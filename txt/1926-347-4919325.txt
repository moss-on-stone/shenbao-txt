# 1926 - 347 - 4919325

 

Page 1

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *   
 
 

Page 2

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *   
 
 

Page 3

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *時評 
[三種審察（冷）]  
　　無論政治上或軍事上與人對壘須有不可少之三種審察然後始能着手第一須審察已之内部主張果一致否舉動果誠心否有何面從而有後言事第二須審察敵方之内部其所宣傳者果實際否已方所得之報告果眞確否於其所短勿深信之於其所長勿蔑視之必精密以考其究竟第三須放眼以審察於已於敵無關係之衆人衆人之中種類不一或近於已或近於敵或以知識或以性情或以地域之故或以利害之故而各有所偏知其偏而觀其向不特審察其表并當審察其裏其情勢一有變易尤當隨時注意不可稍忽苟能行此三者然後一切應付始能不爲人欺亦不至於自欺卽有失敗亦在意中而不至倉皇失措矣 
本館要電 
[陳儀代表往富陽晤周]  
　　第二師騎兵團由寗開浙 
　　第九混旅調赴宜興佈防 
　　孫傳芳電吳對浙决一戰 
　　杭州各法團推代表十八日往富陽晤周鳳岐商阻黨軍大隊來杭陳儀亦派章世嘉代表前往接洽（十七日下午九鐘） 
　　南京盧香亭部第二師駐寗騎兵團全部十七日下午由團長温廷傑率領開滬寗專車向浙開拔（十七日下午五鐘） 
　　松江十一師師長王淼司令部十七日進駐嘉善當晚憲兵一連來松（十七日） 
　　蘇州吳江第九混成旅奉令開赴宜興佈防（十七日下午十一鐘） 
　　江陰第八師砲兵兩連十六日晚開赴嘉善澄錫早晚班小輪全停（十七日下午八鐘） 
　　北京外息孫傳芳已許孟昭月督浙未佔杭前行爲前敵總司令孟暫設司令部於嘉興佈置軍隊於嘉善嘉興長安前線　　北京孫傳芳十四日電吳芳對浙局决率師前驅毫無退心芳俟此間佈置就緒後定數日内赴浙督戰（十七日下午二鐘） 
　　香港王俊師八日電告撲滅謝文炳陳修爵部偕二十二師猛進衢杭（十七日） 
　　南京聯部副官處奉諭發出通告凡由前方回來軍官一筆收用仰逕赴原軍駐在地報到（十七日下午五鐘） 
　　北京使團得滬電謂浙局稍緩和調解者仍在奔走中孫因滬重要不主大隊入浙藉固後防（十七日下午十鐘） 
[張宗昌昨晚可抵浦口]  
　　孫傳芳渡江歡迎 
　　津浦路兵車擁擠 
　　南京張宗昌專車今日下午三時由徐州南下准晚十一時抵浦口孫傳芳親渡江歡迎（十七日下午七鐘） 
　　南京張宗昌十七日晨七時由濟南專車南下今夜或明晨可抵浦口軍警各界午後已渡江迎接（十七日下午五鐘） 
　　南京安國軍直魯聯軍總司令部在浦口設稽查處委劉煥章爲處長（十七日下午五鐘） 
　　北京張宗昌今晨已由濟專車南下赴寗（十七日下午八鐘） 
　　濟南傳張宗昌將於十七日南下視察軍隊（十六日下午五鐘） 
　　濟南畢庶澄程國瑞王棟孫宗先等昨會商戰略（十七日下午三鐘） 
　　濟南李藻麟赴津向奉張報告徐州軍隊之佈置與寗方近况（十七日下午三鐘） 
　　濟南十六日晚畢庶澄第八軍督戰司令馬士貴赴徐州今早謝玉田二十五師第九團長黄邦祥帶兩營由濟寗回滄州孫奎元三十五師副官吳占奎帶輜重一營由順德過濟赴徐（十六日下午五鐘） 
　　北京津浦路客車因軍用昨日起暫停 
　　北京黄報載南北大戰將開始南下魯軍將參預大戰（十七日下午二鐘） 
　　鄭州隴海督辦趙德三十五日赴徐往謁張宗昌聞銜有使命（十六日下午八鐘） 
　　濟南趙德三代表鄭吳來濟謁張接洽隴海運兵與京漢交通已妥協（十七日） 
　　鄭州路息直魯軍在徐州下車頗衆員下住宅有被佔用者（十六日下午八鐘） 
　　徐州直魯軍第六軍三十五師第一旅張遜廷部陸續西上前部第二團已抵碭山駐紥餘部分防蕭縣（十七日下午四鐘） 
　　天津津浦兵車擁擠十六日北上客車未到十七日無南下車惟午後特快車仍開（十七日下午六鐘） 
[何應欽將率部入浙]  
　　李生春部亦須出發 
　　閩海軍視滬方轉移 
　　廈門省訊張毅改編四團㈠調永泰隷馮師㈠調萬嶺隷譚師㈠調江口隷杜師㈠調扈嶼隷張貞部張毅十日赴永泰謁何何擬委張總參議張眷及扣輪海軍已釋何將入省稍整軍政即率部入浙李生春亦在出發之列（十七日） 
　　廈門黨軍二十師第一補充團自汕輪運十六日抵漳塡防（十七日下午十一鐘） 
　　廈門陸戰隊參與攻張僅奉陳季良令未得杜錫珪命杜受蘇孫質問電令陸隊分别移防一團林志棠調蘇林本受黨軍一師長職未就以黨代表鄭慶渭代林壽國三師長以林壽欒代即因此閩海軍態度仍須視滬方轉移（十七日下午十一鐘） 
　　廈門十一旅沈珂團兩營在延平被曹萬順繳械沈逃省（十七日下午十一鐘） 
[國民軍佔領陜州]  
　　柴雲陞退保　池 
　　張治公現守洛陽 
　　北京柴雲陞十三日電敵進據靈寶迭行衝攻十二日夜橋頭溝青龍鎭之敵復向陜州南部侵襲黑夜間敵步兵衝進與我軍接觸後猛發排砲遂致受鉅大損失雲陞以戰略關係急引大部撤至磁鍾鎭嚴守待援乞於電到飛檄援軍火速開來以解危急吳得電後覆柴令堅守待援不得再棄觀音堂　池（十七日下午八鐘） 
　　北京張治公堅守洛陽柴雲陞退保　池（十七日下午八鐘） 
　　開封吳佩孚調第六軍援陜並電張治公恊同防守前綫（十六日下午八鐘） 
　　北京劉鎭華到濟謁張宗昌即赴徐轉鄭（十七日下午八鐘） 
　　濟南十六日已刻劉鎭華帶隨員衛兵十餘人由津專車抵濟張派副官長李文澂迎入督署（十六日下午五鐘） 
　　北京劉鎭華派楊雋民赴濟向張宗昌請彈（十七日下午二鐘） 
　　鄭州路息陜州洛陽一帶秩序安謐並有陜軍已退出豫境之說（十六日下午八鐘） 
　　濟南張接濟劉鎭華子彈催速回豫反攻（十七日下午三鐘） 
[西北急變中之晋閻]  
　　不允釋岳維峻 
　　派代表抵南昌 
　　北京馬驥劉召棠赴晋見閻請釋岳維峻閻答有一黄某在太原未識是否是岳若是岳即不便放云云（十七日下午二鐘） 
　　北京閻再催財部索還墊付軍費 
　　北京三四方面軍團向順天時報聲明晉軍騎兵第二旅長武萬義通欵奉軍故 
 
 

Page 4

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *由郭鎭守使部下旅長董懹青將其槍决 
武係投晉改編之旅長有致馮函咎由自取奉軍與商震及晉軍感情甚好等語 
　　香港晉閻代表胡瑛趙芷青抵南昌謁蔣介石商合作（十七日下午九鐘） 
　　北京萬福麟與商震換帖萬部擬集中包頭現派員赴包設運輸處並議收編張萬慶部（十七日下午二鐘） 
　　北京馮軍石友三退駐固陽李鳴鐘赴漢已改名劉漢民在南軍任師長鹿鍾麟韓復榘經馮免職蔣鴻遇爲馮打軍棍三百亦免職馮在泉州不在平地泉 
　　北京現綏包間有車頭十七車皮三百六十餘輛萬擬完全接管商委之運輸司令張植卿以被控决更換（十七日下午二鐘） 
[張作霖將再發宣言]  
　　天津奉張擬再發表宣言一次然後入京楊宇霆來津期仍未確定（十七日下午六鐘） 
　　北京張作霖將再發宣言方入京正在擬稿（十七日下午八鐘） 
　　北京張作霖已約定英使藍溥生在津會晤俟晤藍後再入京（十七日下午二鐘） 
[奉吉軍陸續入關]  
　　北京奉軍第八師于芷山部奉令開進關内（十七日下午八鐘） 
　　北京吉林步兵第三十旅及三十四旅奉令入關（十七日下午八鐘） 
　　天津奉迫擊砲廠長李宜春來津商趕造迫擊砲事（十七日下午六鐘） 
　　北京今日汲金純來京（十七日下午八鐘） 
　　北京張學良令加設京保電報電話軍用專線（十七日下午八鐘） 
　　天津張樹田部歸直魯軍統制褚令集中保定褚赴保即爲佈置張部防地 
　　天津東北軍陳琛旅十六日由京步行南下（十七日下午六鐘） 
　　鄭州京漢線奉軍並未入豫境現仍在文電代表商洽中（十六日下午八鐘） 
　　吉林張學良派軍官隊長孫慶延飛豹隊長袁兆甲到奉領運鐵甲車二十輛及飛豹飛虎全部入關（十七日下午六鐘） 
　　吉林衛隊旅編師八師長于芷山兼司令（十七日下午六鐘） 
　　吉林鄒作華又調砲十四團重砲團開津候遣（十七日下午六鐘） 
[蔣介石月内赴鄂]  
　　張譚已由韶北行 
　　香港蔣介石在南昌籌畫軍事就緒本月内偕李宗仁胡宗鐸赴鄂（十七日下午九鐘） 
　　香港陳樹人馬湘十六日由韶返省報告張靜江譚延闓十六日晨由韶北行向南雄進張病已復元隨從軍隊千餘人 
　　香港政治部委彭澤民爲第八軍政治部主任第二軍司令部定十八日由粤遷往南昌（十七日下午九鐘） 
[楊森部隊奉令回川]  
　　張聯陞有逃往漢中說 
　　黔軍將渡江攻宜昌 
　　漢口宜昌電駐荆沙宜川軍王兆奎·魏虎臣·何金鰲·白駒四師長部隊三萬餘人已奉楊令開回秭歸巴東前隊已抵巫山同時北軍殘部亦偕川軍退川準備到萬縣集合改編（十六日下午三鐘） 
　　漢口襄陽私人來電張聯陞十四日早隻身逃往陜西漢中（十六日下午三鐘） 
　　漢口玉天培十三日電南岸肅清現正向宜昌進發（十六日下午三鐘） 
　　香港第九軍十三日電告克松滋枝江正渡江攻宜昌（十七日下午九鐘） 
　　香港彭漢章抵南昌商鄂西軍事（十七日） 
[吳俟餉需籌足再反攻]  
　　開封吳電奉張俟餉需籌足當率豫中各軍聯合川黔軍協力夾擊一致猛進　　開封寇英傑因前方給養不繼需欵孔亟電催籌餉督辦張英華設法速籌接濟　　開封吳委任温世珍爲討賊聯軍總司令部外交處處長十一日就職（十六日下午八鐘） 
[國民政府之財政議决案]  
　　發公債整理鄂金融財政 
　　以五百萬元設中央銀行 
　　各統轄省區徵產銷新稅 
　　香港中央黨部及國民政府委員臨時聯席會議十三日通電本會十三日在武昌成立中央執行委員政治會議未在武昌開會前本會執行最高職權（十七日下午九鐘） 
　　漢口聯席會議十五日議决國民政府設武昌總司令部中央黨部設舊省議會又議决要案㈠由中央工人部召集全國郵務工會代表大會於十六年一月三十日以前在武昌開會在未開會前各省郵務工人不得罷工㈡由中央黨部特派員一人偕同財部派一專員赴鄂西視察㈢鄂贛閩湘及其他統轄區域應即實行徵收產銷新稅又勞動法因時促未討論十七日在南洋大樓開會再議約勞動法起草委員到會報告（十七日下午三鐘） 
　　漢口聯席席議十五日議决財部發行整理湖北金融公債二千萬元擔保爲官錢局產業及物品内地稅用途以七百萬收回官票以三百萬歸還政府新債以五百萬元開設銀行餘存中央銀行作基金另發行整理湖北財政公債千五百萬元擔保内地稅用途償還前政府積欠商欵（十七日下午一鐘） 
　　漢口臨時聯席會議十五日午後三時在省黨部開會並召集解决勞資糾紛仲裁委員會代表出席報告勞資糾紛情形 
　　漢口宋子文决在漢設中央銀行分行委陳行爲行長行址擬就道勝銀行暫設籌備處於英界勝豐銀行（十六日下午四鐘） 
[外交要訊]  
　　北京外部咨財農兩部云俄收中國運貨照費吾擬三部會同商訂一種過渡辦法（十七日下午十鐘） 
　　北京伯利裘領事電外部俄行政官對華僑不按法律隨意判罪請與俄代表交涉糾正（十七日下午十鐘） 
　　北京美使節略抗議京綏路豐台站抽收軍事善後捐欵請將美貨除外（十七日） 
　　北京駐比公使王景岐回國外部覆電照准（十七日下午十鐘） 
　　北京使團會議對於財政部每月請撥五萬元關欵爲部費否决即照會中政府未便承認（十七日下午十鐘） 
[北京印送曆書費尚無省着]  
　　關會節省費用 
　　北京夏仁虎語人潘復及予對政費並無點綴今年印送曆書之二千元且無法籌内閣自有改組必要張將來京負有解决中央政治懷抱（十七日下午二鐘） 
　　北京關會事務處今遷居仁堂大樓後面合併各科辦公節省費用（十七日下午八鐘） 
　　北京關會向安格聯磋商續撥會費安允六萬元卽簽支票（十七日下午十鐘） 
[粤鄂工潮起伏不定]  
　　廣州各銀行復業 
　　武漢洋務工提要求 
　　香港廣州各銀行十七日復業（十七日） 
　　香港廣州工代表會十二日開會對政治會議解决工人糾紛議决各項决上書政府請對工人加以相當保障（十七日） 
　　漢口武漢洋務總工會十五日提出加薪改良待遇條件分交各領署轉各外人短期答覆否則全體罷工（十六日下午四鐘） 
　　漢口　法日界兩特别區巿政工會工人提要求十五條件捕警另提條件（十六日） 
　　漢口英法日租界及兩特區市政工會所提十五條件分交英法日領署及兩特區市政局聞日方十五日在日俱樂部協商條件已解决（十六日下午四鐘） 
　　香港省政府昨議决㈠令農工廳擬定減收田租四分之一具體辦法㈡設改良佃户會㈢限制最高借貸利率不得過百分之二十（十七日上午九鐘） 
[各社要電]  
　　路透社十六日漢口電英使藍浦森與廣州外長陳友仁幾無日不繼續談話雙方守秘密故其内容若何未見官塲文告但聞談判頗有進步在許多事件上彼此前有誤會現則覺有雙方見解互相鑒原之進步與南政府承認問題有關之各種複雜難題縱未有解决之趨向然至少可使雙方對此有更好之諒解藍浦森大約明日可起程赴北京同時北方軍事情勢殊不明顯公私各方面皆無所知非俟其發展後不能斷言南方在此之地位如何堅固南軍則自覺地位堅穩故國民黨文件大都已由廣州移至漢口皆由陸地運來政府公文安卷亦略移此但不甚多有專門演說家五人其職務爲沿途召集公民大會對之演講現此輩偕黨員若干隨帶箱籠衛隊由粤來漢日本外部條約科主任佐分别利在中國視察一切尚未與南政府有正式談話亦尚未見陳友仁 
　　路透社十七日漢口電政治科要求漢口賽馬塲收入五分之一歸公此賽馬塲不獨爲賽馬俱樂部且爲外人體育運動場其地在中國境内距英租界約一哩半乃英國駐册公司政治科又要求該俱樂部之賬目須由政治科核查照中國境内華人商舖同様辦理 
　　路透社十七日漢口電英租界僱員公會現準備要求條件大約星期一日將送交英領事　　路透社十七日漢口電華人各首飾舖因工會要求過奢捐稅過重皆已停閉 
　　國聞社十六日漢口電市政工會條件日本方面刪日已妥協洋務工會刪向各領事提加資五條請轉各僑商限最短期答復 
　　東方社十六日北京電催開關稅會議之照會公文已於今日送達關係列國方面 
　　東方社十六日濟南電安國軍因欲宣傳討赤之旨已着手募集女子宣傳隊員 
　　電通社十六日宜昌電宜昌現由劉建章之保安隊維持治安袁祖銘部將開到何鍵部亦有不日抵此訊三者因利害關係難免衝突人心動摇川軍於昨十五日分乘法意輪船五隻全部登陸十六日有王天培部約百名入市 
　　電通社十六日重慶電田頌堯鄧錫侯等近在成都開軍事會議列席者爲獨立旅長以上對南北軍議决絶對嚴守中立劉文輝不就革命軍軍長聞將與鄧共同行動　　國聞社十六日漢口電六軍寒（十四）曉入荆州　　電通社十七日濟南電張宗昌因孫傳芳之請今朝自濟南動身赴寗 
　　電通社十六日温州電敗退閩兵約二萬將於一兩日中抵此途中有縱火刧掠事鄉民避難來者紛紛人心不安 
　　國聞社十七日北京電賀德霖昨晚赴滬 
 
 

Page 5

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *[本館專電]  
　　北京今日電報局員索薪經調停照常收發（十七日下午八鐘） 
　　北京班禪定二十七日赴奉在津躭擱四五日即赴奉並將赴南滿游覧（十七日） 
　　北京王寵惠莊蘊寛江瀚定二十一日午宴故宫維持會員討論保管辦法（十七日） 
　　北京夏仁溥未能赴四明銀行監理任電請財部咨津省長改訂金城等四行三十萬借欵條件准備案（十七日下午八鐘） 
　　北京今晚七點十五分梁士詒來京 
　　北京黄郛昨離津赴滬（十七日下午八鐘） 
　　北京津息孫傳芳通緝殷汝耕因殷在滬提倡三省自治認爲通黨（十七日） 
　　天津奉張擬撥四十萬辦近畿冬賑委閻澤溥辦理（十七日下午六鐘） 
　　天津王琦撤銷京津稽查處並將前派來津之憲兵調京訓練（十七日下午六鐘） 
　　天津直署通令各縣將旗產官產劃清辦理（十七日下午六鐘） 
　　天津陳興亞十六日由奉過津晉京 
　　天津李萬鐘戴聽潮等擬組小天津報廣羅人材定陽曆元旦出版（十七日下午六鐘） 
　　哈爾濱特區哈市會十五日開第一次正式會議爲有哈市以來之創舉旁聽甚多 
　　哈爾濱日領以中日間未訂協助裁判執行協約不允哈法廳請求轉請日法院助扣押案件（十六日下午八鐘） 
　　哈爾濱道外晨光報編輯張樹屏等三人有爲某方宣傳嫌疑被警廳拘押（十六日） 
　　哈爾濱旅哈蘇人各當地官紳發起募捐購糧賑淮海災民（十六日下午八鐘） 
　　開封毅軍總司令米振標二十三日七秩有一壽辰各紳商感米維護謀竭誠慶祝（十六日下午八鐘） 
　　漢口法界何佩鎔住宅十五日晚被封 
　　廈門菲華僑黨部代表五人到厦十七口入省接洽閩省善後（十七日下午十一鐘） 
　　香港總政治部頒解决民團農軍糾紛辦法十條大致民團須在主管官廳立案各縣長不得批准民團成立民團以鄉爲單位不得抽捐已有農軍之鄉而無民團者不得再成立民團（十七日下午九鐘） 
　　香港航空界定明年在太沙頭開航空游藝大會（十七日下午九鐘） 
　　香港武裝團體訓練員養成所成立李濟琛任所長（十七日下午九鐘） 
　　香港總政治部决封禁湘鄂贛同善社 
　　香港當局發起組黄埔書局專賣各種革命書報（十七日下午九鐘） 
　　香港佛山市廳佈告解放婢女從前婢女改稱育女不得買賣（十七日下午九鐘） 
　　香港軍人部委袁滌清等四人爲財部四處黨代表宋子文電粤反對謂恐影響籌餉（十七日上午九鐘） 
各社電訊 
[英艦又將奉命來華]  
　　路透社十七日馬爾太電第四驅逐艦隊已奉開往中國之訓令現裝載彈藥與食物今日午後或可起程巡艦加拉道克號隨行 
[日皇昨晚病已彌留]  
　　脈捕百三十五呼數三十 
　　各大臣在行宫商量後事 
　　電通社十七日東京電午後八時四十分日皇病勢熱三十八度脈一百三十五呼吸三十病狀益危 
　　電通社十七日東京電日皇病勢已至臨危狀態牧野内府·若槻首相·一木宫相三重臣於十七日深更在行宫内已商量後事 
　　電通社十七日東京電本日正午十二時回葉山本邸之攝政皇太子及妃未及午餐一時五分即倉遽奔赴日皇行宫鹵簿未及排整太子及妃奔馳而往滯在本館之若槻首相以下各大臣其他百官均以跑步趕往 
　　東方社十七日東京電今日上午八時半宫内省發表日皇昨夜安睡三小時其後則爲半睡半醒之狀態心臟衰弱仍如前未見回復疲乏益甚 
　　電通社十七日葉山電十七日午前一時德川侍從長大森大夫由行宫退出十五分一木宫相退出即關閉行宫正門首相以下各大臣均着洋服在養神亭澈夜未眠準備無論何時皆得參内 
　　電通社十七日葉山電十六日夜半日皇脈搏仍頻注射强心劑數次一時雖歸平靜旋復轉劇側背稍　呼吸依然不利十七日六時頗呈危殆之狀即由入　侍醫長注射又稍平穩 
　　東方社十七日東京電葉山御用邸附之宫内官吏松岡氏日來因罹神經系病症病臥中彼因值現今之非常時期不能奉公甚爲憤慨本日在官舍以剃刀割咽喉以圖自殺 
　　電通社十七日東京電日皇病勢午後八時四十分左右忽起變調似將發生大事 
　　電通社十七日東京電午後十時四十分宫内省公表日皇病勢午後十時體温三八·五脈搏一二八呼吸三二今夜雖注入皮下淋刻兒液依然病勢不减退 
　　路透社十七日東京電公報稱日皇脈息與呼吸凌亂現注射强心劑及和以牛乳之鹽水　 
[德國會討論不信任案]  
　　路透社十六日柏林電社會民主黨提議不信任政府案辯論頗烈不信任案遂展至明日投票前總理馬克斯博士因日内瓦尚未解决重要問題故對於政府頗多指摘而前總理施德曼博士代表社會黨亦抨擊陸軍行動違法謂德國陸軍軍官收受俄國金錢與軍火並全由國民黨機關招兵云 
國内要聞 
[奉張有日内入京主政說]  
　　將組織安國軍政府但入京確期尚未定 
　　某方面消息自豫西浙西局勢吃緊奉方所負時局上責任益形重大北京局面因對外對内之種種關係尤不容長此延不解决日來奉方各要人多主奉張即行入京主持軍政全局設立安國軍政府以期北方局面早臻鞏固此議在奉方已甚佔勢力惟日來軍事方面僅京漢北段保大以上有所進展其餘各問題則發展甚遲因此津方又電邀楊宇霆速行來津商决一切據聞楊日内即可離奉彼時楊到津後奉張便可實行來京而一切内閣軍事各重要事件皆將於短時期内一一解决按張作霖之决定入京早在旬日以前其駐京上校副官馬某於得此消息後即將順承王府入門大院之過道趕用士敏土舖平内中各室亦糞除潔凈並瓣新備各廳處科辦公室木牌昨日（十四）下午六時有人向該處探詢據稱適電津詢問張入京尚未確定日期張之五夫人於昨日由奉與吳俊陞張作相一同抵津三數日間張尚未必來京也 
[浙局形勢緊張之寗訊]  
　　寗方積極準備軍事 
　　南京通訊黨軍入浙已漸證實此間據前方探報浙軍一三兩師固守杭垣聯軍孟昭月所部第八師業已開扺嘉善雙方備戰甚急第八師補充第四營副官段德勝昨由寗押運槍彈九萬粒砲彈五千發迫擊砲彈二百八十發前往松江盧香亭因前方軍事緊急聞將由滬來寗與孫傳芳籌商軍略大致對浙用兵盧係總司令孟昭月任中路總指揮白寶山任左翼總指揮孫俟各方軍事布置妥定或進駐上海督戰亦未可知昨已電召别動隊第一軍長馬登瀛到寗面授軍事機宜令協同第九混成旅防守蘇州惟以常州宜興邊防重要除調白寶山第五師馮紹閔第七師固守浙邊防務外並加派駐溧水之第十四師長李俊義部隊開往溧陽節節布防與正面同時進攻浙西馮軍已開拔完竣白軍連日由海州南來陸續過江者不絶浦口昨日共開到三列車第一列車爲十八團第一營王雲通營長統率二列車爲該團二營丁從忠營長統率三列車爲十九團三營趙治寛營長統率接運渡煤炭港在下關裝車開往常州增防（十七日） 
[浙局最近形勢蔣伯器對時局談話]  
　　孟師電覆並不開杭陳儀派員勸阻黨軍 
　　杭垣通信記者因今晨謡諑繁興形勢驟張故於下午三時驅車至旗下西浣紗路韓宅蔣伯器氏處與之談話如次記者問時局至此陳省長有無表示蔣答陳省長謂雙方軍隊均已逼近已無自治之可能對於大局態度應俟恭先來省商議後方可表示問周師長何時到省答約明後日可到省問外間傳周師長已就南政府軍長職究有其事否答確有其事周師長昨已電省報告問第幾軍長答第二十六軍長問今日盛傳周師偕黨軍王伯齡率兩師之衆同時來省確否答有之惟黨軍方面並非王伯齡率領係王俊率領但兵額究係多少不知其詳問黨軍所至地點傳說不一或謂至蘭溪或謂至富陽究至何處答今晨有某君自蘭溪來謂黨軍前日從衢州出發料今日（十五）大約可至龍游蘭溪等處至富陽恐未能如此之快但周師長昨已令省道局備汽車前赴富陽矣問一三兩師可以合作否答可以合作問在此時局緊急之中陳師長將一師軍隊先後調往寗波紹興等處是何用意答陳師因錢江船隻稀少一時過江不易故預先渡江且其意僅以一師駐紥省垣一旦大軍南下徒事犧牲亦無補於事同今一師軍隊旣已完全他調第三師及黨軍又未開到省防空虚倘一旦聯軍直入將如何辦法答寗孫於黨軍未入省垣以前决不令進兵省　且陳省長亦能勸阻不致發生問題問傳聯軍第九師段承澤之一團今晨已抵寛橋確否答並無其事至硤石或尚可信問今日上午忽然火車斷絶是何緣故答因今日遥傳便衣軍六百餘人到省故鐵路略有毁損問外界盛傳陳省長昨晚四時乘夜赴紹有是說乎答否陳省長今午仍在省署宴客不過當時却有此種提議後未實行問先生來杭任務答本人係浙江人民之一分子以浙江人民之資格來省與諸老友同謀桑梓之和平並無何種特别名義問先生於浙局未解决以前當不返滬答是於此時局危急之秋當與諸老友盡力恊商以期解决决不輕易返滬語至此請見者紛至記者遂興辭出 
　　第三師師長周鳳岐聞將由衢返杭參與時局會議前開往衢州之第三師九十團定明後日一律開回省垣今日在江干已扣留輪航船開往上江以備運兵第一師一二兩團已先後開往寗波温州等處其餘三四兩團今日又奉令整備開往他處一般居民見十一師軍隊調今日又奉令整備開往他處一般居民見十一師軍隊調動又聞三師開回之訊頗爲驚慌遷家搬箱殊形忙碌軍政要人之家眷大都移滬至學校方面浙江公立工業專門學校自十三日起已無形停課他如法專醫專等自今日起亦因學員請假過多事實上不能上課惟商業如恒尚無恐怖之象又聞此次驚慌之由來實因蔣介石不允黨軍無條件退出浙境·及滬嘉間增兵之故蔣百器抵杭後奔走自治極形忙碌 
　　滬杭鐵道自臨平附近之第一百五十七號及一百五十九號兩橋附近拆去一段杭滬交通忽告停頓於是杭垣謡言蠭起易地遷居者絡繹於途巿面頓現不安之象甚有傳聯軍第八師孟昭月部有開拔之說爲安定人心計特致電孟氏詢問眞相十五日接孟氏自嘉善復電云陳省長勛鑒咸電敬悉遠存埀注至紉盛情此次敝師移防嘉善並指定地點駐防並無赴杭之說特先電復仍盼將尊處情形隨時電示無任感禱云云陳氏以孟師旣無開拔來杭之說則路軌亟應修復藉便行旅而安人心本擬立飭杭站路局派工程師前往修理並派一排兵士隨同前往保護惟因恐資誤會故先致電駐一排兵士隨同前往保護惟因恐資誤會故先致電駐禾十五旅長韓光裕說明原因十六日上午接韓氏電復云陳处長鈞鑒臨平間鐵軌被黨軍拆毁省長飭派杭站工程修理辦法甚佳旅長遵囑派兵一排前往保護請貴省長飭杭站工程師赴該處修補可也並請轉飭貴軍知照以免誤會爲盼特此電復韓光裕銑辰陳氏接電後當即飭知杭站並派騎兵第一營第四連排長陳鈺率領兵士三十名隨同前往保護路局特辦專車一列計掛三等車一輛平車一輛廂車一輛派工程師羅浩電務主任金心源率領路工五十餘人於下午一時四十分乘車出發大約明日杭滬交通可以恢復也陳省長因聞黨軍少數先鋒部隊開抵富陽聯軍進駐臨平省垣人心惶惑謡諑繁興雙方距離愈接愈近深恐一旦發生衝突致糜爛地方十六日上午特派浙紳殷汝驪王廷揚二人前往桐廬勸阻黨軍前進聞周鳳岐軍長尚在建德來省與否未得確實消息惟所部第六旅長斯烈曁第十二團長方策奉周氏電令於十五晚全部開抵聞家堰（蕭山縣境）一律未登岸即在船中設立司令部以便候令進止 
[杭州雜訊]  
　　滬杭鐵路昨日（十五日）由杭至滬之早快車開至寛橋車站聞因得駐筧某師之報告謂寛橋臨平間有路軌拆去務須將該客車退回杭州等語當由筧橋站長以電話請示杭州車務段長李振之後即將該客車退回杭州所有各旅客已購之車票費以及行李包件等一併退還 
　　入江閩軍（五旅）聞有吳江兩旅已由慶元入龍泉昨日總司令部與省署接到龍泉許知事電告如下蒸電計逹江旅全旅由閩政和兩境經慶眞辰抵龍吳旅長步隊已到百餘大隊續到據說候令開拔妥籌招待外餘續報 
　　陳少長昨午讌前督蔣百器於省署並邀蘇浙皖三省聯合會浙代表王孚川殷鑄夫及各法團領袖張喧初沈復生祝星五王竹齋宓廷芳王湘泉金潤泉爲陪對於浙局頗有討論 
　　陳省長昨仍在省署辦公出巡之說不確陳於昨日下午八時許乘包車至西太平巷王湘泉住宅一語談一切沿途密佈步哨守衛 
　　一師騎兵營長袁右任輜重營長駱品驥所部尚駐梅東高橋師部並水開拔第一旅長石鐸亦在省一師大部均調駐浙東寗紹各要隘陳師長擬日内親往視察防務 
　　確訊周師長昨尚在嚴州並未來杭前夜（十四）省城各汽車公司之汽車均由三師司令部調集富陽候運三師士兵來杭但截至昨日下午六時未見開到 
　　三師部隊十四晚已有一部份開抵筧橋駐防人數約一團 
　　黨軍由上游下駛聞擬不入省城即由杭富路乘汽車經杭餘路而逹杭海路至滬杭綫 
　　各界聯合會十五日下午八時開第一次委員會出席委員十九人沈復生主席議决設總務文牘庶務會計四股推舉宓敬身裘英起草後再提交大會推舉委員並擬公舉沈復生爲委員長嗣沈力辭而罷别無討論散會 
　　聯軍憲兵第二營於上月間在旗營城站等處查拘分發傳單學生季達才丁友鏞余心陳金新朱鑑陳汝明等六人當經審訊明確判决徒刑七八年不等送往陸軍監獄執行十四日各界聯合會議决由蔣百器沈復生向省署保釋當經省長允諾十五日下午六時由一師憲兵六人前往陸軍監獄提出季達才等六人同往者有黨部代表·工會代表·及私人有感情者用白布旗一面上書歡迎愛國同胞出　字様各學生出獄後各乘黄包車一輛至總商會省黨部等處道謝復至省教育會應同志之歡迎會 
[嘉興快信]  
　　十六日禾地軍隊未見開到但有兵車由滬方開駛過境開往前方者 
　　十六日警察拉夫頗形急切商號夥友及上中社會人士之被拉者甚多巿上因之愈起恐慌上午十時有地方人士方於袷金宗皜陳堅富光祖唐時良周之德張廷　等七人　謁警察所長楊致和縣知事姚寅泰請求維 
 
 

Page 6

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *護地方秩序對於招募夫役亦當審　辦理免致人民驚惶經楊所長姚知事允許飭令所屬審愼將事 
　　城内外各商號因受拉夫影響開巿者寥寥至下午五時許已一律收巿居民之提携箱籠避往他處者較前數日尤甚 
　　城内之南北兩粥廠照常開地貧民之入廠就食者甚形擁擠均係年老或幼稚及婦女輩年壯者多耐餓避匿 
　　確悉縣屬各鎭招到夫役甚多均由警所送上火車開赴前方東門外之軍事招待所辦理軍需事宜頗形忙碌 
　　滬來火車今日仍開至嘉興站爲止每日僅兩次乘客購票多爭先恐後各中小學校學生多請假回里已於十六日起一律停課（十六日下午） 
　　第八師師長孟昭月於十七日晨抵禾司令部即設於東門外車站上午後二時許縣知事姚寅生警察所長楊致和率領商會會長錢伯英縣議會議長陳邦基教育會長陸仲襄謁見孟氏昭談地方情形 
　　第八師補充團十七日開拔抵禾即於午後由團長劉瑞澂帶領入城駐紥大營内第八師手槍隊亦已抵禾分駐東門外寗紹商輪公司及得意樓茶室等處 
　　商市因受拉夫影響不敢開市十七日縣令停止拉夫並由警士勸告商唐照常營業 
　　十七日晨有一部軍隊由禾招僱民船備輪拖帶至平湖乍浦等處駐防要隘午刻又有兵車一列掛車三十餘輛過境向南開去 
　　杭來客車十七日起已通車杭報亦到禾地人心因之稍定惟各當舖因銀根關係致未開巿貧民頗受影響 
　　白十字會所備船隻十七日被封六艘旋由顧會長商請當局發還（十七日下午） 
[南京快信]  
　　魯張參謀長李藻麟昨回濟南有津浦路北段局長朱曜警務處長李登科等隨行聞李參謀長回濟後張宗昌將即日起節南下 
　　孟昭月赴前線後孫委第六混成旅長吳觀榮暫任南京衛戍司令兼江寗戒嚴司令維持省坦治安關於江寗鎭守使署職務委參謀長代拆代行第八師派駐各區軍警聯組稽查處之部隊已調回本師由第六旅派隊接防　　總部現又在下關設臨時兵站籌辦大宗給養分向滬杭路及常宜溧陽等處輸送 
　　下關煤炭港車站仍停放空車數十輛預備輸送白馮兩部軍隊聞今午有大部分隊伍及車械續抵浦口當日即輸送過江向常宜一帶開拔 
　　浙江旅寗同鄉會呼籲和平雖知未必有效頃仍電陳儀周鳳歧蔣伯器請亟設法斡旋戰事無論如何務使浙省爲雙方緩衝地域維持一綫和平一面電請孫蔣兩方懸崖勒馬留公平解决餘地勿遽以人民供犧牲 
　　常之英部在寗招募學兵應募者隨時送至浦口編練其具有充當官佐資格願往投効者亦按照履歷及程度給以相當軍職 
　　蘇州警察廳督察長張海平第七師十三旅參謀麻漢卿率軍警兩排押來黨人柳伯英唐覺民汪伯樂三名送交總部軍法處訊究 
　　財政廳委張光前爲青東稅務所長 
[浙江各界聯合會成立大會]  
　　杭垣通信浙江各界聯合會籌備詳情迭誌前報兹將該會成立大會開會情形詳錄如下該會於昨日（十四日）下午四時在省教育會開成立會到省議會·律師公會·總商會·學生聯合會·總工會·教師聯合會·自治協會等六十八團體代表二百餘人届時振鈴開會首由省議會議長沈鈞業報告籌備經過情形略謂本席係籌備委員之一將籌備經過約略報告於諸君鄙人因近見時勢紛擾浙局愈趨危險非聯合各界羣策羣力實行自治不可本會應環境之要求適人民之需要實有組織之必要此後望諸君共同努力達到實行自治之目的云云次由衆推蔣百器君爲臨時主席次由沈鈞業君朗讀簡章逐條通過惟第五條一本會推出委員若干人組織委員會處理常務事件」一條中之委員若干人改爲委員二十五人次推舉蔣百器沈鈞業范耀靈沈溯敏許蟠雲張鞱宓廷芳阮生成王湘泉祝紹基金潤泉酈賡九王竹齋王根三蕭澄等三十人爲委員其中五人爲候補委員次由裘某提議謂第一師一二兩團前旣開往寗波今聞三四兩團又整備開赴他處省防空虚殊屬堪虞應由本會推舉代表與陳省長接洽請其勿令他調以重地方惟現在時間急迫若與陳省長接洽後再令制止恐有不及故須由本會再推代表與該團軍隊直接報告本會之意一致贊成通過當推蔣百器沈鈞業二君爲代表與陳省長接洽宓維忠梁子光二人與軍隊接洽次學生聯合會提議從前總司令部捕去之學生六人請沈鈞業君與陳省長接洽即日釋放通過尚有提議多件均一一通過至六時半散會 
　　浙江各界聯合會十五日晚九時在省教育育開第一次委員會出席委員張眞叔阮性宜等十五人由沈鈞業向大衆報告蔣百器祝星五因事未能出席衆無異議旋推沈君爲臨時主席討論委員會組織法結果先推舉宓履莊裘申伯起草組織法俟第二次委員會時再行提出討論公决次决定委員會分四股辦事（一）文書（二）交際（三）會計（四）庶務主席云各法團前屢勸黨聯兩軍退出浙境俾浙省實行自治目下兩軍深入腹地愈逼愈近戰事之爆發恐難倖免爲未雨綢繆計亟應先事籌備組織省垣婦孺救濟會衆均贊成時已將近十時决定明日（十六）下午三時召集二次委員會再行討論遂散會 
[黨軍政浙之計劃（毅廬）]  
　　大本營將設饒州攻浙軍三路之分配 
　　廣州通信黨軍自廬山開緊急會議後聞對東南方面决計先行率兵攻浙刻蔣中正已於二十日偕朱培德等親赴撫州一帶視察防務蔣一面下令贛鄂各軍開赴贛東集中一面等候閩省何應欽軍到達目的地以便擬定攻浙計劃聞何應欽奉命已尅日赴福州略爲部署即率第十四師馮軼裴部第三師譚曙卿部會同第十七軍曹萬順部由延平開赴浙邊大約閩黨軍到齊動員令即下現在駐鄂贛之黨軍已奉命紛紛開至贛東鄂方第四軍第十二師長張發奎部十八日已奉電開往南昌連日已開拔完竣至第一軍第一師王柏齡部早已奉調至上饒其餘獨立第二師賀耀祖部第二軍魯滌平張輝瓚各部亦已開赴前線該四部或將任前鋒至攻擊令下後由蔣介石親率第一軍學生軍駐饒州策應各路攻浙軍大本營亦即在饒州設立最近張發奎部已由南昌向玉山進發第六軍第十七師鄧彥華部向饒州前進後方任務則由方本仁李宗仁朱培德三氏擔任方駐南昌專援應軍實軍糈李宗仁部爲後備隊暫不加入其任務係防禦長江北岸聯軍之抄擊至朱培德除任南潯路沿路警備事宜外酌調所部王均朱世貴二師隨第四軍從南路進攻大約三路當以中路程潛部先攻衢州北路則暫取守勢頃得前方消息蔣中正對於攻浙軍之佈置已大體完妥僅就目前發表者約分三路至將來有無變化尚未可預料也黨軍攻浙軍之編配如下（南路）第四軍第十二師長張發奎爲前敵司令第三軍師長王均爲左翼指揮第二軍師長張輝瓚爲右翼指揮第三軍師長朱世貴爲援應司令（北路）獨立師長賀耀祖爲前敵司令第七軍第一支隊長胡宗鐸爲左翼指揮第七軍第二支隊長夏威爲右翼指揮第七軍軍長李宗仁爲援應司令（中路）第六軍軍長程潛爲全軍總指揮第六軍第十七師長鄧彥華爲前敵第一縱隊司令第六軍第十九師長楊源濬爲第二縱隊司令蔣中正率第一軍學生軍二千餘人駐饒州爲各路總預備隊方本仁在南昌接應前敵糧餉軍實朱培德爲南潯路沿綫警備總司令恐固後方防務焉（十二月十一日） 
[黨軍廬山會議中之東南軍事ＹＬ]  
　　廬山會議討論軍政事項 
　　黨軍對付蘇皖浙之計劃 
　　廣州通信黨軍自底定贛省後蔣中正即在尤江召集軍政要人在廬山開大會議其議案第一爲分配目前軍政各要項第二爲今後向皖浙蘇發展及對奉問題此事經前方行營主任鄧演達氏迭次來電報告據最後鄧氏電告謂廬山緊急會議不特討論以上各要政即對於民黨中央黨部及國民政府移漢問題亦在討論中據鄧電云「蔣總司令前接國民政府委員徐謙孫科宋子文蔣作賓電告行程即由九江偕鄧演達主任程車長同赴南昌迎候與各委員會商軍政大計并定期在九江廬山開大會議召集政府各委員曁前敵各軍軍長師長等列席討論革命軍發展問題中央黨部國民政府在武昌成立進行問題對奉問題各軍財政問題等以及各項黨務軍政國事等大計劃均在此會議解决俟廬山會議完畢後蔣偕委各員赴漢」云云大約日内即可解决一切矣至黨軍會合後向長江發展聞已定兩種步驟第一·擬用外交手腕對付奉方能使奉軍不動兵固爲上策即不然使奉軍援孫取消極的態度亦算計劃上成功第二當此行使政治策略時黨軍務取積極的向浙皖布置軍事進行聞黨軍全部對浙皖蘇已支配完妥上述三省之中以對蘇爲較緩和預定計劃暫緩發表至對浙對皖比較又以對浙爲重視頗聞黨軍對浙係以閩贛兩省部隊担任其先頭部隊爲第一軍第一師王俊部王爲浙人且部隊俱浙籍故任五爲援浙軍總指揮除王部之外再由贛調黨軍第二軍魯滌平全部第十四軍賴世璜部第三軍朱培德之一部取道上饒玉山向浙西進發最近上饒等處已遍設兵站運輸隊絡繹不絶此外又調閩省黨軍何應欽部及第十八軍曹萬順部向閩北進展擬取道仙霞嶺與浙西黨軍分途前進至對皖則取威迫態度如皖軍妥協則暫不進攻否則以鄂省各黨軍分别應付其計劃亦大致擬定（一）由第七軍長李宗仁率領所部及第二獨立師賀耀祖部沿長江南岸進攻蕪湖（二）由第八軍長唐生智率一部入宿松沿長江北岸進攻安慶又另據一消息稱刻下第八軍李品仙部已分駐廣濟黄梅等縣鄂東方面已無聯軍踪跡故李部暫不移動惟第七軍長李宗仁則以担任攻皖事連日編練新兵極忙昨已電令該軍第二路在鄂收編各部隊着一律開赴九江聽候點編故連日駐在該處之第七軍各縱隊游擊隊别働隊等紛紛向潯開拔現所遺鄂東防務即由第八軍長唐生智·曁第十五軍長劉佐龍·撥隊接防由第八軍第三師長李品仙負責指揮李宗仁部俟廬山會議告竣即下令動員分向湖口黄梅兩處進發至鄂東一帶則統由第作軍李仙品部分防李氏刻已率工兵砲兵各一營駐守武穴所轄第七旅長張國威部駐廣濟城鄉各處第九旅長李雲傑部駐蘄春黄梅交界之張家塝大洋廟又獨立第一混成旅賀德光部駐廣濟縣屬雙城驛黄梅邊境則調第十七獨立混成團方殿甲部駐黄梅各縣駐防地點數里之内即設步哨一棚互相啣接以傳達軍情於山岡險要處則安設巨砲佈防異常嚴密（十二月十日） 
[兩劉軍隊有將入浙說]  
　　皖浙邊境形勢亦緊 
　　南京軍界消息日昨贛軍師長劉寶題來寗報告贛軍有三混成旅約一萬四千人退入徽州歙縣一帶與浙省湻安交又吳佩孚餘部劉志陸師八千餘人亦退入徽州屯溪一帶與浙省遂安接壤徽屬地瘠民貧半月以來地方搜索已竭而兩萬饑軍尚未得一飽請求允許贛軍退駐浙境就食經各將領討論結果由聯部接濟兩劉軍隊子彈黨軍如果入浙令該軍一路由湻安越山攻桐廬之黨軍一路由遂安經壽昌攻蘭溪之黨軍能於黨軍手中奪回黨軍侵據之浙地即爲該軍防地劉在寗頗告奮勇果爾則皖浙邊境恐亦將發生兵禍矣 
[鄂西最近戰訊]  
　　何鍵曾子唯攻下涉巿楊森川軍紛向川境退却 
　　十四日漢口通訊革軍三路進攻鄂西中路業經攻下沙洋左右兩翼已先後攻下京山鍾祥及石首長陽三面包圍之勢已成荆沙大爲震動各情已略紀昨報兹據革軍左翼前敵總指揮部駐鄂辦事處接得王天培自澧州來電謂該軍攻克石首長楊後又分路向公安松滋開始攻擊前方戰事極爲猛烈九日十軍二十八二十九兩師佔領西齊水崖屋各要鎭斃敵二百餘人俘獲甚衆賀龍第一師九日亦佔領楊林寺三十師及吳教導師佔領柘石堤寺藕池口等處刻正向前追擊中又續電告十日晚十軍三十師長王天生率部進抵公安城與敵激戰一晝夜繳獲敵械兩營大砲兩尊機關槍兩挺生擒敵軍營長一名官兵七八百人傷斃無算十一晨完全佔領公安縣城敵殘部向江北潰退九軍一二兩師及十軍二十八二十九兩師刻正包圍松滋枝江宜都之敵激戰多日敵軍傷亡極重主力已摧不難旦夕攻下云云至中路何鍵部隊十日攻下沙洋後猛向沙市方面追　前進聞於十二日即與楊森川軍投誠之曾子唯部隊相聯絡分向南北兩岸進攻雙方激戰兩日兩夜至昨晚（十三）夜半已完全佔領沙市今晨外國某艦拉得無線電謂何曾兩軍已入沙市川北軍三四萬人紛紛潰散秩序頗爲混亂並謂荆宜形勢亦震動盧金山十二日已離宜赴重慶（此間謂盧已於七日晚赴重慶）楊森川軍星夜分乘六輪向川境退却英日兵艦陸戰隊刻均登陸保護僑民是則荆宜之川北聯軍已成瓦解湖北財政處前日已發表曾紀星爲沙洋徵收局長劉某爲鍾祥船捐局長昨又發表藍文蔚爲沙市徵收局長足證荆沙已入革軍之範圍而宜昌之下殆爲時間問題矣 
[直魯軍南下後之徐州]  
　　各法團討論招待直魯軍辦法 
　　並電張宗昌請予維持 
　　徐州通信徐埠各法團商會教育會教育局實業局等領袖今日（十五）在商會開會討論維持地方現狀及招待直魯軍辦法由商會副會長鄭於恕主席銅山知事徐思允警察廳長劉煥章亦列席參與僉以最近數日直魯軍雲集徐州駐紥本埠者計有第七軍之一百二十七旅張繼善部第六軍之第三十五師孫殿英部第五軍之一百三十一旅朱玉賢部一百三十二旅滕殿英部第十一軍之一百六十一旅王廣濟部特組騎集團之騎兵第二旅李冠儒部騎兵第十五旅吳殿卿部加以機關槍迫擊砲長槍隊憲兵隊衛隊等營連爲數已不下七八旅而其餘各部尚將續到復以陰雨及禁駐學校之關係南關車站及城内一部份商店民房多被駐紥招待費用支絀麵粉馬草所費不支軍用票雖以侂五折計而商號亦不能流通决計先行聯電張總司令請予維持電文云「濟南張總司令鈞鑒軍隊到徐者太多現已無處可容東站南關商號住滿若續來不已眞不堪設想軍用票日見其多有收無出亦萬不能支加以荒年柴草難買兵民交困仰體鈞座愛護徐州之意地方商民皆竭力維持來日大難勢已岌岌蓋徐州地面物力皆不足供軍隊集合之用惟鈞座詳察焉徐州紳商各團體張從仁趙品成鄭於恕韓志正徐惠遠等叩刪」至於招待直魯軍辦法擬聯合各機關法團組織大規模之招待接洽處容納軍政紳商各界一同辦理（十五日） 
 
 

Page 7

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *國内要聞二 
[黨軍圖皖積極佈置]  
　　常恒芳聯合皖境民軍響應 
　　十三日黄梅通信鄂東自戰事結束後關於黨軍佈防情形已見迭次通信當前次蔣唐在潯會議結果於軍事進展問題原有分湖口黄梅兩路入皖之計畫嗣因上游盧金山于學忠等部態度不明殊爲後方之患於是决先肅清鄂西然後迴師東下進圖皖浙故前駐廣濟之唐生智部第八旅十五十作兩團曁駐黄梅之劉佐龍部王定邦旅均奉令調赴鄂西協同備戰以期迅速解决惟值此魯軍高唱南下之時黨方對於長江下游已爲積極之佈置相機發展第一二七各軍及獨立第二師賀耀祖部紛紛開赴下游南岸湖口馬當彭澤一帶計有五六萬之衆皖軍楊世榮馬祥斌等部均在華陽石牌佈防雙方僅一江之隔日來此間湖畔居民時聞湖口砲聲是否前方有小接觸尚未明晰而形勢嚴重已可想見至江北黄梅方面目下雖未增加軍隊但原有之兵力甚厚足以固防自黨軍所派安徵宣慰使常恒芳偕同陳雷部隊退駐該縣後即就城内劉家祠堂設立安徽宣慰使兼節制附義各軍行署以陳雷爲安徽第一路司令積極籌畫餉糈補充軍實準備向皖進展一面派人密往英霍潛望六安舒城等縣聯合當地民軍協助響應連日各處均有代表來梅接洽常氏昨已委任沈子修爲中路總指揮陳龍甫爲第一支隊長沈子成爲第二支隊長李仲賓爲第三支隊長刻正分途進行一切觀此皖局已成密雲欲雨之勢想不久或有變化也 
　　皖軍第一旅楊世榮自擊走陳雷後退駐石牌僅留所部一營駐防宿松餉糈責令就地籌措昨日營長某氏向該縣紳商逼索現欵四萬元至將某煤油棧及某商店經理拘捕抑繳致激成全縣罷巿風潮沿未卜如何解决也 
[黨要人到鄂後之行動]  
　　中央委員政府委員合組聯席會議 
　　暫設財政交通外交司法四部辦公 
　　十四日漢口通訊國民政府及中央黨部實行遷部其政府委員及中央執行委員已各有一部到鄂昨十三日午後三時中央委員政府委員特在武昌總司令部行營召集緊急會議列席者有徐謙孫科宋子文陳友仁及蔣作賓柏文蔚宋慶齡詹大悲等十餘人會議至晚間九時始散其會議詳情尚未探悉聞其結果决定在黨部政府尚未遷到以前由中央委員及政府委員組織暫時聯席會議處决各項重要問題此項聯席會議爲目前之最高會議每星期一三五召開常會一次有特别事故時得召集緊急會議關於政府機關之設施聞亦大致商定暫設財政·外交·交通·三部於漢口司法部於武昌其餘各部俟政府全部遷到後再行設立各部地址財政部聞已定南洋大樓現已組設國民政府財政部駐漢辦事處於退思里李炳煦住宅外交部暫設在漢口交涉署交通部已定在特區三教街四號該爲特區管理局職員之宿舍爲三層洋樓設備極爲完善前日交通部長孫科曾親往視察當限令寄宿人員一星期内遷出以便布置司法部則設在武昌長街省立圖書館現宋子文宋慶齡孫科暫寓漢口總司令部行營（模範區裕潤里）鮑羅廷陳友仁仍寓法界德明飯店蔣作賓徐謙下榻武昌總部行營外交部長陳友仁每日親到交涉署辦公新任英公使藍普生氏曾二次到署與陳接談意見頗爲接近財政部長宋子文氏日來計畫在漢設立中央銀行極爲積極曾於到漢後電召湖北財政委員會主任陳公博來漢面商一切陳已於昨十三日自潯乘輪到漢假寓特區韓永清宅内聞陳所計畫之湖北省立銀行宋氏頗不贊成因國民政府遷鄂首在統一財政擬將湖北省立銀行取消而以其籌備之基金設立中央銀行分行庶幾財政系統不致紊亂而中央銀行之鈔票亦得以在武漢巿面面通無阻矣 
[南下奉軍暫不入豫]  
　　先佈置保大防務前鋒駐邯鄲磁州待命 
　　京漢線南下奉軍連日均在開拔中最前部到達磁州者聞已有一旅之衆大部仍集中保定俟後方部隊陸續到後即將向邯鄲大名一帶分别駐紥據軍界消息各該援軍暫時尚不入豫僅先在保大分段佈防俟後方防務接替完畢方能向南開發如此節節進展庶前後呼應可以靈敏其先鋒隊伍已决照預定計畫由榮臻部之第十七軍擔任暫駐直南邊境候令主力軍則分駐石家莊保定其指揮事宜擬責成于珍擔任趙恩臻部留駐京保任後防此項軍隊之調遣大約儘旬日内辦理就緒待令續進張學良韓麟春昨晨（十四日）已經來京聞其任務即爲調遣南下各軍及與于珍等商洽防務計劃韓麟春並將於日内南下一行視察京保磁州間駐軍情形返京之後仍將赴津向奉張報告其繼續開拔命令須待張韓回津楊宇霆入關以後方能頒發故在最近數日内奉軍决不急急入豫 
[于國翰與日記者談時局]  
　内閣確將改組吳佩孚仍未乞援 
　　奉軍參謀長于國翰十三日向往訪之電通社記者談話如次（諸者問）請問張作霖入京期及其留京時日（于答）决於極近期内入京但留京數日後立即旋津並擬相機返奉（問）張入京與内閣問題關係何如（答）在内閣問題未解决前無意入京因有種種不便故也故其入京期當在内閣成立之後（問）内閣問題究將如何解决（答）最初靳雲鵬組閣之呼聲甚高現在業已寂然無聞梁士詒則持極愼重態度一方顧維鈞亦未完全絶望要之總理人選尚未决定刻止在極力進行中度不久即可正式成立（問）當此修約交涉及其他國際重要問題層見疊出之時内閣問題延不解决之理由安在（答）奉方以前對中央政局純取放任態度直至今日始克完全掌握政權故其間因對運用政機缺乏經騐致難　速决定然張作霖固極盼其及早成立且現已接洽略有端緒度不久即可圓滿解决（問）安國軍總司令部是否將移設北京（答）總司令部仍置天津因在用兵及交通上終以在津較爲便利故决無遷設北京之意至北京方面之警備則由張學良所率第三四方面軍團直當其衝（問）出兵河南及其集中地點何如（答）自八日來即已開始出動其集中地點爲保定至石家莊一帶並水開進河南（問）對豫出兵問題與吳佩孚間已成立諒解否（答）吳現尚未請援自無與奉軍協商出兵河南之事據吳自稱尚决定目當討赤之任（問）對陜西方面國民軍之防備如何（答）吳佩孚對此自稱當率所部抵禦並不希望奉軍赴援（問）外傳將與黨軍妥協之說其眞相何如（答）决無此事且黨軍初未派代表來津奉方亦未派代表赴南蓋黨軍目的在使中國成蘇俄化而奉方則守中國人治中國主義其間主張旣有根本的不同自難發現妥協點也 
[魯軍冐雪南開]  
　　擬以張敬堯爲先鋒步隊 
　　十五日濟南通信第五軍王棟部王寶慶之二十師與第四軍孫宗先部第五師一日昨已先後由磁州邯鄲沙河步行抵濟原訂昨日再步行赴徐詎自昨日起彤雲密佈瑞雪紛飛至今日已積雪四寸尚未放晴故未克開拔但張宗昌以直魯軍集中徐州爲預定計劃刻不容緩今已下緊急命令令孫師（宗先）王師（寶慶）十六日冐雪徒步南開不得再行逗留致誤戎機駐河南三河尖地方第六十六師師長石德純昨晋謁張宗昌張命其火速回豫籌備所部開入皖北一帶并謂皖人對於直魯軍之開入皖境究不無多少疑慮將來入皖後切不可干涉地方行政稅關以表我直魯軍純爲討赤絶無希冀地盤之野心云云石奉命後今日已領得子彈若干定明日回豫十一軍王翰鳴部已開抵徐州王於今日赴徐佈置一切將來孫宗先王寶慶二師開抵徐州後第四第五第六第七第十一各軍即已完全開抵徐州與皖北一帶一俟動員令下十五萬大軍即可開始作戰惟畢庶澄部第八軍海道登岸地方尚未完全妥協畢又於今日由青島抵濟與張宗昌作最後之籌劃連日各軍子彈給養車紛紛南下第三軍子彈二列車今日由濰縣過濟運往臨城 
　　另訊前湖南督軍張敬堯於十三日晚來濟下榻鐵路賓館當晚夜半張招赴軍署談話約三小時始出次早張氏即派人爲張查覓房舍爲久居之計昨晚在珍珠泉設宴爲之洗塵以各省代表及軍署要人師旅長等作陪並討論各方軍事各有意見發表魯張以張敬堯統軍多年聲望兼著且湘贛地勢皆能熟悉擬撥一部軍隊付張氏統率以作各軍先導張已首肯惟一切籌劃尚在磋商中 
[農商部令停止九六交易]  
　　北京交易所十三日已遵令停市 
　　日來京滬九六公債臠化莫測步步跌落數日之間每萬相差一二千元爲從來所未有顯係有人從中操縱以致一般持票人大受損失而投機之多期傾家蕩產者不勝枚舉迭經京滬證劵交易所曁持票人代表函電呈請財政當局禁止倒把維持市價潘復日前邀農次王湘到部面商此事並謂本部正在設法維持外間謡諑繁興以致京滬市價狂跌難保不有奸人從中操縱損害國信擾亂金融本部爲國家信用計農商部爲維持市面安定人心計不得不施行固有之職權迅予設法取締以免牽動大局等語王湘亦以爲然議决由財部備一公函送農部王湘按照交易所取締法令第二十八條第三項之規定前（十一）日乘次日爲星期京滬證劵交易所停市督飭工商司長趕辦訓令當晚發出兹將飭北京證劵交易所訓令原文照錄如下「查近日丸六公債市價暴落已出常軌之外並有奸人從中操縱實屬擾亂公安並准財政部函稱近日巿價仍屬漲落無定影響市面實非淺鮮函請核辦前來按照交易所法第二十八條第三項之規定所有九六公債一部營業暫行停止聽候派員查辦除分電江蘇實業廳曁上海證劵交易所等處外仰即遵照」 
　　北京證劵交易所自十一日晚接得農部訓令後即於（十二）日召集理事會有主張遵令停市者有主張要求農部撤消前令照常開市惟於買賣額略加限制而經紀人方面則多數希望繼續開市會議竟無結果旋聞某有力方面亦於十二日口頭向交易所當局勸告停市以免多生枝節交易所遂不得不於十三日起暫行停止九六公債一部分營業惟聞北京證劵交易所經紀人公會昨（十三）日下午五時特開幹事評議會議討論請求撤銷前令回復九六交易當議决即行起草呈請農部並定於今（十四）日會同交易所各派代表兩人赴部請願陳述京市現貨交易無停市之必要未知能達目的否也 
 
 

Page 8

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *   
 
 

Page 9

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *國内要聞三 
[國民軍漸迫陜州]  
　　十上日京訊據外人方面消息國民軍在隴海綫上旣將閿鄉靈寶佔領大部均由潼關開入隴海沿綫鎭嵩軍方面柴雲陞憨玉珍張鈁各部在靈陜間分三路防堵國民軍東進柴雲陞一師一旅約八千餘守靈寶東大營鎭好陽河憨玉珍一師約四千守青龍河上下游及峴山一帶張鈁部一旅約三千餘守陜州附近惟自靈寶失守後前方潰退兵士又達二千餘名九日均集中大營鎭附近及鐵路沿綫國民軍劉郁芬部十二日紛攻大營鎭與柴雲陞部發生激戰北路鄧寶珊部千餘名突越峴山猛進函谷關之李雲龍部四千亦抵青龍河下游突出截擊柴雲陞師中部鎭嵩軍不敵大部退陜州一部向陜石馹潰退張冶公部援軍一師分佈於觀音堂並在該地掘成深壕數道架設重砲機關槍防國民軍沿鐵路綫東進王振師一部三千分佈陜石馹即以該地爲頭道防綫現在陜縣車站西鐵路沿綫尚有戰事惟鎭嵩軍抵禦力甚弱似不能與國民軍久持劉郁芬在靈寶已設前敵司令部並將集中後方軍隊五萬向豫西進攻惟因子彈缺乏前綫兵士每名僅有十餘粒刻下各部軍隊均待軍械補充完備後始能前進最近由甘肅起運步槍子彈一批因道途崎嶇於最短期間恐難運到故國民軍在隴海路上尚難有特殊發展 
　　另據某使館消息國民軍佔據靈寶現已證明確實劉鎭華軍少數隊伍尚扼守陜靈之間抵禦力亦甚薄弱十日在靈寶東曾有激戰陜軍二千餘沿鐵路綫左右兩翼衝攻確有一部衝入劉鎭華軍防綫被劉軍擊退但靈寶方面大部擬即肉搏猛攻十日晚潼關國民軍總部確已頻發攻擊令劉郁芬李雲部均往前方指揮鄧寶珊軍刻正猛攻峴山於十日晚即向峴山北周村進迫憨玉珍調一團兵力在峴山扼守因子彈缺乏兩軍多用石塊投擊損失均不甚重故無若何勝負但中路鐵路附近兩軍漸形接觸恐有大激戰發生 
　　至陜州目下形勢雖頗危急但以仍在鎭嵩軍固守之中蓋劉鎭華十一日有電致孫傳芳張冶公柴雲陞等十日有電致吳佩孚等均自陜州拍出可證明也所可疑者則劉鎭華本人果尚在陜州何必更委張冶公代總司令職且張等電中明言劉因公北上又似劉並不在陜州究竟如何此時尚難推測也兹姑錄劉張兩電如下「劉電」南京孫馨帥鈞鑒奉讀蒸電感佩交並鎭華調度無方突遭鉅創機宜喪失青無旁貸現正招集大軍與敵决戰各軍一致對敵將士精神奮起援軍陸續趕到鎭華擬即督隊反攻竭盡血誠與敵周旋絶無反顧也特復劉鎭華叩眞印（自陜州發）「張電」鄭州吳大帥天津張雨帥褚蘊帥太原閻百帥濟南張效帥南京孫馨帥開封寇弼帥張省長米帮辦彰德王軍長均鑒敝軍劉總司令因公北行就諸帥面商救國大計委任治公暫代鎭嵩軍總司令雲陞振爲副司令冶公等自維才輇事鉅弗克勝任轉負諸帥期許之殷雪帥委託之重祇以事機迫促爲國家計爲大局計均不得不勉効棉薄支持危局謹擇於佳日至陜州就職就部嚴密佈防力扼敵軍東竄之路惟冀諸帥不遺葑菲指授機宜無任盼禱張冶公柴雲陞王振同叩灰印（自陜州發） 
[比約案政府應付方針尚未定]  
　　先令王廣圻探海牙法庭意向 
　　十三日就訊比約問題當上月末比使館與外部雙方尚爲無聊之辯駁外部方面雖曾傳有將駁復比使上月二十九日備忘錄之議但自内閣總辭職政府負責無人外顧雖尚到部而對於此等理要外交問題不能不受其影響故日來殊少舉動但就實際而而比約問題之重心自兩星期前比政府正式向海牙國際法庭提出起訴狀後已不在北京而國際間之注意點已隱然移至海牙據聞國際法庭接得此起訴狀後已由法庭書記長通知中國駐和公使王廣圻並託託使轉知中政府王使當據以電告外部外部接電後即電令王使相機探詢法庭方面態度以爲應付王使旋以私人名義訪問法庭書記長探詢中國應否答辯之意趣該書記長表示中國旣簽字强迫公斷條約爲會員之一則縱不到庭答辯亦將受缺席裁判不如到庭答辯申述理由猶可以使人明瞭中國之理由外部同時因電駐外各公使徵詢對中國需否答辯之意見現各使已紛紛有復電到部皆以法庭爲少數列强所操縱（法庭十三法官五大列强占其八）而此次比國之强硬態度又顯係有列强爲後盾故赴法庭答辯其結果必不利於中國彼時將陷中國於進退兩難之地步因此大多數均主張於必要時仍提出聯盟大會某使尤激烈主中國應即退出國際法庭聞朱兆莘並主張政府應派人至日來弗專事宣傳搜集中外輿論及世界各公法學家關於此家發表有利我方之意見彚齊向聯盟大會極力宣傳顧政府對法庭之通知迄未答復而對於答辯與否問題尤正在遲迴未决中現已由王使向法庭書記長聲稱中國政府須俟接到駐和使館由西比利亞寄回之比國起訴狀與法庭通知書全文再經相當期間之考量後乃能正式答復用意似在藉此半月期間中爲審愼精密之研究以資應付也 
[奉天金融案形勢緊急]  
　　逮捕錢商不易釋放 
　　十三日奉天通信旬日以來奉票價格日益跌落凡百物價均隨之騰漲是以省垣各機關及各團體俱生張皇失措之象而省當局則納金融會之陳請由警廳將搗把錢商逮捕五名解交奉天第一監獄看押嚴行審訊一面並向留駐津門之奉張請示處分辦法昨日外傳當局已接到奉張命令謂將拘捕之擾亂金融犯酌予處以極刑等語是以與日站錢鈔取引所一般有關者大起恐慌由錢業首領集合日方各法團開緊急會議經衆表决請日本領事館向當局交涉釋放若無效力决取直接行動於是即由日本錢鈔取引人及錢莊兩組合於十一日上午十時偕赴日領館陳情由河野副領事撫慰令暫緩取直接行動俟交涉效果如何再定方法並聞昨（十二）午日本商議會頭庵谷忱聯絡日方各要人開金融總會議討論應付之策至中國方面則以錢法毛荒純係錢商從中搗把所致决欲懲一儆百以維圜法故對於此次拘捕之錢商萬無釋放餘地因之此案形勢非常嚴重未知將來如何了結也 
地方通信 
[蘇州]  
　　浙局緊張中之現狀自浙局緊張後蘇地情形仍安謐如常惟謡言甚多軍警防務亦逐漸加緊警廳并於昨日（十七）上午取特别戒嚴狀態上午八時卽令各區隊混合組織之保安大隊由廳集合後出發在城内外各街市駐防梭巡廳長李　珊及各區隊長旋亦武裝率警出巡北區更組織臨時巡邏一隊在該區　内嚴密梭巡對於車站　埠之往來旅客檢查尤嚴又由蘇往來杭州嘉興之小輪近日開抵蘇地時來　搭客較平日爲夥現在往來該兩地之小輪因恐扣船故於昨日（十七）一律停駛矣又蘇州電報局自浙事緊張後各路報務即驟形擁擠該局電務員本不甚多現以人手不敷頗感困苦故特呈請交通部添派員生來蘇 
[崑山]  
　　楊夏開駛汽船本邑南楊湘涇至青陽港自常青聯運公司擔充航輪添駛後交通頗爲便利乃於本月一日忽然停止邑紳蔡望之顧左周等爲維持交通起見發起組織楊夏汽船局自楊湘涇經陶吳家橋茜墩龍王廟至夏家橋業已籌備就緒行將開駛　　崑山縣知事體恤　民崑山縣知事吳邦珍自嚴行督促拔掘稻根後因鑒於農民之貧苦得額減租米二成以資津貼惟業主方面鮮有奉行者茜墩鄉公所特發布告務令遵照以惠農民 
[松江]  
　　紅分會開會紀松江紅十字分會於十七下午在巿公所開會到會者鄭子松等二十三人兹錄議决案如下㈠本會救護事業應否卽行籌辦經費問題應如何籌措案公决應由本本呈請軍政長官聲明本會應設臨時醫院經費無着請撥銀一萬元以資開辦一面函請縣欵產處請撥縣署批准未發之二千二百元籌辦收容所不足再請縣署借撥公欵五千元㈠本會事務所應遷何處案公决暫假巿公所由理事會推員主辦 
　　浙江風雲緊張中之松江松江日來自聞黨軍入浙後人心愈覺驚惶遷移上海避難者日多一日東西車站中之行李堆積如山乘客擁擠幾無插足之地自十六晚起市面頓覺冷淡入晚七時各店均收市閉門駐松聯軍十一師王淼於十六日晚發臨時戒嚴令㈠城門一律於晚九時關閉禁止行人惟西門展至十時㈠凡車站城門往來之人携帶行李衣囊等件及行跡可疑者須受軍警檢查盤詰㈠夜間不准燃放邊砲又第八師補充團團長劉瑞徵於十六日十點二十八分專車到松與王淼有所接洽即於四點鐘回楓涇防次又第十一師砲兵獨立團於十七日上午八點四十五分專車開赴楓涇嘉善間候令又松江所駐之聯軍第十一師五十五五十六兩團步兵及機關槍·迫擊砲·炸彈隊等陸續開拔外駐防松城者約有兩營以上又十一師師長王淼今日專車赴申定卽晚回松 
[無錫]  
　　昨晚軍事消息無錫長途電話云曰寶山部第十三旅第二營第六七兩連兵士於昨晚十時半開抵無錫駐紥江陰之第八師兵士一營將於今晨由水通開抵無錫該邑商團公會會長楊翰西以時局嚴重兵士紛紛調動深恐影響地方治安特召集各支隊隊長緊急集議謀商維持治安辦法云 
　　時局嚴重中之軍事雜訊駐蘇上官旅二十六團第二營營長王詰奉令率帶五八兩連來錫駐防對於地方治安軍士訓練非常注意而與地方官警感情尤爲融洽前日怱奉旅部電令　即備集車輛候令開拔回蘇王營長奉令隨知通知車站曹站長備就四十噸篷車一輛三十噸篷車二輛二十一噸篷車二輛停留車站准備出發縣知事張修府得訊以時局日趨嚴重錫地適居湖濱地方防務極關重要特拜會王營長商請暫留以維治安經王營長立派軍需官徐某赴蘇請示記者昨曾晋謁王營長叩以出發地點王營長謂電令僅云回蘇並未註明何地或者到蘇後即赴前方亦未可知惟昨日浙方形勢又趨緩和故至下午尚未續奉開拔命令㈠馬登瀛部第九混成旅司令部派副官姫脈彬於前日來錫採購軍米四百石當經辦就商請車站曹站長撥備四十噸篷車一輛已於昨日上午裝運赴寗㈡蘇浙風雲起後滬杭路中斷各銀行錢莊均主收進現欵故銀厘大漲較最高時漲起五分昨市規元七錢五分一厘七毫半補水七錢零八厘時值冬節現欵奇窘商居莫不憂形於色㈢蘇省發生軍事行動後滬寗路貨車因預備裝兵停止裝貨輪船及民船亦多被封扣致貨運交通斷絶錫地燃煤因來源已無頓形缺乏各紗廠絲廠莫不大感困難預計非短時間所能恢復昨　會同作非正式之討論預備至萬不得已時祗能提早停工 
　　太湖清鄉局奉令結束駐錫太湖清鄉專局設立以來瞬逾半載上月外間喧傳江蘇清鄉總辦公署有令各專局辦理結束之　現已　實所傳非虚昨日該局駐辦薛海亭業已接奉清鄉沈總辦電令限於本月二十號趕辦結束薛駐辦奉令後立即傳知各科辦事人員自即日起停止辦公實行裁撤一俟全部結束告竣擬即親自赴省而陳設備經過及結束裁撤情形云 
　　縣署籌借冬漕之急進無錫縣知事張修府近以迭奉省廳電令並委提解欵惟值此青黄不接之際委實無欵可解現擬援照上年成案預備冬漕月息一分四利批定年冬漕作抵並准抵完漕糧由縣署訂立措據派委分赴各市鄉請董事代爲勸借所有借額各市鄉分列三級甲級三千元乙級二千元丙級一千元昨日張知事除派定委員分赴各市鄉會同董事分别勸借外並已將辦理借漕情形電陳省廳請示遵行矣 
　　增兵加防之提議駐蘇第七師上官旅第二十六團第二營營長王詰奉令率帶五八兩連來錫駐防駐紥都城隍廟對於地方防務及訓練方面非常注意王營長近以浙局日趨器重而錫地　臨太湖與浙之湖州僅隔一衣帶水所有防務極關重要擬即呈明上峯將現駐蘇州之六七兩連兵士調防來錫昨特商之縣知事張修府張知事深表　同惟增加駐軍對於供應·給養等問題亟須先行籌劃當允即日呈報省廳請示並定於日内召集地方各公法團領袖會議派下經費再行確定 
[常州]  
　　王旅長布告安民陸軍第五師白寶山部下十旅旅長王馨南已到常駐防對於軍紀非常注意十六日並布告安民略謂斯邑爲文物之邦恐士民有驚疑之處須知本旅長以保境安民爲職志所轄各部隊紀律森嚴秋毫無犯倘有不肖之徒假冒招摇等情事定按軍法從事以昭炯戒且各士兵旣不准强賒强欠爾等商民更不得抬價居奇務宜公平交易除派員密查外合亟布告週知等語 
　　張旅七團開拔赴溧盧香亭部下四旅七團十六日由張旅長親率赴溧全團軍隊先集西門岑知事金所長及各士紳均前往歡送張旅長乘大轎而至在招商輪局攝影以留紀念旋令兵士分别登船由翔鳧利澄新顒裕三輪拖帶張旅長設司令部於利新公司船上匣子砲隊先行機關槍隊機之歡送才均在河干向之行禮而歸 
　七師馮部軍隊將到第七師馮紹閔部下奉令開拔來常轉赴宜興即日開到縣署頃接七師電令代覓營房旋由楊巡官擇定洋橋附近蔣彥生住屋爲七師司令部云 
[鎭江]  
　　鄭部徒手兵過鎭返清昨晚九時許有由江西退回之鄭部徒手兵二百餘名巿徐州至寗轉車來鎭當由丹徒縣盧知事派員招待至江邊因將及午夜天氣陰黑不便渡江乃在江邊權住一宵翌晨乘輪遄往清江歸鄭護軍使編制 
[揚州]  
　　吳子玉電召參謀長吳佩孚氏與現任淮南墾務局會辦吳某有舊（按吳曾任某部師長）特電召前往委以參謀長重任吳會辦接電已於今日（十六）上午十時由揚首途前往鄭州到差 
　　改委邵伯分所長邵伯警察分所長卜鳳賡撤差縣委王兆文繼任王因事未能到差昨（十五）經兼警察所長曹知事改委黄祥龍接充矣 
[平湖]  
　　浙局嚴重中之平湖本邑各界自聞得滬杭路在長安附近中斷之消息後頗覺不安加之嘉興·嘉善·等處居民紛紛遷避到平旅館均掛客滿張知事特召集各機關領袖及士紳高廷梅等二十餘人在署會議决由駐平緝私營派遣營兵晝夜巡邏東西城站立崗位水路由水警担任陸警檢查客棧以防匪徒乘機擾亂城門早閉地方戒嚴本日下午三時縣署接嘉興司令部來電謂有陸軍第五十五混成團全團軍士已由嘉善開拔來平希即勘定營房以便駐紥張知事卽飭王警所長擇定東武學校爲司令部縣議會縣教育局縣商會縣農會等處爲營本部原有各機關均已立時遷出惟記者發稿時尚未見開到 
[湖州]  
　　軍事消息彚誌（一）由杭開抵南潯之第二團第二營步兵行裝市卸兹又奉令移駐長興業由營長張宗俊工督率開拔潯鎭防務責成水警担任（二）長興方面已飭第一師第一旅布防除第二團已開赴前線外尚有該旅第一團昨由團長朱錫祺統率運往長興綜計兵力已達三千以上（三）近數日聞居民遷徙滬濱者愈形擁擠小康之家則以下鄉爲居多（四）嘉湖輪班昨已停駛 
[寗波]  
　　浙局變幻中之甬城寗波近日迭聞省中驚耗故人心頗爲惶惑市面亦稍呈不穩實則杯弓蛇影於甬埠無甚重要且官廳又竭力維持故秩序尚安至士紳方面聞胡叔田·張申之·趙鉢尼·金夢麟·忻汰僧·楊眉山·屠時遜等多人均發起定明日（十七日）下午在縣議會召集各團體代表會組織各界聯合會實行浙人治浙並可與杭州取一致行動 
　　軍隊調動續誌浙軍一師四團第二三兩營於昨日由五夫開拔來甬一節已誌本報兹悉該團第二營現駐城南延慶寺又該團團本部現設寗台警備司令部内該司令部名義雖未取消而一切公文則均須該團團長徐培根監督指揮又一師第三團聞准於今日到五天又聞該師砲兵團亦將由杭來甬約於日内可到 
[紹興]  
　　玻璃店徒玩弄手槍之肇禍本城新河弄益新玻璃店於本月十四日午前有某　匠前往購物將所携修理之手梒放置　上詎該店學徒年輕好奇取而玩弄不料槍内實有子彈觸軌槍機彈即突然發出適中該店主劉六十之第六幼子彈從腹部穿出頓時而流如注倒地昏厥大有性命之憂云 
　　浙軍第一師一團調回紹防陳省長兼第一師長昨令原駐紹城之第一團開回紹興原防已有電至縣署警局於昨晚連夜僱舟前往西　載運士兵原駐營房已由警局代爲料理云 
 
 

Page 10

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *教育消息 
[專電]  
　　北京今日張學良韓麟春于珍楊毓珣閱陸軍大學（十六日下午八鐘） 
筆記 
[鄉村教育調查筆記（五）胡叔異]  
　　約費三小時將調查問題紙塡註完畢乃與顧君作棲霞山游棲霞山距校不半里原名攝山以山產當參能攝生故名山下棲霞寺爲南朝大寺之一寺前有明徵君碑字體極似聖教序碑文之王字相傳明君徵召賢士某隱士亦被徵不就官而終老於山下用築徵君碑褒揚之該寺正重建大雄寶殿工匠有數十人聞需費約十餘萬均寺僧向滬上富商巨賈募得者佛教之勢力大哉顧君云彼輩若肯出巨資爲學校添建築不亦善乎殿後有藏經樓規模宏大記者遍尋全樓未見有一經之藏樓之兩廂均建有精舍左廂題名最吉祥處右廂題名大解脫處據云此種精舍備逹官貴人之眷屬居住以彼輩每遇春秋佳日常作借佛游山計此蓋寺僧之投機事業也藏經樓下有石塔聳立係隋文帝時建築物高有七級每級刻有古代之武士同學向達君著有金陵石塔攷載東方雜誌即此塔也塔後千佛嶺上有唐代石刻係書家徐鍇徐鉉之墨蹟在壁上見有游人之題句云六朝遺翰今皆廢惟有二徐一墨存此即指徐氏昆仲之石刻古蹟是山名勝古蹟至多以時促不及徧游爲憾四時返校爲農村師範生講小學實際問題講畢偕質先閒步至玉龍橋橋架御河上立橋上遠眺晚色霞山曚曨風景殊佳惟夕陽雖好近黄昏耳 
　　十四日本與質先約定上午赴下蜀調查鄉村小學道經龍潭决先參觀龍潭水泥廠是廠爲上海建築家姚君等創辦全廠職員及工人約千人工程師爲德人其副手均爲國内著名工業大學之畢業生資本百萬以上現每日可出貨五百桶近又新建第二部工廠增加資本在二百萬以上招工人千餘添聘德工程師數名以後新廠開工預計每日可出水泥千桶聞該廠之發展得力於寗紳屠君之力最多參觀全廠約一小時即乘車至下蜀調查四師分校附小第三校該校在句容縣屬下蜀鎭之東北校址借用北二鄉之玉泉寺有學生一百餘人爲五學年二教室複式制有主任教員一人教員二人參觀全校設備佈置及教學狀况均甚滿意顧君又詳述該校開辦經歷云玉泉寺本爲該鄉地方公共機關若自治公所鄉議會教育會警局等均借作辦事處後當地士紳鑒於該鄉學齡兒童之多又苦無優良小學商三四師分校願將該寺作爲校舍辦一鄉村小學時四師分校正在物色鄉村相當地點辦一小學作爲試騐鄉村之用乃允紳士之請即於本年暑假中開始籌備越二月而招生開學因該校一切建築設備招生等等事務均得地方上士紳之協助故進行非常便利現又聘請當地士紳十餘人爲該校校董負學校發展改進之責聞下蜀附近有鄉立小學二所私墊三四處浸會堂之教會學校一所自該校設立後其他各校之學生多有轉學該校者此皆當地士紳勸學之力足見改進鄉村小學非聯絡當地士紳不爲功該校兒童活動之總機關定名新不蜀村有圖書館儲蓄銀行等各種課外活動並有村會議裁判所等組織各級四時課畢後復有閱書報練習運動等作業該校並設寄宿舍凡年在十一歲以上有整理日常起居用具之能力者爲合格此蓋備遠道鄉村兒童之就學者 
要聞 
[文化基金會延長請欵期限]  
　　明年二月截止常會仍於二月舉行支配 
　　欵項則延至六月不日開執行會决定 
　　中華教育文化基金董事會對於本年各學校　體請求補助欵項原定上月（十一月）底截止現收到請欵函件共計六十五件内有一校來數函者如北京大學即分别以化學系等各系名義請欵實際共有學校團體五十餘處關於東北三省之請欵學校該會會派秘書任鴻雋前往考察現任氏已返京數日將視察情形報告該會此外各處原擬在寒假内分别考察惟因時局關係恐難實行現該會幹事長范源濓君已决定將請欵期限展長至明年二月其欵項之支配則俟諸明年六月董事大會但依法定手續須經執行委員會通過故范氏已定日内召集執行委員會作形式上之决定即行登報通告各學校團體俾繼續請欵至明年二月爲止至該會明年二月應行召集之常年大會前因董事郭秉文從美來電謂美董事孟祿·顧臨·　羅貝·貝克·及被與施肇基明年二月均不能回國主張移至六月開會嗣經范氏徵求國内各董事决見均謂移至明年六七月開大會討論支配欵項問題業由范氏擬定復郭氏之電文亦待執行會開會後即可拍發惟該會董事共十五人除在美者六人外尚有九人在京滬等地范氏之意擬仍於明年二月舉行常會以免違背向章六七月之會則認爲特别召集之大會專討論支配欵項問題此事亦尚待執行會討論爲最後之决定但據該會中人言執行會萬無通不過之理也 
[改進社請克伯屈博士來華演講]  
　　美國哥侖比亞大學教授克伯屈博士ＰrofＫipalrick爲世界教育哲學泰斗之一其教育哲學教育的基本方法設計教學法數書子在近代教育上發生深刻之影響其本人之教課已達藝術化之境界故聆博士之言論不但能領略其堆闡之基本原理並對於博士之藝術化教學亦可得一切親切之觀感中華教育改進社爰特敦聘博士來華講演擬在廣州·上海·南京·武昌·北京奉天等分地舉行俾各地學校教職員舉華教課經騐上發生之親切問題向博士質疑問難獲得最豐富之益處聞博士已自歐洲到達印度舉行講演十六年一月底可抵香港一月初至廣州二星期後南行赴滬寗武昌京奉各地將來在各該地講演招待辦法已由改進社分别接洽上海方面已托朱經農君主持籌備云 
[蘇教廳請議復烟酒帶徵教費案]  
　　江蘇教育廳長江問漁爲烟酒帶徵義務教育費一案函請江蘇義務教育期成會核議見復原文云十一月五日召集滬海道屬教育會議在上海開會由奉賢縣教育局長等提議擬將暫充賑捐之涸酒附稅仍請撥歸義教經費一案其理由謂查烟酒附稅早經指充義教經費由烟酒事務局徵解教育廳分撥各縣動用在案自十四年一月起移作賑捐原定一年爲度期滿後曾請江蘇義務教育期成會函請教育廳轉咨烟酒稅事務局查照　案繼續撥放旋悉移充賑捐又展期一年從此教育專欵一再移用似與教育經費不得移挪别用之原則不合現在移賑時期轉瞬將滿所有是項附稅仍請撥歸義教經費以符定案而利進行等語當經公同討論由敝廳與貴會接洽後再行辦理等語查烟酒稅項下帶徵義務教育經費一成前據吳縣知事呈請從十六年起仍撥充義務教育經費當經據情轉咨江蘇烟酒事務局查案辦理嗣准咨復内開查此項經費事關通案除俟十五年份辦理期滿再行咨達外相應咨請查照等因在案此案究應如何辦理相應函達即講核辦見復爲荷 
[東吳大學籌備二十五週紀念會]  
　　東吳大學自開辦以來迄今已達二十五週校風肅然成績優良久爲社會所贊許聞該校師生及同學會爲慶祝學校過去之成績及將來之希望起見特定於十二月三十一日明年一月一日兩日舉行紀念會以資慶祝該校已選出籌備委員多人專理籌備事宜至於游藝節目尚在在接洽中兹將籌備委員會職嗣列後 
　　執行委員會主任史襄哉副主任潘愼明書記徐允修修計吳獻書委員胡中甫胡宗衍·江葆銘·黄仁泉·陳冽·王謚生·王佐才·楊壽林·凌景　及各股長經濟股股長柏樂文股員尤敦信·殷新甫·李伯蓮·許箴士·宣傳股股長王佩諍股員徐允修·吳獻書·龐女士·白約瑟·王謚生·王佐才秩序股股長潘愼明股員許民輝·殷墳源·吳芝芳·陳寶珊·施季言·孫蘊璞·江葆銘·黄仁泉總務股股長孫蘊璞股員施季言程克讓·戴蓀·顧祖常·愼斐文·聶顯夫人·陶心治·陸萊夫人·陸宗衍·凌景埏·楊濤林·陳冽校董部顧問胡貽榖·沈體蘭·周澤甫聞該校爲觀禮來賓便利起見已商得滬寗滬杭兩路局之特許自二十九日起至一月四日止凡持有此項减　證者來回照原價减半或來成回僅一次者照原價七五折計算此項减價證可預先函故該校籌備執行委員主任史襄哉索取云 
[吳興縣立女子中學校長出走]  
　　吳興縣立女子中學校開辦以來迄已九年成績尚著代理校長胡仁清遽於十月初因事赴粤迄今將已月餘音信杳然校中屢次電催返校亦未得表示校務無人主持飾中小三部經濟受絶大恐慌甚至廚房停膳全體教員以索薪罷課惟小部又爲縣議會議决勒令改組於本月十二月竟由縣長派員　校接收附小改稱爲縣立第二小學新校長未委出以前先由教育局局長來校主持師中兩部因教員索薪罷課已有四天而校中學生八十餘人以校長之無故離職半途輟學終日　議派代表向教育當局人員要求維持豈料一般教員當局者無法維持以答學生因此學生大念於昨日電呈教育廳援助 
本埠 
[淞滬工業補教委員會開會紀]  
　　中華職業教育社淞滬工業補習教育委員會於昨日十六日）十午二時半在楊樹浦舉行第六次常務委員會列席者郁瘦梅·魏師達·劉廣沛等由郁君主席其議决案如下㈠通過與尚公學校合作辦法㈡修正補習學校聯合會草案㈢議决赴　公社接洽情形㈣擬定補習學校名稱爲淞滬工業補習學校第幾校依設立先後而定㈣擬提出補習教育教材大綱於課程大綱委員會以供參考而謀統一㈥教材要且編成後由各委員交互校閱以求完善㈦議决下週内着手調查南市及滬西之工廠狀况作計劃補習學校之凖備 
[教育赴政人員昨開談話會]  
　　上海縣教育局教育行政人員於昨日午後一時開談話會到錢紳齋·唐圃腴·李頌唐·奏槐新·楊聘漁·秦伯未等議决各案照錄如下（一件）教育廳令籌辦工商補習學校案議决先調查工商不識字之學徒及童工究有若干再邀集工商領袖共商辦法所需調查及開辦經費應請教育局董事會酌籌（一件）十五年度縣教育進行計畫案議决送請教育局董事會審查（一件）議鄉村標凖學校地點及校數案議决從第十五年度第二學期始先就浦東楊思鄉浦西漕河涇鄉各設一校逐漸推廣 
[邑廟調查團之會議]  
　　江蘇省教育會中華職業教育社江蘇職業學校聯合會合組之江蘇經濟狀况調查會日昨（十六日）下午四時半在中華職業教育社事務所開上海邑廟調查團第三次會議到楊衛玉·潘仰堯·馬憲成商大許敦楷·梁慶椿職業衛步蟾·陳兆熊·黄祖芳商專沈惕民·李葉生·穆家德等十一人公推揚衛玉主席兹錄其議案如·· 
次（一件）楊衛玉君報告調查崑山徐公橋鄉區經濟狀况（一件）報告光華大學社會考察團願加入本會合作（一件）討論調查邑廟經濟狀况進行辦法議决即日進行由商科大學商業專門學校中華職業學校分任調查共計邑廟商店二百八十二家平均每校担任九十四家不以性質種類爲限（一件）議請陸錦麟君於三校調查團出發前通知各商店以免隔膜（一件）議邑廟調查儘於十六年一月十日以前一律告竣於下届常會彚集報告（一件）議各校調查團出發時應由本會給予證明書以昭鄭重 
[經濟學社研究股今日開會]  
　　中國經濟學社上海分社之研究股委員會定今日下午四時半在愛多亞路五十號五層樓事務所召集成立選舉委員長及商榷進行方法聞社員中加入該股者人數最多計有三十餘入該社昨接北京總社來函據美國聯社同人函請國内同志提出議題以便共同研究聞今日即將提出討論 
[中國科學社招待美國學術界]  
　　第三次汎太平洋學術會議美國代表十人已於星期一乘通州輪由天津來滬其中哈佛大學動物學教授派寇及其夫人已於日前赴南京參觀中國科學社科學圖書館·生物研究所·及金陵大學順道并至蘇演講尚有八人住南京路滙中飯店昨晚本埠科學社職員特邀該代表等在福祿壽三樓聚餐計到克婁克大學校長愛德伍　旦　大學地質教授威理司及其卷屬等七人　餐後　該社社員陪往夏金配克影戲院觀時裝展覧會即晚登撲克總統赴香港聞法國科學院總幹事拉克樂業已由瀋　　北京不日亦將南下云 
[留日陸軍士官校學生退學回國]  
　　中華留日陸軍士官學校第十八期全體學生發出退學宣言略云日本陸軍十官學校中國學生於上月二十日要求學習步兵砲演習常局擬更變致生風潮於本月三日全體停學我國駐日公使館武官兵開先中將調停不成遂全體簽名向學校提出退學回國 
[上海美專風潮昨日轉劇]  
　　上海美專　生會於昨日下午一時半開第九次全體大會由馬袖山主席報告數日來經過情形及劉氏對待學生之手段經全體議决否認劉氏提前放假又將新華藝術學院草章宣讀一遍又該會於昨日下午上時請楊賢江在該校大會堂演講講題爲藝術　革命生活講畢學校當局忽來校發生衝突甚致用武武裝巡捕乃到場彈壓 
[兩大學之演說决賽]  
　　曁南商大曁南商科大學英語演說會前日舉行决賽特請商務印書報英文部編輯主任李培恩·復旦大學文科主任余楠秋·及聖約翰大學教授羅伯斯爲評判得有參與比賽之資格僅六人結果第一名爲劉孔貴第二名爲劉望蘇第三名爲涂炳立 
　　大夏大學膠州路大夏大學昨日下午舉行國語演說决賽教育科主任程時煃主席請劉南陔陳霆銳潘力山爲評判結果王羅石第一王化一第二羅君强第三 
[中華職校之標準運動及珠算競賽]  
　　中華職業學校於日前舉行標準運動會全校教職員及學生四百人一體參加計分賽跑跳高跳　推鉛球四項自上午八時起至下午四時止成績亦較前進步評判者爲項翔高周鏡清王貫一黄馨一陸高言楊介犖　望平王翼然等下午二時商科學生又舉行珠算競賽會由三友商業計副經理陳萬運·文明書局副經理周菊人·義源錢莊經理吳志芬·通和銀行經理王滌新·蒞校評判學生運算敏捷亦視前届爲進步云 
體育 
[小吕宋籃球隊明年來滬比賽]  
　　小吕宋青年會之體育成績年來非常可觀實由該會會董兼體育部主任林珠光熱心提倡之功績其中籃球一項尤負聲譽該隊每年與菲列濱大學比賽一次連賽六次（六年）咸得冠軍之榮銜其餘與美國陸軍及菲人著名籃球隊比賽先後有七十餘次亦未嘗敗北該隊擬於明年三月間由林君帶領來滬與上海各著名籃球隊比賽十次現已致函上海體育機關以便事前接洽就緒云 
[三育足球隊今日與ＡＣo比賽]  
　　下午三時在虹口公園 
　　上海西人足球會甲組比賽今日下午三時有三組六隊出場我國三育前曾戰敗ＡＣo今日仍與該隊相遇於虹口公園聞ＡＣo已預備獲勝此戰實未悉今日三育出場之陣綫已較前二次不同蓋滬上足球界健將多加入合作其實力之伸漲固非吾人所能逆料也附今日三組比賽秩序表 
　　與賽隊地名比賽地點裁判員 
　　三育與ＡＣo虹口公園ＧＮorris 
　　ＰＳＡ與ＳＦＣ虹口公園ＲＷegener 
　　ＰＲＣ與ＳＲＣ巡捕球場ＨＦＭarshall 
[申報籃球隊昨勝曁南]  
　　三十六與二十九之比 
　　昨晚六時中華籃球房中申報籃球隊又以三十六與二十九之比戰敗曁南隊爲該隊成立後之第三次勝利裁判嗣舒鴻君 
　　申報隊在開始之間卽顯其合作功夫連破敵壘繼而曁南隊亦奮其神勇追隨其後　一時分數相差頗微於是申報隊努力直追擲投凖確卒以二十四與十六之比佔優勢下午時申報隊陣線調動不及上半時之活動曁南隊球勢則有時反較申報隊之迅捷十三與十二之比曁南佔優勢比賽結果三十六與二十九之比申報隊勝 
　　申報隊在昨晚比賽中聯絡與擲投均有顯明之進步所惜者陳啓東之膝傷尚未完全復原而李城元又在曁南隊中否則昨晚成績當益有可觀 
　　曁南隊在滬上素以矯健著本届復有陳鎭和與李城元加入實力益壯將來練習純熟其勢不可侵也 
　　申報隊（總計三十六分）曁南隊（總計二十九分） 
　　右鋒何家鎏六分右鋒黄兆霖八分 
　　右鋒王復旦四分右鋒鄭金斗二分 
　　左鋒歐炳光十七分右鋒張瑾二分 
　　左鋒譚天沛○分左鋒張其英三分 
　　中鋒李伯鈞七分中鋒李城元七分 
　　右衛馬德泰○分中鋒蔡應遠二分 
　　左衛梁官松二分右衛陳鎭和五分 
　　左衛陳啓東○分左衛黄懋任○分 
　　左衛温宫茂○分 
[江大體育協會致馮建維函]  
　　江大體育協會日前之復旦南洋足球錦標賽因爭端未能有良好結果迭誌本報旋於本月十二日江大體育會特開執行委員會議决勝利屬諸復旦又議决致函裁判員馮建維君云敬啓者本月九日敝會會員南洋大學及復旦大學作足球錦標比賽於捧球場承先生慨任判裁熱忱可佩乃不幸中途發生事　　致起波折此事敝會雖已有相當之辦法惟對於先生熱心服務之結果敝會　引以爲歉但先生大度當能明察也專此佈達顒請公安江　大學體育協會謹啓十二月十七日 
[約翰足球隊今日赴蘇與東吳比賽]  
　　約翰大學足球隊由沈嗣良君領率將於今晨乘車赴蘇與該地東吳大學足球隊比賽查東吳球隊日前曾在滬上以四與二比勝約翰今日約翰將出其全神力圖勝利藉以恢復前次之失利云 
[全黑隊籃球隊改組後獲勝第一聲]  
　　以二十六對二十四勝猶太 
　　上海公共體育場全黑籃球隊成立有年素負　今名年改組後人材更多已加入中華籃球會乙組將來頗有奪得錦標希望該隊爲增進球藝起見特於十六日下午八時應猶太隊之請借天文臺路籃球房作友誼比賽評判員龔振翼上半時全黑因場地生　未能十分得手爲十與十二之比猶太勝下半時陣綫略形變更且場地漸臻熟悉遂形活動以十六與十二勝猶太結果二十六與二十四之比全黑勝隊員爲右衛候子英二分左衛李承斌○分中將趙柏璋六分王正存二分右鋒章文坤九分左鋒黄寶能六分陳木火一分陶延綏（幹事）○分 
 
 

Page 11

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *商業新聞 
[特訊]  
　　滬杭路昨開駛第念三次上行貨車一次 
　　美棉五千件昨由雷那約菲遜兩輪運滬 
　　今日有綠茶二千五百箱裝往印度 
　　中印水脚公會宣佈運往檳榔嶼之水泥每噸運費由六兩跌至五兩半運赴新加坡由五兩半跌至五兩 
　　南京現有小麥約五千噸米約二千噸花生米五百噸棉花五百噸紅黑棗一百噸牛皮一百噸花生二百噸杮餅二百噸青荳五百噸待車運滬 
　　花旗新紫銅近來進口極缺昨日裝到一批計四千一百七十條 
　　星期一有美銀一批到滬 
　　英國進口貨稀少昨開希米號「八千噸級輪」來滬祗裝英倫來貨四百噸 
　　花旗洋松木昨到二百萬尺 
　　本日有湖絲一百五十包運往孟買 
　　今日有湖絲一批值百萬元運往法國 
　　昨浙江輪裝到西貢一儎數未詳巿上出様有團粒米五千聞尚有西貢數行包 
　　天津帮進金屬四千餘担備封河期銷 
　　大馬口鐵汕頭帮去五百箱價十五兩八 
　　厚鋼板及爐子鋼板今明日有二百噸可進口内轉口往漢者有一百三十噸 
　　飛鳥牌英白鐵來源久絶將斷檔 
　　法西釘近開已至五兩交易尚旺 
　　東京電大批鋁片將運申推銷 
　　漢訊朱洪重荆跌至十三兩六錢麻城油仍十三兩川木油十一兩半市况日下 
金融 
[釐價堅穩銀拆平疲南京今日起無到源]  
　　昨早市銀拆爲六分與前日早市同午市轉小二分爲四分劃頭開盤仍爲白劃錢業向銀行收出現銀約十餘萬又各銀行收票欵五十餘萬小總會銀拆五六分 
　　昨日洋厘略見平隱市場人心尚安故早市厘價爲七錢四分五厘半與前日早市同午市改小二毫半爲七錢四分五釐二毫半南京幣廠仍有新幣裝來二十餘萬聞今日起將停止裝運洋銀行方面又售出十餘萬華銀行買進亦不多惟中交兩行賣進一二十萬其他華商銀行進二十餘萬出口計汕頭厦門裝去新幣三十餘萬廣帮買進中國鈔票五六萬價照市建帮買進新幣二三十萬價照市加二釐二毫半客路如鎭江蕪湖裝來現洋及鈔票共計十餘萬早市成交新幣二萬價照市加三毫七忽半及半釐鈔票一萬五千價照市減一八七五及二毫半票劃各欵九十二萬四千午市成交新幣一萬七千價照市加一毫半鈔票七萬二千價照市减二毫半及三一二五票劃各欵八十三萬九千現洋早午兩一無交易小同行早市做開單毫較前日早市大一分爲六錢五分五厘午市不動雙毫初大半厘爲六錢二分七厘半午市小二毫半爲六錢二分七厘二毫半銅元大一千爲三百五十八千　 
[金價仍在四百兩關口比上日小一兩一]  
　　昨日大條銀來電近遠期均長一八七五計改爲二十四辨士八一二五及二十四辨士八七五印度稍有補空供給不多市况仍寂紐約電報銀價長二五改爲美金五角三分七五日英日美匯閱仍不變爲二先令零四分之一辨士及四十九元金市因大條突長人心轉疲開盤價即跌小一兩九錢同行紛紛賣出匯票其勢其猛銀行雖有吃胃卒難抵敵巿况鬆動下午初尚平穩繼聞印度電滬購買近期英金數萬鎊各户轉意補進頗不乏人並有某大號多頭條子加碼於是漸見回漲惟結果較上日尚小一兩一錢二月份標金上午八時五十五分開盤價四百兩正賣者踴躍逐步下落九時二十一分跌爲三百九十七兩八錢旋略回高九時半匯豐掛牌揭曉英美兩匯勿動日匯忽改貴二五金價續高至九兩一錢賣氣未衰價格不振十時零三分直降爲七兩（最低價）某銀行吃進日匯八錢一分六二五及美金二先令五辨士六二五價又回好十一時五十四分盤至九兩五錢受者絶少十二時半收盤遂落至三百九十七兩八錢午後一時五十五分開盤同爲三百九十七兩八錢毛盤做七兩六錢賣户停頓價復向上二時半掛牌開出勿動金價爲九兩一錢嗣後市面平定交易有限卽在九兩四錢與八兩三錢之間往返盤旋及四時後買者　衆價格轉漲四時四十分步升至四百兩零八錢（最高價）收　時稍小至零一錢五時收盤又達四百兩零八錢最高低價相差二兩八錢登帳價格本下月份均三百九十八兩二月份三百九十九兩補水上午三百九十八兩下午四百兩給赤仍無開出　 
[外匯鬆動收盤略見回緊]  
　　昨日本埠外匯匯豐掛牌價除法卹日匯改貴爲一千四百五十及八錢四分外餘皆不動華商上午賣風　銀行尚有吃　市况趨鬆下午接印度來電委購近期英金市况漸漸回平華商亦有補進銀行賣意不濃故收盤略見轉緊行家交易仍清统計華商售出各匯約合日金二百餘萬元兹將英美日三匯掛牌價銀行間成交價及洋行結價分列於後 
　　英金匯豐掛牌價二四七五與上日價同 
　　銀行間成交價最高最低收盤 
　　十二月份二·五五六二五二·五三一二五賣二·五三一二五買二·五三七五 
　　三月份二·五六二五二·五三七五賣二·五三七五買二·五四三七五 
　　洋行結價最高最低收盤 
　　十二月份至陰曆年底二·五三七五二·五一二五二·五一二五 
　　陰曆新年至六月底二·五二五二·五一二五二·五一二五 
　　美金匯豐掛牌價五八·二五與上日價同 
　　銀行間成交價最高最低收盤 
　　十二月份五九·六八七五五九·三七五賣五九·三一二五買五九·四五七五 
　　三月份五九·七五五九·三七五賣五九·三七五買五九·五○ 
　　洋行結價最高最低收盤 
　　十二月份至陰曆年底五九·五○五九·一二五五九·一二五 
　　陰曆新年至六月底五九·五七五五九·○○五九·○○ 
　　日金匯豐掛牌價八四·○○較上日價大二五 
　　銀行間成交價最小最大收盤 
　　十二月份八一·六八七五八二·二五賣八二·三一二五買八二·一八七五 
　　三月份八一·六二五八二·二五賣八二·二五買八二·一二五 
　　洋行結價最小最大收盤 
　　十二月份至陰曆年底八一·七五八二·二五八二·二五 
　　陰曆新年至六月底八一·七五八二·二五八二·二五　 
[津銀匯暴漲三兩]  
　　昨上海銀行内匯行市報告云今日漢口來電銀洋匯均趨跌落津電銀匯上漲洋匯未動此外各埠洋匯除濟南青島各跌二元其餘大致未有更動爰將各大埠匯價擇要列左 
　　天津行化一○七六·五○漲三·○○烟台銀元一○○八·○○ 
　　漢口洋例一○三七·七五跌○·七五青島銀元一○○二·○○跌二·○○ 
　　天津銀元一○○○·○○蕪湖銀元一○○五·○○ 
　　漢口銀元一○○○·○○跌一·○○長沙銀元一○○七·○○ 
　　北京銀元一○○一·○○南京銀元一○○一·五○ 
　　濟南銀元一○○○·○○跌二·○○蚌埠銀元一○○五·○○ 
證劵 
[北京九六收盤四十一元半]  
　　昨北京電玖陸暗盤午前自四二五跌至三九八復漲至四六三六繼又跌至四一五午後自四一漲至四二六至五時落爲四一五成交約六十萬 
[九六滬市昨回漲三元餘]  
　　整理始疲後堅 
　　上海昨九六暗盤於上午做出即漲高甚巨計十二月期爲四十五元八角一月期由四十六元高至四十七元觀察前途頗可樂觀至其趨漲原因當爲時局已略有轉機各方人氣較前路佳耳後市大致挺定無大變化全日惟上午成交十五萬元期貨補賬十五萬元計十二月期四萬元一月期十一萬元至整理上下午交易頗不寂寞前後各盤大抵開出成交額共有五十四萬元内分整理六同二十六萬元七年長期二十八萬元價格趨勢始疲終堅各盤間約有一元左右上落比前日漲跌互見兹分叙如下　　整六現貨無交易十二月期上午僅計七十九元七角爲一年來之最低價後市回漲六角爲八十元零三角比前日續小三角一月期上午初開計八十元零五角後曾漲至八十一元五角結果爲八十一元三角較前日暗盤漲高一元三角 
　　七長現貨亦未開出十二月期上午曾低至七十元零一角下午則漲至七十一元四角比前日大三角一月期祇於後市開出價爲七十元零五角計比前日跌下半元 
商情 
[疋頭衰落中之定貨問題]  
　　客帮祇漢口長沙略活動東貨有削盤說 
　　昨步頭仍平定步銷異常沉寂東洋貨雖處較好之境遇然近日銷路無論花色白貨莫不大减惟幸應市之品來貨頗少價尚堅定而存底豐厚者苦無出脫之法且年關已近若非析價難期發動日來已在談判之間惟成交終須在下週耳西洋貨較東貨出脫尤難號家因成本關係倘過份吃虧寗存棧不售客方則對此種過令之貨以時局不靖態度消極雙方卒難接近所以成交殊寥寥明春應銷之貨此時亟應預備現已稍有做下均屬麻紗洋紗夕法等類定價大致略跌德記麻紗每碼九辨士半燈心夕法六辨士花洋紗八辨士半及十一辨士羽紗亦略有定成川帮依然未動雲南及廣帮亦有暫停之象祇漢口長沙稍形活動沙市承戰事之後需要大減九江續有裝出北帮零星添補南京鎭江急需品均有運去本街交易一時無起色之望東貨價格無甚出入祇藍條絨又跌昨天仙女售五兩一錢福祿壽漂細布已久無問津昨濟南帮購入十數件價七兩四錢黑花絨市况仍堅月華絨有下落之勢歐貨漂布稍上漲三得利好一錢周村略有成交價八兩八錢半惟六七兩左右之貨去冐殊呆織條板綾市上極缺泰和雙探花二錢八分半有售罄之說下身貨仍充斥云 
[遠期棉較軟之原因印棉定貨甚多]  
　　棉花昨　棉回跌二十五磅　形勢較軟人心不虚　本櫛略跌但近月因交貨不湧甚緊惟日商仍逐盤售出了結遠月極劣賣親旺盛據業中人云上海日廠吸進印棉約十萬件以外且價格低於漢標一二兩貨質與通棉相等本廠所進甚稀期限多在二三月份抵滬故市上買銷異常蕭索日商態度更淡絶無採辦之意賣方一致在遠月抛售加　南市花收價三十八九元出數約十萬斤通棉到貨稍旺期棉上午開盤隨外棉跌一錢午後各月漲五分全日成交計一萬七千七百擔漢標拍開之盤如左收盤價比上日存賬數收盤價比上日存賬數 
　　十二月期二八·四五漲○·○五五○七○○三月期二七·八○跌○·○五五二五○○ 
　　一月期二八·一○○·○五四六五○○四月期二七·八五五○○○○ 
　　二月期二七·八五四八九○○五月期二七·九○二二八○○ 
　　棉業公會上消息現貨生意殊清淡碼頭到貨較旺陜西花二千四五百件通花一千包姚花三四百包現棉仍未有做開云 
　　昨日美棉因天氣良好廠商態度失望賣氣旺盛市况疲弱計期貨跌二十至二十四磅音現貨跌二十五磅音英棉期貨漲三至六點現貨漲二十點埃及棉現貨漲四十點印棉初隨美棉消息上漲後因塲中人心傾向買進市况益昻計平果爾奥姆辣白羅溪均漲四羅比原電錄左（十六日電） 
　　美棉比上日英棉較上日 
　　一月期一二·○二跌○·二四三月期六·五八漲○·○六 
　　三月期一二·二八○·二一十月期六·八七○·○三 
　　五月期一二·四九○·二○現貨六·八○○·二○ 
　　七月期一二·六九○·二一埃及棉一三·八○○·四○ 
　　十月期一二·八九○·二○印棉 
　　現貨一二·六○○·二五　 
　　一月期平果爾二一○漲四羅比 
　　最高一二·二四○·○三奥姆辣二三三四羅比 
　　最低一二·○二○·○一白羅溪二四六一羅比 
　　棉紗現貨走勢異常呆鈍客帮需要停滯銀根奇緊實銷岑寂人心甚虚日紗賣價步鬆北路因封河關係生意業已寥落内地帮採辦亦斷绝期紗上午開盤隨外棉而跌四五錢旋以江浙風雲形勢和緩人氣略佳收盤稍漲惟大阪三品紗市勢極軟本埠大紗號仍傾向賣出遠月逐盤抛賣然額數未鉅午後尚有散户獲利抵空各月回漲一二錢全日成交計五千五百五十包人標拍盤錄後 
　　收盤價比上日存賬數收盤價比上日存賬數 
　　十二月期一二六·四跌○·三○一四四○○三月期一二八·七三三五○○ 
　　一月期一二六·九二○三五○四月期一二九·三跌○·一○二三四○○ 
　　二月期一二七·六跌○·五○二二九○○五月期一二九·二八二五○ 
　　現紗客帮胃口依然呆鈍買去祇有六百包日紗行情步軟計江西帮進一百五十五包漢口帮進四十包川帮進二十五包天津帮進五十包長沙帮進一百包蕪湖帮進五十包汕頭帮進七十五包福建帮進四十包日信進三十五包賣盤列左 
　　三二支菊花二四四·○○十六支日光一三一·五○四二支水月二二九·五○ 
　　三二支福島二○五·○○十六支藍鳳一三二·七五四二支陽鶴二三五·○○ 
　　二十支水月一三五·五○十六支豐年一三七·五四二支金城二三三·○○ 
　　二十支立馬一四五·○○十六支水月一二九·五○十二支地球一二五·七五 
　　至一四三·二五至一二九·二五十二支孔雀一二八·五○ 
　　二十支仙桃一三八·○○十六支藍魚一二六○○十支飛鷹一一八·五○ 
　　二十支歡喜一三九·五○十六支鴻禧一二六·二五十支地球一一四·二五 
　　二十支藍鳳一三六·五○十六支雙象一二六·○○十支大寶一二一·○○ 
　　二十支宫女一四五·○○十六支寶鼎一二七·○○十支帆船一二一·三五 
　　二十支牧羊一三○·七五十六支藍魚一二二·二五十支加禾一一一·五○ 
　　昨日大阪三品期紗市價照錄如下 
　　前市開盤收盤後市開盤收盤比上日 
　　十二月期一七一·○○一七○·九○一七○·一○一七○·六○跌二·六○ 
　　一月期一七三·五○一七四·○○一七三·三○一七四·三○一·八○ 
　　二月期一七五·七○一七五·七○一七五·七○一七六·三○二·三○ 
　　三月期一七七·八○一七七·六○一七七·二○一七七·七○三·○○ 
　　四月期一七八·五○一七八·三○一七八·三○一七八·七○二·七○ 
　　五月期一七八·五○一七八·二○一七八·二○一七八·七○二·四○ 
　　六月期一七八·四○一七八·六○一七八·六一一七八·九○二·二○ 
　　又上午九時半大阪現紗電二十支藍魚一百八十一元跌五元合申規一百五十二兩二十支紅財神一百六十五元跌一元合申規一百三十八兩六錢十六支福島一百六十一元跌二元合申規一百三十五兩二錢十六支三馬一百六十一元跌二元合申規一百三十五兩二錢 
　　又電現貨精細棉紗中國市場趨勢日疲毫無活氣市中人氣因之極形沉寂交易絶無進展行情亦隨三品小去二元中等二十支十一月期呌價爲七十三元昨大黑十支一百四十五元日之出二十支一百六十七元均有零星成交 
[麫粉套頭買賣特盛游資充斥故也]  
　　昨粉中上午初盤近期依然軟弱最低開至二兩三錢七分较前日又落一分左右惟遠期市面因洋麥電訊前昨兩日俱見微好買方氣勢稍穩固故二盤後各月份即稍稍回振五厘至七厘半　此後之結局本月份或以年關將近客帮之去胃又復停頓不暢則將來之棧貨交割其勢當非少數故一般做心思之買户一而將本月份賣出一而則收進遠期如是一進一出純是套頭局而查前週十二月份與正月份之間祇差二分目下則已達三分左右以市值言已有一分餘之套率際此銀拆鬆動多銀之銀行錢莊均感壅塞而無　納之方故本月份及十二月份恐因套頭之增高當得相當之解决也及下午開盤各盤交易均暢盛本月份因實際之壓迫市面仍覺虚軟遠期則以　氣較旺正二月份比較上午好起五厘三月份則不動後步如實銷不起洋麥無激烈之漲風市面仍看　頓難前也 
[現麥廠胃轉好漢麥大疲]  
　　昨期麥上午開盤仍不暢本月份初盤開拍一價較前日又落二分正二月份在初盤時最低至四兩九錢較前日亦落二分惟收盤因開期粉轉機故止二月份亦回好一分及下午開盤祇本月份在三盤時　交幾軍餘及遠期各月份又盤盤空拍與前幾日之黯澹情形又相彷彿矣觀明麥後步之趨勢以現麥照内地人心已不能過蓬故期麥最低限度跌到四兩七錢半似有立脚之可能也現麥　日交易因廠胃甚佳做開包額驟覺湧旺明光頴州麥共開一千包價與前日相仿漢口麥因身分低次不合廠胃故最低竟開四兩二錢七分殊爲數月來現麥最下之價格如去胃接續當看穩立也 
[芝加哥期麥市價（美金）（十七日電）]  
　　噸價担價噸價担價 
　　元元兩元元兩 
　　十二月一·三八二五四八·五四九五·三九四七月一·三一一二一四六·六一九五·一七五 
　　五月一·三九○○四八·七八五五·四二○ 
[近期糖漲五分新青糖開六兩三錢]  
　　昨日糖市外訊爪哇現貨及十二月份價均一三·九三七五明年一月份一四盾二月份一四·○六二五三月份一四·一八七五均與前電同古巴現糖價三·三一二五跌○六二五纽約期糖十二月份三·二七明年三月份三·三二五月份三·四○均小四分日匯結價八一七五糖業劃市狀况平靜惟本月份吸收較衆價格稍升初盤本月份成交價爲八兩五錢二分半稍頃漲至八兩五錢五分明年正月份九兩零五分二月九兩一錢五分二盤本月份進户稍繁又漲至八兩五錢七分半正二月份進出兩稀未動但本月份貨以北市某行極力收羅故結果又升二分半收盤價爲本月份八兩六錢正月份九兩零五分二月份九兩一錢五分平平現貨成交亦稀「Ｎ」嘜昨劃八兩五錢二分半新貨八兩五錢五分什嘜ＴＫ等八兩五錢明華ＰＹ八兩五錢七分至六錢ＥＲ八兩六錢七分半新青糖前由蘇州輪運到二百五十三包昨經開通價爲六兩三錢係杭禾帮辦去尚見俏手云 
[支白桐油看疲]  
　　支白桐油近來因洋商大都在產地購辦故漢口洋交已屬僅見而市面亦隨之岑寂内地銷場爲之減色市情有不能不疲之勢洪江桐油依然緊俏秀油尚穩定 
[洋鋼市面鎭定存貨不多]  
　　洋鋼交易近來尚佳緣市上存貨空虚故開價極挺計雙鹿牌三四五分售九兩六七分售八兩六錢一寸一寸二分售八兩五錢雙羊牌出路雖較遜於雙鹿但比之其他各牌殊爲熱鬧行情因來源較多略呈鬆較刻如三四五分估八兩六七分估七兩二錢半一寸一寸二分估七兩其他若僧帽兎牌以及各號本牌等因銷路呆滯市較岑寂但開盤一途亦極鎭定云 
[客帮煤銷沉靜異常]  
　　昨日煤斤交易極形沉靜内地客帮採辦轉懈市場售開祗蘇·常·宜·錫各處買進高尾篩塊五十噸松浦篩塊六十五噸松浦屑一百噸福島篩塊六十噸撫順屑二百噸紅煤屑八十噸芳雄屑一百三十噸開跑白煤五十噸柳江白煤二十五噸餘若杭·嘉·湖等處因值軍事期内多未採辦故市面更爲清淡本街　進亦不多统計塊統屑各煤二千三百餘噸云 
[南北貨走銷零星]  
　　海粉市上存底極少而銷路亦呆故無甚上落據厦門函該處冬季出品數恐不多須俟本月杪方可登場客意因收成旣減價必可漲故擬將存申之貨守待善價市勢頗有緊　此間現市好貨减售十一兩中莊十兩甬訊該　貨亦不多近售十三元二三角大連瓜子近日到銷均稀號貨亦少開出市　平平昨厦門帮稍有辦進價爲十二兩八錢别帮零星而已台灣桂圓前日福建丸輪抵申僅到數十箱因今年出產旣少而匯水又高獲利維艱乃來源更形稀缺號家高貨前批尚有未開者昨某行頗有購意談價没差一兩未成交大約在三十一二兩之譜云 
[米價又在回漲中]  
　　昨日洋米因前日交易特暢人心望好貨主喊大一角但以滬杭路交通恢復戰事有避免之希望進户不似前日之亟亟故全日成交現米祇三千包左右行情則漲六七分去胃均係本街售開二號西貢一千六百五十包價十三元三角至十三元一角半又一號千餘包價十四元四角至十四元二角二分安南粳三百包價十四元四角七分至久乏開出之期洋米昨市亦有成交計二月份小絞西貢二號三月份各一千包開價小絞五兩八錢半西貢二號五兩八錢二分昨滬南河下來源少去胃活動薄稻等加三角變元亦加角外其餘平定 
[日商囤積遠期廠經價小五六十兩]  
　　昨絲經雖有　期貨成交而絲價遽小五六十兩因歐美絲銷清滯已久廠商之執有二三月份期貨者深恐明春海外存絲充厚絲價必疲故不敢堅持日莊遂乘機購積二三月份白廠經以待明春之需中日絲商目光之不同於此可見昨晨三井分邀各廠商談判遠期廠經有百餘包胃口計成交六十包絲價跌五六十兩尚有六七十包正在爭持今日當可成交緣華商頗有讓價承抛之意也横　生絲現貨僅需要之家稍有購進别無大宗交易各莊仍擬待時而動 
[絲頭年内無回漲希望]  
　　陽曆年關將届絲頭歐銷疲滯如故華商遂遷就成交而里昻來賬愈趨愈下前途頗悲觀據業中人云法銷年内决無回漲希望即使日莊　意轉濃而銷胃有限亦屬無濟云横濱絲屑歐洲帮成交零星行情看漲賣方仍無賤價出售之意 
調查 
[日本紡織業漸傾向减工說]  
　　日本紡織廠之減工問題及各方意見曾誌本報近日反對聲浪仍高各廠爲避免犧牲議案計均守靜默態度然該業之悲觀除原棉跌價之計算上不利外如匯率回復現金解禁銀價暴落對於深夜工廢止後之增錠工資之增加等問題皆與棉業有絶大之關係倘無相當對付之策减工終不可免至提議減工者回避責任之理由亦有數項㈠諸廠中有仍維持其高額之紅率者㈡手頭高價原棉旣多率皆急求消化㈢輿論旣多反對願退居　同地位而不願發起現時各廠態度雖極混沌然對於救之方則皆具决心視今後趨勢如何終當有旗幟鮮明之一日也天滿公司總理則減工案姑置之不論止時實有準備之必要故已以㈠紡織聯合曾公積金之微集（英國）孟却司德同業對於棉花一包各捐六辨士以爲英領内栽培棉花之資金我各廠亦有協力仿效之必要其微集可由棉花運會回額保留行之）㈡廢止過度之紅率㈢　凖生產費之調查（中小公司宜與大公司協謀海外市場之維持與發展故標凖生產費有調查之必要）三案微求各方之意見矣所堪注意者生產費調查之結果在工費以下則必更究原因進而謀關稅政策之减廢或各廠協力而爲協議之减工故各廠對於三案之意見咸認爲與棉界有關係云 
[華茶運美之及格及被拒者]  
　　茶葉運入美國於進口時例須加以檢查至本年六月三十日止之一年度中華茶之經過檢查或不及格者該國檢查員宓楷兒氏已有報告兹摘錄如下（單位磅） 
　　茶名及格數不及格數茶名及格數不及格數 
　　福州茶六六八一丨丨丨路莊綠茶九六一七○一丨丨丨 
　　Ｃongou六六九三六二○八四一一一廣東秀茶五一五二一二八○○ 
　　平水綠茶五一四八八四一丨丨丨廣東烏龍二五七八二八八二○六 
[紗布交易所存紗减少六六四五包]  
　　本埠華商紗布交易所倉庫所存棉紗日來裝出甚多故逐漸減少十六日調查存十六支紗六千六百四十五包查所裝出大都爲轉棧内胭脂虎一千八百七十包聚寶盆七百五十五包紅團龍六十五包藍金魚一百三十五包人鐘七百五十五包文明七十五包三羊三百五十包雙象一千零七十五包鴻禧一千零九十包飛機一百七十五包醒獅一百五十包孔雀一百包雙喜五十包 
[滿洲紡績公司將併入富士]  
　　奉天日商滿洲紡績公司（資本五百萬元實收二百五十萬元）自十二年三月創立以來去年上半期獲利九萬四千餘元股本紅利六厘下半期獲利九萬七千餘元紅利同而本年上半期虧折三十三萬三千餘元之巨除以前期餘利十四萬六千元補充外尚虧十八萬七千元爲整理及發展計當局擬與富士公司合併現正在竭力進行中如無意外阻力不久當可實現云 
[蘇俄紡織業恢復戰前狀態]  
　　蘇俄自勞農政府成立後對於棉業恢復極爲迅速一九二五至二六年營業狀况與歐戰前無殊紗錠有一千零七十二萬枚比五年前增加五倍織機二十六萬八千台比五年前增加四倍工人達四十六萬亦增四倍餘製品自一九二五年十月至二十六年五月總數爲三億三千四百八十九萬五千盧布亦爲大戰以來生產最盛之年聞明年更擬改造組織進步當可更速云 
[日本各交易所之停市日期]  
　　日本各交易所之停市及開市日期計大阪三品本月期二十一日前市停二十五日二十七日均停明年一月四日開市横濱生絲本月期二十四日停其他與三品同大阪砂糖本月期二十三四五等日均停餘與三品同東京股市二十三五八日均停餘與三品同大阪股市同上全市均停大阪期米本月十八日前市停二十五日全市均停餘與三品同 
 
 

Page 12

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *   
 
 

Page 13

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *本埠新聞 
[今晨消息]  
　　駐寗浙軍第二師盧香亭部騎兵第二團第一營於今晨二時許開抵北站由營長杜凌雲率領並未下車於三時左右開赴南站今日將派兵兩連開浦東兩連至滬南砲兵營基分别駐防 
　　第一師陳儀部下之鐵甲車三輛於昨晚十二時四十分離寗約今晨十時到滬 
　　白寶山今日由海州起程約明日（十九）可抵常州 
[張宗昌昨晚可抵寗]  
　　張宗昌迭接孫傳芳電促南下故率同衛隊等由濟南專車出發於昨午（十七）十二時五十分車過臨城若沿途無甚躭延至遲昨晚十一時可抵浦口孫傳芳已由寗省鐵路備車率同楊文愷等赴浦迎迓 
[浙局緩和後之悲觀]  
　　浙江局勢自表面觀之似已緩和然觀於聯軍方面昨日態度忽轉積極紛紛調兵東下第二師騎兵第二團全部昨已開拔抵滬原留南京方面第一師之鐵甲車三輛昨亦由孫傳芳電令開拔至滬撥歸第二師砲兵二團應用其駐滬杭路之客軍均在陸續前進中統觀昨日種種情形浙局似尚未可樂觀也玆將昨日所得消息分誌如後 
　　孫傳芳對浙態度昨據由寗來滬接近孫氏者云孫總司令對浙人自治極表同情黨軍侵入則極端反對現仍取觀望變化令孟昭月暫取守勢倘黨軍進逼則由滬杭及宜興兩路進攻必要時並請奉魯軍協助 
　　黨軍方面消息昨據旅滬浙紳方面消息謂周鳳岐已率部離杭城退守富陽所到浙邊之黨軍亦奉蔣中正命暫緩進展俟何應欽之大隊軍隊到後再定進止如何軍能最短期間到浙則省政府由黨軍占領杭城後正式組織否則即成立於富陽云 
　　杭客談杭垣槪况昨日由杭開滬之第三次客車業於當晚九時五十分抵北站記者當叩詢杭友人爲述杭垣近况曁滬杭沿途情形頗詳亟錄如次客云杭城所駐第一師陳儀部之軍隊業已開赴諸曁·蕭縣·紹興·等地祇留少數軍隊維持地方秩序以示與人無爭之意至周鳳岐與少數便衣黨軍抵杭後旋即離去現聞均在富陽·桐廬一帶余（客自稱）於七時登車車中已告客滿盡屬赴滬避難者九時十分車將抵長安即爲該處駐軍第八師二十九團喝阻前進車遂停止各兵士即紛紛上車嚴行檢查箱籠身畔均須一一檢視雖一紙之微亦須察閱數次經二小時之久始於十時四十九分開車至一時許抵嘉興適憲兵第二營長劉耀率領所部第六九兩連兵士由明星橋乘輪抵禾遂將余等所乘第三次車上之機車强行拆下另掛車輛載運其所部於下午三時四十八分專車開滬而余等之車因無機頭未能開行後經路局與軍事當局再三商懇始得機車一座直至午後五時二十一分方得開出總計余自杭起程直至到滬佔十五小時之久此余乘車以來第一次所感受之痛苦也又滬杭路駐兵情形以嘉興爲最多嘉善·楓涇·松江·次之長安有兵約四千餘人佈防甚密三步一兵五步一哨盤查行人至爲嚴密 
　　滬杭沿綫之觀察記者以浙局緊急特於前日沿滬杭綫觀察情形似尚不至如外間所傳之盛兹將觀察所得報告如次黨軍别動隊拆毁一五七·一五九·兩橋軌道旋即退去似亦僅係破壞作用車至梅家弄·莘莊·尚無若何影響明星橋車站行李山積松江車站月台兩旁均有帳篷多處係十一師一部份另有山砲及車砲八尊候車送往嘉興駐松者係十一師王淼部五十六團分駐各處楓涇駐頭二三等及鐵篷車百輛以上八師補充團劉團長即以車站爲團部嘉善停車數十輛孟昭月司令部設該站兩日站長站員目不交睫凡三日食物亦告斷絶八師三十團長王友和部三營第一三兩營駐城内二營駐東門新會會館正凖備開拔前方車至嘉興則孟氏之司令部已遷至嘉興車站十一師五十五團董團全部亦隨孟開拔該站車輛約二百輛以上軌道擁塞軍隊均露宿該站月台稻草遍地子彈箱麵袋柴火及軍用品堆積如山孟氏守衛兵士均用長矛腰背駁壳槍聞該部長槍隊有千餘人均備衝鋒之用該軍前綫集中長安站十五旅長韓光裕偕二十九團長司連勝駐守該處聯軍以部隊未集中以前全取守勢全綫兵力有十一師五十五·五十六·兩團第八師二十九·三十·及補充團計共四團約八千人戰綫延長約三百華里以記者觀察倘黨軍不節節進逼聯軍亦欲積極進取滬杭戰事將仍須經數日盤旋云 
　　滬杭車昨日恢復十七日滬杭路之上下行客車恢復三班計上行車上午七時四十分由杭開滬三號特别快車及上午九時四十分由杭開滬五號慢車及下午二時由杭開滬七號中快車下行車上午八時零五分由滬開杭四號特别快車及上午九時十五分由滬開杭六號慢車及下午一時三十分由滬開核八號中快車其餘一號二號九號十號　禾高　車及杭禾區間車及十一·十二·兩號杭滬夜客車均各停駛惟貨物車祗由閘口開滬二十三·二十五·兩次其餘各次貨車亦一律停開並聞昨日上午七時四十分由杭開滬之三號特别快車·及五號慢車均駛在嘉興站扣留因車頭被軍隊調用嗣於下午五時由該路車輛科電知嘉興站將杭開之三號特别快車及五號慢車在嘉興一併銜接一列車開滬於十時抵滬其由滬開杭之四號特别快車·及六號慢車均駛在嘉善停待亦兩列車併接一列車須俟三五號車由嘉興開出抵嘉善交會時然後始將四號六號併開駛杭其杭來之七號車在王店扣留滬開八號車在松江扣留故昨日該路各次客車均各脫誤鐘點祗少五六小時並聞閘口至拱宸橋之八十一·八十二·八十三·八十四·四次區間車亦於昨日恢復開駛云 
[兩路軍事運輸叢訊]  
　　車輛集中北站候用滬杭路昨奉軍事當局令將所有各項機車與空車均須集中上海各站不得停留以備運軍之用 
　　第八師分兩批由松開禾駐防松江之孟昭月部第八師兵士昨日又有一營奉令開赴嘉興駐防當由松江站分乘廂車十五輛於上午八時四十五分開出尚有兵士一營及一切輜重等亦定今日開拔刻已向路局索備蓬車二十輛送往該站聽用 
　　八師補充團昨由楓涇開禾日前由蘇州開拔赴楓涇駐防之第八師補充團兵士約一千餘名昨日又奉該師　令部　令開赴嘉興　　常由楓涇站上車分　蓬車三十三輛於上午九時二十分開出 
　　軍用品由寗運禾南京裝出軍用材料一車附掛滬寗路中快車來滬於下午一時四十分由麥根路轉掛滬杭路八號中快車運往嘉興撥交駐禾憲兵營 
　　兵事專車由禾抵北站聯軍憲兵營劉營長於昨日由嘉興率領憲兵十餘名向嘉興站索掛頭等車一輛·二等車一輛·三等車一輛·配成一列於下午三時四十八分由嘉興站專車至北站聞該營長當夜乘滬寗路夜快車赴寗報告孫總司令 
　　鐵甲車昨晚由寗運滬日前由徐運寗之第一師陳儀部下之鐵甲車九輛現奉總部命於昨日晚十點四十八分由寗運滬先運至吳淞砲台灣裝配砲甲再行轉送嘉興聽候第八師長孟昭月指揮 
　　盧部騎兵團昨日分批來滬駐寗浙軍第二師盧香亭部騎兵第二團全團兵士約一千五百餘名於昨日奉令由寗開拔來滬分往滬杭各處佈防當由路局備車三十八輛分成二列車停靠寗站計第一列掛車二十三輛載該團第二三兩營由團長温庭杰率領業於昨日下午十二時四十分由寗開拔當於昨晚十時十八分駛抵北站旋於下午十時二十二分開赴麥根路分駐高昌廟南車站曁閘北新營盤等處第二列掛車十五輛於下午四時五十五分由寗出發載該團第三營全營約今晨三時許抵滬該項軍隊於抵滬後即在麥根路暫息聽候虞總司令命令再行分往各處佈防 
　　機關槍運往老龍華駐紥老龍華之蘇軍第九師師長李寶章部三十三團第二營派排長一人兵士十餘名於昨日上午十時至高昌廟兵工廠領取機關槍六架至南站裝廂車一輛於上午十一時五十五分專車開往老龍華卸交第九師三十三團第二營營部 
[本埠戒嚴情形]  
　　高昌廟昨晚特别戒嚴戒嚴司令部爲愼重軍事防衛起見昨已劃定兵工廠四週南自江邊碼頭北至斜橋東自滬杭車站起西至龍華一帶均爲特别戒嚴區域並加派軍警分守各交通要道所有經過行人均需詳詢行止方可放行並定每晚自六時起凡西門及小東門之華商電車平時直達高昌廟者一至特别戒嚴時間即須停駛故昨晚電車均以開至車站爲止 
　　李寶章派兵駐防其昌棧淞滬戒嚴司令兼第八師師長李寶章以浦東爲上寶川南奉五邑毘連地方遼闊港汊紛歧現值時局嚴重人心浮動之際亟應派兵駐守以資鎭懾於昨傳諭第三十三團王團長抽調步兵一連前往擇要駐防等因王團長奉諭後查得其昌棧地方地勢扼要堪以駐紥當用電話通知第三區警署傳諭該圖地保尋覔相當房屋從速整理以便駐防 
[松杭避難來滬人民之槪况]  
　　松人由内河避滬之困難松人遷徙來滬者大都因杭車不通時間不能凖確咸雇民船或划舟由泗涇七寶走蒲滙塘而至徐家匯者昨日起絡繹不絶惟蒲滙塘淤塞已久船隻大受影響中途擱淺者不少加之連日天雨莫不叫苦連天 
　　杭來乘客之擁擠杭垣富有之家均恐戰禍終將難免莫不扶老携幼紛紛來滬避居故昨日南北兩車站杭來乘客颇爲擁擠且多係上等家庭云 
[三省聯合會委員會紀]  
　　皖蘇浙三省聯合會於昨日下午三時開第十四次委員會到者袁觀瀾·汪禹丞·許靜仁（王紹沂代）·朱叔源·張宏業·何尚平·殷汝耕·孟蒓生·魏伯楨·董綬經·褚慧僧·王曉籟·關達藩·周洄萍·楊千里·余炳忠·李次山·王恪成·蔡孑民·毛酉峯·王彬彥·兪希稷·沈衡山·胡鳳翔·等公推袁觀瀾主席楊千里紀錄首由沈衡山報告來函㈠中華全國警鐘會來函贊助本會進行由㈡旅滬湖北商學會函請本會注重勞資函方之調劑由公决留作將來參考㈢吳忠法·周蘭卿·函請本會設法援助被捕學生公决連前次兪守賢等要求之事并託汪幼農向代理商埠總辦許秋颿緩頰請即開釋次楊千里宣讀上次開會議决致孫傳芳部下之電稿及致各報館經理編輯函稿一致通過褚慧僧報告本日申報載有文匯報據外交界消息仍有某國接濟軍火情事本會應請公使團及總稅務司安格聯分飭各國僑商各海關嚴行禁阻關芸農李次山附議并加入海軍司令部海關監督·交涉公署另函總工會轉囑碼頭工會注意公推李次山起草各稿交文牘股整理發出議至此主席袁觀瀾君以省教育會另有會議宣告退席由蔡孑民繼續主席議决（甲）二十八日招待外賓時仍請蔡君主席并請預擬演說稿（乙）議决加推徐祖善爲本會外交委員又李次山提某某兩委員從未出席應作最後之函詢（丙）第十五次委員會定期月之二十日（星期一）下午三時舉行議畢散會兹錄其通電如下 
　　龍華盧師長·上海李司令·嘉善孟師長·宜興馮師長·常州白司長·松江王師長·溧陽李師長·嘉興韓旅長·蘇州上官旅長·均鑒竊覧數年以來國民心理所苦有二其一國内戰禍之蔓延又其一則政治上之進步絶望是也而其責不能不由軍閥負之軍閥以擁護一已權利之私不恤厚植其力以固地盤占據一省不足而數省方其有一省時省以外皆敵也及其兼有數省時數省以外仍皆敵也以故在同一政府之下而甲乙軍閥又以互鬥利害相衝突則傳檄討賊一旦屈服又稱若弟兄同時於其所占領之區域内任命官受號令自專公然破壞國家之统一明明國防軍隊一變而爲防省又以其防省結果擴大而爲亂國之原試問軍閥此種行徑罪惡具在果有絲毫理由足爲彼自由之根據否乎夫不標革命之旗幟而自由專横如此若任長此不變國家人民豈復有存在之餘地吾三省民衆愛好和平　望國内軍閥能有共同悔過澈底覺悟之一日孫傳芳氏固爲軍閥之一往事且勿論即以其最近經過言之不亦可以已乎贛不守五省範圍已破謝賓南百戰之將爲彼一人致殞其身而孫氏猶不自省且復招引夙所怨懟之師速其南下敲脂吸髓以喂虎狼若曰吾以予吾民也毋寗以予吾敵不誠日暮途窮倒行而逆施乎今者導火之綫瞬將爆發浙西江南各地行見毁作戰場孫氏苟有幾希自愛愛人之心應速表明態度離去軍隊公等皆力爲國防將帥能知大義尤應洞察時勢之變遷　考人民之意思相與力爭俾成此舉如竟不獲孫氏同意則公等亦宜自權利害熟審將來順民者昌嗜兵者死古人之言有如耆龜若夫背國家之公職效個人之小思則是隷圉妾婦所爲公等明達當不出此區區之愚伏希明鑒皖蘇浙三省聯合會篠 
[浙省國民黨统一黨部宣言]  
　　浙江民黨前因西山會議發生第二省黨部現因時局推移已互相諒解團結一致昨由浙江正式省執行委員會發出統一全省黨部宣言如下本黨負中國國民革命之使命過去奮鬥之歷史自同盟會以來已數十年而革命之成功尚未能實現十三年春本黨總理孫先生鑒於辛亥革命之失敗·與蘇俄革命之成功毅然　除萬難改組本黨舉其正確的策略照示同志共同奮鬥使努力於國民革命之成功·三民主義之實現不幸總理逝世之後少數黨員昧於總理遺策之重要發生許多無謂之糾紛遂使我親愛之同志之間若有一鉅大之裂痕分散我革命之力量此實本省執行委員會所引爲最痛心而欲哭無涙者現在革命潮流瀰漫江浙而國内反動軍閥則爲一時共同利害互相勾結將以暴力加諸我人大敵當前豈容自相爭持於内本省第一次全省代表大會宣言曾云本黨以國民革命爲職志大會深信我浙江同志此時雖因誤會而起糾紛一旦悔悟必仍能共集於青天白日旗之下戮力同心繼續奮鬥以竟總理未竟之功今者因時局之推移我全省同志已深悟分裂之非與總理遺策之當擁護特由同志間自已所發生之力量團成一體我第一次全省代表大會之希望於是達到革命勢力團結集中此實足以欣慰者兹經本省執行委員會决議所有本省全體黨員悉歸本省執行委員會依照本届中央第二次全體會議整理黨務决議案辦理登記其辦法如下㈠已受開除黨籍或警告處分之黨員由原决定予以處分之黨部或上級黨部審查其有無確已悔悟之表示决定其得恢復黨籍及登記與否㈡其他黨員准其向各地方登記機關登記經此次議以後所有浙江全省黨部即歸统一全省黨員無一與上海環龍路四十四號之中央黨部發生關係凡各縣市地方徵求黨員組織黨部舉行登記各事項槪須由本省執行委員會委派辦理自此以後我親愛之同志絶無彼此之分化除成見團結一致遵守總理遺囑遺教及遺策共同努力鞏固本省革命之基礎打倒軍閥及帝國主義以促進國民革命之成功中國國民黨萬歲浙江全省黨部統一萬歲中國國民黨浙江省執行委員會十五年十二月十四號 
[浙民自决會力爭浙政自主]  
　　旅滬浙民自决會於昨日召集特别會議討論浙省自治力爭浙政自主由委員長童應時主席謂吾浙省日前宣佈告治後實爲浙局前途之佳音詎料日來消息所播自治曙光又呈黯淡滬杭一帶驟形緊張戰機四伏一觸即發浙省三千萬父老將重罹浩刦瞻念前途能不痛傷本會雖迭函電呼籲力爭惟黨聯兩軍長官並不制止前進應取何種對付方法當由謝嵇彊提議以本會旨趨在謀將浙省自治以自决之精神宜有澈底的自謀不合吾浙民公意者即爲全浙人民之公敵應請浙省朝野人士主持浙政經衆議决之下㈠電召浙省朝野人士組織民意政府主持浙政㈡孫傳芳旣尊重浙人公意應由浙民自主拒絶派兵入浙㈢警告黨軍勿侵奪黨軍自治須由浙民自决否則爲吾民公敵㈣擁戴褚輔成·蔣百器·請保護父老安全議畢散會 
[各團體擁護市民公會宣言]  
　　商務工會商務印書館工會昨爲擁護市民公會特發出宣言（略云）在這拒絶奉魯軍南下高呼市民自治劃上海爲特别區的聲浪中已有七團體組織了市民公會來領導全上海市民作自治運動我們須認清了他是全上海的市民集合我更須絶對擁護他作全上海市民统一的自治運動誓當拒絶奉魯軍實行市民自治之自由 
　　藥業友誼會藥業友誼會擁護市民公會宣言云滬地十餘年來處軍閥壓迫之下商業凋敝工業不振出入彈烟之中流離饑寒之苦思之飲泣言之痛心今幸有工商學各團體本主權在民之宗旨起而組織市民公會作進行自治之盛舉本會休戚相關義無反顧謹願率全體會員極力擁護以期免壓迫於積欠消禍患於未來謹此宣言 
　　國民黨區分部㈠上海特别市市黨三區二十七分部擁護上海特别市市民公會宣言云（上略）上海工商學各界所組織之上海特别市市民公會各成主張劃淞滬區域爲特别市以市政還諸市民自治反對奉魯軍南下拒用軍用票名言至理曷勝欽佩吾全體市民因休戚相關身家與共更應奮臂直起極力擁護促早日實現以申民權謹此宣言㈠上海特别市第三區第二上二分部昨發擁護市民公會宣言云（上略）近者蘇浙皖三省人民全體覺悟一致奮起力謀自治我上海民衆亦力求自保成立上海市民公會以求貫澈我上海自治與三省自治之主張我國革命軍已直達浙江爲免除我三省化爲瓦礫而望我三省自治之早日實現暫停不進是以我上海市民在此期間必須同心努力擁護上海市民公會促其早日根本實行自治進而努力於三省自治之促成我三省民衆須知切身問題責無旁貸本黨部本先總理建國安民之計負爲民先驅之責除領導同志及親愛之民衆即日進攻外謹痛切宣言即望同胞努力 
[中外時人行蹤錄]  
　　張國威注其昌第十二混成旅旅長張國威憲兵司令汪其昌昨均奉孫傳芳命來滬佈置軍事業於昨晚（十七）由寗乘夜車來滬預計今晨可以抵埠 
　　張中立第八師十六旅長張中立於日前赴寗向孫傳芳呈報浙滬軍事情形事畢即於昨日由寗乘早快車來滬擬今日將往松江向孟師長接洽一切 
　　温應星淞滬商埠督辦公署總務處長兼軍法處長温應星氏日昨由香港返滬午後一時許即至龍華公署辦公三時許往紅十字會醫院謁問丁總辦病况並談一切要公 
　　加籐吉士日本駐滬商務署副商務官加籐吉士前以考察南洋商業現狀離滬現該署接有加籐由香港來電謂將於月之二十五日返滬十六年一月再行繼續前往考察云 
 
 

Page 14

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *[三北輪船依然不許開赴潯漢]  
　　總商會昨函三北輪船公司云逕啓者貴公司抽調長安德興兩輪行駛滬漢奉聯部批駁一案經遵囑再行電請去後兹於本月十七日奉孫聯帥銑代電復稱蒸代電悉查三北公司請將長安德興兩輪行駛滬漢一節業經該公司電請到部由部明白電復各在准電前因希即查照爲荷等語到會合再據情奉達即請查照是荷 
[航業要訊]  
　　護輪警實行近來海氛不靖海盜刦輪之事時有發生刦案之起每由盜匪假裝乘客混入輪中尤覺不勝防範浙江外海廳因特實行護輪警隊一部其辦法係令各警士常駐輪中隨船保護各警服裝軍械則由廳發給各警餉項則歸船公司擔負辦法業已擬妥現先命温州定海寗波鎭海等埠之浙省近海各輪公司船舶　辦矣 
　　美漢領抵滬美國政府新派駐漢領事布德列克氏ＲichardＰＢutrick現已由華盛頓起程來滬於昨日附塔提督公司約斐遜總統號到上海聞即日轉漢履新　　日英艦赴宜楊森在長江上游沙巿之軍隊現在退却紛向宜昌運輸已扣華輪多艘裝載兵士上駛昨日本埠某英商得到漢口來電謂沙市與宜昌方面之外輪楊亦欲用武力借裝軍隊而各外輪則已一致拒却昨日日本驅逐艦浦風號因此事已開往沙市保護日輪而英軍艦山鴟號亦急向宜昌出發以阻川軍之扣用英船云　　日學員歸國日本理學博士新城新藏·吉田梅次·島岡春三·等均爲東方文化事業上海設立自然科學研究所事宜來滬現此事已經結束該三學員决定本日乘上海丸歸國 
　　肇興輪已放閩海軍江貞號在福建海面扣獲張毅之運兵械及其眷屬來滬之商輪肇興興號兹因張已下野軍隊由黨軍收編輪中軍械亦由閩海軍收没所有被扣之肇興輪已經閩當局釋放來滬 
[審問連陞案航務法庭已發表]  
　　上海泰晤士報云審問連陞輪船誤觸雞骨礁沉失案之航務法庭昨（十六）日業已發表將於下星期二上午九時三十分在英按署開庭首席裁判官爲英海軍上校穆悌氏其餘爲海軍少校齊伐理爾氏駐滬航務副領事亞謙爾氏商船主蒙克滿氏及福爾雪士氏等四人 
[衣莊公所昨開同業大會]  
　　上海衣莊公所昨日午後三時開同業大會到八十餘人職員方面派有代表吳錫山·張永生·丁金培·汪桂發·等六人爲出席代表總董陸琴舫爲主席報告修理公所房屋及收支賬略畢即提議同業職員來函要求規定薪資改良待遇等條件主席略謂同業職員日前推派代表吳錫山等到公所面述生活困難待遇不良各節鄙人以本埠同業帮口不一（有丹帮·蘇帮·寗帮·徽帮之分）習慣未能一致各莊資本有多寡營業亦有大小關於職員酬資待遇向不一致即如職員方面宣言所稱工作時間缺貨賠償食僅兩餐舖無定位等事或有少數莊户如是斷不能槪括全體而言今惟有由各莊經理自行審查果有待遇不良之處須力圖改善至於生活困難亦應各莊予以相當補救必使從事吾業者心上得一種安慰本公所應推定代表分路調查不良待遇竭力勸導等云次由殷傑夫·金培良·等均有意見發表經衆討論之下僉以職員酬資待遇如何均係店規以内之事大凡一店之店規當然經理主持多數主張各經理根據要求條件自行審理必使各友能安心服務當由各段代有當場承認准由公所召集大會定於古曆十五日舉行並推調查員若干人從事調查各莊待遇情形惟職員方面除六代表出席會議外並有數十人到公所請願口喊「請求店主容納條件」「改良待遇」等口號嗣因戒嚴時期直至八時許即分隊散會 
[估衣業店員昨日持香跪求大請願]  
　　估衣業店員公會自向店東提出加薪條件後尚未圓滿解决上海估衣業各店東昨日下午二時集於城内某處開緊急會議到者百餘人該公會特派代表五人到會泣懇各店東要求承認加薪條件未得應允代表等旋即退出俄有持香跪禱第二次請願代表百餘人亦至該處舉動甚爲和平先由總代表禀呈來意並向各店東行立跪禮而各店東等仍持原議代表中有泣懇者情殊可憐兩相堅持迄晚七時尚未得要領代表等均謂如今晚不得圓滿答覆誓不出會場願向各店東跪懇通曉上海店員總聯合會及上海總工會得到此項消息後即派員前往作最後之調解結果如何尚未得知並聞該會會員因要求不遂憤激異常有謀最後對付方法云 
　　又訊估衣業職員要求增加薪水改良待遇一事衣莊公所總董陸琴舫·召集各店東及職員代表開會未有適當辦法散會後職員代表認爲不滿即到佔衣業公會特開緊急會議全場通過一致贊成定於今日（十八日）一律罷工非達店主承認所提條件不止並當場組織罷工委員會分投勸導各路衣業職員一致行動至十一時許散會 
[各工會消息]  
　　印刷工會上海印刷總工會於昨晚七時開印刷工人代表會到商務·彩印·鉛印·西報·等各工會代表三十餘人印刷總工會　員長主席報告開會後㈠全體起立向劉華誌哀十分鐘㈡上海總工會報告最近政治情形及上海自治運動之趨向㈢印刷總工會報告去年今日劉華被槍斃之經過㈣主席報告昨晚市民公會之决議案并對於是案討論良久决議一致參加㈥討論會務㈦散會 
　　滬南攤户業工會滬南攤户業工會昨日下午一時開籌備會到酈照榮·張阿榮·王榮卿·毛　餘·等二十餘人公推梅國積主席報告本會籌備宗旨次張逸村高福全相繼報告吾小販攤户素少團　　此薪桂米珠及時局不靖吾業應有組織工會之必要當好討論數項俟下次召集全體籌備大會再行决議遂散會 
　　金屬業工會第·分會南市鐵　工人於昨晚六時在金屬業工會召集金屬業工會第二分會籌備會到求新鐵廠工人代表二十七人本埠上海總工會及金屬業工會均派員出席參加公推求新鐵廠爲主席首由主席報告開會宗旨次由上海總工會代表報告政治形及工會組織之必要次由金業工會報告虹口　一分會成立經過次全體起立靜默三分鐘追悼劉華烈士次議决組織籌備委員會籌備一切事宜當每廠推出二人組織委員會次討論例案而散 
[各團體開會併誌]  
　　全浙公會本埠全浙公會昨日下午一時開常務董事會議褚輔成主席㈠先報告浙局最近情形㈡推舉三省聯合會是之財政·政治·兩種委員會當經商定名單一紙人民暫不發表云 
　　徽寗和平委員會徽寗旅滬同鄉會和平委員會前晚（十六日）七時開常務委員會公推胡芾之主席首由赴寗代表曹某報者在寗與各方接洽情形并謂此行目的乃根據前此議案聯合旅外同鄉作一種大規模結合故到寗以後首　旅寗同鄉接洽卽成立一徽屬旅外同鄉聯合會次知劉寶題在寗爲貫澈和平計乃與之面洽一切外傳向某方請願殊屬誤會不得不解釋云云次討論地方兵差給養問題僉以在今日情形之下撤兵旣無望最低限度須維持地方治安財窮糧盡實一可慮之事應致電六邑公團連與各縣知事交涉歸公開支地方墊欵須由國家稅收項下儘先撥還并電本會駐屯代表協助一切表决通過次報告駐屯代表吳畢兩君及赴漢潯代表程永言先後函報情形公决函復各代表仍根本會和平主張向各方妥爲接洽次議會汪席儒等報告楊村發生兵士攔刦路人案又某縣搜檢行人案公决致電劉寶題李德銘嚴加詰問請其此後須顧全名舉嚴整軍紀次議汪禹丞函辭委員長函公决汪君出於誤會應加挽留次由汪醒齋報告經費情形案公决即日將收支各欵公布次由曹某報告本會會員曹以孚已在里設紅十字會應予贊助函决致函鼓勵以促進行議畢散會已十時許矣 
　　全國婦女代表大會全國婦女代表大會將於年假期内召集消息疊誌前報昨日各界婦女聯合會·市黨部婦女部·省黨部婦女部·女子文專·勤業女師·景平女校等學生會·聯名派出代表向滬上各婦女團體及女學校接洽請求參加大會云兹節錄其召集預備會公函如下現在時機來了國民黨中央婦女部將在年假期内召集全國婦女代表大會解决全加國婦女界之重重問題這様空前的大結合實爲婦女界難遇的福音所以我們除已表示贊成參加以外現在還特派代表前來徵求我先覺的姊妹們努力參加同謀婦女運動的進行我被壓迫而覺悟的姊妹們以過去的經騐來參加全國婦女代表大會的運動共謀一致的解放現在我們上海地方知道這件事情的還没有普遍恐怕許多姊妹們不能立刻大此項運動希望貴會速即推出代表共同發起以利進行實所欣感 
　　店員總聯合會上海店員總聯合會昨日下午二時在該會所舉行執行委員緊急會議到藥業柳虞卿·商務職工章郁庵·煤業羅希三·商餘社劉緒緯等九執行委員·公推典質業同人會代表張某爲主席首由秘書報告開會宗旨遂由各委員詳細討論一致議决（一）根據上海市民公會之决議與各界一致行動（二）發表宣言擁護市民公會决議案（三）發表告全埠各業店員通啓說明欲提高店員之地位解放自身之痛苦須一致起來參加自治運動（四）訂期召集代表大會並通告各分會分頭舉行會議凖備一切議畢散會 
　　藥業友誼會上海藥業友誼會於前晚七時開第一次執行委員會到委員陳束海等及店員總聯合會代表章君表二十餘人推委員長梅德元主席報告爲交通便利起見凖十五日遷移至西藏路永吉里次由秘書陶然報告謂今日兄弟出席店員總聯合會會議議决擁護市民公會以促成上海自治之早日實現本會居滬上團體之一對此種生大問題應與各團體取同一態度經在座各委員一致通過當場復推秘書陶然君起草宣言即日向各報發表次柳君報告利生號交涉和解之經過次討論浦東洋涇市各店會員因店主未照縣議加給成頭經該市會員要求幾次本會調解幾次未得要領致於昨日起激成同盟罷工來本會請求援助議决派過徐二君前往調停十職散會 
　　上寶染業聯合會上寶青藍染業聯合會昨在新會所召集會議到者翁問樵等二十餘人公推會　徐子賢主席報告本會同業均熱心毅力至成立會一層議决辦法已到會者甚好如未到會同業當去函知照請於陰曆本月十五日下午二時來會討論再定成立大會日期兹將該會發出徵求會員通告原文錄下敬啓者國事蜩螗時局艱難人民生計日拙而我染業受外貨之壓制日形彫弊忽官廳陡增染缸捐之舉又行伏查此捐曾於清季光绪三十二年冬及光復後先後設立早經同業聯合呈請撤消在案孰意此捐在我業正盛時撤消忽然又在我職業凋弊之際發生此舉况且我同業勉力撑持何能担此重負不得已公衆會議组織此會以便保全同業生計業已籌備就緒務請届期到會俾手續妥善而利進行專此通告上寶染業聯合會籌備事務所啓　　五公團代表大會中華各業進化研侒會江蘇駐滬勞工總會裝訂職工同業會中華全國國貨調查團壬戍友誼社五公團昨爲時局緊張事特開代表大會到樂樹滋·李卓夫·錢君逢·等四十七人汪建侯主席樂樹滋紀錄首由孫立雲說明時局趨勢及本埠各界表示情形次許貫三新告最近由杭來滬所見滬杭　各方布防軍隊情形及人民恐慌之慘狀次全體討論救濟辦法㈠促成三省實行自治藉弭巨禍㈡贊成市民公會主張罷市·罷工·罷學·㈢通電三省公團法團一致行動不任何方軍隊干涉民權議畢當推李蔚嵐爲起草員擬草電稿尅日拍發遂散　 
[警廳昨開防務會議]  
　　淞滬警廳嚴廳長以新自南京返滬關於上海防務須加　頓特於昨午後二時召集各區署及各科處開防務會議由嚴廳長主席㈠報告孫總司令對官警出力至爲嘉慰仍望各自勉力㈠浙局變化滬防吃緊各區防務對巡邏及夜崗須認眞梭查㈠工學界又將散放傳教演講仍繼續制止㈠冬防盜案漸多中意防範四時散會 
[警餉昨日發放]  
　　昨爲淞滬警察廳發放所屬官警十一月份薪餉之期各署長署員隊長等均於常會散議後各携領狀至會計處將應領餉額如數具領回署分别點名發放計月　在四十元以上者仍按八折發給四十元以下之長警月餉則均十足發放云 
[中國濟難會擴充進行]  
　　中國濟難會上海市總會自該會主任王弼接事以來内部積極整頓並聘請許世英吳稚暉等諸名流爲該會董事該會最近上海方面加入之團體甚衆而學生婦女商人士紳各界均有濟難分會之組織個人加入成立分會者統計有七萬五千餘人各團體如入者共一百八十五團體計有會員十五萬三千餘人該會最近救濟方面極爲注意頗能引起社會人士之同情聞定於陽曆元旦後擬請梅蘭芳演劇三天所得之費槪歸救濟之用云 
[各商聯會消息]  
　百老匯路百老匯路商界聯合會前日下午三時聞職員會到十餘人公推王漢禮主席議决案如下㈠遷移會所各職員公議本會屢蒙許君熱忱旣有相當地位理廳退讓㈡淞滬教養院募捐事公衆推舉王漢禮鄧志揚許廷佐意耀德等八人招待募捐員引導議就通告分發各店㈢市民大會各職員一致贊成加入候下次開會當推舉代表出席㈣選舉期間定於陽曆一月四號開選散會已鐘鳴六句矣 
　　法租界商總上海法租界商界總聯合會於昨晚開會到二十餘人程祝蓀主席議案如下㈠冬防重要提議趕組自衛團案議决查　各次議案再行催請當局速予批准以便設立籌備處期於最短期内告成㈡陳阿堂案報載日本法庭雖將兇手判處四年二年徒刑惟據吳律師方面消息日當局應撫恤費三千元作爲了案等語惟未見判决書全文究如何措詞又經浦東同人會代表韓尚德君仍請合會辦理公决仍委沈仲俊·樓鴻鈞·二人與吳律師商酌並抄錄判决書以憑核奪㈢議董沈仲俊擬就辦事細則各草案議决將草案全文抄付油印以便討論公决西區議董盛植人訟案議决根據來函致函吳凱聲律師請其詳加參核依法保障次提議　頓會務各案而散 
[徐知事查禁高抬米價]  
　　上海縣徐知事訪悉日來滬埠米價陡漲每石增加五六角之譜當此新米出產各處來源不致缺乏價格理應跌落何意反形增漲似此情形殊於民食大有妨碍爰特飭知米業代表轉告該同行一體遵照嗣後對於米價不准私行高抬務須按照規定價值辦理如違未便聞昨日價盤稍見平靜因交通回復運輸便利故該業中不致再有藉詞抬價云 
[華界發傳單人分别判處徒刑]  
　　淞滬警察廳前將自治運動中南市·閘北·散發傳單之工人學生解往軍法處訊辦其情節輕者已訊明分别准其家屬具保領回約束其由軍法處認爲情節較重者業已判處徒刑兹將姓名及刑期錄下胡建山一年零二月吳權一年零二月林學桂一年零二月李祖善一年零二月黎桂生六月周祖武六月 
[散發傳單之訊判]  
　　拉黄包車之趙成義前日在滬西勞勃生路散發上海總工會所印爲劉華被殺一週年紀念告工友之傳單被包探榮錦林查見將趙連同傳單拘人普陀路捕房昨解公共公廨請究趙供此項傳單係昨在勞勃生路一不識之人交伊分散伊目不識丁其人並給伊小洋四角相酬故遂爲之分散實係受愚等語中西官得供磋商之下判趙成義逐出租界傳單没收 
[周子斌已奉省令開釋]  
　　虹口張家巷廣益生藥號經理周子斌擔任江北聯誼善會施藥義務忽於十月十六日有揑名誣控僞造某種委狀者不意亦將周名列入當經警廳將周轉解駐滬司令部偵查詳訊實係受誣昨已奉省令開釋云 
[川寶兩縣轄境沙田將升科]  
　　川沙寶山兩縣轄境内尚未升科之沙田有三萬餘畝之譜該兩縣教育局局長王豐榖等因見兩縣教育經費拮据故會同籌議擬將是項沙田由兩縣教育局名義出而給價升科前昨兩日假本埠振華旅館某號爲會議地點正在積極秘密進行中據會參與是項大計劃之寶山教育局職員某君稱是項沙田約計有三萬餘畝升科時應繳之價數約十餘萬元兩縣教育當局萬難籌此巨欵故由王局長等邀集資本家數人先行投資其辦法係待升科後所得之利益作爲三份計算兩縣教育局方面得利益之一份其餘二份則歸投資之資本家所得云 
[上海縣啓征冬漕]  
　　催完冬漕縣示上海縣知事公署昨發布告文云爲布告事案查歷徵冬漕每石折收銀元五元本年漕米照案扣還十四年分預借銀元一元五角實應征收折價銀元三元五角從啓征之日起初限兩個月未經完納者加征二十分之一續限四個月仍未完納者加征十分之一每完銀一元帶收手數料六分歷經奉令遵辦在案兹定於十二月五日即陰歷十一月初一日啓征十五年冬漕並照案帶征學務經費每畝銀幣二分·清丈經費每畝銀幣四分·保衛團經費每畝銀幣四分又帶征西燁漕澾河工經費每畝銀幣一角·又二十一保九十一圖四十二圖八十圖十八保五十圖塘子涇河工經費每畝銀幣一角·又二十一保十三圖四十二圖九十一圖潘家浜河工經費每畝銀幣一角以上各項帶征均係呈奉核准有案所有各圖糧串並照案分别加蓋紅戳凡帶征各項附捐不加收帶納等費除飭各圖地保　先發易知由單按户催完並呈報外合行布告仰縣屬各糧户人等一體知悉速將本名下應完漕糧及附帶各項經費依限赴櫃清完掣串安業又遵奉財政廳訓令漕米每石加征預借十六年漕銀三元均在串上加蓋紅戳母得逾限抗欠致干提追再本年秋勘減征業經會委呈報尚未定案而冬漕開征届期造單啓征未敢延誤俟奉核定减征成數若干各業户溢完本年忙漕悉數流抵來年課賦并着知照母延切切此布 
　　定期傳保諭話上海縣知事徐韋曼因本年冬漕業已開征兹又續奉財政廳令飭預借十六年冬漕於本届冬漕内一律征收扣還上年之借漕一元五角餘欵飭即催征解廳聽候支配應用等情徐知事奉令後以本届冬漕開征多日收數寥寥而財政廳催欵甚急特定陰曆十一月十六日傳保諭話催糧昨已分令各催征吏知照傳知各保届期來縣候諭云 
　　尚有本埠新聞轉入後頁 
 
 

Page 15

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *本埠新聞二 
[聯青社游藝會續紀]  
　　上海聯青社昨晚九時在夏令配克戲園作第二次表演觀衆之多較前日更爲擁擠因不得座位而退出者不下數百餘人故該會擬於本月月終時再行續演兩天是晚所演節目與前相同而古樂一項較前更有精彩鄭覲文君以庖犧瑟獨奏壽陽宫一曲尤得中西觀衆之歡迎據云庖犧瑟爲六千年前之古樂器以之奉古壽陽公主之賞梅音調頗稱高雅西人方面皆讚　不已以得見此種古代樂器爲慶幸古裝表演自漢至清服裝輝煌姿勢適當程氏姊妹飾宫女當衆奏笙一曲在閨閣中尤屬難得時裝表演分游戲服全服跳舞服夏服晚禮服等十四種除二種爲純然中國服裝外其餘頗近歐化然皆縫製精良式様新穎各衣原料均係永安先施福利惠羅及老介福等公司所供獻聞此次游藝會所得約有數千元悉數捐作兒童施診所之創辦費而於事前種種籌備所費約近千元均係該社各社員所擔任者除游藝會外該會將於本星期日下午　時至八時在卡爾登舉行跳舞會並舉行　畹華畫幅抽籖聞梅君已於是晚偕其夫人同往參與盛會云 
[被捕市民營救消息]  
　　各家屬咸請三省聯合會援助各被捕市民家屬　以軍法處尚未將諸人釋放咸投三省聯合會請求援助計連日有李祖善·李士林·喩新全·程洵仁·吳權·胡良政等家屬均請該會念各人爲上海市民利益而被拘禁予以實力之營救 
　　李祖善家屬向軍法處求保工人李祖善自散發自治傳單遭軍警逮捕後經時一月餘該家屬又於明日奔投各團體請求援助外并親往軍法處求保其禀狀原文如次具禀狀人周蘭卿今因小兒周仲蔚（即已改名之李祖善）受人愚惑在馬路散發妨碍治安傅單被捕拘押鈞處監獄已一有月餘矣前曾由小兒業師吳忠法具禀請求釋放至今未蒙批示原小兒向在本埠老北門計家弄中華金銀作吳忠法處　業（首飾）素當安分此次舉動情有可原再小兒因恐家人聆悉被捕消息以致悲傷遂改名李祖善望鈞處體念小兒無識不曉法律森嚴從輕發落今再由蘭卿親趨鈞處投狀懇准予以交保領回教管務希德便施行爲禱此呈聯軍軍法處具禀狀人周蘭卿 
[公司註册之重要公文]  
　　本埠華中營業公司前託徐永祚會計師呈請註册固農部及縣署批令補具文件特由徐會計師備具說明書　述理由分别呈復現聞奉到部批云呈件均悉所引條例解釋不無依據旣據聲述前情仰候該公司註册文件正本呈轉來部再行核辦可也等語又縣署批云呈件均悉查該公司呈請註册係危前任内之案本知事接任時未准移交以致無從呈轉現經一再函催始准交到據呈前情應准將前送附件及註册費一併據情核轉可也云云 
[印花稅欵通融辦法之照准]  
　　上寶區域認銷印花稅委員會當開辦時曾繳納保證金數萬元之譜現已陸續承領稅證推銷以來雖成績尚佳然因時局關係銷數未見十分暢旺所積存稅證爲數亦多正在設法勸銷之中兹聞該會近因陽曆年關伊邇又值市面銀根頗緊現銀甚抱困難不得已急籌變通言法呈請滬海道屬印花稅分處處長轉呈江蘇全省印花稅處請予通融在此繼續承領稅證時期即以所繳存之保證金爲之劃抵以便維持推銷任務等情現悉已奉省方准如所請 
[商事公斷處清理移交案卷]  
　　上海總商會新當選之商事公斷處處長方椒伯君業已允就故前處長沈聯芳君已領書記處將本任所辦各案之卷編列案由以便函請傅袁二會長擇定交替日期當場交卸而清手續兹悉書記處昨日已將案卷整理清楚矣 
[國貨商場之近訊]  
　　總商會商品陳列所國貨商場前經公衆議决登報招貼特刋大加宣傳以來遠近皆知外人購貨者亦復不少因之商場生意愈形發達聞自開幕日起至月之十五日止據半月間商場各廠號所報告營業狀况總計有五萬四千餘元之多又該所售品部寄售各廠號出品生意亦盛近如石膏美術公司之石膏像德裕參酒行之白玫瑰酒久大精鹽公司之精鹽天然製墨廠之各種文具銷路更見暢旺云 
[烟兌公會致特稅局函]  
　　南車站陳家橋祥茂烟兌店前被特稅局稽查員將納稅之錫茄指爲漏稅昨經該店主戴茂根函請滬南烟兌業公會南北捲烟業聯合會滬南六路商界聯合會上海各路商界聯合會等各團體請求援助滬南烟兌公會昨特致函稅局請免予處罰其函云謹啓者頃據南車站同業祥茂號來函聲稱於本月初十日十二時有上寶區特稅局派來稽查員四五人到店檢查各種捲烟當被搜去黑美錫茄四十三支此烟係八月間批進因新牌銷場甚微其印花當時至局領貼並無偷漏該稽查强指爲偷稅帶局處罰店主因事他出由同業郭良甫代表晋謁局長說明原因聲請發還彼時局長公出由科員接見據稱判罰六十元爲特請求貴會援助等情據此即派員調查據　檢查　據　係八月所進並當日向局領貼印花查此後尚未進過同類錫茄此事實屬貴局稽查員手續之誤否則貴局調查給證簿據到店檢查進貨簿據方知是非眞相且敝會同業均在合相公店刻正　事進行而祥茂亦在其例原屬遵章納稅與貴局領證分銷　類一致希將該烟迅予查明發還俾安營業實爲德便　勝感盼 
[商署招商承辦築路之布告]  
　　淞滬商埠督辦公署工務處昨爲招商承辦　路事特發布告云爲布告事照得本署勘定自柳營路啣接翔殷路新闢一路業經布告定期開工在案查該路應築一萬一千零六十尺路面須按照水平用土塡平並加鋪煤屑如有願意承辦是項工程者仰即來處領閱圖様章程及投標書開具標價於本月二十八日密封投入本處標匭即日下午二時當衆開標核定特此布告週知此布 
[拒毒會編訂毒况之進行]  
　　中華國民拒毒會以各省區毒禍我國實况及各國實施鴉片政策與我國烟禁問題之關係迄無準確之調查經於春間編印調查毒况表寄發國内外各界請將各該地毒况分别查塡寄回以便彚編現已據各地紛紛將調查表塡就寄回亟待着手編訂特於昨日午後五時在該會會所開會討論編訂原則及方法到董壽彭·沈誥·楊名聲·陳鴻鈞·鄭鐵然·黄嘉惠·宋哲夫等鍾可託主席宣佈開會宗旨略謂我國因未有確實之毒况統計以致出席國際聯盟之代表雖受各國代表之攻擊竟未敢驾可否所處地位至爲不利故本會對於毒况調查非常注意至於各國製造毒物及殖民地之鴉片公賣政策其有害於我國曁華僑者甚大亦爲應加研究之問題現在各方調查報告均已寄到應請分别編訂以便公佈旋經出席者一度之討論公推鍾可託·黄嘉惠·周楚材·任編「國内各省區及近東各國毒况」董健吾·董壽彭·任编「印度香港及其他屬地之毒况」沈誥任編「歐陸各國之毒况」楊名聲任編「日本之毒况」聶文匯·鄭鐵然·任編「國際禁烟大會與各國毒物槪况」陳鴻鈞任編「美洲之毒况」並議决以本月二十三日爲集稿之期定十六年元旦發行專刋公佈全國議畢散會 
[倫敦主教印格蘭謨今日來滬]  
　　字林報云倫敦主教印格蘭謨氏乘吉伐輪船將於十八日上午到滬照預定行程印主教留滬僅星期六及星期日兩天星期一即將乘林肯總統輪往香港在港將小駐九日主教在滬時如天氣晴朗將擊考而夫球一次以主教於宣傳教務外亦酷好運動也英總領事巴敦氏定星期六晚聞爲主教接風星期日上午主教將赴三馬路大禮拜堂祈禱佈道午宴即由該禮拜堂主持預備下午四時至五時三十分間大禮拜堂住持並假巴敦官邸開歡迎會而是晚復有李提氏之歡迎宴云 
[鄂同鄉會歡迎漢紅會代表]  
　　本埠湖北旅滬同鄉會昨晚六時假北京路功德林歡迎漢口紅十字分會代表王森甫·杜樹棠·謝鑄陳·方監予·四君到者關炯之·劉萬青·孫松年·盧星階·周霽光·陶理堂·盛采芝·張恕堂·等二十五人推關炯之·劉萬青主席由周霽光致歡迎詞略謂中國紅十字會漢口分會辦理救護事業成效昭著近如救濟武昌兵災收容難民掩埋浮棺尸骸各善舉其急公好義樂善不倦之心遐邇欽崇兹者各代表不遠千里而來爲災民請命尤爲敬佩敝會同人設席歡迎爲諸君洗塵云次由王代表森甫起謂謬承貴會招待愧不敢當此次啣命蒞會爲災民乞賑實屬萬不得已武漢經此次兵燹後百業停頓經濟枯窘呼籲無門告募維艱而冬賑在即待欵孔殷惟望貴會諸鄉長量力援助則感激無旣云又傳觀紅會救護災民及收埋浮尸慘狀圖影慘不忍覩直至八時散會 
[總商會今日開會董常會]  
　　今日下午二時上海總商商開第二十六次會董常會兹將所有議案探錄於下㈠雇主聯合合來函請本會會員加入協作案㈡王延松君建議於本會商品陳列所内設立永久國貨商場案㈢全國商會聯合會來函徵詢第六届常會開會地點案㈣入會案 
[日本商務署又將遷徙]  
　　日本商務公署商務官横竹平太郎前以辦公便利計曾將該署遷入黄浦路總領事館内現又以館中房屋不敷應用已覓定四馬路三井洋行樓上爲辦公處不日即行遷入 
[王葆齋覆徽聯合會電]  
　　滬寗徽屬各團體共組之徽屬旅外同鄉聯合會前曾致電屯溪代理三師事務之王葆齋氏有所主張昨得復電如下上海徽寗同鄉會·南京新安會館·轉徽屬旅外同鄉聯合會·曁金慰農兄鑒震侵兩電祇悉查馬金嶺無潰兵惟日前有粤軍謝文炳·陳修爵·兩部數千由深渡經積溪北行矣三師無添募新兵之舉從前入徽潰兵極多頗受擾騷自三師部隊到徽以後深賴維持所有零星潰兵非繳械即遠去故近來地面極安靜劉軍長治素嚴旣不准佔居民房更不准擾害商旅尊電所慮早已顧及况弟屬皖人此次奉邀來屯暫主軍事凡應維持之處無不盡力爲之請紓遠系特電奉復弟王鑄入叩寒印 
[首善堂房屋涉訟案和平解决]  
　　法租界愷自邇路新康余生源兩號　　　　　　堂　訟初審堂諭以房東敗訴聲明不　向亟貢上訴迄今尚未判决現余生源號主已挽人向房東磋商和平解决償還房主損失洋四千元仍由余生源承租現已正在修葺不日即可復業而新康不願繼續營業已另有他人改設任昌泰燭號云 
[公共租界巡捕昨日會操紀]  
　　字材報云公共租界巡捕昨日（十六日）下午在工部局内萬國商團操場會操請工部局總董費信惇檢閱並於有功諸人頒給奬章以昭激勸赴操各隊皆負牆而立受奬諸人則列隊場中由馬丁副總巡率領其左爲巡長·總捕頭·捕頭·及副捕頭等循左牆爲西捕·日捕·及印捕後面爲印度騎巡循右牆則有華捕三列檢閱畢費總董·裴總巡·馬副總巡·各議董等返原位遂行授奬禮首先膺奬者爲三道頭西捕白洛謨斐德氏以七月二十八日在福州路捕盜功特授一等懋績奬章次爲一八一號華捕吳壽山（譯音）隨白氏奮勇捕盗雖搶内僅存一彈卒斃一盜因此亦授一等績奬章又次爲二七八號華捕王捷（譯音）以五月十八日在浙江路捕盜功特授二等懋績奬章以外又有中西印捕二十五人皆因服務已久受勞績奬章由費總　一一授奬畢遂散隊 
[華捕越界槍斃小販案辯論終結]  
　　新閘捕房華捕黄寶其於今年舊歷九月底在舢板廠新橋站崗服務間因向擺設賭攤之天津人劉貴林需索陋規不遂追至橋北華界開槍將劉擊斃一案曾由該管警署將黄寶其拘送警廳移解地檢廳訊供判押候究在案兹悉此案業奉偵查明確援引凟職及殺人罪提起公訴昨日上午十時由審廳推事李青甫會同檢察官孫原特開第一法庭審理訊據黄寶其供稱安徽人於今年二月間至新閘捕房充當華捕與已死劉貴林並不認識惟劉確爲我打死但其中有種種原因因緣於出事之前有兩華捕疏於職務被捕房中查悉先後斥革命令各華捕認眞辦事九月二十九日下午二時許我派崗在舢板廠新橋南堍見死者劉貴林在該處擺設賭攤我即上前將其驅逐並未向索規費劉懷恨而去於三時許劉糾同流氓七八人到來將我扭住奪我警笛我見而情急即出手槍向之恐嚇而死者趕上攫奪手槍其餘各人扭我衣領並腰帶以致誤觸槍機將劉擊斃惟共開幾槍則一時心慌不能記憶問官得供問曰汝之槍内共裝子彈幾顆黄供共裝六顆又問事後檢點尚剩幾顆答僅一顆問官謂曰如此汝已共開五槍何以五槍子彈均擊中死者身上其餘各人均能幸免况死者又倒斃在華界足見爾故意殺人毫無疑義訊至此黄一味苦求供稱實因一時糊塗誤發但當時亦爲自衛起見身不自主遭各流氓拽入華界求恩寛宥又據屍妻劉吳氏訴稱今年二十五歲安徽人住居新橋浜北丈夫劉貴林今年三十一歲係天津人生前擺設花生攤度日惟攤基則無一定地址係丈夫一人設攤營生乃用骰子兩顆與顧客博取輸贏並無帮夥九月二十九日下午三時許被黄寶其需索陋規洋四角我夫因生意清淡僅付給小洋二角黄嫌少不允收受我夫無奈收攤至橋北華界惟口中難免發生怨言致遭黄寶其連開五槍將我夫擊死但此種情形係我夫死後該處一帶目覩者向我說的現求爲夫伸雪並請求賠償棺殮及撫恤等費洋一千六百元等語又據證人周義高供稱販賣紅蘿蔔生理出事之日小民在新橋南堍設攤貿易而死者亦在小民傍邊擺設賭攤未幾該華捕到來死者當送其陋規若干則小民並不注意不知多少惟見該捕不要死者即收攤走至橋北華界指該捕謾駡並云爾敢過來嗎該捕即云我能開你一言甫畢即聞槍聲一響死者立時倒地其時小民見而駭極逃赴别處貿易所以至後再開幾槍我不知悉惟當時並無流氓與該捕爲難及爭扭情事所供是實問官得供遂將私訴部份先行試行和解向兩造逐一開導結果以二百元解决至於公訴部份由選任義務律師出庭爲之辯護良久問官諭謂本案辯論終結定期本月二十二日宣判被告着還押原告證人等諭令退去候示 
[閘北慈善轉請撥施粥經費]  
　　閘北慈善轉總董沈聯芳·陳輔臣·主任王彬彥昨呈淞滬商埠督辦公署文云呈爲已届隆冬急宜施粥呈請查案核撥經費以濟貧民事竊閘北貧民最多一交冬令凍餒交迫情殊可憫歷年每届冬季即於敝團開廠施粥以資救濟所有此項經費前經滬北工巡捐局核定每年撥助洋二千元歷經具領濟用在案不足之數則由各董設法捐募現在隆冬已届貧民中之老幼婦孺待哺嗷嗷加之廣肇路被災蓬户均饑不得食今年米珠薪桂貧户生計益艱則施粥一事尤爲當務之急敝團經費奇絀所欠各行米欵尚未清償碍難再事拖欠團中又無基金無從挪墊素仰鈞座加惠貧黎痌瘝在抱爲特援案呈請伏乞俯察下情查照歷年成案將本年份敝團施粥經費洋二千元迅賜指令財政處即日撥付濟用實爲公便十二月十七日 
[東棉會社偵查失欵之結果]  
　　文　報云梵三　西首東棉會社北新涇收花處失欵一萬三千元主任周子良失蹤一案日警尚在偵查中昨（十六）日詳查賬簿發見有購進花衣價約共一萬五千元之譜該主任實未過付各貨主而據東棉經理言保險箱内所存收花欵亦當不下鈔洋一萬三千元從此點並據兹處辦事員所述失欵情形揣測該主任似係捲欵潛逃佯作盜刦狀以相朦蔽至於此項損失東棉經理昨日已與其保人某富商交涉矣 
[美孚油棧失竊生錫案開審紀]  
　　美孚火油行浦東油棧前因失竊生錫疑船户陸金寶及王小三子有嫌疑行爲訴由上海縣警察署於本年六月間將嫌疑之陸·王·丙犯拘獲迭次偵查未决拘押至今陸之家家以果犯竊案終有法辦之日斷無長此濫押不决之理·曾延金煜律師向地檢廳及高等廳省道等署訴請移歸正式法庭訊判雖蒙核准奈因有種種關係礙難遞解最後由交涉公署商允美總領事在上海縣公署组織特别法庭審理由道委道署總務科長吳伯蘅（增善）爲審判主任復奉高廳加委一面通知交署轉致美領派員到庭觀審昨日午後二時縣公署特在花廳擺設案桌除吳審判主任外美總領事特派副領事勃根納（譯音）到庭觀審及原告美孚行洋人被告律師金煜要求爲被告辯護因格於非正式法院祗允觀審一時許開庭原告主張浦東棧房所儲生錫約計失竊值銀七千兩之貨堆該棧曾用中國警察二十三人分任駐防保護月給餉洋五百元之譜此次失去前項生錫有管門警察二人離職潛逃不無疑竇要求將該警察拘案併案辦理并賠償生錫等語而被告陸金寶·王小三子·供詞狡展受押已久要求判决當經吳審判主任核供宣諭曰本案准予一部分定期宣判被告當着還押諭畢退庭是庭錄供爲前地廳錄事沈韻笙云 
[梅白格路前日之刧案]  
　　前日天甫黎明五時許有盜匪四名突至新閘梅白格路五百七十六號門牌賈姓家一盜在門首把風三盜入屋兩盜各執手槍嚇禁男婦人等聲張翻箱倒篋將衣飾鈔洋搜刧而逸並未鳴槍事主損失約四百金卽開具失單投該管捕房報告由捕頭通知各捕房一體留心偵緝 
[閘北永興路發生刦案]  
　　閘北永興路地方新築之萬源里中段森泰烟店前晚七時三十分突來盜匪二人僞稱購買香烟店主正在取烟時一盜躍入店堂袖出手槍嚇禁聲揚被刦金戒二隻銀洋數元及鄰居某老虎灶内之女子金戒一隻得贓之後即往中興路逃逸該處地方冷落並無崗警因此時有攫物搶刦情事發生云 
[七寶發生命案]  
　　無寶鎭徐順興豆餅行主徐老三昨因向魚行主人駱某收取餅賬七着互相口角時駱弟某敵酒後微醉代抱不平揮以老拳不料誤中要害頓時氣閉迨鄰人扶徐至家未幾即死駱某兄弟知已肇禍逃逸無蹤惟聞徐之妻子以慘遭不測要求昭雪故已報告該鎭警所請求嚴緝兇手一面轉報縣署請騐 
[福安輪破獲拐案]  
　　救濟會偵探余長林·高金林等於昨日本至南黄浦江邊碼頭停泊在浦中開往福建興化等處之福安輪船内　察得有興化拐匪林春榮扣得五歲女孩一口當經該探等盤詰該拐匪聲稱此孩名囡囡係在浙江金華縣扣來擬帶赴興化原籍等語該探等當即一併拘送地檢廳經檢察官研訊一過判林收押該孩發送該會留養候家屬認領完聚 
[偵探逮捕茶客之請求澈究]  
　　前日午後一時有淞滬警廳偵探楊福生帶同眼線探夥等各持手槍渡浦至爛泥渡共和茶園捕去茶客管德餘·燕子榮·陳金全·張振榮·王玉昆·等五名押解三區警署解赴廳訊押當時附近居民恐慌無措疑爲拉夫避匿不迭昨有管妻朱氏以該探無故逮捕等情具呈警廳請求澈究 
[保衛第一團教練處會議紀]  
　　上海寶山縣保衛團第一團教練處於前晚七時開隊長會議列席者正教練陳安甫·教習宋得山·第二隊長徐靜之·第三隊長徐再棠·（史悠忠代）第四隊長黎澄波·第五隊長程鏡川等陳正教練主席教習李秀靈紀錄議决案如下㈠各隊術科競賽改期案議决第一·二·兩隊定本月二十六日（星期日）下午二時競賽三·四·兩隊二十六日上午八點半競賽五·六·兩隊定二十七日下午二時競賽舉行地點即在團本部操場㈢追悼董家渡保衛團金團員並派隊執紼案議决每隊各派團員一排由排長一員率領於十九日（星期日）上午十一時半在團部集合　整隊前往執紼以誌哀悼議畢散會 
[提倡國貨同志會職員會]  
　　提倡國貨同志會昨日下午二時半在篷路二二四一號半會所開職員會議到十九人鄭麗中主席馬邦本報告辦理此次游藝會結束之經過旋即討論會務進行表决案件㈠舉行徵求會員大會擴充會務㈡派鄭九齡赴南洋宣傳㈢派黄柏舟許金章與各國貨公司廠號接洽會員購物優待辦法㈣積極籌備出版國貨旬刋以資鼓吹五時散會 
[全省中醫聯合會今日開會]  
　　江蘇全省中醫聯合會今日（夏曆十四日）午後二時半假座西門内石皮弄廣益中醫院舉行全省醫團會議商洽淞滬衛生局中醫登記事宜早經通函召集矣 
[顓橋鄉農會開會]  
　　顓橋鄉農會以本年秋收荒歉農民生計窘迫多將所養耕牛變賣以濟　食對於明春農事大有妨碍特於昨日召集職員會議討論救濟方法經衆議决推舉調查員將全鄉耕牛先行調查造册如農户實因飢寒交迫不得已而變賣等情再由本會籌議保牛方法云 
[有聲影片在百星開映]  
　　美國電學專家福萊特博士新發明之有聲影片爲最近科學家偉大之供獻其製造係收音於影片之一旁故映時從聲浪感光綫經電波傳出再由電波發光由光再放出聲音與原音無二非從前用留聲機器者可比其最初製成之十七種内有美國總統柯立芝在白宫前對衆演說及著名音樂家跳舞明得多人之表演今日起在老靶子路百星大戲院日夜開映預料必有一番盛况也 
[金文寛殯儀預誌]  
　董家渡保衛團團員金文寛捕盜殞命已誌各報兹悉金君治喪事務所先行籌備舉殯定本月十九日由東中華路孫家弄敦仁公所發引暫厝斜橋蘇州會館聞是日有海軍陸戰隊·上海縣警察騎巡隊·淞滬警察　游巡隊·華法義勇團·閘北·吳淞·浦東·曹家渡·江灣·上海南區·西區·北區·東區·二區·新舞臺·董家渡·胡家木橋·水神閣·城東·水菓業·同仁輔元堂·等各救火會·上海救火聯合會·無錫商團·蘇州商團·周浦商團·以及閘北·南市·董家渡·江灣·龍華·曹河涇·法華·羅店·北新涇·楊家巷·浦東張家樓·爛泥渡·曹家灣·傅家樓·閔行·月浦·高橋·顓橋·彭浦·吳淞·盤龍·北蔡·張港栅·三林塘·洋涇市·徐家灣·等各保衛團馬隊·陸軍軍樂·海軍軍樂·法國軍樂·以及貧兒院·孤兒院·新普育堂·婦孺救濟會·等軍樂各商界聯合會等均到場執紼云 
　　上海救火聯合會昨日通告各區云逕啓者頃接董家渡天主堂保衛團金隊長文寛治喪事務所函開晋級隊長金君文寛因公殞命殊深悲悼兹擇於十二月十九日卽夏曆十一月十五日下午一時由東中華路孫家弄敦仁公所舉殯暫厝斜橋蘇州會館事關提倡社會義勇倘荷駕臨執紼請預先通告等因到會准此查金君服務地方因公殞命義勇可嘉凡吾同人理當前往執紼以誌哀悼兹定於是日下午十二時三十分一律制服銅帽腰帶皮靴齊集本會會同前往執紼是爲至荷特此通告 
[同仁輔元堂昨日發給竹籌]  
　　城内同仁輔元堂向在南市陸家浜地方設有施粥廠一所每届冬令給發施粥三個月救濟貧民已歷多年該堂經理董事凌伯華君今因冬至節令將届天氣頗寒故於昨日督同堂中司事等假西門大吉路公共體育召集一般苦力老幼男女貧民到場每人各給粥籌一根每日憑籌到廠領食是日共發粥籌三千五百餘根各貧民領之無不歡欣稱謝 
[呈請發還梁燒之縣批]  
　　南市餘記酒行前被洋酒稅征收局查獲冒充高梁兩簍送請上海縣知事公署發交縣警察所訊辦在案兹有南北燒酒業公所徽雅堂代表方志鏞呈請縣公署將人貨一併發還等情昨奉徐知事批示云呈悉查此案前准上海洋酒營業稅征收局咨送冒充高梁兩簍挑夫一名過署當經檢同原件函行縣警察所飭傳該行行主到案依法訊辦在案兹據前情究竟是否的係牛莊高梁是非詳細審騐不足以明眞相仰候再行縣警察所詳細審騐再予核辦可也此批 
[七區户籍所趕訂門牌]  
　　上海縣七區户籍所對於全區編查早已告竣户籍員劉東海誠恐編查後或有變更規自督同里正　正抽查核對無誤兹已依據户籍册編製門牌號數該區曹行·塘灣·華涇·各　門牌挨户訂就各鄉村正在趕速編訂云 
 
 

Page 16

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *[上海畫報發行時裝號]  
　　上海畫報自出版以來一載有半洛陽紙貴行銷國内外每期二萬餘份頗受各界歡迎今日出版之該報爲時裝特刋所刋各照俱係聯青社昨日在夏令配克舉行時裝大會之參加諸女士小影都十一幅式様新頴大可作爲服裝參考並有該社售價五百元之梅蘭芳畫亦製版刋出文字較前尤有精彩有「古色古香記」「夏超假死秘記」「聯青社時裝大會記」「析津霏屑記」長篇小說「九尾龜」等外埠定閱全年五元贈送九尾龜十三至二十四全集或國學書室之名家小說五元本埠四元四角贈品同前可逕郵同孚路大中里五百號該館云 
[借洋不遂糾衆行兇]  
　　蕭萬和鹽城人住長安路經放車租爲業前日扭同鄉符金寶·符馬氏·夫及仇兆鳳至四區控稱數年前符將原籍之田十二畝半價賣與民當時付清田價過户管業相安已久近符藉口地價較前高貴硬向民借洋五十元不遂糾衆行兇搗毁器物等情經劉署長質訊之下符供江北買賣田產向有割籐慣例民因癱瘓不能行走故央仇䭾往蕭處並未糾毆云云奉判解科候辦 
[指控騙取保險費候再訊]  
　　無領事管束西人梅鐵蘭得氏及無錫人顧達明被控串黨在北京路一百號門牌虚設海美保險公司騙取楊偉生·李振東·等保險費銀五千元九百餘兩一案業由捕房將被告拘解公共公廨訊押等情已誌本報昨爲續審之期捕房代表律師以尚有四證人訊問需時請求訂期研訊而被告代表蔣保釐·斐斯·兩律師則請求准被告交保中西官諭被告各交一千兩保訂期訊理 
[騙取電器用物押三月]  
　　愼昌洋行夥浦東人杜文炳騙取該行值銀一千八百九十五兩之電器用物變價化用被控由捕房拘解公共公廨押候訊究昨經中西官提審得實判杜押西牢三月示儆 
[縱火嫌疑案註銷]  
　　黄毛生昨延律師代表投法公堂控稱原告有坐落環龍路房屋一所於上月二十三號由俄國婦人海馬維區租住一部份其餘一部份由原告置放汽車二輛包車一輛不料爲日未久被告住所内忽然失火將車輛盡行燒毁此時被告並不在家嗣後查得被告保有巨欵火險恐有縱火情形爲此投案請求准予保留私訴權云云被告海馬維區亦延律師弁稱是日起火時被告有事出外故不知如何起火今由捕房查得被告并無縱火情形原告所控實難承認求察中西官判將案註銷 
[行兇分别罰鍰]  
　　魏阿芳於日前與其岳母吳張氏糾同多人擁至法租界居民屠阿炳家不問情由將屠毆打後由屠報告捕房飭探將魏與吳張氏拘入捕房諭令交保昨日傳解法公堂請究原告由魯萊梅律師代表申訴一切詰之魏供實因原告將民人妻子藏匿故民人與岳母前往向論不敢行兇餘供支吾中西官判魏罰洋十元張氏罰洋五元充公以儆 
[恐嚇索詐之押儆]  
　　匪丁士生即小無錫於日前串同顧立黄書寫恐嚇人函向法大馬路泰昌祥洋貨店主徐慶云勒索巨欵當由徐報告捕房由探將丁·顧·二人拘獲帶入捕房候究各情已誌前報昨由捕房將丁等解法公堂請究原告由翁源興代到投訴前情並將信函呈案詰之丁士生供認遞函原告圖借欵項不諱顧供此信係由母舅丁士生令吾書寫不知犯法之事請求恩宥聶讞員商之法副領事德君判丁押西牢六個月顧押二個月以儆 
[迷路男孩待領]  
　　湖州男孩許蘭江年八歲身穿破花洋布棉袍子頭戴紅結子緞帽脚着破鞋子在法租界迷路啼哭爲捕查見帶入捕房昨送法公堂請示詰之該孩言詞含糊不清中西官判送婦孺救濟會留養候家屬認領 
[竊取衣物人贓並獲]  
　　江北人陳學貴昨晨天未黎明在塘山路　經工部局編釘門牌之平房内竊取曹阿根值洋三十元之衣　圖逃被包探劉寶善查見將陳拘獲連贓帶入匯山捕房押候解送公堂請究 
[盜犯王三媛昨解軍法處]  
　　淞滬警察廳於前日將解案盜犯王三媛一名並手槍一支子彈數粒備文　警押解聯軍駐滬軍法處訊辦昨日由陳軍法官開庭訊問該犯直　不諱聞軍法處已備文呈報聯軍總司令部核辦云 
[指控誘拐女子]  
　　直隷人尚武本年四月間在天津讀書時與十八歲女子劉淑琴發生戀　偕逃來滬住居公共租界近爲女之親屬邵文標訪悉即拍電往津向女之父母報告一而投匯山捕房指控尚武誘拐前日派探陳儒海協同西探長潘林士將尚武在百老匯路拿獲昨解公共公廨請究因見證人等多在天津經邵襄讞會同英惠副領事略一質訊諭尚武收押展期十四天再訊 
[過犯行竊押二年]  
　　揚州人高永慶糾黨竊取東　興路四百五十六·七號門牌樓和生家值洋四百二十元之衣飾被哈爾濱捕房包探王俊亭拿獲吊出原贓解由公共公廨命押候訊究昨經中西官提審得高永慶係五次過次判押西牢一年期滿逐出租界不准逗留贓給原告領去 
[過犯行騙之押儆]  
　　騙子寗波人張林富於上月二十五號向武昌路一百十三號門牌婦人李吕氏所開之刀店内驅取剪刀一百另九把及其他各式刀四十九把逃逸前日被該夥童阿土在送撞見扭交包探譚鳳池帶入虹口捕房昨解公共公廨中西官訊實以張係過犯應予嚴辦判押西牢一年期滿逐出租界 
[攫取金飾押三月]  
　　江北人顧克顯前日在華德路攫取婦人朱徐氏之金挖耳一支而逃被氏鳴捕追獲人贓昨解公共公堂中西官訊明屬實判顧押西牢三月贓給原主領去 
[放爆竹新郎被拘]  
　　閘北梅園路吉慶里十二號門牌無錫人毛阿二係某洋行出店擇吉陰曆十一月十三日（昨日）舉行結婚禮乃前晚坤宅妝奩送到乾宅舖房之際親友紛集設宴慶賀因俗例須燃放爆竹在此乒乓聲中突來警察及兵士多人謂有違戒嚴令當將新郎毛阿二捉解四區警署暫押候訊毛宅因吉期已届而新郎忽遭奇變經各親友多方挽人向劉警署長疏通但迄昨午尚未釋出 
[搶洋人贓並獲]  
　　向在各碼頭爲小販之鄔文彪昨日在浦東其昌棧碼頭美國商輪售脫貨物後得有美鈔洋二十三元上岸突被匪徒徐大來王鮮生等察悉將鄔扭住搜刦當將該項鈔洋一併刦去而逸鄔大聲喊救經水巡捕房包探王海　將徐王　犯拘獲抄出原贓並小刀一把當卽一併解人捕房龐捕頭諭飭解送地檢廳訊究 
[公共公廨訊案彚錄]  
　　昨日公共公廨訊理民事訟案併誌於下㈠慶康莊　理案常諭姚和卿派捕押同出外覓交一千兩保徐名揚覓交五百兩保再核㈠嚴子亮等聲請執管遺產案堂諭蔡張氏請求駁回諭令嚴子亮·嚴潤·按照張嚴氏遺囑規定妥爲辦理㈠鴻泰木行訴黄景記欠貨欵案堂諭被告不到原告提出賬據應判令償還原告所訴之數並負堂費飭被告到案交保㈠日商中華皮革廠訴黄連甫欠欵案堂堂案原告呈堂借據本公堂認爲可信被告反訴並無證據提出應判令被告照所訴之欵如數償還利息自立據日起至清償日止以八厘計算給被告交判决後保㈠陸李氏訴馮氏爭產案被告延羅傑·潘士敦·吳麟坤·等律師辯護堂諭着兩造代表律師於兩星期内進呈辯論書候核 
[誌謝]  
　昨承商務印書館惠贈婦女雜誌第十二卷第十號英語週刋第五八二號各一册謝謝 
公布欄 
[江蘇高等審判廳]  
　　民庭判决胡希彬與張盈昇因債務涉訟抗告一案（裁决主文）抗告駁斥抗告費用由抗告人負擔倪士福與丁阿生等爲請求確認墳地所有權涉訟上訴一案（判决主文）上訴駁斥第三審訴訟費用由上訴人負擔黄守成與小陳周氏等因契約涉訟上訴一案（判决主文）上訴駁斥第二審訟費由上訴人負擔孫桂芳爲與樂慶田等確認界址涉訟抗告一案（判决主文）抗告駁斥 
　　刑庭判决傳金升等營利略誘罪覆判一案（判决主文）初判核准張萬遠等共同强盜罪覆判一案（裁决主文）本案發回東臺縣知事公署覆審許仁古殺人上訴一案（裁决主文）本件上訴駁斥丁玉發因强盜罪上訴一案（判决主文）本件上訴駁斥以上十二月十六日 
[上海地方審判廳]  
　　民庭判决一件判决孫遇順與沈信存票欵涉訟一案（主文）被告應償還原告洋五百元訟費由被告負擔一件判决陳世長與戴小老財禮涉訟一案（主文）被告應給付原告財禮洋九十九元訟費由被告負擔一件判决何亦莊與何義亨田欵涉訟上訴一案（主文）上訴駁斥第二審訴訟費用由上訴人負擔 
　　公示送達（全文在本廳揭示場公佈）一件判决昶記號與顧綏熙因欠欵涉訟案件（主文）被告應償還原告銀一千四百五十五兩並自本年九月二十三日起至執行終結日止給付按月一分計算之遲延利息訴訟費用由被告負擔右仰被告顧綏熙知照 
　　公示送達（）全文在本廳揭示場公佈）一件判决蔡松庭與莫介康因欵項涉訟案件本廳定於十六年一月十一日下午一時爲公開審理日期除選任律師周域爲該被告莫介康特别代理人外仰該被告遵期到廳辯論毋自延誤特此公示送達右仰被告莫介康知照 
　　公示送達（全文在本廳揭示場公佈）一件判决顧沈氏等與周募蓮因假扣押異議案件本廳下於十六年一月十日上午十時爲公開審理日期除選任汪承寛律師爲該被告顧綏熙特别代理人外仰該被告遵期到廳辯論毋自延誤特此公示達右仰被告顧綏熙知照 
　　批示一件吳芹甫聲請執行由狀悉已飭傳訊追矣仰即知照此批一件張葆瑩聲請債務人業已逃避請發憑證由狀悉應准發給憑證可也此批一件温保鴻請領銀洋元由狀悉查此欵應由何永年具領所請應毋庸議此批一件勤郎生請領銀元由狀悉仰於本月二十四日上午十時來廳具領此批一件杜貴泉聲請執行由狀悉已責令迅速描繳矣仰即照此批一件孫新吾請領銀元由狀悉仰於本月二十四日上午十時來廳具領此批一件周錦富聲請執行由狀悉候到期後即予執行此批一件張氏聲請執行由狀悉仰將契價銀二百元繳案後再行核辦此批一件施泉海請傳案勸導由狀悉候飭傳債權人訊奪此批一件殷懋記聲請執行由狀悉仰即來廳候諭此批一件沈海如請領憑據由狀悉仰於本月二十三日上午十時來廳聽候訊明核發此批一件何大德等請領銀元由狀悉仰於本月二十四日上午十時來廳具領此批一件陸阿毛請傳案裁單由狀悉候傳訊核辦此批一件周守仁聲請執行由狀悉候飭傳訊追此批一件金任氏等請領銀元由狀悉准於本月二十四日上午十時來廳具領此批一件桂阿富聲明啓封動產已收領由據狀已悉此批一件周瑞堂請求准予免交由狀悉查碾斃郭良功之八千六百二十二號汽車一輛前據該民與馮金元共同向檢廳領去在案兹馮金元對於應賠償銀元二百二十元延不交案迭經查傳住址不明自應由該民負據示責任所請應毋庸議此批一件吳寶泰請領銀元由狀悉仰於本月二十四日上午十時來廳具領此批一件王炳官請執行餘欵由狀悉候傳訊核辦此批一件李鴻聲聲請執行由狀悉候飭傳訊追此批一件蔡賈氏請領銀元由狀悉准於本月二十四日上午十時來廳具領此批一件王春發聲請銷案並給領合同由狀悉應准銷案並准本月二十四日上午十時來廳具領此批一件陳金壽請求查封由狀悉已派員辦理矣仰即知照此批一件吳彩林聲請執行由狀悉仰即自行調查債務人有無私有財產報告候奪此批 
　　刑庭判决一件判决周王氏等營利略誘一案（主文）張小發意圖營利略誘一罪處二等有期徒刑七年褫奪公權全部終身未决期内覊押日數以二日抵徒刑一日其餘之公訴部分應不受理訴訟费用由張小發負擔一件判决王義明鴉片烟一案（主文）王義明意圖販賣而收藏鴉片烟一罪處拘役十日併科罰金十元未决期内覊押日數以二日抵拘役一日或罰金一元如無資力完納以一元折算一日易以監禁扣押烟土三兩八錢没收一件判决居趙氏竊盜一案（主文）居趙氏竊盜一罪處拘役十五日未决期内覊押日數以二日抵徒刑一日一件判决潘阿明詐財一案（主文）潘阿明無罪以上十二月十七日　 
 
 

Page 17

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *自由談 
[鬭食喪生] [  醉痴生]  
　　報載有賭飲高梁而殞命者以余所知尤駭聽聞友人童某善飲酒食肉嘗自謂曾與人圖食一次至今猶有餘歉一日盛暑與友甲飲於酒樓互逞大言兩不相讓乃相約各購肥大醬猪肉二十塊盛以大碗和以冷水（自來水）須立時食盡如有難色而不能盡或以此而致疾者罰作東道主定期宴客如兩敗俱傷亦如之遂如法泡製旁觀者感咋舌而二人殊自若翌日童依然無恙候甲不至試探之則病甚臥床呻吟吐瀉交作嗒然而出越三日而報喪者于蓋甲已名登鬼籙矣爭口腹而犧牲其生命其愚誠不可及也 
[周爛頭傳] [  聽氷生]  
　昔就學三林有周子國粹者美少年也與予交獨厚課餘無俚輒以談笑爲樂然事後思量糢糊泰半獨周爛頭事怪誕精詳猶常往來於懷及今涉筆書之仿彿當年聽周子坐碧桃花下娓娓笑談時也抑爛頭之果足以傳乎周子曰爛頭不詳其何許人亦不詳其姓氏以髮頂有癩瘡累累因名焉嘗告人以身世幼失怙恃衣食無所賴雖宿風餐雨不爲病某日臥山簏彷彿間有長髯而衣白袷者來手執寸塵頻拂頻蹙額至於歎息滬下後乃摟彼去止於龍虎山中山主張天師五世待之頗不薄教以書授以奇術能呼風而招雨能降龍而驅虎曾居一十八年后以事觸天師怒被逐遂流落楚漢贛浙間年五十來海曲六根盡脫一領袈裟儼然一頭陀也手持鐵木魚歌蓮草經專以化齋度日止宿於揚思鄉之聖堂顧堂久失修牆圯倒枕叢草問鼯　牛羊息於是爛頭喟然嘆曰聖廟山崩土人坐視我將何以爲力默思久之計終莫出顧精力憊矣乃倒墊睡去夢見有人扶其肩者朱顏綠鬟有似孔聖笑告之曰廟後有一枯井木出不息子非俗傖可了爾願也言竟而逝爛頭疾追之蹴石而仆夢始驚醒知有異急至廟後一井儼在井良小口不盈寸則井底巨木森森錯雜水上爛頭欣然告衆衆往觀咸咋舌不下信之均慷慨破囊力助請爛頭主其事遂招工數百人各司其事自則往井拔木一而十十而百至於千萬似不即竭爛頭見木積如山大小俱備料能敷用迺笑曰足矣請毋益言甫訖井水立乾而木亦不見於是衆益奇工人以木配從事修葺終則少一棟樑衆惶然曰少一大梁必購之於皖皖離此遠不可即得遷延時日將奈何爛頭日些些小事毋急急爲予可製之乃命木屑置中庭作長蛇勢修可四五丈粗亦三四抱爛頭置酒五十甕早夕歡食不省人事勸之無聞如是凡三日夜而酩酊大醉矣袒臥中庭大嘔酒食俱出惡腥聞五里外而爛頭仰天祝曰大事告成我志達矣我發巨願以修此廟庶慰昔賢英靈我苟老死於是者收四方香火足矣皇天后土其鑒我心祝畢大笑聲撼九天白雲緩流飛鳥驚墜繼以酒瀝和木搓之頓成巨梁作黄金色燦燦有光古香襲人衆皆驚服越半年工竣廟宇一新香火之盛蓋不亞杭之靈隱矣爛頭旣達志鎭日伏蓮房中讀經著書惜其書不得傳或曰爛頭死時悉焚其書故不能傳或曰其著書也有異乎常一卷旣終繞誦數遍　葬於廟後枯井東五十步之曰石下命其地曰文塚故不能傳二說也孰是孰非予不敢知爛頭之不欲以文詞取憎於世要亦長沙劉蛻輩耳察其事行又奇離異誕似足揷列入於仙傳中爰書其事如左 
[擄不許贖亦有所本] [  繡君]  
　　日前本報專電有張宗昌通令全省以後遇有綁票情事聽其所爲不准贖票以杜後患之說人謂死生亦大矣金錢儻來之物因金錢而寘死生於不顧毋乃進退失據而不知擄不許贖之令張宗昌亦有所本也請述之 
　　三國時夏侯惇領東君太守太祖征陶謙留惇守濮陽張邈叛迎吕布太祖家在郵城惇輕車往赴適與布會交戰布退還遂入濮陽襲得惇軍輜重遣將僞降共執持惇責以寶貨惇軍中震恐惇將韓浩詣惇所叱持質者曰汝等凶逆乃敢執刧大將軍復望生還耶且吾受命討賊寗能以一將軍之故而縱汝乎因促召兵擊持質者皆斬之惇旣免太祖聞之謂浩曰卿此可爲萬世法乃著令自今已後有持質者皆當並擊勿顧質由是刧質者遂絶以上所云見陳壽三國志兹櫽括述之如此以古方今亦足見張宗昌擄不許贖之令非無所據而云然矣友人爲余言往年滬濱各報亦有載此類似之令惜乎不暇詳考其年月也 
　　擄不許贖擄者自絶語古法於今日其誰體此精意而是則是傚矧事勢逈殊如三年前抱犢崮之事救死惟恐不贍奚暇語以古法乎此亦稽古者之所當知矣 
[讀徐又錚夜殯記] [  吳健吾]  
　　日前讀徐慕雲君徐又錚夜殯記一文其前後所言又錚出走時及此次出殯時各節是否事實非予所得知惟中間所記又錚在正志中學演說時輒偕名妓十數人等語未免厚誣死者又錚生平行事是非得失各有見地不同獨其所辦之正志學校無論識與不識莫不同聲贊許雖政敵私仇亦未有詆之者蓋其校風之整齊嚴肅故有特别之精神在也又錚如以校長資格公然在校狎妓儼若身入青樓則嚴肅之校風將何以養成乎正志校創於民國四年暑季是年冬予奉約濫厠講席十三年春回皖辦學乃與該校脫離故該校情形知之最詳又錚於正志校幾爲全副精神所託方其長秘書做軍長任邊使時政務紛繁然於正志未嘗逾日不到到則循視各室遇學生聚合時（正志學生早晚點名會食亦站隊）必有告語詞極簡單極親切極嚴整若逢開學或紀念念輙有來賓多人彬彬濟濟又錚言動尤爲莊嚴安有所謂狎妓之事乎予與又錚處最久然每論及國事則所見恒相左又錚殁有輓聯附錄於此姑不論政見是非就人才言海内英豪誰伯仲昔嘗勸鋒芒歛抑遭非常變生平知已倍悽愴便知予非阿其所好者矣 
[銀光剌目記] [  蘇鳳]  
　　西游記之攝製將次成功但杜宇君日栗六于攝影場中度其藝術上至辛勤之生活將以其美術之天性本能充分發揮於銀幕之上爲中國電影放一異彩其毅力可敬其長才又可佩也昨余去上海影戲公司攝影場中方將攝製「猪八戒大戰蜘蛛精二幕殷明珠夏佩貞女士等爲此幕而習舞劍術已數閱月於兹技乃精可嫻觀殆開始攝影遂相將入場　影劍光於媚嫵中含英俊氣良足爲專好描寫兒女私情之中國電影闢一新蹊徑焉殷夏兩女士錦襪彰身下裳則晶光耀目人共劍飛極活潑窈窕之美而觀者則如置身古騰史中得見公孫大娘一流人令人油然生敬佩之心焉余以與但君有所問詢立攝影機畔而觀炭精水銀之燈光耀目欲眩場中猪八戒與蜘蛛精戰鬭正酣釘鈀（猪八戒之九齒鈀）與雙劍齊飛乃成奇觀演者似已身入化境忘其爲劇中人九齒鈀下殷明珠傷其腕杜宇　機甚急殊未之知殷女士則雅不欲以此微傷而停止其動作因以減少劇中之精神依然揮劍而鬭翻飛上下益形矯捷八戒不敵喪其元釋鈀而仆觀者莫不爲之咋舌攝至一千餘尺攝影機停殷女士釋劍而呼痛杜宇往視其傷則腕際殷然紅矣且背部亦受輕傷杜宇亟慰藉之然此一幕表演之眞切杜宇正欣幸其成功而將來開映於銀幕之上觀衆必驚奇不置矣及余出場雙目覺隱隱作痛顧當時殊未之覺亦可見其表演之動人秦紹亮君謂燈光强烈恒令雙目作痛往往徹夜不能安眠故入攝影場中非加黑色目鏡或立足較遠始可免耳因以知電影工作之辛勞旁立以觀者且覺其苦何况置身片中將恃燈光以表演一切者耶 
梅訊[  知]  
　　畹華曩嘗摹羅談東嘗法寫陸剣南詩一幅高陽齊如山君至爲寶藏一時名流題咏殆徧昨擕來滬珍重閣以轉乞陳散原老人欣然命筆散老嘗告曾農髯謂畹將賣字畫農髯日嚇死我也即攝其語入題品散老比就醫海上市出醫院於畹劇尚未暇一賞期以來復當往觀之 
　　聯青社徵得畹畫將於本星期日付諸卡爾登茶舞時以抽籖法得之用爲慈善之用社員汪君並約畹惠臨或能抽暇一往耶 
　　羅浮夢新戲正在編排中畹方刻意計畫行頭布景諸端如爲時可及必欲一演以　海上諸君子客有議改名梅花子者畹深然之 
藝林 
[和王逸塘先生近作兩首] [  愧對蒼生]  
　　賓之一笑訪東之閒拂花枝照酒巵僅見覇才堪命世尚餘雅韻共題詩王侯事業驚邸報卓犖功名主知皇覺寺前承法缽中原定鼎幾曾遲 
　　莫論清流與濁流若耶溪畔玉山頭比隣魯衛堪敦雅一例華夷共實秋松柏堅貞原老健英華秀發未應休相忘湖海苔岑集破浪乘風逐上湧 
[附五氏原作]  
　　孤行却曲欲何之落落乾坤一酒巵敢　聘居堪避世最難嘉客慣吟詩小陽時節春初報淡水交情久更知好事雲崧岩擊缽捻髭得句總嫌遲 
　　巋望神山第一流頻年相憶海東頭難忘風雨同舟雅况是江湖落木秋清節合教松比健曼齡眞與國同体壓裝定有同聲集把臂還期續後游 
[鼙鼓折情記] [  郭枕崚]  
　　摯友　君曩歲負笈秣陵頗能勤讀每遇考試輒列前茅用是師友多器之黎不敢自滿益加黽勉而學乃益進會某女校有游藝會之舉適值星期黎因無事驅車往觀旣至見一女生似曾相識苦憶之始悟爲舊鄰陳氏女當年兩小無猜青梅竹馬固常共酣喜者今幾對面不相識矣歸而馳書與之翌晨果得覆且道兒時事猶覺有一種嬌憨氣溢於紙上黎愈傾倒由是青島頻煩過從亦漸密兩家長悉其情遂聯爲秦晋焉今歲黎畢業以家境甚寒無力求學乃倩友介紹入武昌某銀行供職未久戰幕突起黎困於圍城中絶食而死女聞耗大慟哭而暈者再屢欲以身殉因家人防範綦嚴未得遂顧女死志已决卒於某夜服毒自盡及被人覺察已不及施救一縷香魂追隨其未婚夫於地下矣哀哉余頗憐之故爲撮記大略以實自由談 
游藝消息 
　　開明星公司將着手攝一極著名極偉大之古裝戲導演由張石川君領袖鄭正秋洪深卜萬蒼諸君副之演員除原有全體男女明星外尚須外聘若干富有藝術之演員至於服裝方面由洪深君主任考　監製皆由洪君負責現已籌劃就緒不日即可著手開拍云[  攸]  
　　天一公司自顧肯夫李萍倩孟君謀等加入後進行上益形順利連日趕攝三國誌成績頗佳對於佈景道具服裝上更不惜工本顧君於導演餘暇終日埋首故紙堆中考正古代文化事物逆料該片出世當在古裝片中一異彩也 
　　愛美電影社自「蘆花餘根」一片問世後頗受社會人所歡迎第二片「合浦珠還」係陸漢萍君編劇王惕魚君導演蔣海倫胡熾昌等主演業已攝竣是片情節曲折表情逼眞連日各公司向該社定片者甚爲踴躍又第三片「嘉興八美圖」取材於舊小說中仍爲王惕魚君編劇兼導演符曼麗蔣海倫胡熾昌主演云[  瘦影]  
[空門懺語（二十一）] [  天笑]  
　　從此以後我們戀愛的程度又深了一層一月以後我們就回北京了回京以後我也不理進學校因爲無論如何在這幾個月裡要預備結婚了而且回京以後我就感着身體上有異様的變動我自已覺得是受了孕了我那時便天天催迫着仲華趕備婚禮直到民國十二年的雙十節我們就在北京結婚吾家中都在上海但是仲華主張在北京結婚我也不願意回到上海去到了上海不免棖觸舊情而且我的親戚中也不赞成我退了沈士青的婚約重行訂婚吾父親給了我一筆欵子教我在北京自備妝奩我想我們是新結婚制度不必是依照俗例要女家備什麽盛大妝奩的約略置辦幾様不可少的就是了我和仲華商量他也以爲然所以我的妝奩甚爲草草誰知劉家是講究場面的而且他們是錢人家對於娶媳婦的妝奩有一個比較心見我的妝奩不好便有些輕視之心及至民國十三年的三月裏我便生了一個孩子這孫子因爲不甚足月生下來就死了但是計算起來我們結婚以後不過六個月就生了孩子因此他們愈加瞧不起我時時有一種冷嘲熱諷的態度對於我十分難受我倒並不十分計較因爲我所戀愛的只有仲華一人只要他待我好我心中就安慰了其餘的人說長道短我都没有注意便是有人譏笑我我也忍受着誰知劉仲華不久也就變心果然不出朱勤宣所勸告情形漸漸的大變了脾氣也不同了我是一片熱心漸漸的換他冷氣從前的愛好與温柔不知到那裏去了我覺得仲華漸有變態我心中又是憂疑又是恐懼却又自已寛慰自已道也許他心中這幾天有些不舒服人生失意的事也常常有的我又何必自已神經過敏呢又誰知我這時已經做了犧牲者已經做了人家性慾衝動時的奴隷了 
 
 

Page 18

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *常識 
[一與多（人生觀）] [  覺]  
　　大一可以包衆小多而衆小多不可以包大一 
　　人各抱持其所謂一者而欲包衆小多則衆小多之中又多其一而未見其能包衆小多因衆小多旣各一其一而自居於一者决不能包衆小多也 
　　有人焉其目中能徧觀衆小多之不一其一而初未嘗斤斤焉抱持其一有欲包衆小多之思想久而久之彼衆小多者諒解其素無抱持之一而衆小多中之任何一一與之遇而絶無與已異趣之處乃不自知其所以然而無一不爲所包矣此之謂大一 
[日光（衛生）] [  壽康]  
　　植物生於暗處色白無神小兒閉置暗室全不透光長多痴狂凡日光所照最多之室居之最宜疫癘流行時街市向陰之處居人多病而向陽者每免傳染如微覺不爽不宜自閉於陰暗房内當至日光之下呼吸清氣往往可免重症此所謂自然療法也平常居室門窗恒宜啓闢俾美麗之陽光鮮潔之空氣進入無阻凡陰翳之宅久閉之室旣暗且溼實爲衆疾之媒惟曰光可以敵之 
效且足令血内赤輪發長（乙種酬） 
[提倡國貨之商榷（經濟）] [  季新德]  
　　國家之貧富視貨物之多寡爲判而貨物之多寡要以工業之程度爲衡日本以蕞爾三島而能稱雄東亞德意志以聯邦小國亦曾稱覇歐西雖曰軍政修明教育普及豈非實業之發達勃興有以致之哉返觀我國人民則非特不注意工業留心製造抑且爭購外貨競異眩新漏巵外溢莫此爲甚至一般稍具熱忱之愛國少年每以一時之意氣動輒聲言抵制某貨而一指顧問已置諸腦後噤若寒蟬矣蓋抵制外貨謂爲一時之示威則可若以此爲救貧大計則未也竊謂救貧之計　惟提倡國貨而提唱國貨非有允分之預備精美之製造適當之推銷以及政府之提携保護曷克臻此不揣簡陋從預備製造推銷政府各方面略述提倡國貨之方法如次 
　　㈠預備方面 
　　（一）集合資本欲提倡國貨須先糾集資本資本宜大而不宜小小則力微易受風險惟大資本則雖遭挫折亦不致中途停頓也（二）普設工廠資本旣集然後於交通便利或富有原料之區域普設工廠從事制造則運費旣省成本又賤兩利之道也 
　　（三）調查需求物無需求則爲廢物故於設廠製造之先亟宜調查各地各貨之需求而爲適當之供給於是積貨少而收益豐矣（四）四出宣傳國人愛用洋貨之習慣已牢不可破非設法破除殊足爲國貨前途之障碍破除之法厥惟宣傳若何者爲愛國何者爲國利民福均宜於宣傳時設喩指導 
　　㈡製造方面 
　　（一）聘任專家各廠家視其規模之大小事業之盛衰至少聘請專家一二名任指導監察之職俾利進行 
　　（二）精選原料製造各種工業品或化學品時選擇原料務須優美蓋原料劣則出品賤原料優則質地堅牢出品自佳矣 
　　（三）改良製造國貨之不能與舶來品抗衡者實由於泥守成法製造不精爲今之計非應用科學力求改進不爲功 
　　（四）迅速出貨我國地大人衆需貨之多遠超於各國之上故各工廠應利用機械加工出貨始不致有供不應求之慮 
　　㈢推銷方面 
　　（一）定價公道定價公道爲推銷國貨之惟一方法出品者須以國利民福爲前提切不可圖一已之利益取價過昻致購者不敢問津而外貨得乘間以入也 
　　（二）招待周到商店人員須養成優良之習慣與顧客交易時應言語婉轉竭誠招待投其所好萬不可盛氣凌人開罪主顧 
　　（三）包裹新颕我國商人每不善裝璜之術故同一貨物國貨之包裹拙劣不如外貨之精緻美觀致一般購買者相率去此而就彼曷勝惋惜願商店工廠急須從事改良勿以事小而忽之 
　　（四）善用廣告廣告爲推銷貨物之利器盡人知之出品者應於出品之先將於物之用途優點一一用新頴之廣告法盡力宣佈使人注意 
　　㈣政府方面 
　　（一）保護政策國貨之發達與否國家之富强係之故於提倡國貨之際政府應盡奬勵保護之職若如何免稅如何給奬須訂有專條務使工業日興國富日增而後已 
　　（二）關稅自主關稅不能自主實爲提倡國貨之大障礙蓋外貨進口祇完正稅百分之五及子口半稅即可通行各省若國貨則逢關完稅遇卡抽釐盤剝旣重成本自增不啻自殺政策故欲推銷國貨須先關稅自主（三）增築鐵道一國之鐵道猶人身之血脈血脈之盛衰關係於人體之健康故鐵道之多寡一國之富强繫焉蓋轉運貨物輸送工人在在需敏捷之交通機關爲之使用况我國地大物博非有星羅棋布之鐵道安能流通無滯哉 
　　（四）普及教育國貨不能發達之主因在國人乏適當之教育若一日學校林立教育普及則茅塞頓開自知國貨與個人國家之關係於是愛用之不遑尚何提倡之必要哉（乙種酬） 
 
 

Page 19

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *修飾號 
[申報冬至七日刊] 　助商業改善生活 
[誌謝]  
　　今日本刋修飾號承天虚我生先生惠「修飾槪論」本其經騐詳爲闡述爲有志家庭工業者之南針特此誌謝 
[時裝展覧會之鳥瞰麗日]  
　　裝飾之道雖云小藝亦復有至精至深之學術存在蓋戒容飭止固亦非盡人所能領解者也連日聯青社有時裝展覧會之舉名門閨媛畢集於斯玉貎花姿一時爲盛在拘守禮法者或以爲未免踰閑在提創美術者開風氣之先應方新之會所以共圖娛樂與世周旋亦正大足快意之事今姑置展覧之是否合宜爲别一事勿爲具論聊就表現所及約略書之 
　　會場中節目有精武體育育之技擊大同樂會之古樂鋼琴雙奏琵琶獨奏新劇等等而裝束展覧則凡二幕一時裝一古裝爲本題論列所及者也 
　　古裝展覧於節目上分列漢唐宋明此未免近於曲解實則所御者都爲舞台上之衣服特各體不同有假之賈碧雲者有假之劉小衡者而勞夫人則特假之梅蘭芳梅氏衣飾之美盡人知之勞夫人固得所津迷矣其飾宫監之四内侍亦固社員所爲襯以幽蒨偉麗之宫殿布景亦彌復相得而益彰也 
　　舞台上之戲裝爲預備男子扮演女子之所用今一旦即以女子被之而能修短合度則化裝之妙諸表演者之慧心有足取矣且服舞台上之戲裝則必兼及台步否則且不成體段而表演者以素不嫻習之人於極短時期之中亦能研究得宜勞夫人被黛玉葬花之衣且加花鋤其肩而行動舉止即復儼然梅派此尤難能之事唐雪女士手一花籃甘夫人御宫裝並臻佳妙以素無舞台經騐之人一旦臨場即便措置裕如而出之閨秀則更不易易良可式矣 
　　時裝展覧目次分别四季晨晚禮服便服諸名實則多取法乎英法之新裝束飾游戲服者手一綠玉杖姿態殊佳而晨夕禮便又多以意匠自制新裁其加大衣者臨場微褫大衣有披襟當風之妙甘夫人所御純黑者加以巨金之花緣於左腋典麗雅潔與勞夫人之濃媚娟蒨并嘆觀止矣 
　　於此以還苟常有此等集會一方可促起審美之觀念一方可改良裝束使融洽中外於一爐行見十年以還上海彈丸之地當凌駕巴黎纽約而上之如反掌耳謹以是祝表演諸閨秀花好月圓人壽 
[指甲美吉誠]  
　　我們中國人對於「指甲美」本來毫無見解而且毫無研究的只知道指甲長了便付之并州一剪整齊不整齊都不去管它並且還有一種咬指甲的惡習咬得指甲七凹八凸裏面砌滿了汚穢有的把指甲剪得太短了砌入肉内連拿東西都覺得痛往往看見美麗十分的女子衣服用具漂亮得很然而伸出手來指甲美一些多談不到遜色不少 
　　可是近一兩年中女士們也有人研究到這問題上了雖然未見十分進步但是十人中總可以看見二三人有光澤可愛的指甲了論到（指甲美）非但與於美觀上而且尤其重要的是衛生上且看西洋的女子那一個不注意這「指甲美」要知道伊們並不是專爲美觀而發「衛生」二字究竟也有一些關係啊 
　　上海一埠以這様繁華的商業中心中國的修指甲所我所知道的竟然只有「上海修指所」一家而且成立得不及二月可見我們中國女子丨男子更談不到丨對於指甲的美眞是不甚注意呢 
　　我曾經到「上海修指所」去過幾次它是附設在南京路卓别林食品店裏的就是修指的地方也是假卓别林的所以裝璜很是考究修指的工作者都是女子去修指的不見得多我第一次去只有一個男子在那裏第二次有二個女子也在那裏第三次却有三四個人修指雖然程序上是進步了然而却不稱那普及我三次修指程序多是一様且寫些出來爲未曾駕臨修指所者告 
　　第一先指十個指頭多伸入一只滿盛肥皂水的精美玻璃碗裏經過這層手續之後指甲便可以軟一點當然修剪起來也容易得不少約有五分鐘之後把一只手先取出水來用沙皮輕輕地把指甲尖多磨平然後用一塊尖頭木片將指甲裏的藏垢多慢慢的取去再把細沙皮來磨了一陣隔了一會捲了一塊棉花在一塊小圓木桿上塗上了藥水先把藥水輕輕的塗在大指的甲背上等一分鐘便用一柄小刀滿指甲的滑了一會說也奇怪指甲背上的汚垢竟完全榾了下來照這様做去把五個指甲上的汚物完全取去然後把小剪刀將指甲剪得長短適度再用小刀把指甲背根上多出來的一層不雅觀的硬皮輕輕割去又費了好許多時候一會兒剪一會兒磨很細心的把指甲修得十分優美 
　　一只乎的指甲都修剪好然後把它裹在毛由裏再把還有一只浸在肥皂水裏手指去照様的修剪把兩只手都修得齊齊整整於是再用一種玫瑰紅色的油膏（藥水和藥膏茶具等物多是「寇丹」廠的出品修指所和大公司皆有出賣）塗一點在指甲上再用一塊腰圓形和印墨水紙木架般的假象牙物上面箍緊了雞皮用力的把指甲擦約在五分鐘後大功造成指甲便變成紅潤潤的玉色光澤可愛而且美麗動人了　 
　　照這様的手續去造成「指甲美」所費者不過小洋四角和二角錢另賞而時間却足足要一點多鐘可是這「指甲美」的保存性大約有一星期至十天那須看保護它的程度而定啦　 
　　另外有一個保存「指甲美」的主要素就是不能在熱度過高的水裏去洗手因爲塗在指甲的玫瑰油一遇着過分高的熱度便溶化在水裏那末豈不是少了一些美麗的紅潤光澤嗎愛好「指甲美」的對於這一點應得注意的 
[女子剪髮（雨蒼）]  
　　海上女界自流行剪髮以來倒有多數人不大贊成有的是未免少見多怪有些是一味拘泥着舊禮制的我以爲女子剪髮不能視爲單純的在一時爲時髦的趨勢 
　　實在有關於清潔衛生問題我往往見人家婦女們梳頭打辮經上一大早工夫要如梳痛了幾根頭髮就閙得一天不用快活要等着出去至少也須伺候二小時的梳裝差不多算一件出門的正經事用梳頭傭的多費每月的工食錢不算失物固然有損疑屈了了免令人含寃何苦　了自已頭上的累贅事加出許多自取的煩惱來剪了髮雖然要每月修剪一二回每天自已梳理幾下究竟比梳頭爽快利便可是中國普通婦女家庭的習慣每天梳髮加上許多玫瑰香油咧鑤花水咧甚麽潤髮的香膏咧梳　頭髮是光亮漆黑了那油膩髮垢却日積不洗只篦上幾篦就算數了那懶墮的就連篦都不篦等到每年陰曆七月初七的一天大家都洗一次髮洗得潮了一時不能即乾都把扇子扇上半天若是剪了髮只消每天用刷子洗一過愛用香膏的用香膏不然清清爽爽的梳理一下也不致天天要洗髮婦女們愛好的心理固然入人有的不過美觀不美觀並不在剪髮不剪髮倘然剪得式様和面部相配那就益襯出非部的嬌艷來年長的也可輕去不少年齡有許多人嫌女子剪髮的後面看着不雅觀但現在也剪得式子好看了那剪髮的圖式大槪有十數種到了理髮店可以隨意檢的幾種名目如後掠後圓中分斜掠後方平鬋斜挑鈎鬢偏掠鬈髮夾鬢埀鬢種種式様都隨各人所喜或自已另出様子待剪過之後就省事了至於衛生問題因婦女最會頭疼傷風而引起許多複雜的病症來原因也是梳了髻不能戴帽的緣故舊式的女帽年輕婦女都絶對拒戴但是女子生來皮膚比男子嫩弱又不是天天在外面奔走的到嚴冬天氣在街上一任那寒風吹着那腦部最受不起那嚴冷或大熱的戟剌以致頭疼腦風而變成肺癆的極的已是視以前戴兜帽而不大外出的增加教倍要留心統計實在是可駭的問題更有神經虧損牽及眼目的也不在少數還得遺傳到生育上不知那原始正在婦女們不屑保護腦部而起西人無論冬夏無論男女都没有不戴帽的我國婦女的頭部難道比較上那耐寒力可勝過麽正因不能勝而反日增弱病了譬如年前盛行凍瘃的緣故也無非爲禁受不起那末腦經系傷了更比足上爲重要得多况且醫藥費和身子上受虧損那所費就更大了勸吾國的婦女界快毅然剪髮罷剪了髮愛省可省愛費也儘可費不是單爲時裝化而剪也用不着遲疑瞻望的要如稍爲留一些心買了剪髮的快剪自已在家裡也未嘗不可姊妹們交換學着修剪的我說的是我的觀念不知可有曾經剪髮的女界肯把這剪髮問題發表發表意見那是一定受許多女界因研究剪髮而懽迎 
[夜明花南蓀攝]  
　　此爲巴黎女子用以裝綴之襟花在暗室内能發光上圖有白粉加圈之花即是巴黎女子恒於　　御之閃耀動目如明星然洵妙製也留法學生鍾毓君由法携入中國現寓霞飛路三一二號陳列各種妝飾品以供衆覧云 
 
 

Page 20

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *[修飾槪論天虚我生]  
　　申報以冬至七日刋之修飾一類屬愚爲之辭予按修飾二字見於魯論註爲增損至爲明顯以增訓飾以損訓修凡由本善之體而盡去其疵謬是謂之修凡非盡美之物而欲改之使良是謂之飾故予此篇當分兩說如左 
　　一曰飾修無分男女子界皆不可以不修譬之布帛不修邊幅則其品自卑下故君子必修其身若使蓬首垢臭穢逼人則雖具宋之問之才西家施之色亦且爲世層惡而况乎常人是以盥沐之需自古所重吾人晨起其第一事當漱口蓋於夜眠之際口津往往化酸甚且變苦若不以漱口養成習惯非但口之於味感覺惡劣且易釀成口臭之疾終身不能補救彼宋之問者即其先例蓋亦由於惰怠性成耳當時召對之臣多含鷄舌即以防止口臭然在今日則有口香糖可代鷄舌矣惟糖質易於化酸轉足以致齲齒之病殊非所宜而别種花香片類則多以阿仙藥爲主成分阿仙藥即中國之兒茶能使齒面發黄與黑亦所不取其最妥善之法則於漱口水中滴以洗牙水數滴使水面泛白爲度則其功用最爲適當蓋洗牙水之主成分爲過養化輕具有消毒漂白之功其紅色者則以過錳酸鉀爲着色劑齊具消毒之力試以汚濁不良之水滴入過錳酸鉀液則紅色立即消退故以漱口能去口中汚濁而無色澤留殘齒面市儈不諳理化有以洋紅代過錳酸鉀者妄也故如對於着色劑有疑點時不如購用白色洗牙水爲便又或以食鹽漱口爲取綠化鈉之化分作用以鈉之鹼性與口中之酸質中和取綠之殺菌作用以消口中之毒其理想中若固有之而在事實上則綠化鈉之分解極難决無如是之易如其能之則製造苛性鈉之電解機可以無須購置但雇千百工人令以食鹽漱口即可咳吐而成矣故以食鹽擦牙者其思想之幼穉亦正與止相同蓋擦牙爲晨興之第二課凡人食後往往漱口不擦牙於是留嵌於齒縫中之物質必致腐敗晨起口中覺有酸膩者蓋即食物所化之乳酸春能剝蝕齒面之力甚强正與醋浸蛋壳無以異也蛋壳爲石灰質搆成其外包以薄層之砂質一遇强酸則成可溶性之矽酸易於剝去而石灰遇酸則成養化鈣遇水即能崩解成粉故以醋浸蛋壳可以化軟試觀糟蛋即其顯着之成績品也齲齒之病即由齒面矽質爲乳酸所剝蝕因而石灰質崩解成粉可隨剔牙杖而消磨若使食鹽果能如上所述可以口津代替電流分解而成苛性鈉者則酸性物被其中和固爲有益無如萬非所能則不得不以相當之品助其利用就尋常理化而言則凡輕養化合物皆爲强鹼性也如苛性鈉與鉀及阿母尼亞與輕養化鈣均足以使酸性中和然而一着皮膚立被灼痛起泡甚至糜爛豈能用之口中故就鹼土金屬中求其含有强鹼性而入口下咽皆無害者厥性輕養化鎂然而輕養化鎂之預備甚繁必先製成炭酸鎂而後能成養化鎂再由養化鎂而成輕養化鎂是以最近之科學發明乃用炭酸鎂爲牙粉之原料使在口在起天然之變化即以牙刷行蘸洗牙水之含過養化輕者然後蘸取炭酸鎂所制之牙粉於口中磨擦乃起變化作用其方程式如次 
　　Ｍgco3＋Ｈ2Ｏ2Ｍg（oＨ）2＋Ｃo2＋Ｏ 
　　鎂炭養三過養化輕鎂養輕炭養二養 
　　右之化學作用鎂養輕二即輕養化鎂其强鹼性與苛性鈉鉀相等而更過之顧無傷於皮膚而炭養二則爲水炭酸乃氣體也因其容易逸出故在口中起爲泡沬而其所餘一分之養則起漂白作用與漂粉中所餘一分之養用以漂白物質之理相同若改炭酸鎂爲炭酸鈣則如上列方程當改鎂養輕爲鈣養輕即消石灰也能使口中灼熱起痛故用炭酸鈣所製牙粉已爲二十世紀所屏棄而用炭酸鎂所製牙粉者又必用洗牙水以收佐使之功是蓋衛一家所不可不知者也旣經漱口刷牙而後盥面則口中爽適神氣爲舒盥面之水温度當以攝氏四十五度爲最宜滴入花露水數滴以能使水面暈白者佳其作用不但取其芳香蓋其主成分爲安母尼亞本爲治皮膚病之藥劑因其臭味不爲人喜故以拉芬大及培根馬麝香油佐之此三種油亦爲皮膚劑化於科隆酒精之中成八十度之溶劑故遇水則油與酒精分解泛白成乳取其有行血之功能使面部毛孔開張放出毛孔中所含之泌易於洗去惟分泌物多屬於脂肪質與水不能混合溶解故必藉胰皂之力以化油垢然而胰皂之製作者往往祗顧成本之廉手續之簡其中含有過量之鹻易損皮膚求其適成中性者百不得一於是有用牙粉擦面以代皂之發明然必用炭酸牙粉始爲有益無損若用炭酸鈣製者則與用消石灰無異必致眉毛脫落蓋其功用正與拔毛劑亦無異也凡人皮膚中及空氣中多含硫氣試以兩掌磨擦許久嗅之即覺硫臭是明徵也硫與鈣遇則成硫酸鈣其在新製時與新製之硫酸鋇有同等之力故拔毛劑不能預製爲賣藥而新製者則應手見功如爲炭酸鎂則硫遇鎂成硫酸鎂是爲清凉袪炎之劑故能消除面部瘰粒而去油垢之力則又勝於胰皂數倍故爲學者所取旣盥之後於是乎沐非必以髮就水如醍醐之灌但用生髮水灑於髮際以掌摩擦而笔用篦以去其垢繼復用梳以順其理則痛快而不必淋漓實至簡便惟於選擇不可不愼市儈欺人恒有以火酒加香即稱生髮水者不知火酒之爲物能使髮中所含油質悉變揮發性致成枯萎之患毫無助長毛髮之能直可謂爲非徒無益而又害之蓋生髮水之成分實爲醫藥化學所組成必以斑蟊酒及規那浸劑爲主取班蟊之性能以吊炎則皮膚層變薄而髮根易茁又取規那之性能以助熱則毛囊部得其培養如植物之在煖房易於發芽酒精之性本能行血惟其揮發性爲不取故必用蔴油又甘油以補其偏蓋蔴油爲不揮發性之植物油中國人所用印泥欲其不易變硬者即取此也甘油之性則能吸收空氣中之水分用以灌漑髮根於是佐以杏仁油以殺虫加以巴豆油以療秃是其配合君臣取用佐使正與仲景處方丹溪臨證同一苦心也 
　　二曰飾偏於婦女一方其在男子則惟服飾爲彰身之具可不具論婦人飾物爲類至繁即就近今科學論則於衛生上實收宏效於不覺玆且深詳言之凡盥之後必先施蜜而後傅粉蜜之爲物有天然者有人製者例如蜂蜜即屬天然内含糖質易於酸化且含蠟不能十分提凈故在二十世紀已歸淘汰專屬藥用不屬於化粧近今所用都爲甘油乃製胰皂之副產其功用在能吸收空氣中之水分用以滋潤皮膚而不粘膩以質厚無香者爲良蓋藥用品也若加香者多爲僞品係用糖漿所製其弊較蜂蜜爲甚但供鄉村婦女之用耳純粹之甘油透明濃厚如錫而白監用必須調水否則反能吸出膚中之水分令人感覺燥痛故在用時必於掌心多注以水而後匀面與手於是傅粉則易匀凈不易褪粉之爲用即在保護皮膚使不易老其作用正與牆垣施以堊飾相同其方程式如左 
　　Ｚno＋Ｃo2＋Ｈ2o＝Ｚnco3＋Ｈ2o 
　　鋅鎂炭養水鋅炭養水 
　　右列鋅養即養化亞鉛遇空氣中之無水炭酸則即變化而成炭酸亞鉛其功用蓋與炭酸石灰相等能禦風日塵垢而無侵蝕之虞牆垣堊飾之理亦本於此故 
 
 

Page 21

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *以生石灰（即養化鈣）調水飾於牆垣任令吸收空氣中之無水炭酸而成炭酸鈣之結膜則其牆垣耐久不易侵蝕蓋與空氣隔絶故有此效惟普通市品都以鉛粉爲之鉛粉即炭酸鉛有害皮膚固與硫氣化合則硫化鉛牢固於毛孔中成爲黑色之斑即雀斑是也鉛之爲物計分三種一曰亞鉛譯稱曰鋅俗稱白鉛建築物上所用白鉛皮即以黑鐵皮外鍍白鉛故能不銹不黑燒煆成粉則爲養化物昔紂燒鉛爲粉以供婦人面飾殆爲白鉛可無疑也二曰蒼鉛譯名曰鉍俗稱青鉛亦能養化但其吸收炭酸甚易露置頃刻即成炭酸鉍失其固有之效敷面發青故不取也三曰黑鉛色帶灰藍試以磨擦白紙即見紙上有如鉛筆之痕俗稱宫粉官粉者均爲黑鉛所製之炭酸鉛也取其價廉易製而不顧損人皮膚是誠婦女界之世讐也鑑别之法但用硫試如爲鉛必變黑如爲鉍則變青如爲鋅則仍本色絶不變也傅粉之作用已如上述初非徒取美觀惟或嫌其太白則又施以胭脂胭脂本爲植物果汁色嫣紅敷面絶似羞暈顧原料不易多得則多以洋紅代之洋紅爲蚜蘭虫之浸出劑非精製則有毒色重着膚不易去故近今多改用紅花以代胭脂紅花榨汁色多泛黄在理當提凈顧有喜其類乎肉色而風氣遂爲一變舶來面脂現竟偏重於黄矣紅花以藏產爲佳有行血之功故賞用之且易洗去惟塗唇之脂則必提去黄色和以甘油使唇光潤如櫻其效用亦在吸收空氣中之水分使唇不致燥裂也若夫眉黛始於漢時張敞爲婦畫眉蓋因其眉被損不全故以青黛畫之冀其復生仍爲治瘰之用非取美觀其後乃成結習吳絳仙以螺黛畫眉則其色取青綠故以遠山爲比近今則多尚黑或以柳炭畫眉其實反而有損若爲眉色帶黄而欲其黑則以筆鉛粉爲宜鉛能染鬚及髮殐不易脫若爲疎少欲其生長則當用斑蟊浸劑即生髮水可以收效欲其有光則以筆鉛調甘油可矣近有以炭墨代用者即畫鉛筆畫所用之物係與胡麻子油煉成故於盥面之際不能溶解於水足以垢汚巾面殊不取也至於髮部之飾或以油或以膏其目的有二凡患髮枯燥而拳曲者宜用膏膏之種類不一大别之一爲動物油如牛羊猪脂及鯨蠟二爲礦物油如石蠟凡士林三爲植物油如柏油櫨蠟柯柯阿脂皆爲膏類之原料惟如不加藥劑則但取其能以膠固絶無他效故必佐以巴豆及規那等取能助長毛髮與用流質之油類同一所期尋常用者目的在使髮光而軟故用流質之油大别之亦分上述三類惟多取用植物性之不揮發油以杏仁爲第一其質輕清而不粘膩且有殺蟲袪癬之功故爲上品次爲椿油可以不待提煉若茶油棉子油菜子油胡麻油則非精製不堪於用因其一經養化即生垢膩不易洗去轉不如蓖蔴子油之較可也若夫礦油如流動巴拉芬則其揮發性甚强能使髮莖中固有之油質同被揮發以致枯脆甚且致秃實爲惡劑惟其價值甚廉故市僧多以代用損人利已莫此爲甚至可嘅也 
　　除上列外現時最流行品厥爲雪花類之膚用油膏男子以不敷粉無由保護其皮膚則以此類油膏用爲面粉之代替其作用乃以鹼化脂肪使成中性胰皂一類之物含有甘油故能吸收空氣中之水分使之永久潤澤又能吸收空氣中之養分使成漂白之功故於敷後漸漸轉白或疑含粉其實非也惟其製法與原料大有出入在理當用乾乳酪爲主成分取其容易吸收養分以收漂白之效而司替林者不過用爲賦形之劑蓋即脂肪酸也與鹼化合乃成胰皂以其含水甚多且不析去甘油故不致成固體惟如鹼性過量則收歛皮膚使人易老而成品有乾燥變硬之弊含水過多則成品有吐水之弊甘油過多則着膚有粘膩之弊故在配製者較之任何化妝品之工程爲難但其用途則較任何化妝品爲優蓋於保護皮膚較之敷粉尤無偏弊能禦風日塵垢能免凍坼龜裂縱令礦工爐匠煤灰滿面亦能洗去不留色澤蓋其作用正無異於木材施漆牆垣施堊而且爲活動的非固着的不必敷粉而與敷粉同功故爲男子所尤歡迎者也 
　　類乎此者則有蛤壳所貯之一種亦爲油膏其主成分爲豚脂與柯柯阿脂亦以甘油爲佐故其　用與上述同用蛤壳爲容器取其值廉而已非竟熬煉蛤肉取油而成惟市售者多以石蠟凡士林等代替高價之原料並不肯用甘油遂與本旨相去甚遠其實莊子所謂不龜手者殆即此類蓋以蛤壳油膏多爲浣婦漁郎軍人戰士所用能使已龜坼之手復合無痕小兒之手每易龜坼啼哭甚苦以此敷之滿嵌其縫則不復哭蓋因含有藥劑能止痛生肌又非尋常市品徒取形似者所可同日語也 
　　予爲此篇初非爲無敵牌作廣告但就事物原理而言凡其作品合於原理者皆可取用正無需乎介紹惟是鑒别之方决非尺楮所能盡述即述之而不習理化者亦無能明其有習於理化者則又無待乎贅陳故在采用一方但一審其製造廠家是否可信即得之矣例如牙粉用炭酸鎂或炭酸鈣其成本固差三倍但在自造炭酸鎂者則全廠開支有定煤火人工必有餘裕多製一擔之鎂所費不過碱價六元滷價三元以斤合磅則百磅之值僅六元耳而容積之多三倍於鈣若購炭酸鈣百磅其價最低亦需五元以三替一反需十五元矣又何取乎惟在普通小廠家　則購日本之鎂每擔需日金二十二元鈣則每擔五元購鎂一擔誠不如購鈣三擔爲廉舍長取短蓋其必然之勢也又凡後起競爭之品其競爭都在廉價價旣取廉則於原料亦必取廉是爲必然之勢譬諸飾舖大同行家旣稱十足赤金或九成金無論如何必顧牌面信用不致十分相差否則是否可靠要不待旁觀者爲之指迷也若謂舶來之品無不可信然何以洋金器皿反不如中國葉赤之有眞價此亦顯著之一例也洋金飾物其值往往數倍之高蓋以人工之昻使然若論黄金成分則洋金反以十八開爲最高即中國所謂九成金也化妝品亦然因人工之低昻不同奢侈之習尚有别故在中國製者價必較廉於舶來之品蓋以物質論　但分析化騐無不可以灼見蓋在最初仿造之者亦無不先經過分析化騐之手續而後得以着手施行若夫盲人瞎馬則當别論其作用但在取利固與上述衛生原理風馬牛不相及也 
[點櫻小識漫]  
　　樊素小口迄今猶艷稱弗衰可見一點紅櫻其魔力正不亞於千鈞也點脣無非欲藉以見小檀口與夫杏腮爭輝使嬌的的愈顯紅白而已點脣之具約分三種即胭脂紙胭脂棉胭脂膏是也胭脂紙色似洋紅抺之廻異本色頗不雅觀胭脂棉色大紅與脣同惟無光彩而易退色胭脂膏爲今晨盛行之一種舶來品非將脣拭乾不能抹上以其質油也色嬌紅抹之久不退故今之用者亦頗多點脣有上下全點者有僅點下脣者總之口小者不妨全點口闊者則上脣可淡些抹指時切忌横抺法腚以胭脂自脣之兩邊抹至中間脣角不宜多抹多抹則見闊大非點脂之本旨矣 
 
 

Page 22

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *[美容術余葆珍]  
　　西方幽默家之言曰「印地安人當臨陣衝　之前必先潔其身軀加以膏沐而今之女子則塗脂抹粉無非爲媚人之計」我知發此怪論者必爲芥男子否則决不致如此意存譏誚執論偏頗也雖云愛好天然之性人所皆有然在未親天然美之前我可决其不致以修飾爲昔謬之舉要知天然美固可愛人工美亦未必便爲悖理况天然美得之匪易未經人工保護之手續雖有天然之美勢亦難於持久且美容之歷史由來甚古當第九　紀時世人對於美容視爲日常功課法以光滑之輕石摩擦　體使之清潔然後再敷以白色藥膏壯其觀瞻其後狄伯斯及被人征服遺下無數香料及美容品盡爲敵人之戰利品雅典女子素工修飾嘗以白鉛與胭脂文身敷體大詩人渥維特Ｏvid曾將當時美容之法被之詩歌其篇中云羅馬婦女極重修飾敷粉於頰着色於晴　胥認爲正當行爲無有非難之者且謂「白凈面皮厥爲女子獨有之美點一其時之崇尚修飾可知又有潑令 
[巴黎女子新式錢夾南蓀攝]  
　　此爲巴黎最新式女子錢夾用玻璃紙製色澤光明上繡絲花鮮艷異常亦係鍾毓君新由法國帶回上海者 
 
奈Phny者云羅馬女子喜用豌豆粉及麥粉終夜塗於膚上亦有用蛋青與鹿角粉者謂爲有益於肌膚此風雖古至今仍有沿用之者可知搓酥滴粉初非專爲媚人蓋有關生理作用者焉 
　　皮膚爲無數細胞所組成共表面則爲無數毛孔專司分泌汗液毛孔一受阻塞則積垢無從排洩乃發生生理上之變化非僅危害皮膚上之一部分間能危及於血液於是應用各種方法或保護其健全或袪除其病源此種方法即所謂美容術也其力法不外治標與治本二種治標之法法不一端大抵以開張毛孔去其積垢爲最要其次再用潤澤之品滋養之於是皮膚得常呈細膩之美態其受害各部得滋養之力漸次恢復固有之生殖力而收美容之奇效焉治本之法宜勤於運動並多食滋養之品蓋吾人體温常在法倫表九十八度之間倘體温降落其人之身體必弱而皮膚寛弛常呈青色或體温在九十八度以上則皮膚顯爲紅色而有枯燥之象皆失其固有之美態苟能釋其兩端取法乎中則盡得美容之秘矣 
　　吾人頭髮約計之爲十萬根每年之生殖 
力自六寸以至八寸眉毛之總數爲六百根而眼睫毛則爲四百二十根凡此皆有關美容之得失故雖一睫毛之微亦必善爲將護母使損傷世有秃頂之人其或睫毛稀疏者皆足損其美觀者也 
　　美容之原理不外衛生康　愉快事業四者蓋能得美容之妙諦者方能得精神上之安慰故美容雖小道未可忽視之也美容之術多矣然而膏沐難工轉捐美觀與其浪擲光陰母寗藏拙爲佳大抵美容之術必先潔其膚而後事塗澤潔膚之理淺而易明蓋毛孔中常爲油質及垢物所閉塞若不去之必爲後患雀斑粉剌等病即由此而發生爲日旣久如龜裂粗糙等有損美觀之事將陸續而至　清潔皮膚實爲首要潔膚之法普通皆用肥皂及熱水洗濯皮膚以肥皂功能防腐其亞摩尼亞同又能吸收油質祛除積垢惟富於激剌性久留毛孔中能使皮膚轉爲粗糙故洗濯之後須用清水滌盡皂質再以柔軟之毛巾細察各部摩擦之功能去留滯膚上之微塵並能治已死之肌膚爲肥皂之力所勿及擦　之後再將美容雷等潤膚之物匀敷其上於是美容之能事異矣 
　　冬日面部手足每呈龜裂其故由於經風之後毛孔爲灰塵等汚物所侵入益以肌膚乾燥遂成此病避免之法首貴預防則雖行烈風中無虞有他 
　　人當中年以後因血液之關係使細胞之生殖力逐漸缺乏而皮膚上遂呈變態其最顯著者爲縱横成行之縐紋治標之法每當臨睡之時必須重行將面部洗濯一過再將美容霜遍塗其上而於縐紋處宜多加粉飾至明晨臨妝方行除去治之旣久自有効騐一方面再食滋養肌膚之物必能事半功倍 
　　保養秀髮亦爲美容之要端女子之美杏靨桃腮以外秀髮如雲亦平添不少韻姿故美人視髮無殊懷寶惟只知珍愛不知保護之道則時有脫落之虞或在青年時期頭髮已往往呈灰曰之色此皆由於保護不得其法坐使毛孔爲油垢所塞頭皮漸形乾枯而附着其上之頭髮因根本不固遂致隨梳而下故護髮之道首重洗沐於沸水中加以生髮水少許將毛巾浸透洗濯髮根并及頭皮至必要時可用棉布沾水覆頭皮上任其侵入毛孔吸收油膩經過止種手續後再將頭髮用肥皂或生髮水洗濯乾凈俟其乾後用櫛通之先自髮之下端次及頭皮髮根蓋往往髮之下端因散亂成團若必先事疏通而遽自髮根下梳則頭髮極易折斷甚至傷及頭皮此亦理髮之一點小秘訣而人人所宜知者也 
 
 

Page 23

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *本埠增刊 
[團體消息]  
　　上海女青年會今日之預祝誕會十二月十八日（今日）下午三時至五時海寗路六號女青年會開預祝耶誕會此次秩序專請會員之兒童負責擔任有舞蹈·有歌唱·有奏琴·有古事等各表演員均曾受賢良之家庭教育及學校訓練者聞會中並備聖誕贈品由聖誕公公贈送與會諸君凡各界婦女及兒童持有該會請柬者均極歡迎也 
[各商店消息]  
　　新新烟草部近訊新新公司烟草部新到古巴國亞灣拿產名廠雪茄烟多種分二十五枝及五十枝莊該烟爲世界上最著名之烟矜貴異常盒外襯以錫包尤覺美麗聞連日購作冬禮者頗不乏人該部又到有比國及荷蘭國雪茄烟均屬名廠出品該烟則以淡香見稱每盒二十五枝莊由一元六角五分起至五元止該部又陳列一百五十枝莊三五牌香烟分金盒古銅盒三角四方等形式亦屬冬禮佳品又陳列各式海瑪蜜臘象牙膠木等烟咀不下數百種尤爲市上稀罕之品訂價頗爲相宜云 
　　大新綢莊昨已先行交易三馬路中市新開大新綢緞莊發行本廠自造眞正毛葛馬褂料袍料價目馬褂料祇售洋六元袍料九元至十二元並兼營綢緞喜幛及一切婚喪禮品自日昨開幕先行交易以來往購者異常擁擠一俟内部佈置完竣尚須正式開張特别廉價三星期以廣招徠而揚聲名云 
　　妙機皮鞋部今日開幕北四川路（郵政總局過的）妙機公司營業發達現又增設皮鞋部一部今日開幕凡在二星期内往購皮鞋一雙並送曼陀傑作「玉臂臨風」美女月份牌一張及上等寶玉霜·鞋油·鞋拔·鞋帶各一件以示優待云 
[劇塲消息]  
　　百星大戲院今日開映有聲影片美國福萊特電學博士發明之有聲影片搆造祥情及影片均載昨報現自本日起在百星大戲院日夜開映計有美國柯立芝總統在白宫前對羣衆演說等十七種該院因此種影片在科學上極有價值爲普及起見售價並不特别提高樓下祇售八角云 
　　合浦珠還今日在中央試映愛美電電社第三次出品「合浦珠還」早經攝此刻已剪接完成定於今日（十八號）上午十時在中央大戲院試映邀請藝術界及新聞界參觀明日起即在中央正式開演該社此次新片較之前二次出品進步甚多女主角蔣海倫及潘雪艷男主角胡熾昌之表演均非常深刻光綫則柔而美尤爲國產影片顯著之進步片中有數段用　幻法所攝變幻奇離觀之無不叫絶云 
　　恩派亞開映三年以後盛况民新影片公司新片三年以後前日在恩派亞戲院開映後法租界居户聞訊無不冒雨趕往參觀每日滿座惟滬西愛觀此片者均不及久持致函該公司請將此片速移滬西開映故該公司决定今日再在恩派亞日夜開映後明日即改至卡德大戲院日夜開映以慰觀衆熱烈之要求云 
　　記「海上英雄」及其演員美國影片之行銷於吾國者衆矣率以言情者爲多數歷史劇則寥寥無幾良以製景繁重而於服裝用具在在須經精密細愼密之考慮始不致貽「非今非古」之譏故操製片業者輒不敢貿然從事也美國影片公司之規模宏大資本豐足人才充裕者第一國家拍拉蒙環球等六七家耳而尤以第一國家爲最著「海上英雄」爲該公司偉大之歷史片費年餘之心力百萬金之鉅欵方告厥成其價值可見前嘗開演於上海大戲院備受滬上人士熱烈之歡迎斯片述十六世紀英國貴族之私鬥及民性之暴戾維時適西班牙·法蘭西·馬立斯（現已亡）英吉利四國大戰之際此片寫其事實之一節耳馨悽豔凉各極其妙而佈景宏偉雖十誡」亦不之及巨厦華屋環麗巍峨古艇方艦怪奇峻巨致其表演之逼眞尤屬罕見當夫兩舟相值利刃相加刀光血影見者齒震而亢爽豪俠旖旎風光忽令人仗剣起舞忽令人銷魂盪魄良以演員之得人也是片演員有三千餘人其著者凡十四於斯十四明星中尤以密爾登西爾（ＭlllonＳills）恩妮特彭納脫（ＥnidＢennett）華萊斯皮蕾（ＷalaceＢeery）海其斯（ＬloydＨughes）瑪譚麥脫（ＭargＭacＤetmott）五人爲最著爰述其略史以告閱者密爾登登爾芝加哥產父業商嘗畢業於芝加哥大學得文學士學位初現身於舞台演「守財奴」一劇其最初演之片爲（ＴheＨoorSystem）繼演（ＳkinＤeepＨseofＬoslＳhip）等名遂大震聲譽遍世界性好冒險善網球體格魁梧修約六尺一寸重約一百八十五磅「海上英雄爲其一生最滿意之傑作飾劇中人奥立佛（即海上英雄）落磊豪俠之氣畢現眉目洵電影界之千里駒也恩妮特彭納脫產於澳大利亞之約克爲一工兵之女初充某公司速記員繼乃投身舞台迨至美充司琴湼片中之女主角一九一八年嫁導歸家妮勃羅其主演之「羅賓漢」及（ＴheＢadＭan）尤得世界歡迎體格嫋娜約高五尺三寸重計一百零五磅「海上英雄」中飾維賽門一角風流跌宕尤爲觀者所稱譽華萊斯勃雷產於堪 
 
 

Page 24

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *斷斯初與令克倫兄弟加入馬戲團作訓馬人迨返堪服務於戲班嗣爲音樂班奏樂者三年爲「羅賓漢」片中嘗大顯身手工拳術精體育身高六尺二寸重達二百二十磅「海上英雄」中極斯般一角即其所飾海其皮西皮產其從事銀幕始於一九一五年初演（ＩmpossidleＳusan）得社會信重迨（ＨeartolＨumunity）出聲名益噪身高六尺重一百七十餘磅善游泳工網球及梵亞鈴飾「海上英雄」中之賴意納（奥立佛之第）泅水求救一傷深見才能瑪譚麥脫澳大利亞西大納產年十六即演（ＴhaＳecondＭrＴan　　ery）極見精采與曼莉披福合演之（ＤorothyＶeroonofＨadlonＨall）尤稱名貴「海上英雄」中保護人一角即瑪所飾也綜上數人已足見該片人才之一斑北京大戲院定於月之十九日起開映四天且向美國該公司商借斯片攝演之服裝用具以供衆覧（穉雲） 
[天氣報告]  
　　徐家匯天文台昨日下午四時三十分氣象預報云天寒　轉晴全國沿海有稍强之冬　時令風又昨日下午三時前二十四小時内本埠氣温最高四九·七最低一·二去年同日最高四八·○最低三○·八 
 
 

Page 25

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *   
 
 

Page 26

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *   
 
 

Page 27

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *   
 
 

Page 28

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *汽車新聞 
[專論二十三年中上海汽車業之進步履冰]  
　　斯篇載於新近出版之密勒氏評論週刋著者爲達孫氏ＶerneＤyson乃一旅滬多年之文學家内容所述極稱詳盡殊爲富於價值之作品因亟秉筆譯之藉供關心上海汽車事業者之參考 
　　平均每日運抵上海之汽車約有百輛此百輛之汽車汽油池凡百駕駛人座位亦百喇叭亦百而車胎則爲四百百之爲數便於記憶作爲上海現在每日汽車之入口數固無不可也我人旣知入口車輛之多因見上海一埠在全華汽車貿易上佔有重要之位置蓋全中國之汽車其二分之一均在上海據美國商務委員助理史密士女ＡＶiolaＳmith新近所成之統計全中國載客汽車共得一萬三千四百九十九輛内中六千二百八十八輛註册於公共及法國租界史密士於其報告中並言上海全埠各種汽車註册數已增至七千八百零四輛某汽油商則謂未註册者尚有一千輛是總數約有八千八百零四輛矣中國商界名人傅筱庵曾於某次集會提倡修築滬杭汽車道路其演說中亦談及海上之汽車數據云有九千輛之多 
　　上述乃上海現在之汽車情形足以引起讀者之興味惟木篇範圍實不祇此蓋本題對於過去及將來之汽車事業槪所包括者也今設有人問曰上海之有汽車始於何時則其答案當爲一千九百零三年該年之海關報告新發現此「摩托卡」名詞其入口總值計銀七千零二十一兩前乎此並未之見故可謂一千九百零三年爲上海汽車業之萌芽時期 
　　據常人理想汽車爲醫生最需要之用具故海上醫生之備汽車也均甚早良以出診時可免病家之嫌遲也不過由調查而得之報告則上海最先購備汽車者爲美國領事署之華愛脫君ＭrＷhite又馬薛爾醫生Ｊ·Marshall新近語人亦謂美國領事署之有汽車爲獨早時在一千九百零三年其第二人則屬醫生麥克留特Ｎ·Ｍaclecd彼則居於第三或第四而上海之能駕駛汽車最早者當推馬希醫生Ｍarsh其於一千九百零三年結婚赴教堂時曾乘用馬薛爾之車云尚有一發愛脫君所備之車號數爲第一彼談及麥克留特所用之汽車結果頗不幸一千九百零五年上海市民因會審公堂發生反動麥氏之車行於街道爲華人所見遂遭焚毁其距購得時尚不及三年也此外備車較先者尚有德克·GeorgeTucker中國銀行家沈某·及沙米克Ｂ·Ａ·Ｓomekh三人德克用車全體白色行時頗動人目沈某則駕一福特車至十六年之久沙米克尤善駕駛術可稱海上開車者之前輩彼於一千九百零九年購一新車名Ｐanhard－Ｌevassor車身頗大爲本地自造於前星期駛入停車塲作第一次之修理此車多年行駛未曾尚斷所走路程總計約及十五萬英里即等於環繞地球六週之長殊爲他車所未及且因車身特别寛廣行用之時間最久故近年來滬人孰識此汽車者甚多 
　　上海旣有汽車則汽車公司自必隨之而興起我人見夫汽車營業偉大之組織華麗之様子間寛廣之停車場以爲斯業之發端也甚　不知最初成立其　圍固甚小也欲明汽車行家在滬之歷史須先知烏司德勃Ｐ·Ｈ·Ｏsterberger烏氏爲法大汽車公司ＧrandＧaragaＦrancais之股東可稱海上業汔車者之先進彼對於該業開創時之情形能言之綦詳烏氏曾於一千九百十年任龍飛汽車公司ＨorseＢazaar汽車部之經理其來上海也乃爲推銷法產勃臘德車ＢerlietＣar蓋各種汽車之抵滬以法產者爲先初有提地翁鮑登車ＤeＤionＢouton到滬在一千九百零四年次則麗腦德車Ｒenault再次即爲勃臘德車當時由龍飛承售迨一千九百十五年歐戰事起烏氏返國從戎於一千九百十九年返申組織法大汽車公司主銷地雷奇Ｄelage雪鐵龍Ｃitloen泰爾鮑Ｔalbot等車於中國 
　　據烏氏言當一千九百零三年汽車初現於上海時法人有名聘哥德者Ｅ·Ｐinguet設有機器間於霞飛路及華龍路之轉角處開始修理汽車後乃擴充成一汽車行惟規模頗小無關重要上海最先之汽車公司組織頗大者厥爲利喴ＡotoＰalace成立於一千九百零七年地點昔在南京路亦爲聘氏所手創迨一千九百十四年聘氏回國入伍該公司遂歸英商承辦以至現在利喴之營業自一千九百十一年起始運銷地雷奇Ｄeage勃蘭西Ｂrasier等車皆法國最先之出品汽車公司開　於公其租界其時期乃在法界之後先是有一華人某以修理汽車爲業惟居於浦東麥克留特嘗深以爲不便蓋每次往修須載以渡黄浦也公共租界中之大汽車公司最早成立者應推ＭotorＨouse創立於一千九百零九年在愛文義路與麥特赫司脫路轉角現在亨茂汽車站地點該公司由法人幾那特Ｇuignald及奥人海德Ｈeiler合資開辦於一千九百十二年售諸德人勃希Ｂusch經理黑潑摩皮耳Ｈupmodile汽車一千九百十五年又入於美商亨尼司保Ｈ·Ｓ·Ｈonigsberg之手以璧克車Ｂuiok爲貿易大宗且另設様子間及修機站於南京路其地點適對租界内之市政廳 
[美國汽車貿易（續）孟却]  
　　國内與國外汽車路之發展 
　　觀察道路之發達可以知海外對於美國汽車之分配及國内路政之改革數年前我國城市道路已改良者甚爲有限而鐵路建築在道路改良之先當時個人運輸方法似無大路之必要迨汽車盛行吾人始爲注意即前之所謂汽車路亦須深加改良優美交通方法丨建築完整道路丨遽爲一般人民討論之目的汽車發達與否全視道路如何爲斷故汽車與道路二者若同義焉 
　　苟欲支配公家欵項興築道路在當時極感困難雖改革路政確爲經濟發達所必需但未得一般之公認幸賴輿論繼續努力宣傳以至今日始有無數造路工人與機械用具一九二四年止計已完成者長四萬五千哩其費用爲一一八一五二一○○○元尚有許多未修築者與我國生活進步影響頗深大起我人之注意請閱下表 
　　一九二四年美國鄉村道路表以哩爲平位　　未改良者較平坦者平坦者總數　　州九六○九四三五二七五一二八三四七二五九七二一 
　　羣與二二○二六二二二○一○一五三三九五五九二七四三一九五 
　　二二九八七一六二二六二九四四六七九○六一九九○九一六 
　　一九二五年造路工程之一部以哩爲單位 
　　未改良交平坦者平坦者總數總共數 
　　五三一六一七八三六二二一五二 
　　六四○七七三二一四三二三二八四七二五七六二四 
　　至言國外道路之修築一國家之於此項事業之興趣與活動即表明該國將來在世界上所處之地位如何雖目前路政惡劣不堪或有數里經已修築者南美巴西即一例也因天然與經濟之阻礙忽視陸運近亦覺有齊整道路之必要他如南美各國亦有同様之需要美國將開發財源使生產物遍銷國外經過大洋以至世界市場計現特可通行汽車之道路共 
 
 

Page 29

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *長一日七三三哩改良者一四七七哩正在興築者計一七一七哩尚有五九三一哩尚在計劃中 
　　秘魯智利阿根廷委納瑞辣Ｖen　zuoia以及南美各國均在策劃築路之活動古巴預擬以三五○○○○○○○元用於公共事業大部分即以之築路費用近以路政不良貨物之自聖地亞哥Santsogo至哈瓦那Havana其運費較之自支加哥至古巴京城爲大 
　　美國汽車貨車自一九二一年至一九二五年之巿場請閱下圖 
　　一九二一一九二二一九二三一九二四一九二五 
　　第一墨西哥奥大利亞同上同上同上　 
　　第二加拿大同上同上阿根廷同上 
　　第三奥大利亞墨西哥比利時加拿大英吉利 
　　第四日本比利時日本墨西哥巴西 
　　第五古巴英吉利同上古巴墨西哥 
　　第六英吉利瑞典墨西哥南非洲加拿大 
　　第七荷屬東印度西班牙瑞曲日本意大利 
　　第八瑞典阿根廷西班牙巴西南非洲 
　　第九英屬印度南非洲阿根廷英吉利丹麥 
　　第十新錫蘭同上古巴西班牙古巴 
將來汽車之銷路當不僅限於國内而與世界各進步國家競爭誠哉道路之建築與原料之多寡實爲先决問題殷富之國家自有此種設備之可能然人類生存之區運輸亦爲當務之急果二者俱備則商業可更爲發達和平進步矣 
[消息]  
　　資内馬路之籌築川省資内（資中至内江）馬路局係由資中内江兩地紳商集資發起資本總額二十二萬元分爲二千二百整股十元規定三種辦法㈠公司未成立時先發臨時股票二千張内分資字一千號内字一千號㈡優先股票二百張票面價值與前者同用以奬勵踴躍認股者僅立優字號一種㈢馬路築成以後公司成立之日即將前兩種臨時股票換同另行發給正式股票二千二百份其奬勵之法至爲優越認十整股者即奬優先股五小股（即十元者）認四十整股者即奬優先股五張（即百元者）餘可類推故認股非常踴躍至十一月三十一號止已認足百之六十雖尚有須待認購者然已有相當把握故路局方面已進行測勘路綫樹立樁號標識等工程并飭沿途保甲地主保護路綫勿得主行人故意拔棄或破壞至於築路之期當亦不在遠矣（悲我）　　黔省興築主要省道滇黔多山交通素稱不便自袁祖銘率師入湘周西成接任貴州省長以後川黔交通上發生一大變化蓋軍政界要人往來旣頻自須予以交通上之種種便利以應所需故一年之内當局對於路政之注意實堪稱述除命災工兵工分築貴陽附近馬路以及環城馬路已誌前刋兹又發起興築貴赤馬路該路貫通黔中道亘長一千數百里起自省會之貴陽直抵接境川省之赤水縣爲黔省空前未有之最長幹綫現當局正在悉心籌劃之中一俟測量完畢即行着手動十一將來此路築成之後黔省局面當要起一大變化可預言也用將黔當局對於該路進行之計劃之大槪情形紀述如下㈠該路以省垣爲起點經貴陽修文息烽遵義桐梓仁懷各縣而抵赤水共分七段修築（甲）貴陽至沙子哨爲一段（乙）沙子哨至息烽爲一段（丙）息烽至烏江河邊爲一段（丁）烏江至遵義爲一段（戊遵義至桐梓爲一段（己）桐梓至仁懷之沙灌場爲一段（庚）沙灘場至赤水爲一段每段之界綫均以各縣所轄區域定之㈡各段工程均同時進行先築路基後舖路面路幅寛度一律規定爲十米突寛約合營造尺三丈㈢路工分四種（a）兵工（b）災工（c）徵工（d）雇工ad爲主cd爲輔兵工由省長指派當地駐軍負責災工由省長派定專員會華洋義賑會職員令各地災民負責徵工由當地縣知事招募義務服役人民負責雇工由路政局雇用担任最要事項四項工役均由路政局負責指導進行依照各工築路暫行條例行之除雇工外其餘三種工人每日人均發給火食費三百文㈣築路經費發行路政公債若干萬由各段道路所在地之知事負責籌募俟道路築竣通車之後抽籖還本㈤工程進行各段分頭着手每段可分爲數小段尅期完成不得中途中輟由各縣知事協同路政局員支配工人爲若干組（至少五十人爲一組）每組分認工作負責修竣以路政局之工程報告麦爲准由省長核奪優者奬之狡者懲之修築貴赤路之計劃大略如此如能自始至終一氣呵成黔中商務之發達屈指可期也（悲我） 
[本欄投稿條例]  
　　㈠本欄稿件以新聞爲主體歐美汽車消息之譯件亦極歡迎 
　　㈠來稿篇幅須在千字左右長篇不收 
　　㈠投稿者篇末須開明姓名及詳細地址每篇自加單圈書於稿紙 
　　㈠登載之稿酌定甲種千字兩元乙種千字一元願取酬者投稿時須署名蓋章於標題下（署名不蓋章以却酬論）登載後隔月四日向本館取酬其取酬時之署名蓋章須與投稿時同 
　　㈠登載之稿如係抄襲一任讀者舉發倘經查明屬實即將潤資取消并揭布其眞姓名示儆 
 
 

Page 30

 
 
1;第一萬九千三百二十五號;中華民國十五年 西曆一千九百二十六年十二月十八號
星期六 * *   
 
