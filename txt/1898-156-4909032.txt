# 1898 - 156 - 4909032

 

Page 1

 
 
[頃閱報章屢紀營兵爲盜事有慨而書]  
　　天下之患莫大於務虚名而忘實福方今中國之人心患在上下爭利其爲弊也多文少質而其爲政也在在名實不符内自樞垣臺疎庶司百執事外迄疆臣民牧閩帥偏裨占　紳之籍者以萬餘計其能顧名思義無忝厥職者大　百不得一焉文臣不稱其職則不能治民武臣不稱其職則不能治兵不能治民猶不至爲民賊也若不能治兵勢必從兵以殃民而爲禍乃不可勝言恭讀○大清律例所載祗有縱軍掳掠各條未及營兵爲盜一節蓋掳掠在行軍之時猶屬常情所有然且懸爲厲禁至於平時養只原爲嚴防地方盜賊而設乃竟以營兵而爲刼盜更出意料之外故爲法律所未載此等案件如經刑官定罪想當比照縱軍掳掠之條科以加等也謹按律載凡守邊將領私自使令軍人於外境掳掠人口財物者杖一百罷職發　近充軍所部聽使武官及管隊遞减一等並罪坐所由軍人不坐若軍人不會經申本管頭目私出外境掳掠者爲首杖一百爲從杖九十傷人爲首者斬爲從杖一百俱發邊遠充軍若本管頭目約束不嚴杖六十留任其邊境城邑有賊出没乘機領兵攻取者不在此限若於已附地面掳掠者不分首從皆斬本管頭目約束不嚴杖八十留任其知情故縱者各與犯人同罪又大淸會典載雍正九年頒刻行軍令制四十條内有云一沿途歇壓民番恃强買賣掠財物毁房屋姦婦女者皆斬與律文大旨相同以上所云行軍之際沿途掳掠各節原係日　所爲衆目昭彰之事故將領頭目或有使令故縱等情若夫兵勇爲盜其將領頭目必不知悉然約束不嚴之咎則固百　　辭又按會典軍政條内云凡薦舉官必行止端方居官勤愼弓馬嫺習馭兵有律給　無虚乃爲合格夫兵之有律猶　� 
之在綱金之在笵也卽平常諸官豈可馭兵無律况當此時事多艱朝廷屢次諭飭閫帥明整紀律嚴禁扣餉京中特行大閱鉅典外省營伍亦各按年舉行軍政似此三令五申爲將士者宜如何書發忠勤洗滌舊染無如緑營積習受弊已深漸及練軍防營亦未能壁壘一新旌旗變色甚至以營兵而爲盜賊者所在多有如本月初七日本報紀金　　錄第二叚略云上月杪吳江長洲交界某鄉有一販珠寳船天晚停泊繫纜砲船之尾至夜半時被砲船上勇丁濳移至荒僻處一擁登舟將婦繻抛入河中用刀砍斃舟子　屍河内事主某甲佯伏舵尾偵悉其情翌日投縣報案經長　縣汪大令飭差拘獲砲船上哨弁勇丁共十二人質訊供認各責藤條三千下釘鐐取禁禀請上憲定罪此案移舟刼財　人棄屍情節重大而哨弁勇丁等十二人俱各供認則是頭目非但故縱竟是通同或且爲首矣若以哨弁而爲盜自　不甚駭聽聞營伍若此成何紀律此而不明正典刑更成何法度乎合之初十日報紀戲園獲盜一則則吳淞游勇二十餘人夜刼自强軍哨弁李虎臣家也十五日報紀營勇爲盜一則則蘇　中營勇丁將二等行刼汪紳　丁　姓家也時未逾旬地屬隣近而營兵爲盜之案已三見此外尋常刼案之未經到官　尙難保其必無蘇省如此他省亦　可慮賈子云抱薪　火而臥其上止今日之謂矣敢告當軸尙其思未雨綢繆之計哉 
[本館接奉電音]  
　　昨日上午京師飛電傳來上諭一道　謹驛登○四月十六日奉　上諭　寳昌現已　闋仍著補授安徽壽春鎭總兵欽此 
[美艦自沈]  
　　華本月十八日倫敦來電云有美國兵艦一艘在古巴海面聖亞哥口自沈　水口内泊有日　巴尼亞國兵船六艘因此遂不能駛出 
[美加杂稅]  
　　華本月十八日倫敦來電云美國與日斯巴尼亞國開戰餉糈浩繁遂於進口　葉項下增收稅欵每茶一磅加稅金錢二角 
[亂黨得地]  
　　昨日香港來電云有英國兵船名蘇以夫的者由小呂宋帶來信息謂小呂宋謀叛之亂黨美國給以洋槍六千桿又有英國　從厦門駛往亦以洋槍四千桿予之亂　得此遂將駐　小呂宋之日斯巴尼亞兵奮力攻擊兩軍之傷亡者甚衆有地方兩處已爲亂黨所得矣又彼處食物甚貴　兵不得糧餉大肆騷擾生意中人各不能安業擬欲附輪船出口美水師提督允之 
[剿辦土匪]  
　　天津訪事人云直隸大名府屬土匪　動地方官飛禀上憲請派兵剿撫制軍王獲帥卽飭　帶馬隊營官楊副戎福同督率健兒星夜馳往留兵二成在津轉運糧餉副戎奉檄後卽日裏糧而往藐兹小醜想不　指日蕩　也 
[蕪湖盜案]  
　　蕪湖訪事友人來函云本月十三夜更魚四躍時附郭黄果山農民曹　　突來暴客多人破　直入將曹父子捆縳一隅傭工某甲欲出而抵禦卽被毆倒旋卽任意搜刦曹弟分居比鄰急出鳴　號救營勇聞聲　至盜黨竟開槍拒捕格鬥多時未能得手其時營中管　饒守戎正督隊巡行北郊聞吹哨　急飛輪追往盜見不　且鬥且走守戎四路分兵兠截追　赭山西麓外國墳邊盜見捕者將及卽向山　飛奔安戎　山奮追始得搖獲一名是時天已破曉飭部下先往禀知道憲已仍　鄕搜捕餘匪道憲諭將盜逕解來轅交讞局羅袁兩明府會同洋務局員湯直刺升堂訊鞫盜供稱爲首起意者六人併將其𥦮留之處及年貌姓氏一一詳指道憲正欲飭弁往拿適守戎已　獲陳木根紀内煥二名卽所供六人内之二也讞員隔别研訊二盜供認不諱復提當夜追獲之盜與之質對知卽係爲首糾衆之要犯遂派勇將三盜齊送至縣再訊至被刼之事主曹姓平明時卽經邑尊會同城守保　各官親往　　　明曹父子及夥所受之傷給以藥餌内　外敷騐閱所呈失單值銀亦屬有限旋卽回　　當夜守戎追捕時有一盜　黑暗中由赭山竄至二街被百家鋪　添　員楊少尹撞見因其形迹可疑並有財　鞭在手向之盤結言語支吾遂　總局請究時適保甲緝捕委員李副戎由曹姓家踏勘回局見所執之鞭祗存半截恰與事主家斷落之鞭相似向之　究供出姓名乃知卽道轅訊據趙匪供出六人内之葉文章爰卽　奉道憲送縣併推鞫旋又供出夥黨數名皆某　昔年遣撤之遊勇立卽飭捕嚴緝務獲并案懲辦至守戎所帶衛勇道憲以其奮勇可嘉特賞洋蚨十翼以旌其勞 
[烟攤獲匪]  
　　寗波采訪友人云某日郡治東　五鄕碶傅恒泰南貨店主傅某因事至甬城迨下午事而回行至後塘河突見匪類十餘人偕惡僧二人背負衣包口　台州音以隱語相問答心知其非善類然亦無可如何也族　若輩分赴各烟攤過癮乃回店密曰諸鄰石濳雇壯而有力者十餘人四出偵查查至鄮山橋某烟攤果有匪黨三人及二惡僧在内細加盤詰言語支吾解騐衣包内藏腰刀火藥鉛丸之類搜其身畔各帶手槍急切拘拿二惡僧膂力過 
 
 

Page 2

 
 
人飛步見脫　獲三匪押至樟　廟　時天已昏暮爰添肩壯士數十名以二十名看管三匪四十名在本街巡緝次日將三匪綑送鄞縣署縣主劉大令飭釘上脚鐐聽候嚴訊詳辦 
[逸盜就獲]  
　　蘇州訪事友來函云省垣汪紳墳丁張姓家上月初七夜被盜後報經總捕同知劉少峯司馬腹勘屬實緝獲盜犯張廣才等四名訊出是案首盜爲撫標中營勇丁蔣三蔣五因卽移文中營管帶常叅戎　　二蔣解案質訊二蔣乘間逃逸叅戎因飭該哨弁楊守戎將合哨勇丁解至總捕署候質經張盜指出蔣二一名并稱夥刼某某二案皆係蔣五爲首因是叅戎特懸賞格略能無諭軍民人等如能獲到蔣五正身者賞洋三百元一面移文各處地方官請一律協拿旋於本月十六日傳聞知蔣五匿跡丹徒縣境某鄕已由撫轅戈什哈吳姓於十五日淸晨密往拿獲電請叅戎及司馬派勇前往謢解云云叅戎輿司馬卽刻遵派幹勇多名帶領砲船星夜前往果如所云則劇盜歸案當在指顧問已 
[堇山缺米]  
　　寗波采訪友人云此間本非產米之區小民日食所需全賴米商接濟目下來源告竭各米行存貨不多城縣積𫏎之家　閉不肯糶以致米價日見增漲市中最次之米每升售至錢四十四文且復每人止許購五升茅簷　屋中人深恐將來無米可糶紛紛持棉被　衣等物向長生庫質錢購取零星預爲儲積雖地方官嚴禁出口三令五申無如地廣人稠銷塲甚廣統計各米行存貨僅僅五萬六千餘石日來雖到有米船十餘號亦同杯水輿薪安能敷衍至秋收得免室如懸磬傅聞各米行主刻已公禀道憲乞轉禀撫憲咨請產米各省裝運米石以濟民飢矣 
[請興樹藝]  
　　户部謹奏爲遵旨議奏恭摺仰祈聖鑒事工部尙書淞桂等代奏工部候補郎中滬浩鎭請令各省自問利源以瞻國用一摺光緒二十四年三月三十日欽奉諭旨户部議奏欽此欽遵由軍機處抄交到部據原呈内稱富國之本首在足民生物之功資乎因地今者世變益亟財用内匱各直省官員未聞以何物可興何項利益何處可植何種樹木詳籌以增國庫中國膏腴至廣生產最繁誠量各省土性之所宜廣植物產其已備者擴而充之未備者購種給之務使無矌土無游民而止一曰蠶桑中國產絲之區以江浙爲最江浙以近太湖者爲最蓋湖水澄清性肥而暖故以水灌桑則葉茂以桑飼蠶則絲韌以太湖例之鄱陽　湖洞庭大明金明滇池昆明各省之湖誠能推廣此意徧植蠶桑則所以絲繭皆能光白柔韌遠勝於日本意人利諸𫒗而收大利二日葡萄外國葡萄酒爲貨物之大宗其酒稅爲國課之大宗考察奉天吉林土性皆宜葡萄苟能廣種購機以釀復能　　行之直隸西山北山山西太行陜西華山山東泰山河南嵩山泉甘土沃之區則酒產日豐酒銷日旺而酒稅大　國用矣三日種棉中國棉花向推順天平谷絲長色白足與美國南海島種相匹洋棉價貴每百斤需洋三十三元華棉價賤至十七八元故華棉行銷外洋以之紡紗織布轉連中國销售尙有巨利今江蘇兩湖產棉亦旺前令各省凡土脈鬆厚山陸高燥之地廣爲播種歲人不可勝　四日種蔗甘蔗爲中國獨有之利西人試種愛　蘭之地而不合土宜且枯瘦無糖故中國絲茶而外蔗糖爲西人最賭雖法人之羅蔔糖美國之楓脂糖不足比也惟不用機器提製色味不潔若令江西浙江江蘇安徽素常種蔗之地廣植豐收購機製造則歲增之利無算五日種竹竹之爲　可製器可造紙獲利較他產尤速中國除直隸　陜諸省不能豐植外餘皆可種產紙之區向　浙江之紹　安徽之宣城寗國爲最惟舂煮烘焙仍　　鍊未精若用洋機製造和以菅　加其堅韌則放紙速而銷塲廣每年洋紙數百萬之利可以抵制而竹竿竹器出口之價亦可歲增六日種　樟腦爲製昨藥所必需具漲力可增至五千倍日本與臺灣所產最旺中國江西湖南安徽廣西等省苟能廣植數年間卽可熬腦每十斤可值洋五元其利什伯倍於他產七日種橡西人歲剝橡樹皮熬膠以　器物續剝續長獲利無窮以之爲物廣狹屈伸各適於用中國各省有之雲南最多西人名曰膠樹今宜專收橡子任　播種數年卽可剝膠行銷外洋足奪意大利及舊金山所產之利八曰種菸與加非菸　能滌穢化痰中國閩東菸葉　較芳厚第不善收儲又不知卷成紙菸致巨利爲人所侵如令直隸奉天擇其隙地廣種菸子收儲地中一二年後退其火性購機卷製亦　行銷外洋加非一物始於非洲西人日用必需銷路大廣故各國市肆俱设加非之館近通商口岸華人俱嗜與紙菸加非令各直省添種加非之樹其利較種茶尤厚凡此八利如蒙諭旨飭令直省各督撫詳查地宜購種發給以郡守牧令總其成以同知通判縣丞等責任其事各州縣能勸種樹木三十萬株以上農利三百畝以上考核得實立與摧用奉行故事者能黜之地方官吏亦視種植之繁簡爲考成按圖立册就地課稅土產旣　多稅自益旺足國之道權輿於此各等語臣等竊維樹藝與耤耘並興本大地自然之利爲　民切要之圖值此時局艱難度支奇絀各省地方有司尤當審量土家廣開　源藉紓國用迭經欽奉諭旨飭令各省考核錢糧稽核荒田　辦　桑振興商務並行令各省督撫就地籌欵如有司興之利隨時陳奏以應急需上年九月御史華輝奏令各省講求種植水利亦由工部會同臣部通行在案復據都察院左都御史徐樹銘奏請舉行蠶桑並護理陜西巡撫張汝梅奏請通行各屬如朁桑種植等項凡有裨生計者飭令興辦亦已奉准咨行臣部郎中陳熾復編輯續富國策一書内詳載種樹富民種藥育蠶葡萄造酒種竹造紙種樟熬腦種木戍材種橡製膠種茶製茗種棉軋花種蔗製糖種菸及茄菲以供食用各說業由坊問刊行臣等職司農政凡内外臣工條奏興利摺件無不行令各省設法振興無如各省於種植一事迄未舉行或土性實有所不宜抑民情有難以相强現據該郎中所陳蠶桑葡萄種棉種蔗種竹種樟種橡種菸八利實皆臣部郎中陳熾所輯續富國策中之言臣等反覆推勘亦知地利之可興惟風土異宜亦難必成效之可覩卽　蠶桑一事前據廣西巡撫馬丕瑤奏稱興　未及兩載而桑秧蠶子靡有孑遺又如葡萄製酒前據山東巡撫奏稱東海關道盛宣懷咨仿照外洋法製造價廉味美准該商專利十五年又據山西巡撫奏稱又水一帶所產葡萄最佳誠宜設局開辦現在是否確能釀造能否行銷出洋未據該撫等奏咨到部此外如軋花製糖熬腦製膠菸卷各事非購買外洋機器則貨物不精非熟習商務情形則獲利不厚且未察物產之多寡銷路之暢滯更不講求製造諸法亦恐未必有益應請旨飭下各直省將軍督撫各就地方情形詳加考察認眞舉辦如樹藝有合士宜製造有可抵制外洋之處應如何定章勸懲卽行奏咨立案以重國課而開利源所有臣等遵旨議奏各緣由理合恭摺伏乞皇上聖鑒謹奏光緒二十四年閏三月二十八日奉旨依議欽此一 
[上海官塲紀事]  
　　廣西候補知州陶午橋直刺緒燊因公至滬假寓長發棧前日命駕進城赴文武各衙門投刺○寳山縣沈期仲大令佺前日因公來滬假寓如意里旋卽命駕至上海縣署拜會黄大令太令延大花廳唔炎良久然後辭出○湖南押解京木委員蔣秋泉明府光日前道經滬上假寓連陞棧旋命駕至縣署拜會黄大令大令延入花廳茗談良久然後興辭而别○江蘇巡撫奎大中丞委王簡堂明府國振赴江西趙嶼秋張亶臣兩明府赴湖南採辦真米日前同至申江分寓永安大昌等棧昨日命駕至上海縣署拜會贊大令大令迎入花廳茗詀移時始興辭而出 
[興修祠宇]  
　　本邑浦東二十二保二十八圖建有劉公祠奉祀前上海縣升任江蘇巡撫劉松巖中丞刻因年久失修墻垣剝落松江府恩詩農太守查悉札飭上海縣籌欵修葺以便春秋致祭黄大令奉札後已令都料匠估計工程興工修理矣 
[興修馬路]  
　　南市十六鋪沿浦灘一帶馬路自開築至今甫及年餘車馬往來市面繁盛　致路多損壤崎嶇難行道憲祭和甫觀察勘知情形擬加修築日左工程程局委員朱森庭明府一再會商擬　　共鋪而耗費甚鉅一時籌欵無從明府禀稱俟卑職傳工頭呂阿毛估明經費若干開呈價值購　沙　　　平鋪　工　則劃歸裏　路　程　　　算觀　深　爲　諭令赶　辦理明府遂飭差甲　齊各項約在日 
 
 

Page 3

 
 
内開工矣 
[飭醫病犯]  
　　巨竊　渭元前因糾黨行竊本城紳士李蘭墅明府宅内巨贓獲案訊實詳禀上憲批飭解省勘招後發回原縣監禁候示兹者在監突患重症禁卒急卽禀知黄大令飭令官醫赴監診治據報病甚沈重一時恐未易就痊也 
[漏捐被罰]  
　　南市墨餉貨捐局巡丁日前在某處查悉洽記竹行有漏捐事因卽禀知總辦戴太守飭十六鋪地甲將行主傳局研訊自願罰銀五十兩乞恩免究太守姑　初犯不予深求飭將所罰之欵迅卽繳局　 
[失妻已得]  
　　松江人倪范氏於本月初十晚在八鋪蔡梅亭家自刎扶至縣署斃於頭門外黄大令相騐後飭傳屍屬不到訊據蔡梅亭供妻　氏被倪范氏帶出不歸小的向之詰究因此畏罪自刎昨日蔡雨亭投縣禀稱妻子李氏現已回家盤詰之下稱偕倪范氏出城至大馬路某茶館内啜茗有一素不相識之麻黑婦人忽來叙談稱與范氏同鄉姊妹邀妻往看龍船言已怱怱而去未幾范氏同妻至褚家穚陳徐氏家略坐偕同上船少頃范氏囑妻　等上岸卽回不意守候至晚不見回船旋卽開至某處碼頭停泊黑　婦囑妻偕伊上岸看龍船妻不允旋有五十歲左右之男子來船問范氏　　爾家中尙有何人妻告以情形其人曰尙好不然悮娶不夫之婦矣遂令送回開至城河中得以上岸小的因投案　　叩求恩　大令諭令靜候核示 
[送請遞解]  
　　八仙橋巡防局員某君移送流氓秋坤泉至保甲總巡局請辦戴明府提訊之下據供南匯縣境路口　年二十有五向爲泥亦匠僑居八仙橋首善里二　近日在西門外工作偶與陳　虎賭博陳輸錢有給小的向之索取不敢拆梢明府查得前次水木作聚衆滋閙秋亦在其内洵非安分之徒遂送請上海縣遞解回籍黄大令飭先收所候備文榮回南匯原籍 
[虹口火警續述]  
　　虹口火警已誌昨報兹悉火起於五百三十四號門牌甬人潘阿鶴木作棧房内因學徒不愼發翻洋油燈燃及木花致肇燎原之禍霎時濃烟密而紅燄上虅捕房中人瞭見火光卽鳴鐘告警英美兩租界救火會各西人立驅皮帶車風馳而往急開自來水管竭力灌救得卽應手而息然已焚去石庫門七座樓房七幢披屋六間左右鄰居雖未池魚殃及然皆受驚已不淺矣 
[枷示灭匪]  
　　前晚虹口火災時歹人王　山乘慌亂之際奪取某姓家皮箱一口適爲包探吳志　所見拘入捕房昨晨捕頭令解送英界公堂請辦襄讞委員鄭瀚生大令嚴加訊鞫王供稱友人託小的挘取皮箱不知如何悮携他人之物不敢乘火刦物叩求俯賜恩寛大令判令枷號五日 
[反目輕生]  
　　本城三牌樓左近許姓婦人其夫在外貿易邇因虧短銀錢向妻索洋六元妻不允以致反目夫遂怏怏出門妻自知不合於理一時愧悔濳吞阿芙蓉膏臥牀待斃舉　不知也移時毒發呻吟翁姑始察知有異延醫調治已無及矣 
[女孩待領]  
　　女孩孫福兒年十一歲四川人來滬僅十天由王姓家走出迷失路途經包探夥役帶回法界捕房昨日捕頭解請安挿鄭大令向之研詰因言語不淸曹留捕房待領 
[上海縣署瑣案]  
　　前日鄕人奚炳炳訴請騐傷至晩孚二尹提案研訊供稱浦東二十二保五十圖人向作小工昨日收得工資及别欵洋銀計共二十元行　慶應寺後高廟左近突被五六人上前攫取洋銀小的驚卽喊救卽被持刃戳傷足　洋銀璶數攫去求騐提究二尹飭什作騐　手背足　　有刀傷　自行醫治卽出堂單令捕役緝獲行兇　究辦○浦東火油池工頭王阿虎等三名因爭奪作工以致滋閙經洋人拘送英界公堂訊辦讞員張賡三直刺飭何　連枷發往示衆甫至彼處卽被羽黨刼去直刺及德領事照會上海縣請卽提究大令立卽飲差拘提　阿虎一人到縣前晚由李二尹提訊王一味求恩二尹判責二百五十板仍前枷號改發頭門示衆併著差補提餘黨昨日續獲老榮基一名解送至縣黄大令諭令看管候訊 
[法界公堂瑣案]  
　　天主堂街春裕成棧主陳楨上期投公廨控城内穿心街永泰提莊主王春華誑取首飾抵押向索不還經鄭大令飭提訊究　禮日二堂期包探將原被告一併解案請訊陳楨遣抱陳升投案禀稱去年十二月因有要用將珠花全副托王春華抵押銀六百兩言明三月爲限届期備齊本利洋七百三十四元往贖尙少一右元王許代爲墊付詎料竟被吞没不肯贖還本年正月間借去首飾四件亦未　還求請追給王春華供收洋七百三十四元應欠小的會項將此劃抵以後並無向借首飾情事陳稱不傭婦吳氏目觀大令以兩造　詞各執著將王春華交保出外明白補詞呈候核奪陳升著邀同吳氏來案備質○主俞氏上期投公堂控女　陳阿珠積欠會洋九十九元向索不還求提追給大令准之日堂期包探　同而告將陳阿珠解案請訊王俞氏禀稱陳阿珠於光緒二十二年十二月糾成一會每會交洋十元至本年正月會已停止除收到外被欠洋九十九元求請追還陳阿珠卽陳唐氏供此欵已與會總楊二寳當面算訖王俞氏供陳　楊另有糾葛欲將會欵　抵小婦人並未應允大令著交保出外下期傳楊到案覆核○周溥元禀稱陳李氏之子阿龍在英界祥春里爲縫工竊取主人衣物濳逃陳李氏知情隱匿扭案請追陳李氏供並不知情大令著押候再核○主載宏王敬之於本年正月間控薛益　貼票欠洋四百元大令提訊後准其交保出外理處兹薛益成以尤德興周𫒗良欠洋三百元在英界公廨涉訟田張賡三直刺移送前來昨日堂期包探將原被人証解案請訊薛益成供英界公廨限一月内繳洋　因逾限不繳移送前來歸案訊追尤供與薛股開恊康小錢莊去年十一月莊已倒閉小的與周𫒗良有會項可抵薛� 
稱此項會欵卽　開設恊泰資本大令著交保出外限二日内將帳理算明曰禀覆核奪王載宏王敬三求追欠欵薛供此卽尤德興所該之欵小的名下均已理明大令著將薛交原保　　將帳簿呈候察閱應中俄道勝銀行經理西人將細崽鍾厚君送押捕房請追竊物經鄭大令迭次研訊飭提伊兄鍾厚生並伊母　氏吊到金戒一枚據稱去年十二月二十三日出洋十一元四角向楊慶和兌來大令飭查明復核昨日包探禀稱查得楊慶和貨薄是日並無金戕兌出查至十二月二十九日侃出金戒與所供價目不符大令再三　詰仍執前供詰張阿喜曰爾爲管事且係薦保不得置身事外著押候賠償鍾補氏徐子年飭探帶回覓保○黄誦淸禀稱被丹桂園擾伶筱勞祥卽土榮祥欠去洋一百元向索不還反敢行兇求請究追筱榮　供欠洋屬實求准交保出外侯五户申領得工資後照數付還大令准予覓保依限歸還○吳掌生禀稱有東洋車一輛押與顧兆榮據稱停在門　被楊錫源竊去翌日在英界尋獲　案請辦楊錫源一味支吾大令著押候嚴比○倍發洋行西人送細崽李才喜至捕房請辦昨日堂　包探解案李　在倍發洋行當細崽無心碰碎酒瓶被洋東掌頰二下小的立卽辭退向索工資洋六元卽被扭送捕房大令飭探帶出覓保候傳西人到案再核○包探禀稱陳阿三在金利源寗波碼頭竊取眼鏡衣服當塲拿獲送案請辦大令判責一百板○包探禀稱劉得相在美富輪船竊取刀叉等物當塲拿獲送案請辦大令判責二百板 
[美界捕房紀事]  
　　江北人　川山東人王中孝同在虹口靶子路某木作塲爲小工前日工畢出游途經沈家灣靶子路轉角處忽遇流氓十餘人攔住訛詐不遂所欲卽出利刃連刺數下若輩見已肇禍卽呼嘯而去張王二人負痛呼救旋由同伴舁往某醫院求治昨日藍副捕頭訪聞以流氓兇横已　　風不可長遂飭包探吳至剛前往坦緝務將行　人拘拿核辦○陳財生劉阿寳郁寳生陳泉榮王阿嘉唐寳林等前日同在虹口武昌路碼頭因事互毆　爲一百五十九號四百九十二號二印捕查見一併拘入捕房押候解送公堂究辦○虹口　璧禮路虹橋 
 
 

Page 4

 
 
東自小街前晚忽倒斃無名男屍一具經一百零三號巡街捕所見據情投報捕房捕頭立飭二圖地保奚坤寳前往查訪如無屍屬則請報善堂給棺收殮 
 
 
 

Page 5

 
 
   
 
 

Page 6

 
 
[ 
[天仙茶園]  
四月二十日演 
渭水河　探寒窰　退婚　捉放曹　金山寺　會稽城　沔陽縣　全本千里駒 
夜演 
戰樊城　忠孝圖　龍虎鬥　頭本昇平樂　紫金鎖　四郎探母 
[同慶茶園]  
四月二十夜演 
大齣頭　西廂記 
用美玉做　紅娘張生　寄柬訂婚　彩玉做鶯　鶯小姐主　僕被賊圍　困相國寺　張生解圍　白馬將軍　滅賊極其　趣緻美好　畫眉妹秋　好等同演 
[丹桂茶園]  
四月二十夜演 
鎖五龍　失街亭　空計　斬馬謖　鴈雲橋水擒花蝴蝶　　查潘鬥勝六本嫁嫁嫁　連陞三級 
[鶴鳴茶園]  
四月二十日演 
南陽關　大思凡　吊金龜　吃人肉　温盞　光武興　落花園　黑沙洞 
夜演 
大回朝　探親相駡　龍虎鬥　雙斷橋　挑華車　富春樓　伐子都大戰惠南王 
[胡家宅西新開榮春茶園]  
四月二十夜演 
南斗北斗　桑園會　大戰白水灘　靑面虎　打城隍　大回荆州　雙三上吊　韓琪殺廟 
[西戲法减價開演]  
啓者英國頭等術士加勒里福司於禮拜三四五六等晚仍在圓明圓路西戲園中减價開演每客起碼三角及洋五角一元二元等位所演各戲有飛女等及他項新奇各法爲中國人士所樂親者欲擴眼界者請速惠臨因不日術士將往他處也此佈 
[禮拜三拍賣]  
准于今日二點半鐘在招商局北棧拍賣稍有小漬水門　二百五十桶屆時請至該棧面拍可也此佈倍發洋行啓 
[禮拜三拍賣]  
准於廿日二點半鐘在招商北棧拍賣稍有水漬各色食物　箱自　鐘十五箱洋紙頭十餘件餘貨不計此佈　倍發行啓 
[禮拜三拍賣　奇園]  
准於二十日下午二點半鐘在本行拍賣奇園内油畫脚踏車跑塲及一切裝璜以及房屋等均歸一莊拍賣如貴客欲買者請至本行面拍可也此佈　瑞和洋行啓 
[禮拜三拍賣　准十點半鐘]  
本行於二十日拍賣人馬馬獅色羽毛雙鳳紅嘰紅藍紫單鳳呢七　　　八磅四黑瓶人鐘紅蟹藍蟹紅鐘紅瓶藍ＢＷＯ藍雙瓶ＪＤ藍雙瓶原布十磅黑瓶紅六美紅五福藍蟹藍龍ＥＷＯ藍七子藍雙瓶十一磅　七子藍五福十磅零七五六子十二磅半　鳳市布彩鳳ＢＬＣＭＥＯ漂龍牌Ｘ８Ｘ９洋房Ｚ蝠桃市漂紅龍６００綠龍７００　７５０　漂布七磅人鑼紅瓶象牌旗牌鷄心僧帽旗印標八磅鷄心　帽洪字洋標八磅虎松細斜十二磅飛熊人砲槍漁船細布另有小漬八磅四瓜童布十磅紅蟹藍蟹市布等貨此佈怡和洋行告白 
[禮拜四拍賣]  
啓者禮拜四卽本月廿一日十點半鐘拍賣照船路燈九老羽毛九老圖小呢輪船牌九老羽綾九老圖荷花狀　彩二喬彩九獅路路通劉軍羽綢十二磅十二九老十一磅彩三元十磅十二十八子彩荷花彩人槍十磅彩八士圖紅四美紅三元藍牛紅人槍紅萬壽圖市布八磅四十八子五子登科天姬圖紅萬壽藍船紅三元烏金三元藍彩人槍藍三元藍四美藍人槍洋房雙人綠九獅七磅藍四美藍人槍採蓮圖原布八磅彩三元七磅紅三元紅彩人槍藍三元挺市洋標八磅雙松鼠細斜紋十五磅老人頭粗布十二磅荷花吉慶圖人槍九獅細布狀元荷花劉軍圖彩四美紅五星七美紅金星七十二線紅雙路燈紅二磅白金三元六十四線烏金三元藍雙路燈藍洋房光毛市漂布等貨特此佈聞　元芳行啓 
[江海關啓]  
啓者本關現有充公食米扇子茶葉籐椅神香花布等貨物准於本月廿一日兩點鐘時在本關棧房由魯意師摩洋行代爲拍賣貴客有欲購者届時赴關而拍可也至買貨之人務　酌帶銀洋若干以便拍定時隨卽交付不得於拍定之後以未帶銀洋借詞推諉至囑至囑此布光緒二十四年四月十九日 
[禮拜四拍賣]  
准於廿一日二點半鐘在招商北棧拍賣稍有水漬各色香皂廿一箱洋珠二箱料珠四箱頭　二箱花鏡七十四箱檯燈廿箱羹匙二箱鐵車七箱椅子四箱餘貨不計此佈　倍發行啓 
[禮拜四拍賣]  
准於廿一日十點半鐘在本行拍賣各種外國書籍及上等立口爲司格舍利白蘭地皮酒紅酒甜酒以及要貨另物不計此佈　瑞和洋行啓 
[禮拜四拍賣]  
准於廿一日兩點半鐘在五馬路　麟棧房内拍賣由鴻仁里阜泰號内火　之貨色花標色花素洋羅色花羽綢色帳沿卓幃條子羽綢鐵床零星什物不計拍後當卽出淸此佈　瑞和行啓 
[永泰遷移聲明]  
本號向在蘇城開設有年自運原莊洋藥精製各種烟膏貨眞價實遠近馳名今遷移觀前山門巷　領帖開張格外克已倘蒙賜顧請認明牌號不悞　永泰告白 
[招收房租]  
南市萬裕碼頭北首鎰記慶和隆向租朱姓房屋十年之數歴年絲毫無欠去年冬新收租人泰渠牛索費不遂懷恨勒扣租摺不肯收租今年二月初將房租錢如數送至房東宅内推租摺在秦　生　將租錢送交秦處屢次持刁勒扣租摺不收是以登報望朱房東另派收租人將租摺向四馬路寳大洋行内收取租錢或向本行收取租金亦可務勿自悞 
[遺失聲明]  
遺失慶豐第美字號票元八十一兩二錢係四月廿七期各寳號切勿收用特此佈告　李美記啓 
[靈騐小兒回春丹　廣東普仁堂小兒回春丹]  
小兒之病最甚驚風身熱升痰兩手抽搐雙目直視甚爲危險本堂此丸心誠保赤加功泡製選眞珠揀犀牛黄麝香梅片琥珀金箔一切通竅降痰安神定魄之品故能藥到回春扶危救急料眞價亷○每丸洋一角廣東普仁堂分設上洋棋盤街開張 
[保險有益]  
本號於是月十四日晚被隣居　愼小號亦遭累及幸在永平　　兩公司保火險元三千兩昨日已經如數收到足見兩公司賠欵之迅速甚屬可　特此佈聞　鴻仁里昌　洋貨號啓 
[鶴鳴茶園]  
特請京都　陜超等名角於二十夜准演　夏月潤　三藍燈　小奎言　大雙　伐子都 
[廣英燕窩糖精批發]  
本主人精於格致之學創製燕窩糖精名馳中外開水冲飲却病延年驅風寒開胃健脾順氣化痰止咳止喘功難盡述大盒四元中盒二元不折不扣批發官燕毛燕近多假冒購者愼之上海英大馬路五福弄對門泰和里内廣英公司啓 
[嫩面玉容散]  
此散治男女面上油膩黑氣烟色酒刺雀班暗晦等患每晨搽擦自然嬌嫩滋潤清秀眞整顔妙品也每瓶三角每洋照拆四瓶上洋二馬路中市京都天寳齋便是 
[果然]  
久聞明經子課命奇靈初不甚信月前來滬逕赴三馬路迤西安康里請評賤造如見　　繼占謀事並生意財氣均逐一皆騐毫厘無差通州李銑明 
[美記　外國紙料洋貨號]  
本號自運英國各式紙料五彩印字油墨文房四寳西學堂書簿併及各種洋貨時式花邊珠邊發客倘蒙賜顧請至上　英大馬路新衙門西首便是 
[丹桂茶園　新軿連接第六本新時新戲　查潘鬥勝　王巧巧　嫁嫁嫁]  
是書從查潘鬥勝起　至看看春業經連接五本早荷　貴紳仕商惠臨賜鑒同誇佳妙今特速軿第六本内中情景比前更可雅觀而王巧巧一嫁查三查三由此傾家再嫁丁朝鳳巧巧不安于室又去另抱琵琶試看妓如王巧巧之情薄可想納寵之不易可不愼歟爲特連　第六本演來聊作勸世之閒文以供高雅之洞鑒小園名角不惜工夫早暮排練卽日告成定期廿三夜登檯起演屆時務請　諸雅惠臨賞光爲特佈告　園主人謹訂 
[鮮菓汁嗬囒水　華洋大葯房鮮菓汁嗬囒水出售]  
消暑解渴之品中國祗知沉李浮瓜爲夏令必食之物不知李性嗇　瓜性本冷遠不如嗬囒水之穩當有益無損本藥房加工精製比衆不同價亷物美足稱消暑解渴之妙品賜顧請至棋盤街四馬路二處華洋大藥房啓 
[請領股息]  
啓者本局光緒二十三年第十四屆總結帳目現經彙算清楚業經登報邀請股友公同核閱除將帳略刋印屆期分佈外茲照定章於五月朔在天津上海香港三處派分本屆股利仍按上屆章程老股派利一分二厘新股派利一分到期卽祈有股　諸君携帶息摺枉臨領取以便憑摺核發特此佈　逹　開平礦務總局啓 
[廣東陳恒德堂良方濟世　婦女乾血癆良藥]  
此藥專治婦女衝任損傷以及腎虚血枯血少血閉而或躉鬱思慮過度而經不行則中氣益損隂氣益乾致成瘀血凝聚癆瘵險症本堂家傳良藥無論婦女老幼遠年初起一服此藥三日血脉調和功效大見重者服藥二盒足矣痊愈屢試屢騐因此藥十分靈效故敢出而問世非圖漁利也每盒價洋兩元先試半盒亦可不靈還洋○假冐甚多購者認明○函購信力自給○鋪分上海英大馬路萬康醬園對門德仁　内石庫門廣東陳恆德堂謹啓 
 
 
] 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　本邑人奚觀宸不知所操何業家住大東門外升吉里前日赴十六鋪巡防中局禀稱比隣顧永林之妻江氏向王某襪店做工前日手持摺子往施張氏處閒談不知如何被江氏之孩將摺子撕破氏情急向之理論彼此口角不肯甘休是以投案請爲察奪局員潘二尹飭地甲代爲調停地甲奉諭後一再關說令具香燭服禮始得了事○南市土家碼頭東來衣莊主陳東寳前由友人朱寳春　月松薦成衣匠王順卿在滬北萬和分店内工作未幾王卽竊取綢衣十三件私行逃逸陳遂訴知朱沈貴令賠償朱沈恃蠻不服前日扭控於十六鋪巡防南局局員鍾偉臣二尹於晚間升座訊間朱沈供認薦王在東來衣莊分店司縫紉事其人向來誠實不料此次竟竊物而逃叩求恩斷二尹限十日内將衣價如數賠償並著具呈遵斷限狀交人保釋○甬人林錫生向習小貿易買居滬北楊樹浦永興街前日鄰人王阿生向林借貸不遂致起爭　互扭至巡防局控訴局員姚殿卿二尹研訊之下以事甚細微甲斥數語交人保釋○寗波人宓銀初在虹口胡家木橋開設小京貨店前日午後忽被杭州人李蘭伯曳至圓通寺巡防局控告局員李蘭史二尹升座研訊李禀稱宓於去年曾向小的借洋二十元屢索不還扭案求追　　稱現因手中拮据無力淸還求恩明鑒二尹令宓給李利洋一元交保釋出 
[英界晚堂瑣案]  
　　四達口貨店夥萬　泉成雲廣貨店夥馮慶雲扭控恒大洋廣貨店股東黄俊卿及其夥徐思章　欠貨銀前晚讞員張賡三直刺提案研訊萬馮　桓昌日新增等夥十餘人同役案下訴稱本月初黄與儲雲卿合開恒大向各店取去貨共值銀二千餘兩至十四日聞儲串同店夥將各貨運出逃逸無蹤所餘底貨祗值銀六百餘兩旋亦被黄私運出外因之將黄徐尋獲扭案求追黄　稱小的係本邑人恒大並非小的所開儲與日新增往來由小的作保後知儲逃逸前往探視見　昌夥正在搬貨故小的亦搬取若干今已將各貨交出矣徐供稱小的係浙江寍波府屬　邑人在店爲　店事由儲掌管各貨被趙招生陸續運出小的疑是由客買去實不知其中曲折請由惟聞各買用車裝往吳淞張振源父子亦取去三車同往太倉避匿直刺飭將黄管押著交儲到案再訊所繳各貨諭令各店夥具領公攤張著各店夥自行尋緝扭案訊追○前者中華銀行控乾大錢莊虧欠票銀迭經訊斷諭令執事人何然卽向乙笙如數措繳前晚直刺傳何追比何供稱監生致信各股東請爲料理至今未有復函總之此欵　被葉思買所累求向葉嚴追直刺提葉至案謂之曰爾曾函致陳福寳否迄今多日何以仍未料理葉供稱職員在押所　已連次函致陳家未幾卽退回　信據云並不在家今聞匿跡滬上非將職員交保出出外訪尋終無了結之日直刺令覓的實人保出趁監理處何亦交保出外速追各股東淸理 
[英界公堂瑣案]  
　　包探倪順泉禀稱賊犯黄椿堂前因犯案送經大老爺遞解回籍今又來　身帶賊具在租界遊行小的見之拘入捕房今者捕頭令送案請訊黄供稱小的係安徽某邑人前雖犯案業已改過自新鑰匙係自已箱籠上所用叩求鑒察襄理讞政之鄭瀚生大令據情商諸衛繙譯官然後判令笞責一百板遞解回籍○包探倪　泉解混用銅質僞洋銀之歹人吳松山至案禀稱此人携銅質僞洋銀九圓至丁阿桃所開店中購物被丁察出扭入捕房今者捕頭令小的送案請訊丁訴稱吳至小的店中購物所休洋銀騐係銅質連換數次無一好洋銀改投報捕房捕頭搜其身畔帶有銅質僞洋銀九圓如此行竊有害市面務求大老爺嚴辦以儆其餘吳供稱小的係湖南某邑人在某老爺處當長隨此種僞洋銀係主人所給小的實不知其眞僞大令著從寛交人保出僞洋銀存候銷毁○前日有李穆生者至沈維洪所開某綢莊佯稱購取縐紗挑剔多時竊藏縐紗兩匹而逸沈自後追獲扭入捕房昨日捕頭令包探陳阿九解案請究沈投案聲訴前情李供稱小的係本邑人窮苦無聊不得已而爲此大令判令笞責二百板管押一月○楊金生陸桃桃均係美華書館所雇工人日前串竊館中鉛板一方館主報　後捕頭令包探張阿五緝獲昨晨解案請究美華書館主投案聲訴前淸並請嚴辦楊陸同　稱小的等竊取鉛板知有應得之罪尙求天老爺俯賜無寛大令判令各笞責一百板管押三月○流氓馬阿六胡向六日在虹口一帶向人訛詐前日不知因何與袁阿　爭閙繼復兇毆哀大聲呼救二百七十六號華捕聞之拘馬胡入捕房昨晨捕頭令解送公堂禀請究辦袁　案訴稱胡馬素不相識昨日在途　撞竟被扭住兇毆以致身受微傷幸巡　到來得免再遭毒手胡馬同供稱小的二人在虹口當小工略與口角不敢逞兇大令判令各笞責二百板發回捕房管押六月 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[二十四年四月十一日京報全錄]  
　　宮門抄○諭旨二　錄前○秦督陶○奏爲頒行昭信票息借華欵籌辦大槪情形摺○吉林將軍延奏爲甄别知州質省補用摺○又奏爲甄别通判留省補用片○秦撫魏奏爲糧道飭赴新任片○江南織造增奏爲諫恩摺○吳撫奎奏爲摺差被搶疏失摺件　旨將疏防之知縣議處摺○又奏委員代理糧道片○又奏派撥京口八旗兵米片○又奏爲徵收錢糧銀賈片○又奏　請停米捐片○四月十一日工部鴻臚寺八旗兩翼值日無引見○德州城守尉和連假滿請安並請訓○壽昌常明各續假五日○户部奏派盤查銀庫派　順土濓貝勒卓公敬信裕德崇禮堃岫徐用儀鳳鳴會章○值年旗奏派專操之大臣派出剛毅崇禮○召見軍機○本日皇上至恭王府看視畢還宮○○頭品頂戴陜甘總督臣陶模跪奏爲頒行昭信股票息借華欵現以籌辦大槪情形併先行挪湊銀二十萬兩聽疾撥用仍於股票項下劃扣造報恭摺仰祈聖鑒事竊臣於光緒二十四年二月初二日接准户部咨開議覆在中允黄恩永奏　借華欵請造股票一摺欽奉上諭在京自王公以下在外自將軍督撫以下無論大小文武現任候補候選官員均領股票繳銀爲商民倡地方商民願借者卽將部定京桂先行出示並派員剴切飭諭不准稍有勒索等因欽此當卽欽遵分别咨行遵照並與司道公同籌議臣先繳銀五千兩藩司曾鉥先繳銀三千兩臬司丁體常先繳銀二十兩各道　府廳州縣應酌領出借爲商民倡約共可繳借銀一十萬兩左右惟員缺大小在任久暫情形各有不同捐銀　　寡不一應請由外妥定章程辦理庶無滯礙至紳商士民酌借股欵業經查照部章在於省城設立昭信分局並於　屬就近檄飭厘局委員會同各地方官妥速勸辦務在曉以大義激發天良各聽量力出借懔遵諭旨不准相有苛派勒索已飭可道先行刊發印收隨時塡用俟户品頒　股　再行換給弟所借數目多寡時尙難豫定甘肅屢遭兵燹災非他省可比若待逐漸報借始行彚　未免過於遲緩臣與司道再三熟商先擬设挪銀二十萬兩聽候撥用前　電達户部在案應由勸借取欵項下陸續收還有餘另行報撥再甘省候補文員類多貧乏武職俸　　少亦尠股　之員容臣與司道體京勸辦　俟有端緒再行詳絀續陳除咨部查照外謹恭摺具陳伏乞皇上聖鑒訓示謹奏奉硃批户部知道欽　　○延　等片再查　准部咨嗣後府聽州　無論捐納勞績奏留候補試用各項出身人員應以到省之日起試用一年期滿詳加甄别具奏等因歴經遵辦在案兹　候補知州張廷桂自光緒二十三年正月二十一日到省之日起扣　二十四年正月二十一日一年期滿例應甄别據著　　分巡道將汝欽詳稱　任未及三　例不在考擬　查核加考具　奏前來奴才查該知州張廷桂年力正强明白　　堪以　省　例補用除取具該　履歴部　核外理合附片具陳伏乞聖鑒謹奏奉硃批吏部知道欽此○延　等片再前奉部　嗣　府廳州縣各　無倫捐納勞續候補試用人員應以到省之日起試用年期滿詳加甄　具奏將候補委用人員准其酌量清補等因歴經循辦在案兹查有試用通　杜玉衡自光緒二十三年　月初六日到省之日起扣至二十四年二月初六日試用　年期滿例應甄　據者吉林分巡道謝汝欽詳稱到　未及三月例不　考擬令詳請查覆加考具奏前來奴才查該通判杜玉衡老成謹愼堪以通判留省照例補用余取具該員復歴咨部查核外理合附片陳明伏乞聖鑒謹奏奉硃批吏部知道欽此○○魏光廪片　　新　陜西督糧道丁　彬已抵省應卽飭赴新任其署理督糧　西安府知府童兆蓉交卸道篆亦卽飭　本任各專責成除分别飭遵外謹附片陳明伏乞聖鑒謹奏奉硃批吏部知道欽此○○江南　造奴才增崇跪奏爲叩謝天恩仰祈聖鑒事竊奴才恭閱邸抄本年三月二十三日奉旨江南織造仍著增崇接管欽此欽遵之下感悚莫名伏思奴才内務府世　知識庸愚上年仰承恩命簡放江南織造涓埃未報兢惕方深兹復渥何綸音仍令接管自天聞命伏地增漸奴才惟有　加奮勉力戒虚糜將應辦運務及奉傳活等項　核料工悉心經理以期仰答享厚鴻慈於萬一　有奴才感激下忱理合恭摺具奏叩謝天恩伏乞皇上聖鑒謹奏奉硃批知道了欽此○○頭品頂戴江蘇巡撫奴才奎俊跪奏爲摺差被搶疏失摺　請旨先將疏　之知縣交部議處恭摺仰祈聖鑒事竊據惟寗縣知縣馮　騏禀報光緒二十四年正月初五日漕悰　弁孫殿臣等行至縣　望山地方　賊持械攔　搶去摺包内書文並銀洋等物勘訊　輯請查核等情比查被搶包内係何項公文未據聲敘富經批查飭緝兹准漕運總督臣松椿以孫殿臣等被搶失去硃批摺件業經附片陳明抄片咨會飭緝等因奴才查徐州府屬帶界連東省素爲盜賊出没之區疉飭地方文武整頓捕務嚴密　防乃該縣慢不經心以致　差中途被搶失去硃批摺件非尋常疏忽可比失事兩月有餘贓賊一無破獲捕　尤屬廢池自應據實指叅以示懲儆據江寗藩司松壽江蘇臬可吳　潞會詳請奏叅前來相應請旨將睢寗縣知縣馮譽　先行交部義處除飭嚴緝贓賊務獲並查起奏摺等件具報届限不獲照叅辦外謹會同兩江總督臣劉坤一漕運總督臣松椿恭　具奏伏　呈上聖鑒勅部議　施行謹奏奉硃批著照所請史部知道欽此○○奎役片再　管蘇州關監督蘇松糧　道陸元鼎督運　上所　蘇關監督事務自應查照奏案遴員代　兹查有候補道羅嘉杰堪以委代以專責成除札委飭遵外　合會同通商大臣兩江總督臣劉坤一附片陳明伏乞聖鑒謹奏奉硃批知道了欽此○○奎俊片再京口八旗官俸兵米經前江寗將軍魁玉護理京口副都統文光會摺奏明仍舊截留丹徒縣漕糧等米以濟支放經户部復准於同治六年分起按年派撥　敷米石由司酌放折色已撥　至光緒二十三年分　　　兹查丹徒縣經徵光緒二十三年分漕糧　耗贈至南糧省屯節　耗等米　萬四千三百八十二石四斗六升七合一勺核計二十四年應給旂營連閏全年共米四萬二十八百八十六石九斗一升五合一抄除將該縣經徵漕南等米儘　撥給外尙不敷米一萬八千五百四石四斗四　七合九勺二抄照案由司於屬解南糧欵内放給折色銀兩俾資兵食據蘇州審司聶緝槼詳請具奏前來奴才覆核無異理合附片陳明伏乞聖鑒謹奏奉硃批户部知道欽此○○奎俊片再蘇省各州廳縣徵收錢糧銀　前於光緒三年十月　經前督臣於附奏减價案内聲明每年二八兩月查明市數　奏報一　歴經循辦在兹届光緒二十四年上忙開徵之期據蘇州布政使聶緝槼查明市價開摺具詳前來臣等覆查開銀兩易錢市價與上年下忙時　目不相懸殊所有光緒二十四年上忙錢糧應仍照案每兩扣收錢二千文無論花户完納先後照價一律徵收以昭平允將來如銀價增漲仍當體　情形隨時核辦　飭司出示通頒各屬一體曉諭遵　完納外謹合詞附片陳　伏乞聖鑒謹奏奉硃批户部知道欽此○奎　片再蘇屬米捐奴才於光緒二十年前次任内　奏請覈辦以三年爲限續因奏限届滿　能如期停止又經奏明酌量變　照减二成徵收各在案上年江蘇各屬秋　　　徐海等處被災甚重米價日漸昻貴至每石須洋五元數角爲近數十年所未見飭屬開倉平糶末幾而價漲如故小民生計日蹙實堪憐憫各紳商請停米捐紛至沓來食爲民天亟須顧　請將蘇滬兩局不榖雜　卡　自光緒二十四年三月二十日起一律停止以恤民艱所有洋　新軍餉　另再设　彚清撥補奴才與督臣往返　　意見　同除咨户部查照外理合會同兩江總督臣劉坤一附片陳明伏乞聖鑒謹奏奉硃批户部知道欽此 
 
 

Page 14

 
 
[光緒二十四年四月十二日京報全錄]  
　　宮門抄○諭旨三道錄前○吉林將軍延奏遵照部議新章分設藥牙添收烟課緣由摺○閩督邊奏爲𤁋陳閩省度支奇絀摺○齊撫張奏揀中請補沿河要缺知州摺將軍延奏遴員署理副都統片○四月十二日内務府國子監侍衛處值　無引見○潤貝勒阿克東阿各假滿請安○剛毅等　專操大臣恩○克土續假十日○和連預傭召見○恭士遞遺摺○内務府奏派　仁宮髮髻山拈香派　博公達　○掌儀司奏十五十七日祭奉先殿謨貝子倫貝于行禮召見軍機和連○皇上明日辦事後至頤和園皇太后前請安　駐　○○奴才延茂跪奏爲遵照部議籌欵新章通行各屬分設藥牙添收烟課以裕餉項緣由恭摺具陳仰祈聖鑒事竊於本年三月初一日准户部咨開議覆黑龍江副都統景祺奏請專設鋪稅藥牙以淸借欵一摺奉旨　議欽此欽遵飛咨遵照前來查原奏内稱洋　藥一項爲害無窮民間沾染習氣幾與鹽米無殊行令直省州縣於城市鄕鎮槪設洋土藥牙行分爲引地豫發部帖方　行銷每帖一紙分爲繁盛次盛簡僻三等酌擬一千户以上爲繁盛歲徵銀一千兩一千户以上爲次盛歲徵銀七百五十兩五百户以上爲簡僻歲徵銀五百兩一年倒換一次卽納稅一次承充之後凡有洋土藥交易悉由該牙經手酌取用錢並准該牙自行營運販　獨專其利如一縣而有數行則一行各有一牙無論買賣多寡均匀分别若止一行則歸一牙承辦不准一縣境内不設一牙分居他縣之人不得購用此縣之藥又洋土兩藥熬膏出售則另請烟膏部　每帖一紙亦分繁盛次盛簡僻三等繁盛者歲徵银五十兩次盛者四十兩簡僻者三十兩請帖之後始准開烟賣膏如無部帖私開私銷者查獲房貨全數入官仍照十倍科罰所繳膏稅准收加一部飯公費於加一費内一成解部九成歸經徵員役各項費帮行令先將售賣洋土藥及出售烟膏各行店共有若干查明分别等　定章限於三月内覆奏卽自四月起辦等語自應遵照部章辦理查部議藥牙烟課牧教以地方之繁次盛盛簡僻爲等差自非將屬境地面烟户繁簡認眞詳細查明無從下手奴才等於奉判部咨後除已遵照新章繕發告示通行各屬張帖曉一體遵辦外一面咨札旗民各屬將該管境内民户　數曁熬賣洋土藥膏鋪户查報備案一面飭令設　招徠藥牙請領部帖給發承　照章稅并將分賣藥膏各鋪户妥爲勸諭一律領帖納課仍飭　禁出差准藉端勒索致滋繁擾除俟各屬辦理就緒再行咨部立案照章領帖分　　　　　　　　奉部章現辦分設藥牙　收烟課各緣由先行恭摺具陳再部咨查辦房稅一項現已遵章飭屬確查妥辦應俟辦有端緒另　　　　　　陳明伏乞皇上聖鑒謹奏奉硃批户　　　欽此○　頭品頂戴閩浙總督臣邊寳泉跪奏爲𤁋陳閩省　支奇絀請　　撥京餉等欠　由閩海關在於每年應撥藥釐銀内分别提支　解以期迅速恭摺仰祈聖鑒事竊查閩省負山濵海爲東南瘠苦之區帑藏存儲入不敷出近　加以度支　蹶早在聖明洞鑒之中兹據閩省稅厘善後總局可道詳稱近來茶市日疲　源日滯厘金徵數年不如年出入相衡短絀殊甚以致年額奉撥各項京餉銀九十萬兩有奇比照　數逐歲遞短而外支各欵又有防軍勇餉購製軍裝練船薪費緑營兵餉巡糧捕費通商用項亦須兼籌並顧莫能延緩兹復奉部電催將本年京餉提前籌解等因當此左支右絀之際若專顧京餉則額支外欵無可騰挪若先儘外支則京餉又難提前赶解因思閩省洋藥稅厘一欵從前原係　局徵收湊解京餉自歸關並徵之後每年應由海關撥歸稅厘局銀四十萬兩除抽撥熱河恊餉銀一萬兩外尙應撥給銀三十九萬兩與具由關陸續發局復由局集湊解京轉輾往還致延時日似不若徑將應解京餉酌定數撥歸閩海關代爲匯解較爲妥捷擬請自光緒二十四年爲始所有福建省年額奉部指撥固本京餉銀六萬兩内務府京餉銀六萬兩　藥厘金銀二萬兩籌備餉需銀七萬兩東北邊防經費銀四萬兩添撥稅厘京餉銀四萬兩又西征洋欵改爲加放俸餉解江海關歸還洋欸銀十萬兩共銀三十九萬兩統歸閩海關在於前項應撥稅厘局銀内照數提支分别逕解京滬永爲定章似此一轉　間在閩海關以撥局者改解京滬各欵數無出入事不爲難在京饟洋欵自此無轉輾撥解之煩匯解亦可期妥遠至此外尙有奉撥各欵京餉仍由局儘力設法籌解不敢宕延等情呈請奏咨前來查核所詳係爲赶解餉項起見除咨部查照外謹繕摺具奏伏乞皇上聖鑒訓示謹奏奉硃批户部請奏欽此○○頭品頂戴山東巡撫臣張汝悔跪奏爲揀員請補沿河直隸州知州要缺以裨地方恭摺仰祈聖鑒事竊照濟寍直隸州知州凌芬於光緒二十三年十二月初二日在任病故經臣具題開缺照例以病故之日作爲開缺日期所遺濟寍直隸州知州員缺係衝繁難沿河兼三題調要缺例應在外揀選調補查例載知州應調缺出俱令於現任人員内揀選調補如無合例堪調之員始准以候補人員题補等因該州地當水路交衝民回雜處匪徒易於混跡舉凡修理河防傕䟎漕艘以及稽察　壓在在均關緊要爲東省沿河第一繁劆之區且管轄三縣有表率屬員之責非勤明幹練爲守兼優之員不足以資治理東省並無簡缺直隸州知州無可揀調臣督同藩臬兩司於候補直隸州人員内逐加遴選雖有記名分發直隸州知州秉彝書年二員例應先儘酌量請補第該員等到省資格較淺歴練未深此缺政務殷繁素稱難治未便稍涉遷就致滋貽誤自應在於各項候補直隸州知州班内揀員請補兹查有候補班遇缺儘先補用直隸州知州李恩祥現年四十七歲河南河内縣人由附貢生遵籌餉例在安省黔捐局報捐主事同治十二年閏五月簽分户部廣西司行走光緒内子科本省鄕試中式舉人四年丁父憂五年在安省黔捐局加捐員外郎銜是年河南賑務告治保奬以同知分省試用六年起復註銷到部七年學習期滿經部奏留候補十一年丁母憂十五年起復八月告假出京咨留東省辦理河工西紙坊大工合龍隨摺請保充補本班以直隸州知州分省補用並加四品銜部議改以直隸州知州選用十六年七月高家套大工合龍隨摺保奬八月初九日奉上諭四品銜選用直隸州知州李恩祥著補缺後以知府用欽此十二月在東省捐局遵新海防例報捐指分山東試用十七年正月請咨赴部引見奉旨著照例發往山東試用欽此五月十一日領照到省業經期滿甄别因十七十八兩年黄河搶險出力案内奏保歸候補班遇缺儘先補用於十九年三月初十日奉旨依議欽此例應以奉旨後第五日行文按照限减半計算扣至是年三月二十九日作爲候補班遇缺儘先補用直隸州知州到省日期該員講求吏治盡心民事以之　補濟寗直隸州知州實堪勝任惟調缺繕補與例稍有未符但人地實在相需例得專摺奏請據藩臬兩司會詳並來合無仰懇天恩俯准以候補班遇缺儘先補用直隸州知州李恩祥　授濟寗直隸州知州要缺　裨如蒙俞允該員係候補直隸州知州請補　隸州知州銜缺相當毋庸送部引見亦毋庸聲叙叅罰未經署缺並無交代合併陳明謹會同河東河道總督臣任道鎔恭摺　奏伏乞皇上聖鑒訓示謹奏奉硃批吏部議奏欽此○○延茂片再伯都訥副都統柏英懇請賞假回籍修墓咨請代陳於三月初四日奉旨著賞假三個月欽此欽遵前來除知照該　都統欽遵外其所遺伯都訥副都統印務卽應揀員前往著理以專責成兹查有吉林練車馬步全營翼長頭品頂戴軍政卓異記名簡放副部統花翎協領保成老成諳練才珍優長以之署理伯都訥副都統洵堪勝任除飭該員遵照前往接署外　合附片具陳伏乞聖鑒謹奏奉硃批知道了欽此 
 
