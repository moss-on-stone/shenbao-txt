# 1881 - 235 - 4902993

 

Page 1

 
 
[書湖州竹墩禁煙示後]  
　　禁煙之令近年較為嚴厲然禁者自禁吸者仍吸一似官府之禁令不足深恃此何故哉官之出示禁烟固多　行故事卽使實事求是令出維行而書差地保在在狼狽為奸開烟館者但有賂賄囑托則若輩皆為之庇護官雖有時親查密訪而衙署中聲氣相通不難預洩風聲先為準備故雖禁而仍與不禁者等雖查而實與不查無　其或有偶被查出發封拘辦者則辦以賂賄不滿所欲若輩偕公報私不與能信遂彼捉獲官府之禁令不啻為若輩生財之道而開設煙館者知若輩之足以為害莫不竭力　承赶先納賄以冀遮掩官府之耳目以得行其私此禁烟之舉所以反足為害而無濟於事也昨讀湖州歸安縣呂大令永禁竹墩開設烟館告示一紙不禁太息而起曰官禁不如民禁此非明驗乎竹墩一村落耳向來素無煙　村中人半耕半讀頗有古處自　　以後外來遊民在村開設煙燈因之土著居民之不肖者尤而效之開設亦復不少遂使吸烟之風逐漸大熾以致　產　家失業遊手而空窬潛伏宵小　生其為害於地方實匪淺鮮故該村紳耆等公具呈詞請官早禁黏呈公議條規並請飭禁永遠不准復開旋卽於六月三十日，律閉歇其公議規條主自禁之後如有私開一經察出定行送究如有自已房屋開設烟盤卽當公同稟官封禁充公如有租屋開燈者除將租戶逐出外仍將房屋公同稟官封禁闔村之內如有不能斷癮而自己吸食者因不在禁例如有招集門外一二人同吸者一體送究如此一辦吾知竹墩一村不難全行禁止可以永斷烟霞之痼重敦渾噩之風是固該村之大幸已盖官禁耳目難周一紙示論恐其視為具文不復不嚴加查察而查察之責官不能處處親到不得不假手於書差地保而書差地保遂得假此以行其姦而開烟館者　復肆無忌憚私禁則民間各自為禁桑梓之地釣　之鄉不但耳目所能周而且掩飾所莫　茍能認真查察何能逃其鑒觀故私禁一嚴卽不必官　之禁而巳無不可絕其流而清其源特無官之威臨之或恐挾怨滋生事端轉到多事故不得不以官之　論為面子耳譬如防禦土匪若純用官軍則不但費　糧鉅且恐轉多滋擾不若自練鄉勇使民自為防如有匪徒混迹鄉間不難一查而　則匪　自不能潛伏而土匪不難平定禁烟之舉办後　是如　此法行有成效則凡欲早烟禁者正可仿竹墩之法而　統計吸烟之人雖曰繁多然一村一鄉之　究竟吸者少而不吸者多不比通都大邑之無定數也不吸者多則吸者之勢究　不敵況不吸烟者無不深惡吸烟之人且深恐吸烟者之或害及不吸者之子弟當必有嫉之如仇者倘得各村各鄉凡有不吸烟者　聯名具稟於官府論令禁絕則雖有自已開燈過癮者尚且可以禁止而況其為開烟　者乎故僕以为竹墩禁烟之法為天下所宜　行也或者曰開烟館者亦係一項生理貧人　大資本不能　生購取數兩煙土煮而賣之以　升斗之養其情亦殊可　不能禁人之不吸而　禁烟馆不办偏乎然茍一村之中無一煙館則少年子弟且不知吸煙作何狀又何至耳儒目染以漸成痼疾也哉禁煙館所以絕吸煙之流禁種鶯粟加煙稅所以正吸煙之源中國近來於此事加意如此則正　特日本之禁烟而并禁代烟之樹葉為獨能認真　禁也竹墩一村殆其幾之先見者乎 
[華船被扣] ○外國新聞帋　中國招商局之　富輪船由舊金山開至火奴魯魯為該處醫院董事所控海關上將船扣住緣前此該船至火奴魯魯船上人有出天花者因照例將船阻住須過四十天後方准進口其四十天之內另備房屋　船上人住宿派人看守以及醫藥棺殮火食等費　洋五千一百十九元五角須由美富輪船償還美富尚未償還此欵將船開　故此番為董事所控該船講有狀師狀師主諸　官因訟事一時未能卽了先令美富輪船出洋五千五百元以作押欵然後將船放行到訟事則俟將來從緩審訊云 
[美述聞] ○　源報　　在駐　北京之美國公使安君向在美國大學掌　為董事後因體稍不適請假調養意欲來華故美廷卽　為駐京使臣前赴中國近日假期將滿不日卽當回國仍復大學堂董事之任云 
[西人遄返] ○前報　英國送中國定購兵船來華之各　人到滬一節茲悉禮拜六大英公司輪船啓輪返英各西人均附此船而去矣 
[兩船一名] ○新南陞為怡和洋行之輪船夫人而知之不知怡和洋行其先曾有一船亦名新南陞已賣與日本人刻聞復由日本買回送　船塢修理於禮拜六下水試行極其穩固不日卽將駛行矣然則怡和洋行目前有兩新南陞輪船惟其輪則有一明一暗之殊當亦無難分別耳 
[貪博大彩] ○呂宋票自近年華人屢得大彩始盛行於江浙　而杭州則有本年英六月毛姓中得頭彩一時喧傳市上凡與毛同業之參店自大夥以至棧司無不溱資寄買別業办競效之幾於滿城皆是望仙橋左近之大茶館如望　樓仙麗圖為生意公門人敘談之　偶坐片刻所聞者皆　論呂宋票之語因而牟利之人仿上年上海小彩票之式託名香港分設刷印紙條賃屋發賣第條一百二十文於是無力者爭相購買聞已收錢二千串甚到小兒　二三十文湊合買之而呂宋票之在杭發賣者已有兩三家較便于信局寄帶矣人情之貪一至於是數年前曾有買票以歸持　於人者皆　然以為妄語且謂是西人茂設騙局今疑者轉信僞者忽真　　若驚較之上海香港更多　人所　尤而效之又甚焉者　然則風俗之轉移亦何難哉 
[女犯解省] ○上月二十日由上江解到則伶仃嬌怯年似未及二十人者有疑為閨女者嗣聞該犯皆金華府武義縣人女犯嫤十七歲出嫁未及一年卽與鄰村某甲通姦後為本夫所覺忍而不發是日某夫歸家時已昏暮聞知姦夫尚在內室未出不覺忿火中燒無暇他顧遂獨自奔入謂可以甕中捉鼈也時姦夫惶急無措急思以他物略為支拒冀可奪門而出適腰　帶　防身洋鎗一桿急取施放　然一響其夫巳中鎗倒　痛極大呼姦婦見夫尚未死急飛步起來兩手向其喉間擠住用力不放 
 
 

Page 2

 
 
　　逾時夫卽氣絕夫家別無他人隣近聞聲奔　無不眥裂　指當將男女綑綁鳴保報官縣尊訊明確當堂取供錄案發　收禁一面群　到省過可定罪想越一二日卽當發回就地正法矣古云姦近殺豈不信然 
[搶親受辱] ○近年來南昌搶親之風日盛一日雖曰旣聘而又重索貲財其不直固在女家然以倫常之始不能婉轉成就至為此劫奪之舉在男家办未為全是則易玉帛以兵戎橫來逆應固各不厭其已甚也近聞某甲聘乙女為媳業已有年茲甲以值母古稀壽辰　趁此以了向平之顧一舉兩便費亦較省因請媒妁向乙訂期奈乙意　要求未卽應允甲念與壽慶同辦萬難中止往返者再仍無成議深恐臨時齟齬貽人笑柄遂以搶新為世俗所通行何妨依樣葫蘆早為　取庶免停鹽生滷則雀入樊龍料難再生枝節也於是約眾十　人於月前蜂擁而往詎乙早有風聞巳自預備當甲　至故為不動聲色偃旗息鼓俟彼旣入門乃一聲暗號設伏四起突出擒住五人乙數之曰白書闖入人家本應送官究治但汝等亦受人愚弄至此然不可不略受酸　俾自後好各自思改悔因將手反縛抓其臉皮使破以醋調鍋　擦之始縱令自去眾惟抱頭鼠竄蒙面不敢仰視幸甲得信急自前來援接遇諸途次相將入一鋪內洗剔然廬山面目終為塗抹改真矣竊意五人者茍事後面面相覷雖勃怒亦必啞然失笑而乙亦太惡作劇矣 
[庫廳被竊] ○江安督糧道庫廳丁文軒大使近因被賊竊去寶紋四隻並銀錁五錠當卽移縣請緝並於恭　大　時面禀所竊均係庫欵大　以為省城之內道庫重地而該匪膽敢行竊殊該聽聞卽派某管官前往勘騐苦無形跡乃次早該　復禀原賊檢獲絲毫不少惟元實四隻均已錘成匾塊耳但有　無賊事更難明是以上　定欲追究以期水落石出云 
[倒帳押追] ○金陵水西門外開鴨行之管某生平精於會計而尤喜酬應前年又在水西門內大街開設信大布號鋪面雖極雄壯而外強中乾本錢均假貸於人者按月所出銀利已屬不貲又兼鋪中開銷自己花費以致日見　折媽猶百般遮蓋近因萬難　飾於日前倒閉共計約欠一萬數千金鋪中所存底貨猶值四五千管某於未倒之前先將底貨由後門運出分存各處豈知借欵中之最巨者有某紳　欵某紳一得倒閉之信卽赴保甲總局將其如何借貸如何倒閉情由一一禀明由保甲局將其門面發封並將鋪夥押令交出管某訊得　貨連存各處一面將貨追出繳案一面將管某發縣管押嚴行追償各欵現聞上　潔悉此　亟欲從重懲辦以儆效尤云 
[老莊倒帳] ○漢皋鮑家巷內聞喜幫西廣順號素　川廣各雜貨自乾隆年間創業洵稱老號交易無稍差悮人為各莊號所深信其於廣東上海掦州重慶成都等處均設大莊其漢莊管事者名張雨亭平素謹慎今漢地忽於前月二十六日驟聞該號倒帳計有二十萬之多漢莊主人已逃其肇始之由聞因上海匯票到廣東而粵莊不付銀兩將票寄回致起猜疑而成變局當時主夥星散不知所之約計漢莊虧　錢莊票號共　五萬有奇查春存貨不及千金豈堪作抵　聞雜貨行家尚有　彼欵項者不知幾何漢口遭累之寧為四票號七錢莊至大番而人心不古假倒圖吞者亦難枚舉安得賢有司明辨懲辦以維持市面　卽如節前同順公　頭店倒帳一節雖去虧　無多實因市人最忌官東故運籌為難後經人告發到縣封貨照簿攤派最為妥善復經該東之友串捏謂有官項未繳另禀到案若非李邑尊明察　其簿無帳　不准分派攤入彼與往來者安能無大吃虧　 
[撻子致死] ○天津劉某以當書辦起家居河東興隆街右生兩子而妻早卒　紘再續蚌珠成胎復得兩子後婦之虐前妻兒固是常習而該婦則悍毒有加劉某情重床頭恩　膝下視前後辦分厚薄此猶不足　也其長子業已成婚妻固溫麗琴瑟頗調姑憎之時有勃　聲某係衙　中人遂援七出之條將媳驅逐慮子之不顧也慰之曰天下多美婦人何必是當為另聘淑媛子不能矯只得任之詎新人則娶不惟容貌之不如亦且素縑之不敵子於是尤隱增懟意而翁復為之置妾謂捨一得兩當可釋憾乃子不似翁之愛重後婦雖　房頗不寂寞而情深故劍時往岳家控視出妻其岳　住河東咫尺聞消息易漏旋為後母覺察怒其私下違命囑翁以家法從事自從時受責扑一日復往岳家又為後母偵知命翁行杖翁筋力不逮經後毋扭子鬉辮拽至街心翁則持木棍當頭擊之該處近太平胡同一擊已不堪忍踉蹌　入弄內原冀稍避其鋒詎從後赶至毒手再下子遂撲地及第三擊氣僅絲　矣眾隣見此情形方欲　救翁大罵曰有子如此生不如死尚毋以煦煦為仁溷乃公事翁平時為鄉裡所疾驟聞是言眾四散其子奄然遂絕翌日由地方報　聞後娶之岳家　為控告邑尊臨騐翁稱不過教訓兒子其死則由離異之媳合謀引誘所致蓋欲使一死以洩忿云云噫虎毒不食兒豈意人類中竟有此事想邑尊明鏡高懸必能燭見真情處此殘忍人也 
[皖垣氣候] ○皖垣自交秋後十　日未雨天氣旱燥且炎蒸之勢較秋前更甚前月二十四五兩日尤形酷熱該處人謂為數年來所未有居民多染　症類皆霍亂吐瀉保全者僅十之三四而北鄉距城十數裡許某處疫氣尤盛幾於比戶傳染此係皖友來信所云其時在前月下旬　民間望雨孔殷也 
[皖垣官報] ○藩轅牌示照得涇縣茹蔴巡檢一　檄委候補從九劉履　定遠池可巡檢　委從九徐紹曾定遠縣典史　委候補巡檢薛承恩太和縣典史　委候補　判屠濟南均署理又　新選蕪湖河口巡檢恩麟知悉據該員到省呈繳文憑應卽　赴新任供職特諭 
[黔撫行程] ○前聞黔撫靳大中丞乘坐掦武官輪船至滬茲悉實附海珊輪船而來蓋中丞不欲惜私費而　公項也　因中途酷暑致受感冒政躬違和未能見客現經調　已漸痊可行　則在二擺渡東騰鳳里云 
[風潮續述] ○本　風潮為害情形昨經　報前日向晚雨小途中水亦漸退夜間風轉西而勢殺故夜潮不似日中之大雨則　　　旦小大相聞昨日上午亦然直至午後方始停　晴光間放而濕　未　天氣則涼似深秋午前　可御棉老北門口地形最為低　前日午刻水　過人腰際行人絕跡凡稍低之處民房靡不入水　累不堪浦　及蘇州河內船隻走錨斷練損毀甚多中洋涇橋下泊有麻雀杉板船兩隻　船一艘船夫均已登岸當潮　時船霎時　起與橋相　瞬息間粉碎而沉又　　中國駁船一艘沉　船中之人無一得生云河面每見有船上傢伙隨流　去此次風潮之大乃滬上十數年來所未見也四鄉花稱聞皆因之受傷云 
[馬車傷人] ○昨午前有某洋人乘坐馬車駛至英租界大馬路紅廟門前撞倒肩挑魚擔之老人　傷手足該洋人立卽停車囑令巡捕送其人至捕房轉送醫院醫治許為酌給養傷云 
[懷恨暗算] ○管泉莊投訴英公堂稱在虹口開設茶館時被人暗算撒綠　於水缸中留神伺察得知范受昌所為昨日向論詎伊尚 
 
 

Page 3

 
 
　　敢　刀欲　刺我是以將伊交捕伊又自將頭顱戳傷　范供所控儘虛我因無端被誣憤不欲生故自己戳傷頭顱也陳太守問管與范本相識否答稱會用范挑水今已停歇太守廉得其情惟范已戳有微傷　寬免究　令以後不得滋事斥釋 
[查竊破案] ○包探姚阿二　稱老沙遜洋行帳房內之謝金光於初一日來　房報稱失小木箱一只內有捐照信札衣服　察情形並無外賊入內形蹤而查勘之際　躭擱在　司處之朱阿順情殊慌張盤詰不認復向各押舖查問始起得原賍監紡綢長衫熟羅　　四件查知的係朱阿順所竊稪加盤　交出捐照又在夾弄內尋見小木箱　謝稱尚少信札及墨精眼鏡片一副紡綢夾襖一件詰之朱阿順　　信札已投浦江眼鏡片夾襖實未竊取云失竊日期尚在前月二十四夜失主　未覺察及至月底始知故報案在初一日也謝供與同朱阿順供向在洋行當出店今因失業初犯行竊伏求施恩陳太守判押朱二月賍交失主領去押本因竊賍無償 
[小賭拘押] ○英巡捕拿獲賭犯朱桂榮週得福徐阿五等三名並獲賭具送英公堂禀稱彼等集人小賭朱姓為首請辦朱等三人均求施恩陳太守判為首之朱桂榮管押二月周得福徐阿五各押二禮拜賭具銷毀 
[罰洋又繳] ○重罰賭棍一案有兩犯已　繳罰洋勒令交保回鄉節弳列報茲英公堂　經理賭帳之王阿金將斷罰之洋五十元如數繳案陳太守亦與交保迴籍不得逗遛在　云 
[兇門薄罰] ○在途兇門一節茲由英捕房將起　爭毆之會張順王阿來解勸之胡阿全洪啓生金阿海劉阿炳鄭日新等七人送到公堂捕頭禀稱曾向王索欠錢五千零王稱祇欠洋一元以致爭毆由捕拘入捕房伊等業已自相講明然應送請發落云曾王等同供實因索欠爭論起　陳太守謂既經自相講明姑不深究隨判曾王二人各罰洋半元其餘五人各罰四開洋一枚充醫院經費完結 
[招認浮屍] ○昨午後在城河浜河撈得男浮屍一口約年三十四五歳面赤細麻短鬍子元鬚身大穿多羅麻短衫藍洋布單褲天青呢肚　三根頭辮缐如有親族來認卽向同仁輔元分局認領可也 
[敬題周烈婦湯碩人遺書後] ○咸豐庚申春及秋妖星直貫斗與牛是時徧地賊氛優虞陽困守在海陬連朝時報烽烟　魯女常　漆室　八月癸丑山城陷街巷積尸如山邱邑有烈婦周湯氏從容就義拚一死作書付　致夫君血淚揮洒　斷指遂率子女赴井中妾命如絲心如水奇烈如斯世所稀巾幗不愧女中士君不見琴溪之水清且漣嗚咽潮聲第七絃亭高址並辛峰頂井冽源出影娥川遺墨珍藏如球璧志乘列入彤史篇幽光待闡中壨筆垂示　範億萬年　光緒六年五月十一日　余　孫重游泮宮周子以此相示愛作古風一首常熟徐兆豐寔函氏謹誌時年八十有二 
[敬題周烈婦湯碩人遺書後] ○同治丁卯昭學墨卿唐師奉文探訪節孝敬承乏其間尚未報竣偕吳中趙研花外翰探訪忠義時忠義局秉筆主其事者婁東葉君涵溪也探訪以來凡所呈報咸邀　旌䘏上副累朝教養之恩下樹千載綱常之準者以此先是同治三年邑中王蓉洲給諫特奏周氏一門母子三人殉節事此豈猶是尋常之殉節乎夫危急存亡之際卽慷慨捐軀而未能從容以就義委曲以全仁何由使纂修昭忠錄者感慨欷歔而補為之傳哉如烈　者殆裘文達公所謂心如枯井者耶敬三節後裔也敬之敬之又申敬之為子孫者尚其世守此冊而實之　光緒七年辛已四月望日同邑諸汝敬謹題時年八十有四 
[敬題周烈婦湯碩人遺書後] ○天狗墮地城門開人騎雜　喧　雷幽閨從容以身殉一家古井堆香骸當時血淚揮片紙諄囑蒼頭報夫子手携嬌女與稚兒更　同心徐氏姊寍使珠沈波不起寒甃深卽湘江水婦為國殤大節完夫亦守義幽憤死遺字弗滅付鯉庭鬼神呵護成其名鬚　如戟草問活對之背汗顔儘頳井上之亭石　　井中之泉清且泚傳芭代舞雲旗　貞魂歸夾長戀此　庚辰冬錢祿泰敬題 
[敬題周烈婦湯碩人遺書後] ○　聞婦道無成處常以德處變以節文才末也庚申之變粵匪陷常熟周烈婦挈其子若女入井死之親黨從死者數人烈婦之節烈矣卽其分遺長子　別所天詞氣從容倉皇不亂婦德之貞又可想見予抑有感焉當天傾地陷之時婦女之火而死縊而死仰　而死絕粒食而絕粒食而死罵賊飲刃而死者不知凡幾以余所聞如趙元昕妻王氏與烈婦同居衕巷其死於井亦同乃死未數年有得烈婦手札而裝潢之以歸其子者由是都人士咸震周烈婦之名作亭以表其井課士者至以井亭命題一時名流歌詠幾遍行且被管絃勒金石矣顧視趙王氏埋骨之所草蔓烟　相去不百步絕無過而問焉者豈非文辭不足動人而又無賢子孫為之表揚耶子既烈婦之節尤慨節如烈婦不獲與烈婦同傳如趙王氏者為不少也牽連書之以諗當世　光緒六年孟冬月同里宗汝剛謹題 
　　屢讀管君秋初索題悼亡冊諸什情真語摯悽入心脾　亦抱此痛棖觸之下　賦兩絕卽請郢政　○一溯遺踪一愴神天涯同是惜殘春人間亦有愁如我不信黃門是後身　生前如月歿如烟一卷崔徽　　憐題遍蠻箋三十幅可能身到四禪天工　申江四憚天人呈稿　 
　　乍　錦瑟之篇又綴瑤笙之譜小窓兀坐愁緒雲飛靜夜罷眠孤悰山擁怨令序之易馳悲古懽之不再自悼者轉自慰焉用攄一律　流蘇實帳結明珠天上人間總不孤繡衵乍披神女賦花冠猶　列仙圖珠幃夢洽憐青瑣金盌魂迷化絳襦同穴同衾兩無碍直將生死等鷗　　四禪天人偶呤 
[天津旅舍病小愈賦投合肥爵相] ○雲雷夙擅經綸手寰宇今瞻社稷臣東海有連爭一字北門以準繋千鈞深　甚臥薪翹首先師衣鉢士望公書像在麒麟　萬里　投豈偶然　材無用得誰憐敢希幕府司文墨但乞兵　貸酒錢珠桂極知居不易雲泥未覺勢相懸相公造命棻安命　榻禁寒夜似年　前江西候補五品官李十棻 
[秋夜小集朱蕊卿詞史妝閣聽雨聯句] ○徹夜潺潺雨未休不妨歌院　句留　霧裏看花客　同人雅集宜尊酒　高昌寒食生幾輩歡塲解倡酬燈下清談霏似玉　萬綠山民　客中情味冷于秋　看花客　吟懷差喜今宵健　山民　一任　聲報曉　　寒食生 
[光緒七年七月二十四日京報全錄]  
　　宮門抄○欽天監奕等　奏為遵　旨選擇吉期摺子○署川臬崇　奏恭報接署臬篆日期摺子○護黔撫林　秦恭報接護撫篆日期摺子○署黔藩松　奏恭報接篆日期摺子○東撫周　奏　解各項餉銀夾片○恭親王子○大臣崇　奏查明各屬已未結積案情形摺子○七月二十四日戶部通政司詹事府廂白旂值日無引　見○桑春榮專摺謝車赴鹿鷗筵宴　恩○橚貝子假滿請　安○順天府府尹游百川到京請　安○應騤請假十日○召見軍機○皇上明日夘正至　壽皇殿行禮發抄　譚锺　奏請將夫故殉節之烈婦張湯氏旌錶奉　旨著准其旌表禮部知道欽此○又已革都司趙珍國等擅授民婦盛張氏誣竊案 
 
 

Page 4

 
 
　　審擬奉　旨刑部知道欽此○又候補守將德璜期滿甄別奉　旨吏部知道欽此○杜瑞聯奏審明南寍縣民婦湯李氏謀斃姦夫錢連城案審擬奉　旨刑部議奏欽此○又監道鍾念祖捐設義學奉　旨該部知道欽此　○○管禮欽天監事務和碩惇親王臣奕誴等謹　奏為遵 
　　旨選擇吉期恭摺奏　聞仰祈　聖鑒事本年七月初四日內閣抄出奉　旨　孝貞　皇后梓宮奉移　普祥峪　定東陵　永遠奉安欽大監於八九月間敬謹選擇吉期具奏欽此遵抄出到監臣等謹遵　欽定協紀辨方書敬謹　得本年辛已九月日戊戌宜用明堂巳時奉移　孝貞　皇后梓宮大吉十七日丙午宜用玉堂夘時　永遠奉安是日吉神歲德兵吉普護青龍鳴吠查鳴吠為　奉安上吉之神得辛已年立冬後已亥月丙午日辛卯時萬全大吉謹此繕摺奏　聞伏乞　皇太后　皇上聖鑒謹　奏奉　旨已錄　○○署四川按察　使成綿龍茂道奴才崇綱跪　奏為恭報奴才署理臬篆日期叩謝　天恩恭摺具　仰祈　聖鑒事竊奴才於光緒七年五月初四日奉督臣行知　准部文光緒七年四月初八日欽奉　上諭順天府府尹着游百川補授欽此將所遺臬司篆務奏委奴才接署飭速赴署任旋於初六日准升日任臬司游百川將印信案件移交前來奴才當卽恭設香案望　闕叩頭祇領任事伏念奴才蒙古世僕知識庸愚由文生員考充教習歷供館職升授理藩院司員兩次　京察一等蒙　恩簡授四川成綿龍茂道旋署臬司仍回本任茲復再權臬司篆務查川省為案　最煩之地臬司乃刑名總匯之區舉凡察吏安民詰奸禁暴審辦㣱案整飭　政在在均關緊要前此攝篆報稱毫無今茲重臨黽惶倍至奴才惟有竭盡駘力矢勤慎遇事稟商督臣認真辦理斷不敢以暫時署篆稍涉因循以期仰副　高厚鴻慈於萬一所有奴才　　署臬篆日期並感激下忱謹恭摺具　奏叩謝　天恩伏乞　皇太后　皇上聖鑒訓示謹　奏軍機大臣奉　旨知道了欽此　○○頭品頂戴護理貴州巡撫布政使臣林肇元跪　奏為恭報微臣接護巡撫篆務日期叩謝　天恩仰祈　聖鑒事竊臣於光緒七年四月二十六日准貴州巡撫調補福建巡撫臣岑毓英咨開光緒七年四月二十五日准軍機大臣字寄奉　上諭岑毓英着調補福建巡撫貴州巡撫貴州撫着勒方錡調補岑毓英著卽赴新任勒方錡著俟岑毓英到任後再行赴任均毋庸來京請訓勒方錡未到任以前貴州巡撫着林肇元護理欽此五月十三日岑毓英將貴州巡撫關防一顆及　王命旗牌等件委貴陽府知府汪元慶署撫標中軍　將李景昌裔送前來臣謹卽恭設香案望　闕叩頭謝　恩祇領任事訖伏念臣以諸生從　屢荷　鴻施摧用効微勞於歷任倖與平苗懍　聖訓以宣勤慚無建樹藩條忝綰七年之供職多虧節　重權　九陛之　殊恩迭沛涓埃未報夙夜寅惶臣查黔省兵燹之餘政以撫綏為要地原　苦籌量倍覺其維艱兵貴整齊防禦庶几其可恃如臣檮昧深　弗胜惟有感奮勤修協恭共濟不敢以暫時護篆稍涉因循　上酬　高厚生成於萬一所有微臣感激下忱並接篆日期理合恭摺叩謝　天恩伏乞　皇太后　皇上聖鑒訓示謹　奏軍機大臣奉　旨知道了欽此　○○署貴州布政使任政使銜　儲道奴才松長跪　奏為恭報奴才接署藩篆日期叩謝　天恩仰祈　聖鑒事竊奴才於光緒七年四月二十八日接奉貴州巡撫調任福建巡撫臣岑毓英檄委署理貴州布政使印務隨經護理貴州巡撫布政使臣　肇元於五月十三日將印信文卷委員裔送前來奴才當卽恭設香案望　闕叩頭祇領任事伏念　才滿州世僕知識庸愚由工部郎中光緒三年十二月初一日蒙　恩簡放貴州　儲道履任數載未報涓埃茲復屏寄忝權彌深兢惕查黔省地當邊徼藩司職任旬宣舉凡理財用人興利除　在在胥關緊要自維檮昧深　弗胜惟有勉竭駑駘力圖報稱遇事稟承護撫臣認真經　不敢以暫時署篆稍涉因循以期仰　　高厚鴻慈於萬一所有奴才接印任事日期並感激下忱理台恭摺叩謝　天恩伏乞　皇太后　皇上聖鑒訓示謹　奏軍機大臣奉　旨知道了欽此　○○周恆祺片　再據藩司詳報籌措本年第四批京餉三萬兩委候補巡檢　伯龍興史焦鳴岐解赴戶部交納又　本年正　分黔省協餉銀八千兩發交來員知府龔承鎮知縣羅　湘自行匯兌赴黔交納又籌本年奉省捧餉銀一萬兩黑龍江俸餉銀一萬兩委候補從九劉維哲管解又　本年吉林俸餉銀一萬兩光緒五年十二月並六年正月吉林添　馬步兵丹監　銀一萬兩委候補從九項桂芳管解均赴盛京戶部分期交收轉解又籌光緒六年五六　月金管　餉銀二萬兩發交來員提督劉萬發解赴金順軍管交收又據監運使詳報籌措本　第五　京餉銀二萬兩加平銀二百兩飯食銀三百兩委試用監經歷劉際庭試用監大使宣　曂解赴戶都交收又據濟東泰武　道詳報在於臨清關徵存稅銀項下籌　吉林辛已年俸餉銀一萬五千兩委候直　兩　判彭蔭　解赴盛京戶部交收轉　又據東海關監督稟報　於洋稅並招商局稅大成項下提　津　月餉銀一萬兩又在於四成項下提　犬津機器局　費銀一萬兩均委候選同知張鈞解赴津海關　　海防支應局分別交收除分　查　外謹附片陳明伏乞　聖鑒謹　奏軍機大臣奉　　戶部知道欽此　○○恭親王等片　查原在軍機章京上行　之工部員外郎李方豫現在　　到部臣等公衕商　仍今該員在軍機處額外行走謹奏奉　旨知道了欽此　○○奴才岐元跪　奏為營口徵收貨捐一年期滿謹將徵過銀數恭摺奏報仰祈　聖鑒事竊照奉省前因籌餉　兵經前署將軍崇　等奏明整頓貨捐將營口三五厘捐照如一倍以七厘抽收夾板輪船運出閩廣回貨亦以四厘交納委員設局　徵以九成　公一成作為經費歷經按年將徵過銀數奏　在案　據田海關道　昌報稱自光緒六年五月初日起扣　七年五月初五日又　一年期滿統共徵過庫平銀八萬一千四百二十　兩一錢三分三　開除一成經費實收歸公庫平銀七萬三千二百零八兩二錢業經如數解省由粮餉處兌收搭放　餉等情詳請奏咨前來奴才覆加查核數目相符除咨戶部外理合恭摺奏報伏乞　皇太后　皇上聖鑒謹　奏軍機大臣奉　旨戶部知道　此　○○奴才崇綺跪　奏為查明各屬清厘積案已結起數並未結各案實　情形恭摺奏　聞仰祈　聖鑒事竊據前任都統延煦田熱河各處歷年積案過多設法清厘截至光緒四年八月以前統為　案　有四百八十三起奏明　令各屬於辦理新案之外每月帶結舊　其遠年疑難舊案由都統衙門　設　局　委員量為提審或派員前往各州縣會訊並定以期限擬予勸　經都議奏進行知在案奴才接任後照章督飭嚴催嗣因　局委員提訊詳結之案甚屬廖廖難收實効奏請裁　　局所有積案概責成各該地方官自行審理每月帶結其舊案較多各地　遴員前往會訊俾免稽延應予勸　之處請挨原定二年限　後總核辦奏准亦在案茲查自光緒五年三日奉到部文之日起截至本年三月二年限滿各該屬　結積案由府道輾轉覆核詳經奴才衙門督飭司員分別辦理　總核對已結者共四日一十四起內有　至數十年今始完結之案所有一府六州縣囹圄頗見　　其各屬未經詳結者自十數起至二三十起不等共計尚有六十九起奴才隨郎督同道府刑司將所以禾能遽結之故遂件拷核誠　遠　舊案疑　本多其原被干証生或証係歸女嫁夫遠離或隔省關提未據獲解或伙匪因無為首之犯堅不承招或兇手恃無在塲之人異常狡展其他情節支離定　既難草率牽涉蒙古提傳　難　　凡此稱　情形一經質証　服無難隨時完結然必欲尅期　事勢竟有所不能盖積久之案其難結固甚新收而口外之案其難結尤甚於腹地奴才再四推詳並非各該員有心延擱況所有積案均非　任各　任內之件而已　起數不為不多自未便以限滿尚有　欠遽予　處致或失情理之平相應據實陳明仍由奴才嚴　道府督催各該員於未結案內各犯証設法研　宛轉查傳　案之外隨時帶理有無完結按月詳報以　稽核倘查有因循不辦意　漠視者卽行從嚴奏　以期仰副　朝廷清厘庶獄之至意所有承德府平泉等　　縣積案已結起數及　結實在情形理合恭摺奏　聞伏乞　皇太后　皇上聖鑒謹　奏軍機大臣奉　旨知道了欽此 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
