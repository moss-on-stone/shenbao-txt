# 1911 - 170 - 4913785

 

Page 1

 
 
   
 
 

Page 2

 
 
上諭 
[五月二十七日内閣奉]  
　　上諭内閣會奏酌擬内閣屬官官制曁内閣法制院官制繕單呈覽一摺朕詳加披覽尚屬妥協著先將此兩項官制頒布除應簡之閣丞各員另行簡補外著即遵照設立内閣承宣廳及制誥叙官統計印鑄各局應設之内閣法制院亦卽同時並設所有憲政編查館吏部中書科稽查欽奉上諭事件處批本處等衙門著一併裁撤其所管事項與已經裁撤之舊設内閣軍機處會議政務處所管事項凡應併入内閣辦理者統卽分别接管舊隷軍機大臣之繙書房著改隷於翰林院至各衙門應行劃入事項及應劃歸各衙門事項均著妥愼交接以淸權限而專責成餘俱照所擬辦理此外各項官規及京外官制仍著遵照修正籌備淸單妥速擬訂陸續奏聞候旨頒布施行俾臻完備欽此監國攝政王鈐章奕劻那桐徐世昌鄒嘉來善耆載澤唐景崇廕昌載洵紹昌溥倫盛宣懐壽耆署名 
　　上諭内閣丞著華世奎補授内閣承宣廳廳長著趙廷珍補授副廳長著英秀補授内閣制誥局局長著楊壽樞補授副局長著裕隆補授内閣叙官局局長著寳銘補授副局長著張鍇補授内閣統計局局長著楊度補授副局長著張國淦補授内閣印鑄局局長著陸宗輿補授副局長着黄瑞麒補授欽此 
　　上諭内閣法制院院使著李家駒補授副使著章宗祥補授吳廷爕林炳章徐宗溥阮忠樞均著補授内閣法制院參議欽此 
　　上諭李家駒現充資政院副總裁内閣法制院院使著劉若曾署理章宗祥現在出差内閣法制院副使著吳廷爕暫行署理欽此 
　　上諭此次裁缺之吏部侍郎于式枚榮勳均著聽候簡任吏部右 
 
 

Page 3

 
 
丞孫紹陽軍機領班三品章京易貞均著以三品京堂及交涉使提學使提法使候補軍機領班三品章京文年著以副都統記名吏部左參議毓善著以四品京堂及道員候補其餘裁缺各員並着妥籌分别改用辦法奏請施行欽此 
　　上諭所有此次裁缺各員均莉仍食原俸欽此監國攝政王鈐章奕劻那桐徐世昌署名 
　　上諭陸軍部奏湖北等省督練公所軍事參議官職缺選擬各員請旨派充一摺試署湖北兵備處總辦鐵忠著派充湖北督練公所軍事參議官並賞給陸軍協都統銜浙江兵備處總辦補用道袁思永著派充浙江督練公所軍事參議官並賞給陸軍協都統銜直隷前總參議陸軍副都統銜陸軍正參領舒淸阿著派充直隷督練公所軍事參議官江蘇兵備處總辦吳茂繐著派充江蘇督練公所軍事參議官並賞給陸軍正參領銜存記分省道劉邦驥著派充湖南督練公所軍事參議官並賞給陸軍正參領銜安徽參謀處總辦直隷補用道唐啓垚著派派充安徽督練公所軍事參議官並賞給陸軍正參領銜江西兵備參謀等處總辦存記道張季煜著派充江西督練公所軍事參議官並賞給陸軍正參領銜山西統領官陸軍協都統銜補用道姚鴻法著派充山西督練公所軍事參議官陜西統領官陸軍恊都統銜陸軍協參領毛繼成著派充陜西督練公所軍事參議官陸軍協參領蔣雁行著派充江北督練公所軍事參議官並賞給陸軍正參領銜欽此 
　　上諭陸軍第八十一標統帶官劉詢著派充陸軍第四十二恊统領官並賞給陸軍協都統銜欽此監國攝政王鈐章奕劻那桐徐世昌廕昌署名 
　　上諭禁衛軍軍諮官固倫額駙品級世襲一等誠嘉毅勇公麟光著賞給固倫額駙爵章欽此 
　　上諭奉恩鎭國公毓岐奏丁生父憂請假百日一摺王公丁憂例應由宗人府具奏該公自行奏請殊屬不合毓岐著交宗人府議處欽此 
　　旨正藍旗護軍統領印鑰著成安暫行佩帶欽此監國攝政王鈐章奕劻那桐徐世昌 
　　二十七日召見内閣總協理大臣 
[交旨]  
[五月二十三日欽奉]  
　　諭旨吏部奏禀明　旨一摺已故升用同知留江補用通判鶴鳴著照殁於王事例議卹欽此 
　　諭旨本日引見明保湖北候補道盛春頤著交内閣存記欽此 
　　諭旨本日引見州縣事實列入最優等陜西三原縣知縣蔡寳善著在任以直隷州知州候補欽此 
譯論 
[日報評論中國政黨（選續）]  
　　其二爲憲政實進會。雖仍無政黨資格。而亦可以爲將來組織政黨之萌芽。查帝國憲政實進會。始於本年陽歷二月十九日。假北京全蜀會館開發起會。以直隷資政院議員于邦華就議長席。公舉陳伯潛趙竹園等四人爲政綱主稿。嗣於陽歷三月十日。又假全蜀會館開會。將宣言書政綱及章程等項規定。至此組織告成。其宗旨大綱如下。（一）尊重君主立憲政體。疏通上下意思。保持憲政精神。（二）發展地方自治之能力。增進人民之事業。以固憲政基礎。（三）改良政治社界。（四）完備法律機關。（五）注重普通學。以定敎育方針。（六）提倡移民實遏。（七）整頓財政。（八）振興實業。（九）研究外交政策。以固交涉之權力。（十）豫備擴充軍備。以上大綱十欵。宗旨極爲純正。然尚未足視爲政黨也。更有國會請願代表等於陽三月初。組織帝國統一黨。經呈請民政部批准。已見成立。惟該黨領袖爲誰。及其主義政綱等。吾人迄未得聞知其内容。殊屬可憾。亦無從加評論也。第四則爲憲友會。各省諮議局代表。前爲請願開臨時會抵京。竭力運動。未達目的。該代表等以無顔以對鄉里父老也。乃出而組織政黨聊酬初志。陽五月三十日。由發起人五十三名。開會集議。協定綱要六款。章程二十九條。組織政黨。名曰憲友會。其宗旨大意如下。（一）擴張民權。以期憲政之完備。（二）主張君主立憲政體。（三）從速組織責任内閣。（四）整頓各省要政。以期社界經濟之發達。（五）講求國民的外交。（六）整頓武備。奬勵敎育。以上六端爲大宗旨。惟該黨以民黨自命以期與政府抗抵。此爲該黨之特色。乃於陽五月念四日。在松筠菴開第二次大會時。有發起是黨之資政院議員孟昭常。力主中央集權。衆起反對。謂我輩爲救亡起見。斷不能作政府黨。助其虐燄。孫洪伊陳登出爲和事老。爲孟解說。鄭萬瞻曰。吾黨宗旨。係保全國家。欲保全國家。非地方分權不可。如有反對事黨之宗旨者。請作爲來賓。吾黨無强令入黨之權。孟乃退入來賓席矣。由是以觀。該黨宗旨。可推一斑。亦吾人之所欲記以徵諸厥後。者也。 
　　總而觀之。中國所有各政黨内容。皆屬囫圇而且幼稚。其中雖不無宗旨足觀者。而此惟表面文章耳。除爲反對親貴内閣及皇族總理稍有論議 
 
 

Page 4

 
 
外。仍未有一實際之活動也。則與所謂告朔之餼羊一般。較諸講學之公會。且逈乎不及焉政黨云乎哉。（未完） 
要摺 
[度支部會奏遵旨籌畫川粤漢幹路收回詳細辦法摺]  
　　奏爲遵旨籌畫川粤漢幹路收回詳細辦法恭摺會陳仰祈聖鑒事（中略）臣等公同會議粤漢鐵路於光緒三十二年改歸商辦不惜鉅貲贖銷美國借欵合同實係張之洞主之宣统元年又與四國訂立借欵合同亦係張之洞主之豈好爲其難哉亦實見商辦之難見成。效鄂湘商股固甚微薄瑞澂電稱鄂路並無尺土寸料。湘路雖有米捐鹽捐田租房租然路綫甚長民計甚窘竭力搜索告成無期故張之洞絶不迴護前言遺摺尚言此次粤漢川漢鐵路關繫繁重必須官爲主持俾得早日觀成並准本省商民永遠附股藉爲利用厚生之資等語又查移交案内總理余肇康致張之洞函稱湘省財力有限斷難驟得大宗以之專造洙昭或可敷用此外工程自非多分數國籌借不可惟盼早日定局以期從速開辦大工等語此張之洞奏請鄂湘借欵紳士認可之情形也至川省則已收租股等項一千數百萬兩粤省則自丙午年起已亥年四月止商股已收第一第二期銀一千數百萬兩六七年來果能切實進行粤路自黄沙至坪石不過六百里川路自宜昌至夔州亦僅六百里已可觀成將謀接綫乃六年之久粤路僅造成一百七十里尚有前用美欵造成黄沙至高塘幹路棠涌以下六英里已安鋼軌棠涌以上六英里築基已成未安鋼軌共計十二英里合三十六華里在内又石圍塘行車處接收物料値銀九萬三千餘元又黄沙貨倉接收物料値銀四十四萬六千餘元又已買地價計銀十二萬三千餘兩一概估折移交詹天佑到粤新釘軌之路由黄石站至黎峒二十一里尚未開車自黎峒至韶州二百二十九里内僅止築基過半而支出之欵已一千四百七十七萬餘兩僅存材料價銀七十四萬八千餘兩去年六月郵傳部覆奏袁樹勛奏參粤路弊混一摺據候補參議龍建章等查粤路自丙午開辦起至已酉第五叚通車止一百四十五里用銀六百二萬五千餘元每里攤四萬一千三百餘元核與梁誠電稱每里二萬旣鄺孫謀面稱每里二萬六千及二萬九千元數目不符造路如此之少用欵如此之多且歲月遷延恐新路未成而一百七十里之枕木已朽爛矣又川路據道員馬汝驥電稱宜昌路工查得大概除北京滬漢在渝費用不計外自光緒三十二年七月設局起至宣統元年十月止支開辦費約計三十三萬餘兩自元年十一月開工起至三年四月止共支出銀四百十餘萬兩現存材料約値六十餘萬兩内有未付之價十一萬餘兩購入地畞計値十九萬餘兩現存錢莊生息十萬兩現銀二萬餘兩宜局向無多存按月須在滬漢撥支又路工計由宜昌至歸州線長二百八十餘里分十段均開工已成通車運料者三十餘里橋峒未完未通車者八十餘里在工夫役四萬餘人俟接收之員到工後方能截數造報又據四川護督王人文電稱存欵僅七百餘萬與宜昌所報合而計之共計一千一百數十萬其餘施典章上海倒帳約計三百萬前經四川京官甘大璋等嚴劾在案總之鐵路國有民有本屬無甚出入目下國計艱難果能商民實力舉行不致延曠虚糜亦可毋庸遽歸官辦無如取諸民捐則如王人文所言催比追呼繁興訟獄閭閻愁歎不絶取諸商股則如袁樹勛所言糜費作弊工程草率股東概不與聞在商民受害無窮而國防關繫尤鉅朝廷毅然收歸國有銷除商辦各案實亦出於萬不得已之辦法今據御史黄瑞麒奏稱收回幹路而不將所收股欵絲毫給還固爲失信但還股欵而不使民閒享修路之利仍不免爲失信且京奉鐵路至今商股未退幹路國有不必完全官股可知擬請明降諭旨將川漢粤漢以前所抽所招各股改換官辦股票仍照原定官利按時給息路成之後一律分給紅利其有不願領換股票者即將原股如數給還不使有絲毫虧損且各項加征之股欵雖當停止以恤民艱而全國富商未嘗不可招之使來以期衆擎易舉等語所陳不爲無見臣等於四月十二日電致各省督撫即是此意其所爲難者四省情形各有不同受弊輕重亦異臣等仰體聖意俯察輿情但求於國際力圖進行决不與民爭利（未完） 
專電 
[電一（北京）]  
　　慶親親决計辭退内閣總理刻因内閣官制已經議妥請旨頒布復向攝政王力陳年老多病頭眩目昏不敢以衰弱殘軀貽誤國是乞恩告退攝政王諭俟召集各大臣妥議核奪 
[電二（北京）]  
　　聯合會續爭親貴不宜總理内閣公呈仍留中不發該會擬照國會請願成法分派代表陳說於各親貴前一面預備三次陳請不達目的不止 
 
 

Page 5

 
 
[電三（北京）]  
　　海軍部訂造船艦費無著澤公不允借撥洵貝勒憤甚請援鑄幣造路例大借外債澤不能答意見甚深 
[電四（北京）]  
　　四川京官以甘大璋擅將路欵入股今日在會館集議對付之策 
緊要新聞一 
[聯合會代奏案擱部]  
　　寃煞鎕中兩字各省諮議局聯合會於五月初十日呈請都察院代奏兩摺迄今未奉明諭頃得確實消息增練備補兵一案已由閣鈔交陸軍部核議該部員司謂部定原案係以陸軍對外民警對内規畫甚詳今日無論如何我陸軍部體面萬不可失如准練備補兵是陸軍不可恃也陸軍雖不可恃他人可以攻擊本部萬不可自貶且原摺籌欵係指截曠而言殊不知截曠銀兩久歸中飽今欲提出礙難做到不如權且擱下不置可否以保陸軍部之名譽否則覆議必駁又結怨於國民云云堂官大以爲然故此摺并非留中實擱部云 
[豫備陸使交涉之資料]  
　　陸徵祥此次赴俄修約除向外部調到歷次中俄條約案據以備參考外現政府以俄人在蒙古新疆等地所有舉動違背約章者不勝枚舉特以約章改換在邇勉强遷就以固兩國邦交昨特通電伊犁新疆庫倫等處各辦事大臣將歷年俄人違反約章案卷調齊交陸欽使以爲提起交涉之資料並將該地應行修改及豫防情形隨時電告陸使以憑辦理 
[鄭蘇戡簡任湘藩原因]  
　　但能主張借債辦路便佳此次鄭君蘇戡得簡湘藩聞其原因確爲收路一事且於楊文鼎將來位置亦極有關係當收路命下之日湘省反對風潮忽起楊文鼎毫無主見遽爲代奏政府已覺不喜及被申斥楊又頓變方針濫用威壓主義遂致湘省風潮愈閙愈烈政府深以楊撫反覆無常必致貽誤大局决擬更動因知鄭蘇戡素主借款辦路政策且有手叚亟擬委任路事惟政府之意以爲不予地方之責則辦事固多窒礙而驟予封疆重寄則資格稍有不及適聞湘人對於趙濱彥感情甚惡决定以鄭代趙預爲撫湘地步大約不數日間尚有後命總之鄭之用在政府却有苦心云 
[湘撫公子招摇之眞相]  
　　縉紳之家鮮克由禮本報前載總廳拿獲公債巨騙一則牽涉湘撫楊文鼎公子在内刻據最近消息與前聞稍有異同先是民政部風聞楊文鼎公子某借湘省公債名義在外招摇正擬訪查適有被騙者向民政部控訴詞中指及楊公子民政部即電詢楊撫嗣據楊撫覆電力稱兒子素不干預政事必係棍徒冒名招摇儘請照例查辦其後民政部派員偵探不料此案眞相果與楊公子有密切關係於是各堂盛怒正擬出奏忽又爲楊撫所知急電民政部請勿查究肅邸以事關公債要政豈容含混遂於二十一日將議覆湘撫請辦公債一事出奏業經奉旨依議聞原摺確列楊公子名字在内且於招摇等事不少諱飾楊撫位置益覺難靠矣 
　　另函云湘撫楊文鼎之子楊某侯日前在京以發賣湖南公債票爲名並爲他種之招摇他人見其形跡可疑特向民政部堂官詢問情節肅邸隨電詢楊撫伊子是否在京發賣債票並述告招摇情形楊撫復電謂並無此事請民政部從嚴查辦迨民政部查辦之後又電告楊撫謂此事確實如何辦法楊撫隨又復電求民政部不必查究民政部堂官因此事旣經正式查明不能徇情消滅聞已據情入奏云 
[國際婚姻交涉始末記]  
　　胡繼曾以娶英婦致啟交涉一案迭誌前報茲聞胡之華婦實姓雷曾具禀留英婦而未嘗謂願反妻爲妾英女姓郝名希倫實有之死不離之說有某君曾親詢之胡答語甚詳紀其始末如下 
　　（一）在英未與郝氏成婚時郝氏已知我家中有妻其父母亦知之（胡郝氏函致川督中已言明並面告英領事因英領事謂我暪彼也） 
　　（二）已婚後生子女各一現在子將二歲女已三歲 
　　（三）家眷到成都省之第二日卽有西女投函請見胡郝氏胡郝氏因不知投信者爲何許人囑我代覆事後數日忽警道來傳我至署示我駐成都英領事致護帥函謂機器工藝廠執事人胡繼曾匿藏已成人之英國女子拘管不令自由後又謂我假冒胡郝氏之名覆人之信經巡警道查明照覆領事謂胡姓之英女人是其所娶之妻彼在胡家甚安並無苛待不令自由等事胡郝氏亦自書函致護帥並巡警道謂在胡家甚好彼所覆信是我所囑等語 
 
 

Page 6

 
 
　　（四）後胡郝氏自行至領事處面問領事爲何無故干涉如此領事謂我等不過帮汝並非害汝我勸汝卽速離胡某寄寓某某西人處（即寫信之女人處）胡郝氏答云我不願離我夫 
　　（五）後領事又函護帥謂胡某有妻再娶應將其按法治罪一面電致駐京英欽使而護帥則答以胡某所以娶二妻者乃爲孤子承祧兩房之故 
　　（六）英領又據中國律云一子承祧二房祗准一嫡 
　　（七）英領并函胡郝氏云英欽差已有電致余命余親自交汝於是胡郝氏往至則領事告之曰電報號碼恐汝不知我今寫與汝看電謂胡已有妻則汝之婚姻爲無效子女爲私生子汝三人皆記入英籍並受保護今欽使願出汝於現今之卑位並命我勉汝須回英國一面爲汝籌欵且謂胡某敗類將來必棄汝今彼固能養汝將來參官問罪後汝必苦無地矣汝當思之速回我信 
　　（八）胡郝氏回家後卽函覆領事云卽使氏夫如汝所說之壞人我亦不願與彼離異 
　　（九）後領事又云今以中國法律將迫胡某離汝不若速行移出暫寓他所 
　　（十）胡郝氏答云如中國法律不容我爲胡某之妻我願爲妾至死不離如以後再禁我赴訴横加干涉我將布告天下人我之離明姓非因胡姓之不欲我亦非我之不欲胡姓是英國人之逼我也　　（十一）領事答云汝所言皆胡姓所指示一概不理中國律一子承祧兩房只准一嫡有妻再娶後妻離異歸宗至於作妾英國不認可若曰妓女則英國妓女不准逗遛中國此事已交外務部與英欽差理論　　（十二）聞現在駐京欽差要求先行承認英籍然後俟婚約調來再行辦理惟中國如不能將此事依公法與英國本國之法律爭勝則公法與别項法書皆可焚之而中國人亦可自盡也 
　　附胡雷氏留英婦原禀具禀狀胡雷氏爲泣懇保全以圖存活事緣氏夫以一子兼祧在英娶胡郝氏爲室已生一子一女携帶回華氏母謝氏及氏均以宗嗣不絶爲幸郝氏異常和順舉家相安今忽聞有郝氏斷離之舉並將子女帶返英國闔門驚皇號泣一室氏因久病無出氏夫始娶郝氏藉保禋祀現旣有子兩房均不致絶茲遽析離是氏一家父子祖孫夫婦兒女無端永别人情天理均無可解倫常至愛坐令滅裂將何以生慘莫如何只得泣懇憲天作主保全以救生命至深感切伏乞賞准施行 
[京師近事]  
　　護川督王人文奏請收回幹路國有成命奉旨嚴行申飭後川人士公議再呈護督代奏請開資政院臨時會各情已誌本報上月二十一日又特開大會議立保路同志會仍請護督代奏茲探得二十二日致蕭君湘李君文熙電云北京蕭湘李文熙鑒二十一日公司開會到者五千餘人羣情悲壯議立保路同志會死爭護帥先電内閣述開會情狀今日再代奏蜀局養 
　　内閣此次裁缺兩侍讀一陸嘉晋一吳炯均係京察一等覆帶引見人員内閣總協理大臣以侍讀缺旣裁撤無可位置面奏請於召見後記名以道府用不意陸嘉晉向有烟癮召對時面瘦而黄精神不振監國面詢是否向有嗜好陸對以無嗜好向來多病監國諭以旣有病則回去養病可也陸戰慄而退昨日京察記名人員發表陸名落孫山蓋烟爲之累云 
時評（東吳） 
[其一]  
　　内閣屬官制發表。吏部憲政館裁撤矣。而翰林院禮部仍得保存。淸秘堂禮學館中人物。畢竟不凡。 
　　或曰此假名士之所以可貴也。何有於憲政哉。 
[其二]  
　　明明爲股東會。不許股東說話。我嘗於號稱中國第一實業家所組織之某公司見之明明商辦公司。不許股東開會。則今於中國第一借債家對付湘鄂川粤四省人民見之。 
　　夫商人血汗之資。非頭銜騙換所得也。亦非經手回扣所餘也。此等惡辣手段竟横施之實業界上。而一般官紳。猶囂囂然曰我欲振興實業。嗚呼。其可得耶。 
[其三]  
　　凡人民有不規則之行爲。而被官府發覺者。曰痞曰棍。曰奸民曰匪徒。以其人多在下流社會也。獨不知上等社會中人。其作惡手叚乃愈高。而其非法越禮乃愈甚。 
　　今之世如楊公子者多矣。特發覺者鮮耳噫嘻。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[西報譯要]  
　　中國禁種罌粟之成績字林報載二十日北京訪函云英國調查中國罌粟委員謝立山君向抵北京已將各省减種情形隨時報告外務部内有一二已經倫敦各報宣載謝君謂禁種罌粟一事現已大有進步陜西約减百分之三十甘肅約减百分之二十五貴州减百分之七十雲南减百分之七十五山西四川兩省現已禁盡設中政府能以其往日辦事之熱誠併力進行則兩年之内全國罌粟均可停種 
　　袁世凱起用之消息又載同日北京訪函云起用袁世凱一事目下仍在討論聞袁氏曾告其友謂如政府有事用彼則願出山盡力云云但非俟朝廷准慶親王辭去内閣總理之職則召袁氏回任或畀以他任一節尚難宣布現華人反對親貴内閣風潮日甚外間謡傳慶親王將薦袁世凱以自代云 
　　中俄修改條約問題　據日本日日新聞載稱俄政府擬將駐華公使調往歐洲以外務部遠東局之理事代之中俄交際俄國頗以爲慮因一八八一年中俄條約修改在卽預料中國將提出意見減小俄國茶業特權及請廢去邊界五十俄里之自由貿易區域惟俄國則不願有所更改云字林報載北京訪函云中國新簡修改條約專員陸徵祥將於本月二十四携帶隨員出京擬在俄京小住兩日即赴海牙與荷蘭批准領事條約然後再回俄京修改條約 
　　中日最近交涉案天津某西報載二十三日北京電云聞中日兩國近因圖門江航務問題互起齟齬按該江在高麗東北及滿洲中間爲分界之水流長約二百英里現有中國汽船一艘爲日本官塲阻止駛行此事已爲兩國外交討論之問題 
　　俄國决計增設領事署文匯報載二十七日栢林電云俄國内閣决意即在科布多設立領事署及在愛琿設立副領事署字林報載北京訪函云科布多俄國領事業已抵任 
　　日商會邀請華商游日又載二十八日東京電云東京横濱西京大阪神户長崎各商會星期五日已公發正式請書邀華商代表五十二人游歷日本藉資聯絡 
[東京通信]  
　　滿洲獨立守備隊出發日本陸軍省新編滿洲駐軍名曰滿洲獨立守備隊由日本陸軍第二第八師團管内編制已於陽歷六月二十日午前由神户乘琴平丸輪船赴滿大約二十四日可抵大連 
　　日政府之顧盼自雄去年明治天皇諭陸軍省在宫城吹上苑内建築陳列軍器所三處刻已落成顔其名曰振天府陳列日淸戰役戰利品懐遠府陳列北淸團匪事件捕獲品建安府陳列日俄戰役戰利品陽歷六月十八日舉行開府典禮並委陸軍少將公爵鷹司熙通充任三府總管是日明治天皇召集文武百官蒞所演說略謂維新以 
來屢戰屢勝淸國降服（華人注意）朝鮮合併（韓人注意）俄亦求和（俄人注意）此皆日本國民及諸將之功今特建築捕虜戰品陳列所以爲日本歷史上紀念之等語到會者萬餘人意頗自豪 
　　中國人生命不値錢陽歷六月十八日午後二時左右留學生李造明乘東洋車赴小石川途經九段坂下適電車疾驅而來東洋車趨避不及竟爲電車衝壞人亦墮下李君血流頭破左手撲斷車夫亦傷一足東京鐵道株式會社定例凡電車傷人被害者例得養傷費是日車夫由該公司發給養傷費四十元李君亦照例往領詎該公司社長千家尊福氏堅不承認李詰以規則且彼車夫已得之何獨於我而靳不與耶千家笑謂李曰車夫日人也君淸國人也我章程中並無撫恤淸人字樣李曰然則汝日本人在我國如遇此種事件我國亦可置諸不理乎千家曰如何可不理李曰汝旣知不能不理則我今日亦同是一例千家又笑曰汝自思汝國之程度有可不理之資格則不理可矣李聞言痛憤已極知不可理喻乃喪氣而返嗚呼 
　　此亦保護華僑之外交官日本定例商家營業稅由店主呈報核定而獨對於華商則由稅務官指派近年以來華商因無力擔任此稅而倒閉者已指不勝數神田今川小路稻香村中國料理店信用素孚每日派定營業稅日金四元該店主王氏以近日學堂暑假留學生紛紛回國生意淸淡無力全納函請略减其數詎料不特未邀允許且翌日卽派人封屋並將一切器具拍賣王氏不得已禀求公使作主翌日吳振麟厲聲謂王曰汝不納國稅係自作之孽我不能管反嚴詞申斥干悻悻而退 
[東三省通信]  
　　奉天民政張貞午司使奉派來吉調查災情已於初十日搭坐官輪到省假交涉司署爲行轅十二日下午吉撫及該司使并各司道特在公署善後局會議災後建築辦法鄧民政謂改良街屋規則早經宣布惟未定詳細之執行章程商民觀望殊非良計張司使謂建築以款項爲要今時仍無通盤籌畫之定見必俟葉揆初京卿抵吉乃可熟商京卿准於十五 
 
 

Page 11

 
 
日趁輪前來可再議云云嗣又謂此次工程太大材木與磚瓦各項必先調查淸楚方無求過於供之慮當令陳科員於翌日八鐘偕同工程局監督陳慶雲巡警局長吳子劍同赴西北一帶火塲先行察勘當日草議辦法計分五項（一）開鑿城壕以洩街溝之水以建造馬路必濬街溝溝水入江有碍通城飮料故開壕以暢溝流（二）建築跨街風火墻略仿南中辦法每隔商店五十家或百家輙造一牆牆之高度必出街屋之上中闢爲門以通行人牆頂平剖面以三尺爲限（三）修沿岸江隄此次火災即由西門沿架木爲岸致遺火四然前年大水撫帥即擬着手此事以防水患今哈埠亦已築堤吉林宜仿此（四）設勸業塲必擇城市中心刻尚未覓有定址（五）放寛街屋丈尺將已繪之圖再行切實履勘通盤籌畫以便營造 
　　吉林官銀錢號自光緒二十七年開辦以來至今十有餘載前經理人單君祉純每年在銀市上與各商家兌換市銀龍洋等所積餘之欵項計二百七十萬吊有奇無人敢動自宣統元年饒總辦接事欲動此項無所藉口有該號帳房司事孫君翰文者在該號當差七載餘該號之事莫不深悉該司事善觀上憲之意思行事即對總辦陳一善策將開辦之帳目盡行更換至客臘造完帳目共餘錢二百七十萬吊有奇該總辦未敢獨吞遂與某大員商議辦法按照四股均分大員作二股該總辦及會辦每人作一股半遂將所餘之款如數分了額外酬謝孫某六萬五千餘吊又將孫某派充經理帳房委員之差以酬之 
　　奉省墾殖局成立後現已擬定入手辦法先通飭三省各就屬地調查如大段官荒之類有宜耕種有宜蓄牧有宜森林務各詳查明晰繪具圖說註明坐落之地址幅員之廣狹交通之便塞限期報告到局以憑審度核辦并聞趙督以東省開辦墾殖非設有移民公司不足以廣招來而收實効惟茲事體大不可不加愼重特於日前電諮吉黑兩撫各抒已見以便磋商一俟擬定章程即行會銜具奏然後再行通咨腹地各省酌設分公司以爲招待就墾農民之計 
　　凡華商往俄境貿易必向滿洲里中俄稅關購買護照至俄關畫約方可入境所謂大票者是也向章護照費羌洋二元俄關畫約費羌洋二元二角自鼠疫以來俄境不許華人前往即禁止出票今雖鼠疫銷滅舊章仍未規復華商欲往俄境貿易頗覺困難刻有苦工由俄境返滿持有舊票商界爭購以爲捷足先登之計故票價漲至二十餘元云 
分類新聞政界 
[彭覺先驅逐劣員湖北]  
　　湖北沙洋堤潰决情形已紀前報聞督修委員彭覺先太守因虚糜鉅款積憂成怒深悔當時親信各員不應畀以重任於是會集承修各員略謂事已至此人力難施諸君與鄙人艱苦共嘗徒勞半載惟有電禀督院請示嚴參以謝災黎至貽誤要公之員除知縣汪汝傑已在差病故外其餘之總監工王令俊分修知縣熊應知徐立熉巡檢盧大勝等皆貪鄙性成罔識機宜且聲名甚劣特一併驅逐先行回省一面據實禀揭聽候制府核辦至彭太守則仍督率委員防護未潰堤頭以俟秋後接續興修蓋奉鄂督電飭以此次堤潰非人謀之不臧責令始終其事期觀厥成也 
[開辦平糶之需滯揚州]  
　　江都縣屬前有某某公電憲請辦平糶嗣奉電批飭府督縣舉辦現在業已遵辦惟苦於欵項支絀刻由桂大令詳請撥欵設局開辦奉到江督批云據詳已悉頭橋一帶民情困苦自屬實情惟當此庫帑支絀之時籌撥非易且於該處若給公欵則各洲圩亦必紛紛援請公家實無此財力惟有勸諭各業户紳董勉力籌助並飭嚴希齡等迅將平糶開辦該前縣袁令旣有舊章可循各紳富當亦不致推諉也 
[巡警道解釋自治範圍漢口]  
　　漢口職商戴功灝等因整頓會館改訂章程呈請警務公所立案祝警道以所擬章程殊多不合特批示曉之曰查自治會專指地方而言定章範圍廣闊非會館所能賅括該職等整頓會館而以自治立名殊屬不合且核所擬簡章措詞尤多不合碍難照准如欲聯合團體應按集會結社之律另立名稱妥定規章由地方官酌定轉詳再行核奪 
外交 
[英領請究玩視人命之小輪蕪湖]  
　　英商亞細亞裝油輪船於四月二十二日行至安慶下游二十里地方忽遇蕪湖泰昌公司小輪一艘滿載搭客尾隨該油船之後相離咫尺油船主因恐有險特囑小輪離開詎小輪非特不聽且越過該油船船頭油船主見其非常危險當即停輪以免互撞不然該小輪必遭碰沉矣事後該油船主禀請九江英領事轉請駐蕪英領事畢爾遜君以該小輪管理人玩視人命亟應函請地方官提究以重人命而儆將來蕪湖關道趙觀察准函後當轉飭新關稅務司查照辦理 
軍界 
[兵力彈壓川人爭路湖北]  
　　四川紳民因鐵路收歸國有羣情憤激萬縣一帶已有匪人乘機起事鄂督聞警後以湖北宜昌與川省交界且川漢鐵路工程現由宜昌開始聚集工人數萬萬一被其煽動必擾治安特傳集第八鎭張統制二十一混成協黎统領兵備處鐵總辦等　轅會議擬派軍隊赴宜昌駐紥以資鎭懾當議定派混成協步隊四十一標一營管帶載綬山率領該營於二十五日拔隊乘輪赴宜防堵 
學務 
 
 

Page 12

 
 
[查辦拐失女學生之奇案杭州]  
　　杭垣百歳坊巷内朱芝軒所設毓英初等女學校於本月十五日星期拐失九齡女生一名情節離奇已誌本報茲悉該校自開課至今適滿一月每生各給蒙學敎科書一本午後寫字一紙别無所謂敎科而隔日竟須會考一次年稍長者奬給香水香皂手絹等贈品實爲女學中空前絶後之創格此次因運司河下水販馬阿囡家突被揭發巡警道楊味蒓觀察閱報後大爲震怒謂此種不法團體蟠踞省會戕賊靑年探訪隊平日所司何事僞作聾瞶洎事主自行破獲無論其與本案有無關係其爲著名匪窩則鑿鑿有據該探員不自糾舉膽敢包庇保釋實屬不成事體聞已傳見沈巡官嚴加申斥一面密飭科員澈底查辦又聞提學司袁樹五文宗亦以此種鬼蜮敗壞女學前途必須嚴辦一二以儆不法現亦派出科員某大令嚴密查辦矣 
[周村興起商學山東]  
　　長山周村街爲東省鉅鎭年來商號歲增數家然商業究不甚發達係由不講商學之故日前該鎭商會發起財政學堂擬由各商捐集銀一千兩爲聘請敎員購買書籍彝器之用招生六十名均作自費生由商家年在二十上下稍知字義者充之課程倣省學堂辦法以八個月爲畢業期畢業後分派商店優給薪金一面經營商業一面傳習商學刻已聯合同志組織一切矣 
實業 
[飭查廣水米穀運漢漢口]  
　　鄂督昨准郵傳部皓電以前奉電商禁止鄂米由火車裝運出境已飭京漢南段各站一律停裝在案茲鄂督又據京漢南局禀稱廣水（湖北應山縣屬）附近一帶米穀運漢甚多但均係進口並非出口且本省之米承運本省似於商民俱便迭經派員往查該處紳商均願開禁並據瑞義公十二商舖聯請開禁前來應據情禀請轉咨等情查廣米運漢似無關於鄂米出境之禁如可准其裝運應請飭下該處印委一體遵照以免誤會仍希迅賜電復以憑飭遵云云鄂督准電後常即札飭漢關道立即遵開查明廣米運漢與鄂中禁米事是否毫無窒碍其中有無别情務於兩日之内具復以憑電復 
雜記 
[請奬防疫出力人員武昌]  
　　鄂省前因北方疫症盛行在漢口設立騐疫公所嗣於三月底因疫禍已平業將該所裁撤茲督辦騐疫事務交涉司漢關巡警二道具禀督院以防疫一事内衛民生外關國際事極重要是以奉直等省因檢疫出力各員俱照異常勞續奏蒙恩旨給奬鄂省尚無疫氣發現究未可同日而語而在事各員彈竭精力不辭勞瘁得以防患未然要不無微勞足錄况此次支用各欵項尤能格外審愼力求撙節奉撥經費三萬兩所用僅及三分之一留存巨欵以爲組織衛生醫院之用尤爲他省所難能茲擇最爲出力之試用知縣汪德崇李承雲擬請給予儘先拔委優缺一次試用知縣姚浚擬請從優給予儘先拔委稅差一次又隨車照料查騐出力之試用從九陳文彪巡檢陳孺恪從九李先泰均請給予酌委本班差缺一次以示鼓勵所有陸軍員醫之出力者當轉請張統制分别酌奬至衛生醫院業經會商漢口商會就後城天一閣基址改建並撥用附近官地數十方一俟捐款湊齊卽行佈置開辦 
[紅分府妻妾爭寵寗波]  
　　寗波洋關稽征委員候補知縣顔恭叔大令韜係前方伯之子姪行鄧太守兼護道篆時重以上峰委託特别加委兼辦鎭海漁團局優差以資調劑聞稽征差月支夫馬七十兩雜費倍之爲分府人員所眼熱今又遥兼漁團優差驟加濶绰花叢和酒揮霍更豪前月下旬納郡城名妓林四寳爲妾繳身價一千六百金藏之金屋不料河東獅吼床第間屢起風波甚至無日不閙九月十八日竟釀成嫡室吞金如君投水家人譁救幸免巨禍十九日下午林四寳乘輪逃回郡城在江北岸澄淸樓茶肆對衆哭訴如何被顔哄騙如何受其荼毒現將金銀衣飾三千餘元概被覇吞狼狽脫身力求座客代爲伸訴適有舊歡正在勸其赴審判廳起訴間顔大令已偕其弟老五單放兵輪赶到得悉情形老羞變怒喝令豪奴立將該妓横拖倒拽而去不致出乖露醜亦云幸矣 
[雜談]  
　　持螯對菊古人。稱爲韻事。然大抵皆内道之　蟹耳。其味雖美。頗嫌微瘦。不耐大嚼浙海有所謂蝤蛑。者即滬人之所謂靑蟹也。此物生於海塗。爲郭璞江賦。木華海賦所不載。其身有大至尺許者。兩螯臃腫。力能截斷人指。熟而薦之盤孟。色如珊瑚。味尤濃厚。惜攜至滬上。居爲奇貨。價頗不貲問惟大餐館。及粤人盂蘭會時。偶一用之耳。 
諧文 
[戲擬政府大運動會章程]  
　　聞近日各省。因鐵路收歸國有。紛紛集會。共謀反抗。而北京政府聞之亦。亟開大運動會。以謀禁止人民暴動及解散風潮。京師外交團覩此情形。以爲路歸國有。誠輸入外債一大機會。亦開大運動會。以運動政界。達其借債簽押之目的。一時政府人民外國。同時開會。眞空前絶後之大運動也。若語其宗旨。則彼此之異點。今可指明者。人民主號召。政府主秘密。外國主實利若語其辦法。則人民主勇力。政府主智謀外國主籠絡。若語其時間。則人民主日中政府主暮夜。外國主隨時各有不同。然則競爭之力。孰爲優勝。孰爲劣敗固我同胞所亟欲一覩其章程者也。　是之故特派千里眼順風耳兩調查員。探訪政府運動之章程。及施行秩序。科目條件。與優勝人名爰亟錄之。以供衆覽。 
　　第一條本會聯合同志。各出手段各顯神通以達其借債發財之目的爲宗旨。 
　　第二條本會會員。以秘密領悟法爲介紹不論家世資格。專以官位之　下及私利之多寡。爲優劣。高者數百萬數十萬不等少亦須千金。或用珠玉繒帛古玩寳器均可。如能犧牲寵妾美妓熱心報效者。尤爲合格 
　　第三條　本會職員無額數。以能得權貴責汲。已經升擢官職之充之。次亦須消息靈通。面道優差者。方可當選。選時用自書名刺投票法。 
　　第四條　無論職員會員。俱守秘密。即同會人不得商量結合。成共同之行爲。對待非會員更不得披露片言隻字。 
　　第五條　本會無會期隨機應變各操勝算如有特别毒法。可以制人民之死命者。於得勝後。可自由設俱樂部。笙歌醉夢爲所欲爲　　第六條　本會經費。即以借債扣　撥充但不設會計員。由各人自行管理。需用時由外國銀行措集。然能秘密不令人知支取所在爲上策 
　　第七條　本本有會長幹事調查評議等職員。而皆不限定額。惟無書記員因會員大率不通文墨召集時以犬尾互摇爲號。或吹法螺不用傳單信札。以免洩漏消息。被人民攻擊。 
　　第八條　本會範圍甚廣凡内官外官。皆可自由入會。惟不納在籍紳士。及外省人若有僞志士以害民隱謀告知會内者。外國人久居内地熟悉京中情形者本會一例招待。其能運用新法。以屬制人民尤所歡迎或戴爲名譽贊成員。 
　　第九條　本會别有秘密規則止許默守。不許改良。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[鎭鄉自治聯合會初次集議]  
　　本邑鎭鄉自治議員昨假城内邑廟布業公所開四鄉聯合會因天氣陰雨到者祗有四十餘人提議積穀一款取諸四鄉者居多從前鄉自治會未經成立祗得由城紳經管現應議歸鎭鄉自治聯合會經管至馬家廠之積穀倉房屋亦應收回改作聯合會會所及縣自治議員寄宿舍衆皆贊成旋又投票公舉秦錫田（硯畦爲正會長劉增祥子瑜）爲副會長又舉定楊保恒（月如）倪光裕（子讓）沈澄淸（子靑）黄申錫（譜衡）等四人爲幹事員舉畢散會時已傍晚矣所有該會簡章錄下一本會擬設在城廂地方凡關於鎭鄉自治事宜得與城廂就近接洽以便聯絡而利進行二本會會員以各鎭鄉自治職員組織之三每届開會時於會員中公推一人爲主席四本會公推贊助四人臨時書記二人五本會事務所暫設上海敎育會事務所内六本會會所暫假邑廟豫園布業公所七大會處無定期臨時通告如有特别事故由會員十人以上提議者得開臨時會 
[川人憤懣之公電]  
　　川路董事局致駐滬辦事處電云四川甘大璋具呈將川款附股五月二十五日股東開會共十萬餘人痛極憤極同請削甘川籍并電同鄉京官開會懲甘以安人心而弭後患 
[再誌匿名傳單之害人]  
　　南匯新塲鎭前有人刋佈同人公啓之傳單痛詆傅鵬投函女校由校長粘呈傳單函件控經南匯縣將傅管押其母傅沈氏以寃莫能伸投道上控詳情已紀前報茲悉傅沈氏昨又赴道呈稱氏子傅鵬被城南女校監學徐守淸等誣控調戲女生投函女校曾經南匯縣提鵬訊押旋因患病求保不准甚又嚇令罰金遂由氏將冤陷緣由並抄全卷呈電未奉批示詎縣憲忿氏上控復於前日提堂覆訊勒限七日將功名執照繳候詳革嚴辦氏子聞諭急得口吐鮮血碗許昏迷不醒加之寒熱交作勢甚危險泣念氏家因本支無後曾憑親族議立鵬爲四房兼祧之子冀得一綫之延若遭無辜庾斃氏家宗祧斷絶數家老幼尚能忝居人世乎爲迫泣求埀憐孤寡力拯寃陷准即檄縣將鵬省繹或乞親提原控是案之徐守淸徐穆淸及應訊之葉應棻等到轅鞫訊澈究俾出火坑而登袵席云云劉觀察諭候核明示遵 
　　附錄傳沈氏呈奉江蘇提學司批示如下據禀徐穆淸挾嫌勾串城南女學校董徐守淸誣陷該氏嗣子傅鵬投函女學生葉志淸業由該縣提案押辦等情究竟其中有無誣陷情事仰松江府查明飭遵仍候蘇松太道批示禀粘均抄發 
[補習算術之好機會]  
　　英租界白克路光明學社同人擬在該社附設假期算術補習會其所定簡章及附告緣起如左 
　　簡章（宗旨）研究算術以理論最爲重要本會之旨趣亦在此（敎材）四則雜題分數小數比例開方級數代數一次方程二次方程平面幾何（會所）英租界白克路光明學社内（時期）六月十六日起至閏六月二十六日止凡四十日每日上午演講三點鐘（會費）入會時納費三元演講期滿後遇有算術中之疑義仍可函致本會質問本會當卽詳細函告（附告）本會備有膳宿其費照社章計算 
　　附告緣起算術之爲用甚大若天文也地理也理科之解析化合也軍政之測度地勢也端賴於斯是以東西各國列爲專科我國囊日亦重視之而况歐化東漸科學競進實業之開發軍政之研究莫不以算術爲之樞紐是則算術一科人人所當講求者已鄙人等有鑒於斯特設光明學社於泥城北之白克路而以算術與國文英文圖畫並列專科以期莘莘學子致力專而進步速創辦以來已届二載雖云蚊力不足以負山蠡測不足以量海然亦稍償鄙人等之微意茲届暑假鄙人等不敢以至寳貴之光陰擲之於虚牝爰商之於算學專家鎭洋朱拜堯先生爲之主任於暑期内開會演講俾得好學之士不致耗費光陰於無用嗚呼厲雲日迫禍患頻來諒亦有志者所當樂從者也區區之忱敢以敬告嘉定顧頌乾謹識 
[敎友熱心公益]  
　　本埠回敎同人於去年春季結合團體公舉馬君榕軒爲正會長哈君少夫金君星白爲副會長以整頓敎務於是敎中各事漸有條理後復集捐就淸眞寺大殿設立小學堂一所共收學生八十人然以經費不足一切未免就簡近有寗紳蔣君森書蒞堂參閱因見堂中敎員過少慨允每年助捐洋六百元以爲添聘敎員之用熱心公益如蔣君者亦可風矣 
[改良土貨之一斑]  
　　揭陽林千夫君于丁未歲留學日本宏文學院繼念所學非所求遂進東京染織學校又進神户德國柏靈顔料廠試染塲練習染法又進西京山下織物工塲練習織法歸國後集家中父老聚資創辦衣羣織布廠其宗旨以改良揭陽夏布爲主以仿造東洋各種棉布爲輔而織綢緞綾絹等物俟此兩事收效之後再行擴充開辦迄今已及三年所出布疋頗爲社會所歡迎其中最特色者如織花夏布一種 
 
 

Page 19

 
 
去年南京勸業會蒙奬優等廣東勸業道亦奬超等潮嘉出品協會則列最優等現將新式織花夏布與各種新式布疋攜帶來滬與吳善卿沈觀舜共謀推廣一切亦實業界之美談也 
[飛行家以身殉學之榮耀]  
　　法國飛行家環龍君在滬遭險曾詳前報茲悉庽滬法國紳商以環龍君遠涉重洋來此獻技滬上通商開埠數十載始得創見不幸遭險實堪悼惜於是發起集資擬爲環龍君立一紀念碑以埀永遠現已邀衆議决各紳商當塲捐助者約有三百餘金並聞將來尚須在新租界開闢新路卽以環龍君之名作爲路名云 
[髮辮固無用之物也]  
　　城自治公所警務長現因天氣漸熱諭飭巡長巡士一律換穿夏季制服並着將髮辮盤繞帽内不得拖出昨已諭令東西南三區各長警一體遵照矣 
[襄讞員受審公堂]  
　　曹瑞鍾因與前公共公廨襄讞員孫耳山借欵糾葛在廨涉訟前日午後由寳讞員員同德師副領事傳訊曹偕捕房代表侃克律師投稱被孫先後借去洋一千九百元除還過一千元外餘不歸還今將借據呈案請追孫延律師滿斐特到堂代辯中西官以兩造各執一詞判令退去候下禮拜二核斷 
[承襄讞研鞫拐案]  
　　縣署捕頭徐文前日緝獲男女拐匪陳高氏鍾阿福及流氓顧全全與被拐女孩周桂雲吳彩英朱小意子等解縣收押所有餘黨均匿法租界曾經田大令備文移提於昨日將王李氏（即鍾李氏）鍾陳氏劉阿四及小孩王小保徐小兒等解宁由襄讞承明府升訊女子吳彩英供年十四歲江北人父母已故前被鍾李氏拐去關閉數月凌虐不堪稱欲賣往香港男孩朱小意子供年七歲問其被拐情形則大哭不止謂今日如果多言定遭痛打明府諭曰現在此處儘說無妨朱小意子仍不敢說又據周桂雲（即徐桂雲）供在湖絲棧内學習打盆已由母親徐胡氏作主許字於人自被鍾李氏拐去後夫家疑係母親貪得重償賣人作妾故已成訟母親遭此不白幾至寃沉海底今幸破案當可昭雪惟此等拐犯須求按律重辦以儆效尤王李氏供前夫姓王已故姘夫姓鍾現已出洋做工婦人因家中人少曾倩劉阿四轉托江北阿四王阿和價買周桂英等之子女爲嗣並不販賣亦不知係是拐來求宥明府怒曰爾爲拐犯供証確鑿何庸抵賴訊之顧全全供詞含混明府又謂本委得悉爾坐地分贓李氏每拐一孩爾必得洋不然何以同居一處旣已知情並不出首控告顧遂語塞又訊鍾阿福及妻陳氏同供係李氏之子媳此事係李氏所爲並不知情劉阿四供小的祗領江北阿四王阿和二人挈同諸孩到李氏處交納實非原拐之人求恩寛宥陳高氏供所拐各孩均由顧全全劉阿四交來並非由婦人自拐明府曰爾等均屬同黨旣已拐人子女並又累人寃訟實屬罪大惡極律無可赦之條遂判劉阿四鍾李氏陳高氏分别收押徐桂雲交其母徐胡氏領回吳彩英朱小意子發堂留養鍾阿福鍾陳氏顧全全交差候訊至小孩王小保徐小兒並未提訊仍發堂候領 
[庸醫誤用閙陽花]  
　　住居閘北南林里之榮楚臣因病延請永順里醫生周旭卿診治服藥後變爲癇症由榮妻赴局控告諭送公立醫院騐治等情已誌昨報茲經該院醫生徐君相宸王君培元等騐得榮所患之病係是内傷被周悞用閙陽花三錢遂由徐王二君商訂一方服後已稍見淸醒昨日四路分局蕭區長得報後以周昏庸荒謬以人命爲兒戲實屬可惡判令暫交妥保俟榮病痊再行究辦 
[主人控告傭婦之疑竇]  
　　陳正義控傭婦陶阿秀捲取値洋一千三百元之衣飾昨經公共公廨德襄讞會同德祜副領事復訊先由包探訴稱無從吊贓請爲察核訊之陶婦供稱主人錢康甫之女嫁與程麻皮之外甥陳和春爲妻婦人隨嫁至陳宅所有衣飾係由小姐帶回家内與婦人無涉乞鑒中西官會商之下擬補傳錢女到堂質證忽據錢康甫延律師愛理司到堂請將陶婦交保繼而原告亦延担文帮辦律師投案請追中西官以此案枝節甚多判陶阿秀還押着將衣飾交案於下禮拜六再訊 
[押店經理捲逃]  
　　嘉定人許緝熙向在新閘白克路順利押店内爲經理近與其父許林石妻弟曹勝華串通捲取店内値洋五千餘元之現洋金飾逃匿原籍經該店主鄭幹卿查悉禀請公共公廨派差協探投文嘉定縣聲請協緝詎許父子已知風預遁祗獲曹勝華一名行至中途又被是處七圖地保奪回該差等除先禀明嘉邑尊外昨已據情禀請寳讞員核示矣 
[毛遂自薦之無效]  
　　昨有身穿外國大衣頭帶草帽無辮之某甲先至西門外方浜橋一帶挑膏店内意欲過癮店夥却之甲遂自稱公所調查員藉此敲詐連至數家不遂所欲旋卽奔至禁烟分公所報告謂城内外私賣私吃者不知凡幾我可充作眼線立時同往所中司員見其滿面烟容顯係敲詐不遂挾嫌報復置之不理彼乃怏怏而去 
城内 
[請給口糧]  
　　昨有奉天墾務局農民李瑞堂等九十餘人經過滬上禀請道署發給口糧自行回籍劉觀察准好札發本縣田大令代爲發給大令諭飭李等靜候核示 
[擊斃小孩]  
　　二路分局解送陸坤榮即褚發祥）及婦人金鳳至縣由田大令提訊金鳳供蘇州人去年九月間被薙髮匠引誘成奸騙至北市美租界新署對面近與婦人反目竟將前夫所遺之子藏匿不見直至今日始有人說起藏在浦東因此渡浦前往尋見意欲將子抱回詎被陸坤榮用鐵器將子擊傷腦部致命故此情急扭局轉送案下叩求伸寃陸供浦東人餘語支吾判陸收押候究金鳳隨同原差前往查看該孩究竟因何斃命禀復核示 
[取締押店]  
　　本縣田大令批翁紹元禀云開設私押本十禁令上年各典公禀限止經總工程局總董以前向有押店之外嗣後不准添開即經出示驍諭爾旣將明和押貨歸併與淞興取贖則明和之閉歇已無疑義該牌即應撤銷若一面歸併一面仍以明和牌號另設别圖是圖典當之遷移圖分尚須換請典帖而押舖反可移徙自由有此理乎且此端一開則凡閉歇之押舖宜可將牌號轉售於人而私押竟無减少之日則典當盤　更無須照章取帖矣事關國家稅課部章禁令非自治公所所得干預所請照會尤屬荒謬現據泰和典等具禀已批飭比提押閉着速投候訊究 
[道轅紀事]  
　　調署台州府正任金華府知府嵩連江蘇補用知縣胡鏡淸前道署法文繙譯縣丞陳大品昨日先後到道禀見 
南市 
 
 

Page 20

 
 
[言者諄諄]  
　　城自治公所昨日發出條諭云照得小東門沿城根至老北門一帶前以舖户居民堆物得路業經警務處會同路政處飭派司巡隨時押搬並經縣示禁阻在案乃日久玩生仍有無知之徒輙於門外置放木器什物視公路如私產玩禁令如弁髦似此任意違章實屬不成事體爲特再行通諭現在天氣漸熱居户人等切勿貪便再將什物堆積門外致碍道路如敢故違定當拘罰 
[姦騙眞相]  
　　三角街悅豐烟膏店主陳悅亭之媳沈氏被元益米行夥黄圃耕誘逃捲去金飾現洋約値七百餘元控由南區提究黄即挽出元裕行夥楊供寳賄給區探洋四元即被留住將黄提獲移送裁判所判限尋交旣而沈氏投案供與黄因來店購烟相識被其騙去綢衣料三件値洋廿四元及金耳環一對金鈕扣三料金戒一枚乂被比隣常茂押店夥陳竹亭借去鈔票現洋六百餘元訊之黄供認飾物已經質去餘詞支吾判氏戒責一百下黄押三月准其贖罪旋又補提陳竹亭質明洋已如數賭負今願理還判押限照繳沈氏留候查明其家有無私賣燈吸情事再行核辦 
[能否管束]  
　　萬聚碼頭銅匠朱永秀控法租界褚家橋甬婦鄔王氏前將伊女許字成親後已生一子詎妻鄔氏歸寗後被該氏戀留不放與比隣洗衣作内之阿順私姘往領被毆等情昨由裁判所移提該氏母女來案訊實諭飭以後不許再留具結存查鄔氏戒責五十下交夫領回管束 
閘北 
[失火即熄]  
　　前晚十一時新閘橋路總局路口茂盛里隔壁二號朱萬英家忽然起火經鄰衆當塲救熄幸未成灾旋由巡土歸局報告候查核奪 
[虐待女工]  
　　裕和絲廠控女工吳高氏不服管工人指揮反敢紏衆滋閙等情昨經四路分局蕭區長提訊該氏供被管工人虐待毆傷頭面臂腿等處區長驗得傷痕屬實諭候查明起釁情由再核 
[興起鬩牆]  
　　薛茂仁與弟薛福根前日因細故口角互相扭毆茂仁之妻蔣氏上前排解亦被毆破頭顱旋即扭控四路分局經蕭區長訊得二薛各有不合均罰洋一元以儆 
英租界 
[包探辯誣]  
　　木作頭沈洪興控趙阿二朱秋江與新閘捕房包探馮二寳藉端勒詐洋三十元由廨判將趙與馮探一併收押朱交保候查在案昨日復由捕房解訊馮探延律師愛理司辯明破誣各節請爲摘釋孫襄讞商之德副領事師君判朱與馮探均交保趙仍還押候再訊核 
[竊賊待罪]  
　　黄錫金與喬可虎張阿榮串竊華洋各户銀器等物由探緝獲昨將三人併解公堂請究中西官以黄係巨竊由閘北巡警局查獲判一併押候查明於下禮拜六訊辦 
[幸有戚誼]  
　　陸雲生竊取舅父徐子闌鐵箱一只内有値洋四千元之現洋金飾田單由廨押候查辦在案昨日復訊中西官以兩造係屬至戚且陸已在押三月姑寛着具改過結存資交徐領回管束 
[遣回窶人]  
　　甬人張昌泰因貧無依賴露宿街頭巡捕見其形跡可疑拘入捕房昨解公堂訊明中西賔以張落魄堪憐判送寗紹維持會代遣回籍 
[過犯入獄]  
　　鄒德意楊三魏雙喜等串竊震和等家白絲鄒楊兩人已經公堂訊實押辦惟魏堅不承認押候查究在案昨經中西官復訊查知魏係過犯判押西牢一年示儆 
[不理欠欵]  
　　金桂祥因欠陸金松貨洋不理被控昨晨由探將金傳至公廨過堂候訊 
[逐出復來]  
　　過犯楊洪法張才興王慶雲劉扣子張阿炳等均復入租界由探查獲昨將各人併解公堂訊明判楊押三月張等四人均押逐出界 
[証據鑿鑿]  
　　虹口東有恆路一千三百零二號居人范毛毛前日持刀圖害其妻王氏被捕查見拘入捕房昨解公堂請究范供因王氏不守婦道與之口角並不持刀行兇中西官以事由巡捕目覩刀亦呈案且范在上海縣尚有另案判先押兩禮拜候函致上海縣查明再核 
[因案牽涉]  
　　盛礪甫因被恆豐紗廠控告張紹基等騙洋四千元一案牽涉昨晨由探將盛傳至公堂判交妥保候訊 
[串匿女孩]  
　　顧王氏偕見証徐曹氏控粤婦康墨氏林李氏王李氏王小獅子串匿八歳女孩金妹昨由捕房將各人與女併解公堂訊明判王小獅子開釋被告之婦各押女所半年金妹交顧王氏領回 
[烟賭俱全]  
　　王金甫在楊樹浦路一千三百四十號屋内聚賭售烟被捕查獲昨將王拘解公堂訊實判罰洋五元充公烟賭各具併燬 
[屢次被拘]  
　梅根才前因深夜在途行走由捕拘解公堂訊知梅居浦左判送浦東總巡局訊明交保開釋前日梅携帶衣包行經四川路又被一千零零一號華捕查獲昨解公堂訊供支吾判押候查明核辦 
美租界 
[折斷電桿]  
　　塘山路第四十號電燈桿忽於前晚折斷倒下擊碎燈罩昨由捕房傳知該公司趕緊修理 
[日人逞兇]  
　　日本人某甲前晚向百老匯路義善源京貨店購買艸帽論價不合口角逞兇由印捕拘禀捕頭詢明斥釋 
[醉漢閙院]  
　　昨有甲乙二艦兵乘醉至鴨綠路廿三號妓院滋閙毁物由一百五十八號西捕拘入捕房賠洋了事 
[無端被疑]  
　　前晚有一酒醉洋人在斐倫路四十八號粤人余姓門前被匪徒搶去銀票一紙昨報捕房疑余拾取捕頭飭探傳案詢無証據斥釋候查 
律師北上 
　　法國著名法律家工部局律師蒲石君在申有年辦理華洋交涉莫不措置裕如今膺某西商之聘往天津組織一極大公司已於前日航海北上約兩　期後即可言旋所有本埠一切經手事宜暫由帮辦渤掄奇君庖代 
[疑及用人]  
　　新租界寳昌路某西商住宅内前日失去物件查無外人入内疑係出店等人所爲故將細崽出店甲乙丙三人送至捕房一併押候究辦 
[偷兒技癢]  
　　王子雲迭經公堂懲辦驅逐出境近又掩入界内在碼頭上圖試故技當被包探撞見拘入捕房押候解廨請辦 
[小工串竊]  
　　碼頭小工李四王六子兩人在太古棧扛運貨物乘間串竊由巡丁拘送捕房押候解請公堂訊辦 
海上閒談 
　　公者私之對待也。公於此而不公於彼。公於暫而不公於常。是仍有私意存於其間。不得謂之公。也而彼之暫見其公者盡。忘其平常之不公。何無志之甚耶。旣忘其平常之不公。而又不能使人之因暫而常。是尤無志之甚而又甚者矣。雖然下流社會之所爲固難責備。烏足以概人格之較高者哉。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[上海商務總會照會通崇海各商會及本埠南北市花業公會文]  
　　爲照會事案於本年五月二十四日奉農工商部箚開宣统三年四月二十八日接據北洋商學公會禀稱北方近來栽種棉花爲土貨之大宗如直隷之保定正定順德等府河南之彰德府屬其出產爲尤多除内地给用外經花商售與洋商由天津出口者光緒三十四年約値銀五萬兩宣统元年則倍値一百五十萬兩去年迄今年春季竟達至六七百萬兩乃内地販商貪小利而忘大害去年各洋商所批之棉花交貨時多係潮濕貨到外洋變色霉爛大受虧累潮濕之故皆係攙水之弊從此洋商購花非經曝曬不敢收受是以去年初開花價每百觔自二十兩漲至二十四兩近又跌落至二十二兩皆因來花潮濕所致公公因思棉市受此影響並非物質之不美其害皆在攙水之弊果能力加整頓猶是大好之機會也查產棉之各鄉鎭皆有棉花店以收買零星棉花然後轉售與販商欲絶攙水之弊惟有仰賴地方官出示諭曉懸各花店門首一面令各花店嚴訂章程明定罰規不准收受攙水棉花並嚴禁鄉民出售濕花堅洋商之信用害旣消除而利卽懋興矣除具禀北洋大臣外合應縷述上陳懇請察核通飭產棉各省嚴禁攙水之弊免礙行銷等情前來查棉花爲出口土貨一大宗亟宜及時整頓以期見信於外人若如該學會所陳棉花攙水以致洋商層層挑剔殊非愼重實業之道亟應嚴切示禁以廣銷塲合行札飭札到該會即便遵照通飭產棉各地嚴禁攙水之弊並由各該省勸業道明定章程及懲罰規則俾棉業銷途日見發達以保利權切切此札等因奉此查中國出口土貨除絲茶而外惟棉花爲大宗而尤以東南各省如江蘇之通崇海產棉爲最盛查其花身潔白性軟絲長實爲東亞之冠因之中外紗廠樂於購用不意販户攙水圖利天然物產致遭暴殄而買客受損致滯銷路若不亟定禁章恐棉業銷塲日見其絀奉札前因合亟備文照會爲此照會貴會迅即傳知棉商速將攙水作僞之積弊嚴定規章互相稽查庶幾剔除内弊攷察外情俾我華棉之銷途日形發達以保利權而興實業未始非切實整頓出口土貨之一大關鍵也事關部飭幸勿視爲具文務望從速施行須至照會者 
國外新聞 
[英倫加冕慶典之餘聞]  
　　二十七日倫敦電云倫敦觀燈之人夜多不睡今日街中仍極擁擠守觀御駕鹵簿者集於散毋斯河隄上當英皇幸臨離宫之際砲聲隆隆適有小雨繼即稍放晴光前列有騎馬侍衛中雜海軍砲兵中隊及御林軍大砲隊軍樂隊御車配以乳色良馬八匹吉靑納將軍騎馬行於車右時雖忽雨忽霽皇與皇后仍乘無頂之車皇衣陸軍大元帥制服后衣白色華服戴藍色巨冠綴以駝鳥羽毛所過一路歡聲雷動直至御蹕回宫始已同日栢林電云德國各報對於倫敦舉行加冕慶典之歡祝情形紀載頗爲注意英國各報亦極讚國民之誠摯 
[萬國水手罷工九誌]  
　　二十七日倫敦電云各水手已允照宇林開塞爾公司之議每月增加工資十先令按星期一日各水手猶反對此議英比輪船公司亦擬照此而行豫料比國各公司將以此爲調停之計云 
[法國内閣辭職]  
　　二十八日倫敦電云據巴黎電稱上議院討論陸軍事宜之際陸軍部大臣戈華郎將軍宣稱現在法國並無大元帥政府主張簡首領數員分區自由行事而總權則仍歸内閣掌握彼等竭力反對以國家命運置之於一人之手因此制實引起一八一四年及一八一五年之亂也下議院將陸軍大臣之宣言解釋之後卒將政府反對之議案通過計贊成者二百三十八人反對者二百二十四人内閣遂全體辭職（以上譯文滙報） 
小說 
[殖民小說華僑淚（五十一）第七章]  
　　范鳳洲見區輔華一定要到上海。料想和他再說。也是枉然只得回過頭去。瞪了盧觀察一個白眼。口中向區輔華道。你旣然决意要去。我們也不便阻攔。但是上海地方的人情險惡。良莠不齊你又是個有錢的人。須要處處小心。不要落了人家的圈套。叫那班卑鄙無恥的小人。想不着你的好處弄不着你的錢。方才妥當最要留意的。便是那嫖賭的兩件事情。上海的那些靑皮光棍。都是借着這嫖賭的兩個字兒。設局害人你雖然不能戒嫖戒賭。但是到了那嫖界之中。博塲之上定要格外小心。斷斷不可大意。在你多花費幾個錢。原是小事但保不定要閙些意外的亂子出來你只要刻刻記着我的話兒就是了。這一席話原是指着盧觀察說的。盧觀察不由得有些面紅跼蹐起來。區輔華聽了。雖然覺得不差。却暗笑范鳳洲過於膽怯。天下的事情。那裡怕得許多。心上這般想着。中不免隨口答應。范鳳洲看著盧觀察那般掇臀捧屁的樣兒。心上好生不快。正想立起身。來走出去。忽然向盧觀察道。方才觀察說是有緊要公事。和我們商議。不知究竟是什麽公事。還請觀察講個明白。盧觀察笑道這是晚生的一時權術。惟恐諸位先生不肯賞見。晚生又極想瞻仰諸位先生的顔 
 
 

Page 27

 
 
色。所以大膽使了個詐語。其實没有什麽公事請諸位先生不要見怪。說着。便站起來。左右開弓的對着衆人。一連請了幾個安范鳳洲。等没奈何。只得也折腰屈膝的。向他答禮。無奈范鳳洲等。是從來没有請過安的就是見了章制軍也不過打幾個拱就罷了。那裡比得盧觀察的請安熟溜旋轉如。飛雖然也勉强回了個半截安。却覺得十分倔强。甚是不便。范鳳洲回了禮。便向盧觀察笑道。我們還只道觀察是爲了金錢主義。要來和我們商議。誰知並不是的。我們眞是以小人之腹度君子心了。盧觀察聽了這幾句話兒。覺得狠有些兒鑽心刺骨。面上也不禁紅了一紅。范鳳洲便向鄭國昌等使了眼色。趁勢大家都立起身來道。我們還有些小事。失陪觀察。輔華在這裡陪着觀察罷。但是觀察同著他到上海去。一切事情。他是都不知道的。請觀察隨時照拂。不要讓他落了别人的圈套。我們都承情得狠。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
來稿 
[請弛靑浦縣屬朱家角鎭戲禁意見書（來蝶軒主]  
　　我鎭向有城隍行宫亦稱大廟中恒產不多其歲修雜支等費皆取給於捐若猪捐年收錢一百千若花生捐年收洋四十元此外又有各店舖统捐名之曰萬善緣年收錢一百千近十年來捐數漸短每年約收錢八十千而其大宗進欵則全恃米捐抽捐之法於鄉民糶米時每石提錢六文由米商彚繳光緒七年每石加收一文捐助接嬰十二年由經董議定米捐每石七文以二文作接嬰捐以一文半撥修闔鎭水旱各栅以四文半歸入大廟宣統元年復由經董會同米商議定將米捐每石改收洋碼一分由商家包認捐數年繳洋二千元除以二百元撥助商會以九百元撥助學堂以二百元撥助接嬰以一百元撥助修栅外尚餘六百元仍撥歸大廟蓋是項捐欵取之於農繳之於商商家與農民固分擔義務者也顧捐户終歲擔任義務不能不思所以報酬之慰勞之故於每年二三月間酌提捐欵演神戲三檯先期牌示以娛大衆鎭上舖户鄉下人民莫不視此舉爲相當之投贈遐邇來觀相傳咸豐年間有王姓廟董因戲期遲誤一天被衆扭綑廟門石獅子前揪斷髮辮由是凡爲大廟董事者於演戲一節奉行罔敢或違此例不知創於何代大致總在兵燹以前行之迄今埀數十載蓋自有捐以來卽有演戲之事亦自有捐以來即未嘗有抗捐之事歷任地方官亦從未出而干涉之意者春祈秋報歌舞昇平區區習俗相沿之舉誠有無煩賢父母之過計者初不料近年來官府迭有禁戲之諭也顧官之禁戲其斤斤焉爲吾民慮者大要不外六端曰迷信神權曰縻費鉅款曰殃民歛錢曰集衆聚賭曰游手滋事曰淫劇害人而不知之六端者胥不足以繩我鎭大廟之戲也城隍之神本非淫祀文武官員猶且朔望行香春秋致祭使必以演戲酬神者爲迷信則何不併朔望春秋之敬禮而盡廢之母亦以祀典所關不可無崇德報功之舉耶不然聖如孔子何猶美盛德於鬼神敬鄉儺以朝服耶則迷信之說不足云也每届演戲戲資不過二百元左右而此三五日中商家莫不利市三倍其小本營生者爲尤甚霉令市面蕭條賴以補救故公家輸出之費少而地方輸入之費多設必靳此區區不獨商業受具影響併恐輸捐之民不獲觀戲卽不樂出捐因節有限之戲資而失無數之捐欵恐始因禁戲而謀節費繼必因罷捐而遂無費之可節又豈計之得者則縻費之說不足云也他處往往因戲而籌資獨我鎭則儲資以待戲無所謂歛錢更安有所謂殃民者况逐年戲價旣有比較尤不便任意開支經手者實用實銷照牆榜示稍有舛錯即受萬人指駁故徇私分肥之事尚無所聞則歛錢之說不足云也鄉村僻壤每假戲塲號召賭徒故欲圖聚賭必先謀演戲若我鎭之戲其宗旨本不在賭查十餘年前間有光蛋游民在鎭誘賭近來禁令日嚴此風已戢而一般愚民又以看戲熱心深恐因戲聚賭必干官法官將因禁賭而併禁戲故相率戒賭以期達必能演戲之目的則聚賭之說不足云也我鎭戲例流傳已久歷届開演未聞有騷擾情形惟紳董中苟有主張輟演者則羣起反對故演戲未必滋事而不演戲則難保其不滋事况一鎭之中官界有澱山司紳界有巡警局舉凡臨事之彈壓與夫事前事後之保衛諒所優爲則游手滋事之不足云也花鼓淫戲久干例禁若我鎭所演係京崑兩班之戲要皆擇忠孝節義故事登塲扮唱俾愚夫愚婦於嬉游之中得觀感之趣遇有稍涉猥藝者慮凟神明例不點演故此舉非徒與社會無損且與社會有益較之宣講員之演說藉以激發人心開通民智者何莫非異曲同工耶則淫劇害人之不足云也如上所指六端我鎭旣並不蹈此似亦可以釋官府之厪系矣而蒙以爲我鎭之戲之不宜禁者更有三大原因在請得而縷析言之一曰揆之於理而不當禁也查律例本無禁戲專條故近時優人供奉内廷者旣時有所聞而京外衙門遇喜慶則有戲娛賓客則有戲未聞有禁之者至民間演戲他處無論矣即以上海一隅而論南北兩市客帮會館林立館皆供神神皆有戲而振市公司之創開新舞台尤以是舉爲振興市面之要點未聞有禁之者上行下效理有固然何獨於我鎭而歧視之是理之所不當禁者其原因一也一曰準之於情而不忍禁也古人藏修不廢息游西人星期休假即取此義甚者若公園若球塲若春秋賽馬賽船莫不各盡游興我中國富家貴族佚樂終身而貧苦小民通年力作不能得片時樂境斯亦極人世不平之事　良有司苟體察及此未必不惻然憫之幸而有此神戲三檯俾若輩得以稍紓筋力略曠心胸其欣喜盻望爲何如者推之近時報章所載震澤則賽雙洋神會矣嘉定則有競渡龍舟矣而松江郡城日結彩懸燈慶賀國會矣凡此皆迹近游戲在上者旣任之聽之而獨於吾鎭之戲苛繩之將與民同樂之謂何是情之所不忍禁者其原因二也一曰度之於勢而不可禁也我鎭演戲之舉相沿旣久此次禁止適在創行新政之時鄉民無識必且因此一端疑及新政種種不便勢不至仇視學堂仇視警局仇視商會仇視自治公所禁烟分所等各項事宜不止而籌備學堂警局商會自治公所禁烟分所等事者惕於感情之惡風潮之險必至畏首畏尾不出一謀不辦一事而後已於是文明程度但有退化而無進步語云星星之火可以燎原近如南匯之川沙遠如嘉善之西塘暴動之案相繼而起前車之覆後車之鑒是勢之所不可禁者其原因三也去冬各米商習聞疉次禁戲之諭迺乘機建議禀請將大廟米捐撥充警費是蓋　從禁戲之令而因勢利導也並非特創禁戲之說而發凡開端也愚民不知官府諭禁在先反疑主張此事者均係本地紳董因之積不能平兩月以來匿名揭帖信函日有數起始而詆毁繼而恫喝各米商亦知前議失於持重第旣經禀縣有案無從起滅自由而廟董某君又以禁令煌煌示便通融辦理於是相持觀望致謡言日甚一日有謂將搗毁各局所者有謂將毆辱某紳董者有謂鄉民此後將赴他埠糶米永不載至我鎭者雖杯蛇市虎所言未必盡眞第此時最可慮者警局之月捐商會之常年捐各店鋪皆藉詞延欠萬一各項捐款一律抗繳恐舉辦地方公益無所取資頓形竭蹶况我鎭籌備新政雖立各種機關然辦事者祗此數人兼籌並顧故一端掣肘全局即易於牽動目下旣有如此現象若不亟籌調停之法將響影所及尚不知伊於何底所謂調停之法奈何則莫如仍開戲禁而已顧戲禁宜開而官紳面子尤不可不顧否則無意識者此後設有種種非禮之要求更將何以應之查官所禁者神戲也此外之戲本未嘗盡禁也若愚民則但求有戲可看於演戲名目本不深求也爲今之計莫若停止酬神之戲改演恭祝萬壽之戲伏查正月初十十四等日爲兩宫誕辰率土臣民理宜慶祝今春以國制未除自應另日開演補賀從用年起准於元宵節前演戲三天專爲祝嘏而設如此辦法旣與從前文告不相矛盾且一則可以興起其尊君愛國之心一則使知憲 
 
 

Page 35

 
 
政方新亦有俯順輿情之舉庶一切猜疑疾視之心消弭於小覺庸非一舉而數善備與抑鄙意猶未盡者我中國全國政策未能大同文網之疏密動視上官之好惡以爲衡甚至一省之中道府州縣輒各自爲風氣故有時法律所不禁者命令得而取締之原其所以取締者何莫非息事安人之念所迫而出也徒於社會上之心理風俗上之習慣未盡洞燭而無遺故上種善因下反報以惡果至是而勤求民事者亦將啞然失笑自悔其多此一舉也是故官之禁戲將以保護治安也蒙之請弛戲禁亦正所以保護治安也官之禁戲將以保存經濟也蒙之請弛戲禁亦即所以保存經濟也衡量於常變經權之際審擇于從違可否之間處事本無成心爲政惟求其是必迴護其最初政見而以反汗爲難坐使一鄉一邑之間將因細故而釀巨釁我知賢長官斷不出此草茅下士管見旣伸天職斯盡發號施令之權請以俟之當世之臨民上者 
　　按是篇甫脫稿後已聞該區自治會各員董提議請弛戲禁大旨以該會成立伊始擬會同商會學堂警局擇日演劇懸燈作補慶國國之舉就商監督蔣邑尊亦頗贊成從此風潮可望平靜此舉誠由就地紳董善於調停而蔣邑尊之顧全大局善體人情尤足令都人士稱頌弗置已著者附識 
 
 

Page 36

 
 
   
 
