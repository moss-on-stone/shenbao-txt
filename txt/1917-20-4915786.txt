# 1917 - 20 - 4915786

 

Page 1

 
 
   
 
 

Page 2

 
 
   
 
 

Page 3

 
 
時評 
[鄭家屯案（冷）]  
　　鄭家屯案之中日交涉今已完全了結矣以案初起時兩國所執之議論與今日結果相較不可不謂兩方各自讓步矣雖然所謂眞正之讓步者其果孰讓之耶 
　　以中國今日之情勢言讓步與否勿暇論及能了結而不損國權已爲大能蓋外交之積勢不自今日身任外交之當局者成之更不僅歷來身任外交之當局者成之决不能責之過苛也唯望兩國旣以讓步之故了結此至難之案自後各誌此讓步之精神共敦和好勿再發生此種難案則中國之受幸爲非淺矣 
[命令]  
　　一月二十六日大統令薩克來夫斯齊給予二等大綬嘉禾章此令 
　　又令陶炯照晋給三等嘉禾章此令 
　　又令圖伯鳥佑圖色多爾濟均給予三等嘉禾章此令 
　　又令遲興周給予三等嘉禾章楊粹仁陳光勛曾寳森陳檏均給予四等嘉禾章此令 
　　又令陳震周湘均晋給四等嘉禾章此令 
　　又令張維輪給予三等文虎章此令 
　　又令周慶雲給予四等文虎章此令 
　　又令參謀總長王士珍呈請任命劉鴻文爲吉林陸軍第一混成旅參謀長黄炳善爲吉林督軍公署少校參謀應照准此令 
[專電]  
　　北京電政府今日（二十七）將對兩院宣布鄭家屯案經過及交換公文聞第一次交換計二件第二次交換計六件 
　　北京電鄭家屯案日使末次公文仍要求設警謂非此不足以治日人犯法亦中國之利外部答云絶對不能承認若果實行即認爲侵我主權 
　　北京電今日（二十七）參衆院因政府要求開會外交總長出席宣告鄭家屯案 
　　北京電今日衆議院二時開會陳主席政府委員伍朝樞報告鄭家屯案交涉結果（一）申飭二十八師長（二）處罰軍官（三）出示告諭禮遇日本臣民（四）督軍表示抱歉（五）給予吉本五百元卹全三時散會 
　　北京電鄭家屯案已完全了結將向兩院宣布其大要（一）撫卹日人五百金（二）奉督派人向關東都督道歉（三）出示優禮日人（四）訓斥師長（五）處分有責任之 
全部撤退又軍警兩問題决定警察顧問將來以該處地方官自已之意决定聘用與否餘暫不提起 
　　北京電林日使因鄭家屯案已决擬二月初旬回東一行大約三月中旬回任 
　　北京電伍外長病未全痊其夫人昨已到京 
　　北京電今日參議院開會（一）選協議會委員十三人馬君武等當選（二）議嗣任期内死亡卹金案照衆院修正通過休息後伍朝樞出席照印成公文報告鄭家屯交涉始末衆無質問湯漪動議請總理財政總長交通總長出席質問交行借欵交通次長到餘缺席定下次質問 
　　北京電陸宗輿赴日本聞帶有某項任務 
　　北京電元首與段總理前日對於用人方法有所詳談如奬勵軍官及任用知事皆主愼重 
　　北京電憲法各派期四月間成立 
　　北京電蒙藏參議員擬修正選舉法任期六年以免改選困難 
　　北京電政府派張焌樓祖迪黄 
國恩襄辦華僑選舉带宜 
　　北京電報紙法各部簽註未齊聞今日可提出閣議法部對於警廳停止發行之條太廣漠不贊成 
　　北京電國務院僉事濮某所瘋狂已免職昨以秘書長各義向各處致電又將秘書廳某之皮包竊去聞内藏重要稿件同院均竊去聞内藏重要稿件同院均被擾 
　　北京電内部將組織研究地方自治委員會 
　　北京電政府日内將提交五案（一）添設鎭守副使（二）實行裁釐加稅（三）改道尹爲州牧（四）禁省財不正營業之競爭（五）裁各省財政監督 
　　北京電法部昨呈司法獨立辦法（一）取消行政官監督權（二）恢復審檢機關（三）川粤浙鄂設大理分院 
　　北京電合日南洋公學（即上海交通部工業專門學校）與西人比賽足球南洋勝四西人勝一 
　　成都電駐省六師滇軍一部份因索團年餉未遂在東較場譁變當道派隊彈壓變兵奪開新 
東門逃去在城外牛市口搶刧商民數家現經擋回待審 
[外電]  
　　紐約電頃聞德潛艇若干艘在大西洋中與德國軍艦摩威號聯合行動共已撃沉商船二十九艘（二十五日） 
　　紐約電華盛頓政府决計允許商船武裝自衛經過巴拿馬運河（二十五日） 
　　紐約電新倫敦之人民今日聞德國潛行商船德意志蘭號又越過大西洋而入該處海港之消息大爲驚訝但此消息並非事實實則航海之拖船一艘居民在遠處見之致以爲酒行商船耳（二十五日）以上大陸報 
　　成都電蜀省各處皆慶賀舊曆新年各商業皆暫停惟官場禁止燃放爆竹星期一日夜間軍警兩次衝突一在城門一在東關警士死傷數名（二十五日） 
　　海防電安南總督薩拉氏已抵西貢大受歡迎（二十五日）以上路透電 
　　奉天電鄭家屯問題中日協定條件中應由張督軍訓令部下軍警及地方民愼重中日關係預防滋生事端維持中日親善等已由張督軍通飭週知（二十七日） 
　　奉天電蒙匪現仍猖獗寒氣冷烈剿辦甚難故奉天征蒙軍於二十七日一時暫退回省 
（二十七日） 
　　東京電四國銀行團擬於三十日在倫敦開會（二十七日） 
　　北京電解决鄭家屯問題公文本日午前九時以漢文發表其内容與外間所傳無大差異大要如左一申飭第二十八師二應負責任之中國軍官按照法律酌量處罰其應嚴重處罰者當從嚴辦理三於日本臣民雜居區域之内待遇日本軍民須以相當之禮應卽出示諭告一般軍民四奉天督軍以相當之方法向關東都督及奉天日本總領事表其陳謝之意此舉在旅順實行其方法由該督軍任意辦理五給日本商人吉本弔恤金五百元 
　　此外向有口述如左軍官學堂無聘外國敎習之必要聘用軍事顧問一事中國政府存記其意警察權問題不能承認 
　　此外又有别項要求撤退駐在四平街鄭家屯間日本軍隊之事日本允俟中國政府將此次 
鄭家屯事件决議之五條完全實行之後卽將該事件發生以後增派日本軍隊全部撤退中國外交當局本日午後將此顚末報告國會（二十七日） 
　　東京電議會解散之後政界凖備總選舉忙碌非常（二十七日） 
　　東京電内閣將於二十九日開臨時閣議討議總選舉日期及解散理由宣明今後所信之件（二十七日）以上東方通信社電 
[戰電]  
　　倫敦電海軍部宣稱巴西泊拉姆布柯來電徵實下列諸船爲一德國襲撃船轟沉之說英船特拉瑪蒂斯特號（五四一五噸）拉特洛希爾號（四三一○噸）光尼號（二八九○噸）里碩拜愛化爾號（四四六一噸）芒台姆泊爾號（九七九二噸）喬治王號（三八五二噸）伏爾台爾號（八六一八噸）喬桀克號（一○○七七噸）法國四枝桅桿船南台斯號（二六七九噸）亞斯尼萊號（三一○三噸）又稱英船塞英齊哇杜爾號（四九九二噸）被拘已由德員駕駛雅洛台爾號（四六五二噸）被拘德船以沉没諸船之人四百名移置該船遣之他去行蹤未明（十七日） 
　　倫敦電海軍專家之意德國襲撃船初必運動於北大西洋繼乃南下（十八日） 
　　里哇台爾茄萊洛電德國襲撃船必係摩威號無疑現信該船乃懸丹麥旗駛離基爾艙面高堆乾草藉以掩蔽其魚雷管且携有安置水雷器具望遠之烟囱及改變外船形之材料英船塞英齊哇杜爾號被拘後已改爲襲撃船（十八日） 
　　倫敦電德國公報宣稱英船雅洛台爾號在大西洋被拘今已押入斯文門特港（普魯士）該船所載之物多係戰品與糧食值價甚巨（二十日） 
　　倫敦電俄國公報云德軍猛轟後在鐵魯爾澤地與愛河之間加爾成東面進攻迫令俄軍北退一英里半戰事進行未已（二十四日） 
　　倫敦電德國公報云德軍在愛河兩岸廣十基洛邁當之陣線進攻俘敵一千七百十四人奪獲機關鎗十四架（二十五日） 
　　倫敦電德國公報云德軍已棄土爾門北面多瑙河三角洲之北岸（二十四日） 
　　若西電天氣奇寒戰事暫停（二十五日） 
要聞一 
[日外相演說外交方鍼]  
　　東報載日本本野外務大臣在議會發表現内閣之外交方針其關於對華方針略謂近年中國發生之事故當爲諸君（指議員）之所熟知無待贅言惟中國多故中日關係遂不圓滿時至今日有補此缺憾而圖圓滿之必要矣日本鑒夫政治上經濟上中日關係之密接熱望中國採用近世之文明而不惜爲之將伯也然日本雖以善意遇中國而華人對於日本之猜忌如故也惡感如故也抑又何歟以本 
大臣（本野自稱）觀之日本有投入中國内部政爭漩渦中之傾向爲其最大之原因謂余不信請詳陳之溯自清室授政建設民國以來中國發生多數政黨日本或同情於某黨或結好於某派要皆擇其個人之政見及感情之所好者而援之使之執政權在當事者固皆掬誠出此其如不良之結果隨之歟卽如民國成立時日本之態度以及對於袁　爲總統時之行動罔不使華人發生反感而遭列强誤解也現内閣斷不採此政策敢鄭重誓之於諸君之前者也日本政府誠心切望中日關係之親善故希望其漸次實行各種改革以圖將來發達且中國倘有所希望决不惜與以必要之援助使中國了解日政府誠意之所在雖然中國是否信賴日政府有待於中國自决也日政府斷無助長中國某黨某派之事亦無欲圖親善而親某黨某派之意要之日政府所最希望者爲中國進於文明之域而無障碍最憂慮者爲内亂不已以致滅裂淪亡惟望其進步 
故善助之惟慮其滅裂淪亡故防止之然後中國之獨立可得而維持領土可得而保全也凡此云云爲現内閣對華方針之一也本野氏又就南滿東蒙言曰日本在中國尚有佔特殊地位之某地點則南滿東蒙是也日本之防護是等權利爲日本政府對於日本國家當然之義務至於中國尊重日本之權利又爲國際上當然之義務中日親善在是矣在中國亦宜取與日本同一之態度否則親善終無望也然本大臣深信中國旣了解日本之意思中政府亦必出相當之態度也日本之於中國以地理關係又以班治經濟上之利害關係居特别地位此爲不可爭之事實顧列國與中國之關係亦復密切亦不容或忘者也是故日本一方自護其利益　時不可不尊重他國之利益易言之日 
本與諸締結特殊協約之國宜取同一之步調以圖調和日本與列國之利益也本野氏演畢前外相石井子爵（現爲貴族院議員）乃起而質問議長曰外相演說時有前内閣援助中國之一政黨而干涉其内政之說此語爲國家計不容忽視良以本野子爵有根本的誤解其誤解尙屬可恕然因是而使日本外交蒙不利益則不可恕余（石井自稱）當時爲外務大臣兹敢聲明前内閣斷無援助中國一政黨之事斷無干涉其内政之事且不干涉其内政屢經前内閣聲明之矣本野氏聞言亦答以幸母誤解云 
[南京快信]  
　　聞某省督軍昨電馮副總統商同嚴電督促國會速成憲法 
　　副總統府秘書長林長民日前來電定二月一日携眷出京兹聞因馮電促甚急已於昨日（二十六） 
[　　報傳馮副總統有日内入京消息兹聞不確 
　　憲兵司令陳調元已於昨日由蘇常鎭檢察軍隊畢回甯 
　　聞北洋第八師因某要人電阻已暫緩南下王寵惠昨日來寗住下關瀛洲旅館 
　　丹徒稅務所長程伯臧聞因稅收短絀即將撤委 
[]  
 
 
] 

Page 4

 
 
   
 
 

Page 5

 
 
   
 
 

Page 6

 
 
要聞二 
[豫吉兩省之查辦案]  
田文烈有功 
李哲濬獲　 
　　衆議院議員李載廣等前提出查辦河南省長田文烈案經政府答覆免處嗣李君等以僅就田氏用人不當一言亦已足爲不勝任之一端因又提出質問兹復經政府答復略謂此案據查辦委員查復報告牽涉田文烈者僅上用人不當一事用人不當雖屬一時失察究非本身過失至該省長於民國三年到任之初適值曰匪猖獗宛洛汝光一帶蹂躪靡遺經該省長切實整頓捕治盜匪不遺餘力地方始克完聚去歲各省紛亂豫獨安全軍民兩長保衛維持之功俱不可没吾國地方寥廓矧當大局俶擾之秋偶有匪徒搶刦事所難免自不能毛舉一二前事以爲歸罪之由要之此案旣經派員查明政府根據報告秉公分别處理該省長旣經大總統特令免議並無不合之處相應咨復貴院查照可也 
　　國會議員提質問書者日多政府答復大都不得要領惟參議員質問關於李哲濬辦理磐石銅礦一節李竟被部查辦因而獲譴兹將國務院復參議院咨文錄後國務院爲咨覆事准貴院咨開議員姜鴻聲等提出吉林財政廳長李哲濬從前辦理磐石縣銅礦局措 
置荒謬質問書一件希答復等因當經抄錄原書咨行財政部轉咨吉林省長查復去後兹准復稱接准部咨後并據該廳長呈稱在銅鑛總辦任内奉部令赴京奉各處查案事事未能躬親有無錯誤亦難遽信請澈查等語當經派員按照各節前往澈查兹據該委員復稱遵卽馳赴磐石縣銅鑛局逐細查明開具清册呈請核辦前來查閱該委員查復册内列該局冒支各欵竟有一萬餘元之多殊屬駭聞並據該委員聲稱李细辦未能常川駐礦辦事以致鑛務廢弛核與該總辦呈稱因公赴京赴奉事事未能躬親等語固屬相符然局務重要著手之初宜如何選用員司認眞整理乃竟聽任不職各員上下其手揆諸爲事擇人之義實屬咎無可辭迨經造報用欵尤應躬親審核詎該局所呈决算各册據該總辦竟未寓目卽使彼時在京未及核閱亦未蓋章而職務所關究屬責無旁貸應由該總辦迅將經辦各員一律交出聽候發交法庭依法究追如該員等侵蝕各欵繳不足數仍由該總辦擔負完全責任代爲賠交不得絲毫短少至於該總辦放棄職務用人不當自有應得處分應俟法庭訊明經手人員再行核辦除分咨並令行該廳長將經手人員交案究追外相應咨請大部查照轉咨等因由部咨復到院相應咨請貴院查照可也 
[舒禮鑑騙欵案之申辯]  
　　湖南省長譚延團前曾電告鄂督軍王占元以舒禮鑑造謡煽惑騙欠湘欵請代捕解湘等情旋接舒禮鑑電稱譚未視事黨人欲誣陷其罪等語昨舒復有電致中央其文略謂本晚九時忽經漢口洋務公所逮捕稱奉王督軍令准長沙譚督軍電稱舒禮鑑造謡煽亂借騙鉅欵乞飭交涉署照會法領遞解湘省等譜現被押夏口縣署聲稱明日即行解湘急如星火形同盜匪重犯竊禮鑑不願服官屢經面陳總統鈞聽進取心灰寗肯煽亂平空庻陷證據安在至借欵係以漢口舵船口地皮七千餘方向湖南銀行抵押紙幣原係經營礦業革命事起禮鑑運動獨立用欵甚鉅以致虧 
累又加禮鑑出湘後礦産悉被侵佔以致停止營業届時未能償豈可指爲騙且抵押有産何竟遽爾逮捕其用心無非趁譚督軍尙未接事借詞圖害情節顯然若到湘中何堪設想禮鑑一身雖不足惜其如破壞法律玷汚共和何伏望大總統總理依法保障俾免解遞若疑禮鑑有他即應飭解京交法庭訊究雖死無憾迫切陳詞伏乞埀察舒禮鑑叩云云今日中央又接武昌王督軍電舒禮鑑案當經緝交夏口縣看管未奉明令不悉眞像尙未電復湘督究應如何辦理請示遵行云云政府如何覆電尙未聞知 
[金融維持會上政府書]  
請維持北京市面 
　　舊曆臘底各地金融較之往歲皆緊急數倍而京中市面尤甚其時金融維持會曾上書大總統及國務總理略謂竊維國家之成立由人民而組織人民之生存恃金融而維繋金融擾亂則民生困金融涸竭則民命危語云民爲邦本本固邦寗本實剥矣國烏能存溯自民國以來内訌迭出元氣彫殘司農仰屋窮民無告上年停兌院令頒布後社會頓呈恐慌之象奔走呼號若儳焉不可終日者我大總統本慈祥愷悌之心發而爲拯焚濟溺之舉就職之始我總理危難受命力膺難鉅蒞任之始卽以中交兩行兌現回復金融舊觀爲念苦心經營孹畫周至舉國上下同申欽感惜當局者不能仰體德意俯恤民艱半年來荏苒因循莫知所措洎市面敗壞人民困苦兩臻極點之候始有敷衍之兌現不旋踵而又有限制之兌現夫不曰兌現人民猶有希冀兌現之一日於國信仍無所損失旣已兌現而忽加限制是阻礙兌現前途損失國家信用也且方兌之初當局者必有凖備而不能貫澈對於人民謂之失信對於典守謂之溺職更就兌現人民苦况言之京師兌現區域計十有一所各所户首常見千百老幼男婦鵠面鳩形摩肩接踵蚤夜伺候擁擠爭先際兹氷天雪地之日風餐露宿饑寒交迫因之而損失生命者時有所聞吾民何辜罹此茶毒聞外人常撮此慘影郵寄各該本國載在報端傳觀國人以光天化日之下京師首善之區竟演出此種慘狀人道縱不足惜獨不念外人之訕笑乎此就中票兌現情形不能不設法維持者一京師市面通行之紙幣交行倍多於中行交行兌現遥遥無期幣價因之日落幣價落則物價騰小民日市苦力及販夫日認細物所得者半皆交幣旣折於幣價復騰於物質輾轉虧損生計愈蹙致呈流離失所破産相望之象蒿目　心莫此爲甚轉瞬陰年將届商場結束銀根奇緊周轉不靈倒閉停歇含寃飲泣而已此情此境更爲急迫若不設法彌補來日大難將有不堪設想者此就交行未兌現情形言之不能不設法維持者二自中行開兌後外人常挾巨欵要求全兌近聞又以賤價囤積兩行紙幣以爲遲日大宗之兌換我國人民　外心切一有要挾罔敢不從况挾劵求兌尤爲師出有名拒之不可兌之不能是開兌以維兌以維市面惠人民者轉不啻授外人以奸利也且近來吾國商揚消受貨物之最暢消售額之最巨者惟舶來品自停兌頒布以迄今兹凡與洋商交易莫非現貨彼各國在京市發行之紙幣信用未損轉得易我現金暢行市面而富商大宦之以現金存儲生息者更不可以計數似此正貨流出靡所底止殆格里森所謂謟貨爲惡貨所驅逐者耶此就防止正貨流出不能不設法維持者三本會怵目時艱不揣　陋竊欲以土壤細流之見爲泰山河海之助凡耳所聞目所見良心上所不能自安者不得不據實上達爲國家求福利爲生民解倒懸情委重大禍急燃眉伏懇我大總統總理念商民之艱阨全國家之信用防利權之外溢另籌巨額或劃撥美欵若干萬以維持市面金融扶植人民生計勿任惶悚待命之至謹呈 
[鄒魯請開放三海爲公園]  
　　衆議院議員鄒魯請開放北海爲公園特提出建議案刻經内務股審查修正報告大會矣其文云自昔吳台獨樂麋鹿終來文囿同民雉兎亦往卽一園林之微而開放封閉識者於以覘國運察世變焉近世公園之制肇自泰西倣於日本蓋以殷　要地繁萃首都設無空曠之場以適游觀之樂甚非所以道民鬱彰土美也我國嚮於斯例未有所考然傳稱原國詩咏靈台古義就湮濫觴猶在特非後之華林玉津所可同日語耳民國紀元於今五載京師首善之區中央公園之建雖見經營終多缺憾於此而欲暢羣動之茂息溥同樂之宏化隘已西苑中三海者池臨太液潭匯積水金京擴其曩規瓊島標其勝概繚亘接檻丹碧相屬嘉卉灌叢蔚森無際水木明瑟林麓幽邃眞塵界之仙都清賞之靈境也該處南中二部今已爲大總統公府駐地無庸更議而部北一方寢將荒棄綠莎迷徑丹荷委浦風烟自成其閒曠暉陰迭更其朝夕雖地運宸御樵蘇之禁宜然而時際共和光景之閟可惜爲此建議焉府因仍舊基式廓新構將北海一部另闢公園永予開放衡其面積之富足爲胸拓之資明袪塵囂潛消沴戾旣助眷念團家之美感更增保存古跡之摰情導公德則程度益高劑勞愁則伊鬱盡釋一舉成而諸善備兆民悅而幸福來誠治化之攸關匪擴張之徒事者已 
[粤路股東大會紀議决招商包辦]  
　　民國六年一月八日粤路開股東會宣布年結並據省港　股東來函提議請部收歸國有或招商包辦及議廣三路局姚局長違法侵權事邀請總商會九善堂院到會集議是日省派王警察廳長爲代表鎭守使派張希栻君爲代表到場監視秩序極爲整肅王廳長宣言今天係粤漢鐵路開會宣布年結及該路股東提議請部收歸國有或招商包辦兩問題均屬重要之事省長適有要公未暇親臨特派本廳長爲代表請蒞會諸君悉心研究各守秩序不可攔入他事云云隨由宣佈員宣佈開會規則及開會理由各股東公推鄭陶齋君爲正主席葉惠伯君爲副主席鄭主席演說云鄙人向因身體多病十年來不聞路事現因本路無欵派息有議請部收歸國有或招商包辦鄙人並無成見請各位公議宣佈員宣佈本路年結業已印送查閱如有不合之處請卽聲明全場均無異議旋將國有招商兩問題研究初議收歸國有全場反對繼議招商包辦全體贊成主席乃起言招商包辦章程請衆選人起草潘栽衡股東謂該項章程應由董事局起草然後再開股東會表决董事局係總立法機關經多數股 
隔膜姚公溥謂宜公推股東二三人會同董事局磋商洗燕穆謂招商包承應定爲華股請訂入章程林澤豐謂包辦章程請舉精通路事者二三人協同董事辦理各股東討論良久隨由正副主席宣佈先行電部呈明本日會議一致贊成招商包辦備案後再由董事局妥議章程并登報徵集各省埠股東條陳辦法俟兩月後再開股東大會將章程核議表决衆贊成接議廣三路事衆股東因姚步瀛違法專横較前愈甚僉謂交通部以一人之私愛失全粤之人心殊非所宜均贊成聯合全體股東力爭商股固有之權并請創辦人九善堂院商務總會維持現狀議畢摇鈴散會 
[倪嗣冲因利銀行之計劃]  
　皖省長倪嗣冲主張鹽觔加價創辦皖省因利銀行爲救死圖存之法近曾以安徽公民名義致請願書於省議會並刋分各界其文略云查吾皖食鹽每年銷行四十餘萬引每引四百斤如能加徵八元分之則每觔只攤二十八文以每人每年食鹽七觔計之則每人每年只擔負一百九十六文爲數至微合之則年可得洋三百二十萬元爲 
數頗鉅除短收之數並緝私經費外以三百萬元立一銀行名曰因利專以補助實業之進行期以十年然後停徵以每年三百萬計十年可得三千萬輔以紙幣可得八千萬以八千萬萬之鉅欵經營吾皖實業舉凡農田之未墾鑛産之未開以及紡紗織布一切工藝之待興者皆可一一興辦五年之後以銀行每年所得餘利酌撥敎育經費以期廣開民智精益求精吾知行之數年成效大著各省官民必有聞風仿效者由近而遠積省成國所以救死者在此所以圖强者亦在此輕而易舉簡而易行取之不多而收效至大持之可久而成功極速孰有愈於此者乎或者曰吾國銀行恒壟斷市利妨害商業所謂輔助進行者恐難盡信曰是不然吾曩在營口見大清銀行囤積黄豆利市三倍而業豆商家日有閉歇審如是誠不如無銀行之爲愈也吾之所謂因利銀行者專以創辦實業接濟實業公司爲限如某人創一紡紗公司需欵五十萬現只招得股本三十萬尙缺二十萬不能興辦商之因利銀行可以三十萬所辦之廠所機器爲抵押息借銀行欵項二十萬立卽開辦其銀行貸欵分若干年限陸續償還又如有一礦於此無力開採銀行可延聘礦師切實勘察俟確有把握時卽由銀行開採迨至成效昭著再將股票出售夫小民可與樂成難於謀始有一因利銀行挽之於前推之於後猶慮吾皖實業不能發達者吾不信也實業愈興商業愈盛何妨書商業之有或又曰所謂因利者吾旣得而聞命矣第人情變詐世路險巇萬一管府提撥經理侵蝕可若之何曰是又不然夫此三千萬鉅欵出自吾皖之三千萬人民則所謂銀行者即吾皖三千萬人民之一大公司成立之初即呈明政府立案夫人民所有權相續權公司條例分見於憲法民法商法諸篇爲之保障不惟吾皖官吏不能動撥分文即以政府之威力亦斷不空其侵犯者也其遇暴亂之時有以威力刦奪者事平之後吾三千萬人民及吾三千萬人民之子孫有目有口亦必迫令賠償而後已此前說之不足慮矣至社絶侵漁 
之法擬寄之省議會夫省議會議員固吾皖三千萬父老子弟所公舉而爲吾皖之主人翁者也法　銀行設經理人副經理一人經理由省長提出交議會通過副經理由議會提出經省長認可其餘用人即由經理完全負責另立一董事會董事名額或二十名或十二名以省議會議員充之由省議會投票公舉其銀行營業動欵在一萬元以上者必經董事會通過年終賬目先由董事查核再交省議會審計佈告六十縣縣議會分貼城鄉俾衆週知其有通同舞弊侵漁行欵者一經發覺控請法庭照律嚴辦追令賠償庶幾弊絶風清立萬年久大之奉矣或又曰因利銀行之有利無害信如君言第非常之原黎民懼焉兵燹之餘民窮財盡再加鹽價能否實行曰此即吾痛苦之說而願吾父老兄弟再三權度者也吾今歲行軍師過湘鄂之境宜昌鹽價每斤三百二十文岳州鹽價每斤二百六十文未聞湘鄂之民因淡食而致死也溯之二十年前皖北鹽價每斤三十餘文今則倍之皖中皖南更增至百數十文亦未因淡食而致死也矧吾說之所加者僅每斤二十八文又以十年爲期非忍此終古者乎又况因之生利以爲吾救死計乎所謂望我父老兄弟所再三權度者此也抑更有一言爲我父老兄弟正告者勿以貧富之見而從違異致是也自商戰之局開我國財貨日爲泰西所吸收昔之富室今曾有存焉者乎循此以往其日即凋零可知也自洋貨輸入土貨淘汰工商失業流爲餓莩者不知蔑千萬人矣循此以往其不相率淪胥者幾何哉富者貧貧者益貧身且不保國何以立人即不愛其國未有不愛其身家與子孫者誠得吾說而行之富者因銀行之利興辦實業可以保其富貧者因富者之利圖謀生業可以療其貧山富加敎子孫均蒙其福卽使政煩賦重而吾民之財政充裕負擔亦不以爲苦利家利國胥由於此聖人所謂因民之利者正此謂也誠如此吾皖人之榮耀爲何如吾國家之强盛爲何如亦何憚而不出此乎嗣冲悚來日之大難懼民生之惟悴以公民資格發爲言論瘏口曉舌大聲疾呼以貢獻於我省議會並徧告我父老兄弟如承議决通過當再呈明政府並撰擬章程咨明省議會核議施行全皖幸甚嗣冲幸甚 
[紀飛雲緝私小輪撞沉事]  
　　南京下關掣驗局各員可因歲暮需用向局長預借薪餉該局長潘祖光准予所請當派委員乘該局緝私飛雲小輪駛赴揚州運署請欵舊曆十二月二十四日由揚領欵回師是晚八時駛至十二圩夾江適日清公司南陽丸由上而下飛雲小輪一時避讓不及船身致被撞散立時沉没該輪管帶石城及委員謝某及在船兵士水手火夫共十五人全行落水呼救南陽丸急欲開駛遂亦擱淺其時南陽丸搭客羣請該輪往援及於　　撈救僅活三人而飛雲輪管帶及委員兵士水手等十二人均葬身魚腹後經駐十二圩鹽務洋員來儀氏聞警乘巡江小輪趕上南陽丸同至鎭江向海關聲明扣留南陽丸交涉四點鐘之久當由該輪船主簽字承認撞沉飛雲小輪情事始得放行現聞該局潘局長除將飛雲小輪因公遇險淹斃十二命呈報揚州運署核辦外聞已延律師日清公司涉訟矣 
[蕪湖快信]  
　　南京下關掣驗局之緝私飛雲小輪客臘二十四日因由十二圩領餉擬乘夜趕回南京被南陽輪下水撞沉計淹斃十二人該局總稽查謝景洛飛雲船長潘石臣均在其列謝潘家屬皆住蕪湖城内聞該局長潘祖光已赴滬向該公司交涉矣 
　　除夕日西北風忽起天氣轉寒下午四時又見雪入夜十一時始止元旦日天色晴明次晨八時五十分地震約三分鐘之久 
　　蕪湖上年商業凋敝其故因米市不振除烟葉煤鐵等帮稍佔優勝外餘如洋廣布雜無一獲利者錢帮苦樂不匀礶坊帮虧折最巨因新榖登場時購進之稱價每石在二元左右其時洋釐七錢一二分冬臘間稻價跌至一元三四角尙無人過問兼洋釐又縮至六錢七分零再加土數月折息每石約折本八角之譜闔埠礶坊儲榖有五十餘萬之多虧折之數當在四十萬上下云 
客臘剿湖結氷蕪廬交通阻滯小輪僅能駛抵巢縣蕪湖商號派往廬州一　收賬之夥深恐歲底不能回店兼之各小輪向例二十七日停班是以由商會函請各小輪公司添開二十八日一班乃得趕回 
　　客臘歲底每夜長街一帶及二街各巷道啼饑號寒之貧民約近萬人幸各界善士及紅十字會諸會員暗地派人散放米票甚夥 
　　安武軍第一路統領馬聯甲之壽辰係陰曆正月初八日是以此間各界趕辦賀禮異常忙碌 
[齊省長履任後之浙政局]  
　　浙省長齊耀珊氏於二十三日抵省隨帶衛隊六十名暫以蒲場巷警務處爲行轅次日上午接印楊兼省長卽將文卷一切一併移交午後傳見各科職員詢問一切頗爲詳細其詞氣甚爲沈靜内部組織聞擬仿照江蘇省之例將秘書廳與政務廳劃爲兩部其秘書長已延定馮仲賢君（名學書紹興人前總統府機要處内史四川政務廳廳長現任浙江政務廳敎育科科長馮季銘君之兄）現正在擬訂條例中浙省公署前此組織原設有機要民政財政司法警政文牘等秘書六處總務内務教育實業等四科此外又附設政務參議會全署一切開支每年共需經費二十餘萬元兹悉齊省長爲節省經費起見擬照前巡按使署組織辦理决議裁撤民政警政文牘等秘書三處所有民政一切公文均劃歸政務廳各科直接辦理警政公文劃歸内務科辦理文牘 
 
 
 

Page 7

 
 
　　公文劃歸機要處辦理此外政務參議會雖係諮詢機關惟旣有省議會似無再設該會之必要亦擬一併裁撤而總務内務敎育實業四科仍照其舊每月開支約可節省六七千元每年約可節省六七萬元業已着手改編不日脫稿又聞昨已委任陳毅張朝墉爲本署機要秘書王恩緒爲本署秘書王國鐸爲本署總務科科長均已填給任命狀隨文令發飭令尅日到署視事此外又委任孔某爲本署會計查某爲本署庶務業於二十五日到差供職其餘如收監印等職亦均派人齊氏對於財政一項非常注重聞已命財政廳將關於浙省各項單行法案各檢送一份以便參閱稽考並令將浙省逐年收支情形繕摺呈閱 
[杭州快主]  
　　衛戍司令官童保煊報告楊督軍謂有人在台温等處私行徵兵業由楊督軍通飭查拿 
　　督軍署軍事秘書惟留林之夏諸宗元二員餘均免職另用 
　　吳參謀奉楊督軍諭將本府調查員各給酬勞薪金一月一律裁撤 
　　混成派歸併第一二師後内有數營移駐省城定今日（二十七日）開拔 
　　警務廳長夏超將全省警備隊六區三十五營内河十五署外海十四署曁各縣警察及省會寗波各廳員名人數經費等列表齊呈新省長以便隨時查核 
　　警務處第一巡邏隊五百餘名及新招省長公署守衞營十二連均奉令裁撤 
　　省長公署向在蒲場巷聞齊省長擬另遷他處現在孚覔相當房屋尙未决定 
　　省立甲種森林學校及第二三六八九等師範學校前經省議會議决設立現聞齊省長擬緩至六年度開始再行開辦 
　　浙江病院原撥官産佔有鹽商公所房屋昨奉部令應估價賠償該商 
　　慈谿縣管獄員姜夢熊電省揭縣知事林覲光濫用刑訊縱釋罪犯非法命令請查辦 
[江蘇政黨之癈現]  
　　共和恢復以來一般人士大都取不黨主義迨國會開幕各派議員鑒於諸事進行不克統一因在京聯絡同志結合團體預爲政黨之基礎其影響所及南方各派相率興起蘇省首由舊進步系凌文淵郝儒林俞仁愈等在寗組織省政研究會已於去歲歲杪成立近復有舊國民系方潛楊友熙楊士香許蘇民等搜羅該系穏健分子組織政團標名爲地方自治促進會將來該兩黨正式成立後對於政見互異之點必有一番競爭也 
[江北摭零]  
　　農民張士傑以軍隊藉端誣抄呈請第一混成旅查究馬旅長玉仁以該營在伊家查獲未會烙印鎗五枝剌刀三灣刀各一把解送到旅該民私藏軍械顯非善類若以爲鄰人于維溥等送請修理應即邀同干等到旅以憑質明辦理 
　　由瓜州至寳應運河已經解凍輪船直達由寳應至清江浦尙未融化預計本月内可以回復原狀但恐河水淺涸清江小輪依舊不能通行至鎭江 
　　淮陰縣第三市學委吳某（泗湯縣人）毆傷小學敎員張某聞已赴縣請驗 
　　淮陰查振委員樊時霖會同農會長喬國楨赴第二市陳家集一帶復查災狀以憑散放春振　 
　　清漕運總督松椿之子派人來浦向已經閉歇之同仁源錢莊主張姓提取存欵並赴泗陽縣變賣柴田 
　　灌雲縣知事陶士英由省過浦晋謁道尹及第一旅長後即行遄返該縣 
　　清江南城外贊化惜字社迤東一帶義塚時有人私挖取土致使屍骨暴露該警局已出示嚴行禁止 
清江浦石馬頭蔣興隆於昨晚七時失愼延燒十餘家 
清江警界傳聞將有更動警官消息 
地方通信 
[蘇州]  
　　殷阿昭將次正法吳縣公署偵緝隊隊長潘秀清日前率隊拘獲巨梟殷阿昭解縣收審各情已記前報兹悉該梟解縣後當由裁判員周聽彝提案審訊該梟據實直供與徐老窩子宋老窩子等結合大帮迭次據搶各鎭商民財物不諱聞縣公署擬照懲治盜匪條例辦理已詳請南京軍民二署核示俟奉到批復即當執行 
　　限外加征新章六年爲始吳縣知事署日前接財政廳通飭開省會議决忙漕限外加征改爲二十分之一如兩月以外者加征十分之一等情當以本年忙漕已經起征究應如何辦理爰卽詳請財廳核示旋奉批示謂限外加征新章從民國六年分上忙爲始其五年分忙漕仍照舊案辦理凡限滿未完者仍照十分之一征收以歸一律昨已由縣公署出示曉諭糧户人等一體遵照矣 
　　聯保壽險維持會近聞蘇垣公民顔介凡潘秀清等發起組織聯保壽險維持會一方維持愛衆保險公司不致受他公司倒閉之牽累一方維持各保户所繳之欵不致損失曾經開會公推代表顔介凡等及公正人潘秀清偕同該公司駐蘇經理陳伯近等赴上海愛衆總公司關查情形查得該公司確已照章呈請上海縣轉呈商部註册惟尙未接奉部中復文旋即與該公司商定由公司提出現洋五千元送存蘇州中國分銀行以備出險各户賠欵之用其賠欵中不能搭用期票股票等項致使保户受累該公司均已允諾現各代表等已返蘇宣告各保户知悉矣 
[揚州]  
　　各學校開學期彚誌揚城各學校年假業於陽曆年節給放兹因地方習慣於陰曆亦放寒假數星期現年委已過除省立第五師範未停課外省立第八中學及美漢中學均定於二十日（陰曆）開課縣立商業二十四日開課縣立兩高等初七日開課市立安微丹徒運商三公學及市立各國民學校均十六日開課而第五師範附屬小學已於今日（初三）即行授課矣 
　　發起組織學生會前清時代揚州設有兩淮師範兩淮中學揚州府中學迨光復後停辦兹悉該三校畢業生等擬組織一學生會仿上海環球學生會辦法以聯絡感情交換智識爲宗旨凡已往及現在揚州學校肄業者均得入會刻由發起人許月帆等邀請前府中學校敎員程善之草定章程擇於本月二十五日午后三時假新勝街人壽保險公司内開發起人談話會籌備一切 
[鎭江]  
　　潤州商况錄鎭郡金融界前因銅元出口過多頓形缺之以致市價大跌每元兌價自一千四百文　至一千二百文旋　官廳商會合力維持禁止大批出境市面符以漸復迨陰曆十二月問已可換至一千三百文不意近日市面又復驟跌城外各鏡店掛牌已減至一千二百五十文若不早爲查禁癇次恐慌又將復現矣去歲鎭郡綢縀業狀况稍佳城外銀山門大街門莊各號均可盈餘一二萬至數千不等而尤以新義和號爲最佳因該號花色齊全且又兼洋貨故去歲所進貨品大獲其利聞至三四萬云顔料等項向以德産爲進口大宗價值亦頗平穏近日歐戰未平來路阻隔致鎭郡市價日見飛漲日昨鎭埠染業公會關會提議訂定規則一律採用土産紅花　子巴靛以保利權决定陽　　　　　　　　　　　　　　　曆二月一號實行 
[嘉興]  
　　竊賊刃傷和尙嘉興西門内祥符寺於前是三鼓時被宵小挖垣而進手執凶器任意竊物該寺住持某僧於睡中驚覺大呼捉賊并起床追拿被該竊賊將利丸斫舊手腕昏暈倒地賊遂乘間逃去事後檢查失物約值百餘元次晨由　寺住持報知就近警所派探追查 
　　警所組織消防隊警務張兼所長以嘉興地方遼闊火警時聞特於日前商由各警佐組織消防隊其辦法設警士二十名隊長一名水夫二十名並設火警鐘一座另備救火器具每月約支五百元左右現正籌劃一切俟有的欵卽行成立 
[安慶]  
　　紀皖垣地震情形昨日（二十四號）清晨九時皖垣地震約一小時之久滿城屋宇摇動東門外之江岸亦崩塌數丈一時人民警怖異常前在光緒二十二年時分亦有此事然僅震動數分鐘不若此次之甚也 
　　盗匪兩次刦掠燈培安慶下游三十里許之老贋島及轉江口等處均濱臨大江爲水程通衢故均設有燈培指導來往行輪上年十月間有盜匪十數人將老贋島燈塔内之公私物件搶刦一空當經九江關稅務司單爾函請該關監督呈請倪省長飭屬緝盜尙未破案詎十二月十八日轉江口燈塔又復被盜劫去燈役衣物甚夥又經該關監督呈請省署嚴行緝拿倪省長以該兩處地方係懷寧貴池兩縣交界之地刻已飭令該縣曁水陸警察一體嚴拏逸盜並令嗣後如再有此項事件發生惟該管地方官是問云 
[廣東]  
　　海珠開闢公園之規畫海珠闢作公園一事經朱省長商由本省紳士表示同意業已委定王章典凌鴻年黄孝覺等十餘人相助爲理聞其最近規劃擬在海球中央建築石塔一座共分三層高約五丈園中點綴擬仿西湖湖心事欵式其他西式儀器一概屏絶務以古雅見長俾與尋常公園有别并由海珠北面建築飛橋一度以達長隄規模備極閎偉 
雜評一 
[倪嗣冲之因利銀行（一子）]  
　　各國皆有所謂金融特殊機關如勸業銀行興業銀行農工銀行等等皆依維持金融之方法爲農工商業開資金通融之道使各業公司得所後援而易以興起此固勸誘奬勵之唯一方法也今倪氏所主張之因利銀行用意固亦類是然各國設立此等銀行大抵由中央統籌全局逐漸布置或由大資本家注意一業出資興辦初未聞加重人民負擔以行 
之者也 
　　蓋此等事業施之於實業稍有把握之時代收效甚易施之於工商幼穉經營無法之國則因事業之中途廢弛或旋起旋仆而銀行共受其影響故獲效較難况增加鹽價絞一般普通人民之膏血以提倡此事他日成績昭著事業發達利固足以敵其所損若辦理不得法銀行之營業歸於失敗則非特不能逹最初之目的不且益滋人民之口實耶故吾甚望主持是事者之鄭重將事也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[規畫地方制度之初步]  
　　江蘇縣議員聯合會因地方自治久未恢復擬再公推代表晋京二次請願前曾通函各省徵求同意意各省覆函多數贊同現在對於地方制度亟須預爲規畫以便代表隨帶晉京呈請採擇故特於昨日下午二時在也是園該聯合會事務所開會集議嗣因各幹事蒞會者僅有費率韞友熙陸家鼐陳則民姚文枬沈恩孚等數人以致未及開會僅議定三端如下（一）議决先行擬訂自治施行法案（一）議决公推陳則民沈恩孚二君起草（一）議决定陽曆二月十一日再行集議 
[禁烟亟宜講演]  
　　上海道縣兩公署奉江蘇省長公署訓令云准敎育部咨開案據部設通俗敎育研究會呈稱竊查通俗敎育之推行端賴講演一事遇有關係社會切要事件尤應持别注意以盡指導之責任兹由本會講演股議决呈請通咨各省轉行各講演機關將禁烟一事特别注重講演案理合抄錄原案呈送鈞部伏祈鑒核施行等情並附議案前來查禁除鴉片關係講演至爲重要本部迭經通咨各省請遵照大總統失頒命令轉飭各屬令各講演機關編輯稿剴切勸導在案現在禁限迫在眉睫轉瞬期滿允宜及時加意鑫方勸勉早絶根株該便議案所請通咨各省轉飭各講演機闕將禁烟一事於本年三月禁烟期限以前特别注意講演喚起輿論最爲切要除指令通咨外相應抄錄議案咨請迅令各屬切實辦理等因查禁烟期限迫在眉睫本省迭經嚴令多方籌備如期禁絶在案兹准前因合亟抄件令仰遵照切實辦理 
　　附錄通俗敎育研究會議案雅片流毒甚於洪水猛獸盡人而知我國與英使締結禁煙條約再閱二月即届期滿倘至期不能得圓滿結果其禍何可勝言蚩蚩者氓或不知禁烟期迫或不知失約禍厲兹當最後之五分鐘非設法勸禁喚起輿論恐難收效惟是懲治之權操於行政而勸導之責端在講演應由會呈請敎育部通咨各省並令京師學務局轉飭各講演機關於本年三月禁烟期滿以前將禁烟一事到處講演詳陳利害俾人民知所痛苦將此毒物早爲剷除淨盡實於國家交際人民生命兩有裨益 
[錢莊上市之調查]  
　　昨爲夏曆正月初五俗呼財神日南北市大同行滙劃莊上市者共計三十九家内有滙昶信孚兩家均係新開又小同行錢莊十九家今將上市各牌號列下鼎康恒祥寶豐元甡衡通存德彚康豫源祥生永豐泰康承裕聚永兆豐恒興同餘順康賡裕瑞昶怡大信成志慶源餘鴻勝安裕安康源盛福康信元鴻祥信裕滋康益大義生潤昶長盛合豐滙昶信孚（以上係大同行尙有郭源茂所開之光裕莊資本八萬兩經理鍾信甫大約元宵前後開幕）長和潤餘恒甡致和祥裕老久大同益大德敦餘源和久和同德順泰鼎甡元久瑞康同豐源成鼎大（以上係小同行滙劃尙有南市新開之元孚擇日上市） 
[三誌去年各業之盈餘]  
　　綢緞店抛球場河南路一帶各綢緞店去歲營業最發達者莫如大綸可餘行銀十餘萬兩其次老介福天成老九和九章綸章等則餘三五萬至一萬餘金不等 
　　染織布廠本埠華商染織布廠統計南市閘北浦東等處共有五十餘家上年顔料飛漲成本過巨兼受時局影響客帮銷路停滯故難獲利年終結賬盈餘者甚屬寥寥據聞本年照常開工者祇有十之七八而資本雄厚之家雖欲維持女工生計勉强開工亦擬減少織械兹將該業盈餘之家調查列下閘北恒裕豐二千兩陸正大五百兩浦東源茂四千兩瑞大一千五百兩 
　　織帶廠華商織帶廠一業以小本經營隨織隨售者爲多而設廠紡織者僅有四五家仿織日本紗帶頗著成效聞年終結　大都獲利兹就調查所得者如閘北之華興廠盈餘一千兩浦東之源昌廠僅試辦三月盈餘五百兩聞該廠尙須添招女工擴充營業其餘小本經營之家亦多獲利 
[去年綢業之概况]  
　　杭省改良鐵機緞及絲搶緞搶呢等運銷滬上者如九成緯成天章振新日新文新虎林文緯哀貞和蔣廣昌悅昌文大有祥等廠之綺霞緞霞彩霞緞雲霞緞華絲葛錦雲緞曁趙長春之絲搶緞等上年春夏兩季銷路尙佳秋冬則不甚興旺因絲經新貨初開盤時肥絲每百兩三十五六元細絲三十八九元迨後逐步加增而綢價明雖依照舊盤暗則每尺已減去三四分各廠皆欲脫貨詎至年終仍未銷清而客帮賬亦未收齊所以大半水客貨由四川帮章洪元正大裕謙益祥等辦去一萬餘金曆年駐滬各綢莊至臘月二十四五卽須回杭度歲去年則直至除夕始行返杭綢業市况亦可見其大概矣 
[火柴營業之困難]  
　　本埠爕昌熒昌華昌三火柴廠及杭州光華寗波正大等廠上年春季營業頗爲發達光華一家可餘銀五萬金及至夏秋冬三季則逐步呆滯緣東洋滙水日縮外貨充斥價較國貨爲廉以致各廠之紅黑頭火柴價亦漸跌至年終結賬均無餘利可圖而熒昌之新廠甯波之正大更遭火忠皆受損耗光華天官牌（紅頭）之價每箱跌至十六兩光華本牌十八兩又黑頭採蓮牌二十兩送子牌二十二兩雙福牌十九兩五錢聞今庚紅盤仍不更動云 
[大燒草屋屍棺續誌]  
　　浦東陸家渡江北人楊姓家前晚因敬神燃放紙炮失火延燒隣居五十餘户章房七十餘間並焚燬浮厝棺木三十餘具已誌昨報作經洋涇市經董劉頡雲潘作臣得悉派員前往查得焚燬棺木均屬客籍貧民大半無主當卽飭工前往將屍骨檢出掩埋於附近義塚　　以免暴露而被災之户啼鐖號寒者亦屬不少現正會同三區解警正設法安揷云 
[人命盜案均不承認]  
　　江北人張壽子奚福海曾於陽曆去年十二月七號紏黨持械搶刦僑居江灣鎭附近某西洋人家值洋三百五十元之金飾等物當因分贓不匀將同黨俞六撃斃逃匿虹口旋經哈爾濱捕房華探目劉森堂將二人查獲解送公共公廨訊供收押在案舊曆十二月二十六日復由捕房將張奚二人廨請究先由原告傭婦張氏投訴是晚有盜匪多人來家搶刦洋東有事他出祇女主人在家各盜將我等攔閉一室其時因無燈火盜匪面貌均未認明等語繼由原告西人矮納到堂證明被刦後報捕請緝各情訊之張壽子供稱拉黄包車爲生已死俞六並不相識亦未至原告家内搶刦求鑒奚福海所供與張相同旋由八十六號西探鄧投訴被告等已在捕房供認捕刦請爲核辦會審員王肇之君商之英白副領事判張奚兩人併送上海縣知事署請爲核辦 
[部定公有財産之界限]  
　　上海道縣兩公署奉江蘇省長公署訓令云據清理江蘇官産處長曾樸等呈稱竊奉財政部令開查官有財産係别於公有私有而言但我國習慣官公二字向未分晰凡不屬私人所有者概名曰公如屬於地方者稱公欵屬於國家者亦稱公帑名義交錯事實混淆自官産處分條例公布後始標官有之名别於公有之外規定之曰凡非私有公有皆爲官産是以官公二字爲劃分國家地方之標華顧條文概括究竟何者爲官有何者爲公有當時未定界限由是地方團體動生爭議亟應明晰解釋以利進行兹將解釋公有條文四條附錄於後凡條文所未載者均不得謂之公有由各省財政廳官産處通行各縣出示曉諭使地方團體一律周知庶免爭執除分别咨令外令仰遵照辦理此令等因奉此伏查官公界限不清民間易生誤會北旣奉部明白規定自應通行遵照除由職處會同財政廳令知各縣委布告周知外合將奉定辦法錄摺呈報仰祈鈞署鑒核俯賜通行各道縣遵照辦理實爲公便等情並抄件到署據此除分行外合亟抄件令行該道尹知事仰卽一體遵照辦理此令 
[附錄財政部解釋云有條文]  
　　一以地方團體名義募集或私人捐助之財産現充地方公益事業之用確有案據者 
　　二地方團體向主管官廳繳價承領之公産有執業憑證者　　三由地方團體禀准主管官廳辦理之特捐以其欵項建築或購置指充地方公益事業之用者 
　　以上三項産業如已收爲官有者不在此限 
　　四由國家特許或最高級主管官廳批准撥充地方公益事業之用地或建築物未經廢止或變更者 
　　前項撥充地方公用之産其事業之全部或一部已廢止或變更時所有全部或一部之財産仍歸官有 
[不允移泊木排之理由]  
　　濬浦局前以南市各木行所泊沿浦灘之木排易於積滯淤泥與濬浦工程大有妨碍迭經勒令遷泊龍華港口嗣由各木行屢次 
要求免予遷泊未經濬浦局允准是以公呈省公署請爲維持卽由齊省長令行滬海道尹派委陸君略調查木排如不遷至龍華究與浚浦工程有無窒碍若使移泊是否妨碍木商營業着即查復以憑調停等情已誌昨報兹悉木商同業以濬浦局於開挖南黄浦之時原有禁阻木排不得泊於浦灘之諭故由南市外焉路各木行聯名公禀前上海鎭守使署要求維持當經鄭鎭守使批示以董家渡以北因須建築輪埠木排停泊浦灘確與築造輪埠有碍爰特規定凡董家渡以北各木行所泊沿灘之木排務須一律移泊董家渡以南所有董家渡以南各木行向泊浦灘之木排自可母庸遷移仰卽遵辦等因當奉批示之後曾由董家渡以北各木行將木排一律移至董家渡以南在當時覔地停泊頗費周折惟以一勞永逸皆願樂從詎料事隔一載濬浦局之欲勒令移往龍華不論董家渡南北沿岸一帶之木排俱在禁阻停泊之列則濬浦局對於木商似乎太不原諒况鄭鎭守使之批示有案可稽實緣濬浦局所指龍華港口停泊木排之地距離滬南市面較遠水路計有十四五里殊與營業甚不利便且建築輪埠之處均已指定在董家渡以北其董家渡以南頗可停泊木排現下商業精華大半聚於租界而南市所靠支撑市面者只有二十餘家之木商乃濬浦局如此逼迫則各木行勢必同時閉歇自應急求省長維持務達免予遷移之自的刻聞董家渡以南之木行計有永豐長源聞泰順泰恒源泰昌天泰瑞昌恒昌源藏祥泰裕昌復記正裕增泰昌泰仁豐等家董家渡以北計有震升震昌正泰元亨祥興巽森久大聚豐正大等家已將前情面告道尹所派之陸委員請爲轉復省署力求維持矣 
[挾帶鎗彈之查究]  
當熟人尤金生於舊曆十二月二十七夜八時在公共租界貴州路壽亟菴附近徘徊窺探被老閘捕房華探石仁信查見以其形跡可疑協捕將尤拘獲搜出實彈手鎗一支帶入捕房押至除夕日解送公共公廨請究先由石探上堂禀明衣情並將手鎗子彈呈案請察經會審員王肇之君會同英白副領事向尤略訊一過判仍還押候查明曾否犯案再行訊核 
[浙江水警捕獲梟匪]  
　　梟匪郭文標於上年舊曆除夕一時許糾集同黨二十七人各持鎗械駕船三隻在嘉興東鄉行刦某油坊得贓開駛來滬正月初二夜行至江浙交界之塘灣洪口適有浙省水警淺水小輪拖帶巡船四隻在彼巡緝立即上前兜捕除被脫逃匪船兩隻外尙有一雙爲四號巡船領哨馬某副哨王錦祥等捕獲内有梟匪趙錦珊楊友標王長慶張福及某甲某乙等六名並前膛鎗手鎗各一枝子彈數十粒原贓皮箱兩隻綢皮衣服數十件銅錫香爐燭台大小各一副大洋四十餘元銅元一小蔴袋馬領哨等當將人贓一併押解該管水警廳請爲訊辦 
[麥倫書院之成效]  
　　本届香港大學在本埠南京路議事廳招考大學正科生刻已發表上海虹口麥倫書院正館學生沈肇淵考取特等吳季敏考取二等今考取特等之沈肇淵獲得該書院亨利賴斯得先生奬學劵一紙聞此劵共值銀洋二千六百元該生持之可入該大學肄業四年云 
[多一市立小學校]  
　　上海市立小學校本有一十七所惟就學兒童年多一年各市立小學時以額滿辭退兹由學務委員賈叔香籌劃經費於本年起將老北門内紫金路西側旦華小學校收歸市立業已修理校舍添置校具委定校長重行組織定陰曆正月初七日開學現正招收新生云 
[躺關舊例早已革除]  
　　上海稅務所吳所長奉財政廳訓令内開據丹徒程稅務所長呈稱查徵收釐稅每届舊曆年關各船户裝貨往來皆以恩放爲詞抗不報納相沿已久每至舊曆十二月二十四以後各船户卽停泊以待曾經勸告諭令納稅詎各船户均籍口舊例竟至愈聚愈衆乃敢恃衆闖越直至正月初四以後始各遵章程稅此旬日之内損失稅課不在省數擬請廳長先期諭禁不得闖越等情據此除指令查蘇屬改辦貨稅以來年關免捐慣例曾經裁革與寗屬仍收通過釐稅性質不同不能援以爲例仰卽督飭員司勸令納稅母任闖越並候通令各稅所一體徵收此令印發外令仰該所長趕速飭告船户舊例早經革除並無恩稅免捐之舉倘敢闖越卽由該卡師船查拿嚴究 
[護軍使延聘顧問諮議]  
　　松滬護軍使盧永祥以外交部特派駐滬交涉員楊晟深通中西法律特聘爲軍署高等顧問官製造局總辦李鍾嶽定武軍營務處林世豐頗諳軍略聘爲該署軍事顧問官又工巡捐局局長朱鈞弼公共公廨正會審官關炯熟悉外交特聘爲該署諮議官昨 
已分别延聘矣 
[軍界公祭楊太夫人]  
　　駐滬憲兵營營長張輔漢步兵三十八團馬團長以今日（即舊曆正月初六日）爲楊督軍之太夫人在龍華軍署開弔之期凡屬軍界均應往祭故於昨日通令所部上級軍官務於清晨齊集製造局以便隨同前往龍華祭奠 
[漢帮雜糧業之新年團聚]  
　　本埠雜糧營業向推漢帮爲大近年由該帮志成公所代表曁各同業悉心整理營業益見發達兹於陰曆新正初四日午後由該代表邀請同業到所團聚以聯情誼並討論營業進行辦法到者甚衆 
[徐廳長整飭警規]  
　　淞滬警察廳徐廳長前日訓令各署所隊文云查各署所隊長警近日便衣外出遊玩並到戲園聽戲者頗不乏人非惟有誤要公亦屬不成事件雖現值年關相沿舊習但刻已陰曆初三年關已過亟應一體禁止以肅警規况冬防未過仍應嚴加防範共保治安爲此訓令各署所隊長員轉飭各長警自令到之日起不得再行外出遊玩如有違犯一經查出除將該警嚴懲外並惟該管長官是問其各凛遵勿違 
[巡警定期開操]  
　　淞滬警察廳徐廳長以各區署所長警前爲加防起見暫停操演現陰曆年關已過加防班將次撤免仍應照常操習故已定於星期一（即二十九日）起一筆開操昨已訓令各該署所巡官遵照矣 
[宰羊稅加征之波折]  
　　本埠屠宰稅自實行征收以來本分牛猪羊三項各歸該業商人認捐承辦兹上海縣沈知事又接財政廳通飭所有屠宰稅自六年一月份起照原認之數一律加征一成沈知事卽轉飭各該認商照辦羊業認捐代表朱德順奉飭後邀齊全體同業假邑廟羊業公所開會討論加征辦法各商人咸以羊稅征收爲數已鉅且羊商營業細微萬難再加全體一致否認旋經朱代表一再集議公衆堅持反對朱以辦理棘手乃於前日投縣公署禀請退認至加征與否由該商另行陳請知事核辦 
[通飭趕緝華界盜案]  
　　南市振大典當及小九華錢蓮卿染坊弄陸子山西陸家浜眞性尼庵姚家弄余杏生家等先後被盜搶刧經各事主呈報後淞滬警察徐廳長將振大典佘姓兩案已懸賞飭緝並飭本廳偵緝隊各隊士等限十天内破獲在案兹已逾限尙未破案而江蘇齊省長亦已訪聞各案特令飭到廳着即趕緝徐廳長遵即傳諭各隊士上緊嚴緝不得再事延緩致干未便一面分令各區署所一體夁緝 
[]  
[]  
 
 
 

Page 11

 
 
[拘獲盜匪之奬勵]  
　　四區巡　隊保安隊偵緝隊長警去年十二月在閘北中興路拘獲圖刦王歸氏家未遂盜犯朱阿二卽朱少其等七名解經淞滬警廳司法科移送地方檢察廳按律懲辦在安前日姚警正接奉徐廳長指令將辦理此案之巡官陳作霖准以署員記名一等巡長高雲龍准以巡官記名巡暹巡警高炘宻隋興周蔣占奎等各給本廳一等奬章隊士張金海張用浦蔡少亭丁長順段瓊張福等各給二等奬章署長姚志祖督率有方尤堪嘉許着記大功一次以示鼓勵 
[請奬破獲竊案之偵探]  
　　大南門内俞家弄新陞里朱福田家於上年八月十六夜被賊竊去銀洋衣物等件當經開具失單報請淞滬警察查緝旋經該廳偵緝隊士緝獲此案正賊移送地方檢察廳究辦並起獲原贓衣物給主認領在案兹聞事主以警廳偵探破獲是宁深爲得力特具函徐廳長請酌予奬賞以餈鼓勵云 
[黑夜搶親之錯誤]  
　　浦東張家橋鎭鄉民陸雲虎之子長生自幼聘定鄰村朱少谷之女爲室長生年已二十許貧不能娶兹於前晚紏集少年戚友多人前往搶親詎在黑暗之中誤將鄰居朱阿華之女搶回翌日朱姓族人大興問罪現正有人出爲排解想可和平了事也 
[女子請求超豁]  
　　福建路小普慶里某妓院鴇婦朱阿彩因將十三歲買女韓阿珍百般凌虐該女於舊臘二十四日乘間逃出自投濟良所翌晨由所將女解送公共公堂訊據女供原籍杭州於十一月間被人賣於朱鴇因迫令學唱戲曲不願時遭痛打請求超豁中西官判女暫留濟良所候傳朱鴇到案訊核 
[蘇州女子米路]  
　　女子趙阿根於一月二十一號在黄浦灘徘徊由捕查見詢係迷途將女帶入捕房送留公共公廨次晨即由官媒將女送案請示據供年十六歲家住蘇州城内平江路尙有母親此次隨同鄉親來滬帮傭中途失散等語中西官判女函送上海縣知事署轉送吳縣公署就近查傳其母認領 
[逃婦交夫領回]  
　　揚州婦人孫孔氏背夫逃至滬上在公共公租界山西路三百零六號門牌雉妓院内爲搭客娘姨一月二十一號夜在途拉客被本夫孫永錦尋見報捕飭探將氏拘送公共公廨於二十二號上午由官媒將孔氏解案經中西官研訊屬實判氏交其夫孫永錦領回管束 
[徒然起訴]  
　　郁榮良指控任取林串同其妻母吳夏氏誘令伊妻郁吳氏（即吳阿林）與任爲不端之事由捕於一月二十號將任拘解公共公廨請究任延律師上堂代表否認原告所控各節中西官以原告臨訊不到判令將案註銷被告開釋 
[賣子被人索詐]  
　　無錫人何渭斌邇因貧病交迫擬將其子連福賣與某姓爲子議定身價尙未成交怱有陶維賢向之索詐洋三十元經張子榮介絶不允致相冲突由閘北警署將一干人拘送地方廳昨由端木劉推檢兩官開庭研訊何張仲訴前惰質之陶推諉不認堅稱向在某里管門並無此事問官得供以案已證明豈容抵賴判陶監禁十個月何渭斌以後不准將子出賣如違究懲 
[承認拐賣小孩]  
　　住居閘北滿洲路之常熟人周阿狗於陰曆年底將住居英界香粉弄之鎭江人陳旺子扭入老閘捕房控稱伊子周阿玉年三歲被陳拐匿當有同居目睹請爲究追捕頭以事出華界派探姚錫卿送交四區警署經姚警正研訊陳供認拐出後交與友人杭州阿德當晚乘輪出口販賣不料被水巡捕房包探查獲現不知解往何處云云判押候查明核辦 
[一失足成千古恨]  
　　黄浦灘某西飯店庖丁下手李金寳年十六歲舟山人前晚在電梯上失足墜地跌傷腦部斷去手阶當送同仁醫院未及醫治而死昨已備棺收殮矣 
[汽車撞傷行人]  
　　前晚有一千二百零六號汽車駛經北四川路將行人顧春壽撞倒受傷甚重由捕將汽車夫及受傷人一併帶入捕頭命送醫院醫治候核 
[伶人保出過年]  
　　伶人楊四立被其妻彭氏在公共公廨控被用木棒將伊毆傷等情由廨准飭捕房於一月二十一號派探將楊拘留於舊曆除夕日解廨請究原告延律師到堂代表陳明案情並請展期研訊訊之楊伶請求交保中西官判楊交一百元人洋並保聽候傳訊 
[巡警查獲膏土]  
　　黄福元私販烟土大小一百五十包又趙仁記私購烟膏四十餘盒在十六舖及新北門地方均由巡警拘獲解送地方檢廳訊辦 
[賭徒大吃講茶]  
　　住居南市之台州人方某向爲脚夫陰曆初三晚間有向爲船局夥之同鄉人某甲在方家内賭博贏得洋二十餘元詎被同賭人用迷藥和入茶中甲飲之登時昏迷由方等雇車送回其家行至福安里口甲忽仆地經崗警見而詰問即由方等答言酒醉始免盤詰甲回家甦醒後查點身畔所儲之洋及金戒銀表均失所在知爲方等騙去於前日邀集多人將方與各同黨軋至大達碼頭某茶肆大吃講茶追交被吞之物後有人出而解勸令方交還若千迨第一區崗警聞聲進内查看若輩已一哄散去 
[司帳侵佔帳欵]  
　　長豐猪行監理祝順卿執事王瑞榮扭控司帳徐萼璉帳洋三千一百數十元當由巡警將兩造押送地方審檢廳昨由端木棻推事官會同劉檢察官開庭審理原告伸訴前情並稱徐於舊曆去年五月間到行辦事爲時不久被其侵佔如許鉅欵請求究追質之徐供寗波人所虧之洋係受人之愚在滬北花用惟祇用二千餘元其餘爲行中學徒朱禮堂所用現願變産了理等語問官以祝順卿等旣爲監理竟任徐萼璉在行舞弊疎忽之咎亦屬難辭當庭申斥數言令退徐萼璉侵佔罪已成立從寛判處四等有期徒刑監禁一年二個月所有私訴部份着原告自向民庭起訴 
[誑騙男女大衣]  
　　城内某皮貨店小主朱金甫串同袁黄生林德勝及少婦劉老四冒用山西路劉生記木作小主名義向南京路何兆豐洋貨店騙得值洋六十六元之男女大衣匿居福建路新申江旅館十一號房間内被兆豐店夥周永財王新達偵悉於一月二十號報告捕房將本等男女四人一併拘解公共公廨經中西官訊得袁因私造鈔票案曾經訊辦係是過犯判與朱金甫各押西牢半年林押兩月劉婦從寛斥釋 
[狡詐且又兇横]  
　　公共公廨清道夫沈毛大因與婁三子（即劉小三仔）冒充新閘白克路亦百亦十一號門牌漢記薙髮店主王善山至交保間朦保並將潘學林案内之被告王桂福毆打被交保間二號西探量悉於舊曆除夕日將沈劉兩人一併拘解公共公廨經中西官研訊屬實判逃劉各押西牢二月示儆 
[不應兩處控告]  
　　和衷號經理舒子仁前至法公堂控被方保山在漢口向號主張步靑騙去棉花六百五十八包共計銀五千六百五十兩曾在漢口檢察廳具控因貨已運申判方交保來申料理詎方來申後非但不理反串出伊友王榮卿將貨抵押於現已倒閉之大豐永號内故此情急繳呈特别費洋五十元將方扭交捕房請求訊究等情當經公堂提訊判方保山交保出外候再核奪在案昨又傳訊舒子仁仍求嚴追方供所購棉花前向漢口和衷號主張步靑買來銀雖未付商人與張素有往來且商人已在漢口廳署交五千兩人銀並保舒不應再投案下具控請察至此項貨物商人實已售於五榮卿銀亦收訖王榮卿亦投案聲稱商人前向方保山購買棉花六百五十八包銀已付清由方交來順記提單二紙報關運申後商人已將提單二紙押於大豐永號内尚有未出之棉花二百七十八包存在某貨棧内今被舒子仁前往止提並登報止付以致所抵之貨亦被倒去今將舒所登之告白呈案請察請求追償損失中西讞員察閱之下以方保山已經漢口廳署判交人銀並保舒子仁不應再來越控判將存洋五十元充公並着繳堂費銀一百十三兩方保山開釋完案至王榮卿控追損失着繳存洋五十元准予起訴遂判舒子仁交尋常保出外再行核辦 
[票銀仍未照付]  
　　成大福生源兩號同在公共公廨具控河南路某錢莊經理夏某不付票銀由廨訊判被告交保照付在案嗣因被告抗不遵繳原告又於一月二十號延代表律師投廨聲請飭令被告繳銀否則提案嚴追聶襄讞商之英卓副領事判候着保將被告交案訊核 
[核減抵欵利息]  
　　姚儉芳前至法公堂控稱前有吳其祥於前清光緒三十二年十二月間將方單二紙向民人抵去洋一千元至今本利無着其祥已故當向其媳吳趙氏催贖趙氏稱由吳順祥吳裕生兩人執管向詢推諉請求訊追判限七天備齊本利照一分計算取贖如逾限不贖産歸原告執業在案昨已届限復又傳訊吳順祥等同稱今已遵斷取贖惟利息請求核減中西官判還本利洋一千九百元着吳順祥等繳呈堂費洋三十八元完案 
[兩造各執一詞]  
　　趙唐氏至法公堂控稱前有墳地一畝由祖上押於韓鳳祥今欲過户取贖據鳳祥答稱已被韓曉岩領人前來贖去當向曉岩詢問一味游移今有糧串爲憑亦係曉岩之子道道送來面給串洋兩元請求訊究韓曉岩有病未到遣子道道投稱原告之地不知坐落何處亦未將糧串送去請察中西官以兩造供詞各執判限十四天原被各交鳳祥曉岩到案再行核辦 
[染坊被人滋擾]  
　　新閘橋北大統路永隆染坊主於陰曆年底至淞滬警廳報稱被南京老三嚴紀根許士懷等三人來店滋擾攫去錫三事件一副請爲提究等情當經偵緝隊隊長派探戎榮生會同閘北探士張福丁辰順將一千人拘獲盤詰據供錫器向福源押店質洋六元五角該隊士等以南京老三前曾屢犯竊案當將吊到原贓一併解送警廳司法科究辦 
[匪徒攔刧飾物]  
　　滬城老北門和尙浜林姓主婦年近花甲前日下午携帶幼孩赴邑廟後面勸業場游玩至五下餘鐘出外歸家行至侯家路王醫馬弄口忽來年約二十餘歲之匪徒二人𨺗將該婦掌頰然後將髮髻上值洋一百數十元之珠押髮攫取圖逃該婦大聲喊救且與爭執致頭上所裝之假髮髻被扯墮地該匪等當將該婦推倒始行逸去迨巡警赶到已無匪蹤乃報告二區一分駐所杜警佐飭派長警查緝 
[流氓不認攫物]  
流氓陳阿四在湖北路攫取陳朱氏金耳環由探追獲於舊曆除 
[過犯解廳訊究]  
　　淞滬警察第二區署長余炳文於舊曆元旦夜十二時帶同二巡長六巡士在該管境内巡查行至林蔭路地方見有五人在途徘徊上前查詢因彼此言語不符一併扣留帶署究詰内有四人查無不法實據分别交保省釋尙有小扣子一名曾於上年間在法租界因路刦行人衣物經法公廨懲辦兩次有案今被查獲雖未承認另犯他案惟檢查身畔藏有當票多張恐係贓物亟應澈究故於昨日將小扣子連同當票押解廳署司法科請爲訊辦 
[基督徒請删憲草]  
　　政教分離請願團上海聯會同人以近接京電憲法會議國敎問題雖不獲通過而憲草十九條第二項關係五族尤爲妨害回回東征等敎吾基督徒以仁勇忍愛到底不摇爲目的惟有分電力爭以保共和前日　定去電如下北京參衆兩院憲法會議諸公鑒否决國敎五族騰歡而憲草十九條第二項尤祈一併删除以全共和上海基督敎傳道聯會值年會長李恒春曁全體會員上 
[佈道會之講題講員]  
　　中華續行委辦會提倡全國星期大佈道本埠四會堂定於今日起舉行三天會誌前報兹將聯會指定講題講員名單錄下第一日題目世人無一不有罪講員浸會堂汪孝奎趙星卿天安堂張葆初袁恕菴慕爾堂俞宗周周膏亭彼得堂馮釗光余士廉第二日題目耶穌乃惟一救主第三日題目悔改信賴者得救講員由李恒春顧定堅沈嗣恩虞思才王樹聲廳子賢陳繼鐸等分任其事 
[德署舉行祝典]  
　　昨爲德皇壽辰駐滬德總領事署懸掛燈旗停止辦公一天來賓賀者甚衆 
[壽應紳士報告災情]  
　　寶應辦振紳士劉鍾瑑致淮揚等屬義振會電云仁濟堂義振會鑒河西振極難查災民散處湖中極爲零星湖面氷凍無法飛渡同人奮勇昏夜在荒湖氷上行二十餘里危險萬狀舊曆二十六日查竣慘重情形歷年未有不減皖北房屋衝塌過半圩岸潰决殆盡災民七月後即無榖料入口食水草野菜現奇寒堅冰草菜亦不可得自夏租徂冬水溼熏蒸積久成病吟之聲不絶於耳奄奄一息慘難言狀無已於查放大振時擇極苦病危加給急振二千餘串以地廣欵絀未敢放手不免太刻咎罪奚辭大振約萬串此欵確數俟放竣再陳至東鄉及東南東北災狀雖較西鄉稍輕然夏間典鬻車水民力已竭秋收顆粒俱無逃荒四出十居六七留家老弱風雪殘年無所覓食情亦難堪西鄉放竣卽行接查彼時逃亡漸歸擬一振了結惟西鄉二麥未種來日方長非至秋收實無指望若不接辦春振災黎殘喘仍難苟延即現振各欵全同虚擲奉撥官義一萬五千元僅敷東南鄉一振之用鍾瑑目撃心傷義難緘默昨商戴知事招集紳商勸募而年闌枯竭勉强輸助恐亦無多不得不籲懇義振會設法廣籌迅賜接濟救人救澈九頓待命劉鍾瑑叩敬 
[航商注意]  
　　中國各口巡工司通告航商略謂鎭江關稅務司所屬界内莊遜沙東邊會設一浮現因莊遜沙向東漲故將該浮移置在朔望潮落時水深二丈七尺有零之處自浮視狼山塔爲北七十五度四十五分東相距九里半各處船隻務宜留心詳記以免陳虞云云 
雜評二 
[今後之兩紀念日（訥）]  
 
在四月間一爲禁烟届滿日定期在三月間立全國通行之法除全國流行之禍皆與國家命脈有關故大可紀念者也憲法之良否草擬諸人負其責烟禁之有效否各地官廳負其責表面上固今日少數人之所有事然以吾言之不僅少數人之事而全國人之責也憲法雖良而遵守之者在全國人民禁烟雖嚴而痛戒之者亦在全國人民今此兩紀念日近矣我全國人速激發其良心以無負此大有希望之日哉 
來件 
[基督敎培植民德之能力陳維屏]  
　　粤稽古國如巴比侖波斯希利尼羅馬及我東亞之成吉思漢莫不因物産之富人才之盛稱雄於一時而皆不能保其國祚之延長亦道德之缺乏而已吾國之立四千餘年雖異姓更代而民族疆土迄未淪胥亦以民德之厚尙有一線之延也獨是時至今日滅亡之禍迫於眉睫上下岌岌不可終日豈舊有之道德胥歸淪喪耶試讀聖賢書誠正之學愼獨之功忠恕爲本立達爲用公德私德非不條具何能踐聖人之形者竟寥寥耶夫修德之格言旣服習成誦而敗德之行仍自日出而不窮非無盡性事天之能力哉噫嘻賢如子貢不得聞性與天道安望有培植民德之能力請與略言基督敎一曰能發生斯民固有之天良天良有督責吾人之能力動作云爲偶或背眞一受督責則廢然思返佛曰懴悔孔曰自訟此之謂也獨是有生以來濡染於人羣風俗者已久是非之心羞惡之見各具第二之習性天良之存者幾希浸假以第二之習性認爲天良欲求其有督責之能力蓋亦難矣其必以大公至正之天道爲鵠回復固有之天良則善惡分途悉本良心之覺察背之則痛苦不可言喻順之則快愉亦難形容雖欲驅而之惡必不甘也一曰制死附生之肉慾肉慾敗壞道德者也然吾人秉彝而生而肉慾即相附以俱來飲食男女節制之所以民吾德放縱之則以敗吾德固非嚴爲限制之不可佛之絶物孔之克已皆此意也獨是良心私慾之戰爭私慾輒操必勝之權必知肉體無常不得久立而不縱慾敗度以保存性天之清淨則雖外界之引誘紛至沓來而上旁牗衷不爲所動惡自無由而作也一曰誠求聖靈之感召聖靈有啓示引導扶助之能力吾人修德莫不求之於内心内心者眞我也獨是修德之念出於内心敗德之念寗不出於内心以内心而治内心是之謂以我治我恐終無勝我之一日必也帝謂時通求合天德則神之格思自有絶大之能力啓示於幾先扶助於臨時引導進行不勞而德可大成矣舉凡所謂發生天良也制死肉慾也誠求聖靈也微基督之敎其誰與歸夫基督非有驚世駭俗之爲示曰祈禱而已祈禱者天人之交通也苟能致吾谎警以求上旁之臨格則天良之明澈如燭照數計事理之當然舉世以爲非者獨能力任艱鉅而不動於悠悠之口力挽犯瀾務作砥柱於中流此無他良知之能力受熏於聖靈者大而内慾斯退處於無權矣仁人君子舍生取義赴湯蹈火而不恤職是故耳我基督更捨身十架以爲萬世人罪愆之贖務建天國於盡人之心以莊嚴世界於無旣信乎其神力廣被無疆也斯民屋漏衾影父師之督責所不及友朋之箴規所不至而獨懔懔乎上下左右有赫赫之鑒觀而不敢爲非基督敎之能力洵不可思議也諸君欵吾言乎請敬讀新約一過當知之 
來函 
[上海工部設立華童公學招生廣告]  
　　本公學創立於一千九百零四年監院爲英國康普君並有中西敎員十七人本公學在愛而近路及克能海路轉角本年寒假後於西曆二月七號上午九時開學學費每學期二十元須以外國銀行鈔票在開學前預繳要公學監院於西曆二月五號星斯一上午九時至十一時收錄舊生二月六號星期二同時考收新生凡年齡在八歲以上十歲以下者未習英文亦可收錄所收新生除學費外須赴代售本公學書籍處即北四川路伊文思書館内購買應用書籍筆墨等件所收新生皆須預付小洋四角爲運動費學生投考時須自帶筆墨學生如患目疾及身體衰弱者概不收錄本公學學生皆須練習童子軍之操法應用操衣可向北四川路聯康號購買本公學學生畢業後可直接入香港大學及英國大學自西曆一千九百零八年以來本公學學生考入英國開橋大學者已達三十六人現入香港大學肄業者數人考得大總統勸學費者一人本公學爲中華童子軍之總司令部凡學生經相當之試騐後可入第一隊中華童子軍此隊於西曆一千九百十三年成立學生除疾病外不可無故不到且不准遲到如未得本監院之許可而不到校者當重罰或竟除名學生不准在校内及路上吃烟且須品行端正電車行動時亦不准跳上跳下學生不可沿路向小販擔上購買食物如違重罰 
[又格致公學招生廣告　]  
　　本公學暫設北海路（即六馬路格致書院原址）校舍足容學生一百名定於一千九百十七年二月七號上午九時開學校務由愛而近路華童公學監院康普君兼理校章課程與工部局所設各華童公學相同本公學課程中西並重所聘敎員均係受高等敎育富有經驗者每年分二學期上學期（自陽曆二月至七月）學費每學期二十元上學期學費於二月六號星期二下午四時至五時半由本公學監院收取學額祇設一百名先至者先收凡欲入學者請將譤費日期記明（二月六號星期二下午四時至五時半）爲幸 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[反送窮文] [  召侯]  
　　栩前戲編新歲時紀謂明日爲陽曆正月二十九日是爲窮九宜仿池陽風俗於人日竤窮正擬仿韓昌黎作送窮文以解嘲而召侯君已先獲我心是可省我一番饒舌矣明日另有獻頌特爲提前披露以快先覩 
　　昔者魯褒諷世論著錢神戴子寓言傳成窮鬼趙古農有畏貧之論韓昌黎作送窮之文豈不以境遇之艱莫艱於窮困生人之苦莫苦於窮愁故惡之甚深而言之痛切耶雖然道在人爲得失初無成局各由自取貧窮本不累人誠能脫刦窮胎窮措大堪爲卿相換其窮骨寒乞兒可作財翁有如交際場中常開笑口官僚隊裏雅號滑頭則智不窮學到專門工附鳳攀龍之術功深伏案讀吹牛拍馬之書則學不窮上籌安之策著作千言陳勸進之書榮封五等則文不窮奪來飯碗不妨打破頭顱領到乾薪片覺非常體面則命不窮至於逢人演說大肆雌黄結黨營私不分皂白戚誼託於葭莩則總理秘書皆爲中表情分聯夫桑梓則督軍省長早是鄉親斯其交又不窮一入官場偑得蘇秦之印携來宦槖從無阮籍之窮笑五鬼之無靈不勞搬用羡羣僚之得志到處歡迎是以詮到家私梁財神聲名赫赫索還黨債孫行者囊槖纍纍此總長不窮也賠償戰費托名護國之軍爭得川資藉作出洋之費此偉人不窮也居靑島黄浦之間無非闊老入西美東瀛之籍好作富翁則遺老不窮也要求遣散之資動逾十萬補給官兵之費不少分文此軍官不窮也花費數千元居然當選薪金五百塊大好安家掘金之事業如成財源大闢販土之生涯不惡利益均沾此議員不窮也吸鄉民之脂膏填成慾壑藉吏胥爲牙爪大飽私囊苞苴通行貪贓納賄印花有費勒索浮收此縣知事不窮也至於公子王孫賭徒嫖客入釣魚之巷買笑不惜千金打麻雀之牌乘興而擲孤注一餐大菜仍說家常百尺高樓無非洋式如此繁華富貴生人之樂已多休云困苦艱難君子之窮太甚窮途落拓不聞司馬之貧窮鬼揶揄誰笑伯龍之拙轉笑池陽陋俗遇窮九而袚除請爲民國官僚反送窮而人論（一） 
海外拾遺 
[異俗之正月] [  非夢]  
　　美國元日大總統於白館（大總統邸）與全市民握手上自政府海陸官員下至勞働賤役皆麕集府邸肩摩踵接云 
　　俄國元日宮中皇旁出御受百官之賀各官皆與皇三接吻而退西部亞細亞回敎最盛之地其正月之儀式最爲謹嚴悲痛於正月起競爲長期間斷食蓋因曲『苦肉身者爲一年始』之語故於正月必上墓場訪問亡者此一月中回敎徒因數日來斷食皆印度尼籖國地方元日曙色初現於地平線上時僧侣必到處鳴金以喚起高眼之人此日大施掃除不使存一塵芥以爲稍存不潔則致新歲不祥云正月二日則以洗浣而未晒乾之衣在屋外焚之火上置五土壺盛飯及牛乳家族團團而觀若壺爲火炸裂則爲不祥若見牛乳已沸而土壺無恙則皆大喜相慶以牛乳飯分包於無花果棄贈其戚友主人則以飯飼其所豢之牛正月三日則爲牝牛之祝日牽牝牛於庭閤家羅拜其前且飾以花匾云又美國兒童於正月以小桶盛水浮木征每木片上各燃一燭先燼者則以爲是歲之吉兆受最多幸福云（一） 
徵聯披露 
　　竹居氏云『丁老復黄庭三字衛詳博雅一書』又云『丁玉魏書詳寳貴已金阮藉論明通』又云『丁字一亭城在北已生萬物斗臨南』唐養侯云『釋菜上丁儀自重采蘭元已禊曾修』嘯云『丁年使北蘇公紀已建農祥唐曆書』楊同書云『冠創丁年稱大壯盍簪已日協同人』聘三云『丁抽十六除秦政已改重三用漢儀』汪鳳來云『水却流丁徵泗北斗還指已誌淮南』羅逸塵云』丁香荔譜唐天寳已吉蘭亭晋永和』徐楨初云『不識一丁嗤武士好敎三已慰農夫』巢父云『丁廉花泛桃溪漲已鼎春添柏酒香』又云『畎畝丁男勤省職鼎彝已父遠貽芬』佩蘅云『洋涉零丁悲信國觴流上已羡羲之』南軒云『武丁因夢徵奇遇上已臨流爲袚除』顧蘭堦云『仲丁釋菜應尊孔上已褰蘭共賞春』蔡選靑云『紅羊歷刦懷丁未綠愷浮香上已辰』化民云『徵兵須及成丁歲條禊欣逢上已辰』又仿詩鐘體格者兩聯尺蠖云『商巖版築旁求日晋代風流暢叙天』寄蝸云『華表千年城郭故蘭亭三日永和春』（明日續完） 
小說 
[言情小說妍媸鏡（第廿七章二）] [  常覺小蝶合譯天虚我生潤文]  
　　予曰汝知苦儕婚期將在何時亞琪曰不知即吾以問勞倫司勞倫司亦不我答又曰今晨遇華爾於門次其狀乃頽喪如老人見我即曰下禮拜一當赴斐洲以後更無第二語故吾視此間之人大似溝水經冬吾人則似魚類乃均圉圉然而無生趣予曰亞琪汝言誠當吾意將於年内離去此間爲汗漫之游汝意以爲如何亞琪愕然曰將何往斐洲耶抑新大陸歟予曰吾意卽往瑞士或柏林一游豈不勝於熱地亞琪笑曰戆哉女郎汝誠言之易耳實告汝無論如何汝終不能再欺我予聞語不禁顧而之他不令其辭之續亞琪遂亦不語旣曰柰梨汝手中何信言次俯身前視則皺眉曰曼睞來書耶予曰然言時聲至遲滯蓋吾心適有所念遂不復聞亞琪之言亞琪亦絶不知吾二人之事當勞倫司瀕危時予將護病楊心中更不知有他人卽　娜亦忘之及期病愈予心乃如夢覺蓋予與勞倫司之問實有鴻溝界劃初不能越俎一步故以後看護之事予亦讓之哈荔夫人及彼病愈予益與之避而非子能忘彼也實以事勢所逼不得不自抑制耳此又無怪亞琪之責我矣時亞琪又問曰曼睞來書云何予卒然曰彼與魏福伯理定婚矣亞琪曰魏福噫憶之矣非一白髮之老人耶以吾思之此人即以爲曼睞之福父亦可然其來信更無他語乎予曰無之亞琪曰佳但望其夫婦幸福婚時更勿列入我名予曰亞琪汝何絶之甚哉亞琪笑曰汝獨不恨彼乎然吾終以不再相見爲佳今吾亦須往見雷格萊勳爵彼明日將有遠行言次罷餐起立又曰柰梨今夜桐樹莊尙有夜宴汝當往赴予應曰諾實則吾憶此事尤較亞琪爲切蓋吾與勞倫司睽隔已久雖不欲與相見而心中憶及則又不禁躍躍然也 
消閒集 
　　第三段一枝花 
札得而長札得而長一長一長札得而長長長令長札卜長札得而張札得而張一張一張札得而張張張令張札卜張 
　　第四段且四喜 
　　札得而長札得而長札得而札得而札長札得而長且令長札得而長札得而長札得而長札得而札得而札長札得而長且且一且卜丑長一丑一丑同長令長同張令長札得而長且令長令長札得而長且長札得而卜且長札卜令長札卜長 
　　第五叚隔尾一 
　　札得而長丑長長札得而長丑長長丑丑一丑長丑長一丑長札得而張丑張張札得而張丑張張丑張一丑張丑張一丑張 
　　第六段丑四喜 
　　札得而長札得而長札得而札得而札長札得而長丑令長札得而長札得而長札得而長札得而札得而札長札得而長丑丑一丑一丑同長一同一同張長令長張且令長札得而長丑令長令長札得而長丑長札得而卜丑長札卜令長札卜長 
　　第七段隔尾二 
　　札得而長札得而長札得而長長札得而長長令長札得而長札得而張札得而張札得而張張札得而張張令張札得而張 
　　第八段同四喜 
　　札得而長札得而長札得而札得而札長札得而長同令長札得而長札得而長札得而長札得而札得而札長札得而長同同一同一同張長一張一張且長令長且丑令長札得而長同令長令長札得而長同長札得而卜同長札卜令長札卜長 
　　第九叚隔尾三 
　　札得而長札得而長長（轉文招財）丑丑且丑且丑長丑一丑一丑長（照上兩句不拘句數）（隨煞）一丑一丑長同長（轉悶招財）札卜而札卜而張札卜而札卜而一刮一个張同張（照上兩句不拘遍數）（隨煞）同張一同張同張一同張（未完） 
 
 
 

Page 15

 
 
 [Ｇ> 
[貴仙茶園]  
羣仙四馬路原址　電話一千三百另三 
特聘南北著名第一文武花旦　九陣風 
晶戲　男三戰　夜戲　哪吒閙海　代打出手　陳塘關 
文武花旦九陣風色藝出眾南北無雙本園不惜重資此次延聘到滬登台之後謂其所演各劇非常賣力不特武工純熟出手等獨出冠時且嗓間亦清潤有餘足演刀馬及花日諸劇本園因特每夜煩演拿手好戲以副觀者盛意以便望 
諸君早臨賞鋻爲荷 
[新世界]  
上海第一遊藝場在英大馬路泥城橋 
盤梯二角電梯三角中餐券半元西餐券一元游資在內 
樓下書場　曹少堂宣卷　二點半至四點　七點至八點半 
天津辦大鼓雙簧拉戲　四點至五點三刻　八點半至十點一刻 
徐雲飛獻藝　十點一刻至十點三刻 
莫悟奇魔術　十點三刻至十一點半 
樓下影戲場　髦兒戲　二點至四點一刻　七點至九點一刻 
影戲　四點半至五點半　五點三刻至六點三刻　九點半至十點半　十點三刻至十一點三刻 
三層樓三層書場　女子新劇　三點半至五點半　六點半至八點半　九點半至十一點半 
夏蓮君張少雲少蟾四間聯彈　二點至三點　七點一刻至八點一刻 
謝品泉三笑玉蜻蜓　三點至四點　八點至九點 
謝少泉潘蓮艇落金扇三笑　四點至五點　九點至十點 
吳小松吳小石描鑫鳳白蛇傳　五點至六點　十點至十一點 
張筱棣灘簧　六點至七點　十一點至十二點 
欲頟本公司京戲影戲說明書中西菜單各種遊藝之說細者請看新世界日刊 
恭喜恭喜 
時劇新年恭喜諸君新祺百福新運亨嘉　新嵗之餘暇登最新之世界內容　周緻布置一新新增天津班花樣翻新新加大魔術推陳出新新有四音聯彈能譜新聲新聘三弦拉戲可以俗人聲新設書畫會閱報室以新腦海　立汽鎗打耙電燈贈彩以新精神鴛鴦池新裝五彩燈棚新鮮可愛哈哈鏡新呈花鳥燈景新異可觀大餐室新紫柴藤燈彩籍新點綴並有三心牌新影片新劇新彈詞新灘簧及新坤伶京劇以與各界俱新幸惠臨一娛新遊戲場以新耳目 
[繡雲天]  
在四馬路大新街口　電梯三角　盤梯二角 
樓下　羣芳小京班　（日）二點至五點　（夜）七點至十一點半 
三層樓書場新劇 
袁澄泉文明史鑑文宣卷　一點至二點 
朱蘭庵朱菊庵　西廂二點至三點 
吳玉蓀白蛇傳三點至四點 
郃文濱東鄕調四點至五點 
袁澄泉文明史鑑文宣卷　七點半至八點半 
朱蘭庵朱菊庵　三笑　八點半至九點半 
沈廉航果報錄九點半至十點半　邵文濱東鄕調十點半至十一點半 
培德社　（女子新劇） 
日　三點至六點半 
夜　八點至十二點 
四層樓 
髦兒戲影戲　日一點半至三點半夜七點至九點　日四點至六點半　夜九點半至十二點 
五層樓 
鄭少賡蘇灘二點半至三點半 
女校書彈唱三點半至五點半 
王雙紅王雙鳳大鼓書五點半至六點 
范少山蘇灘七點至八點 
孟繼春邢萬年雙簧八點至八點半 
女校書彈唱八點半至十一點半 
別有趣菜券中西餐每位半元一元　電梯游資在內 
[初六日日夜戲]  
新女子劇　日戲　鴻鸞禧　夜戲　五本六本七本八本金如意 
小京班　周雲芒　孫梅芳　黃勝芳　黃永芳　吳蘭芳　日戲　五雷陳　白良關　北板櫈　殷家堡　張小芳　吳蘭芳　黃勝芳　黃永芳　奚文芳　夜戲　八羲閱　破洪州　探皇靈　惡虎村 
影戲　滑稽家　卓別靈遊園 
髦兒戲　白鴻英　玉鳳卿　林月海　白鴻奎　沈小琴　日戲　賣絨花　打龍袍　九更天　大劈棺　小菊芬　玉鳳卿　林月梅　白鴻奎　沈小琴　白鴻英　夜戲　長亭會　戰蒲關　遊西湖　紅梅閣 
[杭州第一台正月初六]  
（特別注意）六角頭等四角二等二角三等 
侯雙成○得勝回朝 
王桂官○莫成救主 
侯黑燈　侯雲峯　李蘭亭　諸雲仙　嘉興府 
常春恒　馬俊山　陳加林　羣英聚會 
馮子和　小禿扁　劉慧霞　劉德照　雙蝴蝶 
高慶奎　桑園寄子 
陳加林　劉慧霞　於振庭　任長海　日蓮救母 
[受盤聲明]  
中八仙橋西首勤和烟紙京貨號今並中盤興勤和﨡記營業所有店內生財貨底一切盤價洋係如數付清所有前東往來欠保至正月初六止興後東無涉 
[貴仙茶園]  
貴俊卿　夜戲　清官冊 
芙蓉草　日戲　富春樓　夜戲　花田錯 
朱素雲　日戲　玉門關　夜戲　陳塘關 
麻穆子　日戲　下河東　夜戲　青風寨 
郭張揚　日戲　蓮花湖　夜戲　伐子都 
張菊樵　夜戲　雪　圓 
後韞玉　夜戲　四郎探母 
[天蟾舞臺新排應時燈彩時事改良好戲]  
掽著好運氣 
今晚啟演全體藝員一濟登檯 
方今大總統應運乘時正中華大民國運會轉旋之日四萬萬同胞皆歡慶異平幸逢鴻運本舞臺特編排應時好戲內容非常新奇兼以菱湖細巧燈彩均用明日鑲嵌炫光耀目全第一本經理特向姑蘇玉業實珍會商假翠傘玉練古玩茶箱世不經見之物珍實羅陳以　來實盛會難逢　賞鋻諸君一見預卜新年大家發財真正掽著好運氣想想好運氣是劇有三百餘人登檯異常熱鬧今夜啓演請　諸君早鋻家卒幸勿錯過此好機緣也 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之電報告白]  
　　凡人少見則多怪數見則不鮮居今日而言電報雖婦人孺子無不知其爲電報也居今日而言電報號碼雖婦人孺子無不知其爲電碼也而在當時則羣異以爲電線通信焉電報記號之用中國字焉非當時之人愚而今日智也少見與數見故也今則不僅如此有線電報且進而用無線電報焉普通電碼進而用密電焉減字電焉安知他日不更駕今日而上之今日以爲怪且鮮者他日雖婦人孺子而無不知也凡物莫不有其端得其端而發明焉改進焉人類知識之能事也若無所發明無所改進而徒因他人之進步得廣見聞遂嗤未見未聞爲無識是猶今日之婦人孺子笑當年通達時務之人爲不織電報不知電碼之爲愚人也豈眞足以較量其知識也耶爰舉一例選當年本報初創時所謂電線主人之告白一則錄之於左 
　　電氣告白電氣通表一法又名電線究竟電報二字可以包括矣何爲電卽迅雷風烈之閃電世間之快㨗無有過於此也何爲報卽報信通音傳書寄柬之謂也我西國都郡縣鎭業已裝徧四通八逹經緯縱横無處不到凡遇至要之事用電線通報雖萬里之遥片刻週知所以有裕國便民之宏用至於行商坐賈更不可少前電報書中雖係中國字樣號頭仍係外國寫法恐與中國商賈不識外國號頭者不便行用今將外國號頭改作中國號碼新出一書名曰電報新書書中更有金匙開鎖變法凡寄書信除兩人議定照新書號頭用加減乘除變法之外他人概不得知比之書信往來被人偷拆竊觀者不更秘密乎故特表白以便官商之用如欲寄信或來本行取信紙一張或用外國號頭或照電報新書碼號再用變法雖經作之人亦不知其中所說何事但人名地名住處不可用變法恐本行不知信送何處也或照號箱上字跡印出均可今將本行寄信價目列後 
　　凡上海寄信由香港至廣東福建等處信紙上只寫十字者價洋四元二十字者價洋六元此後凡多加十字加價洋三元多加一二字者與加十字同價 
　　凡上海寄信至東洋等處每信紙上只寫十字價洋二元二十字價洋三元此後凡多加十字加價洋一元半多加一二字者與十字同價所出電報新書在本行出售每本書價洋三角特此佈聞上海電線行主人啓 
[尊聞閣筆記]  
　　千里對奕（見本報壬申年八月初二日）博奕一道昔人名之曰手談蓋以相對一秤能决勝負於無言之下故雖奕秋素稱國手未有不覿面而能爲是橘中之樂者也不謂竟有藉電報以下棋角雄雄於千里而遥者新金山有二埠一名雪尼一名亞的列相距實爲甚遠時有好奕者二人各居一埠恨不能聚首以判低昂乃用電線達之雖異地不啻同堂聞雪尼人爭先一着　以獲勝 
[徐甲（見本報壬申年九月二十日）]  
　　長庚里徐甲以販爲業僅足自給同里李實亦取人也所入尤儉於甲時有願賣猪仔之說甲勸曰漂流千萬里而復任人魚肉丈夫義所不爲君年富力强即謀生計拙而力役之選亦未始不可爲生奈何欲委身異域李惘李别去越數日忽見李歸來衣履整潔望之如神仙中人叩之曰究何遭遇頓令人聒目若此李曰此不在人意中而出人意外者也僕生二十餘年寗不知市井間之有賭乎所以裹足不敢入攤館者誠以賭不常贏亦猶敵無常勝耳令乃知不然此中進退攻取與軍中運籌决勝實有不同軍行知彼知已即可百戰百勝此則無所謂彼已更無所謂知然苟能得其秘要則此中得失不難操劵定也徐聞其說津津有味欵其别有所得不覺前席請敎李曰相授不難但能行與否仍視乎其人徐敬叩之李曰見好能發見難能止賭中能事盡此八字中徐初疑李别有所謂秘要者及聞此二語不覺失笑李曰賭中好機會豈有多遘苟遇之而不能發卽坐失事機若遇難而不能止此又隻輪不返之兆也君能洞然於此即可於賭中三出三入徐曰此中如可爲生世上甯有挑肩負背者君當乘勝而止復向正途謀業如或不知止則至手無尺寸時雖悔莫及李曰吾天授賭才必有所用徐知其正在得意時不能諫止但云僕之資本缺乏君所知也顧能借潤乎李慨然出五金借之不期未及數日李已赤貧如初蓋有賭皆輸因之無衣不典矣李失志後欲何徐索前項徐方刦之而李旣得賭趣不力而獲深嘆行役爲勞不能復　故業漸與不逞者游竟習子盜去月二十七日以行竊未成爲主家所獲交更練游刑示警徐往見之曰君知悔乎此際賭才尙可用否李赧然徐曰僕防君有賭敗之日前借項不還者實爲君也乃以資還之俾復營販李曰君之處我可謂生死人而肉白骨此後願相從行販幸無見棄或獲驥尾附成人徐鑒其誠遂合夥以販噫賭之悮人不淺若李者猶屬幸事然不可謂非良朋之力也 
　　在虚我生曰新年習俗類以賭博爲消遣法而入局者又無不如李某自謂得八字訣矣曷讀此篇以爲前車之鑒 
雜錄 
[别琴竹枝詞（三續）]  
　　　自來火點累街司到底光明實在奇恐怕月頭多算賬東家出去火先吹 
　　葛二好司乃妓家新桑一曲調琵琶局錢别篆克司等誠脫而蠻卽大爺 
　　小車名片總稱揩灰二車輪沙四鞋買得塵帚勃臘喜照牌新做煞安排 
　　克臘勃爲彈子房黄昏總會喜非常葛（馬夫）牽得穿衣馬伺候深宵受雪霜 
　　粤音使者卽西追書載寗波人共知一切跑樓奥弗四絲茶流子盡琶遺 
　　浦東船澳呌船洪粤浙蘇音各不同道克一聲該兩義船洪與大韻皆通 
　　抽風牽線曰奔街佛力耗（極熱）時要拔排（二字剃頭者）因　剃鬚偏傳紛刀頭到處曰涎皆晨起先提牛乳湯密而克裏和茶糖蘇揩灰脫拿爲克糖白茶　始肯嘗（未完） 
 
 
 

Page 18

 
 
   
 
