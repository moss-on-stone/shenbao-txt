# 1882 - 300 - 4903415

 

Page 1

 
 
[增印新式字典] [  點石齋主人啓]  
　　本齋用石印照相法印成之康熙字典業已不歴而　購者踵接惟字樣太小在年輕人固喜其輕使老年人似　自力現故飭工重印将版口　大卽　花眼視之亦能一月瞭然每部仍訂成一本用采色綢面惟　慊放寛則紙張多費是以定價每部實洋三元並有用外國装訂法者每部價洋三元五角若前所印之小樣康熙字典仍照前價但刻下亦有用外國装訂者每部取價洋二元三角至是書　色之潔白字跡之清晰装潢之精工早爲藝林珍實無待贅言如欲價購新移玉至上海英界三馬路大禮拜堂南首申報舘間壁向申昌　書室購取各外埠之經賣申報者亦有出售此布 
[有害市面續説]  
　　本館前論有害市面而首言小押小錢店之弊僅舉其小者而論而所以有害市面者尤有大焉者也上海地面五方雑處風氣之開日見其盛而市面之衰亦日見其甚蓋以所入之數不敷所出而凡開設之店鋪每係奢華靡麗使有用金錢漸消磨於無用之地此則害之尤甚者矣就上海店鋪而論最足以賺錢者莫如烟館装潢之富麗器具之精良不但有癮者沈溺其中卽無癮者亦莫不欲徜徉其處一榻横陳二三情話欣欣然有自得之樂而且有野雞可打衣香鬢影時流睞於青燈黄竹間或撩以數語卽移樽就教對臥而享烟霞之供過癮旣畢相将而入其闥不啻駕輕車就熟路更不煩蝶使蜂媒雖罄阮囊而毫無所恡迨日沈迷於此而經營之志日漸消磨矣此其害爲何如者然此等烟館日開日多在開烟館者以爲将本就利擇善而從殊得因時制宜之妙而不知其貽禍匪淺也他若女閭三百原足以安旅客而招遠商然上海地面妓有數等書庽長三可以陷貴介子弟及大腹商賈資本不巨塲面不闊者猶或自顧而有所疑阻降而下之至於么二則稍次矣店家之夥友局卡之司事腰有數元亦得於此間尋青樓之夢然棧司小夥則猶不敢輕投羅網也則又有花烟間者以烟爲名以妓爲囮開燈小吸所費不過百數十文卽夜合資亦所索甚微倚門一笑目逆成交短衣椎髻者流亦得藉以消受豓福有此一途而月得數元者皆不得有所積貯矣又降而下之則尚有所謂一洞天等處則品愈下資愈廉而車夫担䜿亦莫不盡喪其資日得一二百文皆舉而委之於壑好雅靜者則住家可以留連好揮霍者則酒席不妨常擺上下三等莫不有銷金之路卽在西人素不縈情於色界而亦有蜑水妹等類而欲嘗異味者則東洋茶館美人之作裙屐古装者且遍於租界中如此而欲不人喪其資安可得耶又若游戯之事如夏間則坐馬車以納凉或觀劇以遣興或打彈以舒筋骨而持棒逐逐實繁有徒或賭跑馬小角勝負或上書塲啜茗靜聽而書　中之主顧卽藉此而攀凡若此者所費雖有大小之殊而其爲無益之費則一現在此等處所愈出愈多所出無定所入有限其害不可勝言又如賭之爲害夫人而知之而上海之有摴浦癖者則指不勝屈如虹口鄉間之攤賭僻在偏隅張羅以伺蠅蚋而逐臭之夫且不懌道遠而欲思博一采盈而往者虚而歸不知幾何人矣而開此攤塲者則日進紛紛也吾　吾資以塡他人之空雖至愚極陋亦不至遽昧此理而明知之而故犯之則貪字悞之也其或大厦邃室邀集良朋共博盧雉勝負之數盈千累百凡解五木訣者往往無幾時而成爲無袴之公資本旣喪經營無具徒歎奈何耳又若妓館之牌局則不但藉此以博勝負儘有專出頭錢以挑妓女者此又嫖賭之相兼者也降而至於地攤等類則一二文亦足一擲凡小本經營以及食力者流往往以此喪其資巡捕屢捉而犯者仍日有所見人以爲此等所害者小而不知其所以害人者則一也若夫口頭食物無所不有玩好之具無地不見一里半里之地輙乘車一角二角之洋輒寫票一二友人入酒館則動輙數元兩三點鐘吃點心則少亦數百凡若此者雖有大小之分皆係費錢之事合上海而無一人不用錢無上處不用錢而欲其正經生意能有起色又可得乎然而此類猶其小焉者也更欲推而廣之請俟再續 
[電音譯錄]  
　　本月十七日倫敦傳來電音言法國利用地方人心惶惶不勝恇懼盖恐叛黨之蠢動也現在該處之兵業經增加以資備禦云 
[乞糧述聞]  
　　英人之攻埃及也有法公司輪船名意剌滑地行經蘇彝士河停泊在彼維時有英國兵船上之小火輪有兵官一人水兵十餘人防守該處偶因糧匱其兵官往該公司船吿貸糧食先與船上人言不解所謂繼乃與該船主言之船主揮之使去不給飲食香港西字報将此事刊登報中因言此事如東屬實意剌滑地船主亟當明言其所以不付粮食之故盖英兵之防守蘇彝士河不但保護英船并保護各國之船不應吝此區區也字林報又從港報錄出登報該公司船現在上海船主見此新聞因與字林報言此事固属有之實以彼時英兵官上我船時已在黑夜且其上船之形状頗覺可異故揮之使去前在蘇彝士河已将情節吿知法領事官将來英法各官必将究詰此事我當再爲剖明也至其事将來如何訊結容再探錄 
[開河近信]  
　　本報前載穌彝士河之旁又欲另開一河兹聞此事去年英國已有人禀諸官而官未之許今年又經復禀其許否尚在未定外國新聞紙及香港西字報均載此説而言此河之開爲宜盖緣前開蘇彝士河之法人垷在性情頗覺異前英人進攻埃及時頗有不悦之意且每船過彼計每墩須收費銀十个佛郎今擬另開一河較舊河加深加寛以便日夜可以行舟弗使稍有窒碍其收費則大約可以較現在减半三年之内可以吿竣然則此河如能開成其利不更溥哉 
[川關郵聞]  
　　昨接成都友人來信述今科川闈事甚悉合照錄之以符新聞體例據言川省各士子向例於進塲後徧貼字條注明某人坐某號某人可來一晤云云積習如是卽監臨提調亦不暇責也今科内供給官係現任奉節縣調署成都縣之耿君士偉係山東新城縣舉人二塲封門後将所貼字條揭下數百張禀明監臨又帶人役指名将士子抓下三人擊以縲絏各士子均懷憤恨邀集同人在至公堂肆擾期釋此三人而後已耿君不惟不釋且令親兵将人亂抓以致闔塲鼎沸兩廊木栅均改擠壞明遠僂上鉦鼙亂鳴提調官鹽茶道崧曁署成綿道王挺身出外與衆賠禮而衆人總以釋此三人爲辭耿君佯遣謄錄三人假冒被鎖士子當場釋放冀掩衆人之耳目不料衆中有識三人者指爲不類齊喝一聲飽以老拳監臨　衆情汹汹恐釀事端乃懸　澆示釋放三人並許闈後撤叅耿令各士子猶恐事後食言監臨又指天誓日衆乃各鳥獸散監臨出塲立将耿令撤叅論者謂此事若非監臨善於調停則不堪設想矣三塲入 
 
 

Page 2

 
 
闈各處徧貼竹枝詞又集五經爲檄文惜甫貼出卽爲巡綽官揭去未得窺其全豹耳 
[添置砲位]  
　　文匯報載有津信息云李傳相現擬定購克虜伯鋼砲二十四尊解赴吉林以作備邊之用也 
[身後成名]  
　　杭垣下城之豆腐巷王姓宅向租考寓今科有寍郡考生人人賃居於此中有陸姓者鄞縣名士也年僅逾花信之數而才華富有突過宿儒目塲頗得意同伴者傳觀其文亦皆許爲必勝之技不意三塲内忽吐瀉交作十分委頓幸同學六七人有代爲條對者有代爲謄眞者有爲之補草稿而點句讀者得以繳卷而出回寓後卽延醫調治而病日加劇延至十七夜　於考寓諸同伴代視舍殮卽于十九日将靈柩伴遂回寍揭曉後陸生之名已高中四十二名報喜者咸飛棹而來家人聞信無不痛哭失聲卽鄉隣亦多下涙者其家人因取報條供諸靈幃想泉下有知當亦破涕爲笑也噫文章有據果題金榜之名福余難爭早赴玉樓之召才人薄命今古同悲不禁爲之三嘆 
[旣得復失]  
　　杭省於塡榜之日凡書斗報房等人每醵金爲上下使費設立鴿棚以偵探闈中消息其信有由水中流出者有由墻缺遞出者有繫諸鴿鈴而飛歸者故杭人之中式在前者不及下午而滿城皆知矣是日上燈後闈中傳出信息已塡至六十五名其六十六名爲葉瑞堂係金華府學廪生該學書斗得信後　飛函報捷迨揭曉後則榜上所書者乃寍郡之林鼎梅而並非葉姓也後聞塡榜之書吏云初中者原係葉姓因墨卷有數句未符遂被斥另抽一堂備卷易之及拆彌封後主司蹙　沈吟曰又是鄞縣人張霽亭學憲解之曰以文取士遑計其他遂定焉盖卽鄞縣之林鼎梅也功名自有定數不益信哉 
[壬午科福建鄉試題名錄]  
　　鄭孝胥閩縣王寛龍溪劉訓銓閩縣黄垂崑同安寥榕長汀陳伯勛閩縣王炳勳閩縣童積娬連城康詠長汀唐經邦惠安王首誠閩縣梁紹謙閩縣王宅仁泉州蔡溱侯官陳士蕃福清黄師乾福州陳亨祝長樂江尚弼連城何龍同安辜振聲晉江陳國名晉江林羣玉閩縣陳寳騰閩縣高涵和侯官林鶴年安溪郭名昌俟官葉大久閩縣郭亦章侯官魏秀琦侯官孫應林侯官董艮建寍洪儀福清陳　當長樂葉大琛閩縣劉啓東晉江陳鴻文同安薩璚圖閩縣王皋侯官鍾大椿侯官張加猷閩縣李東琳晉江楊新歐寗王楨侯官蔡國琳台灣林壽岡閩縣吳鼎勳福州張炳文晉江姚祖虞羅源卓凌雲閩縣孫葆瑨侯官杜翰生龍岩黄爾漚南安陳大猷台府陳步瀛興化林憲曾閩縣陳咏芝　竹史謙閩縣林鼎科福清葉奬唐建安吳耀庚閩縣何爾鈞閩縣李運衢歸化張杏南長汀黄錫周福州張宗華嘉義陳大椿龍溪陳鳳墀侯官陳廷蔚福州高岑福州王懋功長泰陳頤福州陳耀磻同安劉根源泉州高師曾侯官錫齡白旂吳頤昌閩縣曾國華同安方家澍福州林啓東加義許贊勳正白葉大根閩縣黄鴻年龍溪鄭雲祥龍溪余紹黂台北麟書紅旂陳文嘏德化陳衍侯官魏家緯羅源張春旗惠安宋瞻衮福安王蘭石台縣宋志郊莆田林化時泉州陳夢熊閩縣林黎光晉江李宗言閩縣戴鳳儀南安陳奮孫莆田洪作舟同安高鳳岐福州許宗鴻晉江郭輔福安周恭先福清 
副榜莊鍾英漳州沈耀南連城陳禹疇汀州范紹文汀州施紹吾閩縣陳喬年閩縣王允賢長樂魏鑑唐福州朱鴻臻閩縣趙一琴福寍謝鴻逹龍岩陳文明閩清林復升韻岩鄭宗郇莆田陳紹列崇安林步蟾閩縣游琛侯官 
[湖水變色]  
　　西湖爲千古名勝之區水緑山青膾炙人口乃近日湖上居民喧傳湖水有變紅之説磪實可証一時城中之好事者出城往觀錢唐湧金兩門近城河道素有西湖水往來極凈極秀近亦變作紫黑色遠望之如污濁不潔者近視之則黑中微有絳色如世俗所稱紫醬色者然較之江水之色逈别盖往常江水溢入城河水作黄色而非同此番之若黑若紫也不知主何吉凶願質之博雅君子 
[頌聲載道]  
　　永嘉縣學生員葉某之妹嫁王姓王死後葉妹又攺醮於王某之弟葉以爲以嫂嫁权倫紀何在往往借此詐索不啻目爲利藪王弟不堪其求置諸不答葉某於上月廿三日赴縣遞呈椌以滅倫石邑尊當收呈時問爾之呈詞似此紛繁究欲何爲葉卽答以風化攸關不能不辦邑尊謂爾只知風化攸關孰知伊更性命攸關乎且覆水難收爾本讀書人應隱忍之不遑而反播其醜乎辨駁多時葉某卽以語言挺撞邑尊以無藐視官長咆哮公堂拍案大怒始俯首邑尊書爾之蠻氣未平且跪片時再論遂將其餘各呈詞逐件收判迨判畢夜漏已三下始問爾之蠻氣平否葉某卽稱生員蠻氣已平請息雷霆之怒求開格外之恩邑遵聞言點首微笑遂言爾之蠻氣已平所以出言亦有文理當将其呈擲還並諭嗣後切勿多事云云如此類者指難勝屈故石邑尊之循聲已遍傳遐邇也 
[婪索被控]  
　　金陵沿江一帶每逢大比之年緝私局卡如林要推河漫洲最爲巨擘以監司大員主之前日旨下河船一隻内装蘿蔔乾由該卡經過艙面有孚鹽若干局勇指爲夾帶偷漏硬行奪去間該船心中不服到省後已向督轅控告未知如何批示也 
[觀祭辭]  
　　姚伯庸觀察前因爲人訐奏廷寄命督撫查覆刻闻蘇撫憲查得觀察經手山西捐務並無不合巳将册子存根解部查核而姚觀察則巳於本月十四日稟辭撫憲卽當回滬矣 
[情艘借宼]  
　　本埠法公廨繙譯官于君雅樂在滬多年於地方利弊無不瞭如指掌至會審各件尢能秉公訉斷中外商民咸深感頌現聞子君業奉法國外部調在粤東蘇松太道憲邵觀察聞信道賀并函請法總領事以于君在滬年久熟悉中外情形中國官商僉謂其精明練逹論事公平皆願于君仍留上海華洋均可得益是以據情懇爲轉逹法國外部核示遵行等因聞法總領事巳轉請于君仍留上海辦事故租界商民倍形忭舞云 
[慱徒狡展]  
　　原告管炳榮技法捕　訴稱有朱錦生者曾欠我煙錢一百文被我在新街花煙館鄭白毛家尋見伊等正在賭錢遷怒於我花烟館主龍四糾人毆我爲此訴捕拘董四鄭白毛朱承恩朱錦生四人請訊并将金戒銀洋等及賭具呈案經翁太守研詰據董四供揚州人在三號弄開花烟館十五日晚在朱錦生所見管向朱索錢偶一出言伊卽毆　故逃至四號内鄭白毛家致爲捕拘翁太守謂汝稱逃往該處然則所拘四人豈皆逃往者乎復詢鄭白毛據供揚州人眷屬業巳回揚太守謂爾獨在此開賭乎鄭白毛不認太守又訊朱錦生仝賭者幾人者卽直説尚可從寛朱錦生亦狡展翁太守着将三人帶出後訊朱承恩據稱揚州人曾在武庠太守問到此何爲答稱特來謀事因與譚三用識故於六月間到申尋譚太守謂武生乃與花烟舘爲伍防檢安在又詰其究與何人賭博朱承恩初尚不認繼稱見伊等鬥紙牌則有之太守又訊　鄭等仍不肯認着一併帶回捕房管押以便嚴比 
[賣馬轇轕]  
　　昨日法公堂據捕房解到馬夫席阿林并交保出外之吳阿小保人吳阿揚請訊翁太守詰問情形據播威洋人　稱曾買 
 
 

Page 3

 
 
席阿林馬一匹出銀五十五兩伊将病馬塞責我欲退還伊反稱銀己用罄又在龍飛馬房前欲紏人毆我車夫唐王福己被毆傷旋據席阿　供稱馬係許福　託我代賣適播威洋東欲買我卽将馬與之嗣稱又欲買一匹因将吳阿小之馬牽與伊看詎料将馬扣住定欲還銀方可　馬我等不敢與之爲難伊在龍飛馬房前将馬鞭擊我致頭破血流卽請騐視吳阿小供席阿林言播威洋人欲買馬故牽馬與騎不意将我馬扣住然不知此中早有買馬之事翁太守問許福生爾之馬在何處買來答稱係山東人賣與我者兩匹出洋四十元翁太守謂不必狡辨該洋人巳查悉席阿林乃在恊隆洋行充當馬夫因此馬有病故以十元賣與許福生而席阿林不惟逞兇圍擾目将病馬輾轉欺人情殊可惡應将原價繳出始能将馬收回許福生席阿林稱巳将銀票繳送捕房翁太守将票取閲謂買馬之事可以完案但糾毆之事尚未了結着将席阿林仍行管押吳阿小許福生交保俟該洋人之車夫唐王福至仁濟醫館騐傷後再爲核辦 
[賽馬停公]  
　　本月念二念三念四三日爲本埠西商今年秋季賽馬之期此已列報海關出有告白定於此三日内九點鐘開門辦公十二點鐘卽行閉門停公本埠各銀行則於此三日内九點鐘開門付銀十一點鐘閉門明日爲開賽第一日想見驊騮開道騄駬揚鑣傾城往觀又得遣兹秋興矣 
[烟燈加捐]  
　　英界工部局定有烟燈月捐章程今局董議於秋季起按月加捐現由　總巡向各煙館細查燈榻之數以便核定後酌加捐項也 
[刀柄傷臀]  
　　昨日虹口正豐街相近之寳源祥木作塲内不知何人戯将刮泥小刀倒插於地有川沙匠工張阿二立於其傍昆西人至急思避讓足絆坐倒於地不料泥刀之柄適中榖道一時鮮血淋漓疼痛欲絶後經西人送赴同仁醫館救治未識能無恙否也 
[悞捉免解]  
　　十八日報載醉人滋事一則兹悉該捕在協生泰炒麵店内捉去福建人兩名一名何清輝一名謝坤當經邀人保去捕頭着於禮拜一須投捕房候解前日該二人如期前往捕頭以查明事出無據姑免解案了結 
[新人肆閙]  
　　蘇人某甲在本埠戯園當茶房爲業父早逝母已轉醮甲孑然一身住英租界胡家宅地方因積有微貲央媒説定某氏女爲室結親時媒曾興女家言明甲只一身並無長親等語旋甲探知母所醮匪人窮極不能度日遂備銀将母贖回擇吉娶妻俾得一處圑聚新娘進門後拜堂台卺畢甲令見姑嫜詎新娘不肯屈膝并大肆咆哮謂曾言無姑何得欺人若是房中物件多被毁壞一時諸隣集視得悉前因莫不掩口胡盧而散第不知作何了結也 
[飭杏電燈]  
　　本埠英租界新創電氣燈公司華人所開之店舖装點者亦不乏人盖取其式樣翻新也兹聞海關道邵觀察深知電燈之患設有不測焚屋傷　無法可救故札飭英會審員陳太守飭差協保立查點用電燈之華商共有幾家開單禀候核奪云 
[英界公堂瑣案]  
　　昨晨有年均不滿二十歲之粤女三人同投英界公堂喊寃據稱姊妹三人一名阿桂一名阿玉一名阿鳳同住虹口大橋堍因父母雙亡現被外祖母逼勒爲娼情均不願故奔投憲案求恩拯救陳太守准詞卽飭差捕同該女等前往立提據稱逼娼之外祖母到案以憑訊究○公和祥　房買辦李選之控管鐵棧之羅柱臣盜賣舊鐵等情羅到案呈剖陳太守令羅交保俟傳到李選之質訊已列前報昨據怡和行之西人某投案聲稱本棧公和祥缺少舊鐵一百餘担查明被羅盜賣與新北門地方之張元興鐵店係在棧之鄧姓過磅装船運交該鐵店者該店主與鄧姓均傳到請訉李亦投案具禀聲稱向在公和祥爲買辦今因辭歇另就故将棧貨點交接手之周元堅鄭如之二人豈知内少舊鐵向羅姓盤諸不認報捕查明確據送案請究鄧供在棫當小夥憑羅使喚至過磅與張元興之鐵却不知爲盜賣張元興店主供由羅出售舊鐵一百十二担照市價每担價銀一兩六錢連船力羅共収去銀一百八十兩零實不知是盜賣之貨羅則堅執如前並稱與該店素不相識從未往來今被串同誣控實係挾嫌所致乞賜明察陳太守得供之下商之哲副領事謂公和祥時有盜賣情事至此次所控已有確據然鐵有百餘担必非羅姓一人所爲其間必有通同作弊之人而張元興收買贓貨咎亦難辭哲君謂通同作弊情固顯然請先　押羅六個月再行細查同弊之人究辦至該店每担舊鐵給價銀一兩六錢係照市價並不貪取便宜情尚可恕太守乃從實判押羅三個月該店免議○華捕禀稱獲住洋涇浜沿擺小賭攤之王阿金一名並起到賭具及銅洋一元送請究辦王阿金俯首乞恩陳太守隨判王阿金枷號半月發頭門示衆銅洋與賭具一併銷毁○薛捕頭禀稱昨見張方元将妻戴氏恃蠻毒打鱗傷遍體該氏之母解阻亦被毆傷爲此送案請究戴氏供丈夫不務正業日事烟賭薄有衣物典押巳罄我與母親均賴針線餬口夫尚時欲向我索錢不遂則毆昨被用門閂痛打受傷我母解阻亦被擊傷右臂適捕頭見之不平故行拘案押票呈閲并請驗傷其母供與同張方元則稱因妻圖遁是以毆打陳太守謂夫婦爭毆本伊庸議然張不合以無憑之事藉端毆妻傷及尊長情不可恕判押半月以示薄懲典票發還 
[來信照登]  
　　申報館主筆先生閣下近聞有人傳言云電氣燈頗爲危險夫機器煤汽電氣倘用之不愼固屬危險然用之苟能當心則亦無所謂危伯利司創設電燈之法從未聞有失事之處卽現在本公司所用者邇來外國每禮拜嘗聞有機器遭捐煤汽炸　傷人等事美國英國又聞右電簽傷人此其故皆由於電線太細及線之相離太近乃本公司所用之線則較之外國一可抵五線之相離亦有兩倍之遠如此則毫無弊病假如用本公司電燈諸君見電燈有何弊病告知本公司卽當派人照應斷不令其有害較煤汽燈更爲平安本公司所製之電燈美國保火險行曾經言及此燈决無傷害也[  電燈公司經理人立德頓苜]  
[江陰保節局經收沙州被災賑捐八月三十日止收數清單]  
　　江蘇學院黄曹平銀一百兩福建藩臺沈曹平銀三百兩總統銘武等軍唐湘平銀一百兩江陰營游府劉錢三十千文常州府尊英錢三百千文江陰縣尊陳錢三百千文江陰儒學張吳各洋三十元江陰厘局敖錢十五千文無錫錢献廷等經募洋二百元無錫麗生荘經募洋二十元丹陽楊耀廷經募洋四十元蘇州吳亮采經募洋三十一元錢四百文常州楊春坡經募洋廿元常州無名氏洋十元縣署刑席王居易堂金厚植堂汪蓼城吳陳偉卿各洋十元江蓼花舘螺溪草堂常生免災各洋四元王笠人黔南譚桐竹山房亦政堂吳各洋二元葉鏡軒王省蘭各洋一元季炳文曹鴻齋李飾之各洋五十元杜浣花堂洋三十元薛御之徐賡虞郭寳名沈福資無名氏楊增福各洋十元季兆佳不書名蔣錫川各錢十千文李錫書錢五千文無名氏錢八千文趙不書名錢二千文袁不書名洋八元無名氏洋七元李煦和錢如亭祈甯許曉初各洋三元王賢書蒋祝三顯南陽蒋若　繆鉀庭劉晋昌李資生各洋兩元程鵬飛俞心求曹金玉張全張發陸泰陸永各洋一元侯福林潘雲山花錦濤共洋二元徐記錢一千文譚爾行錢八百文各錢業共錢一百千文北外鹽棧洋一百元青陽鹽棧錢十千文濟美典錢一百千文又各同事合洋四十元濟善典錢八十千文阜豐典錢七十千文又各同事合洋十元裕成典錢七十千文裕大典錢五十千文均大典錢五十千文又各同事合洋十元楊庫鎭共洋三十五元錢八百六十文周荘鎭共洋十八元觀山鎭下節共洋念元長徑鎭共洋三十元西外鎭共洋十元大橋鎭后塍共洋三十六元又占文橋等共洋四十五元申港鎭共洋廿七元文林鎭共洋廿員顧山鎭共洋九員錢十千錢蔡涇鎭共洋念一員錢六百十文前周鎭共洋念員青陽鎭共洋一百五十五員錢四百文雙牌鎭共洋五十員長壽鎭共洋十員馬鎭共洋廿三員錢四十文章卿鎭共洋十員宜興不書名米一百五十三石八斗統領武毅左軍張米廿五石統領武毅右軍章米廿石統領銘字中軍劉米廿石北外各米行共米一百石○以上共計收捐銀五百兩洋一千四百四十二員錢一千二百三十四千一百十文米三百十八石八斗合併聲明 
[蘇城經收常昭沙捐所寓泰昶荘内八月十六日起至九月十五日止第二次細數清單]  
　　桃埠賑局奉藩憲發江南士子捐分撥常昭沙洲捐洋一百一元錢三百八十五文上海南市衆錢業捐洋四十元仙記捐錢五十千文恆裕典捐洋十二元時豐典各友甡源荘子病愈完愿陸趙氏四户各捐洋十元翁曉初捐洋八元寳記善記省吾散人周恂記隱名氏五 
 
 

Page 4

 
 
户各捐洋五元省昧齋修竹軒補拙齋三户各捐洋四元南沙幸邀天佑人病愈藥資一粟齋普度移資吕雲溪四户各捐洋二元求無鼠子擾景劉居謹微齋肓麟記陸有坤陳哲才陳文裕陳耀泉高廷茂馬承涵十户各捐洋一元朱茂林方阿三鄔何鑑李益能汪孝勤五户各捐洋五角邱安金捐錢三百文作洋二角六分三厘俞雲泉捐洋二角三分七○共收洋二百五十九元錢五十千零三百八十五文換見洋四十五元五分總計洋三百零四元零五分如數解交袁君子鵬散給災户 
[浙省撫轅抄]  
　　九月十五日通判葉元芳禀見赴北門厘　正任太平縣賀允交缷烏程縣事　謝藩飭回任來省禀到准補紹興府照磨吳錦標禀謝藩飭赴任補用府經歴王禀謝飭知上届海運保補缺後以知縣用 
[蘇省撫轅抄]  
九月十九日候補府巖錫康禀辭回上海捕盜捐局候補同知徐元驥禀知奉委　南匯查斟禾棉豐歉差陸冠瀛謝委署婁縣事從九文煒禀知奉委赴盛澤釐局差遣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[譯西歴六月二十三日上海字林報]  
　　余預料不久卽聞有許多論及安南之議論現今彼地易手管轄當易手之時每有鼓噪之事法屬安南之南數省各行生理與及土産大有起色安南百姓歸服法國律例號令者亦多東京係安南之北省進貢中朝惟地方不靖甚爲可憂海洋大盜及小竊夜盜時常滋擾内地黑旗亂黨不歇苦此百姓地方官極不好致海盜成羣肆行刦掠遍往廣西雲南未知彼兩處華官是否力所不能或不肯出力攻勦如此情形難怪得東京土民明説願爲法國之氓法屬南諸省之界邊多爲賊黨滋擾已有多年前十年内西貢法官屢華安南朝廷發兵捉賊平靖地方近年不但請其捉賊加以哄嚇之語自後安以所請辦事之言作爲河漢三年前西貢法官照會安廷若安廷不匪禁止百姓爲賊法廷則涉手興兵攻附近法屬無道之隣省等情安廷自後仍不整頓地方一千八百八十年法國駐劄安南水師提督紐巴爺帶兵船前往東京面晤安南官料此次安南官應允整頓地方數月後安廷仍不整頓致地方如前不靖現下海防已爲法國所佔或者法國所佔係出於公道滅東京爲法屬因東京之安南百姓受苦有年甚欲爲法國之民傳説法國此次攻東京彼處土民欣然有喜色料其無再生端抗拒精事法國或不久使地方復爲平靖並施行新政立卽出剿河海之盜次攻黑旗之亂黨惟東京與廣西雲南相連法國轉爲中國隣邦間廣西雲南兩省地方情形甚是不好北江西江應爲中外通商之第二水道此二江只遜於洋子江惟此二江常有盜賊劫掠致商船不敢由此來往如今中國應如何辦理之處了然明白以法爲鄰法國於理應請中國捉賊平靖附近法屬之東京廣西雲南兩省若他日法人勦平東京左右一帶地方盜賊時而中國地面附近東京者仍有如此多賊照常滋擾依情理並依萬國公法法國應代其屬地之百姓保護身家起見而興兵前往中國地界中國前與俄國爭執伊犂曾嘗味道中國准俄辯駁估据伊犂出使大臣崇厚盡知種種難事今者中國亟應如意整頓廣西雲南使地方肅靖不使法國佔了上風道理而效俄國佔伊犁之舉從此啓兩國爭辯多費時刻貲財爲所深望余度我英國因法國奪東京毫無怒心仍謂法國男敢爲此大事後日大有益於英國通商事務法屬之安南南省其政治甚善厚待别國人民准其買地種植並做各行生意者准其享法屬百姓所享一切好處料法國定然准英國船隻由紅河及其分支一切小河往來與中國西南省通商若中國早如其西南諸省與外國通商中國早已聞此河道於西商或者法廷不以佔東京爲要事今法人旣奪了東京料中國秉政者心大不安如洞庭湖鄱陽湖黄河西江北江爲何中朝不許輪船在彼駕駛廣西雲南之水盜猖獗異常應日前早已發中國所置之外國船式輪數號駛　勦滅矣中國朝廷如此滯古辦理政事實有　於其好處致人驚訝或者不久卽知其大錯現今中國之西北俄欲侵伐東爲日本滋擾若中國與别國爭戰料日本不肯相助法人已來近中國正在廣西雲南之旁而中朝一向於此兩省不大留意余料中國因其懦懶不肯着意整理近地界事件使其四而招敵倘自後仍照舊辦理恐中國不用望其友邦相助也[  鳥美國哈富城鄺容階澤]  
 
 
 

Page 10

 
 
   
 
 

Page 11

 
 
[光緒八年九月初十日京報全錄]  
　　宫門抄○上　兩道錄前○浙無陳奏爲請旨懲辦道員摺子○東撫任奏現擬抽練步隊酌加津貼緣由摺子○浙撫陳奏籌解京餉夾片○閩督何奏請補知縣摺子○黔撫林奏請鼓勵夾片○都察院烏等奏爲奏聞請旨摺子○九月初十日吏部翰林院正紅旗值日無引見○内閣奏派騐放之大臣派出文中堂奎潤周家楣陳蘭彬○兵部奏派内塲彈壓泒出銓林明秀○召見軍機○○浙江巡撫臣陳士杰跪奏爲道員擅用公文肆口謾駡毫無顧忌請旨懲辦以儆官邪而杜効尤恭摺仰祈聖鑒事竊道員王蔭越查荒受辱一案經升任撫臣譚鍾麟曁臣先後查明具奏欽奉諭旨飭遵在案乃於本年八月初一日據該道王蔭樾申文内突稱前此因公受累傷久未痊禀銷採訪局差便並云嘉興府縣唆縱庄保紏衆入城毆傷查荒各官一案前後辦理不公迫爲兩次京控原期昭雪沉寃詎意徇私庇惡視爲魚肉全憑被告之詞欺曚入奏寃無由白不若奉身以退等情蓋用採訪忠義局木質關防禀送前來查其所叙皆一面之詞不惟負氣崛强肆言謾駡且有謂臣硬造謡言喪心病狂之句此等語意固不應行之公牘卽私函亦不當如此措詞臣與王蔭樾分居堂属自有體制若聽其妄誕胡言将何以統率僚屬臣覆查此案毫無成見亦無偏私早在聖明洞鑒之中母庸再瀆而王蔭樾擅用公文肆言詆駡侮慢於臣者事小關係政體者事太倘以後奉旨查辦之件兩造稍不遂意逞私嘵瀆尚復成何事體應否将王蔭樾量子懲處以肅政體而儆効尤臣不敢擅擬相應請旨遵行除原文抄送軍機處查閲外謹将道員擅用公文肆行詆駡請旨懲辦緣由恭摺具奏伏乞皇太后皇上聖鑒訓示不勝悚惶待命之至謹奏奉旨已錄○○頭品頂戴山東巡撫臣任道鎔跪奏爲現擬抽練緑營步隊期收實效並仿直隷練軍叅以東省勇營核實撙節酌加津貼謹繕清單恭摺具奏仰祈聖鑒事竊照東省壤連畿輔地處海疆經武整軍洵爲第一要務溯查從前通省緑營共計臣標及兗曾登三鎭水陸三十五營額設馬兵三千五百五十六名戰守兵一萬四千四百三十七名棋布星羅立法本極嚴密乃自咸豐初年軍務煩興連歲防勦始則兵不敷調添募勇營繼因兵難得力用勇愈多度支浩煩則不能不挪兵餉以濟勇糧而兵餉遂因之缺乏自咸豐十一年至同治七年每年兵餉僅發兩三月至四五月不等餉不足則兵日疲營制遂日形廢弛同治八年經升任撫臣丁寳楨設法整頓開除老弱馬兵九十六名戰守營兵一千八百七十二名變價傷疲馬二千二十一匹先後奏明暫緩募補卽以實發之餉養得力之兵蓋先抽練馬兵兩營以爲之倡原期各營按年發足餉糈一律勤加操演漸成勁旅惟厥後侯家林賈荘興築黄河大工光緒二六兩年籌辦海防勇隊漸增加以連年災歉徵收均未足額京協各餉有加無减司庫支絀異常兵餉自同治八年至今每年仍祇發春夏秋三季尚欠冬季三月未能　發臣履任後體察情形悉心籌畫欲整頓緑營非勇營大加裁撤騰出餉糈添練步隊殊乏握要之策是以上年九月間先裁步男三營本年春間又裁馬步勇隊六營均經先後奏報聲明如果庫款稍充擬将緑營兵丁抽練數營補强汰弱在案臣現與藩司崇保通盤籌度擬卽先就缺額不補之兵餉馬乾銀兩派練步隊在于臣標及兗曹鎭標各營抽撥步兵一千二百人分作三營仿照直隷練軍章程設立營哨各官酌加津貼認眞訓練勇隊可再陸續裁减仰副聖主整飭緑營少用勇　之本意至暫行裁減兵丁於同治十二年間因将文登水師及前後兩營水師奏改爲登榮兩營永遠裁去兵丁五百一十名卽有暫口裁减兵丁一百一十餘名在内又撥補登中登右文登三營兵丁一百七十名現在實計缺額馬步戰守兵一千六百八十六名馬匹連陣亡遺失未曾買補實缺額二千三百四十六匹每年除扣存餉乾銀四萬兩有奇光緒五年以前扣存之欵因司庫不敷周轉均已隨時報明動用僅扣存六年春夏秋三季七年春夏秋三季並八年春季共銀七萬三千六百餘兩但馬匹存營無多不敷操防臣擬先飭司籌欵買補戰馬四百匹匀發各鎭操演此後每年尚可扣存餉乾銀三萬六千餘兩今添練步隊三營每年須加津貼銀四萬六千餘兩擬卽以缺額不補之餉抵補尚不敷銀約有一萬餘兩與製造帳棚旗幟號衣軍械及鉛丸火藥一切雜用悉在以前扣存餉乾銀内動支暫可毋庸另動正欵謹仿直隸練軍章程叅以東省勇隊酌擬營制核算撙節加給津貼銀數繕單恭呈御覽請旨飭下部臣核覆再行抽調訓練臣爲整頓緑營起見是否有當理合恭摺具奏伏乞皇太后皇上聖鑒訓示謹奏軍機大臣奉旨該部議奏單併發欽此○○陳士杰片再户部奉撥光緒八年京餉案内指撥兩浙鹽課厘銀二十二萬兩又内務府經費撥兩浙鹽課銀五萬兩以開印後分批起解限五月前解到一半十二月初間全數解清等因恭錄諭旨行文到浙卽經轉飭欽遵業已解過户部京餉銀十一萬兩内務府經費銀二萬五千兩在案兹據浙江鹽運使惠年詳稱在於縣場灶課曁綱票課厘項下撥解户部京餉銀五萬兩内務府經費銀一萬五千兩委試用運判沈三成試用鹽大使廉佺管解仍照成案飭令該委員等由浙至滬搭坐輪船運至天津由陸赴都妥速趲　等情前來除分咨查昭並咨行沿途文武各衙門一體提撥前進以昭愼重仍飭将起程日期速行詳咨外理合附片陳明伏乞聖鑒謹奏軍機大臣奉旨户部知道欽此○○閩浙總督兼署福建巡撫臣何璟跪奏爲揀員請補海疆要缺知縣以資治理仰祈聖鑒事竊照漳浦縣知縣張德迪接准部咨准調嘉義縣知縣所遺漳浦縣知縣要缺應令另行揀選坐三月十四日按照限减半扣至五月初四日作爲出缺日期歸五月分截缺所遄漳浦縣知縣係冲繁難沿海兼三要缺例應由外揀選調補臣與藩臬兩司於通省應調知縣内逐加遴選非現居要缺卽人地未宜一時實乏堪調之員惟查有候補知縣施錫衛年五十六歲江蘇嘉定縣人乙丑科會試中式進士以知縣卽用簽掣福建親老告近改掣安徽委署懷遠縣准補定遠縣遵例捐加同知銜丁母戞回籍守制服滿起復領咨來閩補用同治十三年十二月十六日到省歴署平和新竹各縣該員老成穩重辦事勤能在閩年久熟悉海疆風土民情以之請補漳浦縣知縣洵堪勝任惟調缺請補與例稍有未符據藩臬兩司援人地實在相需之例會詳請奏前來合無仰懇聖恩俯念員缺緊要准以侯稱知縣施錫衛補授漳浦縣知縣實於地方有裨如蒙俞允該員係候補知縣請補知縣銜缺相當母庸送部引見並免核計叅罰除咨部查照外臣謹恭摺具奏伏乞皇太后皇上聖鑒勅部核覆施行再閩浙總督係臣本任毋庸曾銜合併聲明謹奏軍機大臣奉旨吏部議奏欽此○○林肇元片再候補從九品王楨於全黔肅清案内在事出力經前撫臣曾璧光　諸免補本班以府經歴縣承仍留原省補用並戴藍翎嗣准部覆以該員係候選從九品請免選本班以府經歴縣承仍　原省補用並戴藍翎碍難核辦應令查明該員究係何省候補抑係候選覆奏到日再行核辦等因臣查該員王楨係貴州候補從九品因原保清單内将候補誤繕候選致于駁詰合無仰懇天恩傭准将貴州候補從九品王楨仍照原保免補本班以府經厯縣承仍留原省補用並懇賞戴藍翎以示被勵出自鴻慈謹附片具陳伏乞聖鑒訓示謹奏軍機大臣奉旨吏部議奏欽此○○都察院左都御史臣烏拉喜崇阿等跪奏爲奏聞請旨事據奉天民人李延齡以主謀殺命賄縱群兇等詞赴臣衙門呈訢臣等公同訊問據李延齡供年二十一歲錦州府義州人綠光緒五年十月間蔡永沾向身父借錢未允口角遂命賊匪劉永德桑萬盛張永貴登門辱隱身父出與格拒不意蔡永沾暗藏張起環等六人突至刀杖交加立将身父打倒殞命報實騐傷憂萬盛等巳認帮兇而蔡永沾賄通刑書黄洛仲放出身　次扑将軍府尹衙門呈控亦未提訉無奈來京叩訴等語餘與原呈大略相同臣等查該民人李憲齡控稱伊父被蔡沾挾　主令劉永德答登門辱駡　父出與格披又被張起聽等大人刀杖交加當将伊父打倒殞命報官驗傷桑萬盛等巳記要　兇而蔡永沾賄通刑書黄洛仲私行放出並将伊同差役拿獲之周慶貴亦行釋放等情控關主謀殺命賄縱羣兇如果属實　應根究謹抄錄原呈恭呈御覽伏乞聖鑒訓示再據該原告結稱在求府及事　府府尹並盛京将軍衙門各控告一次均未觀提合併聲明躣奏奉旨巳錄 
 
 

Page 12

 
 
   
 
