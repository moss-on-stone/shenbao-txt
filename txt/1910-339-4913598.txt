# 1910 - 339 - 4913598

 

Page 1

 
 
   
 
 

Page 2

 
 
[上諭]  
　　監國攝政王鈐章十一月十二日内閣奉　　上諭陳際唐着調補甘肅新疆鎭迪道並加提法使銜山西河東道員缺著榮霈調補欽此軍機大臣署名奕劻毓朗假那桐徐世昌 
論說 
[論資政院彈劾軍機]  
　　拔之於萬民之中。而位之於一人之下。畀之以高爵厚祿。而引之於樞密重。地者。非欲。其輔弼天皇。區畫政務。以措天下於泰山之安乎。朝廷旣以此畀之。其人亦旣居之而不疑。而卒令萬端叢脞。國勢日危者此果誰之咎哉。而其人。方且曰。吾雖居此地。負此望。而於。國事之得失。大勢之安危。非吾之任也嘻。其然。其不然乎。吾國政體。向以專制爲治。歷代大臣。固未有如今之立憲各國。國務大臣負責之規定。然其賢者。亦莫不以天下爲已任。夙夜匪懈。以求天下之治安。小有不當。立起自責。不敢文過飾非。自卸其責任也。其進退廟堂。而不以責任爲意者。特不肖之大臣則然。其眞能辅。國之。大臣。未嘗有是也。今軍機大臣之對於國事。亦旣一。任其紏棼危殆。而莫能建。樹矣。而資政院以副署之式。質問軍機大臣是否負責則竟傲然曰。是復乾。隆間之。舊制無所。謂責任也。是不亦反乎賢者之所爲而適與不肖者。相等乎。今資政院。痛國事之日。非憤大臣之。腐敗。上書彈劾請明諭樞臣。於内閣未成立之前。必應擔負責任。竊意此摺上後。彼軍機大臣。必有深。恨議員之囂張。設爲種種之謬說。以力陳於監國之前者。然而時勢日亟。開設國會。旣需遲至宣統五年。即設立責任内。閣亦尙需時日。當此内憂外患。瞬息百。變之時。尙令躬。居政府之大臣。宴然不負責任。豈所以。厲行憲政。救濟時艱之意乎。吾恐大臣之百端反對。將至失彈劾。之効力。以誤大局也。綠述自今以往不可不負責任之理由。以備擇納焉。 
　　立憲之國。大臣所以必負責任之理由。所以調和皇室。與人民間之衝突也。皇室與人民間之衝突。常起於議院。今議院未設。皇室與人民間之。衝突。似無由起。然而。資政院設矣。議院之基礎。固已立矣。資政院議員之對於各大臣。質問紛紛。各履行其議員權限以内之事。顧在議員一方面。有質。問政。府之權在政府一方面即有辨明其所負處理事務之責。而當說明。其施政之理由。今議員質問。政府非不答覆也。然其答覆之。詞大都含糊了事。於其施政之理由。未有說明者。推政府之心。固亦自以爲說明也。然試就其答覆之詞。以考其事實亦。曾有絲毫之利益否。彼議員之所以質問者。在推求其實際。期有利益於國家也。豈徒爲是口頭之辨難已乎。而政府諸公。乃不過以空言應之。而並無實效之彰著。此豈足以厭議員。之心哉。惟不足以厭其心。於是乎衝突之端開。而彈劾之書上。其彈劾之主旨。欲使大臣各負責任。以救其失。倘使不從其請。使大臣仍持祿保位。而無責任之負擔。則一般彈劾之議員。始與大臣衝突者。終且與皇室。衝突矣。故朝廷處置此彈劾案。右議員則民情以和。而國家蒙福。右樞臣。則衝突。不已。而影響且及於國本。是安可不深長思乎。 
　　大臣於其行政部内。各自監督而指揮之。於天皇之行政權。則輔弼而贊行之。各國大臣負責之制。無不然者。今吾國十一部之大臣。於其部内之事。有能盡其監督指揮之責。而事事就理者乎。其對於天皇。有能竭忠盡智。而盡其。輔弼之責者乎。内政棼亂。外患紛乘。謂爲不能。恐各大臣亦無詞以。辯矣。推原其故。皆以大臣不負責任。得以素餐而尸位也。今東三省旣瀕於危。海陸軍行。將振起。内則司農仰屋。外則强敵伸張。倘以新内閣已將設立。而謂未設以前。不妨暫。仍其舊。依然不負責任。則大勢岌岌。何堪再誤。與使苟且遷延。而至於無可振作。何如急事督促。使皆連帶負責而無可諉卸乎。國勢之安危。懸於大臣。而欲大臣之盡職。由於負責。是又安可狃於習慣。而作稍忍須臾之計者。 
　　是故大臣不即負責。則此後之衝突。將及於皇室。而國勢且以不救。如徇議員之請。速頒明諭。使大臣各負責任。則人民以和。而大臣者。亦有所畏懼。而不敢一意苟容。此其造福於國家者。豈淺鮮哉。監國賢明。當必有以慰人民之心。而聳大臣之志者。請拭目而俟之。 
要件 
[度支部試辦宣統三年各省各衙門豫算總說明書] （二）（續） 
　　黑龍江謹案黑龍江預算。宣統三年歲入共銀五百四十萬一百六十九兩有奇。歲出共銀五百五十一萬三千四百二十一兩有奇。除出欵外。附列預備金三十萬兩。出入相抵。計不敷銀一十一萬三千二百五十二兩有奇。總歲入之數以官業雜捐正雜各捐爲大宗部欵協雜收入 
 
 
 

Page 3

 
 
等次之。田賦爲少。歲出之數。以軍政官業支出行政等費爲大宗。財政民政司法等次之邊務等又次之。典禮爲少。本部詳覈各册。電商該省歲入可增者。如酒稅糧稅鹽務等。有三十餘萬。歲出可省者。移民費由鄂官紳認籌之二十萬。收支尙可勉合。尙未准該省電覆止列說明。出入仍姑列原册數目該省著名邊瘠。殖民固圉經營方始出欵多係。必需而入欵宜求整頓。是以前此電商注意經收之項。總之該省幅員寛廣。未墾之荒。尙居大半。林漁礦産。所在藴藏果能設法振興歲入必不止此。其他各項實業。如工藝局電話局庫河金廠火磨蠶業等公司。均宜亟圖進步。以闢利源。至該省咨報官業餘利。内有十九萬。應劃歸地方。不能提入民政司彌補虧欠。當以民政司不敷各項。均係軍國要需。未便延誤。現在國家稅地方稅未分。所取無非民財。所辦無非官治。未容將此欵置諸預算之外。亦電商加入。以重要需。此江省預算出入之大略也。 
　　山東謹案山東預算。宣統三年。歲入九百三十四萬九千兩有奇。歲出九百八十九萬九千兩有奇。歲入中以田賦爲大宗。鹽課稅正雜各稅次之。官業又次之。歲出中以解欵軍政等費爲大宗。行政工程財政民政實業等費次之。司法官業敎育等費又次之。典禮費最少。出入相抵。不敷銀五十五萬二百兩有奇。而各府廳州縣出入欵項。尙不在本案預算之内。此該省初次報部預算之大概情形也。本部詳核各册。電商該省。議增歲入一百五十餘萬兩。裁减歲出八十餘萬兩。而該省僅允增歲入四十一萬五千餘兩。允减歲出十四萬三千餘兩。增减併計。共銀五十五萬九千餘兩。除抵初次報部預算不敷外。尙可盈餘銀九千餘兩。惟内有六分减平銀八千六百餘兩。未經扣除此該省第二次改正預算之大概情形也。自表面觀之。該省似可收支適合。然各府廳州縣之公費未定審判廳建築之經費未籌。入欵有限。出欵無涯。蓋不敷仍有甚鉅者矣。若能遵照本部詳核之法。將歲入中田賦鹽課田房稅契烟酒稅釐金等。盡力整頓歲出中軍政工程民政司法等。認眞釐剔約可盈餘銀一百四五十萬兩。以之匀定公費籌辦司法。蓋亦綽有餘裕矣。若更能整理湖田局。改良百貨釐金。切實辦理。沿海石俚兩島出口鹽釐。改定東海關各子口章程。試辦沂水金礦創辦威海稅釐。及官紙印刷等類。尤爲殖利之大源。理財之至計。是亦視該省之善自爲謀矣。 
專電 
[電一（北京）]  
　　東督錫良前次聯銜續請組織新内閣之電奏樞臣遲遲未遞昨又電催有責其因循誤國有負先朝委託之語樞臣閱之甚憤 
[電二（北京）]  
　　資政院彈劾軍機摺攝政王再三披閱擬降一和平解釋諭旨以全資政院軍機處之體面 
[電三（北京）]  
　　海軍部官制於正副大臣之下設參謀官二秘書官三並設軍制軍政軍學軍樞軍儲軍防軍法軍醫八司及主計處凡分二十四科 
[電四（北京）]  
　　吉撫奏陳該省籌辦地方自治變通辦法三條（一）變通地方等級（二）預定次第及期限（三）另行組織選舉機關 
[電五北京]  
　　御史趙熙參劾某某等省督撫道員多人奉旨留中 
[電六（北京）]  
　　浙撫增韞奏參江蘇試用道劉榮拔吸食鴉片阻撓烟禁請革職永不叙用奉硃批着照所請 
[電七（東京）]  
　　駐日中國公使汪大爕現在朝鮮查察日本高麗合併後之中國居留地狀况定西二十四日回至東京 
[電八（東京）]  
　　臺灣總督在於第一期討伐生番得好結果該第一期討伐之目的在懲罰最强猛之番族預計需歷二年今僅以七個月得逹目的所有陸軍及警官所組織之討伐隊現已凱旋 
緊要新聞一 
[東督請開國會之痛切奉天]  
　　東三省人民於本月初五日公推代表齊赴督轅要求東督錫淸帥代奏即開國會當經淸帥延見面允代奏茲悉東督業已飭由民政司張司使起草摺稿已於前日拜發摺中大恉係分三大叚首叙人民請求之哀中述東省外患之迫其結尾以去就力爭語語沈痛略謂臣維東三省自甲午甲辰以後受强鄰之激刺生國家之思想人民身身家性命非合羣不能自保近復目覩朝鮮亡國慘狀甚恐三省版圖首淪異域即萬刼不能自拔其切膚之痛較之各行省有特别之危險不能不有特别之請求臣蒞東以來默察今日大勢欲求所以捍三省之危亡者一無可恃所恃者民心不死皆知崇戴 
 
 

Page 4

 
 
朝廷耳夫以萬餘里朝縱夕橫僅餘此殘缺不完之領土與三百年深仁厚澤僅得此固結不解之人心忍令轉瞬之間拱手而授之他人爲朝鮮之續乎總之時勢危迫爲人民所公憤亦朝廷所深恫何必靳此區區二年之時間不與萬姓更始耶臣受恩深重奉職無狀上無以匡國是下無以慰輿情伏乞聖明俯允所請再降諭旨定於明年秋間召集國會如以臣言爲欺飾即請先褫臣職另簡賢能大員以紓邊禍云云 
　　又錫淸帥以國會期限朝旨旣確定於五年召集若僅一二省奏請縮短恐未必即能上回天聽因復通電前次列銜之督撫請再聯銜入奏以厚勢力大約督撫中之明逹者必能深表同情也 
[江督又借外債]  
　　據法文新報載稱江督向上海匯豐銀行東方匯理銀行德華銀行借銀三百萬兩已於星期日在寗簽定合同昨由三行將欵如數交淸此欵係充興辦實業及督署海陸軍事務之用 
[順直議員面質公債案紀詳天津]  
　　順直諮議局討論陳督息借公債一事前日公决照章請督憲到局質問茲陳督以尙在病假中特委運司張振芳都轉代蒞開會後各議員所質問者係據借債原奏聲明此項債欵專爲省城商埠設立審判廳并推廣各路初級師範學堂及改良軍鎭之用惟軍鎭旣歸陸軍部節制經費自應該部承認各路初級師範需欵三十萬兩督憲業於正月出奏指定的欵是以上二欵皆無需公債至審判廳爲國家行政所需經費人民豈能擔任運台答以此次舉行公債係欲佔住藩庫中飽三十萬運庫三十五萬及永平鹽務餘利十五萬故特指出作抵以免部中提去且審判廳需欵一百七十萬實在無法籌措不能不借用公債議員答謂欲佔八十萬之欵而擔負審判廳經費一百七十萬孰利孰害且原奏但指省城商埠而言查此數處審判廳已經成立常年經費不止數萬又有每年司法收入可以接濟亦無須另籌運台云此大帥據臬台所報本道尙不知其詳衆議員請大帥飭臬台開一淸單交查運台認可議員又問抵補還債之藩庫中飽三十萬由何年發生曾否部中有案可據且未經袁項城籌抵公欵以前此欵作何開銷運台答以藩台凌方伯當知其詳議員亦請將此欵始末開一淸單交查又問據以卜質問各節是此項公債可以不必起募當大帥出奏時何以糢糊若此運台答云大帥不過欲佔住此八十萬兩不爲部中提去以備不時之需議員謂大帥此舉殊錯值此國家稅地方稅尙未劃淸之時倘公債借定後此欵仍舊劃歸部中將來抵補無着又當如何且此欵或歸國家或歸地方水落石出當不在遠何用佔爲就上所論督憲含糊奏准是爲蒙君不交局議是爲欺民立憲時代豈宜如此耶是日各議員言論足爲演台健將者爲王振堯高俊浵丁澤宗張書元王邦屏除曉山李津舟諸君而其結果則各議員均不承認此項公債運台謂此事業經出奏恐難挽回如諸君可以承認將來所有用欵自當再交局議不致濫費也議員未加可否惟請藩臬將單交來再議閉會時已五鐘矣 
[皇室經費與皇室制度北京]  
　　京函報告初四日據内廷人云攝政王於未辦事前傳諭樞臣召度支部澤公於上午八鐘至三所伺候垂詢政事隨即循例升殿辦事至七鐘退班後卽詣長春宮皇太后前面奏政務約至八時始回三所逾時軍機大臣及總管内務府大臣並澤尙書等同入三所侍議約一小時之久探其内容係爲會議欽定皇室經費事聞已决定明年奏請欽定准宣統四年實行 
　　修訂皇室制度爲應籌憲政上最要問題惟其中阻碍之處甚多各樞臣極爲顧慮聞日前已將各項阻碍情形覆奏監國監國亦以爲然當諭飭會同各該管衙門詳愼籌訂如遇有阻碍之處允即隨時奏請皇太后解釋一切並諭嗣後凡關於此事之會議均應在三所外廳云 
[各部新官制改革談北京]  
　　會議政務處王大臣於初二日集議内官制事宜聞軍機處王大臣多不贊成更訂各部名稱之議（即前由憲政編查館提調某侍郎起草擬改度支郵傳法學農工商等五部爲財政交通司法學務實業等名者）惟徐菊人樞相主張法部改名司法部尙可採用其内務府改部一事已决定仍如舊制至督辦鹽政處歸併一節亦擬勿庸更張云 
　　又聞各部新官制除設正副大臣各一員係照海陸兩部辦理外尙有特派專任大臣之議其大致如鹽政稅務農政幣制各政一律欽簡大臣附屬主管各部之内以專責成 
　　又一訪函云樞垣近信所有各部新制月内卽須入手籌訂一切大致參照陸軍部辦理惟日前經各樞臣詳細參核以各部行政關係緊要且施行後文官三項章程亦須施行其中情形極屬繁贒公議年内不能頒行須俟明春方可實行宣布 
[憲政館又有擴充之耗北京]  
　　上月初國會年限縮短後憲政編查館頗有岌岌可危之勢幸賴各樞臣極力保存始得在新内閣未成立以前仍行存立茲聞現與憲法大臣分權又得優勝除帝國憲法議院法調查選舉法三大法典外其餘内外官制及各項關於憲政之各法典仍均歸憲政館修訂故該館除新調唐寳鍔等三人外擬再由京外各衙門大行奏調人員以資擴充而該館各人員均皆欣欣自喜矣 
 
 

Page 5

 
 
[憲政館擬查常駐規則北京]  
　　憲政館以各省諮議局常駐議員或有常不駐局或有違背局章情事殊非愼重局務之道刻各省局已届畢議之期此項流弊亟宜預爲防範因决定通咨各省調取該局所擬常駐議員辦事章程即日送至本館以備逐一考核 
[資政院展期有望北京]  
　　資政院續議展期政府多不承認已紀前報茲聞倫貝子議長對於此事極爲棘手以轉瞬月終即應閉會不惟已審查各案恐難一律解决即預算及新刑律兩案亦不易告竣聞已。於日前特赴三所面奏監國詳陳此中詳情與其關係已邀監國允准並聞所擬辦法係於月終仍行閉會俟明正再行降旨特開臨時會議續議未結各案以資變通 
[外藩議員之不熱心北京]  
　　欽選外藩資政院議員如靑海霍碩特札薩克多羅郡王巴勒珠爾拉布坦新疆回部輔國公司迪克烏蘭察布盟多羅逹爾罕卓哩克圖郡王勒旺謀爾布塞因濟雅哈圖部落札薩克和碩親王索特那木札木柴札薩克河源都哩雅諾爾盟札薩克鎭國公逹木黨蘇倫依克昭盟札薩克多羅郡王特古斯阿勒坦呼羅克圖錫林郭勒盟札多額爾德郡王色隆托濟勒昭烏逹盟郡王色凌敦魯布各議員等均因病不能來京昨已由理藩部代奏矣又欽選外藩各議員之在京者祗綳貝子那邸博公那公等數人而那公日前已請假回旗游牧昨日蒙古議員汗山盟札薩克固山貝子綳楚克車林亦因病辭職現在京中與議者惟有那。邸與博公矣 
[京師剪辮之風雲北京]  
　　政府現因資政院提議剪髮議案特於日前會議將來對付之辦法聞已擬有草議其辦法係以剪髮問題雖爲形式上必須改革之事惟現在風氣尙未開通若遽行頒布明諭必致紛滋謠惑殊於大局治安有碍擬將來除軍界實行外至於平民祗可聽其自由不必勸諭亦不必强迫免致紛擾 
　　另一消息云政務處日前會議剪髮問題賛成者已居多數惟據澤公之政見擬俟明春内閣成立之日爲舉行剪髮之日藉以留作大紀念又廕尙書主持此次剪髮須稍用强迫手叚若施行過寛恐蹈前此禁止纒足之覆轍云 
　　京師學界剪髮之事刻已盛行日前第一初級師範學堂各生結合團體一律將髮辮剪去經該堂監督親至學部面謁唐尙書請示辦法尙書以剪髮之事資政院業經議决將來必可逹到目的惟現今辦法未剪者毋庸强迫已剪者亦不必厚非總之聽其自由可也云云 
　　八旗高等學堂各班學生見各堂剪髮之事業已風行日前特請命於監督懇飭全堂各生一律將髮辮剪去以免任其自由轉有參差不齊之慮當由監督諭飭各生暫聽核辦本監督擬於日内通盤籌畫製辦新式學服准於年内將剪髮易服兩事同時辦到以收整齊之效而爲學界之倡導 
[東三省通信]  
　　北滿一帶貨物所有運輸南下者皆須由南滿汽車以行故日人在滿洲已佔最優勝地位乃近又擬將南滿緊要各驛添設輕例鐡路擴張利權大致由鐡嶺至鄭家屯爲一綫四平街至奉化縣爲一綫公主嶺至伊通州爲一綫又至懐德縣爲一綫次則由長春至農安爲一綫刻正估計里數及建築費一若忘其爲誰家領土者 
　　東督錫制軍現以日韓合併所有中韓國界自應及早劃淸以免日後爭執已電請外部照會日本公使迅速派員會同勘劃 
　　日俄協約發表後俄人侵略蒙古之野心日益加急近據某日人調查調俄政府近日所最注意者爲西比利亞展築支線至庫倫一事蓋侵略蒙古北部非此不能得長駕遠馭之勢未識籌蒙諸公亦有所聞否 
　　江撫周中丞以所屬興東愛琿呼倫等處礦産豐富久在外人垂涎之中亟應自行開採防患未然惟屢經籌議因度支奇絀迄未實行現在事勢日迫礙難再緩故擬遵照部章由江省擔任息借外債數千萬元以作開採經費中國今日可謂一借債國矣 
　　長春府屬鬍匪惟誠統領所到處望風逃竄不敢猖狂自該統領於九月間請假而去鬍匪乃肆無忌憚距城二十五里四間房地方有匪首不開面破皮賴率領四五十人大行刼掠撫安鄉二甲亦有鬌匪五六十人盤踞日昨竟將宋邦均高本善賣糧大車十餘輛一併刧去其餘長嶺農安等處被刧之事時有所聞上月二十九日晚十二鐘府署接到西夾荒一帶巡警報告有鬍匪二百餘名忽然出現何守當即前往南嶺面請陸軍曹統制速調精壯馬隊前往勦擊 
　　滿洲里俄員上月二十四日因防疫病圈圍華民一起三千餘人入瓦罐車彼時交涉局錫守往商許以五日放回各安生業乃今逾期已久斃命者至二十餘人之多聞錫守日昨又晤俄員據云須過兩星期始可釋放云俄地四大咧戲次齊都等處華人因防染疫屢被俄人驅逐近日抵滿洲里者絡繹不絶下車無店可投有被俄人圈入瓦罐車者有在墻根暫時往宿者天寒地冷啼飢號寒浩刦臨頭云胡能避滿洲里有一瓦罐車被俄人驅入華人二十二名因洒掃汚穢中有染病者旋經俄人知查盡行移入病車内有二人濳逃無踪一夜斃命十人其餘十人恐亦 
 
 

Page 6

 
 
難生哀哉哈埠租界公共理事會初三晚七點鐘因租界防疫與傅家甸斷絶交通特開大會議到者議員二十九人旁觀者座爲之滿旋經反覆辨論贊成者十六人反對者址三人嗣有倡議圈圍一部份不必全數圈閉者此問題由投票取决後仍多數主張全數圈閉當即舉定俄議董五人設法維持居民之日用食品江撫周少帥以滿洲里瘟疫發現以來沿邊俄人恐傳染俄境預防甚嚴難免無越界查驗情事關係主權實非淺鮮故日昨電飭呼倫道轉飭沿邊卡倫遇有俄人越界查驗疫症當隨時禁阻萬勿退讓致滋紛擾 
[京師近事]  
　　四國借欵交涉日來催逼愈急聞鄒尙書前昨兩日特密謁慶邸及那相詳商辦法探其所議大致謂徑行廢約勢難辦到而遽允簽訂則各該省紳民又必有劇烈之反對值此需欵孔亟之時不如仍議借用言明改辦某項要政除利息照舊外一切權利不得任意要求如是則允否聽彼非我盡翻前議云云惟慶邸以事關重大擬先付資政院公决以覘衆意　　海軍處前經議定就昆明池岸建設海軍大學校現復會同軍機王大臣再行提議僉以該處係游幸重地未便建設爰又商定改在三山附近傍河擇地修築惟此項經費所需甚巨擬暫向度支部籌撥銀二十萬兩以期迅速開 
　　海軍大臣爲淸理財政起見刻已决定將各省水師兵輪現行薪餉章程通盤稽核併將關於海防江防各經費一律調查由本處按照各省情形妥擬劃一辦法通飭遵行以收統一之效 
　　纂擬憲政處澤倫兩大臣現核議閩督條陳新内閣摺因其中皆係成文措詞尤多牽强顯係人云亦云本處碍難奏准擬于日内即行具駁 
　　新内閣正副總理大臣以下應設總秘書官二缺聞某邸已擬定奏保政務處提調錫嘏軍機領班章京楊壽樞易貞三人請簡 
　　外部各王大臣近與駐京俄公使交涉以哈爾濱地方傳染温疫該處俄兵隊藉除疫爲名竟槍斃華人數十名除要求懲罰該兵隊外並須重償賠欵聞俄使竟無允意 
　　自近畿各鎭劃歸陸軍部直接管理後直隷已無新軍日前陸軍部廕尙與陳督電商擬再訓練一鎭旋陳制軍電復以欵項難籌請先練混成一協然後逐漸擴充 
　　禁烟總理大臣陸鳳石相國現以辦理中英議廢烟約問題千頭萬緖頗多困難聞擬日内藉病具摺乞休 
　　法學會自成立以來本擬設一私立法政學校其宗旨在養成司法人材一法官人材一司法行政官人才惟北京舊有尙志會亦有意組織一法政學校二者性質本不相同尙志會偏重政治法學會偏重法律現已兩面調和爲敎科上之協商刻聞法學會所設之研究所已借定財政學堂校舍一切章程規則亦已擬定不久即可發布所有敎員皆係義務不支薪水生徒學費力求輕減併聞所聘之敎員大都皆爲法學會會員而以留學日本早稻田大學畢業之學生爲最多數　　北洋某大員因直隷財政支絀屢次請假然又念念不忘作官前日央其夫人請於某邸思内用夫人云子以一窮措大起家賴我之力官至極品從此衣錦還鄉可矣何必戀戀不舍耶現世方多變吾觀子非亂世能臣若久貪富貴將來必至身家不保某大員猶央求不己夫人怒投之以茶盌某大員乃遁繼而夫人轉思自覺已甚謂某大員云子再請病假一月吾試謀之所以有第二次續假之事傳聞摺已到京矣 
[時評]  
其一　　外官制將頒布矣。中央與外省之權限。孰擴張。孰削弱。緊要關頭。在此一點以故近來。督撫。文電交。馳互相聯絡。謀所以保存舊日之。權限者。亦最切而殷。若吉撫陳昭常之。主張參預閣議。浙撫增韞之奏請加入國務大臣。其代表者也。 
　　雖然。各督撫雖飛電商榷。竭精疲神。冀以供朝廷之采擇。然而最後之結果。亦不過交憲政館核議而已矣。夫憲政館固助長政府權力之機關也。然則各省此舉。復何益哉。 
其二　　寃哉雷震春。以一千金買交部議處。　　拜爵公門。乞恩私室。賄賂之行。已不自今日始矣。何有乎循例餽遺。且人方以數萬數十萬之輸將。而得官。而晋級。而出任兼圻。而入長大部。更何有於千金之。餽贈。乃數萬數十萬之行賂則遷陟如彼。而區區千金之例贈。嚴譴如此。寃乎不寃。 
　　記者曰無寃也。操豚酒而。祝篝車。彼實自取咎耳。何寃之有 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤商自治會集議禁賭詳請廣東]  
　　初四日華林寺粤商自治會爲禁賭事特開大會港佛代表曁省中各界均踴躍蒞會先由宏仁演說社李芳樓廖冠英吳韶九李少朋陳惠普等登台演說痛陳賭博之害亟應嚴禁並力言立憲國民無不負擔重稅以謀人羣幸福等語三點鐘搖鈴開議公推陳惠普曁佛山代表陳藹人主席先由李芳樓宣布香港僑商代表李煜堂何藻雲陳仁山公函又佛山商會霍子常林恩海等公函又各埠函電及請議傳單畢李少擎言度支部澤公深明憲政應電詰澤公試問文明各國有政府力主開賭國民極力主禁而政府可反輿論者否主席言本省行政經費禁賭後誠有不敷然目下已有鹽欵二百萬牌照捐若歸　行自辦每年又可得二百萬而本年預算進支尙有餘欵如再不足卽由酒行自行酌訂章程担負湊合則本省行政經費自可無虞如慮一時不能應支即由大淸交通撥墊如此則可立刻禁絶何必籌抵賭餉乃允禁絶今當照港佛大衆之同意聯電政府立禁以免激成暴動衆皆鼓掌贊成蘇樂山請將電文宣布即日發電廖傑臣言我人民旣有辦法政府如不禁賭是政府對我粤人不住我粤人民當自由禁絶（一）凡承賭者人人得而誅之担夫工役槪行抵制各行均不與交易（二）逾期不改業凡見承賭者必飽以老拳（三）限年内一律改業如至宣統三年猶有開賭人民實行驅逐出境座中有謂須立拆賭館者立拆賭商大屋者鼓掌之聲如雷主席搖鈴勸各守文明并宣布大衆願簽名打電者舉手衆皆舉手隨將電文宣讀再三全座無不鼓掌計簽名聯電者除港佛不計外共四百五十二人茲將電文照錄於下 
　　北京軍機處憲政館資政院外務部度支部農工商部民政部鈞鑒賭獨害粤收餉違法歷年請禁藉口延擱政府開賭議員益受賄庇賭粤民不甘義憤劇烈誓立禁絶政費絀願担粤商急公况激義憤代表敬電信有把握省港迭議均願力担萬衆簽名要約政府賭立禁絶限三閱月負担不足請殺商等以謝天下粤民浮動若再延宕旦暮有變政府實激成之湘亂前車紳商斷不任咎庶政需欵逼脅自上常反抗奮任自下可立籌順逆潮流治亂立見乞請旨禁絶自治會陳惠普李鑒誠陳兆祥全國忠等四百五十二人旅港僑商李煜堂等佛山代表商務分會會董霍子常等同耻 
　　附增署督札勸業道文十一月初一日准農工商部東電開總商會協理區贊森及坐辦何耀宸等迭經被控本部正在飭道查辦應即先行撤退希飭道監視速舉等因合就札飭札到該道即便遵照監視速舉毋違又農工商部致勸業道電據編修江孔殷等電稱行商公决請一面禁賭一面將官指抵賭餉各項除新增鹽餉已定歲額外牌照等捐先准本行担任如不允由官廳訂章當衆抽捐集事自易商會協理區贊森受人重賄推翻議案不准承辦請驅區出會等情仰即連同前電併案速查禀覆核辦農工商部艶 
[明倫堂闔省學界之大會議廣東]  
　　廣東闔省學界因學部派員來粤視學初四日假座廣府明倫堂開大會議到者數百人學務公所科員姚韻笙亦到會兩點鐘開會公推張冲尹主席易次明宣佈開會理由詳述三年來吾粤學務日就退化情形并述南洋華僑前已激於義憤將沈學司到任後敗壞學務沈溺麻雀情形上書學部及袁督整頓袁督素輕學務未辦理而卸事現在方言學堂停課半月有餘解散即在旦夕無非由沈學司任用私人濫派監督所至推原其故罪有由來言至此鼓掌之聲震於屋瓦隨提議請决應否由闔省學界致函部視學衆贊成潮嘉學會鄒海濱起言學務腐敗不止學司全所科長科員亦應任咎今日應由闔省學界掃除積弊衆皆鼓掌高廉雷瓊羅陽欽崖八屬學會王亮儕起言宜聯絡各屬學會固結大團體以資維持衆賛成黃氏族學黃炳堂起言學務之腐敗以沈學司任内爲最甚前年畢業至今年始發榜者有之尙未發者有之且有遺失試卷之事如致函部視學并要直陳衆賛成東莞學會張某起言吾粤學界水深火熱凡一份子莫不如大旱之望雲霓隗文雲破壞方言學堂僅闔省學務敗壞之一端諸如斯類凡我學界抱屈莫伸者何可勝數可否徵集闔省學界輿論彙稿函致部員衆賛成旋决議三日内由起草員彙稿函致部視學并舉定高廉雷瓊羅陽欽崖行八屬學會梁禹治等數人爲起草員四點散會 
[鹽商破除引岸之大恐慌杭州]  
　　兩浙食鹽引岸向由鹽商認定常額三十萬引歸商包課包銷分地掣配均世守其業視如恒産前因張季直殿撰創設就塲征稅破除引岸上書資政院作建議案已蒙採擇提議據長蘆同業電告來浙各鹽商恐慌萬分即商由杭紹嘉松四所甲商領銜電逹資政院請其顧全引岸勿變舊制嗣聞該院力主改制已經經過第一讀會多數賛成决付審查各鹽商益驚惶失措連日函電交馳紛擾異常乃初八日又接蘆商飛電告急謂此案已由該院審查員將破除引岸議决是鹽商數十百年之血産廢棄旦夕關係身家性命亟應設法維持請速舉代表赴津集議等情浙東西各鹽商得電大驚當由杭紹嘉松四甲商分電各同商知照刻已水陸紛馳齊集省垣情形十分騷亂并聞四所甲商因茲事體大必須邀集同商開會籌議對付方法準期本月十五日在省垣薦橋浙鹽公所開特别大會集議昨已分電二十四地同商并徧發傳單矣茲將蘆商原電錄下浙杭鹽公所公鑒就塲徵稅一案資政院審查員已將破除引岸議决事至急請貴綱代表迅速來津協議爲要并電復蘆綱虞 
 
 

Page 11

 
 
分類新聞政界 
[龍泉官紳紳洋價之衝突南昌]  
　　龍泉縣章令去年臨漕接篆每洋元作錢九百八十文並搭收銅元三成諸紳不允大令以辦新政需欵每洋元准提出錢一百二十文今春食言僅每洋元撥錢二十文報告財政局表則稱丁漕約收雜洋六萬五千餘元每元作一串一百文合省會市價共盈餘一萬三千餘串文内應撥辦新政錢六千五百餘串云云朦上欺下獨肥宦囊該邑士紳已因此嘖有煩言本年開徵各界又要求洋價照市詎章令不允祇准每洋作錢一千五十文日前遂大動公忿禀府請示並電呈撫藩憲曁諮議局即由局提議歸併四十州縣抑勒違法案呈請撫院查辦聞贛撫己電飭該管府委員核辦具覆矣 
[催報提法使署辦事細則杭州]  
　　浙江按察使已改爲提法使所有分科章程業於本年三月間規定惟尙未逹部茲奉法部文催畧謂憲政編查館奏定核訂各省提法使官制淸單第十八條提法使辦事細則收該司酌定分報督撫及法部由部彙集酌中損益編定通行劃一章程以昭法守等語今各省按察使已改爲提法使所有該司分科辦事細則未據咨送到部本部急須編定通行劃一章程咨行轉飭迅速酌定報部以憑辦理聞廉訪已將擬定章程詳送報部矣 
[諮議局建議質問長興兩案杭州]  
　　諮議局議員褚君慧僧提出質問龍元事已詳昨報茲悉楮君同時提出尙有關於長興之兩案特誌如下一對於批答議員高金培質問民欠錢糧之疑問云撫臺批答稱來牘以州縣實欠在民之粮每藉口已經報銷催呼益迫果有是項情弊自當查究惟未據指明何縣何人無從核辦等語然則一經指明宜蒙立予究辦查本局前次呈送長興縣民人竇阿銀等陳請追呼豁免錢糧一案旣有人地可指復有信牌爲憑何以案懸數月未聞辦法一對於批答議員張傳保質問長興閙學案之疑問云查撫臺批答此案曾謂再札司查照一俟司詳到日再行劄復今距奉批之日已逾兩月而撫臺之劄仍杳然究竟文令應得之處分曾否詳定 
外交 
[英領事續請撤銷膏捐厦門]  
　　厦門加抽膏捐每月入欵約在千元之譜英領事竇君以有背烟台條約照會厦道請予撤銷以維商務當經郭月樓觀察以事關内政福州已抽膏捐多年且所抽在膏已成熟之後并不背約照復在案昨英領事續又二次照會道轅謂貴道以福州早已開辦是福州背約於前貴道不應背約於後如謂所抽係熟膏試問膏從何出如無洋藥焉有烟膏且烟台條約土藥進口一捐之後不准再加今厦門一再巧立名目抽收膏捐顯係障碍交通損害商務况此事粤省尙在交涉未了應抽與否當候粤案定後再辦請貴道迅飭厦廳暫停抽收膏捐希即見復未知郭觀察如何照復也 
[延吉憲兵檢閱日商之糾葛吉林]  
　　延吉府火狐狸溝圖們江口爲延吉首要之區凡由日韓來吉東者舍此不能繞越故中國置有憲兵以資巡查近有日商運雜貨若千從此經過中國兵恐其帶有嗎啡等物擬實行檢察詎日商不服以惡言相加隨從雜貨包内取出快鎗數枝意欲施放被中國憲兵奪過始允其行越日延吉當道忽接火狐狸溝日領事速水氏照會謂中國憲兵毆辱商人須將憲兵換撤昨已由當道據理駁斥矣 
軍界 
[陸軍更調軍隊補操原因湖北]  
　　混成協協戎黎宋卿先准張軍門調四十一標一二營補八鎭第三十標二三兩營操練一節茲黎協戎因四十一標屢在野外操演于術科一道稍有可觀惟四十二標駐紥漢口漢陽各處於野操一舉旣未平時練習恐臨事或至張皇昨特　四十二標一二營補八鎭三十標二三兩營各操聞該兩營現已遵照辦理於初五日上午十時所有一切軍裝衣糧盡已渡江置諸四十一標營房預備即日隨第八鎭隊伍出發 
[陸軍大操編纂報告書之計畫湖北]  
　　鄂省陸軍大操不日舉行先期由張統制傳知各協於秋操前三日將協標計畫兩軍編成通報參謀處各協秋操完畢歸營後十日内應將協操及鎭操記事通報參謀處其步隊各協馬砲標營工程並輜重各營隊於秋操後二十日以内參謀之事如下（一）每日作戰情况及講評（二）每日人馬宿營給養方法及將來應改良之意見（三）每日人馬衛生業務及傷病表（四）電信隊實行勤務各件（五）被服軍械裝具等之配帶於宿營及戰鬭間應用情形及將來應改良之意見（六）接濟輸送等事情形及將來應改良之意見（七）研究砲隊於狹窄路困難地形運用法（八）研究馬隊於山路崎嶇運用法（九）研究輜重於山路崎嶇及狹窄路之輸送法（十）研究就地徵發糧𥞊之給養法（十一）研究無河港水进高地之取水法 
[示勸連州亂民繳銷竹牌免罪廣州]  
　　連州抗查門牌風潮滋閙月餘其頑梗者尙未允將竹牌繳銷歸農息事近吳守宗禹帶兵到州後並出示云本督辦帶兵到州迭經出示諭令脅從人等解散歸農並迅將竹牌送交該堡紳耆繳銷免罪各在案是則對於爾等不可謂不仁主義盡乃近日本督辦訪查三江爲首滋事之犯避匿於岩口浸穀塘村派兵圍捕不料該鄉民竟敢鳴鑼聚衆先行放鎗抗鉅實屬藐法己極本應從嚴懲辦姑念無知初犯暫從寛免今再出示曉諭爲此示仰諸色人等知悉爾等遇有本督辦兵勇到鄉圍拿首要無論何村何堡被脅乾可速將首要綑綁送出斷不可受其煽惑以致玉石俱焚如再敢開鎗拒捕或鳴鑼聚衆除當塲格斃不論外仍將該村嚴辦本督辦言出法隨勿謂言之不預也 
學務 
[府中學補助金業已撥定揚州]  
　　揚州府中學堂經費支絀年來幾至不能支持前經夏紳寅官具禀運司增都轉請撥欵補助經都轉批將考棚經費每年生息銀三百餘兩自宣統三年起撥歸府中學堂應用詳請督辦鹽政大臣批示茲奉批稱准如所議辦理仰即轉飭揚州府按季領發以資補助 
[浙提學整頓學堂考試私弊杭州]  
　　提學司郭文宗前日發出札文一通略云據德淸勸學所總董徐師善禀擬請通飭各學堂按期呈報分數淸册以備核對等情到司據此查學堂臨時及學期年考試爲察考學生平日成績之標準關係至爲重要查各屬照章遵辦者固不乏人而虚應故事者亦居多數且歷次各堂所送分數表於臨時平均一格往往一再駁查始據填送呈復其中徇私冒濫等弊誠所不免該總董所請飭 
 
 

Page 12

 
 
各學堂將各項考試評定分數分别造具淸册分上下兩學期送由勸學所彙呈以備核對各節不爲無見應准通飭各屬一體遵行除通行省城各學堂遵行外合行札飭札到該總董即便傳知中小各學堂一體遵照 
[申報紐絲綸埠尙無華僑學堂廣州]  
　　粤省調查局前准憲政編查館頒發敎育統計報告表式調查光緖三十三四兩年及宣統元年分粤民之寄居各國華僑有無設立學堂照表填註以憑造報現粤督據英屬紐絲綸正領事官黃榮良申稱奉文調查紐絲綸粤籍人數二千七百餘名散居各埠其少數業商多數業工尙未設立學堂云 
實業 
[廣九鐡路行開車紀盛廣東]  
　　廣九鐡路日前舉行開車典禮中西政界及大紳商省港報記者咸集增督因感冒派陳藩司代表到會人數極衆車上及會塲佈置頗麗大沙頭水埠搭歡迎牌樓一座已刻行開車禮軍樂隊奏軍樂兵隊無數車行至塘尾凡六站各站列警察隊至塘尾時下車一小息站備酒水小食欵賓午即返車回大沙頭宴會就總車站設會塲一時入座主席陳藩司左右座爲英領事港副政司李水提魏京堂及地方各官各國領事以次挨坐左末座爲該路趙總辦右爲格老付總工程司前爲各來賓中爲中西報記者酒酣電局薩總辦起代增督致祝詞大意祝此路之利益爲億兆人民之幸各皆鼓掌旋用英語譯述述畢陳藩棒杯主賓皆起立慶祝次連些工程司趙總辦周大寫總工程司迭相起立致答詞皆詳述斯路告成之艱鉅及交通之利便發逹之可預期復歸功於前總辦魏京卿及中西職事人員和衷之所致且宣佈來年四五月全路卽可告成云云次英領事致祝詞詳論中國鐡路之發氏 
逹就此路論足見中英邦交之穩固次魏京卿瀚致答詞又歸美于接其後者之趙總辦旋由總工程司道逹全體英國人致銀盤鑲銀玻璃壺銀玻璃大盤各一贈魏京卿呈於席上魏向衆道謝各皆鼓掌最後香港議政局代表西人某及大紳商某各致頌詞至三時乃散查是日秩序單有諮議局紳致祝詞一節聞該局以議長議員均因禁賭議案辭職未派代表赴會故未與更云 
[鐡花科改辦之原因杭州]  
　　杭垣第一手藝傳習所開設竹器油漆洋襪木器手巾鐡花等七科由勸業道董季友觀察詳准增中丞開辦四月開所至今七科中藝徒惟鐡花一科逐漸减少本招有十名後竟祗二三名其原因以鐡鍜之技易學而難期精進兼之此項藝徒均係貧寒之兒咸抱速成主義以致羣相投改他科希冀利益即該科藝師現亦無所授受坐擁厚薪董觀察有見於此即令將是科停辦改設肥皂科以惠一般之有志手藝者昨己詳奉撫部院批准矣 
雜記 
[是乃官商衝突之小結束揚州]  
　　兩淮運司增都轉以前奉札飭詳查鹽城商會禀伍祐塲禁運米糧一案當據調查所得禀復江督茲奉批云此案昨據鹽城縣孫令詳復當以伍祐牙行蔡和興所運小麥旣在内地販賣並非違禁出口方大使輒行封拘勒罰殊屬非是且查緝私米是地方有司之責亦非塲官應辦之事札飭該司轉飭將蔡和興米行啟封仍飭縣督同新洋鬥龍兩港委員認眞查緝毋任奸商私運糧米出洋在案據禀前情查糧米准在内地流通本無遏糴之理惟所稱塲境米糧稀少難任外販亦不能不體恤灶戶方大使原辦實有不合孫令所詳或亦不無偏倚旣屬塲官與地方有司各執一詞候札飭淮安府復查實在情形秉公核議妥定辦法禀候察奪並行寗藩司查照 
[是得西洋學位之第一人廣西]  
　　桂林馬君君武前在日本西京帝國大學工科大學畢業即留學德國栢林工科大學四年現已畢業考列優等得工學士學位中國人在德國工科大學卒業者以馬君爲始云 
[是亦慈善事業之一端漢口]  
　　漢口地方自上年各處水災之後外來貧民麕集於此無以謀生當此天寒地凍貧苦情形已堪憫惻而其中盺老有病之人旣具殘廢之身又無棲息地域風餐露宿狀殊可憐若不設法維持必將填於溝壑刻有巨商劉萬靑等邀集各善堂董首籌商擬在漢口適中之地設立棲流公所收養老幼殘廢敎以紡織等極粗技藝業已擬定章程禀請巡警勸業兩道夏口廳核示立案 
[是亦挽回利權之一斑吉林]  
　　省志實習十旗兩工廠并工藝敎養所業已次第成立招募工徒分科習藝其工師悉自上洋京津聘至近來該廠工藝精益求精發逹甚速如絨皮緞布靴鞋洋式木器愛國布毛巾洋燭等物無不工巧絶倫色樣翻新較之歐西所製貨物有過之無不及價值從廉頗爲各界歡迎 
[淸談]  
　　形形色色之活歷史　　以治軍無方幾釀巨變之陳德龍而忽蒙委充荆襄水師巡防隊統領。事已奇矣乃無何而又兼統沿江巡防隊無何而又兼統楚材楚安江淸江泰各兵輪全鄂之水兵。悉歸掌。握幾若荆楚軍防非陳不可者然。噫嘻鄂省之統軍官。 
　　雖然　又未也。田委冐奉廣西大吏之命。到張家口買馬馳驛返桂路經蒲圻縣。勒辦馬槽。綑打丁役。隨從兵丁等聲勢洶洶。且欲手持白刃戕殺邑令而後快。氣燄之橫。令人不堪逼視。此誠近日官場活歷史也。初不謂紳界亦有踵而行之者。某邑某議事會。某日提議規劃充保方法一案。有語觸某議事員忌者。即奮勇出席。脫去外衣。向發言人持拳奉敬。一座之人。大爲股慄。蠻橫之聲。勢若不减於買馬委員者然。吁嗟乎某邑之鄉自治議員 
　　或者曰。如此即足以盡今日之怪劇乎。曰唯唯否否不然。明明乎鐡路公司之總理也。而處罰失愼工目二百串。命爲死者設壇諷經以妥幽魂。煌煌乎女校主之出殯也。而女尼僧道。雜沓於學生紅十字員之列。執香送葬。以表哀忱。嗚呼。迷信之難破也如此。迷信之難破也如此。 
[史乘] （四）（續） 
　　紀康乾間文字之獄　　同時又有天臺縣舉人徐述首者。嘗著正德杯一詩。末二。句云。大明天子如相見。曾把壺。兒擱半邊。（壼胡同。音）徐殁後。仇家將其遺稿。尋瑕索瘢。卒以此二句出首。指爲誹謗。亦剖棺戮尸。然牽連不多。則其細已甚矣。 
　　紀者曰。在周爲義士。在殷爲。頑民。是說也計惟勝國孤臣。蓄謀光復。不甘爲新朝鷹犬。者言之。故三恪之。遺民可與。首陽。之二士。齊名無愧。下此以。往則柴之三忠。明之甲申鼎。革後江南義。師授命諸賢。觥觥大節差足當之。即不然。如陶元。亮之終身晉歷。謝疊山之堅郤元。聘亦獨行其是。俯仰無愧。若夫當新舊絶續之交。旣不能早自引。决一死殉。國復不能潜縱匿。影遯世無悶。希精利祿反面事仇其人。格已不可。問乃旣欲保生前之。祿位。復欲獵身後之。浮名。桀犬吠堯。妄自文飾。斷斷不。可三案。諸臣。均已入仕本朝。錢名世一騃豎子耳。卑無高論。戴則略有可。原胡中。藻人殊險。詭一邱之貉推其。所以致此。慘禍者。非不幸也。蓋自取也。雖然。自是以後。文網亦少闊疏。列聖御宇遵。守家。法又皆日夕以所　天恩高厚有加無已之。綸綍者。　煦而漸漬之。文字之獄。寂焉無聞矣（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[嘉定同鄉會開會詳誌]  
　　嘉定旅滬同人昨在白克路光明學社開同鄉會先由金聿修君宣讀開會詞報告對於蘇路公司交涉之原因略謂蘇路朱委員刑責陳源生一事曾由鄙人等十二人列名質問公司函中語意祗論委員濫用非刑並不傷對於公司之感情嗣得公司覆函祗認委員辦理過分令委員與管貨員同賠皮包了事（該函當衆宣讀）現本會應如何對付朱委員請公議次由陳源生之保人潘伯恒君報告源生被責竹板一千下親手批頰數下跪鍊籐條鞭背二千五百下血肉狼藉氣息奄奄又管押七天旋委員見其傷重不支招保領出交其家屬陳乃鈞舁回陳巽倩君言用刑須有犯罪實證公司疑陳源生竊皮包是否有實據唐養儒君言公司覆函已認並無眞憑實據周孝侯君言朱委員用竹板刑跪鍊刑籐條刑又復管押是完全問刑衙門辦法今應問公司應否設問刑衙門制刑具又應問郵傳部曾否許公司設問刑衙門制刑具朱委員係公司所任刑具是公司所造用刑是公司所許况公司覆函明稱朱委員不過辦理過分其認爲應當辦理已在言中實是公司担其責任本會應注意質問公司不必專指朱委員桑丹生君言委員是公司請道憲札委恐公司無權裁制委員之行爲亦無權撤差趙雅侯君言公司可請道憲委即可請道憲撤周澤甫君楊衛玉君言營業公司斷不能設問刑衙門立憲時代行政官尙不能問刑何况營業公司戴伯寅君言吾邑有鐡路保存會係吾邑全體股東所組織應請保存會質問公司辦事人此委員究係何等裁判性質童凌蒼君言一面應由嘉定全體股東將現在蘇路辦事人種種缺點通告蘇屬各府縣股東沈季疇君陳佩葱君言此事對於委員對於公司應分兩問題張研異徐采卿君均謂現聞公司已將委員并彈壓局撤去急應研究趙卓孫君言若此乃是撤局並非撤差公司意在以撤局朦混朱委員之罪案吾同鄉不能承認應禀請道憲按律處分此後莊季成汪子衡君各有建言時間已長會員議論漸益激烈旋由主席金聿修君言曰諸君發表理由已經明晰討論可以終止請即擬簡决辦法戴伯寅君曰請主席在黑板上寫出辦法逐條表决乃由金聿修君寫出三條（一）禀請道憲加委員以相當之處分（二）駁覆公司函（三）令陳源生家屬報告現在傷情當即逐條指問復經大衆磋商良久多數贊成通過復由陳淵如君言曰陳源生現在尙未起床便血不止應回家查看情形即來報告遂搖鈴散會 
[補誌租界各校組織聯合會]  
　　英美工部局設立租界調查敎育部經紀前報茲悉此事發現後凡租界華人自設之各學校均即推舉職員至勸學所會議組織聯合會辦法並公推起草員擬定簡章假新閘路三育學堂爲事務所推舉黃輯虞楊譜笙兪粲謝觀王濟亨張竹君龔子英莊季成劉仁葆杜眉肅毛恒遇等十一人爲職員擔任會務聞今日午後四點半鐘尙須開職員會討論一切 
[禁阻洋商粘貼廣告]  
　　城自治公所近接十舖救火會函稱本邑小東門城門前由該處各商公同集欵禀准擴張原爲振興商務起見不意近有外人售賣藥丸等物在城門口及城墻上遍貼廣告有人詰問託稱己由自治公所允許此種舉動實屬有關自治主權希郎查明禁阻等語茲經所董詳細調查並未有人許其遍貼廣告爰即諭飭警務處特派巡員督同巡士隨時查禁並移知提右營轉飭該處門弁迅將前項招紙盡行扯去 
[華洋義振會會塲紀事續誌]  
　　華洋義振會會塲紀事已登昨報茲將舉定辦事華洋職員姓氏列後美士福開森上海泰晤士報卜舫濟約翰大學英士季理斐廣學會英商丕雅士老公茂。英員格林森南洋工程司顧問官法敎士鮑司鐸新北門外天主堂德商美益愛禮司日商鈴木正金銀行又華董八員沈敦和朱佩珍周學銘任錫汾竇炎李壁仞丁維藩張寅 
[關於集益保商票之批詞]  
　　滬道劉觀察批曹爕廷等禀云此案前據公司經董王賡詩等以彩票滯銷擬即改章派彩等情來道具禀經前道照案嚴切批斥旋准商會以該公司改章擅减彩額據商人李雄等來會呈請勒還原洋移請妥籌善後前來復請責成王賡詩曁經理各家赶速妥理嗣奉撫憲批發商民徐定遠等原禀飭道據實查辦等因又經行縣催查禀辦在案是此項集益保商票前道雖准行銷於彩票未禁之先並未准許開彩於已奉飭禁之後該商等同爲購票之人利害切已果以收還票本爲宗旨並不承認開彩何不於行文飭禁並經諮議局議員揭破之時徵集全體同向公司退票收洋力杜開彩之議乃因公司有未售彩票之彩照數攤還之說輒偕公司經理取出存票簿據封交商會名爲杜防他弊實則明認開彩以爲中則得彩倍蓰不中則仍得還原本之計用意未免取巧現據禀求攤還票本者均爲並未得彩之人而得中之吳季中則又以照章發票爲請例以詐欺相市彼此固可一居心而該公司之不遵批飭貿然任意開彩致啓今日之紛爭尤爲深堪痛恨應如何責令該經理人赶緊妥爲淸理以期和平了結之處仰上海縣迅即會同商務總會秉公核議辦理仍具報察奪毋違抄粘曁吳季中原詞附發仍繳 
[公立醫院之防微杜漸]  
　　連日北福建路新唐家弄北山西路等處又有死鼠發現經衛生局拾取查驗均含有疫氣居民之病故者人數日漸加增雖其病多屬時症而工部衞生局深恐鼠疫未凈商請公立醫院沈觀察加意防範以免傳染而衞租界生命沈觀察立派王培元史惠敦趙新畬三醫士會同寗波同鄉會會友於十四日早赴各該處抽查務期將鼠疫撲滅淨盡 
[刊布捕鼠防疫俚言]  
　　同仁輔元堂昨日刊印捕鼠防疫俚言廣爲分送其文如下近來核子瘟症忽然發現滬城此症非常險惡 
 
 

Page 19

 
 
染之九死一生初起驟發高熱眼紅核腫頭疼病毒傳自鼠虱所以亦呌鼠瘟西人防禦此疫如防盜賊刀兵未病施種核苗已病注射血淸審知鼠能生疫捕鼠之法惟精第一多養貓隻有貓鼠即難存或用鼠籠壓板務須設法拿尋但勿指拿手觸惟防鼠虱上身别用器械箝取土埋藥浸火焚須知春令鼠多鼠瘟更易發生若不預先防備爲害恐甚於今趁此冬間捕捉切勿坐誤因循總之滅絶鼠類即是滅絶鼠瘟一事更爲要緊即係淸潔家門汚穢最釀疫實屬有碍衞生垃圾萬勿堆積洒掃務必加勤墻隙板洞地穴切須填塞勿存飲食亦宜淸淡衣服勿任垢塵若能處處潔凈非但鼠疫不侵一切傳染病症亦可抵制無形爲此諄諄勸告望各實力奉行勿負菩心一片但願仁壽同登 
[提法司諭禁飢民騷擾]  
　　本縣田大令昨奉江蘇提法司頒發六言韻示多張當即飭傳地甲到案諭令分貼其文如下照得各處流民藉口逃荒來蘇痞棍混迹其間動輒爲害鄉閭分帮執持護照恃爲詐索之符帶領男女老幼橫行村里街衢居民不堪騷擾每多陳詞訴呼歷經通飭各屬加意扼要截堵本年皖北告災就地均籌賑撫深恐匪類奸民仍敢託民南渡現奉兩院批示飭令嚴行禁止護照無論眞假一律由縣扣除並令文武稽查節節設卡攔阻隨時分遣回籍不得任令前驅州縣遣散不力即應照章懲處如有擅給護照更當參撤不恕似此嚴加防範免致四出紛馳諭爾無知愚民莫聽奸徒唆使務各安守故土眞災自有恩施結黨成羣不法官司必定究拘爲此明白諭禁毋違切切特示 
[嚴限烟民報名領照]  
　　本邑西門外禁烟分所近日飭令各舖地甲荷牌鳴鑼曉諭地方烟民赶於冬月底爲止報名領照如有舊照者亦須携帶赴所以便槪給新照憑照挑烟如果抗延不報將來查出定照違禁例從嚴懲辦 
[嚴限公役戒除烟癖]  
　　本縣田大令昨日發出諭單畧云查本邑禁煙分公所奉發規則甲條爲衙署書差之調查所有本署各書差業經本縣當堂按名查點内有自稱戒烟而未除癮者不少應再予限一月内一律戒淨以便送入禁烟分所聽候調驗以除烟害而杜規避爲此諭仰各該書差人等知悉自奉諭日爲始趕緊戒斷倘敢因循敷衍一經限滿送所查騐如仍未戒除者定卽斥革不准化名復充 
[陜西商會照會上海商會文（申明油礦招股須經商會保証）]  
　　案查延長石油爲陜省特産前因外人垂涎時欲攘此權利始由本省紳商學軍各團體會議集股妥訂章程爭歸商辦於今歲六月公立商辦保陜油礦有限公司禀請撫院咨部立案并規定無論何人不准於保陜外别立第二公司以防影射盜賣排擠爭奪等弊近聞有人以此油礦之名刷印章程公然在湘省招股不勝駭異敝會有監督通省商務責任况此延長石油爲全陜人所注意并非尋常營業可比訂章招股事體何等重大乃未見與敝會報告一字查詢保陜公司亦毫不知情其爲冒名撞騙情跡顯然湘省如是不免更向他埠招搖嗣後非經敝會照會貴會無論何人不能假延長石油之名在貴埠招股即保陜派人招股亦須持有敞會公文方足爲憑以昭愼重而杜奸欺請通告各行商衆并行文所屬各分會延長油礦爲中國絶大利源如欲入股投貲共襄盛業可直向商辦保陜油礦有限公司接洽愼勿受人之愚於保陜公司外誤入股金致貽後悔而生異日種種之糾葛所有預防假冒延長石油招股緣由除分别照會各埠商務總會外理合照會貴會查照施行 
[華捕越境]  
　　美捕房一千零四十三號華捕昨日巡邏至黑獅路後該處係三路警局轄境岡巡以其越界違章拘入警局捕頭派九號西探前往保釋 
[城内]  
　　省釋無辜○本邑西鄉法華鎭附近楊秋林所設之花米店前被匪徒刦搶衣物銀洋約值百餘金之譜曾由事主偕同地保投縣請勘經田大令札委法華司賀二尹代勘復縣並拘獲形跡可疑之王阿龔一名解縣收押前晚提訊據王阿龔供稱湖北人向在曹家渡一帶爲小工有徐家匯擺設餅攤之友陳才元亦係湖北人來一家信到小的處囑爲轉遞小的因即持信送往不知路徑致被誤拘求鑒大令一再駁詰仍執前供判即交保候再查明核辦 
　　販賣女兒○周錦元扭控妻父陳子文將伊妻陳氏另行販賣一案前晚由縣提訊周供冋爲木匠曾於光緖二十九年間憑媒聘娶陳子文之女爲妻同居數年相安無事今忽被妻父將妻出賣於前爲火神廟内香火之寗波阿二領匿無蹤因此情急扭案請追詰之陳子文供爲成衣匠女兒陳氏嫁于周錦元是實惟女婿素來不務正業懶惰異常女兒由小的顧養今忽走失不知避匿何處判陳子文著將陳氏交案再行訊核 
　　不甘折扣○馮順興木作主馮桂卿前因承造孤兒院向協和愼泰駿昌等行賒取水木兩料糧食等貨共值銀五千餘兩圖賴不還經協和等禀奉總工程局提案押追馮仍不繳又經呈控道署札飭比追馮祇繳銀一千六百兩禀准開釋而協和等以馮頗有積蓄不甘折扣又於前日投縣求追奉田大令批候移文總工程局錄案具覆 
　　官事○郵傳部郎中周炳尉主事陳福頣來滬查辦川漢鐡路公司存欵事宜昨至道署拜會粤省追催源豐潤虧欠關欵委員知縣邵思源　藩委派催購積穀委員縣丞王廷俊昨均到道禀見 
[南市]  
　　買屋紏葛○某香作牽磨工人葉海榮至工程局控稱前於光緖三十年間憑中王乾元價買馬丐林之房屋九間議價洋九百五十元先付五百五十元餘俟交齊軍契再行找價詎迄已拖延多載原中已故仍未交出求請核專即經湯裁判傳馬到案訊據供稱此事係由母親經手母已病故判馬交保著邀同圖甲中証檢呈單契察奪 
　　因何失竊○福建人蔣山種日前由烟台來滬賃居南市太平馬頭聚興棧七號房間内本月初五日忽在箱内失竊皮衣十餘件報明工程局昨傳棧夥蔡桂一宋柏林訊供推諉判令交保限五天查明禀復 
　　情節可疑○六十五號巡士查得倪榮發之東洋車未捐執照帶至工程局旋在車内檢獲皮馬甲兩件情更可疑解案請訊倪供車在　口向施姓租來皮衣係自已購買並無别情判衣服及車暫存著即邀同施姓來案訊核 
[閘北]  
　　硬覇埠頭○寡婦吳夏氏前日投四路分局控稱丈夫吳四向以駕船爲業上月奉總 
 
 

Page 20

 
 
局雇爲新閘橋渡船不幸丈夫遽於日前病故詎有前充河快夥之石小龍見婦人懦弱可欺欲訛詐洋十元婦人不允渠竟另行雇船兩只覇佔埠頭求恩究辦昨經黃正巡官將石提案集訊供詞狡賴判石交保候查再核並飭該氏照常當差氏遂叩謝而退 
　　抵單不贖○甘蘭生前以六畝田單一紙向馬松記抵押洋三百元延不取贖昨日馬投四路分局控請究追經黃正巡官傳案集訊兩造供詞各執判令一併退去着邀經勸人到案再行核斷 
　　分拔小債○耿錫金股四路分局控馮祥泰欠借洋十元屢討無著請追昨經黃正巡官集訊一過判馮交保分期拔還 
　　圖竊被責○竊賊蔣生桂前晚闖入沈昌林家圖竊被沈撞見　入四路分局昨由黃正巡官提訊供詞支吾且驗得蔣之臂上有板花判責三百板驅逐出境 
[英租界]  
　　定貨不出○恆泰玻璃店主賈善記向奥商光耀洋行定購鏡架延不出淸控奉公共公廨於前日午後會訊原告洋人偕式拉夫姚少山投稱被告尙有鏡架兩箱未出連貨價棧費共被欠銀四百八十八兩請爲追繳訊之賈供與原告係現銀交易棧租未便承認中西官磋商之下判賈交原保限三天將貨出淸並著認償棧租銀七十兩了案 
　　淫棍交保○漆匠吳阿仁前因奸騙未張氏之女大新被氏控奉公堂訊實判吳押捕房三月期滿着還原告洋一百元在案茲已期滿昨由捕房將吳解廨請示經孫襄讞商諸美海副領事判吳交保出外措交如違仍須提案押追 
　　並非欺騙○某銀樓主王永泉控唐家弄銀匠作主鄭炳如代製銀鐲攙和銅質等情昨由捕房將鄭拘解公堂經中西官訊悉並非攙和銅質係用焊藥不能指爲欺騙判鄭將貨收回還洋三十一元二角了事 
　　復訊兇徒○朱才章張桂寳因將夏阿金毆傷由捕拘解公堂收押在案茲夏傷已平復昨由捕房將朱張解廨復訊判各押滿三禮拜以儆 
　　不應串竊○寡婦何曹氏控夫弟金泉阿三阿五等串竊金飾田單一案昨日復由捕房將金泉等解請公堂復訊據供田單押在常州金飾實未見過中西官以何等不應串竊寡嫂之物判各押滿一禮拜再行斥釋 
　　分别科罰○虹口嘉興路洗衣作主應文仁應文利與夥周卿全劉忠榮等將洋人囑洗之衣服穿着被工部局西人查見昨將應等四人傳至公廨訊明屬實判兩應各罰洋五元周劉各罰三元一併充公 
　　加倍罰洋○虹口武昌路三百念六號挑膏店主曾阿二私設烟榻售烟由捕查獲昨將曾傳至公堂經德襄讞會同美郭副領事訊知曾前因私售燈吃罰過洋三十元充公有案今復違犯着罰洋六十元充公烟具銷燬如無力繳洋改押五禮拜 
　　仍被查獲○龔小源前在法租界俞永茂衣店内爲夥茲因私收帳洋三十八元逃匿英租界前日被俞撞見扭入捕房昨解公堂訊究判龔押五禮拜以儆 
　　巡捕獲賊○陳阿　不知在何處竊得印字機器兩部被捕查獲昨解公堂訊供含糊判陳押一月贓存捕房候查傳失主認領 
　　私設花會○江北人王羅與詹彩榮在楊樹浦二千七百六十七號屋内私設花會誘賭被捕查獲昨將二人拘解公堂訊明中西官以詹無干開釋王押一禮拜以儆 
[美租界]  
　　西人自戕○前日下午有停泊楊樹浦之某輪上西人不知何故以手槍自擊腦部倒地斃命由船主報告捕房車屍至驗屍所昨經西醫驗明收殮送西坟安葬 
　　少一騙子○徐恆春前犯騙案判禁西牢二年尙未滿期昨因患病身死捕房飭地保備棺收殮 
　　因何兇毆○婦人胡余氏住湯恩路昨報捕房云被包車夫朱朝根兇毆受傷請爲查辦 
　　僞票何來○蓬路同順米店主報稱有江北人多名以僞米票來店取米必有匪徒在外僞造請爲究查 
[法租界] 　 
　　欠租何多○王太興合順興徐榮泰錦興源太啓法堂裕大等近因拖欠房租由收租人沈谷人投控公堂昨經堂上傳訊僉稱市面衰敗無力應付當奉聶司馬商由顧副領事判照章交保准欠一月餘限七天付淸 
　　椽皮遺累○法商古特門前控歐則臣託購橡皮股票中途悔議追償損失經中西官迭次傳訊因所控無憑將案註銷均紀前報現該原告又覓得俄人克司及某洋人等可作見証復赴領事署翻控仍由顧領事會同聶讞員飭傳原被到廨質訊古稱西歷十月念一號間歡曾詣克司處託伊婉勸商人並願貼償銀一百兩和平了結試思歐旣無託購情事安肯無端貼償虧損此事尙有克　之友某洋人在旁眼見今俱來案作証克司供詞相同質之歐供並無此事惟克司前言欠商人銀數十兩向伊索討有之且有憑據可証中西官會商判各退去候禮拜三再訊並著呈驗憑據 
　　串竊皮袍○張二和經公堂辦過三次開釋未幾詎現又偕黨陸榮甫王連順串竊皮袍各衣被探獲住昨解公堂審訊判張枷一月押半年滿期拍照驅逐陸王從寛各押七天示儆 
　　枷押流氓○過犯張阿桂現又紏黨張阿二陳老三入境圖竊經探度案請辦又有張阿四在城河　搶得途人帽子數頂一併獲住送究判阿桂枷一月押三月逐出阿二枷押各一月阿四枷一月押二月陳押七天 
[海上閒談]  
　　我同胞亦知江皖之災荒乎　　嗚呼江皖兩省之災象。非十倍于鄭俠之流民圖耶。辦振之急迫。非尤甚於徐一淸救荒策之所言耶。我同胞覩此棄兒待死之慘狀。而猶漠然不關於心者。非人類也。 
　　華洋義振會諸公。動乎情之所不自已。大發不忍人之心。特假。張園開會集議振撫中外紳商。異常踴躍。記者不禁爲江皖數百萬災黎額手慶。 
　　夫以江皖。災象如。此之重。災區如此之廣。不得不求助於外人。而外人竟能熱心救濟誠可爲我國災民幸。然我同胞試思之。此數百萬宛轉待斃之哀鴻。非我儕親。如手足之同胞耶。以我儕親如手足之同胞。而外人猶且踴躍如此。倘我儕對此數百。萬親如手足宛轉待斃之同胞。即不至如秦越人之相視。而其踴躍輸將之念。苟稍不如外人之迫切。不且遺笑外人耶。卽不然而其拯救同。胞之熱度與。外人相等猶將見譏於各國志士焉。 
　　然則我同胞當急奮其惻隱之心。鼓其救同胞之念。慷慨捐輸必超過於外人之勇力。而後我儕始克稍盡我國民之義務。否則以有外人之協助。而謂我同胞可少出其汗血。少卸其仔肩則非記者所敢望於我急公好義之同胞也。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[郵傳部七品小京官劉瑩澤呈請代奏確立財政監督籌借外債辦法稿]  
　　竊維今者度支部預算歲出歲入不敷之欵共計七千餘萬爲吾國財政向來未有之奇絀加以逐年籌備憲政用欵應當增入者不知尙有若干萬近年以來銀根尤爲奇緊全國掣動東倒西虧不絶於耳即如近日因滬上提欵遂至全國金融愈加緊迫倒閉者不下數十家遠且波及於北京天津等處一國富力非特不足以舉一國之要政即欲支持現狀亦所不能於是遂有謂一切設施皆屬緩不濟急亟宜借債以興辦鐡路及陸海軍實業諸要政者瑩澤亦知中國當此奇變非大借外債實不足以圖厚但惜其只言外債之利不言外債之害只言外債之亟宜借入不言外債合同條欵之亟宜研究及使用之法籌還之方而於財政監督之根本問題尤遺棄而不敢道則誠所謂舉細而遺大舍本而言末也瑩澤忝列臣民之列目擊時事之艱誠恐政府一舉不當禍延宗社追悔無窮用敢不避斧龯披瀝肝胆爲我皇上陳之天下事有大利者必有大害外債之爲物即所謂用之當則利大用之不當則害亦大者也蓋外債猶水火也可以活人亦可以殺人外債猶武器吼可以自衞亦可以自殺歐美列國及日本以利用外債而强埃及邱尼斯以濫用外債而亡其明徵也故吾國不言外債則已如欲言借外債則宜鑒埃及濫用之弊師列强善用之術矧吾國所借外欵計其總額已在日本之上尤不可不懲前毖後愼重維持查自同治六年因新疆軍費借外債一百萬美金合計英金十五萬磅爲數甚微是爲中國借外債之始此後自光緖元年至十三年先後借入外債六次共計不過合英金四百七十六萬六千五百零六磅尙不得謂爲過鉅及甲午戰敗後賠欵事起前後五年間外債驟增共合計英金五千四百六十三萬五千磅加以因庚子賠欵所借入之六千七百五十萬磅及三十一年因磅虧籌欵之一百萬磅則已成爲一萬萬二千八百零五萬一千五百零六磅除陸續付還一千九百四十六萬五千零四十一磅外尙餘一萬萬零八百五十八萬六千四百六十五磅至於因鐡路借入共合計英金二千七百六十萬磅除付還五百五十萬零七千五百磅外尙共存二千二百零九萬二千五百磅二者合計則吾中國現時所負外債之總數實合英金一萬萬三千零六十七萬八千九百六十五磅若以華銀計算大約當合銀十萬萬零四千五百餘萬兩有奇吾國財政現已萬分支絀民間財力又復羅掘俱窮恐即欲了此舊債亦如蒸沙成飯終不可望况復驟加新債重其負擔苟非通觀時變參酌國情因其輕重緩急而利用之則必至貽國家以大憂遺人民以重戚欲以救亡徒以速亡而已然則所謂利用外債若何曰有三策一則借欵合同條欵亟宜善訂也歐美各國現時之對於中國也純用投貲政略推原其故實由資本過剩羣然以中國爲尾閭故不患借入之無欵而患在條欵之不善矧吾國財政紊亂外人投資者常抱危險不安之心故其要求條欵較之對於各强國逈然不同甚且有不近人情者如前此因路借欵不特以路作抵而并要求必用彼國工程師購用彼國材料路欵贏餘必儲彼國銀行是也且夫外國之募集外債也若係公家借入即以國家爲擔保無所謂以某物作抵者如日本之九分利息外國公債及七分利息外國公債皆是今吾中國財政旣不能驟然整理外人對於中國信念亦不能驟然使深矧前此所借之欵其因賠欵及他項用者大槪以關稅收入作抵其中惟光緖二十四年與匯豐及德國銀行所借者則於關稅外兼及釐金因庚子賠欵借入者則兼及鹽稅三十一年所借者則純以山西釐金及烟酒稅至鐡路一項加買回粤漢鐡路敷設權則以廣東兩湖鴉片稅作抵如買收京漢鐡路則以三省鹽酒烟稅作抵津浦及滬杭甬兩鐡路則以三省釐金及關内外鐡路餘利作抵其餘則皆即以鐡路成例昭然故此時欲以無抵押借入彼旣不能確信而又狃於成例其勢必不可得故爲一時權宜訂不妨許之且債務償淸之後抵押物仍歸我有亦無大害惟彼於此外所要求損權損利等條欵則當據理直駁例如因路借欵卽以鐡路作抵固不待論惟與彼所結契約則亟宜分别研究如以鐡道收入宜首先付其利息及有贏餘必須償還彼債皆屬可許條欵何也皆於我償還外債計畫上有益者也其他如必須聘請彼國工程師則不特侵害我用人行政權且於路工之良楛亦有關係如必購買彼國材料凡鐡道餘利必儲蓄於該國銀行一則損傷政權財權一則握我金融樞紐皆亟宜拒絶不可聽從其他如管理行車及分餘利二成或先提欵給付若干皆不可許查帳一事雖可明定權限不至妨碍營業之自由但大損國家之信用亦不可許至於折扣本係借欵通例日本且有至九折以下者蓋中國旣無國際銀行不能自行募集則不得不賴彼等居間且爲代售小股票皆非有折扣不行還欵時更有所謂酬銀行費用者亦皆商務習慣上之成例無庸爭議者也其他如訂草合同一事尤足釀無窮弊端不宜再蹈覆轍可許者則許之不可許者則拒之彼旣欲逹其放資之目的又怵於理勢必能勉强以就我範圍如此辦法雖未必盡善而暗中所保之權利己多所謂以善條欵借入者此也 
小說 
[義俠小說盜俠] （二十四） 
　　第四章　　讀者諸。公亦知彼冒爲侍者之英雄。果爲何人。康吉受釋之後。何以能。聯合盜。黨以救。麗榴。讀吾書者。如行大霧之中。乃不知。往來之。徑吾書至此。當詳剖此中之事實。以告讀者諸公矣。讀吾書者。亦知英國彼時。有魯賓阿德其人者乎。魯賓。阿德者。爲撒克。遜之子爵。自腦門豆人爲撒克。遜人之。主而魯賓阿德之勛伐亦。就。零替。魯賓阿。德之技擊至精。而弓矢尤善發矢能遠至四百步以。外彀無。不中。常嘆恨腦門豆人之凌踐遺民。而痛憤。撒克。遜人之萎𦮕不振。撒克遜種人。咸愛敬其人。上自富人。下至奴厮。苟一舉魯賓阿德之名。無不知爲著名之勇士。魯賓阿德之勛伐雖替敗。 
 
 

Page 27

 
 
不作。而尙有腴田數十頃。供其揮霍。年二十五。未娶。與鄰人惠而根之女羅蘭。至有情愫。魯賓阿德旣深愛羅蘭。則誓欲圖娶爲婦。而羅蘭亦屬意於魯賓阿德願嫁其人。惠而根者。爲勢。　之。傖人。初不。願其。女之嫁魯賓阿德。則出百計以阻撓其事。充惠而根之意者。必欲其女嫁一腦門豆人。以爲其女至美。必有腦門豆中貴人。求娶吾女。詎非榮顯之事。羅蘭雖至愛魯賓阿德。而屈於其父之家庭專制。不得自由。抑鬱欲死。魯賓阿德亦深恨惠而根。思欲力死其人。顧自念死其父而娶其女。惟腦門豆之狗。乃有如是悖謬之行。吾撒克遜人。安可自欺同種。思極。切齒不已。顧亦無如之何。一日者羅蘭忽倉皇奔告魯賓阿德謂其父將迫脅之與腦門豆人休格洛爾夫結婚。休格洛而夫者。亦爲王室中羽林列校之一。素以殘暴著名。撒克遜人惡之如蛇蝎。惠而根不特許之以女。且恃休格洛而夫之勢力奪撒克遜人之田。撒克遜人畏休格之毒。噤不敢言。惠而根意乃彌得。羅蘭。知其父素行貪鄙。又仰望腦門豆人如山陵。此婚事萬無可解。則奔訴於魯賓阿德。懇其畫策。言次悲不能忍。力伏魯賓阿德之懐。中放聲而哭。 
國外新聞 
[巴西又有海軍叛變]  
　　十一日倫敦電云據巴西京城電稱有海軍叛兵一大隊占據柯勃拉斯島陸軍砲臺因開砲轟擊自晨間五點鐘起至下午三點半鐘止中間僅停止半小時以便叛兵埋葬死屍當時叛兵用榴彈砲回擊陸軍轟斃岸上平民多人旋卒經砲臺轟散死者共有二百餘人 
[德國定期開審英細作]  
　　十一日倫敦電云德國拘獲之英國士官兩名據稱係在巴開姆偵探砲臺形勢現已定期於西十二月二十一號在萊浦齊開審亨寳英國副領事哇里佛君將代表英國政府到堂聽審並請德國辯護士爲被告辯護被告二人現分拘獄内自被逮以來未嘗一面 
[德國皇太子之行蹤]  
　　十一日倫敦電云德國皇太子及次子妃已離錫蘭游興頗佳（以上譯字林報） 
[中國駐英新使抵任]  
　　十二日倫敦電云新任駐英華使劉玉麟已於昨日下午行抵倫敦中國使館人員及西裝華人迎接者實繁有徒 
[俄擬更變阿穆爾行政制度]  
　　初十日栢林電云聞俄國阿穆爾總督不日行將卸任俄政府擬將該省行政制度大加更變 
[希臘政府黨得勢]  
　　十一日栢林電云希臘此次選舉政府黨占大多數（以上譯文匯報） 
 
 
 

Page 28

 
 
＋癆＋癆＋癆 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
