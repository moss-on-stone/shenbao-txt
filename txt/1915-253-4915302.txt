# 1915 - 253 - 4915302

 

Page 1

 
 
譯述 
[歐西報業舉要（三）（十）（九）]  
　　（譯輯者朱世溱） 
　　衛生一五運動二○九 
　　跌球四○箭術一 
　　彈子一賽船一二 
　　游仙四旅行三四 
　　旅行指南三八跳舞四 
　　劇場四一樂館五 
　　音樂七一影戲八 
　　社交三六結社六 
　　棋術四地產一三 
　　家產一六母教六 
　　童話一○七家庭雜誌一○七 
　　家畜二一家禽一四 
　　養蜂四養牛五 
　　養馬三四鐵道五四 
　　航業五五郵政二○ 
　　電業三○工程五七 
　　機器一一摩託三七 
　　飛機八製造一 
　　發明八攝影二○ 
　　傳聲機五速記術一二 
　　顯微鏡五建築七七 
　　雕刻六農林五一 
　　園藝三八漁業六 
　　籽糧花種七勞働問題二一○ 
　　工人一五女工五 
　　商業一一三統計三 
　　金融一○九會計一六 
　　保險五八破產七 
　　合資四九貿易二二 
　　海商二四商事調查一 
　　廣告三報業二三 
　　印刷業二五書業二七 
　　紙業一三賣報業四 
　　文具業四化學藥料一三 
　　儲冰三鑛水二 
　　油色業一一麵包業九 
　　食物業三素餐五 
　　備辦糧食對二二糖果業四 
　　糖業一屠業一 
　　釀酒業九烟業十 
 
 
 

Page 2

 
 
時評 
[千差萬錯（冷）]  
　　明明中華民國乃無端而發生變更國體之說於是有謂改民生爲君主者焉有謂不變更國體國爲民國而君主則君主所謂民國立君者焉有謂不變更國體并不改君主國爲民國總統爲總統而總統乃傳代所謂世襲總統者焉有謂民國與總統與君主可以熔於一鑪者所謂對外則稱民國與總統對内則稱君主者焉嗚呼是種種說者其讕言耶其言之以備實行者耶如以是爲讕言則國體爲全國人民所信奈何可以若是以放誕而不經也如以備實行則如是識見如是思想之人與計國家之重任則國家之前途大可知矣嗚呼 
[命令]  
　　九月十五日大總統策令任命鄭孝檉爲安徽政務廳廳長此令 
　　又令司法部呈請將技正貝壽同叙列五等等語應照准此令 
[專電]  
　　北京電各處呈遞請願書均須用正式機關印信如一時不便者亦可借用部印否則不收 
　　北京電用正式呈文遞呈大總統請取銷籌安會者祗有肅政廳甘肅巡按使二處 
　　北京電銓叙法制局核擬定階陞轉大率仿清制東省施行特别官制不久將發表清丈問題亦將提前趕辦 
　　北京電屈巡按不久開缺繼任者確以張壽齡吳鈁兩氏爲最有希望 
　　北京電高松如有督辦鄂礦之說 
　　北京電山西國民會議審查長擬派萬和寅 
　　北京電全國商會擬在津組織商學機關 
[譯電]  
　　北京電袁克文定明春赴歐調查行政事務（十六日） 
　　北京電徐世昌代表文員黎元洪代表武員今晨至總統府祝嘏（十六日） 
[戰電]  
　　其一（英人路透電） 
　　巴黎電今日下午公報謂前敵仍有劇烈之砲火及零落之炸彈戰事（十五日） 
　　巴黎電今晚公報謂陣線之大部分砲戰仍在進行亞拉南北兩面洛瓦葉境最爲劇烈各地點有炸彈戰事末斯河高地敵砲一排爲法軍擊毁（十五日） 
　　羅馬電公報謂數日來敵軍援兵大至砲戰之後擬於數處進攻但皆被擊退（十五日） 
　　倫敦電下議院提議展會時對於國民軍役問題有凌亂無序之討論愛士葵謂國家徵兵求勝何法最宜之問題竟成公共辯論之事件余甚引以爲歉余對於此次討論之性質頗不滿意此非政府所未曾注意之事也（衆歡呼而笑）兹事體大政府當迅速詳細考察俟議妥時再交議院核講彼時此事方爲國會討論之事件云云（十四日） 
　　倫敦電今日正式宣布請國會續撥國用　金二百五十兆鎊蓋此款不第用以充海陸軍經費且用以充恢復信用鼓勵工商實業利便諸殖民地保護領土及同志各國籌募款項諸費（十五日） 
　　倫敦電今日下議院自由黨議員布資氏主張開秘密會以便議院暢論時局韋志胡氏（亦自由當）贊成此說謂海陸軍之意見應爲議院所知云云議員多謂國民軍役乃政府僅可解决之問題首相愛士葵對於開秘密會之說聲稱前曾開過秘密會此事雖全不符國會向有之習慣然若全體贊同則政府自當斟酌但目下並未有此表示也議員中有前敵武員頃從陣地回來者對於國事發言頗多愛士葵乃起言曰若令議員而爲前敵武員者閉口不言固不公允但該議員應知彼等在此所代表者乃國民也非陸軍也若議員一入陸軍便挾陸軍命令以臨議院則爲最不正當之事與陸軍議院兩有妨害余决不承認其要求云（十四日） 
　　亞姆斯特丹電柏林半官消息謂希斯泊里安號郵船之沈没德潛艇不能任其咎蓋據德國海軍戰畧該地無一德潛艇而據英國紀述之情形觀之該船之沉當因觸水雷之故非爲魚雷擊中所致 
　　（十四日） 
　　紐約電美國財政家主張以大借欵假與英法二國以購美國出口品否則美國出產所餘恐難售去（十四日） 
　　紐約電聞英法財政團之抵美乃欲以英法政府公債劵借用英金二百兆鎊並無附屬之抵押品該團不欲徵實是說惟團中之里定貴族則謂今最要之務當設法使金副滙兌得臻鞏固之地位聞美政府不欲干預借欵此事果成實爲美國財政史上未有之創舉（十四日） 
　　倫敦電今日下午首相愛士葵君在下議院提出追加國用英金二百五十萬磅之議案首相謂今有補助應有舉動不在常規之費用三種其内容不便宣布此三種之一部分數月之内即須付還餘爲留充未來之用途者英國今每日平均須用英金三百五十萬鎊有餘目下因貨欵與同志之國且因擴充軍額增備子彈故用欵有增無已惟日後每星期平均用費當不出三十五兆鎊今籌之二百五十兆鎊可以用至十一月第三得期本財政年度迄今共用去英金五百兆鎊其中有假與外國者三十兆鎊假與殖民地者二十三兆鎊自開戰之後海陸軍所募之兵不下三百萬人目下仍在招募惟近數星期内應者較少首相詳述戰局之後復讚俄軍之勇武其結語曰今之戰事乃皆賽機械制度與堅忍性耳孰操最佳之利器而能支持最久者則即有勝望此即吾人所志者也（十五日） 
　　倫敦電俄軍續在南面戰地獲勝奥公報承認斯特里色河奥德軍新陣線星期二晨曾爲俄軍所攻俄軍獲援之後在伏爾希尼亞分數路進攻俄公報謂俄軍於星期日星期一日在加里西亞進攻時俘德奥兵一萬四千人俄軍自八月三十日至今共俘四萬餘人（十五日） 
　　倫敦電英帥費蘭巨報稱前敵雙方皆有頗活動之炮戰而以亞芒蒂愛爾東南與伊泊爾附近爲尤甚敵飛機墜落三架内有兩架爲英軍抵制飛機砲擊落本星期内德軍陣線上天空攻擊共有二十一起德飛機被逐而落地者占十一起（十五日） 
　　倫敦電英人由郵局所購之兵債劵其數共逹英金三千三百餘鎊（十四日） 
　　哈佛爾電比國致文各中立國抗議德國遷改比國已定之鐵路線蓋此種舉動旣碍國民之商業復背戰時法律與習慣（十四日） 
　　華盛頓電外間所傳美政府現正研究阿剌伯號郵船沉没公斷事宜一說已由當道切實否認據當道聲稱美國先須德國自認攻擊阿剌伯號之不正當然後或可將賠欵問題付諸公斷聞德國大使謁見國務卿時全係討論德國認過問題德使今回抵紐約專候柏林覆電（十四日） 
　　華盛頓電國務卿已將阿剌伯號船員及遇救者所立之信證交與德國大使信證示明該船安然駛行時未受警告而中魚雷德使即以此轉逹柏林故一時尙不致有切實之答覆德國所予美國之質言凡和平之郵船必不擊以魚雷一節已由美國允受 
　　（十四日） 
　　鈕約電駐美奥國大使登姆巴博士定二十二日啟程赴丹麥京城（十四日） 
[其二（德人德文報專電）]  
　　柏林電（由倫敦轉）九月十四日德軍大本營公報云西歐戰局未變敵飛行家曾轟擊特里愛爾·摩爾慶干·薩蘭邸杜洛斯慶干（西歐戰况）德軍復於杜拉河及維里茄河間得有進步且於維爾拉西北俘敵五千二百人獲砲一尊子彈車十七輛及軍需品甚夥德軍在格洛特洛東北尼們河曲處追擊敵軍已至里逹半路德軍且於南面進抵尼們河支流斯恰拉河德軍曾轟擊通里逹之鐵路（興登堡軍團戰况）麥剛森上將之軍追擊俄軍俘敵數百人（麥剛森軍團戰况） 
　　柏林電（由倫敦轉）九月十五日德軍大本營公報云哈特滿韋萊爾柯夫之法軍希圖進攻爲德軍砲火所阻（西歐戰况）杜拉堡西面橋端要塞今正在大戰中敵軍馬隊在索洛基被敗敵軍回攻維里茄河北面之德軍陣地受挫而退德軍復於哇里太至格洛特洛陣線東面得有進步德軍已抵斯恰拉河地方之尼們河南俘敵九百人（興登堡軍團戰况）德軍已將俄軍逐過斯恰拉河（里哇波爾特軍團戰况）麥剛森上將之軍仍向平平斯克追擊敵軍俘敵七百餘人（麥剛森軍團戰况）敵軍進攻者受挫而退德軍曾加重創於敵（東南境戰况） 
[東方通信社電（日本人組織）]  
　　北京電帝制問題發生之後皇太子問題亦隨之而起袁克定氏與袁克文氏暗中競爭之風說頗盛並有謂模範團地爲袁克定氏之一派拱衛軍則爲袁克文氏之派云 
　　（十六日） 
　　濟南電青島德商哈唎洋行主人月前爲關於軍機之秘密通信事經當局發覺奉青島軍司令部命其退出交戰地域以外該德人已於十四夜由青島來省矣（十六日） 
　　東京電福岡收容之德國俘虜九十五名解送至京當即轉入習志野俘虜收容所收容 
（十六日） 
　　東京電日本前在英國建造之大型驅逐艦浦風號已於昨日（十五日）交由日本迴航委員之手接收可知前傳該驅逐艦賣與英國之說事實無根（十六日） 
　　東京電海參崴俄商某公司與日本大阪山口嘉三氏訂立契約定購軍需品計値一千七百萬元該約已經成立此爲個人交易之最大者（十六日） 
　　東京電中國政府軍事顧問坂西大佐本日歸京（十六日） 
要聞一 
[英德奢儉之比較觀]  
　　華德日報曰一國之大所需物質甚多有本國所出產者有非本國所出產者而本國所出產之物質之有足敷自用者亦有供求不符者當太平時代縱有不敷所需尙可求之鄰國友邦若在戰時如有短絀不特彌補甚難且恐有誤軍國大事故治國事者雖在平時亦不能不有深謀遠慮也然非法治修明機關完備而一旦遇有變端則仍不免有困難紊亂之虞譬如吾德苟非夙日設備得法當今四面楚歌之際又安得不爲敵人所屈也今年七月十六日本報嘗有社論一篇題曰德國之整齊專論吾德人愛惜物力節省本國微有所出或絶無所出之生料以及利用廢物與絶無暴殄天物等情德國軍民之愛護天物不特吾人言之即中立國之通信員亦屢有報告謂德軍戰壕之後面縱有區區微物不値一文德國軍人亦必檢齊收存送之後路兵站酌量改造應用而不廢棄故德國民生軍需兩得其益斷無缺乏之虞由是觀之可知德人雖好整以暇而愛惜物質實亦習慣使然也今有英人曰畢克托馬斯者著一論說以英人暴殄天物過於衆多殊滋痛惜可謂與本報前論遥遥相對不過一方愛惜一方蹧蹋耳讀者苟一讀其論說則近日英國某大臣所謂英德兩國出資相等何以英國僅獲德所能得者三分之一之說當立卽恍然大悟矣惜其議論甚長不便盡錄然有下列數語亦足可窺悉其大意焉 
　　托馬斯曰余知生意中人之感情縱有所傷亦未有多於軍人之舊日曾從事毛貨或毛料者蓋彼軍人現在戰地到處得見無知妄棄之舊衣破服也查所抛棄之軍服軍帽陣前戰地隨在皆有而鄉邨無家之工人農夫等隨時拾去使用者尚多不勝計甚至於牛馬足下亦用哈奇布爲鋪墊現時此種材料悉如敝衣污服每噸價值英金一百零六仙令而又日漲不已據所估計抛棄之衣帽迄於年終至少其價亦值千餘萬仙令亦云鉅觀矣（中 
 
 
 

Page 3

 
 
略）然所抛棄者不僅衣帽尚有貴於衣帽者在焉如戰地之池沼苟有乾時用馬鞍墊鋪其上此尤爲可惜者而且其地亦未嘗有可代皮革用者也馬兵團所用之馬鞍縱令過舊而在商家亦終視爲大有價值之物今吾軍中不知愛惜動輒抛棄可謂之無故而棄金錢也（中略）吾軍之分發食物也向來無人考查每人畢竟應需多少故吾軍人領去之後因憐憫本地人無家可歸多將所領之食物分給其人而實則因不知所餘之食物如何處置也然此又其小焉者而陣亡與受傷者之軍械軍裝棄置戰壕中全然無人顧及乃最可痛惜也軍士固無兼顧其同僚所遺之物件之責而其自已之行李每遇奉命離壕時亦足敷其拖帶故凡非屬彼自已者皆唾棄不顧而鎗則因是上銹他種軍裝物件俟一二日後歸來視之縱能使用亦無價值矣嗚呼軍需總長率有十二萬人之衆置所遺軍需物件於不顧究有何所事也哉（若按吾德人之主義言此事亦不能獨咎軍需人員凡軍人皆有兼顧之責） 
　　觀上寥寥數言則英國機關組織之不善已可想見今者英國亦欲效法吾德從事儉省惟一開辦首尾旣已顚倒謂予不信請觀英報所載之儉省簡章數條可也（一）人不建築自住之房（二）各項贈品凡爾所有者必須載在戰事借欵之債票（三）除公事及慈善事外不用汽車（四）不請友人赴酒樓飯店（五）賤視時尙之變遷而壓制之（六）遇有喪事務求儉省（七）凡非必需之僕役一律遣除（八）非俟大勝奏凱之後不隨意飲酒必須謹遵不勝不飲不食之格言云云噫如此儉省簡章果然實行一切無業之泥水匠木匠成衣商人僕役等豈不將盡爲餓莩乎雖然一切無業之人視此簡章究有何言不得而知然敢斷定其事有損無益至於吾德報界之提倡儉省則反是記有之曰當思不令爾子女習琴學者不過緣爾欲省所用於窮苦無告之女琴師一項學費以購戰事債票耳其實爾不請彼致彼失業國家亦當接濟之若是則助彼女師者豈非依然自爾本身所省者乎唯聰明自居之英人尙須多從野蠻之德人學乖也 
[南京快信]  
　　江蘇各縣覆選區覆選事務所長昨經齊巡按委任十三員名次列下淮安淮陰漣水阜寗史樹璋武進無錫宜興丹陽蘇耀宗上海崇明海門汪本源興化泰縣東台如臯徐象先豐沛蕭碭姚元昶南通泰興江陰靖江揚中蕭揆昌江寗江浦六合丹徒劉耀東東灌贛榆莫經農太倉嘉定寶山崑山姚炳熊銅宿睢邳管象賡高淳溧水金壇溧陽趙保泰吳縣吳江當熟許晋祈川沙南匯金山奉賢松江青浦程鵬 
　　昨日總統誕辰各機關慶祝仍照去年禮節舉行軍民兩署辦公人員均於早晨八時齊集禮堂行三鞠躬禮凡行政司法官廳均停止辦公一日各學校一律放假一天各兵艦於午時鳴砲致賀商界自昨日起前後三日升旗懸燈以誌慶祝齊巡按現奉内務部咨謂國家力圖富强凡徵兵及普及教育各項制度均待户口查清方可着手進行切勿視爲例行以致一切政制進行有碍云云故齊使昨特將調查户口册式飭發各警廳曁各縣知事趕速遵照辦理造報以便　齊報部 
　　齊巡按現准銓叙局咨開凡薦委各職員叙官事項嗣後務須將該員證明文件隨同履歷開具咨送其業經造送履歷各員仍須檢舉證明文件迅速送核等因齊使准此特飭各機關遵辦以憑咨復核叙 
雜評一 
[籌安會後之上海炸彈（無名）]  
　　自籌安會發生之後上海之炸彈案及今而三矣其炸彈之與籌安會有無關合固不得而知但以籌安會未發生以前上海之炸彈案久已無聞也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題之將來]  
　　袁總統之表明自國體問題發生以來中外人士每覘取總統對於籌安會之態度以卜本問題之將來而總統維持共和之意除在代行立法院宣布外近來對於謁見之人員發表意見亦時有傳播於外如前星期中新授肅政史費樹蔚入謁談及此事據云總統所言與兩月前總統與馮國璋上將軍之談話全然相同蓋表明决無帝制自爲之心而又肫肫然道及子孫之計也此外如主計局長吳廷爕及外交次長曹汝霖入謁時總統亦語以余之意見已在代行立法院發表余斷不使變更國體之說見諸事實云云 
　　審查會之訛傳各國請願書紛紛遞至參政院代行立法院後其交付審查情形歷經詳誌本報至審查之結果或却下或擱置當俟開過審查會方能决定確聞審查員九人約定於明日（十五日）下午二時開始審查昨報所記十一日下午已開過審查會實屬訛傳蓋該院歷次審查會皆係審查他種法案並未及於請願書也至謂審查員已認爲成立並推定施愚汪有　寶熙三人起草建議案建議於政府等語自然更非事實照議院議事規則請願審查員認人民請願書爲合格者祇應草具報告書提出於議長由議長提付大會討論認爲成立之後方能决定建議推人起草外間傳說云云實誤於不明手續耳 
　　請願者之摘釋諸請願書原以行省及特别區域公民名義分頭提出現在旣一律交齊則惟有出於再接再厲之一法故自昨日起已有七省紳士爲第二次之請願惟聞第一次各省請願團因倉卒會合頗有列名其間而本人並未預知者因此事後摘釋者亦復不少除已見報者外如福建之張超南貴州之徐承錦（均肅政史）江蘇之汪東寶（禮制館主任編纂）山東之安鵬東皆是也 
　　聯合會之辦法請願聯合會自發起之後卽籌備一切進行事宜擬俟組織就緒即定期先開茶話會并刋布宣言書揭藥宗旨兹聞該會組織之後其第一步之辦法即以請願聯合會全體會員名義上書代行立法院爲第一次之總請願一面預備對於將來之其他機關有所建議無論各方面之情形如何該會抱定宗旨促進君憲之實行共謀根本之改革俟組織成立之後即當通電全國合力進行云 
　　内務部之禁諭總統論禁妄載關於國體問題之文電一節蓋以國體問題若果爲學理上之研究人心原不至疑懼人心之所以疑懼者實由報紙登載軍政界文電而起故總統有禁止報館登載之諭兹將内務部飭行京師警察廳之公文内容錄左内務部爲飭知事准國務卿函開奉大總統諭凡政界軍界文電關於議論國體事件應由内務部通告各報館一槪不准登載等因到部合亟飭知該廳仰即迅速示知各報館一律遵照辦理此飭聞政事堂此項公事到内務部已有多日今甫由警察廳函告報界各報館必俟奉到正式公文方能發生效力也 
[司法教育兩要人辭職未准]  
　　羅文幹上月總檢察廳檢察長羅文幹請假出京適值籌安會方在發起進行之際論者多謂其與時局有若何關係京師警廳旋爲通函聲明兹者司法部又接羅氏電力請辭職章總長特爲具情轉呈原文云敬呈者竊上月總檢察廳檢察長羅文幹請假省親當經由部准假十五日並經宗祥面陳大總統鈞聽旋據該檢察長電稱自請假抵粤母病稍愈惟尙須加意調攝方可無虞竊念文幹早歲出洋留學孝養有虧猥以一介書生受大總統知遇濫竽今職瞬已三年感激馳驅時虞罪戾北者乞假歸省母子之情不勝依戀而文幹家居旣得稍盡烏烏之私亦可幸免素餐之咎文幹現當壯年報國之日方長報親之日苦短不得不迫切陳情懇請大總統俯鑒愚忱准予辭職等情電請轉陳前來當由宗祥專電慰留以省煩凟電内並稱如其未忍遽離不妨酌續短假一俟母病痊可即盼北行回任等語兹復據該檢察長電稱母病正劇萬不許離乞轉呈務准辭職等情電懇到部宗祥查該檢察長羅文幹壯年筮仕志慮忠純辦事實心學識尤著是以總司檢察三年於兹勤敏之裨益匪淺剛方之性矯厲尤多當兹時局艱虞人材難得迥翔審顧實爲執法大吏不可多得之員惟旣據一再陳請辭職自未敢壅於上聞謹將先後情形據實陳明應否准行抑或特予給假之處伏乞大總統察奪施行謹呈九月十日奉批令准給假兩月派朱深暫行兼代矣 
　　湯化龍教育總長湯化龍氏於上月尾請病假時人亦多以爲湯氏不贊成最近政潮之表示兹聞假期滿後湯氏復懇請辭職當奉批給假一月未准其免職之請原呈略云竊化龍於前月三十一日以夙疾未痊懇請給假十日各情呈奉允准感激莫名當經延醫診察旋復入院靜養無如朝愈夕作未睹安全加以久病體虚益形孱怯昨由醫士開述方案據稱肇病之始求效太急擇藥不愼胃元過傷非調理得宜專心攝養不能奏效察其理論頗符病情惟是化龍負病以來後先浹月恩假迭荷災沴未消念職務之久曠實方寸之滋疚再四思維惟有仰懇大總統俯念部務重要准予免去本職俾獲心調治微軀稍健報國之日方長衡宇匪遙歸休之願彌切云云 
[教育近訊]  
　　留歐監督薪俸問題本年八月二十六日教育部呈擬訂管理留歐學生事務規程一案奉批令所擬規程尚屬妥恊應准照辦惟第九條規定薪俸公費仍以金磅計算殊與外交官辦法歧異監督薪俸應改爲月支五百元事務所辦公費應改爲月支三百元即由該部查照修正轉行遵照並交財政部查照云云兹聞該部以歐戰開後磅價日漲按國幣五百圓折合英金尙不及四十磅且歐洲旅食之費騰貴每月三十餘磅實形竭歐已於日前續行呈請暫行酌予月加國幣一百圓藉　彌補一俟歐戰終了即行遵批定數目開支以符定制云云復奉批令呈悉是項監督薪俸應准暫支一百元交財政部查照矣 
　　甄别小學教員近聞教育部甄别小學教員一事已着着進行日前曾將京師各小學教員邀集該部共數百人内有女教員十人命題考驗以觀成績而定品題由十號起至十二號止共考三日每日考驗兩次由教育部次長當場命題場中規則極嚴據該部中人云此次考驗成績現尚未有確定但成績最低之教員以國文無根底者居多至京外各縣共分四路每路各派一人爲甄别委員已於本月十號一體出都 
[各省疆吏之行動]  
　　調任湖北彰武將軍張錫鑾自交卸東三省軍務後業於日前到京聞昨日謁見總統之際尙有不願赴新任請另簡賢員接充之陳請經總統極力温慰張不得已已允就職擬定在京略爲摒擋即行赴鄂啓程之期已略訂於本月二十前後 
　　韓國鈞自被簡湖南巡按使後即請假回江北原籍大有不願赴湘之意經政府再三敦促仍無就道消息日前又復來呈辭職總統仍與挽留僅批准予續假半月未知假滿後能否就任也 
　　日前政府接長江巡閱使張勳來電請來京入覲報告要政並恭祝總統壽辰嗣經政府覆電謂南方防務重要正賴坐鎭可母庸來京云云 
　　鎭安右將軍朱慶瀾到京以來對於黑省軍務頗多陳述近聞因有公務業於昨日出京赴津大約今日仍當來京 
　　青島爲山東特别區域而關係吾國尤非淺鮮近聞蔡懦楷氏擬於本月底赴青島一遊觀察一切 
　　四川巡按使一缺現歸陳將軍兼署已一再來電請簡專員藉資分治政府本擬照預定計畫以現任政務長之馮學書氏升任不知以何原因遲遲未見發表近日忽有一種消息謂現署財政次長之鈕傳善亦頗有望鈕在前清固曾服官川省雖有此說未知能否成爲事實也 
[參觀京都巿出品協會記]  
（須曼投稿） 
　　自九月一日至十日都中人士假座先農壇開京都巿出品協會後以會期太短而國貨展覧會開會在即又不能延長乃發出通告於最後二日延至夜間十時夜以繼日以供工商界之研究且欲引起社會之注意起見特加添影戲以助遊者之清興又附贈彩物以答遊者之雅意其用心之苦亦云至矣予欲考察我國近年工業之進步若何并以猜測都人士之心理特於九日下午買車往觀焉 
　　是日也風不揚沙日光高朗新秋天氣大是可人旣抵壇門即下車步行裙釵雜遝售劵處大有應接不暇之勢旁人言向日入場劵祇售銅元六枚遊者寥寥今日改售二十枚而人數反多可見遊人之心理乃别有所在也云云余所持者爲某君所贈之優待劵故無需購劵旣入門兩旁似店非店之售物處甚多皆以蘆席爲棚臨時開設者也其所售物件若香烟若糖果若小兒玩物等純屬營業性質與會場無關係會場乃在正殿遊人多不即入蓋壇中古木蒼凉殘碑剝蝕頗足以興遊人之感慨惟會場之前設有茶肆及加非店數處所謂西陵公子北里佳人咸在其中詼諧雜作笑語自如豪華之槪動人欣羡予至雩壇等處憑眺一回即入會場矣 
　　會場之佈置中間設袁總统像黎副總統與徐國務卿左右之陳列貨物界之以繩曲作廻文形大殿之外左廂亦陳列貨物右廂則評議員幹事員等室在焉遊者旣入儀門即由左邊走廊入左廂復由左廂入大殿閱覧已畢乃由右廂之走廊出至儀門側繳劵抽籖然後再至領彩處對號取物予所持者爲優待劵旣無購劵義務自無得彩權利故省此一番手續也 
　　至於陳列物品雖無甚足供我人之大研究然我國實業尚在幼稚時代即一二件尋常用品有可稱道者已足爲進步之證不可湮没庶幾與提倡實業之本旨不相剌謬司法部所立之監獄習藝所一切設備尚稱得法其中出貨以機織品爲多如愛國布如電光緞可與洋貨相頡頑而其中尤可稱者則莫如厚呢量不甚重而質頗細潔以之爲西裝軍裝料甚爲合宜即以之爲華服之袍褂料亦未始不可聞吾國辛亥革命時因趕辦軍裝其後又紛紛改穿西裝需用此種呢料甚多某洋　竟於此獲鉅利往者已矣來者可追此後誠能精益求精研究而推廣之則亡羊補牢未爲睨也又有所謂女子工業傳習所者其中出品亦頗有爲世人所歡迎者如毛冷衫衛生襪等形式整齊組織精細惟聞所用原料仍用洋貨爲人作嫁殊爲可惜憶予在南方時姊妹行中結手套等物有以洋絨繩價值太昻乃取棉紗合之如粗線即以代絨繩用者雖不甚美觀而其耐久則較絨繩爲勝該工藝所何不取此法而加以研究乎鐵廠中亦有數件陳列品如大小旋轉機等予不明機械學且祇可遠觀不敢下判斷 
　　此三者皆爲公家所辦其外則大槪爲各商店之陳列品屬於個體的營業性質有某公司之石瓦蓋以二三分厚之石片琢爲方形鱗比爲屋瓦用以瀉水頗合於西式房屋之用其質旣堅硬其式又整齊而其價亦不甚貴予以爲苟製造得法出貨日多必能得外人之歡迎將來或爲出口貨之一種亦未可知願該公司加之意也至於該公司之牌號因在界綫内距離太遠不能細視明瞭至今引爲憾事 
　　圖畫一事爲我國固有之美術品迨西洋畫法傳入中國學生喜新厭舊若油畫漆畫炭精畫等巿上所陳列者觸目皆是此次會場所陳列者除林琴南諸名家之中國山水外又有某某等之油畫及某某公司之漆畫皆寫景傳神栩栩欲活此雖小道實足以見我國人心思之靈巧苟用之得法未必不駕白人而上之也（未完） 
[廣東之九厄特約員平生]  
　　粤省黨人舉事向來多屬逢九兹當陽曆九月黨人又復活動矣有某外國人與粤當道言黨人擬於九月十五舉事先從粤下手並抄錄其檄文多張又據條報陳烔明近日已密派死黨廖某等數人在香港九龍地方組織機關欲相機進省潛行暗殺有此種種消息故近日特别戒嚴搜檢異常注意其於港澳方面尤爲注重而港中於此數日間果迭獲危險品九月七日當新會輪船將啓行往梧州時被稅弁戚路頓搜獲槍彈萬二千枚此事頗駭聽聞又華探長侯亨於八號早五點餘鐘在聯發街十一號四樓搜獲大炸彈一枚此彈在一新單脚圓檯中間處搜出此圓檯可開可合其中間之機關另鑿一大孔遂藏此炸彈於其中該炸彈如秤鉈形係鈕螺絲者重有十磅并拘去一人名陳輔臣又名陳春森二十八歲嘉應州人反正時曾在粤東砲台當總司令聞係陳炯明之同黨此炸彈意圖搭廣九早車運上省城圖炸某大員者而侯探長消息靈通立將其逮捕並聞同日上午該探長復在此屋拘獲一人名張林正由星加坡返港并在其箱内搜出文書憑據係關於暗殺者現已將兩人扣留警局候辦此港中情形也其省内外搜檢加嚴亦迭有所獲警衛軍統領趙月修以所部連長陳澤鈞動靜可疑使人搜之果有黨徒書函等件昨已將其綑縛上省解交將軍行署審辦又將軍行署親軍第二營周營長聞清遠源潭一帶地方有亂徒私設機關圖謀不軌經卽派隊前往圍捕當楊拿獲匪犯二名并搜獲炸彈枚報解將軍署訊究而惠州清鄉督辦李嘉品又據探呈以博羅盈圖村等處現有亂黨李照張義等受黨魁嚴德明主使分往該地運動土匪約期起事并散放票布分結襟章等事李督辦遂親率大隊馳往圍捕鏖戰多時當場將李照張義二名拿獲審訊明確即在軍前正法觀以上種種黨人圖粤之急非屬子虚故粤當道不能不思患預防城内德宣街衛邊街華寗里等處各街口自去年正南街炸彈發見後皆建築鐵閘以備不虞現張巡按使以司後街一帶道路紛歧誠恐有事時不足以資堵禦即日僱匠在財政廳門口近右便地方加築鐵閘一度藉以鞏固各行政機關昨午當道據報軍署顧問藍和光住宅有重要黨人藏匿當即飭派軍署衛隊前往九如坊該宅捕獲黎某一名解署查無違禁物件訊稱現充藍顧問廚役前在軍署收發効力多年至稱黨亂如何則實不知云云刻已押候再訊矣 
[粤當道對於籌安會之態度]  
　　廣東高等師範學校校長廖道傳前因會議全國學務事宜晉京昨已返省入謁張巡按使論及籌安會變更國體問題請示辦法張使因無反對贊成之成見特以不答答之謂天下事有見其小而適成其大者有見其大而適成其小者若非洞悉世界之大勢誠不可妄談天下事云云廖校長初意張使必有所訓示及聞此言詞簡意賅深堪尋味遂告退 
　　北京籌安會發現之後當即電致各省將軍巡按使謂如係贊成該會者請即派員赴京參預會事龍張兩當道連日會商此事尚無定見惟其意謂我輩現在守玄於兹無論民主君主皆以維持地方秩序爲天職現海外亂黨藉口籌安會之辦法爲不然蠢蠢欲動亟宜通飭罼警嚴密防範並一面厚集財政以爲經濟上之活動至該會電請派員赴會粤省亦姑派一二人赴京云云龍將軍擬派叚軍官前往巡按使亦擬派員前往叚軍官則因高年不願跋涉風塵已經告辭故龍將軍現正在物色人才至巡按使所派何人亦尚未擬定外間所傳爲許秉榛並不確實云 
[籌安會與革命黨]  
　　梅寶璣組織支分部自總統派楊士琦至參政院發表意見後輿論皆以籌安會受此打擊必暫捲旗息鼓以靜待時機乃昨有某政客由京回鄂者云籌安會對於國體問題仍採急進主義現以各省支分部報告成立者尚屬寥寥勢力未免單薄旣欲借重於民人請願則各省支分部萬不可視爲無關輕重刻已籌有欵項議定由京派員出爲組織聞鄂省即以第一贊成人梅寶璣擔任此事並派魯某赴皖倪某赴贛現正由財政部印刷局趕印楊度之君憲救國論及本會規約支分會簡章交給該承組支會人携以出京分途籌畫進行 
　　黄松林擔任總代表海外黨首組織中華革命黨派人分赴國内運動起事近在鄂省頗呈活動之象業於通山縣破獲大機關拿獲黄國柄等解省法辦頃悉將軍署偵探又在應山縣逮捕亂徒黄松林一名解交陸軍審判處研訊該犯供素爲會匪首領前在廣水地方開堂放票糾集匪黨千餘人擬勾結白狼餘黨乘機倡亂因軍警防備森嚴無隙可乘久之無資接濟乃即解散兹復爲中華革命黨民義社聯絡授以應山總代表之戰給予金錢與同夥蔣壽卿等密造炸彈希圖起事等情審判處長程漢卿以該犯罪無可逭已錄供詳奉王將軍飭處死刑爰於十一日提出處决矣 
[川省軍事槪談]  
　　四川軍隊自改革迄今其歷史書不勝書但以最簡單之一字言之曰劣 
　　當改革時川省哥老首先倡亂其時並不知有何等原因亦無何種目的適南方各省革命軍興未幾清帝遜位國建共和川省哥老烏合之同志會乃亦公然以有功自命紛紛到成都要求臨時軍政府承認彼等爲正式軍隊旋川軍譁變同志會遂紛紛改編入伍當時之哥老在川中實有最大之勢力黨道皆爲其傀儡故一時莊嚴璀璨之軍隊均一變而爲赤眉黄巾此爲川軍劣史之初點 
　　迨後尹昌衡西征川中軍政交與胡景伊氏其時雖禁哥會而哥會所成之軍仍未解散故是時之軍隊雖不能左右政府而跋扈之性毫未稍減無何贛寗亂起此等不滿意於當道之跋扈軍隊遂聞風響應其未附和者不過十之二三　辭旣平胡氏知此等軍隊終難訓練始將完全解散自是厥後川軍始稍有可觀 
　　詎膺軍職者訓練無方終日游惰一般士卒至不識將軍面此時之軍隊特不跋扈而已謂之盡軍人天職 
 
 
 

Page 7

 
 
　　則未也以故川中土匪日益猖獗中央乃有派陳二厂入川剿匪之命 
　　陳二厂入川旋兼行督理四川軍務於是把持軍政之三師師長胡忠亮被參並將該師改編爲兩混成旅所有編餘之騎砲工輜等兵一律解散第二師各種兵科陳氏即飭該飭逐日送軍一營到皇城内操演陳氏每日親臨檢閱現已將該師之工騎砲兵等驗畢所有步輜各兵亦正連日檢閱陳氏檢閱此兵異常注重檢閱科目係各個教練云 
　　此次陳氏入川在渝時即已檢閱第一師此師爲川中軍隊之傑出者陳氏對於該師並無何種意見川邊各陸漢軍隊又爲人所共知亦不待檢閱者陳氏之意俟將第二師檢閱畢然後加以淘汰而漢軍與邊軍雖有嚴加淘汰之說但陳氏一時尚不欲大爲更改蓋漢邊各軍性稍不純故其對於三師之更改爲最急而漢邊各軍之更改爲稍緩現陳氏又飭駐重慶之北軍第一混成旅到成都俟此旅到後即派現駐成都之北軍第四混成旅出省清鄉而第二師之各軍亦將略加淘汰 
　　此番改編川軍緩急雖尚得宜未如前胡氏解散反正後第二師之難但現方着手進行將來川軍能否臻進至盡美盡善之境尚不可知故此改編軍隊雖爲川省軍界空前之大改革而良善之結果尚難揣測此則川中人民一般之論調也 
地方通信 
[蘇州]  
　　小輪險被搶刧前日上海开駛來蘇之戴生昌老公茂等三小輪公司拖船駛至崑山陸家洪險被匪船搶刧幸船主得悉尚早三公司聯合行駛未能下手該匪船尾隨數十里各輪行至崑境某處見有水警帥船一艘當請該師船保護師船長恐衆寡不敵令其天明再駛各輪乃抛錨停輪匪船方始散去 
　　鹽捕統領蒞蘇預誌江浙鹽捕统領蔡和林爲整頓軍隊起見前日電致鹽捕各營長官謂日同來蘇梭巡校閱檢點軍械及調齊各軍師划各船點名抵蘇日期在即云云駐蘇杜鶴峰管帶接電後飭令全軍官長兵士將軍械修理竣工以備校閱 
　　慶祝總統誕辰昨（十六號）爲袁總統誕期齊巡按使電飭各機關停辦公事（天以故高等審檢兩廳蘇常道尹吳縣知事警察廳及軍界各機關於是日一律休假各學校亦放假一天各衙署均升旗懸燈掛彩以誌慶祝 
　　具禀請領盜贓日前公裕小輪拖載梅恒裕絲號現洋三萬七千五百元駛至松江龍王廟被匪行刧一案詳情迭誌報端兹聞此案已由蘇州警廳偵探隊拿獲盜匪陳根泉等十一名并起獲贓洋七千數百元一併解至道尹公署拘禁贓款亦暫存道署前日梅恒裕股東許應萃偕絲業董事楊兆鑿乘滬寗早車來蘇具禀道署請領所獲贓款現聞殷道尹已允其所請令具領紙及殷實商號擔保聽候給領矣 
[松江]  
　　慶祝總统誕辰十六號爲袁總統壽辰先由縣公署懸牌示知各界届日停辦公事一天並在署前懸掛國旗兼通知城内外中小各學堂放假一日以誌慶祝 
　　時疫醫院開幕管理公款公產處雷君以節届凉秋易生疫癘爰特請准李知事撥欵二千元就城中全節堂東偏巿公所内設立時疫醫院以資救濟聘黄自雄黄嗚鵠兩醫士擔任施診業於十五日開幕求診者計四十餘號惟均痢瘧輕疾尚無疫症發現 
　　吏書請查漲灘前清吏書顧某前曾具禀省垣清理官產局稱婁金青三縣漲灘共有四十萬畝之多未經清丈升科槪被民間侵佔省局以大利所在閱詞心動特派狄委員來松調查詎無一處可以指勘不得已委托縣知事傳諭户編各書會同各圖地保查明報告聞近日顧姓又遞一禀稱狄委員與董事富户等接洽爲所朦蔽致不能查出眞相云云聞顧言就舊婁縣一邑諭已有漲灘三十餘萬畝特不知偌大地畝究在何處顧係前清吏書或者獨有把握耳 
　　烟案上訴訊前任松江縣周知事所派禁烟委員沈成兆串同警員孫品三借查烟爲名敲詐岡富户汪夢雲一案經地方廳訊明科罪後沈孫等不服各延律師上訴蘇垣高等廳經該廳傳警務總所龔行政員及亭林戴區員作證龔戴兩君以與該案並無關係不願出庭廳員不可乃於前日相偕到蘇始悉因籍隷本縣之地方廳姜書記前由廳中派往後崗調查時曾以朋友資格謁晤龔戴探詢此事底蘊龔戴各據道路聞見與之談論姜一一摭人日記簿加以註釋上之廳長此簿亦附卷轉解高等廳故須龔戴往質當日到蘇後由高等廳員訊問龔戴對以此種言語類於旁觀派之批評並無何等之確據且所載與當日所言不合問官乃令暫退俟傳到姜書記再行質訊故目下龔戴雖均回松不日尙需再往也 
　　將有週報出現松江旬報以茸報爲購矢嗣政論報民報松江週刋相繼而起旋即中止現聞某某諸君以松江不可無主持清議之報故擬接續開辦每星期發刋一次不日可望告成也 
[鎭江]  
　　規定防務辦法駐鎭要塞司令部龔青雲旅長奉飭管理鎭江防務現於前日擬定辦法通飭所屬遵照辦理其辦法如下 
　　一凡鞏固地方之汉安防緝黨匪之煽惑等事由鎭江軍警之領袖長官分别指揮軍警協力進行以逹防務完密之目的二國軍與警察同有保護人民及地方治安之責相遇時應互相敬禮以貫軍警聯絡之精神三東門北門由縣署派警防守四老西門小西門新西門由司令部派兵防守五以上各城門關閉時間均按照原定每晚十二句鐘辦理凡携帶包裏箱　出入城門見有形跡可疑及行色倉皇者均須詳細盤杳遇有黨匪即行拿解而黎明黄昏尤須注意以期防守之周密六陸軍警察第一中隊之分配中隊長率兩小隊駐紥寶蓋山管區以西門大街河街後街江邊南馬路爲範圍任務七保護地方治安及防緝黨匪等事八檢查分配所管區内之客棧旅客有無形跡可疑者但不得故意苛擾九注意上下輪船登岸之行客及携帶各物件須按輪到時間派兵前往稽查但不得稍涉滋擾侵犯外國人之規定 
　　巡長擅專記過鎭郡某工程司挑水夫小李等因小孩在水桶洗手將小孩打受微傷當由南馬路崗巡李國華從中排解水夫不服反將該崗巡士等拘至工程司門房内綁縛私責並扯毁軍衣軍帽該管巡長王鳳翔並不報告長官擅自率　休息警士七名携帶鎗枝往銀台山將挑水夫四名扭帶三區幾雖交涉經前孫區長據情詳所王警務長以王鳳翔擅自行動着記過三次隨同携械前往之巡士王殿元韓德全王有貴穆成楊振崗劉長榮各記過一次惟原詳王鳳翔率同休息班七名而開單祗有六名殊不可解飭該區長明白答復再行核辦 
[揚州]  
　　煤礦公司請示保護徐州賈汪煤礦公司採出煤斤甚多現正籌設各處分公司銷售以擴營業揚州分公司經理任仲勤現已租定房屋組織就緒不日即可開始營業售賣煤斤惟任君慮有無賴之徒前往滋擾有妨營業日昨特禀請縣知事出示保議 
　　籐轎仍未改良揚州車轎各舖向無按站定價章程以故時或敲詐商旅與居民常起衝突前由申君等創辦籐轎公司特製籐轎百乘每站定價五十五文居民商旅均稱便利轎夫亦不敢過事需索生意甚形發逹嗣有某君以籐轎出租其利甚豐特商借某舖頭之名至縣署禀請准予置辦籐轎四十乘懇求維持竊民衣食周知事以該舖頭等生計維艱且用改良時新式様與籐轎公司並無相混爰特給示保護飭知警察所查明發給執照已於日昨開始營業名曰協記籐轎公司惟聞該公司定章頗不劃一每站三十至四十文不等及命其抬至所指地點轎夫仍舊任意索詐無異從前舖轎該公司若不改良恐難與人爲營業上之競爭也 
[杭州]  
　　桐鄉烟葉未開巿桐鄉爲產烟之區農民倚爲大宗生計本届城鎭烟葉行俱未開巿蓋因捐率過巨捐欵浮於貨價五倍向來秋烟百斤值洋不及兩元今運至蘇省加以三項捐欵每百斤須捐洋十元三角有奇各行慮收買後消售爲難且無江北烟客過問至今不敢開巿農民則以青黄不接之際失此一項進款恐慌異常云 
　　曹娥鐵橋之催造曹娥江鐵橋爲杭甬路線之中心點亟應趕速建造以期運輸便利鍾文耀局長昨特函促德工程司限本年十月底落成並聞該橋建築比照江面加濶計六百八十英尺中間橋墩横濶四十尺厚十五尺前後圍圓共計一百一十尺出水面者二十尺在水中者二十尺入土者四十尺共計八十尺並於曹江左岸將洋松木架雁行排比以與江心橋墩相接又橋梁中間不用尋常枕木槪鋪堅實鐵板以期行車鞏固 
[安徽]  
　　李巡按禁止郵遞函禀皖巡按使李兆珍下車以來對於公文函件親自批閱近日接有郵遞函禀多件或指控官吏或告訐個人皆無切實舖保僅書公民字様李君恐其中或有挾嫌揑控希圖朦准情事特於公署前張貼通告禁止謂如有仍蹈前轍者除將郵遞函禀槪不批示外仍行查明揑禀之人嚴予懲辦 
　　金知事懲辦詐騙禁役宣城縣知事金保權對於署内員司差役關防尚嚴日前有禁役余貴受罪犯之军動被典獄員劉聽齋查出報田金知事即派衛隊長將該役嚴加管押聽候懲辦以儆效尤 
雜評二 
[嗟予遘陽九（默）]  
　　粤通信謂廣東黨人倡亂向來多屬逢九今當陽曆九月而黨人又大活動紛謀舉事斯眞所謂陽九之厄矣九者數之終陽之　凡事易動其在易曰上九亢龍有悔言陽極於上動必有悔故古人當盛滿時以妄動爲戒而今人乃好動若此無論其動於上與動於下苟動而不得其當者必蹈危險之機將來雖至於悔　已無及嗚呼當此易動之時而能如易言明乎進退存亡之大義者絶無所見豈非大可慮耶左思所謂世際陽九正今日之謂矣固不僅粤省之將獨當其厄也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[新民里轟發炸彈]  
　　法新租界白爾部路新民里六號門牌甫於前日有人租住詎昨日（十六）上午十一時該屋内忽有炸彈轟發樓板屋面均爲洞穿洋台亦被震毁當時炸斃三人傷一人由越捕飛報嵩山路捕房即由副捕頭臘脫來君帶領探捕前往是時房屋已坍下旋將轟斃不知姓名之三尸車送同仁輔元分堂待驗一面禀報石經巡轉禀法副領事德君蒞堂察勘後因公共租界亞細亞日報發生炸彈一案及揑名致函商會總理阻止贊成國體問題之嫌疑人王明生即王元發已經石總巡函請公共捕房麥總巡飭派三十二號西探色拉文（譯音）協同華探長李星福並靜安寺捕房探目陳永康將王拘獲即飭解至法捕房略加詰問旋派包探赴地方檢察廳報告當由該廳派朱檢察官帶同毛檢驗員到堂相驗委係週身炸傷斃命卽着同仁輔元堂備棺收殮發壇暫厝並由法西探目阿而風西督同繙譯等將三尸逐一拍照留待尸屬認領事畢分散至王明生仍由英捕房帶回一面諭飭各探嚴密偵查以憑核辦而炸傷之一人聞亦肢體不全命垂呼吸云 
　　十六日文滙報云法租界白爾部路新民里六號半洋式之住宅今日上午約十一點鐘時室内轟然爆裂死華人三傷華人一其炸聲甚大較遠之處猶能聞之事後華人圍觀者如堵法捕房得信急派人前往查勘見該屋半已炸毁日覔獲死屍三具尚有一人身受重傷乃卽送往醫院聞該屋本空閉一二日前有湘人多名遷入大約乃製造炸彈者今必因製造之時稍欠謹愼以致肇禍蓋遍查室中並無已經製成炸彈之痕跡也三死屍即經送往驗屍場於今日下午相驗一過至受傷之人似無大礙惟尚未取問口供目下捕房正在撤查案情按法捕房近嘗嚴緝製造炸彈之犯居户稍涉嫌疑者輒被搜查想日内必能有所破獲也 
[五誌亞細亞日報館之炸彈]  
　　英美總巡麥高雲君對於上海亞細亞日報館被人抛擲炸彈一事甚爲注意除通飭各捕房中西探捕一體留心偵緝外並以已死年約三十餘歲之無名男子迄已多日並無屍屬來認不無可疑又以受傷之河南人楊玉橋察其兩手與脇下均炸傷甚重似與死者當時同在一處此事楊或知情因特諭飭總巡捕房捕頭選派華探華捕各一名同駐病房看守並令不時向楊探詢情形冀得此案之眞相而公共工部局則以此種舉動殊碍租界治安擬即開會集議籌一善後方法云 
　　又聞山東路（即望平街）南京路口至九江路口一帶店舖自該報館被炸後營業已受損失兹又有人傳說與該報館隣近店舖數家又接有匿名郵信大言謂　將來尚有不利之說故該店舖等已將情轉告捕房請爲設法保護矣 
[三誌緝私營裁汰巡兵之擊鬭]  
　　淞滬浦江緝私小巡隊因不服遣散以致肇事詳情已兩誌前報兹將昨日調查所得者續錄於後 
　　蘇省馮上將軍得悉此事後即於前日電致兩浙鹽捕統領着將肇事情形及現下該巡緝隊已未服從如何辦法詳細查復等因蔡統領遵即電復大旨謂趙正方所帶之淞滬巡緝隊各兵士藉詞該隊係由商辦原有軍裝槍械子彈亦非鹽捕營發給因此不願呈繳抗違解散命令再三勸誡堅不服從曉以利害竟敢開槍擊傷統領部官弁二員勢甚　　旋即開槍抵禦且由憲兵隊及警察等帮同兜拿始得捕獲叛兵二名擊斃者一名傷者五名逃逸者十餘名除拿獲之叛兵已送鎭守使署訊辦外所有服從解散之兵士亦經墊給每月餉洋十元一律遣散惟檢查繳還軍裝尙被短少除再令該隊領哨趙正方補繳外特先電復云云 
　　蔡統領現據趙正方繳還槍械子彈逐一點驗核與清摺所開之數不符計共短繳快槍六桿並被換去整齊快槍十餘桿子彈亦有短缺而滬巡緝隊總領哨之木戳亦未繳部另有查獲私鹽四百餘包僅據報告一百二十餘包餘亦未經送部充公故又派員傳諭照摺補繳去後詎趙正方匿不來署昨已電請胡運使及馮上將軍飭屬一體查緝趙正方到案追繳矣 
　　前日解散之巡緝隊兵士七十餘名原已押往浦東遣散兹由蔡統領查得該散兵仍在浦江沿灘一帶聚集並未分散誠恐結黨滋事擾害地方復於昨日派員往查以便移請該管警區速爲解散以免擾禍 
　　上海鄭鎭守使因當時該隊巡兵逃去多名除通飭所屬軍警緝拿久又恐該巡兵等逃匿租界復函請楊交涉員照請駐滬外交團轉飭捕房一體協緝而英美總巡麥高雲君於前日聞知鬧事後即飭華探目李星福等前往調查情形並恐各兵逃至租界復通飭各捕房中西探捕分班按叚巡邏以保租界安寗 
　　又一訪函云淞滬緝私巡兵吳福連因領餉糾葛致與上南川緝私隊隊長張占忠部下之兵士械鬭被用手槍擊傷要害腹裂腸流旋至上海醫院不及醫治立時殞命當經上海地方檢察廳長委任褚檢察官蒞驗之下因屍妻吳瞿氏尙未投質尸身暫存該院正飭地甲報請善堂給棺收殮間該氏已聞信投醫院訴報一切其時檢察官已經回廳即由張監院飭知趕緊收殮嗣據該氏訴稱家貧如洗此次聞耗來此家有邁姑幼子其苦不堪是以無資料理等語張監院惻然憫之助給棺殮費十四元然後集資備棺收殮旣又至檢察廳起訴請爲酌給撫恤尙有受傷之方贊發等四人在上海醫院療治聞方與周本根二兵士受傷較重其鎗珠雖從腿際鉗出傷勢尙未輕減惟朱阿三張金祥二人已見輕鬆此外在紅十字會醫院留醫之兵士錢德勝艙長齊德勝均傷腿間刻已由醫生將鎗珠檢出仍留該醫院醫治惟兵士朱德明則傷手部其勢最輕故於醫治後即行回船 
　　昨日上海鄭鎭守使特派稽查員前往上海醫院及紅十字會分醫院查明受傷各人姓名及傷勢如何並查詢當日衝突情形以及何方面先行開鎗　即據情回報以憑核辦 
[搶刦警局軍械誌聞]  
　　聞川沙北鄉八團南六甲警察局於本月十四號夜突被匪徒衝入刦去後膛鎗四桿並開槍擊傷巡士金天順張雪香二名該匪等携鎗鳬水而逸當由該處鄉民鳴鑼追捕未獲惟見各匪有一人身穿紫花布軍衣事後由鄉民拾得匪黨所遺名單一紙共有百餘名載有衛全山衛俊卿丁阿冬等三人住居高宅基地方現爲川沙縣訪悉昨已派員馳往勘緝矣 
[三誌虹口殺人越貨案]  
　　虹口西華德路盈祥錢莊於十四號夜七時被盜刦去値洋四千餘元之金鎊現洋及各國鈔票並被開鎗擊斃該莊經理汪榮發業經公共公廨中西官驗明棺殮並飭捕房嚴緝贓盜在案兹悉除由麥總巡諭令總巡捕房華探王潤甫等乘坐脚踏車分赴界内各錢莊烟紙店知照勿得擅收此項金鎊鈔票外昨又由總巡捕房刑事科將刷印失單派人至界内大小各銀樓及各錢莊烟紙店分給備查兹特抄錄如下十四號夜西華德路三千二百五十二號門牌錢莊内莊夥將鐵箱打開計算該日進出欵項之時忽來持械盜匪數人將下開之銀洋鈔票金鎊刦去因此合行通飭各錢莊店夥一體知悉如遇形跡可疑之人來店兌換此項贓洋者立即鳴捕拘拿母違切切特示計開英國金鎊九十六個半法國十八佛朗金洋十三個本埠鈔票洋三千○五十元花旗五元金洋二十六個日本鈔票六百十四元小洋二十元 
　　又聞已死該莊經理汪榮發之父汪壽章及屍妻等均住在紹興原籍昨日已由榮發之兄雲洲拍電通知囑其來滬再行定期出殯 
[統率辦事處注意黨人]  
　　統率辦事處近以逋逃海外黨人藉口國體問題分遣黨徒紛紛回華並悉該黨人等鑒於破獲者均因携帶黨證委狀所致故改變方針由黨魁密授口令並於普通物件上用特别暗記不易稽查除通飭各省將軍巡按使飭令所屬軍警偵查外並以滬北租界黨人最易混跡因復電飭楊交涉員照請駐滬外交團轉飭捕房一體留心協緝 
[復旦同學會成立記事]  
　　復旦公學係由舊震旦所改組成立十稔造就甚衆去年旅京同學已設復旦旅京同學會近聞該校多數同學爲聯絡感情扶助母校發逹起見即在滬上組織復旦同學會前日爲該會成立之期卽假復理公學開會遠道同學到者甚多公決會章並選舉職員兹將當選各職員姓名列下正會長張晏孫副會長錢智脩 
　　編輯部理事長邵聞泰理事殷汝驪胡敦復交際部理事長周之彥理事　祥麟毛經學通訊部理事長舉治安理事葉秉孚邱聞豫庶務部理事長葉永　理事章錫龢周永年 
[儲金聯合會紀事（三）]  
　　上海儲金事務所來稿 
　　救國儲金聯合會自經十一日正式會議全體表决進行後十二日因係星期休息一天十三日下午二時復在紗業公所開議各代表出席者四十人正會長虞君因病不能到會請副會長主席各代表以本日議案内有重要問題均須正會長主持正會長旣因病不能到會應俟明日續議遂由副會長宣告休會一天十四日開會出席者四十八人並由正副會長提出議案九條（一）統一各事務所章程（二）期限儲數用途（三）公推章程起草員（四）各事務所經費（五）請求電報免費（六）請求郵便儲金（七）聯合會應設於何處（八）聯合會之經費（九）儲金滿六月後其利息應否由中交兩行照發遂由副會長逐條付討論並當場推定王伯辰李蔭棠盛竹書陳嬴生謝敬虚張心蕪于範亭袁履登洪承祁九人爲章程起草員並决定儲金額數仍五千萬元俟實收到現欵五分之一時得開全團聯合大會公决處分之其餘俟章程草定後再行逐條討論並由正會長宣告電報記賬之原因及擬與兩銀行商定一儲金發息之日期嗣經大衆决定聯合會附設於上海總事務所内時已五下餘鐘遂散會十五日下午二時續開會議出席者四十五人首由正會長登檯要求按照全國商會聯合會章程加舉副會長一人大衆贊成遂公舉直隷代表王伯辰君爲副會長即由王君將起草員所草定之中華民國全國救國儲金團簡章草案付討論其第一條經大衆决定爲本團以提倡國民儲金自行處分於救國用途爲宗旨其餘各條各代表均有討論至全案通過時已六句餘鐘遂宣告散會並以本日各代表上午起草下午討論非常營瘁公决休息一天於十九日再開會議 
[小學教育研究部紀事]  
　　上海縣教育會因教育事項每多困難特設小學教育研究部發爲問題徵集答案以期推行盡利已誌前報兹悉該研究部此次所發問題計有甲乙兩種甲種計分十一條乙種十條均就小學校中教授國文種種困難之點列爲問題冀徵集善法破除障碍共收答案四十一卷凡五百十條現採取一百二十七條擇其較　者奬給現金餘則名譽奬勵現已刋成報告分贈各小學校參考矣 
[青年會商業夜校開學]  
　　四川路青年會所設之商業半夜學堂開辦以來成績極優聲譽日著今春新屋落成益事擴充定額八百名竟一時招足今晚（十七號）爲該學秋季始業之期報名者猶紛紛不絶其發逹可知聞本屆又添聘專科教員多人均用新法教授學者讀一期可得數期之用學科如國文英文德文法文鐵路車務縮寫匯兌商學簿記打字國語商律測繪商算救傷商業地理等計有二十餘門之多有志求學幸注意焉 
[總統壽辰之慶祝]  
　　昨爲袁總統壽辰滬海道尹兼特派交涉員楊小川君先於前日電致政事堂請示辦法旋接回電飭集所屬各官員届時排班慶祝外賓不必通知如來道賀當照常代表招待云云昨道尹公暑内外滿懸國旗燈彩本埠官紳均於上午到署鐘鳴十下由楊君率同官紳百餘人在大廳設壽燭排班慶祝（三鞠躬）西賓來賀者亦甚夥十二時宴會至下午一時始散至警兩界亦均舉行慶祝休假一天 
[電車公司接運引擎]  
　　上海華商電車公司向與内地電燈公司合用引擎兹因該公司推廣燈盞不及兼顧業經電車公司總理陸伯鴻特在天津電車公司商購所餘之引擎一架並在滬營造廠屋以備佈置等情經紀前報兹聞該公司所建廠屋已將次工竣故將所購之引擎價銀如數滙付特派車務總管等赴津將該引擎設法運滬裝配 
[重申勒索節費之禁令]  
　　上海稅務總公所吳所長會得向例每逢節期有等不法之徒冒託稅所巡丁司員名義向各商家勒索節費殊爲商界之害且與稅所名譽有碍前經訪明積獘密爲查禁並出示曉諭各商在案兹值陰曆中秋節深恐若輩故智復萌不得不先行中禁業已分飭所屬水陸各卡員司人等一體周知凡遇驗徵商貨或船家運貨報驗時須分别核實驗征不得藉端留難意外巧詐一經查出弊竇定予懲處不稍寛貸云 
[陶情雅女班演戲助賑記]  
　　陶情雅粤班假座海寗路嗚盛梨園演劇助賑粤災昨晚七時開幕由慈善會總幹事長陳炳謙羣報告略謂粤東水火爲災承陶情雅坤劇諸君梓桑誼篤慈善心長助演戲劇兩宵拯濟災區萬姓仁心義聞巾幗增輝當此清歌妙舞之場回憶火熱水深之慘流離瑣尾如在目前各界諸君非徒觀劇而來實因賑濟而至困苦災民出水火而登衽席皆諸君一片熱心善念所積而成云云並代表災民致謝來賓曁謝陶情雅諸君繼由易繼復君代表副幹事長陳翊周君演說略謂慈善事業與天災禍患有消長之機慈善事業日見增長斯天災禍患自行消滅迭承各界助賑粤災本此善念已足消除災患蔚爲祥和非特粤東從此永無水患即各省亦當同弭天災云云 
[保存鄉賢墓地]  
　　上海巿經董姚文枬陸文麓等昨爲保存鄉賢墓地事人詳沈知事云查前清進士湖南石門縣知縣趙公棠行誼具詳邑志人物傳墓在二十七保四圖羊字　五百三十號則田四畝五分七釐九號單户趙玉輝串户亦同趙公無後歸其婿鄭嘉吕經管保存嘉吕亦無後嗣從堂弟嘉榮次子祥銓爲子單契由嘉榮經管保存隨時修葺祥銓幼殤嘉榮故後保管者不得其人聞墓地已被抵押錢財將來恐不可問經董等邀集紳耆公議僉以該墓載在邑志名蹟門自應公同保存其抵押之欵如果查明無着亦當募捐清理爲此具詳飭令二十七保四圖董保禁止變賣飭行慈善團設法收管保護以埀久遠 
[紀棉花驗水局之經歷]  
　　棉花爲吾國出口土產之一大宗攙水作僞有碍銷路前因洋商迭起交涉故在本埠南巿設有棉药骙水局溯該局之設始於前清光緒二十七年緣洋商販花出洋每多霉爛是年五月由洋商倩英人羅成飛在滬南設局驗花越明年二月鄉民因受罰不服聚衆毁局大起交涉時有花業董事程鼎力顧主權禀請滬道設局自驗由道派委專員會同程董辦理設局於花業公所即於二十八年八月成立委員薪水由道給發其餘開支歸公所擔任辛亥春程董作古該同業公舉沈惟燿爲公所董事兼任局董與委員協商辦理是年秋九月民軍起義一切局所均行解散該局亦同時銷滅民國二年春各花商以撤局年餘攙水之弊復熾正議恢復適於四月間奉江蘇民政長命令飭縣速籌妥法嚴禁攙水經縣飭據該公所議復據情詳省咨請工商部援照舊案先就南巿設立棉花檢查局奉部核准當由該同業仍舉沈惟燿爲局長擬具規章禀縣委任詳部核准於是年九月一日開辦一切開支完全由公所擔任至十一月經省長派員蒞避調查頗蒙奬許三年正月復奉省長修改簡章細則四年五月該局因事務繁劇原有章則尚多遺漏復加酌改詳縣轉省核准咨部備案飭遵在案調查該局内部辦事人員現設有正副議長各一員議員二十二員理事書記監晒管棧各一員檢查四員烘驗二員巡丁十六名其辦事手續蓋歷二年之經驗費三次之更張方始完備自開辦以來於整頓之中寓體恤之意扣留濕花代爲保險辦事員丁嚴加約束成效頗著而民不擾信用日彰而弊以除惟限於經費無力擴充範圍檢驗不能普及效力尚嫌薄弱雖歷請官廳設法補助俾得添設機關冀收全功無如財政困難驟難辦到不無遺憾耳 
[提取天后宫存欵]  
　　上海内地自來水廠現經財政部决定仍歸商辦一切情形已迭誌前報兹悉本邑公款公產經理處因該自來水廠現聞已由商人投資購買不日改歸商辦所有前存公私各欵有連本利一併算還存户之說該經理處查有天后宫存廠生息銀三千兩前於　回官辦時繼續承認在案昨特將息摺一扣函送該廠總理陶蘭泉查照請將前项存欵本息一併算清交下以清公欵 
[盧尚同上訴無效]  
　　律師盧尚同前因代理蘇州盛許氏訴訟一案以運動官廳爲由向當事人詐欺取財爲高等廳察出向北京司法部舉發奉部咨由大理院指定管轄區域交上海地方審檢廳辦理此案嗣經該廳審實判處盧尚同四等有期徒刑監禁一年又一個月盧不服　斷聲請上訴由檢察廳核准將全案卷宗人證押解到蘇迭經高廳審訊聽候宜判在案兹悉此案已由高等廳第二審判决盧沿南仍照原判監禁一年又一個月於前日下午備文飭警將盧尚同發回上海原衙門執行林檢察長諭令將盧先行收押聽候送監依判執行 
[再誌阿大阿二之狼狽爲奸]  
　　崇明人黄木祥之子黄步清即黄阿二向與蟻販拐匪通同一氣日前有許徐氏之女孩被專放三四（係一種騙人錢財之僞賭）之流氓阿大串同姘婦拐賣他處經該氏將阿大尋獲欲掗控四區警署當央阿二代爲擔保允許翌日送還伊女嗣因阿大逃往租界故將阿二扭控檢察分庭由李檢察官訊判交保限五天交到阿大在案業已逾限前日原告又具禀請追奉諭着保交案研訊之下阿二求再寛限判寛限七天如再不　拐匪交出定干嚴辦 
[婦人朝逸之嫌疑]  
　　住居南碼頭宋桂生之妻李氏向與陸家嘴之張陸氏同在某紗廠做工邇日李氏忽然出外不歸宋疑係張陸氏與夫張蘭生誘拐逃逸乃至張處理論爭鬥由該處崗警將兩造一併拘區送至警廳司法科前日移送地方檢察廳由檢察官提案預審以宋所控無憑着令退去自行找尋惟張蘭生張陸氏夫婦旣與李氏素識不無嫌疑判押候偵查以憑研訊 
[欺侮幼女之餘波]  
　　汪張氏住居閘北龔家宅地方前在檢察分庭訴鄰人雍錦慶欺侮伊六歲女兒招弟經李檢察官提起公訴由施推事判處徒刑四十天該氏以懲辦太輕復具禀該庭請求嚴辦未蒙准理前日地方廳林檢察長接得原告函禀謂此案有閔某平某代被告行賄該分庭在官人員計洋百數十元在某茶館過付事經原告目睹故被告得蒙從輕發落等情林君以案關法庭受賄虚實均應澈究昨特飭知該分庭詳查禀復以憑核辦 
[包探截留拐匪]  
　　拐匪陳德才拐得男孩張金初一口携登輸船爲包探李三南拘入捕房經捕頭詰訊據供在清江地方拐來寄養法新租界文德里二十九號門牌著名蟻媒吕楊氏家中由楊氏經和售與廣東老太婆定於今日乘輪起行故此將孩送上輪船是實當飭該探前往拘拿廣東老嫗詎已聞風逃逸祇將吕楊氏拘獲盤問供認窩留經手售洋分用不諱捕頭飭令管押候解公堂訊究 
[查獲男女烟犯]  
　　烟犯王六前日在北巿購得烟膏行經南巿爲警察偵悉跟至其家當場抄出烟具多種乃將王六及烟具解區轉送警廳司法科移送地方廳前日由推檢各官提案訊問判王六罰金三元如無力繳洋改科拘役三天又婦人陸張氏吸食洋烟面有黑色此次在某處購得烟膏正擬携回川沙家中行至半途爲警查見亦將該氏連同烟證拘區送廳訊辦昨經法官提訊判罰洋十元以儆 
[崗警拘獲烟犯]  
　　楊振清身藏烟泡一枚被崗警查獲解經閘北司法科前日移送檢察分庭預訊屬實押候起訴公判 
[理髮匠糾人攔刦]  
　　揚州人王心年向在滬上爲理髮匠前日糾同在逃之二人在六馬路攔刧行人周小弟銀表圖逃被探追獲拘入捕房押候解訊 
[竊賊分别懲治]  
　　積竊陳金生竊取行人龔阿毛之銀表又宋桂洪張六寶串竊鐵路上之枕木均於前日被警拘獲解由警廳轉送地方廳經推檢各官開庭研訊以陳金生屢犯竊案罪不容恕判監禁六個月宋張二人姑念初次行竊各押二月以儆 
[車夫累及車庽主]  
　　車庽主任樹啓因所雇之車夫謝小張子拖拉七千八百十一號黄包車吞没乘客李馬芝遺失在車之現洋二百元逃逸被李報告捕房將任拘解公共公廨訊判交保將謝交案否則賠洋一百五十元前日復訊因不能將謝交出繳呈現洋一百三十元求請從寛中西官判被告再繳洋二十元完案 
[保人帮同料理]  
　　陳遠坡前在法公堂控陳子新將坐落浙省之田單四張抵押銀七百六十六兩逾期不贖核計利息洋三百三十元求追等情因其交保不理故於昨日傳到保人趙爾生訊追據稱與姚鳳如同爲中保惟陳子新前在堂上繳洋三百元須當除去原告又稱所收洋三百元作抵利息尚少洋三十元求察判交人銀兩保限十 
 
 
 

Page 11

 
 
四天帮同　理 
[勒限交還定洋]  
　　霍李氏至法公堂控稱上年間雇作頭龍晉記建造披樓兩間計造價洋一百三十元當付洋五十元立有收據後催伊動工怱稱照會不能領出難以動工願將定洋交還迄今置之不理求請訊追龍供照會應歸李氏領去因其不能領出故不動工所收定洋五十元應作爲貼償商人之損失求察又訊中人張金泉稱承攬工程時言明照會歸作頭領取是實判龍交人銀兩保限七天繳洋 
[斷令被告賠償]  
　　王賡泉在公共公廨呈控北京路順昌機器店主鄧芝仙覇屋不讓一案前日午後由廨傅訊原告延律師上堂禀稱該屋由原告向高易洋行租來轉租與被告近因翻造囑令遷讓詎再三延約並被將門窗等物取去請爲訊究訊之被告亦延律師到堂辯稱實因一時難以覔屋且並無私取門窗之事王襄讞商之美領郭君判被告賠償原告洋四十元兩造遵諭而退 
[掮客收買失贓]  
　　掮客沈台喜因收買怡和洋行被竊牛皮十二强經該行西人賽品查悉前日報請總巡捕房飭探將沈拘獲押候解送公堂訊究 
[欠欵另行起訴]  
　　日商古河洋行用人王念記因掮客黄桂馥虧欠貨款不理故將黃值銀四百兩之點銅錫七條扣留而黄即以被王吞没等詞控由捕房派探將王拘解公共公廨經兪襄讞與美領郭君訊據被告供明前情並稱今日將錫如數呈案請核中西官以被告旣將原物繳出准予將案註銷被告開釋至所稱虧欠貨欵准歸民事另行起訴 
[兩造各執一詞]  
　　陳太庚前延穆安素律師代表控股東李煥初不分歷年應得餘利兩成經法公堂判令交保算賬在案昨又由穆律師投稱賬簿上書明陳出股本銀九十五兩核算陳應分餘利銀一千七百五十六兩請爲如數追給李供陳先出股本銀五十兩後來已經理算清楚陳無股份惟允許每年分給花紅兩成照商人核算亦無如許之多不能承認讞員以兩造各執一詞難以訊斷判將賬移交商會算明候覆到核辦 
[口角用武類誌]  
　　黄包車夫正金山前日在南巿與坐客吳春霆因爭論車資口角互毆由警拘區轉解地方檢察廳訊辦奉飭吳出外自行醫治王收押候究又住居浦東爛泥渡之鐵匠張阿全王松毛等因細故口角互相兇毆偶一不愼致將張阿全擊傷面部亦爲巡警查見拘區解送地方廳諭將張王二人押候訊辦 
[捕房不理民事]  
　　昨有傳林福顧金才二人北河南路因索欠起衅扭至捕房控訴捕頭以案關民事斥退不理 
[氣候報告]  
　　（上海徐家滙天文臺天氣測候報告） 
　　九月十五日中國中央氣壓頗高東印度羣島美克萊新菲爾爾班克附近天氣仍低降中國中央天晴中國海濱一帶天氣晦暗亞貢曾降雨 
　　十六日晨間天晴而晦且有霧 
　　十六日下午四時三十分豫測揚子江口南面有秋季候風北面有南和風 
　　十六日下午四時前二十四小時内上海氣候温度至高八二二至低六二一去年同日至高九○至低六四四 
來函 
[囘教俱進會會員伍詠霞來函]  
　　敬啟者閱十六號某報載國體問題新聞欄内有回教俱進會聯合全國支分部代表全國九千萬回民繕呈請願書云云查滬上回教俱進會支部接京師總部來電後當即電復謹守會章未敢妄議等語並登載各報足徵滬上回教人民並無請京師代表請願之說兹報載各情顯有不實乞將此函登入來函欄内以供海内明哲君子公鑒回教俱進會會員伍詠霞啓 
[儲金聯合合旁聽人來函]  
　　十六號貴報所登救國儲金聯合合公啓一則閱之不勝詫異是日開會鄙人亦列旁聽席之一人次日貴報所記與會場情形頗爲確實且是日議席中有人倡言不能顧及信用一語尤爲荒謬豈不顧信用而可以言救國耶發言者語涉含糊固不值一晒惟主席未加糾正未免失之太謙抑鄙人更有進者當救國儲金發生之始明白宣言以六個月收足五千萬爲開辦兵工廠之用如至期不能收足一槪給息發還决不有絲毫失其信用之語即各處救國儲金開會之時亦無不有同此聲調之演說今爲時已五閱月綜全國實收之數祇四百萬缺額有四千六百萬元之多吾不責國人救國不熱心不責主持儲金諸君信用之未著吾齎吾國平時失信於人民之事業及多而人民深知信用二字之不足恃故無論如何痛切之題目不能發揮國人眞誠之愛國熱忱故今日似宜將儲金如數發還以踐最始之約言並以痛切報告全國父老兄弟知之則比後吾國信用必因此而漸鞏固苟以後另謀救國善法重整旗鼓應響者必萬倍於今日也此爲救濟今日失敗之最好良劑也區區之見請附報末爲感旁聽人謹上 
雜評三 
[創造時會（訥）]  
　　時會者人之所創造也而創成此時時者又非一方面力必各方面合力而後成歐戰之局非一國所能搆成也必經各國數年之醖釀而後成此千古未有之戰局我國今日國内亦正在創造時會之時帝制之聲紛傳不已炸彈之聲紛然四起又加以盜匪横行官吏貪暴各人心思所向併力趨之全國急急以創時會吾不知將創成一何等時會也嗚呼不忍言矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[紀生女集成語] [  山陽宋焜]  
　　余春秋二十有五（宋璟梅花賦序）秋七月（左傳）女子生（孟子（親舊知其如此咸來問訊（皆陶文）人心不同（左傳）議論　　（劉伶酒德頌） 
　　或曰先花後果（俗語）以待來年（孟子）乃生男子（詩語）未爲晚也（戰國策） 
　　或曰弱女雖非男慰情良勝無（皆陶詩）能有是是亦足矣（韓文） 
　　或曰生女不生男（漢淳于意語）爲他人作嫁衣裳（唐詩）將弔不暇何賀焉（左轉） 
　　或曰我則異於是（孟子）不重生男重生女（白居易詩）堯之子不肖舜之子亦不肖非吾願也（皆孟子） 
　　余曰唯唯否否不然（史記）子女者爲皆天地一蒼生耳（袁子才語見小山倉房尺牘）偶同逆旅便關情（兪曲園臨終留别詩）無以異也（孟子）四海之内（論語）有逹人（左傳）亦將有感於斯文（王羲之文） 
譯著 
[間諜生涯] [  天虚我生]  
　　（九）俄德地爭雄（續） 
　　女郎聞語乃作無可奈何之狀以目視予者頃之予知其中懾矣乃曰今吾當告汝以要求之事矣夫汝雖爲俄國所遣監察塞國軍官之爲俄國好細者但於大局之勢知而不詳詳者惟喬司克大尉以大尉之心理而論果能得多金者亦未始不欲賣其俄塞之秘密特以汝爲之監乃不敢耳今汝倘能向其表示意思任彼所爲者則汝責任已了他可不必顧問設汝以吾說爲不然則吾自有法仍令大尉將其所知一一供之吾前蓋大尉亦正有柄握予手也予爲此語實爲謾言而女郎則已大駭曰先生設吾人而從汝之約者固汝亦能不宣青人之秘乎予笑曰此何待言吾所欲　者俄人在巴爾幹之勢力位置耳目的旣逹則汝儕之事亦何與於吾在理吾於此事本可逕與大尉交涉初不必汝特汝與大尉實已深締愛情設吾以强硬手叚逼大尉行且傷汝之心故不得不緩商於汝爲汝計實以無隱爲佳果然者則吾猶有金鋼鑽領一支贈汝以酬汝功汝速自計翌日之晨吾當候汝復信也吾語旣亦不待其可否逕拂袖而出及明日大尉果至面色殊憂懣予乃語之曰大尉汝已與特苻兒商榷而來耶大尉陡然一驚旣而曰先生汝奈何知之予曰察君之色沉鬱不揚故知之耳但時間已促一切空語均可刪去不談請君即以俄　斯在塞爾維亞及羅馬尼亞之勢力見告如何大尉蹙額曰羅馬尼亞之事鄙　實知之未詳予曰不然此二者君皆宜告我或者均勿言亦可此中利獘特苻兒當亦詳告汝矣大尉無奈乃以内容見告兹記其大略如左 
詩選 
[續詠史八首] [  秦寄塵]  
　　唐堯讓天下避居入潁水去之若浼焉臨流一洗耳一讓一不受山河同敝屣不以天下私守身惟潔已古人不可見高風誰與比（許由） 
　　殷祚喪亡日天下有義士和馬諫不行食粟爲可恥求仁而得仁兄弟甘餓死西山采薇歌愴然涙不止後世聞其風可以知愧矣（伯夷） 
　　貧窮世所羞父母不爲子富貴世所羡妻子側目視季子未遇時困厄乃如此及其佩相印顯赫又如彼勢利中人心富貴烏可已（蘇秦） 
　　魏武　漢祚司馬更代之置君兒戲耳紛紛似奕棋奸雄無忌憚威福擅一時妄作非分想此心路人知天道何不畏冥冥有報施（司馬昭） 
　　李生本天才狂名世所忌酣歌更縱酒殿前嘗沈醉文章動人主寵榮乃備至脫　悔力士一朝遭摒棄浪迹走江湖升沈兩無意（李白） 
　　五代昔喪亂干戈日征討置君如弈棋國祚安可保四維已不張人　曷足道罔顧身後名但戀爵祿好靦顏事四朝自號長樂老（馮道） 
　　文字遭奇禍憂患讀書始蘇子曠代才文章誰與比居官累被黜困頓良有以鍜鍊以成獄乃欲寘之死造物本忌才文人類如此（蘇軾） 
　　士窮見節義艱難惟一死殺身以成仁報國當如此大節無所虧偷生爲可恥至死不可屈北方稱男子正氣自千秋爭光在青史（文文山） 
詞選 
[洞仙歌二闋集成句] [  詩圃]  
　　幽齋岑寂但憑闌無語環碧斜陽舊時樹又梨花雨暗柳絮風輕疎簾外滬滴軟綃紅聚料應眉黛歛恨隔天涯空有鱗鴻寄紈素不奈晚來寒翠被難留共携手瑶臺歸去漸鳺鵲樓西玉蟾低謾一點琴心頓成淒楚 
　　塗妝綰髻早翠池渡妒倚徧闌干弄花雨記開簾送酒隔座藏鈎誰知道又是去年心緒畫樓首信斷怎得銀箋付與愁人砌愁句睡起玉屏風淺醉扶頭最難忘遮燈私語忽一線爐香惹游絲待寄與深情斷魂何許 
[少年游集成句] [  詩圃]  
　　絳　樓上碧羅窓裏夜悄怯更長簾密收香鏡圓窺粉多夢睡時妝羽　颺蟻鬭筝絃　絶襟袖浪淋浪叶月約星期雲情雨意前事忍思量 
[又]  
　　半泓寒碧半篙澄綠也擬泛輕舟挑菜東城看花南陌曾是恣狂游一簾香縷一篝香絮歸夢繞秦樓滿滿金杯温温羅　消遣酒　愁 
衛生（續） 
　　（一）人生全靠空氣得空氣則生不得則死是以所吸之氣必須清潔若吸濁氣則於身體有損百病叢生人若居小室之内緊閉窗户使清氣不能流入此人雖不　死亦必生病是以所居之處或書房或公事房均須開窗通氣若室内人衆則濁氣益多清氣愈少務須避出不可久坐睡房雖在夜間亦須留一入空氣之竇切不可將窗户全行關閉 
　　（二）人之筋骨必使常時活動方能有益若久坐不動身體必致受損是以人人均須體操然我輩無暇練習體操者每日須在空氣清潔之處散步一二時間之久使週　血脈流通方於身體有益也 
　　（三）人人切須時常沐浴擦身便身上毛孔通氣如日久不浴則毛孔爲塵垢閉塞不通此亦易生疾病之一端 
　　衛生之法頭緒敏多非數言所能盡述以上數款無非取其大略而言之固猶有許多未及之處然果能實力遵行則防遏疾病益壽延年有何難哉 
　　更有一言不宜忽略凡事無大小切不可過於憂慮卽使事不遂心切不可鬱悶或見事壞敗亦切不可氣忿因氣忿則於身體最有損蓋人身之血本紅動氣時則色變爲黑所藉以爲養者反爲其所害可不愼哉 
　　又呼吸清氣甚於飲食不食數日可不死不飲半日亦無傷惟不吸氣五分時人不能活吾人但知重飲食　不講求吸氣豈不愚哉無怪形容枯槁身多疾病不享遐齡矣孟子謂養吾浩然之氣甚有見解惟以何法養之書未詳述後世無傳近細讀養氣專書頗得其法試而行之精神超爽確有奇效惟其法非數言所能盡其大旨不外行動坐臥必使留意吸氣以吸入之氣直透至腹則清氣入肺散布血管血氣乃能上下暢行果能如法行之每日所廢之時閒雖不多庶可免疾病之相侵也 
小說 
[家庭小說嫣紅刧] [  天虚我生潤文常覺小蝶合譯]  
　　第五十八章（續） 
　　檢驗旣已告終遂認哈勃克爲殺人之嫌疑犯拘入待質所以備復審格賚荷斯重復率其屬　將哈勃克臥室及客廳等處搜檢一遇然終不得凶器所在乃始廢然而去禮拜二爲小安東尼出殯之期密斯脫特雅率其二子雪笠兒喬治親往送葬臨哭甚哀小安東尼生前雖未必得人稱頌但以其横遭慘死亦不無憐之故桐棺三尺凄然過街巿時亦問或有人向之點首歎息歎人生正如泡影瞬息卽滅觀此可以知矣而是倣理痕與威廉適自法蘭西歸理痕本至鎭定故聞信亦無驚雖威廉聞哈勃克竟殺其兄兹已入獄則大駭且疑爲夢明日入廠治事乘間問安西來曰主人哈勃克殺其兄主人亦信以爲眞乎安西來時方視威廉之面微有笑容讀吾書者當知凡人而逐日相處亦不覺共有異然隔數日而更見者則則覺之安西來之於威廉亦如是也其心中息思覺威廉之身較前長矣出語亦愈見方重方思聞威廉語乃答曰此吾殊未能定但無論如何於吾人之身實亦蒙其恥辱威廉吾家與特雅實有葭莩親蓋吾老妻與密斯脫特雅本爲中表威廉曰吾家與特雅亦有親誼安西來詫曰汝家亦有親乎威廉柔聲曰然主人當亦聞密斯特古柏其人安西來曰然是蓋裘蘭受產之人海兒斯東固皆知之威廉曰然則是矣蓋古柏有弟妹各一弟爲密昔司特雅之父而其妹實吾母之姑也 
[奇情小說秘密汽車] [  東埜譯]  
　　第八章（續） 
　　勃立南稍稍喜歡就安慰他道烏萊你跟着我長途旅行不嫌勞乏嗎烏麥萊起身把衣箱推在一旁讓主人安坐笑答道勞乏麽那裏那裏倫敦雖說繁華却是甚囂塵上耳濡目染得厭了這一回跨海越嶺迢迢萬里飽看南方各國水秀山青花香鳥語一幅天然圖畫令人心曠神怡我這一條老性命借此可以多活幾年哩這火車佈置得像旅館一般但有一事還嫌美中不足勃立南愕然道有什麽不足之處我倒不覺得烏麥萊道在半點鐘前我到大菜車内向　上買一杯威士忌酒想借此過過老瘾那掌櫃的操着不規則英語回答我說南方人不大喜歡吃威士忌酒車上不預備的若要白蘭地酒倒有在這裏請賞光一杯我想不得乎上則求其次就呷了一口覺得淡而無味好比清水内著了些顏色那裏及得主人久藏的佳釀又香又甜勃立南因他鬢髮斑然說話還不脫孩子氣爲之欣然一笑從玻璃窗外望只見兩個黨人兀自立在月台上講話遲遲不肯上車便向他僕人說道鳥麥萊那邊有兩個怪物一老一少說一個不斷頭你看見嗎烏麥萊道是我看見的主人管他怎的勃立南笑道你越老越戇直了你道我遠　異國專爲養病來吸新鮮空氣的嗎天下那裏有這種笨人不瞞你說我所以風塵僕僕不憚煩勞單爲訪查這兩個孽畜以及他們的巢穴所以追蹤到意大利來的現在這火車將次開行兩點鐘以内便可抵佛魯林司我下車之後隨便喚一輛街車載着行李一鞭殘照直指旅館中去另有一件重大事情託你替我去辦理火車一到佛魯林司車站你須立刻下車緊跟這兩個人他們步亦步他們趨亦趨他們坐車你也喚一乘馬車坐了隨在他們背後你能說幾句意大利話我是信託的但你必須表明你的意思勿使那車夫誤會方爲妥當佛魯林司駕車人大都懂一些英國話或是法國話你以前隨我到巴黎時侯法國話已經學得流利圓熟現在想還不至於忘記總之無論說英國話法國話或是意大利話只要能指揮車夫使他心領神會言聽計從你自信能辦得到麽烏麥萊毅然答道主人這點事情我自信能辦得到勃立南道你辦得到就好我必須要諄諄囑咐你的你跟隨他們的時候須囑車夫緩緩駛行距離不可過近致被他們覺察經過的街道須一一認得清楚他們在那一條街道中下車你就把那街道的名字在手册上記了出來再緩緩前進待他們走入一個門户你更令車夫驅車直前從那個門户前經過記出門牌號數從另一條路上兜回來見我烏麥萊道主人稅駕何所請預先告訴我勃立南道我住維勒旅館在彼撒公園左近烏麥萊道邪麽甚好我成功之後便可遄回旅館面禀主人了 
救國儲金 
[中國銀行收欵清單]  
　　九月十四日第一百二十二次報告 
　　第四百七十四册九十八至一百號張釗大洋六角合元四錢三分李四光同上王敬禮同上（以上均留英伯明罕大學） 
　　第四百八十五册四十四至六十九號徐伯川一元陳璋甫一元陳心乾一元李藩侯一元陳兆林一元周書濤王京如一元鄙駿勛印組如一元（以上嘉定分事務所來）李保齡十一元傳銅二十三元鄧瑞輝二十三元珽五十九元陸世勛三十五元周熙十一元梁樹釗十一元康時清二十三元盧肇新三十五元丁爕林十一元王敬禮五十元九元張釗五十九元徐東藩二十三元席德柄三十五元陳毓培三十五元李四光五十九元劉奎十一元席德懋五十九元（以上留英伯明罕大學來）海門稅務公所四十元（海門來） 
　　第四百八十六册一至十六號席德懋大洋六角合元四錢三分王珽同上陳毓培大洋七角六分合元五錢五分席德柄同上陸世勛盧肇新同上徐東潘大洋八角四分合元六錢一分傳銅同上康時清同上鄧瑞輝同上劉奎大洋九角二分合元六錢七分李保齡同上梁樹釗同上周熙同上丁爕林同上留英伯明罕大學學生等兌找二錢七分合元二錢（以上留英伯明罕大學　） 
　　九月十四日第一百二十二日計收儲金銀元六百二十九元銀十兩三錢四分連前共計已收儲金銀元六十五萬二千一百二十九元銀四千一百三十二兩中國銀行謹啓 
 
 
 

Page 15

 
 
   
 
 

Page 16

 
 
 [G 
[國貨有二大特色]  
茲因歐西戰爭外貨日來稀少然我中華民國地大物博天產豐富盡人皆知正好提倡我國士貨振興實業之好機會也邇來熱心志士愛用國貨日見發展以補漏巵外溢則我國前途有幸也本公司亦盡愛國一分之責聘請名醫疊次研究中華天產揀選精良材料監製於衞生家日不可離之藥品二種一日藥王牌日要丸效能治痧避疫化毒消食醒神生津酒後茶餘含食數粒當覺滿口生香能避各種穢惡臭氣之妙一日獅球牌牙粉此粉乃化學研究能清肺開胃固齒殺虫甘凉爽口潔齒袪垢早晚擦用大有裨益然此兩物乃衛生家日常備用之要品物雖微細然每年計算所銷外貨不下數千萬金以此權利外溢我國何能富强望愛國同胞請購華貨人人備用乃富國强種之朕兆也本公司不惜資本皆選道地材料純用精良國貨配製故購辦諸君無不歡迎望愛用國貨同胞採辦試用始知名實無欺也但近來仿造甚多購辦同胞須認本公司商標爲記庶不致悞外埠如願經理推廣國貨無不格外克已如能達到振興國貨之目的則國家幸甚同胞幸甚注意注意上海甯波路中旺弄大街大華製藥公司 
[虎牌日快丸]  
總發行老仁濟孚記葯房　最大包二角　大包一角　小包五分 
[廣東仙壽窩]  
百補人參再造丸加料衛生丸 
此丸專治男女老少氣血不和諸虛百損心腎不交遺精流帶兼治戒烟斷癮之後氣力不佳精神不足飲食不舒本窩精工監製此丸有培養元神之力能補先後天之功價廉物美藥到病除如欲體壯者實有再造焉加料每洋一粒雙料每洋二粒單料每洋四粒衛生丸同價 
[參茸烏鷄白鳳丸]  
本窩秘製良方耑用麋茸烏鷄遵法製煉專治婦人虚弱經期不調陰陽兩虧產後失調久不受孕及赤白帶下等症一切服法另載仿單每洋四丸加料每洋二丸經期腹痛丸每盒一元寗坤至寳丹每盒洋五角舖在上海二馬路晝錦里請認鐵拐李爲記　廣東仙壽窩啓 
[愛衆聯保壽險有限公司廣告]  
本公司章程之美備取費之細微久爲各界所推許故創辦不過數年而投保者紛至沓來日不暇接間有道遠者每以不獲投保爲憾是以本公司爲便利遠人起見特多設代理於蘇州南京松江硤石崑山無錫常州等處以期便於接洽　諸君如有欲投保壽險者請就近與各代理處接洽爲荷本公司無論總行及代理處向無與人認欠及擔保等事至關於營業單據仍須蓋有本總公司圖章及總理趙詠邭協理鍾安樵二人中之一人簽字方能作據此白上海四川路一百號愛衆聯保壽險有限公司謹啓 
[英商巴勒火險公司]  
本行經理北英商火險公司資本銀四千餘萬兩在開申設最先迄今已數十餘年專保房產貨物棧房一切火險遇有不測無不立即照賠保價格外公道如蒙紳商賜顧請至三馬路第十二號門牌樓上本公司帳房面議自當悉心照辦以副賜顧雅意此佈 
[上海聯保水火險有限公司廣告]  
本公司備足資本一百萬元專保水火險生意經在香港英政府註册並聯合香港華商各保險公司結爲一大團保基本雄固章程美善價格克已賠償迅速實爲中國保險公司之最大特色也分行設在香港廣州漢口及蘇杭等處其餘各大商埠均漸次推廣總公司寫字樓在上海英界寗波路第九號自置產業　各界同胞凡欲爲貨物產業謀保險穏固者請移玉賁臨定必歡迎接洽也謹登告白伏冀　垂靑 
名譽董事 
郭樂軒譚幹臣朱葆三胡耀庭唐仲良 
議董 
譚海秋陳炳謙王寵惠　陳鳳笙勞敬修陳竣周歐陽星甫關仁山歐陽秀生梁炳垣陳少霞 
查賬員 
韋淥泉周清泉 
監理 
歐彬李煜堂黃碧荃　 
總公司 
總司理黃碧荃　主席李煜堂副司理劉石蓀　 
香港司理陳符祥　鎭江代理廣誠隆　漢口司理勞用宏　杭州代理浙江銀行　廣州司理劉谷朋　蕪湖代理寳興隆　九江代理李廣記　長沙代理廣瑞隆 
[上海綸華恒杭省履安和記二公司經銷嘉興精勤厰各種線襪天孫行鷹球牌粗細襪機廣告]  
本公司創設以來專爲推銷中國自製織襪比年來各埠設廠機織日見增多所出之貨無一不托本公司批銷曾有百餘厰之多然貨品類皆粗劣欲求完美者鮮自經銷各襪頗受　社會歡迎者惟獨精勤廠之襪最占優勝其銷路亦甚發達用料製法實與他家逈别不特色澤光潔貨樣新異且應時製造温良適體早蒙　各省採辦者同聲推許洵爲線襪中之冠因是紛紛向本公司定購精勤廠襪者幾有時虞不給致負　惠顧空勞而返爲特與精勤廠定有專約凡運銷滬杭各襪槪歸本公司二家經理自後遠方近埠商號採辦者不致有缺貨之虞猶其餘事價格悉照廠盤不收分文如欲定織海陸軍警操襪者可先看定標樣赶造限期交貨不誤或有商號欲定織各襪另立一牌者請　駕臨面議費可通融辦理茲將精勤廠出品各牌列後（甲等汽車牌純線細長統操襪）（雙星牌市粗襪）乙等脚踏車牌市粗中人襪）（改良稻牌市粗襪雙喜普通精襪上海法租界大自鳴鐘對門綸華恒記公司杭州清泰門保佑坊大街懷安和記公司同啓 
[交通部批准]  
各電局一律通用 
親民電報彚編欲購從速 
預約聲明 
（一）四川新疆山西陜西甘肅福建廣東廣西雲南貴州預約以陽歷九月底爲止 
（二）除上列各省外其餘預約已經滿期省分槪照定價 
（三）購買預約可向各省商務印書館及各省商會購劵出版後憑劵取書 
（四）預約價先交四元取書繳淸 
定價如下 
本編每部　十五元　現售八折郵費外加 
金邊　加實洋五角　皮脊　加實洋一元　厚紙　加實洋一元半 
如購皮脊金邊或皮脊厚紙者依上例照加 
發行所 
各省商務印書館各省商會上海南京路Ｐ字九十九號親民電報編輯社 
[親民電報編輯社廣告]  
本社所編親民電報彙編業奉　交通部批准各電局一律通用並蒙各省將軍巡按使嘉奬備案在案凡兩方面均購有本編者當日即可發電實驗特此佈聞 
[親民電報編輯社附設傳習所通告]  
本社編輯親民電報彙編原爲便利交通起見凡屬本編　文電碼等用法雖已詳爲說明猶恐或有疑義未盡明白茲疑通融辦法特於社中附設傳習所一所凡購閱本編見有疑難之處儘可　屈駕親臨必當盡情相告特此布聞惟希　亮察　講員　楊縉卿　管潤身　朱聯丞　盧家穗　王兆麟　呂鈞卿　朱振漢　李秀崧地址上海南京路P字九十九號源盛洋貨號樓上時間下午二時至十時 
[治聾良藥]  
彭壽堂主人惠鑒僕由部曹辭職旋里養疴痴聾度日十有餘年所有門内門外密切交涉義不容諉者率皆放聲呼呌助以手勢始得通曉大意至於細密商酌十分模糊所問致非所對由是棄絶世事杜門謝客專求醫藥冀復原聰詎料藥石無靈機關終塞内治外治方法俱窮十年來耐盡心機亦旣安之若素無他望矣去年組織地方自治所尙承里人看重猶將賤名投選得三十五票以多數合格例應入選經僕以聾疾固辭議遂寢間日前投票者踵門請見交談三四語便取桌上紙筆書云上海河南路七號彭壽堂異法即愈耳聾丸雖久年老聾亦能治愈我家表姑丈薛靄堂先生患聾十九年服該堂雙料耳聾丸五大盒霍然全愈所費雖不資然至今六十九歲耳聰目明不减盛年絮語隔壁入耳皆靑毫無重聰狀態老年得此境地豈金錢可買耶君盍速購服之僕展閱之下却憶薛公本與我同病但未知現已發其聾者因慨然曰苟治吾耳聾奚惜此區區四十番佛備齊足欵函購貴堂雙料耳聾丸五大盒照單按服三盒已完尙無動靜惟精神較前健量料必是服丸得力處仍照服無間計復一盒服完忽一夕夜半朦朧之際聽得一聲似有物墜地然者燭之果有一茶杯碎之於地因復睡焉至曉睡醒而未起頓覺房外灑歸聲桌椅佈置擊小孩連步聲向所隔絶不聞竟一一集於枕上心上大喜且奇之以爲身日之聾不知其何爲而聾今日之聰不知其何爲而聰也起而語諸家人以爲耳聾之開竟有突然而開者此理殊不可解家人曰彭壽韋耳聾丸非開竅之樞紐乎積數十兩之藥力一旦效發舊時孔穴雖有阻滯無不一掃而清服藥之效有緩有速固未可一槪論者僕由是愈信貴堂所製是丸誠有異法名副其實矣喜述原因聊申謝悃山東省城匯泉寺街孫紹先謹啓　上海河南路七號彭壽堂錄 
[上海大民大藥房定期舊曆八月初三日]  
先行交易擇吉開張 
本藥房爲提倡國貨起見特採我國各省王道藥品悉心研究仿照西法虔製各種藥水藥酒藥粉丸藥等分男婦補品内科外科毒門幼科眼科傷科等類均經醫士試騐功效卓著且如丸藥一道本藥房獨出心裁以藥精製成易于進口服法旣便功效又速方今勸用國貨之時請愛國同胞亟宜注意藥目價目詳明藥目單上函索即寄外埠批購無不格外歡迎○招請本埠及外埠負販團友數十名如願就斯職者請來面議可也此佈　上海三馬路大舞臺東浙江路大民大藥房啓 
[中華永隆人壽保險儲蓄有限公司]  
總公司開設上海北京路江西路轉角A字十五號專做人壽有限保險聯保儲蓄保險及各項抵押資本充足信用卓著營業伊始即大受社會歡迎所有已經分設之外埠宣布於左其未經分設地方如有願爲本公司分經理者通函接洽無任歡迎至於投保辦法尤極簡便完善倘承　索閱章程必能興起也此佈　福州吳世榕君　林沛衡君　吳貽範君　陳澤霖君　蘇州吳履卿君　無錫周濟平君　松江鄭遇文君　金秉紳君　靑清宋吟書君　杭州黃萍波君　浦東莊鼎臣君 
[電氣運動機（Ｓ）]  
無論何項工業需用運動機以拖動機器者當推用電氣馬達爲最合宜最滿意凡大小車床機器自首飾舖所用之小車床至麵粉廠所用之麵粉機器均能配用合式之電氣馬達且頗稱省費欲租用及欲詢價目詳細請至南京路四百七十一二號及百老滙路一千二百九十七號本處樣子房可也　電話二千六百六十號八百四十號　寓滬西人工部公局電氣處啟 
[滬甯鐵路開車時刻表]  
由上海開至南京 
上海　上午七點卅五分（快車）九點（三四等車） 
十點三十分（滬蘇客車） 
下午一點五分（特别快車）三點四十五分（滬常客車） 
五點三十分（滬蘇客車） 
夜十一點（快車） 
南翔　上午八點三分（快車）九點卅一分（三四等車） 
十點五十六分滬蘇客車 
下午一點廿六分特别快車四點八分（滬常客車） 
六點（滬蘇客車） 
安亭旗站上午十一點十五分滬蘇各車下午四點廿五分滬常客車 
崑山　上午八點五十三分（快車）十點卅三分（三四等車） 
十一點五十二分（滬蘇車） 
下午四點五十四分滬常車 
七點九分（滬蘇客車） 
蘇州　上午九點五十分（快車）十一點四十四分三四等車 
下午十二點四十八分客車到二點四十五分（特别快車） 
五點五十九分滬常客車八點五分（客車到） 
夜一點十分（快車） 
無錫　上午十點五十分（快車） 
下午一點三分（三四等車）三點三七分（特别快車） 
七點八分（滬常客車）夜二點十九分（快車） 
常州　上午十一點五十分（快車）六點五十分（常寗客車） 
下午二點十三分三四等車四點廿五分（特别快車） 
八點七分（客車到）夜三點廿四分（快車） 
鎭江　上午五點廿四分（夜快車）九點二分（常寗客車） 
下午一點卅三分（快車）四點廿四分（三四等車） 
五點五十一分特别快車 
南京　上午七點（夜快車到）十一點（常寗客車到） 
下午三點四分（快車到）六點十八分三四等車到七點（特别快車到） 
江邊上午七點五分（夜快車到） 
[由南京開至上海]  
南京　上午七點三十分（快車）八點廿五分（三四等車） 
下午一點廿分（特别快車）三點五十分（寗常客車） 
夜十一點（快車） 
鎭江　上午九點七分（快車）十點卅三分（三四等車） 
下午二點零四十七分特别快車五點五十九分寗常客車夜一點（快車） 
常州　上午七點十分（常滬客車）十點五十七分（快車） 
下午一點五分（三四等車）四點十九分（特别快車） 
八點九分（寗常客客車到）夜三點十六分（快車） 
無錫　上午八點廿四分常滬客車十一點五十六分（快車） 
下午二點廿九分三四等車五點九分（特别快車） 
夜四點二十一分（快車） 
蘇州　上午五點廿四分（夜快車）七點卅五分（蘇滬客車） 
九點四十一分常滬客車 
下午十二點五十七分快車二點四十分（蘇滬客車） 
三點五十二分三四等車六點四分（特别快車） 
崑山　上午八點廿五分蘇滬客車十點四十分（常滬客車） 
下午一點四十一分（快車）三點二十五分蘇滬客車四點五十六分三四等車 
安亭旗站　上午十一點廿四分常滬客車下午五點卅五分三四等車 
南翔　上午六點四十一分夜快車九點廿九分（蘇滬客車） 
十一點五十分常滬客車下午二點卅分（快車）四點九分（蘇滬客車） 
五點五十九分三四等車 
上海　上午七點（夜快車到）九點五十五分蘇滬車到 
下午三點十六分常滬車到二點五十六分（快車到） 
四點三十分蘇滬客車到六點廿七分三四等車到 
七點卅五分特别快車到 
[老太古公司]  
叭喇定火險公司雙司勞哈其火險公司倫敦崙格西火險公司柯里仁火險公司 
家定火險公司 
啓者本行經理以上五保險公司事務現可代客保廠屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保請駕臨接洽可也特此佈聞 
[皖路舊股票作廢]  
小號從前認購皖路羽字第十二號股票計元一百兩於宣統元年在滬換執銀圓新股票舊字四百零八號計大股十三股舊字三百廿七號小股六股現因皖路已歸國有遵照部章換給有期證劵除報告清理處外特先登報聲明所有汪益昌名下羽字第十二號舊股票作爲廢紙汪益昌白 
[洋房招租]  
茲有滄州路十一十二號三層樓洋房兩宅在滄州别墅後面每宅均有大房間八間以及浴間傭人間氣樓間兼有電燈自來火等一應俱全如欲租者請至泗涇路二號本帳房面議可也德和洋行啓 
[津浦鐵路開車時刻表]  
[由天津開至浦口]  
津總站　下午七點五十五分（特别星期五開浦口止）下午　一點（尋常每日開浦口止） 
上午八點　（每日五次慢車濟南止） 
上午五點五十分（每日十一次慢車　濟南止） 
西站　下午一點二十一分　（尋常）上午八點二十一分（五次車）上午五點五十六分　（十一次車）滄州下午十點四十八分　（特别）下午四點三十分　（尋常）上午十一點四十八分（五次車）上午十點三十分　（十一次車）德州下午一點二十七分　（特别）下午七點三十八分　（尋常）下午三點十二分　（五次車）下午三點四十九分　（十一次車） 
濟南　星期六上午四點零九分　（特别）夜十一點零一分　（尋常）上午七點三十分（每日七次慢車徐州止） 
下午三點十分（每日十三次慢車兗州止） 
泰安上午六點二十三分　（特别）夜一點二十八分　（尋常）上午十點零九分　（七次車）下午六點零六分　（十三次車） 
兗州上午八點三十六分　（特别）夜三點五十九分　（尋常）下午十二點四十五分（七次車）上午六點四十五分（每日十五次慢車徐州止） 
臨城上午十點五十四分　（特别）　 
夜六點五十五分　（尋常）下午三點三十六分　　（七次車）上午十點十五分　（十五次車） 
徐州　下午十二點四十分　（特别）次早九點二十三分　（尋常）上午六點　（每日九次慢車浦口止） 
下午一點四十五分（每日十七次慢車蚌埠止） 
福　集下午二點零四分　（特别）上午十點四十九分　　（尋常）上午七點五十一分　（九次車）下午三點三十六分　（十七次車） 
固鎭　下午十二點二十一分　（尋常） 
上午十點零四分　（九次車） 
下午六點零一分　（十七次車） 
蚌埠下午四點二十分　（特别）下午一點二十八分　（尋常）上午十一點五十分　（九次車）上午五點三十分（每日十九次慢車浦口止） 
明光　下午五點三十九分　（特别）下午三點零四分　（尋常）下午二點二十一分　（九次車）上午七點三十八分　（十九次車） 
滁州　下午七點三十九分　（特别）下午五點零七分　　（尋常）下午六點零二分　（九次車　）　 
上午十點三分　（十九次車） 
浦鎭　下午六點十三分　（尋常）下午七點四十三分　（九次車）上午十一點四十四分　（十九次車） 
浦口　下午九點零四分　（特别到）　 
下午六點二十三分　（尋常到） 
下午七點五十三分　（九次車期）　 
上午十一點五十四分　（十九次車到） 
[由浦口開至天津]  
浦口下午九點十分　（特别星期二開天津止）上午九點四十五分（尋常每日開天津止）上午六點五十分　（每日十次慢車徐州止）　 
下午二點　　（每日二十次慢車蚌埠止） 
浦鎭　上午九點五十八分　　（尋常）　 
上午七點零五分　（十次車）　 
下午二點二十分　　（二十次車） 
滁州下午十點四十五分　　（特别）　 
上午十一點十一分　（尋常）上午八點五十一分　　（十次車） 
下午三點五十九分　（二十次車） 
明光夜十二點五十二分　（特别）　 
下午一點十四分（尋常）　 
上午十一點四十二分　　（十次車）下午六點四十八分　（二十次車） 
蚌埠星期三上午二點三十三分　（特别）　 
下午二點五十二分　（尋常）下午三點二十五分　　（十次車）　 
上午六點三十分（每日十八次慢車徐州止） 
固鎭　下午四點零六分　（尋常）　 
下午五點零一分　　（十次車）　 
上午七點五十八分　　（十八次車） 
福履　上午五點二十一分　（特别）　 
下午五點四十四分　（尋常）下午七點零九分　　（十次車）　 
上午十點四十分　（十八次車） 
徐州上午七點零二分　（特别）　 
下午七點三十五分　　（尋常）　 
上午七點四十分　（每日八次慢車濟南止）　 
下午二點卅五分（每日十六次慢車兗州止） 
臨城上午八點四十六分　（特别）　 
下午十點　（尋常）　 
上午十點零二分　（八次車）下午五點十一分　（十六次車） 
兗州上午十一點零四分　（特别）　 
夜一點零四分　（尋常）下午十二點四十一分　（八次車）　 
上午七點三十五分（每日十四次車濟南止） 
泰安下午一點零八分　　（特别）夜三點五十六分　　（尋常）下午三點十二分　（八次車）　 
上午十一點零二分　（十四次車） 
濟南下午三點十二分　（特别）　 
次早六點三十分　　（尋常）　 
上午九點　　（每日六次車天津止）　 
上午五點　（每日十二次車天津止） 
德州下午五點三十七分　（特别）　 
上午九點十七分　（尋常）　 
下午十二點十三分　（六次車）　 
上午十點零四分　（十二次車） 
滄州　下午八點　（特别）　 
上午十一點五十七分　（尋常）　 
下午三點二十三分（六次車）下午二點二十三分　（十二次車） 
西站　　下午二點五十一分　（尋常）　 
下午七點十五分　（六次車）　 
下午八點十分　（十二次車 ]） 
津總站下午十點三十五分　（特别車到）　 
下午三點零二分　（尋常車到）　 
下午七點二十六分　（六次車到）　 
下午八點二十一分　（十二次車到） 
民國四年五月重訂 
[彚司公司男色間]  
新到上等新式呢帽以及洋傘皮鞋現錢一槪九五扣彚司公司江西路南京路 
[李恒茂貰器]  
本號出租燈綵茶担開張紥綵牌樓紅白喜慶代呌各項人夫一應俱全其價格外公道荷蒙　貴客光顧請到珊家園中泥城橋堍接洽電話四一七五　　 
[滬杭鐵路開車時刻表]  
[由上海開至閘口]  
上海　上午八點正（快車）八點五十五分（慢車）十點十五分（四等車）下午三點卅分（特别快車）四點廿分（區間車）嘉興止 
莘莊　上午八點二十六分（快車）九點二十七分（慢車） 
下午五點零一分（區間車） 
松江　上午八點五十五分（快車）十點零六分（慢車）十一點四十分（四等車） 
下午四點十五分（特别快車）五點五十六分（區間車） 
楓涇　上午九點三十五分（快車）十點五十一分（慢車）十二點四十一分（四等車） 
下午六點　八分（區間車） 
嘉善　上午九點四十九分（快車）十一點零七分（慢車） 
下午一點零二分（四等車）五點正（特别快車）七點十分（區間車） 
嘉興　上午七點三十分（區間車）十點二十一分（快車）十一點四十五分（慢車） 
下午一點四十六分等車二點五十九分特别快車七點四十五（區間車到） 
硤石　上午八點四十分（區間車）十點五十八分（快車）十二點三十一分（慢車） 
下午三點零二分（四等車）五點五十八分（特别車） 
杭州　上午十一點三十分（區間車） 
下十二點卅八分（快車）二點四十二分（慢車） 
五點四十七分（四等車）　 
七點廿四分　（特别快車） 
閘口　上午十一點五十二分間車到十二點五十二快車到） 
十二點五十二分（快車到）　 
下午三點正（慢車到） 
六點十五分（四等車到）　 
下午七點卅五分特别車到 
[由閘口開至上海]  
閘口　上午七點三十分（快車）八點三十分（慢車） 
九點三十分（四等車） 
下午三點十五分特别快車四點正區間車嘉興止 
杭州　上午七點五十五分（快車）八點五十六分（慢車） 
十點十三分（四等車） 
下午三點卅六分（特别快車）四點二十五分（區間車） 
硤石　上午十點三十三分（快車）十一點零一分慢車） 
下午一點五十分（四等車）四點五十五分（特别車）六點四十七分（區間車） 
嘉興　上午七點四十分（區間車）十點十二分（快車）十一點五十五分（慢車） 
下午三點零一分（四等車）五點廿六特别車七點卅八分（區間車到） 
嘉善　上午八點十八分（區間車）十點三十六分（快車） 
下午十二點廿六分（慢車）三點三十七分（四等車）五點四十七分（特别車） 
楓涇　上午八點四十一分（區間車）十點五十分（快車） 
下午三點四十三分（慢車）三點五十八分（四等車） 
松江　上午十點零二分（區間車）十一點三十二分（快車） 
下午一點三十一分（慢車）特别車四點五十八分（四等車）　 
六點三十二分特别快車 
莘莊　上午十點四十八區間車十二點（快車） 
下午二點零七分（慢車） 
上海　上午十一點廿二分區間車到下午十二點廿五分快車到二點三十八分（慢車到） 
六點零七分（四等車到）　 
下午七點　　分特别快車 
[滬杭甬鐵路甬曹綫行車時刻表]  
[自寧波開至曹娥江邊]  
寧波　上午八點開　下午一點五十五分開 
莊橋　上午八點十三分開　下午二點零八分開 
洪塘　上午八點二十二分開　下午二點十七分開 
慈谿　上午八點三十四分開　下午二點二十九分開 
葉家　上午八點四十八分開　下午二點四十三分開 
丈亭　上午九點正開　　　　下午二點五十三分開 
蜀山　上午九點十分開　下午三點零五分開 
餘姚　上午九點三十一分開　下午三點二十六分開 
馬渚　上午九點五十二分開　下午三點四十六分開 
五夫　上午十點零四分開　下午三點五十九開　 
驛亭　上午十點十五分開　下午四點十分 
曹百　上午十點三十一分開　下午四點二十六分開 
曹娥　上午十點三十六分到江邊　下午四點三十一分到 
　　自曹娥江邊開至寧波 
曹娥　上午八點開　 
江邊　下午十二點十五分開　 
曹百　上午八點二十二分開　下午十十二點三十七分開　 
驛亭　上午八點三十二分開　下午十二點四十七分開　 
五夫　上午八點四十三分開　下午十二點五十分開　 
馬渚　上午八點五十五分開　下午一點十分開　 
餘姚　上午九點二十二分開　下午一點三十七分開　 
蜀山　上午九點三十六分開　下午一點五十一分開　 
丈亭　上午九點四十七分開　下午二點零二分開　 
葉家　上午九點五十九分開　下午二點十四分開　 
慈谿　上午十點十二分開　　下午二點二十七分開　 
洪塘　上午十點二十五分開　下午二點四十分開莊橋　上午十點三十四分開　下午二點四十九分開　 
寧波　上午十點四十三分到　下午二點五十八分到 
[鹿芝館藥丸老店]  
本號由粤分設上海英租界河南路三馬路口已歷四十餘年所製各項丸散膏丹無不神效歷蒙　諸君贊美故名譽日隆消流日廣近世人心不古僞藥百出稍一不愼易爲所欺本主人心焉憫之爰將靈藥數種表而出之俾抱病者知所問津不特金錢可免虛擲更可保全生命尙望　諸君留意庶不負小號濟世之心云爾○藥丸名目繁多不能盡錄欲知詳細來取目錄或函索亦可 
參茸白鳳丸　此丸乃本號家傳之秘方久已遠近馳名專治婦女百病靈效異常有病則愈病無病則補益眞婦科常備之要藥也　雙料每元五丸　單料每元十丸 
兒科回春丹　回春丹一物乃小兒百病之聖藥也國人無不知之惟製不依方雖有若無本號於此等要藥無不照方精工　製故服一丸有一丸之效力其能永久馳名非偶然也有兒之家不可不備數丸以防不虞　每盒十丸大洋一元 
太乙神油　此油乃本號最近發明治症之多功力之大實難盡錄非特勝如意油百倍直可爲各種藥油之冠如不見信祈爲試之便可立分優劣耳　每瓶大洋一角 
珍珠牛黃解毒丹　花柳乃危險之症也若　不愼誤服僞藥毒入骨内輕則絶嗣重則致命實爲可慘本號特製是丸以應世用無論何項花柳均能斷根輕者一瓶重者三瓶立可全愈並保永不復發有花柳病者切勿觀望自悞每瓶大洋一元 
萬應如意油本館祖傳始創此油扶正抑邪性和功峻内外俱治或食或搽隨症施用無不立效眞居家出門之要藥也　大瓶洋一元　小瓶大洋一角廣東槳欄街　上海河南路　蘇州閶門内　鹿芝館老藥丸店佈告 
[萬利豐]  
本公司合集巨資專收全國鐵路股票及有期證劵各種公債票各銀行各公司各大廠股份存單收據一切均可交易外埠函詢當班答復其洋托銀行或郵局匯寄均可代客買賣其價亦當格外克已以副惠顧之盛意本公司在上海英大馬路新鳳祥銀樓間壁萬利豐股票公司啓 
[練融肌膚柔潤素]  
男女肌肉浮硬發生斑點瘰塊凍瘡汗斑皮膚黧黑黃暗滯晦粗燥皴裂等症皆經風霜雨露所致果有明證試觀恒不見天日之男女何其皮色潔白肌肉柔潤乎較而究之反覆審定鄙人精參本草良用心機特製理想之藥品名爲肌膚柔潤素是也此素用純萃華藥不攙粉質與市上所售者不同常觀用粉質之化粧非但不能潤肌反而有害因粉係石質耗敗氣血本素之性專和營衞惟求實效不取美觀用于根據有自然之顯質妙莫大焉茲將特别之功效有六大能爲一治肌肉浮硬能令嫩柔一治斑點瘰塊能化滋潤一治凍瘡汗斑能退疤痕一治皮膚黧黑能易潔白一治黃暗滯晦能使清秀一治粗燥皴紋能融和平有此六能將來不美之症可掃于無有之鄉即或無患男女老幼均可常擦其肌膚更麗現出血嫩光華美豔絶世化粧家之第一良品也如不效驗包退還洋每瓶洋一元每六瓶洋五元外埠函購寄費不加郵票通用上涨法大馬路八仙橋首安里時雨藥房發行 
[美生外國紙行廣告]  
本行自運外國名廠各式紙料現到各磅模造紙唐林紙夫士紙銀行紙西洋紙卡片紙以及和種書籍印報紙等逐期到申名目繁多不及細載兼印中西文字外國賬簿精製象皮圖書一應文房雜貨俱全承蒙　光顧請移玉上海四馬路五百八十五號門牌　老巡捕房對門特此佈聞　電話二四四三　本行主人謹啓 
[有利銀行廣告]  
本行實備資本一百五十萬磅實認一百十二萬五千磅收足五十六萬二千五百磅公積五十萬磅總行設在倫敦分行設在香港星加坡庇能吉林邦吉打邦巴達斐亞孟咪堅治嚘勒革打哥倫波瑪德拉斯冷宮地唎加比高勒厚拉及各通商等埠并辦理銀行一切應辦事宜其存欵滙票等項祈向南京路七號本分銀行接洽爲荷本分行設在上海經已數十年向歸怡和洋行代理今爲推廣生意起見自立門户特此通誦佈 
[香港香安水火保險有限公司特設滬局代理通告]  
本公司集足資本一百萬圓完全華股總局設在香港德輔道二百二十五號資本雄厚保費通融章程妥善賠償迅速開辦以來信用昭著現因推廣營業特設滬局代理於四川路騰鳳里大新公司内承保南北市房傢私衣服與夫輪船裝儎各等貨物各界惠顧無任歡迎　滬局代理四川路騰鳳里七十九號大新公司 
 
