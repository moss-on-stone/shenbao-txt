# 1921 - 6 - 4917201

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
[時評]  
　　江蘇之寄生蟲　（老圃） 
　　江蘇省毎歲收入之國稅不過一千六百餘萬而一省之兵費乃耗至九百餘萬之多以有限之膏血塡武人無底之壑是可忍孰不可忍民國五年度江蘇之豫算兵費不過四百餘萬乃以毎年增加一百萬之加速率至民國九年乃加至九百餘萬果長此增加雖率全省江蘇人皆爲餓莩猶未足供軍人之一飽試問五年以來江蘇是否有戰事是否能勦滅土匪而所費已如是是可忍孰不可忍民國五年度除軍政外所有行政各費不過六百餘萬今亦增多一百餘萬試問五年以來曾否添一學堂曾否建一圖書館日日裁減敎育費裁減司法費而所費者反有增無減是可忍孰不可忍故今日之江蘇猶一病夫其腸胃之中有無數蛕蟲蟯蟲環蟲之類吸其滋養料若不急治死期將至其地愈肥饒而寄生蟲之集愈多其質愈荏弱而寄生蟲之嘬愈猛是可忍孰不可忍　　雖然寄生蟲之寄生地豈獨江蘇一隅吾願江蘇公民出其全力以藥江蘇之寄生蟲吾又願全國公民出其全力以藥全國之寄生蟲 
[命令]  
　　一月五日大總統令丁錦授爲陸軍中將此令 
又令錢選靑授爲陸軍少將此令 
又令任命周康壽署黑河鎭守使署參謀長此令 
又令參謀總長張懷芝呈請任命張連慶署黑龍江陸軍 
第三混成旅參謀長兼黑河鎭守使署中校參謀應照准此令又令李　筠給予二等大綬賽光嘉禾章此令一月四日大總統令兼署陸軍總長靳雲鵬呈請授馬猷文爲陸軍砲兵少校應照准此令 
又令兼署陸軍總長靳雲鵬呈請任命袁璽　爲陸軍第十六師騎兵第十六圑第三營營長應照准此令又令馬福壽給予三等寶光嘉禾章此令一月三日大總統令王懷慶晉給一等大綬嘉禾章此令又令殷鴻濤晉給二等大綬寶光嘉禾章此令又令秦華給予二等寶光嘉禾章此令 
又令署司法總長董康呈請任命洪文瀾樓英爲京師高等審判廳推事郭錫範王果周駿聲爲直隸天津地方檢察廳檢察官張其瀾爲河南高等審判廳推飽事樹銘爲江西高等檢察廳首席檢察官李琴鶴爲江西南昌地方檢察廳檢察長朱孔文爲江西九江地方檢察廳檢察長吳家珌爲江西九江地方檢察廳首席檢察官王學浩爲安徽高等檢察廳首席檢察官傅向榮爲安徽第一高等檢察分廳監督檢察官均照准此令 
[專電]  
北京電　頃晤自俄回之張斯麐中將所述要點一勞農政府組織如聯邦内閣制總統加里寗終年在外游說不居國都内閣首領列寗陸軍兼交通總長杜落次克外交總長齊加寗外次喀拉罕外軍交三政中央勞農操之列寗非獨裁制事事取决於蘇維埃會議二列寗言不願宣傳主義於華因華人不侵掠故三華人在俄十餘萬華工有大同會之組織入會者數千海伊彼莫四城均有該會惟入會者皆無賴專供處分華商財産之前導四華商損失伊埠最烈因勞農反對經商故五列寗自言覺悟極端政策之不可能現改變方針設博士會獎學者强制敎育人民十分七皆入學校六勞農軍隊約百萬待遇海軍比陸軍優七人民待遇等級甲孩童乙軍人丙工人丁普通人與前略異八軍隊外有齊卡權最大專檢查惰民處罰九遠東共和國與勞農時保互助聯絡責任勞農不以命令指揮遠東十華領事現在俄僅赤塔之管尙平張今午應萬國新聞記者會歡迎約再訂期會晤余問勞農公表之八條確否張云有之但勞農自已表示非中俄協定結果（六日下午五鐘） 
北京電劉鏡人與優林議定本月内各派專員赴伊赤阿崴等埠調查華僑損失（六日下午三鐘）北京電聯盟秘書長特留蒙將議决之護照稅關程式及聯運章程寄交政府希三個月内答覆是否承認全部或一部份外部歌（五日）咨各關係機關核議（六日下午五鐘） 
北京電外部電巴黎顧維鈞謂英日同盟關係吾國前途務速將英法意動靜隨時電告（六日下午五鐘）北京電史蒂芬昨正研究民五年度預算謂現在軍隊比五年增加一半各項支出均增中國欲不破産需忍痛恢復五年預算始可（六日十午五鐘） 
北京電學務局議决本學期始各女校長一律改任女敎員（六日下午三鐘） 
北京電保定軍官學校學生公推代表謁靳請籌欵重建校舍繼續開學靳允飭部籌辦（六日下午三鐘） 
北京電靳派孫培赴津請劉湘代表張再來京張力拒川事已無辦法（六日下午七鐘） 
北京電俞鳳韶復院卅電關餘事軍府不得已求法律解决茲統一告成軍府事槪移交中央繼續進行當可取回惟韶商結事繁不能兼顧請速派專員來港辦理（六日下午五鐘） 
北京電寗夏電馬使不願爲綏遠都統仍主張廢督以抵拒北洋軍隊入甘（六日下午七鐘） 
北京電湘趙支（四日）電吳偑孚云程潛黨旣肅清湘與廣州事實上已决絕不在紙片上取消自主與否希轉仲帥（六日下午五鐘） 
北京電院電張宗昌云袁州賈振國一圑進至蘆溪現查湘局漸平不必再進藉免誤會（六日下午五鐘） 
北京電豫公民電請政府迅飭南陽鎭使趙傑就職以重地方（六日下午五鐘） 
北京電張口汽車運輸處實行歸併京绥路此後陸部不管改隷交部（六日下午四鐘） 
北京電道清路展至平陽府正在與福公司接洽借欵（六日下午五鐘） 
北京電聶憲藩電告五日到署（六日下午五鐘） 
北京電宋小濓支（四日）電外部云吉黑兩督贊成伊滿通車前擬臨時辦法六條是否可行請示又電請添華副局長擬范其光但范辭至添華副處長俟董事會議决再委（六日下午五鐘） 
北京電外部覆奉張吉鮑電俟日軍撤盡速派兵維持秩序一面又電胡使促日政府撤兵并要求賠償損失保障此後不再自由行動（六日下午五鐘） 
北京電孫烈臣電有華僑車二十輛由俄開回抵博力金子站因索燃料滯行勢成餓莩來電請救（五日下午七鐘） 
北京電擬調鮑督陜以吉督予張景惠（六日下午五鐘） 
北京電總統交諭重組參陸處（六日下午十鐘） 
北京電段芝貴父段日昇赴奉跪求張作霖會曹錕電請單赦芝貴張二十九函曹曹以原函呈府（六日下午五鐘） 
北京電交部以津浦列車在柳泉驛互撞電飭今後注意（六日下午四鐘） 
滁州電管店撞車在微（五日）晚八時二十分毁車頭及貨車一輛乘客傷數人未有死者微（五日）夜十二時總工程司韓訥機務總管奢斯登率小工專車往修魚（六日）午後一時車通（六日下午八鐘） 
香港電許崇智呈報已飭所屬糧稅照解財廳許自抵粤卽將北江各縣糧稅截留昨陳因集軍事會議各官大反對洪兆麟更欲武力對待故稍憚（六日下午七鐘） 
香港電援贛軍在韶編練俟李烈鈞得勢卽出攻贛南響應中央因贛陳迭告李由湘圖贛昨電軍府請制止免釀戰禍（六日下午七鐘） 
香港電國會議員報到四十餘惟自備膳（六日下午七鐘） 
[世界路透電]  
　　英國討論對德解除軍備案五日巴黎電英政府宣佈接受高等議會於本月十九日在巴黎開會討論德國解除軍備問題之建議英政府現已執有各項必要之文件福煦上將之報告亦在其内高等議會並將討論賠償問題及希　時局專家大會原定本月十一日在比京舉行茲已展緩數日以便各代表編葳報告 
[英屬地海軍之美人說]  
　　五日倫敦電倫敦某大報載稱加拿大海軍一支隊將移駐太平洋協助美國艦隊倫敦殖民地人士對於此說甚爲注意又澳大利亞非正式之評論且述及英國擬設太平洋艦隊皇家海軍及加拿大澳大利亞紐絲綸三地均將助成之云云倫敦路透電社曾向各方面探詢毫未能徴實前說且聞此項消息乃由美國傅出加拿大方面關於該問題並未有何消息 
[美國之陸海軍近事]  
　　五日華盛頓電陸軍總長巴克氏在衆院陸軍股員會解釋陸軍部在九新軍團區域發展軍務之計晝毎區將置能容一萬五千至二萬將士之營房及大操場一所巴克氏　常備軍國防軍後備軍毎年必須會操一次五日舊金山電太平洋艦隊第六戰艦支隊今日駛往巴拿馬擬加入大艦隊於該處會操 
 
 

Page 5

 
 
   
 
 

Page 6

 
 
[世界路透電二]  
　　加洲之排外議案談五日蕯克拉孟土電加里福尼亞洲長史梯芬於其致加州議會之文中聲稱加州爲公共之保障以防西方文明之東化加州人民於此所感想者想太平洋全岸人民亦必有此同感排斥外人之地産法爲大多數投票所贊同此法實施當可應付近十年來加州境内所發生之難題加州有斷然無疑之權利以制定境内地産置有權加州爲執行此權利遂採用排斥外人法但加州不能阻日人之入美境此乃中央政府所應辦之事也云云據近電參議員約翰森反對加州議會通過一致排斥外人毫無分别之地産法惟約翰森承認關於日人問題加州舉動確不逾其法治權限四日華盛頓電意使署照會國務部謂意政府已停止發給赴美移民請領之護照俟美國當道示明願許何種人民入境再行照發 
[駐英日使之英日盟約說]  
　　五日紐約電共同通訊社倫敦消息日使林權助討論北巖貴族所發英日盟約並不含有英國遇日美戰爭當負輔助日本義務之言論記此說當爲美日兩國所歡迎林氏否認英日間有秘密條約又謂英日聯盟往來妨碍英美間之了解且未以壓力施於日本舊友之美國 
[英俄通商事宜]  
　　五日倫敦軍勞農代表克拉氏今夜與工部大臣賀恩爵士會商後希望於一月八日啓程回俄携擬定之　俄通商條約呈交勞農政府批准惟克拉新氏並無討論政治問題之權故恐尙將起有障礙五日倫敦電泰晤士報　有英政府及克拉新氏商妥利便英俄恢復通商之條件議設一俄貿易公司辦理　發展英俄貿易　務該公司分爲兩部一在英國一在俄國定資本英金一千萬鎊英俄各出其半所得之利亦出兩國均分該公司在俄國有專利權惟在英國者恐未必如是該公司可向英國製造家直接以廉價買賣物品　商行得爲該公司之一分子 
[在英之日本協會]  
　　五日倫敦電日本協會今日開茶會爲中國公　施肇基餞有林權助主席致詞謂施公使之離倫敦固屬令人悵然但中國對美之友交於歐洲及中日兩國皆屬必要今得一人如施氏者前往美京亦一快事無論中國如何要必得英美日三國之誠摰援助施公使答詞言組合團體如日本協會中國協會亞洲協會等傳佈　智增　邦交之有益 
[各國近事記]  
　　五日巴黎電阜姆消息該處現已安靜亞巴齊亞條約宣佈後人民頗爲歡忭　　五日巴黎電來因河協約國佔地軍總司令台柯特將軍昨夜謁見法總理萊矩氏談話頗久　　五日華盛頓電内國稅務局决議外　船舶自美國運貨載客所得之費須徴所得稅　　五日華盛頓電參議員金氏在參院動議删去和約中國際聯盟條欵批准修正之和約因美國急須接受對德媾和條欵也　　五日華盛頓電參院外交股員會復討論縮減海軍軍備問題未有結果預料數日之内將重行開議　　五日紐約電共同通訊社倫敦消息謂據柏林電稱德國恐將起鐵路與工業罷工大風潮　　五日華盛頓電海軍募兵暫行停止海軍兵力已逹最高度之十三萬二千人　　五日華盛頓電代理國務卿逹維斯已向古巴公使聲 
明美國不欲以武力干涉古巴事務古巴時局近來漸惹起此間人士之注意其顯著之點爲船舶密集哈伐拉銀行停止付現律之展長期限及糖之大需求　　四日瓜地烏拉城電瓜地烏拉（中美共和國）前總統加白里拉氏之黨與二百人星期六日希　奪復政權不果死三人傷七人被逮者三十五人　　五日巴黎電比利時自由報載稱比國不日將建設大無線電臺能發電至美國及斐洲孔哥 
[太平洋路透電]  
　　勞農軍隊之東來五日海參崴電勞農軍隊三萬人自由出發已行抵伯力兵營皆滿占用民房海蘭泡選舉之詳情已證明過激黨展緩選舉日期利用戍兵投票而占多數濱海省選舉競爭大爲活期共産黨現攬辦候選人名單蓋妨礙他黨使不克以他黨候選人名置諸選人之前日人仍監守此間庫存金銀允將金銀交出供泊里摩里亞人民之需用但不願交赤塔因日本不承認赤塔政府也 
[日當道之滿事聲明]  
　　六日上海消息十二月二十八日路透電社曾發表滿洲有聲價外人所傳述日兵在奉省殺害安分韓人毁壞敎堂與韓人房屋之消息茲駐滬日本總領事以奉天日軍當道覆文見示文日日兵所懲治者惟持械抵抗之韓人日本當道有確鑿證據證明所謂敎堂與學校者僅有其名實爲朝鮮殺人兇犯集議陰謀與暴亂分子練習軍事之房屋並有切實證據證明所謂朝鮮基督敎徒者名爲奉敎實則藉此掩飾以行其煽亂之舉動日兵並未殺死鄕長亦無不予審訊遽即行刑情事上述證據皆在日本當道之手中 
[日使辭職說]  
　　五日東京電昨日報知新聞載稱駐北京日使小幡不日將回東京商榷外交事務小幡大約將辭職由外務省亞洲科　芳澤繼任 
[西伯利日軍改易司令]  
　　六日東京電西比利亞日軍司令大井將軍　簡爲軍務諮議官將由立花將軍繼任 
 
　　六日北京電兩廣督辦陸榮廷甘肅督軍蔡成動均提出辭呈現信此爲官樣文章　　六日北京電四百萬元借欵談判未有進步據華員稱承借之外國銀行要求監督用途中政府雖願允可但不肯正式接受此議 
[國外要聞]  
　　美國特約通信　（故吾）　　赴美海程十六日記此記者赴美第一次通信也謹先求恕不敏於讀者諸君並舉肇爲讀者諸君賀蓋此信到時料當在我民國十年新年中也記者係由橫濱搭乃路號於十一月二十七日出發於今日抵美國之舊金山十日以上之海程在記者實爲第一次此種海上生活所常的之瑣聞瑣見自老於海程者視之或爲不足道之事而自記者視之則皆創見創聞也爰不恤爲讀者諸君述之船上搭客共計五百六十二人（嬰孩不計）等客計一百三十八人中國人約占四分之三二等客計二十三人中國人約占五分之四三等客四百零一人則全爲中國人又幾全爲廣東人也一等客中以加利福尼亞州華僑爲最多多從香港携家眷赴美次則爲學生約有二十餘人次則爲中國商人新赴美國企業者有丁葆誠君係上海絲業公會派赴紐約國際蠶絲展覽會之中國代表帶有國産蠶絲標本多種及南京金陵大學農科託其帶去之標本多種從來出産蠶絲著名之國爲中國日本法國意大利而中國絲　性特佳然近年以來其行銷出口之數反有不敵日本絲之傾向經此次展覽會之敎訓記者知中國絲業界必將有一番大改良也又有何沐君爲中美實業公司駐美經理丁何二君皆曾以自已之經營在美多年留學又富於商業之經騐者以之與普通徒用官費之留學生比較則有分别矣又有李文卿管復初兩君曾二次赴美作古玩生意此次赴美專視察商業情形聞更將與丁君同赴歐洲國視察將來回國作一種相當之對外貿易此外則有馬素君係廣東護法政府駐美代表此次赴美更兼中國商業代表名義記者與之談話甚詳據云此後孫文博士一派之計晝將第一步整頓廣東全省歡迎美國銀行團之資本以開發廣東物産增高物質文明而馬君此去第一項目的即與美國銀行團接洽也學生之中除北京郵電學校畢業之鄧志潭成粹生稽觀沈壽梁四君爲交通部所派送者外餘多爲自費生有北洋大學礦科畢業之鄧日謨左耀先兩君皆往支加哥州專於實習及研究製鐵及練鋼鄧君爲天津社裕鐵工廠之創辦人該廠所製之保險鍋卽其所發明也又有南京河　工程學校畢業歷辦河工之須愷君將往舊金山白克利公司作長時間之實習聞並將於四年後赴歐洲參觀各種大工程尤將特别注意荷蘭濱海一帶水堰之工程云又有香港大學畢業之曾鏡涵君將往哥俞比亞大學研究政治學此外如李凌雲君將與須君同往學化學將來再同赴德國關祐庭君將往加州學經濟學劉耀寰君將往威南尼諦大學學敎育學周貢南君將學商業學馬志超君將學工業學郭泰禎君將學經濟學皆先有一定之志向者也又有福建女學生劉范劉蘭兩女士聞將往阿布林學音樂云二等客中之中國人　乎盡爲華僑之携有家眷者不備詳三等客中之廣東人又以台山香山兩處者爲最多其一小部份之少年人爲往美國從事工讀者殊頗欽佩餘者多屬初往美國作工者大抵此中多冒險家裌衣一裝行李無多工作之能否又未可必處此排斥東方工人之風潮中又無國家爲之保護而敢毅然抛妻子離鄕井遠作重洋之游非有勇氣者不能　記者嘗參觀其生活而訪問之據云彼等大抵皆往舊金山或叩布爾等處爲種棉或其他農作之園丁毎日約可得工價　金一元至二元在都市作裁縫或其他工作者可得一元半至三元當其未到美國之先不能預知有無工作可作然就過去之事實言之尙少不能得工作者方其未去大抵有先往美國之友人爲之函邀或者又聞風附從由香港至目的地須豫備三百五十元乃至四百元之港幣約當中國銀幣三百元之譜今日坐擁巨資之華僑當日皆無殊於此輩也然此中良莠不齊以記者觀之其中不安分之徒亦不少記者曾見三等艙中懸有鳥籠數只即爲彼等在國内游聞時之愛玩品又親見其圍聚二三十人於一地上賭四塊牌之牌九當記者往觀之時正寶官手出地牌兩塊天九兩塊興高采烈大呼（吃通）之候也初歷海程不慣風浪之簸盪害海病者不少記者幸健康無恙然絕非偶然綠嘗數次經歷海程發見逆呼吸法可以制防海病其法當船身上搖時則吸入空氣極力充滿胸部而收縮腹部似乎吾亦隨船身而上騰船身下搖時則呼出空氣極力收縮胸部而充滿腹部似乎吾亦隨船身而下落習之稍久則船身之上下吾身自能應之而不以爲意矣當欲吐時可將逆上之唾液强呑之極力使氣下抑鎭壓腹部勿使吐出則胃不因之稍損此利用生理的心理學之法也若能隨心之所安在船上如未在船上渾無所覺則尤勝一籌即逆呼吸法且用不着矣船上之外國人大抵無有不在甲板上散步者或在音樂室間談中國人則毎日在甲板上者惟日日常來之二十餘人而已音樂室中亦不常到船將到岸之數夜夜夜均有跳舞等游戲中國人之加入運動者惟何沐君一人記者非以此薄中國人特於此可見東方人與西方人生性有好靜好動之不同也記者在日本時除少數有責任之日本人外一般之日本人皆盛倡日美戰爭論十一月十七日之夜東京各大學之學生團體開日米問題研究學生委員會以日美戰爭者可能否乎爲演說之題目記者亦曾參與其間演說者甚多其聽衆投票之結果則皆主張日美戰爭者也記者在船上探美國人之與論亦都不直日本且多以爲日美戰爭爲旦暮間事甚至如老而有識之都春圃敎士亦以爲憂記者絕不信日美戰爭旦暮間事然可信前途不可不一思之前日從船上所得華盛頓之無綫電信則美國加州國會議員軍事委員長加翰君曾於自由討論日本問題之時對於日美戰爭特别發爲有預備之演說其言日美國常希望免除戰爭然如日本之政治家公法家政論家游說家與夫平民政治論家實非與美國開戰不可則戰爭之作非出自美國人也彼謂彼嘗知且嘗揚言人各愛國美國人之志願對於兩國間之和平固將爲不斷之繼續然今日世界如不得已而戰則吾人亦不驕兵亦不怯戰而已可信一般訓練政策實爲國家最善之防衛法云云又日（在余之一生中予絕不畏日美戰爭之遇見卽在予之子孫之世遇見之予亦絕不畏之也如我美國爲適量之籌備使兩國間於任何時皆無因難則予不勝滿足之至）云云噫誠壯語也船上星期三日例有大餐搭客可各得恩物和種爲祝福之意會餐時張各國之國旗於棹上船上計有六國人美國法國英國意大利俄國之國旗皆飄然臨風而中國國旗獨付缺如丁葆誠君憤然問餐室船員乃知在香港時爲一廣東人取去丁君隨身有國旗兩面乃以其一留諸船上始有中國之國旗在某粤人之取去誠足詬病然船員以其失去也即亦不爲購備亦可爲遣憾耳（十二月十二日自舊金山發） 
[國内要聞]  
　　王士珍對蘇贛皖巡閱近態（靜觀）王士珍之蘇贛皖巡閱使發表以來三省士旣表示反對王氏亦迄無就職之意近四星期來就北京一方而言三省旅京同鄕會反對巡閱之怒潮似乎稍稍平息矣政府乃利用此機會極力向王氏勸駕靳翼卿之汽車旣屢停轍於西城堂子胡回恒陽王寓而東海代表又復時時銜命來王寓廬因此之故王氏乃不似從前之堅决據最近所聞似已由絕對的不就職降而爲有條件的就職其條件中之最重要者實爲使署常年經費一層至於安武軍軍餉及使署所在地則猶屬第二問題焉王氏自謂我不能學章太炎之爲籌邊使錢盡而使撤就此一點一觀則王氏並非絕對不就意已可見政府對於經費一節雖曾含糊答蕧然實大費躊躇蓋財部旣已庫空如洗中央部院俸給且苦無從應付而况對於新設立之機關顧王氏方面則主張脚踏實地聲言非政府籌定的欵不能開始商榷日前又向政府請假兩月意在回正定小住聞彼曾宣言謂政府如不能切實允其條件則將永臥恒陽無論如何决不再來北京政府對於王之呈文批以給假半月一面並派人赴私宅力勸暫勿出京東海更派人語王謂千萬不要忘却老友同時王之故舊亦紛紛主張王氏不宜遽爾出京因之王氏欲行又止出京之說殆將作罷矣 
[美使署否認南滿路檢查權]  
　　字林報五日北京電云美使署現通諭各領事所有自一九一八年起美國對於日本在南滿鐵路查騐美人護照權利之承認茲已撤銷蓋美國前所以有此承認者以此爲遏制西比利亞德奥戰俘行動之計晝也路透電社六日北京電云美使署於去年十一月二日致文日使署聲稱美國前承認日本在滿洲查騐美人護照之權視爲戰時辦法今美國已撤銷此種承認並已通告滿洲各埠美領事辦理云日使署接此文後迄未答蕧故美使署昨又致文日使署一再聲明之據美國見解美國之承認日本查騐護照僅因戰時情形而起今戰事終止則前項辦法當然消滅而日本意見則謂此項辦法包括一九一八年關東政府所頒佈之條例者現爲保護日人鐵路計仍有施行之必要無論外人贊成與否日本自有權利以厲行之也 
[最近全國農商統計（靜觀）]  
　　農商部年出統計書一册名日第某次農商統計表其形式殆全仿自東瀛依該部所規定第一年事實應於第二年調查於第三年出書是以民國三年卽有第一次統計之出版遞推以至於六次至最近乃又編成一書發行卽所謂第六次統計表也六次之書應出版於民國人年以時局關係各省報告稽延故至九年始能告竣然表中所列尙有二三省付諸闕如特在該部則確爲事實所限無可如何故表中凡遇有全國總數之處皆特加以符號意蓋謂如斯總數殊不足以代表全國也茲就原書摘其總數略加評語以供留心實業者參考（一）屬於農業者農家户數四八九○七八五三田圃面積田一項計一二五八三六四四三六畝圃一項計一○六八二一六六四畝共計爲一三六五一八六一○○畝農産物米一項作物面積二三九八七七八八六畝收穫量五二六六四○七六三石麥一項作物面積四五六五六四七○五畝收穫量二九三三○九九八九石豆一項作物面積二○四五六六一七八畝收　物一四七一四二六一六石此三　皆食用農産物中之最重要者也此外復有高梁計收穫景九三九八五一五四石落花生計收穫量二七一四九一二九石甘蔗計收穫量一六四六八八七○三九斤果品計收穫量○八三九三六六六六斤　特用農産物中蔴一項計四五六七七五七八九斤棉花一項計三○八九四九七三二一斤烟葉一項計八八四一二七二九二斤農業中關於蠶業一類調查記載亦頗詳盡繭分春蠶繭夏蠶繭秋蠶繭柞蠶繭天蠶繭五項全國合計爲九○五一三五一三五斤其中春蠶繭則佔全額百分之九○焉蠶絲數量計三五八三八五九六斤價額計二○五七八○八二○元關於茶一項茶田合計三一二二八二二畝收穫量合計一四一一六五○二四斤恐不甚確實蓋證以是年海關貿易册　載茶出口之擔數尙有一一二五八○五也全國荒地計九二四五八三八九九畝比以前數年調查所得之數殆加及二三倍不知何故（二）屬於林業者林場數計一八一四五八九面積畝數計八○一八七○九七其中屬國有者佔百分之五十二屬公有者佔百分之十三屬私有者佔百分之三十三森林栽捕一表所列松杉柏桐之屬二十餘種合計面積四六六一二五四三畝數量三三三七二四五五四七株經費二三四○三四六五元森林採伐價額一表所列林木之名與前表同計用材一項七五六四六九九九元薪炭材一項五○六一三四四七元合計一二六二六○四四六元（未完） 
[鄂省長與省議員之談話]  
　　選舉競爭之開始鄂當道此次之收買楚善派議員固以保證下届當選爲惟一之條件現在省署問題告終選舉進行即可開始籌備楚善派議員以夏氏對於本届選舉除委饒鳳璜爲選舉事務所所長分令各縣造具選民清册外並無防微杜漸之表示特於上月兩次茶話會提出改良選政意見討論結果（一）選舉事務所須採合議制支配事務員若干人負互相監督責任以杜所長擅專營私之弊（一）選舉進行應取公開主義蓋秘密爲弄弊之媒介若一切公開則人民曉然於利弊之所在而知所審擇並推舉代表陳士英陳紹龍楊伯　　十人函逹省長定期謁見前日十代表同往省署夏氏延入客廳坐定後首由陳士英發言現在國會改選進日已迫代表等遠鑒往届之積弊近鑒本次之謠風不無疑慮請省長有以表示夏氏謂選政關係重要自當依法辦理貴代表等以補偏救弊相督責自是防微杜漸良劑至爲欽佩但已委饒聘卿爲所長專司其事請俟饒回省後（饒因奉命至京）與之協商無不依從云云旋張代表繼述應採合議與公開兩意見畢並謂省長居總監督地位監察之權操於總監督代表等不過貢獻意見於總監督並無　饒所長接洽之必要復由楊伯　謂饒所長奔走京津行踪靡定長此遷延恐逾初選期限無從救濟夏氏謂饒所長回鄂在即儘可協商進行談約三小時之久夏氏答詞均極誠懇而結果仍以俟饒回鄂再行協商爲歸宿代表等出署後以夏氏對於兩種意見當面並無容納之表示認爲不得要領仍抱再接再厲主張擬致函夏氏請其詳實答覆選舉採取合議與公開制固爲杜弊之要着但楚善派之行爲一般人皆認爲代表某當道以伸張少數人之勢力者故對其所提出之意見不免多所懷疑蓋慮其藉此合議公開之美名而行其舞弊取巧之事實深望有公正團體出而組織强有力之選舉監督團也（一月三日） 
[元旦中之豫聞]  
　　元旦中之災民豫北災民約一千餘萬雖經各界竭力籌賬先後募捐數百萬元並糧食衣藥無算而統計災區之廣災民之多仍屬杯水車薪元旦前後天氣驟寒大雪紛飛大河南北平地均深三四尺因之災民無衣無食者多至凍餓而死豫西豫北各屬連日報告平均每日約死人五六千名之多氷天雪地屍骸狼藉慘不忍覩年内若無一千餘萬之大宗賑欵接濟不特餓斃者日漸加多來春且恐有大疫發生也近日有某君在漢口一帶運來白米三千餘石赴安陽等處施放趙督亦　人赴豫南購　雜糧五千石陸績運赴豫西各縣交各地官紳施放　　元旦中之清鄕趙倜前以冬防將届委派成師長愼寳師長（德全）丁司令（香玲）馬統領（文德）　各路勦匪司令分區集合軍隊入山嚴剿意欲肅清匪股以安冬防詎各區匪股旋起旋滅元旦節間愈加猖獗豫北之安陽臨漳等縣豫西之嵩縣伊陽宜陽登封等縣豫東之禹密通許虞城永城西華　城等縣豫南之方城舞葉内鄕沘源等縣連日飛電告急大有燎原之勢皆因各處變兵餓民及各省遣散兵勇多至河南下車以至愈聚愈多也刻下趙督與張　長商酌辦法電令四道軍民官及各巨紳來省　議大舉清鄕聞將設四道區清鄕總辦以專其責豫東總辦爲寳德全豫北總辦爲李敏修豫西爲丁香玲豫南爲裴其勛並遴委各縣清鄕委員現正商籌欵項訂定章程元旦後即可實行　　元旦中之馮玉祥馮玉祥旅長駐軍信陽曾誌本報刻下馮君於元旦前二日（即三十日）薄汴趙督妥爲招待聞馮君專晤謁趙督並協商豫南防務或云爲籌商對鄂對湘辦法馮於　酬之暇親至開封靑年會訪該會幹事司邁慈君晤談良久又訪第一師師長成緘三與之談道主張以宗敎救國成君亦頗贊成並囑中西各幹事凡十六混成旅退伍目兵之在汴者請其妥爲培養免致流爲匪僻云云馮於三十一日由汴赴洛陽元旦由洛陽回信陽原防　　元旦中之開封景象開封各界對於新年元旦感情異常淡泊各機關照例放假三日各報館照例停刋五日官署門首紥柏枝牌樓商店公所高掛國旗其他一如平日各學校　提前放假則均重門深鎖　其無人唯天公凑巧於元旦前一日驟降大雪將城闕街衢妝成琉璃世界頗爲十年元旦生色聞是日黄河結氷以致不能行船 
[南昌通信　言合羣喑關之眞相]  
　　江西省議會通過民選省長及彈劾戚揚兩案發生後贊 
 
 

Page 7

 
 
成與反對兩黨毁譽參半京滬各報雖有紀載大都未明眞相記者竊本中立之眼光一論斷之省議員彈戚案之醞釀在八年五月其初議員以要求咨准加薪一倍爲交換條件戚許之而其機關報又鼓吹人民反對致有五月三十一日搗毁議會之變至七月而盧常姜伯彰鄒恩沛等三大彈劾案出現矣時距閉會不過數天所以遲遲提出者以在閉會期内可以商量一切耳戚爲保守地位見好議員起見竟於九年春間每月私加議員薪水四十元並商陳督移挪米捐數萬分給之未幾議員又通過人民反對之裕源自來水公司偕債案各得數百元之無本股票乃大喜過望自是趨附官廳者半年迨至暑假議會因敎育廳更動六中校長事忽又翻臉大閙特閙會丁乃揚二次運動長贛先保其戚沈翊清爲西岸榷運局長布置一切合羣議員頓又發生擁丁間題（前年曾有電迎丁氏事實）遂藉解决潯路萍礦促戚揚召集臨時會戚欲拒不得允爲召集開會後議員始注意塡給潯路股票交其收執繼又請實業廳撥常年經費十萬元籌設萍鄕官礦局終以二事不易辦到乃先謀更換省長間題故當日丁成熟說震人耳鼓不意京贛同鄕均起反對而擁戚派之讜言攻丁尤力合羣迫不獲已乃主民選省長由邱玉麒出名提案又明知讜言議員尙多（僅較合羣少數人）必擁戚揚不能通過乃運動學生公民入會援助是日讜言猝不及防事後電京痛詆合羣並邀紳士梅台源熊騰二人（二人隠居十年此次大出風頭可異等分電攻擊中央政府當然不容民選省長而於是嘉慰饒正音等之個電來矣合羣斯時乃急派代表十餘人赴京請願驅戚並聯絡京同鄕會極力進行京會素抱民選省長主張自然贊同而合羣遂博得全國之歡迎讜言以合羣已佔優勢將來利益决爭不過索性出其搗亂手段謂當日通過民選省長案之不合法盡力破壞（此案通過確得多數同意但彈戚案手續欠完全耳）嗣京同鄕會理事黃人壎（讜言社首領）文羣（合羣社首領）二人以本省力爭自治因而請求贛人治贛用意正大南北同鄕無不贊同刻當進行伊始乃以黨派異同自生糾紛實爲自治前途一大打擊特商京會公推葛莊（研究系衆議員與讜言接近）李 
學蓮（安系衆議員與合羣接近）二君回省疏通並先電龍胡饒三議長關照龍等自知互相攻擊不合眞理人民亦多責備遂思乘機轉圜三十一日議會以龍饒胡三議長名義歡迎葛李聞吳鈁運動長贛已將成熟吳於讜言合羣兩邊均經疏通或可迎刃而解矣昨爲民國陽曆十年元旦諸議員又長一歲未知其程度亦能隨之增進一點否也元旦偕行社舉行團拜禮時各界均到（陳督軍僅派代表）龍饒兩議長亦在會場會面互鞠一躬笑逐顔開或卽携手之表示矣 
[安徽菸酒署改章之反響]  
　　安徽菸酒各分局棧向章本歸官督商辦現全國菸酒事務專署以歸商辦窒碍頗多難期發展特呈准國務院通令安徽菸酒事務局將各分局棧從十年一月起一律收歸官辦經理改爲委員以致各分局棧經理紛紛來省向議會請願聞省議　已付審查昨由議員董澤　等電請院署收回成命併陳述改歸官辦之害茲錄其原電如下查全國菸酒公賣暫行章程招商組棧承充各分支棧經理取定押櫃金經徴公賣費數早經大總統公布施行在案自各省遵設專局並由商人組織分棧以來徴收費數勉爲遵行尙稱便利茲菸酒事務局長廖宇春突令各支棧自十年一月一日起一律改爲分棧原稱經理改爲委員原繳押櫃改爲保證金核與菸酒分賣章程第三第四各條大相抵　不知所謂分賣云者係屬營業性質故此項收入不稱稅而稱費此項名稱不稱委員而稱經理今忽無故變更　整頓之美名寓集權之狡計司馬　意路人皆知且委員性屬官吏與經理性質不同經理出有商人而商民易於接洽委員完全行政與商人易生隔閡將來壓制苛索諸弊勢必迭起而隨生不惟商人增加痛苦更於公費兩字名義不符事關法律未經國會通過總統公佈遽以事務局訓令而變更之實屬違法議員等値閉會期間因菸酒兩商一再請願難安緘默用敢電陳伏祈俯順民意迅予令飭菸酒事務署轉飭安徽菸酒事務局仍照政府公佈章程辦理不勝待命之至安徽省議會議員董澤　丁炳烺陳殿莫胡仲山等五十人叩 
[皖城新年新語]  
　　大地春回一元復始民國於茲已度九年矣今日乃民國十年之歲首舉國同慶吾皖各界循例舉行記者亦循例說幾句新語以爲新年之點輟　　政界省長聶憲藩氏業已出京現在蚌埠與張星五籌商編制安武軍事省垣各行政機關如省署財廳敎廳實業廳烟酒事務局印花稅處以及其他機關均於除夕日停止辦公並休假三日門首各懸國旗燈彩光怪陸離頗有新年景像　　軍界督軍行署鎭守署第五旅部今日已張燈結彩慶祝新年惟史星　旅長以現値新年特令憲兵隊及各團各營派隊巡緝並令放假三日共樂昇平　　學界省城各校如一中法政六中一師工業農以及各高小模範等校一律放年假三日並聞工校及蠶　女校連日在校内化裝講演以助新年餘興　　警界警務處程炳卿處長以邇時新年特令各署長及各長警加派巡邏輪流梭巡以防宵小之徒乘間擾亂妨害地方秩序故警察於新年中較爲忙碌　　報界今日爲民國十年元旦本城各報以及通信社均休假三日而社刋於今特增年刋以爲吾皖言論界闢一新紀元　　商界吾皖商界仍守舊習牢不可破對於陽曆新年除大商店如銀行銀樓商務印書館中華書局外餘仍照常貿易民國於今已度九年而商人仍於恍惚迷離中怱怱渡過正不知何日而覺悟也 
[蘇省參事會案已交覆議]  
　　江蘇省議會自通過參事會條例後各議員因各屬分區選舉羣起逐鹿之心而秦淮一帶酒館中大有選舉時之風味茲接省長咨交覆議及内務部不得擅更省制之電一般議員知好事多磨又因天寒河塞紛紛歸里矣茲綠咨交覆議案文如左爲咨請蕧議事九年十二月三十一日接准貴會咨開查年來國事糾紛制憲停頓省制迄未規定省政即一無展布各省議會有鑒於斯議設參事會者後先繼起良以中央旣因國家多故不遑謀及省制則各省爲自謀治理計制定單行條例以資遵守而促進步實爲職權内所當爲之事揆諸省議會暫行法第十六條第一欵之規定並不發生抵觸問題綠中央尙無關於參事會之法令故也更進言之大凡中央未經規定之法案斷無不容許地方自行制定之理任意法固然卽屬於强行法亦祗能使地方立法與行法者遵守俟中央法頒布卽行廢置之義務若中央旣不頒布又不許地方自行制定在君主國大權屬於君主政體獨裁容或有之中華民國主權在民載在約法省議會爲法定民意機關依據主權在民之旨將中央應行規定久而未經規定之省制一部分之參事會先行制定單行條例以謀省政改良俟中央法頒布再行廢置衡諸民情法理兩不相妨經本會於十二月二十三日二十七日提交大會多數可决并經三讀通過相應繕具條例咨請查照公布施行此咨附議决省參事會條例一件等因准此查閱來案本庶政爲公之旨籌集思廣益之方用意良善惟省參事會乃地方制度之一部分地方制度乃憲法之一部分曾經第一届國會於開憲法會議時其標題已通過二讀現在欲以省單行條例代爲規定是否可行本省長實不無疑義事關創制討論不厭求詳用是先照省議會法第三十八條咨請覆議請於本案大體上可否成立之處再加審議本省長亦當悉心研究期於妥善務使省政可以改良而於國家立法系統亦無窒碾此則本省長所願與貴會共國之者也爲是聲明理由備文咨請覆議卽煩查照施行 
[蘇財廳擬發行短期省債]  
　　江蘇財廳嚴家熾蒞任之初即將江蘇財政内容向議會宣布現擬募集省公債四百萬元爲整理財政之一種計晝昨日下午省議會開會嚴廳長特出席說明江蘇財政狀况略謂本省所有各種押欵實欠三百八十餘萬元前項借欵皆寅吃卯糧加以一分數釐之重息又足增長債額其始因窮而借債今乃愈借而愈窮若不改絃更張必至陷於破産家熾職權所在用籌補救之方至公債條例已列咨文中不必贅述請諸君討論云云當經議員表决結果交付特别審查茲綠省長交議案文如下案據財政廳長嚴家熾呈稱竊查蘇省國家歲入歲出頻年預决兩算收不敷支補苴之途出於挪借賦稅收入官業股票悉數抵押積成鉅虧本年度預算軍政兩費超過歲入甚鉅又兼額外支欵自七月至十一月挪借綜計先後借欵除陸績扣還外共欠三百八十餘萬元前項挪借之欵無非寅吃卯糧大宗賦稅尙未列收先已指抵債額遞增卽收入遞減而一分數釐之重息又足助長債額增重負擔其始因窮而借債今乃愈借而愈窮若不改絃更張幾同作繭自縛家熾職責所在必籌補救之方查直隷省於民國六年曾在本省籌募短期公債呈部准行有案良以同一舉債惟公債可展其還期平其息率銀行爲營業性質則不能也故與其舉債於銀行而官廳予銀行以謀利之機不如舉債於民而民間以公家爲儲蓄之所况今日蘇省情形外之金融窒塞内之抵押罄盡各銀行已無從籌借而欲整頓收入節縮支出非一蹴可幾各費待用孔殷應付無方勢將坐困自非倣辦公債清償宿逋贖回押品俾庫收回復舊觀無以擔持目前徐圖善後今擬籌募公債四百萬元定名爲江蘇短期公債年息八釐發行之後從第二年起分四年償本每年每次還債四分之一分兩次抽籖至第五年全數償清並指上海寳山兩縣忙漕及上海稅所稅捐共一百三十萬元爲償本付息的欵自編製十年度預算起分年核入國家歳出預算此項募債其用途專爲償還歷年挪借墊欵事出於萬不得已而以上海等處賦稅爲付息償本之用數尙有餘可昭信用蘇省人民素性急公今以儲金之方濟本省之急諒能踴躍應募尅期集欵得此鉅欵接濟及時挽救由匱圖豐一二年内財政有完全整理之日卽以此次募償爲剝極而復之一大轉機其關係良非淺鮮至此項債欵償還時雖不增出本省負擔募集時則爲省債性質擬請咨交省議會議决再由家熾另文呈請轉咨財政部核准施行謹擬具條例具文呈請鑒核轉咨計呈條例一件等情前來相應檢鈔原呈條例備文咨交貴會請煩議决見復施行計咨送公債條例第一條江蘇省爲償還歷年挪借墊欵募集短期公債以四百萬元爲額名日江蘇短期公債在本省勸募第二條此項公債利率定爲按年八釐分兩期發息每年上半年自六月十五日起下半年自十二月十五日起爲給付利息之期第三條此項公債自發行之日起一年以内祗付利息第二年起每年償還債額四分之一分兩次抽籖於六月十日十二月十日舉行至第五年全數償清第四條此項公債指定上海寳山兩縣忙漕及上海稅所稅捐共一百三十萬元爲付息償本的欵預計應付本息之數將解欵擔交銀行存儲備用並自編製十年度預算起分年列入國家歲出預算第五條此項公債償　付息由財政廳委託蘇省之中國交通兩銀行及江蘇銀行曁各縣公署爲代辦機關第六條此項公債每百元實收九十五元第七條此項公債票面槪不記名第八條公債票額定爲五種（一）一千元（二）一百元（三）五十元（四）十元（五）五元第九條此項公債之債票及息票得自償本息到期之日起以完納本省一切忙漕租稅及代其他現欵之用第十條此項公債准其轉售量押認票不認人第十一條官吏人民　於此項債票如有損毁信用之照妨害内債信用懲罰令處罰第十二條此項債票每届抽籖償本之時由財政廳呈請省長並咨省議會派員會同監視 
[蘇財廳各科處之人物]  
　　江蘇財政廳長嚴家熾到任後已將各科處分股辦事職員分别發表茲綠名單如下（總務科）科長俞文麟科員褚銘泰何嘉榮丁毓枬陳致祥以上文牘股劉德智盧光鼎郭瑞生包鎔許熙亮助理金正熙以上收掌股汪綸元監印周紹豐校對鄭孝頣庶務朱家瑛會計助理陳祖溶帮會計（徴榷科）科長葉增濤科員吳銘常王官産李端褘李欲仁張壽助理言家振支懋炘以上田賦股吳兆麟屈士行孫迺治史之津杜廷鸞助理包毓麒姚廷枚以上貨稅股葉震王塏助理施蔭芬以上清理股晏宗凱助理朱福齡以上稽核股袁冠英朱毓采助理曹銳孫以上雜稅股葉錫蕃安鍾愷劉玉衡以上新稅股胡振翼管單孫桂宇核票（制用科）科長何嘉澍科員楊念棨唐文源趙芝年羅猛汪綸瀛胡傳燈助理王錫蕃以上庫務股包鋐毛祖燿梁毓壽錢盛王宗濱助理胡榮淦李鼎以上審核股何元欽陳兆春楊家驊周俊以上簿記股張鏡第潘傳銘以上清算股（清理交代處）主任制用科長兼科員陶瞻淇徐紹桓盧秉鎔張世榮陸費燏王慶震助理俞樹勛趙元龍（裕寗清理處）主任張鏡第科員潘傳銘賈其福核算吳厚福催賬詹瑞生繕校（統計科）主任褚銘泰科員李欲仁周俊楊家驊助理楊和禮 
[蘇督署之大宴會]  
　　齊督王省長今日（五日）午正十二時在軍署西花園會議廳懽讌紳商學報各界要人軍界上校以上政界簡任職以上曁各機關長官各處局長均列席往年祗請數十人今年則請有一百三十五人實列席者一百十四人十二點四十五分入席酒過三巡齊督起立演說云今日鄙人與省長略備薄酒公請諸君光臨辱蒙不棄惠然肯來實爲榮幸回憶去年地方事變迭起幸賴議員諸君確能代表民意爲地方謀福利報界諸君力闢邪說發揮正義敎育界諸君順世界潮流促進文化紳商界諸君熱心贊助一致共濟軍警界諸君同心協力維持治安行政界諸君勤愼職守實心任事故迭遇事變地方亦得以安然無事鄙人坐享其成此實不能忘情於在座諸君者凡事進境原無窮止今後更望諸君以去年之贊助鄙人者更加以熱誠毅力各盡其心力所能及鄙人之報答諸君者惟穩健二字穩者卽按步驟以進之謂健者以實力捍衛國家維持地方之謂此即鄙人抱定宗旨而盼望諸君加以贊助者也請各進一杯爲諸君壽齊督演說畢席間掌聲雷動次王省長亦起立演說大意表示與督軍同一宗旨旋由陶保晉代表各界致答謝意略謂民國肇造於茲十載北方之旱災南方之兵禍人民無日不在水深炎熱之中而寗垣兩遭兵亂後地方元氣大傷近年旱災不現兵禍得免此實不能不感謝我賢長官維持之力倘能本此和平主張推行全國則不獨蘇人之幸亦即全國人日夜馨香以禱祝者也云云時至下午三鐘盡歡而散 
[杭州快信]  
　　盧督軍今日（六號）柬請文武當道曁紳商等共八十餘人午刻在署宴會以沈省長列首席松滬護軍使何豐林昨早　返滬高審廳長陳福民前日夜車由蘇迎眷回杭沈省長昨委丁綸恩爲選舉總事務所副所長省署昨委魏在田赴晉調查村鎭制　法章程北京各省區自治聯合會昨通函到浙贛省議員饒正音以少數人推翻通過彈劾省長改爲民選案違法營私爲民治障逐層駁責請一致聲討省立第一中校學生自治會准七日上午假協和講堂開週年紀念會奸商運米漏海迭奉省令嚴禁詎日前平湖聚豐米行又發現大批米石販運出洋情事經該縣知事聞風截獲呈報到省已令悉數充公並提行主王鵬程究罰前浙江警備隊總司令徐樂堯因甬案發生後離浙日久昨偕前台州臨時軍政分府姚桐豫聯袂到杭現暫寓城站旅館嘉興嘉善桐鄕乍浦海鹽等各商會微日在嘉興爲捐稅加征一成賑欵案特開聯合會議通電到省堅不承認 
[地方通信]  
　　蘇州　　高檢廳中脫逃要犯高等檢察廳内看守所中於一月四日半夜一點鐘時脫逃盜犯三名共劉苑卿劉壽山二犯係江北盜案判處一等徒刑者顧小老漢一犯係上海盜案判處二等徒刑者收押所中智字號内該犯等從舗床下挖開一洞由洞攢出在書記辦公室天井内扭去脚鐐扒墻上屋至趙家弄落地而逃看守之所丁每夜値班僅止一人是以當時毫不覺察迨同號犯人得悉報告所丁（是時所長陳受同並不在所）由所丁轉報檢察官及陳所長到署查勘情形立即電話通知各城門警所查捕一而分派通班法警四出查緝查無踪跡現已由廳商請警廳偵探隊潘隊長派探追緝矣 
[鎭江]  
　　注重職業敎育丹徒勸學所長道晉之君以職業敎育與學生生計攸關徒邑雖有一藝徒學校而女子職業敎育尙未着手進行國民學校亦有未注重職業敎育者現於原有女子高等小學校中添設蠶桑補習科區立國民學校之在城市者先以幾校附設工業或商業補習科在鄕村者先以幾校附設農業或工業補習科以期畢業後合於實用現現呈請敎育廳查核備案矣　　六濠地陷紀開鎭邵對江六濠地方濱臨大江上月間該處江岸已坍去數里詎料本月四日午後二時地又下陷計崩坍三四里之長田盧房舍蕩然無存該處鄕民紛紛遷徒其流離失所者不可勝計是亦該鄕人民之大不幸云 
[揚州]  
　　河凍阻滯交通揚州邵伯灣頭等處河道淺涸帆船行駛頗形不便乃自雪後上游高寳各段流水下淌於四日始凝結成冰交通頓形阻滯揚泰班（揚至泰州）揚通班（揚至南通）揚清班（揚至清江浦）均暫行停駛各該埠之商賈皆取程旱道而郵局亦訂於五日始僱人力木車以郵差押送報紙及信件云　　滙解北方賑欵揚州華北災賑協會近以北地寒天災民餓莩堪憐特由會長汪魯門周穀人等集議將所募之賑捐先滙半數於災區俾資賑濟　　查禁銅元入境通泰濟南各塲鹽商會近以外埠運來銅元絡繹不絕以致新銅元充斥於市錢價（即銅元兌銀價）由五錢三分 
跌至四錢七分各商殊受影響特牒呈揚州商會轉請縣署於四日出示查禁搬運入境並令城外警察第五分駐所一體遵照 
[雜評一]  
　　收拾時局之機會（默）機會非可以幸邀也機會之來須善乘之須以翼實之力公平之理敏妙之手腕應付之而後機會乃成爲良好之機會不然者結果適得其反矣桂之取消自主爲桂粤相爭故不可謂非機會也取消之後而安然無事者幸也川之取消自主同爲一内部自亂之機會然熊部方面未必即能安然無事則其機會已不可恃矣湘之取消自主今亦有機會可乘然甫經進行而　軍忽而窺贛忽而運動鄂西苟應付　一不愼則其機會較川省更爲危險此次西南各省之自起内閱紛紛向北誠爲北方收拾時局之一機會然尙不能安坐而得亦不能任意處置而一無反響也任意處置未有不變好機會爲惡機會者吾故謂機會非可幸邀對内如是對外又何獨不然哉 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
　　管店站火車相撞慘劇之滬聞前日（五日）津浦路北行特别快車駛至管店車站時與下行之貨車相撞死傷多人本報曾據滁州電告略誌昨報專電欄茲據昨晚十一點半鐘滬寗車乘客來滬述稱是日肇禍在下午七點三十餘分鐘綠分路夫誤扳分道往來二車行在一軌道中以致相撞計壞客貨車十餘輛上行特别快車車頭撞碎後接三等車中之乘客死傷數十人頭二等車因相距車頭四五節故僅傷數人並有附掛之郵件車亦被撞壞死押車之郵員兩人出事後由該段稽查將傷人派醫生臨時看護死者將屍放在站中等候家屬來領一面卽將軌道修理恢復原狀各列車已可照常行駛惟上下行車駛至該站駛行略緩耳前日（五日）晨由滬乘滬寗路九點三十分鐘開行之特别快車乘客計頭等三十人二等十五人三等八十餘人赴寗接乘津浦路車即被撞之車也故昨日（六日）在滬家屬乘滬寗路車轉車至肇事地點探訪情形者頗爲不少昨日（六日）津浦路由京開浦之特别快車因在管店車站暫停故到浦時已逾時二點餘鍾滬寗路之特别快車因在寗等候通車之乘客故逾時開車到滬已十一點半鐘計逾定時一點有半矣 
[紐約刦郵件案之滬聞]  
　　大陸報云自紐約發見東方寄來郵件被人盜取之案後現已查悉大約上海發出之一二批郵件亦在被刦之列據紐約消息上届遠東交日船高麗丸花旗輪船哥倫比亞號與英公司藍烟通丁達路斯號寄出之郵件亦被擾及查高麗丸於十月三日從上海開出經日本口岸火奴魯奴而往坎拿大美國然後轉赴歐洲不獨載有中國發出之郵件且有日本郵件頗多哥倫比亞號係於十月十二日由上海開行經過日本火奴魯奴而達舊金山至於丁達路斯號並非於九十月間由上海開出想未必有何上海郵件也本埠美郵局政政司昨稱渠未直接收到關於郵件被刦之消息惟聞刦案已破上海寄郵件者亦未來局報告遺失情事云此種刦案是否志在掛號信内之珍寳抑欲覔取秘密文件今尙未能確悉發見此案之地點爲紐約愛爾倍旅館時在十一月二十六日該旅館於二十五夜來男女各一自稱夫婦入住一室次晨即去侍女入室打掃見室隅散置信件與小包裹东約二百件當即拾集一小室中報告旅館經理人檢閱各信多係自日本發出間有未開拆者亦有急遽撕拆住址糢糊者據人推測竊取郵件之人其目的在搜取外交文件而不在珍實匯票因有若干信件並未被拆視也且察其拆閱信件似有區别凡寄交日本官吏之信多被拆毁云 
[一年來各公司航業之調查（五）]  
　　（五）好時洋行荷蘭國商輪之航行於吾國者自去年 
始荷籣航輪公司ＵnitedNetherlandsNCo駛行東亞航務上海方面由荷蘭好時洋行經理初派倍倫吐倍荷蘭羅得乾勃泰瓊芝門腦克六翰其開發地點在荷蘭則分阿姆司得旦姆落得登兩處惟以德國尙無直航中國之商輪故該公司之輪船於荷蘭開行之始先至亨堡俾代運德貨至東亞然後經星加坡而至上海以日本爲終點大約須經四十餘日始有一輪派出其營業重在運貨故不乘旅客自第一次各輪來華後以航路上臨時又須添駛大連一埠致各輪一次往來經歷之程期甚遠殊覺不敷應接因又續擬添加船數酌定每一月中必派出一輪使先後各船首尾啣接不致間隔過久遂又增添愛爾巧勃Ａlchiba根尼安Kangean愛爾廷銘Alderamin阿密倫Aineland波羅Bornes五輪以航駛中荷德路故現在已由六輪增至十一輪聞本年間尙須再添兩船以應中德商業發達之需新增之輪其一船名爲芝蘭樂康Tjilearocm云上海往來南洋之航業歐美各公司雖時有兼行之船然至泗水三實壟爪哇之間者則絕鮮好時洋行於經理荷輪之外更有南洋班一路JaveChinaJapanLin亦於去年開駛專走南洋上海大連灣等處去冬初祇派芝利汪號Tjiliwong芝蓋奴Tjikini兩輪至十二月中復又添入芝薄度司號Tjibodas一輪載量四千噸該輪甫自本月二號進口到滬現尙停泊於浦東之開濼公司碼頭大約今日還國祗因該處之進出口貨物無非爲木頭白糖土布荳粉等項所以航業上亦無甚發展也（六）寶隆洋行中國與丹麥瑙威芬蘭等國間往來之商輪甚少上海裝運客貨至丹瑙各國之商輪舍維昌洋行之自備貨輪外惟寶隆洋行經理之東亞公司EastAsiaticCo一家其往來中國之船於自辦進出口貨之外亦兼行客貨去年該公司駛行中國之輪船先時有亞細亞Asia秘魯Poru智利Chile等三艘均爲最新式之摩託輪機在歐亞航輪中之改換機器尤較格林輪爲先去冬該公司輪船添航德國亨堡後又加入安南Annam奥司推倫Australien暹　Siam巴拿馬Panama四輪連前共有七輪專駛瑞典丹麥芬蘭瑙威及中日等國其　航線以德國之亨堡爲終點也現有摩托新輪智利號一艘已在中途大約於本月十八號可進口到申矣是該行航業上之擴充亦在去年間也 
[公益紗廠去年之盈餘]  
　　獲利百分之八十怡和洋行經理之公益紗廠昨日舉行第十一次股東年會怡和大班斯密斯氏主席報告去年營業狀况計盈餘凈利銀九十四萬零五百十六兩六錢獲利之豐爲歷年所未有提三分之二爲股東股息除已發半年股息二兩外續發股息六兩合計每股八兩按該廠原有資本七十三萬兩每股股本十兩 
[洋布市面新年後進步之現象]  
　　去年年終一週間洋布市函已有轉機茲聞新年以來現象頗佳價格雖未大漲如吾人之所盼望然已略有上漲之勢呌貨莊拍出之貨數額旣增且購者甚爲踴躍拍出之貨莫不罄數脫售苟此種良好之現象能繼續數星期則舊曆年關之恐慌或能稍免也且各帮運埠之現欵甚豐是以連日來出貨情形極爲活潑惟呌貨莊向例舊曆年内六星期中將延期出貨至新年後始介欵運貨故下一星期出貨卽將停止此亦陽曆新年後市面較好之一部分原因也各項花色中白布除客帮訂購外零數購買甚少價格甚爲穩定蓋因銷令已過之故春氣一動需要當能增旺原色布銷場極旺其中分量之較重者購買者尤形踴旺蓋近來日本運來之疋頭原布一項數額不多英美貨之銷場遂廣價格亦以之漲起其他各項花色莫不需要極盛價格高昻如泰西緞羽綢之類情形均頗看好惟照目前滙價合算價格雖漲較之原本尙低落許多也英國孟鳩斯德方面近來有電到申謂市面異常冷落惟新年之後大有起色之望云又謂孟鳩斯德各廠十一月時曾月一度接受訂貨頗旺惟旋又疲弱目前商務上之厲階正多欲望一時恢復殊形艱難蓋金融緊急實爲最大之障礙非迨政府實行節減歲出從前一批價格高昻之貨出清後不能望有交易發生惟各處布疋之存貨預料已將告罄則訂貨之發動自屬意中之事目前銀滙之價低廉英國之布價雖跌較之上海市價尙高昻遠甚欲望華商之訂購更少希望云 
[絲茶兩業之呼籲]  
　　本年絲茶兩業窘迫情形爲歷届所未有昨日絲繭業總董沈聯芳因轉瞬陰曆年關日來各絲廠情形較赴京代表未動身時尤爲急迫特將岌岌情形電告徐黃兩代表務與院部　商　實辦法尅日電復茶業亦於昨午就茶葉公所開　討論屢次陳請政府維持政府總漠視商艱一味敷衍現絲業已推代表赴京請求本業亦宜切實進行有公推總董陳兆壽赴京之說云 
[法租界商民關心民食]  
　　法租界商業聯合會鑒於米價日增人心惶恐爰函請法總巡費沃禮君派捕偵查嚴加取締原函如下敬啓者本埠米價聞每石今日已漲至十二元左右推原共故皆由奸商囤積私運所致人心惶懼與貧民生計有關昨見報載有淞滬糧食維持會函致公共租界工部局請爲取締已蒙麥警務長准與照辦而杜後患查貨棧輪埠均在本租界内難保不有以上情事爲特具函申請務迄貴總巡俯准迅予選派探捕嚴密偵查凡遇打包出口及囤積居奇查實從嚴罰辦並請出示限止市價以警奸商而維民食母任迫切待命之至 
[糧食維持會請免平糶電運費]  
　　浙江路淞滬糧食維持會因見米價日高雖肇秃墨乾而奸商有恃無恐上棧之貨仍不願售出致市價仍未鬆動該會現先從平糶入手向他省購米來滬俾米價自平爰特致北京交通部葉總長上海電報局周局長兩電請免電報費及運費茲錄電文如下（其一）葉總長鈞鑒竊讀日報並晤北來慈善大家盛稱鈞座爲國爲民無微不至慈善義舉靡役不從眞中外同欽矣上海華洋薈萃貧苦居民已占十分之八文旌灌滬固已明察秋毫今米價已由七元增至十元以外愚民每有因米貴忍飢啼泣自裁者言者傷心聞者淚下較之水旱徧災痛苦實有過之敝會先從平糶入手所有（一）來往電報（二）鐵路運費請求援案准免費三月實爲公使（其二）周局長鈞鑒頃快郵代電上交通部總長葉其詞日（電文錄前）按現在米價更飛漲十元以外奸商囤積偷運罪不容誅敝會係淞滬公正團體組織義本維持似此日見增高急如星火如不趕辦平糶待至來春貧民餓死已多素仰鈞座福由已作善與人同惟念拙稿郵遞遲滯敬求貴局迅予公電轉代請求則遠近貧民曁敝會啣感大德矣 
[所得稅之先决問題]  
　　江蘇全省商會聯合會致滬上南北兩商會公函云逕啓者政府於十年一月一日厲行所得稅一事本聯合會本届開大會時由各商會提議公决以此項所得稅從法律上事實上觀察均應認爲不可行政府如必欲實行則有數問題不得不提出以促政府之反省一所得稅法本身上不公平之點須切實改正時二須於一切惡稅廢止並實行保護工商政策時三所得稅法之用途須切實予人民以監察之權四須實行登記法改良警政社會有精密統計時五須聲明不以所得稅抵借外儥六政府舉行之新稅應列入合法之預算案七政府未實行裁兵及節省各項糜費以前人民不能承認此新稅以供無謂之浪費以上七條政府如肯俯從再由合法國會通過則人民有納稅義務自無反對之餘地否則吾國商民爲自救計萬難奉命雖有最高之壓力亦所不計等語除錄案呈請院部查照緩行外相應函請貴商會查照希即容納本聯合會議决各條分告貴處各業商人一致辦理以示决心而厚商力 
[函催編造俄人職業統計表]  
　　特派江蘇交涉員許秋颿昨致上海縣沈知事函云案奉外交部電令開俄領自停止待遇後所有散處内地俄僑應令各縣將各該俄人之男婦姓名年歲職業住址以及男女小孩詳細編造統計表彙送本部以便稽核等情查此項統計表前曾函請查照遵辦茲奉前因用特函催希將是項統計表尅日造就送署以便彙呈爲荷 
[選派各國留學生行將放洋]  
　　敎育部九年度二次選派留學外國學生已於上年十二月二十日牌示所有選補學生仍照前例飭該生等各持留學證書先後到滬自向江蘇交涉公署繳納半身照片及印花稅護照等費領取出國護照昨聞敎育部已鈔錄各生姓名函請特派江蘇交涉員許秋騔就近商請應往留學各國領事於各生抵滬後隨時簽押護照以便放洋昨許交涉員已照向章辦理矣　　附九年度二次選派留學生一覽表姓名　籍貫年歲　向在何校　現往何國朱瑞禎湖北二十六歲日本女子高等師範學校赴美金本基江西二十五歲北京高等師範學校赴美盧恩緖江蘇二十四歲北洋大學校赴美熊說崴湖北三十二歲北洋大學校赴英趙振洲河南二十三歲北京大學校赴法程演生安徽三十二歲北京大學敎授赴法 
[公民監視選舉團消息]  
　　江蘇公民監視選舉團近接各處分團及公民等紛紛函電報告調查浮濫情形選舉均由地方勢豪劣紳所包辦縣知事又多迎合彼等意思以抑勒公正人民如高郵嘉定等縣知事均將關於選舉訴訟之呈文有意攢置或任情批駁以致羣情憤激逆料將來選舉難得良好結果茲載高郵公民監視選舉團快郵代電如下各報館轉江蘇六十縣公民均鑒風聞吾郵王鴻藻（省議員前次主張議員加費兩次推　彈劾齊省長議案違反民意反對廢督最著名江北官僚派之健將）董增傳（市助理員王黨）徐益齋（公賣局支棧長）已預備巨金密設機關遍佈黨羽要挾初選監督派其私黨充初選各項人員以爲把待選政之計八年十二月調查户口時該黨即密囑調查員浮報户口故此届公民可以任意揑造冒濫較上届公民　浮報五萬餘名之多以爲多出選民地步殊屬駭人聽聞曾經敝團電省省飭縣核實剔除在案又經敝團要求稽查選册詎代理知事初選監督司馬　爲固祿位起見迎合王某心理拒不與查省衆兩院公民已逾法定時期迄未照章榜示舞弊顯然王黨爲反對敝團起見現又囑私黨另行組織僞公民監視選舉團以備摀亂地步又囑私黨預行組織初選複選轎夫團以備運動省衆兩議員及參事會之後步其姓名偵錄於下秦家修吳錫蕃趙維章陳哲王守義王承忠等二十餘人以上預行申明將來如果當選槪作無效敝團爲江蘇全省及桑梓計斷不容此害羣之馬挿足於議會之間以阻民治之進行惟念敝團能力薄弱尙望六十縣公民以爲後盾　邑幸甚全省幸甚高郵公民監視選舉團冬 
[鐵路警察改編之規畫]  
　　滬寗杭甬鐵路局長趙燧山氏上年擬將鐵路警察改編爲護路隊曾經訂定辦法呈奉交通部核准聞一切辦法略仿津浦路制度改路警爲護路隊由局長直接管轉設警務總稽查一員統率總巡一副巡一巡官若干員分三等九級巡長若干員亦分三等九級護路隊合兩路計之現有五百餘名視車站之大小分配無定額每站規定巡長若干員以指揮之所有敎練員分三等以現有者充之上下員警服務時一律穿着制服巡長掛指揮刀隊士佩指揮棍藉昭整齊而肅觀瞻刻下所最難解决者即此項改編費及常年費在該兩路營業之收入似是年有盈餘而路警一項之開支歷皆超過預算今欲驟費此鉅欵實苦無從挹注故計劃雖定實行尙難目下惟巡官之職務略有變更探悉警務總稽查兼總巡係委董浩充之副巡一缺則以前駐杭州之一等巡官吳曉峯升補此外尙未見若何更張也 
[鍾文耀返滬]  
　　上海造幣廠籌備主任鍾文耀於日前進京商議建築廠屋及造銀機器等事現已事畢日前由京乘車南下抵寗轉乘滬寗路花車掛在特别快車上於昨日（六日）晚十一點半返滬矣 
[奉省敎育參觀團來滬]  
　　奉天省敎育參觀團五十餘人於前日由奉南下抵寗轉乘滬寗路車於昨日來滬聞該團體將轉乘滬杭路車赴杭　覽約三星期返滬回奉云 
[滬寗路車碾斃鄕民]  
　　昨日（六日）滬寗路由寗開滬之六號快車駛至南翔車站相近有一年約三十歲之鄕人在軌道中行走當時車行極速避讓不及致被車輪碾爲三段當由該車車長到滬報告站長即派警前往招尋屍主備棺收殮 
[汽車撞斃華捕之結果]  
　　汽車夫罰洋一百元 
英美工部局電氣處開駛途貨汽車之陳厚卿（即陳候興）於上月十一號上午十時輪運材料在滬西勞勃生路開車不愼先將途人沈羊郎撞倒碾傷頭額繼將站崗之一千零九十三號華捕許逢春腰脇撞傷身死業經中西　員騐明諭令尸妻馬氏棺殮並將陳候興拘至公共公廨　交五百元入洋並保在案昨晨十時由李襄議會同英赫副領事升座别公堂復　先由捕房代表費斯福氏上堂詰據陳候興供稱是日開車至勞勃生路見前有塌車因恐碰撞故開車避至泥路不意後而拖車轉過以致肇事查與肇事處約離一丈且當時開車甚慢約七八買速率等語　由工部局電氣處機匠西人愛特投案仍由費氏詰據聲稱其開車富有經騐照當時車行速　約二十餘尺定可停車云云並據工部局管理送貨汽車之西裴爾斐到堂亦由費氏詰據聲稱被告在工部局開車已有半年作事穩妥開駛送貨汽車者祗有兩人乃於二十五人中選出被告開駛送貨汽車亦有二月等詞並由被告代表牛門律師向以上人護逐一盤詰之下辯稱被告當時開車甚慢因見前有　車故開至右邊泥路避讓不意後面拖車轉過致肇斯禂至於被告職務之疎忽亦證實方爲有效按照中國法律第三百二十六條所載職務上疎忽應處四等以下有期徒刑而被告因欲避危險所　堂上應予原諒惟此事對於已死華捕及受傷人工部局極爲抱　至於義生此事被告亦想不到的事而被告對於華捕家屬之撫恤亦願意酌給被告係屬無心肇事乃職務之疎忽請堂上從輕發落執行判决旋據費斯福　稱總之此案因被告當欲冒險致將華捕墥傷身死死者係一輕年將來尙能辦事　如馬路撞死一犬亦因被告看見塌車在前當不停車所致死者見而舉手阻止口稱慢慢被告仍開車往前雖非有意對於職務之疎忽亦爲有罪應謂堂上按照中國新刑律第三百二十六條處治俾可懲一儆百云云堂上核供由李　　宣諭云被告口供殊難可靠據華人各見證口供均稱當時被告開車甚快已死華捕見而即阻止慢慢被告非但不停仍開車甚快致肇此禍照新刑律三百二十六條即無心職務上之疎忽處分甚鑋輕諭畢商之英領赫君宣判被告陳候與罰洋一百元充公無洋改押西牢一月示儆 
[男女工夜渡蘇州河之慘劇]  
　　前日黄昏時有男女工人十餘名從閘北方面在西蘇州河　乘陳二之划船渡河至滬西某紗廠做夜工因人多船小駛至河心忽遇風浪以致全船傾蕧渡客悉行落河當山是處停泊各船户見而設法捞起多名尙有五六人隨浪而去迄未救起諒已溺斃事經戈登路捕房捕頭得悉聞飭華攢目毛伊文往查肇事情形復候核示 
[友華銀行銀市報告]  
　　中美新聞社譯友華銀行六日報告云昨日倫敦銀價近期漲三先令四便士遠期漲五先令八便士紐約銀價漲至六七又八分之五倫敦紐約滙價爲三六六此間定價與昨日同惟金　漲至七四又四分之三市况其始堅定後稍鬆動收市時交易價金　賣出四先令二便士爲最高金　則爲七六又四分之三倫敦昨日銀價之漲由於略有購買之故目下銀市似不至大漲云 
[國内輪船進出口貨物之調查]  
　　進口貨（寗波）招商局之江天輪船昨由寗波裝來棉紗一百二十件竹篾四十件草蓆四十五件振濟布十七件葉材二件色綢一件（長江）太古公司之武昌輪船昨由長江各埠裝來皮油二千八百五十八桶白米七千三百三十一包烟葉一千七百四 
十三件小麥四百三十一包機花一百三十七包　油七百五十件雙連紙五百九十五件木耳一百八十二包靑蔴一百五十件桶油四百三十二件土酒一百五十六壜栗子一百五十包黄豆九十包紅茶八十七箱茶葉九十九箱紛絲四十八件牛皮四十七件猪棕十七件　　出口貨（寗波）招商局之江天輪船昨日裝往寗波之貨有赤糖五百包碳木二百七十件沙籐二百五十八件烟梗五十三件冰糖四十包（福州）新濟輪船昨日裝往福州之貨有麵粉二萬一千五百五十包苧　一千五百七十五件障油四百六十桶洋布三百八十三箱汕四百四十桶生梨三百零五　赤　一百二十包棉花一百二十包舊鐵四百六十七件石膏五十塊元膏三箱雜貨一千五百五十四件（港粤）廣利輪船昨日裝往香港之貨有土酒二百二十四壜乳腐二百壜棗子三百九十七包水果五十七簍雜貨七百零五外裝往厦門之貨有麵粉一萬二干包洋布八十六箱水果七十簍銀子十七箱雜貨二百六十五件裝往廣東之貨有麵粉一千包乳腐九百壜生餅五百塊小麥四百十九包棉花三百三十五包土酒一百三十四壜茶梗一百零六件水泥一百桶鴨毛一百包牛皮二件雜貨三百三十件 
[華洋義賑會消息　直隷各縣災况（三）]  
　　（十一）棗强縣旱災甚　全縣五百九十六村被災三萬一千六百二十六户顆粒無收極貧八萬二千六百九十五口次　四萬九千八百十八口流亡三千餘口飢民多覓食野菜樹葉以果腹於八月間補種二麥（十二）肅寗縣全縣二百二十三村自春徂秋亢旱成災竟少收穫極貧三萬六千一百八十七口次貧四萬六千一百六十八口流亡七千二百九十三口飢民現食糠粃於九月開補種小麥（十三）行唐縣全縣三百四十四村被旱災者二百七十九村統計收穫不及二成極貧一萬七千七百六十七日次貧一萬五千四百零八口流亡七百十九口飢民現食　皮補種麥種六十二石（十四）唐縣全縣二百七十二村被旱災十分十一百四十村九分十二村八分六十村七分三十六村六分二者村五分四村極貧五萬七千一百三十一口次貧五萬九千三百七十八口流亡一千四百九十三口現補　麥禾（十五）徐水縣境南旱災最重二十九村次重二十二村歉收四成二十四村極貧二萬六千三百九十五口次貧一萬四千零六十一口流亡無數現已補種二麥（未完） 
[女界義賑會常會紀]  
　　女界義賑會日昨開第四次常會到者會長盛莊德華總幹事孔宋雲琳盛宋　玖許黄丹芷林盛開頤盛孫用慧陳顧營誠　彭清淑盛　志誠劉沈淑眞李盛絡英吳盛似珠陳兆元廉紹華唐瑛盛鏡芙盛愛頤盛方頤徐希芬盛呂姞秀朱琛華　當時提議各事彙錄如次（一）應務股提議游藝會地點擬　總商會擬偕陳兆元董事前往詳細察看是否合用俟下次常　再行提付公决（二）勸　股提議前次常會議舉檢查員專查　欵賑目亟應舉定遂當塲公舉唐乃安夫人全體贊成請交降員先往接治再由該會正式函請（三）會計股報告本會收欵自九年十二月十二日至十年正月四日止計收捐欵洋一萬零九百十六元三角八分戲資洋一萬零六百七十二元劇塲三天現買榜菓洋七百八十九元三角三天門票洋一百八十元劇場三天現捐欵洋二千一百七十元零四角總計收洋二萬四千七百廿八元零八分又盛莊老夫人捐助災孩棉衣四千四百二十五件（四）　　股報告本會已函致華僑聯合會請其向南洋各處代爲勸募（五）文牘股提議登報一事最關緊要應公推一人專任其事公推許黃丹芷董事擔任（六）勸募股報告本會所用獎品現擬有式樣請公　公議式樣甚好准即備用諸事議畢宣告散會 
[軍界扣薪助賑之打銷]  
　　松滬護軍使署前奉國務院通令略謂本年北省災情重大待賑甚殷擬於各軍事機關員司薪金項下酌提二成以助賑濟等情當經何使遍諭各課核議詎各課員司以當此米珠薪桂所入薪金實難開支全體否允又經何使商請盧浙督向政府聲明苦衷去後茲聞却薪助賑一事已全部打消使署各員司已奉上峯令知矣 
[國民大會策進會消息]  
　　國民大會策進會昨日聞評幹聯席會公推盧煒昌主席唐　紀綠議决各案如下（一）曹慕營朱定一提議此次各省代表會議擬即定名爲各區國民大會代表會或定爲各省區國民代表會唐豪主張名稱用各省區國民大會策進會代表會或待各省來滬（策）字改（促）（協）等公决再定霍守華趙南公附議通過（二）孫道勝提議由各省國民大會策進會代表會議具名再發宣言書付表决通過（三）金拜仁張振遠提議擬請到會各省代表討論統一名稱（四）擬請各省到會代表聯袂往各省區鼓吹國民大會付表决通過（五）報告出發人員朱定一唐豪赴杭州接洽是日江西代表管季和蒞會報告該處策進會情形評幹兩　咸致歡迎散會已逾七時矣該會原定一月十號召集各省區代表會議茲將各省區已派定代表姓名列下（寗都）管　號季和（寗山羅店）汪壽生朱冷霏龐子賢（靖江）劉德潤（揚中）戴逸民朱寶璜（浙東）金臻庠汪起鳳（厦門）盧心啓陳文口（山東）劉仲永李郁庭 
 
 

Page 11

 
 
[閘北團體挽留蔣廠長之經過]  
　　閘北水電蔣廠長因事辭職地方二十一團體因該廠正在籌　整頓擴充之際未便遽易生手恃公舉實耀庭方筱軒陳維翰三君於上年十二月二十九號夜車赴寗翌震冒雨晋謁省長當經王省長委派第二科曹科長代見即由三代表將閘北各團體挽留蔣廠長及整頓擴充水電之必要陳說一遍並將公函節略一併呈閱曹謂提欵一　實無其事因將實業科劉科長邀出劉謂諸君意見自當代達省長惟蔣廠長辭職實料理家務一再來省面詢不得不允湯廠長已經到滬事實難以挽回三代表同言代表等昨夜動身尙未聞湯廠長有到滬之說劉謂湯廠長昨日因還大倉洋行借欵須先到蘇一行今日一定帶欵赴滬省長深悉閘北水電廠雖有餘欵尙未擴充非俟該廠完全發達以後决不動用欵項煩三君回滬將省長意思轉達省長并已而囑新任仍照前任計畫繼續進行請各團體隨時監察如果有未善之處儘可來省陳說省署無不樂從請諸君放心云云三代表遂與辭而出茲將江蘇省長批示錄下閘北地方自治研究會曁各公團電呈閘北市面繁盛請欵整頓水電兩項由效電悉已令新任湯廠長酌量財力通盤籌盡從事擴充以裕水源而資應用此批 
[魯省購辦蘇米護照之繳銷]  
　　上海縣沈知事接奉江蘇滬海道道尹公署訓令内開案奉省長公署第五七八九號訓令内開查蘇省米禁未弛迭准山東省長咨請購運大米當致山東田兼省是一電文云蘇米質美價昻非賑糶所必需前准直省咨請購運蘇米當以市價有漲無落力難兼顧電請改運雜糧於准電後照辦並轉令商會將前發護照繳銷在案貴省事同一律應請轉知各商一律購運雜糧並將前發護照調銷另塡爲荷盼復等因於歌日譯發在案茲准眞電開已令飭商會將前領購運大米護照繳消矣等因准此合亟通令叩即轉飭所屬一體查照此令等因沈知事奉令後昨已致函滬商會查照矣 
[關於舊松屬欵産之文牘]  
　　慈善敎育聯合會代表秦錫田等議决處理舊松屬公欵公産後曾分呈各縣並函致各勸學所南滙縣勸學所接函後邀集全縣市鄕經董及士紳集議公决照案公推經收租息員黄菊平盛晴孫馬迪生孫小圃四君截收俟解决後付還原有各機關辦理慈善敎育事宜茲　關於此案之南滙縣批靑浦縣函錄下　　南滙縣批南滙縣公署指令第八九三號令慈善敎育聯合會代表秦錫田黄巾錫等呈一件呈松江府屬公欵公産應由各縣公訂持平辦法以順民意由呈及附件均悉七縣共有之欵産奉敎育廳訓令候根本解决據呈前情應候上海縣函訂會同進行可也　　靑浦縣函靑浦縣知事蕭文彬復代表秦錫田黄申錫等函云逕復者接准貴會呈開以七縣公欵公産推舉之代表集議洽商訂定公允管理規則以資共守並檢同舊松江府屬欵産各項證據呈請備考等山准予存案備查相應函復希即查照 
[鐵路新訂之各項價目]  
　　滬寗杭甬兩路自元旦起增加客貨運費等情　誌本報茲將該路新訂之（專車）（客票）（行李）（包件）各項價目錄下（專車）乘客請求開駛專車須於二十四小時前通知車務總管或車務段長單程費每公里三元來回二元如於二十四小時内回程者每公里二元五角每停一小時需費十元倘須租用花車（即大班車）或頭等車者當時一併知照計花車大號每公里租洋三角五分起碼五十元中號二角五分起碼三十五元小號一角五分起碼二十元並須每人另購頭等票一張僕從二等客票一張（客票）由出發站以至到達站在三百開羅米突者（華里約一里六零）准用二日聯運客票三日（聯運票不在此例）星期尾來回票之里程在三百二十米突以内者自星期五起以四天爲限過三百二十米突則以五天爲限過四百八十米突以六天爲限（行李）頭等客每人准帶免費行李八十克羅格蘭姆（約一百三十四斤較舊多十四斤）二等客六十克羅格蘭姆（約一百斤較舊多十斤）三四等客四十克羅格蘭姆（約六十七斤較舊多七斤）如逾上列之數則起碼以二十克羅格蘭姆核算每克羅米突收洋二釐（包件）由杭站至上海北站二十公斤以内者收費五角每二十公斤或不足二十公斤者遞加二角五分須鐵路保險者須加保險費一成絲包無論遠近每件在六十公斤以内者收費三元逾六十公斤至百二十公斤者加倍 
[基督敎大學同學聯合會大會之籌備]  
　　中華基督敎大學同學會聯合會爲約翰之江東吳滬江金陵格致鶴齡及中西女塾聖瑪利亞等各大學組合而成每届冬令例須召集全體大會一次藉以互通聲氣並可振起各校校魂今夏自改選新職員以來因會長李啓潘君（東吳）抱病數月致會務未能進行李君現已病愈决先召集各校代表會議　商大會進行事宜業經書記鈕立卿君（之江）發函通告各校代表定於本星期六（八號）中午十二時假座四川路靑年會會食堂徴求大會應有各項手續云 
[部令頒布處刑命令]  
　　上海地方檢察廳昨出布告云爲布告事照得處刑命令暫行條例業奉司法部頒布並規定自民國十年一月一日施行在案除遵照辦理外合亟抄錄全文仰訴訟人等知悉此布計開處刑命令暫行條例第一條地方審判廳簡易庭對於五等有期徒刑拘役或罰金之案件得因檢察官之聲請不經審判逕以命令處刑第二條檢察官聲請以命令處刑者應以盡狀記載左列事項（一）犯罪之日時處所（二）犯罪之證據（三）犯罪行爲及應適用之法條前項聲請以起訴論第三條簡易庭推事於認定事實有必要時得傳訊被告人或謂查其他証據第四條案件有左列情形之一者應以决定駁回檢察官之聲請（一）管轄鏆誤者（二）應免訴或駁回公訴者（三）犯罪不能證明者（四）行爲不爲罪者檢察官對於前項决定得聲明抗告第五條案件應處五等有期徒刑或因其他情形認處刑命令爲不適當者依簡易程序審判之第六條處刑命令應記載左列事項（一）犯罪之日時處所（二）犯罪行爲及適用之法條（三）應科之刑罰（四）自接受處刑命令之日起七日内得聲明異議處刑命令應記載年月日由推事簽名並蓋用審判廳之印第七條處刑命令應以正本送達於被告人第八條被告人於接受處刑命令之日起七日内得聲明異議第九條聲明異議應以晝狀向命令處刑之地方審判廳簡易庭爲之第十條聲明異議之案件應依簡易程序審判之第十一條聲明異議於第一審判决前被告人得自行撤回第十二條聲明異議之案件被告人於公判時無正當理由傳喚不到者得不調查證據逕以判决收回之第十三條聲明異議之案件依簡易程序審判時不受處刑命令之拘束依簡易程序宣告判决後處刑命令失其效力第十四條處刑命令未經被告人聲明異議或聲明後經撤回者與確定判决有同一之效力第十五條本條例自民國十年一月一日施行 
[請飭改換商標之覆函]  
　　本埠三友實業社所製毛巾以三角牌爲商標發行已久近因南 
滙地方新設立之恒與公司所用商標與該社商標混淆該社因函請上海總商會轉請南滙縣公署飭令改換去後茲得總商會復函云前准大函以恒與公司毛巾商標與貴公司所造毛巾以三角等爲商標式標相同請函致南滙縣轉飭該公司將商標改換以免混淆等由准此當經函致南滙縣查照去後茲准復函開除轉令恒與公司查照改換外合先函復等語相應函達云云 
[美國汽車公司招請經理]  
　　美國某汽車公司刻爲推廣營業起見招請上海漢口香港天津四處經理人凡於商界亨有時譽且精明强幹善於經商者無論何國人均可經理并聞該公司甚願於廣告方而供極大之辅助祗須經理之者能力謀輰銷於中國有志於斯者欲接洽一切投函（中英文均可）本館九十七號信箱轉致可也 
[泗礁將設警察分所]  
　　沈知事因據上海永記砂石公司薜椿齡呈請於泗礁各島籌費設警當經分呈各長官已奉核准昨日沈君特令警察所王警佐前往該處查勘地點及預備長警人數以促抽　尅期成立泗礁分所云 
[工巡捐局催收稅欵]  
　　滬南工巡捐局長姚石蓀以陰曆年關伊　所有地方稅一項急應催收清楚以便結束業已知照本局稅務科主任轉知經收捐務之各員司迅將各户之玩延者提出稅票着即帶同催繳稅欵之警察前往按户催征並將陽曆一月份之稅票携同一併征收以重公欵 
[警廳長飭造違警竊盜案由表]  
　　淞滬警察廳長徐國　查得所屬各區署所警正佐於民國九年一月一日至十二月末日止所有經辦地方人民違警案件理由罰欵數目及發生竊盜之案情内有已經破獲解究或未經破出者共若干起并有辦理各案之已結成未結以及移送地方審判廳之案均應分别聞列清表彙總詳報來廳以憑查核而備穩攷業已訓令各該署所警正佐一體遵照查造外並令本廳偵緝隊長赶將上年分經辦一切竊盜等案並經　封移會協緝之案情亦應分别造報其未破各案俱宣督飭各隊士十緊緝捕以　速破而清案牘云云 
[慈善副劵開獎紀]  
　　慈善副劵昨日開獎仍在南市久大碼頭利濟局舊址舉行開出各大獎號碼如下第一獎九千四百六十三號本埠廣萬源經售二獎一萬七千五百三十八號福州中英經售三獎二萬九千五百十五號九江惠然經售 
[定繭不交之涉訟]  
　　永興洋行昨由普萊梅律國代表投法公堂控葉成春前與原告訂立成單定購厚大絲廠繭子五十擔每擔計銀一百九十六兩葉向厚大購買每擔一百九十兩當出原告計付定銀一千兩及用金三百兩現因厚大抛貨不交故此具控惟原告乃與被告直接交易與厚大係屬間接應請堂上向葉訊追被告葉成春亦延巴和律師代辯稱當立成單之時書明永興行轉買厚大之貨顯見直接承售况當時立據後原告派人與被告同至厚大絲廠接洽旋因厚大所交之貨均係黄色原告因不含意故此具控被告雖收到定銀及餘利一千三百元然對於事實上間題原告應向厚大絲廠起訴繼由原被律師互辯良久中西官判退去聽候傳齊人證到案再行核奪 
[貼費限令遷移]  
　　住居法租界愷目邇路之成衣舗主汪筱裕家前因深夜失火致將年届古稀之老嫗周氏焚斃現衆鄰以汪有礙公安故聯名舉陳金鎔代表具控公靡判着各原告貼償被告遷居費洋四十元限繳在案昨又傳訊原告將洋如數呈案中西繳員判繳案之洋暫交檢察處限被告於本月底遷移後將洋如數交給被告具傾 
[債務理清銷案]  
　　秦昌祥主徐欽元前投法公堂禀稱住居昇平里之周鳳儀前向商人借去大洋二百餘元向索不理請求訊追現經中西官核准於昨日傳訊原告遺某甲代到聲稱今被告聞控已經託人前來向原告理楚請求銷案判准予將案註銷 
[紅木作主毆斃同業案之昨訊]  
　　虹口女監師路一千八百二十一號門牌張裕豐紅木作主張根虎以同業王阿毛所薦木匠預支工資不别而行有串通情事糾同謝阿毛唐阿毛張春林張虎郎等將王軋至附近小茶館内迫令賠償不遂羣起攢毆致王因傷斃命張等亦棄屍而逃經該管滙司捕房飭探將屍昇往騐屍塲報請公共公廨飭令西醫剖腹騐明諭着屍妻王居氏具領棺殮候緝兇手到案訊究等情兩誌本報昨晨捕房將王居氏帶案據氏訴稱自丈夫慘遭毆斃後婦人即來滬候訊迄已日久兇手未獲但婦人旅費業已告聯而原籍向無産業全侍丈夫工作爲沾此後永無依靠求請伸雪云云又由包探奚德安上堂禀稱張根虎事出潛逃現查其所開之紅木作内尙有價値數百元之木署等物屍妻近亦住在該屋内惟苦日用無資云云中西官得禀磋商之下判王居氏退候趕緝張根虎到案再訊 
[調查行兇刦飾案眞相]  
　　盜匪劉金山糾黨姜老即姜阿三在北四川路醫生孫鑑菴家以請醫爲由持械行兇　取孫妻薛氏手上金鐲一雙一案奉法庭審理巾止判劉姜釘鐐還押候究在案昨午又經審檢廳派員率同法警往該處一帶實地調查以明眞相 
[蕩子受愚之控告]  
　　瀏河人吳蔚農在公共公廨刑事科呈訴伊之族叔吳爭雲串同鮑伯鏞王松山誘令簽立一千五百元之借據一案昨日由廨傳訊據原告代表律師上堂詰據原告吳蔚農聲稱案有老母於去年六月間來滬在大昌祥報關行爲夥嗣遇同鄕人沈子君邀往妓院狎游用去多金至本年六月十八日生意停歇寄寓新羣旅館内本擬返里據被告來稱我母與兄謂我不務正業須將我逐出彼爲籌劃令我書寫一千五百元之借據鮑伯鏞爲債主王松山爲中塡寫去年十二月間所借豈知書寫後彼等竟至公堂起訴當奉簽發傳單被告即與鮑等將送達之傳單逕至瀏河通知老母並向母索取此欵言至此據該律師　稱被告不但誘令原告書寫借據並用硃筆於送達之傳單上添寫恐嚇案由塡明被告住址向原告之母恐嚇索欵犯有僞造公文之罪云云遂將添寫硃諭之傳單呈案請究訊之吳季雲亦延律師到堂代辯即由該律師向原告逐　盤詰並由王松由之代表律師到堂辯護中西官核供判被告等均　原保候復訊再核 
[戳傷姘夫案傳證候訊]  
　　滬城老縣前一百二十八號婦人潘戴氏姘夫孫成六控該氏本夫戴其光行兇戳傷腎襄一案山警將孫夫婦拘送地檢廳奉訊收押孫着發送新普育堂醫治在案茲悉此案業奉檢察官二次預審因案開重要虚　亟應澈究昨午飭警往傳　戴同房之周阿香並一百二十七號之　婦王陸氏一百二十九號之　婦徐嚴氏等一千人證到案諭飭靜候核示辦理 
[媳婦控姑案之蕧訊]  
　　林朱氏延律師代表段法公堂控稱氏夫故後所遺之産均被其姑錢氏　住男孩息澤亦被領去不還隶追後奉判錢氏每月貼償原告贍飬費五十元　　違諭不交昨又偵訊先山被告律師稱前據朱氏聲稱住居内地胡　動家現經敝律師查得朱氏在外居住惟林錢氏祖基寗波豈能因原告一人合家遷來上海之理原告律師聲稱被告所稱之詞對於事實不成間題總之被告應照堂諭辦理何能抗違判候覆訊再核 
[具結給領逃妻]  
　　四區商警日前在閘北長安路查見迷路之常熟婦人王董氏經顔署長發慈善團婦女寄養所留養在案昨有常熟人王小六投區聲稱家住原籍鄕間操舟爲業董氏係伊髪妻上月因家庭細故稍有　　出外不歸今據同鄕人通信始知蒙貴署發堂留飬爲特來案請領等情奉諭取具保結給領完案 
[侮辱幼女之偵查]  
　　馬橋竹器店主康阿桃控店夥朱金祥將伊六歲幼女翠林强行非 
禮受傷一案已奉地檢廳飢供之下判朱收押該女發送新普育堂醫治在案茲悉此案連日經檢察官一再研　朱犯供多狡展奉飭還押一而詣該堂查間該女是否姦傷昨午又飭警下鄕往馬橋調查朱金祥平日之行爲及强姦與否復候再核 
[男屍騐係凍斃]  
　　浦東爛泥渡南首護塘街昨晨黎明時倒斃無名男屍一具當有崗警報告三區警署經曾署長派警到塲照料復令該　地保陸佩生投報地方檢察廳請騐當奉譯廳長核准於午後二時委派周檢察宜毛檢騐員錄事法警等渡浦蒞塲騐得該屍年約三十餘歲形似乞丐身無傷痕委係凍斃騐畢經周君諭令該地保備棺收殮發封厝壇 
 [P汽車夫違章科罰> 
　　汽車夫衛福興前日午後在黄浦　開駛三千零三十號汽車不照工部局定章行駛經五百五十九號印捕查見向阻不聽當被抄明該車號碼回訴捕頭請廨出單於昨由捕將衛傳至公堂經中西官訊明判衛間洋三元充公以儆 
[昨日公共公廨訊案紀]  
　　昨晨公共公廨民四庭由關　員會同英包副領事　理民事案四宗如次（一）邱統斌訴邵英芝不理擔保偕洋案前經原告控由蘇州審判廳判令被告還洋九百八十三元二角因被告潛行來滬故原告至公廨訴追茲據原告代表律師上堂要求查封被告財産而被告亦延律師到堂請求分期拔還（結果）此案早經内地官廳判决應着彼告還洋九百八十三元二角並繳堂費並准被告分期每月拔還洋二十元一而函致江蘇審判廳查明被告蘇州有無産業復到再核（二）王國恩與朱友生朱月珍地界糾葛案（結果）此案旣據會丈局查明應判原告勝訴被告反訴損失一層應俟提出證據再核（三）婦人朱張氏訴王桂全不還方單案前判被告將方單交還詎王將一假方單還與原告是以仍復涉訟（結果）應將直裁斜裁方單各半紙一併函送會丈局銷燬並請另換新單送廨所有另換新單一切費用槪歸被告擔負被告交五百元舗保（四）馮少雲訴已拆姘婦唐殷氏私將　據取去藏匿新姘之張盤坤處並霸佔攤基案（結果）本案摺據交還原告收執並判令被告將攤基歸還原告營業保洋發還唐殷氏領去　　又午後民四庭由陸　　會同美約副領事　理各案亦誌如次 
（一）婦人張丁氏訴僧人果成不還借洋二十元案（結果）照數償還（二）徐廣發訴周小三子朱拍子將老馬混售請追馬價洋一百十元案兩被告均臨訊不到（結果）缺席判决被告償還洋一百十元（三）蔣季平訴劉進萬不還米洋八十九元二角案被告因病不到遣其弟到堂請求改期並稱該欵係王章岐所欠（結果）改期兩禮拜並傳王章岐到案再訊（四）婦人沈楊氏訴周鴻慶不還借洋案兩造均臨訊不到（結果）改期再訊（五）會元樓菜館訴李啓不還酒菜洋四十一元九角案（結果）改期着原告將　簿交案再訊（六）劉同生訴李德甫不還鹹肉價洋三十一元五角案（結果）照數還洋（七）徐文濤訴朱明春王恒坤不還借洋案兩被均告臨訊不到（結果）缺席判决被告還洋二百元 
[誌謝]  
　　昨承新婦女社惠贈（新婦女）第四卷第三號第四號各一册又中華農學會贈第二卷第三號會報一册誌此併謝 
[來件]  
　　森林與旱災之關係（三續）林學碩士凌道揚今日北五省之旱災問題與晋日直隷水災問題居今日之中國皆不能以科學方法精密研究其因難之點即無處搜索有統系之氣彙記載是也蓋政府平日無暇爲此項之截備而亦無心爲此項之設備質而言之政府固特許人民頻年處危險患雖之中而毫不過問也久矣遇有水旱爲災之時徒迫於傷亡流　之慘狀爲施惠目前之舉動捐欵　賑能事已盡而災患之源旣不研究治本之法夏不計及以此等苟安目前慮患不深之國家專講頭痛醫頭脚痛蹩脚之方法言念前途不勝危　蓋以施財放糧僅爲治標之術絕非治本之道設徒以施賑爲救濟之惟一方法而不探本索源弭災於無形防患於未萌吾恐待賑之災將屢見不已施賑之事將屢行不止矣不亦大可哀平　　試思今日之被旱災民爲數逾四千萬據各方面調查其中之垂斃者已有數十萬之多是此次災民之數實已十二倍於瑞士全國之人民矣此等災患猶不速　根本救治之方法則將來重見確敢斷言蓋此距志隷水災時不過三年耳其旱災之後將又繼以水災乎準諸各項之考徴實亦不足奇也矣小水小旱爲中國所常見數小水旱之後必繼之以大水旱已成中國惡劣氣候中之慣例直不營冥冥中時以小災作警告屢警不覺則繼以大災作懲戒也今而後吾人當澈底免悟勿再快警告懲戒之來而悔之無及焉則幸甚今試舉五省中之山東依科學上之原理及吾人所知之事實言之山東人口稠密爲各省最人數逾三千八百萬而面積僅五萬九千英方里有奇東南兩部山限蜿蜒由内地以達海岸層　疊囐盡皆荒蕪凡旅行於山東多山之地者此等無森林之狀况恒刺入眼簾設沿東南海岸而北或西北行以植物生長之現象觀之則雨量濕氣之度與由海之遠近　成反比例其差别顯而易見故沿海經營農林較易爲力若由海岸而西北則造林業農逐漸因難水量缺乏之景况恒見不鮮村落居民必　深井以求水并作畜水池以積水而井池易乾且較他處爲甚外國敎士避暑於泰山者常言求水於三十里之遠地旣　泉源又乏雨水空氣乾燥熱如火熾冬夏之風乾燥　人非惟不適於公共之衛生幾至不適於人類之生存即以濟南省城論使無天然之七十二泉以供給水量勢將有缺水之患或一變而爲不宜居民之區例知省城西南二十餘里之村莊今春旱時購水每擔價至銅元三十枚水之困難亦可想見是以濟南附近之農林業漸變困難實不如東南沿海之易也 
山東絕對無森林之可言童山實况爲吾輩所盡知故結果影響於氣候各部温度不適於雨水夏季烈日炎熱異常空氣乾燥　有水蒸氣之量極少由海而來之東南風固携帶濕氣而泰山山賑羅列其前儼若乾羅之海綿亦若　轍之　魚濕氣之來正可以潤其體而飲其渴極力數收尙恐不足安有舍之不取議其遠　故東南風至沿海諸荒山其中之水蒸氣即漸次失落漸進内地濕氣漸少而風亦術乾及其能越泰山主峯而往西北則已成乾燥之風矣是以東南沿海之區雨量較足農林事業尙易經營今年旱災雖如是之大而近州一帶尙慶豐年也反之則由泰山而西北雨水漸難旱災頻仍東南之風絕無輸運濕氣之希望矣故欲使泰山西北各平原之地雨量增加則由黃海而來之東南風實有最堪注意之價値也若山東東南諸山徧植森林旣足以增加所在地之雨量而東南海風吹入之時所帶濕氣不惟無漸行漸失之虞且可於行經之地逐漸增加與由墨西哥海灣及大西洋沿岸吹向美國中部之風其勢相同則西北平原雨量　受之影響亦當與美國中部相同是山東東南之森林不管爲引渡海風濕氣之橋楔之密筏也且以山東氣候論夏季東南風最多其影響於北五省之雨水實非淺鮮故欲增加中國北部之雨量供給農業上使用之水源勢非盡山東東南諸山實行造林不足以渡東南海風之濕氣而旱災終未有已也夫天予山東以土地山東不能完全利用之已負暴棄天物之罪况復聽其荒慶變爲減少雨量之主動力阻止海風之障礙物而造禍生　遺患劉封不更可罪耶然則轉禍爲福舍造林外實無妙術故吾對於山東東南部造林之希望尙不僅在供給木材利用人工調理河患之種種利益已也吾政府吾國民其亦特别注意乎山東無森林之實况及造林之必要旣略如上述他之四省亦復相同設北五省荒山盡植成林不惟增加森林所在地之雨量而冬季風向北風最多此由北而來之乾風經過林地之後必能吸取多量之濕氣以傳布他處怡如瑞典森林能增加其東部各國之雨水也否則由荒如故北風之乾慘亦如故旱災之來寗可止息故此次旱災吾雖不能謂全係無森林之所致然敢斷言日使有森林時間旱災必減萬不能如是之烈也西人有言文物興隆居民繁盛之景象不見於無森林之場所此言在中國爲最騐嘗思中國北部晋爲極繁盛之區今以水旱屢見之故竟有無人居住之處甚多此等敗落之狀殆與小亞細亞相同可不懼哉森林對於土壞水源有保守之能力有調護之效用文明先進各國知其然也故不惜以累萬金錢保護森林蓋土壞水源等爲國力民生之本保護森林即所以保護其天然之富源耳時至今日中國水旱之爲災不爲不多亦不爲不甚其仍醉夢如故苟且如故一捐一賑即爲了事耶抑將效法曾有經騐如美法德瑞士等國籌集巨欵爲長治久安之計以減輕再來之災難耶嗚呼今日之旱災已惹動全國注意矣中外團體曾已募捐救濟矣交通部决議修築路政以工代賑矣國道局成立將於直　山東修路以救濟災民矣各河工又皆提議修堤掘河矣此皆極良之政策亦皆與災民有莫大利益之政策也而吾對於救濟旱災之主張有三雖經念輕重有不同實認爲缺一不可第一爲救命救命無二法當速辦急賑以拯災民於饖餒待斃之餘第二爲救災即施行工賑以收養災民供給極籽以及時播種禁種耕牛以維持農力舉辦平雜以調劑緩急務使災區之原狀恢復災民之生活永續不至徒　金錢人力而尙不能救命到底也第三爲救旱蓋垂死之民命旣因急救而得生已成之大災亦因補救而得免痛定思痛醫病求原推其所以成災之故爲何推其所以使吾人悲痛驚個募捐勘賑者又爲何災之本在旱救災之衛亦當在旱旱之爲災旱之當救實吾人絕不可或忘亦不可再緩者也森林範圍古地最廣用人最多不僅爲根本救旱之要術實亦容納災民最多之事業北省荒山旣如是之多實不患無造林之區設利用之以作十年之計則將來之水旱可以減少慘苦之災民可不復重見而林産收入利益無窮尤足以裕國計而利民生順天應人興利除害其此之謂歟 
[雜評二]  
　　蘇官民間之兩事（訥）民與官恒視若仇敵者以官祗知爲官民亦祇知爲民也其實官與民同爲國家同辦地方之事宜以誠意相助而不宜以惡言相讐蓋官之所爲人民宜先加以詳察苟其所爲而確爲地方計則人民亦當盡心扶助之不得以其爲官之所爲不問是非而一以反對出之也人民之所要求官更宜加以考慮苟其所要求而確爲正當或出於不得已則官亦當竭力以代謀之不得以其非已分内事不問利害而一以推諉出之也官與民間能如是互相關切而地方事業有不舉者吾未之見今蘇財廳以彌補虧欠而請求議會通過省債滬商會因金融枯竭而請求官廳維持年關此二事有互相諒察互相維繁之必要將來結果如何亦足以見蘇官民間之關係也 
[公布欄]  
　　上海地方審判廳 
　　判决主文（民一庭）一件决定倪少亭與琢庭因租金糾葛聲請匪銷訴狀一案主文本件訴狀准予註銷聲請人共餘之請求駁回一件决定鄢伯生與周仰高固私收保險　涉訟聲請一案主文本件聲請駁回（民二庭）一件判决陸樹藩與嚴袁氏基地涉訟控訴一案主文原判除嚴袁氏佳屈南而白北至兩出路一條計地一釐五毫認爲嚴袁氏所有并訟費部分外撤銷係爭滴水地一釐九毫除靠嚴袁氏廚房東面自四至東劃去四毫歸嚴袁氏執有外其餘一釐五毫歸陸樹藩所有嚴袁氏在陸樹藩一釐五毫滴水地上建蓋之　　應即拆除窿樹藩應賠償嚴袁氏洋十二元陸樹藩在第一審共他反訴之請求及其他之控訴並嚴袁氏其他之附帶控訴均予　回陸樹藩對於租金之請求本審不予受理本審訟費歸兩造平均負擔一件决定玉錦文聲明窒礙一案主文本件窒礙之聲明照准一件决定謝慶福因　田　訟不服海門縣公　批示抗告一案主文本件抗告駁回抗告訟費歸抗告人負擔一件决定蘇風儀與張仲平因存欵糾葛抗告一案主文原命令撤銷本案應由昆山縣知事公署迅予繼續審理一件判决姜朱林興姜金准等基地滲訟控訴一案主文原判除駁回姜朱林對於姜四　請求部分外撤銷姜金龍應將造屋佔去姜朱林園地二毫拆歸交於姜朱林執管姜朱林其他之控訴駁回本案訟費歸姜金龍負擔牌示一件張湯氏呈爲團奮撥　請求備案由呈悉爾與夫弟張相尙旣經析　分居立有合同字據何至再有爭執如果張和尙　奮撥産　可遠同親族妥爲理處所請備案應毋庸議分撥據紙發還此批 
批示一件湯鳳旱狀請發局工作狀悉已於該民去年十二月二十三日狀内明白批示矣仰即運照此批一件耶豫根狀領賑簿由准領此批一件楊福生狀文欵洋由准交此批一件楊玉洪等狀請執行由狀悉候派吏執行此批一件張永生狀請執行由狀悉查本案業據張嚴氏提起控訴所請應從緩議此批一件汪沈氏狀交欵洋由准交此批以上一月六日 
[上海地方檢察廳]  
　　批示董任氏狀悉據訴爾女被陳福廠等勾引成姦致由本夫休退等情如果　實該被告等殊屬不合但當時黄連魁旣未親行告訴罪應勿論至追還飾物一層又屬民事範圍本廳未便受理此批孫崇高狀悉查此案前　爾當庭請求重辦今忽又狀請寛免顯係事後私和殊屬刁狡特斥此批夺徐氏狀悉旣據一再具訴姑准傳案訊奪此批　子曱已訊諭矣此批王才營狀悉案經迭次偵查因無確證已爲不起訴處分仰即知照此批劉山實狀悉本案業經審廳判决爾尙不知安度殊屬刁玩已極如再無端妄　本　絕不爾恕切切此批王建浦狀悉所稱究否屬實應　訊明再行核將所請吊銷傳票之處不能行此批王端夫狀悉仰候拘傳王建浦張二麻子到廳時一同來廳就訊此批俞受安狀悉准將蔣金水即江金時解送高等廳旅辦此批以上一月六日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[南溟息羽記（十五）] [  中實] 　　 
　　外交酬應之空前盛舉 
巴西在歐戰前版與雖廣國際地位尙居沃根廷國之後自此歐戰期中有第一流偉大人物白浦沙ＲuyBarbosa（見圖一）馬牙　IrineuMlachado諸氏建議參戰面商部美洲富强第一之沃根廷反退居第二位此可見外交作用之關係大局有出尋常意料外者處今之世外交酬應一端實與本國之生死存亡榮辱利害相關如在三載以前美國芝加谷某銀團首領遠游東亞過日本者彼都富豪咸以極盛大之讌　盡力招待自城市往私邸沿途布置無往不足表示日本美術上工業製造上之眞精神及抵中國舍官塲循例招待外各界人士對之頗形淡漠中國富豪又多採閉　主義甚不欲以我之所特長者顯示於人故此銀團首領自東亞返北美　一變其往日親華論調而轉以袒日甚可惜也 
一國之興衰榮瘁决非一二有所能獨力專任者以巴西論文明程度科學思想辦華精神與其國人之聰明才力絕無超越我中華民國之處惟其舉國一致之步驟與我中華逈不相侔此乃彼邦盛强之由我中華人民視之不可不内自省察也 
筆記 
[重逅記] [  紅蕉]  
　　王媽有螟蛉日大順者與其假母有穢行蕩無所業時來王媽處索錢以爲飲酒賭博之資王媽不加申斥反優容之日予以金任其浪蕩王媽儲金有限則取給於言貞言貞則向其母乞多寡一如其意無勿允諾由是大順益肆豪華如公予宿娼徴逐夜以繼日諸惡少瞰其多金咸來蟻附大順樂而不倦日走王媽索金不已繼覬言貞麗色意有所屬則屏跡勾欄博場日赴王媽處憨嬉　小兒言貞不察遂墮其計王媽復力繩大順之儀容爲不可及更日以游詞蕩語誘其墮志嗟夫靑年女子能有若干定力稍受濡染能不失足哉言貞初亦未嘗不躊躇逡巡羞赧而退然而禮防旣失家敎又乖遂飲鴆而不知自誤一度燕好終身之命運乃如大江之水東流而不可返矣珠胎旣懷乃乞醫士墮之藥猛身弱幾殞其身母方病嗽一慟　咯血數升不及半月而卒父亦悲憤成疾掛冠有京師歸稱病不仕杜門讀楞嚴金　之　心灰似枯炭矣又明年言貞來歸竹君轉輾得聞其徽行亦憤然猶恕其爲人所惑不咎其旣往開其自新之路言貞猶不悟必欲王媽偕來竹君勿許則婉轉嬌啼以求之竹君心慈竟聽之然而禍水發矣王媽旣來初又馴善逾二月大順假名來視其母陰欲與言貞相會言貞竟戀之大順來時　後園之僻户竹君方灌牡丹於其旁見一猧先踐花紛散嘆日好花乃爲此物所傷殆孽也嘆已淚籟籟下忽見大順鬼崇而入急返屋覷見之心如火熱悲愴莫可言喻從此逐王媽與言貞絕又不敢過事聲張以垂家門之令譽憤慟成　 
念一生多情乃遭此辱寗復有何天理 
劇談 
[霓裳新話] [  野驢] 　　 
某日我友仲謀自滙芳照相館挾綠化裝照片出上一路電車頭等車中先有一人在焉兒綠小影驚爲絕色怱怱問仲謀姓名住址而别次日寄至仲謀處詠綠化裝小影七律一章詩云月樣丰姿玉樣光何勞敷粉說何郎瀅波膩雪誇三艷散麝開蓮競十香水佩風裳留倩影雲鬤霧鬤鬭新妝嫩芽萌綠堪珍護好待他年壓衆芳署名顧伯良亦投贈什中一段韻史也 
餘稿咸已登諸各報章未登者苦於篇幅過長不及備載已請於新聲雜誌主人施濟羣於雜誌中特闢一欄零珠碎玉悉納其中他日彙而刋之綠郎之專集成矣綜綠登檯鬻藝未滿二載面藝事之精聲譽之隆實伶界中小可多得之人才我所更望於綠者學無止境技能與日俱進轉嗓之年守身如玉則不特南方旦角中首屈一指而北來諸旦角亦黯然無色矣綠其勉之哉 
P>五百篇特榷烟酒交換反對 
新聞拾遺 
[頑岳] [  幻夢]  
寗邑城東鍾某者楚人也世經商家富饒妻賈氏美而贒琴瑟雍雍伉儷極篶同里咸嘉嘆焉孰知月圓易缺氏忽厲疾纏身百藥罔效竟於日前辭此五濁世界而去鍾以琴耽瑟好之年竟抱别鵠離鸞之痛瞻對空幃無限凄感　丈人峯不知聽誰妄言謂女之死係婿謀害乃向官廳呈訴伊女賈氏身死不明請求伸雪提案訊究並請啓棺檢騐以明眞相云云官廳聞訊准飭移傳將來不知如何了結也 
[義賊] [  荊香]  
叉袋角某紗廠練習生某於日前被賊竊去衣服十餘件卽着該廠僱用之某包採偵查得二件舊衣於該廠某掃街司役家中床上總理以有犯規章卽將該司停歇並着其將衣服交還該司即大呼蒙寃此衣實非吾竊然以證據確在莫可申訴憤極回家即萌短見幸被人解救明日有賊手持當票至該廠自行投呈聲明此事實不與某掃街有關因係鄰親憐其寒冷故以此衣赠彼云 
小說 
[社會小說衆醉獨醒（二四○）] [  瞻廬] 　 
　　第三十八回登講壇侈談敎育訪吟朋僞託文明娘子見吟香上門來談話不曾安放着歹心惡意監視一層比從前鬆懈了許多郤又自言自語道怪不得現在年輕的都喜歡新派原來新派的行徑畢竟比衆不同像我女兒和小宋一對年輕男女在那一屋子裏談話料想没有甚麽好話說出郤偏是規規矩矩文文雅雅一句粗俗說話都不曾出口要是我在年輕時和這般的男子坐在一起兒其間使說不得了想到這　便自笑這番監視實在是無端多事多分是（想起自已比他人）只道他們有甚麽苟且行爲誰料新派男女的規矩要勝舊派百倍我也不用白操這番心思要知心腹事但聽口中言他們左不過咬文嚼字怎曾道出粗俗不堪的話然而編書的郤要穿挿幾句道娘子差矣越是咬文嚼字的人越是會說粗俗不堪的話並且說得淋漓盡致比着粗俗的人還要十倍利害只爲粗俗的人說那粗俗不堪的話開口出來人人可以懂得他們倒有些顧忌不好講個酣輰惟有這輩咬文嚼字的人他們肚裏有許多齷齪典故許多齷齪代名詞儘把那極猥褻的說話借着之乎者也發表出來在那不懂文理不識文字的人聽在耳朶裏畢竟莫名其妙只道是研究些時云子日討論些聖賢學問（文人惡習言之可慨）咬文嚼字的流弊直到這般地步從來物極必反無怪現在新文學的潮流洶湧澎湃一日千里借那白話的勢力專把舊文學裏面的許多齷齪典故齷齪代名詞洗滌一個凈盡果然有此一日這才算得是文學界裏的救世軍咧閒話剪斷單說翠娥和吟香的談話可是借着咬文嚼字說些粗俗不堪的話編書的也不用武斷小賓娘子以爲他們的說話又文明又規矩編書的姑信爲眞也算他們的說話又文明又規矩一天他們倆並坐在書室裏面套着文明的論調道那規矩的話兒驀聽得一棒𫔗聲在大門外鏜鏜的亂打兩人正自詫異待要出去問訊郤見小賓娘子喜洋洋的進來報告道翠兒眞是天大的喜事你也和你的夫壻一般在那洋學堂裏考中了頭名畢業生門前商貼着黃紙報單你快去瞧一瞧咧正是 
　　一棒𫔗聲登門報喜當局快心旁觀冷齒 
自由談之自由談 
[記昨日所見] [  鵑]  
　　自由談之自由談昨在西門左近見一酒樓櫃内立一長方之牌（俗稱靑龍牌）上有孹窠大字四日飛腸醉月竊訝其不倫知必飛觴醉月之誤也偶憶兒時觀羅通盤腸大戰一劇英勇慓悍至今印心目間意者羅通血戰旣罷又嘗飲於斯樓酒酣耳熱對明月飛腸作舞故乃有飛腸醉月之語耶思之失笑 
大昌烟公司徴文揭曉（丁等） 
[大小嬰孩牌香煙白話文] [  孫德生]  
　　諸位知道大昌公司爲什麽要把大小嬰孩拿來當作香烟招牌呢因爲大小嬰孩是人生最快樂最有希望的時代所以俗語說得好養小日日鮮孔夫子也說是後生可畏這大小嬰孩牌香烟是用頂好烟葉做成的所以香味比衆不同茶餘酒後吸了他可以提精神旅行家居吸了他可以解悶無論男女看見這種香烟招牌就可以引起自已的兒童發育思想蒙養敎育將來嬰孩漸長成人希望無窮其味正如大昌公司的大小嬰孩牌香烟的香味無窮了諸位快些買幾盒試試看 
 
 

Page 15

 
 
   
 
 

Page 16

 
 
常識 
常評 
[錢與命] [  覺]  
　　一錢如命謂錢等於命所以諷吝人也要錢不要命謂錢重於命所以諷貪人也上岸要錢落水要命謂命將死則要命命旣活則又要錢所以諷不知足之人也 
文官不要錢武官不要命謂文官固不當要錢武官固不當要命亦所以諷當時要錢之文官要命之武官也凡此諷語無一不发錢與命相提並論亦可見自古以來之人心風俗矣我以爲要錢人情也要命亦人情也獨怪今之武人政客已則要錢幾幾視人皆不要命甚至不恤民命不恤國命民與國均幾幾無命矣而彼之錢則决不能不要則不惟不情直無人心矣曾亦思民無命時國無命時彼之錢能保耶彼之命能保耶奈之何不悟 
公民常識 
[自治宜先辦商團] [  長風] 　　　　 
近來唱自治者主張先行裁兵固爲卓見然以今日之軍人按月給以軍餉衣食無缺尙不免騷擾地方若一旦遣散彼輩衣食所迫必與盜賊勾連貽害地方則可斷言且現在裁兵爲難而兵變時聞四鄕盜賊烽起以保護地方之責責諸警察恐亦難能自治非空言可踐必求人民先有自衛之能力故今欲求鄕里之安全及自治之實行有商團之必要焉理由及利益述如次（一）軍人警察應募而來其目的唯在餉銀且多非土著於地方自不生何種感情欲其保護地方殊不可靠商團以身家之關係必能保衛鄕里（二）地方有不測商團能保護之其效果勝於現今之軍人警 
察警備隊萬倍如光復時蘇州閶門兵變商團保護蘇城人民不遺餘力是也 
（三）大城市必多商店處今亂世爲商業之安全計商團之組織更爲必要（四）商團團員任期有限輪流充任並不妨礙職業（五）商團多係志願者投充有義務之性質旣無月飾經費不鉅易於籌措 
（六）商團係本地商人組織可無某派某系之關係則自不致爲人利用貽害人民 
（七）商團施以軍事訓練國家承平時拱衛鄕里有事時可應干城之選且可爲全國皆兵之預備（八）以商人充商團團員必多志願投充略具普通常識且係本地人必　奉公守法鄙見如是當世君子以爲如何竊謂時勢上商　有必要之趨勢盍起而提倡自治前途其有望乎 
經濟 
[敬告我國之有恒産者] [  徐長統]  
　　　有恒産者天災之爲害不常盜賊之偷竊有限所最可懼最難預防者厥惟不肖之千孫爲之傾敗耳若考其原由略有兩端其一嬌養子弟當産業興盛之時子弟爲大公子爲小老板對於游蕩邪僻等事毫不加以遏止對於經營治理等事毫不使之練習及至自已去世後子弟揮霍性成欲收歛則不得經營乏術欲謀生則不能只得坐吃山空一敗塗地矣其二壓制子弟當産業興盛之時深恐子弟耗費於是不使做一毫之主不給與一毫之錢並督以種種使由不使知之賤務則子弟毫無自由之樂自思轉不若貧家兒之安逸 
屢屢抱恨一旦家長去世則如初出籠之鳥狂飛不止一切最自由最快樂之事無所不爲矣所謂壓力愈甚反動力愈大者是也 
綜上兩端爲我國有産業者之通病不僅有害於家庭並且有害於社會大而言之實於國家進化上有莫大之影響也今述其補救方法於下願吾國之有恒産者一試行之可也一爲農或爲商者不可希冀子弟做官及其他分外之事二如務農者當以家長爲地主子弟爲佃户務商者當以家長爲店東子弟爲店夥非特不得有公子老板之享受並不宜有公子老板之稱呼三務農者子弟所得之收穫物除照例繳租外家長不必干涉務商者子弟所得薪金家長　不干涉外如子弟願經理分銷家長當照批發分撥彼所盈餘之利家長亦不可挪用四子弟之衣食住均聽其自已自由五如有水旱及其他天災等事家長須從寛補助六子弟須年滿二十歲後方可執行但未滿二十歲之前務農者須使學農務商者須使學商七子弟如不能盡責及有不正當之行爲時家長當盡力訓導至不得已時亦照地主之於佃户店東之於店夥之辦法處置之 
八家長至年老力衰不能治理時則　將産業爲子弟分析或畀與之或酌助公益 
九數年或十數年之後子弟確有不能盡責或其他不正當之行爲難期改悔者則可將産業散給貧民或親戚自已則稍留少許以終餘年如能實行上列九條則可得以下之六利一子弟知稼穡之艱難貿易之勞苦將來不致有揮霍浪費之弊害二子弟可增長閱歷熟練技能將來有改良發達之希望三天災旣有家長補救獲利又歸自已貯蓄則必奮勉從事不致失敗 
四子弟可以發揮自已能力不致爲家長所束縳五家長可減輕事務不致過於勞頓六醫以祖傳爲貴士以世代書香爲榮爲農爲商者旣均各由祖傳則於發明之事必較易而我國之農商業於進步上不無小補（未蓋章）按欲求農商業之進步尙當使子弟受高等之敎育俾有世界之眼光而定改良之計畫則不特可以保守而兼可進取矣然而工業不興農商均未易進步此國民所不可不知也　漸註 
 
[男女的戀愛果然是罪惡的麽] [  應鵬] 互算人格 
衛生 
[保赤散之利弊] [  無事小神仙]  
　　京都雅觀齋薛家秘製之保赤萬應散銷行數百年膾炙人口謂可以治嬰兒百病本外埠咸紛紛購藏或餽諸親友以備嬰兒不時之需則其銷數之多可以知之矣或謂此藥雜有巴豆粉少許性極猛烈要係霸術而非王道彼篤信之者大率耳食盲從絕無意識云茲就鄙人經殮所及曁專精兒科者言知用此藥以治急驚治熱痰而其症爲實症者則其效如神確爲兒科良藥若投之於慢驚寒痰虚弱之嬰兒是不啻酖毒其斃命可立待已蓋其藥品之配合彼雖家傳秘寳局外人無從問津而藥性之偏於凉偏於攻萬無通治百病之理此吾所敢斷定也所願撫育嬰兒者設遇驚癎痰喘等症須請兒科專家診視其爲急爲慢爲熱爲寒爲實爲虚相度情形對症下藥保赤散可用則用切勿以爲能治百病而擅用之　則一經誤服後悔莫及可不愼歟（乙種酬） 
家庭常識 
[本身主婚與父母主婚之利弊] [  無爲] 　　　　 
當此過渡時期婚姻本無盡善盡美之法有如本身主婚與父母主婚兩事爲新舊兩派爭論之燒點其實各有所利亦各有所弊未可執一而論也 
今之主持父母主婚說者以爲習慣上已成爲風氣不必見異思遷且父母之見解閱歷總較子女爲高出一籌即以世界先進各國而論子女完全取得自由之權不歸父母所保護干涉亦有年齡之限度况又有子女結婚不得父母同意父母可取消其承受遺産之權利故本身主婚之說不能成立 
而主持本身主婚这說者則以爲婚姻之事關係子女各人之終身幸福父母之意思未必盡合於子女之意思其有子女所不願者而父母强合之其有子女所甚願者而父母强離之則子女終身之幸福旣不免受其侵害而父母子女間同之趨勢而已由前之說係慮及子女之選擇不精由後之說係慮及父母之干涉太過余以爲本身主婚之弊不專在選擇不精而假借自由結婚之名義以縱肉慾　乃爲必有之事是則道德名譽兩受損失矣父母主婚之弊不專在干涉太過而犧牲子女畢生之幸福以攀附顯要者亦是必有之事是則廉恥倫理亦兩受損失矣總之世界之潮流之所推演父母主婚之事實終有不成問題之一日蓋兩利相權則取其重兩害相權則取其輕本身主婚之事實但使個人之道德略有進步卽爲弊少而利多此可决定將來婚姻之事必出於本身自主之一途者也（乙種酬） 
日用常識 
[一掌經之使用法] [  楊方]  
　　凡司類之物相聚或同樣之事相續吾人遇之必加以計算之方法者也古時每以手指爲運算之工具左手大指定數之基位爲一遞加食指中指無名指小指爲二三四五作一頓再加右手之大指爲六遞加食指中指無名指小指爲七八九十又作一頓蓋今日各機關各團體每逢五週十週等舉行極盛之紀念者猶有先民之遺風焉故利用手指運算之方法實爲算學界之始祖也晚近以來惟賴筆算珠算爲運算之要具而手指之用法遂没焉無聞珠不知手指之用法降至今日亦有莫大之用途惜也吾人忍之而已嘗見婦女老幼提筐入小菜塲而購物也物價若干維聽賣客之口頭斷定是付其間或討虚價或屬算錯而購者不自知也且有自已不知該物之實價究屬幾何而胸無成竹向賣客强欲減價又被賣客之譏笑横責無以應之由此觀之此種困難乃不知運算之方法有以致之若用一掌經之運算法可救其弊焉法用左手五指（購物時右手必提筐故以左手爲便）應用算學上倍數比例之公式代入斤量　會而成 
代十六兩（斤）２５６文 
代八兩１２８文代四兩６４文 
代二兩３２文 
代一兩１６文 
代入法大指代一兩　　十六文　　　食指代二兩　　三十二文　　　中指代四兩　　六十四文　　　無名指代八兩　一百二十八文　　　小指代十六兩（斤）二百五十六文就上面公式可利用之而運算矣穀有人購鮮魚十二兩每兩十六文解法有二（甲）加法先以錢數配入兩數則得左表之價値今有鮮魚十二兩分作二部計算以無名指八兩爲一百二十八文再加中指四兩爲六十四文將兩數相加適得十二兩錢數相加則得一百　十二文而十二兩之鮮魚即知其爲一百九十二文矣（乙）減法先以小指十六兩爲二百五十六文減去中指四兩爲六十四文將兩數相減適得十二兩錢數相減則亦得一百九十二文矣以上二法實殊途而同軌其應用之時視其地位而施也（乙種酬） 
道德叢話 
[西方格言（八五）] [  謝介子]  
　　置諺塵甫附君足所購售宜速（英吉利諺）夫之不才猶家之無屋（葡萄牙與西班牙諺）愚婦徴於其服（英吉利諺）晴天之友與風倶變（西班牙與葡萄牙諺）爲羣衆謀幸福之運動爲最佳（郝金生）（Hutehinson）不測之變爲擾攘之雙親（吉朋）（Gibbon）賢者盡思其所言愚者盡言其所思（英吉利諺）富而辱不若貧而榮（荷蘭諺）貧者均見視若愚人（英吉利諺）若醫生遲遲始施最當之診斷則病者亦旣死矣（德意志諺） 
 
