# 1881 - 209 - 4902967

 

Page 1

 
 
[論詳詢電報善法]  
　　中國之於電線一事亦旣舉行矣由京都以至上海繪圖計里逐段建造將次可以成功有總局有分局任其事者更不乏人旣電線學徒亦足以出其平日之所學以襄助其事似乎計畫早已周詳佈置業經停妥矣而昨報載美國新聞紙言中國發電報至駐美欽使處　傳諭在美國學堂讀書之華人將如何傳遞電報之法逐細詳言是又何為也哉夫事已垂成始求良法則是先時之創造為太鹵莽矣中國豈至若是若以為事必求精問不遺遠則亦何時不可問而必鄭重其事傳電線於華盛頓而重煩欽使為之傳諭也若以為以此考該學徒等之學問則亦何必切切求電線之一端且旣使電報之法偶焉能言又安可遂信其無所不知也者然則此一問也不幾莫名其故乎不知電線之法創自泰西而泰西各國雖或亦有言語文字絕不相同之處而其電報所用則皆係羅馬文字羅馬為泰西各國文學之祖故各國皆宗之字母僅二十六字而其拼法則千變萬化各國皆由此二十六字母變化成章旣或拼法有所不同而其原則一故泰西之電報傳遞各國無不可通　電報中所用不過　畫旣　字母但得字母通曉旣無不可通之處而中國則不然如曰用泰西之法則亦用泰西之字其事殊屬不便如欲用中國之字則字繁而難舉斷非電報所宜司其事者或擬摘錄語言無論句之長短皆編成字號旣以號數送入電線中而按號稽薄集而成文是亦一簡便之法苐號數太多語言難盡號數太多則或至幾百幾萬幾千字數仍苦其繁語言難盡則不免掛一漏萬設有一句為編號中所無者則無所施其技矣且所編之語多係現成之句而事情萬變更恐差以毫釐失之千里則編號之法亦恐難行此所以殷殷焉必欲詢諸外洋學徒以求善法也雖然外洋學徒所學者仍屬泰西文字則旣有善法亦不過仍以羅馬文字通之於中國而已竊以為泰西有字母中國何　無字母康熙字典附以等韵一書求字母者其法已備於是書第中國僅以此為反切小學之用不能神而明之則亦忽而視之耳蒙嘗究心於此苦等韵攝法其首皆有陰陽兩音其實陰陽兩音不妨合而為一陰從陽悟陽從陰求陰陽二音合而為一則省一音乃取等韵攝法變而通之等韻之四字為句者易以三字為句再刪其複於三十三字母內分作直圖每圖廿一字取其便讀而喉舌唇齒諸音皆折衷於等韻字必求其音之準然後取三十三字母分為四行為一拍每行或九字或十字或五字為二拍每字廿一字直圖為三拍再以陰陽上去入五音為四拍凡四拍而一字成其用無窮其捷無比此旣古人空谷傳聲之法也若以此法通於電報當必無掛一漏萬之慮　無號數太繁之慮假如欲遞信調兵三千帶　四尊赴鎮江則電報中旣以　　　　　　　　　　　等碼字傳去自然一　了然字數之多寡句語之長短皆可以此伸縮用之無盡取之不竭惟有有音無字之處斷無有字無音之處此中國字母可以通於電報之明驗也夫中國字母未嘗遜於泰西泰西旣以字母為電報中國何嘗不可行之第古法失傳已久初無人焉詳而求之則亦忽略置之當此時電線業將裝成中國必宜我有我法則曷不求一精於此道者預將三十三字母中所有變化之字皆書成碼字籍而記之不過數月之間而其效已可操券而得矣不然旣問諸外洋學徒恐亦別無良法也耳 
[中美換約] ○中美兩國新換和約前已列報兹聞所換之約已在北京互易想從此中美之交固於鞶石矣 
[巡察領事] ○駐華京之德國使臣聞日內卽須巡歷各處稽查分駐中國各口之德領事不日卽將啓行是亦古時繍衣持斧按察吏治之遺意也德國之於外務亦可謂慎重周詳矣 
[會匪滋事] ○南昌所　之靖安縣離省陸路僅百二十里其間風氣素悍時有結盟聯會各立名目以相欺誑雖每次滋事後官必駢戮多人以垂戒然不久又若　之也猶憶同治季年該縣匪人有破城戕官事隨由大憲派營剿辦計獲五十餘名盡斬於市方以為似此火烈或司氶靖萑苻乃上月中旬又聞有會匪蠢動幸地方官先有所聞一面會營戒嚴一面遣紳解散然仍肆擾幾及縣城以致閉關者兩日匪等見設備甚密又經紳耆開導始各相率散去頃悉已通　到省大憲卽　令務獲首犯解辦云 
[章江氣候] ○江垣自入伏以來天氣炎熱異常幸間日必有風暴一次藉以稍退酷暑乃自上　七七或雲陣已排而雨帥不至熏蒸益甚迨本月初一午始大雨滂沱詹溜如瀑頃刻間街市水勢洶洶約兩時久方止乍覺涼風習習殊有秋意也 
[學生將歸] ○挑選幼童出洋肄業之舉自同治間奏定章程逐起派員帶往美國哈富地方學藝迄今尚未滿原定年限其中能深造者固不乏人然因德性未定學無成就者亦復不少未免虛靡薪水去歲經區總辦在總理衙門投遞條陳亦及此事以為立法未善難期實效而駐美國之陳星使亦擬裁撤此局兹有來自京都者稱此事已於五月間由總理衙門與通商大臣商定以現當洋務需人之際議卽將諸生儘數撤回仍又局員管帶歸國察其技能量予差使已經總理衙門奏奉　諭旨依議大約今歲冬初皆可回華矣 
[客官過鄂] ○新授福建台灣道劉觀察於六月二十五日由京抵鄂卽赴兩院稟見並聞指日先回湖南省墓冉赴新任調補四川按察使鹿廉訪六月二十日由福建到鄂貴州候補道陳昌運亦六月二十二日過鄂赴京本省新選武昌府遺缺知府慶勳於六月二十六日抵省稟到 
[編戶辛勞] ○蘇護撫譚中丞莅任以來重編保甲大旨以蘇地五方雜處最易藏奸故於烟館賭館尤必澈底清查一有形跡可疑或則驅逐或則懲辦不少寬貸又恐委員虛應故事視為具文因特分別各叚每叚各派委員一名司事一名由府署撥給書差各兩名日給薪水每日編察以五十戶為率每戶人數多寡有無吸烟逐一註明如有烟膏土店須得左右兩隣出具並不私開烟燈切結方給門牌委員曁司事書差等自已牌至申刻赤日炎天揮汗如雨沿門挨戶逐細編查不敢稍有疎忽想此次編查事竣承此役者必當記功獎敘以慰賢勞也　 
 
 

Page 2

 
 
[伶人違禁] ○前報蘇郡京班戲園創為清唱清串之戲經府憲曁吳縣飭差於戲園粘貼告示諭以　國制未除不得違例開演當時停止乃未及數日各伶復將戲園攺作茶園仍以不着行頭不開花臉不鳴　鼓居然掛牌於初四日减價開台是日開演觀者寥寥所得錢文不及十分之一始終不敷開銷至初五日為縣署聞之以該伶不遵禁令屢屢違制立傳該班到署聞須懲辦以示炯戒云 
[巧賣悶香] ○賊中有所謂聞香　人一嗅人鼻中便四肢癱軟口不能言雖壯夫亦　沉醉聽其胠篋而去揚州舊城落星街有李姓者以隨宦致富善自韜晦人鮮知具有多金前日旁晚忽有一丐乞食於門手携蚊煙數條云得自某烟店願售數文李遂買之丐存其一云夜間自用李子又施飯一盌丐欣然感謝去李於晚　納涼　點蚊烟於室中子媳皆點遂皆酣眠李所居冷街僻巷隣人甚少初更後忽聞屋角有人直下入室挑燈視之卽丐正欲呼問口不能言身不能動聽其開門放衆魚貫而入傾筐倒箧席卷而空在燈下細擇貴重衣服并金銀首飾一切用布包札從容特甚李一家　目相視滿面淚流地上未點之煙賊亦點着以助其虐李媳素黠其臥處逼近馬桶將身體極力騰挪用盡全力左足踢翻馬桶尿糞徧　　氣冲溢賊亦掩鼻大笑云遲了夠了携包而去李家皆醒婦女鳴鑼男子持械追逐甫出門為空箱所絆轉致跌傷忍痛扶回隣人聞鑼疑火　桶帶水而至及知其故反大詬而去李懊喪欲死計所失甚多特未知會開單報案耳噫賊之智術原属無窮然似此用悶香之法誠狡極矣 
[急救砒毒] ○江都某生先富後貧有心向善而力不及因徧求秘方良藥藉以濟世其所積靈騐秘方約有數千為騐方新編所未　擬刻騐方續編力不逮也上月二十五日未刻新城彌陀巷有韓姓者以賣絨綫為業子歲隨人作僕繼娶所生一女今十六歲稍有姿而甚不安分時譖其兄於母木本虐遇前子聞大怒白於韓欲　子死地子無以自白遂於生母質舅氏藥店內竊得砒霜若干回家服下拈筆自盡死由以白其冤未數行毒作　　不止口部言痛隣有阮姓者見其狀知為服砒霜奔於生求解法生聞旣至一藥而解大毒全除其法蓋用防風研末一兩凉水一大盂調服一　一吐旣愈井謂服砒太多或越時較久加倍照服無不有騐云 
[賭風甚盛] ○呂宋白鴿票向　行於香港上海漢口一隅在一二年前上尚不知有此票自去年來始有買之者特未聞有中彩故買者亦少迨去冬公泰洋行某君內眷與　姓內眷合買大票半張得中頭彩自此今春至夏此數月內票得暢銷除先懸牌售賣之太古仁與和順等外現又添設許多　米廠至洋街捕房不過六七百步已共有一十六家更有正街及巷內與米廠之上街並附於洋行內者大約竟有五天祥洋行某君得中八千元七月分　順庄　某豬行劈半及漢陽壽昌當鋪某君半紙共合全張又中二彩八千元聞豬行某君前日大設筵在會館請客初意欲演戲酬神嗣因　　制　　清音打唱因是西歷八月分之票買者愈多似此日盛一日正不知伊於胡底然通盤籌算究竟得者少而失者多不圖於烟土外近又增一漏扈也 
[因疑自盡] ○寍城小梁街有王姓婦初作賣笑生涯今年攺轍所生一女年已及笄憑媒配西鄉新莊唐姓子言明入贅尚未成婚而壻已居婦家性甚迂執勤　懷疑本月初二傍晚在門外納涼有好事者召花鼓腳色唱戲所唱情節適與王婦　仿佛唐聽之初步介意繼被旁人引以相戲遂致懷疑忽忽入內欲　問王婦適婦已寢唐躑躕中庭竟夜不眠次早王婦因事外出唐遂購洋烟吞之向王女揖而言曰我已害汝終身矣女不解所謂　見其高臥床上　喉間格格有聲諦視之已面無人色知係吞咽急喚婦歸與之灌救已無及矣地保為通知屍親其祖母及胞姊欲赴縣控告經人調處許以厚殮又延僧遵超度事始寢息彼為戲言者其孽豈淺鮮哉 
[私和命案] ○寍波京鄉湖　　甲乙兩家俱張姓皆出洋捕魚為業甲稱小康而妻甚潑悍乙則貧苦而妻復懦弱平日巳相形見遜今日甲甲失鴨婦疑乙婦行竊登門大罵乙婦與之理論甲婦竟糾女　多人助勢乙婦恐受欺亦召兄弟輩防護始而口角繼至門歐甲婦之兄以木棍亂擊適中乙婦要害當旣倒地而死兇手思遁為乙處扭住交保迨地保入城報官甲家已央人調處願出洋六百元求和乙亦允旣求官免騐云 
[皖垣瑣聞] ○皖垣東門外某　藥農兼販竹木家頗裕其女嫁某乙之子乙家固貧肩挑糊口前歲乙子亡家惟六旬老翁三十餘孀婦及十三齡幼孫而已甲助其殮費旣勸乙曰親翁衰矣何能活三口盍為我女計再醮則可並存女聞言以死自矢乙曰家無隔宿糧令愛行止亦不能阻聽其意可　也甲無奈不　而退乙心疾之慰媳曰爾交欺人太甚幸爾能明大義尚堅心守節毋貽門戶　生縱茹苦歿且為神鬼欽矣媳答曰阿翁勿慮兒甯凍餓斃決不負泉下人也於是翁媳力作苦度未幾漸不能給親友鄰里咸周之而甲漠然不問眾言於甲曰乙家屢斷炊煢煢無靠若處少一牧牛童盍喚外孫承　俾得工以資薪米　云是當遵命但須言明一切乃議定每年工錢四千文其餘悉照雇工情形今正乙令孫往甲為取名元喜以畜牛數頭屬之其相待一如所議近日孫牽大小水牛三頭黃牛一頭出棚放行至城垣邊二牛下河孫騎一牛喝餘牛上岸詎坐下牛亦奔入河將孫拋落水內遂淹死甲至河畔但見牛不見人集人打撈得之屍已浮腫乙翁媳聞耗奔至慘戚萬狀乙謂甲往事已大悖情理今又絕我後　决不干休親友等令甲與乙洋一百元間為外孫殮埋齊醮甲初不允後迫於眾論不得已而從之事亦寢息夫甲之無良固不足道乃蒼蒼　亦為節婦斬後　第曰父也填只不諒人只哉（楚人某甲年三十餘在皖南某縣署當長隨為人勤謹近日乞假回鄉先由署進省與一鄉友約伴同歸友云今楚省每洋一元大概易錢一千一百有奇紋銀一兩兌錢一千五百餘甲思皖垣洋每元可兌厘錢一千二百八九十文　弗將洋在皖易錢搭輪前去免致吃虧　至西門外錢舖兌換講定每元兌九五厘錢一千二百八十五文兌洋四十二元舖夥問其錢作何　　答稱欲買蒲包繩索捆作四包挑至洋棚搭輪船舖中卽嘱小夥為買包繩將錢五十三千捆好時舖外有兩挑夫停籮担歇息遽向甲云　　挑至洋棚每担向係力錢六十文甲聞其插言疑係該舖常挑之夫舖中則以為甲帶來之人彼此　認各不　問舖夥卽將錢包交　甲　　兩夫各挑二包而去同行至南門一夫歇担路傍稱爾等先走我卽至甲押一挑夫而行旣至洋棚會晤鄉友將兩錢包放下甲問此挑夫後担何尚不至答稱我亦在此况有店可尋何慮為甲信之夫將籮担等聚置一處向甲友乞得紙煤吸烟自往覔火詎一去杳然而後担久不見到甲心十分慌急托其鄉友照料錢包沿途追尋直至錢舖一無所見問之該舖答稱挑夫原爾帶來又爾自己押去我等未與答話本不相　　舖何涉甲在店吵鬧不休隣眾出為排解羣謂此實挑夫之計甲無如何沮喪而返　皖垣五月間城隍神會向稱慹鬧執事彌盛民間花　無算廟中進項甚鉅神誕在五月望日廟祝會首每於十四日設供敬祝自五月十四起至二十八日止書圖數個置神案上焚香拈取以定出會之期今歲是時尚在　國制百日之內故惟臨期齊供而會事未敢舉行比百日日滿廟祝等央人　 
 
 

Page 3

 
 
求　官長稱出會可止瘟疫地方官俯順輿情准其所請隨擇於七月初七八兩日出會居民聞知咸敬備焚香設祭兾迓神庥矣 
[開局施醫示] ○補用府直隸州調補江蘇松江府上海縣正堂莫為出示曉論事據鄉約施醫局　董王宗壽鄭官應周昌熾朱徵鎔李朝覲顧壽松沈　王恩溥沈嵩齡湯桂彰張韋承稟稱歷年夏日在老北門外大馬路保安司徒廟設局施醫其費向由職等　勸並有藥業董事毛涵之顧銘之楊泰來許復榮周增　徐文植王樹鶴等　捐藥料茲擇於六月初八日開局　醫期逢雙日午前貧病給藥並送　暑等藥其有　病勢難就醫准報局往治並雇夫收拾沿街傾棄粥飯恐有無知之徒借端滋擾環求曉諭等情到縣據此除批示外合行出示曉諭為此示仰諸色人等知悉知有無知之徒藉端滋　許該董等指明稟究决不寬貸各宜凛遵毋達特示 
　　右將憲諭錄登以冀貧病共曉患可速痊兹　送診給藥之外遇有病劇有報局赴醫車力輿金分文不取並給藥票此真痛　相關者也其一切經費向無恒欵全　樂善諸君子解　資助待收局後卽將捐戶細數及給藥等概行登報以供衆覧伏乞仁人　躍接捐善功更廣至天道好遠救人自救可無須贅及也[  本館附識]  
[惠及旅人] ○每見客居作夥及帮工男女人等患病沈重主人欲令回家而路途遙遠急切又無可遷移情實堪憫陳與昌主人慮及于此願以空房末經招租者暫行借住其飲食及醫藥服侍等費仍由本人自為料理是亦可見主人好善之心無微不至矣亟為錄報如有前項病人請向三馬路陳與昌商酌可也 
[火災慘酷] ○前晚十一點鐘時外虹橋北　東首老街上失慎該處係東西街計燒去朝南市樓房十幢朝北市樓房七幢查由黃性荳腐店起火該店為寍波人黃阿狗所開黃阿狗所開黃阿狗於前月十九日身故其母及其岳母俱從寍城到申理喪尚未回　住於店樓其起火綠由係遺火入樓梯下柴薪中燒起故先燒斷樓梯其時合家盡在樓上致黃阿狗之母妻子女岳母及徒共男女六人一同燒斃祗一十七歲之長子驚醒　從樓窗跳出得生該姓新喪之餘繼以回綠一門幾致絕減何遭禍若是之慘　當時各處水龍聞警馳救幸虹橋　起水尚使兼之出弄卽順泰碼頭各水龍易於為力是以卽能得手也又昨下午四點鐘聞英捕房鳴警鐘係報一下當以為虹口又有火災旋探知實非失慎因虹口捕房修理電源帶動電機英捕房英捕房忽見機發疑為警信故爾聲鐘旋知其故隨卽停聲也居人諒多誤會者愛附述之 
[限令交人] ○王錦元所控拐女案昨晨翁太守臨法捕房時復提陳三陳八及陳程氏研詰狡展如前太守復喝將陳程氏堂頰四十下限其三日內通信前夫速將該孩交出到期不交定子嚴比并着陳程氏交保出外與陳三之妻一同料理云 
[賴供掌頰] ○花煙館妓李張氏控摀各掌頰二十下均着交保限三天投案供明李張氏女賣於何處以便關提屆期如仍狡展定予重辦 
[核斷身價] ○前有湖北妓女蘇大實投英公堂喊冤稱摀阻從良求斷旋摀婦張賴氏扭應交翰至法公堂訴稱具女金鳳被應誘匿宋經歸併英公堂辦理均已列報　悉陳太守於前日晚堂庭訊據妓供姓蘇名大實由交母價賣與張賴氏改名張金鳳其時年祇九歲惟知父母得價銀十餘兩十四歲時摀令接客今十九歲五六年間約共賺洋二三千元現欲委身應姓客摀母不允反加毆辱為此求恩超拔應供與妓相識　及二年夥元今該妓情願從我我無妻室故亦情願奈我係生意中人若出重價實屬無力云該摀張頼氏供金鳳係自幼領來撫養　圖贅壻為日後之靠尚求恩斷太守問妓有無衣筋帶出答稱身穿常服頭上梳辮並無衣筋携帶又問應娶妓僃洋幾何答稱四十元太守諭該摀旣稱自幼領女欲為贅壻不應使之為娼旣經為娼則從良惟其所願豈容霸阻隨斷令應　身價洋百元繳案發給卽行領女云 
[控竊鉛字] ○開同治印書館之西洋人在林投英公堂控稱被金裕順印字店夥鄭樹林竊去鉛字報捕起到原　鉛字一包我之鉛字均有記認所失約值洋二百元今起到無幾又聞開福隆印子鋪之潘瑞賢家亦有我之鉛字報捕起到二包今一拼傅案請究鄭供在金裕盛幫夥前會向西洋人在林之胞弟守得　借用鉛字一個又借用鉛字一行並東人與在林合做生意拆股時分　生財有遺存鉛字數個從未行竊潘　四年前有　　人劉正福盤頂其同鄉人金姓之通順印字舖轉盤與我改開福隆排號此事金姓可証况此種鉛字　上甚多儘可置辦並無分別如何平空誣我行竊守得納供鄭來借用鉛字一個是實然未借一行太守隨筋差協捕同潘先問金姓　無　頂店業情事旋據查明覆稱金固有店業　與劉姓惟不知劉轉盤與潘某太守商之賈副領事筋鄭潘二人均交保俟禮拜五令鄭邀同金裕順東人晋臺 
[索欠被傷] ○潮州人翁阿隆翁阿保同投英公堂稟稱開設烟館度日被吉阿順積欠烟資一千四百文　索無着昨又向索吉　紏人扭我等至茶館毆打致我等頭面均傷是以將伊交捕求為懲辦茶館夥供伊等爭毆打壞肆中物伴約值錢五六千文開帳呈閲　恩斷償吉供欠錢是實但翁先毆我與論又一味持蠻以致爭鬥鄭甫，桂朱阿四李福順同供係吉之友人僅為解勸未會逞兇陳太守驗得原告受傷属實斷罰吉洋二元鄭朱李三人各罰一元以三元賠價茶館二元給翁等養傷完結 
[敬步三十六峯館主見贈元韵卽請郢正] ○爭得森森千丈栽投閑祗合避塵埃十年相契三生幸七步全窺八斗才滄海會經囊內括瓊花故向筆端開他時若顧衡門下野徑還須一掃苔[  松華舘主求定草]  
[辛已六月三十日風雨大作賦此以誌] ○觸動飛廉怒　天力有餘四圖山挂瀑一鑑水翻魚鳥鹊驚巢覆鮫，龍困氣舒江湖名利險不及武陵漁　雲勢排山勢天低咫尺威狂風驅石走急雨挾煙飛海倒珠傾屋林號葉打扉登樓江上望不見片帆歸　　六峯館主二梅稿 
[題柳樓臺贈倉山舊主並請賦秋生同政] ○幾枝楊柳好一角　樓臺月影疎簾漾歌聲隔院催其人　吏穩有句　仙才久識新居勝偏　訪戴來　妙喻　空意窺圖雅趣多好將詞客句合倩女郎歌仙樂雲中拂香車檻外過騷人游　處隨地自吟窝[  華舘主人稿]  
[煙窗談萃大著告成卽次原韻贈瘦鹤詞人　○不負燈窗歲月過著書健筆疾如梭放開隻眼知音少莫遂初感慨多嬉笑偶然聊寄託牢愁籍此好消磨可憐絕代佳人格日暮猶將補薛羅　披沙七載費搜尋豈為傷時怨恨深俗子逢偏遭白眼高人性不識黃金廬中隱逸無由見海內文章共賞音寄語煙窗老居士未會覿面却知心 
[變華仙舘主人稿 
[七夕偶成] ○巧為拙之奴天道殊顛倒疑賣久不明抑　在懷抱特問彼蒼穹與我一叅考若云巧可乞乞　皆奇妙如何鈍質人乞　 
 
 
] ] 

Page 4

 
 
之亦無效我亦拙如　生平無所好瓜果設中庭瓣香　申　人言能者勞我心常草草人言拙者安我也本不巧幾回易寒暑風塵徒擾擾我無弟和兄我兒猶繈褓有友賦遠行握手長安道祝罷　炬殘爐香煙猶燒獨步　砌前蟋蟀鳴聲小舉頭看明月清光何皎皎[  張星甫草]  
[七夕感懷] ○竹影搖　草帶烟燭花微燼小窗前宮中空有三生約天上曾無百歲綠結習未能除綺語閒情久已證枯禪相思不似雙星苦隔別何妨又一年[  小香外史待删稿]  
[六月分發人員驗看名單] ○籌餉例掣簽分發　郎中　趙詒書福建○籌餉例指　分發　道　吳實林江西四川黃嗣東湖北陝西　知府　呂佐之湖北浙江　同知　陳文璣湖南浙江張承熊陝西陝西山西知府升銜賴恩銓廣東福建丁廷　江蘇浙江秦光簡江蘇浙江焦先第山西雲南　通判　程世榮順天山西李樹潘山東東河李登漢貴州雲南陳桂浙江湖北　鑒運可運判　沈三成江蘇浙江倪澐浙江江兩淮　知縣　兼襲雲騎尉杜家楨山東直隸江先立江西四川同知升銜鄭續祖山西山東桑杰順天湖南　鑒大使　錫齡廂白浙江布政司經歷　王元洤江蘇湖北　鑒運司經歷　沈傅鎔浙江兩淮　府經歷　趙永昌山西陝西寗清選山西陝西劉景林湖南山西黃鎭江蘇浙江布理問銜孫學會貴州陝西趙廷變浙江湖北　縣丞　楊立山西四川黃承詔湖南浙江顏峻德湖南浙江陳誥江蘇浙江任金鎔江蘇浙江　有光安徽四川吳雲藻浙江東河王炳南陝西甘肅何　四川陝西　縣主簿　翁錫齡福建浙江　州吏目　張繼方江蘇甘肅　道庫大使　金文輝浙江湖北　鑒巡檢　唐濟楨湖南兩淮　巡檢　李兆庚湖南湖北李世溥湖南湖北陳森浙江湖北郭燦童河南湖北朱炳元浙江山西李道根四川湖北劉雲　東浙江　從九品　沈守正浙江山西徐崇葉江蘇湖北高崇恩順天山西　閳宮　龔葆瑋福建東河孫琦河南東河秦以熙江蘇東河　典史　程葆棟安徽湖北管秉烜江蘇湖北李青雲江西湖北張承錫江蘇浙江方傅宗安徽甘肅曹汝霖江西四川方奎元安徽浙江　未入流　高銘殿貴州四川蔡明浚江蘇山西○截取掣　分發　同知　鐘大鈞福建○勞績掣　分發　直隸州知州四　銜但祖蔭湖北○勞績　省分發　同知直隸州知州　花翎龔運光四川雲南藍翎潘鑄仁雲南貴州　知縣　同知銜趙聲心奉天直隸張東垣四川湖北　府經歷　兪家麒浙江奉天李均江蘇貴州　巡檢　六品頂戴郝恩　直隸吉林　從九品　趙佩光直隸奉天談炳　湖南甘肅○議敘指省分發　從九品　高子裔安徽湖北○孝廉方正掣　分發　知縣　張莘直隸　從九品　溫士俊山西 
[光緒七年六月二十八日京報全錄]  
　　宮門抄　發抄　　五道○江督劉　奏擬請暫停分發監務人員摺子○又　奏請調武員差遺夾片○又　奏驗　楊莊舊黃河要工綠由夾片○　督黎　奏同知員缺仍請以先儘補用摺子○直督李　奏酌議章程分別奏咨立案摺子○新授點撫斬　奏請　賞　片○直督李　奏香明仍請照原保給獎片○皖撫裕　奏甄別知縣片○六月二十八日　藩院變儀衛光綠寺八旗兩翼值日無引　見○睿王等搜檢完竣覆　命○崇動　司　查覆　命○耀年假滿請　安○記名總兵王正和謝　恩○召見軍機○發抄　岑毓英奏請將妄娶有夫之婦之署平越州學正訓　金重光革職奉　旨着照所請該郭知道欽此○又川督丁實楨建昌遵唐烱捐修烏江河橋工奉　旨知道了欽此○又興義令林品南　　綏陽令　　旨知道了欽此○李鴻章奏同知張振棨等期滿甄別奉　旨吏部知道欽此○李明　奏候補守趙環署岳州守奉　旨知道了欽此　○○頭品頂戴兩江總督管理兩淮監政臣劉坤一跪　奏為兩淮監　候補人員過多擬請循案暫停分發以咨蔬通而期整頓恭摺仰祈　　鑒　　　登明選　官　所由　報員　名　流品因之混淆　淮鑒掣運判兩項以及大使經歷知事巡檢四班領照到省者共計八百餘人實為從來所未有綜　監掣祗兩缺運判祇三缺大使等共祗二十九缺缺分之少加此而人　之多如彼不特序　無期卽委者得差亦非易易現在　例雖停而從前已捐分發者不一而足各捐生急思及時自效絡繹而來新到之員旬日　牽三四起起資格　深者固已向隅致慨其才能出衆　　屬　拔無從事少人浮疏涌之術勢必至需員受累進退幾谷其不安義　之人更難保無廉隅莫筋百計鑚瑩情　實於吏治人心關係匪淺冉四籌思不能不稍不限制擬循照江蘇安徽兩省停止分發成案將兩淮監属無論何項人員　　旨概停分發三年俟屆滿再復舊制庶幾循序漸進奔競無由似於吏治不無裨盆據兩淮監運史汝奎稟　具奏前來理合恭摺具陳伏乞　皇太后　皇上聖鑒　勅部核覆施行冉江蘇巡墲臣吳元炳現丁母憂未及會銜合併聲明謹　奏軍機大臣奉　致該部議奏欽此　○○劉坤一片　再降調高州　總兵惕玉科報効馬的力快槍等件奉　旨楊玉科着開復原官留於廣東　委該部知道欽此等因臣前任兩廣總督任內察看該鎮年力正富　略兼　且於洋務留心請求可否仰懇　天恩　准　留臣處差遺以收臂指之　出自　逾格鴻慈理合附片陳明伏乞　聖鑒訓示謹　奏軍機大臣奉　旨着照所請該部知道欽此　○○劉坤一片　在導淮要工先擬興挑陽庄舊黃河於本年二月初九日開工前經會奏在案奏補徐州道程國熙等督率員弁雇募　夫不下兩萬餘人分　開挑有　於本深須　乾一坯啓除一坯　有滲水過大須放曅一　滾挑一塘　甚至淤沙夾雜泉眼絡　往喝　日之力而不　得半之功四月初旬連朝陰兩將成之功或翻工二三次不等諸行棘手費用增多其安東以下　難高仰之處亦間斷估挑四十餘里該道等輪流　工不時督察直至四月　下旬先後報竣　臣坤一咨臣培敬於四月二十六日親赴工次先由揚莊以下逐叚查驗全安東復由安東　查至雲梯關止卽筋較量均已一律如式此外如吳城七堡大冲碎石　張福口引河天然引河宜接續開濬　不一而足工程重大頭緒紛煩容臣坤一於秋間閱伍之　會同漕臣察看情形悉心安　再行奏明辦理所有驗收楊庄舊黃河要工綠由理合附片陳明伏乞　聖鑒訓示謹奏軍機大臣奉　旨知道了欽此　○○頭品頂戴新授江蘇巡撫　運總督臣黎倍敬跪　奏為堰盰同知員缺仍請以先儘補用同知錢實常試　以資　手而重修防恭摺仰新　聖鑒事竊查堰盱同知于贊於光緒四年正月十四日丁母憂開缺輪用先儘人員經前漕臣文彬奏請以運同銜知府用先儘補用同知錢實常試署並聲明先儘班前補用同知蔡鎮前丁　憂接到核准起復部文在出缺之後未便擬補嗣經吏部議奏平籍起覆人員給咨回省後下月所出之缺仍按原到省日期序補所請以先儘補用同知錢實常署理堰盱同知之處核興定章不符應令另揀合　人員署理等因奉　旨依議欽此欽遵咨行前來理應遵照部議另行揀補惟查堰盱同知一缺管理臨湖石工及各　河事務殷煩責成　里非精明強幹熟悉情形之員不能勝任蔡鎮由江蘇候補班前先補用同知捐離原省　指南河到工兩月旋報丁憂迨服闋後於光緒三年十二月十八日回工至堰盱同知出缺之時僅十餘日該員先後在工不及三月現雖歷練數年於土埽工程均能諳悉究未辦過石工人地步甚相宜此外亦無合例應調應　之員查先儘補用同知錢實常現年三十五歲浙江嘉香縣人由監生報捐主事同治九年於動平西　　內　保以同知直　 
 
 

Page 5

 
 
隸州知州分發省分歸候補班補用改捐指項同知分發南河十二年十一月初一日到工嗣因安瀾出力奏保俟補缺後以知府用該員才真　長諳練河務　理堰盱向知己屆三年筋宣修守悉合機宜臣到員以來留心察看為缺擇人洵　勝任不敢　就另補致悞要工該員並無選碍叅罰案件　應賠　兩台無仰　　天恩仍以錢　常署理　盱同　照　試着　年經歷桃伏秋三汎果能勝任再行保題實授送部引見以　熟手而重修防　會同兩江總督臣劉坤　合詞恭摺具陳伏乞　皇太后　皇上聖鑒勅部議覆施行謹　奏軍機大臣奉　旨史部議奏欽此　○○大學士直隸總督一等伯臣李鴻　跪　奏為查辦各屬兵差報銷酌議章程分別奏资立案恭摺仰斬　聖鑒事竊直隸各州縣歷年供應各處征　遺撤過境官兵應需　給口糧馬乾車價　價並運送軍裝器械火藥糧餉等項業經截至光緒四年十二月底止分年分起造冊發銷在案其四年以後應辦銷案擬請兩年　報　次今天查自光緒五年正月起截至六年十二月底止已由升任蕃　任道鎔檢查各　送到銷冊詳細勾稽分別准駁核實造報其中　應循舊章者　應酌量變通者詳請奏资立案前來臣覆核無異除资戶兵工三部外所有應行奏明立案事宜理合　單恭摺具陳伏乞　皇太后　皇上聖鑒謹　奏軍機大臣奉　旨該部知道單併發欽此　○○勤方　片再臣　離原　十有七年每念先　時增感直此次由閩赴任道由江西合無　乞　聖慈賞假二十日傅臣得以過　上　略展私棕理合附片具陳伏乞　聖鑒訓示至臣本應於奏報起程摺內應請　恩施惟　期候　旨遵行竊慮稽運時日用敢不揣胃昧先達下忱合倂陳明謹　奏軍機大臣奉　旨勒方錡着賞假二十日欽此　○○李鴻章片　再前保光緒六年天津辦理海運出力人員內有後補同知直隷州天津縣知縣郭奇中請補同知直　州後以知府用候　直隸州楊村通判李翊治請俟補直　州後以知府用　部以官冊內　奇中無　補同知直隸州　案李翊治無候補直隸州升安應查明　奏等因筋　天津道吳　蘭查明天津縣知縣郭奇中係肅清任　捻匪案內由候補知縣保俟補　後以同知直隸州知州　先補用並　運同銜同治七年八月初九日奉　旨允准北運河　　通判李翊治係永定河大迅安　案內由大挑知縣借補縣承保俟調遠知縣本班後以直隸州知州用光緒二年十二月二十五日奉　旨允准請照原保給　等情前來理　附片　陳伏乞　聖鑒　部知照謹　奏軍機大臣奉　旨吏部知道欽此　○○　祿片　再勞績保歸候補班知縣人員應於到省一年後察看者考核奏明分別繁簡補用歷經循辦在案今　有同知銜候補班前先補用知縣吳近智自同治九年五月初五日作為知縣到省之日起連閏扣至十年四月初五日試看一年期滿例應甄別據　　兩旬會評前來臣覆查得該員吳近只勤慎穩　堪以煩缺留省補用除咨部查照外謹會同兩江總督臣劉坤一　片具陳　乞　聖鑒謹　奏軍機大臣奉　旨吏部知道欽此 
[蘇省門抄] ○七月初六日知府　　圖崀山來　鎮江府魁元稟謝筋知赴任　○初七日同知任本照稟謝筋知委　金山縣事　陳德　稟知聞訃丁父　　 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
