# 1920 - 6 - 4916843

 

Page 1

 
 
   
 
 

Page 2

 
 
   
 
 

Page 3

 
 
時評 
[一勞永逸之政策（冷）]  
　　有權勢之人往往深抱一勞永逸之政策譬如當時南方之反對則欲藉兵力以剷除反對者今日學界之運動則又欲解散聯合會以消滅運動者又如敎職員之風潮則欲盡易敎職以平定其風潮其意無非欲以强力消滅一方以爲根本解决而求一勞永逸之道也 
蓋今之有權勢之人但欲安福受享國家無一人無一事與之反對而已則常保其祿位苟有煩勞之者即不勝其厭苦而思根本剷除之此一勞永逸之政策所由來也雖然其如不能行何 
[命令]  
　　一月六日大總統令梁國璋授爲陸軍少將張金標加陸軍少將銜此令 
　　又令參謀總長張懷芝呈陸軍第五混成旅參謀長艾漢萌請予免職艾漢萌准免本職此令 
　　又令任命謝之翰署陸軍第五混成旅參謀長此令 
　　又令陸軍總長靳雲鵬呈請授孟廣瑩爲陸軍步兵少校應照准此令 
　　又令朱文鈞晋給二等大綬嘉禾章吳晉夔晋給二等嘉禾章王徵善楊蔭桐均晋給三等嘉禾章此令 
　　又令兪應望晋給二等嘉禾等此令 
　　又令劉永勝給予二等嘉禾章此令 
[專電]  
　　北京電某要人提議各處學生聯合會並非學界動輒藉衆恃强要求下令一律解散閣議尙未决定（六日下午四鐘） 
　　北京電敎職員昨赴敎部今日赴傅嶽棻宅均爲警察勸散（六日下午四鐘） 
　　北京電本日閣議（一）葉恭綽派赴各省會同調查勸導實業事宜（二）敎育部請命令京外籌措敎育經費並由主管部會商敎育基金（三）邵修明署京師地審廳長黃德章任贛高審廳長（四）袁毓麐准辭甘財廳長丁道津實授（六日下午三鐘） 
　　北京電十五六師欠餉經各要人擔保後謠言亦息（五日下午四鐘） 
　　北京電十五師欠餉於三十一日全數發淸子彈亦先收繳（六日下午四鐘） 
　　北京電本日軍警會議籌維地方法又財部籌發欠餉（五日下午四鐘） 
　　北京電新年中盛傳靳辭徐代諸謠非事實（五日下午四鐘） 
　　北京電靳昨晚車偕朱深曾毓雋回京（五日下午四鐘） 
　　北京電南北軍界將藉裁兵問題互發電贊同並聯合進行（五日下午四鐘） 
　　北京電靳邀各派首領設財政會議商陰曆年關救濟方策（五日下午四鐘） 
　　北京電丁家立函烟酒借欵聘衛家理爲會辦久擱不辦於進行有礙請速實行財部及烟署力阻除恩元謂係美國方面最後讓步主張照行雙方相持尙未决（六日下午四鐘） 
　　北京電中英飛機借欵成立引起各國疑問現擬原文下加但書中國如與英以外之國訂購同式器械材料時不受本合同限制（五日下午四鐘） 
　　北京電馮玉祥電告傷愈東日出院回營視事（五日下午四鐘） 
　　北京電李厚基急電日艦已於四日撤退王沈現尙繼續會查（六日下午四鐘） 
　　北京電潘復今午到部（五日下午四鐘） 
　　北京電海陸部會議馮舉殯日海陸軍放禮砲二十一門致敬（五日下午四鐘） 
　　北京電徐勸王士珍段祺瑞乘此時機將直皖兩系携手俾北方内部先行統一（五日下午四鐘） 
　　北京電王士珍自承此來爲馮淸理遺産對時局絶口不言（五日下午四鐘） 
　　北京電宣統戲雪跌傷右臂（五日下午四鐘） 
　　北京電院電蘇李齊魯田屈謂徐淮海曁魯東三府近由歐回國華工甚衆有不穩舉動請飭軍警加意防範（五日下午三鐘） 
　　北京電盧永祥電前蔣議員在臨海被刦現已拿獲正犯七名並追獲贓物甚多除飭警迅行解省訊辦外謹先奉聞（五日下午三鐘） 
　　北京電滬全國工商協會電公推虞洽卿會長吳善卿副會長（五日下午四鐘） 
　　北京電徐樹錚電族叔怡亭在京病故請優予給卹（五日下午三鐘） 
　　北京電徐鼐霖支電伊爾庫次克俄軍與人民聯合稱爲民軍進佔伊埠車站擬逐俄政府（六日下午四鐘） 
　　北京電西比利亞俄官禁華人入境並扣貨物案外部提抗議後俄使答復請將日期及受害人姓名物品價値查示（五日下午四鐘） 
　　香港電楊請迅策師平藏軍府决着唐熊會辦（六日下午四鐘） 
　　香港電憲法會議擬二月初爲憲成期慶祝三日（六日下午四鐘） 
　　香港電軍府准熊克武在川發六釐債三兆（六日下午四鐘） 
　　香港電昨午西關大火由長樂街鴻昇砲竹店起火燬三十七間顯鎭坊七間白米街二十四間溶光街六十間瓊花直街二間興隆中約二十九間興隆西二間興隆大街三十四間十三行三間同安街二間聯興街十餘間損失數百萬（六日下午三鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電]  
　　北京電河間衛隊六營改編混成旅交王廷楨統帶赴察駐防餉由中央擔任 
　　北京電政府决以美國賠欵内年撥五萬在京設遠東方言學堂 
　　北京電兩院因農敎兩長懸案暫不閉會 
　　北京電政府電告軍政府七總裁飛機借欵因合同未商妥已中止 
　　北京電田中玉電稱全國學紀蕩然若不嚴加取締勢必釀巨患請通電各省將學校所結圑體一律解散此事請從魯始聞政府電覆不可操切（以上六日） 
　　以上中華通信社電 
　　北京電各省來電報告已遵電庫倫慶賀活佛 
　　北京電各校長再辭職敎員全體預備出京靳擬校長仍慰留敎員决更換（以上五日） 
　　北京電河間故後調停派又敦請黃陂出山轉旋時局某督勸駕尤力聞黎仍拒絶 
　　北京電梁鼎芬病故遺囑不受民國賻卹 
　　北京電王廷楨將由察區晋京收束河間衛隊 
　　北京電田中玉請解散學生聯合會靳意爲動昨見徐力主撤換京敎員聞卽田電之影響 
　　北京電張樹元電允來京惟要求澈查軍費以明是非 
　　北京電簡耿玉田鎭守呼倫貝爾案已提閣議 
　　北京電在京舊議員集會對於繼續和議有所協商并擬推代表向當軸陳說 
　　北京電李厚基電閩案現調查日本方面庚（八）日可畢事王沈兩委員十日後可回京電中並詳述調查情形 
　　北京電中意紳商合資組設之實業銀行聞本月内可以開始營業 
　　北京電駐京黑省委員秦華由蘇浙等省同隨赴奉聞於時局有關 
　　北京電鐵道統一之議據歐訊外人方面仍在規畫進行（以上六日） 
　　以上中孚通訊社電 
里昂無線電（路透社電） 
[和會與總代表]  
　　五日巴黎電洛歇爾氏與杜太斯太氏星期六日往晤德國總代表勒思勒氏所談甚關重要其結果未悉勒思勒氏現仍未出其寢室德國允交船港材料二十四萬五千噸較協約國所要求者少五萬八千噸今日高等議會集議時將考慮協約國委員圑在亨堡白里門丹齊調查之結果然後將宣布對於該問題之最後决議和約調印之禮節將規定如下先簽議定書次交換批准之和約次以德國所允交出船港材料之合同交與德代表惟聞今尙須稍待數日始能實行調印蓋勒朗將軍之委員圑目前尙未告蕆其職務也 
　　五日巴黎電高等議會今日開會贊成克勒滿沙氏擬致勒思勒氏關於斯加巴佛洛沉艦案之書稿書内紀錄德國承允立即交出浮船塢十九萬二千噸又稱其餘船廠材料可以減少惟所交總數不得少于三十萬噸 
[匈加利之媾和代表]  
　　五日巴黎電匈國媾和代表圑定今日乘專車由匈京出發星期三日可抵勒伊萊其主任爲亞邦伊氏除隨員外且有新聞記者數人同行各晚報自政界探悉匈國代表圑主要人員接受和會議長之媾和條件後即將回匈京會同各政黨之代表及其他專門家草擬覆文代表圑之一部分將留巴黎與和會接洽一切 
[意首相之阜姆談話]  
　　五日巴黎電克勒滿沙氏昨日回抵巴黎即往迎見意首相尼蒂氏尼蒂氏旋至陸軍部與克勒滿沙氏會談約二小時之久尼蒂氏今僅路過巴黎俟由倫敦歸後英法意三總揆將正式討論亞德里亞問題豫料本星期杪可以開會但英相喬治氏或將復爲要務所覊不能即來 
　　五日巴黎電意相尼蒂氏向報界代表談及與克勒滿沙氏會商阜姆問題一節曰此次彼此抒誠傾談余意余已說明該問題今方苦累吾人實爲一根本問題阜姆與亞德里亞海就經濟而論有何價値實不能與地中海相比較惟意國對於阜姆問題實爲全國輿情所束縛云云 
世界路透電 
[印度國民議會之演說]  
　　三十一日倫敦電阿穆里柴路透訪員電稱印度國民議會今日在此開幕議長尼魯氏致堅决之詞略謂本加白省之不靖始於克松爵士治印時代此後改主壓抑恐嚇直至鄂杜益時代在亨特委員會之前官場固已承認實行戒嚴延久不解之無理由矣按戒嚴令之延長無非爲恐嚇人民計無他故也鄂杜益氏之罪業已成立而無疑義渠不能分辨爭政權者與無政府黨間之區别實則印人今日不列顚民治國之掌握求公道而已印度管理案不能全依印人之需求是以印人天職在一面竭力推行其已得之權利一面繼續要求其應有之權利海陸軍中宜以印人爲軍官開里發問題宜有滿意之解决海外印人之地位宜糾正之賀尼芒氏宜得遄返印度之特許云云末段警告議會勿蹈西方之過失並勸革除東方之惡習 
[美國大索過激黨]  
　　一日華盛頓電司法部官員及警察在三十二城查抄共產黨與共產勞工黨之機關期得外僑謀以强暴手段推翻政府之證據據當道聲稱該二黨各有領袖其目的擬在美國建設勞兵政府兩黨已在紐約等實業要區設立勞兵會國際會員名册以列寗氏與特羅斯基氏居首今夜十時共拘獲一千三百人目下仍在搜捕紐約一埠共拘獲三百人内有百分之七十五乃屬俄人此次查抄參與其事者共有十人 
[英國之旅行展覽會]  
　　二日倫敦電海外商業部大臣格林胡氏對客聲稱財政部已核准在南斐澳洲加拿大或在遠東各大城舉行旅行展覽會陳列英貨之經費此舉乃欲牽引買客而不使其多所費用或感不便也每處展覽以六星期爲期約需兩年可竣格林胡氏又言及發展國外商務之計畫謂去年英國實業展覽會成績甚佳德政府知之已撥欵津貼商人與之競爭去年會場接收値英金二百五十萬鎊之　單將東晶宮與泊明罕及格拉期哥之展覽會當可得一倍於前之成績也 
[各國近事記]  
　　二日華盛頓電燃料管理員聲稱美煤產額現又足供需用 
　　二日紐約電戰時金融會社主任邁爾氏主張設立國際公共市場以買賣各國債劵俾可接濟現欵以供歐洲改造之需 
　　二十八日巴斯拉電阿刺伯政府代表現與英員磋商第愛爾索問題主張將英兵調回第愛爾索以恢復秩序英員不允以恢復秩序責在阿政府也就美沙波太米亞而言第愛爾索事今已可謂結束以後磋商當在歐洲由有關係之各國辦理之 
　　二日巴黎電衆院以四百六十票對一百二十一票通過增加鐵路車費議案增加麵包售價前據半官消息八月以前不致實行今已宣布自二月一日起實行 
　　二日拉萊資電據墨西哥消息美墨商人現合組糖業公司資本六百萬元地址在台瑪里巴省 
[太平洋路透電]  
　　五日廣州電今日廣州失火燬商舖二百估計損失約七十萬元内有六十萬元未保火險 
國内要聞 
[北京通信（悔存）]  
　　自歲杪以來此間盛傳復辟之謠最近乃有張鬍帥擁立肅王之說有某大老仍主宣統之說或謂親見遺老紅頂花翎出入後門（或謂係袁勵準）甚爲忙碌或謂王聘老繼河間而領袖直系以爲之後盾或謂張鬍帥已有密使六員分赴長江及魯豫等省接洽一切言者并能列舉其名以記者觀之某派之造謠而已何以言之蓋開口便見喉嚨不煩言而知其有所爲也試爲逐節分晰言之 
　　張鬍帥固某派之大護法也然自靳上臺以來對靳甚爲接洽先有擁護靳閣之表示矣迨潘財次之問題起張以愛屋者愛烏乃聯合二三督軍（似是長江三督）公然爲潘應到任之主張於是某派之猜嫌迭起其機關通信社即有此項謠傳之發生此謠旣出初意欲令日本某通信社先爲宣布日使不允乃逕自傳宣推其意或將對張攻訐乃先種植攻擊之材料而善耆固久居大連者爲其製造謠傳之絶好機緣也 
　　現今北京政局號稱以徐段爲中心其實徐段之間何嘗眞能融洽所賴以維持者有靳介其間耳徐段之間必藉靳以相溝通故靳亦藉徐段以自重聞有某督致段函段徑批曰交靳總理核辦府院中人見而譁然謂國務總理受督辦之交辦事件無異頭上安頭因之播爲奇談奉段以太上總理之徽號然惟靳能容受故府院間徐段間不致衝突然靳之以此自固實爲某派所大不便故破壞徐段之關係即爲對靳之最大政策而段之與復辟固絶對的不相容東海之於前淸人固共知其爲太傅此又其製造謠傳之好資料也 
　　河間之與老段爲項城門下起手弟兄雖　於羣小隙末凶終而就老段個人品性言尙非十分涼薄河間旣逝段臨其喪潸然涙下退而語人曰「唉要許多錢做什麽用」蓋河間遺資傳聞達四千萬之鉅額當其任總統副總統時於所主管軍隊之軍需從未放鬆一步是老段夙所不愜者也某派於此則視爲消滅直系統一北洋之惟一機會其私擬方策欲動鄂贛兩督使李蘇督孤立無助以徐圖其後然屈計直系則尙有王聘卿在其資望足以領袖羣英而王與東海又素稱接近於是以復辟一名詞輕輕牽入俾爲根本的破壞此又其一端也 
　　張之遣使言者鑿鑿似非不確然其使命云何斷非可揣測而得且各省之間信使往來何日蔑有不過數人同時出發較易惹人注目耳謂爲復辟之運動殊未見何證據也前淸遺老朝衣朝冠招搖於後門出入於宮禁亦不爲奇而製造謠傳者遇之則又爲絶好材料矣 
　　總之種種謠傳試歸納之於一途絶無不符之痕迹而一迹其所自出莫非該派所傳宣則見怪不怪自無足慮獨有所謂某善會者其羅致軍政界人物殆逾萬人其首領之平昔主張不無近似乎此論調而當道不惟不禁且更爲之保護甚力其大檀越亦皆當代顯者此則不能不滋人疑惟記者所决不信爲事實者要自有說段與靳之反對帝制可信其不致變節而此時勢力之中心不得不惟段是歸欲於老段勢力之下爲復辟之舉動雖至愚亦不出此此所以敢斷爲謠傳無庸鰓鰓顧慮也 
[京校敎職員罷課事件益難决]  
　　傅嶽棻毫無去意 
　　校長之再辭職北京小學以上敎職員因反對傅嶽棻停止職務以來已二旬有餘政府當局對此重大事件尙無相當辦法敎職員一再陳情學生一再呼籲均歸無效各校長疏通僉以傅嶽棻對於敎育絶無誠意萬難再與共事態度甚爲堅决各校長無法業於十二月三十一日聯名辭職聞傅仍舊堅持决不辭職之宗旨且對於各敎職員大加責備校長辭呈指令中有敎職員專事意氣之爭不惜置敎育於不顧甚非本部所望等語并謂此舉於學校風紀敎育行政所關甚大責成各校長維持言下儼然有敎職員無理取鬧此風斷不可長校長責有攸歸難求脫卸之意而對於自身所受之攻擊始終裝作不知一語不提各校長以敎育部所說純係一派官話與敎職員之要求事實上全不相應且指令中抺煞眞因以敎育停頓之過曲辭委之敎職員實屬有意卸責而尙以疏解空談責之校長實故意使各校長陷於左右爲難之地不日將再提出辭呈昨日（四日）午前各校長又集議於法政專門學校對於敎育部慰留後辦法業已公决函致傅氏其文如下逕啓者接奉二一八四號部令對於某等辭職問題未邀批准並囑仍向敎職員切實疏解等情竊某等所以敬謝不敏之故想邀諒解現在雖荷慰留而對於根本問題仍屬毫無辦法刻距開課之期不過數日時機迫促愈不容緩大部對於茲事除此以外究竟有無切實辦法伏候明示倘仍以空言向敎職員致辭匪第無效更恐别生枝節實非敎育前途之福亦非執事之幸也專肅亟盼示覆聞傅氏對於此事亦自知無解决方法不過被迫去位實在心有不甘現已定有一種策略專以破壞敎職員圑體爲目的倘可成功則不獨彼之位置可以不動並可博得某方面之信用其入手方法即由某某發起家長聯合會再於文告中表露此次敎育停頓責在敎職員之意如十二月某日敎育部布告（見政府公報）及此番校長辭職之指令皆是凡此皆所以淆惑觀聽冀社會之責難可自敎育當局之身移於敎職員也然後再進一步首先撤換學務局長張謹卽以某某代之以實施其壓迫離間中小學敎職員之手段并有以地方自辦名義將中小學校改歸北京敎育會管理之說北京敎育會長陳寳泉現在出洋則庖代者自有其人倘此層可以辦到再以全力對待專門大學敎職員云 
　　敎職員之憤激敎職員聯合會於前日（三日）開會大衆對於當局態度非常憤激决議傅嶽棻一日不去職假使由傅手更換校長無論全換或更換一二校敎育界均不承認　　 
　　安福部之利用聞安福部近利用北京某敎育會某某等在該會　開秘密會議擬乘此時機攫取北京中小學校敎育權其計畫先運動各小學校長使脫離敎職員聯合會其有不受運動者則利用此次各校長辭職機會即行撤換而代以預備之夾帶人物如此一辦可使敎職員圑體立卽解體對於中學之由拾自易着手微聞某某小學校長暗中奔走甚形活動昨日該會會議結果擬先宣布以下三條（一）北京地方敎育應歸北京地方自辦不應屬之敎部（二）在此罷課時期應速設立北京敎育維持會目的以先使各小學開課漸及於北京各中學（三）應使傅嶽棻辭職據知此中内幕者言該會第三條之主張純爲對外關係以爲掩蔽社會耳目之計其實種種計畫某當局實均與聞該會所最注意者實在第一二兩條聞其進行計畫在先行設立北京敎育維持會呈請敎育部一經批准則計畫卽可着着實現云 
[佑尼干論中國希望條件]  
　　中美新聞社譯佑尼干氏論文云日來申報載中國代表在和會擬提出之要求内有廢除領事裁判權一問題中國以各國所訂條約皆許僑華外人歸領事管理如有犯罪行爲中國無權過問故欲廢止領事裁判權按和會係專爲對德媾和締約而設今提出一不僅關係列席和會之各國之問題似不相　而中國代表則竟提出之夫中國對於法律上之主權天然有感覺敏銳之理惟欲人之允許此事至少不能不以合於情理之手段出之耳中國代表所提之要求尙不止此其第一項爲撤退北京使館衛隊現在某某外國政府方面已有允許此要求之傾向而駐紥正陽門之美國兵業經撤退矣惟中國用欵一萬五千萬元以養軍隊而敎育費祗有六百萬政事如此顚倒再加其首都於十年前曾有圖燒使館殺外僑之舉則欲勸外人放棄其自衛之權似乎不易吾意外國政府苟非爲警衛起見當亦不願以本國之兵士圍護其使館而中國則當設法使列國確信其人民已明達事理不至再啓事變惜乎中國代表提出此項要求之時中國正在内亂擾攘不已使人不能無慮果使中國有一合法之憲政的政府各省遵守法律互相融洽擁護中央則此種要求自不難得國際間之同情矣代表說帖中又云中國至一千九百二十四年之末已設有完備之法庭各國政府應允許取消領事裁判權凡民事案件被告爲華人者應由華官審判不得用外官陪審中國法庭所出之傳票及拘票不必先由外國領事察核卽可在外人租界或居留地執行凡外國租借地租界及居留地應於一千九百二十四年之未交還中國管理云云按上段譯文如果不誤則立生數重要問題使在華外僑加以注意中國代表當知中國土地之廣人口之衆其四萬萬人中殆祗有少數曾聽得一外國法庭與其中之組織及方法然則欲以四年光陰設立一完善之法官學校尙嫌不足何况設置相當之法庭可使人信其能保護人身體及財產之權者乎吾人試一觀撤克遜族之歷史卽可證明今日撤克遜族人人亨完善之法律制度自覺生命財產之鞏固者實係經數百年之力爭而得之若中國欲以數年之時光即產生可得兩方信仰之法庭則惟有失望而已然中國代表尙有一極不幸之要求彼爲此要求時必於西方思想及感覺完全誤會即欲以中國法庭之拘票傳票執行於租界而不經外國領事之察核是也此項要求之意味即是中國法庭可派員至外人住宅搜捕其所用之華人不管任何方面之允許或反對夫中國於企圖取消領事裁判權之始而要求以如此絶對之大權授諸中國法庭實爲失策之尤此種辦法在華外僑勢將羣起反對而各國外部亦必聽從彼等之反對此固不必諱言者倘外國陪審官失却在會審公堂陪審之權而中國讞員得使其衙役在租界内搜查華人外人之住宅不問領事之許可與否任彼等侵犯住宅自由則其結果必發生一種衝突使中國恢復主權之程路更展長多年誠以侵犯家宅之自由爲任何文明國政府及人民所不許者也此種侵犯家宅自由之法律惟俄德奥等國之法典中有之而新造之民國代表乃欲以此加入其法典豈非怪事中國果欲取消領事裁判權者必須依從撒克遜族之法典改良其法律庶乎有濟最近英國商會聯合會在上海開會中所通過之議案極足爲中國欲取消領事裁判權時之取鏡其中一案明白聲言倘中國能整理其國内之秩序並設置一種相當之法庭制度則目下對於取消領事裁判權之反對即可消除矣凡眞正中國之友對於此項忠告定必贊成須知西方各國决不願以其人民托諸目下情形之中國法庭及照現在解釋之中國法律如中國欲將外人因商務關係而發生之一切爭端及權利悉歸中國法庭處置其爲中國主權之危險實無過於此蓋此項失策斷然使取消領事裁判權之實現遠在一千九百二十四年之後也 
[新年中政府促和之三電]  
　　軍政府因和議問題曾於上月下旬來電責問靳閣其原文已登前報靳閣得電後於本月三日曾發覆電并致電孫文唐紹儀王揖唐催促速開和議茲將其原文錄左「覆軍政府電」廣州岑西林先生伍秩庸先生林悅卿先生武鳴陸幹卿先生雲南唐蓂賡先生鑒號電奉悉蓂賡諸公鹽日惠電前經詳覆中央主恉所在惟以和平統一爲歸揭示甚明當邀亮　溯自元首就任以來振導和平不遺餘力雲鵬謬領國務復經開誠相質迄未承確切之表示以今日内憂外患岌岌不可終日試　舍和平統一外詎有解决之方舍速謀和平統一外詎有挽救之策不及茲自謀解决自謀挽救彼羣强耽耽集目東亞將有起而代謀者噬臍之悔嗟何及矣日月載馳歲聿云暮此一年中商榷之苦心往來之陳跡已成幻影繼茲九年以往其果能開誠商洽謀簡單之解决抑仍將因循時月益增視昔視今之槪是在諸公之毅力耳尊電詢及和戰兩途一若和議不幸决裂仍當訴諸武力也者此不惟雲鵬所不忍言不忍聞抑揆諸社會心理對此當具如何之感想諸公明達試一回思當亦憬然悔悟矣和會中輟半載於茲中央續派總代表在滬守候亦已數月之久其所以停頓原因只在南方不與接洽果其從容旃厦續商國是則中央總代表旣負有代表責任於一切待决問題自能得詳切之辦法至對人問題中央累電委曲聲明成牘可稽無煩更贅是亦在諸公之平心省察也若來電所云借欵購械以及野心圑之奉軍溤玉祥之驚耗凡此道路傳聞輒乖事實諸公抑何輕信時艱日迫羣望言殷所望鑒此悃誠共圖匡濟俾和平實現統一有成國家前途實利賴之雲鵬江印「致孫唐電」上海孫中山唐少川先生鑒頃接廣州岑伍陸唐林諸公號電云云當即電覆文曰號電奉悉至雲鵬江印等語我公渴望和平萬流仰鏡尙望毅力主持俾獲早日解决無任企禱靳雲鵬江印「致王揖唐電」上海王總代表鑒頃接廣州岑伍陸唐林諸以號電云云當卽復電文曰號電奉悉云云至雲鵬江印除電知孫中山曁唐總代表外希即查照商洽進行無任企盼雲鵬江印 
[庫佛册封禮成]  
　　新年慶賀中之慶賀 
　　新年慶賀聲中適逢外蒙取消自治後政府特派徐樹錚爲專使册封活佛徐已專電呈報於元旦日舉行册封禮成國務院特通電各省軍民官署各機關一體慶賀三日並囑電致活佛致賀昨日（三日）各省軍民官署已紛紛有覆電呈明遵照舉行並稱已逕電徐樹錚彙轉活佛致賀國務院又於一日通告云本日爲册封外蒙翊善輔化博克多呼圖克圖汗之期京外各機關自本日起一律慶賀三日特此通告昨日星期六本爲國務例會之期旣屬新年放假慶賀又以册封活佛慶賀故閣議亦停止一次 
　　徐樹錚致府院及邊防處電云東日午正樹錚等率同文武隨員盛張儀仗恭奉册印自行館行抵佛居王公喇嘛恭迓門外者百有餘人禮庭預陳國旗曁大總統尊容禮贊贊襄佛汗向國旗曁大總統尊容册印各三鞠躬册使南面宣讀册文後親授册印佛及女化北面親受樹錚等向佛及女佛答禮如儀復率全場漢蒙文武官商爲佛伸賀全場歡呼萬歲禮成肅退王公喇嘛祗送如禮本日風物時美氣候淑和庫倫居民共二萬餘人全數出觀途爲之塞外賓觀禮者二十餘人以俄爲多美次之日又次之繙閱史册自有蒙古數千年來此爲第一盛舉（中略）又以册封禮成適逢歲首謹體大總統德意自本日起慶祝三日並飭兩園演戲三日同時開劇取前朝大酺之義撤去警衛任人入觀男女老幼到者甚衆晚間樹錚等亦相率往觀以示同樂蒙古王公喇嘛凡在官府者均爲戾止羣情尤稱歡洽堪慰鈞系謹電陳聞並賀年禧制樹錚華垣叩 
[京華短簡]  
　　福州事件自去年十一月十五日發生以來將届兩月而雙方之調查員尙在福州從容調查之中何時告竣旣不可知何時開始談判更無從懸揣微聞雙方調查員在閩已開過多次會議日本委員始終護短堅持曲在我國我國當局辦事手腕旣欠敏捷而料事眼光又極淺近致搜集證據多有落人後之處此案前途如何結局殊難樂觀大約總須拖延至陸徵祥到京後方能開始交涉也 
　　中英飛機借欵成立以來各國以合同内容有妨他國貿易自由紛紛提出抗議聞政府已飭航空處處長丁錦與英商維克爾公司磋商數次擬於原條文之下附加但書大意謂「但中國若與英國以外之其他各國訂購同式器械材料時不受本合同之制限」等語現英商方面已表示承認之意惟字句間尙有應行斟酌之處大約再經一度談判即可完全解决 
　　馮河間逝世後所有治喪儀即已經院部派員會同籌備大致照原定八條辦理海陸軍方面擬於舉殯日放禮砲致敬各官署方面自明日（六日）起分日前往公祭又各省亦均派員來京弔祭聞蘇爲李馨鄂爲方日中贛爲岳世傑綏遠爲倪文翰文朱啓鈐亦於昨午由津來京赴馮宅致奠 
　　元旦日宣武門外魏染胡同廣源金店於晚間五時餘有人叩門該舗長王子佩詢以何事答稱借用電話王遂將門開放當有三人俱穿大　均係奉省口音進門後一人在門道玻璃窗戶處向屋内觀望餘下二人即步入櫃房問電話在於何處王某告知其處不意此人即將電話線割斷王正攔阻間該三人俱從腰内取出手槍向王恫嚇問銀櫃在何處王不敢聲張遂告其處該匪等打開錢櫃當將所存現洋鈔票銅元票等共有一千餘元悉行搶去現該號舖已報外右二區請爲查緝 
　　據北京益世報消息昨日下午五時許正陽門外以西一帶之繁盛街衢如大栅欄觀音寺廊房頭二條等之商店皆驟行閉市一時謠諑繁興僉謂附近某軍譁變天橋一帶已聞 
 
 
 

Page 7

 
 
槍聲警廳得信立派多員分向商家勸導鎭攝旋即恢復原狀並四遣暗探稽查造謠之人以免因此眞出事故事後經人調查或謂係因某處有冒充軍人者多名滋擾娼寮所致或謂係因政界要人如靳雲鵬李盛鐸朱深曾毓雋張志潭張弧周肇祥等紛紛於前昨兩日赴津京中空虚致生奇謠而最重要之原因則實以京中自張勳演過復辟夢後人民已成驚弓之鳥見張氏恢復自由淸室依然尊嚴每逢朔望翎頂輝煄以爲根本未去枝葉仍生而最近復有某巡閱使將於陰曆元旦實行擁戴善耆復辟並已由某使支出二十三萬元運動某方軍隊爲助之謠加以日前某西報亦有此項謠傳紀載市虎杯蛇遂若眞有其事不知復辟一事微論淸室無此妄想即稍有常識者當亦知其决不可能乃京中忽有此種謠諑搆此虚驚其内幕中必有奸人主使意圖擾 
亂市面此亦極可注意者也 
[北洋大學風潮之近聞]  
　　北洋大學自學生拒絶校長馮熙運後至今尙無如何解决馮熙運雖有當衆宣佈决不就職之宣言而事隔多日尙無新校長之發表該校會計于士琳竟於此際不發給各職員薪金并勸令各員另謀他就全體職員大爲不平蓋校長問　决不與薪金問題相混合故已推舉代表謁見主務劉君有所交涉昨學生方面工科本預科學生二百六十四人又發表二次宣言云自直隸省長委派馮熙運代理校長同人等卽發佈宣言誓不承認迺馮氏毫不覺悟於十二月二十六日公然來校視事當由同人等前往面見陳述拒絶之意請其自裁馮見羣情憤激知難見容始以三事宣誓同人（一）卽刻離校（二）離校後卽上直省長辭呈（三）無論直省長如何挽留絶不返校苟渝此言即爲無廉恥之人宣誓旣畢隨卽辭去刻下本校校務無人主持繼任校長亟待簡放用人之權操之敎育當局同人等原不宜過問惟外界橫加干涉從中操縱追懐往事可爲殷鑒深維攻趙拒馮原圖改良校務校務能否改良責任全繫繼任校長同人等對茲問題自難漠視與其拒之於後孰若防之於先際此繼任未定之時允宜明白表示如左（一）本校爲國立大學照大學令校長一職應由敎育部呈請大總統簡任繼任校長苟非經過此種任命同人等誓不承認（二）國立大學爲最高學府盛衰得失關係全國繼任校長苟非富有敎育經騐全國景仰之人同人等誓不承認敬謹宣言告我國人 
[元旦日濟南之大慘劇]  
　　警察蹂躏演劇學生 
　　馬良之大演說 
　　敎育會議决條件 
　　山東濟南學潮自前次解散聯合會軍警包圍學校演成蹂 
躏學生之慘劇學生憤激異常立時提出五項要求當局亦即允諾風潮乃暫平息後當局所允之條件延不履行復經學生催促調人交涉再三奔走始定演劇開會及元旦日召集全省大會等照常進行惟學生會牌暫緩懸掛學生勉强通過將以爲可無事矣乃不謂元旦日又鬧第二次慘劇是誠大可浩歎者也茲將山東某報所紀情形錄下學生聯合會擬在城内大舞臺排演新劇以期喚醒社會上之愛國熱心擬定於元旦日排演惟當戒嚴期内軍警森嚴不敢私行開演乃於事前即派代表屢向警察廳敎育廳及省長公署交涉幸邀各大老慨允並將所編劇詞呈請核訂並經略加改削而警察廳且預購入場券百張則其歡迎開演已可槪見不謂昨日（即九年元旦）午前十餘鐘學生正在打點登場之際即有傳言謂省長屈映光因地點問題發生阻力屈之意見謂學生演劇宜在敎育會不宜在大舞臺云云學生以一切場面俱已擺妥驟難改移且開演業經省長允許而地點亦經警廳認可似無半途中變之理遂又派代表分謁省署及警廳力圖挽回乃三謁警廳金廳長藏匿不見而省署亦照樣懸掛迴避牌廉遠堂高無階可進一腔熱血何處洒千文游絲忽被罡風打斷矣是時劇場上學生以未得各代表覆命固不敢遽然開演然以觀客滿座又不得不略事周旋以破岑寂故有一學生登臺對來賓聲言謂本擬十二鐘開幕不料發生意外波折致勞諸君望眼欲穿甚屬愧對請暫耐坐必有美滿結果斯時臺下已有持券入場之警察百餘人即對學生聲言今日不能讓你們演戲我們是奉命令來的學生謂所奉命令云何有某巡官起言是禁止你們演戲的學生謂能否開演現正在交涉中須俟我們代表回信方能决定此時尙未可知此未打以前之情形也 
　　學生與警察正在理論之際不謂塌天大禍自空飛下一刹那間場外忽擁進一羣警察約有七八十人並警官數人滿口呼打···打···打我們是奉警察廳長命令來驅逐你們出場的學生謂不演劇是可以的但現在還不能出場因爲還要收拾東西内中有一先已在場之警官（識者謂爲某區署長）立將指揮刀拔出指謂還要收拾甚麽待我們給你們收拾罷遂麾令前已在場之百餘名伏兵並新到之警察一齊動手於是掀座者掀座拿凳者拿凳拔刀者拔刀摔碗者摔碗飛壼者飛壼一般赤手空拳手無寸鐵之學生打得一個落花流水於是警察咆哮聲學生號哭聲小兒驚啼聲喊救聲磁器乒乓聲凳椅崩折聲五音十二律一時並奏場内曾有童子軍維持秩序而如狼似虎之警兵不分皂白亦竟打做一圑計受傷學生性命難保者七人受重傷者十數人童子軍受重傷者三人並有外客數人内一小孩被警察由樓上推下骽折骨斷受傷甚重（傷單列後）新劇未演成轉演出一場慘劇學生見風勢不佳其未被打倒者俱紛紛抱頭逃命奞門而出不料福不雙至禍不單行甫至門口即遇着一位攔路神（據識者云是馬良門下之王副官）用手掌照頭打來將學生一掌一個打出門外竟有將栽倒地下磕傷口鼻者此一場大戰前後埋伏裹外夾攻可謂極用兵之能品矣 
　　事前即有憲兵六人捧令彈壓當多數學生飛走逃命時尙餘少數學生陷入重圍未能得脫被警察圑圑圍住有數人攢毆一人者某憲兵見打得太不像樣上前一脚將一警兵踢到並將其餘警兵喝住該警兵始行束手憲兵旣將警察攔住後從此戰事告終而搶掠繼起將學生帶去一切化妝品及借到衣服大衣器皿等件全被刧掠一空並有婦女之簪鐲時表等類被警兵乘間掠去者爲數不少衣服並有被其撕破者所未携去者只碎磁破桌凳而已事後遂押得被俘之學生高唱凱旋歌解赴大本營去矣 
　　全城各學校聞警後皆整隊出校齊赴警廳要求釋放被俘學生沿路屢被軍隊攔阻而齊魯大學居南關外進城尤難甫八時新建門即被大隊軍警攔住千折百廻始獲入城及至警廳學生到者不下數千人終被槍實彈刀出鞘之軍警把住門口不獲入内於是相率赴省署而省署之棨戟森嚴尤非學界所取仰視緣是又不得達無奈乃撤隊偕赴敎育會當學生大隊　集敎育會適値敎育會長報告職敎員與學生共同甘苦之時馬良率一大隊武術社的學生蜂擁而至進入大院即將學生衝散馬良入門一脚跳上講臺開口便說我聽見說巡警打壞了幾個學生學生也打壞了一個巡警是不是學生答謂學生手無兇器如何打他馬謂無論何方打壞自有法律解决巡警打壞學生巡警當然抵罪學生打壞巡警學生也要抵罪的但是你們爲了福建問題做這樣的舉動你們也聽說福建的學生被日本人打死麽山東地位同福建是一樣的你們還要鬧個亂子麽日本人現在都帶着手槍你們若太出風頭他把你們再打死幾個你們可怎麽辦呢做官的不是不愛國我也當過學生我也不是不愛國但莫要上他們政客的當叫他們拿你們做榥子去壞了事好在今番僅僅雙方打壞尙未惹出大亂子自有法律可以解决再者一個人血不可太熱太熱即要湯手我勸你們快把手中旗燒了好好上課即是愛國云云此一篇說話理由很不充足學生因憶及夏天掌責學生之威至今猶令人魂悸皆未敢置辯而罷 
　　晚六鐘由敎育會招集濟南各學校職敎員開全體大會磋商對待方法計自各專門學校至各小學校共二十四校首由敎育會長報告開會宗旨繼由臨時主席鞠思敏君演說略謂從前學生一切舉動職敎員每持旁觀態度任學生與官府對抗捫心自問殊於敎育責任有此缺點然前次不過禁止游行派兵把門尙無若何之怪象職敎員以冷靜處之已屬非是今則爲演劇事而竟縱令巡警兇毆學生刦取衣物是直將一個敎育界全部顚翻過來職員等若再袖手旁觀是不僅貽濟南敎育界之羞且貽全省敎育界之羞更不僅貽山東敎育界之羞且貽全國敎育界之羞此次對待官府須要與學生取一致行動負完全責任云云經大衆研究謂敎職員與學生顯分兩個圑體精神上當一致形式上不必一致則所負責任即難言完全嗣經于君之昌起謂職敎員猶父兄也學生猶子弟也子弟無故被人毆辱父兄必當爲之爭氣又何不能負完全責任之有衆咸贊成繼議决七條進行辦法（甲）對於破壞的（一）解嚴（二）撤換警察廳及肇事之人一同依法嚴懲（三）敎育官吏須更換富有敎育經騐之人員（四）學校門首不得無故派兵（五）撫恤被傷學生並賠償損失物件（乙）對於保障的（一）指定敎育基金不得挪用（二）敎育經費按月發給當由全體决議目前即宣言停止職業若以上七條不完全達到目的决不恢復原狀云云散會時已十鐘矣 
　　損傷之調查就已知者計開如下商業專門王文承臉上被板凳打傷紅腫甚重失去眼鏡一副高玉鑾腿部打傷不能行動失去大衣及圍巾張江澄左臂爲刀斫傷第二師範周兆援凳子打破頭部血流過多性命難保並失去帽子宮丕可被板凳打傷太重不能行步李普厚從樓上被巡警推下以致腿斷張樹梧由樓上推下傷腿及腰極重失去帽子張巧嵐失去緞鞋及緞帽身帶暗傷勇明繡失去大洋五元銅子數十枚第一中學李玉級頭部打破以致一時暈去現已送入醫院以上祗就已經查明回報者其餘各校現在尙未回報約更有數十人云（以上事實據學生會報告） 
　　附錄山東學生聯合會文電如下（罷課後二次宣言書）求學而至罷課豈同人所樂爲勢迫之也吾魯自去年五四以來屢遭官府壓迫愛國事業爲之摧殘者屢幸同人前仆後繼會務始得照常進行近來稍復舊觀然撫心自問所行一切均本天良之至誠毫無越法之行動乃軍民長官均不之諒於上月二十三日下非法命令突將本會封閉兵圍各校以致激動公憤演成軍警衝突之慘聞同人等萬不獲已遂自二十四日起全體罷課已詳上次宣言雖與全國學生會前次停止罷課之宣言有所反背然情急勢迫無可奈何者也自罷課後經敎育會省議會出任調停承認本會日内掛牌於元旦排演新劇並賠償上次損失諸條同人等爲顧全長官體面起見故亦忍氣吞聲不事苛求以期學潮平息早日上課昨日新年元旦爲本會排劇之期事前已有敎育廳警察廳出爲保證即大舞臺地點亦爲警察廳長所指定是本會此次演劇手續之正當可想而見乃官府食言自肥於本會劇圑將行開幕時突派警兵二百餘人闖入場内由警官指揮不分皂白不論是非是將場内用具搗毁一空對觀客人員大施戮辱雖經童子軍多方維持而無理警兵竟拳足交加一時受傷人數達百人之多内有數人性命莫保且將演劇人員一齊押送警廳事後經各校全體分頭到警敎兩廳交涉而兩廳長俱藏匿不見亦無旁人答話則官府之有意取鬧不僅縱警已也且警敎兩廳長自認出於被動地位則從中有人嗾使暗行詭計無容疑義同人等目擊慘狀忍無可忍五日後政府若無正當答覆惟有實行上次議案出於全體解散之一途事到盡頭尙祈國人見諒茲列要求條件如下（一）完全恢復學生會學生聯合會純本愛國之思想以喚醒民氣爲務此次官府封閉旣屬無理干涉又帶媚外意味故本會同人誓必恢復原狀以達澈始澈終之目的（二）撤換警察廳長及肇事人員一同依法懲辦金榮桂自任警察廳長以來對省長狐媚以取歡對同人巧言以相慰口蜜腹劍笑中藏刀烏足以維持地方治安保障人民幸福上次封閉本會純出金氏盲從妄爲今次大鬧舞臺亦係金氏暗中詭計以此無識小人焉堪忝任高職固宜懲辦者也其餘二十四號肇事軍警長官及昨日之第一二三區署長警廳總務科長馬良司令部副官王某並警察二百餘名當依法懲辦以維警綱而安人心故亦宜懲辦者也（三）撤懲敎育廳長敎育廳長袁立意破壞反覆無常前旣擔保學生演劇昨又會同警廳嗾使警兵闖入劇場無端暴動以管署敎育者反摧殘敎育此種敗類同人等無法承認故必宜撤懲以符敎育本旨（四）官府不得無故干涉學生法内行動吾魯官學之衝突純由官府之大肆淫威無理取鬧長此以往敎育前途何堪設想倘欲堅固敎育基礎首在官府嗣後不再攪擾吾人法内行動故同人等亦認爲必要者也（五）撫恤被傷學生並賠償損毁物件前後兩次被傷之學生及損毁物件一併括包在内要求官府如數賠償（致北京政府電）北京大總統國務院敎育部鈞鑒魯屈省長金警長袁敎育廳長蒞任以來日以摧殘敎育爲事前封閉學生會縱兵包圍學校毆傷學生近更於元旦以學生演劇縱警二百餘人闖入戲場由警官指揮肆意歐擊學生重傷多人生命莫保請迅槪予撤懲以平衆憤而維敎育山東學生聯合會叩（致各地電）上海各報館轉各地各圑體均鑒本會劇圑演劇募捐先經省署警廳認可忽於尙未開演 
之際突有警兵二百餘人闖入戲場由警官指揮　肆毆擊學生重傷多人生命莫保敬乞貴處同紓義憤一致聲討山東學生聯合會叩 
[舊國會又提起不信任岑案]  
　　日前國會議員提出之不信任軍府主席總裁岑春煊一案早經交付審查爲擱置地步嗣以某派人鼓吹制憲進行而憲法會議又適開始忙碌月餘故不信任案之審查如何遂又聲沉影寂惟日來兩院議長忽又接有議員之質問書數通大致以不信任案交付審查已逾兩月究竟審查結果如何自應提出大會公决請刻卽答覆云云聞各員所以重提此案之原因係以近來頻傳岑春煊有與北系要人直接媾和之故日前旣有人提議請國務員出席答覆報載岑赴港與龔心湛接洽事現又將不信任案再行提出皆同此一種用意也附錄國會議員質問軍政府書如下近日粤港各報均載軍政府岑總裁於近日前赴香港與龔心湛爲和議事有所接洽竊以今日之情形觀之議和有負責之代表岑總裁現非代表即無接洽之必要卽令開議之先政府應有商酌儘可往返通電或派人接洽萬無庸軍府主席總裁親自赴港就商之理龔心湛私行來港而岑主席總裁儼然西南首領爲護法之中堅不恤前往就商其褻瀆主席總裁之尊嚴猶小而關係西南護法之根本實爲重大蓋議和代表須經國會同意方能發生議和之效力若以私人之資格逕往就商實犯通敵之嫌疑况屆憲法會議期間制憲大受影響究竟軍政府對於國會熱心制憲之際忽然重提和議不知是何用意特依法提出質問書限於五日内明白答復以釋羣疑提出者許森連署者項肩謝英伯鄧元王宗堯白瑞徐邦俊劉人炯孔紹堯劉汝麟何陶孔紹晨劉雲昭李洪翰李建民何銓繩尹承福康汝耜賀贊元陳榮廣張琴董慶餘 
[梧州學界追悼會紀略]  
　　梧州學界以福州學生被日人慘殺極爲悲痛日昨特假省立第一師範學校校址開會追悼是日除城内中小各校學生全數到會外尙有商會商圑亦整隊到場政紳各界蒞會者數亦不鮮會壁所懸各界輓聯竟有數百餘軸之多各界代表公祭畢卽由主席宣布追悼宗旨並報告福州學生被害之慘狀後更由各界代表相繼演說言辭沉痛及散會時各校學生聯合商圑整隊領率各界人士游行街市藉以激動人心統計入隊巡游者有二千餘人之多所過街巷萬頭瞻望亦一盛舉也 
[杭州快信]  
　　奉天軍署參謀長秦伯秋偕參謀葉炳章等三人前夜由滬來杭寓省公署軍民兩長昨分别設筵欵待今日派員陪游西湖烟霞洞聞此來係代表張作霖向各督商榷促進和議問題明日即離杭赴鄂 
處州第十一中校罷課案經省委任用知事馬吉笙馳往查辦昨已回省呈覆校長王復有不安於位說 
　　前海甯知事韋紹臯捲逃　方公欵六萬餘元國帑二萬餘元一案該邑各區紳民今日在斜橋地方續開會議籌商嚴追方法 
　　鄞縣添設第三高等分廳現已勘定會稽道尹署側隙地爲廳址招匠投標建築呈報省署查照 
　　各級審判廳添設女旁聽席部令准月内一律成立 
[南京快信]  
李督新補陸軍上將駐寗各國領事昨日上午十一時均聯袂至軍署道賀李督即在署設宴欵待 
　　美國海軍大將新任亞細亞海軍提督葛禮士氏昨日（五日）下午一時乘津浦車抵寗李督派外交顧問謝傅安一等副官石錦川陳廷謨渡江赴浦口車站歡迎並派軍樂隊在江干迎迓葛氏三時入城拜謁軍民兩長五時李督齊省長赴美領事署答拜晚七時在軍署公宴軍官圑長以上文武簡任職以上均列席李督齊省長親自陪席旋乘晚十一時快車赴滬各文武齊至滬寗車站歡送 
　　省警廳長王桂林金陵道尹兪紀琦兩查辦案齊省長派任用道尹孫澤餘密查 
　　内務部覆齊省長電云哿電悉查此案本部迭據省議會議員王鴻藻曁屠宜厚張肇炘先後電呈前來均以巧日開會不足法定人數爲言正接辦間准電前因議長與議員雙方旣屬憑詞各執眞相如何在當時必有事實可尋請即切實查明依法辦理内務部印 
　　寗商會呈請省署飭警廳取締學生聯合會日刋 
　　劉淸揚女士來寗發起組織女界聯合會因甯垣女界力量薄弱進行頗難昨日晚車即返滬 
　　外交部派僉事劉迺蕃段崇勳赴滬迎陸徵祥昨日過寗轉車赴滬 
　　前日由滬寗車運到大批回國華工李督加派軍警彈壓卽在浦口分别遣散回籍 
　　湖南旅甯同鄕爲討論張敬堯治湘事昨開同鄕大會到百餘人由鄭叔方宣布開會宗旨後有袒張派者出爲張辨護遂致爭鬧一場無結果而散 
地方通信 
[松江]  
　　電阻建築廠房省立第十工斱籌備員在北門外籌建製革廠房附近居民以製革藥水流入河内汚及飲料妨害衛生迭呈省公署請求阻遏經省長委派劉潛來松調查復經該委員向地方紳耆諮詢意見後允即回請省長打消製革計劃如果不能打消准將工場移至濱浦地方免致妨害飲料詎該場籌備員有在建築廠房準備制革爰由省議員朱世瑾等續電省長請轉飭該員停止建築其文如下省長鈞鑒第十工場製造皮革妨害飲料業蒙派委澈查在案現仲籌備員不候省令不顧民情依然興工建築虚糜公欵用特電請鈞座迅飭該籌備員即日停工以節省欵而重民意不勝迫切待命之至省議員朱世瑾盛元音叩冬 
　　不割敎堂空地城内天恩堂畸有空地一方凸入公共體育塲中部以致該塲基地屈曲成凹字形於觀瞻上殊欠開展茲經體育塲長張彬士等向美國牧師步惠廉商請割讓該牧師竟慨然允可業於昨日在體育塲立契劃界正式交割矣 
[蘇州]  
　　蘇市米價步漲蘇城近日米價逐步增漲較冬至汛前漲起一 
元有奇現白米每石價洋七元二角尙有看高之勢據米業中人云目下存貨寥寥明年靑黃不接之際恐漲出十元以外云 
　　評判分等運動吳縣公共體育塲舉出省敎育會議决之分等運動業經試騐完畢各高小學校及國民學校報名者共有六百餘人省委體育專員王曉峰蒞場評判合格者僅四十二人高小學生居其多數國民學校僅南區二校男生三人女生一人東區七校女生一人西區七校女生一人 
　　一日三火警五日下午四時許臨頓路過家橋南義興麫館遺火積薪霎時烈燄飛騰不及施救旋經消防隊及各龍社聞警驅龍到塲救熄晚間八時觀前碧鳳坊巷某姓家又焚去柴房一間同時山塘中某姓家亦肇焚如均經龍社馳救得熄一日之間三起火警足見風乾物燥之易肇災也 
[揚州]  
　　學生查禁米石出口揚州學生聯合會據瓜洲分會代表吳聲朗報告每日米糧出江者恒在五六百石聞係鎭江寗波帮行商收買接濟某國之故該會總幹事黃秀野以揚地米價每石較半月前已增六角若不設法遏止將來何堪設想當派會員胡昱田芾兩人會同瓜洲分會代表赴該地調查後即赴鎭江學生聯合會員並揚州各校年假回鎭會員詳細調查眞相以謀對待方法 
[南京]  
　　省立第一女師校被燬馬府街省立第一女子師範學校於初三日晚五時許學生業經下課敎員休息室内早已無人不知如何忽然起火撲滅不及致肇焚如登時烈談飛騰火光四射幸經消防隊瞭望臺察悉當即鳴警驅皮帶車馳往援救警廳督察長保安消防各隊長中東兩區署長附近各區巡官均皆到塲彈壓消防隊竭力施救當即撲滅僅燬去敎員休息室預科學生講堂及文牘庶務等處平房三幢廂屋數廈其他學生講堂寢室及大門客廳皆未波及然學生已飽受虚驚矣當火起時紛紛逃至後院空地内火息後始各返校而在寗學生家屬聞警亦紛紛前往探詢然其損失之數已屬不資矣又一消息則謂該校三日下午因女役偶不經心以致釀成火患自三時起火延燒至六時始熄講堂休息室齋舍均成焦土幸在放假期内各生均已歸家一二外縣學生皆已出外探親故未受驚該校長業將起火情形呈報省長及敎育財政兩廳矣 
　　新新舞臺被焚彩霞街新新舞臺因三十一日夜聽戲人衆煤爐加煤過多散戲後餘火又未潑滅及元旦天明煤火燃及桌椅遂勢成燎原賀姓房東住宅亦被殃及幸該房東曾在華安保有險銀三千元業經經手人與保險公司交涉已經如數允賠惟該園前後臺損失則無處伸寃蓋因後臺十三日到寗添補各色行頭箱底約値五千元云 
　　靑年維德會紀事南京中華靑年維德會於四日在門帘橋聖公會開九年份大會到者二百餘人先由該會會副薛伯　主席報告上届經過情形後由該會請新自美歸國張子卿演說美國對於中國之希望繼由李玉璞等合奏國樂次由愛國圑圑長鍾振六演講南京娼妓問題痛陳弊害共分八節（一）傷身（二）耗財（三）抛棄光陰（四）破家（五）分利（六）輕視婦女（七）花柳病（八）國恥鍾君演說畢繼以黃石甫甘仰溪兩君之崑曲次即爲該會改選董事計中選者爲薛伯敭鍾振六何濟生董漢卿殷志敏宋重公過探先侯服周張道合胡伯敏諸君次全體會員攝影略用茶點散會 
[嘉興]  
　　各界聯合會成立嘉興各界聯合會曾由敎育自治各圑體推定代表聯絡工商領袖籌備進行已於四日召集各界在北門外文明劇園開成立會是日到會者約一千餘人全國各界聯合會亦派代表毛一豐蒞會公推查天畏爲主席宣佈宗旨旋由全國聯合會代表毛君及金漢聲陸松生等先後發表意見最後集議進行方法公决本會已宣告成立其評議幹事各職員由每圑體各推二人送會由會召集職員會籌議一切至會務進行由評議部議决之云云散會時已四鐘矣 
　　校長自請懲戒嘉興東栅區立第一國民學校校長朱　於八年十月間由縣委任接辦後主持校務尙稱勤懇惟以舊部敎員與朱意見不合曾於十二月初全體辭職朱校長爲顧全校務起見特將各科敎員另聘接充因是雙方愈起惡感互相攻訐朱校長已於年假時以奉職無狀請求懲戒等詞遞呈縣署王知事閱呈後於日昨批令勸學所秉公澈查以憑核辦故該校雖已開學其風潮尙未已也 
[寧波]  
　　更正庚申九月大小建之趣聞四明日報載有廣告云庚申年九月大小建更正聲明竊惟鄞城敝同業等推算庚申年曆書於十月份合朔分秒微有不同今奉部章曉諭不得不遵部令嗣後將九月份大建遵部令改怍小建以符部章所有敝同業等以前已選十月份嫁娶造葬等吉日及評查之各吉單請將原單向敝同業等更換不取分資恐遐爾未知特此登報聲明鄞城擇日館一一齋天一齋合敬堂敬授堂敬時堂太乙堂公啓云云 
雜評一 
[濟南二次慘劇（黠默）]  
　　濟南軍警第一次蹂躏學生後乃有允許演劇開會等項之條件今因履行條件而忽又演元旦日二次蹂躏之慘劇省長與警廳長之反覆無信固百喙不能辭其咎而新督軍田中玉亦不能諉其責任也 
　　今日之省長與警廳長無一不受督軍之指揮者前此山東學潮之釀成由於張樹元藉戒嚴名義旣縱馬良以橫行又令軍警解散學會包圍學校作種種非法干涉遂致激動全省人民之公憤張去田來正在調停妥協之際田苟有維持學務誠意則於迭次會議時必令迅速實行其條件省長與警廳長又何敢一再延宕而繼以反覆耶其敢於反覆而縱令警察行兇者必有所恃而不恐可斷言也如曰田於事前未必先得同意則事後必有嚴厲之處置以伸法紀而代雪學生之寃田又奚能諉其責任耶吾人拭目以俟之可矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[要求市民權近聞]  
　　聯合通信社云上海各路商界總聯合會關於要求市民權問題連日由英人李德立之介紹與總領事作非正式之談判五日上午總副董陳兪金三君顧問余君曁總商會宋漢章聶雲台商業公圑湯節之會訪英總領事辯論良久結果英總領事允於華董問題未解决以前由華人方面選舉顧問董事二人作爲財政一部份之顧問次爲雙方推出同等人數組織修改章程委員會惟僅限於選舉各條其餘不能更改當由宋漢章答以上兩項能否滿足華人之意俟開會公决再行答復遂興辭而出午後由各代表假某處開會議各路代表以英總領事所提條件與全體華人意思距離太遠遂决定對於顧問一層須附加條件（一）人數須增加至六人（二）權限凡關於華人事件須得六顧問之同意（三）名義係工部局全體董事之顧問不能限於財政一部至對於修改章程委員會層公决委員由雙方官廳委任修改須按前次提出　條不能僅限於選舉一部份期限以兩個月爲度議决後由雙方移交公使圑及中國政府批准此五日會議經過之大槪也六日上午仍由陳兪金宋聶湯余諸君續訪英領提出公决條件磋商再四無甚結果而散 
　　大陸報云租界中之華人昨曾派代表謁見駐滬英總領事哲美遜君會商租界華人要求市民權事哲美遜君提議推舉中外人合組幹事會籌議編訂華人選舉者名册之辦法並重申一九一九年八月間英總領事法磊斯爵士之建議事署之會商適在租界開始收捐之前一夕租界中華人已有不繳捐之說工部局昨曾開會討論此事但尙未有所發表又聞華人所要求之市民權大於英總領事之提議昨晚聞諸可恃方面華人將要求以華人六人組織顧問會俾與工部局會同辦理凡屬關於華人之事件華人顧問會有全權管理之預料華人代表將與哲美遜氏續有一番之會議往晤英總領事之華人不願發表其提出之答案但聞彼等將主張迅速與直接之行動俾早達租界中華人享有市民權之目的多數意見似贊成以六人組織顧問會管理華人事件之議據華人言此圑體之職務不當以工部局財政爲限但須展至各項市政至於推舉聯合幹事會籌議編訂華人選舉者名册之問題則據華人代表云納捐外人不應　聞之須由中國當道與領事圑合舉之此幹事會應修改全部洋涇浜地産章程然後送交外交圑批准且須限時修竣華人之所以不贊成由工部局與華人推舉幹事會者蓋以英美僑人或贊成幹事會之議案而日人則未必投同意票也如上屆納捐外人特别會議之結果即其前證在華人觀之此條答案實根據地産章程第二十八條而發因此條固明明有「今後此項章程如須更改或增訂或詞名有疑義處應由領事圑與當地華官商决之送呈各國外交代表與北京政府承認之」之規定也往晤英總領事者爲聶雲臺宋漢章余日章湯節之陳則民等諸人 
[工部局否認印花稅事]  
　　聯合通信社云北京財政當局對於本埠租界施行印花稅委託捕房代爲檢查頗引起一般華商之反對自商界總聯合會三次去電後北京當局迄無表示昨聞工部局已有正式公函致總商會否認此事云 
[滬南工巡捐局特别會議紀]  
　　議决兩案 
　　滬南工巡捐局昨日午後三　開特别會議該局名譽董事莫鍚綸顧履桂陸文麓朱開甲姚文枬穆湘瑤姚曾綬等次第蒞會首　局長姚志祖宣告開會宗旨次即提議該局關係路政公益事件討論良久即行公决茲將議案及决議情形照錄於後一續議法商電氣公司請求越界設線交涉案議决查此案於八年十二月九日集議决定議案由本局於同月十一日函復交涉署茲由局交議八年十二月十九日九年一月六日兩次來函並未將本會議决案轉致法領事署應請交涉署仍照八年十二月九日議案據理力爭 
　　一議工程領照逾期轉照應否收費案議决工程領照依據承攬合同寛限給照逾期轉照仍收照費按月攤收倘有特别情　逾限者由工程處斟酌辦理 
[烟酒業又電請取消烟酒借欵]  
　　中國烟酒聯合會昨日又致北京政府電云北京大總統國務院財政部全國烟酒事務署參衆議院鈞鑒報載用美人衛家立爲烟酒會辦組稽核所槪自外國烟酒日見充斥中國烟酒已極彫敝今復授外人烟酒稅權制吾國烟酒死命稅權一失國權亦將隨之言念埃及不寒而慄羣情憤激誓死不能承認迭　呼籲淚盡血繼未蒙垂察政府雖不念我商民我商民不　不愛我國家前因仰體政府財政困難屢請易外債爲内債亦置若不聞當時論者已謂内債不如外債之有回扣早料斯議之難見納而商民愛國之誠殊難自已　我大總統與執政曁議員諸公愛國衛民乞速將烟酒借欵及用外人會辦取消以安人心一面並請查照前電會集官商妥籌國内烟酒公債辦法以維國本而挽危亡全國烟酒聯合會叩魚 
[縣商會訂期重選副會長]  
　　上海縣商會因新當選之副會長朱吟江有營業關係時常遠出不能擔任故會務無人主理特於前日開緊急會議公同討論擬再訂期再開選舉會各情已紀昨報茲聞該會現已訂定一月九日（即陰曆十一月十九日星期五）午後兩時開董事選舉大會昨已由會預備選舉手續並分函各董事查照務請屆時將所附選舉票塡明封固投匭以憑監視揭曉云 
[交涉署歡宴美艦隊司令紀]  
　　昨（六號）晨美國亞細亞艦隊總司令格列夫上將由京蒞寗回滬江蘇特派交涉員楊小川先期派陳科長世光到站照料並由護軍使署派軍樂隊及軍隊等到站歡接格氏下車後即於午刻在該旗艦宴請中國海軍藍總司令何參謀長及參謀并楊交涉員陳科長等楊交涉員亦於是晚八點鐘在署宴請格上將及隨員與各國海陸軍官駐滬各總領事各國大商本埠地方文武各官長曁有名望之紳商各賓先後　止悉經陳世光楊念祖殷勤招待賓主盡歡而散聞此次交涉署宴客爲從來未有之盛總計中西來賓有百餘人又　格氏擬在滬勾留數日卽須離滬往他埠云 
[英總領事法磊斯行將回任]  
　　文匯報云駐滬英總領事法磊斯爵士將乘亞細亞皇后號郵船回任現代理總領事哲美遜君不日將赴廣州然後將休假七個月 
[西比利亞一帶電報不通]  
　　字林報云大北公司宣稱伊爾庫次克鎭及西比利亞韋克恩與俄定斯克以西之各站現電報均不能通 
[海軍學生之昨聞]  
　　昨日（五號）海軍部派來受理學生散學事件之林繼蔭偕同烟臺海校之學監許秉賢至威海衛路中國公學第二寄宿舍訪問海軍學生意在探詢學生近來有無如何之表示及辦法并謂王科長確已回京學生答謂所請三條若不容納焉有辦法林又謂向聞學生均係爲曾被革除之十一人所把持其他學生均未與聞此事亦欲趁此觀察明白學生方面聞此甚爲喜悅當卽將當時在舍之海軍學生一齊集合前廳與林科長見面林向學生發言謂第一條觀海部之意似首萬辦不到或者總長勉從所請招數十人亦非意可揣測二三兩條海部之意總欲回校後再爲查明核辦爲汝等計總以速回校爲是又云向來外人總說汝等有十一人把持一切操縱同學今得見在此眞正情形似無此事但以後望汝等各人私自常到聯歡社（林寓所）來談談則我心甚慰云云學生方面見林科長辭意婉和故少有對答者惟以海部之態度過於强硬不甘屈服故於回校一層仍然毫無認可之意且林科長又與彼等泣告書中首先攻擊之詐秉　偕來故亦頗不滿意云 
[督促議員回粤制憲]  
　　報界聯會會昨接署名國民促成制憲會自廣東寄來快郵代電云上海各報館轉離粤議員諸公鑒國人希望憲法速成若大旱望雲霓今幸得足法定人數制憲廣州詎意不匝月竟有率爾離粤抛棄職守者查約法規定制憲爲議員天職即國會南來宣言亦首重制憲國人所以舉諸公爲議員者乃希諸公盡議員之天職非希諸公利用南北戰爭以議員而兼取得謀和之代表也卽以輕重論議和爲一時的憲法乃永久的諸公騖一時而忽永久縱良可昧其如國人之責望何况南北一家何苦戰又何故要和前日之戰是否爲今日之和今日之和可否何將來不戰諸公明達必有以見敎衆院諸公以一人而代表八十萬人參院諸公以十人而代表一省數千萬人責任之重大舉世無與倫比諸以如薄議員而不爲則逕辭職可矣一方戴議員之頭銜一方謀個人之權利國人雖闇可長期乎本會以促成制憲爲天職故以肝膽相見務希卽日返粤完成制憲大業否則唯有通告全國宣布破壞制憲罪狀恐諸公百口亦無所逃其責矣迫切陳詞伏希亮察國民促成制憲會叩艷 
[全國各界聯會常任委員會紀]  
　　昨日全國各界聯合會開第二次常任委員會施洋主席張正方郭維海紀錄(一)由主席報告潘惠齋自觀音堂來信報告沿途調查開封洛陽等處各界聯合會頗甚齊整繩池亦已着手組織擬於明日僱車即赴西安云（二）執行部交議聘任幹事曾景星來函辭職案經衆議决准辭職（三）唐江學商聯合會李醒羣函稱贛南等處樟瑙聞被商人售與日人請予設法防止案由盧任華說明大意經衆討論公决函致贛州商會及學生會嚴加防範（四）張正方提議山東學生會來電請本會聲援案主席將電說明盧任華李耀南李兆祥馬少奎互有討論議决（甲）致電北京國務院責其不應縱任官吏蹂躏人民之自由破壞地方之公安（乙）致電山東軍民兩長痛駁其致北京電（丙）致電山東學生會及各圑體請其勿畏威武勿懼摧殘積極反抗本會誓作後援（丁）通電全國宣佈山東軍民兩長罪狀並促一致申討（五）馬少奎動議云本會宗旨旣有發展民生一項則對於實業自應積極進行以本席意見宜由本會發一通告書請各地各界聯合會對於已成實業當力爲援助未成實業當極力提倡庶不致徒托空談衆無異議通過（六）盧任華動議本會辦報進行案由盧君說明理由經衆討論催執行部速議計畫書限四日内交部核議隨散會 
[川學生請懲行兇商人電]  
　　四川旅蘇學生會昨致成都電云成都督軍省長鈞鑒魯案失敗舉國震驚閩事發生羣情憤激學生倡言抵制全出於愛國熱忱商人贊同禁售亦本諸良心主張雖有首起附和之殊毫無威嚇强迫之情頃閱吾蜀學生聯合會致全國學生聯合總會　知蓉城一班奸商不守商學兩界聯合所訂抵制規約擅售劣貨該會派員勸告不惟絶對拒絶反糾衆擊傷學生數十人貪圖小利破壞大局其罪已等於曹陸章復敢亂法逞兇毆我可敬可愛之學生倘姑息不究則犧牲救國者反受氣沮斷送權利者益恐橫行中國前途何堪設想務希督軍省長秉公按法嚴重懲辦以警奸邪而平公憤四川旅蘇學生會叩一月六日 
[豆米業十人圑舉調查販米員]  
　　豆米業救國十人圑接學生圑來函略謂近日米價飛漲大碍民食苦力同胞日食艱難四方貧民憂米價昂貴咸有窘迫難度之狀衆口皆言奸商私運出口之故貴圑熱忱救國亦有查察私販之責任希同心協力嚴查私販出口米價可望平跌云云該圑接函後當於昨日邀集同志開討論會經衆討論之下舉定調查員八人分投偵察私販出口帮同學生圑嚴緊調查議决後已函復學生圑照議進行矣 
[愛國商號錄]  
　　上海學生聯合會調查科來稿　　唐家弄德大晶小南門大街元茂中州路　家宅寳昌福太王家角萬年堂寄外倉橋德隆祥大同水神閣太來復興昌立大祥南倉街合成同福小南門外衍澤老店衍澤發記祥豐陳瑞豐洪乾義大　合隆華成路萬裕西門外方板橋普豐寳山路源太祥鼎新和協昌祥老同太張泉源萬康餘恒新復大中華和福昌野茡薺南承太永康祥五婚社營業同慶祥王椿茂萬昌祥養和堂顧興永太久成德和祥民國路新太新萬興協昌成炎亨同太裕興虬江路恒太顧太永源小南門内萬興永老西門外大街劉壽全協和同和祥大南門内立順恒大南門乾茂盛義昌小南門太昌裕祥陳保祥何永豐閘北虬江路西復昌寳山路鴻興坊松茂善興里祥太瑞永興路鴻源德元太協興閘北虬江路德大興陳寳興鴻興坊同福和魚行橋顧生太陳顧同橋洪興太萬裕街德興祥董家渡張祥豐祥太和立大大昌宋存德高陞館裕昌祥萬順祥永大聚大源豐太東升裕蓋豐祥太昌寳興路黃永昌方斜路滋生堂仁裕胡新記民國路全家渡仁濟堂西門南首達成昌永昌 
[法租界西捕加增工資]  
　　大陸報云法租界法捕與捕弁之工資現皆加增較諸公共租界同級人員多百分之四十法捕月資已增至一百四十兩捕弁由一百八十兩增至二百五十兩至於公共租界則尋常英捕僅有百兩左右而捕弁亦不過由一百四十兩至一百八十兩耳 
[土耳其人解交警廳安置]  
　　龍華護軍使署軍法課昨派憲捕二名押送土耳其人謨漢羅提（譯音）又繙譯丁長生一員解送來滬交由淞滬警察廳代爲安置 
[藥業夥友加薪解决後之餘波]  
　　各店主不發所加薪水 
　　本埠南北市藥業夥友要求加薪一事已經上海縣沈知事勸妥自舊曆十一月初一日始每夥月加一元五角當經出示公佈各藥店主一律增加等情迭紀前報茲悉該業新同行信義堂自奉縣署示諭後則將縣示刋印傳單送交老同行和義堂請速分發以期各店遵諭增加詎和義堂並未分發以致各店主皆謂尙未接到老同行之照錄縣示傳單昨日爲應行發給夥友月俸之期各店主僅將額定薪水發給並不連同此次增加之俸一併照發（該業定章舊曆每月十六日發薪）各夥友又起疑惑僉以此事旣經縣署出示佈告何以已屆發俸之期延不發給深慮店主方面或有變更咸向夥友聯誼會質問昨晚該會臨時會長王乾康急派各會員分别慰勸各夥友切勿妄動加薪一事旣蒙縣知事體恤夥友苦衷給示准加則各店主斷難抗違各店月薪屆期不發容商　信義和義新老兩同行董事趕發傳單勸令各店主迅將夥友原定月俸及增加各欵一併發給以免别生枝節云 
[鮮魚業受内河冰凍之影響]  
　　小東門外各鮮魚行冬間營業之來貨以太湖洞庭山等處爲大宗近來天氣嚴寒内河水道均已冰凍故洞庭山等處已有一星期無魚船抵滬該業昨接東山快郵云該處各港水道冰凍已有十天現在仍未開融各魚被冰凍壞者頗多各漁商損失甚巨云云並聞來往蘇州洞庭山之小輪（俗名龍飛快）及航船亦不能開駛往來旅客至蘇後祗得登岸步行大受跋涉之苦 
[南市破獲藏械造幣機關續誌]  
　　張杏春妻禀謂栽贓誣害 
　　日前警探員因據線人報告在大東門外如意里内張杏春家搜獲手槍二支及假鈔票等物當將張杏春連同手槍等物一併拘解淞滬警廳訊辦等情已誌前報昨有張妻蔡氏具禀警廳略謂起案之手槍二支於本月三日午後有一蔡紀生送來假託　爲修理置於檯上而去詎料未逾二小時即有探員來家搜查所有假鈔票等物乃係蔡紀生之師蔡泰和所寄均非己物顯見栽贓誣害要求澈查云云該廳諭着候查批示 
[查獲暗殺案嫌疑人]  
　　過犯上海人王阿福因復來租界被靜安寺捕房包探沈崇禮查獲解送公共公廨訊供押候查明有無犯案再核在案茲經捕房查得王與某西人被人暗殺案頗有關係復於昨晨將王解廨請究卽據中西包探上堂禀稱查得王犯有重大之案尙須詳細調查請爲展期研訊關讞員得禀商之美丁副領事判王仍帶回捕房候查明再行解訊又聞捕房昨日又拿獲與王所犯重大案亦有關係之冒小二子一名押候盤詰口供再行解送公廨訊究 
[楊日華判處死刑後之重審]  
　　粤人陳秉祥訴同鄉人楊日華索詐不遂將子陳鍚麟擄去藏匿到今年餘尙無下落請求嚴追等情曾經上海地方審檢廳訊判楊死刑據情詳報上臺嗣奉省長令飭以所判有所不合着將此案傳集人證再行重審以期無枉無縱審檢兩廳張梅兩廳長奉文後昨已飭派吏警往傳陳秉祥等一干人到廳以便提同在押之要證周根發陳根發並被告楊日華到案質訊 
[開工挖浚閘港河道]  
　　浦東閘港河道開浚各情迭誌前報茲悉該項河工共分三十六段推定段董三十六人各專責任西至小閘口東至新場鎭南至盛林灣北至龍尖口計東西念里之遙南北十里之遙測量土方計十四萬方議定每土方工價洋三角四分預算開挖工資洋五萬元泥壩大者四處小者九十二處共計壩基費洋七千元連同戽水測量總分局開支共計七萬有餘而支河土方亦有七萬餘方總局設在航頭鎭由王秦二紳推舉駐航警佐費芝田爲局長節經邀集各段董會議除支河期限略予寛限外幹河限期二十五天開竣如能二十二天工竣獎賞一成二十四天獎賞五釐逾期不能工竣照扣罰則沿河如有佔礙河道之房屋駁岸等須一律拆卸不得徇情遷就以重河道而使交通業於陰曆本月初三日起幹河支河同時一律開工工役共計一萬餘人得能天晴當可如期告竣也 
[鐵路局紀事三則]  
　　運送　綫電機滬甯杭甬兩路管理局昨接交通部電云准陸軍部咨稱在滬訂購軍用無綫電機五百九十四箱除由本部塡給軍用半價執照並派押運員郭鴻鈞來滬外應請轉飭該路飭配車輛聽候報運等因任局長奉電後即飭車務處預備車輛已於昨日下午四時由上海南站起運計分裝篷車五車由嘉興區間車掛往新龍華然後由杭來之一百零七號貨車掛往北站附掛由滬寗路夜車運往南京轉津浦火車北上 
　　局長北上原因滬寗杭甬兩路管理局長任小山於前日上午乘滬寗路九點十分之快車赴寗轉車北上聞其原因有二（一）該路某上級洋員所訂合同將擬變更須與交部接洽一切（二）兩路辦事員以生活問題曾於上年底聯名要求增加薪俸當經各領袖會商之下請照原薪加百分之二五每月須增支出洋八萬餘元爲數頗鉅局長未能擅自核准故特代爲據情面向交通部請示遵行有此兩事故在京約有旬日之勾留近日局務已委内務科朱科長代拆其有緊要事件隨時電京請示 
　　車輛裝設風閘滬杭鐵路機車於上年十二月間在麥根路與滬寗車相撞後現已趕將各車輛之前後部一律裝設風閘業已完全齊備惟舊有之掛鈎小工（卽聯接車輛者）慣掛無風閘之車輛現在對於有風閘之車輛一切手續尙未十分諳熟未免多費時間云 
[契地圍佔塘基之催請會勘]  
　　浦東塘工善後局董謝源深朱日宣昨呈上海縣　署文云呈爲美册六百八十四號契地圍佔塘基查案呈乞核轉函請美領迅速訂期會勘以重公地事竊浦東二十三保十四圖内有美册六百八十四號契地建造廠棧董局於淸理塘基公地案内查得該契地圍佔塘基一道計長七十餘丈闊一丈六尺半於淸宣統三年八月呈縣轉詳前滬道劉奉批已函致美總領事派員會勘訂界並行會丈局照辦等因時爲滬地光復案遂懸擱民國五年七月復經查案呈請鈞署轉呈交涉員函致美領事請卽派員會勘並行會丈局查照嗣經會文　函訂於是年八月三十日會同勘丈六年四月續奉鈞署接准會丈局函以該地前因各方未曾到齊致未丈明應俟函致美署訂定確期由局逕約塘工局董會勘等四復蒙轉函董局各在案迄今又逾兩載　准訂期惟查浦東各契地佔用塘基如美商美孚日商三井英商太古開平亞細亞耶松廠等均各頣照値繳價先後議結詳報有案該契地佔用塘基自當從速會勘丈明查照原契按址劃還以重公地理合查案具文呈請仰祈鑒核轉呈江蘇特派交涉員函請美領事迅訂確期派員會勘劃還並行會丈局查照一面仍呈滬海道尹核轉行知實爲公便謹呈（計呈繪圖四幅） 
[公共租界電燈熄滅續誌]  
　　公共租界電燈於前晚熄滅兩次共歷三時之久略誌昨報茲悉是晚十點鐘時各馬路電燈全熄祗英美電車公司之路燈及自備者未滅凡未曾裝置自來火之店舖當時或購燃洋燭或即收市而南京路之先施樂園湖北路福州路口之花世界兩游戲場因非自己燒電頓呈黑暗游客紛紛趨出旋亦收市　戲園雖即增燃汽油燈然視線終覺不明所幸皓月當空路途尙能辨認聞此次電燈損壞係在總樞紐故至昨日（六號）上午一時半始行修復如常云 
[滬北五區商業聯合會消息]  
　　五區商業聯合會自成立以來對於公益事業頗爲注意現聞該會所辦之義務夜校業已額滿原有校舍不敷應用今年又須擴充學額添辦小學并抵制日貨委員會等然因設備費重近已由該會辦事處通告該會全體職員特訂本星期日午後一句鐘齊集該會事務所籌商進行云 
[湖北義賑會消息]  
　　孝感縣查災施賑報告書「被災狀况」孝感自春徂夏陰雨連綿六月間山水府河同時泛漲灌八縣境漫淹田盧七月京山王家營襄堤潰决襄流洶湧城區低處盡在水中縣東南西六十八會延袤百餘里堤垸潰决一望無涯尤以務本尙文陽和好義睦鄰興德興善興治永豐興仁等十會濱湖臨河受災最重被淹兩月餘高田涸出無幾低田仍是澤國秋收失望補種無由上季二麥收成不及十之二三水來滿急小戶終歲勤動之薄蓄盡赴波臣際此朔風凛冽積水將冰被災失業之氓饑寒交迫無以爲生者所在皆是穀源兆桐等履查該縣災情較夏口重故施賑倍之「施賑情形」前在夏口新溝即函致孝感孫知事請其通知災區紳董將極貧戶口趕造淸册以便到後復查穀源兆桐於十二月二日抵縣設辦振處晤孫知事詢悉受災區域檢查淸册地圖當以被水之區計六十八會重者二十餘會須先確實履查方能支配振物某紳謂各會求人夥似不妨酌減斗數俾可多及告以如查得極貧丁繁之戶僅給斗米試問能度幾日該紳又謂際此冬寒即領斗米亦等十斛據此可見待賑之殷然施賑必先極貧何能以人數過多不分　第雖係同受水災其賴漁業爲生或就食他處之人槪不得以賑戶論庶有生機者與無生機者顯然劃分易於查放賑物不致虚擲遂决定履查昭靑俗靑順樂樂育興善興治興德綏衆永豐法台同本里仁昭化壽域仁壽興仁陽和務本正行好義睦粼靜善尙文等二十三會並以查戶員不敷分派陸續函邀五人共計八人分途按册復查各約地紳引導跋涉旬餘逐次查竣報天氣晴明無風雪苦即於十二月十日在法台大王廟開始發放惟地方紳董多欲爲賑戶代領以作己身榮譽至第二日法台某甲長竟以此與警備隊爭鬧秩序紛擾多時領賑頗形擁擠日暮方畢當穀源兆桐抵縣之初聞謂人言俗尙刁狡關於賑務之請求或可或否須斷然决之辦理始不棘手迄各會查畢時要求補查接踵而至抑知賑以救急非以濟窮不能代領代放正爲防弊息爭而不明此理者甚多良深浩漢至第五日因尙文睦鄰靜善正行好義五會距法台數十里陸地未退之水尙可行舟老弱婦孺途遠病涉且恐意外危險即令設局於附近之處便於發放而又不便運輸再四籌維該五會紳董平時均極公正特變通辦法准將賑票收齊分别到局代領並照票將賑戶筐袋一一携來分領照發雖頗費手續而遠路災民即不親來亦得實惠不致爲人隱匿乾沒尙不背親查親放之旨至第六日各會均賑畢趕赴黃陂計在孝感查放兼旬發米二千石棉衣一千九百件共賑四千六百餘戶所有衣米轉運由漢至縣仍係王君春霖商承勞君辦理由縣至鄉係縣署運輸孫知事對於賑務殷殷相助故未耽延時日 
[蔣作賓將在寰球學生會演說]  
　　寰球中國學生會定於本月十號（星期六）午後七時請蔣雨岩演說題爲「巴爾幹與歐洲大勢」蔣君新自歐洲回國届時當有高談偉論是以供吾人之研究也欲往聽者可先至該會索取入斱塲劵云 
[旅滬江陰同鄉議辦小學]  
　　旅滬江陰鉅商葛鳳池等近發起籌辦江陰旅滬公學俾旅滬澄人子弟廣受敎育昨日下午二時在西門江陰公所開董事會議經全體董 
 
 
 

Page 11

 
 
事贊同惟嫌公學名義範圍較廣咸謂初次剏辦宜從小學入手特議决於澄籍工人聚居最多之楊樹浦地方先行試辦旅滬國民學校即以同鄉某君在韜朋路所設之私立小學爲試辦處（該校原有學生四十餘人澄籍居多）爰舉定夏肇殷寫臨時全校主任范交生掌管經濟即添聘敎員擴充學額從事試辦如著成效夏曆正月將於該處正式成立旅滬第一國民學校更於曹家滬及兩租界中繁盛處次第設立第二第三第四國民學校然後再圖剏辦可容納高級學生之旅滬公學今所辦國民學校内凡屬同鄉子弟槪不收學費他籍則無此權利其開辦及常年經費由江陰公所董事部擔任募集云議畢當塲經到會諸君慷慨認捐霎時得三千三百餘元散會時已鐘鳴五十矣 
[人道醫院開幕]  
　　小東門内邑廟東首新創人道醫院由中西醫學專門畢業之沈永年等所辦昨晨九時舉行開幕禮先期柬邀各界來賓參觀全院醫室樂室及病房診所等處一切佈置完備即日起自農至午開始送診應診者不乏其人至十二時始由主任沈君欸來賓茶點而散 
[檢查印花稅之昨訊]  
　　檢查印花稅一事昨日仍由縣公署淞滬警察廳所委之稽查員會同南市一區警察羅巡官率同長警在該管境内挨戶檢查計查出史義大紅坊源大米行靜記號鼎泰昌立豐春江玉潤池浴堂徐順公報關行等七戶均有違法之簿據當即一併帶署候照章分别飭傳究罰 
[斥革溺職巡警]  
　　閘北五區三分所唐署員查得該所巡警馬雲生每日下差後與地棍李福康往還以致妨碍職務昨將該警斥革並捕李福康到案併解司法科轉解警廳嚴辦 
[爭辦第一分棧之分局批示]  
　　烟酒業商人程兆魁前投滬城道前街江蘇省第二區烟酒公賣局具呈請願加啬價額承辦第一分棧經理嗣因該局延不批復程又投省局訴願一面又投二區分局續遞呈詞昨經該分局劉局長批示云呈悉查該商民前次呈請情願加額接充一分棧經理等情業經本局長批候查明核奪仍候督辦及省局長批示可也等因曾經掛發在案嗣批候查明核奪仍候督辦及省局長批示可也等因曾經掛發在案嗣奉省局長訓令轉奉全國烟酒事務署指令内開程兆魁續呈到署　即派員查明具復等因並抄發原呈到局奉此披閱原呈有靜候三月未見該分局批示並另有報効該分局洋四千元等語該商民因何所見而云然道聽盲從本無足責惟該商民見聞較確何以批懸數月未之見耶惟該商民呈詞内有情願歲交三萬六千元之語較諸原額洵屬增多然公欵征收非等市塲競價圖終愼始不得不詳細調查該商民雖職業槽坊並非專營酒業即具保之鼎盛等十家牌號均係烟紙雜貨兼沽零酒無一正式酒行且一經詳查函請退保者幾至半數並據酒業南北梁燒公所征雅堂等聯名反對呈控前來似此情形則該商民尙能擔任歲交巨額耶現在此案已由省局長委派李委員來滬詳查會同呈復辦理該商民所請各節應毋庸議仰即知照 
[汽車撞傷華捕]  
　　汽車夫夏阿慶因於一號夜七時在北京路開駛一千四百五十四號汽車不愼將五百九十二號華捕撞倒碾傷被五百五十四號巡捕查呈當將受傷巡捕車送醫院醫治並將夏拘入捕房押至昨晨解送公共公廨請究經中西官略訊一過判夏押候受傷華捕傷愈再行解訊 
[汽車傷人兩則]  
　　江北人徐保華昨日上午行經浙江路被某號汽車撞傷跌倒於地由老閘捕房一千一百二十五號華捕瞥見前來抄錄汽車號數另雇車送受傷人往醫院醫治又有某號汽車於昨午駛經愛文義路碾傷小車夫江北人劉山右足血肉糢糊痛倒於地當經老閘捕房一百零四號華捕前來將該汽車號數抄錄另雇車送劉山投醫院醫治一面呈報捕頭請究 
[山東會館柴房失愼]  
　　法新租界呂班路山東會館柴房内於前日上午不戒於火冒穿屋頂當爲瞭望台瞥見鳴鐘告警由救火會中西各員急驅皮帶車馳往灌救即熄計焚去柴房三間事後捕房飭探李友生前往將厨夫某甲傳入捕房經捕頭詰訊一過諭令退去聽候訊核 
[小火即熄]  
　　前晚閘北共和路榕江里七號門牌朱漢江家不戒於火幸即撲滅四區顏署長昨飭長警往查失愼情形禀復核奪 
[限交價娶養媳之證據]  
　　住居法新租界白爾路之通州人趙泉寳家養媳謝氏於陰曆六月二十七日私行逃匿至虹口潘小秋家與潘姘識現爲趙得悉報告捕房飭探王德奎前往將潘及謝氏一併帶入捕房昨解法公堂請究先據捕頭上堂禀明前情　據原告趙泉寳稱媳婦謝氏於六月間由原籍來申後於二十七日即行逃逸今始查得實被潘小秋拐去請求訊究詰之潘供謝氏於六月間由原告托蔡立明爲媒嫁與民人爲妻當由民人出財禮洋六十元交與原告取去立有憑據爲證此項憑據前由胞兄帶回原籍請求寛限交案質之蔡立明稱實由原告令我爲媒將謝氏嫁與潘爲室是實中西讞員判瀋還押限將憑據交案再行核辦 
[控告厨子拐婢案證據不足]  
　　住居法新租界吳小川家之十八歲婢女於本月初七早晨忽然失蹤現吳疑爲厨夫呂文龍所拐故於前日報告捕房飭探將呂拘入捕房昨解法公堂請究先據原告吳小川稱商人於是晨睡在床上時聞得開門之聲商人旋即起身找尋婢女已經不知去向後見呂文龍從外泡水回家當時商人卽向呂詰問呂言語支吾故此報捕拘案請求訊究詰之呂文龍供民人在原告家爲厨夫已有一年之久素未犯過是晨實係婢女先行起床出外迨至民人出外泡水婢女早已遠遁無蹤實非民人所拐請求明察中西官判原告所控證據不足將案註銷 
[鴇婦逼娼案兩則]  
　　濟良所昨晨伴送安徽婦人賈馬氏到廨禀稱馬氏於一號夜經人指點到所詰據聲稱被人拐賣與汕頭路四十一號門牌雉妓院爲娼日遭凌虐且染有瘡毒潛行走出尋覓相識人不遇投宿棧房不納由所收留爲之醫治云云並據賈馬氏供明前情繼由捕房將鴇婦高周氏解案經中西官訊供推諉以其不應買良逼娼判高鴇押女所三月示儆賈馬氏送濟良所留養醫治 
　　婦人曾陳氏前日投老閘捕房指控福建路普慶里一百另四號門牌雉妓院鴇婦王孔氏將伊十七歲女兒曾小四逼令爲娼等情捕頭准飭中西包探往將曾女與鴇婦王孔氏一併拘獲分别押至昨晨解送公共公廨請究原告延律師到堂譯訴前情訊之王鴇亦延林百架律師到堂辯護聲請展期中西官判王鴇交三百元人洋並保候展期兩禮拜開審 
[繼母控告忤逆]  
　　浦東爛泥渡鄉民韓阿德與繼母韓李氏衝突吵鬧其父韓掌全上前排解不愼倒地身死隣人以被阿德推跌報由檢廳派警騐明無傷在案茲悉掌全死後阿德與該氏感情更惡昨該氏又投檢廳具訴阿德連日在家不給飲食一再違忤要求提究梅廳長諭候核示辦理 
[男孩迷路待領]  
　　五歲男孩王明其身穿破花布棉襖並有圍兜一個破花布開襠袴赤足着兔式棉鞋秃頭有小辮兩條在法新租界地方迷路啼哭爲捕查見帶入捕房昨送法公廨請示詰據王孩供稱父名王阿寳母在某妓院帮傭詰其住址含糊不知惟口操蘇音官判送堂留養候家屬認領 
[打盆女孩待領]  
　　江北女孩湯巧貞年十二歲家居鐵路北首在某絲廠打盆因被繅絲女工拷打受苦不堪前日逃出不敢歸家由四區崗警查見帶回區署經顏署長訊明諭暫留查候傳家屬到案再核 
[剪髮髻禁押九月]  
　　江北人高步喜前日往虹口西華德路一千九百二十二號門牌屋内向同鄉女子殷巧珠告貸不遂逞兇用剪刀將其髮髻齊根剪去被巧珠偕證許子明李許氏控由該管捕房昨晨將高拘解公共公廨請究首由原告殷巧珠投訴澣衣度日近因搖得會洋三十元爲高聞知前來强借不遂其願竟行毆打並被將髮剪去次由見證許子明李許氏分别證明被告逞兇情狀質之高供稱前由李許氏撮合與原告相識近原告又與西洋人交好欲改西裝於三禮拜前自將頭髮剪去新相好每月貼伊洋三十元我以其與我中斷故而向論並未行兇等語堂上以業經證明被告行兇屬實豈容飾詞判發押西牢九月示儆 
[不還公債票價案缺席判决]  
　　洽大公司因向通商公司通益公司洽源莊永祥莊富成莊購買七年國内公債票不還票價及息洋一萬五千三百二十二元一角二分被控於公共公廨飭傳洽大股東彭大松等兩人無着故原告代表律師復具禀請求缺席判决昨晨兪襄讞與英卓副領事升座第四民庭集訊即由通商經理顧克明上堂證明售與被告公債一萬元價目三一六通益經理華姓證明售與被告公債二萬元内一萬五千元價目三二六五千元三二六二五洽源經理李子蔚證明售與被告公債一萬元價目三永祥經理孔仲聖證明售與被告公債一萬元價目二九八富成莊經理洪子珍證明售與被告公債五千元價目二九八各等語又由見證何世葆投稱與原被告皆認識被告已將田單十紙與我作抵所欠原告之欵此項田單我願呈案云云堂上核供磋商之下原筆諭曰本案各原告業已證實被告臨審不到應缺席判决被告等照原告控數償還並繳堂費何四葆聞單呈交契據並收據一紙附卷 
[李銘傳被控案展期再訊]  
　　李銘傳呈控婦人李陳氏將伊生母李田氏驅逐出外並將亡妻李王氏値價洋一千九百五十二元之首飾藏匿不還又婦人李兄氏控李銘傳不交家用器皿兩案昨晨均由公共公廨兪襄讞與英卓副領事在第四民庭集訊兩造代表律師請求改期故奉諭展期再訊 
[續訊掘墳竊碑案]  
　　王際亨在公共公廨刑事科狀訴鄉民兪金朝兪阿全於去年十一月十六號至十九號盜掘祖墳竊取墓碑等情業經飭探將兩被告拘案訊判交保候核在案昨晨關讞員與美丁副領事在第一公堂續訊兩造皆由代表律師到堂申辯數語官諭展期再訊 
[請追棉花損失案昨日未審]  
　　日商瀛華洋行在公共公廨呈控泗涇路已經倒閉之源順花行股東宣曉帆（即宣一順）胡賡庭方忠源定購洋架子棉花一百包延不出貨致市價跌落請追損失銀二千三百兩一案宣胡兩人因另案早經拘押方則逃匿未獲本案本由檢察處排定昨日下午在第一公堂集訊因陪審日本副領事林出君已告假回國故由承審官張襄讞諭知兩造代表律師改期再訊 
[吸烟與販賣人口之聲辯]  
　　住居新閘重慶路六百四十九號門牌之崑山婦人華唐氏因家内私設烟具並令所買女孩沈阿媛沈三媛學唱戲曲希圖賣娼被捕房查悉於前日派令中西包探往將華唐氏與兩女一併查獲分别收押昨晨解送公共公廨請究先由中西包探上堂禀明前情並將烟具呈案訊之華唐氏延律師到堂辯稱捕房所控私吃鴉片烟一層被告素來吃烟祗有一燈一槍不能指爲違禁至稱販賣人口令學戲曲一節並不令女學唱戲曲係出洋價買兩女爲婢此係華人習慣且有賣據爲憑請爲核示中西官核供判華唐氏交一百元人洋並保候查明於下禮拜二再訊 
[夾帶烟土之科罰]  
錢國金於前晚八句餘鐘携一包裹經過虹口百老滙路被二百四十九號八百七十三號一千三百三十七號等華捕查見其形狀倉皇當令將包裹解開内盡貯鴉片烟土當將人土一併帶回捕房押至昨晨解送公共公廨由該捕等上堂禀明查獲情形將烟土呈案請究質之錢供稱包裹係在楊樹浦由友人託帶當時不知内藏烟土等語陸襄讞核供商之美約副領事以錢不應夾帶禁品科罰洋三十元無力改押西牢一月土送海關焚燬 
[私帶烟土之押儆]  
　　姚竹根於前晚手携篾籃一大只内藏烟土數十磅行經法租界小東門外適爲二百三十六號華捕查見上前將姚及煙土一併帶入捕房昨解法公堂請究先據捕頭上堂禀明前情並將烟土呈鑒詰之姚竹根供民人實在某客棧内爲茶房此項煙土實係客人令我送至某處詰其客人現在何處姚語塞中西官判姚私帶烟土罪已成立着押一年准予贖罪並科罰洋二百元充公以儆烟土沒收 
[糾衆行兇押六月]  
　　寗波人章榮桂前與楊樹浦華租交界處鄉民張季生之妻章氏姘識因案被捕解經公共公廨訊押西牢三月日前期滿釋出前往冀續舊歡爲氏夫張季生干涉遂糾衆將張毆打由三百四十四號三道頭華捕查見將章榮桂拘押捕房昨晨傳同原告張季生夫婦將被告解請中西官逐一訊明前情以被各實屬不法判押西牢六個月示儆 
[擊破頭顱罰三元]  
　　張嘉林因在引翔港鎭四百八十二號門牌與販賣小猪之林福生爭奪生意起釁川茶壼擲傷林頭被林偕見證林阿桃控由該管捕房飭探將張於昨拘解公共公廨經中西官訊悉前情判張從寛罰洋三元充公示儆 
[碼頭匪徒强搶紅糖]  
　　船戶謝阿狗爲某公司裝載紅糖五十包前日在老港西鍚金公所碼頭過夜於夜半時突來碼頭匪徒二十餘人持强搶去紅糖三包事後該船戶等報告海關水巡捕房經梅捕頭准飭探跴緝贓匪務獲解究 
[攔攫鍍金壓髮]  
　　甬人葉阿福串黨在虹口西華德路某弄中攔攫行路婦人蔡胡氏頭上所戴鍍金壓髮一只飛奔圖逸經氏尾追至弄口大聲喊呌由三百十三號印捕與一千二百九十七號華捕聞聲趕至帮同拿獲拘入捕房禀明捕頭押候解廨請究 
[過犯攫金挖耳之懲儆]  
　　周根林前日在北四川路弄内攫取婦人某氏之金挖耳一支圖逃被行人黎明訴由捕房包探將周追獲昨解公共公堂請究經中西官訊悉周係過犯判押西牢一年半以儆 
[巡警破獲竊案]  
　　閘北海昌路黃盛興米店日前投四區警署報告該店貨棧被竊賊撬門而入竊去白米十石請爲查緝昨由該區巡警呂沐之查悉此案係積竊唐小貫子朱小二子宋小二子等所爲銷贓與北梅園路開餅店之錢仁香禀明顏署長將一干人逮案訊明屬實轉解司法科核辦 
[串竊犯分别押儆]  
　　劉連和瞿年昌糾黨鎭江人張福寳先後行竊葉成洪張寳成等各人衣飾等物變價分肥被捕房獲解公共公廨訊押在案昨經中西官飭將三人提案訊明串竊屬實判决劉瞿兩名各押西牢三年張押西牢一年半期滿均逐出租界 
[介紹新著]  
　　北京淸華學校敎授倫敦大學法律博士刁德仁君近著有「中國國際條約義務論」一書由商務印書館發行是書舉凡中外國際法律上之問題自關稅移民以至外國使館及交際儀節等細事無不搜集靡遺刁君間復加以評論吾國民苟能人人精讀此書則無不了然於中　爰將内容略錄如下以介紹於國人是書内容首冠以本書之範圍及條約關係歷史二文次分述政治性質之條約如交際權代表權領事裁判權專管租界及公共租界租借地優先權等經濟性質之條約如貿易及居住權稅率同等權沿海航行權内河航行權内地旅行貿易權租地權建筑鐵路權採礦權外國借欵等普通性質之條約如保護權信敎自由交互利益權最惠國條欵條約解釋等其結論則爲修正條約之必要中國國際上之地位今昔情狀之不同已成事業之承認互襄爲修正條約之根本國際協力之必要末更附以中外條約分類編年表民國四年中日條約及照會民國四年中荷仲裁條約民國三年中美增進和平解决條約民國二年至民國四年中俄蒙條約一九○八年中瑞商約民國五年至民國六年中日鄭家屯照會等全書一册洋裝布面定價大洋一元五角 
　　又商務書館第十卷第十二號「小說月報」及第九卷第十二號」少年雜誌」均已出版昨各承贈一册書此誌謝并爲介紹 
來函 
[江蘇省敎育會復省立第一農業學校許君蘇民等公函]  
　　敬復者再奉公函祗悉壹是曾君　寛係安福部員業經詢據全國和平聯合會復函證實原函附錄奉覽此事雖經曾君登報聲明尤足證其言行之不符良可惋惜試思安福部人物苟非譸張爲幻不顧人格何至受全國之唾駡即隸被黨籍者亦何至諱莫如深不敢承認外審淸議内訟良知此正小人迷復之先機益願吾黨米淵之自愼以諸君子第二次來函有請將曾君安系證據明白宣布以决去留等語用再函達尙祈迅爲裁奪本會對於盛君之聲明以曾君爲例亦未敢遽信其言行之適符近接到省農會來函一件一併抄奉神聖莊嚴之第一農校果能不留汙點與否不獨本會之責極願諸君子同負之也專復敬頌公安江蘇省敎育會謹啓一月六日附抄函二件（抄函二件已分載前報不贅錄） 
[運輸同業公會來函]  
　　敬啓者頃閱本月四號貴報登有場車夫頭之解决一則殊深詫異查姜金記承攬車送於日昨在車務總管處磋議須由姜金記覓一妥保有五千元之身家并繳納保證金五百元交由敝會收存方可任其承辦并由敝會代表何秉香浦澄熙王勗甫三君限令二日内由姜金記照覆如逾期不覆所有各公司運送客貨仍不允其承攬貴報所載誠恐傳聞失實爲此其函懇請更正以昭實在不勝盼禱上海運輸同業公會謹啓一月六號 
[上海學生聯合會通告P ] 
　　（其一）義勇隊代表台鑒本月四日本隊開第五次會議到者共九校代表仍不足法定人數不克討論辦法但未到各校代表已三次不到會不知究屬何故敢請將足下意見及不到會之理由於本月十一日以前示知臨時主席南洋公學代表場立惠君以便定下次開會時期爲要 
　　（其二）昨日各科主任聯席會議因到者太少未能開會茲定於本月八日下午四時在事務所開會届時有重要事討論務希出席 
來件 
[全國各界聯合會宣告李厚基罪狀]  
　　李厚基溺職媚外蹂躏學生荼毒平民綜其罪惡欋髮難數舉其著者以告國人 
　　（一）縱兵掠刦李之軍隊悉皖北遼藩積年盜匪軍官如周永桂王獻臣賈文祥黃開第召永生等皆以殘殺爲能福州城内白晝掠刦强賒强買毫無顧忌永泰同安武平連江仙游等處兵過　墟閩人何辜遭此荼毒此應告於國人者一 
　　（一）勒種烟苗閩省烟患將告肅淸軍興後李縱任駐紥各屬軍隊示意民間栽種　粟周永桂在永泰勒種烟苗得賄三十萬害死數十家（因以後拔除烟苗破産而死者）來玉林於漳泉一帶亦許令鄉民播種烟苗獲賄無算與李分肥地方烟毒遂一發難收此應告於國人者二 
　　（一）摧殘敎育停發敎育費强佔地方學校以爲軍官寓所武平縣小學校被營長黃開第佔據校長鍾某出面理論立被槍斃閩學生罷學至今置若罔聞且對人宣言「罷課後到可多一筆軍餉小孩子讀書有何用處讀壞了到不如不讀的妙」遂使靑年子弟久荒學業此應告於國人者三 
　　（一）破壞司法奸商黃瞻鴻兄弟殺害學生平民激成罷市之一變學生告訴告發於檢廳案歸法庭辦理李乃袒護二黃提入陸軍醫院縱之出獄從此罪人逍遙法外死者寃沉莫雪此應告於國人者四（未完） 
雜評二 
[虚僞之體面（庸）]  
　　北京當局之對待敎職員也曰先上課再商辦法其對待海軍學生也亦曰先回校再行核辦揣北京當局之意以爲學界之要求縱不妨酌量容納然政府斷不可因學界之要挾而即屈服故必須學界先回復原狀而後政府再容納其要求以免有損威信所謂好講虚僞之體面也 
　　不知政府體面之喪失由於不信食言而肥幾成當局慣技人民之不信仰政府由來已久即使政府信誓旦旦猶不能取信於人何况當局對學界所表示者大抵含糊閃爍似容納非容納旣無誠意之相將安能博學界之信任人民已不信任政府而政府猶欲以空言取信亦徒見其厚顏耳何體而之足云 
 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
風俗談 
[俄國婦女（七）] [  陳三無譯]  
　　余行諸通衢見莫惜犧牲四字之印刷品觸目皆是余乃思及三年前俄國婦女於任何潮流之中俱漠然不受其影響今則激昂慷慨逈異曩昔矣富裕之家平時每餐必珍羞羅列者今則减爲兩肴衣則絶無新製往日出必摩托車者今則安步以代廣厦變爲貨棧温暖之起居室則變爲傷兵之休養所人皆各盡其力忠懇服職緣生存命脈之攸關不如此且將瘦死月復一月物換星移劇烈之戰爭猶進行無已時婦女之痛苦亦日深一日顧猶皆克勤克勉不敢稍懈戰事發生以後一年之中婦女生活乃愈發展强悍者之工作能力乃不減於壯丁所得薪金亦與之等市都之中婦女所居之職業實非彼等始料所及於此可知婦女能力在將來社會生産上必爲重要原素之一非特此也並在居住山地之婦女具有强健之身體脫釵易巾上桃花馬以殺賊者余於千九百十六年夏居高加索可兩月餘見該處婦女在前線爲志願兵者已達五十餘人尙有預備出發者進步之速實駭聽聞特天賦有限終不能久耐勞苦耳一日有數傷兵自前缐措回醫院中有一瘦長之少年軍官遭傷最重經看護婦察出乃係一易釵而弁之可憐女郎同伴者咸失色緣彼曾於戰壕之中幾經劇烈之戰事色未嘗稍變且勇冠儕輩衝鋒陷陣悉爲前驅固無信其爲女兒身者 
劇談 
[嘯廬雜談] [  優優]  
　　天亶君謂「韓世昌之崑旦博誠博矣貼旦唱至剌殺旦止其如身段台步已淆亂不足貴也」余極爲欽佩蓋崑劇家門最嚴能於此者决不能於彼第一天賦嗓音未能强爲遷就况人力的身段台步易於混淆乎世昌充其量僅一五旦而已而欲唱痴夢潑水唱刺梁刺虎寗非囈語雖然此不僅世昌爲然票友中亦儘多其例唱彈詞唱水鬭唱冥判花蕩唱回營打圍此票友某公之劇目也唱對刀步戰（飾李洪基）唱探莊唱問探唱别母亂箭此亦票友某君之劇目也此外崑票中最爲南北所推重之某某今日唱折楊明日即排奸遁矣某某則小宴（唐明皇）也潑水（朱買臣）也嫖院也回營打圍也惟其如此乃有人恭維之曰崑曲泰斗嗚呼使天亶君見之不知其感想又何如也 
　　韓伶來滬新舞台攻擊之頗劇獅吼記廣告幾語語對韓伶而發頃見重演梳裝跪池廣告則直斥僞體崑曲余爲之驚駭不謂此區區一名詞竟亦能流傳至上海也原僞體一名詞實爲我友陳君墨香所創造當時余主京華戲報牛郎山崑班始來京師演劇於崇文門外之廣興園一時輿論歸之謂爲崑劇中興此其先河而墨香評論獨不然於批竅考證之餘復力詆該班爲僞體崑劇余深然之其時韓世昌尙未來京也有某小報者曾著論毁墨香不明崐劇墨香置之余亦付諸一笑不與之辯今僞體二字傳遍南北矣余旣喜僞體二字竟造成一種强有力的輿論特述其起因如此使後之考證梨園掌故者知有所自來也 
　　韓伶崑劇不知者均謂我友吳君　安所授其實大不然吳君僅數度與之逅邂而已吳君精音律爲一代宗匠豈有吳君之弟子如世昌者乎韓伶諸劇悉在高腔班中所學來京後添排者惟痴夢潑水與翡翠園耳此與吳君無絲毫之關涉者也翡翠園歟痴夢潑水歟今捨别種問題不論而單就其身段臺步是耶否耶我恐天亶君見之必啞然而失笑也質之天亶君以爲何如 
詩錄 
[别友人江君子祥留贈]  
　　江君先宦江蘇後宦湖南在皖同任事三年江君善畫燭剪西窗話别難天涯淪落兩心寒姑蘇山水瀟湘月都送先生作畫看 
[游秦淮聞歌有感]  
　　楓葉紅飛蘆荻秋秦淮河畔水聲悉誰家兒女不知事猶自笙歌出玉樓 
 
[世界運動之十三（加奈大）擊球]  
　　（拉克洛司）爲美洲紅印度人之擊球戲加奈大人與土人相處效而習之一千八百六十七年加标大之「拉克洛司」俱樂部成立大改良「拉克洛司」擊球之法同年此游戲紹介入於英國明年「拉克洛司」俱樂部亦創立於英國至今則美國及澳洲均已有此游戲惟其最盛行之處則仍爲加标大耳「拉克洛司」之球塲與踼球塲相同塲之兩端各有一决勝標以二竿爲之相離五尺高六尺二决勝標相離三十六丈標處有一網室擊球之人共分兩黨每黨十二人一點半鐘之内如此黨之人將球擊入網室之次數較多則爲得勝其所用之球周圍不得過八寸重量則在五「温司」之内至其所用之擊球器則爲一直棒惟下端屈曲縛以線網接球及擊球均用此器不得用手「拉克洛司」之游戲亦可作於冰上加标大人於冬季常爲之右圖即「拉克洛司」之游戲 
新聞拾遺 
　　新發明風扇鎭江人陳子掄向業銀匠頗有心機近發明一種自動風扇擬設一揚仁公司專製此品藉抵外貨據其所述優點約有數端（一）不用電力不用汽油不費人力（二）可以隨處安放隨意移動（三）價値甚廉大者不過數十元小者不過十餘元較他種風扇爲省（四）永久可用間有損壞修理亦易而不費（五）非常玲瓏華麗可爲陳設之品（六）用時啓閉靈便久暫稱意最久可用三十小時（七）風力與電扇無異而著身較電扇之力尤爲和暢極合衛生（八）風力可以增減隨人所欲（九）式樣大小可以隨意製造適人心意（十）不發惡臭不致油汚不虞失愼現已製就模型一具任人參觀藉資研究云[  安]  
　　射陽鎭發現古碑江北興化縣射陽鎭鄉民喬某月前偶墾田園掘出巨石一方作黝黑色長闊各五尺許厚約一尺一時喧傳遠近咸往爭觀識者謂係漢代舊物惟年久剥蝕碑文模糊似鐫有三肖像上冠以孔子曾子子貢等字樣現已由該縣敎育執事妥爲保存陳列於古蹟展覽所供衆流覽云[  魯]  
　　某女子之略史某女生者本維揚産滬北某女校之高材生也賦性聰頴專心學業以故每遇考試名輒前列校中師傅咸器重之民國四年儲蓄票初次開彩該生曾得頭獎一條自是而後頓改其舊時向學之志而從事游蕩於是衣必華服出必高駟較之前者布衣淡食判若兩人矣凡游戲塲所靡不有其芳蹤足跡所至狂蜂浪蝶尾隨輒滿不數月與一某甲相識卿卿我我儼若夫婦乃未及匝月又與某乙相愛好熱度之高倍於某乙未幾又棄甲乙而丙丁綜計一年以内相得者不下五六人翌年夏資財告罄不得已及更名張艷幟於三馬路一月以還淫業頗不惡卒以揮霍太甚不克支持後經某君之紹介又與某七十鳥合資營業生涯平平餬口而已如是三四年來忽花忽葉調頭無定現經某交涉員一見傾心藏之金屋矣[  家豪]  
　　美術展覽會之盛况蘇州美術展覽會擇於本月一日起至十四日止開第二次賽會地址在城内胡書記橋舊皇宮内會場布置極整齊内中陳設分國粹畫油色畫氣色畫鉛畫炭畫鋼筆畫焦畫攀斯丹耳畫刺繡畫及照相着色畫十種均美麗奪目現連日觀者肩摩踵接云[  野鶴]  
　　蹺脚新娘漂眼郎平湖調查員王某天生獨眼幸善於修飾人多莫明莫相每値外出時必架金絲鏡衣冠復極楚楚今春與綽號眼鏡公司之妹名坑三姑娘者結不解緣居然於月之初六日爲王入贅圑　之期其結婚時新娘一穿一瘸而出而新郎則不肯對立行禮蓋避其一目恐爲新人窺見耳斯時觀客極爲擁擠鼓掌如雷人聲鼎沸咸謂才子佳人眞是天作之合新娘羞不能耐跰　入内而新郎則面紅耳赤甚覺難堪觀禮之人皆說好一齣巧姻緣不愧爲鴛鴦譜中一段佳話也[  摘]  
　　全中國運動會舉行有期全中國運動會爲靑年會所發起地點已定廣東省於今春四月初旬舉行内非僅有田徑賽餘如足球網球隊球籃球等均有比賽聞此運動會專爲得明年遠東運動會之錦標而開凡在全國運動會中得分者可參預遠東運動會云[  學周]  
　　靑年會組織中學聯合抬球隊足球網球籃球等游戲均有比賽而未聞有比賽抬球者四川路靑年會有鑒於此擬組織一抬球隊集滬上各中學之善於抬球者互相比賽聞已發函通知各校入會者已有數校云[  學周]  
　　滬上將建最大之禮拜堂上海監理公會由百年大會中議决將在滬建一最大之禮拜堂以使敎會擴充地點擇定崑山路東吳中學對門之空地約今春四月中可動工建築矣[  學周]  
　　新發明之紡織機濟南某工廠近發明一種紡織機此機以木爲之且甚玲巧每日用二人之工作能將棉花十斤紡得九斤紗可賺洋三元有奇故現購此機者甚衆云[  學周]  
　　迎娶忘了新娘之趣聞前前無錫大周堂城廂内外嫁女婚男者共計二百餘家彩綢及舞綵兩公司各種彩綢租賃一空各行檔亦應接不暇有趕做數家者有陳姓往長安橋某姓親迎新郎在坤宅多稽時刻各行擋因須趕他家急不待緩一俟新郎上轎即抬起飛奔行至擅頭弄方知新娘之轎尙未出門遂鵠立守候詎女宅見其不顧新娘率然先去大爲忿怒仍將新娘扶入房中不令上轎新郎在轎内候久不至始令抬回登堂賠罪始克成禮而去[  摘]  
小說 
[黨爭（十三）] [  無我]  
　　聶略臨時改裝之遂入屋登樓彈醫室之門初不見應因再重彈之繼見門内燈光閃爍有聲詢曰客何所欲聶佯作微弱之聲曰醫士在室否應曰然君何所欲聶曰余乃欲求藥者已而微聞室内作細語聲一人曰試開門令之入少頃聶始得入室則内僅一室燈光朦朧若將熄滅者惟有一人在焉謂聶曰余方思閉我醫室矣君何所患耶聶曰余適行過君門舊病猝發幾不能移步故特求君賜藥服之俾得勉强行歸家中也彼冒充醫士者曰是不難余卽當療君之疾現可略飲火酒以振精神聶曰噫余幾······言未竟忽倒身於地板若知覺盡失者於是室中乃大噪與聶相談而冒充醫士之人即爲人喚去已而室之通北室一門忽洞啓有光射入一人問曰所遇何事一人對曰人乃暈倒於地矣余故不欲使之久也今將奈何曰姑安置之於榻任其憇息少頃必當復蘇也如果殞命者則埋之而已時北室之門仍啓未閉履舄雜錯似有多人聶頗可聞其相語聲若輩如有要事不暇顧及倒地之病人者於是聶屏息竊聽之聞一人曰是誠我輩之幸也一人曰何幸之有我輩雖有其機但未得入手之處觀今日之現象較之我輩初至之時似更形乖戾矣尙何幸爲聶竊思所得甚奥妙繼而近聶身畔之人提聶身置榻上推抑之聶絶不稍動忽旁立一人作洪亮之聲曰此人余似甚面善一人應曰咄此乃一工人耳天下相肖者雖千百可得也爾時聶僅服粗衣一襲面垢手黑若下流社會人然自知處境險惡非尋常可比故竭力自歛不稍露破綻時先語之人仍洪亮其聲曰否不然余實嘗見之且即在今晨方人衆環視樓下屍首之時彼亦雜在人叢之中且嘗與我輩言語曰然則彼或爲偵······言次忽嘿然蓋爲手號所止也繼聞其微聲曰如我言不謬則此人目下之狀態實爲假裝者又一人曰爾須愼其言語若果能决其此來别有深謀則我必手刃之聶聞言心中怦然一驚幸肌膚未嘗稍動忽覺有針刺入臂肉痛不可忍顧稍動者必致殞命因咬牙强忍之絶不露聲色刺者乃曰無庸注疑焉余已盡力刺入豈有知覺之人而能忍痛如此乎聶暗思果如此耶但及時余當有以酬汝之恩也 
[自由談之自由談] [  不冷]  
　　犬賠償犬在中國甚賤視之自此次歐戰用途之繁其在他國固嘗重視矣然尙不若今日法國向德要求賠償戰時所失二萬餘頭之犬之更爲異聞也 
 
 
 

Page 15

 
 
   
 
 

Page 16

 
 
   
 
