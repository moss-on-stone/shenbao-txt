# 1902 - 108 - 4910420

 

Page 1

 
 
[勸募江西急賑] [  本館恊賑所啓]  
　　去年江西各屬洪水成实繼又阜魃爲虐田疇所種顆粒無收千萬哀鴻嗷待哺雖蒙深宮軫念頒給絡帑金大憲推恩撥施錢米無奈災區甚廣普救爲難垂斃飢黎朝不保暮矧今天時不雨旱象又成春熟豐收已無可望而蘇皖沿江一帶去年亦被水災涸鮒未蘇待振孔迫若不綢繆於未雨曷以延溝壑之餘生伏求四方大善士各發慈悲無分畛域或傾囊以佽助或量力以佈施俾敝賑所得以接濟源源登窮黎於衽席是皆諸善士好施之助他日必能邀福佑於蒼穹者也敬此禱求諸維德鑒 
[論中國整頓營伍之難]  
　　杏雨初過桃浪乍泛執筆人覊蹤滬瀆感切松揪買棹言歸藉伸展謁五茸春草甫完征塵卽聞人走相告曰某營現欲招軍矣某營現欲招軍矣翌日晤他友言亦如之且謂向時召募數日卽可足額今則應者寥寥以故營弁異常惶急執筆人心焉欵之亟叩其故談者曰子豈未聞近日江蘇巡撫恩藝棠中丞出省閱伍將次按臨乎何少見多怪喋喋詳問爲執筆人曰蒐軍爲國家大黄每屆三載循例舉行朝旨特派督撫大員躬親其事江蘇省向由兩江總督秉節校閱近年時事多艱總督不遑兼顧朝廷優恤元老特命撫臣代之自趙展如大司宼撫蘇時恭奉明詔以來沿爲成例厥後鹿滋圃大司農相繼奉命而出適北方拳匪亂作中道折回未及竣事此次恩中丞又奉是命其未出也徧傅羽檄於各營其將也也奏報日期於黼座愼重將事精白乃心本館早據所聞錄之於報予固知之甚稔所異者前以撙節餉需大裁軍士乃閱時未久復樹纛招之反覆無常成何政體卽中丞知防軍之單弱銳意整頓藉壯聲威亦何必倉猝成軍以示一時威武哉談者聞言啞然笑瞿然思喟然歎曰有是哉子之迂也夫近來各營士卒終日不事操防游手好閒欺陵良懦幾於比比皆是而其間營官之不肖者更缺額扣餉恣意脧削以供醉飽之資雖迭經上游嚴密稽查發伏摘奸登諸白簡無如各將領賢愚不一其因之稍稍斂跡者固有所聞而軍實不齊營規不肅者亦所在多有他處吾不及見若松地則所見最眞猶憶前年每屇大閱營弁必先有風聞大抵必俟一月半月後方見帥節遙臨故雖臨時招募猶得急爲訓練使之濫竽灞上棘門本同兒戲更何從而辨其孰爲精純孰爲疲弱徼倖之心遂行險之計益工積習相沿匪伊朝夕欲發其覆不亦難乎此次恩中丞之來月前尙無明文而旬日間帥旌卽須戾止於是營中之兵額不足或竟寥落若晨星者倉皇失措不得不招集土著以爲桃僵李代之資不意若輩鑒於前年之旋招旋撤所得甚微大言炎炎或勒索每日餉銀一元或稱須得小銀錢五六枚七八枚不等雖未必如願以償而衆口嘵嘵其情已不言而喻蓋若輩深知得失祇爭一日大帥去而裁撤隨之故不以躍馬從戎爲樂事也執筆人聞之不禁投袂而起曰果若是吾恐中國之營務將無望振興矣夫國家不得已而一再裁兵所留以備戰守之資者已屬無幾乃此中又多有名無實幸遇承平無事飾非文過亦有何難設生旦變起非常勢將不堪設想時事至此尚復何言向嘗謂此等弊端皆由中國閱軍必俟諸三年所致苟欲挽救宜師日本之歲一大操更隨時加意密查其有所上情弊者罔有赦如此則專閫者知獲利有限獲罪無窮觸目警心自不敢以身試法否則若輩久視此爲利藪且深知三年之吞餉易於一日之彌縫欲使革面洗心恐非易易予故爲之大聲疾呼一發當軸之聾膭語曰有則攺之無則加勉又曰言者無罪聞者足戒倘虎符坐握者果能從此洗滌舊習壁壘一新有勇知方實事求是將見軍威旣振國勢自强則卽以鄙人今日之失言謂爲他年之左劵亦無不可 
[諭旨恭錄]  
　　三月初五日奉旨河南道監察御史員缺著陳恒慶補授明保安徽試用知縣陳正源著仍以知縣遇缺即補保舉奉天補用知府廷　山東補用直州知州車保成奉天補用知縣馬祚愷直補用知縣蔣有霖周學淵山東補用知縣王毓麒廣東補用知縣李光襄雲南補用知縣李光遠俱照例用補授直延慶州知州朱璋達著准其補授服滿河南桐栢縣知縣高錫華著不必坐補原缺截取内閣中書崔師范宋體乾俱照例用伊犂糧餉章京員缺著春元去吏部員外郎員缺著明堃補授所遺主事員缺著毓錡補授特旨官前雲南霑益州知州彭斷志著仍以知州發往雲南補用前山東陵縣知縣許延瑞著仍以知縣發往山東補用分發湖北補用知縣楊懋林鄭業槪戴祖同陳琯四川知縣喇世俊直隸試用知縣張廣建張鼎勳耿守恩張秉忠高龍章江蘇知縣方寳銓史式珍汪寳增德清秦其增戴壽昌陳亮恭楊元溥金昌運張承德胡燡張大鵬蕭啓奎楊淍楷洪遹聲安徽知縣高拱辰周炳煃張傳鴻劉鳳綬陳振鴻何景楨王在欽山東知縣苗湘蘭劉元祺丁其廉山西知縣趙佩鶴范燡哀慶萱柳亦棻河南知縣劉鎔項彝周宗澤沙蔚春安瀾張鴻森聗西知縣謝泰來查清彥黃家儁浙江知縣周慰曾江西知縣吳鳴騏涂步瀛劉当霖俞訓方俱照例發往欽此 
[本館接奉電音]  
　　昨日午後三下鐘時京師飛電傳來行在所發上諭六道敬謹譯登○三月十五日行在内閣抄奉上諭朕恭奉慈禧端佑康頤昭豫莊誠壽恭欽獻崇熙皇太后懿旨著于二十二日還宮欽此同日奉上諭錦州副都統著秀昌補授欽此同日奉上諭俞廉三奏請飭傳臬司赴任等語湖南按察使黃建笎著卽遵旨來京陛見後速卽赴任欽此同日奉上諭貴州提督著蔣宗漢補授黃金福著調補貴州安義鎮總兵直天津鎭總兵著吳長純補授欽此同日奉上諭連日恭請慈禧端佑康頤昭豫莊誠壽恭欽獻崇熙皇太后轎曁御營請轎之鑾儀衛校尉著再加恩每名賞給一兩重銀錁一個由廣儲司給發欽此同日奉上諭俞廉三奏耆紳現屇鄉試周甲之年懇准重赴鹿鳴筵宴一摺在籍四品卿銜前湖北候補道周樂早歲登科好 
 
 

Page 2

 
 
學不倦現在年屇耄耋鄉舉重逢洵藝林盛可加恩著賞給三品卿銜准其重赴鹿鳴筵宴以惠耆年欽此 
[宮門抄]  
　　三月初四日内務府或子監正白旗值日吏部引見七十八名盛京禮部侍郎榮惠請訓道府象賢等謝恩慶恩良伯等謝緩扣俸銀恩直隸補用道孫多祺謝恩文廉謝佩帶印鑰恩繼祿因伊弟得保獎謝恩吉恩續假二十日志公溥侗各續假十五日陳田王祖同預備召見欽天監呈進月蝕圖掌儀司奏初十十一日祭奉先殿慶王醇王行禮召見軍機午刻皇上升　淸宮義國使臣嘎釐納覲見初五日理藩院鑾儀衛光祿寺正紅旗值日無引見溥興謝署右翼總兵恩朱侯致祭明陵回京謝恩銘公假滿請安松溎謝佩帶印鑰恩錫公延侯各假滿請安並謝緩扣俸銀恩崑中堂續假五日葛寳華續假十日榮惠陳田王祖同伺候召見禮部奏派　帛爵派出睿王恭王掌儀司奏十五十八日祭奉先殿醇王行禮召見軍機陳田王祖同榮惠皇太后皇上明日辰刻啓鑾駐蹕燕郊行宮辦事召見大臣初六日奉天補用知府延楝謝恩直隸總督袁世凱請安直藩司周馥請安通永鎭總兵李安堂請安馬蘭鎮總兵堃岫請安密雲副都統于珊請安通永道楊士驤請安阿克丹蘇嚕岱毓秀等謝佩帶印鑰恩善豫假滿請安翰林院代遞侍講趙汝翰謝恩召見軍機于珊楊士驤袁世凱皇上皇太后四點二刻到燕郊行宮駐蹕初七日皇上于三點一刻到白㵎行宮駐蹕袁世凱周馥堃岫于珊李安堂均請安通永恊副將張士翰請安廣忠謝佩帶印鑰恩保定府知府陳本請安召見軍機后上明日詣皇太后前請安畢至獨樂寺拈香辰刻伺候○初八日恩燾崇壽善豫查看紅樁覆命虎槍處代奏得賞縀疋謝恩壽公奎公請安堃岫呈進野雞袁世凱等請安召見軍機奎公壽公皇上明日卯初謁陵皇太后卯正伺候皇上於明日詣皇太后前請安畢乘轎至獨樂寺拈香畢至御房少坐用膳畢乘橋至壕門村中秋少坐乘轎至隆福寺拈香畢乘轎還隆福寺行宮等候跪接皇太后畢隨從辦事召見畢駐蹕辰刻伺候欽此 
[德相之言]  
　　香港循環日報云某日德國外部大臣在議院中當衆宣言曰我德總理營務處某君曾言天津撤兵一事不特於軍事有關且於政治亦有絶大關係斯言誠爲不謬蓋天津軍隊一撤則民政廳卽當撤去民政廳旣撤則將來疏濬白河之事斷難如願以償而京津大沽之間必將多所阻格矣 
[英人榷政]  
　　香港香海日報譯登英京倫敦來電云英國議定稅餉册刻已由戶部尙書希士碧治君頒發大旨將國中糜費一槪裁汰惟入息稅加收一邊尼銀票釐印稅加收二邊尼惟茶烟糖三項稅並無攺變至於榖米稅每一百一十二磅加收三邊尼麫粉等物稅每一百一十二磅加收五邊尼統計所加之欵歲共得英金五百一十六萬磅另擬籌貸英金三千二百萬磅如出欵尙有短絀之處則由戶部發出銀票以補之　 
[日艦遊歴]  
　　香港循環日報云日本水師艦隊擬在佐民堡取齊然後航海赴臺灣及中國高麗沿邊游歴大約須遲至西歴五月方可言旋聞此項艦隊擬在威海是碇數日惟不入直海灣 
[美革水雷]  
　　日本報云美國各戰艦現均不用水雷以故邇日所製之鐵甲船及大小巡船皆未配置水雷管卽柯林披曁新符冷思士高兩艦之向有水雷者刻亦悉經移去矣 
[加冕施恩]  
　　香港香海日報譯登英京倫敦來電云英皇擬於加冕之日大賚民人凡貧民之在英京者皆恩賜酒食聞此項贫民約共得五十萬名　須費英金三萬傍 
[演砲傷人]  
　　英京倫敦來電云某日英國馬土鐵甲戰船在坤士湯海中演放大砲有一後膛砲忽爾轟炸致斃總戎兩員兵士九名另傷旁觀之七人 
[三載考績]  
　　國家定制每屇三年舉行大計一次藉以激濁揚淸蓋卽古人三載考績之遺意也昨經汴友郵示河南舉劾單爲特登諸報端以供衆覽應薦知府二員開封府知府張楷識見卓越心地光明汝寗府知府陸斷煇才長心細躁釋矜平應薦知州一員裕州知州徐佐垚理繁治劇有守有爲應薦知縣六員永城縣知縣岳廷楷心地樸實辦事勤能署杞縣事安陽縣知縣石庚心精力果爲守兼懮獲嘉縣知縣邵祖奭樸實穩練悃愊無華南陽縣知縣潘守廉任事實心有體有用西平縣知縣左輔精明幹練才識俱優太康縣知縣葉濟勤政愛民寛猛相濟應薦敎諭二員武陟縣教諭李鴻籌經明行修體用兼備洛陽縣教諭馮際　學問懮長勤於訓迪應薦經歴一員按察司經歴沈懋延持躬廉謹辦事精詳應劾才力不及官二員葉縣知縣余鉞性情迂緩　期有爲滑縣老岸鎭巡檢蔣保元才具平庸辦事竭蹶應劾不謹官一員汲縣典吏趙長春志趣不端動乖繩墨應劾浮躁官一員偃師縣典史馬秉鏞心浮氣躁舉止乖方應劾年老官二員新安縣訓導張紹性年力就衰雖資訓迪開封府照磨周德繹精力就衰難期振作 
[舉劾無私]  
　　南昌訪事人云舊歲爲三年大計之期江西撫憲李勉林中丞因藩司柯遜菴方伯甫經視事奏請展至明春舉行兹者方伯已將應舉應劾各員詳請中丞核奪中丞特于本月某日列榜大堂計薦舉卓異府縣官八員正任南昌府江毓昌調署贛州府查恩綏正任九江府孫毓駿正任南安府文炳調署臨川縣江召棠正任永豐縣張瓊正任泰和縣郭曾準調署豐城縣孔昭珍佐雜教職官三員浮梁縣典史李家杰南昌府學教授李明墉萬年縣學訓導吳膠叅劾不法官七員德安縣賀煇玉樂平縣吳錫純南安府同知胡耀斗袁州府經歴鄭守曾東鄉縣學教諭萬光涵上高縣學教諭蕭兆楠崇仁縣學訓導周鴻元 
[彩票攺章]  
　　鄂省大憲前因庫儲支絀賠欵浩繁奏准開辦簽捐彩票另飭各州縣按月印成小票分銷已將詳細章程錄登報牘兹又接武昌訪事友人來函知此項小票銷路甚窒上月二十九日開彩時各屬票紙未經售出者甚多應解之欵皆須由州縣賠墊且武穴商民因勒令行銷幾至罷市經各屬紛紛具稟歴陳官商艱苦情形湖廣總督張香濤宮保爰擬將前定章程酌量更攺以示體䘏現已電調黃岡縣寳子年大令來省籌商矣 
[靈輀回籍]  
　　烟臺訪事人云宋祝三宮太保之靈柩於本月初六日由公子扶抵烟臺暫厝之罘書院官紳商賈咸往弔唁翌日午刻卽 
 
 

Page 3

 
 
啓　回蓬萊原籍擇吉安葬 
[粤東摘要]  
　　廣州訪事人云肇慶府城端溪書院山長傅太史維森于二月十九日徒患時疫藥石無靈以致殁於講舍其太夫人壽屆古稀門無期功之親因由邑紳發電省垣催監院梁君折回經理喪事○欽廉防務督辦潘培階觀察前因會匪猖獗錯置失宜迭禀大府告退大府未准所請兹聞由山東巡撫張中丞奏請調赴山東藉資臂助大約不日當起程矣○澄海縣樟林司巡檢某少尹近被人以錢債之事控諸廣州府署府尊施太守禀請藩憲委員接署俾二尹得赴省備質○前署陽江廳沈刺史鴻壽被民人陳某控諸撫轅撫憲德中丞批示云據呈前署陽江廳沈鴻壽勒繳勇費縱勇搜括該職繳銀一千兩有過付証據控果非虚殊屬貪酷案關藉公許贓虚實均應澈究仰布政司會同按察司飭新任陽江廳李丞查案傳集應訊人證逐欵查究據實禀覆一面由司密派委員確查毋任徇飾 
[鄮山樵唱]  
　　寗波訪事人云鄞縣黃菊友大令甄别鄮山書院肄業生童業已出案曉示其有未及投考者定於二月二十五日補考屇期黎明時齊集書院聽候點名給卷以後不准請補仍於三日前赴禮房報名塡册毋得自悞○月湖書院已於某日甄别生員題問農務大利首在蠶桑近年紹興蕭山新昌嵊縣竭力講求產絲日旺利源日增已見明效寗波壤地相接宜如何設法以開風氣及植桑育蠶之法使之家喻戶曉試言其策童生題無黨無偏論○寗波府屬前定隨糧納捐之法現屇上忙開徵奉化縣各業戶皆不願輸納幾欲與邑主爲難邑主限以五日繳銀嗣卽到府面禀府尊高嶼卿太守柬請提憲派兵於二月二十八日在南門外彈壓○鄞縣捕役在郡城北門外緝獲盜犯水作霖水仁桂解送至縣經黃菊友大令嚴訊供稱曾搶刦寍海縣西鄉鎭慶和銀樓當時起獲竹箱内儲鏨有慶和圖記之銀簪十餘枝遂飭釘鐐發押翼房然後申詳上憲迨上月二十七日派差解往寗海縣歸案訊辦 
[琴臺夕照]  
　　漢口訪事人云奏辦湖北籖捐票在漢口設立總局此外另印小票分派各府州縣行銷上月二十九日地方官就鄂垣獵馬廠開彩聞銷數頗不及大票之踴躍也○自二月朔以來天氣煩熱異常恍似熟梅時節迨過望日則又風雨交作寒氣逼人不特茶葉受傷且時疫流行醫治偶疎或竟因之不起天時不正如此殊非居民之福也○襄陽劫匪趙碾盈漏網多年迄未就獲兹忽潛來漢口匿迹黃陂街紫來客棧本月某日由緝捕營徐弁全孝擒獲解請夏口廳馮少竹司馬訊明懲辦○有胡占鰲者長江上下游著名竊匪也歴年以來案如山積兹又在寳華輪船犯竊事發後匿跡武穴鎭事爲武弁徐升偵知督勇跟蹤而往一鼓成擒日前已解至漢皋禀請馮少竹司馬研究矣○湘省所獲甲乙丙丁四票匪曾在鄂中犯有重案現經湖廣總督張香濤宮保電請湘撫俞大中丞派員押解來鄂歸案辦理 
[救護月蝕]  
　　昨爲月食之期官斱例有救護之典丑刻上海縣主汪瑤庭大令會同教諭邱廣文縣丞劉二尹主簿孫少尹典史趙少尉在大堂上恭設香案於初虧食甚復圓時三次行禮並召僧道鳴金擊鼓 
[催科政急]  
　　本邑二十二保七十一圖及三十四圖兩地保積欠錢糧多至銀三百餘兩縣主汪瑤庭大爲震怒特於昨日飭役提解到案以便嚴比 
[儲憲辭行]  
　　日前江蘇督糧道羅少耕觀察由省至申勾當漕務兹已公畢將返蘇垣特於昨日午後命駕赴道營廳縣各署辭行大約啓行之期當不遠矣 
[琴堂驩讌]  
　　前晚上海縣汪瑤庭大令設席署中恭讌同鄉人之宦于滬止計孫花樓冷鵬圖畢文卿三明府及朱禮生二尹並令典史趙敬臣少尉陪賓 
[設局估花]  
　　前者英商老公茂紡紗廠在南市公義馬頭設立騐花所專查鄉人所販棉花遇有攙水其中者解由委員重罰以致鄉民積怨難平毆傷司事張某事後由英副領事偉晉頌君與保甲總巡朱森庭明府籌議章程明府隨卽面禀蘇松太兵備道袁海觀觀察觀察擬設立公估局將花估值無論乾濕照估定價值出售昨日札飭花業公所董事程凝園令卽擇地設局程唯唯應命隨詣上海縣署向縣主汪淘庭大令禀商一切然後禀覆道轅 
[局員視事]  
　　本邑南市二十三七鋪巡防局員邱友林二尹現經蘇松太兵備道袁海觀觀察撤差所遺局務檄委十六鋪巡防北局委員姚榖蓀二尹接辦昨日午前二尹已蒞局視事所遺北局一差由陳仲賢二尹疱代 
[善堂瘞旅]  
　　前日十六鋪地甲裘鎮行至毛家弄見有無名男屍一具年約三十餘身穿藍洋布短衫褲查得滬上並無家屬因投報同仁輔元堂領棺收殮厝之荒阡 
[大令騐屍]  
　　浙江海寗州人祝普生竊取店中洋銀數十元私行來滬寄寓法界佛照樓後以無可謀生知烟自盡經佛照樓主報諸上海縣署昨日午後四點鐘時縣主汪瑤庭大令帶同刑仵鳴騶至仁濟醫館先傳佛照樓執事人戎長生研訊戎供祝於前日來棧借宿繼復偕丁振保前來至次日見丁携取行李怱怱欲行詢以祝何不見答稱酒醉未醒及往觀之則已神色變異因卽投報捕房送至此間求治丁供小的係浙江新昌縣人與祝同在嘉善縣西塘鎮方勞全所開丁順昌錫箔店執業旣而祝私取洋銀五十元邀小的同遊滬上於本月初一日到此先住吉安棧後因欠房飯錢遷至佛照樓當夜同祝至來源館飲酒小的先回棧祝隨往靑蓮閣後至某流妓處及回棧時已夜深以故小的只知其飲酒過醉不知何時吞服洋烟吉安棧主周炳洪供丁祝來棧借住十餘日積欠房飯錢三千餘文会過小洋銀四十角如何吞烟不知其細包探趙銀河禀稱小的已據情告知捕頭可將丁交台差帶去大令卽飭仵作如法騐視旋報稱委係服毒身死大令親視無誤飭地保曹福卿具結棺殮遂呵殿而回 
[斃孩受䘏]  
　　前日傍晚時一大馬車行馬夫王阿福駕車至英界望平街將孩童方榮齐撞仆經三百七十一號巡捕拘入捕房捕頭派包探王長桂送方至仁濟醫館求治旋因傷重斃命昨晨王探將王阿福解送英美租界公堂禀請訊究屍父方才安投案訴稱小的在王寶和當酒保只此一子突被馬車撞斃年已半百似續無人求恩作主王阿福供此孩在馬路中飛奔小的收韁不及以致肇禍求恩寛宥旋有某西人到案作証讞員張柄樞司馬商之偉繙譯令地保報請上海縣相騐方才安叩求恩免王阿福稱小的願䘏以洋銀司馬謂爾等旣皆自願當由王出洋銀一百二十元撫䘏費王唯唯應允卽將洋銀措呈司馬令方當堂具領自行將屍收殮 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[栅夫受責]  
　　前晚本邑南市二十三七鋪巡防局員盛雨村二尹率勇巡至商船會館左近見栅門洞開不禁勃然大怒立將栅夫朱壽傳至輿前向之研詰朱供小的由會館中人雇令看栅今日董事欲建旗杆令小的除去栅門以便運送木石是以至今未關二尹喝令笞責四十板以儆 
[上海縣署瑣案]  
　　前日俞吳氏扭洪長發方望山到縣呼寃縣主汪瑤庭大令向之研訊俞吳氏供丈夫向開俞天順漆店銀錢總帳由小婦人掌管洪係學徒方爲店夥自夫故後令洪司各貨出入近因作事不善婉之辭歇前月杪算清辛工搬取铺蓋今忽與方在店之北首租屋開店并聽方唆使向小婦人借錢小婦人不依遂於本月初十日到店滋閙昨日又將小婦人衣服撕破迨扭案之後方寫一無名信送至店中任意汚衊爲特呈求電鑒洪供小的係安徽寍國府旌德縣人自幼在俞天順習業店主故時託管店務歴年得有盈餘從無私弊今正無端被逐因念三十餘年師弟之情故向主母借給盤川已蒙應允詎知竟被小主人霸阻並將小的兇毆衣服條條扯碎至俞吳氏衣服不知被何人所撕小的並未與方合股開店惟其信確係方寫叩求明鑒大令閱得信中謂俞吳氏姦夫盈門諸多穢跡令方將各姦夫名姓指出方抵賴不承大令怒著掌頰一百下并令洪當堂向吳氏服禮然後著吳氏給以洋銀二十元速卽回籍方交人保出○陳恒業遣僕陳升控俞田榖圖賴欠欵大令研訊之下陳供俞于光緒二十四年向主人借去洋銀二百元立胡借票按月三分利息去年利息不付主人向索圖賴故令小的投案呈控今將借票呈電俞供前者陳九高糾令小的登會至光緒二十五年會散後小的被欠甚巨陳恒業所控者卽是會中劃欵刻因無力措還並非圖賴大令曰無論借欵會欵均須歸還飭交妥人保出限二十日内還清 
[南市捕房紀事]  
　　前晚有橋居南馬頭之張左氏赴捕房訴稱丈夫張湘濤在某營當差生有一子已於去年夭折遺下寡媳曹氏今被同居之江西人李某誘匿無蹤請爲查緝捕頭許之○昨日划船婦張王氏途遇徐阿林向之調笑致起爭端某號巡街捕見之一倂拘入捕房捕頭令押候解送馬路工程局禀請總辦翁子文太守訊辦 
[英美租界公堂瑣案]  
　　日前寗波輪船由某處來滬經洋巡丁查得艙内有屍身一具用沙泥遮掩詰之云係搭客病斃由船上庖人陳爲全邱巨川藏匿以免抛入海中旋經包探張才寳將陳邱解案請究陳邱同求恩宥讞員張柄樞司馬判押捕房四月○包探張才寳解汪海生王啓源至案稟稱伊等二人在樹興盋頭與孫登發口角將孫推入浦中幸經旁人救起爲特拘案請究司馬判令各責五百板○著名賭棍馬樹堂吳怡安誘騙參客王興舟洋銀七百五十元經包探李星福拘解請究司馬判令暫行管押限一禮拜内將洋銀如數繳案如違攺押獲牢王亦有不合將洋銀追出充公○趙阿秋行竊趙家渡西兵營内馬衣經我探張全林拘解請究司馬判責二百板枷號七天發犯事地方示衆○張阿毛行竊王阿三家衣物約值洋銀二百餘元經包探李星福拘解請究司馬判責五百板管押半年贓給失主具領○前者哈咪洋行某洋人控祝子記定購洋油延不提出司馬限半月出貨在案今已逾限洋人投案求催司馬將祝帶案訊供祝稱一時無力付銀請飭原告將貨另售虧折若干叩求公斷司馬商之偉君候再核奪 
[法租界捕房紀事]  
　　本月初八日寗波某縣家丁因公來滬被賊竊去竹籃内洋銀六十元及緊要公文報捕後經包探查獲竊賊錢六子解送公堂讞員杜枝園大令飭押候嚴比昨日大令蒞捕房命提覆訊錢供小的禁押捕房聞同類云此案係小松江及通州阿四等所竊實與小的無干大令飭包探帶出指提小松江等訊究○前者李蘭生訴稱由蔡陳氏介紹納妓女吳小香卽蔡氏爲妾未及一年仍被蔡陳氏勾引捲逃叩求追究迭奉大令訊供責比蔡陳氏矢口不承昨日升案覆訊蔡陳氏供李妾在伊家逃出避匿何處小婦人實不知情求恩明鑒大令著掌頰五十下還押再比○偷兒胡茂生行竊新闢公共租界中某米店米二石五斗報捕查獲吊到原贓昨日大令飭提至案枷號一月期滿責釋○某姓鞋底作學徒陳雙林持刃戳傷作夥王正海訴諸捕房拘解至案大令著枷號二月期滿責釋○竊犯王文奎徐小谷沈桂林均經包探解案大令著將王枷號二月期滿責釋徐責四百板沈責二百板 
[美租界捕房紀事]  
　　昨晨偷兒宋阿泉撬開靶子路某姓家後門側身而入竊取衣服數件携之出門適爲某號巡街捕所見連贓帶入捕房捕頭令押候解送公堂禀請讞員張柄樞司馬訊究○昨日虹口捕房有甲乙丙丁四押犯患病甚重倍副捕頭因令一百十號華捕押送至同仁醫院求治○前日傍晚時有無賴數人呼朋引類至外虹口老街某飯店果彡不知何故與值堂人口角兇毆並將雜物擊毁飯館主忿甚投報捕房請爲查辦捕頭允之 
[金陵官報]  
　　三月初一日廣西偵探委員候選道嚴開第到知府陳琦到禀知服滿回省通判何希仁奉藩司委　山淸安桃公幹辭高郵州李孟康專差叩謝準補高郵州部覆奏補沛縣周清溱請假赴滬就醫知縣沈運樞禀知赴蘇見撫憲又羅遵祖奉委江甘公幹又謝恭懿辭入都引見鹽大使吳翊周奉示寫履歴卽辭回揚府經　　長齡巡檢艾章化均叩謝奉飭註册差委縣丞周瑞麟請假赴江北措資新勝水師營哨官石華叩謝部覆蒙保儘先把總初二日候補道李維翰辭赴都知縣冷利南銷粥廠差辭赴蘇調署督中協丁華榮到交缷海門恊來知縣熊育銳奉藩憲委赴邳宿　三縣查利則及典當架本差卽辭又許寳良辭赴江北措資初三日金陵營叅將陳訊書禀知巡江署安徽鳳陽府王詠霓到新選浙江景寗縣鄭汝騤到由京來卽辭知縣黃傅烺禀知高郵州房膏捐查竣校定收捐數目回又薛華墉由句容回候選光祿寺署正羅振玉辭赴滬新選通分司栟茶塲大使方思允辭回揚從九周壽彭奉委東水關稽查卽到差又杜春棠禀知到省府知事薛蔭森辭赴蘇直隸州王曜辭赴都引見知州許庭森由贑楡查房捐回初四日直隸州王茂中由蘇回南捕通判姚奉委赴蘇隨撫憲閱兵支應隨員差卽辭知縣杜召棠徐州解餉回典史桂步騜禀知到省初五日藩憲牌示江寗縣江寗司巡檢應業鉅接壤廻避　缺查有泰州寗鄉司巡檢陳慶雲堪以對調均奉部核准應各飭赴調任又沭陽縣典史婁衡期滿遺缺查有請補斯缺之劉銘薪又宿遷縣典史郁仍期滿遺缺查有請補斯缺之李綺章均堪以先行署理保甲局松辭赴蘇候補道朱渭張樞交缷六合縣回並奉飭批准先過道班直隸州張義澍辭赴引正任高湻縣李禀知正雜欵項解淸候補道張樞請假赴蘇提督陳由立到湖南來叩謝委轅下隨員内河厘捐總巡知府桂殿華巡卡回奉天大學堂候選府談國楫到知縣黃傳烺奉委護軍新兵各營總查差又劉懋均黃在福均由蘇回又鮑炳麟禀知丁繼母承重憂龍曜樞謝委聚寳通濟門外保甲總巡差縣丞何錫康謝委課吏館收掌繕校差崇安輪船劉德輝禀知協同魚雷船伺候撫憲大閱 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年三月初一日京報全錄]  
　　宮門抄諭旨均錄前○四續前摺 
馬弁二十名每名月支餉乾銀十二兩伙夫二名每名支餉銀三兩三錢親兵哨官一員薪水銀二十兩公費銀十六兩哨長二員各月支薪　銀二十兩護兵六名每名月支餉銀四兩五錢長夫四名每名月支餉銀三兩伙夫二名每名月支餉銀三兩三錢調隊旗號馬馬兵二十名每名月支餉乾銀十兩伙夫二名每名月支餉銀三兩三錢親兵兵目十名每名月支餉銀六兩親兵九十名每名月支餉銀五兩五錢伙夫十名每名月支餉銀三兩三錢長夫十名每名月支餉銀三兩以上中軍官一員文案委員一員正副先鋒官二十八員馬弁二十名旗號馬兵二十名　官　員哨長二員親兵一百名號兵八名護兵十名伙夫二十二名長夫二十二名共計二百三十五員名大建月支銀二千一百十八兩六錢小建月支銀二千零七十五兩一錢八分總理山西全省營務處總理之員擬仍以現任司道兼攝毋庸開支薪公銀兩文案委員二員各月支薪水銀三十兩不扣建書識四名每名月支薪水銀六兩護兵二十名每名月支餉銀四兩五錢以上共計二十六員名大建月支銀一百七十四兩小建月支銀一百七十兩零二錢叅謀營務處總辦一員月支薪水銀一百兩公費銀一百兩文案委員一員月支薪水銀二十兩均不扣建書識二名每名月支薪水銀六兩護兵八名每名月支餉銀四兩五錢以上共計十二員名大建月支銀二百六十八兩小建月支銀二百六十六兩四錢稽查執法營務處總辦一員月支薪水銀八十兩公費銀八十兩稽查文案發審委員四員每員月支薪水銀三十兩均不扣建書識三名月支薪水銀六兩護兵二十名每名月支餉銀四兩五錢長夫十名每名月支餉銀三兩以上共計三十八員名大建月支銀四百一十八兩小建月支銀四百一十三兩四錢○督操營務處兼教習處總辦一員月支薪水銀八十兩公費銀八十兩文案委員一員月支薪水銀二十兩均不扣建書識三名月支薪水銀六兩護兵八名每名月支餉銀四兩五錢長夫十名每名月支餉銀三兩洋員二員應俟聘定時酌定薪水隨時咨報如用德弁大約每月共需銀六百兩繙繹二員應俟募定後酌定薪水隨時咨報大約每月共需銀一百五六十兩督操提調二員每員月支薪水銀五十兩講武堂敎習二員每員月支薪水銀四十兩查操監戰委員四員每員月支薪水銀三十兩隨營差遣教習十員每員月支薪水銀二十四兩以上均不扣建護兵四名每名月支餉銀四兩五錢長夫二十名每名月支餉銀三兩以上共計六十七員名除洋員徑歸巡撫節制外餘均聽總辦節制調遣大建月支銀一千六百三十兩小建月支銀一千六百二十五兩按總理營務處本可統攝全省惟新軍操法繁密事務最多營務一差萬不能如從前之簡且攺制之始一切諸未周詳尤須細加討論司道事繁勢難兼顧故擬各設專員各省營務處每月派委三四員會辦者兹所擬名目雖多實止三員仍與一營務處派委三四員會辦無異似於振興戎政節省糜費之道兩得其宜山西全省糧餉局各軍查餉委員均歸調遣總辦委員一員月支薪水銀五十兩公費銀一百兩不扣建管理採買製造委員二員每員月支薪水銀三十兩不扣建管理收發軍米委員一員月支薪水銀三十兩不扣建管理出入餉銀核記帳目委員二員每員月支薪水銀三十兩不扣建文案委員二員每員月支薪水銀二十兩不扣建書識六名每名月支薪水銀六兩護兵十名每名月支餉銀四兩五錢長夫二十名每名月支餉銀三兩以上共計四十四員名大建月支銀四百八十一兩小建月支銀四百七十六兩三錢查營員管餉最易生侵蝕虧挪之弊今擬特立糧餉局常備軍每屆關餉則由局員按分平足包封會同營員點騐散發放餉歸諸局員則營員之侵挪必無自而生稽查屬諸營員則局員之尅扣亦無自而生續備軍關餉則由局核明屆時飭由該旗所駐之州縣會同營員點名散發　全省軍裝局各軍查械委員均歸調遣總辦委員一員月支薪水銀四十兩公費銀八十兩不扣建收發軍裝委員二員每員月支薪水銀三十兩不扣建文案委員一員月支薪水銀二十兩不扣建書識二名每名月支薪水銀六兩庫官一員月支薪水銀二十兩不扣建庫兵四十名每名月支餉銀五兩五錢上項庫兵須以能拆卸擦洗槍砲者挑補長夫十名每名月支餉銀三兩以上共計五十七員名大建月支銀四百八十三兩小建月支銀四百七十三兩二錢六分六釐查山西向設有軍裝局於營務處惟係兼差局員勢難認眞專理以致槍砲大半銹壞零件遺失者尤多良可深惜兹擬將原局攺爲專局選派明習械學者爲局員不論文武及官階大小惟求勝任以重　實軍醫局各軍醫生均歸攷騐給憑派充正醫官一員月支薪水銀八十兩公費銀八十兩不扣建須諳西法治傷諸科者始能選充故薪水從優副醫官一員月支薪水銀四十兩不扣建司事一名月支薪水銀十六兩不扣建書識一名月支薪水銀陸兩長夫八名每名月支餉銀三兩以上共計十二員名外加各種治病治傷外國藥料約計月需經費銀三百兩大建月共支銀五百四十陸兩小建月共支銀五百四十五兩轉運局行軍時另設經費屆時咨報偵探局對敵時另設經費屆時咨報常備軍各旗行軍時每哨須設管理軍火輜重伙食差弁三員餉數屆時酌定咨報常備軍遇有征調每步砲工程一旗須置隨營糧械官車十輛馬隊减半如征途較遠所有後路轉運車輛仍應由轉運局另支添雇經費屆時咨報常年經費一親軍常備軍兵目正兵號兵共三千四百零一名每名周年發給冬夏號衣皮衣各一件單衣袴袷衣袴棉衣袴各一套號帽二頂戰靴二雙手套二副冬夏號衣二件牽扯估算約共需工料銀四兩六千八百零二件共需銀一萬三千六百零四兩皮衣一件約需工料銀二兩五錢三千四百零一件共需銀八千五百零二兩五錢單夾棉衣袴三套牽扯估算約共需工料銀五兩五錢一萬零二百零三套共需銀一萬八千七百零五兩五錢號帽每頂約需銀一錢五分陸千八百零二頂共需銀一千零二十兩零三錢戰靴每雙約需銀七錢六千八百零二雙共需銀四千七百六十一兩四錢手套每副約需銀一錢六千八百零二副共需銀六百八十兩零二錢一續備軍兵目正兵號兵共三千零五十六名每名周年發給冬夏號衣各一件號帽二頂戰靴二雙冬夏號衣六千一百一十二件共需銀一萬二千二百二十四兩號帽六千一百一十二頂共需銀九百一十六兩八錢戰靴六千一百一十二雙共需銀四千二百二十三兩四錢一各軍曁各局所護庫兵共六百六十六名伙夫長夫土夫馬夫共一千八百五十名護兵每名周年發給冬夏號衣各一件夫每名周年發給冬夏號坎各一件冬夏號衣一千三百三十二件共需銀二千六百六十四兩號坎每件約銀八錢三千七百件共需銀二千九百六十兩　一常備軍步砲工隊每旗月支柴價銀八十兩馬隊每旗月支柴價銀四十兩十五旗通年共支銀一萬二千四百八十兩以上總共支銀八萬二千七百四十二兩一錢成軍經費一常備步隊每旗給帳棚二十八架八旗共二百二十四架馬隊每旗給帳棚二十二架四旗共八十八架砲隊每旗給帳棚二十八架兩旗共五十六架工隊一旗給帳棚三十二架左右兩翼各給帳棚十架共二十架每棚作數較湘淮舊制爲多帳棚自應按外國式架製造約計每架需工料銀十六兩帳棚四百二十架共需銀六千七百二十兩按常備軍備征調所需帳棚自應豫製存儲且操演行軍隊時卽需帳棚尤未可惜費姑置續備軍駐防皆有定所擬卽不給帳棚飭令酌建兵房以爲一勞永逸之計至湘淮舊制每年例領兩屆帳棚折價久成中飽之項此後晉省常備軍帳棚必查明實係破爛不堪准估值重製不得仍援湘淮一年兩屆折價舊章以袪中飽惡習此摺仍未畢 
 
