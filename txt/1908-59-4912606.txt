# 1908 - 59 - 4912606

 

Page 1

 
 
   
 
 

Page 2

 
 
上諭 
[二月初三日奉]  
　　上諭山東巡撫著袁大化署理欽此 
　　上諭河南布政使著朱壽鏞調補陝西布政使著王人文補授欽此 
　　上諭廣東按察使著魏景桐調補世增著補授雲南按察使欽此 
　　上諭山東兗沂曹濟道著丁逹意補授欽此 
論說論梟匪原起及其結束（續） 
[（五）官員之傾軋）]  
　　夫官員之升降。專特情面之厚薄。援力之大小爲比例。自古然矣。而陞降之機會。必待事帮之發生。而後有所藉口。故江浙梟匪之禍亂。平民之慘劇。而一般官員應運挺生之幸福也。顧其所以獲幸福之故。亦有兩途。一虚報而獲幸福者。一傾軋而得幸福者。今日官塲所禀報不曰某處無匪 
 
 
 

Page 3

 
 
從即曰某處獲大勝。其實無非揚厲鋪。張細事巨報。以爲後日升官奬賞地步。此因虚報而獲幸福者也。更有因匪勢縱横。參劾緝捕不力之官吏。參之誠是也。而其所以參者則非。往往出於某某運動之力。外以沽直聲内。以爲傾軋者升遷之計。或則以其條陳可採。遽與之以優缺非出於運動之力不至。此此因傾軋而得幸福者也。此二者。一則持祿保位。出於利已之念。一則陰謀詭計。出於陷人之謀。無莫非官塲之怪狀。而中國前途之不幸也 
[（六梟匪平後之佈置）]  
　　梟匪之發難固易。而平靖亦不甚難。所最難者在於拔本塞源耳。大兵旣集。則梟匪自知歛跡。而防勦者。遂自以爲其功莫比。遠過李郭近超曾左矣。軍士則因是而得犒賞。爵祿則因是而得升加。而其消滅未來之計。防患無形之方。不思籌及。此亦抱火厝薪之甚者。蓋梟匪一日不除。則積污屯垢。其勢必至於日長。若僅割肉補瘡圖目前一時之安逸。則後愚之起。正無窮矣。非實行淸查户口之法。則梟匪之根本。總不能拔。根本不拔。則已爲匪者未易除。有名無實之保甲門牌無用也。非竭　力發逹其實業代。爲預謀生計。則未爲匪之途不能塞。專治防勦無益也。故已起之匪患不足憂。而所足憂者。乃在梟匪平後之佈置也。 
[（七）結論]  
　　以上數端特其略焉者也。其他因匪亂而惹起種種之交涉。因匪亂而阻止種種之新政者。尚不計焉。惟此專制迫脅之政府。加之以庸劣貪鄙苟且因循醉生夢死之一。般官吏。而欲期其整作。除其匪患。亦猶南行而北其轍矣。夫今日旣爲預備立憲之時代。凡屬圓顱方趾之儔。莫不願爲立憲之國民。則地方自治之制。先宜實行。以逹其立憲之目的。則防緝梟黨之事。亦爲我江浙人民應有之責任應盡之義務。而不可盡委罪於碌碌無能之官吏。此亦我江浙人民所當注意者也。當先除其半官半匪之武員。以殺其梟匪負嵎之勢。以淸其兵匪混集之界。一當實行其淸查户口之法。以淸其匪徒屯留之跡。一當擴張其實業。使平民各有所執業。各有所餬口。而不致有民窮則變之虞。此亦謀地方自治之所亟宜講求者要之旣爲立憲國民。則凡地方公益公害之事。無一不担其責任。不得藉口於一般官吏之糟粕芻狗。也然則我江浙人民當以防剿梟匪之責爲已任急圖所以弭患之法。消禍之方。不當以防勦梟匪之責。盡委諸官吏之手。蓋找江浙之生命財産。一般貪得無厭之官吏視之。若秦越之肥瘠也。若池砧之魚肉也。刦掠之盜取之非其痛也。故可揑報則揑報矣。可因循則因循矣。可鋪張粉飾則鋪張粉飾矣而所切膚。抱痛者。無非我江浙無辜無罪之平民。此記者所以不憚爲我江浙一般同胞告者此也。（完）專電 
[電一（北京）]  
　　魏景桐升補雲南臬司駐京某使仍有煩言因調任廣東 
[電二（北京）]  
　　魯撫吳廷斌决計内用今日政府電促該撫即日來京 
[電三（北京）]  
　　蘇浙借欵合同因銀公司代表催令簽押故郵傳部已與外部商定摺稿將於日内入奏江浙各代表俟簽押後即起程南回 
[公電（紹興）]  
　　各報館鑒上虞留學生金葆穉被誣爲革命黨經道縣等兵差數百人圍搜住宅並無軍火證據惟没及學堂擾累不堪金適在府校辦事幸免府學堂 
緊要新聞 
[外部編訂租界報律北京]  
　　前報紀新訂報律四十二條之外又經外部另訂租界報律兹悉外務部近已將此項報律編成特於日昨咨行憲政編查舘略謂前准貴館咨稱會同本部訂定租界内之報律各節今經本部擬定辦法粘抄咨送貴舘即希核定是否妥協即日聲復以便本部照會駐京各使臣轉飭各該國領事商辦後會銜入奏請旨頒發實行云云旋外部接到憲政舘咨覆即以所訂報律照會各公使商量辦法各公使仍不認可并謂所擬各條實與立憲政體反對各國向無此等報律推行租界一層實難承認云（蓋） 
　按此條可與西報譯要參觀 
[融洽滿漢之政策北京]  
　　尚書榮慶等十八人聨名封奏略云預備立憲要在融洽滿漢融洽滿漢尤宜先撤駐防蓋旗兵散處各省日與民人爲伍一日遽令歸農耳目一新朝野共知實於憲政大有裨益去年迭頒明詔忽忽半年各疆臣雖有奏報而實行者寥寥不克多 
 
 

Page 4

 
 
見因由於民地難購未易安置而因循粉飾畏難偷安者諒亦不乏應請嚴旨通飭各督撫將軍妥速籌辦毋再延緩實於憲政旗丁兩有裨益當日奉廷寄各省恪遵前旨速辦並抄給原摺閱看（山） 
[袁世凱督江之風說北京]  
　　廿七日京函云袁軍機近以外務部事務棘手力懇慶邸代奏開去外尚之缺慶邸已允代奏據政府人云袁軍機確有外放兩江之信而以唐紹儀調升外務部尚書昨日電召唐撫迅速來京非盡爲新法路事也且袁軍機住宅内募友家丁均在檢點行裝大有出京之勢是簡放兩江之說或者不虚并聞不日即有明諭云（自） 
蘇浙防匪彚聞 
[營務處實行裁撤]  
　　蘇省巡防營務處奉飭裁併一節迭記本報現瑞方伯已移請臬司將營務處關防送交藩署存儲備用並將營務處提調改派候補知府童寳善太守接辦文案改派知縣楊開榥大令接辦又另委姚守彝大令辦理文牘科均於初二日分别到差至前辦提調莫太守枚文案劉大令歌雅亦即於是日銷差 
[夏竹林罪及妻孥]  
　　梟魁夏竹林之妻夏李氏匿跡漕涇左近爲華亭縣張步靑大令訪悉恐其率領羽黨擾害地方蹈張傑之婦之故轍爰卽嚴飭董保設法獲解初二日遂由莊董周良若解送來郡押入華署一路觀者途爲之塞 
[蘇浙人才之缺之]  
　　蘇藩瑞方伯以營務需人電請浙撫暫借徐参將人熊來蘇襄理一切旋據馮夢帥電復徐叅將實係派其勦匪因現委其弟人驥爲統領故加營務處名目然尊處旣需該員遵當令其赴蘇彼此同辦一事不分畛域公能令其常川來浙更覺聨合於事有益云云現聞徐參將已摒檔一切不日來蘇矣 
　　叔子曰才難不其然乎 
[浙撫電奏勦梟得手]  
　　浙撫馮星帥日前電致軍機處畧謂承准漾電一一敬悉查梟匪近日尚爲安謐各官軍如能從此得手不難指日盪平堪慰宸厪謹乞代奏 
[浙撫又飭保護航路]  
　　浙撫馮中丞日前接滬道來電謂據日領知照二十七日公司船過楊廟目見匪船甚多以致公司船全行停班務乞嚴飭防營加意防範中丞接電以滬嘉航路關繫緊要屢飭該處文武切實防護何以猶有匪船出没殊屬疏忽因又電飭嘉府李統領速即派輪載兵會同師船加意保護倘有疎虞惟地方文武是問 
彚譯租界禁烟問題函牘 
[駐滬英總領事致工部局函]  
　　上海公共租界閉歇煙館問題頃接本國政府諭將本國國務大臣對于去年西歴十月十八號貴局議覆租界領袖領事函所述不欲即刻施行减少煙館執照等情之意見略告左右本國國務大臣之意則云中國境内種植鴉片限期十年内逐漸遞减之舉與處置烟館之策實無所關係如印度國中種植鴉片亦遵限制之法而烟館則固早經禁絶蓋此項禁制係屬遵守法律之取締甚爲緊要非可藉吸食鴉片之習仍得流行於個人私宅而遽與爭辯也印度國中烟館雖已禁絶而個人于私宅内吸食鴉片並不盡禁蓋個人私宅非衆惡叢聚之地與彼公然開設煙館以謀利者其中自有區别照本國大臣之意如工部局能即時施行逐漸减少烟館並禁制私宅中聚衆吸烟之舉而置個人私自吸煙之事于不問則更足證工部局輔助華政府禁烟之熱心矣觀于華官在上海城内與他城邑所施行之方略已足爲表率則工部局自當與華人所施行之法實力並行故英政府深盻貴局同人能承認遵從本國政府之訓令目下在中國之英國租界均已禁制烟館想上海租界之納稅西人必將樂于另籌進欵以爲廢除烟館捐照費之挹注也（正月二十四日） 
[工部局覆駐滬英領函]  
　　頃奉大札承示英政府大臣禁制租界烟館之意見敬已聆悉本局議會所主之政策已見于西二月一十五號字林報所載本局議會之報告中即擬于納稅西人會議時呈出提議者也其中所述與本國大臣之意見頗相符合請即據此轉復爲荷本局俟納稅西人會議畢後當再泐函詳逹（正月二十八日） 
[附錄正月二十六日工部局議會紀事]  
　　本年豫算案内關于鴉片執照一節與工部局對于禁制烟館事所議之政策二者均爲人所特别注意者也工部局總董提議欲以烟館執照之納捐問題爲納稅西人會議時應行决議之事件並議將目下所施行于一部分減少之法接續施行並準此推行他策或乘機會以减少烟館之數或减少每館烟燈之數應以何者爲度則與鴉片入口及種植數目之遞减成一適當之比例更宜注意者即爲鴉片運入與種植二者一日不絶則租界中凡有消靡鴉片之地仍當由工部局發給執照以管理之不然彼苦力聚居之地與大小客寓等必將爲衆惡之中心點矣譯字林報 
[日本外務省對於拘留大津丸之辦法]  
　　駐 
 
 

Page 5

 
 
滬日總領事接日本外務大臣來電略謂據各種調查報告日輪第二辰丸裝載平常貨物外搭載運交澳門商人之小鎗九十四箱子藥四十箱西歷一月廿六日由神户開輪二月五日上午十一點鐘抵澳門海島過路灣東約二英里地暫泊候潮此日午後突有淸國兵輪四隻抑留日輪儘行缷下日本國旗代以淸國國旗揭起且有武裝之水師兵弁進入艙内竊取貨物虐待船員强制日輪駛赴廣州停泊扣留日本政府逕行訓令駐劄北京公使及粤省領事指摘以上條由要求立即放回日輪及妥行賠禮並索賠償虧折正在嚴切談判矣據淸國政府復稱該日輪原係私賣軍械起見停泊淸國領海預備起缷理應按照海關章程會審辦理云云據查該輪此次裝運軍械先由澳門官憲准其進口領有憑照並由神户海關及警察署均有准單一切照章妥辦正係公然賣買裝運更不用私賣私運矣是以該輪到澳之時由運售商人偕同澳門理船廳官員搭坐船廳小輪迎接另請領港一員候輪其非私军明確况該輪暫泊之處是係澳門航路且據葡國官憲聲稱一千八百八十七年三月里斯本專約第二欵及同年十二月條約第二欵明定該處正屬澳門領海客無異議徵之拱北關舊年報告亦爲可知從來大船概在該處停輪由澳門官憲徵納船鈔是爲定例等因總之此次粤省官憲行爲究竟係屬不法且與海關事務更無相涉是以淸國提議會審一層斷然拒絶矣要之此項案件於本國航運事業利益大有關繫日本政府决意嚴切交涉以期逹到初意 
[附譯字林報一則]  
　　初二日東京電云中國政府與粤督爲大津丸被拘事所有答復日本公文業已今日遞到雖中國並不堅拒日人要求並自道歉忱然玩其覆詞並不切實日人甚不滿意云日本官員且謂中國如仍藉辭游移將行相當之策略蓋如此事而不得賠償則日後駛行於中國海上之船隻更爲可危云 
西報譯要 
[中國報律之實行]  
　　字林報接京函云中國新定報律四十二條其意非欲改良中國之新聞事業乃欲箝制主筆防員之口耳自民法兩部入奏後已奉批飭議擬即電請各省督撫即刻實符惟此律未得駐京各國公使允可故對於上海天津及他通商巨埠之華字報仍屬無用而民政部肅邸已决計此後如有謗譭政府或京内外大員之報則内地不准行銷云 
[天津煙館註册實行]  
　　又云天津地方所訂吸食鴉片及煙舘註册章程已於正月二十六日實行天津官立禁煙局總辦已奉楊督示諭凡有吸食鴉片者如於下月内不遵示註册則不論官商士民一律拘責此後凡不得執照者概不准私自賣買煙膏 
[美國優佔滿洲商務]  
　　又初二日東京電云國民新聞謂自日俄戰事以後滿洲之美國商務大有進步以火油爲最著其銷路之暢竟將俄國火油排的就殆盡即其他物産亦均進步本年（即一千九百零八年）自美國運出至滿洲者價值多至金洋九百萬元惟南滿鐵路材料亦在其内 
[列國注意遠東]  
　　又初二日紐約電云此問咸信遠東中日兩國之近勢頗有違和歡美諸政府均甚注意此事 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
分類新聞政界 
[造幣廠餘利解部新章廣東]  
　　現度支部以各省造幣廠去年經陳大臣考查分别歸併在案復由本部會同續訂各廠辦法奏奉俞允嗣後各廠行銷各幣所獲餘利每年應分四次核算將詳細數目列一總結即提出四成欵項隨時搭解到部以充練兵要需俟一年滿後即作爲一屆之期將所有數目結算淸晰咨報考核現已咨粤查照矣（有） 
[巡警學生畢業名單蘇州]  
　　蘇省巡警學堂官紳兩班學生現屆第三期考試畢業姓名錄下傅于灴楊承燦趙仁王大任楊忠卿徐醒郝之功佟鑑方家賓陳紹良毛士鑾朱福霖壽維仁葉在彝薛彭年許國樑施應丹屈慶雲壽永昌張元爕朱澍基胡廷訓王家琛畢鴻藻殷雷丁萬生吳前鈞丁縉昌王文潮楊何澤張嘯瀾童國治支寶華吳陸鍾馬祖良陳福莘王家璪施進修龔之粹（眞） 
[請加畝捐開辦自治局揚州]  
　　寳應縣紳商農學各界公舉徐君雲琦赴縣禀陳境内熟田計十六萬頃有奇請每畝每年捐錢二十文隨粮帶徵撥作開辦自治局經費此外商界由各業議定籌欵津貼一併存儲殷實錢庄由局印刷三聨單支用以四成辦各鄉蒙學以四成辦地方新政以六成辦巡警以六成爲公積官紳互爲稽查年終列表報告萬大令以所禀各節洵屬允洽已據情轉詳省憲核示辦理（石） 
[諭飭贛南道辦理善後南昌]  
　　贛撫沈護院二十四日發出牌示略謂南贛敎案甫經平靜署臬司江毓昌在贛有年民懷吏畏亟應飭回贛南道本任辦理善後事宜所有臬司印務仍由鹽法道慶寛代理俟陸臬司到任再行交缷（曰） 
[陶部郎襄辦洋務南京]  
　　江督去年電調陶拙存部郎赴寗辦理督署洋務文件浙撫馮星帥以該部郎在浙深資臂助竭力挽留故遲未啓行現端午帥屢次電催部郎不得已來寗襄辦一切（風） 
交涉 
[粤商公請保護智利華僑廣東]  
　　永昌店司事梁竹溪肯盛店司事梁雨田等公呈自治會略謂竹溪等前在智利國意機忌埠開張萬和堂雜貨店生理該埠華僑約有五千餘人惟向未與中國通商故無領事保護時被土人凌辱迨西歷一千九百零四年四月下旬該國工黨竟糾合全國人民欲謀驅逐華人出境當時勢甚洶湧我華商至停市避之又電駐秘參憲陳始昌設法保護又公呈秘日美梁欽使請托别國領事向智政府交涉又請狀司駁案計共破費七各餘金雖無效果猶幸此策尚未實行至本年正月迭接智埠各親友及聚義會館公函均謂智政府現欲效秘美苛待華人政策該國報館著論鼓動而其工黨則直欲盡驅我華人出境而後已現在人情洶洶朝不保夕萬一有人不甘受辱出其野蠻手叚以相抵抗則該國更有所藉口羣起而攻則該埠華僑何堪設想伏乞據情代逹政府設法保護並請逕電伍欽使請其派員前往直向智國政府交涉或托别國領使保護則不獨該埠華僑之幸卽各埠華僑聞之亦將有恃無恐同戴大德於無窮矣（交） 
軍界 
[分置新購機關砲南昌]  
　　贛省兵備處去年向奥國公司定購機關砲六尊現已裝運到省護撫沈愛瑲方伯飭將此砲以兩尊運赴萍鄉兩尊運赴贛州兩尊留省爲防守之用其陸軍兩標應否購置即會同營務處議覆核辦（里） 
[挑選學生學習海軍武昌]  
　　湖北陸軍小學堂去歲由前督張中 
 
 

Page 11

 
 
堂奏准在該堂内附設海軍班現由監督劉香逹觀察在日本延聘海軍少佐相羽氏到鄂襄辦一切議定照速成辦法就該堂内挑選二三年級專習東文之陸軍學生六十名學習海軍運用舵海戰術三科限兩年畢業派充各兵艦下級軍官不日即可開辦（音） 
[弁目禀造新式機器安慶]  
　　皖省過山砲隊管帶李亨具詳皖撫略謂據該營弁目梁棟臣禀稱留心格致能製造脚踏快車改良取水車自行轉水器自行壓水器無煤快輪船無煤能沉能浮戰船自行紡織機並鋸廠礱坊等機器軸除無煤小輪船必需千餘金外其他各器只須十元百元不等即可造成兹將圖說呈核可否賞准該弁集股試辦或飭製造廠工藝局先行撥欵按圖創造以收效果等語馮中丞已飭製造廠工藝局飭傳該弁目到廠切實考騐詳復飭遵（政） 
[請委巡警管帶安慶]  
　　在籍舒城縣候選守備高魯論現由該縣典史張運昌會同紳商兩界公禀贛撫請札委該守備爲巡警管帶俾資得力未知能邀批准否（孔） 
[請欵修造砲船未准安慶]  
　　淮河水師砲船前因艙板朽壞不堪駕駛曾由該營統領沈副將振廣禀懇皖撫撥欵修造當經批飭巡防營務處核議詳覆在案兹據該處覆稱該營修造砲船甫經七年尚未屆大修之歲未便照准（孔） 
學務 
[張堰女學之光線松江]  
　　張堰爲松江金山之首鎭而女學闃然無聞現由張堰遠近諸熱心者出資組織欽明女學校公舉高君天梅爲校長張君仲傳爲敎務長錢君叔酉俞君忘年爲書記員何君憲繩汪君律軍爲庶務員姚君鳳石爲會計員於正月二十八日行開校式學生共五十餘名是日來賓約有四百人頗形擁擠兹將開校秩序錄下（一）摇鈴開會（二）奏開校歌（三）報告本校之成立（四）行謁聖禮（五）行謁師禮（六）佈告本校規則（七）來賓演說（八）本校職員演說（九）奏琴（十）摇鈴閉會奏琴者爲何亞希女士其歌云光明開朗女權一線有希望批茶釋奴羅蘭救國取看好模樣前途珍重自珍自治幸福無量黄龍旗下皆大歡喜相與鼓掌祝他日國花異彩騰千丈（來） 
[推廣女學武昌]  
　　武昌周氏女學係由留東宏文學校畢業生周君家純獨力提倡開辦兩年而造就師範簡易科之女學生畢業者共一百餘人現乂擬推廣女學在該堂内附設蒙養院及裁縫專科共招學生三百人又添設師範預備科甲乙兩班計學生八十四人高等小學一班計學生三十五人初等小學一班計學生四十人一俟規劃就緖即當分别開辦（乙） 
[奬勵小學敎員武昌]  
　　鄂省初等小學計共分二十八堂現高擇畬學使將去歲各學堂成績逐一比較内擇敎授合法勤勞稱職之正副敎員范祖文等二十四員分給圖書儀器以示鼓勵（今） 
實業 
[農工商局淸查荒産杭州]  
　　農工商礦局札仁和縣文查本局疉奉撫憲行准部咨講求農政開闢荒土設立農會推廣樹畜各等因業經通行在案兹查浙省幅員廣大兵燹之後各屬已報成熟之田地山蕩核諸原額所缺尚多即以省會論杭城内外荒廢之地積分成畆積畝成頃奚止千計而民生日蹙仰屋興嗟桀黠之徒流爲盜賊始困於饑寒之日迫終乃爲桎梏之餘生略迷原情當爲良有司所不忍本局憫於疾苦以爲民有恒産而不知耕猶之家有藏金而不知用爰議淸查荒産爲理財第一主義若者官荒若者民荒按照畝分繪圖造册由縣申送到局然後辨其土之性質宜農宜牧宜桑宜蔬果宜竹木一律開墾凡官荒之地圈爲官産由本避雇農墾種或聽人承買或招佃承租其民産而無主者查係實在絶户作官産論有主而無力開墾者亦由本局處置酌量年限給以租金銀滿不願自種者則應償開墾之費有力開墾者着即行自行報墾如有任令荒廢抗不遵墾者由局飭縣傳案懲罰無曠土自無游民良有司勸相勞農當亦樂同斯舉除札錢塘縣外合行札飭札到該縣立即傳諭里書限一月内迅將前項官民荒産詳細查明按照畝分繪圖造册彚齊申送核辦（亢） 
[處府注重實業之一斑杭州]  
　　前署處州府蕭守文昭日前具禀浙撫略謂前在處府署後開闢荒山展購民田創設種植學堂區分試騐塲五所延聘敎習講求實業選取學生六十名採購湖桑及甌台柑桔分頒各邑更採餘姚棉種令居民學種認眞經理以期逐漸擴充嗣後仍將辦理情形隨時報案備核（木） 
[批准種樹賞格山東]  
　　夏津縣禀陳魯撫稱勸民栽種雜樹四萬五千二百餘株桑樹一百餘株並擬定種桑成活賞格其成活一二萬株以上者給以五六品功牌以資鼓勵奉吳贊帥批謂農工商部奏定商勳章程第三條内原有獨力種樹五千株以上成材利用者准奬三等商勳賞加四品頂戴等語准其如禀立案（以） 
[部咨奬勵實業章程蘇州]  
　　蘇撫准農工商部咨開商務實業奬勵章程現經本部改訂奏定如興辦實業在萬金以上者奬給七八九等品功牌如逾億數者奬給勳章等因陳中丞轉札各屬遵照（禾） 
[派員調查商政安慶]  
　　江皖二省日前札派江蘇候補知府龍太守佐才爲路鑛總公司議員飭令就近調查江蘇安徽等處各項商政列表具陳以備採擇（孔） 
[議設工業試騐所武昌]  
　　鄂省善技益智兩塲均已動工建築將次告成現該塲諮議官日員稻並幸吉條陳鄂督請於塲内附設工業試騐所一區分天然人力兩種品物以資觀感當奉趙次帥批飭勸業道核議禀復（今） 
[請換礦照安慶]  
　　東流縣大楓山煤礦公司職商吳瀾照前年所領之開礦部照二紙近因爲雨漏濕難資信用因將舊照呈由商務局轉詳皖撫懇予咨部換給未知能否允准（孔） 
[請開煤礦杭州]  
　　臨安縣屬白馬湖煤礦前經商人姚作楫等備具圖說禀請浙撫集資開辦馮星帥以該商所禀各節須俟派員前往查勘再行核示（木） 
 
 

Page 12

 
 
雜記 
[石門士紳請留縣令杭州]  
　　石門縣令移調一節曾紀本報現該處士紳電禀浙撫請留該令略云去冬鄉民滋事幸官紳聨絡保全大局現正賴伊侯籌辦善後請准留任地方幸甚不知中丞准如所請否（光） 
[派員管解京餉武昌]  
　　鄂省官報局經理王太守孝繩原係兼任督轅文案及學務公所實業課長現因奉委管解京餉懇請鄂督銷去實業課長一差已奉批准另委專員接辦（音） 
[信船被劫蘇州]  
　　蘇城永義祥信船前夜在昭文縣境被盜行刼失贜二千餘金當由船主報請該縣張大令履勘屬實懸賞緝拿一面禀報蘇撫查核（間） 
[招商舵工兇横常州]  
　　常州招商宜溧班某小輪上月廿八午後一句鐘由常開溧道過石龍嘴因河窄船擠致一小舟强被擠破船主向理該舵工轉肆口醜詆並舉鐵頭巨篙用力猛擊船主頭額血流被體卽鼓輪直駛傷者勉力追及扳篙登舟該舵工復猛力舉巨篙攔頭重擊致傷者腦額破裂倒入舟中命僅一絲當時兩岸觀者如堵衆怒不可抑幾有欲將該輪碎擊之勢現將該輪飭留向該局理論詎總理反庇舵工甚欲令賠償停輪水脚等費當地商人憤欲罷市現尚未了（川） 
[樂善堂成立湖北]  
　　咸寗縣路當孔道凡遇流丐路斃每有匪徒訟棍勾串屍親飾詞揑控株連地主實爲地方之害近由劉兆翼等籌資在該縣建一樂善堂棺收歛路斃已禀請武大令批准立案（古） 
來件 
[日本博覽會外國物品免稅案]  
　　日本大博覽會前爲求各國政府參同及望其人民出品之多起見將免外國貨物之進口及銷路等稅法律案呈具帝國議會事宜已經登報今該議會議定法律條欵如左 
[關出品於日本大博覽會之外國貨物免稅法律]  
　　第一條出品於日本大博覽會之外國貨物均免輸入及消費等稅會塲内准開演之興行（雜戲）應用材料亦復如此 
　　上開貨物而須完稅者如左 
　　一除運至外國外運至會場以外之貨 
　　二閉會後限四個月以内不運至外國之貨 
　　三在會場内所售之貨及爲營利起見所銷之貨 
　　第二條預交擔保則雖未完稅限該擔保價銀以内准其運至場外或場内發售或爲營利起見銷貨 
　　擔保物限以現銀或股票 
　　閉會後限四個月尚未完稅者將該擔保充稅 
　　第三條左開外國貨物亦均免輸入及消費等稅 
　　一外國政府在會場内興工應用物材及外國政府之出品 
　　二外國官員奉委到本博覽會者之應用手使物料 
　　三塲内陳設應用物材 
　　四在塲内爲廣告或作貨樣起見不取價銀以相讓與之貨 
[附則]  
　　施行此法律之日期另請旨定之 
路股報告 
[上海信義銀行報告蘇路公司]  
　　陳崟記一股林國棟二股林國樑二股林潤珠一股張開點一股張熙記三十股徐芹記十股金少記二股林細珠一股談寳記十股黄翼記十股廣冠記十股廣福記十股廣祿記五股廣壽記十五股吳寳泰堂三股顔妙姬一股李日熙二十股梁景南二十股梁維謙十股談寳雲十股容乃樞十股楊耀光五股鄭玉佳五股黄儀臣五股楊康全五股楊文條十股徐道生十股梁誠謙廿股蕭子祥五股鍾國珍十股楊日葵五股郁淸壽十股許渭容十股徐侣鵬五股揚四就廿股鄭謹信五股邵晏記五股雲記十股源記十股黄亦韓五股李承祐五股周志德一百股李承祐五股陳文郁五股王炳記廿五股李鴻記五股李鴻記五股李鴻記五股畢靖軒一百股李汝昌一百股吳天楚二股龔長榮二股以上共計繳到公司一千零七十六元五角 
[評事]  
　　袁軍機與陸軍部商議。通咨未練新軍各省。嗣後所需練兵處人材。須由北洋調凡。不得將候補府道等員。濫竽充數。善哉。袁軍機之注意軍務也。雖然各省之練軍人材。豈盡皆腐敗而必由北洋調用耶。北洋之練軍人材。豈盡皆精能。而必强各省調用耶。 
　　或曰非如是則各省之兵。不能統通於北洋。其用意盖别有在。 
[淸談]  
　　男女結婚之新學。 
　　記者曾羅舉結婚之新法於前報。兹見新嘉坡某報。載此一則。更爲奇異。因錄於左。雖然。此種科學。實導人於淫欲之尤。少年男女。血氣未定。一旦惑於其說。則將來傷風敗俗之行爲。必由此而盛。甚非記者所主張者也。錄此特供一粲耳。 
　　美洲連奈省固連委珠埠高等學堂監督拉沙路。現於該學堂添設敎課一門專習男女結婚愛戀之法。學生父母多有不悅此課者。以其有傷風化。有害少年男女之心思也。惟該監督則堅稱應設此課。以資考究。該監督之妻某氏。爲此課敎習。亦謂不妨試行。故現入此班者。女學生十名。男學生十三名。此爲天下古今第一獨創之學其教法如左。 
　　一學如何博人歡愛 
　　二學如何忖瀾人之情慾 
　　三學如何解釋父母心意免阻情愛之婚事 
　　四學如何彼此通問 
　　五學定婚後如何行爲 
　　六學如何消解一切猜忌之心 
　　七學如何探准父母及男女互探心志之法　 
　　八學定婚時如何交約指之儀文 
　　九學如何壯男女之志以免帶羞態 
　　十學男子如何應允婚事 
　　十一學交姻後一切之事 
　　以上十一類功課約一年畢業 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（三十）]  
　　勃雷者。英國之陸軍大尉。而倫敦大逆旅庽客之一也。其所庽之五百三十八號。適在子爵夫人庽室之側。勃雷之爲人。酷好游戲。而又無行。貴族中人。無肯與之爲友。惟暱一女伶白慕蘭。已有訂婚之約。實則勃雷之意。不過借此以博美人之一笑而已。意中並無欲娶白慕蘭之思想。一日。適遇子爵夫人於五百三十七號之門側。勃雷一見此子爵夫人之面。覺神經爲之一震。意中自念。天下乃竟有。如是之麗人。吾必謀一進身之道乃可。於是長日閉户搆想。一日之間。思潮起落。至於千百萬次。兩日之後。始覓得一友人之介紹。而見此子爵夫人。於某公爵之跳舞場中。勃雷自得一面子爵夫人之後。神經之中。愈覺惝怳迷離。不知所極。而每值子爵夫人。於交際社會之際。必囁囁然。自陳其婉歎之情意。子爵夫人者。聞勃雷之語。心至不懌。斥其不應出此謬妄之舉動。而勃雷尚不悟。以爲我者。直子爵夫人之情人耳。苟子爵夫人欲在倫敦之。都會。擇一氣概觥觥之男子者。舍我之外。乃必不可得。每在廣座之間。舉此絶得意之數語向人陳述。滿座譁笑。或有　之以鼻。而勃雷殊不顧。 
　　座中有紳士數輩。素與子爵夫人相稔。乃以勃雷之語。述諸子爵夫人之前。子爵夫人乃大怒。謂此傖乃敢無禮。辱我至於極地。我苟遇此傖。再敢出此野蠻之舉動者。吾必以手鎗殺之。君等毋謂一女子。可以任意凌侮也。子爵夫人言此時。聲色至厲。凛凛然有不可干犯之概。逾此事之九日。爲八月十七號之夜十一句鐘。倫敦大逆旅之門外。有一白衣之女子。緩步於電燈之下。而胸膈之間。呼吸至促。心房若有非常之感覺。時時舉其皓白如雪之腕。上掩其目。忽有一醉人。自後疾追而至。口中坌喘。而謂此女子曰。夫人能容我同行否。女子聞醉人之語驟若一驚。急回其首。適與此醉人相對。乃聞其口中。發出一種薰蒸之酒氣。直觸此女子之鼻觀。臭味至烈。女子面有怒色。立掩其鼻。不答醉人之語。向前疾趨。詎料此醉人者。已失其平日之常度。力縱其步。追此前行之女子。經二十四街之轉角。醉人之皮靴。已與女子之長裙相觸。醉人竟力絜此女子之領。口中喃喃自語曰。夫人勿走。我僅欲表愛情於夫人之前。並無他意。本埠新聞要事 
[新任滬道來申續聞]  
　　道署昨日又得京師消息知新任滬道蔡觀察乃煌准於本月十五日出京乘坐火車先至金陵謁見江督再行到滬履新 
[巡警總辦兼辦營務處]  
　　巡警總辦汪頡荀觀察瑞闓昨奉江督端午帥札委兼辦松滬營務處 
[移請恊拿余孟亭]  
　　蘇藩瑞莘儒方伯迭次密諭本縣李大令飭在浦東艒艒船上搜捕梟匪余孟亭迄仍未獲昨大令又移請川沙廳陳司馬南匯縣王大令幫同嚴緝務獲解究 
[德領函詢命案供詞]  
　　醫生徐頌伯被人謀斃棄屍無着業將形迹可疑之徐祥亭等送縣訊辦在案兹德總領事又函請公廨轉詢徐等供詞即經李大令函覆略稱徐祥亭施榮福蔡銀狗龔老虎等五犯由縣迭次研訊俱不供認且徐頌伯屍首亦無人可以指證實難用刑祗能暫押候查明再究云 
[盜犯解省]  
　　盜犯吳霜田小任山經巡警總局訊供等情已迭誌前報昨警法科員聶司馬禀明總辦汪觀察飭將該兩盜押解蘇省請瑞督辦覆勘核奪 
[改建改過所之佈置]  
　　城内改過所房屋狹窄現經各紳董集議擬將該所擴充地址改造洋房一如西牢欵式業已禀請本縣申詳督撫請示辦理 
[公益研究會開會紀事]  
　　昨日午後城内公益研究會開第二年第一期常會請葛翼甫君演講大旨謂團體二字在精神不在形式本邑風氣雖開但明於公理者尚屬少數所以阻力横生現宜先從提倡公理統一意思八字入手方能逹自治之目的講畢又提議地方淸潔宜改良坑厠以重衛生乂宣佈滬北寶安里地方自治研究會來函每星期一四晚八時至九時開講法政請各會員前往聽講云 
𤨏事 
[城内]  
　　愚婦胡閙○王汪氏去冬至道署妄控胡閙發縣遞回鹽城縣原籍有案兹復來滬仍至道署滋閙發縣訊究氏供現願回籍求恩免究並據親戚劉四福投案求保稱氏若不回併甘究治判劉邀同鄉店舖具結保出 
　　滬道宴客○滬道梁觀察昨晚六點鐘在滬北洋務局邀請楊侍郎士琦赴宴 
　　捉拿流氓○巡警局解張介寳至縣旋據法界包探禀稱該犯專在租界剥取行人衣服今在城内某茶館遇見伊即跳窓圖逃自行跌傷今由局送案請予帶回訊之張供詞支吾判交探帶回歸案訊辦 
　　究辦賭棍○巡警局函送賭棍陳祥元到縣訊據供稱去年收押半載釋出後自知安分並不犯賭求宥判責四百板押辦 
　　弔冋銅鐘○竊大成殿銅鐘之王根生前晚經李大令提訊王供住學宮後面是晚八點餘鐘同王阿桃掩人大成殿竊鐘兩只一只押在方浜橋得洋四元阿桃分洋二元逃逸求宥大令判責六百板交捕帶出吊回原贓送交儒學收藏 
 
 

Page 19

 
 
　　盜案○廿七保十二圖地保投縣報稱圖中有謝姓宗祠被盜刦去衣服多件值價錢數十千文李大令諭着邀同失主開單報候飭緝 
　　官事○前直隸臬司王丹揆廉訪江蘇候補道周鴻蓀觀察候選道鄧鳴謙觀察等昨日到道拜會雲南駐蒙鐵路提調巡防隊七營管帶黄寳賢浙江試用同知陸長欽候選同知梁棟分部郎中楊世勛候選州判胡耀華等昨日到道禀見 
[南市]  
　　定期會議○總工程局各董定於初五日下午在局開叅事會參議局中各項要事如節省費用等類昨已知照各議董及辦事各員届時一體蒞會 
　　派探赴粤○封子秀等串拐吳恕園之孫兒賣於英租界三馬路得泰烟館伙謝海珊帶回廣東業經工程局提店主李偉文訊判各派一人至嘉應縣找尋昨局中亦派探伙一名並給川資洋八十元協同李所派之賴福如前往查提 
　　奬勵巡士○總工程局警務處現將去年冬季各巡士勤惰表榜示局前其未經請假者賞洋一元以示鼓勵 
　　追還水脚○大有米棧夥顧鶴生扭粮船户陶阿秋至工程局稱被透支水脚洋廿八元陶祗認十八元判即照所認歸楚 
　　潑婦逞兇○朱順淸彭介福在永盛碼頭雇船被划船婦楊順喜霸阻兇毆扭至工程局訊判戒責二十下交夫領回約束 
　　店夥昧良○廣發彩票店主周世章被店伙李禹門私取彩票二十張並透支洋三百念五元逃逸周將薦保貝新甫扭至工程局控追貝供李母情愿理明判帶出理處 
　　難兄難弟○毛炳金之女金枝被吳正卿同弟桃雲串拐並捲去金飾控奉工程局提桃雲到案研訊供在合順質店爲徒今年在毛所開之野雞妓院内狎游同金枝共拍一照並不拐逃堂兄正卿不相何往求宥判一併送縣訊究 
[閘北]  
　　添募偵探○巡警局總辦汪觀察昨日添募李吉林趙興隆等四名充當偵探惟須聽候騐看後再令上差 
　　協提欠户○居寳生控徐協協宋毛毛負欠逃避由警局聶司馬查明被告避匿租界函請英公廨協提追究 
[新租界]  
　　約束印捕○英捕房總巡卜羅斯君現擬定新章嗣後落差各印捕出外閒散頭布上須用英文工部局字樣以資辨認而免擾事　　查獲鐵刀○三馬路坭城浜李公館昨日遷移至王家庫經過新租界被印捕在行李中查獲鐵刀一把當卽帶回捕房請示核奪 
[英租界]  
　　會訊中桐洋行控案○日商中桐洋行控俞吉甫串同俞壽庠吞没定買花子洋三百元昨由公廨寳讞員與日領事村山會訊原告村上律師稱交洋三百元俞吉甫允到杭州等處購買花子詎俞壽庠將定洋取去後避不見而顯係串吞現在虧損洋二百四十元共合洋五百四十元應請押繳訊之兩俞同供因花子缺少不能交到求寛限料理判吉甫人洋並保壽庠交保措繳如違未便 
　　特别賽馬○西商獨天洋人邀集在滬各西商集議於西歷三月七號卽華歷二月初五日在泥城外跑馬廳賽馬各西商業已簽允聞跳浜賽馬兵共有十次云 
　　親戚作賊○楊蔡氏被親戚秦連生竊去綢衣各物報由捕房解廨請究王襄讞以本係親戚從寛判秦父領回管束 
　　藥房被控○美國藥廠延某律師投廨控告中英藥房主何子鶴美華藥房主胡蓮舫混用肉針牛奶瓶樣傳訊何胡同供此係工人所爲以後不敢混用判各具結限三個月改換瓶樣送核 
　　馬夫罰洋○馬夫鍾芝仁拉韁不愼撞傷張阿榮由捕拘入捕房昨解公堂請究判罰洋二十元再償還養傷費二十元 
　　奇貨可居○沈鴻奎即綽號貝娘舅串同龜奴顔阿春霸阻陸玉祥之女兒贖身控奉公廨提訊陸供女兒坤寳押在沈龜處得洋二百元兹備洋向贖竟被霸阻求究訊之沈供伊女押在小的妓院計洋五百元尚未滿期是以不允贖回顔供不敢霸阻求恩王襄讞以原中楊阿玉未到判一併還押再訊 
　　妓女還債○丁芝安控許叔春爲中代妓女花月紅借洋二百元向索圖賴經公堂訊判押追在案兹花倩馬李氏投案先繳洋一百元餘求交保措繳旋提花到案略訊數語判交妥保措還 
　　押追房租○傅子祥控沈金芳榮正泰串賴房租一案前晚由公廨提訊傳供沈欠五個月房租洋二百八十四元榮欠卅六元向索不付反敢行兇訊之沈榮同供房已退租實被誣控判押限十天向原告理楚 
　　索欠攫衣○童福昌控王慰堂藉詞索欠攫取皮衣一案前晚由公廨王松丞刺史提訊童供欠王洋九元王將狐皮袍攫去並拉破皮領一條值價六元請究訊之王供被童欠去米洋十四元七角除還過五元外向追餘欠反被行兇誣控刺史以各非安分良民判各具結送查童還洋七元完案 
　　死於非命○泥水作學徒潘冬生浦東人年十三歲昨晨在九江路二號洋房看機器梯忽被壓碎頭額送至仁濟醫院逾時氣絶旋由屍父潘木金到場自行棺殮 
　　醉漢毆人○王阿高前日恃醉將張寳生扭打由捕拘解公堂請究判罰洋兩元充公再賠打失洋一元完案 
　　誣控串竊○美商豐太洋行控王阿海等串竊麵粉昨解公堂請究王供實不知情王襄讞以所控無憑判交保開釋 
　　違章夜行○徐留深夜在路行走由捕拘入捕房抄出小刀一柄昨解公堂請究徐供並不爲匪求宥判從寛斥釋 
　　加押兩月○公共公廨官媒江費氏前向押犯拆梢洋元判押兩月在案兹中西官以該氏私離押所判加押兩月 
　　欲加之罪○嚴子亭失業後在租界内形蹤詭秘昨經包探查獲拘入捕房送廨請究判押候查明再訊 
　　收贓受罰○姚趙氏住居法界八仙橋地方專收賊贓經包探劉森堂查明拘獲解廨判押候查在案昨解請斷判從寛罰洋十元具結開釋 
　　疑竊無憑○又新公司失竊綢衣各物疑係小工姚春和秦仁六楊阿三李雪貞等十二人串竊報捕解廨請究旋有工頭劉永春投案伸訴被誣情形王襄讞以所控無憑判交工頭保去 
　　公堂瑣案○陳阿虎竊張福根衣服押一月張阿路竊李順長衫逐出租界張竹卿竊藍阿三衣服押三月姚阿福竊綢衣押六禮拜徐根生竊衣押七天王阿榮竊談關林布衣押七天逐出吳阿三竊衣服押廿一天陳幹卿吞没趙承惠單據判過堂再訊 
[美租界]  
　　焦頭爛額○蓬路伯頓路轉角處興昌脚踏車行失火已紀昨報兹悉當時焚斃男婦老幼共五名係金阿龍金陳氏夫婦及幼孩二口又榮華齋學徒王小根一名經地保報縣後即由各屍屬禀求免騐自行棺殮 
　　勒令領照○吳淞路居民沈阿毛未領執照遽行油漆門面捕房以其違章着赴工部局領照 
　　小火○狄思威路唐生福家昨日失火幸由鄰人撲滅未成巨災 
　　擺賭○王阿寳在老街設攤誘賭由捕拘捕房押候究辦 
[法租界]  
　　鈞昌洋棧失火案仍未訊結○鈞昌洋棧失火一案昨晨又由捕房將証人周耀亭等解廨請訊周稱兒子阿炳在鈞昌棧爲替工僅止三天如何起火實不知情惟賬房李鴻賓由鄭子云留住伊家不肯放出餘事不知中西官問李鴻賓共有賬簿幾本答祗進棧簿出棧簿各一問何人經管稱早晨帶出晚間帶至鄭處置於棧司床頂上問爲何前供賬簿燒去稱是子云囑託又問棧房鎖匙究有幾枚稱實有兩枚旋據鄭供實祗一副其餘一副係損壞之物問爾是經理何以賬簿等物俱諉不知答俱由鴻賓經管故不知悉問失愼之日爾往看戲究是何人所請答由袁姓邀請問棧司倪紀生同去否答未同往問鎖匙旣北選生執管是否轉交你家答紀生亦有家眷時或帶回其家餘供與前相同繼由各保險行代表開逹律師與被告所延之龍仁逹貝拿兩律師辯論良久中西官謂此案由捕房原告是公家之事各保險行計論賠欵乃個人交涉不能混而爲一俟公事訊畢再行核奪開逹律師復反覆申辯堅請准各保險行到堂對質時已過午判俟下期再訊 
　　賴婚涉訟○李長生控陳子英母子賴婚一案昨原告又至公堂禀稱陳氏因事已涉訟挽伊至戚沈阿桐理勸愿還茶禮洋三十元小的不允請爲公斷判候禮拜二訊核 
國外新聞 
[美員嚴緝黨人]  
　　初二日紐約電云美國芝加哥警察因有虚無黨行刺警察長之事故四處偵緝黨人甚力聨邦政府及地方市尹對于此事均甚認眞 
[英議院近事二則]  
　　初二日倫敦電云英下議院現方討論海軍豫算案事議員倫斐君謂羅斯治新船塢須需五年至七年之久方可落成初二日倫敦電云英工黨議員芬魏克在議院發議選派委員調查英國海口雇用華人之弊病商部秘書官凱連允將此事歸商部調查故即取消前議 
 
 

Page 20

 
 
[孔戈條約問題]  
　　初二日倫敦電云比國京城來電稱比王李亞坡已與政府諸大臣議定孔戈條約約中大略國王允舍棄孔戈之統治權以六十兆佛朗以内之經費爲國王興造一切公共建築之需 
[俄國贊成鐵路政策]  
　　初二日倫敦電云俄國近日通告列國對于奥國有他鐵路政策之爲巴爾幹人民增幸福者均甚贊可俄國並徇綏維亞國之請諭令康士坦丁俄使贊助建造自丹尼伯江以逹亞屈來的海之鐵路以上譯字林報 
[英保守黨之責言]  
　　初二日栢林電云英國保守黨首領貝爾福曾有攻訐自由黨政府之詞責其海上軍備之不足 
[法軍征摩近聞]  
　　初二日巴黎電云摩洛哥法軍在蘇開維地方與美逹卡土人相戰卒將土人擊退追逐甚遠惟法軍亦死十在人傷十四人目今遣往摩洛哥援助之兵計四千人並有森内格來人二百名以便前軍得通消息法將遼德及萊格瑙將赴克薩孛朗卡及烏級逹兩處　行以察視該處警察之組織 
[三百年紀念祝典]  
　　初三日倫敦電云英國威爾斯皇太子將於西七月間前往坎拿大之寛貝克省代表英皇舉行寛貝克省開基三百年之紀念祝典屆時英國大西洋艦隊將隨同前往美法二國亦將派艦隊前往云以上譯文匯報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
