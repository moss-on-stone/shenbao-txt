# 1905 - 218 - 4911611

 

Page 1

 
 
[電傳上諭]  
　　七月十三日奉 
上諭廣東南澳鎭總兵著李準補授仍著署理廣東水師提督欽此同日奉 
上諭廣東水師提督著薩鎭冰補授欽此同日奉上諭俗德著稽查欽奉上諭事件處欽此 
[電傳宫門抄]  
　　七月十三日召見軍 
機鍾靈盛宣懷 
[論蘇省高等學堂之腐敗來稿]  
　　嗚呼我國家之創設學堂皇皇汲汲者蓋欲陶國民甄育人才而立富强之基　也故由縣學中學而遞入高等是高等學堂尤爲造就成材之士由普通而入專門之學也其名頗高其　頗重乃不謂政府中極意經營籌欵興辦所以責成于學堂之總辦及教員者非不重大無奈受　責任者舞弊營私竟不顧學堂之大局其何以對我皇 
 
 
 

Page 2

 
 
上興學之盛意耶謹將蘇省高等學堂之腐敗情形歴陳之語曰有名師乃有高弟是裁培學生之　問端賴師儒之啓廸故必先有閎博諳　之教員乃有歛才就範之子弟今　蘇省高等學堂所聘之教員旣不見　問優長又不見品行端正每當傍晚之　屢至間門一帶尋花問柳挾妓飲酒竟有人目覩其事者以此人而膺教員之位安見有樂育英才之效哉可慨者此其一夫東西各學堂無不潔淨異常而尤注意于寄宿舍者誠以衞生之學不可不講也乃若蘇省高等學堂之寄宿舍居處狹窄隂濕不堪將何以便學生養精神而講體育乎想當時開辦之初報銷浩大以爲某事用若干欵某項用若干欵而不料猶有如此之腐敗也可慨者此共二中國名省所開之學堂若高等若師範若府中學堂所設之講堂往往軒爽悅目其卓椅亦大都整潔可觀豈意閱蘇省高等學堂所設之桌椅因陋就簡竟　廟内之供樹所列之切功課表東西亂貼不啻逋衢之告白所備之儀器亦　寥寥不可多得可慨者此有三學堂内所設之體操塲固爲學生習練之要區亦必塡築坦平不　有崎嶇之勢此亦理所應爾也豈料　蘇省高等學堂之體操塲滿地荒蘇不堪入目而且卑亢不一窒碍難行將何以使學征練體操而運動乎可慨者此有四夫學堂之招考所以拔取眞材而欲養成　學之士也是宜破除情面悉秉大公乃不謂此次蘇省高等學堂之招考百弊叢先仍蹈前轍或持蘆函而請託或持　刺而求情甚至有文理荒謬學問空疎者流自以爲拔列前茅可操左劵果爾則眞才實學之士反置諸不顧矣嗚呼此皆閱卷者用情太過之弊也可慨者此其五夫江蘇高導學堂爲各屬學堂之冠而乃如是如是吾省教育之前途不可問矣幸我蘇撫蒞任以來熱心教育鼓舞作新士民無任感戴諒必有以整頓一切以爲更新之氣象焉學生幸甚　者之士民亦幸甚 
[松郡商界學界又議抵制美約松江]  
　　松郡學界中人聯合商界演說美國禁例之苛　以不買賣美貨爲抵制人心感動一例贊成十一日又假普照寺殿先由湯倪二君提　　由　賓張師石陸觀亮二明經馬逢伯孝廉登壇演說詞意肫　聽者鼓掌若嗚雷迨鳴鐘下臺後由各學堂學生登壇齊聲唱痛華工歌一闋同時簽名贊成不用美貨者商界學界不下二百餘人（白） 
[九江衆商集議抵制美約九江]  
　　九江衆商於初八日在烟水亭會議抵制美約到署數百人均極賛成誓守此義（立） 
[越郡實行停銷美貨紹興]  
　　越郡士商於抵制美約之問題迭次會議及發傳單倂在府學堂公同簽字實行時大宗各業分舉代表如布業之陶君李君洋廣業之范君全君火油業之商號大生昌陸永興祥生昌萬興隆四家麵粉業之王國記等均議定以後不進美貨幷致電駐申莊客不再訂辦而洋布火油二業因積貨較多限於旬日内互相廉值售罄以淸存擱餘如孫端鎭之洋貨業餘慶豐屠洪兪鍾仁昌沈恒豐源生等五家又東浦鎭之各業大小餘家亦均簽名　美貨（才） 
[岑督覆美領事函廣州（華人抵制禁約畢）]  
日前岑督覆　領事　會云　照復畢接貴領事官六月十九日來文以省城及　處均有聚衆會　禁用美貨之事有碍兩國睦誼及方治安持請酌行禁止等由本部堂均已閱悉禁用美貨之議實由抵制　禁工而起本　堂早有所聞中美睦誼素敦乃不幸致有此等事良深歎惜惟此　創於上海商會各省從風　應不獨廣東一省爲然其出於人心公憤想爲貴總領　之所深諒查商買貿易　民間　貨皆有自由之權其不用美貨而不能强迫之使必用者亦猶商民之購用美貨而不能强迫之使不用同此一理至中國商會聚議發明不用美貨係爲保全國民公益　於人心之不得不然如果强加禁止　恐衆情愈生憤激反難　解本部堂爲中美睦誼　見深願兩國政府早將此事解化共保和平現己通飭各地方官加意查察設法　諭如有因會議而生暴動防碍治安或用强力威迫不准他人購用美貨是乃奪人自出揆之情理衡以律法皆所不計本部堂自應通飭各地方官隨時查禁嚴辦倘僅商會糾民和平聚議發明公理自謀公益或組織團體聲明條規爲商民之所共認者則人心所屬斷非壓力所能禁止想貴總領事官深明事理必以本部堂此語爲然現聞貴國政府於華工一事已有寛待之議足徵文明政治實深感盼尤望貴總領事詳達　國政府早日和平定約則中國心將易憤激爲歡悅兩國睦誼從此愈敦不特爲本部堂所深　諒貴總領事亦有同心也爲此照復順侯時祉（傳） 
[南北水木作之大决議]  
　　十三日三句鐘南北永木作開大會城内魯班殿决議抵制美約首由戈君朋雲演說美約商題工黨中人關係尤爲密切故貴業中人人人掌以曾少卿自勉次由吳趼人君演說幷籌辦法二條（一）美人工價日需金洋二元工旅美者不及其半自今本埠水木工人不與美人工作固理也或有迫於勢力而不得不與操作者則當增加工價日須金洋二元以其道還其人（二）當仿造虐待華人木屋普示大衆以標國恥穆恕齋君演說抵制須堅持到底成則有功敗則反　幷　不定美貨與不用美貨悉在承包者之手末田王慕詰君演說　黨與美約之關係到者約六百餘人演說畢由衆公認辦法六條兹將辦法及簽名者列左一洋松一項概不開用卽有外國作頭承包者同人亦不造作二七月二十日前所簽字承包之工程中需用美貨均須繪圖造册呈送公所註簿以便核對而絶弊賣三確登西報聲明不用美貨之故倂　嗣後承包合同中牽涉美貨字　本同業概不承辦四同業中設有貪利忘　之徒陽奉隂違有干定例者俟察出後當　議罰以充善舉五田公所董事籌欵選用調查人外同人各任隨時報告之職大此舉專爲抵制禁約起見至於旅　美商及教士照常優待楊瑞泰　陳泰生　董　記　恒升　馮泰興　顧茂春　奚瑞良　魏淸記　何祖記　蔡瑞堂　楊子香　黄發記　余洪記　劉金記　吳志榮　項茂記　江裕記　張榮堂　周瑞記　王仲記　洽紀潤　李順記　周瑞記　沈桂記　徐貴記　衞秀堂　張生瑞　徐洪記　張裕泰　王承均　蔣雲記　張新記　嚴晉生　顧蘭記　趙貴記　胡晉良　石仁記　張來記　唐祥成　張林記　顔恊昌　黄大盛　嚴萬森　經同源　施順興　王仁泰　王　記　黄隆興　恊記　吕泰記　宋順興　徐順興　吕友記　張大德　朱泰森　山恊生　同興　蔡人桂　趙同泰　魏城記　曹恊順　陳生記　凌湧泰　敬記新　恊成　應和記　鳴昌　沈昌記　陳宜記　高忠記　王信記　王元記　唐金記　（外） 
[彚錄抵制美約來往各函]  
 
 

Page 3

 
 
海上不平人與商會函美禁華工凡　血氣莫不感憤欲圖抵制惟有不買賣美貨之一法今正常拒約吃緊之事全恃報館力伸公議萬衆一心堅持到底以　挽回萬一乃不意有某報者鼓其簧舌顚倒是非近日論說全　傾軋拒約之論其居心何若不可思議該報某日論不定美貨不買賣美貨云云巧弄筆鋒己堪痛恨　末云疏通之法難行惟有彌補一法謂曾少卿必有以處此是不啻以數千萬之賠償而責難於曾少卿一人也奸險至斯令人髮指其次日之論尤爲奇謬竟謂十八後定貨　辦法若何限以三日答覆夫報館係商　之事同處　權之下乃竟危詞桐喝有如哀的美敦書限若干點鐘答覆之例此等舉動幾同列强要挾何物某報不但蔑視公理直且蔑視法權各國報律豈有此言論權耶（　略）此　於抵約事件又復肆其簧鼓甘冐不韙毫無人心至此實爲我黄族子孫之　類道路咸謂（兩語略）殆　足責夫主持淸議代表輿論爲報館應有天職嫉惡必嚴直　固應如是某不忍以數千萬志士仁人奔走呼號所結集之團體而破壞於一二僉人之邪說用敢直揭其惡俾人人知某報言論毫無價值（後略） 
　　曾少卿復火奴魯魯島中華會館函頃由賽會公司方君守六交到電洋三千元以爲抵制辦法之用祗聆傳示欽佩不勝惟茲事所需鄙人前邑聲叙不煩二人不敢照收除將原洋三千元仍交方君電還外登報鳴謝幷誌海外同胞公誼 
　　曾少卿致海外各埠謝函疉承海外各埠匯寄欵項以爲拒約辦事之用但敝處一切用費皆係自備故來欵悉數由原人匯回特此鳴謝以誌高誼 
　　九江舒先庚上曾少卿書自聞公名仰若山斗每欽公義懍若日星公乎公乎其眞造時勢之　雄乎美設苛例己閱卄年虐我同胞迨於今日普天下目不忍睹耳不忍聞之事未有甚於此者此而不思挽回是謂無血性此而　知抵制是謂無人心我公煞費經營提倡宗風義聲所播震動寰球今日宗旨先以不用美貨爲目的是抵制正辦文明舉動足使列强起敬外侮漸消爲國際增無限光榮卽爲華工造不盡幸顧國難與爭而民起爭之明本非戰而實無異於戰雖屬義舉抑亦創舉華工禁例雖苛其能久恃乎特是彼美工黨最盛故改良丁約之說迄無定期意謂吾華人心澳敢彼族志願終可以償故我待之以剛而彼應之以柔我約之以疾而彼應之以緩世界外交手叚以堅忍爲不二法門彼美今茲其亦然耶日攻旅順期年而城下苟衆百折不撓之氣以處其間事未有能成者吾國今日抵約亦當　其法而效其方否則一美如此如二美何蓋抵制禁約不持抵制禁約已也伏祈我公始終如一　憲政之基礎　自由之美譽他日者抵約功成改良法立海外同胞懸公之像頂祝馨香播之五洲傳之歴史豈不偉歟（下略） 
　　莘莊鎭商學界致曾書弊鎭於本月初九日邀集同志在蒙正學堂會議抵約到者三百餘人由陳花深顧吟香汪作之湯秉坤金碩卿金士良諸君　說大旨不外堅守不進不用之法必俟美約改艮乃止在座者皆成而散（後略）（南） 
[蘇葆笙致新關張之屏書]  
　　閱時報見曾少卿復閣下書述閣下致曾之函有但徇蘇某一人之私等語閣下所指究屬何私不妨明白揭曉如實有眞憑的據弟願甘重罰倘以捕風捉影之談妄加誣衊壞第聲名閣卜將何以自處亦請明示（外） 
[上海紙煙公司致商務公所書]  
　　筱舫雨之金箴三觀察鈞鑒近因美禁華工己相約不定美貨共籌抵制唯香烟一項存貨甚多敝公司向老晉隆洋行訂有合同承銷英美兩國烟公司之烟現已與該洋行商妥將從前美國定貨存底一俟售罄皆認銷英廠所出各種紙烟凡吾同業均允審辨來源幷刊報章俾衆共悉肅此順頌大安上海烟公司大同行謹啓（外） 
[泉漳會館重議實行抵制美約辦法]  
　　泉漳會館爲美禁華工波及士商事曾于四月初十日邀集同幫會一切原冀輯睦邦交攺良禁約詎今日久遷延未見動靜爰于七月十三日三點鐘傳集同帮重申前議實行抵制兹將辦法七條列後一凡各客採辦出口貨如逢美貨一概不辦一不裝美國輪船不與美商洋行往來一凡日常所　美國火油香烟肥皂等類一概不用一帮中夥友應各知照家中並函致原籍不用美貨一各家業己簽允務必堅持到底美約一日不改此議一不撤一凡遇美人仍須禮待以昭文明一除不買美貨外餘事一概不涉（外） 
[政府擬發明六事北京]  
　　近聞政府議商擬奏請發明六事（一）撤除滿漢畛域（一）發明朝廷無文武輕重之别（一）破格用人不拘資格（一）認絯辦事不　定例餘二事未詳（盈） 
[張香帥再陳立憲辦法北京]  
　　鄂督張香帥月前請改立憲政體後又條陳多欵聞摺中有云欲行立憲當先開通下流社會知議庶政方無紊亂破壞之慮聞政府甚以爲然故有廣設官私學堂認眞改良教育之議（盈） 
[續派大臣出洋之傳聞北京]  
　　政府近於立憲一事極　注意大有决行之勢近派出洋之四大員尚未啓行而卜次再派之員聞己决定派倫貝子張治秋尚書聯春卿侍郎岑雲階制軍仍以四人爲一班云（盈） 
[都察院將攺議院北京]  
　　頃聞政府議商擬將都察院改　議院擇御史中之才幹者充作議員（盈） 
[袁督委員查台灣官賣烟膏章程天津]  
　　袁慰帥近委陳曉菴大令赴台灣查日本官賣烟膏章程意欲取法辦理也查光緒十　年日人始在台灣設鴉片烟專賣法其法係將外洋所有進口洋藥盡行歸官收買由官設局製造烟膏轉賣於民無癊者不許吸食於是舊癮漸除新染者漸絶全臺人口約二白萬九千零六十四人至甲辰八月調查則有烟癮者僅有十二萬六千六百八十五人蓋此法行之數年已減去吸烟之人四萬二千三百七十九名矣日人行此法於台灣自戊戍年至壬寅年共得利五百七十七萬四千三百四十三元在國家旣獲大利而民間吸烟之人又歴年遞减卽可以幾於滅絶誠爲善法故袁督聞之欲仿效辦理因之派員渡台考查辦法又查台灣人王石鵬字箴盤者曾將日入　台灣專賣烟膏之章程擇其可行於中國者叅以己意分爲五章誠爲今日補救中國之良法也章程容俟續登（日） 
[九江道移政務處查封小票文江西]  
　　贑省有人假冐英商出售小票茲將九江道瑞觀察政事處查禁公移文照錄如左爲移會事准駐潯英領事樂函開據游歴江西本國教士來信查得贛州府城開設英商勝昌洋行勝隆公司出售彩票又江西省開設英商裕源彩票公司並恊記公司均係冐掛英商 
 
 

Page 4

 
 
牌號該裕源公司尤敢假冐英商領事裴麥里保險給有護照爲憑不時有壞本國商律且查官册並無領軍官裴麥里之名殊屬異常膽大若不封禁杳辦不足以儆效尤兹　教士寄米章程　單票封抄單四件送請畢擲還並希札飭贛縣及南新兩縣速將勝昌勝隆裕源恊記一律閱封禁究明假冐英商裴麥里保險護照追出察閱以憑懲辦而儆將等因到道准　查假冐英商牌號有犯商律自應查封禁止以儆效尤兹准前因除信復並分行外相應照抄章程報單票封抄單移處查照希卽一體移行封禁追繳護照並望見復施行（信） 
[請包辦蘇省五府州鹽課北京]  
　　兹有浙江舉人知縣嚴曾鑑監生余延祝王正庸等呈禀戸部包認蘇屬各府州　引課欵旋經戸部批示云據浙江舉人揀選知縣嚴會鑑監生余延祝王正庸等呈稱竊戸部籌餉條陳十則具整頓鹽務一條以蘇松鎭太五府州屬原定額銷二十九萬餘引等年額引甚多而近年銷引甚少其中額　不實不盡又上海租界一隅居民逾二百餘萬卽以每人每日食鹽二錢計之歲可銷四萬而該商歲報祇五十餘引未免過於短絀請旨飭下浙江巡撫認眞辦理毋任成爲廢岸自棄利權等因仰見大部愼重鹽法之至意伏查上海租界人烟稠密過於他處果能力求整頓歲銷鹽斤實不止五十餘引職等在　日久深知私鹽之弊就目所見上年四月間上南經商禀添水巡在租界設立府海公司而黄浦一帶私鹽船隻往來不絶該商人卽以此等私鹽銷售於公家一無裨益若不及時化私　官則每歲數萬正課付於流水殊爲可惜上海租界原認引數本有正引帑引之分雖經住賣其會盡被鄰私充斥今職等商妥工部局並邀合同志鳩集股本銀五萬兩擬請於原定正引帑引之外每年由職等加認正引七千引帑引五千　應交正雜各欵按照科例一律完納在於租界内運銷界外引岸絲毫不能侵佔核與部章飭令加引成案相符亦與浙西現在全局並無妨碍至認運引數銷不及額情願包認誅欵將來辦有成效隨時再請加引等情禀悉應由本部咨行浙江鹽政察核可也（閏） 
[縣署裁撤差役廣州]  
　　新任臬憲沈廉訪瑜慶諭飭各州縣裁革差役添募親兵番禺縣柴大令已遵札將縣署差役盡行裁去添招親兵一百名所有辨案傳人均派親兵往辦此項親兵派員管帶認眞約束已禀詳大憲請示辦理矣（谷） 
[蒙古郡王恪守中立京師]  
　　日昨蒙古賓圖郡王咨照外務部略謂月　突有兵隊率行闖入聲稱係日本招募之兵假道赴哈爾濱當卽恪遵中立嚴詞拒阻各兵膽敢開槍攻擊傷斃團丁多名不得己督兵抵拒始行敗潰而散恐其藉詞揑造桃唆致生交涉有　邦交特此呈明云云（八） 
[滬甯鐵路紀事吳淞]  
　　滬寗鐵路應用之汽機車已幾太古藍烟囱輪船運到　批大號汔機車四部（係拖帶　　之用重有九十噸馬力鉅萬）小汽機車二部（係專購拖　材料車之用其力減半）日前已　張華浜鐵路新碼頭運　連日已赶緊裝配矣其　二　材料亦係太古公輪船承　業已抵淞由滬至南翔崑山所需　路硝石購自浙寗由外海釣船載至吳淞用汽車拖往卸　其崑山至無錫沿路應用硝石購自内地故塡鋪接軌等工均分起辦理　速　事（通） 
[蘇松鎭陳軍門乞休吳淞]  
　　前統兩浙江海緝私營事現任蘇松鎭陳印波軍門旭年逾七十精神尚健今夏日俄兵艦來淞之時以失察遲報田江督將所統緝私營事撤去外幷令自行告退否則難免白簡軍門於前日乘巡洋艦來淞時即具禀江督告病乞休惟迄今尚未接有復文聞營務處尚須行辦理云（右） 
[煤油船失火焚燬]  
　　吳淞口外三夾水地方有那威國旗之火油船一艘於十二日下午二點時頭艙油池忽然火起停泊附近之各郵船均遣救火划　督率水龍駛往灌救不意煤油　水火勢更猛救者皆不能近前至傍晚時船身浙漸沈下惟船尾仍浮出水面云（左） 
[上海道詳覆江督飭查交涉事宜]  
　　上海道觀察前奉江周玉帥電飭查後租界工部局一再攬權起收轎捐改押女犯並在靑浦佘山築造馬路父涉諸　現　觀察逐件詳　玉帥請咨外部並分電各國欽使商請各國政府轉達駐京欽　迅飭駐滬各領事嗣後務各　章辦　勿再違約擅專云（林） 
[江督札飭洋工程師考察製造局槍砲]  
　　江督周玉帥近查滬南製造局所造槍砲試騐不靈故特札飭洋工程師哈卜門君詳細考察刻悉將次來滬故製造局已飭匠預備一切矣（欣） 
[製造局總辦查覆槍彈走火實情]  
　　江南製造局總辦魏觀察前接江督周玉帥電飭查復鎭江江隂所領彈子因何騐試時機簧走火等因觀察查得此項槍彈實係光緒二十七年分裂造閱時過久所致昨經禀復玉帥矣（欣） 
[梁少霖復中外報館論抵制美約事]  
　　自抵制美約之問題起貴報主特公論且感且敬然近日宗旨變行路紛紛僉曰貴報主筆人收受重賄盜增主人無稽讕語悠悠之口何足以汚賢者惟閱貴報連日論說深文者則曰破壞團體平情者亦曰散漫人心請足下開張心顔使得白其辭於左右貴報云六月十八以後致書發起人指人定私貨之事不一而足而發起人對於此事卒無辦理之法足下何責備之甚也中日交戰有資　食於敵國者矣日俄交戰有資糧食於俄國者矣王法且不得而盡禁矧在國民但便十八日紧後某家某日定美貨一經查出報紙起而痛責之衆議起而力排之語曰千夫所指不疾而死國民義務如是而已夫使人言不畏則孟子所謂禽獸何擇彼自外於人格我復安得以人格待之故曰定者自定無可如何也推足下之意必欲將定貨各人困之於囹圄之内加之以斧鉞之誅然後大快此　獨足下所大快抑亦四萬萬同胞所大快而無如勢有所不能抑亦力有所不逮也鹵莽之夫熱血澎漲則曰羣起而毁之否則曰合衆以　之此等舉動流入野蠻抑亦釀成交涉不待知者而知其非此外則生殺之權發起人不得而操之十　之權發起人亦不　面　之亦唯有激厲人心結成團體見有敗壞團體者屏之人群之外置之凉血之列國民義務更無有逾於此孔子曰詩可以興　　長歌短諷庶以興起善心懲創逸志也孟子曰孔子作春秋而亂臣賊子懼亦謂筆削褒貶使天下萬世或　然於定論之可畏也自古聖賢無君相之權行君相之事或大聲疾呼以正告之或微詞婉諷以曉諭之豈非實見夫國民義務之更無有逾於此者乎未完 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[政務處議覆淮安關應委大員會同認眞整頓摺]  
　　政務處大臣和碩慶親王臣奕劻等謹奏爲遵旨速議事本年五月十二日准軍機處抄交署兩江總督周馥奏淮安關積弊甚深應委大員會同淮安府淸釐整頓一摺奉硃批政務處戸部速議具奏欽此查原奏内稱該關自裁汰丁役之　弊端仍未盡除商情仍未盡恊課欺亦未大增詳究其故該關宿徐海州各卡相距有二三百里至四百里之遠非准安管轄之地旣不能消息靈通知府苦地方公事之繁又不能常川巡察　稅則今昔貨價不同設卡今昔繁簡互異皆應詳加斟酌務合時宜擬揀派道府廉正大員會同淮安府辦理刊刻木質關防領用嗣後委員常工駐關與該府就近籌商榷政可期整頓各口繁要區應揀候補止印官充當委員所有諭帖名目一概革除俟試辦一年後核明實征若干再行奏明曾理等語臣等查前　淮安關監督全歸倂該府經　原取就近稽核易於廓淸宿弊兹據該署督奏稱該關所設分卡距府過　又非專管淮屬知府亦難時往巡察於稽征整頓多有不便自係實在情形應如所請遴委道府大員會同淮安府辦理關稅事務刊刻關防交用並遴派正印分卡委員均准其先行試辦仍俟一年期滿察看收數　絀再行奏明辦理此次裁撤監督改歸地方原因虧額太多力求整頓現旣照該督所請核准試辦應即責成督掃除積弊實核課稅收數嚴定印委考成切勿多耗薪費無裨課欵致失朝廷整頓本意至所稱該關胥役尚存數百應將已裁者酌加撫恤可留者定章遵守一節查該胥役等把持舞弊久爲關蠧應令嚴行禁革責成委員另募巡兵書手供差不得留用舊有役吏以袪積弊其餘未盡事宜　　該署督體察情形隨時奏咨辦理所有遵議緣由理合會同繕摺具陳是否有當伏乞皇太后皇上聖鑒謹奏奉旨依議欽此（官） 
[太鎭紳士復州縣兩尊公函]  
　　頃接照會以學堂事見委幷囑迅速舉足見兩公祖熱心教育欽佩莫名第等籍隸帡幪誼關桑梓敢不奉命唯謹實力遵行惟會商之下籌畫再三有不敢冐昧以任事者一則籌欵之不易也太鎭　亻公欵本屬無多卽近辦花捐所收亦復有限計太屬中學堂建造校舍置備圖書儀器等項約需洋五萬元以太鎭兩邑論應任二萬元高等小學建屋置器等約需一萬元城内四路初等小學就書院公所攺作約需修理置器等費一千二百元统計各堂關辦費約需三萬一千餘元至常年經費中學約需萬元太鎭應任四千元高等小學約四千餘元初等小學約三千餘元又每年咨送學生二人赴日本留學師範費七百餘元統計每年需欵一萬二千餘元夫欲辦完全之學堂勢難因陋就簡而欲集浩繁之經費必須開源節流開源之法莫如集捐已辦之花捐可以恢擴水辦之串票捐錫箔捐亦可仿行節流之法則舊　之醫院賓　修志等欵無不可以移緩就急然人情雖測每多意外之來弟某昔年因借閑屋故積有煩旨弟某去年因辦花捐之故致招怨謗某某今日因倂書院之故幾被毆辱任怨有志分謗無人孤掌難鳴衆擎易舉則籌欵一事必賴兩公祖爲之擔任者也一則改良之不易也天下事是非不兩立利弊不並存成見不可不融而宗旨不可不定人心向背之間即爲風氣轉移之關鍵若衆議紛呶聲情搖惑不加　定但主調停則　望者莫睹方釬謬妄者不改故轍或興或覆事必難成從前太鎭學堂議辦而輙被阻撓與旣辦而終無成效者職是之故此次某返里一意興學而若輩猶故態復萌羣起滋閙幾蹈錫金覆轍幸京官遥　之助二院雷厲風行故頑燄稍衰士氣復振然悠悠之口則謂官甚和平紳太激烈且聲言官已助已而專欲與紳爲仇其愚妄固不足道第以學堂之辦在宫則有關考成在紳則祇盡義務官有法權紳無法權故事必官督而紳辦錫金之事若兩縣早加懲儆則亂黨究不敢抗違何至楊模一人獨遭奇禍現在太鎭滋擾之人雖不如錫金之衆而釀癲成患不可不防設旣辦之後而守舊者時生非議喜事者日日尋仇某等權力甚微何能自保則攺良一事尤必得兩祖爲之主持者也某等荷蒙委任豈敢少　推諉徒以兹事體大不得不懲前毖後愼始圖終况地方興革之舉官爲之主而紳爲之輔方可相與有成倘蒙兩公祖於籌欵改良二事力任艱鉅大振威稜則風行草偃之餘某等乃得有所假手否則操切旣於心未安依回又於事無　唯有引身自退敬謝不敏而已敢布區區卽希裁禀示復大局幸　（容） 
[擬開股票興辦鐵路公呈]  
　　粤省紳士以籌辦鐵路擬開股标等情聯名公呈督撫憲兹錄其原稿如左具公呈廣東頀省在籍紳士梁慶桂及善堂紳董等呈爲公　粤漢路欵聯請維持保護事竊粤漢路爲南疆血脉利權所屬大局攸關前因合興公司違背合同我國上下激　公憤力爭廣約　欵自辦屢經往返電商並具公函奉逵業蒙復示核准在案顧廢約須有贖路之費自辦須有集路之　粤省　揩實較湘鄂倍　近年捐欵繁多財政匱乏物力旣耗商力亦疲勸募旣不足動人以樂從　捐又適以府怨無濟紳等再三集　參酌外國等札付公債辦法　定紳商　辦鐵路章程十八條查此　公債股票法意等國多用之日本　　銀行尤行之有效爲文明諸國所認許董公債票與彩票相類而　相反以付資者均不失母財也今用此法以籌措路欵提少數之母財以　勵股友目前有　利 
 
 

Page 10

 
 
之可圖留多數之母財以營造鐵路將來更利源之普及本輕副事易集期遠則力自長下可洽乎輿情上無傷乎國體現奉鄂督張　帥來電得有廢約消息廣東派籌贖路費三百萬兩惟紳等伏處里閭豈能籌此鉅欵應請大帥預爲　偕或酌量於公欵先爲挪移俾得如期應付紳商等當赶緊按照章程試辦鐵路股票預算每月一次每次收銀四十萬元除提出三成派特利曁費用外實收入銀約二十八萬元每歲約收入銀三百餘萬元以之　還倍欵尚有餘力接濟築路應請出示曉諭一體勸銷以期暢行至外洋各埠路途遥遠書信往還動需時日辦理情形自當因地制宜應另擬招股章程分行勸辦以期兩事並舉庶幾多籌一分之股即多築一叚之路此皆就紳商等意想所及擬識舉辦惟值商務疲敝市面窮迫紳商權力有限祇以義務所繫勉爲其難將來股票行銷與否未能逆料或另籌措或改别法仍乞大公祖主持即就地方妥籌以辦地方公益俾得償還借欵接築餘路共底於成謹繕紳商籌辦章程摺一扣呈乞鈞察如蒙俯准伏冀迅予批示遵行設局開辦再此次招集商股應請顧重商本俾專利益庶易招徠全粤幸甚再章程尚屬草創或須攺訂再行隨時呈請存案合倂陳明（張） 
[蘇省習仵公所章程蘇州]  
　　一省城設立習仵公所一處卽以葑鬥内己裁城南義塾瓦屋八間修攺應用俾作棲止日後人多不敷居住再行　造所中應用管門一人司炊洒掃兩人及鋪板桌凳木器等件酌量置備一設立正教習一名原定每月辛工洋三十元仍循其舊擬增設副教習一名月支辛工洋二十元前次來學之人散歸致未能卒業今若江南北各㕔州縣各選一人入所約有七十餘人之多必須出師教導方免曠悞一設所係屬公舉所有教習等辛工以及購備洗冤錄並所中油燭紙張木器雜用應由江南北各廳州縣公派約數無多集腋成裘俾得經費有常不致半途而廢一每州縣各設正件一名定以月支辛工洋十二元副仵一名月支辛工洋九元量其資格學力取用又各募選習件兩名每月各給辛工洋六元入所學習此項辛工必須籌有的欵方能持久卑三縣現擬整頓稅契卽以所得平餘作爲正用省外各廳州縣亦應籌欵報明一外廳州縣應各選習仵一名每月備帶工食洋六元來省力學定以兩年畢業給文回縣准其作爲副仟五年之後舉作正仵倘有不能率教或性情不馴或愚惰無用一年期滿由官考察斥回原縣另選一人送省充補此次爲頓整起見不得以空言塞責一所中必須常有稽查按經歴事簡可以兼顯應請由其督察俟一年辦有成效詳請記功奬勵省三縣輪流常往考較（詩） 
[札催常年練兵經費攺每月分解文湖北]  
　　日前　省接兵部火票遞到軍機大臣寄諭嚴催十八省每年應派常年練兵經費改每月分解如誤欠解卽行奏參幷附練兵處摺云總理練兵處事務和碩慶親王臣奕　謹奏爲各省應解常年練兵經費遵旨查照成案擬令按月分限匀攤報解以定考成而免貽誤開單恭摺會陳仰祈聖鑒事竊臣部於本年二月十三日奉上諭練兵爲根本至計餉項尤練兵要需乃各省認籌練兵經費未能如數爲期解到以致部庫籌墊兼　爲難著各省將軍督撫按照認解數目每月先期籌解勿稍延宕並著尸部查照京餉甘餉成案分别懲勸隨時奏明辦理欽此當卽咨行臣處一倂欽遵辦理在　臣等查常年練兵經費自光緒二十九年十月間兩次欽奉諭旨派定二十一年省共原額銀九百六十六萬兩嗣後臣部將原派奉天吉林廣西三省經費共銀一百二十萬兩奏明緩解其　十八省共收銀八百四十六萬兩旋由各省自行陸續詔解奏咨到部共銀六百三十九萬七千兩臣於上年十二月二十五日具奏請　飭下各該將軍督撫等前項常年練兵經費業經認解者依期認解未經　解者如數籌解等因奉旨允准各在案其業版認解之欵自應遵照本年二月十三日諭旨先期籌解未經　足之欵並　遵照二十九年十月欽定額數籌解足額謹擬訂立限期計其分數定以考成所有已認足數之直隷湖南甘肅並溢額　解之江蘇浙江湖北三省請令仍照其認定銀數按月難解若四川地大物博迄今未認定常年額欵廣東夙稱繁富僅認歲解銀十五萬兩比較江蘇認欵十分之一比較湖北浙江認欵尚不及六分之一該兩省均屬大省魄力雄厚有踰吳楚乃較諸江浙湖北所認經費盈虧相反權衡物力似失其平應請飭該兩省仍遵欽定額敷分限籌解以充軍實而維大局他如河南山東山西安徽江西陜西六省認解銀數比較欽定額敷多者不過二分之一少者祇及五分之一而福建一省除閩關每年認解二萬兩外竟無認　常年的欵查該七或居大省或列中省比較湖南並無軒輊何以認　之數如此懸殊亦請飭該七省仍遵前派常年經費分限籌解至雲南貴州　省奏請減成認解新疆一省奏請全數免解該三省本屬邊瘠而新疆尤仰食於人姑暫如所請辦理他省固不得援以爲例諒該將軍督撫近維時局夙抱公忠必能體朝廷大計之所關斷不蹈畛域攸分之故習應請飭下各該省除奉吉廣西緩解新疆免解其江蘇十七省應行籌解之欵自光緒三十一年起由二月至十一月常年按十個月内均攤　解分掃數淸解或延踰短絀即由臣處臣部查取職名按照京餉甘餉成别案隨時奏請分别懲勸至三十年分臣部奏派各省先提二百二十萬一欵至今未經解請省分　令迅即掃數報解不在本年常欵應解數内各清界限所有常年練兵經費擬令分月籌解以定考成緣由謹　淸單恭呈御覽再此摺係練兵處主稿會同戸部辦理是否有當伏祈皇太后皇上聖鑒訓示謹奏光緒三十一年五月二十四日謹將江蘇等十七省應解常年練兵經費擬令按十個月匀攤報解細數繕軍恭呈御覽 
江蘇每年原派銀八十五萬兩 
寗藩　每年認解銀九十一萬兩每月應解銀九萬一千兩蘇藩屬每年認解銀七十萬兩每月應解銀七萬兩 
湖北每年原派銀五十萬兩 
第一次每年認解銀五十三萬兩 
第二次每年認解銀五十萬兩 
共認解銀一百零三萬兩每月應解銀十萬零三千兩 
浙江每年原派銀五十萬兩 
每年認解銀九十一萬四千四百兩每月應解銀九萬一千四百四十兩 
　以上三省皆溢額銀認解比較原派銀兩共溢一百七十萬四千四百兩 
江蘇溢七十六萬兩 
湖北溢五十三萬兩 
浙江溢四十一萬四千四百兩 
直隸每年原派銀一百一十萬兩 
照數呈額　每月應解銀十一萬兩 
 
 

Page 11

 
 
湖南每年原派銀四十萬兩 
照呈額每月應解銀四萬兩 
甘肅每年原銀十萬兩 
照數呈額每月應解銀一馬兩 
以上三省己照原派銀數認解 
四川每年原派銀八十萬兩 
未奏定常年認解的數應令遵照欽定原額八十萬兩籌解每月應解銀八萬兩 
廣東每年原派銀八十五萬兩每年祗認解銀十五萬兩應令遵照欽定原額八十五萬兩籌解每月應解銀八萬五千兩 
以上兩省皆屬大省與江蘇浙江湖北無異自應照原派銀數籌解 
河南每年原派銀四十萬兩每年祗認解銀二十萬兩應令遵照欽定原額四十萬兩籌解每月應解銀四萬兩 
山東每年原派銀五十五萬兩每年祗認解銀十九萬二千兩應遵照欽定原額五十五萬兩籌解每月應解銀五萬五千兩 
山西每年原派銀五十萬兩每年祗認解銀十萬零六百兩應令遵照欽定原額五十萬兩籌解每月應解銀五萬兩 
安徽每年原派銀三十五萬兩每年祇認解銀十萬兩應令遵照欽定原額三十五萬兩籌解每月應解銀三萬五千兩江西每年原派銀五十萬兩每年祗認解銀二十萬兩應令遵照欽定原額五十萬兩籌解每月應解銀五萬兩陜西每年原派銀三十萬兩每年祗認解銀十五萬兩應令遵照欽定原額三十萬兩籌解每月應解銀三萬兩福建每年原派銀四十萬兩每年閩關認解銀二萬兩外該省並無常年認欵應令遵照欽定原額四十萬兩　解每月應解銀四萬兩 
以上七省俱認未足數或全無認解的欵應比照直隷湖南甘肅原案籌解 
雲南每年原派銀二十萬兩每年認解銀十二萬兩每月應解銀一萬二千兩 
貴州每年原派銀六萬兩每年認解銀一萬兩每月應解銀一千兩 
以上兩省原係邊瘠應暫准如認解銀數籌解 
共計十七省常年應解銀九百九十二萬四千四百兩每年自二月起至十一月止分十個月每月共應解銀九十九萬三千四百零四十兩 
奉天吉林廣西三省奏定緩解黑龍江原未派及新疆准其免解共五省不入單内 
　　鄂督遵此卽下札　爲寄諭催解練兵經費事光緒三十一年大月初七日准兵部火票遞到軍機大臣字寄江蘇等十七省督撫光緒二十一年五月二十四日奉上諭練兵處戸部奏各省應解練兵經費擬令按月匀攤報解開單呈覽一摺者各該督撫按照單開各節如數按期籌解倘再遲踰短絀即著練兵處戸部按照京餉甘餉成案隨時奏參至三十年分戸部奏派各省先提二百二十萬兩一欵著一倂掃數報解不准絲毫蒂欠原摺單均著鈔給閱看將此各諭令知之欽此查湖北省三十年分應解練兵經費銀五十萬兩業經照數解淸兹欽　前因合就亟恭錄札飭除分行外札到該□卽便會同遵欽查照核明籌辦毋違此札（位） 
[周太守請停漢報被斥武昌]  
　　漢口日報總辦周崧甫太守以翰人極和平坦白惟於報界素未諳練前奉張宫保札飭攺良太守茫無所措不得已禀請停報宫　大加申斥謂漢口商報紛紛出版而官報不戰自退成何事體且漢報改歸官辦後耗費公欵不下數萬金不能整頓遽請停辦實關有負委任云云周太守現又聘請川省某老宿爲總主筆俾可設法改良云（文） 
[鎭郡將開商鎭江]  
　　鎭江商務繁盛廻非昔比迄今未辦商會最爲缺點日前閱書社議抵制美約恐漫　歸束故公　朱君中孚爲　理以示鄭重頃者上台已札委巨紳將商會刻期開辦所有前議總理名目業經公議除去以後如有要事概行移　　會辦理以歸劃一（外） 
[革差復充嘉善]  
　　嘉善縣革差朱升即朱補全前與金山己戳之縣差姚晉甫等朋比爲奸保護江浙住來刁商　卡等事庚子秋爲嘉興宗太守訪聞札縣斥革數年來地方賴以稍安乃該差平日魚肉鄉民積資甚鉅今又行賄得以　名復充以致闔邑士庶咸抱不平聞不日當禀　　嚴行究辦矣（南） 
[墮民滋事甯波]  
　　寗郡墮民自經紳士盧洪滄　創設農工小學堂令各子弟入堂肄業二年畢業即將本人開除墮藉旣而各墮民誤爲從此均己除籍多有不願服役者日前有某墮民有某姓家服役有汪信友者出而攔阻以致互相爭　越時汪率多人前任大相滋閙柱首謝　章出而相勸亦被兇毆並將其人擒去因之涉訟公庭　有謝生財在府署具禀當蒙寗府喻庶太守批示　墮民奉准除籍願否聽　自便汪信友何得以不願服役糾衆滋閙並將柱首謝阿章凶毆擒　不釋令人不解仰鄞縣立飭差役查提謝阿章到署並提集人証秉公詰（敢） 
[提倡農工學堂紹興]  
　　越郡某志士等在同仁坊之斗壇後設一同仁學堂禀准地方官立案出示招考專以農工新法爲課稈兼及普通算學英文等科定於中秋後關課幷拓種植場工醫所藉以與民興自然之利云（才） 
[省官報]  
　　六月二十七日蘇州訜照磨姚定　禀知奉府委　放長元吳三邑孤貧口糧差卽用縣主簿鄭官懋禀謝牌示請補昭文縣主簿缺五品銜直隸試用從九品張淸渠禀知奉督　奉天善後賑捐局憲札委　辦賑捐差二十八日撫轅牌示　七月初一日各廟行香文廂撫憲　詣武廟　憲文　太陽風龍神均　關道天后風雲雷雨神均　道體乾火神猛將均首府吕祖總捕　城　長　府城隍元和都土地吳縣管帶巡　　划水師左　知縣鍾鴻鈞禀知赴松太崑新一帶巡緝府照磨楊樹森禀謝三十年分夏　案内蒙給予勞績班前先酌委　事一次記功一次巡檢沈兆春禀謝奉委四路四叚警察捕員差　　　　　　德　專丁來省禀知交缷任事二十九日辦理　　　捐　　知　金銓由局　丁來省禀謝奉飭半　期　比較有　　　留　　　外牛　　　　知　　　　由局專丁來省禀謝奉飭三月　　　記功一次七月初三日　轅　　　　長洲縣主簿吳樹楷升補吳縣縣丞　缺查　正任荆漢縣與史　智植堪以升　又　山縣主簿陸桐華休致　缺查有　　主簿　　　堪以　　　四日知縣　　善禀知全漕告竣由京回知府張景祜由　來　　委　海州　　州事直州判　鴻飛禀謝奉委軍警官差新　徐州府邳州吏目王善承　京領　　省　到初五日府經歷鄭先蔭禀謝奉飭三十年分夏防　内　准　功委辦　　局同知吳其　禀辭赴太倉州會審差知縣馮詠芝禀知由京引見回省禀到理同于貴之禀謝奉委南路三段警察捕員差縣丞鮑德和　謝奉委軍　官差初六日委署海州直隸州張景祜禀辭赴任委辦　胥門外總察知縣戴運寅禀謝奉委　　飛划左營船隻差知縣李嘉福禀知到銅元局差委辦盈審兼督審局知縣葛恩元禀謝奉飭審結各案奬給勞績班儘先拔署州縣一次長洲縣典史阿責潤　知昨日　印任事 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
前來臣覆核無異　將城垣坍塌籌捐修築緣由恭摺具陳伏乞皇太后皇上聖鑒訓示謹奏奉硃批戸部議奏欽此 
[晉撫張奏爲省各屬交代並無徵未解銀兩照案繕單具陳摺]  
　　山西巡撫臣張曾敭跪奏爲晉省各屬交代並無徵存未解銀兩照案繕單具陳仰祈聖鑒事竊查前准部咨各省州縣交代册結徵存未解銀兩如己逾三叅日久未據提解報部者即戸部奏參將結報之員照例革職藩司照例革職留任並令分别已未完結半年彚奏一次等因歴　遵辦在案兹查光緒三十年七月初一日起至十二月底止各府廳州縣交代共三十三案内除　代理絳州已革知縣胡志濬任内虧短正雜銀兩另案奏參已據革員悉數完交奏請銷案外其餘各案　存銀兩均已解司並無逾限未解之處據署布政使　伸泰造具各案銜名淸册詳請奏咨前來臣覆核無異除將淸册咨送戸部外理合照案繕具淸單恭摺具陳伏乞皇太后皇上聖鑒謹奏奉硃批戸部知道單倂發欽此 
[晉撫張奏爲另案奏銷光緒二十九年分豐鎭等七廳舊案地租銀兩摺]  
　　山西巡撫臣張曾敭跪奏爲另案奏銷光緒二十九年分豐鎭等七廳舊案地租銀兩恭摺具陳仰祈聖鑒事竊照山西豐鎭寗遠歸化城和林格爾淸水河等五廳經徵地租考成並奏銷限期經前任撫臣奏准量爲變通照江蘇經徵米豆之例按額作十分考核每年於八月初一日開徵起至次年七月底止核計分數於九月内由歸綏道彚　咨司於十一月詳請另册題　等因歴經道辦在案所有光緒二十九年分前項奏銷因新設興和廳與豐鎭毗連陶林廳與寗　毗連地租隨地界劃分以致查辦需時未能依限造送經臣奏請展限兩個月再行造辦欽奉硃批戸部知道欽此常卽行司欽遵去後茲據　布政　豐伸泰　　准歸綏道咨據豐鎭興和寗遠陶林歸化城和林　爾淸水河等七廳各將二十九年分舊案牧地二十二欵地租内除寗連　應征　公廠地歸入新案辦理共止一　　欵倂爲一案彚造總册咨送到司核明已未完解各數目均屬相符除將未完一分以上各職名先請奏叅外理合分晰造具册揭並隨造節年四柱淸册　改題具奏等情前來臣覆核無異除將册揭送部外謹恭摺具陳伏乞皇太后皇上聖鑒敕部核銷施行謹奏奉硃批戸部知道欽此 
宫門抄四月十二日商部鑾儀衞廂黄旗值日無引見順天府奏京師得雨四寸有餘召見軍機 
[晉撫張奏爲已故繼兵功績卓著據實臚陳懇恩優卹摺]  
　　山西巡撫臣張曾敭跪奏爲已故總兵功績卓著據寳臚陳懇恩優卹恭摺仰祈聖鑒事竊據署布政使　伸泰署理按察使胡孚宸會詳轉據大同府任　紳士　閣中書吳鳳鳴等聯名呈　　故提督銜大同鎭總兵呼延霖山東蘭山縣人同治元年投効江南大營隷故兩江總督曾國荃部卜隨同克復　西梁山及無爲州等處二年曾國荃圍攻江寗在城外雨花臺與賊鏖戰左頰忽中彈傷軍心惶懼該故總兵陷陣馳救賊遂退却又隨克九洑洲東江橘等處連破賊壘擊散餘匪三年克復江寗省城隨同提督蕭孚泅搜獲僞忠王李容成僞福王洪仁達諸酋積功保至副將銜補用參將蒙恩賞給承勇巴圖魯名號並奬武銀牌一面四年經前撫臣奏調來晉八年帶隊駐防沿河之鄉寗一帶送冰橋凝結陜省土回各匪糾合潰勇疉次搶渡該故總兵會合各軍奮力　退過河追至宜川縣境攻破賊壘數座光緒五年隨同樹軍勦據游匪出力累保記名總兵加提督銜嗣　隊承修四大門路丅歴署太原營參將潞安恊副將十八年署理大同鎭總兵兼統北路防軍馭軍嚴整旋蒙恩簡實缺時值晉北旱荒道殣相望游匪馬賊句結煽亂該故總兵督率所部彈壓巡防匪徒歛迹復帮同地方印委轉運賑糧查戸散放民沾實惠因積勞觸發傷疾於十九年八月十六日殁於任所今時閱十年紳　感懷遺愛猶如昨日環請照軍營立功後積勞病故例從優　卹並附祀故總督前山西撫臣曾國荃專祠以彰藎績等情由大同府縣詳　該司等核　請奏前來臣查該故總兵呼延霖束髮從軍隨曾國荃轉戰江皖等省救護主將屢立戰功及奉調來晉防邊勦匪修路辦賑均能不辭艱瘁卓著勤勞至令士民感念　久不忘合無仰懇天恩俯　將已故提督銜山西大同鎭總兵呼延霖照軍營立功後積勞病故例敕部從優議卹並附祀山西省城曾國荃專祠以彰勞勩而順輿情出　鴻施逾格除履歴淸册咨部外所有臚陳故總兵功績懇恩優卹緣由理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
[晉撫張奏爲歸化關監督今届期滿請旨仍飭歸綏道督徵片]  
　　張曾敭片再歸化關監督印務每届一年例應奏明委辦歴經遵照在案兹據署歸綏道曹受培以該關監督自前　樸壽於光緒三十年二月十三日兼管之日起及該署道曹受培接辦扣至三十一年二月十二日止統計已届一年期滿循例咨由署布政使豐伸泰詳請奏委前來臣查歸化關稅務向係派委歸綏道督徵今屇年滿之期相　請旨仍飭該道兼辦該關監　以專責成除將本届徵收稅課銀數核明另行奏報並咨戸部查照外謹附片具陳伏乞聖鑒謹奏奉硃批戸部知道欽此宫門抄四月十三日吏部翰林院正黄旗值日無引見銘公請假十五日海公續假十日召見軍機 
[浙江巡撫聶奏爲解本年第一批地丁京餉銀兩摺]  
　　頭品頂戴浙江巡撫臣聶緝槼跪奏爲籌解本年第一批地丁京餉銀兩恭摺仰祈聖鑒事竊准戸部咨奏　來年京餉一摺單一分於光緒三十年十月二十四日具奏旨依議欽此計單開撥浙江地丁銀四十萬兩等因當經轉行遵照籌解去後兹據布政使翁曾桂詳稱動支本年春撥報存銀五萬兩作爲光緒三十一年第一批地丁京餉飭委候補知縣吳寳樾管解至滬由滬附搭輪船運津解京交納詳請奏咨前來臣覆核無異除分咨查照撥護並取起程日期咨報外理合恭摺具奏伏乞皇太后皇上聖鑒謹奏奉硃批戸部知道欽此 
 
 

Page 17

 
 
[教會創建學堂甯波]  
　　甬郡耶穌教偕我會前在江北岸建造房舍設有斐迪書院一所延請中西教習教授學生規模頗見整肅現因就學者日衆房舍窄狹不敷棲息因由西教士海君和德設法擴充就泗洲塘地方購置民田二十畝另行建造巨厦一所以備廣招學生刻已由英國匯來英金二千磅以作搆造學堂經費惟堂内　購器用什物經費尚無所出現已由牧師袁君履登竭力籌捐以期集資贊成大約秋凉後即當糾工築造矣（敢） 
[賓興田撥入學堂揚州]  
　　詹尹二姓入官之瓜洲等處圩田共一千餘畝向爲儀徵賓興公費近因經理之陳契琴私將欵項肥已爲通邑三百餘人控於各大憲衙門上憲訪知陳實無賴之徒遂將此田歸入儀徵小學堂另行易人董理聞者快之（學） 
[中學堂招考新班鎭江]  
　　鎭江中學堂由承太守定期本月二十四日招考新班先期札飭丹陽金壇溧陽三縣挑選合格學生届期送考並訂有學規數條傳示新班諸生如自知難於遵守即可毋庸報名（安） 
[示傳錄補師範生杭州]  
　　浙省官費出洋師範生刻將起程忽由嘉興府尊詳稱第五名之秀水縣附生陶之鏞因有内顧憂碍難遠行自行求退當即由處示傳備取之嘉興附生陳以義提補批飭取具保結外著速親自來處寫立願書請領牌照赴滬投到同船出洋毋稍觀望自悞（　） 
[師範生卒業給憑武昌]  
　　武昌道府各速成師範生己届卒業給憑之期不知何以變幻多端甫於日前定議督憲學憲會同牌示初一日在各堂分考並定初三日在兩湖師範學堂給憑（位） 
[學生喊控教習揚州]  
　　儀　小學堂教習動將學生兇毆昨各學生約赴揚州地方官署呼寃適恩都轉旌節至南河下各學生等攔輿鳴控都轉問明情節即發府查辦（學） 
[彚考師範畢業武昌]  
　　武昌道府師範學堂肄業學生已屇一年畢業由大憲在兩湖師範學堂彚考一次分科考畢給予文憑聞省中初等小學堂六十所現缺教員頗多此班畢業學生擬先派爲小學堂教員云（文） 
[淸查民學之風潮武昌]  
　　鄂督張宫保嘗慮鄂省民辦各學堂不能與官立學堂教法肳合前月特授意學務處命其留心調查以期畫一而學務處又寄耳目於警察局警察委員誤會憲意往往縱哨弁警勇至各學堂恐嚇甚至將學堂匾額除去揚言督憲不准私開民學遂至以譌傳譌各民學均有解體之勢近日各民學探知原由多有往　學務處管理員以理論此事者坐辦梁觀除以次皆婉詞遜謝認過　遑以免再生技節（文） 
[貢生僧人乞情九江]  
　　九江關帝廟住持僧熙和品行不端致被人驅逐近有貢生吳家祺赴道轅具禀奉批云該僧如果非行爲不端向無過犯縱使因被竊報縣結怨於地棍然棍徒等旣廟報畏懼理合各自避匿又何敢慫恿其徒輝光覇居行蠻不令歸聞之理情詞不實殊可概見惟控關匪棍需索强僧霸佔無論虛實均應查究據禀前情候札九南二府轉飭德化星子兩縣確切查明究辦（名） 
[縣官對調述聞甯波]  
　　邇日甬郡官場傳述謂上憲現將鄞縣高子勛大令莊凱與鎭海縣韓子衡大令銓對調傳聞如是尚未見明文也（敢） 
[揚城客棧嗚寃揚州]  
　　城内外大小客棧二百餘家以諸守戎藉查拿　基爲名縱容營兵任情索費因於七月朔日一齊赴運轅鳴冤（學） 
[責賠修建局房杭州]  
　　浙省蒞署内之牙釐總局帳房自月前失愼各局員應有失檢之咎惟事出無心故特從寛責令賠修以免記過現已鳩工起造矣（　） 
[皖商公禀保全釐課批語揚州]  
　　皖商本岸鹽商二十四人聯名至運轅具禀略謂商等承運引鹽至分銷局一經售竣即由局飭課店給囘商本詎今春三河劉紹衡課店遽然虧倒釐課商本銀七千五百餘兩此後擬懇乞咨岸飭取該課店保結庶可保全商本等語當蒙運憲批示云各岸分銷局員往往貪利放息致虧倒家之層見迭出今該商等又以三河劉紹衡所開課店虧倒釐課商本銀七千餘兩懇乞咨取保結自係爲愼重商本起見惟僅取課店保結試問揚城距皖四五百里如有前項情事卽迅速前往亦恐不及總之分銷委員不貪利放息公欵　繳隨解商本卽收卽發課店又何從虧倒是不禁委員放息則虧倒之弊仍難凈絶候咨請皖岸督　局查取該課店互保切結咨司備案仍請將分銷局員每月所收　欵等項按照路途遠近收數多寡定限繳解如貪放逾限即行撤差課店亦須定期給發商本如敢取巧及無保朦用卽押令閉歇（方） 
[存䥕滯銷禀請飭商攤買不准揚州]  
　　已革䥕廠商人於某上年禀准關鑄迄今存䥕滯攔不銷而各欠過呼甚急不得已至淮南總局具禀懇乞詳請運憲飭塲轉諭場商攤買局員據詳後昨己奉到憲批云據詳該革商因存䥕滯擱衆債追呼等情查上年該商禀稱情願自與各塲商婉商仍照䥕價出售今又禀稱存䥕滯銷衆欠追迫朝不保暮是該商自取之咎與人何尤至懇請飭塲轉諭塲商分别攤買一節萬難照准仰卽傳諭該革商知照（分） 
[盗匪㐲誅]  
　　會稽縣獄中覊禁之各要犯　曾相約圖　　　卒禀知典史密請兪振巖大令親自蒞獄騐得鐐已脫釘隨據詳飛票大憲兹於月之初三日奉到釘封即由獄中提出脫镣盜犯四名點驗綑綁押赴軒亭口明正典刑（才） 
 
 

Page 18

 
 
[蘇學飭辦搶替續志蘇州]  
　　蘇學飭辦搶替一則己紀十一日報端兹悉此事於當日情形微有不合用再詳錄如左按童生顧某係崇明人冒考元和倩同縣附生沈某搶替被元和童生劉某查獲扭解幷由派保廪生蔣敏棨面禀宗師當飭提調童太守訊辦認保廪生蔣燮均興原告劉某發學沈生交元和縣管押派保以自行檢舉無干省釋（外） 
[南洋大臣札（爲創設商船公會以復主權事）]  
　　爲札飭事光緒三十一年六月二十三日准商部咨據委辦金陵鎭江招商河輪局事候選同知朱鴻壽禀稱華商船隻往往借採辦土貨運銷洋貨爲名冐掛洋旗出入内港時與華船相遇恃勢逞兇易釀交涉而内地自治之權益形棘手該船戸以華冐洋不過因保護利便起見擬請創建商船公會發給華旗牌照仿照洋商旗費一律勸令攺掛歸公會保護以復主權又據職商劉玉生等禀稱援案創設航業公所保護商船維持航路擬請於淸江地方創設江北航業公所舉莆經理由職商所雇各船辦起凡平日所掛洋旗一律攺换中國龍旗取具保結赴江北商務總局掛號仍照洋商酌收旗費以充局中辦公之用仰乞賞准立案各等因到部查華商賈掛洋旗實由於華船行駛則關卡留難者有之官差需索者有之間或因事涉訟聽斷亦往往難得其平一掛洋旗不但數患悉免再得恃有護符任意恣行實爲商界大累本部前年奏　力行保商之政一摺早已慮及惟是地方積習相沿每視保護華商爲具文若祇得一二紳董倡立公會給掛商旗而一遇刁堇擾累仍恐權力有限於實事未必有裨往復籌思似非嚴定保護章程由部提倡辦理不易見功爲特按照奏定商會章程叅酌朱丞等所籌辦法擬具商船公會簡章十三條咨行貴大臣查照如果於地方情形無礙可以通行希卽核明迅速咨復以憑酌辦可也等因並抄單到本大臣准此查部章十三條係切實保商起見究竟有無窒礙應否增加條欵以期推行盡利應行金陵上海鎭江蕪湖蘇州等處各關道迅速覆加詳酌具復以便轉咨定奪此札 
[計抄單]  
第一條　商船公會專爲保護振頓中國航業由航業商人禀呈本　　　　部批准設立 
第二條　商船公會應視各埠航業繁简酌量情形公設總會分會第三條　商船公會應照商會章程設總理一員恊理一員分會設　　　　恊理一員 
第四條　商船公會總理恊理各員由航業商人中公舉熟悉商務　　　　衆望素孚之人奏請本部酌核加札委用其任期及續舉　　　　等項悉昭商會章程辦理 
第五條　商船公會應辦之事 
　一調杳船隻之種類藉貫號數 
　二檢查船隻之良窳 
　三編製航業商人名簿 
　四計畫航路之發達航業之擴張 
第六條　商船公會有直接保護商民船隻之責應製備船旗船照　　　　船牌發給各戸收執其格式由部頒定 
第七條　船旗船照船牌每年應更换一次由商船公會分别大中　　　　小三等六案每年大號收費六元中號收費四元小號收　　　　費二元惟須開辦一年後著有成效方准收納不得抑勒　　　　强派 
第八條　凡商民船隻領有旗照等項者應由商船公會註册毋庸　　　　納公費 
第九條　商船公會經費卽就所收旗照等費開支開辦之初應由　　　　會中先行墊辦 
第十條　商船公會旣有保護商業之責凡傾有旗照等項之船運　　　　載貨物照章完納稅釐如遇關卡格外留雛需索及地方　　　　差役抑勒等事應卽查門保護一面禀本部辦理 
第十一條　凡航業商人如有不能伸訴各事　商船公會體查屬　　　　　實應由該地方街門秉公伸訴倘有權力不足之處卽　　　　　禀告本部核辦 
第十二條　商船公會每季應將註册號數及一切航業情形報告　　　　　本部 
第十三條　凡會議一切細則除遵照商務章程外應由商務公會　　　　　斟酌情形擬定單章　請本部核辦（亦） 
[蘇州]  
　　蘇垣閶門周啞子巷於初七日八點鐘時忽　　坍倒房屋十餘　自三條橋至周啞子巷沿河一帶共計三四十　内有唱彈詞之唐姓女及婢二人均壓斃於中○蘇城醋庫巷口某酒店於初七日傍晚突有某甲前來覓醉忽與某公館　司口角將廚司中指嚙傷廚司痛不能忍登時仆地當經京人竭力救醒事爲南路總察局所知即飭警察巡捕將肇事之人拘局訊辦詎巡捕不問情由竟將在塲解勸各人一倂拘局不知吳大令如何辦理也○管帶飛划右營米占元遊戎現因各處梟匪　　特於本月初八日禀明撫憲陸春帥前往各處巡哨一周（臣） 
[滬江官事]  
　　試用通判兪奎光别駕朝星近因丁憂到道禀知定於今日　　遄返贑省守制○黄渡保甲局員大挑知縣王仲衡明府培鈞昨日因公到滬詣道禀見又高昌廟巡局員孫　梅明府調鼎昨亦到道禀請給假三天（近） 
[桂藩蒞滬]  
　　奉召入都之廣西藩司張堅伯　伯鳴岐已於前晚由粤蒞滬在長發棧暫駐　帷聞方伯因有要公須赴鄂垣　張宫保晤商然後入都云（近） 
[重修道轅廊]  
　　滬城道前西轅門下前上海縣裴大令所建之廊刻因日久損壞前晚電雨時忽然塌下當奉道轉傳知縣尊汪大令飭派官匾趕緊重修（近） 
[製造局紀事]  
　　南市船廠洋工程司巴君近向製造　　用物料延遲函致總辦各節已誌昨報兹悉魏總辦接函後查得並無延遲情事故於昨日函復巴君矣○製造局前准江南銅元局移　代造之夾銅輪二十二根刻已造竣昨奉總辦魏觀察飭匠搬至鈞和輪船以便運往江寗銅元局交納（欣） 
[嚴查私運米石]  
　　淞滬釐捐局督辦陳亦漁觀察前者查悉認捐窰貨公所有假名私運米石一事本欲飭退查辦因該同業具禀求免現恐仍有陽奉隂違貪利私運情事故連日飭派幹練巡丁多人嚴密訪查禀覆（近） 
[飭查私竊城磚]  
　　本城守府殷守戎日來查得各處城磚時有匪人偷竊情事故飭城汛及各門弁一律隨時巡緝（近） 
[諭飭拆讓佔地]  
　　本城半叚涇地方劉公祠傍王　家近因造屋佔地爲董查知向理不睬禀由本縣汪大令蒞勘屬實昨日諭飭照單拆進如違干辦（近） 
 
 

Page 19

 
 
[總巡淸道]  
　　滬城保甲總巡朱森庭明府近南市各街道垃圾堆積故傳各叚地甲尅日淸除又以近届蘆粟上市之際最爲蹧蹋街衢故於昨日出示禁止並傳諭各地甲不准各不販沿街及入城呌賣如違拘局懲辦（歡） 
[橋闌倒塌]  
　　前晚滬北新閘橋之橋闌被風吹倒橋亦受損由巡街捕查知回明派克路捕房知照工部局勘修（見） 
[坍屋傷人]  
　　前夜新閘路任姓之馬頭墻被風吹倒壓塌鄰右張姓之屋傷及多人幷斃張某一人因卽投報捕房捕頭派衆徐阿華往查屬實由任姓厚給殮資棺殮了事（見） 
[木工减料受罰]  
　　本作頭葉恊記承包法工部局沿城河浜四門町駁岸原議木樁計長一丈二尺該作頭舞弊減短爲工部局查悉起出原樁騐明屬實由各西董會議罰銀一千三百兩著仍照原　赶緊工竣且十五年内如有坍塌情事惟該作頭是問（居） 
[查辦跡近縱火賭徒]  
　　甲乙二賭棍租賃法新租界墳山路一百十號門牌前晚十二點鐘不知如何起火霎時冒穿屋頂英法各洋龍聞警帮救得息祇焚去房屋三間事後包探查得該賭徒房係新租保有火險銀數千兩屋内檯椅各物向嫁粧店租來跡近縱火且二賭徒先已逃逸當卽禀知捕頭飭赶緊嚴拿務獲究辦（居） 
[雇勇巡查新花攙水]  
　　滬上現將新花上市南市驗花局委員吳明府會同花業董事程君凝園擬照章雇用巡勇數名於八月初一日起常川巡緝各鄉人攙水等弊（欣） 
[雉妓吞烟免騐]  
　　英界四馬路大興里雉妓趙三賓前晚與鴇婦口角潛服阿芙蓉膏圖盡旁人察救不及昨晨竟卽斃命由巡街捕投報捕房飭探訴知該圖地保投報上海縣請騐昨午後縣尊汪大令帶同刑仵官媒人等蒞塲相騐尸兄趙某投稱伊妹吞烟斃命與人無尤乞求免騐并請自行棺殮大令准之（見） 
[上海縣案]  
　　縣尊汪大令前晚提訊警察北局函解陸月泉竊紗一案先詰一百十八號巡士吳光彩供昨夜二點鐘上差至三牌樓北角見萬永泰襪店樓牕有一木板擱在對鄰天章綢縀店樓上少頃見一人從天章樓牕由板遁入萬永泰内因冋天章扣門訴明情由店主嚴錫章同至樓上查看拾得香烟匣粘成之紙筒一個内有未熄紙煤當卽同報局憲今晨局憲　至萬永泰樓上起獲紙筒並捲紬紙一帖所有紙筒與天章拾得之物無二萬永泰樓上係　手陸翰臣即月泉住宿爲此解案請訊嚴錫章供與相同並稱初四夜失竊官紗三疋在萬永泰起獲之捲綢紙除紬縀鋪外紙店素無出售質之陸月泉供在萬永泰經手妻女亦住樓上刻回無錫家内學徒朱金寳等兩人睡於樓下不敢犯竊大令究問捲紬紙及紙筒何來陸初供紙在家内捲故父影像繼稱天章店主之小孩携　抛棄末稱胞兄亦爲紬莊生意大令怒斥鞭背一百下跪練踏扛熬刑不吐判陸收押並令該捕諭飭襪店主交朱金寳到案復訊察斷又訊王戴氏控夫寵妾抛妻一案氏供嫁王不和　妻三十餘載兒孫繞膝本可無求詎夫近納寡婦錢氏爲妾同居在外置小婦人合家不顧爲此求究質之王供詞支吾大令判王理應贍養室家如再不顧准戴氏禀控嚴辦○又訊警察東局解吳佩林圖拐幼童王阿弟一案吳供在小東門外碼頭見王阿弟被惡丐欺毆管碼頭巡丁欲送捕房小的向王詰問稱在城内成衣店學業因勸巡丁釋放送王入城被巡士疑拐拘局解案是實王供在縣四某城衣店學業逃出露宿碼頭被丐欺侮乞鑒大令判飭差查傳成衣店主將王具　吳開釋（近） 
[會審公廨晚堂案]  
　　英界怡豐錢莊遣夥王式揚控四川吉慶長土號主張席儒不理欠銀一　奉讞員關司馬准詞飭差將原被告傳案於前晚集訊王供在怡豐莊爲路街與川號吉慶長往來由商經手該號莊客張子俊立摺取用銀四千兩之譜現在除收尚欠一千七百餘兩詎該莊客於端節前在滬病没當向號東張席儒案償張置不睬因此投求究追張席儒供四川人來申未久怡　莊欵由張子俊一人收付職商旣屬隔手且非股東卽欲淸理亦須查明實在求鑒司馬得供判張席儒押候查明是否股東王式　檢呈簿據再行覆訊○職商諶錦堂等三人環控祥源漆店主胡訪梅等倒欠銀一千五百餘兩等情經襄讞孫明府屢次集訊判令限繳銀兩在案迭詳本報前晚奉關司馬覆　諶供奉斷之後逾限已久胡等並無分文繳案求請追比文生汪增華卽汪筱三投供此店由胡訪梅經理在股之兪貴生郭子修孫鴻賓等現俱在逃生祗五股之半卽欲昭派爲數無幾務乞追獲在逃諸人到案庶易料理提詰胡訪梅因病未到由保人紐受安投述胡之抱病情形求俟病痊交案司馬著汪仍交保出外限七天繳銀紐受安暫行管押限五天内將胡交案開釋（見） 
[會審公廨紀事]  
　　徐貴祥控林海記歐陽星南等包造房屋圖賴工料銀兩等情經關司馬准詞飭差將林傳案質訊不料林等抗傳不到前日晚堂歐陽星南投案訴詞司馬怒其前次藐抗兹又投訴著即飭差看管候訊○張玉亭控妻陸氏不守婦道求提訊究經前讞員黄司馬將陸氏提訊判發棲流所留養在案前日陸氏之妹陸小妹投案禀稱姊氏痛悔前非現在姊夫不知去向求交婦人領回司馬准著覔保領釋○捕送迷路婢女春蘭至廨年約十三四歲請爲安插司馬略子詰訊春蘭供在陳姓家爲婢出外購物迷路因著暫交官媒候示　三百零一號捕解迷路男孩孟愛榮至廨供年十四歲大塲人父母俱亡襄讞員孫　府著送棲流　留養招人認領（見） 
[英租界捕房事]  
　　雲南路王梅卿松江路同桂里鮑月甫北海路杜阿二等家先後被竊衣箱首飾各物均投捕　報緝前日包　張全林拘獲著名流氓凌雲卿盤詰認竊以上所失各物因卽帶凌吊齊原贓送押捕房俟傳齊失主今日解辦○瑞商信亨洋行投該管領事署控華商陳一淸定貨延不付銀由瑞領事照曾公廨讞員關司馬簽差恊探於前日將陳提押捕房今日解廨訊奪（見） 
[法租界捕房紀事]  
　　流氓張某在途搶得雕翎扇一柄售與某客棧主陳金坤爲包探緝獲帶往吊贓陳己聞風避匿當將其母施氏拘入捕房捕頭准予交保著交其子到案訊究○積竊趙阿二竊某洋人千里鏡一枚在途求售爲包探拘送捕房奉飭押候解堂究辦（居） 
[美租界捕房事]  
　　粤人劉阿安鄧瞿歐阿常王阿華等九人在北四川路某號房屋内賭博被西探恊同華控孫阿星朱桂生一倂拘入捕房押候送辦○某機器車行經靶子路悞將二千六百三十五號東洋車撞壞由印捕將兩造一倂拘入捕房賠洋了結○某西人飲酒過醉在百老匯路凶毆行人由印華捕恊同拘入捕房押候送該管領事核辦○陳盛堂前投捕房報稱被竊脚踏車一輛請爲查緝昨日　楊喜六乘坐此車行經西華德路爲陳撞見將楊扭入捕房捕頭准卽將楊發押再飭顧包探查明核辦○王阿福與某甲在唐家弄互毆被甲刃傷山捕一倂帶入捕房奉飭王送醫院求治甲押候送廨懲辦（古） 
 
 

Page 20

 
 
   
 
