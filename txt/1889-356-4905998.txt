# 1889 - 356 - 4905998

 

Page 1

 
 
[圖書集成局告白]  
　　啓者本局所印古今圖書集成早已裝釘齊全由預股諸君持票來領尙有未經提取者亦望及時取去以　先覩爲快之心現在局中尙有若干部留存每部定價銀二百五十兩如有合意者請移玉申報館帳房購取可也此布 
[精印各省闈墨告白] [  申報舘啓]  
　　本舘每遇鄉會試之年揭曉後必赶印闈墨出售以饗諸君子先覩爲快之心每當裝訂初成購者卽絡繹如織誠以裝潢校對色色精工取值又外外從廉是以能邀有目者所共賞也本科順天江南浙江江西湖北廣東六省早已次第告成精益求精遠勝上届板口旣經放大行次更覺井然圈點則一律整齊裝釘則愈形華美前冠題名全錄及主司同考銜名則皆字大行疎易于查檢較他家之只圖省紙以致文詩旣字體擠軋書眉又祗一線之留題名錄以極小之字印成幾令人燈下無從辨認者實有上下牀之分凡我同人庶幾共鑒乎 
[本館經辦江浙賑捐啓] [  申報館謹啓]  
霪霖匝月江浙兩省紛紛報災困苦情形不堪言狀而浙省爲尤甚本舘現　經收捐欵先其所急一俟集有成數擇要往賑四方仁人君子　　　浙兩省歴年辦賑之勤勞捐助之踴躍而此時灾近剝盧堂必有惻然動念者請卽將捐欵送交本舘掣奉收條隨時登報以昭信　一面北　　　妥爲散放早辦一日多活數命不勝盼　之至 
[商務論略中]  
吾觀通商以來華商之失利者不可勝數間有獲利者皆爲中國固有之利而非取利於外洋名曰通商實則西商旣通於中國矣而華商未通於泰西也當今日而欲通力合作殫思竭精整頓商務創興商業以與西人抗非數十年不爲功試舉華商之所不及西商者臚陳其略以例其餘中國出洋之貨以絲茶爲大宗今外洋宜桑之地皆能養蠶印度土性宜茶遂皆能種茶其地氣之厚物産之美旣不亞於中國而選擇必嚴製造必精則過中國遠甚西人皆願用外洋之絲飲印度之茶泰西之絲茶日盛而中國絲茶之消於泰西者日衰業絲茶者因之不振其所以不振者蓋以選擇製造之未得其法也鴉片之流毒我中國非不知之顧吸鴉片者日盛一日雖知其毒而不能禁旣不能禁從而征之可也旣從而征之矣則吸鴉片者爲無罪而又禁民間不許私種鶯粟寍令瘠土荒壤蕪穢不治必不破除成例聽民自種是使印度獨擅鴉片之利也洋布消塲於今極盛今人之施於身者無論文繡藍縷有絶不用洋布者乎機器織布局雖已開設恐所織之布不敷所用則泰西之布未能絶之使不復來而利權未能全還於中國也輪船招商局固已駕怡和太古而上之矣顧船主仍聘請西人未有華人而能爲船主者且怡和太古以西人之船行於中國之長江洋面未有中國之船能行於泰西各國以運載貨物招攬行旅者卽招商局輪船從未一至泰西各國欽使出注亦必搭西人之船以去則輪船之利猶未推廣也鐵路大有裨益於國家不特費輕行速行旅稱便已也信息靈而轉輪捷取資各足物價常平偶值偏荒無虞乏食壟斷罔利之徒無所施其伎俩然必四通八逹節節相銜繁盛名區無遠弗屆而後可以獲益天津已成之鐵路計費二百數十萬漢口未成之鐵路核價三千萬此皆官爲主持商爲經理非尋常事業可比民間仰望大工自顧草莽不敢率爾陳請開辦别處之鐵路以推廣而踵行之故鐵路雖興而未盛也滬上至江灣吳淞口三十六里前有西人築成鐵路著有成效所費數十餘萬若以此項工程令民自辦豪商富賈中當有能當其任者火車旣行以後旁觀者見其獲利必將仿而效之推而廣之姑蘇金陵相繼並起矣輪船鐵路船廠製造各局旣開則煤鐵兩項應用甚多爲費甚鉅若購之於外洋則西人仍操其利權一至多事之秋并多窒碍之處此以知開礦之不可緩也七八年前其有以開礦爲名指礦地延礦師招客商售股份者不可勝數鉅資旣集礦工未興徒托空言未求實際卒之一敗塗地不可收拾盈千纍萬盡付東流迨漠河開平等礦實事求是刻日開工而與股諸君反覺畏縮不前猜疑不决後之人雖明知礦苗旺盛礦産精美鑒於前車終不敢議及開礦中國之礦所在多有委而棄之誠可惜也方今當事者亦嘗孜孜焉講求西學矣夫西學者商務之權輿也開礦鐵路船廠製造等大工必開辦之人精於其學而後確有把握確有主見創始善後有條不紊以迄於成功否則董其事而昧其法茫然無所措手足雖經詳諮博訪互考叅觀究未能卽始見終因此測彼加以堅僻之志膠執之見或乖誤而棄其前功或罣礙而廢於半途卽成功矣而所獲有限所費不貲種種害事皆不精西學之所致也乃觀同文館方言館船廠局與遣赴美都之各學生徒爲洋行公司添多少買辦求其堪爲欽使隨員者已難其選未聞有俊偉秀異超軼羣倫克自振拔有所表見者何也盖學之而不精也其踵門請業者本非士大夫家聰頴子弟爲之師者雖誨之諄諄而一切化學電學機器學應用器械略而不備又何以使之心得手應身體力行如是而欲求其精也得乎 
[憲節過渶]  
　　新授盛京將軍裕壽帥交卸兩湖印綬部署一切遄赴新任鄂省文武各官平日皆　恩眷當兹憲節啓行咸有依依不舍之意闔省黎庶亦均口碑載道敬備香花沿途恭送初一日憲節到漢謙光下逮一路簇擁由正街直逹洋街赴各國領事署投剌辭行次及升字營統領督銷淮鹽局江漢關監督署江觀察早備盛筵藉申敬意宴畢出署時已黄昏當卽渡江回省初二日天甫黎明憲駕乘坐大官舶用官輪拖帶順流東下闔屬文武恭送行旌砲聲起處船已解維但見江岸旗幟如林迎風飄颭鎗聲絡繹如貫珠藉非勲望赫然恩德素著孰能當此而無愧乎 
[並非滋閙]  
　　前報紀嘉興王店鄉民索食滋閙云云兹經訪事人下鄉查詢詳明函告本館云此事實在離濮院鎭九里之處爲嘉興秀水桐鄉三縣交界當滋事之際有嘉興甲乙二紳董報稱男女老幼土民數百人擊毁　件兇惡非常王邑尊遂會同營汛前往彈壓隨據圩保禀稱鄉民約有二百人當時並不滋閙惟索一飽而已及各圩紳董殷戶會同議定分别大小口發給錢文而甲乙兩紳閉門不給故鄉民向之紛擾略將門戶撞傷旋經各圩保調停賠洋三十六元已付過二十九元尙少洋七元甲乙忽入城控訴邑尊以甲乙輕事重報大爲不悅令將所賠之洋充入賑欵并安撫鄉民使各歸本鄉耕作鄉民叩謝而退邑尊卽於本月之朔率同所帶嘉恊汛兵護軍親兵嘉署民壯差遄回 
 
 

Page 2

 
 
[寍郡勸辦賑捐示]  
　　寍郡勸辦賑捐局前任杭州府正堂郭現任寍波府正堂胡爲會同曉諭輪捐助振事照得先後接奉浙省籌振總局憲札開本年七八九等月積霖異漲浙東西大水成災杭嘉湖紹爲尤甚寍屬次之轉瞬隆冬飢民不保旦暮明春爲日正長青黄不接更屬不堪設想欽奉　皇太后　皇上恩旨發帑撥銀并蒙撫憲奏撥庫銀備賑電商各省督撫憲曁浙省之在京外各省者協撥振欵多方籌濟徧募海内同人通籌協助凡在浙省紳商殷富目擊荒災誼關桑梓自應同心集腋竭力解囊以濟振需卽由該府縣出示曉諭殷富輸捐援照各省振捐章程給予奬敘並奉撫憲諭飭派委候補知府郭守式昌赴寗會同府縣勸辦振捐兼辦振務各等因奉此查寗屬地方夙稱殷富頻年鄰省振捐尙且慷慨相助况本年災在本省本鄉更不宜秦越相視凡有殷商富戶尤應誼重維桑從豈捐助多救一分民命卽多種一分福田藉以仰答 
朝廷大憲軫恤災民之至意現在隆冬已屆各郡災黎飢寒可憫亟應集捐放振除由寗郡設局勸辦擇於臘月初一日開局辦理外合亟會銜出示爲此示仰寗屬殷商富戶及錢當各行業鋪戶人等知悉須知本年浙東西大水爲災寗屬慈鄞鎭等縣同罹水患飢民困苦災廣振繁當此帑項奇絀撥欵無多不敷辦振全賴本省本地殷富慷慨解囊竭力捐解所捐之欵准予援章詳請奏奬該富戶等旣積隂功復邀懋賞一舉兩得何樂不爲自示之後務各踴躍書捐赶速繳解聽候酌量災荒輕重分撥濟賑萬勿慳吝遲延以拯災區民命是所厚望切切特示光緒十五年十一月二十八日給 
[勸辦民更]  
　　揚城粥廠開設後就食貧民日漸增多人數旣衆良莠不齊難保無匪徒溷跡加之年關將近鼠偷狗竊之輩尤當加意嚴防江甘兩邑宰　城内保甲總巡湯大令會商出示勸令民間舉行十家民更藉以自保身家冀收守望相助之效告示略云飢民甚衆防不勝防雖經本縣捐廉募勇畫夜梭巡誠恐百密一疎偶失防範現擬舉辦民更藉聯聲勢無論公舘衙門每夜每家各出一人以十人爲一甲十甲爲一牌輪流梭巡　天明爲度有事則互相赴援毋許推諉除由本縣等不時親任抽查外合亟示勸爲此示仰軍民諸色人等知悉須知此舉係爲爾等各保身家起見務須卽日實力奉行倘有不肖棍徒出頭撓阻一經訪聞定干提究云云見进咸謂此事如果認眞舉辦所保中冬防各局相輔而行誠裨益地方不淺第不知能仰副賢大令之誥誡諄諄一片婆心否也 
[穗垣雜志]  
　　廣州來信云現署悉禺縣楊大令文駿向在督轅辦理文案强幹精明爲張香帥所器得一日有吳姓因錢債細故被人控告大令親提研訊吳語多不合大令勃然大怒飭重責大小板各二百下吳年已衰邁驀受官刑痛極哀號隨卽斃命其妻唐氏親赴督撫司道各轅控訴不知如何辦理也○游子岱中丞自履巡撫之任按日分班傳見僚屬詳詢地方公事署南海縣縣丞吳二尹迭次傳見均未上轅中丞查悉因送某大憲往上海其印信交與南海縣王子展大令暫有收管因飭下藩司將其撤任並以擅離職守有玷官箴具摺參劾大令私收印信亦有不合記大過一次所遺縣丞一缺已札飭實缺朱二尹彬赴任矣○委署惠州府方柳橋太守業將各局差事交代清楚親赴各衙門禀謝辭行遄往新任視事○湖南提督馮軍門南斌告假回籍省墓前出使日秘美大臣張樵野星使由歐洲交缺回華均已到省拜見各大憲各憲亦如禮答拜○候補府尹仰衡太守由京引　見遄回並禀銷解餉差使連日恭詣鈴轅聽候傳見○每屆歲暮例有貧員度歲銀兩刻由廣府孫太守通飭各貧員取具同鄉官印結赴府呈報聽候查明詳請上憲照給 
[東甌雜誌]  
　　温州鎭周靜山鎭軍於上月二十五日出洋巡緝值此嚴寒朔風凛洌鎭軍不辭勞瘁親冒風濤足見盡心防務商民靡不感頌○温○道苑秋舫觀察於上月二十四早隨送學憲突有紅呈裹以瓦　抛入轎内適中觀察顱頰觀察大怒飭拿遞呈之人帶回訊問蓋處州景寗縣武童陳某也緣聘妻被岳家悔婚呈求學憲取進成全婚姻云云誤認緑呢大轎以爲是學憲遂致悮擲呈詞觀察察核之下語多鄙俚隨發永嘉縣管押迄今尙未保釋也○永嘉縣寗琯軒大令於初一晚輕輿减從往四十六都西溪孫宅地方相騐爲爭山毆斃案也○温州通判吕叔良别駕於二十五日因公出衙途經鼓樓下街適有某甲策馬馳行轎夫被馬觸倒别駕坐轎幾乎傷損喝令拿人甲已加鞭飛馳而去旋查知中爲某機坊小主人平時好騎馬試劍要結無賴肆意横行别駕忿甚卽飭從人傳甲父詢問甲父槪行推諉别駕益怒面訴邑尊傳甲父到案始據供認武童演習弓馬無知誤犯求恩寛宥邑尊薄予掌責交差取保○潘文宗試畢鎭道府憲設筵公請文宗辭不赴宴惟與周靜山鎭戎係屬同鄉因於二十三日申刻駕詣鎭署稍叙寒暄燈炧酒闌盡歡而散二十四日起馬按試台州文武員弁均赴江于恭送 
[潯陽近事]  
　　督辦九江電報局兼辦大關委員盛通守富懷老成穏練久爲上游所倚重上月又經關道憲李亦青觀察以洋務需員襄理加札兼辦洋務發審要差别駕尤矢愼矢勤頗有屠牛坦終朝解十二牛芒刃不頓之槪能者多勞於此可見○樂平縣與九江毗隣該縣大堂年久失修墻坦椽柱朽塌不堪久欲修造因籌欵維艱延櫊至今今年胡理卿大令錫純慨捐廉銀數千兩鳩工庀材重新修造數月以來雲斤月斧無間晨昏現已落成堂廡以及六房辦公之所無不焕然一新洵足以壯觀瞻而崇體制○前次江水泛漲城脚一帶風浪剝蝕荒塜數百白骨纍纍過其地者靡不曰擊心傷幸經體仁堂紳董鄭君渠生等籌欵倩工先將暴露骸骨檢裝木桶共約四五百棺標牌送往大東門外義山安葬離窪濕而遷高山何異出水火而登袵席乎朽骨有靈定當銜感又聞欲將城脚枯骨槪行遷往義山以後嚴禁客民不許停厝城邊此尤功德無量不禁跂予望之 
[照錄海寗周君幼園來信]  
　　浙江海寗州災情委員隨帶司事會同地方官紳挨戶稽查當面給票按照省章分期給發今將各鄉災情查明開外如左○省局委員虞君及司事紳董會同張州尊東防高司馬選派司董及本籍紳士共有一二十人自十一月十四日起各鄉分查諸君明動晦休不辭勞悴自周土廟莊步堰騎塘橋八字橋管神廟白楊寺許村篐桶橋等處水深尙有一二尺不等一無收成○長安許村至施家堰上河已退下河尙未退盡春花難種○許巷翁家埠郭店斜橋慶雲橋盧仲伊橋硤石横灣馬橋園花水退春熟可望一半○許巷翁家埠上塘沿海一帶木棉毫無收成地瘠民窮海寍地廣人稠擬月内開放憑票給發 
[錯認姻緣]  
　　寗波南門外有某姓婦年約二十許貌妖而性淫倚門賣笑作半開門生涯日前有某甲者不知何處人僑寓江東張斌橋子然一身以販運小錢爲生計年亦相若日前過其門婦呼之入甲見室無他人而婦又貌美不覺神魂飛蕩婦知其可欺招之入内詢其有無家室並自逹求偶意中喜出望外卽問聘金若干婦稱家僅一老母祗須英洋二十元足矣次日便央媒說合婦之母打手印爲憑諏吉迎娶共費四十餘元而婦又楚楚可人隣友皆稱便宜甲更揚揚得意越數日甲又去婦忽他出詢諸隣右知回母家甲聞之疑信叅半次日又去婦已回來問何以不告而歸則曰脚在我身要　我便告爾何爲甲怒形於色婦又笑曰事已如此怒亦無益甲疑其戯謔亦轉怒爲笑曰究竟何日同歸我家婦曰此卽是家更歸何所甲笑而回次日又去婦不與語又固詰之婦曰早說此卽是家爾尙不信要知洋蚨止費廿番夫妻原不過數夜豈能終身唱隨乎世間無此便宜事君休矣毋再來擾甲大嚷曰事有媒証且有爾母手印爲憑豈能中變爾不嫁我我必告官婦曰爾做不端生意人不告爾爾反欲告人乎今旣來勿錯過也便大呼甲懼而逸向媒理論媒曰此由爾二人先自說妥邀我爲媒非我好作撮合山也甲語塞怏怏而回 
 
 

Page 3

 
 
此種圈套本屬顯而易見甲智識　淺致受其欺原不足供一噱然亦可以爲殷鑒矣 
[彞陵瑣綴]  
　　江水近日斬退赶河下生意者各賃河干隙地結茅爲棚已成街道貿易亦甚熱閙云○毎年秋後入川貨物以棉花爲大宗其次則洋廣雜貨布疋本年雨水過多棉花收成歉薄運入川中者遂不及往年之多矣○本年江浙直東等省疉遭水災宜昌官商各持捐薄到處勸捐量力樂輪彚齊捐欵寄往各省已有數次足見救災禦患具有同心也 
[擊傷車夫]  
　　前晚有外國水手與車夫爭閙緣水手乘坐東洋車旣至其處以小洋三角給與車夫車夫嫌旁有流氓數人慫恿車夫爭閙水手遂將該車夫扭住車夫與流氓等欲將水手推入江中水手無奈取出手槍燃放連放二槍一槍正中車夫之腿後經巡街捕將水手拘住車夫送至醫院療治現定於下禮拜一解至英按察司署訊問云 
[緝獲梟匪]  
　　外江海緝私陳玉昆統領出洋月餘實爲張家林事現聞於前月廿三夜追至鹿苑獲住全帮私鹽船廿三隻擊斃梟首張家林季大個子石敬龍等七名又生擒梟匪三名經解常熟縣騐明懲辦陳君之勤能奮勇於此可見一斑矣 
[歳暮宴賓]  
　　本月十一日係西歴一千八百九十年元旦現值歳闌各西人整備過年大率興高采烈聞英工部局董事定于今日在老巡捕房大廳請西國官商飲晏所請之客共有百餘人并有跳戲之舉當有一番熱鬧也 
[移拘地棍]  
　　蘇州香橙弄揚帮妓院李四家被地棍滋擾一事疉紀前報兹悉該地棍除在蘇城經吳縣飭差拿獲夥黨十餘人外餘皆逃匿在滬經總捕府訪聞屬實飭捕盜局領哨曹錫榮帶同眼線於昨日至法會審讞員葛同轉公館投文禀請飭知捕房派捕協辦同轉以案關緊要當卽諭飭會捕局線勇巡捕房包探等一體協辦嚴查一面知照捕房簽字准行及至下午據眼線在法大馬路三和樓茶館内遇見王阿土劉仁喜二人在彼啜茗當經會捕局包探嚴頌眉線勇孫寳生等協同曹錫榮當摥拿獲解至捕房管押傍晚時　據眼線在小東門外領同各包探拘獲迷凄眼阿金及　金生等二人立卽解至捕房管押候訊 
[續獲盜犯]  
　　上　縣屬馬橋鎭盜案經鹽捕管緝獲方老三等三名已詳前報昨午前有胡哨官手下之眼線協同汎捕等在小東門外中園烟間續獲盜夥一名並在身畔搜出刺刀一把英洋二十餘元經該弁捕等解至小東門外捕房轉解大自鳴鐘經備捕頭略加訊詰該盜供稱並未爲匪實被已獲在縣之王金標挾仇誣攀備捕頭命押解公堂訊究旋經汎捕等持裴邑尊名片至法讞員葛蕃甫同轉公舘禀明情由卽令家丁持片至捕房　照備捕頭將覊押之盜夥一名加以鎖銬交給汛捕解歸縣署究辦 
[行竊被獲]  
　　開利元鐘表鋪之胡桂芬控被夥陳桂生捲竊各客交修之金銀表七只自鳴鐘一架由包探陳阿九派夥往蘇拿獲分用贓洋之解長興及薦保王明林送　經蔡太守訊供飭將王明林交保解長興押俟緝獲陳桂生再訊曾列前報兹悉陳桂生携帶鐘表至清東三林塘地方銷售被三林塘司捕役吳順見其情形可疑立卽拘獲交三林司署暫押一面中該捕役通知該包探禀明蔡太守備文前去昨由三林司派捕役吳順押解陳桂生及原贓來滬解至公堂該包探申訴前情并稱陳竊鐘表先將表一只在滬質洋後到蘇州與解長興同伴又至三林塘銷贓被獲現在吊到金銀表尙少自嗚鐘胡桂芬稱用陳爲夥被竊後各客要我賠償我實無力幸包探查獲人贓解與陳本是串同行竊今乃使陳獨認陳桂生供認捲竊銷售各情解供我在蘇州生理與陳同業知伊從上海來我向伊借用銀洋並無串竊情事胡稱未破案時我與保人王明林惶急萬分致欲尋死今知解陳二人的係串同行竊上海先質表一只係解去付質三林司捕役吳順禀訴拿獲情形并稱小的已花費不少現在吊鐘尙須費錢蔡太守得供之下以陳桂生監守自盜殊屬可惡店主胡桂芬係經紀之人奚堪受比拖累今本分府酌給吳順盤費再派差協同吳順前去吊鐘再飭該包探帶陳解二人至質鋪問明質表者何人便知解是否與陳串竊覆候核辦 
[縣訊盜案]  
　　馬橋劉至和家被盜一案已紀昨報兹悉前晚經帮審委員詹明府升堂訊究方老五老二稱小的前充營勇裁撤後無以爲生販賣食鹽餬口並無爲盜情事明府飭令　天平架歴一時之久始稱山林塘航船被刼一案略有所聞惟該盜等業已分贓向浙江一帶去矣小的並無入夥情事馬橋一案並不知悉王金標稱小的湖南人尋友不遇落魄江湖販賣鹽斤是實不敢爲盜梁金和稱小的前充營勇奉撤後食力度日明府飭將王梁二人均上天平架鬆刑後王供行刼劉姓家之盜與刼航船之盜乃是同黨小的並不干涉惟聞伊等業已奔竄各處梁供略同眼線顧信志稱伊等確係眞盜叩求明察明府飭將方收禁外監王梁二人收入自新所候再覆訊 
[履勘盜蹤]  
　　昨日上海縣裴邑尊飭傳山林塘地保陳世堂馬橋地保楊德芬到案訊問楊稱十一月十一日航船被刼船戶楊小弟並不告知小的故未經投案具報邑尊謂爾身充地保圖内一切公事自應詳細查察此等盜案爾竟推諉不知本當懲責姑念無知從寛免責嗣後務當先事預防毋得疏忽誤事陳稱初一日夜劉至和家被盜小的適因冬漕事出外故未投案具報邑　諭以嗣後總須小心防範兩地保遵諭而退邑尊照會英法兩公堂嚴拿盜黨外一面帶領書役捕班登舟往馬橋履勘情形以俟懲辦 
[衣裙待認]  
　　包探何瑞福拿獲形跡可疑之周小四打開衣包除衣服外見有大紅縐紗裙三幅解訊之下周供河南人衣裙係嫂嫂囑我質洋蔡太守飭押俟查明核辦已列前報兹因日久無人認贓將所有衣裙開列如左俾衆周知計開藍縐紗女夾袄藍寗縐小馬褂白夾裏賽線女夾馬甲藍縐紗女小棉袄紅洋布夾裏緑棉綢女單褲藍洋布小手巾縀瓜皮小帽大紅西紗裙各一件元色縐紗女皮馬甲大小二件大紅縐紗裙三幅合一條半花洋布包袱一條現存英公廨俟失主認領 
[誘拐被控]  
　　浦東楊師橋人何海隆投縣喊控寡媳被鄰人誘拐無蹤叩求提究裴邑尊着令開呈節略候示 
[英界公堂瑣案]  
　　傅阿根稱至小菜巿向周雲山買鹹魚論價口角被用鏟刀擲傷頭面由捕拘案請爲騐傷究辦周雲山供先被辱駡致與爭論蔡太守判罰周雲山洋一元給償傳阿根養傷○怡和洋行管碼頭西人同更夫到案稱順泰碼頭上失去點銅錫七條值洋四十餘元夜間六點鐘時見王扣子先將杉板船推開繼取錫條當卽拿獲交與西捕時另有張阿福見而奔逃情有可疑追獲送案西捕禀訴前情王扣子供揚州甘泉縣人在浦東旗昌火油棧上頭小三子名下做工於五點半鐘時乘坐杉板同船五十餘人因浦江風浪甚大直至六點鐘駛到順泰碼頭並不圖竊張阿福供亦是揚州人與王並不相識我在太古洋行藍烟囱船上起運茶葉停工後乘杉板到碼頭並不奔逃平空被獲蔡太守商之賈副領事飭將王扣子張阿福帶回捕房俟查明實在情形再行核辦○包探何瑞福　趙谷全手持馬衣同梁雲洪向質鋪質錢拘拿送案已列前報昨有洋行馬夫王阿金認領馬衣據供當夜失落馬衣走過幾間門面然後知覺尋覓無蹤今知包探獲案請爲給領趙梁二人供如前蔡太守飭王阿金將馬衣領去趙梁二人開釋 
[法捕房瑣事]  
　　偷兒某甲昨晚在新恒茂酒店樓上烟舘内乘人烟迷睡熟時竊取銀箍烟鎗一枝而逸及堂倌查察始知被竊當卽報 
 
 

Page 4

 
 
明捕房由包探王榮培拘獲人贓解　捕房烟鎗已在十六鋪内押洋一元錢三百文　捕頭命押候解訊○某甲等昨在彩視街某花烟舘内吸花烟尋釁經甲等毁壞花烟間缸灶什物致被鳴捕將三人拘送捕房候解公堂究辦 
[神靈呵護]  
昨接南徐守眞子來書云僕一介寒儒世居鐵甕性躭守黑謬厠青衿學獵岐黄喜談金匱壼不懸乎巿上求則應之藥須採乎山中此其時矣今歲仲冬薄游滬瀆丹船餘暇流覽風光樂極悲生禍幾不測某日行至法　致和里門首見有東洋車由左邊奔至疾讓至右邊突有四輪馬車劈面馳來避讓不及竟被撞倒魂飛魄散不知爲計乃一轉瞬而余已起立祗覺脇前及右腿小有痛楚盖余被衝倒時御人韁繩緊勒馬首高昂前蹄雖已踏下尙未着實故無大碍其時見者咸謂神靈呵護所致然余自念生平並無隂德惟遇就醫者無論貧富罔不竭力施治在余固不敢自以爲功而豈知冥冥中已有默相之者耶越三四日卽已復原神靈呵護之說或有至理思所以酬神者無如賑濟阮囊羞澀乞諸其鄰謹備英洋二十元充江浙賑濟以盡區區之忱云云當經本舘掣給收條外合將來函節登以爲好善者動 
[上海文報局浙振收解處接到温州褚敦伯廣文曁任子毅何壽朋周少泉三君書]  
諸位善長大人閣下敬啓者秉等於二十四日起行一路風平浪靜於二十六日午後抵甌暫寓客棧次日晤及弟煒等談悉一是煒等正在收拾行裝定於月朔前赴玉環惟玉環孤懸海外島嶼環抱去温郡四百數十里之遥航海出嶼頭大洋風順二三日可到走幅裏則取道樂清舟車四易約計三日可尅期而至現交歲晚萑苻不靖定見取道樂清好在煒等已約定温郡陳守戎吾廣文尙未動身秉等可以一起同行右遲兩三日則大費周折矣查閱玉環廳胡司馬來函三次放賑有三萬口上落其遠島僻處尙不在内統扯折實大口有三萬光景並云春撫重於冬賑以浙西振章合計大口發米一斗二升折錢三百六十文照口折算似不輕菲然必須臨到其地明查暗訪方能核定玉環米石本屬缺少經此奇荒更可想見然探聞土人大半以山茹爲糧錢米並放尤爲合宜且運道維艱費用不輕滬上所撥尙有千石亦須俟與胡司馬商妥後冉行函告裝載因前次之米寄存甌局已有擁擠之患台　去温六七百里山嶺重疉往返兼旬萬難兼顧以由煒備　公牘禀請賑局另行委員分辦以專責成所撥公費二百元已經收領山資費用甚屬不輕但期有益災黎庶可以告無罪至甌地所捐賑欵本屬不多聞已放過兩次其錢早已告罊月各有主持　等斷不能向具挪用分毫總之滬上可籌若干務祈酌量示遵以就題行文就地勸募協濟之說地本瘠苦罹掘已盡弟等亦無力以感動此說只可作爲罷論餘俟到玉後再行樓逹專此敬請德安愚弟任賢褚成煒周家裕何元秉頓首十一月廿九日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[俚言數首錄求桂笙先生大人正可]  
　　章安榷舍題壁托跡江關半載餘興歌彈鋏食無魚窮原命薄須安分道　時違日讀畫愁　米鹽生雨促盟忘車笠故交疎任他籬下黄花傲落寞西風尙寄居○客中遺懷卽次前韻　陶情原爲　公餘垂釣何嘗　得魚明日逢齋又戒酒客中無　且抄書天涯竊喜交游廣膝下深慙定省疎自是不歸歸便得吾家長傍水雲居○送外甥張銘勲茂才游幕浙東　送　怕誦渭陽詩一脉情通　别離不幸少孤爲客早生憎多累讀書遲牛刀小試蓮花幕鵬翮　棲杏苑枝猶及青年須努力期成宅相拓門楣○九日冒雨登高沽飲酒樓率題一絶　何人送酒到山顚買醉囊中自有錢插罷茱萸歸去晚輕烟疎雨漫江天　錢唐恖月主人王金傳第香氏未定稿醉荷他史長余四歲蓮花館王長余二歲三人合之恰一花甲仲冬旣望爲余賤辰仙史訂於蓮花館小酌合慶卽席漫塡壽星明以誌感 
[并希鳳儔詞教正]  
　　惟我三人共數流年花甲一周况交如管鮑性情相恰年如沈陸意氣相投際遇難逢禾遭青眼同調何堪說鳳儔傾心祝祝白頭聚首勝是前修　今宵明月當頭且拚醉銜盃一洗愁喜黄花剩影孤高自賞蓮花啓館賓主紛酬逸興遄飛豪情不减遣此浮生春復秋曾又何必把功名富貴極意營求 
[壽榮華酒樓醉句錄寄倉山舊主遥止] [  愛蓮仙侣聘三倚聲]  
　　五花驄馬七香車轣轆聲中月正華燈火層樓明似晝一竿挑出酒帘斜花枝歴辭映　臺玳瑁　筵　漫開十八雲鬟環列坐勝他劉阮入天臺　楚楚丰姿鬟　鴉句欄第一是兒家叮嚀記取門前柳吹徧東風未放花　銅嚲彈徹鬱輪袍色舞眉飛格　高一串清歌珠　斛天　聲價冠花曹　清絲脆竹奏官商小令新翻鸞教坊我自淺斟爾低唱倩誰窄袖舞郎當　並肩兩小　妖嬈忍笑佯　未易描兠惹驚鴻抛妬眼司空見慣也魂消　衣香鬢影雜釵光歌扇摇風縱酒狂老去樊川眞艷絶醉圍紅袖賭飛觴　片言喋喋君難解私語喃喃我未諳妙到會心皆不遠何心箝口兩情含[  常熟衛鑄生稿於息叻寄廬]  
[已丑仲冬將之周浦習醫於顧芷卿夫子門下爰拈律句二章别親友卽希海内吟壇郢政]  
　　辭親遊子欲離家負笈從師感歲華慈母暂違供菽水良朋誰共嘯烟霞蕭條三疉陽關曲惆悵　帆夕照斜此去前程還未遠相期樽酒話天涯　鞅掌風塵世載中韶華回首正怱怱蹉跎　立程門雪　昔曾執贄王紫詮廣文倪耘劬大令門下　竭蹶難繩祖武風敢向杏林分慧業聊憑藥石奏微功如今判襼情何已且藉蕪詞證雪鴻[  廬山舊隠王承曾省齋氏拜手草]  
[晚霞生以紓懷詩索和依次高昌寒食生寄懷韻率成二律錄塵郢政并請桂丈點鐵]  
　　海外乘槎返澄懷淡若秋半年經契闊萬里恣敖游　君自暹邏返滬　對月拌豪飲挑燈絮别愁與君方把晤我欲泛歸舟　物我天相見庸流無茈心論交盟白水仗義薄黄金卓識時中傑豪情海上吟知音今有幾一曲寄摇琴[  惜紅生初稿]  
[月當前一夕喜陳桂芬詞友見過清談良久感喜交加爰賦四絶句以贈郵呈鏡中花史聽濤居士吟壇正和]  
　　迎風玉樹態翩翩清影娉婷望若仙未飲淳醪心已醉洋車初駐小齋前　言詞爾雅復温文骨秀神清兩出羣蘭縱孤芳翰桂馥　謂蘭仙　天香鄭重月中分　清談娓娓竟移時曾解騷人一點痣鳳泊鸞飄同感慨一般淪落在天涯　昨夜燈花接穗開今宵喜見可人來阿儂何物爲持贈稱意新時次第裁西湖花隠稿於甬上停琴對酒軒　 
[申報舘恊賑所經收江浙賑濟十二月朔日至初五止第十四清單]  
　　初一萃昌順洋二元俞善大洋一元玉山氏一元黄芹之一元無名氏二元吳興委女爲先　吳太孺人冥福是感政大局來洋棉綢女皮襖一件柳條布女　一件婁東恆農子求合家平安洋三元關西郡如願以償客三元歸隴西氏求夫妻身體平安一元姜善士一元吟紅女史十元海昌勉力子銅洋七元元記銅洋五元無名氏洋五元蒲上不留名一元求親安一元自省軒一元初二天南遯叟因妻情愈還願廿元喬汝求小兒平安五角喬子猷求小兒平安五角售漢玉鐲一隻洋三元沛國四齡童子節省點心錢洋二元晋安里元記洋四十元青署金粟主人一元徐六順一元初三禮陽無力主求老健並合家平安五元武林陳一元陳宗記一元無名氏銀三兩申規元三兩二錢一無名氏一元廣裕友一元樂水生一元無名氏二角又二元相花主人五元頴川氏一元耕本　一元柴錦山二角印德甫二角鹽城笪欽堯翁經募隠名氏洋二十元蘭居五角隠名氏五角延齡氏一元惜隂居二角無名氏二角力怯子五角力不足三角吟香居二角榮光二角太原子一角頴善盛一角不留名一角隠名氏五角力不足二角槐蔭草廬洋一元還讀廬一元棣華居一元文報局交來宗善士華山碑　百本印德甫帨儀移賑十元憶眞山人洋一元長裕洋五角徐亮演洋五角夏庭香洋五角張洤泉洋五角祥茂興洋一元不書名洋五角胡氏洋五角劉氏洋五角李文彬白緞花邊一方朱椿伯求小女平安洋五角椿茂堂洋二元袁萬順爲衖内失愼報獲設筵移賑洋三十元無名氏洋一元○初四虹隠名氏洋廿元廖光輝玉鐲一只售洋十元李姓洋一元阿九洋五角無名氏洋四元無名氏洋四元林王氏英洋一元林少峰洋一元古俊卿洋一元古葉氏洋一元古王氏洋一元徐騰岩洋一元行保新德成洋五角行保全元吉洋五角　保全盛遠五角道山林仰亭一元蕭唐氏洋二元董蘭坡洋一元李升洋二元葉玉峰洋一元謝慶庭孫錦森洋二元清芙道人洋一元言午氏洋一元知過軒英洋一元半痴道人一元敬義堂二元桃花潭主人洋一元彭古秀洋一元久賢劉洋五角省吾軒洋一元修德堂洋二元梁泰洋五角壽慈氏洋二元丹如洋一元雙義堂洋五角邢海楓王松崖洋一元習善堂三角林忠連二角三桂堂五角洪宗三角許清二角郭松二角通德鄭五角許廉三角留餘堂七角劉亮五角以上四十戶來番洋三十六元七角凈剔洋三十五元無名氏銅洋一元瞿桂泉一千五百文瞿翰芬錢六百文林子高錢六百文顧錦堂錢六百文張祥華錢六百文馬調良錢三百文王香泉洋三角林元晋洋一元李家焯洋一元方舉才洋五角以上十戶來洋六元八角錢一百廿文不留名洋一元○初五日吳興季　皮襖一件售三元雍睦堂方洋四元又四元又四元又四元又洋四元無名氏病愈酬愿洋十元各友日積區區愧力薄不書名洋二元陳芍卿洋十元騰亮前洋一元孔月文洋一元錢小蓉洋五角李蓮生洋五角張星堂洋五角彚源號衆友洋六元何玉記洋三元不書名洋五角汪與年洋五角楊芷香洋五角張學禱洋五角陳　定洋五角宋明德洋五角鄔子湘洋五角陳康記洋乙元陳懷徥洋三元徐質民洋一元陳明遠洋五角周少記洋五角楓　仁記洋廿元九品卑官一算人洋三元恥作無兵毫客翁英洋二元○共收洋三百七十一元五角銅洋十四元錢一百廿文銀三兩二錢一分華山碑帖一百本白緞花邊一放棉衣各一件○前温州正和局交來洋五元第十三次清單已登明因未另列臺銜兹今重補聲明安固無檥心齋洋一元泰順縣署鐘錦三求合家平安錢五百何彤軒錢一百文張金舫錢三百文潘伯康錢五百馮寅伯錢五百永嘉縣署渤海高錢三百文丹桂軒吳錢三百文無名氏錢四百文惜蔭軒錢四百文正和局王求消過　七百文十戶共合洋五元 
[上海四馬路文報局内蘇浙山東恊賑收解處經收武昌電報局來通山縣正堂劉通山茶厘局盛同募細戶清單另登]  
　　十一月廿一日○胡賡記謙和祥和順公福祥生同人美寶順祥春茂祥鴻吉順永昌松九戶各錢十串五百文盧源盛復記然義興謙愼和三戶各錢一二串文　利和錢九串又黄永貞榮順昌兩戶各錢大串文同厚祥九八五平銀四兩天順昌九八五平銀二兩以上共合九八五平它紋一百四十二兩已於五月初三日先收過九八五它銀一伯兩今實收九八五平它紋四十二兩合　規元四十三兩六錢六分合併聲明 
[上海四馬路文報局内恊賑公所經收山東賑捐九月上旬清單]  
　　初四五日○絲業賑所彚解第十二批東賑規元一萬四千兩嘉興厘捐總局募洋七元又募無恩氏華記兩戶各一元劉思誠劉普記兩戶各五角初五日杭州同善堂來八月分捐募說研齋求功名早成上慰親心洋一百元朱世德堂求保堂上平安八十元刧餘生保合衆身體强健又保幼子繩祖疾病消除關煞開通兩戶各五十元安樂十齡王陳氏病愿十八子三戶各十元守梅居士保平安無名氏無名氏三戶各五元紫石山無名氏兩戶　四元紹新朝佐男殿英小春氏病愈願兩戶各三元樓蔭堂節省藥資沈麗卿吳興瀛記無名氏四戶各二元心氏高平氏目疾願兩戶各一元孫交銅洋四元徐氏錢二百文以上實收英洋三百四十九元錢洋四元錢二百文梅里馮恆茂號來士記求平安四元武昌電局成　南翁　萬樹生錢一千文畫眉郎一百文實收洋一元同里鎭金小蘇翁募移民册張惠寂洋二元萱蔭堂復堂任無名氏桂桂堂鄭四戶各一元星華無力子愛蓮主盛星衫金梅　垂裕堂嚴六戶各五角江菊汀錢四百文吳子明老婢子兩戶各二百文以上實收英洋九元虚對開一個錢二百九十文○○兩　共收規元一萬四千兩英洋三百七十三元銅洋四元虚對開一個錢四百九十文合併聲明 
[上海北巿絲業會舘籌賑公所施少欽經收山東浙江賑捐九月廿五日第二千二百四十二次清單]  
　　安徽隙太令求妻病速愈并保平安由彭新三翁來規元五十兩王寳珠氏由新巿貝益壽寄來洋五　元奚世　世彬洋四十元求母身體平安助浙江由長順晋來三十元王仰齋十元嘉定吟枪舘主因姐病愈人口平安了願洋十元吳積善堂求保平安五元王　記元四兩六錢袁浦　龍卿募務滋堂續助由潤昌棧來五元又徐　堂四元楊子惠四元禾讀香溪叟善堂二元無湖黄曹氏五十歲生辰祈平安兩元蘇省無名求病愈二元無名二元東海氏增記二元無名求母病愈乙洋茗人晝資助賑五角　記銅洋六員四川豐都縣何芑仲大令銀三百兩又續捐二百兩又　沈汝言黄何氏天泰正華松柏四戶各廿兩　懷仁十六兩陸潤之十二兩唐于盤馮金吾秦海棲華子建周于德李玉堂六戶各十兩萬榮發吳見田蔡洪都曾如倫四戶各四兩張雲生四兩另七分　興發三兩何陳氏何胡氏　元芳李雨帆蘇綏之馮賢左周廣金七戶各二兩曾訪臣買正政各一兩喬根石錢五千戴清言傳定國王文明三戶各四千文向海樓陶茂林張必壽三戶各二千劉天寶劉聯芳曾又逹謝銘劉忠林湛果元鄭玉順鐘余氏八戶各一千隆獻才張益泰陳錦吾李果林李果壽江李氏李祥周仲權張榮王昌王張春李玉亭秦仕臣興順江　元王李氏　本懷十七戶各五　李吉慶六百王紅杏徐　氏各四百無名三百六十楊益盛彭李氏李　安李　榮易錦江何先春余世鵬鄭汝元八戶三百文方祥泰冉裕興張才　楊雙發張嘉順朗崇興鄒正茂興順春生正陶興順日　春余松柏廣順公陳福元陳大發羅洪順胡裕順李恆順皮興順玉泰秦茂順伯岐曾定魁鄭林秦高張梅翠林余果福李楊氏陳敖氏陳芝日馮正榮柯采蘭　采霞王興發徐祭氏張周氏陳隂度張福龍張欽銓蒲懷晋鍾曾順張正興湛崇魯王志坤馮光陽四十六戶各二百文張得勝馮瑞生傳萬和冉百祥白興順集成福春　同恊昌恆高松齋年天銀同盛齋曾復興吉太和成洪發鍾福順傳恆豐冉全盛朗恆盛豐亨隆　瑙卿張義盛公興合黄曾氏隆陳氏隆曾玉隆明祥秦李氏蘇戴氏曾長興張洪順鐘元順秦洪發曾興順揭仁義張益順彭陳氏黄熊氏劉李　彭林氏李甲氏冉林氏楊張氏張祝三張老公張蔣氏秦德成何光學登義義生隆四十九戶各一百文和盛齋曾源　徐永和馬與廷何玉清干培義六戶各五十文共一百　十四戶前五月廿二日由天順祥　來銀四百兩合規員四百廿一兩四錢今又匯來湘平銀三百四十一兩二錢二分　規元三百五十九兩四錢四分一厘顧小香韓晏清二翁來泰州營叅戎章百翁捐募一百廿員海安鎭劉慕陶湯耀廷七十六員錢三百四十文臺縣貽安堂九七六西錢五十千文合洋四十七員汪寶華八員錢業六元恆順典恆豐典各四員戴棣　堂愧隂書屋王致中堂恆遠號四戶各二員方謙泰古愧堂嘯記三戶各一員共十四戶合洋二百七十六員錢三百四十文恊同慶來神安縣署募崇蘭亭七兌番四員胡仰山三員將星橋李碧山各二員王琴甫王愼齋四福堂李　臣胡松年鄭繼康楊奉　阮步瓊郭邦乾九戶各一員林松齋五角郭助興三角郭臨青二角劉落甫七二番二員共十七戶合爛　洋廿三員計庫平十六兩又來福建南屏縣署募曷邑西河堂林屏邑各櫃糧　各銀二元　又波門高劉御仙堂事諸人葉有金陳雨亭四戶各一員執帖陳寶名錢四百共七戶合爛板洋八員計重四兩六錢銀二錢七分 
 
 

Page 10

 
 
   
 
