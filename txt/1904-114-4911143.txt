# 1904 - 114 - 4911143

 

Page 1

 
 
ing 
[重印明季稗史發售] [  圖書集成局白]  
　　明季稗史一書搜採名人箸述十有五種所紀皆前明鼎革時事中間始廷臣門户之爭疆史撫冠之議以及庸奸之賣官鬻爵奄宦之納賄擅權舉凡勝國之遺聞皆足爲盛朝之殷鑒惜坊間向少刊本本局曾用大號鉛字排印成書紙張潔白校對精詳每部六本僅售洋蚨六角定價尤極從廉以是海宇風行久爲有識者所鑒賞兹特重行付印以廣流傳售價仍照曩例海内士大夫之欲研究明季遺事者請臨申報館及各書坊購取可也續編葺華尤廣不日可以出書肅此佈陳諸維雅鑒 
[新印歴代史事政治論] [  點石齋啓]  
　　是書集古今論史之作多至五百種如王夫之讀通鑑論沙張白讀史大略之類悉數採入無一遺漏其中更有不經見之書如明刻于愼行讀史漫錄王榖讀史管見魏禧史論尤侗看鑑偶評夏之蓉讀史提要等類不下數百種一一搜錄并各爲之標題以時代編次史書中可命之題無一不備購此一種可免别購他書讀者觸類旁通自有左右逢源之樂凡三百零八卷訂二十八本欲購者請至上洋三馬路申報館申昌書室及各書坊均有代售 
[美儒李佳白先生布告去歲下半年尚賢堂辦理情形]  
　　今日中外同人惠然肯來工襄盛舉僕不敏謹將去歲下半年籌辦尚賢堂情形布告於諸君子之前溯當去歲下半年六個月以内本堂有許多事令我儕可喜者亦有令我儕爲難者華人捐助尚賢堂之欵除四人外均已繳清惟因所收捐欵不敷購地之用故由各董商允在大宗營造欵内提支銀七千二百十七兩付清地價且已由西董三人用尚賢堂之名在英領事署注册華董在去歲下半年内於堂中捐欵似爲踴躍勸募揣其意蓋擬俟英美各國捐欵集有成數再行籌備此則與我儕意見略有不同鄙意以謂華董能將捐欵早一日勸齊尚賢堂卽可早一日告成也辦事華董唐傑臣君爲人精明任事且其在滬交游甚廣今已去世我儕深爲悼惜今公舉瑞記洋行吳少川君以繼其任西董之在紐約倫敦者爲尚賢堂事殫精竭慮頗有進境雖有數人因庚子以前中國政府允助尚賢堂在京師開辦皆願贊成此舉後聞前議中變故已告退然現仍有樂爲相助者但所有捐欵僅可得十萬金之譜辦事西董之在英京倫敦者皆願先捐集銀三萬兩爲建堂之用再籌的欵爲常年經費其在美國紐約者亦與伊等意見相同盡力贊助我儕甚爲感佩故據鄙見言之此事可望必成今再述鄙人在格致書院授課之事鄙人每日爲學堂事費時須七句鐘内子亦每日在堂三句鐘同授諸生工課蓋以堂中目前經費支絀無力聘請教習也今年學生約有六十餘人但伊等來學之意皆不合尚賢堂宗旨且外省聞風而來者亦少大抵以尚賢堂尚未建造諸事尚未完美之故但鄙人以謂目前若是艱難尚能略有成效不至失望殊爲可幸耳每禮拜鄙人在格致書院操官音講論中外條約一次來聽者甚衆祗以房屋僅容一百五十人致後來者每無坐位其講義每次皆登載申報於華人之年長有學者亦甚有益故鄙人於此事甚自樣於心我儕苦無暇從事於著述但鄙人已於公餘勉力撰成一書所言皆中國自强之道已蒙商約大臣呂鏡宇尚娌賜序並交商務印書館刊行矣今年美國聖魯伊斯博覽會所陳列之中國各學校實驗品均已由我儕辦妥郵寄卽尚賢堂建築圖式亦在其内交接之事我儕恒有所可奇者上海雖爲著名交通之地而尚未能臻中外一家之盛軌然將來泰西各國與中國交際必日益煩講信修睦首重交誼尚賢堂如成則無論何國何種凡有志趣者有閱歴者與有才能者皆得締交於此是乃鄙人在中國二十餘年來所切盼者也去歲年終散學後鄙人曾偕英政府所派測繪專員至湖北陝西等省游歴有兩月之久未嘗動用堂中公費途次曾遇華官五十人每與談及尚賢堂之事伊等皆已有所聞且曾讀報端所載余每次講義故余藉知他日堂成後不獨有益於上海一隅亦復有益於中國各省且余於此行不禁驚喜交集以余數年來苦心孤詣所擘畫者未落虚際也以上所述皆係去歲下半年情形至其餘緊要事宜特留俟中外各董商量核辦鄙人未敢擅專焉[  此文由字林西報譯出尚有清單另登後幅]  
[譯日將詳報旅順海戰情形]  
　　日本大阪某日報登日將東鄉氏申報政府公文大略謂東歴四月十一日我日豫定皆諸艦結成隊伍進攻旅順計第逐水雷艦隊第五逐水雷艦隊第十四逐水雷艦隊及軍中所借商船蛟龍丸於十二日夜半潛抵口門之外俄人急放電光遠照諸艦冒險直進將近港口迅卽沈下機括水雷并行種種秘計十三日黎明第二逐水雷艦隊駛至港外鮮生角東南方巡邏海面遥見有俄國四烟通之逐水雷艦一艘展輪入港日艦隊乃駛出其前迎頭痛擊歴時十分許俄艦已中彈而沈斯時另一俄國逐水雷艦在老鐵山下日艦遂折而前往奮力以攻祗以相距尚遥致被逸入港内是役也日本第三逐水雷艦隊所損甚微只管理電綫之水師二名受傷俄艦名拔陽者士卒多顛入波心日軍倉猝之間未遑拯救迨清晨八下鐘時日本第三戰艦隊直逹港口爲第二逐水雷艦隊後援順便偵探敵人舉動鐘鳴九下俄艦拔陽鼓浪突進發砲遥轟日艦徐徐應之隨將拔陽擊退未幾俄艦六艘曰諾烏伊苦曰矮司誇路獨曰迭諾矮拿曰撲托洛派烏洛烏司他曰撲皮愛逹曰撲路他華會同拔陽將日艦圍而攻擊日本第三戰艦隊與之鏖戰誘令俄艦往南旋折而向東離口門約十五海里離海岸約三十海里海中溼霧溟濛迭離莫辦日本第一戰艦隊用無綫電報告知第三戰艦隊飛束寘前迫近俄艦俄將急下令轉舵向港口退歸日艦追之偪近港前得占形勢有俄艦似是撲托洛派烏洛烏司苦者觸發日軍昨夜所沈水雷石破天驚艦身碎裂人聲紊亂進退不得自由時海中鐵木紛飛未辦此艦是何式樣厥後約歴一下鐘許諸俄艦頻頻在此艦之側發砲以擊然後退入港中比及午時口外已不見俄艦蹤影矣午後日艦隊緩緩離口門羣集豫定之地分投下碇準備一切事宜十四日午後四下鐘時第二第四第五逐水雷艦隊及第九水雷艇隊逐復開赴旅順港口是夜三下鐘時得逹汪意之處翌晨七下鐘時第 
 
 

Page 2

 
 
三戰艦隊在口外偵探敵情惟覺敵人戢影潛蹤寂無聲息至鐘鳴九下第一戰艦隊繼至察得上游浮起俄人所設水雷三具乃一一發袍擊沈十下鐘時日進春日二新艦同抵老鐵山迤西向港内及砲臺發砲越擊歴二小時許俄人雖亦發砲應戰二新艦毫不捐傷旣而老鐵山迤西新砲臺砲聲遽停日艦遂於午後一下二刻時罷戰而返 
[俄毁日船]  
　　華歴三月初十日日本東京來電云是日清晨有俄國兵船三艘及魚雷船二艘駛至高麗元山僑寓是處之各日人聞之甚爲驚恐婦孺皆奔避不遑時有日本商輪船一艘計載重三百工十二墩被俄兵船用砲擊沈 
[圖毁俄船]  
　　華歴三月初十日英京倫敦來電云俄國有新製快船二艘駛至南佛地方裝運軍火旋查知有人潛置炸藥意圖轟毁幸旣覺察計未得成 
[軍情安靜]  
　　昨日俄國派駐滬上辦理軍務大臣德希諾致書本館云華歴三月初十日清晨六點半鐘得旅順來電内開刻下戰地各軍並無動靜 
[未允掛冠]  
　　華歴三月初十日英京倫敦來電云俄國新簡遠東總督矮立幾息夫奏逹俄廷力辭是職俄皇俄皇不允以故故矮督現仍治事如常 
[俄國水師提督司君事略]  
　　日本大阪某日報云俄國旅順水師提督馬卡洛夫戰殁之後俄廷令海軍副將司他利獨洛夫繼其任攷司君年尚少海上戰務閱歴未深惟曾就海軍學堂中經驗交戰之法而已回溯西歴一千八百七十七年俄土之役俄國未設黑海艦隊祗恃水雷艇數號與敵爭持而土人已有數戰船歸英員操縱其中一二艦溯逹尼派捕河而上嚴防俄人鼓浪而南後俄水雷艇突被土艦轟沈俄兵遂不得前進時司君尚係少年武弁在水雷艇當差中外之人莫不欽其勇敢司君於此確曾身臨前敵研究海中鏖戰之法見者威啖爲俄國有數人才迨矮列幾息夫由亞東水師提督轉任亞東總督司君遂奉旨總統黑海艦隊今者馬卡洛夫殁於王事俄廷再三選擇始令司君代庖大約一經秉節東來卽當與我日以戎衣相見矣 
[俄製新船]  
　　俄文極東報云俄廷擬新製逐水雷艦數艘刻方與德國捕路鏗船廠議訂章程以便尅期工作其船皆重三百五十墩註捕路鏗我華官書譯作五里岡 
[假船運物]  
　　日本東京某日報云俄政府近向德國某某二公司議借重五千墩至八千墩之商輪船十數艘須於西歴六月中駛赴亞東隸屬拔路氣苦艦隊以便日後轉運軍中器物如遇危險之事其責任由俄政府擔承 
[兩君相見]  
　　華歴三月初十日英京倫敦來電云法總統勞畢駕幸意大利國與意皇修兩君相見之禮意民喜悅非常凡蹕路所經鋪設甚爲華麗 
[驩迎貝子]  
　　華歴三月初十日英京倫敦來電云中國派赴美國聖路易博覽會正監督倫貝子刻下已行抵美京華盛頓美人深爲驩悅以禮恭迎初九晚美相張筵欵之美總統時亦在座并定於翌日奉迎入宮藉伸睦誼 
[韓宮攷略]  
　　日本大阪某日報云此次韓京火災由新王在内慶運宮延及昌德景福二宮按慶運宮在英美兩國使署之後僻居閭巷規模狹小不似大闕之壯麗崇宏昌德宮則頗占山水之勝四時風景間雅宜人景福宮地鄰白岳山林木森然亦饒深秀之致地勢較新宮大至十數倍樓臺殿閣美奐美輪俯臨一池泉聲洽泠時有游魚出没洞天福地與新宮幾如天壤相懸不知韓王何以舍舊謀新遷居慶運意者當日出自王后主裁乎按昌德宮當李姓王韓第二世定宗臨朝時創建治第十一世中宗踐阼復次第興修繕至第十九世肅宗時土木之工始蕆瓊樓玉宇幾疑天上風光與附近魚水門宙合樓景物皆妙絶一世其中仁政殿則結構壯大如見往時國祚之浡興洎乎今王卽位後四年大院君亂作園亭荒廢庭草叢生刻桷雕甍零落殆蓋無有昔日之觀矣景福宮自太祖諱成佳者奠定國基卽興工建造日本文祿之役軍士於此設大營立約撤回將宮闕付之一炬迄今閱二百五十載惟聞古松謖時作濤聲殘甎敗礎之間每有幽人憑弔今王卽位由其父大院君總攝萬幾慨王綱之衰頽奮然有中興之志謂欲新百姓之耳目宜先使宮府内外規制崇隆乃嚴飭各道地方官增收賦稅大興工作務壯觀瞻京城内外人民舉懾其威權唯唯從命蓋幾如秦皇之築萬里長城焉初不料民間蓋藏已空而景福宮猶未蕆事爰創徵結髮錢人頭稅羅雀掘鼠志在取盈久之嗟怨之聲聞於四境雖以大院君之頑固亦未免有動於心一旦光化門外工塲被人縱火良材山積悉化劫灰人民皆以爲工自此而停我儕小民可享安閒之福矣何期大院君仍威福自恣責令人民獻金名爲樂輸實由迫脅巧偷豪奪略無饜心迭遣工師向民間徵求嘉木卽墓門松檜神廟棟梁亦取之如携毫不顧惜宮門之外謗讟繁興大院君忿然曰國家苟有所需雖山川神祗亦當退而聽命更無論民間塜墓汝等先人兆域且將犂以爲田僅僅伐木取材鬼如有靈其敢來此作崇乎於是鄉黨父老咸起怨咨謂景福一宮實吸盡千萬人民膏血云落成之後韓王於日本慶應三年移蹕其間名之曰新宮殿自此之後時見妖雲掩閉日月韜光日本明治二十九年二月十月一日黎明韓土以國中棼亂如麻潛幸俄國使署說者星霜祗三十易而不祥之血灑於殿内者已五回矣其最不祥者則爲乙未陽歴十月八日之變時半島已風波突起而王與閔妃方爲長夜之飲胥未得知玉壼樓頭狂飈四煽玉容陡碎血花亂飛此景此情曷忍回首今者殿宇頽敗榱棟摧殘蘭菊之叢時有妖狐長嘯松桂之陑每聞惡梟悲鳴有心人覩兹能無追昔撫今致慨於滄海桑田之變易哉邇者距慶運宮落成甫及一載韓王方在半島中法號施令帝制自專不料日俄搆兵禍機又作人皆謂景福宮實不祥之地且美人黄土碧血尚新暮暮朝朝易生覩物懷人之感不若還幸舊時宮闕庶幾攸往咸宜因於美國使節之鄰新築離宮爲幾餘息燕之所然地局湫隘遠不及景福宮之佳遂復添建外廓將正門敦禮門改題大安門次第擴充境域然雖精心結撰終乏壯麗之觀大臣待漏之朝房榜曰感寗殿祗占地八十方尺四圍照朝鮮之制界以紙屏一刹那間全宮盡成灰燼經營歴八載毁棄在一時韓王痛惜之情當亦不言而喻矣 
[弑夫駭聞]  
　　蘇州訪事人云日前常熟縣派差將因姦弑夫之某氏婦及姦夫蔣某押解到省禀由府尊許子原太守交發審局研訊有知其底藴者言及此案緣起殊駭聽聞先是犯婦某氏年三十餘母家在距城數里之某鄉適同村某甲爲妻生有一子年甫五齡去冬某月某日甲姊某氏遣人召甲前往工作甲婦答以出外未歸越三日甲姊親來探問婦稱甲不告而去已閱五日不知所之甲姊疑之乘婦他往撫甲子之背而問曰汝老子何在答曰老子被阿母與蔣伯伯藏在缸中甲姊大駭亟回家糾集多人突如其來大加搜索果於牀後缸内搜出屍骸已刴分 
 
 

Page 3

 
 
十餘塊遂將婦及蔣一併解送縣署歴訴情由縣主某大令訊實口供因卽備文解省想不免於明正典刑矣 
[上海官塲紀事]  
　　上海縣學教諭邱贊思廣文將赴松江辦理考事特於昨日投道轅禀知○前英美等國公共租界公廨讞員鄧鳴謙司馬交缷後乃住滬江昨日趨詣道轅辭行隨赴蘇垣晉謁撫憲○江蘇候補知縣鄧明府復興奉撫憲恩藝棠中丞委辦震澤絲捐前日路出滬江詣蘇松太兵備道轅禀見 
[飭遵照式]  
　　日前江蘇撫憲恩藝棠中丞札飭蘇松太兵備道道轅略謂接准駐美公使梁來電内開美國盛路易城開設博覽會時華商携貨前往比賽所用獲照務須照章塡寫勿得違式如有不符不能上岸速卽飭屬一體遵照辦理等因昨日道憲袁海觀觀察已通飭所屬遵照矣 
[詳查毁局]  
　　本邑北橋民人因巡防局員羅秋阜二尹不許賽燈恃衆將局拆毁並劫取二尹衣服舉火以焚禀經縣主汪瑶庭大令勘明拘獲一干人帶回候辦旣而二尹復將情禀諸道縣稱被刼贓物約值洋銀數千元大令核與各董所禀大相逕庭因於前日柬請同仁輔元堂董事黄君嘯夫馬橋董事奚君增傑來署諮詢一切黄君言滋閙之際各鄉民遷怒局員攫取衣服在曠地焚燒至搶銀之事並無所聞惟鎮上與閔行接壤時有鹽梟出没或者此輩隨聲附和亦未可知容俟細查備函禀復大令允之各董乃興辭而出 
[安靖地方]  
　　蘇松太兵備道袁海觀觀察查得邇來城廂内外每有流氓成羣結隊訛詐善良路人之携有銀錢時遭劫奪道途荆棘爲患殊深爰於昨日札飭城内外各處保甲巡防局委員晝夜嚴查毋稍懈怠如遇匪徒犯事立卽拘拿解縣嚴辦並傳諭總巡朱森庭明府隨時協緝以期安靖地方 
[電緝偷兒]  
　　昨日法界讞員陳楚生大令接奉安徽撫轅來電内開薙髮匠胡臘利竊取本轅貴重器物共計十六件潛附輪船來滬請飭嚴緝押解來皖訊究等因遵卽咨照捕房并面諭各包探俟有輪船抵埠留心跴緝務獲訊追 
[公廨讞詞]  
　　昨日英美等國租界公廨讞員黄耀宿司馬發出讞詞曰會訊得原告英婦代理人搿藍唔咸供稱伊夫搿藍在日曾被應文森借欠銀五千兩有押據爲憑向索不還求請斷給等語質之被告應文森供稱曾將自業英册二千四百六十六號二千二百五十九號道契兩紙托搿藍向王經年處借得銀五千兩議明暫借不另立據卽以道契作保旋托搿藍向王經年處抽出二千二百五十九號道契一紙變價以償王經年處押欵第二次又經補交英册二千三百三十六號美册七百五十五號連前所存之二千四百六十六號共計道契三紙仍由搿藍經手向王經年借得銀五千兩議定六個月期滿取贖當交搿藍出名借據一張有搿藍收息據爲憑迨應文森將二千四百六十六號道契出賣與綢業公所此時正值王經年與搿藍不睦勒歸王經年自已出面遂將搿藍名下押據作廢另立王經年名下借據交執爲憑又將二千二百五十五號向王換出二千四百六十六號道契利息亦歸王經年自收有王經年收息據爲憑卽於二十七年十二月底將王處第二次押欵清還贖回道契三紙過割清楚惟搿藍處尚有道契一紙並廢據一紙搿藍在日許檢出交還搿藍故後曾邀博易律師向搿藍婦人索取反遭誣控圖詐等供而察核原告所呈押據確係載明道契三紙今旣分别轉抵出賣此據終歸無用該原告旣不能照據上所載號碼道契交出則應文森所稱欵據早被王經年與搿藍不睦時勒歸自已出面一語自係實在且查向來洋商與華商用華文交接事件勢必隨時禀明有案可稽何能以一紙空據遽爾探追兹本分府已與翟副領事會商斷定著卽將案註銷惟應文森所稱搿藍處尚有道契一張應著該原告連同已廢押據檢出以憑塗銷給領至於兩造律師所請斷歸貼費均毋庸議前存保銀帳簿各據分别發還此判 
[大令驗屍]  
　　前日小車夫沈某由嘉定縣境載一不知姓名之某甲至新閘北首王子仙所開車寓内留宿一宵甲忽患急病竟於昨日斃命當由王報知彼處巡防局局員章二尹立飭十圖地保陳耀芳投報上海縣署昨日午後三下鐘時縣主汪瑶庭大公帶同刑仵人等至屍場升座後陳保禀訴前情大令飭仵細騐旋卽報稱騐得死者委係因病身死並無别情大令親視無悞飭吏塡明屍格卽交陳保備棺收殮王沈交人保去諭畢遂呵殿而回 
[公界火警]  
　　昨日午前十一點二刻鐘時本邑新闢公共租界新閘路仁濟里口裕豐燭店不戒於火頃刻延及比鄰仁泰祥廣貨店迨瞭望臺上西人鳴鐘報警卽由救火會善士馳往救援得卽熄滅是役也除裕泰豐全店悉付刼灰外仁泰祥僅焚去樓面尚有元大祥烟紙店則樓上稍有損傷 
[去歲下半年尚賢堂進出各欵淸單]  
　　常年經費入欵上年存餘之欵四百六十五兩八錢四分倫敦友人捐助二百零三兩三錢九分紐約友人捐助十六兩五錢五分上海南洋公學西教習樂芬爾君捐助十兩江西張子鴻君捐助七十五兩三錢濟南府美國聶醫生捐助十一兩二錢九分美國友人捐助三十二兩六錢一分紐約友人捐助四十一兩一錢四分李佳白自捐五十九兩學費四個月七百三十八兩五錢六分商務印書館送主筆資三十六兩九錢七分格致書院請李佳白十三次演說費九十四兩三錢八分利息三兩四錢六分撥欵利息四十八兩四錢二分共計銀一千八百三十六兩九錢一分出欵李佳白薪俸四個月一千兩華教習薪水五十七兩七錢二分西文西助教一月薪水九十八兩四錢一分華書啓薪水一百零四兩二錢三分學堂傭工九十九兩六錢四分印報告紙各費六十三兩六錢八分印字費四十五兩學堂租金四十三兩八錢一分郵費及筆墨費十八兩二錢九分學堂所用教科圖價十六兩四錢二分自來水費十四兩六錢自來火費二兩一錢一分尚賢堂新地基稅三十九兩共計銀一千六百零二兩九錢三分餘存銀行二百三十三兩九錢八分入欵去年上半年報存銀行存欵一萬六千零九十六兩四錢八分收回購地欵項六百兩利息四十八兩四錢二分共計銀一萬六千七百四十四兩九錢出欵利息撥於常年經費四十八兩四錢二分購地借用之欵五千兩又二千二百十七兩英署注册費七十五兩八錢現存銀行欵九千四百零三兩六錢八分共計銀一萬六千七百十四兩九錢華董購地之欵入欵張子標君捐助一百兩黄秉榮君捐助四百兩大豐字號捐助一百五十兩茶業公所捐助二百兩蔣星階君捐助五百兩魏午莊制軍除前捐七百三十三兩外再捐三百五十九兩三錢八分九釐劉鐵雲君捐助三百兩湯桂生君捐助五百兩伍欽使捐助五百兩盛宮保捐助一千兩張筱軒君捐助二百兩潘芸孫君捐助二百兩由營造費内提借七千二百十七兩共計銀一萬二千六百二十六兩三錢八分九釐出欵購地用欵七千二百十七兩還華董欵四千七百七十四兩五錢還華董欵利息三十四兩八錢八分九釐還支借營造費欵六百兩共計銀一萬二千六百二十六兩三錢八分九釐 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
6 
[述濟州漁業]  
　　高麗木浦友人來函云此間濟州島沿岸數百里其直如矢僅城山浦飛揚島三處有海灣可以泊船凡小輪船之　　未及百墩者皆得於此下碇就中牛島一地較他處尤安穩無虞水探不及十三尋濟州漁家所用機器船及入海捕海參者咸來此臨流張　其　　機器船多至七十餘艘或百餘艘邇者漁業日異月新所謂鱶繩者計共六七十艘鯛繩更有三四百艘之譜業此者類皆日本長崎山口二縣人　　每歲自十月初旬迄明年二月杪爲捕鱶魚之期正月初旬迄三月初旬爲捕鯛魚之期匀計每一機器船可得日銀一千八百圓鱶繩七八百圓　　至一千圓鯛繩二三百圓又有用濳水器機捕魚者所占者皆島中最要之地今此業已漸衰頽而鱶繩鯛繩反有蒸蒸日上之勢矣註鱶繩鯛繩　　係高麗船名皆用以捕魚者 
[日報被控]  
　　日本東京來信云此間二六新聞前已因事禁刊兹又被人控諸警察廳略稱刻已改稱平民新聞依舊每日刊布其主筆　　及刷印發售之人大都變易名姓警官察得二六平民二報果出一人手筆其於國家行政頗有所防擬將所質之銀酌量處置刻已派差前往傅　　人矣 
[上海縣署瑣案]  
　　張克仁扭其姪福林至縣控稱福林將屋售與陸東生有礙小的出入之路因願備本贖回陸不依求恩訊　　林供　　稱小的有屋三間於光緒元年抵押與陸得錢一百四十五千現因無力贖回向陸找價絶賣故被叔父扭控陸供稱福林抵屋之後　　年　每　　年未經收足且代付修理費計洋銀四十餘元此次福林自願找絶與克仁無干大令諭令克仁不准向陸纒擾前者陳阿福欠錢志祥所開新　　順記木行貨價銀兩致被控縣訊追前晚錢又投案求追并稱陳已付若干尚少洋銀一百零八元且曾代購廣木亦乞究追陳供稱小的尚欠洋　　銀一百零八元務求寛限至廣木係現銀交易並無蒂欠大令限十日内措銀呈繳廣木有無賖欠憑據聽候查明再核○邱堂生控其妻吳氏濳　　逃一案前由大令升堂研究邱稱十年前小的憑媒娶孀婦吳氏爲妻帶來兩女去年七月某日忽然逃逸今始訪得是以扭請訊懲吳氏供稱小　　婦人並未嫁邱爲妻實係私識地保張哲卿禀稱邱與吳氏私識多年不知何以忽然心變避往母家大令飭將吳氏發堂留養邱斥退 
[浦東保甲總巡局紀事]  
　　日前江海新關水巡捕梅羅拘獲在某處造紙廠與工人鬥毆之方壯子一名解送浦東保甲總巡局總巡謝　　岳松明府訊悉此案已控諸上海縣署著函送至縣歸案訊辦○日前浦東三林塘巡防局差張林窩留賭棍被人控告經總巡謝明府訊明判令　　枷號若千日昨日期滿明府著帶案疎枷釋之使去 
[南市馬路工程局瑣案]  
　　前日江北划船婦黄桂元曾周氏爭攬渡客李汀章以致互相毆擊被某號巡街捕拘入捕房捕頭略詰緣由　　卽令轉解工程局總辦翁子文太守倩襄讞委員黄衡堂二尹研訊李供小的係某木船駕長是日雇船渡至本船不料兩船婦忽起爭端求恩訊　　究二尹命桂元及氏各具呈改過切結從寛免究○歹人洪贊全潛至南市寳泰木行圖竊被行中人扭送捕房轉解工程局黄二尹研訊之下判　　責五十板以示薄懲 
[南市捕房紀事]  
　　前晚歹人周阿榮濳至新馬頭聚豐木行竊取杉木十餘株售與增祥馬頭吳根有家報由捕頭派人將周吳一并拘　　獲押候解送馬路工程局禀請總辦翁太守訊追○無賴潘金生向張富林訛詐小銀錢十餘枚張忿甚投報捕房捕頭派人將潘拘獲押候解送　　工程局禀請訊懲 
[英美等國租界公廨會訊案]  
　　德商咪吔洋行主人投本管總領事署控華人俞朗溪至太古棧房掉換所寄山羊皮等情經德總領事　　照會公廨昨日午前讞員黄耀宿司馬會同德副領事師謀君升堂研訊咪吔延瓊律師投案聲稱俞至太古四號棧房掉換皮貨已由管貨之某　　洋人偕式老夫前往查明請爲訊究陸維榮供商人在咪吔洋行充式老夫行内曾將四川羊皮十六包寄存太古四號貨棧二月初五日往提見　　第十二包貨已非新且有蟲嚙形跡因棧規不能拆看無從細查次日訴知洋人將此包另放一處厥後楊葉二傭人言及此貨被俞掉換遂訴知　　太古洋行執事將管棧人杜健生送入法界捕房訊知行主籍隸德國以故移解案下杜供正月二十七日俞來棧欲換羊皮一包小的不允俞稱　　將來有事我自承當與爾無涉隨糾約甲乙　扛夫前來舁去俞所延費律師起而詰曰爾在法界公堂曾經懲辦否答稱未也問爾與俞相識否　　答本不相識因來換貨遂有一面之緣問俞曾給爾銀錢否答稱未給又問陸曰此項皮貨何曰辦起答今年新辦問爾知阿元其人否答穩医之　　問爾可知有人以洋銀一百元賄囑害俞否答稱不知阿元現已往寗波此事查出後曾被借去洋銀四元嚴汝霖投案訴稱商人在元亨洋行當　　買辦與俞相識二月初八日俞函託爲之緩頰商人當卽轉商之陸因陸不允故未覆俞費律師以被告尚有言語未經問明請再訂期會訊司馬　　商之德君著於禮拜五覆訊核奪 
[英美等國租界公廨晚堂案]  
　　楊少甫扭控胡錦山及木作頭吳少卿圖賴欠欵等情前晚讞員黄耀宿司馬升堂研訊楊投案訴稱吳　　承造胡家市房十餘幢浼小的作保去年工竣胡不將工價找清致吳所欠小的之欵迄今未還求恩追究吳供小的承造胡家市房除合同所載　　外又令造披樓一間核算工料除陸續收到洋銀八百元尚欠二百零六元叩求追給胡供因造披樓業已添付洋銀三十元且工尚未竣遽爾停　　止尚求鑒核司馬問此屋曾否出租答稱上年七月起已租與各房客尚有未竣之工由小的另雇他人接手司馬判令胡再給吳洋銀一百二十　　元限本月底下月初付清兩造皆遵斷具結而退一 
[英美等國租界公堂瑣案]  
　　前日午後粤婦盧小鴨奔至美租界濟良所籲求超豁昨日由管理所中事務之西婦某氏伴送至案襄讞　　委員王松丞刺史會同美總領事署繙譯官白保羅君研訊小鴨供年一十有六廣東潮州府屬潮陽縣人嫁粤人盧姓爲妾今年正月帶至上海　　與大婦同居三洋涇橋左近某里盧生有兩子不知作何事業小婦人時被大婦凌虐不勝其苦本月初十日攆逐出外無處棲身不得已雇車至　　濟良公所今蒙送案求恩超豁刺史商之白君仍交濟良所西婦領去○積賊陳阿少掩入馬龍金家行竊衣被報由包探王長桂拘獲吊到原贓　　解案請究刺史判責三百板發押捕房半年○偷兒陳阿才濳至萬豐號内竊取衣服烟袋報由包探顧阿六拘獲吊到原贓解案請辦刺史判責　　二百板發押捕房一月○偷兒黄仁昌行竊王少蘭家鈔票洋銀八十餘元報由某包探查拿旋被某號印捕在途拘獲昨日捕頭派包探顧阿六　　解案請訊刺史判責二百板發押捕房三月印捕獲犯有功著王於所領　欵内提洋銀五元酬之○流氓王裕才向張阿毛藉端勒借洋銀不遂　　所求肆行毆掌報由包探逃阿炳拿獲解案請究刺史判責三百板發押捕房二月○前日午後德大馬房馬夫吳順富在丹桂戲園門外攫取女　　郎范寳玉頭上所簪金荷花籖兩枝報由包探方長華拘獲吊到原臟解案請辦刺史判責二百板臟給寳玉領去○歹人張新甫戴阿生在姜阿 
 
 

Page 10

 
 
才所開某小客棧内竊取印度人某甲所携鈔票洋銀二十元報由包探方長華獲案請訊姜投案候示張供彼時與印度人扭毆者實係阿玉並非小的等二人刺史飭姜賠給洋銀十元張戴還押捕房候飭拿阿玉質訊核辦○綹手朱阿五在馬路中竊取張四德袋内所儲洋銀四元當場拿獲解案請辦刺史判責一百板收禁西獄半年洋銀給朱領去○張文彬被黄掌掌等盜賣地畝控經上海縣主汪瑶庭大令查知黄匿跡租界中因移請讞員黄耀宿司馬飭差協同包探陳金標拘獲解送公堂刺史著押候過堂訊明然後移送縣署歸案訊辦 
[法租界捕房紀事]  
　　前日川沙人某甲竊取某姓家耕牛一頭牽至滬上售與宰牛公所管所西人以其形跡可疑送入捕房捕頭命押候解送公堂禀請讞員陳楚生大令訊辦○積竊小剃頭行竊某輪船上某客所携皮箱一口内儲衣服洋銀昨經某包探查獲解入捕房捕頭詰得原贜窩留英界某花烟館令押候吊齊連龜奴解送公堂禀請嚴辦 
[美租界捕房紀事]  
　　昨日印度人某甲不知因犯何案被二十七號西包探拘入捕房捕頭令押送英總領事署禀請訊辦○前晚英界八巴利洋行某西人以外虹口黄浦路第三十三號棧房被賊竊去洋紗三十餘包函致捕房請爲查緝捕頭允之○前晚僑居斐倫路第三十四號屋内之粤人鄧長生欠付工部局捐欵洋銀十二枚經收捐西人報知捕頭捕頭令包探顧福其將鄧拘獲押候解送公堂禀請　員黄耀宿司馬訊辦○前日薄暮時篷路居民龔榮法家及北河南路王阿大所開鐵店門外有舊東洋車横亘於路適爲二十一號西捕所見將龔王拘入捕房捕頭令押候解送公堂禀請究罰 
[蘇省官報]  
　　二月廿九日三品銜道員用江蘇候補知府程先進由甯來直隸州傅壽慈由寗來三十日江蘇候補道賀熙隆馮祖　均由甯來知府莫枚由甯囘同知恒　由五庫釐局來通判陶鳳威禀辭囘滬委署新陽縣盧懋善禀辭囘震澤絲捐局差委署江浦縣丁經三禀辭赴任准補無錫縣藍采錦銷假知縣戴運寳臬知前署前匯絲任錢粮於初限内一律解清會算交代囘能　保由寗來縣丞　宸訓禀知三日初一日到齊門旱關盤查差徐耀賡禀知交缷奉賢縣縣丞任事囘省三月初一日知府莫枚禀知奉委赴銅元局　銅斤辦理測河釐局知縣魏允濟禀謝奉飭知統比有盈留辦一年知縣季逢辛由甯囘王毓江禀知奉撫憲札飭赴甯公幹卽辭　州府訓導王樵外禀謝奉憲台札委學古堂附課監院縣丞沈愷儒禀知奉駐滬廣西餉賬捐輸總局札委分勸廣西餉賬捐放事宜吳德培禀銷齊門旱關差通判銜指分江蘇分缺先補用縣丞沈漢明五品頂戴指分江蘇試用趙繼輝均由京驗看領照來省禀到巡檢陶殿文禀知到問胥門外五叚警察捕員差初二日知府李盛鐘禀辭囘甯同知恒坦禀辭囘五庫釐局唐典由海州公幹囘元和縣訓導汪恒禀謝奉委紫陽校士館兼附課監院知縣游毅之由甯囘黄厚森由甯來巡檢周士鋆禀謝奉委守提甯屬各州縣欠解習件公所經費差 
[皖省官報]  
　　二月十二日候補知縣馬文錦到採辦炭料回典史劉家越謝奉行知更補建德縣典史卽用知縣陳耕三辭赴太湖閱卷十三日淮北牙厘局陳辭行委 
辦八里　茶釐保甲知縣梁昌駿並銷發審差署貴池縣丞趙士英辭知縣王在欽知委辦官醫牛痘局鄭筠辭奉委隨同惲守等较理磁船典史張開甲知奉委估　狗兒山　房從九陶家樹到由晚北措資回十四日委辦三埠管釐卡請補頴州府通州王承洛辭署　源縣鄧之望到指分安徽分缺先補用巡械皮　基到陳加鑫到由皖北措負回府經方鼎由湖北探磺價回典史張開甲知狗兒山營房開工直隸州同趙鏡源謝奉行知本班儘先補用杜葆光辭赴太湖閱巷十五日准補旴貽縣周榮　壽州錢文驥知銷辦候補知縣王在欽知接辦官醫局府經祝崧年辭赴南陵保甲 
[江官報]  
　　二月初七日劉鹺尹元齡委瓜洲緝私初八日林分轉之蓩禀知赴省程别駕堅銷瓜洲趙巡吳鹺尹國澤委京餉初九日署通分司魏分　秉越　事回初十日徐分轉衡委泰屬總巡范分轉慶錫委通屬總巡林分轉之蓀委焦山總巡金鹺尹紹年委臨浦局朱鹺尹乃庚委新關卡多鹺尹祥委蘇州餉童鹺尉士誠委南京餉均禀知起程十一日毛分轉昌駿禀知赴省十二日繆鹺尹延祇委南掣監秤差十三日劉鹺尹以揖委通屬巡查差馬鹺尹源翰禀辭赴省十四日署江都縣朱大令枚禀知任事吳分轉作梅辭回　擺渡卡新選新興塲大使鍾鹺尹志沅浙江人禀到二十四日甘分轉樹勳由高寳差次來揚二十五日多鹺尹祥銷解蘇州餉差馬鹺尹源輸從署公幹回二十六日姚鹺尹晉騰由瓜洲新河口差次來揚禀謝奉飭調辦淮北青口局查鹺尹振采辭赴西岸差二十七日丁鹺尹兌孚銷皖岸聽差二十八日田分轉保委淮北總逕姚鹺尹晉騰謝委青口局李鹺尹世傑起　回淮二十九日吳鹺尹啓澤解京餉起程二十日孫鹺尹貽善由溱潼卡來沈鹺尹源琛銷西岸聽差與鹺尹永熙無友餉起程朱太守其昌扺揚公幹 
[江西官報]  
　　藩憲周瀚如方伯牌示調署上猖縣丞金恭　另有差委本應以前委斯缺之繳委候補按經李恩壽坐署茲查該員並未在省照章扣委以候補府經韓　 
署理候補　莊兆銘謝札奉委會辦洋務所賀良橒接警察軍閱看操練委辦官銀滬號丁憂候補道王鵬九由滬來江禀到候補府汪文綬由金陵來省候補縣汪都良委辦牙釐局文案邵作實往贑州查探親價情形汪承豫領解軍裝交清黄鍾拔委一次方煐酌委一次袁德軾辦南局文奉叅將陳延伍遊府洪占魁俱銷巡查冬防通判張寳　接大學堂管學事務跑惟　接城外總巡饒宗羲酌委一次布經　思忠禀謝　奬仍以知州在任遇缺儘先補用候補道傳春官禀知武備學堂開課候補府林祚藩奉調赴桂林差遣陳光裕往查瑞袁臨義甯土藥捐梅兆琠接西局總巡　袁楨辦鄱陽兼高門卡詹光斗回漢口官銀號龍南縣揚炤缷事　程交代回 
 
 
 

Page 11

 
 
   
 
 

Page 12

 
 
   
 
 

Page 13

 
 
本年正賦十分之一其除蠲剩錢糧均請照例緩分三年二年徵至淹斃男子二名幼童幼女二名口照例給發理葬倉米五石减半酌給冲倒草房牆蓋俱無尚有木料者二百三十三間照例　間發給修費二兩俾照體恤合無仰懇天恩俯子分别蠲緩錢糧撫卹修費如蒙俞允一俟命下之日卽行刊刻謄黄曉諭周知並將被災地畝册結送部查核所有　勘被災地畝淹　　口冲倒房間分别擬請蠲緩錢糧並酌給撫卹修費各緣由謹合詞恭摺具陳顀乞皇太后皇上聖鑒謹奏奉硃批著照所請該部知道欽此 
盛京將軍增奏爲試造銀銅各圓摺二十日 
奴才增祺跪奏爲現在試造銀銅各圓以維　法而利民生巷摺具陳仰祈聖鑒事竊奉省甲午亂後曾經前任將軍依克唐阿奏設機器局以備製造軍火兼搭造銀圓藉資疏通地而奴才到任後復加擴充添蓋廠房續購機器規模始爲粗備時值省城錢缺乏不敷周轉當用土法鼓鑄制錢數十萬吊並以機器試造四分重銅錢其錢式均經奏呈御覽正在試造紫銅當十錢忽届拳匪事起該局機器緊要各件已盡歸烏有第值大亂甫定商民元氣未復市面銀錢俱缺益難周轉詳加考查是非整頓圜不可而整頓圜法又非製造銀銅各圓不可隨卽派委花翎補用知府朱雲錦等將該局現有殘損機器招募工匠重加修配其缺必需器料等項赴滬添購先爲製造銀銅各圓之計查内地各省現均仿外洋製造三種銅圓重四錢者當制錢二十文重二錢者　十文重一錢者當五文便利通行自應仿照辦理但各省印花機器甚多則每日製錢亦多故能獲有餘利而奉省亂後欵項奇絀祇得圖易就簡以爲續後擴充之地是以先儘修妥舊式機器每項一部並在滬添購新式印花機器一部曁採買銅鉛鋼鐵切應料件試造當十銅元正面鐫光緒元寳四字内加清文奉省二字四周鐫奉天省造並于制年分曁當制錢十文字樣背面中鐫驡紋周圍鐫英文譯日奉天省造當十業於上年七月一日開工以所造紫銅當十銅元核計需本較重賠折甚多復經考查南省均已　用黄銅現已仿南省章程以紫銅七十斤大花鉛三十斤點錫四兩合鎔配造藉以少維成本所造頭等銀圓正面鐫光緒元寳四字内鐫清文奉寳二字四周鐫奉天省造並制年分曁庫平七錢二分字樣背面中鐫龍紋周圍鐫英文譯曰奉天省造庫平七錢二分查南北洋往年規仿泰西鷹洋制造龍洋分爲大小五種並别成色三等重七錢二分者　銅一成三錢六分者攙銅一成四分其一錢四分四釐並七分二釐曁三分六釐者均攙銅一成八分原期抵制鷹洋以塞漏巵非特不能抵制轉爲奸商　口龍洋成色不一市價任意高低以致行用不暢現在奉省開造銀圓必須量爲變通擬五種銀圓槪用足銀八成五分攙銅一成五分鎔碾製造則成色大小劃一市價不致叅差民可自便行使惟印花機器現在僅有兩部祗敷製造當十銅圓搭造頭等銀圓之需仍需添購印花摊三部四十匹馬力行擎一部滾邊機三部粗細碾機各一部二百盞電燈一副八尺車床一部六尺車床二部椣　　　一部方可將三種銅圓五種銀圓一律製造各等情據製造銀元局先後呈請奏咨前來奴才查奉省亂後銀銅極缺制造銅銀各圓以維市面實屬不可稍緩之事現雖欵項支絀亦不能不竭力圖維統盤核計所有修葺各廠添配機器續購機器以及各項應用料件餉需銀十萬兩之譜現已由荒價項下提出銀十萬兩作開辦成本請旨飭部備案目前甫經開辦機器尚少一時尚無盈餘一俟機器 
購齊廣爲製造卽將所得餘利先　原本歸還再有盈餘亦皆盡數歸公似此權宜辦理旣可周轉地面亦籌欵之一端也謹將銀圓銅圓式樣分造兩匣咨送軍機處恭呈卽覽並分咨查照外謹會同奉天府府尹奴才廷杰合詞恭摺具陳伏乞皇太后皇上聖鑒訓示謹奏奉硃批户部知道欽此 
　盛京將軍增奏爲鼓鑄銀銅各圓宜求行鋪無滯而奸商販運尤宜預防片二十日 
增祺片再鼓鑄銀銅各圓固宜求行銷無滯而奸商之販運万宜預爲之防查奉省制錢奇絀市廛行使錢文均以紙幣兌數致銀價日高每兩合東錢十二千有奇若以當十銅圓抵算須一百八十餘枚始可易銀一兩以視南北各省每銀一兩換當十銅圓一百十餘枚其價懸殊太甚現鑄銅圓若仍照制錢十文行銷不惟虧帑甚鉅且一經發出必致展轉運售是徒捐公欵於圖法地方轉多窒礙現經體查情形酌定變通銷法每當十銅圖一枚暫作爲東錢一百文出入一律如此則民間行使旣稱便利而販運之弊亦不禁自絶一俟銀價稍平再行改符前數至於銀圓津滬市面均係以銀合計奉省所鑄銀圓大圓每圓庫平七錢二分仍作庫平七錢二分行使其餘小角卽以十角作一大圓不准稍有參差及貼水加色所有完納各項錢糧稅捐官疑均一例照收似此權宜辦理似於抵制漏巵疏通地面均有裨益是否有當謹附片具陳伏乞聖鑒謹奏奉硃批知道了欽此 
漕運總督陸奏爲謹將淮揚等屬額徵光緒二十七年分湖河灘租正耗銀兩完欠數目摺二十日 
頭口頂戴漕边總督臣陸元鼎跪奏爲謹將淮揚等屬額徵光緒二十七年分湖河灘租正耗銀兩完欠數目恭摺具陳仰祈聖鑒事竊查接管卷内據前任江寗布政使李有棻詳稱淮揚徐海四府州屬額徵灘租錢數向係將徵完正銀批解河庫撥用於河務欵内報銷耗銀解司入於司庫耗羡報銷册内報撥仍由司按年查明各州縣完欠數目造册業經從同治十年起至光緒二十六年分止將前項灘租册籍由司核明完欠造册詳由歴任前漕臣先後分别題奏在案所有應行接辦光緒二十七年分淮安府　之山陽阜寗清河桃源安東等五縣並中正塲大河衛揚州府之高郵甘泉儀徵寶應等四州縣徐州府屬之銅山邳州睢寗等三州縣海州屬之流陽縣每年額徵正銀九千六百九十四兩七錢四分耗銀九百六十九兩四錢七分四釐内除各屬勘不成災緩徵正銀三千八百十一兩七錢四分三釐耗銀三百八十一兩一錢七分三釐實徵熟田正銀五千八百八十二兩九錢九分七釐耗銀五百八十八兩三錢一分經司督飭徵完正銀五千七百九十八兩二錢九分八釐耗銀五百七十九兩八錢二分九釐實在未完熟田民欠正銀八十四兩六錢九分九釐耗銀八兩四錢七分二釐至徵完正銀已解批河庫兌收入於河務欵内報鋿其耗銀均於光緒二十七八年分解司另歸該年司庫耗羡報銷册内報部相應查明完欠彚造細數清册詳請具奏等情前來臣覆核無異除將　 
 
 

Page 14

 
 
到清册咨部查核外所有淮揚徐海四府州屬光緒二十七年分額徵湖河灘租正耗銀兩完欠數目謹繕摺具陳伏乞皇太后皇上聖鑒飭部查照施行謹奏奉硃批户部知道欽此 
雲貴總督丁奏爲要缺知州仍請以原擬之員升補摺二十日 
雲貴總督臣丁振鐸雲南巡撫臣林紹年跪奏爲要缺知州仍請以原擬之員升補以裨地方而資治理恭摺仰祈聖鑒事竊准吏部咨雲南鎮雄州知州周名建升補龍陵同知遺缺兹據該督等奏請以昆明縣知縣黎元熙升補經本部查該員前調昆明縣知縣時因大姚縣任内有承緝盜案已滿四叅降一級調用公罪處分應交捐復銀兩未據補交不得請升行文另揀兹據該督奏請仍以黎元熙升補鎭雄州知州並聲稱應交降一級調用公罪捐復銀兩飭令赴部補交等因當經行查户部覆稱並未據該員赴部補交自應仍照前次議駁之案辦理所有該督奏請以昆明縣知縣黎元熙仍請升鎭雄州知州應毋庸議其鎭雄州知州要缺應令另行揀選等因光緒二十九年十月初二日具奏奉旨依議欽此欽遵咨行到滇查上年六月内奉到吏部奏准新章公罪人員升調到部毋論缺分繁簡一律議准俟升補調補後再行核辦且查該員黎元熙前在大姚縣任内承緝事主傅聨桂吳洪玉等家被刦之案現經行據該員禀稱傅聨桂被刦一案扣至二十五年十一月初四日二叅限滿該員於二十六年五月初十日卸事計三叅限内僅承緝五個月六日吳洪玉被刼一案扣至二十五年十一月十六日二叅限滿至二十六年五月初十日該員交卸之日計三叅限内承緝過五個月二十四日均未滿三叅離任准調昆明縣知縣係不復回任之員例應議結每案各罰俸一年完案業於二十九年九月内詳請咨部更正免其以加級抵銷並免繳捐復銀兩在案是此兩案不持未滿四叅且並未起四叅此外别無展叅降調之案况現奉奏准新章卽有降調公罪亦應俟升調議准後再行分别核辦檢查例案實與准升之例相符查黎元熙現年三十八歲廣西桂林府靈川縣廪生中式光緒辛卯科本省鄕試舉人甲午恩科會試中式進士引見奉旨以知縣卽用籖掣雲南到省請補大姚縣知縣委署寳川州知州巧家同知光緒二十七年大計卓異調補昆明縣知縣據雲南布政使李紹芬按察使劉春霖以該員久著循聲精明强幹在滇年久熟習夷情仍請以之升補鎭雄州知州要缺寔屬人地相宜會詳請奏前來臣等查該員黎元熙勤明幹練有守有爲旣據該司等查明前情覆核無異合無仰懇天恩俯念員缺緊要准以請員黎元熙升補鎭雄州知州實於地方有裨如蒙俞允再行給咨送部引見以符定制至該員保洊卓異之案到部照例辦理所遺昆明縣知縣要缺另行遴員調補所有要缺知州仍請以原擬之員升補緣由謹合詞恭摺具陳伏乞皇太后皇上聖鑒敕部核覆臨行謹奏奉硃批吏部議奏欽此 
陜甘總督崧奏爲揀員升補要缺同知摺二十一日 
頭品頂戴陜甘總督奴才崧蕃跪奏爲揀員升補要缺同知以裨地方恭摺仰祈聖鑒事竊據甘肅布政使何福堃按察使黄雲會詳稱貴德同知熊振槃病故開缺業經報部在案所遺係要缺例應由外揀補查定例應調缺出俱令於現任人員内揀選調補如無合例堪調之員准以俟補人員題補亦准於應升人員内揀選題升等語今貴德同知係邊要缺地方遼闊回蕃錯居非精明幹練熟悉邊情之員不足以資治理對品應調應補各員人地皆不相宜未例遷就兹於應升人員内逐加遴選惟查有甯夏縣姚鈞年六十二歲安徽桐城縣監生由選用未入流投營來甘歴保以知縣留甘補用光緒六年三月初三日到省歴署秦安寗朔正寗等縣補授西和縣知縣因關内外肅清案内保補缺後以直隸州知州在任候補二十七年大計卓異保荐嗣遵陜西振捐例報捐知府銜調補寗夏縣知縣二十九年十二月到任該司等查該員姚鈞忠厚和平明體逹用在甘多年辦理一切悉臻裕如以之調補貴德同知人地極其相宜會詳請調前來奴才查姚鈞才具安詳辦事穩練合無仰懇天恩俯念員缺緊要准以該員升補貴德同知實於地方大有裨益如蒙俞允俟准部覆給咨送部引見以符定制該員歴任並無叅罰案件合併聲明謹恭摺具陳伏乞皇太后皇上聖鑒訓示飭部核覆施行謹奏奉硃批吏部議奏欽此 
安徽巡撫誠奏爲揀員請補直隸州知州員缺摺二十一日 
頭品頂戴安徽巡撫奴才誠勳跪奏爲揀員請補直隸州知州員缺以資治理遵章改奏恭摺仰祈聖鑒事竊照和州直隸州知州周煥奎降補選缺業經聲明由外請補在案伏查定例外官道府以至佐雜等官有經隨時奏請降補者以奉旨後第五日行文按各省照限减半計算以接到部文之日作爲開缺日期每月自初一日起至三十日止截缺一次等因今和州直隸州知州煥奎奏請降補於光緒二十九年九月初一日奉旨坐初六日行文按安省照限五十五日减半計算應扣至十月初三日接到部文之日作爲開缺日期二十九年十月分截缺是月分並無出有缺項相同之缺毋庸掣簽應卽遴員請補查定例各省直隸州知州如係奉旨命往及督撫題明留於該省候補者無論應題應調應選之缺悉准儘補用又奉通行章程内開各省直隸州知州降補各項選先儘記名分發人員請補不准於摺内聲叙人地未宜奉新章内開嗣後主事截取保送分發人員到省後如非正途出身者遇選缺中丁憂終養廻避撤回叅革降補改教所出之缺應比照正途出身人員之例一律先儘請補亦不准聲叙人地未宜各等語今和州直隸州知州係降補所遺之繁疲中缺安省現無奉旨命往人員其正途出身之截取直隸州知州王廠丁憂未回其次顧厚焜係於光緒二十九年十一月二十日起復回省在出缺之後例不准補再次及正途保送分發均無人自應在於非正途出身之保送分發八員請補查有截取保送分發補用直隸州知州德馨現年五十八歲係廂紅旗滿州錫光佐領下人由官學生充玉牒館謄錄官因恭修玉牒書成議叙以筆帖式選用同治七年八月選補光祿寺筆帖式光緒七年閏七月考補稽察欽奉上諭事件處行走八年六月調補步軍統領衙門學習筆帖式是月奏補實缺筆帖式十五年二月因襄辦大婚典禮出力保奏奉旨賞加理事同知銜二十四年六月派充督練兩翼前鋒八旗護軍營文案委翼長二十八年題升主事是年 
 
