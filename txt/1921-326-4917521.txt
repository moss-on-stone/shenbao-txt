# 1921 - 326 - 4917521

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[會議與齟齬（冷）]  
　　會議不能無爭論。爭論不能無齟齬。此世界所同也。雖有齟齬。而會議依然進行。此又世界會議所同也。一有齟齬。即糾纏無已。使會議不能進行。或更會議不成會議者。此則中國所獨。而又中國所謂會議之同也。 
　　歐洲和會。不時有齟齬乎。今茲華府會議。不時有齟齬乎。然而一則卒抵於成。一則成否雖尙不可知。而會議之進行如故。江蘇省議會。非因爭選議長之齟齬。而致會議之期。幾全行停頓乎。今雖議長已舉。而會期僅餘二十日。於會事何能進行乎。此皆舉其最大最近之事。以爲明證。而其外依此例以歸納者。實不知凡幾也。 
　　我因以告我中國之議員曰。苟欲會議而有所成就者。雖或齟齬。當以勿妨礙會議之進行爲計。 
 
 

Page 7

 
 
[國内專電]  
　　北京電整債到期基金中籤者二百七十萬息金三百萬昨商定歸中行一家經理此項由關餘撥來現金卽交中行俟交行營業照常再分撥前電中行一日復元卽此又中交墊發之公債基金亦由關餘中撥半數交中行故中行現金超過於票（二十九日下午一鐘） 
　　北京電今日閣議英美仲裁魯案問題將徵求國内外意見又報告太議電不隹列國全權要求報告吾國鐵路債額（二十九日下午八鐘） 
　　北京電中東路俄法人組合請願太議歸國際共管（二十九日下午八鐘） 
　　北京電緝私總監張英華絶望曹張各擬保人政府擬定標準以軍人能諳西文之中將爲及格 
　　北京電今（二十九）晨晉中行員朱義由太原運到現銀一百三十四箱 
　　北京電外部覆使團云漢口領事團對華洋訴訟上訴辦法與我國法律定章不符礙難照辦 
　　北京電鄂督長電院王家營工賑開工請速撥附捐四十萬 
　　北京電京奉路昨向祥泰北方公司訂結購料七十萬元合同 
　　北京電隴海開工復停係副工司賈士鐸負氣工人復要求將機務總管若理免職曹錕派王爲蔚旅移紥該路並派張旅及劉團維持不令波及京漢（二十九日下午八鐘） 
　　北京電吳佩孚派崔承熾入京接洽陸部餉彈及一切軍事 
　　北京電宋小濂沁（二十七）電院東路共管美京傳來請速電代表一致堅持（二十九日下午一鐘） 
　　北京電煙台海軍學校經費每月六千元有學生三班現有七個月未發經費伙食俱不能維持校長佘振興來電辭職（二十九日上午十二鐘） 
　　北京電公府經濟討論處昨派編纂員亞力斯頓赴農部接洽一九二○年國内絲茶棉花產量英文統計表編輯等事（二十九日上午十二鐘） 
　　北京電安徽寳興鐵鑛公司運銷鐵砂懇予維持商艱結果經財部核准展免内地釐金一年又漢冶萍總公司所出鋼鐵及廠用煤焦應徵内地釐捐銷塲等稅昨經財部核准再予展免五年 
　　北京電雙城子華憲兵被俄人殺害外長向俄代表抗議 
　　北京電英使照會外部廈門海後灘案彼之辦法六條（二十九日下午八鐘） 
　　北京電外部據報以新疆莎車英領勸華人入英籍凡想充英人者覓一保證人繳費兩五錢英領卽發照家中一人領照全家男女親戚雇工均是英民由英領保護故認爲侵我權主今日向英使抗議（二十九日下午一鐘） 
　　北京電孫烈臣沁電院外國銀行屢欲行使紙幣經吾一再阻止現彼乘中交風潮道勝滙豐花旗正金朝鮮等行仍運動該國領事向我哈埠當道希望准其發鈔除防止外請一致堅拒誠恐領事團電使團向外部要求謹電聞 
　　北京電財部總務廳長定王其康 
　　北京電潘復赴奉被拒退回門生帖子（二十九日下午一鐘） 
　　北京電湖南勝家縫衣公司私帶鴉片一案稅務司擬由美領查交省長省長交稅務司焚燬 
　　北京電昨五點瑞典公使柏古通訪外長談商業問題並有德發債票有效問題（二十九日下午一鐘） 
　　天津電直曹以直魯豫土匪猖獗特任趙富有爲大名北路剿匪司令魯西豫北由魯豫二督選派幹員充剿匪司令（二十九日下午十鐘） 
　　蘭州電隴南去冬地震今夏旱亢災民謀生維艱半流盜匪武山通渭等縣搶刦頻仍行旅爲阻甘地紅燈會匪蔓延甚滋八月間在慶陽縣屬之成家山等處倡亂攻破旅團殺傷甚衆旋騷擾至白馬關勢愈猖獗近在成縣謀刦官軍營寨幸早有防備三面加攻生擒匪首王占中餘俱鼠竄追擊截殺死亡過半進剿至大南峪擒獲魁首覆其巢穴現已無形消滅（二十九日上午十一鐘） 
　　香港電葡使感日（二十七）再來粤寓英領私宅儉（二十八）英領設宴伍外長李交涉均在聞已有相當好意 
　　香港電儉日國議各總次長均列席一爲通過林修梅魯梓材國葬案一爲國員田桐等質問李燮陽在滇被誣通匪爲顧拘禁請電顧省釋案 
　　香港電粤各界知美商團將抵粤備極歡迎 
　　香港電當道因欵絀擬收用各廟宇並有將以大佛寺南番兩署變價開投說 
　　香港電聞邕與桂柳等處均有變並斷交通 
　　香港電士敏土廠已開投某商出價三十萬 
　　香港電各屬患匪九江某校生被擄三十餘名（以上二十九日下午九鐘） 
　　南京電蘇議會决緩選副議長並延會二十天（二十九日下午八鐘） 
[國外專電]  
　　華盛頓電預料大會年前可閉幕中國問題漸入短兵相接階級關稅與治外法權案仍在審查中郵權案已通過限一年内撤銷外郵規定中國郵政不變現狀仍由洋員襄辦外郵未撤時中國得檢騐外來郵件日本獨游移諉稱未接東京訓示其餘外兵外警電信交通鐵路案交股員會詳議魯案等卽將提議今後一二星期爲中國命運所繫時代軍備問題尙無切實解决日本迄未撤銷增加海軍噸位之要求美國仍堅持估計各國艦力原議之正確法國軍備態度與英法異見可望疏通（二十八日） 
　　華盛頓電大會開幕迄今半月進步可驚信用已著切實結果已在意中天空雖尙留數點陰霾但不致成大風雨法國仍主張凡弱於英國之海權國無論如何不能廢除潛艇日本要求增多其海軍噸位之爭執現仍在各國專家研究中英國已承認五五三噸數比例休士正式宣言勸英美諸國沿大會方針一致和協進行（二十六日） 
[特約路透太議專電]  
　　二十八日華盛頓電據某方面確實消息日本初决計欲得百分七十之主力艦比例今則願接受原議此說尙未經正式發表故未可遽作樂觀但日本果願從美國原議亦無足爲異中國問題固未易立即解决但有若干事件確已成熟目前可處理之若大會閉幕而關於日本二十一條要求與日本在山東地位問題猶未討論猶未决定大綱則眞令人訝異矣中政府當然必提出此項問題而日代表在大會中已表示可稱讚之和緩態度者當可以坦直和解之精神對付之而博取他國之欽佩也英相喬治氏以爲大會可爲世界史中之轉向點其欲參與大會之意毫無可疑各方面所表示對於大會進行之疑念英國當局並不有之雖意見難保不參差會務難保不暫停滯然英人確抱一種眞正滿意與遠大期望之觀念蓋僅就海軍問題而言大會成就已較未開會時一般人所豫料者爲多矣海軍而外英國極注重世界和平與財政穩定之恢復此事則須視關係全世界之軍備問題如何處理爲轉移也 
　　二十八日華盛頓電遠東委員會關於中國郵政之决議文如下中國表示願望欲撤銷外人在華郵局其在租借地或條約特别規定之地者除外本會承認此願望之公道故决議（一）設有此種郵局之四國須應允其郵局之撤銷附以下述條欵（甲）有效力之中國郵政須維持之（乙）中政府須切實聲明不欲就洋會辦之地位所及改變現有郵局行政（二）使中國與有關係各國能辦理必要之處置此項辦法須在（此處日期未塡）以前實施在外人郵局未完全撤銷時有關係之四國須各擔任以完滿之便利給予中國海關當道檢查經過該郵局之各項郵件（尋常信中無論註册與否由外面察視可知其内載書寫品者除外）俾可查明是否含有應納稅或違禁或違犯海關章程及中國法律之物 
　　二十九日紐約電華盛頓訪員稱法國離異並不似一般人想像之甚聞法國將允遵守限制軍備之計畫並願於此後會議中與德人相見但須恃美國之扶助以獲取賠欵並須德國賠欵不與法國對美債務相牽連聞哈定總統現用協約國債務問題爲政治上利器以期達到美國對於軍備與遠東問題之觀念如法國不允讓步則美國不予以扶助如汉國讓步則美國當欣然助之 
世界路透電 
[華會中之中國提議案]  
　　二十八日華盛頓電顧維鈞博士今日於討論鐵路問題之際宣稱中國尙擬提議數事山東問題亦爲其一 
二十九日華盛頓電公報稱中國代表團致文遠東委員會要求取銷外國無條約在華設立之機關外國兵隊警察及電報局無線電臺均在内委員會决議於下届會議討論此文並已派特别起草股員會 
[華會中之海軍案]  
　　二十八日華盛頓電上星期英日海軍專家所提出關於縮減海軍計畫之質問已由美國海軍專家詳細答覆聞所質問各事乃由日代表提出其性質未經發表據確實消息美國專家審查後覺美國所提出各國海軍噸位之數並無錯誤休士氏所提出各國目下海軍力之估計未有更動遠東委員會已將關於在華治外法權事延至明日作最後决議聞停閉在華外國法庭之原則已經衆贊成惟此事正式建議案連同中國代表所提出中國鐵路内國管理問題已展緩考慮 
　　二十九日華盛頓電外間雖盛傳日本擬於主力艦比例問題有所讓步但據加藤海軍大將最近發表之言觀之無論如何渠擬在今日五大國海軍專家會議中爲日本爭求百分之七十之噸位加藤與客談話時謂日本誠心接受縮减軍備擔負甚願拆毁刻在建造中之主力艦又稱海軍比例及關於國家安寗之大問題渠望美國接受日本百分之七十之要求此爲日本安寗上所需至低之海軍力聞美代表將堅持休士氏之原議 
[華會繼續召集之將來]  
　　二十八日巴黎電星期日各報所載華盛頓電謂哈定總統近今所發關於繼續召集會議之可能性及思邀請德國等加入之言論已引起起伏無常之空氣近四五日内大會已呈步驟漸急之象蓋列强代表已將原則討論告竣覺須商諸本國政府及國會後始能繼續進行一切白里安氏現回法國以覘法國輿情華盛頓與東京問之電報來往晝夜不絶裴蒂海軍大將已赴倫敦與首相喬治氏會商倫敦每日記聞探悉近數日内英美代表曾非正式討論取銷英日盟約事未有切實决議惟聞日本已表示願將該約改爲任何協約之意據華盛頓電稱中日印美人各界關於日本對海軍問題及遠東問題所將取之態度憂疑交集外間關於日太子攝政之評論多稱日太子熟悉國際政局對於各問題均抱廣大之見解日太子近今游歷歐美得與今日自由主義接觸日太子之新思想當能使日本作種種讓步而於大會之成功有所貢獻大會大約不致延邊聖誕節 
 
 

Page 8

 
 
   
 
 

Page 9

 
 
   
 
 

Page 10

 
 
世界路透電二 
[華會中之撤銷在華外郵]  
　　二十八日華盛頓電九國代表討論太平洋與遠東問題者已採納建議案主張取銷外人在華設立郵政局權利各國除日本外允於一九二三年一月一日爲取銷日期日代表請寛以時日待政府訓令之至中國代表宣稱鴉片輸入中國者多由外國郵局寄遞此實違背中國禁烟法律故建議案中特加入一條許中國海關查騐經過外國郵局之包件以視有無漏稅品及違禁品案中並規定中政府如將郵務維持盡善各國允於隨後議定之日期取銷在華之郵局 
[華會與英相]  
　　二十八日巴黎電倫敦晨報由可靠方面探悉喬治氏不日將赴華盛頓之說實無根據照目下情勢喬治氏未必即能離英 
　　二十八日倫敦電外間傳稱自英開往紐約之船輒爲喬治氏留船位至聖誕節爲止茲據確實消息喬治氏因華府會議之進行已完全充分鞏固其自始表示之希望故欲赴華盛頓之志願益爲殷切惟本星期爲愛爾蘭歷史上最關重要之時日非過此星期不能確定能否離英也 
[德國賠償問題]  
　　二十九日倫敦電前德國善後總長賴齊諾博士及前外交總長西門士博士均抵此間外間對於此舉頗多猜測二員與賠償問題均有密切關係衆意此次抵英必與一月二月間應繳賠欵問題有關據專家聲稱德國非借外債或抵押國產如鐵路類則不能到期繳付賠欵二員之抵且與近今史汀萊斯氏來英有關史氏此行除聞其與德國財政有關外無確實消息 
　　二十九日倫敦電聞賠償委員會英代表上書建議許德國展緩兩年繳付協約國之賠欵謂德國今急需蘇息以鞏固其財政法國代表之意一二兩月之賠欵仍有力繳付惟後批之欵能否照繳則極可疑 
[英愛和議近聞]  
　　二十六日倫敦電司法大臣白根海爵士今日在某處演說謂愛爾蘭問題能否解决未可豫料英政府已向新芬黨聲明除一二端外可使愛爾蘭處加拿大同一地位倫敦各報皆唱英愛談判如果失敗不能再在愛爾蘭作戰之說 
[俄災之慘狀]  
　　二十八日倫敦電駐俄訪員述俄國災地之慘狀謂災民數百萬無術救之伏爾戞河現已結冰災區饑民爲寒冬所封鎖逃荒之途業已不通所可施救之具唯恃冰車但芻秣缺乏馬多倒斃無從多得馬匹駕車齎糧分赴災區南森博士督辦俄國在歐難民賑濟事宜精力疲竭亟待輔助故國際聯盟會已派英議員賀爾氏爲俄賑專員以助之 
[各國近事記]  
　　二十七日巴黎電奥軍現仍依協約國軍官之指揮從事占據南白根倫未起事變大使會議之决議要求匈國紅隊完全退出哇登堡境維也納大爲歡迎 
　　二十七日巴黎電丹麥外交大臣稱丹麥與俄政府代表之談判以期締結丹俄商約者現無效果因俄國所願讓與丹麥之商業上權利甚細微故也 
　　二十八日巴黎電比克薩米氏日内將抵安哥拉解釋與希臘議和之條件安哥拉政府現已免除非回敎徒軍役議案提交國會 
　　二十八日巴黎電施佛氏宣稱德波談判現正順利進行 
　　二十八日巴黎電衆院今日開始辯論豫算案 
　　二十八日巴黎電巴黎號發出無線電謂白里安氏於星期五日可抵法國 
　　二十八日倫敦電財政新聞訪員某氏以熟悉遠東情形見稱於時據稱中國之財政現局殊爲穩固遠勝歐洲各國例如每銀一兩現值四先令而在戰前僅值三先令戰後商業經營仍以金屬圜幣爲基礎者僅餘數國中國亦居其一渠意唯一眞正危險乃在主張繼續管理中國之企圖華人今無不怨恨此事外人投資及外國商業恐將因此受重大之影響 
[太平洋路透電]  
　　二十九日海參崴電十一月二十六日政府開特别會議討論財政現局曾請商界代表與會政府因前途已有光明氣象請商界輔助財政商界代表允考慮此事 
　　二十九日海參崴電俄黨人現集於特羅台柯伏境白軍現由亞魯支諾沿伯力大路前進白軍一部分已抵伊滿之後預料旦夕可佔據伯力海蘭泡現有軍隊開抵伯力分住民間已有一部分向伊滿進發 
[公電]  
　　北京來電上海各報館請轉回國勤工學生鑒正在籌劃望以人數分省見告以便向各省熱心人士接洽蔡元培李煜瀛 
國外要聞 
[顧維鈞在華會之三提案]  
　　關稅法權鐵路 
　　北京外交界消息遠東委員會開會第四日聞我代表顧維鈞曾在該會提出三項議案（一）中國稅則改訂問題（二）治外法權撤廢問題（三）鐵道建造範圍此三案之提出據顧博士宣言第一項因中國稅則以條約之起原遂訂有輕稅率目下物價飛漲世界各國多求過於供而訂約國并未請中國修訂稅則故中國不得不自行申請然苟非他項收入不足抵付需用中國亦不願爲之其第二項之收回治外法權問題略謂中國承列强以國際的友誼尊重主權獨立及土地上行政上完全此項治外法權列强當然有犧牲之認可第三項鐵道關於旣得權及將來續訂上之一切苟非中國自動的認可實無須外人代謀之必要至中俄兩國對於中東路一事自有切實辦法决不願與該路無關之他國加入討論範圍請列國注意云云聞此議案提出後關於第一項已由委員會長羅特氏提交分委員會審議已受容納决定裁撤釐金以後再分三步進行聞施肇基代表對此計畫復加以詳明之解釋擬請於明年一月一日始實行並定值百徵稅十二分半然後再定一時期許中國在此期内自定稅率以便恢復自主權惟特别委員會仍在考慮中尙未具體表示 
[山東問題之美人公論]  
　　世界新聞社譯紐約時報載自暑Ta　Chen者投函云最近中日兩國間關於山東事件公文往來致引起數種重要問題此事今有由華盛頓會議加以考慮之勢爰將其主要爭點表而出之以告讀者（一）日本所提山東鐵路中日合辦之議中國决不能接受向來中日合辦之事業其結果恒爲日人把持變成日本獨辦華人方面利益大受損失（二）青島設立日本租界之說中國亦不能允許此層尤爲重要膠州灣爲中國黃海方面惟一之相當海軍根據地中國必須自用之以保其國家安全及沿海之商業若在青島設立日本租界則該灣將歸日本領事管理中國主權立即消滅更不能用該灣爲海軍根據地矣膠州之軍事地勢頗類紐約港假設古巴將來變爲强國對美國持敵抗態度吾知美國公民决不許古巴在紐約港保持一要塞日本之佔青島正如古巴之據紐約港爲中國全國完整安全之大危害紐約港爲商業上一大孔道北接紐英蘭各埠南連大西洋沿海各埠附近各大都會之貿易均被吸收青島北接天津南連上海山東貿易之百分之九十五皆以青島爲總樞故青島之商業上地位又與紐約同夫軍事商業兩皆重要之地决不能歸任何外國管理其理甚明况當此「開放門户」日就消滅之日乎故中國願開放該埠容納萬國商業不使一國佔特别地位以損他國共同之利益（三）日本十月十九日通牒中重述日本對於前德國在山東之權利有繼承之權因日人「犧牲生命財產」之故按向使日本許中國自行發動直接從德國收回膠州則固無須日本流血喪財也茲將當時事實記之如下（一）一九一四年歐戰起後中國即向列强提議所有各交戰國在華之租借地槪歸中國管理以資中立此舉若行則膠州必由德國讓出然日本則反之（二）中國復示意願加入協約國側對德宣戰即從事軍事上之凖備日本又阻撓之石井氏宣言云「中國如確實參加戰事必須組織一効力精良之大軍日本對於此種大軍不能安然無慮」（三）當日本實行出兵攻擊青島之後袁世凱復以中國參加爲請日本又置之不理觀此種種事實可見日本屢次阻止中國自行收回膠州其目的即在由日本用武力佔領作爲根據徐徐侵入山東并及附近各省彼之有意阻撓中國實違反正義與國際慣例故中國不能承認其在山東應有任何經濟權利也 
國内要聞 
[北京通信（穆）]  
　　魯案提出之暗礁 
　　會外解决說與過去之事實 
　　兩次駁復未與日本開議之魯案全國趨向咸冀於千載一時之太平洋會議得各國之公平解决據二十三日華盛頓之電謂已與關稅領事裁判等同爲六項提案之一提出遠東委員會然接受與否開議與否未見繼續報告且在一星期前代表團中曾有人來一密電謂「觀察華盛頓形勢關於魯案空氣似不甚佳或竟不獲提出或提出而無良好之結果皆在可慮即各外國顧問亦有如是觀察現但儘力作去」云云一般知其内幕者頗爲惴惴乃今日晚間有二十六日之華盛頓電報到京竟謂「魯案問題各强國代表似不以我提出爲然將有自居第三者地位出而調停但各代表仍力持提出」云云是魯案形勢尙在危機一髮之中矣 
　　夫魯案之在太平洋會議當提出之頃或生阻力早已在人意中原日本對於我之提案早已料定而防制之如最近之兩次覺書卽因太平洋會議發生而欲藉以抵制提案者往來駁復之間彼方即於英美方面一面以宣傳的作用傳播囫圇的返還山東之說於報紙一面爲實際的運動設法不使我得提魯案聞彼方所預籌之宣傳費至百餘萬直認爲唯一之大問題倫敦方面日本空氣頗爲濃厚而美日間有諒解之說亦盛傳於日人之通信機關則今日之緊急亦非意外事也 
　　當一個月以前頗聞有會外交涉之聲浪其說爲於會議期内由中日兩國代表加以第三者之仲裁人於華府另備一室解决此案以免提出大會致成一無結果之議案且謂主此說者即爲美人一時聞者頗爲疑懼國民外交聯合會及太平洋團體聯合會皆曾推代表向外交部質問而顏氏否認之然二十一日電傳日代表之宣言有「不願將瑣屑問題提出會議」一語說者即疑爲對付魯案而發今觀擬居第三者地位出而調停之說則會外交涉四字或將不免實現矣 
　　於此將以覘我政府之態度矣魯案在太會恐無結果且恐不能提出等語播傳於政界要人之口者已非一日且聞此種空氣由親日派之鼓盪頗輸入於公府公府方面之人主張會外交涉者往往而有靳氏依違其間無眞確的表示國民外交及太平洋團體之代表迭次與顏談話顏亦只述種種爲難情形及不易提出之環境而於提出大會及會外交涉兩層皆未見斷然之態度凡曾往外部之代表無不懷疑說者且謂顏之不肯赴美即預料魯案不得圓滿解决而避此責任者以愚所聞則代表團與政府間曾有數次密電往來商榷此事在一星期前似内幕中尙未决定二十日國民外交聯合會開會即有人報告謂十原則中未列魯案據秘密消息將歸於會外交涉之一途當有人主張推代表赴外部質問結果如何尙未見有報告然星期二日（二十二日）顏招太會籌備處各顧問談話即爲此事其見諸報紙者則謂施顧等以果否提魯案請示星期二會議結果即電令提出可爲明證也以愚所知當會外交涉說極盛之頃政府中有持不贊成之論者謂自凡爾賽拒簽德約以後繼以最近之兩次駁復覺書始終一線如不提出則前後兩歧且國内輿論一致主提太會西南又方以北方受日人操縱爲言如不提出適予反對者以證據引起國内之大風潮况會外交涉即能得良結果亦覺不順况逆料結果亦未必良則何必改趨歧路云云不獨政府中之一部分也即顧問會中之孫寳琦張耀曾等亦主張提案反對會外交涉曾爲有力之陳說至國外方面某顧問抵美即來一電催顏速往並謂顧維鈞抵美即有宣言將提此案聞者頗不得該電之確解以爲某顧問是否主提案其催顏往是否助顧提案語意皆非常含糊因有疑顏氏及某顧問亦傾向不提者故聞已提之說猶多將信將疑其信焉者亦認爲星期二之决定及顧之力持也二十六日之電到京已在今日晚間然政府之意旨將聽第三者之調停抑仍堅持提出作此函時尙無從探得則國人當實行監督於此稍縱即逝之頃不容任其滑過者矣（十一月二十七日） 
[北政府秘密借欵之外訊]  
　　世界新聞社譯上海日日新聞云北京政府因施行中交兩行善後策又本年年關應需各費亦須預籌就緒頃據高（凌霨）財長宣稱本年年底至少需三千六百萬元當軸現已有左列之數種借欵正在秘密交涉中（一）京漢鐵路借欵之一總額日金一千萬元其中六成爲現金四成爲材料年息一分二釐每六個月付息手續費百分之四期限兩年抵押品爲京漢路收入之現欵合同簽字日先交二百萬餘額在簽字之四星期後交付（以上爲交部之希望）（二）京漢鐵路借欵之二總額二百萬元年息一分二釐期限三年抵押品爲京漢路南段（自偃城縣至漢口線）之收入（此欵作爲吳佩孚之軍費已得閣議通過）（三）京漢鐵路借欵之三最近發行之京漢鐵路債券總額五百萬元中其二百萬已售與法比二國一百萬售與英國其餘之二百萬内又以一百萬爲抵備金新借得現金六十萬元年息一分五釐期限一年欵在上海或天津交付（四）印花稅借欵之一總額日金一百萬元或二百萬元年息一分八釐期限一年或一年半抵押品以借欵數目倍額之印花稅票爲擔保照鹽餘辦法由東方匯理銀行保證支付（五）印花稅借欵之二總額日金五百萬元年息一分二釐期限兩年抵押品爲額面一千萬元之印花稅票到期如不能償可在債權者指定之省份加以財政部之命令得發行權（六）鹽餘借欵總額銀一千萬元年息一分八釐（十個月付息）手續費百分之二期限二十個月抵押品爲民國十一年十月起至民國十二年十月止之鹽稅剩餘金財政部向道勝及匯理兩行商借支付地點爲北京其他條件直接磋商（七）財政部雜稅借欵總額一百萬元或數十萬元以財政部直接收入之雜稅爲擔保在雜稅中可任意選定一種并可指定償還本利之銀行 
[德新使抵京就任]  
　　德國駐京公使博愛儀氏前日（二十六）上午十時由京奉路乘坐交部專車抵京帶領書記官三名（一）葉齊（一）達布爾由（一）羅第昨日外部已派員赴德署招待並詢問呈遞國書及覲見日期據云該公使明日先訪外交團下星期内訂期入見呈遞國書並讌請中外各要人茲據該使羅第書記官稱述該使之略歷如下博氏在歐洲戰爭時曾充指揮盡力於戰事刻下其眉額尙有極大之刀傷痕跡在距今二十年前曾任横濱副領事其後調任北京使館書記官長精通東洋時事爲親華派人物 
[旅京閩人與海後灘案]  
　　厦門海後灘案交涉頗久尙未解决最近英人擅自興工厦民大憤力圖抵制風潮且有擴大之勢前日厦派駐京黃盧二代表復赴外部請求當局向英使交涉先行制止動工以便籌謀善後顏外長亦恐此事若不速圖解决則於中英睦誼上不無遺憾因於二十五日親訪英使勸以中英邦交爲重勿因此小節而釀成大故並請英使飭令厦門英領即日阻止興工善後問題當再熟商昨日（二十七）下午旅京福建學生聯合會又開全體大會公推楊慶霖主席楊登台發言略謂海後灘交涉案經厦公民屢起抗爭奈英人蓄意佔據致歷次交涉皆未解决我們對於此案就國家領土論斷不能任外人隨意强佔爲地方利害計則海後灘爲厦埠商業之咽喉貨物起落之要地更不能斷送於英商之手使操商業生死之關頭故必協力抗爭祈早解决遂請厦門代表黃廷元盧心啓兩人報告一切黃對於此案發生之起因及歷年抗拒之歷史叙述甚詳盧則將到京後歷次交涉之情形詳細報告謝毅劉陽生莊觀瀾等相繼發言經衆討論結果决定下列辦法（一）電厦公民會用正當方法堅持抵制（二）電上海報館轉各省宣布此案情形請合力援助（三）電福建省垣各團體共起抗爭（四）將此案提出北京國民外交聯合會並函旅滬福建同鄉會出席全國國民外交聯合會報告此案情形設法抗拒（五）組織海後灘交涉案委員會當場選定楊慶霖謝毅莊觀瀾林文杰張永榮龔詩霨彭炳鄰七人專辦此案交涉事項六時許散會 
[内務部解釋續辦賑捐電]  
　　内務部關於振欵一項曾有通電分致被災各省軍民長官及商會慈善團體茲將原電錄下江蘇安徽浙江陜西山東湖北各省督軍省長上海護軍使並轉各商會各慈善轉體公鑒今歲災區廣袤情形綦重非籌集鉅欵無從救濟迭由各慈善團體發起擬將上年舉辦之海關附加稅常關貨物附加稅交通附加振欵三項上設法籌措查海關附加稅去歲辦賑之始本定一年爲期截至明年三月止估計可得七百萬元除由前振務處先行抵借四百萬元辦理上年旱災振務即由此項收入直接償還外餘欵約尙有三百萬元左右今年水災發生當由本部一再函請外部轉商使團擬改將此欵劃充今年被災各省區振濟之用現准外部函復使團對於此舉業經允諾但仍須按照上年協定綱要設立財務委員會將撥濟水災之海關附加盈餘交由該會保管及監督散放現已由本部函復贊同並請外部轉告使團仍照上年華洋委員各辦法趕速組織將來此欵如何分配即由該會酌定以期昭信中外至常關貨物附加稅及交通附捐二種已由閣議議决續辦一年專充今年水災振濟之需茲爲便利稽核起見擬將此兩項　貼附加賑欵票並由各主管部處派員會議擬定票額爲七百萬元會同設立專處經理一切業經訂定條例於本月六日奉令公布在案此項常關貨稅附加所得票額擬由賑務處與被災各省區商酌該省受災輕重及收欵多寡撥行發放至交通附捐均俟陸續收有成數再行統籌匀撥以上各種辦法均係屢與主管機關審度始經定議現在中央庫儲旣虚勸捐又成弩末籌欵方法計無過此外間不察細情每多訛傳淆人觀聽不免令賑務前途發生障碍尙希諸公隨時贊助并將各項情形布告周知以免誤會至深企盼内務部印 
[常關徵存賑捐之支配]  
　　賑務處近准稅務處咨據總稅務司摺開海關兼管之五 
 
 

Page 11

 
 
十里内常關附加賑捐一成截至十年十月三十一日止核計凈存規平銀二十七萬七千七百餘兩約合洋三十九萬餘元當經該處按照各省災情輕重酌量匀配於前日函請財政部稅務處轉飭總稅務司照數提交到處以便分别轉撥茲錄各省支配數目如下江蘇省支配七萬元一半交上海華洋義賑會一半交上海蘇省水災籌賑會馮夢華會長安徽省支配七萬元一半交上海華洋義賑會一半交北京辛酉被災各省救濟聯合會轉交旅京安徽義賑協會山東省支配四萬元交濟南山東災賑公會湖北省支配四萬元交北京辛酉被災各省救濟聯合會轉交旅京湖北賑災會浙江省支配三萬五千元交北京辛酉被災各省救濟聯合會轉交旅京浙江水災籌賑會湖南省支配二萬五千元交長沙湖南華洋籌賑會貴州省支配二萬五千元交北京辛酉被災各省救濟聯合會暫爲妥存俟該省華洋義賑團體組織成立再行轉交四川省支配二萬元交上海華洋義賑會與該省旅滬同鄉程雪樓諸君接洽妥交華洋義賑團體查放甘肅省支配二萬元交蘭州甘肅籌賑處陜西省支配二萬元交北京辛酉被災各省救濟聯合會轉交中國義賑會河南省支配一萬五千元交北京辛酉被災各省救濟聯合會轉交旅京河南義賑會直隸省支配六千元交天津直隸義賑會以上共計三十八萬六千元餘存尾數由稅務處解交賑務處備撥 
[田中玉地盤復固]  
　　魯督田中玉當王派首領晉京運動更換之時曾積極設法作抵制計劃一方面串通囚犯誣攀一切一方面向中日實業公司商訂五百萬元借欵及兩方粗有成議遂連夜赴津與李士偉協商以濮陽河工附捐與六角附加案作抵押向坎拿大銀行訂定六百萬元借欵該銀行以該二種抵押實際上仍屬鏡花水月萬一新議會對於該案不予通過則田氏個人實無擔負六百萬元之能力故雖經田氏多方疏通該銀行堅持非俟經過兩個月後不能照付嗣經李士偉向東亞拓殖會社關說暫借五十萬元作田氏赴京活動之費田氏　欵晉京後見反對者舆甚激烈而旅京魯人亦羣起作攻擊行動風聲鶴唳草木皆兵因用柔和手段以減少反對派勢力特往拜謁魯同鄉會長柯鳳蓀而柯氏則一再擋駕田氏無奈又在西車站食堂藉宴饗聯絡旅京魯人計被請者四十餘人而到者僅三四人田氏遂大失所望加以議論紛紛傳聞靳氏有撤田無問題但當物色繼任人之語而東海亦謂撤田無成見只要有内閣主持田氏見大勢已去遂决計不再回魯連電其眷屬收拾行裝滿載而去當時擁田派以本月二十四日爲田氏生辰電催田氏回魯以便祝壽而田氏自揣位置不穩倘於慶壽聲中發現撤換消息豈不大殺風景因托言辭謝擁田之輩方擬晉京慶壽而田氏忽已乘車返魯視事大開壽筵張燈結彩文自各廳長道尹以下武自師長以下車馬水龍羣往慶祝鋪張揚厲志得意滿知者謂田氏地盤之得以維持實賴錢神之力蓋田此次在京曾與反對派訂定條件願出三十萬元由謝鴻燾收買議長票時先自王派之議員着手若有相當方法再以副議長一席畀之該派首領王朝俊故反對聲浪頓形沉寂惟此外尙有一主要原因則田氏背後更有重大之援助也當田氏赴保謁曹錕時縷述在魯經過情形與魯人反對之激烈並謂已無法再幹曹叱之曰如此無能何以爲人魯省人民如有任意搗亂者可以軍法從嚴懲辦幾個若有反響或他種變動余（曹自稱）當爲汝後盾至翼青處吾即電彼爲汝維持田唯唯自此以後魯人謁靳請撤田靳即答以繼任無人並云山東負債累千七八百萬如果覔得妥協人物能將此債務償清則撤田問題立即解决否則撤田殊非易事口脗大異於前蓋曹錕已向政府表示必須維持田之地位當局自唯唯聽命田氏亦遂有恃無恐自回任以來連日與胡參謀長黃政務廳長籌議固位計畫關於秘要事項無從探悉惟鎭道將大更動則喧傳殆遍大槪曹州烟臺兩鎭守使均難安於位兗州何鋒鈺將調曹州施從濱將調兗州施所遺濟南鎭守使戒嚴總司令四十七旅長各缺將以胡參謀長延儒繼任蓋田在東省無自行編練之軍隊恐緩急難恃故擬以胡充之濟寗道尹張小雲前因德案與田發生意見亦將在撤免之列遺缺以原任膠東之吳渭川　署現代理膠東之周家琛則調署濟南濟南道尹陶思澄則改任財政廳長龔伯衡則改任膠東道緣財政廳職關重要濟南道近在省垣周素爲田所信任陶近因事與田亦甚密切此出龔換陶調周之所由來也聞大致已定不日即可發表 
[魯田河工借欵之會議（濟南通信）]  
　　山東河工借欵之消息早已散見津滬各報而其詳確之内容尙未披露茲將最近消息紀述於下日昨（二十五日）下午三點鐘田藴珊督軍柬邀司法行政各廳長·各銀行總理·各學校校長及新選議員假省長公署開茶話會到會者有高審廳長張易吾·高檢廳長梅擷芸·財政廳長龔積柄·警察廳長高煥章·實業廳長田步蟾·政務廳長黃樸·濟南道尹陶思澄·歷城縣長靳鞏·法醫農商工礦六專門·中學師範小學各校長·第三届議員莊仲華李汝枚萬仲羲等約百餘人首由田督報告經過情形略謂當河口初决之際工程估價約數十萬迨後决口日益冲刷遂至五六百丈而估價亦遂增高至五百餘萬而此種浩大之經費不得不大費躊躇第一種辦法爲鹽斤加價（每包一元六角）第二種辦法爲增加附捐第三種辦法爲河工有奬證劵然第一種辦法鹽斤加價爲稽核洋員所不許乃仿照直隸辦法由運署與鹽商協辦不問稽核洋員之許否而鹽務署又主張加價由鹽務署辦理再由鹽署撥欵百萬以充河工經費第二種辦法增加附捐必須經過議會之通過時適值議會改選遂請政府以命令施行俟新議會成立後請求追認而財政廳方面又聲稱下忙已由上忙墊解即使增加附捐當俟來年徵收第三種辦法又與運河利濟奬券衝突以上種種辦法殊多滯碍勢不得不出於借欵一途先是向日本正金銀行籌借日金三百萬日本要求以改良山東全省棉業作抵繼又恐日本壟斷全省棉紗業不予認可日本又要求以擴充商埠作條件且主張作爲實業借欵日本提出之條件皆含有其他危險遂不得已於日前赴北京時向天津坎拿大公司商借美金三百五十萬合華洋五百餘萬以省政府發行之證劵作抵押劵面載明鹽斤加增及田賦附捐各節九一回扣八釐行息由津滬華比銀行交欵該證劵交由坎拿大公司銷售後然後交欵如不能行銷該合同作爲無效最後復提出監督用途及用人各問題並將草合同提出大衆傳觀議員莊仲華對於美金交欵各手續略有討論李夢臯力言災區慘狀只能借欵條件之嚴酷所不恤也餘皆默無一言遂散會記者按河口未决之先據富有河工經騐者謂只費五萬元沿堤修築河口即可不致潰决乃田兼長漫不加意以致决口冲刷至五六百丈用欵至五六百萬漂没三五縣之莊村損失至不可紀極是誰之過歟 
　　黃河下游局長王學曾估價爲三百五十萬其詳細節略及說明書尙未脫稿今乃作爲五百餘萬其百餘萬將報銷何處據聞田督頗不滿於王擬將撤差而一般議員又希冀官府之兜買議長間接以圖沾潤亦惟恐借欵之不早日成功至於督辦一席田督佯爲辭職而内幕中又將推薦其内親林某爲坐辦以便上下其手云 
[武漢破獲川軍機關紀（漢口通信）]  
　　川鄂和戰局勢迄今時起時伏詎料在此川軍反攻聲中武漢竟有破獲川軍機關兩處之事斯亦有令人注意者在也有川人周庭宇前曾任河南審判廳長其爲高等廳與地方廳則莫能詳卸職後僦居鄂垣囊槖頗豐常出入於英界五福里俱樂部内與一般富商巨賈相周旋其内弟吳乃達現更名爲吳傑亦川之達縣人常自稱爲梁任公姪女壻識人頗多三年前曾在川東總司令方某部下爲總指揮顧無一兵一將僅居指揮之名其時王占元極意與川謀和故吳得設司令部於宜昌專事不正當營業以謀生活嗣得某人介紹投誠於王占元被委爲鄂軍署秘查亦寄寓於周家日事交結且作文以投登漢上各報蕭耀南繼王督鄂吳曾上清鄉條陳頗爲蕭所嘉許此時與川軍有無關係則非所悉昨日有探訪隊密探在鴻翔巷二十三號周公館門首經過見有二人出送客轉身秘語謂不知他能夠爲我秘密到底與否若寃費了數千元殊爲可惜云云密探聽此言異之遂跟踪至黃鶴樓茗談良久語細不可辯復返至鴻翔巷探聽動靜俄見一形似北方人至周宅門首即作左右望始扣門入密探知内有異遂歸報告探訪隊當即分電督軍署警務處及衛戍司令部協派軍警調查密探等百餘人先將斗級營街交通遮斷由山東旅館以次搜查無所獲繼至鴻翔巷將周宅團團圍住由探訪隊長宋金波率隊入内嚴密檢收當抄出川東總司令關防一顆名册一本又捕去要犯四名一爲警務處調查一爲第二十五師馬弁（有謂係二十五師參謀）其餘二人亦皆衣裳楚楚惟周庭宇不在武昌故未被獲吳傑亦在内吳前旣任事於川其關防名册當爲吳傑之物至是否爲舊物抑係新製以案尙在鞫讞不能臆測也武昌破獲機關爲昨二十六日夜九時事乃至夜半三時許漢口漢江旅館内又被軍警捕去巴綽然等三人聞巴爲律師常與川人及鄂中民黨相往來此次被捕當亦爲川軍關係蕭督以此案牽涉現職軍警除令將所獲人犯交軍法審判處嚴加訊究外並令偵緝餘黨以除後患據一般人傳說川軍旣在計畫反攻則其派員來鄂組設機關以圖牽制鄂軍兵力自屬意計中之事也（十一月二十七日） 
[隴海路罷工風潮之擴大]  
　　開封快訊云隴海路罷工風潮自二十日起扣至二十六日仍無解决希望因交通部派人到鄭疎通對於若里有碍難撤換之表示工人聞之益憤相約不肯讓步委員欲赴洛工人不爲開車遂返京請示開封車站工人逢人即談罷工之理由毫不避忌昨有由鄭來汴之工人某係奉該團體中來汴要求各報館及各界援助者記者間接得聞該工人之論調據云此次罷工醖釀已近兩旬恐一旦發表不得各方面之贊助弄巧成拙反來不好後派人赴京輾轉得謁交通系某要人某要人極力贊助並與某校敎員周先生聯名來函囑工人積極進行以必達目的爲止且言工人「工字」上一横畫爲天下一横畫爲地中間一豎爲工人凡天地間一切創造物品純係工人之力工人實具有頂天立地之本能云云隴海工人得此要人之援助罷工之議始决適於二十日早晨洛陽車廠工人與若里衝突其勢乃一發而不可遏當時趙張曾電交通部請速維持其電文曰急北京交通部鑒本日據報隴海鐵路工人全體罷工火車停馳傳聞係因工頭若里將舊例變更工人時與交涉無效故實行罷工以相抵制等語值此謠諑紛起金融奇緊之際所有交通機關萬不可一夕停滯敬乞貴部迅予維持務令即日恢復原狀以安人心是所切盼並希覆旋得交通部覆電略曰哿電敬悉隴海鐵路工人全體罷工火車停馳各情形值此金　風潮未息謠諑繁興誠如尊論所有交通機關斷不能一夕停滯除已電令該路趕速派員前往妥爲設法開導即日恢復原狀外尙祈鼎力恊助維持是爲至禱云云當時大衆以爲不過三兩日即可解决乃延至現在仍相持不下且有益形擴大之勢二十六日下午開封各街發現京漢路工人宣言一紙其言曰隴海鐵路工人因爲總管洋人若里待遇他們非常苛虐他們羣起反對於本月二十日全體罷工他們此舉是爭我人格光我國體的凡我同胞誰不佩服他們呢我們工人又是同業的所以我們對於他們極表同情現在我們議决到必要時給他們以相當的援助但恐我們力量單薄還望大家同起援助哩云云此該路風潮之最近情形也 
[湘局雜訊]  
　　粤軍北伐之暫行停頓·及孫中山之决計聯絡西南六省一致進行其計劃已誌前報茲聞孫中山以大舉北伐其一應進行事項亟待籌商特電召業已來湘之勞軍使周道腴迅赴廣西籌商大計周氏即於日前由郴州赴桂周氏旣經離湘其派駐長沙之代表唐犧支亦離省赴桂惟隨同周氏來湘之福字營尙分駐宜章以下郴縣以上各地方聞此項軍隊一時殊未易撤去 
　　周道腴抵郴以後湘中各高級軍官與之接洽者實居少數惟現駐湘西之第八旅某旅長曾躬至郴縣與周氏會晤有所籌商至周氏旣赴廣西始返湘西防次查某旅長爲林前省長之親信對付各方面惟林氏之言是從林氏又爲民黨中人與周氏關係甚重林之得被選爲臨時省長亦以周氏之力爲多有此淵源是以某旅長之赴郴各方均頗重視現在趙氏對於該旅决計裁去某一部份已令行該旅遵照有謂該旅一部份之被裁與該旅長之赴郴頗有關係者實則並不因此而發蓋該旅旣屬林系故裁减之說醖釀已久不過發表之時與此事適相值耳 
　　湘省買賣差缺之事早已相習成風各知事局長之由賄買而來者蓋居多數政務財政兩廳長以握有黜陟之實權故鑽營差缺之徒皆競趨兩廳長之門下自吳景鴻鍾才宏兩氏繼任政務財政兩廳長後此風已稍爲止息乃省議會近因查得兩廳仍有賣官鬻缺之事致吏治無從整飭遂擬即日提出查辦兩廳長案仍一面以快郵代電將事實通告各屬人民聞該會此舉頗有政治上之臭味因吳鍾均屬政學系故特施攻擊藉以顚仆之也 
[江西金融前途之危險]  
　　中行將收回放欵 
　　國聞通信社南昌通信云江西之金融自楊慶鋆勒令將金庫券掉換十年新公債後遂陷於恐慌之境幸中國銀行顧全大局放出現欵一百五十餘萬元始得未生重大影響本月十五日爲金庫券三七成兌現之第一期計洋祇三十三萬餘元詎財政廳先二日即通知各銀行與錢莊謂官廳刻尙無欵其三七成兌現之第一期請速籌妥法銀行公會遂臨時開會推舉代表與楊慶鋆交涉楊乃向各銀行商借二十四萬元中行行長王仰先鑒於金庫劵掉換新公債有六百餘萬元倘第一步即不能履行則以後公債信用不堅可知且深悉市面緊迫故在中行放出現欵二十四萬元由六家銀行轉借於財政廳現王行長以外間風聲頗緊且年關在邇於前日在銀行公會與匯劃公所向各銀行與錢莊宣言擬將前放之一百餘萬元於本月底收回日來江西市面賴以周轉者祇有中行二百餘萬元之鈔票倘經該行收回一百餘萬元則金融之恐慌立起現三七成第二期之兌現又届（十二月十五）官廳之窮乏依然不知届時市面又將起如何變化也 
[杭州快信]  
　　滬市洋釐飛漲杭市現洋日形缺軋錢業已有不能開市之勢例如有現洋一千元滬市洋釐七錢三分運滬可升洋三十元在杭祇得現水（即滬匯）洋十元倘由滬運洋接濟杭市每千元連運費須耗洋二十元左右致杭市現洋不敷周轉日甚一日連日錢業公議要求開放現水聞官廳以與政令有關尙待考慮 
　　沈省長昨咨覆省議會前准咨送嵇議員文等提出關於學生闖入本會肆行侮辱事項質問書一件業令敎育廳查明辦理具覆 
　　省敎育會定下月四日敦請蔣百里演講題爲世界近世史上之三大事件及其敎訓 
　　省敎育會昨推出會長許緘甫充北京實際調查社會議代表 
　　梁士詒昨晚車偕趙慶華（前鐵路局長）起程赴滬 
　　浙江貧民工廠廠長馬衡經省議員以該廠内容腐敗提起質問後馬决意辭職連日已趕辦移交惟接替何人省署尙在物色中 
　　尙有要聞二及地方通信轉入後頁 
雜評一 
[治外法權（默）]  
　　中國法律之不完備。固無可諱。然若根據不正確之消息。而遂認爲不能取消治外法權之證。則不足以折服華人。報紙所傳哈爾濱法庭二千餘件之積案。爲外人反對者第一論據。殊不知此二千餘件之積案。非積自我法庭。乃積自我法院未成立以前之俄法庭。我不過附設清理舊案處。以代爲清理而已。且此代爲清理之二千餘案。早經商定方法。分别民刑標準。辦理亦將告結束。則其論據。可不攻而自破。 
　　中國地方之不安靜。亦無可諱。然若憑一時偶然的狀態。而遂認爲不能取消治外法權之理由。則又非事理之平。迭次武昌宜沙等處之變兵搶刼。不免有損及外人之處。此誠我國人之所疚心者。惟當國内兵爭之際。此等事態。在所不免。不能以一地之動擾而賅括全國。亦不能以一時的保護未周。而遂指爲永久如此。此在明白事理之友邦人士。皆能諒之。故其論據。亦不攻而自破。 
　　總之今日我代表提出此案。並非過分之要求。而各國表同情於此提案。亦非故示仁厚之態度。蓋大會旣以主張公道爲倡。則贊同此等提案。正所以表示大會之能實行其主張。而當然無可反對者也。 
 
 

Page 12

 
 
國内要聞二 
[廣東十年度之預算]  
　　廣東經歷年兵事財政上之竭蹶無可諱言現對桂雖已平定而對北又倡討罰且對一切民政正圖發展則廣東之財力究竟如何此爲一般人所亟欲知者茲錄省長公署咨送十年度預算書於省議會之原文如下以見一斑文云現據財政廳呈稱竊維辦理預算爲整理財政之要圖即爲確定會計上之標準是以每年必須編製詳確預算以爲收支之根據查會計年度前奉准國會通過以每年七月一日至翌年六月底爲預算年度歷經遵照辦理前因九年度將次届滿當經擬具辦理十年度歲出歲入預算編案例言呈奉鈞署分行全省各官署造送在案復經由廳一再函電交催近始據各官署將分册陸續造送到廳惟查核造報多不劃一茲經由廳按欵核明彚編成帙計經常臨時收入之部共毫銀三百七十八萬四千八百八十三元支出之部内務費一百一十六萬二千四百一十元財政費五十二萬六千四百元敎育費一百九十八萬一千八百三十五元實業費九萬六千六百五十八元總計共支毫銀三百七十六萬七千三百零三元收支相抵尙盈餘一萬七千五百八十元惟粤省頻年多故元氣已傷預算歲入各欵將來徵收能否足額未可逆料所有已列歲出預算各欵仍當分别緩急撙節核實開支由廳隨時審核分别呈請辦理總期事歸實際欵不虚糜以重度支至粤省支欵向以毫銀爲本位因歲入欵係屬大元故歲出預算欵不能不折合大元計算以資比較前辦二年度預算奉部定以庫平六錢六分七釐合銀元一元故當時計算方法係以毫銀一元用九八一乘法折合迨辦理三年度修正預算案因中國分銀行收換舊幣通行銀毫一元折合大洋九角一分計算故編製預算呈定照此折合以爲會計上劃一辦法旋因大元紙價格高漲曾於民國六年七月間通令各徵收機關凡應徵大元之欵以毫幣繳納者一律加一五補水故各縣行政財政監獄各坐支經費如係動支大元之欵一律改照加一五折合大元若毫銀一元折支大元八角六分九釐六毫第預算方法歷係以九一折合現中行大元劵已不適用而收入一切稅課俱以省行幣加一五補水茲編十年度歲出預算倘仍以毫銀九一折合大元或照加一五折合均與事實不符故現編歲出各欵均按毫銀數目編列以存眞相歲入各欵亦照加一五伸合毫銀編列俾與歲出各欵有所比較除照案繕呈財政部編案外理合將省地方十年度歲出預算書二份具文呈繳省長察核俯賜以一份提交省議會審查其餘一份留存鈞署存案并乞指令祇遵實爲公便再國家歲入歲出並籌還内外債欵各預算書容俟造送齊全即行彚編呈繳合併陳明等情計附呈十年度省地方歲入歲出預算書各二份到署除留存一份指令准予備案外相應咨送貴議會希爲察收審查至紉公誼 
[湘省預算案成立]  
　　提征田賦案再議 
　　湘省十年度預算案經省議會數次咨催省政府竭數月之力始行編製咨送議會亦費數月之功始將歲入經過二讀歲出經過三讀俟將歲入再經一度之審議即可完全告成祗緣省政府復將提征十一年度田賦案提交覆議有小部份議員主張提征並主張列入預算案與多數議員相爭執終以屈於少數遂故意缺席以期消極抵制因之數日不足法定人數致預算案不能告成適於此時政府又復函致議會請將預算案暫從緩議蓋以提征田賦旣難通過而於增减各項亦認爲窒礙難行欲緩議以圖有所變更也其致議會公函云敬啓者案查十年度預算前經敝公署編製咨交並將亟應提征十一年田賦情形專咨貴會併案議决旋因提征案未能通過又經敝署聲明理由咨請覆議在案近日查閱貴會審查預算報告書及逐日報紙登載之議事錄所有增收减支各欵實不無滯礙難行之點即提征田賦一案政府具有萬不得已之苦衷亦尙未准照案議决經敝署督率各主管官署悉心討論擬即將預算礙難增收减支各項及必須提征情形詳細彚編理由書送交貴會參考以免議决案將來事實難行惟事關清查欵目頭緒紛繁此項理由書非刻日所能編就用特函達貴會希即於近數日改議他項案件將預算案及提征案暫緩數日俟敝署趕編理由書送到再行續議事關重要諒荷贊同仍希見覆爲盼省會得此公函後即於十七日提出大會各議員對此雖議論不一然其主張則多數請先成立預算案蓋以案經二讀祗能爲文字上之修改依法不能變更且提征田賦另爲一案䟷不能與預算案一併作談但各議員意見雖大致相同顧以主張提征各議員仍缺席未到不能表决於是更由吳靜王鳳雄等發言請於明日發通啓務請各議員互相勸告一致列席有理由可彼此商量提征田賦可另案辦理如仍舊缺席即將其姓名登報宣布衆可之故十八日再行開會即有六十餘人列席略事討論决定將預算案先行成立提征案隨後再議於是更將歲入門提出三讀全體通過而湘省十年度預算遂告成矣 
[蘇議會紀事]  
　　議長居然產出　但爲金陵俱樂部要人 
　　今日（二十八）蘇議會開大會選舉議長事前早知有化身之金錢議長出現即昨報所紀某方面電囑某部議員如再不成即改舉徐果人是也記者午後驅車至議會見某部議員三五成羣紛紛議論謂他們要名我們不是要死了麽横豎不要臉錢已拿了若不照俱樂部意思做恐怕宣佈我們拿錢數目那怎麽好得人錢財與人消災不如就舉徐果人算是消差罷聞之令人齒冷三時左右到會一百餘人遂搖鈴開會旁聽席早經坐滿又有所謂公民團者由王贊臣帶領到會宣言不將議長舉出不與議員並存警察恐肇事端密佈議場以外議員入塲後朱積祺首言請臨時主席宣佈在塲人數張福增報號登台發言謂本會開會今天已五十九日本席今日有最後之忠告望同人及旁聽者注意議會爲立法機關吾蘇前兩届議會尙有成績本届因議長問題鬧得不了黑幕重重良心喪盡一切情形言之可醜明日即爲議會末日若因張孝若一人不能將議長舉出不獨無以對人民更無以對自己望大家將張孝若除外憑良心選舉王師曾謂議會鬧到如此究竟誰是江蘇罪人大家都該知道若再要舉張孝若本席就拼死在議塲吳輔勳登臺謂張孝若有何不能舉話未了旁聽席大駡無恥的東西吳尙絮絮不休旁聽席又大聲喝打王師曾張福增李昻軒屠方趙雪陳亞軒等怒不可遏一齊上前將飽以老拳吳始嚇得退下反對派大駡拿錢的良心喪盡事到如今尙忝不知恥江蘇前途尙堪問嗎旁聽席又和之一時人聲嘈雜怪聲百出移時稍定朱德恒登台謂本席年齒稍長因爲張孝若要做議長連臨時主席亦不敢來做故隱居鎭江二十餘日到會後因有第三派之組織始來出席現在還要舉張孝若不是完全要將江蘇賣盡了嗎我替大家磕頭請大家不要舉他說時即跪下連磕數頭趙雪屠方等見之皆大哭謂以朱議員年長有德因議長事向大家叩求還不回心轉意實在令人傷心張肇炘坐在主席席上亦大哭旁聽席有人謂今日不舉出議長即將你們議員打死一時人聲又大譁楊成四處亂嚷先則主張協商繼則主張投票屠宜厚則主張抽簽已經多數贊同由臨時主席付表决多數又由楊成等推朱君德恒抽簽秘書已將簽筒取出復檢出張一麐張孝若兩簽置於速記席上吳月波忽謂我們徐海將要提人他們即要抽簽那是不行隨至檯上將簽抓回一把到自己席上隨又送至檯上口中喃喃不知作何語後楊成等又時主抽簽時主投票反對派見人心已死無可挽回且第三派除少數清白外餘亦多染銅臭聲明如不投張孝若即不過問蓋明知有金錢議長之化身發現祗以多數皆爲金錢所牽掣社會又麻木不仁故以打消張孝若暫告一結束電燈已明始發票開票唱票中又發現張孝若票一張衆又大駡開票完竣果然徐果人以六十六票當選而金陵俱樂部議員則大鼓其掌一片響聲煞是好聽徐果人欣然登台說幾句人話入議長席遂宣佈散票續選副議長張宏業憤金陵俱樂部之專斷至秘書手中將票奪而撕之並欲往打徐果人徐即溜至臺下宣告搖鈴散會蘇議會紛擾五十餘日至今日始勉强產出議長雖將張孝若打消而徐果人爲其替身不過偷樑換柱與省政前途不獨毫無裨益竊恐發生變化蓋某方面計劃固不在一議長也聞反對派方面並不以此事爲失敗此後純取公平嚴正之手段以維省政第蘇省不幸有此議會有此議員不知將來究如何結局也此外有一問題即當選議長之徐果人身爲參議院議員按議會法無論何人不得同時爲國會省會議員徐之參議員尙未辭職付院議通過不知法律上尙有研究否 
　　另一通訊云蘇議會爭長風潮自開幕迄今共計五十九日之久始產生一徐果人徐本多謀金陵俱樂部開創之初即預定爲第一座副議長嗣見風潮日漸廓大北張本身决難實現遂大結該部部員歡心就中重要份子大半被其牢籠惟通屬蔡某則倡言反對故數日之前北張旣指定徐爲代替人又電囑通海公寓同人疏通蔡氏部署大定自易產生絶大爭端告一結束雖反對派完全失敗而有錢者事竟成是亦無可如何且人心厭亂已極苟能產生無論何人總不願多言至本日（二十八）大會打駡哭泣色色形形記者筆拙不能盡述大略記之如次下午三時餘議員簽到一百十八人搖鈴開會旁聽席已滿公民團手持白旗要求速選者多排列大門兩旁張福增首先登臺指金錢派爲萬惡王慶瀾繼之吳輔勳亦登臺正欲發言王師曾謂請問吳議員選舉何人吳謂舉張孝若旁聽席學生大嘘王師曾謂是否拿錢吳謂拿錢學生羣起呼打聲震屋宇陳亞軒憤不可遏一躍上前非吳輔勳早退一步必飽老拳張福增王師曾則脫去長衣預備决一死戰幸勸解阻止不一其人朱德恒登臺向衆叩首請大家顧全大局斯時有憤而泣下者於是屠方哭周仁泳趙雪等均大哭記者在場亦禁不住悲從中來涙盈於眶者再後由屠宜厚等主張先行抽簽再以形式選舉之臨時主席張肇炘付表决已經宣布多數不知何故又爲一部份人取消卒撤去簽筒自由投票職員發票時各議員交頭接耳此往彼來煞是好看開票結果徐果人以六十七票對一百十八票得過半數當選爲議長即時就席宣布續選副議長金陵俱樂部議員見目的已達擬乘破竹之勢一鼓而得三長因一部份反對拍桌頓足之聲大作且時已五鐘餘遂搖鈴而散 
　　附徐果人來電上海申報館轉張仲仁張孝若兩先生均鑒兩公對議長一席相偕高蹈本日選會遂濫以果人充數迫於會務之重要不得已暫任維持務乞兩公早日到會俾得時聆清誨藉免隕越蘇會之幸亦果人之幸特電速駕祈察徐果人勘 
[南京快信]  
　　黔盧燾昨派嚴慶祺來寗謁齊督有所接洽 
　　上海縣省水災義賑會長馮煦昨電兩長云有人條陳江北各縣放錢不如放雜糧如東省所產之玉米高粱大豆餅等類惟購運手續繁難尊意如何企盼賜敎 
　　日本飛機前次悮落於阜寗縣境經軍民兩長電令地方官竭力保護現日本陸軍大臣特派青島守備軍副官林田芳太郎於今日（二十九）來寗道謝 
　　新任寳應知事嚴型昨謁兩長禀辭赴任 
　　省署派赴蘇州密查蘇警廳長李明遠被控案之林迪　　昨已返省聞林極力爲李洗刷 
　　學生聯合會已改選濮良疇爲會長 
　　胡敎育廳長以本省水災奇重各縣辦理義務敎育進行停滯昨特諭各視學員於調查敎育狀况時即將災况情形查明呈報以備考核 
地方通信 
[松江]  
　　泗涇開國語講習會勸學員姜企章呈准縣署召集泗涇七寳兩鄉小學敎員在泗涇開國語講習會請縣視學倪伯英及袁玉雨錢祖怡等分任講演講期以七日爲率講習期内兩鄉學校完全休學俾各敎員得以列席聽講 
　　定期追悼習藝所長縣立平民習藝所長翁問渠任事以來將近八年詎於前月積勞身故現由泗涇商董吳懋仁自治委員李文來等發起定期下月舊曆初四假泗涇鄉公所開追悼會現方從事籌備 
[蘇州]  
　　省令催辦團練吳縣郭知事近奉省署令知各縣冬防吃緊所有盜匪出没之區已令速籌勦匪方法外各縣軍警旣難遍及地方治安自應注重仰即酌量地方情形籌備團練以資保衛而輔警力之不逮郭知事奉令後已轉令各鄉董酌量遵辦 
　　司法部調查獄政高檢察廳許廳長昨奉司法部訓令略謂民國十年將届歲闌各縣獄政能否改良均宜詳細調查核實具報以便積極整頓令到仰即迅速將蘇省各縣獄政近况赶緊飭屬造册彚報事關獄政切勿遲延 
　　四校組織校友會郡廟前中區四校辦理十餘載畢業學生已達二百數十人茲有畢業生等發起組織校友會以資聯絡特於前日下午開創立會邀集全體同學議定章程十餘條並選舉理事計顧祥麟二十九票當選爲理事長朱紹鴻李疇當選爲副理事長陳傳偕劉寳勳葉家駒張玉麟黃賡笙陸鼎錩當選爲理事 
[無錫]  
　　商團議决冬防辦法昨下午二時商團公會幹事部開第七次會議續議冬防事宜到會者幹事部長唐水成·副部長高季連·各支會幹事長蔡有容·馮雲初·楊拱辰·公會敎練科長顧稷臣·軍裝科長楊程千·救練員沈煥章·各支隊長沈石庵·吳錫康·惠季良·代理第一支隊長章念祖·各科員陳蕙蓀·蘇子駿·楊少芸等當經議决將去年冬防規則第五第六第七等條修改每晚自九時至十二時爲梭巡時間十二時後各歸駐紮地守防並定各支隊全隊出勤如學術科因防務而生延遲得請議事部會議展緩畢業期間再總司令部護衛員改每晚由兩支隊各派團員輪流值日四支隊分别輪值餘悉照去年原案辦理 
[嘉興]  
　　縣選調查會議嘉興縣議員名額業經省署核定三十名所有各區調查員早已由縣發給委狀令其尅日出發調查遣册具報現全縣各調查員特於二十八日下午在縣署集議調查進行事項是日共到調查員曁各區自治委員約三十餘人公决選民仍照省選名册剔除死亡並增加及格聞城區各　查員定於下月二日再在縣署會議以便分段調查 
　　商民認辦漁課嘉興四境汊港紛歧魚池蟹籪櫛比於河官廳每年徵收漁課因不知整頓致年形短絀現聞商民錢某擬將全縣漁課認辦年征一千元如有缺少歸認辦人負責刻正覔保向官廳呈請未識漁户方面有何反響也 
　　發現急痧劇症連日天時不正寒暖失匀故發現感冒症者頗多近日又有包痧症發現初起時腹痛身寒踰時四肢麻木醫治罔效不及半日即行身死如東門内賽福橋塊陸姓婦女及南弄内王嘉生均染此症而死 
[鎭江]  
　　派員守提牙稅財政廳嚴廳長以近來省庫支絀各縣應解之欵延不照繳而揚中丹陽兩縣欠解牙稅等欵尤不清理特派委員王宗於日昨（二十七）由寗到鎭前往該兩縣守提以資需用 
顏料價格漸跌自中德通商以來德國顏料爲進口貨中之大宗近因到貨甚湧客帮購辦無多鎭埠市面近來頗呆價格亦有江河日下之勢 
　　揚中會議平糶鎭屬揚中縣水災奇重顆粒無收米價奇昂地方士紳迭議清查積穀預備平糶該縣李知事特於二十七日邀集市公所及各市鄉董事等在署會議平糶事宜 
　　齊督來鎭先聲江蘇齊督軍將次出巡擬於出月二日先至鎭江校閱第十九師各營軍隊故此間文武各官已預備歡迎矣 
[揚州]  
　　藝術會函聘職員籌振江北水災全省藝術展覽會總務部近函聘李更生蔣曉舫任徵集部幹事符筱扶邵生培任陳列任仲敏包明叔任講演戴靜山劉建三任營業宋誠之姚爾玉任游藝朱竹軒陳容甫任奬務戴子秋夏佩白任編輯葉貽穀焦輔丞任文牘王惟一李蘭軒任會計徐巽生任誠任庶務均尅日到會辦事共策進行 
　　振務處電知免稅蘇省振務處代電縣署查今歲東南水災奇重蘇皖各省受害尤烈現在設法赶籌振救所有購辦糧食運往災區振濟擬請豁免稅厘業經咨准内務部提交國務會議議决此項免徵期間暫定至明年二月底爲限除分行外仰即一體布告 
　　限遷沿運河堤民房揚州督辦運河工程總局昨特訓令清江運河上游堤工事務所曁沿運各縣知事略謂運河東西兩岸建造房屋對於修繕堤工有莫大之障碍若不趁此嚴令遷徙俾堤身得以加高帮寃設再遇大水僅恃加埝終恐難免潰决現新加子埝又將剷削凈盡培寛堤身實爲目前亟要之圖惟民房一日不拆除即築堤一日不能興工茲擬以本年洪水位爲標準將運堤一律配平在洪水位上二尺所有規畫子堤寛度計一丈五尺凡在一丈五尺以内之民房必須於年内一律遷徙並令該坐辦及沿運各縣知事將沿堤居民柝徙房屋讓基築堤事宜迅速核議妥善方法呈候核奪云 
來件 
[江浙沿海魚產調查一覽表（一）]  
　　船名　大小　節令　出產　銷售　船數　成本 
　　墨魚船　　樑頭四尺五寸身長二丈裝一千五百斤　立夏節由浙江鄞定兩縣至江蘇嵊山花鳥落華枸杞壁下山等　專捕墨魚囇乾名曰螟蛹　售與建商船或運至上海寗波轉銷各行省　由浙江鄞定兩縣至江蘇約一千五百隻各海山約一千五百隻　每隻一百五十元 
　　漲網船　　樑頭九尺身長四丈約裝二萬餘斤　清明節由浙江鎭海至江蘇嵊山夏至後回洋　小黃魚墨魚虎魚鰻魚以及雜魚　鮮魚售於浙寗冰鮮漁商其腌切售於閩商船　由浙鎭至嵊山黃龍泗礁十餘隻小洋二十餘隻　每隻二千六百元 
　　大對船　　樑頭八尺身長三丈一尺裝三萬斤　霜降後浙江寗波至嵊山冬至後回浙定沈家門立春後由沈家門回嵊住來不定穀雨後回洋　冬則專捕帶魚春則專捕小黃魚　其鮮售於浙江寗波冰鮮船運至滬甬兩處銷售　由浙江寗波來江蘇約三百五十對定海米江蘇二百五十對　寗波每對二千八百元定海每對一千六百元因長春短春分别 
　　高釣船　　樑頭六尺五寸身長二丈零五寸約裝一萬餘斤　由立夏節浙江奉化縣來江蘇嵊山至夏至回洋　魚翅鰻魚虎魚鯊魚　其鮮售於冰鮮及閩商船其腌切售於浙江寗波行家秋則專售於氷鮮船　由浙江奉化來江蘇嵊山約一百隻　每隻五百元 
　　大捕船　　樑頭七尺身長三丈約裝一萬餘斤　立秋後來江蘇壁下大汛來小汛去　捕取鯊魚鰱魚馬高魚青專魚䱽蟹等　自行運回浙江定海銷售　約一百五十隻　每隻五百元 
　　建釣船　　樑頭一丈六尺身長九尺裝十萬斤　霜降後來嵊山枸杞山冬至後至沈家門立春回洋　專捕帶魚鰻魚　售於冰鮮以及鹽鮮船或自運裝沈家門銷售　四百五十號　每隻三千五百元 
　　冰鹽鮮船　樑頭一丈二尺身長九尺約裝七八萬斤　清明節來江蘇嵊山至立夏前回浙至立秋前至江蘇馬蹟中秋回浙霜降後至嵊冬至回浙　專收各種鮮魚　滬甬杭紹蘇州長江一葭　浙江寗波約五十號鎭海定海岱山約六十號黃龍二十號鹹鮮約一百號臨時發生不計　每隻約千餘元至二三千元 
　　秋小對船　同墨魚船　立秋由浙江定海來江蘇馬蹟山至中秋後回洋　專捕大黃魚　泗礁黃龍三十隻嵊山枸杞落華四十隻　每隻約一百五十元 
　　冬小對船　同墨魚船　霜降後江蘇嵊山冬至後回洋　專捕帶魚　售與冰鮮船以及鹹鮮船　泗礁黃龍約三十對嵊山約一百七十對花鳥落華約三十對　每對約一百六十元 
　　福建小白底船　樑頭六尺身長二丈約裝二千五百斤　霜降由福建來江蘇嵊山冬至後回洋　專捕帶魚及鰻魚　售與冰鮮船以及鹹鮮船　雖名爲建帮實係台屬太平石塘等處約二百餘隻　每隻約二百元 
　　台州紅頭對船　樑頭五尺五寸身長三丈約裝三千斤　霜降後由浙江台州來江蘇嵊山冬至後回洋　專捕帶魚　售與冰鮮船及鹹鮮船　由浙江台州來約四百隻　每隻五百元 
　　建商船　　樑頭一丈八尺身長十丈約裝十餘萬斤　　清明節來嵊夏至回閩　　專收魚翅鰻魚虎魚以及雜魚　裝運閩省銷售　由閩省來嵊山泗礁黃龍等處約三十號　每隻三千元 
　　溜網船　　樑頭九尺身長五丈裝四萬斤　　常年或半來去靡定　　虎魚米魚　魚鹹蟹以及雜魚　售與冰鮮船或自行裝運浙甬定銷售　由浙江定海鎭海岱山來江蘇壁下山海礁等　面約五十隻　常年每隻二千元半年每隻一千元 
江蘇魚產分類平均總數表 
墨魚船　　　　平均　一百三十萬元　冬小對船　　平均　二十萬元 
漲網船　　　　　　　三十萬元　　　建小白底船　　　　二十萬元 
大對船　長春　　　　三百萬元　　　台紅頭對船　　　　六十萬元 
大對船　短春　　　　一百五十萬元　溜網船　　　　　　二十萬元 
高釣船　　　　　　　三十萬元　　　淡菜　　　　　　　三十萬元 
大捕船　　　　　　　三十萬元　　　海蜇　　　　　　　二十萬元 
建釣船　　　　　　　六百萬元　　　海鹽　　　　　　　九萬元 
秋小對船　　　　　　四萬五千元　　 
　　總計一千四百二十三萬五千元 
　　計閩商船以及氷鮮船鹽鮮船裝運各行省銷售平均可售四千數百餘萬元石浦洋山兩處以槪括而言每年春秋兩季據兩處公所（名曰漁洋公所）來函及該兩公所歷年辦事人來申面述台屬紅頭小對近三年中約有三千對左右每對船之成本約五百元每對每年可捕一千五百元至少約在九百元以平均推算每對每年可捕一千二百元總計可捕三百六十萬元 
　　尙有浙江海岱山巨山普陀等洋面以及石浦石塘温州坎門等洋面因尙在調查中故未列入俟分别調查後當另行列表 
　　總之預算江浙兩省沿海出產額在一萬萬元之譜江浙漁市場調查部報告 
 
 

Page 13

 
 
   
 
 

Page 14

 
 
本埠新聞 
[國民外交大會新消息]  
　　今日開會 
　　國聞通信社云全國國民外交大會業經决定於今日開第三次大會并已通告各省代表通告云逕啓者茲訂於三十號下午三時假靜安寺路寰球學生會開代表會議即希届時准臨是幸昨日北京上海兩方面代表之有提案者於上午十時仍在寰球學生會開談話會協商對外宣言歸納辦法俾得製成總案提交大會通過後即可發出至代表之續到者有國民自治會代表童一心項肩魏斐然錢西樵又上海北海路商界聯合會代表張滇叔於昨日辭職北京代表張維城於前晚附快車北上報告上海進行情形并勸促北京未到代表尅日赴滬事畢即須回南云 
　　北京李景龢致全國國民外交大會電係對組織問題有所討論大致謂細閱各提案對於組織一層似均以團體爲單位不以地方爲單位景龢以爲此節必須討論斟酌修改蓋旣稱全國則以普及各地方爲首要至於團體則本附屬地方以包括團體斷不取團體而遺捨地方此徵諸吾國數次之議會選舉法及此次商敎聯合會所發起之國是會議莫不皆然蓋合省區以建設國家旣爲中華民國成立之根本歷史則就省區以分選代表即爲全國民意表現之不二法門此次全國國民外交大會實欲於渙散分離之今日求一團結聯合之機關以爲對外之表徵對内之張本則此機關成立之根據及基礎必須比較天然且合理法乃可以期穩固而謀持久所謂天然及合理法云者則以省區爲單位是也云云 
[阿卜脫之財政借欵談]  
　　政府失信　　難望財政上之援助 
　　國聞通信社云上海大陸報消息大陸商業銀行董事會代表阿卜脫偕其書記顧大德於（二十八日）由京到滬阿氏爲該銀行借欵事已在華若干月現擬留滬暫住數日據阿氏云彼此後行止尙未一定但彼希望於短時間内乘船赴美赴美以前或者將赴廣州一行阿氏談及借欵事謂政府所以過期未能償欵因有兩種原因一因中國方面常對於時間問題不甚注意籌備還欵事務拖延不肯着手遂致償欵期間之過去再則因財長之更動高凌霨就職之後一日即爲償欵期間故高氏不及商量對付辦法又云彼早日即擬赴美預備在美度聖誕節但以政府中人挽留之殷故又稽留現因彼與政府屢次會商之結果彼信政府已完全明悉債欵過期不還之影響且允以於相當期間内設法處置該借欵矣又云本星期四太平洋拓殖公司所借與中國政府之另一借欵亦到期該欵數目與前述借欵約相等該借欵是否能照償彼今不言及惟信北京方面對於該欵必有對付辦法耳又云美國投資家亦鑒於中國逾期不償情形不願再與中國方面有所交易故苟非中國自能整飭則以財政上欲得外人之援助實難希望云云 
[天花之傳染猖獗]  
　　二十九日上海日日新聞云可怖之天花旣襲於上海因之法蘭西學校休止又工部局衛生課挨户訪問勸告種痘昨今傳染狀態聞華人方面患者租界内外約百餘人西人亦不少日本人有十餘人本埠天花益入傳染期中有愈益蔓延之狀態故工部局設局種痘以便欲種痘者免費施種此病接觸傳染之外更可依空氣而傳染故流行地能限制交通實爲重要云 
　　近日天氣不正天花盛行閘北邢家木橋地方自大火後該處嬰孩患此症者甚夥當美租界梧州路聯益善會逐日散賑時有高郵人張有才子及金寳元甥女鄧江秀許三子等皆染天花殤亡該會除一方面施材殮葬外因鑒於天花一症感染最易其害匪淺特商施醫院西醫士逢期施種牛痘以免危險而重生命並派員至各處勸導云 
[無綫電通信社招宴記]  
　　望得靈確之消息 
　　昨日無綫電報通信社在東亞三樓開會宴請報界到者五六人沈卓吾主席報告略謂無綫電報通信社之所以組織實以太會消息異常重要而我國所得無綫電報消息全由法美無綫電臺轉來須知經一處轉折即加一層渲染加一層顏色現同人等欲使已公開之消息確實收羅而不受朦蔽至未公開者則不敢大言曰可以探到也現在所連絡之電台有三（一）美（一）法（一）交大其餘小無綫電機有六集合各處所收之電擇其不雷同者譯送報館現擬收費因交大如供給本社電報即須添人所費不資此種費用即擬向各館分徵惟今日不過報告大槪收費一層尙須親自磋商再開始分送電報原擬初一日起惟同人之愚意以爲第一次送電欲俟有驚人而他電未有之消息庶覺更可貴耳云云宴畢乃散 
[歸國留法儉學生團之昨訊]  
　　回國勤工學生團昨日繼續向各方面接洽所得結果李登輝君極願代該團向外界商量辦法囑該團趕將要求各節具一說帖聶雲台君以爲在滬求學問題非渠能力所及至於回家旅費願意代籌其有特别原因不能歸家者或可代爲設法在滬覓工該團對於今日茶話會已預備說帖及各項表册以便届時分送又推代表數人預備在塲招待各事 
[否認常關貨稅附加之展期]  
　　上海總商會覆稅務所函云逕啓者案准貴所函開以常關曁貨稅附加經部議續展一年囑爲轉致商販船户人等一體知照等由查前項附加賑捐在去年議辦之時政府曾有將來一年期滿無論如何决不展長之宣言文告甫頒忽爾反汗國信不立何以服人且以近來農政之失修天災流行何年蔑有旣可續展一年何不可連展多次先例一開流弊無窮况常關貨稅均須延長附加期限而海關獨否是政府號令所頒特以能否强制爲斷華洋待遇顯分軒輊尤足使商民解體本年全國商會聯合會在滬開會曾經議决此項附捐應自政府命令頒布之日扣足一年即行截止分呈部院有案嗣奉内務部删電又由全國商會聯合會總事務所根據議决案通電否認敝會對於全國商會聯合會公同議决之案未便另有主張相應據實奉復即請查照轉呈省公署財政廳爲荷此致上海稅務所上海總商會啓十一月二十九日 
[法新公使北上]  
　　新任駐華法公使佛洛林氏及隨員男女四人於昨日（二十九日）晨乘滬寗路二號花車掛由滬九點三十分鐘開行之特别快車赴寗北上本埠中西軍政各官員前往歡送者如護軍使代表及淞滬警察廳長徐國樑交涉署科長陳震東楊小堂及傅筱庵法總領事韋禮德君及法商界八人使署軍樂隊陸軍二排游巡隊均排在四號月台上歡送佛使於開車時向歡送諸員脫帽致謝 
[張紹曾之行踪]  
　　張紹曾於本月十九日由滬乘滬杭甬鐵路火車赴杭與浙督有所接洽業於前夜（二十八）由杭乘一百十五號夜快車來滬係同梁士詒趙慶華同車而來並聞張氏擬於日内即赴保定一行云 
[龔莫郭李索欵案和解訊]  
　　陸榮廷出面調停 
　　國聞通信社云日前桂系要人莫榮新李根源郭椿森等因向龔政索欵涉訟於法公廨昨聞陸榮廷以雙方均其部屬特行出面調停此案可望和平了結云 
[會審公堂議審房租案之方針]  
　　自公共租界會審公堂發表取締房主不正當增加房租並暫行廢止房主單方面請求發封房屋章程之公告後加租風潮當可稍爲降落而租界商民對此公告之感想亦極滿意惟此項公告未發表之前各經租賬房以房客欠租或房屋翻造等詞控請公廨飭令遷移之案尙有多起未曾訊結現在正副會審官對於此項案件欲磋商一持平解决之法務使房主房客雙方各得其平俾不致有先後榮枯之嘆聞此項問題解决之期至多不出一禮拜故昨日下午排審惟新公司控英華街三十一號門牌房客陶季琴欠租請飭押遷一案由兪襄讞及陪審之日副領事田中氏諭展期七天再訊因須俟正副會審官與陪審各國副領事磋商妥洽而後進行云 
[房客總會之要函]  
　　請照陽曆收租　慶餘里要求援助 
　　國聞通信社云上海各路房客聯合總會前據海寗路商界聯合會函請房東收租應改用陽曆以期便利當經總會委員會議决昨日即致函工部局云敬啓者竊查本埠房東每月收取租銀悉照陰曆計算住户甚感不便總會謹述三理由歷陳於諸公之前請速頒發命令嚴令房東一體遵照改用陽曆實爲德便（一）住户等職業所得之工銀盡是照陽曆計算者每月發給工銀時往往與房東收取租銀時參差至十餘天之多若稍遲延房東即指爲欠租以致感情日見惡劣（二）陰曆有大小建之别又有閏年之分各路習慣不同收取租銀不能劃一因此不免有主客誤會之處（三）陽曆爲世界推行者又爲中華民國現行曆制公文簿記均早改正何獨房東收取租銀得仍沿有舊制具上述三理由請求貴局頒發命令限令各房東自一九二二年（中華民國十一年）一月一日實行從陽曆收租以昭劃一敝總會謹代表全埠房客請命曷勝屏營之至謹致公共租界工部局又復海寗路商界聯合會函云敬復者前奉大示敬悉一是房東收取租銀沿用陰曆誠屬不便諸公顧念所及足見熱心公益敝總會已將碩畫轉建議於工部局矣知念特聞 
　　又總會接到北京路餘慶里房客來函云謹啓者茲爲胡慶餘堂管業房屋十幢在慶餘里内被他人加租挖去囑同人等立時副遷出屋因事出侷促何處尋覓棲身之所同人等再三向該房東懇求從緩數月待同人等尋有去處自當遷還不料該房東非但不允而即飭將門前竹笆圍困阻止出入同人艱苦萬分不得已再向房東懇求將竹笆暫時拆回以便出入至今日始允限一禮拜一律出屋云云今同人等附呈房票懇求貴會代申寃曲恩德無量慶餘里房客同人陳玉生王海桂顧阿林邵金龍鄭財華嚴智方毛銀海汪福茂顧明富戴阿根同具 
[新康里房客再商减租]  
　　因英領事之勸告 
　　國聞通信社云新閘新康里房客聯合會自經前日該會理事嚴諤聲職員丁君才應會審公廨函約由英包副領事勸告兩方和解後該會即致函新康洋行原函云逕啓者本月二十八日本房客聯合會承會審公廨英包副領事曁關讞員函約爲加租之事勸令雙方和解茲特專函奉達貴行對於前此本會全體房客所議决之三條有無商量餘地務望貴行於最近期間給予滿意文答復本聯合會代表全體房客不勝企盼之至云云 
[陳列所研究會消息]  
　　二十六日　化學工業　藥品兩部 
　　本月二十六日晚七時上海總商會商品陳列所化學工業曁藥品部出會研究各出品人到會者約六十餘人仍由秦副會長主席報告開會宗旨後即請滬江大學理化敎授沈惠元君演講略謂化學工業範圍極廣幾工業界中無一能舍化學工業之製造品者如電氣工業之玻璃橡皮避電物紡織工業之顏料漂白粉機械工業之機油汽渦藥油漆等計其種類可分四十餘項歐戰以前化學工業以德國爲最盛若英若美莫不仰給於彼歐戰後英美之化學工業亦蒸蒸日上有能與德國相持之勢矣我國化學工業方在幼穉時代務宜力圖發展以得工業上之獨立我國化學工業不振興之原因甚多其主要者在工廠無實驗室致科學家與工業家無切實之聯絡實騐室之功用（一）解决製造上所發生種種關於技術的問題（二）分析原料及出品之成分（三）發明新奇之物品彼德國化學工業之所以興盛即因其工廠俱能投資於實騐室而科學家即能實用其科學原理於製造物品之上於是改良其出品减少其製造費發明新奇之貨物而工廠製造之進步一日千里矣故今日歐美工廠無有不備實騐室者如恒信洋行在美之實驗室佔地三百餘畝房屋七十六所上等技師二百五十員通用電料公司新建之實驗室每年經費逾百萬元其他工廠亦如是我國欲求工業之振興舍此無他法次由粹華製藥廠王祖德君發表謂粹華製藥廠從中藥製成飲片復製藥水種類不下數千其設廠之原因由於八年夏秋之交疫癘盛行中醫開方煎藥極感困難想一簡法以十餘種之治疫要藥煎成藥水病人服之頗見效驗蓋當時非純粹之虎列拉實係受寒所致故投以附子等藥病乃霍然治活者數千人遠道來者仍復絡繹不絶因組織神洲醫院於滬南研究製藥因以極精之蒸溜氣製之雖成分未能分析然原質不使走漏分毫並加無毒之防腐劑以保存之以免煎煑之勞而無過不及之弊極爲社會歡迎於是聯合同志創辦粹華製藥廠定於下月開幕溯十餘年前李平書發起醫藥聯合會時有要求改良中藥且各西醫亦極贊成但竟出於理想至今日始成爲事實云次由太倉耀華薄荷廠汪壽生君謂鄙人原業南貨後至太倉觀汪氏製造荷薄之器具極簡單遂於元年開始試驗經四十七次而仍無成所費已達一千八百元二年重復集資二千元試之及二年冬油未成而成精迨三年始得其法而成薄荷油與美英日諸國及本國江西廣東諸品相較貨終不逮復經試驗遂能出貨然因成本甚大故價格較貴於日本貨今則成本較輕價格極廉諸君幸提創此等事業助之以成也次由五洲固本肥皂廠代表楊子嘉君謂今日中國科學日漸進步化裝之品愈趨愈多即以上海一處而論已屬不少然但知着重於香味色澤方面而對於品質毫不加以注意即如雪花膏一種製造者亦不乏其人然其銷路終見屈於外貨者實因舶來品之雪花膏無水無油之弊也我國人之大病在能製之後即不加以研究是故欲求出品之精良不可不於化學知識上着手即如面粉一項我國早有製造惟粉中含有鉛質内藏醋酸經空氣之作用即成硫酸以致久敷面上易起斑點是故欲求改良首須研究皮膚與粉質之關係以免起斑其次須求其塗於面上不現粉跡再須研究光學作用燈光月光日光之下在在不同故燈光之下能使顏色美麗鄙人今爲五洲固本肥皂廠代表故對於敝廠所出肥皂之優點爲諸君略述之固本皂廠本係德人所創辦迨夫歐戰旣開德人紛紛旋里同人爰集資本以收買固本皂廠遂入華人之手至敝廠製皂首重原料原料旣佳品質自美且參以化學之智識以製之其質堅固無縮小之弊易以去污與法國貨不相上下且謂求工藝之發達必須合力研究方有進步故望諸君組織一化妝品研究會互相扶助以挽利權次由五洲藥房馮克澄君演講謂照現在商品陳列所分天然與人工兩種就人工論有土產自製的有土產與西品合製的吾西藥一業名爲西藥實有多數土產藥品在内即如五洲藥房所製各種藥品其中土產原料頗多間有爲中國原料所無者不得已而採用西藥然以今年購買固本肥皂廠已改名爲五洲固本皂藥廠設備完全之後除製皂外擬就我國土產擇能力所及者製成原藥以供同業之需求至現在所製藥品曾經多年經驗確有效力能多銷一分中國出品即多挽回一分外溢利權此所以望諸公贊助者也其次有希望於審查諸公者此次審查結果最好將各出品優點提出刻入報告書中庶出品人及參觀者均足以資研究云末由中法藥房人丹部王梓濂君愛華製藥社楊瑞葆君金錫香粉紙廠范大璋君中國化學工業社周筱川君香亞公司唐敏君相繼演說云 
[部定振糧免稅辦法]  
　　明年二月底爲限 
　　上海縣沈知事昨致滬上各團體曁南北市商會公函云敬啓者本年十一月二十五日奉江蘇財政廳養代電開十一月二十一日奉財政部皓電開案准内務部咨稱上年北五省旱災所有賑糶糧石均准免征稅釐嗣以春賑告竣即於本年五月底一律截止今歲山東水災奇重蘇皖各省受害尤烈現在設法趕速賑救所有購辦糧石運往災區賑濟者擬請援照成案分别豁免稅釐咨行核辦見復等因本部當查此被災各處籌辦賑事核與上届北省災賑事同一律爰經擬具賑糧免稅辦法五條（一）所運之糧必須確係運往災區放賑者方得呈請免完稅釐（二）免征護照應由災區地方官或辦賑團體呈請省長或該省賑務督辦核發（三）發照官署應一面將糧包糧數起訖地點並押運人員姓名隨時電部核准知行經運關廳局遵照騐放仍按月列表報部備查（四）商人販賣糧食如有冒稱賑需朦領護照者查出應予嚴行罰辦（五）各被災省分如已由該省長官就本管區域内訂有招徠流通民食辦法應准繼續有效但應將辦法報部備查並擬將此次免征期間暫定以明年二月底爲限於十年十一月十二日提出國務會議議决照辦由國務院函部查照前來除分行外合亟電達此後塡發賑糧護照曁各關局遇有賑糧護照係在此次奉電以後日期塡發者均須查照前項閣議議决辦法辦理並希飭屬一體遵照可也等因奉此除分電各縣局所外合行電仰該知事即便轉致各團體一律遵照辦理等因到縣奉此除分行外合行函達即希查照轉致各團體一體遵照辦理爲荷云云 
[全國道路會徵求隊之急進]  
　　聯合通信社云滬上自有徵求會以來當推中華全國道路建設協會此次之徵求爲最特色集合男女各界熱心士商全國優秀份子組隊徵求多數會員協力提倡建設全國道路以竟四千餘年未成路工而啓億萬斯年無窮樂利善莫善於此急亦莫急於此連日各正副隊長犧牲個人重要職務一面徵求隊員一面募捐並提前徵求會員以廣東廣西奉天江西直隸黑龍江四川七隊爲最熱心不待開幕期到卽提前積極進行連日專人赴四川路青年會童子部全國道路會臨時總辦事處索取章程志願書及各種印刷品等件各交各隊職員分路徵求普通特别維持等會員届十二月十號時各該隊之成績度能先佔勝利二十餘隊中惟廣東隊最後組織而全體職員完備最先云 
[寰球學生會募金消息]  
　　寰球中國學生會建築募金團自本月十五日開幕以來其進行情形曾疊誌前報茲悉近日各隊募到捐欵者已有多起簡照南張效良二君並慨助巨欵以資提倡而該會本外埠會員來函認捐者亦絡繹不絶該會門首貼有募捐廣告頗引人注目云 
[銀洋出入之現象]  
　　近日滬上銀根仍係明鬆暗緊惟國外銀行爲甚大條自本月中旬到滬千數百條之後直至前日（十一月二十八）由昌興公司某某號船從美國儎來大通銀行名下大條一千一百三十六條又英公司船儎來滙豐銀行大條一千三百條又華義名下四十條是日廣帮裝往香港大條二百六十五條據銀行界人稱日後雖有來滬然尙所進不敷所出云 
[銀洋市况之報告]  
　　金融通訊社二十九日報告云今日洋市甚疲早市價爲七錢三分○一毛二五較昨跌二釐八七五午市又驟跌至七錢二分六釐五較早市又小三釐交易所有大批售出故市價驟趨下降陽曆月終已届銀市較緊連日售户頗衆洋價恐再有降落之勢 
　　銀拆早市六錢午市五錢七分與昨市相仿收欵六十萬兩廣帮略有用欵大條進口二千四百七十六條由大英公司運入出口裝香港二百六十五條 
[友華銀行銀市報告]  
　　中美新聞社譯友華銀行二十九日報告云昨日倫敦銀價近期高一便士之八分之三遠期高半便士紐約銀價高至六七又八分之五倫敦紐約間匯價跌至三九八半今日開盤不動銀市由穩趨於堅固交易價金鎊十一月份爲三先令十便士又八分之一十二月份爲三先令九便士半正月份爲三先令八便士半金洋十一月份爲七六又四分之三十二月份爲七五又四分之三倫敦紐約市况堅固 
[洋式木器業加資誌]  
　　舊曆十一月朔日起　　加給一角 
　　本埠製造洋式木器同業向係附屬於滬寗紹水木公所以内此次該業各工人苦於百物漲價度日維艱發起要求增加工資現經水木作公所邀集洋式木器同業各董事公同會議允予酌加定於本年舊曆十一月初一日起每日加給工資一角以示體恤雙方允洽昨已分發通告一律照加矣 
[木業允加力銀]  
　　壬戍元旦起加五釐　六月朔日起加一分 
　　本埠各木行運送木植每值價銀百兩者應加棧司送力銀三分年來生活程度日高百物昻貴該棧司等要求增加送力曾經木業震巽公所議决准自明年舊曆正月元旦日增加一分當即分發通告並函致水木作公所轉致各工頭知照届時一律照加以示體恤而水木作公所以此項送力皆取之於承包工程之各作頭雖所增有限而合總併計爲數不資且起加日期亦嫌過促應再公同復議爰於前日由水木公所分邀震巽公所董事及各木行之棧司代表於午後齊集通惠學校開會籌議當由三方面議决以各棧司迫於生計要求增加送力係屬實情應自明年元旦起暫加五釐於六月初一日起再照前議加增之數每百兩加力四分遂即簽字通過並已分發通告矣 
[美按察使之控案註銷]  
　　英文滬報云前在上海辦理訴訟案件之美人禮明律師在美國司法部控告上海美按察使羅平吉溺職一案聞已由司法部查明所控不實將案註銷羅氏約耶節前可返上海 
[上南上川汽車工程之進行]  
　　上南汽車公司自開工築路以來未及二月已由周家渡口築至三林塘鎭沿路瓦筒均已排好預計陰曆十二月中可完全築至周浦所有恒大橋孫家橋壛用水泥製造亦已動工大約陰曆年内可由渡口通車至三林塘明年三月底可以全路開車又上川汽車公司路線圖樣早經繪就股欵正在收集現在測量地畝釘立樣樁已由慶寧寺量至奚家橋上海境内業經完竣故該公司已請浦東塘工局董轉請縣署頒給收地布告先行動工築路其所經之馬家浜橋陶溝橋均做水泥大橋即由工程主任估計興工約以明年二月完工可先通車至奚家橋浦東交通便利即爲浦東發達之先導也 
　　上海縣公署昨令陸行鄉等經董文云案據浦東塘工局董朱日宣呈稱竊董局會同交通工程事務所籌築上川縣道情形業經繪圖呈奉鈞署曁川沙縣知事公署指定會同轉呈在案現在亟待測定立標以便進行購地興工諸事路面寛度原定寛三丈兩旁開水溝寛各五尺共占地面寛四丈第查縣境内慶寗寺至金家橋一段較爲繁劇不得不展寛一丈使成五丈寛度以利通行餘仍按照原定寛度辦理除川沙縣境内測量諸事由川沙交通工程事務所呈請川沙縣公署核辦外爲特呈請俯賜布告並令第六區警署派警隨同保護一面仍懇分諭各圖圖畫切實恊勘等情到署據此除分行外合行令仰該　董即便遵照切實恊助以重路工勿稍遲懊云云 
 
 

Page 15

 
 
[汽車展覽會之華人日]  
　　昨日爲汽車展覽會之第四日即華人日該會娱樂部特排種種華人游藝並預邀多數體面華人故到者甚衆較前更有進步該會目的在提倡中西人士之協助工作使華人明曉工業救國之重要特設此會以引起華人之注意工業深望華人之蒞場參觀者踴躍贊助使此會大有成效昨日游藝除跳舞及工部局之弦樂外特增人人笑之口技中華音樂會之粤樂精武體育會之拳術李松泉君之幻術等頗受來賓之歡迎昨日下午三時半特由該會邀請法租界鐵華學校敎職員及學生到位參觀計到者男女敎職員十餘人學生一百五十餘人其中有女生十二名繞場參觀一周卒至一品香食棚欵以茶點由該會名譽書記愷琴氏代表該會全體職員致歡迎詞約五時半返校今日爲外埠日除尋常各游藝外復有各國之跳舞聞西班牙舞尤爲今日之特色至於明日則爲上海日已經請定滬上著名游藝家一齊登台其游藝之佳當爲各日之冠星期五則有前夏令配克影戲院奏演之某敎徒重演滬人士所最歡迎之各種曲譜星期六即閉幕日舉行化裝跳舞服裝之最新奇優美者另有珍貴贈品該會委員會深望華人亦能加入共享盛舉云 
　　又函上海汽車展覽會對於法租界及英租界電車公司頗伸感謝以參觀該會者可乘特别車自老靶子路直達凡爾頓花園爲時僅十五分鐘秩序單自即日至閉會日每日下午四時起中外人士均可於此時間内持劵往觀也 
[南滙縣管獄員等判决有罪]  
　　南滙縣管獄員臧汝鑫尅扣囚糧等情被控到省令飭上海地檢廳派員查明將臧及所目翁耀南等帶回廳中預審明確起訴審廳審訊等情迭紀本報日昨午後奉該廳田刑庭長會同堵章兩推事並孫檢察官等特開第五庭飭提臧汝鑫等到案略詰年歲籍貫等畢即下宣判臧汝鑫侵佔公務上管有物之所爲及迭次虐待傷害在獄罪犯之所爲數罪俱發應共執行監禁四年並褫奪公權爲官員之資格五年翁耀南侵佔公務上管有物之所爲及迭次傷害罪犯數罪俱發應共執行監禁一年二個月看守朱瑞山丁海珊迭次傷害罪犯數罪俱發朱犯應共執行監禁一年丁犯應共執行監禁十個月以儆臧汝鑫等奉判不服當庭聲請上訴審判官准之判畢還押候示 
[審訊沈福生案中之彭阿根]  
　　彭阿根（混名癩痢頭阿根）因與沈福生（即小福生）被人用手槍擊斃於汕頭路四號門牌屋内一案有關經老閘捕房華探目黃潤甫包探姚錫卿榮錦林協同西探獲解公共公廨迭次研訊未終以故昨日繼續提審首由被告代表甘維露斐斯兩律師向法捕房五十號安南巡捕盤駁其前次所供之詞畢次由工部局刑事檢查科代表費斯福律師命見證法捕房三百三十九號華捕張泉生上堂詰據供稱九月三十五號早一時三刻伊站崗於大世界門前突聞英界方面警笛之聲初以爲係火警繼見一穿白色衣服一穿黑色長衣者兩人從西藏路奔至愛多亞路向東而逃後面有英捕房華印巡捕尾追並有一人口呼捕盜穿黑者即係獲案之被告其時被告向伊聲稱不關你們的事伊曾阻其緩行而五十號安南捕亦來帮同追捕將次近前被告即出手槍向安南捕開放一響幸未擊中被告即乘機逃入英界一暗弄内等語該律師又向包探榮錦林詰據供稱捕房得悉小福生被人暗殺在二十五號早二時四十分捕頭即派我至仁濟醫院視察小福生之妾小老四老二及其友王長根均在彼處醫生向我云傷者已無可救治我即問小福生兇手爲誰據稱開槍之人好似癩痢頭阿根是時包探姚錫卿亦到醫院我乃錄小福生所言歸稟捕頭並由姚包探上堂稟明被告係於九月二十五號午後二時捕獲云云於是被告律師即向被告盤問口供據稱十年前曾犯鬭毆案由公堂訊辦嗣已安分營生現在天后宫擺設水菓攤家有老母妻子是日被捕時姚包探問我與小福生有何仇隙我答以無仇即去年之事亦經友人和解姚續云小福生今早被人槍擊斃命爾知否我答稱不知姚以我被此案牽涉須到捕房聲明我答其願往遂與同至捕房我於二十四號晚往天潼路浴堂洗澡至十一點鐘出來途遇某店女生邀我前去賭博有見證多人可以到案證明此案發生時我尙在賭博等語捕房律師即向被告盤詰良久由關讞員及陪審英包副領事宣諭退庭被告還押人證退去聽候續訊 
[商業補習敎育會二次開會]  
　　上海商業補習敎育會自成立以來經該會主任郭君秉文幹事劉君樹梅一面制定會章一面從事調查現以會章業已擬就調查亦畧有端倪因於本日午刻假本埠四川路青年會食堂開第二次會議出席者爲該會委員錢君新之趙君晉卿黃君任之沈君信卿郭君秉文劉君樹梅張君則民楊君聘漁書記張君芳葆由該會主任郭君秉文主席其會議情形如下（一）討論本會簡章略事修改全體通過（二）推舉會計錢君新之當選（三）由幹事劉君樹梅報告本會經過情形略分三項（一）邀請本埠商敎團體加入本會經過情形（二）調查情形（三）將來進行方法至二時許始散會 
[河南水災急賑演劇紀]  
　　觀者約萬人劇資一律助賑今明兩晚續演 
河南水災急賑臨時事務所昨晚假座法租界共舞臺請著名藝員演劇約十齣觀劇者約萬人所有觀劇費一律助賑所演諸劇皆極精美舞袖歌喉至足動人觀聽今明兩晚仍在該臺續演助賑預定節目尤爲佳妙也 
[香山同鄉會徵求報告]  
　　國聞通信社云旅滬香山同鄉會籌備處昨日爲徵求第二次報告之期計元字隊長黃季植六百六十一分總隊長徐公溥六百一十六分地字隊長李瑞如一百二十四分盈字隊長甘熽初一百二十三分自行到會報名八十分共計一千六百零四分連前共三千五百分聞尙有隊長二十五起徵得會員爲數不少日來當有續報云 
[煤市之調查一斑]  
　　年内無跌價希望　尙有繼長增高之勢 
　　頃據煤業中可靠消息云今歲雖煤市疲滯以供浮於求之故然默觀大勢煤價不惟年内無跌落希望且有繼長增高之趨勢因本埠來貨向以東洋煤爲最多茲據調查所得日本煤今歲出產額較前數載銳减日本產煤之區向以門司若松二處爲大宗兩處平時存貨不下六十萬噸惟目下情狀大異據云塊煤所存不過十八萬噸統煤四萬噸煤屑五萬噸合計之不過二十七萬噸大阪爲日本工廠薈萃之區平時所存各色煤無慮三十萬噸而目下只存十萬噸合計門司若松大阪三處存煤總額不過三十七萬噸以較往時存九十萬噸者僅得三分之一稍强故日本目下所存之煤僅足敷本國應用難有出口運至上海等處希望面本埠一隅雖存貨尙多特以時交冬令且舶來品漸稀故煤市日有起色且價目有日漸提高之勢聞本埠各煤舖目下定購者紛紛以爲預儲之計逆料年底價漲尙有獲利之望云 
[兩交易所同時給照之滬聞]  
　　金業交易所中國廠絲乾繭交易所日前備具呈文領取營業執照茲得京友來電已於昨日核准批示發由江蘇實業廳轉給不日可以到滬云 
[通餘呢羢號之新貨]  
　　四川路通餘呢絨號新出之駱駝絨圍巾衫袴等物精美雅觀洵不多讓舶來品各種欵式花樣大小尺寸可任顧客之意選擇定製先施公司老介福大成大綸各家均有出售並聞該號此項貨品向祗銷售西人方面現爲推廣營業供給國人採購起見故定價從廉以便國内人士購買云 
[花旗商輪入塢修理]  
　　花旗公司商輪（ＨＡＭＲ）號現因機器汽鍋等件損壞急於修理以便放洋特於昨日駛入江南船塢飭匠照修矣 
[閘北催設太平水龍頭]  
　　滬北工巡捐局長許人俊近查得閘北寶山路北華興里鼎元里光光裕里鴻興坊等處居户日增屋宇櫛比均屬繁盛之區亟應早日裝設太平龍頭水管以防火警該局前據救火聯合會及各該住户函陳到局迭函閘北水電廠照辦事隔數月迄未實行昨復函催水電廠迅即裝置一面並函救火聯合會審察各該段情形以何處裝置爲宜逕與水電廠接洽辦理矣 
[利濟副劵五大奬揭曉]  
　　昨日爲第十四次利濟有奬副劵開奬之期在南市久大碼頭該總局内舉行自午前九時半開始至午刻十二時止茲將五大奬號碼及經銷各票號錄下頭奬一千五百六十七號蘭谿振華公司二奬一千五百零四號漢口振華公司三奬一萬五千四百十九號天津萬寳源四奬一萬四千零六十六號杭州大成公司又四奬一萬五千五百二十九號天津萬寳源五奬一萬八千零五十七號福州大吉利又五奬二萬四千五百二十七號本埠善利全又五奬三萬六千五百八十四號北京月中桂 
[小輪擴沉窰貨船]  
　　昨日上午九時許有窰貨船一隻駛經浦　　升碼頭外灘適太古公司拖駁小輪浦東號駛過避讓不及致將該窰貨船撞破登時浸水沉没舟子落水幸經鄰船救起得未溺斃事後由該船户馳報海關水巡捕房請求賠償損失云 
[移提拐案中之樓老八]  
　　老閘捕房包探馮兆蘭昨晨偕上海地方檢察廳司法警察韓瑞生案證婦人陳俞氏恊解住居泥城外孟納拉路九十八號門牌之揚州人樓老八（即陳漢章）至公共公廨第一刑庭稟稱被告因於十一月十三號與樓仲泰及在押地檢廳之同黨數人將少婦吳眷弟串拐至外洋輪船上希圖帶往奉天販賣當被偵探查獲現在吳婦寄留婦孺救濟會請將被告引渡等語並據陳俞氏到堂證明前情訊之樓供不承認經關讞員核供商之美丁副領事判樓仍還押着來警於下禮拜二帶同吳春弟來案質證 
[誰敎你作拐賣之中人]  
　　殷少其該罰 
　　鹽城婦人徐陸氏之女兒徐小三子被人拐來上海售於王周氏爲娼現爲女母爲悉來申尋見扭控法公堂奉判周氏押女所一年補緝拐匪及中人殷少其在案昨由捕房包探將殷少其拘獲解送法公堂請究詰之殷少其以當時實由民人介紹爲中祗得洋三元不知拐來求宥中西官判殷罰洋二十元充公以儆 
[拐賣秋香案再誌]  
　　恒德里二十六號紹興人吳阿木之女吳秋香被拐一案曾紀前日本報茲悉此案中之蟻媒張陳氏經四區二分所轉送上海地檢廳奉飭判押吳父女回去 
[王阿二監禁十年]  
　　拐匪之結果 
　　婦孺救濟會探陳少庭前在吉祥街拿獲誘拐十四歲粤女秀孩等三女孩之著名拐匪王阿二押送上海地方審檢廳訊明候辦在案昨午後奉推檢各官開庭飭提王犯宣判略誘罪數罪俱發判處監禁十年尙少被匿二女孩着令趕緊交案 
[崇明拐匪]  
　　昨日浦江水巡隊偵探陳榮華偕逃長孫玉林隊士李起喜劉連生在南市十六舖大達碼頭查獲拐匪崇明人陳掌郎一名并起獲所拐崇明郁金鰲之女郁狗郎（年二十一歲）又俞周氏（年二十三歲）一併帶隊由潘隊長預審口供知係拐販屬實飭將該拐匪及被拐之婦女申解警廳司法科訊辦 
[房客拐賣幼孩]  
　　昨有江北婦人陳徐氏扭房客王德富李小龍至浦東爛泥渡三區警署訴稱氏現住治下土地堂地方因李小龍於陰曆十月初六日將氏三歲男孩紅根抱去遊玩一去不返直至今晨在花園石橋撞見故扭署請究等語質之李供稱陳姓男孩實係王德富起意囑我抱往浦西小客棧内住宿三宵後由王將該孩賣與大世界附近某姓家得洋十六元並無分文給我訊據王供詞狡展堅不承認拐賣曾署長以事關拐賣幼孩判將李王二人連同陳徐氏於午後併解警廳司法科訊究 
[金錢主義之姘夫婦]  
　　十年交廢於一旦 
　　婦人周氏前與陳全發姘識迄今已有十年忽於日前不知如何陳將氏毆打由周氏投訴捕房具控後陳亦報告捕房控氏行竊洋銀等情昨由捕房兩造傳解法公堂請究先由周氏聲稱婦人今年四十五歲與陳姘識至今向來和睦邇因陳全發有外遇嫌我年大故此發生惡感將婦人毒打是以無奈報捕不敢行竊現今婦人不願隨陳度日等語陳全發稱日前將家產售去將洋七百六十元交與周氏收藏現今向其索取不能交出一味支吾故此略責有之求請追還洋銀中西官判以陳控周氏竊洋一節毫無證據着罰洋二十元充公周氏請求離異一節旣非正式夫妻並無離婚之必要姑念原被姘識已久着陳貼償周氏洋二百元完案 
[匿媳案]  
　　只這鞋子作佐證 
　　住居閘北一百間之浦桂祥昨偕其子浦通槐扭住洽興里之婦人紀周氏至四區一分所控稱民媳張氏於民國四年份潛逃無踪今在洽興里口遇見避入紀家將門緊閉迨民敲門入内已失張氏踪跡惟搜獲媳婦之鞋子一雙請爲究追經劉署員質訊之下紀不認藏匿浦媳起案之鞋係伊女所有奉判轉解司法科核辦 
[紗廠兩工人之傷音]  
　　昨日上午叉袋角日華第五紗廠小工某甲正在工作時突遭機器軋傷首腹等處腸腦外流其狀至慘當經廠中人鳴得戈登路捕房五百零三號華捕到來車送仁濟醫院已氣絶身死無從施救即由捕將屍車送斐倫路騐屍所候騐矣 
又浦東人朱根全昨日下午在楊樹浦寶源紗廠作工自高　下跌傷腸腑不省人事當經人舁入同仁醫院醫治即由西醫用手術剖腹療治聞生命亦頗可危云 
[跳電車跌傷腦部]  
　　某號電車昨晚九時餘駛經華德路有搭客浦東人李阿根忽遽跳下跌傷腦部知覺頓失由提籃橋捕房八百零三號華捕前來抄錄電車號碼另雇車送李阿根投同仁醫院醫治矣 
[汽車撞傷行人]  
　　昨晚八時半六百零二號汽車駛經南京路撞倒在路行走之鎭江人許金生右腿受傷由老閘捕房一千二百六十八號華捕到來押令汽車送受傷人往仁濟醫院包裹傷口後連同汽車夫帶入捕房稟候捕頭發落 
[滬寗車撞傷鄉人]  
　　昨日（二十九日）滬寗路由寗開滬之早班快車駛至高資車站時有某鄉人被車撞傷當由站長將傷人送至鎭江醫院醫治不知能無性命之虞否 
[買乳腐毁物毆人]  
　　西鄉勞勃生路張元順木作内泥水匠鞠祥生前日向昌祖有所開之雜貨店内購買乳腐起釁糾集同作之胡琴·生王炳·生李玉林等趕至昌店遇物即毁並將昌之鄰居王元江毆斷右腿由崗警一併拘入四區四分所經李署員訊問一過王歸家自行醫治餘人轉解司法科核辦 
[曹錫生病死獄中]  
　　私販嗎啡之曹錫生於本年七月二十一號奉法庭訊明判决監禁一年執行於分監中昨該犯在監倒斃稟明上海地檢廳委鍾檢察官等到監騐明委係因病而死旣有家屬准其自備棺殮 
[郁友文無地可容]  
　　著名花會賭徒劉梁虹·范阿根·周增祥·郁友文等近因租界禁止花會賭博綦嚴故在閘北華界組織花會大廠雇人四出誘使無知男女與賭事爲該管警局所聞飭警拿辦郁友文恐被捕獲避匿租界仍爲警局訪悉匿跡所在前日備文派偵探王文生投虹口捕房聲請協提經捕頭飭令中西包探將郁緝獲昨解公共公廨請究王偵探當堂呈文要求將郁引渡歸案訊辦而郁延律師辯護經李襄讞商之美約副領事以花會起點旣屬内地應判郁友文准交來探帶去歸案訊辦 
[小茶館聚賭抽頭]  
　　吳淞路一千八百十號門牌馮岳才所設之小茶館因聚賭抽頭漁利昨被五百二十六號三道頭華捕查見當將賭具帶入捕房稟明捕頭請廨出單傳馮到案訊罰矣 
[混用鉛角之陳阿二]  
　　陳阿二日前手携鉛質四開數枚至法新租界周李氏所開之烟紙店内使用當爲李氏察破鳴捕將陳連同鉛角一併帶入捕房昨解法公堂請究先由原告投訴混用情形詰之陳供此項鉛角由朋友王阿華借給民人餘供支吾中西官判陳押西牢六個月以儆僞角銷毁 
[閘北電汽公司失贓案]  
　　閘北中國電汽公司製造廠上星期失去銅板二百五十磅及零星五金雜物當時報告四區警局立派探警分投查緝先後拘獲徐望青張餘熙等此二人係該公司已歇工人詰之所竊各贓則消贓於萬源祥銅器店及收舊貨之胡連如等處曾得洋五十元該警探分往吊贓吊出電箱四只銅螺絲五十磅並一切零件皆該公司所失贓物前日備文將該犯等函解地方檢察廳奉檢察官訊供之下判徐張收押候比追尙少贓物再行究辦 
[犯煙受罰兩則]  
　　法捕房探目沈德福查知祁榮寗戴昌林兩人私設燕子窠違章故於前日前往抄出烟具帶入捕房諭令交保昨解法公堂請究先由捕頭稟明前情詰之祁等供認私賣燈吃不諱中西官判祁罰洋四十元戴罰洋三十元充公烟具没收 
吕永成日前身藏烟土若干磅行經法租界適爲包探查見以吕形跡可疑當即上前抄出眞贓帶入捕房昨解法公堂請究先由捕頭稟明前情詰之吕供此土實係朋友托我帶至鄉間餘供支吾中西官判吕罰洋四十元充公烟土没收 
[客棧犯烟案彚錄]  
　　廣東路天福客棧因備有烟膏烟具供給寓客吸食被捕查獲將茶房周文榮拘解公共公廨訊供押候補傳人證再核在案昨由捕房將該棧經理寶山人陸應芝傳至公堂與周質證之下中西官以藏坑烟膏烟具門上之鎖匙係周文榮執管遂判周押西牢一月陸罰洋三十元充公烟具等燬去 
老閘捕房華副捕頭張海興昨晨與五十五號西捕華探沈阿岳顧阿根姚錫卿等協傳廣東路青華旅館賬主趙菊人志興旅館主范友玉浙江路聚興小客棧主楊善興至公共公廨稟稱被告等客棧内均因備設烟具容留寓客吸食鴉片烟違章是以傳案請究訊之被告等均供詞推諉中西官核供以青華旅館屢犯烟禁判趙菊人罰洋四十元范友玉罰洋三十元楊善興罰洋十五元一併充公三家烟具併燬 
[公共公廨訊案彚錄]  
　　昨日公共公廨民事訟案上午由俞襄讞會同英包副領事訊理三宗如次（一）胡松濤訴李伯賢登報譭謗請追名譽損失案結果限被告李伯賢於一個月内遵照前判償還原告洋一千元否則將保人店舖發封（二）婦人陳楊氏陳袁氏聲請給諭執管遺產案結果本案登報十四天旣無人反對准予給諭陳楊氏陳袁氏將已故陳甘棠遺產全部管理（三）孫昶記訴鄧振羣婚姻糾葛案結果改期續訊 
　　下午亦由俞襄讞會同日副領事訊理（一）同和泰號訴妓女蘭雪小榭不還香烟賬洋案結果被告不到原告提出簿據本公堂認爲可信應判蘭雲小榭償還原告洋十五元五角並繳堂費（二（朱廷芳訴陳耀寳不還貨洋案結果本案被告陳耀寳提出原告店内收欵摺件核計僅欠洋十四元三角應判令陳耀寳償還原告洋十四元三角堂費原告負擔十分之七被告負擔十分之三摺件附卷 
[誌謝]  
　　昨承商務印書館惠贈英語週刊三二一期學生雜誌第八卷第十一號各一册又承中華書局惠贈敎育界第十一卷五期一册又承銀行週報社惠贈銀行週報第二二六號一册舉屬取材精美立論正大爲出版界中之佼佼者聊誌數言藉鳴謝悃 
　　更正本月二十八號報載索小租激動公憤一節昨據高易律師函稱勒索三個月小租一語純屬子虚合爲更正 
雜評二 
[互讓互助之精神（旡用）]  
　　上海增租問題。頓起軒然大波。吾甚恐久延不决。難免别生枝節。而此問題解决。又殊非易易。何也。房東增租。所得數不在尠。無論萬難。勢在必爭焉。房客生活非常艱困。現負租賃。已屬非輕。復增益之。力所難堪。亦勢在必爭焉。以兩相反之主張。又各有兩必爭之勢。欲求接近。不亦戞戞乎其難哉。 
　　乃各路有聯合會之組織。此種團體。似偏房客方面。殆未足恃以解决此事。乃中外官吏。如護軍使。交涉員。縣知事。法總領事。以及公共公廨操有審判權能之各讞員。領事。本公正之懷。爲持平之論。勸雙方以互讓。卒歸結於互助。關於數百萬人居住之一大問題。得當局治國烹鮮之手段。而逐次解决。吾不必爲當局頌。吾實欲爲上海慶。以此種事如星星之火。可以燎原。乃爲曲突徙薪。無勞焦頭爛額。厥功誠弗可泯已。 
　　吾欲於此房租問題將次解决之頃。重言以爲房東告曰。房屋爲諸君所有物。增租原諸君有權要約。合則留。不合則去。未始不可主張焉。然和氣致祥。乖氣致戾。亦爲有資財者所宜審。况上海生活艱難。有資財者。爲遠大計。爲久遠計。似應益加注意。而免爲富不仁之誚。更爲房客告曰。賃屋而居。對房主宜敦情感。宣實况。求體諒。最後歸結於公允之一途。如此次之循序進行。有條不紊。雅合文明人民之態度。願長保此種態度。且處處爲房東設身處地想焉。又爲聯合會當局告曰。兩相爭者最易各存意氣。沿而爲感情作用。爲之第三者。能作公平允當之調解。使當事者共存互讓之心。而參與此事者共抱互助之願。則主客官民。冶於一爐。精神結合之結果。再策市政進行不難矣。 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閑話 
[踏燈瑣記（二）] [  鐘禹]  
　　至燈綵之形製。甚爲簡率。絶無矜奇鬭異者。此舉固惟用以點綴風光。初不必鋪張揚厲。窮極奢侈。啓眩財誨盜之機也。街上游人如織。攢聚於燈影之下。往來不已。余等雜伍其間。豪興勃發。余忽念及點綴此燈宵者。燈光之下。一一皆是。游衆紛紜。亦難越諸例外。然則我人抱興而來者。均爲裝點繁華之具。初不能持以主觀。從知人生斯世。妙手空空。本無所有。而平時認爲己有者。實無一非幻。今此絢爛之燈宵。在恒人視之。莫不以爲美景當前。咸爲我役。沾沾焉。引爲賞心悅目之事。殊不知此塊然之一身。亦在點綴之列。與燈綵初無二致。爲可慨也。當余等在塘東街時。羽士鼓樂而過。最後隨二老者。年事均在七十以外。鬚髮皓然。狀甚矍鑠。二老爲發起法事之人。此時追隨羽士之後者。乃代表里人行揖也。其老興之佳。於此可見。洵壽徵已。二老皆爲我戚䣊之長者。不敢輕舉其名姓。致遭冒凟之愆也。已而雪滕汝爲韶聲三人相率先歸。余與佐梅復留戀移時而返。是夜月明如水。歸途不以燈導。亦纎屑可辨。知此時廣寒仙子。方對鏡事晚妝也。十九日。傍晚。至西園。與諸友相見。僉謂今夜燈市較盛。人人抱興以待。已與汝爲訪韶聲於其家。韶聲方新嫁其妹。是日爲事後之第三日。置酒寡陳丈覺殊。酬其襄助之勞也。余等旣至。韶聲及其封翁力邀陪飲。汝爲乘人不備而遁。余固辭不獲。重違主家盛意。遂留飲。覺丈飲量甚豪。時時引滿。嗣又行開酒店令以佐興。抗聲拇戰。備盡歡狂。余飲至半酣。急欲赴燈市。遂與韶聲偕行。席上事。由其封翁主之。 
筆記 
[述夢記（下）] [  吳綺緣]  
　　余旣爲前度之劉郎。覺碧樹紅牆。猶依稀如故。惟傑閣層樓。十九已彩色剝落。且有傾圮者。當日夢中之神仙眷屬。亦出迎一如往日。惟肌膚銷瘦。容華憔悴。似已入中年。漸失丰韵。即曾作蹇修之一雙妙婢。亦年逾花信。逈非昔日之嬌憨情態。竊意時越信宿。奈何已多變換。流光飛度。正復可駭。姑入室小坐。中婦即蹙額相告曰。自與子别。疊經巨變。資用日漸告匱。藏　之室。已空無所有。刻惟典質衣飾。聊救眉急。子此來良佳。想必能爲之將伯也。余意滋不懌。殊深悔此行。且念身無長物。將何以報。因紿之曰。容徐圖之。顧室中。都作凄凉狀况。中婦及雙鬚。眉宇間。咸呈沮喪之色。即所供食具。亦至形菲薄。亟欲出夢。顧老人終不至。幸倦甚。伏案睡去。始得返余故居。夢中之夢。乃即眞境。抑亦奇矣。余此後頗惡此夢境。惴惴然惟恐復往。然竟不可得。彼老人復造吾廬。叩以重游前境樂乎。余搖首示勿欲。老人曰。是則再往可矣。余力阻之。則曰。非再往。若終不易悟也。强挈余去。舊境復在目前。惟更有出於意外者。則叢樹半凋。頽垣猶在。屋宇已蕩然無存。僅有乞婦三人。踞石解衣捫蝨。不可嚮邇。方欲走避。其中一年尤衰老者。突趨前　余裳曰。若旣來此。目擊吾儕貧寠之狀。旦夕將塡溝壑。尙不一援手。詎已盡忘昔年情好耶。余瞠目不知所答。惟縱衣欲遁。老婦執之愈急。且泣曰。無怪人謂天下男兒。十九薄倖。蹇脩尙在。若猶將諉爲相見不相識耶。因指彼兩丐婦曰。是詎非昔年。導子作入幕賓之一雙婢子耶。自吾家中落後。即相伴乞食。矢不復去。忠誠至此。子視之且有愧色矣。余始猛省。此行固復賡舊夢。故發現此怪劇者。不禁愴然涕下。顧阮郎羞澀。愧無以應。而三人者。亦相迫愈急。必欲偕返。嗟乎。吾且困於生計。奈何又更挈此三數丐婦以共居者。老人復不來相援。計惟有絶裾遁耳。彼儕追逐急。勢且未免。幸余顚躓。首觸於石。瞿然遂寤。則一切幻象皆空矣。是夢也實益余匪淺。其後腦海所留之種種妄想。遂一例蕩滌殆盡。而黃金與美色二者。尤視若蛇蝎。不敢復近。良有衆人皆醉惟我獨醒之槪。殊恨不能詔彼老人。使挈彼芸芸衆生。以一一入此夢境而促之澈悟也（終） 
劇談 
[西崑雜憶] [  江南顧九]  
　　舊時曲譜。散藏私家。均保手抄秘籍。故流傳不廣。自經國樂保存會剏設後。漸能收集刋行。然私家收藏。仍復不少。且往水盡山窮之前途 
往有子弟不肖。而秘籍遭刦者。二三年前。聞城中有張姓者。主人新近逝世。婦孺無知。將藏書中之未經木刻者。（即手抄本）悉數焚棄。計有四五百本之多。適有樂工某。道經焚書處。於刦火之中。檢出曲譜多種。悉係當世孤本。重爲裝訂出售。而成小康。嗣後好事者偶告其家。則已噬臍莫及矣。 
藝苑 
[照相話] [  朱天石]  
　　團體照相。鮮見佳者。蓋人數旣衆。動定難一。自不免瑜瑕並見。一着錯。滿盤亂矣。故團體照相而求清晰逼眞。已難能可貴。 
　　照片自以咪紙爲耐用。至美觀。則各殊其說。有以咪紙爲勝者。有以有光紙爲勝者。其實有光紙。終嫌火氣蓬勃。不及咪紙之幽靜。但咪紙。亦以黑色爲宜。彩色。除綠色外。均無足取。錫山徐君。生平頗厭惡婦女。而獨愛觀婦女之照影。友人異之。羣叩其故。則曰。女子本天生尤物。奈近世世俗移人。沾銅臭有逾男子。望而生惡。故寧避之若凂。若居照相中。則性靈尙存。神清一往。娟娟此豸。我見猶憐爾。奈友革終不相諒。誚其望梅畫餅。徒作僞耳。然余輙爲辨護。余雖不識徐君。雅佩所見。且玩其言。　似東方　　之流也。 
　　唐李賀詩曰。人生二十不知意。一心愁謝如枯蘭。余讀至此。爲之感傷者累日。因襲其意。於今新攝枯蘭圖。所以自悼也。並題一七言絶句云。一往心情成幻夢。廿年塵跡認枯蘭。歡容總被愁容奪。也自傷心不忍看。句雖不工。存之以誌鴻爪。 
小說 
[劇賊胠篋記（六四）] [  一圭]  
　　第八章錯誤 
　　當下辣弗里司。就用右手抓緊這剪刀。把剪刀的前部。伸到鐵絲網裏。再用右手的大拇指。撳在機關的上面。那柄剪刀。果然一開一合。又聽得吱咯吱咯的聲音。那層鐵絲網早已成了一片片的。落將下來。露出那幾根鐵條。辣弗里司回頭向我笑着說道。你雖已和我合夥了一兩年。這把剪刀。恐怕你還未見過。如今你是親眼看見了。覺得他可利害不利害。我道。眞個利害極了。像這種剪刀。我非但從未見過。而且也未曾聽見過。可是你自己發明的麽。辣弗里司道。這個自然。我費了一兩年的工夫。纔得造成。我道。虧你造得這般精巧。我眞佩服極了。但是這幾根鐵條。我想你也定有精巧的器具。毁了他去。辣弗里司道。這還用你說麽。你且看我動手罷。說着。就在身邊掏出一把小鋸子。又向我道。你看這把小鋸子。雖没有甚麽希奇。但他的功用。却非常之大。辣弗里司說話的時候。就用這把小鋸子。在一根鐵條上。鋸了幾鋸。祇聽得沙沙的幾聲。就有一根鐵條斷了。辣弗里司笑向我道。你看可利害不利害。我道眞能利害極了。還有幾根。你趕快一齊鋸了罷。我們早些進去動手。也可早些回去。辣弗里司就復行動起手來。不過一刻鐘的工夫。那幾根鐵條。早都斷折。這個方形氣洞。就無遮無碍了。我道。進路已經打通。我們就攢進去罷。辣弗里司道。慢着。且待試探一番。探明這氣洞裏面。是否有人。方可下手。辣弗里司就用右手握緊那只電筒。伸進氣洞。這氣洞裏面。本來漆黑。如今却有了光亮。辣弗里司正想伸進頭去。不提防旁邊忽然伸出一只手來。就把辣弗里司的右手。緊緊抓住。辣弗里司心知不好。連忙用力摔了幾摔。怎奈再也摔不開。而且一只膀臂。也幾乎被拉了進去。辣弗里司知道裏面已有凖備。這只膀臂若再被人拉住。難保不吃他的大虧。辣弗里司急中生智。就趁着那人向裏拉的勁兒。索性灣灣腰。跳進氣洞。嘴裏却招呼着我道。大事不好。你當心些。當時我站　旁邊。親眼看見這種情形。　更甚是發急。 
餘瀋[  吳秉恬]  
　　凡事莫不有先機之導。機之發露也。有漸有驟。礎潤而雨。月暈而風。此機之漸者也。銅山西崩。洛鐘東應。此機之驟者也。漸者其勢緩。驟者其勢速。天時如此。人事亦何獨不然。此中消息。當求之於將然未然之時。不當索之於旣然之後也。 
 
 

Page 19

 
 
   
 
 

Page 20

 
 
常識 
常評 
[自動車] [  老圃]  
　　自動車。俗名汽車。然非用汽力運動。不如名從主人。仍稱自動車。此車有益於文化交通。爲今日中國計。苟能開闢大道。此車即可通行。而開闢大道。其價遠廉於鐵道。以中國裁兵之急不容緩。正可以工代裁。建築道路。此不必借外債。但得少數資本。即可咄嗟而辦。故自動車之流行。宜在奬勵之列。無可疑者。但此車爲貴族性質。非富者不辦。乘者極驅馳之樂。行人受其烟薰。已覺不平。而更撞傷行人。或遭慘斃。故其車不爲平民所歡迎。此在歐美之平民。亦有此見。不獨中國也。以上海人口之衆。街道之隘。肇禍者尤多。試爲之統計其每年死亡之人數。恐歐美無論何國。均無此死率也。就法律而論。過失殺本不能重治。或論法庭處罰過輕。其說未嘗不是。然用法過嚴。人人以掌車爲畏途。不啻阻遏此車而不行。記者就刑事政策及立法論研究。竊謂流行犯當求所以遏止之法。不能一例從輕。而賠償責任。當使車主負之。務使被害人家屬。可對於車主以民事起訴。此最平衡之法理也。 
經濟 
[商業問題之研究（續）] [  吳東初]  
　　零售價之維持 
　　近日西洋商業中緊要問題之一。即如何維持零售價格是也。贊成維持者有之。反對維持者亦有之。贊成之理由。在免除競爭。反對之理由。在鼓勵競爭。各方面均振振有詞。言之近理。商界中人。若欲研究其微奥。覺非常有興趣。雖吾國此時尙未成爲問題。但視吾商業之進步。將來非經過此一級不可。是國人能預爲之備。則將來解决此問題時。未始非先具有遠大之眼光者矣。 
　　商業之發達。隨實業之興否爲轉移。此盡人之所知。凡實業商業發達之國。其人民不屬於製造者。即屬於批發商。不屬於批發商。即屬於零售商。不屬於零售商。即屬於購物客。是吾人於維持零售價一節。目之爲實業問題固可。目之爲商業問題亦可。目之爲人人問題亦無不可。 
　　此問題簡言之。即一般零售店於同一貨物。不宜售二價也。進一步言。亦即各零售家不能各賣各價也。極端主持價格劃一者。意欲使製造家定出零售價。零售店均須一律遵守。不得互相破壞。直接擾亂市面。簡接傷及顧客。反對者則曰。「經商各有自由權。吾售我價。只要顧客願意買去罷了。何須問及有無妨碍他方面乎。」視此問題之難解决。亦由於各方面關係太深故耳。茲吾人欲求該問題之澈底了解。可先就製造家。批發商零售商。以及顧客之各方面。分别討論。末再就贊成與反對者。所持之理由研究之。則庶幾乎其可矣。 
　　（一）製造家於維持零售價格。分兩派。一資本有限。分店未設。信用未著者。爲贊成派。一資本雄厚。分店林立。信用素著者。爲旁觀派一因血本關係。不得不設法保全。一因根基已定。能維持亦可。不能維持亦可。好生分店已設。本家範圍定能維持也。 
　　（一）批發商亦分兩派。贊成者。爲一般無特别標記貨品。而又無分店者。反對者。爲一般有特别標記貨品。而又有分店者。 
　　（一）零售商贊成者居多數。因貨品種類繁多。能大家將售價定爲劃一。則紛煩減少。而利益均沾。誠美事也。 
　　（一）顧客若按照個人之利益計算。無有不贊成同行競爭。爲落得享受些便宜貨也。但市面對於價格之競爭。爲時甚暫。一俟風浪平靜。商店以前因競爭所受之損失。仍當取償於顧客身上也。 
　　上述四方面之關係。大槪已言之甚詳。茲吾再就各方面之理由。分贊成與反對二方面。一一條舉之。以供研究商業者之參考資料可耳。 
　　（甲）贊成維持零售價之理由。計下列九條。（一）維持零售商之生活現狀。（二）藉謀製造家與零售家之協助。（三）保全貨品成分。始終一律。（四）零售家不欲廉價。亦不欲漲價。（五）保守製造家之原定價。（六）價目劃一。貨品可以擔保。（七）減價非眞予人以實惠。恐别含有欺人之用意。（八）如許減價。則資本少者。將爲資本大者所排擠。（九）價格如無規定。則零售家可以任意升降。而不負貨價一律之責任。 
　　（乙）反對維持零售價之理由。計下列十三條。（一）已不能筏賣。反阻能賤賣者而不予以賤賣。未免自私。（二）善於經營者。而禁止其以廉價售給主顧。是爲不公。（三）製造家每於價格之規定。廣告遍全國。其所耗費。往往在價格上取償。是其定價有不可恃者。（四）大商家小商家强爲一律。（五）價格劃一。未見增加生意。（六）仿傚者得享高價之利益。（七）製造家貨物旣經售出。即無干涉他人定賣價之權限。（八）價格之維持與否。爲製造家所不應過問之事。（九）維持價格。未必全能維持貨質。（十）多數貨品之性質。有非價格所能規定者。（十一）製造家與商家之所以熱心維持價格者。顯有局内人處理自身利益之關係。（十三）反對减價者。係舊派藉以抵抗新加入實業與商業中人也。（十三）價格執一。有碍於商業之新試騐。 
道德 
[西方格言（二二一）] [  謝介子選譯]  
　　井常汲。水自清。（臘丁諺） 
　　不自修持。素譽將失。（英吉利諺） 
　　年長始知艱辛。（法蘭西諺） 
　　未能了然之物。每易謬譽。（英吉利諺） 
　　見信於人。尤當自愛。（奥一得）（Ovid） 
　　智者可與思。愚者亦可與言。（約翰生）（Johnson） 
　　渴生於飲。（意大利諺） 
　　破蛋焉用巨斧。（英吉利諺） 
　　監守眞劣之婦人。毫無益處。（意大利諺） 
　　忠勤之僕大佳。（英吉利諺） 
衛生 
[富者易患胃痛之原因] [  愛黎]  
　　（一）每餐時食物種類過多。往往羅列滿桌。未免食之過飽。以致胃内不能奏消化之全功。 
　　（二）食品過多。未免食之過飽。旣如上述。但過飽之後。胃經每每出其全力以消化食物。致身體各部之血液。集中於胃部。以營消化之功。於是身體遂顯疲困之狀。腦部亦因於一時的血液久缺。遂致鼾睡。惟其食後即行鼾睡。胃内之物。更難化入小腸。營養全身矣。如此循環不已。成爲習慣。則胃經之壓制進化習慣治安財產之利益　　　 
受其影響甚巨。常見面黃肌瘦。四肢乏力。吞酸噯氣。大抵由於此等胃病而起。 
　　（三）食時懶用齒牙咀嚼之力。以致食物不能與唾液完全混和。有時竟有任令食物原塊吞下。强使胃部代爲工作。如是日久。必致胃液減少。消化力薄弱。常見胃脹胃痛之病。往往由此而起。 
　　（四）病後未曾完全恢復。不問食慾之有無。而强進平昔之食量。以及各種不消化品。在吾國如桂圓棗子蓮肉等類。病後往往喜此。加以旁人之吹嘘。美其名曰補品。要知此時病者體力尙未復原。胃部亦然。重其擔負。不亦苦乎。每見他病霍然。而殘留一部份之胃病者。半由於此。 
　　（五）過用腦力。如終日研究科學。或籌畫經濟。或清理繁瑣之賬目等。均足以致慢性之胃病。 
　　能避以上數端。對於胃病之預防。亦不無小補。如已患胃病而能留意及此。其功亦不在醫藥下耳（不受酬） 
[清潔飲料水之簡易法] [  馮世模]  
　　人之身體。水分占十分之七。蓋吾人所需養料。賴水溶解之。使易於吸收。老舊廢物。賴水洗滌之。使促其排泄。故吾人不能缺水。然不潔之水。飲之則疾病易生。自來水雨水雖較好。然不能各地皆有。四時均匀。井水之在城市者。多含穢質。泉水之近民居墓地者。多含屍毒穢溺。河水混雜市鎭污物。亦不能供飲。統凡吾人所飲之水。皆有碍於衛生。故清潔之法。不可不尙焉。蒸溜瀘過沸騰諸法。皆能滅去有害物質。使水清潔者也。然蒸溜法設備旣難。手續又繁。不若濾過沸騰二法之爲便。凡商店工廠學校家庭。莫不適宜。茲將二法說明於下。 
　　濾過法取一木桶。近底處鑿一孔。孔中塞以海棉或椶皮。先取礫石鋪其底。次鋪以粗細砂。再次鋪以椶片。其上以炭末蓋之。然後以粗細砂雜置於炭末之上。最後鋪以小石。覆以布片。於是濾水器告成。將水注入之。水依層次濾過。自孔中流出。初二三次稍帶墨色。棄之。後卽清潔無比。（注意。炭末久用宜換。椶皮沙石亦宜洗濯。曬乾再置入。） 
　　沸騰法備鍋釜等物。將水注入煎沸之。則微生物盡斃。靜置之。俟污物沉澱。再取其上之清者。沸煎數次。水即清潔。（乙種酬） 
雜錄 
[空氣] [  章頤年]  
　　吾人之能生活。首賴空氣。然則空氣對於吾人之關係至巨。雖然。國民中尙多有不明其性質者。以若是受直接影響於吾人之緊要物質。而其常識缺焉。則又烏可以不講。 
　　（一）空氣是物質吾人無時不處空氣之中。且以其不能見也。遂忘空氣爲物質。故對一未盛物之壼或盃。輒曰是空壼也。空盃也。實則不然。蓋壼盃中。雖未置他種能見之物質。要皆滿盛空氣於其中。僅儲不能見之物質而已。又烏能云空哉。雖然。空氣之爲物質。可以一試驗明之。若吾人坐於一滿气之气墊上。則顯見其有反抗之能力。然則墊中固有物質在焉。（無物質不能起反抗力。）此物質非他。气是也。此氣非他種之氣。空氣是也。 
　　（二）空氣有重量凡物質必有重量。此公例也。空氣旣係物質。遂不能無重量。今取一盛足空气之足球。或其他盛氣之物。權其重量。乃盡放其氣。復權之。則其重量必减。蓋減去之重量。即放出空氣之重量也。 
　　（三）空氣有壓力空氣旣有重量。壓力自生。愈近地面之處。其所載空氣之量愈多。而其壓力乃愈大。距地面愈高之處。其所載空氣之量愈少。而其壓力乃愈小。當吾人履於高山之上。輙自覺身輕於平地者。職是故耳。 
　　（四）空氣與温度之關係空氣遇熱則漲。遇冷則縮。與固體液體同。車當疾馳之際。車輪每多爆烈。故車後常備一輪。以防不時之需。推其所以爆烈之故。蓋車輪與地摩擦而生熱。旋轉愈速。即摩擦力愈强。熱度因以更增。輪中之空氣。遂澎漲而致爆烈。吾人日用之寒暑表。即藉此理而成。 
　　（五）空氣與風雨之關係空氣振動而成風。此世人大都知之。而空氣與雨。亦有莫大之關係焉。空氣遇熱。則輕而上升。至高際遇冷。遂凝而下降。（凡熱空氣。必含多量之水分。） 
大則成雨。小則爲露。故大熱之後。必有一雨。職是之由。 
空氣與他種物質之關係尙多。要皆無關常識。故不贅焉。（乙種酬） 
 
