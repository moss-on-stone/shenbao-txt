# 1915 - 178 - 4915228

 

Page 1

 
 
   
 
 

Page 2

 
 
時評 
[憲法起草（冷）]  
　　憲法之聲浪又漸漸動矣以四年來之共和國僅有約法而無憲法固共和國之恥也今乃已有憲法起草之舉其亦可以稍慰矣 
　　以理論言旣如上述而以時勢言則當内亂已平外患未已之日則足以繫人心而定國是者非憲法之速布將無適從也 
　　是故我爲國家計憲法之起草不宜過事因循更不宜多所爭執總其大綱而無背於共和之大義斯已可矣是則主持憲法起草之分也 
[命令]  
　　七月三日大總統策令張錫鑾給予一等文虎章此令 
又令　鮑貴卿給予二等嘉禾章孔昭焱給予三等嘉禾章此令 
又令　王懋賞授爲陸軍少將此令 
七月三日大總統申令據德武將軍趙倜河南巡按使田文 
烈電稱近職陳留襄城一帶有仁義會會匪首劉漢鼎等糾集同黨謀爲不軌當即密派先鋒官王奎元等派探協緝拿獲劉漢鼎曁胡學賓陸鵬等三名經警備戒嚴司令處訣明劉漢鼎有假託乩語揑寫妖書及僞制帝詔情事均由胡學賓刋板印刷鈐蓋奉天承運大漢皇帝之僞寳並封陸鵬等爲大宰相各節業經訊明確供按律懲辦並據各路偵探報告該省黨會林立入黨愚民爲數日衆刻正分飭嚴緝各等語查邪說惑人例禁綦廠該會匪劉漢鼎等假託乩語揑寫妖書實屬罪大惡極現雖依法嚴辦而餘匪尙多難保不分佈黨徒四處煽誘冀搆釁端著各省將軍巡按使嚴飭軍警注意偵探遇有此等秘密機關務宜卽時破獲訊明首要立正典刑其餘脅從即行解散母庸深究並准其隨時自首所領票布一律呈繳入官日後如有他案發生概免連坐并仰通飭所屬出示曉諭嚴禁非法黨會隨地豫防以保公安而弭隱患此令 
[專電]  
　　北京電政界揣測李國筠未必到任代者或爲汪瑞闓汪貽書　　北京電參政院推定李家駒汪榮寳達壽梁啓超施愚楊度嚴復馬良王世澂曾彝進爲憲法起草員 
　　北京電財政部派阮志范李建成赴湘調查平江一帶金礦 
　　北京電政府擬將漢冶萍煤鐵公司内容大加整頓並由財政部設法補助資本 
　　北京電隴海鐵路公司昨函請財政部暫緩發行該公司借欵證劵俟路殷收齊後再爲商酌 
　　北京電財政部呈洪少甫等反抗路捐係葉恭綽主使 
　　北京電平政院已裁决雄縣知事一案朱家寳呈該知事不遵高等廳判决將打嗎啡人犯開釋實係正當以打嗎啡不能謂非吸鴉片然平政院係裁决該知事不應違反高廳判决擅拘禁人引律並未錯誤究令錯誤亦不能由局外人干涉論者謂此可知去法治尙遠 
　　北京電頃有留俄陸軍學生自俄國回述及該國近情言俄之不敵德有數大原因德人在戰線内鐵路交通密如網羅其輸送力神速無比往往於一日之間能調三四次軍隊以達戰地俄國則否二三日不過能到一次德國在前敵俱用砲力命中而及遠每開一砲俄人驚爲砲雨俄國則否其大砲概由日本購求二十餘尊質劣而力弱不能及遠德國軍隊俱係精壯久經訓練每臨陣先用飛機或空中照相將敵人行動偵察確當然後前進俄國則否其兵均係四十餘歲之退伍兵及十五六歲未成年之預備兵訓練不熟知識全無又猶太人專爲德人作内線傳送敵情或爲煽動暴徒内亂計自開戰後俄國全國之火藥廠及兵工廠毁於火者不少即西伯利亞鐵路常有人暗施損壞凡俄人由遠東運送軍隊赴歐中途軌折車傾爲常有之事又俄國全國物力以波蘭爲最豐富現該處已由德國佔領俄國食用品愈覺困難云 
[戰電]  
　　其一（英人路透電） 
　　巴黎電今晚公報謂伊塞爾河與亞貢間全陣線有砲隊戰事愛恩境康勒維愛爾尤爲激烈亞貢德軍猛轟之後今晨復在巴加台爾進攻兩軍遂見惡戰且有數處彼此肉搏我軍之陣地均固守未動伏斯巨德軍於星期四晚猛轟之後進攻希爾桑菲斯特法軍陣地受挫兩次第三次在法軍防禦工程得一立足地晨間由法軍回攻逐出敵軍後仍從事猛轟（二日） 
　　巴黎電今日下午公報謂亞貢戰事兇勢仍未稍减法軍固守陣地加重創於敵德軍復在亞拉境進攻受挫陣線他處砲火頗爲活動飛行家轟擊沙爾勒蘭巨·柴蘭·蘭巨瑪爾克車站頗收效果今晚公報謂敵軍砲隊復一律活動亞貢德軍未圖續攻（三日） 
　　倫敦電德將麥剛森之軍隊爲德奥聯軍大隊之先驅刻在柴摩資與蘇開爾中間五十英里之陣線向東北而進俄軍避去大戰僅以後防隊與德交綏蓋欲得地勢較優之陣地然後始大戰也麥剛森將軍衝奪恰爾姆鐵路之行動顯已失敗因俄軍旣力扼其進而右翼奥軍由摩里斯將軍統帶在布格河格尼拉里巴河者與 
 
 
 

Page 3

 
 
左翼約瑟大公爵所統之兵不能速進故也俄軍於上半月之内俘敵兵十五萬人奪機關槍二十一架俄軍之能奮力作戰於此可見俄軍自委棄杜拉桀克河陣線以來損失極微據俄京估計敵軍損失平均每日約一萬人基尼伐接莫斯伯魯克消息據稱泊里米斯拉尼附近俄兵七萬人爲多數奥軍所圍但俄軍不獨衝開出路且將敵軍驅退至那拉約夫加方面擄獲敵兵及砲頗多俄京人士謂麥剛森將軍已開始將其精兵遣回西境再德人刻方加增里巴之兵力該處已屯集德兵七軍團目下尙未活動大約俟南境戰情如何發展而定行止云（三日） 
　　伯里陀里亞電波薩將軍已佔據哇太維（三日） 
　　威斯比電今晨六時半忽聞海軍交砲之聲戈資倫島東面海濱可以遥見海軍少頃見戰艦向北駛行至十時見有巡艦四艘在海岸附近且戰且走德國驅逐艦數艘裝載傷兵今已抵戈資倫東部加桑姆瑪斯維克續電云德國埋雷艦阿　　特洛斯號（二一二○噸）爲俄國巡艦四艘所追逐在戈資倫東部海濱擱淺艦員死二十一人傷二十七人（註戈資倫島在波羅的海）（二日） 
　　彼得格勒電公報謂俄巡□隊在戈資倫島東面於霧中與德巡洋快艦兩艘及驅逐艦數艘相遇當即與之交戰德巡艦一艘旋受重傷下旗而駛至海濱淺處其他軍艦皆退一小時後俄艦隊遇見德巡艦洛恩號（九三五○噸）及巡洋快艦與驅逐艦各數艘於是海戰復作歷半小時之久敵艦向南退走又加入巡洋快艦一艘俄艦復攻擊之敵退更速十一時半俄艦停止追擊海戰之後德潛艇數艘駛來襲擊但無效果俄方面損失頗微（三日） 
　　紐約電美國銀行家摩根氏被人鎗擊胸臀各中一彈行剌者已被擒續電云摩根傷勢不重行剌者乃德產又續電云鎗擊摩根者自稱其名爲賀特在康奈爾大學爲德文敎員今欲摩根停止以軍火輸往歐洲故有此舉云賀特乘汽車至摩根住宅携有手鎗兩支炸藥兩袋彈藥數盒（三日） 
　　華盛頓電夜半爆聲倏發上議院側屋致被轟毁或謂炸彈爆裂所致但察其形迹乃由於煤氣爆發之故上議院應接室已毁幸未傷人（三日） 
　　華盛頓電上議院被毁一事須待炸藥專家查勘報告故公報尙未發表但衆信此種爆發定係炸裂機物所致爆聲甚大遠處皆聞官場中有人謂係不負責任之妄人所爲（三日） 
　　倫敦電哈米爾登將軍來報謂星期二下午曾見亞其巴巴北面基里特巴南面之敵縱隊預備回攻我軍奪獲之陣地敵軍於夜間炸毁二地雷道且以砲隊及機關鎗來福鎗猛轟約兩小時之久沉寂片刻砲聲又作繼以鎗刺衝鋒猛逼英軍左翼爲英軍擊退負創甚重土軍復沿海濱會攻聯軍右翼英軍艦華爾夫林斯號以探海燈照之擊其主隊敵兵死亡甚衆旣而復籍重砲火之掩護進攻左翼卒於距我軍女牆四十碼處受阻後仍以炸彈及以間斷之砲火轟擊但未總攻擊耳法軍於晨間六時三十分進兵七時二十分轟擊號四方陣之堅固防地奪獲敵軍之陣線星期一日法軍所得之地今乃圓滿矣各處敵軍之損失甚爲重大聯軍所得之地今均固守（二日） 
　　羅馬電公報謂各陣地砲火之激烈有增無減加尼亞方面尤甚意軍在該處轟擊泊萊狄爾防御工程星期四日意軍亞爾泊山兵奪獲巴爾格蘭德北山坡之戰濠一道意軍兩次回攻皆被擊退奥兵死於戰地者一百五十人意軍砲隊在伊森沙陣地擊毁泊勒沙東面軍需庫與火藥局各一所（二日） 
　　馬賽電火藥廠之炸裂附近大受損失城中甚爲驚怖消防隊於烈焰中救人極勇惟僅覓獲焦爛之屍身耳（二日） 
　　倫敦電公報局宣稱中印度乾西地方有回兵二人開鎗擊斃少佐加爾中尉柯特萊繼乃趨向軍官餐室開槍途傷大尉赫德森旋又奔往砲隊營傷軍醫一員殺砲手一名又殺死大尉柯泊英軍官率衆追之始將二兇犯擊倒此事純屬個人行爲無同謀者（二日） 
　　巴黎電達達納爾法軍總司令柯拉德將軍受重傷倍洛德將軍代統其軍（三日） 
　　倫敦電製造軍火議案已由貴族議院通過作爲法律（二日） 
　　亞姆斯特丹電柏林公報謂德皇太子之軍一部分曾在亞貢西部大獲勝利於廣三基羅邁當深二百六十至三百邁當之陣線奪獲敵軍戰壕俘敵兵一千七百三十六人獲機關鎗十八枝戰壕臼炮四十尊伏愛巨之德軍奪獲希爾桑菲斯防禦工程敵軍回攻者均爲我軍擊退俘敵兵一百三十二人德軍於里斯特河陣線砲轟哈里資北古洛斯土維克高地林新干將軍仍在自里斯特河之瑪里安波爾至洛哈蒂北菲里約夫全陣線追擊俄軍俘敵兵七千七百六十五人麥剛森將軍今在波蘭拉布加河及波爾河（二河皆維泊爾河支流）進逼俄軍已占據距魯白林二十五英里之克拉斯尼克（二日） 
　　亞姆斯特丹電德國自述波羅的海戰事謂巡洋快艦分隊巡緝回來路遇俄巡艦數艘接戰之後欲誘俄艦駛入德海軍範圍内云云德報徵實德埋雷艦阿爾巴洛斯號擱淺之說（三日） 
　　彼得格勒電公報謂魯白林（華沙東南）方面之敵軍與俄軍在維尼加河與波爾河一帶交绥且仍在維泊爾河與布格河間北面及東北面前進柴摩資北面俄後軍刻仍與敵軍惡戰敵軍在蘇開爾河至哈里資陣線進攻多次屢爲俄軍擊退負創甚重俄軍回攻者俘敵兵二千人獲機關槍數枝有重要之敵軍於星期四晚進抵格尼粒里巴河左岸洛哈蒂之南（三日） 
　　巴黎電墨西哥前任總統狄愛士病殁（二日） 
　　紐約電美國諸銀行家以摩根爲領　方欲在美國爲英國籌募戰債美金一百兆元若債劵爲人所歡迎則債額尙可加增（三日） 
　　其二（德人德文報專電） 
　　柏林電軍事評論家謂俄軍自五月二日起至六月二十七日止爲德軍所俘者共有軍官一千六百三十員兵五十二萬人又失野戰砲三百尊機關槍七百七十枝此外戰品不計其數　成洛維資電稱俄國現將比薩拉比亞各村居民移入内地蓋恐奥軍報復俄軍蹂躪加里波里之恨也政界得有消息謂四協約國已羅收府提出新條件仍未獲效因羅政府希望德奥予以更優之條件也法人謂德國所俘法國傷兵均斷其一足今由北德意志報載文駁之謂傷兵之斷足必至不得已時始爲之且須由本人允可用刀之際輒先施以麻藥之繼乃給以相當之食品且日加牛乳及酒一杯至復原而後止法俘寓德時無一怨及待遇者法國畫工沙波受傷被俘病臥德醫院聞法國之謗詞卽致函巴黎日報詳述受醫院善待之情形沙波今處之醫院即法人所指虐待俘虜之醫院也惟其函是否宣布尙不敢必俄國參謀部亦舉述　人種種暴行北德意志報請其宣布詳情及人名以便查究若肆口謾駡毫無實據問無價値可言也俄皇之召集國會德國政界以爲非時世所必要乃屬政治之作用蓋欲令英法兩國知俄國人民要求較優之借欵條件也（三日） 
[東方通信社電（日本人組織）]  
　　東京電日本元老與現内閣之反感因政府周圍反對黨之隱謀的活動頗爲激烈是以猶未釋然惟欲推倒内閣殊爲困難以各元老各自意見未能一致而一般國民之意見亦以對華問題及對歐洲政策此際未便輕舉妄動甚望維持現狀至同盟之說不滿人意亦是故也使非各元老之意見一致並政府具體案確定之後直接接洽不能表現何等之結果云（四日） 
　　東京電摩根氏（似係美國摩氏惟電文簡略是否不得而知）之狙擊事件東京得報甚爲興奮（四日） 
　　濟南電靑島電云靑島要港部已實行撤廢靑島官民遂於二日午後七時在靑島克蘭德旅館開靑島要港部司令官岩村少將送别會與會者無慮四百人先由大谷守備軍司令官述送别之詞次岩村少將答辭盡歡而散　少將一行已於今日啓節回國矣（四日） 
要聞一 
[路案（一）（六月二十九日）（遠生）]  
昨日政事堂又有交片令交通部查辦京張京奉兩路矣 
　　此兩路參案亦出於王瑚蔡寳善二氏故亦由二氏查辦據聞二氏各具一呈呈覆王瑚氏呈則謂其於京奉調查所及僅及其一部京奉局長爲李福全京張局長爲有名之關冕鈞卽關伯恆是也 
　　參案内容實非外人所能知悉蓋即肅政史中亦僅知某人上一呈最多者知言某事而已今旣在查辦之中故内容尤極秘密惟聞不外濫用私人把持盤踞於運費加磅掛軍工程等事圖營私利此則各路參案中之一種公同文字也 
　　綜合近來之稍知交通之内容者之談話如下 
　　（甲）之言曰凡各路皆有共同一致之弊端如常於通行列車之中另有掛車名目此項掛車所得大抵不入正欵又在車上所補之票輙由私人朋分又運費加磅絶無正當手續其所加之費及其比例所有獘竇不可僂指 
　　（乙）之言曰中國之所謂特别會計爲自由會計而已聞某要之前主路政時輙將各路所造之帳從頭改造故帳目上絶對不能查出毛病也 
　　（丙）之言曰不特其犖犖大如此乃至車上包辦洋餐之人皆由一系人所承攬各有報効 
　　（丁）之言曰其獲利最大之處尙不在以上種種在彼中人於每辦一路時豫知路線所經之地先將沿線用地豫先購買而收其利益此項利益最爲濃厚云 
　　（戊）之言曰諺所謂無私有弊者於彼中人之用人則可知之矣彼中人用一局長皆有條件旣用之後則遍植其私人以把持之今路中亦有幾種重要位置而非粤系者乎往者如楊晳子之督辦同成命且下矣而交通系之主管某總長絶對不肯副署後乃商量復商量之結果而易以黄開文其後又不滿意於黄而思設法排去之此皆有實證可指者也 
　　（己）之言曰交通部現計所欠外債等欵约共五萬萬零二百萬每年虧損約共二千萬零二百萬往者以京漢京奉獲利最優今亦逐漸短少往者電報尙有盈餘嗣以龍建章努力擴張之結果今聞亦有不支之勢而梁士詒氏以秘書長資格鋭力自任每月可由交通部協助政費五十萬以交通系之掌握全國交通對於此等關係全國安危之要政毫無布置外債之如何結束各路之如何維持全國幹支各線如何分配一無辦法惟日以結黨盤踞固寵營私爲計此則其病國之尤者耳記者於各種議論中獨以此論爲能見其大蓋不特往者之罪案抑亦後來之龜鑑也 
　　記者今請下一公平之判斷曰大抵世所謂交通系者確於中國官僚中有一種特别才能即如葉恭綽氏記者嘗推爲行政界中不可多得之人才其部務之整飭殆各部中所罕見惟此系中人旣絶少遠到之眼光公忠體國之計畫故交通大事敗壞極多而其人之聰明才力所發揮者於善之方面則能整飭部務有條有理於惡之方面則植黨辦報固結私權乃至以經濟學之方法分配於私黨而人人爭爲効力乃至爲私人便利計改定官制創立條例阻撓國家用人大權故其功績與罪惡實不足相抵而以此等有聰明才力之人本可蔚爲國用者乃至公私敗壤若此則由於其人之跋扈者半政府無一定法度以整率羣下近於縱容者亦半故在今日一方面有人謳歌政储之能整飭紀綱一方面則亦有人謂以黨派暗礁發生此種結果恐將來起而代之者有一蟹不如一蟹之憂而記者則深望此後能厲行法治不致有此種現象之發生也 
[南京快信]  
　　昨聞津浦南段辦事處長葉道繩偕同滙通公司經理赴京待質 
　　齊巡按奉財部電謂各省設立敎育廳經費由部籌認一半其餘由地方附加稅籌劃辦理 
　　財政部咨嗣後印花稅欵以五成解交中央三成作縣署公費巡署財廳各給一成以補助行政公費之不足 
　　馮上將軍前次巡勘各要隘擬多添砲位以固江防業經電飭滬製造局將訂造新式快砲移撥二十尊昨日該局如數撥解前來當由王鎭守使點驗不日發給各砲台支配防守 
雜評一 
[美國之風潮（無名）]  
　　自德酒艇擊沉英船而傷及美人而後美國之風潮已起一次矣今摩根氏被剌而剌客　稱又係德籍又加以上院炸屋之事我知美國之風潮又將續起矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[查辦中之張弧處置]  
　　張弧氏業已回京聽候查辦已誌前報此案日來正在查辦中情形如何不得詳知據各方面傳聞第二次揭參張弧者爲方貞周登皥夏壽康徐承錦四肅政史其呈文傳聞只有四百餘字而其間語無虚發共分欵均參張弧辦理鹽政虐民病國收受贓欵等確實證據傳聞就長蘆鹽價改用洋碼一案商人運動費已達二十餘萬而淮北鹽票一案得賄亦不在少此項傳聞若屬確實則任舉一欵已足隨王治馨於地下而有餘但以此案外間傳聞觀之則張氏必不至與王氏相提並論張氏現仍居西堂子胡同一切出入酬應絶對自由蓋有人言於查辦者謂張氏有罪與否尙未可定何能拘及身體故近日張氏門庭車馬殊不冷落唯張氏素有挾外制内之名此時對於外人交際如何實未得悉然外人亦無此呆笨硬爲張氏做護法也外間對於此案多有以爲不久可以和平了結者蓋不必訴於法律於查辦回復時即以褫職了事此例前淸最多總統雖有力振頽綱之意而張弧尚可將功折罪不匪與極端倒靈之上治馨相比唯張若利挾外人以自脫則不唯淸議所不容而鹽政前途亦有多少隱憂云又聞查辦結果張氏斷無不了惟政府是否依法律處置抑依政治上權宜手段簡捷以一命令了則未可知耳張事初起時集矢於張者旣多人人心目中祇有張弧不復更有法律查辦之際奉行者又未免過當致勞政府續電天津當道說明意旨事乃得解據津門歸客談云天津縣知事某初赴張宅覓張不得即禀明楊廳長用向來入租界拘亂黨之照會會同日本警察圍搜張宅將男女家屬及僕從人等一律帶廳其年幼之公子患病在家到廳後因病先行釋去公子讀書於新學書院至是往院中取得向日讀本一去杳然到今未返又聞其宅中於人多手亂時損失亦不少云云此言而確當時奉行之人亦未免溢出範圍矣近日北京一方面頗有主張政府處置張弧當依法律交平政院審理之議論惟說者又謂今日總統憐張旣受一番凌虐某要人又有張才可用宜加寛宥之語大約事無不了若必依法律辦理則一經平政院至少須拖累數月於張實爲大戚云云 
[鐵路參案近聞]  
　　鐵路參案發端之津浦一案已由平政院開始審理聞平政院對於此案大要仍注重於滙通公司以鐵路内幕之重大弊端非有老練路事及有人告發均未易發覺故祇得就滙通公司辦理耳據聞查辦此案之王瑚肅政史與人談及亦于非常煩難彼雖嘗易破衣混雜各等車内查看其結果不過發現查票過磅脚行之種種小弊而已其實此等弊各路均有之鐵路弊源何嘗在此王氏往來旣久津浦路上均能指而目之即此以觀可知鐵路參案之煩難矣 
[奉天新交涉紀要]  
　　奉天鐘　南大街日商延壽堂發現炸彈一事日人指爲因排斥日貨仇視日人者所投致起嚴重交涉詳情迭誌前報惟此事關係重大雙方均派人詳綱勘驗而日人方面仍執前說如故而據將軍府衛隊官黄某查復之報告則稱查此項炸彈情勢確係在屋中所炸故屋中玻璃均被炸碎某炸性猛烈可知若係由外面所投其彈不待落於屋内即内性發到屋之後烈性已減决不能將全房門窗玻璃一律炸碎况玻璃屑多落於窗外更足證其由屋内所炸無疑云云聞我外交當局已依據此項報告堅持與之交涉矣 
　　張貞午巡按現因某國人以僑省商民孔多且藉口近來發現危事件特商請在小北門裏添設警察一署以資就近保護張使據田伏侯氏禀報後當飭力爲拒却謂所有外人住居省城内外者一律由我擔任保衛之責云云據聞此議現已作罷未知尙提起否 
　　奉省法政專門學校學生被日人指爲與排東事件有關係捕去三人以後凡各校士子人人自危幸賴各校長督令職員等極力鎭力鎭靜得免决裂並經張巡按促令交涉田特派員據理向日總領事交涉已允將逮捕三生引渡遂一面經按署通令各學校照常肄業母得自形驚惶以維秩序 
　　惟據都中所傳述則睛形與此不同兹轉錄某京報之紀載如下奉天日本警察因村井延壽堂爆彈事件竟逮我法政學堂學生三名指爲本案这嫌疑犯詳情已誌昨報茲悉該省田交涉員奉張巡按使之命與日本總領事交涉要求引渡日領堅拒不聽反誣吾國官吏放任此重大犯人潛伏省城使奉天成爲無政府無警察之景象彼故出於自由行動等語田交涉員辦理困難聞已向外交部辭職而該法政學堂學生憤急已極於全校九班學生中推出代表十八人進謁警察廳長及商務總會請其對於日本領事爲引渡嫌疑者之交涉如何下手尙不得而知而日人方面見學生到處運動又目爲將有不穩之舉動岌岌欲事干涉恐一時不易結束也 
[最近分發之縣佐]  
　　第四届知事試驗挑取縣佐曁约法會議保奬縣佐各員前經各該員赴内務部禀請分發現由該部分發省分任用已出示定於七月六日午後二時發給縣佐分發憑照茲錄員名如次 
　　第四届知事試驗挑取縣佐者王仲箎　趙漱芳（以上分發京兆）　解樹聲　裴祖謙　崔學彭　温慶涇　李貽紳馬文森　劉堃厚　辛葆鼎　張治琴　陳　炬　趙瑞麟　劉鳳岡　（以上分發直隷）于淸泮　聞啓元　王桐　張毓琛　周祜（二届丙等改就）　楊俊　（以上分發奉天閶） 
魁　（分發吉林）　唐春翏　李芳　（以上分發黑龍江）袁紹昻　蔡增榮　曹福蔭　秦銘壽　　范士爕　雷德基　丁允平　許繼廣　周藝臣　李漸逵　尹毓傑　常肇典　李玉山　劉克平　李錫畇　尹守曾　劉席珍（以上分發山東）黄步靑　左嘉懋　袁乃麟　吕書田　張鑑炯　席康　胡永順　隗文雲　丁詠裳　由國棟　梁國棟　尚綜源　王國璋　姜運昌　田智　吳廷祺　端木昭瑄　湯紹漢（以上分發河南）　張穎　王乃昌　張鳳翼　李錫昌　馬穆之李培基　高祖暮　盧文棠　黄宗堅　湯原鏡　李蓬瀛　張楊祚　王守珪（以上分發山西）　張悅誥　蔣杭　鄧澤深　王之佐　許同甲　（以上分發江蘇）吳庠　江公亮胡紹鼎　郭顯曾　樊　昱　王夢燕　李象賢（以上分發安徽）　劉錫煒　董鍾琪　張敬齋　彭顯廷　李澤生　鄭慶霖　羅懐　張鴻書　章榮鎧　涂贊禹　宋梅　鄒魯（以上分發江　）余晉　　蕭濬　林之桂　范陽城　陳景襄　張宗齡　李則奇　李經文　黄州　（以上分發福建）徐祖耀　陳寅亮　張應辰　林勉　黄錕　王嗣昌　王登瀛　陳其浚　林紹翥　程乃猷　鍾煥光　程祖尹馬國華　吳喬年　陳胄　（以上分發浙江）　曾廣琛（分發廣西）劉朝欽　熊際可　汪盈科　盧郁　蔣式模　鄧　英　阮景星　紀鴻　陳毅　孟廣渭　王大桂　汪潤民　陳康　姚名帛　夏道農　朱景雲　宋國琛　侯亞雨　蕭逢春（以上分發湖北）　湯國琳　羅　棋　熊賡和張春藻　周化南　龔德璋　陳嘉略　萬鵬　劉乙照　周昻章　袁子庚　（以上分發湖南）　陳廷海　賀毅　李士驥　龔士端　周繩庚　張業鈺　田焕章　（以上分發陜西）　陳誠一　劉文霖　廖希曾　陳先棣　楊德鈞　潘嵩周元　楊瀚　饒　鏞　謝育周　王道昌　李宗鍠　（以上分發四川）　王淇　唐彦才　黄紹裘　吳士彬　江貫忱楊慶鈞　戴國璋　楊文懿　胡裔蒸　陸嗣曾　吳邦杰　李　顯　梁廷任　廖廣英　（以上分發廣東）覃永宗　史同椿　（以上分發廣西）許紹綬　（分發雲南）張德盛　曾詔宣　郭文洞　（以上分發貴州）　梁州傑　（分發熱河） 
黄履元（分發察哈爾） 
　約法會議裁缺保縣佐任用者　方厚圻　（分發江蘇）　白毓南　（分發河南）　王學海　（分發山東）　許寳頤（分發浙江）　董景勳　（分發直隷） 
[沈佩貞案開始對簿]  
　　郭同告訴沈佩貞犯罪一案已將傳聞所得詳誌昨報茲又探聞各方最近情形特識於下　蔣淑婉在廳被偵查後本已具保在外而對於沈劉三氏之在押不免動兎死狐悲之感當運其最敏捷之交際手腕求救於四方聞由某處求救某要人某要人置之不理蓋此案木已成舟法庭又非他機關可比不能以權勢以情面動之也劉四奶奶到廳時法官問以何以屢次抗傳不到莫非有病乎劉答云有病就有病法官謂汝不像病人劉答云無病就無病一種倔强傲慢之態令人好笑沈佩貞前日到廳時尙侃侃而談及被拘覊亦知法庭之權力法官之精神均有不可侵犯者除希望外界援手外惟有自悲身世而已昨日沈在北京大國民日報登一廣告云近聞有不肖之徒因敲詐不遂意圖陷害在外假印佩貞名片并加以公府顧問及種種重要銜名爲含沙射影之計除偵查禀辦外特此聲明觀此則沈佩貞名片之印有顧問字樣已自承認矣又聞有人曾於東交民巷六國飯店見一名片上標官銜八九行其名片之人即沈佩貞也確有公府顧問字樣他如督辦某女學某女學名譽校上海民强報社長女子生計會會長中國靑年會副會長女子同盟會會長等銜名惟是否係沈氏本人抑係不肖之徒撞騙則不得而知警察廳近奉内務部飭開准内史監函開近聞京滬各報登載沈佩貞事稱爲大總統府女顧問查大總統府并無女顧問沈佩貞其人自係登載失實即希飭知各報一律更正等因到部除咨行江蘇巡按使外合亟飭知該廳轉示各報館一律更正云云是沈之非公府顧問固確有明證矣本日（二日）八時爲郭同與沈佩貞對簿之日沈亦已延某律師辯護而證人中汪瘦岑劉成禹汪雲章等亦皆到廳查此案發生後本有黄禎祥少將等重要人爲之居間和解奈正在進行中而郭同之訴狀已呈出和事人見如此情形已歸法律範圍再無絲毫調停之餘地遂相率宣告不作和事老矣至北京輿論界對於此事約分兩派一派謂沈等種種行爲實屬有傷風化非以法律制裁之使其稍知痛苦則將來社會惡習安的底止故有謂郭同之舉動法庭之認眞均堪欽佩者而一派謂沈等行爲無論如何不失爲一弱女子耳前此有人調和兩造均應讓步携手下台而郭同乃竟下此辣手入嬌鳥於樊籠　所謂煮鶴焚琴太煞風景者矣 
[四川之財政大捕案]  
　　特别通信新陳使接事後逮捕財政人員多名政界中從來未有之大舉也茲將呈切情形述之如下被逮名員雖爲財政案但可分爲二即一爲全省之財政一爲鐵路之財政是也全省之財政爲要目有三一曰濫發軍票二百吞蝕公欵三曰久不交代鑑路之財政案則係去年瓜分股欵一事所謂濫發軍票者因反正後財政困難臨時軍政府發行軍用銀票原定三百萬元後愈發愈多至今不計其數陳使接事後查悉被捕各員狼狽爲奸狀况逮捕後尙在濬川源銀行内搜出未蓋圖章之軍票約一百萬元此即可見各該員之隨時暗發軍票也所謂吞蝕公欵者各該員所吞究爲若干現尚未悉聞此次交代財政廳方面劉瑩澤尙欠二百餘萬元其他各員數年盤踞要津情形可想所謂久不交代者陳使接事後劉瑩澤久不交代連催數次僅交公欵三千餘元至六月十四前陳使又用正式公文催劉速交劉仍置之不理外間謡言紛起謂劉氏將行成都各報亦多有登載劉將赴靑城避暑者又加以咯縣徵收已有棄職潛逃者陳使見些情勢恐諸人逃颺遂下逮捕之令所謂瓜分股欵者去年鐵路公司諸人將股本瓜分數萬美其名曰津貼當時該路股東大譁成都各報亦代鳴不平惟衆股東雖不稍退讓何如當道袒護故至今年尙未解决陳使接事後派財政廳一等科員時霖爲總理時乃查出各種種獘舉發前任各要人於是陳使始將前總理彭芬前淸理科科長張學潮逮捕 
　　陳使於逮捕諸人之前先請各員宴會各員多不至陳使再三恭請各員乃始到省署財政廳長黄國瑄亦於是H請前財政廳各科長及濬川銀行各員成華徵收金庫收支員等赴宴兩方設宴至至後九時始畢各員方辭出而兵候於門遂將各員一律捕命陳使見劉瑩澤時只言四川財政紊亂請先生稍留署數日帮忙將賬淸算一下隨呼護衛云好生將劉先生隨侍遂入内財政廳所拿各員即於是夜電告陳使陳氏飭交各處看管一面派隊到董修武家將其捉拿並於次日派隊將鐵路公司總理彭芬淸理科張學潮前四川銀行總理唐宗堯一律捕拿 
　　被逮之人數如下前財政廳長兼代巡按使劉瑩澤前財政司長董修武前財政廳科長鄧孝然前財政廳科長兼金庫收支官官產淸理處等七差之林啟一前財政司長黄熾祜前金庫收支官趙少卿前財政廳會計高彬如前四川銀行總理唐宗堯前管庫科員現成都歉收司長黄熾祜前金庫收支官趙少卿前財政廳會計高彬如前四川銀行總理唐宗堯前管庫科員現成都徵收何福田前濬川銀行總理黄雲鵬科長楊樹滋逮捕未獲者則有董鴻詩龔廷棟捕而後取保釋放者則有趙香畹傳案取保者則有來汝明楊大川趙大錫等惟前巡署秘書鐵訓被捕今尙不知其原因外間謂係賣官案云 
　　再將看管之地點誌之如下劉瑩澤在巡按使公署董修武在模範警備隊司令部鄧孝然林啓一在成都縣署趙少卿黄熾祜在華陽其餘各員均押在警察廳看管 
　　陳使旣逮捕各員派馬汝驥馬似蘭淸查濬川源銀行賬梅味秋楊夢侯淸查金庫賬來汝明楊大川趙大錫查董修武財政司長任内賬各員被逮後巡按使及財政廳長兩面凡會客者必先訊問是否爲被逮諸人說項如是則不論何人均不得見近日爲諸人關說者以財政廳爲多數但皆不得其門而入甚爲掃興也 
　　各員被逮後人心大快每造作種種訛言有謂某將槍斃者明謂某家已抄者其實並無此等事實不過人民之希望如是而已又有一般人希望陳使將被逮各員之家私充作收回軍票之用云 
[湖北淫雨爲災之慘狀]  
湖北近來大雨兼旬不已尤以二十八夜至二十九日之雨爲最暴烈迅雷疾風有倒瀉銀河之勢爲此近數年中所罕見昨據氣象觀測所之報告二十八夜降雨總量地上所得者共寸二十九共三寸一分七釐以致武漢地勢低窪之區均如洪水蕩流不可遏抑武昌如大都司巷水陸街大朝街王府口吳家巷臬經街府學街撫院街三道街候補街牙釐局街貢院街糧道大巷等處有水深二三尺者凡深尺許或數寸者所有房屋皆被浸淹居民於屋中搭橋起座困苦不堪即地勢較高之司門口黄土坡亦宛在水中蓋改革後路政在表面上雖不時修治而溝澮則置不顧問一旦大雨疏通不及遂成此狀漢口如草紙街衣服街利濟巷河街土擋後堤長盛街紫竹菴亦悉被水淹縣知事公署夏口地方審檢二廳均在水中不能辦公審檢廳已牌示暫停理訟惟有應行急速處分事件仍不停緩又後湖數吉户棚户被水淹漫尤深棚房倒塌不可計數慘狀目不忍睹貧民百十成羣扶老携幼露立於雨水中以望振救此亦極可慘之事矣 
　　連日市上行人稀少各商店毫無交易二十八九兩夜各舖店多未作夜市傍晚即閉門安睡而貨物之受潮濕霉爛尤吃巨虧此猶商界所受之影響至農民等則以雨水過多久不放晴田園即不被淹而禾稼已多爛壞收成難期豐稔莫不對天怨嘆惟冒雨賣菜傭與人力車夫則以昻其代價至二三倍故大有喜色 
　　武昌武勝門外塘角地方坍屋十餘棟窰灣地方亦傾圯數棟并有壓斃人口情事大堤口白沙洲沿江棚户不計均因江水暴漲冲塌飄泊漢口所坍屋宇除後湖棚户外雷祖殿街坍屋數間壓傷一人打銅街居屋倒塌數處亦傷一人日租界共和里亦坍數棟壓死一人里仁巷坍屋一間鐘台書院前坍屋一間横堤街亦坍屋一棟此外必有調查不及之處容俟續誌 
　　軍巡兩段公因聞市間積水成河特飭警廳立即設法疏消並以沿江岸及後湖棚户蕩析離居生計停頓殊堪憫惻復飭警會商佫善堂紳首趕放急振散給饅首俾資果腹又以久雨恐傷禾苗收成難靠由巡署通飭各知事於堤垸工程加意防護如有險象即飛電禀報以便撥欵維持而杜災患地方通信 
[松江]  
　　警探協緝刧船盗湖班寗興公司小輪第二號拖船在五庫迤西浦面被盗刧失巨贓後當局函電交馳非常注意該處爲松金交界須得詳勘面那警佐嚴諭各探謂同在民國辦事即係隣境亦有協緝之義務故切需密偵此案水警爲專責閔行第一專署長沈葆義飛飭長於捕匪之第二分署長沈兆榮曁督隊官李兢生趕速密緝越日沈李兩君各帶鎗艇至肇事地方查察形勢以浙界多盗此案疑係土著所爲經線指報即至左近龍王廟對岸草屋中查抄果獲舊鎗兩桿該屋僅一男丁餘均婦女盤詰之下知尙有快鎗四支由各人携出未歸大約係往章練塘一帶沈李兩君逆料若輩旣獲巨贓决不往網羅密布之上海遂由李君率鎗艇五隻帶同男丁追蹤往練塘等處跟緝松江李知事接上峰電限令五日内破獲遂嚴定賞罰勒限各幹探飛緝本日王慶根壽等在倉城捕獲本案嫌疑犯一名向業木匠解案後李君飭令轉送閔行交水警沈署長訊明眞僞警佐那君復於本日下午親赴閔行面謁沈君就商緝捕之法至公司執事人及船户管阿八則常川駐松守候破獲 
　　發回革警泗涇警察候樹卿兪同壽查昌明及串證楊同貴假查烟訛詐富户馬九成一案昨日蘇垣高等廳將該四人發回原縣執行 
　　救火會演龍大觀本年松郡火警頻傳各界人士爭解囊資添購洋龍修葺水具非常興奮俗傳五月二十日爲分龍之期救火　合會職員先期傳東遠近約届時齊赴北外菜花徑試演詎爲天雨所阻展至二十一日晴光大放下午二時東自華陽橋西迄大倉橋各叚洋龍蜞不導以旗幟或軍樂隊麕集指定地點場　結牌樓　　旗迤西置紅十字會蓬帳房架廣台李知事何旅長曁各界員紳由商會派員招待登台觀演會長嚴爕臣制服銅冠登士阜揚紅白旗爲遥止以測驗各龍射力之遠近與水線之 
 
 
 

Page 7

 
 
猛緩演時如銀蛇百道飛鐸長空觀者數千人莫不歡呼擊掌而前列四五部尤優餘亦不弱祇塔橋一龍因機體受損不能出一頭地然各執事員固亦同一精采也全會自始至終無倦容且各叚均有特長之點服裝不一而形式尤以西城口永安爲嚴整演舉整隊出黑魚弄繞行西大街經長壽橋各散 
[鎭江]  
　　　摇經業停工詳誌鎭江摇經工一業專代各綢號開車摇經爲生活凡攬一綢號生意須繳銀一百兩以爲押頭近日該業因百物昂貴原定工價不敷開支故公同集議要求各綢號增漲工債　請鎭江商會設法維持經商會調處詎各綢號不肯承認經業各釐以呼籲無門除停止工業另謀生計外更無别法故各經業齊向各綢號退還押頭銀兩另屬别業各綢號見此舉動頗屬恐慌刻聞由絲行董事周柳溪出爲調處於三號午後在城内景福堂邀同各綢號主磋商辦法未知能否解决也 
　　奸販售賣僞土　鎭郡烟土分成小包粘貼印花稅票便可售賣而奸賊遂以僞質攙和混售受欺者恐被私吸罪名苦無訴處祇得忍受而已 
　　中學將行畢業式省立第六中學校甲班學生業已修業期滿刻由該校校長酌定於七月六日上午十時舉行畢業式並於是日開成績展覽會將學生平時成績陳列以供衆覽聞已印就入覽劵分送各機關請届時入場觀禮矣 
　　蝗患息而農民未歸高資鄉發生蝗害後迭經縣委會同鄉董搜捕殆盡嗣有省委某君操持過嚴該處董保人民逃避一空刻經大雨之後蝗害已可免除而逃避他方之人迄未遣返現正農忙之際勢難久事荒廢聞該鄉鄉董楊漢池已於日昨具禀到縣請求核示辦法矣 
　　江潮漲而新秧飄没連日大雨不止積水流入江河致江潮陡漲數尺已將及岸倘再綿延不止恐江　一帶將有汎濫之虞各漲　亦有崩潰之患現聞高資鄉及北門处圩埂已倒坍數處新秧飄没甚多若非早放晴恐難及時補揷矣 
[杭州]  
　　諮議會議員名單巡按使署設立諮議會業已聘任各議員茲將此項諮議員全單照錄於下盛炳緯莫永貞張世楨陳時夏沈鈞儒兪煒王錫榮張栩王式楨毛雲鳴張翅袁榮叜鄭文易張烈許耀陳蔚杜師預以上十七人均經巡按使發表聞議長照章在議員中選任係以盛炳緯爲正議長許耀爲副議長此項議員每月均有夫馬費大約百元之數一俟各議員承認後即可召集開會矣 
　　梁總長整理路政自津浦鐵路參案發生後交通部梁總長對於路政整頓不遺餘力昨又電飭滬杭甬路鍾局長文云查近年以來人言藉藉咸集矢於購料之一端不僅行政用人貽人口實已也證諸近事想亦共有見聞本部爲防微止謗起見擬將各路購料一事加以審查爲整理統一之計設會檢查蓋即因此惟念各路情形不同辦法能否一致自宜先行規畫所有各路向來購料情形及善後改良辦法應即責成該會長與各該局長當面商酌能否由部開票有無窒碍難行之處即由該會長與各該局長统籌全局詳候核奪該局長務各善體此意勿稍隔閡云云 
　　詳報水灾之覆電浙省水災迭誌本報茲悉政事堂爲浙省水灾事致巡按使電云屈署巡按使奉大總統令東電悉據報金華道屬水灾情形殊堪憫念著即迅飭各屬妥爲撫　分别查勘散放急賑以惠災黎交内務財政兩部查照等因各達堂冬印 
[湖北]  
　　叚將軍緩期赴京段香岩將軍此次請假入覲商議軍政原定於七月一日起程茲悉將軍因有某項要公已展緩行期惟其夫人則已於一日赴京（或云係回天津本宅）外間傳說段將軍此次赴京意在謀升陸軍部總長如難達其目的即辭職不返鄂任故須將鄂事料理淸楚於一星期後起程云 
　　高等廳扣留知事前署鄖西知事尹忠因私販烟土案發令所用守獄卒彭貴代爲認罪已經武昌地方廳含混判决處彭四等徒刑嗣又因鄖西紳民在巡按署高等廳控訴甚力奉段使批候查明核辦而高等廳方面則擬傳尹對審乃尹現已交卸來省連日晉謁各長官意圖運動日昨竟敢自赴高等廳禀見劉預瑶廳長見其名帖當諭將其帶至法警室扣留一面親往巡署請示辦法奉諭暫交地方廳看管 
[安慶]  
　　塞斷李𡊱垾河道涇縣紳民翟希璜等曾在前蕪湖縣查知事任内禀請開墾擅將該縣之李𡊱垾中河塞斷上游各圩頗受其害經各處人民屢坎控告知事勘驗後曾諭此河不能盡行阻塞而翟某等不惟違抗不遵抑且愈那條築惟繁昌南陵等縣水道必由蕪境之東西中三河出口東由金柱關河西由魯港河中由李𡊱垾河三處分洩達江而李𡊱垾河關係各圩尤大銷水亦甚便利現値陰雨連緜山洪暴發各路之水無從宣洩圩田大受其害故該處紳民又赴巡按公署控告聞省更將委員查辦云 
　　淸丈局行將塃撤蕪湖萬頃湖長闊計二十餘里開荒成熟歷有年所上年因辦升科就該湖墾務局内附設淸丈局選派多員分途淸丈業已告竣由局呈報財政廳轉詳巡按飭將淸丈局撤消以撙經費嗣經墾務局復禀挽留數月茲聞該局未了手續歸併蕪湖縣知事兼辦該淸丈局不日即行取銷云 
[廣東]  
　　粤吏請免十元下印花亦不准廣東財政廳致廣州總商會函云查印花稅事前由本廳隨同巡按使專電財政部請將貨單及當票柴米交易單據等由十元以上起貼經將電稿鈔送在案茲又奉部電駁復相應錄電函達貴總會查照此事經官商屢次電請均歸無效務希勸導各行商一體遵照貼用是爲至要專此順頌時祉六月二十四日計鈔送部電一紙巡按使財政廳長鑒斐密銃電悉印花自一元起貼用各省均已實行粤省物力較厚此項負擔又極輕微商民何得擅滋異議事關全局决難稍事通融聯行密議抵抗不立單據此風尤不可長務希始終堅持責成商會認眞勸導並飭知事及警廳切實辦理毋任推宕至紉公誼財政部巧印 
雜評二 
[四川官場大捕案（默）]  
　　中央之小影也　　四川官場之大捕案爲吞欵舞獘而發也吞欵舞獘之重要部分一爲財政一爲鐵路故財政廳長鐵路總理曁以下各員司及管理銀行之人皆紛紛被逮其情事正無異中央之財路兩參案而其獘竇之鉅大牽涉之繁多與夫官界震動之狀况亦復一一相同不過中央之伏魔殿大影響及於全國而四川伏魔殿小故影響祗及一省也 
　　雖然財路上之獘窟何省蔑有豈第四川有此與中央同式之伏魔殿哉巡得多數大力者一一擒其王而廓淸之 
 
 
 

Page 8

 
 
   
 
 

Page 9

 
 
也　大瓶二元附送止哮膏一貼小瓶一元第料六瓶五元不靈包退還銀外埠來信須寫明寗波路口第一百十五號 
上海業會館北五開間門面樓　天津北門東獅子胡同忠成棧　無錫北門外江陰巷内 
大東門實成銀樓　中虹橋寳興銀樓　松江德豐銀樓　寗波新江橋瑞泰祥燭棧　紹城水　巷陳源泰金　號 
 
 
 

Page 10

 
 
本埠新聞 
[無軌電車之擴張]  
　英美電車公司曾在福建路（即石路）行駛無軌電車嗣因馬路不堅暫時停止業將該路重行建築復將開駛詳情已誌前報茲悉該公司因須推廣營業又在北京路等處豎立鐵桿裝設無軌電線而虹口及馬立師一帶亦將次第添設並聞俟填塞之泥成浜及洋涇浜馬路告竣後亦須開行無軌電車以利交通云 
[勸用國貨會常會紀事]  
　　七月三號下午四時勸用國貨會集議到者甚衆會長虞洽卿有事託陳良玉代表主席報告改良稅則請願書擬稿已分送各團體請求列名定三日答復以便聯名呈請乂報告吳文譜寄來警鐘式商標貼於各項商品並　意見書又報告袁履登編成德帝提倡國貨談之白話解釋並由袁君演講十條中之意義聞者動容次盛丕華言勸用國貨一事必先自已確守宗旨方足勸人無論何事要從良心上着想不可從軀壳上着想國貨適用不適用均是爲軀壳起見今勸用國貨若從良心上做去不論適用與否自然注意國貨次李卓民言大致謂中國人個個有愛用國貨的意思一勸十十勸百推而至於千至於萬至於無數不難普及全國次黄少岩言勸用國貨全恃有持久心免有五分鐘熱度之誚許奏雲起言急則治標缓則治本勸用國貨應有兩種辦法次原文山願擔任印刷費洋一百元俾刋國貨調查錄之用議至此時已六下鐘散會 
[渝票被劫之通告]  
　　商界注意 
　　上海總商會接重慶總商會來電云頃據森昌信局報稱本月十八行至中州七十里螃蟹夾被匪刦去瑞生等號寄沙宜申漢滙票計銀三十一萬餘兩又金條二百六十餘兩票數抬頭號碼日期除另文詳載外合先電達貴會請即傳知各商帮日内如有渝票發現或沿途扣賣務淸來歷免受牽累倘形迹可疑并希送縣查究切禱重慶總商會江印 
[詰責對待外人之失當]  
　　淞滬警察廳長徐輔洲君分飭所屬各區署警正各分駐所警佐文云爲通飭事案於六月三十日奉鎭守使批本廳詳查明日人椒本常次郎兌換僞票一案情形由批開詳悉警察對於刑事犯罪嫌疑只有假預審之權無判決有罪無罪之權該日人椒本常次郎行使僞票干犯中國刑律旣經店主邵之芝蘭扭控到區該區只當訊問票之眞僞及票之是否係該日人所行使如係僞票又係其行使該日人犯罪嫌疑自重照章應解交該管領事訊辦即使因事涉外人和平解决亦應電告本署或交涉使署請示辦理乃該區遽行釋放殊屬不明權限仰即通飭各區署嗣後凡遇外人僞造鈔票或行使僞票其他一切犯罪嫌疑須將人證暫行扣留一面電知先行帶回證據備文解送交涉署核辦以昭愼重但扣留其人時應照章妥爲看護不得稍有虐待情事俾免藉口是所至要仍飭嚴緝此案僞造鈔票犯解送究辦切切此批等因奉此合行抄案飭知仰該警正警佐即便遵照辦理毋違切切 
[救國儲金紀要]  
　　留學生不忘祖國留日工業學校同窗會集儲日金八百二十五元開單函報儲金團上海總事務所並附四言公啟如下邦國阽危匹夫有責空言莫補何濟時艱貯金救國聲徧南北内外聳目以覘我民一倡於滬冉振於燕身家所繫婦孺知勉同人身覊東土心懐祖國每聆消息輒用自慰集欵以應思之久矣一介學生能寡力薄一杯之水聊盡我心滙票淸單另紙附達請換中洋照填收據月初歸國盼速回玉 
　　南京分所之報告南京分所成立以來收數不甚踴躍蓋以屢經兵燹財力竭蹶致多困難惟辦理手續莫不應有盡有分所經費由各幹事量力分任六月十三號第二次大會借貢院爲會場到會人數在三萬以上認儲之數約六萬餘元兩行經收現欵六千六百餘元金戒一只重一錢九分當時並在會場設櫃以便零户投儲當衆開點中國銀行櫃内計三元四角七分交通一元八角三分所有會場經費由葉道繩孫章甫薛肇卿三人分擔共計洋三百五十元 
　　靑樓中又有繼起者自愛月樓樂第諸校書發起節用集儲以後繼起者已頗不乏人昨又有淸和坊三弄愛樓家王二小姐送儲中國銀行洋十元爲數雖微其熱心亦頗可敬 
[華商自辦大紗廠之情誼]  
　　本埠德大紗廠經理穆杼齋君因該廠甫經開辦所出之紗自應格外克已以廣招徠特將所出寳塔牌十六支紗每包減定價銀八十八兩五錢凡本埠紗業各號不論生意大小一概售給五包以爲該廠新開之紀念並於前晚在英租界二馬路華慶園備筵三十餘席邀請本埠花紗錢各業以及當地紳商各界三百餘人大開宴會聯絡情誼云 
[渡船被撞之慘劇]  
　　前日傍晚各絲廠放工後义袋角渡船載客過渡忽被張寳生所駕之洋紗駁船迎頭猛撞以致渡客紛紛落水當經閘北水巡隊協同各船户救起多人並將肇禍之張寳生及渡船户姚雲泉一併解送四區暫押昨又由救生船撈獲溺斃男屍二具一係金張氏之子名金林一尙無屍屬指認該處十一圖地保當赴地方檢察廳報告請驗再行核辦 
　　另一訪函云前日（三號）傍晚閘北各工廠放工後各工人卽乘陳某渡船歸家時有張寳生之駁船　載貨物迎面而來該渡船不及避讓被撞傾覆船中之人盡入水内溺斃金林及某甲二人尙有戴雲楚一名則飄蕩無蹤餘均救起其時陳某卽將駁船主張寳生拘送閘北警署司法科收押訊究一面由該處二十七保十一圖地保徐金生投報地方廳請爲相驗林廳長立派宗檢察官率同檢驗員並錄事法警等前往閘北肇禍地方驗得金林與某甲兩尸委係落河溺斃填明尸格宗君等即返　禀復而死者金林之母金張氏及漂失之戴雲楚之妻戴唐氏亦均到廳具禀請求伸雪林廳長諭令退去候示俄由警廳將張寳生及陳某一併移解到廳飭即收押聽候核辦 
[請求留出木排地點之無效]  
　　南市木行同業仁豐等二十一家因自大碼頭起至董家渡止沿浦灘現由工巡捐局展寛岸綫建築輪埠深恐以後不能停泊木排妨碍營業迭次具禀上海鎭守使署請求維持業已飭由工巡捐局指定碼頭一處專備起卸木料之用其停泊木排地點則擇定龍華及浦東兩處亦已飭知在案茲各木于仍以窒碍難行又至鎭守使署遞禀請求留出木排停泊基址當奉鎭守使批示略謂此事曾由縣　邀同該木行代表等會議妥洽公私兼顧毫無阻磚刻下事在必行母再嘵凟應將原泊木排遵照會議辦法速卽遷移以免妨碍要工至展寛岸綫以内祗有仁豐等十四家其正裕瑞昌裕昌恒源泰源茂天泰開泰恒昌等各木行均在董家渡以南與此案並無關係更不應列名干涉云云 
　　附木商仁豐等行禀詞竊以南市建築輪埠一案前經商等具陳爲難情形禀乞鈞署核示在案商等旋奉工巡捐局傳集會議以建築輪埠事在决行未便延緩囑即趕速遷讓當經一再請求邀免迄未允行遍查沿浦實無相當地點可爲木行之用一旦迫令遷移勢將何往况各木行原有地址不下百餘畝之多即使隲出在業户亦無如許多金建造房屋所謂發展商業者頓變而爲衰敗其如振興市面之謂冋木行係正當營業爲國家供捐稅爲地方謀公益曆年効有微庸即如完繳登錄稅亦照繁盛章程業已繳訖是木行無負於地方應享有自由權利今無端忽遭摧折而屏之保護範圍之外如果遷地爲良抑又何須曉瀆奈處此山窮水盡危巖斷澗之中不得不呼籲於鈞署乞一線生機爲此具禀環乞恩准設法維持（下略） 
[鼓勵查烟之急進法]  
　　淞滬警察廳出示云案奉巡按使公署飭開照得貼用標記運洋土迭經通飭驗放並出示曉諭在案是前項洋土早一日銷罄即烟患早一日肅淸奸商影射私銷爲害前途最鉅亟應嚴行查禁以免毒燄復張從前各縣烟案罰金本提五成充賞惟須俟結案後方能具領爲日遲久不足以資激勵自此次通飭之後凡拿獲無標記之私土一律按照海關章程每百兩給賞銀四十五元私膏加倍給賞並由各該官廳隨時墊發再向財政廳補領歸墊其原有之罰金五成充賞應俟結案後專案解交財政廳列欵存儲如罰金五成比新章給賞之數較多者除扣除已經給賞之數外仍如數補發以示鼓勵除分行外飭仰該廳長即便轉飭所屬一體遵照辦理並出示曉諭等因奉此除通飭遵照外合行出示曉諭爲此示仰商民人等一體知照 
[宣布徵收上忙之凖數]  
　　上海縣知事公署昨出示諭云案奉通令各屬徵收錢糧查照舊時章程將開徵日期及斗則科徵銀兩曁由單串式告示式樣詳報查考通令各知事遵照辦理等因奉經遵照在案兹於陽曆七月一日即陰曆五月十九日設櫃啓徵本年上忙錢糧遵照通令將各項田地科則核出本年上忙應完銀兩按照定價科凖銀元數目逐一開列爲此明白示諭闔邑地保業户人等一體知悉各業户即自查明管業田地科則遵照後開細數將本名下應完本年上忙錢糧趕緊赴櫃掃數完納立時掣串安業别無查號票費名目總之每完銀一兩折收正附稅銀元兩元一角並每收銀元一元帶收徵費銀元六分此外不復多取分文自啓徵之日起予以兩個月限期如逾限未經完納者加徵十分之一以懲滯納各該業户對於國家均有納稅之義務各宜踴躍輸將爭先恐後倘有玩户遷延拖宕惟有按照法例提追其各遵照毋違 
[會丈局搜羅舊卷]  
　　前淸上海熱署道存各項文件卷宗自民國成立以後先由歷任上海縣知事保管嗣由滬海道楊道尹特設管卷處於小南門内委王聯璞爲委員專管此項文件茲經上海會丈局局長梁敬身君查得前淸舊卷内關於會丈事宜之緊要文件甚多因特禀明楊道尹請將此項文件由會丈局檢出保管以昭愼重業由楊道尹批准照辦故梁君特於昨日委該局文牘員戴世公前往該處會同王委員將關於會丈事宜之文卷一律檢回聞其中因有重要案卷現在亟須核對故有此舉云 
[稅務所長之談片]  
　　稅務所長錢言昨至南商會與顧總理磋商謂本稅所與落地稅局雙方爭持已由財政廳長劃分界限彼此遵守因恐商界未盡明悉或有誤會特請轉告各業領袖知照各商以後投稅務須遵章辦理云云顧總理允即照辦錢君乃興辭而别 
[赦免黨人之覆音]  
　　黨人劉煌然周果一兩人前至上海鎭守使署遞禀自首鄭鎭守使以該二黨人曾奉中央通緝現在應否赦免未便擅行許可詳由統率辦事處請示去後茲接復文以劉周二黨人赦免一案業經呈奉總統允准故由鄭鎭守使於昨日傳知該自首人遵照矣 
[珠寳店被騙五誌]  
　　城内萬源昌珠寳店被騙一案由警廳偵緝隊士將集水街錦興鏞記福建店前東陳和洽之妻及學徒等解廳迭經司法科訊問據供該騙子莊小愚即楊大增共有同黨七人當飭令别緝拿在案茲由該隊土在閘北及城内四牌樓等處先後獲到楊之同黨蕭某鄭某二人解廳詰問供認不諱並云原贓均在楊處尚未分派等語諭飭拘留候查提楊大增到案再行訊究 
[法租界舉行慶典之預備]  
　　七月十四號（即陰曆六月初三日）爲法國改立民主之紀念日每年届期本埠法租界内必紥成松柏牌樓懸掛燈彩循例慶賀現又將次届期法工部局已將一切應用之物預爲置辦以備届時慶祝 
[救火會有備無患]  
　　婦孺救濟會普益習藝所惠旅醫院等均因經費支絀商准靜安寺路愛儷園主哈同氏允借該園開同濟慈善大會本定星期六（三日）開幕因逢陰雨不及佈置改於本月十日開幕至十八日休止已見昨報茲悉閘北救火聯合會會長錢允利君已與各段救火會會長議定届時每段各派皮帶車一輛及一應救火器械到會陳列並於各段内選派會員六人輪班駐園以備不虞云 
[法租界添置電氣洋龍]  
　　法租界救火會自與英美兩界劃分之後如遇火警各歸各界施救故法界内另建警鐘樓一所添置龍所兩處所有救火器械無不置備現又由外洋添造用電氣取水之洋龍一架已於前日運來上海裝配齊全安置大自鳴鐘東首水龍間内聞此種洋龍射力尤大爲滬上從來所未有云 
[兵士梭巡新路]  
　　步兵十三十四兩團團長周孝騫龔銘卿二君查得製造局附近新築之康衢路眞人路新橋路等處地甚荒野居户尚稀而距離軍廠則甚近當此謡言紛起之時恐有匪類潛伏該處乘間騷擾或有搶刦途人財物情事故已派兵在新築各馬路通宵梭巡以資鎭懾矣 
[兵士出營之取締]  
　　步兵第七旅臧旅長整飭軍紀不遺餘力前日又飭知所部各團營長官以後遇有兵士請假曁因公出營者必須先行報明該管上官核准限定回營時刻給予出營證牌佩掛衣襟方得外出倘無出營證牌得由守門衛兵攔阻以重軍規云 
[眼線指拿强盗]  
　　張金桂前至淞滬警廳禀稱有大帮盗匪匿跡本城願充眼線引導緝拿徐廳長准如所請當卽飭派偵緝隊隊士帶同張金桂前往緝拿當於昨日獲到錢慶發孫健永陳才如高恒標李義森等五名解送警廳司法科分别收押候究 
[押解犯人之踉蹌]  
　　本邑公民曹某等因近日時有大雨每見淞滬警察廳所屬各區及各分駐所押解案犯至警廳訊問時押解案犯之巡警均雨衣雨帽有所遮蔽而案犯則手無雨傘身無雨衣且不許暫時停留每在大雨之中踉蹌奔走衣履透濕似此待遇殊非尊重人道之意業將目繫情形具禀警廳徐廳長請求設法改良以重衛生云 
[屍屬請求伸雪]  
　　滬城縣東街新弄内開設筆作之隊昌壽前誣學徒蔣三梅竊取毛筆致蔣一時氣忿於舊曆四月三十日出外潛至縣公署頭門内投井溺斃報經地方檢察廳派員驗明候函致尸屬來滬再核在案茲悉蔣母蔣趙氏已由台州原籍乘輪抵滬至地方檢察廳具禀請求押伸雪矣 
[機器軋傷藝徒]  
　　楊樹浦北高郎橋德大紗廠機器間藝徒趙元財前晚工作時偶不經心被機器軋傷左臂當由廠中執事片送同仁醫院請爲醫治 
[糖果店貨棧失愼]  
　　閘北國慶路均濟里四弄第一百零六號房屋借於英租界三馬路大舞臺對面某糖果店作爲堆貨棧房前晚八句餘鐘不知如何忽然起火經各段救火會到場救熄計燬樓面三間當火熾時有管棧人某甲從樓上跳下磕傷頭面由四區一分駐所警佐派警送往仁濟醫館醫治一面飭探查明起火緣由及曾否保險再行核辦 
[寡婦要求再醮]  
　　唐家弄住户武進人趙永堂之子壽生已故八年其媳周氏（即昭弟）自壽生病故後即回母家去秋復至趙處居住潛將衣物陸續取出乃至某醫院爲女傭近忽請某女醫士丞告其翁姑欲與趙姓斷絶關係另行嫁人趙接信每以家道雖貧尚能顧養寡媳立即函復該女醫士勸令其媳回家不允業於前日繕具禀詞呈送公共公廨請爲主持矣 
[男女均被尋獲]  
　　浦東鄉人程順試前年憑媒楊金　娶袁氏爲室近被劉鴻春誘姦偕逃匿居閘北前日被程偵知蹤跡邀同李祥興將劉及袁氏一併扭控四區警署經姜警正判送檢察分庭預訊屬實分别還押聽候起訴公判 
[阿囡確是養媳婦]  
　　女子陳阿囡在虹口景星輪船上徘徊由捕查見轉送公共公廨略訊一過暫留濟良所嗣有住居閘北之婦人陳沈氏投案聲稱該女是伊養媳係在火車站購物走失中西官以供詞不符判女仍留濟良所候再查核在案茲悉陳沈氏以該女確係養媳實在滬寗車站走失又於前日具禀公廨請求給領不識能邀准否 
[拉人者被人拉去]  
　　雲南路一百四十六號門牌雉妓章二媛瞿阿雲金麗春均於深夜在馬路上拉客由捕查見一併帶入捕房轉送公共公廨押候訊究 
[强搬物件之薄罰]  
　　作頭朱長才至法捕房控稱工匠毛裕生遽至作内强搬物件請求究辦等情捕頭卽飭包探將毛拘解法公堂請訊毛稱因朱作頭虧欠民人工資向索無着故搬取物件朱稱所有承接之工程已經轉包與人毛之工資係小作頭所欠與商人無干並稱現已有人理勸在外和平了結可否免辦聶讞員姑念原告代求從寛着毛罰洋兩元充公了事 
[催索代薦工程之運動費]  
　　宋坤榮前至法公堂控稱作頭陳金初曾於正月間以代薦工程爲由取去運動費洋二百元立有收據今知被騙向索不還請求追究等情判交人銀兩保限交在案今宋又禀稱陳保出後置之不理仍求嚴追陳由某甲代表到案訴稱陳出門措資未回須請寛限到案呈繳判候傳對保人限交陳金初到案訊追 
[賠欵無所取償]  
　　施祥記前向某公司承租黄包車若干輛由胡和尚擔保現經該公司核算結欠車租洋一百二十八元向索不付控由法公堂斷令保人先行賠出再由施措資交還在案詎施竟挺押不繳因又提訊據供無力籌措求恩寛宥判押三月如能繳洋准予隨時開釋 
[並不違諭變賣]  
　　英商羅白臣控葉薇生抵地糾葛一案内有抵於大淸銀行之英册第四千九百九十號五千三百六十五號契地曾經公共公廨給諭於未經公堂允准宣布堂諭之前不得將地變賣在案茲據原告禀稱現已有人議價欲將該地變賣求請維持等情故由公廨於前日將大淸銀行理帳人王伯炎傳案王延律師上堂聲稱被告願遵前次堂諭决不將地變賣關讞員商之英領康君以旣據被告代表律師聲明願遵堂諭而原告所禀亦無實據遂判被告退去仍照前斷辦理 
[保人帮同料理]  
　　德商增裕等洋行及華商同德義生逢泰等錢莊同控已閉裕豐洋貨號主李平書之子李孟章及經理楊錦如不理定貨虧銀及往來銀兩等情迭經公共公廨訊追在案前日午後又由會審官王肇之君會同德領裴君及西洋副領事索君升座復訊據保人王大生等投訴願於一星期内幫同理楚中西官准之予限七天趕向各原告淸理 
[捕房查究花會]  
　　近有開設土棧之潮州人鄭某等在新閘路南京會館對面某里及虹口華記路榮桂里等處開設花會雇人四出誘賭茲經麥總巡訪悉業已分别諭飭各捕房派探查究矣 
[禀請傳訊棧主]  
　　寗波路生泰客棧主謝記生因窩留盗黨並不將棧客姓字登載循環簿被老閘捕房包探顧阿根查悉禀奉捕頭業已轉禀公共公廨出單傳究 
[淸理沙田局之文告]  
　　淸理江蘇沙田總局刋布示諭云照得本届淸理沙田分升轉丈放兩種辦法擬章詳奉財政部呈定頒發業經刋印宣布在案茲查蘇省江海沙灘前淸定例十年一丈江南辦至光緒二十六年江北辦至光緒三十年止此次淸理根據前案辦理所有歷届大丈印册核准畝分官廳給有印據者概應作爲有效惟前届丈放案内田灘價未繳淸或查有隱匿畝分核與印册不符均於定章規定專條仍應照章補繳不得觀望拖欠若已確定之案斷無翻異之理倘有沙棍劣生藉詞補額侵佔他人產業或私圍國有新灘恃蠻糾衆顚倒妄爲則法律具在一經查實定將圍築工本充公一面照章飭縣從嚴懲罰以遏刁風而杜訟端爲此示仰該縣沙田業户人等一體遵照 
[美租界捕房瑣事]  
　　昨有小工某甲在旗昌路碼頭竊取機器上之銅件被探目石金榮查見拘至捕房押候究辦 
　　陳阿四胡阿順二人昨在新記浜路某姓家圖竊被華探周阿二查見一併解入捕房收押候辦 
　　昨有丐婦四人手抱小孩在百老滙路向行人硬索錢文由捕一併拘入捕房捕頭飭卽驅逐出境 
[誌謝]  
　　西門南城根學宫路西口私立上海女子中學校定七月九日即陰曆五月二十七日下午三時至六時舉行第三届畢業式昨承惠贈入場劵兩紙書此誌謝 
雜評三 
[交涉與法律（訥）]  
　　近日官吏眼光中以爲防啓交涉之責任重遵守法律之責任輕故與其守法而或致外人責言無寗委曲我法而使外人無言之爲愈也其實不然蓋官吏以守法爲主體使外人確有犯罪之嫌疑或獲有證據則我依法辦理其有奚詞即使故意挑剔致起外交上之困難亦屬無可如何不能責我爲多事也若以希冀無事之　含糊曲了非　　　　　　枉法岐視指摘交加辦理仍不免於棘手且適以啓外人藐視之心以爲我官廳易與而此後之嘗試將益紛來矣地方遇有此等事件不可於利害輕重之間一熟權之也 
來函 
[譯錄金陵大學農科長裴議理君來函]  
　　本校之内現設一種子交換處凡有人願將種子寄至本校者本校擬酬以應値之價或以同價之種子寄還之惟收集種子之人當先以種子之名目及所需之費用函告本校如樗樹等類中國中央各省隨地有之則不必費錢寄之也凡需種子之人均可致函本校定之惟須開明名目及寄交之時凡願贊助本校此舉而旣無種子可寄又不需用種子者則請酌助經費俾集腋成裘支持久遠本校曷爲不購外國種子而購用中國種子乎愛國一層姑置不論今請述其原因如下 
　（一）所得之欵可以濟助中國貧民 
（二）此爲實在之新實業且爲本校森林科所不可少 
（三）本校擬招募貧無生計之人收集種子付以善價蓋此輩最足爲中國林業之害往往伐幹掘根易錢數枚以圖一飽今知樹木亦有利於已則將相率而保護之矣 
（四）中國之種子較舶來品似易長成 
（五）外國之種子其價昻於中國自十倍至五百倍不等且種子過海洋後往往失其發芽之力 
（六）中國童山甚多而生子之樹甚少吾人急應收集種子分别優劣以供需求故今秋若能費洋百元收買種子則不獨可以濟貧民之急且可養成數百萬株之小樹以備民國六年春季栽種焉 
　　夫種子今皆視作廢物也若利用之即可發達中國天然之利源尙乞海内熱心公益諸君加以臂助襄成斯舉他日中國各地林木蓊鬱而成世界至大至美之國則皆諸君之賜也 
　　按本校曾以此舉函告安徽韓巡按使即蒙樂助洋二百元 
　　　　　　　　　　　　　　　　　　　　　　　　　　　　　　　　　　　　　 
 
 
 

Page 11

 
 
[粤路股東來函]  
　　申報主任台鑒粤路招股之初章程載一股有參議之權一元有五千之利矿股東不惜短衣縮食相與認股詎近日公司責難股東則根據招股章程而所作所爲則不遵照招股章程卽如總公司一部向祗有一收支所今則収支之外有所謂預算股核算股統計股每股設數十人或十數人不等是明明巧立名目矣車務一部向來每站祗設站長司票今則舊額之外有所謂正副倉長正副磅手調查商務員調查車輛員與夫學習站務生是又明明濫支薪水矣他如購料則點收材料人親對商講謂嵩齡諷彼受佣錢以冀彼此易得能融此出諸彼口入於我耳倘有誣揑天其厭我然事雖如此商等初時見事關大局仍不忍遽登報端以防粤路前途亦惟有詳列事實密陳大部而已詎第一次部文到公司董事竟扶同隱匿硬謂無朱韞才其人此時商等資本旣被嵩齡侵漁而所據理由復被董事擱壓故迫將原禀錄出復將嵩齡罪狀分條指證蓋事勢所偪雖欲爲公司再存體面面有不能矣至公司覆部措辭如何商等外人固難臆度然自顧所控事事鐵證則水落石出終有日也不意二次部札乂有謂不願續交三期之股東動以辦理腐敗詬病公司等語顧未知所謂不願續交三期是否即　商等所謂以辦理腐敗詬病公司是否即指商等所控惟商等股欵　半交足三期縱間有未交然　　辦法固另一問題禀揭公司又另一問題在股東一方面斷不能藉口公司腐敗而遂可以賴欵不交則在公司一方面卽不能藉口股東之禀我謂爲賴欵不交而遂可以飾卸此必然之理也乃公司當理屈辭窮辨無可辨則必左挑右剔而以支離之語冀塞人口嘻遁詞知其所窮矣計開粤路股東代表姓名股份號數（號數太繁恕不具列）一千二百股瑞杰記一千二百股水華記五百股馮芸愷八百股　日彪共二百四十九股梁又巖二百五十股鄭驥共一千三百二十五股柳鑽佩三千癹大成公司四百股黎述安二百股均興一百股禮安堂一百股裕泰二百股金佐邦等代表七萬八千股回叩蓋省城第七甫佁隆號圖章） 
[鎭江童葛兩君來函]  
　　敬啓者徒句二縣各鄉發現蝗蝻經省派委員前往督捕期滅蝗患爲人民謀幸福不意某委員由徒屬高資至句屬丁村均以重此鄉民重數千爲捕蝗耍術致農民怨聲載道鄉董避晨地坊聞者咸以某委員濫用　刑有傷人道仰乞貴報閱登來函欄内俾該委員淸夜自恩或可自改則地方受惠不淺矣童醉公葛健伯啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[救國儲金仿制藝體] [  須曼]  
　　救國儲金發起以來各界人士莫不踴躍樂輸而一般冬烘先生獨不聞不問若芴然無所知者爰作是篇進之投其所好或能有所動乎則竊爲民國前途慶矣 
國民而知儲金可進言夫救國之事矣夫國民而知救國已不易得今乃爲救國之故而儲金焉又安患不能救其國乎且國以民立民以國存民之於國固不可無愛國之心也然而卒不知救其國者以愛金之心有加於愛國之心耳是以國之於民不患其不具救國之思而特患其不知救國之計　患其不知救國之計而特忠其不行救國之實能行救國之實則愛國之心有勝於愛金之心矣將滅人國而有餘豈特救國而已哉然則以貧且弱之中國而有儲金之國民又安懼其不能救乎蓋前日之國民固未嘗無救國之口頭禪也或形之於筆墨或載之於報章或發之於大庭廣衆之間而欲求如卜式之輸財豆盧之輟粟不可得焉或且藉以邀爵賞圖功名矣假愛國之名而行愛金之實此中國之所以不可救也抑前日之國民亦未嘗無儲金之守錢虜也或傳之於子孫或用之於妻妾或藏之於密窖深坑之内而欲求如魯朱之任俠華信之充公未之有也或且因而害同胞誤國事矣爲愛金之故而戕愛國之心此中國之所以不可救也而幸也今則惕然思恍然悟矣而幸也今則翻然悔毅然行矣知空言救國之無濟於事而繼之以儲金矣知一味儲金之無俾於用而移之以救國矣知一人之不足以救國而爲集腋成裘之計矣知一日之不可不儲金而動積銖累寸之思矣使每人而儲一釐而全國之民可得四十萬矣使每日而儲一釐而半年之久可得五千萬矣蓋至是而姑可言救國矣夫然後瓦解土崩之禍可以消瓜分豆剖之危可以免國防旣固外悔不遭而田園寥落之悲可以釋也國政旣脩内訌不興而骨肉流離之慘可以免也國基旣奠江山無恙而祖宗墳墓之地可以常保也國勢旣强日月常昭而子孫奴隷之籍可以脫離也則所謂救國者即所以救田園耳救骨肉耳救祖宗與子孫耳固安爲而不儲金哉夫然後鯨吞釁食之謀可以戢虎視鷹揚之計可以行金鑛旣開地無餘利而寳藏勃興之盛可以望也金城旣築國有精兵而干戈威場之威可以覩也金力旣多敎育普及而賢誼奮發之才可以飛鷹也金融既裕交通便利而商業彫零之秋可以恢復也則所謂儲金者卽所以儲寳藏耳儲干戈耳儲賢豪與商業耳又安爲而不救國哉故救國者非救國也救身家也儲金者非儲金也儲國勢也身家安而國亦安國勢足而金亦足凡我國民其亦可以興矣 
譯著 
[間諜生涯] [  天虚我生]  
　　（一）間諜生涯之起點（續） 
柏林本予舊游之地今日重來興復不淺盤桓凡數星期始赴　園街見雷眞斯丹伯爵時伯爵方御衣欲出將赴　貝園觀賽馬見予至乃大喜曰老友汝來耶吾盻汝已久今可趨上予車同往觀賽予從之遂一　上車車頗輕捷舜即轆轆而馳行既久伯爵　勸予投身秘密事務所中且謂今日可於賽馬場介紹一二領袖事當有濟予曰伯爵汝能保予眞面目不爲人識破耶伯爵曰然吾能保之蓋汝之眞姓名舍予外但須令一人知之足矣此一人者予初不知然在讀者必能先識其人其人蓋卽吾書開場所謂最尊貴之人也伯爵本爲柏林大運動家故所至輙受歡迎車過處路人恆致敬禮伯爵亦一一報之旣而漸入僻巷吾人談判又開然所言者均關係吾個人利益窺伯爵之意似頗憐惜於予故予心亦不禁傾向於彼有如葵之受日不復容偏反矣旣至果於場中遇事務所領袖二人一爲甲必丹泰伯根一爲李西篤伯爵遂以予介紹於二人之前而改予名爲格那佛讀者識之自是以後予遂不名葛賚武而名格那佛矣數語而後泰伯根遂約予明日赴根票胥格拉脫街第七十號見彼其地卽爲普魯士海軍諜報處也李西篤亦復詢予數語皆關於游歷及方言者予一一答後二人似甚喜眉目間頗現贊美之色明日予以事不果往三日後遂有一函至措辭極謙謂待予已久予始循約而往其屋宇頗質樸不事堊飾閽者乃一下級軍官狀極嚴重予旣向之道來意彼却似電話達内得許可然後令人導予入室直至相見後始退出亦使人爲伴蓋其規例如此卽熟人亦然名爲導送實監察也而會話時間之多寡亦復有人載諸簿册以備稽核予旣入經複室凡三均爲平常書記所居最後始爲處長泰伯根私室時方靜待予至衣陸軍常服倚案而坐此中執事諸員咸爲平民惟處長獨以車官充之蓋德國軍官類皆出身皇族夙以英雄豪傑自期惟戰征乃其志願而一切行政事務則皆以爲不恤爲也矧此諜報處尤爲下級機關故除主者外惟平民耳其中衣軍服者亦僅泰伯根一人既見予入即起立迓予其一種瀟洒之態正與英吉利軍官以粗豪自命者相反予坐後泰伯根始曰馮格那佛（譯者按德語稱人輙以馮字爲冠非姓氏也）君之志願已决定乎本處極盻有汝但俟汝之答復許可予曰甲必丹凡事但無背於吾人道德者則吾皆能爲之泰伯根正色曰否兵兇戰危利在人死豈能諄諄爲婦人女子之仁兹事體大關係全國夫豈能以個人道德爲言然吾人所欲得者得其結果耳至其如何剌取之法有無傷於道德則可任汝爲之吾人不爲干涉馮格那佛汝果允者吾人即可以全國兵力爲汝後盾惟汝當自愼設不愼而遽蹈危機則官中亦無能爲力耳嗟乎此一語者其後竟成讖語實爲予之大不幸也然在當時予固未嘗一念及此則卽允諾特彼自始至終竟未嘗一言薪資如何吾因以之爲請則曰此耶此則視汝能力爲衡今殊未能預定然常俸年亦四千馬克此外日給十馬克備零用奉遣時則有臨時之費但每日不得過四十馬克至奬金多寡則以事之艱鉅爲凖恒於事前定之今未可以預約也惟有一事須先告汝每月於所給薪水中必提四分之一存官中作爲積聚年給子金百之五此舉於汝實有益設或一旦不幸則汝家屬得此亦足以自存也嗟乎讀者余於此事實留餘痛蓋予後來被遠於英政府時遺在柏林之積聚金實有一萬馬克之多至今未能取回然予當時未嘗因此躊躇惟念予身本非貧窶乃竟操此微賤之役心中不無抑鬱自怨耳泰伯根見予猶疑以爲嫌其薪俸之薄則曰馮格那佛君以爲菲耶然此不過初定之數若後信任旣深職務加重則薪水亦必累進願汝思之諾與否一言决耳予聞語意立决即曰甲必丹吾允汝矣泰伯根喜曰允則佳甚汝之决意亦殊速予不禁赧然曰甲必丹恕予予生性如是蓋以視事維謹乃不得不三思耳渠用笑而頷之又曰事雖定但於科學上之經驗明日尚須考驗予曰卽今日亦無妨泰伯根曰佳然吾意明日亦未爲遲言次即按鈴召一書記入與之微語其人遂自去旣而手一支票至額面爲三百馬克以授予曰此爲一個月度之日當若常俸則須按期支付無預支例也書記出予因摺其支票顧泰伯根曰謝君吾與君非素識乃荷栽成至此予實感繳逾分泰伯根微笑曰博士吾亦不過奉上級命令而行耳安足稱謝於吾次輾然意頗自得爾時吾　正壯好奇之心乃立熾遽曰甲必丹所謂上級者果爲誰耶此語旣出泰伯根之顔色立異莊容曰需子識之汝來此凡弗知者弗多問蓋此間未嘗明訂之法律正多汝母自蹈刑網致辜吾望嗟乎讀者此一語即予爲間諜後第一次所受之訓飭也故予至今終身識之每一念及輙爲不寒而慄 
筆記 
[西戌途中日記四十一續] [  桐城劉雨沛]  
　　八月初二日午後三時二十分自馬連井西北行沿途沙山多石車行甚滯過河至十里墩石坎甚陡過坎路乃平附近山溝出金沙又二十里金窩子其地如釜外高内窪昔產金金夫窩棚遺址尙可辨認又十里腰站子徒存破墻數段又七里紅士峽有甘新兩省分界碑士色渥丹陂形各别峽中小河岸多栒杞三里油神廟若内地土地祠凡車夫過此多以油塗廟前木石上當此數十里不見人烟之區竟有立此淫祀者亦奇矣廟處山石磽确路轉峯廻崎嶇萬狀又五里下山至咬牙溝路稍平又五里臥牛灘陂高丈許其上甚平又十五里峽口石山並峙中夾沙河山上產煤產金而大黄甘草栒杞等藥尤叢生焉在河灘行五里至猩猩峽住是處井水甘美客店四家一把總率馬兵一棚駐之其氣候日間燥熱夜間甚凉有關夫子廟予題一律于壁有誓靖邊氛刀似水醉還詩債肇生花句 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第四十二章（續）頃之極姆斯米庚復推門入曰主人事已集乎安西來曰集矣汝曷將手套之號數報予視有誤否米庚諾乃就威廉所號之數目一一報告且作邪許聲曰最上等染色男手套三打安西來亦應之曰然米庚乃移而置之桌上以備打包復又曰大號染色手套三打安西來復如前應之至再至三直至報畢安西來始折其發貨單於衣袋中坐視米庚等包紥旣而米庚忽呼曰但司繩不敷矣奈何但司者另爲一少年時方助米庚包紥汗淫淫被其額聞語則喘息曰然則奈何安西來因曰威廉若可至樓上取繩來宜速且勿以火近庋物處威廉諾飛步自去雲笠兒時正以枯坐寡味乃瞷理痕不見復挨入安西來室中其意初不過偷閒而已迨見安西來之桌未鎖心中忽復忐忑念此中苟有物足供予玩弄者豈非佳事念至此而其手已不奉命竟自往探索及得適才安西來所置之支票寸心乃大躍念曰十四金鎊此非不足供予兩禮拜之用乎然則予其取之乎轉念及此乃竟挾膽取之折入衣袋復矮步出返總事務室中佯以數錢自掩其恧密斯特理痕時正高傍櫃旁果未知雪笠兒之出也威廉旣取繩歸以繩交之米庚遂身入安西來室安西來視米庚等包紥已竟於包上簽爲倫敦布爾街毛理森公司字樣後料返室而雪笠兒亦適於此時至向威廉曰威廉往取工資乎密斯特理痕待汝久矣 
 
 
 

Page 15

 
 
   
 
 

Page 16

 
 
   
 
 

Page 17

 
 
　　中華民國四年西曆一千九百十五年七月五號星期一舊曆乙卯五月一十三日共五張 
救國儲金 
[中國銀行收欵淸單六月十八日第六十次報告]  
　　第四百二十一册九十二號至一百號黄銀生一元黄意淸一元席卷書一元張其樑一元朱家角崇正學校全體八元成昌　成壽保合一元金佩瑜一元魏孝永一元沈荷生一元 
　　第四百二十三册七十四號至一百號舒素雲一元黄月梅一元姚學誠姚學詩合一元朱家珍一元黄瑞芬一元陳賢廷一元張運濟一元林安桴一元余濓水一元戴宏卿一元王銀生一元應儒法一元天福洋行賬房同人節省節酒八元裕昌煤號　天錫節端節筵資十八元允泰豐銀爐同人節省節酒十五元薛傳華一元遠北市立新興初等小學校學生五十人三元陳星記洋貨號節省端節酒費十五元董定生一元王阿龍一元兪生一元朱二姑一元熊順有一元張全靑一元陶老二一元范阿二一元胡老六一元 
　　第四百二十五册二十八號至七十四號三泰米行十元愼泰木號同人五元錢樂羣一元楊錦文一元史家生一元嚴立順一元汪福生一元郭滌生一百元陸子明十元裕發米行省端節筵資十元周世駿一元安和祥同人一百元安和祥一百元嚴振南一元張長生二元薛三喜二元楊阿生二元陸長福二元朱肖琴一元吳學海一元雅歌集社員孔章根二元又江藹齋一元又徐耀祺四元又吳君貴三元又陳芝雲四元袁雲生一元樓龍藩二元王晉法四元袁竹洲十元兪雅香二元袁春生一元問榮慶四元何坤林十元趙阿大二元邱炳生一元杜闌蕚三元經永琪二十元徐金江二元郁振昌一元蔣厚生三元也繁纓五元魯華亭二元羅甫仁一元杜百泉二元曾筱棠五元嚴榮卿十元瑞康號貝潤生一千元 
　　第四百二十六册一號至四十三號孫洪昌一元周穎天一元丁熠一元童海林一元陶伯衡一元楊松淸一元信有號十元天津豫泰恒十元又董階三五元陳順祥二元陳坤金二元張招生二元郭關寗一元周榮生一元張鶴松二元王梅松一元褚賓生一元孫阿吕一元凌阿生一元趙嘉昶一元林蓮生一元陳順風一元嚴阿龍一元經計生一元顧阿生一元殷玉田一元陳和尙一元王如春一元蔡士一元張福生一元徐阿兪一元經山木一元杭正昌一元施阿大一元江李富一元祁阿昌一元宋俊川一元胡阿榮一元索厚之二元姜廷元一元李松濤二元吳春巖二元石常眉三元 
　　第四百二十七册一號至二十八號干日春一元陸文燦一元干小弟一元倪新欲一元黄柱周十元徐子調一百元楊嵐靑一元屠開徵三元安樂氏二元巢漢臣五元陳企高二元貝一峰三元袁樹德五元姚予田二元于賓鴻一元許黑珍四元孫友三五元席少蓀三元夏禹屬二元陳玉麟五元羅杏生三元汪翊宸五元金馥蓀二元羅亮生二元卹勇才二元經士元二元　俊霖二元黄顯庭二元 
　　六月十八日第六十日共收儲金銀元一千八百零五元連前共計已收儲金銀圓六十萬零六千六百九十二元銀二千五百五十九兩六錢八分中國銀行謹啓 
 [P六月十九日第六十一次報告 
　　第四百二十五册七十五號至九十三號同德莊一百元大連合興號二百元王桂盛一元温敬先一元張桂勤一元姜延祚一元張禧禮一元鄭思長一元譚榮貴一元范廣悅一元李開煦一元王策翰一元梁世春一元田吉夢一元張德慶一元徐氏甫二元秦運蟲五元楊勤思二十元楊知非五元 
　　第四百二十六册四十四號至六十號朱吟江一千元恒泰祥顧繡號節省端節酒五元劉芳圃二元李微五十元白桂恒二元陸鑑務十元吕兆亮二元李敬燾八元劉思　一元袁志靑四元孫汝梅一元孫仲逸二元吳淞民國女校學生三元種德園丸藥號節酒筵五元沈雲記洋貨號同人節省端節酒費十元安徽天長高等小學校學生施髦士施藻士王春城何大魁儲兆瑞邱啓佑汪世藩蕭壽考朱國恩施廷尉歐陽崙歐陽崑歐陽潾程本廉黄長發歐陽渭劉廣濂陳葆德李金元周振漢陳錦章胡鍾琳陳延勳許貞鼎許貞彝覲觀疇陳樹德龐安宗王謨邱士湛曹鼎程曹鼎乾夏岐山錢　鎔錢龍甲郁錦城董士華許茂騂王錦榮汪錦懐周維禮許覲臣宣開宣問蔡志仁王守議崇錫鬯以上四十七人合十五元安徽天長師範班學生張　壽施寳琛陶雲鶴翁德邱鴻圖劉增瑜宣江汪廣中葉芸生邱祖馨崇世濟王守讓曹獻章許桐芳顧鶴祥劉振聲兪廷輔錢德新徐登福陳庚禮崇澳葉蓁生覿以琴李昌明葉芹生張錦雲王鍾以上二十七人合九元 
　　第四伯二十七册二十九號至四十五號洪益祥號滅省節筵五元馬汝羹一元趙松年二十元趙汝文一元忻雅靑二十元孫百川一元張志祥五十元林子剛一元張志鴻五十元滕叙亭一元忻耘靑一伯元朱錦林一元劉固齋二元吳秉　二元錢耀辰一元嚴棟臣五十元吳江同里鎭福安茶居十元 
　六月十九日第六十一日共收儲金　圓一千七百五十元連前共計已收儲金銀圓六十萬零八千四百四十二元銀二十千五百五十九兩六八分中國銀行謹啓 
[交通銀行收欵淸單六月十五日第三十二次報告]  
　　第三十二册十五號至五十二號　陳傅光二元周則明一元洪炳渭二元郭仁甫一元樓厚載一元顧斗丞一元徐王林郁冠羣合一元張賓鑫一元徐復初二十元孫芸齋三十元孫泰卿十元虞雍侯五元徐子英十元陳筱蓉五元陳興甫一元陳金氏一元陳氏一元郭觀添一元唐錫基一元唐張氏一元吳曰英二元吳穗祥一元吳穗槓一元張祥麟一元張龍潛一元陸漢堯二元張徐氏一元羅太太三元羅少奶奶三元羅稚貞二元羅蓮貞二元徐太太二元徐周氏二元徐雲甫二元韓友章五元陳慕藩一元恒記五百元裕興莊端午筵席費十五元 
　　第三十三册一號至十二號陸玉峰十元蔡順誠十元鄭素娟一元余珠苓一元陳吳氏一元徐炳浩一元徐四季一元胡作仁一元陸春森一元金太太二元徐吕妍二元徐小毛二元 
　　六月十五日第三十二日共收傭金銀元六百七十五元連前共計已收傭金銀元五萬九千一百九十六元銀七百四十五兩一錢二分八釐交通銀行謹啓 
[六月十六日第三十三次報告]  
　　第三十二册五十三號至一百號允昌興端午酒筵費四元程紫廷五元程榮卿二元牛皮坊同業怡和鑫記五十元陳東海五元萬增福二元吳紀福二元陳金寳二元寳明根二元徐脩玉二元袁如心二元王隆興二十元孫源記十五元花祥盛五元徐光福二元孫純啓一元徐戚紫一元孫正金一元許德江一元徐湘源一元范正源十元吳信卿一元朱家福一元夏忠論一元劉家興一元王智文一元譚紹貴一元吳松道一元孔繼壽一元孫家才一元許湧記十元許湧記又司務三元盧太育二元金德明二元朱良華一元徐寳榮一元徐鴻芳一元曹小弟一元朱信發一元沈阿衛一元趙福生袁金有合一元恆昌祥端午酒席費十元馬雲翔一元張家榮二百元裕和公端午酒席費六元愼成祥端午酒席費十元銀樓學校衆學生三元學生兪允升一元 
　　第三十三册十二號至四十四號劉順記十元劉順記又司務二元陳德記十元許復記六元許福記又司務二元許昌美一元張合隆五元許洪記五元許洪記又司務五元吳明記二元任福記一元樊順記五元夏源記二元孫林記一元任聖乾一元王福記一元劉德記一元經順興一元趙森記一元孫開榮五元王常茂一元金士明二元金士榮二元金士林二元金士逵二元金賢榜二元成鎗祥節酒二元 
　　第三十四册一號至二十二號好畤洋行端午酒筵費十元陸義順一元孫愼記二元陶玉一元任源興五元陶義隆一元戴長卿一元史春裕一元王寳全一元王根生一元尤廷坤一元吳愼言一元李蓉鏡一元朱在祥一元兪允恭一元戴少卿一元史財禧一元王光榮一元洪良才一元陳仁宇一元陸欣甫一元周德統一元 
　　六月十六日共收儲金銀圓五百十四元連前共計已收儲金銀圓五萬九千七百十元銀七百四十五兩一錢二分八釐交通銀行謹啓 
 
 
 

Page 18

 
 
   
 
