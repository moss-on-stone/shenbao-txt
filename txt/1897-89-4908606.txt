# 1934 - 89 - 4908606

 

Page 1

 
 
[新印本草備要醫方集解告成] [  圖書集成局代啓]  
　　本草備要一書爲休寗汪訒菴先生所輯舉金石草木禽獸鱗介之入藥品者别其性質攷其功用微引繁博詳盡無遺後附湯頭歌訣一編尤爲習醫者所不可不讀首冠圖說亦頗筆墨精工披覽之餘殊覺爽心豁目茲由掃葉山房書肆倩本局排以大字用佳紙精墨印成每部在册碼洋六角醫方集解亦先生所箸向推童氏刋本爲最精碻茲又得武進名醫費晉卿先生評點益覺應有盡有無美不臻每部亦三册碼洋六角是二書也珠聨璧合久已名噪醫林世有欲種杏成林者盍各購置案頭爲簡練揣摩之助乎 
[王氏潛齋醫書五種○脉學四種] [  圖書集成局代啓]  
　　海寗王孟英先生所著潛齋醫書五種首醫案霍亂論等縱談古今之同異百家之得失滔滔滾滾折衷悉當一案一方發明病源莫不崇論　　縷晣條分久爲醫家寳笈前印五百部　經售罄今倩本局二次重印每部八本定價洋一元半○校印脉學四種每部四本洋六角寄上海三洋涇橋緯文閣發售 
[懲惡僧議]  
　　僧人慧明建屋新閘迤北牓其門曰供養庵蓋亦佛店之流亞也日前忽將張唐氏之女售與瑞記馬頭某姓家旣經控發拘送公堂慧明扳出沈萬興積欠房飯資以女爲質屠别駕著候過堂覆訊此本館錄登初一日報章者也午後忽有髠其頂偏其衫者踵本館之門呶呶辯白手出一紙書陀陀寺三字謂慧明實係寺中人與供養庵無相干涉執筆人查字書無　字揣其意大約卽彌陀之彌嘻旣已披薙焚修而於彌陀尙不能知悉安望其能解釋梵典推闡經文乎亦惟在酒肉塲中烟花隊裏相與爭能角勝而已矣顧本館執筆人凡事不膠成見旣有此僧來說卽倩友詳細訪查未幾友人錄示案由云唐張氏供有女六歲被沈萬榮於二十三日抱去向領方悉被供養庵僧慧明價賣與珊記馬頭得洋四十圓在捕房業已認明今忽圖賴求卽訊究至是而始碻知慧明固供養庵之僧安有所謂　陀寺者乃不禁喟然而歎曰有是哉滬上諸游僧其刁狡兇頑竟至於此哉夫慧明曷爲而建供養庵曰將藉此以誘惑愚夫愚婦求布施以恣冶游也旣欲求布施以恣冶游曷爲而又誘賣人家小女子曰有時冶游之資適告罄而心猿意馬恰又無計拴牢不得已而窮極計生乃犯此拐帶之案耳旣犯案矣曷爲而又必辯其爲　陀寺而非供養庵曰慧明方管押公廨中來辯者諒係慧明之黨類其意恐此案一經傳播供養庵内必致香火家寥故又别出智謀思以　陀寺掩人之耳目其計誠狡然亦知爲此計者祇可哄愚夫愚婦彼公堂上已案如鐵鑄豈尙能任其逞意攺移乎且夫滬上之僧人其惡蹟固不僅拐賣已也有專放窰子債者焉積得造孽錢私嚢充牣乃往來於靑樓曲巷見有鴇妓之生涯繁盛者則甘言以誘之重利以盤之苟或貸其金資則月息三分四分不得稍有欠缺且可藉此以穿房入房恣意宣淫而鴇妓旣貸其金不能不曲意承迎爭憐取媚而彼乃洋洋自得日得於此無遮無礙靜參歡喜之禪矣亦有專事煽惑優伶者焉優伶旣享盛名類必囊資富有而其人率無識見安在能分邪正之途於是彼中人乃勸之以持齋導之以禮佛朝山謁祖漸入迷津於是詭言入都迎請藏經刻意鋪排斂錢肥已優伶信從者衆每不惜以賣笑鬵歌所入盡施之香積廚中此又髠奴之生面别開而近年已屢見不一見者也有計誘孀獨婦人者焉婦人旣失所天卽茹苦含辛終朝抑　於是有刁惡釋子乘其有間可入始則串出殘年老嫗誘之以天堂地獄之說聳令入廟焚香繼復勸使輸財列名佛會迨至釋妇旣與相稔或且寄名膝下日逐往來而穢德腥聞遠近流播箱籨所積乃不知不覺盡以供秃鶖嫖賭之需矣有專糾人聚賭抽頭者焉或在城僻處或在曠野間精舍雲房結構古雅人喜其能擈去俗塵數斗也每當日長無事於此作逭者之游或彈棋或拈韵疎簾淸簟其樂無涯漸而碰和挖花抽頭以供飲食住持者見諸客樂於爲此遂致大張旗鼓昕夕不休高燒銀燭照呼盧大有一擲千金之槪雖司巡者有時掩捕彼每恃衆檀越爲護身符而顧忌全無明目張瞻五木之訣乃勝於托盋募緣矣凡若此者皆滬上惡僧之穢迹雖罄南山之竹恐亦書不勝書至於開設佛店之流實祗彼中人之黔驢無技者惟藉數寸長之土木偶聊博施主香金然猶且禁令屢申終不能使根荄之盡絶計歴年來韓古農廉訪禁之於始吳廣涵廉訪繼之吳芸臺觀察更繼之告示煌煌沿街高揭而洋塲十餘里内依然佛店如林尙何以敢若此之瞻大妄爲曰非果佛法之勝於官法也實有知識全無之輩爲之護法保其此後决不爲非官長礙於面情但使上司不復追求則亦一任其仍前開設耳噫古者金人入夢佛法始傳至中華初不料流及目今而爲惡竟若此之甚彼佛旣紳通廣大何不努金剛之目運十丈無明火將秃奴千萬輩悉數付之荼毘耶因論慧明售女事而縱言及之倘有謂爲謗毁佛門作秀鐵面之呵者則執筆人當正容對之曰犁舌地獄正爲我輩而設又奚辭 
[會鞫逃軍]  
　　逃軍吳德裕由浙江平湖縣解赴松江研訊本報已備錄讞詞矣兹接本館采訪友人書悉二月十七日署松江府陳蓉曙太守飭署婁縣姚大令詣轅將吳提訊吳初祗供認脫逃及糾賭情事　以軍裝各物抵賴不承且稱由緝捕公人抛棄誣陷大令以其游移刁狡喝令跪練加以挺棍時吳已形神恍愡汗流浹背遂略認鐵尺一柄火藥數斤及鬆刑忽又狡展稱大老爺欲小的承認小人不得不承認大令怒甚喝跪大練吳故意將足用力一掙詭作蓋膝骨受傷情狀悲啼號泣冀動人憐大令信以爲眞命還禁再訊太守以此犯非常刁詐因於十九日午後傳華亭縣葛江邨明府會同姚大令在府轅研鞫初時所供仍執定前詞明府謂爾平日所作所爲要縣久已訪悉今若不從實供認有天平架在此决不爲汝寛容也吳始供稱鐵尺火藥確係小人所置惟洋槍委實不敢携帶明府詰以爾旣無洋槍購此火藥何用吳仍任情狡賴明府命仵作騐其足將爲上天平架計而其足固安然無恙絶不見有靑紫痕乃謂爾前堂僞作重傷刁惡情形顯然可見無怪軍火各物更諱莫如深也吳俯首不語有頃乃供稱洋槍係小人常圑防勇時留下明府謂圑防勇固有洋槍然照章冬發春收安得容汝留下本縣歴辦圑防之事從未聞有以此等禁物任各勇私留者吳語塞不能答未幾又供稱小人實於髪匪擾亂後由河中撈獲舊槍一管繼當圑防勇因之調換新槍明府謂爾換來何用供稱小人恐被歹人暗算故藉此防身明府問爾强搶某氏爲妾有是事否吳供稱某氏未出閣時已與小人通厥後嫁與民人沈富來氏不願從遂由小人出洋銀三十圓購歸令沈另娶明府檢查前案有將尹小弟綑綁投河一事詰以究竟如何吳供稱當時各憲大人出示禁賭小人雖與村鄰違犯禁令但惟在村中賭錢耳尹係客地人强來擺設賭檯小人恐被拘拿故將伊綑綁然未抛擲河中明府諭以今當將爾還獄務須格外安分勿准滋生事端本縣當禀求本府大人大開恩典吳唯唯遵命遂由差役帶下少選沈富來忽投案禀控明府訊明一切諭令退去靜候核辦聞尙有 
 
 

Page 2

 
 
甲乙二人曾受吳害者近日亦先後控請重懲云 
[示禁婪索]  
　　江西采訪友人云南昌新建兩縣地居省會生齒日盛莠民頗多南面　一遇臨塲騐屍苦主必擇肥而噬株連　　　　蕩産破家而不肖　胥更藉端勒索屍塲費虎威狐假任意咆哮卿了寃苦難伸惟是呼天哀籲　言及此眞亦大可憐矣當光緖初年今任籢　河帥由陳臬而開藩訪悉情形通飭勒石永禁無如若輩神通廣大未幾依然弊竇叢生舊秋翁小山方伯面諭署縣信文芝　孟紫卿兩明府　籌鉅欸令　照湖南卲陽縣章程擇善而從斟酌辦理兩明府上體憲意下恤民艱苦口婆心剴切勸導慮周藻密猛以濟寛兹復大張示諭曰爲詳定給發相騐費用章程示諭永遠遵守事照得爲政首重安良而安良必先除弊南新地方遇有命案報官相騐雖官司恪遵定章輕輿减從夫馬火食悉皆捐廉自備而差役性成刁詐每向被告需索或於地鄰科派種種蠹害防不勝防現奉藩憲諭飭籌欸給發相騐用費以除弊端而安良善業經本縣會商紳士勸諭殷富捐集銀各五千兩名曰康濟堂經費發典生息備用附於賓興局交　年紳首兼管並將相騐應用各費酌定章程詳請各憲立案合行出示曉諭爲此示仰闔邑軍民及書差諸色人等一體知悉嗣後遇有命案報官詣騐所有應需各色費用及各項人役夫馬飯食悉按後關章程由康濟堂照數給領不准向被告地隣需索分文如有藉端科派勒索准受害人當廠喊禀立提嚴究懲辦决不稍從寛貸至爾軍民人等亦須體各憲曁本縣力除積弊保全爾等身家之意嗣後當各守本分自愛身家毋因細故爭論逞忿傷人毋聳婦女老邁拚死圖賴毋糾衆械鬥致干不宥之刑毋恃强刼搶自取必誅之罪貪財定罹禍患毋開塲誘賭窩賊囤贜戕幼最傷天和毋溺棄嬰孩虐斃童媳須知自盡無擬抵之法縱經官不能報怨毋因負氣以輕生誣告有反坐之條况人命重在伸寃毋捨正兇而羅織凡諸惡習願悉攺除本縣因望爾等永無獄訟之擾共安耕鑿之天是以不惜苦口勸誡其各凛遵毋違特示計開一此項經費附入賓興局交賓興道事兼管查賓興局原由本城與五鄉各舉紳首三人共十八人以六人管理康濟堂銀錢收支帳目及散給夫馬飯食一切事件一年一換三年一輪毋庸另設坐堂司事只准用聽差一名以供驅使一康濟堂經費銀各五千兩發典按月八厘生息遇閏照加必須典商出具墨領到縣存案另立息摺由縣諭發紳首收執按季赴典取息隨時照市價換錢以備支用年終開摺報縣一面將收付帳簿交次年接管紳首邀同賓興局各紳公同會算以昭核實一遇具報命案縣中用兩聨票存查一發票註明城鄉都鄙地名及道里遠近並分晰開載夫價飯食色件等項錢文蓋用印信飭令刑房經承持票赴康濟堂於詣騐之先日領取散給一官下鄉相騐祗駐附近祠廟毋庸另備公館駐處但須借用粗木器具不必鋪設張燈掛彩一詣騐之前一日就案撰成簡明告示嚴禁科派勒索許受害者喊禀繕寫事由牌飭派妥差肩赴兩造門首及屍廠曉廥有犯必懲一嗣後具報人命毋庸先具報呈祗須屍親見證地保三人到案立卽隔别研訊究出實在供詞當堂飭令代書照供繕呈俾訟棍莫施伎倆良民免受牽連如係假命揑報一經騐明除拘原告照律嚴辦誣告外仍將發過各費勒令照數賠繳以示懲警一南新邑遇有命案屍親於相騐時勒索被告家棺木錢十數千文不等苟不遂其欲不肯領屍收殮此等惡習亟宜禁除今酌定每案由堂發給棺木一口計價錢四千文如屍親嫌棺不佳情願自備者聽其自　毋庸給價惟不許向被告家訛索錢文倘敢故違一併提究一向來相騐命案程途所經遇須過河渡夫多向被告家勒索渡錢自數千至數十千不等今酌定所過之河如係長河一道徑渡者由堂給船錢一千文若中隔沙洲短河兩道須分渡者由堂各給船錢五百文往返計共給錢二千文該渡夫倘敢向被告家訛索立卽提案懲究光緖二十三年二月日示 
[照錄招募法國差遣監工各人員等章程]  
　　福州船政局訂請法員監督造船事務昨已將合同照錄報端尙有招募章程合再錄登於左此固當今切要之圖閱者其加之意乎計第一條監工一位充爲法正監督總管船政　學工程並所屬各廠及學堂之事以五年爲限可重訂由法國海部大臣於水師軍工員内遴選並由中國駐巴黎出使大臣所許約者俟抵閩後則應由船政大臣發給執照一張以作正監督之據倘監工及各匠人等辦理不妥係歸該正監督責成其事○第二條所有雇募法國各項員匠人等數目多　將來必行妥定但其諸項員匠各宜盡心自已本分○第三條再監工二員並繪圖師總辦書記此四員至明年正月到福州起係限期五年别員皆係限期在年其俸金亦皆俟到福州日算起○第四條該監工及各工匠等務各實心認眞辦事各盡所長悉心教導各局廠華人製作迅速精熟並應細心工作安分守法不得懒惰滋事又由正監督派作教習之事除局廠正工並監督奉派工作差使外不准私自擅攬工作○第五條凡有各局廠無論一切大小公事及與中國官長往來均係正監督分内之事該監工同各工匠等不准私自越躐干預並無故瑣謁中國官長倘值正監督或緣事公出須聽候代辦監督節制約束該監工同各工匠等均須一律遵照若遇各局廠公事由正監督或面諭或出示曉諭或札飭監工同各工匠等辦應認眞照辦如監工及各工匠或因事或患病必須告假者應禀由正監督察核後方可准假凡諸監工及各工匠人等作工在五年限内可准其告假六個月在路來往日期一併算内其假内日期俸祿則發給三分之二惟准否許以告假係遵正監督之諭倘監工同各工匠在五年限内必欲回國者應預於四個月以前禀明正監督批准一面另選接替有人方許離開所有回國路費及兩個月辛工一槪不給倘若因病告假亦宜給路費辛工若遇在船政局廠内或學堂内有賞罰事件應聽正監督自行轉請辦理○第六條該監工及各工匠等來中國路費應由本監督轉請給發立合同之日卽另外借辛工一個月以便該工匠等安家及製備行嚢等用該官匠等在局限滿並無過失者此項辛工免其扣繳如限内告假回國及犯事撤退者均將此項一月辛工扣繳至該監工及各工匠等來中國時所坐火輪來者正監督自應辦理○第七條該監工及各工匠等應得俸祿按月底日奉發散給各官匠等所居房屋應聽中國官憲或造或租均聽其便至各官匠等並其家眷人等倘遇有患病應請外國醫生治理是以船政大臣宜與羅星塔海關外國醫生作一約字○第八條法國所差遣來華諸位人員倘限期滿後中國官不續換合同者船政大臣應照章發給該員兩月辛工並一樣發給由法至華路費再倘若諸差遣在事法員限滿日有欲回國者或係患病者則正監督可以轉請船政大臣酬賞該員多寡不拘係隨該大臣之便○第九條該監工同各工匠等若由工作得受微傷正監督自當量其傷之輕重酌給養病辛工一二月或因工作傷重或因受傷成廢均當轉請賞給辛工六個月並給路費倘傷重身死則將六個月辛工給其家屬收領○第十條該監工及各工匠等不受節制不守規矩或教習辦事不力或工作取巧草率或打駡中國官匠或滋事不法正監督隨卽撤令回國所立合同作爲廢紙不給兩月辛工不發路費○第十一條中國嗣後設有兵事阻撓停工撤回諸監工及各工匠等回國正監督應轉請給予辛工各兩個月並請賞給路費仍於一月前知照○第十二條如中國無事船政大臣意欲中止各工匠撤回該監工及各工匠等歸國則船政大臣應發給各法員等辛工四個月並各賞路費亦於一月前知照○第十三條所有法國差遣來華諸位人員俸祿照錄於左正監督每月應俸祿五千佛郎又零碎日費四千佛郎礦務監工每月應俸祿三千佛郎○又製造監工每月應俸祿二千五百佛郎繪圖師每月應俸祿一千六百佛郎總辦書記每月應俸祿一千二百五十佛郎算學教習每月應俸祿二千佛郎卽係邁達廠首每員每月俸祿一千一百佛朗將來立合同照此數折中匀定○第十四條所有法國差遣鶆來華諸位人員其路費並駐址分爲三等頭等者其法員每年俸祿在二萬以上者應給住房内有五間好屋並給路費銀二千六百佛郎第二等其法員每年俸祿從一萬佛郎至二萬佛郎者應給住房内有四間好屋並給路費銀一千八百佛郎第三等其法員每年俸祿在一萬以下者應給住房内有三間好屋並給路費一千三百佛郎但倘若該法員係有家眷者則每員住房應當分隔○第十五條該監工及各工匠等除 
 
 

Page 3

 
 
不守局規違背合同章程應卽斥退外如有别項犯法事情應照通商章程懲辦○第十六條該監工及各工匠等今來中國工作均係正監督奉中國船政局大臣札委代雇所給辛工並另給路費恤賞等項槪由中國船政大臣給發正監督亦係奉憲轉散以上合同規約十六條均由延請各法員允許不得毫有異議倘此合同内有辯駁之事則以法文爲主光緒二十二年九月初五日卽西歴一千八百九十六年十月十一日在福州定立合同法文漢文各四紙共成八紙照錄一式蓋印畫押大淸欽命鎭守福州將軍兼理船政事務大臣裕祿大法國管駕亞樂寒快船總兵悹卜玳大法國駐劄福州補用領事署副領事官高樂待 
[溢城紀勝]  
　　九江采訪友人云九江府尹西庚太守曾抱采薪今已痊愈上月二十三日黎明時命駕至貢院甄别　溪書院生題凡爲天下國家有九經曰修身也童題君子有九思視思明通塲詩題賦得春江水暖鴨先知得知字○新簡江西袁州府曹太守陛辭南下赴江寗謁見劉制軍上月十九日瀛眷先附招商局江寛輪船抵潯○魏雅大蔡貞甫兩明府經藩司檄令管解地丁银入京上月十五日行抵潯陽十九日卽就道○應莘臣明府衷經藩司飭解地丁銀入京上月十八日行抵潯陽旋於二十日起程營縣各官均派兵役護送○候補巡檢賀弼卿少尹鍾濟奉檄赴德化催屯糧僑寓縣城隍廟 
[使星照滬]  
　　專使英國慶賀大臣張樵野星使附新濟輪船南下昨日午前十點鐘抵招商局金利源馬頭上海縣署丁役懸燈結彩預備整齊文武各員均詣舟次恭迓如禮星使旋至天后宮行轅駐節江海關道劉康侯觀察松海防同知劉乙笙司馬上海縣黃愛棠大令鐵路督辦盛杏蓀京卿招商局總辦沈子眉觀察英法现兩界讞員屠興之别駕鄭景溪大令復乘輿而往呈遞手版請安星使接見之餘寒暄互叙迨各官鳴騶而返時已鐘鳴三下餘矣 
[頒行旗式]  
　　俄國現已攺易國徽照會總署總署行知江海關道署昨日劉康侯觀察飭江南製造總局繪圖處將俄旗摹繪計欽差所用之旗領事所用之旗及兵船民船各旗共八式札發英界公廨存查 
[請免加捐]  
　　英美租界工部局議加小車捐讞員屠興之别駕念及各車夫困苦不堪情殊可憫且一旦無資餬口難保不釀成事端因函商上海縣黃愛棠法界讞員鄭景溪兩大令禀請江海關道劉康侯觀察照會英美總領事及工部兩局董查照前案槪免加捐亦足見别駕之關心民瘼矣特不知能照准否 
[節會路由]  
　　今日係淸明令節本城城隍偕四司出巡之期昨晚由會首舁神像出堂發牌點卯發出路由牌懸掛頭門兹特照錄如左出廟朝西過舊教塲香花橋朝東過福佑橋往南天官牌坊朝東海防署過益慶橋朝南由東過西彩衣街朝北曲尺灣縣東縣西朝南至虹橋往東太街過縣橋朝南太卿坊過陳箍桶橋至大南門往東出同仁里過永興橋往北進談家弄由道轅往北過𥲑笠橋朝東出大東門過吊橋往東至大馬頭朝南過大關進外毛家弄往南花衣街朝西鹽公堂進梅家弄往東靑龍橋往西東狗玉弄西狗玉弄朝南往西過沙家石橋往西朝北到壇壇上起馬往東過吊橋進西門往東過莊家橋往南朝西進北弄由叅府署過楊家橋出胡家弄守府署過薛家橋出西王家弄朝北過陳箍桶橋太卿坊過縣橋一直過縣東往四牌坊過長生橋往西回廟 
[神之格思]  
　　小木匠朱雲卿與混名槍花阿炳者挾仇互毆戳傷身死當經報請上海縣黃大令蒞騐將是案人贜帶縣訊問曾紀本報惟槍花阿炳在逃未獲大令將原差何松屢次嚴比仍未獲案昨日何差赴本邑城隍廟求神祈告伏乞神靈有感如將阿炳獲案當以淸音酬謝 
[愼重人命]  
　　美國永安保人命公司分設中華招人往保兹將西歴一千八百九十六年歲杪止淸單錄登本報告白門分類别羅淸疎當亦閱報諸君先覩爲快者也 
[上海縣署瑣案]  
　　張桂堂控徐才林霸贖田地一案前日黃大令倩蔣刺史升堂提訊張桂堂供稱年四十六歲本地人在大東門外開設土行光緖八年央姚晉卿爲申將坐落新閘之田單一畝一分向徐才林之弟阿桂抵借洋五十元每月二分起息至十二年向贖徐說已轉抵出外後屢向催促並還過洋二十元及阿桂去世又向才林回贖不放因此控案况田中尙有墳墓求鑒徐才林供稱撑駕划船爲活小的與弟阿桂各分門户不知其細姚晉卿供稱向做米業張桂堂前將墳地抵押與徐阿桂原是小的爲中抵洋五十元沈春山供稱是地保張桂堂之事以前不知惟後來有葉姓令小的轉換道契小的謂伊地上尙有墳墓葉姓言不妨倘或有呈惟伊是問故小的簽押幸道契尙未轉出不料伊等有此糾葛刺史得供飭查明候訊○鄉人張如香控被趙元堂等毆傷前日蔣刺史提訊張如香供稱年四十一歲本地人務農爲活家有妻兒光緖十一年買趙元堂房屋一間價錢十五千立有賣契至十三年加過錢數千爲絶至十九年又來糾葛經小的赴案控告後伊央人理勸了事不料伊今又來將小羊一頭牽去小的向阻不依被毆受傷刺史飭件騐得脇後有拳傷一處著退候核奪○孫謝氏控夫弟婦褚氏奪産前日蔣刺史升堂集訊孫謝氏供稱年五十二歲兒子名雙福業織屨住沉香閣畔夫名芸調故已多年褚氏係夫弟桂林之妻從前公公遺下房屋二十餘間現被侵呑尙有金鐲等類向之討取不還故此控告孫雙福供稱二十三歲餘供與謝氏同謝二全供稱小的亦係鞋匠餘事不知洪梅村供與謝氏是親戚孫褚氏供年四十一歲住縣西街丈夫桂林並無弟兄謝控氏是遠房伯母伊屢向小婦人借錢後又來索借不遂挾仇誣控孫金濤供年十九歲褚氏是母親祖上並無房屋遺下刺史訊得謝氏誣屬實本應究辦姑念婦女無知且係親族著褚氏給洋十元以後不准來往各具遵斷切結○本城龍門書院肄業生失竊一案經黃大令屢次訊比在案前日又倩蔣刺史覆訊顧春泉供稱在書院當更夫二月十四夜失竊小的奉項大老爺追尋竊賊無蹤只求恩典朱阿四供在龍門書院當廚子失竊時小的已臥馮雲山供小的在書院曾與阿四做替工是晚有病早臥求鑒汛捕李慶陳勝韓金等同稱小的等屢次緝訪無著只求寛限刺史飭將朱阿四責四百板李慶責四百板陳勝責四百板韓金責四百板再限十天務獲人贜送究否則嚴比 
[法界公堂瑣案]  
　　長利洋行西人投公堂控周福堂經手跑樓呑用銀三千餘兩經鄭大令飭提研訊周供與買辦應文生借銀三千兩並未呑用洋東之銀大令以原告不到押候復訊等情已紀前報昨日禮拜六堂期鄭大令會同蘭繙譯升座長利洋行西人投案請追買辦應文生遣其姪子文並行中司帳高連才投案禀稱長利洋行經收房租每月數千兩陸續收下均有帳目周與洋東核算計欠銀三千零六十餘兩請向嚴追質之周福堂供此項欠欵尙有他人在内小的名下並無此數高供房租另有人收下交與帳房轉交跑樓周卽從中挪移用去三千餘兩之多周供只欠一千餘兩其餘皆行中西人所欠大令謂洋東之銀爾不應任意呑用周供與買辦有親故向買辦商借至交付洋人之銀由小的經手均有帳目收條可查現在應將他人欠欵均歸小的名下情有不甘大令詰周所虧之銀如何歸還周供買辦先已答應容小的結算陸續歸還應子文供買辦並未答應蘭繙譯以長利係英商遂與大令會商著將一干人移送英界公廨辦理○利喊洋行西人控華人廖永平蔡阿昌等掮出金表鑽戒輾轉售賣宕銀不歸經鄭大令提案迭次訊供交保在外予限淸理迄今尙未了案昨日堂期洋商遣司帳黃子奎投案禀稱廖蔡二人去年向行内賒去各物洋東屢次向索求請嚴追殷公順供由馬德之與蔡阿昌等三人同往將表與戒子轉賣與朱惠生朱供小的只買金表一隻值價洋一百八十元鑽戒二只蔡欠小的洋四百零二元將此作抵後已退還馬德之供經手屬實廖蔡二人因有别情懐恨是以沙訟 
 
 

Page 4

 
 
蔡供此係朱與廖有往來由馬德之經手與小的無干大令謂金表一枚著朱照價歸償鑽戒二只著蔡阿昌歸還洋人馬德之供蔡與朱父素有往來現有三百元支票一紙存案蔡供係朱父購買香爐所用大令謂此欵自去年延宕至今理應赶緊理楚著將朱惠生押候交保限七日内交還金表價銀蔡阿昌著押候交還鑽戒○小東門外恊昌等魚行孫厚卿蘇紀芬龔妙生投案遞禀聲稱魚販張阿大結欠小的等各家共錢百餘千圖賴不還求請追給細帳呈電質之張阿大供因父死急用一時無力歸還孫等糾同流氓寗波阿三順元等多人追至新北門内將小的拉去被攫洋五十餘元孫等同供因伊欲逃避故由小的等拘獲大令謂攫洋無憑且在城内應向巡局控訴所該行欵著赶緊淸理張供有洋一百元本欲分還各行現被蔡文泰取去大令著將張押候交保出外赶緊理處○李順禀稱前晚九點鐘被賊潛入後門竊去花盆二只經包探拘獲竊賊李慶良解案請訊李供小的經過是處被伊家呼入不敢行竊大令著押候笞責一百板○包探禀稱某洋江北帮車行細崽李阿昌糾同各人在行中中聚賭爲西人拘案請訊李阿昌認賭不諱大令著押候笞責一百板○車夫楊春平朱紹先同訴稱昨日英界夫肇事小的等二人御車在彼經過被董紹氏等諸人逃至法界撞壞車輪爲巡捕拘獲解案請訊董供江北帮車夫在英界肇事與小的無干大令著押候重責一百板○王葛氏禀稱前晚被陳二撬門而入竊去自鳴鐘一架銅吊一把當塲拘獲送案請辦陳俯首無詞大令著押候笞責一百板贜還夫主○去年冬月唐炳奎控張炳記舞弊侵呑各欵銀七千餘兩迭經鄭大令嚴訊責比迄今半載尙未了案昨日堂期命帶案略訊與蘭繙譯會商著移送縣署辦理原告自行投縣備質 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣事]  
　　張少齋前托龔土全代買貨物當付鷹洋七百餘買物外尙虧洋三十九圓錢一千一百餘文昨日向索無著互相口角扭至十六鋪中局禀控李蘭史二尹限張四日内將洋還淸具結交保○小南門外前日有流氓數十餘人不知因何互相毆撃因手中並無器械遂擁至某木作内將所積木料搶去以作短兵之用惟留下小帽五頂雨傘六頂領衣棉襔各一件經作主一併解存二十三七鋪局中請飭查辦 
[英界公堂瑣案]  
　　工部局擬加小車捐以致各車夫向之齟齬前日糾得數百輩欲入城内向縣署籲求道經租界浦灘總會前三十號巡街英捕詢以何事若輩竟將捕扭毆傷及頭面後爲麥捕頭所知立帶探捕馳往始各逃散僅獲皮瑞高劉惠長二人昨晨解送至案副捕頭禀稱皮劉瞻敢兇毆巡捕殊覺目無法紀務請嚴懲皮劉同供稱小的等均係江北貧民驅車度日今又驟加捐欵實屬力不能支故欲投上海縣署懇求豁免道經浦灘總會前西捕前來阻止雖人多口衆然亦不敢行兇且斯時小的等二人實不在内屠别駕商諸單繙譯官然後判令各枷號兩禮拜發捕房示衆○某號華捕解蕭吳氏蕭殿芬兩人至案禀稱昨日小的巡路時見蕭手持利刃與蕭吳氏忿爭是以拘入捕房捕頭令解送案下蕭吳氏供稱小婦人係臺灣人避難來滬被蕭殿芬卽蕭香瑞誘令同住所帶洋銀衣飾逐漸賭博花銷後因小婦人吵閙不休曾赴捕房聲訴捕頭著自行投案控告小婦人尙隠忍未發孰料伊反懐恨尋仇昨日持刃來家將小婦人戳偒頭額幸有人代喚巡捕拘解案下伏乞訊懲蕭遞禀供稱職員係湖北某邑人五品銜候選府經歴向在臺灣撫轅當差買蕭吳氏爲妾後因海氛不靖官民内渡遂携妾由厦門至治下不料伊被人引誘捲物而逃尋獲後曾訴諸捕房捕頭不理職員心不甘服故用大餐刀戳伊所有氏之賣身契呈電别駕著一併留候取保過堂訊斷○捕頭令某包探解鄥阿全至案禀稱此人在德國總會服役前因誣指同事細崽唐子龍竊取肥皂以致呑烟自盡現在鄥身畔搜出寳石鑲金之約指一枚係前者總會中某洋人所失顯見當時指竊肥皂之事亦屬不结不盡故由小的解請訊追屍兄唐子淵屍母唐兪氏投案訴稱子龍在西人亮羅雷管理之德國總會内承值酒房前者被鄥誣指竊物以致呑烟自盡叩求大老爺昭雪鄥供稱小的係浙江寗波府屬某邑人俯首求恩别無他說别駕叱令笞責二百板枷號一禮拜發捕房示衆期滿之後送縣辦理并著子淵自行投縣聲訴○包探趙銀河禀稱馬禮孫洋行打樣西人失去川紡十餘匹查得細崽李阿寳不别而行諒伊所竊報捕後捕頭令小的拘李無著故將保人馬北堂解請訊供併查得馬前因擄倡之案經大老爺遞解回籍不知於何日重來馬供稱小的係浙江寍波府屬某邑人前者被人誣陷確由大老爺判令遞解後由父親一再苦求准予交保李所竊川紡現願照賠洋人投案請追失贓别駕著馬照賠贓物○包探孔阿才禀稱賊犯胡金壽竊取廣成發烟館内烟槍一枝報捕後捕頭令小的緝獲人贓送請究辦廣成發主某甲遣夥某乙投案領贓胡供稱小的流落他鄉異常窮苦不得已而犯竊尙求格外施恩别駕判令笞責五十板○包探趙銀河禀稱昨日小的見吳金福陳狀錦二人手持各種淫書沿途喚賣是以送請訊判吳陳同供稱小的等藉賣舊書餬口然素不識字不知是否淫書别駕判令各管押一禮拜淫書當堂撕毁 
[美界捕房紀事]  
　　蘇州河濵第四十九號門牌仁昌鐵行係無錫人沈菊軒所開前向西商倍發洋行拍買鋼若干嗣以貨樣不符延不提出昨日行主控諸法界公堂鄭大令准詞派包探郁廷湘至美界捕房請捕頭派包探恊同前往將沈帶回押候訊核○竊犯李阿根係浙江寗波府屬某邑人昨日午後獨行至華記路瞥見第三百八十七號門牌葉關福家無人在内因潛身而入正在席捲所有　葉回家有贓並獲扭交包探竇如海帶入捕房捕頭著押候解送公堂禀請懲辦○前日西人放槍打靶處龔家宅居人費寳和家偶失防閑被賊撬門而入竊去蚊帳被褥衣服追尋無獲因之投報捕房昨日捕頭令包探倪順泉查知崇明人王阿寳施根海二人串竊一併拘獲吊出原贓捕頭令押候解送公堂禀請嚴究○竊犯兪淸雅浙江寍波府屬某邑人前曾破獲解請屠别駕訊懲遞解回籍爲時未久復至滬江昨爲包探所見拘入捕房捕頭令押候解送公堂禀請懲辦○昨日武昌路某弄中粤東某邑人鄺姓家夫去綢衣數件疑同居人某甲所竊向之根究甲不承認遂互扭至捕房聲訴捕頭告以事無佐証碍難准理姑俟派包探往查 
 
 
 

Page 10

 
 
   
 
 

Page 11

 
 
[光緖二十三年二月二十一日京報全錄]  
　　宮門抄○諭旨三道錄前○二月分缺單○桂撫史奏爲報銷鎭南關通商洋稅收支數目摺○又奏爲推廣懇荒緣由摺○直督王奏爲報銷東海開通商洋稅收支數目摺○又奏撥解軍火赴凉州片○江督劉奏分司要缺需員仍以原請試之員署理摺○二月二十一日内務府國子監侍衛值日兵部引見三十七名提督衙門七名正黃漢四名内務府十二名○　照假滿請安○長萃英年由東陵回京請安○崇禮許應騤謝在總理衙門行走恩○楊福臻聨錦抽查漕糧請訓○德元靈椿預備召見○福建補用道孫道仁謝　　○克文續假十五日○内務府奏派致祭黃木神派出啓秀○召見軍機長萃英年楊福臻聨錦德元靈椿○二月分缺單小京官翰林院典簿陳佑啓修墓知府山西澤州周天麟修墓知縣廣東開平袁銜四川興文竇以莊俱近安徽建平崇福江西崇義廖鼎璋進賢祁友觀俱修墓甘肅文縣高繼陳不謹會寍謝寳文有疾山西孝義吳殿錫修墓直州判甘肅秦州何璋不謹巡檢　林雙城廳張其銳丁典史甘肅平遠余篤慶西和傳文閣俱不謹○○頭品頂戴廣西巡撫臣史念祖跪奏爲鎭南關通商第一百四十四結期滿遵將徵收洋商稅銀並船鈔銀兩及支銷經費數目開列淸單恭摺奏報仰祈聖鑒事竊照前接總理各國事務衙門咨奏明中法議定商務廣西在龍州辦理通商各等因飭行遵照去後嗣據廣西太平思順道鎭南關監督祭希邠呈報光緖十五年五月初三日開關辦理援照瓊州等通商成案將所收正半各稅洋藥稅曁船鈔罰欵銀兩按三個月奏報一次將收支數目造册分别呈報查核所收洋稅毋庸分别四成六成除應支一切經費外餘銀按三個月一次全數解部以充京餉船鈔一項以七成解交總稅務司爲建塔樓等項之用以三　解交總理衙門作　同文館經費罰欵銀兩以三成解總理衙門三成歸監督四成歸稅務司用資辦公已將開關起各結收支銀數迭次奏報嗣准户部咨洋稅收支數目應開列四柱淸單以淸眉目不必串入摺内聲叙等因已經照辦並將截至光緖二十二年五月二十日各關第一百四十三結之期收支數目開單奏報在案兹據署太平思順道鎭南關監督揚廷璵詳稱自光緖二十二年五月二十一日起至八月二十四日止爲各關彿一百四十四結期滿所有徵收稅銀自應按結具報鎭南關開辦未久洋商尙未開立行棧貨物尙未暢行徵收致難豐旺兹將本結徵收正稅並船鈔銀兩及支銷經費銀數造具四柱淸册詳請奏咨再本結並無各洋商載運洋藥洋貨來龍州毋庸造報合併聲明等情前來臣覆核無異除將四柱淸册咨送總理衙門曁户部户科外所有鎭南關按照第一百四十四結徵收洋商正稅並船鈔銀及支銷經費銀兩理合繕具淸單敬呈御覽謹會同兩廣總督臣譚鍾麟恭摺具奏伏乞皇上聖鑒訓示謹奏奉硃批該衙門知道單併發欽此○○頭品頂戴廣西巡撫臣史念祖跪奏爲各屬開墾　動公欵本年墾出荒田實在畞數現飭竭力推廣恭摺仰祈聖鑒事竊臣前因廣西錢糧缺額過多陳請墾荒爲規復之計一載以來經臣督飭各府廳州縣及各防營無論官荒民荒一律設法開墾兹據司局會詳桂平梧道屬共墾出二千八十餘畝右江道屬共墾出一千二百六十餘畝左江道屬共墾出三千七百四十餘畝太平思順道屬共墾出二百三十餘畝總共本年墾出荒田七千三百一十餘畝其間辦法不一各隨民便有官捐牛種報墾者月本業主自墾　有官荒由防營自墾者量地土厚薄分定三年五年後升科槪未動用公欵辦理似尙簡妥惟思凡事以創始爲難獨墾務必以推廣爲效若不逐漸拓增區區於錢糧何補現由臣酌定章程除今年辦理認眞之員先行分别記功外所有明年各屬如能推墾新舊至三百畝者擇尤奏明請獎不及三百畝者次之儻毫未推及新舊兩年始終不力者分别撤叅以示懲警至將來所升之科本卽在缺額數内非立法精嚴易生影射現飭各屬一面逐年推廣俟到限起徵時無論多寡均專册專欵解司逐年照辦統由藩　年終彚詳由臣開單逹部存查俾得稽其逐漸實收數目所有各屬開墾未動公欵本年墾出荒田實在畝數及力籌推廣緣由謹會同兩廣總督臣譚鍾麟恭摺具陳伏乞皇上聖鑒謹奏奉硃批户部知道欽此○○北洋大臣直隷總督臣王文韶跪奏爲東海關第一百四十五結洋稅收支並舊管實存各數目繕單恭摺具陳仰祈聖鑒事竊東海關徵收洋稅截至光緖二十二年八月二十四日第一百四十四結止業經具奏在案兹據東海關道錫桐詳稱自光緖二十二年八月二十五日起至十一月二十七日止按英國三個月係第一百四十五結期滿共計徵收進出口各稅及船鈔銀九萬二千七十兩六錢一分二釐該道督飭委員曁稅務司檢齊册檔查照紅簿逐細核算數目相符一切支發各欵共銀十一萬九千一百八十九兩七錢三分六釐四毫六絲四忽連前結舊管並奉部提存第十年第二三四期洋欵息餘共實存银十九萬一千二百二十六兩七錢六分七毫一絲一忽九微又舊存六成船鈔銀一萬四百四十四兩五錢六分五釐内除照章開支駐威照料日兵員紳三個月薪津公費銀四百八十三兩六錢外實存銀九千九百六十兩九錢六分五釐已於十一月以後分别解支撥用除另行分項造册呈報外所有東海關經徵第一百四十五結期滿洋稅收支並舊管實存各數目開單詳請具奏前來臣覆核無異理合繕具淸單會同山東巡撫臣李秉衡恭摺具陳伏乞皇上聖鑒謹奏奉硃批該衙門知道單併發欽此○○五文韶片现再臣承准軍機大臣字光緖二十二年十二月二十日奉上諭依楞額奏凉州地方緊要籌練洋操請飭撥快槍一摺覽奏均悉該都統擬于凉庄兩處馬甲步甲養育兵閒散内練挑洋操自係爲整頓營務鎭懾地方起見卽著照所議辦理所請由北洋撥運快槍著王文韶酌量撥給派員運解以資應用等因欽此欽遵當經轉飭天津軍械局遵照籌撥去後兹據該局詳稱北洋整頓海防武毅馬步及新建陸軍專練洋操需用槍械甚鉅現在局存未能充裕凉州所請毛瑟快槍一千杆哈乞開可快鎗三百杆並子藥等項礙難如數撥齊自應遵旨酌量籌撥俾資應用兹據撥後膛單響毛瑟兵鎗四百杆後膛六響哈乞開司快鎗一百杆配齊佩帶器具每鎗並配帶合膛鎗子三百粒共毛瑟鎗子十二萬粒哈乞開司鎗子三萬粒一俟春融卽行派員起解等情詳請　○奏前來臣覆查無異除咨凉州副都統查照外理合附片陳明伏乞聖鑒謹奏奉硃批知道了此○○頭品頂戴兩江總督臣劉坤一跪奏爲分司要缺需員仍以原請試署之員署理恭摺仰祈聖鑒事竊查兩淮泰州分司運判沈桂革職遺缺應歸三月分截缺係題補要缺例應在外揀補按照分班輪補章程輪應勞績捐納先到班經臣題請以勞績捐納班先運判李以牧署理嗣准部覆兩淮勞績試用班先運判班内尙有奉旨在先人員例應先行請署　令查照委署等因臣查該班内在　者有儘先補用運判宣兆熊儘先前補用運判任文瀾等員均與此缺人地不甚相宜該分司管轄十一塲鹽多灶廣督產稽煎責任綦重現值　困商疲非曾經署缺熟悉　情之員　期整頓至兩淮運判三缺皆係在外題補之缺例應輪補班次雖有例可循並無不准酌補酌署明文是以咸豐五年通州分司員缺曾以勞績奉旨在　之范維璿補有案泰州分司一缺前於同治四年八月出缺時經前督臣請以候補班先運判蕭彥甫補授嗣因與例不符經部　駁復經　督臣奏　署理同治　年十月十五日欽奉特旨允准光緖三年候補班前運判許寳書署理泰州分司員缺部議與請補班次不符經督臣奏明該分司員缺緊要仍請以該員署理光緖四年八月初八日欽奉特旨允准各在案是泰州分司運判一缺事煩重員缺緊要久在聖明洞鑒之中當此灶困商疲整頓鹽務之際臣　地擇人詳查勞績試用本班儘先前運判李以牧才具優　　署通州分司整頓塲灶成效可觀援人地相需之案請仍以該員試署泰州分司可收得人之效若拘成例　恐貽悮將來在部臣循資　補名次自諭後先而臣等爲缺擇人權衙須歸至當爲此據實徑　合　仰懇　天恩俯念泰州分司員缺緊要准以勞績試用本班儘先前運判李以牧試署實於鹽務有裨據江寗布政使崧壽　淮鹽運使　　鏡　詳請奏前來謹會同江蘇撫臣趙舒翹恭摺具陳伏乞皇上聖鑒訓示再該員李以牧係奉部議駁仍行請署之員是以攺題爲奏合併陳明謹奏奉硃批吏部奏欽 
 
 

Page 12

 
 
[光緖二十三年二月二十二日京報全錄]  
　　宮門抄○諭旨一道錄前○江督劉奏爲駁回保獎海運出力員弁核實請獎摺○直督王奏番明故殺胞兄按律定擬摺○將軍長奏爲已革武員疊著戰功懇恩開復原官片○江督劉奏爲武員在營病故調員接管營務片○豫撫劉奏爲調署知縣片○江督劉奏爲遴員請補要缺知府員缺摺○二月二十二日理蕃院鑾儀衛光祿寺厢黃旗值日理藩院引○　三十八名兩翼二十二名○文治假滿請安○瑞洵假滿請安○並因伊弟以道府用謝恩○熱河正總管世綱到京請安○吉林　都統英聨到京請安○英華薛浚預備召見○召見軍機世綱英聨英華薛浚○○兩江總督臣劉　一江蘇巡撫臣趙舒翹跪奏爲蘇省光緖二十年冬漕海運出力駁回攺獎聲復各員恭摺開單仰祈聖鑒事竊准吏部咨蘇省光緖二十年分辦理海運出力請獎各員内核與例章不符三員應行查二員照章全案駁回俟更正到部再行辦理光緖二十二年八月二十四日具奏奉旨依議欽此黏單知照卽經臣等轉行遵辦去後兹據蘇州藩司聶緝槼詳稱奉部咨行核與例章不符之上海縣知縣黃承暄等三員又因行查之川沙廳同知陳家熊等二員分别改擬獎叙查明聲復詳請覆奏前來臣等復核無異相應開繕淸單恭呈御覽合無仰懇天恩俯准敕部將光緖二十年分海運出力全案核准給獎以昭激勸除咨明吏部查照外謹合詞恭摺具陳伏乞皇上聖鑒訓示謹奏奉硃批吏部議奏單併發欽此○○直隸總督臣王文韶跪奏爲審明故殺胞兄按律定擬恭摺仰祈聖鑒事竊查深澤縣民人邸小三故殺胞兄邸秃子身死一案前據該縣審擬由州解司因案情未確飭發保定府審辦兹據該府審明解司勘轉值臣駐津飭委藩司員鳳林代審無異臣確加復核緣邸小三張邸氏均籍隷深澤縣已死邸秃子係邸小三胞兄邸張氏係邸秃子小功堂兄邸小藏之妻光緖十九年正月間邸小三向邸張氏調戲成姦是月邸秃子亦與邸張氏姦好邸小藏並不知情邸小三每逢邸秃子往向邸張氏續舊潛蹤讓避總未撞遇二十二年正月邸秃子查知邸小三與邸張氏有姦心生妒忌令邸張氏將邸小三拒絶是月十九日邸小三在邸張氏家閒坐邸張氏向告前情適邸秃子前往瞥見向邸小三斥駡邸小三不服爭論邸秃子撲毆邸小三閃避邸張氏上前拉勸邸秃子疑護轉向邸張氏毆打邸張氏順拿小刀將邸秃子咽喉近左近右格扎致傷並帶劃傷其頷頦近下邸秃子奪刀邸張氏用刀劃傷其左右手指失手掉落小刀邸秃子灣身搶刀邸小三乘勢將邸秃子揪倒按住邸秃子在地混駡並揚言傷痊定將邸小三殺害邸小三因邸秃子如此利害又因其妒姦滋閙一時氣極起意致死免患卽拾小刀將其咽喉紥傷食氣嗓俱斷邸秃子立時殞命報騐訊詳由州解省飭發保定府審辦據供前情不諱查律載弟毆同胞兄故殺者凌遲處死又姦緦麻以上親之妻各杖一百徒三年各等語此案邸小三同胞兄邸秃子均與小功兄妻邸張氏有姦邸秃子妒姦詈毆被邸張氏紥傷後該犯復因被駡頓起殺機用刀疊紥邸秃子致傷身死實屬故殺百已死邸秃子身受各傷　被該犯紥傷咽喉食氣嗓俱斷爲重其爲死於此傷無疑且係該犯有心致死應以該犯當其重罪自應按律問擬邸小三合依弟毆同胞兄故殺者凌遲處死律擬凌遲處死左面刺兇犯二字邸張氏與小功夫弟邸小三等通姦合依姦緦麻以上親之妻者各杖一百徒三年律擬杖一百徒三年係犯姦之婦杖决徒贖追取贖銀入官册報除備錄供招咨部外所有審明定擬緣由理合恭摺具奏伏乞皇上聖鑒敕部核覆謹奏奉硃批刑部速議具奏欽此○○長庚等片再奴才接准兵部咨鈔單知照議奏擒獲俄屬賊首鳥魯斯拜等出力武員　摺内開已革花翎嗣將銜陜甘督標儘先遊撃黃金倉前署伊犁鎭標右營都司任内營勇名册多有舛錯難保無意存欺飾侵冐軍餉情事經前伊犁將軍色楞額奏叅革職該員獲咎情節甚重所請開復原官原銜翎枝之處應毋庸議等因於光緖二十二年四月初五日具奏知照前來查前任將軍色楞額以該革員難保無意存欺飾侵冐軍餉情事奏叅革職勒令回籍係屬意揣之詞奴才前　恩補授伊犁將軍由藏赴任途值該革員具禀方辯被叅寃抑抵任後徧查卷宗並無冐餉碓據詢據前任在營各員均稱該革員只因名册舛錯並無實在侵冐軍餉之事奴才始敢附片奏請留營効力於光緖二十年三月二十二日接奉硃批著照所請該部和道欽此嗣因該革員會同叅將周玉魁擒　賊首鳥魯斯拜等五十二名委係著有實在勞績不能不奏請獎勵是以擬請開復原官原銜翎枝仍歸原標補用經部議駁伏查四川舊標世襲輕車都尉岳嗣前在署城　營都司任内奏革標營旋經四川總督劉秉璋以岳嗣自革標營後尙知愧奮於光緖十九年四　初三奏請開復原標營處分仍歸原標効力欽奉諭旨允准兹黃金倉拿獲著名大盜多名較之岳嗣　尙有實在功績係屬原營開復核與奏定章程建有實在功績准開復原官並免繳捐復之例擬相符合查該革員前在軍營多年疊著戰功奴才因其熟習操練前經派令教操甚資得力會於奏請留營附片内陳明在案現派管帶洋槍步隊於泰西操法頗能講求未便竟爲廢秉合無仰懇天恩俯准將原請已革花翎副將銜陜甘督標儘先卽補遊撃黃金倉開復原官銜翎仍歸原標補用之處飭部註册出自逾格恩施謹附片具奏伏乞聖鑒訓示謹奏奉硃批兵部議奏欽此○○○劉　一片再各省防營如有更換員弁或移紥他處前於光緖十五年十月間欽奉　　飭令隨時奏聞歴經遵辦在案兹查有營　　防右營補用叅將金承護在營病故所遺營務飭委記名提督劉朝貴接帶又管帶督標親車副將前營記名總兵姚桂林應行　換飭委管帶督標水師前營記名總兵蔣良春接帶遞遺水師營務飭委補用遊撃陳有明接帶又管帶徐防馬隊左營補用叅將李秀嶺調省察看所遺營務飭委陞用遊撃熊長春接帶又管蒂江靖中營補用遊撃余光璧應行撤換所遺營務飭委補用遊撃彭壽長接帶以期各專責成除飭取各該員履歴咨部查核外謹附片陳明伏乞聖鑒謹奏奉硃批兵部知道欽此○○劉樹堂片再陳留縣知縣孫壽彭現調署汝陽縣知縣所遺陳留縣知縣印務卽以汝陽縣知縣裘獻功調署查明各該員任内並無　緝盜案已起四叅及徵解錢糧有關降革處分與調署之例相符據藩臬兩司會詳前來除批飭檄遵外理合附片陳明伏乞聖鑒謹奏奉硃批吏部知道欽此○○頭品頂戴兩江總督臣劉坤一兵部侍郎江蘇巡撫臣趙舒翹跪奏爲揀員請補省會要缺知府恭摺仰祈聖鑒事竊江寗府知府李廷　　任遺缺接准部咨光緖二十三年七月二十三日奉上諭江蘇江寗府知府員缺緊要署該督　於通省知府丙揀員調補所遺員缺著劉名　補授欽此當經轉飭欽遵辦理查江寗府係銜繁難省會要缺例應在外揀員調補該府地居省　政務殷繁整頓地方表率僚屬兼之時有發審案件在在均關緊要必須爲守兼優之員方足以資治理臣等於通省現任知府内逐加遴選非現居要缺卽人地未宜實無合例堪調之員惟查有江寗府遺缺知府劉名　年三十八歲廣西臨桂縣舉人光緖六年庚辰科會試中式貢士殿試二甲進士攺翰林院庶吉士九年散館授職編修十三年十二日充國史館恊修官十四年充戊子科河南鄉試副考官十五年充已丑恩科貴州鄉試副考官十六年正月充恊辦院事本衙門撰文功臣舘　修官十七年京察一等引見奉旨記名以道府用是年八月充　奏辦院事功臣館提調官會典館恊修官十二月初七　有旨補授廣東　州府知府十八年七月二十二日到任十九年十月調補潮州府知府十二月肚十七日交缷　州府篆務二十年正月飭赴潮州府新任旋丁父　　咨回籍守制二十二年四月二十一日服滿起復七月初九日赴部騐到在浙江籌辦海防案内報捐花翖七月二十三日奉旨補授江寗府遺缺知府十月十八日到省覆查該員學裕才優明習吏事曾任海疆要缺知府歴練有素實與初膺外任者不同自到江南於地方利弊情形亦能留心考察雖係補授　缺知府人員以之請補江寗府知府實堪勝任據藩臬兩司會詳請奏前來臣等　返函商意見相同合無仰懇天恩俯念員缺緊要人地實在相需准　江寗府遺缺知府劉　　補授江寗府要缺知府泃於地方有裨如蒙兪允該員由江寗府遺缺知府請補省會首府銜缺相當毋庸送部引見亦毋須查造叅罰謹合詞恭摺具陳伏乞皇上聖鑒訓示謹奏奉硃批吏部　奏欽此 
 
