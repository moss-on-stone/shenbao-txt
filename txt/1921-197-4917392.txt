# 1921 - 197 - 4917392

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
時評 
[粤事與統一（老）]  
　　或謂粤勝桂敗統一將愈遠然果桂勝粤敗統一豈愈近向者段敗於北陸應於南宜若可以統一矣閩事挫折又成畫餅以地方軍閥之紛歧與阻兵怙亂之成俗即使桂勝亦未必統一南北并未必統一兩粤以彼例此粤雖制勝豈即合東粤西粤爲一家今自冶之旗固已飄颺於桂林矣故今日之中國非暴力所能統一也惟道德足以統一之當世羿奡猶俗所謂紙虎特無人觸之耳北段南陸固皆猛虎今爲破紙矣而今而後藉曰統一中國之權操之武人亦惟武人之愛國心可得而統一之非武人之兵械所得而統一也 
　　愛國心以外可以統一中國者則曰外力故中國統一之法不出二途非愛國即作奴隸鷸蚌相持漁人兼取之兩虎相噬卞莊共剌之若爲漁人卞莊計固惟恐其不相持惟恐其不相噬也 
[命令]  
　　七月二十二日大總統令特任藍建樞爲澄威將軍此令又令特任蔣拯兼代海軍總司令此令 
　　又令蔣拯授爲海軍中將此令 
　　又令任命德啓爲正紅旗蒙古副都統此令 
　　又令海軍總長李鼎新呈副官趙塤另有任用請免本職應照准此令 
　　又令陸軍總長蔡成勳呈准管理圓明園事務長官江朝宗咨請以續元榮志陞補營總榮志德金斌全陞補護軍參領舒祥同源世德錫光吉善陞補副護軍參領德綱陞補委護軍參領均照准此令 
　　又令據司法部呈稱民事訴訟程序關係綦重現在東省法院甫經收回俄僑喁望尤切請將修訂法律館修正之民事訴訟法草案提前公布施行等語民事訴訟動關人民私權一切程充亟應釐定法規俾資循守東省特别法院需用尤亟應准將民事訴訟法草案自本年九月一日起先就東省特别法院區域施行仍於國會成立時提交議决以重法典此令 
　　又令兹制定民事訴訟法草案公布之此令 
　　又令兹制定民事訴訟法草案施行條例公布之此令 
[專電一]  
　　北京電桂事無救府院秘長商定一面靳引責辭職一面徐堅予挽留做個過門（二十三日下午一鐘） 
　　北京電交行函財部歷次代政府墊欵八百萬元請速撥還但借欵尚不在内（二十三日下午一鐘） 
　　北京電烟酒署與英烟公司商量山東徵稅昨已解决自八月起該公司月繳五千元押稅至辦法確定時止（二十三日下午一鐘） 
　　北京電潘復向滬四合公司借四百萬將源興恒通兩公司到期欠欵一百九十萬付訖（二十三日下午一鐘） 
　　北京電應交小野之一萬萬元庫劵已印就日内交付小野定二十五大宴華銀行家（二十三日下午一鐘） 
　　北京電中英公司梅爾思函一九一四年楓涇路債利息用金八月六日到期請注意通知代理人滙豐行以便領取（二十三日下午一鐘） 
　　北京電西班牙政府函云萬國郵政會議决定各項請速批准西政府定十二月一日舉行文書典禮希列國派代表出席簽字 
　　北京電廊房奉軍鮑旅南苑奉軍第二團昨夜開張口秦華今明可將張作霖計畫送京 
　　北京電段芝貴病重電其族人段永彬來京省視昨永彬赴日兵營談兩鐘禍首除徐樹錚外均未逃芝貴索鮮魚蝦姚國楨索西瓜均允當時送去李思浩則在意人家中起居甚便（二十三日下午一鐘） 
　　北京電奉毅兩軍在經棚相持不下靳聞報急電召姜來京謂有重要位置借重（二十二日下午七鐘） 
　　北京電閻相文電陳樹藩由乾州佯稱回興安原籍實在興平密飭部下軍官佈置戰事仍欲與我軍决最後勝負存心叵測務懇中央速定對陜方略（二十二日下午六鐘） 
　　北京電王占元電湘攻鄂 
　　北京電周唐赴日事周以經營實業不願涉及政治决辭不去 
　　北京電滿站電寒（十四）由伊爾古斯克運到難民三百十二名除願留滿作工外其餘二百七十八名已運哈（二十二日下午五鐘） 
 
 
 

Page 9

 
 
   
 
 

Page 10

 
 
[專電二]  
　　北京電張作霖二十六日赴滿站隨員日人本莊繁等三十餘名本莊爲作霖草經略蒙疆計畫又作霖派王公五人到庫倫以蒙古名義取銷自主此次張出馬係對俄新黨目的惟謝米諾夫欲假道中東路張未允日人之請但外團消息謂張與崴舊黨政府由日人介紹有接洽（二十三日下午一鐘） 
　　北京電馬福祥電蒙匪五百餘持槍南下進逼中公旗五原防務吃緊請迅飭高在田尅日回防協籌防剿（二十二日下午五鐘） 
　　北京電滬何使電迭派員與粤商團體解釋子彈作征蒙用由車運京粤商堅拒恐難挽回院頃又派員赴滬疏解（二十二日下午五鐘） 
　　北京電新楊電漾日（二十三）塔城俄舊黨又欲擾我北境私運大批軍火接濟外蒙經雅克趙營長捕獲二十六人連同軍械押解迪城收管并向北境增防嚴爲戒備 
　　北京電魯田以地方財政不受支配電辭省長兼職院仍挽留 
　　北京電魯田中玉電告利津黄河决口（二十三日下午六鐘） 
　　漢口電善後所請就官錢局撥官票百萬應用王督批准 
　　漢口電武長車養日（二十二）晨來車未到去車僅逹鄂境趙莊橋 
　　漢口電王督養（二十二）晚令泊鮎魚套砲艦魚雷各二艘協防白螺磯又派十八師步一團砲一營二旅步一團砲一營機槍一連增防蒲圻羊樓司五里牌一帶 
（以上二十三日下午四鐘） 
　　香港電翁式亮巧日（十八）佔興業陳炳焜已逃龍州並電辭護軍使職聞陳覺民已間道入龍柱省各縣紛宣獨立 
　　香港電沈鴻英銑日（十六）復恭城直下武宣欽廉已肅清馮銘楷回防並辯明日前退兵原因 
　　香港電粤軍由大灘進攻横縣聞已得手（以上二十三日下午八鐘） 
[公電]  
　　陳炳焜通電各報館均鑒炳焜前以勉赴大義出任維護桑梓之責將以上體國家念邊陲之苦心下副陸督辦數十年相遇之厚意罔權利害不避艱辛夙夜思維力圖補救乃就職伊始即值多故之秋心血俱枯徒貽素餐之誚而自治潮流日益澎湃人民心理所向未容過事遏抑業將經過情形呈請陸督辦俯准將廣西政權交由人民主裁想陸督辦愛護鄉邦必能俯順與情依民族自决之主張實行自治兹炳焜業於七月十五日先行解除廣西護軍使職務所有目前軍事主持仍統歸譚督軍辦理以一事權即日退歸鄉里藉息仔肩以後凡關於時局政事槪不與聞謹布私忱諸希鑒諒陳炳焜叩銑印 
世界路透電 
[英法間之上西萊西亞問題]  
　　二十三日巴黎電法政府復致牒倫敦促請於高等會議開會前派援兵赴上西萊西亞俾可厲行協約國分地之决議牒中又主張設立專家委員會考慮該問題之專門事項並言大局今甚嚴重協約國國際委員團所指揮之軍隊甚至不足維持秩序文末謂法國復要求德政府備車運輸法兵赴上西萊西亞 
[愛爾蘭議和記]  
　　二十二日倫敦電伐勒拉氏今日赴杜白林時送行者僅其同志若干人伐勒拉氏曾以愛爾蘭語與英語向衆演說謂目前未來之事尚不能預測惟彼深信愛爾蘭主義必獲最後之勝利 
　　二十三日倫敦電伐勒拉氏抵杜白林時大受歡迎羣衆請其演說伐勒拉氏曰愛爾蘭國欲得自由非空談所能致當以實行求之如吾人行事能如已往兩年則吾人無庸談論和局固自能得之也 
[英農工减資]  
　　二十二日倫敦電田主與工人互有代表出席於農業工資會該會現决定發出通告凡已成丁之男工每星期至少减資六先令餘則照此類推但已成丁之男工每星期最小之工資無論如何不得在四十二先令之下此項通告發出後如有人抗議限一個月内提出計受此减資影響者約六十萬人 
[澳主教之英美比較]  
　　二十二日馬尼剌電澳洲墨爾邦之主教美尼克斯博士現抵此間當地之愛爾蘭人主教哇杜哈蒂博士等開會歡迎之美尼克斯氏稱菲列濱之時避可以解决不致如愛爾蘭之痛心蓋美政府寛厚非頑固之英政府可比也又謂英人現方等候機會以推翻喬治氏之政權 
[英國之實業保護案]  
　　二十一日倫敦電實業保護案昨在下院添列重要新修文一條此係政府提議而得通過者規定須俟政府所欲保護之實業由商部查明確爲辦理適當後方可施行加稅以防外貨充斥之令統一黨議員竇萊爾氏稱此係破壞性質之條文乃政府中之贊成自由買賣者所運動而成（註實業保護案規定某種貨品按值徵稅百分之三十三又三分之一以五年爲期不聞來自何國以期保護英國製造家之利而防外貨之濫售於巿塲也） 
[美國之福德萊氏稅則案]  
　　二十二日華盛頓電衆院已通過福德萊氏稅則議案曾加修正文多條現提交參院預料該議案送回衆院時將多更改 
　　二十二日華盛頓電福德萊氏稅則議案已由衆院以二百八十九票對二百七十一票通過照現案牛皮將免入口稅有人議將長繊維棉花徵稅百分之十五經衆否决 
[美日間之太平洋會議問題]  
　　二十二日倫敦電路透電社得日人方面消息日本最近致美關於太平洋會議問題之牒文美國尚未答覆華盛頓之談判仍在進行中惟日本並未提出任何計盡因此事非其所應爲也 
　　二十二日華盛頓電當局關於華盛頓會議事現靜待日本樞密院討論之結果聞現有理由可信日本必允參與裁减軍備與太平洋問題全部之討論 
　　二十二日華盛頓電國務卿休士氏與駐美日使幣原男爵會商後現復有良好希望聞日人允將遠東問題付諸廣大之討論此間當局以爲關於雅泊與山東等之難題豫會暫不提出未始不可豫料雅泊問題之談判或將復活 
[各國近事記]  
　　二十二日紐約電銀行團商定以美金九百萬元資助運榖赴德之需 
　　二十二日舊金山電輪船機師罷工多時現已决議即速恢復工作 
　　二十二日柏林電據半官消息稱一九二○年德國出口品除金銀外共值六九三○○○○○○○○馬克　　二十二日樸特賽電日太子今日抵此惟未登岸 
　　二十二日巴黎電今日巴黎交易所英金收盤價每鎊兌佛郎四六·三○半 
太平洋路透電 
[日本對於太平洋會議近狀]  
　　二十三日東京電美國答覆日本探詢太平洋會議議事日程之牒文已於今日由駐東京美代使裴爾氏交與外交省豫料日本將於下星期初以參與大會之决議照會美政府 
[湘鄂戰事記]  
　　二十三日漢口電據中外人消息觀之湘鄂兩省不日行將交戰因湘省現謀攻取鄂省也聞湘軍已進抵岳州舉孔庚（譯音）爲司令據華人方面消息吳佩孚似將援助湘軍王占元已派兵兩團至新堤又派兵兩團至羊樓洞防禦湘軍武昌岳州間之火車除運兵外已暫止開行漢口尚無驚惶之象 
[宜昌水患記]  
　　十八日宜昌通訊昨日江水高至五十一呎三吋此爲宜昌所遭最高之第二次保護南湖鄉野之堤已决淹没產業頗多英美烟公司及中國電報局之屋均在内通重慶之航務已告中止漢口開來之船抵埠甚遲聞漢宜間一帶有重大之水患此間之水現漸低落註路透社宜昌訪員函稱上載消息本擬電傳但中國電報局因被水淹電機受損不肯收發且恐途中電線已因水中斷之故訪員於是不得不以快郵代電 
[香港之買奴問題]  
　　二十三日香港電立法會議中國議會現請香港華僑於本月三十日參與會議討論買奴問題俾以意見呈報香港政府 
國内要聞 
[京各界研究太平洋會問題]  
　　昨日（二十一）下午三時北京各團體聯席會議召集太平洋問題研究委員會首由孫幾伊報告組織經過陳定遠主張將組織範圍擴大略有討論結果决先起草簡章推顧名起草次又由孫幾伊略述本問題經過謂此次太平洋會議雖由美國出面邀請而動議實出於英觀法國最先向倫敦答覆可知英首相在下院之宣言更明言美國出非之便利不過美國方面哈總統早有遠東會議之提議國會方面又有波拉氏英美日海軍協定案之通過以此兩相凑合始有現時提議之太平洋會議從現狀看去中國固爲被處分之一國日本亦實爲被對付之一國日本有鑒於此故其答覆僅對於縮减軍備問題完全承認而關於太平洋問題則要求美國明示範圍現美國則務欲範圍之擴大日本則務欲其縮小此該問題之現勢也我國對付此問題應分兩層一要求國際地位之根本改善二要求國家獨立之完全本此兩義無論何種問題均可提出更有一層爲吾人現在切要之圖即向政府要求外交公開是也查查問題發生以來英國首相已兩度出席下院宣佈美國務院及日内閣均有正式公布獨中國則無此等公布以致各報載中國答復美國文中語氣坡出有謂『無條件』承認者有謂『非分』之承認者此兩語想係由同一外電譯出而『非分』與『無條件』相去甚遠難免不因『非分』等字様招致國民對政府之誤解故政府亦當以公開爲利結果决先函逹外部總次長請其訂期接見本會委員最後又决定關於本問題研究之材料應由各委員負責搜集是日到會者計燕樹棠　陳定遠·魯士毅·林仲易·瞿世英·孫幾伊·何玉書·林幾·顧名等九人兹將簡章草案誌之於後㈠本委員會定名爲太平洋問題研究委員會㈡本委員會以左列委員組織之甲各團體聯席會議舉出者乙由上項委員介紹者丙志願加入經本委員會通過者㈢本委員會以研究所得提出於各團體聯席會議發表之或送登各報供國人之參考㈣本委員會定每星期開常會一次臨時會臨時召集之㈤本委員會會址設於某處（因尚須商借故未定）㈥本委員會以研究上必要約徵集或設備書報㈦本委員會經費由委員自由捐助遇必要時各團體得酌量捐助㈧本委員會於終本問題了時解散之㈨本簡章未盡事宜得隨時修改 
[優林來華與中俄商約]  
　　赤塔政府外交總長優林氏不日來華之說業誌前報兹聞赤塔領事沈崇勛十九日來電略稱赤塔外長優林本日來署聲稱兹據本政府派駐北京代表來電報告中國政府已將中俄通商條約刪訂協妥因奉本政府命令前往北京接洽簽訂事宜又赤軍已將外蒙舊黨擊敗恰庫各地均歸赤軍佔領此次到京當履行日前宣言將各該地方爲無條件的交還中國政府以示中俄之親善現訂於二十五日以前由赤塔啓程赴華各等語謹聞云云又據另一消息赤塔軍隊自將恩琴擊潰後即佔領庫恰一帶目下願將該兩地交與我國軍隊接防但有交換條件即希望中俄通商早日成立聞政府已有允諾之意已命駐赤塔委員沈崇勛與赤塔政府爲初步之接洽如果庫恰得以無條件收回再商議中俄通商進行云 
[京教潮結束消息]  
　　北京教育風潮自經調人奔走磋商教職員及學生對於各條件已先後有承認之表示現惟待政府逐一確實履行即可完全結束兹聞政府方面對於履行條件已分别着手準備關於派員慰問一層外傳有派國務院參議曾彝進或袁良之說均非眞象實則政府已派定王芝祥定於本月二十四日上午十時在化石橋尚志學會舉行慰問之形式關於教育經費之準備金一層外傳有政府擬在十年公債内設法移挪在債票未印就以前由財政部出具收條交銀行收存之說惟此與鹽餘擔保之條件不符故調人范源廉氏否認此說目下正設法催促財政部大約五日内財政部當正式答復教育部仍履行原議條件教職員除催促結束本部題外對於清華風潮殊爲關切除已派定代表燕樹堂李希與外交顏總長接洽外復由代理主席王宏實往謁調人范源廉謂此事不能純置於此次學潮之外不予同時解决請調人竭力轉　以免行告結束之學潮再生枝葉范氏答稱已約汪大燮同任調停之責但恐非於短少期間内所能辦到至北大學生方面前日議决請該校校長撤消門禁以便平民夜校及圖書館得以早日恢復原狀聞該校當局意思此事須待教職員復職後方能以校長職權照辦云 
[新疆俄舊黨之蠢動]  
　　阿山失守周務學殉難 
　　安置塔城之俄舊黨巴赤奇所部近被新黨進兵攻擊向阿山敗竄竟遷怒於我沿途所過地方大肆刦掠村鎭爲墟上月中旬行抵阿爾泰遂將全城佔據阿山道尹周務學於該黨入城之前一日自戕死難此事外間雖有傳說而詳情不甚明瞭昨由新督楊增新將全案事實電陳來京原文如下竊查俄舊黨巴軍向阿山竄去俄新黨軍隊撤回各情形曾經電陳在案嗣據阿山道尹公署科長楊映斗布爾津阿縣知事魯效祖等先後呈稱六月十三日晚接巴里巴孟軍隊報告俄舊黨巴軍將沿途電桿拔毁造成木筏四隻率領大隊强渡額爾濟斯河我國防守該河之馬隊營長禹福祥砲隊連長邱占魁因衆寡敵已被巴軍裹脅又據報巴軍分股竄入布倫托海潛刦蒙哈牲畜將布倫托海縣佐楊煥章一併擄掠而去六月十四日前路駐防營長張得祿退回承化寺據稱巴軍約計數千人勢甚猖獗維時道署沈科長請周道尹率兵民逃避周厲聲曰官吏有守土之責死則死耳何生爲立即手書數語云勿毁我家勿害我民盡守土責殺身成仁遂以手槍向額角轟入自戕斃命十六日晚阿山官兵退抵布爾津河縣將印信四顆交該縣知事暫收 
　　聞楊督自阿山失陷後即令布爾津河縣知事魯效祖代理阿山道尹一面并撥援軍兼程前進會同魯代道尹相機規復魯已於上月二十四日集合各軍開會議决組設司令部進駐承化寺以圖恢復但迄今尚未得手 
[財部編製十年預算之計議（靜觀）]  
　　在稍稍講究政治之國家對於預算决算鮮有不特别注重者我國則早已視若具文册籍雖在而收支則一任其意預算以前旣無何等方針决算以後更無何種監督而况國家與地方兩稅之界未分軍費與政費輕重之差甚大嚴格以論實已無財政可言依立憲國家通則以言凡一年度未經開始之前即應將預算案完全通過於議會以便遵照開支我國則年度已過而預算猶未成立尤屬異聞今已至十年七月矣十年會計年度業經開始而財政部於六月將終始行通咨各機關請各編製預算送部合編並補行咨明凡京外各機關在七月以後仍照八年度議决預算及八九兩年度續經院部核准之欵開支其八九兩年度所支之欵而十年度無須開支者應即停止該部當未經通咨中外各機關以前曾經提出議案經國務會議議决兹附錄議案全文如次藉覘我國政府有名無實之預算計畫竊查九年度預算前經本部擬具暫行辦法所有京外各機關應支軍費政費暫照八年度議决預算及續經院部核准追加之欵開支提交國務會議議决照辦通行在案現在九年年度業將終了十年度又將開始亟應着手編製十年度預算以爲全國收支之標準九年度預算旣未成立十年預算自應仍以八年度議决數目爲範圍惟查八年度預算收支相抵實際上不敷甚鉅若長此虧短財政旣窮於應付大局實蒙其影響且現在財政艱窘情形更甚於前開源之策未能收效於一時自不得不力事節流爲救濟目前之法故十年度預算非將支出一方面嚴行核减不爲功此次本部編製方法務求實在收支適合以符預算原則中央各部各機關經費逐年遞增有加無已八年度核定預算比較三四年開支數目幾增一倍有餘其中以搭放京鈔不敷開支亦一大原因現在中央各機關經費業已完全發現逐年增列之數自應切實核减以昭覈實其省區歲出各項經費亦應嚴行刪减核實列支所有京外内各項擴充籌備事項均應暫行從緩以蘇喘息其軍費各欵八年度内雖經核减二成仍佔全國歲出十分之四以上爲歲出大宗自宜力求收束以紓財力應比照八年度核定之數再行削減致收主一方面中央各機關直接征收之欵均應悉數開報列入預算各省區歲入原列國家預算各欵自應仍行照列未便剔除此外如有可增籌之欵亦應切實整理俾免預算全案收支不符頻年以來國家多故預算雖經核定實際多未奉行收入旣不能增加支出復漫無限制致財政紊亂莫可究詰兹則中外同一困難若再不確定預算實力奉行則國家財政更不可收拾故此次核編十年度預算務求實在免成具文以上辦法擬請國務會議决定以便由本部通行京外各機關遵照辦理 
[教育部招補東西洋留學生]  
　　教育部布告云查各省留學官費缺額迭經本部按照選派留學外國學生規程分别選補在案兹届本年度夏間選派之期除積欠留學經費太多之廣東福建湖南四川江蘇陜西六省暫停選派學生外其餘各省欠欵較少而缺額滿三名以上應以試驗選拔者計有雲南河南甘肅江西湖北直隷山東七省欠欵較少而缺額不滿三名之浙江廣西吉林山西安徽五省槪不舉行試驗惟就選派規程第一條第一二三各項人員及留外自費學生中分别選派業經本部咨行各本省或舉行第一試錄取合格學生或咨送免試人員統限於八月三十日以前來部報到其前經根據缺額選補規程由部核准存記有案尚未應過本部前此舉行之第二試各生及合於選派規程第一條第一二三各項資格人員志願出洋留學者自八月十五日起至三十日止均可來部報名親塡請求免試書並繳呈各項證明書聽候審核各省留學歐美日本官費生缺額人數雲南歐美共四名日本四名河南歐美共四名日本二名甘肅歐美共一名日本六名江西歐二名美四名日本無湖北歐五名美無日本無直隷歐美共一名日本十五名山東歐美共十名日本無浙江歐美共一名日本無廣西歐美共一名日本挜吉林歐一名美一名日本無山西歐美無日本一名安徽歐美共二名日本無 
[黄河横决之急訊開封通信]  
　　蘭封南岸至開州决口黄河鐵橋危險萬分 
　　黄河上流近因陰雨連綿山增漲日前夜午蘭封縣河口（距開封三十餘里）竟遭横决水勢洶奔沿旁决溢直趨南口岸堤漂没人畜廬舍不計其數河水刻尚迤東下奔河士西一帶北岸亦已决口曲折淹至豫省相近之直隸開州黑江口地計災區不下千餘里沿河農户無慮數十萬慘酷情狀不言可喻河南全省水利局及河防局等機關向承前清河督遺規續辦河防然職屬閑散除領欵吃睡外未見有何實施連日汴中各界嘖有煩言一班輿論主張此後非有河海工程專門人才不得濫竽此職以免耗財病民又京漢路南段近因武勝關山洪趕下鐵軌曾爲衝没一段明港等站難以通車兹則黄河鐵橋又因激流衝擊北段橋柱業已動摇（按該橋爲期已過二十年橋工日就損壞再經此次損傷實有難以支持之勢）火車行駛其上簸動作聲因之前昨某次票車不敢渡駛遂暫停通行據前星期歸客所述當軍行橋上時風濤鼓動於下上流水如萬馬奔騰而至擊衝洶湧橋位已有離位之象現該路正在籌劃行旅安全方法至河决口處沿岸水勢刻尚漫汜而内地低區大多數亦均有平陸成江之槪田苗全淹如再陰雨不止河决千里危可旋踵而待說者謂河南前年苦旱今年苦水人民流離慘酷之情蓋可想見矣 
　　又山東黄河亦有决口之警耗據濟南消息云日前大雨連绵上下兩游均已出險據河工局所接報告十七日上游黄花寺民堰被狂浪游刷全堰浸透十八日水又增漲尺許大堰遂决四十餘丈河水建　而下堰内村舍田墓悉被淹没死亡人口尚未調查下游公家道口十九日水勢漫隄亦被冲决聞該處素係平工此次全河大溜忽然上隄猛悍狂浪直注於斯故有此次之失事至 
 
 
 

Page 11

 
 
中游楊莊石埽壩前晚亦多陷失危急萬分勞局長以此處出險關係濟垣全局接電後即親奔察看並飛調兵夫人等竭力搶護昨夜勞局長又冒雨謁見田兼省長請示機宜聞田省長已電中央請撥專欵數萬俾得竭力搶護免生不測 
　　又大陸報二十日開封通訊云近兩星期來大雨如注開封北面之黄河水溢兩岸其地河流現廣至十五哩渡船一艘在開封西北五英哩某處沉没船客百人僅九人遇救開封自古以來迭受黄河之害故有三大隄以保護之今河水已至第一隄距城約五哩云 
[粤桂戰局之近况（廣州通訊）]  
　　桂軍已完全失敗 
　　粤桂軍興而後其初桂軍先發制人聲勢頗猛觀者尚疑戰事未易結束今則情勢大變粤軍著著得手自梧州攻克爲第一進步潯州攻克爲第二進步桂林攻克爲第三進步其去結束之期當不甚遠十七十八兩日廣州巿中異常歡躍國民黨粤支部刋就五色傳單乘摩托車沿途散放汽車上更插援桂勝利克復潯州攻下桂林等旗幟沿途燃放鞭炮各機關及各商店亦紛紛燃放鞭炮助興其歡躍之情爲出師以來所未有蓋此次粤軍向桂出發僅一閱月梧潯桂平舊四府屬皆已攻克較之去年漳州起師恢復潮惠其速率更爲過之推原得勝之故全在自治二字使桂人瞭然於軍事之興並非有侵略性質故不必用絶大兵力而所至告捷祇藤縣一役爲戰爭上最劇烈之事自藤縣一下潯州即因之而克論廣西形勢潯州爲最險要之地易守難攻潯州一下全省指日可定故陳總司令現已進駐潯州而其間關係之最重要者尤莫如沈鴻英之降沈鴻英雄據賀縣初時進攻北江連破連陽諸縣聲勢極壯乃自受粤軍包圍復有多少說客動以利害提出條件沈因態度一變改稱救桂總司令擔任進攻平樂桂林自沈降而後分兵向平樂桂林反攻其結果李祥祿逃桂林亦下查桂林爲廣西舊省會現爲省長駐在之地今旣爲粤軍所得右翼業已得手可以向湘省聯絡進行軍事上大可發展惟惟賁克昭蒙仁潛尚負固柳州陳炳焜失敗亦必竄回柳州以柳爲彼之鄉里將來或有一塲惡戰雖報中載青年社通訊謂李烈鈞已於十六日攻克柳州但此說尚未完全證實然李部已抵融縣國民軍亦進攻荔浦使移桂林之師由相思江逾永福中渡以抵馬平（即柳州）則三面會攻柳州亦不難全下至於潯州旣下進攻貴縣將來貴縣横縣必有一番戰鬥若貴縣不守南寗即無問題不攻自下陸榮廷之末日至矣（外傳有陸氏已挈眷挾欵取道龍州潛赴安南之說）此次桂軍潰退之速殊出人意料之外大抵桂省本無實力不足以與粤抗其所敢於發難者全恃有北方援助之空說當未戰以前閩贛援桂四字桂系及政學系嘗侃侃爲人陳說詎知閩贛與粤暗中早訂有協約兩不侵犯故戰事一起閩贛各守中立按兵不動雖北京政府亦無如之何現在桂系失敗已不可救藥從前由楊永泰所引導之桂軍攻陷高雷各屬今因根本已壞亦自行引退仍暗伏於廣州灣一隅故粤軍捷報又報告收復高雷矣 
　　附粤報紀藤縣戰况云粤軍此次攻克藤縣因桂軍兵力甚厚故費五晝夜之力始得完全佔領爲粤軍援桂以來戰爭之最劇者查初六一役粤軍楊坤如一部渡河進攻因水流急湍載艇顚覆致被溺死二百餘人桂軍以楊部少却欲向梧州方面反攻經粤軍艦隊及梧州附近安置之大砲十二尊齊向桂軍施放桂將韓彩鳳一部猝受巨創狼狽而逃韓彩鳳亦於敗走時被粤軍槍擊頭部傷勢頗劇初九以前飛機隊未加入戰線後即由張陳兩飛機師各乘飛機逐日向藤縣桂軍兵營投下炸彈甚多擊中桂軍司令部及兵營致桂軍均無鬥心及聞粤軍熊部繞道包襲而魏楊兩部及艦隊連日攻擊猛烈勢不可當十一日晚桂將林俊廷遂乘夜率其殘部退向平南方面遺棄軍械輜重無數粤軍即於十二日上午二時許入藤縣城并另派一部跟踪追擊查陸榮廷以精銳之兵萬餘人扼守藤縣此次攻下共斃桂軍四千餘人粤軍楊魏兩部士卒亦頗有傷亡連日浮屍蔽江而下百數成排遥望之幾疑爲潯江放水之杉木現林俊廷已退至平南該處原有韋榮昌在此駐紥其所部已在藤縣損失過半合林韋韓及劉逹慶劉炳宇各部尚有數千人沿江各縣皆有山可守且藤縣以上河道淺窄艦隊不能上駛祇可以飛機隊擲彈攻之故桂軍尚可死守數日聞陸榮廷盡調貴縣桂平潯州之精銳開赴前敵節節退守以圖自固陳炯明因此特調第二軍之一部及第二師一旅加入戰線以期壓迫平南潯州桂平貴縣等處云 
[湘鄂間之新風雲湘軍實行攻鄂]  
　　桂派失敗湘省態度亦爲之一變故前數日盛傳趙恒惕代表在鄂與王占元協議附北條件乃最近忽又有湘軍攻鄂之耗昨上海日人某通訊社得二十三日北京電云王占元急電政府謂湖南將背約犯鄂昨日南行之火車已被抑留湘軍先鋒已抵路口鋪予已派兵當之一面請曹錕吳佩孚派兵應援請中央再電命曹吳來援此際對於鄂軍支出相當軍費實爲急務（按此則可與本報專電參看） 
[湘軍實行援桂]  
　　湘軍援桂一節因當局態度游移迄未實現近日粤桂戰局一變桂軍漸有不支之勢湘當局乃舊事重提决計實行援桂趙總司令已發布命令飭各軍兩路進兵一自湘南出兵全州以謝國光羅先闓兩旅任之一自湘西進經靖縣通道以拊桂林之背以吳劍學一旅會同黔軍李胡各部任之頃謝旅已有覆電到省謂該部已定於哿日出發等語但全州桂林均已宣布與陸氏脫離關係桂林之秦步衢已將所部改編爲桂林救桂軍自任司令全州則除電請湘軍母入桂境外並已舉雷業增爲援桂護法軍司令兩處旣不附陸則湘軍是否仍前進擊尚是問題惟據趙炎午覆八步沈鴻英一電則仍稱當派隊爲其後看是陸譚等如見機下臺則已否則戰禍終將不免兹將趙電探錄如次萬急八步沈總司令鑒蒸電敬悉順存逆亡古有明訓刻下人心羣趨自治救時之策無逾於此執事順應潮流宣布自治總慷慨救桂之師建百年不拔之業俊傑識時無任欽佩湘桂毘連誼當援助當即派隊爲兄後盾以期逹到目的貴部與粤軍携手接洽情形若何仍望隨時電示恒惕篠 
[劉湘治川之初步]  
　　劉湘於七月二日在重慶就川軍總司令兼省長職成都重慶各地均開會慶祝各機關休假一日劉於就職前有電來省云省長公署事務仍令原政務廳長向楚任之未到任以前並令暫代行拆此間定七月二日宣布就職省長印信亦在省同日啟用渝城但設總司令部不另設省長行署一切民事均由省署執行至委任人員及重大要件隨時電報辦理向楚接到此電「向原係楊庶堪之政務廳長」即用快郵代電通知各縣及劉湘就職之日又有電來省文云委任向楚爲四川政務廳長暫代行省長職務王曁英爲四川警務處長兼省會警察廳長薛仲良爲四川高等審判廳長劉燦爲四川檢察廳長劉成勳爲成都衛戍總司令曾寶森爲四川財政廳長除分别先行電委外委任狀另交郵寄省云云聞劉氏另有通電宣布政見五端（原電甚長從略）其大綱㈠實行自治㈡收束軍隊㈢舉辦清鄉㈣整理財賦㈤澄清吏治各方對之尚表滿意現劉氏又以種種政見不外經濟流通方能發展特邀同渝埠各資本家集股二百萬元開設一中和銀行以發行地兌換劵先行收束軍隊該行資本分爲二千股每股一千元由發起人分認擔募一千四百股計一百四十萬元此外六百股（計六十萬元）由渝埠及外埠分募定期本年陰曆六月底每股先繳半數收足一百萬元即行開始營業刻已在巴縣廟街泰來裕巷内設立籌備處并指定陜西街福和宏逹兩錢莊爲收欵地點此事旣成川省金融當可稍形活動也 
[蘇教育行政會議開會紀（三）]  
　　今日（二十二）爲江蘇第五次省教育行政會議開會之第三日議員簽到一百八十三人上午八點三十分振鈴開會朱代議長主席首先宣布變更議程先議第一次審查報告衆贊成審查長劉永昌遂出席報告略謂本省現正推行義務教育非籌定大宗欵項徒託空言終無進行之望本届會議關於增籌經費之案計六十五起其中提及漕糧特稅者九案畝捐者十七案烟酒公賣特捐者十四案貨物稅帶徵特捐者八案本會認此四項經費爲推行義務教育所必需擬定施行辦法如下請公决㈠截留漕糧特稅辦法查漕糧特稅歷經省議會議决列入地方歲入項下現值厲行義務教育需欵甚鉅之時非將此項特稅留充各本縣之用别無大宗欵項可籌擬請省長尊重民意建議中央此項特稅從本年度始全體撥充各本縣辦理義務教育之用略有討論表决照審查報告通過審查長又報告㈡徵收畝捐辦法各議員對於條文均主修改討論二小時之久無結果主席宣布休息十分鐘復開議繼續討論主席採納衆意將徵收畝捐辦法條文條改（甲）查徵收畝捐業經前兩届省教育行政會議議决現在義務教育限期實行需欵甚鉅擬請省長令行各縣於本年内一律施行（乙）徵收畝捐數額應視各本縣逐年需欵之多寡由縣知事負完全責任督同勸學所長定之（丙）凡已徵畝捐之各縣得就其需用酌量增加其有因他項需用之徵畝捐者俟期滿後亦得接徵改充教育經費主席付表决多數贊成通過審查長又報告㈢貨物稅帶徵特捐辦法（甲）依照上届議决辦法比較定額帶徵教育特捐十分之二（乙）請省長令行財政廳於民國十年内定期實行（丙）其不屬於財政廳所屬之徵收機關「如淮安關徐關宿關及本省境内之津浦隴海等貨捐局之類」請省長咨請財政部比照辦理（丁）凡未經設立貨物稅所地方有仍收釐捐者一律比照辦理略有討論結果照審查報告通過審查長又報告㈣徵收烟酒公賣特捐辦法（甲）呈請省長訓令江蘇烟酒事務局暫准試辦按照正額帶徵三分之一一面逕咨財政部轉咨全國烟酒事務署查照備案（乙）設法調查江蘇全省烟酒公賣總額藉可預知特捐應得之數由教育廳逕向烟酒事務局按期領取以便支配無討論照審查報告通過主席正欲宣布審查報告關於增籌教育經費其餘十二案劉永昌請緩議先照議事日程開議衆贊成主席乃依議程宣布㈠教育廳交議多設國民補習學校以助義務教育進行案討論甚久多數謂議程所列與此案性質相同者甚多請彚集合併審查以省時間多數贊成主席派章慰高仇埰等十五人爲審查員遂散會 
[浙省憲法會議開幕記]  
　　浙江省憲法法議今日（二十三）上午九時行開會式開會秩序一振鈴開會二全體向國旗行三鞠躬禮三宣讀開會辭四來賓演說五議員演說六振鈴散會盧督軍·陳潘張三師長·實業雲廳長·警務夏處長·曁各長官咸以來賓名義到會觀禮惟省長沈金鑑·政務廳馮學書·教育廳夏敬觀未到各界男女赴會參觀者不下四百餘人當推王佐爲臨時主席報告一切首由廬督軍登臺演說大旨以制憲由人民公意自决鞏固地方自治之基礎次陳琪演說仿美國各州自制憲法辦法續由王犖演說主張直接選舉打破金錢買賣財政外交主公開立法院自行公巿衆拍掌復由樊光胡炳旒吳國昌孫貽謀吳際元李傑次第演說乃宣告散會 
[杭州快信]  
　　省憲法法議議長一席本屬意王正廷現王有赴太平洋會議說一時恐不克回浙以褚輔成呼聲最高 
　　法團聯合會昨在省教育會開會討論加入制憲審查人數律師公會主張一百三十五人農會主張七十五人雙方爭持不下幾至用武現定今日仍由省憲籌備處省憲期成會法團聯合會三方代表至吉祥巷舊教育會接洽共商解决辦法 
　　法團聯合會接洽員代表童杭時因病辭職改推周季倫（省教育會副會長）充任 
　　代理金華道尹陳嘉瞬已三月聞沈致堅不願回任有改代爲署說 
　　教育行政研究會因開會在即明日（二十四）上午假省教育會先開臨時職員會商議大會事宜 
　　日來杭地絲價又漲細絲售至八十八元有奇肥絲亦需八十元左右下城各機户停工者十居六七官紗及横絲熟羅甚至無人過問 
地方通信 
[蘇州]  
　　贛同鄉請促趙蒞新電北京大總統總理國務院鈞鑒戚揚柄政贛人懾於淫威之下久矣自趙從蕃特膺長贛之命方謂贛人治贛中央衣俯從民意之决心詎趙省長銜命抵潯忽因病請假到滬就醫楊慶鋆即内仗軍閥之力外藉少數議員之助攘臂攫取以楊易戚無異以暴易暴贛民誓不承認現趙省長病已告痊伏乞總統總理電促履新以慰贛民渴望而全中央威信毋任迫切待命之至江西旅蘇同鄉會譚俊逹等全體叩七月二十一日　　高審長交代北上江蘇高等審判廳長林棨奉令調任直隷高等檢察長兹因新任廳長朱獻文有丁艱消息一時未能來蘇林廳長特電准司法部由民二庭庭長唐維翰暫行代理廳長職務將所有各項文件卷宗等先行點交唐代廳長收管於今日（二十三）上午十時乘車赴寗晉謁督軍省長轉津浦車晋京謁見司法總長後再行定期蒞新 
　　管獄員發監實習江蘇高等檢察廳前奉部令設立管獄員講習所調取各縣現任管獄員到所肄業現已學習期滿由許廳長命題考試及格者三十二人照章派新監實習當經派定戈豐元等二十人爲江寗第一新監實習員陸朝弼第十二人爲吳縣第三新監實習員均於昨日分别前往任事矣 
[無錫]  
　　清潔無錫會開游藝會無錫南門内二下塘聖公會之聖嬰女學校校長郝路義女士鑒於錫邑街巿汚穢妨磚衛生特會同潘眞娟裘蘊琦裘文郁等諸女士發起清潔無錫會以清潔全縣街巿河道溝渠家庭爲宗旨郝女士因入外籍自任從旁贊助由衆推定潘眞娟女士爲會長於舊曆端午日成立暫借聖公會禮拜堂爲會址自成立後即將會章函送縣署並由潘會長等晋謁趙知事陳明該會宗旨趙君深爲贊許嗣該會又函縣署請准給示饒諭女界入會者已有千人之多特定二十二日下午四時開會假第三師範大禮堂爲會塲是日男女各界到會聽講者約有數千人兹將會塲秩序錄下（一）振鈴主席裘蘊琦女士報告開會全體會員唱國歌（二）裘主席述開會辭（三）上海中華衛生教育會周志伊君演講疾病傳染預防方法甚詳並勸勿食街上瓜菓一切生冷食物及注意公衆清潔（四）全體會員唱滅絶蚊蠅歌（五）縣長訓辭因公赴蘇缺席（六）會員表演蠅毒共三幕大致勸人注意清潔先從家庭着手（七）來賓演說如南京下關聖公會沈子高君本邑聖公會長湯忠謨君·邑紳楊潤三君請周含茹君爲代表演說衆均鼓掌斯時並臨時募捐來賓如薛育津君助洋五元其餘周含茹石清麟周志伊沈子高諸君均各助洋一元（八）全體會員唱會歌（九）裘主席勉勵會員熱心辦事並報告定翌日下午五時在聖公會内開交誼會及謝男女來賓（十）振鈴散會時已萬家燈火矣 
[鎭江]  
　　運河水漲續誌江北運河水勢暴漲已屢紀報端兹悉連日沂沐上游一帶來源甚湧又漲尺餘水性湍急拍岸平堤各處壩工危險萬分裡下河七縣千鄉農民以一經開壩田舍盡成澤國且七縣早稻收成在即咸抱不開壩主義力圖保存現聞各縣農民聚集多人分至車邏五里高郵各壩晝夜防守免悞要工而維生命 
　　紗巿最近消息棉紗文易刻尚活動十二支魁星站定二百二十四元之譜近日南河各處及江淮揚等埠裝運甚夥價亦堅定云 
[揚州]  
　　取消當選人江都王知事前以省會初選當選人中方慶綱董謙魁王寀姜俊臣湯錫坤等五人爲選舉人名册所不載電請省署能否承認有效二十一日已得復電應依選舉法第五十四條第一項第五欵規定宣布無效依法以候補遞補王遂榜示週知第候補祇有邱理之等四人尚缺一人復由王知事電逹省署請示辦理 
　　令修萬福橋江蘇運河工程局近以河水陡漲自應開放壁虎壩以資宣洩惟萬福橋爲運河歸江要道一經啓放壁虎壩水勢冲激該橋必覺岌岌可危特於二十一日訓令縣署迅將橋工修固以昭愼重 
[清江]  
　　清鄉游擊隊改編淮陰清鄉游擊隊前因期限届滿理當取銷邑紳鑒於四鄉匪風甚熾擬改編爲臨時警備所有帶征餉捐仍照舊征收業經由縣呈奉財政廳道尹轉奉省長核准縣知事朱玉峰昨特出示佈告兹錄其原文如下照得本邑清鄉游擊隊前因一年期限行將届滿迭據縣屬紳士擬將各巿鄉游擊隊改編爲臨時警備隊所有帶征餉捐仍舊賡續征收等情即經據情吾奉財政廳道尹轉奉省長指令准如所議辦理除飭櫃書於本月十九日起一律加戳帶收外合亟出示曉諭 
　　水利局挑挖運河江北水利局近以運河水漲平堤恐有潰决之虞二十日特用機汽船二艘放行清江一帶計自大閘口下向東挑挖起出之泥即用以培堤身查該局年支數萬是亦不可少之點綴也 
[嘉興]  
　　初選開票無效嘉興省會初選閙至今日十七投票區已勉强辦竣汪初選監督於二十二日佈告定於二十三日在縣二堂當衆開票是日午前八時許選民到場參觀者已逹二百餘人當有屠伯英因事人内瞥見第十三投票區（漢塘區）管理員孫士林私將該區票櫃八只啓封檢查票數屠即上前拿獲票據十餘張（票上寫程鐘鐫）面見汪監督謂求辦法經汪監督諭令將舞弊之孫士林發押看守所聽候懲處九時許將各區票櫃搬出陳列二堂由汪監督徵求意見經衆請求將全縣選舉作爲無效並將所投之票開出當衆焚燬汪監督允即照辦一面又傳孫士林當業詰問啓封檢票係受何人指使孫自認不是遂諭令還押最後汪監督對各選民揮涙發表意見略謂本届辦理選舉結果如此係鄙人一人之不是當由鄙人一人負責現惟有電省解職待罪以謝禾民謹此數語以作臨别之詞云云衆選民有所陳說汪監督已摇手而退現聞選民方面以初選旣作無效擬再電請停辦覆選以期貫澈主張 
[安徽]  
　　懷遠各法團乞賑電上海申報館轉中國濟生會及各處賑災會鈞鑒懷遠爲渦淮交滙之區地極窪下河流複雜北淝南芡横亘其間每遇山洪漲發則水患立成今年春夏之際陰雨過重二麥業已歉收乃麥甫登塲未及打晒復遭窪雨霉爛居多嗣自支日後大雨如注歷五晝夜河水漲溢横流民房多半傾塌牲畜人口毁傷無數居民恒多露處元日下午復大雨傾盆徹夜始息平地水深數尺無從發混山洪繼至水猶盛漲不已城内交通阻滯舟行於巿網結於庭鄉區則一片汪洋數十里盡成澤國哀鴻遍野飢溺堪憐素諗貴會痌癏在抱諒荷慨施賑濟惟求迅速派委查發爲禱懷遠縣商會會長林介颺農會會長徐南州教育會長楊立藩同具 
雜評一 
[學潮漸了（庸）]  
　　震撼一時之北京學潮今以教職員學生之接受調停條件而漸告結束矣雖附帶之清華事件尚有小小波折然此僅局部之事當亦不難於調解今後所未了者惟安徽之學潮耳 
　　安徽事件與北京情形稍異蓋純粹爲法律問題但使司法界能盡其職責自有解决之塗徑原無所用其疏通調解不過肇禍者旣爲炙手可熱之武人而倪黨之勢力又瀰漫於皖中幾如附骨之疽膏肓之疾不易療治今之司法界固常依附於軍閥權要肘腋之下欲其認眞檢舉罪人斯得爲不可能耳 
　　今聞此案有移轉魯省法庭處理之說不知山東司法界之風節亦較勝於安徽否 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[中法實業銀行將復開消息]  
　　大陸報云上海接巴黎私人電信有中法實業銀行可望復開之說此種樂觀消息係由衆議院某議員傳出本埠中法銀行職員現靜待本月二十五日股東大會之决議届時始可有正式之佈告本埠人士之與巴黎有電信往來者據稱中法銀行定將應付其一切債務 
[關於新嘉坡近况之談話]  
　　教育條例及華僑商情 
　　昨有新嘉坡華僑中學校教員狄君詠棠回國訪晤記者暢談兹紀談話要點如下 
　　㈠新嘉坡教育條例一事經各方力爭以來最近由該埠各州府聯合會議舉定代表逕赴英國請願修改但距條例實施期過促能否果如所願尚難逆料耳 
　　㈡該埠華僑經營事業近况槪分爲種植·經商·工作·開礦數項以工作爲中心經商爲流轉全恃土產之起價自去年秋季橡皮與錫礦之價值跌落已有衰弱之現象至舊曆今年以來未見起色故現極希望土產之起價庶使各業免受根本摇動此後華僑甚宜重視新實業以謀改進也 
[商品陳列所展期開幕]  
　　上海總商會籌辦商品陳列所聘定楊自容君爲籌備員業將該所規劃一切辦法並議定規章委托各省各埠總商會徵集商品並通告本埠各廠家籌辦出品各情迭誌本報兹聞總商會接准各處商會函稱原訂本年陽曆八月開幕各省出品統限於七月三十一日以前彚運到滬萬難如期趕到等情經總商會召集該所委員會會議改期並由該委員會推舉委員長田時霖君兼任該所所長昨由田所長稟承總商會正副會長查照議决案宣布展期兩個月訂於本年陽曆十月十日（雙十節）開幕並限九月三十日爲截止出品之期現聞田所長對於該所事務積極進行田君本總商會會董之一熱心公益素於提倡國貨抱有宏願兹逢其其擔任此席將來成績定有可觀日昨田所長派定王大章君爲該所總務科長楊自容君爲商品科長均經提出委員會通過現在王科長已專程赴北京天津調查該兩處商品陳列所辦法一俟返滬即行視事目下一切事務仍係由籌備處楊科長辦理云 
[京奉路水退通車之電告]  
　　京奉鐵路因白旗堡繞陽河二車站之間大發洪水損壞軌道各車不能往來滬寗滬杭二路通票售至溝帮子車站爲止已誌本報昨日鐵路局接京奉路來電云該段大水已退損壞之處已派工匠修理各車往來恢復原狀故滬寗杭二路致電各大站於昨日（二十三日）下午起照常出售通車票矣 
[航業消息彚紀]  
　　招商局之公平輸船進口時由營口裝來現洋四箱計一萬六千元現定本日出口開往烟台裝去新銅元六百箱每箱十萬枚共計六千萬枚又有飛鯨號本日開往福州裝去現洋二十五箱計十萬元又太古公司之山東號今日出口裝赴香港有大條銀七十九條每條一千兩又現洋二箱計六千元 
　　昨日昌興公司之亞細亞皇后號開赴温哥武乘往旅客中有赴美之留學生十七名華商兩名及吾國外交部派赴法國之陳君等兩名西人則有本埠大來洋行行主大來君等五名怡泰洋行之大班替佩君又有喬治佩雷·司帶佩雷二人均爲商界巨子故昨午四時各旅客西人等乘登渡船之時海關外浦江中送行之各小輪船均滿綴萬國旗以表歡送云 
　　招商局之遇順號由香港還申後本擬即日開赴烟津嗣因船身稍有損傷故昨日已停止開班即日駛入瑞瑢廠修理矣 
　　好時洋行現得荷蘭總公司電告原定八月七日進口之芝門拿克號刻因另派他路行駛故現已改調芝森度挨號Tjisondori代駛至申現已開出此輪尚係第一次來華云 
　　調查昨日停泊滬港商輪共有五十七艘計八萬零五百八十五噸云 
　　本星期内在二十號以前浦港中留泊之各國兵艦祇有五艘二十一日有出巡在外之英國巡洋艦哥倫布號·蜜蜂號·福斯格爾維號Foxglove·與美艦惠爾臨頓號相繼還滬至昨日又到有英艦孟哥内利亞號Magnolia·及美艦愛勃倫但號·湯瑪斯號等三艘云 
[昨日車運進出之現洋與寶銀]  
　　昨日（二十三日）滬寗路大通運銀公司承運天津裝來洽源永孚敦昌裕津銀號寶銀二十三箱計重六萬九千兩又中國銀行由南京裝來現洋四箱計二萬元於昨晨到滬又中國銀行昨運寶銀三百隻計重一萬五千兩至南京又交通二百四十隻計重一萬二千兩金城一百二十隻計重六千兩均運至南京交造幣廠鑄幣又中國銀行現洋十箱計五萬元裝至蘇州又同和公司現洋三萬三千元裝至杭州 
[一週間進出銀洋之調查]  
　　昨日（二十三）各銀行存庫之銀洋等數較上週調查時現銀共多存五十二萬兩洋亦多存二百十八萬元大條烊去三百四十一條現尚存二百二十七條（華商不入外國銀行團者所存之數均不在内）又查自本月十八日至二十三日止此週間各銀行進出口銀洋尚屬不少外洋大條銀共到申三百零六條又由香港進口現洋一百萬元又青島來銀二十二萬五千兩而金銀溢出者計裝花旗標金六百三十條又大阪裝去一千二百二十五條又裝香港大條銀七十九條又銀五萬兩又洋二萬元其餘均來往中國口岸每天進出之確實總數如下計匯豐由香港來洋一百萬元東萊由青島來銀二十二萬五千兩正金從花旗公司船載來大條銀九十二條花旗亦到七十九條中國亦來一百三十五條大通裝花旗標金六百三十條國寶銀行裝香港五萬兩又洋二萬元台灣裝大阪標金一千二百二十五條廣帮裝香港大條銀七十九條花旗出倉又交通裝蘇州洋十二萬元中交鹽業金城等裝南京銀二十三萬兩鹽業裝杭州銀四萬五千兩各莊裝廣東銀三十萬兩匯豐金城由天津來洋九十二萬五千元中交鹽業金城由南京來洋十一萬五千元花旗鹽業永孚及各莊由天津來銀八十一萬兩鹽業由杭州來洋八萬元中國由温州來洋二萬元又寗波來洋五萬元又各莊與内地等處亦有少數來往 
[大批出口貨將放洋]  
　　近來出口貨巿面甚形活動如絲荼雜糧等類洋莊辦去甚多兹聞下星期一二將有某號公司船放洋其中所裝出口華貨計值銀四百萬兩爲近來所未有云 
[華茶銷英之近况]  
　　據倫敦消息云華茶巿面極形疲呆出口需要仍屬麻木珍眉高貨二先令三辦士次貨七辦士珠眉次貨三辦士至三辦士半云六月份中華茶運英計二三○○○○磅銷售一一四○○○○磅目下存貨計二○二五二○○○磅云 
[組織太平洋會後援會之商榷]  
　　太平洋會議關係我國至爲重要昨日本埠商界趙南公李澤源馮梓材崔通約等發起組織中國國民外交後援會發表宣言如下民族自决主義之實現無期世界平和之甘夢久隨之而破曉一二野心之國·咸競競於軍備之擴張經濟的膨脹集其全力於太平洋欲以我國爲其刀爼上之魚肉來日大難日迫一日若不消遏於其未萌則世界第二次大戰爭破裂之日其貽禍於全人類之慘毒恐比此次歐戰之結果尤劇烈而不可言狀此所以美總統哈定氏有此次太平洋會議之召集以圖解决「軍備問題」「遠東問題」「及因此等問題所發生之種種問題」也「遠東問題」換言之即爲我國生死存亡之問題也太平洋會議旣以遠東問題爲其重要議案則其對於我國之關係較之巴黎和會尤爲重要而且急切試讀美國國務院所發表的關於太平洋會議之要項其第七項論到招待我國主旨則「因該會議之重要議案均於中國有關」云云美國對於我國特表親睦的態度吾國人誠感謝莫名然吾國人對於該會議所負之責任爲何等重大所處之地位爲何等艱劇此我國有識之士必早已深思而謐慮者也今大會之召集已蒙救國家讚可實現即迫在目前日本雖猶懷抱琵琶遮面未出然其暗中運動已足令人裂目而傷心日本政府深知此會議之結果尤足以摧折其侵略主義之鋒芒更鑒於巴黎和會之辣手知我國民氣之不可傷而欲摒我於會外於是一面表示沈默的態度而設計牽延一面則暗行猛烈之宣傳以中傷我國其存心若此我國人對於世界平和之保證上對於已國安全之自衛上尤不能不力起聲援而有所積極之表示「二十世紀之外交」國民全體活動員之外交也决非一人二人之力所能成功亦决非陰謀詭計之力所能濟事我國國民外交之力量已一試於巴黎和會雖努力之結果未能如願相償然其所生之影響已不爲淺鮮今此次會議與巴黎和會實有蟬聯的關係且其關係於我國旣重要而且急切我國民决不能持對岸觀火之態度一任强鄰之中傷政府之孤行而不思自起振作以謀抵禦監督之長策也職是之故本會不揣線薄爰於日前開會討論咸以爲我國有急於組織「太平洋洋議中國國民外交後援會」之必要對内則研究代表之人選與提條之内容對外則由國内外碩學之士作爲文章或演說以宣傳我國民意於各國如是則强鄰之離間庶或不致奏其詭功而太平洋上之安全世界人類之平和我中華民國之尊嚴庶幾可以維持於久遠此項實際運動關係實非常重大擘畫亦非常艱難急望國内外各界各團體各機關同時奮興協力合作期於早日實現以策進行同人等不勝禱祝盼望之至 
[上海商科大學委員會會議記]  
　　上海商科大學委員會二十一日午後七時半假座四馬路一枝香開會出席者有史量才錢新之聶雲台朱進之陳光甫黄任之柯箴心郭秉文張子高又高踐四代表王毓祥君等計十人由史君量才主席當經議决招考辦法·預算案·校章·曁委員會簡章等四件又聞該委員會定章『委員凡十五人任期三年每年改選五人連舉連任但第一次委員任期一年二年三年者各五人抽籖决定之』當經公推黄任之郭秉文二君爲抽籖人籖定第一次委員任期三年者聶雲台張公權黄奕住穆藕初柯箴心等五君二年者簡照南錢新之黄任之趙厚生朱進之等五君一年者陳光甫史量才郭秉文張子高高踐四等五君云 
[縣商會今日常會]  
　　上海縣商商以今日爲本月份第四星期爲今届第十三次常會之期昨已由會分函該會各會董查照請於届時午後三鐘一體蒞會列席與議云 
[免扣俄商輪之辦法]  
　　江海關姚監督前接外交部轉來遠東共和國代表函略謂有俄輪兩艘停泊上海目下海參崴舊公司擬乘機攫取兩輪請就近扣留勿任開駛出口云云兹悉此項俄輪純係一種商輪性質而遠東共和國政府疑該兩輪爲義勇艦隊之產在戰時應扣留備用聞海關方面會同交涉員電呈外部已定有辦法聞係責令該兩輪提供保證金或指定之銀行擔保始能免予扣留云 
[紗業信託銀行發起人會議紀]  
　　上海紗業信託銀行發起人等於昨日（二十三）上午十二時假座一枝香餐館開會由徐慶雲君主席報告上届會議事項及此後進行步驟畢即散票選舉董事及監察人直至下午四時始行蕆事兹將選出之董事監察人姓名及權數列下吳麟書九萬權鄭松亭八萬四千七百權匡仲謀七萬五千權邵聲濤七萬零二百權徐慶雲九萬權李錦章五萬八千七百權聞蘭亭七萬九千五百權邊瑞馨七萬四千七百權兪福謙六萬六千五百權以上九名爲董事董仲笙八萬四千七百權馮炳南七萬五千五百權金錫之七萬三千二百權以上三名爲監察人董事之次多數者爲王一亭君得三萬三千二百權賈玉田君得二萬一千權監察人之次多數者爲吳培之君得一萬二千權并由各董事公推徐慶雲君爲董事長兼辦事董事吳麟書君爲辦事董事該銀行之發起者大半本埠紗業巨子其營業方針聞亦以輔助紗業發展爲主要云 
[南京組織證劵交易所之借鏡]  
　　南京總商會會長蘇民生等集資二十萬元在寗組織證劵交易所現正積極籌備擬於古曆中秋節前後開幕兹以滬上業經開幕之某某等交易所組織手續甚爲完備故於昨晨由寗偕同下關商會長葉楚良乘早快車來滬寓一品香旅社定於今午設餐邀請某某交易所理事長等飲宴諮詢一切以資借鏡云 
[茶商今日開大會]  
　　滬上各茶商發起茶業交易所於前日在茶業會館開會等情已誌前報兹悉該業中前次會議之後雖設立事務所於顧家弄茶業會館内而茶棧中尚有粤帮忠信昌等未經同意故定於今日下午二時召集茶棧茶行茶商各客等全體開特别大會俾微取多數意見以便决定云 
[紙業同人今日開會]  
　　紙業同人汪之量等二十八人昨發傳單云敬啓者連日報載有華商紙業交易所籌備處通告云本所股洋額定六十萬元分三萬股每股洋二十元均由南北巿紙業同人分認並不另外招募云按紙業同人者即吾業上至經理下至棧司學生皆屬紙業同人也今特發布傳單俾衆咸知敝同人等已擇定六月二十日下午三句鐘風雨不更假新北門内福佑路紙業公所會議並向華商紙業交易所籌備處分認股數伏祈各紙號各紙店夥友届期蒞會公同認股切勿觀望不前放棄權利以貽後悔至盼至禱 
[部令取締未呈部之交易所]  
　　上海縣沈知事昨致滬上南北兩商會公函云逕啓者案奉江蘇實業廳第五四九號訓令開案奉農商部訓令開案查交易所法規業經本部呈准公布在案所有各項交易所於商業金融關係至爲重要現在上海一區所設各交易所經本部先後核准有案者計有上海證劵物品交易所中國機製麵粉上海交易所上海華商證劵交易所上海華商雜糧油餅交易所上海華商棉業交易所上海華商紗布交易所等六處均係依法呈請經奉部查與條例相符是以照准交易所之營業種類自有一定界限並非不論物品之性質是否合於交易所之交易不待呈准即可自由設立現查上海區域以内除金業絲繭等項交易所呈請到部正在審核外其餘未據依法呈請便即設立籌備處徧登廣告此中難保無藉端招股私圖漁利者甚且巧立名目淆亂觀聽直係一種欺騙之不法行爲本部爲保護商業起見特此通令嚴行禁止以利金融而杜流弊合行令仰該廳遵照辦理此令等因奉此合即令仰該縣轉知各商會轉飭遵照事關維持金融毋得視爲具文切切此令等因奉此合行函逹即希貴會查照辦理以維商巿至紉公誼 
[騐明康成確係華商之電復]  
　　烟酒聯合會十七號晨接到北京烟酒事務署銑電開江電悉閱七月四日申報内載烟酒同業發起烟酒交易所第二次會議康成酒廠代表亦經列席等語查康成酒廠是否即漢口法商所設之廠即查明電復全國烟酒事務署印該會接電後適逢常會之期當即函邀康成酒廠代表盧星堦到會查詢情形經盧星堦報告鄙人係上海康成源記之代表與漢口康成並無關係况交易所條例限定當地同業鄙人實係當地華商康成源記於民國六年四月間稟由上海縣署轉呈農商部註册給有執照當將原照送騐經到會各業代表騐明無誤公决據情電復烟酒署兹錄原電如下北京烟酒事務所鈞鑒銑電敬悉烟酒交易所發起人内康成酒廠係上海康成源記酒廠代表盧星堦查該廠於六年四月稟由上海縣署轉呈農商部奉頒發商號第三類第三十六號註册執照在案實係上海華商當經該廠將註　　照送騐敝會騐明無誤理合電復中國烟酒聯合會叩篠 
[糖巿之昨訊]  
　　滬上火車糖巿價飛俏各行家因被客帮暢辦貨已售空乃紛向太古洋行定三温半十一萬六千包價限元九兩十天交貨太古去電候覆據該行預計爲數太多廠貨不及交裝祗三四成數目總可辦到横濱廠東白已到有四温一千五百包行家許價東洋塊角十二元勿允荷白遠期仍看小面頂荷赤開七兩八錢茹粉久缺無到貨元利需價六錢尚無現貨云 
[證劵營業之發逹]  
　　三馬路華商證劵交易所係純粹股票老同業所組織已由農商部發給營業執照近來營業頗爲發逹每日進出元年八年及整理公債金融公債等一百數十萬各種股票萬餘股經手費常扯三四干元該所每日開支不過二百元内容盈實勢力雄厚惟近有少數經紀人以外間交易所紛紛繼起利用時機將本所股票壓價抛空令巿價節節低落至九十元左右欲使執有該所股票者賤價售去彼則從中漁利現在該所添收新股在即新老股平均每股價值不過五十元而其他交易所之營業不及該所者股票巿價反高所以買進方面大都不肯脫手以待漲價現抛空方面因七月底交削期將到恐難如數買加故甚形恐慌云 
[美盛公司棉巿報告]  
　　中美新聞社譯美盛公司棉巿報告云上星期間棉價多所變動貿易殊不靈活至昨夜結算跌去七錢所有交易大半爲交易所中投機之活動近來因天氣佳江浙直魯各省與長江流域一帶收穫俱有佳象棉紗巿面上星期頗堅定價較前星期高四兩廠中預定者約五六千包利物浦棉巿中等美棉現貨八·三二紐約棉巿現貨一二·八五孟買七月份貨三四二盧比上海棉二十七兩通州棉二十八兩二角巿况俱極堅穩華棉出口總額自一九二○年九月至今日共三十八萬三千二百七十一擔 
[一週間之金融調查]  
　　本星期來洋價因供給甚豐用途不起步趨低落拆息亦逐步輕鬆先令大條有長有縮金價較上星期已見漲高今錄詳情如後洋釐本星期洋價最高七錢一分九釐六毫二五最低七錢一分八釐二毫五雖上落不多其趨勢似傾向低小蓋近日絲繭用途皆已過令而外埠供給較前豐厚星期三由香港及天津二埠共來洋二百萬元左右其他杭州南京二造幣廠復陸續有洋進口以是本埠洋底日豐人心益至看疲惟聞此項大批進口銀元係由滙豐中國等銀行運入當時因拆息低鬆並未在錢莊出售故洋價尚不未十分低落近日銀行庫存現貨甚多今後苟拆息抬高銀行方面必有大批賣出洋價當再看一度低落也 
　　銀拆拆息本星期來已逐步輕鬆星期一爲三錢三分其後陸續跌小至昨日已低至一錢四分蓋本週來銀行不特諾要已減且從前拆進銀兩已有到期歸還其他絲繭及金貨出欵爲數甚巨故拆息步趨低小連日銀行收欵亦少進口貨已不及從前暢旺拆息不至看高惟大火賠欵因雜貨損失尚未清了手續絲繭賠欵亦批暫緩交付云 
　　先令大條本星期初大條迭次趨縮星期二縮六二五星期四縮三七五前日始回長一辦士結果照上星期不動先令亦仍掛三先令八辦士惟現在人心仍看長風蓋遠東方面銀根依然緊迫雖有大條到申仍是轉運出口故華商或當在倫敦再購銀大條再看長風云 
　　標金本星期初因大條迭趨縮風標金巿價逐步抬高自三百五十兩左右抬高至五十三兩東洋較上星期漲高一分五釐星期四五人心皆看大條當長標金價曾回軟至四十六七兩昨日大條長一辦士東洋僅縮半分人心不致看高午巿收盤漲至九兩五錢惟大條再當放長東洋或可望縮來星期標金巿價當稍見疲軟也 
[本星期洋布出口之調查]  
　　本星期中各項洋布除運往蘇州及售銷本地之外其餘各埠均無運往共計出貨七千二百十四疋計運往蘇州四千一百八十五疋售銷本地二千零二十九疋云 
[國内輪船運貨進出口之調查]  
　　進口貨（營口）招商局之公平輪船昨由牛莊裝來大荳餅八萬六千片野絲三十五件菉荳八十三包魚乾四十件（長江）寗紹公司之老寗紹輪船昨由長江裝來黄荳二千七百八十包小麥一千七百五十八包菉荳五百七十三包白荳一百零二件黑荳九十二包菜子七十八包磁器二百二十件棉花五十件鷄蛋四十三桶樟腦十五件綠茶十二箱綢子三件又轉口貨白米七十包青蔴三十七件藥材五十一件（港粤）招商局之遇順輪船昨由港粤裝來白糖七百七十二件冰糖四百五十二箱又一百十四件桂圓荔枝七百七十六件洋布七件椰子油十六桶牛皮十件雜貨四百二十九件 
　　出口貨（烟臺）招商局之公平輪船昨日裝往烟臺之貨有麵粉四千包白米三百七十九包白糖七百三十包洋布二百九十八件紙頭一千六百五十二件桐油一百九十桶棉花五十件竹器二百七十三件茶葉一百七十六箱雜貨一千一百四十件又轉口貨茶葉五百五十六箱紙頭一百件尚有竹篾皮蛋青蔴牛皮等貨又裝往牛莊之貨有麵粉八千包茶葉一千二百六十六箱紙頭一千六百八十七件白糖八百二十件洋布八百四十六件洋靛八百十五件棉花二百三十五包鐵一千二百三十件雜貨一千三百二十七件又轉口貨閩茶二千二百八十五簍藥材一百八十六件磁器六百二十件赤糖三百六十九包牛皮十六件雜貨七十一件（港粤）太古公司之山東輪船昨日裝往廣東之貨有菜餅一千塊荳餅八千二百八十五塊麵粉一萬四千三百三十包黄荳一千六百三十包洋紗六百五十八件土布二百二十七件花生仁六百三十一件青蔴二百件藥材一百件皮蛋四十件又以裝往厦門貨有麵粉七千一百包青蔴一百件粉絲七十件瓜子六十包金菜十九件黄荳十一包雜貨八十五件又裝往香港之貨有藥材二百六十件生油二千聽黄荳四百包生油一百桶青蔴一百八十件粉絲五十包金菜三十七件瓜子八十件布五十二件蓮子十一件雜貨五十三件（福州）招商局之飛鯨輪船昨裝往福州之貨有麵粉一萬四千五百包黄荳二千一百九十一件荳餅三千六百四十塊白糖二百五十五包青蔴一千零七十七包洋布二百九十六件茶葉一千二百零二箱雜貨八百四十七件又轉口貨六十七件 
[三誌米船户私賣米石之澈查]  
　　米船户代表周蘭生等於上年曾向米商公所及各米客等聲明凡袪除攙水及斛卸虧短升合種種弊賣自行取締各米業團體亦屢開大會整頓條欵定有章程一面斛卸時酌釀升合增加水脚永逮革除着水等弊凡有查出送官廳究辦議决實行在案兹忽發生奚丙大船裝米盜賣客貨一案故南帮各米客以周蘭生爲船户代表自應向周詰責從嚴議處庶儆他船效尤昨日周等各帮米船四百餘艘共有領袖六人邀集叙議之下以奚丙大不應私自盜賣客貨有碍南帮各米船全體名譽須會同各帮船户再行訂期開會討論處罰辦法云 
[瑞領請還汕頭扣留之火柴]  
　　汕頭學生會扣留瑞商瑞中洋行火柴由駐滬瑞典總領事致函江蘇交涉公署聲稱查巿間瑞中洋行所銷售之火柴實係瑞典國所製造運來利權攸關至爲重大何能以眞確之瑞典產品誤指爲别國貨物兹戕事實錄要及正式證明書火柴鳳凰標記各一紙附請查照協助辦理務將運汕頭之瑞典火柴早日釋放歸還物主等因聞許交涉員以此案旣經該領證明似應准予發還特抄錄該件並標記一紙函請汕頭交涉員查照迅予核辦見復云 
[滬杭路局近事彚紀]  
　　取締站員請假滬杭甬鐵路車務總管以近來各站人員往往於每月例假或請假之後再行續假且近日請病假者亦不少以致代辦人員不敷調遣兹爲限制請請員計自即日起凡有請假或每月例假期滿之後函請續假者無論其情形如何一律扣薪以杜濫行請假之弊 
　　浙軍購運米糧浙江第四師軍隊因需用米糧前特派專員徐永祥前往蕪湖等處採購軍米甚多已於昨日由寗運滬到滬後經該採辦員分别由輪車運往温台及楓涇加善等處該師軍隊駐紮地點分别給領矣 
　　限制車行速率滬杭甬鐵路車務總管昨發通告畧云行車安危車行速率實最爲關係間有因車行太速以致震壞分路肇出軌巨禍者惟查各站及列車車長慣例遇有列車較規定時刻早到情事而每日報告單上均塡準時以致對於車行速率無從稽考嗣後凡列車早到或列車進站速率太快等事應於日報上從實報告以便咨請機務處轉飭司機人等限制速率以免危險仰各遵照云云 
　　楊先芬等赴杭滬杭甬鐵路車務總管楊先芬近據莫干山鐵路旅社報告　因天時炎熱中西人士赴山避暑者紛至沓來旅館營業頗見發逹惟尚有交通事宜亟待改良以便游侣云云楊總管當於昨日（二十二）夜快車偕同該山主任員倪兆春赴杭轉至莫干山親自察勘一切並因該管局長任筱珊氏昨亦到山小住約於星期一日連袂返滬云 
[續誌旅館内暗殺傷人案]  
　　寓居迎賓旅館永利輪船公司内莊客楊伯藩遭陳清村（即阿村）用刀砍傷由警發送上海醫院陳送地檢廳訊辦一案已紀昨報昨晨即據楊弟叔藩投檢廳具狀略稱台州黄岩人我兄伯藩互素在海門某號委申坐莊辦貨該莊號設在永利公司中陳阿村雖與我兄相識去年八月間因陳竊取我兄由甬號家寄來鈔票洋五百元當時敗露缺少一百元我兄不與根究詎陳阿村已經結仇甚深此次膽敢夤夜持刀入房將我兄連砍六七刀咽喉氣管處已經受傷惟無論我兄生命能保與否陳阿村實係故意仇殺應請嚴予究懲云云奉諭將陳阿村提案研詰陳直認不諱惟求輕辦問官判令還押候察看伯藩傷勢再核 
[漆匠被同業傷害續誌]  
　　漆匠陳英松被同業孫百連澆潑　水受傷身死由捕報請公共公廨中西官騐明諭令屍屬棺殮聽候緝兇解究各情曾誌本報昨晨據美捕房一百零二號西探投訴於本月六號發生此案後當往查得死者與在逃之兇手孫百連同在吳淞路三百零二號門牌漆匠店工作且同居於蓬路五百三十八號屋内因兩造口角起衅被該兇手用鏹水澆潑於死者頭面等處棄瓶逃逸死者狂呼救命經其友人高子根報告捕房時兇手已逃遂將陸英松車送醫院醫治當向陳詰問口供延至十五號因傷身死所有在出事 
 
 
 

Page 15

 
 
處檢獲之　水經西醫化騐其性非常猛烈言至此將西醫化騐單及口供單呈案請察並山死者之父陳蔭樵投求伸雪經張襄讞核供商之義副領事費君以兇手在逃判候嚴緝兇手案訊究 
[渡客溺斃之蒞驗]  
　　蔡寶義張三虎所駕糞船在曹家渡撞翻振泰紗廠所雇之渡船溺斃小工陸金魁機匠徐開德等二名業由水巡隊將蔡張二犯並渡船户周養玉即周阿四拘送地檢廳候究並由該廳委派許檢察官毛檢騐員等前往屍塲相騐當據陸妻陸王氏投案聲稱丈夫已遭慘死要求免騐自願棺殮問官准之判令具結送查已死徐開德騐無别故實係落河溺斃塡明屍格判令屍表弟備棺成殮 
[浙督商請引渡盜黨]  
　　盧浙督接據探報謂嵊縣一帶盜匪充斥其所用槍彈均由上海購辦裝入空棺以婦女假扮親屬冒運赴杭由閘口轉至諸曁再入嵊縣或由滬運甬轉往嵊縣皆由通盜之匪徒婁昌讀文農陳祖亮兪子藩笠鳴濤笠鳴庚趙桂興爲駐滬代辦現張等已爲上海租界捕房緝獲事關接濟盜黨軍火該犯等旣已緝獲應即商請引渡歸浙澈究前日特咨請松滬護軍使轉令公共公廨迅商捕房飭將此案已獲各犯一併引渡以便解浙嚴辦 
[抄獲私鑄僞幣機關]  
　　匯司捕房包探孔慶平偵悉虹口愛爾近路一千零十號門牌屋内有人私鑄僞國幣稟由捕頭加派西探勞勃生密往抄出鑄造器且僞幣遂將該屋内之浙江人詹伯生詹端本邱英偉張永才及婦人關陸氏管王氏陳王氏等一併拘回捕房押至昨晨解送公共公廨請究經陸襄讞會同日副領事田中氏略訊案情一過諭男婦各人分别還押展期七天查明解訊 
[湖南華洋義賑會來電兩則]  
　　（電一）熊會長鈞鑒青電奉悉遵查湘省各縣災情可分甲乙丙三等其中災民人數甲等如芷江據西人包格非精密之調查計全縣災民約十二萬人以此爲標準合保靖永順龍山桑植永綏古丈安化醴陸八縣應得一百零八萬人新化溆浦漢壽慈利乾城晃縣麻陽黔陽辰谿大庸石門瀘溪寶慶沅陵沅江鳳皇綏寗通道靖縣會同武岡二十一縣按甲等三分之一計算應共得災民八十四萬人丙等縣湘鄉攸縣南縣按乙等四分之一計算應有災民三萬人合計災民一百九十五萬人假定每名給銀五角則須賑欵洋九十七萬五千元其如安化醴陵現在逃荒人數已各二十餘萬尚不止如上算之數蓋兵燹之後百業凋殘安茶醴磁受損過鉅故失業游民日見充斥殆非此次新谷登塲所能救濟而沅陵晃縣寶慶等縣據最近調查應列入圈筍縣其餘茶陵湘潭郴縣等縣荒情緊迫日有報告尚水列入災區之内且邊遠各屬早收之期尚須一個月以外飢民待哺悽迫異常尤不能不設法急賑奉電示已籌到之十萬元遵於本日召集臨時會議討論支配辦法候公决電覆謹啓湖南華洋義賑會叩寒（電二）熊會長鈞鑒寒日由本會召集臨時會議先定災區等級及攤派數目議决永順保靖龍山桑植安化古文永綏芷江蔴陽寶慶晃縣綏寗十二縣爲一等災區慈利乾城黔陽辰谿大庸瀘溪沅陵鳳皇通道新化會同靖縣溆浦十三縣爲二等災區汝城茶陵城步新寗石門武岡湘潭郴縣永興安仁益陽衡山零陵十四縣爲三等災區一等縣擬攤派五千元二等二千元三等千八百元至六百元凡一等縣前經受賑及災情保全縣中之局部者均列乙類總共須欵九萬六千六百元該項賑欵到湘時由本會分發各縣教會承領會同各該縣知事正紳切實查放另由本會擬具放賑辦法簡章分行查照辦理總以災民得沾實惠爲主承文電示由滬派員一人來湘乞示行期又此欵旣係上海各慈團募集而來自應特派放賑專員蒞湘會賑以昭愼重尤爲盡善即懇轉致又醴陵本爲一等災區流亡在外者約二十餘萬人殊非一時所能救濟此次迭經上海女界義賑會派員散賑而該縣新榖又已登塲雖散放無多失業如故然此時差堪救死故本會前經兩次支配急賑均未列入合併奉此是否有當統候電遵爲禱湖南華洋義賑會叩刪 
[暑期體育學校將開演講會]  
　　南巿中華武術會爲注重實用的體育特創辦暑期體育學校業於十八日假民立中學校校舍正式開課學員三十餘人皆爲各處教育機關曁各高小學校選送到校於體育上均已有經騐期學成後於各處轉相傳授故每日上課異常認眞該校除分聘各專門教員每日授課六小時外復定每星期二·四·六·開演講會三次每次分請名人演講以加增學識兹錄其最近三期演講員及演講題於下二十四號主講員麥克樂講題爲體育問題二十六號主講員兪鳳賓講題爲結核病之防禦二十八號主講員黄任之講題爲體育與職業之關係每期均於午前開講聞有志聽講者均可依時到校旁聽云 
[夏令兒童義校消息]  
上海基督教夏令兒童義務學校第四校附設於大東門青年普益社内學生已逹一百餘人業已額滿截止報名該校主任滬江大學汪智廣爲聯絡師生感情起見特於昨日上午九時聚集全體師生於大禮堂内羣行第一次交誼大會秩序有演說唱詩拳術滑稽談等後茶點散會 
[天馬會選舉審查員]  
　　天馬會定陽曆八月四日起十日止假靜安寺路寰球中國學生會舉行第四届繪畫展覧會所有審查員已由該會全體員投票選舉得票最多數者爲王一亭吳昌碩吳查芬當選爲國粹畫審查員劉海粟王濟遠汪亞塵當選爲西洋畫審查員連日本埠外埠送往該會出品之件甚多 
[科學世界季刋出版]  
　　河南路科學儀器館設立二十餘年對於教育界多所輔助近更附設科學世界社編輯科學世界季刊一種以淺顯之筆墨闡明科學之原理而尤以注重實用灌輸常識爲該刊唯一之目的定價極廉聞第一期業已出版云 
[毓賢學校之展覧會]  
　　愛文義路毓賢高小學校昨日爲舉行成績展覧會之第一天會塲在寰球中國學生會來賓參觀者甚衆其陳列成績最要部分爲語體文分「世界名人小傳」及「白話信」兩種並附有教授主旨說明表他如國粹畫書法等計共陳列五教室聞今日展覧一天尚須在救國十人團聯合會續開展覧會一天云 
[社社教育影片出現]  
　　上海商務印書館近新製猛回頭影戲片一套片中情節畧言有木匠阿勤以暱愛其妻之故不孝於母一日出外飲酒歸家路遇小販王二冐雪負米跌仆途中向富翁陳述平日事母情形富翁極贊其孝行大加資助阿勤爲所感動立時悔改由此成爲孝子此片長二千尺分作二捲由小海男女新劇藝員合演於阿勤籠妻逆母的醜態王二事母孝敬的眞誠悉心描摹形狀畢眞所有雪中賣菜負米跌仆等幕均就雪中實地演攝閱之足令人興起奮發實爲社會教育之好影戲片聞製就後尚未開演如有欲租購者可向該館接洽也 
[第二師範暑期講習會特别演講]  
尚文路第二師範學校開辦講習會業已經過一星期聞今日（星期日）敦請南京高等師範學校教授劉伯明博士蒞會特别演講至演講時間原定午後二時起聞現已改定在午前十一時起届時定一番偉論發表該會聽講諸君均極歡迎云 
[青年會音樂大會續紀]  
　　昨晚爲廣東嶺南大學銀樂隊假四川路青年會開音樂大會之第二日到者較首夜更多秩序亦較優美聽者無不滿意聞該隊擬於星期一赴杭州定二十七號借該地青年年奏曲八月五號應本埠廣東浸信教會之請爲崇德女校籌募經費云 
[令緝龍華浦江刦案盜犯]  
　　松滬護軍使署准上海地方檢廳函開本月七日准洋水巡捕房片開現有朱甫三之碼頭船上老大於五號夜一點鐘時該船行至龍華南首被强盜駕船上前搶去金押髮一支·金荷花板一支·金戒子金鎖片一個·現洋三十五元·銀表一隻·銀練一條·金圈二對等因到廳經本廳訊據事主朱甫三供稱本月五號（即舊曆六月初一日）夜一點時擬往祥生廠裝載機器貨物空船行經龍華灣浦江突來小划子船一隻内有盜匪八人均年約二十歲左右身穿白布衫褲手執小刀洋槍等件口稱查騐照票勒令停駛蠢擁上船搶去上開金飾得贓後划子即向南面逃逸請求查究等情除准予飭警嚴密查緝外相應函請鈞署查照希即飭屬一體嚴緝是案贓盜務獲解究等因昨經何護軍使分令所屬水陸各軍警一體查緝矣 
[英美烟公司工人罷工四誌]  
　　浦東陸家嘴英美烟公司老廠機車間工人因反對西人督工嚴厲同盟罷工已誌前報兹悉該工人等連日假吳家廳工業學校開會討論對付方法如下（一）工人在坑栅間私吃香烟向不禁止兹該西人亨白耳（譯音）動輒罰扣工資甚至動武應即要求大班撤換（二）現在米珠薪桂所得工資不敷餬口要求增加三成云云昨經該廠華經理汪某與大班一再磋商對於查禁坑栅間私吃香烟允予取消惟撤換西人及增加工資等情礙難傭准致昨日仍未解决云又該車間工頭劉龍龍因將發起罷工諸人號碼抄送該廠經理查究致各工人大起反對於前日午後羣赴劉之住處詰問勢將用武當經三區警署得悉飭警到塲解散故未肇禍 
[汽車碾傷小孩之訊判]  
　　汽車夫顧阿二日前駕車至法租界小東門外一枝春街司機不愼將吳鴻福家之男孩吳小五子撞倒碾傷脚骨後山巡捕到來將顧帶入捕房一面將該孩車送仁濟醫院醫治昨日將顧傳至法公堂請究先由原告吳鴻福稱兒子被碾受傷現在醫院傷勢甚重恐有性命之虞請求重究繼由見證張小毛供是日民人目見小孩在途畔行走顧司機疾馳到來並未揑喇叭該孩一時不能避讓致遭碾傷是實詰之顧阿二供事主顧義琴開設米行是日車至該處實係小孩從横街衝出致肇此禍求宥中西官判顧交五百元人銀並保出外聽候小孩傷痊後再行核奪 
[汽車碾傷男孩]  
　　汽車夫王四洪前日午後在雲南路開駛三千六百四十六號汽車不愼將會樂里三百五十號門牌史姓家九歲男孩撞倒碾傷肚腹由捕查見當將該孩車送醫院醫治並將該汽車夫帶入捕房當由車主保出昨晨由探殷玉鼎將情稟奉公共公廨中西官諭候史孩傷勢平復再核 
[汽車碾傷送報人未愈]  
　　汽車夫倪仲連因在河南路開車不愼撞倒車送報紙人陸富壽碾傷腿際等處由捕將倪拘解公共公廨奉飭存洋二百元保出候訊在案昨晨由捕將被告傳至公堂即據二十七號副捕頭投訴原告傷勢匪輕現在醫院醫治不能到堂請爲展期研訊云云中西官得稟判倪仍存洋保出候原告傷愈再行訊核 
[汽車傷人兩則]  
　　昨日下午三時許公共租界北浙江路有某號汽車駛過適有一年約六七齡之小孩顧錫林在馬路側行走被撞傷倒地不省人事由海寗路捕房八十四號印捕到來押令汽車載送受傷小孩往同仁醫院治旋即帶該汽車夫入捕房稟候捕頭發落又昨日下午五時許汽車夫張阿三駕三百十四號汽車駛經福州路三山會館門前撞倒浦東人陳阿炳頭部足部均受傷當經老閘捕房八十號印捕雇人力車送往仁濟醫院醫治一面抄錄汽車號碼呈報捕頭候示 
[船夥增加月俸之解决]  
　　滬上南巿浦江及閘北蘇州河下各駁船係專駁裝包子貨上洋棧等處向來駁費則論包取资船夥則由船主雇用給予月俸前因米業罷巿米珠薪桂之故各夥於船主前提出要求增加工資藉以度活兹經各船領帮等出而理勸船主方面已允酌加凡各夥月薪十月十每月加洋二元五角八元者加洋二元各船夥亦已首肯故昨日雙方會集南巿一枝村茶肆了給自本月起加給矣 
[查見迷路女子]  
　　寗波女子蔡秀英前日在閘北虹港口迷路由寶山縣三圖地保趙洪泉查見送入五區四分所據供年十八歲住上海鐵馬路在蔡清海家爲養媳近因伊夫與姑同回原籍時遭乃翁虐待私逃出外云云昨解閘北司法科留養候查 
[迷路男孩待領]  
　　男孩應阿囡赤膊穿藍布開當袴和尚頭無帽赤脚無鞋在法租界迷路啼哭爲捕查見帶入捕房昨送法公堂請示應孩供六歳餘不能答判送堂留養俟家屬到案認領 
[江味農母逝世]  
　　前中央圖書館館長江味農之母郭太夫人現年七十餘歲生平信佛樂善好施對於慈善事贊助甚多兹於十九日逝世二十一日出殯親友前往執紼者約數百人並有僧一百零八人靈柩暫厝江寗山莊云 
[小輪撞壞兩船之索賠]  
　　船户李某前日午後承裝某洋行松板數百塊駛經蘇州河内適被戴生昌内河小輪經過避讓不及致被撞壞船艄一叚尚有空船一艘亦被撞漏沉没幸其時潮水不大舟子未遭滅頂嗣後由該船户等投報海關水巡捕房請求賠償損失經梅捕頭諭令致函該公司復候核奪 
[工商友誼會組織衛生宣講隊]  
　　上海工商友誼會因鑒於暑假衛生問題各衖内之垃圾簡每多不出清楚及夥友之赤膊勞動界之赤身露體至晚間横臥馬路倘一經睡着不知寒熱勢必感受風寒及至秋天多患時疫者即此原因也現該會經各會友之紛紛提議請組織星期衛生宣講隊心每星期三六晚出講演以冀公衆咸知衛生該會主任童理章現正籌備一切云 
[經理控告股東之辯護]  
　　已閉協昌信洋貨號股東孫貽榖沈永渠兪騰夫被經理人解梅生在公共公廨呈訴不出向洋商所定貨物並不理莊欵致伊被倆權控告等情一案昨晨傳訊由原告之律師命解上堂訴述案情被告延朱斯芾律師等辯護否認係該號股東旋由理賬員上堂證明理賬情形並稱若照賬簿上看被告確係股東等語中西官訊至此諭改期續訊 
[瞎子控訴姘婦捲逃之提審]  
　　瞽者沈永揚在公共公廨刑事科狀訴姘婦潘氏捲取衣飾私逃並揑寫信函至寗波冒騙現洋一百元等情昨經中西官提審先由原告律師述明案情並據沈訴稱向在北山西路成大弄一百號門牌設立課命館四年之前潘氏來算命自言家貧無靠遂與我姘識從此一切家政均由彼管嗣我師弟袁姓失業來投潘氏極其愛袁甚至將自已衣服質欵給袁使用我已早有疑惑今年正月初五氏與袁竟同臥於我之床上爲我捉住立即將袁斥逐氏因此怏怏不樂突於五月初七將值洋八百元之衣飾捲取逃逸復冒我名致函寗波師娘處騙得存欵洋一百元有寗波來信可憑云云被告延朱斯芾律師代表向沈駁詰一過要求免氏交保官判准予潘氏自行具結出外展期一禮拜再訊 
[婦人控夫重婚]  
　　家住陸家浜染坊弄唐桂山之子錫鈞於民國五年陰曆九月初五日憑媒聘娶浙江平湖地方陶姓之女秀娟爲室成婚之初夫婦尚稱和好不料嗣後忽生惡感時起衝突陶氏遂潛回母家錫鈞屢次往邀不歸錫鈞爰於去年陰曆九月二十五日又娶滬城官驛弄趙老桂之女爲室假藥局弄某姓家結婚陶氏預有風聞當即來申借寓道前街親戚裘愼生家因與藥局弄相去甚近俟其夫與趙氏結婚時陶氏即携同裘家女傭素英前去參觀屬實當日錫鈞歸家遂以陶氏臥室爲新房其時陶氏孤掌難鳴回籍訴知同族迭邀媒證向唐姓父子交涉不得直於是陶氏復來申投上海地方檢察廳稟控伊夫唐錫鈞行凶虐待棄妻重婚向論恃强請求提究等情王訪渠檢察長據稟後於前日飭派法警往傳唐錫鈞到案研訊之下供詞各執判唐收押候派員前往調查並補傳一干人證來案再訊 
[拐案被告之移提]  
　　施幹臣在城内檢察廳狀訴江北人周士高程明記誘拐伊妻施陸氏一案因兩被告皆在公共租界故該廳移文會審公廨請求協提經周得悉尋獲陸氏同投捕房轉解公堂諭着交保候核在案昨晨由中日官升座續訊據包探管宗餘上堂稟稱檢察廳今已派人到堂移提惟其欲提被告内有程明記一名業由公堂開釋云云並由檢廳法警投案請求將被告交給帶回問官磋商之下判周士高施陸氏准交來警帶去歸案訊辦 
[尋獲逃妻請究]  
　　住閘北龍家宅永慶里之朱生被其妻張氏被周阿林拐匿於大仁里内前日由朱尋獲扭入五區二分所昨解司法科押候核辦 
[查獲私帶烟土三則]  
　　飛鯨輪船來滬抵埠時由海關托巡洋員登輪調查當在搭客張會卿虚搜獲烟土二十四兩當將人贓押送水巡捕房轉送地檢廳訊辦又孫有金租帶烟土十九兩行至福佑門口爲巡警獲解一區二分所轉送地檢廳訊核又李年和私購烟土十餘包在眞茹鎭爲警拘獲由四區警署函送地檢廳訊辦 
[獲究燕子窠主客]  
　　施寶郎將餘屋轉租與張阿三私設燕子窠招引陸金連任阿二王阿來陳阿二邢興發及婦人陳殷氏張陸氏等在北河南路五百號屋内燈吃鴉片被匯司捕房華副捕頭趙辛樵訪悉會同西捕頭凌處率同孔慶平勞勃生中西兩包探九百七十二號華捕往將男婦各人連同烟具烟客一併帶入捕房詰供一過飭令分别存洋交保押候解廨請究 
[馬夫駕車肇禍]  
　　馬夫邵銀來前日在河南路駕車疾馳撞倒李伯寅所乘之黄包車致李跌傷手臂等處當經九十五號印捕將李車送醫院醫治並將該馬夫帶入捕房昨解公共公堂經中西官略訊一過判邵還押候李傷勢平復再核 
[三洗衣作違章科罰]  
　　公共工部局衛生處西員查得哈爾濱路二百五十號·二百五十四號·二百六十二號·三處洗衣作内均未收拾清潔違背衛生處取締章程咨由捕房稟請公共公廨出單昨將該作主江湘全江壽來富炳泉三人傳案經中西官　實各科罰洋二十元充公 
[誌謝]  
　　昨承中華書局惠贈第一百十七期「英文週報」一册謝謝 
雜評二 
[說商品陳列所（怡）]  
　　商品陳列所發展商業之樞機也貨物藉以比較牌號藉以宣揚故外國商埠無不有商品陳列所之設而我國無之此亦商業競爭中之缺點也 
　　今上海總商會以多時之籌備始定期開辦凡百商品一經陳列其優者推銷必廣劣者亦可知所改良裨益於商業前途實非淺鮮且上海爲通商大埠萬國觀瞻所繫影響尤鉅吾願各地商家竭此二月之精神選擇商品運滬陳列以期推銷國貨則較終日營營於投機事業者其損益之相去不可以道里計矣 
公布欄 
[江蘇高等審判廳]  
　　民庭判决林元生與陳遠波爲貨欵糾葛上告一案（决定主文）本件上告視爲撤回廳即註销江昇祺輿吳雙喜爲違章營業涉訟控訴一案（决定主文）原堂諭撤銷本件發還吳縣知事公署依法審判預納訴訟印紙費發還朱繼山與查石麟爲存欵糾葛聲明窒礙一案（决定主文）本件聲請照准聽候定期審理劉幼詵與喬維臣爲墳地涉訟上告一案（判决主文）原判關於令劉幼詵拆除所築牆垣修復墳墓及訟費之部分撤銷發還上海地方審判廳迅予更爲審判喬維臣上告駁回周朱氏與周阿興爲承　及遺產涉訟控訴一案（决定主文）原堂諭撤銷本案發還武進縣知事公署迅予依法判决錢善餘與朱步階等爲贖田涉訟上告一案（判决主文）原判撤銷本案控訴應由本廳受理以上七月二十三號 
[江蘇高等檢察廳]  
　　批示馮菊泉狀悉已於同案之黄士甲狀内批示矣仰即一併知照此批黄士甲狀悉仰候審廳將卷送到再行核辦此批徐逹卿狀悉仰候調卷核辦此批蔣張氏狀及委任狀均悉仰候提卷核辦此批潘錫華狀悉所請於法不合礙難照准此批七月二十一日據楊念春等對於顧曉春案投到請訊等情呈遞一狀據葛鵬程委葛鵬翰代理等情呈遞一狀據朱允宜對於張史氏案附帶控訴等情呈遞一狀以上三狀業經本廳查閱函送同緻審判廳核辦仰即知照此示以上七月二十三號 
[上海地方審判廳]  
　　判决主文（民一庭）一件判决黄阿興與黄洪奇爲嗣產控訴一案主文本件控訴駁回本審訴訟費用歸控訴人負擔（民二庭）一件决定趙錦芳訴趙月卿欠欵糾葛一案主文本件訴狀准予註銷訟費歸原告人負擔一件决定沈德記聲明窒礙一案至文本件窒礙之聲明照准 
　　批示一件沈瑞源狀請銷案由狀悉准予銷案所有該民前交房票五紙并准來廳繳證具領此批一件何文祺狀請銷案由狀悉准予銷案房票五紙并准來廳繳證具領此批一件陳春良狀請執行由狀悉蘭據陳林生供稱所堆柴草不在系爭山路之上等語究竟是否屬實應候派吏查明核辦此批一件王善慶狀誦啓封由狀悉已飭吏啓封矣此批一件丁薛氏狀請發還卷宗由狀悉本案第一審卷宗已於本年五月二十五日送回原縣公署矣仰即知照此批一件陳氏狀請發還原卷由狀悉本案已據顧　大等提起上告原卷已於二月七日呈送高等審判廳核辦矣仰即知照此批一件許根全狀交　洋由淮交此批一件劉雲峰狀交鑒定費由准交此批一件趙恂如等狀請給領由狀悉候傳領此批一件何文祺狀領房票由准領此批一件唐沈氏狀領欵洋由准領此批一件陳根裕等狀領欵洋由准領此批以上七月二十二日 
[上海地方檢察廳]  
　　批示朱鶴方已訊諭矣此批張徐氏狀悉候併送同級廳核辦此批張和尚狀悉候彚送高檢廳核轉此批兪成章狀悉案經起訴所請保釋之處應毋庸議此批孫瑞江狀悉候傳訊核奪此批邵芳栗狀悉爾於慶記貨船夾帶烟土一案確有重大嫌疑自應靜候偵查來狀率請保釋殊屬不明事理　斥此批姚光郎等狀悉命即携帶明珠來廳候訊此批吳立邦狀悉案已起訴仰候審判此批王秀明狀悉仰即來廳候訊此批計增福狀悉准予所請仰即知照此批蔣賢富狀悉爾對於爾妻行止如有懷疑應即留心偵察獲有實據方可理說乃竟不顧顏面任意謾駡爾妻趙愬母家致召爾岳父母之怒前來詰問爾猶不肯認罪致被爾岳毆事後乃以毒毆鱗傷等詞來　具訴當經派員遍騐僅右乳旁略有拳傷勞極輕微意由駡　自召傷僅膚色紅紫加害之人又屬尊長論情尚有可原自應依照微罪不　舉之例予以却下仰即知照此批以上七月二十二日 
[上海縣公署]  
　　批示張沈氏呈爲遺失上契呈請咨照會丈局將中契移送菜領事署藉便補給由批英册五百八十九號道契地二畝九分坐落二十四係二十四圖據稱係該氏夫已故張福林生前購置之產因道契遺失請咨會丈局補給等情候令行洋涇巿經董查復有無糾葛再行核辦此批二十五保七圖圖董林祖澂早爲是復二十五保八圖内兪天順漆店房地價賢圖保張志浩等扶同匿寫契價一案由批此案因民人姚耀軒呈報契價不宵傳地保等查訊並調換原契及盤店字據令行該圖董確查兹據查復　匿價情弊姑准銷案此批顧翕周呈爲組設儲金會繕章呈請轉詳立案由批該公　等組織普利儲金會設立籌備處以提倡儲蓄爲宗旨所訂章程尚　妥協候轉呈聲　立案着知照此批章程四份存送 
 
 
 

Page 16

 
 
   
 
 

Page 17

 
 
   
 
 

Page 18

 
 
自由譚　小說特刊（二十八號） 
論文 
[新舊小說論] [  厚生]  
　　吾於小說素乏研究惟總角時曾與之訂忘年交引爲畢生之知已故月夕花晨明窗凈几之間均不顧分袂獨處令吾作惘惘之感也 
　　吾之讀小說也嚮無陳見旣不判其中外更無分乎新舊周瘦鵑曰「新崇其新舊崇其舊」西諦曰「新與舊的攻擊乃是自然的現象欲求避而不可得的」二君之言皆含有新自維新舊自守舊有若柄鑿之不能相容不知二君皆非也今述其錯誤之點如左 
　　甲時間之錯誤余謂小說本不當有新舊之分蓋吾人苟承認某種爲新小說某種爲舊小說姑無論其新舊判案之確否然其爲小說則一也名之爲新小說未必其身價百倍命之曰舊小說未必其價賤糞土不過頭銜之不同耳矧今之人所津津焉區劃新舊者乃據時間爲標準者乎夫　是其亦可謂託爾斯泰（於一八二八丨一九一○年）不如高爾基（於一八六八丨）之新乎易卜生（生於一八二八丨一九○六年）較吉卜林（Ｋidling）於一八六五丨）爲舊乎識者能不非笑之耶 
　　乙形式之錯誤今之人更有以加新式標點符號與否爲新舊之標準又有以文言白話爲新舊之目標不知是種標的皆不通之論無味之爭也瘦鵑君曾以土老着洋裝喻之的是妙譬也 
　　是此二項錯誤故新舊小說家之筆鋒墨彈互相交擊也不下千百十回矣然就吾之所見良覺無味不如早日鳴金收兵聽吾作平心之論 
　　吾不才夙蒙調和新舊文學之宏願并深信調和爲可能的而非不可能者也因文字（包含小說）之新舊非如黑白之絶對不相同也不過程序上進行上稍有歧異耳吾於時事新報文學旬刊中曾詳論之讀者可一參看焉 
　　復次請於新舊小說兩方面之得失一論焉吾讀今之舊小說其藝術雖不完善理解雖不確切然一種奮鬭精神却不可泯没其非難女校之體罰攻擊「非教育的」學校制度之施行則有鈍根之「貧女之頰」反對貧富階級以人命作馬牛之制度者則瘦鵑之「血」痛責國人之徒驚虚聲不求實際者則有碧梧之「虚榮」怨懟薄倖郎之心腸無定而創爲極懇掣之多情人物者則有牗雲之「黄上」是則舊小說之取材未始無足取者（舊小說非取材盡善兹僅指吾所引出者而言）若夫新小說則藝術方面雖較前有加理解雖亦較昔有勝情緒想像雖亦較舊小說爲佳然吾讀聖陶之「不快之感」地山之「命命烏」冰心之「超人」善則善矣惜乎超論太高似非民衆的文字（此民衆係指讀者而言閱者幸莫誤會）對於人生的供獻與安慰似覺太少而胡懷琛先生之「第一次戀愛」一篇吾讀之再四終莫得其主意豈如空想詩人梭羅古勃之作品乎然梭氏之短篇小說「三堆口沫」「那便怎麽様」等篇吾亦可了解於五中胡該篇竟若是之玄秘乎吾誠無以名之名之曰胡家阿寶他人莫識也 
　　關於新舊小說之略評吾已告終結矣兹更進一階以論今後之趨執竊以爲吾國今後致力於小說者當本寫實之蹊徑奮全付之精神以舊小說家取材之眼光潤新小說家之描寫庶一篇跳出剌人肺腑旣不失讀者之信仰心又可收醫治臠割之大功能社會麻大此强烈之藥劑正起死回生之妙術也至新浪漫派之倡導在吾國尚未足以語此讀者諸君其亦以爲然乎否乎尚乞不吝賜教 
傳記 
[英國現代大小說家傳略] [  兪牗雲]  
　　四康拉特JosephComrad 
　　康拉特美術家心理學家亦道德家也近時批評家摩爾ＥdwadrMocre曰康氏小說作品中含三性質一美之愛一目光直注人心一人物之理合蓋亦現代英國現存小說家作品中之三特色焉氏生於波蘭南部時一千八百五十七年十二月初六日也家固富有門華亦清華且世爲高貴在波蘭僑民家族中殊爲傑出其父親係革命黨一千八百六十二年以事入獄其家人皆大憂康氏時年甚幼但見其母日幾以眼涙洗面本其天眞之性發爲不悅耳之啼聲或不悅容之顏色而其母益爲之憔悴又以無人援手卒坐視其父鐵窗久困酷受刑罰至一千八百七十年遂死母隨被放至西伯利亞閱五年亦遂棄世時康氏年僅十二孤丁零零刑單影隻乃由其　父撫養氏甚聰慧能得舅父歡舅父特命之受良教師之教育以爲入大學之預備顧氏恒幻其童孩之理想常思作海上遊以爲波濤兇湧海闊天空爲美觀也已而覺海上之遊亦甚狹小遂思足跡遍世界漫游塵寰蓋氏於是時其美術家文學家之胸襟業經開拓特藴於其中而未洩諸外初在涵養想像力之功夫耳不意十七歲時竟得其聞父之允許離開波蘭而現實其海上生活矣初入驚濤駭浪之鄉在青年人殆無弗爲之膽怯或竟驚顧失色而在康氏亦似老於旅行者則揚揚如平時回顧烟雲四迷水天一色魚龍起伏鯤鱗隱現殊賞爲大觀一時豪情逸興幾不可遏自此凡二十多年氏都於驚濤駭浪中討生活故他日氏之文學作品其最高手叚即以描寫海·船·海客·生番爲能事總而言之即發舒其豐美奇美之調格描寫海上生活之情狀爲其最高之手段也氏於一千八百七十八年至英倫後遂成爲自然之英國民閱六年遂爲英船船主又十年後受熱帶熱客之影響遂棄其海上生活矣决决休息半年居於倫敦整理其海上暇時所着之阿爾馬牙之愚事ＡlmayersFohy之本稿旣畢投某書局竟錄取是爲氏之文學事業之始該書於一千八百九十五年出版以後氏之大著便蟬聯而出於是羣島之逐客TheＯutcastoflhelslands不久即出世書述一財瘋嘗藏財貨於於婆羅洲之地下後來屢赴島上受異常嚴酷之復仇焉其第三部書那錫塞司之黑奴ＴheNiggerofNarcissns乃描寫瀄上生活之專著氏曾於此書自爲批評曰是書或者非小說家之著述乎殆藝術家之勉力於最誠篤之叙述而已我願我立足或失敗至於許多批評家對於此書之意見則覺描寫手段之高思想深刻之妙調格變幻之美在氏之著述中可謂首屈一指第四部齋姻貴族LordJim則述一野蠻退化之故事略諧謔之色彩與三書之面目稍有出入以上所述之四種爲氏之第一期之著述其描寫之範圍則僅限東方羣島之生活焉第二類小說甚少僅腦詩德羅麥一部亦極特色而非凡響書中包含十二種故事十二種人物有成功與失敗有愛國與自私有愛與憎有温良與暴虐蓋亦一偉大之著作也以後又出四種一秘密代理人TheSecrerAgent二在西方眼光下ＵnderWesternEyes三時機Ｃhance四勝利Ｖictory秘密代理人述格林威治地方之爆烈故事在西方眼光下則述俄國政治上之暗殺故事事實皆想幻奇若偵探小說然其後氏之著作不下數十種舉其重要者亦不可强述如承繼人Thelnheritors悔鏡TheMirroroftheSea潮中ＷilhintheTides金箭ＡrrovkfGold皆極著名其描寫海上生活藝術力之偉力在英國祇中蒂文生Strenson可以與之並肩氏蓋亦英國現存小說家中之傑出者也 
文苑 
[詩的小說] [  吳靈]  
　　哀荆南 
　　南風不競鼓聲死聯軍勒馬還攸水避敵仇民來健兒滔天兵禍倉黄起健兒攘臂初下車星月無光夜不譁狠似貪狼狂似虎朅來舞爪還張牙張牙舞爪將人攫初刧巿廛後村落縑帛千箱掠入營金錢萬貫抄充豪牢搜頻數十室空比户蕭條付祝融烈燄障天三百里茅擔華屋光爭紅王謝堂焦燕巢覆啣泥從此依林木瑣尾流離道阻長相逢惟有吞聲哭吞聲哭久天不聞震地槍聲響入雲刀光旋逐火光耀死别生離骨肉分東鄰襁負投親故西鄰拔宅他鄉去誰省無依南北鄰宿露餐風渺前路老夫卜築東茅山白雲明月相往還朔方健兒好身手窮追不憚藤蘿攀飛奔直上層巒去鳥道千盤不盈步深林密菁且潛藏蛇行未敢抬頭顧（北兵旣至余居余避之對山絶頂爲所見鳴槍緊追歷五里許中途向余背發槍二響皆掠耳而過）槍聲然觸耳聾槍彈直射倒村童血濺老翁襟袖溼掩袖浪浪涙雨紅（翁巫姓偕其子避兵山中其子潛入薯窖爲兵所得槍斃焉）晻晻日斜聲絶遠老翁收泪負尸返臨行向我長咨嗟别有傷心語誠懇自言家在山之南有媳十五女十三昨被逼姦都斃命祇今　葬又中男長男被擄馱軍　少男年小不更事禾生隴畝雜蒿萊嗷嗷行復溝中棄朝來懸示貼牆頭似道軍民不再仇豈料繹騷今倍昔焚餘牲畜繞村搜老身行年今七十鴟來取子更毁室可憐野死骨誰收分作烏鳶螻蟻食行矣自愛盍歸歟人爲刀俎子爲魚國亡種滅渾細事不見張弧鬼一車我慘翁言心膽落重憐翁遇神尤索槃跚歸臥破山房兩部蛙聲爭閣閣噫嘻蛙何痴閣閣空爾爲南阡北陌間誰公復誰私于今弱肉供强食是非不辨雄與雌臥不成眠燈燄滅瞅瞅新鬼聲凄咽誰繪荆南兵燹圖江山千里猩紅血 
　　右詩近人劉澤湘作荆南地處衝要用兵必爭之地革命以還加嘅嘆者第一段至宿露餐風渺前路總寫兵之焚掠第二段抽叙巫翁子被殺媳女被姦用二法前記事後語體曰國亡種滅渾細事不見張弧鬼一車傷心極矣年來荆漢之間屢聞兵變人民之受苦已深奔走呼號當局輙不爲之謀宜乎人民痛憤有請外人爲保護之說嗟哉嗟哉廋信之哀江南但悲身世其文辭雖富麗非所側於社會文學得此篇當使無數有心人益著力於裁兵之計也兩部蛙聲爭閣閣一語隨手點綴煞有寓意可從兩部爭閣諸字上見之南阡北陌間誰公復誰私作者憫於兵禍出其良心而言亦不敢爲左右袒矣嗚呼 
雜話 
[小說小說] [  枕綠]  
　　短篇小說之定義舍我論之頗詳以吾觀之可以簡言之曰短篇小說有三要素焉立意叙事與結構是也作者能明乎此循序而爲之（將所特採之意納諸一特採之事中而以一特採之結構出之）始克有成功之望然而三能兼擅亦殊匪易欲求立意之合理而能推陳出新非積學有素又富於研究思想不爲功所叙之事須於凡百人事之中取其理想中最經濟最適宜之一段而能襄助所立之意收完美之效果者則其觀察人生之功夫與選配事體之能力又不可少也立意叙事劇作家亦優爲之惟其結構爲短篇小說之結構亦即短篇小說賴以得在文藝之上生特殊之色彩有獨立之價值者此作者所以必具小說之天才濟之以先進之規模而後克盡能事也吾國作者於此三者有重其一而遺其二者鮮有重其二而不遺其一者其所作品乃終成一種「非短篇小說」讀者不能得其應給之趣味對之自不能發生應有之觀念吾國短篇小說之不興是不亦其一端歟 
　　小說中事出諸理想爲宜實事而足採爲小說資料者作者亦應執行其増損之權以完足其「小說美」蓋「小說美」爲美衛上之一種特美非實事中所有者也 
　　李涵秋沁香閣隨筆謂作小說須從古人稗史雜誌中得來亦猶作古文須從古人經史子集中得來小說而與古文相提並論此其作品所以終不類二十世紀之產物也 
瑣錄 
[稗塵艷語] [  寂寞徐生]  
　　百鍊鑛化爲繞指柔情人所發明之化學也（朱天石情人語錄情之回聲爲恨情之　决不植於慾田之中情絲一縷如精鐵爲縺足以縛六尺之身（周瘦鵑紫綃香屑） 
　　銀缸昨夜此景最耐人尋味（金君玨王受生春魂曼籟·此語與朱鴛雛夜雨紅樓·此情日日如昨同雋） 
小說 
[銀病] [  雷聽秋]  
　　阿眞日日操作於隴畝之間烈日熏蒸揮汗如雨野草變色鳥鵲無聲萬物皆爲此烈日所征服面阿眞一若不覺者 
　　日之夕矣晚烟四起雞棲於塒清風徐來草木乃動摇有生氣阿眞肩耒耜踏步高歌洋洋然露得色竟日之工作已畢殆將返主人廬舍飽領冷茶麤飯滋味矣 
　　阿眞傭於其主人家十五年自總角而垂髫而薙髮辮忽忽將三十歲收牛羊事耕種十五年勤愼如一日初未嘗計辛苦而工值又最廉故主人樂用之阿眞不諗鹽米價姓氏亦已遺忘更無家族存問鎭日除工作寢食而外幾不知人聞有他事故主人以其類痴漢恒思有以戲之 
　　一日主人命阿眞量倉榖二石磋米以售諸巿乃預埋白銀一錠於榖中而偵其朕兆阿眞携斗量榖遂觸銀錠俯拾置手中審視者再頗涉遐思默默良久支其頤點其首似有所計畫旣而入銀於懹亟亟以斗量榖竞逾二石而量至三石有奇偵者笑而去 
　　鷄鳴矣天曙矣阿眞循例以是時起顧往日之矯健一變而爲柔鈍頻以手搓雙目遲遲其步履阿眞所用之鋤重約十斤平日握持輕如一葉今則度其重量似百斤而有餘起落時幾出全身之力炎炎當午背脊若沸湯澆溉不勝其熱痛乃輟工趨大樹下踞土倚幹恣取陰凉一時思潮往復而露不寗之色私計昨日拾得銀錠圓白可愛嘗聞主人言每錠可換錢三十餘千以自身勞力月值三千文計算（外省往往如是非指上海附近而言）當盡一年責職方能獲此今其將此銀作如何支配買醉乎無須若干製衣乎舊衣猶夥低徊計算喃喃自語歷數小時茫然無結果而精神已憊甚略一合睫遽爲深林歸鳥所驚醒覺來又近晚天不得已荷鋤而起向主人廬舍行去蹣跚狼狽之狀殊爲彼生平第一次抵舍後粒飯不能下　垂首欹户側主家婦僉曰阿眞病矣 
　　翌晨阿眞竟困頓不能起事工作主人就問之阿眞病乎盍不醫阿眞以不知醫者對主人自詡能醫阿眞央求者再主人乃笑曰爾之病銀病耳速將爾懷中銀錠取出病即愈矣阿眞爽然曰銀爲主人遺失者乎謹以璧返於是蘧然起付銀於主人唱山歌而出亟趨隴畝間鋤着地如蜻蜓點水欵欵有致阿眞之愉樂精神至是乃回復其原狀 
[自由談之自由談] [  鵑]  
　　海上說夢人健筆獨扛爲吾黨健者歇浦潮之作具見魄力比造賸粉殘脂錄一卷將爲吾「半月」張目寫海上　襜密事舍少文而言徐娘摘奸發伏筆大如椽其有功世道良非淺尠也 
 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
（第九十五期） 
星期增刊 
[一週間世界大事撮要（圜）]  
　　太平洋會議日人要求先定議事範圍 
　　美人先事預防三頭會議把持全局 
　　自美總統哈定發起召集太平洋會議後被邀各國皆表同情英法首揆並擬親自赴美即未被邀請之國如荷蘭如南美諸國如英屬自治殖民地各以其領土與太平洋有密切之關係亦將參與會議獨日本政府對美之覆文要求明示討論之性質與範圍其意以爲在凡爾賽和約及國際同盟中所已决定之事件如山東雅泊島新幾内亞諸問題即不應再在太平洋會議提出此而可以重提則凡某他已定之時局亦皆有重提之必要矣美國對日之覆文措詞絶妙謂太平洋會議美國僅爲會員之一何敢操縱武斷將來來議之性質與範圍須待入會各國代表公决云美國之所以祇爲發起人而不擅定議事範圍者即欲避去三頭會議操縱世界之嫌疑免蹈巴黎和會之覆轍也美國不欲三强國把持全局故日人運動英日美三國先開預備會之策略爲之失敗蓋日人之引以爲慮者太平洋畔小弱國之加入會議而與美國同主張者之佔大多數也故其國人與論與夫政治家意見之散見於報章者或言小國不能容其加入或言美總統無權召集此種會議至其對於吾國加入之態度則謂吾國政治紊亂改善無期不能自助之國人亦末由助之吾國决定加入自不成問題惟對於選派代表問題各派尚有角逐之中而日人對我之久交手段則已着着進行如山東問題趕速解决運動南方政府派遣代表及傳聞中之經濟同盟等或所以謀中日兩國之結合將來得以「旣定局勢旣得權利」八字塞第三者之口或所以擾吾赴會體面亂吾提案步調以吾國不能统一之現象昭示各國也 
[謀新氏改良華絲之意見（二）]  
　　紐約絲業導報主筆謀新君DanielS·Mercein游踪在滬其言論丰采已載本報十三日本埠新聞及十七日星期增刋君於參觀本館之次日即以本文見貺全文分廣東絲繭綢上海廠絲七里經經絲土色絲等節目其所論述堪爲吾國絲業界借鑑因亟迻譯按期刋登本報星期增刋其第一叚廣東絲已載前期本刋李登魁君迭爲本刋校閱譯文并加按語謹致謝意 
[㈡繭綢]  
　　中國繭綢之銷行於美國者可别爲三大類山東綢寗海綢與河南綢是也復有所謂白繭綢者銷數不若上述三者之大兹先述山東綢 
　　山東綢山東綢之銷於美者約分十六種左列各種最爲盛行 
　　（一）頂號上選貨PQualityExtraBest闊三十三至三十四时長四十八至五十碼重九十五至一百盎司 
　　（二）上選貨QualityBestSeleted闊三十三至三十四时長四十八至五十碼重九十五至一百盎司 
　　（三）選貨Ｑuality#1Seleeted闊三十三至三十四时長四十八至五十碼重九十五至一百盎司 
　　（四）三等號貨Ｑuality#3濶三十一至三十二时長十六至十七碼重三十一至三十二盎司 
　　（五）次路貨ＱualityLastComen闊三十至三十二时長十五至十七碼重三十二盎司 
　　（六）二號貨Ｑuality＃２闊三十三至三十四时長四十八至五十碼重二百十至二百二十盎司 
　　（七）頭號貨Ｑuality＃１闊三十三至三十四时長四十八至五十碼重一百五十至一百六十碼 
右述各種先售於紐約大販客大販客轉入小販客手中再由小販客售於裁縫舖製爲種種衣式日人見中國繭綢之暢銷於美也羡慕之情油然以生遂集中其智力置備新式機器以仿製之今則根基已樹歐美之銷路年有增益矣繭綢之開闊合度出品整潔爲引起美國需求最要之點日人於此極爲注意而華人對之漫不經意營業遂隨之以退落若不急事改良則將更形蕭縮矣中國絲織業中亟宜改良者有三（一）購備新式織機（二）購置織成後應用之修光機器（三）革除塗以米漿以增加重量之惡習慣 
　　增加寛度亦爲中國絲織商亟當加以注意者若能增至五十时之闊度爲最佳然此項機器一時恐不易得則織三十六时至四十时闊度之織綢機隨時可得華商急宜購用之俾其出品可以適合美人之需要三十六时之闊度乃裁製美國衣服之標準闊度若能更事加濶則更將受美商之歡迎矣以闊度在三十六时以下之繭綢裁製衣服費料極多故美商現以三十六时爲莨綢最狹之限度闊至五十时者最易銷售 
　　日本莨綢之闊度普通在三十三吋與三十六吋之間現特製闊五十吋者以應美國之銷路日本莨綢之優點有六（一）綫條均匀（二）闊度一律（三）長度一律（四）修工完美（五）摺疊與裝包極審愼（六）所染米漿極少莨綢於出口之前均經政府檢查故毫無參差不齊之病 
　　寗海莨綢寗海莨綢爲量較重頗爲美商所歡迎左列各種爲最著名者頂號上選貨ＱualityExtraBest闊三十三至三十四吋長四十八至五十碼重九十五至一百盎司二號貨Ｑuality＃２闊三十三至三十四吋長四十八至五十碼重一百二十至一百二十五磅 
頭號貨Ｑuality＃１Ｓelect闊三十三至三十四吋長二十八至三十碼重一百二十至一百三十盎司 
　　河南莨綢河南莨綢在美之銷路至屬有限最著者爲鹿牌與一等品兩種據美商言該項莨綢頗有改良之餘地其闊度現有自十八吋至二十吋自二十吋至二十二吋自二十五吋至二十六吋者此等闊度不爲美人所歡迎可斷言也苟河南莨綢織商能從鄙人之議積極改良其出品有與山東寗海莨綢同一弊病者並亦掃除之則亦可冀暢銷於美也 
　　白繭綢（按謀新君所云白繭綢諒係吾國之白紡綢因莨綢並無白色者而日本之Habutai實與吾國紡綢及十兩素綢相彷也） 
　　中國白莨綢之銷行於美遠在日本薄紡HabutaiＦabrics之前（日本薄紡質極輕薄與吾國年來所行之盛紡無異每疋之重量自七八盎司至四十盎司不等）然在今日則日本薄紡HabutaiＦabrics已獨霸於此項綢品之巿塲而中國白莨綢幾絶跡於海外矣推索其故實華人之墨守舊法不知增加闊度與長度復不知於裝箱及摺疊上加以研究有以致之也雖然華人對於此項工業之經騐亦不可謂無價值者若以其所有之經騐用美國之新法則不難恢復其原有地位而使日本爲不足爭也 
　　此項改良手續爲中國綢織業中之革命運動如欲改造工業苟非如是必不能起將墜之業而再使之立於能與人爭衡之地位也革新之道大可借鏡於日本長短闊狹修光裝包等皆可仿而行之（通一譯） 
　　登魁按繭綢爲吾國特產亦爲出口貿易之大宗商品前中國絲業團赴歐美時足跡所至無論大城小鎭莫不見有繭綢之蹤跡與彼方人士談及對於繭綢咸表歡迎之意良因此貨美觀價廉而又堅紉耐久故無論婦孺小子莫不喜之惜吾國業此者不知改良以致日人起而代之據吾人所見繭綢在歐美之銷路其半數已爲日人所佔倘吾國繭綢再不改良三五年後除一種寗海雙絲綢外（因日人目下尚不產此貨）其餘恐將無立足歐美巿場之餘地惟日本不產野蠶絲其原料全購之吾國倘吾人能自已改良則原料全操吾手而吾國工價又較日本爲廉自不難與競爭至於應如何改良之處謀新君所言甚爲詳確惟日本繭綢之所以能暢消者除闊面長度以及修飾摺疊均合西人心理外尤佔勝者其綢雖經洗滌終不起毛與吾國繭綢之一觸起毛適覺相反其所以不起毛之故因彼人於織綢之先均經　線其法並不復雜據余所知改良繭綢並不十分爲難余在歐美時曾購得在彼通行之日本繭綢様子多種刻存江西路恒業里益豐長絲號如有熱心改良此貨者可隨時前來參觀倘有通函或屈駕見詢定當盡余所知以相供獻 
[華茶衰敗之由來及改良之借鑒（續）紀鴻倫敦通信]  
　　世界茶場已如前述爪哇進步雖速然地寺褊小不如印度錫蘭之大可畏在一千八百八十年時印度錫蘭出 
[中國印度錫蘭爪哇日本茶葉輸出量比較圖]  
　　一八八八年（即清光緒十四年） 
　　中國茶輸出重量二八九兆磅 
　　印度錫蘭茶輸出重量九○兆磅 
　　日本茶輸出重量四八兆磅 
　　爪哇茶輸出重量七又四分之一兆磅 
　　一九一六年（即民國五年） 
　　印度錫蘭承輸出重量三三八兆磅 
　　中國茶輸出重量二○五兆磅 
　　日本茶輸出重量八一兆磅 
　　爪哇茶輸出重量七五兆磅 
口數僅九十兆磅乃二十八年後至一千九百十六年即增至三三八·四七○·○○○磅幾爲四倍之增加（若按一千九百十八年計則單就運於英格蘭者已逹四百五十餘兆磅實五倍之增加矣）姑準此四倍之加速率而推論之則使二十八年後將增至一千三百餘兆磅較一千九百十六年時全世界茶產猶多一倍夫二十八年瞬息即來其可畏也孰甚 
　　吾華茶之進步爲何如乎當一千八百八十八年出口數爲二八九·○六七·○○○磅至一九一六年亦同屬二十八年間然其數竟退至二○五·六八四·四○○磅實反减少八千四百餘萬磅苟長此不圖進步則再俟二十三年後吾華茶出口或將减少爲二千萬磅左右各國若仍準向日進步之率而進步之則彼時吾華茶出口額之與各茶國之比較適如一千八百八十八年時之爪哇也苟印度錫蘭爪哇於今後之二十餘年更有較速之進步則再俟稍遠之年華茶出口恐終難免無疾而終矣余過錫蘭Ceylon時曾於該地茶業一宗特加研詢惜碇泊僅兩日欲詳而未能耳但就所知分爲植茶與製茶兩部略爲陳述或可爲國人改良茶業之一引子焉㈠植茶錫蘭植茶以至於製茶皆公司直接爲之勞工無男女老少皆於六時前集於茶場遲則科罰『早早睡早早起』Earlytobedandearlytorise乃成植茶人之金科玉律至六時即分組入場各組有領頭一人管領該組一切事項每一場所設技師一人須曾習農學而有植茶精熟之研究者始得充此任當工作時技師即巡行茶場中指導糾正更有一茶場監督管理全場事宜且於工人工作時即登記某工人作某工或剪枝或除草或清潔場所等等及一日工竟則工人之工資多寡遂由此監督宣判之 
　　除草爲茶場中重要之事蓋雜草除盡斯茶樹發育愈茂也此項工作爲公司與勞工訂約每月以一定之薪水工作一定之畝數約每英畝（當華畝六畝）每月工資一仙令四辨士故茶場之清潔無雜草比文明國之花園有過之無不及也 
　　種茶或於茶田或另於特别區叚分植時每株占地一四·四平方尺（華尺）凡六畝地植三·六三○株在高出海面二千四在尺之地二年後即可採葉在更高之處則或需俟四年在將行採葉之一年前此新生之茶樹須剪短爲一尺或一尺二寸許且臨採之兩月前尚須剪短僅留較初剪高二寸之高度於是每八日或九日採取一次如是者凡兩年始再剪短爲二寸許再收穫兩年即另行換種焉 
㈡製茶採茶仍分隊工作由領頭統率各人採取之重 
[錫蘭茶廠内之捲茶機]  
量不同工資亦即歧異茶葉採回或置於樓架上聽其風乾或因空氣潤濕須利用乾燥室内之空氣要皆有一定之時間始得完成此最後步乾葉之製作 
　　茶葉乾至一定之程度即移入捲葉機榨出葉汁並成適當之包捲此機蓋爲英人製茶便利之具兹附該機照片並略加解說如圖較下層爲機棹中央爲圓筒形有裂口之門道接觸此面再於此機棹上面懸設一面上下反其方向以偏心盤之轉動較上層則於中央開口上陳乾葉如通蒸汽或電汽使上下兩面轉動乾葉即由孔下落於上下兩面之間徐徐捲束後再由下面落出用此機捲葉旣省人力又較潔凈（西人常云華茶製作不潔）洵爲製茶之極良法也 
　　茶葉出捲動機後即鋪置木架上蓋以濕布使其醱酵經時之久暫茶葉即自此分定品質亦因而别殊焉此間即化學作用之研究惟錫蘭之『中國茶』即從是出也於是茶之製作手續幾已完畢再入乾燥室加温度至華氏二百二十度茶葉遂成乾碎只須數小時之工夫即可告成不知較吾華人『聽天安命者』又將省時幾許也如是茶之製作告終每新綠葉四千二百磅得純茶一千磅即較綠葉輕百分之七十六自採葉至成茶共費兩日其製作之速不知較華人製茶遠過若干倍矣 
　　余曾過漢口見各茶莊擇茶咸用女工其費時之久費人之衆亦莫怪茶業生產之不能增加矣苟生產如爪哇印度錫蘭之增加則吾華人口雖衆亦將見茶工需人之恐慌也錫蘭則用品茶機至爲速便此機具有各種出口管道各管道之下即設陳茶之具茶無精粗悉由頂上投入而各各分送於各管道產出如是或爲「君眉」Pekoe或爲「橙色君眉」OrangePekoe或爲「小種」Ｓouchong或爲「茶灰」Dusto一切定名悉照華茶之稱謂最後如包裹亦用機械其嚴固精緻較華茶之包封爲優華茶之包裹皆爲大件每見倫敦茶舖之出賣中國茶者仍如國内散漫陳列於一具内顧印度錫蘭茶則不然或爲四分之一磅或爲二分之一磅或爲一磅或爲數磅皆用錫鉑包皮再用良紙或鐵皮匣或玻瓶裝置蓋其包皮旣華潔而茶味亦不易逃出也 
　　錫蘭如是則印度亦必相同植茶旣有農茶專門人才爲之管率製茶又有各種機械之敏速旣省人力即少費資本旣省時間即易增加產額吾人集各種原因而觀英領印度錫蘭茶業之增進豈偶然哉英人計算茶產皆蒸蒸日上决不使其低降蓋其所恃旣爲學力與機械則其收成自有一定數量可以預計斷不至如吾國之生產者寄命於天此至易明也 
　　錫蘭印度茶生產之增加旣有把握消耗之資本亦至有限則其出品之值廉而暢銷可斷言矣世界上普通人之生活孰不欲遷就吾人考英人及其殖民地銷售華茶量之减少更可推知其餘矣 
　　今者危險之慮即在目前蓋英俄開始通商後華茶入俄之銷塲尚不知將來有無影響夫俄人際此大亂之餘經濟維艱於此兩三年來缺乏之奢侈品能否如前之踴躍採購此爲另一問題而英人則正可乘機以低賤之印度錫蘭茶餌俄人之銷用在昔吾華試用洋貨時其值反廉於出產之國此類之商業政策英人寗有不知果如是則華茶之銷場又將爲之奪去此外尚有十倍發逹之爪哇茶亦將不見相當之用武地則華茶之行銷區域將日蹙可斷言也 
　　印度茶不僅奪吾國外之銷塲而已亦將漸次試行於吾國内海上要埠一千九百十四年（民國四年）印度茶輸入中國其值爲二七九七九九一兩一九一五年爲三·一五五·二四兩一九一六年爲四·七七三·九五七兩其始雖微然亦逐漸發逹不可不畏也 
　　自各方面之情形觀察華茶誠有不得不改良之勢矣如何改良是在業茶者然余以爲莫如一方面在西洋設立茶棧而以俄英爲主要地以保持銷塲一方面就英荷之新法試用於吾國出產之地專營斯業者更可派人往游印度錫蘭爪哇台灣各處或即就地實習則圖謀改良益易爲矣 
[信託公司之業務（四）葛錫祺譯]  
　　關於涉訟財產之管理事務如前所棕於裁判所監督之下執行之一俟整理清楚即移交於營業者其須理帳者則俟關於財政之一切處分清了之後即將所餘財產分派於權利歸屬者其職務亦即告終 
　　涉訟財產管理人所執行之事務未必專限於處於逆境之公司及商會等有時亦兼管處於順境之公司及商會等蓋以如前節所述之經營問題未必全發生於意見衝突之時也 
　　（六）過户事務 
　　股份之轉讓或註册爲世間恒有之事故信託公司常代理股份發行公司執行此等事務百年前股份所有人當轉讓股份之際自造過户證書交予受主逮世運進步股份公司日漸加多因之巿面上股份單之買賣亦日漸加多過户等事亦自頻頻發生出主受主咸欲求 
[英人論吾國安尼林顏料業]  
　　英德競爭對華顏料貿易（譯英商公報） 
　　數年前英國顏料業不能在中國巿塲占最優地位事實固已昭彰凡英人之業顏料者常怪本國製造廠家不能盡其全力以注意於華巿蓋數年前其情勢固如是迨戰事告終百業重興其勢逈異於前從前德國固英國之勁敵也今則不生問題矣凡前之視德國顏料業而畏者今則更可無所用其顧慮矣吾人日常目所覩諸報端耳所聞諸人言者無非謂德國現在萬無再有輸出大批顏料之能力蓋製造顏料其必需品曰燃料曰化學品曰人工乃者燃料缺乏化學品須以重價運自國外人工則昻貴異常三者俱現惡劣之景象其出品豈能其簡便於是多託專門業者代理及至晚今泰半由僧託公司代理且進而爲信託業務中之重要者矣 
　　信託公司當執行過户事務之際首當調查委託人所有之股份是否合乎法律又其過户手續有無違背法理換言之即其所提出之轉讓證書上之署名是否眞確此項調查手續未了不能執行其職務倘信託公司爲委託人所蒙蔽憑不眞確之轉讓證書貿然過户則其責任自應由公司負之要之過户代理人之事務在使權利轉移較便利並非保證其賣買之授受故其代理權之範圍亦頗不易定代理人之責任除故意及錯誤之外槪不負擔例如對於行爲之結果便不負責故過户代理人之選擇必有等於委託人之從嚴調查者也 
　　過户代理人之責任雖不能因此而輕斷其不甚重大然過户事務由股份發行公司自已執行時難免無幾分危險結果自以托信用昭著之信託公司代行過户最爲得計 
　　過户事務而由股份發行公司自行執行時其有法律之巖重限制自不待言又就立於過户代理人地位之信託公司及股東而比較之與其令個人或股份發行公司自當其衝不若令信用昭著之信託公司代理較爲妥當若論對於此項責任之法律之適用則不問其爲個人公司及其信用之厚薄咸一視同仁者也 
　　過户事務因交易所之賣買而發生者爲最多而此多數之過户事務由過户代理人代理之者實占大多數兹將信託公司應注意之事項列舉於次 
　　㈠當裏書於證劵時須與同證劵發行時所記之姓名全然相同姓名之省寫及其他種種變更均不應在允許之列（裏書乃譯自英語ＥndorSement即所持人署名於證劵之背面移其權利於他人也證劵等交相轉讓每轉讓一次必有一次之裏書裏書人愈多則擔保力兪厚受此證劵者稱爲被裏書人Ｅndorser 
　　　㈡被裏書人如爲女人則爲區别其已嫁未嫁起見應注明其已婚未婚 
　　㈢裏書人若爲公司之時則證劵應由該公司之業務執行員及其他人員以公司名義裏書之更須於證劵證面蓋該公司之圖記並由書記長或有權力之人員證明之 
　　㈣證劵之名義若爲已故者之名義時（一）已故而有遺囑者或（二）已故而無遺囑者則右項證劵之裏書應與左記文書交由遺囑執行人執行之（一）遺囑副本及死亡證明書（此即有遺囑者）（二）遺產管理文書副本及死亡證明明書（此即無遺囑者）以上兩項文書須由審查裁判所或其他有權限之裁判所證明之 
　　㈤遇有法律上規定一定期間之内不准分派之財產則非俟規定期間經過之後不得將證劵過户但由遺囑執行人或遺產管理人將已故者之負債或生前所贈與之件如數辦了或立誓履行合同之時則不在此限 
　　㈥證劵欲改爲受託者之名義畤須將管轄裁判所之證明附加於證劵 
　　㈦證劵欲改爲監視人之名義時須將管轄裁判所之證明附加於證劵 
　　㈧證劵若爲他往者之名義而由代理人裏書轉讓之時則須有代理人之代理權限證明書（未完） 
　　多乎况現在德國運往中國之顏料俱係戰前之品斷絶之日即在指顧間然則更何所用吾人之顧慮乎况和約賠欵條件内列有明文曰·德國須交出在簽定和約時所有顏料總數之半並每年須交出顏料製造總數之四分之一須至一九二五年正月爲止即此一端當減去其輸出額不少也然近聞德人因賠償問題近方自掩其產出額於其勁敵前而在其公司股東前則又多方作悲觀之報告然此種政策非徒欺其股東及勁敵亦適足貽羞耳產出額之多寡自有公論吾人多方查考益證德人言論之不足信其產出額實大有可觀者兹就上海一埠輸入各國顏料之率詳列數表以證明事實始不爲所欺 
　　一上海輸入安尼林顏料價值比較表（數目俱係海關銀） 
年月英產德產合其他各國產輸入總值 
一九二一年正月二八·六二二二七一·一二二四三三四六八 
又二月三四·三一九二五八一二八四二三·五六四 
（兩月總數）六二·九四一五二九·二五○八五七·○三二 
一九二○年正月一二·○○五二四·二五○一○二·九三九 
又二月一九·五五○無一二一·七四三 
 
 
 

Page 23

 
 
又三月六·一六四一八○·四一○三二○·四七五又四月一二·七四六一二·七七○二五三·四八八又五月八·六九五二五·○八○一九三·九三一又六月一二·七七六四一七·一一六五六三·一三九又七月二一·八五七三○一·六六八六三一·一四七又八月五一·一一○二○七·五四五八一八·九一四又九十月八一·○四三六二一·三五一一·二九八·三一四又十一月六五·○三三一九○·四一一五○四·六二○又十二月一四·一七三一八七·七七六四一一·二一三（全年總數）三○五·一五二二·一六八·三七七五·二一九·九二三　　二上海輸入之各種靛青價值較表（數目俱係以擔數爲單位） 
年月英產德產合其他各國產輸入總數 
　　一九二○年 
正月四五二無七七三 
二月九○六○五·七○七 
三月一一○一·六八九五·○九五 
四月五四六無一·五一九 
五月八二九三·一○○六·一八一 
六月四七四一六五七·二三三 
七月九六六·六九三八·五九四 
八月九六六·六六九三八·五九四 
九月五○○八·二七四一二·五○五 
十月二·九一一九·三九六一八·八三三 
十一月八八三三·九三八二三·三七六 
十二月一二一二·四五六一五·四六八 
　　（全年總數）七·○一二四○·四四六一一八·一○七 
一九二一年 
正月二·○四七七·一○五一六·六三八 
二月一·一七四一五一○·三七六 
　　附註上表係根據海關月報其間月份與進口稍有出入然至多不過二星期之譜 
　　自上表觀之德人輸入中國地方顏料之數其鉅大有出人意外者其總額竟超過全數三分之一至一九二一年而其數幾當全額三分之二孰謂德人之無法賠償哉非止此也德人顏料或有自英法美等國轉運而來者尚未列入上表由此觀之吾人（英人）對於斯事可不預爲深謀過應之軍人以抵制德人乎 
　　德人顏料業究竟如何吾人亦當考察查和約内賠欵條約有述及顏料者因是各協約國特注意此事並設查考顏料委員會以備各種查訪及報告據一九二○年九月份之報告謂德國染料出產額之增加頗速然猶僅限於普通顏色其他特别顏色不興焉在一九二○年五月至七月間Alizarinecolour爲七六一噸此外各種染料有八千八百噸之多查染料之最適用於上等織品者應推VatColour而其用途亦廣各協約國本國不能製造盡善故須由德國供給者頗多此外各種染料大抵係運往中國者英國染料不能捷足先登在中國占得首席是一大憾事故德國益可擴張其勢力推厥原因實由於本國商人欲領一出口護照頗不易易此種約束在其他商業固尚有益然就染料而言則適爲有害其勢將至德人已滿載而歸而吾人方在預備運貨出境也嘗考中國人購物之心理最喜老牌子一逢新牌子即生疑竇今欲以英國之新牌染料流行中國則非抑價不足以相抵中國人現在果已信德國染料之未必足恃今若抑吾之價以售之則彼亦未必不歡迎也德國染料在昔專售與英美二國及今英美二國各有取締辦法使德國顏料不得進口於是不得不從中國着想故在中國染顏巿塲中德國當然占優等地位無怪前列表内其比較每有大相懸殊者在若長此以往德國進口之顏料當更增加也德國戰時所有染料廠俱改爲兵工廠今者戰爭告終染料廠當然恢復原狀且有增設廠所者故論德國製造染料之潛伏力定甚巨烈况德國染料廠之組織在其國中亦頗稱完備也 
　　是故吾人亟應圖抵制之方法本國製造廠應作在華本國商人之後盾吾人應知中國巿場所需之顏料吾國亦吾供給中國現在用靛青之廣實爲全世界之冠故各人應以占中國商塲第一位置之義務爲已任如能將價不能凌駕德國之上哉 
[中國之地毯業（通一）]  
　　中國之地毯業以北京爲中心點一八七一年有喇嘛數人自西藏觀光上都在彰儀門大街報國寺設地毯傳習所招貧革子弟學藝其中學者勤習不輟故此幼穉工業進步極速近數年來已爲中國極重要之工業矣報國寺之傳習所分爲兩班一設寺之西院一在東院學成之後東西兩派仍各不相混至今北京地毯猶有東西門之别東門出品較西門爲優北京地毯之博有令名者東門藝徒之功也 
　　一九○○年前京毯祇銷本地是年之後出口之數日增月盛而鼓勵之功當歸諸德人初有德人某購京毯二一爲次等絲織成一爲羊毛織成携至柏林柏林人士大加賞識稱其花紋之美編織之佳染色之固焉定購之單接踵而來美人亦即從而爭購矣 
　　一九○三年美國聖魯易開萬國博覧會中國地毯亦陳列其中·觀者趨之若鶩於是北京地毯始惹起美人極殷之需求矣然美人之需求雖切華人竟不克設法副其欲外人乃起而自理此業現在京毯販運之機幾全操諸外人手中者職是故也上海天津兩地近年以來亦開設地毯廠多處故此商貨已爲中國重要之出口品 
　　清之末葉地毯廠之備有十部以上之織機者不滿十家歐戰期中地毯每方呎之價自四元跌至八九角因此而閉歇者甚多戰終後咸起重理舊業一九一八年運至美國者值美金三三三·一一七元次年年終其值增至八二○·○三二元本業復活之象於此可見現在北京地毯之需求實過於供給一九二○年間增設新廠約四十所此後之發展未可限量每廠所備織機自二架至二十架不等 
　　地毯同業向無組織以自衛其利益循至操縱之權爲外人所握彼等强抑價格而華人所獲之利乃極繊微一九一四年間吉長永（譯音）地毯廠發起組織公會公定九十根線之毛毯每方呎一律爲四元半同業共守此約者一年有餘嗣漸懈怠數廠見有利可圖即貶價私售當時入會者共三百五十四人今所剩者祇四十人矣故在今日此業無團結之可言也 
　　毛毯品質之鑑别法有二㈠察毛質之粗細㈡察每方呎毛線之多寡（自六十至一百十不等） 
　　每方呎之線數愈多則毯之質地與花紋愈佳經線爲棉紗緊繞於機之上京毯梭織之法與他國逈異然通用顏色亦有三十餘種未織之前先於經線上繪成花紋並染彩色後以緯線照圖織成前數年所尚之花様爲中圓形四週繞之滿捲形之花色今則以筒樸淺淡爲合時矣 
　　中國毛毯所用染料並不施以化學手續最普通者爲蘇木櫟實礬石藍靛蘇木產於廣東每擔十元櫟實產於北京每擔值四元二角礬石產於天津每擔約值六元藍靛產奉天湖南山東山西直隷各地每擔約值二十五元各染料先擊成小塊揀淨後再置於沸水中煑之此法甚簡陋若能施以化學手續則收效當更佳而廢棄之質可更省矣 
　　製毯之原料自以毛類爲主普通所用者爲山羊毛與駝毛佳品則以湖南之漢陽毛（簡稱漢毛）所製漢毛分春秋兩種春毛每擔約值五十二元秋毛每擔約值四十三元毛間雜有汚質甚多每擔祇可得淨毛六十斤耳甘肅之西寗毛爲製氈之上品然以運費太貴成本見增故難以推銷於當地也 
[從歷史上觀察之經濟恐慌普慕管]  
　　（一）導言或問於愚曰邇來滬上發起交易所交換所銀行信託公司等等不勝枚舉國民趨之如醉如狂廣告未見欵先認足嬴利未聞股價飛漲外埠聞風興起各有同様之組織者尤更僕難數焉此之現象佳耶否耶應之曰愚非預言家不得而知之也雖然愚嘗讀史矣史之功用在鑒往以知來竊謂近今商情如斯因而不革經濟恐慌行將立見不揣愚昧爰作斯文 
　　（二）恐慌之意義夫以吾國民經濟知識之淺薄愚作兹篇對於恐慌之意義不可不先下一解說焉恐慌英文曰Crisis本爲醫學上之用語指病人症候之危機而言經濟上應用之以指經濟社會特殊之疾病恐慌者貨物生產失其供需調和之結果多數償務者無清償債務之資力致破壞其平時之信用而釀成經濟社會混亂狀態之謂也 
　　（三）恐慌之性質經濟恐慌就其性質區别之可分爲農業恐慌工業恐慌商業恐慌投機恐慌貨幣恐慌及信用恐慌等數種然要之不外乎信用恐慌者近是蓋近代經濟社會之組織壹是皆基於信用所謂對物信用者雖爲債權者指定特種財產之權利以爲信用之保證但在今日實際上通行者厥爲對人信用即依賴債務者一身之信用相與交易是也一切恐慌無論始於何種原因其結局必歸諸信用之破壞故總稱之爲信用恐慌亦無不可 
　　（四）恐慌之原因恐慌之原因在於貨物之生產超過於其適當之需要而信用賣買遂致紊亂此觀於前節恐慌之意義而可知者也雖然尚有唯一之原因焉曰私有財產制度是已現代私有財產之競爭日烈故恐慌亦相應而日甚慨自十九世紀以來每間十年則必有一度之恐慌起焉故經濟學家盛唱恐慌定期發生之說甚者太陽每十年增加黑點而經濟恐慌因之發生其說無稽然而足徵近代經濟恐慌之頻作矣 
　　（五）恐慌小史恐慌爲十九世紀之產物間十年則發生一次已如上述舉其重大者則有一八一五年一八二五年一八三六年乃至一八三九年一八四七年一八五七年一八六六年一八七三年一八九○年一九○○年一九○七年之恐慌兹分述如次 
　　一八二五年之恐慌此恐慌發生於英國一八二○年以來英國以科學進步機械發明之故電氣自·自來火·運輸·鐵路及開礦等事業勃興新設公司六百二十四所資本金逹三億七千二百萬可謂盛矣乃一部分之投機者忽遭蹉跌銀拆頓增英蘭國家銀行因不堪金融之壓迫倉皇閉門其他七十五家銀行先後停止兌現遂起一大恐慌幸賴政府維持至翌年始得鎭靜 
　　一八三六乃至三九年之恐慌英國自前次之恐慌後至一八三六年巿塲復活未及一載而銀行·保險·鐵路·運輸·開礦等事業一時復興新設公司約有四百所初獲小利頃之倒閉者前後相繼英倫銀行僅能自衛不遑兼顧他家於是恐怖復至起一八三九年該行向法國借入二百萬鎊厚其準備漸得恢復信用 
　　一八四七年之恐慌英國自一八四二年以後巿面日佳正貨日多銀行利息降至二釐左右頗呈活氣其終也投機熱復發而對於棉花爲尤甚至一作四七年商業彫敝倒歇累累英倫銀行存欵被提現貼劇增巿面驟起恐慌賴政府維持始得平安 
　　一八五七年之恐慌此次恐慌雖發於英而實由於美國蓋自一八四○年以後英國金貨多流入美國遂使美人對於鐵路之企業熱逹於極點一八五七年八月一家壞賬風聲傳播銀行之閉門者逹一百十五家云一八六六年之恐慌此恐慌乃英國新設公司三百所資本金逹五億四百萬鎊鐵路業·海運業·保險業·極其發逹之結果也 
　　一八七三年之恐慌此恐慌爲歐洲大陸諸國之恐慌而德國受禍最烈蓋德國乘勝奥破法之後國民意氣甚盛又新得法國五十億佛郎之賠欵經濟界尤見活動其企業也盛則其恐慌也大必然之勢也一八九○年之恐慌此恐慌亦起於英倫英商目的對於南美阿爾善丁共和國投資之結果也試思一彼林格商會之負債額竟至二千一百萬鎊之鉅卒由英倫銀行聯合其他有力之銀行共負維持之責向法借入三百萬鎊向俄借入一百五十萬鎊以年息六釐流通資金始克底平靜可以想見其恐慌之何若矣 
　　一九○○年之恐慌德國自遭一八七三年之恐慌以後巿場平穩經濟充 
[英人歡迎日本皇太子之盛况]  
　　裕各大銀行以資金膨脹放欵漸濫在商工方面以得有銀行之借貸而企業大振組織公司發行股票颷起泉湧不可遏止其股票之暴漲並不緣於事業之成功爭相抬價賣買投機而已卒之銀行倉庫漸形空虚會南非戰爭外資斷絶巿塲頓呈不穩之象交易所股票價值暴落遂爲大恐慌之導火線有名之拉普哲希銀行其損失額當資本金二倍豈不大哉 
　　一九○七年之恐慌此爲美國最近發生之恐慌美國自一八九三年之恐慌後經濟界稍形沈寂但其國民性富於創造居頃之脫辣斯之組織如春笋之怒發股票一出人爭購買利巿十倍然樂極悲來恐慌起焉一九○七年十月投機家哈英士Heinze兄弟先倒聶卜帕格信托公司KnickerbockerTrustCompany繼之紐約巿場大起紛擾正貨兌收貼現至一成五厘股票價格降至對折以下政府以國幣二千五百萬元存入國立銀行竭力救濟毫不奏效其勢駸駸乎蔓延全國銀行總數一萬六千之内停止兌現者幾占大多數焉美國政府於是投巨資設支票交換所盡力救濟又發行巴拿馬運河事業公債五千萬元短期公債一億元以吸收民間之藏金又從外國匯兌吸收外資約六千三百萬元而一時極猛烈紐約之恐慌幸歸平靜云 
　　（六）結論綜上所述吾人可得數種之知識（一）恐慌起於供需失其調和實私產競爭之產出物也（二）經濟學家有定期恐慌說即每隔十年必發生恐慌一次是也（三）企業極盛其結果必起恐慌而投機爲尤烈（四）恐慌以後政府或國家銀行必須大借欵或發行大宗公債方能救濟愚今試問國人（一）今日上海果有設立如許交易所交換所銀行信託公司之必需否同性質之交易所果有設立二個以上之必需否如無之此即向之所謂供需失其調和也其結果將何如（二）橡皮風潮距今幾年乎定期恐慌之說願愼防之（三）近年企業之盛有如今日者乎投機心之發逹亦有如今日者乎企業與投機極盛至此其結果將何如（四）設有不幸吾政府或國家銀行果能借欵或發行大宗公債以救濟巿面乎 
 
 
 

Page 24

 
 
   
 
