# 1921 - 354 - 4917549

 

Page 1

 
 
   
 
 

Page 2

 
 
   
 
 

Page 3

 
 
時評　　 
[發行所之政府（冷）]  
據京電所傳政府之財政將以發行爲政策不久即將發行公債兩種證劵兩種是政府不啻發行所矣 
　　方今世界經濟之恐慌大抵由於紙貨之過多盧卜馬克之跌價其明證也以前中交京鈔之不能兌現亦此故也此皆紙幣之爲害也公債劵與證劵雖與紙幣略異然以紙貨以收現貨則爲害同况此等紙貨充塞於國内爲價旣賤小之足以擾亂巿塲一入外人之手大之更足增日後經濟之痛此其患豈可勝言哉况乎旣無國會之核准又無抵償之準備其數目旣廣大而無稽其用途復自由而無阻其間弊害更不堪言苟實行是策中國財政之前途豈不泛濫而益難整理哉 
 
 

Page 4

 
 
命令 
　　十二月二十五日大總統令外交總長顔惠慶呈請任命吳惟賢兼温州交涉員應照准此令 
　　又令胡筠沈化榮均給予二等大綬寳光嘉禾章林推遷向世光陳文泉均給予二等嘉禾章周東生薛芬士何焱森會廣勷謝恩隆劉榮宗劉耀宗葉蘭泉王祖庚唐默思均給子三等嘉禾章李鑌鄭家榮劉槐青章口琛鄭雁名陳炳崙楊韶王國珍潘志和均給予四等嘉禾章此令 
　　又令華利士給予五等寳光慈惠章此令 
　　又令外交總長顔惠慶内務總長齊耀珊財政總長高凌鮮陸軍總長蔡成勲海軍總長李鼎新司法總長董康敎育總長范源濂農商總長王迺斌交通總長張志潭等呈請辭職顔惠慶齊耀珊高凌霨蔡成勲李鼎新董康范源濂王迺斌張志潭均准免本職此令 
　　又令特任顔惠慶爲外交總長高凌霨爲内務總長張弧爲財政總長鮑貴卿爲陸軍總長李鼎新爲海軍總長王寵惠爲司法總長黃炎培爲敎育總長齊耀珊爲農商總長葉恭綽爲交通總長此令 
　　又令司法總長王寵惠不到任以前特任董康署理司法總長此令 
　　又令兼署國務院秘書長郭則澐懇請辭職郭則澐准免兼職此令 
　　又令任命張名振爲國務院秘書長此令 
國内專電 
　　北京電今日梁九時到院張名振亦就職秘書廳帮辦楊熊祥去後今定黃錫銓係梁舊人閣員除王寵惠黃炎培未來外均於今日就職黃尙來電辭故令齊耀珊兼 
　　北京電外傳梁挾華僑鉅欵而來係烏有之事梁能力僅能於年關上軍政兩費預備一個月前欠亦無法清理（二十六日下午二鐘） 
　　北京電梁派人與銀行公會商三百萬借欵以關稅附加餘欵作抵卽成立但此欵應援案支配於南六省災振方是正辦（二十六日下午二鐘） 
　　北京電將有兩種公債發行（一）卽鹽餘公債（二）卽十一年公債數在一億以上又將有兩路資產證劵發行又將發行第三期交通定期支付劵（二十六日下午二鐘） 
　　北京電今日三點閣員赴集靈囿集議徐梁對年關財政研究多時據云一個月内財交可籌千萬明日着手活動（二十六日下午八鐘） 
　　北京電各部次長今夕閣員會商可定明日閣議後發表 
　　北京電梁在院設臥室今早八時到至夕未出院秘書廳更動人員令今夕頒（二十六日下午八鐘） 
　　北京電今日三點梁率新閣員覲徐（二十六日下午二鐘） 
　　北京電太會加稅案尙未决各部署己紛求劃撥宛如去年退還賠欵故事今日稅務處聲明僅以認外部經費由關稅撥付不必待加稅後其餘各機關未能如命 
　　北京電蘇督請截留菸酒印花沙田官產等項又續請截留揚由等常關財政駁覆謂如有内外兼權辦法與中央財務無礙者中央自當贊同并另電各機關重職守勿變更成法（二十六日下午二鐘） 
　　北京電法使函外部蔡元培被派爲華法學務協會代表請政府證明其正式委任（二十六日下午二鐘） 
　　北京電陳崑亭經手之京綏購車一千二百萬元合同交部以逾限要求廢除今日美鋼鐵出口公司覆稱彼曾介绍他公司有函在前中國延至一個月不覆是破約之責在華（二十六日下午二鐘） 
　　北京電英使向外部抗議漢口常關分關徵收船料稅（二十六日下午二鐘） 
　　北京電巴西使館定一月移至燈巿口佟府夾道七號（二十六日下午二鐘） 
　　北京電京奉車十時在廊房互撞傷人毁道刻己修復（二十六日下午八鐘） 
　　天津電津交行連日各處滙來現欵約三百萬元訂三十日實行無限制兌現巿面金融頓形活動 
　　天津電京熱察三區議員於宥（二）（十）（六）早發出通電云與直議員合併開會並向各該區索經費下午忽又電告閉會不知用意何在 
（以上二十六日下午十鐘） 
　　漢口電川卾媾和草約十七條經孫傳芳劉湘養日議妥大致在卾川軍悉數撤歸嗣後各守邊界不得挑釁如遇土匪雙方會同剿辦至川鹽銷卾由兩省平均支配孫己分電吳蕭請示俟核准卽正式簽字 
　　漢口電來鳳咸豐潘藍殘部己向川撤退施屬被災奇重難民多逃往巴東 
　　漢口電財廳通令各局縣陰曆年内掃解應解各欵（二十六日下午十一鐘） 
　　香港電陳擬軍事善後辦法五項定明年實行連日李福林洪兆麟李炳榮楊坤如翁式亮等來省卽爲此（二十六日下午七鐘） 
　　香港電魏覿明電告前陸榮廷在廣雅書院私取圖書九十箱己在梧獲回日間解省當道决將該書全撥高師校 
　　香港電粤第一期第二次裁兵數爲駐桂粤軍陳自先所部三營駐桂粤軍兵站新編守備隊四營 
　　香港電有貨船數艘在桂木龜地方被潰兵截刦斃護兵二十人搭客傷斃百餘名貨盡失 
　　香港電陳炯明擬將五仙觀改建武庫撤消軍械總分局 
　　香港電總部定元旦日提十三萬犒軍（以上二十六日下午十一鐘） 
國外專電 
　　華盛頓電魯案談判現恢復初開議時之原狀日代表團不獨將鐵路付欵問題且將全部魯案呈報東京政府魯案至是全翻中代表語新聞記者日本迄未放棄共管之說但僅提更替辦法所提辦法失敗則又折回共管說目前談判阻力爲日本指派車務總管技師長會計員之權中國己讓步允以日人充技師但不承認他項中國願將路價分十年攤還而在三年内有權可償清全價並願於九個月内分三次還清日本接受九個月償付現資之議但仍要求暫由日人監督之權中國無論如何不願接受日本借欵（二十一日） 
　　華盛頓電哈定總統辯論四國協定意義之言頗損行政當軸聲望並減少參議院批准原約之機會因從前守中立者今漸趨入反對派也此事定成今後數月内之大爭點美人否認約内加入日本純係美國違反日本志願之政策一說美人謂此約係共同協定之結果但美人要求某種說明（二十一日） 
　　華盛頓電梁組内閣葉長交通之說遍傳美京輿論對梁葉無可否 
（二十三日） 
交通大學無線電 
　　華盛頓電美國提出潛艇噸位案計英美各六萬噸法日意照現有噸數即法四萬二千日三萬二千意二萬二千噸依照此案美國僅可留其現有潛艇九萬五千噸之三分之二弱而英國亦須拆毁其現有潛艇九萬二千噸之一大部意代表稱意國不能接受美國潛艇噸位案意國欲得與法國同等之噸數 
　　華盛頓電日代表加藤現抱恙醫士令其停辦公事休養一星期 
　　倫敦電英相喬治法總理白里安己决議請下届在開恩斯舉行之協約國高等會議邀約有關係各國連美德在内派員籌擬恢復中歐與俄國原狀之遠大計畫 
　　開羅電衆料埃及代表與英外相克松在倫敦談判之决裂將使埃及變爲愛爾蘭第二蓋埃及人民國家主義之思想甚爲發逹主張激烈者似頗得羣衆之贊助也 
　　倫敦電俄政府因美國俄賑會與俄代表克拉新談判之結果允以美金一千萬元交與俄賑會以供在美採辦食物糧榖接濟伏爾嚘災區之用 
　　東京電日本海軍省己使各船廠共人至少有一年之工作以造成己動工或未動工之輕巡艦若干艘與驅逐艦二十四艘至於大戰艦與巡洋戰艦各四艘之工程則己停止（以上二十六日至） 
特約路透太議專電 
　　二十四日華盛頓電昨夜哈定發表一文略謂余有一種感想以爲人類當可有先開談判而後開戰之智識四國協定即以此爲目的故余謂約文解釋稍有差異無關重要也假使有可危及日本安寗之事美國有何反對而不與日本及其他大國共同討論以謀何以調停此事之道乎此次大會之主旨乃欲爲公正而有思慮之人民不思奪取非其所有之物者煤安居樂業之方法耳英人日人法人意人以及世界各處之人無不同此心理此爲促進和平之新精神可增聖誕節愉快者也 
世界路透電 
[華會中之潛艇案]  
　　二十五日倫敦電意日兩國不允接受美國計畫中所定潛艇噸位之數即英美兩國各减現有之數約三分之一法國得置四萬二千噸日本得置三萬三千噸意國得置二萬二千噸 
[法議院之質問]  
　　二十五日巴黎電白里安氏昨在衆院答覆質問切言法英協約己充分鞏固修正凡爾塞和約及在未來大會重定繳付賠欵條件實不成問題喬治氏促未作損及法國利益之思白里安氏又答覆中法實業銀行停止付欵之質問謂日内擬提出關於此事之議案政府現正竭力恢復該銀行之地位某議員促請付還該銀行之存欵白里安氏答稱法蘭西銀行至必要時將立即扶助中法實業銀行蓋法蘭西銀行承認法國之利益直接與此有關也財政總長决議助同法蘭西銀行組織銀行團挽救中法實業銀行現己收有一萬二千萬佛郎白里安氏又稱該銀行管理部人員之犯罪者將依法嚴懲之並爲外交部秘書長貝爾台洛氏辯護總理所述不日將提出之議案規定利用庚子賠欵之一部分以鞏固中法實業銀行 
[埃及之暴動]  
　　二十五日開羅電戒嚴令載明凡騷亂暴動及破壞產業之舉動當由軍隊嚴加禁阻軍隊遇必要時得以開槍被捕之柴黑爾同黨五人己押解至蘇彛士餘三人允遵愛蘭貝爵士之命令仍留埃及歐人所寓之地段今晨完全安靜他處稍有騷亂均爲軍隊壓平被捕者甚多至昨晚止死者十二人軍隊迄今顯無死傷聞樸特賽有暴民衝破警察哨線攻入歐人所寓區域英兵馳往干涉即恢復秩序今電報電話鐵路通行無阻足徵各省現狀均頗佳好 
[英太子抵印情形]  
　　二十四日喀爾喀特電路透特别訪員電稱英太子今晨抵此商店均爲閉門但自化拉車站至總督署之一路竚觀者甚衆歡呼之聲盈耳屋面集觀者亦不計其數克里夫街雖確有孟加拉人若干名戴甘地帽高呼甘地萬歲但爲歡呼之聲所掩城中滿紥燈彩一切禮節極形隆盛 
　二十五日倫敦電皇太子游歷印度雖有印人運動抵制之但一路甚爲順利今復在喀爾喀特受華美熱切之歡迎但該城北部嚴行抵制印人多未與會 
太平洋路透電 
　　二十五日北京電梁士詒今晨就職當接見閣員與職員時曾謂方今國家多故一切須賴各員抒誠匡助各職員將無更動豫料閣員名單將於今晚發表如下外交顔惠慶陸軍鮑貴卿海軍李鼎新財政張弧司法王寵惠内務高凌霨農商齊耀珊交通葉恭綽敎育黃炎培王寵惠未到任前由董康代理 
公電 
　　西安來電各報館均鑒陜省人民感於華會外交我國失敗異常憤激誓死力爭各校學生及工商各界游行三日沿途演說聲與涙俱義憤熱誠全體一致地方秩序寗謐如恒數萬人結隊游行風紀整然無絲毫軌外行動深望我政府及代表堅執正義警告友邦鑒國民之至誠維東亞之幸福望風引領佇盼好音特電奉聞馮玉祥劉鎭華敬印 
 
 

Page 5

 
 
   
 
 

Page 6

 
 
國外要聞 
[日本留學生之大運動]  
爲太議魯案問題 
　　太平洋會議開議未久山東問題實陷於危險地位留學日本學生得此惡耗大爲憤激遂於十二月十八日假座青年會開留學生全體大會誓死力爭隨即巡行東京作示威之運動並由代表團前赴公使館質問外交實情拍電反對是日開會人人奮激其尤足以表現我國民奮勵無前之氣者則爲廣東留學生鄭蒼生之血書鄭蒼生是日即爲代表團之一分子演說之時斬指流血即就演說席鋪案之白布大書「護我主權保我聖地頭可斷血可流此心不可移此心不移大中華民國萬歲留日學生一分子鄭蒼生血書中華留日學生示威大運動歌十年十二月十八日」共六十一字其字大如巨靈之掌六七尺之白布全幅書滿計書有七八分鐘久此七八分鐘時全體掌聲如雷天地爲愁云 
鄭蒼生廣東人乃農工社會黨首領素抱社會主義現以新潮澎湃改造社會之問題急待解决故再留學東洋入日本大學社會科專攻社會學實爲學者而兼實行家也 
　　是日巡行示威舉動文明日警初則加以干涉阻止游行但各學生仍毅然進行不稍農避沿途行列皆執表示反對决心之旗幟並將鄭蒼生之血書用竹支其兩端左右兩人高舉前導途中西洋游客見之皆史冠致敬是日九時開會十二時出發巡行二時至公使館而日政府己派大隊警察及馬隊數十嚴裝截住迫勒解散各留學生極力與之交涉延至三時卒獲通過而入使館誠我國留學日本學界空前之運動也 
國内要聞 
[北京通信（穆）]  
　　梁閣轉捩之原因閣員分配之内幕 
　　梁閣出現之最大轉捩爲吳佩孚代表錢少卿之來京當曹吳積極反對時頗有謂其特地提高聲調以爲條件交換地者果也東海之專使甫出都門而吳氏之代表即己蒞止錢之來也在二十二晚當即往晤曹錕商量提商條件事聞條件之項目共有八九以愚所探得者有西北疆吏問題援贛軍事問題京漢路欵問題湖北省長問題直軍餉需問題大槪主旨不外保持直系之地盤擴充直系之勢力而濟之以索欵或謂其他數條且涉及時局解决及中央施政則内容不能詳也二十三日開始交涉梁氏鑒於曹吳反對之猛竟未有如何爭執即大槪允許其中最關重要者即援贛軍費允由中央擔任長辛店以南之路欵允吳氏用爲餉源直軍索餉三百萬尅日撥付皆有相當之解决曹氏對徐之言以索餉爲要務者竟得有效果曹氏當然一無異言而於昨午之府宴表示最善意之不干涉任用閣總梁氏又派人遍與各督駐京代表接洽爲周到之應酬各省本不持異同自無話說於是梁閣果於昨日午後確定矣 
　　目昨午後始即取决閣員問題蓋從前名單自曹氏到目昨午後始即取决閣員問題蓋從前名單自曹氏到後而因總理之摇動進行頓挫梁氏懼爲李九故必先將閣員布置完畢而後呈身閣員之最要者當然爲財政梁氏開始即約張弧自十八日承認組閣至今此議迄未改變且持之甚堅有道其内幕者謂梁張之財政計畫係擬以關餘鹽餘合爲一大擔保品發行六千萬特種庫劵以一半贖回零星押出之鹽餘以一半爲軍政各費特慮外間不肯購買乃擬由總稅務司安格聨稽核所會辦耿布簽字以堅信用而謂能與安格聨耿布辦此交涉者非張莫屬張亦自願擔此責任於是有一大影響發生即近數月來財政部無借無償小銀行之貪利放欵者久抱中滿之疾目前頗覺不了且各行之中尙有與張弧有關者張故樂爲盡力自此政策出後小銀行十數家有收賬之望而數日來銀行界對於中央銀行說之疑慮頗爲梁閣暗碓者形勢遂爲之一鬆此又染閣難關打破之副因也然財政一席頗有波折曹氏始終欲維持高凌霨幾經爭執幾經疏通曹氏始允讓步財政總長問題解决亦在昨日但高旣長財不獲自不能驅之閣外而高又揀精揀肥必欲得農商席今日下午張作霖梁士詒至曹錕處以調内務爲協商高氏始猶不願至四時後始勉强决定焉 
　　其次爲交通問題張作霖此來固自言將整頓交通者而葉恭綽代張志潭之聲隨大帥之車塵而至然梁允組閣時即說不使葉人閣而外問己有譏其僞者以交通非門外人所能人證諸前之許世英後之張志漂可見也第一次名單爲王正廷實滑稽之極次則爲徐世章升總長而徐不捨所兼領之津浦路迄不肯應次則爲王迺斌昨日下午傳聞頗確王在張景惠宅極力表示不幹至今日午後而此席未定今日外間所紛傳即謂交通一定命令即下而相持幾一日也夫王徐皆不成問題當然將葉恭綽逼拶而出但葉恭綽目標太大靳張（志潭）下野即表示不能以此座讓葉而曹吳與葉又積不相能蓋葉於此次關潮有關最招反對其始終不說　葉及請客不到始抬出葉某三字者此張（作霖）梁之巧妙處直至今日下午五時始在曹處决定曹亦竟無話說即觀此財交兩端可見梁雖口頭允吳條件仍大占全勝矣 
　　此外各席雖無大關係而尙有意味可尋者蔡成勲决不再幹而趙玉珂之資格究彀不上故易以鮑貴卿而直系去一蔡成勲奉系亦去一王迺斌以爲表面上之抵償說者謂王迺斌在奉系内部近頗有反對之者王於本星期内即不大到部似己有去志也農商王去齊來依然屬奉司法改王寵惠表面上對於華會爲一改良司法收回法權之保障實則王暫不能歸即以汪有齡爲次長代表部務仍在本系之内最難者爲敎育一席部員欠薪七月今尙在罷工狀態中各小學己輟課而八校亦行將不支無論何人皆望而却步聞黃炎培並未表示同意而自昨晚始即决定先行任命再事勸駕部員及學校對黃固無異詞而黃之來否則目前究難斷定也 
　　久擱未下之總理任命今旣以各事完全解决於下午七時送印鑄局立時以號久公布八時國務院通知廳局新總理定於二十五日九時視事夫二十五日爲例假（紀念日又值星期）即二十六日亦補放星期假而梁急急到任者即爲閣員問題今晚外間紛傳前閣員准辭新閣員任命兩令當夕可下然新總理副署究須在就職以後故不能同時發表而又慮夜長夢多或有變局故不能待至二十七日也（十二月二十四日） 
[張弧之財政計劃談（吹萬）]  
　　梁内閣之命令今日五時己下財長一席居然屬之張弧據其所談似彼於近時財政狀况知之頗詳現正籌救濟之具體計劃此次於新閣中掌筦度支實不啻自告奮勇張之言曰我國所欠債額實己令人聞而大驚債額總數至本月止中央所欠者爲十五萬八千八百八十五萬一千九百七十二元九角六分以四萬萬人計每人己平均負擔四元之債務就中中央政府長期外債十萬零四千六百六十九萬零七百七十九元一角五分短期外債一萬零三十二萬三千八百二十二元三角五分（按此項短期外債多爲歷任各部總長因欲得回扣之利益迺想出各種名目向外人借債購物在政府固未得欵而彼等廼得回扣其數之巨竟至於此可痛孰甚）内國公債二萬六千三百二十二萬六千七百三十八元所欠内國各銀行銀號公司短期借欵八千九百九十九萬五千九百九十一元五角三分所欠各銀行墊欵四千四百十八萬三千二百十五元九角欠各處經費所發庫劵四千四百四十三萬一千四百二十六元零三分中央所入各欵惟鹽餘爲可恃但鹽餘除去各項開支外債利息及公債擔保金外月餘僅約三百萬而短期外債與内國銀行短期債及墊欵總數己二萬三千四百五十萬三千零二十九元七角九分此種短期借欵利息輕者八釐重者一分八釐平均以一分半計己月需三百四十七萬餘元鹽餘付息己不足四十七萬中央政費業己分文無着若長此以降不有良好辦法則惟有破產之一法故彼己將政府所欠各債造成巨册擬於明後兩日未就任以前携謁曹張告以財政眞正狀况勸令以後無論如何萬勿再務内戰與招兵倘曹張能因此發其愛國心肯出而爲休戰减兵之主張則彼以全力整理中央財政如果言不足以動二氏之聽則財政决無辦法惟有辭職不幹至整理之策現時政府負債旣如此之多以後無論如何斷不能再言借債而年來國民困於水旱兵災脂膏垂竭亦萬不能議及加賦計唯有整頓收入與節省支出現正就此兩點爲縝密之研究以後中央財政彼將絶對公開俾國人得明其眞相一掃歷來隠秘欺飾之弊云云其言是否由衷吾人將拭目俟之 
[三代表報告四國協定成立電]  
　　四國協約己於本月十日在大會决定成立其情形己見前報頃從政府方面覔得我國施顧王三代表十日報告外交部原電述之頗詳特照錄如下九日電計逹本日許斯己將遠東問題委員會所通過關於魯特氏四原則之議案報告大會所有闢於領事裁判權中立權及侵犯中國主權之條約各議案均經正式通過基等應許斯之請亦己承認魯特氏之原則許氏當衆表示其希望謂業經通過之議案及委員會現所審議之其他問題亦可導成一相當之協約俾與會各國均可列入此項協約雖係廣泛規定關於遠東及對華政策曁有關係各國之領土狀况之各問題而不與會之他國亦可遵守云云參議員羅治氏朗誦四國草約之條欵並前己報告之兩條件實與昨夜報陳大部者相同羅治氏聲稱該草約所指之爭議並不包括按照國際公法專屬於各國國内統治權以内之問題羅治氏又鄭重聲明並無用武力以實行協約任何條欵之規定亦無於背地或直白條欵之裏面伏有海陸軍之强制執行並叙明在太平洋西南之各島係東自馬蒯撒斯西至菲律賓北自愛魯勛羣島南幾至南極圈云云法代表衛維安尼君以鄭重之言辭贊成該約英代表博爾佛君說明一方面英國雖確願英日同盟之目的不復須國際注意但一方面觀於兩國復行盟約時之公共犧牲英國亦不以能無故宣告廢約而引起兩國間之誤會是以解决之方惟有以一種新協約代替陳舊無用之同盟日本代表德川公爵聲叙新協約爲太平洋和平之保證至關於英日同盟則與博爾佛同其論調意國與所有其他各國之代表均大聲贊美新約基表示對於大會成績之滿意及對於新約締結之欣願並聲稱本代表團正盼新約另附以規約俾連中國在内之各方面均可參加並可以盡如我國所願基礎上董正遠東之局勢且可規定未來爭議之和平解决方法又稱述大會種種討論之顧全友誼並表示希望其餘各問題得臻滿意解决以副中國所渴願也基鈞惠十日 
[京津國民外交運動之熱烈]  
　　北京各團體國民外交聨合會定本月二十五日下午二時在中央公園開國民外交大會己得軍警各方面許可中央公園完全開放槪行免票業己通知商學各界全體到會表示國民意見該會秩序預定如下（一）宣告開會（二）推定主席（三）同國旗行三鞠躬禮（四）籌備員報告（五）宣布外交主張徵求同意（六）三呼中華民國萬歲（七）自由演說（八）宣告散會是日宣言書計分兩種（一）答復日本國民者（錄昨報）（二）對於四國協定之宣言原文云「太會發起之始吾國民之願望以爲從此永食和平之福自四國協定以來覺與所期相反乃不得不爲鄭重之宣言與吾友邦共同考慮者也夫四國協定出於解决英日同盟之結果英日同盟爲舉世詬病足以危及和平無可諱飾英己自悟其非亟圖解脫日懼孤立之危乘機易爲四國協定之之雖各國之利害關係完全改觀然招致非議之資絶無少異蓋協定之目的以尊重太平洋島嶼之權利惟太平洋之島嶼關於他國之重要者尙鉅果以誠意解决太平洋問題起見非四國者當然亦在尊重之列如欲協約保障和平即應平等加人今僅以四國限協力排他之嫌疑似難解釋且防第三國之侵略嚴切規定得爲有效之措置並逹充分協助之目的此中伸縮運用之危機益足驚懼太會以和平爲唯一之職志根本上不容有四國協定之舉若假太上政府之勢引起猜疑大國以磊落光明之態度仔肩眞實和平之責任不宜出此國際糾紛每因猜疑而愈甚愈猜疑則愈糾紛愈糾紛則和平愈不可得歐洲慘戰凋敝之餘苦不和平甚矣吾國正擬開放門戸貢獻世界維持和平與太會表和平之同意至爲懇摯尙望太會努力爲眞貫澈底之和平几國際上足以爲和平之梗者去之務盡吾國民始終以此望太會太會果欲和平否耶吾國民拭目以觀其後」 
　　又前日下午五點北京各團體國民　交聨合會推舉代表方夢超朱鴻基李家源三人會同天津三十七團體赴京代表楊明僧馬千里楊昌第三人到外交部由劉次長延見楊明僧等聲明天津各團體接到國民代表張彭春由美來電報告二十一條將不在大會討論山東問題我國讓步過多津　接此電後羣情惶惑除分電貴部及在美三專使外推舉代表來京期得眞像當經劉式訓答復云自得二十一條提交大會電訊後近四五日來未得專使報告是否不能在大會討論本部尙未得確實消息近日正在商議膠濟鐵路贖回條件日本方面主張二十年内贖回我國主張立時收回現正在商榷中後各代表先後發言請外交部速致電三專便詢問二十一條撤廢問題是否不能在大會討論及京津巿民意見大會如不得直請退出大會並請俟此電發出後將電稿交代表持回劉氏完全允許昨日午後探悉此電確己發出原文略云據天津總商會等三十七團體代表來部面稱據天津駐美代表張彭春由美來電太會將不能討論二十一條代表在華會讓步過多僑美國民督責無效應請北京政府督責專使等語該代表等請本部嚴行主張如不能逹寗予退出太會等情特逹外二十四日 
[海軍部算賬風潮]  
　　海軍部欠餉近來發見把持漁利情事當經該部部員全體在海軍聨歡社清算賬目卒無結果而該部爲鉗制衆人口舌起見特令所有員司簽字否認是日之行動因之愈動公憤特發出通啓詳述欠餉及把持之始末原文略云敬啓者前月二十五日財政部咨復本部核對領欵數目云本年六月分起至九月分止共付本部一百九十六萬四千餘元又由交通部撥付三十四萬元統計二百三十萬四千餘元查本部所轄各機關之經費每月不及五十萬若除第一艦隊在粤之曠餉八九萬及第二艦隊直軍墊餉六七萬外則每月所需不及四十萬以財政部六月後之付欵發給各機關薪餉等費可以一文不欠何致各艦隊以及營校等處欠餉纍纍而本部亦壓至七閱月之久甚至秋節後及今百餘日僅發四成部餉尙係江南造艦所借濟五萬否則並此四成亦無此中言無情弊孰而能信同人等實迫處此不得己於本月四日函訂在北京海軍聨歡社公請次長出席公布此欵不意次長未到當經公詢司計科科員劉靳據云確有此欵惟由交通部撥付三十四萬係租船處保證金其所用諒有數目一時未能條舉云當時同人等公請秘書長高稔代表要求總長將此巨欵發給本部及各處積欠薪餉否則亦當公布此欵來去數目免人疑猜以明眞相次日不特無此數目公布總務廳反傳知各廳司處追究發起之人並强迫同人等各簽不預聞字樣考其用意似欲藉此掩飾外人了却重案嗚呼甚矣哉其心之貪而且險也且餉糈關係全軍命脈及地方安危數年來政府不惜經濟之損失疊舉外債給養以維安寗秩序所以財政漸至艱窘雖然如此而我海軍十稔於茲所靈經費從未超過預算於國於民可爲無憾且海軍軍餉全部分之所需較之全國軍費祗居百分之二政府雖窮窘亦何至拖欠我海上辛勞戌邊禦侮艱難涉險成績卓越之幾微軍餉者耶倘果爲政府所欠我輩亦復何言第以此中有操縱蓋彼輩利欠餉之時機逹其拍賣江南造艦所及没收德奥船隻之目的朋分回扣苦我同胞飽渠囊櫝言之使人髮指同人等自顧微力匪敵惟有高呼號訴苦况於國人求公理之我援事關軍餉爲人把持凡我國儔務須激展忠憤嚴電追究以期水落石出臨書惶悚不盡所云海軍同人謹啓 
[江蘇籌振會最近之兩主張（一士）]  
　　旅京蘇人在京設立江蘇水災籌振會對於籌集振欵盡力進行最近復有兩種籌振主張陳請於政府茲分别紀之如下（一）請撥麫粉麩皮免稅照費該費前曾由財政部核定准予撥充湖南作一次救濟兵災之用每年約可得銀四五萬元近來江蘇籌振會同人以本年蘇省水災奇重非各方兼籌不能多得振欵因思湘省救濟原屬一時時間旣過業經停撥而機製各麫粉廠約略計之當以蘇省境内最佔多數若移此曾經核定有案之振欵用以振江蘇多數之災民甚屬正當爰由該會公同議决呈請財政部援案照撥其呈文云竊本年蘇省水災奇重各方籌振得欵無多本會成立數月奔走呼號萬分焦慮查麫粉麩皮免稅照費前曾由鈞部核准撥交湘省作一時救濟之用第思此次蘇省大災寳爲近百年來所未有而機製麫粉各廠又多在江蘇境内若移此業經定案之振欵用救本省無告之災黎於理於情均屬異常正當爲此具呈敬懇鈞部查照原案賜予批准將麫粉麩皮免稅照費悉數撥充蘇省振欵則千萬災民永感大德矣臨呈不勝迫切待命之至（二）請撥發海關所續收之附稅前年北五省大災曾由海關附加稅收用充振欵迨五省振務告終而附稅繼續徵收如故前有餘欵三十七萬元曾經振務處就本年南方被災各省分别支配江蘇計分得七萬元計佔三十七分之一當時江蘇水災籌振會同人曾作一度不平之鳴認爲災重欵少支配不平至近來陸續徵收之欵計其總數又己有一百五十萬兩現悉數存儲匯豐銀行日前由該會同人提議以爲此項附稅係爲振災而設今南方各省災情甚重待欵孔殷萬無枕餅待斃之理而况蘇省災情之重更非他省所可比擬則需欵之亟更不待言因公同議定呈請振務處迅將該項稅欵如數撥發以備辦理冬振其呈文云竊本省南方各省多被水災尤以吾蘇災情爲最重難民千萬寒不得衣饑不得食鳩形枵腹宛轉哀呼於翔風凛冽之中拯救稍遲將無噍類本會成立數月各方奔走焦灼萬分總思稍竭棉薄之力以紓桑梓之難想鈞處更當推視民如傷之心重己飢己溺之念查海關附稅更經定案撥充振欵近來陸續徵收己集有成數一百五十萬兩儲存匯豐銀行竊思此欵業經定案撥充助振現又值各省亟待救濟之時旣非畫餅以充飢寗容囤糧而待斃爲此迫叩鈞處迅予秉公支配撥交被災各省趕辦冬振庶免數千萬災民斃於溝壑生死肉骨造福無涯臨呈不勝迫切待命之至此外復有公函一件致日本公使小幡因小幡現爲公使團領袖指撥關稅　必由公使團轉知匯豐銀行也其文曰逕啓者敝團本年南方各省多被水災就中尤以江蘇一省爲最重查原定撥充振欵之海關附稅近來陸續徵收爲數己逹一百五十萬兩以上現存滙豐銀行該欵旣係指定撥充振務現又值各省待振孔亟之時應請貴公使會商公使團轉知匯豐銀行如數撥交敝團振務處分别發放至紉公誼頃聞振務會内中外人士所合組之財務委員會行將成立則此項海關附稅或可望即日籌議撥發也 
[赤軍勢力下之庫倫現狀]  
　　華商不堪虐待蒙人亦謀反抗 
　　據新由庫倫歸京之某君云庫倫自經赤軍管理後商務上雖稍見起色然課稅極重凡華商運物至庫倫及蒙旗各地者無論何種貨物均須按巿價值百抽五其某物巿價則任貨主自定但一經聲明某價納稅之後如於巿賣之時稍有貴賤分毫之差即將貨物充公貨主則拘入大獄近來華商之因此而入獄者甚多又華商每戸須供養俄黨十餘人銀錢貨物任意取携華商不能詰問凡華人之出庫倫返張家口者必須納重資購領護照至烏得繳銷許携帶之物僅衣二件白麫一甫得（計中國秤二十工斤半）茶一塊生烟二包至華商與内地各處通信須先將信件交商會驗看始准發出如有叙及庫倫情形及蒙政府舉動者即予重罰又外蒙雖號稱獨立政府然其號令之設施一憑赤塔之主張蒙民受茲苛政怨聲載道故多欲謀反抗者聞有一部分庫民己組織庫多維持會運動内向並决定三種辦法（一）再遣得力代表前赴京奉要求政府及張使速收庫恰（二）討論蒙古改省計畫（三）組織蒙古自治會 
[中俄通商交涉近狀]  
外交部將提出對案 
　　俄事委員會會長劉鏡人氏自奉到顔外長批示之俄代表阿格雷夫節略飭令討論除由該會各委員討論逐條簽注不合理由十二欵日内即將駁覆俄代表外顔氏復令起草一種回答俄政府之公函交俄代表囑其轉呈該國政府（蓋因阿格雷夫呈遞證書之時並附呈該國政府之公函内容係請求通商之意）此項公函經劉氏愼重起草並經數日之研究業己呈交顔氏閱看大約無甚修改日内即可發出該公函大意謂自優林來華磋議通商之後中國政府極願援助遠東政府使其經濟狀况恢復乃至於今而商約尙未訂結者實因優林太無誠意今貴政府重派阿代表來華以期兩國之更新爲原則之討論中國政府甚願雙方互讓速定條約以謀遠東之平和而期親善之實現函中並附提三欵（一）中國對於遠東政府希望早撤駐蒙軍隊將庫恰無條件交還中國（二）中國政府本年四月二十一日提交前代表優林之條件應速答覆（三）此次俄代表到華中國政府所允討論之範圍以遠東政府權力能及之事件爲限 
[東三省通訊（隠）]  
鮑霆威長陸軍說 
　　吉督孫烈臣自耿案發生後早不見信於張作霖前此奉天會議即有撤換之議嗣經諸將環懇責成孫氏痛剿吉匪以爲保留地盤之交換迨孫返任而匪勢益熾張以吉軍多半非孫所能調遣且數少力弱不足以殄滅醜類乃派許蘭洲爲吉黑剿匪總司令率領奉軍專任兩省剿匪事宜駐節哈爾濱當時即盛傳爲吉督之候補人物後乃知其不然蓋許早有升任綏遠都統之希望也此次張作霖突然晋京靳閣即應聲而倒以靳張之歷史關係言殊屬出人意外惟靳閣旣倒地盤問題當然又爲重要之紛爭張到京之日即電召鮑貴卿入都而鮑前在吉省長任内呈保被駁之一批縣知事適於此時發表據一般人之揣測以該批保案之批駁係在鮑氏缷任時今忽然照准鮑氏必將重行登台然此爲一種推測之詞未可深信頃據接近鮑氏者由津來吉云張作霖抵津時曾面徵鮑氏回任意見如鮑不願回吉則將位置於中央陸軍部聞鮑對於回吉微露不願對於長陸軍則有欣然接受之意說者謂鮑自命爲北洋宿將其資格非孫（烈臣）吳（俊升）之比旣經去職决不願再爲馮婦然亦不得不有相當之身價故表面上力持退隠態度實則對於宦途固未嘗頃刻忘也茲者時機己至且又經張作霖數次堅邀身價問題亦己說得過去乃即毅然允許入京商承一切内閣問題解决後命令即可發表也此信到吉所有鮑氏舊部無不手舞足蹈從事活動云 
[江省胡匪傷斃日人案近訊]  
　　日本軍官井田少佐等在黑龍江齊齊哈爾附近　河地方被馬賊殺害駐京日使小幡得當地日官之報告即 
 
 

Page 7

 
 
擬向我外交部提出抗議嗣經熟慮之後己决定不提出　　 
杭議作爲地方問題移交齊齊哈爾由日本領事與該省長官交涉關於此事據北京某日人傳出可靠消息日本外務省對於此事甚爲冷淡並不如外間所傳之激昻蓋外務省事後調查結果當村井少佐等出發之前黑督吳俊陞及中國方面要人曾再三勸阻謂該路馬賊充斥此時不宜冒險前往俟派軍警搜剿後再行出發否則萬一有險彼此無益村并少佐等自恃血氣之勇謂鼠賊不足慮不聽中國方面之忠告遂遭不測此係出於自身之不愼乃不得己之事不便向中國提出抗議惟日本軍閥方面則極憤外務當局之軟弱無能或另有反抗舉動亦未可知 
[魯人對外運動之近訊]  
　　議商學三方面之急進 
　　山東省議會前次開茶話會常議員勉齋提議由該會發起一外交研究會其方法係由省議會推定若干人再致函東省法定團體各加入兩人共同組織議會同人對此均表贊同乃於昨日爲始連同各團體之代表開會對於太平洋會議中之山東問題極端反對備欵贖路大致謂日本自佔據山東後所攫取之各種權利我山東人早有成算現即無條件交還我國對於我國損失日本人尙負有賠償義務乃華會交涉竟有備價贖路之提議即上海民選代表余日章蔣夢麟等最近來電亦有預備贖路之說揆之國民原來主張未免不合乃共同議决急電華會表示反對 
　　提倡國貨研究會因最近外交緊急而理事評議兩部重要職員現多不在省垣於進行上頗形遲滯乃於日昨下午四點開全體會議討論辦法結果由全體原有會員作基礎擇日全體改組推定籌備員苗星垣徐雲亭杜星北魯佛民業星五等二十餘人迅速籌備聞該會籌備之主旨對於會員之審查務取嚴格主義因我東中日雜處人類複雜深恐不良份子藉端揷入將此民意團體從中破壞民國五年天津老西開交涉事起即有人挽人民意團體將天津交涉公署搗毁對於外交上反　阻力其前車也又我東抵貨之舉原係學生方面首唱商界同人大半隨聲附和乃最近商界同胞竟以自動的運動組織團體抗爭外交前天本埠洋貨行組成一自治會先將原存之某貨减價售出於最近期間一律肅清一面杜絶來源永不再販故日昨城内外洋貨舖門首均貼某貨减價杜絶來源之告條並自昨日爲始該自治會中排隊出發手持白旗上書肅清某貨永不販運種種字樣亦抵制聲中之特色也 
　　學生會方面日昨下午例會對於備欵贖路一節極端反對又對於洋貨行之减價售貨一節多有懷疑之點（一）賤賣的期限問題（一）杜絶的方法問題均有討論日内將向洋貨行有確切表示此日昨各團體之事實也至二十二日下午四鐘提倡國貨研究分會在商埠本事務所開全體會議統計該會會員一百六十餘家商號是日到會代表共一百四十三人外加學生會代表數人會長徐雲亭主席陳述本會己往之成績及現在外交之狀况大致謂日人無理强佔青島及我膠濟鐵路數年以來吾人感受痛苦非語言所能形容最近華府會議結果將由我國備價將膠濟路贖回彼日本人恃强無理佔我鐵路原應無條件交還中國今員對於從前之希望完全打消吾人無權無勇只有重整旗鼓實力抵制從前少數商人不明利害或認此抵貨爲損失昨權不知吾人欲愛國非抵貨則鐵路永遠不能收回鐵路不收回則將受害無窮吾人爲爭命計不得不整頓會務貫澈主張云云嗣學生會長董星五起言連日以來生方面自本星期内己照常上課原以一半求學一半行愛國主義靜觀上星期羣衆運動之效果並再看華會交涉有無進步現在城内洋貨行己成立維持國貨之團體其餘行號亦多分頭組織於此一月以内可望成功是學界同人之活動己見效果惟華會方面消息仍然不好故學生同人將仍恢復下半天出發演講之動作至交涉公署請願之結果己得有形式上之批答惟外交官吏向持飯碗主義不甚可靠同人等將向彼繼續交涉如彼一味敷衍必有最後對待總之現在情形危急存亡間不容髮務請大家努力進取云云苗星垣謂整頓抵制事業必先從整頓調查部入手現在各商號輪流來會上班調查其形式上雖未間斷然上班之人往往係年幼無知難資振作此後各號調查員務須選擇年滿二十五歲以上之人又查本會章程調查員一次不到罰洋一元五次不到則由報紙上宣布其罪狀而本會亦宣告除名自今日爲始對此規定務期實行嗣由張文英杜星斗等相繼討論結果凡商埠方面各商號分門别類將團體組成先將來源設法塞杜云云乃始散會 
[湖南國民外交大會之宣言]  
　　湖省各界因太會問題發起國民外交大會十六日在長沙府學宫開成立大會發表對内對外宣言十七日復舉行游街大會其情形己紀前報茲錄該會宣言書如下「（一）對内宣言」華府會議外交急迫中國存亡千鈞一髮近據電告中日兩國代表會外交涉將蒙不利而會議遠東諸重要問題與吾國有關係者形勢又極險惡共管之說行且實現國民倘仍荏苒因循不速起而奮鬭則憂患之來痛苦之切有不忍言者顧吾湘人堅忍果勁夙以愛國著聞於時當此危疑震撼之秋豈容坐視爰諏集羣衆創爲斯會冀作民氣後盾外交當竭千慮一得之愚與國中碩彥相周旋不敢詭隨不敢苟同不敢視强弱之景以爲依違不敢挾人我之私以爲憎愛絶無南北之畛域不墮政黨之漩渦惟本世界民族自决之精神以求貫澈國家獨立之旨趣俾各友邦顧畏民意勿復謂民懦國弱爲可狎而以正義人道爲依歸且吾國出席代表亦得有所遵循折衝樽爼如至萬不得己時即令代表退出華府會議亦所不惜吾民决不忍辱含垢喪失國際上之人格貽羞國家玷我民族也抱持此義始終弗渝披竭微忱敢告海内邦人君子幸垂察焉「（一）對外宣言」歐戰告終吾國民感禍亂之深痛苦之切亟本世界民族自决之精神以協約參戰國之資格舉一切不平等不人道之待遇悉訴諸公理以求人類共同之幸福與世界永久之和平而參與凡爾賽會議不幸凡爾賽會議諸國不能諒解吾國之情狀與以圓滿的同情以致吾國民希望失敗拒絶和約之簽字此不能不引爲遺恨者今華府會議又開幕矣吾國民希望人類共同幸福與世界永久和平之心願仍不稍减於前吾國民於本國代表出發之初即翹首企踵盼候福音之至詎開會月餘而關於國際上認爲遠東主要問題如中日兩國年來相持之魯案及北京政府與東京政府秘密締結二十一條之私約日本撤退滿洲駐軍等皆不得圓滿公正之解决且形勢日趨險惡此吾國民深爲懷疑吾國民今欲直接表現其意志於各友邦之前博取最後之勝利但首先應鄭重聲明者各友邦須知吾國本東方數千年最有榮譽之文明民族爲絶對自主獨立之國各友邦旣諒解乎此吾國民謹以極簡單極懇切之詞奉告願垂察之（一）中國本協約參戰之一國凡戰後各參戰國所取得之權利及利益應均分之（二）凡各國從前有妨害中國政治與領士之完全獨立主權及經濟權之獨立者應同時解除或廢止之（三）凡足障礙遠東和平爲將來世界第二次戰爭之導火線如中日相持之山東問題及中日二十一條私約日本滿洲駐軍等問題希望各友邦於大會時以最公正最莊嚴的評判使同時根本取消或無條件歸還或廢止之並不承認日本代表於華盛頓大會之外有與中國代表直接交涉之資格（四）凡各國不正當之投資足以助長中國内亂及破壞中國金融之行爲藉爲共管機會者應制止之（五）庚子賠欵實係前清惡劣政府所致之結果民國國民不應負此債務應退還之（六）以後中國與各國國際間當以平等的互相待遇並願自動爲合理的開放中國門戸以增進人類共同之幸福與世界永久之和平凡皆皆吾國民希望於華盛頓會議能予以圓滿的解决者倘各友邦不尊重吾國民意違背此旨趣有如凡爾賽條約則吾國民寗誓死不承認當退出華會想我親愛之友邦必不忍使世界復入於戰爭人類復陷於危險之境有負初志也敢貢區區敬候明敎 
[沈軍盤據平江後之形勢]  
　　湘軍己對沈軍下總攻擊令業誌昨報茲聞此令旣下之後復經某方面極力要求請暫緩時日再行調和趙氏許之遂將攻擊令暫行撤回以爲調停之餘地現在旅湘桂人張其鍠仍在極力磋商擬求一相當之地爲沈軍駐紥區務期於湘省一方無甚妨碍但以平江密邇卾境於卾省實有關連不可不先事疏通以爲萬全之計爰擬即日赴卾一行俟與吳蕭接洽妥貼再行返湘與沈軍酌定條件 
　　湘軍攻擊令雖己撤回然於平江之東西南三鄉則己日漸逼緊西鄉由金井蒲塘越朱砂坳進至花門樓雙江口一帶南鄉本己進至更鼓台日來亦己稍爲前進東鄉則第四旅己於日昨開駐楊家坊師村巿等處至沈軍形勢則頗倉皇己在澄漳江三角塘及大橋巿一帶設險防守情勢嚴重己逹極端 
　　沈軍内部意見頗不一致惟沈鴻英及其子榮光（即第一旅旅長）主戰甚力其餘均主張和平日前開軍事會議時沈榮光與其副司令黃鴻猷等大起爭執幾至開槍對擊現在其部下均不直沈咸願受湘軍改編就其内幕言之恐難免不生變動也 
[豫水災籌賑之困難]  
　　河南本年水災奇重唯因去歲旱災籌振甚艱豫人對於振務己有力竭聲嘶之象故本年水災賑捐勢成弩未其實災情之得不减去歲除豫北各縣較輕外豫東豫西豫南等九十餘縣皆洪水橫流廬舍蕩然迄今水己乾涸而二麥未種庇寒無所災民益覺慘姜可憐豫東之淮陽西華商水項城沈邱太康扶溝等縣災民無力建屋多露處於敗垣頽牆之下其破屋之腐茅斷椽均供燃料每逢陰雨多以瓦盆覆小兒而大人則爭戴草笠或蓆片以避雨淋其困苦之狀慘不忍睹豫西豫南被災各縣除督軍省長電呈中央外本地紳民無人過問豫東陳州七縣組織一水災救濟會進行頗力電請北京府院財政交通内務等部及賑務處辛酉被災各省聨合會要求撥欵振濟日前財部覆電略謂感電悉本年豫省水災振欵己奉大總統令撥銀一萬元在案淮陽等七縣災情綦重應由河南省長先就奉撥一萬元支配散放藉資賑撫將來再由振務處酌量辦理財政部佳印該會接到此電後即具呈張省長請求分配張省長函復該會略謂陳州七屬西華項城沈邱太康四縣各發洋二千元其餘三縣正飭縣就地商同紳富設法籌賑無任流離失所至大總統前撥帑銀一萬元迄今多日尙未准財政部撥到以致無從散放云云空言搪塞不名一文刻下被災各縣哀鴻遍野盜賊蠭起地面秩序異常紊亂日昨陳屬水災救濟會又發出公啓多份叙述災况歷歷如繪該會並擬有工賑辦法主張疏通賈魯潁沙等河並修築各縣官道以工代賑約計工資至少需六七十萬省公署附設之水災救濟會懷履光法明律等外人極力贊助己允撥給巨欵以便提前興工 
[蔡儒楷回贛後之潯路談]  
　　蔡儒楷以南潯鐵路名義續借日債三千萬之說喧傳己久京滬贛同鄉迭電反對據蔡聲辯絶無其事旋於十四日回潯表明心跡二十日蔡復來省見各當道大發牢騷謂謝（遠涵）派製造謡言我如非江西人决不幹此總理各公團紛紛請謁詢問眞相蔡僅接見少數董事議員餘槪擋駕以求耳朶清靜外間駡其不脫官習非當面賀問不可蔡乃於昨（二十二）日特邀請舊南昌府屬同鄉議員熊文叔章子琨李幹卿王壽田鄒方青張芝珊（蔡主其家）等開茶話會報告與日本興業會社借債情形及整理潯路意見畢即言路事危險盡人皆知日債第四期息金轉瞬到期除將息金改爲借欵外别無法想他區議員或不見諒同鄉諸公乃亦妄爲揣測隨聲附和我抱定救路救贛主張竭盡心力積極進行裁人節用剔除積弊反對者雖多决不畏難苟安怠我心志又謂前坐辦張毅及現兼坐辦黃復憲私向大倉借欵種種不合張在查辦中黃亦將撤我支應得薪水外决不想弄分文不名譽之錢此堪自信者語次怒形於色各議員對蔡唯唯不敢贊一辭平日開會反對發電質間之威風不知何在回會後亦僅照蔡說話傳逹一遍而己各區議員以蔡無具體答復私人談話不能有效無論借與未借總須出席議會切實說明蔡語某紳我人格雖不比人高視此百四十議員程度尙彀得上他曉愛省愛國我詎不知聞蔡來時即見督長責備議會三議長懼急謁蔡謝過果如是亦一笑話也 
　　潯路自孫多森李盛鐸　領　理乃設坐辦公司職務表無此名目股東以職員之敢於營私舞弊即爲李放棄職責縱容所致私借日債僞造車票則坐辦張毅爲罪魁以致路事腐敗不堪聞問股東屢次開會議决撤究並裁坐辦因李卵翼均未得請蔡任總理之初宣言擇用鐵道專門忠實可靠之人材决不瞻徇首先開除張毅李少海任用裘幼清等當時股東以蔡頗有整頓路政之魄力莫不同聲贊揚乃不幾時亦染李之惡習派其姪某及同鄉萬某充任公司要職旣非鐵道專門亦非忠實素著因是又多責言蔡前以熊石秋代租股票組成總理異常出力擬以坐辦位置用酬其勞經股東反對而止近又有任熊弟棠村爲坐辦說股東朱宗元盧同善等昨函反對蔡設坐辦歷數熊盜賣鋼軌運貨舞弊浮報煤價等罪狀棠村毫無鐵道知識債重極危之潯路不能容其試騐云云吳接函後尙無表示 
　　潯路保息一項前經第二屆省議員邱玉麒提議咨請省長飭令該公司填給股票旋經戚前省長飭令財實兩廳轉致該公司遵照辦理乃遷延日久迄未實行省議員彭韞琮以人民對該公司非有應盡之義務不過爲救路起見交納保息當然有應享收執之權利該公司故意延宕吝不填發昨特提議再請省長令兩廳派員赴該公司嚴重交涉將此項保息自民五起至本年止詳細核算按年填給股票按此事於去年開股東大會時省議會及旅省各縣同鄉會均以人民代表自命謀奪股票爭選舉權商農各會亦預其事究竟歸何機關收執尙未解决當時公司職員一心戴李恐改選受影響延未填發未知蔡今日如何意見也 
[福建設立各縣推收局]  
　　費毓楷歛錢之新法 
　　閩省財政羅掘己窮應付不及財政廳長費毓楷自知不得李厚基之歡心恐位置動摇近又想出各縣設立推收局一法俾得維持其地位日昨分令各縣知事略謂田畝之移轉戸籍之鈎稽實爲賦稅標凖閩省魚鱗册散失無存官廳徵收錢糧失所依據每以徵額責諸糧書糧書復以諉諸里櫃圖承相沿日久百弊叢生或輸無產之稅名曰駝糧或承無稅之田名曰寄戸操縱之權全在吏胥之手追呼需索任所欲爲甚至瘠私將完作欠比年以來各縣實徵丁糧迭見短絀若非亟圖補救在民間旣不堪痛苦在公家亦同受損失現呈准省長於各縣設立推收局先將完糧的戸認眞清理實行推收過割事宜徵費務從其輕手續力求其簡期年之内全省糧額可均由管業的戸完納官廳又按籍而稽胥吏自無從弊混云云其暫行簡章昨亦己發布如丁（一）就各縣公署設立推收局一處管理丁糧推收事宜局長由廳長委任會縣實力舉行（一）推收執照由廳製定頒給各屬一律遵行（一）人民呈請推收過戸縣局於三日内即當填照發給不得留難（一）凡管有田業完糧之戸或糧掛甲名而田屬乙名每多隠匿詭寄應由縣廣貼布告限三個月内該管業人持契前赴縣署推收局呈請推收照納推收費逾期不請推收一經查出或被舉發及由訴訟案内發現者應按契價處以二成以上五成以下之罰金其無契者估價科罰（一）凡買賣田業雙方契約成立後賣主及買主應於一個月内赴推收局聲明推收其非買賣行爲因分析繼承及贈與等一律呈請推收其有將田產一部分出賣者賣戸應將推收原照送局聲請註册典押之田產應一律照章推收贖還之後仍應推還原戸（一）推收局遇人民呈請推收每戸准收徵推收費小洋六角以二角解省撥充料價以四角留爲縣局辦公之用（一）繁劇縣分應於各鄉鎭扼要地點添設分所俾人民得就近呈請推收以資便利（一）業戸請求推收須繳驗不動產之合法契據以便核騐分别收除給照承領（一）在此次推收簡章施行以前業己在民國時報縣推收者應將原推收縣印正式由單送局註册換領執照祗收註册費小洋三角免納推收費（一）本簡章如有未盡事宜隨時由廳修正呈明備案 
[杭州快信]  
　　軍警衝突案陸軍監獄附設之看守所現僅押兵士李秉臣警察陳其高兩名其餘兵士黃冠三等槪己省釋此案可望了結 
　　高檢廳陶廳長今日（二十六）令委余家仁充於潛縣管獄員王型禮充第一監獄辦事員 
　　省立蠶業學校請全國敎育聨合會浙江代表王卓夫於今日（二十六）下午演講廣東之敎育與巿政狀况 
　　新正元旦體育專校女子師範各校舉行新年懇親會均有演說運動音樂餘興 
　　山東敎育代表郭竺泉至浙聘請農業蠶主任並謁盧督軍今日乘車北上 
　　基督敎協會會長西人費佩德下月二日在協和講堂開新年會柬請各界觀禮 
　　省垣近有一種形似兵士口操北音專一雇車至冷僻處恃刀恐嚇搜索車夫腰囊得錢飛逸昨日清波門花牌樓地方又發現向崗警姚啓明硬借槍械該警不允拔刀猛剌强將槍枝刦去姚極聲呼救居民麕集該匪將槍擲地（騐己折斷）向四宜亭逃遁未獲省會重地有此現狀居民頗懷戒心 
　　尙有要聞二及地方通信轉入後頁 
雜評一 
[廬議合併之疑問（二）（默）]  
　　或曰張所謂上海國是會議殆指浙盧所倡之上海會議而非指敎商所發起之上海會議也夫浙盧所倡之上海會議雖曾喧傳一時然當時之起而應之者僅西南數省之當局而北方各省則毫未有贊同之表示其後北方發起廬山會議西南亦絶無贊同之表示以經過之情勢言旣難强合况乎最近報載浙盧電蕭商促進和平消息盧卽通函否認其不贊同廬山會議隠然見於言外尤足證合併之說之不近於事實也 
　　然則張之所謂廬議合併究係何指非吾人所能逆斷惟國民果眞心欲謀和平統一解决國内糾紛則惟有國民所發起之會議是賴而其他無論何方面之軍人政客决不可稍有參與其間也 
 
 

Page 8

 
 
國内要聞二 
[南京快信]  
　　邳縣巨匪劉振江陳盛友許寳珍周鳳喜馬如貴馬士義第八名匿居龍潭經警廳派隊馳往捕獲解省齊督己發交軍事審判處嚴訊被擄之婦女戚張氏范陳氏及女孩二口昨己省釋 
　　鼓樓公園不日動工建築寗紳因該處義塚頗多昨在江寗巿地方辦事處開會議决義塚之四週築以短牆多植樹木以壯觀瞻 
　　海軍總司令蔣拯派副官長陳毓渟秘書雲鵬赴京向財部索餉 
　　皖督署秘書長史久常奉委代理皖菸酒事務局長昨由蚌來即轉輪赴安慶接事 
　　省立一農風潮愈烈現己罷課六日校長盛建勲提出辭職書後己三日未到校學生方面連日到處散佈傳單宣布盛種種罪狀 
　　陽曆年假軍政各機關自二十八起停辦公一星期 
　　郵政總局現己在貢院新巿塲興工建築 
　　省長昨通令各縣知事開辦平糶局以惠貧民 
　　張耀曾朱慶瀾昨由寗同車赴京 
地方通信 
[松江]  
　　難民結隊騷擾松屬各鄉近有江北阜寗等處難民結隊前來計有五百七十餘人分赴鄉間大肆騷擾捉鷄攫米被擾不安甚至有索錢不遂牽去耕牛者雖經各鄉紛報警區派警驅逐然東趕西竄迄未出境二十四日上午又至松城西站外超果寺踞住卒由二區警局給資驅遣不識能遵諭出境否 
　　警界雜訊松江縣警所於二十四日下午召集各警佐及巡官巡長開聨席會議由張　佐主席議决注意冬防及嚴禁烟賭等辦法又小崑山五庫兩派出所因擬改爲分駐所己着手籌欵所有巡官一職聞即以原有巡長推升又各鄉對於冬防非常注意除五庫新橋兩處特設巡船游弋外白沃等處亦己請費添招警察以維治安 
　　義務敎育會開會松江義務敎育期成會二十五日開各部幹事會通過講演部辦事細則並議决講演部幹事人數無多講演難周由會敦請各區勸學員就各本區敎員中推定四人由會函訂請其就地講演 
[蘇州]  
　　施行自治先聲各縣施行自治前經省令各道尹調查所屬各縣有可以施行自治者先行認定聲叙具報蘇常王道九奉令後己將認定施行自治各縣於前日代電省長略謂案奉鈞署代電准内務部電查縣自治施行區域曁施行日期飭即調查各縣有可以施行自治者先行認定切實聲叙代電呈報等因查所屬十二縣己有八縣電復認定其餘四縣均地處繁盛民智開通應即由道一律認爲可以施行自治所有道屬吳縣常熟吳江崑山武進無錫宜興江陰靖江南通如臯泰興十二縣均認爲可以施行自治區域應即彙案核轉云云當奉省長復電云代電悉道屬十二縣旣由該道尹認定一律可以施行自治仰候彙案轉咨核准並轉令未經籌定恢復自治經費各縣尅目籌定呈報以免臨時周章 
　　省令查禁運米蘇城稅務公所近奉省長訓令略謂現值新榖登塲出數最旺之時歷年每屆冬至節前後米價鬆動今歲每石仍在九元以外或十元左右顯有奸商囤積私販殊於民食前途大有關係若不嚴行查禁恐明春青黃不接之際米價更形飛漲民食何堪設想除令飭各處水陸軍警對於私運隨時嚴查外合亟令仰該所長轉飭各分所一體注意以維民食 
　　覆查秋勘成數吳縣本年秋勘成數前經議定以五成九五定案呈報省署王省長當以成數不足特派委員王佩珊來蘇調查各棧收租情形重定成數昨日郭知事邀集本邑士紳曁省委等在署會議省議員宋銘勲力言原定數目太鉅應援照常熟吳江爲比例加以核减方可承認云云討論良久仍以五九五之數呈省定案 
　　衣夥組織團體蘇城衣棠夥友不下千餘人近因生活程度日高月薪不過七八元殊屬入不數出特由陳某等發起組織友誼會以要求加薪及保護夥友之利益爲目的聞定於夏曆明正休業期内成立 
　　取締人力車蘇州城内人力車自通行以來並不遵照規定章程行駛任意出入城關致閶門越城一帶交通咸稱不便且影響及於商店營業當由豫泰成等五十餘家聨名蓋章請四隅巿民公社轉呈警廳請求設法取締現悉李廳長接呈後己於昨日訓令闓區袁季梅署長轉令該管第六分所馬巡官切實取締矣 
[無錫]  
　　童子軍分團比賽昨日（二十五日）爲雲南起義紀念日無錫第一區（城區）章子軍舉行分團比賽於公園到者有第一二三六九十一十六二十二十一二十七三十三等十一團凡五百餘人其儀式（一）升旗行禮（二）唱國歌（三）訓話由會長唐閏生總敎練員高翔千訓話畢即開始比賽功課有國旗規律記號結紐衛生旗語方位生火八項比賽時精神活潑觀者皆異常滿意結果本級第一爲第一團第二爲第二團第三爲第六團初級第一爲二十團及二十七團第二爲第二團及三十三團第三爲第九團及第十一團自下午二時半起至三時半始竣事 
[丹陽]  
　　慈雲會蒞丹助振丹陽縣沿江一帶被水災區於九月間曾經上海慈雲救濟善會籌欵購米發放急賑茲值冬令己屆災民飢寒交迫尤堪憐憫聞該會續派尤巢二君購辦白米二千八百餘担棉衣褲三千數百件運丹分放調查時遇有災民禍罹决外則另給小票一元至四元不等以資急救并於賑局内附設臨時醫局擬辦至撤局之日止需費約六七百元之多該縣旅滬同鄉會亦以所籌賑欵購米八百担附屬該會同時散給現在調查完畢定本月二十六日開始散放 
[鎭江]  
　　江北水災奇重今年江北高寳鹽阜興泰六縣水災之重爲多年所未有且來水至今不退亦素所未聞時屆寒冬最易冰凍設亦結冰不但麥季無望小秧恐亦難期現該六縣農民集議擬向沿海各懇植公司交涉要求開放北灶各閘以洩積水而利農田 
　　縣署結束積案　徒縣張知事以陽曆年終將屆所有本署受理民刑各案均待結束以便列表呈報省署昨特知照各承審員從速將未結各案一律訊結 
[揚州]  
　　九縣水利會議結果淮揚兩屬上下游九縣代表二十四日仍假公園草亭集議當由江都代表任桂森將起草之報告會議結果呈復省長文提出討論衆無異議通過次由泰縣代表徐炳華宣讀淮揚九縣水利協進會簡章草案十二條亦無甚討論照案通過旋即宣告散會至呈省長文己於二十五日發出茲照錄如下呈爲治運需欵遵電會議加徵畝捐具復辦法仰祈察核事竊奉縣轉鈞署電准張督辦蒸電雇開王港下段定銑日開工應籌工欵急待决定等語茲定哿日在揚運河局召集該九縣代表開會集議距揚較遠各縣如有要公准推代表仰縣查照轉致各士紳屆時與會等因奉此代表等遵即如期到揚於十二月二十三日在運河工程局會議疎通積水爲目前急不容緩之舉當塲討論結果（一）上下游並治（二）五港兼治先治王港（三）九縣推出代表會勘上下游實行消納淮水或魯水之方法同時提出集議經費問題由九縣公同擔負仍照畝捐原案暫加二分俟上下游計劃及預算確定時由十二年上忙起徵其徵存手續仍由縣知事代徵會同地方紳士由國庫銀行或殷實典商轉解工程局其己未起徵之灶地應請省長咨行淮運使飭塲會議按照辦理以昭公允惟各項工程開工及工竣時工程局應將預决算先行分别公布九縣至高寳江淮四縣此次加微二分在沿上游計劃未確定以前四縣所加之欵暫行緩解再查治運全局不僅九縣與有關係凡沿運各縣享受濬治之利益者即應公擔相當之義務至將來工程浩大民力難勝應由國家補助及另行籌欵時再行呈請如有未盡事宜將來再行集議爲此先行將會議情形據實呈復仰祈察核施行 
[徐州]  
　　王家莊之架人案城東南三十里王家莊李興洲家昨日（二十四日）突來匪徒數人持有手槍利刃擁至内室刼去錢物爲數頗鉅並將李之兒婦及十八歲之孫女一併架去向東北逃逸待呼鄉鄰出救匪己無踪刻李己來城報請軍警嚴緝矣 
　　警備隊勦匪得奬沛邑警備隊因勦匪有功特定升賞條例計分兩項辦法（甲）生還者事務長周道成升爲副官左哨官周振璽記名副官均給薪一月助理長封宗堂升右哨官該哨赴戰兵士賞錢二百千駐防閻灣孟集之左哨兩棚兵士賞錢三十千什長葛柄强孫德茂各給薪一月前哨長閻樹眞記名全營哨官并給薪一月對於保衛團均有升賞（乙）陣亡者哨長董家彥兵士陳元田二名除由全營前往體育場致祭並開追悼大會以誌哀悼外一面分别酌撥公帑募集捐欵給予死者家屬以資撫卹 
[嘉興]  
　　區敎育會選定會長嘉興第一區敎育會二十五日上午十時召集新選評議編輯幹事三部職員三十餘人在會開第一次職員會互選正副會長結果金漢聲當選爲正會長夏鳳章爲副會長趙海若爲評議部長田文淵爲編輯部長錢俠虹爲幹事部長旋又議决各校放給年假三天（自十二月三十一日起至一月二日止）以歸一律又次由評議員周朗涵提議收取會費辦法公决付明年春季大會討論又正會長金漢聲提議組織敎職員聨合會以收切磋之效公决通過籌備進行最後以會員資格須照章審查當推定張舒霖錢俠虹顧吉爻三人爲審查員議畢散會 
　　紀念日之禾城狀况二十五日爲雲南起義紀念日禾邑各界以共和再造惟賴是日故對此紀念日莫不興高彩烈商界懸旗政界休假學界多在校慶祝而秀州青年會又以是日適值耶穌誕日故分送紀念品及傳單並備茶點邀各界人士前往歡聚頗爲熱閙 
[福州]  
　　台江閉歇原因福州台江事件無端被日人摔毁損失三千餘元案經結束年餘賠償八百元之欵久己解閩迄今無從收領該主人林茂錦茂新兄弟己無可告訴乃月前籌募蘇皖賑欵由軍界發起支配該號以戲劵三十張每張二元該號夥友全然受之該主人聞知頗不直其所爲以未經商榷故也詎該夥友不悅將原劵全數璧還大觸主辦此項賑務者之怒即時以軍署副官處名義通告軍政兩界凡有讌會不得與該號交易違者主客均有罰個人到該號吃食洋菜發覺者罰一元該主人聞知即託人向其聲明并願承受或數倍之罰亦可詎該主辦者堅持要罰以二千元之鉅欵該號主人無力擔任而生理又因是　落遂憤而宣告閉歇由他家承受改作嘉賓西菜館商界中人以該主人不受賑劵固屬非是而主辦賑務者出此蹊田奪牛之舉無乃己甚將來商店認振如有不滿其意者勢必奪其生理制其死命各抱狐兎之感福州西菜館開張日久足與順記比者唯倉前山之樂羣樓其中日股爲多此種利權嗣後勢必歸之日人之手尤爲足悲也 
 
 

Page 9

 
 
   
 
 

Page 10

 
 
本埠新聞　　 
[民國十年上海大事紀（一）]  
　　本年本埠大事之可以注意者一爲浚浦局之改港會議一爲商敎聨席會發起之國是會議蓋因一關全埠之將來一關全國之統一也至於社會事業因信交之風盛行舉凡官僚政客巨商名士幾無不掷入漩渦致大好精神半銷磨於虛業而其他各事無暇再顧遂無進步之可言而金融方面輕質銅元低劣銀角充斥巿面商民受虧非鮮己往之事殊堪扼腕今歲己云暮凡百希望胥待來年矣茲撮本年大事紀下 
　　一月 
　　一日（舊曆庚申十一月二十三日）浦東花業公會成立上海婦女會成立 
　　四日大通銀行開幕 
　　五日得津浦車在管店站互撞死傷多人消息新簡駐奥公使黃榮良駐瑞典公使章祖申抵滬越數日即放洋赴任滬西曹家渡救火會成立 
　　九日經濟研究會成立 
　　十三日工部局示禁囤米海關焚燬九年九月二十一起至十二月二十止抄獲之烟土嗎啡等計烟土三十六擔三十五斤三兩嗎啡安洛因等二千二百十三兩有零罌粟子二十九斤戒烟丸及其他禁品估值關平銀八百三十兩協隆洋行買辦何曰琰自戕 
　　十四日朱潮生告發張欣生毒斃伊父張駕雲 
　　十六日賈季英蔣乃會袁希洛吳福康蔣拱辰出洋赴歐美考察敎育 
　　十七夜浦東爛泥渡鎭大火燬舖戸八十餘家房屋百數十幢損失約二十萬穿心河橋盛韻甫家被搶 
　　十九夜揚樹浦路萬豐米店被搶 
　　二十二日女青年會開週年大會法女律師到廨觀審此爲此埠有女律師之始 
　　二十三夜白爾路意國人江某家被搶 
　　二十四日盜犯秦阿淡李厚忠兩名在塘灣鎭犯事地方槍决護軍使署槍决盜犯徐炳桃萬國賽槍會開常年會 
　　二十六日美公使克蘭由京抵滬省敎育會等六團體電北京請止清室私行給諡 
　　二十五日上海巿政會開年會駐西班牙葡萄牙公使劉崇傑放洋 
　　三十日黃任之赴南洋 
　　二月 
　　一日（舊曆庚申十二月二十四日）北京政府任命張勲爲熱河林墾督辦滬團體發電反對楊樹浦橋堍瑞餘南貨店被搶槍傷女事主腿部 
　　一日夜大雪愛多亞路陳源大匯劃莊被刦持械盜匪共八九人失贓甚巨探捕當塲追獲盜匪張賢生一名 
三日鐵路電桿綫多被風雪損壞壓斷 
　　四日晨楊樹浦龍江路小雜貨店被搶由探捕拿獲盜匪戴日忠袁光照劉餘廷尤加胡林才建吳光林蔡文田胡開元梁裕其戴立大等夜平凉路吳家宅鄉民吳銀海家被搶棍傷事主及房客三人 
　　七日天津路仁德經租處有西人三名入内搶洋 
　　十一日日商會聨合會在滬開會凡四日 
　　十二日吳淞商埠局開幕 
　　十三日寳山交通事務局行開局禮 
　　十五日旅滬滇人得顧品珍入滇唐繼堯出走消息華東基督敎敎育會（蘇皖浙三省敎會學校所組織）在蘇州路天安堂舉行常年會凡三日 
　　十七日海關開始查看長江釣船 
　　十九日縣商會開年會 
　　二十一日九江路何子卿家被搶 
　　二十四日美銀團代表史蒂芬由粤回滬夜北浙江路張順興皮鞋店被擔盜匪　槍彈憐度鞋匠徐　金 
　　二十五日瑙威領事符爾接任 
　　二十六日海關因悉滿洲發現疫症通告凡海參嵗天津青島旅順大連等開來之輪船均須驗疫 
　　二十七日縣商會爲貨稅加徵賑捐特開緊急會議均主否認夜山海關路康茂海家被刦盜匪開槍擊斃康戚陳順甫 
　　三月 
　　一日（舊曆辛酉正月二十二日）衆院初選舉投票地方廳焚燬九年五月一日起至年底查獲之烟土烟膏等計重五千一百六十七兩烟具五百四十七件曁南學校商科由寗遷滬 
　　二日英國女律師雷聲布在公共公廨出庭爲華人辯護是爲本埠女律師出庭之第一人滬寗夜車撞蜀站長王涵秋夜通州路工頭徐泉記家被刦盜匪刃傷徐及徐妻沈氏叉袋角陳萬福萬祿兄弟兩家被人尋仇暗殺斃萬祿之妻張氏彈傷陳萬祿萬福及萬福所抱之孩根生 
　　三日法租界電車員司要求加薪不遂全體罷工亘四日始上工得八幡丸在長崎附近失愼消息鎊價縮至二先令十一辦士半衆院初選開票夜朱啓鈐赴法五日得山東發生肺疫電 
　　六日兩商會開聨席會反對附加振捐議决自籌振欵俄領事署改組之管理上海俄僑通商事務局開幕楊春綠提起衆院初選舉訴訟曹行鄉農民許雲齋被人暗殺夜北福建路柴春記小烟紙店被搶 
　　八日法捕房諭令法租界各奬劵店一律停止營業津浦路爲防山東疫症蔓延停售桑梓店至楊柳青客票 
　　十一日聨合急募振欵大會假南京路議事廳開幕新垃圾橋堍上海公棧大火被焚絲繭甚多損失千餘萬　　十二日江浙皖繭業聨合會成立 
　　十三日急募振欵會大游行 
　　十六日前黔軍司令王文華在一品香門前汽車中被人暗殺身死 
　　十八日地方檢察廳開棺蒸驗張駕雲尸骨張欣生即於是日獲案 
　　二十日定海同鄉會成立王寵惠由京抵滬夜西新橋堍育仁里夏某家被搶盜匪開槍擊傷夏之妻母譚氏及同居小孩何瑞寳 
　　二十一日新閘商界聨合會因悉庫倫叨林烏得相繼失守全蒙危急特電北京請懲張景惠並請飭各省援蒙 
英商怡和公益楊樹浦三紗廠股東通過合併議案 
　　二十三日兩商會又爲附加振捐開聨席會議議决籌足九萬元自設籌振機關 
　　二十五日晚霞飛路鼎吉里婦人張周氏出外購物被盜匪强捋金鐲開槍擊斃民新銀行開幕 
　　二十六日滬杭車在嘉興車站出軌文監師路德永里徐和尙家被刦盜匪開槍擊斃女客王趙氏彈穿男客周寳大胸背旋亦斃命 
　　二十七夜閘北新疆路昇平歌舞臺紹興戲園主關子餘被人暗殺身死 
　　二十九日縣商會接財廳令上海一部附加稅准免夜美公使克蘭由京抵滬 
　　三十一日浙江路巧玲瓏紙紥店因製造熖火研火藥爆裂失愼焚斃七人護軍使署槍斃盜犯王德桂王德甫趙五一子三名 
[總商會否認改貼印花稅函]  
　　法外加重負擔人民即無服從之責 
　　上海總商會昨致上海縣公署函云逕啓者准貴署函開以憑摺賬簿改貼印花一角曁當票一元以上貼用印花兩案經財政部認爲仍應勸導各商遵照實行轉奉財政廳印花稅處訓令飭縣轉行所屬一體遵照等因函囑由會傳知商民遵照等由前來敝會查約法第十三條人民依法律有納稅之義務是於法外加重負擔人民即無服從之責約法爲國家根本大法較之未經人民承認之十年公債孰輕孰重一則爲國家信用所關急待進行而於人民納稅應否以法律爲範圍部文竟未涉及一語是政府承認毁棄約法爲無礙匣家信用矣此等措置是否合理識者自有公評無待深論敝會所不能己於言者以爲此案解决有一前提即政府是否尙認有守法之决心與守法之責任如果承認政府依法律而存在不能於法律之外濫用權力無無以何種名義於民國元年公布之印花稅法以外决無權力可以加重人民負擔應請轉呈政府根據此點明白批答其餘皆係枝葉之詞不足深論相應函請貴署轉呈省廳署爲荷 
[蘇省會建議廢止浚浦局暫章]  
　　江蘇省議會咨省長公署文云爲咨請事本月十七日大會議决建議政府明令廢止浚浦局暫行章程收回治河主權以全國體案一件相應依照省議會暫行法第十六條第九項之規定繕具議案咨請查照轉咨此咨計附送建議案一件（與省議員吳廷良等提議案同）己紀十六日本報） 
　　該會又致浙省議會電云浙江省議會鑒浚浦局暫行章程漫無限制喪失主權本會於十七日大會議决建議政府明令廢止事關江浙兩省應請一致進行除錄案郵逹外特聞蘇議會皓印 
[第二次大游行定元旦舉行說]  
　　國聞通信社云本埠前次示威大游行原係學界方面發起各界臨時加入雖經發電表示無甚效果茲聞商界方面現己凖備舉行第二次示威運動曾經協議一次以陽曆元旦各界休假於是日舉行最爲便利業經多數决定一面函請商務印書館中華書局南洋兄弟烟草公司及其餘各工廠工人一體加入一面函請學生方面同時舉行務期到會人數較前次益多其目的爲「山東無條件交還二十一條完全廢棄」如兩事不能逹到則情願退出華會云 
[湘學生會游行示威之電告]  
　　反對魯案直接交涉　否認二十一條 
　　學生總會接湖南學生會電云中華民國學生聨合會總會曁各省各地學生聨合會各團體各報館均鑒湘學生會定十七日舉行遊街示威運動誓死反對魯案直接交涉否認二十一條件存亡危急請速奮起湖南學生聨合會叩篠 
[各團體力爭厦門海後灘電]  
　　本埠粤僑商業聨合會旅滬大埔同鄉會中華全國工商協會中華全國工界協進會嘉應五屬旅滬同鄉會蜀商出口公會中華國貨維持會中華工商研究會上海皮絲煙業公會華僑聨合會華僑學生會泉漳會館旅滬福建同鄉會等各團體爲厦門海後灘事致北京外交部並英公使電錄左 
　　（一）致外交部電北京外交部鑒厦門海後灘地係我自行塡築擋案圖說具在業經黃盧兩代表鈔呈鈞部交涉確有根據望極力堅持保我國權若僅據英使搪塞之詞退縮不爭鈞部應負全責國民誓不承認 
　　（二）致英公使電北京英公使鑒厦門海後灘地係敝國自行填築檔案圖說具在貴國駐厦領事竟在該地築牆竪旗太古洋行復任意建造碼頭實屬侵犯敝國領土主權萬難承認歐戰之後公理大彰强權己屆且中英兩國　誼素篤望速將該地交還敝國管理由華警擔負全責保護外商一面先飭太古停工靜待交涉結果至爲感盼又函致招商局請速派船專駛滬厦汕頭以便運貨函從略 
[商界聨合會聨席會議紀]  
　　表决兩總會合併 
　　國聞通信社云各路商界聨合會聨席會昨日下午四時在南京路商界聨合會事務所開會出席者新閘九路王肇成滬北五區史觀濤天潼福德兩路陳廣海武昌路崔通約·百老匯路劉仲英·北由西唐家弄張振遠吕介勤·愛克界費良衡陳家寳·北海路陳國樑·山西路王少庵林仲餘·崇明路李輔·南京路王廉芳·東北城張志鵬·滬北六路申夢世杜椿蓀·法租界汪醒齋·文藍師路潘冬林·山東路童理章·愛多亞路魯庭建代表邱步青·漢口路吕靜齋·嘉興路程少原等二十餘會公推杜椿蓀爲臨時主席張振遠爲臨時書記主席宣告議事程序（一）續議游行（二）續議合併總會（三）臨時會場（四）推定執行委員（五）振鈴散會史觀濤請變更議事日程略謂游行事宜可在合併後執行應先討論合併總會問題崔通約張志鵬附議主席付表决全體通過主席遂將第二問題付衆討論經潘冬林史觀濤王少庵王廉芳崔通約張志鵬各有意見發表結果先舉委員五人審查兩總會經常費用斟酌情形再定事務所一致通過當即舉定潘冬林王肇成王廉芳史觀濤杜椿蓀五人爲委員擔任進行事宜下次會期史觀濤主張在本星期四舉行時間可由委員會酌定地點仍假南京路會所至於游行示威問題决定下次討論云 
[工商友誼會紀念雲南起義]  
　　本埠工商友誼會於前日（星期日）特開慶祝雲南起義紀念大會到會者六十餘人童理璋主席報告謂今日是洪憲稱帝雲南起義恢復共和之紀念日吾人應當以精神之表示紀念請全體起立向國旗行三鞠躬禮三呼萬歲次討論會務進行問題（一）組織演講隊（二）報告厦門海後灘出席泉漳會館討論挽救辦法俟該會來函照辦（三）調查勞動團體數目及各團體之成績以資參考比較進步（四）感謝山東路商界聨合會及各報館（五）贊成全國道路建設協會請各會友互相宣傳其宗旨以唯一目的即「化兵爲工」「利便交通」（六）介绍職業問題必須先服務社會（七）己决定十一年元旦日開紀念大會請各人演講並請各會友休息一天以上各事均通過次報告各處來函畢至十時許宣告散會 
[土黃酒認商否認加額]  
　　江蘇第二區菸酒事務分局長季銘又前奉督軍公署及菸酒事務省局長先後令飭查明菸酒兩項稅額預備加增以裕收入等因當經轉令該兩業各分棧主任妥議加征手續旋據各該主任陳述商業疲滯狀况無力加征季局長巳迭次召集商榷迄今仍難解决茲得最近消息第三分棧土黃酒業主任因今屆蘇省發現災荒米價增昻原料缺乏因而歇業者不少同業之槽坊醬園俱大受影響承認捐稅己有十餘年歷來擔負無不勉力支持刻奉加增稅額勢難再加負擔是以邀集同業會議對付方法並舉代表數人公函商會請轉函季局長陳訴困難事實否認加征如果必欲增加捐稅無通融之餘地則同業惟有預備輟業並退認包稅爲抵制云 
[土布稅不再展免之省長覆文]  
　　江蘇省長公署咨覆蘇議會文云爲咨復事案准貴會咨開本會議决請電逹政府繼續免徵人工手織土布稅釐建議案一件相應依照省議會暫行法第十六條第九項之規定抄具議案咨請查照迅予電國務院曁財政農商部核准施行等因附送議案到署准此自係爲體恤民艱起見正在查案核辦間適據財政廳長稱土布爲蘇省大宗出產銷場日廣稅率極輕前後准免己歷四年在民間叨惠無幾在公家所關甚鉅本年江南此各縣被災業經專案減免糧賦度支奇絀現狀頗難維恃此項土布免稅展期届滿己奉部電於十一年一月分起照章徵收請咨復查照等語並先據財實兩廳以前情呈經咨准財政部咨復以土布一項自七年一月分起准予免稅三年扣至九年十二月底期滿復准展限一年扣至本年十二月底爲止各在案此項稅欵各廳關原來每年共收一百七十八萬餘元免徵己屆四年公家損失甚鉅茲准電稱前因自係爲維持稅收起見除直豫卾三省及熱河一區免徵各半期限遞限爲六年現在尙未期滿仍應照案辦理外應即查照辦法由各廳關局自十一年一月起將土布稅釐照章徵收以裕國計除分行外相應咨復查照即希轉令財政廳遵照可也等因各前來復查蘇省本年財政萬分支絀廳呈規復徵收亦係萬不得己之舉且據稱免稅己及四年水災又己專减糧賦均屬實在情形旣准部咨從十一年一月起照舊徵收似難再請展免除令廳遵照外相應咨復貴會查照此咨 
[便利金嚴衢交通之滬聞]  
　　浙商訂購飛艇運往行駛 
　　有浙商許劼波梁濟堂費炳忠等以浙江金嚴衢一帶河道水淺船隻行走殊費時日因發起組辦水上飛艇以利交通茲向愛多亞路法商元利洋行訂購此項飛艇該商己由海外運到兩艘其一己雇機師裝配就範於星期六清晨七時由浦東隆茂棧碼頭飛駛至南巿高昌廟一帶往來頗爲靈捷船身與汽油船相仿惟機器均在上層高處每船有汽缸六隻計馬力三十匹可載容三十人速率每一小時行五十五哩成交後擬專行杭州至衢州一路航線此間駛至杭州若由外海寗波繞道恐大戢山洋面風浪不勝任受内河橋洞不便故仍拆缷運杭聞此項水面飛艇重慶一帶亦將開辦云 
[道路建設會徵求二镒揭曉期]  
　　明日下午八時 
　　全國道路建設協會公啓云敬啓者本會定期本月二十八日（即本禮拜三）午後八時仍在四川路青年會開會揭曉第二次所交分數近因各隊努力猛進連日增加會員甚衆台銜住址多未交到開會請柬無法遍送實深抱歉務祈各界士女屆時各憑入會收據賁臨賜敎尤懇原恕招待不周至盼至禱云茲將秩序錄下（一）音樂開會清心學校（二）主席報告聶雲台君（三）演講白騰飛博士（四）絲竹音樂少年宣講團（五）演說郭秉文君（六）跳舞游藝愛國女學（七）演說總隊長傅筱庵君會長王正廷君（八）新式跳舞養性女學（九）演說（每人五分鐘）各隊長職員（十）報告分數電影兼音樂（十一）報告下次開會時期吳山君（十二）音樂散會 
[西華德路仁德里加租情形]  
　　聨合通信社云西華德路仁德里房屋係仁德堂之產己未年新造原定租金里房每幢計洋九元巿房每幢計洋十八元旋於庚申年正月里房每幢加租一元五月巿屋每幢加租二元本年正月里房每幢復加一元又里南巿屋每幢原定租金十四元六角旋加兩元四角去年秋加租兩元合共每幢十九元又里南里房原定租金每幢九元四角去秋加洋六角詎於本年十月份房東通告十一月份起里房每幢須再加房金二元巿房每幢再加三元里南巿房每幢加租四元里南里房每幢加租二元因此房客大起恐慌當此米珠薪桂生計因難之秋房客席日維艱一再加租勢難負擔該房客等乃於前日假西華德路商界聨合會召集全體大會議决組織仁德里房客聨合會加入總會一致進行云 
[設立清海局海部准予備案]  
　　海軍總司令蔣拯因閩浙洋面海盜充斥特在浙江定海縣境設立清海局一所飭令在浙各漁船投局編號領照營業俾右稽考而清盜踪並委永績軍艦艦長蔣斌爲局長聨鯨艦長李孟斌爲副業經着手開辦等情己詳前報茲聞蔣總司令昨奉海軍部指令略謂據呈設立清海局並委蔣李二艦長爲正副局長並令各漁船投局禀請編號藉便保護等情所擬辦法尙屬妥協應准備案仰即轉飭遵照章程妥愼辦理仍將辦理情形隨時具報備查此令等因蔣總司令當即轉行該局遵照矣 
[再誌法水公司埋管之交涉]  
　　法自來公司近在華界添埋水管埋至湖北會館附近滬杭路局因恐水管越過鐵路軌道諭令暫緩工作己誌本報茲悉法自來水擬在華界添埋水管前經稟由駐京法公使商經外交部允准令行上海滬南工巡捐局等准予照埋惟路局因未奉到部令致令阻止埋築現由法自來水公司將水管安埋路線計自蘆家灣水亭起朝東經斜橋朝南至康衢路沿鐵路朝東至南車站軌道盡頭處由滬軍營舊址直逹蕭家廠法公司抽水機間爲止計長約一萬密逹之譜預算當在本年陰曆年終埋竣等情函致工巡捐局請爲函知路局查照 
[家庭日新會展覽會之預備]  
　　前日星期家庭日新會開常會於西門體育場由壽瑞霓女士值主三時始即開議各事當將上星期所推籌備員擬定之展覽會辦法議决案報告於衆所有展覽會徵集物品日期定陰曆十二月初十日起至二十五日止當塲又議定假中華職業學校爲會塲推定顧蔭亭君主其事另由穆杼齋君請定汪君專司其事又推定楊立人倪菊裳黃任之諸君分任籌備進行事宜而散茲錄議案如左 
　　家庭日新會擬開家庭展覽會辦法 
　　（一）徵集各家庭陳列物品　（甲）關於房屋方面「一」住宅圖樣「二」住宅模型「三」浴室布置圖樣或模型「四」廚房布置圖樣或模型「五」厠所布置圖樣或模型「六」其他關於家庭房屋之圖樣或模型（乙）關於用具方面「一」改良家具實物（以擀造簡單切於實用者爲限）「二」改良家具模型「三」改良家具圖樣（丙）關於衛生方面「一」家庭日用衛生器具「二」家庭衛生圖表「三」家庭應用衛生藥品「四」家庭衛生設計「五」家庭衛生統計「六」家庭看護方法及說明（丁）關於飲食方面「一」日常飲食物成分分析圖表「二」飲食物配合比例標準「三」簡單各種點心及製造法（戊）關於衣服方面「一」改良衣服實物或圖樣「二改良衣服之說明「三」衣服原料之種類（己）關说嬰兒方面「一」嬰兒之衣服「二」嬰兒之飲食物「三」嬰兒之用具「四」嬰兒保育方法及說明（庚）關於家庭敎育方面「一」家庭敎育參考書籍「二」幼稚生手工成績「三」各種玩具（辛）家庭手工或工藝製作品「一」家庭手工製作品「二」家庭工藝出品（壬）家庭預算統計及簿記「一」家庭經濟預算表「二」家庭收支統計「三」家庭簿記（癸）家庭各種儀式「一」改良婚嫁儀式之說明「二」改良喪葬儀式之說明 
　　（二）開會時各種表演（甲）家庭游藝「一」國樂「二」西樂「三」歌曲「四」戲劇（新舊家庭表演）「五」拳術「六」會員之幼兒娱樂會「七」跳舞「乙」辨論會「一」婦女剪髮問題「二」大家庭與小家庭之利害 
[南洋公學同學會消息　元日叙餐]  
　　南洋公學同學會成立己久現在會員之在上海一埠者己逹四五百人之多每届新年向有同學叙餐之舉所以聨絡情誼慶祝新年茲該會仍定於明年元旦正午假座一品香旅社舉行新年同學叙餐大會己由書記王寅清發出通告屆時請沈叔逵君報告母校改組大學後之進行近狀並分贈該會最新出版之友聲雜誌云 
[浦東謀財害命案續誌]  
　　檢察官之相騐 
　　浦東其昌棧南首敎民許姓六十餘歲老嫗被匪刦財謀命等情己誌昨報茲悉此事經二十四保十六圖地保曹昌桂尋到其子許生泉投報地方檢察廳即由王檢察長委派許檢察官毛檢騐員於昨日午後渡浦蒞塲相騐得死者雙手反縳頸項所紮蔴繩環繞三匝委係勒斃許檢察官親視無誤當塲填明屍格飭屬棺殮當據其子許生全投訴被刦金飾衣物約值二百金之譜請求緝兇昭雪檢察官諭令聽候回廳飭警嚴緝事畢渡浦回廳稟復核辦 
[紅會定期追悼唐露園]  
　　紅十字會故理事長唐露園生前服務茲善事業盡瘁盡勞頗爲社會所推重紅十字會特定於明年一月八日假座青年會殉道堂爲唐君開會追悼各團體願加入發起之列者亦頗不乏云 
[昨日之金融狀况]  
　　昨日洋釐小三毫七五現值陽曆年關銀行結束帳目用途　少自前次北省銀行風潮後現洋運往各省頗多 
 
 

Page 11

 
 
造幣廠原料不足趕造不及現匯豐麥加利等銀行上　　 
星期内運到大條四千餘條現銀充足寗浙兩造幣廠出數當有加無缺且商業中賬欵解至以是臘月中洋釐或有數釐可看小也 
　　銀拆昨午巿收盤較前日漲一錢之外巿面雖表面鬆至數分而内容仍緊連日爲陽曆歲闌封關數日華商方面則解欵及各交易所需銀正殷因而月内銀拆或將回至三錢以上也 
[雜糧巿况之昨訊]  
　　雜糧一項連日公會中交易清淡惟各油廠購辦大連及天津等黃豆不少廣帮生仁亦有辦去至小麥滬地存底己罄多日未開長江客秈津帮連日皆未動買芝蔴亦被洋莊搜羅價仍堅固各貨巿面實被銀根緊急故難見佳 
[昨日滬寗車運出之銀兩]  
　　昨日（二十六日）滬寗路大通運銀公司由夜班車運出本埠交通銀行寳銀六十二箱計重十八萬六千兩又金城銀行二箱計重六千兩均運至南京造幣廐 
[糖巿之昨訊]  
　　車糖年貨銷路向來於此時令早經活動乃本年尙不起色三半車糖現貨劃價八兩太古四半前開九兩三錢以後未有巿面昨探問該行意思肯减小二錢片青一項上年此時到過十六萬包今歲所到不滿二萬價開四兩七錢比較上年生意僅有四折之　可爲衰頽白貨非惟生意少做抑且票票吃虧云 
[商聨會呈請修改商會法]  
　　全國商會聨合會因修改商會法一案呈農商部文云呈爲錄案呈請事竊本會本屆臨時大會據浙江安吉縣商會提議請修改商會法第二十四條但書海寗縣遠化商會請解除一縣兩商會之制限江蘇松江縣泗涇鎭商務分會請依法改組等語原案大旨其謂商會職員連任一次之制限在通部大邑之間濟濟多士固不感受何等困難若山鄉僻壤之區對於事實上實多扞格難行之點其二其三同謂一縣兩商會之制限農商部旣認爲與商情不便擬將商會法重行修正批示有案是將修正法之頒布當然不復再有限制擬請由會呈請農商部將商會法第四條第二項從連修正公布一面准各商會先行改組各等語經大會分别討論先後交付審查嗣據報告對於第一案謂商會法第二十四條規定會長副會長任期滿後再被選者得連任但以一次馬限等語尋繹但書用意蓋在防制舊董之把持平會員之勞逸立法精神未始不善但原案所舉扞格難行各點如雜流競進漠視職務情形隔膜等弊亦屬不可避免之事實誠以商界人才同感缺乏而德望素孚熟心任事之人尤爲難得查現行商會法於民國四年十二月公布而施行細則於五年二月公布頒行以來甫及五枔而各地商會對於上項但書之駁擊己幾於衆口一辭審查結果以爲原案删除但書之主張亟應予以同意由本會呈請政府修正公布至於會董期滿依法改選自屬事理當然特是全部改選新任職員對於會務或不免隔　進行即不無阻礙原案所稱同日缷職俱易生手云云在上項但書實行删除以後未必果有此事實而爲便利會務之進行預防紛更之過甚要不能不未雨綢繆謀救濟之方法茲根據法例參酌國情擬畧仿參議院改選辦法分全部會董爲兩班而每屆選舉其半數若被選者仍得連任即於現行法第二十三條下增加一項勒爲明文庶於新陳代謝之中不失循序漸進之步驟而於遞嬗蛻化之處仍符兩年期任即於現行法第二十三條下增加一項勒爲明文庶於新陳代謝之中不失循序漸進之步驟而於遞嬗蛻化之處仍符兩年期滿之成法又查商會經費規定僅分别其種類初不問籌集方法然就現時狀况詳細體察急公好義實爲常人所難能遷延規避幾成舉國之通病似非求助法律酌加制限不足以劑權責之均衡無以固經常之收入籌維再四擬將第二十條但書加以修正爲但年在三十歲以下無被選舉權不負擔本會經費者無選舉權及被選舉權又於第二十三條下加添一項爲各業會董額數之支配由總商會商會酌量各業所擔經費之多寡定之蓋所以求權利義務之平均亦以矯避免負擔之陋習如荷可决即由本會一併呈請政府捉擇施行再本修正法未經合法國會通過以前擬由本會呈請農商部准由各地商會按照各地習憤辦理以免停頓而維現狀對於第二三案大致本原案意旨推閘其理由畧謂現行商會法第四條第二項規定同一行政區域有必須設置兩商會者經農商部認可亦得設立等語立法精神顯與第一項抵觸擬根據農商部迭次批令並本聨合會前屆成案及江蘇全省商會聨合會第三屆大會議决案由本會續呈政府將修正案迅速公布其未經公布之前並准現在各商會晳照現行法先行改組以爲標本兼施之計各等語復經大會續議照審查報告一致通過爲此備文呈請鈞部察核准予將現行商會法按照原案所稱察礙各條分别修正公布並請於修正法未公布之前通令各商會先行改組以順商情實爲公便 
[滬杭路昨開運貨專車]  
　　滬杭甬鐵路杭段之南星閘口拱宸等站日來待運貨物極多昨經開駛專車專掛空車赴杭備裝現因裝好之貨車每日例行各車不能盡數掛出而客貨又未便延擱經該路車務總管特准開專車輸運來滬故於昨日（二十六）早晨七時由閘口站開駛貨物專車一次將所有待掛貨車運滬計共掛貨車三十輛云 
[農商部調查冷藏公司]  
　　發動於旅滬外人保護野物會之函 
　　國聞通信社云旅居上海各國人士向組織有保護野物會前會上函農商部略謂中國所產野雉野鵝野鴨竹雞及鹿曁其他野物甚爲著名西人在華弋獵皆大獲而歸其後復有多數冷藏公司用冷藏之法販運各種野物出口是以此類飛禽在揚子江一帶生產日少而野雉一項遂致滅絶蓋因歐美各國皆重此種肉食於是冷藏公司外又有罐頭公司年年販運出口非使野物絶種不止歐美皆稱野雉能食田中害蟲各國皆有保護之法惟中國無之請嚴重禁止云云聞農部據函己分咨各省調查中外冷藏公司戸數及有無領照各情以便核辦云 
[碾米公所常會紀]  
　　上海機器碾米公所昨日下午在總商會三憎樓上該公所開常會正副會長及評議司月等職員先後蒞至同業亦均到遂振鈴開會由主席提議略謂現冬至己過各產地來貨正旺棧租一層向例年内二月棧租有加增辦法經公衆討論之下仍按照上年舊例酌量核加衆通過次又議蘇州河常帮船夥曹阿根被水巡西捕泮迪生毆傷斃命一案迄屆半月宫廳辦理尙無眉目現各船戸向廠家要求援助我同業各廠棧沿蘇州河畔開設者不一對於此案米業團體皆抱公憤惟我同業各廠及公所對於此案未贊一詞每受外人之責言然此事關於主權及營業上利害應爲死者謀伸雪而爲將來米船停泊事宜亦不可輕怱也經衆議定與常昭南帮仁榖公所等聨絡進行至五時散會 
[護軍使署槍决殺人犯]  
　　松滬護軍使署昨日槍决謀殺犯顧有金一名茲錄布告於下爲布告事案據公共公廨呈解謀殺傅樹卿身死案内之匪犯顧有金傅桂蘭嫌疑人陳萬高王春有朱臣劉克讓陳謝氏朱裘氏潘段氏朱李氏等十名口并錄供詞到署發交軍法課傳集探捕人等到案迭次開庭研訊除傅桂蘭陳萬高朱李氏朱裘氏等先後因病送往上海新普育堂醫治無效身死陳謝氏潘段氏先後函送婦孺救濟會留養覓屬具領王春有朱臣劉克讓等訊非本案其犯惟據泗陽縣呈稱王春有即王有傅室係縣境夥衆擄刼王長久勒贖並用鎗轟死王聿雲案内之要犯朱臣劉克讓與王春有旣屬同帮難保無共犯關係應一併發交泗陽縣查明歸案訊辦外訊據該犯顧有金供稱伊與己獲病故之傅桂蘭陳萬高及在押之王春有朱臣劉克讓曁死者傅樹卿均係同帮曾帮在逃之裴成萬即潘成萬爲師呼之爲老頭子前在江北泗陽縣境夥同裴成萬等多人前往陳家莊將陳謝氏擄去勒贖洋二百元陳姓無錢可出由裴成萬將陳謝氏姦佔爲妾帶至上海居住伊等亦陸續來滬後來死者傅樹卿與陳謝氏有染被裴成萬得悉起意要將傅害死即約伊與傅桂蘭商量停妥共同傅樹卿誘往華盛路荒地上用劈柴刀砍傷其頭部致命身死等情不諱核與傅桂蘭陳萬高陳謝氏等供詞相符查該犯顧有金一名供認夥衆搶擄陳謝氏勒贖銀洋嗣復同謀殺害傅樹卿身死實屬窮兇極惡罪不容誅應即按照懲治盜匪法第四條第三欵及刑律第三百十一條各處死刑并依刑律第二十三條第一欵之規定執行其一除飭提該犯顧有金一名騐明正身押赴行刑場依照軍法執行槍斃以昭炯戒外爲此布告重民人等一體知悉此布 
[周家渡刦案盜犯己送軍署]  
　　搶刦浦東周家渡鄉民田玉山家衣飾銀洋等物案内盜犯張明其劉長關衛長明等三名業經上海地方警察所派探緝獲到案迭經司法員陸邇誠隔别研訊該犯等均各承認聽從在逃之吳大連子等糾邀持械同往搶刦得贓不諱當經陸司法員稟明所長沈所長以該犯等持械搶刦膽敢拒傷事主實屬罪大惡極除飭探另緝逸犯究辦外昨特飭令將犯一併解送松滬護軍使署按律訊辦 
[公共租界擬招俄偵探說]  
　　僑滬俄人之民刑訟案向由該國領事署受理自中政府明令停止駐華俄國使領待遇後此項訟案發生於公共租界者則由公共公廨訊理如係刑事案件多由捕房偵查起訴邇來俄國貧民觸犯刑章者時有發現而犯案俄人所言以俄語爲多他國人不易了解故警務長麥高雲氏擬招考通曉英語之俄人爲偵探使其助理關於俄人之刑事案件俾偵查案情盤問口供易於着手刻下此項人才尙在物色中 
[上海化學工藝學社畢業禮紀]  
　　昨日下午一時上海化學工藝學社假福州路三山會館舉行畢業禮室中陳列舉生製造各種成績品及雪花膏製造次序之標本學生成績報告書等男女來賓共五十餘人首由該社主任陳宏聲述開會詞略謂年來國人智識漸開而舶來貨物之銷路日益擴大然各種實業均與化學工藝有密切之關係敝社所授化粧品製造法亦爲化學工藝之一部吾國各地近日雖有設立各種工廠然猶不足供給需用故吾人有竭力提倡化學工業之責任唯吾國資本家與技術家不大聨絡故有資產者而無實學雖欲求學於各國常以時間過長及家庭關係往往不能遂願至中等以下之子弟因經濟限制欲求中學畢業己甚爲難以致生計日艱外貨充斥同人旣從海外畢業自應爲國民稍盡義務所以開設此社專重實習期以短少之時間敎授實用之技術此乃創設本社之大旨也述畢頒給證書來賓五州固本廠徐楊兩技師實業學校許雪樵君南洋路礦學校董敎授匯源公司經理黃魯貽及律師鄭英伯君等相繼演說並有潘劉二敎授之訓詞學生由李君代有全體致謝後由該社學生公製雪花膏牙粉各一份贈送來賓以誌紀念所有男女賓客由各職員招待攝影茗叙至六時始盡歡而散該社優等畢業生有安守義·曹瓊秀·李伯琴·陳鑽虞·李伯臯·廖英如·徐治·趙友蘭·楊一嵩·許桐軒·余漧清·周廷鑑·杜倫等數十人函授學生亦有二十餘人云 
[魯浙水災急賑會演劇助賑紀]  
　　昨日爲魯浙水災急賑會假座新舞臺演劇之第二日觀者甚衆坐無隙地當場捐欵者有山東會館二百元簡則南陳炳謙各一百元嚴汝霖五十元何紹裕四十元是亦足見滬人士之慈善爲懷矣是夜男女名伶之最受歡迎者爲竹翠茹之行路訓子歌喉圓順粉菊花之雙鎖山精神不懈張國斌之南天門恣態神似其餘各伶亦各極其長客串有天罡使者之七星燈（臨時所改）唱白蒼勁寒雲之小宴驚變態度從容亦均受觀者歡迎 
[商界聨合會開會彙錄]  
　　法租界法和界商業聨合於前日（星期日）下午八時召集全體會員開會議案如下（一）報告二十二日爲限止加租問題公送法總領事署德政匾及銀盾經過情形並總副領事答詞有希望互相扶助使本租界違到博愛自中平等三大主旨及優厚待遇衆會員聞之非常滿意（一）提議近日報載閘北拔界築路交涉羣情憤懣僉以此事關係我國國體主權本會亦應爲後盾（一）提議報載洋扞巡毆斃船夥事應加入各團體一致請願務遠速送内地官廳按律懲治（一）報告揚子里房屋加租事本會應該房客要求當派汪偉江惕爲代表與房主代有逖百克大律師一再商榷己得雙方讓步全體解决嗣後討論本會一切進行並議趕辦年内開支徵信錄報告大衆云 
　　山西路山西路商界聨合會第三屆選職員於得晚下午八時在該會開會選出正會長沈聨芳到會面辭以副會長王少庵推爲正會長周伯堯爲副會長總務科一人許云輝文牘科三人蔣壽祺沈餘年李鳳石評議員十六人萬少云王吉甫顧肯夫嚴蓉卿吳銘甫阮呈蓀朱沛泉周尙斌陸玉林張云海顧玉樓鄭耐安章旌標鄒餘卿羅季舫徐履泉交際科八人程少峯楊錦蓀趙任甫陸鋆泉周悅山嚴棟臣汪子瑜錢綺庶務科八人胡瑞祥袁迅伯吳錦泉蕭數奎徐蘭泉趙湘泉趙其軒夏叔良 
　　浙江路浙江路商界聨合會訂陰曆十二月朔日下午二時在本路貽德里本會事務所開緊急人會共提議案六條（一）太平洋會議中魯案問題（二）組織旅滬房屋賓主交誼會（三）限制米糧漲價（四）國是會議問題（五）抵制劣貨問題（六）輕質銅元及低劣銀角問題 
[人力車公會開會紀]  
　　工部局警告車夫愛護車門布 
　　昨日白克路華洋人力車公會開全體大會到者甚衆所議事項列后（一）議工部局發出通告警告車夫須愛護車門布以重衛生事（一）議　繳會費（一）報告跟略當由華洋會長代表劉繩式宣布開會宗旨並謂今日爲耶穌聖誕又係歡洲諸國冬節故洋會長通知缺席諸君有何建議請即主張即山會董陸長順稱木會間有一二會員知欠會費應照章　繳否則由收費員按戸追收以錐公欵次議工部局發出警告車夫愛護車門布以　衛　業由本會印送交各會員（即車主）轉致各頭目分散俾易知曉末報告一切賬目核對無訛議畢散會附錄通告如下「上海華洋人力車公會通告」爲公共租界工部局總巡司麥警告公用人力車夫知悉事照得車門布不用之時須放在車箱内如有車夫將車門布放在踏脚板上致被乘客脚上之泥汚穢巡捕得拘拿之特此預知西曆一九二十二年一月一日起 
[少年宣講團宣講紀]  
　　少年宣講團前日（二十五日）午後在城内福佑路小世界東首舉行游行宣講首由谷劍麃宣講（蔡鍔雲南起義與共和之精神）汪龍超講（閘北越界築路案之眞相）（烟酒賭有害於人羣）次張蘋周陳克家合唱各項勸世歌末由張君宣講（節省迷信費用除去惡習）（公共衛生）聽者二百餘人頗欣喜感動講時由申夢世洪志堂在場照料秩序甚佳五時餘方散該隊並在邑廟内分發關於太平洋會議印刷品百數十份云 
[徽州旅滬學界同鄉會職員會記]  
　　日昨徽州旅滬學界同鄉會開職員會結束游藝會賑項及報告經過情形列席者吳志青邵布文余元濬吳金堂許士騏首由邵布文將出入賬目逐項報告經職員審查通過尙有職員邵潤根陳德欽因寒假返里未列席聞定明年元旦須集各會員再行開會討論進行並舉行同樂會云 
[學生會義校改歸巿辦]  
　　上海學生聨合會前辦之國民學校係義務性質不取學費開辦以來己逾兩載學生發逹數逾三百人惟是經費支絀勢難維持援經唐校長與會中舊職員商妥請上海巿學務辦事處收作巿立當經允許所有校具等類亦由處酌量償價自十一年一月起即由處將該校併入巿立第三國民學校辦理照舊義務性質云 
[映演製造汽車之活動影片]  
　　本星期四即二十九號晚九時四川路青年會將開映世界馳名之司多德培克汽車製造廠影片該廠在美國印第安那州之南斑特城（Ｓouth　Bend　Lnd）建築費美金二千萬元爲世界最新式最完備之汽車製造廠專造輕便式司多德培克六號汽車（Ｓtudebaker　Light-Siz）一種舉凡廠内一切新法製造新式機械以及省時省費之工廠制度一一用攝影器攝成活動影片並着以色彩故非常悅目該片刻由靜安寺路龍飛車行（即司多德培克汽車中國紉經理）向美運到準於本星期四借座青年會開映凡留心實業愛用汽車或欲廣眼界增學識者無論男女均可向龍飛汽車行素取入座劵惟面取或函索時若聲明由本報介紹當可格外優待云 
[校閱軍隊之昨訊]  
　　混成第六旅第一第二兩團校閱己終惟恐兵士對於出陣練習尙有不合之處昨日由第二圖長王葆安督率第一營營丰張樹德第三營營長張步印各督士兵合併一營舉行走陸隊操演當將行軍所需之帳篷鍋爐軍用等件裝儎自製之小車百餘輛於上午七時由高昌廟團部出發抵西鄉漕河涇暫爲怵息旋即督隊回營經外日暈橋一帶而返散隊時己鐘鳴五下矣 
[冬季檢查印花之昨訊]  
　　今屆冬季印花稅大檢查己由温楊二稽查員會同南巿第一區警察署巡官督帶長警在該管境内舉行向各商舖按戸檢查刻己查竣當經王金山署長預備結束並造報查出該區境内違法未貼印花及貼不足數者共有若干戸呈請徐廳長備查現該兩稽查員又會同一區一分駐所吳巡官在該所轄境内繼續舉行自昨日起先從新碼頭一帶各店舖檢查云 
[滬寗車撞傷鄉人]  
　　昨日（二十六日）滬寗路由寗開滬之快車駛至常州車站相近有一鄉人在軌道行走被車撞傷甚重當由車長將受傷人送醫院醫治 
[汽車撞傷行人]  
　　某號汽車於昨下午駛經外洋涇橋外灘撞傷江北人陳有生頭部受傷昏暈不省人事由老巡捕房八百八十二號華捕到來抄錄汽車號碼另雇車送陳有生投仁濟醫院醫治一面歸報捕房候示 
[木料坍倒壓斃婦人]  
　　鹽城婦人懷韋氏住閘北長安里後草屋内前日清晨在蒙古路阮順發木作前掃地上木屑該作所堆之木料忽然坍下壓傷韋氏腰胸等處立時氣絶由崗警傳到屍夫懷嘉記及該作主阮瑞法解人四區聽候資明訊核 
[圖盡獲救併紀　均爲貧之問題]  
　　二百渡橋塊中國花園内前日有一少年男子解帶自經被一千三十七十二號華捕幣見急救得甦帶入捕房由捕頭詰問自盡緣由　　少年稱名　阿　寗　人年二十五歲於去年來　謀事迄未得就所帶川資用盡不能回里是以輕生並無别故捕頭即爲據情禀奉公廨着送往寗紹同鄉會安插 
　　台州人謝雲林賦間滬瀆貧不聊生遂萌短見前日下午獨至蘇州路老閘橋畔縱身入河幸爲六百九十三號華插所見即命舟子設法拯起得未溺斃帶回老閘捕房禀由捕頭詰悉謝雲林尋死完全爲貧所致外無他故據情稟准公堂將其釋放着以後不准輕生 
　　廣西人蕭春桂日前至法新租界僻靜荒地解帶縣於楊樹上自縊圖盡適爲巡街捕查見上前將蕭救下帶入捕房昨送法公堂請示先由捕頭上堂稟明前情蕭春桂供民人於上月間來申我尋胞兄無着現悉胞兄己至廣東奈因川資告罄無法可想祗得自縊圖盡聶讞員惻然憫之遂商之法副領事歐君判准予給洋十元遣回原籍 
[外國水手酒醉滋事續誌己交該艦長自行懲辦]  
　　昨日報紀外國船水手在江邊碼頭登岸因酒醉而將士兵之槍頭剌刀折斷暫將該水手拘留團部一節茲悉該水手係在俄國安啊米拉扎委（將軍艦）號兵艦充當士兵該艦因係俄新黨船隻故由中國政府命令扣留泊於滬南兵工廠内沿浦灘碼乃該水手酒醉後上岸與步兵二團第一營第一連之崗兵强奪剌刀擅掘泥土以致折斷該崗兵以事關損壞軍用物品報由長官暫將該水手拘留嗣出第二團王團長面稟何護軍使飭傳交涉使署外交科員陳世光至該艦告以擾事原委並將該水手交與該艦長自行懲辦以免交涉 
[金德明認領陳善昌屍棺]  
　　金德明協同二十四保二十四圖地保投上海地檢廳具狀聲稱現在九畝地爲玉器生理雇用紹興人陳善昌爲夥陳今年三十五歲陰曆十一月十一日陳一去不返各處找尋無着又到紹興原籍調查據陳之胞兄稱並不回家民人回申後經人告知日前亞細亞火油池附近河中有一浮屍身穿藍布長衫破舊縐紗棉襖身畔有香烟匣一只核與陳善昌相符己奉騐明棺殮在案爲此來案認領屍棺黃檢察長將該屍衣袋中帶回存案之香烟匣出示金堅稱不錯該屍實爲善昌奉諭准其具結送查將屍棺給領 
[私藏手槍之解訊]  
　　閘北五區警署杜署長前日派警解送私藏手槍一支槍珠九粒之車夫曹裕恩一名至司法科經段科員研訊之下曹供此手槍槍珠係一混名三麻子者寄放民處不知如何爲巡警知悉前來搜捕云云判轉解淞滬警廳核辦 
[電車出軌]  
　　前日下午六時許法租界電車公司之五路十二號電車由斜橋開往滬寗火車站駛至老垃圾橋北塊時司機人偶不經心致該車越出軌道迨經停機而車中機件路上鐵軌己受損傷不能前進遵設法將該車退回停於橋上一時駐足而觀者途爲之塞致南來北往之五六七等路電車均被阻止於橋之南北塊計有十餘輛之多旋由該電車公司得信派機匠駕汽車到來修理完好姑行通車己歷半小時之久矣 
　　尙有本埠新聞公佈欄等轉入後頁 
雜評二 
[法與信常]  
　　民國之精神曰法能守法即爲守信不依法即爲失信法以外無所謂信也法外之信私人之信非國家之信也 
　　商民之不認改貼印花稅以其非法也財部不能說明其非非法而强以撥充公債基金之令謂爲國家信用以迫商民此種法外之信烏足服商民之心哉 
　　且即以信用言之北京政府之信用亦掃地以盡矣遠且勿論近如附加賑捐一項一年爲限之明文不數月耳而展限之明令又下矣且屢次請免而却下矣信用云乎哉 
　　總之欲搜括民財則曰信用信用轉瞬即己忘之然則現在之北京政府向商民要錢而己矣無　謂信更無一謂狀也 
 
 

Page 12

 
 
本埠新聞二　　 
[何大斗子反控唐有寛母子毁壞名譽]  
　　唐氏姑媳與何姘命 
　　江北伶人唐四（即唐有寛）偕母唐陳氏等控沈小安子何大斗子等糾衆兇毆伊兄唐三（即唐有才）因傷致斃等情地方檢察廳騐明遂將沈何兩人拘案預審明確起訴審判廳經推檢各官開庭審理以沈小安子傷害致死罪己成立判令監禁何大斗子證據不足宣告無罪自判决後檢察官不服提起抗告將在案人證申送蘇州高等廳審理迨高審廳開庭審訊仍宣告何大斗子無罪於是將案發回地檢廳執行茲何大斗子投地審廳具狀控唐有寛母子毁壞名譽請追损㕠失該廳據稟後飭傳一千人證到案研訊詎料唐有寛唐陳氏母子及唐三之妻某氏等到廳後見何大斗子即上前扭住姑媳與之姘命當經吏警勸散立稟承審推事官開庭命一干人上堂唐氏姑媳在庭號淘大哭又在地亂滾一時庭上秩序大亂問官覩此情形飭令暫退另候示期審理可也 
　　阿哥代妹子控訴謂被調戲行兇 
　　甬人施志元在閘北橫浜橋致和醬園爲夥家住大統路永祥里同福糟坊樓上六昨日施具呈四區稱民家中有一妻一妹本月二十四妻往布廠做工午時妹下樓淘米被同福糟坊唐主高雲仙攔路調戲民妹正言斥責詎高老羞成怒逞兇肆毆妹情急奔逃上樓將臥房門關閉高又追趕上樓搗門辱駡致妹驚恐成疾至今臥床不起民妹今年二十二歲己受某姓之聘定期下月十三日迎娶完婚今無端被高凌辱心不能甘請求提案究辦顔署長閱悉之下諭令退去聽候查明提訊 
[婦人被婦人誘賣被告不認]  
　　婦人吳張氏前日扭李陳氏至四區一分所控被誘拐賣與妓院爲娼經劉署員轉解司法科昨奉段科員提訊被告供吳張氏係被鄰居之老姑娘所賣與婦人無干判移送地檢廳核辦 
[拐婦請入監牢　監禁三年零二個月]  
　　拐婦張姚氏拐得婦人朱陳氏張陳氏等乘同華輪船擬往他埠當爲救濟會調查員余杏鏞到輪查獲且查張陳氏即龍陳氏前曾被拐經救濟會送回紹興原籍此次又復被拐乃一併拘送地方審檢廳星期六由推檢各官訊明判决張姚氏略誘罪己成立判决監禁三年零二個月朱陳氏龔陳氏發該會留養候家屬來案認領 
[僞設輪公司騙錢之發覺夏乾彰馮亭湘己逃]  
　　公共租界四川路一百三十四號門牌屋内之遠東商輪公司出現後凡欲謀執業者咸出巨數保證金投入該公司爲雇員詎該公司係寗波人夏乾彰馮亭湘等假設牌號欺騙錢財前日夏馮兩人挾各夥所納之巨萬保證金而逃於是己繳證金之姜永卿王濟雲等始知遭騙即投總巡捕房告發當派中西包探調查夏馮兩人己杳如黃鶴祗將該公司内之西人來司脫（譯音）帶入捕房聞捕頭詰悉該西人係英籍己飭探將其解交英按察使署訊究矣 
[歐熾釋出西牢]  
　　粤人歐熾昔年在北四川路開槍傷人被捕解由公共公廨判押西牢五年期滿帶堂再核而陪審之領事當時係判監禁十年上月間歐熾之母以年老多病延律師投廨請求將其子省釋未邀核許日前歐五年之刑期屆滿故虹口捕房曾將中西文案由單呈廨請示原審官姑念歐家有老母且多疾病遂從寛着具五年不准再犯刑事之切結交保開釋歐母聞諭即遵照辦理故歐現己出囹圄矣 
[汽車夫司機疏忽之罰賠]  
　　汽車夫丁鳳鳴日前駕車至法新租界霞飛路司機不愼將邱國林撞倒碾傷脚骨後由巡捕到來將邱送至廣慈醫院醫治昨日傷勢痊愈由捕房將丁傳至法公堂請究先由捕頭上堂稟明前情繼據邱國林供是日民人從電車上下車詎丁車急欲穿過電車致被撞倒請求訊究詰之丁鳳鳴供民人是日司機甚緩實因原告　　　　　　　　　以　不　　　　　　　　　　　　外再賠償原告養傷費洋二十元醫費亦歸被告負擔 
[老虎灶煙囱冒火]  
　　昨日午後三時許美租界七浦路開封路轉角某老虎灶忽爾烟囱冒火一時紅光燭天當經各段救火會聞警驅車到塲施救業己烟消火滅矣 
[聚賭抽頭押一月]  
　　法捕房探目沈德福偵悉火輪磨坊街第一百零九號門牌内有人聚賭抽頭前晚稟明西探同至該處抄出賭具牌九及現洋銅元等物甚夥連同賭客十餘名與頭家陳子云一併帶入捕房管押昨日解送法公堂請究先由西探上堂稟明前情並將賭具呈鑒陳子云供認聚賭抽頭不諱中西官判陳押西牢一月以儆賭客一併斥退賭具銷毁 
[三客棧違章各罰十元]  
　　張恒甫王阿七張金寳三人所開之客棧邇因不將旅客之姓氏籍貫登載於循環簿適爲包探方福林苗永興偵悉以其違章前晚至各棧將簿據帶入捕房諭令交保昨日傳至法公堂請訊先由捕頭稟明前情並將簿據呈鑒詰之張等供認自知不合以後不敢再犯中西官判各罰洋十元充公 
[修屋不領執照罰三十元]  
　　堃記裝修房屋不向工部局捐領執照爲工部局工程處洋人查悉以其違章稟明捕頭於昨日將堃記主傳至法公堂先由工部局洋人禀明前情詰之堃記供認違章判罰洋三十元充公以儆 
[攔刦金飾之指認]  
　　粤人李潮因於本月二號串同己經獲解公共公堂判處刑期五年之盧耀宗冒充英捕房調查妓察之偵探向吳淞路一千四百九十六號門牌粤妓周羣英藉端拆稍案發被捕解由公共公廨訊供押查在案茲經承辦此案之包探蔣阿林粤探江標調查得李潮於上月二十九號晚串黨在北河南路攔刦婦人霍宋氏值洋一百元之金飾各物昨己傳同失主至捕房指認 
[包探協吊贓物]  
　　滬西安南路七百二十四號門牌某姓家失竊值洋九百餘元之金飾現欵報由捕房拿獲王木生王錫根兩人解經公共公廨訊得錫根無士開釋木生押候查侒在案前日由承辦此案之華探曹阿三協同西探在捕房冩字間内將王木生提出盤問王己供明所竊之物係寄頓於西門壽祥里某甲處該探等即將王仍行收押據情稟請捕頭轉請公廨備文前往該管警署協吊贓物矣 
中華職業敎育社通訊 
　　社址上海西門外方斜路三四八號 
[無湖之職業敎育]  
　　本社前以將於明年舉辦第一屆職業學校出品展覽會特委託章君伯寅赴皖贛兩省調查職業敎育並徵求出品茲己調查完畢先將蕪湖方面之職業敎育擇要披露於次此外安慶南昌九江等處當依次發表以諗留心職業敎育之同志 
　　（一）安徽省立第二農業學校學生共七級計預科一級農科蠶科各三級學生總數一百八十四人常年費二萬八千元農科實習地五十八畝稻麥蔬菜烟葉果樹均備蠶科有桑田十四畝上半年實習養蠶下半年實習製絲實習興味據云蠶科勝於農科（二）安徽公立職業學校是校由李子壽盧仲農王履祥董質堅諸君發起募捐興辦校舍新建規模宏遠占地至八十畝總主任李子壽君今年八月開始招生木工金工兩科學生共一百名開辦費僅機器一項費九千元每月開支需一千八百元省欵按月撥助六百六十元金工廠機器己裝置完全不日開工木工廠學生成績雖屬小件亦多精雅適用 
　　（三）第一貧民學校學生四十八人分兩敎室常年費一千元敎授普通功課外每日裝訂印刷等工兩小時自製之信封信箋鈔本國旗等出品頗爲社會所樂用 
　　（四）安徽省立第二女子師範學校常年經費二萬五千元學生一百四十人從二年級起行選科制分文科理科技能等三科以　　　　性技能　剌　　　有　　　　　　　　　　　　績亦奸 
　　（五）私立乙種商業學校常年經費二千七百元學生二百十人商業簿記由敎員自編珠算敎授純熱附設商店物品分敎育品日用品食品三項每日由學生三人輪流實習 
　　（六）米業學校常年費三千零五十八元學生一百七十八人校舍新建砌安徽全省平面地形於校園長江巢湖南北分明各縣縣治所在地各標縣名頗便兒童辨認商店有職業陶冶意味朱敎員治農用設計敎授令兒童自由講演能發展個性尤爲難得 
　　（七）工讀學校是校今夏始開辦校舍新建常年費五千元學生均中等程度定三年畢業每日上午授課三時下午作工四時有董事會處理校務木工出品正擬辦發行所銷售 
[安慶之職業敎育]  
　　本社委託章君伯寅調查之報告（摘錄） 
　　（一）第二模範小學校常年費四千元國民敎室四高小敎室三共學生三百五十人童子軍儲蓄部販賣部均備書報室閱書者有二十餘人年幼者愛看童話年較長者多鈔國文成績可以知兒童之心理矣手工多實用品取破碎石版雕鏤山水花卉人物兒入木框望之如大理石屏旣可利用廢物又屬美觀具見巧思課程内商業大要及簿記亦便於習商之用 
　　（二）省立第一女子師範學校常年費三萬二千五百元預科一級本科四級中學二級講習科一級共學生二百三十人本科分習數理化科文史科技能科等三類中學至第三年起分升學　商業系醫科系等三系另設家事研究會每四週聚餐一次以聨情誼 
　　（三）針黹協濟所所長美國女士有細君女學生一百三十人每日作工六時分别給以工資最多者日可得四百文專製花邊抽絲等應用物品行銷美國工餘並敎以中國文字及算術兩小時組織法甚善 
　　（四）私立工業補習學校學生三十人高小程度一年畢業不收學費膳宿自僃上午授課下午實習分化學織布兩科化學科學製肥皂牙粉藍墨水生髮油等織布科學織毛巾疋等當勸以組織股分公司預備出大宗物品以廣銷路而挽利權 
　　（五）省立第一師範學构常年費三萬二千元代辦講習科一級預科一級本科四級工藝一級（三年畢業）共學生二百九十四人本科從三年級始行選科制分文科理科技能科等三系工藝級注重木工成績優良粘土工亦不弱校内學校銀行學校商店組織完備 
　　（六）省立第一師範學校附屬小學職業科第一部常年費一千一百元國民敎室一高小敎室一學生共六十人校園内寒菜一畦殘菊幾種風景殊佳高小生課餘織布有布機四架便於輪流實習第二部常年費八百元學生七十人實習有竹工科木工科漆工科三類出品如竹簧字聨照相鏡框八仙桌等頗美觀校内附美工社今夏由私人合股開辦學生得借爲實習塲所一舉兩得也 
　　（七）省立女子職業學校是校係就女子蠶桑講習所女子工藝傳習所合併辦理本年春始改今名常年費二萬四千元有預科蠶絲科染織科甲種簡易科乙種簡易科等五類預科一年蠶絲染織各二年畢業甲種簡易科重剌繡年半畢業乙種簡易科重裁缝一年畢業入學頗見便利成績送入籌振會者頗有可觀所製蠶繭玩具尤好學生共一百六十人桑田蠶室等咸備校長李寅恭英國農學士與其夫人張紹南合辦是校故人稱是校爲夫婦學校云 
　　（八）省立第一甲種農業學校常年費二萬五千元設農林兩科預科兩級本科六級共學生二百五十人農科實習地有一百五十畝農作物係稻麥棉之類林塲有地一千畝據云均種洋槐離校稍遠實習似不甚便 
　　（九）省立第一工業學校常年費三萬元設應用化學科土木等兩科預科兩級本科六級共學生二百八十人參觀所製皮革洋燭肥皂牙粉等物可與舶來品頡頏土木科實習有實測安慶省城圖可見一斑 
 
 

Page 13

 
 
   
 
 

Page 14

 
 
自由談 
閒話 
[耶誕小綴] [  枕綠]  
　　友有崇奉耶敎者知予之主張無宗敎主義也爲予述耶誕故事曰昔有少年反對宗敎著作論駁不遺餘力一時易納新思之士服膺其說如水之就下己入教會而告離者實繁有徒敎會受其打擊於無形而無以制之也會耶誕日少年之門忽來一不速之客姑命侍者延之入銀髯垂腹長裾曳地固一夙著聲望之播道員爲少年所耳悉者欵之就坐敬禮有加焉叟肅容而言曰吾子大名與所主張吾所夙稔而欽佩者第吾爲耶敎中人此來將說子皈依期無負吾宣傳耶道之使命子盍假我片刻光陰俾得畢吾辭曰可願受敎曰吾有問焉吾子少年英俊從事著作尙哉斯業其將以此終子身乎曰否文字代價等於苦菜吾茲脫無遺產將無以爲生然是可恥也使吾有緣自當别謀生活之道而以著述爲附業焉耳曰則請言志曰志於實業儻得足衣足食勞工吾爲之吾茲年富力强固宜以耐苦服勞爲煆煉也曰使於十數年中能無反乎子之道子當有薄儲矣曰誠如是吾即以之舉辦實業博財於應取之途而施德於非濫之軌吾旣富有乃以沽名而釣譽焉當是時也人莫不知有我曰然而韶華如水逝矣舉一手撫其髯曰然而吾老矣而吾有適口之食稱體之衣華偉之居宅巍巍乎高出雲表也兒孫而克紹箕裘吾復何求不然吾夏扇面冬爐春秋登臨山水舉人世快樂事以娱我暮年吾亦何感焉吾爲子言之福自人肇壯儲之而老享之宜也曰然子亦虞疾病之襲體乎曰老而死亦其所少壯而夭折乃可悲也曰否不然非此之謂也榮華可享固矣然人莫不有死一旦數盡溘逝家人委之於野不百十年狐狸食之即其歷史得傳後世於子曾何裨者則子思之子將何處覓身後之慰藉也其容益肅少年不之答默然相對者竟日忽有所悟起而把其臂曰吾與子同赴上帝之前矣是叟之言頗若佛家之說法然其聲其容自挾有一種不可思議的力量足以引人入彀無怪少年之無力抵抗焉 
筆記 
[悼玉記（六）] [  碧梧]  
　　約二閱月後王生之覆信並洋二百元始抵漢鎭囑范生夫婦速返故鄉范生夫婦自樂從之范生更至其故屋擬將衣物携歸不料故屋三椽己燬於砲火蕩然無存范生不勝惋惜第性命能保全猶不幸中大幸也范生偕玉姑旣抵故鄉門庭雖依舊而家徒壁立矣王生縱能不時資助但王生亦非富有又豈可恃爲久計范生不得己四託親友謀得枝棲而衆口一詞咸以稍緩報之然而范生之衣食豈容稍緩者范生乃焦悶萬狀玉姑雖亦抑鬱寡歡第以不忍增其夫之愁悵猶强作歡顔多方慰藉　嘆曰以吾夫之才何患不能飛黃騰逹而今日獨如此困窮者此乃命也何必他尤玉姑能逹觀至此姑雖備受艱苦未党少怨其夫又嘗曰吾所以嫁范生者特愛其才耳非貪其富貴故吾處境雖窮吾心則甚適此語爲范生所聞心乃彌痛以爲如此好女子吾不能吐氣揚眉爲之生色而使之困頓窮鄉吾實負伊多多且有負上天生之之意吾罪深矣復何能逭嘗慰語玉姑曰俗謂窮通否泰各有天命但吾旣負薄才似不致即窮困而死或尙有發跡之日若果有此日者吾當膏粱食君文繡衣君使君安閒適逸稍償今日之苦也玉姑笑止之曰君休矣吾豈望此者然吾亦甚願君能如此也玉姑本耽於吟詠未嘗親操井臼但至此亦必事事躬親一日三餐以及洒掃浣洗諸事莫不身任之暇時更織絨繩鞋襪之屬售这巿中藉博微利以助其夫常至夜午不輟范生屢勸之弗聽但玉姑本孱弱之軀奚能勝此復以宿疾未能全瘳遂致一朝暴發當病初作時猶諱不肯言日起操作如故蓋恐貽其夫憂也迨病勢日劇寒熱交作臥莫能興范生始知其病亟延醫診之據謂係憂勞成疾病根己深兼有感冒頗難治之范生大焦急 
劇談 
[西崑雜憶] [  顧九]  
　　崑曲和音以笛色爲主某折某支曲應用某宫笛色之高下絲毫不可假借故演劇者須依照填詞家所連串之某套某某詞牌而異其疾徐高下然填詞家係屬文人未必盡能抗聲度曲於是逞其生花妙筆填爲哀頑艶麗之詞以之示歌者須令依調發聲未有不疾首蹙額者矣故祗逞行文而不顧演唱有拗折嗓子之誚浙人湯臨川即犯斯疾其言曰「寗拗折天下人之嗓子不能阻礙吾之執筆行文也」是誠書生固執之偏見也 
　　近代文人徒知鑽營宦途競謀齷齪對於雅樂不知提倡若與乾嘉承平相較則崑曲幾有一落千丈之勢無論填詞點拍乏人即按譜演唱亦屬不可多得故光宣以來未見有何種新曲出世即偶有文人握管試作若爲之詳究音律則其中乖音誤節處實所難免遑論制定排塲譜正工尺哉浙中俞曲園前輩風流自喜欲填某種傳奇集諸伶排演然當時伶工中己無復能司點拍譜曲之事者祇得依照牡丹亭傳奇之詞牌宫調畫依樣之葫蘆即其中白口襯字（凡曲中詞句接笋處所填之字曰襯字旁無工尺者）亦無敢絲毫出入多少一字者如此成曲亦復可憐而曲園老人却顧之色喜其詩集中有句云「自譜悲歡新曲子哀哀唱向草堂前」者即指此事也 
小說 
[寒林（上）] [  烟橋]  
　　那太湖的一邊有一個大聚落有許多勞働的人天天一早離開了茅茨士階的家庭到巿上去尋飯吃那樹林四圍的烏雅呼着覔他的窠喚他的同伴這個時候那些勞働的人也在那裏絡繹的歸來了只有幾家孩子却不管什麽哭着笑着糊糊塗塗的過度有時節赤着脚挽着破籃揑着竹夾（是竹做的鍵用來夾雜物的柴料的）唱着歌到大樹林裏拾些落葉斷枝還去交給母親燒飯這就算是他們的工程了 
　　這種工程只有在秋冬兩季最是興旺在那春夏兩季没有什麽多大的材料供給他們所以到了西風動了濃霜降了那嚴密深沉的樹林裏減少了小鳥啁啾的聲音却添加了小孩子咿咿啞啞的聲音了有一回天雨了十多天好容易撥開濃厚潮濕的雲氣見了青空裏一顆無上恩惠的陽光那村上小孩子便狠高興的來趕集了來上工了穿着一件破操衣的姓王最是活潑他年紀雖小狠有心思他帶了一個弟弟拖了一隻破網籃老早走進樹林裏來楓葉一片片映着陽光和他的兩個林擒頰狠像他拾了一回覺得疲乏在頂大的一株烏椿樹根上坐了歇息他的弟弟也停止了工作靠着他閒話那些小勞工陸續來了五七個見着王兒都招呼了看他籃子裏不過有了十分之一的東西地上還有很多的他全放棄着眞是可惜大家彎彎腰曲了背爭先拾着王兒說我如今又有了一個笑話了這句話却打動了他們的心大家頓時停止了問他他說要我講給你們聽須得要給我一種報酬纔好中間最愛聽的姓錢他伸手在袋裏摸出半個吃殘的燒餅來孝敬說王家哥子這個東西好麽王兒摇摇頭有一個姓張的很慷慨的說我們大家出兩個錢凑攏來倒有十四個大錢他可以買兩個肉饅頭呢年紀最小的趙兒急得要逃了說我袋裏没有錢呢怎樣好王兒摇着雙手說好弟弟不要急我又不是說書的要你們出聽書錢我所要的很是容易但須大家費幾分鐘的時間把我帶來的網籃裝滿了樹枝不要黃葉夾雜在中間那時我就肯講了大家說容易容易便四散去尋了有的貪眼前的省力便把己經拾着的理出幾十根來給他不多時己經裝得很滿了他想要是我和弟弟兩個人拾起來恐怕要一天到晚呢 
餘瀋[  懷橘四乳]  
　　生死循環此造物之弄人也造物弄人而人每欲遁之故始皇訪神仙於灜洲希得長生歷萬祀而不老幸而天道至公卒埋黃土不然虐政繁刑窮兵黷武天下寗有噍類乎今之愚百姓者其能不爲造物所弄耶盍猛省之 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[狗嘴弗出象牙] [  箴]  
　　俗諺所謂狗嘴弗出牙象此意至膚淺而以近今官僚之心理證之則此言殊有至理 
　　國務院方始改組而用人方面則有張勲巡閱蘇皖贛之風說財政方面則有擴充利濟奬劵及中日合辦江蘇沙田局之風說此等喪心病狂之政策苟非出自謡言則不待人之推倒而己自仆於地矣 
　　吾以爲無論其爲謡言與否皆狗嘴弗出象牙之謂也若係謡言則造謡者其狗嘴乎若非造謡則抱此政見者其殆狗嘴之不若乎 
道德 
[怎樣呌做孝] [  陳文貴]  
　　前天看見本報有一段文章怎樣呌做忠不禁聨想起我心裏一個問題怎樣呌做孝由舊派人說孝是百行之本中國數千年來以孝治天下是他們所讚美的再由自命新派人說孝是妨害人格發展是束缚個性自由正盛倡着非孝主義呢到底孝字在道德上價值如何我們現在要討論一下然後再說明怎樣呌做孝 
　　人類的天性孩提之童無不知愛其親所以愛父母之心是天生而然的一種感情作用不是外力可以强勉的旣然愛他就不忍使他有不快之感就願意自己所做的事情能夠合他旨意能夠得他歡心甚而至於甘心爲父母的緣故而犧牲自己一切幸福這使是孝所由來根於天性不用父母責備他不用德敎勉强他更不是非孝主義所可以矯情呌他不孝的就是孝字在道德上的眞價值了 
　　旣然如此孝的根本可以不動摇了那麽怎樣呌做孝怎樣可以不呌非孝主義者資爲口實是我們不可不明白了依普通人說養口體的是孝順從命令的是孝反面說不能養口體的是不孝不順從命令的是不孝因此起反對者的非難以爲孝是父母的專制是盲從父母的命令其實是這樣嗎試看古來論孝之書首推孝經他怎樣敎訓我們呢他開宗明義第一章說身體髮膚受之父母不敢毁傷孝之始也又說立身行道楊名於後世以顯父母孝之終也細察這幾句是什麽意思呢身體髮膚父母所生我的精神腦力父母所生我的我們愛父母就要鄭重保全他所生我的知道所以利用他不要糟蹋他簡單說一句自愛就是愛父母也就是孝父母了 
　　這樣一說孝字意義很廣效力很大我們隨時隨刻不能忘記自己就隨時隨刻不能忘記生我的父母隨時隨刻自問身體髮膚父母所生我的要做什麽用呢精神腦力父母所生我的要做什麽用呢放大一點說父母生我的目的也就是人類所以生人的目的我們能做人類一個有用底人有所貢獻於人類也就是無愧父母生我養我的一番苦心了眞正的孝便是這樣一方面不必拘拘小節祗要自己確信是善是問心無愧的便努力做去求最後的成功德體智三育完全無缺的發展無愧生我的父母就是孝之最大成功了一方面自己得安慰我們爲什麽這樣努力這樣爲善呢祇是爲愛父母的緣故要犧牲一切求到最後的成功要無愧他生我的最大目的豈不是精神上要另感一種愉快嗎由此看來要說孝爲百行之本有何不可（乙種酬） 
經濟 
[商業問題之研究（續）] [  吳東初]  
　　零售業（二）店友專論 
　　近來自動機器花樣備出有投一錢而出一粒糖者亦有投一分而出一分郵票者醉心機器學者曾倡議各店裝置自動機器以替代店友此種偏見苟店友而僅能做現成之交易自以引用機器較之雇用店友更爲節省惟交易非盡屬簡單如售糖與郵票則店友爲未可全廢而仍有應行存在之理由焉店友旣非被動者是吾人於店友存在之理由不可不加意研究茲先就存在之理由申論凡五 
　　（一）根於習慣購客每入店門見店友在與談交易應酬套語接洽問答相習己久故改用機器代店友爲不可能之事（二）指導顧客顧客對於一店之種切不易知識非俟店友之反翻陳述難明底細西諺有云「店夥爲人民之指導者生活程度藉以促進」誠有意味之言也 
　　（三）脫售貨品貨品之不能自賣者極夥若保險生意缝衣機器與音學器具等等非經店友　銷不可至遇競爭發生時尤賴店友之售賣能力者居多有目販賣人爲商業公使者此則店友之關係重要可想見矣 
　　（四）提高貨值貨品之價值每因由良好之販賣術以提高之在店友固屬煞費苦口在顧客亦因用途頗多價值加增不以爲苛 
　　（五）吸引顧客良好之店友對於購者有保舊招新之能力店中生意全賴維持爲一時不可缺之人才 
　　店友之類别舊商業思想往往以人非生具一種生意材料者不宜使其進入商界此種抽象的限制每致屏棄良好人才於不顧殊非平允之見解新商業思想非不承認各人之本能第更進一步一變其挑剔商業人才而爲訓練商業人才故有所謂學成的店友與不藉訓練而以天然的生意才料爲店友者截然不同二者雖取習略異其爲效用則一也惟人之才用遠乎商業者自應加倍勤學即人之才用近乎商業者亦不可自暴自棄而當奮勉從事也 
　　店友之資格店友之職務愈重要即資格愈不可不講求論及店友之資格有下列數事不可不注意 
　　（一）康健康健云者非徒指無病而言必也精力充足體態敏捷待人接物措置裕如志氣高尙常抱樂觀衣食住支配合法如是之人不論所任何事未有不操勝劵者也 
　　（二）普通敎育方今時勢進步商人至少應具普通知識此言己爲吾人所公認吾國昔日四民舊制有才不學賈學賈乃無才人民惟知功名利祿讀書就仕其鄙棄商人輕賤商業乃至不可名狀今則大勢丕變一般青年學子移其作官之奢望而至於商中學以上大學卒業投入商界者大有人在即專門研究商學者亦屬不少足徵商事改良必先提高一般店友之程度則是授以普通敎育以適應商業潮流爲不可緩耳 
　　（三）商業敎育商人之有普通知識其效用不甚大故欲在商界立足發展本能非於普通敎育外捕習商業敎育不爲功近來學校逐漸普及卒業學生日多僅有普通知識而無特長技能難在商界揷足且普通學校敎育每不適用於商事如能再入商科補習算學簿記商律信札管理廣告售術等科目其中尤以研究中英文商業數學商業地理商業歷史普通經濟學等更爲緊要惟以上各科學期在領略大意切合實用無須專務深造例如英文如能冩作通順言談逹意數學如能立答以下問題即爲合用（一）絨布門面闊一尺八寸每碼兩元二角五分試問買二尺二寸半面頭須付值若干（二）某行所給折扣一種爲百分之二十五又百分之十又一種爲百分之三十三試問何種較爲優待（未完） 
法制 
[刑民訴訟之定義及區别] [  吳子雍]  
訴訟之種類有二一曰刑事訴訟二曰民事訴訟刑事訴訟者因生命身體財產等被害而起之訴訟也民事訴訟者因種種私權關係而起之訴訟也二者大有區别自訴訟範圍而言之刑事爲公訴民事爲私訴自當事人而言之刑事除被害人之告發外可由檢察官提出訴訟民事則須自行提起訴訟檢察官無此權利若以上訴之規定而區别之則刑事訴訟之告發人不能上訴其上訴之權僅限於檢察官代訴人及被告人三種而己民事訴訟之上訴凡當事人均得行之且也刑事之上訴限於宣示判詞後十日以前民事之上訴得展爲二十日以前至夫訴訟錯誤所被處分上之區别則刑事訴訟之告訴錯誤必受誣告之處分民事訴訟方面得免種種之處分誠以刑事以國家爲主位民事以人民爲主位不能無輕重於其間也（乙種酬） 
科學 
[酸性鹽性鹼性之辨别] [  然斐]  
　　化學中有酸性鹽性鹼性三種三種之中鹽性係屬中和酸性鹼性係屬偏激其辨别方法有三 
　　（一）以方程式辨别法化合物方程式中若有氫之團子（即氫根）必屬酸性若有氫氱之團子（即氫氱根）必屬鹼性若無氫及氫氱之團子者屬於鹽性 
　　（二）用試紙辨别法用一種紅色力低夫試紙浸入一種化合物之溶液中若變成藍色者謂之鹼性反應故知其爲鹼性若將藍色試紙浸入另一種化合物溶液中若變成紅色者謂之酸性反應故知其爲酸性若化合物溶液中浸入紅色藍色二種試紙皆不灣色屬中和性故知其爲鹽性 
　　（三）嘗味辨别法取化合物少許以舌端嘗其味酸者爲酸性其味澀而鹹者爲鹼性其味鹹者爲鹽性以上三種辨别方法（一）須知方程式（二）須備力低夫試纸（三）則因化合物有毒者居多不可輕易嘗試（乙種酬） 
雜錄 
[看報的好處] [  汪伯郛]  
　　昔孔子說不學詩無以言這句話在現在就要改作不看報無以言了何以呢因爲報紙所載的上至國家下至社會以及世界要聞商業盛衰情形靡不應有盡有我們看了便曉得許多時事增了無數知識談話也就不懼無有材料了假如我們不看報紙時事一無所曉與人談話必致答非所問豈不要閙笑話麽况現在國體共和權在我們國民我們尙能照從前那樣的不聞不問嗎如果不是那報紙更不能不看了而且看過的報紙用途也很多不用亦可出售我們又何樂而不買呢（乙種酬） 
問答 
[答埜魂君]  
　　泰州自西水泛濫後一般苦力多病足下代爲徵方具見關心民膜敝處備有藥品乞示足下地址以備奉請施送上海河南路中國化學工業社啓 
 
 

Page 18

 
 
   
 
