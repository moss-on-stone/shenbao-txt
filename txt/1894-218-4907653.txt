# 1894 - 218 - 4907653

 

Page 1

 
 
[新印繪圖續永慶昇平告成] [  圖書集成局代啓]  
　　永慶昇平一書雖小說家言而歴叙俠士之行蹤名臣之規畫與夫豪强土宼勢利人情無不宛轉如生惟妙惟肖兹由文淵山房主人以續永慶昇平囑爲排印閱之覺言情叙事尤爲娓娓入情良由律墨空靈故足文言道俗也兹已工竣紙墨裝釘色色精工宼以繪圖尤爲佳妙計六本碼洋八角由天津文義齋上海三洋涇橋文淵山房江左書林掃葉山房三馬路申昌書畫室出售諸君子其亦先覩爲快乎 
[經策通纂續集出書啓] [  點石齋主人告白]  
　　經策通纂一書久已紙貴一時不脛而走天下九其引用之繁夥體例之詳贍無煩贅言兹有浙東名宿及延陵君高足數十人竭三年之力攷正集之少備者補輯攷正成書百卷周秦諸子皆句梳字櫛編蒐經學家攷訂之語如正集經史之例毫無遺漏又攷諸史藝文中古書之存書者皆詳述其大旨并板本之源流皆不憚遐搜又於金石門及東三省西域輿地爲加詳焉又加禁書目錄一門以便多士知功令之當遵此外一一照原書部分補輯可謂絲髮無遺憾矣現付本齋石印其體製式樣悉照原書想海内君子必以先覩爲快焉刻已印竣出書分釘十二本碼洋六元惟此書皆由脩儒辛勤纂輯而成卷牘並少於原書而成書較難採輯更難不准翻刻願諸君弗與寒士爭此區區焉此啓 
[出奇制勝策]  
　　日人無端開釁於中國欲奪中國數百年以來之藩屬爲中國人之所共憤並爲萬國所不容此其罪固不待言矣而其所以敢於如此一若毫無顧忌也者則以狃於琉球之役故也琉球之爲中國藩屬則亦無異於朝鮮而日人乃公然夷以爲縣此其禍固由於琉人之自取然而日人之用詐力以滅人國則自此始琉球國王尚泰因地方去日本最近見維新之初日王革除鎭將政治一新聲威頗著因而獻媚日本特爲貢獻而日人遂由此生心適有琉球沿海遭風之難民爲臺灣生番所殺生番不服王化向稱難治而日人藉口於爲琉人鳴寃復借端於邊師失言竟以兵輪直攻臺嶠維時中國髮捻初平諸軍勞苦不息海軍尚未練習乃隱忍姑容不與深較與之訂約償以撫恤琉人之銀日人遂大言不慚以爲中國其懼我矣撫卹銀兩本以給琉人之死於生番者而日人又盡呑蝕之而以鐵皮船一艘贈琉球并甘言以誘之令日弁爲之訓練士卒又要琉王親赴日京鳴謝而預築客館覊留琉王卽夷琉球爲冲繩縣幽其王於東京月給俸銀三百元然琉王在日眷口旣多其臣下隨扈而來者亦不少琉球旣不國則官皆降而爲民其小者尚可以改圖爲農爲商大臣等實無可改業則惟有仰給於琉王琉王亦義不容辭不得不分俸以養之而每月三百元能養幾人以故琉王在日惟日逐鬻售器物以餬口琉人聞之憤憤不平者盖已積之久矣而日人乃亦欲以其取琉球者而圖朝鮮又豈料朝鮮非琉球比中國所必爭且爲萬國所不容日人之獨占者也此時中朝已明降諭旨决計與日本以兵戎相見日人每多詭計而中國則一出於正道兵法云兵不厭詐此日人之所以欲圖僥倖以一勝也余前爲先發制人之說原以中國兵多將廣不難分兵以搗之顧日本海口亦正不少不能處處分兵以擊之也昨有友人爲余述琉球近日情形聞中國决計與日搆兵琉人時時向山頂峯巓遥望海中惟冀有中國兵船駛入日本蓋其遍國中義憤之氣蓄之已久苦不得一發而深願王師之至所謂東面而征西夷怨南面而征北狄怨曰奚爲後我其情形正與今日之琉人相似其望中國兵船之征日本若大旱之望雲霓焉夫日人以詐力取琉球而又不能善其後固無怪琉人怨毒之叢且日人渺視琉球其所留以防衛之兵殊亦不多我中國本未嘗棄琉球而不顧前此因國中多故無暇兼及後則又以日人無隙可乘遂亦不欲輕舉妄動而中國人之意中無一不有一琉球被日本所滅之恨在此時日人又役志於朝鮮則正我中國兩仇並復之時故爲中國計當以重兵調集臺灣嚴爲防守而潛與粤中聯絡出其不意以偏帥直抵琉球復其王位反其國政留兵駐守日兵還救則要之於途若以兵攻圍琉球則其地去臺灣止隔一水調援接濟均尚易便而又得閩粤兩軍相爲犄角日人其何能爲旣得琉球爲駐兵之所卽不難由首山那霸節節進取步步爲營進有可取退有所歸此不特足以出奇制勝而亦殊見老成持重竊以爲目前中國用兵之策無逾此者此時日人注意在朝鮮且屢爲中國之兵所敗必將添兵增餉以全力與中國相持未必卽慮及於此及此時而行之正如迅雷不及掩耳日人且將疑亞夫將軍從天而降若再遲延則恐日人先有以防之而吾謀不可用矣或者曰子言固善然臺灣與琉球究有一水之隔設日船於中途阻截則我孤軍深入不將大受虧苦乎則應之曰所以謂臺灣須厚集兵力正爲此也日兵中途隔截我可以兩面夾攻若轟燬其阻截之船彼又安能肆志也乎且不敢深入者膽怯故也若膽怯則勿與搆兵今日日人之入韓京前此法船之入中國何嘗非孤軍深入若令畏首畏尾者言之則亦一步不能行而已見可而進知難而退進退之間固有灼然之的也已 
[諭旨恭錄]  
　　六月二十七日兵部題八旂繙譯鄉試錄科監射大臣並監試御史各一本奉硃筆著派福錕果勒敏監馬步射欽此同日奉硃筆這監試著溥松去欽此 
[本館接奉電音]  
　　昨由京友電傳上諭二道敬謹譯登○七月初九日奉上諭倉塲衙門奏拿獲著名土棍請旨交部嚴訊一摺據稱售米船户使水私售本地土棍挾制分肥積久相沿殊堪痛恨所有拿獲之崔二汪七等均著交刑部嚴行審訊從重治罪以昭炯戒另片奏此項土棍到案時恐罪至軍流輙先供親老丁單以爲留養地步嗣後請飭部實行發遣等語著刑部議奏欽此同日奉上諭李端棻現充試差刑部左侍郎著沈恩嘉署理欽此 
[電述日艦窺邊]  
　　昨晚十二點餘鐘接本館派赴天津訪事人電信云日本兵輪十艘行抵威海衛按日本稱兵犯順久有窺伺北洋之意今竟以兵船闖入可謂膽大妄爲幸當事者坐鎭雍容辦理海防已臻嚴密當可有恃無恐况聞北洋兵船近泊威海衛一帶並未遠出正可與之决一死戰挫敵焰而固邊陲想不久當有好音遞至也 
[照常保護]  
　　美國駐京欽差以中日有事恐西人在内地者不免被華民欺侮遂至總理衙門商議善策總理衙門告以無論内地口岸一律保護或傳教或營商仍可照常安居云 
[買船不成]  
　　臺灣駕時斯美兩船售與美人將來須挂美國旗號歸美領事管理現因賣客買主講論不洽遂不成交前在美國領事署所立合同已作爲廢紙矣 
[船主回滬]  
　　高升輪船主及大副昨晚乘武拉提米輪船來滬船主卽至怡和洋行告知想須禀按察司將高 
 
 

Page 2

 
 
升輪船被日本兵船擊沈一事備案定期訊問也 
[爭索卹銀]  
　　怡和洋行高升輪船被日本兵船擊沈其中中國水手人等多有家眷昨至怡和洋行詢問人尚在否有知已死非命欲索卹銀者該洋行主揮令出外置諸不理不得已遂喚巡捕至將諸婦女逐出諸婦女猶哭閙不已聞者爲之惻然 
[續述星使行期]  
　　中國駐紥日本大臣汪芝房星使本定於初四日乘船回國昨接東京電信知星使因輪舶愆期改於十一日坐法公司輪船啓行大約十六日可以抵滬上海縣黄大令聞信之餘已飭辦差人等在招商局碼頭預備供張矣 
[日人回國]  
　　日本人之僑居滬上者共有一千二百人聞有二百人因風鶴驚心不遑安處定於今日乘船回國 
[續查禁物]  
　　日本船在祥生船廠修理經沈仲禮太守查出各物已列昨報昨日太守又至祥生廠查出鹽酸加里二百桶交化學名手看過據云可作製造自來火之用又可作銅帽子藥因此又禀道憲移文英領事欲將此物扣留又白漆九十桶據云係油漆商船之用然亦可以油漆兵船也 
[華商回國]  
　　昨日滬上接到電報知在横浜開設錢莊之華人定於十一日坐法公司船回申烽火驚心桑榆繫念固不如早理歸帆得以優游樂土也 
[禀請委署]  
　　瑞方伯擬七月内交卸進京祝嘏日前具禀督轅請委司道署理旬宣重任未識大帥注意何人一俟奉有明文卽行續錄 
[恭迓文星]  
　　安徽學憲吳肅堂宗師將次至江寍考試錄遺諸生藩憲瑞方伯派文武巡捕二員帶小火輪一艘往蕪湖恭迓星軺大約初十日左近卽可安抵省垣矣 
[監試委人]  
　　文闈内簾監試爲緊要之差如辦理不得其人卽不免弊端百出今科江南内監試一差上憲遴選前任揚州府陳卿雲太守辦理 
[江南文闈簾員全單]  
　　江寍十二員鹽城縣劉崇照同知劉卓栻儀徵縣朱江直隷州王茂中卽用縣孫友蕚另補縣黄金鉞卽用縣盧維雝試用縣鄧暹經截取縣常特補用縣徐樹鍔候補縣侯紹瀛卽用縣王世楨江蘇十二員吳江縣李汾新陽縣蘇品仁試用縣梁慶桂卽用縣劉正斆卽用縣王慶延候補縣阮逹元候補縣蔣子蕃卽用縣莫鎭疆卽用縣林毓靑候補縣何紹聞大挑縣劉炳靑卽用縣林頤山安徽十二員來安縣李長郁天長縣黄兆岷潛山縣王樹珊貴池縣劉琨休寍縣葉文垣廣德州吳雲濤卽用縣陳瑜卽用縣顧仲安大挑縣黄鵬文卽用縣宋本卽用縣王嶽崧大挑縣張奎光大挑縣孫玉銘卽用縣楊紀元儘先縣楊緝熙卽用縣柯劭懋 
[科試告竣]  
　　江蘇學憲溥大宗師按試江寍於初四日總覆文童凡有印結不齊者一律收考令該童生補結進院如踰限不呈定卽扣考初五日仍有三四人未將保師學官贄敬講明延不畫押蓋印學憲勃然犬怒立諭門斗催促交結再延卽當斥革等語並諭各　官勿得借故留難致干未便未識諸人能仰體憲意否初六日發落後卽預備錄遺等事下江齊集之期聞係七月初十日考生泛棹而來者現已紛紛如織 
[匪首成擒]  
　　長江一帶會匪自前年滋事由大憲派員陸續訪拿置之重典已不可數計乃艸莽間　今仍有潛匿者上月下浣蕪湖保甲緝捕委員李葆林副戎訪悉有著名會匪綽號聞太師卽聞再芷又名聞淦者在和州姆下一帶散賣飄布勾結黨羽開山立堂濳謀不軌並悉州箸差役中亦有與之結納表裏爲奸立卽禀知道憲帶線前往至則該匪已駕一葉扁舟赴和於是星夜躡追相距三十餘里未及四鼓卽抵其地該匪正泊舟河干一枕蘧　夢化莊生之蝶副戎乃指揮線捕四面兠拿得以成擒並獲從犯二名一爲馬老五一爲趙老私線丁均識爲新被誘脅之羽翼卽藉以究出州署壯班頭仝德標乃該匪歃血拜盟之老五所有飄布均藏其家遂先用計遣人往試取之果得飄布一大捲急行掩捕其人已聞信遠颺因往拜州尊朱笏堂直刺告以原委直刺不勝駭異允拿其家屬勒限交人自當移送歸案副戎先將該匪等押解回蕪上月廿八日抵埠禀經道憲飭送蕪湖縣嚴行推鞫該匪初尚狡展繼而薄加刑責卽將入會年期及所開山堂一切逆迹歴歴供出如數家珍毫不隱飾大令命其當堂畫供連日重加研鞫供詞尤爲詳悉聞該匪年僅三十餘貌頗文弱自供生平亦曾掉弄文袋爲猢猻王光緒十三年南陵山中某寡婦聚衆搶掠妄思倡亂伊時正主其家至此次所立之會名曰萬雲山松桓堂始倡於浙江之孝豐縣一切口號皆載飄布有見者　　白布藍印上蓋紅戳中間山堂之名兩旁有内外口號語多狂悖又有聯語云朝宗四海水結義日山者其下更有逆詩四句云洪家歴代有根源福祿攸綿萬古傳各把乾坤來扭轉天涯會合衆英賢等字樣如何辦理尚待續聞 
[密商戎務]  
　　皖南鎭李壽亭鎭軍日前接奉制軍來電飭令速赴金陵籌商戎務鎭軍遂自寗國買舟啓行初五日道出鳩工順便拜會蕪湖道及各文武小泊一宵於初六日換坐招商局輪船下駛聞鎭軍日内本擬請咨赴都引見所有關防文卷已檄委中軍牛畫岑恊戎護理此次謁見峴帥倘别無濡滯擬卽逕赴申江航海北上 
[勁旅調防]  
　　駐蕪老湘後營奉督憲檄飭調回白門於本月初一日由蕪拔隊起程先一日雇備紅船多艘屆時排隊登舟卽啣尾開駛所有寗國調來之練軍右營是日亦卽列隊登岸由金馬門迤邐而下進駐鷄窩北首老湘營舊營統帶爲曾君茀田係會　襄公部下宿將紀律嚴明恪守湘軍成法都人士咸嘖嘖稱道 
[采辦軍糧]  
　　蕪湖米糧近雖禁止出口粤商一律罷糴然南北各省挅辦軍需者仍屬絡繹不絶蓋以用兵之際糧餉必須多備也惟前此抵埠千萬石不難彈指立備今則須分投皖南北産米之區自行採辦緣内地商販亦皆罷運也 
[潯江雜錄]  
　　九江對岸之小池口鎭與湖北江西接壤德化縣設立巡檢一員黄梅縣亦分駐縣丞以資治理現　梅邑分縣周二尹興邦履任已於初一日視事○六月廿九晚有小工某甲在招商局躉船跳板上仰臥夢裏翻身遂致跌入江心葬身魚腹慘矣○初一日下午五點鐘時有一婦披頭散髮至南門湖邊投水幸某甲赴水援救得慶更生而甲反失足深潭不能騰起勢將待斃旋有某划船赶至將竹篙亂攪始得救起逾時漸甦救人者亦爲人所救報應昭彰此可爲行善者勸 
[彝陵瑣事]  
　　上月廿一日午後忽然陰雲四合大風揚沙河岸蘆屋吹倒數家并有將蓆蓬吹入雲際者旋卽雷雨驟至爲數年來所罕見○宜昌關委員趙君家瑞字仲言同知銜曾著歸州二府之印在關多年洋務嫺習辦事亦實心週到係湖南人家在城内素有失血之症於廿一日午後逝世聞者莫不扼腕不知關員何人接辦也人生泡幻信然○前因賀家坪搶刼宜昌文武大憲會議保護商民　示錄左宜昌鎭傅宜昌府存爲出示曉諭保護以安行旅事照得客商赴川辦貨生意陸路則由宜昌道經東湖長揚邑東再由施南以逹川境途長千里其間山深箐密人烟稀少賊盜因而生心現聞本年五月間有客商携帶多銀入川境過長揚縣賀家坪地方被賊盜搶刼拒傷事主聞之實堪髮指若不思一保護之法何以便行旅而安商賈本鎭府擬嗣後客商入川携帶多銀卽在宜昌本鎭具禀報明由本鎭派撥兵丁沿途護送至入川境界以資捍衛而安行旅本府札飭長揚速拿賊盜究辦外合行出示曉諭爲此示仰客商人等知悉嗣後爾等携帶多銀赴川辭　　　赴鎭轅　明以憑派 
 
 

Page 3

 
 
兵護送此係保衛商民起見爾等各宜遵照毋違特示又議定章程各兵送至重慶每兵一人力錢十二串送至萬縣每兵一名工食錢六串到岸酒資多少任賞前此已護送二十餘萬上去現又送去二十餘萬各號情願現兌號銀不用匯票據云如此護送較匯票尤爲便易也 
[望澤猶殷]  
　　鎭江自入伏以來大時晴燥杲杲日出炎熱異常自上月二十八日以後火傘高張直欲流金鑠石往來道路者汗出如漿幾等吳牛之喘其有深居簡出曲廊凉室雪藕調凉扇不停揮猶覺汗雨淋漓寒暑表升至百餘度四野田疇早已龜坼蔀屋農民殊切雲霓之望本月初一日上午遥望西北隅白雲靄靄觸石而起膚寸而合望澤者咸欣然色喜少頃電光閃閃雷聲隆隆十丈紅塵不知消歸何處雨師風伯相約齊來歴一刻許依然雲開雨霽約得雨二寸有奇四鄉禾稻尚未沾濡所望碧公翁俯順輿情宏施甘㴻庶幾田疇霈足可望有秋乎 
[八閩瑣語]  
　　侯官縣張翼臣大令以整頓圜法爲己任上月日將小錢鋪數家標封拿究嗣以市面鋪户尚有行用小錢者大令復出外抽查一日至鼓樓前某酒庫飭令揭騐錢斗見小錢纍纍如貫珠大令喝令將夥帶至署中候訊又至花巷黄巷京果店酒店等處搜出小錢均將店夥學徒帶回以待嚴辦○南臺稅厘總局提調郭和卿司馬查知水亭卡積弊甚多向有洋海關閩海關循環二席爲查核出入口貨厘第一要着所惜廢弛已久以致弊竇叢生遂稟明吳督辦依舊舉行○督辦南臺稅厘總局吳芷南觀察查知洪山以上䇴邊港面爲出入私船之所已飭潘杜二弁督帶小機船前往巡緝○城内茶葉店聞有私將茶葉窩囤别處希冀走漏日前茶亭騐卡巡丁行至學院前見有肩夫挑茶葉二小包約五十斤卽行扭獲就近送南門茶稅局現已送至臺局充公矣○三保鴻福堂女唱班有東嬌者年二十餘姿態艷絶風流年少爭擲纒頭東閱人已多自念若海中未可埋没此身常以慧眼物色人才客有陳姓者福寗人雖習計然術而人頗厚重住來數年式好無間願以身委之兩心相印一縷頻牽乘出游之便已如鳳去秦樓人歸楚𡶏龜奴偵知消息欲以姦拐等詞控陳於官東忿然曰我與彼勢不兩立不如爲先發制人之計遂赴閩縣自陳顚末籲懇成全方大令訊悉其情慨然憫之判准從良令照官價聽陳具狀領回有情人成了眷屬當共祝賀令尹生天成佛矣○田鐺榮華堂女唱班前因犯案經官驅逐出境不料龜鴇神通廣大依然在此逍遥改名金福堂花枝八九絢成别墅春光日前有程文成筆店主招友縱飲失去番佛九尊龜奴朱姓疑對門陳興堯所竊徧身搜索不得端倪見以鞭撻從事陳年甫十三四涕泣而歸其母聞之向朱理論朱加以呵斥次日又欲將陳毆辱陳心懷畏懼惘惘出門數日不歸其母思子情切赴閩縣具禀方大令批飭提訊老元緒皮膚雖厚想不免立碎於鞭箠之下也○近日拐風甚熾上月間安樂橋下張吉吉之子天順年纔十四西門半街陳恒垣之婢菊花年甫十二同時被人拐去至今尚未查獲也○閩安關徵抽小稅已歴多年日前有商人販運茶片被巡勇所拘指爲偷漏扭送保甲局罰錢二百串又有鄉人挑錫數十斤並未報稅亦被拘獲想須從重科罰也 
[留心火政]  
　　江西省垣地狹人稠每遇火災蔓延最廣並有水龍馳救噴射但多舊式終覺涓滴之泉難敵炎上之勢新建縣何梅閣明府目擊火患頻仍未得善策爰捐廉購置洋龍皮條以及竹盔旗幟撓鈎水斗并於龍夫外添雇精壯泥木匠五十名臨警人給百文爲犒以備馳赴火塲拆屋卸簷隔斷火路較諸雜色人等有事半功倍之益擬定章程通禀各大憲立案施行已蒙批允從此一遇火患多一起得力洋龍皮候又多一起得力精壯泥木匠可以有恃無恐矣 
[軍麾北上]  
　　荆州將軍祥軍帥亨日前蒞滬以泰安棧爲行臺早登前報兹悉軍帥於前晚乘通州輪船北上臨行時滬上文武印委各員皆詣碼頭恭送 
[遷眷有期]  
　　江海關道黄觀察於初八日進署暫在簽押房辦公已列前報兹悉前道憲聶仲芳廉訪瀛眷涓吉於十八日移至滬北泰來洋行公館黄觀察現將道署後面空地及道署餘地向造舊屋開設小店者一律拆除開工翻造俟部署稍定再將瀛眷遷入署中 
[會哨改期]  
　　本城舉辦團練本定於三六九期由各局董齊赴同仁輔元堂會哨一次昨日總局董事汪曹兩君請本縣黄大令擬於今晚在上海縣土地祠頭門東首會哨嗣後均改逢一會哨保甲總巡局亦已知照黄大令飭差在土地祠部署定妥并竪大旗二面以壯觀瞻 
[幸免燎原]  
　　南市太平碼頭裏街有寍波人吳姓開設成衣店七襄妙製巧奪天孫前晚十一下鐘時在廚下作炊忙迫中遺火在薪未及覺察至一下鐘時忽見濃烟滿屋吳方夢入華胥鄰人見而大呼少壯畢集汲水灌救得以卽滅誠幸事也 
[羅敷有夫]  
　　有沈桂榮者浦東大團地方人也曾憑月下老人撮合娶楊氏女爲妻氏情性輕浮不異風前飛絮正月間背夫逃逸在滬城南門外桑園淸心堂左近之王連子家暫寄萍蹤沈自妻走失後出外尋訪蹤跡杳然本月初三日始經友人告以縹緲驚鴻已在蘆子城邊杳巢暫寄沈遂與其友同來將妻及王扭赴南　二十三七鋪巡防局戴憶珊二尹升座集訊沈桂榮供浦東人妻楊氏私奔出外被素不相識之王連子藏匿七月初三日經友人報知消息始得來滬尋見小的卽欲領回王反向小的索取飯資遂相口角扭至案下王連子供江北人住居本邑南門外正月間沈妻楊氏寄食小的家荏苒數月沈忽貿然欲領理應索還房飯貲伊非但不應反將小的扭局旣至大老爺案下惟請恩斷二尹以供詞各執未便輕斷派勇將兩造送往總局請辦 
[繪圖干究]  
　　邇來好事者將牙山戰捷及海軍得勝繪成各圖付諸石印在市間求售戰艦旁用西文注法艦字樣爲法捕房所知轉咨葛同轉禀請道憲核辦 
[枕箱衱竊]  
　　新任常鎭道呂觀察道出滬上遣家丁姜錄投函法讞員葛同轉據稱乘江永輪船來滬初九日上午九點半鐘失去枕箱一隻内儲緊要各物開單請追同轉蒞　　時卽飭包探嚴行查緝務獲究辦 
[惡丐被拘]  
　　滬南馬路橋南施粥廠乞丐藉求乞爲名向鋪户滋擾不可勝數前經本縣黄大令訪聞出示諭禁並飭捕頭柴樛查拿究辦以靖地方昨日柴樛派夥在該處拿獲劉阿生等三名實係凶横不法并用石制成千斤擔演試武藝其不安分可知捕夥將千斤擔一併解案禀明内署黄大令暫飭看管卽行訊辦 
[佔屋送縣]  
　　前晚爛泥渡柘林營分防廳郭二尹移送廿四保十六圖地保范克儉及鄉民嚴哇頭到上海縣聲稱嚴佔屋不遷范有意把持請爲訊辦黄大令飭值日差暫行看管候訊 
[稅銀理楚]  
　　謙和洋行控華商源記洋貨號戴友安掯付稅銀一案經宋通刺與薩副領事會訊諭令戴友安交保出外邀同經手之謙和前買辦蘇保生到案理楚昨日戴邀蘇來案當卽傳到原告會同薩副領事覆訊據蘇供前在謙和爲買辦現已辭歇所有源記定買各貨向不先付稅銀所付者俱係我籌墊蓋洋貨規例向不先付稅銀戴之不付者恐遭同行物議耳非不能付也通刺謂照爾等意見如何辦理旋據戴稱稅銀一項無論何等洋行俱於出貨時照付但謙和係屬小行資本有限轉調不靈故拘拘於此耳如欲先付稅銀格於行規我亦斷不敢破例此項網物尚有四十餘日之期不若預往出貨可將稅銀一律算淸或者先付期票一紙亦可通刺商之薩副領事准令戴友安出三百七十四兩之票一紙以五十日爲期案遂結 
[英界公堂瑣案]  
　　小孩王榮春竊其父王雲寳洋十元私自逃逸經其父在途尋獲指交華捕拘入捕房於昨日解送英公堂王雲寳申 
 
 

Page 4

 
 
訴前情并請懲辦王榮春供因在家無錢使用故將父親賣衣之洋十元私取逃出現已知過叩求寛宥宋通刺以王榮春人小膽大不可不懲著當堂戒責一百下交其父帶回嚴加管束○包探秦少卿禀流氓鍾卿裕至陳小姑所開妓院索取陋規不遂所欲將院中什物搗毁該鴇不服赴捕房控訴拘案請究陳小姑申訴前情鍾供揚州人向開車寓度日昨到該鴇院中索欠洋二元半以致爭論並未索取陋規搗毁伊家物件通刺謂無論是否索欠凡屬流氓不准逗留滬上飭將鍾交捕房帶回押送回籍○華捕禀林玉生在路吵閙向伊喝阻非但不依反與我饒舌是以拘案請辦林供廣東人向來安分並不吵閙實係他人將穢物污我衣服與之理論反被該捕拘案通判以林雖未吵閙究有不是判罰洋一元○一百八十一號華捕拘解拉客違章之野鷄馬夫沈阿顯到案請罰通刺判罰洋五元以充善舉 
[憲德謹誌]  
　　兹奉捐釐總局憲發到太乙彤一百四十塊蟾酥丸二百瓶臥龍丹一百瓶感應丹十瓶純陽丸二十服紅靈丹八十瓶飛龍丹十五瓶止血丹一筒通利散一筒午時茶二十塊白竗散十瓶專備敝堂留養六所焭民治療時疾又奉黄道憲由藥王廟施鬻局發來蟾酥丸六千八百瓶臥龍丹六千八百瓶午時茶三萬五千包霍香正氣丸一萬二千服六合定中丸一萬二千服諭令照章匀派函送各鄉局董照收徧給鄉民備療暑症當遵分别留堂備用匀派函送二十一鄉局董照收妥爲散給鄉民務期實惠均沾以副仁憲濟民之至意除具函鳴謝外合登報章以誌憲德又奉英公廨宋兩次函送到違禁兠銷充公之灰提花核油一百八十觔專作弊堂燃燈之用亦經遵收具函佈復外合併登報藉伸謝悃[  上海普育堂司事謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[匪]  
　　　　人猶阿四　名　兒山東流氓之魁也賃居美界漢璧　路鋼刀鐵尺頃刻不離遇事兇横人皆側目初八晚與其羽黨八人出外閒　　　來認　之江北人小順子與之口角小順子知衆寡不敵隱忍而去小順子亦係安淸道友之首横行不法略無顧忌此次受辱心不能甘　與同類計議謂兩雄不並立今日之事不可不與之一决雌雄乃於前晚八點鐘糾集同帮四十餘人擁至俞家破門直入將俞前拖後曳至文昌閣後荒僻之所按伏在地拳如雨下復以白刃刺傷五處并將眼珠挖出脚筋割斷委諸荒野始率衆散去迨山東帮聞風來救已不及矣後見俞阿四一息猶存當卽舁至捕房控告捕房立飭包探竇如海務將兇手查拿懲辦俞阿四舁送同仁醫院療治據醫生云性命不致有碍殘廢則不免矣 
[手足相殘]  
　　杜周氏前在上海縣呈控次子杜世卿擅用父存某麥行内銀一千零九十六兩求請押追一案經帮審委員葉司馬交保勸理在案前日司馬升坐花廳飭提覆訊族長杜上明母舅周春熙同供前奉交保之後世卿向母服禮求其母坐在房中閉門不受小的等皆　不依杜世卿供亦相同司馬諭曰爾事母理應盡孝現雖失就可每月貼洋四元今當先出兩月計洋八元世卿供父親實無存欵現奉恩斷每月貼洋四元司馬提杜周氏長子杜世杰到案諭曰長次均是爾子總須明白本委現斷爾次子按月貼爾膳資洋四元先付八元爾可了案否周氏供三月十七日大老爺訊供後四月初三日世卿到南匯縣歧控長子世杰逞刁異常今求大老爺押追銀一千零九十六兩分文不能　少司馬諭令世卿當堂向母叩首數次母置之不理世杰有唆母逼弟情形司馬察看明白乃大怒曰爾等分屬手足自當念同懷之誼何得唆爾母親自相魚肉爾母欲救將爾管押本委當將爾收押除却唆使之人俾得早日了案世杰供父在時積銀一千零九十六兩存與豆麥行父殁後世卿私自挪用母親與我分文未得以故母親不肯干休並非我唆使世卿供父殁時惟有寄存豆麥行洋四百元早已支出作爲病費及喪葬之需今已絲毫不賸杜周氏聞欲將長子收押卽言小婦人願與長子同押在此不願回家司馬見周氏固執異常謂爾次子現無生意待伊覓就機緣自可多方孝奉現在押所伊亦無從措辦爾究欲銀錢否抑欲辦伊答稱次子現在英界開設店鋪逞刁不孝求請押追司馬謂世卿曰爾果開設店鋪否答與人姘股合開小店已名下業已用空周春熙供囑世卿出現洋五十元求大老爺免押司馬曰爾同爾妹願否此是伊家事本委不能强斷周氏不允執定前詞司馬判杜世卿收押諭飭杜上明周春熙向周氏苦勸俟其應允然後將世卿具保 
[法捕房瑣事]  
　　法大馬路亦新園盆湯係句容人趙某所開趙於三年前逝世娶妾王氏由其子按日給錢二百文作爲零用另給食飲近與其子時常吵閙不堪其擾經大婦孫氏扭送捕房克捕頭訊問之下王氏稱亦新園盆湯由小婦人出銀二千兩開設前妻之子不思報答反敢悔慢捕頭命押候堂期解訊○積竊李廣有同周新泉來滬在重慶輪船行竊爲法包探拘入捕房解經葛同轉訊供押候覆訊昨提周新泉到案供　李來滬向索洋八元同住小東門客寓實無行竊之事同轉問爾與李同宿棧房晚間可曾出外爾旣非同類可速供明以免被累周供不知旋據家丁投案禀稱主人常穆自廣東乘船來滬在重慶輪船失去枕箱一隻内儲元絲錠七隻紋銀三十五兩大洋三十元書信數封公文一件此係最要之物求請追緝再有匯票銀五千五百兩已電致該號止付同轉命提在押之李廣有到案再三研詰李矢口不衣著拖下從重笞責一百板供來滬找尋俞叔琴已往天津接客其人向在大方棧爲夥復詰周新泉有人來否周供李向在揚州開李洪興蛋行小的在彼處開烟館已有二年李供稱在鎭江開李裕興小本生意鋪同轉謂爾等供詞不合如能將同黨之人供出尚可原宥李仍狡展不承著再笞一百板還押候過堂送縣遞籍周新泉著押候飭探押送輪船回籍家丁禀主人已往天津同轉謂待破獲後來案領贓家丁叩謝而退○陳金標改名　甫生藉醫傷爲名專在各客棧行竊爲包探拘入捕房解經葛同轉訊供認竊不諱卽飭各失主具領原贓押候責懲已紀昨報昨又提案源來棧失洋四十元初不肯認旋經同轉研詰再三供用洋十八元尚有廿二元爲崇明人阿生所用此人現住南橋小的向在吳淞開設客寓一時糊塗犯竊尚乞施恩同轉謂爾紀開客棧不應在客寓中竊物著照原斷笞責一百板包探又禀此賊前在永大客棧竊取銀洋累人禁押捕房復詰陳金標供去年八九月不記日期在該棧竊取同房客各物並無銀洋小的從銅匠阿春學爲行竊以後不敢再犯著再笞一百板問何處人供寳山縣人　卽回去不准逗留租界如再到案重懲不貸○又提李鳳山到案供在湖北黄州經旣昨在輪船與長發棧接客口角誣指爲竊求恩明察同轉　照原斷掌頰一百下旋據督辦蕪通保甲總局親兵王海淸楊張弁錢版呈電請保李鳳山出外作眼線往通州緝獲會匪同轉謂爾旣願爲張　報效須小心安分不得出外肇事著交王海淸帶去○法大馬路醫生李文瀾因用降藥致將王宗福腎囊潰爛經王控訴公堂葛同轉堆詞　　押候復核昨命到案供此症名痃癰初用十寳丹繼用月折散以後因毒入腎囊至六月初一日王已辭不欲看王遣拖沈錫三投案禀稱四　　二日包至月底全愈酬洋十四元已如數付給李見勢不佳一去不來李供此係虚証同轉謂爾旣爲醫生不能任性妄爲究用何藥以致如此　押候交保飭探帶同至王處復診赶緊醫痊○命提重慶輪船竊賊張阿順著照原斷掌頰六十下卽予釋出 
[分發人員騐看名單]  
　　新海防例掣籖分發郎中李光楣廣東李啓琛湖北魏業鎭江蘇張寳善浙江主事伍毓崧湖南　　　楨安徽王德榮江蘇宗室溥泉廂藍都察院都事孟壽康順天内閣中書王壽慈廣東李維世奉天張鴻江蘇宋廷横雲南國子　　　丞蔣志震直隷翰林院待詔華振宗順天知縣鄧伯龍廣東張岸宗湖南○新海防指省分發道方碩輔河南江蘇知府　　　裕光湖南江西通判凌啓元安徽浙江陳以屏安徽江蘇知縣王廷樑江蘇浙江聶廣澤貴州湖北朱延紐浙江江西舒鉅祥四川　　　應衷福建江西唐天爵湖南江蘇李淇章陜西四川直隷州州同張銘勳雲南四川布經歴姜寳珊順天雲南按經歴汪鼎　　　浙江藍翎李廷楨甘肅山西府經歴劉廷俊安徽浙江崔　安徽廣東蔡愼益湖南雲南陳鴻文浙江直隷羅汝澤湖北福建李光遠　　　南縣丞施燊廣西浙江劉殿揚安徽江蘇崔鳳昌安徽江蘇陳世輔四川湖南張福藩江西易延福湖北東河州吏目張兆　　　　貴州道庫大使應汝　福建江西府照磨王璟廣西江西鹽巡檢白圻順天東河巡檢葉鳴皋福建廣東趙象辰直隷　　　　如璧湖北江西謙光廂紅　南李邦杰江蘇廣西殷振壬安徽湖北張玖雲南江西徐傳棠江西湖北萬慶芳江蘇河南蕭國煦江西廣西　　　貴州廣西王保康安徽福建朱麐綬浙江江蘇崔箎四川雲南程敦榮湖北江蘇江毓琪山東江蘇從九品柳遇春順天江西趙德均　　　東曹南江湖北廣東金玉音浙江湖北戴兆煌福建江蘇典史程履坦順天山東唐鈺森順天四川莊敬順天廣西張日奐湖南陜西　　　西江蘇方金銘安徽直隷韓鼎浙江江蘇徐應逹四川湖北陸福麟浙江陜西郭奎基順天河南房元善安徽直隷閘官孫春泉　　　　　未入流婁啓霬浙江四川李樹聲浙江直隷邵思敬河南陜西張履詳浙江甘肅○籌餉指省分發通判俞廷翰浙江江蘇鹽　　　　源淸浙江福建典史席志仁浙江甘肅○勞績指省分發道花翎朱宜振浙江江蘇同知直隷州知州竇以筠安徵直隷　　　　劉家怡江蘇湖北余錫恩山西河南章邦直安徽江蘇通判龔錫銘江西福建知縣陳公度江蘇直隷　道鎔江西湖北洪恩　　　　蘇但祖范湖北廣西中樑廂紅湖北周褆身浙江直隷世襲雲騎尉周景瑗浙江江蘇貴仁正白廣東龍驤湖南湖北王崧安徵廣東　　　　俞承廣安徽吉林從九品張延年四川貴州王益鏡安徽山西○截取呈請分發直隷州知州蔡寳仁江西湖南○恩廕呈請　　　　判鍾文海湖南唐遠𣇰湖南羅仰懷湖南○議叙指省分發巡檢高具銘順天浙江○進士呈請分發知縣王汝漢廂黄　　　　　進士指省分發知縣李宗膺陜西廣東呂森廣西福建游毅之江西江蘇○教習呈請分發知縣向信榮湖南丁其英湖南　　　　　黄卿夔浙江○優貢呈請分發知縣朱郁荃浙江○應補呈請分發同知花翎知　銜李大椿浙江貴州通判藍翎世　　　　　徵廂黄河南知縣范紹曾順天山西州吏目楊德申浙江直隷從九品彭　湖南湖北未入流蕭放爰江蘇河南　　　　　 
[孳孳爲善]  
　　赤金保廣公司　新少美商大善士樂善不倦隧月篆飭　捐早登報牘今續　　本月份救狗　費洋三十　　　　　仁翁交來祗領之餘仰見愛物同仁生財有道似此好行其德迥非孳孳爲利者可比謹登　　奉揚仁風爲中外善人勸[  上海六館籌賑公所施善昌等謹誌]  
[上海六馬路仁濟堂經收數命功德養狗所放生捐六月念一至念九日淸單]  
　　無名善士求　　平安願洋三十　　江求是草堂洋一十元萬生　　　　　　　　　資并前許　愈願無名氏病愈完願　　洋十元　　糖　交來善　　相人凌楚記孫驚風求愈各　　　元　　　　　　　愈完願小　　正善小孩三户　　　愈完願　益　無名氏三户　　四元愼修堂三元　叢　堂求　親康健合宅平安求　難人　　愛　堂　善　　　　　　　　　　　　　氏　　　　　　　各洋二元趙養　洋一元銅　一元　氏女保父消灾來先　起　龔傳　求平安　　　　　　　　　　　　元　元　徐　　　通　　　　　　　　　　　　莊來　名氏　　扶風氏無名氏　　氏　　　　　　一元　　　　　　　　　　　　　　　　　　　　　　　　　　十元　　　　　　　　　　　　　　　　　　洋　　　　　　　　　　　　　　　　　　　 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十年六月二十七日京報全錄]  
　　宮門抄○諭旨三道錄前○川督劉奏重慶關徵收洋稅土稅情形摺○晉撫張奏賑撫完竣報銷收支各欵摺○又奏委解　慶典工需銀兩摺○又奏叅革知縣片○又奏解地丁京餉片○又奏請旨通緝革員拿辦摺○東撫福奏叅革守備片○陜撫鹿奏飭道府回任片○東撫福奏派員帮辦河工片○六月二十七日内務府國子監侍衛處值日無引見○徐用儀謝授軍機大臣恩○張仕黼李培元預備召見○倉塲奏漕船五日回空○召見軍機張仁黼李培元皇上明日卯初二刻至大高殿壽皇殿行禮○○革職留任太子少保四川總督臣劉秉璋跪奏爲川東重慶門第一百三十四結期滿徵收洋稅土稅聞呈淸單恭摺具奏仰祈聖鑒事竊案據川東道監督重慶關稅務黎庶昌詳稱准宜昌關抄件内開案奉户部咨抄奏内開重慶關月支經費請如所奏辦理並將徵收各項洋稅銀兩開列淸單按結奏報不得以收支數目串入原摺以致混雜不淸一面造具收支細數淸册分咨總理各國事務衙門曁户部户科核銷奉旨依議欽此欽遵在案兹據重慶關詳報徵收正半各稅及另徵土藥並　欵銀數前已截至光緒十九年十一月二十四日第一百三十三結止分别開單造册詳請奏咨在案今自光緒十九年十一月二十五日起至二十年二月二十五日止第一百三十四結期滿所收正半各稅並另徽土藥洋藥稅厘除照章開支外其餘實存銀兩仍俟四結期滿再行報解所有第一百三十四結徵收正半各稅及另徵土藥洋藥稅厘支銷經費銀數遵照部咨分造册單詳請奏咨前來臣覆查無異除册分送總理衙門曁户部户科南北洋大臣查照外理合會同成都將軍臣恭壽照缮淸單恭呈御覽伏乞皇上聖鑒再洋商雇用華船現由常關徵科無憑造報合併陳明謹奏奉硃批該衙門知道單併發欽此○○頭品頂戴山西巡撫臣張煦跪奏爲晉省賑撫完竣查明收支銀糧欵目開單報銷恭摺仰祈聖鑒事竊照晉省南北各州縣於光緒十七十八兩年旱潦成災口外七廳又復被鹻被雹被霜災區過廣饑黎衆多節經借撥庫欵並奏明開辦賑捐亟圖拯救仰蒙聖恩浩蕩頒帑截漕分别散放恊賑義賑源源接濟嗣以爲日過久賑欵不敷復經奏奉恩准在於地丁先行提用以應急需所有一切辦理賑撫情形均經前護撫臣胡聘之曁臣先後隨時奏報並聲明來年賑務完竣將用過各項銀米核實彚總開單奏報免造細册以歸簡易欽奉硃批户部知道欽此計自光緒十八年辦理急賑起接續冬賑春撫截至十九年七月停賑止收支各欵經臣飭令司局轉飭經手印委各員據實具報去後兹據藩司胡聘之會同賑捐局司道詳稱督同局員逐細勾稽辦理前項賑撫統計收欵共入銀一百萬四千三百六十二兩八錢零糧六十七萬三千三百二石九升零支欵共用銀九十四萬一千八百四十八兩五錢零糧六十七萬三千三百二石九升零提撥辦理口外七廳善後買穀修倉銀六萬二千五百一十四兩二錢零綜計收欵以恩賞帑銀提動地丁曁本省官紳商民捐輸三項爲大宗各省恊濟之糧以本省採買曁動用常平豐備各倉穀爲大宗甯大採買及兵米豆次之支欵則以買糧爲巨他如分散賑銀開銷運費收養掩埋以工代賑並官紳薪水書吏工食車馬局用等項皆係因地因時酌量動用其放賑之多寡歴時之久暫亦各視被炎之輕重以爲衡辦法雖有不同而歸於實用則一也應卽遵照奏案將收支銀糧各欵曁貧民口數彚開簡明淸單據實報銷其撥發買穀修倉銀兩應俟各廳辦竣造報到日另案詳辦等情呈請具奏前來臣覆查晉省自丁戊太祲以後地方凋敝元氣未復此次復被災荒南北至五十餘廳州縣之多而口外七廳災歉接連幾及兩載爲時過久且山路崎嶇轉運不易舉凡籌捐辦賑其難實倍曩時仰賴皇仁下逮錫賚便蕃各省恊濟本省捐輸又皆不遺餘力始克藉以蕆事承辦各員亦知仰體時艱不辭勞怨審户旣極周詳散賑尤爲核實尚屬實惠及民收支各欵毫無冒濫委係實用實銷相應分繕淸單恭呈御覽仰懇天恩俯准敕部就欵核銷以省案牘所有晉省辦理賑撫完竣查明收支各欵核實開單報銷緣由理合恭摺具陳伏乞皇上聖鑒謹奏奉硃批户部議奏片一件單三件併發欽此○○頭品頂戴山西巡撫臣張煦跪奏爲委員管解慶典工需銀兩赴部交納恭摺仰祈聖鑒事竊臣前准户部咨軍機處交出會奏中外臣工報効慶典工需一摺於光緒十九年六月初五日具奏奉旨依議欽此計單開山西省共銀五萬一千五百兩行令在於文武各官養廉内自光緒十九年秋季起先行核扣一半二十年春季再行核扣一半等因當經行司遵照辦理並據布政使胡聘之於扣存養廉内第一次籌動銀二萬兩差委卽用知縣許文森管解赴部交納業經奏報在案兹據該司詳稱復於司庫應扣養廉銀兩内第二次儘數提動銀三萬一千五百兩差委候補直隷州知州延祉管解於光緒二十年五月二十八日起程前赴户部交納等情　奏前來臣覆查無異除咨明户部外理合恭摺具陳伏乞皇上聖鑒謹奏奉硃批户部知道欽此○○張煦片再前任大甯縣降調知縣張式良虧短大甯縣任内正雜各欵等銀二百八兩七錢五分七厘領回未買倉穀價銀二千一百八兩三厘前因二叅限滿未據完繳經臣於光緒十九年十月二十五日奏請暫行革職勒限四個月淸繳限滿不完或完不足數再行從嚴叅辦欽奉硃批著照所請該部知道欽此欽遵轉飭勒繳在案兹據布政使胡聘之詳查該革員張式良虧短銀兩迄今限滿屢次飭催未據完繳呈請覆叅前來臣查張式良係四川成都府崇慶州大原籍雲南昆明縣相應請旨將前任大甯縣暫革降調知縣張式良卽行革職監追提集經手丁書人等究明是侵是挪照例嚴辦一面將該革員歴過任所寓所資財先行查抄并請敕下四川總督雲南巡撫將該革員寄籍原籍家産一併查抄備抵歸欵除將應行分賠上司各職名另行咨部外理合附片具陳伏乞聖鑒訓示謹奏奉硃批另有旨欽此○○張煦片再前准户部咨光緒二十年分京餉奏撥山西省地丁銀四十五萬兩又續撥京餉銀五萬兩令卽分批起解等因當卽行司遵照在案兹據布政使胡聘之詳稱遵在司庫地丁項内籌動銀一十萬兩差委候補直隷州知州延祉管解于光緒二十年五月二十八日起程前赴户部交納等情請奏前來臣復查無異除咨部查照外謹附片具陳伏乞聖鑒謹奏奉硃批户部知道欽此○○頭品頂戴山西巡撫臣張煦跪奏爲革員虧短鉅欵逃匿無蹤請旨通緝拿辦恭摺仰祈聖鑒事竊查已革通判汪爾艎前在托克托城任内虧短各欵銀二千九兩七錢零錢一千二百一十九千七百六十八文延未淸交當經臣先後奏奉諭旨革職監追並查抄家産資財備抵欽遵轉飭曁各該革員原籍遵辦去後嗣准山東撫臣飭據榮陵縣查明該革員原籍並無資産取結咨復各在案詎該革員已先期聞拿逃匿無蹤經臣分飭各屬並咨山東省一體拿解迄無弋獲難保不遠颺他省希圖避匿宕延似此鉅欵虚懸若不從嚴拿辦何以重庫欵而儆藐玩據布政使胡聘之按察使張汝梅會詳前來想應請旨飭下該革員原籍山東及各省一體嚴拿汪爾艎務獲解晉監追審辦除咨部並分咨各省通緝外謹恭摺具陳伏乞皇上聖鑒訓示謹奏奉硃批另有旨欽此○○福潤片再補守備後以都司用儘先守備侯登科因迭次勦匪並堵築河澤縣賈莊河隄出力歴保今職前由縣詳請收標當經飭發撫標左營候補兹查該員不守營規在省開設烟館實屬有玷官箴未便稍事姑容相應請旨將都司用儘先守備侯登科卽行革職以肅營伍理合附片具陳伏乞聖鑒訓示謹奏奉硃批著照所請兵部知道欽此○○鹿傳霖片再督糧道松壽經臣派往甘肅查辦事件現已差竣回陜應卽飭回本任其西安府知府文啓交卸督糧道篆務亦卽飭回西安府本任除分檄飭遵外理合附片陳明伏乞聖鑒謹奏奉硃批知道了欽此○○福潤片再山東黄河綿亘千餘里防守不易爲力前經奏明分上中下三游委派實缺候補各道員分司總辦會辦事宜以專責成上游自賈莊起至十里堡止二百餘里總辦防汛兗沂曹齊道姚恊贊經管銀錢稽查工料考察各員勤惰會辦候選道馬開玉仕來兩岸督率修防每當大汛經臨各處險要迭出尚虞顧此失彼查兗州鎭總兵田恩來堪以派爲帮辦就近駐工會同各該員分投督率辦理以重修防除咨行遵照外謹附片陳明伏乞聖鑒謹奏奉硃批知道了欽此 
 
 

Page 14

 
 
[光緒二十年六月二十八日京報全錄]  
　　宮門抄○陜撫鹿奏遵旨確查據實覆陳摺○黔撫崧奏揀員請補守備摺○又奏揀補副將摺○陜督楊奏臬司起程赴京日期片○六月二十八日推班○榮廷謝放蘇州織造恩召見軍機皇上明日卯初二刻升中和殿看版○○頭品頂戴陜西巡撫臣鹿傳霖跪奏爲遵旨確查甘肅士子舞弊倖中監臨骫法彌縫一案各情據實覆陳恭摺仰祈聖鑒事竊臣於光緒二十年三月十四日承准軍機大臣字寄光緒二十年三月初六日奉上諭有人奏士子舞弊倖中監臨骫法彌縫據實揭叅一摺據稱上年甘肅新中第七名舉人李運逹原籍湖北黄陂縣以伊父李景庚服官省分冐入兩當縣學籍上年鄉試雇倩槍手湖南李某在塲中換卷倖中嗣因槍手索討謝銀呈控楊昌濬以槍者中者均係同鄉瞻徇情面囑令骨監試明孚駿等代出銀兩和息並聞有更換墨卷情事請飭查辦等語冐籍考試例禁綦　李運逹事旣敗露楊昌濬何以置之不辦猶復曲爲彌縫著鹿傳霖派委道府人員前往確切查明據實復奏不得稍涉徇隱原摺著鈔給閱看將此諭令知之欽此遵卽行钎委員分路察　　復派委督糧道松壽馳往　　認眞察辦當將訪察大槪情形具奏並請將李運逹舉人斥革飭下該原籍湖北督撫臣密飭查拏究辦在案兹據委員督糧道松壽按照原叅各節逐一訪查確訊禀覆前來臣覆加查核原奏謂李運逹原籍湖北黄陂縣係卸署甘肅循化同知主簿李景庚之子於其父服官省分冐入兩當縣學籍將其父名减去景字揑爲李庚以冀掩人耳目一節查李景庚現在甘肅候補當卽查傳到案訊據　係湖北孝感縣人甘肅試用巡檢親子運逹隨侍來甘光緒十三年科試伊子在兩當縣冐籍入學上年鄉試得中第七名舉人等情又調取學臣衙門學册查得李運逹所塡三代曾祖名薈祖名坦父名庚調查官册字景庚係試用巡檢光緒三年到省籍隷湖北漢陽府孝感縣十四年委署循化縣廳主簿十五年卸事其三代則曾祖名時夏祖名方薈父名逢坦是李運逹其父服官省分冐籍倖中事屬確鑿所塡三代皆减去上一字不止减去父名景字其原籍確係湖北孝感縣原奏稱係黄陂縣人係屬傳聞之誤又原奏謂上年鄉試李運逹雇倩槍手湖南李某在塲中換卷因而倖中一節訪之衆論僉稱上年闈墨所刊李運逹文字與其平素所作迥出兩手有謂　得同號之人代作卽係槍手湖南李姓者有謂係鄭姓者雖人言嘖嘖竟不得實指其人李景庚據稱伊子運逹本屬能文各書院考收有名伊一介窮員何能出貲爲子雇倩槍手以其子素性狂妄開罪於人致遭物議可傳到面試等語臣以李運逹旣不覆試又早回籍顯係因事敗露畏罪濳逃據稱伊子於中式後於十二月初三日令其回籍省親措置並非逃避再三究詰狡展異常堅不承認倩檢各情查核原奏僅稱槍手湖南李某有姓無名今李景庚旣不承認李運逹又未到案一時殊難查究又原奏謂榜後檢手向李運逹索討謝銀六百兩李運逹抗不承交九月初九日舉行鹿鳴宴當監臨以下各官及新舉人入宴時該槍手在督　門首喊嚷遞呈聲言禀揭李運逹倖中之由旋被同鄉各官將槍手扶往兩湖會館說情該督臣楊昌濬以檢者中者均係同鄉瞻徇情面囑令監試蘭州府知府胡孚駿外供給所皋蘭縣知縣宋昇平共代出銀六百兩交給槍手爲之和息一節隨飭據蘭州府知府胡孚駿皋蘭縣知縣宋昇平覆稱上年鄉試揭曉後於九月初七日舉行鹿鳴宴是日督署大門洞開主考學院監臨司道各執事等官及新中舉人畢集觀者擁塞如有槍手索謝喊禀情事難掩衆人耳目並無奉督臣囑令說和給銀等情查原奏稱該省上年鹿鳴宴爲九月初九日現查係初七日是日期先後不符且是日各官齊集耳目衆多卽使有槍手索取謝銀似不至於大庭廣衆之時肆無忌憚公然禀訐恐係傳聞失實現經確切訪查督臣尚無囑令說和給銀之事又原奏謂且聞該督有囑令藩司及監試提調將李運逹墨卷更換令本人自行謄寫之語其已未更換不得而知一節查准甘肅藩司咨稱上年鄉試取中各卷遵照定例於揭曉日隨同主考監臨内外簾官在衡鑑堂將取中各卷每十名爲一封粘貼監臨及藩司印花封固裝箱委員解部呈交在案並無監臨囑令將李運逹墨卷更換謄寫情弊等語則並無將李運逹墨卷更換謄寫之事尚屬可信以上各節現經分别查訊詳細訪詢惟冐籍倖中事屬確鑿若換卷說和則查無實據至　　舞弊不爲無因然非李運逹到案不能訊究得實應請將縱子於服官省分冐籍倖中之甘肅試用巡檢李景庚先行革職發交皋蘭縣署管勒令將其子李運逹交出以憑確訊李運逹前已經臣奏將其舉人斥革現經查明其原籍實係湖北漢陽府孝感縣前稱　黄陂縣人係屬錯誤仍應請旨飭下湖北督撫臣密飭原籍孝感縣查拿李運逹到案確訊實情照例究辦至督臣楊昌濬于李運逹在其父服官省分冐籍倖中當時失於覺察究屬疏忽應否交部察議之處出自聖裁所有派員確查緣由理合恭摺據實覆奏伏乞皇上聖鑒訓示謹奏奉硃批另有旨欽此○○頭品頂戴貴州巡撫奴才崧藩跪奏爲揀員請補守備員缺以實營伍恭摺仰祈聖鑒事竊照撫標左營中軍守備安以煥革職遺缺接准部咨係部推之缺應用期滿武進士該省武進士俱未咨報期滿亦無分發期滿差官應用儘先人員行令揀員請補等因自應遵照辦理奴才於通省武職人員内逐加遴選查有藍翎儘先守備雲騎尉世職土慶國現年五十三歲貴州貴楊府人該員之父王定臣由撫標左營千總推升永城營守備於咸豐五年十二月二十五日在香鑪山剿賊陣亡議給雲騎尉世職十一年騐看承襲收標學習同治三年因賊逼省城帶隊禦敵緝　守城出力奏保同治三年十月二十五日奉上諭著以守備儘先補用欽此七年克復龍　兩城出力奏保同治八年五月二十七日奉上諭著賞戴藍翎欽此光緒十年請咨引見發回本省照例用六月初二日奉引依議欽此該員勤奮有爲以之補授撫標左營中軍守備員缺洵堪勝任合無仰懇天恩俯准將王慶國補授撫標左營中軍守備員缺實於營伍有裨如蒙俞允該員曾經引見回黔之員毋庸遂部並懇敕部給予劄付惟此缺係該員本籍應俟部覆至日照章揀員對調以符定制除咨部科查照外謹會同雲貴總督臣王又韶貴州提督臣羅孝連合詞恭摺具陳伏乞皇上聖鑒訓示謹奏奉硃批兵部議奏欽此○○頭品頂戴貴州巡撫奴才松蕃跪奏爲揀員請補副將員缺以重職守恭摺仰祈聖鑒事竊照上江恊副將王廷喜丁憂開缺奴才會同督臣另案恭疏題報並聲明遺缺　留外補所遺上江恊副將係第二輪第三題缺應用預保無人照章以揀發人員抵補奴才於揀發班内逐加遴選名次在前之徐定邦尚未在標查有劉黔補用副將李昌麟現年四十三歲湖南湘潭縣人由行伍於同治五年投入武字營効力　同官軍攻剿四川馬邊夷匪立解城圍給予六品軍功頂戴八年勦辦越嶲恢復普雄等處保以外委儘先拔補並戴藍翎九年攻克冕甯西昌熱氷等處保以把總儘先補用十一年奏調來黔攻克永威兩州收復八寨等城保以千總儘先補用並加守備銜是年克復　哈州城保以守備補用並換花翎十二年攻克淸黄等城疏通驛路保以都司儘先補用並加遊擊銜又力解安順府城圍勦平牛角坡香鑪山各路堅　保免補都司以遊擊儘先補用十三年克復興義府新城各城全黔肅淸案内保免補遊擊以叅將儘先補用克復下江永從等城勦平六　案内出力保奏光緒二年五月初八日奉上諭著補叅將以副將留於貴州補用並賞給晉勇巴　魯名號欽此業經註册核復歸入揀發班内序補前因李氏乏嗣該員呈請復姓歸宗仍名昌麟以承宗祧亦經奏明奉旨允准在案現帶撫標右營　車該員熟諳訓練勇敢有爲以之補授上江　副將員缺實於營伍有裨如蒙俞允俟接准部覆卽行給咨赴部引見以符定制除咨部科查照外謹會同雲貴總督臣王文韶貴州提督臣羅孝連合詞恭摺具奏伏乞皇上聖鑒訓示謹奏奉硃批兵部議奏欽此○○楊昌濬片再甘肅按察使裕祥欽奉諭旨進京祝嘏所有臬司篆務業經臣飭委蘭州道黄雲接署兹據該司呈報現將印信文卷一切於六月初二日交代淸楚並無經手未完事件擬赶緊料理卽日携同隨班委員升用知府候補同知陳瑞瀛同知銜候補通判張作霖直隷州用候補知縣陳光覲起程北上等情除黄雲等署事日期另行奏報外所有臬司起程赴京日期理合附片陳明伏乞聖鑒謹奏奉硃批知道了欽此 
 
