# 1885 - 42 - 4904254

 

Page 1

 
 
[二十九號畵報出售] [  申報舘主人啓]  
各省入京貨物至京師崇文門必向稅課司處投稅近因吏胥舞弊商旅受困遂將納稅則例刋牌懸示門前用以恤商情而袪弊竇再西人有跑紙之戲帋散則錦繡横飛馬奔則　騮交錯亦屬不常見之事两圖俱編入此次二十九號畫報准於二十七日出售後仍附淞隱漫録圖說一則閱者鑒之 
[三十號畵報預啟] [  申報舘主人]  
履端伊始氣象更新故本齋所繪三十號畫報皆選古時吉利事實始於十二月二十七日按切逐日故事各繪一圖至明年正月初五日止圖凡有九出吳友如先生一人手筆並附送硃搨横屏一幅係張子祥先生所繪歲朝清供圖筆法蒼勁顔色燦爛用潔白料半帋印成懸之壁間足供雅賞先此布聞祗頌年禧 
[分送月份牌啓] [  申報舘主人謹白]  
臘鼓將闌履端伊始本館例有月份牌分送閱報諸君兹巳託點石齋石印中西月份牌用潔白洋紙印成中間中西合歴俱用紅字光艶奪目外圏緑色印就戲劇十二各按地支生肖命意新奇藻繪精絶皆係名人手筆閱之令人愛不釋手一俟明年開正工竣即當隨報奉送先此佈聞敬頌年禧不具 
[除夕登避債臺記] [  江夏生戲書近狀]  
歲云暮矣江夏生兀坐愁城中方與窘鄉退叟瓶磬生枵腹居士作祭詩之會時則繩床雨漏板屋雲封籬間敗葉蕭蕭然類鬼嘯忽聞柴扉剥啄聲啓之則故友屢空子也入門一笑　然曰子株守斗室中索索然了無生趣此間有避債舋之勝盍一游乎江夏生曰避債臺奈何曰臺距安樂鄉不知其幾千萬里也甃以敗窳之瓦圍以　朽之闌危危然　　然高不知其幾千萬仞也暫周時赧王曾草創基址後人尤而效之繼長增高遂成斯勝其級高其途俠游具地者往往能上而不能下古惟陋巷之顔回乞食之陶潛捉襟肘見之原憲嘗屢游不一游尋常富貴子弟未易一造其境卽鄧通和嶠石崇一流人芳名卓卓千古者亦夢想所不能到焉子生平具好游之癖盍一游乎則應之曰諾乃相與攜伍相國之簫挾鄭元和之板行歌彳　渡苦海經愁鄉遥望樹杪隱隱露臺顚煙雲繚繞度相隔尙數十里忽一少年人蒙袂輯屨迎面而夾睨之曰嘻異哉子固樂國中無愁村人也平日衣鮮衣食美食朝秦樓暮楚館酒肉相嬉游笠車相徵逐極人間之安樂享畢世之榮華若不知漏盡鐘鳴銅山將倒者相别祗數十寒暑何爲竟至於是哉少年若惡其絮聒也者掉頭不復顧行行重行行度危橋而北巳造乎臺之前正欲攝衣而上忽有自後呼生名者回顧則一中年婦人　面鳩形似曾相識細思之盖昔日享盛名樹艶幟之某校書也唾之曰子平日恃其狐媚之姿逞其熓毒之性跋扈香國中　忘其爲烟花下賤傲睨我儕尋常通一問酬一語重之若泰山九鼎一旦時移勢易局換搶桑亦將從文魔秀士風欠酸丁伈伈然倪倪然游無可奈何之鄉耶婦低首赬顔若不勝羞恧者然遂乃攀懸藤躡危級層累而上躋乎其顚見有先生而在者大抵皆平日貧賤之交布衣之士遂相與酌苦醁劈漏脯傾盖班荆細談積愫酒酣耳熱憑闌凝望見下界擾擾營營人多於嶬大半皆操劵索逋趾高氣盛者而遥指黨太尉家方烹羊羔煮美酒坐銷金帳中與　妾艶姬懽呼暢飲其有面圑圑作富家翁狀貌者亦無不抖擻精神持籌握算與千萬不動尊相厮守乃仰天長嘯拍手高歌曰我生不嚴兮逢天僤怒幼樁蔭之凋零兮心傷夫孤露悵手無縳雞之力兮徒死守夫老壽蠹飢不得食寒不得衣債劵紛其無數誰爲市義之馮驩兮乃一炬之是付坐令了債之無期兮徒心驚夫歲暮似聞窮鬼之語予兮曰汝毋抑鬱而默訴不見夫豪富之家兮白鏹牣乎府庫彼其狗苟而蠅營兮惟厚實之是務子乃盜泉之不貪兮惡木之不顧宜乎卒歲之飢寒兮歎世上之無生路何不幡然而變計兮乃仍株守乎故步歌畢　然若有所思悄然若有所失時巳向晚暮烟蒼然見有携香蠟寓錢陟仄徑而至者詢之盖餓鄉中千百善男信女欲於元旦未曙時向窮極無量天尊廟中進頭香也忽聞黑松林一片金鼓聲喧徹雲表一友坌息而至曰銀坑洞中債帥又在金沙河邊揮手下蝦蟆兵操演陷人陣矣予心不覺惴惴然恐懼乃急下臺壽途而返 
[宣光大捷]  
　　昨上午十一點鐘越五分時接得本舘派駐京師采訪新聞人於本日九點鐘後所發電報云本月十一二三等日關外華軍揮隊進攻佔據宣光之法人一時旆影漫天槍聲震地如荼如火氣懾敵人法人　奮不顧身抵死抗拒究以寡不敵衆客不敵主連日皆轍亂旂靡大遭挫衂事經岑彦卿宮保奏聞隨於二十五日明降諭旨所有出力之各員弁着先記名存注一俟宣光收復再行特沛恩施想從此長驅直入迅掃欃槍捷書夜到甘泉宮不難拭目而俟矣 
[密埋水雷]  
　　文匯報昨日接福州電音云目下閩江中密埋水雷幾於星羅棋布所有船隻一槪不能進出也 
[英員出示]  
　　新加坡報言新埠英官現巳出有示諭命守局外之例不得以煤糧售與法船凡法船經過購辦煤斤止准酌量售與但足供用至西貢地方而止然則法船之來恐不能如前此之取擕甚便矣 
[照錄日高和約條]  
　　此次朝鮮之變所係非小大日本國大皇帝深軫宸念特派全權大使井上馨至朝鮮便宜辦理大朝鮮國大君主宸願敦　委金宏集全權議處之任两國大臣和衷共濟議左約欵以昭好誼完全恐防後來之事端兹據全權文憑各簽名盖印於左第一欵朝鮮修國書致日本表明謝意事第二欵恤給日本遭害商人遺族并負傷者并賠補貨物之掠奪者由朝鮮撥支十一萬元事第三欵殺害磯林大尉日本官名之兇手察獲從重正刑事第四欵日公使舘擇新基建築由朝鮮撥二萬元以充公費事第五欵護衞日公使舘兵弁營舍附近擇定設置兵員若干修蓋兵營朝鮮國任之 
[歌功頌德]  
　　此次朝鮮經變袁司馬撥亂反正厥功甚偉爰有慶尙道儒生柳京畿道儒生李撰文一道徧貼通衢以紀袁司馬之　績兹特照録於左至其字句之支離或係彼都風氣如此固可存而不論也維我東方僻在海隅壤地偏小禮樂教化上行下效自宣廟壬辰以後國爲安民罕見兵革矣粤於壬六軍擾大作自上及下莫知所措而統領大帥吳公奉承皇帝之命引兵東援扶宗　之危復坤殿之位留住三載功盖八域願戴萬民矣不意今者 
 
 

Page 2

 
 
　宼作變叛臣謀亂主上避位大臣遇害都之人民奔竄四方大人袁公親冒白刃臨於矢石揮斥奸黨而討賣國之罪放逐外宼而設守戰之備揭　告示巿塵相慶生靈戴功古文所謂如器之欹未墜於地惟爾張公方平安坐於傍顔色不變徐起而正之者不獨專美於古也嗚呼大人何以報德當刻於金石以頌功德但以布衣殘力末由遂誠廼以片言拙辭揭於通衢以效立石頌德之萬一云爾光緒十年十一月日 
[朝鮮經變紀錄]  
　　朝鮮爲箕子故都素有秉禮之稱經變以來國人憫宗社之幾嘘嗟　維之不振撰文一道徧揭通衢怨誹而不亂蓋有小雅之遺風焉其文曰管叔滿朝周公未還袁我成王誰其輔之哀我百姓誰其濟之痛哭無地痛哭無地推上國人諒之不乎○日本磯林大尉之屍暴於日中數日以後經該國人收殮載回東洋○洪逆之屍棄於通衢閱十餘日遇者皆唾駡之甚或抛之以石踐之以足當年董卓之慘報諒不過斯○國王因攺變衣服之制係洪逆所奏請者靖亂後下令仍復舊觀依然寛袍大袖居民顧而色喜以其復得見漢家威儀也○此次與日本之約係金安集主張約定後衆情洶洶有叩門而斥辱之者有遇於路上而指駡之者衆怒難犯此之謂也○留東三營均請欽差吳公續公閱看兵操大加賞識賞予頗豐○水原城外四里許夾道松林濃陰匝地不見天日有華人徐某者被刺於途倒臥血洎中面日模糊僅可認識凶人尙未緝獲行路者均有戒心○太王妃初六日生辰中國欽使及駐防各統領均往祝嘏威儀之盛彼都人見所未見不帝舉國若狂○方銘山軍門久駐朝鮮今春隨吳武壯公内渡遂紥金州嗣聞該國變亂慷慨誓師請命東渡早抵王城分軍屯駐馬山以爲兵輪之聲援餘則駐於水原以聨王京諸單之聲勢其志可謂壯哉軍門久爲武壯公所賞識武壯公有靈諒亦爲之滋慰○鐵甲兵船泊於馬山者三四艘每日巡洋按期操練敵人聞之爲之胆落○聞丁軍門方軍門在馬山一帶緝獲日本木筏一隻朝鮮小船一隻爲之引路内藏一廣東人訊知爲日本國探測海水由仁川而來其意不知何在巳將廣東人囚押船上將朝　解送南陽府懲辦矣○郵政局房屋被土人拆毁頓成瓦礫場矣○博文局之設也秉筆者爲日本人變作之日卽被土人拆毁木料付之一炬秉筆之人不知何往豈巳從董狐於地下耶○水標橋北有日本人開設照像局一所亦被土人拆毁門户凋殘梁楝傾仄並將賣房之土人大加毆打當時殞命矣○井上馨並竹添進一郎同回東國以和議巳成故也○生意照常不見冷落亦通商之好機會惟人心惶惶尙恐有意外之慮○日人皆居西關外京畿道署中約四百人日間偶入城　玩日未夕卽怱遽而出○仁川稅務司趁此變亂之際加倍稅銀徵收有逾常額四五倍者商民其何以堪○欽差吳續二公寓在南别宮内所帶兵僅四五百人會館房屋亦經住滿而軍令森嚴無敢滋擾者○變亂而後貨船罕至物價因之騰貴而洋布一項竟漲至七八千文一疋商民趨利若騖多有冒險運來者獲利自不淺也○仁川華商致中和在路被刼失落貨物不少案尙未破○德國領事赴仁川在路亦被刼奪尙未傷命亦幸事也○　民感華軍之德情見乎詞夜聞路上見有營中之人卽然燈護送有多至數百盞者且月前有事之日多挈食物送至營中簞食壼漿古人不能專美於前○國王念欽　勤勞饋送柴米爲犒師之舉欽使辭而後受三軍之士皆如挾纊○穆麟德德人也久爲朝鮮辦理商務現膺兵勇叅判之職此次繼亂護救閔公泳翊不致殞命且多發公論以抵日人居民亦遂心焉感之足見朝人之易於感化而以見放下屠刀者　能亦地成佛也○華船停泊馬山去王京尙有一百八十里其間設立塘馬馳送文件奔風掣電不絶于途○日人埋地雷于宮中僅發其一傳說尙有許多未經發放者此事虚實不得而知然竊爲宮中之人危之○前歲宮内變亂王妃逃出數百里外此次又逃出城西某家中世子亦隨之而往幸皇天眷佑得返宮闈經此　番顚沛其將何以爲情耶 
[將軍履新]  
　　新任鎭粤將軍繼於十八日抵河南花地是日申刻登岸欽使督撫三司道府縣屬水陸两軍門四營將官闔城候補文武員弁均經　抵接宫亭恭請聖安迎接憲駕禮畢後隨即進署各官亦依次告退觀者如堵至日間接印視事云鈞香港中外新聞 
[關外風傳]  
　　昨得嶺南訪事人來書云穗頃商家接有關外信息據稱前月杪王朗青方伯與法人接戰連遭挫衂傷殘士卒甚多目下廣西軍務吃緊人心頗覺惶惶然本舘按駐越華軍屢獲勝仗煌煌諭旨中外咸知而粤省商家信乃有敗衂之說安知非摭拾浮聞墮法人飾敗爲勝之詭計乎姑列報端以備一設可也 
[嶺南難爼]  
　　方照軒軍門調集各兵輪勤加訓練擬桃選靈捷堅固者撥往臺灣以破法圍云○海口塡塞以來深恐來春水源暢旺泛濫爲災臬憲沈　訪因於本月初九日會同營務總辦蔣澤春觀察前往履勘設法宣洩○廣西補用遊擊林游戎國安性情剛毅韜略夙　爲撫憲倪豹臣中丞所深賞前月札調來省聽候差委詎禀到未及一月隨卽病没出師未捷身先死常使英雄泪滿襟粤省軍士無不同深惋惜兵餉以厘金爲大宗然奸商吏胥往往任意欺瞞以致厘務日形短少两院憲因諭令司道設法整頓擬招商人承辦或由各行商自抽自繳一俟辦有成效卽將各厘卡酌量裁撤以節費用庶幾上無侵蠹之弊下免稽察之煩爲一舉两得之善政云○三元里鄉請將藥局移建村前一事早經錄入報章數日前大憲巳委員前往鳩工想不日卽可告竣也○陳都戎起鳳具禀營務處願自捐資斧往梧州採辦杉木煆煉成炭送交軍裝局製火　以充軍實并稱情殷報効不敢仰邀奬叙大憲欣然許之○前日有巡船一艘停泊花地口時將簿暮兵勇燃砲以示威聲偶不小心悞將彈子放入砲内轟然一嚮擊傷對岸某漁人左臂見者成歸咎巡船洶洶然欲與理論管駕官急向衆人服禮并許延醫調治其事始息○海疆多故風鶴頻驚各縣鄉民無不備辦軍裝以資護衞前日新會縣屬某鄉落由香港購有槍砲多件路經漁珠巡勇見而疑之拘留查問恐所言不實將軍器解交廣府由府轉解新會縣諭令該鄉紳耆到縣領回以昭愼重云○本月初八日某甲狐裘黄黄在藩署前買物忽有差役十餘人縶之以去若牽犬羊見者駭然後悉此係著名訟棍經人告發以致被執云○初九日某委員由香港購得五子砲數門交善後局存貯翌日由四營將弁舁至燕塘騐放轟然一聲震驚百里誠摧敵之利器也○初六晚紫來街某家突　匪徒行刦事主急鳴鑼喊救練勇聞知整隊而出匪徒見勢不佳棄贓而遁練勇向前追截拿獲一人交縣審訊想明火執仕律有專條梟首之刑斷難漏網也○西關圑練保甲局前委張大令琮辦理現大令由上憲調署南海縣事所遺保甲局務另委俞大令功懋接辦矣 
[以小易大]  
　　杜宇卿爲且過鳥守宮儂亦可憐虫仁和姚古芬因妻染瘋所作句也讀之令人增伉儷之重不謂近有世家子某者所娶妻爲某孝廉女亦名門也生子女數人均巳長大忽染痰疾時發時愈某素喜狹邪遊遂於勾欄中納一姬新花旣折故劍頓忘置妻别室終年不與面荆釵布裙殘羹冷炙卽下人久亦忘其爲主母矣某則挾妾别居精舍姬偶染疾某秤藥重水憂形於色久益愛憐之婢僕稱呼一同嫡室服食起居俻極珍異雙宿雙飛過一生昔時結髮恩情久付九霄雲外迨爲其子冬間娶婦姬竟禮服莊嚴受其子婦謁見子恐拂父意隱忍從之戚族羣駭然稱異　其戚某君作反　薄命曲譏之淋漓盡致傳誦一時昔錢蒙叟在獄寄柳河東詩有臨行急難有賢妻句時正室陳夫人尙在錢忽以妾爲　士林至今非笑今某君竟步其後塵豈鄉先生餘韵流風足使後學聞風興起耶是可謂後先輝映者矣録常熟鶴商山人來稿 
 
 

Page 3

 
 
[欽使抵滬]  
　　聞得中　前任駐紥日本欽差挈同瀛眷乘三菱公司成開麥魯於昨日抵滬云 
[淞營軍報]  
　　前報列大砲入尊運至衣洲塘一事兹悉先有後鏜炮四尊運至均聞係英國著名之某廠所鑄每尊值銀六萬两現在安放營中大約開正再行擇吉排列云○日前營中接得基隆開仗大獲全勝之信深恐法人敗衂之餘攔入長江一帶故各營及砲臺均加意嚴防日夕無敢稍懈砲臺上每日照常打靶并多派員弁分往各處巡查以期有備無患云 
[方伯蒞滬]  
　　前日午後三下鐘時新簡浙江藩臺許星臺方伯由金陵來滬駐節廣肇山莊昨日江海關道邵小村觀察及英界會審委員黄芝生太守俱親往拜謁聞方伯擬至蘇垣度歲然後赴浙履新云 
[控追帳據]  
　　前有泰生漆棧主周天麒投上海縣控稱堂兄周鑑恒在棧司帳虧空銀數千两并將棧内帳簿藏匿屢向索還置之不理求請究追當經前邑侯黎壼山明府提訊鑑恒押令繳還在案　前有周陸氏者投縣訴稱丈夫早故子名繼良與堂兄周天麒在嘉興合開泰生漆棧今可繼良病故　親至該棧支取銀洋天麒託稱生意清寥分文不付窺其意見竟圖吞没求請究追莫邑尊准詞後飭　天麒到案前晚由帮審委員王司馬升堂集訊周陸氏申訴前因天麒供稱該棧確與堂兄周繼良合股但繼良從前虧空甚巨無力措歸自願將該棧于十年之内歸我一人獨做盈虧由我一人經理至本年歲底巳閱九年于明年終始得十年期滿求請明察司馬謂現在爾嬸母衣食不敷每月可貼補洋數元待期滿後再行核算答稱情願每月貼補洋三元周陸氏又稱每月三元尙覺不敷求請恩斷司馬遂斷合每月貼洋五元着各具切結周陸氏斥退又命提周鑑恒上堂謂爾在該棧司帳究於何時停歇可曾將帳簿交付明白答稱該棧向由繼良一人司帳夏　繼良病故由我代理　月並未有藏　帳簿等事司馬復　天麒繼良故後曾否往寡嫂處　明有無簿據存留家内答稱尙未往詢又謂爾速去查明究竟有無簿據候稟覆後再行核訊周鑑恒飭仍還押候訊 
[工局清帳]  
　　本埠英工部局西歴一千八百八十四年收付清帳現巳刊印以供衆覽計是年共收銀二十九萬五千七百零八两五錢六分上年存銀一萬二千四百十九两两共三十萬八千一百二十七两五錢六分本年共用銀三十三萬六千三百二十二两零九分除收過透用銀二萬八千一百九十四两五錢三分緣去年約計今歲收捐之數而今年中注事起華人住家多有遷入内地者上海空屋甚多以致少收捐項至一萬三千两光景上年空房約一千六七百所今年空至三千所西人房捐收數略多而華人别項捐欵亦减烟燈捐少收三千六百两典當少收一千二百两馬車行少收一千两駁船少收一千两水車少收二百两而用度則又加多巡捕開銷銀八萬四千零七十五两五錢四分又加電氣燈之費修造道路橋梁等項用銀九萬五千三百三十七两九錢二分樂工用銀七千五百八十一两五錢九分此數項費用皆較上年爲多故透用者有如此之巨現定於本月念九日集衆議事未識作何彌補也 
[來信節錄]  
　　閱貴報有協和局船被刦云云其寳非協和乃協源也該船於廿二日從朱家角青浦來滬在周太僕廟停泊過夜廿三黎明於談家渡被刼非廿三夜也盜係本地口音非外路人因事關日夜大有區别務乞照登爲幸[  信業仝具]  
[信船被刼續述]  
　　全盛順成協源三信局船被刼一事大畧巳登昨報兹得其詳爰再述之盖該三船係何阿福經管於二十二日傍晚时在青浦縣境之珠街角地方承接各店鋪銀洋信件當有本埠英租界某行之出店人孫兆堂亦在是處收得帳洋搭此信船該處信局夥以銀洋共有一千九百六十五元之多本欺派人押解緣孫屢乘此船往返與之相識且知其人可靠遂托孫代爲照顧孫又約一人同船及開行至青浦暫泊又有上海城内三牌樓福音堂内承賣天主教書之陳永金亦在是處搭船來滬孫卽以銀洋包作枕而睡及黎明時駛王新閘西六里之小沙渡地方卽西人所謂蘇州河也詎料孫與其友人突然躍起袖中取出手鎗連放二響何與水手及搭客人等相顧驚愕向河灘躍走惟陳巳受槍傷幸無大碍孫與其友不知去向想巳携銀洋而遁矣何來滬告知信局主一面報縣并報捕房請緝外局主又函追該處信局之經事人同陳等　縣申訴前因莫邑尊諭俟赶飭捕役齊緝捕房則由西包探頭目帶同華包探等先至小沙渡地方察看信船知所放之鎗内並無鉛珠　係細碎沙泥盖陳受傷處及衂板上均有沙泥痕跡也又四處訪緝孫兆堂未獲并查得孫兆堂係小沙渡附近之乂頭港地方人卽至其住處尋無下落惟將孫之兄孫掌和及　父張德生帶回捕房間不知情暫行管押再傳船上之何阿福及搭客陳永金等解案請爲著交再行緝拿在逃之人此被刼之的確情形也按字林西字報所載舟行遇盜一條卽是此事惟所言僅得影響耳 
[船事彚登]  
　　大沽輪船在虹口老船塢修理工竣前日出塢○日前新關北首泊有德國二枝半桅兵船一艘虹口琼記碼頭亦有德國三枝桅兵船一艘昨均展輪出口矣 
[竊犯病斃]  
　　前有竊犯張德豐由黄太守判發虹口捕房管押两月押至月餘在押患病捕頭飭送同仁醫院調治昨日病故院中報由捕房傳知地保飭查該犯有無親屬在滬以便報堂收殮 
[英界公堂瑣案]  
　　捕頭稱有西人失竊金練一條疑是袁阿榮所竊報捕拘袁問不承認今先解案尙容細查袁堅不認竊黄太守飭捕將袁帶回俟查明實據再行解訊○巡捕解送在路爭毆之陳世福袁順請訊陳供與袁算帳口角由捕拘案乞恩免究袁供略同黄太守隨卽斥退不得滋閙于咎 
[法界公堂瑣案]  
　　龔秋嚴控秦冬餘一案訊理各情前巳疉登本報昨日龔遞呈禀詞聲稱曾詢諸總書姚蘭洲云並未算帳職員因至劉河收帳至二十三日回滬購閱日報得知凌楚卿禀覆情由旋至秦蓉洲處問信據稱蓉洲抱病在床拒而不見嗣將情由道及始得會面據容洲言十六日並不算帳日報不足爲憑且十六日　沈少耕及秦冬餘到關凌楚卿並未到來職員亦在外候信未進關門翁太守問秦冬餘曾到案否卽有秦之抱呈遞禀稱家主染病未能投案龔稱秦冬餘並非有病寔往南匯經辦和尙姦案蓉洲年紀巳大不能到案太守謂汝所放之欵終有着落何必牽涉興訟今日秦冬餘未到爾可向蓉洲間明情節此欵究從何處　還着退出趕速問明禀覆○前報列杜暄控胡頌僖一案昨日翁太守再提一千人集訊先問胡可曾信致胡景彰號答稱巳函詢肇豐太守問可有回信胡稱未有杜卽稱伊曾自言上月二十日專人至河口送信本月十三日得有回音惟不知信中何語太守詢之胡頌僖據稱雖有人來然但有口信太守謂旣是專差人去况事關銀两六百两之多豈有不發信函而僅傳口言之理胡稱十七日又巳發信去問俟得回音再定太守問大約何日可得回信杜稱祗須七天可到太守謂二十日所發之信至十三日得有回音其中祗隔二十三天現十七日所發極遲正月初十日定能囘信遂着將胡交妥保俟到期再訊 
[日期更正]  
　　日昨本報後所刊倚勢欺人告白有本年十一月十一日江西河口胡景新匯肇豐銀六百两十月十一日期等語其日子校對時一時失檢實是十月十一日在江西匯銀票期係十一月十一日今巳在告白内攺正尙恐閱者不察故復註明於此 
 
 

Page 4

 
 
[送陳哲甫中翰出使日本]  
　　三世交情似北平令祖雲山同年於道光丁未在京同庽郡舘樂叙晨夕嗣識尊翁仙海觀察於吳下 
年來與子倍多情大才本覺塵寰隘奇遇同尋海國盟祖硯勤磨文自富父書飽讀筆能耕君家故事公卿長縱使懷慙亦自榮○跨海東游幾汐潮迥殊西域路迢遥雖然異服沾他族畢竟同文肖本朝一自藩封夷屬縣更無遺制度天橋往年册封琉球使　至其國駕天橋於城上以度使者所以敬天使也彼都名士岡千仞岡君爲日本名士今年來遊滬上余曾識之好去談詩破寂寥桐鄉嚴辰芝僧氏識於隱居求志齋 
[送陳哲甫中翰隨使日本]  
　　九秋風急雁連天幾度河梁送客船我輩本來如斷梗丈夫何處不從權鼓山烽火經三月歇浦烟花又一年寄語江東諸父老故人今巳效張騫雁海龍堆道路難男兒有志挽狂瀾滔滔流水忙如許渺渺予懷强自寛此去東溟春色好忍看南甸陣雲寒願君早爲蒼生計莫到蓬瀛袖手觀[  香山徐鶴未定草]  
吾友海鹽陳哲甫中翰仙海觀察長嗣也觀察撫民川沙十年懋著循聲海曲士民追念遺澤至今有流涕者中翰幼承庭訓負異才有大志曩官京師適中外無事士大夫競以八股楷法相尙中翰獨以邊防爲念曾出遊南北洋親歴各島嶼徧觀形勢成防海圖說一書人皆目爲迂不知者且議其狂中翰悉置之今秋慨念法事到京伏闕上書能言人所不能言崇論閎議震動京師近爲徐孫麒星使奏調出洋將赴日本此行也雖未足以副中翰之才志然皇華佐績亦可小試牛刀聲滿東瀛吾可爲中翰操劵也道出滬江爰贈俚言以當驪唱 
[錄請霧裏看花客夢畹生大吟同正]  
　　十載甘棠蔭巳凋循良有後步層霄但將肝贍勤王事安用詞章悞聖朝投筆有懷班定遠成功　數霍嫖姚克家報國從今始鄭重雲衢萬里軺○道誼論交感舊盟文星今合使星明客中送客難爲别秋士悲秋易不平目極南天横毒霧心依北斗望神兵此行一洗東人陋他日歸來話太清[  愚弟鐵沙陸應小軒氏拜稿]  
[賀陸小洲明經四十口占元韻]  
　　精金良玉萃於斯强仕年華道盡知總角聲名欣巳噪羅胸經濟快乘時閨中琴瑟　同調膝下芝蘭挺異姿此後緜緜多吉慶還宜珍重護蕃滋庭前舞綵慶螽斯圭璧持躬凛四知業擅岐黄堪濟世家傳清臼好匡時機雲嫓美推高品遜抗同芳秉逸姿介壽稱觴眞足樂相期樹德莫如滋子賡顧福基○歳華莫謂去如斯甘苦　燈總自知保赤誠求酬素願蜚黄騰達快乘時最欣置蔭承綸誥尤羡蘭階秀玉姿詩翰雙清衷坦白機雲世澤仰蕃滋戟雲王守棨○爭傳墨妙入波斯聲價雞林海外知君詩翰日本人爭相購取賑濟籌捐常不倦保嬰立願總因時北堂　草春秋永南國蘋香藴藉姿强仕年華聞道早芝蘭九畹快榮滋徐允臨○恬淡胸襟向若斯家風懷橘盡人知鍾王字學神全契李杜詩才名噪時琴瑟諧和徵靜好芝蘭馥郁具英姿多年幸得栽培感我常沾雨露滋聘三陳璋達○機雲苗裔盛如斯泗水流長憶舊知幼習績儀無失職壯懷杭志不虚時　成珠玉生花筆品是清奇傲雪姿强仕行年眞卓犖稱觴共羡德何滋李繼深○艱難世故　如斯力挽壯瀾造化知久辦保嬰事官昔年兼辦賑濟知巳两三稱壽日首和元韻者爲中山醉侯土君生氏十萬拜恩時袖中懷橘承先澤君繪掩卷思　圖曾讀一過筆底生花競秀姿我亦行年三十九輸君一步愧多滋潯陽江上客李士望○日月往來迅若斯　經風雨　同知多君抱　吟詩候　我離蹤憶舊時强仕行年甘淡守佳兒跨灶具奇姿機雲自有淵　在莫問功名德樹滋到處偏　說項斯從來松析歲寒知熱腸濟閑囊空慣君常濟人之急解衣推食不計有無好客吟詩月共時知巳推敲常至深夜醫審十全衣相術精醫濟世不取謝資書稱三絶古人姿書法結搆謹嚴酒後落筆尤爲入古明年折桂當强仕况復蘭階雨露滋公耶應試並列芹　是可預賀小園沈　齡○幾度逢人說項斯偏因作客訂相知生涯落拓頻驚夢才調清奇獨冠時李氏錦囊傳妙句去年在局屢讀佳作謝家玉樹認芳姿君　到滬亦嘗叙晤從　　誕臻强仕着意栽培雨露滋月川陳鍾英 
[上海北絲業會舘籌賑公所施少欽經收山東賑捐十二月十二日第五百四十次清單]  
　　積誠子一百元陳梧求大兒良瑾病痊二十元安徽王慈和得子求易長成節費移助本洋二十元新安胡惠吉堂酬佑平安十二元無名氏六元汝南戒過子又永母姪合家福壽又求早生貴子三户各五元天津土繡林爲子珍立慢脾風痊愈完愿四元余承忠吳門信士石永齡因病立願二户各一元新安無名氏求胞弟病愈規銀五两徐本言求母病速痊規銀七两二錢四分半　傳氏治葬祈家口平安虚對開一元四開一元○羅君午琴由歸君西庚墓萬善同登昌字第四千三百十三號册平湖同興興棉衣欵三十元一玉山知非子募昌字二千一百二十一二號两山定　居士二十元五角冰溪　居十六元五角華江主人十三元○湯君味齋陳君子長仝募昌字九十二號册瓏璁舘十元意雲室五元北山　堂幼女陳二元陳　善二元三齡童子陳綬承一元○湯君章甫募富貴源頭同字二次七千八十一號册湯章甫湯味齋陳堯甫三户各一元王大相錢五百文金致祥土　鄉　醴泉三户各四百文顧玉椿顧玉林黄永懋顧玉祥徐幼佳潘靜齋潘祐菴七户各三百文史履莊沈嘉運賀虎臣王鞾庭沈思忠陳炳文周小馬守荆堂蔡端甫九户各二百文蔡國祺曹寅甫洪照福許茂芳徐有嘉湯伯歡湯仲候湯叔雍湯秉鉞九户各一百文以上三十二户合來洋九元○登豐號募昌字一萬五百三十二號册留餘堂心記十四元鄭太太一元臥雲齋王濟生兄吳守記公義昶四户各十元盈記四開一元以上七户合來洋十五元足對開一元虚對開三元四開一元○范世清募富貴源頭同字二次九千九百六十八號册張定户十元桃裏汪二元鹿川户一元范　生一元○胡君郁文募昌字八百號册正任長興　趙公館帳房二元居心田一元○無錫榮祿第鄒募是字五百九十二號册裘葆良十元又募五百九十三號册裘覺賢十元勝泉茶友公助棉衣欵三元顧心臣一元○杭州王君季琴募昌字一千一百八十一號册王泉熙琴記怡記台五十元耐記六元桂記四元怡記求乳患速痊四元治記崇記蔭記三户各二元○常熟袁生生堂募昌字一萬一千七百六十三號册袁生生堂减省年節席費錢四千八百文胡玉如頃子美袁楚望陳用賓柳杏仙馬懷瑛陳履貞陳鳳梟袁琢齋董秉常柳錫九童性齋翁麗卿胡　生胡福生陸尊三陳璠源胡遠生袁子章王衍　葉文照袁俊甫袁美如王丕　徐錦芝柳潤源葉　山顧定甫胡美林葉荷君周錫齡陳耀章童琢卿王雅溪翁詒堂柳鸞莊胡琴生孫振聲高安山翁雲沖高連升四十一户共省荼點資移助錢八千二百文以上四十二户合來洋十二元○漢口敦實堂救生總局募昌字四千七百七號册朱幹春本洋三元無力子爲母求保平安九八五平銀五两二錢　當帮錢一百千文又募四千七百二十號册廣盛行洋例銀十五两義成行九八平兌銀十两天興祥義祥和陳永順萬　祥濟生義五户各錢二千文楊復盛一千文以上两册共十一户合來九八規元一百零三两入錢係第一次經收賑欸○大吉祥洋貨號募昌字一萬三千二百七號册吳經棣四十元無名氏二户合一元○陳君慶曾募昌字一千六百八十五號册威記怡記朗記如記卓記華記四記　記建記九户以書畫潤資移助共八元錢四百文○元芳帳房白君玉嚴募昌册何盧氏何世章何景俊何趾祥　俊吐蕭九　錢樹春七户均求保平安各一元○浙西藕筱生導淮議辨一百本以上十二日 
[上海絲業會舘籌賑公所施少欽經收山東賑捐十二月十三日第五百四十一次清單]  
　　　壽仁祈　親冥福移經懺資二十元凝香堂李心願移助抱恨生節　求嗣吳徐氏節省口腹移助三户各二　浩如求咳痰氣逆一切病愈十元海陽自作自受人　愈還願　史氏求外胃痛速愈蘇東明三户各一元漢口無名氏規銀八两一錢四分○恊記烟行募萬書同登昌字一萬四千九百七十三號册林寳善李承記林眷祺三户各二元劉燕林劉桂峯蘇睛洪鳳記無力人五户各一元沈馥堂陳敏記二户各半元以上十户共來十二元○楷記棧客募昌字一萬四千一百二十七號册安岳周姓規銀十两三錢遂寗曾洪泰四两一錢二分不留名十元無名氏二元以上四户共來規銀十四两四錢二分洋十二元○太倉武君麟仁募昌字一百七十三號册趙子履十元○錢君仲渝訖劉少翁募昌字二千四百三號册劉少翁自捐並募四十元有心無力人求内人小産平安十三元無名氏三元二齡童子土蔭慶二元以上四户共來五十八元○廣東無名氏募昌字一萬四千五百七十四號册隱名氏十元微力氏四元不名氏两户各錢二百以上四户共來十四元四百○吳　眠琴主人募昌字一千七百六十六號册不留名求保長生四元安定氏資冥福二元凌品記隱名氏保平安二户各一元完心愿洋印縐棉襖一件綠湖縐軍裙一條以　五户共來八十衣裙两件○生記夏布庄募昌字一萬三千三十九號册生記裕一元汝南旭記定定　記二户各半元以上共两元○徐君菊欽募昌字一萬三千九百十九號册留餘步無立成氏各二户四開一元無名氏錢三百雙仙樓主劉子玉二户各二百五十朱　生黄藩甫不書名印珊氏無力子海聲氏俞桂炎東海氏八户各二百無　氏鑒記孫和尙范氏韓炳南　厚卿無名氏不書名臥琴舘主坤記金記十一户各一百文無名氏潘吳氏順記心有餘力不足人成記五户各五十文程俊三六百文有心無力子銀飾一件重一錢三分以上十三一共合洋四元四開一元錢一百八十文銀飾一件○南潯電報局募富貴源頭同字二次九千九百五十三號册南潯無名氏十元又募昌字二百三十七號册南潯無名氏十元又募 
 
 

Page 5

 
 
三一百三十六號册又南憳無名氏十元○滋大當募昌字六千五百六十三號册敦裕堂程孫氏李氏十元又募六千五百七十三號册大正典十元吳嘉樹二元王德如一元大正典友其席錢五千大正友二千三百吳秉中五百方正明詹桂生二户各四百滋大留蔭士四百五十勺韻蘭守愚軒二户各三百金功義二百以上两册合來洋三十二元○無名氏募昌字四千七百念九號册張鴻田潘永泰廬萬春趙家銳潘紹曾王義隆六户各一元三姓堂錢六百六十六以上共六元錢六百六十六○無名氏募昌字一萬三千九百十號册沈門願氏沈門潘氏各二元共四元○本埠德興洋行募昌字一萬三千九百六十四號册寶善堂一元彩石氏二角仁壽堂五角鶴　草堂宏氏二户各一角夢環氏魚洗氏二户各錢一千驚醒子五百零記號四百辦香氏桂堂氏愛心氏有心無力子無名氏五户各三百無名氏二百不留名一百二十蔡氏吳友生童有才無名氏黄生五户各一百李勝桂語詩氏二户各五十以上二十三户共合來洋一元四開二元八開五元錢五千三百二十○候君一卿募昌字二千八百七十二號册來鳳閣養餘樹椿三户各三元徐二爲正心堂秋谷氏三户各二元子實樹南式好堂同仁堂三省堂敦本堂厚實堂徐秋谷徐樹椿九户各一元又募二千八百七十五號册慶子堂十元榮子堂蓮子堂二户各五元蓮子堂蓮子堂無名氏種德堂種玉山房存仁堂六户各一元修德堂一千二百無名氏春蕪山樵連元堂巿義堂四户各八百文無名氏保歡　堂二户各六百文毓麟堂雙桂堂周愛蓮堂晋記五柳堂四户各四百文曰厚德軒三百文瓊芝軒種德堂無名氏無名氏四户各二百文無名氏十九户各二百文以上两册共合來洋六十元錢一百文[  此稿未完]  
[蘇撫轅門抄]  
　　十二月二一三日蘇糧道王上海回候補同知吳恆江北提案回候補通判劉度松江全屬催提河塘工費差回並禀知奉飭咨送松滬厘局差遣震澤縣趙禀知會算交代來省 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
