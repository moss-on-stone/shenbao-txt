# 1905 - 257 - 4911650

 

Page 1

 
 
[電傳上諭]  
　　八月二十三日奉上諭周馥奏請將李經楚留辦江甯銀行並請免其開缺等語李經楚調補福建興泉永道奉旨後卽應赴任以重職守今周馥初則請將該員調囘江蘇徐州道未予允准兹復藉試辦銀行輙爲奏留並請免其開缺實屬冐昧各省督撫用人行政自當一秉大公不得膽顧私情致隳綱紀周馥署傳旨申飭李經楚著即行開缺交周馥差遣委用所請開辦銀行著戶部議奏欽此同日奉 
上諭周馥等奏勲臣在籍病故臚陳功績懇請賜卹一摺前四川總督劉秉璋學問深長老成練逹由翰林院同前大學士曾國藩李鴻章勦平髮捻各匪迭克各城戰功卓著擢任兩司薦陟封圻事勇直特躬廉介嗣因案革職兹聞周馥臚陳戰功事跡老將凋　殊　惋惜前四川總督劉秉璋著加恩開復革職處分照總督例賜卹任内一切處分悉予開復應得恤典該衙門　例具奏並將生平功績宣付國史館立傳以示篤念勲臣至意欽此 
 
 
 

Page 2

 
 
[武進陽湖紳士上直督袁宫保書代論]  
　　慰帥尙書宫保閣下久欽節鉞莫罄鼚軒攬轡澄清知中外安危所繫垂緋密勿荷帝心簡畀之隆頌主聖必日臣賢爲國光亦由家學寔環球所共跂非草莽之私言兹謹肅者方今列强競爭其權力所至率視鐵路航路爲所向之鵠中國路權墮落外人之手者十之八九近自粤漢力爭廢約於是川皖贑浙各省急起直追爲補牢之計江蘇襟江帶海形勢便利爲各省冠而寗滬鐵路自二十九年經盛大臣與英商銀公司訂立合同外間無由細悉近自尹中書克昌調查後將合同刊布報章蘇人士相顧駭愕謂如此則不啻爲阱於寗蘇松常鎭太五府一州而驅我五十年後之數十萬身家性命而陷之也紳等與盛大臣爲同鄉非有意自暴其短特兹事體大與其貽他日噬臍之悔毋甯喋喋焉先罄其忠告昨布公函寄京非得已也本擬徐待轉圜繼而思之盛大臣旣與英商訂立合同設不迫於公　則出爾反爾措詞亦必不便粤漢己事湘人士堅靭不撓且又南皮主持之於内梁公使應之於外竭數月之力口瘏音嘵僅乃克之况寗滬鐵路訂約垂兩年顧欲以里中一紙詰責之書率言廢約無論當局之未必能從善如流且何詞以對銀公司也紳等公同籌酌以爲浙路近事由浙中同鄉公呈商部請旨己見明文是商部實路權筦鑰所繫蘆漢鐵路帳目亦曾由商部飭查矣而宫保亦曾奉有督飭經理之諭近者京張鐵路宫保亦陳請自辦矣是路權關繫急起直追視各省亦無以異也夫天下談形勢者必曰西北言財賦者必日東南東南數省必首江蘇而寗蘇松常鎭太則江蘇之要害而亦沿江海之要害也江蘇之財賦固足輔西北所不及江蘇之形勢不尤足控四北所不及哉擬請宫何毅力主持電逹江督與駐英公使從速磋商援粤漢之例徑行廢約由江蘇籌欵自辦或請函商部先派員至上海就近調查并求轉告盛大臣以必廢約自辦之意其接辦之人雖由紳等公函張季直殿撰似應由江蘇京外同鄉合辭公認并呈商部請旨一如浙江辦法惟蘇省人才其聲望才力足以饜衆望者當在洞鑒紳等伏處里閏旣無阿私所好之心悉準詢謀僉同之訓想宫保高掌遠蹠必統籌南北全局不使沿江海要害自我五府一州爲之梗也兹將同鄉致盛大臣書副册附呈鑒察伏祈訓示曷勝屏營之至專請崇安武進陽湖兩縣紳士劉翊宸楊敏錢福蓀卞寳昌劉度來劉同厚盛平章趙鼎年史耜孫史藩沈同芳等謹肅 
[本館接到俄民皆喜息戰專電廿三日戍刻到]  
維也納發來專屯云現在俄國反對講和之氣焰己大衰息國民無不以停戰爲喜各軍區之所招募者今亦停止矣 
[本館接到日本臨時議會延限無期專電廿三日亥刻到]  
東京發來專電云日本帝國臨時議會其延限尙無定期 
[留學生俟畢業後飭卽赴部當差北京]  
日本留學礦務學生何燏時前經駐日　大臣有咨商部以　生行將畢業將來可送部差遣現經該部咨覆楊大臣俟該生畢業後飭卽赴部當差（號） 
[出洋畢業生聽候錄用武昌]  
　　日前由日本回鄂練習實業學生數名均領有畢業證書呈覽學務處聞該生等刻己傳至學務處寄宿並酌給膳費聽候鄂督分别錄用（往） 
[蘇撫選取高等師範生赴比國留學蘇州]  
中國政府現須選派學生二百人赴比國留學所選學生由各省大學堂考選五名不足再由各太員保送候學務大臣考取以足二百之數蘇撫陸春帥業己按到學務大臣咨文因飭學務處羅叔藴署正考選高等師範生正取五名備取五名侯春帥親臨考取後咨送北上（愛） 
[三江師範學堂改設特别科江寗]  
　　三江師範學堂定章向設速成科最速成科以及甲乙丙丁四本科分班教授近以繙譯一門爲敎育中至要之務肄業諸生必須先通語言文字而後能習專門故稍爲變通將本科分出二科改爲特别科專授東文東算學體操以冀學識日增較爲速捷云（雲） 
[調查留學日本人數表]  
東京帝國大學　五　京都帝國大學　二早稻田大學　二三　東京法學院大學　二一慶應義塾大學　二一　明治大學　三　法政大學　五一　法政大學速成科　二九五東京高等師範學　一二　東京高等工藝學校　一三大阪高等工藝學校　一五　東京高等商業學校　一三第一高等學校　四五　第二高等學校　一第三高等學校　二二　千葉醫學校　七金澤醫校　四　仙臺醫學校　 
熊本醫學校　五　大阪醫學校　二東京藥學校　四　東京高等農學校　二盛岡農學校　三　札幌農學校　一七鐵道學校　四五　京都染織學校　一一東京音樂學校　四　大阪工業學校一大阪商業學校　一一　工藝學校　二高田穗學校　一　美術寫眞學校一熊本手取學校　二　順天求合舍　四東京蠶業講習所　五　京都蠶業講習所三手工學校　二四　早稻田實業學校二　未完 
[公車息銀撥開學堂江寗　]  
　　江寗紳士黄宗澤等 
 
 

Page 3

 
 
禀請兩江學務處撥公車費息銀開辦學堂經學務處批云據禀並摺均悉江左爲海内名邦學校如林早己開通風氣現在科舉廢尤應多建學堂培植後進該紳等請公車費開辦學堂洵屬知所先務公益梓桑本處不勝嘉悅之至所擬簡章亦均妥協應准如立案仰卽按照奏定章程認眞辦理以作人才而光學界至科場經費能否　助下江考棚能否撥用應候札行江寍府查明議覆飭遵仍候督憲批示（雲） 
[添派水軍防備惠州匪亂廣州]  
　　惠州匪亂經雲　飭各營统帶分路進兵合力搜捕惟水路尙　疏虞爰於日昨電飭統領西江上游廣安水軍刁提督分撥砲船十六號駛往惠州河龍等處嚴防以遏匪勢（空） 
[派員参觀北洋大操廣州]  
　　前李周兩觀察奉岑督派往北洋參閱陸軍大操聞兩觀察擬帶隨員周曾二君定於節後　程北上（谷） 
[統領管帶互相告發鎭江]  
　　駐鎭第四標统領龔厚培叅戎凡遇第一營管帶吳復初斥革之兵弁皆加重用顯然反對甚或勇目己除兵籍而標统　仍照支餉銀尤奇者有聚兵鬨營之姚寳善標統并不治以應得之罪雖什長朱長發姦拐民女被吳陳氏指名禀控有案標統轉欲將原禀改輕情節以冀敷衍了事致被吳管帶據實具禀督練公所逐欵告發聞標統亦復禀控吳管帶謂該營有兵在外滋事由巡查送縣究辦吳管帶不合縱令隊官硬向縣署索回等情督練公所因兩造互相告發特札委秦令其增及許葆英馳往查辦（定） 
[開採黄金洞金礦業己立案湖南]  
　　湖南礦務局擬開岳州黄金洞金礦經端午帥奏准延訂德國礦師某某嗣經該局與該礦訂立合同復護撫行咨商部查核現在奉到部文業己照准立案（光） 
[花業商會照准立案常熟]  
　　照文花業金隆盛等前禀商部擬就該縣設立花業商會并公舉候補道楊壽標爲總理現經該部　准立案并咨行江督蘇撫飭屬妥爲護（夜） 
[照准周道派充商部議員北京]  
　　四川候補道周克昌前經川督咨請商部派充議員兹經該部照准派充并札委考察車慶商會經理川東商務事宜（號） 
[岑督咨請張京堂辦理自來水廣州]  
　　前者粤督飭在省垣議辦自來水迭由商人何啓秀伍寳光等禀請承辦祗以或恃洋股希圖朦混禀承或資本毫無僅欲藉名漁利均未准承兹因商務大臣張弼士爲粤省有名殷富聲望素隆必能創集鉅資爲地方振興美利故己將興辦自來水章程請張京堂酌核創辦矣（谷） 
[電局禀設德律風鎭江]  
德律風應　各埠電報局辦理奏明立案以保主權兹鎭江電報委員陸又民大令查得鎭地通商巨埠凡衙門局所軍營學堂以及各大莊號凡求消息靈通者所需德律風約有百號卽敷常年經費己具禀上海總局核示矣（定） 
[魯撫楊蓮帥札發德意志刊書山東]  
　　爲札發事照得東省日與德國訂換膠州條約准華德公司建造膠濟鐵路沿路兩旁三十里准德商擇宜開礦德國商民敎士人寺因此來游東省者日益繁夥往往以私家細故釀成國際交涉中外風俗不同律法畸輕畸重各執所宜官吏辦理交涉每苦不能洞悉外情非巽懦以失國權卽粗率以召外釁朝廷深明此弊特飭部臣更訂律例造端宏大一時未克頒行本部院前在北洋訪得京師法律館譯　德意志刊法一書計分二十九章共得三百七十條地方官吏平日果留心披覽遇有交涉事件必不致茫無所措於保護國權聯合邦交之道不無不補本部院下車伊始卽飭商務局飭匠印行數百部　頒各屬以資採擇兹據商務申送前來除分行外合　札發　到該司即便查收分行各司道曁各屬府廳州飭縣令隨時披閱以備考察切特札（往） 
[岑督三覆美領事文（爲抵制美約事）]  
日前粤省當道在拒約會公所拘去馬逹臣等三人由營務處發交南番兩縣看管初九日番禺縣柴明府親帶馬逹臣至南海縣會同胡明府提同潘信明夏頌文二人在西花廳問供不設公案祇用圓棹圍坐胡明府操土話與三人問答其供詞俱由胡明府親自登錄兹將岑督覆美領事文照錄於後 
爲照覆事接貴總領事官八月初一日來文言拒約會聚會演說之事仍未停止會内有馬逹臣潘信明二人均屬狡猾請爲　究　因本部堂均己閱悉查此事近奉電傳　上諭以美國工約經出使大臣梁誠及外務部與貴國政府商議己允和平熟商並允於議院開時盡力公平妥辦中美兩國睦誼素敦從無彼此牴牾之事應明日宣示剴切開導照常貿易共保安全倘有無知之徒從中煽惑滋生事端即行從嚴查究等因欽此業經恭錄出示曉諭剴切開導在案昨貴國大總統女公子曁兵部泰大臣來粤遊歷本部堂適當患疾特飭藩司代表供帳歡迎泰大臣演述大總統電詞於兩國邦交極爲親睦又以工約一事允將從前所行苛例改艮凡在美中國士商均從優待所言皆極合於大同之公理足令商民閬之易憤激而爲感悅所望泰大臣還國以本部堂及粤民之所注望者逹之於大總統播之於上下議院將工約之有戾於公理者早日改革宣布則不惟吾國人民之幸將貴國文明之治　彰美於無窮矣來文所稱馬逹臣　信明二人業經飭縣拿獲到案應俟訊明果有如來文所指之事自當飭令嚴加懲究所有聚會演說等事亦經飭屬切實開導勸令停止　日前西關三板橋等處所貼繪圖揭貼乃係無知愚民所爲前接貴總領事官另文照會當經本部堂立飭查禁早經妥貼無事想貴總領事官亦己釋然也爲此照復順頌日祉（冬） 
[日軍擅殺華官之詳情北京]  
　　日軍初至康平 
 
 

Page 4

 
 
大令殷鴻疇總巡穆克圖善警察長吳香卿迎之人城日武員問境内尙有俄人否大令等齊聲答曰均己敗北並無隻影日員乃傳令息兵遂不設備不數日突有俄軍由康平北某屯掩至日軍幾受大創某日員疑殷大令等通俄以陷己適穆總巡以日軍來者日衆恐與華軍接觸致生事端傳諭五哨官長將全隊避紥蒙界自帶幕友一人居城中某日員益疑之遂將殷大令穆總巡拘執送法庫門嚴行訊究並無實據甚至將文武二員縲絏於關帝廟泥馬之旁逼索口供迄未能得後又由法軍門解押瀋陽軍政署不知有無供情一日竟將穆總巡並犯事之華人四名推出西門駢首就戮先時無有知者迨行刑後始有人報所軍撫憲己無及矣僅將其屍身索出給其家屬領回安葬噫大令總巡惟　有碍交涉故甘言屈禮應接外人孰意一言之差致取殺身之禍堂堂中國竟不能庇可哀也我同胞其念之（陽） 
[建寗大火福州]  
　　上月十九日六下鐘時建寗府城内某姓家不戒於火忍兆焚如風勢猛烈延燒千數百家府署全行焚毁甌寗縣儀門亦付一炬僅剩北獄公堂數間誠浩刼也（是） 
[禀復查勘各沙災情及籌劃辦法蘇州]  
　　德守元戴令運寅會同寳山縣王令得庚禀復查勘各沙被災及籌劃辦法情形兹將原禀節錄如下　（前略）查鴨窩石頭鼎興三沙均孤懸海外出吳淞海口尙有八十餘里百餘里之遥三沙之中以鴨窩沙爲最遠横沙仍在鴨窩沙之東南六十餘里係川沙廳所屬地界卑府等於十一日會同乘帆船航海前往石頭鼎興兩沙逐玗查勘積水退盡石頭沙現存災民大小丁口八百三十餘口淹没二百餘口鼎興沙災民人數及淹没人口與石頭沙相似惟圩岸房屋農器什物全遭漂失淹斃人口除漂没入海外均己掩埋而生者殷殷待食雖己由施紳曁卑職得庚及紳士陸續振給米鹽等物可支三四日之糧惟須源源接濟方可保全卑府等逐戶詢問衆口一詞此石頭鼎興兩沙近日之實在情形也鴨窩沙横沙准於十二日卽行往勘容再禀聞卑府等揣度待振情形均在孔亟　酌定由卑職得庚囑董赴滬先行購定白米一千石食鹽一千八百觔鹹菜一千八百觔鼎興石頭一沙合米三百石食鹽合六百觔鹹菜合六百觔鴨窩沙擬先去米三百石鹽六百觔鹹菜六百觔此三沙己由卑職得庚選派公正紳董監放惟横沙受災較重擬先去米四百石鹽六百觔鹹菜六百觔由卑府等赶緊催運即請公正鄉耆帮同放給以期迅速所有己經查勘兩沙及現在籌　辦法先行禀陳鈞系（榮 
[吳淞紳商禀請築高馬路]  
　　吳淞口初三夜風潮之變湧進護塘人民大受厥害近聞淞地紳商皆謂此係前年工程局將馬路改低三尺之咎故有禀請寳山縣王大令得庚轉詳滬道札飭淞口工程局員仍將馬路築高三尺以重民命之說（古） 
[會訊戳斃印人案]  
　　住胡家宅福致里王阿狗於七月十五夜戳傷犯度人斃命一案昨日午後上海縣汪大令英副領事德爲門君先後蒞廨會前讞員關司馬集訊被造王阿狗　捕房解案先由大馬路捕房捕頭惠爾生君禀明被剌情由傳訊車送印人之五百八十八號捕沈阿三供與捕頭略同將印人送往醫　之四十七號西捕供到院約十分鐘之譜十八號三道頭捕稱因印人受傷不能言語故飭西捕送醫是實提詰鄰居王氏及十阿毛俱供不知被剌時細情又詰與死者同居之某印人稱在花旗公館當差與己死印人開立同住一房是日在美署上差不知被剌各情死後房内衣箱各物俱未失去當即送往大英公館開立平日與王妻倪氏並無紏葛西探依克供稱開立死後同華探竇如海往查並詢鄰居知王阿狗並未向家有拖鞋一雙因染血跡被倪氏匿起由竇在床下搜出華探竇如海供與西探相同詰之王阿狗供向當小工倪氏己娶四年是日開立在房飲酒聲言欲姦倪氏如不允許卽當用刀戳害小的語猶未畢回身取食饅頭小的將其推跌倒地後來不如知何致死王倪氏供是日夫與小婦人口角出外拖鞋乃係夫物因一只遺失樓下敌即拾取上樓家中雖有小洋刀一把爲鄰孩借去未還别無凶器開立如何身死不知其詳訊至此時已薄暮中西官互商之下判將王阿狗夫妻帶回捕房候再訂其覆訊（見） 
[俄義勇艦遲緩起程]  
　　二十二日倫敦路透電云俄義勇艦之擬於禮拜三駛往遠東及他義勇艦之將往海叅威者均遲遲未行蓋須俟日本廢除其拿獲之權也 
[横濱亂事己平]  
　　二十二日東京電云派往横濵彈壓之兵隊現已撤退居民咸深感及警保護之兵士 
[東京仍有反對和約之會議]  
　　二十二日東電云近日又有反對和約之會議其原因則由軍律過嚴所致反對黨曾著有改約之記錄旋爲兵隊所阻 
[元老大臣會議禁阻反對和約事]  
　　二十二日東京電云元老院及内閣部大臣將於明日會議禁阻反對和約事件 
[弟二次弭兵會]  
　　二十二日東電云得華盛頓來信舉　荷蘭第二次弭兵會己由俄皇發起邀請列國與會美總統羅斯福深表同情允爲聯絡各國並致書日本請其公同會議云 
[俄擬組織新海軍]  
　　二十二日倫敦路透電云倫敦日報載現有俄國政府中人一名在倫敦擬欲商議在英國組織新海　事 
[摩洛哥事件]  
　　二十二日倫敦電云古納溪報頗反對德國之要求馬格塗及其他摩國商埠並謂禮拜六會議後因法相路維亞君不在迄未重議譯字林報 
[商務印書館惠書誌謝]  
　　伍光建新譯靜電學發明新理闡闢電源極合中學教科之用並東方雜誌第六期斟綜宏富抉擇精審亦選報之極有條理者祇領之卜書以鳴謝（望） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[財政處戶部會奏整頓圜法改歸一律酌定各省通行章程績八月二十三日]  
一各省已設之銀銅圓局即由該督撫將原購某國機器件數内有印花機器若干部共需值若干建造廠房價值若干以及現在共用員司若干每日作工若價干時共銀銅幣數目若干限三個月咨報財政處戶部一次嗣後應將　買鉛銅等料價並一切局中經費各欵若干除凈實有贏餘若干按年詳　造報一次以憑比較考核 
一總廠將來鑄造銀幣需用銀兩甚多若皆由部庫請領往返運解脚價過鉅機請俟銀幣酌定鑄造之時由戶部於解部京餉内　其銀兩成色素足者派定數省行令嗣後京餉徑解天津交造幣總廠責成該廠提調等員兌清收楚卽日備文報知戶部由戶部限期印發批廻仍寄本廠發交委員至戶科江南道本有稽查京餉之責此數省餉銀旣槪由天津兌收應將舊例量予雙通核實辦　以戶科江南道毋庸由解員隨時呈騐廻批以免守候而昭簡捷惟稽查京餉關繫甚重每届半年應由戶部將　幣總廠兌收各省餉銀數目行知戶科江南道各該省督撫亦每届半年咨報一次以便彼此核對庶稽考俞昭嚴密而舊例亦不致紊亂矣一鑄幣乃國家特有之權中外古今均不准商民隨便鑄造今商人見銅圓利鉅多生覬覦往往集請商欵鑄造名爲報効銀若干萬兩實欲侵奪國家固有之利而分其少數以爲報効其心惟在牟利何能顧及大局若准共鑄造必至爭競攙雜其弊有不可勝言者今各省官局旣不准添設分廠更無轉准商辦之理擬請飭下克外各衙門凡有商民請鑄銅圓者一例議駁並由臣等隨時查訪如有銀銅圓局　攙商民股本者雖業經奏准之局亦飭令登時停辦以保利權　一戶部總廠鑄出各圓各省均應通行俟戶部銀行開辦以後所有總廠鑄出銀銅幣戶部提用外所餘均交銀行承領擇各省制錢短絀之處可以隨　運往定價發行一各省銅元局創設之初鑄造不及往往購買日本鑄就銅餅一經印花便可行使看似便利然外洋人工費用皆貴於我而造成銅餅運來價值尙不甚昂貴則其成色分量之不盡如注可知况洋商販運之時不免夾帶多枚出圖利易啓奸人私鑄之端現旣擬將成色分量劃定一律且各省設局己久不至有赶造不及之虞總以自行鎔銅鑄造爲是是以臣等前經咨行各省禁止購買擬再語請飭下各省督撫禁　購買此項銅餅並由外務部轉飭稅務司凡有販運造成銅餅一律嚴禁入口以防流弊（露） 
[公欵移作游學費丹陽]  
　　科舉旣廢丹陽學界同人日前具禀學務處請將邑中書院梯雲各公欵移作游學經費開風氣以養人才誠爲當務之急一俟批准該縣即須實力舉行也（容） 
[新府接印有期揚州]  
　　新任揚州府榮月帆太守雷致江甘二縣擬本月二十二日接印值年之江都縣陳大令已派人赶將行轅修理預備駐節（　） 
[盜案駭聞鎭江]  
　　沙頭地方僻處江濱人烟寥落月之十八日夜三鼓時有某姓家突來盜匪多人明火執仗破扉直人吹傷數人刃斃一人搶去銀洋衣物呼嘯而逃次晨由坊保馳赴江都縣請勘騐後縣令著先給撫卹洋三十元飭將己死者備棺收殮未死者赶緊設法醫治聽候移請鄰封協緝（身） 
[嚴飭確查揑災安慶]  
　　皖省各屬秋成向有例災官吏視爲利藪日前有銅陵縣歲貢生胡某等聯名至藩署禀陳該邑破災情形即經聯方伯批斥並嚴飭該縣確查請該縣歴　　辦秋　　災歛費積　甚深刁劣紳董不肖　吏均視爲利藪以故每届　勘秋成之際無論年歲豐歉輙勾串揑報以爲辦災分肥地步上年歛奉　諭旨嚴禁例災名目由司通飭在案本年晴雨調匀田禾均形暢茂雖間有被水受旱之　而訪察情形並不甚重所有應徵錢糧自應照當徵收斷不容仍前欺飾該縣本年秋成究竟如何迄尙未據禀報該生等所禀是否妄生覬覦希圖包災歛費仰銅陵縣即速查勘明確據實　候察核（詩） 
[遊學生禀控莊董蘇州]  
　　華亭縣治東外莊莊董楊士芳揑汪紹振等名朦保充董旋即倚勢凌人武斷鄉曲近且藐視學堂欺侮學校中人因經遊學日本之朱光祖李維翰姜至等聯名投撫轅禀請究辦己蒙撫憲陸春帥批飭臬司朱廉訪札飭該縣某大令查明禀復（伏） 
[派員疏銷官引安廬]  
　　前月皖岸督銷局以省中官引滯銷之故實由於私販之多爰卽札委候補知縣陳令於安慶設立水陸緝私分銷局辦理疏銷官引嚴緝私販諸事　又札飭清查轄境子店牌號開設城鄉地叚分别造册呈送發給告示自此次清查之後不准再行曾　以示限制云云該分局接到札文後當卽出示招設子店限半個月内到局報明店號地叚取具切實不准夾私保結一而飭各醬園嗣後只准　缸認銷不准兼賣客鹽如不遵示定行查究（墨） 
[委員設立農桑分會鎭江]  
　　蘇省自興辦農桑會以來頗著成效近省憲遴委王大令元赴丹徒縣璄說立農桑支會業於日昨乘舟蒞鎭會同丹徒縣郭子華大令出示分諭各社村莊一體種樹無論莊内外隙　及大路兩旁均名栽種樹株責成莊長社長等隨時稽查其村莊居民亦應協同保護不得私自砍伐云（常） 
[名醫蒞粤廣州]  
　　岑督政體違和電延青浦名醫陳蓮舫偕同上有李平書大令於本月初十日來粤下榻督轅俾早　孰近診視（谷） 
[松滋水災漢口]  
　　日前松滋枝江等縣秋水陡漲土壩俱被衝破淹斃人口不計其數田禾均受損害被災各縣主亟將被淹　形禀報到省（民） 
[巡鹽水師藥炸傷人杭州]  
　　杭省武林門外湖墅之二圖地方向有緝私營巡鹽水師艇分紥十六日清晨忽有一白色之巡船艙内火藥箱猝然炸焚　然一聲全船軍械篷板器具已皆掀入半天船中巡兵四名一兵炸去腦壳之半一兵炸去兩腿一兵炸去一臂墜落岸灘惟一兵適因炎熱在岸上納涼幸獲無恙當由居民聞警馳集赶將　船餘燼漑息然己僅剩船底矣翌日禀知各憲將焚斃各兵備　收殮刻奉營務處追查因何被焚尙無實　（必） 
[飛划營員弁不予奬勵蘇州]  
　　金山縣　泖灣地方去年梟匪拒敵官兵一　現金山縣蔣大令查開飛划營出力員弁及團董等分别請給奬勵經署臬朱廉訪查得泖灣之役飛划營員弁當時未能聞警卽行以致梟匪猖獗萬分幸該處團董及浙省平湖縣屬團董各帶團勇會合勦捕始行擊敗是飛划營員弁不宜濫請奬勵所有出力之團練人等自應分别給奬詳請撫憲准將金山縣團董阮廷藩黄光榮黄光庠張文煥黄瑞和五員各給五品頂戴並團勇吳補泉黄大陞張噩黄升許萬興黄蘭生六名各賞給六品功牌以示鼓勵並令詳請咨會浙撫憲飭查浙省當時出力團董人等分别給奬（基） 
 
 

Page 10

 
 
[郡尊札查私販鎭江]  
　　鎭汪府承瑞卿太守訪聞丹陽溧陽兩縣交界之處時有土棍紏合外來光蛋滿載私鹽設秤售賣有礙官鹽消場因即札飭各縣嚴密查辦聞己派差往拿矣（此） 
[文旌就道]  
　　前福建學政王錫蕃文宗昨日在滬公畢入城詣道縣各署辭行赴甯（近） 
[一法員赴杭遊歴]  
　　代理法總領事喇伯等君慕杭州爲中國名勝昨日偕代繙譯蘇烈君駕舟前往游歷约一禮拜方可回滬故公堂各案尙須停訊二期（居） 
[敎習體操]  
　　滬南砲隊營教習徐君刻奉製造局總辦魏觀察調至本局工業學堂敎習各學生體操每月薪水銀仍歸營中發給（欣） 
[照請給領存銀]  
　　駐滬俄總領事闊雷明君查得前者虞洽卿因地糾葛之通裕莊等不付票銀一案現在該莊已經付存會審公廨惟廨員未奉道憲飭知致未照付故於昨日照會袁觀察請飭速予給領了案（近） 
[催繳房捐]  
　　十六鋪潘德順鐘表店廣豐米店五豐藥行與德隆等五戶因欠繳房捐由地甲禀請上海縣汪大令於昨日飭差協同往催違干提究不貸（欣） 
[冐牌售藥案斷結]  
　　三馬路中法藥房日斯巴尼商黄勝延來滿律師投該管領事署控棋盤華洋藥房黄德馨冒用艾羅補腦汁商標請爲查禁等情經總領事闓君諭交公正人麥令豪海格思馬提三君公同議斷麥君查得被告及出面人葛多沙有作僞之罪不允擬斷另延拖列治君於日前在來滿律師寫字間詢明兩造實情定擬兹奉領事頒發堂斷艾羅補腦汁係中法藥房獨用商標應予註册不准冒效了案（宜） 
[失愼即息]  
　　昨日午後闡北永順里二百十四號屋内某甲家之柴房失火幸時　白畫由鄰衆集救得熄事後查係後弄承德里某薙髮店樓十燃放爆竹所致甲往理論事爲巡防局員重二尹查知立飭地保往查禀核（見） 
[限交串騙]  
　　春申福棧客沈炳南向韓商崔信永騙去洋布貨銀一千九百餘兩私逃經該韓商投公共公廨控請追究由前讞員屠司馬　沈之幼子炳生提案無如炳生年幼無知因著交保找尋　父到案以致案懸日久近由　告訪得沈往該客棧内專以騙人爲事與該棧司帳楊子珍有勾串　弊禀請廨員提案關司馬准詞飭提楊已避逸因將該棧股東吳江濤提案於昨日上午由領袖德總領事派副領事麥令豪君到廨與襄讞孫明府提訊原告延博文律師代訴前情吳供向業棉花兼爲該棧股東棧中各事均由司帳楊子珍經理刻楊不知逗留何處曾託人至蘇浙找尋花去洋二百餘元明府商之麥君判吳於七天内將楊交案沈請寛限至二禮拜中西官准如所請著吳交保限尋違干未便（見） 
[上海縣案]  
　　徐陳氏夫故私回母家被姑張錉投縣控告經汪大令於前晚提訊張氏供生三子次子於今年四月病故寡媳陳氏逕回母家屢領不歸顯有不能守志之意求鑒陳氏供年十九歲夫故無子兼無恒産度日不得己回居母家陳金氏供女因夫故貧難度日囘家暫住是實大令斥陳氏不應私回卽使年輕不能終守亦須商明徐張氏作主了案○馬正山喊控勒賠揑控等情亦奉大令訊問馬供蘇州人有子在王炳和妓院司帳王於前年曾借趙榮和洋一百五十元由趙弟銀和作中次年趙稱借票失去命王補立一據由子代冩後因王之妓院虧本出盤邀集債主公攤詎趙榮和並不到塲刻因王己回蘇忽欲向子勒賠扭控英廨訊責收押爲此情急投案乞伸大令判候移查俟復到後察　（近） 
[局事記略]  
　　嘉善人王少卿持鉛餅二包至新馬路快發財彩票店購票被店夥黄詠芝察破扭至工程局請究經帮審黄二尹提訊姑念謀騙未成從寛判枷號七天示衆○二十三七鋪局員朱姚兩三尹查得境内紅黑三四等賭屢經懲辦仍未絶跡故飭按名查明禀候函請總逕局提辦○浦東一帶每届新花上巿之際有種無賴伏於要道向賣花鄉人詐擾總巡謝岳松明府深知其弊近因新花上巿飭差按叚查拿解辦（欣） 
[會訊租房糾葛案]  
　　英商比爾雀投該管領事署控華人方鎭記租屋悔議前日午後英副領事德爲門君蒞公共公廨會同讞員關司馬升訊原告延博易律師到堂聲稱被告昔將圓明園路轉角洋房出租原告六年爲期每月和銀七十兩因經理是房之虞洽卿湯子莊拆屋翻造請愛爾德打様原告曾兩次函致被告律師侯魯公請歸將租契底稿交下迄今未交應請傳訊見証愛爾德供一千九百零三年虞洽卿向長利洋行買下是房請我打様虞係代表當時卽向原告商量遷移曾由湯虞二人冩信送去迨一千九百零五年房屋翻造原告於正月起租今因租屋多寡與訟有圖様呈電侯律師亦起禀曰此案原告因租房涉訟然祇能具控虞湯二人不核控方鎭記應請堂上將案註消司馬商諸德君判下禮拜三覆訊能奪時侯傳師代方鎭記遞呈白禀一扣博易律師見而力爭以方尙未訊及律師未便遞禀中西官遂將禀交遣退堂（見） 
[公共公廨晚堂案]  
　　朱銀江控久記本作劉阿金劉盈康等賴欠兇毆求提究懲經關司馬准詞飭提於前　集訊朱供在福隆木號執事木作頭劉阿金卽紅毛阿金與商往來貨物除己付外尙欠銀五百九十一兩欲將舊木料硬抵銀一千二百餘兩在大觀樓理論被劉掌頰一下更遭伊子盈康扭髮兇毆以致受傷在藥方呈騐質之劉供欠銀有之求限一月歸還司馬以劉父子行兇屬實判各戒責二百下押交人銀並保勒限二十天還清違干血比○周敦裕控夥李委儀侵吞資本亦奉司馬提訊周供股開生和泰號延李在上海分號執事兹查三年未有細帳約被吞銀六萬餘兩叩求究追質之李供有各號欠銀三萬餘兩俟將帳目查清再行禀復司馬得供判李還押限七天將各帳呈案是否侵蝕再行核追（見） 
[公共廨早堂案]  
　　濟良所西女董送女郎孫阿寳至廨禀稱此女　前日投請留養送案乞訊張阿寳供楓涇鎭人年十八歲父名亦橋尙有兄姊係各母所生兄在湖北均己分炊生母己於前年身故刻因晚母李氏兇悍時遭凌虐故投濟良所求請超拔司馬得供商之美安副領事著將阿寳暫發棲流女所俟傳其父母到堂再核○周維卿雇用之東洋車夫徐阿四串同女傭竊主人灰鼠襖一仵報探查獲日質洋十二元吊贜解究中西官判責二百板押捕房一月○老公茂沙廠控女工陳金大竊沙管四只由探送辦宫以金大年糼從寛聞釋○汪其良混至輪船七竊張掌慶張長富衣服十二件報探拘辦判責二百板押一月　　潘氏控王阿三攫取金挖耳一支報探徐申慶拘獲解辦判責　　板押一月○王德柱竊妓院内陳大寳王小寳二人布衣昵襖由　沈阿炳拘辦官判責二百板押七天○龜奴王阿巧肩掮十四歲百金湘娥　章由捕拘入捕房存洋保出昨日未經投案判將保洋二元充公○捕解駕駁快馬車之　阿寳請究中西　判罰洋二十元充公○楊樹浦唐朱氏家養媳奚鳳金身死不明一案昨經捕房將抬屍之　　郎解案請 
 
 

Page 11

 
 
核司馬商之安君將奚移送上海縣歸案辦理（見） 
[法租界捕房事]  
　　甲乙二小工在碼頭竊白糖數十斤爲巡丁拘獲送入捕房捕頭諭飭押候堂期解究○積竊張陳二在某輪船行竊衣服數件携　登岸爲包探拘獲送入捕房押候解辦○兩丁二人在途互毆違章巡街捕喝阻不理一併拘入捕房捕　略予訊問亦命押候解堂訊奪（居） 
[美租界捕房事]  
　　某西人酒醉在南潯路胡闌由三百九十七號捕拘入捕房押候酒醒再核○前晚有日本婦人在天潼路滋擾由二百四十號印捕拘入捕房捕頭察得此婦似有痴病飭送日本領事署核奪○某黑西人在吳淞路任意行凶由百零七號捕拘入捕房押候送該管領事署訊辦　積竊王阿全在北江西路某里圖竊由六百八十七號捕拘入捕房押候查案核辦（古） 
[上寳義務善會公啓]  
　　此次崇寳川南水災之重爲雍正十年以後所未有災民慘罹巨刦有鄭俠流民圖所不能形容者敝會派人拯救如掩埋振米補圩蓋屋施藥等事應爲災民籌畫者有一分心力即盡一分義務以副海内大善士慷慨好施之至意第災區過廣竊恐未能遍及而目下最爲緊要著施放棉及一事各沙均懸海外當此秋高風緊冷潮逼人苟非預爲籌給數萬災黎又將何以卒歲敝會先經登報務望大善士或捨舊衣或助新棉多多益善統請交敝會愈速愈妙想大善士愛種情殷當不忍使一矣不獲也再放賑一事不可假洋沙主因假手沙主第知厚於佃戶重於强壯所有情弊業由敝會察出故特表而出之以告籌振諸君　猶龍氏上義務善會書　天災流行不特國察代有且亦地方代有本月初三夜風潮淹斃川寳各處沿海居民至　萬餘人慘己　國家頒帑藏義會　振濟俾災餘黎民不至流離失所德莫大焉鄙意擬勸各處小學生每日節省點心錢不拘多少惠而不費集腋成　門救孑遺一則養就仁愛之心一則育成儉樸之德易曰蒙以養正作聖之基方今飢應攫食　合羣不能保羣猛虎噬人非愛種不能保種如此輕而易舉之善事果能父詔兄勉則小學生將來合羣愛種之心浦然自生於我固前　大有影響區區之心實在於此是否有當伏　採納 
[德洋行經收上寳義務善會捐欵第二次清單]  
　　高實之五十元愼記十元協大源五元陶樹　廿元無名氏二元勉力子一　無名氏三元包　峰五元　盛號四元厚載堂十元槐蔭軒十元無名氏一元無力子黄金丹一百包又錫金商會文來第二批洋五十元銜　列後汪寳興丁浩榮各十元蔡伯雲商會各五元源興行高廣泰永源生大興裕源義長裕泰寳大隆大恆大洽大隆泰勤泰永生永泰豐永泰興公記局湧記局楊映潭王殿揚張鳴球各一元以上共收洋一百七十一元黄金丹一百包 
[上寳義務善會經收川寳崇沿海各沙水災急賑第三批清單]  
　　隠名氏助洋四百元培德居士恭詵堂以上各助洋三百元恆記助洋二百元碧芷吟舘清河氏助洋一百五十元仁和同仁順德同仁鴻福同仁永保平安大豐莊永福同仁順　同仁同大順恆記無名氏以上各助洋一百元怡情軒助洋七十元昌綸紙號同元莊厚生莊顧伯記章維善習仲平恆記申莊仁源信無名氏正大昌德記源昌邢永順劉正泰萬昌福魏公和無名氏陳竹記彭城玉記李平記以上各助洋五十元隠名氏助洋三十元邢成德堂愼餘堂北慶雲鼎興隆徐滬盛順記仁元馬貞記以上各助洋三十元無名氏程蓮氏久大和昇康兩莊袁國記黄在記和春祥盛以上各助洋廿元遣德堂汪雲集會張子泉嵩壽居種德居姜竹　趙左虞姚珊記通海源古北廉一氏源隆昌八詠居以上各助洋十元晉昌泰節筵程輔卿積善堂詹記慶興起泰順德順永立范德盛益源仁成以上各助洋五元協成助洋四元春源助洋二元十六日起二十日止其收英洋三千九百六十二元泰生永助舊衣八件時中書局助振捐聯票簿拾本 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
