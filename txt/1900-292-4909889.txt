# 1900 - 292 - 4909889

 

Page 1

 
 
[禮延訪友] [  申報館主人啓]  
　　本館派赴紹興采訪友人現已别有高就如有鵝館文人鑑湖高士塾諳越中時事敦品勵學聞望素昭者乞書寄新聞數則以便致書延訂久殷鶴跂毋吝鴻音 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[陜省宜辦營田以實倉儲說]  
　　西秦爲漢唐舊都山河四塞崤函重關點蜀翼其左甘隴蔽其右俯闞宛洛前阻襄鄧居高臨下形勝鬱嵬誠子孫帝王萬世之業也當咸豐十年粤亂旣定海禁大開恭忠親王長慮却顧曾以遷都長安之說進維時廷臣以兹事體大未敢輕議因循日月策不果行邇者北方釁起拳匪激成民教相仇之禍致各國聨軍長驅直入都門瀹陷市肆爲壚皇太后皇上乘輿西行將於秦中重建新都築鄗宅豐成億萬年無疆之業終南太華歴數朝之磅　鬱積而菁華爲之一舒目今要圖誠無踰於此所難者自唐迄今綿歴千載宮殿鞠爲禾黍廛市淪於荆榛草昧經營斷非易事而將來轉漕運粟關河險阻尤節節爲難苟正供稍有缺乏之虞卽根本難免動摇之慮故今日遷鼎之初惟以充實京倉爲第一要義陜省地廣民貧歲入之數向恃地丁一項額徵銀一百三十餘萬自咸同之間逆回肇亂居民突遭兵燹非喪於鋒鏑卽散之四方田畝荒蕪無人耕種雖疊經地方官招徠墾闢而元氣未復閭里終覺蕭條今一旦六飛戾止供億輪將其何能給若欲轉雲帆於遼海貢香稻於東吳無論道遠費繁决非萬全之計且東南民力近來亦甚凋殘倘於正賦外欲加運費則小民生計其何能抒或謂河地陜汝一帶產米甚豐由閿鄉溯河而抵潼關亦甚便捷不知汴省生齒繁庶卽有所產自食之外恐無盈餘且由潼關至長安道路險巇轉輸亦未必便易故愚謂朝廷而未定遷都之見則已朝廷而定欲遷都非在陜省籌足食之方不足以奠靈長而固基業嘗考陜省西安同州鳳翔三府地最沃饒古稱陸海而涇陽三原商陵醴泉四縣所屬之龍洞渠卽古時鄭白渠故址時其蓄洩可漑水田數十萬頃徒以遺蹟日湮居民又習於晏安不能趨事赴功自謀生業猶憶同治初年劉霞仙中丞蓉巡撫陜西時曾奏請簡派大員設立營田局將逆回之叛產漢民之絶產招集流亡分别給種寛以升科之期市以專業之利俾居民得沾微潤自能門風遠至盡力田疇迄今時閱數十年當已成效昭然未必再有田卒汙萊之慮惟法必期其久遠事須戒夫因循今旣鸞輅西遊將建西安爲都會宜仿宋時專設屯田使營田使之意特立一官專理陜省農務凡各府溝渠之宜疏濬者田畝之宜分晣者科則之宜更易　竭力經營不使有一畝之荒蕪一人之隨佚數年之後倉箱豐足年榖順成旣不必仰給於東南然後將東南各省應解漕糧攺爲折色旣可省無窮之繁費而西省得此巨欵於善後諸事亦有深裨豈非體國經野之良圖而貴粟重農之要政乎愚故抒其一得之見著爲此說以備當路者之採擇若夫積弊之如何消除新章之如何更定則在任事者之經畫周詳而非草茅下士所敢知已 
[綸綍宏宣]  
　　昨日之晚京師友人飛函相告云閏八月二十八日欽命議和全權大臣慶邸李相欽奉二十日行在所頒上諭劉坤一等合詞籲懇事定回鑾先行宣示各摺片覽奏均悉此次拳教紛爭剿撫兩難以致釁起鄰邦震驚宮闕朕恭奉慈輿於槍林彈雨之下倉皇西幸中途跋涉蒙塵艱苦萬狀有爲該督等所不忍聞者朕馭下無方業經引咎自責並將辦理不善之王大臣分别重懲原期和議速定早日回鑾以安宗社而定人心詎有甘就偏安輕棄京師之理現在奕劻李鴻章在京與各國使臣尙未開議洋兵在京分叚據守卽來往官民亦難自便若遽議回鑾試問如何景象但使各國與中國眞心和好不奪我自主之權弗强以所必不能行之事一有成議自當卽日降旨定期回鑾至目前巡幸長安原係暫行駐蹕前降諭旨已甚明晣凡此不得已之苦衷當爲天下臣民所共諒詎該督等老成謀國尙未能仰體及此耶此中機括朕籌之已熟該督等惟有謹守封疆接濟行在朕實有厚望焉將次由六百里諭令奕劻李鴻章綽哈布壽蔭常恩善聨劉坤一張之洞許應騤魏光燾德壽于蔭霖兪廉三袁世凱劉樹棠王之春聶緝槼盛宣懐知之欽此薄海蒼生三復綸音當曉然于我皇上雖欽奉慈輿西巡秦隴實未嘗欲于此建立新都焉 
[覆答國書]  
　　日本報云中國大皇帝致書日本明治天皇旋由天皇傳電覆答略曰第一書記生杉山彬遇害之後蒙賜賻金並降旨慰唁不勝感謝第二深望此事早日和平了結第三深望貴邦檳除守舊之見第四皇太后皇上今已西行深望早日回鑾重設政府聞此書已由日本駐京使臣轉逹行在矣 
[兵艦過崎]  
　　日本報云東歴十月十六日卽華歴閏八月二十三日俄國軍用船名餓希路者由本國息啞笛之殺埠載陸軍八百三十名過長崎翼日卽望琿春進發同日法國軍用船名那路薄痕者由賢利達痕埠載到武弁及陸軍共二百八十員名至夕卽開往西貢又俄國軍用船麥利耶鐵立殺由崎開赴琿春俄國義勇艦殺辣托夫及啞笛殺海德國軍用船賢痕麥路伊開痕法國軍用船賢利達痕皆由崎開往大沽 
[日軍回國]  
　　日本報云東歴十月十七日卽華歴閏八月二十四日日本小倉丸由天津駛回廣島載有陸軍中佐馬塲氏以下士官十五員工兵二百二十二名砲兵一百七十五名又土佐丸載到砲兵第十六聨隊少佐山川氏以下士官十九員士卒四百八十五名步兵第十一聨隊少佐林氏以下士官七員士卒二百九十　名戰馬二百九十六匹按士官卽武弁也 
[紀日軍攻撃京城事]  
　　日本某日報云日兵會合各軍攻擊京城事在東歴八月十四十五十六三日計十四日共放洋槍一萬八千六百零八出手槍一百十五出開花砲九百十一出格林砲三千四百二十三出十五日放洋槍二萬五千四百十五出十六日放洋槍七千七百三十三出 
[貢使登程]  
　　漢口訪事友人云湖北督糧道譚伯成觀察前經督撫憲會委齎解方物赴長安一面委員敬謹 
 
 

Page 2

 
 
採辦本月望後觀察以各物已齊禀辭就道携帶隨員數人并調兵士王六百名沿途護送二十一日道經漢上暫就太平會館小駐行旌旋經夏口同知陳少石司馬派差雇車若干輛遵陸赴陜西進呈御用 
[匪亂宜防]  
　　香港循環日報云粤省高雷廉瓊四府多有三點會匪與廣西土匪聨爲一氣聞之官塲中人言廣西土匪異常猖獗與雲貴兩省土匪聲氣相通蘇子煕軍門咨請三省大吏調派大軍助剿並云所部勇丁深恐未能壓制須得新式快槍十萬桿及訓練精良之兵士若干始能剪滅醜類觀此則目下粤中不獨惠州匪人揭竿爲亂所望大吏密飭文武員弁先事預防庶不至釀成巨禍耳 
[會黨行蹤]  
　　香港循環日報登九龍租界友人來信云三合會黨現已遠離英國租界前有匪隊嘯聚沙和岡刻忽馳往白芒花與彼處亂黨聨絡一氣聞距白芒花不遠亦有黨人大隊盤踞按白芒花在九龍深圳之北相距僅二十五西里 
[匪勢漸平]  
　　廣州訪事友人來函云惠州土匪倡亂勢甚洶洶嗣經大憲調兵往剿大挫兇鋒現均逃入深山諒釜底游魂不久定當掃滅矣聞匪首區姓係康有爲逆黨此次之亂實康有爲及孫文二逆主謀并有粤秀書院監院桂植羊城書院監院章果與聞其事大憲已將桂植拿獲收禁惟章果知風逃避未攖法網耳 
[嚴拿逆黨]  
　　廣州訪事人云上月某日有外人攺易華裝謀入學海堂肄業掌教某君慮其將爲逆黨内應密白大憲大憲飭卽拿獲訊供刻下大憲嚴辦康黨雷厲風行嶺海報主筆朱淇博聞報主筆鍾榮光俱已逃避無蹤又順德麥孟華孝廉之弟仲華茂才係逆首康有爲之婿已挈妻隨康至外洋麥孟華恐爲波及亦舉室偕行家產十萬餘金經地方官查封變價擬充賠修教堂之費 
[除惡務盡]  
　　漢口訪事友人云湖北上下十府地勢最爲遼闊山深林密易於藏匿匪徒湖廣總督張香濤制軍以目下自立會匪頭目尙多漏網難保無潛蹤於此逞其不軌之謀爰將各匪姓名年貌籍貫詳載無遺札飭所屬文武印委各官一體認眞查緝俾免死灰復燃 
[樂淸獲匪]  
　　温州訪事人云樂淸縣所轄虹橋地方近有地棍勾通土匪散賣票布文武官弁正查拿間突於上月十八日持械搶劫各富室團勇圍捕之下土匪瞻敢放槍拒捕居民驚恐遷徙紛紛縣主李大令聞報立卽通禀上憲請派練軍緝捕二十一日緝獲四匪一邵姓一鄭姓餘皆不知至匪首則尙倖逃法網也 
[移局述聞]  
　　漢口訪事友人云湖廣總督張香帥湖北巡撫于次帥欽奉諭旨飭將淸江轉運總局移設漢口而於襄河以内設立分局等因遵卽委員妥爲辦理淸江轉運總局憲惲莘耘觀察擬於本月十八日詩賦鶯遷先委陶太守詣漢代辦一切 
[教案卽平]  
　　廣州訪事友人來函云月前南海縣裴大令訪聞縣境九江地方有匪徒拆毁教堂情事立卽督帶勇丁前往彈壓及至堂屋已被毁一空遂將匪徒拿獲數十名帶回訊究正在推鞫時忽有槍彈飛至案前大令知係匪黨所爲赫然震怒據情飛禀上憲將爲首肇事者就地正法一面飭紳商賠修教堂教士不爲已甚現已浪息波平矣 
[認繳餉銀]  
　　廣州訪事友人云粤省番攤攺歸商人張某承辦已由兼署督憲德靜帥批准每年認繳餉銀一百萬元先繳二十五萬元餘由鍾太史錫璜擔保設局寳華中約左近名曰惠泰公司 
[永嘉命案]  
　　温州訪事人云上月某日永嘉縣境柟溪林里地方出一命案縣主秦鹿坪大令聞報卽帶同刑仵親往相騐是否有傷因何致斃刻均未悉也 
[閩省塲紀事]  
　　福州訪事友人云福建銀圓局現歸官辦兼鑄制錢上憲委鹽巡道楊觀察督辦海防同知呂司馬提調鹽大使鄧鹾尹總監工傾鎔所委縣丞郁二尹管理支應所委典史陳少尉管理文案委鹽大使張鹾尹辦理其餘各差亦須陸續派委○今年福州水災爲歴來所未有幸官紳籌辦平糶以濟災民城内外兩處義倉歸善後局經理湖北會館鹽法道楊觀察設局平糶義和洋行栢姬廟二處平糶歸粤商吳鑄亭經辦惟米價稍有不同有每升四十九者有每升五十二三文者東街文昌宮係各紳士經辦貧户執有門牌方可赴購每升四十文每日須糶出五十石之多較官局更爲忙迫○候補知縣周大令有益現奉上憲委赴南洋各埠勸捐於上月二十一日禀辭就道○藩憲牌示浦城縣翁天祐病故遺缺委現署閩縣知縣劉錫渠署理未到任以前委試用知縣趙雲崧代理浦城富嶺縣丞徐家韓病故遺缺以新海防班先縣丞龍光慶咨補 
[甌郡官塲紀事]  
　　温州訪事人云前署永嘉縣查石笙大令於上月二十八日挈眷附招商局普濟輪船至滬折赴省垣紳耆公製萬民傘德政牌送之蓋以誌去思也○新委釐局聨票委員章益樵少尹方增已於上月下旬某日由省抵甌入局視事前委員鮑𨓜農少尹蘅交卸後擬於重九左右回省○温州通判呂少良别駕耀弼近奉省憲牌示陞署定海廳篆代者爲李别駕濵刻下尙未戾止故呂别駕亦未定履新之期○水師砲船統領湯副戎福翔因公赴省旋於上月二十一日由省至滬附招商局普濟輪船公旋 
[邗郡官塲紀事]  
　　揚州訪事友人云前海州分司運判徐垣被人告發經前江蘇巡撫鹿滋圃中丞奏叅革職署理其事者爲杜立𤲅分轉際辰兹中丞攺爲内用由行在軍機處具摺奏叅徐革員在任虧挪正雜各欵甚鉅請飭下該省嚴行追繳如繳不足數卽查抄私產備抵日前兩江總督劉峴帥接奉上諭隨卽轉行兩淮運司柯遜𤲅都轉令將虧空實數查明詳覆時適杜分轉方交卸署篆回揚都轉隨飭赴省與徐革員將交代一切會算淸楚以憑遵辦分轉奉檄後業已束裝馳赴白門不識徐革員虧空實數究有若干有無私產備抵也○兩淮海州分司所屬之板浦塲大使政務紛繁責任綦重素爲二十三塲之冠今夏實任陳君因病出缺照章應由外補運憲柯遜𤲅都轉查有新班大使凌𪙉尹心恪輪應補授因特飭取履歴出具考語詳請督鹽憲劉峴帥察核日前奉到回批准其照章咨補都轉隨卽牌示下札想不日卽當榮履新任矣 
[珠江鯉簡]  
　　廣州訪事人云城西叢桂公局向由紳士郭某主持後因辦理不洽輿情人言嘖嘖事爲南海縣邑尊裴大令所聞日前照會譚潘二紳辦理郭不肯將戳交出恐不免有口舌之爭矣○城西紳士抽收房捐爲招募勇丁經費日來輸捐者殊屬寥寥紳士因請廣州府及南番二縣出示曉諭略謂此次房捐實爲安靖地方起見以本處之財爲本處之用事在必切行勿遲延懐疑有悮大局○上月二十一日鳥涌蟋蟀廠雇鳳來儀班演劇觀者擁擠不堪以致互相爭鬥毆傷二人○國豐年班近在北海演劇適漁人網獲一金色大魚班中人買而食之旋有三人猝斃一時訛言四起謂魚可毒人實則會逢其適耳 
[漢水文瀾]  
　　漢口訪事友人云近有無賴之徒僞造錢票流行於市肆中人偶一失檢卽受其愚刻經夏口同知陳少石司馬訪悉此事係甲乙丙三人所爲遂一併拘案笞責荷校以儆效尤○徐春茂新茂兩錢店同時倒閉已紀報端兹悉兩店主擬重整旗鼓恢復舊業遂將所出花票一律就沈家廟十方𤲅兩處開兌連日持票兌錢者頗有源源不絶之勢○馬王廟正街韓寳興廣貨店主韓甲爲其子娶堤街張義興烟袋店主之女爲媳過門後屢肆陵虐忿恨交并爰於某夜更深人靜時懸樑自盡　　聞信擬卽具控琴堂未知如何了結也○湖廣總督張香濤制軍前以翠華西幸需用孔殷籌備餉銀若干萬兩委員解赴行在上月二十二日道出漢皋由地方官飭差雇備車輛向灄口遵陸路進 
 
 

Page 3

 
 
發 
[皖江帆影]  
　　安慶訪事人云有楚人彭某者本以佐雜聽鼓皖垣本年端午節携二千金入都過班引見意欲仍指分安徽猝遇拳匪之亂棄其輜重僅携百金逃出途中復遇拳匪以致嚢金盡失日前狼狽至皖已形似乞兒不特衣服蕩然且更難謀一飽矣○天寳銀樓主涂某因股東楊伯衡係天津河西務人自兵亂後杳無音信爰挾金往訪行至羊流店突被拳匪將銀攫去無奈折回中途復遇匪人奪其衣服行裝僅以身免○上月二十五日魚更初躍時廣濟橋畔某姓家不戒於火登時烈燄烘天幸經衆人竭力撲救祝融氏始斂威而退祗焚去毗連兩家此外居鄰皆得無恙誠幸事也 
[白門秋柳]  
　　金陵採訪友人云上月某日中國派駐日本橫濵總領事黃太守雨霖接到珂鄉電耗知已　内艱因卽禀報駐日大臣李木齋星使請准回籍守制星使准之太守遵卽束裝遄返閏八月二十一日行抵白門翌日卽買棹溯江迅回原籍○富有票匪在漢口案發後省垣迭獲首要各犯次第明正典刑兩江督憲南洋大臣劉峴帥一再出示曉諭軍民人等凡有誤買匪票之人商民則呈繳本管地方官兵勇則呈繳本營管帶嗣因無人呈繳知必心存疑忌爰飭標防各營每營設一木桶准人潛將匪票投入桶内槪不追究一面札飭地方官製辦木桶分置六街三市桶上大書凡有人投票於此槪不追究字樣 
[中泠泉韻]  
　　鎭江訪事友人云七濠之北有地名王家嘴者一小鎭也鎭上王姓家僅中資上月某日之夜更魚三躍時突有暴客多人破扉而入王因數日前近村某姓家被盜拒傷鑒及前車蝟縮一隅不敢與較任盜倒篋傾箱呼哨而去事後查檢失贓約値數百金遂開具失單報官請緝○近日市上銀根稍鬆商務漸有轉機洋銀每元易錢九百六七十文小銀錢每枚易錢八十一文若以小銀錢換取洋銀每元須貼一角六分江干米市來源甚旺價亦漸廉上白米每石售洋銀四元三角次者三元八九角數米而炊者無不欣然色喜也○日前鎭江府向子振太守訪悉著名地棍綽號一尊佛者橫行市上遇事生風爲害閭閻實非淺鮮因飭丹徒縣莫嶼香明府派差拘獲重責一千板釘鐐收禁聽候詳辦○上月二十三日有英國兵艦一艘駛至京口下碇江心翌日管帶官登岸謁見駐鎭英領事博諾德君暢談片時興辭而出博君旋亦命駕前往答拜　 
[麋臺秋草]  
　　姑蘇訪事人云蘇垣舉辦團練所募圑勇五百名由蘇州府　紫泉太守管帶太这守復遴委城守營參將章貝川參戎爲之帮帶副戎定期三八九等日在王癈基操塲親自訓練甫及匝月周旋進退居然中矩中規至參戎所帶撫標各營則逐日操練每至曉夢初回卽聞槍砲之聲隆隆不絶○前日撫轅接得金陵來電悉現署淮安叅將曾叅戎道亨已由督憲劉峴帥飭回城守營本任現署城守營章貝川叅戎飭赴中軍叅將新任現署中軍叅將仇叅戎志鵬飭回江寗游撃本任旋聞官塲中人傳述謂護撫憲聶中丞業已電復峴帥有不欲曾叅戎回任之說未知確否○本月二十六日淸晨桃花塢某狹巷坑廁内縊斃男屍一具年約三十左右身穿竹布長衫内襯洋紗短夾　洋標布短衫褲足穿洋襪元縀雙梁鞋地甲查無屍屬報知某善堂請給棺收殮堂董囑靜俟三日仍無屍屬認領旋聞道路傳述謂死者係常州府屬某縣人實因賭負輕生誠如是則世有劉船龍之癖者當以此爲前車之鑒矣 
[請給護照]  
　　今歲閩省大水爲災民食未免缺乏閩浙總督許筠𤲅制軍特委候補知縣王明府升銘來申購米二萬石以資振濟明府奉札後卽於昨日航海抵埠命駕詣蘇松太兵備道轅晉謁道憲余晉　觀察面禀情形求給護照若干以便裝運觀察准如所請已將護照給領矣 
[看管候訊]  
　　前者本邑浦東鄉民瞿福全投上海縣署控朱似蘭朱福生牽去耕牛藉端訛詐縣主汪　庭大令查得兩朱家住南匯縣境蘇家橋附近因卽繕備移文飭差某甲持赴南匯縣署請縣主吳次竹明府派差協提明府准之卽將兩朱拘獲昨日交甲帶回禀明大令看管候訊 
[公廨停讞]  
　　昨日本邑英美租界公堂輪應美總領事署繙譯官曰保羅君會審適曰　别有要事爰照會襄讞委員張柄樞司馬暫停讞政一期 
[上海巡局紀事]  
　　前日之晚本邑南市薛家浜附近裕成祥洋布莊被梁上君子撬門而入竊去洋布十餘疋約值洋銀二十餘元昨晨開具失單投二十三七鋪巡防局報請查緝局員邱友林二尹准之帶同汛捕地甲往勘屬實勒限捕役嚴緝務獲訊懲○月前大南門外南馬頭平安街王姓家失去衣服數件投報捕房請爲查緝業已日久尙未破案前日遂函致二十三七鋪巡防局請局員邱友林地尹飭捕跴緝二尹准之 
[英美租界公廨紀事]  
　　英商協隆洋行投該管領事署控昌大錢莊倒閉應付票銀二千一百九十七兩八錢二分延久不付領事准之照會英美租界公堂請提執事人王平橋究追昨晨襄讞委員張柄樞司馬已飭差將王提到押候訂期會訊矣○女童陳招弟年甫十齡昨日出外閒遊忘却歸路沿途啼哭倀倀無之經三百零一號華捕帶入捕房捕頭令送至英美租界公廨禀請妥爲安挿襄讞委員張柄樞司馬諭交官媒留養候出示招領○有七齡童子陳金培者昨日迷失歸途行行且止五百五十四號巡街捕見之送至公堂請爲安挿未幾北泥城橋李公館主遣人認領司馬准之 
[英租界捕房紀事]  
　　歹人陳連生楊四郎至北洪泰錫箔店騙取錫箔二十五捆復至朱義興陳福生匯豐等家騙得棉花二百零七斤事後被騙者咸投報捕房捕頭令某包探將陳楊緝獲押候解送公堂禀請襄讞委員張柄樞司馬懲治○蘇婦謝銀弟手持洋銀一元至長泰豐錢店兌換角銀迨出突有狀似流氓之人呼朋引類指稱混用銅質僞洋銀謝與之辯兩相爭閙旋爲包探陸阿九所見將流氓謝銀保拘入捕房諒須解送公堂禀請訊奪也○歹人林阿法攫取女孩王阿二所籠臂釧適爲包探孫阿星所見拘入捕房捕頭令押候解送公堂禀請懲辦○郭泉二行竊顧照福家布衣二件爲包探陳根寳緝獲解入捕房捕頭令押候解送公堂禀請究辦○王阿全强向錢漢章訛詐洋銀爲包探李杏春所見拘入捕房捕頭令押候解送公堂禀請懲辦○戴明鶴行竊某洋人皮靴一雙經八十六號巡捕所見拘入捕房捕頭令押候解送公堂禀請究辦○翁榮全濳至公和祥碼頭貨棧中竊得鐵釘數枚事爲洋人所見令五百九十二號巡捕拘入捕房捕頭令押候解送公堂禀請訊究○施杏春不知何故闖入洋人相黎摩宅中爲一百八十三號巡捕所見拘入捕房捕頭令押候解送公堂禀請訊辦○王和尙行竊印度兵銅罐一枚爲一百六十三號巡捕拘入捕房捕頭令押候解送公堂禀請訊辦 
[杭州鼎記莊代收救濟善會第地次捐數] 　　　 
　　閏八月中杭州鼎記莊代收本善會第二次捐數共計英洋四千七百四十六元四角八分五釐諸善士姓氏容續乞登報以昭信實[  上海慶順里救濟善會陸樹藩藩炳南丁紹芬等謹誌]  
[申報館恊振所經收福建山東河南江西皖北振捐閏八月二十一日至二十九日止第二十七次淸單]  
閏八月二十一日無名氏銅洋一元○二十二日隠名氏求病速愈完願龍洋三十九元花洋十一元臨平全盛來永泰號銅洋八元○二十四日揚州鄒忠恕堂爲病痊還願洋廿元○二十七日無名氏洋二元○二十八日無名氏銅洋三元以上總共收洋六十一元花洋十　元銅洋十二元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[教民荒謬]  
　　廣州訪事人云荷溪三約教民何某娶妻劉氏略知西法自稱善治小兒諸病應給街坊使費託詞拒絶不出分文上月某日某甲向之催索何佯允次日照付旋具禀南海縣署揑稱坊中人集衆欲毁教堂縣主裴大令立飭差保往查始悉是處並無教堂實係挾嫌誣控 
[上海縣署瑣案]  
　　前者王松雲控某蒲包店主婦陳沈氏與所私孫大生圖呑所借洋銀縣主汪瑤庭大令准詞飭差往拘而孫已聞風逃避僅將陳沈氏及中人倪世泉獲案訊供交保至今案懸日久未繳分文王復投案請催前晚大令升堂覆訊王供小的向開木杆作由夥友倪世泉介紹借與陳沈氏洋銀一百元屢索不還叩求追給陳沈氏供小婦人實因無力措繳尙求寛限大令限令五日内先繳洋銀五十元其餘五十元著倪代爲籌還如再違延定干嚴比○日前江北某邑人瞿長裕由某處拐一女孩來申在大南門外求售適被女之親串某甲訪知將瞿扭至縣署禀請汪大令訊供責押女孩給甲代領前晚大令提案覆訊瞿供此女由同鄉某某等人拐出托小的代售允給小的洋銀十六元詰以某某姓名則又諉爲不知大令怒其刁狡著釘鐐收禁候申詳上憲核定罪名照例嚴辦 
[馬路工程局紀事]  
　　寡婦陳湯氏控後夫黃佐山不務正業將前夫之子四寳得價去請卽究追總辦程雨村大令准詞提案訊究管押捕房限交四寳黃一味挺押大令遂於昨日提比旋有留春閣烟館主某甲禀稱小的願爲具保准數天内將四寳交案大令令具呈限狀方准保去○昨日恒生馬頭萬成米行執事人遣嚴益川雇小車運米至某處行經新馬路薛家浜橋車忽欹側致碍行人某號三道華捕見之拘入捕房管押旣而行主遣人赴工程局請程大令從寛開釋不知大令能允准否 
[英美租界晚堂瑣案]  
　　和泰米店主張茂和控長豐主胡正榮串同義和源夥李阿榮騙取田單私賣貨物讞員翁笠漁直刺准詞飭提前晚倩襄讞委員張柄樞司馬研訊張茂和供監生與胡正榮向有往來本所正月某日胡以米八十石賣與監生因無現銀將田單二紙作抵詎料胡串同李阿榮將米私自售去掯匿田單叩求追給胡供小的與和泰來往積欠銀三百五十餘兩米已交淸有帳呈騐李阿榮供張向小的借莊票銀二百餘兩以田單一紙作抵並無串騙情事求鑒司馬諭候飭米業董事將帳督算淸楚再行核辦○瞿志凌以甥婿顧順堂糾衆搶親乘間攫物扭送捕房前晚解經司馬研訊瞿志凌供小的甥女由沈毛毛執柯許字顧順堂七月十四日顧忽紏衆搶親並將箱籠衣物盡行攫去叩求訊究顧供瞿嫌小的家貧屢萌悔婚之意是以邀媒搶親現願負荆請罪司馬飭差帶顧向瞿服禮不復深求 
[法租界公堂瑣案]  
　　西人寳納寓密采里西客館鐘表洋貨掮客也近被勝喴裕源恒慶昌祥三户欠貨價洋銀四千數百元遂投法總領事署控訴領事函致公堂讞員杜枝園大令飭提裕源恒夥金吉平到案訊知店主蔣文明另案被控英美租界公廨因卽備文移提昨日英美租界公廨差役楊福將蔣文明解到大令向之詰究蔣供裕源恒慶昌祥二户共欠洋銀二千五百元勝喴由胞弟文逹經理現在蘇州收帳未回慶昌祥底貨照數尙可抵欠因西人不允已被利喴收去小的禁押廨中無從淸理求將金吉平交保出外以了此事大令與費繙譯會商之下限三禮拜内先還洋銀地千四百元其餘准五個月内歸楚蔣文明仍交原差帶回金押候交人保出聽候傳案復核○陸范氏訴稱小婦人在菜市街設攤售菜蔬前日甬人李錫之携箱一口寄存小婦人因念前者曾與同居不忍堅却逾時彼卽出外雇車將箱裝去迨後小婦人查檢枕畔所藏金飾均已不翼而飛因卽開明失單報捕叩請究追包探禀稱小的由捕頭派至李寓所搜出當票雖非原贓而形迹甚屬可疑求鑒李供去年小的與氏同居略有口角致被誣累大令著押候嚴比○田怡臣前控學徒田阿寳私取洋銀一百五十元兌換金戒指窩頓某花烟館大令訊知金戒指寄存小東門外烟妓陳桂仙處飭提陳妓質訊陳妓供田大少至小婦人處連宿二夜共費洋銀五元並無金戒指寄存鴇婦陳張氏投案聲稱此事實遭誣指小婦人深恐株累情願賠償大令斷賠洋銀十元給失主具領陳妓交鳱帶回田押候嚴比○上月十八日鄉人某甲牽牛至淡井廟被流氓李金山等奪去控經大令派包探拘李訊供著交同黨究辦日久未獲昨日提李到案判令枷號半月責三百板○硝皮作主陸壽卿控楊祥興主楊理生卽德寳欠洋銀三百八十五元大令准詞提訊楊供小的僅欠一百餘元大令謂有摺爲憑豈容抵賴著押候交人保出限五日内理楚○新北門外丹桂樓茶肆主莊子文欠銀避匿由李梅君接開嗣李因案被押積欠房租三百二十八元房主投報捕房捕頭將肆中司帳人章廷立拘案請追大令限半月歸楚○池耀才訴稱小的在某西人處當執鞭之役前日隨主人出外被賊陳阿二竊去各物今已拘獲送案請辦大令判責三百板 
[美租界捕房紀事]  
　　前日流氓奚正祥在西華德路夑昌自來火行之後攫取女巫談王氏家金銀首飾等物氏遂投報捕房昨日包探張阿五在途遇奚拘入捕房捕頭令押候轉解公堂禀請讞員翁笠漁直刺訊辦○前晚無賴林阿法在武昌路攫取女孩王阿地臂上所籠銀釧一枚迨赴捕房聲訴後捕頭令包探孫阿星將林拘獲押候解送公堂禀請究辦○昨晨江北小工翁榮全在公和祥馬頭工作及放工時竊取棧中舊鐵一百磅不虞爲五百三十六號巡街捕所見拘入捕房捕頭令押候解送公堂禀請訊究 
[加惠無窮]  
　　教濟善會承浙紹同志保昌莊高雲翁解到分募捐欵第二批洋銀一千元又山陰許笈雲大善士經募壽萱堂洋銀一千元慈竹廬一千元貽德堂六百元補拙山房五百元爲善最樂居五百元惜道味齋四百元碧山居士四百元淸風郎月舊家三百元盱室主人二百元耳鳴子一百元以上十户共洋五各元緖成絲廠諸友節省茶資合成大洋十一元小洋五角各女工亦節省工資合成小洋四百七十七角如數交本善會何壽藼先生以醫林之妙手作海上之寓公昨承頒來送診票一百紙俾難民抵滬後或災生二豎卽可持票就診此知濟世婆心也拜領之餘願爲諸君子晉九如之頌日前又由報登陸樹藩助棉衣褲二百五十件兹接來信知係陸煕欽善士所助合請更正以昭信實救濟善會同人拜上[  上海慶順里救濟善會陸樹藩藩炳南丁紹芬等]  
謹誌 
[皖省官報]  
　　閏八月十六七日縣丞鄧英到由五河交卸鹽厘分　回○十八日知縣杜師預林東雲均知奉委首縣帮審直隸州判朱謙行知核准註册委補○十九日請補旴眙縣周榮期于十八日騐看知縣胡登崧勞文琦均到由鎭江採辦貢物回○二十日二品頂戴攺指安徽候補道喬聯寳到號小　候補道龔盛階辭行直隸州鄧承沛面試州判李文蕃到奉委解南河餉回委辦和州厘卡直隸州左承伯辭署霍山縣徐景　到○二十一日知縣陳麟瑞知奉委辦皖南土藥兼商務局提調差勞文琦胡登崧均辭解貢赴京巡檢及長河辭奉臬台委解首級赴滁州○二十二日署建德縣張廷權到卽用縣王元綎崔保齡均知奉委發審局帮審知縣鄧之望到由宿松公幹回○二十三日署建德縣張廷權辭府經喬仁　辭解委正米銀赴金陵　 
[維揚官報]  
　　閏八月二十日鹺尹土　地委丁溪閘宮鹺尉杰煒委寳帶橋均緝私差胡鹺尹仲和湯鹺尉心益均委南　聽差○二十一日署海分司杜分轉際辰卸事回○二十二日繆鹺尹延社辭回寳坊寺卡金鹺尹迪由黃泥港卡來揚○二十三日石鹺尹點禀知赴省高鹺尹崧由謹坎關卡　來揚○ 
 
 

Page 10

 
 
二十四日朱𪙉尉廷華起復回淮○二十五日葉𪙉尹康安辭赴溱卡鮑尉存又銷順淸河卡裴𪙉尉士麟宮𪙉尉杰煒均赴差○二十六日夏分轉敏功由省公幹回凌� 
𪙉尹心恪辭回揚莊卡𪙉尹振塏銷金陵餉差� 
[蘇省官報]  
　　閏八月二十一日知府張福謙禀謝委解漕糧赴陜西准補太湖同知程良馭禀謝奉飭赴任同知吳其昌禀謝奉委抽查錫金江靖四縣保甲團練差直隸州傅瀚禀辭赴華婁金靑等縣抽查保甲團練差知縣洪冀昌禀辭回滬朱廣由滬來禀銷上海法租界會審兼帮辦總巡保護敎堂等差伊立　由滬來朱啓鈐由上海出口捐局來縣丞湯建中禀知本日到葑門水關差准補嘉定縣諸翟司巡檢陳維樞禀謝奉飭赴任○二十二日直隸候補道朱福春浙江人由天津來知縣錢國選由江北公幹回成希縉由滬回禀謝奉委江運漕糧差莊復恩禀謝奉委抽查高郵寳應興化束臺保甲團練差朱啓鈐禀辭回上海出口捐局從九沙濟由滬來禀銷閔行釐局差遣並謝奉委上海綢捐北卡差卽辭○二十三日通判吳　煜禀辭赴銅山等縣公幹知縣傅　禀知代辦藩署帮辦文案差盧懋善禀銷守提前署宜興縣郭令徵存各欵差伊立動成希縉均禀辭回滬陸淸臣禀謝奉委抽查江震等縣保甲團練差魏允濟禀辭赴蘇松常鎭太五屬稽查鋪遞差直州判胡顯動禀辭赴崇明海門抽查保甲團練差從九史繼光禀謝飭知捐免騐看奉部核准典史章仲英由鎭江專丁來省禀謝奉飭前充學院外巡捕無悮蒙給予提前酌委署缺一次管駕飛槎輪船千總徐嘉林禀知送浙江糧道赴杭州回○二十四日安徽候補道錢錫賓浙江人由淸江來卽辭行通判金兆熊　假赴滬就醫知　周相輔禀銷騐收丹徒縣積穀倉房工程差並謝奉委抽查句容　水高湻三縣保甲團練差胡智澄禀知本日回閶胥門外總巡差馬瑞煕禀謝奉委太鎭嘉寳抽查保甲圑練差卽辭並謝奉委江運漢局文案差松年禀辭赴甯見制憲莊復恩禀辭赴高郵等屬公幹丞縣周祖揆服滿回省禀到管帶蘇防前營補用都　徐誠檀禀辭赴宜興補用都司李昌柱禀謝奉委胥門路武巡差 
[白門官報]  
　　閏八月十九日藩憲恩巡道徐洋務局候補道汪中恊趙均傳見吳淞淸丈局沈瑜慶到叩謝請補淮揚道總理兩江營務處候補道曾軍械所朱善後局趙刑部郎中何葆麟知府喻先覺均見金陵營參將陳麟　巡江回知縣黃應鼎揚州保甲總巡知縣劉壽嵩到通判許承俊赴淸江公幹卽辭知縣松齡禀知到穀米局差○二十日督轅　示照得蘇州城守參將章宗瀚飭前赴蘇撫中軍參將新任所遺蘇州城守參將員缺卽以是缺之署淮左營叅將曾毓衢仍回本任蕪湖米釐局候補道志鈞稽查散勇局周家駒均到候補道張錫壽　光典均見知府彭家騏禀知赴揚淸理湖北賑捐運判夏敏功知縣羅治霖均奉示考試正任碭山縣陳誠禀知解餉往陜西卽辭知縣吳鍚　謝奉委辦理城内商團事宜兼上江兩縣帮審卽到差正任徽州營叅將吳玉崑叩謝飭回本任巡檢江毓琪奉委南路保甲帮巡策電輪船史建中到卽赴江陰○二十一日吳淞淸丈局請補淮揚道沈瑜慶見　本任橫濱總頜事宜丁憂湖北知府黃以霖到見日本來候選知縣謝祖沅叩謝辭赴滬洋務局候補道汪徽州營參將吳玉崑大河口厘捐知府徐炳倬辭運判夏敏功知州汪喬年知縣吳錫官維治霖均見○二十二日督轅牌示奇兵營遊撃李義信病故遺缺本部堂查有兩江副將銜儘先補用參將彭仁壽堪以借補隨辦南洋交涉事宜候補道陶均傳見督辦轉運局開缺福建興泉永道惲祖祁到見善後局候補道趙禀知明日前往踏看浦口七里洲粥廠地基　選道潘乃光辭赴山東三大營趙蔣王首府王兩首縣龍孫均禀知在城隍廟設壇求雨均請令卽繳徽州營叅將吳玉崑辭正任南匯縣汪以誠到由蘇來又施之瀚解餉又齊堯年均辭赴蘇候選縣楊書雯到湖北回洋務局候補道汪見管帶英國布泥温這兵輪船主索來福大副牛正德水師千總李師唐英國領事孫德雅均會巡檢江毓琪禀知到東南　保甲帮巡差蘇州城守參將曾毓衢叩謝辭○二十三日藩憲恩洋務局候補道汪均見副將鄧在庭交卸帶親軍左旗轅下先鋒官叅將米占鰲叩謝攺委隨員刑部郎中何葆樹辭赴滬前廣東粤閩南粤同知黃鎭湖南來卽選同知崔元義高湻縣李普潤知縣張貴誠由淸江北公幹回 
 
 
 

Page 11

 
 
   
 
 

Page 12

 
 
   
 
