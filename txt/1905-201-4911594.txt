# 1905 - 201 - 4911594

 

Page 1

 
 
[電傳上諭]  
　　六月二十五日奉上諭廣州將軍壽蔭尚書銜前工部侍郎盛宣懷均著加恩在紫禁城内騎馬欽此同日奉 
旨阿霖溥綱均著賞挑乾清門當差欽此 
[論新舊參用之弊]  
　　凡一國之有所大改革也其間必有新舊交嬗之一境焉尋其交嬗之跡不外乎和平與激烈二途其以和平而交嬗者是非耆舊之大公無我虚心汲引者不能其以激烈而交嬗者則必竊位之大臣恒以嫉娼沮抑爲心馴至國内大亂而新者乘間以顚覆舊者此皆眞能舉變法之實者也若夫在上者旣無好賢若渴之盛心在下者又未有乘間顚覆之實力於是依違調停於其間遂别成一種不痛不廢模棱兩可之辦法如吾國今日之所謂變法者殆不外乎此矣 
夫四時之序成功者退一盛則一衰一興則一廢此事理之常也然吾國數千年習慣之風俗往往以憚於改作之故而不敢奮其進取之心往往以瞻循情面之故而不肯使衰朽無能之人一旦失所又往往以患失之故而不欲使新進少年臘等驟進而居我之上是宜其水火而不能相容矣惟是迫於外界之變動而又不得不姑爲敷衍新舊參用之政策遂是出焉 
試即江蘇之事證之如謂約束行伍非老成宿將不爲功教練新操以學堂出身爲合格夫使學堂出身之營弁而果不守紀律也雖教練新操亦不能勝任使其可用也則予以統帶之任益以便其展抒彼老成宿將之舞弊營私短額扣餉者亦不少矣何獨於學生　疑之蘇省營制之不能振頓即此可見又蘇省學務處擬定坐杳專章查明何處教官可以勝任即發章程札委遜　不必照章先試教官等因夫教官之不勝學堂之任誰不知之旣不勝其任而又委以坐查學堂之責不過　學堂中多一項　支耳以位置閒員之事施之於學堂學務安望振興乎此外各省所行之新政無不持此主見是無異以良驥與　駘並駕一轅而求其進行其不可得明矣 
 
 
 

Page 2

 
 
推此言之禮部之外有學務處兵部之外　練兵處軍機之外有政務處科舉之外有學堂雖其人未必有新舊之分而其事則固有新舊之界者也朝廷不肯毅然决議舍其舊而新是謀乃爲此疉床架屋之官制爲萬國所竊笑而不知兩者之間恒互相牽掣雖欲善其一而有所不能不便孰甚焉書曰若樂不瞑眩厥疾不瘳朱子亦謂今日醫生用藥亦只是不痛不癢與時政無異嗚呼不繹暝眩之一階級而望其疾之速愈循是爲之十年二十年之後吾知國政之有退而無進國勢之有弱而無强不待蓍龜而可預决也 
[美總領事致上海道袁函] （爲華人　制禁 
約事） 
　　自抵制禁約之事起本總領事早慮及恐有碍兩國和平之局今不幸而有此三事之不得不爲貴道告者一厦門華人毁壞美署徽章二滬上美商所雇之華夥收到强迫各信函三外間抵制之議現仍紛騰未已查此種抵制之事使有司不能思患預防大之終恐釀成拳亂以華民之頗難壓服故也但本總領事旣與貴道共事一方今爲公道和平起見自應知無不言使一經報告敝國駐京柔大臣恐非所樂聞者也緣本總領事敬悉敝國大總統已有訓令寄與駐華之公使曁各口領事官以嗣後如有華商學生游歴等人赴美者其登岸時必可接受優禮之相待餘如華工之庽美者亦不加薄待云云此訓條約於西八月初當可接到不寗惟是本總領事又聆悉駐京柔大臣現已與外務部商訂約稿將次告成由是觀之敝國大總統之訓令旣如彼柔大臣之約稿又如此夫亦足满華人之意矣曾是華人中之爲商爲學生者尚有何奢望也哉故本總領事今所切望於貴　無者在查照以上抵制各情形妥爲設法使彼擾亂之舉動幸即解散豈不甚善如其不然有謂與大局無關者則非本總領事之　必也（甫） 
[上海道復美總領事羅函] （爲抵制禁約事） 
　　啓者昨接來函言抵制美約事祇悉一一查前見西報登有厦門華人毁壞貴國駐厦領事館徽章一事曾由商會電厦查詢並無其事昨日華字各報均己聲明想貴總領事亦已知其不確　至本埠美商所雇華夥收到强迫信函其信函如何措詞係何人所發未據詳示本　無從查察外間抵制之議現仍紛騰未已然除停用美貨外似尚無别項議論總之中美兩國交誼親睦實爲環球所共見貴國不幸而有禁止華工之約且不幸因禁約而往往辱及中國體面學生商人之事此等不幸之舉動其原因根於貴國工黨之私意非貴國政府之本心敝國政府實深知之然此等不幸之舉動本道亦早　及有碍兩國和平之局貴國政府不即解散禁止且爲之訂約爲之續約貴國政府卽有不得已之苦衷雖爲敝國政府所深知要不能爲敝國商民所共諒敝國商民感念同胞激於義憤與尋常仇　排外者不可同日而語敝國卽欲竭力解散然非得有貴國改良禁約足以饜满華人之意之確據雖諄諄勸導亦不能取商民之信而釋其疑來函所述貴國大總統之訓條極爲和平公道並言駐京柔大臣與外務部商訂約稿亦將次告成均足饜華人之望夫使果能如此豈惟本道之深願實亦中美邦交之福惟是訓條尚未頒到約稿尚未宣布之前本道惟有竭其力之所能勸導商民和平辦理而已若以上等商民合羣愛國而指爲擾亂大局比之拳匪則非本道之所敢聞命如有狂妄之徒或有非禮之舉本道自當查楚　　辱荷貴總領事之和衷輒縷晰奉復想貴總領事之明逹亦必能鑒及也云云（南） 
[粤人特别會議抵制禁約]  
　　昨日午後二點鐘寓滬粤人同往海寗路廣肇醫院開特别大會集議抵制禁約（求） 
[不用美貨之女子大會]  
　　二十五日午後一時城内速成女工師範傳習所假商學會開女子大會籌議不用美貨辦法到會百餘人先由該所學生陳閨秀女士宣布開會大意繼由曾澤新王偉杰蘇祖潤姚明珮田思平曾千里諸女士演說或述美國虐待華人之非理或謂急宜將女子所用美貨自行製造爲中國興工藝即所以實行抵制或謂女子能實行抵制乃見吾國人心一致演說旣畢陳女士提出該所校長姚君所擬定之辦法五條一所有美貨知今日起請各自承認勿買并請運動親戚鄰舍亦勿購買一凡有美貨一一收買齊全陳列於速成女工師範傳習所任人觀覽俾使識認　一美貨我旣舉國紛紛抵制美貨牌號因此更改冐充英國貨物者業已不少須由速成女工傳習所調查清楚刊發傳單咨照大衆以免悮買一美貨可以仿造者極夥即如各式洋線領頭洋線雲肩各色洋綫花邊洋綫衣服檯毯等件又絨綫類帽子雲肩衣服鞋襪又機器織各式斜紋洋布等件皆可自製廉價出售務期實行抵制一擬請速成女工師範傅習所於暑假後添設一特别科仿造女子所用之美貨以上五條全會一同贊成遂散會（外） 
[彙錄上海各士商致曾少卿函] （爲華工 
禁約事） 
　　上海進口洋什貨式拉夫等函（前略）僕等在洋行執業專司攬定進口洋雜貨今爲吾同胞義憤相約不定美貨吾輩適司咽喉别人尚有不能辨别美貨者吾輩均能一一辨别若吾輩不去攬定美貨何來美貨進中國（火油香烟彼自運來）况行内各國貨樣均有可揀與美貨相似者竭力抖攬使買客不致落空如美約不改洋東逼吾輩抖定美貨僕等情願輟業另圖别就以謝同胞現已邀集滬上同業同志設誓篆允并廣爲聨合以堅團體（後略） 
嚴承業等函抵制禁約停消美貨己經次弟推行僕雖微末日用之物相戒同伴概不用美貨惟美商經理保險利源頗巨尚未見有提議望公廣登報章勸滬上及外埠受美人所保者僕轉期時一律更換以盡同胞義務爲要（外） 
[奥商信成洋行致商會函] （爲招購香烟以 
代美貨事） 
（前略）小行信成來山奥國現設三馬路東首九號專辦進出口各貨曁五金機器槍砲等件近聞因禁約事貴國各商會與美國意見不合彼此相持適遇小行運到香烟數種來申試銷可否仰懇執事轉致各號駕臨小行看明式樣再行訂購以代美貨價當從廉（後略）（外） 
[第二次彙錄外務部爲全國士商抵制禁約往來各電]  
　　浙江嘉興商人致外部電美禁華工全國公憤電懇堅持廢約浙江　興商人公叩 
南非洲華人至外部電美續禁約華利盡失海外各國均皆耽視 
 
 

Page 3

 
 
伏乞力駁救兆民 
六月初二日上海商董曾少卿致外部電現正拒約吃緊之時懇俯賜維持大局幸甚上海商董曾鑄 
舊金山鍾領事覆外部電奉眞電即切實曉諭華僑寶僖柔 
外部致蘇撫電據蘇州士商電稱美虐華工同胞痛心和平抵制决不涉政教賴成全等語查該商等和平抵制具見苦心此間正與美使磋商並未鬆動希轉告之那桐（金） 
[江西禁用美貨之辦法南昌]  
　　前日贛省士商公致上海商會電云抵制美國禁約共表同情嗣因兩月期满擬定實行禁用美貨辦法謂禁貨亦須分别辦理凡各店所售美貨類皆費去資本轉販而來利益已溢於外人而貨物尚存於本店今若遽行禁絶反令我國商人受無竊之虧而美商毫無損失不如令各商家將店中所存美貨若干一一報明商局領給印花每美貨一件貼印花一紙以某月某日爲止以後販售不再發給倘有銷售之貨查無印花即當重醫如此辦法旣可抵制外人又可維持商務自屬妥善惟中國社會一入官塲恐無足恃且恐牽動交涉問題當由商會主持則與各商民自行抵制宗旨不相悖而相合衆頗韙其言（可） 
[美商運動寛禁華人來美]  
　　紐約電云西人商會擬請美總統下教書於議院由議院與中國另訂新約内列條欵悉心考究一面載明限制不合格之華人入境一面寛限非工之華人任便來美并准入美籍該商會所指陳已定一千八百九十二年之禁例爲違背公理有犯一千八百八十年神聖之條約及傷害美國最上之利益其判定之詞如下現下美國製造出産之貨物最大者爲棉花其出口銷塲實在中國即將來大可擴張其銷塲者亦在中國勢旣如此利害昭然本會知本國現在所行之禁例卽凡非條約所限禁之華人亦一併禁之殊覺苛虐無理有犯神聖條約并害國民最優之利益此所以不得不懇切陳明催促議院將此苛禁之例删除再由議院與中國另訂新约内載條欵一面寛限非工之華人任便入境并准入籍如此則我國與不在限禁之華人保全友誼實爲振興我國商務利益之根本也（冬） 
[西人論華工禁約之非]  
　　有西人名加雲致書於美屬活棲沙西報略謂日前美總統傳命管理行禁華人例之官員須要小心一電各人順口讀過每不留意以予觀之此電實因近日中國倡議抵制華工禁約停銷美貨而發也但此等禁例專待中國人大是不公如檀山未隷美國版圖華人皆與各國人一體相待自歸美屬後推行其苛例於此猶憶火燒檀山華人全埠之時華人之受苦受害既不堪聞見又核令概行注册照例一年祗限以四月且注册者本屬工人而商人之往注商册者册官則律以現無商店買賣每不准焉獨不思火燒後賠欵未到華商多難復業乃視作工人原非公道即土生者亦多因旋唐返檀囚困痘房留難一二禮拜始能登岸往往被禁無聊致生疾病似此慘酷實非文明之公理美國自十八世紀高唱自由今當二十新世紀寛出此最不自由者限制華人又何怪中國以其人之道還治其人之身乎試問設身處地情何以堪云云（冬） 
[尹中書克昌致江蘇同人函] （　　爲籌議補救 
寗滬鐵路事） 
江蘇士商志士均鑒寗滬鐵路一事屢經中外各報宣布三吳同人克昌竊綜論其大略以爲此合同實行則以十五萬莫磅賣寗蘇松常鎮太五府一州之要地以五百餘里之路工使江蘇人負五十年之三千餘萬元洋債而己矣五十年以後三千餘萬之洋債不能清償則五府一州之人永以怡和匯豐兩洋行爲地主雖然銀公司目前旣不違背合同則廢約不能言也然尚有補救之法（一）减少借欵（二）推廣華股（三）責成總公司嚴杜浮冐開支期於三十年以内由獲利項内購還全路（四）仍責成盛大臣解鈴繫鈴（五）略以上爲克昌一知半解之見貢諸左右乞本省同人及留學諸君子力籌辦法保全桑梓大局幸甚（容） 
[外部致山西巡撫電太原] （原夙傳亂民與教堂 
爲難事） 
　　日前山西巡撫接到外部電云義巴使照稱太原府教堂來函風傳該省又有亂民欲與教堂教民爲難又距太原附近有教民携眷遷移並有教士停教躱藏請速飭屬曉示告以旱荒與洋人無關並實力保護等因太原附近有無因旱荒欲與教堂爲難情事希飭屬查明廣爲曉諭並隨　稽查保護教堂教堂教士以息浮言（生） 
[山西巡撫覆外部電太原] （爲查明並無亂民與敎堂爲難事） 
山西巡撫自接外部風傳亂民與教堂爲難之電即電覆云前據鳳主教朝瑞函稱榆次　溝交界聞有妖民謡言仇教等情即經轉飭查禁據復微有訛言業經諭禁安帖並無遷眷停教情單鳳主　等均已釋然請紓厪系（生） 
[駐法孫星使請假養病並請派劉式訓署理使任北京]  
　　本月初八日外部得駐法孫星使寶琦來電云琦去冬以來兩譬麻木並患氣逆近來益甚夜眠不安精神短少醫　須就飲鑛泉息心靜養　懇天恩賞假一月俾得遷地養疴並請派劉式訓署理使任一俟假满當回任視事乞代奏（出） 
[黔省辦礦法人不满於陳明遠貴州]  
　　日前黔撫接到外部來電據法使以黔省礦務人理人來函謂陳明遠辦事漫不經心請卽調渙撫憲得電後刻下正在查核以便簽覆外部核奪（玉） 
[咨催查復永嘉縣煤礦情形京師]  
　　浙江職商朱鳳祺前禀商部開辦永嘉縣煤礦當經該部咨行浙撫查明聲復刻以久未據復昨又咨催請卽迅速查明聲復到部以憑核辦（夜） 
[催覆湖北華興銅礦局開辦情形京師]  
湖北竹山縣所設之華興銅礦局前經商部咨行湖廣總督請轉飭該局將設立開辦情形詳細報部刻因距時已久未據咨到日昨商部又咨催鄂督請迅速飭催該局即日聲復以憑核奪（珠） 
[咨請速訂私賣礦産律章京師]  
　　前者商部奏請查禁私　　産奉旨依議當經該部錄旨抄奏通行各省將軍督撫欽遵辦　日昨該部又行咨修律犬臣請將私寶礦産一條速訂律章以便施行（巨） 
[戶部電駁蘇撫請鑄當二十黄銅元蘇州]  
 
 

Page 4

 
 
日前蘇撫陸中丞接到戶部來電云接准奏請造當二十黄銅元與本部奏章不符碍難照准仍希鑄九五紫銅　爲要（水） 
[江督周玉帥電保姚文倬總理江南學務未允京師]  
　　日前江督周玉帥電致軍機處云江南學務處兼綜三省規模粗具缺憾猶多亟須整頓以爲各屬表率欲得善管理者徐爲轉移廣東候補道姚文倬通曉教育善理學務聞己赴都引見如蒙恩准發江蘇補用匪特於蘇有益於贛皖俱受益謹爲三江人士請命乞代奏聞樞垣諸臣以玉帥現方被參故未允爲之代奏也（麗） 
[商部札飭授職日本留學生王大令到部京師]  
　　日本法科留　生欽用分省補用知縣王大令守善昨經商部札飭到部差委以資辦公想王大令奉札後不日即當赴部聽候差委矣（夜） 
[李定明業巳撤差杭州]  
　　浙西鹽商以江海大巡統領李定　將得力巡員撤差位置私人電禀鹽院各情己詳本報茲又得浙垣消息謂浙撫聶中丞據禀後已將李定明撤差矣（古） 
[蘇臬司通飭各屬嚴定相騐所帶人數]  
蘇臬司朱廉訪通飭所屬各州縣略謂本省各州縣每逢命案相驗勳輒帶領書役二三十人向尸屬地保及各鄰任意需索甚有望鄰飛鄰等名目各須湊資賄賂否則設法朦禀拖累需索至數百元不等實屬惡習兹經本臬司參照前撫丁定章釐訂新章凡遇相騐祗准帶刑房承行一人由官給發錢二百四十文招房一人二百四十文仵作一名四百文皂役兩名每名一百八十文紅蔡二名每名一百四十文連轎傘人等不得過十五人　數由官給發外不得額外需案等因上海縣汪大令己奉到此項札文矣（嘉） 
[漢督丁鐸奏自辦滇蜀鐵路議定集股章程摺又附片續二十四日稿]  
　　第二十二節凡鐵路所遏應購之地應由公司會同該處地方官紳先就該州縣時價分别房屋田地山塲等項各按等則定一畫一價值出示曉諭民間除查係官地及無主荒地無庸議價外如係民地或地方公地均按定價核算其價在五十两以下不足一股之數者概由本公司發價購買其價在五十两以上者卽照五十兩一股之例作爲認股之股發給股票一體付息路成後共分紅利其價若有零由本公司償其零數以五十两躉數入股價銀多者照此類推 
鹽捐之股第三第二十三節凡鹽斤加價入股者卽作爲鹽捐之股辦法如下第二十四節鹽捐辦法以滇省辦團按鹽觔加價由官收解之法最爲平允不至瑣屑擾民前辦團按鹽每觸加十文歲得五十餘萬兩作爲民捐現擬專爲利路壽欵每斤酌加五文歲亦可得二十餘萬兩其辦法即照鹽捐團費之例由鹽官收解至路成之日將此鐵路欵項後斤五文之鹽捐永遠停止鹽官於始收之時卽以示民用昭大信第二十五節此項鹽捐按照團費章程作爲民捐塡給股票公議一存票處所路未成不計息路成之後所得患銀紅利專辦通省民問公益之事未完 
[日軍在庫頁島登陸情形]  
　　昨承日本代總理總領事松岡君送來東京外部二十五日官電云據大本管公報遣赴庫頁島之日軍於二十二日晨開始在該島之阿而可浮口近地登陸敵人稍行抵制旋即退却一切詳情如下據統帶庫真島北面艦隊之海軍提督報稱所統艦隊照原定之策由根據地起程一路獲送運兵船前進先時己另有海單一隊在庫頁北海境偵探並埽除阿立山特羅甫斯克附近（卽日軍原定登岸之地）海面之水雷當此艦隊掃除之際各運船駛近海岸先遣海軍兵士一隊登岸俄人並不抵敵登岸後即占據陸軍所擬登岸之各隘旣而陸軍亦旣登岸海軍兵士則回船敵人將紐蜜華（地名）燒去又將阿而可浮（地名）縱火阿立山特羅甫斯克（地名）未曾燒壞現在此地之總督衙門及各屋均懸掛日本國旗日本輪及船員皆無恙 
[日議和大臣抵美并美人對待議和情形]  
　　二十四日東京電云日本議和大臣小村男爵於昨晨九點鐘抵紐約城當時駐美日使高平君及日人約有千人在車站迎接同時奏日本國樂駐美日使高平君卽議和大臣之一將於明日卽二十五日導引小村男爵在華盛頓謁見美總統美總統己派副外部大臣偏爾斯在日俄兩國大臣議和之抛此墨斯地方俟两國議和時爲美國之代表但於議和之局頗有限制第能以議和之消息及其意見傳遞於美總統並普接兩國之專使 
[日本隨員述議和意見]  
　　二十四日倫敦電云日本議和大臣小村男爵之隨員佐藤君在紐約代小村男爵宣言云議和之舉確料其必有成效又云日本之政策以和平爲主决不有過分之要索目下日本戰費每日計洋一百萬元故日本意見似應向俄要素賠欵但兩國議和大臣開議時諒必先議停戰之約譯字林報 
[俄議和大臣抵美]  
　　二十四日倫敦電云俄議和大臣隈得君己由巴黎起程赴紐約 
[美總統接見日本議和大臣]  
　　二十四日倫敦電云美總統將於二十六日接見日本議和大臣小村男爵係以尋常之禮接見之譯文匯報 
[瑞典腦威之紛爭]  
　　二十四日柏林電云瑞典腦威之問題因瑞典内閣解散故此事更爲紛雜難解組成新内閣爲難之處甚大瑞典向腦威要案腦選舉新議員以斷兩國之問題但腦威不允此要索 
[俄高加索鐵路罷工]  
　　二十四日柏林電云俄高加索境内北斜境之臘地可司克斯鐵路工人現忽罷工譯德文報 
[日報論俄德两皇之相會]  
　　二十四日東京電云日本國民新聞議及德俄兩皇會遇之事云外國各報有此事順有驚疑之意東京之人以爲不必驚疑本處毫無懷疑之心但皆承認德國因遠東之戰務而免其衆所共見之危險目下衆人以爲德皇已能明晰新時局而必利用之爲世界衆人之益 
 
 

Page 5

 
 
[英下議院仍反對政府]  
　　二十四日倫敦電云英下議院紳納特鬥君伊反對政府黨之人現實行其恐喝之言與他反對黨人在下議院阻撓政府所擬辦之事因此政府已將所提議之無業工人法律作爲罷論澤字林報 
[俄國承認中國關於議和之利益]  
　　俄國前日通知各國以日俄議和　中有關於中國之利益者非先商議則難以承認俄國現己答覆謂戰爭爲日俄之事議和亦黨依日俄全權而商議然俄國與中國有交誼之關係故京中所討　之某間題當承認中國之有關係譯大阪朝日新聞 
[俄人研究蒙古語]  
　　北京之俄國公使館内所設之語言學校向係敎授满韓日俄四國語現已廢去其中之日本語而加蒙古語　大阪朝日新聞 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[署盛京將軍廷等會奏奉天正佐瘠苦各缺請准酌加津貼摺]  
　　奏爲奉天正佐瘠苦各缺籲懇天恩俯准酌加津貼以勵廉隅而裨吏治恭摺仰祈聖鑒事竊維忠信公祿爲政之經非有以養其廉即無以懲其貪而吏重將無起色自來各省詶縣均恃徵收餘潤以資辦治即佐貳教職亦藉此津貼奉省各廳州縣徵收本屬無多且有並無經徵之處而廉俸又照章折减支給故困苦情形甚於他省甲午以後斗秤各捐均歸地方官經理尚可稍資挹注自原任將軍依克唐　整頓税務派員會徵各州縣不惟無可沾潤甚至有虧空賠墊者雖東邊昌圖新民洮南海龍各屬設官案内兼俸等項先後奏蒙恩准支給實銀究竟爲數萬微不敷辦公之用况近來物價昻貴十倍從前而需次之宿逋當官之酬酢貧交之借貸往返之川資凡人情所不能免者莫不取給此缺若不亟籌津貼使之出入足以相抵其賢者預防虧累勢必裹足不前之不畏瘠苦而營求前往者其心更不可問矣現在開辦學堂警察及整頓農工商諸要政鼓舞振興端資提倡地方之責任愈重辦公之經費愈多責以無米爲炊勢必一籌莫展其佐貳教職有參豫襄贊　勞亦不能不寛籌所入伏讀光緒二十九年十月二十九日　上諭州縣爲親民之官務令久於其任即或缺分瘠苦亦當酌提津貼不得託名調劑動輙更調等因欽此仰見聖明洞燭本原勤求治理之至意凡在臣僚同深欽感臣廷杰前在府尹任内與臣裴維侒前將軍臣增祺深籌熟計奉天吏治窳敗非酌加津貼無以示懲勸之方爰分别各鎭等次擬定銀數多寡約計每年津貼同知州縣及佐雜教職等缺共需銀四萬零二百八十兩正擬會奏間增祺卸任移交前來臣廷杰接任以後又與署府尹臣增韞往復熟商意見亦同雖奉省財力艱難本不能歲籌鉅欵特吏治隆汚所關非細不能不竭力騰挪此恤吏即以恤民爲民正以爲國也合無仰懇天恩俯准將此項各官津貼於光緒三十一年六月初　日起在斗秤捐欵項下按季支領作正開銷庶各該員缺辦公有資無所藉口臣等仍隨時督察整頓飭以期欵不虚糜而政治臻上理謹將應給津貼各缺曁銀兩數目繕單恭呈御覽除分咨查照外謹合詞恭摺具陳伏乞皇太后皇上聖鑒訓示謹奏奉硃批著照所請該部知道單併發欽此謹將奉天正佐教職瘠苦各缺酌加津貼數目繕單恭呈御覽計開興京同知每年津貼銀三千兩鳳凰廳每年津貼銀二千兩　營口廳每年津貼銀一千二百兩遼源州每年津貼銀四千八百兩承德縣每年津貼銀一千五百兩興仁縣每年津貼銀一千五百兩輯安縣每年津貼銀一千五百兩臨江縣每年津貼銀一千五百兩康平縣每年津貼銀一千五百兩鎭安縣每年津貼銀一千五百兩廣寗縣每年津貼銀六百兩洮南府經歴每年津貼銀六在兩開通縣巡檢每年津貼銀六百兩靖安縣巡檢每年津貼銀六百兩錦州府經歴每年津貼銀四百八十兩興京廳經歴每年津貼銀四百八十兩鳳凰廳經歴每年津貼銀四百八十兩復州吏目每年津貼銀四百八十兩甯遠州吏目每年津貼銀四百八十兩東邊道庫大使每年津貼銀四百八十兩賽馬集巡檢每年津貼銀四百八十兩岫巖州巡檢每年津貼銀四百八十兩二龍渡巡檢每年津貼銀四百八十两八道江巡檢每年津貼銀四百八十兩彰武縣巡檢每年津貼銀四百八十兩金州廳巡檢每年津貼銀四百八十兩鎭安縣典史每年津貼銀四百八十兩廣甯縣典史每年津貼銀四百八十兩康平縣典史每年津貼銀四百八十兩柳河縣典史每年津貼銀四百八十兩臨江縣典史每年津貼銀四百八十兩輯安縣典史每年津貼銀四百八十兩遼源州吏目每年津貼銀三百六十兩義州吏目每年津貼銀三百六十兩懹仁縣巡檢每年津貼銀三百六十兩海城縣典史每年津貼銀三百六十兩東平縣典史每年津貼銀二百六十兩西安縣典史每年津貼銀三百六十兩洮南府教授每年津貼銀三百六十两金州廳訓導每年津貼銀二百四十兩遼源州學正每年津貼銀二百四十兩康平縣訓導每年津貼銀二百四十兩鎭安縣訓導每年津貼銀二百四十兩彰武縣訓導每年津貼銀二百四十兩開通縣訓尋每年津貼銀二百四十两靖安縣訓導每年津貼銀二百四十兩以上每年共津貼銀四萬零二百八十兩奉硃批覽欽此（　） 
[蘇撫陸奏蘇省收回當五大錢換給三等銅圓及制錢情形片]  
　　再蘇省鑄造制錢成本旣重蝕耗亦多經前　撫臣效曾附片奏明試鑄當五大錢酌盈劑虚無非爲便民起見嗣因市廛私鑄充斥商情疑阻臣到任後卽據外府各屬電禀官私攙雜行用不便幾滋事端當於三月十三日札飭寶蘇局停鑄在案由伏查官鑄當五大錢存積民間旣有不便自當由官收回以示體恤業經臣先從省城辦起飭令長元吳三首縣設局分期收換以免擁濟凡民間呈謝前項當五大　者一律換給三等銅圓如有零數並搭換制錢總期於民間無所吃虧現在省城已於五月初二日開辦 
 
 

Page 10

 
 
約俟六月間當可收竣此外松江常州等府屬亦已先後設局收　正在籌辦間適於五月初十日接准戶部咨復以蘇省增鑄當五銅錢與部奏通行制錢定制不符未免紊亂圜法斷難照准等因自應遵照辦理除飭遵並咨戶部查照外所有蘇省收回當五大錢換給三等銅元及制錢情形理合附片陳明伏乞聖鑒謹奏奉硃批戶部知道欽此（露） 
[蘇省官事]  
　　帮帶撫標水師中營朱錫琛守戎奉藩憲委赴胥門外保護銅元新廠隨卽酌帶本營舢板前往駐紥矣○署蘇糧道庫大使丁尚廣期满撤回遺缺由藩憲委試用縣丞沈愷儒酌委署理○蘇垣閶門旱關委員丁三在現届一年期满經藩臬兩司札委候補從九楊永培前往接辦楊從九奉札後卽赴各轅謝委到差○總辦奉天善後振捐駐滬蘇局候補差道陸樹藩奉撫憲札委商務局總辦差陸觀察奉札後即謝委到矣（榮） 
[文游學堂迭起風潮奉賢]  
　　南橋爲奉邑首鎭向設文遊書院月試詩文以惠寒畯自奉書院改爲學堂明詔該書院遂改作文遊學堂詎自今正開辦以來時僅半載屢起風潮久滋物議月前各學生又以經董莊笛僧允給操衣錢文並未照發又起衝突竟將堂中牀榻搗毁一空經董遂又將學生爭吵情形具禀陳邑尊詎反爲陳邑尊所申飭兹將陳邑尊批詞照錄於後據禀學堂爭吵擊毁牀搨等件似此情形實屬不成事體國家令設學堂爲培植人材起見故經理學務必得資望兼備方克膺斯艱鉅饜服衆心而文遊學堂自今春開辦時僅半年學堂屢起風潮局外尤多物議辦理善否不問可知本縣忝蒞是邦不能默化潛移未免同此引愧兹聞索給操衣錢文藉端生事而該董業已應許何以不卽發痴韓文光係東堂學生何以不即遣去任其連宵住宿結伴妄爲凡此種種均屬支吾之甚姑候會商儒學再行核奪名單存（尋） 
[法華鎭設立私塾改艮會記略]  
　　本月十五日虹口新署東首文昌閣義務小學堂行暑假禮縣尊汪大令敎諭邵廣文及董事十餘人均命駕戾止學堂發起人王省三觀察特請沈君戟儀演說沈君極稱各董事捐貲興學可見吾國有中興之機又稱羡各教員教法之美善並勉勵學生語多中肯末論私塾改良社之效果用設立一學堂之費可得設立十學堂之功輕而易舉不難倣辦若能逐漸推廣則不數年間可期教育普及在座聽者均大爲稱賞於是王君省三約沈君至法華鎮王家樓新橋等處設立私塾改良會沈君允之念三日清晨王君偕沈君雇車至法垂鎭謁該處董事李君硯孫及巡司賀君吉人並邀請本鎭及王家樓兩處之塾師會議由張鏡秋茂才經理諸事下午二點鐘李君賀君及两鎭士商人等均會集替育善堂羅列各種新教科書任人參觀先由沈王二君與來賓談話片刻然後宣示演說場之規則坐定後沈君演說大旨謂多設學堂以培人才乃可自强而禦外侮又詳論舊法教書之弊新法教授之利次由王君省三演說大旨謂自幼生長法華今稍能自立在興學必先惠及桑梓故特捐集經費設立私塾改良會請沈君戟儀代爲經理諸君務當努力使法華十里間識字明理者得十中之七八則本鎮不難自立將來可與洋人爭論曲直不致吞聲受氣又論及抵制美約不用美貨之事發送蘇君筠尚所刻之白話演說單末又提及天足會諄諄勸婦女放是並一體讀書聽者咸大感動旋由董事李君硯孫首先簽字王君張君及敎員七人均以次簽字計各塾學牛共約一百六十名以上王君又允許捐貲百元購備圖書校具贈敎員及學生是日散會已五下鐘矣（容） 
[會議洋價突漲之關係]  
　　近日本埠銅元日多以致洋價突漲每元換至九百六十餘文南北市各提莊前向當鋪印出貨色時洋價不满九百今竟驟漲未免受虧而各衣莊均分數期付洋尤多爲難昨特邀請各衣莊執事人等在城内衣莊公所提議此事嗣後貨件進出欲改錢串之數爲洋角之數各衣莊均未僉允又聞各當鋪因贖當之人屢有全用銅元致起口角等事亦須會議善聚云 
（嘉） 
[匯解分建製造局經費]  
　　江西萍藏分建製造局一事所需經費曾經奏准由各省攤派兹經江安糧道譚觀察遵章由義善源匯到官銀一萬兩已奉魏總辦照數收領矣（近） 
[准撥租界地租爲公廨費用]  
　　英美等國會審公廨讞員　絅之司馬以邇來如廨差加給工食等項無欵可挪爰禀製造憲袁觀察設法籌撥現聞道憲已詳請南洋大臣批准在租界地租盈餘項下分撥應用矣（見） 
[興修橋梁]  
　　南市十六鋪南大關橋年久失修橋下樁木更多朽壞業經馬路工程局總辦翁子文太守飭匠估工興修將樁木另換惟局中向無打樁機器太守飭人在法工部局借來己於前日開工並出示曉諭禁止阻撓矣（欣） 
[服禮了事]  
　　前日有莊阿炎者在南市浦江向永順水果行西瓜船上强奪西瓜並敢逞兇被行司拘送工程局管押後莊央人向行中服禮並在局具結得免訊究（欣） 
[尼庵姦案]  
　　浦東塘橋地方有一水仙菴前日正當舉行佛會愚夫婦之前往晉香者人多於鯽比至會散時己月上花梢有比邱尼名阿金者竟與浪子李某潛入臥室整備同赴陽台被流氓等所知喚同巡局勇丁排闥而進雙雙捉獲解請委員任二尹究辦二尹從寛令李具結不與尼往來始得放歸（欣） 
[查禁聚賭]  
　　南市王家碼頭順紹興人朱某開設聚興樓烟茶館近因日夜容留閑人在内賭博以致時起紛爭昨日爲捕頭偵悉特派包探前往禁止如違拘辦（欣） 
[鹽捕槍傷私販]  
　　私販陳東坤在楊涇港出售私鹽適爲鹽捕營勇所見卽開槍向陳轟擊傷及右腿旋由陳友將陳送入同仁醫院求治（古） 
[懲責衝導]  
　　南市砲隊營勇丁唐某昨日衝撞上海縣汪大令之前導差役喝阻不服大令即命拘拿至署判責四百板逐出（近） 
[失火即熄]  
　　昨晨二點半鐘時公共租界松江路新大馬車行失火焚去屋四間又英租界雲商路某姓家於前晩十二點半鐘失愼旋即救熄計燬屋一間（見） 
[西婦控馬車行主無禮兇毆案訊結]  
　　前者西妓哈立登投會審公廨控華民復大馬車行主李仰之無禮兇毆等情奉義大利領事穆安素君會同讞員關絅之司馬研訊各情已詳本報前日午後兩點鐘穆君又蒞廨會同司馬覆訊原被告延開逹費烈兩律師亦先後到堂先由開律師將案情譯述畢遂傳見証王阿有訊供王供五月十九日小的目見主婦與李姓初猶爭辦復卽用武并有李妻在塲百般辱罵費烈律師亦盤詰數語卽傳林阿生研訊供爲水菓生意住復大馬車行對門五月十九日九點鐘時見西婦以皮鞋將李掌頰午後與李妻及馬夫又在馬路上爭持良久四鄰此所 
 
 

Page 11

 
 
目擊者又訊木匠黄春福亦如林供司馬商諸穆君謂兩造見証各執一詞均難憑信惟李仰之不應一再滋閙著罰洋二十元將案注銷兩律師均遵斷而退（見） 
[製局紀事]  
　　日前江南銅元局咨請製造属代造軸杆六十支現已如數造就總辦魏觀察將於日内委員解寗矣○製造局總辦魏觀察昨將德國運到之五響快槍數支飭委員逐一騐試頗爲便捷較之本廠所造新毛式槍尤爲靈便故飭槍廠委員照式繪圖以便詳禀練兵處曁江督周玉帥俟核准後即可按圖仿造（近） 
[上海官事]  
　　翰林院編修汪子淵太史洵江蘇候補知縣高文軒大令士彬警察西局委員謝建侯二尹恭壽三林塘巡防局員彭伯艮二尹驥均於昨日詣上海縣分别拜會禀謁○新簡鎭浙將軍瑞寶臣留守興陛南下津已乘安平輪船來申日内即可到埠矣（近） 
[上海縣案]  
　　上海縣汪大令前晩提訊查永之扭控李管氏吞單一案查供去年病故之九鋪地甲李春溪於二十九年臘月託陳朱氏與李之妻弟副甲管全生爲中將九畝地南首空地一畝六分賣與小的立契之日付洋銀四百元餘存八十元待交方單時付楚自後屢次延約並不交單及李去世其妻管氏始尚遊約刻竟吞賴呈契求究管氏供丈夫素未言有空地出售不知其事陳朱氏供立契交洋管氏均在場大令判管氏交保將弟全生交案質訊核奪○周太僕廟一帶挑夫頭周沈發前控陳金貴糾衆毆傷挑夫一案經汪大令將陳枷責後彼處洋關左側有草房一間被人縱火經稅務司函請袁道憲飭上海縣提到地保沈竹香訊問據供十四日陳金貴枷期届满小的帶到案下開釋是夜草房被焚小的於十五晨回鄉得悉其事即購蘆蓆三張修補完整乞鑒大令判密查何人縱火禀候察辦○銅匠金福奪取王阿毛之對時表彼此互毆致悮　解勸之張啓富等一案昨經汪大令提到許祥林唐阿祥等到案與王質訊　語大令判王責二百板斥釋許唐俱責一百板交保再犯嚴辦（近） 
[英租界捕房事]  
　　林如傅住英界厦門路之貽德里所雇包車夫名阿二者服役有日矣日前林與阿二洋兩元令其往捐舉照詎阿二持洋出外竞至某　作葉子戲悉數輸罄歸見主人以寓情告林謂其旣不捐照則爾盍往别處謀生阿　以孑然一身辦　依傍遂潛購阿芙蓉膏服之以圖畢命迨林覺察以爲時已久不及灌救而斃當即投報捕房捕頭飭包探金立生　往查看并著二圖地保郭懷仁赴上海縣報騐後由阿二之親戚某姓投縣求請免騐願自行棺殮大令准之　英界南京路張姓家包車夫吳阿福前日醉後與主婦口角由鄰人張姓勸阻不服反毆兇　張姓手中本持有利刃偶一失手傷及吳之面部由包探金立　查悉禀知捕頭送往仁濟醫館求治張姓則押候解辦（見） 
[法租界捕房紀事]  
　　偷兒某甲在新租界某姓家撬門圖竊爲包探拿獲在身畔搜出刀一把一併解入捕房捕頭命押候解堂究懲○某乙在城河浜擺設售　攤因收買竊贓爲失主認獲報捕拘入捕房捕頭命押候吊到原贓解堂究辦○某内在太古棧爲小工前日竊取煤數十斤爲巡丁拘獲送入捕房捕頭命押候堂期解訊○甲乙二人因事忿爭互相毆扭甲稱身畔藏有泮銀一元爲乙攫去扭訴捕房捕頭命押候堂期解訊（居） 
[美租界捕房事]  
　　某號馬車行至北四川路馬忽倒地　是處西人所見當用德律風報由捕房飭探前往查得天氣過熱受暑所致因卽回禀捕頭著傳　車行主候核○粤孩多名在北蘇州路河干抛石爲戲適中河内所泊船隻之玻璃窻索賠口角由　將孩拘入捕房捕頭以事屬細微命孩賠洋若干了事（古） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
誠勳片再前准戶部咨每年應還俄法英德兩欵本息鈔單内開英德一欵安省派銀一十七萬兩嗣又加撥磅價不　銀四萬二千五百兩每年分作四次於二五八冬四個月按期解赴江海關道交納等因業經按年籌解清欵分别　奏咨各在案兹據布政使聨魁詳稱光緒三十一年二月分應解頭批英德借欵銀四萬二千五百兩續撥磅價不敷銀一萬六百二十五兩共銀五萬三千一百二十五兩在於庫存正項下動撥銀一萬三千四百二十五兩鳳關解存清釐銀一萬三千八百兩常税銀二萬九百兩節省公費銀五千兩共合應解之數飭發號商領匯解赴江海關道交納依限彚付等情詳請奏咨前來奴才覆核無異除咨外務部戶部查照外理合附片具陳伏乞聖鑒謹奏奉硃批該部知道欽此 
宫門抄三月二十日外務部欽天監侍衞處值日無引見薩廉范廣衡各續假五日召見軍機 
廣西巡撫李奏爲該革員雷震南力賢營勇扼守永寗要道願全州城尚足以功抵過懇免其置議片 
李經羲片再前撫臣柯逢時片奏委令候選知府雷震南帶領桂防正副兩營　劄收復　峒以資彈壓本飭駐防永寗永福之間該員乃以副營駐雒容之平山以致不能相顧復遣正營往授又被匪困原營舊勇隨意更換且　缺額甚多原額九響毛瑟槍碼所失亦多該員鋪張揚　隨意冐功請旨革職發交營務處嚴行審訊欽奉上諭候選知府雷震南著革職嚴行審辦欽此欽遵轉行去後兹據營務處司道詳稱提到該革員雷震南　照所叅逐加嚴審據該革員供稱光緒三十年三月内奉委管帶桂防正營駐㟖搜山桂防副營分紥永寗永福亦歸調遣並經前撫院奏明將桂林同知改駐中渡委該革員署理卽督帶桂防正營馳赴中渡查該處地方毗連永寗雒容等州縣山㟖延袤隘口紛歧當派前後左右四哨駐守分紥三隍喇峒喇塔背塘等處巡防搜捕自帶中哨駐守中渡居中調度督團清匪招徠安輯復查得平山係各㟖總口較爲扼要永寗永福皆可兼顧當調桂仿副營前往駐紥亞未有遠節制各營哨分布搜剿於四月十五及五月初九初十等日斃匪多名呈報在案㟖事已漸　頭緒不期柳州府降卒叛變句結匪黨三十餘人於五月十七日突竄平山以致桂防副營被匪圍陷實出意外該革員聞報即於十八日清晨派前左右三哨赴援賊衆兵單亦被圍困該革員親督中後哨隊並乞駐紥附近之常備軍住援一一奮擊匪多受創二十二日該匪解圍而去率勇仍回中渡駐劄以固永寗永福探報匪竄三隍勢極洶湧該處爲竄永寗捷徑　卽督隊兼程前進二十三夜赶到該處次日卯刻署永寗州知州吕鑑熙巡檢林毓荃帶親兵數十名來會該革員率所部奮力衝鋒陣恨哨弁勇丁二十八名仍死力扼守馬鞍山大路寨連日擊斃悍匪多名傳言援軍卽至匪乃乘夜他竄遂於二十九日收復三隍適援　熙字營两哨綏靖軍三哨亦赶到會同追賊當將扼守擊賊情形據實禀報聲明以寡敵衆弁勇致有陣亡懇求請卹非敢鋪張冐功該革員接帶桂防營勇時將原營舊勇挑汰係因汰弱留强以期得力並非隨意更換隨汰隨即募補隨時具報營務處有名册可查寶無缺額情弊原額毛瑟槍碼有存儲三隍失去者前奉追賠業已照數繳償並無短缺據實供明求查察等供據此該司道逐加查覈所供尚係實情其汰補營勇及賠繳槍碼價值均有案可稽當柳州叛黨竄陷三隍該革員力督營勇扼守馬鞍山大路寨與賊相持數日永寗州城得保無虞功罪似足相抵等情前來臣查前撫臣原麥情節以移桂防副營往紥平山以致不能相顧及將原營舊勇隨意更換聞有缺額爲重今據審明更換舊勇係爲汰弱留强隨卽募補具報有憑並無缺額其調副營駐平山係扼要口起見分布搜勦連殲賊匪亦著有效現查平山駐營仍可兼顧永寗永福詎柳州降卒告變以致失事出諸意外情有可原該革員雷震南力督營勇扼守永寗要道顧全州城不無微營尚足以功　過業經奏參革職合無仰懇天恩免其置議出自逾格鴻慈謹會同署兩廣總督臣岑春煊附片具陳伏乞聖鑒訓示謹奏奉硃批著照所請欽此 
宫門抄三月二十一日商部鑾儀衞廂黄旗值日無引見廣東臬　沈瑜慶謝恩河南總兵郭殿邦謝恩毓秀請假十日善豫續假十日英信續假五日召見軍機 
雲貴總督丁　奏爲滇省創辦罪犯習藝所情形摺 
雲貴總督臣丁振鐸跪　奏爲滇省創辦罪犯習藝所情形恭摺仰祈聖鑒事竊查前准部咨議覆護山西撫臣趙爾巽奏各省通設罪犯習藝所軍流徒犯即在犯事地方收所習藝一摺旨依議欽此等因咨行到滇當經轉行遵辦惟滇省地處邊瘠庫藏空　此項罪犯習藝所若照部章於省城及各巡道駐紥處所一律舉辦經費浩　力有不逮雖新章議以贖銀撥所充用作正開銷無如滇　貧苦歴來贖罪無人萬難恃作的欵因查本省定案照章得免發配各遣軍流徒及外省咨解來滇應行收所習藝人犯爲數無多凝先於省城創建一所凡通省軍流徒犯暫令收所習藝俟辦有成效再行逐漸　充當經籌欵度地委員修建應設犯室工廠養病房以及収儲貨料委員辦公教習人役住宿之所約可容止二百人一切事務即歸臬司督辦另委提調收支文案監督等各員教習及各色雜役則親罪犯之多寡隨時酌定應需經費暫由善後局提撥如有贖罪銀两仍照章撥所應用所習之藝專取粗淺如織在彈花等類俾易習成或應罰作苦工均查照部章辦理仍撥駐營勇一哨藉資彈壓並酌定章程總綱四條以便遵守據署雲南臬　普津會同善後局司道詳請奏咨立案前來臣覆核無異除章程送部外所有滇省創辦罪犯習藝所情形是否有當謹恭摺具陳伏乞皇太后皇上聖鑒訓示謹奏奉硃批刑部知道欽此 
綏遠城將軍貽　奏爲棍徒假冒親藩名號僞造印信公文圖佔馬廠地畝請旨嚴行審辦摺 
　辦墾務　藩院尚書銜綏遠城將軍奴才貽榖跪奏爲棍徒假冒親藩名號僞造印信公文圖佔馬廠地畝請旨嚴行審辦以肅法紀而儆刁頑恭摺仰祈聖鑒事竊查察哈爾左右兩翼王公馬廠前經奴才於光緒二十八年六月會同察哈爾都統副都統　明請令律報効　墾奉旨著照　議辦理等因欽此欽遵行知各王公一體遵辦嗣據現襲和碩鄭親王昭煦出具門上印文將該府馬廠地畝遵　　旨報墾復經奴才於二十九年五月據情具奏仍一面行文該府詳查廠地確數並札飭甯遠廳局 
 
