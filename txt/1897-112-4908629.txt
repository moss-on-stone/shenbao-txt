# 1934 - 112 - 4908629

 

Page 1

 
 
[校正經餘必讀] [  圖書集成局代啓]  
　　經餘必讀一書爲雲問雷曉峯生所緝搜先秦之祕籍採諸子之遺編抉擇甚精繁簡得當與百子金丹任氏述記同爲不可不讀之書近今風尙鄉會制藝均取陸離斑駁之文若非采撫古書　裁而運化之則文氣不見濃享而詞名亦不古雅能將是編時時檢閱撫取菁英下筆時自然鏗鈞彪炳語語驚人然則是書固海内有志之士所宜家置一編者也原板久巳模糊本局爰用新字排印成書墨色精良紙張潔白校對精審無魯魚亥豕之訛每部實價洋六角欲購者請至上海四馬路古香閣書莊選取可也此佈 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据方書虚列治法斧藻羣吉足稱黄岐之功臣靑囊之盛業誠醫學入門之階梯刊印行世板久燬失今覔得善本詳加校訂紙張潔白裝訂二十本定價洋每部四元今巳出書欲樹醫林之幟者請向各書　購取此佈 
[論會場浩刼事]  
　　中國迎神賽會廟臺演劇之舉最爲無益有損然風俗相沿積重難返雖各處之迎賽不同各會之迎賽不同總之皆爲鄉里之好事有舁神以遊街者有演劇以欵神者男女雜遝舉國若狂不特有傷風化而種種爲害之處不勝枚舉每見地方有一會之舉行在會之人無不興高采烈鬥勝爭奇致令往觀者塡街溢巷婦女則抛頭露面挈妹呼姨男子則結黨成羣烟酒徵逐且輕薄之輩借此以觀婦女評頭品足蕩檢踰閑甚至擁擠之處非特婦女之遺簪墜珥且有被人羅唣而家人分散無從相救者矣非特家人易於失散而在擁擠之時且有兒女被拐匪所拐鳴鉦四出父啼母哭者矣并有因全家出外游覽而宵小得以乘間而入從容胠篋及至返家已空諸所有追究無從懊悔無及者矣此失人失物之事皆由賽會遇之害也匪特此也賽會所經之處人無不爭先恐後有朽壞橋梁爲行人所擠而因之塌圮者有滿座之茶樓酒肆爲看客所擠闌干傾倒者則所傷所死之人何可勝紀雖皆昝由自取然苟無賽會則斷不至此人猶謂此游街賽會則然耳若演劇酬神則有定處似不能一槪而論不知無論城鄉市鎭一有廟臺之戲人皆如螘之附擅有借此設賭攤以謀利者唱淫詞買淫書以誘人者爭釁之端無不因之而起一唱百和甚至釀成楲鬥之事故賽會演劇之事最爲地方之害官宰皆宜禁絶者也然又有非此之爲害而其害更有甚於此者本報於本月二十四日紀會場浩刦一節據天津訪事友人來函云本月十六日好事者舉行天后聖母會舁偶像往城西如意庵供奉美其名曰請駕至下八日由庵中接回則謂之接駕十七晚九點鐘後庵前茶棚内忽然火起時適人山人海掖擠喧嘩不提防祝融氏乘興而來大施烽燧由茶棚而山門而前殿而中殿而後殿飛揚拔滬銳厲無前婦女見前門無路可逃相率至殿後住持人等以茶棚内所陳骨董價値連城深恐匪人攫取包將後門鎖閉以致婦女東奔西竄不得其門幸不會中人拉倒後垣一一援之以出其不能出者均已焦頭爛額斃於火中計延燒一點餘鐘火始告熄細加檢查共斃婦穉三十口上下有一孕婦已腹裂胎墮更爲可慘云云夫賽會之事本屬有損無益惟不料其貽害竟有如此之大其受害竟有如此之酷閱此不禁爲愚夫愚婦之所爲風俗人心之所繫歎息不置者矣時將二鼓婦女幼穉尙逗遛茶棚之内成何體統其受此慘酷之災亦屬自取之禍惟不解何竟無一男子在内豈茶棚之内盡皆婦女幼穉乎抑火發之時男子捷足爭先逃出乎抑豈訪事人亦未詳盡而尙有遺漏乎所最可恨者該住持人等當火發之時不先設法補救將人指引逃避而反以骨董爲重將門鎖閉致婦女輩欲避無從幸水會中人將後垣拉倒不致盡數被焚否則更何堪設想恐不但焚死之家未必肯干休而地方官亦將懲儆也猶記數年前寗波廟臺演劇觀者皆擁擠在大門以内一時火發人山人海之時爭先逃遁致將廟門擁閉在内觀劇之人無一得免與此次茶棚之事如出一轍從可知賽便迎神廟臺演劇之害皆匪淺鮮嗣後地方官宜一例嚴禁神鬼仙佛之說中國之人之受其愚者已數千百年古聖人以神道設教雖欲爲箝制下愚之計而踵事增華附便日甚苟不一掃而空之將其害伊於何底且自來聚衆滋事漸至禍及天下者未有不託名於神鬼仙佛以誘人民雖現在各處賽會之事相沿已久斷可無慮於此然未始非因此而開其端不軌之徒得以託詞而規避也因論會塲浩刦而推言及此有心世道之人其能不以鄙言爲河漢否耶一 
[是諭恭錄]  
　　三月十六日奉上諭溥倫着管理樂部一務欽此 
[催欠飯銀]  
　　京師采訪友人來函云客歲户部重修衙署目下將次告竣飛咨各直省督撫將軍曁各關稅監督關道等催解積欠飯銀到部以供修理衙署要需所有本年及近五年欠解飯銀各欵均限於奉到部文之日起一個月内赶緊籌欵解淸交部其五年以前積欠之欵亦須設法陸續補解云 
[首善述聞]  
　　京師訪事人云前報西便門外某甲捉姦殺死男女二命刻經刑部訊得甲與婦係屬私識並非本夫嗣因婦别有所戀妬姦氣忿致殺兩命惟甲則不肯承認妬姦想以三木治之不難得其確供也○二月杪某夕刑部門外砍傷車夫金姓一人次日因塲殞命兇犯在逃將金屍棺殮停放路側嗣於三月初間拿獲兇犯解部審訊悉兇犯某向在某車廠代衆車夫飲馬洗騾後因私竊車廠物件被衆驅逐某無以爲生心懷怨恨屢向諸車夫尋釁是夕與金相遇出其不意以刀剌之傷重而死金之老母聞金遇害自坑驚墜於地一腿跌傷迄未痊愈刻下業已訊明兇犯寄監金之棺木批飭掩埋矣天網恢恢疏而不漏信然 
[韓廷攺律]  
　　昨得三韓友人手簡云韓廷近議改正法律特派前任叅判李愚冕朴鳳彬現任議政府叅贊趙秉鎬議政府贊政金永壽前任判書金宗漢現任軍部恊辦閔泳綺外部協辦高永喜内部地方局長金重煥外部通商局長趙性協學部學務局長韓昌洙度支部叅書官韓昌鎭財務官金奎熙農商工部農務局長李度翼等爲校正委員現任中樞院議官安駟壽金嘉鎭法部協辦權在衡爲查辦委員 
[加稅待議]  
　　廣州中西報云美國新總統履任後首先注意于加稅一事西歴三月三十號日本西報館電信言近因美國增加進口稅過重日本外務卿函商駐美日本公使請美廷修攺稅則又言英德日本三國聨合拒美加重進口稅則向美廷爭論請爲酌奪而行未悉美議院再爲商酌增改否西四月二號日本又接美電言美國議院未允增攺且擬在西四月間頒行加重進口稅則例文惟尙未定頒行在某日也 
[蘇省大閱]  
　　蘇州訪事友人來函云本月二十三日黎明撫轅鳴砲三聲中丞端坐緑呢大轎排列全副執事 
 
 

Page 2

 
 
出轅由護龍街迤邐至北寺大教塲中軍守備全身披挂跪迎於東各營營帶官跪迎於西諸營兵士列隊跪接由敵樓直接演武廳幾無隙地中丞卽傳令各營免放排鎗須臾轎至演武廳中丞降輿升階兩司以次印委各員分班鵠立及升座後各官行堂叅之禮中丞命免披挂旋由巡捕跪進陳圖中丞卽令開操有藍頂花翎者手執令字紅旗招展敵樓掌號出隊則見中營由左左營由右魚貫而入先列八卦陳排鎗一放響如貫珠驀地變長蛇陳一時旌旗蔽日烟燄迷天巨砲一燃震驚遐邇而步伍整齊刀槍鋒利古之魚麗灌鵝殆不是過焉次操正前新後等營亦如之操畢籐牌兩營接操恍如對壘翻騰跳躍如燕之輕如猿之捷其餘打靶諸雜技中丞則命錢杜兩觀察分校時鐘鳴已十二下矣中丞入後堂午飯畢復升座校閱各官騎射除曾城守免予騎射外自常中軍以次皆射箭七枝矢矢破的祗聞鼓聲淵淵蒐軍旣畢中丞卽命回轅離座登轎各官恭送如儀奏樂鳴砲出營門仍由護龍街一直進書巷而返節著是日城鄉之士女往觀者更僕難數街衢幾爲塡塞聞有一人爲巨砲所驚而死一人在雉堞失足墜下而死亦皆无妄之災也 
[靈隱曉鐘]  
　　杭州訪事人云有吳姓子者本月中旬隨其族人至留下等處掃墓由松木場乘舟而往先至一塋祭奠方畢忽覺頭暈腹脹同往者因尙有他塋須往祭掃特雇筍輿令其先返詎料肩至半途陡然泄瀉大作昏倒輿中輿夫將轎放下則已口不能言急卽扶出安置在某廟門首一夫在旁守候一夫至墳丁家報信而同行者早已他往復至廟前吳已氣絶輿夫驚駭殊甚急至城内報知家人聞信往視業已施救不及無法回生矣乃爲之買棺成殮其致死之由或云急痧然未交夏令當不致有如是之惡症或云吳在墳前祭掃必因衝犯土神而亡此則愚夫愚婦之言不足信也○本月十六日爲敷文崇文紫陽三書院望課敷文生員文題一介不以與人詩題賦得貓來戲捉穿花蜨得穿字童生題一介第二句詩題賦得雀下偷銜卷葉蟲得蟲字崇文生員文題君子無入而不自得焉詩題賦得染爲紅線江干藍得藍字童生文題一家讓詩題賦得後人愛之寫爲圖得圖字紫陽生員文題子入太廟一章詩題賦得烟雨樓臺似畫圖得圖字童生文題子聞之曰是禮也子曰射詩題與生員同又十八日藩憲考試學海堂朔課文題哀公問曰何爲則民服孔子對曰舉直錯諸枉則民服詩題賦得鳴鳩乳燕靑春深得深字○數年前杭地屢有種火之事經崧撫憲密飭差弁訪拿拘獲匪徒周大發一名梟首示衆此風爲之頓息乃本月某日夜間小學前鄭益泰紙店又有匪徒用洋油草紙塞於排門之上幸爲巡更人看見赶卽喊呌四鄰咸起得以救息而匪徒已遠颺矣在上者所當重伸禁令嚴法以懲之也 
[磁厘更定]  
　　安慶采訪友人云國家設立厘卡幾如棋布星羅雖曰裕國護商實乃萬不得巳之舉前經某司農奏請一律裁撤事尙未行而前年中日交爭出欵又倍於往日某日上游到有運磁船三百餘號屯泊新河因議厘捐未經過卡聞之業此者謂磁厘向有粗中細之别粗者每支抽厘十二文中者三十文細者四十文歴年各卡皆照粗磁計算諸商民感深寤寐莫不踴躍輸將邇者商務日疲厘捐比較不能足數因欲照實抽收所載中細之磁理應分别收欵船户以卡中人飛尺多寡心滋不服是以久未完捐鹽河厘金局總辦許太守以增會商牙厘局總辦潘公出示曉諭略謂磁捐一項本有細中粗最粗之别細磁母支抽厘四十文中磁三十二文二十四文十八文十二文不等若照支逐一盤查易於損壞若加尺升算諸商又藉口言多今特明定章程就最粗之磁照尺不加無論粗中細每支抽厘三十六文减去六文每支收厘三十文以歸劃一而昭平允庶免盤查損壞此乃體恤商民而起云云想諸磁商自必遵章完納矣 
[學堂試事]  
　　廣州博聞報云邇來中國力求富强以爲富强之基必自教養始是以北洋大臣直隷總督王夔帥與盛杏蓀京卿先後奏請在天津創設北洋大學堂又名博文書院遴選各省少年英俊入堂肄業并延華洋教習專課西學堂分二等合選學童一百六十名每月三考每年兩大考月給膏火奬賞本月某日爲大考之期前列十名多屬嶺南英秀而教習李君亦南海人精通西學幼隨封翁遊歴外洋肄習洋文已將十稔旋於光緒二十一年言旋珂里未幾再赴京華卽由學堂總辦聘充教習去年大考亦列前茅學有淵源洵足爲多士矜式焉此次大考係王夔帥特遣補用道彭觀察親臨會同頭二等總辦王觀察蔡大令及華洋教習分同考試評定甲乙兹將所錄正取頭等漢文生十名并籍貫開列於左一名徐振華廣東香山人二名關應麟南海人三名林潤釗博羅人四名薜頌瀛香山人五名李誦同番禺人六名黎科新會人七名區沃信番禺人八名江維喜新安人九名杜叔達江蘇人十名梁肇唐番禺人 
[鄂省官塲紀事]  
　　湖北采訪友人云委辦川鹽兼抽沙市緝費委員張司馬賡颺因公來鄂兹已於本月十八日淸晨詣督轅辭鼓輪而去矣○督辦鐵路分司太常寺少堂盛杏孫京卿宣懷由滬至鄂寄寓城外紡紗廠某日詣督轅及司道府縣各署拜會鐵政局及自强學堂各總辦爲之設宴洗塵旣而京卿赴督轅與張香帥密商鐵路事宜歴數點鐘之久始乘輿而返○前漢陽槍砲廠提調丁憂知府汪子雲太守經善後局憲札委赴滬採購物科刻已赶備行裝附船東下矣○今歲爲大比之年湖廣總督張制軍委岑馥莊觀察爲提調殷觀察爲監試○省垣創興課吏局例就吳分祠以期課試向時領卷者僅百數十員本年逐漸加增多至二百員以外然这額祗超等八員每員奬銀十兩特等十二員每員奬銀八兩平等三十員每員奬銀四兩本月中旬輪應臬司瞿賡甫廉訪主試同通州縣題漢儒以經决獄論佐雜題中國律例與泰西公法有無互會貫通試詳言之○本月中旬某日張制軍排導出城至江夏各鄉行勸農之典一時父老兒童咸具簞食壺漿驩迎道左○本月十五日黎明時張制軍排導至鐵政局局員曁武備學堂提調等員恭迎如禮迨制軍升座署漢黄德道蔡毅若觀察簉坐各員率領武備諸生演體操進退周旋頗合法度香帥顧而樂之旋復閱輿地戰法戰史籌學軍械測量繪圖諸事迨反斾時已貓睛轉午矣 
[江州客述]  
　　九江采訪友人云長江水師提督黄芍巖宫保閱視湖口鎭水師畢卽馳赴南昌會德靜山中丞據情入告本月十七日節麾回抵湖口十八日至九江鎭道府廳營縣各宫均出郊迎迓軍門旋排列儀仗端坐簥輿赴各衙謝步前導有太子少保賞穿黄馬褂長江提督軍門節制五省水師阿克達春巴圖魯各銜牌及返舟卽於次晨解維上駛各官仍恭送如儀○水師湖口鎭標口衡遊擊王吉諧遊戎送黄宫保抵潯俟啓節後卽入城拜客旋打槳東下○本月十二日申刻西風暴發江中浪湧如山上下游損壞之船數頗不乏且有傷人者岸上房屋樹株亦被吹折是一災祲也○本月十五日俗傳財帛司誕辰各店主欲作面團團富家翁者咸備香花紙燭虔誠頂禮南昌帮更　金召菊部在洪都會館登臺演劇紅男緑女相約往觀十里長街異常擁擠 
[融齋加課]  
　　松江訪事人云融齋書院爲府憲陳蓉曙太守所創本月十二日爲加課之期到者共二十二人題目錄後經義治事齋賦以安定門人體用兼備爲韵漢霍博六唐李文饒宋宼來公明張江陵各係以詩不拘體韵學有經法通知時事論民俗轉移視科士習雲間人文在南冠冕勝朝之秀尤著風節通商以後士風日靡揚奢抑樸賓義主利議論横滋衣冠怪異鄉愚化之以悍濟譎輕罹法網殊堪憫惻攝郡一年此俗未革不才懷慙寢饋莫忘潜移默化其道安在或作詩賦或作論策憑自擇作一藝者亦聽越數日太守評定甲乙將原卷發出并擾給花紅計所調前次超特等來署與課者僅四名胡常悳許毓麟張士希沈致實首名給洋銀三元二三四名各給二元信院正課張葆元龔銘德席裕琨宋樹基李維翰倪廷樑顧保圻徐應聘一二名各給洋銀二元三至八名各一元備課杜葆璠胡紹曾朱海淵沈惟翰高堪胡葆元顧錫建蔣軾龔銘鳳徐應芬首名作藝極佳因開課未報住院字樣亦有不符故抑列備首而花紅則特給洋三元以示優異未名作策亦佳亦因先未塡明住院故附列於後自備課二名起均給錢五百文俟下課再行裁奪 
 
 

Page 3

 
 
[邑令公旋]  
　　日前上海縣黄愛棠大令因公赴松江事畢卽隨同松江府陳蓉曙太守勘視三林塘楊漊溜河工前日始命駕回署署中差役迎迓如儀 
[暫停鼓鑄]  
　　江海關道兼製造局總辦劉康候觀察以滬上制錢日少洋價日短商民交困流轉不靈爰在造船廠左近搭蓋廠房雇用熟悉鑄錢工匠開爐鼓鑄日夜工作以兾出錢愈速俾得市面流通又恐鑄錢過重仍爲奸商銷燬因酌定每錢一千重四斤六兩不得以磽薄砂錢攙入致壞大局如有犯事察出嚴辦示諭煌煌體卹商民可謂無微不至矣不圖開爐未久竟有仿照式樣以私鑄薄錢攙入混用邇爲觀察訪聞飭局暫停鼓鑄以便訪查得確照例治罪想光天化日之下終難藏此鬼蜮伎倆也 
[催令塡泥]  
　　工程局委員朱森庭明府昨日午後帶領丁差人等至沿馬路察看工程比至萬聚綛頭見低窪處依然如故尙未塡泥因卽傳諭工頭迅卽挑泥一律塡平如再延玩定干嚴究 
[禀請騐屍]  
　　昨日浦東十六圖地保投上常縣署禀稱小的所轄圖中有被人戵死之無名男屍一具因將形跡可疑之陸掌華扭送巡防局收押黄愛棠人令諭候騐明核奪 
[醫院紀聞]  
　　百老匯路興大馬車行御者某甲前日下午時駕車至黄浦路馬忽疾馳如飛甲不能控勒翻仆於地壓傷左足踝行中人聞信赶至將甲擡送同仁醫院求治未知能免殘癈否○小工凌阿友江北人前日午後在虹口華順碼頭停泊之某輪船上找運貨手偶一失足跌入艙底貨手從空壓下左右腿均受重傷經同伴舁往同仁醫院求療 
[補提人証]  
　　法大馬路潘遠東洋莊主潘同熙雇用楊赤南爲司帳向大昌洋行朱達甫借銀五千兩又將棧單向各錢莊抵銀三千餘兩及他項欠户共虧銀一萬餘兩潘避匿不見旋經大昌尋獲有楊赤南張曜甫及陸姓三人擔保約期歸償届期無銀應付大昌洋東函致捕房飭探將潘張二人拘押旋經四達瑞洋貨店將人銀並保出外候補提楊陸二人到案解送公堂究訊 
[上海巡局瑣案]  
　　去歲流氓顧全全在邑廟東首洪家祥餅攤上購物敲詐不遂致將餅攤捽毁經洪扭赴巡防東局控訴局員中送總巡局看管候訊顧乘人不備飛步奔逃前日由局差獲諸英租界扭送公堂移送總巡局鍾明府升堂嚴訊顧一未求恩明府喝令從重笞責八百板枷號一月發邑廟頭門示衆○崇明人倪寳榮卽倪寳林范最郎二人曾在南碼頭某姓家充當庖丁前日午後以洋蚨五翼在滬南大關左近某錢莊估看突有無賴謝金發胡仁山黄愛生陳狗大金桂發等五人貿然而來卽在櫃上將洋蚨攫去并扭倪寳榮至附近四福樓茶肆啜茗任意恐嚇意圖訛詐旋由范最郎潛赴十六鋪巡防中局喊控局員李蘭史二尹立飭地甲巡勇馳往將謝等一併拘獲解經李二尹訊問倪范二人供訴前由謝金發胡仁山黄愛生陳狗大金桂發同供小的等皆係浦東人向以駕舟爲業前日有崇明客人倪寳榮范最郎將洋五元請關前某錢莊察看不知因何口角小的等見之均往解勸並未攫洋訛詐等事叩求施恩二尹謂爾等在外不安本分瞻敢魚肉鄉愚任情强横實屬不法已極本應送縣嚴究姑寛判令黄愛生陳狗大金桂發各責手心一百下謝金發笞責二百板胡仁山重責一百板具呈改過切結交保並令迅將洋蚨交還昨日謝已如數繳局二尹飭著原主具領完案○滬南新碼頭外灘丹桂樓茶肆近因翻造房屋將木料堆積在旁前日旁晚時突有偷兒王麻子朱石林二人串竊木料一根被工匠張順華瞥見嘗場拘獲解送十六鋪巡防中局請究局員李二尹提案研訊王等俯首求恩二尹判令王朱各責一百板具結開釋贓木著張順華具領○滬南萃豐弄某烟館前日被偷兒陳阿逢竊取烟槍當場拘獲送至十六鋪中局經李二尹判令笞責二百板驅逐出境不准逗遛○浦東人胡阿南昨晨肩挑花衣一擔行經萬裕碼頭有匪類尾隨於後乘間攫取花衣鄉人某甲見之大聲喝阻并帮同拘送二十三七鋪巡防局中請爲究辦 
[英界公堂瑣案]  
　　包探秦少卿禀稱某土棧結欠劉蓬記銀若干兩蓬記主人劉蓬山之子劉守明知土棧與天成綢縀號有往來爰至天成賒取綢縀値銀三百餘兩囑送至土棧意圖劃扣天成號夥張自福至蓬記收銀守明不会以致爭毆經巡街捕拘守明及劉瑞二韋成法周二郎入捕房守明以曾入萄葡牙籍未經投案張亦已投該管領事署控告矣張投案訴稱昨日向蓬記收取貨銀三百餘兩守明非惟不付反喝令多人將小的毆擊華捕聞聲而至亦被兇毆繼來一捕仍無濟於事及至印度等捕齊來始行拘住至安明所欠之張須至葡領事署質訊瑞二供稱小的甫由廣東來滬暫居蓬記號中不知伊等之事韋供稱其時小的並不在場周供稱小的充當車夫不敢帮敺屠别駕商諸薩副領事官然後著押候禮拜五覆訊至土棧是何牌號訪事人乃曲爲之諱誠不知其何心也○包探沈金隆禀稱有信洋行貨棧中失去市原洋布十三匹報捕後捕頭令小的查知小工周永順所竊因卽吊出原贓送案請究有信管棧人某甲投案訴稱昨日係西人休暇之期棧門未啓忽然被竊今旣獲案求准領贓周供稱小的係本邑人貪此小抻致被惡名以後不敢矣别駕判令笞責二百板管押一月贓給還失主○包探黄四福禀稱王榮向傭於某律師所雇舌人羅姓家前日竊取羅之象牙器物及銀又意欲質錢適經小的查知解案請究羅遣人投案領贓王供稱小的係直隷天津府屬某邑人别駕飭押候再核○包探顧阿六禀稱昨日李定芳在四馬路靑蓮閣品茶流氓胡寳寳喚至樓下揮令羽黨十餘人攢毆據云失去金約指銀對時表等物小的聞呼而至將胡獲住捕頭令送案請懲李訴稱被毆時約有十餘人時已昏黄故未認明面貎至胡確是喚小的下樓者叩求嚴辦胡供稱小的並未毆李實被悞拘别駕飭押候查明究辦○包探黄四福禀稱某日晚間十二點鐘時福仁里馮錫珠所開釘書作失愼馮之胞弟錫雙並不撲救反私取報時鐘而出馮出有賞格購尋而錫雙又串同莫阿順騙去洋銀六圓馮知而忿甚將錫雙鎖以鐵練事經小的查明一併送請訊究馮訴稱胞弟作此不端之事故小的以家法治之錫雙供稱小的自知不合求賜恩宥莫供稱小的實受錫雙之愚叩求寛宥别駕判令將錫雙信莫各笞責一百板馮交人保去○包探石金榮禀稱沈桂堂周阿三陳阿四雷阿來王金林徐阿金陳龍奎石雲奎王金奎等九船户在某處馬頭上竊取棉花兩大包報捕後捕頭令小的拘獲送究沈等供認九人合竊泥首求恩别駕判令各笞責五十板○包探倪順泉禀稱賊犯張謙鴻竊取蔣炳岳家烟槍一枝報捕後捕頭令小的拘獲人贓送請究辦别駕判令笞責五十板贓給還失主○水巡捕唐寳榮禀稱前日鯉門輪船進口時划船户陳桂林張友生冒險裝貨適經小的查見送請究懲别駕判令各罰洋二圓○朝鮮國人韓致敬投道轅控華人邵俊德乾沒資本昨日别駕提案訊究韓訴稱外人曾在本國任郡守此次航海來上國僑居治下老儀和棧有洋銀一千八百圓交邵營生據言擬開鐘表鋪然延宕日久迄未開張向之索回除收到外尙少八百圓及利一百一十圓計共九百一十圓邵供稱職員與韓初不相識後遇諸朝鮮閔大臣家得以爲友來滬後再四浼職員代伊謀事據言有資本二三千圓職員議開鐘表鋪正月十六日收到二千餘圓卽雇用夥友料理生財祗因房屋難謀以致遷延日久不料伊忽欲中止曾於上禮拜一與之將帳結淸付去洋銀一千零八十六圓除去前付及費用三百圓外應找還五百圓立有契據定期三月後歸楚韓文稱伊並未租屋開鋪故外人不能償伊費用别著邵呈帖再核 
[法界捕房發落]  
　　昨禮拜一鄭大令蒞捕房會同鈕副捕頭發落各案命提在三泰碼頭竊取硝磺之唐阿福照原斷笞責二百板從寛斥釋○又提在某輪船竊取檀香之汪阿來照原斷笞責一百板斥釋○偷兒林永年在江裕輪船行竊當塲拘獲解經大令訊供照原斷笞貢一百板釋出○革勇孫大居至福山鎭總戎砲船上竊取衣服翌日爲勇丁拘獲解經大令訊供昨日命提到案復訊供稱山東人來滬覓友並不行 
 
 

Page 4

 
 
竊大令以情有可疑命還押候查明再核○長江積竊王富明卽大林子偕同黨蔣正江來滬行竊爲包探拘獲解經鄭大令訊供著照原斷各笞一百板勒令回籍不准逗遛○賈又華在長江某輪船竊取大呢一包當塲拿獲解經大令訊供照原斷笞責一百板釋出○流氓王阿二張阿海至長善館飯店夜膳不給飯資反向値堂人滋鬧持刀恐嚇經店中執事鳴捕拘獲解經大令訊供著照原斷張先枷號一個月期滿責放王重笞三百板還押具結交保○電報局會辦某君處傭婦陸陳氏乘間竊取洋銀九十元縐紗裙女鞋銀飾等潛逃回籍向薦頭陸朱氏等根究至海門原籍將陸陳氏拘獲帶回解經大令訊供昨日命提到案復訊家丁江來寳投案伸訴各情陸陳氏供丈夫名陸阿三在洋布局做工時常來往此次行竊洋七十元已用去四十元家中貧苦無從交出叩求寛宥大令以其有心狡展著從重掌頰一百下鞭背一百一大令復問家丁再三研詰陸陳氏供稱正月間主人家先有女傭竊洋逃逸之事訊之家丁則稱並無其事大令謂薦頭陸朱氏曰爾不應漫不經心薦比種婦人爲傭工著押候　保張陳氏著交原保候訊○王鶴溪因病保出玩延不到昨日大令飭傳保人徐雲溪至案着押候嚴迫 
[美界捕房紀事]  
　　昨日上午有瘋人某甲口操江北音在西華德路百般滋擾旋經三百八十一號華捕拘送捕房捕頭詰問之下甲語無倫次知其瘋顚屬實飭押候家屬認領○昨晨有江北皮匠徐友芝趙毛郎二人在漢璧禮路索取欠項互相爭毆經九十二號印度捕喝阻不理拿送捕房捕頭以兩造均有不合飭禁押一天以儆○屠夫某甲設鮮肉攤於漢璧禮路小菜塲市散而返習以爲常昨經一百四十六號華捕查得甲所設器具有碍行人雇車載送捕房存候甲到案領取○寗波人沈阿掌向爲某輪船水手昨至西華德路某雜貨店購買雜物論價已定出英餅一枚强谷作價一千一百文因此口角店夥亦不肯讓遂致互相爭毆店中人見沈兇横異常急喚某號巡街華捕到來拿送捕房捕頭詢悉該店亦有不合因一併斥釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　朱黄氏控施金標誘姦寄女桂貞曾由蔣剌史前晚升堂覆訊朱晉卿訴　小的　海北某邑人年已七十向　　　桂貞于二歲時寄名膝下本月十五晚上銜購洋火被施誘姦至十七日得諸小南門外因將施扭案請懲朱黄氏及桂貞同訴前情施金　　　小的在治下生義碼頭當栅夫桂貞被父母所責逃至團焦中小的留宿是實剌史喝令從重笞責六百板始供稱小的實　桂貞姦二次十七日小的與劉榮生送至小南門外某冷攤求開一線之恩下次决不再犯矣劉供稱小的係浙江寗波府屬某邑人僑居治下生義弄中是日施約同小的送桂貞至小南門外剌史喝令施再笞責六百板枷號兩月發十六鋪示衆劉笞責二百板桂貞交朱黄氏領回管束○郝家萬控沈洪全毁物前晚蔣剌史升堂提訊郝訴稱小的年四十有九湖北某邑人在治下唐家弄開設薙髮店沈在比鄰某茶肆啜茗呼杭州人某甲整　小的以此茶肆中向由小的承値故向甲理論沈逞强霸阻突將店中器物擊毁一空沈供稱小的在茶肆中整容郝前來攔阻以致口　互毆然並未　伊之物沈子阿毛供稱父親被郝等扭毆小的見而解勸諸物由郝自毁地保劉貴禀稱是日伊等打架小的初尙未知後經郝來家訴說剌史判令沈給洋銀二元與郝作爲修理之費○劉成方投英界公堂控丁福春虧欠一案經屠别駕移送縣署蔣剌史訊供之下飭將丁收押催繳前晚飭提覆訊劉訴稱前奉訊斷著丁胞兄料理伊兄卽出期票洋銀二百四十圓到期往收無著吳汝泰陳光卿亦未前來現求追繳吳供稱小的奉訊後央人與劉婉勸許還二成其時陳亦在塲無奈劉堅不允從况銀在王紀安處須求寛限取歸丁供稱此項銀兩曾由小的之從兄還過四百餘圓尙少若干求予限淸理剌史判令將吳丁各責手心二百下限十日内赶緊繳銀如違嚴比 
 
 
 

Page 10

 
 
   
 
 

Page 11

 
 
[光緖二十三年三月十四日京報全錄]  
　　宫門抄○諭旨二道錄前○户部奏爲遵旨議奏摺○杭州將軍濟奏爲查點軍裝片○又奏爲到任查閱官兵技藝摺○陝督陶奏爲委員接署臬篆片○又奏爲署臬司在任病故請旨簡放摺○疆撫饒奏武員懇請開缺回籍省親片○浙撫廖奏海塘河水情形摺○陝督陶奏各員捐輸鉅欵請旨奬叙片○疆撫饒奏委署知縣片○三月十四日工部鴻臚寺正白旗値日無引見○鳥什哈假滿請安○澤公鍾公文熙各請假十日○錫公續假十日○順天府奏京師得雨二寸有餘○召見軍機○○大學士管理户部事務臣宗室麟書跪奏爲遵旨議奏恭摺仰祈聖鑒事陝甘總督陶模奏各省關籌撥光緖二十一年恊甘新餉依限解淸援案請將出力各員分别奬叙一摺淸單一件光二十三年正月十五日奉硃批户部議奏單併發欽此钦遵由内閣抄出到部據原奏内稱前准部咨欽奉諭旨甘肅關内外餉銀關擊緊要經户部分别餉數請飭依限報解著該將軍督撫飭各該司道按照部撥數目埽數籌解如能依限解淸卽由陝甘總督奏請奬叙等因欽此歴經欽遵辦理在案兹查光緖二十一年由部指撥恊甘餉銀四百八十萬兩俱已埽數淸解臣維關内外防軍林立分撥餉糈原係計口授食恊撥偶有不齊軍食卽難充足加之去歲回變各路軍餉尤不容稍緩各省關藩運司道力顧大局埽數清解經臣疉次分咨各省查　應叙職名前來仰懇天恩照案奬叙現任兩廣總督前閩浙總督兼福州將軍譚鍾麟調署兩江總督湖廣總督張之洞四川總督鹿傳霖護理湖廣總督湖北巡撫譚繼洵前任江蘇巡撫奎俊現任江蘇巡撫趙舒翹河南巡撫劉樹堂升任湖南巡撫前署湖北布政使陳寳箴升任江西巡撫前安徽布政使德壽前安徽巡撫福潤升任山西巡撫前布政使胡聘之護理陝西巡撫布政使張汝梅前江蘇布政使現任案徽巡撫鄧華熙等公忠體國畛域無分應如何從優議叙之處臣未敢擅擬各等語臣部伏查甘肅新疆軍餉前經奏定章程自光緖十一年起彚總指撥由甘肅藩庫統收分支各省掃數解淸卽由陝甘總督奏請奬叙歴經遵照辦理嗣因所保員數逐漸加多經臣部奏明嗣後解淸甘餉請奬大數除承協省分之藩司運司鹽道有籌撥欵項之責者准照吏部保奬例章辦理仍不准違例濫保外其餘無籌欵之責者一槪不准給奬卽有鹽道糧道省分而籌解餉銀内無動支鹽課漕務欵項亦不得濫予奬叙期有違例濫請者卽行奏駁以示限制等因又經行知遵照各在案據該督將解淸光緖二十一年甘肅新餉之藩運司道職名開單奏請奬勵臣部查單開藩運司道及原奏内所指督撫共三直五員均在應給奬叙之列謹另繕淸單恭呈御覽所有單開之督撫十三員應如何奬叙之處請旨定奪此外藩運司道二十二員是否與吏部例章符合臣部無從查番惟歴案均由臣部請旨辦理此案應予奬叙各員可否仍照該督所請奬勵抑或飭下吏部核奬之處恭候聖裁所有臣等遵旨議奏緣由理合恭摺具陳伏乞皇上聖鑒訓示謹奏奉旨欽此○○濟祿片再奴才到任後例應點騐各項軍裝器械照例具題一次兹於查閱官兵操演後隨卽查騐現在銅礮格林礮抬槍洋槍鳥槍弓箭腰刀旗幟等項均尙　齊堪用惟現在所用器械僅就各兵配給操用其餘各項盔甲軍裝器械尙未製造現在所存軍械爲數無多其應保題之處仍請援案俟將來器械盔甲製補齊全時再行照例具題除另飭左司造册咨送兵工二部查照外理合附片陳明伏乞聖鑒謹奏奉硃批該部知道欽此○○杭州將軍兼署乍浦副都統奴才濟祿跪奏爲到任循例查閱官兵各項操演技藝緣由恭摺奏聞仰祈聖鑒事竊奴才蒙恩補授杭州將軍抵任後例應查閱八旗官兵各項操演專摺奏聞兹奴才於正月二十六二十七二十八等日會同杭州副都統奴才常恩前往教塲校閱操演原設大陣並陳新練軍洋槍隊式及洋槍打準過堂槍各官兵馬步箭刀矛雜技逐一考騐均屬合式可觀其中洋槍隊操演各式陳圖進退分合尙稱靈便步伐整齊槍聲聨絡至官兵馬　　堪稱優嫻槍礮打準計有八九不等當卽分别奬勵仍飭該管恊佐等官分督防　各員照章按月分期操演至洋槍隊及洋槍打準最爲軍中和器目前要務尤宜精熟應飭令該統領洋搶隊陳新練軍左司恊領栢果等督率營隊各官仍逐日認眞操練不准稍涉鬆懈以期精益求精悉成勁旅仰副聖主整飭戎行之至意再查乍浦官兵七十餘員名現駐省城隨時操演各項技藝尙稱熟習合併陳明謹將奴才到任查閱官兵各項操演緣由理合恭摺具奏伏乞皇上聖鑒謹奏請旨奉硃批知道子欽此○○陶模片再署甘肅按察使寍夏道周綬病故所遺臬司員缺應暫委蘭州道黄雲先行兼署俾有責成除檄飭遵照外理合附片陳明伏乞聖鑒謹奏奉硃批知道了欽此○○頭品頂戴陝甘總督臣陶模跪奏爲報明署甘肅按察使寍夏道周綬在任病故日期並所遺寍夏道員缺請旨簡放以重職守恭摺仰祈聖鑒事竊據署甘肅皐蘭縣知縣姚世貞詳據署甘肅按察使實缺寗夏道周綬家人杜升禀稱家長現年六十六歲湖南平江縣人由陝西　商道調補甘肅寗夏道於光緖二十一年閏五月初二日到甘適値回氛猖獗奉委督辦省城城防嗣蒙委署甘肅按察使於是年十月十二日到任昨因感冒風寒服藥罔效於二十三年二月初二日在署任内病故由縣轉報前來臣查周綬老成諳練前在湖北襄辦軍務爲前撫臣胡林翼所倚重自履臬司署任耿介不苟治獄嚴明辦理城防保甲認眞督飭始終不懈一病不起殊爲可惜除飭司道府縣將該署臬司身後事宜妥爲照料所遺寗夏道係衝繁難三項要缺相應請旨迅賜簡放以重職守謹恭摺具陳伏乞皇上聖鑒謹奏奉硃批另有旨欽此○○○饒應祺片再據留新疆補用提督借補哈密恊副將宋賢聲禀稱自同治元年投入蜀軍隊轉戰四川陝西甘肅新疆等省歴任遊擊副將等缺迄今三十餘載從未回籍現在伊母年已八十衰病侵尋倚門望切懇請開缺回籍省視以遂鳥私等情呈請奏咨前來臣查該員宋賢聲前隸蜀軍在關　戰功卓著及至新疆効力資勞亦深兹據禀請開缺回籍省親情詞眞擊實出於至誠現在關外肅淸防務宋賢聲哈密恊副將本缺令其回籍省親藉慰孝思所遺哈密恊副將係提補要缺臣另行揀員接署請補謹會同陝甘總督臣陶模喀什噶爾提督臣張俊附片具陳伏乞聖鑒訓示謹奏奉硃批著照所請兵部知道欽此○○頭品頂戴浙江巡撫臣寥壽豐跪奏爲查明光緖二十三年正月分海塘沙水倩形恭摺仰祈聖鑒事竊查浙江省仁和海寍二州縣海塘沙水情形向係按月繪圖具奏兹據署布政使丁　署杭嘉湖道鄒仁溥會禀稱正月朔望兩汛時届孟春潮勢尙和查勘得東塘尖山護壩並西塘范公塘迤西沙塗及南岸各山之外新舊漲沙誌椿丈尺曁東塘念尖二汛海中新漲　沙逐細查量均無升刷與上月相同惟西塘范公塘迤東水沙現在稍有坍卸各等情禀報前來臣復查無異僅繕單繪圖恭　具奏伏乞皇上聖覧鑒謹奏奉硃批工部知道單圖併發欽此○○陶模片再甘肅蘭山書院肄業舉入每届會試按名給公車盤費銀二十四兩　係在於前武威縣紳士户部郎中張振麟原捐生息欵内照數開支近年應試人多前欵息銀本不敷用茲據甘肅　司曾鉌詳准蘭州道黄洛　轉准甘肅提督董福祥捐送湘平銀一千兩　發商生息作爲蘭山書院會試赴京盤費等情當經照數兌收轉飭府縣選摆殷實妥商承領認眞以備支用詳請奏明立案並以董福祥係一品大員捐此千金嘉惠士林應如何奬叙之處仍懇隨案請旨以彰義行各等情前來臣覆查無異理合附片具陳伏乞聖鑒訓示並請飭部立案施行謹奏奉硃批董福祥著交部議叙欽此○○護應祥片再署于　縣知縣曾廣均撤任遺缺查有在任候補直隸州知州准補哈密　通判孫志焄堪以委署據新疆布政使丁振鐸署鎭迪道兼按察使銜英林會詳前來　由臣批飭給委外謹會同陝甘總督臣　　附片具奏伏乞聖鑒謹奏奉硃批吏部知道欽此 
 
 

Page 12

 
 
[光緖二十三年三月十五日京報全錄]  
　　宫門抄○諭旨四道錄前○直督王奏請將大窪地畝糧賦分别蠲减緩徵摺○府尹孫奏揀員請補同知要缺摺○吉林將軍延奏巡查葠山摺○大臣祥奏據情代奏片○粤督譚奏彚報委署州縣各缺奏聞摺○三月十五日内務府國子監正紅旗値日無引見○四川知府張祖謨謝恩○湖北知府譚啓緖謝恩○截取知府文琦預備召見○余九榖孫毓駿預備召見○啓秀　假十日○會章續假五日○掌儀司奏十八日祭奉先殿載瀛行禮○又奏二十三日祭奉先殿親行禮節○召見軍機　文琦余九榖○孫毓駿○○直隸總督臣王文韶跪奏爲文安天津二縣大窪地畝請將糧賦分别蠲减緩徵恭摺仰祈聖鑒事竊文安永淸東安武淸天津等縣大窪積澇地畝應徵糧租歴係查勘有無收成分别徵减蠲緩兹潘司員鳳林詳稱光緖二十二年東安縣前項地畝尙稱豐稔應仍照常徵收永淸武淸二縣前項地畝已彚入秋撥案内辦理毋庸再議外其文安天津二縣窪地因上年積水尙未消涸是年夏間又復連次大雨禾稼多被　　情形輕重不等應請將糧賦分别蠲减緩徵計文安縣蘇橋等五十一村大窪民糧地一千一百八十八頃十二畝八分六厘額徵光緒二十二年無閏糧銀五千七百二十五兩四分八厘内除永蠲十分之三銀一千七百十七兩五錢一分四釐四毫應徵七成銀四千七兩五錢三分三厘六毫内蘇橋三十九村應徵七成正銀三千三百五十五兩九錢一分九厘六毫請照水大年分之例全行蠲免又魯代莊等十二村應徵七成正銀六百五十一兩六錢一分四厘請照水小之年减免一半銀三百二十五兩八錢七厘其餘平銀三百二十五兩八錢七厘請緩至光緖二十三年秋後起徵又天津縣趙沽里等十村民糧地三百頃九畝六分四厘六毫六絲七忽額徵光緖二十二年無閏糧銀七百四十二兩五錢一分五厘内趙沽里等村應徵六百四十二兩一錢五分二厘請照水小年分之例减免一半銀三百二十一兩七分六厘其餘一半銀三百二十一兩七分六厘照常徵收節年錢糧並請緩至光緖二十三年秋後啓徵又小莊等三村早晚禾稼並未被淹應徵銀一百兩三錢六分三厘照常徵收以供支解據該府廳督同該縣等勘明由司詳請具奏前來臣覆核無異除應行蠲緩錢糧已通飭先期曉諭停徵外合無仰懇天恩俯准將文安天津二縣窪地應徵光緖二十二年糧銀並節年錢糧分别蠲減緩徵以示體卹除册結咨送户部外理合恭摺具陳伏乞皇上聖鑒訓示謹奏奉旨另有旨欽此○○臣孫家鼐臣胡燏棻跪奏爲同知要缺需員揀補以資治理恭摺仰祈聖鑒事竊查西路同知李天錫於光緖二十二年十一月初四日聞訃丁繼母憂業經具題開缺照例以本員聞訃丁憂之日爲開缺日期歸二十二年十一月分截缺所遺西路同知一缺附近京畿職司緝捕管理大興宛平涿州良鄉房山五州縣一切刑錢緝捕事宜實爲衝繁難兼三要缺例應在外揀選請補因缺關緊要未能遴選得人咨部展限在案查定例京畿西路捕盜同知缺出先儘順天府屬人員内揀選能駕馭捕役緝捕有方之員具題引見補授又奉旨命往及督撫題明留於該省候補者無論應題應調應選这缺准該督撫先儘酌量補用又咸豐元年奉部通行内開嗣後各省州縣以上應題應　缺出如係題缺請升調缺請補或題缺請調調缺請升俱令該督撫照例於摺内詳細聲明方准升調又奉部議覆章程内開嗣後各省道府直　州知州同知通判遇有題調要缺酌量以候補人員請補時應先儘記名分發人員酌量請補发果實係人地不宜始准聲叙以各項候補人員請補各等語臣等在於現任應升人員内逐加遴選大宛兩縣甫經到任此外均現居要缺一時未能更動應調人員人地未宜亦無堪調之員　現在直隷省並無正途出身記名分發人員自應在於科甲出身曾任實缺候補人員内揀選兹查有曾任實缺候補同知謝裕楷年五十三歲陝西安康縣人由廪生應光緒元年乙亥科本省鄉試中試舉人嗣保舉孝廉方正朝考引見以知縣用光緖九年癸未科會試中式進士以知縣卽用簽掣直隷是年七月到省因海運出力保加同知銜十四年題補固安縣知縣捐助山東賑欵保戴花翎十八年調補寳坻縣知縣迭次拿獲要犯保以直隷州升用並加四品銜十九年升補東路同知五月赴部引見奉旨著准其升補欽此十九年十一月丁繼母憂回籍守制二十二年二月服滿起復呈請以同知分發原省歸應補班補用六月十五日引見奉旨著照例發往欽此七月十四日到省留順差委十一月委署西路同知二十二日到任據南隷布政使員鳳林按察使季邦楨會詳請奏前來臣等查該員才識練達辦事精詳以之請補西路同知要缺實堪勝任惟調缺請補雖與例稍有未符但查該員係由東路同知丁憂服滿起復回省究與初任候補人員不同且該員現署斯缺辦　一　俱臻妥恊於順屬情形最爲熟悉人地實在相需例得專摺奏請合無仰懇天恩俯念員缺緊要准以候補同知謝裕楷請補西路同知要缺實於地方有裨如蒙兪允該員係候補同知請補同知銜缺相當毋庸送部引見謹會同直隷總督臣王文韶合詞恭摺具陳伏乞皇上聖鑒勅部議覆施行謹奏奉旨吏部議奏欽此○○奴才延茂跪奏爲巡查　山一年事竣循例恭摺具奏仰祈聖鑒事竊查吉林所　產葠各山自咸豐三年奏明停採酌定照查章程每年春秋冬三季酌派官員按季分查夏和草木暢茂稽查尤爲緊要由内外副都統親歴督查一次以昭愼重統俟結報到齊彚案具奏歴經遵辦在案又前經停查之鳥蘇里江綏芬河二處其河西岸係寗古塔三姓二城管界仍由各該副都統派員分李稽查其吉林所屬之英額嶺一帶產葠山　及各城副都統應查之葠山上年夏季均因分飭揀派署三姓練軍統領銜花翎佐領略勇巴圖魯委營總全亮督帶馬步官兵往各處入山認眞搜捕餘匪各副都統暫行停查曾經隨時奏明亦在安至春秋冬三季吉林所璧之英額嶺春季撥派雲騎尉薩產秋季防禦成祥冬季雲騎尉永祥寍古塔應查之綏芬河春季撥派驍騎校永成秋季雲騎尉經文冬季雲騎尉達春三姓應查之鳥蘇里江春季撥派佐領桂成秋季防禦當海冬季佐領文哲佈阿勒楚咯應查之羅拉密山春季撥派雲騎尉常瑞秋季雲騎尉全輝冬季雲騎尉雙春查明並無偷挖老山葠枝情事均經先後結報前來除按季派員嚴飭遵照定章實力巡查以杜弊端並取結存查外所有一年内稽查葠山事竣緣由理合恭摺彚案具奏伏乞皇上聖鑒謹奏奉硃批知道了欽此○○奴才祥麟依崇阿跪奏爲大員在途偶患風邪懇恩賞假調理據情恭摺代奏仰祈聖鑒事竊奴才等准授料布多叅贊大臣寳昌移稱竊寳昌归京起程行至張家口偶患風邪之症赶緊就　調治病難速痊是以呈請代奏請賞假一個月安心調理俟病稍痊卽赴任所等情呈請伏○奏前來奴才等查該大臣旣經在途因病請假自應據情恭摺代奏伏乞皇上聖鑒謹奏奉硃批寳昌　賞假一個月欽此○○太子　保頭品頂戴兩廣總督臣　鍾麟頭品頂戴廣東巡撫臣許振褘跪奏爲光緖二十二年秋季分廣東省　署州縣　缺　照章　恭摺具奏仰祈聖鑒事竊照各省州縣無論奏調委署代理欽　上諭著每届三個月彚奏一次等因欽此由部轉行欽遵在案茲據廣東布唆使張人唆詳稱光緖二十二年秋　分出有署南雄直隸州知州富純期滿遺缺以試用知府顔守基署理又調署揭陽縣知縣劉孚京病故遺缺以高明縣知縣蔡逢恩調署蔡逢恩所遺高明縣知縣缺以候補知縣何斌署理又署潮陽縣知縣鄧景臨期滿遺缺以候補同知莊允懿署理又署澄海縣知縣陳廷蔚期滿遺缺以候補知縣左新前署理又署陵水縣知縣　自明期滿　缺以卽用知縣楊顗署理又澄邁縣知縣薜賀圖病故遺缺以現代斯缺之試用知縣李之鼎署理又海豐縣知縣王金綱調省差委遺缺以試用知縣左　島　　又　吳川縣知縣敖式　飭回信宜縣知縣本任所遺吳川縣知縣缺以候補　縣賈培業署理又海康縣知縣吳　昌丁憂遺缺以孝亷方正知縣張勵行署理又署鎭平縣知縣　　　飢繁交缷遺缺以試用知縣祥林署理詳請具奏前來臣等覆查　異理合會同恭摺具陳伏乞皇上聖鑒謹奏奉硃批吏部知道欽此 
 
