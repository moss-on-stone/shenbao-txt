# 1889 - 182 - 4905824

 

Page 1

 
 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起改歸淸遠里恆泰昌出售此外則南北申昌及本帳房皆可購取價碼仍照四十元至其校對印訂裝潢無不精益求精早爲有目共賞所有售出股票亦統歸恆泰昌發書此佈 
[精印三層本佩文韻府准六月初一日出書告白] [  點石主人啓]  
　　是書縮印三層本向爲本齋所特創當時頗有以式不雅觀者爲盲然而購者紛如爭先恐後可見插架累累宜居不宜行船唇馬腹之提擕終以　便者爲可貴今本齋率由舊章仍印三層本取原書整頁發裱不經割裂何從舛誤而又加意校讐加工精印每頁領行字無論多少書縫中備誠無遺檢之卽得分本從薄書腦從寛分裝廿四本分四套定碼洋廿元准六月初一日出書如欲躉購格外從廉想海内文人需用此書者必以先覩爲快也特此佈聞伏惟雅鑒 
[石印四書古註羣義彚解出書啓] [  點石齋主人啓]  
　　是書計九種一昌侃論語義疏一李文頁公大學古本說中庸章叚中庸餘論一毛次可四書改錯一劉楚楨論語止義一焦里堂孟子正義一宋　山論語札記孟子札記盖皆博考羣言闡明古義於章句註疏說文之學融曾賞通精當不易較之尋當味　錄備皆合講諸書尤覺原原本本斷　詳明習舉業者果能家置一編臨文時自必别有慧心獨具隻眼惟是書見於叢書者多向無單行本可購兹特以家藏九種彚爲一册精楷重抄　點仍舊託點石齋石印字跡固然明顯校對亦復精詳每部裝釘十六本外加紅木夾板二副現已成書從廉售價每部洋八元售處向上海北甲　點石齋帳房外埠京都琉璃廠本局粤省雙門底本局漢口黄陂街本局閩省皷樓前本局湘省府正街本局均可購取此佈 
[論電氣]  
　　大地渾淪之中有氣曰電雜賦於流形之内無物不有無時不然萬物日在電氣之中而不覺電氣亦伏於萬物之内而無形電氣與生氣絶不同類聚動則爲電爲火靜隱則散藏於密其本原之質内具陰陽二性得造化中庸之道不偏不倚無過不及若器物之中一爲孤陰一爲獨陽則陰者必合於陽陽者必合於陰務必彼此會合一氣調和如空中有雲二片所含電氣爲相友者勢必陰陽傳引轟擊發聲電火爲電氣流行之路雷聲卽電火冲激之響此電氣之成於自然者也電有藏於物者如人髮猫皮暗中以手拂之卽有電氣發出玻璃琥珀揩之令熱可拾碎紙吸燈草電有藏於地者置一電機垂鐵鍊於地引地中之電氣上通於機故雷之擊物不盡由雲而下亦有由地而上者易故曰雷出地中奮傳引電氣各物不同有易傳者有難傳者易傳者如五金木水炭汽冰雪之類難傳者如琥珀玻璃紫梗硫磺松香石玉絲皮之類凡易傳之物一遇電氣瞬息可傳萬里若難傳之物雖隔玻璃小片亦不能過人心亦有電氣道家謂之三昧火西人謂之腦氣筯司一身之知覺運動物類中之電分兩種一爲乾電則以攝鐵磨擦而生如電光燈卽用此法此電接之以臺納之以瓶可以燃金可以運物然費大而力小不如蒸氣爲電可以代作諸工一爲濕電則以白鉛炭精代精錡銅片之用一經硝强水交感變化而電氣生焉如電線通語卽用此法此外如代炬照野化分萬物爲用甚溥至於照相攝影初用濕電近已改用乾片泰西格致諸家製造電氣理奇而用大不特燭遠通音醫病袪風亦藉以造作器皿焚燒敵營燃放水雷一切巧妙功難盡述如包金鑄物印板三者亦爲最要電氣之用以通傳信音爲至大近年泰西各邦及我中國皆已於所轄地方徧設電氣機局國家則倍省驛遞之煩商賈有速知價值之利一勞永逸朝野賴之設電之法必先建電機器以線爲引銅線引電速於鐵線十分之四然無論銅綫鐵線均須有相助爲理者電池以生電電路以通電電鑰以開合其路磁鐵以轉運其機副磁鐵以贊助其力五者皆備電報乃成雖經萬里之迢遥其音朝發可以夕回無殊晤對於一堂但電路旣遠必須多設電池或數具或數十具以銅線聨於一處名爲副電池按程分設如驛站然蓋電力漸遠漸衰有副電池以助之其力乃可傳遞於無窮論引電之速鐵不如銅然銅值殊昻且質脃而易壞故今彼此均以鐵綫相傳在陸則附於火輪車道綫之粗厚約二分許裹以絲綿而外敷以漆藉禦潮濕百步立杆每站設堠互相接引在海則縋沉於底以樹津製筒套而護之歴久不鏽不壞機器之側設鐘鈴以報聲機器之上設羅輪以報字至於報字妙法初非一端凡臨用之時先使電氣撞鐘爲號聽者知有事報遂執簡而往隨針指寫輯續成書快如口授其妙眞可洩陰陽之秘奪造化之功夫電之名亦不一矣由摩擦而生者爲之摩電由藥水生者謂之化電由磁石生者謂之吸鐵電名雖有異用則實同至於能生發電氣之器曰電堆曰電筩曰電瓶曰顯電曰測電曰增電曰附電其所用總不外乎精鑄銅片紅樊碯砂白銅吸鐵按泰西電學一門爲白數十年來之新學古雖知之而未曾深爲講求邇來習學者致力於此不遺餘藴務求其日新而日精誠以電之爲用甚廣其所以施之行事者當不止此今時西國格致士子講求電學者羅列其姓氏何止白家顧其理其法得以闡明者尚未聞時出新義卽西人亦謂今之電學初啓機緘將來必深究其精微愈出而愈奇不但如風吹德律燈煜電光雷發水中電行線上而已也或以行車駕舶或以制敵燒營較之各種西學倍出其上寗有涯岸之可尋哉竊嘗考之電學之始何嘗不肇自中土哉經言地載神氣神氣風霆風霆流行百物露生此非電氣之謂乎關尹子言石擊石生光雷電緣氣以生可以爲之淮南子言黄埃靑曾赤丹白樊元砥歴歲生澒其泉之埃上爲雲陰陽相薄爲雷激揚爲電上者就下流水就通而合於海鍊土生木鍊木生火鍊火生雲鍊雲生水鍊水反土何一非言電也歟豈特頓牟掇芥磁石引針爲言電氣之祖哉蓋世間一切學問中爲創而西國爲因中國失傳而西國遂從而進焉天子失官學在四裔其信然哉 
[諭旨恭錄]  
　　六月初一日奉旨廕生連瑞着以文職用繼恒逹樁如格恩順文博桂斌錦昌穆騰額恩溥茹泰富通阿魁麟珠爾罕布金鳳俱着記名以御史用内閣侍讀着雙全補授吉林阿勃楚喀倉官着擬正之喜俊補授擬陪之永祥着記名保舉知縣楊葆光着照例用卓異俸滿道員豐紳泰着回任准其卓異加一級仍註册候升開復知縣朱益濬着准其開復原官仍發原省照例用盛京兵部筆帖式際昌和謙俱准其補授京察官慶秀廣祿俱准其一等加一級嵩志准其於主事任内一等加一級欽此○初二日兵部題考試八旗文童監射大臣監試御史開列請點各一本奉硃筆着派奕劻嵩申監馬步射欽此同日奉硃筆這監試着愛興阿去欽此同日奉上諭步軍統領衙門奏拿獲盜犯先行復奏一摺五月初二日廣安門外松壽當鋪被盜搶刦右營遊擊鵬展等登時往捕該匪胆敢放搶抗拒當 
 
 

Page 2

 
 
經該遊擊等追獲盜匪一名並現贓多件緝捕尚屬出力所有已獲之盜犯張三着交刑部嚴行審訊按律儆辦仍嚴飭該員弁等將在逃之張皮慶等迅卽嚴拿務獲審辦毋任漏網遊擊鵬展守備石俊興着俟逸犯就獲後准其從優保奬欽此 
[本館接奉電音]  
　　昨接在京友人發來電音有本月初八日上諭一道敬謹譯登○六月初八日奉上諭怡親王載敦奏病尚未痊續請賞假並請開去差使一摺載敦着加恩再賞假兩月毋庸開去差使欽此 
[輦下紀聞]  
　　余家園距京東二十餘里五月二十五日薄暮時風雨大作村旁一古槐驀被霹靂殛而爲兩有一販油客避雨樹下皆仆於地隨卽云亡油担飛至村外約一里許亦異已○近日市上多夾銅洋錢鋪户受害不少有某甲者素以販賣綢縀爲生五月中旬一關東客向甲買各種綢縀計銀一百七十餘兩張燈時始付洋錢二百餘元時已過晚未便倩錢鋪估騐至次晨持往估之均係夾銅急携原物往太和店尋客店主言今日五鼓後客已買車起程　甲無可奈何隱忍而罷○順天府因春夏二季支放貧民銀糧之期乃於五月下旬向各街巷黏貼告示略謂現經大宛兩縣查明共計五百三十一分五城三百分擬定六月初一日發大興縣初二日發宛平縣初三日由五城城憲擬定發放凡鰥寡孤獨貧民至期午前齊集以候點名勿得有悞○盛京將軍慶軍憲裕前接户部咨文内關前任坐糧廳監督曹會成虧短關稅銀兩甚鉅其子孫至今未交分毫務卽查明該故員奉天原籍有否遺留産業傳訊追究當卽派員往查旋據禀稱實無遺留産業只有一子名盛倉者素染瘋症遠出多年相應將查明實情咨明大部查核施行該部堂官以該故員實係家産盡絶不日將援照豁免成案奏陳矣 
[漢口閙事電音]  
　　本埠西國官塲接得漢臯電信云漢陽府屬方舉行府試考童每於掄文之暇結隊至漢口薄游初八日忽與巡捕紛爭以致聚衆閙事請速派兵輪前往保護西商云云駐滬領事隨調撥官輪星夜飛馳而去至其中詳細情形本館訪事人自能火速報聞以饜諸君子先覩爲快之意也 
[匪亂已平]  
　　福建訪事人來信云江西帮與江州人在順昌縣屬勾結會匪聚衆數千人戰船千號搶刼厘局衙署焚燬民居聲勢洶洶幾同叛逆地方文武飛電禀明卞制軍立檄福寍鎭長門統領曹軍門志忠霆慶前營廖總戎得勝恪靖礮隊正營鍾鎭軍紫雲各帶營勇前往剿辦旣又檄調擢勝兩營以益兵力匪徒蠢動時協昌協朱協戎長陞照會文武各員閉城固守已則親帶營勇百餘名駐紥大幹鄉爲犄角之勢白姓藉以安堵無虞匪徒雖勢甚猖狂亦不敢貿然抗犯日前有電音來省謂業已開仗匪徒及營勇各斃一人旣而匪不能支一時潰散經管勇擒到二十餘人禀請制軍如何懲辦制軍回電着就地正法隨有兩次電首皆謂延建一帶地方照常安謐矣 
[示平米價]  
　　閩省山多田少榖米不敷民食全賴江浙等省接濟以免艱食之虞昔年左文襄公督閩時深恤民艱准每年入口以二十萬石爲度并請免收稅厘閩人士至今皆稱頌之上年上海米商忽皆裹足以致近日省城内外米牙米鋪乘機將價加昻較往時每升增至八九文之譜卞頌臣制軍以奸商龍斷此風斷不可長因卽札飭閩縣祁大令侯官縣盧大令會銜出示略云爲遵札示諭事光緖十五年五月二十八日奉閩浙總督部堂卞札開案照江省運閩免稅米石前准兩江爵督部堂曾來咨照案以二十萬石爲度由閩開具商號姓名咨蘇給照辦運現經飭據福建善後局司道將新舊各米商開送請咨前來查閩米日見價昻轉瞬鄉塲士子雲集需米尤多亟須運濟以顧民食除咨請兩江爵督部堂兼照會上海道無論何商先到卽速給照免稅放行外合行飭遵爲此札仰該縣遵照速卽傳諭福裕豐等商赶緊赴滬辦運毋稍遲誤一面抄札出示曉諭街衢并各米鋪江米不日卽可連檣而至毋虞缺乏務將米價一律平減不得再行高抬致妨民食切速此札等因奉此除飭傳米商諭知外合行示諭爲此示仰闔屬軍民曁各米牙米舖人等知悉爾等須知商販採運江米不日卽可連檣而至毋虞缺乏市間米價務須一律平減不得再行高抬居奇致妨民食倘敢故違一經查出定卽拿究其各凛遵毋違特示 
[温州府試紀聞]  
　　温屬府試已列前報兹悉五月廿六日三覆通塲題目朝冠至其冠賦題不撤薑食賦以不撤薑食不多食爲韻詩題賦得玉環飛燕誰敢憎得憎字紅玉紅拂紅綃紅線七律不拘韻廿九日四覆題目出以事其長上可使制挺玉不得免焉乃屬其耆老各作一小講初一發貼長案永嘉案首林冕樂淸案首葛祖爔瑞安案首戴恩平陽案首陳魁廷試事告竣福太尊隨卽回衙示期六月初四日接考武童委恩綽亭大令校閱騎射 
[温郡官塲紀事]  
　　新任永嘉縣甯冠軒明府本瑜奉委署理於初五日乘招商局海昌輪船抵甌擇初十日已刻接印恩綽亭明府擬俟桂秋乘輪赴甬小住數日然後晉省約初冬時入都引見○温州鎭周靜山鎭軍初二日由八閩公幹回在江山一覽亭起岸旋卽入城各營弁紛紛禀安 
[閩試餘聞]  
　　本屆歲試塲規甚寛鎗手皆得乘機而入羅源縣招覆時取列十餘名及至覆試文字與正塲不符處磓多烏宗師遂懸牌除去另招未進者四人限初三日到院面試○侯官縣新進文童林殿金因事被人指控初一日覆試時臨點不到烏學使牌示着卽扣除以增西六號拔補并着於初三日到院覆試 
[蕪湖官塲紀事]  
　　調署太平府春笑山太守岫於本月初四日乘輪抵蕪各官咸往碼頭恭迎太守旋卽登岸赴道轅禀見遍拜各寅僚後暫駐縣署勾留三日卽行赴郡履新其瀛眷已乘官舫先赴郡城矣○署蕪湖縣王宇春明府履任以來因政務煩劇尚未觀風至本月初四日始行考試鳩江書院肄業生童到者共二百餘人明府黎明詣書院按名給卷生文題子曰志於道據於德依於仁游於藝童文題惠人也問子西詩題賦得袖中進卷總賢才得才字○前報安徽學政錢犀巷宗師文斾將臨云云兹聞文宗自皖垣起馬往廬州府屬校試俟廬屬試畢卽由巢湖出裕溪口渡江接考太平府屬現已檄行太屬於本月二十日取齊大約文宗下馬開考總在二十以後也 
[杭事雜誌]  
　　駐防滿營兵經八旗佐領逐日按旗分隊於黎明時到大校塲操演各式陣圖各項技藝以及洋鎗拾砲一交辰刻整隊回營聞閱操頗極認眞每旗操演時必分别等次明記功過於此見軍憲之講求武備而協領以下各官亦均能實事求是也○湧金門有金華將軍廟相傳將軍生前　池引西湖之水進城功德在民故得廟祀去年衛靜帥以廟神靈應奏請頒賜匾額奉旨允准賜額到杭後選料製匾金碧輝煌於本月初一日懸挂廟中是日觀者如堵湧金門前熱閙異常城外三雅園茶室午前竟無容足之地廟祝又用儀仗奉神至宗陽宮謝恩禮畢始回本廟○近來天氣乾燥烈日當空大有庚伏景象初二日薄暮忽得雷雨一陣旋卽晴霽初三日未刻火繖高張瞥見陰雲四布俄而大雨傾盆電光閃處霹靂一聲門户牕櫺都爲震撼雨遂止查知寳極觀對河照墻上古籐纒繞斑駁離奇百數十年物也此次霹靂將籐揭去一半尚有一半未勘察之亦無焦痕是亦異矣 
[江都祈晴]  
　　揚州信云連日大雨時行夜以繼畫計自上月中旬起迄今約得雨廿餘寸揚屬甘泉縣境西北鄉一帶農民莫不鼓舞歡次而江都縣屬圩田各農則又深以淫霖爲慮盖圩田多係濵臨大江連日大雨南鄉各圩内積水成渠徐家集地民較高水已没膝秧苗悉在水底加以江潮盛漲圩基頗覺可危設霪雨不止恐有漫溢之虞該虚居民現在設法保護將圩址培厚加高並用桔橰向外倒洩江都縣得聞此信 
 
 

Page 3

 
 
一面飭役往勘一面擇日設壇祈晴同一雨也或以爲好雨或以爲霪雨天公誠難做哉 
[大橋忽圮]  
　　萬福橋爲揚州第一大橋距東關城約十里南北往來必經要道橋外卽係出江口門河面極寛水勢極溜故橋身亦極長自西自東約有半里許面寛數丈一律鋪砌磚石工程極稱堅固上置四亭以備行人休憩橋下有九十九孔遥望眞如長虹自晨至昏往來者不絶連日江潮大漲該處水勢湍激異常本月初四夜四鼓時橋下石柱忽然崩折橋身坍塌數丈是時並無行人得免損傷刻下往來者皆須喚渡無復前此之履道坦坦矣 
[哥匪蠢動]  
　　數日前江省接到福建公文據稱延平府順昌縣之九龍山聚有哥老會匪七八千人旋接兩江督署電信大致相同德曉峯中丞卽飭候補千總汪長陞馳往閩省確探消息以便辦理邊防然蠢兹小醜當不難就地殄滅必不致蔓延隣境也 
[蛟水成災]  
　　皖垣入夏以來雨澤愆期上月下旬大雨如注江水驟漲較去年尚低二尺有奇惟聞各縣境起蛟發水先後被災如懷寍屬之大小龍灣石牌鎭曁潛山宿松太湖等縣所有田禾廬舍被水漂没慘目傷心而宿松受災最甚省中大憲疉據禀報卽飭各縣率領差保勘視災區聽候撫恤宿松一縣已委安慶江防府毛西園司馬俊臣前往查勘矣 
[不准具保]  
　　春間夏开祿范厚齋因案覊押曾列報章前日閔行鎭董夏姓等投案環求保釋邑尊謂此係上憲訪拿之案本縣未便准行須俟詳請上憲再行核示夏等遂選諭而退 
[傳諭園主]  
　　靜安寺側西園申園兩茶烟肄經上海縣諶邑尊會同英界讞員蔡太守諭令晚間於十一點鐘時收市嗣以不遵禁令由太守傳執事人至案申斥再三前已錄入報章兹臾無庸細述前日邑尊訪聞兩園仍陽奉陰違因飭傳該圖副保沈協祥研訊一切飭差薛貴協同前往傳諭園主務須遵諭弗使有違如果恃頑定卽帶案究辦 
[抛遺文件]  
　　前日晨起小東門外法捕房後面圍墻内有多人遺卜公文數角信十餘函普濟輪船客位票一紙說者謂似係妙手空空兒竊得箱籠將值洋銀之物取去而將公文等抛散地上想捕房尚當澈底根求也 
[失妓已得]  
　　同慶里某妓在馬車上失去一事昨已略記報端而標其目曰嫦娥奔月嗣訪悉該妓素患瘋癲時發時愈前晚飲酒微醉後與客及女傭同坐馬車往遊靜安寺回時舊病忽發跌出車外馬夫竟不知也比至里門方始驚覺而已夜深人靜無處可尋矣豈知該妓跌出後宿酲頓醒乃雇坐東洋車往小東門浦攤呼杉板船往杭州進發舟子見其有瘋狀置之不理妓堅欲上船舟子無奈蕩漾於浦江中適遇縣署捕役夥在水面巡邏以其形迹可疑帶進城内嗣經捕頭柴樛探得同慶里失妓事隨卽送還 
[上海縣署瑣案]  
　　昨晨有台州仙居縣人方王氏訴稱小婦人貧苦無聊將女兒售與虹口廣東人爲媳豈知該廣東人竟偪令女兒作賣笑生涯向論逞蠻叩求提究裴邑尊訊供之下以事在租界飭差將王氏送請英公堂提案訊辦○浦東人俞四控族人俞炳松盜賣田畝向論恃蠻裴邑尊提集一干人於昨晨升堂集訊俞四伸訴前情炳松稱族人俞克勤病故遺下田六十餘畝因兒子敦甫年幼托四經管四頓起不良將田艳賣殆盡今敦甫年已長成向四索田四遂將自己田四畝售錢給敦甫然尚不能抵數地保所禀略同邑尊飭將四收入自新所候傳敦甫到案訊辦○莊立甫控張春林姦拐女兒一案曾紀報章昨晨裴邑尊升堂覆訊莊稱女兒素雲一時被誘今已改悔小的情願具結領回素雲俯首求恩張稱小的不敢誘姦實係素雲自願相隨叩求鑒宥邑尊飭將素雲交莊領回管東張笞責管押候核 
[英界公堂瑣案]  
　　徐阿二稱是駁船户昨在怡和碼頭裝煤有馮寍海之米船急欲駛出擅將我船之纜解下以致跳板落水船向外行與論不理馮與其夥顧仁和反到我船行兇致我受傷報捕拘案請爲騐傷究辦馮寍海供我船裝齊米石開駛出外被徐阿二之船攔阻代與解纜俟我船挨駛外邊冉將伊纜帶住徐阿二以爲不　將纜檀解辱駡不休與論口角不敢行兇顧仁和供與同蔡太守衡情酌斷判馮寗海顧仁和各罰洋一元給償徐阿二養傷完結○徐高生稱拖東洋車在路被陳金和之馬車碰撞須修理洋二元半我之頭顱受傷由捕拘案陳金和供馬性甚劣致相碰撞蔡太守騐得徐高生受有微傷車亦損壞判罰陳金和洋五元先繳二元半養傷交保出外再繳二元半爲脩理之費○包探唐寳榮稱開鞋店之趙德寳用顧卜千爲夥昨有趙之侄毛毛硬搬去拖鞋一百六十五雙初由趙遣顧投報捕房及我往拘趙毛毛趙德寳又投上海縣喊控今將顧卜千趙毛毛送案顧卜千甲訴前漕蔡太守謂趙德寳旣已投縣署喊控卽將趙毛毛押候送縣訊理顧卜千着自投質○包探顧阿六稱緝獲竊犯楊阿才供認行竊土金桂柴春壽徐雲州等三户衣物分别吊贓今將人贓送案王金桂柴春壽徐雲州等各報失竊衣物已由包探獲贓請爲給領楊阿才供認連竊三家衣物蔡太守判楊阿才發捕房管押二月贓父王金桂等分别認領○法租界華捕稱楊月橋遣人投法捕房報被陳桂全等毆打往拘陳及王桂興二人由巡捕頭問明事在英界命我送歸憲案請訊楊月橋供在興大馬車行執事陳桂全前在升吉馬車行爲馬夫欠行主洋六元零辭歇後由我担保還洋又經阿狗薦陳到我處爲馬夫祇做一月有餘言明給與飯食每月工洋一元因伊貪懶辭歇至担保升吉行之欵除劃還外尚少洋二元四角將工資扣除尚有不敷詎陳反向我索取工錢兩相口角昨夜我在帶鈎橋堍乘凉陳糾五六人將我拖到法租界小茶館行兇拉破衣服茶館中恐釀禍端代報法捕房拘陳及帮同行凶之王桂興送案陳桂全供我先在升吉行爲夥被客欠洋六元零　楊月橋囑我到伊處帮夥工洋每月二洋升吉向索客欠由楊担保後向客收取陸續付交升吉所少無幾楊不踐前言不加工洋故與理論又被停歇生意昨夜在橋堍相逢邀至法租界茶館評論不敢行凶王桂興供事與我不涉亦不敢帮兇蔡太守謂所有工資及担保之欵理合邀同原薦秉公料理陳桂全不應拖楊至法界茶館判同王桂興各押十四天以儆 
[法界公堂瑣案]  
　　浙江人張阿炳訴稱年十八歲向爲小本經營今晨在新北門外德義樓麫館早餐悞將麫湯濺及店夥田阿本徐根川身上竟肆兇毆并將刀劃傷胸臆田徐同稱張將湯潑在小的身上小的謂大氣炎熱不可如此伊竟大肆咆哮並在灶上搶取尖刀自己劃傷胸臆葛同轉謂旣伊自劃兇刀何來田稱此係菜刀同轉騐得菜刀上並無血跡且觀張形狀亦非安分之流姑飭包探送至仁濟醫館醫治田徐暫押俟查明實在情由再行發落○興聖街祥發棧閉歇時被山西人搬　物件一節疉紀報端昨日棧中司帳人林連生投案請追押櫃洋銀汪海棠卽汪其桂及梁正興由保交案陳通事稟稱所有物件已交到捕房惟少自鳴鐘　錫器耳葛同轉謂汪曰觀林所禀祥發棧爾亦有分胡少堂究竟何在笞稱昨閱申報知胡已在縣署呼冤誣反小的與梁今將申報呈閱同轉謂細觀申報所載胡似不在縣中惟胡有福係誠實人交爾保去汪稱願保然少堂借洋時適無現洋因將衣物質付今伊如此負義總求恩斷同轉謂爾與梁仍交原保胡則交爾帶去如尋到少堂來案稟報可也○前報紀密采里薩拉夫顧春泉虧洋銀一百餘元由買辦送押捕房一事昨日密采里司帳人魏安山投案遞禀稱顧於去年二月二十後來店向頗履規蹈矩至九月　稱有急需欲借洋銀三十元當卽照數借給近日顧竟將招商局興隆洋行法公司法公部局等家帳銀私自收用並不交付經店内西人查悉送案請追葛同轉問顧由何人荐保答稱薦保者係苗祝香苗子生二人現均在外同轉着傳進二苗同稱雖經薦保然繕立保單時顧已迤店一月此次知伊虧空洋銀已措得四十元交魏收取顧稱家有急需原擬暫時移借現在照算共欠九十餘元容合曾 
 
 

Page 4

 
 
繳還可也顧母何氏亦投案遞禀求恩寛恕同轉不准着將　押候比追二苗交人具保○小工祥發在小東門外捕房行竊局事某中之短衫一案及知覺已押錢三百文因將祥發送人捕房解案請訊祥發供稱貪小竊押今已贖　葛同轉判令荷枷七　發小東門外捕房示衆○虧欠土洋一案曾見報章昨日原告陳如水投案請追潮州人鄭阿四供稱在合盛烟館爲夥店主名老坤係小的之族叔洋非小的所欠同轉謂爾與老坤旣係本家可卽找尋到案限五日内料理淸楚違十咎戾○租記收租人周翰淇訴稱吉祥街粥店主婦章陸氏結欠房租洋五十二元醬園弄六號門牌徐王氏結欠十一元五角四十六號章楊氏結欠洋七元二角三分十號傳顧氏結欠十二元八角六十八號葉金橋結欠十九元四角六十七號陳萬氏結欠十七元三角今物開呈淸帳叩求傳追該氏等同稱實因貧病相連以至陸續拖欠同轉着章陸氏葉金橋陳萬氏三人交人保出餘各回去限五日内將洋繳案逾期押遷○前報登杭大生烟店中人向馬禮孫租房兩進輾轉租舉整容店一事昨日馬禮孫收租人投案訴稱整容店生赌有限不值一月租金勸令遷移不僅不依反欲糾人毆辱王來生供稱曾托杭太生烟店内陸姓代租房屋已付租洋十七元現忽迫令遷移不識是何緣故葛同轉飭王交原保協同收租人找陸姓來案質訊○睦和里蔣姓失去金環一節已登昨日報章昨由包探將傭婦顧周氏解案請訊顧周氏供稱小婦人傭於蔣毛僅止一天並未見過金環烏能竊取包探禀稱金環放在抽屜内該氏曾經取錢買水該氏堅稱並未行竊葛同轉飭仍還押 
[禀稿節登]  
　　趙孚望楊師復致書姚衡堂太史曰謹禀者老世伯大人德尊望重恩光普照於闔郡又逢育嬰危迫之際不以年高勞瘁辭之能肩重担欽佩莫名至於善堂育嬰聖經所憐士政所　澤及幼孩種德最深因林前董委任非人以致日漸衰敗岌岌乎幾將塌没姪等目擊心傷不忍緘默曾具公禀實出於萬不得已之舉也然處處關切育嬰以冀轉敗爲功共修天爵雖居局外其心則一曾於前年拜懇顧菊舫兄轉呈鄙見舉行萬人一願激切序文事雖瑣碎案成萬願亦育嬰之一大助也蒙老世伯謬加奬許卽飭董姓經帳立簿分辦聞命之下欣感交集何以至今仍未舉行想因諸司事憚煩不依尊諭所致姪等所請送嬰力錢此項雖輕微而關係甚重大想老世伯仁風素著定能體察世情挽回末俗之機氣須贅述卽如去年十二月廿七日有朱貴者住居荷葉地方娶妻張氏朱則無以爲生反賴妻十指過活因妻産後病重不得已棄張留妻將孩送至育嬰堂中聞例有賞錢欲取作藥資已慘不忍聞詎料經帳土某非惟分文不給开不容朱取回原來裹裙一條况此時有察嬰子三者從傍力勸無如王堅不肯發朱則苦士貧病交迫又送至天主教堂適　教堂因毁停收只好抱回家中旣無乳吃又妻病難週孩則連哭數天因此殞命張氏一聞因産後皿升亦仝殞市此事朱雖負屈應自知其故似屬咎亦難辭而育嬰之經帳亦未免過刻人人共怒天理難容又於上月初七日姪適在杜宅遇有小瞎子啼哭詢其何故據杜世兄愬悉此孩同在育嬰堂中因病保出入見赤條條一絲不掛體復詢其故據孩母愬知有胡老爺者呌去吃童便多天因賞錢六百文并有衫褲一付出堂時亦被王某奪去因此啼哭况此孩心病身寒於心何忍至此情由堂中一切可想而知名爲育嬰生門實則閻君地獄雖功過盡歸於堂主於姪無關但目賭堪憐心甚憫惻故卽仝去向周紳禀明其事并未查明賞給豈期並不哀憐反爲咆哮一味紳勢壓人并言此孩不應送於育嬰此事在寳和樓茶室中衆皆譁然失色蒙張朱兩先生勸解并言本不該將衣錢奪去周方息怒母子則抱頭痛哭而去伏念幼童殘疾無力自養不知應送於何處　此孩因病保出更可憐也非比有力領去應費銀錢此等事情必然上蔽可訪可查今特修書禀明叩求老世伯俯鑒嬰命爲重乞發惻隱之心鼎力勸化其心以戒將來則陰功無量萬代公卿云云此書尚係前年事昨由友人錄寄因事關慈幼故節錄如左其中姓名則皆隱去以存厚也 
[題閔誾如先生閒居自遺圖調寄摸魚兒]  
　　算人生百年時日閒居能得多少偶然閒得剛三日忽又急忙過了森去早何似向天涯隨處尋芳草開顔一笑百萬卷奇書干杯美酒消遣此襟抱從今後不復歌成懊惱頓將愁緖全掃靑氈坐冷靑衫溼贏得幾人稱好君可曉君試去柳陰深處聽啼鳥聲聲喚道且脫　提壼得過且過自把畫梁遶[  古越高昌寒食生倚聲]  
[浙省撫轅抄]  
　　五月廿三日候補府常安禀見禀辭解餉赴都○廿四日程汝鏡禀銷善平海三縣查醬缸差並禀知運司委廣信鹽局帮辦差叩謝○廿五日運副程汝鏡禀見禀辭赴廣信局帮辦差○廿六日候補運副阮恩培禀辭赴紹鹽局新選平陽敎諭范翌鉁禀謝考驗給憑叩辭赴任○廿七日左元鼎禀銷餘姚竹山港厘局差回省禀到巡檢劉祖貽禀知臬司委下三叚分巡保甲差叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[湯餅資移賑]  
　　　啓　敝所以贛榆旱災需賑孔殷梓誼攸關薪勞敢告當經發　祝字捐册分託勸募蒙諸善士隨　樂助次第擲還五日中下旬頭二次清單業將芳名數目彚登報章以供均鑒兹又蒙裕祥寳行經募一百三十三號册内有浦左江夏　善士助洋十二元以近艾乙年華欣占震索承投挑　戚友感逾恒情擬設酒筵稍申酬答祗念活人惜福諸君同具　悲因特移　救災衆必定徵契合囑登報牘藉鳴謝忱敝　祗領之餘莫名欽佩而大君子仁心仁術蘭夢徵祥福田益種將如得瓜得豆　願而償自可爲操劵近爰綴數語用誌奉揚上海南市祝其公　經募贛榆旱災賑捐同人頓首 
[謝丸丹]  
　　盖聞體大地之好生首援人命充性心之本善足種福田現當酷暑炎大凡食刀食民最易感受時疫故敝堂辦理施醫並送各種急症丸藥　資挽救聊盡區區昨蒙韋大善士助來沙氣丸一千剏廣芝館寳　助來萬應　春茶五百十六塊　痧　二百瓶　意油一百瓶痧氣丸二百瓶延春閣寳號助來甘露茶五百五十何邇遐齋寳號助來保安救急丸五百瓶同昌　助來痧氣丸三百瓶紅靈丹三百瓶萬應午時茶一百瓶元芳帳房助　痧氣丸五百瓶祗領之下欽感莫名夫病者遴死逢生所幸頒　妙樂惟是人稠地廣還祈普賜靈丹再造恩施允膺福報爰誌數語用表謝忱[  虹口元濟善堂同人趙岐峯麥業神陳德熏何芸思等頓啓]  
[借百花祠香尉品蘭占此卽請玉和並塵龍山漁隱]  
　　梅花品格已超羣更有蘭英步後塵穉緑雛紅無限好看花人羡種花人蘭香下謫是耶非英物由來舉世稀甘作香奴親倚玉替匀鉛黛替熏衣蘭蕊新抽一剪芽英英秀色映窓紗願將宋艷班香何贈此瀟湘第一花蘭佩初捐尚帶羞英雄爲爾亦低頭平生傲氣都消盡一握柔荑許我否[  太痴偶題]  
[贈鴻枝詞史卽次醉花主人元韻錄請高昌寒食生夢畹生粲政]  
　　最銷魂虚目初成細數芳齡比朋盈泥我深宵情繾綣厭聞人說喚先生彩筆憑誰賦洛神凌波仙子定前身更憐紅拂能知已詩向妝臺說故人高着評花眼自誇捲簾曾看鬢梳鴉憐卿則具嬌羞態壓倒維揚姊妹花鳳鸞暫屈入雞羣人似幽蘭竟體芬願得阿嬌金屋貯定將春色與平分[  湓浦舊游生待定草]  
[上海四馬路文報局内恊賑公所經收山東奉天賑捐五月上旬淸單]  
　　初八日蕪湖招商局李來蕪湖道孫樹人觀察四百元定埠鎭紳董孝恩堂呂學仁等一百五十三元五角建平定埠厘卡委員林之珍一百元胡庭徽六十元灣止鎭紳商等共五十户六十四元趙景淸魏馴兩户各本洋五十元原申英洋一百廿三元一角五分梅楮鎭紳董吳鼎等廿二元許新甫八元建平安卡司勇等十一元無名氏一元三角五分○京口以誠氏規元三百五十兩范德盛號隱名氏五十元慈谿保善堂募泰昌南貨號折戲酒資移賑二十元本埠德興號來君徽氏自求却病延年一百元震源莊來休寗不求聞逹人一百元宜昌電局謝侣松太守募第三批賑欵規元一百兩補登細户宜昌善餘堂規元一百五十兩憶丙方四十兩探杳軒三十二兩英國駐宜領事額錢六十三千文公安縣余四十千文燕翼堂十二千文共合規元三百兩已于四月三十日先收到第一二批共規元二百兩恊源莊來揚州復茂恆莊募鳳頴道王大人曹平銀一百兩敬裕堂十八兩滋德堂鏡記丁理記惠遠堂潘愼記四户各六兩時蘭書屋晴雲書屋兩户各五兩周員記四兩存餘堂朱茂記兩户各三兩王鳳記兩户各二元五錢李小記王懷記魏占記李琢記閻厚記忍義堂時敏齋籲俊堂琴眠書屋松滋堂冬榮書室我松齋行素堂羅員記程芝記潘紹記十六户各二兩安素堂九世堂楊錦記徐思記任俊記徐九記張慶記何錦記魏景記李少記楊殿記虞炳記程幼記十三户各一兩五錢以上實收合申規元二百三十四兩五分寶和莊來淸江海州分司項募公善無名氏兩户各十元無名氏六元求幼安知足主人求安氏不書名勸善堂五户各五元平爲福東記興記增益堂四户各四元立本堂三元同仁堂怡怡堂竹蔭山房同心氏公泰仁豫任蘭軒約禮堂榖詒堂順昌和益堂樂知堂觀仁堂親仁堂十三户各二元義質堂忠貞堂庚心人味蘭齋槐蔭書室煜德成祥記汪手七户各一元松江全節堂募惜花史者十元宋西記二元符貴記一元四角趙維楨凌頌堯劉昌濟秋萸記鶴記鴻記九記張於世壽各九户各一元記四角動記二角慈谿馮咸齡爲長女患恙求速愈合家平安十元徐州府署内　無名氏二千文敦安堂吳湖濟川倫要堂無名氏隨愿堂眠琴書室東海郡七户各一千文余松亭金鑑堂春山德緣堂李鳳岐雷淸澄高崇林頴川堂東陽張錦春堂江十户各五百文無名氏二百文以上實收原平銀十兩汪子雲叅使來汪楚生翁求合家平安十元常熟凝善堂賑所來鄒森桂求妻徐氏産後病愈五十元白下李介十元無名氏五元宗瑞堂姚崇德兩户各二元王介眉周樹德王巧屆森玉求病愈朱起鳳自愿齋瞿世七户各一元無名氏六百文陸逸夫三百九十文席樹滋五百文錢周吉二百五十文畢紹周曹步記李　邦屠金記李恩記五户各二百文愛蓮室無名氏嵩周軼羣席昌齡鄒少湯潘幼仁無名氏姚仲山周子欽鮑錫記公羽記十二户各一八十文無名氏屈麗卿無名氏不留名席辰甫不畦名氏不留名無名氏不留名九户各一百文以上實收英洋八十一元原平銀四錢三分淮安沈天和局來廟灣營守署募日捐公欵二千文無名氏敦陸堂無名氏三户各一千文紫華堂二百三十五文寶德堂茅舜卿德培高東三膏藥資五户各二百事知堂吳嚴集齋劉沛東無名氏鄒長林無名氏嚴良鑑無名氏無名氏九户各一百文李宗祥六十五文無名氏四十文以上實收英洋七元本埠源開莊無名氏二元江干船捐局募培遠堂陳錦春餘慶堂萬歴堂易德堂餘慶堂敦陸堂七户各一元無名氏銅洋一元趙成明振源莊公捐仁德堂三户各五角以上實收英洋八元銅洋一元錢五百廿文唯亭吳恩佑求治喉症速愈一元本埠無名氏三元楊姓二元杭州慶餘號募孫步公一元儲果翁虚對開一個了然子起忠濁疾求速愈一元目疾求愈人五角張慶鴻求病愈二元○本日共收規元六百八十四兩四錢五分英洋一千四百六十七元原平銀十兩另四錢三分銅洋一元虚對開一個小洋五角錢五百廿文合併聲明 
 
 
 

Page 10

 
 
   
 
 

Page 11

 
 
[光緖十五年六月初一日京報全錄]  
　　宮門抄○諭旨一道錄前○發抄硃批四道○禮親王等奏充補軍機章京摺○管户部張奏雲南運銅委員短交銅斤逾限不完再行叅追摺○　史余奏變通宗人府主事升階片○護晋撫豫奏道員病請開缺並請迅賜簡放摺○將軍慶奏病勢增劇懇請開缺片○廣督張奏請補叅將摺○六月初一日理藩院鑾儀衛光祿寺廂黄旗值日無引見○會章病痊請安○盛昱續假二十日○吏部呈進月官卷○禮部呈進拔貢試卷○召見軍機崑岡德福徐會澧○發抄曾國荃奏臬司請假省親奉硃批田國俊着賞假兩個月欽此○黄彭年奏知府魁元獲犯開復處分奉硃批着照所請該部知道欽此○又故道史杰等建坊奉硃　着照所請禮部知道欽此○額爾慶額奏擬定標營兵額餉章並裁添員缺奉硃批該部議奏單併發欽此○○軍機大臣臣禮親王世鐸等謹奏查滿洲軍機章京禮部郎中玉恒蒙恩簡放山西鴈平道所遺軍機章京一缺應以記名挨次補用之内閣中書裕廉充補兹據内閣文稱該員現因手顫誠恐繕寫未能端楷呈請另行傳補等因前來查裕廉係奉旨記名補用人員旣據聲稱現因手顫恐繕寫未能端楷呈請另行傳補應請將該員記名撤銷至玉恒所遺之缺應以其次記名補用之兵部候補員外郎惠兆充補爲此謹奏奉旨知道了欽此○○經筵講官大學士管理户部事務臣張之萬等謹奏爲雲南運銅委員短交銅斤逾限不交再行嚴叅追繳恭摺仰祈聖鑒事竊查滇省辦解六起頭批京銅委員缷任楚雄縣知縣惠山領運該員行至湖北東湖縣属沉失銅十萬三千五百餘斤下賸銅斤節耽延逾限半年有餘始行運局交收所交銅斤成色復多低潮又短交户工二局正銅三萬八千五百四十三斤之多曾經臣部於光緖十三年二月間奏叅請旨將該員惠山交部議處除低潮銅斤俟煎鍊後分别賠補外其短交銅斤如照例寛予限期回滇賠繳仍恐延無着擬勒限半年照京局收買運員餘銅每百斤給銀十三兩定價令該員補交銀兩儻限滿不完再由臣部從嚴叅辦奏准行知遵照旋惟吏部咨稱具奏請將雲南楚雄縣知縣惠山照解銅遲延逾限五月以上革職例議以革職等因各在案嗣因限滿該革員並未遵照完交經臣部疉次催追現仍分毫未繳實屬疲玩已極查例載運京銅鉛如有例外短少經該衙門查明實數卽知照吏部議以革職留任其應賠短少銅斤銀兩於該員回省之日起限完繳如不依限全完卽行革職如仍不能完繳在簽派各上司名下按股攤賠等語今該員惠山短交銅斤合計應賠銀五千零一十兩零五錢九分爲數甚鉅奏限久逾屢催罔應若竟照例着落簽派各上司名下按股攤賠則該革員轉得置身事外實不足以懲庸劣而儆將來自應再行嚴叅勒追查惠山係鑲黄旗漢軍人相應請旨將該革員送交刑部勒限監追以儆玩愒所有運銅委員短交銅斤逾限不完再行嚴追緣由謹恭摺具陳伏乞皇上聖鑒謹奏奉旨已錄○○御史余聨沅片再查内閣中書補缺後例升宗人府主事起居注主事近年遇有此等缺出紛紛告假至以中書三十餘缺而無一人願升者此何故也則以轉入兩署有白首郎曹而十年不得一調者夫同一主事也在六部内則題升員外郎郎中外則截取直隸州知州而宗人府起居注均不得與選是以中書皆相率而不肯就也臣擬於沈滯之中設一變通之法合無仰懇天恩飭下部議其中書已經截取者遇有同知知州缺出卽升兩署主事仍准其照舊輪選其未經截取者升兩署主事後卽照六部主事俸滿例准截以直隸州知州或改爲截取同知知州亦可如此量爲推廣則兩署皆有升進而一官不至久滯矣是否有當伏乞聖鑒謹奏奉旨已錄○○護理山西巡撫布政使世襲二等輕車都尉臣豫山跪奏爲要缺道員患病籲懇開缺調理並請旨迅賜簡放以重職守恭摺仰祈聖鑒事竊據鴈平兵備道胡毓筠禀稱該道近患寒泄病症頭暈健忘夜不成寐屢經醫治迄無功效勢難速痊籲懇委員接署並奏明開缺回籍調理等情到臣伏思該道胡毓筠莅任有年未便遽易生手臣到晋未久詢之前撫臣剛毅曁署藩臬兩司均稱該道平日潔已率屬辦事認眞堪資臂助臣當卽致函慰留一面飭司委員騐病旋據該道函覆病實不支堅申前請情詞懇摰並據委員查明患病屬實由署藩臬兩司會詳前來當卽飭委卽用道岑春榮前往接署俾專責成查鴈平道管轄六府州地處邊陲員缺極爲緊要相應請旨迅賜簡放以重職守所有道員患病奏請開缺緣由理合恭摺具陳伏乞皇上聖鑒謹奏奉硃批另有旨欽此○○奴才慶裕跪奏爲假期屆滿病勢日增懇恩開缺調理恭摺具陳仰祈聖鑒事竊奴才前因舊疾復作蒙恩賞假一月調理原冀調養速痊迅卽回任月餘以來多方調治頭痛鼻淵之症日增發時三五日臥床不起肝氣上冲夜不成眠據醫云腦海受風肝熱傷肺患病日久氣血大虧非三兩月所能就愈因思盛京將軍一缺管轄全省政務殷繁不敢久曠職守合無仰懇聖恩准取才開缺調理所遺盛京將軍一缺請旨迅賜簡放以重職守奴才年未六旬報効之日方長一俟就痊卽泥首宮門求賞差使斷不敢稍耽安逸致負生成所有奴才病勢增劇請開缺緣由謹恭摺具陳伏乞皇上聖鑒謹奏奉旨已錄○○兩廣總督臣張之洞跪奏爲請補叅將以實營伍恭摺仰祈聖鑒事竊臣查廣西融懷營叅將左殿甲病故遺缺係題補之缺經前督臣張樹聲奏請以廣西提標前營遊擊任加桂請補旋准兵部議覆任加桂有失察把總王宗德諱盜不報之案例有展叅經部行查未據聲覆尚未議結請陞叅將碍難議准令查明聲覆議結後再行奏明辦理隨經查明覆部未准核覆嗣因廣西省酌改營制裁去提標前營其原任提標前營遊擊任加桂經部行文應歸候補班遊擊候補其融懷營叅將一缺復經兵部另文單開行令迅卽揀選合例人員請補以重職守各等因當經先後轉行遵照查定例各省題調缺出先儘現任人員揀選題調如無合例堪調者准於應陞人員内保題陞用又題調缺出照例揀選具題其有員缺緊要人地實在相需而所保之員與例稍有未符者將不合例之處詳細聲明請旨交部核覆各等語廣西融懷營叅將駐紥柳州府屬懷遠縣城隸歸柳慶鎭轄係苗疆烟瘴要缺必須熟悉風土能耐烟瘴之員方克勝任粤西應調叅將三缺内新選鬱林營叅將黄培松尚未到任准補全州營叅將張邦福借補賓州營叅將國樑均未引見張邦福現留東差委以上三員皆不合調補應於現任遊擊内揀員請陞查廣西省遊擊十缺除准補尚未引見之右江鎭右營遊擊留鯤及請補廣西撫標右營擊陳顯道龍州城守營遊擊任起祥思恩營遊擊何貴龍均未經部核准陞柳慶鎭右營　擊現未請補有人其歴俸已滿二年應升之桂林營遊擊王萬傑該員係直隸撫寍縣人由侍衛推補令職例本合升惟該員於烟瘴地方未能相宜籍隸本省歴俸已滿年限之右江鎭中軍遊擊劉登洪現有命案疏防統轄職名未經議結隆林營遊擊龔紹良柳慶鎭中軍遊擊張志和均經西撫臣調省察看俱未便請陞臣與廣西提督臣蘇元春往返函商詳加揀選查有左江鎭中軍遊擊廖得勝年五十九歲廣西馬平縣人由行伍隨赴江南剿匪節次打仗出力荐保花翎儘先都司推補義寗協中軍都司遞補廣西右江鎭右營　擊歴煙瘴邊俸三年期滿調川内地調補今職光緖十年七月初一日接領調補劄付該員幹練耐營情形熟悉且能耐烟瘴以之升補融懷營叅將可期得力第籍隸本省與例稍有未符惟舍此現無堪以請補之員且融懷營叅將一缺虚懸日久未便再事延宕理合詳細聲明專摺奏請合無仰懇天恩俯念要缺需員准以廣西左江鎭中軍遊擊廖得勝升補融懷營叅將員缺俾實營伍而資整頓如　俞元俟接准部覆卽行給咨送部引見後再行揀員對調以符定制其所遺左江鎭中營遊擊係部推之缺粤西現有儘先遊擊人員應請扣　外補合併陳明臣謹會同廣西提督臣蘇元春合詞恭摺具奏伏乞皇上聖鑒勅部核覆施行謹奏奉硃批兵部議奏欽此 
 
 

Page 12

 
 
[光緖十五年六月初二日京報全錄]  
　　宮門抄○諭旨六道錄前○發朱硃批四道○將軍長奏代閱已畢交缷帮辦事宜商請就近赴任摺○又奏革雲騎尉片○廣督張等奏委解粤海關京餉等欵銀兩摺○陝督楊等奏喀什噶爾副叅道都守員缺作爲題缺由外請補摺○廣督張○奏籌解鹽課京餉及内務府經費委解日期摺○六月初二日吏部翰林院正黄旗值日無引見○甘肅按察使裕祥請訓○浙江杭嘉湖道豐紳泰謝恩○恩棠請假十日○召見軍機許應騤容貴裕祥豐紳泰○發抄倪文蔚奏道員朱壽鐬留局帮辦鄭工善後奉硃批着照所請該部知道欽此○又辦理豫賑紳員可否請奬奉硃批着准其擇尤酌保毋許　濫欽此○張　奏試用令景星燿委　榆林　奉硃批吏部知道欽此○又鄉試供給食用改章奉硃批户部知道欽此○○奴才長才長順依克唐　恩澤跪奏爲　閱邊軍已畢晉省交缷帮辦事宜商請就近赴任以免往返恭摺仰祈聖鑒事竊奴才長順前因吉林各屬歉象已成鄰省飢黎多來就食亟須籌辦賑恤以資靜鎭所有邊防各軍營伍屯墾商務兩局事件商請奴才依克唐阿代閱代查於本年正月二十一日會摺奏明在案惟奴才依克唐阿馳抵琿春卽仰蒙恩命調升黑龍江將軍除恭摺叩謝天恩外當經咨商奴才長順恩澤檄委琿春左翼協領德玉暫行護理該城副都統印務一面委派妥員前往黑頂子和龍峪確查該兩局有無虚冒情弊據實禀報一面先將駐防琿春之靖邊中路前路馬步等營演操陣式及槍炮雜技校閱完竣隨輕騎减從馳赴烟集岡防次閱看右路馬步兩營營伍次往寍古塔所屬之屯河一帶閱視左路親軍各營操練然後至三姓巴彦隨地方簡較後路各營隊伍均尚進退有法步伐嚴整打靶多能命中雜技亦頗嫻熟當卽分别賞罰並朂勵將士勤加訓練務須精益求精毋生怠惰現在邊軍巡閱俱畢沿途察看民情亦尚安靜順道親赴省城將帮辦邊務一切事宜與奴才長順詳細面陳兹已交缷淸厘並無未完事件而琿春副都統篆務又先揀派妥員護理足可放心新授該城副都統卓凌阿早已出都不久卽可到任奴才依克唐阿似可不必守候因與奴才長順恩澤三面商酌擬卽就近徑赴黑龍江將軍新任俾免往返除屯商兩局事件俟委員查明禀覆再由奴才長順據實奏陳外所有代閱已畢交缷帮辦事宜商請就近赴任緣由謹合詞恭摺具奏伏乞皇上聖鑒謹奏奉硃批知道了欽此○○長順等片再准阿勒楚喀副都統富和咨據署左翼協領事務佐領慶祿呈稱查有正白旗西丹成功佟亮二名因犯賭拘旗看押未及訊辦卽被雲騎尉成喜乘隙將該二犯私行放釋訊據成喜供認以該犯等曾許給市錢三十千始起意縱放未經得贓屬實等語除嚴緝逃犯成功等務獲究辦外應將該雲騎尉成喜叅劾示儆等因咨結前來奴才等查雲騎尉成喜奉差不知檢束輙敢賄放賭犯實屬有玷官常相應請旨將阿勒楚喀正白旗雲騎尉成喜卽行革職以肅功令所遺雲騎尉世職另行揀員承襲理合附片具陳伏乞聖鑒謹奏奉硃批着照所請兵部知道欽此○○兩廣總督兼署廣東巡撫臣張之洞粤海關監督臣長有跪奏爲粤海關籌解第一批京餉等欵銀兩委員起程日期恭摺奏報仰祈聖鑒事竊照光緖十五年分京餉户部奏撥粤海關洋稅銀十萬兩新增盈餘銀六萬兩又本年東北邊防經費奏撥粤海關六成洋稅銀十二萬兩又光緖十五年籌邊軍餉奏撥粤海關四成洋稅銀十二萬兩六成洋稅銀二十萬兩此欵應令照案截留歸還洋欵之用又各關應解抵閩京餉改爲加放俸餉案内粤海關四成洋稅每結提銀六千兩又京官津貼改爲另欵加復俸餉每年粤海關應解銀四萬兩又内務府廣儲司公用每於額撥粤海關稅銀三十萬兩例分四季起解以上各欵銀兩均應赶緊籌解以濟要需查粤海關應解各欵銀兩向由西商先行借墊勢難起解現銀光緖十年四月間奏准仍行匯兌在案兹光緖十五年分第一批京餉等欵銀兩經向西商志成信恊成乾銀號借銀一十六萬七百兩先行墊解隨後由稅收歸還以資周轉飭據署廣東布政使王之春遴委候補鹽知事鐵勛等領解光緖十五年第一批京餉銀二萬五千兩另加平銀三百七十五兩飯銀七百二十五兩又東北邊防經費銀二萬兩又籌邊軍餉四成洋稅銀二萬兩又加放俸餉銀六千兩又光緖十三年分另欵加復俸餉銀一萬兩又光緖十五年春季分廣儲司公用銀七萬五千兩另加平銀一千一百二十五兩新增歸公加平銀一千八百七十五兩抬費用項銀六百兩統共銀一十六萬七百兩飭令該委員等領齎匯單文批於光緖十五年三月初一日由海道進京支取銀兩前赴户部内務府分别交納除分咨查照外謹合詞恭摺奏陳再廣東巡撫係臣之洞兼署毋庸會銜合併陳明伏乞皇上聖鑒謹奏奉硃批該衙門知道欽此○○頭品頂戴陝甘總督臣揚昌濬頭品頂戴護理甘肅新疆巡撫新疆布政使臣魏光燾跪奏爲喀什噶爾阿克蘇巴里坤提鎭各標營新添改副叅遊都守等缺請作爲題缺由外請補恭摺仰祈聖鑒事竊查前陝甘督臣譚鍾麟新疆撫臣劉錦棠奏設喀什噶爾阿克蘇巴里坤提標路各營員缺一摺經兵部議覆所有添設副將叅將遊擊都司守備作爲何項之缺應令體察情形奏明辦理等因臣等查新疆撫標曁城守各營員缺奏請作爲題缺經部議准咨行在案兹喀什噶爾阿克蘇提鎭標路各營副叅遊都守員缺係分别地方險夷酌量定擬計設喀爾提標中營叅將一員守備二員左營遊擊一員守備二員右營遊擊一員守備二員前營遊擊一員守備一員提標城守營遊擊一員守備二員喀什噶爾四城協營副將一員都司一員守備一員英吉沙爾營叅將一員守備一員莎平協營副將一員都司一員守備二員瑪喇巴什營遊擊一員守備一員和闐營叅將一員守備一員阿克蘇鎭標中營遊擊一員守備二員左營遊擊一員守備二員右營遊擊一員守備二員阿克蘇城守營都司一員守備一員烏什營副將一員都司二員守備一員喀喇沙爾營叅將一員守備一員庫車營遊擊一員守備一員以上新設各該員缺較之撫標各營尤關緊要非强幹有爲之員難期勝任至巴里坤鎭標舊設中營遊擊一員守備一員左營遊擊一員守備一員右營遊擊一員守備一員巴里坤城这營都司一員哈密協副將一員都司一員添設守備一員塔爾訥沁營改設守備一員左城營遊擊一員添設守備一員木壘營守備一員查該鎭舊設各營員缺均係由外揀補現雖略爲添改而巡防關緊務在擇人合無仰懇天恩俯准將喀什噶爾阿克蘇巴里坤提鎭各標及城守等營副叅遊都守員缺均未題缺由外揀員請補以資得力並請將新撫疆提標鎭標路各營副叅遊都守員缺均爲題缺由外揀員請補以資得力並請將新疆撫標提鎭標諸各營副叅遊都守員缺期俸仍照烏魯木齊提標舊例作爲五年俸滿保題升用俾昭激勸除咨部外謹會同喀什噶爾提督臣譚上連合詞恭摺具陳伏乞皇上聖鑒再此摺係臣光燾主稿合併聲明謹奏奉硃批兵部議奏片併發欽此○○兩廣總督兼署廣東巡撫臣張之洞跪奏爲籌解光緖十五年分第二批鹽課京餉及内務府經費委員匯解起程日期恭摺仰祈聖鑒事竊照承准軍機大臣字寄光緖十四年十一月二十四日奉上諭户部奏預撥來年京餉擬在地丁鹽課等欵内指撥銀七百萬兩等因欽此並淸單一紙内開擬撥光緖十五年分京餉廣東鹽課銀二十萬兩當經恭錄轉行欽遵籌解又廣東運庫應解京餉難以現銀解部歴經奏請仍行交商匯兌在案兹據兩廣鹽運使英啓詳稱光緖十五年分部撥京餉並内務府經費前經籌解京餉銀五萬兩内務府經費銀二萬兩共銀七萬兩作爲第一批於本年二月初三日委員龔純等解京詳明奏報在案兹又在徵收光緖十五年分省河鹽課項内籌銀五萬兩並隨解一五加平飯食銀一千五百兩共銀五萬一千五百兩作爲本年第二批京餉又在鹽課項内籌銀一萬兩並隨解平餘抬　等銀三百三十兩共銀一萬三千三百三十兩作爲本年第二批内務府經費飭交殷實商號百川通日昇昌蔚泰厚新泰厚蔚長厚元豐玖匯兌入京遴委候補知縣潘偉琛等領齎匯單文批於本年四月初六日由粤起程附搭輪船進京支取足色紋銀分赴户部内務府投納詳請具奏前來臣覆核無異除分咨外謹繕摺具陳再廣東巡撫係臣兼署毋庸會銜合併陳明伏乞聖鑒謹奏奉硃批該衙門知道欽此 
 
