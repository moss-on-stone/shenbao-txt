# 1882 - 233 - 4903349

 

Page 1

 
 
[康煕字典出售] [  點石齋主人啓]  
本齋縮印康煕字典一書入久蒙海内女人珍賞不脛而定重印業已數次現又盡數售罄兹因重加刷印益覺墨色停匀裝潢雅致訂成兩本外加夾版刻 
已竣工卽日出售每部收回工本洋二元一角五分正售處仍照曩例諸君請卽賜顧爲幸 
[浙災賑議]  
　　錢塘江匯浙省西南諸州縣之水以入海其勢極盛每當潮長之時出水之力正與潮敵而潮入江中又有斃亹石檻一 
束激怒潮頭故别處海口之潮氣聲而暗長獨錢江之潮奔雷匹練爲天下之鉅觀自海寍外口直入至嚴江七里灘江勢一折分支與徽河相接然後潮力漸殺然已奔騰五六百里之遥矣此錢江之大勢也顧潮一日兩至而退潮之時上流諸水隨之出海其力不减於長潮杭州東南隅城外沙地芊綿往往潮長不過乎隄而退潮之水反漫起數尺卽此理也緑徽河之水由衆山灌注而下歙黟祁門諸邑正黄山錯界之地飛泉倒瀉皆由徽涸一線而下嚴灘一帶江底多礁而徽河又自其右迸注來源旣多水道且阻過七里灘舟揖之苦職是故也兩河水勢平時已無坦平之候加以徽州寍國廣信常玉山嶺錯雜常有潛蛟春夏之交每慮發洩杭州江面當上流壅瀉之日恒有家用器具隨流漂至卽知此一帶蛟水爲患每歳必有一二次見者亦不奇之蓋蛟未必一時齊出若一處發蛟則附近此山之村落實遭其害幸山村零落不及水鄉坦闊烟户動輙萬千家故雖有蛟患而猶不至全境爲災也乃昨日據賑局諸君函詢蘭谿學史廣文所得復書述金衢一帶災狀知沿江民居咸受其害死者約數千人其水之來卽由衢屬山中處處發蛟故自開化直下至蘭谿盡被冲塌推究其情亦不下於皖省英潛等處之災矣目下皖賑至亟幸賴同人盡心竭力已有頭緒且悉如上年晉豫災賑情形不分畛域江浙紳富躍踴捐輸節省筵禮之資彚集書畫之潤積少成多頓成巨欵固由捐者好義亦緣勸者急公何期禍不單臨浙人方從蘇人出資以救皖民之難而金衢兩屬又復遘此奇災桑梓之區勢難坐視則爲浙人計者似宜暫移賑皖之資先濟金衢兩屬而皖賑之事獨責諸蘇滬諸君矣夫樂善好義之心原不擇地而施遇皖災則賑皖知浙災則賑浙浙人固可賑皖卽蘇滬之資何嘗不可以賑浙旣知浙有大災則凡諸善士所籌所捐之款自當兼爲金衢之民稍留地步或截一二批以分賑之或酌提幾成以移解之不必竟謂浙人當籌浙賑也浙屬諸郡杭嘉湖寍紹地面富庶財産繁殖紳富大户所在皆是苟能急人之急千萬金不難立致其次則温台二屬瀕海之地亦尙富饒　衢嚴金處則瘠苦不堪矣民俗儉嗇物力艱難耕田作工之人多而經商出仕之族少千金之産已爲地方之冠外省善舉往往力不能勝卽如上年晉豫之灾金衢之人出資者寥寥如謂彼未嘗爲他處賑而今日之灾他處之賑亦不及之是行善而以施報爲心諸善士必不出此也蒙謂現在情形如史廣文所云災固不减於皖即賑亦不綏於皖金衢之人無力自籌此江浙諸善士之所共信者目下皖賑萬無中止之理而欲賑金衢其勢必不能專顧夫皖且須分皖賑以移之浙皖旣有賑而分之金衢皖猶可堪也因皖賑之急而稍緩夫金衢金衢正不能待也以鄙人平情論之善舉固不分畛域然苟此處者災而此處之人尚可出其資以自顧則桑梓之誼君子所不敢廢也皖中自粤匪肅清以來富貴之人多矣卽全皖之災以皖中巨富之人任之何虞不給際此可以自顧之時而轉以急公好義之名讓之他省之人得無惄焉不安耶試以現在江浙善士所集與皖省富貴人之所自有一爲比較將竭澤而漁者易乎抑取諸宫中者易乎吾故願皖省之有財力者大發善心以曲全桑梓之誼而令江浙之籌賑者可以移東就西庶幾金衢災民不以本地向少富户之故而并無人援手也 
[本館自已接到電音]  
　　本館於昨日接得在津友人專發電音到本館内有七月十一日諭旨一道敬謹譯 
登○七月十一日奉旨貴恒現在出差所管正白旗蒙古都統着松溎署理欽此 
[電報彚録]  
　　本月十一日倫敦發來電報言埃及有河名尼禄刻下該河之水頗覺盛漲又言德律格皮地方 
有阿拉比之兵甚多英國大元帥胡恩禮之兵卽於十一日進攻矣又云有地名西里亞者近日亂民愈形紛擾云 
[横濵來信]  
　　横濵來信云前月二十六日早租界内某洋行不戒於火被燒四十餘家幸距華人店舗尙遠未 
至殃及又云二十八日爲萬壽之期旅居該處華商咸張燈掛彩相與恭祝日間演戲晚上并施放各色花炮一連三日頗形熱閙也 
[琉球地震]  
　　日本新設之冲繩縣卽琉球國也其地四面臨海故常多地震之患前月二十四日晚十二點鐘 
時地忽大震歴時甚久計那覇港被震塌石塀百二十餘處次日九點鐘又震較上夜略輕亦震塌石塀數處幸人民尙無損傷耳 
[巨木駭聞]  
　　日本日日新報載日本薩改美地方有大樹一章樹之近根處周圍三十六丈其蔭可蔽一百二 
十六丈此樹現爲一僧人購去計價洋二千五百元擬將樹鋸斷運往他處有人核計鋸樹及移至海濵約需洋一萬元如此巨木亦駭人聽聞矣 
[津沽近信]  
　　天津西人來信云近日輪船之到津者無一艘不載有赴試士子故津郡市上各物無不昻貴船 
户亦大獲利凡有雇船者必先與論價過昻其值故每雇一船論價甚久而後議定亦陋習也又云津地前擬開築馬路現已作罷論矣 
[傳相近聞]  
　　晉源報言李傳相近已有出山之信聞不日將來滬上招商局之保大輪船本定於禮拜日開行 
今暫停不開須俟李傅相抵滬卽坐此船赴津也按近來日高啓釁中外諸人皆望傳相若歳或者朝廷早有寄諭密飭起將傅相不得不移孝以作忠也 
[赴粤修船]  
　　福州船局之揚武輪船去年屢次碰壞已列前報兹聞已請修理而局内之鐵船槽將近朽塌不 
能將船上槽故揚武赴粤擬入黄埔船澳修理於六月十二日展輪先往台北載兵順便往粤適因連日颶風大作屢次 
 
 

Page 2

 
 
停輪至月底始行抵粤也 
[送眷誤事]  
　　閩省有候補同知某君者月前着家丁回粤接取小眷送之來閩及抵香港業已登船而該家丁少不更事竟於輪船將行 
之頃上岸買物久而始回至碼頭則船已展輪矣某君之眷屬只有少妾一人小婢一口因船已行而家丁未返故相向而哭無所方計幸有船上水手人等多係粤人詢知其故翌晨船抵汕頭將妾婢送上汕頭託人招呼俟船到閩時再通知某君自行赴汕帶回也 
[僵屍被獲]  
　　楊州土性鬆浮境内無崇山峻嶺沴厲之氣過而不聚故罕有僵尸旱魃之患乃上月二十四日忽傳聞新城石牌樓地方 
出一僵尸長身毛面白髮紛披二目如炬舌長三四寸垂於外足着靴身着青外褂跳躍而行黄昏卽出見人則追幸其行並不迅速遇之者尙可趨避某生聞卽疑之謂僵尸如日久成崇則目與舌必枯如不久則白髮何致披散而毛生滿面是必宵小僞作驚人以攫利者可細察而破其奸也衆不信畏之如虎至念六喧傳僵尸被獲送保甲總辦趙觀察已笞五百矣其被獲之由乃是日得勝橋有一老匠七十壽辰同行羣聚稱觴一匠魏姓者素以胆大多力稱年三十許衆與之賭如能面迎僵尸拔具一毛而回當公辦盛饌一席并青蚨三千文爲壽魏諾之乘酒興徒手而往衆持械携響器遥衞之候至二鼓尸果跳躍而來魏突前力握其腕大呼曰非僵尸也其體甚暖衆聞言一擁齊上縳而燭之白髮乃馬尾所爲面毛則傅漿於臉糝以棉花口懸漬血猪皮一條以爲舌鬼技悉露衆皆大笑當捆送保甲局訊出姓張宿遷人在揚多年向業手藝因賭輸復被店東辭出故作此狡獪以謀餬口云官卽重責之今尙嚴禁未釋也 
[賊屍遭掘]  
　　杭垣入夏以來隂雨匝月各處坍墻倒屋記不勝記近日上城之貓兒橋相近地方某姓茶葉店内其後進之墻被雨所損 
店屋亦因之壓壞雇工修造挑清基地鋤鍤兼施乃於後進樓梯之下掘至尺餘忽露棺盖衆匠乃盡力發掘棺身始見高大逾常羣匠疑爲藏鏹飾此欺人爭啓具棺於是或鋤或鑿始得將盖撬起見棺中仰臥一屍紅巾包首黄袍加體足著龍履身裹黄衾其肌肉盡已無存而惟頭顱尙存面目猶在衆以棺中必有金銀爭先搶奪羣將該屍施曳一匠方舉其首墮手而斷但覺輕而且軟不類枯骨細審之盖係用湖綿紥成包以綾絹而以墨畫其眉目承其項而殮之盖贋物也視其棺衾衣服定係賊中著名之僞土想該賊之首定必爲官軍梟取或以献功或以號令羣賊僅將其屍搶回故以此假首級殮之也否則賊死之後屍骸都有抛棄者亦安得此細心熨貼而以上等棺衾收殮乎聞其肩下脚下皆以黄白物塡塞之袖中亦有小方錠皆爲羣匠搶去其屍皆以爲賊王故抛棄而無人肯顧主人無奈只得雇人將屍與假首一并移至城外淺埋聞其棺亦爲衆匠人舁去將塗飾以變賣云 
[油行火災]  
　　漢皋六月二十九晚間九點鐘時突聞鳴鑼報警一時街市人聲鼎沸係接駕嘴下首正街榮昌油行失愼幸該行墻壁堅 
固又得諸龍局併力撲救火未蔓延該行後進棧屋亦獲保全誠大幸也左右前後諸隣雖無妨碍而遭驚疎失已不堪矣前左貼隣鮑乾元墨舗與蔚豐厚票號尤爲吃緊票號墻垣已被水龍激倒幸得無恙其起火之由聞該行基上向有一井封禁不准汲飲云井内葬有粤人虐斃之婢住是屋者必設位奉之相沿蓋二十餘年矣目下位雖虚設祀者無人居人時聞聲響亦不介意是日卽自設位之樓上堆有棉絮煙出其上滅之不得遂致成災此説頗近於怪誕傳聞之誤乎抑失火者之文飾乎 
[鄂省天時]  
　　鄂省自六月十三之後天氣晴霽入秋以來愈覺老晴江水按日减退二寸許除前報已退兩尺外今又退兩尺有奇但兼 
旬無雨市鎭便之而鄉農又望澤維殷矣且立秋以後酷暑異常計六月二十七八起至七月初四止此一禮拜内盛暑勝於三伏寒暑表升至九十五六度與一百度零幽室靜坐猶復揮汗不止初四日午後天氣忽變北風陡至霎時飛砂揚塵電光隠約隨卽黑雲送雨如注如傾惜乎不及一點鐘之久卽止僅足稍解鬱熱次日仍烈日炎炎依然酷暑矣當陣雨來時行舟猝不及防漢江上計壞油船與划駁等船三四隻紅船赴救亦遭覆溺傷人共二十餘名後湖又壞黄孝兩邑客船六七艘皆在湖心遇灾約傷人五六十名云 
[毆傷營勇]  
　　初八日蘇城有撫標中營勇丁二人在黄鸝坊弄内因與人碰撞互相口角兵勇卽恃强毆之詎旁人見而不服頃刻間號 
召十餘人將兵勇毆傷倒地旋經該營知覺舁毆傷之二人赴吳署喊控經金邑尊騐明受傷屬實當卽傳北正四圖地保訊問地保禀稱不知邑尊大怒喝之笞責四百板限三日内將閙事人訪拿務獲該勇丁着令囘營養傷俟獲犯到案卽行訊辦也 
[津門米貴]  
　　天津槄田極少且收割多在深秋全靠南米接濟現正青黄不接而南省又遭水災來源减少因之津地米價飛漲旬日之 
間每米一石計重一百六十斤已漲至四元三角而貧家小户吃虧尢鉅每升由津錢八十文漲至一百文並一百一十文矣若來源愈乏有加無已其能免嗷嗷之患哉 
[少婦命案]  
　　婦人無知動尋短見以挾制夫男及諸姑伯姊雖死不足惜然因夫婿無能見輕妯娌形容訕笑情不能堪以至遽萌短見 
者亦可哀矣天津西門外西馬頭有宋氏者本楊柳青人遷居該處兄弟五人均以經營爲業其最幼之行五者業最下向推布車兼售闌于負販本已艱難現復賦閒家食五婦中亦惟最幼者獨美手纎脚小綽約多姿惟不能作健婦持家且以貧富爲愛憎遂失愛於姑宛若間又從而揶揄之婦不能堪遂於前月念七夜懸樑自盡家人解救亦已無及念八日一面報其母族一面請官騐屍其母家當來婦女四人覩屍並不啼哭亦不爭閙竟回輿向縣喊控是日大雨淋漓新任天津縣朱明府臨騐刑仵喝報自盡屬實惟體有傷痕其母族稱係扼死者宋五則供認因妻嬌惰傷係小的親毆官訊其毆用何器以擣衣杵對官着帶回訊問聞隨卽開發矣惟其母族尙纒訟不休死者年只二十六歳云 
[邑尊進署]  
　　新任署理上海縣范邑尊於昨日進署未時由敬業書院排道全副執事通班衙役書吏人等擁護進衙皷吹喧天祭儀門 
畢直入内衙本城文武同寅匼官畢至道賀并聞官眷卽日亦可來滬矣其關防告示陶録於後○爲曉諭事照得本署縣幼讀儒書夙知趨向一行作吏首以爱民潔已爲心前此歴辦要差兩權縣事無一不準情酌理求其心之所安從未聽斷妄行寄人耳目人知無隙可乘亦未有假託招摇指稱撞騙　兹蒙憲委復攝邊疆愧無理煩治劇之才益切社漸防微之念此間華洋雜處品類不齊捕影生風往往出人意表不得不預先曉諭爲此示仰諸色人等一體知悉爾等須知衙暑深嚴關防愼密隨從僕隸跬步不離所有親屬交遊在本署縣自審更無一非自爱之人其有在外指稱本署縣親友僕從招摇撞騙或告帮抽豐者是皆無頼棍徒法不容恕着卽設法拘留鳴保禀送或卽扭解來縣以憑盡法懲辦不得狥隠致干並處母違特示 
[約束馬夫]  
　　開馬房之鄭榮甫郭子卿等十餘名聯名具呈投英公堂聲稱邇來之馬車繁多馬夫亦衆共約有二千餘名之數其間有 
不諳拉韁之法者動致肇禍且不肯循規蹈矩向論往往恃蠻并糾同無生理之馬夫附和尋衅此等事層見疊出殊不成事推原其故皆因若輩結隊聯盟若不設法整頓將來累更無底爲此求請先行出示諭禁再議妥章約束違則送官究辦等語陳太守已俯准所請矣 
 
 

Page 3

 
 
[輪轉傷人]  
　　昨有拖船小火輪至新關碼頭正欲停泊該船上之細崽朱阿毛寍波人也赶赴船頭上繋纜不料輪轉未停竟將朱左手 
兩指截斷一時痛極暈倒卽經該船上西人送赴同仁醫館救治諒不致傷命也 
[演唱化鼓]  
　　本埠裏虹橋堍之小茶館每夜有本地花鼓戱班在内演唱男女往聽者甚衆而目下邑尊嚴諭地保查禁花鼓淫戱告誡 
煌煌在若輩但知獲利不畏官法獨不知該圖地保何以寂無所聞耶 
[試鎗被拘]  
　　有從福建來滬之馬客寓於英租界泰安棧其子年尙幼偕家丁在法租界某洋貨店買得六門手鎗一支及銅帽子途中 
欲令家人試放適被法捕眼見因其有違租界章程卽將其家人汪阿標拘押昨解公堂詰訊稱實不知定例求請開釋翁太守商之於繙譯官以汪阿標初到滬地實係悮犯可從寛開釋槍屬買來當堂給領詎汪阿標叩稱不敢再行携帶太守着暫存捕房令其回禀東人來領汪叩謝而去 
[佔地被控]  
　　禮拜四有陳春生者投法公堂稱有寍興街基地一塊計三畝二分光景友人徐仁英分去四分之一詎被佔五尺有零令 
讓不理請斷翁太守准詞於昨日傳到徐仁英詰訊據供與陳合買地基並不多佔太守詢其契據則均稱無有太守謂産業全憑契據何得糊塗至此幸陳春生誠實明稱爾有八分之地否則并此亦難斷給徐仁英低首不語陳春生又稱因伊毫無憑據家兄在日曾開字條與彼太守詢其有無徐稱在於家内太守因着禮拜二檢呈再爲核斷 
[緝獲綢箱]  
　　本年三月下旬新開河浜新源記號有皮箱兩隻内裝綢縐搭太古行卑麻士輪船載往厦門抬至碼頭失去一箱當時報 
捕飭緝在案業將三月有餘前日法包探嚴頌眉探有線索獲到划子船婦倪吳氏一人藍綢兩疋拘押捕房禮拜五翁太守傳倪吳氏研問據供摇小船度日有子名巧觀向撐沙船我於三月二十三夜在新開河内見汆來白皮箱一隻當卽撈入船中載回浦東洋涇鎭五月十五日有同鄉人郁元觀來説上海已知此事發包探下鄉查問因將箱交與郁元觀本月初三日郁元觀同妻將箱内綢縀送來七件經兒子帶往牛庄旣而郁元觀同來過之人又到我家搜檢查出食鹽十餘斤稱我販私詐去洋二十一元等語翁太守着緝到元觀并將倪吳氏押候過堂法包探往缉郁元觀業已避去富將其妻郁吳氏拘到一併解訊據郁吳氏供前因倪吳氏聞知上海嚴查箱物故將箱寄於我處旋有從上海下來之沈蘭亭癩皮阿福禎祥等將貨物取去留在我處之料六件賣與立德行得洋三十元倪吳氏取去九元法包探禀稱到鄉查緝郁元觀已將白皮箱漆紅又換鈠鏈居心可知翁太守着一併帶回管押候斷 
[相騐路斃]  
　　法巡捕頭昨晨飭包探嚴頌眉禀縣爲法租界四明公所西墻脚下水溝内倒斃無名男屍一名合仆在地背上見有傷痕 
善堂不便收殮請邑尊詣騐范明府於昨日下午四點半鐘帶同刑仵招房差役人等到塲先傳四圖地保詰訊據禀昨晚夜半半捕巡緝在途其人在東首河邊地上打滚隨卽會同華捕雇東洋東推至捕房後卽送仁濟醫院該院察得人將垂斃巡捕乃又令推至四明公所南首遇見西門巡防局勇丁又不許行故卽棄於墻脚等語至于背上傷痕係在車中擦傷邑尊隨飭檢騐據仵作禀稱該屍背上的係被擦傷皮並無别故死者並無屍親卽飭由堂收殮加封標記發壇 
[蘭盆例誌]  
　　本埠常年中元節各帮各業均有盂蘭勝會之舉而泥城外之廣肇山莊尤爲出色羽士雲排彩燈星燦今年仍照常例舉 
行於今夜起至十六夜止往觀者想仍熱閙而英租界大馬路中之衆姓蘭盆勝會於昨日已經起懴兩傍懸掛冥鏹并排列三百六十行紙紥人物觀者亦甚擁擠云 
[路斃又見]  
　　本埠南市洞庭山碼頭前晚七點鐘時見有路斃乞丐年約四十多歳尙無髭鬚旋經該處地保報堂收殮發壇掩埋何連 
日路斃之多耶 
[遇祟成瘋]  
　　本埠城内三牌樓地方有某零剪店婦年約三旬向無疾病昨忽然發瘋不省人事見物亂擲鍋灶俱被毁壞抛棄五榖口 
中喃喃譫語或時自稱　山眞君附體家人不堪其擾多方醫禱迄無效騐云 
[英界公堂瑣案]  
　　富捕頭至英公堂稱西人角魯姆送細崽鄭豐久到捕房稱被竊去洋八十元送案請追該西人並不投質鄭稱未曾 
竊洋陳太守飭將鄭豐久帶回補房查明行竊實據傳同該西人投案覆訊○僧人幅生行竊破案查吊各贓傳齊各失主解案覆訊迭經列報昨又將僧及贓物解訊包探禀稱該僧住居客棧隨帶藥箱一只逐日清晨携箱出外僞稱行醫其實則出外之後將箱寄存烟飯等館惟持黄紙緣簿到居家店舗及洋人住宅設有人見則稱化緣無人卽乘間行竊被獲之後又詰出前後共竊中西人家凡十餘户贓已查明有憑有証各失主均已投案認領萬隆裕昌兩押舗亦投案請追押本夏領事謂該僧行竊兩月之間得贓如許請爲重辦萬隆裕昌兩押舗擅押西人之贓况該僧狀甚窮迫全不疑其來歴不明顯係有心應請照窩贓究罰以儆將來陳太守隨判責該僧幅生百板發捕房管押一年萬隆裕昌各罰洋五元兩共十元賞該包探陳阿九以奬其勞起案之贓除分别給領外其掛鐘銅瓶存捕房俟失主認領○成金浩竊其叔桂亭之鐘表等件被獲招其叔認領迭經列報其叔投案認領陳太守判責成金浩百板荷枷一月以儆各件着成桂亭覓保具領夏領事請再奬賞出力獲案之包探陳阿九太守隨飭成桂亭繳洋十元給該包探以示鼓勵○粤人張某投英公堂稱有侄向在原籍不務生理動輒持刀尋衅今忽來滬因叔侄之情招留在家詎侄時常索洋使用不應則卽動蠻擬送之回籍侄向我索去洋一元購洋烟一盒云如必令回籍當吞烟覔死與論被毆我妻勸阻更出言無狀種種横行不法殊難處置爲此訴捕拘案求請遞籍其侄供並未敢毆叔嬸惟不顧囘籍陳太守判謂毆辱尊長目無法紀着押一月俟期滿遞解回籍 
[覆車受傷]  
　　前日下午有西人策馬過本埠山東路卽四馬路中適有小車二輛迎面而來馬忽驚躍一車傾覆車上坐客跌下致傷右 
脅現至醫院調治尙未痊愈西人則並無所傷云 
[江寍分設收解賑款公寓]  
　　啓者現因江南鄉試揚鎭同南往寍勸賑商嘱敝處延友前往襄理特請張君孜彞於七月十一日前赴江 
寍會同諸君妥爲籌收如有仁人樂輸不論多寡卽可送至夫子廟前上元學吳廣文衙齋内問明張孜彞諸君交捐掣禁亦仍按旬登報事竣刊録徴信所有此項捐欵擬以五成歸皖北三成歸揚鎭各沙二成歸常蘇各沙賑濟理合聲明至元魁奪標會每會計會洋一元賑洋九元合成十元爲一會仍望於七月杪前由信局寄至蘇州王樞密巷電報局内經収回信收票原局帶轉中秋以前必可到寍無虞遺悮或諸君回里後再行寄蘇亦無不可惟遲至八月底爲止謹此聲明伏乞公鑒[  蘇州塢同人公啓]  
[揚鎭查賑沙災友人致桃塢書]  
　　昨晤廉公知又解來第二次洋一千元聞信感激五體投地所有太平洲破三十餘圩長興洲破數十 
圩皆武進地界已有常州紳士查賑中興沙破一百餘圩屬泰興界尙未有賑敝處現在所查係永興沙亦屬泰興界大口給米一斗小口八升再 
 
 

Page 4

 
 
往下截至江隂界聞亦破圩不少災黎得此一賑一二月内尙可苟延殘喘秋末冬初不賑卽要餓死冬撫築圩籌欵甚難奈何奈何 
[蘇州電局内桃塢同人經收元魁會第一單]  
　　順天○王君吳縣附費君武進職監費君武進職監費君武進職監費君武進職監唐君無錫廩貢楊君武進副貢 
楊君武進副貢○江南○邵君新陽附盛君蘇州增俞君崑山附潘君吳縣職附貢汪君歙縣附尤君吳縣附沈君元和廩沈君元和附貢魏君鎭江附嚴君昭文附章君江隂廩王君吳縣附王君崑山廩裘君金遺附監趙君昭文監曾君常熟歳貢周君松江附華君金匱附沈君婁縣廩張君婁縣附　君常熟附沈君武進優廩汪君荆溪附汪君長洲增李君吳縣職監李君吳縣職監張君丹陽廩陳君丹徒附王君丹徒董君陽湖職廩貢王君無錫增王君南匯優貢方君歙縣附楊君鎭洋廩沈君太倉附唐君金匱監唐君無錫附唐君無錫附陶君吳縣廩貢顧君松江附程君深陽附孫君無錫優廩金君吳江增曹君吳縣廩任君冝興廩貢任君刑溪附將君兀和增殷君吳江附趙君上海附陸君婁縣附曹君上海監鄒君長洲附金君吳江監嵇君常熟廩陸君常熟廩鄭君陽湖職貢張君蘇州優廩張君常熟附蔣君吳縣附王君甘泉職監張君揚州優廩○浙江○沈君歸安附沈君烏程附葛君秀水附陳君錢塘附貢陳君仁和附屈君半湖附貢經君上虞附沈君歸安附洪君寗波附洪君寗波附陳君郢縣監袁君寗波附錢君嘉善優廩錢君湖州附陳君秀水附鈕君湖州增紀君烏程附陸君烏程廩張君烏程附愼君歸安附高君歸安廩龐君烏程廩龐君歸安歳貢王君上虞附沈君半湖附夏君嘉善附沈君烏程增吳君錢塘附項君錢塘增項君錢塘廩○以上共一百會每會助會洋一元募賑洋九元共洋一千元 
[蘇省撫轅抄]  
　　七月十一日知縣傅維祚辭赴泰興會審案件縣丞張道生禀知奉委閶門旱關盤查兼夏防卽日到差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[舉劾員弁]  
　　左侯相併案接閲江蘇營伍所有舉劾各員弁業已出奏奉准姓名列左○江北各營應舉者記名提督借補督標中軍 
副將譚碧理該員由勇丁積功力戰帶傷洊保今職廉樸勤愼素得軍心儘先推補副將署督標左營游撃王鳳祥該員年壯才明轉戰數省勞績卓著此次馬步全中從容按節尤徴習練之勤總兵銜兩江儘先補用副將吳繼培湯榮恩以上兩員係挑練之新兵營營官征防著績馭衆有方記名總兵瓜州鎭標中軍游撃李全彪該員自咸豐初年入水師營久涉風濤屢著戰績補用總兵兩江補用副將淮揚鎭標中軍游撃田恩來記名總兵淮揚新兵中營營官陽成能以上兩員紀律素明勇敢出衆兩江儘先游撃署淮揚鎭標中營守備郎桂林升用都司清江城守營千總徐長年以上兩員年壯技優聲名亦好遇缺題奏提督江南漕標中軍副將王顯發漕標右營游撃牛世英以上兩員素諳兵事勇敢有爲參將銜徐州鎭標中軍遊撃吳玉昆兩江補用副將徐州城守營都司李慶陞以上兩員敏幹勇往才堪造就○應劾者江寍城守左營千總劉恩培把總吳文興奇兵營千總蕭春林揚州營額外外委王遇龍以上四員軟弱無能不堪造就署奇兵營遊撃宿遷營游撃潘樑柱該員在任多年諸務懈弛所轄弁兵年衰技劣者多一味姑容頽廢不職漕標左營把總葉魁忠該弁年力衰頽難期振作鹽城營游撃陳順超海州營千總駱程遠該兩弁衰邁糊塗箭射無凖揚州營千總謝長春奇兵營把總潘得名該二弁年逾六十雖箭射到靶而老態龍鍾不能供職○江南各營應舉者江南提標中軍參將王幼山松江城守營游撃鄭國祥狼山鎭標中軍遊撃余德昌以上三員年壯才明征防著績署江蘇撫標中軍參將崔萬清該員辦事穩練熟諳營伍署蘇松鎭標内洋水師海門營副將提標裏河水師右營參將王清和該員戰功卓著明幹有爲署青村營都司馬雲龍江蘇撫標中軍守備陳全光福山鎭標外海水師吳淞營署一號艇船正哨南匯營守備華嵩以上三員年壯技優操防勤愼提右營左哨千總許國祥江蘇撫標候補千總周兆麟松南營後哨一隊千總謝鴻恩以上三弁坡勇均優辦事穏練福山鎭標川沙營外海水師一號艇船副哨千總陳廷芳調署提右營陸防城汛千總城守營右哨千總蔣瑞麟効力武舉盧瑞昌以十三弁年壯技可材堪造就○應劾者狼山鎭標外海水師掘港營游撃周鼎來該員疲弱無能難期振作應請旨革職福山鎭標川沙營外海水師參將余在榜蘇松鎭標内洋水師右營游撃李國鈞以上二員年力漸衰辦事竭蹶應請旨勒令原品休致署提標外海水師南匯營輪船正哨都司黄國安提標外海水師南匯營署二號艇船正哨守備兀振芳以上二弁年力已衰不堪造就應請旨勒令原品休致蘇松鎭標内洋水師右營左哨把總周志仁蘇松鎭標中營陸汎中哨千總丁鳳山鎭江營左哨一司把總冉大興鎭江營右哨一司把總徐元狼山鎭標中營裁缺外委黄金龍狼山鎭標中營裁缺額外外委李長慶以上六弁軟弱無能不堪造就請旨革職 
 
 
 

Page 10

 
 
   
 
 

Page 11

 
 
[光緒八年七月初三日京報全録]  
　　宫門抄○發抄旨五道○府尹畢奏爲請旨摺○晉撫張奏特參遊撃革職審辦片○廣東撫裕奏調署道員片○浙撫陳 
奏辦理盗案就地正法章程尙難遽議停止摺○又奏遵照部議章程辦程辦理片○都察院烏奏爲奏聞請旨摺○北片初三日内務府國子監廂藍旗值日無引見○德福假滿請安○耀年謝寛免處分恩○壽昌請假十日○掌儀司奏初九初十日祭奉先殿載濂載瀾行禮○召見軍機○發抄何璟奏兼署閩撫篆務日期並謝恩奉旨知道了欽此○又督藩臬道各署公費更正酌减添給奉旨知道了欽此○又候補道潘駿代理閩臬篆務奉旨知道了欽此○又試用令程祖伊等期滿甄别奉旨吏部知道欽此○又試用守明纘道期滿甄别奉旨吏部知道钦此○○臣畢道遠周家楣跪奏爲請旨事竊以爲治之道要在用人而用人之方必示有登進之階始足以資鼓勵查順天府治中係正五品與各部院郎中員外郎相等順屬治中等員向於京察年分有列入一等人員如遇治中合例保洊引見圈出祗以知府及運同兩項歸部銓選而到班升選者實鮮其人與各部院一等人員及太僕寺員外郎爲卿寺屬官内閣侍讀寔官六品俱得記名以道府用者迥别大清會典内開治中通判均係府尹屬員與各部院司員無異俱照部院司員例於各稿面書名畫押等語而治中尤爲闔署官僚領袖凡屬發審緝捕以及科塲諸政皆有專責向與司道並行承上接下實爲順屬治理關鍵必歴任州縣丞倅資俸最深政績較著寔望允孚者始得升膺此職從無少年新進遽獵斯位者階資之歴已深而升選之途無望在該員旣不免沈淪之溉臣等亦無以酬指臂之勞而各官之居其次者咸自覺升遷之滯而末由敲精進之神從前候補人員較少或有升補知府之望近則省垣候補人多此途又難希冀是以歴任斯缺之員如蕭履中之久著勞勩鄒在人之首推循良均老於此官殊堪扼腕未至者退阻爲懷則人才難以羅致隸此者彚徴無自則吏治難以振興臣等公同商酌爲順屬全局行政用人起見擬請飭下吏部核議酌予變通每届京察遇有治中合例保薦一等引易記名可否與各部院郎中員外郎一體簡用以勵官方而資治理爲此恭摺具陳伏乞皇太后皇上聖鑒訓示謹奏奉旨已録○○張之洞片再代州棍徒劉定邦在口外歸化城薩拉齊等處開設糧店前數年提督劉景芳駐軍包頭鎭劉定邦由監生捐納游撃銜竄身入營倚勢横行久爲地方之害前以勾結大青山匪徒游奕經大同鎭總兵馬陞緝獲脱逃上年據民人周大禮現據職員牛承恩糧店廣豐號衆舗　等控告有案劣蹟多端該職員惡覇狡黠專以買空賣空爲事情同賭博忽作錢盤則定買銀十餘萬兩忽定油盤則定買胡麻油數百萬斤行市猝有長落各商立可蕩産劉定邦旣作錢船油船恃其多財勾串衙門把持行市前後坑害商民資本數十萬金因北頓致豪富出入隨帶打手多人各持槍械於已有嫌隙者則架訟誣累一人横行罔利而兩廳商民終歲惶惶不安其業人人切齒由其手眼甚廣羽翼甚多口外文武員弁除張樹屏一人外無不結交省城各衙門丁胥各營武弁半皆認識爲之傳通聲氣官吏旣餌其利復畏其勢不敢拿辦臣宻嘱署大同鎭總兵張樹屏緝獲解省飭發太原府審訊見其戴用二品頂戴查詢官階則祇有捐納遊撃銜執照自稱係將軍善慶保奬副將銜侯補游撃並無保案行知查該職員多年皆在口外粮店經商何從得有戰功卽使勞績保奬亦不能由監生遊撃盧銜遞保游撃實職副將銜顯有虚冒情弊似此違例買空賣空害商擾民勾匪健訟實爲棍徒之尤相應請旨將遊撃銜劉定邦革去職銜並請勅部查明如保有候補遊撃副將銜亦祗係冒濫朦保並卽請旨褫革以便嚴審懲辦俾除民害而靖邊方除咨兵部曁寍夏將軍善慶查覆外理合附陳伏乞聖鑒謹奏奉旨已録○○裕寛片再廣東督糧道孫鳳翔業經奏請調補雷瓊道所遺督糧道員缺遵旨卽以薜福辰補授欽奉諭旨吏部議奏現在尙未接准部覆查孫鳳翔先經調署惠潮嘉道而雷瓊遺缺道薛福辰來粤尙需時日所有督粮道篆務應卽以新授惠潮嘉道張聯桂調署以資治理除檄飭遵照外奴才謹附片具奏伏乞聖鑒謹奏軍機大臣奉旨知道了欽此○○浙江巡撫臣陳士杰跪奏爲浙江省辦理情重盜案就地正法章程體察情形尙難遽議停止恭摺覆陳仰祈聖鑒事竊准刑部咨議覆御史胡隆洵奏請將盜案仍照舊例分别首從辦理一摺部臣以欲復情有可原舊例莫若將就地正法章程先行停止應請旨飭下各省體察地方情形將夥衆持械强刼案件仍照成例解由該管上司覆勘分别題奏不得先行正法迅速妥議具奏等因奉旨依議欽此欽遵咨行到浙當經檄飭臬司體察妥議去後兹據該司孫家榖核議具詳前來臣查浙省兵燹以後各屬捕獲盜犯向於解府覆訊後遵照咸豐三年諭旨卽行就地正法迨同治十三年刑部咨行議覆御史鄧慶麟奏軍務肅清省分拿獲盜匪請照舊制辦理經前撫臣楊昌濬議請將江洋大盜及教匪哥匪情重土匪並例載六項兇盜各項仍於獲訊後解由該管道府覆審明確録供通禀批飭就地正法免其解省審勘尋常盜案人犯均照向例分别解勘以符定制等因奏准遵行在案近年以來辦理更爲審愼雖係情重兇盜但核其情節稍有可欵無不飭令解省由各上司覆勘具題用防殘殺而重民命光緖六年刑部行令按距省遠近分别就地正法解省勘題當以浙省前奏定章已屬嚴密若但區别遠近轉不足以昭愼重是以未議更張夫爲政首在安良而安良必先除暴黨匪兇盜實爲强暴之尤若不嚴速懲辦無以遏亂萌而懾匪胆浙省杭嘉湖三屬界連蘇皖臬匪游勇出没不常寍台温三屬山海奥區漏匪稽誅伏莽未净此外各府或地處通衢或民俗獷悍搶刦殺人之案所在多有盜風未能全息重典似難遽停如必槪歸舊制一律解省勘審則州縣距省程途遠者居多該犯等皆狡悍性成明知有干重辟不特在途在獄均有疏脱之虞卽到省後恃無質証狡供避就必須發回覆審而顯戮久稽匪黨之儆懼無由事主之痛忿莫釋更恐或有意外轉致貽害地方如上年臨海獄囚被刦及慈谿監犯越獄皆其明証也臣與臬司再三籌度計近年浙省盜案照例辦理者爲多就地正法者有限僅就情重之案酌量嚴辦係屬寛猛相兼並行不悖應請仍循同治十三年奏案以洋盜兇盜游勇士匪各項由地方官審解該管道府覆訊明確録供禀報核其情罪確當者批飭就地正法按季彚案具奏惟當愼益加愼庶幾刑期無刑此尋常搶刼案犯悉照成例辦理以示區别而免枉濫一俟土匪肅清盜風止息卽行奏請歸復舊制所有浙省情重盜案仍請就地懲辦緣由理合恭摺覆奏伏乞皇太后皇上聖鑒訓示謹奏軍機大臣奉旨刑部知道片併發欽此○○陳士杰片再正繕繕間續准刑部咨議覆御史陳啟泰等奏盜案就地正法章程請飭停止各摺公同酌議除各省實係土匪馬賊會匪游勇案情重大並形同叛逆之犯均暫准就地正法仍隨　具奏備銘供招咨部查核外其餘尋常盜案現已解勘具題者仍令照例解勘未經解勘者統子限一年一律規復舊制辦理倘寔係距省寫遠地方長途恐自疏虞酌照秋審事例將人犯解赴該管巡道訊明詳由督撫分别題奏不准援就地正法章程先行處决以重憲典而防冤濫等因光緒八年四月初二日奏本日奉旨依議欽此相應抄單行文查照等因前來臣查此次部議核與浙省現辦情形不甚懸殊除行司通飭各屬遵照以後悉遵部議章程辦理外謹附片陳明伏乞聖鑒謹奏軍禨大臣奉旨欽此覽○○都察院左都御史臣烏拉喜崇阿等跪奏爲奏聞請旨事據廣東孀婦張潘氏遣抱張亷光以殺焚擄搶等詞赴臣衙門呈訴臣等公同訊問據張亷光供年二十五歳惠州府永安縣人張潘氏寫呈遣遞求閲便悉查原呈内稱緣氏夫弟張大和氏子張彥光與同族張大堃搆訟有隙光緒五年正月十五日同到祖祠祭祖被張大堃督令張虎連等殺斃焚屍滅跡嗣經拿獲張大堃解府反賄囑讞局委員朦詳上憲將張亞利等揑指正兇主謀之張大堃等釋放屈抑何極等臣查民婦張潘氏遣抱張亷光控稱伊夫弟張大和伊子張彥光光緒五年正月十五日被張大堃督令張虎連等圍殺焚屍旣經報縣勘驗拿獲帮兇張亞利等供係聽從張大堃主使詎委員納賄瞞詳遽將正兇釋放等情控間慘斃二命賄蔽冤沈如果属實亟應殿切根究以儆兇殘謹抄録原呈恭呈御覽伏乞聖鑒訓示再據該抱告結稱歴控本府不記次數臬司衙門控告二次巡撫衙門控 
告五次總督衙門控告二次經委員提訊合併聲明謹奏奉旨已録 
 
 

Page 12

 
 
   
 
