# 1904 - 73 - 4911102

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不逹時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令发及聲光化電各種格致之學無不蒐羅富有原原本本朗若列眉以故海內風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[新印大字遼金元三史出版] [  點石齋啓]  
　　遼金元三史爲近時極要之書大小試塲命題皆兼及三史局　繁重價値又昂海內寒儒每苦力難購置且三史中地名人名之類率皆　牙佶屈記憶難　臨時若不檢查卽素經流覽者亦往往有差舛之虞貽悞匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂廿八册價極克已祗收回工本洋銀四元八角欲購者請臨英大馬路本齋三馬路申報館申昌及各書坊購取 
[與客談俄日戰事]  
　　有客問於執筆人曰今者俄日之戰人皆揚日而抑俄我予筆諸報章獨若於俄人陰存袒護之意豈有所不滿於日本乎何若是之故拂衆情也執筆人曰我何敢拂衆情而袒俄人哉我惟有恪遵朝廷局外中立之旨凡有議論務使五雀六燕適得其平而已矣夫俄與日皆我中國之仇俄旣潛移我界牌强賃我大連灣旅順口力占我奉天吉林黑龍江日亦伺隙而滅我藩服琉球稱兵而割我直省臺灣要盟而索我償銀二萬三千萬兩普天率士幾於不共戴天矣顧俄與日又皆我友邦日割我遼東俄則糾同德法索返俄占我奉天各郡邑日亦爲之仗義興師且俄旣聲言决不背約而不撤戍兵日更明告以他時擊退俄人當勸令將奉天開作通商公地斷不心存圖報以義始而以利終此　輯睦之心亦無不現於詞色僕雖無狀若一顯分左右袒不特有背朝廷之中立抑且無以對日卽無以對俄矣奚其可者抑此次俄日之事旣起俄而敗績報固記之日而喪師報亦未嘗不記之而於日之民盡急公捐輸絡繹恪遵公法不戮俘囚則更極口稱揚謂爲不愧文明之國所不愜於日本者惟是戰後宣戰一事則嘗發爲議論直斥其非然亦徴引先儒名言攷覈已往戰事初未嘗雌黃信口等於山膏之駡人而尙謂我有所不滿於日本乎矧日本亦何待我之揚詡　其水陸之師自謂天下無敵其興兵之事自謂至仁且公我知一戰而占高麗再戰而陷旅順三戰而克海參威靑泥窪由是賈勇直前勢如破竹占奪西伯利亞鐵路直入木司科舊俄京蹂躪聖彼得羅使俄之君若臣負鑕詣軍門面縛請死黜其帝號流之遠方奏凱而還策勳飲至斯時日皇論功行賞宣召能文之士儒染淋漓大筆繪凌烟之像撰紀功之碑樂石吉金日星同炳更何俟海濱下士東塗西抺摭列報章以誇耀日人之戰績耶客曰僕見日本大阪某日報惡申報之動稱俄日而指爲上海老大守舊之報章子亦嘗聞有是事乎曰聞之且正欲辯之夫子所謂大阪某日報者日本諸報之領袖也平日立言必得體發議必執中以故近遠風行人皆快覩我獨惜彼記者之尙胸無學術也泰西文牘凡爲戎首者例得書於敵國之前今者日人於未經宣戰之先已在仁川擊毁俄人二軍艦是戎首也律以泰西之例自當書曰日俄僕以俄日書之頗深悔未能恰當我知過矣今而後當攺書日俄矣客曰俄人之酷虐凶殘固已入盡切齒俄人之恣唯暴戾固已通國皆知子曷弗大言炎炎爲之一白其罪狀乎曰此則各日本報已先我言之彼皆謂俄軍之紀律全無俄官之貪殘無極俄人之軍火早已囊篋俱空俄人之糗糧早已倉箱俱罄俄人之虐待我民人無不視之犬馬俄人之要挾我官吏幾至辱於泥塗灑灑洋洋歴千百萬言而未已以彼兩國旣已興兵搆怨故不妨盡情痛斥以快其心我而效之是双違局外中立之義矣朝廷旣退居於局外而小民偏身入乎局中彼侈談革命流血排滿滅清者優爲之僕則非其人故未敢爲是說也僕凡有議論惟使五雀六燕適得其平而已矣袒俄云乎哉拂衆云乎哉爰於客去書此以弁諸報端 
[本館接奉電音]  
　　昨日午後五下鐘時京師友人飛電傳來上諭三道旨三道敬謹譯登○正月二十九日內閣抄奉上諭右翼前鋒統領著兠欽補授欽此同日奉上諭正紅旗護軍統領著逹賚補授欽此同日奉旨正紅旗滿洲副都統著增崇調補所遺正黃旂漢軍副都統著卓凌阿補授欽此同日奉旨著派色楞額管理嚮道處事務欽此○三十日奉上諭本年朝審秋審人犯著停止勾決欽此同日奉旨上駟院卿著艮泰補授欽此 
[電傳宮門抄]  
　　昨日午後五下鐘時京師友人專電告知本館云正月二十九日皇上召見軍機大臣及玉恒○三十日皇上召見軍機大臣 
[俄偵日覆]  
　　西歴三月十五號註卽華歴正月二十九日英京倫敦來電云頃得俄國官電內開俄人在高麗平壤偵悉日本伏兵四隊中有馬兵一隊被俄人擊敗而奔 
[俄擬退師]  
　　西歴三月十五號註卽華歴正月二十九日英京倫敦來電云頃得寄居營口之路透電局經理人電音悉近由俄人述及我俄擬將鎭守旅順之兵暫退俟大軍集至三十萬始開戰端 
[俄修軍艦]  
　　西歴三月十五號註卽華歴正月二十九日英京倫敦來電云從前旅順之戰俄國有快艦三號一名巴拉打一名耍爾維脫一名來厲山毁於日人砲火刻方鳩工修葺約六閱月始可告成 
[慘兆輿屍]  
　　昨日日本長崎來電云俄日搆兵互有勝敗頃有陳亡之日屍九具及受傷兵士十人由某輪船 
 
 

Page 2

 
 
載至佐世堡大約卽須分别敷療瘞埋矣 
[日籌加賦]  
　　西歴三月十五號註卽華歴正月二十九日日本東京來電云日政府因戰事方殷需貲孔亟擬將　草及食鹽之稅招人包收卽本國所產蠶絲亦須加重稅則 
[俄人縱火]  
　　日本大坂某日報登高麗平壤來電云俄兵之進占安州嘉山地方者刻已漸次退出某日騎兵闌入義州街市縱火以焚民人狼狽情形幾難言喩目下義州以南大約不復有敵人蹝蹟矣 
[俄兵凍斃]  
　　德京柏林日日議論報登俄京來電云上月某日有俄軍六百名開至貝加爾湖時冰上鐵路未成祗得履冰前進每日約行二十二西里途遇大風雪前後不能相顧此六百人者悉數凍斃雪中誠可憫也 
[俄令森嚴]  
　　美國紐育克埠華捱爾獨報登俄京來電云當日軍首次進攻旅順時有一俄國海軍武弁私乘小艇登岸適爲巡視港口之某弁所見回禀俄督矮立幾息夫某日矮督喚入帪中嚴加詰責此弁默默不能對矮督乃親掣手槍當諸員弁之前扳機擊斃於此可見俄人軍令之森嚴 
[譯東報記靑泥窪近事]  
　　日本大阪某日報云刻得烟臺來電悉某日有人自老虎灘註離靑泥窪約二十華里避亂至烟述及靑泥窪陸上現駐俄兵七百人每夜有俄商聯合一百二十人持槍邏察市中得以平安火車站豫備客車俄人不論何時皆可乘之他適金州一帶俄人密布地雷西歴二月二十七日註即華歴正月十二日無端爆發俄兵四散奔逃 
[俄重陸軍]  
　　日本大坂某日報登英京倫敦來電云目下俄人在木司科舊京及幾賢夫省華倫省調集大兵十二萬迤邐赴滿洲擬屯聚哈爾賓附近蓋俄人方出其全力一意在陸上搆兵也至貝加爾湖鐵路刻方竭力經營限至年終大工一律告竣第工事非常艱苦中多山嶺須穿隧道以通火車或曰此路不出兩月當可告成是以目下兵士之由俄京啓行者已相屬於道又聞俄軍刻已望鴨緑江進發以防北方海岸俄人自悔兵機過於遲緩因之日內急於轉運援軍云 
[俄軍戒備]  
　　日本大阪某日報登中國天冿來電云俄人深憂日軍在渤海灣登岸察得遼河口東南六華里許最爲險要因於口外安設水雷六具又以海城左近被馬賊觸發地雷轟斃鐵路守衛隊立卽電傳各處一律戒嚴 
[俄侵局外]  
　　日本大阪某日報云邇日俄國陸兵陸續侵入遼河右岸由奉天斜行西向將新民府雙臺子田莊臺等處地方次第占據所有原駐各處之華兵悉被驅逐出境旋復派令步隊若干望錦州進發其餘迤邐抵山海關按此事各處所來電音皆尙未言及恐未足信以爲眞也 
[俄人文告]  
　　大俄國烏拉西保斯德要塞統領陸軍副將華洛內夫爲出示曉諭事照得俄日兩國戰事已開烏港兵防統歸本帥管轄地方要塞合行一律戒嚴爲此出示布告凡有中韓兩國人民及我俄人本帥當一律妥爲保護凡有願居此地者須遵後開各條一工商等人及苦力小工各安生業安堵如平時二開戰以後凡商船之定期出洋者須暫時停止工商人等各自豫儲食物以免缺乏之虞三凡有業之中韓兩國婦穉欲歸本國者暫遷至尼苦利司苦及哈拔洛夫司苦等處安心以待便船或俟火車載運四若有虚搆謠言致令人心洶懼者當執付軍法會議所處以重刑不稍寛貸五木工甎瓦工冶鐵工以及其他苦力小工可投本帥處報名各執本業其有願修製機器者恪遵管理人指揮工値格外從豐支給著速遵行毋貽後悔六爾等財產器物之在本地者自當優加保護毋懼損失私自收藏七中韓兩國之人若𫒳酒滋事辱侮平人定行執付捕房懲治八若有華人串合韓人開塲聚賭定當執付軍法會議所處以重刑九若有馬賊闌入安分民家及正經店鋪恣行劫掠者定當執付軍法會議所處以死刑十若有損壞行軍必需之物如鐵路電線之類者定當執付軍法會議所照例施行十一本帥所轄諸官署遇有缺乏食物馬匹時須由中韓兩國之人供給以利行軍當取用時由官吏給以公平之價十二不論何人有違犯本帥之令者悉付軍法會議所議罪十三如華人中有不明以上各條文義者可請中國貿易事務官詳悉講解 
[日營鐵路]  
　　日本東京某日報云某日內閣諸大臣議將舞鶴鐵路工程尅期告竣確定本年公費五十四萬三千餘圓加以去年餘下之二十萬六千餘圓及他處移撥之一百四十萬圓共得二百一十四萬九千餘圓限十一月福知山西舞鶴路工報竣十二月東舞鶴及軍港路工報竣海軍省則謂若能於十月中一律報竣更佳因商之作業局務必併日經營云 
[韓毁俄約]  
　　日本大阪某日報云從前俄人迫令韓廷訂立約章得獲種種權利如巨濟島不能割畀日本月尾島准俄國設棧屯煤以及豆滿江沿岸鴨緑江沿岸鬱林島歸俄人伐木取材之類自日韓訂成新約俄人權利立時消滅無存刻聞韓王將於日內繕備約文宣告歐洲列國矣 
[譯日報登德帥華爾得司事略]  
　　德國元帥華爾得司薨逝之信前已譯列報章兹閲日本大阪某日報云當中國北方變起時華帥曾任各國聯軍總統厥後來遊日本朝野上下莫不以禮驩迎兹因二豎爲災遂致騎箕而逝殊可惜也按華帥名矮路夫立之獨西歴一千八百三十三年註卽中國道光十三年四月某日生於德之薄之之逹磨省年十八卽充御林軍砲隊一千八百六十二年擢補把總閲三年升千總兼陸軍砲隊營監督旋充卡路親王護衛官一千八百六十六年普奥之役在御營當差薄海米耶交戰時帷幄運籌道塵頗能出奇制勝未幾受毛奇將軍知遇晉擢都司兼哈拿烏矮陸軍參贊一千八百七十年升參將普法之役　誤歸田迨法人乞降重復召令出山爲議和專使隨員使之壇坫周旋於是以武員而爲外交官吏一千八百七十一年之後各譽隆隆日上擢至專閫大員一千八百八十八年毛奇將軍辭職遂代統御營一千八百九十五年封大將軍一千八百九十八年晉封大元帥共官爵遂尊無一上矣今者功成業就衆望交孚全國陸軍頼以鎭撫一旦玉棺遽下三軍之士莫不嘆悼良深按華帥享年七十有二 
[皖路述聞]  
　　蕪湖訪事人云浦信鐵路自歸怡和洋行承辦後時有洋兵沿途測勘郷民少見多怪未免滋生事端滁州直隷州知州熊鞠生直剌聞之禀請兩江總督兼南洋通商大臣魏午莊制軍派員督勇彈壓制軍當委候補知府汪太守章前往旋查悉滁州驛路本由珠龍橋大柳驛至鳳陽府池河驛地僻人稀殊形奇險擬攺由滁州北門外河沙集張八嶺中龍亭口至池河驛不知智珠在握者究將何所適從也 
[興警察]  
　　揚州訪事人云此間興辦警察自去冬招募巡勇駐紥運轅南公廨內由管帶兼總教習蕭遊戎逐日教以體步操槍操 
 
 

Page 3

 
 
等技迄今數月桓恒之士頗有可觀近日督辦恩都轉總辦章觀察飭將此項軍士分東西南北中五營定於二月初二日爲始按叚站街以戢奸宄彼都人士莫不樂觀厥成矣 
[航船遇盜]  
　　蘇州訪事人云正月下旬某日陳墓鎭某姓航船開駛來蘇甫及數里突盜匪匹五人駕船而至一躍登舟肆行拽索致被刦去洋銀一百七八十元刻已報官請緝矣 
[師船避梟]  
　　蘇州訪事人云正月中旬某日水師某營哨弁江某奉本營管帶之令帶領槍船二艘至江震一帶緝案二十三日回至震澤附近突遇梟船二三十艘滿載私鹽揚帆而至二槍船不及駛避被梟扣住江弁不敢與較棄舟脫逃舟中軍械號衣盡爲梟黨所有吁何其庸懦一至於斯也 
[隖尾巨災]  
　　福州訪事人云正月某日之夜塢尾灰爐頭某甲家不戒於火致兆焚如時適風勢猖狂視融氏左突右衝鋒鋭幾不可制後經拆斷火路始免蔓延然已焚去鋪戶百餘椽矣誠巨劫也 
[浙省官場紀事]  
　　杭州訪事人云署浙江餘姚縣李大令思敬現屇期滿經藩憲翁筱山方伯札委拔貢知縣胡大令爲和前往接署○正月二十一日新任錢塘縣知縣郭大令文翹領憑抵省趨詣各憲轅禀見大約日內卽須涓吉履新矣 
[南臺春色]  
　　福州訪事人云上元節前西門街孫老營口天成磨坊後林紳家一產三男人皆傳爲異瑞○俄日開戰以來日本商民爭獻金資以助國家經費急公好義薄海同欽閩省日商雖不多見而臺人之隷彼國者約有三四十家現亦各解囊金藉申報効豈亦風氣使然歟何其人民之慷慨多而慳吝少也○驚蟄節前已聞雷聲閩諺有四十九日不成天之語蓋已莫不憂淫霖爲患矣近果連日大雨時聞簷溜淙淙某日亭午時霹靂一聲無異天驚石破事後譁傳某村婦被雷殛斃其然豈其然乎　 
[縣訊盜供]  
　　日前法國新拓租界中葉阿海家被盜行劫旋由衆郷民嗚鑼追逐一盜瞠乎在後失足墮河因得奮力拘獲連刀一柄解　　　 
送上海縣署前晚縣主汪瑶庭大令升堂訊鞫葉投案訴稱小的以灌園爲業前年將墳地賣與天主堂略將房屋修理致被匪人垂涎前晚毁門入內肆行搜劫妻子大聲呼救被盜斫傷其頰計共劫去衣服洋銀約値一千五百元之譜幸獲一盜叩求乞追盜供小的姓劉名義心湖北某縣人年二十有九向業成衣現在閘北沈思明所開成衣店工作前晚途遇同業戚及殷陶三人言及伊等均寓六馬路長春小客棧并邀至某茶館中賭博比至見彼處共有十六人皆不相識聲言同小的至八仙橋覓得銀錢然後共賭小的知非好事辭不同行伊等持刀欲斫不得已隨之而往未幾到一新屋伊等毁門而入小的膽怯徘徊門外手中並不執刀械惟用紙捻四照少頃伊等携贓而出由殷分給小的皮坎肩一件迨衆鄉人鳴鑼畢集伊等連放手槍而逃小的驚懼間將坎肩抛棄隨失足顚入河中致被獲案所呈之刀並非小的所持求大老爺俯鑒大令謂此外尙有斜橋鈕姓等家被劫各案是否爾等所爲並答稱小的不知大令見劉衣服淋漓飭卽給衣更換收入所中刀儲庫隨諭令葉退去聽候飭捕嚴緝 
[寃雪覆盆]  
　　去冬引翔港民人張桂全投上海縣署控邢慶華串同地保張榮甫賄通虹鎭巡防局差勇朦禀局員沈霞標二尹貿然拘去重責千板并攫去田單等情縣主汪瑶庭大令據情禀明蘇松太兵備道袁海觀觀察觀察立將二尹撤差一面飭提邢張等人到案前晚升堂研訊張桂全投案訴稱昔年叔父毛毛將田二畝有奇抵與故父迄今已閲三十一年向由小的完糧耕種不意去冬邢慶華忽以小的掯贖爲詞投控巡防局局員沈老爺拘案研訊小的訴明此事與邢無干沈老爺不由分辯遽將小的笞責一千板鎖繫局中隨由局差恊同張保至小的家搜查田單恣意橫行無殊大盜並將叔父毛毛提到局中笞責七百板勒令將田單呈出今幸大老爺秦鏡高懸重見天日毛毛供詞大略相同邢供小的前聞寡嫂唐氏言向張桂全將田贖回桂全不允囑小的投局控告唐氏供丈夫今已去世當光緖二十四年張桂全之父將此項田底抵與故夫今向贖取田面桂全不允伊叔毛毛復從而阻撓是以赴局控告抵據呈請察核大令察閲據上並無抵錢若干數目又不書明田單契據顯見揑造大加申斥張保禀去年十月唐氏言欲向張桂全贖取田面頃已告知董事倩小的協同前往小的查閲抵據告以不能取贖唐氏不依遂與邢投局控告局員沈老爺訊得此事係毛毛阻撓所致隨命恊同局差往提笞責並未搜查田單大令喝令重責二百板收押所中候提局差訊辦 
[邑宰騐屍]  
　　前日南市二十七鋪地甲陶陞查得大南門外王家圏附近某姓空屋中有人自縊因卽投報上海縣署傍晚縣主汪瑶庭大令帶同刑仵書役命駕至屍塲如法細騐旋由仵役唱報騐得死者年約三十餘委係自經並無别故大令離坐親視一周飭吏塡明屍格命陶甲持名片赴某善堂領棺收殮發壇浮厝 
[蒞任攺期]  
　　新任英美等國公共租界讞員黄耀宿明府自蘇垣捧檄來滬本擬上月二十八日接鈐視事嗣爲他事所阻已攺期本月初二日履新矣 
[日艦將行]  
　　前有俄兵艦名滿洲者泊於黄浦中朝愼守局外中立之旨商令撤去軍裝事閲兼旬刻始停妥昨日日本萩津洲兵艦士卒由吳淞迤邐來滬游行租界之中大約不日卽須鼓輪他往矣 
[上海格致書院二月朔課題]  
　　策論化工不言工此天然者也若出于人爲者則謂之化學其説可互證其理可合參歟春秋無義戰論○算學讀合數述書後積較術説自初一日起限二十日繳至虹口中西書院 
[滬北劫案]  
　　前晚有盜匪若干人明火執仗擁至滬北天通菴巡防局左近周姓家破扉肆劫事主鳴鑼告警各郷民聞之手持器械四面兠拿盜匪見勢不佳乘間逸去聞去冬周姓已被盜一次所失甚多今緑林豪客又復惠臨雖經飽受虚驚尙幸不至失物云 
[南市瑣聞]  
　　昨日彭文新將某號江南義振彩票攺作頭彩號數持至善利全票店圖領彩銀被店夥王楚珍窺破扭交巡街捕帶入捕房捕頭令押候解送馬路工程局禀請總辦翁子文太守訊究○前晚南市二十三七鋪巡防局員李伯屏二尹督勇巡至某處見有某甲者獨行踽踽形跡可疑盤詰支吾遂命帶回管押昨日甲浼人投局保釋二尹允之○前日黄昏時寗波人某甲不知有何寃抑漝至南市大王廟前厠中自　幸人瞥目解救得生遂給以川資若干俾回故里是亦好行其德者也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界公廨晚堂瑣案]  
　　前者桑祖周控徐俊甫欠銀二萬四千兩等情經讞員關絅之司馬提案訊明押候追繳前晚升堂復訊桑投案訴稱此案經徐浼人理勸先付銀三千兩叧出九千兩期票尙餘一萬二千兩則繕立興隆票叩求鑒核徐供今願先付現銀二千兩並將某莊票作抵尙有興隆票准明日繕呈司馬著還押所中赶緊將票據及銀呈繳○前者顧王氏卽娼婦武定金控龜奴陸阿榮張阿根拐賣義女阿庚等情司馬略訊數語一併管押前晚升堂復訊定金投案訴稱前日小婦人因事回蘇不料張阿根陸阿榮二龜奴將所撫飬女阿庚賣與娼婦金佩蘭收去身價洋銀一百七十元是以報捕拘獲請向究追陸供小的由張薦至定金處　作當時彼衣服火食皆由粤人某甲付給嗣甲忽不至遂積欠各項洋銀三百餘元向索無著自願將女浼小的等轉賣與佩蘭叩求明察張供詞與陸相同假女阿庚供生甫十齡由張領往價賣與人母新實知其事司馬飭發棲流女所留飬俟及笄時擇良婚配定金及陸張二龜一併逐出○有兪某家傭僕兪升控劉墨仙吞没撫卹銀等情前晚司馬升堂質訊兪升禀稱家主在某輪船執事前因墮浦淹斃由某宦出撫卹銀二百兩交劉轉給不料劉竟昧良吞没叩乞究追劉供求恩寛限自當措繳司馬飭暫行管押限一禮拜內如數照繳違干未便 
[英美租界公堂瑣案]  
　　前有張金生者控鄰人張王玉誘拐小孩等情襄讞委員王松丞刺史訊知張子阿根被王玉賣與南翔鎮相近陸家行某姓家爰卽飭差前往提回昨日讞員關絅之司馬升堂研訊王玉供此孩由小的與阿壽同拐現在阿壽已不知去向求恩寛宥司馬商之英總領事署繙譯官寶述德君判笞責二百板發押捕房六禮　阿根交其母某氏具領○廣東人唐鎧乘廣利輪船到滬雇孫長全王毛甫所駕駁船裝運行李迨到某客棧檢點之下已失去白皮箱一口內儲書籍並紋銀一百四十兩因將孫王送入捕房解案求究司馬研訊之下孫王同供駁船抵岸後小的等將一切行李盡行搬上並無一件存留司馬著押候查明訊斷○包探邊槐舟禀稱姚文彩家起造房屋胡阿二魏阿清向之索詐洋銀兩元姚不允胡魏卽將木工所用之鋸攫去因投報黄家庫捕房捕頭著小的將胡魏緝獲解案請究司馬判令將胡笞責四百板發押捕房六月魏笞責一百板起案之鋸著姚具領○楊樹浦怡和紡紗廠洋人聲稱杜張氏混入廠中竊取紗管四枚報經包探李四春拘獲兹已解案請卽訊懲司馬判令將氏責手心一百下○洋商大落司投案聲稱馬夫陸阿元任意停工日在四馬路閒遊請爲訊究陸供小的患病在家並未出外遊蕩洋人又稱此事確有見証司馬著押候傳同証人訊核○美界和豐機器廠洋人投案聲稱偷兒譚四晃混入廠中竊去剪鐵機器經商人目見爲特拘案請懲譚供小的入廠訪友並未竊物司馬著枷示一日發廠前示衆○水巡捕黄鶴林禀稱前日偷兒金長根至其輪船竊取木板五方報由小的拘請究治司馬著枷示兩禮拜○德泰號夥某甲在門外欄杆上曬晾衣服不隄防被小竊楊阿明陳阿二竊去報由包探陳錦標緝獲司馬判各笞責一百板 
[法租界公堂瑣案]  
　　英界居民陳王氏之女阿四阿五及鄰居某姓女郎均在某繅絲廠工作某日被流氓張雪生誘至法界新長發小客棧姦宿旋由包探緝獲解入捕房昨日捕頭令傳同其母陳王氏解案請訊張俯首無詞大令與法總領事署魏繙譯官會商判將張枷號兩月責四百板阿四掌頰一百下阿五及鄰女各責手心一百下○某皮鞋店主吳長生訴稱去年雇用一女奴旋被店夥之友陳阿虎勾引潛逃迨後有友遇諸蕙芳樓歸告小的急往訪尋女奴已不知去向爲特將陳拘案請辦陳供此女由王順生領來現仍由王領去大令飭暫行管押限五日內交王訊究如延嚴比○屠夫余耀卿李關福以未經宰牲公所蓋印之猪肉入市混售被包探查獲解送捕房昨日捕頭命解案請示包探禀稱余不服查問竟敢行兇求即嚴究大令判責一百板李管押二日○羊肉攤主楊阿七以未經公所蓋印之羊肉混售被包探查獲解案請辦大令判罰　銀二元○某成衣店主范竹君偕學徒朱大郎役案訴稱前日朱工作不勤小的略加訓責伊卽逃入比鄰王利生家被　肆毆旋又向小的索詐洋銀數十元求恩嚴辦王供朱避入妻子牀下因此扭毆並向索解穢筵席費大令著罰洋銀二十元○王杏泉訴稱去年朱桂山向小的轉租房屋積欠房租洋銀三元以菜缸等物作抵迨後欲將菜缸取去小的勒令付清房租伊卽糾同流氓十餘人將小的肆毆求卽騐傷訊　朱供小的付清房租始將缸取出且亦並不行兇大令一併斥退○永安街裕太貨棧夥王阿根金阿渭楊阿來在棧聚賭被巡街捕拘獲送案大令判罰王洋銀二十元金楊各罰洋銀五元　 
[法租界捕房紀事]  
　　前日法租界公館馬路廣正興小烟館主何阿裕雇令工人王阿福將磚瓦屑挑至新北門外乘　城下適爲清道局挑夫所見禀知局員朱森庭明府明府立即函致法界捕房請爲查究捕頭克頼美允之派包探將何王拘獲押候解送公堂禀請　　魏竊隖大令訊究一面派某包探投保甲總巡局禀知明府　　 
[美租界捕房紀事]  
　　前日傍晚時僑居蜜勒路之甬人胡仁生在門前放花爆被二百八十四號巡捕拘入捕房捕頭令罰洋銀一枚○前日有恒路某弄內有人抛棄孩屍一具適爲某號巡捕所見投報捕房捕頭令地保備棺收殮○前晚偷兒吳福生至裏虹口第一百七十號門牌王阿三家行竊衣物携之而出適爲包探顧福其所見連贓帶入捕房捕頭令押候解送公堂禀請讞員關絅之司馬懲辦○昨日　晨偷兒王康庭不知在何處竊得木耳若干斤　竊西華德路被包探陳洪德拘入捕房捕頭令押候解送公堂　請訊究○昨晨毛阿　　絨氈　　口某押鋪求質包探朱桂生以其形跡可疑拘入捕房捕頭令押候解送公堂禀請究辦○昨晨顧阿福掩入虹口某姓家行竊金約指絨氈等物旋由包探顧福其查獲帶入捕房捕頭令押候解送公堂禀請審辦○昨日一百十五號印捕巡平靶子路見西人某中醉態　騰恣行胡閙因卽拘入捕房捕頭令押至酒醒時釋出○昨日虹口捕房病斃所押乞丐一名捕頭令地保報請某善堂備棺收殮 
 
 
 

Page 10

 
 
   
 
 

Page 11

 
 
　　先由建水縣易寵坐轎解至中途與長解差李玉王順同逃均卽追捕無獲各等情復經臣批飭嚴緝曁飭臨安府提集短解差　嚴訊詳辦兹據該管府道揭由臬司劉春霖詳叅前來臣查該長解官署蒙自縣知縣孫家祥短解官署建水縣知縣梁正麟於解審要犯徐佑先自應加意防範乃漫不經心並不愼選妥役遵用木龍嚴加肘鎖多差護解竟任聽該犯徐佑先乘轎前進已屬違例且孫令起解旣已遲之又久而梁令接解又復遷延時日致令該犯徐佑先與長解差李玉等中途脱逃其爲解役鬆刑賄縱尤可槪見寳非尋常疏忽可比相應請旨將長解官署蒙自縣知縣事准補恩安縣知縣孫家祥短解官署建水縣知縣事試用知縣梁正麟先行交部嚴加議處勒限嚴緝滿無獲照例辦理除咨吏刑二部查照　所有特叅疎脱解審要犯緣由謹會同署雲貴總總臣丁振鐸恭摺具奏伏乞皇太后皇上聖鑒訓示再署蒙自縣知縣孫家祥業因另案甄别叅革合併陳明謹奏奉破批著照所請該部知道欽此 
 
 

Page 12

 
 
[光緖三十年正月京報]  
　　廣西巡撫柯奏知縣欠繳漕白嚴叅勒追緣由片初四日柯逢時片再據兼署布政使劉心源詳稱查前代理思恩縣知縣馬福慶徴存光緖二十九年分並帶徴二十七八年地丁耗美部飯存留扣平等銀二百八十四兩七錢一分九釐九毫九絲又徴存應交倉米折價銀一百八十一兩五錢八分七釐迭經嚴催並飭慶遠府委員守提均延不解繳應請嚴叅勒追等情前來相應請旨將前代理思恩縣知縣馬福慶革職勒限兩個月將徴存未解前項銀兩掃數解清如能依限完解再乞恩施儻逾限不完卽提案究明是侵是挪分别嚴辦監追以示懲儆謹會同署兩廣總督臣岑春煊附片具陳伏乞聖鑒訓示謹奏奉硃批著照所請該部知道欽此 
　　兼署兩湖總督端奏同知毋庸赴調飭回原地防護片初四日 
端方片再湖北試用同知姜思治所帶工防一營前於光緖二十九年八月間經廣西巡撫臣柯逢時奏奉諭旨調赴廣西咨移到鄂當卽轉飭遵照辦理正料理起程問旋於九月間接柯逢時電現已奏陳叧募四營姜思治毋庸來桂等因查該員姜思治所帶工防營向係駐劄漢陽槍砲廠防護頗稱得力兹旣勿庸赴調應仍令在槍砲廠駐防俾收駕經就熟之效謹附片具陳伏乞聖鑒謹奏奉硃批知道了欽此　　　　　　　　　　　　　　　 
　　廣西學政汪奏教官廉能卓著應請量加甄叙片初四日 
汪詒書片再廣西教官極爲清苦但能守分安常卽不必過爲責備其有廉能自著者亟應量加甄叙以爲耐苦勤官者勸兹查有太平府訓導梁佐淸操履端潔辦理振務任勞任怨實惠及民候選知縣博白縣教諭秦恩述頗有膽識興辦學務不爲衆論所撼平樂府訓導梁德祚安詳厚重明曉吏事毫無迂腐習氣迭據各該管守牧面稱其賢臣復疉次延見討論確係出色之員久困閑官未免可惜查該三員均經俸滿例應送部引見應如何加恩之處出自聖裁臣爲愛惜人才起見是否有當理合附片具陳伏乞聖鑒訓示謹奏奉硃批吏部知道欽此 
　　兼署兩湖總督端奏縣紳捐貲學堂援案懇恩給獎摺初四日 
頭品頂戴兼署湖廣總督湖北巡撫奴才端方跪奏爲江夏縣紳捐助學堂經費鉅欵援案懇恩給獎以昭激勸恭摺仰祈聖　事竊據湖北布政使李岷琛會同學務處詳據署湖北江夏縣知縣原恩灜詳稱興辦學堂爲當今急務前請將江夏縣高觀書院攺辦高等小學堂曾據木邑紳士高文濱偕其子高廷傑措捐銀一萬兩作爲開辦經費詳經奏請將高廷傑以知縣卽選藉資鼓勵奉硃批著照所請該部知道欽此兹復據在藉同知銜職員劉準經偕其胞弟劉鶴年以該小學堂經費尙不充足情願措捐庫平銀一萬兩不敢仰邀獎叙等情查該職員劉準經經商爲業竟能慨捐鉅欵爲本邑學堂經費其慷慨好義之風實與高文相濱等踓據聲稱不敢仰邀獎叙究未便没其報効之忱查劉準經胞弟劉鶴年曾由新海防案內報捐五品銜分發安徽遇缺先補用府經歴可各援案奏懇恩施給予獎叙以資觀感等情詳請具奏前來奴才查各州縣興辦學堂官欵旣難於徧給地方紳民儻能間風興起共樂捐輸俾學校如林人才蔚起實於自强始基大有俾益今該職員劉準經體念時艱捐兹鉅欵洵屬深明大義核與京師大學堂專摺奏獎章程以及高廷傑請獎成案均屬相符合無仰懇天恩准將劉準經之弟五品銜分發安徽遇缺先補用府經歴劉鶴年以知縣卽選並加同知銜出自逾格鴻慈理合恭摺具陳伏乞皇太后皇上聖鑒再湖北巡撫係奴才本任毋庸會銜合併陳明謹奏奉硃批著照所請該部知道欽此 
　　廣西巡撫柯奏知府遺愛在民懇恩史館立傳摺初四日　　 
廣西巡撫臣柯逢時跪奏爲已故知府遺愛在民謹臚陳政蹟　懇天恩宣付史館立傳以彰循吏而順輿情恭摺仰祈聖鑒事竊據藩司胡湘林詳稱准前署右江道據思恩府轉據那馬通判黄贊樞等詳據紳士大挑教職黄道煌　禀稱已故前署思恩府知府馮治材湖北興國州人同治庚子科優貢考職入旗官學教習期滿以知縣用以軍功保直隷州知州留於廣　補用捐振出力保補缺後以知府用遵例捐歸知府班候補光緖二十五年委署思恩府事府屬一廳四州縣七土司縱横五百餘里而武緣那馬及各士司地方萬山叢雜巖谷深邃向爲游士各匪巢穴是年十月隆安游匪頭目黄大馬二黄特康等糾黨數百人行刦那馬　署戕官刦囚肆行擄掠郡城震勳該故員甫經履任卽單騎馳往各郷撫輯流亡宣布朝廷德意出示徧諭謂從逆者受誅夷安分者爲良善所有被難之民分别撫卹未劫之家互相保衞一面重懸賞格調兵督團嚴緝首要旬日之間擒斬匪首馬二周特二等數十名人心始安次年二月武緑匪首已革武舉周治國及蘇任臣等糾衆千餘人濳匿寺墟一帶脅民入會竪旗滋事刼殺郡曾各村附近之仙湖寺墟股匪亦乘機思逞百色廳屬之那色平色等處亦有游匪數千盤踞江水河兩岸窺伺那馬廳之石塘墟設關收稅出入寳州遷江上林及各士司地方商賈裹足農民輟耕郡縣兩城岌岌不可經日該故員電請發兵剿辦一面督同那馬廳及武緣寳州遷江各州縣率練勇分投堵禦迨援軍旣集親歴各處勦撫兼施嚴懲首要寛免脅從統計先後擒斬匪首周治國黄玉斯蘇任臣李恃逹韋天成蘇加珊等及著名悍黨二百餘名各屬股匪悉平該故員復以萌孽未盡久必濳滋乃督飭各州縣編查戶口嚴保甲連坐之法雖瘴癘之郷炎敵之侯間月必親歴抽查一次自是匪徒歛迹屬境又安該故員又以欲革狉獷之俗必修文學習禮儀乃建遷善學堂捐給膏火督習課吏諸生觀感始知嚮化思恩志書久經散佚復搜輯探訪捐廉纂修以闡遺烈而招來兹至於公廨祠宇　舍書院年久傾圮均捐巨欵次第修葺並增建忠義孝悌節孝等祠以資觀感思恩地瘠民惰每遇歲歉貧民無以爲生該故員籌欵購買桑秧棉種及松杉茶竹之類相其士宜招民墾荒種植歲增錢數十萬缗兵燹後疫癘水災該故員捐廉委員赴粤東購藥分團施給合郡多賴拯活又以入秋患瘴染者多斃乃設局延醫施藥並籌持久經費至無夭札者二十六年苦旱田禾俱　該　 
 
