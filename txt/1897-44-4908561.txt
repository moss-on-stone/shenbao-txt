# 1934 - 44 - 4908561

 

Page 1

 
 
[珍物待購] [  申報館協振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲亷泉旣能慶積陰功且可增輝藝圃誠一舉而兩得也計開　　漁珊帖一部　高澹游山水一幅　天靑緞馬視　 
料一件 
[論新年禁賭之善]  
　　嗚呼賭風之盛非一日矣官憲禁賭之嚴亦非一日矣乃禁賭之令未聞一日稍弛而賭風之行未聞一日少息豈官法之竟不能行於若輩抑若輩竟愍不畏法者耶向來常年之賭有干例禁故犯賭者亦深恐違例或密室深藏或鄉僻約聚至於新年則皆以無事消遣爲名明目張膽官憲亦以在五日之内稍弛禁令暫置不聞不見亦寬以濟猛之意由來久矣不知星星之火可以燎原涓涓不絶可成江河新年之爲日本無多也而賭之害卽由新年而起賭之風卽由新年而推是則常年本不可使之犯賭而新年又烏可以使之犯賭耶去年正月初五日本報載遵旨禁賭一則謂前有某侍御封章入告稱天下賭風惟粤省最盛近經前粤撫嚴行懲辦漸漸斂迹刻下又甚於江蘇上海地方請旨辦理等語旋奉旨著令該省督撫札飭地方官嚴行禁絶以安閭閻前蘇松太道黄幼農觀察奉到前督憲張香帥撫憲趙中丞札飭嚴禁等因當卽轉飭上海縣及保甲局員認眞查辦當時局員於元旦日卽赴各處巡察查禁一時賭徒皆爲斂跡此滬上新年禁賭之始也今歲禁令重申官憲不聞稍寬法網而賭徒則皆思行險以僥倖又復故態漸萌初七日紀賭塲巨禍云初四日南市泉漳會館演戲無賴之輩設攤聚賭互相毆擊翌日百層永和兩茶樓竟聚至數百人議事經會館董事勸散事聞於十六鋪巡防局委員祝翼雲二尹急飭汛捕將爲首之人送總巡局訊辦此一事也初七日晚又有充當華捕之江北阿三舆賭徒在四馬路胡家宅因賭爭閙扭至捕房此又一事也又有賭輸自盡者本報十四日紀某老嫗不知其姓氏住本城大東門内城脚下生有二子一名阿福不務正業日與劉盤龍一流人爲伍某日向友人借得洋銀一元至某處賭博一擲而盡友索之急阿福向嫗自誓云此次如得母親還清所借則兒子以後决不賭錢矣嫗信其言拔頭上押髮簪一枝押得洋銀一元二角除還尙餘二角阿福喜又得賭本重入賭塲無奈五木無靈依然三戰三北自思無顔見母爰取紫霞膏服之回家高臥比及母聞呻楚之聲喚之巳無從救藥矣觀此則知賭之害人與人之受賭之害官憲又烏可不禁哉說者謂禁賭誠爲地方之善政然在新年則未免太殺風景不知平常旣禁則新年又不可不禁雖無不藉言於消遣則新年可以消遣豈平常不可以消遣乎新年可以無事豈平常皆能有事乎且徒棍以平常賭禁旣嚴不能施其伎倆咸思假新年之名凡所謂局賭花賭勾串良家子弟不顧人之聲敗名裂蕩産傾家而惟恃其手叚高强飽其慾壑以爲終年衣食之資此種棍徒卽治以極嚴之罪亦不爲過若不查禁是猶驅獺以食魚驅鸇以食雀而謂魚雀其能有噍類乎况滬上五方雜處匪類較多藏匿較易若不嚴行申禁恐其害尙不止於前所云者矣幸城廂内外徧設巡防以佐縣署差役之不逮租界則有巡捕包探日夜巡察本報連日紀巡局捉賭捕房捉賭毁除賭具以及公堂之因賭逮案者幾至書不勝書日來尙有捉賭之事可知賭禁雖嚴賭之風仍未絶然幸有捉之者賭之風雖未絶而賭之事可日少也賭日少則受害之人亦日少至於新年則爲日無多爲害似淺然往往見有本不愛賭本不犯賭而因新年消遣致入迷龍沈溺不返者且有因負而思翻本卽非新年不能不爲孤注之再擲卽有獲利大半皆揮霍於花柳之中甚有因之櫻疾者負固爲害而勝亦未始無害也是則賭烏可以不禁亦烏可以新年而忽之哉 
[本館接奉電音]  
　　昨日清晨京師飛電傳來上諭兩道敬謹譯登○正月十五日奉上諭湖北黄州府知府員缺著魁麟補援欽此同日奉上諭河南南陽鎭總兵員缺著武朝聘補授欽此 
[綜紀丙申年蕪市情形]  
　　蕪湖訪事友人云去年米市銷塲不旺内地又秋收告歉所出無多春問承前年極盛之餘各業均以爲可大氣盤旋冀收厚利不料春光一換各貨驟然滯銷夏問霪雨爲災田多淹没秋榖登塲不過往歲之四五分鄉民己多失望豈復能以有易無市景遂益形寥落然猶望冬季或可振起俾可作亡羊之補牢又以國案方搜索金資賠償洋債以致銀根緊急異常市而不敷周轉錢業自相挪借拆息漲至一分八厘是以放出各帳甫經交冬卽急於收取各店苟非資本充牣底貨盈餘者卽索逋臨門相逼殊甚始而錦上添花猶恐不成交易者至此皆變本加厲雪壓霜欺以致烘雲托月之店鋪無不受盡磨折且有因内外不接卽時被其逼倒者老於貿易中人咸謂莊家似此摧折實爲歴來所罕有内地轉運各批貨欠帳遂亦催逼加嚴然市情雖屬如此各業中亦自有盈絀高下之分其獲利最豐者要當以錢業爲首屈一指蓋蕪地市面素較别埠穏實各莊又善於刺探未開先放未落先收凡在貿易未有不俯首帖耳任其指揮者大莊如厚康竟能盈至萬二千金寳善長亦獲利七八千金雖個中萬泰等莊亦有折耗然非外埠拖累卽内自接濟欠寛並非虧於本地店帳次推土業因皖北出産尙稱中稔果能積儲厚囤自可利益多沾是以江泰和黄泰和吳祥泰等大莊每家皆贏餘二三千金惟折本者亦頗不少故不足與錢業相提並論也他如綢布雜貨大局尙屬平穏蓋恃錢貴銀賤進貨得所沾溉故布業如志成泰亨利泰和豐等三家皆獲羡餘雜貨店亦有兩三家得利海味則以蘇新泰恒升泰兩號各沾利益餘則保本已爲萬幸矣廣貨聞公盛玉興昌尙獲數百金餘則平平雖有程大生閉歇然以帳抵帳足敷所用不算眞虧獨廣帮米業向推蕪市商務大宗去年皆折本甚鉅隆泰昌合和祥兩廣號向推個中巨擘不過保本而已餘皆不足道更有彼中所云擱淺者兩三家蓋卽被莊家窺出破綻能否添出資本旗鼓重張尙不可定至若米行不過代客買賣略取用銀乃去年始則困於訟累之交加繼則借出客帳因米糧滯銷米販裹足致内空外逼無臺可避者比比皆是且聞同豐豫米行執事某甲因代客挪借萬有餘金歲底絲毫不能歸欵輾轉尋思無計彌補遂以一盞阿芙蓉膏畢命貿易塲變爲陷人坑其情亦大可哀矣特是盛衰相因特極必反去歲之十分困頓安知非今年久困必亨之張本耶寄語持籌握算者尙其振刷精神以自操縱愼勿以一蹶不振頽喪其志也可 
[領事沈淵]  
　　福州采訪友人云正月初三日之夕大風捲水猛雨隨之代理德國領事柯樂君由南臺乘夾板船泛乎中流幾若春鳧狎浪駛至洪山橋水面散步船脣偶一傾欹墮入江底迨船中人聞而撈救早已蹤跡杳然矣閱日英領　　　照會通商局請轉飭海防同知温杏樓司馬出示懸賞如有能撈獲屍身者賞以鈔票四十圓以示鼓勵 
 
 

Page 2

 
 
[稅司回國]  
　　蕪湖訪事友人函云新關班稅務司去冬偶抱採薪醫治而愈擬欲請假回國嗣奉總稅務司批准遂於客臘二十一日檢點行裝掣眷同返瀕行之際赴地方官署辭行當道各官以相處多時　謌忽唱賓筵祖餞肴核紛陳本關中西各司事尤覺離緒滿懐大有江文通黯然銷魂之感天明下水輪船抵埠遂破浪乘風而去所有新關稅務現由帮辦勞君代理 
[日本喪儀]  
　　本館派赴日本采訪友人來書云東歴二月初二日卽華歴正月初一日東京電達各地云今晨日皇太后靈輀由東京靑山宫舁至停車塲用火車載往西京擇日安葬松方總理大臣黑田樞密院議長大隈外務大臣西鄉海軍大臣榎本農商務大臣清浦司法大臣野村遞信大臣蜂須賀文部大臣土方宫内大臣兼大喪使等同次官以下各事務官敬謹將事中國及英法俄德奥義美各使臣亦在火車塲敬送此外又有貴衆兩院議員各宗派管長門跡寺院住職東京府會議長東京市長東京市會議長東京市各區會議長東京市各區長遞信省會計檢查院美術協會帝國大學校各分科東京郵信電信學校商船學校各公立學校文部省直轄學校東京工業學校華族女學校高等商業學校高等師範學校尋常中學校東京府會議員東京市會議員市參事會員東京府吏員名譽職員東京商業會議所辯護士會東京醫會農學會共數千人羣往執紼近衛親兵前赴各處整列東京府屬大小各商均休業一日街道肅靜人民往觀者幾至塞途高麗更特派李君夏榮前赴西京視窆 
[日東火警]  
　　日本長崎鎭西日報云東歴正月三十日卽中歴去冬十一月二十八日大阪府屬豐能郡熊野田村癫狂病院中忽然火起是時寒風猛烈幾如虎嘯龍吟頃刻之間全院均歸烏有并焚斃留院療治之瘋人六名亦可憐也○神戶榮町二丁目華商怡和號於中歴正月初一夜一下鐘時不知如何失火號中人救援不及祗得將簿籍取出餘貨悉化刼灰併延燒比鄰華商廣昌隆迨各處水龍赶集救援祝融　始退避三舍 
[梧州火警]  
　　廣西梧州府城對河有地名三角嘴者貧民列屋而居剖竹爲瓦以蔽風霜所謂夏宜急雨有瀑布聲冬宜密雪有碎玉聲者讀黄岡竹樓記恍惚置身其間去歲臘月朔日之夜某姓家不戒於火遽兆焚如比城中人驅水龍至河干喚渡而往則巳焚去二十餘間矣事見廣州省城中西報 
[白下觀燈]  
　　金陵訪事友人來函云省城例屆燈節前後督標各營健兒紥成燈彩分班舉賽爭奇鬭艶夙擅勝塲本屆自月之初六七等日起所有督標新兵中左右前後五營合紥龍燈異樣出色禀明督憲游行街市前導以五色彩絹紥成春王正月天子萬年八大字每字各爲一燈繼以四季花囊燈牌方燈掌扇燈參以各色魚燈蝦燈並獅子百獸燈類皆姿態横生栩栩欲活申間雜以采蓮船高蹺會扮演戲齣如唐僧取經及空城計等名色無不點綴精緻遠而望之如九天仙樂飛舞半空洵大觀也另有優人扮演海怪如蜃蛤等精機捩闔闢惟妙惟肖與凡牛鬼蛇神奇狀百出最後則爲百節龍燈伸牙舞爪游行自如是日紅男緑女衫袖聨翩溢郭闐城聚觀如堵頗極一時之盛 
[粤海春濤]  
　　廣州省城中西報云海禁大開以後華民因中國艱於謀食每視外洋爲利藪時被匪人誘惑轉賣至海外當苦工南洋日裏埠招工事例限以三百六十工爲滿用以開闢山林種植烟葉所種之烟如有枯死者倍罰之迨將期滿工頭又以利誘仍復留工故凡有賣至其間者鮮能脫身返國粤省有某甲者不知其爲何許人素行無狀爲鄉里所不齒自思株守家園終難騰達久圖遠涉重洋以振事業致被拐匪誘賣日裏埠爲奴甲斯時故態盡除能耐勞苦期滿後工頭又復留工不數年辭工作商積資逾千貫迨營運十年所獲鉅萬矣在埠娶妻生子倐成富翁邇來遽興歸思捆載返粤憫埠中華民慘被奸徒賣出充作各項苦工其中艱苦情形實難名狀遂慨然出資贖出傭奴二百七十餘人乘榮旋之便携同返粤去臘行抵香港又爲各人置辦衣袴分别給資遣送回鄉各人感泣高情不啻重生父母計甲此舉費去不下萬金功德洵無量哉○保安輪船每夜往返於廣州香港船質堅牢機器靈捷行客多喜附之去年臘月十一夜由香港至省四鼓時諸客睡夢中驚聞霹靂一聲船卽膠而不動急登船面視之則已擱淺於東莞太平沙灘上至十二日十下鐘時方能展輪及抵省河諸客爭先登岸有客肩荷枕箱而上視之非己原物以匙掭之兩不相入呼銅工啓視則敗絮裹斷磚在焉不知何時被匪人調包據云所失洋蚨百餘翼江湖之中機詐百出舟行者可不愼乎○高要縣廣利鄉人某甲向以製造爆竹爲業祖母陳氏年已古稀性極慈和好施樂善同鄉皆尊而敬之去臘某日甲置火藥引數紥於案上其子年僅七齡不知利害以香引火焚之霹靂一震器物與椽瓦皆飛陳氏適坐堂中安然無恙鄉人異之均謂其好善之報 
[閩中新語]  
　　福州采訪友人云井樓門外里許有北嶺關焉爲南臺閩安大關所分設每年額征稅課四千金向由佐雜官司榷政去年已攺歸州縣辦理矣○福州官鑄小銀錢業已通行市上局中總辦孫幼谷太守認眞辦理所鑄龍紋字樣清晰異常所惜藐法奸徒時或用藥水鎔輕且有將邊剪去者深望地方官吏及時查辦盡法以懲也○羅稷臣觀察奉命派充英比義三國出使大臣去冬奏調隨員二十餘人并調其兄信臣觀察爲駐紥南洋總理事其姪叔羹觀察副之定於元宵前由閩起節至申出洋赴任昨報所紀由京南下蓋傳聞異詞也○署臬司周子迪觀察於去臘二十七日親出巡行訪知著名土棍郭嫩嫩與其弟郭甲專在洪山橋一帶魚肉良民因飭侯官縣籖差會同水師營弁兵拿辦○去冬販橘之家十分虧耗掮客某甲因被客販積欠忿不欲生遂於正月初三日就潭尾街自經而死亦可憐也○福州府胡太守示期正月二十八日在貢院考試駐防及閩侯長三縣文童二月初四日考試福清等七縣文童 
[斷橋殘雪]  
　　杭州訪事人云新正安九日俗傳爲玉皇誕杭人之往靈霄宫進香者絡繹如梭是日積雪初霽嫩晴烘人蠟屐街頭硃無泥濘難行之慮太歲殿城隍廟等處香火極爲繁盛各項買賣及茶館等均得占利市三倍○去年十二月某日太平橋某綢莊内來一衣服翩翩之客向購綢縀計值二三百千當付錢票一紙莊主以近來拐騙之術譎詭異常恐受其欺爰將貨物暫留命學徒持往錢店照票果係僞劵匪徒知事敗露乘間脫逃莊主因未爲所騙亦不追究及至新正初九日莊夥某甲因往上城路經貓兒橋見有三五勇丁扭住一人向洋壩頭而去後面跟者甚衆甲亦駐足而觀詎知被扭者卽去年行騙之匪也詢諸途人知此匪於是日在焦棋杆某衣鋪誑騙細毛衣服經鋪中人覷破密喚地保報局撥勇前來拘至保甲總巡處究辦想孫别駕嫉惡如仇定當從重懲治也○新任運憲世都轉接印後盤查　欵逐一登記至去臘封印期内公事較稀因將收放數目細爲核對其中小有舛錯乃於二十八日立諭庫廳飭傳庫總書到署大加申斥諭　速爲更正旣往之咎免其究治新正當再親臨盤庫倘仍有參差定不曲恕聞都轉辦事頗爲認眞而又不至苛求蓋精明之中仍寓渾厚者也○越婦吳氏寓居下皮而自喪所天柏舟矢志有子女各一年皆幼徲平時以代人漿洗衣服度日惟所入不敷所出貧窘異常去年臘底陰雨　旬洗衣較少竟至無以度歲迨至除夕將臨鄰右人家烹羊炰羔敬神祀竈子女輩不無見而口饞與母糾纒啼哭不已蓋小兒女未知家境之艱難也母雖怒形於色然以膝下小嬌生終歲不得美食未免可憐乃於二十八日檢點破篋得舊衣數件持往典肆質錢聊買鷄魚之類祀其祖先并藉供兒女一飽詎料行至半途怱見有小紙包一枚遺失於地拾起視之内有票二紙婦目不識丁疑爲米劵爰向大街某店鋪中倩人　視乃知係書院膏火票也店中人因告以持至焦棋杆晉　　莊收取計得錢一千六百餘文婦不勝喜躍乃購各物并其餘錢舊衣等負之而回雖所得無多然安知非蒼天若鑒其苦而有以福之使不憂卒歲之無資乎 
 
 

Page 3

 
 
[鴛水文波]  
　　嘉興采訪友人云郡城東門外南堰鎭皋峰廟供奉劉猛將偶象相傳新正十三日爲猛將誕期鎭上各商醵集資財徵召梨園演戲入晚更燃放烟火花爆以樂春宵是日也墨客騷人富商巨賈咸買舟而往作竟日之游亦有北里名倡南都媚子各携鴉婢同上蘭舟緑鬢紅衫痕掩映於波光雲影之中無異天然圖畫誠尋香之勝事拾翠之冶游也○新正初九日嘉興府宗太守乘舟赴省詣各憲轅叩賀新禧至十二日回轅厘鹽局總辦李君亦於日前赴省賀歲○客歲郡城大小各業咸獲利甚多惟年終天雨連綿收帳者略形艱苦然亦不致虧損多多也近日已皆擇吉開張操奇計贏者無不眉飛色舞 
[蘇省官塲紀事]  
　　姑蘇采訪友人云正月十三日藩司聶仲芳方伯牌示轅門云華亭縣知縣葛培義著調署江陰縣缺遞遺華亭縣缺以卽用知縣趙　委署○署婁縣知縣葛明府祥熊因病出缺禀報到省後藩司聶方伯卽於本月十三日牌示以候補知縣夏大令書紳署理婁縣篆務○江南提督譚靑崖軍門碧理於正月十二日由松江節署至蘇謁見趙展如中丞拜買新禧旋詣湖南會館與同鄉各官行團拜之禮○狼山鎭總兵曹總戎德慶候補道何觀察煥章陳觀察桂森統領淞防營堪勝提鎭班軍門廣盛上海營叅將廖叅戎德勝撫標滬軍營補用副將龍副戎鎭國督標奇兵右營補用叅將鄒叅戎理堂統領南字營奏調兩江補用副將張副戎國林均於正月十三日抵省叩賀各大憲新禧○甲午科翰林院庶吉士陳太史恩棨籍隸順天正月十三日由山東抵蘇垣詣撫轅投刺趙中丞延入花廳茗談片刻迨興辭而出復遍詣各憲轅及各當道處拜會○吳江縣方大令道濟正任華亭縣葛大令培義奉賢縣金大令烺及靑浦縣汪大令均於十二日抵蘇叩賀各大憲新禧旋於十三日禀 
[松江春漲]  
　　五茸采訪友人云一聲爆竹萬物皆春市肆小民乘此新年無事之時或團坐一堂擲骰抺牌爲戲然偶焉一試卽開賭博之門蕩産傾生事所恒有松江府陳蓉曙太守爲杜漸防微起見嚴申禁令有犯必懲特飭華婁兩縣宰遴派公差昕夕用心查緝牧猪奴一流人物遂不敢飛揚跋扈角勝爭能賢太守民瘼關心誠何異古之良二千石乎○西門内普照寺東首松壽藥鋪爲楚人某甲等股開時值新年每於夜靜更闌在邃室深堂一試其呼盧喝雉之技事爲華亭縣葛江邨明府所訪悉特於某日飭役前往拘甲訊供甲供稱小人在治下貨藥爲生並未犯賭明府再三研鞫始供出與張某錢某曁屋主周某諸人同賭翌日遂按名拘到周錢訊明省釋甲與張發入待質公所押候訊懲○農桑爲民生之大利人盡知之去歲之冬有某茂才等十餘人聨名具呈府署請借撥公欵採辦桑秧以闢利源陳蓉曙太守准之特不知果能行踐其言不致空言徒托否 
[上海官塲紀事]  
　　日前江蘇督糧道兼蘇關監督陸春江儲憲及江南製造局總辦新簡江海關道劉康侯觀察同舟赴金陵謁見劉制軍叩賀年禧前日同乘招商局江永輪船回滬就法租界金利源碼頭登岸本邑印委各員咸至江于恭迓觀察卽乘輿返行轅儲憲換坐官航小泊觀音閣碼頭牌示正月十六日致祭龍神昨日黎明時率同松海防同知劉乙笙司馬上海縣黄愛棠大令及海運局各員詣天后宫致祭俄折向南門外龍王廟拈香然後入城致祭城隍神隨至碼頭解維赴省各官恭送如儀○丁憂江海關道黄幼農觀察之太夫人於去年九月十四日壽終道署擇期正月十六十七十八等三日開吊二十二日已時舉襄回籍安葬昨日爲開吊之第一日清晨江海關道兼江南製造局總辦劉康侯觀察提右營叅將廖楚才叅戎松海防同知劉乙笙司馬上海縣黄愛棠大令及程少菴守戎李采臣千戎先後至靈前叩奠旣而江蘇督糧道兼蘇關監督陸春江儲憲乘輿而至依禮吊唁○前者提右營叅將廖楚才叅戎赴姑蘇省垣叩賀各大憲年禧前晚乘坐官舫帶以小火輪船鼓浪抵申標下健兒咸往碼頭迎迓○古巴總理事官二品銜直隸候補道余易齋觀察於去冬告假回華以本埠新大橋北首東歸仁里爲行轅刻下假期將滿聞杏花春雨時節擬入都句當然後赴美京華盛頓節署銷差 
[押犯圖逃]  
　　前晚四鼓時城内攺過所押犯戴新懐兪阿大黄雲銓李海大潘安壽徐阿金張阿根王阿大李阿寳等二十餘名通同一氣各執兇器毁鍵圖逃幸管所委員馬二尹瑞熙早有所聞飭勇丁奮力阻住一併禽獲將兇器奪下仍押所中俟據情禀明劉康侯觀察逐一嚴懲 
[諭再補詞]  
　　去年冬月揚州人蔣淦投法界公堂控小東門外花烟館龜子包光行串同蟻媒誘拐其女巧珠逼令爲娼經鄭大令訊供吊到筆據係戴雲高出名徐奶奶爲中當將包光行責懲禁押著交戴徐到案復訊上期大令升堂集訊以戴供詞含糊恐有不盡不實著分别管押詳細研訊昨據戴雲高供稱淮安府阜寗縣人世居離城六十里之東安鎭鐵匠爲業去年因本處荒歉挈同妻子及女逃至仙女廟遇鄰居徐王氏哄騙將女字與包姓爲媳九月十三日寄信來滬二十三日包親到仙女廟鎭雇坐民船同至鎭江徐王氏知小的並不識字囑包先將白紙一張命小的畫諾然後倩人書寫筆據迨至上海將女兒領入花烟間内另置小的於客寓不許聲張據徐王氏云共得財禮洋三十六元除去一切規費餘洋四元囑小的附搭民船回籍至臘月二十以後徐王氏稱包有信前來囑小的挈同妻子來滬覓就二十六日　　登岸後卽被送押捕房小的所供句句實情求恩鑒察大令著明白補詞呈候核辦 
[英界公堂瑣案]  
　　包探沈金隆禀稱前日有小工高金山者至老公茂洋行執事人嚴時福家尋釁後竟持刀將嚴戳傷頭面嚴子阿大上前勸阻亦被劃傷手指報捕後經小的將高拘獲嚴受傷甚重擡至案下候示高金山及兇刀一柄解案請究嚴子阿大同其母李氏投案供稱與高素無仇隙不知何故連次持刀尋釁將父親戳傷求大老爺嚴辦質之高金山供崇明人前在老公茂洋行生理被嚴停歇以致窮苦不堪心有不甘故向理論不敢行兇叩求恩典屠别駕據情商之薩副領事以高持刀行兇情殊可惡著將高送請上海縣究辦受傷之嚴如福著其子阿大擡送縣署騐傷候訊○包探秦少卿禀稱流氓小眼金生卽李金生前日糾同黨羽毛蟹在寳善街王大吉藥店旁小弄中扭住盛京輪船管艙人陳阿春拆梢洋十元不成卽將阿春之皮馬褂脫下當洋七元分用後由盛京輪船買辦函告捕房經小的拘獲李金生起出原贓送案請究陳阿春投案申訴前情並稱與李本來熟識不料恃衆拆梢今幸獲住求爲懲辦質之李金生供蘇州人向來巡分此事實係毛蟹所爲小的惟從中解勸而已求鑒别駕以李本是過犯判責一百板管押四個月滿期後遞解回籍○包探陳阿九禀稱寗波人鄔和芳在九章綢縀莊爲夥去年用空帳銀八百兩尙未理明前日忽將自己衣服取出意圖逃逸經小的拘獲送究九章綢縀莊主遣夥投案申訴前情質之鄔和芳供稱虧空帳銀業已挽人理說取出衣服因須替換並非爲逃避之計求鑒别駕以旣經人從中理處著卽交保○包探韋阿友禀稱小孩查阿五竊取徐姓及張阿四等家布被布衣等物經小的緝獲人贓送案究立徐張兩失主投案請領失贓質之查阿五供年十六歲蘇州人行竊該死求恩寛恕别駕判令遞解回籍○包探黄四福禀稱積竊姚和尙前因犯案曾經大老爺懲辦近又連竊盛公館等八家衣飾等物爲數甚鉅經小的緝獲人贓送究盛宦家丁持名片投案請領失贓質之姚和尙供上海人實因貧不聊生以致屢次犯竊叩求恩典以後不敢再犯别駕以姚委係積竊判責二百板管押八個月○包探趙銀河禀稱前日有小流氓陸金大陳三寳李阿四沈根生等多人至四馬路周雲卿所開之茶館内因言語不合互相爭閙旋被打毁茶碗雜　　　洋四元經巡街捕拘獲因特送案請究周雲卿投案供稱小的在四馬路開設茶館前日在陸金大等來館飲茶吵閙不休小的向之喝阻伊等懐恨於心因於給付茶錢時藉端吵閙被毁特件約值洋四元餘今旣獲案求爲追賠質之陸金大等同供一時氣憤自 
 
 

Page 4

 
 
知不合惟當時曾允賠洋四元不知何故伊不允求鑒别駕以陸等吵閙毁物殊屬非是判令各押三天並著合賠洋二元○洋人進寳控王有金奪取洋刀扭交巡捕送案請判洋人進寳投案供稱昨日持刀在浦灘行走突被王有金奪去請爲究辦王有金供刀係在路拾得並非奪取求恩明察别駕判押一禮拜贓還失主○包探石金榮禀稱小賊陳阿寳竊取徐榮生家布被一條經小的緝獲人贓送請訊究徐榮生投案請領失贓質之陳阿寳供本地人行竊該死其實尙是初次求恩饒恕一遭别駕以行竊有贓判責五十板以儆○水巡捕唐寳榮拘解駁船戶張阿蘭趙桂福及周葉氏楊袁氏到案禀稱張趙二人竊取廣豐洋行之煤二十五擔寄存在兩婦人處經小的查出爲此一併送案請究廣豐行洋人投案聲訴被竊情形請爲懲辦張阿蘭趙桂福同供所有煤斤實是掃艙所餘並非竊取求鑒周葉氏楊袁氏同供不知竊物故敢允伊暫寄叩求大老爺格外寬恩别駕判張趙二人各枷號十天周葉氏楊袁氏二婦各罰賠洋五元○水巡捕又解鳴昌水木作夥張阿九至案禀稱嗚昌因包造工部局小菜塲堆積磚石約有二百餘墩殊屬違章故傳請訊究張阿九供作主徐阿玉因有他事未到求爲恩斷别駕判罰洋二十元並限於一禮拜内將磚石移開違干嚴辦 
[美界捕房紀事]  
　　無錫快船戶宣阿餘前日下午督同篙師周根根駕舟至蘇州河白大橋相近與本地人唐海林所駕之船互碰辱駡之餘繼致用武唐船之夥突取竹篙遙擲中周之臂爲之洞穿周負痛倒臥艙中唐等復躍登宣船肆意毒毆水巡捕聞之飛棹駛至唐率夥登岸奔逸惟將其船扣獲一面舁周至捕房控訴捕頭飭送仁濟醫院敷治復飭包探嚴查行兇人究辦○閔行路第三號洋房庖可所雇副手某甲前日竊取鷄蛋若干枚爲西婦所見告知捕房捕頭遣包探石金榮將甲拘入捕房押候送廨訊究○偷兄周雲春竊取外虹口老街第三百三十三號門牌某姓屋内之衣服若干件事主控諸捕房前晚經包探石金榮緝獲詰問又供出同夥之翁永昌當卽拘至捕房押候併送公堂訊辦○楊樹浦華順紡紗局雇工頭某甲包造房屋有乙丙二小工竊取長木十二根甲偵悉後乙丙懼禍脫逃甲竭力搜尋昨日上午尋獲扭至西華德路某茶肆中事爲包探石金榮所聞將兩造拿送捕房捕頭尙恐所控不實飭將原被解往公堂請訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣紀]  
　　金雲生充當糧米船夫頭昨日同夥朱德榮因結算工帳不合互相口角繼各扭至二十三七鋪巡局中禀控姚殿卿二尹訊問之下以兩造打架生事均有不合本應各責姑念失德榮手指受傷從寬免責令金雲生給以養傷費洋一元具結了案○昨日潮惠會館塲有山不流氓數人不知有何仇隙與本地棍徒名嘉生者持刀毆鬧嘉生力不能支被山東流氓刺傷數處附近居人恐釀事　報知十六鋪中局李蘭史二尹爰卽飭勇往拿至局想須治以應得之咎也○花衣街瑞文齋表畫店内前夜約得著名牌九司務周心原在店内抽頭聚賭各賭徒未及覺察相率敗北周共贏得洋數百元嗣被十六鋪巡防局員李二尹聞悉飭　　　　　　　　　　　　已早散塲未經拘獲一人亦云幸矣○前報紀某公子閒遊邑廟豫園失去所佩對時表等物因請總巡鍾壽百明府　　　　　　　　　　　　　甲汛捕至案嚴行比責　　　　　　被竊之贓小的尙未查獲兹已湊得洋銀二十四圓願購表照賠未識公子合　　　　　　　　　　　一百板所購之表存候　　　　　　　不合式仍飭嚴查 
[法房紀事]  
　　同春樓街某車寓前晚被賊竊去棉被一條當塲拿獲送入捕房　　　　　　　　　　　　年竊取　蓋一個失主報捕後日前爲包探拿獲盤詰之下據稱當洋一元二角爲同黨某乙取去遂將乙一併拘入捕房押　　　　　　　○自來火行東街某姓車寓因男女口舌相爭喧嚷之聲達於戶外旋經巡街捕拘入捕房捕頭以均屬無恥之徒命禁押一宵翌 
 
 
