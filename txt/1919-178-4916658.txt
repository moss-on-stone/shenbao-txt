# 1919 - 178 - 4916658

 

Page 1

 
 
   
 
 

Page 2

 
 
   
 
 

Page 3

 
 
時評 
[國民外交之初步（冷）]  
　　此次愛國運動之經過國民無一不知外交之當急故一舉一動必欲得外人之同情而勿使之誤會此成績之已著者也 
然由不生誤會而致親善其間更有親善之方親善之國愈多則所以爲我助者亦愈大我願國人乘今日活動之時力求多助之道則政府所久失敗之外交得於國民補救之此我對於近日之事而深有所感觸者也命令 
七月二日大總統公　陸軍總長靳雲　呈准吉林省長郭宗熙咨請以景文補協領榮鐸連陞阿補佐領均照准此令 
又令　余振興晉給三等嘉禾章此令 
又令　楊沅徐謙均給予四等嘉禾章此令 
專電 
　　北京電　陸等辭電尚未復不簽後辦法正在討論（四日下午五鐘） 
　　北京電　院得專使不簽字電卽轉各省並復陸勿固辭 
（四日下午四鐘） 
　　北京電　交民巷除美使館外其餘各使均取冷淡態度遣人詢我辦法所在陳籙因各國詰責辭職赴西山當局遣人召回（四日下午五鐘） 
　　北京電　昨晚段宅慶祝再造共和到甚衆宴會散後集要人密議應付外交無結果（四日上午十鐘） 
　　北京電　北京大學會議結果（一）請南北政府同時宣布終止對德奥宣戰狀態（二）贖回高徐濟順兩路（三）抵制日貨具體辦法先從調查偷運囤積入手（四）布告中外不簽字的理由及國民的决心（五）組織各界聯合會（四日上午十鐘） 
　　北京電　新衆議員克希克圖提出恢復民國元年北京大學學制敎育界大憤（四日上午一鐘） 
　　北京電　安福部在太平湖開會結果（甲）對和平聯合會通電中所提五項逐一駁復（乙）預備下届選擧辦法先由旅京各省人士組織團體秉承本部一致進行（丙）改組幹事部内容設四科文牘劉恩格副梁鴻志交際曾毓雋副鄭萬瞻會計王郅隆副臧雲松庶務熊炳琦副黄立中游藝吳淵主任均由主席王揖唐指定諮詢大衆同意（四日上午十鐘） 
　　北京電　沈銘昌因日捕學生各界風潮自請罷黜（四日下午五鐘） 
　　北京電　東海又感冒未至辦公室（四日下午五鐘） 
　　北京電　熊克武復龔電承示和平主旨至深佩仰我公悲憫爲懷必有以善其後（四日下午四鐘） 
　　北京電　汪江兩代表致政府長電言抵滬與南代表接洽後形勢混沌和議一時殊難進行（三日下午四鐘） 
　　北京電　陳毅電謝現添練兩師團兵力攻蒙計畫亦分兩路一由謝親率布兵由赤塔恰克圖進逼外蒙一由富陞阿率蒙兵由車臣汗一帶攻擾内外蒙東部政府電奉黑察熱各區駐軍防堵（四日下午四鐘） 
　　北京電　黑督電謝在滿站一帶設立機關有後方司令兵站司令糧台總務護照處等名目 
（四日下午四鐘） 
　　北京電　駐庫高團稱騎兵不敷調遣陸部飭原駐張口之騎兵一營趕赴協防（四日下午四鐘） 
　　北京電　劉顯世電準備收束兵隊實行裁汰注重民治實業（四日下午五鐘） 
　　北京電　張錫元電奉秦軍因爭駐咸陽相持不下現經調解（四日下午五鐘） 
　　北京電　院致孟恩遠電迭接省議會各團體電稱省軍集中長春一帶人心皇皇請卽撤回原防（三日下午四鐘） 
　　北京電　唐繼堯覆龔電我公力任艱鉅時局不難解决務請勉力進行（三日下午四鐘） 
各通信社電 
　　北京電　海軍部與三井洋行簽定購辦軍械合同以供治剿各處海盜之用政府已請各國取銷軍火入口禁令各國未必能允衆信此項軍火乃供徐樹錚赴蒙軍隊之用其實蒙古今殊安靜無爲過激黨侵擾之患徐之此舉蓋爲保全國防軍之一種作用耳（二日）　　字林報電 
　　北京電　昨（二日）日段祺瑞在公府參預會議主張俟巴黎詳細電報到京再定辦法 
　　北京電　周樹模前日赴西山尚未歸京仍主張無條件組織内閣 
　　北京電　陸幹卿電賀龔心湛代理總理　　（以上三日）　以上平和通信社電　　北京電　昨接陸使勘電後政府現去電會商對德關係并與國會磋議 
　　北京電　濟南因日兵捕一學生要求省長交涉人多夾雜搗毁省署旋交涉釋出遂安謐 
　　北京電　政府昨復英皇賀電 
　　北京電　總統電岑西林和議進行手續請逕電錢前總理接治（以上四日）以上中華通信社電　　北京電　周閣已提出安福經段疏通允予通過徐囑吳笈孫告周準備組閣 
　　北京電　參陸處通電軍人對於外交勿得妄議以實行軍人不干政主義（以上三日） 
　　北京電　院擬通電全國歐約拒簽外交益重政府正籌善後辦法舉國人民宜力持鎭靜母得囂張貽人口實致陷國家於危亡 
　　北京電　和議事昨閣議無結果將因外交問題暫擱 
　　北京電　外部質俄使謝米諾夫勾結盟旗增招兵隊爲攪及全蒙之企圖沃政府是否設法制止促簽覆　　北京電　張作霖電召孫烈臣赴奉并派奉督署參謀長秦華到京攝奉軍副司令事 
　　北京電　吳總監自行籌墊六月份警餉函財部於提借關餘内畫撥歸欵 
　　長沙電　張敬堯以官辦大紗廠向地方商抵鉅欵維持金融已有成議 
　　福州電　李厚基電陳炯明凡實非陳部托名騷擾之匪軍擬知會清鄉兵隊不分畛域一律剿辦已得陳同意（以上四日）以上中孚通信社電 
公電 
　　巴黎陸專使等通電　上海電報局分送唐少川未桂莘兩議和代表鑒並請轉各團體各報館鑒吾國對於德約僅爭保留山東三條乃直至今日窮盡方法卒歸無效祥等因此次和會當謀世界永久和平論是非不論强弱故不畏强禦提此主張不幸事勢中變難遂所期然吾國仍不能遷就致成自殺祥等已拒絕簽字惟外勢迫切如此吾國若再長此鷸蚌相持則亡將無日此不絕如縷之國命今即懸諸上海會議當此創鉅痛深之下謹痛哭陳詞一致呼籲務求雙方犧牲從速解决一切糾紛而一以維持國本爲前提庶幾種種問題無難立决舉國一致對外臥薪嘗膽以救危亡否則國將不存爭於何有臨電愴痛諸希明察陸徵祥王正廷顧維鈞施肇基魏宸組胡惟德孔祥柯許宗漢郭秉文徐謙汪兆銘等儉印 
　　衡州譚浩明等通電　（銜略）各報館均鑒（文見六月二十八日本報第二張（吳佩孚對簽字問題之通電）内字句稍有出入大體俱同）譚浩明譚延　趙恒惕宋鶴庚姚家枸魯滌平謝國光羅先　吳儉孚蕭昌熾周則范田應詔張學濟胡瑛林德軒周偉蕭汝霖胡宅坤韋榮昌林俟廷陸裕光賁克昭馬鋆馬濟卓瀛洲邱渭南唐紹慧劉梓卿張韜曾植銘谷占普王景華盧燾等師長吳佩孚李奎元楊春普鎭守使趙春廷副司令陳德修旅長王承斌閣相文蕭耀南馮玉祥張克瑤張綸璜周蔭人張學顔張福來參謀長李濟臣團長石紹明祝文善　桓貴楊清臣營長倪占魁侯元健張靑楠趙廷德王萬順牛德山齊凱勝顔善堂張鎭同叩東印 
　　雲南唐繼堯通電　各報館鈞鑒自權奸柄政日以大借外債爲生活國家權利斷送靡遺綜計兩年以來借欵至三萬萬以上而國家之礦産森林電信幾無不拱手以奉之他人其尤可痛心疾首者莫如斷送膠濟濟順高徐及滿蒙之熱洮長洮吉開等線此外尚有　潯線之延長其區域綿亘山東直隸河南安徽江蘇陜西甘肅山西福建浙江以及滿洲蒙古舉中國三分有二以上之領土幾盡入某國勢力範圍致使我錦繡河山竚亡於外人鐵路政策經濟政策之下我國人痛念國家危亡欲剚刃於賣國諸賊之腹者全國上下人民同此心理此次北京學生因外交失敗有此激烈舉動特公憤之見端耳查靑島問題歐美原有意援助中國乃中國爲七年三月二十四日之新條約所縛束遂至於無可挽回在當日換約諸人不過以此博某國之歡心冀假借外力誅鋤異己而獨攬國内無上之威權乃不惜使國家陷於萬劫不復之域今海内洶洶以巴黎和會簽字爲亡國之絕命書不知中國垂危不在此時之簽字與否而在上年換約直承認四年五月之亡國條文故若賣國諸人未能擯棄則此後賣國之事將續出而無窮而國内之和平亦終無由恢復當此國勢岌岌應請北京當局懲前毖後將賣國諸人嚴行懲辦以謝天下國賊一去衆憤胥平庶可内外同心共圖救國否則慶父不去魯難未已即無我患甯能圖存憂危之言尚希察納唐繼堯冬印 
　　永州湖南公民會通電　頃讀趙師長諸公勘電稱湘南總司令程潛甘心通敵證據確鑿不勝憤慨查程潛自湘南首義之後入總師干賴諸將士之力收復長沙僉謀下　陽規武漢詎潛馳赴省垣自稱省長兼會辦軍務逗留不進貽誤戎機及攻據岳陽軍威大振又復圖謀非分坐失機宜致令屢勝之兵一潰千里當時有謂彼暗中通敵者然猶以彼係總綰兵符之人决不致喪心病狂若此迨退駐郴州以後逆跡漸明致有六月十一日馬田墟粤軍搜獲該逆代表陸鴻逵通敵實據之事幸賴我湘軍將士揭出逆謀立予騙除未至　成大變惟吾人轉徒流離糜餉破産無非欲貫澈護法初心大義之謂何公等應有公平之裁判現該逆已逃特懇我軍府曁護法各省軍民長官通令緝獲歸案依律懲辦再該逆竊據兵柄以來糜費鉅欵迄無報告其中侵蝕必多並請從嚴追究以警　污臨電無任迫切待命之至湖南全省公民會叩東印 
 
 

Page 4

 
 
   
 
 

Page 5

 
 
   
 
 

Page 6

 
 
路透電 
[和約簽後之法國]  
　　二十六日巴黎電　克勒滿沙氏今日與法議員談話謂戰爭尚未告終德國雖已簽約而東方命運仍未解决關於土布兩國之問題至少須需六個月議妥故戒嚴今仍不取銷 
[和約簽後之德國]  
　　二十七日柏林電　鐵路交通因罷工風潮業已失其秩序諾斯克氏所下命令激怒工人若輩揚言擬扣留糧食火車　政府共拘禁革命黨千人鐵路總長通告路工代表謂國家財政支絀未便應允路工之要求惟糧價减小及後三個月政府擬用一千五百兆馬克制定口糧後則路工與全國均可沾受其惠 
　　二十八日丹京電　柏林消息波春當道以機關槍及手擲榴彈擊散搶刦之羣衆聞哈洛佛亦有騷亂里托伏比克將軍已抵佛里特里區斯魯司令部部下之兵已開臨亨堡鎭外該將奉命除以無條件降服及交出所有軍械爲基礎外不得與暴黨開談判 
　　二十七日丹京電　今日亨堡消息政府軍已占據全城未受牽擾近今之巷戰共死四十二人傷一百十六人 
　　二十七日丹京電　柏林消息佛蘭克費特盎哇特之暴動死五人傷二十四人當道宣布戒嚴令秩序已經恢復 
[匈國之過激戰訊]  
　　二十八日丹京電　匈京消息反對革命之事變業經鎭平當道下令凡反對革命黨均處以絞刑途見携帶武器之人立即槍斃之加洛薩近發生反對革命事變舊軍官招村民組織白衛軍解除紅衛軍之武裝拘捕勞兵會員槍斃當地之會長國民委員派兵苦戰三日而鎭平之白衛軍抵禦甚勇委屍三百具於戰地其首領已逃至寒維亞 
　　二十八日丹京電　匈京消息協約國政府警告匈 
政府勿以嚴酷手段對付白衛軍因彼等僅爲與匈政府相異之主義與原則而戰皮拉根氏以怒詞爲答 
[各國近事記]  
　　二十七日丹京電　今日里巴消息德軍奉英國戈夫將軍之命已離里巴前烏爾瑪尼斯政府業已恢復當道昨以隆禮剗平一九一五年德軍占據里巴時所建維廉第二之石像與會者二萬人皆向英法美委員團歡呼 
　　二十六日巴黎電　法國海軍總長致文參議院海軍委員會謂法國海軍於戰時所受之損失全賴以德艦隊彌補之今德艦隊旣被鑿沉自當向德國要求充分之賠償 
　　三日倫敦電　首相喬治氏今日在下院宣稱審訊德前皇之法庭將設於倫敦 
　　二十六日巴黎電　礦工路工水夫並船塢建築五金運輸工人代表已拒絕現罷工之巴黎五金工人所提出全國停工之建議 
國外要聞 
[歐戰中協約國傷亡統計]  
　　法國無線電社巴黎通信云歐戰損失浩大協約各國軍隊死陽之數不知凡幾茲調查其確數詳列於左（一）法國死亡人數一五○○○○○失踪人數三一四○○○受傷人數二五○○○○○被俘人數四四六○○○總計上七六○○○○○人（二）俄國死亡人數二○○○○○○受傷人數五○○○○○○被俘人數二○○○○○○總計九○○○○○○人（至革命時期爲止）（三）英國死亡人數六五八七○四人受傷人數二○三二一四二被俘及失踪人數三五九一四五總計三○四九九九一人（四）意國死亡人數四六○○○○受傷人數九四七○○○被俘及失踪人數三五○○○○總計一七五七○○○人（五）塞爾維亞死亡人數約三○○○○○（六）羅馬尼亞死亡人數一五○○○○受傷人數三○○○○○被俘及失踪人數一五○○○○總計六○○○○○人（七）美國死亡人數五三一六九受傷人數一七九六二五被俘及失踪人數三三二三計二三六一一七人（八）比國死亡人數五○○○○受傷人數一二○○○○被俘及失踪人 
數二五○○○受傷人數六○○○○被俘及失踪人數一五○○○總計一○○○○○人 
國内要聞 
[我專使不簽和約之京聞]  
　　我國專使在巴黎拒絕簽字之消息昨始得報據公府人云上月二十八日早晨我專使王正廷訪法相克里孟素於私邸求保留和約中之山東三條克相未見至三十日各國專使皆正式簽字於和約惟吾國專使則全體拒絕簽字此種正式拒絕簽字之官電至今日（二號）下午六時始到公府惟當道接此電後尚嚴守秘密旋於八時在四照堂召集緊急會議由東海主席與會者國務員中爲龔心湛朱深劉冠雄曾毓雋陳籙新國會中爲李盛鐸王揖唐兩議長而段合肥亦在奉召之列開議時關防極嚴結果無從探悉 
某使館人云中國專使主張不簽字最有力者爲顧王兩氏最近陸使又來電謂保留問題已恐難行則因不能保留遂並拒絕簽字亦屬情理中事云云西人某外交家云中國拒絕簽字之原因當然爲山東問題而非對於德國和約中之其他各點有所不滿惟所謂巴黎和會之職務非僅對德而設對德之外尚有奥土勃三國故德約雖於二十八日簽字告成而對奥土勃三國之議和問題尚未藏事是中國參與對奥和議之權利並不以拒簽德約而喪失故今後中國仍有列席和會之權至於國際聯盟爲和約之一部份對德和約中有之對奥和約中亦有之則中國簽字於對奥條約之一日不巳即正式的表示承認盟約歟是則加入之權亦不因拒簽德約而被奪此皆循理之推測但此後中國前途益將多事所望好自爲之云 
昨日（二日）午後院部接陸徵祥專使二十八日自巴黎發出之電該電係二十八日之第二電其一電卽報告拒絕簽字情形之件第二電雖非報告拒絕簽字而中國確未簽字可於文意中窺見該電大意謂前電（卽指第一電）計達現雖拒絕簽字而對於德國應表示終止戰爭方免處於戰時地位請卽用命令發表云云並聞昨日友邦各使接到此訊後均表示驚異神情紛紛詢及將來如何辦理 
國民大會以不簽約後更須極端進行現已改稱各界聯合救國團前日假西安門外新華學校開討論會昨晚八時仍在新華學校開會繼續進行政府方面以不簽字後外交益繁複對日對德問題正多擬由國務院外交部各委專員處理其事公府内之外交委員會本定每星期内開會一次茲因外交風雲日緊該會委員長林長民奉大總統交諭此後每星期二四日各開委員會一次歐會方面之外交事件均提前討論 
不簽約確信未到時新衆員杜惟儉等質問政府云案查國務院咨覆本院議員曲卓新等對於山東問題另行保留案政府有無變更請明白簽覆質問書内開查山東問題前此政府决定保留辦法當經電達專使辦理政府對於此案極思竭力堅持惟近日迭據專使來電稱對於保留雖仍在積極進行而將來結果尚無把握等語政府熟察世界大勢權衡利害誠恐持之過激轉至貽誤機宜以爲萬一保留一層竟難如願則審時度勢亦不得不决定簽字此政府最近對於山東問題之方針也又查國務院批山東各界請願團代表張敬承等呈請巴黎和約關於山東三條必須拒絕簽字一欵内開此次歐會和約政府以關於山東問題各條最爲重要迭經電飭專使悉力爭持近據專使等電述保留一節尚在多方進行所有各代表陳請不能保留卽拒絕簽字等情昨亦經電達專使遵辦在案國家領土主權斷難絲毫放棄政府與國民主張初無二致無論如何必將膠澳設法收回此則夙具决心可爲國人正告者也各等因細按兩文語意殊不一致簽覆議員質問則謂保留一層竟難如願即審時度勢决定簽字批示人民請願則允其如不能保留即拒絕簽字之要求究竟政府對於山東問題萬一不能保留取何方策議員等實甚惑之如咨本院决定簽字之方針是也則對於請願團之批示是爲無信正告國人之决心是也則答覆議員等之質問是爲欺飾失信人民政府之尊嚴掃地蔑視國會内閣之責任奚存夫以握行政總樞之國務院負完全責任之國務總理對於外交重案不定全國騷然政府縱具苦衷而人民莫克相諒也夫政府者中華民國之政府人民者中華民國之人民對外交涉無論政府或人民均注意於中華民國之領土主權目的絕無歧異心理何致差别關於巴黎和會簽字問題人民旣非與政府甘心爲難政府即當同人民誠意研究山東問題人民一致不主張簽字政府非不知也而何以簽覆議員之質問故拂民意以簽字爲方針果審時度勢非簽字無以渡外交難關也則不問何人請願請願若何懇摯亦無妨詳明宣示以釋誤會又何必對人民持一說對他方面更持一說頻倒矛盾滋人惶惑當茲南北尚未統一之秋彼反對者方伺隙以揭政府之短倘再因山東問題而令嚮來服從中央之人民寒心實爲政府所不取也議員等忝爲人民代表誠不願政府與人民有所隔閡尤不忍視聖賢桑梓之地從此斷送心所謂危不能不言究竟政府對於山東問題於不能另行保留時具有若何堅决主張又對於議員質問之簽覆及山東請願團之批示是否政府同負責任僅依院法第九章第四十條提出質問書限三日内切實簽覆 
[字林報之中國不簽和約觀]  
　　字林報二日北京通訊略云里昻無線電稱和約簽字時中國代表未曾出席按北京政府前曾訓令代表酌量簽字但在上星期四日又發訓令苟不保留魯案不可簽字蓋發此電之前總統連接請勿簽字之電報甚多故自覺國民輿情今皆一致若代表遽即簽字則國内將發生禍患不已之事勢也中國非不欲簽約不過欲保留魯案耳至於其他條件固中國所承認也中國願以充分之賠償給與日本並付還依據密約所借之欵但中國以爲山東權利依照國際公法自一九一七年八月後業已屬諸中國未便斷送於今日魯案如照和會决議而解决之則山東將如戰前之亞爾薩斯勞蘭省此乃中國認爲在國際上殊不穩當而於日本尤甚者也對奥和約亦將有國際同盟條例中國代表將簽名於奥約如是中國仍不失爲國際同盟會之會員也中國此舉並非因仇日而起但鑒於保持中國完全之必要耳 
字林報社論略云今日北京通訊述中國關於不簽和約之地位甚爲明白此種地位不失尊榮不背情理凡在中國境内者殆無人不承認之中政府自持極爲愼重以免仇日之嫌疑中國極願履行對日之合法義務但關於山東問題則覺未便輕易簽字以斷送國家權利而使山東發生如亞爾薩斯勞蘭省終成禍根之情勢也取日本外相内田所發日本願以山東主權歸還中國之宣言與和約舉德國在魯各項權利送與日本並許日本佔有靑島租界之决議兩相比較之則日本外相之言不過係一種保全中國顔面之薄弱計畫耳再日本對德開戰之初發表宣言今德國交出膠州以便還諸中國今若照和約辦理則與日本原有之宣言不亦大相刺謬乎據北京通訊觀之其可訾議者則爲中政府於萬分危急時仍表示其優柔無斷之態度迨至稍縱即逝微嫌過晚之時始以切實訓示發至巴黎代表至是代表乃不參與簽定和約之禮節苟得保留中國代表何致迄未簽字而臨時缺席當可使和會知中國對於靑島之感想其深切爲何如矣外人之熟知遠東事件者無不同情於中國此已無待疑問北京之英美聯合會上海英人所組織之中國公會與商會皆已對於和約發出嚴切之抗議而各大敎會亦有同一舉動膠州問題中國實受不公允之待遇吾人甚望此事及今尚可挽回也（餘略） 
[天津各界聯合會議]  
　　天津各界聯合會於二日下午五時開評議會首開談話會推馬千里爲主席當由留日學生代表鄭書麟報告條件一問慰天津各界一留東學生已表决全體歸國因有諸種困難故稍遲延但國内能有相當安揷地仍當全體歸國蓋留學四千餘人貧富不齊若辦到全體歸國困難固不少惟歸國後須爲左列之進行（一）組織全國各界聯合會解决國家問題（一）研究改良敎育方針（一）全國聯合會成立後得催南北和議速行開幕如有不能從者加民得否認之繼由上海全國學生聯合會人表黄炳蔚報告上海學生界經過及建議最後辦法並聯合各省一律組織聯合會等語本會晉京代表韓致詳君報告謁見大總統之詳情中有前訊所未及者代表嘗謂天津公民惟求將致令歐專便不簽字之電稿頒布全國以釋羣疑高徐順濟二路線苟入日人範圍則大河南北皆須受其操縱加以東三省内外蒙古勢力之伸張而北半壁非復我有其關係存亡如是之大然其代價不過兩千萬合同又係草約何所懼而不决心廢除公民等力任籌欵以贖回此路請勿再滋疑慮又言安福部不可不去安福存在一日即中國往斷命處近一日總統權衡國家存亡之大犧牲一部份之小必能毅然解散以除民蠧而孚請願云又黄鄭兩代表以所述尚未詳盡要求明日開大會報告是以由馬千里宣布改爲評議會公决明日准下午三時開全體職員會以歡迎黄鄭兩代表至八點三刻閉會天津學生聯合會副會長馬駿已於月之一日由滬返京津到會報告在上海進行之情形矣 
[外蒙風雲之外訊]  
　　中美新聞社一日北京通信云據庫倫都護使陳毅報告及庫倫赤塔外人消息謝米諾夫近在赤塔召集第二次統一全蒙會議有俄代表多人蒞會據稱謝氏此次開會欲促進全蒙計畫實行並徵求各代表對於沃木斯克政府及貝加爾湖之意見與會各代表大抵來自貝加爾中及西部據陳毅稱謝氏此舉關係匪淺因一般蒙王向來忠順民國者不免爲其煽惑請速派兵往庫倫鎭懾北京俄官已飭駐庫倫及全蒙各處訪察員偵察謝氏舉動沃木斯克政府亦取同一行動深恐科爾却克軍隊近在前敵失利謝氏乘機再行獨立至謝氏與日本之關係據北京日官場對俄人稱日本政界巳不復贊助謝氏日政府之意以爲謝氏舉動實於日本大不利惟據庫倫及赤塔外人謂謝氏到處均有日員及經濟家相從謝氏舉動全由日人操縱此等日人皆熟悉外蒙及貝加爾湖政軍商各界情形者陳毅所報與外人方面消息微有異同陳氏係北京軍　派好友遇事張皇今欲政府派大軍前往歸彼指揮以伸其職權爲徐樹錚出力以與參戰邊防各軍聯絡如是則此項軍隊徐樹錚可藉口不復解散而據俄人及其他外人方面之觀察僉謂謝氏運動忠誠之蒙人恐難有效且欲抗中蒙聯合之大軍必至無倖在此輩觀之謝氏之可慮者在愚弄或恐嚇蒙人使與聯絡則中國軍將不能支且有截斷交通之險因欲以此種路線供運輸以與大敵相持恐須大費力也 
[外交彙聞]  
　　外交部於六月二十五日函致外交團要求取消禁賣軍火於中國之約其所持理由有四（一）禁賣軍火於中國之約送至中政府時中國尚在戰爭期内（二）現西伯利亞過激派正在猖獗中國正需軍火以固邊防（三）前因南北尚在戰爭所以不便供給北方今南北已停戰議和供給軍火並無嫌疑（四）海軍部近已於與日本三菱公司訂有合同爲販運軍火事故吾國無禁賣之必要云云查自去年八月至今年五月間日本售於中國之軍火已值一千五百萬日金現日本對於禁賣軍火於中國之約亦極望取消也 
農商部呈本部主管待遇無約國人民辦法一凡無約國人民在中華民國内無取得關於農林礦産工商漁牧等業特許之權利二原爲有約國人民而現爲無約國人民者其以前因特許而取得前條之權利均失其效力茲經國務會議議决奉令照准矣 
關稅餘欵三百餘萬日昨財政部因本月軍費政費待支又與外交團交涉外交團議允撥各公使先後簽字俄便亦已簽字惟仍係分期撥交本月中旬大約可以撥付完結自五六日起陸續交撥 
政府接駐法某專便二十六日電謂英法美日意專使議退還我國庚子賠欵惟須確將斯欵用於敎育一途外傳以直隸京兆某稅抵借美欵五百萬一節據外交方面負責者云該偕欵因某項關係尚未成立銀行方面巳奉阿卜脫回電云不借小欵將來併案辦理某國報紙所傳業已成立之說不可靠 
英使爲西藏問題原約昨日到外部晤談陳次長因他故委施秘書履本代見英使因此亦未赴部祗派館員台克滿前往談判聞西藏交涉此次促迫之原因在去年台克滿所主張川藏兩軍停戰期原爲一年刻下難期滿時問僅有三月故英使據以爲請也 
[安福部自危之質問]  
　　安福派新議員提出質問書云爲質問事閱報載上海全國平和期成會聯合會敬電蔑視約法侮辱國會查約法第六條第四項雖有集會結社自由之規定然顚覆國家刑律已有專章該會竟敢宣言派人赴各省運動取消國會是不啻一種革命行爲動搖國本未聞政府有何辦法且平和期成會聯合會不過人民一種希望之心集合同志研究和平之方法不料奸人匪類雜跡其間竟假平和之名實行暴亂之策意圖擾亂社會秩序違背國家憲章畢竟政府有無辦法謹按照約法第十九條提出質問請政府於三日内將如何辦法詳細簽覆提出者魏調元饒孟任石雲星連署者解樹强李家浦顧詠葵楊岳黄秉義克希克圖吳文瀚夏仁虎李繼楨胡柏年吳淵王立廷史啓藩彭清鵬季龍圖余德元柳肇慶周維藩蔣士杰烏澤聲艾慶鏞康士鐸汪立元鄭萬瞻向乃祺光雲錦吳劍豐黄雲鵬吳凌雲李棠生又聞安福部自覩和平期成會電後該部已有所準備除將其旨趣包含於宣言書外另定於每星期一三五日在某宅有所集議藉謀抵制方法聞該部之最高級二人已露國會問題不甚堅持之意 
[中美新聞社京訊]  
　　外交部奉政府調令通電各省當局令厲行烟禁其文云本部前接英公使來文謂接江蘇福建安微湖南四川雲南貴州東三省及新疆報告鴉片之種植到處復活陜西烟禁之廢弛尤甚於他省可見各該省官吏對於中政府厲行烟禁之意陽奉陰違等語英使近接英國政府訓電令向中國政府嚴重交涉美使館亦曾來文抗議本部現奉總統諭政府曾屢次訓令各省官吏嚴行禁烟章程並據報告鴉片之種植早已停止近來並曾派員在上海焚毁烟土凡此皆爲政府剗除烟禍之意今聞有數省復種鴉片並且有庇護種烟農人之事殊堪痛恨須知禁烟爲條約所規定不容漠視着各省軍民長官以後務須厲行烟禁其較遠省分之官吏須知禁烟關於國家體面尤宜認眞禁種以後如再有漠視禁烟之官吏一經發覺定依法嚴懲不貸 
政府接閩督李厚基電稱有日艦三艘出現於閩省海面其中某艦派水兵一隊於六月二十日在福州登陸以保護日僑爲名以致人心益形激昻恐激成禍變請政府與日使交涉令速撤回日艦及水兵至當地日僑之安全李當力任保護云 
政府因倫敦泰晤士報近刋一文論中加抵制日貨事謂係排外舉動故特電駐英公使令轉向英報界婉爲剖辨其措詞如下中國人民此次抵制日貨純出於愛國熱忱並無排外意味亦未有此種表示對於旅華英人絕未侵犯云云北京政界僉謂政府此電卻當其時因日人顯然巳在利用中國排日風潮散搔流言使西人信爲排外之舉動用以危害中國上下在外人方面深恐和約山東條件宣布後華人大失所望或將羣致怨憤於外人惟證以近事此種疑慮全屬無謂華人對外人到處以禮貌相加間有少數侵犯日人之舉亦未甚劇烈若在他國在同一情形之下此種事亦豈能免總之華人對於西人不與日人等視日本陰謀家乃欲借端煽動西人在歐美報界刋載不利於華人之言論徒見其心勞日拙而已 
[京華短簡]  
　　内外蒙各盟旗對於西北籌邊使兼西北邊防總司令徐樹錚多抱反對之態度徐托蒙藏院貢桑諾爾布總裁向各蒙旗王公扎薩克等疏通妥協後再定期赴任徐又向府院參戰處商榷以邊亂未靖殊有不易維持地方秩序之慮擬暫加予該使民政特權惟所予者多任實業不涉及法律範圍 
外交次長代理部務陳籙昨日忽提出辭呈堅請免職府訊東海因三次派吳秘書長勸田煥亭組閣均未達目的今日已宣言嗣後不再强迫田氏組關惟屬將辭意取消照常赴農部視事 
周少樸間接致意東海非得有新國會議員通過之證據以及安福派取消苛酷之條件决不輕允出山周准明日（三日）赴頤和園一游有謂往湯山者不確 
劉存厚今晨來錚密萬急電要求政府發給八年公債票二百萬以救目前之急 
安福派有主張提出彈劾龔心湛者其要點謂龔私通岑春煊實因龔與岑近日往來通電甚多接洽和局頗有成績之故 
東海昨分電奉吉兩督囑其蠲免前嫌言歸於好以防貽南方笑柄府秘書又奉諭於昨日（二日）上午覆吉林第一師師長高士儐等電略云中央對於孟吉督倚畀甚殷正賴維持邊防外間所傳更動孟督一節絕無其事 
[山東鹽稅風潮近訊]  
　　新國會議員于之鳳質問書云頃閱報載及同鄉函電山東沿海即墨海陽萊陽等縣因鹽稅問題已釀成民變聚衆至三四萬人之多到處殺人放火仇視官紳其勢汹汹恐釀大亂等語查即海萊等縣沿海一帶向係産鹽區域征收鹽課附於丁漕邑民自由食鹽從無官鹽之說自鹽務歸借欵抵押始有倡就場征稅改爲官鹽之舉惟變更伊始人情惶駭加以不肖官吏從中藉端漁肉積怨成仇致有今日之現象丁此時局危急人心浮動之際沿海一帶發此亂端難保不爲奸人所利用使亂事日形擴大而蚩蚩之流非萬不得已亦何至挺而走險其爲不肖官吏釀成變端斷無欵義際此千鈞一髮政府對於激變官吏曾否懲治以安人心對於善後問題有無把握免生意外謹依院法提出質問書請政府三日内簽覆 
國務院簽覆書云查山東沿海之即墨海陽萊陽等縣自鹽務借欵抵押爲免除稽核鹽稅與地丁牽混起見取消歸丁辦法實行就場征稅乃事實上不得不然之舉節經鹽務署一再向洋員磋商以事當創始稅律不能過重定爲每百斤征收大洋四角之稅按之科則比較中華民國各場鹽稅爲最輕者本年五月一日爲開辦之期實行以後並無何等不穩狀况本年六月九日該處金口地方突有匪徒借鹽稅爲名殺人放火其勢汹汹旋由地方軍民長官酌派軍隊人員前往分别彈壓解散迭准督軍省長電稱現已一律平靖政府對於此事善後辦法業已聘用律師前往檢查證據如果該處鹽務官吏果有漁肉鄉民事實當然提送法庭依法懲治以謝人民若由於一二匪徒私販希圖攬亂秩序以免國稅則亦當於證明後送由法庭提起公訴總之此案如何解决悉以法津爲歸一俟律師將證據審查完了自可將善後辦法正當公布也（按此覆文由鹽務署起稿） 
[魯訊]  
　　學生被捕之交涉　昨日（一日）早十一鐘齊魯大學學生王志謙在商埠緯五路不知　故爲日人捕去拘入憲兵營交涉署已派員前往正在交涉中學界得訊大憤至晚間有學生數千人羣萃省公署前要求省長嚴重交涉將學生釋回至夜二鐘仍無結果各商家每號派人二名加入凑至五六千人街巷悉塡有供送茶食者稱非得明白表示决不散歸結果容續報 
　　代表團陸續回濟　山東代表團以國務院二次批辭頗爲圓滿遂開會磋商進止當時有主張返濟者有主張留京者最後表决全體回濟卽致電省會轉各機關代表定日内返東及前日第一帮代表約二三十人乘津浦車回濟昨晚又來一帮約三四十人尚有學界若干仍留京未發 
[吉軍集中長春說]  
　　據長春消息吉林第一師長高士儐刻已晉省代表全省陸軍電致北京政府質問究有意將孟督更動與否並將所部軍隊陸續派至長春集中兵力今（二十九日）早已有砲兵一營來長駐紥雙城縣步兵一營定於明日前來省垣步兵一營於今夕可至並聞混成第三旅旅長陶祥貴駐在省城刻向伊通縣集中現下吉省陸軍大有躍　欲動之勢又據奉垣消息奉吉暗潮 
 
 

Page 7

 
 
數日前似漸和緩僉謂張使鑒於孟督之不易驅逐故已中輟其計畫然其實不　然聞中央及其他方面來奉爲張孟疏通者張輒謂自己與孟督並無意見不過因吉省公民陳請是以轉達至中央如何處分毫無成見各調人以張使所言純屬面子無從再爲進言但張之暗中運動迄未稍休目下又暗使國會方面向政府提出彈劾案提出署名者多係外省議員奉天因避嫌疑皆不署名而吉林議員則有署名於其上者蓋張以吉督雖有奥援决無所懼非以正當之手續使去不止現下府院方面亦已運動成熟對於議員之彈劾案當不至加以批駁吉林一部分人士以晋京挽留孟督之十代表爲孟之私人巳向政府聲明不承認在府院方面之意思現决計調孟内用未知孟氏肯聽命令否耳 
[長沙通信]  
　　張學濟之　和條件　湘西張學濟現與馮玉祥鎭守使接洽自願單獨媾和所提出之條件如次（一）辰沅道尹地位須予保全（二）留守備隊五營歸其統轄（三）收奉束一切軍事經費其需三十萬元須由中央擔給已由馮旅長電報中央請予核示辦理矣 
　　范師全部撤退　陸軍第二十師師長范國璋因前奉中央命令飭將所部一律退駐原防遂於昨由京返岳收束一切事宜並電令駐在衡陽前方及駐湘潭等處之第七十七八兩團尅日撤退在岳州集合以便遵令退離湘省仍一面電致張督請另撥軍隊分往塡防　　奉軍撤離湘省　奉天軍隊之現留長岳兩埠者合計尚有步兵四營騎兵一營砲兵一營工兵兩連昨聞奉軍師長張景惠電令一律退出湘境暫駐鎭陽關靜候後命一面致電張督查照現在駐湘奉軍已全部退離湘境 
　　湘敎育廳將成立　湘省敎育廳長之設立久在醖釀中祇以廳長關係久未成立現聞此席張已屬意於皖桐名士童挹芬曾經去電敦請出山已允擔任惟尚行期昨又特派敎育科員二人前往迎接一俟童氏昨到省即可着手組織 
　　反對錫鑛抵欵　湘議會以廣東軍政府近有將江華錫鑛抵借日欵之說關係湘省甚大昨特通電反對略謂報載軍府以江華錫鑛抵借日欵其不可有四（一）湘民力竭恃鑛爲生不能斷送外人（二）抵與日本違反全國心理（三）私借外債有妨和局且啓效尤（四）省礦非經省議會議决不能作抵押品具有成案斯事如屬實請速取消云云 
[鄂生訴究殺傷案近况]  
　　學生聯合會學生蔡家讓等前訴警務處前督察長杜傑等縱公隊警殺傷游講學生一案曾經地方檢察廳依法受理迨偵查處分甫告終結該廳忽將此案移送陸軍審判處核辦該生等最後呈文曰爲罪犯普通審非軍法訴懇仍依法令提起公訴以清權限而重法律事緣生等訴杜傑等濫權殺傷與程威亞不爲保護 
情於鈞廳台前迭蒙檢騐傷證　明生等以靑天有眼法律有靈於彼殘暴不難置諸刑典於我慘傷定能依法平情正引領延望之際不意鈞應六月十九日批出狀悉本案已於前日檢齊傷單函送陸軍審判處核辦去矣仰即知照此批等因捧讀之下不勝駭異蓋敬察犯罪固有送交陸軍審判處之時但先决問題須考查其所犯係屬普通犯罪抑係陸軍犯罪以爲斷查本案杜傑等所犯係屬刑律第一百四十八條及第三百十三條之普通犯罪程威亞所犯係屬刑律第一百四十五條之罪與政府公報八年二月二十三日所登内務部呈准聲明警察犯罪改用陸軍各條例無一相合以不合陸軍條例之犯罪而送交陸軍審判誠不識鈞廳何所據以送交陸軍審判處又何所據以審判也即以陸軍條例第二十一條前半之規定惟一要件須有多衆共同之暴行始有鎭壓之必要生等演講手無寸鐵僅憑口舌其非暴行昭然若揭旣非暴行則無需鎭壓以無需鎭壓而鎭壓之且進而殺傷之則不適用本條也明矣再查同例第二十二條之規定曰前條之規定凡犯刑法及他法令之罪者均適用之夫曰前條之規定則必以前條能否適用爲前提本條始有適用之餘地今前條旣於前述不　適用則本條亦自不　適用矣又查同例第六十三條之規定曰濫用職權而爲凌虐之行爲者處四等有期徒刑是此條之要件重在濫權凌虐僅濫權而未至於凌虐或凌虐而未至濫　固不得適用本條即濫權而超過凌虐如杜傑等濫權殺傷學生亦不得適用本條蓋旣超過凌虐而入於殺傷依從重處斷之精审應按刑律之殺傷條處斷而不應按軍例之凌虐條處斷也夫旣不應按軍例處斷則自不應交軍法審判旣應按律處斷則自應交並通司法機關審判一則以得法典一則以清審判權限在八年三月二十六日曾經陸軍司法兩部呈請明令軍事司法與普通司法各守權限在案查八年三月十九日大理院復總檢察廳統字第九百六十二號函開亦云警察所犯若係普通犯罪自應仍歸普通司法衙門審判鈞檢長識騐兼全曷待生等引凟惟旣批交陸軍審判處審判不得不瑣引呈明特此不揣冒昧本前述種種理由再懇鈞廳依據法令仍提出公訴以清軍事司法與普通司法之權限而保刑法法典與普通司法之威嚴則生等幸甚刑法幸甚中華民國之司法前途幸甚省議會對於學生演講警察行兇之查辦案旣經咨請省署繼復加以咨催似此案應得有相當之結果故當時傳說有謂警務處長崔振魁地位動搖者有　將督察長杜傑送交法庭裁判者有謂將一四兩區警察署長撤差以示懲者凡此種種不一而足究之事實殊未盡然近一四兩區警察署長均無撤差之說杜傑雖然去職係爲平公憤而姑出此杜且有因此而獲終南捷徑之說近來省議會對於提出之查辦案已將置之不聞不問行政長官亦無確切辦法之咨復然則此項查辦案巳等於石火電光之一現矣 
[軍政府之粤省長問題]  
　　昨日（二十六號）廣東軍政府政務例會以出席人數不足仍不能開會其原因則以省長一問題桂軍軍官力主莫督兼在今又交張錦芳護理軍政府萬一决議委任别人而張氏不允交印則軍府威信更益墮落故衆皆遲疑不願與聞是日赴軍府請願者人數仍多以不能開議亦相率散去旋有社團代表以私人資格謁見某總裁代表據云張錦芳護理由前任翟汪咨請接任此直是私相授受張以有大力者爲之後盾如軍府否認則過傷情面然有人欲於此時請軍府再加任命謂軍府於此亦可得全多少成信亦屬掩耳盜鈴之舉安　欺人現在省長問題軍府祇可付諸不聞　問請婉勸各代表母庸再來請願致勞往返云云又聞自張錦芳正式接任護理後省長問題表面業經解决省垣秩序亦巳安靖如常惟　該團體仍以張係暫行護理非從根本解决難期長治久安日昨復有朱恩　譚潤枝麥愚公等多人繼續上書請願敦請西林　任維持其文云爲請願事天不相粤筮此變爻長民政者非暴民專恣則武夫兇横吏治日倫民生日困非得　望素著資以整頓亟圖挽救變生日久收拾愈難粤民痛苦甯有巳時比者肇事告平而省長問題喧呶莫定羣懷倖進罔計治安商民疑懼深慮任事不得其人匪特民困莫甦更恐禍比前酷素仰西林在粤夙著勛勞公正廉潔人望所歸尚求即日提出兼管省長總理民政大材雖似小就西林果痛念民瘼亦義　容辭尤有進者一以杜宵小覬覦之心二以慰粤民望治之殷三以泯各界黨伐之私一舉而數善備理由事實在勢無可趨避望諸公徇眞正之民意一致贊同諄促就職豈惟粤民之幸大局實利賴之伏乞軍政府總裁决議施行 
二十五日各公民社團代表在東園集議决定兩事（一）請各界舉出幹事（二）徵求進行辦法並决定二十六日一時在省議會開大會議并聯赴軍政府請願至二十六日各社團公民代表到省議會齊集後即同往軍政府爲第四次之請願伍總裁兼任省長適是日軍府會議出席人數不足仍未開會代表等立即返省議會再開會議首由廖仲翔起言謂同人往軍府請願者今日以爲第四次矣回溯四次之所以無效原由甚爲複雜今日必須積極進行以達目的而進行之計劃可否分任組織交際部俾得廣爲聯絡藉　國民大會謝英伯和　謂組織交際部意本甚善惟必須分善界商工界紳界學生界勞動界國會省會敎育演說等界公舉代表擔任乃爲完善衆贊成决定分投組織進行而散 
[江西石城匪亂詳誌]  
贛南道屬石城縣與　之甯化交界向爲洪江會及林謝班土匪出没之區六月七日有著名土匪張松龍勾結黨匪六七百人由寗化直趨石城包圍縣城經駐縣省防陸軍排長封玉臣及縣警察護兵曁保衛團兵士極力抵禦該匪等始退至距縣五里外程塘裏地方八日官兵分兩路前進追逐匪徒遂佔踞烏石寨險要官軍奮勇猛攻擊斃匪徒數人奪獲舊式過山龍槍四支來復槍三支刀矛數十件該匪大股潛囤於距城十五里店而坊（地名）未幾又與閩匪郭慶洪勾結一氣並召聚寗都寗化各路黨徒數百人假冒南軍名義在小松墟地方公然招兵並豎大旗有粤軍第九十二營招兵處字樣乘間至高田市將保衛團槍砲彈藥悉數奪去並殺死牛販四人焚燬市店二十餘家十三日知事郭之納據偵探報告謂張郭二匪糾合閩贛兩境兩徒約有二千左右號稱十營其計劃係分五路以第一路攻寗化二路攻石城三路攻寗都取道逕往舊建昌府其四五路則直往贛州郭知事以縣兵僅有一排幸賴警察及保衛團合力抵禦勉强支撑非速請兵助剿不可該縣未設電局特派急足呈報贛南鎭道乞援六月十三日張匪等竟移檄縣署宣示開　紥圍距城里許之地郭知事偵知匪徒僅百餘人即派保衛團爲鄉導封排長率兵隨後新招之匪未經訓練不敢迎敵驚竄四散官兵追至十餘里適天雨乃回是投斃匪一名生擒一名經郭知事提訊供認不諱已於十四日在縣署門前檜斃現聞有大股匪徒往來於距城四五十里鄉間賣票刦財如八無人之境陸軍援兵未至恐寡衆不敵不敢進剿郭知事已飛報鎭道請兵助剿矣 
聞甯化匪首郭慶洪湖南人原姓駱爲匪時改今姓初受福建官兵招撫授連長職陳炯明攻閩郭又降陳仍任舊職惟郭烟癮甚大軍餉不夠揮霍遂勒索紳商富户得數千元事爲營長查悉將郭撤差候訊郭即率部逃竄所過市鄉焚掠刦殺無所不至被害者衆合力攻之故所部亦受損失不少至石城縣境時僅有槍七八支殘兵二十餘名適存石城張松龍與其族人張慕　械鬭慕　逃入縣城郭遂與張勾通以索仇人爲名聚衆攻城 
二十二日石城函云縣署失據報告該匪等探知城内官兵無多遂益恣意搶刦其搶刦之法係以全部匪徒分爲二十組每組均以小頭目領之遊行各鄉村打家刦舍凡遠近商富有小康之家無不被其擄掠若逢稍大村莊則又誑稱護國軍派其前來借餉者石城寗都瑞金長汀寗化廣昌各縣轄境足跡幾遍郭知事迭電請兵直至二十一日始得贛縣回信謂吳鎭守使已派兵一連下縣剿辦以道里計之大約尚須四五日始能到也 
自六月十三日匪首郭慶洪張松龍等聚衆攻城敗退後謠言猶熾民不安枕聞興國股匪江寶林所率二千餘人仍屯山寮迭與官兵交戰負隅未退雩都與山寮距離甚近業已閉城守備每日僅辰刻開城一次白口塘江口（均稅局駐地）等處均駐有官兵行人往來盤詰甚嚴其遂川萬安泰和三縣爲往來吉贛大道最關緊要已由廬陵道尹商請駐吉蘇軍師長楊春普派兵一團分往（各一營）團部即駐泰和該縣爲萬安遂川興國之中心相距均祇百餘里易於控制也 
[江西學商界之接洽]  
　　三十日南昌總商會開星期一常會到二十餘人未開會以前即有學生聯合會代表梅曜春傅鏡人至會携帶警告期刋數十份分送各會董並晤見盧會長陳述兩事（一）請各商家實行抵制日貨公决一定日期不准發賣或先從籌取締發賣辦法做起亦可（二）學生發行警告均係自行集資經費困難不　如恒出版且無力多印分送殊難普及請商會酌量補助兩事均請於今日常會提出討論並謂現經同人調查洗馬池天香閣洋貨號日前曾販運東洋傘四　來省未知貴會亦有所聞否應請注意云云盧會長簽稱抵制日貨本城各洋貨號自五月端節以後即已實行停運敝會往來函電諒都鑒及至已經運來之貨似難强制取締蓋皆有血本關係在也但求持以毅力不再販運則日貨自見稀少鄙人自當以諸君意思轉達各商使永矢無忘天香閣販洋傘事敝會亦有所聞即經派員至該號調查該號以運單出示確係五月初二日塡發係在未議决停運之前購存之貨情實可原且當貨抵九江時即已有先諸君而注意者該貨抵省之後久囤未開日昨始起視已有兩箱被人灌水入内共裝洋傘三百餘把均已腐爛無用卽此該號亦算受了懲戒以後人人自必格外經心决無敢甘冒不韙至學生發行警告熱心宏願極爲欽佩少頃當與同人磋商帮助帮助云云兩代表又以開辦工廠事請商會提倡盧云學生發起於前商界無不極力贊助者此事在敝會非常希望成功請諸君積極進行一切辦法儘可隨時商量云云時開會鐘點已到兩代表乃興辭而去盧會長上會場主席議决尋常各案後將適間學生來意向衆宣布一致同意惟補助警告出版經費有主張一百串者有主張百串太少應按月補助二十元者又有謂學生苦心經營吾人應成其志先出二百千以後遇有缺乏隨時再爲設法者此說衆皆贊成但於該刋發行地點及出版是否爲日刋抑爲週刋均未據聲明又每月究需刷印紙張費若士亦不得知最後决定應予補助經費惟須俟向學生聯合會詢得　情再確定數目並允私人自由樂助期垂久遠而散 
[九江近事]  
　　九江學生聯合會於罷市時爲工人募捐以接濟罷工工人之生活嗣因捐欵有限不敷支配且難得多數工人同意是以暫將此欵儲存中國銀行刻擬爲工人辦一通俗夜校徵求工界同意聞有多數贊成大約不日可開辦 
此次禁米復弛在紳界米商兩方面均不滿意於傳道尹昨傳晋省面謁當道陳述經過情形以免軍長懷疑又聞鎭署昨致函商會詢間禀請禁米出口之主使人請指明核辦該會覆以主使人無從查悉蓋該會雖　對禁米出口然以各商意見不合自難强其一致故不願據實指明主使之人以免招尤也 
此間學生發起組織國民大會已推定籌辦員八人 
九江各公團通凾全贛各縣主張解散省議會請一致進行聞近日接到各縣贊同覆凾甚多並有推代表來潯磋商進行方法 
此間抵制日貨仍竭力進行聞糖業雜貨洋貨等帮近日派人在江干稽查進口貨甚　嚴厲如查出即行焚燬並議處罰 
[安武軍之内幕]  
　　前次皖中盛傳皖南馬鎭守使有會辦安徽軍務之說衆口如一不謂遲至今日竟毫無影響說者謂此等謠傳全屬子虚乃昨有久住蚌埠深悉安武軍内容者談及前此確有是事其所以未見實行之故實因其内部黨派紛歧不能融洽耳倪督左右首推潁州派戚族居多故最有勢力其次爲普通皖派該派中又分皖北皖南兩派皖北派暗附潁州派故亦稍有勢力又其次爲江蘇派馬鎭守使爲江蘇派領袖凡籍隸他省之軍官多依附之馬氏自信與倪交誼最深非他派所能傾軋故能矯然獨立不附何派又其次則爲直隸派參謀長李鳳山爲直隸派首領隨倪來皖襄辦軍務有年一切軍事計畫皆禀承倪意辦理毫不攬權皖省與他省有交涉事皆由李奔走接洽倪得其臂助甚多而李人極穩健且有學識雖不與他派聨絡亦不與他派爭衡前次擬以馬氏會辦安徽軍務係出於倪之本意各方面均已接洽妥當嗣因他派從中阻撓事遂中止其說如此姑誌之 
安武軍改編爲五混成旅巳奉部咨飭辦倪初擬於七月一日實行改編惟因去歲開駐湘贛各軍隊其中軍官俱謂虧累甚鉅一旦改編自連長以上每月薪餉即較安武軍減少從前虧累卽無從彌補故各軍官要求倪督從緩改編此說未　　　　果屬實則倪督之待將士可謂無微不至矣 
[杭州快信]  
　　閩訊有黨人蔣某潛赴厦門一帶游說軍隊經浙軍識破傳令拘捕該黨人從鼓浪嶼遁去現已呈請督軍下令通緝 
金　嚴戒嚴正司令官七團團長胡大猷昨由建德來省謁楊督面陳防務 
浙省商品陳列館附設勸工楊本年二月由工頭李合順承包建築計工料洋三萬五千五百九十餘元限五個月造竣詎該工頭違背合同倫减工料恐他日游覽人多易釀然險經公民姚某等向省署控發已令實業廳派員查勘覆奪 
蘇州總商會昨函杭總商會稱浙省議廢繭行條例絲綢業頓現恐慌之象出繭日多　絲必少機織各工勢將輟業應請懇切轉呈浙省長設法維持是項條例俾得保全絲綢生計 
蘇李督派參謀謝傅安來杭接洽一切昨已返甯 
[南京快信]  
李督腹瀉病未愈連日仍謝絕見客軍警政紳商學報各界聯合會已組織就緒不日可成立 
軍署參謀長何恩溥前日赴滬與盧護軍使面商勸阻開國民大會事已於昨日晚車回寗 
軍署副官長王健飛病仍未愈昨上呈李督懇請給假赴津就醫 
徐州第七十四旅旅長陳調元昨電軍署報告三日赴碭山瑤灣各處檢閱軍隊 
省署續派任用道尹莫堂赴灌雲密查陶知事被控　聞陶現運動地方某紳董來電代爲洗刷 
軍署一等秘書機要股長文永譽已奉財廳委充五 
稅務所長聞李已改委劉潛充機要股長 
今日（四日）爲財廳長胡翔林五秩晉九壽辰賀客甚衆聞胡先期於昨日午車請假赴滬 
地方通信 
[蘇州]  
　　電請緩行漕運　蘇垣米價連日逐漸增漲竟至每石增高洋五六角之多據聞漲價之原因係有米業奸商從中收買屯積居奇藉以私運出口之故吳縣省議員孔昭晋等特公電省署請將漕運暫緩舉行電云督軍省長鈞鑑聞政府議復漕運立期實行惟蘇省現值靑黄不接又無存米確數可查傳聞所播市價已見增漲若竟實行恐影射偷漏者多繼績增高未知伊於何底人心惶恐規復尚非其時籲懇切電中央暫緩舉行以維禁令而保民食蘇省幸甚大届幸甚江蘇省議員孔昭晋宋銘勛金樹芳馮世德錢鼎　江 
　　道養社員改選　道（前街）養（育巷）市民公社現届第九届更選職員之期業於前日投票選舉次日開票揭曉沈束璋當選爲正社長孔受之丁麗川當選爲副社長又王蓮生許子安吳少溪李子漁舒奇峯李晋卿朱子善葉湘萍馬壽恒董子文金桂堂蘇潤齋朱菊生馬如平徐秋軒呂耀宸十六員當選爲評議員其餘書記調查工程庶務等亦均分别選定云 
[無錫]  
　　捐　高徐路借欵之主張　無錫商業靑年主張發起　國拐仿　前此愛國公僨辦法其宣言云全國父老兄弟諸姑姊妹均鑒昊天不弔降禍華夏權奸執政　法賣國束鄰不德野心肆侵略之謀民心未死協力盡救亡之責學生一呼商工景後全國共趨一致列强咸表贊同邇者歐訊傳來對德和約吾國拒絕簽字宛如死刑宣告得以暫緩須臾實屬挽救機會亟應共籌對付按吾國不簽字之後則要求取消二十一條件及高徐濟順鐵路墊欵草約爲當務之急刻不容緩蔣觀雲先生二次佈告文已一再言之吾人不欲救國則亦已耳若果良心未泯熱血猶存宜即慷慨輪捐舊救祖國况稽前史楚子文　卜式毁家救國典型昭然際此國家存亡一髮千鈞之時凡屬中華國民寗忍坐視淪亡敝會同人主張倡辦救國捐由各省縣　商會敎育會學生會救國團各就本地盡力勸募悉照前次救國儲金辦理各本良心盡力認捐以期　足二千萬元　交日本俾將賣國草約立叩要求取消再三思維决惟此法方可表示决心挽救減亡敬祈全國商學機關各公團速起提倡以四萬萬人民之衆籌二千萬救國之捐若非甘爲奴隸自必易於集成神州存亡在此一舉時機迫促稍縱即逝泣懇我父老兄弟諸姑姊妹急起籌辦母稍延遲黄帝在天之　實式憑之無錫商業靑年會泣啓 
[鎭江]  
　　盜犯解淮訊辦　日前丹徒縣署憤緝隊在西南鄉高資鎭左近　獲盜匪高瑞連張小三子等數人並搜出槍械各物一併解縣當經倪知事提案審問供認本年春間曾經行刦淮安縣屬頭涵洞地方曾姓家財物並拒傷事主不諱倪知事昨特派警將該盜等解往淮安歸案訊辦 
　　司令訪拿痞棍　駐鎭陸軍七十五　兼要寒司令張辛朔訪聞有著名土棍小老虎者屢次敲詐良民飭稽查員王某率帶兵士於日昨在西門外將該棍拿獲解至司令部　問並聞尚須訪拿同黨多人嚴行懲　 
[南京]  
　　貴州敎育實業參觀團　貴州留外學生何孟　王鏡儒熊志南等十七人以救國根本端賴改進敎育實業二項惟貴州僻處邊陲交通窒礙以言改進非力事考察旁資博取曷克奏效因有敎育實業參觀團之組織參觀目的敎育注重精神方而實業注重墾　方面已先至南通等處今來南京分别觀覽聞四五日後即當往津京由西各地該團主任爲黄齊生君黄君從事敎育有年尤注重社會方而平素以調查灌輸爲主旨此次新山日本歸來即膺該團之請云 
[揚州]  
　　電燈驟熄　一日晚十時許全城電燈忽然減熄一時措手不及黑地昏天繁盛街市之商舖未上門者慮游民乘機攫竊大起恐慌而人力車往往往來相撞行人更寸步難移延三十分鐘之久始復明 
　　開辦　鹽　兩淮運使准淮鹽西岸公所之請於四日起　辦癸丑春綱 
　　創設邵仙電燈　邵伯仙女廟兩鎭爲揚屬東鄉之大鎭商務極形發達現邑人方柳江（即前江北第二軍憲兵營長）等擬集股在該兩鎭創設電燈業呈江都縣署轉詳大部核奪矣　　稟請修壩　運河攔江　山兩壩近因湖水漫漲江潮浩大受其刺刷勢將塌卸該管壩夫特　情稟報塲運局派委加修 
[嘉興]  
　　南門外之大火　南門外梅灣里徐儀卿家於昨晚（三日）八時許不知因何失愼頓時火光燭天警　亂鳴雖經各坊義龍到塲施救奈火勢猛烈一時不能撲滅延燒鄰居孔姓唐姓等數宅至九時餘始熄計焚去房屋三十餘幢冬米二十餘囤（因徐姓開設信盛米行）約值五六萬金受傷人數亦頗多 
　　組織夏期聯合敎育議演會　海寗嘉興嘉善海鹽崇德各縣擬於夏假期内組織聯合敎育講演會以研究新敎育之原理嘉興方面已由縣敎育會通告各校尅日報名所請講員有南京高等師範講師鄭曉滄劉伯明陶知行俞子夷北京大學校長蔡子民江蘇省敎育會黄任之蔣夢麟諸先生聽講員以國民學校高小學校敎職員爲主體中學師範畢業生及其他敎育機關人員亦得一律報名聽講云 
[安慶]  
　　皖江圩堤之險象　皖省自陰曆五月下旬迄今陰雨連綿江流泛漲城廂民房因之傾覆者不可勝數各縣圩堤如無爲之黄絲灘五里碑宿松之馬華堤懷寗之廣濟圩岌岌可危連日省公署接到宿松潛山鄔溪洪河口等處來電報告矣 
　　日兵艦抵蕪之消息　昨有日艦兩艘至蕪湖停泊水兵紛紛登岸游行道經馬鎭守使行署欲　人衛兵阻之即肆扭打衛兵司令急出以婉言勸慰之各水兵始悻悻而去聞沿途巡警被毆擾者甚多該艦停泊一日即鼓輪上駛鎭署當即飛電省垣及駐防沿江各軍隊如遇該艦停泊水兵登岸游行有尋　滋鬧情事務須忍讓以免發生意外 
雜評一 
[專使警告南北和會電（默）]  
　　當歐會初開時外交情勢未判國人即大聲警告曰速謀内和以對外而敷衍因特自若也迨歐會急進時外交失敗朕兆已見國人又大聲警告曰速謀内和以對外而曲折延宕自若也至今歐和告終我國外交完全失敗而南北之不和依然當局之不覺悟依然國人於此又爲第三次警告矣然而雖警告吾知其仍無望也何也彼挾有勢力之武人派决心犧牲國家已久外交之失敗何與於被又安知不以失敗爲幸故欲於此外交失敗時使之有所覺悟固屬無望但除少數武人　至死不悟进外其他多數國人能奮然興起則　事或尚或爲蓋今日之所謂外交失敗已至最後緊急之關頭前途之若何變幻若何危險稍有常識者當必共喻當知國民重大之責任自此開始非速捐棄存見合力以其負此重大之責任則我國家將從此不能立足於世界之上可决言也若謂前之謀内和所以挽外交今旣失敗和又何益又謂今以對外爲急不暇謀内和是二說者一則　　一則自誤嗚呼國人今日尚可自棄自誤也哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國學生聯合會緊要函電]  
　　致巴黎專使電　巴黎中國公使館轉陸王顧魏專使鑒團人得我國未簽德約消息咸佩諸公不辱使命尚祈堅持到底勿爲外力脅迫吾人誓當犧牲以爲後盾上海全國學生聯合會 
　　致北京國務院電　北京國務院鈞鑒紛傳我國委員未簽德約國民益奮厲精神一致對外當局如非故意游移敗壞國事祈速表示對德戰爭已終對協約國毫無不滿之意竭力堅持非達保留山東三條目的并取銷二十一條及一切密約國人誓不自食前言也上海全國學生聯合會微 
　　致各省通函　省議會敎育會商會農會學生會各報館各團體公鑒外交問題幸賴全國人民之力稍有轉機歐會中我國專使拒絕簽字之信業已證實國人欣喜之餘繼以憂懼政府一時因應彌縫原無根本主張國民彌月奔走呼號亦鮮具體辦法以爲救濟則國權領土之保全寗有把握同人有鑒於茲特請各界愛國同胞就各地速開各界聯合大會討論應付之方實施挽救之法如何對外可得友邦之贊助如何對内可得收指臂之效果對日本如何而可以促其覺悟對政府如何而可以使其行動與國民一致諸關緊要望即籌商庶幾靑島可還國命可保不勝盼切餘俟續佈藉叩公綏不宣 
　　致江西督軍省長電　南昌陳督軍戚省長鈞鑒據潯學生會報九江有奸商私運米糧出口希速從嚴禁阻以保民食上海全國學生聯合會微 
讀上海學生聯合會祝詞之張敏錫女士中西女塾高才生張葆初君之女公子也 
[上海學生聯合會評議會紀]  
　　上海學生聯合會評議部於昨日（四號）下午三時開會由書記朱敏章主席議决各事如下　一瞿宣頴報告各團體所組之演講會現改爲國民敎育促進會擴充活動範團請另派正式代表决請執行部推出數人再由評議部决定　二復旦澄衷代表各提出關於不簽字後本會應如何主張之案並有澄衷校長曹慕管出席演說旋由主席宣布三案合併共有六要點即（一）吾國專使旣從民意拒絕簽字應如何表示勉勵之意（二）歐戰旣停參戰處應取銷（三）軍事協定應如何廢止（四）靑島應如何收回（五）高徐順濟兩路如如何挽救（六）對德應如何表示戰事終了公决由主席指七人審查當經指定如禹襄馬愼餘裴國雄潘公展何世楨金素琴郭觀儀爲審查員　三日刋總編輯程學愉請假一月决由原來執行部提出於未被選人中公舉一人代理　四同濟代表提議本會應設法向歐美說明此次學生運動之目的公决由本會先與此次留法美之學生接洽請其擔任此事　五提議本會應發傳單表示和約不簽字進行仍不能稍懈决函達執行部交交際部辦理　六公决以後評議部開會定爲常會每星期二次星期一五兩日開　七决定今晨（五號）十時開特别會 
[拒簽德約後之國内和議]  
　　聯合通信社消息　南北和議原因維持巴黎和會中之中國地位而發生不料關係全世界千頭萬緒之巴黎和會已告成功而區區兄弟鬩牆之國内議和會尚在敷衍停頓之中世界各國將視我華人爲不可圖治者矣然觀日來民氣之激昻又不似無自新之希望惟國人所注意者祇在對外之不簽字而尚未反顯國内之和議今駐外代表已有確報　德和約果未簽字國民所要求者可謂如願以償第因此不簽字外交前途將生絕大變化吾人宜如何積極籌備而欲籌備對外亟宜先息内訌故今日之國内和議與中國地位之關係較前益爲重大不容一刻之遷延矣昨日我國駐外和議代表陸徵祥等有儉電致唐少川朱桂莘兩代表并轉全國各團體各報館（原電錄公電欄）陸君等久與列强代表接近必深知各國對於我國之態度觀電文云云可知我國此次拒絕簽約必須有一種實力爲之後盾殆已成爲千鈞一髮之勢我國南北當局苟尚有愛國之心者當瞿然猛醒速泯私嫌共謀對外其有植黨營私弄權主戰梗和局而促亡國者國民當共棄之萬不能再爲容忍也 
　　平和通信社消息　吾國在歐洲和會現已完全失敗雖和約未曾簽字而前途應付之難較前尤甚以是旅滬之南方派人士更發生一種警悟以爲若再不謀國内之統一實無以對付未來之艱險此不特主和者抱斯見解而素持和議絕望說者鑒於潮流所向亦認爲非再努力圖謀不可卽舊國會議員中亦多抱此感想者故連日以來頻向南代表探問情形勸其設法敦促和議之早成南代表兩月以來本已心灰意冷近亦爲衆意所動慨然願於和議前途切實擔負一番責任惟北代表如不全部南下則亦無從進行故此後和議之關鍵全視北代表之能否全體南下如北方能命代表從速來滬與南方開誠協商則彼此旣經一度之挫折自必捐除小節注重全局當不致如前次困難也 
[慶祝美國獨立紀念紀]  
　　團體祝詞　昨日（四號）爲美國獨立紀念午前上海商業人團聯合會及廣肇公所上海學生聯合會全國學生聯合會咸派代表赴美領署向美總領事薩門斯與美艦隊司令羅傑士道賀各致英文賀詞由美總領事與司令答詞致謝略謂中美友誼定可垂諸永遠願將中國今日學界商界之美意轉送華盛頓政府及駐京公使云云禮畢肅入招待室欵以茶點而散　商業公團聯合會祝詞（由代表湯節之宣讀）今日爲貴國獨立紀念日本會亟應致賀於貴總領事及貴司令貴國人民能以堅毅之精神保障其自由且以區區大西洋邊之十三洲造成一極大雄國爲人類之領袖凡此兩事尤願貴總領事及貴司令轉向貴國人民致賀貴國之所以能永保獨立此非藉軍械之精良戰事之勝利乃全恃商務及實業之發達因之一切可不求取於人而中美兩國適處地球之背面我中國不得不引企貴國亦思有以恃商務實業保持其獨立曩時我中國略不專心開濬天然富源創辦國内實業今日我中國改革心理巳成一新中國凡百設施將追隨於貴國之後也惟是我中國雖力爲步趨究屬尚嫌柔軟非仗扶掖推挽恐不易攀登彼岸且際此進化日速未可與貴國百年前之進行同日而語而世界程度日高我中國非急起直追不能相望貴國之項背也所以際此貴國獨立紀念日敢請貴國人民扶助我獨立推廣我鐵路改良我水道開濬我富源並求借給我資本庶幾得使商業上不再受扼吭之難也云云　廣肇公所祝詞（由温宗堯宣讀）華人之越重洋而至美洲者首推粤人吾粤靑年受貴國文化之薰陶領自由之眞趣歸國後力圖革新故能在數千年專制政體之下創一共和國使全國人民皆有平等自由之希望蓋中國自由之戰已八年矣而孰知於此力爭上流之時吾國領土竟有一部分爲人攫取之事中美兩國同屬民主兄弟之國也旣抱同一之宗旨當同維亞洲之和平而於敝國公理之戰爭尤望貴國不惜一舉手提足之功爲之援也同人等謹祝貴國之日臻富强及此次大戰所得之位置並祝貴國在世界上永久爲正誼人道之領袖焉　全國學生聯合會祝詞（由方豪宣讀）中華民國全國學生聯合會謹竭誠致賀於大美國人民曰此次歐洲大戰宣告和平貴國人民與協約諸國如英如法等國人民爲自由幸福受莫大之犧牲貴國獨立當爲人道之永久紀念碑是不獨爲貴國立國之根基亦即世界眞理光榮之導線也中國於此次歐洲和會如能得些微公理正誼之扶助則對於此紀念日其歐欣鼓舞之情必將倍甚今則聊以自慰者則我中國專使尚拒絕簽字以保障我神呈之主權耳多數之中國學生不惟在國内受有貴國敎育家之扶植即游學貴國各大學及專門學校者亦實繁有徒中美兩國國民之親善尚方興而未艾也吾人願從今始保障太平洋間一切之和平亦猶貴國與大不列顚之保障大西洋也　上海學生聯合會致美國海軍祝詞（由張敏錫女士宣讀）中華民國上海學生聯合會謹賀歐洲大戰之成功及美國海軍戰時之偉績我人深信大美國海軍素能保持公道不肆欺凌以遺美國國微之羞邇者我人應國勢之要求而發生爭民政之大運動蒙貴國人士好意之扶助尤爲同人所心感華人性愛和平無黷武好戰之心而國土主權亦因此爲人侵涉然我學生不屈不撓力負救國之任君等皆吾良友他日至吾人力驅野心家於國外之時想必能扶持公道扶植正誼者也 
　　官場道賀　本埠官場如盧護軍使代表馬參謀長駐滬楊交涉員陳交際科長沈護道尹徐警廳長南北南京路商店慶祝美國獨立紀念狀况兩工巡局長均派代表與英法兩公廨關俞王張李諸讞員相繼赴美總領事署道賀浦江各兵艦均各懸旗中國兵艦對於美艦亦互相鳴砲慶祝以敦睦誼 
上海縣公署淞滬警察廳並上海地方審檢廳等處均懸旗誌慶 
　　商界表示　英美法各租界以及閘北城内南市各馬路之商店莫不高懸五色國旗以表賀忱且多於窗門上貼慶賀美國獨立紀念等字跡南京路東邊如中華照相館榮昌祥洋貨號滙通公司均有特别慶賀之表示浙江路裕瑞豐同春新兩洋布號門前上懸紅綾横彩上綴金製中美兩國文字合壁之祝詞尤爲獨出　　法租界情形　法租界内各機關各捕房各電車上均各懸旗各商店亦皆懸掛五色國徽以誌慶祝 
　　賀電兩則（其一）北京美國公使鑒恭賀貴國獨立紀念并祝美華親善及兩共和國民之幸福上海國民大會支　（其二）北京美使署芮公使鈞鑒謹賀貴國民主紀念上海電報局職員公叩 
[中行商股東請究京電主名]  
　　中國銀行商股股東聯合會昨日致北京電云北京大總統　務總理中國銀行董監事會鈞鑒本會於七月一日接到北京來七月一日十五點四十五分發出原來號碼十一號一等印電下署旅京一萬五千股股東同叩字樣二日又接北京來七月一日十八點四十五分發出原來號友十二號一等印電下署旅京六千四百股股東泣血以告天下股東字樣其電文稱研究系爲盤踞中行肆行誣衊又指本會有受賄等情殊深駭異查匿名能電電局不能違法拍發無非因係一等印電有人負其責任故而發寄此兩電旣稱股東而無姓名僅稱股數本屬匿名揑造而旣爲一等印電則非匿揑可知其所稱一萬五千股六千四百股之股東必卽爲具有能發印電之資格者究係何人蓋用何部之印囑電局所發且該兩電通告各省商會報館遍布天下中行信用爲其搖動本會名譽爲其毁壞有意煽惑人心擾亂全國金融情節重大應請大總統總理飭下該主管交通部向京電局嚴查此兩印電係何部之印究出主名俾本會得向法庭起訴以明眞相而維大局伏候電示中國銀行商股股東聯合會幹事陳靑峯貝潤生趙竹君孟蒓孫楊晤山陸維鏞同叩 
[佑尼干論取締報紙事]  
　　大陸報載美人佑尼干律師之文一篇前段引述英國歷史中取締報紙之往事及英國史家之言論以證此次工部局擬箝制報紙之不當後段略謂上海發行之報紙苟有言論越出範圍情事則受其妨害者儘可訴諸法庭租界中各國法庭其數逾十無日不收受訴訟何患告訴無門工部局此項議案無論其見解如何要爲非屬必要且足引起反對工部局何爲欲拘束報館並以公欵組織機關派員挨户偵查誠爲費解設美人在滬辦報遵照美律註册而工部局干涉之以未領執照不許發行爲言則必發生令人極不愉快之爭端蓋美人旣遵美律註册即可有發行之權且不許任何人員未得美當道署名之證者入其報館加以干涉也數年前美政府曾决定凡美人之居滬者其所遵守之條例以不碍及美國法律所賦與之權利者爲限美國憲法明白規定言論自由與報紙自由不得剝削是以上海美人未必肯捨其保障言論著作自由權之憲法而服從剝削其言論著作自由權之工部局章程縱令此案經納捐人通過然必得領事團與外交團之核准始生效力縱令領事團與外交團核准之然仍不能對於美人發生效力以美國駐華之外交官與領事無權以核准妨碍其本國法律之章程也向來納捐人集議時對於工部局之提案鮮不予通過者故此案或能於十日會議時通過亦意中事但工部局何必要求全世界文明自由人所賤視且與自由政府相背之權力而激怒輿論機關乎蓋工部局今已有防衛租界各種擾亂之權且巳有能以彈壓擾亂拘捕作亂者之警力矣云云 
[女界聯合會第三次籌備會]  
　　昨日女界聯合會仍假博文女校開第三次籌備會由胡彬夏女士主席修改草章定名爲中華上海女界聯合會推定臨時職員分任進行茲將簡章列後　一本會以中華民國住居上海女界組織之　二本會以竭女子之知能啓發國民之自覺提倡社會服務爲宗旨　三本會會員須有二人介紹具有左資格之一者甲在家庭而熱心國事者乙在學校爲職敎員者丙曾受高小敎育成年者　四本會設會長副會長各一人幹事若干人商承會長共策進行幹事部職務如左　甲會計保管金錢司出納乙庶務辦理一切庶務丙書記繕發書札丁交際辦理一切交際事務戊編輯編輯一切文字　五本會經費分會員費特捐二種甲會員每人每半年一元乙特捐隨意　六本會事務所暫假法租界貝勒路博文女學内　七本章程有不善須俟大會修政 
[川滇黔旅蘇學生會之組織]  
　　川滇黔三省旅蘇學生爲數不少然未有互通聲氣之機關情誼無從聯絡學行無從砥礪不便殊甚乃於上月由留南京三省學生湯茂如（川）王克仁（黔）申以莊（川）王德熙（川）傅廷棟（黔）曾廣業（川）楊二思（滇）諸人發起川滇黔旅蘇學生會已在該地開臨時成立會舉定職員擬就簡章當時到會者有金陵大學高等師範河海工程第一農業第一工業第一中學等校復由該會公推代表於本月三號來滬集合復旦震旦滬江創聖明智南洋公學同濟南洋路礦大同學院愛國女學中華美衛專門學校及南洋中學外埠則有南通紡織專門學校三省同學開會一次茲定於本月六號（星期日）下午三時假四川路靑年會開會討論詳章及一切進行計畫 
[旅滬川人關心邊事]  
　　四川旅滬同鄉會聞西藏土番有進犯川邊之說昨特集會討論後發出三電照錄如下 
（其一）成都熊督軍楊省長並轉劉籌邊督辦均鑒藏中土番連年不靖近據報載已進犯川省西偏影響大局殊關鉅要諸公職膺疆寄負守土之責祈督促諸將協力進討固全川以固全國幸甚臨電憂悚母任跂翹四川旅滬同鄉會支 
（其二）川邊陳鎭守使鑒執事職膺鎭守衛邊守圉具有專責近聞藏番進犯執事節節退讓大局岌岌可危尚望協同諸將迅復所失各隘否則牽動全局與論終難曲諒懸悚陳情幸賜諒察四川旅滬同鄉會支 
（其三）成都總商會鑒聞藏番進犯雅州確否盼復四川旅滬同鄉會支 
　　河南路商店慶祝美國獨立紀念狀况 
[再紀高昌廟砲隊營之火警]  
　　高昌廟所駐之砲兵第四團第二營内存儲之砲彈因侵入潮氣轟炸已誌昨報茲悉該營所儲之砲彈等物年數甚久已報廢無用而梁營長尚恐有炸發之慮故於上月間將該軍械房近時奉發之各軍械遷移他處保存一面曾將報廢彈藥防有危險等詞呈報砲四團王團長請示如何安置在案詎料未隔三星期竟至炸發蓋此種無烟藥彈性甚猛烈如天時不正乾燥後忽受潮濕則濕氣包含熱度是藥必致炸裂或熱度過高亦有轟炸之患此次肇禍因近日霪雨連綿藥中所受熱度爲潮濕侵入所致現經梁營長查得是晚炸燬者計有榴彈（開花彈）四百餘顆又榴霰彈（子母彈）二千九百餘顆又無烟藥箭彈一千餘顆又六米立九口徑之馬槍槍彈一萬餘粒又手槍子彈五千餘顆又無烟砲藥二千餘出（每出約重磅餘）又銅壳一千八百餘個昨將以上炸燬各物確數備文呈由松江防守司令砲四團王團長轉報杭州楊師長核奪 
松滬盧護軍使昨電中央政府曁分電各督軍省長略謂駐紥上海高昌麻陸軍第四師　兵第四團第二營之子藥房舊存有無烟火藥兩箱比因經年甚久又兼值連日陰雨天氣濕熱於本月二日晚九時突然爆發延燒礮彈數百顆房屋數間兵士以及居民幸皆無恙誠恐遠道傳聞失實合亟電聞免滋疑惑 
又聞盧使飭據調查得該第四師礮兵第四團第二營全營士兵祗一營該營軍械庫與馬房毗連計共三問一間儲砲彈一間係儲無烟火藥一間係儲馬料當是晚火起時其内勤兵士相懇外衛士兵同往搶取砲彈外衛士兵以關係守衛職責所在碍難分離迨内勤兵士奮力往救槍彈巳經爆發無可收拾致罹此厄云 
[中日間貨物來往近訊]  
　　五月十九日日本廣知報云中國抵制日貨之熱度雖有低落之說但由日運華之貨巳較前大減今日由横濱開往上海之定期輪船三艘僅載貨一百五十噸減落若是之巨實從來所未有諸船歸時則均載有大批貨物因肥料與糧食囤積上海以待運至横濱者共約萬噸之多肥料須儘速運日以應市面故由日開往中國之船縱無一噸貨物可得而輪船公司仍將照常開行也 
[華盛公司之提倡國貨]  
　　華盛國貨公司爲提倡國貨振興實業起見决定二種辦法（一）自備資斧派員携帶貨樣前往南洋英荷兩屬各僑埠勸銷國貨（二）派員携帶滬埠國貨出品及南洋各屬需銷各貨樣子前往各省推銷並徵求各省出品貨樣調查合銷國貨携滬由公司轉運南洋各島勸銷以上兩事一可以提倡各省實業二可以推廣海外貿易决定後卽派謝景泉前往湘鄂川等省實行勸徵並商由工商研究會函致海關核給執照昨該會已接姚監督塡給護照故謝君即於當晚乘輪啓程茲錄江海關姚監督復工商研究會函於下　接展來函本埠華盛均記國貨貿易公司主任謝復初函稱擬派夥謝景泉携帶各種國貨零星貨樣前往湖南湖北四川等省以備各商號閱看參考並不出售等因除函致稅務司騐放外相應飭繕護照一紙黏貼印花稅票送請檢收 
[木商對付同業破壞之會議]  
　　南市木商業同行前已决定提倡國貨一致進行乃近日該業董接閩省同業公函述及滬北新閘路某行　日商名義在閩省定輪採運貨物意圖免去中途捐稅已經閩地同業察破後均巳拒絕交易等語該董即於前日在木商公所開會邀集各同業到來將來函原因當衆宣布卽便共籌對付之法以免破壞抵制之决心 
[北海人士對外之表示]  
　　商業公團聯合會昨接廣東北海各界來電云外交失敗凡我國人莫不痛心闔埠人民文明對待迭經停售劣貨務達到還我靑島取銷二十一條件山東問題完滿解决而後已請誓死力爭北海救國後援會曁商團學界全埠人民同叩巧 
[米貴中之維持民食辦法]  
　　本埠米價近來逐步增漲現調查南北市各米舖曁洋棧米廠等處所存米石無多僅供滬地居民食米故每石價額售至七元八九角若門莊零售則須至八元以外推原其故實因梅雨連旬内地水漲各處米船駛經橋樑阻止通行故滬上來源稀少兼之北省向各行家採辦軍米輸運較多更有奸商乘機私販出口有此三因價遂步漲本地各紳董以　無來貨接濟一旦告匱民食岌岌可危故向縣公署備陳狀况復函致商會請爲調查私運並勸各米舖切勿囤積居奇高抬價值以維民食茲悉上海縣沈知事據陳後立即令知米業仁榖公所與嘉榖堂各董事迅行提議平價出售轉知各同業勿得再行抬價刻聞該董等業已提議限制之法通告同行米舖等嗣後不得躉數出賣所有現存之貨祗備滬地民食之需規定行家祗能批售二十石爲限米舖每户購糴亦以五石爲限 
[兩商會電請勿弛米禁]  
　　上海總商會曁縣商會昨日公電北京政府云北京分呈大總統國務總理内務部陸軍部農商部鈞鑒　米禁運出省已歷多年迭經官廳布告有案現時滬上存 
 
 

Page 11

 
 
米無多來源稀少價已漲至八元有奇斗米千錢民不堪命忽聞有漕運軍米之說人心愈覺恐慌當此時局未靖除象環伏食爲民天民爲邦本務懇主持無論何種要需蘇米萬勿弛禁以維大局而安民心不勝急切待命之至上海總商會上海縣商會支 
[取締集會結社之省令]  
　　本埠行政公署接南京軍民兩長令略謂查集會結社按照治安警察法皆有限制凡我人民均應遵守今嘉定縣竟自稱國民大會借用商會鈐記代電郵寄此會性質如何姑不具論旣未呈經官廳許可卽屬有違治安警察法之規定此外各處尚有集衆游行演說散布傳單情事始因靑島問題發爲激切言論繼則羣言汜濫多軼範圍而不逞之徒復借端搆煽淆惑人心於地方治安關係致鉅近奉明令如有前項情事務當悉力防止其不服制止得應即依法逮辦等因值此時局多艱人心浮動各該官廳維持安寗是其專責嗣後倘再有前項情事發生必須恪遵法令認眞辦理切勿稍涉敷衍致貽鉅患仰卽一體遵照辦理 
[郵局小輪船下水]  
　　上海郵務管理局在本埠瑞鎔船廠定造小輪船一艘專供駁運進出郵件之用已於本月二日（即星期二）下午行下水禮該船計長八十八尺其安置郵件之容積多至二千立方尺尚有特别之堅固房艙一間全船係用　製船面係用柚木製每一小時可行十海里取名鴻飛與制定郵旗式意義相合聞制定之郵旗行將飄揚於中國各口岸並見於長江上流各郵船凡輪船裝有中國郵局郵件者將來亦當改懸此旗以爲表記其旗式上端左角嵌有國旗中央則綴以飛鴻乃取古時鴻雁傳書之意云 
[今晚上海大戲院之義務戲]  
　　商學報界同志三十餘人定今明兩晚八時半始在虹口北四川路虬江路口上海大戲院演義務戲詳情已誌本報今晚（五號）劇目爲）新黄粱（及（隱痛）隱痛爲鄭正秋之最擅場最吃重之戲自不必言新黄粱係正秋新編叙一愛國學生在花園中入夢變其初志竟爲賣國賊夢中惝恍迷離新奇萬狀最後寓人類眞和平之　劇情千頭萬緒不能盡述共分十二幕曰入夢變志爭寵哭屍遭刼奪園獄救捕逃救華屈武裁判出夢劇中主要人物爲夏旡畏（周劍雲飾）莫愛冬（惲秋星飾）向葵生（鄭鷓鴣飾）金佼佼（鳳昔醉飾）小福安（姚民哀飾）桑寄生（沈冰血飾）桑傭書（宋懺紅飾）武大郎（徐半梅飾）華採（但杜宇飾）武二郎（傅三三飾）華兒（鷓鴣子飾）華姑（藥風子飾）美麗慈悲之神（張光宇飾）莫須有（裴國雄飾）金妹妹（尤半狂飾）菊娘（丁悚飾）菊婢（范君博飾）其餘尚有多人不能備載臨時由男女學生擔任招待及佈置力避舊時劇場之喧鬧 
[沙船遇險續誌]  
　　沙船毛和泰號於日前在瀏河海灘遭風擱淺被風刮落船夥小炳泉金二郎毛林生等三人等情已紀昨報前日該船耆民傅玉聲雇就小輪兩艘赴失事處將貨卸輕始得將沙船浮起拖帶出險其小炳泉金二郎毛林生三人屍身卽在吳淞口備棺收殮一面將該船拖至上海南市停泊船身右舷業已受傷計共損失六千數百元之譜 
[萬年順沙船失事後消息]  
　　滬南新記沙船號萬年順沙船此次在山東黄城洋面遭露擱礁已見報端茲悉該號自該船失事後業已電致營口坐莊派人前往查勘並設法打撈在艙底未飄失各貨去後前日太古某商輪來滬搭有獲救夥十二人抵岸即馳回該號報告一切現失事處尚留十六人看守預備打撈沈貨船身全船二十八人無一喪失然損失須九萬云 
[魯家滙鎭河中之盜案]  
　　浦東魯家匯中市近有大帮棉花船停泊本月一號晚突來盜匪十餘人各執兇械逐船搜索銀洋當將大團協泰豐花行銀洋三千元一併搶去該處爲水警連長王錦雲防地故昨由該花行主分别投報閔行水警第一專署及南匯縣公署請爲飭緝贓盜 
[輪船上皮酒箱中抄獲烟土]  
　　海關扦巡日前在煤炭輪船皮酒箱内抄獲大批烟土已略見報端茲悉該輪係日本商船此次由大連裝載煤炭來滬停泊浦東大倉碼頭内有搭客甬人陳阿五由大連夾帶紅土藏匿皮酒箱内抵埠後正擬設法雇船駁運登岸忽被該輪水手得悉密報海關扦巡得以抄獲計共抄出六箱約有紅土五百餘磅按照市價約值五萬餘金該扦巡等卽將烟土用小輪載回海關存儲候燬一面將陳阿五拘解水巡捕房收押當經梅捕頭訊據供稱此項烟土係同船日人所帶業已逃走等情梅捕頭諭令嚴行收押請示稅務司核辦 
[一星期棉市報告]  
　　羅臣斐洋行一星期棉市報告云本星期華棉市面頗活動價值亦有進步公衆因本地某某紗廠已乘機從事抛盤其棉業專家則鑒於價值之增漲預料不久將再漲故不肯將存貨出售棉田收成情形不良上星期報告已言之現因各處棉帶區天氣均惡故影響尤甚如江蘇浙江河南及揚子江流域皆天寒多雨又據陜西電訊該省棉况亦不佳河南有大雨蘇省及長江流域情形尤惡故種棉手續殊鮮進步有許多地方即使天氣放晴農人亦不能立即工作此種影響種棉之惡天氣爲多年以來所未有故收成如何實難預料至於將來之棉價與此後天氣能否早晴大有關係倘日内卽放晴直至下星期爲止則於棉花貿易上將大有力量尤足使懷疑於私人報告之棉業家改變其態度也從各方面觀之可謂近來之漲價尚未逾分抛盤之舉可望成功即使有何弱點乘此機買進總不至吃虧也茲將一九一七年至一九一九年三年間五月至九月之雨量列表比較於下　一九一七年五月平均雨量二时零六五九月二时零五　一九一八年五月二时零二九七月二时零七二　一九一九年五月二时零七九七月一號至三號共二时零六五　利物浦棉市中等美棉一○　三二便士　紐約十二月份多貨者三十三元三角四分　印度棉五九七羅比　上海通州新花三十八兩本地棉三十三兩七錢五分　上海出口棉花自一九一八年九月至一九一九年七月共計一百零四萬七千二百三十三擔云 
[本年二麥收成之勘報]  
　　本年春夏之間天時寒暖不匀二麥收成不免減色昨經沈知事親歷各鄉查勘計七分收成者居十之一六分八釐收成者居十之二六分收成者居十之三五分七釐收成者居十之四全邑總計扯收六分一釐四毫昨已呈報省長作爲二麥收成定案矣 
[商輪會對遷移常關之恐慌]  
　　江海關稅務司前以江海常關設於南市方面核與名稱不甚符合故擬將常關遷移至吴淞口並以原有之常關擬改爲分關呈經總稅務司詳奉北京稅務處核准照辦已預備一切手續在吳淞建築常關新屋一俟落成即可實行茲悉南市商輪公會對於此舉因與報關事業不便頗爲恐慌現特函致縣商會請爲轉詢海關監督於遷關改組問題是否實行以便預定進行之主法 
[清理敵産專員抵滬]  
　　本埠敵僑財産如禪臣禮和咪馳各行種類甚多所有各樣子間商貨經内務部核定由上海地方審判廳鑑定拍賣其餘房屋地産傢具等類及一切債務事項現由財政部特派部員任士鏗來滬專任清理事務昨日任分謁各機關接洽并設辦公處於某旅社云 
[電車混入外股嫌疑之飭查]  
　　滬海道尹接省長訓令云據靑浦公民李維藩俞祖望電稱靑浦珠街閣鎭至松江間之長途電車有外股混入嫌疑除電部勿予立案外務請鈞署卽行駁回以保國權等情據此合行令仰該道尹轉令靑浦縣知事查復核辦此令 
[凌洪氏被人謀斃案近訊]  
　　西門内孔家弄婦人凌洪氏被人謀斃一案業經地方檢察廳派員一再偵查傳到證人姜阿桂等即將案中疑犯王春林並牽涉之巳死凌洪氏子凌連生鄰人嫁妝店主孫阿元等先後飭警緝拿到案迭次預　分别收押候究在案茲悉此案中之孫阿元已央同業聯名投廳具保上星期奉諭交保出外刻下本案已經檢廳預審終結據情起訴審判廳請爲公判審廳照　先行預審而王春林等供詞仍有牽涉孫阿元情事是以檢廳行將着保將孫交案集訊 
[少年宣講團近事]  
　　城内演講　上海五業聯合同志會於六月二十九日在城内軒轅殿開會由該會職員周成　與該團員鄭葆元之介紹由該團化裝演講部擔任演講午後二時開會（一）汪龍趨宣講（愛國之實力）甘梅嶺講（勵恥）周生發講（恒心）（二）該團通俗游藝部昔樂（三）化裝演講（家庭慘史）（吾鏡）慷慨激勵觀者肅靜至悲觀處涙下者甚多至七時閉會 
　　團所遷移　該團自今春微求團員以來日見發達　有地點不數辦事己於本月一日遷至　山路四十七號 
[各學校消息併紀]  
　　圖　美衛學校　上海圖　美衡學校自五四運動以來即組織學生救國團旋因上海學生會成立即行加入該會襄助一切自經罷課該校全體學生絕無離校者並編輯國恥　報分送各界或出外演講調查迄商界罷市該校學生擔任維持西區市街秩序晨出晚歸雖酷日炎暑毫無倦容及賣國賊罷免後該校學生以未得聯合會之通告終未上課而該校師節科本夏己届畢業校長　君本擬於暑假後定期召集考試但該科學生大多數已受各處中小學校聘定恐届期不克來校應試故要求校長照東吳同濟各校辦法將平時成績平均酌予畢業劃校長以事關畢業遂於上星期召集職敎員會議决辦法各敎員以本科係屬專科平日注重實習援用此等辦法較他校尤爲適宜遂按照平日成績發畢業證書並將此項理由通知各家屬云 
　　滬北公學　北四川路三多里滬北公學昨午舉行署假並行第一届高等畢業及初等第二届畢業式首由校長各敎員述告是届經過狀况及下届開辦中學科編童子軍設學校寄宿所等進行方法謂是届高等畢業有林承恩宋桂芬等五人初等鄔德楨繆載翰等十人其餘可升級者雖屬不少然各科中未盡及格故於暑假期内開補習科以補各生罷課時之欠缺即於七號星期一開課其不入補習科者通訊使公自修又謂各生對於愛國熱心甚切當由黄生兆焜領袖所有演講團勸用國貨各事亦不間斷且學生部國貨負販團業經成立即於六號起負行校外販賣其餘利擬辦一種淺白歌詞演講筆記名學生瓣刊三日一出版藉以喚醒中下社會及私塾學生之愛國心而學校職員正擬乘此暑假提倡義務學塾以期滬北一方敎育普及云云繼由學生唱國歌校歌後即給發畢業證書及奬勸證劵與各生考積分數單而散 
　　倉基學校　小南門内藥局弄市立倉基國民學校係吳碧登爲校長共有男生四班合二百餘人此届定陽歷七月十六暑假並有四年級學生二十五人畢業定八月二十三開學二十五上課 
　　時化學校　城内海沙塲市立時化商業　國民學校係奚安齋爲校長現有學生兩科合四百五十人陽曆七月十五暑假有商業科學生九人國民科學生三十人舉行畢業定八月二十五日開課 
　　郇光惠光兩校　北四川路旅滬廣東郇光惠不兩校自前次罷課後業於滬上開市之第三日實行復課是月終旬考訌本期學生畢業初等者郇光六人惠光七人郇光幼稚生畢業者六人原定於暑假休業日行授憑式及陳列成績嗣以國勢　危員生多從事於愛國運動遂爾中止昨日下午三時兩校學生開交誼大會到會者約二百人先請校長歐譚惠然演說大致謂學生於假期内宜製造手織用品售銷所得資以備贊助學生聯會之用次由敎員郭衛城演說勸學生於假期内實行二事一口頭傳播每生每日至少對一人談論國事勸之提倡國貨一自行儲蓄每生每日至少儲　元一枚滿月繳交學校及二十元即存銀行以備興辦　業或贊助學生聯會全體學生舉手贊同演說畢學生游戲攝影茶會而散 
[敖典獄長赴寧]  
　　江蘇第二監獄兼松滬護軍使署陸軍監獄典獄長敖雲亭昨午乘特别快車赴寗謁見軍民兩長面陳要公所有獄中職務委第一科張伯應代拆代行陸軍監獄委看守長薛瑞圖暫代 
[滬南工巡捐局將開董事會]  
　　滬南工巡捐局長訂本月七日（即陰曆六月初十日）午後新鐘三時開董事會昨已預函該局名譽各董事請爲届時蒞臨與議以便局務進行 
[瑞大洋行聘請經理]  
　　南京路十八號瑞大洋行開設已有數年茲爲推廣營業起見特聘俞福元爲總經理俞氏辦事練遠向在某洋行經理兼轄行　數處茲又就瑞大之聘聞因俞於進出口事業頗熟云 
[劃定閘北水電廠營業範圍之省抵]  
　　江蘇省長公署第八百三十八號批錢淦等呈爲遵令會同閘北水電廠劃定公司營業範圍繪圖說明請准予咨部立案由云呈圖均悉候令滬海道尹轉飭寶山縣知事會同閘北水電廠廠長與吳淞寶明公司併案查復以憑轉咨此批圖存 
[護軍使子訂婚之熱鬧]  
　　松滬盧護軍使之第三公子年尚幼稚茲與呂悔實之女公子訂婚前日爲納彩之期賀客盈門甚爲熱鬧 
[捕頭請假游歷]  
　　虹口捕房副捕頭惡士（譯音）講假三星期前往内地游歷業經麥總巡諭准所有職務諭着老閘捕房副捕頭第前往代庖 
[米船户爭奪運貨之兇劇]  
　　米船户蔣金林杜聲桂等皆係承裝崑山等處内地各行家米石來申者此次蔣等在内地爭奪運貨起衅抵滬後在义袋角某茶肆爭執之下將用力將杜聲傷手臂而逸由杜報告船帮事務所領袖李春林將杜車送醫院一面查得蔣違背定章實有不合除將蔣船扣鎖着令到來面領外已具呈官廳請究兇横矣 
[油廠同業莊票糾葛之續訊]  
　　恒裕油廠逃夥戴姓於去冬向同業裕豐油廠購買花籽付與莊票銀一千三百八十四兩及裕豐廠向支貨欵而恒裕經理樊家田以此項蔣票業已掛失不付故裕豐廠延律師控由公共公堂將樊傳案訊供等情已誌報端前日下午由廨續訊即據被告恒裕油廠司賬何姓等二人分别投稱莊票實係令戴持付他家貨欵我廠向與原告未有交易等詞並由被各律師代爲辯稱查戴姓向原告購貨之價與付給莊票銀數比較溢出三百餘金原告何以當時並不盤問多付原因貿然收受云云原告律師起而抗稱本案情形悉已聲叙稟内至於戴姓作弊與原告無涉若堂上以此項莊票不生效力殊與商業前途有所不便云云李襄讞與英包副領事核供諭候商明宣判 
[李齊民黄師仲展期訂訊]  
　　法租界捕房探目沈德福包探任水揚查悉鄂人李齊民黄師仲等租賃法新租界白爾部路吉益里二十二號門牌房屋一幢假全國會社改良會籌辦處名義向各機關各居户　以銀洋爰特前往該處將黄師仲拘獲連同抄出之騙財證據一併帶入捕房旋又至墳山路妓院内將李齊民拘獲帶入捕房聽候解堂訊辦在案昨日捕房將李黄兩人解送法公堂請究先據捕頭上堂稟稱李之同黨未獲一切手續尚未完全請爲展期訂訊中西讞員會判准予訂期研訊 
[被告交保候訊]  
　　婦人周李氏在公共公廨呈控萬滿記借去德大莊摺支用洋一千五百元逾期不還又章雲樵控倪振三潘樹棠私向益豐莊支銀四千三百九十四兩九錢四分又銘德煤號經理陳榮林控徐克昌不還借銀三百二十餘兩等案昨由捕房將被告各人先後傳至公堂中西官諭令分别交保候訊 
[債務照數判償]  
　　印度人阿南基生在公共公廨呈控莊萬餘借洋不還一案昨晨由廨傳訊原告投訴被欠數目呈據請追訊之被告供詞推諉俞襄讞核供商之英卓副領事以證據確鑿判莊照據還洋一百十元違干未便 
[查封債務人産業]  
　　無錫人李壽林不理婦人徐沈氏欠欵兩共計銀四千五百餘兩被延律師探經公共公堂將李傳案諭着管押在案前日由李襄讞會同英副領事卓君提訊被告李壽林延律師上堂請求以被告在押已久乞予開釋原告律師抗稱查被告原籍房産尚多有意挻押不理云云堂上諭被告仍着管押候函致無錫縣查封被告産業拍賣再核 
[賣吸鴉片之科罰]  
　　潮州人林阿寶近在海寗路二千五百六十二號門牌售賣鴉片烟膏兼設燈吃事爲該管滙司捕房所聞派令包探奚德安王桂生金福壽西探目泮林士於前日往查時適有烟客米文卿楊雲章徐岳岳楊福興等正在過　遂將主客五人連同烟膏烟具一併帶回捕房昨解公共公堂請究由張襄讞與英副領事包君逐一訊實以林阿寶故違禁令判罰洋五十元無洋改押西牢兩月餘人各罰洋五元無洋名改押五天以儆禁品焚燬 
山東人邵心泉至愛爾近路三百十號門牌鎭江人王海寗所開之燕子窠内開燈吃食鴉片烟被滙司捕房包探奚德安王桂生與四十號西探目泮林士查悉協往將邵王及眠於烟榻上楊友夏一併拘獲抄出烟膏烟具帶回捕房收押昨解公共公堂請究即由中西包探上堂稟稱當入内拘捕之時邵正在燒烟楊則與邵對而而眠所有烟膏烟具呈察詰據被告王海寗供稱房屋係姊姊所賃我係來滬謀事云云邵供係往取衣服未曾吃食洋烟楊供係向王姊索欠張襄識與英包副領事核供判王罰洋三十元邵罰洋十元一併充公楊友夏無干開釋烟膏烟具悉數焚燬 
[嗎啡犯解送檢廳]  
　　笪慶生專在西鄉北橋一帶爲人代打嗎啡針漁利茲爲縣警第二分所訪悉昨日飭敬前往將笪拘獲抄出嗎啡數包並藥水針解送到所立送縣警察所轉送地方檢廳訊辦 
[汽車夫違章科罰]  
　　汽車夫莊阿　前日在福建路開駛一千六百六十四號汽車疾馳違章被二百零二號印捕查見抄明該車號碼回訴捕頭請廨出單於昨由捕將莊傳至公共公堂經中西官訊供屬實判莊罰洋五元充公 
[病馬駕車之科罰]  
　　馬夫梁益卿前日在靜安寺路因將病馬駕車被四百六十九號華捕查見以其違章將梁連馬一併帶入捕房昨解公共公廨經中西官訊明屬實判梁罰洋五元充公 
[養狗未捐執照]  
　　新閘孟納拉路一千零零四號門牌居人陸宏明因養狗未向工部局捐照前日被八百四十二號華捕查悉以其違章回稟捕頭請廨出單於昨派探將陸傳至公堂經中西官訊明判陸罰洋二元充公 
[扭控誘賣女子]  
　　金壇婦人陳王氏日前由原籍帶領女子陳鳳英來滬詎被無賴韓維才串同張國洪汪樹林及婦人金朱氏等將陳女誘至法租界小客棧姦宿並圖變　前日由陳王氏在鐵路北尋見韓等四人一併扭控四區敬署請爲訊辦 
[查獲花會航船]  
　　閘北偵緝隊隊士張福前日在實山路廣餘里第四十七號門牌内查獲花會航船賀月炎一名抄出花會簿據解送司法科請辦 
[小孩口角之釁端]  
　　住居虹口梧州路二十九號門牌之浦東人龔明生昨在新記浜路與楊長林唐阿福朱文山等因小孩口角互相爭執後糾同木匠張金生等多人各持鐵尺木棍將楊長林等之頭面等處擊傷經一千四百十九號華捕查見將兩造一併帶入捕房禀明捕頭飭將楊唐朱三人送醫院醫治龔張各存洋五元保出候示 
[碼頭船傾倒垃圾之科罰]  
　　水巡捕房巡江西捕前日清晨在南市浦江中查獲傾倒垃圾之碼頭船二艘帶回捕房經梅捕頭略詰之下判二船户各罰銀二十五兩至午後又在蘇州河内查獲傾倒垃圾船户唐子祥戴金桂二名帶回捕房梅捕頭判唐罰銀十兩戴罰銀二十兩以儆 
[失竊碼頭船之請緝]  
　　船户朱阿寶昨赴水巡捕房報告謂有碼頭船一艘泊於洋涇浜被人竊去請求查緝梅捕頭准予飭探查緝 
[竊橡皮輪之儆押]  
　　池桂花前晚行竊東虹口華特路七十一號門牌愛文恩牛奶棚内馬車上之橡皮輪一副携之而出被該棚用人劉恒林報告楊樹浦捕房派探姜喬喬將池連　查獲昨晨解經公共公堂中西官訊明屬實判池押兩禮拜示儆　給失主領去 
[過犯復來圖竊]  
　　徐阿毛前晚在靜安寺路圖竊被捕查獲拘押昨晨解送公共公廨經中西官訊知徐係過犯判押西牢半年期滿逐出租界 
[包探拘獲扒手]  
　　竊賊袁大日前在法租界小東門外摸竊行人熊中全身畔所藏皮夾内銀洋而逸旋爲熊察釆報告小東門捕房請緝現爲包探徐阿東偵悉將袁拘獲惟原贓無從吊案帶入捕房詰據袁供認行竊惟銀洋已經用盡難以交案捕頭諭令管押聽候解送公堂訊辦 
[法租界竊案兩則]  
　　翁信海日前晚上至法租界陳金龍所開之客棧以借宿爲由睡至天甫黎明時竊取單被一條而逸當爲陳察悉出外喚捕將翁追獲又高金根於前日下午在法租界竊取錢林生家之衣服當由事主察破將高拘獲喚巡街捕將高帶入捕房捕頭均令管押聽候解送公堂訊究 
[護軍使署批示三則]  
　　民婦穆張氏前日具稟護軍使署績訴伊父張家符被誣毆警致奉拘押要求澈查等情昨經盧使批示云呈悉此案已飭據警廳呈復該氏父張家福即張家符開設義順米店收買竊贓經巡警李樹堂偵悉入内查檢該氏父等抗拒不遵並關門羣集人衆兇毆致受傷害由區解廳騐訊明確照違警法判處該氏父拘留十五日餘人寛免懲罰至該氏呈控符金保等於查抄時糾衆攫去洋蚨三十元金　一對如果確有其事何以不臨時告發乃於張家符判斷後始行牽訴　見揑詞誣　意圖抵制業經批斥不准等情具復前來查該氏父收買竊　無論是否確實而巡警遇有可疑之處前往檢查並無不合乃該氏父等始則抗拒繼則閉門集人兇毆致巡警受傷實屬膽玩已極現經由廳判處該氏父拘留十五日已屬從寛今該氏猶復一再飾詞妄凟尤見刁狡除指令該　遵照原判辦理并嚴查符金保有無劣跡是否安分具復核辦外所請　員澈查之處特斥不准此批 
　　婦人于戴氏因伊子于根生牽涉　香　路刦案曾由警　獲解軍署訊辦故特具禀軍署請求寛辦昨亦經盧使批示云稟悉爾子于根生即于庚西結夥侵入露香圍路何桂金家行刦金戒銀洋事後携　逃逸即由警區人贓併獲解署　課訊明自應押候按律懲辦勿得多　此批 
　　趙希孔稟求軍署請將盜匪薄子明屍棺給領埋葬等情昨日亦經盧使批示云狀悉爾戚薄子明棺柩一具准予領回埋葬仰即來署聽候派人帶往指領此批 
[誌謝]  
　　昨承商務印書館惠贈第九卷第六號少年雜誌一册謝謝來件 
[武漢學生聯合會提出對於全國學生聯合會意見書]  
　　敝會於此際全國生聯合會及各省各埠代表之前有應請諸代表注意者 
（一）學生聯合會應永遠成立　此際以全國學生之大同情不約而成立各省之學生聯合會以數十計而上海又有全國學生聯合會之成立此誠吾國學生界空前絕後之聯合也此等聯合若用之得當（一）可以爲政治界之最後有力的援助機關（二）可以爲學生界道德上智識上互助的機關（三）可以爲下級社會承受通俗敎育的機關故諸代表今日最大之任務即用如何適宣之方法使學生聯合會永遠成立也 
（二）學生聯合會之事業應中庸平易　政治界之齷齪非一手一足之烈所能廓而清之者說者每觀於此次全國之一致的精神因欲藉以謀種種根本之改革然不知所謂全國之一致者初不過表面之現象論其實際不但工商界多數無眞正之覺悟即我輩學生多數亦並無眞天之覺悟故我輩並無甚厚的後援（此數語萬望諸代表以冷靜頭腦體會之初非挫自己銳氣也）若必貪做事實上做不到之事若政治上之廓清甚至欲藉以實行過激派之主張必見嫉於政府失一般社會的同情學生界内部或且呈破裂狀况無濟於事徒搖動學生聯合會之根本此不可不愼也至於中庸平易之事業即爲社會一般所承認爲正當事業爲學生的正當事業而事實上又無甚大之妨碍者學生聯合會儘可取以自任積而久之於國家人類前途關係仍極重大學生能自居爲國家責任之人國家必能承受學生事業之益又可以斷言也 
（三）學生聯合會之組織應嚴整完密　各省學生聯合會多成立於外交危迫之中官廳壓制之下故其組織多草率簡陋質言之以前乃烏合之衆也旣如上述欲求此會之永久成立則不可不有嚴整完密之組織以求其爲能垂久而有功效之機關且於會務之進行固不妨多留各省自由發展之餘地然關於此會之生命的如會費之收取職員之支配不可不由全國學生聯合會中略訂一二强制之條件庶能力較薄弱之省區亦得有所遵循以資建設且各省互相維　互相觀　亦易不收（創造力與恒心不易言人人所有故使有所遵循有所維繫爲必要也）（未完） 
雜評二 
[防民之口（邠）]  
　　行政公署又奉防止集會結社之省令矣集會結社果能以官廳之力防止之哉集會結社者人民意思之表示與交換也亦卽表示與交換之簡便方法也究之文字可禁而言論不可禁聚集可禁而表示與交換不可禁形式可禁而其精神不可禁當此民主主義發達時代猶得以官權恫喝取效乎哉 
即專就事實言自所謂取締集會之明令頒布以來北京果收防制之效乎宣布戒嚴者施行軍令者果已舉防制之實乎以如此嚴重之手段而不能舉其實不能收其效者何歟曰惟人民有心故民心如此則即無會無社民猶是心也即滅文字監偶語民亦猶是心也若之何其可防制也不知其不可防制而有是令是無處事之知識矣知其不可防制而姑爲是令是傷官廳之威信矣奈何出此 
雖然新思想新潮流或非官廳所願聞也請置弗道道古語曰防民之口甚於防川 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係張季直先生手書 
新談 
[旅美觀察談（百三十）] [  一之]  
　　一九一八年之美國獨立日因在戰期中一切盛况爲從來所罕　各國僑民之旅居美京者是日下午先在白宫後大園場及各官署門前　階之上演奏國樂樂歌起處百戲紛陳紅紅綠綠鬭芳辰各與其本國國旗之色相輝映誠美國有史以來希有之盛觀也中國學生男子二十四女子五人於前一夕集於十九道街之使署箏琶絃索提琴拍板同時並作使署客堂忽爲各學生少年活潑之氣所充塞在此一二小時以内儼然學生時代之生活也惟在演唱國歌時踏琴之女生忽不知匯用何種歌譜一時衆議紛呶對之咸有難色美京學生會會長朱經農君起言謂歌譜之選擇最宜審愼某年中國留日學生唱國歌曾以誤用日軍黄海戰役凱旋歌之樂譜而爲識者所恥笑我輩今日不宜再蹈其覆轍云一國無通行之國歌其不便竟若此誠非深居高拱之政府當軸所能夢想及之也尤可笑者是夕所用國歌中有揖美最歐之句選詞過於晦　陳義過於高深令人對之茫然焉得聞而生感我國舊學文字受人攻擊之由此實其最顯著之一例證我國此後不爲國歌則已若求得一通行全國之新國歌構造上必須求其完全爲中國之色彩如詩詞或山歌之一氣呵成便於隨口記誦者爲佳不宜强效西文削足就屨製成不倫不類之長短句也形式上必須求其淺顯易明三尺童子咸能望文生義者爲首選若音　家不能兼擅韻語以求合於天籟可與名詩家合　一歌即不知樂譜亦可　誦也苟當輔者意有所偏重而不以一國大多數人民之心性爲標準則雖有法定之國歌恐終不能得全國之歡迎與傳誦矣復何能使海外僑民聞歌興感而增長其愛國之熱忱乎 
新拾遺 
[文身瑣述] [  瘦鵑]  
　　文身者即於身上手臂胸背等處加以黥記也海上優伶及工人等往往於胸次或臂上刺花卉鳥獸亦有作雙龍搶珠或獅子滾繡球狀者色率作紅綠殊惡俗不可耐西人名之曰Ｔuttoo水手最好之恒於手背臂肘之上刺親愛者之姓名或鐵錨舟舶之形較吾國人所刺者爲工細聞在歐美各有專家恃以爲活生涯頗不惡非特常人以文身爲美觀即王家及貴族中亦有喜之者英王喬治嘗於一臂上刺一五色龍作飛舞狀奇麗無匹德克親王佛蘭昔司則於右臂刺一蛙躍撲一甲蟲頗奇特他如瑞典王希　王后前俄羅斯大公爵阿立克西等亦無不文身備極富麗據倫敦一文身拔師言近人之文身者多用有關宗敎之種種文畫有刺聖詩者有刺聖經之一節者有刺著名之聖畫者有一少年敎士刺一骷髏帝有蛇一伸其首於骷髏之眼孔中别有一蛺蝶翩翩飛去此則表示死與永久不滅二義也又有一仁勇之敎士入亞非利加傳道刺耶穌聖像於胸上有圓明奕奕如生以示巒荒中土人土人咸頂禮膜拜焉又英國白星鐵路爲司中有一機器師自頸至腰均刺文字圖畫其最可觀者爲意大利大畫家文西氏（最後之晚鑿）一畫與眞跡逼肖背上則刺禱告文并聖詩（近吾上帝）一首見者均爲咋舌又法國拿破崙三世時特來富將軍以誤國削職受軍法裁判有一車夫忽發奇想即以此案經過情形於全身刺圖一百二十種肩背腿股無弗遍及且有案中著名人物之小像贊時可兩年之久而轉來　將軍　奪軍服動章時之情景尤極精細以三月成之觀其一身殆無異觀一時事畫報也一千九百十五年間倫敦東部女界中忽盛行文身之風然所刺者不關宗敎率言情愛有於玉臂上刺情人之名者有刺我愛某某者嘗有一省婦刺至二十七次之多蓋其情人亦二十七易矣其先本曰我愛喬施密司後别悅一人遂以喬施密司之名改刺花朶一巨束後此每易一情人臂上即多花朶一束最後則上僅我愛二字中間花朶二十六束其最後一人之名則爲一弼爾亞丹司云然如再易情人恐此玉臂不能復容花朶非放長不可是亦情塲中一趣話也吾國自五月九日以來人人昌言愛國竊謂文身之風如亦盛行於海上則吾人大可於手臂胸背上遍刺五月九日母忘國恥等愛國文字或靑島地圖及二十一條欵以誌不忘則袒裼裸裎之餘觸目警心殊逮勝於高縣白徽而受人干涉也 
新智識 
[童子軍游戲（四）] [  上海十二隊副隊長上虞陳伯源譯黄縣林嘵聲校閱]  
第一章　斥候游戲 
（九）覓敵 
以隊員二各執一旗（若二排競賽每排亦只一旗）相離二英里隊長指定一地其間一處（一山一樹皆可）以爲各人必達之標準使各向此地而進 
當其進行也種種詭譎之計皆准施行如匿身車中長騙而前惟不得僑裝 
途次相遇其先見者當即鳴笛舉其所執之旗以待公證人之評判蓋以先見敵者爲勝也（若兩排比賽諭其隊員四處散出此等舉旗作爲無效） 
（十）斷絕電線 
斷絕電信阻止交通是進取一地之先策也故防守者保衛電線是爲第一要務 
今取兩排分爲攻守二隊攻得人數不得過守者之半擇電線路一兩旁隙地須能容身路之長短則視守者人數之多寡而定大率以守者一人一電桿推算攻者以頸巾繫三結於一電桿上即爲割絕電線若身爲敵手所觸即爲俘虜然守者人數有時不及攻者手雖觸敵亦爲無效故探窺敵情何地何隅應加重防與其調遣之靈速預防之週密是乃防守隊所最宜汪意者也 
常識 
[家庭識小錄] [  蘋]  
鹽（一） 
　　治睫瘡法　眼皮起粒腫一名睫瘡俗以猪肉切小塊敷其上無效如以微温之水和鹽洗之腫立退 
受毒致嘔法　如誤進毒物而欲令其區吐出之者簡易之法莫如進和鹽之熱水 
去血漬法　白巾上有血漬以鹽和冷水洗之漬立去 
凍瘃止癢法　凍瘃將發每作奇癢以鹽和熱水擦癢處可止劇談 
[蘇常學生演劇記（續）] [  蘭陵劍鳴]  
　　是劇主要人物一爲陸軍總長裘全之子裘濟民師長一爲外交總長吳新仁之女吳僅女士兩人爲未婚夫婦是時兩人之父裘全（求全之諧音）與吳新新仁（無心人之諧音）不顧民意專事媚外與鄰邦私訂六大密約後裘濟民乃與吳女士絕婚决别時極人間之悲痛吳僅女士諫父不聽决然出亡描寫吳氏家庭中之男佚女妒醜盡官僚賣國約簽字時國民代表叩求無效而某國人欺嚇詐驅挑釁多端終至决裂而陸軍胡旅長其妻係某國婦赴敵時臨陣潛逃總長率師欲踐密約投誠其子裘濟民不得已大義滅親挺生出戰濟民戰勝後受某種激刺乃臥病胡旅長獻其妻某國婦爲看護婦裘心異之而　防之携勃郎林自衛夜深某婦抽壁間刀行刺刀墜有聲裘詰之某國婦知計不售侃侃而談并申言敬佩英雄願得衣領佩刀乃去裘允之婦得刀復躍前刺裘以勃卹林抗敵呼召衛兵長振民（其弟）責以保衛不力杖以軍棍畢乃逐某國婦振民旣行苦肉計詐降敵軍敵亦以婦之歸報也信振民詐降之計行兄弟裡應外合大勝敵軍國人以陸軍總長殉國其子又大勝爲建銅像濟民痛思前事自以爲大不孝欲自剄其未婚妻吳女士來自述其别家出亡後喬裝往來敵軍作間諜助夫成功願與夫同殉作生死鴛鴦臨死時猶向銅像行三敬禮觀者多之按是劇情節有家庭之變幻有世事之滄桑最勁節　爲裘濟民將計就計一段寫得膽大心細令人崇拜英雄惜乎配角不大齊全然而學校諸君究非梨園賣　者流自不能苛求責備耳是日劇塲中女師範商業部有自製紈扇出售扇上或繪或繡皆五九紀念事蹟每柄售洋一角五分存貨千柄頃刻而盡是日也學生會結算報告共售得票資三百金爲尋常里中梨園未有之盛况該園預定劇目尚有（新恨）西裝劇（法郎克）警世劇（痛痛痛）（打金剛）（亡國鑑）等六七　記者當擇其有裨於社會者繼續錄之 
小說 
[潛艇歷險記（續）] [  翠岑譯]  
　　飛機之墮落詐也實則避劇烈之砲火耳機身距水面五百尺忽翔一半圓形速率陡增機體復穩疾向西北飛去没於霧中不復見麥快亞揚言曰彼亦大不自量耳投彈之衛如此　欲虚嚇英人未爲砲火所毁彼亦大幸矣衆人乎今可去艇前之重物矣於是麥快亞諾愛爾與水兵六人共至艇前水深没脛嚴寒若冰波羅的海是時已遠在平常温度下矣巨彈爲鐵杆木梃所　迺䃙䃙而滾下藉棕蓆以防毁損甲板及至甲板之緣數寸忽止不前似爲物所阻以在水下不能察其何物一下士曰盍更撬之稍前麥快亞亦曰前之守望署忽呼曰右舷正驅逐艦聲出艦長急登航行臺瞭望則見一三十海里之新式驅逐艦正盡其速力向潛艇百至遂大聲曰衆其奮厲敵至矣趣下潛者於是衆人羣向艙口湧入艇内麥快亞諾愛爾與俄軍官則立俟之以待衆人之後潛艇是時欲避敵艦惟有下潛之一法然艇之主權艇中人已無自握將截然下沉而滯於淤泥耶抑將仍浮水面而隨波流蕩耶俱在不可知之數艦長台列克最後入艇閉艙門時驅逐艦已至二英里外沉浮水櫃　之水盡滿發動機亦至最高之速度而艇身僅較低於浪花之而Ｒ十九號下潛之能力已竭前此從未滿貫諸櫃今則同時並注而艇身依然浮在水而且發電之燈機於時亦熄艇中全黑衆知時勢嚴重矣惟以平日訓練之嚴密各能恪守紀律肅然無譁而於此肅靜中驅逐艦輪葉之激水聲清晰可聆輕捷之艦身似已近在艇側若敵人投以深水炸彈R十九號將立成碎片然竟無動靜闔艇之人深不解敵意之何居須臾艇背忽有磨刮聲艇身突然顫動傾斜之勢爲之少平如是者越數秒鐘艇復左右轉側靡定已遂突然重透水面雖有水櫃之重量與水平舵之力持抵抗竟絕無效力艇身高出海上矣艦長台列克摸索暗中得力待水平舵之機柄欲設法使艇復沉旣思沉亦無益且亦不能復沉而今盲然前駛於海面方爲敵人準確之目標思至此乃大呼曰衆人乎爲母所生之人乎趣上吾有一砲存一人生者必與敵抗聲甫已歡呼大起勇敢之水兵羣隨其雄武之首領奮奪艙口而上甲板以最後之决心力圖與死　態度之堅决不愧爲英吉利人民 
[自由談之自由談] [  不冷]  
　　至死不變　北方武人派大有至死不變之决心夫武人而有至死不變之决心是也然當用之於戰事不當用之於政事故武人而干政實與武人政事兩有害也 
 
 

Page 15

 
 
   
 
 

Page 16

 
 
   
 
