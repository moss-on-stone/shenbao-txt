# 1892 - 38 - 4906755

 

Page 1

 
 
[二百八十九號畫報告白] [  點石齋啓]  
　　元月十四夜甬俗婦女向有走橋之舉是夜衣香　影往來於虹腰鴈齒間者絡繹如梭誠元宵之佳話也他若踏靑之韻事漏稅之狡謀夫與妾伴作冶遊女與丐緣聯再世或踏長蹺而表異或迎紫姑而被迷情切解囊且爲羊羣請命癖深斷袖竟因兎窟含酸事旣採夫新奇圖更求其精妙及所附乘龍佳話圖曲並山水人物各册頁等准於十六日出售此佈 
[泰西郵局考]  
郵局之設泰西各國列爲政典於部中專設郵政大臣歲食俸糈至少亦英金一千五六百磅其下有文案記録官有專司收發員弁西人視此極爲鄭重中國自廣行西法以來於兵輪海軍兵法軍制電報鐵路製造歴算商船開礦無不次第講求上年又創設中國匯理銀行以香港爲總匯以上海爲分行雖一時交易未必甚廣然當始創之際風氣未開大都驟難通達苟能耐心相守日漸招徠積時累月必有興發之機獲利之多將來自可預操左劵如商船如電報其明徵也惟郵局則久議未成前者登萊靑道盛方伯曾有是議終不果行獨總稅務司赫君曾於海關創爲郵局其寄送各處一例洋碼五分僅寄本處概取二分是亦同於試辦非國家主政也若夫國家創設則當專派大員總司厥事而各處則分派委員循例舉辦每年國用所入當自不貲可以裕國可以便商可以養民亦何樂而弗爲乎按英國郵局章程寄費咸有定制有散封者有密封者包固在内人不能知者謂之密封要信文件是也外書寄之之所或用繩約或用紙包而露其兩頭謂之散封如書籍日報是也所有寄費總視其輕重大小以爲限制密封每重一兩所取約洋一分五厘散封每重一兩約洋五六厘而日報之價尤廉尋常密封之件每信最大者祗許長十八寸寛九寸厚六寸新　紙最重以十四磅爲止長二尺寛厚各一尺書籍之數最重五磅長十八寸寛九寸厚六寸以上所定皆不能逾此限制有不得不逾者須分爲二次或折作兩件然後遞寄方稱合式否則置之罰鍰之列包札之件重不得逾一磅長厚寛大統不得七十二寸惟官家公牘可以通融辦理泰西製造各物皆有畫樣形模寄之遠方以便交易謂之物式俗名樣紙凡寄物式者重不逾八兩長不逾十二寸寛不逾八寸厚不逾四寸以上所言皆須預購信牌華人謂之人頭西人譯稱憑印紙粘貼其上如信貲一分者則粘一分信牌由此加多可以類推寄到之時不須再索寄費蓋信貲皆取之於郵遞之人若欲取之於受寄之人則當加倍其值如取二分者則取四分如所貼信牌不足寄費亦當倍罰向受寄之人取足焉凡寄新聞紙一欵出報之日距付郵之日不得逾八日之期凡寄書籍日報祗准在外開示居址姓名其内不得書冩一字違者一經查出當以信件取值不以書籍日報定價計算故凡書籍日報價廉之物其外不宜固封須令人一覽而知違者罰洋二分郵局中又有掛號之處如有重價要件匯單銀票當向郵局掛號多出掛號之費若千取回收到執照謂之報險如有失悮可以持照索賠惟值價之物在密封中者報險之價不得逾百磅之數倘未經報險失悮後不能索賠至包紥之件報險之價自五磅至十磅爲止其外又須詳開彼此居址姓名以便投寄投寄不到亦可重行寄回大凡城鄉鎭社設局之所局外皆有大櫃每櫃數十格攅聚如蜂房每格另有小門門各有鎖可以啓閉每格編列號目每肆每家或每人可向局中預購號目一局中給予一鑰每目可以開格取信蓋局中如有信件必置之格中任其自取其取件亦有定期逾期不取每停擱一日罰洋二分倘肆鋪信件每七日可得五十封者局中人可以自取自送不必另購信櫃之格又凡寄物式不得數逾十件如紙樣十幅圖照十方之類過此制者察出後按照信貲取值并罰洋二十五分且物式之上須書明何樣從何處寄至何所不得譎詐取巧故僑寓或遷居之人須向郵局報明則局中倘得他處來件可以一覽而知按圖索驥此泰西郵局章程之大略也中國人情風土與泰西稍異不妨斟酌損益量爲變通以求盡善惟郵局一設各處民間所立信局必當由國家經理舉凡奔走寄遞之人仍必使若輩爲之而由局給以工食或視贏餘殷實之信局使之承充惟是習俗相沿積重難返郵局一設從中假手者先圖中飽或大半用其黨類互相侵蝕疵弊叢生是宜操握總權者所派主事總辦用得其人則自能弊絶風淸而各信局所任之人自肯趨承効命而不辭也 
[官樣文章]  
　　户部爲移會事本部具奏新海防捐輸請再展辦一年一摺光緒十七年十二月初九日具奏本日奉旨依議欽此相應抄録原奏曉諭在京捐生一體知悉原奏内開户部謹奏爲海防新例捐輸擬請展緩一年防以資海軍應用恭摺仰祈聖鑒事竊據海軍衙門咨稱海防新捐展辦一年將届期滿此項捐欵專爲本衙門籌備海之用現在北洋一枝雖已成軍船砲臺壘粗具惟於布置一切尤當隨時相度冀合機宜然動輒均須鉅欵而南洋應辦事宜亦當次第兼籌俾得海上無虞期臻鞏固查上年十一月十七日經户部奏准海防新捐展緩一年刻下將届期滿詳酌至再此項捐欵勢難停止亟宜預爲咨明以限滿之日起再行接展一年所有收捐條欵銓補章程悉仍其舊等因知照前來臣等伏思光緒十五年十月臣部因鄭工捐輸限滿遵照海軍衙門奏准　案請停鄭工捐輸接辦海防新捐所收捐欵均歸海軍衙門動用並於會奏銓　章程摺内聲明新海防捐例以一年爲限扣除封印日期届滿卽行停止又於光緒十六年十一月復經臣部奏明新海防捐欵本應全數接濟海軍前因順直水災請將八九十三個月捐銀撥歸賑務雖十一月以後仍由海軍衙門動用計將限滿誠恐收數難濟急需自應遵照奏案請展限期部庫以光緒十七年二月二十八日限滿之日起外省各以新海防捐開辦一年限滿之日起扣除封印日期統行接展一年欽奉諭旨允准通行遵照各在案兹查新海防捐輸初次展限瞬届期滿旣據海軍衙門先期咨明籌備海防動需鉅欵此項捐例未便遽停擬請將新海防捐輸於初展一年限滿後再行接展一年俾得廣集捐貲藉供要用所有收捐條欵銓補章程悉仍其舊以免紛更恭俟　命下卽由臣部行文各省遵照辦理謹將臣等奏請新海防捐再行展限緣由恭摺具陳伏乞皇上聖鑒謹奏○兵部爲批示事武選司案呈據卸任雲貴提塘儘先選用衛守備吳啓榮呈稱竊守備前於光緒九年在北城獲盜案内蒙巡視北城察院文劉奏保以衛守備儘先選用因上年鄭工開捐報捐不論雙單月選用今情願註銷不論雙單月字樣取具同鄉京官印結伏乞恩准註銷等因具呈到部前來查定例武職人員續經捐納因銓選 
 
 

Page 2

 
 
無期情願註銷捐班者應准其註銷仍歸原班選用等語吳啓榮由雲騎尉世職充補提塘因在北城獲盜出力案内經北城察院文等保奏於光緒九年五月初四日奉旨著以衛守備儘先選用嗣於鄭工捐案内報捐不論雙單月今具呈情願註銷不論雙單月字樣應准其註銷仍歸原班選用俟該員赴部投供另行辦理○國史館示傳吏部送到漢謄録姜增福張元縝鍾如琦齊耀林方灝於光緒十七年十二月十五日親身赴館騐到毋違○吏部奏請　欽派閱卷大臣愛等擬取候補滿謄録官試卷一百廿本庫使試卷廿本蒙古繙譯候補筆帖式試卷十六本光緒十七年十二月十五日覆奏奉　旨知道了欽此相應將取中各諸生名次出示曉諭計取中滿謄録一百廿名長林桂山崇綱繼椿延年福緘松瑞恩銓穆騰額奎錦春善崇連全林謙麟李潤秀璋英鍼常宜斌衛崑海德楞額白如鏡祥麒增富廷匯德保文炳桂壽德謙文溥錫　增祥常春　春克常寳齡祥山繼善尚昌山聨啓德晋恩明景霈永長栢山金崇泉緒恒王森續華承蔭書紳守直長林鳳綬恩陞存溥松椿福紳聨章魁忠慶豐德壽麟春景春吉誠烏凌阿殿甲利仁崇華寳銘德泉廉惠常壽成茂德鑑常保耆齡崇瑞崇興恩耀印元松海玉璞裕彰錫琨蘭禄玉珍恩浩景元穆都里榮堃寳焜萬啓永春聨福岐桐聨陞嵩壽景證文惠全通玉桂誠祺斌術泳瀚金煜景綸德英禮玉泰裕銘聨寳榮智增順裕濟貴璋崇鋆德凱吉榮麟啓奎潤取中候補庫使廿名敬勳扎隆阿續厚恩華敬廉勝元明志隆順賡良玉斌慶森多潤成德忠良書縉國碩書綸文海謙格延生取中蒙古繙譯候補筆帖式十六名英釗鍾佑英鉅克什本瑞林祥桂麟格文祥廉鐸裕鐸達崇阿成麟忠安文林璧昌扎拉芬○吏部示傳所有開復籖掣廣西候補道田良呈請領照等因查該員前次出結官係工部主事孫茂德此次出結官係户部員外郎方藻林相應出示傳令該員田良並將出結官孫茂德方藻林二員再行出具並無各項情弊印結於光緒十七年十二月十八日已刻隨同出結官二員一併赴部當堂領照○吏部爲批示事據候選直隸州知州前任貴州永堪縣知縣岳廷楷呈稱係山東利津縣禀貢生由海防先選用知縣選授貴州永堪縣知縣遵鄭工例報捐直隸州知州不讑雙單月在任候選光緒十四年十二月十二日聞訃丁父憂服滿呈請起復兹因直隸州銓選無期情願將捐納雙單月選用直隸州知州之案註銷仍以應補班知縣候選並將原領直隸州知州捐照繳銷等因具呈到部查定例捐納各官有因銓選無期情願具呈註銷由候補候選捐升及現任捐升未捐離任並試用署任未經實授捐升離任之後復行呈請註銷者仍以原職補用註銷幾輪選到班時查係名次在前頂選之員應扣選一次等語今岳廷楷山東廪貢生由貴州永堪縣知縣遵例捐直隸州知州雙單月在任候選丁憂開缺今因直隸州銓選無期呈請註銷仍以應補班知縣候選按照定例應准其將捐納雙單月選用直隸州知州註銷仍以知縣歸應補班選用該員註銷後如係名次在前到班卽選之員照例俟本班用過一班後方准銓選 
[元戎返旆]  
　　古北口提督葉曙卿軍門志超督率將領征剿朝陽建昌等處亂匪敉平後于去年臘月廿五日乘火輪車至天津謁見李傅相郡中文武各官均赴車站迎迓吳掄峰鎭軍傳令三營兵丁沿途站隊軍門曾擒獲首要兩犯於是日押解前來沿途觀者正不啻錢塘觀潮萬人空巷兩犯錮閉車中護以兵丁交天津縣收管其時李搏霄大令因往接差閽者令下諸縣獄及大令回署飭卽提出改令捕班及二皂班各押一人以待發落或謂此兩犯係自行投首者雖屬渠魁罪應末减云 
[射雉臺望春記]  
　　去臘二十五日之晚天津縣接到刑部釘封文翌晨就獄中提出斬犯一名押赴西郊處决旋令捕役傳首犯事地方懸　示衆聞此犯名小英子初祗學爲鼠竊狗偷嗣因破案被拘捕快已識得廬山眞面遂流而爲盜現以夥同行刦鎗斃事主故被獲後處以極刑云○封河以後河上冰槎絡繹如織海河一帶尤如大道康莊無如三九旣交兩旁鑿冰者貪多務得以致零星冰塊充塞河漘如遇來往兩槎趨避不靈未免有問諸水濱之禍小狐濡尾數見不鮮矣敬告有司尚其傳諭窖冰者隨處留心俾免溺斃人命乎○自去臘十一夜微雪後迄今已逾半月並未續沛祥霙五九瞬卽届期而天氣亢晴絶無雪意官民望雪如大旱之望雲元倘日内滕六君不再惠臨恐于麥田有礙也 
[鳩兹芳訊]  
　　前報無湖道成端甫觀察回任僅閱旬餘卽奉開缺入覲之命檢點琴裝擬於花朝左右交卸回京等因不期事有適然者新正初三日觀察忽接都中來電稱太夫人壽終京寓電尾並未署名故初猶冀傳之非其眞也迨初五日接得介弟訃電始知的確不勝哀痛當卽具文申詳一面在署成服日來派人支賓刷訃文事極怱忙大約開弔之期亦不遠也○新任蕪湖道楊子通觀察儒接到部文擬於月之下浣赴皖禀到擇吉履新兹因成觀察丁艱上游專電催速赴任未便稽延隨卽買舟上駛初九晚蕪湖縣署接得金陵來電知觀察一帆風順已抵石頭城下約明日卽可過蕪赴省云王邑尊隨飭家丁在江皋搭盖綵棚鵠候旌旄同寅各官亦皆猬集江濱鷺瞻鶴企待至十一日日落虞淵猶未見棨戟遥臨嗣聞官塲已接確信謂觀察擇吉本月廿二日接篆云○外府州縣例得乘此封印期内赴省賀歲本届太平府吳士靑太守無爲州章幹臣直刺南陵縣張汝南明府等計十餘員同於人日後抵蕪小駐襜帷陸續乘輪赴省叩賀各大憲新禧又蕪湖圭藥局總辦吳春農司馬亦於初八日乘輪上省賀年兼禀公事○江北鳳凰頸厘局孫詞臣太守奉委署理皖北鳳陽府篆務所遺鳳凰勁厘差卽以荻港厘局祺子麟太守接辦均見省鈔現在孫祺二太守同奉飭知隨於新正初九日由皖乘輪抵蕪換坐民船渡江赴鳳凰頸交代孫太守卽由該處旱道逕往鳳陽擇吉二月初二日接篆按孫太守前年曾辦蕪湖洋務土藥保甲等局潔已愛民官聲最著並權太平府篆生平氣節亢爽不屑屑於利禄二字故五馬所臨莫不吏畏民懷上游亦器重其才鳳陽爲衝繁疲難四字大缺可謂人地相需矣○安省練軍各營勇口糧每名月給紋銀二兩四錢去歲皖撫沈大中丞軫念兵艱將省標及皖北各營添練德國洋操每勇月加口糧銀五錢業經奏明見諸邸報皖南事同一律所有鎭標左右兩營練軍亦於今年正月起照數加給添習洋操駐紥蕪湖之練軍兩哨現已奉到憲檄由哨弁饒守戎督率教演各士卒咸歡欣踴躍如登春臺○營中每届新年開操必擇吉恭迎喜神然後從事本届駐蕪之老湘後營於月之初九日舉行營主譚馥亭潔備牲醴傳齊三軍至江灘大校塲按部站列旌旗簇擁耀日鮮明軍門躬自行三跪九叩禮畢卽傳令開操一時士聨貔虎陣布風雲倐忽變幻極五花八門之觀嬉春士女往看者衣香鬢影絡繹於途○前報嘉平廿四日廬江縣楊訒菴大令搭坐江孚輪船赴皖中途失去小皮箱一隻舟次蕪湖閉艙搜索查輪勇丁胡某在旁妄肆無狀致被大令捆帶上省禀明大憲將胡發交首府嚴行訊辦並將該輪船小工頭茶房等人一併提省質訊等因刻聞此案雖經蕪湖保甲督辦袁觀察飭人將竊箱眞賊拿獲一名解省重辦惟該勇丁在首府庭訊時供詞殊多閃爍致該委員陽淦之亦被大憲飭交中軍處看管支節甚多未知如何結局所有輪船中人現已概釋無事惟蕪湖稽查輪船一差未便久懸現由袁觀察札委查划船委員宋蘭生暫行代辦按蕪湖查輪一差設立有年向僅委員梁君述之一人帶勇數名逐日稽查彈壓從無他故迨去冬整頓保甲當事者以梁君　　設遇上下水同時抵埠往往顧此失彼因添委陽君一員與梁君分爲雙單日各值一天以免疎虞今因勇丁鹵莽肇事想陽君或無他虞也 
[穗石新談]  
　　粤東訪事人云客冬盜賊充斥刦案頻聞至除夕尤爲猖獗計是日城廂被刦者二十餘家西門外匯源坊陳姓住宅所失贓物最鉅約千有餘金皆已禀官追究未知卽能破案否○藩憲成竹銘方伯於客臘某日在署内發放候補貧員度歲銀兩先將各員分列極貧次貧懸榜於轅門外俾衆咸知以杜冐濫計應給者共有七百餘人宦途之苦於此可見○去臘廿九日爲徐花農文宗弧旦是日省中各憲均登堂晉祝衣冠蹌　車馬喧闐頗極一時之盛至僚屬中有餽送壽禮者文宗一概辭謝亮節淸操誠足令人景仰矣○番禺縣屬下茅鄉劉姓與王 
 
 

Page 3

 
 
姓素有仇隙去冬因口角微嫌遂致門毆兩姓糾集數百人稱干比戈如臨大敵縣尊聞之立調兵差馳往彈壓始鳥獸散縣尊諭飭兩姓紳耆妥爲調處未知能釋嫌修好否○除夕有一傭婦老態龍鍾奉家主之命手携鷹餅二枚入市購辦年貨行至歸德門口手中之物忽不翼而飛婦向守城兵勇告知求代追尋兵勇置諸不理婦遂放聲大哭有好善者見而憐之贈以洋銀二元婦始破涕爲喜再三稱謝而去○省城賭博名目繁多而白鴿票一項爲害尤烈臬憲額玉如廉訪下車伊始卽嚴申厲禁無如日久玩生依然開設臬憲聞之卽飭委員將各票廠查封並開列票匪姓名懸賞緝拿務期獲案懲治以爲地方除害云 
[禾中雜事]  
　　去冬大西門嘉興倉北門秀水倉鄉民完納漕糧者異常踴躍西北兩水關以及麗橋河下大小船隻擁擠異常胼手胝足者流出入城闉幾於肩背相望幸天氣晴燥不致有拖泥帶水之苦倉中書差斛手亦皆忙碌非常至半夜始能歇手總憲示定於二十七日封厫以故鄉民蜂屯蟻聚爭欲於二十七日以前完納淸楚也○宗太守於封印後乘坐肩輿隨帶護軍旂親兵差役等親往城廂内外稽查客民草棚以淸匪蹤而安地方○雷哨官拿獲盜犯後宗太守與嘉秀兩縣商議以該哨官明幹有爲議招巡勇二十名飭歸雷哨官管帶以備常川巡緝之用○新正初八日郡中大小店鋪以及居民相與携朋挈侣貲一葉扁舟往北門外一二里許塘匯鎭對河之徐王廟拈香焚楮名謂之換元寳以卜一年利市迨遇天宇晴明游人如織畫船簫鼓蕩漾中流鬢影衣香徘徊曲岸極春游之樂事廟中羽士收取一日香金可供終年用度近年聞被塘匯鎭司差所分利息亦寖薄矣○近日新到女校書數輩城内則在項祠城外則在塘灣街五福園登臺演唱古今雜事所帶使婢亦皆伶俐絶人由是逐臭之夫趨之若鶩珠喉乍囀裾屐紛來更有泛宅浮家者風檣水檻之旁時見花枝掩映如官碼頭及荷花堤塘口等處皆有妓船停泊少年子弟悮被牽引失節敗名不可勝計有整頓風化之責者其亦有所聞耶 
[松災續述]  
　　松江東門外火警本報已登大略然猶未得其詳兹悉本月初八夜四鼓時天和當對門富昌泰衣店後進作塲因新歲停工偶作摴蒱之戲悮將火油手炤潑翻棉花上火遂上熾頃刻飛騰急將店中貨物遷移未及呼人援救以致火沿前面店亦被災有吳姓者僑寓後房竟無出路止得破壁遁去髮膚俱被燒傷後幸水龍飛駛而來楊總戎在城内聞知急整隊出城帮間救息當火之初熾也風正東南及將店面焚燒則已轉而向西天和適當下風致大門亦已焦灼旣而風又轉爲西北因之天和及楊姓住宅可保無虞救火之人以城中龔姓尤爲出力飭令家丁上屋灌水有三人因跌受傷現聞衆志成城立卽創建水龍社添修救火之具踴躍樂需天利旣幸保全諒必首先佽助也 
[吳山春色]  
　　杭垣自新正以來旭日一輪和風四野雖或間以風雨而陰少晴多大可騁懷游目城廂内外扶老携幼咸登吳山之上以遣佳興小本營生之輩藉此以謀生計者不知凡幾山上茶館自晨及夕幾無挿足之地初八日俗傳燒八寺香婦女之進香者寳馬香車油頭粉　往來於麗水臺前躑躅在藥王廟裏無賴少年結隊呼羣乘興而往自謂可以飽眼福擇婦女中之稍有姿色者或送或迎雌黄滿口有某氏婦妝飾妖　二三惡少趨其前復尾其後自環翠樓直至山頂如形影之不相離幾爲所窘太歲廟東省隙地變戲法者某甲有二女子長者年約十七八少者十四五粉白黛　别有風韵或走索或滚缸觀者如堵墻每變一齣各持錢擲去飛散靑蚨好似天花亂墜有隱懷石子如鷄卵大雜錢亂擲適中少者左額點點桃花淋漓襟袖人叢中無從查訪是誰毒手只好收拾攤塲相將歸去彼擲石者亦可謂惡作劇矣○某甲與妻某氏稅屋於下城馬所巷四壁蕭然家無儋石膝下僅有一女年已標梅姿容絶世其親串某乙素行無賴往往勾引狂蜂浪蝶入其室爲酒肉計有某公子者耳其名遂與乙謀欲一覩芳姿乙欣然偕往不料墻角寒梅冰霜獨凛雖一堂嬉笑而終介然不可犯公子於是整理華服以炫其美修飾容貌以媚其意厚贈財帛以動其心而女仍若不知也計窮力竭將欲效强暴之听爲女又閉門不納公子積怨成忿語言汚辱事爲甲所聞恐外人非笑遂下逐客令由是咫尺仙源無復漁人問渡矣○每逢元宵前後好事者每以龍燈比賽近日各紙紥店裁紅刻緑縶成各色花鳥人物鈎心門角五色迷離傳說綢業中新製走馬燈十二架全用玻璃彩綢紥就以助龍燈勝會倘天公做美届期定有一番熱閙也 
[皖省近信]  
　　安徽候補知縣郭明府繼泰客冬奉臬憲嵩書農廉訪委赴皖北查辦案件已紀報章兹悉明府查辦事畢已於新正初六日回省旋詣憲轅銷差○履端伊始各州縣晉省賀年者脚靴手版絡繹如梭諸同僚互相酬酢彼往此來如入山陰道上應接不暇或開祖道之筵或盡地主之誼酒肴霧霈簪笏雲羅洵宦海之美談昇平之樂事也○闤闠俗例每於新正初七日盤查各貨考核上年贸易之盈虧各店夥友更動亦於是日定規上年各項生涯賺錢者以錢業爲首布鋪雜貨店次之餘皆平平○客秋廬州府廬江縣蝗蝻爲患禾稼歉收至冬滕六君又未稅駕蝻子纍纍如珠貫恐春來仍易滋生楊靜安明府霈霖曉諭農人令往四野搜尋每斤給錢五十文以絶禍患不日積至百數十石堆存縣署之旁明府飭家丁差役押載數十石至省垣一面親解數十石赴秣陵禀請大憲騐視○每於臘尾年頭鄉人肩挑花猪肉求售屠户惡其攘私集議申禁永不許挑肉入城客臘有一鄉人肩肉喚賣行至北門内被某肉鋪所見嗾使附近頑童搶取鄉人仰天號泣無可奈何噫肉鋪眞無賴矣哉○客冬久晴不雨暖似三春小本經營之人以及江湖流丐莫不歡欣踴躍頌碧翁翁之實惠及人及至歲闌雜貨鋪鞋店爆竹店生意較昔年約增數倍惟米價平日每石　洋銀兩元之譜年終驟加二百餘文云○今歲元旦陰雨綿綿初二日天氣新晴游人如蟻初三日復陰雨初五日濃雲密佈雷　隆隆大雨傾盆閱一晝夜 
[明湖柳色]  
　　寧波惡俗莫甚於赶會開賭串客淫戯屢經府縣從嚴拿辦無如禁者自禁犯者仍犯且二者同惡相濟開賭之處必有串客而有串客之處賭亦更多兹聞奉化西鄔以及西鄉黄公林地方又藉燈祭爲名特雇名班唱戲雜以串客而開賭之人或搭廠廟外或嘯聚舟中卜晝卜夜肆無顧忌不特長門毆之風且足爲閭閻之害有牧民之責都曷其奈何弗禁○寧波崇實書院月課每月定於廿二日舉行今因吳觀察擬於十九日午後晉省遂提前考課先期懸牌示諭肄業生童令先赴禮房報名填册至十九日各整衣冠齊集本書院聽候命題考試 
[閩中官報]  
　　通判丁恭壽卸辦建寗稅厘局禀明調辦厦門局鹽塲劉燦卸辦邵武官運局回省邵武府董毓琦知府傅以禮禀明初九開輿圖局糧道陳禀明初十日開通商局按經廳馮樹勳禀明初十日開種織局邵武典史朱恩榮初十日禀辭赴任 
[佳節停訊]  
　　昨係元宵佳節代理英廨讞員宋二尹照會德國領事並飭知各捕房停解一日公事今日又逢禮拜常例停訊所有各案統歸明日解候發落 
[虹口火警]  
　　昨日下午一點鐘時捕房警鐘怒吼查係虹外虹口橋相近蓬路地方粤人某姓家因午炊遺火積薪霎時冐穿屋頂延及鄰居幸英法美洋龍捕房藥水龍紛紛馳救得卽息滅計焚去樓房六　云 
[枝棲暫借]  
　　有徐寳生困頓堪憐偃臥路側經巡捕雇車舁至捕房捕頭令送英公堂經宋二尹飭送棲流公所醫養俟病痊再籌安置 
[疑竊銷案]  
　　漢口慶雲銀樓失竊金條十五條疑被夥友姚蘭亭方林甫行竊電致上海方九霞銀樓執事人章顯廷報明捕房泒包探秦少卿俟輪船到時拘姚方二人當因姚患病先行送案後將方林甫解案宋二尹訊供之下飭押候方九霞銀樓執事人章　廷電招漢口慶雲 
 
 

Page 4

 
 
銀樓主來滬再行覆訊此已列報兹悉姚蘭亭由義記洋行朱春禮具保出外方九霞銀樓之陳復卿持方九霞銀樓保單到廨聲言金條並非方林甫行竊請將所帶之塊金銀飾玉器洋銀發還並請銷案二尹以疑竊無憑本難准理飭將方林甫交保金銀玉器洋銀等件概行發還 
[古滬述新]  
　　本邑提右營周叅戎示期本月十六日循例恭迎喜神以便擇日開操○元宵佳節風雨交加邑廟豫園遊人寥落小本營生之輩無不仰屋吁嗟矣上海縣袁大令仍恐有棍匪滋擾事情派出差役若干名在園内往來彈壓○前晚蘇松太兵備道聶觀察設席署中邀請糧道景月汀觀察飲讌衣冠樽俎美盡東南 
[曲會届期]  
　　徐園曲會定在今日頃主人來言前此琴棋二會均爲雨阻今日曲會則風雨不更届期午刻知音咸集共遺雅興云想一曲高歌當不難冲破痴雲也至於花爆焰火則亦擬不按定期倘值晴明卽當燃放殆亦及時行樂之意乎 
[上海縣示]  
　　欽加四品銜升用直隸州正任南匯縣調署上海縣正堂袁爲諭飭事奉本府札奉按察使司札奉巡撫部院剛批本司詳蘇州府監留禁人犯胡勇糾同趙鈺等放火反獄拒傷兵役一案請審奏緣由奉批此案業經提審無異飭將該犯胡溜等正法會同兩江總督部堂具奏矣仰卽將畏罪自焚身死之胡勇戮取屍首與胡溜等首級一併梟示以昭炯戒並將該知事戴爾恒撤任移會藩司委員接署具報至各屬審解發覊省監人犯如係婦女自應將原解州縣所派伴婆一同進監照料其男犯旣有禁卒看管何必再令批差進監伴犯滋生事端查省監屢次滋事未必不由於此卽如此案該犯胡勇等商謀反獄先事脫開刑具若非同監人犯唐紹鈺先事出首必致臨時倉皇捕拿爲難并卽將批差禁卒認眞整頓以儆將來並嗣後解審人犯所有原解批差應令住店取保守候帶犯聽審不准隨犯進監如犯應留覊者一俟院審後卽由司將原解發回供役倘有玩差私自潛逃將簽差不愼之州縣紀過飭令另泒妥役來省押犯一面將該玩差責革具報並卽分行遵照繳解批附發等因奉此除移會並分飭外合聖札飭等因到府轉飭到縣奉此合行諭飭爲此諭仰該差等卽便遵照嗣後解省人犯遵照前項憲飭辦理倘有疎忽悮公情事定將該正身革究不貸毋違特諭 
[上海縣署記事]  
　　著名流氓趙東福綽號小荳茅在外滋生事端無惡不作袁大令飭差拘案訊責收所押候遞解回籍已詳去歲報章昨日備文飭差押解起程遞回川沙廳原籍○鄉人某甲持衣至南匯縣屬新塲鎭某典質得洋銀四元旣出典門卽被竊賊楊金生攫去甲遂忿投縣署報請緝贓吳子佩明府查得楊匿跡滬江遂派差連福前來赴縣投文請緝袁大令加派捕役往拿昨日獲諸小南門外押解到縣大令立卽備文交來差帶回歸案訊辦 
[法界捕房紀事]  
　　寗波山北人王生士向在滬上慣竊各輪船行客之物前日下午三點鐘時濳入通州輪船竊得某客鋪盖荷以登岸適某包探見之拘獲人贓送入捕房管押昨晨備捕頭向之詰問檢查鋪盖中有花布三疋復加盤究據稱堂兄綽號爲王山北者串同行竊包探查明王山北向常扮作賣水菓人是以輪船上人並不防備隨獲諸新北門外揚樹弄某小烟館内送入捕房○前晚倫兒某甲竊取金利源某號棧門前所積蘇木管碼頭巡丁偵知其事追獲人贓送入捕房管押○小竊某乙不知從何處竊得淘米缸一口行經新開河爲某號巡街捕看見送押捕房○前晚某丙在小東門外觀套籖賭吃栗子者不隄防匪徒某丁自後攫其帽内孔武有力竭力狂追將欲成擒矣丙擲帽道旁而逸丁不拾帽依舊追上扭回而帽竟不知去向矣隨送交捕房管押候解案訊辦○前日八仙橋西首戊已兩瓦匠在租界中汲取自來水巡捕以其故違章程一併送入捕房管押○某庚貪懶性成頻年落魄其兄某辛開設西國成衣鋪光景裕如前日庚借貸錢文被辛扭送捕房聲稱吾弟屢次硬借前日又竊絨三方捕頭著押候解案研訊 
[筵資移賑]  
　　謹啓者本月十四日蒙宏泰寳當助來英洋二十元云係諸親友敬賀新歲開市之禮當中司事諸翁素性節儉留心善舉不忍虚縻此費俱願將酒筵之資賑濟凍餒窮黎敝堂拜登之餘實深感佩仰見寳當好義從同施仁及遠偕貴親友造福無疆共登仁壽敝堂自堪預祝宏煥新猷泰孚元吉廣五福四利之駢臻呈百禄千祥之燕喜俾當世之仁人君子感發善心亦將隨處留意信如是也自可帡幪海内又何患乎流離困厄者之無所控告耶爲亟登報簡叩謝仁慈并爲窮黎望雲稽首云[  上海鐵馬路廣益堂同人謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東報記韓事]  
　　俄羅斯與高麗交際日親故局外人每謂韓廷向俄而背中國今接朝鮮近日來信言駐韓俄國公使每日赴韓廷議事必歴數點鐘時又有韓廷之操政柄者屢屢與俄公使密談一室因此官民之在支那黨者不禁心焉憂之暗中遞禀李中堂請促駐韓商務大臣袁觀察早日回任在韓英領事亦雇韓人秘密探訪云○去臘之杪　寓韓京之某日本人特赴大院君之邸叩之曰頃者閣下將糾合貴國名士果有其事否大院君答曰老夫髦矣無能爲矣惟日數死期行將訂諸人以送葬耳某于是憬然悟廢然返語諸人曰大院君之心情祗如此耶何忖度爲 
[皖垣官報]  
　　安徽候補同知蔣司馬翊廷奉藩憲委署鳳陽縣又候補知縣謝大令維喈委署靈璧縣又卽補知縣胡明府壽祺委署寧國縣 
[粤東官報]  
　　藩憲牌示陽江廳同知缺委佛山同知高紀署理准補永安縣知縣敬輔琼山縣知縣鄧炳春均飭赴新任 
[申報舘恊賑所經所順直山東賑濟光緒十八年歲次壬辰春五月財神日起至初十日止第一百四十一次淸單]  
　　初五日周宏來號銅洋一元○初八慈　秦薇仙洋二元匯豐銀行銅洋二元○初十日廣昌崑諸友許愿洋二十元蔡桐圃祈保合家平安洋四元惠蔭堂九八元十兩○共收銅洋三元英洋十八元九八元十兩 
 
 
