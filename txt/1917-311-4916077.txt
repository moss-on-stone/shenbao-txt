# 1917 - 311 - 4916077

 

Page 1

 
 
   
 
 

Page 2

 
 
時評 
解釋（二）（） 
　　余昨謂恃解釋不如恃實力此爲受人解釋者言之也余今又爲解釋者言之與其解釋於後不如使人勿疑於前蓋所以必欲解釋者必有使人可疑之端在其先也 
且更進一解以言之人欲使人勿疑者不能求之於一事蓋以人之疑之也决非一事所釀成也積各事之經騐而後疑乃生也故一事即有誤會而解釋或非盡虚然以致疑之人素有經騐之故此非虚者遂亦不能確認爲實是故使人勿疑爲可貴也而疑而解釋爲無用也 
命令 
十一月十三日大總统令敎育總長范源濂呈湖南敎育廳廳長沈恩孚懇請辭職沈恩孚准免本職此令 
又令任命李金藻爲湖南敎育廳長此令又令陳潤霖夫到任以前江蘇敎育廳廳長着符鼎升調署此令 
又令任命王懋賞爲陸軍第十八師師長南元超爲陸軍第十八師步兵第三十五旅長劉錫廣爲步兵第三十六旅旅長此令 
又令任命钧爲江西督軍公署上校參謀此令又令任命董康兼充高等捕獲審檢廳廳長此令又令任命梁宓麥鼎華兼充高等捕獲審檢廳檢察官此令又令任命汪　芝胡詒榖徐維震沈壽堃吳振南陳壽彭王蔭泰嚴鶴齡兼充高等捕獲審檢廳評事此令 
又令任命莊璟珂兼充地方捕獲審檢廳廳長此令 
又令國務總理段祺瑞呈請任命張充同蕭敏潘灝芬解雲輅劉華式張斌元吳光宗兼充地方捕獲審檢廳評事張汝霖江忠章兼充地方捕獲審檢廳檢察官應照准此令 
又令參謀總長王士珍呈請任命高震龍爲陸軍第二十師一等參謀官應照准此令 
又令參謀總長王士珍呈請任命關麟書爲江西督軍公署中校參謀冉紹雍爲少校參謀張福昆何心濤張天錫署少校參謀均照准此令 
又令兹修正省官制第十四條公布之此令專電 
北京電川電吳光新軍隊在距渝城三十里之大廠與黔軍激戰周督已派第一師往助 
（十四日下午四鐘） 
北京電黔軍文日（十二）與川軍戰在距重慶百五十里之江津附近今仍在激戰中 
（十四日下午六鐘） 
北京電黔軍眞（十一）日渡綦江圖重慶（十四日下午六鐘）北京電瀘州滇軍頗與川軍講和約定停戰三天陳遐齡戰勝張煦頒賞五千元在川黔軍陸部查祇有兩團以爲尙不足慮惟襲渝是否黔督授意抑屬黔軍自動須黔督聲復到日方可定奪（十四日下午一鐘） 
北京電在川黔軍因攻江津甚力政府得吳光新周道剛急電報告飛令黔督查阻並限尅日電復（十四日下午一鐘） 
北京電滇督將撤換擬李鴻祥（十四日下午四鐘） 
北京電唐繼堯支日電陸榮廷言親出誓師支日出發至板橋寓營（十四日下午六鐘） 
北京電劉存厚告粤政府命其督川此種僞職絶不承受云（十四日下午一鐘） 
北京電豫省助湘一混成旅已下動員令（十四日下午四鐘）北京電政府聞唐滇督赴川欲利用在滇軍官拒唐自爲督長（十四日下午六鐘） 
北京電倪嗣冲文日電援湘安武軍在攸縣大捷生擒敵軍連長一員獲軍裝數十件去電傳令嘉奬先員賞四千元（十四日下午一鐘） 
北京電甘邊將設青海屯墾使以蒯壽樞運動最力 
（十四日下午一鐘） 
北京電外長汪大燮又病仍請协假（十四日下午四一鐘） 
北京電汪外長再請假部務高次長令請示汪辦理汪將不回任（十四日下午六鐘） 
北京電湘省長周肇祥實授任（十四日下午六鐘） 
北京電馮專員赴魯請遺老王錫蕃爲周夫人點主 
（十四日下午一鐘） 
北京電昨日使訪外部談半小時（十四日下午六鐘） 
北京電津浦全路明日通車（十四日下午一鐘） 
北京電馮昨傳王克敏責成五天内回復五日以前之鈔票市在税務處贊成財部以賠欵盈餘劃作维持纸幣專用已計畫進行（十四日下午六鐘） 
北京電臨時參院兩點開會議員到者百零二人張鳳台主席簽定席次後投正議長票採約法二十四條滿半數當選開票王揖唐得六十五票梁善濟三十五票次投副議長票那彥圖得五十二票梁善濟二十三票孫潤宇二十票以王那當選主席退王那就席王演説大旨本院爲修改選舉组織兩法願注重社會心理各從良心主張行之云（十四日下午四鐘） 
外電 
　　北京電路透電社聞諸日人方面云外間所傳日本欲藉軍櫙借欵謀獲利權並擬　護段内閣助以軍械反對南方等説皆屬絶對不確按泰平公司與華官辦理購械事宜已有數年此次華官與泰平公司之磋商實始於今年七月但日政府鑒於當時政局不允以軍械供給中國必須俟中國當道切實聲明不以此項軍械用於國内戰爭時始可允許今中政府旣有此聲明日政府乃取消異議此事純屬商業並無謀取額外利權之恮質云云（十三日）路透電 
北京電日人大倉氏約在十五日抵京聞其到京後鳳凰山鐵礦合同卽可締結日政磨已允准由日人公司以軍械供給中國吾人聞此消息爲之惋惜傳説日政府贊成此事僅附以此項軍械不得用於現有國内戰爭之條件日政府且聲明此事純爲商業性質不涉額外權利此説固可令人滿意然在中國則因種種理由此項交易實爲不幸聞日本陸軍因歐戰經驗之結果將改用新式鎗隻所有廢鎗轉售諸中國雖日本之所視爲廢鎗者在中國陸軍用之尙屬優好有餘第當此滙率不利之時如借巨欵以購軍械而竟不能得最新式之軍械豈不可痛 
（十三日） 
哈爾濱電啥埠俄兵受俄京事變之影響亦欲握取當地權力昨日游行於大街作示威行動行政官吏曾請平民勿與聞此舉故工人平民昨皆不加入各事安然過去官民皆不重視激烈派之態度夜間中國兵士大隊巡邏以保護租界内之華人商舗（十三日） 
以上字林報 
北京電某要人語云七省聯合反對軍械借欵之説甚盛然其原因不邊在該僧款之眞相尙宋判明之時江蘇督軍季純曾發通電於六省同時聲請政府明白宣布其眞相此等過去之事於近日重復傳布於各處耳段總理對此事現已反覆聲明本旨謂李純之通電係在眞相未表明時之所爲現已完全釋明所謂七省聯合反對之事全係出於誤傳（十四日） 
北京電本日下午三時參議院開會出席者共一百二十人首先選譽議長王揖唐以六十五票當選爲議長次多數爲梁善濟計得三十五票繼選舉副議長那彥圖以五十三票當選爲副議長其次多數爲梁善濟得二十三票孫潤宇得二十票（十四日）北京電據雲南來電唐繼堯前雖有和平解决之意旋因章太炎等之勸告遂决計繼續戰爭（十四日） 
北京電日本駐華財務官小林丑三郎昨日訪問中國外交部本日訪問財政部爲新到任時照例之交際（十四日） 
北京電京漢鐵路自明日起全部通車（十四日） 
北京電外交總長汪大燮雖已遷出醫院但病尙未愈故出醫院後再請續假五日外間頗有注氏外退之説（十四日） 
北京電雲南來電云此間自唐督軍出征後有滇軍在川不利已電馮總統求和平解决之説然北京方面因西南之實情不甚明瞭無由確知事實之眞相（十四日） 
漢口電湖北省議會經全體會員之决議電致中央政府聲明日本在山東省濟南及濰縣設置民政分署之舉實屬違背條約本會一致反對（十四日） 
東京電中國駐日公使章氏定十九日在公使館開晚餐會疑待日本新政會幹部（十四日）以上東方通信社電 
戰電 
瑞典京城電聞某外國使署今日按有俄京消息謂克倫斯斯氏之軍隊與極端派曾在俄京附近血戰聞克倫斯基氏現已獲勝（十二日） 
丹麥京城電由俄抵哈巴蘭逹之旅客徴實克倫斯基氏大敗美克齊美爾黨之説且謂克倫斯基加爾定柯尼洛夫已組織三人政治團各軍現皆贊助克倫斯某氏克氏内關大員除二人外均已開釋里林氏聞已不逮（十三日） 
倫敦電俄國無線電傳出之公報云昨日蔭柯塞洛附近曾有惡戰革命軍大敗反對革命之克倫斯基與柯尼洛夫之軍隊軍革命司令摩拉維夫將軍宣布克倫斯基敗北後卽命緝捕克氏並禁遏此種危害革命之事端特羅斯基氏發表示文其詞如下十一月十二日夜間之事將留載歷史是夜克倫斯基氏圖調反對革命之軍隊攻撃京城大敗而退吾人現正取攻勢以制之海陸軍兵士與俄京工人皆知使用武器與民意民權之方法中级社會曾圖使陸軍脱離革命克倫斯基氏則圖藉哥薩克之暴力以破壞革命二者均路失敗工人農民所抱民治至高權之大觀念已與陸軍士卒聯合而堅其志嚮全國當知革命軍之權力非處將倒之地位實爲表示工人軍人 
 
 

Page 3

 
 
農人最高權之不可變之事實反對克倫斯基氏者實反對地主與中級社會及柯尼洛夫黨也且此舉足以保障民權享和平之福得自由之生活自由之土地自由之麵包自由之權力今日情勢無復舊之理吾人仍須作戰剗除障礙犧牲自身大道已闢勝利可必革命民治萬歳社會主義俄羅斯萬歳云云（十三日） 
瑞典京城電昨晚有旅客自芬蘭邊界抵此據稱俄國輿情以爲今後流血必多儀京上流人民均不敢出行道中所見者盡屬極端派兵士芬蘭騷亂日甚極端派常於白畫殺人肆無忌憚大局今無安靜之望（十二日） 
華盛頓電中國公使顧維鈞君已向國務部提出對日美協約之正式抗議聞中國反對不顧中國人民之志願所成關礙中國之任何條約（十二日） 
要聞一 
[美日交換公文之解釋談]  
美日相互照會中有美國承認日本在國有特别利益一語最爲世人注目聞美政府前日電致駐京美使飭令備文向中政府聲明美日協議之意旨並稱所承認者乃特别關係係指日本國民在中國因壤地接近之故商業上實業上有特别關係此并無加以他種説明之必要云云據某美國人言特别關係一語本無何等重大意義日本譯爲特别利益遂滋世人誤解云云其實此項公文之可注意者在其精神不在其字面蓋外交文書之措之措詞含混模稜尙爲第二問題也先是日本赴美特使石井氏使命發表之初日美各報卽傳説該氏此行於中國問題有關將圖改正一千九百零八年日本特使高平小五郎與美國前國務卿路德問關於太平洋問題曁中國問題之交換照會其時駐美公使顧維鈞聞有兩次電報到京密陳此中關係請政府注意顧氏並陳述個人意見供政府採擇然政府中人目光僅在西南而對於此等重大問題則漠然置之此其所以有今日之結果也又聞此次日美恊議公表者惟雙方之照會然據駐外某使之報告云兩國間尙有具體的條文未能探悉云云 
[政府與蘇督往來要電]  
近日江蘇李秀山督軍因報載有某國第五項條件完全成立之説並因軍械借欵及鳳凰山鐵礦兩事有電質問政府業經政府復電解釋兹紀其往來電文如下 
李督來電近日中外報紙頗傳某國第五項條件完全成立因認爲我國存亡關係遂誣政府賣國相閧不已若不及早解釋愈傳愈訛更無從辯晣西南用兵之際不惟貽彼方口實且防我軍誤信謡言必致解體其危險不可思議政府旣無此事何妨明白宣示中外以安人心又聞江南鳳凰山鐵鑛亦在其内此則純守土之責尤不容不問者特請政府公布聲明以解羣疑而息衆謗母任切禱李純叩勘（十月二十八日）印 
段總理復李督電讀勘電具悉愛國之誠溢於言表惟報紙事實全係子虚其所傳五項條件完全成立一説不意執事亦深信之查五月一日一案前因被迫太甚祺瑞在陸軍總長任内認爲存亡所開爭以去就五號條件隨卽撤回此案已作結束豈有自生荆棘忽背初心之理完全成立之事何自而來鳳凰山鐵礦乃是前袁大總統任内華請公司與大倉組所訂之買賣礦砂合同在五年春間大倉组有先付與華寗一百萬之事自去年六月以後以華寗公司未經部准由國務會議議决呈奉指令將該公司礦權取銷至撤去督將大倉偕與華寗之欵擬由政府交　即將舊合同作廢大倉　允一年以來日公使屢以履行合　爲言政府始終堅持此次内閣成立之後日公使又復提議現正在切實磋商總期妥籌辦法力頋主權此案另爲一事本不在五號之内不能相提並論也至對德奥宣戰以後擬派兵赴歐　戰自製軍械不敷　用勢不得不購自他國現在能以軍械出售於我者在西惟美在東惟日與美迭商久無成議先其所急始就近向日本購置軍械一批以欵若干購械若干欵未交清以前量加利息所訂合同亦僅限於一次而止純是自由購置毫不發生拘東中國歷來購買德法諸國軍械皆係如此辦法具有成案可稽與五號中所列軍械問題决無牽涉近自西南搆亂不得已而用兵於是不逞之徒造作語言攻撃中央而謡言以　謡諑之最易聳人聽聞者則莫如外交失敗損失主權愛　者惄然深憂而造謡者欣然得計希注意爲要院支（十一月四日）印李督復段總理電支電敬悉不責其輕言而開誠相示令人渙然冰釋欽感莫名承諭兩事一爲通常欠欵之交易一爲磋商求廢之合同自與該號條件形質逈殊我公愛國之忠守已之潔世所共信對於此案會有抗議亦世所共和純雖淺率何至徒據報紙以疑我公當其初聞是言亦僅置諸一笑不謂投杼有三至之告乃覺危機　一髮之間緘默則於心不安考察則於時不待以爲今日之局外有加盟之戰内有平亂之兵列强皆注目於東方國人京屬望於政府杯蛇市虎好事者樂影射以興風　燕乘鳩憂時者思綢繆於未兩是以言足聳聽亦將聽不擇言任其訛以傳訛必致解無可解况昔曾有取消之案故今易涉類似之疑雖嘗局别具苦心而外人莫明眞相此方至涎而隂謀龔斷彼卽藉口以明倡均霑非必交換之約果成而暗鬭之潮已起但覺親善之情微異而染指之念即萌由妒生爭因利乘便蓋純所爲　鰓遇慮者正慮政府對内對外之難而非敢致疑於政府也近世外交手腕極爲神密可畏在昔旣經投瑕而動列爲專條安知今非變相而來巧於嘗試雖今日别開生面欲有似驢似馬之嫌恐他年遽伏禍根更懐爲虺爲蛇之懼純能信政府之不受而不敢必有挾者之無求能保我公之不爲而不敢必來者之不入設出因迫於曲突徙薪之計遂不免投鼠忌器之識然惟中懐無他故敢坦然入告並深信我公决無其事自樂與天下共白其誣是以明請宣布者正爲政府成信我公名譽計也我公智周慮密凡此曲折亦明知早在潤鑒之中然純對國對公迫於愛誰之誠竊有不能已於言者區區之懷尙乞鑒察李純叩佳（十一月九日）印 
[臨時參議院之兩問題]  
臨時參議院竟於前日開幕矣該院已發通告於今日下午開茶話會一次商榷選舉議長正式開議之日期是此一幕已將開演關於該院之一切遺行目前已有所聞兹以其中之二問題述之於次一議長問題王揖唐梁善濟孫潤宇三人之競爭已播傳於人口聞議長之運動以王揖唐勢力爲最大據交通系人之所言目前所靠者已有五十餘票而總理親信之某次長以與交通系之關係及督軍團之關係亦爲之竭力拉　大約已有六七分可靠研究會前日開會其機關新聞雖謂未推議長候補人但梁善濟之爲候補者早已確定亦在竭力運動中不過該系人口頭宣言謂梁善濟只要議長不要副議長如王勢力雄大則該會甯並副議長而不要目前但查該會人數能否確占半數以上耳至於孫潤宇氏以討論會名義大爲活動但閔已知王梁在前議長不可必得已將降格以求運動爲副議長且將與舉王揖唐之票互相爲相用以求必得若那彥圖之副議長说説則大半不成事實二職權問題此次臨時參議院雖蹈襲約法上臨時參議院之名義然在國會産生之後旣有幾分不同故组織時之命令限定於修改國會组織選舉兩法即前日總統之頌詞亦云至約法上以臨時參議院職權則命令上明言將俟之正式國會但聞各參　員有人談及謂限制改正南項法律其權限未免太狹且臨時參議院職權規定於臨時約法不能以命令取消之開會之後擬卽建議行使約法職權但政府能否許其如此爲一實際上問題 
[京行中交鈔跌價之維持]  
日來票價異常跌路財政梁總長深恐摇　市面即邀集交通銀行曹總理任協理中行王張兩總裁等研究日來票價跌落之原因據中交兩行當局所之所陳述近一二月兩行紙幣有收無發其原因决不在中交二行在致遠因在西南事起商民均疑二行將給軍費無暇維持票價近因則星期四天津忽有段總理被剌之謡星期五又有長沙失守之謡人心大恐向日藏票有均紛紛出售出致票價大落星期六及昨日（星期）則有無數小商民持數百數千票者均減價出售各錢舗遂乘機抑價希聞漁利此其原因商議結果僉謂係人心恐慌關係故補救之策唯有實力維持將從前財政部所借日金一千萬元及交通銀行借欵提出一千萬合成二千萬元提回專爲收買及滙兑之用定於星期一日起實行兩行並分電津滬運大批洋元來京以爲救濟 
中國各銀行家自得財政梁總長實力維持之説昨日下午三時鹽業中孚興業新華金城等各家卽在银行公會開緊急會議决定對於中交二行鈔票一槪收受並得做漢滬等各處滙兑定於星期二日實行以安市面 
[南京快信]  
聞李督軍以軍械借欵政府解釋不甚明瞭擬再去電請將經過情形明白公布以釋國人疑團馮總統之代表蔡儒楷尙未抵寗聞在濟南下車躭擱龍濟之代表蔡春恒昨已乘津浦車回京 
政府允張敬堯到漢撥給餉費聞張現已微調所部軍隊電交通部備車運漢 
駐徐第七師原駐河南現因該省辦理防務昨開一圑前赴洛陽 
馮玉祥所部第十六旅已陸續南下由浦口轉輪運閩海軍饒總司令昨乘車滬聞饒已派許參謀入京面陳不海防務情形 
省警廳長王桂林昨召集東南西北中五區署長到廳會議省城冬防决生夜加派騎巡保安各隊巡遲各通衢以重省防倪嗣冲請將長江各省水上警察改歸巡閲使節制中央特來電徴求李督軍意見 
沭陽知事竇以莊以辦理保衞團需用鎗械室呈請督軍撥發套筒鎗二百五二支子彈三千粒已如數照撥李督軍聘總統府諮議鄔以經充軍署顧問 
全國實業校長會議現已閉幕本省實業各校長均已聯袂出京乘車回寗昨日晋謁齊省長面陳會議經過一切情形 
大勝關釐局長嚴保榮期滿經齊省長委任留辦一年 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[郴衡間戰訊之别報]  
字林報十一月二日郴州通訊云頃見上海某報紀載湘省戰事標其題曰南軍敗績讀者幸勿信此而謂南軍刻已退走或南軍不復有在長沙過冬之希望蓋此間事實與該報所載者適相反也近兩星期内粤軍由粤入湘路過郴州者至少有七營按每營定額兵士數共五百今粤兵或不足額然皆身强力將能戰之士軍容頗盛士氣亦佳舉動亦復謹飭郴州人士於其來也竭忱歡迎之於其去也則歡送之兩者相較歡送或視歡迎爲撃粤兵於爆竹霹靂萬衆祝賀聲中相顧而言曰他日直抵長沙定必熱閙得狠數日内有各式大砲數约十尊及機關銷隊一携帶各種機關鎗頗多陸續過境此項鎗砲由北江上游循陸軍來彈藥爲騾駄運旣到郴州復由水路分路前進聞其所往地點或爲衡州或爲安仁目下安仁大路已有南軍扼守蓋恐北軍由長沙乘火車赴醴陵而抄撃衡州附近南軍之後也聞林虎馬濟數日内將取道此間前往戰地目下軍務倥偬電報甚忙司電者不敷辦公已電請招募熟手以免遺誤郵電檢察現仍嚴厲郵件常有阻誤郴州縣知事已免職税局某員奉命接任每日形跡詭異者行抵此地故嬚疑犯日有所獲所有人自稱民黨鍾錫林歐陽黄者在此招募民軍此輩究爲何人何職位郴人皆不知之旋聞衡州來電飭捕此輩當地官吏辦理不善擅將電文洩漏此輩前脱身逃去聞刻在距此七十里之桂陽地方從事活動傳説此辈與廣州反對革命者有關南北决裂後紅十字會此間敎會醫士設立郴州分會並籌備一切郴人雖頗注意於紅十字會然不深知其事業及其宗旨郴人代表與外人會商辦法時外人向之提議種種協助方法惟郴人心中之意思似專在自保其生命至於籌集經費安插難民之方法則郴人不即慨允但謂容熟商之再圖後會而已敎會屢接居民來函謂萬一軍隊從此路敗奔請准居民避至敎會並欲收買外人銀行之鈔票天主敎會已组織紅十字會租屋懸旗聞該敎會未有醫士但準備以此爲居民避難之地耳商務停頓下游之貨不能運來故商舖存貨多已售空糧食尙多價亦如常三星期前記者游耒河見兩岸堆煤極多等候裝運當河水淺時船隻未能多載煤斤獲利無多故不願駛來當水深時亦有數處仍嫌太淺若官場能籌經費挖深沙灘轟去石礁豈不甚善惜官場竟不舉辦也此間白煤每十斤僅售四十六文然此猶係零售煤夫挑行四十里送至店家之價記者曾在河干詢問煤價則知船户從煤礦裝煤十次僅給價洋一元又據煤夫云彼在鑛地以二十五文購煤十八斤滬人聞此定必羨慕不已他日鐵路築成郴州當可以各種佳煤嘉惠缺煤之地方但不知何日始能逹此希望也距此不遠之鎢金礦因起爭執業已停辦在吾人觀之郴州似無亂事可虞惟民間以時局不靖深恐土匪乘機起事今日消息謂南軍在衡州以北七十五里之某處作戰衡州城内可聞砲聲云 
[西報論曾鯤化被拘事]  
字林報七日北京通訊云凡深知華人者皆不能謂華人不知調侃數日前株萍鐵路總辦曾鯤化因傳北軍失利之消息致被拘獲據湘督言全軍因以憤怒政府曾飭湘督解曾進京但湘曾罪不可逭一知其在京不乏交游定必有人營救故决定自行懲辦乃將曾解由前敵勒令當兵俾飽嘗軍人生活之困苦庶可自悔揑造謡言之不合並派二人實行監視施以軍人之操練聞將驅赴戰場要知曾不過電告交通部報告北軍受挫耳非有他罪也然竟以此觸傳良之怒矣推傳之意以爲兵事勝負當由我報告爾何人斯奈何使北京知其眞相耶 
[湘南戰訊近聞]  
湘省消息云自寳慶被第十七師之朱澤黄旅長克復後湘南獨立軍即亟謀恢復良以寳慶之關係湘南局勢實非淺尠也聞湘南護國軍張司令程潛當退出寳慶之時曾號　大哭痛惜桂軍之來遲（聞桂軍到湘卽在寳慶失守之次日）北以衡山方面之北軍旣有桂軍爲之覊絆（邱渭南及賁克昭等所部之桂軍均已開至衡山前敵）不能分兵而後方之北軍又一時不能卽至遂乘此機會併力謀復寳城而寳城之危險乃有千鈞一髮之勢雖范國璋副司令及山西混成旅之第一團先後開往救援而迄今尙無捷電頃據外間傳説寳慶已復爲獨立軍佔領朱澤黄旅長已向湘鄉退敗云 
湘南北軍總司令王汝賢以零陵獨立率軍攻撃以來已逾匝月曠日持久糜餉勞師本擬即日督同各軍舉行總政撃惟以地勢險要非有電雷隊不爲功爰卽電由陸軍部就保定聯隊中派來電雷生一小隊共四十八人並携有電雷機件三大箱日内即將向前敵進發大約此項隊生抵衡後即當大舉進攻也 
南軍兵力近又增加聞粤省之武衛軍已由唐紹慧帶領六營行抵郴縣郴縣知事丁洪海已電報湘南護國軍總司令部程頌雲司令以粤軍入湘沿途須布置迎接業已派委秘書長李隆健前赴郴州規畫一切又聞參議員覃振及前任湖南省公署政務廳長林祖涵均已由粤回湘轉途郴縣至衡陽參贊軍務 
株萍鐵路局長曾鯤化旣已因探報軍情不實以致撤差逮捕兹又有長沙電報局電生劉壽被軍署傳去發交陸軍監獄收押據聞劉壽於去歲七八月間曾經程潛委充檢查電報職務此次因程爲湘南護國軍總司令遂與之暗通消息經軍署查出致被逮捕云 
又鄂省消息云湘南戰事近旬日兩軍均無大發展上月二十九日王汝勤帶八師與南軍戰於衡山縣屬之渣江市在大受挫折惟適遇暴風驟雨南軍未追三十日風雨未已停兵未戰三十一日天氣稍晴南兵逼近王營挑戰王亦率師應敵兩軍醋戰數小時之久南軍中有新到桂軍兩團異常猛勇北軍勢漸不支正在最後五分鐘之際王汝勤忽命前由第三師中抽調來之飛機兩架直冲霄漢向南軍頭上盤旋南兵見之莫不帶有懼色幸風勢陡漲機力不支旋向北營飛去兩軍因亦停戰無大勝負按南范航校所有飛機與第一班卒業生現在均已調湘總共有飛機十餘架此誠南軍之勁敵也聞南軍雖備有飛機不過兩三架且乏人駕駛空中戰鬭力之比較實南遜於北云至北方援湘諸軍現過鄂者爲直隸之第二混成旅與第二批安武軍九日有直軍第三團步兵兩營抵鄂入湘該團長牛向宸已隨來十日又到工兵砲兵各一營載砲六尊子彈百餘箱及馬三十餘匹聞其旅長爲湯相文十一日可到综計該旅约共十營兩三日後可以運完聞安武軍第一批業已開過珠州與南軍接仗一次無大勝敗現段内閣於新購日本軍器中有二十四生的大砲八尊須全數運湘刻已有兩尊運過鄂省轉赴前敵每砲配有子彈三百發此種砲吾國内戰事從未用過此次戰禍飛機與大砲俱備可謂第一次國内之劇戰矣 
[紛擾中之粤局]  
粤局紛擾大有不可收拾之勢名曰廣東主義實則自殺主義今各主面實力皆不甚充足而互相角逐究未知鹿死誰手四川覆轍可爲寒心圖粤者之心術亦可謂毒矣兹將近狀彚紀於後 
督軍問題自督軍問題發生後各方面多屬意於程璧光一人程亦已尤勉任其難惟因須候陸榮廷取决故各方面又皆着急於陸之行止昨聞李省長對於程玉堂繼任一節提出若干條件就中最要者（一）警衛軍完全撥歸省長管轄（二）財政廳及其他財政機關隸屬於省長（三）督軍署衞隊限由福軍編组不得用滇軍及其他軍隊（四）就現有軍隊兵額不得另行募兵程總長對於此項條件未加可否以此條件觀之則程璧光不過一過渡人物恐程必不樂居且因此條件又不免促起滇軍之反對此則大可注意者也然目前警衛軍之反對陳炳焜者仍繼續未已如財政廳長田承斌日前赴港與商劉某訂立合同將廣海兵艦售與劉定價港與港商劉某訂立合同將廣海廣海兵艦載重四千餘噸爲滿清時李準在水師提督任内所購置爲粤省最大最堅之軍艦現時價值總在二百五十萬元左右昨爲警衛軍各將領查悉當即發表宣言反對 
其原文云（現聞廣東督軍陳炳焜有價廣海兵艦消息無論現當地方多故所有兵艦佈置梭巡正缺乏現有兵艦斷無可以價賣之理即横覽各國亦但有擴張水師以揚國威未聞有出賣兵艦以爲籌欵者此等辦法未知陳督軍果持何等理由而作此稀奇之舉况兵艦係國家人民公有之物督軍何權而可以任意發賣爲此特行宣言無論何人如有欲價買廣海兵艦者須知此舉實爲陳氏個人私意我警衛軍各將領同人决不公認抑凡屬廣東三千萬同胞亦宜羣起而謀反對也特此宣言民國六年十一月七日警衞軍將領同人公啓）云云至國會議員昨爲督軍問題特開會議結果公推吳蓮伯議長代表國會赴梧州晤陸使探其意見并有所貢獻同行者尙有廣西議員覃超又聞胡漢民亦代表民黨赴梧謁陸商榷一切吳覃胡數君昨已同乘江大兵輪起程西上又程璧光昨亦派遣代表兩員前往梧州晋謁陸使磋商一切已定期今日由省首途兹聞陸使已於八號晚間抵梧州聞已有電來粤俟留枵佈置妥定後决擬東下解决一切困難務息紛爭布固粤局至各部軍隊尤應以保衛地方息事寗人爲旨無得藉故離防紛紛調省致盗匪乘機竊發妨害治安響大局云戒嚴近狀李省長以省垣連日謡言四記人心浮動五號將本署戒嚴警備各隊一律撤退並將衞隊一營調出省河小城已無戒嚴之象滇軍各駐地亦然已向粤桂兩軍聲明中立已誌昨報惟警察廳兼警衛軍統領魏邦平連日加緊戒嚴並將出防各屬之警衛軍悉數抽調回省並於廳署内外安設機關鎗開花砲昨併條諭各科長員等即星期日亦不准告假各員每日到署先經給有檢查證一紙以便出入並飭令各員入署時至廳内止輿馬處即須停止聽候隊長實行檢查後方准入内以資愼密種種戒備情形爲自有警察廳以來所未見至督軍署方面陳督軍除飭駐省游撃隊一體戒備並加發子彈防守外並即商由衛戍司令高成忠於昨日起將衛兵第一營全部入駐軍署至夜敌即以一隊留駐署内一隊出巡由高司令親行率帶馳赴各扼要地點週巡一遍又以觀音山一地俯瞰全署防守極其森嚴每至入黑無論何項軍隊均不准登越 
調停消息岑西林氏自此次政變發生即置身局外不願干涉惟近因中央與兩粤已各處於極端地位長此爭持必至地方糜爛特因兩方面之請求極願出任調停聞不日當先來粤一行與兩粤大吏商定辦法再行北上又沙面傳出消息謂旅粤外人對於粤省近狀亦生疑慮頃已請由某領事出任調停某領事亦已首肯將親赴北京一行盡力爲之轉圜云 
民軍活動省旣自主道又獨立今縣又獨立矣質而言之則民軍而已而香山之警耗其最著也香山獨立事已誌昨報）新會江門各地邇因香山獨立影響加急戒嚴現駐會城禮樂北街之王傳善所部各軍一律分頭 
扼守要隘狀極嚴重江門狗門山之嶺亦由陸軍游擊隊架炮二尊嚴陣以待月之五晚江門北街兩地忽聞道路喧傳有謂香屬軍隊已派小兵輪十餘駛入江門并約同古兜山緑林由四邑竄入分道接應等語埠商聞此惡耗業有多家停止貿易又聞江門地方近有自稱軍政府討逆軍總司令孫振興在此設立司令部委前護國軍北江支隊司令馮樂爲審增從三屬徴兵委員召募民軍十營以備出發應募者頗爲踴躍又募債專員李海雲昨奉孫中山命令馳赴四邑募集軍債經在台北設立專局布告開募并派員分頭勸諭聞已募得十餘萬元又聞軍政府第一軍總司令陳競存委前安徽省發難軍洪承基總指揮梁模及去年護國第六軍團長周定邦（卽周魯三）在番清花各屬招集各鄉團宣言擁護共和恢復舊約法勸人投効討逆當場志願簽名投効者共有六七百人 
[王占元等請留孟恩遠原電]  
吉督孟恩遠免職風潮正烈時中央通電徴集各省對待之意見鄂督王子春以徐州同盟及在京時與孟氏交誼復電主張暫行留孟以免西南軍事受其牽掣此説前已探紀本報兹者孟恩遠已於暗中奉有留任之院令聞其原因係由王子春聯合直蘇皖汴贛黑閩陜浙九督軍與熱河姜都統上海盧護軍使曁蘇浙汴三省長聯銜電逹總统總理力請暫留之所致蓋王以前復中央電係一已單銜未必有　因函電商榷前此督軍團及與孟有比鄰關係之奉黑二督連銜要求中央必能應允其中未列奉督張作霖魯督張懷芝晉督閻錫山甘督張廣建等人銜名者聞由張作霖主張征伐以便實行其大奉天主義故對於王氏去電竟擱不復張懷芝則以此舉有碍段内閣威信不肯贊成他如閻錫山張廣建傳良佐輩或因未列於同盟或屬後起之儔故均未聞此事兹將王氏領銜致府院冬電録下 
北京大總統段總理鈞鑒正密前聞吉林督軍孟恩遠奉調内用所部將士情切　留致有電致政府措詞不無過激之處比卽專電探詢聞經孟督軍極力鎭撫誓以身障狂瀾務以保全中央威信及個人名譽爲心勿以愛之者害之適以重其罪戾待語剴切勸導各部曲亦感激聽從靜候中央處分是此事經已解决占元等何敢再爲置喙惟微聞激動之始因有奸人訴訟涉及山辟嫌疑其部下以兹事發生孟督正在都中臥病追隨切近可以共信無他卽政府倚任責深何至因此致生誤會惟以奉調之際適當告訐之時此事又爲挾怨搆成羣情不無悚懼占元等旣略探底蕴顧念孟督以暮年宿將秉性忠誠此次所部行爲或不免稍踰正軌旣已盡力彈壓似可少贖愆尤至若訴訟列名之人聞因奉差被撤之故政府明察晰斷自不任長此刁風吉林密邇强鄰略有波折易啓外人欲望占元等外恐東鄰責言之是懼内念平日相信之至深敢不避也位之嫌代乞恩命仍冀責成孟督權宜鎭懾一俟政局底定再行酌議量移俾懷恩之部曲徐以渙釋疑團誣陷之僉壬不得逞其私忿在中央旣恩威之並濟俾孟督得進退以裕如不僅一人感戴之私實爲百爾具瞻所繋占元等函電商榷意見相同謹合詞代懇恩施仰祈俯鑒下忱曲加矜恕無任悚惶待命之至謹陳姜桂題曹錕李純倪嗣冲趙倜楊善德陳光遠李厚基陳樹藩鮑貴卿盧永祥齊耀珊齊耀琳田文烈王占元同叩 
[黑省軍潮之解决辦法]  
鮑督軍爲解决黑龍江軍潮曾電請中央任命巴英等以軍官其原保全案係以巴英額爲陸軍第一師師長鄂雙全爲第一旅旅長李慶禄爲第二旅旅長吳士傑爲騎兵第一團團長袁慶恩爲暫編騎兵旅旅長張文斌爲暫編騎兵旅第一團長英順爲綏蘭鎭守使仍兼騎兵第四旅旅長並管轄暫編騎兵旅旣而鮑氏之意又擬以張魁武所屬騎兵七營照章仍編一旅現爲節省軍費起見又有該騎兵七營裁改爲步兵六營因此致起各營反對全隊來省勢將暴動以致近二日省城人心又起恐慌據張語人云余本營長得升團長尙未奉中央命令又何希冀再升旅長之有惟所部各軍官均望改旅近忽又擬裁兵且騎兵又改爲步兵是以所屬各軍官均形反對余亦進退維谷惟有請開軍事會議付之公决云云迨十一月二日晚督軍署乃以張魁武部下反對裁改步兵事件召集全省軍官開軍事會議是日到會者爲巴師長英袁鄂李和旅長曁張吳李各團長張參謀長等開會時非常嚴密如何解决不得而知聞至夜半始得散會蓋當許英衝突之際兩方面均招新隊共計十三營復因蒙匪擾亂又招降蒙匪二三千名近因薪餉難籌預算難加乃擬遣散致起軍人反對而江局危象月有岌岌不可終日之勢惟另據一消息則謂江省近日連開軍事會議十二次磋商政潮善後並軍務上之計畫以及冬防禦匪駐紥地址各節各軍官頗極融治聞英雙李袁各團長等均擬率隊各回原防以巴師長在省任事並留吳團長在省駐紥云 
[吉敎育界歡迎廳長]  
昨七日下午四時吉林省敎育會評議員曁各校長敎育機關領袖齊集會中歡迎楊敎育廳長五時四十分開會首由長王伯康君致歡迎詞大致謂廳長學術經驗均爲本會同人曁各校職敎諸君所欽佩云云旋楊廳長致答詞略謂方今要着第一項厥惟國民敎育欲實行義務敎育尤應培養師資吉省男女師範尙宜擴充而經濟能否穏固尤待研究現今敎育界眼光無不趨重職業敎育部中是以有中學部二部之規定以個人之見解論之中學二部似難收職業之效果所以近今多主張實業補習學校想不久部中當有明令矣再全國敎育聯合會及敎育行政會議 
 
 

Page 7

 
 
[第二張]  
　　師範會議無不主張敎育獨立本年敎育廳發表鄙人適承其乏願諸君共相提携以促貴省敎育之進步又言全國敎育當以江浙兩省爲差强其所以較優之點江浙兩省人才倍多不必仰賴官廳之維持卽如安徽與江蘇比鄰而安徽即仰賴官廳遂被官廳摧殘實甚不如江蘇遠矣此外各省多依賴官廳不知能提倡敎育者爲官廳能摧殘敎育者亦官廳願貴省敎育同人以江浙爲法以依賴官廳爲戒嗣後彼此接洽之日正辰如有卓見碩畫不妨直陳鄙人雖抱熱心而能力薄弱尤願諸君時加匡正云云復由王伯康君致詞答謝旋至嶺南飯店歡叙振鈴振散會時計已指六時三十分矣 
[湖北政聞録]  
鄂省居南北中心際兹川湘軍事倥偬當道惟日孜孜於調兵籌餉設防一切政務頗呈停滯之象然亦不乏可紀之事爰搜羅政海近聞拉雜紀下 
省議會據公民胡明經等陳請彈劾財政廳長張壽鏞一案日前已經王兼省長咨復以委員調查各疑均無實據請議會轉令該陳請人指出實據如無證據殊屬不合應如何負責之處仍希貴會見復云云其如何負責一語之意義蓋在實究虚坐也胡明經等因議會並無與省長對抗力量即指出確證而委員謂爲不實議會爭亦無效徒賈自身之禍故已藉事遠避省議會亦以交出陳請人追究一事殊不合法特以本會暫行法無此項規定等情咨復省署就斯以觀查辦案其可了結乎然聞省會於審查預算案内又發覺掊撃張氏之點數事現在尙未宣惟悉内有一項爲各種税捐收欵之聯票報銷係用官紙實則盡屬老連紙此項印票費年约七八萬元歸中飽者幾佔三分之二此案如提出質問不知張氏將何詞以對也 
各省增設敎實二廳爲進步派閣員所主張佈置勢力之計畫近日各省督軍省長反對增設之聲浪甚高鄂省王子春兼長對於此事之態度聞純居旁觀地位不贊助亦不反對至今兩廳經費應在何欵内動撥尙未由財廳議復現聞新任實業廳長魏宗蓮氏有於十二日抵鄂履新之説業已擇定前清行台衙門爲廳署省政務廳已命實業科長辦理移交至敎育廳長熊炳煦頗遭學界攻訐現尙未聞有來鄂履新之期聞湘人言熊現在傳良佐幕府襄助辦理征討湘南軍務則一時不能來鄂矣 
吕調元自在陜西被逐後以與段内閣有同鄉及他種關係數傳有復長鄂消息迄不能成爲事實年來南北奔馳時常出現於漢口兹又於八日由京來漢下榻於大旅館曾往拜王子春晤談良久王亦親自回拜所有舊日僚屬往見者頗多聞吕自言此行係同太湖原籍料理家事已於十日附江新輪下駛然人疑其奉有段内閣秘命與王子春倪丹忱有所商榷云 
[日本本鄉司令蒞濟詳誌]  
日本駐青島本鄉司令來濟已略誌昨報通信欄兹悉本鄉氏於本月十號晚車到濟十一號下午一點本鄉拜謁張督軍兩點遊覽大明湖三點督軍在珍珠泉宴會本鄉四點遊覽千佛山五點省垣軍政警學紳商各界假商埠新舞台開觀迎會備有大餐軍樂請日本林領事曁旅濟日人作陪并檢搜省城各戲園中頭等名角演劇助興七鐘本鄉到會即行開劇演劇三齬停演張帮辦少卿起歡迎詞本鄉答謝至十鐘本鄉起回行館聞定十二日遊曲阜參拜孔廟孔林有馬鎭守使唐道尹陳副官張申統領任參謀偕行十三日由曲阜直泰安下午二點登泰山三點在玉皇頂便餐四點登車回濟十四日回青島云 
[杭州快信]  
敎育實業兩廳准二十一日成立省署已將兩科擋案結束停當計敎育科文卷三十六櫃實業科文卷二十八櫃準備届期移交 
六年度杭縣抵補金昨日實行啓徴派員下鄉分催繳納 
浙籍參議員蔡谷清明日准起程北上昨已由紹來杭暫寓城站旅館 
分年籌備添設地方廳案高等廳昨詳刋進行表册分飭各屬查照明年元月先成立鄞縣第三高等分廳七月成立紹縣吳興兩地方廳 
各縣承審員任用按照縣知事兼理司法事務暫行條例辦理呈薦人員多數與條例不符現齊省長准高廳呈請略予變通凡曾充帮審及承審各員具有成績均許委任已通令各屬查照 
前江蘇南通地方審判廳推事韋維清經高審廳呈請司法部派充永嘉第一高等分廳候補推事部覆照准軍學補習所本届畢業後擬即停騰出房屋改作第二師司令部署警備隊四區統帶黄繼忠昨電到省已於眞日查防完竣遄回營次 
内河水警廳長徐則恂准明日出巡雋今日（十五）假座商業银行柬請各當道會讌 
警務處委雷儔爲桐鄉濮院三等警佐沈廷輔爲海寗斜橋四等警佐 
地方通信 
[松江]  
張澤　荒續誌浦南張澤鎭鄉民鳴鑼聚衆數千人搗毁該鄉自治委員陳南松房屋由縣派委那警佐前往撫慰等情略誌昨報現那警佐已於昨晚冋縣呈復據稱前日先有大南村人薛鶴樓沈阿二沈福元等向陳南松訊問蟲荒善後辦法陳拒不延見薛等遂謂陳委員漠視災荒退至大南村糾合多人向陳處爲難並由陳阿大陳阿松等至各村鳴鑼傳説頃刻集至數千餘人陳委員聞警即率眷潛避薛等遂將陳處什物搗毁一空而散現縣署已將該鄉二十一圖地保徐永祥拘縣管押責令交出首禍薛鶴樓沈阿二沈福元及鳴鑼之陳阿大陳阿公等訊辦 
學校定期開會松江縣立第二高等小學校校長姜文傳君現定於舊曆十月三日在該校開懇親會以聯絡學生家屬感情並將平日收集之學生成績臚列藉資展覽現正著手布置會場中列有菊花山一座聞係該校學生手植云又縣立第四高等小學（校址在泗涇鎭）定舊曆初十日開第二次游藝會各學生表演各科成績共有四十餘節餘興中並加魔術一節以助興味 
[無錫]  
籌賑菊花會記無錫商會就商品陳列所地址籌辦順直水百種五色相間樓下庭中南北北更有菊屏一座階前有並頭蘇六大盆又細種多盆厥名爲豹斑碎金日華等等議事廳上列花約二千餘種凡案間羅列如緑荷墨荷虎鬚東坡髯之屬多爲異品珍種奬品列室壁書畫紛陳均屬堂地名人所作備休會後定期開彩抽籖之奬品中有商會會長孫鶴卿所助石田老人所作之跛道人小立軸一幅爲頭奬云 
[鎭江]  
敦委蒞鎭密查内務財政兩部現委任某僉事南下查辦江蘇各知事局長之控案據政界中人云此次被查者共有十餘縣局而丹徒章前縣長及某長官亦居其列昨該部委抵寗後面晤齊省長即乘車來鎭匿居某小客棧調查甚爲秘密聞每日微步入城至晚方回其隨員兩人在該棧與人閒談恒詢及本地人士平日行爲云 
師長赴澄閲操駐鎭陸軍十九師七十三五兩團秋操畢後省委陶徐蘭三君偕同駐鎭楊師長於前日下午五時乘招商江新輪船齊赴江隂檢閲七十四六兩團秋操頻行駐鎭各防營官弁咸詣江干恭送 
隊長奮勇救火十二日晚八時鎭郡西門外王家巷南首某麫餅店因晚炊愼忽然火起勢頗猛烈警察總局消防隊韓隊長聞警立即帶隊到場施救見火燄爲延難以收拾當用竹竿攀緣聳身登屋柳長及各長警先後偕升屋頂合力灌救火勢漸殺韓隊長復令拉倒草屋一椽火線遂斷旋即息滅共計焚去王某等瓦屋三家餘示殃及 
[嘉興]  
私藏軍火之判决嘉興縣署警隊長洪駿聲於日前在徐有山家搜獲毛瑟槍二枝快五響一桿子彈五十九顆當將人贓一併解縣經承審員開庭訊悉鎗彈均係徐弟色有之物徐尙無不法行爲曁通盗情事應照私藏軍火判處徐有山五等有期徒刑六個月徐色有限拘案訊辦 
抽收船捐之縣批嘉歸縣勸學員趙泰祺於日前至澄溪區勸學時以該區學校稀少學童衆多擬抽收磚瓦船捐以增學校當即擬定抽捐辦法由莫所長具呈縣署核示昨奉縣署批示云查推廣敎育係爲當務之急據稱該所勸學員趙泰祺前往澄溪區勸學時曾與該區村學董吳酉榖等磋商推廣學校别籌經費辦法洵屬熱心可嘉惟擬將坯船磚瓦船兩項酌量抽捐究竟有無窒碍候令行第九區自治委員查議具覆到署再行核奪 
[杭州]  
整理警政之通令警務處夏處長爲整頓全省警政起見擬仿照京奉直隸等省辦法將各縣城區警察所長職務改歸警佐辦理詳請省長轉咨内務部核准在案兹悉夏處長以全省各縣警額自组織以來迭飭整頓迄今仍屬參差現特决定仿照縣缺簡繁地方範圍情形分甲乙丙三等辦法甲等每縣城區定警察八棚（每棚十二名）乙等六棚丙等四棚如以前城區警察舊有逾額者繼續有效如不足額者照定額一律補招齊全以歸統一而資整頓昨特通令各屬一體遵照辦理矣 
蘇浙各縣聯防辦法浙江嘉湖與江蘇吳江毗連各縣會訂冬防法如下第一條本辦法係聯絡浙江吳興嘉興桐鄉嘉善縣與江蘇吳江縣毗連地方防務起見凡現駐四縣水陸各警隊皆得依本辦法執行之第二條本辦法聯防辦法計劃分兩大綱（一協緝（一）曾哨第三條協緝辦法（甲）江蘇吳江縣與浙省鄰縣交界地方遇有盗匪潛匿滋擾時駐在各該縣之水陸警察應即互相知照協辦緝捕倘遇事機緊迨不及知會時可由先偵知者直接前往緝捕（乙）駐在浙省鄰縣或吳江地方各警察探知隣縣區域内有盗匪潛匿滋擾時應立即派隊前往會同隣縣警察緝捕如遇不及通知時亦得先行逮捕一面卽行知照（丙）如遇交界地方有大帮匪黨滋擾各該警區不能獨力緝捕時應速密函能知由雙大派警會緝（丁）駐在浙省隣縣或吳江地方各水陸警察遇有本管區域内盗匪竄入隣縣區域内時得即行文隣縣請求協辦兜緝（戊）各縣水陸警察遇有隣縣請求協助偵緝時應速派隊協助不得稍有觀望（已）各縣警察遇有隣縣追拿盗匪入境或未接有請求協緝公文時一經覺察亦應派警前往協緝第四條會哨辦法子駐在浙省隣縣或江蘇吳江縣各水陸警察官必須擇定交界處緊要地點常川會哨以壯軍容而消亂萌（丑）會哨日期及地點由各水陸警察官長發起之先期彼此函告定期實行其第二届之會哨日期及地點卽於第一届會哨時約定務守秘密（寅）每月會峭次數極少須在二次以上（卯）會哨時應行注意事項（一）地勢險要及水陸出入道路（二）有無盗匪逗遛隠匿等事（三）將來如何布置防範須互相協議以便日後實施（辰）會哨完竣應將會哨情形各呈主管官廳查辦第五條五辦法由兩省隣縣知事協議規定各分呈本省省長核准施行 
雜評一 
[顧公使抗議（步陶）]  
據路透電顧維鈞氏近有向美國務部提出抗議之説其所提出之問題措詞云何電文簡略不能詳也顧駐外公使之職責在平時凡遇有不利本國之事端將行發生即當隨機應付以期爲無形之挽救不當漠然置之聽其從容布置迨至木已成舟而始爲口頭之爭議蓋國家之所賴於國外之外交官得不在空言而在事實也吾人試思石井氏之銜命至美爲時不可謂不久其中演説也酬酢也彰明較著以談亞東大陸之問題亦非一次顧氏邇在咫尺何不一聞有所行動旣而事機已熟公文已在將換未換之頃何又不聞顧氏有何緊急報告以促北京之警覺今者事已大定各國喧傳已曆多日乃始起而有所抗議於事實寗能有何裨益耶勿亦僅以空言求減國民之責難已耳然而我國人之聞此抗議其果謂之何也 
 
 

Page 8

 
 
   
 
 

Page 9

 
 
   
 
 

Page 10

 
 
第三章 [P 
本埠新聞 
[歡迎日本記者紀事]  
日本東京國民新聞記者德富蘇峯君蒞滬曾誌昨報昨午十二時由本埠九報館假座跑馬廳一品香設宴歡迎德富君並請佐原波多及日記者十餘人作陪席間由主席史量才君起讀歡迎辭次由德富君演説略謂今日承歡迎 
實不敢當旋即就中日親善發言謂報紙措詞過激往往爲親善之梗望各注意又謂中國文敎最早自古即有新聞春秋即新聞之一故孔子亦可稱爲新聞記者又謂日本學術多得自中國今日本新聞界較中國略有進步望中國報界有人赴日考察云云演説畢主客同起共飲盡歡而散 
[農商總長研究實業之召集]  
農商總長張國淦致上海總商會朱葆三沈聯芳兩會長函云本部前以我國實業亟等發逹曾將集合全力共圖研究各情形電逹各商會在案惟慮郵電往復轉相詢答易致稽遲且宣戰以後國内生産事業其應急於調查籌備者尤非廣益集思不足以促進行擬請執事來部接洽俾得一一詳晰商榷本部此次函約來京期在内外合謀力求實際非如從前集議毪具形式務祈台旌於本年十二月十五日以前到部不勝跂盼再啓者此次函约各員係就本部平日所知者分别函訂此外如有工商業界成績素著之員爲本部年所示未及周知者並希開示以便續函約同來京 
[識破商家請禁冒牌之作用]  
上海總商會昨接交涉公署函開奉外交部令准内務農商部咨開案查華洋商人製售物品往往以禁止假冒爲辭呈請給示保護意在利用官廳印示以代廣告爲招徠之計而尤以華商爲最多保護商標尙無定法給示成案准則不勝其繁駁則礙於先例又有中西藥石據其自述莫不有利無害究其藥質是否純正非經化驗不可值此商業競爭時代等案件甚多應付爲難爰特提出閣議會訂禁止冒仿商貨及化驗藥石辦法除通行外咨請查照飭屬一體遵照辦理等因准北令仰遵照等因奉此相應函逹即希查照爲荷 
[全國童子軍大操續誌]  
中華民國童子軍會定子本月十七日（星期六）午後二時集全國童子軍在張園舉行大操已誌前報聞其主旨原爲提倡尙武精神惟尙有相因而及之兩問題一爲該會借籌經費一爲天津水災籌賑所售劵資亦經該會董事議定以其半數移充本會賑欵一般人士以該會熱心公益並顧兼籌不遺餘力大爲欽佩以故日來向寰球中國學生會及青年會購劵者極形踴躍云 
[英商索還奥領事署房屋]  
自中政府與德奥兩國宣戰以後所有公共租界内該兩國公有財産已由中央電飭駐滬薩交涉員派員會同公共捕房暫行發封在案兹悉奥領事署房屋係英商某洋行之 
産故昨由谇洋行延請代表律師至公共公廨聲明前情要求給諭啓封關讞員以奥署房屋係奉政府命令發封未便擅專遂商之曲卓副邻事卓君以旣係英商産業自應啓封聞已准發還如該律師所請辦理矣 
[美人水災救濟會之計劃]  
自京津被災後各處籌辦義賑事宜不遺餘力美人亦發起救濟會以助華人之不逮現聞該會並不作金錢上之籌劃而以蒐羅中外新舊依褲冠履被褥以及破碎布帛等物爲救濟災民之具據云舊呢氈帽可改作靴鞋破布敝帛亦足代棉絮填衣以爲禦寒之品廢物利用意美法良吾知海内人士必多樂從慨然賜助者其收件處設在上海四川路青年會或有使須派人往取者可通信南京路三十九號該會會計處由處飭人領取 
[敵船編入海軍]  
海軍運送艦原有南琛福安利川保民四艘現因保民輪業已廢棄運艦較少當此防務重要之時自應籌備當經海軍部查有扣留之德商西江一輪刻已修理竣工改名清安原擬出租旣因海軍運送艦不敷差遣擬將清安免子出賃爰特呈奉政府允准將清安歸入海軍調用昨已由部電致饒總司令查照矣 
[聯鯨軍艦入塢興修]  
海軍饒總司令以江海防務緊要各處要口均已調派軍艦駐防惟各軍艦定章每年應修理一次今年旣在防守緊要之際修理軍艦自宜輪班挨修以免離防現查聯鯨軍艦差遣較繁應先趕修物於前日駛滬入塢修理一俟竣工仍即出防云 
[趕製殺人利器]  
滬南兵工廠謝廠長昨接陸軍部來電略谓現值用兵之際軍需浩繁所有各項彈藥尤關緊要前敵應付刻不待緩如有何項缺乏亟應加工趕製妥爲存儲以待撥用云云 
[警廳長勒限緝盗]  
淞滬警察廳長徐國樑以上月間南市南會館左近劉姓等兩家被刦迄今贓盜尙未破獲昨特傳集各區署隊長等到廳面諭限一星期卽行破獲如過限不破定子記過並飭每夜七時起由各隊長親督隊士身穿便服携帶手鎗分投所管各弄要道巡邏全班偵緝隊士則分上下二班輪流至各街巡緝以清匪類 
[再誌盛杏孫出殯之預備]  
盛杏孫靈柩由其家屬議定權厝於蘇州留園並由工部局核定出殯路由已詳見本月八號本報兹經確定於隂曆十月初四日已時發引由靜安寺路盛宅出發朝東過泥城橋走大馬路至廣西路轉灣朝南至福州路朝東轉灣至黄浦灘朝南過外洋涇橋至法租界一直至招商局南棧金利源碼頭上船 
十五日工部局報告云十一月十八日生其日（即隂歷初四日）午後一時起至四時止當盛否孫殯儀經過之時下述各路除電車外不許車行卡德路以東之靜安寺路浙江路以西之南京路四馬路惟穿過四馬路之四川路河南路福建路黄浦灘每隔若干時可許通行 
[關於推銷印花之公函]  
江蘇印花税分處駐滬辦事處郭處長致縣商會公函云逕啓者查錢業莊票貼用印花前經貴會以上海商業情形不同函請江蘇印花税分處轉呈財政部核示惟未奉部復以前對於錢莊所出各種票紙如仍依累進率貼用則商家旣憾困難若一律槪行停頓免貼則税收又多窒碍敝處責在推行印花貴會重在維持商情值此時際自應亟籌補救之方而維目前暫行之計前經與貴會詳晰磋議擬將莊票種類分别性質依照法案酌量變通權就劃票與支票二種與福建向單性質相同者援照成案暫行試辦惟爲營業手續便利起見可由錢業將劃票與支票自行製定一種劃一式様送由貴會或敝處依式刷印裝訂成册每册百張每張貼用印花二分由貴會發行各錢莊一律通用庶於税法旣無抵觸於商情尤稱便利雙方並顧似屬可行具徴貴會好義急公維持良税之至意欽佩無似用特正式備文函請貴會贊議解决並希迅賜見復爲荷 
縣商會又接該處郭處長來函云逕啓者案照敝處前經派員分赴各鄉調查勸銷旋據復各鄉鎭商民所用簿據摺纸大都均未能依法貼用印花敝處責成所在斷不能置諸不問若遽執法科問而鄉愚無知其情又屬可憫印花本爲國家良税如欲家喻户曉似非一紙文告所盡能瞭解亟應妥籌便利之法以期普及而利推行擬請貴會提議由紙業商董傳知各紙舗及作坊等預爲承領印花若干即作爲印花税分銷機關凡遇商民來舗購買賬簿經摺等類預貼印花二分税欵連同紙價一併收取旣於税法可收普及之效而於無知鄉民亦可免科罰困苦似此不煩不擾簡捷易行想亦貴會所樂爲贊助者也是否可行爲特備文函請查照酌議惟瞬届年關並希迅賜見復爲荷 
[滬江大學籌得宿舍建築費]  
滬江大學本學期開學以來學生濟濟校舍幾不能容該校敎職員因此竭力籌欵添造宿舍爲將來拓展地步近已得美國某君來函允捐金洋一萬五千元以爲建造宿舍經費該校得此消息俱欣喜異常云 
[天津放賑員報告災情]  
京直奉水災義賑會於十一月十四日接天津放賑員李王二君來電云查得直屬深澤縣被災七十四村人口六萬八千餘房屋倒塌八千五百餘間晋縣八十四村人口九萬餘到房一萬五千六百七十七間正定十四村八百九十二户人口五千三百餘甯晋被災一五十二村倒房六萬八千餘間人口被災者一萬二千三百之多無衣食住者十之八九隆平災情尤重查確續報以上五縣受災萬重待賑火急如遲數十萬生靈難保今晨與熊督辦孫仲莫卞月庭諸善士磋商擬請本會述放此五縣爲要請速儘孫均應允補助前擬放九縣除正定外撥歸順直助賑局辦理餘函詳報鏞元賢元 
[追悼女敎育家]  
西門外城西幼稚園主任保姆周袁夫人因病去世後滬上學界於日前聞追悼會於生生里城西幼稚園是日下午二時到會者男女賓共百餘人二時三十分開會先由龔子英君説明周袁夫人一生之事實並致悼辭次由幼稚敎育聨合會會長朱胡彬夏女士致悼謂周袁夫人性情温厚可使人起敬受之心一生苦節可以風世視幼稚敎育爲至重盡心力以辦理之可爲女界之模範云云次由朱劍山君龔元馨龔元芬女士相繼誦讀祭文及幼稚畢業生孟錫範致追悼辭末由周良浩公子致辭答謝而散 
[民業銀行請廨保護]  
民業銀行總籌辦處昨日函致交涉署以组織民業銀行規定股額一千萬元先行集有二百餘萬擬訂章程呈奉財政部核准現正從事招募尅日呈驗註册開始營業特請轉飭公廨一體保護等因聞薩交涉員復以設立銀行旣經呈奉財政部核准立案一俟正式開幕自當准予照辦云云 
[駐外領事填送調查表]  
中華工商研究會擬於歐戰期内推廣國外貿易繕具調查表請飭駐外各領按表填註一事經楊前交涉員呈奉外交部核准在案兹聞交涉署奉到部令謂此案前據駐朝鮮元由各領填表呈送業已轉發現又據駐澳洲温哥華海參嵗仁川鎭南浦及駐韓因薩交涉員當即備函轉送工商研究會查收以便參考 
[青浦同鄉秋季大會記]  
本月十日青浦旅滬同鄉會假座南京路保安堂開秋季大會同鄉諸君先後蒞止午後一時振鈴開會首由潘會長代表報告會務隨將會章逐條修訂另添名譽會董一項嗣即照章改選職員票選項誠夔爲正會長潘伯良葉袖東爲副會長徐逹璋倪祝華張子良顧叔廉胡伯承邱价帆王鈍根朱是龍莊桂清汪仲良祖參黄友蘭爲評議員十三日午後又在事務所開茶話曾支配職務籌劃進行並擬每月舉行聚餐會一次以聯同鄉情誼後即推舉席子佩張雄伯李綺城葉養吾張景周沈子允爲名譽會董邱介帆張輝伯董賓榮田康年王旭初爲庶務員徐逹璋陸在田張景雲施伯華章健齋黄友蘭顧文治王少雲陸鳳竹潘季英爲調查員張子良倪祝華後煕春爲會計員敦樂成顧叔廉朱是龍曹祖參方蘭生爲文牘員姜允卿朱叔忠王鈍根周藻齡姚渠欽沈紀璇許虞綱徐益青高企曾章夢熊馬文庠方策卿徐桂林凌志銘爲交際員散會時已鐘鳴六下矣 
[瑙威總領事起程返國]  
駐滬瑙威總領事嚴峻君因公回國所有總領事職務委正領事暫行代理已函知交涉署查照兹嚴君已定本月十五日上午乘法國公司郵船回國云 
[青木少將往謁交涉員]  
日本海軍少將青木子爵因有要公訂於十六日午後三時往謁薩交涉員昨已備函知會交涉署查照矣 
[選民册審查蕆事]  
本邑重行選舉省議會議員一事業已調查完竣呈報縣公署訂期審查兹悉沈知事已會同各市鄉經董於十一日起在縣審查至今日已經蕆事定於明日起分别造册呈報聽候訂期設票開選 
[雜糧公會選舉評議員之根據]  
　糧公會昨日通告同業云啓者爲雜糧公會自三月間聯合各帮成立後曾公擬簡章由全體選舉司月十二家評議員每十家舉出一人乃因人事倥偬迄未舉行殊非所以專責任而昭鄭重之道自應按照前議以各帮家數之多寡酌定司月評議之額數惟思吾同業對於評議員被選舉一層漫無根據無從入手嗣後議得由每一行家自行指定一人爲公會評議員之被選舉人後再刋發名單連司月同時投票選舉較爲公允兹奉上實行自行指定一人爲公會評議員之被選舉人名單一紙請即填就加蓋行印於本月以内送至荳市街長義行暫收以便彚齊刋單訂期選舉先此通告幸勿遲延爲荷 
[本廠布營業之活動]  
本埠嘉定南翔浦東等處設廠織造布疋者計有二百餘家今年春夏間因紗價飛漲成本過重宣告歇業者有四五十家之多現值冬令本布暢消之時紗價又復鬆動故前次閉歇各廠家於本月間復開者已有二十餘家南市新開者亦有四五家布市又漸漸活動云 
[第三日秋季賽馬記]  
昨爲旅滬西商秋季賽馬之第三天共賽九次第一次十四馬新康洋行西人爱實勒黄衣藍帽灰馬勝第二次十二馬强生代怡和洋行黑衣帽白馬勝第三次十六馬司球代馬立師粉紅衣帽黄馬勝第四次十一馬西人大格立師黄衣帽灰馬勝第五次十二馬西人海爾代瑞記洋行黄衣藍帽青馬勝第六次十三馬麥邊洋行大班西人藍衣帽白馬勝第七次八馬西人海爾代瑞記洋行藍衣帽青馬勝第八次九馬西人馬臘代祥茂洋行大白格爾黄衣帽白馬勝第九次十八馬工部局西人魯代麥邉洋行藍衣帽黑馬勝並定於星期六）即十七號）下午續賽跳浜 
[不符票銀之否認]  
鼎豐木行楊仁甫在公共公廨呈控朱森泰不付票銀三百三十三兩昨晨由廨傳訊原告延律師上堂代表請追訊之被告亦延律師到堂代辯否認原告所控各節經俞襄讞商之義副領事羅君判被告交保候再研訊 
[引商運鹽來滬]  
兩浙緝私第二營魏營長兹據上南川鹽公堂函稱引商公永和由松江運鹽五百引（每引連包三百十二斤）日内松運滬誠恐浦江巡船攔阻請爲轉致查驗放行等因查該商運鹽會據遵章繳課自應驗放昨特分令第一第二兩隊傳飭浦江各巡船查驗單數相符即行放行 
[步兵梭巡街道]  
步兵三十八團馬團長以時届冬防亟宜梭巡街道以免匪徒擾害業於明日令飭所部三營每營輪派士兵一排晚問前往民國路中華路及南市外馬路城内各街道等處梭巡以保治安 
[協緝湘省犯法逃遁之武員]  
松滬護軍使盧子嘉氏通傳軍警各機關云准陸軍部咨開查撤任湖南绥南清鎭總兵周讚被湖南省議會彈劾由部派員赴湘會同審辦一案内有焚燒王村一欵因該鎭前營長孫炳煕乘機潛逃哨官韓正德羅運週早經撤退均無從查傳亟應緝獲另詰除分行外相應咨行貴護軍使查照飭屬一體緝獲解案憑訊可也等因准此除飭派探員偵緝外合亟通傳仰卽遵照特飭所屬一體協緝務獲歸案訊辦 
[偵緝隊士換給新照]  
淞滬警廳長徐國樑因　值戒嚴期内所有　下偵緝隊各隊士前給執照或有遺失致滋流弊故昨特面諭隊長翟世清轉飭各隊士將舊照一律繳銷另發新照並諭令每晚加班出勤以保安寗云 
[軍警破舊衣褲之利用]  
上海中國濟生會於十一月十二日接浙江齊省長來函内　選啓者前准北京熊督辦來電勸損破舊軍警棉夾衣褲請交　近義賑曾轉寄災區等因當經令據警備隊第一區第四營解到破舊棉衣夾褲二百二十三套單衣褲三百八十二套計八大　又續據該隊第一區第六營解到破舊衣褲三百六十五套單衣　三百六十二套計大小七十四梱又續據淳安警察所解到舊死夾衣三十件請核轉等情前來查貴會現正代收各處捐助棉衣兹旣據各該區分别捐解合應檢同原送單夾棉各項軍衣褲一併派員解赴貴會查收務祈迅予傳解災區以資施濟並希製艙收條爲盼附破舊單夾棉軍警衣褲共八十二梱又舊呢夾衣三十件計兩簍 
該會收到前項衣褲後卽電致北京熊督辦電文録下北京石驸馬大街熊督辦鑒今准浙省長齊函開熊督辦來電勸捐破舊軍警棉夾衣褲交就近義賑會轉寄災區兹檢前項衣褲大小八十二梱又二簍派員解赴貴會煩解災區等因過會除點明掣付收條外上棧候運謹聞上海中國濟生會賑務處震 
[軍人自經而亡]  
浦東二十二保二十二圖地保趙煥章昨至上海地方廳報稱浦東陸家行鎭西市楊樹上發現一無名男屍在彼自缢而死查無家屬禀請相驗等情當由林廳長委派李檢察官沈檢驗員等乘小輪前往蒞場驗得該屍年約五十餘歲身着軍衣軍褲形似退伍陸軍周身並無别故委係自縊而死填明屍格判由善堂棺殮縊帶一條帶回存庫 
[不許長警接見親友之措詞]  
淞滬警察第一區署董警正昨日條諭各棚長警云現在地方戒嚴冬防吃緊各長警職務加多精神似有不及休息時間若不安心靜養殊於衛生職務兩有妨礙自諭之後各長警務須自愛並不准接見親友如敢故違定即從嚴懲罰决不姑寛並責成門崗嚴加禁阻勿違爲要 
[淞滬警廳招領迷路小孩之傳單]  
其一爲招領事案據五區三分駐所呈稱竊於本年十月二十九日據民人裘學元送來在途啼哭迷路男孩王小狗一名到所請爲安插前來訊據該孩祗知揚州人至於年歲及其父親名號住址營業並因何事出外迷路各節槪不能答查該孩年約七八歲身着月白色舊布夾褲褂一套除已函送閘北慈善團寄養待領外理合具文呈報等情據此爲此傳單招領仰該迷路孩家屬前來認領可也此傳 
其二爲招領事案據一區三分駐所呈稱竊於本月一日據崗警帶所迷路女孩王三毛一口請核前來詢據該女王三毛聲稱本姓孫名三毛十四歲湖北人父早亡十歲時由生身母賣於王寳生家爲養女呼王姓爲父係天津人在輪船生理因王妻令女送女朋友到外國墳山回來路徑記不清楚以致迷路住址亦記不清等語復查該女頭梳辫子麻臉赤足身穿方格布夾袄外紥有西法布舊圍裙黑呢夾褲手持洋傘一把理合具文呈送等情據此爲此傳單招領仰該迷女家屬前來認領可也此傳 
[通緝法警疏脱之要犯]  
上海地方檢察廳昨奉商等廳訓令據江甯地方檢廳長高方潞呈稱法警楊文彬押解上訴犯袁德勝在龍潭上蜀車站將警推跌車中躍車跳地而逸事關上訴要犯開具年籍呈請飭緝等因除指令外合開年籍一體通緝計開袁得勝（即袁得善）年三十九歲四川重慶巴縣人面黄瘦有雀斑高顴骨無鬚身中矮足帶鐵鐐 
住居閘北南林里之南翔人諸永昌疑陳福壽與伊妻雷民有私控經四區一分所轉解司法科已記前報兹悉此案業經段科員訊明請雖無充分證據提出陳則確犯嫌疑判處拘留五天以示懲戒 
[私設花會聽筒]  
紹興人曹炳祥與曹陳氏袁維寳等在虹口三泰路六十四號屋内私設花會聽筒被美捕房中西包探查獲拘押捕房昨將曹等男女三人併解公共公廨經中西官訊明判被告三人各罰洋七十元充公無洋各押三月以儆 
 
 

Page 11

 
 
[私運紅土之捕風捉影]  
海關扦巡昨據線人密報謂有潮州人某甲由香港購買紅土三麻袋搭輪來滬停泊浦東等情該扦巡當即前往查抄無着旋據該碼頭巡丁云該輪於十二號夜十一時傍埠翌日黎明時見一客人排帶行李及蔴袋包三個雇工搬運二袋運上小輪一袋由該客自雇舳板裝運而去云 
[破獲北山西路之烟窟]  
洪寳金在北山西路一千五百零九號屋内私設煙具供人吸烟被美捕房捕頭偵悉於前日派令中西包探協同前往查獲烟具當將洪與烟客蔣餘廷竇阿三一併帶入捕房昨解公共公廨經王崧生襄讞會同英白副領事訊問一過以洪故違禁令判罰洋一百元充公無洋改押西牢三月蔣竇兩人從寛斥釋煙具銷燬 
[棄妻娶妾之惡感]  
王李氏在公共公廨呈控其夫王增新抛棄不顧等情前日傳訊由氏之代表律師詰據該氏聲稱去年由母作主憑媒嫁於被告爲室初尙相安詎未及兩月丈夫暗納婦人老四爲妾從此感情日惡將氏嚇逐歸寗抛棄不顧是以來案具控至此卽由被告王增新所延之代表律師向氏復詰一過經俞襄讞商之義副領事羅君判被告交保候展期再訊 
[冒名取貨之敗露]  
白克路李恒茂紅白貰器店今夏被賊竊去值洋四五百元之衣服金飾等物當時開單投報公共捕房查係該店歇夥倪根生陸奎寳吳新寳三人串竊當將倪陸兩人拘送公堂訊供判押惟吳在逃未獲北吳又私造李恒茂圖章書條蓋印昨午向本城縣西街虞德記綢緞店冒取彩綢十疋當經該店夥陸大新察悉字圖上圖章不符遂喚巡警將吳拘送一區二分駐所往傳李恒茂詢知並無取貨情事即由王警佐詰問圖章何來據吳供稱係托邑廟三瑞堂刻字店刋刻當因刻價未清故蓋用一次後圖章仍在三瑞堂中是實王君飭警前往將僞圖章吊到連同吳犯申送警察廳訊究陸大新並李恒茂店夥均着自投警廳候質 
[紅十字分會施種牛痘]  
滬城縣南街紅十字分會定於卽日起每逢單日上午九時至十二時延請醫生施種牛痘不取分文 
[追獲搶刦衣籍之匪徒]  
民國路福佑門附近信餘雜貨行前日上燈時忽有匪徒多人入内搶去皮籍一只内有衣服等物約值百餘元該非等正擬逃逸被該行夥友潘　壽等出外狂喊適巡長趙汝蘭率同巡警王和甫等巡查經過帮同追獲非徒李發生錢寳奎王振太三名連同原誠解送一區二分駐所轉解警廳訊究 
[彼曰行兇此曰調戲]  
電車公司賣票人韓福泉指控住居天津路二百七十九號門牌之湖北人王春山與妻陳氏將伊毆打昨由捕房將王夫婦拘解公共公廨詞安先由韓福泉偕查票人高金生投訴被告夫婦在南京路浙江路跳上電車囑令賣票不允以致口角遽行兇毆請爲究辦訊之王春山供因賣票人向妻調戲與之理論並不行兇王陳氏供與其夫相同中西官以供詞各執判令將案註銷被告開釋 
[截留被拐女子]  
救濟會調查員余杏鎕率同偵探虞占順王緯文等昨晨在開往廣東香港等處之和生輪船上查見十六歲上海女子顧秀鳳十四歲上海女子陸福英二品當向盤詰據稱同在曹家渡地方紗廠中做工餘語含糊該探員等知係遭人誘拐惟拐匪已無蹤跡遂將兩女解入水巡捕房由梅捕頭略詰一過函送地方廳經檢察官提案預審之下判將顧秀鳳陸福英暫留第一看守所候查傳家屬來案具邻 
[男女均被拘捕]  
長橋人丁夢祥前在清源縣地方誘拐婦人王張氏來滬匿居洋涇鎭某姓屋内昨被本夫王蓮堂前往尋見報告該管三區二分駐所飭警前往將男女雙雙捉獲經王警佐略詰之下判原被併解地方檢察廳訊辦 
[生財抵償房租]  
收租人魏永興至法公堂控稱房客張金齋虧欠租洋向索延約旋卽逃逸棄下生財雜物業已報經捕房派探前往檢點年值無幾請爲核示中西官判將生財先行作抵餘欠候被告出面准予扭案訊追 
[洗衣板當和牀鋪]  
新閘戰海衛路二百十號門牌洗衣作容留作夥睡於洗衣板上被工部局衛生處西人查見以其有碍衛生票請公共公廨出單昨將該作主陳如仁傳案經中西官訊明判陳罰洋十元充公以儆 
[鄉人圖賣來歷不明之女子]  
太倉女子王杏寳年十七歳留養南市某善堂内日前私逃出外匿民閘北王家宅某鄉人家近因該鄉人欲將女出賣他處爲女覺察又復逃出被偵緝隊士蘇升查悉將女解送司法科傳該鄉人到案再行核辦 
[夫婦皆中煤毒]  
美租界倍克爾路一號洋房内之庖丁某甲與妻某氏前晚同臥於樓上房内因火爐中煤火未熄致受煤毒同時殞命迨至昨晨該洋東呌喊不應乃命侍者撬開房門見甲殭臥於地板上其妻則臥於床上均已氣絶該洋東即用電話報告滙山捕房捕頭立飭中西包探前往將男女尸體車送斐倫路騐尸所候請公共公廨中西官相驗再核 
[串竊古畫]  
紹興人陳阿炳昨日串同在逃之徐安蘭至北河南路八十三號門牌張子惠家　取值洋二千元之古畫六十九軸携贓圖逃被包探王桂亭查見將人贓拘入捕房押候解廨請辦 
[同是偷竊花衣]  
浦東三區警署長警苗鶴張玉田等前日傍晚巡邏經過陸家嘴浦邊拘獲小竊通州人王天福殷貴周得勝朱德明張善松彭小順子唐萬福等七名並在王等身畔搜出花衣十餘斤併解至署請究又游巡隊第四隊巡長張鴻儀在該處緝獲揚州人陶阿四一名並贓花二十餘斤拘解三區昨經解警正分别略詰之下判令押候查明核辦 
[收買賊贓之故技]  
崇明人沈强郎前在浦東爛泥渡桃園宅地方收買賊贓經三區警署拘辦驅逐出境有案今沈又潛回該處租賃房屋於前日清晨收得花衣一百餘斤雇令小工黄金福劉東生扛赴浦西銷售爲淞滬游巡第四隊士段起鳳等查獲將黄劉二人連同花衣併解三區經解警正訊據黄等供稱一時受沈之愚並不知係贓物等語判各罰洋五元與花衣一併充公以儆 
[乳傭偷竊衣料]  
芝罘路一號住户陳一卿指控乳傭陳徐氏竊取值洋三十元之線春一疋昨由捕房將被告拘解公共公廨經中西官訊係初犯且極貧苦判氏從寛開釋免究 
[兩人均是過犯]  
侯順生前日在界路攫取高巨川行李又顧金福竊收龐特退立司路六號門牌西洋人家毛巾等物均經捕房查獲昨晨由探將侯顧兩人併解公共公廨經中西官逐一訊明以侯顧兩人均係過犯判各押西牢五年期滿永遠逐出租界起案贓物交該原告等認領 
[園丁扭控竊賊]  
看花園人周阿岳昨將方文豪扭至法公堂控稱方闖入花園希圖行竊幸被民人撞見扭案請究方文豪供民人至花園内找尋朋友並非圖竊中西官詰其朋友姓氏供頗支吾判押七天以儆包探偵獲竊賊 
無賴許仁才前夜至顧吳氏家竊取金戒一只當票數纸逃逸後由事主報告捕房經包探偵悉住址將許拘獲吊出原贓昨解法公堂先由原告投訴前情請究訊之許仁才供認行竊不諱中西官判押十四天以儆贓給原告領去 
[懲辦六次過犯]  
金啓英先後竊取周德喜楊吉甫許蔡氏等衣物由探查獲昨解公共公廨經中西官訊知金係六次過犯判金押西牢五年期滿逐出租界 
[無賴强欲分贓]  
竊賊朱英奎至小東門地方葛笙潮家竊得衣服數件持至押店質洋詎被無賴王阿毛所見向之分肥且强欲佔居多數朱不允從以致互毆當爲巡捕查見一併帶入捕房昨解法公堂請究朱供認行竊不諱王阿毛供民人見朱將贓付質意欲分用若干事實有之並未同往行竊求宥判朱押三禮拜王押滿十四天開釋 
[火裏逃生]  
閘北大統路新民路口南昌煙纸店樓上同心得意茶樓起火經四區警署傳到南昌烟店主章翰香訊問保釋已記昨報兹悉起火時章之學徒某於睡夢中驚醒已被灼傷頭面手臂幸由三叚救火會會員於火窟中救出用汽車送往紅十字醫院療治未識能無礙否 
來函 
[麥家圈惠中旅館來函]  
頃閲報載福州路（卽四馬路）一百十九號門牌惠中旅館容留庽客在棧煑熬烟膏開燈吸食鴉片云云雖地點門牌均與本館有異而惠中兩字則適與相同本館並無此事想係訪員纒誤爲特聲明務乞登入來函欄内以免不知者之誤會麥家圈惠中旋館謹啓 
雜評二 
[歡迎日記者（步陶）]  
友邦同業惠然蒞止並諄諄以親善相勸勉吾人謹掬一腔熱誠以爲歡迎也顧德富君頗以措詞過激爲吾國報界惜吾人聞此實覺被之而多所慚怍蓋中國今日輿論消沈報界久無起色以視東鄰諸名報之鞭打政府敦促國民以克盡其新聞事業之天職者其相去之遥豈可以道里計耶然而德富君今且以爲過激矣吾人於拜領嘉貺之餘甚望我友邦同業亦咸以德富君之言爲心而有以去其親善之梗我尤望我國朝野士夫與友邦朝野士夫亦各如其隣邦之分際而爲事實上之親善庶幾所謂親善之梗乃終有渙然冰釋之一日也夫 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[夢遊文苑記] [  化誠]  
燈光慘　更鼓初鳴枯守管城殊覺厭倦乃馳夢榖摇心旌爲列子之神游纔就黄梁之枕忽來黑甜之鄉登高南望則見儒林卓立詞藻紛披桃李成隂芝蘭滿室墨容告余曰此文苑也每當春風和煦秋陽皎潔之時意蕊展舒辭條秀發書帶抽鄭家之家綵毫發江令之花山水清音得之絃外風烟奇態會自目前後至者游覽共問莫不眉飛色舞心曠神怡歎爲學境靡窮樂趣亦無窮也余聞言心美之因改北辙爲南轅往叩苑門而請於其主願從選焉主苑者曰文學之道貴去邪而就正子能不由歧路而與我同其趨向者則最近之勝境一舉足而可躋余唯唯摳衣前行未及數步已至植物園則見學殖根深文藝叢集舌蓮吐秀胸竹凌雲五色之筆花盛開萬寳之秀實已結誠葩窟之大觀文囿之奇賞也余嘗涉獵詞林泛覽書葉因未窺其根柢究其本原女貞冬青終鮮研究瓊花玉蕋亦未推敲到此西園窺見翰墨之林但覺目迷五色與面牆而立者等耳前導者引人入勝指示殷勤以是遊興倍培不願半途中止進而至於動物院則有負圖龍馬獻瑞神魚劉勰雕龍曹植繡虎甘泉白鳳册府元龜俱屬名世之珍禽嚝古之奇畜他如謝蝴蠂崔鴛鴦鄭鷓鴣張驚驚猶其小焉者也余愧學未鴛繡技止蟲雕嘗貽畫虎之譏豈得窺豹之益信手塗鴉嚼味同蠟耳旋至一處氣象堂皇新舊文房高挿霄漢導游者曰此皆意匠所經營良材所結搆也室中分門别户多不勝舉余旣　階上升所過蘭臺蓬觀杜庫曹倉門外徘徊略見内容之美若鄞架則萬軸琳瑯陸厨則千箱縹碧充庭連屋有廣内之藏積　疊窗有名山之製使善遊者入室升堂飽覽前人之鉅和其愉快又當何如余俯仰留連意不忍去而亦歎觀止矣遂與苑主辭别而也繞道南柯郡而筆山硯池儼然在望忽見浩無涯涘學海當前非文豪不能渡豁然覺悟始知所造樂境尙是　鄲學步也（五） 
家庭常識 
[手指跑馬衣] [  勃]  
以拇指次第接觸小指名指中指食指之尖勿跳過亦不稍停則拇指自小指移至食指之時間即爲一秒在中指時爲四分三秒練之純熟不爽瞬息洵天賦之利豹器也 
[鷄豚肥育法] [  天悲]  
凡鷄豚專供肉食者可用肥育法於經濟上頗有利益兹分述於次（一）以壯碩之鷄籠於暗室禁其運動每日以麥粉糠麩等煑而飼之須規定時刻籠中宜掃除清潔如是十五日則肥滿可供食用矣小鷄（指生後四五個月鷄言）亦可行肥育法惟必先使其絶食一晝夜而後依上法肥育之因其消化力本弱若　與以多量之食料恐其滯留傷胃也 
（二）猪之肥育期以生後八個月爲最適其時不可使運動並於暗室中飼養日給飼料四五次約二十日卽充分肥大矣 
栩按猪之飼料以山　煑熟搗爛飼之易壯且嫩 
[南天竹] [  横溪]  
南天竹爲玩賞植物之一人家多栽培之然多不甚高大僅四五尺而止若以冥　灰培壅之繁茂甚易可高及丈許所結紅果纍纍滿樹極爲雅觀 
[花袖改造] [  能寒]  
舊時女衣袖多用繡花或品金現已不合時裝廢棄殊爲可惜余家嘗以改製小兒爬山虎（即一字襟）背心之與繡貨店所售無異 
菊花蜜菊花（白者尤佳）瓣生薑白糖共置粗碗内於飯鍋内蒸之飯熟取出即深爲液體去其渣宰色澄清冬日代蜜面部可免超鐵手部可免凍　以菊性耐冷薑性能暖故也（刦贈） 
集益録 
[答第六十一問] [  江一南]  
十一月九日郭承烈君問華人所織毛巾出品無論堅固耐久勝過舶來品欲其嚴冬冰雪之時得温暖柔軟實未曾有意其中必有化學製法微求知者答復增進實業家智識云云鄙人今照前曾設廠斯業經過所知節略奉答如左 
（一）用水第一最有關係河水混濁井水鹽性城河之水織濁均不可用卽使以明礬澄清用亦不佳因不内有酸牆之性卽自來水亦不佳因其水經過鉛鐵之管但看隔夜茶脚變成黑色水性可知最好爲　水泉水 
（二）酸時踏之草率並漂洗未將粉漿及氣味漂淨浸透 
（三）漂白後其漂白粉未曾漂凈尙有留存毛眼之中並其硝强石長短業此者大衆皆知故路之至略加些藍粉諒亦多數人知之矣） 
（四）非一日之曬乾 
（五）曬乾之後未經拍練 
（六）在冬天時漂洗經西北風吹過（最好盛夏伏天漂洗秋後所織之品曬乾打綑以待來歲夏天漂白所以業此者非大資本不可）能將以上六弊之手續收改良出品未有不潔白柔軟温暖之理至於堅韌耐用紗質之優劣織工之稀密自不必言於漂白時其用漂白粉分兩之輕重時間之長短亦大有關係也 
蓋製造毛巾中國人非不能駕舶來品之上所不能與外貨爭衡者有數大原因 
（一）限於地址（用水） 
（二）厄於經濟（資本不充管）理不善 
（三）工人（少敎育乏道德心各種手續偷懶草率） 
（四）業此者多數但顧眼前一時之利以一致國貨出品多數低劣查此宗營業現我國内廠家資本大都二三千金多至四五千金安得盡美盡善也 
栩按郭承烈君爲硤石振興襪襪廠總理所問織物當係線襪惟原問示嘗切實指明尙希併爲賜敎 
長篇小説 
[［社會小说貪滇小史] [  常覺小蝶天虚我生合譯]  
第二十九章（一） 
依洛克迴顧則黛珊方與一少年笑語而過尙迴妬眼以注依洛克納蘭低問曰此非黛珊姑娘乎依洛克曰君識之歟納蘭曰曾一面耳依洛克曰君眼光殊利若我則一改喬裝雖令對鏡亦不自識納蘭曰此人當是君知友矣依洛克聞語似不安曰友耳知已則未吾於倫敦爲初至亦頗承其照拂納蘭曰其人美甚依洛克曰然倫敦社會亦頗盛傳其名納蘭曰然則我當賀君乃得美人青盼依洛克不語自視地上之花紋頃曰音樂作矣是當送君返汝同伴納蘭曰否吾主母也言時以手授依洛克依洛克曰姑娘能許我再同舞一次乎吾意本欲於此時卽辭去惟君許我者則吾當少俟蓋吾心頗有奇感仍覺君之聲音態度絶似一人納蘭心微躍曰果耶然吾思之必不致有人似我蓋我實鄉人也依洛克曰君謙矣惟予極願一領芳名則今夕之遇庶不爲偶欵納蘭仍摇其首此時乃有農夫兩股外張蹣跚而至見依洛克乃張口而笑幾裂其耳曰依洛克汝亦來耶依洛克視之曰施德乎曰然承白倫盛意贈我入場之劵乃亦得與勝會依洛克汝視舉世界之大人物蓋胥集於此矣依洛克笑頷其首於時已近梅琳施德微搓其手飲言乃復止依洛克鞠躬向梅琳曰女士貴友幸無恙語未畢梅琳忽昻首一愕似詫良久曰少年汝何名曰女士吾名依洛克也梅琳曰依洛克歟言時面色大變施德遂介身於二人之間曰梅琳女士此間喧雜且往退閒之室言時竟引梅琳而去納蘭見此景狀不知何爲意亦殊愕適有一客约之跳舞乃隨客去室中祗餘依洛克一人矣中心忐忑殊不自寗不知梅琳此狀果爲何故而僧裝之人適至此人即魏特賁也魏特賁呼之再依洛克殊不聞魏特賁笑曰孺子汝魂靈何往豈隨夜神以俱去耶然亦無怪吾可與汝博此密網之後其容色必盛美也依洛克但微笑而心念梅琳之狀忐忑不已魏特賁曰依洛克我視白倫眞乃奇人今夜之會莫非一手經理其實此舉大有作用一禮拜後必有一公司成立且股票必飛漲依洛克曰何也魏特賁笑曰汝眞愿人近來倫敦蓋撫一人不談此事而汝乃禾知耶實告汝據白倫自言嘗在山中採集標本無意中於鄰家發見銅鑛遂以千鎊購而得之依洛克亟曰共家何姓魏特賁曰忘之矣又曰憶之其家姓李克而地則爲其女所有然而售其地者則非女郎乃李克夫人也噫孺子何爲此時依洛克面色大變曰其後如何魏特賁曰無之人但言此女失蹤已久汝欲知其詳者可問之施德彼今日亦在會場中也 
揚州王蠻餘君鑒片悉前函並無接到尙乞明示並附通信地址 
 
 

Page 15

 
 
   
 
 

Page 16

 
 
   
 
