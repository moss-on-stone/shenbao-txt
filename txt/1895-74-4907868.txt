# 1895 - 74 - 4907868

 

Page 1

 
 
[募營口烟臺軍士醫傷] [  申報館謹啓]  
　　倭人肇釁犯我巖疆殺戮頻仍慘無天日卽幸未喪身鋒鏑而血飛肉薄折骨傷筋疾痛呼號不堪入耳西人之好善者爰就營口烟臺兩處創爲紅十字會醫院凡我華軍之傷而未死者一律收養療治藥餌飮食務極周詳特所費不貲深恐後難爲繼是以本館特襄同慕維廉教士代爲勸募以應急霝惟望海内仁人源源接濟一俟集有成數卽交匯豐銀行分别匯往以濟燃眉至於日本兵士之傷者院中概不敷療肅此布達卽頌福綏一 
[論軍務中有以寡禦衆之法]  
　　凡用兵之事欲列陣而備交鋒者固以路多爲妙然此事甚少無他限於地勢故也大抵軍行於路其首尾必長如卽欲交戰不能將全軍布陣祗能用其前鋒而後隊未能相助且中權之兵列陣亦必需時設此時有人少之軍而其數略多於敵軍之首大約可暫禦大軍因其後隊未至也此法之用處甚廣更加以臨陣之見識必易於會悟矣設人少之軍列陣於平原則大軍易於擊敗之此爲不合理之事若地勢有高下或爲山地可令敵軍不能望見不知其兵之衆寡若兩敵軍於一二日内已在相近處移兵則其軍之人數與駐紥處持有更變此時統大軍之將不能知敵軍兵丁之數旣與敵軍相遇或停軍偵探虚實或俟後隊之接應斷不肯冒昧於一戰此時帶領小軍者須詳細探明大軍辦事之法不可冒險從事亦不可畏葸不前兵少之軍不可盡力抵禦因敵兵之來者益衆則小軍不能退回然亦不當遇敵卽退因退軍甚速卽失以寡禦衆之利益阻禦大軍必須以久爲妙後卽穩當退回遇要隘處仍用前法阻禦此時大軍在後追敵其軍之首尾必長故又可先禦其前鋒若後隊續至又將列陣進攻此時統大軍之將能料度敵兵之不多故進攻較速尋常之軍每日約行六十里若前有一小軍用此法抵禦則太軍一日行十里至十八里此卽以寡禦衆之利益也所以敵軍追逐我軍可令本軍速向前行而泒一小軍爲殿以護大軍之背此殿軍屯守之地卽爲敵軍於日没前三點鐘能到之處如是則本軍尚可行三點鐘或更多敵軍於此時不及列陣交鋒又因有抵禦之軍不能前行祗可停軍住宿兹以昔時拿破侖在比利時用兵之事以證之是時拿破侖引軍前往三白兒河從馬書應舍而路阿舍脫來三處進兵布國將取登奉元帥之令屯兵於三白兒河邊守舍而路阿通至都城不魯捨拉斯之路阻禦法軍待布將白立歇爾英將穵林登在其軍後聚會各軍取登之軍分爲四羣又有接應之馬兵一羣法國各軍之前鋒近於三白兒河時取登已知法軍前行之方向卽令第一羣之兵至各思里第二羣之兵守河邊各橋待第一羣已行至各思里卽退守向亦離前行第三第四兩羣速向勿留里合兵此時布國第二羣八千人阻禦法軍之前鋒初守三白兒河時布軍前哨偵探敵兵黎明法軍逐去偵探之兵左翼前鋒攻布軍前哨於土應追之向馬書應前行布軍置　二尊與步兵一營守此城橋上有阻軍之物法軍屢攻此橋未成以後法兵漸多布兵不能守卽退至亦離馬書應之一營退向勿留里而行法中軍之前鋒有馬兵二千五百人與親軍前哨之馬兵逐布軍前哨於舍而路阿之南令退至城中在相近處擒布兵一隊舍而路　處之橋法兵第一次攻之不克第二次又攻取之布兵一營退至亦離法軍取舍而路阿城是日法將留而耶之軍在馬書應過橋法軍於兩處過三曰兒河布國第一羣退兵甚難取登欲阻禦法軍而護之泒勿留里第三羣中之步兵一鎭馬兵一鎭前往各思里法國馬兵一羣將至如梅布軍第一羣尚在比億吞河之西法兵可斷其路布軍之馬兵在各思里者逐去法軍之馬兵由是第一羣兵過比億吞河與各思里城此幸有第三羣之兩鈟兵助之也法軍敗於如梅之馬兵與　軍馬兵數隊步兵一鎭合兵又與留而耶軍之一羣合兵前往各思里布軍之第一羣退至黑必尼列陣拒之逐法軍之前鋒退至各思里卽在此阻禦法國進攻之軍而後退至勿留里布軍之第二羣聚會於亦離右翼屯於叔留爾蒙左翼屯於舍脫來此處有第三羣内之分營守橋且地形凹凸不平法人不知敵兵之多寡必先偵探確實是時法王親　回營出令進攻迨列陣時天色已晚布國第二羣之官知敵兵多而用攻法卽令退守馬兵逐之布兵受傷被擒者甚衆布國馬兵由勿留里接應第二羣拒敵法之馬軍是日法軍在亦離躭延四點鐘布國第二羣退回遇可守處卽停兵以拒法軍後退至勿留里此處退兵有馬隊護助敵兵不能擒之法軍又躭延時刻於浪白薩　是晚十一點鐘布國第一羣至聖阿孟取登所帶之四羣皆在聖阿孟與里泥之閒是役也法國左翼四萬五千人中軍六萬四千人布國兩羣共一萬六千人拒敵軍之首可謂以寡禦衆矣是日午正至日晡時法軍不過前行十餘里且該處絶少阻禦軍行之物可見此法之有益於行軍也如有統兵之員欲免敗軍退回之難惟有令接應軍之數營不戰而護敗軍之背此時敵軍追趕必成首尾而此未敗之數營可阻禦敵軍之首而已敗之軍可以整旅再戰且遇一要隘卽當屯兵以守若敵軍追趕之兵不多尚不能奪取要隘故軍敗之將不可懼第二次之敗而棄其要隘追逐之軍或不能攻卽退兵而守則追逐之軍已變爲防守之軍其阻禦敵軍之首所用之兵爲全軍五分之一或六分之一因追趕之兵大約爲得勝軍之三分之一其餘二分須於他處用之敗軍之能否聚會再戰與其戰時傷亡之輕重守軍力量之大小敵軍在他處之事俱有關係若所敗者不過一軍且退回之方向斬離未敗之軍卽當設法與未敗之軍相合若所敗者不止一軍卽當預計向何處前往乘追兵未至之時而合兵此又以寡禦衆之變法也世有知兵者幸毋河漢斯言 
[上諭恭録]  
　　二月初七日奉上諭巡視南城御史秀林等秦刁商恃符挾制咆哮請旨辦　一摺武舉李福明在東便門外開設機器磨坊前輕都察院奏准飭令撤去該商人違抗不遵恃符狡展並敢率黨數十閧閙官署實屬異常刁狡武舉李福明業經該城拿獲着卽行斥革交刑部照例治罪以儆刁頑餘依議該部知道欽此同日奉上諭順天府奏知縣緝捕不力請旨懲處一摺順天府順義縣唐子頭村西王路村等處於旬日之間迭出搶劫之案並有槍傷事主殺死一家二命情事兩案相連均未破獲實屬捕務廢弛順義縣知縣周兆簧着先行摘去頂戴勒限嚴緝以示懲儆該部知道欽此○初八日奉上諭御史蔣式芬奏前請飭武舉李福明捐修木路以代海運　知李福明被南城御史叅奏其人不安本分顯有明証自悔未暇細訪據實具陳等語科道各官原許風　言事惟必須詳確訪查核實具奏　革武舉李福明私開機器磨坊前據御史鍾德神陳奏極稱其便嗣經都察院查明飭禁輙敢抗違不遵滋閙衙署似此不安本分之徒豈得濫行保奏嗣後　官條陳事務當訪查確實方可登諸奏牘不得以傳聞無據之辭率　陳奏以杜流弊欽此司日奉上　前　卸史鍾德甲奏泰上　完卽　閏　福　　　　　　　　　　　　　　　　　 
 
 

Page 2

 
 
懷塔布確查具奏兹據查明覆奏上駟院員外郎景昌遷就叙補衆論不服該管堂官雖無賄託實據惟於陞補人員班次並不擬定章程且請補摺内亦未逐細聲明究屬疏漏該管堂官及郎中錫麟均着交部議處已補員外郎景昌着卽行開缺歸内務府以員外郎候補所遺之缺着該堂官另行揀補並着妥擬升補章程奏明立案調署上駟院郎中内務府郎中錫麟旣被指摘着咨回原衙門當差上駟院喂養馬匹應領草價銀兩錫麟與廐長熾　尚無扣成情弊惟熾昌係屬廐長兼管御騾圈與奏定章程不符着卽將熾昌兼圈差使開去另派司員辦理至五圈馬匹該堂官開銷摺内現存馬五百十一匹而該院覆文内稱現計馬數共一千一百零一匹究竟因何數目不符之處着巴克坦布福森布增潤明白回奏欽此○初九日奉上諭步軍統領衙門奏拿獲迭次結夥持械偷拆角樓木植復行偷竊搶刦賊犯請旨交部懲辦一摺所有拿獲之劉青春卽劉傻子張洪卽張得元韓胖子卽韓義成劉順爾卽劉大劉雪爾卽劉伏立凌子卽凌俊阿子卽阿克敦果福順卽果二大鋸王卽王本連郭保林卽郭三均着交刑部嚴行審訊按律懲辦未獲之崇山劉山爾仍着勒限嚴緝務獲究辦餘依議欽此同日奉上諭巴克坦布等奏遵旨明白回奏一摺據稱上駟院郭什哈五圈馬匹除内養馬五百十一匹外其餘各項馬共五百九十匹核之原奏一千一百零一匹數目尚屬相符等語是否屬實着巴克坦布等於今年春間公同查騐時將五圈喂養各項馬匹數目分晰具奏以昭核實欽此 
[本館接奉電音]  
　　昨由京友電傳上諭一道敬謹譯登○二月二十一日奉上諭前因吳大澂身爲統帥徒托空言疎於調度業經交部議處着卽撤去帮辦軍務來京聽候部議欽此 
[國恩家慶]  
　　江南提督譚青崖少宮保蒞任有年清廉自矢去歲恭逢皇太后萬壽聖節朝廷賞賚優渥已加太子少保銜今又頒賜御書壽字一方大小縀疋二卷帽緯綫一盒宮少保聞命之下特於十七日清晨派外委班員四人赴茸城西郊碼頭敬謹接受捧置黄亭前導有止副兩營兵士整隊先行中左前城守諸叅游戎以下各弁並巡捕官數員均乘坐駿馬黄亭用八人舁之旣抵鈴轅將入大堂宮保於月臺上跪接旋供入香案望闕行三跪九叩禮標下多官均爲宮保道賀按宮保係曾文正公舊部由行伍摧至協鎭官階遞晉固已倍極顯榮嗣得文襄惠敏二公先後保奏超摧提督數載於兹上年又加宮銜今歲更頒給御物天家寵眷異數疉邀卓哉煌煌其福澤不可及也所最可豔羡者宮保年已六十有五而太夫人迎養署中親承色笑一堂聚順其樂無涯洵近世所不多得者也 
[雲間春雪]  
　　松郡自初旬以來寒燠不時半晴半雨至十七八夜封家姨更非常跋扈不啻虎嘯龍吟甚且電光閃閃雷聲隆隆急雨敲窓雜以冰雹延至十九日早八下鐘六出飛花搓綿扯絮日過亭午滕六君猶采烈興高盼望樓臺已裝就瓊瑶世界至二下鐘後始停點詎交夜分四鼓時依然乘興而來亂舞紛飛直至二十日下午略放晴光檢點鴛鴦瓦上約共積得五六寸之譜靜坐室中雖獸炭煨紅暟杯泛緑猶覺嚴寒砭骨髣髴三冬時候天時不正如此攝生者可不慎之又慎哉 
[氣候不齊]  
　　揚城自花朝起陰雨纒綿迄今未霽十四五日雖霏霏細雨燠悶異常食力者流莫不汗流浹背迨十六日忽雷電交加氣候倐冷十七日午後陡起狂風飛沙走石淙淙簷溜鎭日不休至十八上午雨始止而紛紛玉屑又滿佈堦除旋落旋融未能堆積迨夜分北風又吼聲若龍吟布被無温肌膚粟起夢回枕畔天色已明覺紙窓鴛瓦俱悉　有聲起視盖雪珠也敲金戞玉清越可聽而寒威凛冽尤甚三冬茗碗硯池無不冰結甕中凝冰更爲堅固竟至三四寸許說者謂時令已過驚蟄猶寒冷如此實罕有事也 
[南徐氣候]  
　　鎭江來信云柳暝花嬌春光已半而雨絲風片釀就春寒小閣孤眠猶覺重衾似水至十五日天氣陰霾同雲密佈入夜細雨霏微沾衣欲濕次晨馮夷跋扈驚濤駭浪午刻雷電交作大雨傾盆徹夜不停檐前滴水勢同瀑布至十七日上午雨師返旆風伯歛威從此田疇霑足土脉滋潤所種二麥遂覺生機勃發犂雲鋤雨之輩無不額手相慶謂爲好雨知時將來麥秋可望豐收矣迨至十八日朔風凛冽斗室寒生倚熏籠而不暖擁寒衾而如鐵傍晚滕六君惠然肯來片片梨花滿階飛舞忽聞雞聲報曉萬　俱寂風聲雪聲不知消歸何處十九日早起推窓四望惟見當階草木盡成瑶草琪花幾處亭臺幻作瓊樓玉宇而天公玉戲其興致正自不淺二十日依然陰雲四合淡日韜光未識碧翁翁何日掃盡愁雲吹回暖氣開徧千紅萬紫也 
[蘇垣春雪]  
　　蘇州自入春以來天氣暢晴異常和暖卸重裘而御輕絮極似莫春氣候至本月十七日清晨雷電交加風雨大作天忽昏暗舉掌不見五指閱一刻許始放晴光入夜三鼓後豐隆君又乘興而來駕起空中大聲播弄旣而狂風怒吼大雨中間以氷雹屋瓦紙窓丁丁作響晨起則寒威料峭冷氣逼人高聳雙肩大似嚴冬景象十九日辰刻雪花亂墜搓綿扯絮其大如掌閱三點鐘始停止推窓瞭望但見大千世界悉變銀裝有以玉尺評量者知已積五寸餘矣 
[蘇臺小火]  
　　蘇州護龍街孝義坊巷某姓貧户也本月十七日清晨然點香燭忽起狂風一陣竟將蚊帳飄覆於燭上登時延著烈焰飛騰不可遏抑迨隣右聞聲集救火已冒穿屋頂赶卽鳴鑼報警各叚水龍飛馳而至吸水噴澆幸時在日間不致蔓延僅焚去某姓家房屋二椽得卽撲滅隣右雖未殃及然受驚已不淺矣 
[孝廉瞻怯]  
　　杭友信云孝　之北上者大率皆在滬上觀望旋聞牛莊警信各發電報至京探問消息旋接回電或云不敢勸駕或云會試莫來或云且住爲佳故近日孝廉返杭者已有七八人矣 
[馮軍北上]  
　　馮萃亭宮保謀勇兼全素嫻韜略此次倭人犯順宮保得信之下據鞍顧盼願以長繩繫匈奴頸遂在粤省招集舊部二十營於日前特委孫得標軍門統帶勇丁五營乘輪東下月之十八日駛抵瓜洲軍門命駕登岸拜會瓜洲鎭軍迎入花廳晤談片時旋卽興辭十九日由船政局備舟四　十號軍門飭各勇丁過船二十日清晨解維向北而去聞此次兵勇大半係潮州人類皆魁梧精壯身經百戰洵不愧爲羆虎之士用以掃蕩妖氛廓清土宇羽書告捷不難操劵俟之矣 
[勁旅星馳]  
　　自中日搆釁以來各省兵勇之調赴北上者絡繹不絶鎭江對岸瓜洲口爲南北要道所有湖南湖北江西等省健兒陸續過境迭紀前報月之十八日下午又到新兵六營皆自黔省及湘南招募成軍均由漢口乘大號紅船用小火輪帶引而下停泊　渡碼頭但見各兵號衣均書健威等營聞其統帶爲湘中郭軍門係赴邊疆勦洗倭宼十九日破曉時掌號揚帆由運河北上一時旌旗拂拂角聲嗚嗚軍容之盛於斯可見 
[潯水春鱗]  
　　九江自十一日起陰雲四合雨絲繽紛十七夜氷雹如豆雷電交作寒氣逼人雖擁重裘猶覺玉樓生粟也○江西藩憲方佑民方伯札委候補直隷州柏直刺齡管解本年甘肅新餉銀四萬二千兩又搭解直隷固本兵餉銀一萬兩赴户部投收領解到潯德化縣李翼亭明府移管派撥兵役護送至黄梅縣交替○彭澤縣俞子新明府奉本府崔太守札辭將前發縣監禁之招解犯人歐　明意歐陽樂如朱四如朱海晏四名解赴臬憲衙門投收候訊派差押解到潯德化縣李明府卽添派差役并移營撥兵護解至德安縣交替○德化縣試於十五日終鴇正案於十七日發貼所取前茅　列於後吕道同黄儒冕徐庭蘭萬鴻磐張正學王禎　庭英蔡懲鴻鄭　　　　　王義熾鄭瑞瓊魏調元黎志昕蔡懋許黎宗彭宋懋林饒孔彰萬和惠傅成瑞 
 
 

Page 3

 
 
[甘邑騐屍]  
　　揚城大準提菴左近雖在城巿無異鄉邨茅屋數家行人稀少本月十九日黎明菴之東首隙地忽有男屍一具倒臥路　本坊地保聞悉立至有司呈報一面支搭屍塲陳設公座午後甘邑宰方大令帶同刑仵等役臨塲查見該屍年約廿餘歲隨飭仵作如法檢騐據報屍身無傷委係生前服毒斃命大令離座勘視無訛飭暫收殮標誌隨卽排導而回當大令勘騐時觀者人海人山非常擁擠七言八語傳述　紛謂死者係槐子橋鄉人在某薙髮店爲夥其生父亦在城内作小本生涯姓王兹大令已將薙髮店主拘帶回署究竟是何原委一經研訊當不難水落石出也 
[雨中發靷]  
　　前署甘泉縣徐木村大令之封翁客冬仙逝靈柩尚未出殯兹大令擇本月十七日辰時發引是日　風雨交加候至九點鐘雨仍未止不得已遂冒雨而行靈柩用龍頭獨扛由舊城何家巷公館舁出前導銜牌執事外有香亭三座緇流羽士各一班繞出小東門時雨勢更驟銀河倒瀉街道成渠大令麻衣如雪跣足芒鞋铺匐隨行哀痛逾恒衣衫盡濕涕泗滂沱雨涙交流幾不能辨儀從及執紼送者無不淋漓盡致雖經大令再四謙辭而白馬素車依然絡繹大令隨飭不必繞道迤邐徑出天寍門至龍　寺暫厝登位後吊客依次行禮　各命輿而散 
[設局運餉]  
　　行軍以糧餉爲根本故轉運之事不得不借重長材此次倭奴肇釁兩江總督劉峴莊制軍拜欽差大臣之命總雄帥三四百營出山海關　倭所需軍餉軍械皆取給於南洋南洋大臣張香帥籌備餉械不遣餘力以便源源接濟查山東直隷皆軍務省分時　風鶴之驚民船民車運械運餉終有不妥特委幹員分設轉　局按站遞運庶不致悮候補道何觀察福海到省最久歷辦大差香帥知其勤幹耐勞才略出色札委設局鎭江府莫觀繩孫前辦堤工工堅料實實心任事周觀察嘉猷前辦木厘厘務日有起色商人悅　兩觀皆因祠怒上臺以致屏　不用香　知其寃札委莫觀察設局江蘇淮安府屬之清江浦周觀察設局山東濟南府屬之德州又委候補府何太守維樸　局兗州府候　縣但明府祖翼設局泰安府屬之東阿縣候補同知黄司馬家珍設局直隷趙州直隷州屬之臨城縣節節相連源源遞運香帥籌書井井有條老成謀國於此見之 
[邀董籌商]  
　　本縣黄大令前奉大　札開准户部奏准息借商欵一事大令　同徐子靖觀察蔡二源大合宋莘樂通　朱森庭明府遍邀本埠南北巿各業董事齊集縣署花廳籌議借欵各業董之違從不一此已屢紀報端兹悉南北薙貨業各董前在縣著集議時僞　我業已由邑廟點春堂福建帮公會中認借欵項解交滬北籌捐局收存現經大令移請籌捐局董事嚴筱舫　察查得點春堂所借之商欵係福建帮糖業所輪並無南北雜貨業允從輸欵之事函覆到縣黄大令因飭丁差再邀是業各董訂於今日兩點鐘齊集縣署再行商議 
[暫停會哨]  
　　前晚係本縣團練勇丁會哨之期黄大令適有要公兼之縣署大堂前積雪甚厚各勇丁難於繞行大令因飭差知照同仁輔元堂董事傳知各局董　停一次准於下屆循例會哨 
[派捕會商]  
　　本埠八仙橋迤西一帶歸中國管轄冉西築有馬路以此處有西國墳山英捕房派捕常川照料邇來法捕房亦派華捕梭巡巡防局員孫二尹禀知道憲昨日上午劉觀察倩法繙譯游君步雲至葛同轉公館與克捕頭會商一切其詳容俟續録 
[局員諭保]  
　　虹口二十三保十五圖圓通寺巡防局員由道憲新委王君壽華辦理諏吉於二十一日視事前日午後王君至圓通寺内傳齊所轄各圖地保諭曰本委素知虹口地方良莠不齊更有賭徒地棍爾等不可庇護倘有犯者一經察出重　不　如有流氓尋釁及　頭聚賭等事當卽來局禀明飭勇協　或當塲　拿從嚴懲辦以安閭閻各保均唯唯而退 
[吞烟遇救]  
　　甯波人戴某向爲造船匠携妻賃居本邑外虹口素有劉盤龍之癖聞北山西路德安里女流氓某氏抽頭聚　欣然而往迨陣入迷龍屢戰皆北囊資悉罄喪氣回家心殊不服復於前晚取金一枝付諸長牛庫得銀若干欲爲背城一戰之舉豈料五木無　三戰三北至昨晟歸家妻已覺察問金何在戴無言可答痴若木雞妻憤甚以遇人不淑生不如死　購紫霞膏吞服戴駭極雇人於十下鐘時舁至同仁醫院求治所幸覺察尚早易於施救得保無恙賭之爲禍烈矣哉 
[土行倒閉]  
　　南巿王家碼頭莊協盛土行近年生意欠佳屢有虧折漸致支持不住積欠北巿寳善街鄭同成土棧貸銀若干兩無力措繳祗得暫出下策效周赧王登臺以避鄭同成聞之立卽前往檢查貨物則已空空洞洞訪問行主避匿何方則已蹤跡杳然無從尋覓遂呼十六鋪地甲到場眼同檢點生財交明看管未知能免赴縣控追否 
[會訴控案]  
　　英商謙和洋行主愛汾司控前買辦蘇寳森一案迭經公堂會訊迄未定斷昨又開堂會訊先據原告律師　理升倩　譯曾子安申稱此案兩造曾請茂生洋東瓊爲公正人旣經判斷被告何以不聽蘇寳森供九月四號曾請華人袁蓉蓀同到愛汾司寫字房算帳愛汾司不允旣請公正人我亦不必復請他人實因當時愛汾司供詞尚多虚假故又另邀袁算且可將愛汾司虚言之處指出富由見証人福白司呈出西文信一封愛汾司見之謂此信不能作准蓋當時我在外國此間託福白司經理行中事務故寫信關照不過是生意塲中之私信見証福白司上堂稱我當時在謙和洋行經理事務愛汾司曾經供過各節其天意茂生行東判斷時實不知其中尚有虚言被告律師布羅得倩緇譯羅誠伯申稱原告處尚有十月四號一信第一次訊問卽請堂上著伊呈出迄未呈出今日可請堂上著伊呈出據愛汾司答稱只有十月三號之信四號之信並未接得旋由被告呈出一信謂此信當日係瓊所寫交我送給愛汾司我卽遣人送交愛汾司現在從抄下之信譯成華文呈電喊律師稱原告言並無此信故不知布律師謂呈此信實欲堂上知茂生洋東實未將該帳結定也尚有十月二號一信業已呈堂與此信之意約略相同總之此案公正人並未斷結愛汾司堅稱並無此信布律師請堂上問見証人曾否見此信據福白司供眼見一信且曾代爲抄下喊律師稱此信尸呈堂其實祗指老虎絨毯一項而言與他物無關布律師稱旣專爲老虎絨毯而言何以總帳中曾有絨毯可見此信實是總帳並未結定之証據喊律師謂兩造旣請公正人判斷此事卽應聽從各無異言今公正人瓊旣出判語且曾簽字被告尚有何說言已呈　西文一紙宋通刺問判語立在涉訟之前抑在後答稱甫於前日簽字通刺謂涉訟之後卽不能作憑喊律師又謂兩造請公正人理應聽憑公正人判斷而原被告之言俱可不聽通刺謂但此判語上尚有未洽兩造自行理算之語亦係出自公正人之口布律師乃起而言曰照律法而論凡事由公正人判定毫無疑義方能作據兩造卽不能反覆如略有疑竇卽不能作據如公正人已將此事判定被告亦决不敢多言因其中尚有未洽致多枝節公正人旣自言尚須兩造自行理算卽是自言並未斷結原告何得指爲實據况先後數目不符方涉訟之時開帳呈堂僅一萬五千餘兩現在開出之帳有一萬八千餘兩之多現在堂上數目可以不問惟問判語究竟斷定與否况涉訟之後更請公正人簽字喴律師稱此紙判語亦係當時所寫並非新詞布律師稱總之原告所呈各據俱不能作准應請堂上將此案註銷至其帳目我等自請英按察使哲君爲公正人重行理算薩副領事謂爾等請哲君重算其好但控案可以毋庸註銷布律師謂如不註銷則請就事論事下一判語喴律師亦不允將案註銷如欲註銷須被告將銀五千兩呈堂然後再請人理算布律師言案未定斷何得存銀如欲存銀卽一兩一錢斷難從命喴律師又謂此事旣已定斷被告不肯允從如哲君判定之下被告仍不允從則將若之何布律師答稱如案註銷之後我可作保决不翻悔喴律師堅不允從兩律師辯駁再三仍未允治報時鐘已鳴一點半中西官互商之下著令退去妥商再核 
 
 

Page 4

 
 
[猛士銜恩]  
　　本館昨接蘇城王樞密巷彭大善士惠函云屢讀報章得悉營口烟臺紅十字醫院惠卹中華受傷軍士收養療治全活其多鄙人宦囊羞澀力不從心爰勸蘇閶同寅解囊樂助收集英洋四十大元轉遞醫院薄助藥需隨後再當勉力募湊陸續奉寄惟願普天善士大發慈悲源源捐助濟刀圭之妙用拯鋒鏑之　生不但造福兵丁實大有功時局是則諸善士之功德而鄙八所跂望無窮也又永生利遞來横濱永義和助傷兵醫院經費五十元又江冠之十元又吳桂垣十元計來票元五十兩零四錢又英署諸公助紅十字會共計英洋廿四元又慎餘堂還愿洋十元需欵孔急之時得此義粟仁漿源源接濟此固載道瘡痍所歡呼頌禱者也除分掣收條外謹志數語以揚大德 
[收解聲明]  
　　啓者十三日奉上海劉　憲面諭准英國領事函開營口烟臺等處醫樂經費不敷甚鉅請卽設法勸募當　分别電禀卽蒙江督憲捐銀一萬兩蘇撫憲捐銀二千兩飭卽一體解助以濟要需等因當於十五日先行湊解規元一千兩呈請道憲轉交英領事署撥由匯豐銀行照數電匯俾忠義之士得以指日全痊至近數日來續承贛州電報局募無名氏求痔病痊愈助洋一百元蘇州隱名氏病愈還愿助洋一百元金陵協和典萬善之求腰痛速愈助洋一百元柏雲亭求長男子亭病愈五十元紅鸚館主人三十元有福讀書堂蒙蒙子浙西愛財如命吏三户各廿元徐子威二十元又銅洋七十元海陽冉餘生求妻病愈并爲長男完姻蒙諸君賜駕移助筵資代爲造福十五元陳晴峯梅花居士無名氏　胡氏壽筵移助無錫吳子相五户各十元平湖薛朱氏求次房長孫慶麟病愈隱名氏資冥福二户各八元無爲州全泰盛局募三户八元無名氏無錫南巿無名氏二户各五元希顚居士李志伯楊紹先不書名子求讀書敏巧平安浙西求病愈子徐朱氏無名氏壽慈增福增壽直塘黄葉村求是居十户各二元太原錦記一元又銅洋一元楊郭氏敏慎堂二户各一元張氏保圓兒五角思淮堂無名氏不留名三户各四角均指助醫樂經費合併附登藉誌謝忱[  上海北巿絲業會館籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
卽日出口 
 
 

Page 9

 
 
[欠銀被控]  
　　震德錢莊主馮成標投上海縣控同裕板行結欠往來銀兩爲數甚鉅久假不歸請飭提該行股東趙守山施洛卿觀　　到案訊追黄大令准詞飭差提案訊明追繳 
[英界公堂瑣案]  
　　包探杜雲卿禀稱徐阿土借宿張袁氏家張袁氏有洋五十元放在抽屜中被徐阿土竊去報捕後經小的在野　效女處缉獲徐阿土在伊身畔查出銀洋四十二元尚有七元已被用去爲此解案請究張袁氏投案申訴前情並請領贓徐阿土供稱窮洋是實惟求大老爺恩典通刺判將徐阿土管押四禮拜贓還失主○一百八十三號華捕禀稱木匠王瑞堂徐春泉因食飯起見以致口角毆打致傷王　堂之頭額爲此拘解請究通刺略詰數語以兩造各有不合惟王瑞堂受有微傷判將徐春泉管押十日○包探張阿五禀稱近日天降大雪有姜海稱與范德成因將雪球互抛以致口角毆打之下致傷姜之手腕爲此拘解請究通刺判令姜出洋一元給范德成爲養傷費○魯意師摩洋行主控種花匠吳仁南竊物一案曾經訊問因無實據昨又解案原告稱所失各物約值洋三十元須請追賠洋二十元吳仁南供實未竊物尚求明鑒通刺一再研詰堅執前詞遂著暫行還押候核○包探張阿王禀稱趙榮三行窮張如卜布棉被一條經小的拘獲人贓送究張如卜投案申訴前情求請領贓趙榮三供認行竊通刺判管押五日由捕房送回甯波○二百三十九號華捕禀稱王阿三竊取徐阿申水烟袋一枝當被徐天申拘獲將王兇毆旦將脚骨敲碎曾送至醫院據醫生言須二月方可痊愈爲此將徐拘解請究徐天申供因被王阿三竊水烟袋當塲捉獲一時憤甚故將伊毆打並不知傷及脚骨通刺以徐天申兇狠太甚著令押候王阿三傷痊再核至王阿三飯資須由徐天申料理○四百零二號華捕解王阿二至案禀稱昨日王在徐寳福之衣袋内摸取洋銀當經知覺指送小的爲此解案請安通刺以王阿二行竊情眞判令管押一禮　期滿送回原籍 
[法捕房紀事]  
　　義泰磨坊主丹陽人王本本在法界洋涇浜賃居三十餘年近因義源洋貨店屋宇狹窄勒令退租以王不肯遷屋拘入捕房勒令押遷解經葛同轉訊供姑念貧困著讓房租三月並給遷費洋三十元且具限狀遵於三月十五日遷出王遵諭叩謝而出○朱志南控松江烟妓姚周氏卽德仙欠洋三十四元避匿不見經葛同轉訊供著將姚周氏押候其翁姚阿二投案具領朱志南帶擋洋不應赴公堂瀆控著驅出自向中保理處昨命提姚周氏到案供稱家貧難以度日丈夫將小婦人送入花烟間爲娼丈夫業已物故小婦人自願回家苦守同轉著還押赶緊致信其翁姚阿二來案具領○積竊周隆祥屢經公堂懲辦釋出後仍在外間圖竊爲法包探拘八解經葛同轉訊明押候責比昨命提案著掌頰八十下從寛釋放如再到案重懲不贷○去年八月間都盈堂控其夥張寳卿與其兄張漢卿串竊洋五百元避匿當時投報捕房經法包　在某輪船將張寳卿拘獲解經葛同轉訊供屢次責比並咨上海縣移文至泰興將其兄移解來滬歸案訊辦迄今案懸多日張寳卿禁押捕房昨接泰興移復前來文内略稱張父情願變産歸償同轉接閱之下飭探傳諭原告明白補詞以便核復○積竊徐永發經公堂責懲勒令自行回籍詎料怙惡不悛又竊水烟袋一枝爲包探拘解葛同轉著從重掌頰八十下押送下船勒令回籍不准復來○提竊取瑞福里項朱氏家皮馬甲元縐裙等衣之曹順發照原斷笞責一百板曹稱以後改過自新不敢再犯同轉著押候具改過切結飭探押送城内巡防局交其家父兄領回管束○提法馬路春和銀樓揀選手鐲搶取飛跑當塲拘獲之王阿全到案問手鐲尚有一隻究藏何處王供交與伊家店夥同轉以其狡展着掌頰一百下枷號半個月發犯事地方示衆期滿責釋○小東門新義隆烟間主丁玉昌控竊賊湯俊祥掩入店内竊去大小洋共四十八元川土碭山　及烟膏等物經包探至王善觀花烟間内吊出烟膏銀洋解經葛同轉訊供責比並提花烟間龜奴王善觀到案責懲暫准交保聽候傳訊昨日原告投案訴稱竊去各贓俱窩藏花烟間内求請究追同轉命提馮俊祥到案研訊馮供碭山川土實無其物小的曾許立票歸還同轉著將馮還押王美觀著保交案原告斥退下期投案將買土發票呈候核奪○英包探歇夥李光福在禮順輪船行竊爲法包探拘入解經葛同轉訊供押候英探來案具保已紀前報昨包探禀稱英包探以此人不安本分早經斥退不肯具保同轉命提案著限三日内覓的實保人違干重懲 
[邗江官報]  
　　十三日孫分轉厚銷淮北總巡赴卾岸差次○十四日鄭鹺尹清瑞委儀河總催卽辭○十五日彭鹺尉輔辰黄鹺尉敦化同銷保甲差新委東台場李鹺尹謝委○十六日金沙場劉鹺尹禀辭孔分轉貫京餉釘鞘○十七日陳鹺尹冠由省回○十八日葛鹺尹培源銷蘇州餉差委署東台場李鹺尹禀辭赴任 
[上海虹口元濟善堂經收乙未正月份一文愿常捐清單]  
　　麥桂潤堂每月一百愿助錢三千文謝鑑記每月三十愿助錢九百文粱日三每月廿五愿助錢七百五十文九　號禮　帳房兩户各廿愿共錢一千二百文華榮和永義源怡珍居戚益齋湯鴻賓小舫主人巢子餘巢潘氏潤德堂九户各拾愿共錢二千七百文廣和記致寳祥洗亮光三户各七愿共錢六百世文華榮昌殷茂庭殷守泰殷守源殷許氏殷恆懷讓德堂湯雲亭八户各五愿共錢一千二百文靜盧居守拙子湧幢子三户各二愿共錢一百八十文裕祥莊三愿助　九十文至義居　愿助錢一百八十文以上合助收錢十千零八百三十文○正月份捐唐茂枝每月捐洋五元唐郁君陳可良韋文圃三户每月各二元共洋六元義成號　如號黄子如三户各一元共洋三元黄毓川每月助洋五角以上共助收洋十四元五角○正月份恤嫠瞻老北窓高臥生每月恤三名錢一千八百文麥逢源黄毓齋二户每月各恤一名共錢一千二百文麥肖齋每月恤二名錢二千一百陳可楊每月恤半名錢三百文以上共助收錢四千五百文○正月份惜字捐梁日三助洋二元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年二月初七日京報全録]  
　　宮門抄○諭旨兩道録前○湘學政江奏報接印日期摺○署臺撫唐奏請緩通判送部引見片○又奏收支腦灶銀數片○又奏報銷磺價銀數片○皖撫福奏解清各欵餉銀片又奏解順天備荒經費片○又奏籌解東三省官兵俸餉片○又奏解清内務府經費片○又奏請准建坊片○二月初七日户部通政司詹事府正藍旗值日無引見○額中堂假滿請安○德公等口外賜奠請訓○耆齡因伊子以文職用謝恩○熙敬延秀各請假十日○召見軍機啓秀廖壽恒○○湖南學政翰林院編修臣江標跪奏爲恭報微臣接印任事日期叩謝天恩仰祈聖鑒事竊臣蒙恩簡放湖南學政於九月初五日跪聆聖訓後遵卽束裝就道馳抵湖南省城十一月十二日淮前任學政臣張預將學政關防並書籍文卷委員齎送前來當卽恭設香案望闕叩頭謝恩祗領任事訖伏念學政一官莫重乎擢才莫先乎養才湘中人文近益炳蔚通才碩學冠冕諸省皆經歷任學臣陶鎔培植所致如臣至愚懼無以資表率惟有恪遵聖訓厘剔弊習選拔眞才若有實在敦品力學有爲有守才能出衆之士經臣考察確鑿再當恭遵陛辭時訓示循例薦舉送部引見候旨酌量擢用以備國家任使冀以仰副聖天子破格求才之至意所有微臣到任接印日期除恭疏題報外理合繕摺具奏再臣出京一路經過直隷河南湖北地方二麥均已播種輿情安帖堪以上慰宸厪合併附陳伏乞皇上聖鑒謹奏奉硃批知道了欽此○○唐景崧片再埔裏社通判潘文鳳前在福建石碼通判任内於光緒十五年間大計曾膺保薦現經吏部催調本應送部引見惟埔裏社僻處内山民番交錯撫墾巡緝在在均關緊要現值籌辦海防攘外尤須安内該員到任以後措置裕如實未便遽易生手致滋貽誤合無　懇天恩俯准該員潘文鳳暫緩引見容俟防務稍鬆再行給咨送部是否有當謹會同閩浙總督臣譚鍾麟附片具陳伏乞聖鑒訓示謹奏奉硃批著照所請吏部知道欽此○○唐景崧片再臺灣樟腦自光緒十七年起改由腦户自行買賣按灶月收防費銀八角每年正七十二等三個月各准停灶半月照數减收　腦價跌至二十五賀以内减抽三角以恤商艱分别委員於中路集集街林圯埔罩蘭北路大嵙崁三角湧雙溪口等處設局彈壓稽查灶數增减停開隨時報由總局彚核辦理應需局用等項援照厘金成案按收數一成開支不得逾溢所收防費仍歸臺防善後案内列收造報所有收支數目業經奏咨至十八年十二月底止在案兹據臺灣善後局司道詳稱查光緒十九年正月起至十二月底止計共收過中路集集街林圯埔罩蘭北路大嵙崁三角湧雙溪口等處腦灶防費洋銀九萬四千八百一十四元八角七二合銀六萬八千二百六十六兩六錢五分六厘開支局用一成銀六千八百二十六兩六錢六分五厘實盈餘銀六萬一千四百三十九兩九錢九分一厘除將盈餘銀兩歸入臺灣善後案内列收造報外開具清單詳請奏咨等情前來臣覆核無異除將清單分咨總理各國事務衙門户部查照外謹附片具奏伏乞聖鑒謹奏奉硃批該衙門知道欽此○○唐景崧片再臺彎素産硫磺先據紳士林維源林朝棟等議請由官採煮銷售並准商連出口以暢銷路經前撫臣劉銘傳附片具奏奉旨允准并委員分别設廠採煮運售業將光緒二十年十一月開辦起至十八年底止採煮銷售及局用各欵先後由局造册詳送均經奏咨在案兹據臺灣善後總局司道詳稱據委員程森等將前册流存净次磺一十四萬零八百九斤計成本銀一千三百十七兩九錢七分二厘又光緒十九年正月起至十二月底止採煮硫磺一百零二萬四千四百斤成本銀九千五百八十八兩三錢八分四厘計管收共得磺一百一十六萬五千二百零九斤内除舊出次磺五十六萬二千五百斤計得磺價銀一萬二千二百五十兩内除提還成本銀五千二百六十五兩又開支局用各欵銀四千零十一兩七錢五分一厘外實盈餘銀二千八百四十三兩二錢四分九厘彚解臺防善後撫番案内列收造報尚存净次硫磺六十萬二千七百零九斤計成本銀五千六百四十一兩三錢五分六釐二毫查核收支各欵尚屬相符　請准予造銷由局造册詳請一奏咨前來臣覆核無異除將清册分送户工二部核銷外謹附片具陳伏乞聖鑒訓示謹奏奉硃批該部知道欽此○○福潤片再安徽省奉撥光緒二十年分京餉地丁銀二十萬兩原續撥厘金銀十萬兩蕪湖關原續撥常稅銀五萬除洋稅銀一萬兩鳳陽關常稅銀三萬兩又邊防經費地丁銀十萬兩厘金銀五萬兩籌備餉需銀四萬兩當經先後解過京餉地丁　十萬兩厘金銀五萬兩内除劃留本年安徽恩賞銀二萬兩實解銀十三萬兩蕪湖關常稅銀二萬兩洋稅銀五千兩鳳陽關常稅　一萬五千兩邊防經費地丁銀五萬兩厘金銀二萬五千兩籌備餉需銀二萬兩附片奏明在案兹據署布政使員鳳林詳報遵將　年尚有應解京餉地丁銀十萬兩釐金銀五萬兩邊防經費地丁銀五萬兩厘金銀二萬五千兩又於貨鹽二厘項下循案各半動撥　備餉需銀二萬兩先後飭委鳳廬同知劉鑌候補知縣楊紀元候補知縣梁濤觀候補知縣陳綬如分别解部交納並據聲明厘金係按月抽捐一時未能集數所解各欵厘金銀兩均由司庫暫行撥解仍於現收厘金内陸續撥還造報以符原案文據蕪湖關道袁昶詳報於常稅項下先後動撥銀三萬兩飭委候補庫大使鈕福傑候補巡檢張光明管解又於洋稅項下動撥銀五千兩兌交商號匯解又據鳳陽關道王定安詳報於常稅項下動撥銀一萬五千兩飭委候補從九莊炆解部交納各等情詳請具奏前來除分案咨部益咨總理各國事務衙門查照外所有安徽省奉撥光緒二十年分地丁厘金關稅京餉並邊防經費籌備餉需各銀兩均已籌解清疑緣由謹片奏明伏乞聖鑒謹奏奉硃批該衙門知道欽此○○福潤片再准户部咨議覆順天府兼尹等奏請撥江蘇浙江河運漕米以爲順天備荒之用擬令將湖南採買米價運費等欵銀兩以爲順天備荒經費案内行令安徽省自本年起每月於厘金項下提備荒經費銀一千兩逐年如數解部以符卷案併准順天府咨催本年應解前項備荒經費刻日委員解部轉發應用各等因均經先後行司遵照赶速籌解在案兹據署布政使員鳳林詳稱於厘金項下籌足庫平銀六千兩飭委候補知縣楊紀元解赴户部衙門交納轉發濟用等情詳請具奏前來除分咨户部曁順天府查照外理合附片陳明伏乞聖鑒謹奏奉硃批户部知道欽此○○福潤片再前准户部咨奏撥東三省甲午年官兵俸餉案内指撥安徽省地丁銀四萬兩飭令徑解盛京户部交納等因行司遵照去後兹據署布政使員鳳林詳報在於司庫地丁項下照數籌足庫平銀四萬兩飭委候補巡檢盧兆孟解赴盛京户部衙門交納濟用等情詳請秦咨前來除分咨查照外謹附片陳明伏乞聖鑒謹奏奉硃批户部知道欽此○○福潤片再前准户部咨另籌内務府光緒二十年常年經費案内指撥安徽省銀一萬兩無論何欵照數籌解内務府應用仍遵向章于六月前解到一半十二月初間解清等因業經在于司庫地丁正項項下籌撥銀五千兩又于耗羡内遵飭隨解平抬等費銀一百六十五兩一併委員解赴内務府衙門交納附片奏明在案嗣准户部咨本年未解前項經費如數改解部庫作爲歸還墊御茶膳房經費銀兩等因又經飭據署布政使員鳳林詳報仍于司庫地丁正項項下照數籌撥銀五千兩飭委候補知縣楊紀元改解户部衙門交納以清欵項並據蕪湖關道袁昶詳稱奉撥内務府經費銀二萬兩業將應解頭批銀一萬兩平抬等費銀三百三十兩飭委候補庫大使鈕福傑　解交納兹又籌撥銀一萬兩平抬等費銀三百三十兩飭委候補巡檢張光明解赴内務府兌收清欵各等情具詳請奏前來除分咨查照外謹附片陳明伏乞　聖鑒謹奏奉硃批該衙門知道欽此○○福潤片再據徽甯池太廣道袁昶禀稱側聞江海各防需餉浩繁該道祖父袁明誠父袁世紀遺命撥存産業資財留爲地方善舉如有軍需緊急卽可報効輸忱現惟謹奉先訓將遺下資財湊集俸銀報効軍餉漕平銀五千兩刻日解交省城支應局兌收等情當經臣飭令批解藩庫存儲俟有便員搭解户部交納充餉臣查定例士民人等捐銀至千兩以上實於地方有裨益者均請旨建坊給予樂善好施字樣兹該道袁昶念切時艱仰承先志捐助軍需銀五千兩實屬見義勇爲有裨時局相應仰懇天恩俯准該道袁昶爲其故祖父袁明誠故父袁世紀在本籍自行建坊給予樂善好施字樣以示旌奬而昭激勸除咨户禮二部外謹會同署兩江總督臣張之洞附片具陳伏乞聖鑒訓示謹奏奉硃批著照所請該部知道欽此 
 
 

Page 13

 
 
[光緒二十一年二月初八日京報全録]  
　　宮門抄○諭旨二道録前○晉學政錢奏歲試汾州各屬完竣情形摺○護湘撫王奏請准建坊片○閩督譚等奏報臺省秋季分並無委署州縣員缺摺○湘撫吳奏調員差遣片○又奏調員差遣請免扣咨片○將軍沙奏核計製辦各欵銀數片○新撫陶奏揀補都司守備　　陜督楊奏調署州縣片○侍郎英奏交卸署篆摺○二月初八日禮部宗人府欽天監　藍旗值日無引見○李中堂請訓○大額駙續假十日○禮部奏派磚門搜檢之王大臣派出怡王敬信懷塔布桂公恩　裕德鳳鳴壽昌祥霖海緒堃岫福森布恩普安興阿嵩山○侍衛處奏派磚門搜檢之侍衛派出訥欽泰全山文啓都凌阿○召見軍機李中堂增濟蔣式芬○○山西學政臣錢駿祥跪奏爲歲試汾州各屬完竣謹將取進缺額之處循例恭摺具陳仰祈聖鑒事竊臣於十月間將到任日期恭摺具報在案嗣於十一月二十日出棚按試汾州府屬文武各塲完竣於十二月十三日回省查山西士習向稱循謹尚無槍冒等弊臣於考試日督飭監塲教官嚴密稽察不敢稍涉疏忽並於奬賞發落之日勗以安分守已砥行讀書勿徒蹈襲浮華致多躁進各屬生童亦尚能恪遵約束文風則以汾陽平遥介休爲優餘亦尚有可造之材童生均能取進如額武塲技勇則惟臨縣爲最永甯孝義次之汾陽介休則應試人數太少向例汾陽應取進二十二名介休應取進三十名此次應考之人不敷取進謹循任缺毋濫之例汾陽取進十九名缺額三名介休取進十三名缺額十七名均應俟下屆酌量人數多寡分别補進查考歷屆考試缺額均由前任學臣於回省後具摺陳報在案所有此次歲試汾陽武童缺三名介休武童缺額十七名之處理合循例恭摺具陳再臣經過沿途地方年歲豐稔得雪深透民情極爲安謐合併附陳伏乞皇上聖鑒謹奏奉硃批知道了欽此○○王廉片再據湖南長沙縣知縣張祖良轉詳據二品封職候選知府朱森等呈稱江西補用知州趙煇寄籍湖南原籍江蘇婁縣人遵故父二品封職三品銜特用道湖南補用知府趙森故母二品命婦趙俞氏遺命售賣服飾銀二百五十兩續捐田業價六百五十兩又捐紋銀一百兩合共捐銀一千兩充作育嬰經費似此孝思善行足以風勵人心理合出具甘結由縣加具印結將已故二品封職趙森二品命婦趙俞氏詳請奏奬前來臣查定例好善樂捐值銀千兩以上者准其請旨建坊給予好善樂施字樣等語今江西補用知州趙煇遵故父母遺命捐銀千兩作爲育嬰經費洵屬樂善可風與旌表之例相符俯准給予江西補用知州趙煇故父二品封職趙森故母二品命婦趙俞氏樂善好施字樣自行建坊以昭激勸除將印結咨部查核外理合附片具陳伏乞聖鑒飭部核覆施行謹奏奉硃批著照所請禮部知道欽此○○太子少保調補四川總督閩浙總督臣譚鍾麟頭品頂戴署理福建台灣巡撫布政使臣唐景崧跪奏光緒二十年秋季分台灣省並無署委州縣員缺恭摺仰祈聖鑒事竊案准部咨欽奉上諭各省州縣無論奏調委署代理著每屆三個月彚奏一次欽此奉經先後奏報至光緒二十年夏季分止在案兹查二址年秋季分台省並無州縣缺出並無開報署代據署台灣布政使顧肇熙詳請具奏前來除咨部外臣等謹恭摺具陳伏乞皇上聖鑒謹奏奉硃批吏部知道欽此○○吳大澂片再臣奉旨北上統營日多需才孔亟非加意遴選不足以共濟時艱有裨軍事以臣所素知候選知府汪啓前在鄭工委辦築壩事宜晝夜　催任勞任怨曾任山西吉州知州民情愛戴於軍事吏治均有歷練候選同知江煇久處東省熟習邊情廣東候補知縣陶惟坦才長心細辦事認眞江蘇試用知縣吳俊卿留心營務處事精詳指分浙江試用同知彭汶孫穩練安詳才堪造就皆爲有志之十又就湘省屬員中查有丁憂湖南候補知府汪沛歷任㕔縣要缺循聲卓著精明幹練爲守兼優知府用湖南試用同知薛鴻年究心槍砲製造實事求是識卓才優湖南候補知縣曾炳章隨臣在署辦事有年練達時務條理詳明以土各員均經調營差委足資臂助除分咨閩浙兩江湖廣安徽江蘇浙江各督撫臣查照外理合附片奏明其餘雜職武弁分别咨明吏部兵部存案不復續陳伏乞聖鑒謹奏奉硃批著照所請該部知道欽此○○吳大澂片再據統領鐵字全軍記名提督熊鐵生呈稱奉旨准令添足十營迅速北上當經檄委湖北知府用儘先補用直隷州知州歐陽定果綜理全軍營務事宜惟念該知州供職卾省二十餘年歷奉委署均無貽誤而班次又在儘先之列例得叙補今旣留營辦事應請免其扣資俟有本班缺出仍照例題補呈請奏咨前來臣查候選員外郎程建勳經直隷督臣李鴻章奏請留營免其扣選奉旨允准在案歐陽定果事同一律在營辦事實與在省供差無異而戎馬馳驅尤爲勞苦相應請旨飭下兼護湖廣總督湖北撫臣譚繼洵行司免其扣補照章辦理出自鴻施謹附片具陳伏乞聖鑒謹奏奉硃批著照所請該部知道欽此○○沙克都林札布片再奴才接准神機營咨稱會同户部議奏所有奴才前請有察哈爾馬隊每月餉銀二萬兩内除放正餉外其餘作爲雜欵作正開銷設有不敷隨時奏明辦理現經户部議准察哈爾馬隊每月請領餉銀二萬兩除開支正餉外餘存若干歸入下月正餉接續核算如有應用雜欵准其隨時奏明動撥並准神機營議准應用鍋帳旗幟號衣等項均須寛爲籌備以壯軍容而資棲止請飭下奴才估計確數另案奏請由部撥欵製辦於十二月初三日會奏本日奉旨依議欽此欽遵奴才伏查察　爾馬隊現經奏准挑選精壯兵丁五百並挑選吉林丹一千名招募團勇一千名與陳浉併爲一路往援遼陽旣爲策應之軍戎行卽須整飭現在奴才所部各軍並親軍馬小隊一百名共計官兵二千七百餘員名所需鍋帳旗幟號衣等項飭令營務糧餉各處認眞核實估計共需銀一萬八千兩奴才覆查無異相應仰懇天恩飭下户部先行籌撥銀一萬八千兩奴才卽當派員領解以資應用至奴才營中營務文案糧餉以及各處應用心紅雜欵現經核計每月需銀一千五百兩擬請按月隨餉請領將來隨案報銷設有不敷再行奏明辦理所有奴才遵旨核計製辦鍋帳旗幟號衣及請領心紅雜欵各緣由謹附片具陳伏乞聖鑒謹奏奉硃批户部知道欽此○○頭品頂戴甘肅新疆巡撫臣陶模跪奏爲揀員請補都司守備各員缺以重邊防恭摺仰祈聖鑒事竊伊犁鎭屬甯遠營都司守備各缺經奏准作爲題缺亟應揀員請補各專責成兹查有副將銜補用叅將留甘儘先補用遊擊韓廷得年壯才明堪以借補寍遠營都司員缺補用都司留新疆儘先補用守備曾殿明年强才裕堪以請補甯遠營中軍守傭員缺該員等在新疆出力有年營務熟悉以之請補各缺均堪勝任合無仰懇天恩俯准以韓廷得曾殿明分補都司守備各缺以裨營伍如蒙俞允並懇飭部發給劄付曾殿明應照鳥魯木齊補放守備例毋庸送部引見其請補都司之韓廷得應俟防務大定卽行給咨送部引見以符定制除飭取該員等履歷清册咨部外謹會同伊犁將軍臣長庚陜甘總督臣楊昌濬署喀什噶爾提督臣黄萬鵬恭摺具陳伏乞皇上聖鑒訓示謹奏奉硃批兵部議奏欽此○○楊昌濬片再署狄道州知州姚世貞署事期滿調省遺缺查有候補班本班儘先補用知縣黄燾堪以委署署清水縣知縣陳筠病故遺缺查有試用知縣王長堪以委署山丹縣知縣王榮綬丁憂遺缺查有現署皋蘭縣事儘先補用知縣宋昇平堪以調署所遺皋蘭縣缺查有准補該縣知縣張詳應卽飭赴本任各專責成據藩臬兩司會詳前來除批飭分别給委外理合附片陳明伏乞聖鑒謹奏奉硃批吏部知道欽此○○奴才英煦跪奏爲交卸署篆恭摺奏聞仰祈聖鑒事竊奴才於本年十一月初七日准盛京户部侍郎綿宜咨稱因病具摺請假回旗就醫奉旨允准隨將印鑰照例移交奴才遞署前來當因盛京禮部侍郎文興進京祝嘏尚未回会經綿宜於奏報起程摺内聲明在案兹於十二月初十日盛京禮部侍郎文興新授盛京兵部侍郎壽蔭均各到省奴才將所署盛京禮部兵部各印鑰隨卽交出至户部侍郎印鑰亦一併移交盛京禮部侍郎文興照例接署所有奴才交卸署篆緣由理合恭摺奏聞伏乞皇上聖鑒謹奏奉硃批知道了欽此 
 
 

Page 14

 
 
[光緒二十一年二月初九日京報全録]  
　　宮門抄○諭旨二道録前○川督劉奏重慶關徵收洋土稅銀數摺○又奏籌解恊甘新餉摺○又奏匯解雲南餉銀片○又　奏籌撥善後局經籌片○又奏籌撥西藏台費片○又奏籌解鹽釐滇餉片○又奏遵辦籌餉新捐情形摺○又奏造報鹽厘收數片○又奏籌解尾批協滇月餉片○二月初九日○兵部太常寺太僕寺八旗兩翼值日理藩院引見十三名兩翼二十一名○莊王假滿請安○甘肅提督李培榮請訓○彭壽請假十日○德蔭椿壽各續假十日○兵部奏派更換馬館派出陳學棻○召見軍機崑岡徐承煜○○開缺四川總督臣劉秉璋跪奏爲川東重慶關第一百三十六結期滿徵收洋稅土稅開呈清單恭摺具奏仰祈聖鑒事案據川東道監督重慶關稅務黎庶昌詳稱准宜昌關抄件内開案奉户部咨抄奏内開重慶關月支經費請如所奏辦理并將徵收各項洋稅銀兩開列清單按結奏報不得以收支數目串入原摺以致混雜不清等因造具收支細數清册分咨總理各國事務衙門曁户部户科核銷奉旨依議欽此欽遵在案兹據重慶關詳報徵收正半各稅及另徵土藥洋藥稅厘銀兩前已截至光緒二十年五月二十七日第一百三十五結止分别開單造册奏咨在案今自光緒二十年五月二十八日起至九月初二日止第一百三十六結期滿所有徵收正半各稅并另徵土藥稅銀除照章開支外其餘實存銀兩仍俟四結期滿再行報解所有第一百三十六結徵收正半各稅及另徵土藥稅銀並支銷經費銀數遵照部咨分造册單詳請奏咨前來臣覆核無異除將按結造具商名貨物斤兩件數收支四柱支用經費等項曁各總散清册分咨總理衙門曁户部户科南北洋大臣查照外理合照繕清單恭呈御覽伏乞皇上聖鑒冉洋商雇用華船現由常關征科無憑造報合併陳明謹奏奉硃批該衙門知道單併發欽此○○開缺四川總督臣劉秉璋跪奏爲籌解光緒二十年頭批甘肅新餉發商匯兌以濟要需恭摺仰祈聖鑒事竊臣准部咨四川指撥二十一年甘肅新餉銀九十八萬兩飭於二十年年内解三成二十一年四月解三成統限九月底掃數解清當卽轉行去後兹據布政使王毓藻詳遵查甘餉有關軍食不能不勉力籌維以顧邊陲現經該司商同官運局湊集癸已綱稅羡截厘二十一年捐輸共銀二十萬兩作爲光緒二十一年頭批甘肅新餉並照新頒法碼兌足於二址年十二月初三十三等日發交該商協同慶等號承領飭令赶緊匯解甘肅藩庫兌收統限於光緒二十一年二月初三十三等日依限如數上納所需匯費銀兩仍請查照成案在於厘金項下支銷等情詳請奏咨前來臣覆查無異除分咨户部曁陜甘督臣查照外理合恭摺具陳伏乞皇上聖鑒謹奏奉硃批户部知道欽此○○劉秉璋片再查官運局每年認解雲南省抵捐銀二萬五千兩又推部議將川省原奏解部之餉每年分撥雲南恊餉銀六萬兩又奉撥雲南練餉銀每年二十萬兩所有光緖二十年春夏秋三季分應解銀兩前已報解奏咨在案兹據滇黔官運局候補道夏旹文天駿會同布政使王毓藻署鹽茶道殷李堯詳稱在於該局徵存鹽引稅羡項下撥出庫平色銀二萬一千二百五十兩作爲光緒二十年冬季分應解雲南恊餉抵捐之項又於徵存鹽引稅羡項下撥出庫平色銀五萬兩作爲二十年四批練餉均於十一月三十日發交雲南駐瀘催餉委員伍春濚承領轉解雲南藩庫等情詳請奏咨前來臣覆查無異除分咨查照外理合附片具陳伏乞聖鑒謹奏奉硃批户部知道欽此○○劉秉璋片再查川省歷年辦理善後籌撥經費除同治三年六月以前業經開列清單奏明外其同治三年七月以後支撥經費前已將三十八次奏報在案兹據籌餉報銷局司道詳稱計第三十九次先後籌撥十九年捐輸銀五萬兩二十年捐輸銀四十萬一千兩津貼銀十四萬三千六百兩貨厘銀十萬五千四百兩總共銀七十萬兩查明欵目均屬相符此次籌撥銀兩均係隨到隨支並無存剩容俟續籌另撥等情詳請奏咨前來臣覆查無異除飭該局速將已撥前項銀兩歸入善後項下據實造册報銷外理合附片具陳伏乞聖鑒謹奏奉硃批户部知道欽此○○劉秉璋片再據布政使王毓藻詳西藏台費自光緒十八年正月起至十二月底止已將收支數目分晰造具清册詳請奏咨在案兹查光緒十九年正月起至十二月底止先後支給藏餉並永安寺卓尼爾喇嘛降養沃色爾等赴京進貢曁官弁等行裝馱馬鞍屉口糧脚價等項共支銀一十二萬七千九百八十六兩零除將台費項下前存銀六萬九千四百二十兩儘數支給外其餘不敷之數應請在於司庫貨厘項下籌撥銀十三萬兩入於台費欵内以備供支等情詳請奏咨前來臣覆查無異除將支過銀兩造入十九年台費奏銷案内咨部核銷外理合附片具陳伏乞　聖鑒謹奏奉硃批該部知道欽此○○劉秉璋片再查官運局每年認解雲南省鹽厘銀一萬四千兩由局分夏冬兩季搭解滇省兌收歷經遵辦在案所有光緒二十年春夏季應解鹽厘銀兩業已分别彚解奏咨在案兹據滇黔官運局候補道夏旹文天駿會同布政使王毓藻署理鹽茶道殷李堯詳稱光緒二十年秋冬兩季分認解雲南省鹽厘銀七千兩於本年十一月三十日仍照原案發交滇省駐瀘催餉委員伍春濚承領轉解雲南藩庫上納等情詳請奏咨前來臣覆查無異除分咨查照外謹附片具陳伏乞聖鑒再查光緒十九年秋冬兩季分解滇鹽厘銀七千兩係於是年十一月二十七日由委員楊輝領解合併陳明謹奏奉硃批户部知道欽此○○開缺四川總督臣劉秉璋跪奏爲川省遵辦籌餉新捐情形恭摺具陳仰祈聖鑒事竊臣准户部咨議覆護理湖南巡撫按察使王廉奏推廣籌餉請照賑捐章程辦理一摺内開近時順直賑捐又屆限滿順直賑務較鬆當此東征需餉之時擬請酌照順直賑捐章程給以虚銜封典翎枝　監分批請奬惟祗收四成實銀已屬減之又减議請俟順直賑捐限滿後另行開辦捐輸名曰籌餉新捐仍照順直賑捐章程請奬虚銜封典翎枝貢監等項分咨造册咨部核奬各省所收捐項隨時報部撥用俟海防事竣卽行停止等因於光緒二十年十月二十四日具奏奉旨依議欽此欽遵到臣當經轉行兹據布政使王毓藻詳查川省勸辦順直賑捐兩年以來業已筋疲力盡現將截止給各捐生請奬清册擬赶於年内造齊辦理完竣賑捐委員書吏均漸裁撤此次籌餉新捐擬由該司督辦附入川省新海防捐局卽由該局委員書吏經理公事以節糜費併查照直隷籌賑總局司道所刊實收式樣由司刊板刷印編號鈐蓋司印亦照峟捐辦法酌發各府廳州縣飭令竭力勸辦以收集腋成裘之效等情詳請奏咨前來臣查該司所議自係核實辦法此次新捐應請附入新海防局彚收報解毋庸另行設局以節糜費並查照賑局刊刻實收蓋用司印酌發各屬勸辦以期衆擎易舉如蒙俞允卽以奉到諭旨部覆之日開局舉辦蓋屆時始能將順直賑務辦竣然後接辦新捐俾免牽混除咨部查照外所有遵辦籌餉新捐緣由理合恭摺具奏伏乞皇上聖鑒訓示謹奏奉硃批户部知道欽此○○劉秉璋片再查川省重慶鹽厘自咸豐十年起至光緒十八年止抽收鹽厘銀數均經先後造册奏報在案兹據署鹽茶道殷李堯詳光緒十九年分川東道册報抽收鹽釐銀十四萬三千六百二十六兩四錢四厘八毫全數移解藩庫撥充軍協各餉應由藩司查明支欵造册請銷鹽茶道衙門並無支銷欵項無從造報謹將十九年分川東道册報鹽厘收數逐款核算按半年爲一次彚造收數清册詳請奏咨前來臣覆核無異除將清册送部查核外謹附片具陳伏乞具陳伏乞奏奉硃批户部知道欽此○○劉秉璋片再查川省每年奏撥協滇月餉銀三十六萬兩仍援十二年成案籌撥銀十八萬兩並將二十年頭二三批滇餉共解過銀十三萬兩業已報解先後奏咨在案兹據布政使王毓藻詳稱川庫早已告竭無欵籌備惟滇餉待撥孔殷不能不極力籌濟現於司庫湊得二十年捐輸銀一萬兩津貼銀一萬兩貨厘銀三萬兩共銀五萬兩作爲二十年尾批恊滇新餉仍援歷屆成案於光緒二十年十一月十三日發交滇商天順祥票號承領限於本年十二月十三日匯至滇省藩庫兌收所需匯費銀兩仍由滇省支給以符定章等情詳請奏咨前來臣覆查無異除分咨查照外所有籌解二十年尾批協滇月餉緣由謹附片陳明伏乞聖鑒謹奏奉硃批户部知道欽此 
 
