# 1918 - 121 - 4916244

 

Page 1

 
 
   
 
 

Page 2

 
 
時評 
[避難（冷）]  
　　中國自戰禍以來各地人民之避難者已不計其數矣加之以水災之區惡疫之區其避難也幾於無省而蔑有然則避難者殆我人民之分也 
　　雖然人民之外猶有兵士未戰之先則爲逃兵旣戰之後則爲潰兵是一避難法也兵士之外又有將官未臨前敵則力主戰索欵旣得則又言和是又一避難法也將官之外又有大老避難則閉門謝客脫身則借事游行是又一避難法也至若政府辭職爲各部避難之普通法津門爲總理避難之特别地而其餘稱疾逃會如今日所電之陸曹二氏者亦一避難法也 
　　嗚呼中國之人果誰發難而使全國盡爲避難之人哉 
專電 
[北京電]  
　　徐樹錚來京商議結果以曹張軍隊均不願再戰即令暫駐原地點爲後防專以奉軍赴戰聞曹張仍力請開回本省張敬堯則以湘省亟待整理爲詞請暫勿赴戰（八日下午三鐘） 
[北京電]  
　　參陸處决定曹部第一路暫不撤回但責令回守現有駐地前方戰線歸由奉軍擔任（八日上午十鐘） 
[北京電]  
　　谷鍾秀等來京運動和平梁士詒等亦仍暗中爲調和運動日内正在商酌兩方應以如何人物出面爲適當 
（八日下午三鐘） 
[北京電]  
　　日來南方要人對時局希望平和甚爲懇切北京願以誠意接洽調停之使已發不久宣告停戰（八日上午十鐘） 
[北京電]  
　　馮覆張謇電警句云兵本兇者戰固危北有止戈之願樹欲靜而風不息南無悔禍之心（八日上午十鐘） 
[北京電]  
　　政府將照會公　團並駐外各使向各政府聲明否認西南非常國會之舉動（七日下午十鐘） 
[北京電]  
　　政府照會外交團廣東非常國會有開大選舉之議中央絶對否認請致各領事勿受其愚（八日上午十鐘） 
[北京電]  
　　昨日閣議陸徴祥爲避中日交涉案曹汝霖爲避各處索欵案皆臨時請假不出席 
（八日下午四鐘） 
[北京電]  
　　中央公園昨開國恥紀念會段偕國員　會演說詞極沉通（八日上午十鐘） 
[北京電]  
　　外部照會美使取消華茶假道俄國禁例並請訂期談判（七日下午八鐘） 
[北京電]  
　　商會聨合會代表王文典頃謁外部要求給閲中日新約底本辭以尚在委員會修正聞靳雲鵬日來與齋藤氏等磋商有一部分可逹讓步希望（七日下午八鐘） 
[北京電]  
　　某使對中日電報新借欵提出嚴重質問昨由外部答復此次訂定之欵與前此向他國所訂並不衝突（八日上午十鐘） 
[北京電]  
　　段今日訪法使係答拜並續談出兵借欵問題 
（八日下午三鐘） 
[北京電]  
　　劉鏡人仍回駐俄公使任（七日下午十鐘） 
[北京電]  
　　通州土布免稅已由閣議通過惟廠布即愛國布不在此例（七日下午八鐘） 
[香港電]  
　　非常國會七日開二讀改組軍政府議案會議先由孫中山代表起讀辭職文内有决計遨遊海外等語議員意見歧異爭論之下秩序爲亂旋由某議員建議候軍政府改組完備再准大元帥辭職於是該議案乃得通過（八日下午二鐘） 
外電 
[北京電]  
　　英文北京日報云據官電聲稱湶州攸縣均已克復醴陵南軍已爲官軍所圍又稱祁陽今亦克復上電如實則官軍已復於湘省得勢劉存厚電告政府謂因缺乏軍械子彈處境頗危（六日） 
[北京電]  
　　北軍激戰後已克復常德據官電聲稱城中大受損失南軍敗退前曾施焚掠北軍所稱克復攸縣之說顯屬過早蓋據北軍司今報稱現尚準備攻擊萍鄉鐵路之醴陵也南雄克復之說已經徴實北軍現向始興進發南軍現厚集韶州劉存厚自川來電謂熊克武現正攻擊廣元急需援兵保全大局京漢鐵路載客列車嗣後均將套鐵甲車一輛載携機關鎗之軍隊一批以防匪襲李厚基電稱閩省匪氛大熾本省軍隊均從事邊防剿匪餘力今宜速派援軍扼守邊界俾撤回省兵剿匪北省各督軍聨名致電馮總統請依臨時參議院所擬新選舉法召集國會本日運到日本軍械子彈一大批張懷芝因第二軍敗北力辭司令職願回魯督軍任聞可邀准第二軍將自湘撤回預料徐樹錚將任爲總司令赴湘督戰（七日） 
[哈爾濱電]  
　　據本日由伊庫資克赤塔　　爾鐵路抵此之希臘商人某氏聲稱伊庫資克之秩序紊亂不堪過激黨所任之行政員皆屬無知兵士恣意妄爲各大旅館及飲食肆均爲占有商民稍觸其怒即被押入附近煤礦工作開抵西部各鎭之火車輙滿載紅旗衛隊彼曾親見携械之德奥人無數向東進發赤塔因紅旗軍不多管理得法故較安靜阿穆爾鐵路一帶居民稀少尚稱安靜哈巴羅夫斯克有紅旗軍數火車携機關鎗砲隊等西發該地及尼柯爾斯克均駐有紅旗軍甚衆據是人意見貝加爾及阿穆爾境今紅旗軍甚少白旗軍或可暫據其地境内哥薩克兵與白旗衛隊爲數無多居民亦甚寥寥惟惟紅旗軍可移大隊自伊庫資克西面東下且可由哈巴羅夫斯克西發故西米洛夫大佐之進攻協約國必加輔助俾能制勝東貝加爾之過激黨云（七日）以上字林報 
[北京電]  
　　徐樹錚昨日忽又回京將於今明日中由京漢鐵路南下蓋因張懷芝電囑徐氏速行南下其電文中有敗兵不奉命退入贛境等語（八日） 
[北京電]  
　　政府與銀行團交涉擬將鹽政改革費尚未交清之口（此字電碼不明）百二十萬兩移作天津治水費業已商妥此欵已由滬送來於昨日在天津交付天津治水事宜督辦熊希齡氏（八日） 
[北京電]  
　　政府頻頻接以山東省曹州一帶土匪與黨聨合勢益猖獗之報（七日） 
[北京電]  
　　政府對於丁抺公使提出之電信借欵抗議答稱略云此次之借欵與前年同丁抹商事會社所諦結以天津上海福州間海底電信收入作抵之條約並無所抵觸云云（七日） 
[漢口電]  
　　湖北省蒲圻新堤兩處之敗兵收容所已收容北軍第二路之潰兵逹三千九百名以上而其總司令張懷芝尚爾稱病留住漢口聞擬於二三日内赴長沙云（七日） 
[東京電]  
　　日本政府已内定任命通商局長中村氏爲此次新設之駐阿根廷日本公使（八日） 
[東京電]  
　　日本農商務省昨日發表以三井物產鈴木湯淺岩井各商人爲關於管理外國糧食之指定商人並發表指定價目及買入條件（八日） 
[東京電]  
　　日本政府已内定於事業公債票二億元中先發行五千萬元將於十日乘東西銀行團會合時提議此項公債票之發行條件等（八日） 
[東京電]  
　　三浦梧樓子爵回鄉途次訪問山縣公爵又政友會總裁原敬氏亦將於遊說時便道訪問西園寺侯爵政界之重心一時似將移至京都方面（八日） 
[東京電]  
　　本日以勅令發表於台灣課戰時得利稅之件（八日） 
[東京電]  
　　此問一般人士之觀測以爲德國縱已提議媾和然恐不能成立（八日） 
[東京電]  
　　東京商業會議所於今日午刻開盛大之宴會歡迎中國實業團（八日） 
[東京電]  
　　昨日松方侯爵訪問寺内首相（八日）以上東方通信社電 
[東京電]  
　　日本農商務省指定三井物產會社鈴木商店湯淺商店及山石井商店四家爲運進外國米商以西貢二等白米運至神户上岸合進口稅每石限價十八圓七角半又發通牒於各地方長官請其獎勵銷用外國米（八日） 
[東京電]  
　　華盛頓來電曰美國國務卿接得俄勞農政府之抗議曰（確認駐海參崴之美領事有不合慫恿運動創設西伯利亞自治政府之事實）云 
[東京電]  
　　日本寺内首相近雖報患疾已瘳不日當能親執政務惟首相之疾係多年之宿疴自昨歲來因内外之難局痛其心身致病勢漸進到底不能久當政局故其去意甚堅似已托各元老推選後繼者矣自四月下旬山縣公爵曁西園寺侯在京都會見數次亦爲是也云政界一般皆觀測現内閣之壽命將不出數月後藤外相雖新當要衝急功之念勃勃莫遏而終未能騁意以爲者蓋亦因有此處之關係也云（八日） 
[東京電]  
　　因有不穏之舉動爲警察所拘檢之中國留學生十五名已先開釋而自昨五日以來在東京留學生之遽歸國者已逹二百人（八日） 
[東京電]  
　　上海日本總領事有吉明氏已内定榮昇爲中國公使載在東京日日新聞 
（八日） 
[東京電]  
　　廣東西南聨合政府之成立日本一般皆認爲預期計畫之實現並云該政府若基礎鞏固則於促進南北妥協實爲最便而多有言若該政府更公式以唐紹儀爲駐日代表則更佳云（八日） 
以上共同通信社電 
戰電 
[倫敦電] 　 
　　海格將軍今晨報稱摩蘭柯爾西面與西南之英軍陣線因小戰獲勝曾向前移英軍俘敵一百五十餘人洛康附近及拉佛河均有戰事英軍陣地稍見鞏固今晚報稱英軍夜在摩蘭柯爾附近獲勝俘敵二百餘人法軍在洛克南面敗襲擊之敵軍戰線雙方砲隊終日交轟英砲隊曾令敵軍陣線後起火數處（六日） 
[巴黎電]  
　　今日下午公報云敵軍猛轟後圖抵安昌田莊西南法軍陣線完全失敗法兵一枝隊攻入洛佛北面境内德軍之防務殺死敵兵多人且獲戰品而回今晚公報云亞佛河南北兩岸雙方砲隊頗爲活動（六日） 
[巴黎電]  
　　德軍昨以煤氣砲彈與重炸彈猛轟比加爾第美軍所守部分美砲隊亦竭力回轟之（六日） 
[倫敦電]  
　　瑙威至四月三十日止因戰爭所沉失之船共七百五十五艘載重百餘萬噸溺斃瑙威水手九百六十六人尚有五十三船共有水夫七百餘人杳無蹤跡現信其中三分之二乃失於戰爭（六日） 
[亞姆斯特丹電]  
　　德國已定新例凡與敵國訂立租讓噸位條約之中立國如其大部分商船乃爲敵運　則德國對於其旗號不復加以保護將視爲敵船（六日） 
[亞姆斯特丹電]  
　　德國外交副大臣在聨邦議會宣言答覆英國薛西爾貴族關於德國運動媾和之談片預料德國將在西歐續獲勝利且謂英國常失媾和最佳之機會（六日） 
[倫敦電]  
　　外交大臣貝爾福氏答覆社會黨議員斯洛登氏　於薛西爾貴族談片之質問謂德國近並未提議媾和云 
（六日） 
[亞姆斯特丹電]  
　　滿逹格哇區丹評論荷外交大臣昨日所發之宣言謂德國已以外交手腕在荷博得等於郝夫曼將軍愛區杭上將在東歐每日所得之勝利並責荷外交大臣關於荷蘭管理林堡尭鐵路德人運輸一節措詞含混令人莫明 
（六日） 
[倫敦電]  
　　國民黨領袖狄倫氏新芬黨領袖台伐里拉氏星期日均在巴拉哈逹林同一演臺渍說反對愛爾蘭施行强迫兵役聽者一萬五千人狄倫氏謂愛爾蘭人民如再能堅心固結兩月則必敗强迫兵役英倫今無力分兵愛爾蘭强施此制云台伐里接氏謂其本黨將與國民黨聨合抗拒强迫兵役 
（六日） 
[倫敦電]  
　　泰晤士報北京訪員四月二十四日電稱日本銀行團將與中國訂借欵英金二百萬　以供整頓電政之用而歸日員督辦日本且已與中政府訂定關於無線電報之合同云（五日） 
[亞姆斯特丹電]  
　　德國在烏克蘭之困難觀於德國副首相巴葉氏在聨邦議會之宣言及議員之辯論可以知之巴氏承認德軍之入烏克蘭匪特爲恢復治安起見且因欲儘速得糧食之故又謂烏克蘭國會無權使國　交出存榖且共產主義之理論農民無一應者以致引起推翻政府之風潮巴氏繼乃述及結會謀害德國官員一案謂最可令人抱憾者烏克蘭國會會議未散時有議員數人在唍被拘愛區杭將軍當時即向道　並卽將負責之德軍官免職新政府乃由農民所舉之斯極羅巴特斯基氏組織而成今已允德人組織田地裁判所但不允承認取銷土地主權之理論新政府已知烏克蘭當與中歐帝國締結長期經濟條約及談判報償德或助以兵务之辦法云議員愛士白桀氏謂東歐問題所取之形式將决定全歐將來之莆式今當責成德政　政治科解决烏克蘭事務云外交副大臣布斯希男爵否認斯柯羅巴特斯基氏僅得大地主贊助之說某議員質問烏克蘭究竟有榖若干副大臣白洛恩氏答稱據專家估計約有二百萬噸但因有種種　難不能踐約接濟中歐諸國且非經烏克蘭猶太人之手不能購得粒榖至於烏克蘭所能供給之數目下殊難預料云社會黨議員里特波氏宣稱烏克蘭新政府所有權力未能稍勝舊政府云 
（五日） 
[亞姆斯特丹電]  
　　烏克蘭斯柯羅巴特斯基將軍已頒行一種迪克推多制德國社會黨伏瓦資報否認德國當局所言烏克蘭大多數人民贊助斯氏之說謂斯氏於國會選舉時僅得九票爲大地主所推崇云聞烏克蘭内閣總理已爲德人所拘據德國副首相在聨邦議會宣稱該員乃自行辭職（六日） 
[烏里克電]  
　　維也納亞貝特報抨繫德奥在烏克蘭之行爲預料將生危險之糾葛且謂烏克蘭勢將視奥德政府專國奪其糧食而對俄之感情必因以轉佳維也納電稱奥首相塞特勒博士承認奥國因不能供給北鐵羅爾省與北波希米亞州之糧食已將北鐵羅爾州屬於德國巴伐里亞邦北波希米亞州屬於撤克遜邦云奥國此次讓地乃出於日耳曼各黨之促迫奥國日耳曼民族與非日耳曼民族之感情必將因以愈惡（六日） 
[倫敦電]  
　　泰晤士報東京訪員四月二十九日電稱朝日新聞莫斯科訪員謂俄國外交總長曾以公文致與代表日英法美之總領事祗責彼等參與反對勞兵會政府之陰謀並稱海參　與北京之列强代表現正磋商反對革命之一切組織泰晤士報東京訪員又謂過激黨近從事檢查西比利亞各鎭之日　而有非　之舉動云（五日） 
[倫敦電]  
　　維也納電稱政局風　更惡國會停議後人心爲之惶惶内閣中斯拉夫議員已辭職首相塞特勒博士能否　復南部斯拉夫各區之治安尚屬疑問云（六日） 
公電 
 
 

Page 3

 
 
[國務院通電]  
　　各省督軍省長廣元劉督軍熱河歸化張家口都統庫倫都護使並轉烏里雅蘇台科布多辦事長官鑒奉大總統發下曹錕等電呈近日臨時參議院代表國會職權之說忽又喧傳請令各省區將國會選舉積極進行以符國憲等語查臨時參議院召集之初其權限早經明定所訂國會選舉法亦經頒布代表之說何自而生應由各選舉監督迅速依法辦理選舉俾得如期開會共圖國是是爲至要院支印 
要聞一 
[俄兩黨之最近情勢]  
　　駐滿洲里警備總司令張煥相近報督軍云俄藍牌隊首領謝米拉夫五次與過激派開仗大敗該派於十六號已佔據哈拉諾夫爾站刻已進攻伯爾加站滿洲里海拉免渡河博克圖札蘭屯富拉爾基安逹各俄站以謝氏大敗過激派現僑居俄民仿照哈爾濱僑民辦法編護國衛法團實行抵抗過激派警備司令部張煥相又報告俄境依爾古次克過激派因被謝軍擊敗現聨合西比利亞一帶德奥俘虜南下勢欲與謝激戰又聞謝米拉夫在滿洲里站以外與過激派交戰近頗得勢並電請哈埠新招之護法軍隊前往相助現護法軍隊總司令官普列士闊夫特派沃爾羅夫少將率新軍一營馳赴滿洲里與哥薩克軍會合一處竭力擊剿過激派俾俄國人民早享和平之幸福 
　　至俄屬雙城子地方自過激派佔據後即在該處搜查鎗械徴集軍隊現俄護法軍總司令據偵探報告云雙城子之過激派實係預備攻擊五站（即綏芬河站）該司令特派軍官喀爾闊夫率新軍二營赴五站以外四站地方預行截堵以免過激派擾害中東鐵路 
　　海參崴地方情形近日頗爲危迫茲據外交界消息云俄人穏健派現由歐洲運兵千餘名由海路轉赴海參崴一帶以期增厚穏健派之勢力並聞此項軍隊已由南洋等地轉乘太古公司船北上不日可以抵海參崴其兵數約有一千五百 
[西報論北軍失利之内幕]  
　　字林報五月二日北京通訊云近數日内事勢大變在一星期前北軍奏捷於衡山長驅入寳慶贛軍佔領南雄接應龍兵閩省又到有援軍李厚基且爲第三軍總司令宜昌則由徐樹錚率兵策應復擬由陜省大舉攻川政府斯時固興高釆烈也今則各方面北軍處處受阻不獨不能進攻且改取守勢雖詳情莫悉然據報紙所紀載各界之傳言北軍確有數處失利亦無可爲諱矣以言湘省就事勢察之南軍顯誘第一路北軍深入寳慶方面之山中南軍旣棄衡山卽沿湘江退走直至衡陽西南始止同時第二路北軍佔據攸縣河東之地爲其所有南軍亦退讓之北軍雖迭稱大捷實則南軍退避北軍前逼亦未流血也迨第一路旣至河西第二路又至河東南軍右翼乃返身而進大施捶擊南軍旣得天時又得地利故能一戰成功第二路北軍乃踉蹌奔竄時二路總司令張懷芝適赴漢口會晤段氏其部下軍隊有皖兵一旅久駐贛邊此旅皖兵爲倪督軍之健兒吾人滿擬彼等一見擁護國會之南軍必奮起而痛創之較他路軍隊尤爲敵愾詎知不然據聞南軍甫施攻擊皖兵已倉皇驚悸棄甲曳兵而走以致牽動全軍羣相敗北死傷二千就擒三千攸縣失守南軍繼進而佔萍株全路敗軍或奔長沙或趨袁州北軍各司令皆電京陳述失利原因其一致同聲者則彈藥不充是已張懷芝更進一步言之謂北軍屢勝而獎勵不加將士怨望此次不戰而走蓋以拚命死戰而未心獲賞之故張氏此言殆爲湘事全盤之樞紐歟以言粤省龍軍久處窘境政府謀所以救之乃定閩贛合攻之計十日前贛軍越格嶺進佔南雄自稱惡戰而得之惟據廣州消息則南雄並未駐有南軍贛軍入城實未過戰贛軍之所以侈言大戰者蓋欲得政府之獎賞耳但此爲北洋派之家務吾人不必深論其可注意者則爲李烈鈞之統率滇廣軍隊克復南雄逐回贛軍湘粤兩省南軍已得勝利確切不移以言川陜則尚無戰事消息但據形勢觀之亦頗不利於北京聞滇黔蜀三省軍隊厚集於揚子江兵力頗强吳光新率兵久守宜昌若改守爲攻難免失計政府擬取道陜西聨合劉存厚縱兵入川查第十五混成旅刻在漢中歸管金聚統帶管前以贊助督軍團政策見稱今忽染馮玉祥之習氣不允赴川援劉聞管且添募兵士增至萬五千人且截留政府送往蜀省接濟劉軍之餉彈矣管與陜督本屬政敵茲爲個人感情所趨遂於一髮千鈞之際入於反對政府之方面陜鄂兩省爲南人運動頗力之地觀於湖北屢次獨立之宣告及陜西此次管金聚之態度而益信若管始終不爲北京所用則四川今不復爲北京有矣據最近消息北軍又人株州醴陵果爾則三面皆北軍而南軍之在株州醴陵與攸縣間者似受危矣就事實而言北軍將帥果能互相依携未嘗不可轉敗爲勝今奉軍兩旅奉命赴長沙且有徐樹錚任全軍總司令之說三位著名老將聞之得不爲之變色乎以湘事論之幕後確有若干意見前敵將帥殊有不滿意於某事之處段氏日前赴漢本以疏通意見爲宗旨督軍團報紙則遇事潤色大肆鼓吹謂肅清全國之計畫已一致議妥又謂漢口大會决定新國會不克及時召集以選舉下届總統故由臨時參議院執行此項重要職務段不願膚選仍舉馮國璋以其爲北洋派之代表也而他方面則傳出與此適反之消息據謂前敵將帥有不願續戰之表示要求取銷倪嗣冲徐樹錚張作霖所主張之政策又謂段氏不能牢籠之此說無論確否然不久即有北軍敗績之耗則固大堪玩味者也至於前敵將帥所不滿意之原因殊爲明顯徐樹錚何人今竟爲中國最大之人除段氏外餘子碌碌不能望其項背也段氏刻擬組織一新軍名爲參戰於西比利亞實則以固其祿位叚素倚賴各督軍恃其兵力爲已後援他日此軍編成叚可脫督軍而獨立不復受其挾持爲此起見段乃取日人之金錢予日人以與聞軍政礦業財政與兵工廠之權利質言之即犧牲國家以固一已祿位是也有權勢之各督軍返躬自省覺自己威權漸減殊不甘心於是督軍團聨盟之說又起按此聨盟非有特别政策之主張但不過爲阻抑北洋派一部份起握大權耳傳聞朝鮮臺灣實業三銀行允以日幣二千萬圓借與中國以全國電報爲抵此借欵專用於改良電政而由日人監視之聞合同已於五月一日簽字但記者尚未能證實之但可無疑者此事行將告成而所得之借欵則專供軍費也目前政府需欵甚亟各大將軍無日不伸手要錢苟無借欵則段氏政策將一敗塗地若得借欵則事尚可爲吾人不久將見張懷芝之健兒腰纒銀蚨纍纍而爲國奮戰矣 
[星期日之中央政紀]  
　　五日之府院情形　五日爲星期日各行政機關照例放假休息聞公府方面亦極冷淡馮總統於下午二時十分曾到辦公室一次披閲曹仲珊張勳臣張子志陳秀山拍來軍電數通嗣又核閲星期六晚間各部院呈遞之重要文件數項因無要公於四時三十分遂歸内室休息其他在職人員進府應值者亦較往日爲少更聞日本帝國大學敎授法學博士上杉愼吉由日使館介紹請見大總統昨蒙批示准六日下午三時在居仁堂延見又聞馮總統於下午二時左右始至居仁堂辦公室三時與惲公孚秘書接談良久四時以後由辦公室退入内宅休息張仲仁秘書長并未入府秘書廳一切事務均由惲公孚秘書代爲辦理至國務院方面段總理亦未到院方立之秘書長上午十時曾到院披閲各處所來文電擇其中最緊要者封送府學胡同段總理處披閲下午三時將命令送府蓋印四時回院交局發表後卽退回私宅其他辦事人員除值班者不計外惟楊子安帮辦林季武秘書曾照常到院一次旋亦退回私寓 
　　五日之參陸處　五日爲星期休息之期參陸辦公處原僅值班人員照常到處嗣因接有某項重要軍電須立時作覆陸秀山張博齋兩次長遂於下午一時左右到處下午三時左右復接兩廣巡閲使龍濟光江西督軍陳光遠湖南督軍張敬堯等來重要軍電數件由陸軍部副官某君即送府學胡同段芝泉總理披閲段總理諭令即時覆電某副官遂回處商承陸張兩次長覆陳龍張三氏密電各一起至四時以後則全體人員完全散盡一說五日雖爲星期參陸處仍照常辦公靳師兩君先後蒞臨計發出電報多件最重要者即對於謝米諾夫軍隊懸中國國旗攻擊過激派過激派已有抗議且已進佔恰克圖二事故特電行交涉又致鮑督一電以謝米諾夫招致鬍匪蒙人充當兵隊仍應嚴爲限止免致不易收拾謝今後行動苟有影響於我國邊政者務隨時嚴爲交涉又發一電係致馮玉祥者内容未甚詳悉微聞似爲令其剿某處土匪 
[關於兵禍之北京近聞]  
　　徐又錚尚在北京　徐樹錚來京除向政府建議規湘援川攻粤各項計劃外關於選舉問題曁某項要政均有須與各要人妥爲接洽之處故五日尚未出京（外傳五日出京說不確）并據其親信者言徐氏日來尚在第一舞台觀楊小樓所演之楚漢爭一劇又一方面云有軍界某君新自漢回京談前敵情形云前敵軍心疲玩已極大致由於中央有賞無罰之故大抵前敵打一勝仗高級軍官可望賜勳晋官中下級軍官亦陞賞在差即至兵士亦得份潤數元之犒賞費反之打一敗仗於潰退之際尚得搶掠民間而中央初不加罪故彼等最利左倐勝倐敗蓋勝敗均有利也苟一　而肅清敵氛則彼等陞官發財之目的均將消失故現在前敵往往於大勝之餘即有小挫原因即在於是某君曾與徐樹錚同車親見一潰兵背負包裹騰身上車某君（似是宋玉慶）大聲謂徐氏曰胡不排了他該兵聞言躍下狂奔逃命該兵包裹中露有女子衣裙足證其爲搶掠而得者也 
　　施從濱已往長沙　魯軍左翼司令第一師師長施從濱自在湘東失利後懊惱異常特於江日赴長沙謁見張湘督求派援兵包攻南軍更聞參陸處前日（四日）曾致施氏支電云長沙探投施師長從濱正華各密本遺失應另發給輔密中密電本或由該師長臨時編用新碼務期嚴密爲要 
　　衡山已有戰事　五日參陸辦公處電令在衡吳佩孚軍隊暫取守勢俟第二路軍隊收復湘東再行會合前攻乃昨聞政界人傳說謂政府已得前敵來電報告衡山方面已有激烈戰事發生等語按政府旣電令吳師暫取守勢似衡山一帶暫必無戰事之可言今旣衡山有發生戰事之消息或係因南軍反攻而起歟　　吳光新遄返宜昌　據某方面消息云第八師駐京辦事處五日下午一時接有第八師司令部由沙市來電報告吳光新行蹤略稱吳子堂司令於東日由漢口乘大元輪船回宜江日下午二時道經沙市時比與王少甫師長（按卽王汝賢）接商某種計劃當晚即挈同王汝勤旅長赴宜昌偵察敵軍情勢以爲作戰之准備云云五日下午政府又接王汝賢自沙市來電報告吳司令三號下午二時行抵該埠當與師長面商防務一切事宜並由職師派旅長王汝勤隨同赴宜查看敵人情形俾於作戰計畫上多增把握等語 
　　張作霖派人赴敵　據某要人消息中央政府五日接有奉天督軍張雨亭來電内容略謂作霖因防務覊身不能親臨前敵徐副司令獨膺重任卓著賢勞惟居安受危午夜竊思殊覺跼蹐故特派孫烈臣汲金純吳俊陞三師長南下督師進戰一以代用霖負擔責任一以爲徐副司令分任煩勞請中央隨時與其直接籌畫加以倚畀以資進行云云同時徐又錚及孫汲吳三人亦接有張督來電商榷軍事並聞中央已擬將該三師長分任爲川湘粤各路司令以專責成不日將有明令發表 
　　李秀山出師援贛　聞李純支電略稱第十九師已撥一混成旅援贛定於四日開拔所有松江鎭江兩處防務已令第六師及第十六師派隊塡紥應請備案云云又據某要人消息政府五日接贛督催援電訊後比節電諭李蘇督將蘇省所預定援贛軍隊早日開拔并囑李督將開拔日期預告贛督以免盼望 
　　陳光遠急電催援　自湘省第二路軍隊失利以來贛邊各地亦連帶發生影響陳贛督迭次來電請援中央已電諭蘇皖兩督撥軍援應頃據消息贛督陳秀峯日昨又有催援之電報到京電末并謂贛省攻粤軍之司令部原係設在大庾嶺惟該地與南昌相距過遠現擬於贛州吉安兩地分設兵站兩處如何之處請即示遵等語聞參陸辦公處昨已覆電贛督略謂援兵一節已轉向蘇督催促蘇軍早日開拔設立兵站則屬可行云云 
　　李厚基請兵助防　福建督軍李厚基抵厦門後五日致電政府據稱閩粤邊線長約五百餘里防軍只十四營今又派往他處六營更顯單薄内地土匪未盡實難抽調請電南京李督軍龍華盧護軍使由蘇省派兵一旅來閩駐防邊線以昭愼重 
　　龍濟光催撥餉械　龍濟光五日午刻有報告軍情之要電到京電末催迅撥軍餉軍械等件中央覆電謂前已飭莫擎于會辦携去大批軍餉請於莫氏到粤晤面先將該欵動用嗣後再當陸續籌撥云云 
　　陳樹藩示感德威　五日政府接得渭南陳樹藩江電略謂鈞座此次南巡各督胥感德威一致討敵不難削平部彈今已運陜部署一定即當節節痛剿劉督所派代表鄧孝可對於川事頗爲詳切現已起程赴京乞賜敎誨川局幸甚云云 
　　倪嗣冲加派援軍　倪嗣冲擬加派安武軍分援湘東贛南已成確定計劃特派營務處蘇錫麟中將來京與政府磋商接濟餉械辦法一二日内蘇氏即須返蚌埠大約本星期内安武軍當可相繼南下又一消息皖督增派援軍已分電陳贛督及張檢閲使張湘督曹宣撫使查照矣又聞政府對於倪氏電請親征之舉以爲現下湘省形勢北軍日漸有利加之安徽亦爲防務吃緊區域若離任地而赴前敵後事殆不堪設想故國務院已復電該氏縷述種種形勢勸該氏勿萌親征之志矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[湘東第二路之失敗史]  
　　上月杪第二路在攸醴一帶失利北軍方面頗有可危之狀態因之湘督張敬堯乃急電中央請援復有派奉軍蘇軍前往援助之說昨日宣撫使署傳出消息謂張勳臣督軍將親赴株州督師夾擊據第七師某傷兵云攻衡之軍原分三路進繫詎南軍詐誘甚多於正面完全潰退左右兩側面死力抵禦以致湘潭攸縣等處之北軍粹不及防勢甚危急旋經張湘督令飭正面之直軍停止前進並令後援之施軍反攻與馬濟所部之桂軍在黄土嶺一帶激戰一晝夜又聞第二路攻湘軍日前由醴陵失敗潰走萍鄉目下株州方面已有南軍蹤跡致正面攻衡軍爲之牽動傳說駐守衡山之吳軍爲之抄繫極形困難現有吳軍一部在湘潭方面與南軍激戰此後如何情形目下尚難逆料又聞第一路攻取湘南總指揮吳子玉氏自佔領衡山而後永豐寳慶亦相繼攻克正擬乘勝進取衡永爲肅清全湘之計迭電張勳臣督軍加派重兵會同第二路速攻湘東以便會合進取南軍退守衡永銳氣大挫適值叚總理來漢南軍偵悉張子志檢閲使陳秀峯督軍均有出境會議之耗以爲主帥遠離防禦不免稍懈急電陸武鳴改變戰略反守爲攻原擬將湘南湘東一鼓并進旋因衡寳旣失直軍防禦力厚不敢輕犯且衡永山多路險屏障猶在故於湘南嚴加防守以全力反攻湘東爲直軍進攻湘南之牽制而分贛軍攻粤之勢力其出師計畫極爲敏捷一以衡寳敗退之兵由林修梅賁克昭兩部收拾殘餘約五千人取道溆浦青樹鎭反攻右路由駐守株州之韋榮昌統率桂軍十營潛伏株州北鄉之深山隘口中猛撲株萍鐵路反攻正面復由程潛自率决死隊兩團潛渡桃源湘鄉交錯之東嶽湖與茶陵新化各邊境之桂軍（陸裕光所部）會合反攻左路另有李某新派援湘之桂軍副司令率榮字軍五營由永州取道大鵝鎭扼駐株州之南爲左中右三路反攻之接應兼與衡州取犄角之勢以防直軍抄擊之用此南軍三路反攻之經過計畫也安茶攸三縣（即安東茶陵攸縣）爲湘東最重要門户而攸縣四面高峯古稱天塹得之足以遥制湘南之死命此古昔用兵長沙者所必爭之地也此次直軍克復長沙後南軍駐守茶攸者不及十營而利用山嶺建築恃險以守經第二路魯皖兩軍轉戰兩旬之久始得克復攸縣南軍以咽喉旣失急謀反攻三路軍隊出發異常迅速一晝夜奔馳百餘里故相隔六七百里之山路僅四五日即各抵全線上月二十日張旅之傑據探險員飛報攸屬西南隅之木羊關發現南軍蹤跡正在電禀施從濱師長李傳業司令加派重兵迎擊詎彼不我待而三路反攻之南軍已先行開始攻擊矣北軍克復未久陣地工作尚未鞏固應戰四晝夜之久南軍拚命死戰有進無退兼之路徑熟悉北軍防禦力原不充厚藥彈尤缺倉猝間調軍運彈緩不濟急沿線敗退而攸縣旣得之名城復被南軍奪轉矣此次之戰以父子河北關攸縣城三役爲尤烈父子河係通湘南獨一水道北軍佔領攸縣後在河之東岸防守最嚴南軍反攻非由此河渡過不可故韋榮昌數千桂軍出朱家嘴（河之北岸）以工程隊運載竹木紥成浮橋數十架星夜搭橋以圖襲渡被安武軍高馬兩帮統哨偵偵知傳令迎擊桂軍亦有先鋒敢死隊一混成團之譜爲之掩護當時應戰對岸約二千米逹之遠對繫終宵彈火連天桂隊浮樑被皖軍大砲機關鎗擊沉多架淹斃四百餘人前沉後繼不稍停留皖軍勢遂不支紛紛退却南軍渡河登岸逕向縣城追躡北門外之天花宫（距城十五里係第一要塞）高度約六英里山路僅單行隊伍可過張旅架砲防守頗稱嚴密桂軍熟此形勢以小隊伏臥山中無路之處以散兵線從正路衝鋒進攻迨北軍開砲應戰該小隊突從深林中衝出鎗聲四射北軍莫名其妙紛紛退回縣城南軍佔領天花宫後架砲向縣城射擊居高臨下逐一瞄準砲彈數十發即將縣署炸焚北軍無所抵禦棄城而走南軍得城後仍未停攻分兩路追擊林修梅之一部由南路之扁擔山以犯北關皖軍司令李傳業親率一旅馳往援應已與張之傑會合自二十六日起激戰兩晝夜甚爲猛烈勝負未判韋榮昌親率一旅由北路繞出株萍鐵道圖襲車站進犯醴陵於二十六七兩日與魯軍施從濱所部激戰甚烈二十七日桂軍一營衝出鐵路撲刦魯軍糧台及兵車又有桂郓大隊繼續從側面之百坡腦趕至魯軍以子彈告缺不能抵戰遂向黄土嶺退却而醴陵北部亦爲南軍佔領矣刻下施從濱之魯軍在黄土嶺醴陵縣集合主力李傳業之皖軍已由鐵路退守萍鄉專待奉軍之援應子彈之接濟方可反攻至報載張旅之傑已將攸縣奪轉之說殊非事實惟十一師長李奎元奉令督率二十二旅張敬湯由牽牛嶺横面出攻勘日已抵戰地小戰數陣尚稱順手豓日在苗桑山與桂軍激烈戰鬭歷半日之久李氏乘騎指揮士卒一次衝鋒佔領此山南軍勢稍挫折直軍第五旅張學顏由花石出攻安仁第一旅王承斌亦率全部取道李家市反攻攸縣計日可到陣地取三面包抄式恐尚有一番大烈戰也 
[暹羅設立中法商會]  
　　駐暹法公使近呈法京外交部總長函云暹京組織中法商會之議早於去年八月三十一日呈報在案茲特呈報鈞部該商會已於本月十九日依法成立當在暹政府註册存案查中法商務聨合之議發生已久向因暹政府對於華商信用不堅感情不洽保護不周以致未見實行今則事勢全變中法商會得以成立依時勢之需要謀維持之方法禆益商業良非淺鮮按在暹華商久欲與吾法商人組織一合法之機關以增進兩國貿易之交誼今日的旣逹中法商人聨袂握手相聚一堂共同討論商業則兩國貿易之進行自可操劵以待矣云云法人現尚歐戰方酣而對於海外商業悉心注重於此可見一斑 
[養成河務人才之提議]  
　　月前内務部召集全國河務會議業經開會數次會員周秉清以此事非得學識經驗均足之人才則工程終歸守舊巨欵仍等虚糜特提出養成河務人才辦法案以備採用查該氏係内部技正現在熊督辦處襄理工務者也茲覔得該案原文如下辦理河務固以經驗爲重然先有河海工程學識而後加以經驗斯足以改良河務否則但有河工經驗將徒爲不良之舊辦法所拘囿而於治河方法從不敢試爲變更將永無改良河務之希望矣茲擬養成河務人才辦法數則如下一增設河海工程學校向有河工省分尚未設有河海工程學校者應仿照江蘇河海工程學校辦法擇地設立或一省獨設或與聨帶省分合設一校均得各因河道地勢情形酌增學科至設校經費應由本省及聨帶之省共同擔任每校學員以百人爲度應由部將設校培養河工人才必要情形呈明大總統批准備案並令行有河工各省詳籌興辦二確定實習期限學生畢業往往不適於實用者其通病有二一不諳公牘作用二不知實施方法凡習土木各科之學生往往而然於河工尤甚茲擬將此項河海工程學生年署春假各期特别規定應以春工最緊急及大汛搶險前後時期爲假期即以此假期定爲河工實習每時期届此假期時應由校長開具學生員額指定所往之河呈由主管長官令行河工局所按名支配支配佐理辦事全盡義務至實習期竣如果小心服務應由所在河工局長出具考語給以證書倘每一假期缺少證書者不准畢業如此可令各生習知各項工科名稱及河防利弊與所學互相印證藉以造成河工實用人才應由部會同主管局部規定實習規程頒行各河海工程校確遵辦理三規定任用法學校雖多成才雖衆倘無出路則來學之心不勤即育才之費徒勞應由部會同管部局規定某項河海工程學校某等（如優等最優等之類）畢業生得補用某等河工局所某項職員逾若干時得進一級或得升充某項職員及歷若干年並可至管河局長凡在河工校畢業之後應由何處存記及若何輪補均應將此項河海工程學校畢業用途及河工官吏用法討論規定相輔而行使新才蔚起庶河務有改良之望以上三端係爲養成河務人才起見實爲改良河務根本計畫之一是否有當祗希公决會員周秉清 
[天津之河工狀况]  
　　急賑董事會議記警察廳内天津水災急賑會於五日上午十時約集董事開會楊敬林處長報告濬河進行情形提議將來計畫（一）河心地之售賣辦法概由紳商墊欵者處置（一）一切利權概歸墊欵者分得（一）其紅利除提出幾成辦理公益外亦均歸墊欵者享受（一）所有進行一切之辦法統由紳商討論議决實行以上辦法係提議性質能否根據此種手續仍須由紳商公决之李星北陳楚相繼表示意見揭處長又報告挖河工程定於七日投標以昭公允届時並約董事全體到　　　又討論良久至十一時半閉會 
　　水災辦公之劃分水災善後事宜辦公　京津兩處均有辦公機關茲聞熊督辦以近來河工事務日益繁多凡關於河工事項並耀糧貸紗兩項均歸駐津辦公處辦理以期敏捷至　於賑務事項則仍歸在京辦公處辦理 
　　容城縣請欵修河容城縣境内河道紛歧如陳家莊之拒馬河北王昝村之易水及白溝河南張村之萍河自去年大水　或堤岸殘闕或河身淤塞該縣紳民以民間貧困已極　　　工已聨名呈請縣知事轉呈省長撥欵辦理 
　　業户領價之困難三义河口裁直所有　拆之　　業户業由紳商在警察廳舉行發價茲悉因業户將房地典出者有之以契據借債者有之再由典主而轉典者尤有之是以每一户領價須費許多週折以致每日只能發給十餘户其手續紛繁異常楊處長有鑒於此昨令辦公處全體延長時間每日延至夜十二時止以期早日辦結故四日之領價者竟逹五十四户之多 
　　維持市政會成立三义河口裁直案業由紳商等籌辦進行昨經全體紳商組織維持市政會以促進行當由楊敬林處長提出辦法數端以作根本上之研究計算河心地共二百餘畝列分四等每畝平均價在二千餘兩統共得銀四十餘萬兩所有發房價挖河修堤修馬路並添設浮橋一道由紳商公舉一人總理之須公共設立公司其欵項月息不得過一分所得紅利紳商得一半其餘一半歸修馬路等項之需用將來地基或建築房間或售賣概聽股東（即墊欵者）處理行政官惟有裁可之權而債權者另定章程分别數目俱有投票權期逹開誠佈公之目的刻已籌有多數之抵押借欵仍須由公共議决實行如紳商有良善辦法無不采擇遵照以資得完美之效果云云刻全會紳商已逐節研究進行之手續以便尅期開工 
[江寛案善後之近聞]  
　　慈善會十字會連日多派水摸在失事之處設法打撈各水摸均用繩繫身而下該處水深共計七丈二尺有奇訊據水摸云尋覔該輪下層但見鐵柱林並伊恐繫身之繩爲鐵柱攀住己亦不能出水故不敢探進官艙現在設法用斧將船板撬開然後再撈屍身但火艙切近與撞破之處所載客商多半成爲肉醬將來亦無屍可獲其慘狀眞有令人不堪言者矣民人梁啓崇近因完婚在即函致上海接其姊梁八姑來漢吃酒其姊當帶一六歲幼孩及親屬共十一人搭江寛輪來漢其姊與幼孩幸經救起並救活婢女一名其親屬八名則不知淹斃何處現未打撈屍身尚無所獲據上海公票局電告該輪是日售票八百四十張除救起三百餘人外實淹斃五百餘人前日夜間大雷雨之時諶家磯江面忽浮起死屍百數十具本鎭各慈善團體派人前往撈起異常忙碌　武漢總稽查處長劉有才昨致漢口慈善會函云敬啓者昨奉督軍令開頃接吕燮甫之子少吾來函一件抄送察閲即希速派人赴黄州大冶一帶協同水警於廻溜處所設法尋撈如有下落望速函知除分電黄州謝團長曹知事及大冶陶知事一體協尋外相應函逹查照辦理等因奉此查打撈屍身近賴貴會大力日有所獲相應錄函附單請煩查照如有此項屍身務懇示知以便轉逹是感附吕振球來函云子帥老伯大人鈞鑒敬泣禀者十五夜江寛輪失事家母及長兒獻生失蹤遍處撈尋迄無着落頃電家嚴示請老伯通電沿江警察各縣及下流各省撈起或生或死與年歲衣服相符即轉電認領酌加重賞並請轉沿江下游各鄉查明已否撈有屍首就中有無年歲衣服相符除將家母及獻兒年歲衣服另行開明外用特懇求老伯設法撈尋臨書昏迷不知所云家母喻氏年五十四歲身穿白色愛國布夾祅灰愛國布夾褲外套灰愛國布棉套褲腿裹白帶足穿黑皮鞋髮節絞有白線獻生兒年十一歲身穿柳條布單褂褲線春夾套褲灰色愛國布小棉祅改良綾綢小花夾袄白竹布襪黑布鞋 
　　江寛輪船撞沉後招商局當即急電通知下游各局曁各洋棚一體盡力設法多派划船巡邏江面遇有屍身打撈拍照收殮并將照片迅即寄漢以備認領今接黄州洋棚來函稱江寛後身上半截浮於洋棚下數里下半截不知沈於何處云云比由水警專署與督軍署張副官及漢口紅十字會副會長王琴甫磋商已將該艙面全行拆毁以便撈屍拍照收殮俾屍親可以認領 
　　中國南洋兄弟烟草公司駐漢經理容少彭日昨會同劉少舫郭志忠二君曁紅十字會各團聨合會代表王森甫君青年會代表謝德郭禮鈞二君廣東醫院代表關智三君醫學研究會代表崔浣香君等乘紅十字會小火輪往丹水池諶家磯陽　一帶撫恤被難家屬飢者施以食病者療以藥足跡所到無不歡迎茲將經過各地情形述之於下丹水池方面江寛在該地沉没其船身現離水面約五六丈已由慈善會紅十字會雇有水貓在該地打撈屍身計被撈起百餘名雖拍照裝殮然已難辨眞相矣汪志安在該地督率一切嗣見南洋公司及各團體來此撫恤災黎極表歡迎並謂貴公司旣在諶家磯設有厝所撈救屍身在上遊者可由敝慈善會裝送在下遊者可由紅十字會裝送云云容君答謝後各國代表巡視一週並將所帶食品藥物分發各被難者乃鼓輪東巡諶家磯方面南洋公司設厝所於其地並派有紅船一只水貓多名現在撈起屍身二十名内有小女孩一名年約十二歲衣花布衫着黑皮鞋聞係淮鹽公所徐某之婢女名歡喜者當由南洋公司着人通知屍主領認陽邏方面陽邏離漢六十里江流至此折面向東該地原有培心善堂一所專做收殮浮屍等事業此次容氏蒞止捐助五十串紅十字會設棚於其地其他金武永安培心濟生各善堂均有紅船駐守共撈救屍身二十一名内有一名係由紅十字會長王琴甫由團風返至三江口撈獲者又有一屍係昨午撈起者經該屍親認明確係鎭江鴻安公司買辦李時溪君現已由該屍親備棺裝殮矣至於各被難家　尋覔屍身者尤指不勝屈又有出傳單尋張森甫（聞係馮少竹之舅廣東人）者後該公司主任復同各代表將藥品食物分贈各被難者始鼓輪返漢 
[濟南近事]  
　　近日各處助勦軍隊已陸續開到直督撥來之軍隊爲第五混成旅步馬兵共一團由旅長商德全統率到東昨晚商旅長已率全部到濟張帮辦派員招待暫在辛莊駐紥候調 
　　青州上月二十八日午前六時三十分突聞辛店驛東南方有鎗聲頻發昨據逃難歸來者云現官軍尚在與土匪對戰之中按官軍原駐距辛店驛十英里之位溝二十六日由某團某營楊連長率所部六十名至樂安縣城附近之婁高莊即探悉有土匪數十人是夜甫搶張行莊刻已東竄楊連長乃率隊追剿稱明與匪相值卽開鎗攻擊土匪抵抗雖力終於不支分向南宫淄河店方面奔逃兩方死傷者尚未得其詳次日臨淄縣知事親往視察午後四時半復帶騎兵數名經辛店驛前赴張行莊一帶游緝 
　　公府顧問何宗蓮中將日前奉總統令來東與張帮辦面商軍事計畫旋即回京覆命茲聞何氏昨晚又返斾來濟下榻軍署聞此來係會商勦匪計劃 
　　軍署昨奉中央電令略謂近來外交緊急兼以土匪遍地深恐一般不逞之徒乘機布謠惑人聽聞稍一不愼致釀意外交涉亟應嚴加防範以維治安仰各省軍警長官一體查照辦理其指示之大綱如下　一保護各國僑商以維公法二嚴勦匪徒以維地方三審查黨人以保治安四嚴禁謠言以安人心五嚴防陰謀以免挑撥交涉　六各軍警長官應勤愼供職服從命令張代督奉令已通飭各軍警機關一體遵照 
　　客有自夏津縣來者言該縣城東李家樓上月二十八號有土匪四十餘名闖入寨内將富室李膄鄉及其身女一併架去居民卽糾集百十餘人持抬砲尾追出村里許即與匪遇當即開炮轟擊匪雖有快鎗難與爭烈遂紛紛敗退被架諸人全數奪回居民仍恐匪圖報復即揀選壯丁數百名分班戒備一面派人告急於聨莊會迅發團丁救援至半夜匪等果有二百餘人四面圍攻寨上即開砲抵禦正相持間各莊聨團名丁亦飛馳而至土匪内外受敵勢益不支團丁追擊五六里方回是役計擊死匪人三名生擒一名團丁死一名傷五名次日將匪押送縣署知事大嘉獎勵並賞給鄉民團丁酒肉若干以示鼓勵 
[南昌近訊]  
　　攻粤軍之布置薈談督軍公署任命丁孝曾充十二師工兵第十二營三等軍需陳督軍以前敵戰事吃緊所有一切軍事計畫自應集思廣益以期出於萬全三日午特召集臨時軍事會議其時陳督軍曾親自出席第三混成旅旅長陳光逵本定三日親率第三營出發因承雇處封雇之民船僅有二十餘號尚差四十餘號不敷應用改於四日繼續出發第一營則准於五日出發又陸軍十二師第四十八團亦定期五日出發駐潯十二團騎兵營砲隊連二日十午將最大過山砲四尊由南潯車運省聞潛運往粤東助戰又云陳督軍日前來潯詢及地方公益事吳鎭守使當以九江紅十字會醫院辦理多年成效卓著對於各營兵士診治尤盡義務陳督軍聞悉後即慨捐洋五百元藉資補助 
　　安武軍來潯之布置皖督倪嗣冲以九江駐兵無多特撥安武軍三營由宿松開拔來潯協防並派前站康副官首先來潯接洽一切康於一日晚抵埠卽下榻於陶司令部二日早康氏親詣縣署磋商駐兵地點並請代購稻草一萬擔汪君當派本署技士趙小珊　康氏踏勘駐紥地點聞以塔公司三聖廟火藥庫爲適宜將來即以該三處爲營部惟塔公祠現設國會初選事務所該軍旣欲借駐則事務所又須另行遷移稻草一項現已由汪知事飭人向鄉間購買不日即可購齊至該軍抵潯之期大約當在三日蓋該軍二日已行抵小池口此處與潯僅隔一衣帶水若直行開來固無須費若干時候也 
　　張大辮之家軍瑣聞日昨有自奉新來省談及張勳家之近事爰錄之以供談助其言云張弟芝山現仍蟄居赤田鄉故里　時偶一過從追懷往事莫不咨嗟太息抱怨乃兄做事過於猛浪據云邇來雖頻接家信然因特赦無望仍困於北京荷蘭使館不能越雷池一步芝山兄弟私情雖欲爲之營運亦愁無從設法於是乃不免運用其舊腦筋轉入迷信一途除終日焚香　告鬼神外并廣延僧侣爲之長誦佛號謂爲此庶足爲其兄解厄人或　以此事無益芝山必力爭曰去年誦經三藏今歲即有特赦消息今歲再誦三藏焉知我佛慈悲不大施法力將家兄救出并聞芝山對於此舉極其虔誠每日早晚必親自拈香隨僧衆禱拜三藏經數爲百二十日日無間　所延僧人則爲附近白衣庵住持每誦　一藏議定二百四十元昨今兩年誦經六藏大約耗費亦在千元之數而僧人則自稱自披剃以來均未遇此好主顧今因芝山念切救兄得沾實惠表面誦禱雖曰爲張勳解厄心意中則深願張勳再困數年俾得多做幾次如此好生意云又洗馬池榮昌衣莊房屋業已撥歸福音堂據芝山述謂此業係其兄情願贈與敎會故當時在荷蘭使館立書兩萬元契價送某敎士收執然聞榮昌衣莊因碼頭頂脚之故一時不能讓出敎會又急欲清業用是雙方磋商由敎會給該衣莊碼頭裝修費三千元議明本年年内不取租金至明歲陰曆正月初一則須將產業騰清交敎會經管彼此旣已協商妥帖該衣莊現時遂擬覔定地點以便年内遷移矣 
[皖省軍事]  
　　在湘安武軍共二十二營總司令即該軍第二路統領李培基副司令即前定武軍統領陳德修此次完全失敗除陳德修所統由定武軍改編之新安武軍五營尚能歸隊其餘十七營已大半潰散矣 
　　倪督軍刻再撥安武軍十四營開赴贛省命令皖南鎭守使馬聨甲爲總司令馬現仍在蚌埠與倪督軍籌劃一切聞日内即可回蕪預備出發一面派弁在合肥一帶招募輸送隊四千人 
　　倪督軍前派（伊姪）淮泗道尹倪道烺因軍事計劃赴湘與張敬堯接洽事畢乘江新輪於五日晨刻過蕪回蚌埠此間皖南鎭守使參謀長儲莘警廳劉兆麟均上輪接談 
　　皖北宿縣頃到有奉軍一旅一切指揮均由許蘭洲司令發布施行讵旅長任國棟到宿拜謁各地方官意在接洽聨絡不意所乘之馬忽然跳躍以致墜馬身死現在該旅長尚未派員接帶刻已由該縣知事分别呈報矣 
和縣商會敎育會等以水警第四區署長仝貴榮茲因含山失守和縣衛隊中途譁變該署長督警登岸維持和縣現狀轉危爲安地方未受糜爛特禀請軍民兩署從優給獎以資鼓勵 
　　皖省銅陵縣之銅官山鐵礦自前清末際以四十萬金贖回後延至今日迄未舉辦乃有某國人擬訂合同草稿願與皖入合辦之議旋由倪督函交議會核議當經否决茲又有僑商某公司派代表來皖向柳議長探詢一切謂如果開採彼願投資合辦以免利權外溢聞該會多數議員疑有外資未敢遽信擬俟先開茶話會討論眞相再爲定奪 
　　此次招商江寛被兵輪撞沉遇救者不及三百人而溺斃者實居多數現皖政紳商界以安慶搭客在該輪會被難者甚多特集議就商會附設江寛輪船安慶被難人民請恤事務所凡被難家屬及有關係者均赴該處報名以五月三十日爲止一俟報齊彚案呈請政府撫恤敎育行政會議業由盧少劉廳長通令各縣推舉代表蒞省與議其會場擬假省議會於五月十四日舉行會中附設成績展覽會講演會並請敎育專家講演一切 
[浙敎育會請設大學]  
　　浙江省敎育會陳請省議會提議設立浙江大學茲將原陳請書錄下爲陳請設立浙江大學事竊維敎育之進行須適應時勢 
 
 

Page 7

 
 
　　之需要尤宜斟酌地方之情形浙省自光復以來高等學堂業經停辦所可稱爲高等敎育者僅有法政與醫藥兩專門學校然且皆别系而非正宗近來中小學校日見增多莘莘學子欲求純粹高深之學問靡所適從際此科學競爭時代而浙中學務簡陋如斯揆之時勢旣嫌未合按諸地方尤多觖望謹舉其弊爲貴會諸君子陳之一曰文化之衰落也浙中學風素稱精粹自晚近無大學之設後生小子局於淺近限於小就不復能極深研幾以求至當間有詢以　學淵源姚江學派而不甚明瞭者餘可概見非敎育之不良敎育程度限之也長此以往何堪設想此大學之宜設者一一曰學生之虚耗也全國大學現祇北京一所此外寂然無聞中學畢業生欲赴京就學旣苦於川旅之爲難又困於名額之有限雖有壯懷徒歎望洋計惟有輟學以嬉或勉屈遠志改入他途而已中學畢業生不乏優秀之才乃因此中止等於虚耗戕賊青年斵喪學子暗中損失殆未可以臆計此大學之宜設者二一曰人才之消散也浙中高等學校旣如此缺乏於是閎碩之儒俊彥之師相率他往不能安於故鄉試舉浙中績學大家現留在浙者能有幾人此何故歟皆由無大學以容納之也夫人才者地方之精華也人才日見其消散地方又安怪退化此大學之宜設者三一日敎育權之旁落也吾浙無自辦之大學而外人所設學校則固有大學大焉外人尚如是熱心吾儕能無抱愧雖敎育灌輸無分畛域而精神上之影響亦未可忽親潛移默化端貴擴張此大學之宜設者四查民國六年九月二十七日敎育部公布修正大學令並無限制大學必須國立之明文其第十七條且有私人３ 
或私法人亦得設立大學之語凖是以觀則省立大學當然可以成立至於大學學區原須分劃但現尚未見公布報載津滬粤漢將分爲大學學區此係指國立而言如果實行吾浙仍然觖望用特挨時度勢參酌地方情形擬具浙江大學辦法大綱數條陳請貴會採擇提付大會議决施行敎育幸甚浙江幸甚 
[杭州快信]  
　　蘇督李純昨日電告何代表恩溥赴中央商妥關於軍務各種問題 
　　童保暄於厦門特設軍事通訊處浙督往還公牘俱遞由該處直接探投 
　　省議會昨接議否認五年度决算案内違背預算各欵議案各議員意見紛歧爭鬧不已出席委員俱乘機辭退 
　　省敎育會定其下月十六日召集全體會員開常年大會 
　　七年短期六釐公債此間中交兩行連日經募（本月一日起）應者寥寥財政張廳長以本省究竟能募若干尚無把握擬於日内召集紳商開會集議勸募辦法 
　　新選瑞安縣商會正副會正葉維周楊振炘亦與前會長王潤同涉附亂嫌疑經紳商互電訐控已飭該縣李知事切實查辦 
　　浙敎育伍廳長呈請委任鄭文燦充蘭谿縣勸學所所長已經省令照准 
　　内河水警敎練所業經成立一區一隊三分隊長黄復六隊一分隊長彭光耀均經調充該所敎習另委毛錫年充一隊三分隊長丁時充六隊一分隊長 
　　高審廳經廳長昨委章綬堂充仙居縣承審員 
　　新分到浙之候補知事賴豐煦昨經甌海黄道尹呈請調道差遣省令照准 
[南京快信]  
　　寗總商會昨電津聨合會云時局危迫外交風雲日益緊急國内之戰雲滿浸所謂息内訌以禦外侮者已成虚語矣國勢危殆至此地步猶不能喚醒各方面之覺梧心眞亡國之禍迫在眉　貴會主張和平萬乞堅持到底終必有收效之一日云云 
　　省議會聨合會又以有寗開會說魯浙鄂等省代表昨均聨袂來寗 
　　聞張懷芝昨有電致李督稱已電中央堅辭第三路司令職擬即回魯專力剿匪 
　　李督擬派本署主任參謀劉玉珂赴京參與邊防會議 
　　蘇省援贛軍前隊已由江輪運抵九江楊春普師長昨謁李協商鎭江塡防事宜 
　　第十九師師長楊春普昨謁李督協商鎭江塡防事宜並聞楊已定明日續發赴贛 
　　中央電財廳由國稅項下撥欵十萬充援贛軍開拔費 
　　補充旅第二團已由魯募集不日編制成軍 
　　蘇浙閩贛皖五省聨防辦法昨由軍署電告外防各軍遵守 
　　史匪經魯軍痛剿又竄入徐境張文生昨又電省告急 
　　第六混成旅張宗昌退守分宜聞所部在攸縣戰敗死傷頗衆其缺額卽在袁州招補 
　　援湘之安武軍共十二營現集中滁州由第六路統領李紹臣督率由浦轉輪運湘 
　　楚泰楚有兩艦昨均由下關開赴上游 
　　江寗衆議院議員初選舉定五月二十日舉行昨由初選監督孫知事佈告人民週知 
　　省署派赴各縣抽查選舉名册委員連日均紛紛回省銷差 
地方通信 
[青浦]  
　　高小學聨合運動會青浦縣敎育會本定於上月二十九日假城内公共體育場開全縣高等小學校第三次聨合運動會届時適因連日天雨改至本月五日舉行請上海楊肖軒程碩生及本邑顧叔廉諸君評判優劣是日會場秩序頗見整肅各運動員亦活潑異常並於六日舉行童子軍第一次會操連日各界之來參觀者不下萬人縣知事連述三君亦蒞場監視頗極一時之盛聞連知事尚須擇優獎給銀牌以資鼓勵云 
[松江]  
　　會勘海塘工程松江縣境金山嘴海塘年需修理費萬餘金茲由塘工委員薛蔭楨向上峯條陳意見請予改建石塘以期一勞永逸已由滬海道尹派委李廷榮江蘇水利局派委沈泗孫赴塘會勘以便估計工程興築石塘現李沈二君已於七號來松前往縣署接洽當已由縣派委警察所檢查員沈永康於八號上午伴赴海塘矣 
　　警佐檢騐命案浦南亭林人楊方剛向同鎭人倪金海借得棉被一條至典舖質錢化用當爲金海所知迫楊贖回楊因無以應命旋即含羞自縊事後楊之胞兄楊光苞即具控縣署謂伊弟方剛被倪金海威逼致死已由縣公署派委警察所二等警佐徐霖溥於七號上午帶同檢驗吏馳往檢驗矣 
　　檢查學生體格本月六號爲舊曆之立夏節縣立第一第二兩高等小學校均於是日在各該校檢查學生體格計分身長體重握力視力聽力肺量等六門並附查各學生等是否患有隱疾分别列入表中以資查考 
　　委員管理選舉金山縣衆議員選舉事宜業已調查竣事所有各區投票管理員昨由初選監督金山縣知事詹亮疇分别委任即以縣警佐劉瑜爲洙涇市第一區管理員張堰市警佐兼催租局長徐亞伯爲第二區管理員吕巷市警佐許亮公爲第三區管理員衛城巡官詹鳳山爲第四區管理員松隱巡官舒鐵珊爲第五區管理員泖港巡官沈崇培爲第六區管理員並已將章程細則委狀等件訓令各該員遵照辦理矣 
[嘉興]  
　　投票所之地點嘉興縣知事張昌慶以衆院選舉轉瞬　届所有各區投票所地點於前日召集各區自治委員决定地點以便選民届時前往投票茲將各區投票所地點錄下城區城隍廟王店第一學校新　自治辦公處王渠类廉興仁善寺新豐妙峯寺塘滙廣福庵鍾埭第七辦公處南梅第八辦公處池澄棲眞寺雙橋土地廟陶濮陡門學校新篁太平寺餘賢第一學校漢塘登瀛學校鳳石第一學校東栅白連寺棲鳳金章廟 
　　呈禁　取河泥嘉興縣公民張雲山等以鄉民需取河泥有妨水利且與菱蕩大有關碍於日前呈請縣知事出示禁阻或指定地點以顧水利茲奉張知事批略謂河泥肥田農之必要　取河泥本無分界限夏秋時間因有妨菱蕩曾於民國三年王前知事出示限止冬春二季儘可由農民任意　取是與農田水利兼籌並顧所請給示禁阻之處應母庸議 
　　北勝浜籌設學校北鄉北勝浜地方學童衆多學校尚付缺如茲有士民陸某施某等擬於該處籌設一國民學校以便兒童就學其經費卽由就地茶酒捐補充如再不敷由發起人籌墊業已呈縣樹案並佈置一切不日即行開學矣 
[杭州]  
　　省議會常會浙江省議會七日下午一時開會政務委員出席者唐寳鎬陸宗渭沈光烈周志章等四人議員出席者一百餘人沈議長病假由秦副議長主席首議籌設勸業銀行議案無人贊成即打消開議籌設地方寳業會議議案此案亦無人贊成打消開議擬加列武林鐵工廠官股議案委員說明該廠官股原有二千元惟尚不足以資擴充擬增加八千元合成官股一萬元討論結果付庶政股審查並由該股派員實地調查成績而定補助之標準次議酌免省立甲種森林學校學生學費議案討論結果亦付庶政股審查次議優良小學敎員獎勵金條例案審查結果議决重印配後開二讀會次議擴充省立改良製糖廠附設種蔗試騐場草案審查結果經衆决定重付審查並擬定預算及地點接議否認五年度决算案内違背預算各欵議案討論良久頗有爭議結果付財政股審查議至此休息十分鐘開議整頓金融革除現水建議案開二讀會通過次議設立西湖王陽明專祠案衆决定付庶政股審查並擬定地點及經費至刊布陽明文集應由章議員養正提出修正案以備審查股參考次議創設第二手工造紙工場案贊成者祇七八人遂打消次議保存鑑湖女俠專祠案僉認爲應成立次議解釋浙江省繭行條例疑義案僉認爲應予解釋付法律股審查次議補助諸曁縣立中學校經費案無討論付財政股審查議畢遂散會 
　　游覧會紀事七日爲西湖公園游覧會之第四日門售大劵六百四十張童劵五十三張有日本名畫家矢崎千代二及河合新藏兩君樂助會中名畫平湖秋月御筆亭及平湖秋月内景水彩油畫兩幅當由會中領受之下售資助賑計值價洋五十五元又矢崎河合二君分贈省垣各報館每家油畫以留紀念兼敦睦誼各報館領受之下仍移贈遊覧會爲助賑之嘉品計每張值價銀二十元均已由事務所分别通告誌謝矣是日游藝部到會奏技者有韓敬文文武幻術黄雲程絲竹大套正始社之安康江干校書及樓外樓女唱書奇矮人之硬軟功夫並皆佳妙此外又有大小戲法及小熱昏其熱心義賑泃可嘉也 
[寗波]  
　　援閩軍又一批出發浙江援閩軍先後由甬乘輪出發六日復有砲隊馬隊兵數百名並子彈一千八百箱由靖安輪裝運赴閩聞其督率者爲王參謀高團附云 
　　漁民請組漁業團寧温台三屬前曾創議組織漁業團以自術事未實行茲又有漁商丁兆彭等擬聨合三區漁民組織浙海漁業團規定一千五百艘並令各漁船備置警號及自衛武器如洋面遇盜即鳴警請援他船聞聲即至互相協助至一切陋規流弊概予革除昨已擬就簡章呈由外海廳請予轉呈省公署未知如何批復也 
　　鎭海各小學籌備展覧會鎭海縣敎育會正副會長劉王二君於五日召集評議諸君在該會事務所舉行第四次闔邑小學成績展覧會籌備會議推定陳設招待各員議决於陰曆本月十三日開幕並聞各校成績已有二十餘校送逹該會事務所云 
　　甬曹段開駛專車新規則寗波甬曹段路各站長昨奉運輸總管韋烈通告新訂開駛專車規則如下（一）凡搭客如需開特别專車須於需用之前至少四十八小時關照以便預備（二）凡特别專車之賃費章程每里洋二元五角回程每里一元二角五分或本日來回則每里一元七角五分惟以七十五元爲起碼運賃（三）凡特别專車之客座仍按等級人數以取客脚（四）凡專車中途停頓或搭客不照原定時刻開行致本路因此損失者每小時該搭客須付補償費洋十元如預先聲明者不在此例 
[鎭江]  
　　城鄉盜竊頻仍高資鄉西崗村某姓家某日夜中被匪徒踰垣入内刦去銀洋衣飾搜括一空事後有此案盜匪二人匿跡南鄉磨盤山地方被鄉人查獲綢送縣署經倪知事派員審訊該匪供認搶刦尚有同夥盜匪六人藏匿某處等語現亦經倪知事派役前往緝捕云又西城外小街恒泰祥糧食行夥某甲於五日午後身帶洋五十元行經新馬路被匪藉煙土爲名硬行攫去經憲兵追獲郭姓匪徒一名解送警察總局訊究 
　　會勘烟苗員到鎭會勘烟苗之英員陶樂爾省委周樹桐均定於七日蒞鎭出發查勘刻經倪知事飭屬預備矣 
[揚州]  
　　屢折電桿揚州電報局東鄉一帶之電桿屢有人扳折情事現該局長又據報告萬福橋電桿又被折毁昨特函請縣署緝究以維電政趙知事據此業飭探隊嚴緝究辦 
　　提究欔洋江都西鄉民人廖漢楨在縣訴報土棍王桂年白畫攫洋即經趙知事令警察第五分區查復屬實飭法警華秉鈞提庭訊究 
　　軍警衝突揚　　子街連城巷素爲花煙間（即最下等妓女）聚集之區自警所取消警捐示禁賣淫後始稍稍歛跡有金姓者在彼暗設台基五日晚有商人婦偕一男子同蒞斯地適軍人經過其間疑爲拐案骤加盤詰男子奔止埂子街報告崗警稱軍人調戲少婦警察前往致起衝突互毆或傷雙方報告長官派員調查眞相現聞軍警兩界已和平解决惟以金妊私開台基殊屬有傷風化特於六日封禁並將金姓之二姑娘鎖押肇事地方以示儆戒 
[安慶]  
　　招募警備隊安武軍繼續調往湘鄂間者現已有十七營之多然皖屬撤防腹地空虚殊爲可慮省公署原令各縣一律招募警備隊奈爲經濟所限多未舉辦刻聞警務處長劉道章顧慮及此茲擬令桐潛宿廬舒霍黟祁太銅石秋東懷定壽鳳靈阜願霍蒙天旴泗等縣設法籌辦警察事輕易舉且於地方大有裨益當經黄省長准如所請已飭各縣遵辦聞泗縣前招添警備隊兩營現已成立頃經淮泗道尹呈請省公署警備隊第一營管帶王克儒第二營管帶周恕堂第一營帮帶兼第一哨哨官許幹國第二營帮帶兼二哨哨長王景文等加給委任狀黄省長已准予給委矣 
　　鄉民阻撓測量陸軍測量局長李先知以該局地形課班員地合肥孔家岡等處測量該鄉民王國林等率衆阻撓損失器具呈請省長飭令合肥縣從嚴究辦以儆效尤 
[濟南]  
　　司法費核減辦法高等審判廳昨奉司法部令略云本年軍事繁興原有軍費不敷應用前經國務會議議决將司法公費項下酌予核減十分之一以資挹注爲此令仰該廳按照會議一律節儉倘有不敷開支即照下列三項辦理（一）增加狀訟各費（一）酌減囚人飯食（一）核減監獄經費 
　　齊魯大學之紀念運動西南門外齊魯大學校成立已經二稔本月十日爲該校紀念日其校長擬於是日始舉行運動會三日試演各種體育之競賽擇優頒獎藉以鼓舞興趣已函請濟垣２ 
各級學校届時率隊蒞校參　矣 
　　王縣鹽商之請求濟寗道屬附近津浦軌道之曲阜凶鄒縣滕縣寗陽滋陽五縣鹽商同協永等號專呈省署聲稱近來各境急需萊鹽待運接濟已非一日惟津浦路貨車短少運鹽停滯將有遺悞民食之虞爲此聨懇省長　賜咨轉交通部借撥貨車俾資轉運而縱鹺政云云 
雜評一 
[中國之所謂勝敗（默）]  
　　今日之勝者興高采烈於一時敗則憤懣塡胸而必謀一報於此有人焉進以調和之說則斥爲不識時務者也即使迫於不得已而勉就調和之範圍然不旋鹭而其爭又起兩方之怒目相向又依然如故一若惟此爲九世之　而永不可解非有以推倒之使永不復起者終不快於心殊不知以天下之大而論皮直蝸牛之觸耳湯火將加於頂而猶奮臂以爭忽喜忽怒亦可憐矣雖然中國人之所謂爭大而爭一黨之權勢小而爭一業之得失有一不如此者耶嗚呼 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[英人對於中國稅務之議論]  
　　英人之中國協會上海支部日前下午舉行常年會議由主席報告一切其中有關於稅則一節云按照各國與中國訂定之條約中國於各國入口品得按值百徴五之率取稅惟施行之稅則歷時已久徒有值百徴五之名而無其實上午八月間中國加入戰團時各國曾允其修改稅則俾得按現時物價值百徴五非如外間所傳許其增加入口稅也英商近紛發怨言謂照中國目下之情狀多付稅項徒擲虚牝英商於繳付所增稅項以前宜得中政府一種保證示明該欵將充推擴商業等諸正用而不消耗於内訌云云英商所慮固屬正當但恐無能爲力蓋旣許中國修改稅則自不能食言也 
[工部局改良風俗之審愼]  
　　上海敎會等機關曾分别上書公共租界工部局請指派委員會調查上海邪惡事情繕具報告以便着手改良上海之道德現狀工部局於四月二十六日函覆各機關略謂改良風俗工部局與有同情今特請提倡此事之各機關公舉代表會同討論宜從事實上着想而不從宗敎與道德觀念上研究此問題並條舉切實可行之辦法送交工部局核議此事含有種種極特異而極複雜之困難工部局雖久有改良風俗之心終未能成功從前熱心於此者雖甚專注其意然猶未能兼籌並顧其批評往往下爲建設之性質而爲破壞之性質各機關依照工部局請求而舉出之委員會尚望於此加之意也云云 
[敵僑須至捕房騐照]  
　　公共租界工部局通告自五月八日起旅滬敵僑之執有憑照者須於每星期内兩次親至捕房呈驗憑照驗照日期爲星期三日與星期日自午前八時起至午後六時止此項專指男子而言凡年届十六歲及年在十六歲以上者皆須照此辦理 
[防止廣東召集國會之院電]  
　　盧護軍使昨接國務院急電略云據電廣東國會將繼續開會並派人來滬設立議員通訊處招致前國會議員分發川資赴粤等語查中央選舉正在積極進行不斷不容有此舉動即希就近設法防止云云 
[護軍使柬邀交涉員譚話]  
　　盧護軍使因某項要務昨柬邀交涉員陳安生到署談話陳交涉員即於下午一時許往謁在後花廳茗談良久始興辭而出 
[英國續募華工再紀]  
　　英國駐滬招募華工事務所此次在滬續募華工四百餘人附搭新疆輪船放洋已誌前報茲悉該事務所連日又在浦東陸家嘴一帶募得冷作工人二百餘人將於日内在虹口瑞鎔船廠考驗藝術以定去取 
[浦東實業公司發起討論會]  
　　浦東實業公司昨假江蘇省敎育會開發起討論會午後二時開會公推黄任之君爲主席報告開會宗旨畢卽由穆藕初君演說浦東實業公司設置之三要素（一）毛巾一業年來着着失敗原因由於缺乏團結機關維持提倡致各自爲政互相競爭銷路市價日跌貨品日趨　劣若不設法維持該業前途勢將日就衰敗（一）線襪現在浦東方面設廠製造者逐漸發逹而價格未能一致殊爲可慮亦須設法提倡整頓俾便發展（一）花邊邇因蒙美國限　之影響市面呆滯亟須設法發展以廣銷路凡此三端均於社會生計有極大之影響關係至巨將來有此機關爲之收買轉銷出口則該業之零星小公司不致失敗故實業公司之設非特爲商業上經營起見實寓維持生計之旨云云旋經到會諸君公同討論資本額暫定十萬金由發起人擔任招股一俟集有成數再行開會集議進行比及散會已鐘鳴五下矣 
[江寛輪船失事十一誌P ] 
　　昨據漢口來客述及此次江寛被楚材撞沉船中搭客除小孩外實載客七百六十名船員約二百左右救起者約三百人現江寛已無蹤跡而楚材則停泊漢口江邊由美國巡艦駐泊於旁刻美孚火油公司已向吾國外部提起交涉聞其理由爲派小輪駛往撈救搭客該兵艦不應向拖救之輪開放排鎗云云現楚材艦員等大都離艦登岸遊玩或已他去江寛船主則已證實溺斃招商局亦已向政府交涉矣 
[花販作弊層出不窮]  
　　花業公所吉雲堂昨日發出緊要通告云查得近來鄉販作弊層出不窮除攙水及攙和石膏子花花核外近更發現攙合藥水製過破絮並人造棉花兩種本公所正在商請檢查局注意檢查各項弊竇適拋恒源穆司秤南公茂張司秤來所報告有王家路口宋芷汀運售花衣共三十四包每包内有攙合藥水浸過舊絮十成之二現已察看明白應請如何辦理以資整頓等情當查此項藥水破絮發明於日本在製造者係屬廢物利用自有正當用途一經攙入花衣入市混售是以欺罔之手段騙取錢財已搆成刑律第三百八十二條之詐欺取財罪因囑穆張兩司秤先生將宋芷汀交到移送檢查局呈請縣公署轉解司法官廳按律嚴究以昭儆戒而遏刁風嗣據兩司秤復稱宋芷汀人素誠實此次實由伊甥（即炳記）年幼無知貪小在南滙西門藥水棉花廠賤價買得攙合花衣之内現已知悔願於此項花價内請兩行折扣洋八十元以充善舉可否姑念初次通融辦理擬將此項折扣銀洋呈关窡所充八恤嫠善舉免予送究等情當經允准完案惟此項破絮及人造棉花均不合紡織之用我司秤先生務須格外注意如有前項情弊送交本公所轉送懲辦以儆將來否則一經誤收進行誤解入廠被廠家查出不特有失名譽而且自蹈刑章關係至爲重大爲此通告各行司秤先生格外留意遵照辦理是爲至要 
[軍署發布之孫强夫案供詞]  
　　松滬護軍使署稽查員指奉天人尹神武爲孫强夫之化名與謀刺前上海鎭守使鄭汝成一案有關種種情形迭見前報茲悉自引渡至軍署以後屢經軍法課鄧課長提案研訊將於本月十日定斷所有經過之供詞業已發布照錄於后 
[三月二十八九兩日之供詞]  
　　孫强夫供名尹神武年二十七歲奉天營口縣人光緒三十二三年間彼時我年十六歲進商業學堂預科二年後進正科三年共五年畢業後民國元年由奉天敎育司半官費派送日本留學預科三年頭一年學日文日語後到明治大學預科約一年多我入明治大學預科係呈送中學文憑驗明之後即准入學我在堂係與日本人同班民國四年正月回國經同學友人李振球約我到上海辦雜誌報住協平里八號因報未辦成於民國五年冬月我即回營口通滙門大街家中住了三四個月民國六年三月又來上海預備找李振球辦報李到北京未遇我即在白爾部路租屋居住屋内後樓孫祥夫也住在這屋内我認識孫祥夫係在民國五年五月以後以前並不認識的王慶瀾即王浩我不認識劉玉山我亦不認識前領解散黨人欵子係我代孫强夫領的收據係我親筆寫的所供是實 
　　堂判押候復訊擬辦 
　　問見證人王浩你現在到堂來作見證你必須講良心話你前日所認之人是否確係孫强夫還係尹神武你可照直講來答我所認之人確系孫强夫我於上前年臘月（卽民國四年冬間）由友人高壽山介紹到孫强夫部下作事頭一次見面在文德里二十二號這房屋係他租與我們住的我們同伴有十二個人孫與我們第一次見面時他曾演說稱我孫强夫奉總部陳其美命令招待你們各位來做事你們須要熱心但人無頭不行鳥無翅不飛我好比是個頭代表大衆你們好比是翅膀帮助我做事云云以後我們即住這内屋伙食由他付給十天發一次均係由他親自發給所以我們認得他狠清楚住至次年四月我即到山東周村吳大洲部下當排長去年四月我在上海又與他會面幾次他確係孫强夫我並非妄指問孫强夫是否又名尹神武答我只知他呌孫强夫並無尹神武之名問究竟孫强夫同黨中有無尹神武其人答並未聽說有尹神武其人問你所認之孫强夫據他自己說他呌尹神武如提他到堂與你對質你有何話可以證明他確係孫强夫答他確係孫强夫我憑良心照直供他如不肯認請堂上公斷問孫强夫住的白爾路四百四十二號係何時由何處搬入的答我與他初認識時他尚住寳康里他當時因刺鄭將軍後得了賞欵與妓女楊素雲姘識住處不定去年四月我由山東回滬始知他住白爾路四百四十二號並聞他已討了楊素雲作妾係與楊同住問孫强夫當時招待你們十二人除你之外其餘係何姓名答孔得勝蔣得勝（這人已死了）馬傑王秉臣李　其餘人因年久不記得了李姓已回安徽去馬傑王秉臣孔德勝他們均出洋去作工了 
　　劉玉山供年三十五歲山東人在奉天生長以前在奉天做小生意前年在山東周村謝寳軒部下當兵去年五月間解散六月初到上海意欲找朋友謀事餬口住法租界太平橋孫强夫我認識的緣民國三年春間孫與謝寳軒同住奉天日本車站村太旅館我因向來認識謝寳軒因而與孫强夫認識我當時係做提籃小生意時常在該旅館出入故此認識他們孫等當時在東三省及山東一帶做挷票的事狠有名的認識他們的人甚多他們衣履極闊地方人都對他們注意的但他們總住在日本租界向不肯到内地的後來謝寳軒在山東當團長我去找謝謀事謝即將我派充兵圵爾時孫强夫曾去會過謝寳軒多次我均看見的是時我們軍隊正開到濰縣駐紥但孫並未任有職務因孫與謝寳軒係親眷係前往探望謝寳軒的孫在濰縣只住了半月餘即走了去年六月我在上海馬路上曾會見孫兩次孫之面貎我認得狠確的他年約三十歲身中面方形下部尖鼻梁間有微麻頃奉飭指認各犯中之第二人卽孫强夫毫無錯訛所供是實 
　　王浩供河南人年三十五歲以前在蘇州當兵民國三年銷差到上海做小生意度日先住英界後搬至法界打鐵浜居住孫强夫我認識的緣民國四年冬間我在上海因没有事做由友人高壽山介紹到孫强夫部下但並未做甚麽事我當時在他部下約半年火食係他給的至民國五年山東民軍起義我前往投効至去年又二月奉張督給資解散後來滬四月間曾遇見孫强夫他當時即住白爾路四百四十二號我住打鐵浜桂福里四百四十五號孫强夫於去年冬間被英捕房拿獲我們均知道孫强夫年約三十歲身中面方形而下　尖鼻間有微麻孫家有兩個女眷一個係原配山東人一係在上海長三堂子裏討的孫以前並無名聲係因刺死鄭鎭守使後始出名他刺鄭曾得賞洋三萬元他數年來生活即係此欵孫之面貎我認得甚清楚頃所認各犯人中第五個即係孫强夫實無錯訛所供是實 
　　問見證人劉玉山你前日所認之人究竟是否孫强夫抑係伊神武你照直講答確係孫强夫問孫强夫他是否又名尹神武答我只知他呌孫强夫不知他呌尹神武問孫强夫同黨中有無尹神武其人答他同黨中並未聽說有尹神武其人問本案關係重大你要照直講如有錯誤你任意誣指於良心土問不過去法律上亦要反坐的答我實憑良心講的他確係孫强夫 
　　提孫强夫復訊問你於民國四年冬月間在上海文德里租二十二號房屋招待十二個人居住發給火訜有無其事答這事是有的因當時民黨中人在上海設立機關招人做事不只我一人問這十二人中有名王慶蘭你尚記得否答我記不清了問這王慶蘭現已到案他證明你即係孫强夫你尚有何話說孫俯首無答詞傳王浩上堂與孫强夫對質問王浩這人（指孫强夫）你認識否答這人即係孫强夫我們前住文德里即係他招待的（餘供指證如前）問孫强夫你現已經王浩指認確鑿無庸再混說答這人我是認得的民國四年冬間我曾經招待他在法界文德里二十二號住過的但我當時係代孫强夫招待他們的問你前供民國五年五月纔認識孫祥夫何以你民國四年冬間即與孫祥夫招待人呢孫俯首無答詞傳劉玉山上堂與孫强夫對質問劉玉山這人（指孫强夫）你認識否答這人係孫强夫我認識清楚（餘供如前）問孫强夫你已經這劉玉山指認明確你尚要圖賴麽答這人我在孫强夫部下看見的問孫强夫這兩人你總是認得的孫强夫答這兩人我本部認識的問何以你前供這兩人均不認識呢答我未見面想係忘記了他兩人姓名問這王浩劉玉山一向與你有無仇怨答兩人與我素無仇怨他兩人旣與你認識且素無仇怨今他兩人均說是你呌孫祥夫當然不是寃枉你了孫俯首無答詞 
　　堂判據王劉兩見證當堂指認孫犯確係本人毫無錯訛並歴述如何認識情形該犯孫强夫亦供與王劉兩見證確有認識並無仇怨據此觀之足見該犯確爲孫强夫正身無疑應押候調集其餘人證到案研訊再行擬判王劉兩見證着退候隨時傳訊 
[三月三十日之供詞]  
　　證人馬漢民供南京人年三十五歲以前在滬軍都督府衛隊營長解散後即作古玩生意孫强夫向來認識第一次係在民國五年春間在法新租界望德里十八號陳其美招待北方人機關内與孫强夫見面當場有宋奎五王澤甫在座我當時認識孫强夫係由宋奎五介紹認識的宋奎五並說孫强夫係陳其美部下辦事最得力之人當時宋奎五即與我們商議在江蘇方面舉事進行方法並據宋奎五說孫强夫可以代陳其美主持一切有事可與他商量後來黨中開會時我常常與孫見面至去年九月初間有奉天議員顧仁一住二洋涇橋長發棧我往拜訪遇見孫强夫亦在該棧往拜顧仁一孫見我去他旋卽走了嗣於九月初十前後在法租界八仙橋德順里五號朱道宋家吃洋烟秘密地方又與孫强夫會過三四次該處係黨人秘密接洽之處當時他與顧仁一李元箸楊子厚等在該處密談所談何事不得而知我但認識孫强夫狠的確的毫無錯誤問孫强夫是否又名尹神武答他並無尹神武之名只知他又呌係縱横他名强夫號縱横問你何以知道他名呌强夫號縱横答當時宋奎五介紹我時告訴我的後顧仁一李元箸等及一般同黨中人皆稱他爲縱横先生問本案關係狠大如果錯認這責任你擔不起的答我確已認清楚决不至錯認且我前在捕房認他時係於衆犯人之中將他認出問你們前在英公堂作證時有一照片並非孫强夫的照片你們何以指爲是孫强夫答我們看時因已天晚由被告律師拿在手上令我看視且係怱促時間令我辨認並未交我手上仔細辨認加以電燈距離太遠看不甚清楚我當時只看見照片上臉像與孫强夫相似故隨口說是孫强夫的照片請堂上明察至我所供與孫强夫認識情形均係實言可以調查（提孫强夫與馬漢民對質問奉天議員顧仁一你可認識嗎答此人我認識的不知他當議員問顧仁一去年九月初間住在長發棧你曾去會過他的嗎答我去年在漁陽里齊姓家會見的並未到過長發棧間八仙橋得勝里有一秘密地方你曾同李元箸到該處去玩要有此事否答該處我去過的李元箸我認得的我只去過一次該處係賣洋烟的坟問馬漢民這人（指孫强夫）你認識否答我認識這人係孫强夫號縱横他第一次在望德里與我會面由宋奎五介紹認識的後來又在開會的地方常常見面後於去年九月間在顧仁一處會見後又在得勝里五號朱道宋家會遇的李即係孫强夫實不錯的 
　　問孫强夫現已據各證人先後到堂與你對質查閲各供已足證明你確係孫强夫本人你縱欲狡賴奈事實上已賴不過去你可將本案實情詳詳細細說出究竟何人主使如何計劃因何發生的你如供得明白自可衡情酌理擬辦答我自今以後向堂上實供但求堂上格外成全我本呌孫强夫我前不肯承認孫强夫者惟恐引渡後即行處辦所以改名現我已知賴不過去蒙堂上開導我我今將此案情形詳細供出請堂上詳察緣刺鄭鎭守使一案係陳其美主使王曉峯王銘本均係由方劍飛招來上海隷屬夏爾嶼部下當時王曉峯王銘三實行此事本係由我派遣的因我當時在夏爾嶼部下當副官王曉峯等均由我指揮又因我到此地最早係在王曉峯王銘三到滬之先地方情形較熟我資格又較他們高些他瘊遇事總與我接洽的但我當時派王曉峯王銘三去辦此事係奉總部命令且係兩王自己願去的至於熊玥他在黨中並未擔任如何職務當時他並有充當政府偵探嫌疑他到我們機關來我們都輕視他他因此懷恨我們故當時將我們辦理此事内容向鎭守使署報告我們當時已有所聞故暫避不敢露面約有數月至五年六月中央已有赦免政治犯明令我以爲可以無事嗣聞軍署仍在拿我故我住在家内不敢外出現旣被獲尚望成全孫强夫押馬漢民押 
　　堂判已據該犯供認確係孫强夫本人尹神武係其化名此本案第一層關鍵業已解决惟查閲該犯所供本案内容語多避重就輕應押候續訊澈底根究 
[四月一日之供詞]  
　　提孫祥夫卽孫强夫復訊間此案前日據你所供不過本案大致情形今日須訊問本案詳細情形你可照實供來答此案係陳其美主謀命令夏爾嶼由夏轉令我承辦我卽選派王曉峯王銘三去辦未實行之前在謝寳軒家商議當時辦理此事陳其美派人狠多係分路去辦我們只擔任白大橋一路其他路上係派何人陳其美並未宣布實行之前一日先由我令王曉峰王銘三兩人各照相片開明家宅住址相片係預備被逮處死後之紀念開明住城係預備將來撫恤其家族後由我到夏爾嶼處拿來手鎗兩枝炸彈一枚轉交王曉峰王銘三收藏實行那一日大家於早晨七八點鐘在謝寳軒家（寳康里）會齊我即催令王曉峯王銘三從速前往我仍回協平里住處等候至十二句鐘前後我得信事已做成兩王被捕我始至他處藏匿此係實在情形但我辦此事並未得錢至於我討楊素雲作妾係楊虎辦運動海軍時餘下錢狠多我問他挪了五千塊錢討楊素雲我花費三千塊錢其餘係隨手花用了前年我因無錢用曾到山東濰縣向謝寳軒借了五六百塊錢來用的謝與我係親戚我的原配妻子與謝之妻係屬姊妹我辦刺鄭將軍一案實未得過陳其美的錢當時係奉他的命令去辦的并非係想得錢的問你們奉陳其美令辦這事請究竟計劃多少日子何以預先知道那日鄭鎭守使要出去並知道出門時刻及經過地點這消息究竟從何處　來答我們辦這事以前不過計劃二三次先是前兩日我奉總部命令呌我預備派人暗殺鄭使我當即與王曉峯計議王曉峯卽自告奮勇王銘三願去帮助他至實行前一日陳其美派人告知我說鄭鎭守使明日上午到日本領事館道賀有機可乘呌我派人擔任白大橋一路於明日趕早到白大橋等候實行我當晚與王曉峰王銘三接洽妥協於次日清晨我即督促兩王前往實行至於陳其美於何處得來消息我實不知問王曉峰等前往實行時你與謝寳軒曾否在場你照實供答當時我與王曉峰王銘三由謝寳軒家出來我即令王曉峯王銘三逕自前往我與謝實未去問究竟你們辦了此事之後得了陳其美多少錢倘没有利益你們豈　做這犯法的事答我們作過此事之後曾由陳其美拿出洋錢三百先與我呌我令各人搬家暫避這事是有的此外未得分文問你先供並未得過陳其美錢何以又供他拿出三百元呢答這三百元是搬家費並非賞金我辦此事並非圖利問你們實行前一晚會在謝寳軒家拿出鄭鎭守使照片與王曉峯等大家觀看究竟這照片何處來的答這照片不知從何處來的現隔日久已忘記了想係在陳其美處拿來的問你們當時計畫將鄭鎭守使刺殺之後預備如何進行答當時陳其美已將海軍運動成熟陸路亦預備好了意欲刺死鄭使之後即由海軍發難一面在陸上派炸彈隊響應以期攻奪製造局在上海宣布獨立孫祥夫押 
　　堂判據供當時謀刺鄭使胶後情莆較詳核與熊玥等報告適相吻合證之王曉峯等供詞亦屬相符應押候續訊擬辦 
[四月五日之供詞]  
　　提孫祥夫復訊問鄭鎭守使前到日本領事署究係何人調查你當然知道可從實供來答我們黨内當時係分實行部及調查部我係擔任實行部調查部另有人擔任此項消息我只知係陳其美派調查部人探出不得其詳且調查一部分人係陳其美自己的人與我們實行部不相聨絡實不知情問你與王曉峰王銘三商議作這事當時計議情形如何他兩人何以甘心情願去拼死答當時計畫實行事本由我主持故我於前兩天在謝寳軒家裏招集王曉峰等秘密商議我告以時局情形鼓勵他兩人去爲國効力當據王曉峰自告奮勇約王銘三帮助議定後我即給與每人洋數十元令其暫作零用藉資鼓勵他兩人均狠情願的問鄭鎭守使乘汽車經過白大橋先由橋頭有人持炸彈從車後抛擲旋車子轉灣王曉峯王銘三當時立在河沿迎上車前開鎗足見當時抛擲炸彈另有一起人且開鎗時有一人從傍逃跑難免不是你當時有人看見橋頭上另有一人向車上探視足見當時到場不止王曉峯王銘三兩人究竟這炸彈是否係你抛擲的（未完） 
[續誌水木作工人之暗潮]  
　　本埠水木工匠因要求加增工價集衆停工各舉代表齊集魯班殿公所與董事顧蘭洲等商議等情已紀昨報茲悉該業各董事以各工匠聚衆罷工實係自失權利方今米珠薪桂亟應照常上工至工資應加與否應俟大衆議决一體能宎遂派司事分投再三勸導昨晨南北兩市及城中一帶各工作場有一律上工者有意存觀望仍不工作者惟尚無暴動滋擾情事一區二分駐所王金山警偌訪悉各工匠定於三月二十八日（即昨日）再在該公所會議辦法故於昨晨午後率同長警等前往該公所料 
　　京畿憲兵營第一連吳連長昨亦分派憲兵馳往城内硝皮　魯班殿妥爲照为料並令沿途如見工匠滋擾務須婉爲勸導一面函致警廳徐廳長迅飭各區長警巡邏防範旋經憲兵拾獲滬寗紹各帮水木工匠要求加增工資之傳單當即送由吳連長轉呈軍署查核茲將傳單錄下竊以各項工業均因物價昻貴早已一再增加工資以敷餬口惟吾水木鋸作工人向來工價極微值此米珠薪桂時代加之應用器具亦復百常昻貴每日所得工資非 
 
 
] 

Page 11

 
 
惟不能養家實屬難以餬口故不得已惟有懇求諸位董事酌量增加工資維持工人生計請照原價增加一百文今特邀集寗紹各帮同人均到公所敬求各董事恩准照行庶得保本工人生計惟未議决增加之前務請各帮同人暫停工作數天藉以堅固團體實深幸甚張全根周惠生黄金桂沈桂亭同啓三月二十七日前日下午有木匠吳阿毛朱洪生朱寳生等聚衆在法租界西新橋地方勒令各工匠停工事爲法捕房捕頭得悉飭探前往將吳等三人拘入捕房昨解法公堂請究詰之吳等同供實係别處工匠前來强逼無奈停工並非民人等爲首求宥中西官姑寛判各罰洋一元充公惟捕頭因恐各工人仍有潛入界内施其故技故飭各探捕嚴行查察如見有聚衆分發傳單勒令停工情事着即妥爲解散如敢恃蠻不服拘押候究 
　　上海縣沈知事以水木作工人停工要挾難免滋事聞已於昨日函商水木公所各董迅即邀集各帮作頭會商和平解决之法以免日久停工滋生事端 
[駐松軍隊調往台州]  
　　前駐松江現任寗台鎭守使之何豐林氏業將所部十一團步兵第一營全部調防台州尚留第二營兵士駐紥松江茲浙省楊督軍以台州轄境遼闊兵力尤嫌不足自宜添駐防兵現松江已有衛隊團所部三營新兵在彼訓練足敷防守應將十五團第二營調往台州以助第一營協防昨特令由步兵十五團團長劉永勝特令第二營迅速預備拔隊開往台州駐防 
[防範黨人之鼓動]  
　　淞滬警察廳長徐國樑昨接江蘇縣軍公署參謀處函略云現據滬探報稱民黨彭介石等密議招致被裁北洋之軍警流落海上者餌以利銀敎以近今各報拔露之中日條約再加以危險聳聽之詞使之背誦純熟假裝販賣天津帶子及線襪小販分往江浙皖三省駐兵地點散佈謠言鼓惑軍心聞已招到百餘名之多將於日内分派前往等情除分函外相應函逹貴廳長請煩查照飭屬一體防範爲荷等因徐廳長已調令所屬各署所隊一體防範查拿矣 
[續訊股票公司之騙案]  
　　南京路已閉萬利豐股票公司主周廷湘前曾同常寳裕龔三元陳振鏞及丁益齋向光泰鎰康協和順康等四錢莊騙取北京交通鈔票洋四萬元逃逸後由包探將周等先後緝獲解送公其公廨迭次訊供因丁益齋確與是案無關業已開釋前日午後又經張襄讞會同英白副領事繼續研訊據被告周廷湘供稱去年夏曆十月間因各原告至號催逼前項鈔票届期墊銀一時難以調度當經一再懇商緩期不可迫不得已即遣司脹常寳裕與出店龔三元同往常州向友李建亭借銀料理無如去後杳無回音是以由我親往該處設法並非騙取潛逃迨後各原告發生控案懸賞緝拿我在該處閲報得悉遂致不能回滬暫避溧陽意欲另行設法調停是實繼由常寳裕龔三元分别上堂供詞與周略同並據陳振鏞供稱在萬利豐擔任雜務去年十月十二日午後各原告將前項鈔票相繼送來由主人周廷湘收點後即交龔常二人送往與業銀行旋見協源莊亦送票到來主人云已滿額繼方須自前去商酌詎竟出外不返但此事與我毫無關係所供是實繼由原被各律師向陳盤詰一過中西官以時已薄暮宣佈退庭候再訊核 
[殖邊票欵限期償還]  
　　綿義洋行延代表律師在公共公廨控告本埠殖邊銀行行長徐　亭不付鈔票洋一千元等情前日由廨提訊原告代表律師上党訴明前情請追次由被告殖邊銀行代表賚美律師到堂聲稱持有該銀行鈔票者不止原告一人其餘多數均願靜候該行重行開兌惟此項現欵須俟中央政府交下方可照付云云中西官會商之下判着被告於六個月内償還原告票洋 
[騙逐深夜聚衆之帮匪]  
　　帮匪陳慶福楊易根許阿濤陳杏濤陳和尚丁瑞生賈洪春許瑞林王榮和等於四月二十八號夜糾集多人在虹口韜朋路一百零八號屋内開堂收徒散放票布被楊樹浦捕房捕頭訪悉以若輩深夜聚衆有礙租界治安因即率同中西探捕前往將陳等九人拘獲解送公共公堂訊判押候查明再核在案昨晨又由捕房將陳慶福等一併解廨經張襄讞會同英副領事白君訊據捕頭禀明前情請究問官以被告等均非善類判均逐出租界不准再來 
[鐵廠巡丁又與工人衝突]  
　　浦東陸家嘴祥生廠巡丁前與冷作間小工衝突釀成罷工風潮經淞滬警察第三區警正解恩桂會同總大班協議解决並將肇事巡丁各罰薪資洋二元已紀前報近日該巡丁等意氣未平時與廠工齟齬前日該巡丁將報時鐘誤擊當由鉗床間小工數人向之詰問又起衝突經人解散詎該巡丁旋即渡浦召集同類三四十人各帶刀棍前往　後　廠内洋人得悉將刀奪下解散故未肇禍 
[工業專門學校運動隊出發]  
　　本月十一號遠東六大學運動會舉行於杭州之江大學上海工業昰門學校（即舊南洋學校）運動隊已於今晨七時五十分出發全體學生六百餘人歡送至徐家滙車站又有軍樂隊隨送往杭州出發之運動員及職員姓名列後李大星　張信孚　李大勝　李庭三　杜榮棠　黄韻三　李大裕　阮神鐸　張倫　羅錫暄　何信道　鄭鳴球　關文俊　邵鵬　孫炳樂　何景崇　陳邵　葉家恒　葉勁風　唐後　錢輝蔭 
[贊助美國紅十字會之眞相]  
　　聶雲台唐露園王正廷穆藕初錢信之黄任之朱少屏及其餘紳商學界諸君以美國紅十字會在中國所辦善舉不少如前歲皖省饑荒捐銀下五萬元導淮工程十萬元去歲天津水災二十五萬元該會業於我國旣若是之熱心吾國亦不得不盡一分子之力以助該會之進行故有發起介紹贊助員之舉乃外間誤會以爲諸君欲請美國紅十字會在上海設立支會實則所謂贊助員者别無他職不過贊助該會之宗旨與事功而已而與設支會與否絶無關係聞諸君不日將有詳細通告及發起人名單刊布云 
[鈞和艦駛往五厙遊巡]  
　　鈞和遊巡艦長董仲發以江浙交界之五厙河港爲由滬開往杭嘉湖等埠之要道時有盜匪駕船持械搶刦實爲航路之患故於昨日呈奉護軍使署核准由滬駛往五厙遊巡以保航商 
[爭收紹酒公賣費將開談判]  
　　江蘇第二區煙酒公賣第六分棧前與第二分棧因互爭蘇省製造之紹酒征收公賣費一事曾經前任羅局長函請商會查明情形議定折衷辦法歸兩分棧各半征收函復該局查照在案茲聞該兩分棧主任對於此舉尚未滿意是以相持至今迄未解决現經新任殷省局長令知諭坐辦務將此案妥爲解釋訂定十一日（即陰曆四月初二日）午後一時傳該兩分棧主任等到局秉公談判 
[關提寄匿常熟之女子]  
　　唐選青前至法公堂控稱前有王永年之女兒買於商人爲義女詎日前王忽前來將女誘去故此報捕將王夫婦拘案請者王將女交案等情詰據王夫婦供認將女寄在朋友翁姓家是實判限交還在案昨因届限又經提訊王永年供女兒實在常熟西經岸王班橋翁姓家民人等在押難以交案請求釋出交人中西官判令還押候備文飭探帶同王永年至常熟將女關提到案再行核辦川資着原告擔負 
[新民路火警]  
　　前晚十二時閘北新民路陸正大織布廠西廂房樓上不知如何起火延燒隔壁單俊記飛花棧共計樓房六幢由各段救火會到場救熄事後經四區余署長查得該布廠保有火險三千五百兩昨將廠主　陸振司賬華朝品夥友李祥裕先後傳案押候查明起火情形再行核辦 
[自由車被人拆賣]  
　　陳汪桂前乘自由車至法租界内探望朋友將車放在門口詎被竊賊陳記根林詩四何阿四等竊去拆散售賣陳卽報告捕房飭探將各該竊賊拘獲吊出殘缺不全之原贓帶入捕房昨解法公堂請究先據矢主禀訴前情詰之陳記根林詩四供認同往行竊拆售得洋化用不諱何阿四供民人祇代售賣分用洋二十三角中西官判陳林各押西牢二月何押一月贓給原告領去 
[懦夫投河覔死續紀]  
　　湖北人張金山近因其妻不守婦道向之斥責反被辱駡張遽萌短見於前日午後躍入蘇州河内圖盡幸由八百八十一號華捕查見設法援起帶入捕房昨送公共公廨經中西官訊悉前情諭曰妻子不安於　儘可來　陳訴何必遽行短見遂判開釋以後不再輕生 
[證明訛詐行兇之舉動]  
　　甬入鮑官益張忠高舉薦梧州路一千零九號門牌某店主任金順之弟至某國經營後希圖向任拆梢洋十五元不遂大言恫嚇恃蠻行兇經任控由哈爾濱捕房飭探將鮑張兩人先後拘解公共公廨訊判押候查明再核在案昨晨由捕傳集人證將鮑張兩人解廨復訊原告延律師上堂訴明案情請究並由見證陳阿二等分别投案證明當時目覩被告至原告店中拆梢行兇各節質之被告供詞推諉中西官以供證確鑿無可遁飾判鮑張兩人各押西牢八月以儆 
[押店收贓匿報]  
　　公共租界某包探昨至法公堂聲稱英租界某姓家日前被盜匪數人擁入搶去金飾銀茶杯銀粉缸等物後由原告開單報告捕房由捕房發出失單知照各押店不准收質倘已質下着即送至捕房現經查得法租界内之仁成寳太兩押店收質銀杯二只銀粉缸一只匿不報捕有意收贓求請訊究該兩押店各遣夥友投稱實係先行質下後接失單求察中西官判將吊案之銀器給予來探帶去當本不追並以仁成寳太兩押店不應收質來歷不明之物着各罰洋一元充公以儆 
[竊賊撬門圖竊]  
　　竊賊金阿弟於前日深夜至法租界某弄内某姓家撬門圖竊適爲包探遇見將金拘獲帶入捕房昨解法公堂請究先由該探上堂禀明前情詰之金阿弟供認希圖行竊以後不敢再犯求宥中西官判金押西牢一月以儆 
[盜匪刑期届滿]  
　　盜匪安徽人陳小揚子江北人史大毛子於西曆一千九百十五年與同黨胡德才等十八名先後持械夥刧雲南路張靜之家及浙江路吳華堂家衣飾巨贓後由老閘捕房中西包探拘解公共公廨訊明判陳史兩人各押西牢三年期滿帶堂再核茲届期滿昨晨由捕將陳等解廨請示適因公堂瑣案甚多不及訊問仍由捕房帶回收押候禮拜五再行解廨發落 
[攔路搶刦之懲治]  
　　南京人劉春生迭在公共租界廣西路南京路等處攔刦婦人張顧氏李氏等珠花金飾等物携贓逃往閘北質洋化用嗣被老閘捕房包探榮錦林將劉緝獲吊出原贓昨解公共公廨經王讞襄會同英卓副領事訊據原告張顧氏李氏訴明被刦情形請爲澈究質之劉匪供認不諱中西官以劉迭次糾黨攫取行人財物殊屬愍不畏法判禁西牢二年期滿逐出租界贓給原告具領 
[被訴人交保過堂]  
　　彚康錢莊在公共公廨控告新綸絲廠主張了林不理抵欵銀十一萬五千兩又洗寳箴控杜卓如違背合同請追損失洋一萬四百元並押櫃銀四千兩又徐月卿張憇伯等同控陳餘伯不理擔保洋一千三百元又馮元培控王芝拂不付期票洋一千三百元又顧秀卿控陳谷锺不理擔保貨欵銀五百八十二兩前日由包探將各被告傳至公堂禀奉中西官諭令分别交保過堂候訊 
[私帶烟土被拘]  
　　紹興人金桂發昨晨七時在北市　得烟土烟膏藏在衣包内行經南市王家碼頭爲第十一崗警察查知將金拘至一區一分駐所搜出烟土四包烟膏百餘盒訽據金供以搖航船爲業此項烟土係由某搭客託爲代携至航船上實不知中有違禁之品請求原宥張警佐以事關私販烟土飭即將金連同證物一併押解警廳司法科訊究 
[女子不願爲娼]  
　　閘北四區二分所崗警前日查見迷路女子朱其愛一口解經司法科段科員訊據該女供年二十二歲崇明人前被伊父賣入英租界雉妓院爲娼因不願接客私逃出外等語段科員判送閘北婦女寄養所留養擇配 
[包探偵獲逸犯]  
　　前在招商局北棧管棧房之粤人卓阿維於西曆一千九百十六年六月一號起至二十一號止串通同類余定一秦子建蕭啓彬金瑞其陸續行竊值洋一千二百元之磁錫古玩夏布等物被控捕房余等各人已由包探拘解公共公堂訊明管押惟卓在逃未獲茲經包探王金壽王桂亭偵得卓阿維近日匿跡北四川路二十二號屋内因即禀明捕頭協同西探前往將卓阿維拘入捕房押候解廨請究 
[查獲花會航船]  
　　甬人戴竹安宓小王在愛爾近路高壽里二百六十二號屋内私設花會航船四出誘賭被滙司捕房華探目馬阿美與包探陸連奎偵知禀明捕頭協同西探目潘林士前往將戴宓二人拘獲連同花會字據帶入捕房押候解究 
[攫取貂帽金環]  
　　匪徒方渭芳（卽方鼎星）在老閘橋攫取陳作霖之貂帽又李忠林王福生在北四川路弄内攫取婦人戴婁氏之金圈被包探　鳳池金福壽分别帮同追獲帶入捕房禀明捕頭飭均押候解送公堂訊究 
[逃馬撞傷小孩]  
　　馬夫伍財桂吳阿全昨日在廣東路駕駛三十一號馬車馬忽逃遁撞倒十三歲小孩周和尚跌傷頭額腰際當由一千三百五十五號華捕查見將伍吳兩人拘入捕房禀明捕頭諭將受傷人車送醫院醫治伍等押候解送公廨請究 
[淞滬警察廳批示三則]  
　　周渭澄等禀批據呈已悉查張國楨藉端强索錢物前據周渭澄報警解究業經從　懲辦在案本廳有除暴安良之責對暴流氓痞棍决不容寛倘該黨忌再有尋釁滋擾行爲殊屬不法已極應准隨時鳴警拘捕並候飭警查拿法辦可也此批 
　　譚礎卿禀批呈悉所稱建築房屋地在荒僻擬自備水電裝設暫借美界水電應用一俟内地官廠水電接通遵章接用各節姑予照准特此諭知此批 
　　吳步鰲禀批據呈已悉查爾妻秦氏指證唐長發爲攫奪金圈之人當豫審之時以唐長發極口呼冤即經派探實地調查在案嗣據查復唐長發確係搖船度日平居毫無不法行爲是爾妻前次證詞碍難據以爲實且唐長發與爾對門居住彼此相識有時斷不致以咫尺鄰居而遽作强暴之事自取敗露况報警逮捕之際唐長發固安睡在家即搜查被刦原贓亦絲毫無有案關夥刧情罪之出入甚鉅何能憑爾片面之詞遽入人罪本廳有除暴安良之責旣未能即事輕縱亦不便累及無辜業已將唐長發交保暫釋聽候緝到眞正盜贓再行訊辦仰即知照此批 
[介紹新箸]  
　　中國科學社雜誌第三十三期現已出版内容如楊銓之（發明家之獎報）趙元任之（催眠術解惑）廖慰慈之（照像術雜記）高銛之（日本玻璃小史）謝家榮之（自然硫礦之成因）蘇鑑之（興築及改建市鎭論上篇）經利彬之（說血）葉建柏之（擇業說）李寅恭之（公顤）竺可楨之（衛生談）等篇皆發揮新理立論精確俱足爲研究科學者之師資其餘如雜俎中之（美國羅斯福非洲守獵之成績）（德國擲彈機之模型）（物界變色之次序）及附錄中之吳元滌之（锺山靈谷寺旅行探集記等篇亦皆足供學者之參考昨承惠贈二册書此介紹并誌謝忱 
雜評二 
[廣東召集國會（訥）]  
　　中央之召集國會也西南目爲非法而否認之西南之召集國會也中央亦目爲非法而防止之其實否認自否認防止自防止而召集則自召集蓋今旣以此問題訴之於武力則一切空言反對均無關實際也吾謂今日兩方心目中之所謂國會不在慮他方之反對而在懼内部之先自衝突如中央甫欲召集新國會而選舉總統之競爭已起西南甫欲召集二届國會而改組政府之競爭已烈然則自破壞之不暇耳又何待假手於人力哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[繭捐之弊] [  韜]  
　　前清時每乾繭一石納正捐十元雙宫薄皮爛頭等類（即剔出之劣繭）每石納正捐三元局長多與繭商串通以淨繭若干成照劣繭報捐每石可省捐洋七元彼此對分習爲慣例民國以來改定新章不論優劣毛淨概捐九元一石故技無從復施乃於每包少報三五斤（通常四五十斤一包）謂之餘斤如一局所屬十餘繭行統計以五千包計算每包少報四斤即已兩萬斤所省捐洋並附加稅約兩千元亦由局長與繭商對分其烘乾後不再檢剔（即打包運滬者）謂之毛繭亦有專做淨繭將雙宫薄皮爛頭剔出即在當地售去爲省運費捐費計者每石須送局長司巡等三四元倘錢未送到無論其出運與否必勒令一律照凈繭報捐蓋最初定章於行家收買鮮繭時隨時帶徴捐欵俟烘乾打包後再以捐票調換護照出運故捐局有所藉口也以上兩端已成普通情弊爲數尚屬細微最烈者爲民國以來新發明之一票兩用法如一行家有繭二百石僅報捐一百石於清晨頭班火車先行出運賄通稽查人員及經過之關卡於所持護照不加蓋驗訖戳記一俟車門封鎖車輪展動立即趕回再以第一次之捐票護照運第二次之一百石於午後二班火車出運亦有第一批從火車裝運立持護照改換小輪運第二批者蓋運繭之車封鎖後沿途不能開封查驗到站後雖有稽查亦經賄通一氣偷捐之繭愈多稽查之囊槖亦愈充盈所有捐欵則由局長繭商稽查三股匀攤惟稽查一股不能獨得凡經過關卡所用小費均從稽查一股中提出民國六年浙財政廳爲防弊起見通飭各局於各行收買鮮繭時逐日開報收入觔量一面委員密赴各行抽查各地正值收繭之際賬簿置諸櫃檯無暇隱匿查閲數目與局長所報不符乃知局長預存舞弊之心均分别記過蓋旣查明鮮繭收數每鮮繭三斤約烘乾繭一斤日後出運報捐有無偷漏不難稽核而得矣聞今歲辦繭捐者對於此事頗費研究有謂須預與繭行說明置賬簿兩份一份照實數對折開列專備密查委員調閲者又有謂不妨據實數呈報至末了兩日不報者委員來查則答以賬簿被客人携去諒亦無如何云不識當道更有何法以杜此弊也（二） 
定庭常識 
[治脚氣] [  潛]  
　　脚氣雖爲江南人常有之病不足以爲憂然若上昇過膝蓋骨恐有生命之虞未始非江南人之累至於治法已見多端然獲效者寥寥無幾敝人前患此病勢頗兇險後得朋友之良方服之即愈頗有奇效故述之按脚氣係濕氣及米毒之證其法每於晨起夜眠時一手握脚指他手掌用力磨擦足之中央數日後濕氣卽發爲脚汗由湧泉穴而外出又每日三餐廢止食飯而以赤豆充饑即將赤豆與薏米（　米之用量約居赤豆十分之二南貨店及藥店均有售　南貨店較廉而品質稍劣）煑熱後每遇飯時混以白糖而食之數日即愈鄙人　騐成效卓著傳之他人無有不即愈者 
[鹽之優劣檢别法] [  潛] 　 
　　鹽之優劣以鹽以曹逹ＮＯＯＬ及水分之含有量多寡爲標準其簡易檢查方法計有三種即肉眼檢定法水分檢定法鹹味檢定法是也 
（甲）肉眼檢定法以色澤爲標準其他水分之多寡夾雜物之混合粒狀之大小辦爲鑑别之法卽色澤汚水分多夾雜物多粒狀大者爲下品否則爲上品 
（乙）水分檢定之法有二 
（一）卽以肉眼檢定之 
（二）取少量之鹽納諸　中用力緊握之若水分多者則鹽握成塊否則卽或成塊亦必隨卽分散也 
（丙）鹹味檢定之法即以其味爲評笑舐之而覺純鹹者爲上品若鹹味中尚覺有苦味者即爲含有鹽化苦士及硫酸苦土之證則爲下品矣 
[面色復原] [  楊幻空] 　　 
如人在日光内動作久之面色漸變黄黑殊不雅觀即用提淨白石粉若干分調於屈里設林（即淨洋　）中 
面上潛居數天卽復原矣 
[除花木蟲蟻法] [  楊幻空] 　　 
　園中花草樹木一經蟲蟻攢食美艷頓失須用番茄葉浸水中卽將此水洒於花草樹木上兩日内蟲蟻盡去 
[除免眼鏡壓鼻之苦] [  成安] 　　 
　眼鏡中軸壓於鼻梁最爲痛苦如於中軸之裏面擦器械油少許即免此弊 
[炸刀魚] [  省吾] 　　 
　刀魚刺細而多不宜烹食法將魚之麟臟去凈洗潔切成寸段塊加鹽醃兩小時（宜淡些）取出曬半乾用麵粉醬油水等料調成薄糊滿塗魚上先置猪油鍋中炸兩次然後以麻油炸酥香脆適口佐酒尤宜 
詩囊 
[箴作穢史者及讀者] [  袁占奎]  
　　閲各報廣告穢史出版益多　少年　袴不知又　幾多也爲賦拙句 
　　在昔趙孟言牀第不逾　區區房　事疇人非親歷不忍出諸口矧乃形筆墨狂章與浪婦厥賤尤糞土奚用枉精神矻矻似韓愈描摩淫態彰己志實緣喪何如博奕乎聊以遣時光若云謀生計士外農工商苟曰醒世俗聖訓久煌煌敗俗斯多矣匡世在何方試問執筆時中懷能無宕不過靈臺中一時染魔障不思自解脫翻假筆傳颺己誤尚未足誤人尤無量海上旣林立廣告復張皇道有先生某文墨有光鋩芳馨且恣肆似左又如莊學文與礪行一舉善兩當嗚乎世道漓厚顏濫誇張若果効如茲經史久庋藏咸池難入耳鄭衛多心賞願君聆我歌聊作當頭　 
集益錄 
[答第九十四問] [  幻空] 　 
　　水仙一名金盞銀臺性喜水故稱之花分千葉單葉兩種種不得法有葉無花地宜沃壞澆以肥水至五月間須用竹竿掘起（切忌鐵器）以童便浸一宿晒乾六月懸於煖處迨八月後向陽復種用猪糞拌土壅冬月須用瓦盆密排其根少着沙石時以微水洒之日晒夜藏使不見土則花頭高出於葉矣昔人種訣有云五月不在土六月不在房裁向東籬下花開久且芳 
[再答九十四問] [  琴庵]  
　　　五月初收根用小便浸一宿嗣置之日中曬之乾後拌濕土懸於火煙所不及處八月取出用刀　其根球便　瓣分開用猪糞拌濕土植之植後不可缺水此花畏寒冬夜宜置屋内以避霜雪植時不可用鐵器若用鐵器即不開花是宜注意 
長篇小說 
[二城風雨錄] [  英國郤而司迭更斯原著常覺小蝶天虚我生合譯]  
　　卷下第四十四章（一） 
　　初勞雷之行也時間至匆促無躊躇之餘地車又狹窄不能多載乃謀以曼萊父女先行而留苞洛楷萊殿焉蓋彼二人不爲巴黎人民所注意隨時可以出關無須護照故不妨於落後也勞雷之車旣發苞洛因顧楷萊曰汝觀卡登暈狀乎不謂此人猶有熱心乃非吾所逆料楷萊曰然心念此人若死將葬法國抑葬英國耶旣而自覺其所念之不當則自囓其唇以禁思緒苞洛曰楷萊今吾人亦宜籌啓程之策矣然吾二人殊不可再於此間登車適吾主人去時衆人已皆屬目今吾人更行不將益啓人疑耶楷萊曰然則奈何曰吾心緒已棼竟不能得一策汝有嘉謀可脫此險否楷萊正色曰若汝問我此後之立身行事則吾已有成算至於脫逃之計吾初未嘗計及不能對汝然吾可自矢倘女公子此行能脫險者則吾以前所操之業决不再爲苞洛曰吾觀汝爲銀行守門之業亦甚佳何必辭楷萊曰否即吾妻此後之禱告吾亦决弗干涉苞洛不解其義然聞干涉其妻則意殊不然作色曰楷萊一家之政固宜婦人秉之汝奈何加以干涉楷萊曰姆言至當然吾人此時亦無暇論及前事爲今之計果如何而出險耶苞洛思索久之乃曰得之矣吾人每日入市不常行過一敎堂門次乎其地至僻汝可先往以馬車待我我當稍檢什物於十一句鐘就汝今且十時矣汝其速往楷萊奉命出苞洛乃入房料理雖一筐一盂之微亦必搜羅淨盡而每一舉動尤必時時四顧　室隅有人匿伏自其後而攫之俄頃似聞身後有衣裙　　之聲急廻顧則赫然一婦人挺胸立於其前乃馬丹竇　齊也（未完） 
 
 

Page 15

 
 
   
 
 

Page 16

 
 
   
 
