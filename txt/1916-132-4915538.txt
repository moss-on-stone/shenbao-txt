# 1916 - 132 - 4915538

 

Page 1

 
 
   
 
 

Page 2

 
 
時評 
[相時（冷）]  
　　相時而動權變家之一術語也盖目前無進取之機會則固守其本壘以待機會之來此相時之解釋也 
　　然則今日中國之大局其凝滞而不動者非即所謂相時乎南方相北方之時北方亦相南方之時南北方之外亦尙有人以相南北兩方之時北方之相南方者蓋欲望其各黨派之不和也南方之相北方者蓋欲俟其孤立無助俯首聽命也而其外之相南北者蓋欲聽其互爭無休藉收漁翁之利也而究其極其時果爲孰得哉 
　　雖然以余以觀今日乃乘時之時非相時之時也 
[專電]  
　　北京電　通電未獨立省軍統飭派赴寗軍事代表先來京一行故議期改遲十天聞寗議擬改共和聯邦仿美制外交等集權中央元首職位如舊 
　　北京電　議在滬湘徐楚各設調和事務所俾唐伍等就近協商 
　　北京電　决復軍民合治制惟長 
官名稱有主總監或省長者有主沿用都督者未定 
　　北京電　昨開財政閣議（一）紙幣停兌善後問題（二）籌備到期外債及償欵（三）續籌中央下月軍政費 
　　北京電　段内閣親書說帖勉諭同僚務各持正見毌妄起爭端聞有爲而發 
　　北京電　陸徵祥十日辭職即未到部國務院停止兌付令初未預聞見令甚爲咤異故辭退之志愈堅 
　　北京電　南京會議各省均已派人中央特派訓練總監蔣雁行前往協商蔣已於元日晚坐專車出京 
　　濟南電　山東將軍靳雲　以地方不靖辦事棘手心力交疲屢次乞休中央極力慰留並派蔣廷梓前往帮辦軍務及日本武官公府顧問阪西駐紥省城以便與 
日軍官疏通意見免生誤會 
　　長沙電　據湘南各道尹報告兩廣已組織二大軍尅日攻湘聲勢甚盛其軍司令官係李烈鈞陸榮廷兩氏 
　　重慶電　曹錕與陳宦平日意見本不相融頃曹因陳勸項城退位感情更惡同時有陳宦携带入川之李旅長炳之亦與陳反對派兵至渝城電局監視以後成都外發之電一槪扣留現經中央爲兩氏疏通俾免衝突 
[譯電]  
　　北京電　南京會議約在本月二十五日開會由馮國璋主席滿洲直隸山東河南代表已啓程赴寗　國務院指廣東之新政府爲不合憲法黎元洪將辭受南方予以之大總統任政局大有進步　　（十五日）大陸報 
　　北京電　英文北京日報所載日置公使星期日爲魯事至外交部謁陸徵祥之說不確陸病現仍未愈日本現不欲向中國提出要求僅擬提出日人在魯省遇害之抗議　（十六日） 
　　北京電　袁總統决議非有意外事變决不退位其取此態度乃根據二事一因馮國璋効忠政策得倪張贊助一因恐退位後北方官兵譁變　　　　（十六日） 
　　北京電　美國銀行家前後交付北京政府洋二百萬元第一批一百萬元第二三批均五十萬元　　　　　（十六日）以上德文報 
　　廣州電　岑春煊現正從事組織北伐軍准操練一月成軍岑氏志在鞏固南方軍政府俾得外國之承認然後擬在廣州開始建設事業梁啟超現正從事聯合各黨效果甚佳（十五日） 
　　北京電　銀行停止兌現令實行後日用品均爲漲價米價漲百分之五各店售物先問買客是否付銀或外國紙幣如付中交二行紙幣則須抬價金舗恐將閉門蓋金價每兩由五十元漲至八十元各商以黄金換得紙幣不能即易現銀有難乎爲繼之勢銅幣亦漲價銀圓每枚向兌銅幣一百三十六枚昨兌一百三十枚今日已跌至一百二十八枚　（十五日）　以上路透電 
　　北京電　銀行圑今日舉行會議討論星期五日國務院令之影響决議通告鹽務稽核所總辦謂鹽稅已抵押外債急宜設法使所入之欵得兌現金至鐵路之已抵押外債者則聞某重要鐵路决議如國家銀行擔保將所收紙幣每日作銀數入賬則不欲有何舉動海關向例每日所入稅項作銀數入稅務司名下之賬至於所收稅項爲現銀抑爲紙幣則負其責任者爲向代稅務司收受稅項之華人銀行故目下外人關於中交紙幣似尙未直接取切實之辦法但若稅關鹽局鐵路逐日入欵不能化爲現銀則必取相當手續以保存其結果此乃目下之實在辦法也　　（十五日）　字林報 
[東方通信社電（日本人組織）]  
　　東京電　東京接到内報謂南京之會議北京政府有妨害之運動中立各省亦多懷疑該會議之效力故僅派遣形式的代表出席將軍巡按使等均不少動惟暫靜觀其形勢耳該會議之結果祇能勸告袁氏退位其於時局不生何等决定之效力等語日本朝野之觀測以該會議之結局不過中立各省的會議而已　　　（十六日） 
　　北京電　據某外國要人言美國比金遜公司前與中國政府訂約借欵美金二千萬元巳交一百萬元已爲世人所知矣茲數日前又交五十萬元今後聞仍續交是美政府已不能拒此項借欵中國識者之間以曩中止借欵之復活非難之聲甚高　　　（十六日） 
　　北京電　某國公使館接到西安外國教士電報謂陜北鎭守使陳樹藩宣言獨立響應南方護國軍該省陸將軍曾派軍使前往說和當被拒絶且聲言即將殺倒西安因之省城人心洶洶　　（十六日） 
　　東京電　山東事件巳於十三日由日置公使向中國政府提出抗議此爲解决現巳發生事件之策因山東一带今尙不穏今後難保不再起如斯之事件故從來未解决之山東警備問題尙須與中國政府就根本上交涉以期盡絶此事件近將更本此意開根本的交涉云　　（十六日） 
　　北京電　中國交通兩銀行禁止兌換之後財界狀况極爲恐慌官吏之備逃亡者因紙幣他省不能通用又不得兌換現金有欲逃不得之狀態到處不平之聲喧囂已極　　　　（十六日） 
　　南京電　因交通銀行及他兌現之影響此間各銀行錢舗紙幣槪不收兌十四日每幣一元須貼水一角以外方能交換至十五日以來且一槪拒絶當地商務總會特開會議協議善後之策　　　（十六日） 
　　漢口電　中國交通兩銀行停止兌換漢口市面一時大起恐慌十四日由武漢兩商會代表晋謁將軍巡按使懇請維持即經允許於十五日仍舊兌現並即出示曉諭武漢經濟界因此幸免破綻　　（十六日） 
　　東京電　此間對於中國交通兩銀行停止兌換問題有動亂　時局兩種之見地爲維持中國市場之經濟喚起此間官民多大之注意有關係之實業家已就其善後之策協議矣又就段内閣斷行禁止兌換之魂膽而觀測以爲除財政窮乏之理由外尙有叚祺瑞與握現中國財政實權之梁士詒一派暗鬭的意味之形跡梁士詒楊士琦等反對停止兌換似即說明此中之事情　　（十六日） 
　　北京電　天津消息中國交通兩銀行鈔票禁止兌現一事先是本月八日中央政府突有密電飭在天津法租界之中國銀行速遷於中國地界又據與北京該行有關係者言同時並有密電上海等處之中交兩銀行飭速凖備由租界遷入内地惟是何理由必須遷移則未判明連日帝制派及官場人物將己所有之中交兩銀行鈔票兌現者甚多濟南分行亦有提欵兌現之事故請天津速解現欵接濟因此一般商民益增疑念向兩銀行兌現者愈多兩銀行數日來兌換之額達一百三十餘萬元又據與財政有關係者言政府因恐天津兌現風潮瀰蔓各省故不及待上海等處該兩銀行遷移中國内地即發禁止兌現命令然上海中國銀行不遵此令竟行獨立仍續兌現不將準備現銀解送北京於是政府當初預計將現銀千餘萬元提集北京之策旣失敗其一部又誘致財界之大恐慌至受内外人之非難而提集北京之欵不過四五百萬元京津方面一般商民甚讚上海中國銀行當事之處置而痛恨政府之無誠意袁氏近作不退位之決心對南方獨立各省决以武力解决今政府財政之窮乏如是人心之離反又達其極袁氏之畫策究不能行又因各省市面之攪亂與軍餉之不能給發大有兵變續出之憂竟至時局之紛擾不知底止國家之不幸無可奈何其責任當然由袁氏一人負之云　　（十六日） 
[戰電（英人路邊電）]  
　　巴黎電　巴黎回聲報謂從可恃方面探悉一月杪德軍曾凖備四大攻勢先攻凡爾登德軍初頗得利德太子遂調集他方面軍隊與槍械以期繼續獲勝詎法軍抵抗甚力德太子大爲沮喪且兩軍相持德軍不能引起德皇時在末齊愛萊極不以德太子冒昧舉動爲然參謀部長法根海氏乃創議攻取凡爾登者因見計畫不成今向德皇辭職德皇不允蓋恐輿論上發生自餒之影響也　　　（十五日） 
　　巴黎電　凡爾登之大戰復轉爲零星之戰事敵軍希圖藉此修改及鞏固其陣線末斯河右岸之德軍於三日内第四次進攻錫晆芒田莊北面三一六山之法軍戰壕未能獲勝德軍進攻加伊萊特叢林及伏村西面之戰壕亦未得利德軍六次攻擊杜哇芒南面之法軍防線均敗逃星期六日法軍在末斯河左岸藉榴彈之力向二八七山得有進步德軍攻擊三○四山完全爲法軍擊退　　（十五日） 
　　倫敦電　開斯蒙一案今日開審國人非常注意未審之前早數小時法庭外即有多人等候欲進内旁聽終因地位有限未能一槪放入其得進内旁聽者僅少數人而已立於受審處之罪人第一爲開斯蒙第二爲裴立裴立自稱兵士住於温白萊乃昨在汪資威士被拘者也開斯蒙與裘立皆被控叛國大逆之罪開斯蒙面色慘白形容憔悴檢事長司密斯先述開斯蒙在領事署辦事之歷史繼宣讀一九一一年開斯蒙致外相葛雷感謝勳位之函後言及開斯蒙意見之改變檢事長解釋裴立被控之由來謂裴立生於杜白林從軍出戰於一九一四年九月間爲德軍所擄開斯蒙在德國屢向林堡俘虜營中愛爾蘭俘兵演說自稱愛爾蘭義勇隊之發起人謂愛爾蘭俘兵應聯合爲愛爾蘭起事多數俘兵以其議論不純置之不理開斯蒙後與裴立及其他一人名孟梯士者同赴柏林領得路憑轉赴威　夏文旋乘德潛艇Ｕ字二十號離威廉夏文而至愛爾蘭惟裴立稱渠與開斯蒙聯合實欲藉此脫離德國云　　　（十五日） 
[公電]  
　　浙江參議會來電　各報館鑒本會議長王文欽副議長　水貞辭職於本日改選張翅爲議長陳時夏張浩爲副議長謹電聞浙江參議會咸 
要聞一 
[最近一日半之北京（侶撨）（十三日發）]  
　　自昨晨發布紙幣停止兌現命令後市面人心雖覺恐慌但在一般小商店及下流社會尙未十分措意至午後則此項消息始傅播殆徧於是持中交兩行紙幣向各商店兌換銀元及銅元或小銅元票者紛紛不絶至今晨則物價漸貴銅元兌換益難紙幣一元價已跌落而人心乃益恐慌茲將最近一日半間所見聞之情形分述如左 
　　（一）箇裏原因　近月以來就表面觀之人心似頗安靜而中交兩行及兩行之兌換所兌現者亦不甚擁擠宜乎不至實施此種政策不知近月來零星兌現者雖不甚多而提取大宗存欵者則日必數十起提取之後改存外國銀行外國銀行須兌現銀故每一次兌現必數十萬或百萬之多此在中央各大官僚中可以指出者不下數十人兩行之起恐慌此一絶大原因也其次則近月以來鎊價低落北京一方面稍有儲蓄者多願購存外國紙幣同時並有多種外國公債票在此發行因此現銀流出日多而兩行之受影響亦最鉅叚内閣成立後對於維持金融之辦法業已會議數次停止兌現原係辦法之一至於决定實施乃在本月十一日午後其始原未定於是日實行也其所以爲此迅雷不及掩耳之舉者仍有一絶大近因在蓋近數日間山東一方面頗形不穏遂至影響及於天 
 
 

Page 3

 
 
津當九十十一三日間天津中交兩分行兌現者甚衆大有不能支持之勢不得已宣示限制辦法凡非本埠之紙幣槪行停兌政府及銀行當局得此消息逆料天津一方面之紙幣必至擁至北京届時倘有竭蹶情形不免於大局治安有礙因於十一日開國務會議同時並約兩行督辦總裁經理及江金吾吳總監王京兆等公同討論遂决定實行停止兌現政策至夜分三鐘命令始簽字随即擬成告示由京兆尹步軍統領警察總監會銜除繕寫數紙實貼兩行門首及緊要地方外餘均以油印者徧貼通衢此項告示係於十二日早六時半發出兩行門外至七時始行貼出此則此次實行此種政策之原因也至若政府擬發行不兌換紙幣二千萬且以現銀輸至南方供前敵軍餉仍須斷續戰爭斯言　爲一部分人所稱述惟確否尙未能知耳 
　　（二）恐慌情形　先呈恐慌之色者爲政界官僚因彼等略具知識自爲謀之念較切於是至昨日午後即紛紛返寓設法持票兌換現錢銀元不可得則換銅元及銅元票並向米店購米因此一般商店亦頗現焦急之狀在銀店及兩行代理店兌換所門首均有警察來往巡視 
　　（三）商會會議　京師總商會於昨日下午特開會議籌議維持市面辦法並發出白話通告一紙到處分散略稱此次紙幣停止兌現之原因並言政府已籌出幾種辦法一接濟商業多做跟單押匯減輕借欵利息二國内商民匯兌欵項不要匯費貼水三銀行存欵利息增加四設立銅元兌換所多處多鑄小洋銅元以便兌換 
　　（四）物價凑增　前數日間每一銀元換銅元一百三十六枚至昨日已兌一百三十四枚且非購物找零者乃可如係熟店商量兌換者乃爲一百三十二枚至今晨則購物者一元可用作一百三十枚兌換者則爲一百二十二枚物價如米則每一包昨晚巳貴三角或四角今晨且增至六角七角矣 
　　（五）報紙論調　當此項命令未發表之先京中各報無一言及之者（即昨日各報亦無之因昨日報係印成於前日也）今日（十三）各報始詳載其事然除外報不計外一般記載於各方情形亦少切理饜心之談如亞細亞報謂此舉爲政府救濟財政之最良手段巳覺言之失當而某報更有不必急急兌現不可急急兌現不能急急兌現之違心論斷猶自標其題目曰警告國人是亦可見京中報紙趨勢之一斑矣 
　　（六）續行會議　昨日午後叚國務卿召集國務員及他方面各要人會議聞是日議案除議事日程預定兩案外關於兩行維持辦法亦同時提議討論許久内容如何容續探　報 
[北京市面大恐慌士二日發（侶樵）]  
　　今日（十二）淸晨中交停兌之告示徧貼通衢於是街談巷議咸謂兩銀行現欵巳罄無力支持勢不得不出此下策錢店商舗羣起而拒絶以紙幣交易貨物人心乃大恐慌查此種政策國務會議討論巳非一次惟内容秘密外間鮮有知者頃據國務院某要人所言謂此事所以急於發表者有三種原因一因連日兩行提出存欵甚鉅亟須設法抵制二因某大僚獻策發行不兌現紙幣一千萬元業經議决施行此舉乃施行前議之預備三因本月軍餉無着而發放紙幣恐軍人不願施此政策要將現銀提出發放軍餉有此三原因故前數日由國務會議議决提前實行事前京中各報無一揭載之者其秘密可想矣今忽霹靂一聲震動北京社會一般人士之耳鼓以致大起恐慌亦勢所必至也因此又有一部分人推測謂政府此舉意在提出現欵發給前敵軍隊仍須繼續戰爭以决最後之勝員惟是日前段國務卿曾語其所親謂國勢至此可謂窮迫巳達極點然惟窮迫之極乃可以謀轉圜重開戰端之說萬不演成事實預測時局解决之期大約不出此二十日以内觀此等語氣似主張繼續戰爭之說不免爲神經過敏之結果又聞段國務卿原擬更換吳炳湘江朝宗代之以徐樹錚趙理泰近因此事發生維持地面責任綦重驟易生手似非所宜因之暫寢其議云 
[濰縣有停戰消息]  
　　大陸報八日濰縣通訊云黨人來攻之說傅聞已久乃兩星期來迄無動靜吾人方以爲中國之事僅有虚聲未必見諸實行詎至五日夜間火車馳入濰縣站前後三次黨人約五百名乘車而至迨十一時半槍聲作矣民軍趨入東關沿途會放數槍東關與濰縣城中隔一河河距車站不足二百碼維時民軍又進攻南門爆聲大作城門擊穿一洞但民軍未曾衝入城中來攻東關者約五十人左右守者棄關北退民軍追擊之半小時城内三處起火東關全境似已爲民軍所佔領少頃北兵三百來援逼退民軍南關戰爭至四時半始止以吾人是夜所聞及次日所見者察之此役北軍似佔優勢四時半起一切安靖歷兩小時之久六時半後吾人又爲槍聲驚起槍彈飛過教會有三寸口徑之砲彈一枚擊中男醫院之會客室房破物毀教堂外又有一未曾爆裂之砲彈女學堂之餐室窓户亦爲碎彈所洞穿幸皆未傷人次日醫院中之醫士應軍官之請入城辦理紅會事宜查知雙方受傷者北兵六人民軍有五十人左右是日城中人民至教堂避難者頗衆即當地文武要員之家屬亦在其内日間尙安夜間又聞流彈之聲泰半來自南關方面教堂在東關之東距東關約一英里此後尙未有新發生之事民軍雖退至城南然濰縣實巳　於被圍之境昨日傅聞雙方停戰七日以議條件大約此說確實蓋前此二十四小時中並未有戰事也雙方迄今皆無掠搶或擾亂之行爲 
[玉山宣布獨立]  
　　字林報十日饒州通訊云玉山於四月二十五日宣告獨立此爲贛省起事之第一聲該處有兵六百是日倐佔城邑拘知事而繫諸獄中旋高懸共和旗幟宣告獨立目下民軍正向廣信進發自浙省獨立後沿浙省邊界之贛省諸縣大受影響數星期來張勳軍隊數千人陸續經過九江與湖口之附近地方以俟贛省情勢之發展饒州一带尙爲安靖伹人民一聞大辮子軍將至之消息輒驚惶不巳 
[梁任公蒞粤後之大局]  
　　廣東獨立以後龍都督及各界人士咸致電邀請陸梁兩公來粤旋因海珠事變發生陸都督遄返桂林督師北伐梁任公淹留肇慶遲遲其行外間紛紛揣測疑兩粤感情不能融洽商民憂疑莫釋不意五月六號忽有任公蒞粤之報任公忽然蒞粤非惟粤中各界無一人知即都督府亦初未知肇慶行營中人亦少有知者五號下午三時都督府忽接三水張堅白來電請派專車來迎龍都督得報卽派車往仍堅守秘密晚間九點鐘派鄭旅長往車站奉迎初不明指爲何人也 
　　任公之來並衛兵亦不带一人惟舉張前巡按及李根源程子楷偕行下車後即往都督署聞與龍都督晤譚至天　始京寢 
　　翌日六號聞任公在都督府發電甚多其電有寄廣西雲南貴州三省及四川湖南前敵各總司令者電文甚長大約皆關於全局計畫也是晚龍都督在行署設宴歡迎賓主甚洽散後仍會譚至夜分 
　　七號粤軍界全體段爾源李文運鄭開文潘斯鎧蔡春華等五十餘人在督署開歡迎大會並請龍督張前巡按作陪席間龍都督起立略述竭誠歡迎之意旋由任公演說略謂鄙人本應以二十日前到此因陸督急於北征不克分身來粤鄙人行期亦因而延滞未幾岑西林先生 
到肇慶以龍陸兩督之推舉責備組織兩廣都司令部鄙人又須參贊其事故遲遲至今始能到省城前次歡迎盛意辜負實多抱歉殊甚鄙人此次來意第一因兩句以來彼此睽隔所商各事不免稍有誤會故特來與龍督開心見誠而談一切第二因西林自海外歸來對於吾粤深致拳拳惟抱病未痊不克親到託鄙人向各軍人及我父老代達誠意第三因吾粤各屬秩序未能完全規復致父老當有及疑故親來與各界要人共商善後之策第四因獨立省分旣巳日多友邦觀聽爲之一變滇黔桂三省當局皆謂宜設統一機關俾外交易於進行故特來與龍督及各界要人交換意見第五因袁氏勢雖窮蹙然至今猶負嵎不退四省軍事計畫亟須聯絡以期早收北伐之效故特來與龍督通盤籌畫今經兩日晤商結果一切問題皆已完滿解决就中安集民軍維持地方秩序之一問題爲粤人切身利害所關現已有極完全周到之辦法使眞誠義勇之民軍得遂其出境討袁之志而境内公安亦可迅國恢復一二日内當有都司令部都督府會銜告示宣布辦法至護國軍政府臨時統一關係已一切商議停妥暫設一軍務院用合議制裁决戰時政務日内即當組織成立其各種宣言已經印布不必贅述軍事計畫則吾粤以大軍出江西現前隊巳至梅嶺當尅日續發大隊務於一兩月内與四川之滇軍湖南之桂軍會師於武漢大局當可一戰而定望我軍人奮其神威爲吾粤立莫大之名譽云云任公演說凡歷點鐘之久座上人人歡欣奮發鼓掌如雷演畢龍都督起立高唱黎大總統萬歲岑都司令萬歲中華民國萬歲任公旋起立高唱龍都督萬歲廣東護國軍萬歲段總司令爾源起立代表全體軍人高唱梁任公先生萬歲賓主盡歡至十時乃散聞八號政界紳界商界皆擬續開歡迎大會云觀此可知兩粤感情十分融洽從此一志北討大局不足平也并聞梁任公於初七日在都督府與龍氏會議維持兩粤之政策後（聞議决龍覲光爲粤都督龍濟光率師北伐徐勤任民政長民軍擇尤編練北伐陳炯明朱執信均爲北伐司令確否未悉）旋於翌日下午附搭佛山輪船到港同行者有粤海關稅務司當田省起程時係由長堤粤華酒店對開之何富連碼頭用電船駛近佛山火船當時有英法美意澳日等國領事送行商民在長堤燃放長爆竹數串以示歡送之意梁到港後寓於何處尙未探悉 
[獨立聲中之陜西（西安通信）]  
　　陜省自滇貴獨立以後人民反對帝制之心理愈堅雖怵於當道壓力之摧殘而黨人之活動絶不爲之少阻軍警兩界恐事有意外於是竭力誅捕以資鎮壓偵騎四出極力株連故各黨人及有嫌疑者以省内　不能安身勢不得不入北山聯絡土匪以爲根據之地土匪旣得黨人扶助捐棄向有之宗旨亦以討袁軍自居北山之勢力遂盡入黨人範圍以内黨人之聲勢旣大省城之謠言愈多一夕數驚近又有黨人數百匿居省垣即日起事之說軍警特别戒嚴人心愈形惶恐向之所謂鎭靜人心者今則不能弭平擾攘不休之地面矣茲姑將近日省城内外之所見聞者分述如左是亦關心邊省形勢者所願聞乎 
　　市面上之恐慌　帝制發生市面巳呈一種悲觀之熊度商業日見停滞金融日漸緊迫雖經官廳出示維持絶不發生何種效力蓋豫料南北將有莫大之戰爭恐營業上蒙意外之損失也洎乎滇貴兩廣獨立之聲喧傅後商人若大亂之巳至者現銀現洋漲價收入銀洋價漲而紙幣價遂一落千丈矣延至今日銀市每兩二千八九百文洋市每元一千九百餘文而紙幣一串只當銅元六十餘枚至食料價格較平時均加一倍小民惶恐益甚金融市面益危雖文告迭頒而聽者藐藐蓋官場維持治安之能力竭矣 
　　戒嚴中之狀况　陜省地面旣如此危險民間之謠言亦愈出愈多不曰今日土匪進城即白某晚黨人起事而偵探家遂添種種保固飯碗之資料昨晚各警士均不背鎗說者以爲此必解嚴耳旣而調查始悉因探報黨人議定奪警鎗械起事故將鎗械撤回噫防黨之手叚如是亦異聞矣 
　　軍政長之主義　據某要人云軍政對於近日之時局抱定一種穏健主義其所謂主義云者以爲我等旣授袁氏之特遇倘因時勢所迫而變其宗旨則於私德過不去若出兵征南則北山之黨人河北之刀匪勢必乘機蜂起力亦有所不逮緣此兩種原因故專以保護本省治安爲主旨南北兩造不置可否於其間在政府知防務攸關當不致有所責難在革軍未挑惡感諒必不有意爲難故今後當確向此主義而行其所謂穏健者如是故外間所傅調駐陜軍隊南下之說必終成泡影云 
　　北山革軍之活動　所謂北山革軍者即去歲官廳所稱北山之土匪是也今則均歸革領李岐山等所統率名曰討袁軍舉動文明且此等軍隊官廳前雖稱爲土匪然曾皆於光復陜省建有殊勳者因賞罰失當或潰逸或解散而相聚於此者也其平時尙不擾及居民况此次受民黨首領之約束乎且此等革軍旣具整齊之服裝又有新式之快砲故官軍輒戰輒敗近雖北山各縣均駐有軍隊然革軍一到無不望風披靡觀中部宜君綏榆等處近狀卽其確證現聞此等革軍旣與蒙匪相通又與刀匪聯絡而駐紥河北之某旅彼此又不相仇其行動之活　旦夕當可達其獨立之目的也 
[南京快信]  
　　馮齊兩使以院令中交兩銀行紙幣停止兌現擾亂市面斷難查照院令辦理除一面電京駁復外昨特諭飭中交兩銀行行長仍照常兌現以定人心現聞該兩行巳照常營業所有江蘇省發行之中交兩銀行紙幣一律兌現惟他埠發行之該兩行紙幣此間似不甚通用矣 
　　山東代表丁家嶧孫家林昨日（十五）下午七時抵寗據云該省危迫萬分政府派陸宗輿蔡廷幹出京昨日抵濟南恐日人方面交涉仍難望妥洽　 
　　前軍署諮議廳長胡嗣瑗昨由滬來寗聞此次會議胡亦爲關係之一人 
　　張勳之代表萬繩栻昨日（十五）偕奉天代表趙錫福劉恩鴻於昨晚七時抵寗 
　　熊秉三復電馮將軍不克來寗參與會議聞倪嗣冲擬改派陳師禮爲代表 
　　段内閣昨日續電來寗促速派上級軍官赴京參與重要軍事會議 
　　陜西消息緊急陸建章有巳出走之謠 
　　張勳带兵入魯之傅說不確傅聞不日有大宗軍隊開赴淞滬 
　　中央以當此財政支絀之際内外兩方面勢不能兼籌並顧昨電齊使茲撮錄大要如下（下）各省財政應撙節支出之額仍不得越過預算（二）各省認解中央之欵准予暫緩藉紓財力惟不得再向中央請欵（三）中央直接收入之欵及鹽欵關稅等無論如何該省不得截留及挪用 
　　聞代表大會開會尙無定期或云已定二十號總之須俟各省代表到齊卽可隨時開會 
駐省之第七十四旅及新開來第五混成旅日内即將開往江浙邊境駐防駐蘇之禁衛軍昨已調省 
　　馮將軍發起之大會議原定本月十五日舉行現因各省代表尙未到齊巳經展期所有巳到各代表由將軍署副官處在大行宮租定華洋旅館以爲招待之所該旅館近已不准駐宿外客並派兵輪流守衛稽查出入頗爲嚴密 
　　張定武近對濟南事件十分注意密電中央抽調兵隊聽候調遣所有浦口一带鐵路馮將軍擬派新立江蘇陸軍巡緝隊一營前往沿路保護齊使委張澮充江北猪隻統捐局長 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京津金融恐慌續聞]  
　　日前段國務卿所發關於中交兩銀行紙幣不兌現之院令京市旣發現非常恐慌於是國務院聞又將開國務會議籌議妥善辦法茲探其所謂妥善辦法者一爲國際之間兌換仍以現洋行之二爲造幣廠趕製銀元三爲此後中交兩行暫緩發行新紙幣四爲維持現在紙幣之價格以免物價騰貴以上諸問題一俟議决之後即行宣布惟是以實際言此種善法吾儕小民於直接間接固俱難受其好處也例如前門外珠寳市之平市官錢局自前昨兩日間人民以一元紙幣兌換銅元或以銅元票取現等事該局皆以停止辦公答之以致口角頻起幸賴軍警多名在門内外彈壓解勸始獲無事又京城各處之金店銀樓因恐人以紙幣購買所製之金銀器皿首飾等物倘照常收用則銀行不兌現而伊等代其兌現矣若不收用則屬故違禁令故於昨日已將製成之售品藏置櫝中暫行歇業矣 
　　前日（十二）下午九鐘天津行政各長官及商會總協理邀集各國銀行圑在利順德飯店討論維持方法銀行圑要求中國政府擔負完全責任始可收用當由巡按使允爲維持本省中交兩銀行並請求政府速與銀行圑磋商須一星期内始有頭緒散會後總理葉蘭舫協理卞月庭回會報告衆會員一切會議之情形經衆討論以政府與銀行圑彼此籌商辦法須待一星期洵屬緩不濟急遂擬定維持現狀方法查民以食爲天津市大小米麵舗八百餘家每日門市所收交通紙幣不少若盡收之取欵尙難必致週轉不通倘若不收無以維持國家銀行會中有主張擬由商會擔任凡該處交通紙幣購買米麵者照常收用由商會兌付現欵會衆是否通過未之詳聞時至十二鐘始行閉會並聞該兩行彼此議定此後有向該行存欵者加息一釐而放出之欵則減息一釐然一般人民旣感此番倒亂之苦痛該兩行在津是否尙有存放欵項之信用固一疑問也又警察廳昨將庫存之欵發交市面銀號錢舗以備兌換兩行之零票藉以周轉 
[寗垣會議前之十三省要電]  
　　馮華甫將軍近有寗垣協議會之組織外間多不識其意旨何在昨據各方面消息謂此項協議係專爲對待粤省籌畫之四少聯合起見蓋寗垣協議本爲聯合北方各省討論劃一政見以期籌備正式和議之各手續雖並非正式和議然亦爲正式和議之先聲惟在月之十五日預期内恐未能開會要之在二十日前後或可望開會目下贊同此項協議者巳有十三省並聞此十三省軍巡長官曾於十二日連銜致中央要電一件略稱爲總統地位難决問題致尙無舉行和議之希望長此延宕於事毫無裨益轉增種種不可思議之危險今擬由十三省軍巡長官對於袁總統地位是留是去在江甯舉行最後確决之大會議議决之方法兩方均不得發生異論經此會議作公允之决斷後其他條件兩方再舉行議和協商以期迅速解决此議業通電於南軍徵求同意茲特電達可否准行請速回覆等語未識政府以爲然否 
[陜西警訊與湘南吃緊]  
　　某京報云中央政府於前日午後接電云陜南鎭守使陳樹藩現已率其部下軍隊毅然宣言獨立其原因蓋以陜北一带入春以來匪徒蠭起黨人與之聯合聲勢其振進攻各縣次第失守陳樹藩率兵前往而部下軍士主張獨立陳亦傾向南軍竟宣告獨立與中央斷絶關係並聞陸咸武派伊子第一旅旅長陸承武與陳軍大戰於富平陸旅全隊反爲所敗又稱頃據某方面接到西安特信謂陜西北部久有匪徒滋擾現與革軍結合其衆已達三萬人之多大有南下壓迫省垣之勢並陳樹藩中將已經宣告獨立因之西安人心時驚風鶴非常惶恐現在凖備逃難者忙紛之極又云革軍鋒鋩銳不可當陸軍彈壓迄今未覩寸效而外間又喧傅漢中獨立不日將成事實陸將軍聞信惴惴不安呂巡按使已託故請假其家眷刻正派人送還安徽原籍云 
　　京中某機關刻接長沙來電云湖南零陵鎭守使望雲亭自上月二十六日在永州宣告獨立後與廣西護國軍聯絡進攻湘屬要地其前鋒業踰神弧嶺迅速北進時駐紥衡州之安武軍（係安徽倪嗣冲遣派兵）早先已集多數民船準備撤退五月九日夜間該軍接北京政府撤退之命令翌晨十日即開始退却十二日午前其一部軍隊約六百名通過長沙省垣紛向岳州退走又聞現在辰州常德岳州等處之各北軍亦將漸次撤退離開原地實行北還矣 
[湘省最近之恐慌]  
　　湘省西路一方面現有周文炳范國璋兩師軍隊屢與黔軍激戰（停戰期内亦時與交綏）而南路一方面則有倪毓棻唐天喜兩混成旅駐紥衡州湘潭一带自桂軍侵入永州零陵鎭守使望雲亭即宣布獨立連合桂軍進據祁陽與倪軍正式宣戰至省城一方面早有奉天張作霖所統第二十七師派來之數營分駐城廂内外近日將軍署護官長李右文與湘紳郭人漳舒禮鑑等在寗鄉益陽湘陰等處招募新軍約共二十營先後到省將次成軍故數月以來謠言較前益甚有謂省城亦將獨立者有謂新軍與北軍必相衝突者有謂新軍各首領意見不合必有以權利競爭而内部亦相衝突者謠諑紛紜人心惶恐全城住户凡有眷屬者幾於遷徙殆盡（湘潭市携眷入鄕者早已比户皆空）前昨兩日人心更爲動搖始而有寳慶開戰之警報謂護國軍在寳慶城外與北軍激戰北軍敗走全城爲護國軍佔領陳知事不知下落迨飛電查詢電線則已斷絶至今不通未幾又有湘鄉獨立之耗惟查獨立通電末署護國軍舒禮鑑名銜時舒方在省不勝駭異嗣經探悉確係該縣土匪假名獨立希圖搶刧旋由將軍派兵剿辦土匪即已潰散頃聞日昨又有黨人陳强譚二式（譚人鳳之子）劉文錦等多人欲晉謁湯將軍運動獨立湯將軍未予傅見又有黨人何某（前次在將軍署抛擲炸彈者）等四人與湘紳汪詒書密議亦謂湘省宜及早獨立逼袁退位汪紳以何某等頗爲穏健與之商榷多時並带領謁見湯將軍共同討論湯將軍謂此時當以地方人民爲重萬不可輕舉妄動致遭糜爛如前此炸彈一擲即惹起許多北兵來湘是其明證且各處土匪早巳潛來省城希圖乘機擾亂倘一旦暴動則護國軍之名義必爲土匪所冒認土匪旣經搶刧一鬨而散護國軍豈不蒙此不白之寃乎黨人聞此亦以爲然故目前尙無若何之舉動惟將軍署日日下令加緊戒嚴一時人民未悉此中底藴但據以上各情形紛紛傅說支離惝恍而又加以附會故每覺風聲鶴戾一夕數驚云 
[湖南銀行墊借北軍餉項之交涉]  
　　湘省現駐之北軍合省城及西南兩路不下三四萬人所有餉項前因財政部匯寄不及先後由湖南銀行曁常衡辰沅各分行就近墊借以濟急需近來湘省金融緊迫定於五月一號起停止墊借所有從前巳墊軍費經各分行將收據賚報到省合計省城及各處共墊洋元票錢票銀三項一律扣成洋元四十七萬五千四百八十七元四角七分該行因有急需而市面銀根又異常緊迫亟須索還此項墊欵特將各收據彚賚中央財政部請予即日撥還所持理由如下（一）現在銀根日緊滙水日漲雖由戰事之影響然實現幣缺乏之故請將墊用前項現幣撥還以濟市面金融（二）各項軍費急待結束請速撥還以淸手續聞財政部以湘省自三月起應解中央各項專欵稅費迄未滙解雖本年上半年度專欵已經減停然稅費（即印花驗契等費）仍應解部昨特咨行來湘請將稅費儘數撥還該行墊欵如有不敷即以下半年度第一期解部專欵扣還報部除由湯兼使飭令財政廳查照外並飭該銀行知照現據代理財政廳長葉君以湘中戰區發端於西延長至南自望軍獨立竟至蔓延中部所有印花驗契特種營業屠宰與烟酒牌照各稅在戰區縣分已經停辦其餘各縣亦以辦防事急無暇及此是以後稅費毫無把握五月以前所徵之欵共止七千餘元已開支無餘至於下半年解部專欵原係以大局底定秩序回復爲條件否則仍無欵解部是此欵亦在不可知之數未便承認代部扣還該行墊欵之責聞巳詳復省使請予咨部另行籌欵歸還將來湘中征得稅費與應解專欵届期仍直接解部以淸手續而免葛　並聞湖南銀行以此項墊欵之所以請求發還者原爲救濟金融了淸界限起見如以稅費專欵撥還不特延展無期且不能濟要需而了前案故特再請財政部另撥現欵歸還前墊以維財政而免恐慌不知部中對於此事究竟如何答復也 
[山東軍署大會議]  
　　决定與民黨共同倒袁　　惟不宣布獨立 
　　山東自旬日以來風雲日急人心驚惶數十萬無辜商民皆惴惴焉憂大禍之將至而各方面眞相迄無明確之表示迨靳將軍布告宣示態度稍爲明瞭而馮張倪三將軍因誤會山東情形致電請袁氏竭力支撑以維國權而退位問題反遭頓挫於是山東活動之反響竟及於全局而前途危險陡增百倍則此後靳將軍是否仍照前次宣示之宗旨繼續進行黨人是否是統覽全局之眼光暫緩活動爲一絶大疑問日昨午前十時靳將軍曾召集軍政各界重要人員在軍署會議並加入紳商學界代表數人議决主張退位問題之一致進行並對待東面黨人之根本辦法其决定大端揭示於左 
　　（一）將軍及軍政全體認總統退位爲解决全局之唯一辦法此後按照前次佈告宗旨繼續進行電請袁氏退位若目的不達除積極進行外軍政各界一律辭職 
　　（二）黨人若以求袁氏退位爲唯一宗旨則彼此旣巳一致便無再行擾亂之理由果能保守現狀則山東政府當然認爲民軍正當行爲互相提携以達最後之目的大局解决山東治安均在於是若黨人於山東政府要求袁氏退位之眞意表示後尙紛紛向各州縣圖謀擾亂是必於退位問題外尙有其他之目的山東政府爲維持地方治安起見另爲軍事上相當之辦法 
　　（三）黨人此後若無假借鐵路擾亂治安之行動靳將軍可即通電南北證明目前並無對外可言仍回復馮張倪通電前狀况十七省一致主張解决退位問題 
　　（四）山東若宣布獨立與雲貴兩廣因地理上旣不能連合十七省圑體因獨立後又不能加入效力旣失作用全無故名目上無宣布獨立之必要 
　　以上數端均經全體决議預備進行此後或將軍有所反覆則食言不祥必至人心一去不可收拾半載心迹愈問愈晦運時不惟東方黨人决然反對即純以維持地方治安爲前提之紳商學界亦必羣起與之爲敵若將軍踐言而好亂靡已則是東面黨人並非反對袁氏且不僅反對山東政府是直與數百萬老百姓爲仇袁氏病民天下誅之民黨如是其謂之何邇時不惟將軍師出有名即吾素惡袁氏之紳商學界及三千餘萬之待死人民亦必合籌對待之策惟力是視然至是山東不可問矣大局更不可言矣袁氏竊笑於旁挑撥操縱不可思議之事不僅馮張倪三將軍之通電巳也所望者將軍言行相顧勿蹈袁氏欺詐之覆轍黨人宗旨正大勿爲暴民擾亂之謬　干戈俎豆吳越一家以達我最後　一之目的我數千萬人民出血汗之資建偉人之像皆意中事也　我將軍及民黨一念及之云云 
[山東截留解欵之覆電]  
　　近日東省危急情形非可言喻而最大之險象尤在欵絀一事頃將軍巡按電覆中央云北京國務院鈞鑒賡密東省近日危急情形業經先後電陳在案際此外侮内訌險象環生事勢艱危千鈞一髮某等撫輯商民督率軍警茹痛忍辱力保地方然籌戰籌防動需鉅欵本省財政本極艱窘遭此意外羅掘一空各縣受此影響人心騷動加以亢晴不雨旱象巳成上忙錢糧收數銳減天人交困智力俱窮默審危機罔知所措輾轉籌思非力顧餉源無以支撑危局擬懇俯念東省萬急情形暫予截留解欵專欵俾得固結軍心徐圖善後臨電迫切敬乞轉呈泰武將軍靳雲勝山東巡按使蔡儒楷印 
[停兌聲中之浙省辦法]  
前日（十三號）中交兩銀行忽停營業一天錢市亦因之未開上午各業商人均赴杭總商會會議維持之法下午財政莫廳長都督府秘書俞寰澄相繼蒞會與衆商會議經該會顧竹溪總理將上午所議者商諸莫俞二君所議係暫將紙幣停止兌現改作劃單由錢莊收劃以三千元爲限可向銀行匯劃凡納稅輸糧均可通用即兌換銀角亦照平時云云莫俞二君深以爲然錢莊銀行亦表同情當即决議並要求官廳立即布告軍民人等一體知悉以釋羣疑莫君亦即許可並宣言官廳方面已議向滬上借欵數日後當有大批現欵運浙以資協濟况目前救濟方法亦已確定金融前途可保無虞云云次日呂都督即出示曉諭略云本省獨立以來所有中國交通兩銀行一律由本軍政府擔任保護鈔票該行信用極好此次北京袁政府來電停止兌現是項命令在獨立省分本不發生效力惟未獨立省分旣經停止本省中交兩行凖備雖甚充足惟恐現銀流出本軍政府爲鞏固金融起見故有暫停兌換辦法爾軍民人等毌得妄生揣測總之浙省金融上之信用與他省不同本軍政府自有一定維持之策用特一再示諭並規定條例六條開示於後仰爾軍民人等一體遵照條列如下（一）中國交通兩銀行有浙江字樣向在浙省通行之鈔票暫緩兌現仍一律行用由護國軍政府擔負維持責任（一）地丁捐稅槪准照常完納（一）十元五元之鈔票可向銀行或錢舗調換一元鈔票槪不折扣（一）一元鈔票可向錢舗兌換銀角銅元價值與現龍洋一律槪不抑扣跌價（一）錢業商董已議定維持辦法軍民一體行用决不稍有損失（一）暫緩兌現期内如有軍民人等恃强兌現及奸商故意抑扣跌價均以擾亂秩序論罪 
錫常維持金融辦法 
[中交兩行　照常兌現]  
　　無錫　上星期六江蘇無錫中交兩銀行之停止兌現震動市面情形已誌本報茲悉十四日適逢星期兩行均未開行錫地軍政商各界自悉中交兩行係奉國務院令停止兌現之電後均以照院令辦法非但堕銀行之信用其影響市面關係更鉅而軍界長官因所發餉項大半中交兩行紙幣此刻巳不流通又不兌現恐生非常變故尤不以院令爲然爰於上星期六在旅司令部招集軍政商各領袖及中交兩銀行楊伍兩行長開會叙議羣以維持舊狀爲惟一之目的中國銀行行長楊敦甫當表同情交通行長伍渭英則以請示爲推托於是軍政界及商會即電禀南京軍巡兩署請示辦法日昨奉到覆電贊成維持之意並頒示辦法五條（一）中交兩行兌換劵由軍民兩署出示照常通行並准向原發出之各該行隨時兌現一面由商會開會宣布（二）活期存欵除軍警外每户一星期内（自十五日起至二十一日止）支取不得過三百元定期存欵到期照活期辦法（三）外省發行紙幣暫停兌現俟與各省協商斟酌後再將辦法布告（四）現洋一千元以上非有上將軍巡按使護照不准運送商家辦貨應用護照由商會隨時請塡發（五）銀行運送現洋先期領取長期護照每分行一紙本月星期一中交兩行已照常開行收兌鈔票中國銀行對於江蘇省屬之各分行鈔票及蓋有江蘇兩字者無不收用故此商界亦不如以前之拒絶已有稍稍收用漸可流通於市上交通銀行則祇收蓋有無錫兩字之鈔票餘下槪不允兌人民頗苦不便亦足以覘兩行之　虚消長矣本月星期一鈔票兌現反不若上星期六之擁擠非鈔票之漸少實人心略顯信任之故也 
　　常州　常州交通銀行本由無錫分來開幕未久無甚在來欵項前奉到止兌鈔票之令後當即照辦並遵照暫行裁撤昨日復由翁知事發出六言韻示懸貼行前其文云照得交通銀行前分滙兌來常現在歸併無錫通用兌現照章凡爾商民人等各毌驚疑恐慌又聞自中交兩行鈔票止兌後銀根加緊恐慌愈甚非特擾亂金融抑且擾亂人心昨翁知事奉馮宣武齊巡按元電内開國務院令中交兩銀行紙幣及應付欵項暫時停止兌付等因事關全國金融安危所繫巳由本上將軍本巡按使切電中央痛陳利害並請將前令取銷所有本省兩行發行紙幣應仍照常兌換以維大局仍仰會商商會設法勸告商民毌起恐慌爲要聞翁知事奉電後業已會商商會設法勸告並出示曉諭以免商民受金融恐慌之累云 
[蘇垣中交紙幣照常兌現]  
　　蘇垣中國交通兩銀行自奉國務院通令停止兌現後風聲所播商民惶恐金融頓有阻滞之象十三號中國分行經理羅雲程君與交通銀行經理吳頌魯君即邀集錢業公會領袖會商維持辦法當議定由錢業代表宋友裴同交通吳經理偕赴寗垣與南京中交兩行行長妥商辦法面謁馮將 
 
 

Page 7

 
 
軍齊巡按使請示遵行嗣於十四號接寗電請馮齊二公允爲維持已由寗行運載現洋來蘇照常兌現十五號又奉馮齊二公寒電（原文在告示内）遂由兩行經理與商會錢業公會籌商飭令各錢舗凡中國銀行蘇州鈔票交通銀行無錫鈔票照常收用並可隨時向原發出之銀行兌換銀元一面由官廳出示布告並由警廳派警赴行照料以免擁擠該兩行亦已遍發布告照常兌現中國銀行並照向例延長一句鐘至下午五時爲正惟持票兌現者頗爲擁擠已由警廳派每行巡長一員巡士四名商圑支部亦派圑員八人常川在行照料兌洋之人四人爲一班挨次進兌秩序尙爲整肅茲將告示錄下吳縣孫少川知事出示云本月十五日奉宣武上將軍馮巡按使齊寒電開昨電遵飭維持中交二銀行紙幣照常行使兌現想巳遵照茲復召集南京兩行行長商會會長討論商定暫行辦法三條（一）中交兩行兌換劵由軍民兩署出示照常行使並准向原發出之各該行隨時兌現一面由商會開會宣布（二）外省發行紙幣暫停兌現俟與各省協商後斟酌辦法再行布告（三）活期存欵除軍警外每户於本一星期内（十五起二十一止）支取不得過三百元定期存欵到期照活期辦理以上三條辦法係爲維持市面起見仰各該地方官曁各商會迅與各該銀行妥商辦理爲要等因奉此除會商蘇州總商會並中交兩銀行遵照辦理外合行出示仰商民人等知悉兩等須知蘇州中國銀行發行之江蘇紙幣交通銀行發行之無錫紙幣已由商會轉飭錢舗照常收用並得隨時向原發出之銀行兌換銀元是此項紙幣實與現金無異務各照常行使不得自相驚擾 
　　另一訪函云停止兌換現洋之令到後閶門觀前等處各大字號紛紛至商務總會與各會長董籌商維持辦法經尤先甲等召集各號執事開臨時會議當時到會各人僉稱應電請省公署飭該銀行照常兌現並轉請將院令收還如果不能達到目的金融何能流通各商號祇得一律閉市衆議僉同當由商務總會據情電達省垣軍署兩公署核示中國銀行照常兌現十五日上午七八時之持票換洋者已異常擁擠是日兌現總數約在三十餘萬元之譜自發生兌現風潮後一般小烟錢店每每乘機抑勒申水短折而貧苦小户不知其中詳情乃忍痛折價兌現者不知凡幾而各烟店收下後即赴閶門銀行兌換祇費一次奔波之勞便得多大利益事爲崔警廳長所聞以此等奸商心術過於兇很卽飭各區警注意查察如有此項情事即拘局懲罰現此風已稍戢矣 
地方通信 
[蘇州]  
　　水警與梟匪之激戰　梟匪宋老窩子等取衆在蘇鄉各處騷擾迭記前報茲悉此股梟匪五月十一號在太平橋擄刧之後即開至南北橋冀圇搶刧經該鎭警察所巡官周子賓向若輩哀懇十元匪等不受而去十二號午後開至莫城地方卽在該處發餉由匪首船上發出計每船發洋二百元（船共有三十七八號）十三號開向昆成湖一路下午四時至洋澄湖適水警遊緝隊長李標勝率靖平江安兩淺水兵艦带飛划砲船二十號追到即行開仗雙方互發鎗炮約歷四時之久匪斃數名並傷數名水警中受傷五人計靖平艦上兵士三人飛划船上巡士二人匪始漸漸退去兵艦發砲追擊飛划船亦發鎗追趕匪船即分二路一路向强河鎭往常熟一路逕向崑山等處逃去棄下匪船三隻洋鎗十一枝　各匪等逃至崑山時經駐崑水警分署長王士琳派警堵截獲住逃匪五名　李隊長率隊至崑山一带紥住後先乘靖平兵艦带　受傷巡士五人及奪獲船械及匪徒五名一併解回蘇垣面禀朱鎭使趙廳長請領子彈後尙須重行出發追趕其受傷巡士五人巳送至醫院醫治内有一人受傷較重恐有性命之虞 
　　郵寄信函索洋五千　蘇鄉望亭鎭董事吳墨卿陸全寳二人均接到郵寄信函係由某某等五人具名限三天備洋五千元送至太湖中某處船上等語吳董事等因見横　車坊等處之事異常恐慌特將原函送本鎭商圑詳送蘇城商圑公會並具禀鎭守使核示旋經朱鎭使飭令七十六圑吳士芬圑長酌派兵士一連前往望亭鎭駐防今日該兵隊已雇坐民船由汽船拖带出發 
　　稽查隊移設憲兵營　蘇州稽查隊現已成立初於組織之際設隊於鎭守使署稽查員兵由陸軍第二師之一部（即工程）警察廳之警察及憲兵等三機關合組而成專司稽查火車站輪船埠各旅館等處盡穿制服其稽查員兵總數共一百八十餘名均隸屬於憲兵營長兼總稽查員王少珍君統率茲因爲辦事上便利起見特將附設使署之稽查機關移設於憲兵營本部以免紛歧已於十三號移駐就緒經王君詳報省軍署備核矣 
　　大宗賞欵給發軍警　上月蘇軍收復吳江縣城後馮將軍批飭獎賞前敵各軍警共計洋五萬元旋以未派出征之軍警各隊保護治安不無勞苦又經將軍飭撥獎洋一萬元專給守護蘇城各軍警此宗巨欵本定於五月一號隨四月分薪餉同時發給當因軍需浩大欵項支絀延遲至今昨日馮將軍飭胡財政廳長籌足現洋六萬元交大通轉運公司轉運到蘇另電鎭守使道尹派員具領給發朱使趙道尹接電後即分别電令駐蘇各軍警着各備領逕往閶門大通公司領取一面委派吳縣知事孫錫琪監派先經會擬分配辦法計七十六圑攤領二萬二千元（每士兵各百元）水警二廳之第三專署攤派洋一萬九千六十元（每名六百元）又守護寶带橋之第二師兵士三千六百元其餘禁衛軍憲兵營警察等守城者每名各獎二元均經於十四號具領十五號發放矣 
　　公欵改收中交鈔票　公家徴收欵項改用中國交通兩銀行 
紙幣一事經財政廳通飭徵收各機關及縣公署警察廳等尅日實行在案現吳縣公署已由孫知事令徵收處於十三號起實行改收崔怡庭廳長亦已傅集五區警正曁水巡隊隊長到廳會議當諭各警正隊長於十四號起對於人民違警案件繳納罰欵及請領各種護照之納費並徵收各種捐欵均須改用中交兩行之鈔票其不滿一元者准交零星銀錢並委派勤務督察長楊士奎兼查此事 
[常州]  
　　續誌奔牛鎭命案　奔牛鎭發生離奇命案略誌前報茲悉女屍黄氏本與李祥度私自訂婚已久女無父母依兄爲活李曾央　說合女兄亦已允許惟李困於經濟故至今猶未正式訂婚月前有羅溪人謝某亦代某宅造女家說婚女兄又復承允旋即下聘祥度憤極遂於前月杪雇沈永泉之小車至女家僞稱女姊姚黄氏有病招去服侍湯藥女即乘車而往至半路即被李接至某處同居女兄數日不見妹歸心生疑慮隨至姊家探訊（即姚金宜家）則並未來過遂與姚至沈永泉家追尋沈已在逃當將沈妻看押勒令交出其夫未幾沈永泉回來知事已敗露通知李祥虔將女隠藏一面與女家大起交涉詎至次晨李與該女喉門各繫線带一條並頭殭臥於河峰之亂墳中經人往視業已斃命告由女兄報告派出所現聞兩家均不願報官相驗已經和平了結用費亦各照派但未識下聘之某宅能不顧問否 
[松江]  
　　官場之往來僕僕　洙涇鎭爲金山縣駐在地孤懸浦西軍警力頗薄弱前因被人脅迫獨立一時地方慌亂事後經當事者請准楊護軍使派兵一連馳往駐防今晨駐松某軍官雇舟親往部署一切傍晚事竣即行遄歸今晨松江縣李潤之知事乘車赴滬傍晚即歸蓋因謁見楊護軍使及周道尹面商要公也 
　　旬刊出現　松江各報次第停歇惟全松江獨存嗣因事爲人指控由警界干涉涇辦人趙某乃另行組織一報名松江旬刊已於昨日出版矣 
[揚州]  
　　紙幣止兌之恐慌　揚城中國交通兩銀行紙幣於日昨一槪停止兌現以致市面恐慌異常經商務分會會長周樹年向該行詰　該行謂三日後必有解决辦法現在市面仍須流通遂由商轉告各商店遵照茲聞已由省垣電飭該行照常兌現矣 
　　官產局行將歸併　儀揚兩屬淸理官產局自開辦以來經費頗形竭蹶刻聞已奉裁撤歸併縣知事署辦理而該局長嚴雲樵以籌墊之欵逾數千金仍請督辦稍緩栽併未知能否照准也 
[鎭江]  
　　揚中添設教練所　鎭屬揚中縣王知事現因新招警察每鮮警務智議特於縣警察所内添設警察教練所招募新生三十名授以課程養成巡警資格定三個月畢業畢業後編成警察隊派往各警所服務作爲實地試驗將來遇有缺出即合該項巡士補充昨該知事將所内章程課程曁各項手續通報各官署查核 
　　派兵艦赴皖保護　長江上游大通和悅洲一带有不靖之象馮將軍恐際此軍事倥傷之時慮有土匪乘機刧搶滋擾治安故派泊鎭之豫章楚謙兩兵艦駛往蕪湖防堵該兩兵艦均已由鎭啓椗溯江上駛矣 
　　鎭郡市面之近狀　鎭郡人民因近日謠言漸息且官場時常宣布各地安靖公文故市面驚慌已略鎭定遷徙者亦漸減少惟商界營業則依舊冷落雖商會設法維持尙難恢復舊觀 
[江北]  
　　定武軍移防江北　馮將軍以時局不靖誠恐有人至江北一带擾亂特電商張巡閱使除將撥調來寗之定武軍移防靖江南通如臯泰興等處外請再撥數營前往擇要設防 
　　仙女廟左近盜案　鎭郡對江仙女廟左近農民曹鳳德家前夜被匪三十餘人塗面持械冲門而進搶刧銀洋衣飾各物並將曹弟及子拒傷曹由後門逃出鳴鑼呼救經圑練往捕各匪早携贓物逸去現曹已禀報地方官前往勘捕矣 
[嘉興]  
　　支配小學費　嘉興民國五年度第一期縣稅小學費由縣自治委員盛譜蘭提前支配以應急需計四千五百元前日按照各區學齡兒童數分别支配並由袁知事飭知各區自治委員前來領給茲將各區所得數目錄下城區三百八十八元二角六分東欄一百零八元零零二釐雙橋一百十一元四角七分一釐王店六百七十一元一角八分二釐新塍四百十七元四角四分五釐陶涇二百十二元九角零五釐濮院一百零六元三角九分王江涇二十二元零五分九釐廉讓一百九十五元一角八分三釐渠東七十五元八角四分三釐尖墩角二十二元五角五分五釐新豐三百三十九元五角五分七釐新篁一百十三元七角六分四釐棲鳳一百四十一元零二分八釐塘滙一百八十元九角三分二釐三店四十四元四角八分九釐玉溪一百十元一角七分鎭埭一百十元九角一分四釐漢塘一百七十三元五角五分八釐餘賢一百九十六元四角二分三釐鳳石九十六元五角六分八釐南滙二百十九元六角五分九釐梅湖一百八十二元六角零五釐池西一百六十四元五角一分二釐澄溪九十四元五角五分六釐 
　　更正　本報十五日新聞桶所載孫洪伊與曲同豐兩君往復之函係轉錄京報茲據孫君來函云與曲君從未通函則此函或係誤傅姓字或爲他人假托均未可知特此聲明更正 
雜評一 
[不如其巳（一子）]  
　　威信爲發號施令之本中央一失威信即無一事可爲况乎失威信之事接續而起乎 
　　此次停止兌付令全國譁然其違反民意惹起恐慌而爲國人所痛惡者不下於帝制問題也今將從各省之請而即取消之耶則自問亦覺難堪不取消耶則各省已多從滬行辦法紛紛宣告獨立實際上不啻無形取消矣其處進退兩難之境亦與取消帝制之情形同也 
　　嗚呼中央無威信若此行一令即添一層惡感增一次失敗尙有所謂操縱之權能在耶是故以根本言之即不退位已無一事可爲無一事可爲之政府則不如其已 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[四誌中交兩行之强弱]  
　　中行信用益堅　　交通亦將兌現 
　　北京政府　財政竭蹶通令全國國家銀行止兌鈔票停付存欵後上海中國銀行即由股東會議决照常兌付以保信用而上海之交通銀行則以無可抗命遵照實行詳請巳屢見前報茲將昨日調查情形繼續錄後 
　　外國銀行之協助　十六日字林報云上海各外國銀行除德國者外昨派代表於正午聚集麥加利銀行開會議决外國銀行應協助中國銀行至必要之限度惟事關重大宜先請准駐京各本國公使故昨已發電致各使矣是日到會諸代表一致贊成協助中國銀行其代表之銀行如下 
　　台灣銀行華比銀行東方銀行麥加利銀行匯豐銀行花旗銀行有利銀行荷　銀行道勝銀行正金銀行十六日文滙報云昨日本埠外國銀行家會議後即於下午致電北京外交圑刻下尙未接覆今日各外國銀行已開始協助中國銀行此誠極可喜之舉此次風潮至爲重大中國銀行行事如此迅速良可歡賀固當受中外人民之熱心贊助想北京當局亦必　起爲助也 
　　英法公使之訓令　聞駐滬領事圑昨已奉到駐京英法公使之訓令對於該二國駐滬領事報告贊成中國銀行之辦法非常滿意滬上領圑接電後卽行開開討論維持辦法 
　　馮齊二公之維持　蘇省軍民長官馮齊二公對於國務院　令停止中交兩銀行兌換紙幣提取存欵一事認爲有失財政信用搖動市面特贊成股東聯合會 
之計劃籌撥巨欵維持現狀現經議定所有江蘇全省中交兩行一律照常營業槪不停止兌現提欵以維金融昨特通電各屬行政官廳布告商民一體知照毌　驚惶自擾一面電復上海中國銀行股東聯合會云鹽電悉院令止兌兩行鈔票事本上將軍本巡按使巳兩電中央痛切駁復請將前令立時取消並通飭各　照常行使兌付官廳商會竭力維持擔保貴會議决滬行辦　極是甚爲佩慰頃接各省來電多與蘇省辦法相同事關國脈存亡本上將軍本巡按使當竭力維持堅持到底並請貫會合力支拄以安人心上將軍馮巡按使齊咸印 
　　否認院令之同意　（南京中國銀行來電）上海中國銀行轉股東聯合會鑒鹽電悉院令停止付現事此間辦法已電滬行諒邀鑒察當勉力支持尙祈隨時指導甯删（漢口中國銀行來電）上海中國銀行轉股東會鹽電悉爲本行留命胍卽爲中國留生機至佩敝處幸已荷軍巡兩府主張否認院令飭令照常兌現可與滬行一致惟此後手續繁多務請隨時賜教以匡不逮是　漢行經理錢宗瀚咸又一訪函云自上海中國銀行否認院令照常營業後第一贊成者爲南京次蘇州次漢口茲聞天津江西等處亦皆各自保全信用維持金融觀此可知全國之中國銀行不久將一體恢復也 
　　昨日兌現之減少　本埠中國銀行兌換紙幣一事自股東聯合會出而維持後大勢已漸趨和平當風潮初起之第一二兩天（十三十四兩號）赴行兌現者每日均有一千餘人迨十五日往兌者計有四百數十人及至昨日則不過百餘人而已觀此現象不出數日當可風平浪靜規復原狀至昨日該行收兌紙幣計共八萬金各銀行之代收者亦不過六七萬金 
　　交通回復之好音　交通銀行因奉國務院令停止紙幣兌現提取存欵以致市面恐慌紙幣不能通行本埠南北商會見此情形以其妨碍金融連日開會籌議維持方法聞擬由該會籌墊銀二百萬元撥交該行援照中國銀行現時辦法照常營業要求北京政府取銷前令惟此項墊欵須由政府切實擔保現在已經籌備俟政府應允即行撥欵交行應用又聞松江商會總理閔君因交通鈔票窒碍難行來滬與總商會磋商辦法聞總商會巳有確切維持辦法不日宣布云又一訪函云各處交通銀行止兌風潮發生後當日本埠總商會即查核交通滬行對照表其内容頭緒　覺淸澈十二日奉令照辦因上海並無股東會董事會且副行長徐君抱病回家本在告假期内其正行長趙君到行未久情形未能熟悉以爲國務院令不能不行現據商界人云總商會自赴該行調查之後結算賬略大致發行本埠紙幣計洋一百四十餘萬元庫存現洋現銀曁其他銀行錢莊立時可以收進者綜計合洋七十萬元其放出商號各欵一時不能索還者均不在内已由總商會電致北京祇須籌洋七十萬元卽可將紙幣全數發淸且聞總商會又與某鉅商會議向借大宗欵項由商商擔保如有成議不待政府回電亦可先將紙幣收兌大約發兌之期當亦不遠要知奉令不兌者僅此交通一家而南京徐州蘇州無錫各交通分行均已照常兌現滬行當無不兌之理願我商界少安毌躁滬埠總商會必能善其後也又據南市訪員報告交通行長已電請交通部轉商國務院撤銷前令一面邀南北商會正副會長及錢業各董事等到行會議恢復兌現辦法先行查閱賬欵核計存項連收兌紙幣共計銀一百四十八萬除本行封存者有四十萬左右並以產業抵押品有三十餘萬以上共計已得半數缺少之數擬請商會錢業擔任籌備聞此事巳有頭緖大約今明日即可啟門兌現南市各商家得此消息後市間交通紙幣巳稍稍沽動矣 
　　倒換新幣之辦法　聞交通銀行因停兌紙幣市面恐慌連日屢電北京請示辦法茲得交通部復電擬有治標辦法擬倒換新幣如十元票一張換五元新紙幣二張五元票一張換一元票四張一千銅元票一張不足之數照市發給現銅元一元票換銅元票一千另數發給現銅元詢問滬市能否通行云 
　　代收鈔票之消息　昨由外人處得一消息英美烟公司擬代收交通銀行鈔票以一千萬爲限惟須以全國烟專賣之權交與該公司云云傅聞如是未知確否 
　　照常收用之復函　上海總商會昨接各機關復函數通彚錄如下　（一）上海稅務公所函云逕復者頃奉函示以中交兩行銀票仍應收用具徵卓識敝處昨與上海縣會商并商承道尹已出示收用並通知各分所矣　（二）郵務長魯士函云逕復者頃展五月十三號台函壹是敬悉查中國交通兩銀行紙幣本局現仍照常收用應請釋應惟進出不便兩歧旣收下後遇有以滙票來兌欵者自應即以此項紙幣付給擬懇貴會布勸各商界人等如以匯票來局兌銀或收賬欵一體收用是爲至幸　（三）上海電報局函云敬復者接奉來函喻以中交兩行紙幣照常收用祇悉一是敝局對於中交兩行紙幣自應照收行用以釋羣疑而維市面除飭知收報處遵照辦理外用特布復卽祈察核爲荷　（四）海關監督施炳爕函云逕復者展誦惠函拜悉一一敝處係財政部特别機關一切辦法悉遵部章而行中國銀行自有經理部庫之責故所收欵項向遵部飭統交該行收存遇有奉撥之欵亦向該行支取與别處行政機關情形本不相同於該行紙幣更無所謂不收也耑此復頌 
　　流通市面之通告　上海總商會又於五月十五號通告各業云徑啓者頃准本會會董唐露園君函開本月十三日因交銀行停止兌現驟起風潮中國銀行爲維持滬市起見備足十成現欵照常兌付兩日以來携票向兌者仍擁擠不堪因各商不知該行内容故有此現象擬請貴會通告錢業及各行商店此項鈔票信實可靠决無停滞之虞務必一律維持照常收用勿少留　實於滬市金融關係匪淺等因查中國滬行准備現金甚爲充足不特發行之鈔票照常兌現卽將來存欵到期亦一律照付該滬行内容之可靠誠信而有徵惟鈔票爲輔助現金全賴市面流通斯金融不至窒塞該滬行旣備足現金兌付以保信用而各業商號自應一律照收俾維大局准函前因合亟通告卽祈貴業照常收用中國滬行鈔票勿稍留難以免金融停滞爲荷 
　　勒索貼水之平靜　中行紙幣當風潮初起時南北市各小錢莊烟紙店乘機刦財頗多强抑兌價勒增貼水自經股東聯合會出而維持本埠各官廳又出示查禁後人心因之大定小錢莊無可售欺昨巳恢復原狀照常流通小復勒索貼水至鄉僻地方雖仍須貼水亦不敢過事苛求至多每元索貼銅元一二枚面已 
[六誌殖邊銀行之風潮]  
　　停止兌現十天　　届時一定照付 
　　殖邊銀行自發生風潮以來轉瞬五日鈔票兌現巳達二十餘萬元昨日（十五）滬上各機關同時接奉財政農商部東電飭令妥籌維持辦法惟以事體重大　難成議而該行近雖急電向各處分行調欵亦以中交停止兌現後匯兌不通金融奇緊巨欵倉卒難　該行辦事人故於昨日集議决定一面要求官廳亟照部電妥籌維持並與商會銀行聯絡一面趕派要人前往各處分行催收巨欵運解來滬其上海鈔票兌現暫停十日期滿後即照常兌現不折不扣據聞届時尙擬多設代兌機關以資利便茲將該行門首粘貼通告抄錄於下此次本行鈔票陡生風潮　户現金不敷應付當即分電北京總行曁各埠分行促將應撥滬行之欵刻日滙解原期源源接濟以維信用適值中交兩行忽奉閣令一律停止兌現全國市面大爲震動致各埠敝分行大受影響滙兌機關頓見停阻應收者旣未能刻期而至遂使前數日之來行兌取者間有空勞往返未獲悉數以償負疚之至然此爲各處金融呆滞牽動實非始料所及昨經電催京行竭力設法補救已奉復電囑令暫停兌付一面趕速　備展緩十天准陽曆五月二十六日再照常兌發惟際此時艱外間或將本行鈔票藉詞減折兌收深願執票人從容靜候勿爲謠言所惑届時仍到本行兌換取足實數藉免虧耗特此通告 
　　該銀行自議决停止兌現十日期滿仍行照兌後一面即報明交涉公署滬海道尹南北商會代爲知照淸晨捕房得信即分派馬　等前往彈壓並派巡捕在前後門駐守妥爲保護以防閒人攔入該行行員聞仍照常辦事以便與各方面接洽一切 
　　該銀行存户往來華洋皆有此次議定暫停兌現十日除託商會代爲解釋外並由行員中輪派多人向各存户接洽又托某律師分函滬上各大銀行說明理由以免悞會所有該行致南北商會函錄下此次兌現風潮影響極大敝行雖勉力維持無如市面日緊又值各省中交銀行停止兌現滙欵不能應期而至敝行今奉北京總管理處電令暫停兌現十天籌備一切届期照常兌付以全信用仰荷鼎力維持無任感謝並希轉知各商家以免悞會特此奉達 
　　文滙報云上海銀行風潮今日新發展之惟殖　銀行利用國家銀行停止兌現之機正式宣布暫停兌現約十日之久吾人當知無論何種鞏固之銀行一旦受擠若不得外助斷難應付不窮聞該銀行僅須稍延　日即可以實產易得現金故今雖暫停兌現持票者可無庸恐慌也 
[四明銀行處之泰然]  
　　寗波路四明銀行因籌備在先庫儲充足故自滬市發生風潮後該行卽從容應付且因向來票額無多兩日來業巳收罄及至昨日巳無人往兌照常營業當此風潮劇烈之時獨能措置裕如其信用益加堅固矣 
[收買絲繭之影響]  
　　江浙二省繭市向以紹興爲最早每届立夏後新繭即行上市本埠各廠家現定於今明二日出發前往開收惟各廠收繭之疑向以現洋紙幣各半带往今因兌現風潮銀根益緊非盡携現銀不可故因此中輟者頗不乏人比之上年收繭廠家大約須减少十分之三云 
[南京大會議畧爲展緩]  
　　南京馮上將軍爲袁總統去留問題特與張倪兩將軍發起會電各省請派代表齊集寗垣定於本月十五日開會公議解决方法已詳前報茲悉馮上將軍因未獨立各省道路遠近不一原定十五日開會時間過促各省所派代表未能一律蒞寗故是日未經開議現巳將會期略謂展緩昨特通電本埠各官廳一體知照 
[閘北又下戒嚴令]  
　　閘北防務近因謠言漸息檢查行人已展至十二時後人心亦略爲平靖不料連日又因紙幣風潮謠言復起據各機關偵探報告黨人將乘間圖謀起事故前日軍警兩界均奉長官命令宣布臨時戒嚴晚間十句鐘後即阻止交通並傅諭茶樓酒肆提早收市凡小本營業之店舗一律取具環保結呈送該管警區備查以防容留黨人破壞治安云 
[北兵仍欲赴閩]  
　　暫駐滬南圖書公司之北洋鹽務巡緝士兵三營原欲開差赴閩嗣因商輪堅拒不肯裝載迄今尙未出發茲由北京政府來電以商輪旣不允載送萬難久駐滬上查福安軍艦本爲運送兵輪且該輪　鍋器具均已修竣現治滬上應將該兵士三營飭令福安艦　裝赴閩昨該機關已飭福安艦長預備運送矣 
[緝獲章家涇搶米要犯]  
　　本邑西北鄉章家涇地方前有土匪刦掠無錫米船已迭紀前報茲悉江蘇水　第五分署長池耀宗以續到之米船爲數甚多現均停泊黄渡不敢冒險前進特於十三號午前派令第三區一等巡官許得勝率带師船四艘開往黄渡將米船百餘艘一併護送來滬並於十四號在章家涇地方緝獲搶米案内之要犯婁阿狗張阿香二名又在張阿香家搜獲糙米二袋衣服十三件一併解由第五分署經池分署長訊據二犯供認搶米不諱已於昨日將該二犯及起獲衣米各贓解送嘉定縣研訊究辦一面詳報楊護軍使等請爲查核 
　　另一訪員報告云黄渡鎭西上海靑浦嘉定三縣　界之莊家涇一带小梁山黨於本月初迭刧無錫米船户周二及紀王廟米船户張福和之米石曾經常錫各公所及米業各董事先後禀請各縣知事並電禀南京馮上將軍齋巡按使飭令水警第二縣撥派砲船　艘駐泊搶米之區保護往來商船一面嚴拿該警首要從嚴懲辦在案前日經水警偵緝隊密往蟠龍灣一 
 
 

Page 11

 
 
带拿獲該黨首領甲乙丙三名带至黄渡暫押營中旋經水警第二廳長趙會鵬派委員往營飭提嚴訊甲等供認不諱當即禀請趙廳長馮上將齊巡按批飭將三匪按照軍法就地鎗斃以寒匪膽云 
[證明軋斃工人之慘狀]  
　　北蘇州路華興麵粉廠工人時阿三於本月十一號因工作不愼悞觸機器皮带軋去四肢登時殞命業經公共公廨中西官驗明棺殮諭候飭傅見證訊核在案昨由滙四捕房包探施金生將死者同廠工人王文嘉傅至公廨訊據王稱是日午後一時與死者同在四層樓機器間工作死者正在裝配皮带突聞自來水管爆裂之聲即令停車見死者屍體懸於大皮带上四肢被折血肉糢糊當即飛告經理人報知捕房將屍體分置笆斗及蔴袋内車送驗屍所請驗是實中西官判曰訊得死者在工作時偶獨機器皮带以致軋傷身死並無别情應將人證開釋此判 
[抱病成親之造孽]  
　　南翔人葉雅笙向爲米業住居南市大東門外荷花池地方共生六子其長子年已二十二歲於上年憑媒聘定萬裕碼頭張湘豫之長女爲室擇於本月十一日過門成親不料新郎忽於前日病故旋爲女之父母所聞以成婚祇有三天新郎忽斃甚爲駭異遂邀同原媒向葉詢問致死之原據云新郎素無疾病於本月初七夜忽起寒熱甚重當結婚時倩人將新郎扶持交拜天地事後未入洞房實係患病身死女之父母謂新郎旣有病在身不妨改期女之終身將依靠何人是時新娘聞之亦狂哭不止竟欲絶食以殉家人乃一再勸慰及至昨日死者尙未棺殮聞該女之父母云如要我女成服須有千元之存摺俾可取利守節度日否則將女接回云云刻尙紛紛擾擾不知若何 
[製造局停止夜工]  
　　製造局李總辦以軍廠各工匠工食向章每間兩星期核發一次均以鈔票爲主現旣不易兌現而欲以現洋發給工資則局庫無此現欵籌商至再祇可停做夜工故於昨晚爲始暫時停止一俟鈔票流通再行開工業已飭知各廠委員遵辦矣 
[兒童雪恥隊之遠足會]  
　中華女子同義義務學校兼男子部所組織之兒童雪恥隊於十五日午後一句半鐘起自校門前排隊由職教員督率　靜安寺四周舉行遠足參觀天下第二泉俾暢兒童體育上之天機當入靜安寺由中華佛教公會中執事出而招待品茗談話至三　許始行握别復排隊赴味蒓園略爲休憇出而開正步於斜橋總會一带全隊高唱校歌精神奮興直達新世界前折而向南經西藏路繞道回校已鳴鐘六下矣是日全體男女學生均穿夏季白色校服首戴童子軍帽姿勢端莊步伐整齊道旁觀者嘖嘖稱義當將抵愚園時有西人持快鏡攝影者足見外人注意吾國之善良兒童矣 
[鄂巡接辭職來滬]  
　　湖北巡按使段書雲君辭去職務遄回蕭縣珂里休　前日道出南京附搭滬　晚車於昨晨七時到滬暫在英租界垃圾橋貽德里某號門牌友人處勾留數日即須遄返原籍 
[江漢關稅司調往廣東]  
　　漢口稅務司卡立君奉稅務處命令調往粤省稅關辦事未君於前日道經滬上轉搭商輪赴粤履新 
[查獲僞造車照]  
　　工巡捐局本月份所徵人力車捐照費其數銳減比較上月約少二千餘份特派司員查得有人在外私造僞照卽由朱局長函請警廳分飭查緝以憑澈究昨經南市第一區署崗警先後查獲僞捐照之車輛多至八十餘輛即將車輛带署車夫暫釋聞此種僞照之車大都爲閘北某公司所有故已將該公司夥友某甲拘留候解警廳司法科訊辦茲將朱局長致淞滬警察廳各區署所函附錄於下逕啓者敝局本月分車捐一項驟短至才千除輛之多現經查有假造敝局東洋車執照業經多輛並咨請警察廳澈底查究在案車捐關係重要亟應認眞查察從嚴究辦以肅法紀而維捐欵查此項假照與敝局所製式樣相仿惟照内所蓋紅戳字樣不同用特備函奉達即請查照轉飭崗警隨時留意查察以杜弊混足紉公誼再敝局現在查獲此項車輛暫行扣留車夫即行釋回由局掣給車輛收據聽候究辦合併聲明 
[澈查收據之眞僞]  
　　費虁揚與徐貴祥因買地存洋糾葛在公共公廨互相控訴業經堂上察得徐所呈收據似係揑造改歸刑事並傅見證諸伯倫到堂質訊之下以諸所供不實判徐交六百元人洋並保諸交保候補傅見證再訊在案昨晨由廨復訊據見證顧國禎胡裕甫與徐貴祥之妻徐朱氏相繼上堂證明前年陰曆十二月間在新署對面費虁揚所開乾元藥店樓上索取存洋當時收得現洋四百元並費親書票據洋一千一百元各等語又據諸伯倫投訴此案須請錢貴三到堂作證方能水落石出關讞員商之美領郭君以錢旣不願到堂遂會同簽判云錢貴三兩次函稱因有足疾未能到廨作證應即抄錄諸伯倫供詞函請淞滬警察廳訂期傅同證人諸伯倫訽取錢貴三供詞並詢明錢貴三費虁揚繕立收據時一切詳細情形抄供復廨核斷此判 
[水巡獲盜續誌]  
　　水巡隊巡警前日在浦東沿灘查獲匪船一艘抄出衣包數個包内均是綢布衣服並有單刀二把當場拘獲山東盜犯周存寛及金阿木等詢據金稱崑山人駕舟爲生日前泊舟崑山小東門外周來雇我船只到此等語當即解送警察廳於昨午備文飭警將周金兩人連同贓物單刀解至地方廳由檢察官預審一過判將周金分别收押贓衣單刀存案候示 
[法捕房添招華捕]  
　　法捕房石總巡以新租界地方遼闊原有華捕不敷差遣故禀明法總領事添招華捕數十名現已由石君親自揀選年力强壯者三十餘名考驗中國文字並由醫生察驗體質均皆合格諭令先行學習然後發給號衣上差巡緝 
[洋行廚司失蹤]  
　　三洋涇橋某洋行厨司顧關泉於本月九日由該行出門迄今毫無蹤跡亦未回家該行及其家屬恐有危險之事業巳報捕探聽 
[妹夫着急]  
　　小車夫通州人王明榮昨扭其妻兄江七郎至四區警署控稱伊妻江氏被七郎藏匿向領不放等情奉諭暫押聽候訊辦 
[限期交出小孩]  
　　楊樹浦路八百四十四號門牌居人王景記控皮匠葛鳳高誘拐七歲男孩登七仔昨由捕房將葛拘解公共公廨請究先由原告偕證倪小妹上堂訴明前情請究訊之被告供詞推賴即據中西包探投訴被告已在捕房供認原告之孩由住居愛文義路一千零十五號門牌伊之友人領往山東路德興樓茶館内等語俞代襄讞商之美領别君判葛押限七天將孩交案再核 
[迷路女孩待認]  
　　女孩蘇桂林身穿白蓆法布襯衫醬色羢線衫緣格子布及雪靑洋綢短衫各一件藍格子布單褲靑布鞋子藍布襪秃頭鬖辮上紥紅頭繩在法租界迷途啼哭由捕查見带入捕房盤問據稱鎭江人年十三歲父母住居胡家木橋當卽移送英界捕房查傅家屬無着故仍送回法界昨解法公堂請示判送善堂留養候認 
[趁電車跌破頭顱]  
　　前晚八時有陳阿松搭乘某號電車至西華得路橋下車不愼跌破頭顱經七百七十五號華捕到來带入捕房捕頭命送同仁醫院醫治 
[木作夥發瘋自戕]  
　　滬城東喬家浜化龍橋西首十四號門牌顧金林所開之木匠作去冬十月間雇用浦東南滙縣界張江　人姜錫春爲夥詎姜素染瘋病時發時愈舊曆本月初八日姜忽請假往北市游玩至十二日回來十三日照常工作不料昨晨七時許姜手持做工之鐵鑿奔至門外自向喉間亂戳竟將鐵鑿戳在喉咽向東奔跑至化龍橋下即行倒地流血不止當經該處二十舗地甲邵梅生查見告知顧金林到來將鐵鑿拔出同至一區三分駐所報告宋警佐派警往看屬實當以受傷過重立命車送上海醫院醫治據醫士云傷及喉管恐難保全性命一面由宋君將兇器存署並將顧金林及學徒徐金濤王金香與當時目覩姜錫春自戳之隣婦陸王氏等分别傅案飭警押送地方廳訊辦午後由檢察官預審顧金林等名人卽伸訴前情諭令分别交保一面帶同檢驗員等至該醫院驗傷再行核奪 
[巡警挾嫌行兇]  
　　淞滬警察廳各區所巡警大半由北洋挑選而來其中遵守警規者固居多數而恃勢欺凌商民者亦在所難免茲有一區三分駐所三百零六號巡警崔某某因南門外桑園街成衣店主北蔡鎭人王子泉不肯代伊做衣於舊曆本月十四日上午見王手持洋傘在附近坑厠上大便崔即將王扭住指其洋傘係是竊來遽行痛毆王高聲喊救衆人齊集證明王子泉　係此處　藝中人洋傘爲彼自己之物該巡警無可置辯釋之使去而王以無端被誣又遭毆傷立投三分駐所告知宋警佐飭傅該警到案詰問該警推諉不認未經懲治昨日午後王又至上海地方檢察廳具詞控訴並請驗傷林廳長諭候驗明核辦 
[塌車碾傷女孩]  
　　王阿鶴昨推塌車經過閘北漢中路　蕭王氏之六歲女孩小明撞倒於地碾傷足骨由崗警拘入四區警署押候訊辦 
[婦人受傷未愈]  
　　楊樹浦路七百六十六號門牌住户曹福仁疑妻許氏有外遇持刀將氏之頭面等處戳傷由捕將曹拘解公共公廨訊供收押在案昨晨由廨復訊中西官以許氏傷勢未愈判曹仍带回捕房候原告傷愈再行訊核 
[瘋婦投河遇救]  
　　江北婦人潘氏素有神經病時發時愈前日忽又大發奔至馬路胡鬧並投入斐倫路浜内當經二百七十一號印捕查見設法撈起昨送公共公廨經中西官訊供語無倫次判送棲流所留養醫治 
[究竟因何起釁]  
　　福建路一百七十九號門牌妓院鴇婦陳錢氏控汽車夫侯全根杜毛毛等無故行兇由探將二人拘入捕房存洋十五元保出候訊在案昨經公共公廨傅訊原告延律師上堂譯訴前情請究中西官判被告各存洋五十元候查明起釁情形再行訊核 
[起解强搶女子之罪犯]  
　　淞滬警察廳長以强奪南滙縣鄉婦李苗氏生女阿大希圖販賣爲娼之張金魁（即張嘉生）龔金奎二犯業經訊據承認案關刑事應歸司法範圍訊明究辦故於昨日飭將張嘉生龔金奎兩犯一併解送上海地方檢察廳訊究 
[男女均願離婚]  
　　紹興富户倪遜齋（卽倪森哉）因其妻陶氏背逃來滬延請律師控由公共公廨將氏逮案迭經中西官訊明判原告貼給陶氏洋二千元限一禮拜内繳案前日午後又由王崧生襄讞與美郭副領事升座訊據原告代表律師上堂譯稱此案業奉堂上訊明准予離異請將婚據註銷以免别生枝卽被告京由律帥到堂聲稱被告請求取銷婚書被告亦表骨意中西官會商之下判俟檢察處函致朱斯芾律師將倪陶氏婚書呈案塗銷然後將欵給付陶氏領去 
[隣居和平息訟]  
　　婦人嚴葉氏之子嚴錦芳前曾唆使隣人吳渭卿之子竊取家中金飾值價三百數十元被嚴吞没當經吳控奉地方檢察廳將該氏提案押交伊子到案再行訊追在案茲悉該氏以其子逃逸無踪實難尋交央人向原告和解情願折償洋一百四十元吳己允許於昨日投廳請求息訟 
[刑事化爲民事]  
　　商會堂因在靜安寺路乘坐脚踏車不愼將途人毛桂林撞傷由捕拘和捕房轉解公共公廨諭准存洋一百元交保在案昨日復譸據原告上堂訴明當時被撞受傷情形求追醫費中西官　被告事出無心請追醫費係屬民事判令原告於七天内補具禀詞歸民事案訊理 
[兩被告僅到一人]  
　　福和公司與吳林生忻季房同元昌等同在公共公廨控告某錢莊經理林永鑣　九臯倒欠往來銀二千餘兩一案昨日上午由王襄讞會同英領卓君升座民庭研訊原告延律師上堂代表請追並將簿據莊　呈案訊之林永鑣京延律師到堂辯稱原告所控之欵數目不符中西官以董九臯臨訊不到判林交原保候着保將董交案再行訊核 
[流氓希圖攔刦]  
　　流氓徐阿二前晚糾合同黨秦阿根彭來法陳桂卿等掩至法馬路某里内圖搶行人財物被探查見一併拘獲在徐身畔抄出大木棍一根解送法公堂訊究徐供認起意圖搶不諱秦彭同供與徐同黨是實陳供雖係同伴實非同黨求宥聶讞員判徐押九月秦彭各押半年陳押三月期滿一併逐出租界 
[竊案尙待調查]  
　　顧阿金竊取卡德路一千一百四十六號門牌楊學錦家值洋二百餘元之綢皮衣服携贓圖逃被捕查獲當將人贓带入捕房昨解公共公廨經中西官訊供不認判顧押候查明於禮拜四再行訊核 
[竊犯加押三月]  
　　粤人許仙忠王阿本等因串　華洋各商衣物由捕拘解公共公廨訊明分别押辦在案茲經捕房查得許尙竊取靶子路三十四號門牌蔣雨三及南潯路六十八號門牌日本人愛其米等衣物昨復將許带堂請究中西官判加押三月示儆 
[介紹新刊]  
　　中國科學社發行之科學第二卷第四期刻又出版内有楊銓之科學與商業李垕身　職工教育何運煌之代數學之某本理論嚴莊之鑛物鑑定法陳藩之冲積鑛採掘法述略胡明復之實業與歐戰之關係孫學悟之人類學槪略鍾心煊之植物之葉緣質任鴻雋之近世化學家列傅諸篇均爲有目共賞之作餘如挿圖雜組附錄社記等京皆祥審精密各極其妙其寄售處仍在本外埠商務印書館及中華書局特誌之以介紹於研究科學者 
[氣候報告]  
[上海徐家滙天文臺天氣測候報告]  
　　已過者之報告　十五日氣壓最高度又移到日本而在中國沿海一带其升降之度不甚顯著安南海濱外之低度頗深天氣雲蔽且有迷霧十六日上海氣壓又見下降有重霧及東南凉風上午七點半雷雨交作十六日下午四時前二十四小時内上海氣候温度至高七三.四至低六一去年同日至高八○.四至低五八.二 
　　未來之推測　十六日下午四時三十分豫測天多雲而漸有晴意南部有由北至東北之和風北部海濱一带風向不定 
[來件]  
　　香港紙烟工業之發達　譯五月十一號字林報是篇爲美國駐香港領事安德臣君所著以報告本國華盛頓政府者也旣而轉載於倫敦某報日前後載於本埠字林西報今特譯出所云某公司者即南洋兄弟烟草公司也現該公司已在浦東建築新廠又於上海南京路設立分行其勢力將漸漫全國矣譯者識 
　　中國某製烟捲工廠於數年前爲華人集資成立完全華商所用機器數十架皆爲新式　中有二三十架爲美國最新式之製烟棧餘者多購自日本自購美國之機以來所出紙烟已較前增三分之一倍尙有供不敷求之虞雖然美國機每日所出紙烟固多人工亦較省惟機關太精細倘不留心使用易於停毀然以中國人工之廉或用日機更得利益以機價成本較賤此尙爲研究之問題然該廠頗傾向於用美國機器以其便利也 
　　該烟廠每月出紙烟二千四百箱每日出四百萬枝烟之品質不等其優者爲鐵罐裝每百枝約售一元其最廉者有一種十枝包裝專售與工人每十枝祇銅元一枚而已可謂廉矣其故蓋有一敵公司與彼等互相競爭故不得不從廉售賣然中國一般人士爲提倡國貨起見莫不踴躍購賣該公司之烟是以其銷場亦全賴本國人而外國人商場中則多有不知該公司之有紙烟者其出品之十分之六運銷南洋羣島一带而近來中國北方　銷場亦見增加蓋因該公司辦理得宜出品精良不惜工本日事改良及登各報告白之效由然該公司營業雖極發達其獲利恐無幾以其與外貨力競不得不廉價銷售以擴充其銷路焉 
　　茲該公司最困難者爲捲烟之紙因捲烟紙大宗出自德奥今歐戰不止則捲烟紙有缺乏之患烟紙旣乏則其營業暫時恐不能隨意再加擴充矣 
來函 
[何嘉祿吳江失敗後之日記]  
　　四月二十二日下午一時與北軍開戰相持至夜十時彈盡退却二十三日午前八時至平望下午至震澤傍晚至震澤下鄉會見徐撲人悉其僅餘四十餘人乃并　余節制訓練 
　　二十四日至嚴墓解散新軍按名發給川資六元 
　　二十五日午前七時至茅塔下午承浙江俞專署長肇桐偕鹽捕緝私營趙統領廷玉歡迎余之軍隊至王江涇蓋是時除解散外尙有舊部兩連從二十六日至本月十二日計共十八天日惟整肅軍紀勤加訓練而已查王江涇乃江浙毗連交界之　故駐有俞趙兩軍之軍隊甚多我軍駐鎭頗受士紳優　即余個人往返嘉王之問同行者亦必有俞署長或趙統領作伴 
　　五日七日徑由嘉興至杭晉謁呂都督 
　　九日由杭州回嘉興寓俞專署長辦公處 
　　十一日奉滬上首　某先生之命暫將軍隊解散 
　　十二日遵命將所存軍隊盡行解散並每名一律發給川資銀十 
元遣回原籍 
　　十三日午前七時至嘉興將武器船隻等寄存浙江當局外並於下午偕俞專署長肇桐趁車赴杭至都督府面陳一切 
　　十四日上午八時由杭乘轎渡錢塘江至西新搭小汽船行至下午七時抵曹娥　晚宿該處 
　　十五日午前七時渡曹娥江趁江口火車至十一時抵寗波下午四時搭招商局江天輪舟返滬 
　　十六日午前六時三十分抵上海 
雜評二 
[金融界之轉機（訥）]  
　　當金融恐慌時各銀行互相聯合以謀鎭靜此各國經濟界之通例也惟皆爲維持本國之金融而言今中國金融恐慌而外國各銀行亦協力維持使中國銀行益立於鞏固之地位意甚右感也 
　　中國銀行旣免於恐慌市面人心可鎭定其半然其半之交通銀行猶　徬徨無措中今义得總商會起而維持力籌準備使交行亦如中行之照常兌現者則人心全部鎭定矣 
　　夫以此次極大之恐慌而竟能轉危爲安則各方面維持之功豈淺鮮哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[救急理財策（續昨）] [  燕子]  
　　一捐免奴隸　專制時代章奏體裁有以奴才自稱者革命後改共和政體將謂重見天日永無再有奴才發現曾幾何時竟有趨炎獻媚者自甘奴隸時運不濟一般奴才欲哭無淚欲逃不能擁萬貫金錢驚心碎膽更怕外患日深瓜分有日言念及此能無憮然爲擬捐免奴隸章程計上級官曾入前淸官界深種奴根者捐二十萬元免爲奴隸初爲革命巨子趨時服官自甘暴棄者不在此例中級十萬元下級五萬元如欲掃除奴性拔去奴根者倍之 
一捐免懼内書經牝雞無晨牝雞之晨惟家之索乾綱不振太阿倒持女權日昌發河東之獅吼不甘雌伏伸娘子之軍威陳季常之屈膝壼範所由來也現擬創辦揖免章程計官紳按員繳内務部捐費百萬元士商繳納十萬元平民繳納一萬元倘有不法官商納妾姘婦者察出將捐費充公作爲無效 
海外摭奇 
[人相牛形狼形] [  雲鶴]  
　　吾國相士之言人相者定金木水火土及龜蛇虎猴等區别近時美國告知外博士之察人相則槪分人類爲二形即狼形與牛形是也氏謂狼形之人必優於容姿顏長體輕心肺較小胃長腸短牛形之人則反是顏闊體重肩廣胸高而腸部極長以利害言二者各有所宜苟一人而能兼二者之長則善矣 
　　博士又謂狼形之人多肉食神經鏡敏而善治事惟乏忍耐持久之力斯爲缺點耳至於牛形之人多菜食神經遲鈍爲事欠敏惟善忍耐能持久固其優處也設更自全體着眼則文明遞進世中狼形之人必漸增蓋其體雖柔弱而智力充足故其生育力仍能較勝也又以疾病言則狼形之人易犯肺及神經病而牛形之人每罹尿崩及腎臟病云 
自由談屑[  鴆雛]  
　　取諸人而據爲己有即以其所取者爲殺其人之具雖天下之至忍不爲也取諸人而據爲己有卽以其取者爲殺其人之具而仍號於衆曰我以救其人也雖天下之至愚不信也 
　　良肖美意殊方異宜未必盡可效也况所效者法未必良意未必美乎我聞之人之長則我不知人之過我則竊取之矣 
小說一 
[言情短篇古井波瀾] [  泗濱野鶴]  
　　洛西哥徐燃其雪茄竟趨桌旁發其小抽屜得盒一關之奇芬乃四溢雪茄之氣如鼠之值狸狌亟遁滅於無形盒旣發得函數四其封及箋咸精絶可愛第勿審所書作何語盒之底致瑰及紫羅蘭無數中復得絹巾一隠約有濕痕殆傾香露於其上者蓋以吾人度之此巾當爲其情人所賜故珍襲甚雅不宜用以拭淚珠也洛旣出其箋一一閱竟乃復納之封中微微作喟出盒中花委之地以桌端之鮮者納之盒乃合復藏於抽屜中少須忽銳聲曰噫人心之不可測乃如是我將與我最親愛而又爲仇敵之泊落藍痕决成敗藍痕藍痕我今日之生死將取决於汝矣言竟乃復出其盒力撕其函作片片飛而鮮花亦盡委於地 
　　无何門呀然關矣一女郎姗姗入雪膚花貌婀娜若柳枝見洛西哥則展輔爲笑啓其檀口似欲作歌洛西哥叱聲曰泊落藍痕又自獸窟來耶泊落藍痕初觀室中棄紙及花已惶惑及聞言益　低語曰儂自家來且獸窟又何指也洛曰若又何必詭爲不知須知今日者吾人愛情與良心上之解决皆將以此爲凖言時以指指桌上勃郎林至於久久 
　　泊落藍痕聞言攢其眉似不解者良久曰郎今日殆飲白蘭地過多耶盍少息毌憤儂去矣言竟亟出洛少俟微歎曰脫萊斯語良是今者乃驟易嚮日之心理竟决絶若此方時亦行在平時每出必鍵其扉投以鑰未嘗少忽今則忽促若不遑行時惟語司閽者曰我今晚或不歸若愼毌覔我不者我且咎若司閽者亟唯唯 
小說二 
[俠情小說紅蘩蕗别傅] [  天虚我生]  
　　第三十八章（續） 
　　舒勿林曰然則汝當依此書而行矣亞猛曰然曰汝此行不懼乎亞猛曰領袖之命我何所懼舒勿林曰此言殊當蓋汝再違抗汝領袖命令者汝亦無顏更以自對亞猛聞語面色遽變慘白忿聲曰舒勿林汝勿言前事則已言之吾乃恨不食汝之肉蓋此一事實汝誘致使我抱終身之污點莫可爲滌舒勿林笑曰小友非有此者白浪琪又豈得安然亞猛益怒曰汝又妄語矣吾恨當時乃未知白浪琪之已出獄否則吾寗死亦不從命言次握拳透爪幾欲直撲其仇舒勿林詭笑曰小友毌然汝縱殺我汝亦無益蓋汝領袖固已完全在吾人掌握之中海龍已爲我言汝若不於六句鐘至審判廳者則七句鐘時不妨見汝領袖於國家欄也亞猛忿極作獰笑曰吾友無懼吾不殺爾汝亦不必以紅蘩蕗挾我當知吾人行事惟領袖之命是從今日拉根内固未嘗令我殺爾也舒勿林曰嘉哉孺子乃能秉其領袖之命令而行然則明日六句鐘時汝當來審判廳矣亞猛毅然曰然舒勿林曰汝無懼乎亞猛曰我何懼我豈懼我領袖賣我乎實告君吾領袖乃爲神人無論如何决不肯以其同倖易其一己之性命矧我本獲罪於吾領袖即使令我性命與之相易吾亦甘之固何所懼哉舒勿林曰亞猛汝即欲以性命與白拉根内相易恐亦未能蓋白拉根内者已完全貼服允獻嘉蓓更無翻悔且汝而外吾儕尙有一人爲質足以挾制白拉根内完全之自由使其不敢小有動側亞猛急曰尙有何人舒勿林曰其人非他即馬克格尼爾汝之女兄白拉根内妻也明日六句鐘亦當與吾儕同行往覔太子倘半途之中白拉根内覔敢有異謀者即當傅汝兩人就其前斬之以徇然後再斬白拉根内吾知白拉根内愛其妻不敢更有變故也 
 
 

Page 15

 
 
   
 
 

Page 16

 
 
   
 
