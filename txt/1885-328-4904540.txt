# 1885 - 328 - 4904540

 

Page 1

 
 
[古今圖書集成告白] [  申報舘點石齋主人啓]  
　　本齋開印古今圖書集成一書所應收第二次銀五十兩曾經一再展限盖因是書前此掛號之時多有邊省逺處之人誠恐尚未周知用特寛以時日兹再與諸君約準以本年臘盡爲度務期從速寄交倘再逾期卽使補寄本齋亦不再收將來出書之日亦不得因前有收據藉口繳銀索書勿謂言之不早也倘有年内續寄銀兩當將股單上所列之號義姓名開明寄示其有由漢口掛號者仍就近繳於漢口信和洋行本齋偹有空白收據不難掣取也此布 
[順天江南浙江江西四省闡墨出售] [  申報舘主人啓]  
　　本科順天江南浙江江西四省關墨本舘業經先後排印校對無訛紙張潔白頗爲士林珍賞定價順天闡墨洋七分江南八分浙江江西均七分售處仍照曩例揣摩風氣者所宜先睹爲快也 
[五十八號畫報出售] [  申報舘主人啓]  
　　前者高麗禍蕭墻由中朝發兵勘定大院君旅居保定數載於兹今奉恩命釋令歸國自啓行以迄抵埠層層護送處處將迎字小之恩無微不至亟圖之以供衆覽報首畫譜兩圖仍係羅漢爲任君阜長所繒後附淞隱漫錄圖說一則准於十六日出售此布 
[論滬地近來拐案之多]  
　　近來拐帶幼孩之案無日不有法租界之破案者巳不下十餘人說者謂滬上爲通商大埠江海程途四通八達僥倖出口卽不啻鴻飛冥冥弋人何慕而所居之人則又五方離處良莠不齊以故流氓拆梢以及奸拐等匪莫不溷跡於洋塲之内稽察有所不及周禁令有所不能止由是商輪輻輳之地轉成爲藏垢納污之方區區拐案猶其小焉者也余則曰不然夫滬上輪行之四達匪自今日始矣居民之薈萃亦匪自今日始矣自開埠通商作爲租界商賈卽由是而聚輪船卽由是而盛然前此固未聞有此等事卽有之亦不過一年之中偶焉一二次而已今則一月之中竟有數起甚至一日之中有數起是不亦駭人聽聞乎夫前此曾有搶劫錢莊之案租界之内巡捕之所周巡人民之所聚處而竟有如此大胆匪徒敢於爲此則充匪人之量似乎何事不可爲而拐帶小孩固不足爲奇事然亦思被拐之家其所失則有甚於盜劫者乎盜之劫者不過銀錢而已衣飾而己雖曰辛苦經營一旦頓飽盜槖亦不得不爲之痛恨而小孩則關乎骨肉更非身外之物可比人或舐犢情深直有痛不欲生而遽以身殉者此其慘尤甚於拒傷事主也又有數世單傷僅遺一于一經被拐則數代之宗祀遂自此而斬此其罪當較殺人奪貨愍不畏死者爲尤重矣又有數房共此一子以一人而兼祧數房此其視此睘睘者何如鄭重一或被拐則數房血食由旱而絶此甚罪當較殺死一家三命以上者有過之無不及其成孀婦撫孤飲冰茹蘖由呱呱以至匍匐由匍匐以成歧嶷在彼孀母固日望其成立以爲晚景之靠乃未及其成立而遽遭拐匪誘刦以去則痛心疾首憤不欲生其情形當可想而知矣盜刼不過失財拐孩則且失人被盜則苟不喊捕或尚不至傷人被拐則不傷其孩必傷其父母非拐匪之傷之而爲父母者抑鬱悲痛未有不自傷具身者卽不傷身亦傷其心嗚呼拐匪之罪甚於劫盗豈故爲是憤激之言哉上海之地近來拐案竟至如此之多爲之奈可翁子文太守深惡此輩極意尋求法界兩包探嚴頌眉孫寳生亦皆能仰體太守之意深以保赤爲念留心稽察實力訪查凡見自形跡可疑立卽拘入捕房一經研訊往往眞情畢露大都寳係誘拐者居多曾未聞有誤捉之事而且太守明察秋毫灼知底藴其獲案之後所呈出之筆據囑爲登報以俾周知蓋若輩鬼蜮伎倆於拐孩之時先防破案故預造僞據藏之身邊設或被獲到官則卽藉此以爲搪塞地步設遇糊突長官則亦不免爲其所蒙而孰知翁太守秦鏡高懸不啻禹鼎鑄奸物無不燭直揭其隱衷使若輩無所施其技且以此布告衆人卽使糊突者亦將因此而明開一隙吾知若輩從出或可歛迹矣然而猶未可恃也昔諸葛武侯治蜀刑法頗峻衍正言之武侯曰治亂國用重典是盖不得己之苦心與古聖王所謂辟以止辟刑期無刑之意正復相同此輩匪徒苟無嚴刑峻法以懲一而警百此風恐終不能弭也查刑律畧人略賣人條内例載凡誘婦人子女或典賣或爲妻妾子孫者不分良人奴婢己賣未賣但誘取者被誘之人若不知情爲首擬絞監候爲從杖一百流三千里又曰若以藥餅及一切邪術迷誘幼小子女爲首者絞立决爲從發極邊足四千里充軍國察定例何等森嚴凡以除暴安良保全蒼赤起見無如律例雖嚴而辦理此等案牘者往往失之過寛流爲姑息反足以縱奸宄而禍閭閻此則殊失國家定律之意耳今翁太守明知此等拐徒罪不容誅而特飭包探等認眞稽察有犯必獲子女之被拐者保全當必不少而拐徒則此時雖未見如何懲處然以公堂之例例之則亦不過笞責枷號或監禁或遊示而止耳若輩受懲之後期滿獲釋又將故智復萌苟不按律嚴徵仍恐不知警懼然欲按律辦理則又非公堂所能爲必須移縣而後可一經移縣或仍以寛厚爲懷姑息爲事則不但此風卒不能絶不亦深負太守留心保赤之一片苦心也乎嗟乎拐匪之害人也甚於盜賊而律例所載其罪尚不如盜賊之嚴若再一寛容是何異於縱匪擾害爲人上者其亦念及於此否耶 
[諭旨恭錄]  
　　十月十六日奉上諭貝勒載澂之夫人着加恩賞給貝勒半俸以資養贍欽此同日奉上諭額勒和布等奏特叅司員並自行檢舉一摺户部郎中福諴近染嗜好辦事弊混着卽革職永不叙用以示懲儆該員本年京察保列一等所有原保之户部堂官着吏部查取職名議處欽此同日奉上諭裕祿等奏神靈顯應請頒匾額一摺湖北房縣城南半山石洞關帝廟及城内城隍廟並紫竹山黑龔洞龍神祠素著靈應近年以來啺雨愆期經該知縣等虔詣祈禱無不立應農田轉歉爲豐實深寅感着南書房翰林恭書匾額各一方交裕祿等祗領敬謹懸挂以答神庥欽此同日奉上諭現在天氣漸寒京師兵丁當差勸苦殊深軫念所有八旗及緑步各營官兵均着加恩照現放章程賞給一月錢糧以示體愠欽此同日奉上諭現在天氣漸寒所有食餉之閑散宗室覺羅人等生計維艱殊深軫念加恩着照現放章程賞給兩月錢糧其宗室覺羅孤寡除有恩賞一月錢糧外着再加賞一月錢粮以示體恤欽此○十八日奉上諭倉場順天府奏請撥通州粥廠賑米一摺通州干恕園等處設廠放粥現屇冬令貧民餬口維艱 
 
 

Page 2

 
 
着加恩賞給粟米八百石即由給通倉支分撥土恕園等處散放以恤窮黎餘看照所議辦理該部知道欽此 
[本館接奉電音]  
　　昨晨九點鐘四十五分時晚十點鐘時本館疉接駐京訪事友人由電飛傳本月廿三廿四日上讑三道敬謹譯登○十月二十三日奉上諭湖北巡撫彭祖賢由部屬洊擢京卿外任封圻宣力有年克勤厥職前因患病賞假調理兹聞溘逝軫惜殊深加恩着照巡撫例賜卹任内一切處分悉予開復應得卹典該衙門查例具奏欽此○二十四日奉上諭湖北巡撫着譚鈞培補授欽此同日奉上諭江蘇布政司着王嵩齡補授欽此 
[販私拒捕]  
　　香港西字報云數日以前有華船十數艘載送洋藥火油等私貨由香港出口當有中國輪船四艘偵知該船載有私貨因尾隨之及至粤東樊山洋面輪船上人告販私人即可輸誠來獻販私人不依然炮相拒輪船亦還砲擊之如臨大敵鏖戰一晝夜之久販私人不支有數船被輪船擊沈另有小船數艘被輪船奪去并有十人爲輪船生擒其餘落水及斃於炮火者不少輪船上人亦有數人被販私船打傷云 
[粤藩出缺]  
　　昨得廣東來信粤藩沈芸閣方伯於十月十九日子時因病出缺東粤官紳靡不歎息張香帥尤爲痛悼云 
[朝鮮郵信]  
　　接朝鮮九月十七日發來信稱大院君素與王妃不合此次回國後王妃唆使高干將大院君之親信者三十餘人悉定以絞罪尚有數人當卽斬首然大院君聞之聲色不動云○九月十四日平壤兵忽鼓噪將閔庶尹擊傷不知作何辦法○新設電報十六日抵平壤府水線直渡大同江隨抵義州鴨緑江大工告成員弁曁一切在工人役卽乘兵輪回津矣 
[鷺江新語]  
　　十七早有俄國兵船一艘至鹿耳礁外寄椗是爲俄兵船到厦之始○稅釐支應委員黄君一年期滿省憲己委高君來厦　 
接辦○粤妓阿菊被地保何新來栽贓串同洋藥局勇目以緝私爲名搶去衣服首飾數千金疊經廳署研訊該勇抗傳不到日前廳署勒比原差押追保人並將房屋發封判罚阿菊銀五百元充廣東賑欵阿菊不得己將養女出賣仍不足數厦防廳亦該妓所住房屋發封 
[撤勇過境]  
　　近聞鮑春霆爵帥在滇遣撤勇丁迤邐回鄂並有未繳軍械者誠恐沿路滋事是以東湖令韓明府每夜便服出巡羅鎭軍亦於上燈後帶護兵數十名在城關内外巡察以靖地方而查匪類俾居民得以高枕而臥也 
[滇藩過浦]  
　　雲南布政使龎省三方伯由都南下蜺旌于本月十三日抵浦方伯曾任淮揚海道舊時僚屬皆赴舟次請安方伯小作勾留卽啓節前去 
[乙酉科順天武鄉試題名錄]  
田金鐸鉅鹿　王國楨大名　紀守信晉州　郝廣玉唐山　張世棟趙州　侯坫直行唐　姚文棟趙州　李廷仲大名　黄振邦趙州程廷桂南樂　賈德盛大名　張洪舉東明　存　祥廂黄　李懋照懷野　杜培元邯鄲　袁青雲鉅鹿　彭錫祉晋州　孟昭慶平鄉楊文逺大名　李元振隆平　楊譯元開州　任明辛元城　郭天祥大名　賈長敬南和　廷　秀正黄　成鳳崗稿成　牛儒珍容城王龍章蠡縣　馬　振安肅　任飛龍南樂　韓雲會大名　董性安大名　楊清選南和　徐文祥平鄉　徐岱海任縣　王之安元城楊士選祁州　馬掄鏈完縣　孟駿聲高陽　毛書紳任縣　晷愼修清豐　李國瑞容城　文成美元城　尹安邦晉洲　丹奇云大名胡百祿任縣　李廷祿定興　馬德元雄縣　楊德剛柏鄉　李炳文唐山　馮冠軍元城　尚　哲槀城　趙金聲新河　李克儉大名高連科正紅　唐樹撓奉天　賀文英元城　朱之立大興　崔得淵宛平　任　勛正藍　張建楊任邸　恩　榮正黄　王德陞宛平焦殿英順德　滕金榜武邑　李發榮永年　郭騰蚊雞澤　任開甲大成　趙書春良鄉　張清吉南和　謝德魁平鄉　路飛鰲平鄉楊華春大興　巴保清宛平　胡萬清大興　叚三陽鉅鹿　藍鶴林大興　劉洪斌廣宗　韓殿甲新河　孟泰臨磁州　范憲武大興景廷賓廣宗　吕成勳豐潤　劉桂莊文安　高成弼大興　劉國棟鉅鹿　孫致中任縣　王飛龍永年　榮　耀正紅　張酉山清豐王錫榮天津　劉雲鵬開州　王占鰲贊皇　潘清辰束鹿　楊景昌天津　劉文鼎元城　袁寳樹浛州　趙三光大名　國　琛廂曰王　祥正黄　申登瀛大名　薩里哈廂藍　王相臣元城　立　常正藍　楊恩波大名　島耀額正藍　馮德昌獲鹿　恩　昌廂藍德　祥廂藍　潤　昇正黄　劉世勳正紅　祖世勳定興　錢寳國天津　柳占河奉天　長　第廂藍　孫多慧廂黄　紀堪榮天津滕　晝正黄　趙萬元天津　韓恩承天津　侯士魁天津　尚云峯長垣　安屏維鹽山　梁白川蠡縣　姚福堂蠡縣　王　瑞廂黄潘蓉塘正藍　田則卓覇州　汝　翼正白　王執珍南樂　王玢直南樂　張連芳薊州　楊志信通州　劉連第建昌　陳保堂大興柏　春廂藍　金開甲奉天 
[潯陽瑣紀]  
　　九江怡和碼頭所泊躉船寛闊高大與招商太古兩躉船鼎峙江心近因鎭江米市熱閙米販之附輪者甚夥該處洋行買辦見該處躉船窄獗所躉客貨無幾因與九江躉船商量對調以便攬載客米初五日元和下水將九江怡和行躉船拖往鎭江初六日福和上水將鎭江躉船拖至九江一轉移間己兩得其利矣○城外修理街道先於待心掘一長隂溝砌以青磚上蓋石板工程浩大非三兩月所能竣事往來者皆繞道而行初五日雨雪交加有某成衣店夥彳亍街頭至某店門首跌入隂溝内經人舁回腰己跌斷現請傷科醫治不識斷者可以復續否○西關外之龍開河爲九江泊船碼頭江水盛漲時大小船隻皆可停泊一交隆冬則水勢涸淺雖划船亦不能進上下水船隻抵關完稅者均傍江灘下椗風雨之交往往失事現經英稅務司商之地方官紳提撥某處存欵數千金雇工在琵琶亭畔搭盖木廠赶造挖泥機器船兩艘一俟造成卽於琵琶亭以上開河使之外通江水内通湖河並將老河濬疏以便商船停泊刻下挖泥機器巳由上海辦到船廠工匠數十人昕夕從事斧斤之聲聞於逺近○黄梅縣水鄉各圩壩倒塌後省憲曾札地方官就地籌欵興工挑築鍾邑尊因卽頒示各鄉照田畝攤派壩費刷串催收殷實之家照竟完納者不少所拖欠者大半貧苦之户近日被水災民紛紛赴縣報災邑尊諭以先繳壩費始准通融辦理○近來剪綹賊甚多日前有某甲在城外喜臨軒啜茗手巾内有洋十元揷入馬褂荷包内往後街永成錢店兌換行至中途對面忽來一少年身幹短小衣衫敝垢擦肩而過甲不爲意旣至錢店門探囊取洋則己烏有驀然猛省莫非適纔少年帥爲乎急尋蹤追之幸未逺颺當即扭住喝曰還吾洋來少年不認時旁觀者己若者墻見少年形迹可疑羣曰何不搜之甲預言巾中洋數果得原璧又於懷中搜出時辰表兩隻並零星物件衆欲送官少年再四哀求始釋之○十一日九點鐘時有營弁某甲乘馬自東而西縱轡疾馳至都天巷口正欲轉灣適有某宅行聘夫役猝不及防驀被衝倒盒中果品狼籍路旁兒童爭拾以爲笑樂及氷人趕來尋覓馬夫則己不知何往只得拾取地上殘果敷衍門面而已 
[温郡雜錄]  
　　縣城殿巷葉某家於初二夜三鼓後有賊二人撬門進内時葉某與友人連床共話尚未深入黑甜當卽追獲一賊無如葉等皆係烟霞中人手無縳雞之力未能將賊綑縳適有兩楚勇在該處登厠聞聲往視始將賊綑住搜出腰刀一柄長二尺餘光如白練次日送父捕署管押○初一夜石仲蘭貳尹帶仝差役上街巡杳路經世司馬街適有一人在轎邊閃過石貳尹見而疑之命差帶住搜其身畔有墨晶眼鏡並鎖馬等物送交捕署管押聞其人係著名劇賊渾號白眼孔被人告發之案己如山積○悄嘉構溪五尺地方胡某之子年十四入山砍柴與後 
 
 

Page 3

 
 
中鄭某爭柴口角鄭竟以柴刀將胡子右臂砍斷日前胡某將子臂一叚盛竹筐中携至縣署喊請究辦周邑尊遂飭差役提人質訊○温處鹽厘總局自傅太尊丁艱後總局己委顏谷生太守來甌接辦近聞顏太守改委處郡厘捐總辦而以彭太守接辦温處鹽厘總局大約月氏可以接手也○甌海關紀稅務司日前被賊竊物甚多開單報縣尚未破案○瑞安右營兵丁某甲之母與隣人爭栖晚稻彼此口角當即服毒斃命聞甲母過於强悍致被捕署差役批頰數下因此含忿服毒未知確否○瑞安生員金某前因索債過兇致某老媪雉經畢命庚午科金赴鄉試塲中遇老婣索命當卽許以道塲超度並誓嗣後永不入塲始得安然無恙本科鄉試金忘却前言頭塲進號復遇老媪自此即患腹泄病旋里後早登鬼錄又有永嘉徐某爲借洋一元臨時失信致其好友懸梁自盡頭塲進號亦遇鬼作崇回里患病口中常言某鬼在床前待與同去此二事大致相類錄之俾談因果者添一故事○花會師林某陳某前月初在烏牛底白門紫岙等處設立花會壇而收數尚屬寥寥盖因去年賣筒過多城内化會引輸數甚巨以致今年無人敢作花會引也○温郡晚禾異常豐稔米價甚廉每米一石計一百廿五斤僅值制錢一千六七百文而鄉氏依然拮据各鋪生意亦復清淡榖賤傷農是之謂歟○各處停棺無不擇吉安塟但温俗塟後必須迎請栗主同家連日鼓吹之聲洋洋盈耳街道之上另有一番熱鬧景象○駐紥狀元橋之練軍自前月杪歸標後即泒往西門外大教塲操演龍虎大陣以待撫憲巡閱連日槍炮聲不絶○玉環冬防海防差業經温觀察委楊君梓山前往舉辦於初一日開局○近來𩺌魚雖己上市尚未暢旺北風一起當源源而來也○雙門外某棉花行夥於初二晚頭碰店内所懸火油燈火隨洋油而下遍體盡着幾如孫行者過火焰山時隣人爲之解衣撲救業已體無完膚延醫調冶性命恐藥保也 
[定期舉哀]  
　　日斯巴尼亞國皇晏駕早列前報兹悉日國欽差曁領事官邀請在滬名西國官商等於月之二十六日上午十點半鐘齊集新北門外之天主堂爲日國皇舉哀届時當有一番熱閙并悉日皇之女年甫五齡雖經嗣立而一切政事則皆由母后臨朝决斷云 
[旌節過滬]  
　　吳清卿副憲由蘇來滬船泊招商局金利源碼頭不日乘輪北上徐頌閣少宗伯由皖來滬不日回嘉定原籍 
[提人續述]  
　　昨報委提人証一則兹得其詳盖江蘇織造署失竊貢物龍衣監守人張安卽張子雲逃匿在滬爲請撫憲衞中丞給文派員瑞林到滬至道署投文未經札縣卽在英租界長發棧見張命隨人拘拿張不嚴扭到捕房委員亦至說明原委麥總巡捕頭謂旣欲在租界拘人應至公廨報明派差恊捕委員以本有公文到道尚未札飭辦理而人己遇見因要案不可遲緩爲卽拘拿張稱並未犯事更不知天竊員物龍衣捕頭隨飭包探楊阿炳將張解送公廨候示委員亦至與王司馬會晤司馬隨飭值日差并派勇丁送張至上海縣署據張言京控回來突披拘拿毫無頭緒前晚莫邑尊提張詰訊張供確在織造署監守貢物日前因事來滬失竊之事並不知情邑尊問爾出外之時署中曾否被竊答稱尚未細加盛詰堅執不移邑尊遂着將張暫行管押候備文簽差解省歸案訊辦昨報因案密拿一則卽係此事因訪事者兩人分報措語又未明晰以致歧出合併補正 
[司馬公旋]  
　　海防分府劉司馬因公晋省情形己詳前報昨日司馬由蘇回滬差役差役人等咸往碼頭伺候恭迎 
[候傳原告]  
　　喻文臺等三人在英界大德祥洋貨店購物圖竊中捕拘入捕房嗣經包探　喻庽中搜出紅頂花翎大帽並布疋等物甚夥解經公廨称送縣中本舘己於二十一日報内詳紀情由前日草邑尊提案研訊喻供前在營内當差保至副將銜嗣又委署陜西叅將此次日原籍挈子聞法姪友順來中欲赴杭州某營投効偶赴大德祥購買大呢褂料兩件論價口角卽　誣指行竊交捕解送公堂移送案下聞法供稱後父來滬並不爲匪何得揑詞誣訴友順供與略同盤詰至再三人各執如前邑尊察閱起案之物果有委札文憑未便草率定讞遂將三人交差看管候傳到原告王鶴輝再行核訊 
[英界公堂瑣案]  
　　陸阿三稱與姚阿華同在馬口鐵店爲夥昨因姚將我之榔頭弄壞向論之下又將我頭打破請爲騐傷姚請恩斷土司馬騐得陸受傷屬實判罰姚洋四元作兼傷費陸請充賑司馬嘉之○句探秦少卿稱湖南人張彪如前因至錦記衣莊騙衣不遂又至聚豐園吃酒菜不付錢捕解後從寛開釋又至元順鐘表舖買表乘問竊藏一隻辦該鋪之王洪元看破人贓一併交捕王申訴前因土司馬判將張彪如押候查辦贓父王領○歐陽春稱張阿牛扭鎖圖竊幸卽撞見交捕送案王司馬判押候過堂笞責百板○包探孔長生稱積竊王長春遞籍後今又來滬爲特拘案王司馬判押兩月○包探顧阿大稱推東洋車之童鶴生被王阿三李生元周惠三扭打一併送案童稱被伊等打傷左脚土李周三人同供行路被撞致與爭執王司馬騐得童固受微傷判王李周各押七天○楊仁禮稱開銀匠店昨有劉益田來買銀匣論價際取匣而逃堂卽追赶伊見事急欲轉遞他人爲巡捕阻住一併拘案劉供詞支吾劉阿仁周阿元同供與劉益田不相識路經該處致被誤認爲同黨土司馬問楊有幾人到爾處答稱祗劉一人司馬隨判劉益田笞責百板餘人斥釋贓交楊領○包探唐青山稱見張阿寳與王阿發曹阿法周阿保等爭毆據張言因追賊至王阿發處適王等在賭怪張吵閙竟肆毆打具實張亦非善類一併拘案張供有賊到我處圖竊覺而追赶賊逃至于處竟是賭場賊旣匿跡反被王等毆打王阿發等同供小本營生偶爾碰和張來索費致與爭毆土司馬飭將一千人管押再候過堂覆訊○包探顧阿六稱緝獲竊犯雷富春搜出押票吊贓知係邸小元所失之物送案請辦押鋪夥請追押本王司馬判雷富春發捕房管押一月贓交失主人向佩副領事曰該押舖專取重利非當舖可比押本勿追佩君然之司馬又諭該夥爾等請追竊贓半本必須領帖爲典當則期限利息自有一定章程不可定期甚迫取利甚厚○華捕稱鄭阿福至林福奎家圖竊交我送案王司馬判押兩禮拜 
[上海北市絲業會館助賑物件得彩捷報]  
　　謹啓者本月二十三日助賑物件在曾館關聖神前拈圖開彩今將頭彩兩號上下附彩四號二彩兩號上下附彩四號三彩兩號四彩兩號先行捷報關照得彩諸君謹以誌喜○計開正頭彩九百七十二號元狐全新袍套統于一副上附彩九百七十一號干尖全新馬褂統子一件下附彩九百七十三號方湘眉花卉一幅以上三號係乍浦解開奇翁經售○副頭彩一千九百零一號精圓新光珠一百五十粒下附彩一千九百零二號全新天青縀灰鼠披風一件以上兩號係感澤鎭王屋伯沈奏雲二兄經售上附彩一千九百號錭龍端硯一方係劉雨蘋兄經售○正二彩一千一百六十七號英國全金表一隻上附彩一千一百六十六號單播威表一隻漢玉一塊下附彩一千一百六十八號紫石硯子兩塊銀墨匣一隻以上三號係江孚輪船經售○副二彩一千三百七十五號足色紋銀桌面一副計大小七十三件上附彩一千三百七十四號湖色線　女襖一件下附彩一千三百七十六號嵌寳金彌陀一尊石韞玉堂畫一軸包金銀首飾包以上三號係沈退翁經售○正三彩二百七十六號清紥珠花一對係震澤周旨先兄經售副三彩五百九十四號精圓珠嵌條六十粒係施旭臣翁經售○正四彩三百二十四號鍍金英國閙鐘一隻係吳淞不留名經售副四彩三百七十四號鍍金英國閙鐘一隻係蘇州楊姓經售○其餘各彩一俟錄齊三日後再行登報奉聞請卽對號持票取彩謹呈公鑒[  教弟施善昌少欽氏拜啓十月二十四日]  
[追輓李芉仙直牧]  
　　落拓一官不稱意浪游高詠共微塵四朝湖海知名客幾日人天大去身坦白哀懷眷同調雌黄口實付前因千秋百感均無據旅館悲君屬纊辰[  味攬餘民徐維城待定稿]  
 
 

Page 4

 
 
禀辭赴任有於十月二十接篆准補丹徒縣主簿葉佐清禀謝飭知卽辭赴任主簿郝炳麟服而回省○二十日川沙廳黄承乙禀到候補縣楊嶽方禀知奉委解甘肅新餉差劉照青卸署金山縣事回○廿一日藩轅牌示婁縣典史姚森犖與現署松江府姚丙吉係緦服姪孫照例本族不准在一府自應姚森犖暫行廻避於别一府之缺酌量對調以符定例查有吳江縣典史陸桐華堪與婁縣典史姚森犖互相調署俾可兩得其宜蘇糧道王銷假統帶撫標親兵正副前營記名總鎭竇如田辭赴蠡堇等處查哨直隸候補府任其曼自籍來卽辭松海防同知劉啓彬禀辭調辦上海租界曾審事宜正任川沙同知羅嘉杰會算交代來省候補縣方孫木瀆厘局來州吏目周梓村禀知奉委婁門旱關盤查差縣丞詹奎消海運津局差從九吳光煜禀知奉委學轅文巡捕差又錢錫章禀知本日到閶胥門外二叚冬防差儘先外委馬得勝禀知奉委管駕飛雲輪船候補守備汪有貴吳方和候補十總蘇掄元李金劉虎文均銷海防營務處親兵營哨官哨長差縣丞顧汝熊禀辭赴金陵謁制憲 
[浙省撫轅抄]  
　　十月十五日李景雲禀辭赴紹局聯票差十六日候補府李審言交卸衢州府回省禀到朱錫傳禀知厘捐局委文案差壽昌縣典史柳省三禀辭赴任 
　　The　Norman　Electric　Light　Co 
　　PHILADELPHIA 
　　U,S,orAmerica. 
　　美國新造電氣燈 
自創製電氣燈以來人皆殫心竭慮欲思設法造成小電氣燈以便人家室内可以備用然迄今仍無人得有良法蓋以爲室中皆用地火燈故凡製電燈咸用大機器專備街衢橋路之用殊不知電燈宜用小者俾得便於移用與油燈無異其電氣宜置燈之足下近有瑙爾門電氣燈公司思得此法製成小燈將來用燈必更大爲靈便據稱製造電氣燈並不用大機器且並不用巨欵開銷以辦此事其製法用法均無甚大難但於燈内裝藥水閱四五日用罄再裝而巳燃用之價甚亷亦與地火燈無異每一燈點一點鐘時計僅需洋七厘半又有一妙處燃時並無熱氣又無煤氣又無烟呼吸之間不致受火毒之氣寒暑一律聞之亦無臭氣不須用火燃點止須鑰匙一開燈卽燃着如是則不患火灾毫無危險卽使鑰匙偶然忘却不曾關住亦無所害不若地火之有煤氣洩出此種燈實無能出其右者且此燈之便於他燈者其佳處有數端一所製之法極爲清爽雖小孩亦能使用一此燈使於移置最爲喪動與油燈無異一不須燈草不若油燈之必須揩抹一燈光和善不致眩目光凝而不動其火之大亦與地火無異欲小欲大均從人便一用此燈不畏火災設或翻倒藥水傾出燈卽自熄一雖有大風不致吹隱故設逢慶會用燈花園中以及有風之處燃用皆便現在公司造成之燈巳有三種第一種係小者高一尺二寸重五磅可用於房間店舖火藥局及有炸藥處馬車出外時并礦内一切均極相宜其價每盞洋五元並無水脚外費第二種中等者亦便於各地用場惟其中稍有花色并有白玻璃罩每盞連銅花脚極爲工緻計價十元亦無水脚外費第三種係大者可用於客堂大廳及一切官衙等大地方均妙其光更爲明亮並不摇動外加大玻璃罩製成花色均由良工造成其價每盞二十二元燈脚有用銅者有用漆者有用鍍銀者如有人欲另出心裁定造大小一切式樣亦可其價亦可開呈所定之燈亦可隨時應用其用法亦另紙開明並可送藥不約敷數月之用小燈則另送燈頭一枚中大兩號則各送燈頭兩枚所用藥水設或用罄可購諸各藥舖無論城鎭鄉村亦可購買不致有缺每燈各有保單一紙保用一年如未滿一年而燈忽壞可以仍向掉換或將原洋交還來買如在六盞以上可减折九四外處買客須寄洋前來如不寄洋或在紐約或在飛來對里飛亞兩處大行家均可作保均可如其最好寄匯票至紐約緣該處有各銀行及各處皆可行用或寄銀行鈔票或寄金錢或寄各國書信舘人頭均可來購者無論極少無論極多皆一律送到一樣裝木匣無不當心並無異視丁一 
本公司所造之電氣燈本國領憑保獲倘有冐名造作者本公司可以控官究辦且本公司現擬招人爲本公司經手代辦代賣本公司酌予扣頭並天下人皆可代爲經理且不求極聰明之人并無須資本自可代爲辦理如有幹練之人願爲本公司經辦者可以大獲其利賜顧者請寫信至美國飛來對里飛亞地方瑙爾門電氣燈公司特此佈聞 
　　老丹桂茶園 
　　十月廿五日演 
　　對刀步戰斷后龍袍斬韓德羅家凹祭寳塔紅鸞禧善保店三俠五義 
　　十月廿五夜演 
　　定中原御菓園慶頂珠白水灘三疑計乾坤帶後本楊家將雄黄陣 
　　天仙茶園 
　　十月廿五日演 
　　斷后龍袍借趙雲三娘敎子淮安府捉　曹風箏悮 
　　十月廿五夜演 
　　解寳收威陽平關綠牡丹借茶後誘九十一二本九頭案大小騙 
　　詠霓茶園 
　　十月廿五日演 
　　渭水河黑風怕蝴蝶夢孝義節洪羊洞烈火旗英雄義賣荳腐五里碑 
　　十月廿五夜演 
　　一等名角 
　　定中原三岔口夜里香花贈園珠鎖云囊泗洲城 
　　一等名角 
　　紅菊花探　子殺妻回令草橋關白馬坡斬顔良 
　　詠霓茶園告白 
　　接啓者本園今又聘到京都内城府頭等著名老生勝於汪桂芬原名劉桂林又青衣旦李小福等其音容可掬聲谷驚雷向在内城衆皆稱美泃屬出類拔萃滬上素所罕見因此不惜重資聘請來滬擇吉登臺屆期務請諸公早降庶知本園登報之不謬也另邀到名角張松亭張蘭清等一併選擇吉日演唱先此登報佈聞 
　　禮拜二拍賣 
　　准于念五日十點半鐘在四川路第三號住宅内拍賣客堂大菜間臥房廚房一應家用什物等不計此佈魯意師摩啓 
　　禮拜二拍賣 
　　准于念五日兩點半鐘在信和棧拍賣雙工色呢大紅　魚牌色呢色羽毛雙工元羽綾尺六小美人尺三尺九新跑鹿元絨等貨此佈麥葛林行啓 
　　禮拜二拍賣 
　　茲于念五日兩點鐘在本棧房拍賣八四飛鳥布八四Ａ綠獅布八四步獅布等此佈新寳順洋行啓 
　　禮拜二拍賣 
　　啓者本行於廿五日十一點鐘拍賣各色象牌呢英牌天鵝牌鴨牌各色羽毛八四紅獅藍獅綠獅原布二六綠羊洋標九磅十二藍象市布象牌虎牌元羽綾等貨此佈錦名洋行啓 
　　禮拜二拍賣 
　　准于禮拜二十點半鐘在本行内拍賣鉄床厨檯椅凳一切木器彈子檯全付馬車兩步法闌絨數疋及外國衣裳銅鉄螺螄搭勾羊眼等一應什物不計隆茂行啓 
　　禮拜三拍賣 
　　啓者本行於廿六日兩點鐘拍賣各色花呢厚大呢芝蔴呢衣料呢羽紬羽紗花法藍絨花羽布花洋絨洋紫羔皮花檯布水漬馬口鉄數十箱此佈乾泰洋行啓 
　　禮拜三拍賣 
　　啓者廿六日二點鐘在公和祥二號棧房拍賣玻璃一百七十箱稍漬貴客欲買者請至該棧面拍此佈永發洋行啓 
　　禮拜三拍賣 
　　准于念六日二點鐘在仁記棧拍賣七磅綠角鹿八磅四假鳥００４ＸＸＸ獅箭原布九磅十二藍星十磅五小人市布４６缐銀印漂布等貨此佈麥葛林行啓 
　　禮拜三拍賣 
　　啓者本行於廿六日十點半鐘拍賣雙鳳鹿牌大紅色呢人馬紅龍馬兵熊牌各色羽毛馬頭大紅嗶嘰七磅紅花瓶標布八磅四蜜蜂黑茶瓶ＸＸ人象原布二磅官牌洋紅布等貨屆時祈爲早臨爲禱此佈怡和洋行告白 
　　催對材照 
　　晏公廟厝寄棺木向由僧悟澄管理光緒五年分武舉張姓擅保祖乾接管將悟澄飭退致有失火貽悮現祖乾將寄棺悵簿藏匿逃走張姓復僱游僧住持將來所寄棺木勢必顚倒是以我等將游僧驅逐仍請悟澄照舊接管除公禀縣主請給示諭外爲此佈告寄柩諸君務於十日内持票到廟核對入冊幸勿自司紳耆公啓 
　　丙戌年七政經緯 
　　京都已到無多欲購者以速爲盻每本洋八角白紙一元附王大宗師注漢鏡歌釋文箋正每本洋三角寄上洋抛球塲並城内掃葉山房 
　　禮拜四拍賣 
　　啓者本月廿七日卽禮拜四十點半鐘拍賣路燈船牌羽毛　嗶嘰人虎羽綾鰲魚牌色斗綢人鎗小呢十一磅彩三元洋錢十磅十二五彩人鎗十磅紅四美紅三元紅人鎗藍人鎗洋錢九磅十二洋錢藍獅九磅洋錢十二磅人鎗市布八磅四洋錢馬頭五子登科金四美紅四美藍四美紅三元藍三元彩人鎗藍人鎗綠雙路燈洋房雙人七磅藍三元藍四美藍人鎗採蓮六磅藍三元雙人假飛鳥原布八磅彩三元飛鳥藍獅七磅彩四美紅三元飛鳥彩人鎗藍獅藍三元藍人鎗挺市洋標十五磅老人頭粗布金三元紅三元洋棉紗八磅松鼠孔雀細斜文十四磅老人頭人鎗飛龍十五磅跑鹿斜文六十四線藍雙路燈洋房毛光漂布七十二線紅雙路燈紅金星毛光市漂布等貨十月廿三日元芳行啓 
　　禮拜五拍賣 
　　准于禮拜五十點半鐘在本行内拍賣各色厚薄簿子料面料信封等一百餘包什物不計此佈隆茂行啓 
　　禮拜五拍賣 
　　茲于廿八日二點鐘在招商局北棧拍賣銅鐵器售銅器舊鐵棧房料松木數百支并雜物等不計凡貴客欲買者屆時赴該棧面拍是荷此佈十月廿五壳件行啓 
　　聲明 
　　茲者上洋四馬路英和號照相生意茲今全盆生財貨物頂與合成堂承受卽日當衆交易價銀清楚自頂之後任從改號開張但以前賬目會項向英和號前人當手清理與新受主合成堂無涉特此聲明以免後論合成堂啓 
　　大法工部局示 
　　爲出示曉諭事照得本工部局現擬招人承辦西歴一千八百八十六年所有界内經理拉圾馬車及水馬車馬匹之馬夫如有人願充斯役者當寫西文信函封固信角上須寫明氶包馬匹字樣送至本工部局寫字房投遞華文不用每日限早上十點鐘起至十二點鍾午後二點鐘起至四點鐘爲止目西歴本年十一月三十號卽華本月二十四日起至西歴十二月三　卽華本月二十七日爲止如遇期一概不　本工部局不以價高者得用去使費不管此諭光緒十一年十月二十四日西歴一千八百八十五年十一月三十日示 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英京商會聚議要聞]  
　　英國商務大會前數年曾公派博士高路雲遄往亞西亞洲各國查看形勢考求商利用備推廣營運之謀爲其副者名哈勒高哈兩人自印度孟加拉起岸陸行由緬甸直入中國雲南界歴川黔荆湘楚豫陜直而達燕京復由津沽之申之閩之香港取道粤東赴廣西越界至暹羅後始泛海歸國登山涉水不避艱辛足跡所至幾遍亞洲之地旣得要領歸以報命本年西歴九月二十九號英京問務人員集衆大會于公所之中斯會乃專聽高君宣道勘查東部商利之要是以中國名宦世卿巨紳大賈以及各國公使多有與會者届時高君起宣于衆曰詳查亞細亞洲東部各國如大清風暹羅緬甸各邦莫不喜用歐洲製成之物其銷塲自必日見其廣若我英國欲求東部商務興起則富亟建火車輪路一條於亞洲境中以便轉輸實有無窮之利其輪路發轍之區當自英屬仰光轄境峇達棉爲始東通入暹界至暹京網轉各而東北行直達中國雲南界上再由峇達棉西北通至仰光按此一路雖覺轉折稍逺而途中僅隔小山兩重高不過千尺易於將事若由仰光取道緬京開至緬北境拔摩城通至中國雲南騰越廳界上則一路大山十餘重相阻高者五千餘尺低亦三四千尺非但難於築建卽工費當較暹維一路加至四倍尚難竣事若此路開通則凡我英國之貨由海運至火車發轍處運入内地行速費輕價廉銷廣中國西南諸省之商利吾可專矣卽南洋大英屬地如新嘉坡麻六甲檳榔嶼仰光一帶無不受其利澤商務皆當大興此兩路余皆親歴詳查確實無訛諸君欲求東部之商利奮興望即上請於朝求英皇速爲施汀津築此路以開百世之利幸勿觀望懷疑致被捷足先登自貽伊戚此余之所以報命於諸君者也高言止此坐中有巨紳起謝高哈二君之勞並告以當卽商辦此舉請命朝廷决不泛視此事以負雅意云云又有一紳起言曰余意當由蘇爾士河口亞力山打地方起建車路一條由猶太波斯境中直透至俾路芝部再由彼按連印度輪路通至孟買轉向孟加拉接至仰光以達高君所查擬起建車路之峇達棉境兩路相合則英貨東行輪路運至馬賽登舟渡地中海卽達亞力山打一水非遥其行更捷斯誠不可緩之謀矣坐上又有人曰我英欲創此大工他國皆無阻之者惟恐俄人從中作梗須當結好俄國使無違言則此舉無阻矣又一人曰刻下法國經營東部商務不留餘力意在與英賽勝若此路建就法尚何能爲力哉高君至此又起曰余順查緬甸商務在西歴一千八百六十七年時英貨運銷具處渚值銀八百萬磅至一千八百八十四年所銷之貨則加至二千四百十萬磅觀此可知東部商利日增而月盛矣至斯議畢而散刻下商會業經備文上請矣英廷如何批覆則當俟諸後聞說見華洋新報 
[彚錄拐匪供詞]  
　　法包探嚴頌眉孫寳生在下海浦白烟囱輪船上獲到拐匪王阿松林阿四卽阿鰲蔡恩寳即蔡蓉坡並被拐小孩邵金福李三仔送案後除邵經其父領去李則暫留捕房林供孩由閩人張阿林及孔某拐來售與南市某店内之胡金和張另拐一孩寄在浦東周浦託我挈帶回閩時在本月初旬至十二日翁太守飭會捕局勇曹錦堂往周浦提孩一面飭孫包探至某店拘胡并拘知情之福來烟館主陳海坪到案翌日曹中周浦回禀稱該鎭地闊人稠居民多至六千數百户曾邀集四圖地保詳查悉數日前有閩人之挑賣檀香及洋布者刻己開船無從查詢孫包探亦禀稱據某店言胡己出外今惟將陳傳到陳供福來烟館共有兩處孔名四生前在兵船上爲火夫時來吸烟太守謂昨據王林同供此案爾亦與聞可將張孔一一交出陳尚游移太守着帶出候比包探旋送在致逺輪船上所獲被拐兩小孩并禀稱在緝之時適拐匪上岸以致漏網現着夥役在船守候兩小孩跣足衣單由巡捕頭給伊衣服太守詰問之下一孩自稱魏正海父親阿四向爲小工常熟縣入母己身亡家有繼母借住虹口菜市街我祗七歳哥子己過寄與人九月十七日繼母往松江有粤人給我生梨將我領至舢板船上渡至大船另一孩自稱王阿寛年五歳父親爲縫工度日餘均不甚了了太守見其臉上有傷痕詰之不答魏稱伊在路啼哭被拐匪毆傷訊至此嚴包探禀稱外面有人投案據稱是魏之父太守着傳進魏稱名阿書蘇州人在公和祥碼頭爲小工家住菜市街三百十二號屋内兒子正海拐失後聞巳獲案特來具領太守允之王則交捕帶回暫留候領包探又將拐匪林阿蒂解案太守見其一目己眇問爾如何拐孩林稱有一小工係浦東人不知名姓偕舢板人户拐得是孩寄存我處我不允伊因將兒寄與對門寓内復偕潮州人向我詐洋六十元了事我仍不允伊卽誣我拐孩太守問原告　德義可自詐洋之說鄭稱並無其事太守謂林是孩從林阿秀處抱夾住爾樓底下孩由爾拐無疑遂着將林帶回管押林叩請從寛开稱拐孩之人在致逺輪船上可以領往拘來太守飭包探帶往看其果能指獲與否此十三日堂訊情形也十四日法捕房准十六鋪巡　局吕委員將胡金和卽雲忠又名三十九官拘獲派勇送到十五日捕房將王林陳胡并續獲之拐匪洪紀小解案請訊包探禀稱晉帶林日致逺輪船上並無拐匪指出據稱己在英公堂破案管押太守詰胡爾係何處人民拐販小兒若干答稱厦門人初到上海借住某店並不拐孩孫包探又禀稱曾往南市探聽閩帮中人均云胡每年兩次從厦販貨來申卽販小孩回去太守據情所詰胡仍狡展不承林供領孩者名阿文現被英公堂拘住胡曾由洋十元託王拐得執定小兒是張孔二人所拐伊等曾在福來烟館爲夥陳稱店中並未有張孔二人太守限三日内將兩人交到洪供淡水人因至輪船索帳見阿文領到小孩太守着一併帶出傳控林之鄭德義到案質對兩造有照前供太守着將林帶出斥鄭退去因鄭稱孩在烟館抱出林稱孩從庽中尋出着包探傳客寓烟舘中人到案質訊旋據陳阿壽投案稱在虹口售山芋姊氏生自三歳男孩乳名生榮本月初九日五點鐘時偕二小孩間逛忽然不見隨向時和輪船上人留心查該據云前幾次己有五小孩出洋前日致逺輪船上亦有兩小孩藏在船頭及往俱不認識惟見洪偕一三四十歳之潮人在彼今來作証昨夜生榮巳在十六鋪内尋到拐子現押在英公堂太守揮令退去此係十五日訊理之案至十六日辰刻太守蒞捕房誥胡曰有多人說爾拐孩爾可寔供販過幾次胡仍不承認太守喝令用刑胡始認哥子五十餘歳未有嗣續因出洋二十元及王託買一孩太守問爾有幾子所買之孩可有憑據曾見過面否答稱我有兩兒憑據在王處據云是孩五歳並未見面太守尚其與王是何瓜葛答稱是同鄉太守謂爾有兩兒應該將一兒立與哥子爲嗣卽欲買兒亦應將兒觀看始可成交今竟爲此明是拐匪卽喝笞貢胡稱我是有功名人請實手心太守問是何功名照在何處答稱從九品照在家中太守問王前供寄存周浦之一孩究由何人所拐土稱是林所拐問林可是胡託爾買答稱别人所託太守問其人是何名姓林口稱陳洪太守復將胡研詰胡改稱土買得兩孩放在船内問爾如何知道答稱在外聞知太守謂爾昨天與王不相識現知將責卽認賈一孩着笞六十板貴畢又問林周浦之孩可是胡買答稱不是聞人說是兒現在下海浦陳姓烟館内拐子己被逃倘將我帶去當可領孩太守着嚴包探將林帶往虹口餘人仍還押至十八日捕房將林解案孫包探禀稱查得客寓在對河小孩實在烟舘内太守謂林小孩爾恐人尋得故將孩藏在阿秀家中爾供由别人寄在爾處寄者是何名姓答稱是日我不在家有浦東小工偕杉板船户寄人將兒領來浦東人向我索錢二百文由我妻給錢將孩留下後忽有潮人來索洋六十元實由舢板船户使伊拆梢太守謂爾是小工頭豈有不知工人名姓之理林稱實不知道惟其人可以指拘太守着將林交捕帶回管押十九日嚴包探將陳阿榮案内供出之陳阿典在八仙橋拘獲太守臨捕房復提各匪詰問林供有兩孩由陳阿定處買來共出洋三十六元付過十元阿定是甯人前日禮拜六捕房將林解案供詰照前太守着送縣辦理至阿典訊理情形廿一日本報早己詳言之此次固不煩煩述焉 
[上海三馬路與昌絲棧陳竹坪經募兩廣山東江寗沙洲賑捐棉衣十月廿一日第一百三十六次清單]  
　　漢鎭籌賑同人演劇集資移助兩廣規鈒三日兩又助山東規銀二百兩以上共來規銀五百兩○元和縣署錢潔夫周善夫兩善士續募蘇省同幕圑拜費移助兩廣洋一百十九元五角○恆利莊交來昌字五百五十九册蕪湖同和莊經募王篤敬堂洋二十元王姚氏洋四元王義廩王義安保吉保安勤記復祀六户各洋二元無名氏保善無名氏保慶保順保和保利保康達德堂九户各洋一元以上十七户共來洋四十五元○昌字八百册江右羅梅先善士續募江右余品臣洋四元余承恩堂滇南華陽山人江右厚德堂三户各洋二元　岡違心氏尚德堂鍾陵紹錦堂務源慶逺堂江右鳳岡一念堂江右樂善堂江右益友堂江右師古堂江右信誠堂九户各洋一元西昌養吾軒錢九百五十文以上十四户共來洋十九元錢九百五十文○丹陽匯昌典各友洋十元原舊棉衣褲四十件○金陵賴廣茂祥洋五元又募昌字一千八百十六册賴友栢劉日新隆二户各洋一元汪礪卿何天保賴佑德鄧守仁樊厚芝張隆昌六户各洋五角以上九户共來洋十元○顧敬齋爲病痊完愿洋二十元　立本柯儀移賑洋十元又嚴笋竹洋二元有心無力子知愧氏病愈完愿二户各洋五角○金陵賴萬春全煙莊經募昌字一千七百九十四册賴萬春全洋四元萬炳煇闕世昌顏源昌三户各洋五角賴敏文洋四角王樹春楊德義二户各洋三角賴洪紹洋二角嚴隆號錢二百文姜煥章錢一百四十五文以上十户共來洋七元○漢口大全生寳號經募昌字一千一百廿二册退省齋洋廿元無名氏洋十元隱名氏洋六元無名氏洋四元蘭蔭堂洋二元自修氏錢一千文隆興久大裕通祥德昌厚鼎泰公德厚祥六户各錢一千文以上十二户共來洋四十九元丙估看銅洋一元○榆蓀氏求病速愈原舊淮棉衣褲二百件公順昌大小單夾棉衣褲四十件○昌字二千四百三十二册蕭山祇園寺大和尚淡如洋二元又募謝濟昌周裕範二户各洋五元釋慧生洋一元釋福昶釋悟定二户各洋五角蔣竹堂錢二百文○本日共收規銀五百兩英洋三百零五元銅洋一元虚對一個錢一千一百七十文原　棉衣褲二百四十件破舊單夾棉衣褲四十件○又舊去前存象牙鳥籠一只白玉食缸二只接食一只蚱蜢籠一只共賣　二十六元令并申明 
　　浙江象山縣鄉芷汀明府經募常熟沙賑捐數○鄒芷汀洋五十元林勇房洋十元王黄棟洋六元隆泰洋六元隆潤洋六元文元洋六元潘見龍洋四元泰來洋四元同豐洋四元乾豐洋四元義成洋四元萬源洋四元祥和洋四元杏春洋三元慶來洋三元聚豐洋三元裕隆洋三元普源洋三元恆久洋三元洽康洋二元如意齋洋二元寳與洋二兀九如洋二元源興洋二元同泰洋二元懋昌洋一元恆興洋一元廣和洋一元修濟洋一元鼎泰洋一元翁克然洋一元恆裕洋一元瑞和洋一元其餘本省捐數均隨掣必票俟後彚刊徵信錄不再登報[  常邑沙賑公所謹白]  
 
 

Page 10

 
 
[上海四馬路高易公舘恊籌兩廣山東沙洲賑捐所經收十月十八九日賑款清單]  
　　十八日松滬總局謝募八百廿四八百三十一號册王裕堂陳惠卿金榮春三户各一元鑒鑠者四元倚晴奸盛子階二户各半元解虚心室聞過齋守福堂三月户四角不男名鹽官氏二户各三角克己齋二角以上十二户洋十元○醴陵縣止堂黄募黄榮禧堂二元黄守涵荷花城主二户各一元無名氏三角楊氏一角以上五户洋四元四角内花洋三元○長發棧捐桶並各友酒資洋一角錢二千○南誠信捐桶並各灘頭油火在内洋八角錢四千三百文○老丹桂捐桶洋四角○北益泰捐桶銅洋一元小洋八角○第一樓捐桶銅洋十元小洋一元七角五分錢七百文○北誠信捐桶銅洋一元錢二百文○十九日秦舸南觀察匯來唐春卿太史募六百八十五號册葉植生柯号圃沈叔餘黄雲樓李雲岩丁簡齋盧雪皇王曉滄八户各京錢十千李述銘洪鑑眞蓮峿合二助户各京二十千鄭黼廷十五千余子厚十三千劉鴻熙兪鹿笙二户各六千黄鏡舟連大訓郭厚卿劉翥汀多富堂五户各五千以上十九户計京錢一百八十五吊又募六百五十八號册李演再一十五吊李濬川陳倚枰瞿白純羅汝瑚四户各五千李玉山黄芍石二户各錢三千李熙堂李昺世楊超掄李子書四户各二千以上十一户計京錢四十九吊又募六百五十七號册吕朝俊祝　菴謝子安趙心笙四户各二兩唐春卿六兩榖貽堂一兩以上六户計銀十五兩軍機處謝子石先生募六百九十四號册春星草堂頤和堂二户各四兩延古堂咫聞閣隱德堂德馨堂今雨堂愼德堂愼守堂沈宅貽安堂滋德堂然松書屋敬愼堂最樂居槐初書屋抽石山房毓蘭書屋十六户各二兩以上十八户計銀四十兩北城外坊李募二百廿六號册德筏羊店恆德羊店連既羊店永麗羊店新興羊店源和羊店六户各十兩新茂羊店六兩義隆羊店源泰羊店裕豐羊店復成羊店四户各在兩羊行公局二兩以上十二户計銀八十兩吳聘侯太史募六百六十五號册泰雨亭華竹軒陸鳳石戴少懷四户各十兩馮止敬堂馮潤田二户各四兩張六行堂二兩以上七户計京平銀五十兩内松江銀三十兩足紋二十兩翟葆之侍御募六百九十二號張册季直堂一兩朱芾臣孫亞甫二户各錢二十千錢茞庵張久齋張翰臣守經室李毓如卞燕卿項詩侣張詵儕王日樓凌春臺張又樓十一户各十千以上十四户計京錢一百五十吊銀一兩北城司何募六百九十八號册中盛當天成當恆吉當泰源當亨豐當鼎盛當廣益當同菜當天源當福善當慶隆當景春當天聚當中成當匯豐當興成當泰元當寳興當十八户各二兩以上十八户計銀三十六兩以上八册共計規元二百三十八兩四錢六分内次紋一十九兩一錢八分四厘此係照銀色高低合規平爲準理合登明○以上繞共收洋三十元零二角五分内花洋三元銅洋十二元規二百三十八兩四錢六分内次紋一十九兩一錢八分四厘錢七千二百文 
[上海四馬路高易公館恊籌兩廣山東沙洲賑捐所經收十月二十廿一日賑欵清單]  
　　二十日漢口茶業公所文虎翁交來張星垣十元李澗南五元方杰卿三兀唐高記曾雄生二户各二元唐雲山徐桂全二户各一元以上七户洋二十四元○安慶輪船交來無名氏無名子麓峯散人求放心齋葵榮堂鄭偉臣六户各一元余治謀堂二元吕慶齋銅洋一元馬春記錢二千文無名氏五百文無名氏四百文無名氏二百文以上十二户洋九元内銅洋一元錢三十一百文○胡星舫二十四元○德清粮河廳六元○廿一日愚覺氏五元○以上統共收洋六十八元内銅洋一元鐵三千一百文 
[上海四馬路浦灘文報内恊賑公所經收賑捐十月下旬清單]  
　　廿一日銳册浙江藩憲許發到永嘉縣正堂募英洋一百十四元瑞安縣正堂募三十元泰順縣正堂十九元元銳字册四百七十七號募四十二元處州府正堂勝募各屬縣四百元鄞縣正堂程募四百元孝豐絲正堂王募一百八十一元公益興號交來邵訪林翁募十三户二元松江珄源號募葉寳樹兩元葉少山葉梅峯葉承祺於志成四户各一元謝仁記元豐不留名二户各虚對開一個愼記號交來津市雙孝堂募無名氏等津平銀廿兩合申規銀廿兩零五錢○金册德泰莊交來湖州府正　郅募一百三十一元五角隂　文說證四函○申單漢電局交來章筱同先生募補讀山房曹平銀四兩無名氏三兩一錢四分懷清堂朱陽羡芋人二户各二千文章筱同一千文汪怡軒式齡堂留餘堂厚德堂朱西固詈補過人無名氏探花橋八户各五百文劉清臣醉經齋兩户各三百無名氏二百八十文蔣雨亭禮樂堂述古氏補拙氏無名氏無力人吉陽山人摘桂主人八户各二百文合收曹平銀十四兩二錢九分涇川胡曉人善士曹平銀八兩○催單丹陽匯昌典衆友兩元鰥城紹成燭號十元又募天和號十元振泰號六元久成號成泰號兩户各二元耆年長壽器號一元蔚長厚號募洪雨樓吳小述兩户各五元吳理卿劉明之劉王氏余荆山余涂氏五户各二元吳陳氏兩户各一千文吳張氏一千文合收念四元一角乍浦林葦舟許壬泉盛春泉二善士五元草埝塲仁豐益旗募仁豐益十千文古柳堂精慶堂二户各五千文免疾居士清獻堂不留名不留名四户各二千文不留名六户各一千文合收規元念二兩六錢六分七厘無名氏規元二兩六錢七分八厘武穴胡德有號募胡樹年二元胡鑒清王樹仁吳南泉余用揖公成號五户各一元汪佩芳吳介卿江景星三日合一元余俊卿孫美田孫耀庭汪席珍四户各五角○痊琴善士銅洋一元○嘉興無名氏拾得洋蚨且賑一元○慈城王永年翁募無名氏酬舊愿十元梅花盟主保子年平安五元悔罪齋主人二元○瞿錫五翁求合家平安乃卽讀書智慧二元○本日共收洋一千四百十七元五角銅洋一元虚對開二個小洋一角現銀念二兩二錢九分規元四十五兩八錢四分隂隲文四函 
 
 
 

Page 11

 
 
[光緒十一年十月十六日京報全錄]  
　　宮門抄○上諭六道錄前○雲督岑等奏查明道員被叅實情覆陳摺○大臣劉奏請優卹片○　學政慕奏報試事將竣情形片○河督成奏請留員暫緩交卸片○皖撫吳奏廻避各員請改發省分片○大臣清等奏爲循例奏聞摺○陜撫邊奏報夏季正法人犯案由片○前鄂撫彭奏請旌卹片○晉撫奎奏甄别各員片○十月十六日吏部翰林院廂紅旂值日無引見○禮王等仰山窪合操完竣覆命○絪貝勒假滿請安○召見軍機醇王○○降二級畱任雲貴總督臣岑毓英雲南巡撫臣張凱嵩跪奏爲查明己革道員被叅實情恭摺覆奏仰祈聖鑒事竊臣等於光緒十年六月初十日准都察院咨據雲南己革補用道蠲鳳苞遣抱告王貴以被叅寃抑等詞赴院呈訴一案本院於光緒十年閏五月初七日具奏初八日奉上諭都察院奏己革雲南補用道劉鳳苞遣抱告以被叅寃抑赴該衙門呈訴據稱該員在滇服官十有餘年毫無遺悞上年告病後唐烱以居心鄙詐惟利是圖叅劾名節所關不得不辯等語着岑毓英張凱嵩確切查明該革員是否有鄙詐圖利實跡奏明辦理欽此相應抄錄原奏原呈移咨欽遵辦理可也等因到滇當經行司確查去後兹據署雲南布政使史念祖蜀雲南按察使熊昭鏡以查該革道鄙詐圖利尚無實跡惟從前在滇服官聲名平常等情群覆前來臣等復細加訪查己革補用道劉鳳苞前在大理順甯等府任内清查迤西開墾及辦理耿馬土司事件頗招物議是該革道雖無鄙詐圖利實跡而失察丁役人等招握索取諒所不免以致官聲平常登諸彈章實屬咎無可辭惟該道業已革職應請毋庸置議除咨都察院查照外所有查明己革道員被叅實情緣由謹合詞恭摺覆奏伏乞皇太后皇上聖鍳訓示再臣岑毓英前因出關防剿是以此案查覆稍遲合併陳明謹奏軍　大臣奉言知道了欽此○○劉銘傅片再臺北地方自本年五月以後疫癘盛行各營弁勇相繼死亡除七月以前在營病故員弁業已彚案奏請賜卹外續據各營禀報八月以後病故員弁記名總兵畢長和已保守備丁得勝己保守備錢興友已保守備朱鳳祥已保千總陳嘉興己保縣丞吕珙己保府經歴李登瀛江蘇試用從九品張興彥監生周龍彬均先後在營病故臣查營官記名總兵畢長和打仗奮勇屢立戰功最爲樸誠忠敢之員兹因　傷舉發歴受瘴癘在營病殁合無仰懇天恩俯准照總兵軍營立功後積勞病故例從優賜卹其餘各員弁均請一併交部從優議卹出自逾格鴻慈謹附片具陳伏乞聖鑒　奏軍機大臣奉旨畢長和着照總兵軍營立功後積勞病故例從優賜卹丁得　等均着從優議卹該部知道欽此○○陜西學政臣慕榮幹跪奏爲恭摺報陜西試事將竣仰祈聖鑒事竊臣於上年十月十八日業將陜西歳科各試俱己完竣及延安籌屬選拔尚須調考各情形恭摺具奏奉旨知道了欽此臣於今年五月初旬調取延安榆林二府綏德鄜州二州應試諸生齊集三原專塲考試屬愼甄錄士子與試者雖復不少而延安府學佳卷寥寥僅取一名留額一名宜川安寨延長靖達四縣無可選拔之人謹遵任闕勿濫之例一概留額統計一省共拔取九十八名均隨時咨明督撫存案臣於七月十二日進省會同撫臣覆試騐看臣卽接辦考錄名屬遺才及貢監錄科事畢後仍回三原八月二十八日復進省調集各屬優生會同撫臣秉公考核選取後示期考錄九月杪可以竣事所有陜西試事將竣情形除各件遵例恭疏題報外理合恭摺具奏伏乞皇太后皇上聖鑒謹奏軍機大臣奉旨知道了欽此○○成孚片再山東運河道陸仁愷由山東糧道調補今職堄届六年俸滿奉部調取引見本應卽飭領咨北上惟查來歳河運漕糧正議增添所有收蓄湖水挑修河道堤閘以及埽壩等工在在關要現當勘辦吃緊之際未便遽易生手合無仰懇天恩俯准該員暫緩交卸俟來年重運過竣再行給咨赴部以重運務理合附片陳明是否有當伏乞聖鑒訓示謹奏軍機大臣奉旨着照所請吏部知道欽此○○吳元炳片再查定例現任外官各督撫兩司本族之人應廻避者令廻避另補其試用未經得缺人員遇有廻避亦一體以隣省改發試用如原係報捐指省之員准其另指一省等語前臣補授安徽巡撫　有試用知縣吳春鐸係臣胞姪試用從九品吳鈞　缺先補用巡檢吳書年試用指項巡檢天彭年均係臣從堂姪孫照例應行廻避各該員均係指省之員己照章飭令於三個月内自行另指省分禀由藩司詳請廻避臣給咨前往改發省分分别序補試用以符定制理合附片陳明伏乞聖鑒飭部查明謹○奏軍機大臣奉旨吏部知道欽此○○奴才清安額爾慶額跪奏爲循例奏○聞事適據杜爾伯特右翼盟長棍布扎布呈報本旗噶旺達邇扎喇嘛黑人等二十名前往西甯所屬棍布木召與佛磕頭懇請發給照票等因呈報前來奴才等查得凡蒙古等遇有詳請前往西寗西藏磕頭者一面具奏一面撥給照票令其前往在案今杜爾伯特旗下噶量達爾扎喇嘛黑人等詳請前赴西甯磕頭核與前辦過舊案相符奴才等卽照依該杜爾伯特盟長根布扎布所請與該喇嘛等辦往返照票一張飭交該盟長棍布扎布轉給該喇嘛等行至西甯與佛磕頭事竣即行旋回不准沿途滋事並咨行駐扎西甯辦事大臣曁移咨經過地方各大臣等一體查照理合恭摺具奏伏乞皇太后皇上聖鑒謹奏軍機大臣奉旨該衙門知道欽此○○邊甯泉片再前因陜省盜風日熾經奴才會同督臣奏請於部議土匪馬賊會匪游勇等項之外將情罪重大各犯分别就地正法彚　奏報等情由　部議覆奉旨允准欽遵咨行轉飭遵照在案兹查光緒十一年夏季分據白河縣禀獲匪犯金老五卽金家詳胡順卽胡成宋義等均供入會燒香結盟平日沿河估借搶竊爲牛屢次犯有案據光緒十年六月十三日晚該犯金老五等起意糾約張老么王八意馬桃娃賀汰娃等首夥七人各執刀械行竊船户吳土有錢物布胥事主驚醒起捕金老五胡順宋義臨時夥同行强持刀威嚇事主刦贓同逃張老么等聞捕先行逃逸不知强情又據安康縣禀獲匪犯郭老三卽彭老三朱自本卽朱鼈子等訊明均係著名會匪糾夥歃血拜盟立有山堂水號光緒十二年二月二十七日該犯等聽從逃犯梅永春糾夥周包包等三十餘人前往熊淮義家搶親至梅西鋪砍傷客民經鄉約報縣會營撥派練軍民圑合力圍捕始將該犯等拿獲餘黨解散以上二案先後禀經批飭該管興安府知府童兆蓉照章提審開具供招禀覆前來查該犯金老五即金家詳胡順卽胡成宋義三犯均供入會結盟到處搶竊犯案郭老三卽彭老三朱自本卽朱鼈子二犯均爲著名曾匪該犯等或夤夜糾夥待械搶劫船户爲虐行旅或夥衆搶親放槍抗拒官兵形同叛逆均屬罪無可逭經督臣譚鍾麟與奴才批飭就地正法傳首犯事地方懸竿示衆以昭炯戒張老么等聽從行竊不知强情飭照陜省匪徒本例鎖繫巨石梅永春等緝獲另辦無干省釋所有光緒十一年夏季分就地正法人犯案由會同陜甘總督臣譚鍾麟合詞附片具陳伏乞聖鑒謹奏軍機大臣奉旨刑部知道欽此○○彭祖賢片再據補用知府候補同知史悠慶等眞稱同鄉湖北候補典史干學涵之父監生王智錫江蘇無錫縣人咸豐十年二月在籍襄辦圑練四月粤匪竄犯無錫初十日城陷巷戰死難智錫之胞姊華王氏堂嫂王孫氏遇賊痛罵亦被戕害又智錫之堂叔監生王鳳垣堂弟文童王汝銜王汝鏞妻弟朱錫寳外甥華毓琛等在鄉　帶民圑均遇賊力竭被戕各家屬均寓鄂省原籍無人呈報查從前粤匪滋擾各省殉難士民婦女凡冢屬寄居外省原籍未經呈報者歴由同鄉官出具白結呈請奏卹有案卑職等員聞旣確不忍聽其湮没等情由漢陽縣知縣薛福祁造具事實册結援案轉懇奏請旌卹前來臣伏查愛逆竄擾之時各省糾民婦女舍生取義者不一其人每因户隣散處族戚逺奔本籍無從查悉是以由外省督撫臣查明奏報者莫不蒙成旌卹今江蘇無錫縣監生王智錫等見危授命足爲志士仁人烈婦華王氏等罵賊捐軀不愧名媛大節凡此忠貞之激發悉由聖澤之涵濡相應據情仰懇天恩俯准分别旌卹列入忠義節孝各祠以嚴幽光而維風化除册結送部並咨兩江督臣江蘇撫臣查照外謹會同署湖廣總督臣裕祿附片具陳伏乞聖鑒訪示施行謹奏軍機大臣奉旨王智錫等華王氏等均着交部分别旌卹餘依議欽此○○奎斌片再道府州縣等官候補試用人員應於到省後試看一年加考甄别留省補用歴經遵辦在案兹查有候補班前先補用知縣范廷華試用監經歴戈隨均到省早經期滿由藩臬兩司詳請補行甄别前來臣查該員范廷華明白安詳堪以照例補用戈隨學富才優堪以煩缺補用考以律例均能通曉除履歴清册咨部查照外理合附片陳明伏乞聖鑒謹奏軍機大臣奉旨吏部知道欽此 
 
 

Page 12

 
 
   
 
