# 1885 - 98 - 4904310

 

Page 1

 
 
[請繳第二批古今圖書集成股銀] [  申報舘點石齋主人啓]  
　　本齋於前年夏倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽　地造屋從外洋置辦機器復延名手澆鑄字模然後開印至今計已印成數百本雖未裝訂而書之式樣字之精湛極爲雅觀諸君儘可先來披覽惟開印之初機器人工均覺生澀故每日出書無多兹則鉛字業經鑄齊人手亦日臻嫺熟此後按日計工每日約可排原書從四本而漸至六本八本完工可期迅速所以各股友第二批股銀計每股五十兩務望早日交下以便購備紙張及一切工料其銀希仍交申報舘照收并開明第一次股單號頭及股友姓名當卽掣回收據統限於三月廿九日以前一律交淸切勿遲延悮工是所禱盼再此書初議共印一千五百部嗣以各股友喜用大字但字旣放大則紙張亦費本數加多本齋益形虧耗故擬多印數百部藉資貼補旋見巿面欠佳且此書亦身本重大遂仍印一千五百部以符原議合併附聞 
[縮印精選大題文彚告白] [  點石齋主人啓]  
　　本齋去年敦請諸名家精選四書大題文彚業已登諸報章現已選竣共得佳文一萬五千篇製局則無縫天衣設色則翻新花樣典麗商皇精華畢集可謂無題不備無美不臻近今罕有其匹習舉業者若家置一編朝夕揣摩何患不破壁飛去現於四月中出書分訂十二本外加夾板其價格外從亷如有躉售者速來面議遲則恐捷足者先得也此佈 
[三十五號畫報出售] [  申報舘主人啓]  
　　本齋畫報之首於本年正月間增送畫譜兩圖後銷路益形暢盛可見名人手筆自是有目共賞此次三十五號之羅漢圖爲阜長所繪花卉圖爲伯年所繪二君擅名旣久索求者恆慮不可多得今本齋按期而出之閲者亦按期而得之積少可以成多精取更堪宏用效法者可獲觀摩之益愛玩者可爲什襲之藏妙在畫報仍然九圖不加分文價目之亷無過於此後仍附淞隱漫錄圖説一則購閲諸君其鑒之此佈 
[論鎭海施賑之善]  
　　日前有鎭海施賑募捐小啓及公信一函囑登本報亟爲列入細讀一過而嘆此舉之法良意美有足令人拜服者蓋不獨其仁德厚意爲可感可泣卽其深智遠識更有可欽可佩者也其中所言鎭海自遭法人開戰以來其有力之家莫不遷徙他去以避風鶴之警獨有貧無力者不能動移故甘在槍林炮雨之中而未嘗動足夫所謂貧無力者果何等人哉按其人數初時已有八千人之多繼而相持日久戰事未已彼前此他徙者亦反而歸至於約計一萬餘衆此芸芸者豈皆鰥寡孤獨與夫瘖聾跛躄窮而無告者哉大都此等窮民多係家於海濵素無恒産板屋一椽家門數口所以謀衣食者胥藉烟波一葉以爲口實此其人沿海各處皆有之今而適値法人肆擾一片汪洋無際爲若輩所朝罾而晚罟以代耕織者忽化而爲狼烟鯨浪之區若輩舍此别無謀生之計則惟有坐以待斃而已何從得遷徙之資卽暫時遷移何從得餬口之計哉夫若輩旣生長海濵久習於風濤之險深悉夫水性地勢之遠近淺深釣游之地衣食之鄉言之皆不啻如聚米之可以爲山畫地之可以成圖祇以際此時勢無可施展之技則不得不隱忍而無可如何然忍於一時者未必能忍而終古也人情迫而至於無可如何則挺而走險亦屬必然之勢此等人大半無家眷者居多卽或有之亦俱能相助於烟波縹渺之際非若飽食暖衣畫眉靚妝但知袖手靜坐暇則吸淡巴菰作葉子戲以消白晝者設或愈持愈久則彼無食可謀必有變生意外者有此八千及萬餘之人數亦華官一大棘手事也且此猶易治者法人在彼終日辸奕而不敢遽爾相攻者彼豈有愛於甬洋各海口哉特以引港無人浙海防務又布置處處周密故徐徐不卽發度彼法人之意苟非兩國言和則必將有一塲血戰於浙江洋面觀其購延引港人甚爲汲汲孤拔在寗以西人之引港者索價四萬至七萬嫌其太鉅因電致巴德諾脱請其在滬代雇寗波輪船之引港巴使誤會雇得之後迄無所用彼之欲雇引港至於如是之急設有漢奸引誘告知法人以此種人深知水性熟諳海道法人因而懸重利以啗之則此輩止在無可爲生之時忽有此絶處逢生之地豈有不爲所誘者雖日法人在口外若輩在口内一時不易聨絡然暗中潛煽安知無人一或内變其患滋大故僕前者早經著爲論説謂沿海居民凡有諳於海洋業爲捕漁者皆當援照左侯相在兩江　興辦漁團之法編其了口籍爲保甲教以步武使之守望相助或竟招入兵籍以防他變原亦慮此輩或有意外之虞今鎭海沿海各居民至於無可謀食不能遷避而猶能堅忍不動則其人亦類多略知大不肯蠢動於以益見本朝德澤之厚與夫官憲教化之深實皆可憐而更可感者也顧有此若干之良民而竟聽其輾轉於溝壑則又安忍於是各紳禀請邑侯首先捐廉先爲施粥之廠日已需米二十餘石現在改爲發米則去者已歸人數更衆需米更多此而苟無人焉爲之别籌良法其何以計長久乃鎭海各同人皆深知此意亟思援手不得已而書啓徵捐以期衆擎易舉集腋成裘此誠莫大之善舉矣第恐法人近日雖已有言和之信並傳聞三月朔日爲停戰之期然卽使法兵初退之後若輩一時尙難全甦所以善其後者尤不可無欵故苟有見此啓而慨爲捐助者不特爲鎭海一隅計實亦爲中國大局計不但博施濟之仁聲亦且杜奸宄之竊發是一舉且不止兩得也鳴呼自東南各善十辦理賑務以來歴有年所而南北數省之地凡有災區均沾實惠實足以輔官賑之所不逮而近年以來直隷及山東賑務猶未能止再加以鎭海籌捐似乎財源將匱殊有爲難之勢然而災荒連年不絶而各省災黎絶未聞有某處迫於饑荒以至滋生事端猝有變故者一則由於本朝深仁厚澤有以入人之隱浹乎髓而淪乎肌一則由於東南各善士義粟仁漿赶先　助俾中澤哀鴻得以安集不使挺而走險葢自古辦賑以來從未有如今日者矣事旣有益於國家則一粟一絲亦足以千古目下鎭海施賑尤爲先務之急吾知慷慨解囊襄成義舉者必不乏人也余因此舉之仁義並至智識兼優故樂爲書之如此 
[上諭恭錄]  
　　二月二十二日奉上諭龎際雲奏神靈顯應請頒匾額一摺湖南永州府城關帝廟素著靈應光緒九年六月間瘟疫流行經官紳等詣廟虔禱瘟癘全消實深寅感着南書房翰林恭書匾額一方交龎際雲祇領敬謹懸挂以答神庥欽此○二月二十三日奉上諭丁寳惧奏神靈顯應請頒匾額等語四川汶川縣日龍池龍 
 
 

Page 2

 
 
神懋功廳龍王廟資陽縣城隍廟靈異素著上年夏間均因旱象將成經該廳縣等前往祈禱甘霖立沛轉歉爲豐實深寅感著南書房翰林恭書匾額各一方交丁寳楨祇領敬謹懸挂以答神庥欽此 
[本舘接奉電音]  
　　昨下午本舘在京訪事人飛電傳來二月二十七日上諭一道敬謹譯登○二月二十七奉上諭本月二十二日吏部請簡滿洲給事中員缺帶領引見人員内告假不到者至十一員之多實屬不成事體嗣後此項人員如有連次患病告假不到者應如何子以處分着吏部酌義章程奏明辦理以杜規避欽此 
[華軍又捷]  
　　法人自諒山挫敗後退止於砠此已列諸報章兹閲西字報載有西歴四月八號廣東信息云法人至砠後復被華軍以大隊進摀法人有能抵拒紛紛退竄華軍乘勝長驅有直抵黃龍府氣象臺嶠凱歌唱越疆之捷報又來逖聽風聲喜可知也 
[英國防務]  
　　印度報言英俄兩國皆託美商購辦軍火俄國並託美國船廠定造兵船又云英廷行文孟買地方令具整備糗粮衣服並調兵二萬五千名至阿富汗以資防堵又云印度瓜爾澤地方之長官謂英俄如開戰則願以兵二萬名備英國差遺以伸報効之意又云英國台望北地方有兵船十一艘可備有事時調遺印度則有兵九萬名可以拒俄以上皆西報語以其有關英俄近日情事故彚而譯之 
[澎事補述]  
　　澎湖失守情形昨報已經詳述刻又得厦門來信尙有前所未盡者因再補錄于左據稱澎湖一役兵民傷斃甚多二月二十一日有厦商之在澎貿易者一百餘人扶老携幼乘坐漁船駛回故里現皆寄棲洪本部街一帶鳩形鵠面慘不忍觀據云去年法人起釁澎湖添募勇丁地方滋擾早已民不聊生繼又添募潮勇兩營而百姓之受害更甚此次交戰起自二月十一日至十三日潮勇忽潰紛紛四出搶物殺人縱火燒屋種種不法直與狂宼相同周協戎與鄭分府正在督兵扼守炮臺一聞是耗心胆俱寒法人遂乘勢登岸内港船隻多被敗兵奪去亦有由商民雇用者紛紛擾擾奔避不遑衣物銀錢盡皆抛棄風聞有敗兵船十數艘已至臺南布袋嘴鹿港各口周協戎鄭分府亦已安抵臺南矣 
[淡水失利]  
　　厦門友人來函云近日由臺南及淡水返厦之船均言澎湖失守後淡水滬尾各軍又經挫敗西人更傳言滬尾已爲法人所據厦民翹首盼望幾至骨折心驚繼而臺灣道劉觀察之小火輪於二月十六日在中路鹿港開行十八日晨抵厦有請解餉銀委員附船同來述稱淡水果曾失利因有漢奸爲之前導且指令法人冒穿中國號衣猱進狙擊華軍倉猝中未及辦認以致敗仗奔逃現劉爵撫自當前敵指日定可克復基隆矣按此説與前日粤中來信大相逕庭恐係道聽塗説也 
[澎厦述要]  
　厦門民圑憲委王怡堂觀察丁訒臣司馬舉辦招募潮人當勇以致地方嘖有煩言現經省中圑紳林君符委閩女都司調署金門都司韓君來厦會同王丁二君辦理以資臂助云○厦門鼓浪嶼有美國巡捕維年伊諾行止有虧被美領事勾君訪明將其革役維年伊諾心甚銜之復揑造勾君惡跡控諸美欽差處二月二十二日有美兵船到厦忽派兵丁數十名圍仼維年伊諾住房搜查一切更拿維年伊諾至兵船解至上海訊辦一時觀者以數千計皆謂天理昭彰情眞罪當云○二月廿二日厦門接得議和電報商人皆以手加額咸謂海宇可自此平安遂有鉅賈某姓向成記洋行資雇德國二枝半桅夾板船購辦洋藥數箱及皮絲各貨前往臺南打狗港銷售並擬在臺裝運糖貨來厦轉銷日前成記洋行已向税關報明請牌開往其餘泊厦之夾板船一時皆爲華商租定群擬駛赴臺灣辦貨商情踴躍于此可見一斑矣○平安輪船於二月十八日前往澎湖偵看失守情形不期被法兵船所見强將該船帶去搜查見已革遊戎呂偉堂在船指爲中國武員鎖禁四點鐘之久嗣呂君操英語分辯謂係船中買辦始得放回平安船隨於廿二日回厦○興泉永道署於道光年間一再被毁坙咸豐紀元始興工建造規模較前稍改靑鳥家咸謂不利官眷日前奎樂峯觀察來厦履新延請地師審定方向先將署中房屋略事更改以破不祥然後擇吉遷入云○臺灣兵起厦門洋藥銷塲格外暢旺遂有本地紳商至省遞禀願每月認捐二百六十箱税釐以分從前包辦商人之利此種情形前報已經述及兹悉大憲以此事未可草率定見因飭奎樂峯觀察就近察看情形然後　奪繼而舊時包辦之蔡紳亦聲請願照加至每月二百六十箱正在爭攘之際又有厦商趙某由省赶來夤緣其事業奉觀察面諭此事已由洋藥税釐局董諭令新商十怡堂觀察靑雲曁楊硯農茂才廷梓等合股承辦爾等可無容鐕刺蔡趙等始敗興而去甚矣利之所在人爭趨之也○程從周軍門於正月下旬來厦與彭軍門會晤後折回泉州　擬赴浙江然至今尚未啓行也 
[日下記聞]  
　　上年皇太后五旬萬壽所有京外實任大員老新年在八十以上者俱大奉恩旨賞賚有差降調副都統淸凱之母一品命婦馬佳氏年逾八十矍鑠異常本年二月初忽無疾而逝都統制昆季二人純孝性成搶地呼天幾以身殉幸爲各親友再三勸阻曉以大義始稍稍節哀勉襄大事凡太夫人身後殯殮之需皆極豐盛二月十八日出殯儀仗騶從倍形烜赫計前導爲金字紅縀寳旛臨風招展高矗雲霄擡以八人護以方架次爲百脚旗三簷傘銜牌掌扇各數十對旣而魂嘺一乘看馬四匹誥命亭一内盛寳匣日奉天誥命御匾亭二日西池錫嘏曰金萱春永御賞亭三一置紫檀三鑲玉如意一柄一置小卷江綢袍褂料二疋一置小卷八絲縀袍　料二疋陳設輝煌頗耀人目末則眞容亭一朝珠補服奕奕有神望而知爲生前福澤之厚粗細樂工相間而作喇嘛劊子逐隊偕行孝子二年俱在五旬以外髙聲號泣哀感路人孫一年在十齡左右隨之步行靈輿以三十二人抬之前有童子十六人口唱番經手托珍物後有頂馬四匹身穿素腵手執銀瓜名日後擁親友執紼者約－ 
二十餘人内有紅頂者二人明藍者三人暗藍及晶頂者四五人餘穿白衣不辨何職女之乘車送殯者亦數十輛嗚呼盛矣○法人犯順左俟相顧瞻時局慨然以育才興利爲懷具摺奏請餘下出使大臣挑選明幹隨員採訪外洋實在情形著書立説上之政府以求所以制敵之方爲他日自强之計又以鴉片一項嗜之者衆爲害最烈奏請重加釐税以裕利源且釐税旣重烟價自漲貧民無力購吸自不致輕於嘗試以貽終身之累似係一舉兩得等語聞已得旨俞允將原摺及所擬章程頒行各使臣及各督撫一律遵行○丁丑進士内閣中書四川李君春舫惑於寵妾之言凌虐髮妻致令投繯自縊經同鄉控於有司有司詣騐確係自縊身死惟身有傷痕凌虐之據亦屬顯然當經解任傳審李君一一供認遂卽解送刑部現聞李君糳已奉旨革職云○風聞户部現將按照海防事例收捐所有舊存監照减價發銷每張　須五十金惟截至二月底爲止二月初起卽須照八成收捐之例辦理矣○傳聞日本全權大臣伊藤君拜會總署王大臣時言敝國與貴邦谊屬同洲理應聨好朝鮮雖係貴國藩封但僻處東偏實啓俄人覬觎敝國因與毗隣不忍坐視該國之見吞於俄力勸該王自新新民以禦外侮不料變生倉猝禍　蕭墻言之傷心聞之怒髮幸敝國駐朝公使聞警疾援督兵救護始　化險爲平乃貴國官兵貿焉攻刼傷我援兵不得己見機而退然被害者已不少矣今敝國大皇帝不計夙嫌特命本大臣前來貴國共商保護朝鮮之策總署答以李相已奉全權之命當請命駕赴津從長議約伊藤君遂於十五日由京起程云○英欽使巴夏禮作古後所有駐京使臣一缺經英廷電飭參賛某君暫行署理該參賛奉命卽赴總署拜會各大臣各大臣亦敬禮有加盡歡而散○京師官場近來宴會時無不借諸鉅公之疆場僨事聞警先逃者以爲取笑下酒之物幾於衆口一詞同聲相應甚哉身敗名裂大可懼也 
 
 

Page 3

 
 
[洪都瑣話]  
　　學憲梁大宗師於舊臘科試臨江府後回省度歲新正先考南昌府屬於正月二十日取齊約計二月初旬可以告竣當起馬接試饒州府云○德大中丞自舊臘履新後爲日未久卽値黃綾裏印之期查中丞昔年曾任建昌南昌二府事廉能明敏闔郡皆懷德畏威今雖未見措施而官塲已爲之一肅風行草偃竊於中丞頌之○南昌劉明府已奉牌示與臨川汪明府對調傳聞劉明府以劇邑事煩自行求調不知然否○本年大比之期各書院開學較早上月十六日南昌之東湖書院新建之西昌書院已一律開學從此芸窓雪案磨厲以須桂子飄香時定有好音報至也○百花洲畔建有大行臺規模宏壯金碧輝煌向爲主考初到暫駐之處今正大門外立一八旗奉直公所横額　次丹艧修飾一新自上月十五後閣築之聲絡繹不斷迄今尙未竣工云○江省金葉市價向來不出三十二換去秋至今竟漲至三十八換上月十六日該業會議包首飾之連泗金亦每張漲至五十文私跌者有罰并演劇白馬廟以示事在必行云○十六日爲候補道涂仲舫觀察懸弧令誕德曉峯中丞弁駕出轅親往拜祝隨拜湖口鎭丁燕山總戎道經百花洲有一小家女停車路旁不爲起立隨從諸人仰體中丞雅量怒目視之不爲呵斥中丞則憑軾而過一若熟視無覩也者説者咸服中丞噐度之宏○上年江省進貢之荸薺葛夏布等土産由大憲檄委某武弁管解取道運河北上上月十七日接到江督咨文以該弁夾帶表芯六百件及他種貨物以兾偷漏釐金行至淮北某卡經卡員查明禀請制軍核辦想一經訊理該弁終難免闖關逃税之愆矣○紫電小輪船於十三日送　書農觀察前往九江履新不三日卽回十七日德中丞乘坐該輪騐其遲速由章江滕王閣起椗開至雞籠山而回往返百里爲時不及兩點鐘中丞賞其靈捷欣然有喜色云 
[淞口近事]  
　　前日係吳淞各營放餉之期特泒二差官在巿鎭一帶徹夜巡查蓋恐勇等在街或有酗酒打架情事也巡至同興碼頭和盛烟間正擬入内查詢而店中人不許互相爭扭幸有旁人排解令店中人服禮而罷○前日有沙船二艘行經蛇山見有法兵船一艘停泊正在操演見沙船經過並未放杉板查騐也 
[滬北雜聞]  
　　前日有碼頭船一艘乘風進口十幅蒲帆一齊着力將近虹口大橋舟子急欲落篷詎被篷索絆跌入河遽占滅頂昨已將屍撈起當卽棺殮吁慘矣○寗波人郁如山向在東洋公司輪船執業曾與袁阿萬同作擢蒱戲袁負靑蚨數千翼無以歸償乃將銀表作抵前日在外虹口一林春茶舘與郁相遇互索前欵無異鷸蚌之相爭乘郁不備奪取銀表致將銀練拉斷郁大怒奮身而起以老拳奉敬袁不能敵遂致頭破血淋同赴捕房捕頭見袁受傷屬實立將郁管押候訊○某甲者亦甯波人向爲洋行夥賃屋於北泥城橋西堍居其眷屬焉有一女雖逾碧玉之年未作羅敷之嫁仿彿白香山所謂見人不歛手嬌癡二八初也近因甲撒手西歸其家人遂擬移居虹口鐵路看定房屋後搬運物件連口怱忙一日晨起忽失女所在見樓窗外有繩懸焉因疑其女必已爲秦弄玉之跨鳳上昇越日搬進新屋適有一人素昧生平突焉戾止投首門前謂汝家係從北泥城橋外搬來否甲家方因失女之事疑忿莫釋見其人舉止有異遂扭至頭壩第一樓瀹茗傾談窮究其事旁人詢悉情由爲之居中排解謂問信雖屬可疑拐女究無實據令其人出茶資賠禮始縱之去而一顆明珠仍無消息也 
[中途猝斃]  
　　前晚七點鐘時有一年約五十餘歲之人貿貿然行至本城内和尙浜猝然倒斃當經該處地甲查得其人姓姚原籍蘇州向爲玉器生意家住城内穿心街財神弄中因卽報知其妻於昨日備棺前往收殮 
[再訊承單案]  
　　盜賣承單一案前月廿二日由關道憲邵觀察札委翁子文太守赴道轅研訊後飭將何昆榮發交上海縣押候覆訊各情早經列報前日午後觀察仍委太守至轅廾坐花廳嚴訊先問姚子廉謂何等售單時曾否詢其來歴若爾肯從實供上卽可無干答稱小的與何素不相識售單之時有匡月山同來據稱該單的係何自己之物至其實在情由小的並不知悉太守命提何上堂研鞫之下何稱承單實由匡手售出是日小的偶然同往並不相干太守謂爾前堂早已供明係匡託售今日何又狡賴實屬可惡遂飭掌頰四十下又谓該單雖非爾竊究由爾手售出豈容推諉是何來歴爾可從實供明答稱此事由匡一人所爲至其細底小的尙未聞知太守謂該單卽使由匡竊取究由爾手售出况成交時爾亦與匡同往豈不知情顯見刁狡復餘答責六十板再加研詰仍執如前太守遂命將何仍發署管押姚交保再候覆訊核辦 
[瑣案彚登]  
　　蔡順興燭店倒虧一案訊理情由均經登報昨該店主蔡炳生遞呈帳單内開租界樓房二十一幢分抵十二户作洋四千四百餘元八仙橋西樓房十五幢平屋二十四間分抵三十户作洋四千八百餘元翁太守問現在每幢値洋若干答稱二百元太守歴訊到案之原告黃泰隆等七户據稱此等房屋均係舊料所造前據作頭馬世鎬稱約略每幢値洋一百二十元太守謂爾等且往估價估定後開一淸單呈案當爲核辦定奪○昨報列巡捕解送失路女孩沈阿雲一事昨包探禀稱有住自來火行左近之人曾至捕房言此女有繼母在家被毆逸出其父沈榮祥爲北貨生意並未亡故太守申斥該女謂爾因何撒謊現在可從直説據供父親實尙在前被繼母逐出不容回去因此謊言太守着傳榮祥到案領去好爲撫養○前報列包探獲到積竊湯阿毛莊茂逢兩人供出曾竊東洋人及天成昌弄某姓家衣物吊到原贓分别給領尙竊英國人家西衣一件大掛鐘一架押在十六舖橋南首陳心　押店包探前往吊贓陳稱鐘被親串人家借去當卽將陳傳案嚴追昨日陳將鐘呈到翁太守曁于副領事傳到失物洋人着將衣服及鐘領去湯責一百板枷一月莊貴二百板陳收買賊贓理應懲辦姑念生意中人照押本六千一百文之數加罰兩倍交保出外着繳錢十二千二百文○包探嚴頌眉解送用紅黑籌賭錢之張阿二翁太守著責二百板枷號二月以儆○前報列西捕獲到竊犯謝步雲因供在英界曾犯竊案卽送交英捕房詎謝至英捕房時又稱實在法界犯案英捕房因復將謝送回昨經翁太守提案覆訊謝又稱兩面租界均不犯竊太守謂爾前期曾供竊取粥店之錢兹何又供詞歧異着交捕帶回管押以憑嚴比○瑪禮孫洋行管房人楊桂生訴稱老北門外西吊橋堍二十號門牌房屋一幢有粤人租開烟舘欠去房租一月昨晚竟將生財物件搬運一空意圖逃逸店主郭阿溪不知何事竟在屋上行走貼鄰新衣店中馬如標聞店上有聲出外查看郭已走至四十九號門牌之屋上當卽聲喊由衆人將郭及搬物之劉連順劉又村佯勸之胡阿蒂一併拘押解訊馬稱止月間曾因被竊投報捕房經包探查得竊賊雖由屋上從窓扖進但下面無從接脚今彼等能在屋面行走諒必卽彼等所爲包探嚴頌眉禀稱是處附近源順押店亦報被賊從屋面揭瓦竊物郭供實因虧空纍纍兼欠土行銀兩不得已而逃逸胡供在新橋堍土店生意因被郭欠去貨洋知欲逃逸故去索逋太守謂郭虧空人錢亟宜理直何得圖逃且向屋上行走隨看將四人一併管押再行嚴比○捕房解送王阿順姚春林尤阿四三人請訊原告未到通事禀稱此案由小東門解來據稱因拆梢情事翁太守詰訊解案人姚供家住南潯因無生意故於去年帶棉綢到滬擬銷去後將錢作小負販詎被俞桂卿欠去不還前日遇俞冋索伊反誣我拆梢太守謂棉綢幾疋被欠若干旣稱失業無聊又被欠去此乃刻不容緩之事何得延擱至今始行索價姚又稱棉紬兩匹共有二百四十八尺每尺價洋七厘半共該洋十八元零六分係常熟人顧慶保經手賣出當時收過洋五元尚欠洋十三元零六分今俞將經手人藏匿圖賴反敢誣我拆梢王供業成衣開店止豐街與姚爲友且係同業伊等索錢時我同在彼處被捕悮拘尤供亦是成衣匠因見爭競從旁勸解不于我事太守以原告不到案中尚有曲折着 
 
 

Page 4

 
 
一并交保俟原告到案再爲核辦○三和樓弄花烟舘鴇婦徐張氏扭送湯元根至案訴稱昨日伊同七八人來吸烟三盒非但不惠烟鈔反將碗盞打碎爲此鳴捕拘案并將碎椀携呈湯供爲水烟袋生意昨去買銅身畔帶洋十圓路過該處被伊等拖進吸烟因見有洋圓卽要留宿找急欲出外詎裏面走出三人身穿外國衣服將我毆打致頭上被椀擲傷洋元卽被攫去太守謂爾等慣於肇事飭將湯責六十板責後再爲管押徐張氏所呈碎椀多係舊痕藉此矇混亦着交捕帶回管押再候發落 
[英界公堂瑣案]  
　　沈阿生訴稱素來小本營生昨日突被華金生等扭至某客寓誣竊毆傷因特訴捕拘獲各人送案請究華供開設客寓因失鞋子等物疑沈行竊盤詰之餘與伊爭執並不行凶孫阿金沈阿保同供借住華寓華沈爭論之時我等從旁解勸原告又稱孫沈二人的係帮華行兇黃太守騐得沈略受微傷飭送醫院調治華等各押十四天着再凑洋一元給沈償還醫院飯食○俞阿寳訴稱昨偶至花烟館玩耍突遭瞿祥祥行兇毆傷及訴捕拘住由捕在身邊搜出鐵尺一柄今蒙送案請爲究辦瞿供昨俞闖至我家欲吸花烟我回　此是住家並非花烟館俞卽出言不遜致與爭毆黃太守謂兩造均有不是姑從寛一併開釋鐵尺存毁○袁阿萬訴稱我妻曾將時辰表借與陸如山向索不還反敢逞蠻毆打致我身上受傷爲此報捕拘案陸供日前出錢八百交向伊妻買得時辰表一只並非向伊借來今伊忽欲贖取我不允致與爭毆黃太守騐得袁頭顱受傷惟控索表一事實無憑據碍難准理陸亦不應行兇隨判押候過堂笞責五十板以儆○朱正和訴稱失去皮馬褂報由捕房緝獲人贓今蒙送案請爲究辦給領陳阿四認竊求恩巡捕禀稱陳係積賊請爲重辦黃太守判發捕房管押半年贓交朱領○粤女某姓訴稱失去銅香爐由捕阻獲人贓今蒙送案請究朱桂雲供認行竊惟求格外施恩黃太守判管押七天贓交失主領去○華捕禀稱昨見啞子沿路乞食觀其情形似無棲身之處特送案請爲安插啞子不能取供黃太守察得其人貧苦堪憐隨飭値日差暫行收管俟備函送歸城普育堂留養 
[花朝偶作錄呈小樓吟壇斧政并希玉和]  
　　晴窻好鳥話纏綿花到今朝分外妍一院暖香尋夢地二分春色有情天綠楊映水憐新影紫燕啣泥落舞筵莫放韶華草草過夜來同看玉輪圓[  二鄉山人子賡氏未定稿]  
[浙省撫轅抄]  
　　二月二十二日蕭山縣河莊巡檢黃桂林禀辭赴任候補府照磨彭其堉禀銷衢郡淸湖局司委差○二十四日同知陳文璣禀辭赴淸湖厘局巡檢時忠煃禀知防軍局委赴潭頭轉運寗鎭軍火差禀辭 
[江督轅門抄]  
　　二月念三日知府丁葆元禀知蘆州撤局並奉司委在江北就近勸海防捐輸差二十四日藩轅牌示安東訓導姚武寛因病繳委遺缺查有試用訓導張喬森又姚源縣敎諭伍永寛期滿遺缺查有試用訓導李家誥均署理○念五日知府羅章總辦知縣朱湘會辦均禀知奉委供給所差陸秉森禀銷騐漕船並監兑差回○念六日知府丁葆元辭赴儀棧分省通判鄒振麟禀辭赴廣東 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　收買舊貨 
　　茲本局　買爛麻包麻繩帆布幷中外舊紙如有外國字者亦可但要俱無華字方合倘有此等貨物請到本　房面議爲荷 
　　上海機器造紙局啓 
　　藥良而法善 
　　啓者今有滬江英界四馬路中和里內詹誠德寶堂發兌戒烟靈丹其名三香者我曾購之梁能將烟戒淨甚爲妥當毫無弊病眞可謂藥良而法善也 
　　淞口賈稼堂識 
　　二月廿九日　原價 
　　招商局新股　四十兩零五　一百兩 
　　仁和保險　二十一兩　五十兩 
　　濟和保險　二十一兩　五十兩 
　　平泉銅礦　廿兩　百零五 
　　開平煤礦　三十兩　一百兩 
　　自來水老股　廿九磅　二十磅 
　　電氣燈　三兩　一百兩 
　　賽蘭格點銅　十三元　一百元 
　　公平繅絲　十五兩　一百兩 
　　　峯銅礦　無　一百兩 
　　中國玻璃粉　無　一百兩 
　　牛奶　二十元　一百元 
　　旗昌棧碼頭　五十兩　一百兩 
　　叭喇糖公司　九兩　五十兩 
　　上海保險公司　十六兩五　五十兩 
　　駁船公司　三十兩　一百兩 
　　金州煤鐵礦　五十六兩　一百雨 
　　池州煤鐵礦　六兩五　廿五兩 
　　沙峇開地公司　九兩五　卅二兩 
　　施宜銅礦　三十八兩　一百兩 
　　承德三山銀礦　三兩　廿五兩 
　　白土河銀礦　五元　七十五 
　　貴池煤鐵礦　十一兩　廿五兩 
　　火車糖　五十元　一百元 
　　烟台繅絲　五十兩　二百五 
　　二月廿九日錢洋並匯銀票行情列左 
　　新會劃收市　七錢三分七厘七五 
　　本洋　七錢七分五厘 
　　銀拆　五分 
　　洋找頭　七錢三元九厘 
　　錢找頭　一千零五十文 
　　卡錢　一百五十二千文 
　　衣牌　一千一百四十文 
　　銀行現銀票四先令九辨士五八 
　　六個月期票四先令十一辨十三八 
　　又四個月期票四先令十一辨士 
　　商人票六個月期四先令十一辨士一四 
　　又四個月期票四先令十辨士七八 
　　二月廿九日進口船禮拜二 
　　江裕　輪船　由長江　旗昌行 
　　海琛　又　由汕頭　旗昌行 
　　武昌　又　由天津　太古公司 
　　牛庄　又　由汕頭　太古公司 
　　意物　又　由高麗　禪臣行 
　　勤開麥魯　又　由東洋　三菱公司 
　　三月初一日出口船禮看三 
　　江表　輪船　下午往寗波　旗昌啓 
　　海晏　又　晚往天津　旗昌啓 
　　福和　又　晚往長江　怡和啓 
　　南陞　又　晚往香港　怡和啟 
　　華安　又　晚件長江　福記啓 
　　牛庄　又　晚往牛庄　太古公司 
　　南陞代帝立華地晚往香港英國　法公司 
　　初二日出口船禮拜四 
　　唏化　輪船　晚往仁川長崎釜山禪臣啟 
　　央恩　又晚往香港省城　禪臣啟 
　　汕頭　又晚往烟台牛庄　太古公司 
　　江裕　又往長江 
　　海定　又　晚往烟台天津　旗昌啟 
　　初三日出口船禮拜五 
　　勤開麥魯輪船 
　　上午十一點鐘 
　　往東洋等埠 
　　三菱公司 
　　華利　又　往長江　麥邊啓 
　　上海　又　晚往長江　太古公司 
 
 

Page 9

 
 
[光緒十一年二月二十一日京報全錄]  
　　宮門抄○上諭一道錄前○分缺單○署晉撫奎奏臬司親老呈請開缺終養摺子○豫撫鹿奏神靈顯懇恩頒發匾額摺子○皖撫劉奏撥銀充餉夾片○川督丁奏審明定擬摺子○粤督張等奏爲甄别鹽務試用各員夾片○二月二十一日理藩院鑾儀衛光祿寺廂黃旗値日無引見○梁燿樞謝授侍講學士恩○延煦續假十日○鶴山馬恩培預備召見○召見軍機醇王鶴山馬恩培○光緒十一年二月分缺單知縣山西蒲縣楊漢章終養盂縣劉鴻逵丁浮山莊敏丁陝西延川錢同潤降四川興文程燕曾犍爲楊榮光俱修墓縣丞陝西鳳翔顧崇文逾限○○暫署山西巡撫布政使臣奎斌跪奏爲署臬司親老呈請回籍侍養據情代陳恭摺仰祈聖鑒事竊據署按察使河東道黃照臨詳稱該署司現年四十八歲係湖南石門縣人由舉人考取國史館謄錄議叙知縣揀發陝西委署山陽朝邑等縣因監修渠工保獎補缺後以同知直隸州用遵例捐免本班以同知補用委署商州直隸州知州斾旋捐升知府因轉運出力保俟補缺後以道員升用光緒九年三月二十日奉上諭山西大同府知員缺着黃照臨補授欽此七月到晉經升任撫臣張之洞奏明委署河東道篆務十二月初一日奉上諭山西河東道員缺責黃照臨補授欽此十年四月二十九日奉上諭山西按察使着黃照臨署理欽此閏五月二十四日接印任事惟該署司親父光前現年七十二歲親母覃氏現年七十三歲一弟早殤再無同胞兄弟奉養前在河東道任内迎養雙親來署親父因晉省天氣嚴寒水上不服未及半年籍回 
親母雖奉養在署雜病相侵遇寒　甚現接親父來信促令陳情該署司身受厚恩理宜竭力報効何敢稍躭安逸惟雙親篤老終鮮兄弟伏查定例現任官員父母年七十以上若係獨子准其回籍終養等語今該署司父母均年逾七十僅此一子别無次丁核與終養之例相符循例詳請具奏懇請開缺回籍終養等情前來臣查該署司黃照臨器局恢閎至情肫篤自接署臬司以來措置裕如諸資贊益且能力任艱鉅洵爲幹濟之才正宜祿養娱親及時自効經臣屢向勸勉該署司仍以父母年老家無次丁鳥鳥私情實難自已等語堅請代奏情詞極爲懇摯理合據情奏懇天恩俯准開缺回籍侍如蒙俞允河東道員缺緊要相應請旨簡放以重職守謹繕摺具奏伏乞皇太后皇上聖鑒謹奏軍機大臣奉旨着照所請該部知道欽此○○頭品頂戴河南巡撫臣鹿傳霖跪奏爲祀正神靈應顯著懇　恩頒發匾額以答神庥而順輿情恭摺仰祈聖鑒事竊據署淇縣知縣李永吉禀稱該縣城建有關帝廟城隍廟素著靈異歴年旱偏災經該縣率同紳耆分赴各廟虔誠步禱無不雨暘時若轉歉爲豐士民寅感公懇轉詳奏請匾額各一方以昭靈貺又據武安縣轉據紳耆石國棟等公禀該縣城隍廟靈異常昭同治五年捻匪竄入境内偵知内無防兵外無援軍賊遂直撲城下各社民圑甫經出擊賊忽自亂互相掩殺據逃出難民聲稱言賊見山上旌旗簇列似有偉人張蓋指揮因而郤退光緒七八兩年或陰雨過多山水傾注或時當種麥望雨孔殷一經官紳祈禱隨時立應地方紳耆同深頂感公懇轉請匾額各等情先後由司詳請具奏前來臣查廟祀正神實能禦灾捍患有功德於民者例得請頒匾額歴經辦理有案合無仰懇天恩俯准頒發淇縣關帝廟城隍廟及武安縣城隍廟匾額各一方以答神庥而順輿情爲此恭摺具陳伏乞皇太后皇上聖鑒謹奏奉旨已錄○○劉秉璋片再查安徽徽州府所屬六縣曁廣德州所屬建平一縣均係浙鹽引地兵燹後試行票運攺課爲厘票商販鹽到地皖省抽厘濟餉迨同治九年攺定綱章先課後鹽成本較重各商禀請咨皖停止抽釐旋准咨覆皖省餉需全賴此項挹注未能停止當以旣定綱運未便令商捐致滋藉口議於浙東西肩住課鹽釐盈餘項下歲提銀一萬兩分季解皖以資協濟自癸酉綱至癸未綱止已解銀十一萬兩皖省自已作收造報而浙省原擬另行籌欵歸補是以未經奏咨立案無如歴年來極力設法無欵籌補且肩住課鹽釐歲額十萬兩報部入撥其未入撥之盈餘亦僅敷解交深恐貽誤要需兹查塘工經費由綱課項下歲撥銀八萬兩目下大工告竣歲修力求撙節似可通融挹注擬請自光緒十年爲始每年劃撥銀五千兩再於肩住課鹽釐項下亦自光緒十年爲始每年撥銀五千兩合成一萬以充皖餉一轉移間於報部之欵尚無出入而于皖省緊要之需亦免貽悮據鹽運使司會同綱鹽局司道詳請具奏前來理合附片具陳伏乞聖鑒勅部查照施行謹奏軍機大臣奉旨户部知道欽此○○太子少保頭品頂戴四川總督臣丁寳楨跪奏爲審明謀殺胞兄重犯按律擬循例恭摺具陳仰祈聖鑒事竊臣據按察使如山詳據署榮縣知縣葛起鵬具禀縣民楊源城圖謀財産商同楊潮品等謀殺胞兄楊源潰身死並楊源城楊源應於取供後各在監病故一案批飭提省審辦經該縣葛起鵬親將人証卷宗押解來省發委審辦並飭葛起鵬入局會審去後兹據署成都府知府黃毓恩等審明定擬由司解勘臣復恐案情未確飭再督同委員審明解勘前來臣隨提犯親鞫緣楊源城楊源應楊潮品均籍隷該縣楊源潰係楊源應楊源城之胞兄係楊潮品之胞伯楊潮品係楊源城之子楊源城與楊源應同居各炊楊源潰與楊源應楊源城素俱不睦獨自另居光緒九年十一月二十四日楊源城楊源應乏錢度用各向楊源潰借貸錢一千文楊源潰不允楊源城等再三央借楊源潰斥罵各散楊源城忿恨憶及楊源潰並無妻子容易圖其財産起意商同楊源應楊潮品將楊源潰致死得其財産分用楊源應等貪利允從是月二十七日下午楊源城探知楊源潰赶塲回家必由朱斗照管業路邊經過該處地方僻靜正好下手邀約楊源應等同往彼處樹林内等候傍晚楊源潰轉回楊源城等從後趕攏將其推跌撲地致擦磕傷其左右眼泡右膝楊源潰翻身臥地嚷駡楊源城恐人聽聞用手捫按其口致指甲搯傷其上唇吻近左楊潮品拔出身帶尖刀戳傷楊源潰心坎相連肚腹楊源潰在地掙札致墊傷其左後肋楊源應接過楊潮品手内刀子割傷楊源潰咽喉當卽殨命朱斗照踵至瞥見楊源城等分路逃逸朱斗照通知楊源潰之堂姪楊潮良役同約隣攏前看明報縣勘騐差緝獲犯訊詳該犯楊源城於十年正月初八日原帶寒病進監醫治不愈至二十日夜因病身死禀經檄委威遠縣知縣胡廷瑔騐明該犯楊源城委係因病身故禁卒人等訊無凌虐情弊批飭覆審取結核入正案議詳提省審辦該縣葛起鵬親將人卷押解來省發委審辦並飭葛起鵬入局會審詎該犯楊源應亦因帶病收禁司監醫調罔效於四月二十八日在監病故禀經檄委華陽縣知縣顧懷壬騐明該犯楊源應實係病故並無别情禁卒人等亦訊無凌虐情弊詳經批飭覆審取結議擬由司解勘復恐案情未確委飭再行審明勘解到臣隨親提犯研鞫據供前情無異詰無起衅别故及另有知情同謀加功並逃後行兇不法與知情容留之人案無遁飾查律載謀殺期親尊長已殺者皆凌遲處死註云預謀之卑幼不分首從又例載有服卑幼圖財謀殺尊長各按服制依律問擬凌遲梟首示衆各等語此案楊源城因挾胞兄楊源潰不允借錢之嫌起意圖分財産商同楊源應楊潮品將其謀殺斃命實屬兇惡篾倫查楊源潰係該犯楊源城楊源應期親胞兄係該犯楊潮品期親胞伯自應按律問擬楊源城楊源應楊潮品均合依謀殺期親尊長不分首從已殺者皆凌遲處死律各擬凌遲處死照例各梟首示衆楊源城楊源應均已在監病故仍照律各剉屍梟示楊潮品照例刺字朱斗照救阻不及應與究無凌虐情獘之禁卒人等均毋庸議無干省釋屍棺飭埋兇刀騐發案結飭毁楊源潰所遺財産飭令族中照前議繼承祀管業以杜後釁楊源城楊源應均係帶病進監病故管獄官職名例免開送所有審明謀殺胞兄重犯按律定擬緣由是否允恊除將全案供招咨部外理合循例恭摺具奏伏乞皇太后皇上聖鑒勅部核覆施行謹奏軍機大臣奉旨刑部速議具奏欽此○○兩廣總督臣張之洞廣東巡撫臣倪文蔚跪奏爲鹽務試用各員一年期滿詳加甄别出具考語恭摺具奏仰祈聖鑒事竊查前准部咨嗣後佐贰雜職等官除欽胡奉特旨發往並曾任實缺人員外其餘無論何項出身凡係補缺應行具題者試用期滿由該督撫詳加甄别專摺具奏等因歴經遵照辦理在案兹據兩廣鹽運使　璋會同廣東布政使龔易圖將捐納鹽大使試用一年期滿各員逐一考察具詳請奏前來臣等覆加察核開列淸單出具考語理合繕摺具陳伏祈皇太后皇上聖鑒訓示謹奏軍機大臣奉旨吏部知道單併發欽此 
 
 

Page 10

 
 
[光緒十一年二月二十二日京報全綠]  
　　宮門抄○上諭三道綠前○大臣毓等奏職官恃符請旨革職摺子○江督曾奏試辦鹽釐情形夾片○大臣溥奏爲假滿病劇懇恩開差停傣摺子○大臣慶奏副都統因病請假摺子○又奏道員到省檄飭赴任夾片○伊犁將軍金奏大臣尅扣工銀請旨撤任摺子○署晋撫奎奏請總兵留省差遣開去守備底缺夾片○直督李奏請豁除壓佔民田糧賦夾片○二月二十二日吏部翰林院正黃旗値日吏部引見五十六名○豫王莊王等由東西陵回京請安○師曾因伊子補郎中謝恩○甘肅按察使陳彝請訓○裕祥鄧蓉鏡預備召見○召見軍機裕祥鄧蓉鏡陳彝○○奴才毓橚溥豐英廉跪奏爲職官恃符狡展不服審訊請旨暫行革職歸案審辦恭摺仰祈聖鑒事竊奴才等於本年正月初二日據禮部司員轉呈割草人李寳謙之嬸母孀婦李氏呈報伊子李寳珍因向惠陵章京海昇討要借去銀鐲於去歲十二月三十日在二郎廟東南被刀砍傷身死請將海昇父子研究以曉眞情等因呈報奴才等卽牌飭遵化州前來相騐並將海昇交州審辦去後旋據遵化州石門理事通判會詳據割草人李寳謙之嬸母李氏喊報伊子李寳珍因向章京海昇討要借去銀鐲被其砍傷身死一案令相騐等因蒙此當經卑州親詣騐明屍身當場塡圖訊據屍母李氏等供稱伊子李寳珍係因向海昇討要借去銀鐲被其謀害砍傷身死祇求究抵等情質訊海昇供稱伊係京都正紅旗滿洲塔思哈佐領下人由讀祝官挑補惠陵章京已經五年與李氏家素相認識去歲臘月十六日因伊妻□拜親誼向其借用銀鐲一付旋經典當迨李氏之子李寳珍索要伊將當本錢文同當票令伊子康格送去屬實並無謀害李寳珍性命情事等語反復究詰乃海昇倚恃職官不服審訊自應照例申請斥革以便訊辦等情申請前來奴才等伏查該章京海昇倚恃職官不服審訊事關命案未便姑容相應請旨將讀祝官兼防禦海昇暫行革職以便歸案審辦理合恭摺具奏伏乞皇太后皇上聖鑒謹奏軍機大臣奉旨海昇着暫行革職歸案審辦欽此○○曾國基片再江南奏請加抽川鑒厘金委出於必不得已欽奉諭旨妥爲試辦等因臣派委江蘇候補道黃袓絡候補知府陳鍾蕃馳赴萬户沱履勘形勢該處水激灘險於停泊鹽艘不甚相宜祇可設立分局查騐議定骢局設立宜昌另行分設上下哨查騐卡一切辦法仿照鄂章不使川販有難之虞需索之累於上年十一月初一日開辦兩月以來兩江諸從寛大毫無與川爲難之心川販已盡週知川鹽船隻源源而來計已收錢二萬八千七百餘吊不但商民相安卽鄂省所收川厘去歲亦較前有增無减臣批令以後卽循此成法妥爲辦理總以恤商爲主以裕課爲急以三省和衷收同舟共濟之效堪以仰慰慈厪合將試辦大槪情形先行附片陳明伏乞聖鑒勅部查照謹奏軍機大臣奉旨户部知道欽此○○奴才溥芸跪奏爲假期届滿久病未痊籲懇天恩開去差使停俸一摺仰祈聖鑒事竊奴才前因肝氣疼痛兼患失血之症屢次具摺請假蒙恩賞假調理奴才延醫調治無如病勢加劇氣血覺虧據醫云必得理氣靜養方能漸痊奴才於上年十二月二十日蒙聖恩派出奴才守護西陵差使奴才受恩深重方圖盡心竭力當差奴才因久病一時難以速痊再四思維陵寢重地宜按限前往以昭愼重輾轉思維五内焦灼惟有瀝陳下情籲懇天恩俯准將奴才守護西陵差使開去並停領俸銀俾得靜心調理一俟稍痊卽當泥首宮門求賞差使斷不敢稍耽安逸有負生成於萬一所有奴才久病未痊懇請開去差使停俸緣由理合恭摺具奏請旨奉旨已錄○○奴才慶裕跪奏爲副都統因病請假醫治恭摺代奏仰祈聖鑒事竊奴才接准調任副都統富陞咨稱前准兵部咨光緒十年十二月十三日奉旨調補正藍旂蒙古副都統當於本年正月初六日具摺叩謝天恩並聲明拜摺後卽行束裝起程正在整俻赴都之際忽感冒寒疾隨卽延醫調治無如纏綿半月有餘尙未輕减又復觸動原在軍營所受宿疾頭目眩昏氣喘心摇痰嗽不止夜間少眠動履維艱醫者咸謂係當年在行陳頭顱受傷時血流過多元氣虧損此刻若非安心調養難望速痊自知宿疾根深一時亦難卽效旣起程無日未敢因循希爲代奏懇恩賞假一月在奉赶緊醫治俟稍可支持卽行緩程就道萬不敢耽延等因咨行前來奴才親往該副都統寓所看視患病屬實理合恭摺代奏懇恩賞假調理伏乞皇太后皇上聖鑒謹奏軍機大臣奉旨富陞着賞假一月欽此○○慶裕等片再新授奉錦山海兵俻道廣蔭已於正月初十日到省繳憑現値海防緊要之時應即飭赴新任以專責成除檄飭遵照外理合附片具奏伏乞聖鑒謹奏軍機大臣奉旨吏部知道欽此○○帮辦軍務大臣革職留任伊犁軍奴才金順跪奏爲額魯特上三旗下五旗總官等禀控額魯特領隊大臣尅扣築城工價銀兩請旨光行撤任派員查辦並請揀員接署以重職守恭摺仰祈聖鑒事竊奴才據伊犁額魯特上三旂總管車伯克札普下五旗副總管巴彦特古旂曅納爾副總管柯什克圖佐領噶哈等禀稱光緒九年二月蒙派揀選壯丁修築惠遠新城遵卽由上三旗下五旗曁沙曅納爾挑出蒙古壯丁二千數百名帶領來城自開工之日起至停工止陸續先發築城工價銀兩均係本管領隊大臣依楞額經手至今尙未發淸有意尅扣懇請查辦等情禀控前來奴才接閲之下殊爲駭異查光緒九年修築惠遠新城除雇覔民夫外調派蒙古壯丁二千數百名所有工價銀兩均已飭令陸續發給何以該管領隊大臣依楞額尚有未發之欵難保不有尅扣情弊自應派員查辦澈底根究惟依楞額係屬領隊大臣旣經禀報有案未敢稍涉徇庇相應請旨將伊犁額魯特領隊大臣依楞額先行撤任聽候查明有無尅扣情弊再行據實奏請辦理伏查額魯特領隊大臣有專轄蒙古八旂事務之責員缺緊要亟應揀員接署以重職守查有卽補前鋒參領喀勒克伊老成諳練熟悉營務堪以署理除飭令接署外所有額魯特上三旗下五旗總管等禀控額魯特领隊大臣尅扣築城工價銀兩請旨先行撤任派員查辦並請揀員接署各緣由理合恭摺具陳伏乞皇太后皇上聖鑒訓示謹奏軍機大臣奉旨依楞額着先行撤任卽由金順確切查明有無尅扣據實具奏餘依議欽此○○奎斌片再記名總兵林成興由軍功歴保儘先遊擊同治二年九月借補直隷覇州營守俻隨軍征勦先後於肅淸捻匪案内薦保副將留於原省補用並賞給贊勇巴圖魯勇號九年隨同張樹屏管帶樹字新軍來晉十一年推補務關路叅將旋丁父憂報經部議仍退回覇州營守備員缺未及赴任嗣於光緒三年搜剿包頭迤西大靑山後游匪馬賊案内出力保奏奉上諭副將林成興着交軍機處記名遇有總兵缺出請旨簡放欽此現仍隨駐包頭一帶緝匪巡防正資得力一時斷難飭令赴任且已保總兵仍留守備原缺亦與借補之例未符由大同鎭總兵張樹屏咨請具奏前來臣查記名總兵林成興練逹戎務樸勇異常効力樹軍戰功卓著年來隨同張樹屏辦理營務措置裕如且於晉省邊地情形尤爲熟習合無仰懇天恩俯准將記名總兵林成興開去覇州營守備底缺仍以總兵遇缺簡放並准留晉差遣委用以資策勵出自逾格鴻施除飭取履歴並原領札咨部查照外理合附片陳明伏乞聖鑒謹奏軍機大臣奉旨着照新請兵部知道欽此○○李鴻章片再據藩司崧駿詳稱光緒八九兩年修展子牙河西堤壓佔河間縣龍華橋等村民糧地一頃三十四畝三分六釐一毫無閏之年應徵正銀二兩一錢九分四釐耗銀二錢八分五釐屯米二斗四升二合二勺有閏之年應徵正銀二兩二錢九分七厘耗銀二錢九分九厘屯米二斗四升二合二勺請自光緒十年爲始照數豁除造册出結呈由府道加結咨司核明具詳前來除册結咨部外理合附片具陳伏乞聖鑒勅部查照謹奏軍機大臣奉旨着照所請户部知道欽此 
 
