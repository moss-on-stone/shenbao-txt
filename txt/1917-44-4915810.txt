# 1917 - 44 - 4915810

 

Page 1

 
 
   
 
 

Page 2

 
 
時評 
[沉靜（冷）]  
　　據京電謂政府現取沉靜熊度以觀時變美之於德也亦然數日以來並無新發展之景象而其餘之中立國與交戰國也亦然 
　　雖然沉靜所以觀時機而時機之動必有先發者一有先發則沉靜者不能沉靜而紛然動矣是故今之沉靜者皆凝　一志以待先發者也特不知今後之先　　　何人爲何事 
專電 
[北京電]  
　　報載德答復今晚可到惟據外人觀察至速尙須六日 
[北京電]  
　　顏使昨夜來電巳將抗議遞交德政府巳有口頭非正式答覆 
[北京電]  
　　政府接顏使十四日電謂抗議書確巳達到並報告保護在該國華人方法巳着手凖備但德政府並未正式照覆 
[北京電]  
　　昨今外交界極沉靜我政府於决定方針之後尙須考慮德與恊商國等三方面對我情勢相機依預定方針進行並非中止一説德覆文今明可到 
[北京電]  
　　外交會議現有梁啓超陸徵祥汪大燮曹汝霖張國淦伍梯雲夏貽霆劉崇傑等八人係臨時諮詢機關與國務會議不相聯屬 
 
 
 

Page 3

 
 
[北京電]  
　　梁任公此次來都以全力主張改革關税擬先從改正評價表入手聞政府頗爲採納萬一與德開釁軍費來源舍此無他術頗傳巳與外交團非正式表示意思但聲明此次對德行動純爲維護公法惟備戰則改革關税爲要圖中國不過有此希望非以爲加入條件云云外交團個人説詁頗露贊成意 
[北京電]  
　　日英俄法意比六使連日聯席會議討論我政府提出意見因軍備而籌財政請將庚子賠欵緩償並增海關税收衆以現尙説不到此俟中德斷交較進一步時再商先各電本國政府請示 
[北京電]  
　　政府以外交緊急防務重要除派曹蕯會同布置外擬飭在滬邀集各要塞司令官開海防會議 
[北京電]  
　　駐外財政員專辦借欵事頃派出容揆駐美盧熙正駐英廖世功駐法餘尙未定 
[北京電]  
　　元首爲守秘密計派蔡廷幹厲藻卿陳孚餘三人組公府專電處並命尅日成立 
[北京電]  
　　范總長對留德學生主張轉學英法諸國不許託故回國巳令朱監督預告 
[北京電]  
　　尹朝楨巳付懲戒張耀曾以法曹掣肘求調敎育甚力 
[北京電]  
　　逮捕鬭案議員咨文巳到參院今日常會報告將臨時動議取决 
[北京電]  
　　朱兆莘定今日（十九）下午四時赴津明日早車赴滬任 
[北京電]  
　　昨日憲法會議將兩院一院制之主張再付審議兩院制仍多數通過尙擬審議國敎問題因不足法定數延會 
[東京電]  
　　駐華林公使返國後昨夜在交詢社開晚餐會演説日本對華政策大意謂如一部分人土所論我日本指導中國之説實際上因有種種關係雖非爲不可能之事然其効甚少將來當取使中國爲完全獨立國之方針較爲得策云云 
[東京電]  
　　據最近調查日本現在各造船廠在建造中或巳訂定建造契約之船隻其噸數在一千噸以上者巳有百三十二隻其總噸數爲六十萬噸 
外電 
[廣州電]  
　　香港總督巳由廣州返港此間天花蔓延美國浸禮會女敎士希菲德染天花而亡粤省官場現請美總領事相助俾借欵得以有成 
[神户電]  
　　今日午後大火風力又猛大阪醫學專校遂被延燒殆盡醫院中有病人四百七十人聞巳移置他處惟傷人與否目下未克詳知城内救火會與兵士齊出施救但火勢蔓延甚速某公司之貨棧與某初等學校皆被焚大阪朝日報館新屋亦幾被延及今晚未克出版屋内皆水紙張與可移之物幸皆保全中央郵局與電報局及其他高大房屋數所亦皆有岌岌可危之勢迨至晚間火勢始衰統計損失約在日幣一百五十萬元以上 
（十九日）字林報 
[北京電]  
　　張勳派徐州道尹爲代表赴京詢問政府對德之熊度張勳又切實説明其保守中立之主張如政府答覆不能滿意則張將有措詞更嚴之抗辯（二十日） 
[北京電]  
　　英文京報云外間傳説如星期五日柏林仍無覆電中國不問美國之行動如何將有堅决行爲以對德國云云實係無稽（二十日） 
[雲南府電]  
　　滇省官場電致北京主張嚴守中立徐州福建皆有來電贊成此議滇省議會亦决定主張中立（十九日）以上德文電 
[北京電]  
　　今日參衆兩院皆爲上海鴉片問題要求段總理出席質問因段總理未出席故改下次質問現此問題巳成爲議會之重要問題云（二十日） 
[北京電]  
　　馮副總統爲辯明鴉片問題並陳時局意見定於二十五日前後入京（二十日） 
[北京電]  
　　龍濟光前日電呈中央政府要求今年正月以後之經費全部由中央政府擔負並與以指揮海南島文武官吏之權（二十日） 
[北京電]  
　　外交後援會今日開第二次籌備會報告派遣代表與外交商榷會接洽商取一致行動終無成效之顛末次選起草委員决議擬訂後援會規則（二十日） 
[北京電]  
　　德國回答中國政府抗議之電報有經駐德顏公使之手今晚到京之説（二十日） 
[東京電]  
　　據東京外交界之觀測中國政府之抗議德國恐不回答然中國政府不久將决與德斷絶國交又中國之加入恊約國問題目下正由中國之有力者與恊約國之間詳加考慮蓋此次之加入問題與前年之引誘加入問題全然異其性質須以中國之利害及地位爲主眼研究加入之利害也（二十日） 
[北京電]  
　　外交部十七日接到駐德公使顏惠慶來電報告德國外務大臣向該公使聲言中國之抗議誠有理由惟文末國交斷絶云云回想向日中德兩國之國交甚爲遺憾等語但該電報中德國是否作爲正式回答並不明記故中德兩國斷絶之時期傳説紛紛皆難斷定然據一般人之觀察德國回答之有無非數日後不能判明云（二十日） 
以上東方通信社電 
戰電 
[倫敦電]  
　　英帥海格將軍今晚戰報云英軍於沙歇南面襲擊獲勝炸毁地雷坑一處及有兵居守之地窟數處（十九日） 
[巴黎電]  
　　今晚公報宣稱末斯河兩岸砲戰頗活動白松伏與三○四山境尤甚（十八日） 
[倫敦電]  
　　英船阿夫頓號（一一五六噸）格林倫號化浦摩爾號（均三七四○噸）吉亞拉埃特號（五六四噸）朗格斯加號（二七七七噸）另小船四艘均被沉共計萬餘噸（十七日） 
[倫敦電]  
　　英船萊台安號（一○一六噸）瑪麗里盎哈特號（一四六六噸）瑪麗盎陶森號（二三○○噸）圭斯胡特號（二七○一噸）羅姆斯台蘭號（二五四三噸）伐爾特斯號（二三三三噸）另小船四艘連華塞斯特希爾號郵船均被擊沉共約二萬噸（十九日） 
[巴黎電]  
　　公報云十七日夜間有齊泊林飛船一艘飛過由杜佛海峽至波洛業之法國海濱擲下炸彈數枚未獲效果（十九日） 
[紐約電]  
　　各報皆稱威爾遜總統不日將請國會開會合會議授以事權並籌定欵項俾便保護美國人民之生命財產而免受潛艇戰爭之害衆意國會將准如所請且將通過急用經費其數不下美金洋五千萬元聞威爾遜總統巳與國會各領袖開會討論一切（十八日） 
[倫敦電]  
　　德國所下關於美人在比國及北法辦賑命令雖巳取消但仍嚴行取締航務以致礙及載運賑務之船隻故賑務會代表今駐於比法實無事可爲（十七日） 
[倫敦電]  
　　財政大臣巴拉勞氏今日在下議院宣稱新借欵至少巳募得英金七百兆鎊銀行供給之欵尙不在内又稱政府議决嚴行限制入口品此舉影響將及於恊約國與殖民地政府將於二十二日宣布該問題殖民大臣華爾特朗宣稱政府現正籌議在未施强逼兵役之各殖民地强令歐洲英民服役問題惟目下尙不欲有所更動（十九日） 
[里斯本電]  
　　葡國財政大臣昨在議院宣稱恊約國於戰爭之際可倚賴葡國竭力扶助（十九日） 
要聞一 
[辛博森論戰局之中國（續昨）]  
　　以記者研究二十年之眼光察之日報之言確爲日本之目的今日本勸中國加入恊約（見東京電）者不過爲情勢所迫而易其政策耳掃除德國在遠東之勢力而代有之乃日本之志願但若未能完全代有其地位則日本必寗願德國勢力之繼續存在猶可以抵制歐洲他國與美國在華之勢力前年一月十八日某日人曾告袁世凱曰日本人民常引以爲慮者惟外國在華之勢力而巳其故可深長思矣四萬萬人民之國無時不以獨立爲念此乃近情合法之事孰能謂其不然然則中國之對於日本勸告而有疑念也固亦事理之當然廻溯日本攻靑島時曾有以其土地交還中國之約言迨靑島旣陷竟食前言不獨於磋議二十一條要求時以最後通牒强令中國以山東德人費一千二百萬鎊經營而成之事業轉送日本今且林權助自華返國道出靑島之後宣言於衆謂日本將向中政府要求在靑島闢一大租界云云觀此則可知交還靑島之説殆永不能見諸事實矣日本租借旅順經營十二年今乃發明租界之作用蓋租借地駐兵行政事繁費重租界則僅須置警事較簡易且不蒙佔地之惡名有其實而無其名其此之謂歟 
　　記者熟籌其利害前曾主張駐恊約國之中國各公使宜與恊約國在倫敦集議辦法庶主動權仍操自中國今雖事隔旬餘情勢大變然記者尙主持前説蓋美國如向德國宣戰而中國步美後塵僅與美國聯合猶非智者所爲其故則以中美聯合未足使起初署名於倫敦恊議者負在議和大會爲中國解决一切之直接責任也換言之虚名上之交戰地位於事無補而實際上之武力贊助始有裨益中國富於人力然以供物力發達人力不缺之美國之應用則收效極㣲但若與俄法英單獨立約而以人力供其應用則其效至爲神奇之三國者今僅得中國爲數無多之人力若以全國人力供其用則必爲三國所歡迎他日戰事終結三國必願與中國共同行事改訂條約而規定中國與世界政治經濟之關係焉抑記者猶有進者利用中國工力而發展之一策今巳略成事實華工有工作於猶格里斯河建築船廠致與美索波太米亞陣地大有補救者然此猶未足以盡中國之偉力且僅使華人供鋸木汲水之役豈足以盡華人之才能中國若果加入戰局則實與英國立切實條約選派精兵一師或數師開赴英倫轉至美索波太米亞戰地如是則爲中國政策上之偉舉矣日本不允派兵赴巴爾幹助戰世人遂以半戰國視之其所處之地位中國苟一舉足即可超越其上固不難也一八五五年意國派兵萬五千人助英法而攻俄後遂博得英法之交誼卒收意國統一之功中國之難題待决於歐戰結束後者頗多而應結交之戰友則不妨多多益善蓋解决問題時其熊操必勝之權者惟多數壓力而巳一八九五年中國贖回遼東費英金一千二百萬鎊之代價將來又何嘗不可贖回山東而僅費甚少之代價耶中國自握主動權愼其舉動而舉美國共進退終可脱離久碍中國進步之陰謀範圍此中手續甚繁困難亦不少惟數千年巍然獨存之古國苟能沉靜誠實别在此二十世紀中正無所用其憂慮也 
[德國答覆前之籌畫]  
　　我國向德提出抗議書巳及旬日德國能否　　我國抗議頗屬疑問且默察周圍情勢德國對於該計畫施行實抱有一種决心其對於我國抗議尙無正式之表示茲聞政府一方面雖靜候德國之答復一方面巳密籌對德之方針爲期該方針確定藉免有所貽誤巳有爲特設專辦機關之提議者不日即當正式組織其大要即爲完全主持此事件之辦理特設一對德準備委員會各委員除各國務員外如各重要軍民職官各重要外交顧問及各重要名流政客等分别羅致以期遇有事件可以愼密籌議藉收集思廣益之效又聞衆議院外交股委員會某委員語人云外交局勢緊急至此設在他國則議會中必巳呈非常之活氣此自關於議會人物之價值問題今吾輩雖被推向政府接洽竊恐政府亦未必來理會吾輩也云云其意蓋慮不爲政府見重也其實當此千鈞一髮之際政府對於國會未有不開誠接洽互相研究以期措置得當者至於各省軍民長官對此問題之主張巳陸續有電到京聞總統府日昨連接江蘇馮華甫浙江楊樹棠雲南唐蓂賡湖北王子春湖南譚組菴五督軍密碼要電各一通探其内容均係密陳我國加入恊約國及目下嚴守局外中立之利害倘德人毅然不顧我國之忠告則以斷絶國交爲最後之解决届時再與美政府取一致之行動元首披閲　即將原電留中以備會議時之參考一面對於整理中立事務亦復積極進行聞日昨特又拍致松滬護軍使盧永祥中將密電一件徵詢佈置淞滬等處軍防之近狀及指示嚴守中立之要策並諭慮使倘有外交上重要事件發生應密電中央萬勿輕予表决又據外交界消息日前法國駐京使館曾有公宴恊約國各公使皆在座與宴對於中國政府提出抗議一節皆表贊同惟宴集之時某國公使曾宣言中國旣巳抗議余（某公使自稱）認爲宜即加入戰團云云而恊商國各使則謂中國雖旣抗議尙未至與德斷絶邦交之程度更不能説到加入戰團至中國何時加入戰團中國政府自有辦法吾輩無須越爼代謀云云但此種傳説按之情理皆似爲不經之談蓋當時中國政府提出抗議本係自動至抗議後之再進一步究竟是何情形目前尙在不可知之數也惟聞政府對於關税問題連日與各公使磋商改正評價表方法並聲明此係我國希望事項並非以此爲加入條件蓋此次我國對德熊度純爲尊重人道擁護公法起見毫無權利觀念唯際此時機提議茲事或招誤解所以政府不能不特别聲明也日來巳得答覆者三國（一）爲英國謂恊商各國自去年巴黎經濟會議議决以後各國咸守經濟同盟之約於經濟上取一致之行動故此次中國提議英國本極贊成唯須與各國恊商後方能確實回答（二）爲法國謂中國提議法政府極表贊助之意（三）爲日本日外相本野氏謂余個人極表同情並允提交閣議俟决定後再行答覆其他各國不日亦當有答覆此又近日外交問題中相聯而及之一問題也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[質問交行借欵之答覆]  
　　交通銀行借欵一節衆議院議員羅永紹等前曾提出質問書近頃國務院以此事巳由公報將其契約宣布爰即備文答覆略云貴院咨開議員羅永紹等提出關於交通銀行借欵質問書一件希答復等因查原質問書各節一謂以五百萬之欵　得交通銀行監督權一謂該行本有代理國庫之命令將來此項借欵契約是否有國庫負擔之關係一謂聞此项借欵一二人所主持假股東會名義訂此辱喪國權之契約以　滬漢等處兑現之利益各等語羅議員等懷疑之點係因契約未經宣布不知眞相現在該項契約業經該行正式呈報政府細加審核尙無如原書所云有喪失國權監督銀行之處茲將合同及附件一併鈔送當可渙然氷釋至該行性質則例中巳經載明確係股份有限公司代理金庫不過其營業之一部此項借貸行爲係營業中往來應有之事實與國庫負擔不生關係相應咨覆貴院查照可也 
[十七日參議院開會紀]  
　　昨日（十七）午後一時參院開會議長王家襄主席議員出席者寥寥主席兩次宣告延長時間遲至二點始足法定人數共爲一百五十五人主席宣告開議先報告議員請假者巳在憲法會議允准無庸報告又宣告本院預算交付院内審計委員審計畢遂照議事日程宣告（一）恢復地方自治機關案（大總統咨請覆議）丁象謙首先發言略謂政府雖有地方自治法案不知何時始能提出卽今中德交涉吃緊亦無自治機關之緊要因自治爲憲政之基礎非急早恢復不足以促憲法之完善故主張仍執前議咨回政府迅速公布以便恢復陳銘鑑主張交付審查以爲政府旣有自治法案應訊明何時提出倘不能於時限以内提出時再咨政府仍執前議蔣羲明主張不執前議因政府旣有自治法案可以催促早爲提出以便議决公布以昭劃一潘江仍執前議劉芷芬不執前議以爲政府旣有自治法案國會議員亦提有縣自治法案應趕緊議决以便公布而省手續解樹强亦係主張交付審查主席以交付審查表决贊成者多數主席宣告交付内務股審查（二）國會組織法第六條參議院議員選舉法第十六條第一項修正案當由委員長報告審查之結果以爲無修正之必要其大理由卽於參議院本身之性質不合報告畢榮厚反對以爲蒙藏交通不便選舉諸多困難况修正案不過加一但書於選舉法精神上不相違背於正條文亦無妨碍解樹强贊成審查報告以爲蒙藏之參議員選舉並無困難至於困難之處確在選舉衆議員修正衆議院議員選舉法則可不必修正參議院議員選舉法陳善亦贊成審查報告以爲交　不便不僅蒙藏　新　等省亦然此理由不甚正當主席以贊成審查報告不開不讀會付表决贊成者多數此案打消（三）暫行鴉片烟治罪條例提議案當由委員長蔣舉淸報告審查之結果　張魯泉發言衆認爲逐條討論而止主席以可否　二　會付表决贊成開二讀會者多數時三點十分主席宣告休息未幾復行搖鈴開會遲至三點五十分出席議員仍不足法定人數主席云刻下出席者僅一百二十人相差甚多遂宣告延會 
[假用部照運銅元之查覺]  
　　天津益生錢舖假用財部護照購運銅元擬往山東售賣在楊柳靑車站爲警察查獲當卽扣留呈請究辦財部昨爲此事特咨行直省長飭由警廳從嚴懲處其文曰前准電稱近因奉天山東兩省商人紛紛來津購運銅元以致銅元價值陡漲曾經天津商務總會呈由警察廳出示禁運銅元出境在案茲據該廳以四鄉第三分駐所在楊柳靑津浦車站查見銅元二十六包約二十五六萬枚正擬運往濟南經該所警員扣留當有押運之益生錢舖門漢臣持出財政部護照載明門漢臣因公赴濟南携帶銅元一百三十五萬枚將照送廳傳訊據供因聞山東銅元價昂在津收買運濟圖利因被扣情急私將舊存天津中國銀行發給護照一紙擅行塡寫希圖朦混等語由廳呈請澈究嚴懲前來當卽指令照辦惟天津中國銀行所領貴部護照理宜妥愼存儲何以得入門漢臣之手原經手人不特罔知愼重更難保無别項情弊應請嚴切查明酌予懲戒以儆將來嗣後並望飭屬愼發護照致滋弊資等因當經部令該行嚴切查明呈復去後茲據復稱前奉大部訓令以准直隷朱省長電稱警廳拿獲私運銅元門漢臣擅塡護照希圖朦混一案並准泉幣司函同前因當經轉飭天津分行澈查並函覆大部在案茲據津行復稱頃奉鈞函當即按照大部訓令曁泉幣司來函所開各節嚴確查明各等因查泉幣司函稱該商所持之照係屬何項護照原照號數若干津行經手何人係於何時請領均爲此事重要之點遵查敝處並無發給門漢臣部發空白護照之事再查敝處前由鈞處所領護照於十月二日京行行員葉蓉萱因運京行銅元緊急在敝處取去普字一五六零號至一五六六號又一五六八號護照八張業經函報有案此外更無有他項護照交接情事今門漢臣所持護照號數未經叙明該照是否即在京行行員葉蓉萱所取八張之内無從懸揣擬請就近轉飭京行查覆等情當經轉飭北京分行查照迅覆去後茲據覆稱查自五年五月十二日奉院令停止兑現後爲維持人民生計起見經大部曁步署警廳與鈞處會議自五月十五日起中交兩行紙幣一律折兑銅元由京行所屬各辦事處辦理並委託步署警　分别代理兑換半年以來需用銅元爲數極鉅除在京巿購買外多數在天津購運來京源源接濟以資兑換惟津巿銅元亦由各鄉鎭收集而來再行躉湊運京數月間曾由天津中法銀行帳房代託益生錢莊批買銅元兩次每次發給該莊空白護照一紙以便在各鄉鎭購運銅元之用其普字第一五七零號曁一六五零號護照兩張均塡用門漢臣字樣於批買銅元交齊後繳回並無别出事端十月二日復由天津中法銀行帳房代向該莊批買銅元值銀四萬元當時交該莊普字第一五六八號護照一張取有該莊收據迨　元先後交齊京行亦旋於二十六日開兑當囑中法銀行帳房轉向該莊收回前發護照該莊舖掌門漢臣外出未即繳還不料該莊竟將護照冒用實出意外除將益生錢莊領用護照收據一紙函送察核外理合據實陳明即希轉復等情前來查京行陳復在未開兑以前因　持巿面收買銅元將護照託交錢莊代爲購運各節確係實情且所發護照取有該錢莊門漢臣收據爲憑查核尙無他項情弊惟此次該錢莊冒用一五六八普字護照殊屬不合除函飭京行嗣後毌得再將護照轉託錢莊代運以昭愼重外相應連同益生錢莊收據一紙據情函請大部察核辦理等情並附收據一紙到部查發領護照自應愼重將事以防流弊本部業經令飭該行將從前所領本部護照未用者即責成經手人嚴密保管勿得濫發其巳用者應即悉數繳部如有短少應從嚴懲戒並嗣後塡用護照一經用畢應即時呈部繳銷至此次益生錢莊門漢臣私塡護照希圖朦混情事旣據中國銀行查復屬實自應由該警廳從嚴懲處以儆效尤相應咨請貴省長轉飭遵照可也 
[郴州礦權之爭議]  
　　字林報二月五日湖南郴州通訊云近來互爭礦權之事常有所聞前曾以一大批鎢塊寄往倫敦之礦產公司今堆積鎢塊甚多然似未能繼續運往外洋蓋須俟礦權解决後始可運出也本地礦商初不知鎢礦之價值後乃知之即指新公司無採礦之權與之交涉逼其暫停裝運以待解决新公司之周君（譯音）乃在美國學成之工程師曾以其覓出鎢礦之原委告知記者初周君在山間游行見本地鑛工開採鑛產融化硫黃偶拾鑛工所棄之廢料若干携回己寓加以考驗乃知其爲鎢質嗣卽自行開礦招集工人採此硬而且黑之廢料運往外洋本地礦商查悉鎢礦之貴重乃羣起反對欲驅逐周君所用之人新公司又有一錫礦距城不遠去年融化之錫塊運往他處者共八百噸其開採融化諸手續悉用舊法並未置有機器也 
[廣東之謠言與隠禍（平生通信）]  
　　粤省現狀安謐日前忽生謠言謂贛粤間有不檼消息巳於前函力闢其謬矣查滇軍撥械駐守南雄則確有其事緣粤贛邊境盜賊繁多此拿彼竄終不能除乃經韶州鎭守使張開儒調派滇軍剿辦漸告肅淸惟因南雄一帶毗連贛省較近防範外匪竄入尤應從嚴故張使電准軍署撥出機關鎗四架配彈二千顆由西村粤路專車轉運前往以備應用近據張開儒詳稱粤贛邊匪次第剿潰徵魚等日出巡南雄始興仁化各縣巳無匪蹤復將一切防守妥爲佈置現回韶城坐鎭合併詳報請紓　注云云則贛邊之匪巳剿潰可告無事矣但省會之中各軍營駐紥地點皆異常戒備一至入夜稽查更嚴凡入營訪友者防範尤密追原　故則因當道昨　探報以海珠禍首顏啟漢近在港澳各地私設機關圖謀擾亂并分撥多人來省勾結退伍濟軍響應云云督軍據此　飛飭各地防軍嚴行　緝外昨巳咨行省長轉飭警廳對於逗遛省垣之舊濟軍行動嚴行查察如有形跡可疑行蹤詭秘者一律拿押訊究以遏亂萌又據港探密報謂顏啟漢窟穴港澳圖謀不軌且欵項充足手段活潑惠陽香順各地土匪多巳墮其術中由澳門前山各海道偷運軍火入粤者巳有數起故陸督軍巳照會港督認顏爲廣東謀殺重犯請予查照約章派捕恊緝引渡歸案矣 
　　粤省伏莽滋多謠言時發而一觸即動者尤莫如烏合而不願解散之民軍比來謠言雖皆無根之言然亦不無熒惑觀聽之處現有湯樹勛逕請陸軍第一師部發給護照俾便前往招撫民軍以爲後盾譚師長不允所請并令安分守己又有陳錦泉等以現有民軍三營呈請陸軍第一師部收編譚師長批示云查近來不逞之徒每以某處民軍若干某處民軍若干呈請擔任收　迨奉委任然後明設機關廣爲號召其實慕義而來功成退位之民軍未易招得所招得者轉屬巿井無賴而擔任收集者乃藉此而得統領營長之任甚或因而騷擾地方此種伎倆實堪痛恨　　　人等具有意　未必出此惟當此帑項萬分支絀現有軍隊尙須設法裁減何能更招民軍致重民人擔負况所稱民軍三營早經飭人密查業巳解散更無重予招集之理所請碍難准行又新順台七縣淸鄉會辦韋統領榮昌現在佛山布告謂前　督軍示諭准飭文治伍煥華在佛山石龍兩處招集民軍帶部點編限期七日竣事詎逾期未據帶編荒謬巳極聞伍煥華在禪設立招集民軍辦事處藉端騷擾不法　極經禀准督軍將前給憑據文件旗幟等項槪行撤銷查民軍即綠林之别名文治等旣　編無效誠恐匪徒藉冒本軍名義肆行刦掠或　本部委員保匪種種不法情弊爲害地方仰各軍民人等綑拿送究免損本軍名　又有革命軍隊長抗令不肯解散者　省長昨據革命軍中路八支隊長何鎭球呈稱球以帝制禍　思欲摧翻之於民國五年受總司令黃炎委任爲中路第八支隊隊長三月十九舉義順德首先克復陳村後龍氏命福軍統領李福林率兵來順球恐彼此衝突貽害商場遂將所部分爲四營駐於順　各鄉及江門龍泉等地以圖後舉時東江義軍勢力尙薄未足以促廣東之解决也遂與　久起組織義軍會合東江總司令鄧　統領徐連勝於六月二十三日克復石龍再受委任爲攻惠先鋒隊副隊長七月十七日又克復博羅迨廣東大難旣平初志巳遂球統將攻惠先　一切事宜交梁正隊長管理以卸仔肩復將順屬江門之義軍妥爲遣散各人亦深明大義惟第八支隊第三隊長何亮田即三板亮陡變初志不服遣散命令妄自專大改稱民軍盤踞槍枝糧食抗不交代藉圖作惡鄉閶切齒乞飭該處軍警恊同勒令解散云云　省長當即電飭劉督辦志陸查辦頃據覆稱巳飭警衞軍第八營長馳往將該第三隊長何亮田拿解督辦行營勒令繳械交代矣觀以上種種可見粤省民軍到處皆然招來易而解散難且從前曾假討龍之名自詡有功今日實極難安插倘處置不善將來實有無窮之禍非第目前之謠言而巳也 
[濰縣民軍改編後之騷動]  
　　魯省駐濰民軍巳改編陸軍混成旅旅長朱霽靑於拔隊之前一日（十三號）曾在旅部設讌公請城關紳商以表感謝該旅第二團長王貫忱平日約朿軍士本無紀律乃臨行之時其部下慾望未厭駐文　一部分之兵士竟於十二日又將廟内房屋縱火焚燒希圖乘間刦掠一時火光燭　　燒至兩小時之久始行撲滅當火初起時合城居民萬分恐慌幸經朱旅長聞警急派軍隊徧地防查始未演成巨變次日王率軍士開拔又將各營部所借用紳民之一切器具儘數運至車站轉運濟垣席捲一空當二　兵士放火時又有某營兵若干直入城内元隆號帳房搶去大洋二百餘元銅元三百餘吊錢票千有餘吊其餘則三五成羣游行街巿向各商家非賒即搶毫無顧忌各商號見此情形遂相率閉門以避其鋒此等舉動事後均爲張督軍所聞大不滿意王貫忱亦内不自安故到濟後即寓金水旅館未遽謁見督軍至該旅兵士初本　駐辛莊嗣以營房不敷駐紥又擬將第二團開赴小站詎團長王貫忱不服調遣開拔之期初定十五日晚五句鐘届時各營兵士忽不肯上車經張督軍委派朱參謀長馳往切　開導一面又責成旅長朱霽靑嚴飭王貫忱不得違抗交涉許久始允十七號　拔詎届時又違抗如故聲勢汹汹並露譁變熊度張督軍當令第五師及第二十四旅兵士將該團二三兩營四面包圍勒令繳出軍械其抗命軍官　巳就獲現聞張督軍之意擬將該兩營卽行解散所有兵士一律遞解回籍安置云 
[黔省會電爭行文各部權]  
　　黔省議會致電參衆兩院云前國務院馬電限制省議會不得行文各部當經本會電請解釋並分别電達在案茲准國務院覆電以省議會行文各部限於彈劾省長時適用但亦只以經過内務部爲限等語查省議會法旣有第十七條之規定復無不得行文各部之限制細譯法意是省議會行文各部巳爲法律所明認國務院實無變更增删之權若謂彈劾案重特准逕達則一省之大重要事件且有十百倍於彈劾案者若謂省長核轉效力相同不知旣曰核轉卽寓准駁之權設遇意見不同關係各異之事彼不核轉議會亦無如何議會旣受牽制民意安能上達推其極不致演成政府專制不止况查公文程式並無以對等機關而核對等機關文書之規定省議會對於省長原立於對等地位文書往還均以咨行今無端予省長以轉核省議會文書之權匪特爲省議會法所不容亦爲公文程式中所無有本會一再討論斷難承認應請貴院毅力主持轉咨國務院取銷前電以符成法而資遵守 
[交通部限制電局用欵]  
　　交通部訓令各省電政監督云查各省地方有向來居民稀少自改設商埠以後或爲輪船鐵路所經過商業驟形發達者應由各　詳查　　就經過該處原有之電線設立報房工程旣省收入可增該處商民亦形便利至減少支出尤爲目下要　查各局經費均經額定截長補短尙得其平即有臨時發生情形用度稍超定額者果能仰　時　力圖撙節當亦不難應付迺各局每以經費不敷紛紛請益或增添員役或請求加薪其甚者不惜物力踵事增華修理房屋購置家具文電紛來日必數起按諸事實毫與營業無關問諸良心當以虚糜爲媿至各局零星小修之費向例均包括公費之中近者遇有小修輒另行列欵開支甚至將材料工程等費任意浮開希圖朦混此種情形言之實堪痛恨嗣後除因天時人事特别發生倒桿斷線其修費准核實開報外平時零星小修一律責令工巡自辦即有費用亦屬無多仍在公費内自行開支至各局家具如查係五年之内從未添購者准其酌量補添以備應用否則槪不准添購各局房屋非實係破壞不堪亦不得率請修理各局員役目下均巳敷用非實係報務增加不得添用以示限制而省公欵仰即轉令所轄各局一律遵照 
[蕪湖快信]  
　　農商部技師丁格蘭瑞典國人刻由京漢車南下到皖前日赴繁昌查勘該處鐵礦十六日來蕪次晨赴當塗 
　　周緝之與陳劭吾在蕪創辦之裕中紡紗廠曾派江幹卿經理其事前日江來蕪佈置廠基等事刻巳返滬 
　　余誠格刻由滬來蕪聞與萬春圩各業主籌商修築圩堤事 
　　警廳調查蕪埠各家每月私運進口嗎啡有十餘磅之多劉廳長現正設法查禁 
　　安徽印花税分處巳於本月十二日開辦該處處長鄒揆東前日致函各屬行政機關查照辦理 
　　省公署政務廳長陳仲簡省議長柳汝士前赴蚌埠祝倪省長壽前日乘江輪過蕪回省 
　　新選參議員呂祖翼安武軍第一路統領馬聯甲十七日均由蚌埠返蕪 
　　定武軍採辦軍米委員耿竹畦客冬來蕪採辦八萬包刻巳告竣於十五日回蚌埠山東督軍亦派軍需張蔭萱來蕪採辦軍米一萬石 
[熊鳳凰抵蘇紀]  
　　熊希齡氏此次南下説者謂爲銜有重要使命於長江一帶有所查察然熊氏自身則尙未有所表示意熊閒逸前日乘津浦車由京南下先至白門本擬晉謁馮公後小作勾留嗣因蘇州光福鎭鄧尉梅花業巳開放亟須賞覽遂於十八日乘滬寗頭班車來蘇到站時甫經五時當有駐紥車站之憲兵保護熊氏祗帶僕役兩名除一　行李并書笈一具外别無長物到蘇後暫居惠中旅館並不謁會當道聞今（十九號）日先赴鄧尉探梅順道游覽元暮靈嚴山等吳中古蹟二十號再至虎邱參觀龍壽山房之血經此次到蘇殆純爲尋賞風景别無政治關係 
 
 
 

Page 7

 
 
也當其抵蘇後僅有劉藝舟君往謁會晤熊氏本欲即日返寗現在因劉於振巿劇社假座籌欵演劇（定舊曆二月初四開演）俟其竣事後定初五日同赴寗垣再至副總統處會談今日憲兵營巳報告鎭守使署當經朱琛甫王可耕兩使道出城拜會並在萬年靑讌欵談論頗久 
[南京快信]  
　　財政廳長胡翔林今日（二十日）北上參與財政會議 
　　駐甯德領事昨又謁見馮副總統談話甚秘 
　　前由靑島退出之德國軍士留　者中央電馮副總統妥商安置護送方法 
　　熊希齡前日午後三時由徐乘車抵寗入城謁馮副總統旋乘晚車赴蘇 
　　馮國勳定明日北上參與外交特别會議 
　　海軍次長曹嘉祥前日來寗 
　　無錫税務所長梁玉書接事未久疊被商民控告聞財廳擬將梁與丹徒税所長程　恂對調 
　　寗總商會昨開第一次常年會商界到者百餘人 
[杭州快信]  
　　軍民兩長官前日會電中央詢浙洋防務辦法昨得覆電向上海艦隊司令部就近恊商遇重要事件仍由部辦理 
　　砲台總台官張伯岐以海防重要請添設鎭海金雞山砲台砲位 
　　昨日童張二師長曁督署趙參謀長范副官長召集各軍隊主任軍官在同袍社會議補官辦法 
　　新簡財廳長張厚璟昨（十九日）電齊省長卽日由鄂來省定三月一日接任 
　　五年度全年大小各統捐局捐税共收一百十萬元莫財廳長業巳開摺呈報省長備核 
　　財部又將舉行普通營業税業巳訂定條例及施行細則呈奉核准聞巳行文到浙 
　　高審廳長昨（十九日）諭安吉紹興雲和黃嚴靑田瑞安六縣調省候考各專審員着三月六日來廳候考 
　　齊省長牌示臨安縣知事黃鶚之調省遺缺委任用縣知事錢增勳署理紹興縣知事金彭年咨回江蘇原省任用遺缺委宋承家署理 
　　財政廳捐税　長陸慶楹定二十四日携眷北上參與財政會議 
　　六分署馮警佐在樓外樓逮捕交涉署第一科長丁某雙方呈訴上官齊省長批令停職候訊 
　　印花税分處處長擬援照北京辦法戲劵貼用印花 
　　安徽同鄉會館擇夏正二月初四爲春季團拜并開會歡迎楊督軍 
地方通信 
[鎭江]  
　　茅屋被焚鎭郡城外陽　山左近茅屋林立均係貧民樓止之所詎本月十八號夜二時王姓草　中不戒於火一時烈燄飛騰各貧民從睡夢中驚醒手忙脚亂多有披衣不及者各水龍聞警馳至極力灌救約歷一時許始熄上役延燒草房二十五家並焚斃某姓老嫗一人 
　　查禁謠言鎭郡軍政機關以鎭郡係通商口岸華洋雜處日來外間發生一種謠言亟宜預爲防範特由丹徒章知事通飭各警區無論　夜一體嚴密梭巡一面又由駐鎭十九師楊師長分派各營官輪流督隊遊巡以維治安 
[揚州]  
　　體育場購備器械江都縣公共體育場自落成後一切佈置尙未完全現各小學校長邀請該場管理員焦輔臣趕速設備以便學子運動焦君巳向學欵經理處籌費趕辦未置器械趕速裝設矣 
　　縣署科長離婚江都縣署第一科長陳厚忱係浙江籍在外遊幕多年未嘗回里與家鄉感情因而斷絶其妻日前忽由浙來揚陳君置之不理刻聞陳以其妻有暗疾特請周芷貞知事斷决離婚周以　避本署巳轉呈高等廳依法辦理 
　　預防白喉傳染入春以來雨澤稀少天氣異常亢燥民間多向火爐取暖火氣薰灼釀成喉症聞東關一帶患此者頗多警告居民其速預防傳染也 
　　敎育會請欵補助江都巿敎育會素無常年經費各會員又不遵章繳納年捐以致不敷開支所設之閲報社亦難持久現聞該會正副會長湯公亮厲月鋤巳具公函請求縣署補助 
[無錫]  
　　烟土案層出不窮俞線巷有名阿翠娘者素以私販烟土爲業昨忽有人赴三省禁烟公所所派之調查員姜煥文處報告姜卽片調巡士同去搜查當場搜出無印花私土九包烟膏一缸爰將阿翠娘帶至第一分所看收其收土當衆秤見共重十七兩六錢烟膏重四兩由姜封交董巡官代收備文詳解縣署懲罰 
　　紗廠禀准從輕納税振新紡紗廠總董崇瑞馨爲出品納税辦法曾呈請農商部擬以該廠出品之團鶴團雀兩種棉紗援照大生大德等紗廠按機器仿造洋貨例准予完納正税一道槪免重征茲聞縣公署接奉税務處訓令所有振新紗廠機製棉紗准予援照成案於運銷出口時由經過第一海關完納正税一道給予運單卽予放行除尙文門落地税外不再征收 
　　添委禁烟稽查員烟禁將届滿限稽查自應從嚴聞代理縣知事朱承審員巳添委第一科助理員錫人王卓叔爲禁烟稽查員藉以　淸毒氛 
[嘉興]  
　　電燈加收電費嘉興永明電燈公司營業向稱發達裝户巳達二千餘盞所收燈費向較各埠爲廉如十六支光每月僅取費七角八分現該公司以煤價巳至九兩以外血本攸關定於陰曆二月朔日起略加燈費計十六支光每月九角二十五支光一元三角三十二支光一元五角五分五十支光二元一百支光三元七角一俟煤價回復仍照原價取費巳於昨日通告各裝户矣 
　　保護修理電桿嘉興縣知事張夢奎昨准平湖電報局函以平湖電局所轄電桿均巳朽腐不能應用由局呈請擇腐掉換現奉交通部核准派委蔣局長督同修理現巳携帶大批桿木並一切電料前往勘修由嘉興東栅新豐平湖紅霓堰至乍浦止所有行經嘉邑地點應請飭警保護並佈告週知以免誤會云云現張知事巳准照辦理矣 
　　城廂竊案疊出嘉興城中近來竊案疊出前日竟將第二中學新敎室玻璃窗四十餘塊悉數竊去昨晚育志弄張文波家亦被賊挖壁而進竊去銅勺水壼燭台時鐘等值十餘元嗣經張某驚覺呼人追捕竊賊巳聞聲遠逸次晨由張文波函知石警佐勘視並飭警限緝又天官牌樓郭秀人家於同日晚被竊失去滿堂紅（燈名）曁被褥及衣服物件等約值五十餘元業由郭某開單報知警所飭緝 
[杭州]  
　　增設各屬師範齊省長以民國二年省議會議决籌設省立師範學校案除第一四五七十十一等校業經籌設外尙有第二三六八九等校未照法案設置亟應於六年度内一律開辦所有經常臨時費巳列入省地方預算計第二師範學校設立於嘉興經常費九千一百四十四元開辦費三千元第三師範學校設立於吳興經常費九千一百四十四元開辦費三千元第六師範學校設立於臨海經常費九千一百四十四元開辦費三千元第八師範學校設立於　縣經常費九千一百四十四元開辦費三千元第九師範學校設立於建德經常費九千一百四十四元開辦費三千元一俟議會通過卽可於本年下半年實行開辦 
　　杜絶征收舞弊財政廳昨奉齊省長令云據松陽縣知事錢世昌呈以糧户投櫃完糧飭令征收人員於串紙上當面註明銀錢數目並親自蓋章以杜淨收之弊自是正當辦法仰卽轉令切　辦理一面由廳通令各縣一體遵辦具報（附錄原呈如下）知事於上年十二月蒞任後迭據人民控告征收舞弊經知事悉心審理而又無的確證據推原其故多由於糧户不明算法赴櫃完納時究竟浮收與否無由而知征收人員遂得利用其愚以上下其手任意勒索額外浮收旣不與以收條又不於糧串上註明所收數目及至糧户事後察覺亦無由得其浮收之確據似此病民亟應設法挽救故於上月知事特令征收主任徐國瑾於糧户投櫃完納時應即當面於串紙上註明所收實洋或錢數若干並須由征收人員親自蓋章如有不符一經糧户告發卽當按律罰辦知事爲防弊起見除呈報財政廳長外理合呈報仰祈察核備案 
[南昌]  
　　核定贛省印花銷額戚省長現准財政部咨開印花税開辦數年亟宜力加整頓以裕税收業經本部將各省區額重行核定江西各屬自六年一月起每年定爲二十五萬元現值國家財政匱乏出入不敷甚鉅自非將各項税收極力擴充難資揖注印花爲最良新税更非力求增進不足以應急需此次核定銷額本部實有不得巳之苦衷各縣知事爲經徵機關當能共體此意除隨時令飭財政廳曁印花税分處切實進行外相應咨請查照通令各縣知事悉力進行勉顧比較云云 
　　總商會代錢業訴苦南昌總商會接錢業公會函稱官票之害商民受痛巳深加以破爛不堪巿面尤難使用請轉呈官廳從速收回以維商業等語昨總商會巳據情照轉財政廳云查官票爲害地方人所同惡必得逐漸收回方有廓淸之日况現在流行巿面之官票完全者有之破爛不堪者亦有之商場交涉往往爭端不休此送彼推無人肯受人民嗟怨莫可如何敝會公同討論擬請依照巿價先將破爛票儘數收回或將完好官票提出掉換以便使用而免爭端 
[開封]  
　　會議救濟銅元缺乏方法督軍公署於十五號　集豫泉官錢局景總辦財政王廳長及中交行長常伍兩君特開維持金融會議趙督軍爲主席首先提議銅元缺乏應如何救濟一案僉以銅價日形昻貴銅元時行外運中央旣未指撥巨欵銅元局又未能即刻鼓鑄刻下救濟辦法只好分作開源節流兩層並進某關源辦法即請托天津造幣廠代爲鼓鑄當二十銅元並派員前往漢口一帶收買銅元至塞流辦法則嚴禁奸商私運出境並咨陸軍部轉令湖北及近幾各軍勿再來豫購買銅元旋經决定照辦時巳四點鐘遂宣告散會 
雜評一 
[民軍（一子）]  
　　帝制戰爭留遺未結束之事而爲地方至可危者則所謂民軍是也政府對於此事自政局稍定後卽巳着手籌劃何至今子而不了者尙紛紛也 
　　夫所謂民軍之性質本甚複雜而又多恃起義響應之功希望甚奢政府復無餘力以應其求於是被汰者固不免怏怏即留而改編者亦每以不能如其所期望心目中常存一新舊不均之觀念而憤懣不平此各地民軍所以尙紛紛不靜也 
　　山東濰縣民軍之騷動固别有論而若川若粤亦有難以收拾之勢蓋民軍人數旣多生計又困汰則流而爲匪滋擾勢所難免留則與性質不同之軍隊譍處有用與否能統一與否且勿論而調處偶一不周事變即可立起隨地皆伏禍機故今日之當局不能即以編遣竣事爲盡責况乎編遣之間尙難妥洽也哉吾之所以惴惴焉爲地方危也 
[河南路抛球場時和金銀首飾老號美麗裝飾華洋禮品]  
本號開設獨早出品最精舉凡珍珠鑽石翡翠玉器一經本號最優等技師悉心鑲嵌即爲最美麗之裝飾品邇來承紳商閨閣各界紛紛惠臨無不仰合尊意藉酧雅誼今歲更當注意務使一切出口有日新月異之觀以博社會歡迎是則本號之所厚望焉 
婚靈喜慶一切禮品又爲本號專門出品婚禮可分爲二乾宅有結婚戒指嵌名字戒指藏小照戒指之餽贈坤宅有粧台花插銀茶壺粉盒荳寇盒針盒鹽缸椒缸帽刷肥皂缸銀台面之贈遺本號均用金銀貴品倩司用最新式法加工製就種種花樣以備贈送者采擇喪禮則可將輓聯佳句刻放雞心銀牌加入上下欵能使永久不忘與千古之旨恰爲脗合公价人多最爲合宜喜禮則有兒童各種裝飾品上面刻有富貴福壽吉祥如意等種種吉語兼有銀製各種兒童玩品慶禮則有雙耳高脚銀杯可倩名手加刻上壽晋觴祝壽三多等吉語顧客自撰或本號代撰亦可下欵多至數十人可用極大　箇人則大中小三者隨便選擇必能使送者滿意受者歡迎又各界之與洋商有交誼者如逢洋冬送禮或洋商回國臨别餽贈則本號之各種銀器均爲最美禮品也名目繁多不及一一備載因略舉其大略如此　主人謹啓 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[行用新銅輔幣之部文]  
　　松滬慮護軍使昨奉財政部咨開查本部前因造幣總廠就天津京兆山東河南等處發行中圓二角一角三種新銀輔幣當經先後通行查照飭屬遵用各在案茲復據該廠呈稱案照中圓二角一角三種新銀輔幣前經續鑄發行呈奉咨行通用在案茲查前項新銀輔幣推行漸廣新銅輔幣自應一併續籌鑄行且現值各省錢荒輔幣缺乏尤爲推行新輔幣最好之時機當以擬定花紋形式陰面作方袱形繞以嘉禾陽面上鐫鑄造年份其一分者中有一分並下列第一百枚當一圓字樣五釐者中有五釐並下列每二百枚當一圓字樣幣之中心一律鑄有圓孔即經模印一分新銅輔幣送由大部核定其重量及成色公差並即遵照條例辦理惟查條例於新銅輔幣列有一分二分五釐二釐一釐五種監督以爲幣制改革尤在因勢利導從前舊銅元需數以當十爲最繁現在新幣制位以十進凡欵項出入畸零之數應按大洋找算者自以一分銅幣之用途較大至民間習用當十銅元若因新幣制推行使一躍而進用一分銅幣尤不能不爲影響生計之預防卽應佐以五釐銅幣藉資調劑例如五釐銅幣三枚適與舊日當十舊銅元兩枚巿價之數不相上下先其所急擬即先鑄一分五釐兩種仍商由中交兩行代任發行一切均仿照新銀輔幣辦法辦理應請大部照案咨行各部省轉飭所屬無論租税釐捐部電輪路及其他一切收入一律遵照國幣條例收受不得絲毫折扣並出示曉諭商民俾知新銅輔幣完糧納税一切公家收入商欵貿易行用便宜可免折合中貼各項煩耗隨時可向國家銀行兑換每大元一枚換給一分銅幣一百枚或五釐銅幣二百枚其與新銀輔幣交換之價均依十進遞推商民以大元或新銀輔幣兑用新銅輔幣其兗額固無限制即因存有新銅輔幣欲兑大元亦任聽多少均可持往退換出入價尤一律不致稍有虧折案關幣制俾期周知一而并請大部行知國家及省立銀行准商民隨時到行兑換悉遵條例辨理至各該銀行發行此項新銅輔幣並照法價隨時以大元來廠兑換至收回較多時仍准隨時將新銅輔幣退換大元由廠如數換給藉維法價而昭大信是否之處理合檢同幣樣呈請大部鑒核俯賜分别咨行指令施行等情並附呈樣幣到部查一分曁五釐兩種新銅幣需數較鉅且與向來習用尤爲相合因勢利導莫善於茲業經本部照准在案惟發行伊始關係幣制統一至爲重要是非軍民官商恊助爲理不可凡公欵出入商業貿易以及私人授受悉應確遵國幣條例十進行使不得絲毫折扣及拒絶不用違者應照國幣條例施行細則第九條處罰凡一分新銅輔幣一百枚或五釐新銅輔幣二百枚均得換一圓新幣一枚或中圓二枚二角五枚一角十枚互相兑換均以此爲據若兑額多寡亦卽照此標準推算任聽需用何種新貨幣時均可隨時轉向國家或省立銀行互相兑換除分行並指令外相應咨請查照轉飭所屬並示諭商民一體遵照 
[西報對於保險公司事之辯論]  
　　字林報社評云華字報有紀保險公司事者顯係誤會實則洋商保險公司未有運動工部局訂立保險法或取銷保險行之謀且無此意其所欲者不過一國家保險條例庶可管轄中國境内各保險公司而巳其目的所在乃欲施行嚴密規則爲殷實公司所能遵循者以使滑頭公司不能存立各洋商保險公司之代表商辦此事巳有多時而華人殷實保險公司抱同一之目的者亦與聞焉華人公司巳與定董事以沈敦和爲領袖研究政府管轄之道並延聘外國律師贊助一切沈爲華安合羣壽險公司及華安水火險公司之董事今據華字報云沈巳赴京大約反對工部局之舉動然工部局並未籌議有何舉動沈主張由政府管轄保險公司爲衆所知頃據若干方面推測大約中政府將頒行保險條例以管轄國内所有各保險公司此固洋商保險公司所欲得者也華安合羣公司之經理許斯氏爲中政府保險顧問亦於數日前北上與當道討論政府管轄之問題中國亟應有保險法而國内之各保險公司亦應如他國之保險公司遵從保險法服從政府管轄此乃無可爭辯之事實綜之洋商保險公司所眞正企望者卽保護公共之保險法而使滑頭公司無論中外悉不復能存立而巳 
[濬浦局議覆停泊木排之辦法]  
　　濬浦局總工程師海德生致函工巡捐局略略南巿遷移木植一事本局巳將各木商迭次來禀悉心察核茲巳議决如左查南巿浦江寛闊現在祗有一千二百尺照濬浦規定計劃應須一千五百尺則該處浦面較南巿之上下游巳狹小三百尺故此項木植如仍照舊堆積於該處浦灘或新駁岸之前本局礙難允准今爲維持商業起見特擬一通行辦法各木商將目下行基作爲營業機關並堆木少許其大宗木植（即從前在行基前浦面者）運泊於南巿上游較寛之處則與濬浦界線似不至有侵越之虞而各木商亦可取携少數木植至營業行基隨時出售惟此項木植停泊於駁岸前不得過四十八鐘本局願爲相助各木商於南巿上游尋覔相當之場以便堆放而資久遠云云 
[開濬黃浦後之現狀]  
　　濬浦局以開濬黃浦工程浩大現查十六舖以南至高昌廟一帶比較未挖之先巳挖深六英尺有奇乃爲時未久淤泥又積且較未挖之先多積尺許推原其故皆因沿浦居民抛棄垃圾及船隻木排障碍所致昨由海工程司親測一過以似此情形必致前功盡棄因特函請工警兩局祛除障碍杜止抛積以重要工云 
[兩路車務處會計處之通告]  
　　（一）滬寗鐵路車務處致麥根路貨棧承辦夫役人陳文圃函云逕啓者茲將本處致上海北站稽查曁站長公函譯錄於左希查照辦理其文如下上海北站稽查站長鑒啓者自一千九百十七年三月一日爲始所有麥根路上海北站搬運兩路聯運貨物轉車力費鐵路照下列價目發給論車或論噸貨物自甲車直搬至乙車每次每噸洋三分自車上搬至地上月台上或貨棧每次第噸洋四分自貨棧搬至月台或地上車上每次每噸洋四分論擔貨物每次每擔洋五分此項兩路聯運貨物之搬運費係歸鐵路支給無須客商付給該欵由鐵路於每月月底淸結發給承辦夫役人領收搬運聯運貨物轉車之際均須時常小心辦理以免貨物因誤延遲及損失際此滬寗路無論何種貨車　未使之直達滬杭甬路滬杭甬路各種貨車亦未使之直達滬寗路時稽查員站長等當時時注意查察是否嚴行遵守上開命令爲要 
　　（二）滬杭甬鐵路會計處通告如下一自民國六年正月一日起各站對於旅客運費曁補票行李包件及貨物運費等欵各站長應恪遵左列條規辦理以前各通告均卽廢止（甲）凡站長所收客票貨運各報　逾五角以上者應收大銀元拉找（乙）凡所收各欵數目逾一角以上至五角者應收小銀角（貼水照表計算）（丙）凡數目不及一角者收進找出得用銅元二票價或票價之零數一角以内六分以上皆應收貼水銅元二枚五分以下收貼水銅元一枚三茲將一分至五角止應貼水數目列表於後倘有應向旅客或商家收取之銅元數逾十二枚者應以小銀角核計每銅元十二枚合銀一角參閲表内有符號各數可也四如遇客商不甚明瞭而致爭執者站長或各該員等應詳爲解釋俾得知曉庶免衝突（表從略） 
[西報紀飛機成績之不良]  
　　大陸報云星期日江灣飛行之成績可一言以蔽之曰完全失敗而巳經理者星期六日即聞人言藉藉何嘗不可於二十四小時之内整理飛機以贖前愆乃次日猶如是是誠不可爲經理者解也經理人乃佛里曼氏事後曾經記者請其眞確解釋飛機所以不能上升之理由並允爲委婉披露以告讀者乃佛里曼答曰余意其故在油此説是否殊非記者所能知除飛機外場中佈置亦復不見改良觀者依然隨意行走毫無限制執四角劵者與執三元劵者混合一處迄無區别佈置不善一望而知史天遜女士年少氣壯亟願飛起以展其能但飛機未經修好吾人尙幸機未飛起否則史女士無乃冒險乎女士勇氣如斯吾人願其飛行成績將來較此次爲佳佛里曼今稱下星期六日重在江灣試飛凡執有票據者儘可入場觀看不另取資然尙執有票據者有幾人乎再付車費復受種種不便而又不能决定必可飽眼福試問願來者有幾人乎記者之意飛機宜於二三日内修好擇某夜在本埠跑馬場内飛起機内置燈繞飛上海而跑馬場内儘可任人入内觀看此策實較前議爲佳再佛里曼亦宜從其所獲而非飛機展演所賺之金錢内提出數千元送作本埠醫院或他種慈善事業之經費云 
[史天遜演講飛機之爽約]  
　　理科敎授研究會以航空學術有裨軍事適值美飛行家史天遜女士在滬懇由靑年會余日章君轉請女士自定於昨日午後四時至西門外江蘇省敎育會演講飛機原理構造及駕馭之心得各情巳詳前日本報昨日午後男女學生之到會簽名聽講者約六百餘人鐘鳴四下女士跫音杳然當經幹事吳和士君連發電話至禮查西客店往邀據接電者覆稱女士巳於午後一時許他往迄今未回並經吳君電請余日章君特駕汽車找迎亦無覔處吳君不得巳乃倩美國哈佛大學電機碩士瓦海瓦省立大學電學士電機工程師會員張貢九君（即現充南洋學校理科敎員）演講飛機構造之梗槪及進行機所以轉動之原理張君本電學專家於飛行學術亦研究素精昨日理科敎授研究會本倩張君爲史女士演説時傳譯華語之用至是乃先述飛機之種類飛機進行機關之作用旋又將電力汽油傳達進行機關之理由及汽缸内容之大略叙述旋又由張昭漢等三女士相繼演説對於史女士約而未踐均於失望感嘅之中寓敦勗國民之意免爲他人所藐視末由吳君對衆宣言今日之約係由史女士自定今空勞在座諸君往返抱歉良深惟失信之愆不在本會務希原諒並盼今日到場諸君將住址書明於簽名簿中俟本會將關於飛機學術編成單行本後卽行按址送達云云維時巳將上燈到會者遂散並聞昨日場中陳列單葉飛機雙葉飛艇及徐柏林飛機各一架任人參觀云 
[昨日進口之現銀]  
　　自前日先令縮短以後出口貨交易甚佳昨日各埠又裝來銀一百十五萬兩大條銀四十二條花洋八萬元茲將細數錄下天津來銀三十萬兩烟台來銀三十萬兩正金銀行由漢口裝來銀四十萬兩靑鳥來銀十五萬兩台灣銀行由福建來啞花洋八萬元又日本來大條銀四十二條 
[查獲惡僕弑主案内之失贓]  
　　住居公共租界南成都路寳裕坊之蒯彥先母子於陰曆正月初七晚被惡僕汪廣福殺斃逃逸後除懸賞緝拿外由英捕房開明是晚被刦衣飾之失單分送華界租界各押當如有人前來典質即行報捕拘究在案茲經英捕房包探查悉法租界新北門外聚生押店有彥先生前所穿之狐皮袍子灰鼠袍子灰鼠馬褂共三件典質在内昨特傳同彥先之胞兄蒯孝先至法公堂請求提究聚生押店夥趙文緯投案聲稱此項衣服於舊歷正月初九晚九點餘時有形似當差之人持來付質商人詢其從何而來據稱由住居法界寳昌路某洋房内之某姓東家囑伊典質共質洋一百零四元是實中西讞員會商之下判着原告備本向聚生押店取贖並以該店夥趙文緯不應收質來歷不明之衣服著罰洋二十元充公 
[訊斷託名租屋之刦案]  
　　法新租界愷自邇路首安里二十八號門牌陳姓卽施連靑家於十號晚間被匪徒以轉租樓下房屋爲由一擁入内將事主婦及傭婦先後綑縛刦去金飾又將主婦身上所穿之皮衣剝去後由探目沈德福包探陳三林任水揚在敏體尼蔭路格洛克路等處拘獲盜匪孫子春梁旺張岐山曹四吳爲益盜婦周陳氏又在英捕房充當華捕之張裕忠家中吊出嵌寶金戒金圈水烟袋等原贓解入捕房現經捕頭錄明供詞昨解法公堂請究經讞員聶君會同法副領事德君升坐特别刑庭研訊先據事主婦施柳氏聲稱本月九號先有二人來租樓下房屋據稱老爺太太明日遷入當付定洋二元而去至翌日傍晚卽十號晚七點時又來數人稱老爺太太即刻到來故囑我等前來揩刷地板言畢該盜等一擁上前即將婦人與傭婦綑縛並稱如欲呌喊定須置之死地當將婦人所戴之金圈及皮衣金戒水烟袋搶取携贓而逸今蒙拘獲請求重辦傭婦某氏禀訴相同詰之孫子春供由在逃之陳元坡爲首起意糾同民人至施家搶刦不諱梁旺供前在民黨某首領部下爲營長此次實由曹四糾同民人至施家行刧張岐山供由孫子春糾同民人往施家行刦曹四供由張岐山糾同民人至施家行刦周陳氏供於去年十月間與梁旺姘識嵌寳金戒金圈實由婦人託表兄張裕忠典質實不知是搶來訊之張裕忠供此項嵌寶金戒金圈實由表妹陳氏託民人典質不知搶來求宥吳爲益供前在南京某營當兵此次來申找尋友人周姓與梁等素不相識並無搶刦情事中西讞員判孫子春梁旺各押西牢五年張岐山曹四各押西牢四年半張裕忠押一年陳氏押六個月期滿一併永遠逐出租界吳爲益驅逐出境贓給原告具領 
[布米莊屢被盜匪覬覦]  
　　浦東張家橋鎭季正昌布米莊於上月間兩次被盜搶刦巳誌前報茲悉該布米莊因鑒於往事巳自行戒備日問所售銀錢均移放他處冀免盜患詎前日夜半時又有盜匪二十餘人各執兇械在後撞門該店夥友人等咸在睡夢中驚醒即鳴鑼告警一時鄰人　集大呼捕盜該盜等遂各逃逸幸免搶刦 
[盜犯解送軍署]  
　　淞滬警廳偵緝隊士李鴻强顧陞陳長喜等日前在閘北义袋角恒康里緝獲行刦王家宅裕順雜貨店銀洋首飾 
 
 
 

Page 11

 
 
之盜犯顧漢臣一名據供有同黨李煥文嚴六黃金開卽黃小四等三名均匿居法界復由該隊士等續獲解訊供認不諱前日經司法科劉科長判解護軍使署軍法科按例懲辦 
[恢復海軍總司令部之預備]  
　　中央此次提議重設海軍總司令係因海軍程總長以國防重要現下雖有海軍第一第二兩艦隊司令員缺但其機關並無一定處所遇有調遣軍艦及派防一切不能統一故决定仍設海軍總司令至將來總司令部擬仍設在上海製造局内因此歷辦海軍重要職務之間人日來均由程部長紛紛電召入京以便選任 
[蕯上將蒞滬續紀]  
　　蕯鎭冰氏由京蒞滬考察海軍曁佈置各砲台防務巳誌前報茲悉蕯氏抵滬後現庽美界百老滙路興隆旅館並聞此次南下非僅考察海軍另有其他關係須與各國駐滬總領事磋商一切云 
[各團體挽留交涉員續誌]  
　　駐滬楊交涉員奉令免職後本埠工商研究會國貨維持會各團體即拍電挽留曾誌本報茲聞巳得伍總長復電以此次正因楊君才具優長調京重用並非撤任等語並聞南北兩商會現正聯合亦擬拍電挽留 
[召領投海遇救之妓女]  
　　淞滬警察廳布告云案准厦門警察廳函開案據第二區警察署署長陳佑之呈解欲行投海之妓女王彩蓮一口到廳當經訊問據王彩蓮供稱上海人年二十歲在英租界醬園街門牌二百十二號居住丈夫王敬堯在客棧管賬於上年十一月問被一洪姓婦人誘拐來厦賣爲娼妓因不善招呼屢被毒打是以欲行投海覔死旣蒙拯救卽請設法遣送回家等語查該妓女王彩蓮所供住址尙屬明晣相應函請貴廳派警傳諭該妓家屬迅即來厦認領俾得完聚而維人道實紉公誼等因准此當即派探前往查傳茲據復稱遵查英租界並無醬園街地名只有新閘橋浜南有地名醬園弄者遂卽前往查得該處寳有二百十二號門牌進内訊據該住客潘姓答稱此問房屋從前本係翁姓所住自三月前翁姓遷出始由該潘姓租住現以行醫爲業並無他姓同居訊以有無王敬堯其人則答稱不知等語理合報請鑒核等情准此查英租界旣無醬園街地名而醬園弄之二百十二號屋内又無王敬堯其人是非王彩蓮所供住址錯誤即係該號屋内之潘姓者未悉前情惟該妓投海圖盡情至堪憐若不查到其夫領回殊不足以維人道除飭該探等仍隨時訪查並登報招領外爲再布告週知如有知王敬堯住所者務卽通知親自到廳以便給文赴厦認領俾得完聚免致失所 
[比賽籃球]  
　　東方各大學校體育聯合會此次新加籃球奪標比賽昨日爲上海部分第一次之比賽與賽者滬江大學及南洋公學午後滬江球隊先至南洋公學三點半在南洋練身室比賽計南洋勝四十六分滬江勝三分第二次比賽在星期六卽二月二十四日爲南洋往約翰比賽云 
[童子聲乙種出現]  
　　靑年會童子部發刋之童子聲計有甲乙丙種甲種專登各種科學之發明童子敎育之狀况古代童子之小史以培植童子之道德增加童子之識見爲目的每月出版一次是謂童子聲月刋乙種紀錄童子事業報告會務之進行藉以靈通會中消息引起會友之注意每星期出版一次是謂童子聲星期報甲種童子聲月刋曾於民國三年冬令連續發印六期内容分十二門材料豐富筆墨新穎惟出至第六期適值幹事謝武衡往北美遊歷替代乏人遂即停刋而乙種星期報亦未正式刋印茲於今春始每星期擬刋行乙種一次凡童子會友均由童子部按期贈送至甲種月刋雖巳停版如有多人去函請求續出亦擬繼續進行云 
[勵志會附設夜校開學]  
　　閘北寳山路寳興西里工界靑年勵志會附設夜校巳於前日（十六號）行開學禮十九號上課學生到者有八十餘人據聞該校今年大加改良添聘曾在美國亞洽亞大學曁貝西爾大學及紐約大學畢業生鮑慶甲擔任校長聖約翰大學畢業生葉　生擔任敎務長主持一切敎務其中文一科尤爲注意聘請曾在北京國立師範學校之國文敎員擔任中文其敎法之良善不言可知時間每逢星期一至五六時半至八時半英文七時半至九時半現在尙有餘額有志求學者可往報告 
[公立醫院董事會改期會議]  
　　公立上海醫院董事會現因修改章程及會議本年度該院預决算案函邀各董於昨日假也是園開會集議到會者爲劉　雲吳懹疚黃涵之陸崧侯王際亨梅玉書趙鏡芙莫子經朱蓉鏡盛茂祥郭聘之穆杼齋等由公欵公產經理處經理丁賡堯主席因到會入數不多故經到會各人公决再行函訂改期本月二十八日即陰曆二月初七日續開會議事關預算及通過修改章程極爲重要　請必到倘因事不克到會並祈按照第九條之規定須有蓋印書函委託代表到會云 
[海帶雜貨業重訂新章]  
　　本埠海帶雜貨業公會昨將同業重定之新章備函分致旅滬各客帮云竊維端木長才億則屢中陶朱奇策謀必制勝雖古人之偉略超羣亦貿遷之不離乎常經也敝業經營滬地遵循規章歷久不渝此數十年來之所以日益發達者也民國肇造兵燹頻經商界之困達於極點而影響所至尤以敝業爲甚以是謀利愈艱商戰益烈而貶價貼佣之弊以生在敝業因爲遷就而各帮遂至引爲當例向之所謂遵循規章者至此而掃地盡矣近復歐戰連年金融之絀國家蒙害銅山西崩洛　東應而各客帮之貨欵亦因之而遷延無期以致蠅頭之利得不償失且有批成各貨日久不出甚之視漲跌爲去留諸如此類致敝業隠受損失莫可縷計然營業成敗猶其餘事所恐信義通商之美轉成凶終隙末之誚苟不急行維持後患何堪設想爲此邀集同行酌中取締庶幾成端陶之偉籌不特敝業得沾實惠即各貴帮亦利賴焉茲列議决各條如左一向例海帶帶絲照開盤海帶每擔加號力一分帶絲每擔加號力三分嗣以各行意存遷就往往將號力不入成本似此無形損失伊於胡底今議海帶帶絲之號力一律加入成本外另行加行佣海帶每擔七分帶絲每擔一錢二分魷魚每擔四錢如遇漲跌仍以隨時號盤爲準惟行佣不能津貼以資挹注而副名實如無號盤時以每禮拜公會之議盤爲準一各貨例售十天現銀祇以金融恐慌行客之艱具有同情不得不稍展期以爲通融今議出貨十天後付十天期莊票如出貨後卽付十天期莊票者由敝行扣還期息十天以昭公允其息以按月十兩爲率一批成各貨向重信義不立成單茲因時勢變遷漲跌無常以致第多齟齬卽出貨亦漫無限制今議批成各貨除卽日出淸不立成單外以一月爲限卽晚各送成單一紙以爲信守設逾期限不出另行估售如有短少仍惟買客是問以歸劃一一黃浦駁險年來經敝公會創設久安保險處代客承行祗以各客率多觀望未能按章辦理深慮貽誤今議自丁巳正月爲始一律取消此後由客自行另保特此聲明一本規條議定於二月朔實行 
[發起實業有奬票之奢望]  
　　近有奚楚明盧劍秋等發起國民實業有奬票謂可集欵創辦國民勸業銀行並將全國各種實業次第舉辦曾經擬章分呈大總統副總統國務總理財政陳總長農商谷總長請爲批示遵行在案茲因財政農商陳谷兩總長以此舉核與各國勸業銀行用意相同尙有見地足備採擇等詞於前日批回卽由奚盧兩人於昨日將所擬章則並意見書等分别抄錄具函分致總商會南商會商帮協會國貨維持會中國學生實業團等請爲贊助又請工商研究會列名發起並懇提交評議會磋議决定共策進行該會接函後答以事關重大須俟呈請會長核定應交評議會與否再行函復云 
[樂華山分設量水表舍]  
　　江海關向在沿江海要道設置量水表舍觀測潮汛之漲落及潮流之速率此項量水表爲美國最新發明之驗潮機能自由行動繕寫祗須逐日換紙其漲落及速率即於紙上見之經海關施監督會同濬浦局海工程司相度設置此項表舍現巳在本埠公家花園吳淞扯旗處北江嘴美孚火油棧以及福山等處分别安設於測量水道頗爲合用故濬浦局海工程師又擬在江陰口對面之樂華山分設量水表舍向美國華麗廠定購此項機具現巳運滬海君擬不日前往該處相虎地點分别設置惟因該處由馮副總統派有軍隊駐紥且有砲台守口洋人前往恐有誤會昨特據情函請楊交涉員呈明馮副總統核准護照再行前往建設云 
[濬浦副工程師易人]  
　　濬浦局正副洋工程師原係中國政府特任之員茲因副工程師强生君任期巳滿即須回國（係瑞典國）故由駐京各公使介紹接充刻經政府允可賽虚君定陽曆三月初蒞任接事並聞總工程師海特君任期祗有五年刻下亦將届滿云 
[議員不許做官]  
　　國貨維持會評議長兼工商研究會陳列所主任徐春榮因鑒於兩院議員不顧大局將應議重要各案任意延擱且紛紛營緣爲官實違選民本意是以邀集多數同志於昨日上書元首請將國會議員選舉任期内無論解職與否不得復任官吏定爲禁例咨交憲法會議討論特議專條載入憲法以絶鉅患而固邦基云 
[再誌𤍠鬧場中之雅集]  
　　昨日爲邑廟豫園點春堂羣芳社同人舉行梅花會二十周紀念之第三日所有大廟及映煦堂假山中所陳各種古梅均行更換鮮紅嫩綠嬌艷奪人而潤鴻社各會友吹彈絲竹節唱崑腔尤抑揚盡致滬人士人前往評梅聽曲者較前更形𤍠鬧云 
[注意監獄衛生]  
　　上海分監長李允文以現值春令疾病叢生囚人飲料亟宜講求監房及囚人所用之器具尤須洗滌淸潔以防疫癘除飭第三科主任徐文蔚勤加督察外每日尤親自考查頗爲愼重云 
[施醫給藥之善舉]  
　　南巿位中善堂每届春季施種牛痘夏秋之交施醫給藥冬季施送衣米一般貧民頗受其惠現該堂董事錢月樵以南段向無常年醫藥局窮苦小民貧病交迫實堪憐憫是以與各董事商允改爲常年施醫給藥業巳集欵聘請内外科醫士金梅亭等每逢雙日施診給藥巳於前日開辦 
[查覆水果店起火原因]  
　　本邑西南鄉閔行鎭陸連元所開水果店於本月十三號晚突然失愼延燒房屋三十餘幢並焚斃多命當經該管地方第一區警局將陸拘案訊供之下以此次火案非比尋常因即備文將陸連元解送縣警察所轉送上海地方檢察廳訊明律辦等情迭詳前報茲悉此案曾經檢察官將陸提案一再研訊供多推諉判令收押聽候派警下鄉調查起火眞相再行核辦茲據法警查明報告是晚陸連元糾衆在店抽頭聚賭潑翻洋油燈致肇焚如林廳長諭候核辦 
[公廨復訊縱火謀財案]  
　　南京路四十三號門牌羅傑律師在公共公廨呈控楊常春（卽楊箴又名小楊）與楊阿生林阿森嚴阿五等串同縱火焚燬寫字間乘間竊取滙理銀行計銀五百四十兩之支單冒領銀兩逃往漢口等情業經捕房將楊等四人及牽涉之婦人劉何氏先後提解公共公廨訊供分别收押在案昨晨由廨復訊先由捕房代表牛門律師上堂譯訴案情請爲澈究繼由楊常春之代表海德禮律師到堂聲稱此事被告現巳央人向原告調處可以和平解决請爲將案註銷如堂上以原告未到應准被告交尋常保人候示云云又據牛門律師譯稱被告律師請求交保一層敝律師大爲反對因被告所犯之案除殺人案外惟此等案件最爲重要雖被告之父極有體面然與被告交保一層毫無關係應請察核關讞員商之美博副領事判　　　　　　　　　　　候再提前訊理 
[藥店失愼續誌]  
　　法大馬路泰山堂藥店於本月十四號上午失愼即熄己誌前報昨由捕房傳同該店主孫左村店夥陳阿杜等解送法公堂請訊先據孫聲稱商人是日有事出外事後查察知被店夥陳阿杜口啣香烟上樓取貨誤將香烟頭遺在藥料内以致起火實係無心失誤况店巳開設三十餘年保險亦有二十餘載今將賬簿呈案請察詰之陳阿杜供詞與孫相同中西官判陳罰洋五元充公孫左村退去 
[浙滬兩軍署委任諮議]  
　　新任浙江楊督軍與淞滬盧護軍使咸以公共公廨正會審官關炯之君深明中西法律熟悉外交分别委任爲外交諮議官前日楊盧兩君各將委任狀送至公廨抄錄如下（其一）爲令委事本督軍蒞浙伊始整軍經武事務殷繁亟須遴選賢材以資匡助查有上海公共租界會審公廨正會審官關炯堪以委充本署名譽諮議官爲此令委該員遵照遇有諮議事件隨時獻可替否剴切敷陳俾資贊助是所厚望切切此令（其二）照得本使甫經接任所有淞滬地方軍民各政自宜繼續進行惟舉事必在得人集思乃能廣益查該員精研法律熟諳外交堪以委爲外交諮議以資贊助凡　要政遇有咨詢之時務仰剴切指陳悉心獻替用副本使殷殷借重之意 
[偵獲被控潛逃之知事]  
　　前廣東開平縣知事柳謙在任時因違法凟職收受贓欵被該處地方各紳士據情禀控經高等廳諭令解職歸該處地方審檢廳訊明詳報等因其時該處適值宣告獨立因即諭令交保候示不料柳謙保出後即避匿無蹤業經粤省高等廳偵知柳避匿滬上乃備文委派高等偵探來滬協緝前晚八時許探悉柳謙在新舞臺戲園觀劇遂密報上海地方廳經林檢察長委派劉檢察官並司法警長梅南枝及法警陸雲卿韓瑞生等協同該探馳往拘獲當將柳謙就近送入二區一分駐所詰明情形由杜警佐加派巡警護送檢察廳收押候示 
[守提呑沒家產之被告]  
　　向爲錢莊執事之蕭邦懷近因呑沒伊弟家產被控於上海地方審檢廳昨經袁廳長等核准飭派警吏前往萃豐弄附近拘拿詎巳避匿聞刻尙在彼守提云 
[捐欵不能劃抵]  
　　工巡捐局批押店業代表蕭鳳閣禀云禀悉查改押爲典係奉省令飭辦由縣署主政至該業以前所繳一百五十元爲馬路工程特别捐欵萬無劃抵之理現繳季捐爲地方税性質亦與國税各不相混所請各節應無庸議仰各遵照 
[警廳拒絶民事]  
　　淞滬警廳批呂趙氏禀云據禀情節支離查房主索還房屋是其本有權利該氏何所據而知爲臯元昌之嫉妬此等民事糾葛本廳未便過問所請應毌庸議 
[錢莊追索欵項之辯論]  
　　同和錢莊在公共公廨具控合肥人李季重不理往來欵項一案昨晨由俞襄讞會同英卓副領事在民庭研訊先由原告代表律師上堂聲稱被告向在皖省開設當舖被欠往來欵項有十萬元之巨除收到七萬元光景尙欠銀二萬九千餘兩曾立契約請爲訊追訊之被告亦延律師到堂代表並據被告供稱此案發生在安徽因辛亥光復與原告相繼來滬惟當時在籍與原告李養南立約將源大源永二當舖被贖之欵抵償往來欵項該兩當經理人陳价人亦曾在場等語中西官判被告交保候再訂期研訊 
[原告有頭無尾]  
　　蔣翊武之妾玉貞在公共公廨呈控黃靜謙圖呑存欵銀二萬兩一案昨晨由廨復訊據被告代表斐斯律師上堂譯稱被告因無人具保在押多日公堂兩次開審原告均未投質且查此案發生在湖南兩造又非租界居民應請將案註銷中西官以原告兩次不到姑准被告律師請求將案註銷被告開釋 
[呈控徵收違法之道批]  
　　滬海道公署昨批張葆培呈靑浦縣署徵收違法拒絶法定紙幣願法第五條第三項規定訴願人須同時繕具訴願書副本分報原處分之行政官署此項副本己否分報該縣署以憑答辯來文并未聲叙無從核辦仰即查照辦理以符手續此批 
[呑服銅圓制錢]  
　　金星壽險公司控揚州人施爾忠串同方玉衡在揚州仙女廟來電用其妻弟胡玉廷之名　報任妻胡氏病故圖騙壽險銀一千兩由捕將施拘解公共公廨訊供押候派探帶同施爾忠協往查明尸棺並請該處地方廳將在押之方玉衡帶滬質究在案茲悉施患有疝氣病押在捕房醫治遽於前晚在草紙上書明寃單呑服銅元制錢數枚圖盡經看牢巡捕查見禀明捕頭設法救愈昨將施送請醫院醫治並派經辦是案之中西包探上堂禀明前情中西官准免將施帶赴揚州留養醫院醫治候愈再核 
[表兄與表妹同居]  
　　向爲紗廠生意之寗波人應雲龍與其妻陳氏住居北巿提籃橋附近己閲多載初尙相安不料陳氏忽於去年陰曆二月杪私逃出外招尋無蹤茲由應之親串胡雲卿報告知被氏之表兄張榮卿誘沈現住南碼頭多稼里地方昨特前往將氏尋見因張出爲阻止以致口角由警帶至一分駐所詰據氏供年二十六歲因丈夫不顧家用是以出外帮傭度日諭飭一併移送警廳司法科訊究 
[車夫不認拐孩]  
　　崇明人陸采江向爲工頭家住法界金神父路有四歲之子名阿大日前被匪拐失據其鄰趙采郎云曾在蘇州河畔見同鄉陳牛郎携抱陸孩向西而去昨陸偕趙至閘北將陳尋見扭控四區警署經姚警正訊據陳供拖車爲生不認拐孩判解司法科訊核 
[賣良爲娼之薄懲]  
　　通州婦人曹何氏去冬被同鄉婦人六姑娘誘拐來滬串同住居無錫路三十九號門牌之應鴻生將何氏押人某雉妓院内爲娼被氏之本夫曹步堂來申尋獲報捕將應與何氏一併拘解公共公廨訊供分别收押在案昨晨由廨復訊明白判應押西官三月曹何氏交其夫領回管束 
[誌謝]  
　　昨承滬寗滬杭甬鐵路局惠贈彩印月份牌二張畫中寓意以比較出之頗有趣味特誌之以達謝忱 
　　更正前日報紀新世界游戲場發現炸彈並迭接恐嚇圖詐信函由捕房查係陳某唆使飭提陳某到案訊究一事茲悉唆使者係另有其人與陳某毫無關係因事關陳某名譽特此更正以昭核實 
雜評二 
[儲蓄票之變相（庸）]  
　　以意外之財相掀動使人樂於投資可謂善能迎合礼會之心理但此種方法果正當與否而不至有類於賭博之嫌頗滋疑　昔之儲蓄票何嘗不名曰奬且何嘗不以銀行相揭　然論者終斥其與彩票相似謂足以啓礼會倖得之心長投機事業之熖於提倡實業之旨實相背謬今之倡有奬票者姑不論其信用較政府爲何如卽其所謂集資要訣巳不啻　袁政府之故智况購此種奬票者是否即認爲銀行之股東而享法律上股東應享之權利尤不能令人無疑乎 
　　抑吾猶有説者欲國家實業之發達當先求國民實業思想之進步而國民對於實業上之弱點尤宜根本剷除弱點維何即好貪近利是也惟其好貪近利故商業上鮮有久遠之計劃而投機架空之營業遂爲吾國所獨盛奈何以提倡實業爲職志者尙欲啓社會發横財之觀念而不悟耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[中德交涉問題（集四書句）] [  罪我]  
　　當今之世天下大亂興甲兵辟土地搆怨於諸侯横行於天下以力服人者莫如德國有道和爲貴中立而不倚以善服人者斯爲美今也不幸舟車所至據於德有所不行恥也不得巳連諸侯往而征之天下又大亂外人蒞中國而問焉曰子之國攝乎大國之問事齊乎事楚乎於斯二者必居一於此矣盍爲我言之以對於天下斯時也處士横議聽其言也不同或謂以德天下莫强焉爭地以戰爭城以戰以一服八天下畏之吾宗國油油然與之偕其順矣乎不然從而征之後必有災不祥莫大焉或謂及是時足食足兵加之以師旅經之營之環而攻之四海之内多助之至有不戰戰必勝矣吾何畏彼哉故　有之曰雖有智慧不如乘勢或謂是謀非吾所能及也今居中國所以自爲盡心焉斯可矣吾之於人也夫焉有所倚吾欲中國中天下而立由是觀之天下之言各於其黨雖　從之末由也巳今之從政者將何如敢問（一） 
海外拾聞 
[一日間之戰死者數] [  非夢]  
　　嘗調查近世紀世界數次大戰之戰死者一日額數拿破侖之役一日平均二百三十五名普墺之役爲一千百二十五名普法之役爲八百七十五名日俄之役則二百九十二名此番之歐洲戰役則爲六千三百三十六名是可以知此次戰役實爲人類莫大之慘劇矣 
聯話 
　　緇流恒勢利遇位尊金多者往往笑逐顏開歡迎之惟恐後若爲潦倒書生求不奚落巳足更安望厚我乎昔王播一詩描摩寺僧前倨後恭情形可爲感歡雖然其中亦未可一槪論也某生貧　飱不給讀書某寺中寺僧某遇之良厚每食必共慚愧閣黎飯後鐘之句不須咏矣生感深知己於其圓寂時乃製聯以輓之曰猶記得晨鐘夕梵君　咒我讀書香積許分甘王播無詩題壁上『恰晤到水月鏡花謝東林歸西國靈山欣赴曾達摩携履去人間』詞意均佳足可傳誦 
　　集成句爲聯固難自然更能貼切不泛則尤難矣吾揚平山堂爲淮東第一名勝有人集古文詞句成一聯上爲『含遠山呑長江其西南諸峰林壑尤美』下爲『送夕陽迎素月當春夏之交草木際天』旣自然又貼切文亦何須必己出哉[  南] 不受酬 
長篇小説 
[絶塞奮椎記（二）] [  野鶴]  
　　第十二回遇茶肆　聞謠語探寢室乍展奇能 
　　過了二來復毓忠不知那樣忽的到了陜省榆林府屬的雲塘鐀行蹤飄忽眞令人猜他不定這一日到鎭時巳是申牌將盡連日架獨行　曠絶沒一點紅紫足夠供養他的眼皮祗有獅吼般的朔風一路上　懃得甚麽似的自從那邊到雲塘只顧張着口嘘個不絶這時驟然見了熙來攘住的𤍠鬧景狀便覺得有許多爽� 
快却也不能宣之唇舌譬如看畫圖的一幀看罷便要掉别幀來看未必這後一幀勝似前一幀只不過看他的新鮮罷了旣到巿上覔覺了一處宿店安頓了逐風駒還有一件是毓忠時時不忘懷的便是麗京給他的緘兒少不得解開外主衣仔一看依舊完好的粘在裹衣上面纔把彌天心事霎時間一齊安頓下來飽餐旣罷徘徊沒事無意間出了宿店可巧近鄰便是一個茶肆外表也頗宏　便一直走上樓去放眼一瞧裹邊巳有許多客官胡言亂道喧囂得都大不明白祗有陽台上還淸靜一些便擇座坐下這時店小二早把香茗捧上毓忠却默的無語原來他心裹正顧着一椿狠要的事情本也無心玩要寂坐了一回子看看斜陽巳落一片碧澄澄的天容早巳幕了一重狠厚的黑紗這黑紗一障那些電燈啊煤燈啊便應連而生故意吐盡他的光芒眩一眩世人的胖子毓忠正想離座歸休忽的遙遙裹起了一陣　鐺的聲響似乎押過罪犯一般奇心𨺗起便再坐下霎時間聲巳近了拭眼一看果然是兩個皂役夾着一個年　巳高的罪犯那時店小二應客之睱暫遣勞形也正凭着綠闌扶頭閒看毓忠便問道唉你認得那人麽小二聽了慌忙柔聲答道這人似乎名喚趙老本是桐花村的人氏小的起初也沒知道祗因...毓忠聽了面色略略變易不耐他説完喝道你旣知道這人名喚趙老也并知道他被捕的緣由沒有小二道小的聽得張相公説那趙老的罪名因爲私養二個客官甚麽姓名小的巳沒記得祗曉得後來那客官在甚麽凉州地方妄想叛亂還有甚麽姓江姓楊的帮助他們説到這裹黑珠般的眸子正不住的打量毓忠毓忠此時心裹便起了無數的感觸祗覺得聽又不好不聽又不好左欹右側幾乎坐不穏兒那小二却並沒介意祗顧往下直説道此刻事機巳敗那些謀叛的一干人衆早巳悉數就獲再三研鞫纔知道還有趙老和他們交好便下了幾道告示兜緝趙老那趙老不知那樣却潛逃到了這裹還虧得天網恢恢疎而不漏今天早上巳經官爺擒獲此刻走去便要一直押到那邊去了客官啊小的愚見這事是最該不過的了小的知道的這些都是......言還未了毓忠霍地挺立起來睜一睜怪眼大喝道你這混奴眞好胡説一面喝一面張開左手把小二向後一推也沒管他跌傷不跌傷逕自下樓去了 
　　今日插盡爲『不意今日尙有主持收買存土而流毒我民者』十八字組成 
　　閲者諸君注意今日第五張停刋一天 
 
 
 

Page 15

 
 
   
 
 

Page 16

 
 
   
 
