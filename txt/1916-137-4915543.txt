# 1916 - 137 - 4915543

 

Page 1

 
 
   
 
 

Page 2

 
 
時評 
[滿意（冷）]  
　　當今之世謂有人作滿意之想者决無之事也蓋非至大不滿意之程度而得成其意者已大幸矣是故主持時局之人苟能使人不至大不滿意而已可無庸使人滿意也 
　　一方之滿意已甚難矣况乎兩方立於極端不相容之地位而欲悉令之滿意豈不難之又難蓋此方之滿意即彼方之大不滿意也不滿意猶可大不滿意則主持之結果可知矣 
　　我嘗言之中國至今日即無帝制發生或帝制發生而竟成立而竟無人反對不滿意事且八九况乎今日耶 
[命令]  
　　五月十九日大總統策令史雲給予三等嘉禾章此令　　又令李謙給予四等嘉禾章此令 
　　又令任命章襲一署理綏　道尹此令 
　　又令任命孟振元爲陸軍第四混成旅步兵第一團團長此令又令國務卿呈據統計局詳請將僉事楊寳梁叙列三等劉保廷吳興讓曾文畢周英杰屈蟠何家鯉吕式斌楊寳益潘宗瑞均叙列四等應照准此令 
　　又令陸軍部呈請任命戴裕昌爲陸軍第四混成旅步兵第一團第三營營長應照准此令 
[專電]  
　　北京電德美法三使對中國現勢極端主持不宜在停戰提出種種警告函由外部轉達内閣　　北京電東海决歸隱昨别元首上最後一函内容）一）請依法解决時局（二）定維持財政辦法）三）實停軍事計畫（四）速籌民生救濟 
　　北京電中國總銀行五總曁職員均告退許加一月薪維繫不受　　北京電由汴調兵五千開陜爲陸將軍後援 
　　北京電某督辦議將中交兩行合併 
　　北京電外交團赴甯會旁聽事已由馮婉却 
　　北京電丁義華因上車站不收交通劵辯駁無效貽書報界謂顯違閣令語極慨切 
　　成都電陳宦二次電請袁退位尙未得復 
　　成都電雷飊率滇軍三營已到叙府 
　　成都電熊克武代表劉郝由慶符來省 
[東方通信社電（日本人組織）]  
　　北京電袁總統電致南京馮將軍謂退位一事無論何時均可實行唯望於善後策講求完全方法云云此節袁氏前旣聲言今茲不過重申前說而已蓋因財政窮迫祇得出於退位察其意欲假南京之會議全其體面耳（二十一日） 
　　東京電南京會議之成行頗爲日本朝野所注意以各省未有有力代表赴會觀此現象即知該會議之結果終歸失敗究難如馮國璋之預期得其效果此各方面一致之觀測也又此結果即叚馮張倪諸人連繫收拾時局暴露計畫之失敗云 
（二十一日） 
　　南京電甯垣爲此次南京會議之便特於各處設軍用電話（二十一日） 
　　北京電都中傳聞郭人漳受政府之委托以保護湖南礦山名義募集礦務警察兵五營聞郭此次受有牽制湯薌銘之命並有密約倘獲成效予以湖南將軍之職詎未募齊兩人部下互制機先遂致早生衝突云（二十一日） 
　　漢口電昨夜中國地界又有炸彈騷擾之事在漢口之内外人以近來炸彈事件頻出王將軍維持治安不能充分故非難者甚多（二十一日） 
　　東京電關於山東問題政府之外交民間有非難之聲其議論曰日本於濟南及他地方擾亂之際因盧内外人之誤解不令守備兵隊出動而中國政府尙謂日本干涉内政似有以無根之事實作逆抗之議者我國則於邦人之生命財産雖受幾多之損害至今猶未提出正式抗議殊屬緩慢故此際須鞭撻政府云云（二十一日） 
　　東京電犬養毅氏之談時局曰我國之地位不利中國之分立故甚希望目下擾亂早日獲治國内統一之速我國民中或有吐如何之暴論亦未可知然此决非國論即在樞要地位者懷抱之意見亦不足爲據我政治家實業家中有持此際投資中國收經濟的利益之議論者唯此尙有多少考慮之餘地要之日本於中國之地位在物質上不利之地惟國民與國民間之關係相互了解且能密接實爲彼我之幸福斯較他國優勝之處云云（二十一日） 
　　東京電日本郵船會社汽船宫崎丸於十七日午後四時在法國文陽東十一海里之處受德國水雷艇之襲擊幸獲無事急駛至倫敦此間已接電報矣　　　　　　　　　　　（二十一日） 
[戰電（英人路邊電）]  
　　巴黎電今日下午公報云德軍復在凡爾登猛攻薄暮時德軍以生力兵兩師進攻亞伏柯爾叢林及三○四山僅獲摩爾化末南面小防舍一所餘均失敗德軍希圖擴張所得之進步全爲法軍擊敗德軍續圖奪回昨日法軍所獲之砲台失利而退法軍擊落敵飛機兩架德軍圖奪亞貢西面之凸角爲法軍逐回戰壕今晚公報云末斯河左岸亞伏柯爾叢林三○四山摩爾化末砲戰進行甚爲劇烈敵軍未圖進攻末斯河左岸及華愛佛砲隊活動適中香巴業伏愛巨法砲隊甚活動他處戰局均安靜星期四夜法飛機攻擊各要點頗獲效果（十九日） 
[巴黎電]  
　　今日下午公報云云末斯河西敵軍猛轟亞伏柯爾叢林與摩爾化末間法軍陣地凡爾登無戰事敵軍圖渡伊塞爾運河爲法軍步炮隊擊散香巴業之敵軍以煤氣攻擊松末比附近法軍陣線卽爲法軍砲火所制德軍希圖衝擊伏斯巨小防營一所未成昨夜德飛機以炸彈擲擊登克克與貝爾格死傷數人法飛機即往攻擊敵營以報復之今晚公報云末斯河左岸之德軍下午猛轟後攻擊摩爾化末　全陣線摩爾化末東之敵軍暫時攻入法軍第一道陣線經法軍奮勇回攻遂出德軍在摩爾化末北坡西坡屢攻無效日終時佔據前鋒戰壕數叚（二十日） 
[羅馬電]  
　　今晚意公報云阿丹齊洛戰區内意軍奪獲　加附近之山峯俘敵三十獲械頗多亞狄巨河與特拉諾洛山谷之間砲戰三日奥軍損失甚鉅後意軍退出柴加瓜陀太之地位奥軍仍以各口徑大砲攻擊由瑪基哇山至沙格里哇違斯警之意軍陣線意軍乃退至陣後以免 
無謂之損失目下援軍已抵前敵蘇格那各處奥軍進攻甚猛但皆被驅退全陣線意軍砲火皆其活動（十九日） 
[彼得格勒電]  
　　今晚公報云今日除波斯之俄軍佔據蕯基士鎭進至烏爾米亞湖南面班村外餘無戰事（二十日） 
[倫敦電]  
　　海格將軍報稱松末河與安克河間砲隊頗活動昨夜亞拉敵軍佔據維米山脊端北面之地雷陷穴一處勒維勒南有榴彈戰事 
　　今日英砲隊將韋萊敵砲隊擊至無聲德軍在羅克蘭柯爾東南轟發地雷英軍佔據陷穴之邊英軍在蘭斯境加龍勒附近轟發在雷且猛轟該處敵軍陣地沙歇魯斯胡魯區附近炮隊大爲活動昨夜英軍轟擊伊泊爾北面敵軍陣地今日敵軍轟擊波蒂士天空戰事大爲活動敵飛機一架墜落其本軍陣線後（十九日） 
[倫敦電]  
　　公報局云今晨二時飛機三架來攻根特之東面海岸向柴納特島擲落炸彈十餘枚僅轟碎玻璃窗若干而已根特東南亦落下炸彈二十五枚擊死兵一人傷一婦人及一水兵産業上損失甚微英海軍斥堠艦在比國海岸外擊落敵機一架（二十日） 
[彼得格勒電]  
　　就俄潛艇最近戰情觀之波羅的海之覇權顯不屬於德國蓋德國海軍雖較强然其力不足以保護德國與瑞典之交通線而使其根據地無接濟缺乏之虞也 
（二十日） 
[開羅電]  
　　英軍猛攻叙利亞與埃及間敵軍交通線上之阿里虚要地軍艦砲擊該處西南之砲台大約已轟毁之水面飛機同時攻擊敵營頗著效果擲下炸彈三枚落於一千土軍之中英飛機皆已飛回（十九日） 
[倫敦電]  
　　陸軍部稱馬漢中將刻統帶埃及西境軍隊密恩中將刻統帶薩洛尼加英軍 
（十九日） 
[倫敦電]  
　　前愛爾蘭事務大臣裴萊爾今日在調查會稱納森氏所叙愛爾蘭情形頗爲詳切如自治案竟不通過則愛爾蘭與美洲定有叛變之舉動在歐戰發作之始愛爾蘭人多不以萊德曼氏（愛爾蘭議員）忠於英政府之態度爲然且不願加森氏（亦愛爾蘭議員）加入混合内閣其時萊德曼若亦入内閣則將不復能爲愛爾蘭黨之領袖此番亂事内幕中確有德國之助力愛爾蘭人不願軍役相率入新芬黨以致新芬黨勢力膨脹愛爾蘭徴兵事業愈活動則新芬黨之氣燄愈盛愛爾蘭謀爲不軌之運動余已知之兩年萊德曼氏以爲新芬黨不足注意而比龍氏亦極力主張不加干涉但余之政策並未爲他人之言所左右云云（十九日） 
要聞一 
[川人一致主張獨立]  
　　余中鎭上陳宦書頃有余中鎭上陳將軍書云嘗觀自古成大事定大業之英雄莫不應天順人相時而動時未至不速亂以禍蒼生時旣至不坐視以昧事機此所以名重當時遠埀後世也今袁世凱違悖約法復興帝制借欵加稅荼毒生靈滇黔各省憤起義師全國人心誓滅朝食將軍手握重兵正宜相應協謀推倒違法之政府何展延數月竟模稜兩可毫無政見表示於天下果袁氏禮貎甚隆不忍痛棄歟然國家爲重私恩爲輕豪傑處世當舍輕就重不然湯之於夏武之於殷世代爵祿受恩豈淺鮮哉伐夏誅紂後世不惟無疪議孔孟且猶贊美之以此知背公理拂人心之暴主可去之明證也將軍何仍擁護之抑恐爵祿不保得失亂其心歟能和衷共濟恢復民國功自甚鉅豈但將軍巡按使哉即大總統亦有分焉想大才遠謀必不以區區爵祿介懷也然則將軍之不宣布獨立也何居或曰將軍揆度事勢體察與情本有獨立之意因曹錕擁兵渝州尙作中梗故將軍遲廻審愼未敢輕舉耳然查川省兵隊向有數師舊歲隨駕來川又有混成兩旅合計不下五六萬以數萬精兵豈不能勝萬餘之疲虜况有滇軍截於後無子彈以濟其乏雖猛如豹虎亦無能爲矣此曹軍之不足慮也且將軍不倡獨立有礙於大局者一有妨於四川者二袁氏取消帝制乃掩天下耳目之計耳非實心也故一面宣布停戰一面密調大軍紛紛南下勢將用武力以解决其不甘心退讓之心已彰明較著揣其所以有恃無恐者以南省獨立者惟滇黔粤桂數省聲威不足懼耳故將軍不獨立實足以堅袁氏戀棧之心將有死灰復燃之禍此不獨立之有礙大局者也將軍蒞川以來肅官箴收軍票淸鄉匪嚴軍紀其善政之見頌於各界者時有所聞此次大局旣變劉存厚熊克武相繼而起人心惶恐無所適從有職者亟望將軍宣布宗旨爲川民造無窮之福將軍不獨立則爭端愈多糜爛甚鉅人民財産之損失將不可思議此不獨立之有妨四川者一也孫澤沛吳慶熙集數萬之衆風聲鶴唳到處皆驚人民離散窮無所歸故一日不獨立則戰事一日不休將見四民失業全川無凈土矣此不獨立之有防四川者二也綜以上觀之則不獨立之弊大矣將軍爲民國偉人然亦審之熟矣果能即時宣布獨立則遠可以　梟雄之膽退讓有期近可以消禍患之萌安寗足保如是而將軍之功不在禹下自當昭垂於天下後世矣中鎭目覩時艱不忍民國之淪喪帝制之復活不懼斧鉞冒陳芻蕘望俯納焉則四川幸甚民國幸甚 
　　吳慶熙等致周駿書吳慶熙等致重慶鎭守使局駿書云吉珊鄉先生足下山川阻隔晤面無緣桑梓攸關有懷莫吐敬維榆塞望重柳營風高擁巴歌渝舞之師中流砥柱爲伏龍鳳雛之佐天府干城此公　者之芳徽非近日之下乘也竊目袁氏謀叛違約法背誓言旣見棄於國人復遣笑於外邦滇雲起義貴陽景從兩廣已宣布獨立浙江亦實行反對湘鄂則屢瀕於危朝不保夕吾蜀則殘喘苟延勉强支拄而揭竿斬木之徒尙風起雲湧愈出愈奇西北固成漏天東南亦無凈土嗚呼慘矣可勝欺哉　者公曾與人言陳將軍未獨立尊處卽無獨立必要而人則有言公與劉積之夙嫌自深勢不兩立自公固未嘗堅持擁護袁氏也慶熙等要求陳氏獨立不久必將發現遲遲者我公威震江東尙爲隱患預備布置暫須期間耳公爲蜀人猶假意附袁陳公爲袁夙衛又屬遠擁客軍孤守危城勢何敢以賓奪主夫齊之亂也桓公入國先立春秋不以爲非晉之弱也祖生誓着先鞭古今稱以爲美之二人者設再生於今之時其獨立也可立而待必不後於陳公甚明故匡衡曰淸靜安舒者戒於後時仁愛温良者戒於無斷以公之明豈未讀漢書耶即謂劉爲夙　冰炭水火各不相謀而大丈夫作事亦當顧其大者遠者不當計其細者近者試間公川東之勢力幾許一師之兵力幾何上游未得建　尾閭又無歸路中央用劵餉源已空人心反對孤掌何喘公自閭前之師長何時得來現之虎章爲何予授胡將軍何以去蜀曹虎威何以駐渝作萬分危疑之人處四面楚歌之中人非至愚孰願爲之公以爲曹監攝其軍不能自立也此次滇蜀之戰非公之軍乎旣可與滇接戰胡不可與滇相聯旣謂曹爲監攝何不除曹障蔽似此不爲人人難解卽公亦難自解也以爲公軍不及曹乎溯自袁軍到川以來淸鄉剿匪猶屢敗北而對於慶熙之弱亦數被大創敢戰者猶如是况曹軍不敢越雷池一步者乎曹軍之衆無知者每每畏之如虎以慶熙眼光觀之則無時不爲曹軍危何則滇攻於外公應於中中央旣乏餉源川屬又絶糧道不戰死必餓死毫無疑義籠鳥網魚而猶曰虎視江東正乃小孩欲哭談虎卽畏豈不大可笑哉吾知此時虎在陷阱必搖尾以乞憐者據曹將軍每對人言只要川與軍餉自願率兵出川其心不可想見乎行人夜逢互疑爲鬼彼此縅默不鬼亦鬼何不通言以釋疑慮公之於曹曹之於公得勿類是此可爲相商獨立者言不可爲附和袁氏者道也公川人川人士多稔知者苟能翻然悔悟聯合曹軍正式宣布獨立前怨旣消人心自回誰又忍以激烈對公也我軍現持主義在袁氏之退位固自無分南北在陳 
 
 
 

Page 3

 
 
　　公與公或曹之聯合獨立原自不分畛域不然則速驅曹去或與曹戰二者必取其一以公之議何爲當斷不斷反受其害耶公高明以爲何如此啓鄉愚弟吳慶熙孫澤沛丁厚堂江波澄萬里程陳寅曾吉五熊兆渭等謹上 
[濰縣官革兩軍之議和規約（懹瑾通信）]  
　　山東濰縣第五師自據守濰城與居正一派交戰以來雖互有勝負然因革軍方面掩藏於膠濟車站日本守備兵營之後不便以鎗砲還攻若該城長此閉城居民困苦已甚爰由紳商居間調停張師長慨允議和於是奔走　商斟酌語氣修改條件至一星期之久始於五月十五日雙方交換議和調件十五條再限一星期至二十三日正午止五師在限内陸續退出濰縣將該城讓與民軍茲將交換調件錄下以供閱者之研究　　（一）第五師團以革命軍爲改良政治爲國利民福主義遂全體表示同意 
　　（二）革命軍爲維持部下之秩序保障人民之安寗第五師團　退出濰縣城 
　　（三）自交換意見之日起除革命軍旣已佔領城邑外第五師團部隊所駐屯之各城邑不得攻奪然地方人民若希望自願歸順革命軍時革命軍亦必收容彼時第五師團部隊不得阻止及干預 
　　（四）第五師退出濰縣後凡濰縣公署人民財産之保護革命軍應負完全責任不得與以直接或間接之損害然第五師未退出以前是等保護應由第五師負完全責任 
　　五）第五師退出濰縣自交換日起限七日内全部完全退出即自十六日正午起算至二十三日正午爲止　　（六）雙方自交換意見後不可有騷亂人民之行爲　 
　　（七）第五師尙未退出濰縣完畢時革命軍無論何時何人未經第五師長之許可不得隨意出入城内以免誤解衝突 
　　（八）自正式接入濰縣城日以後除不障碍兩方之戰爭事件電報皆照常辦理决不妨滯交通等事　　（九）兩方所有磋商事件須先期照會派員磋商 
　　（十）雙方調印後革命軍不得强迫地方人民納捐兵餉 
　　（十一）此件自實施日雙方維持公安及現在狀態　　（十二）若有違背前項條件即認爲民國叛逆吾人公敵 
　　（十三）上項條件自雙方認可後即發生效力 
　　（十四）自雙方認可之日起開城開放民衆及至第七日須在城上高揭民國國旗以免人民驚惶　　（十五）第五師各隊携帶全部軍械軍需軍用品退出濰縣城時官革兩軍皆不得發砲若有襲擊等事仍視爲正式攻擊以上條件全歸無效 
　　民國五年五月十五日第五師師長張樹元印中華革命軍東北總司令居正印紳士 
[湖南遲遲宣布獨立之原因（長沙通信）]  
　　湖南獨立之說喧傳已久幾經　　迄未實行此中原因要自有在蓋湯氏之對於獨立雖已默示贊成然於一己之進退安危究不能不預爲計及現湯氏以爲獨立以前當預爲籌畫者厥有數端（一）湘省之運動獨立者如舒某郭某等均未必出於良心上之主張而實爲權利慾望所驅使一經宣布獨立難保不大起爭端於地方治安所關旣大而於一己之地位與名譽亦將因此發生危機（二）駐湘北軍之贊成獨立者固多然忠於袁氏者亦復不少湘省旣無强健之軍隊能如陳二庵之逼迫曹鑑使其自萌退志則宣布獨立而後湘省腹地即不免有戰事發生再加以内部紛爭必至性命莫保（三）當湘省尙未獨立之時即有人在各屬紛謀獨立如孫興之於寳慶劉重之於湘鄉究其所抱之宗旨尙不可知若一旦與北方斷絶關係恐若輩假托他故更甚於此（四）湘省土匪之盛達於極端最近如臨湘武岡永順等屬之匪勢其猖獗實棄所未聞北軍在湘雖不能抗拒黔師然以之平此匪氛則綽有餘裕刻下各屬所駐北軍合計在六師以上兵力雄厚之際尙如此猖狂一旦北軍撤回（宣布獨立須將北軍驅出湘境）湘中兵力又不足恃則匪黨毫無忌憚必至全省遭殃有此數端故不敢輕於一發此湯氏最近之隱衷 
也湯氏旣不　遽爾獨立而桂軍由永州建瓴而下亦自可畏於是先令零陵鎭守使望雲亭宣布獨立（望氏爲湖北荊襄人與湯氏最爲相得望之得鎭守使缺亦湯之力也）旣可以通欵愫於南軍（望氏爲桂督陸氏之舊屬）自足以阻桂軍之進取現在阻止桂軍之一着雖已告厥成功然以上四大問題尙未能解决於是利用熊鳳凰之　停而得陸督要求撤退北軍之電以解决第二問題（刻下中央已有電來省允將北軍全數撤退）又派人到處招募軍隊就地勤加訓練以期早成勁旅以解决第三第四兩問題惟對於第一問題頗難解决蓋逆測郭某等之目的似在都督前曾運動某要人說項許其招募兵隊八九營雖經湯氏允許後頗懊悔故現在若即宣布獨立恐彼等之舉動出人意外也湯氏現正與某某等熟籌此事期得一善法以解决第一問題凖此以談則湖南宣布獨立必在北軍撤退以後且必在新募南軍成立以後至湯氏之行止或者將於宣布獨立時藉某氏之保護與湘省脫離云 
[荊宜雜錄楚客自宜昌發]  
　　陰曆三月二十八日宜昌忽有獨立之謠城門未晚即閉軍隊徹夜巡邏一時巿民大爲恐慌迨四月初四五日時値大雨城内外同時發現火警巿民又爲一震乃至事後毫無影響現所紥之軍隊已不多惟混雜太甚綠入川之軍爲三師七師八師而第二師則專住宜昌者每師去後必留一營爲轉運機關前數日重慶忽又來保安軍一營係該地商會所組織現住鐵路轉運局聞以領運鎗彈而來究係何事尙不得而知北軍遇之頗形退縮聞曾有手掌北軍之頰者北軍唯唯受之不敢與辯宜昌旣爲轉運中樞軍隊又複雜如是居民日懐 
惴惴幾如墮入深霧不知所從鄉民則深居遠匿不敢入城巿者數月致商業全停巿面頗爲岑寂至軍民間之瑣碎齟齬更不能免 
　　前由襄陽來沙而往宜昌之軍現已進屯長樂以防施南今日又有軍隊一營由宜來沙定明日開回樊城據聞係急電調回以防襄境故抵沙後不暇休息即由漢道赴襄似其地或有不靖之象并聞施南屬暫時並無戰事 
　　前報監利縣屬被匪之柳關聞近日勢愈猖獗有衆千餘快鎗二三百支凡遇衙署必刧前曾殺警長一人警官一人警士三人並刦砲船數隻所用之鎗彈皆自刧掠得來今有人自該處來者云縣城危急並聞已竪白旗亦附於獨立軍云 
　　重慶聞尙安謐惟城内居民不得遷徙川河輪船時行時止商船之行者亦無多 
　　聞日前荊州某軍在公安破獲一機關其領袖爲徐某並在沙巿某店獲一傳遞消息之人惟聞徐某實係地方巨富言語又荒謬不經說者謂其非被誣即係神經病云 
　　近日荊宜一帶又發現一種官示其文略謂近有某報附一傳單鼓吹獨立望人民勿爲之惑並不准人民代售售者必重懲云云所指何報不得而知 
[川議員維持川局]  
　　川省被解散之省議員現已陸續來省其態度甚爲和平茲聞有一省議員與友人談話略謂有人稱省議員爲前省議員者殊有未洽蓋前與後爲對待詞必其後有省議員乃得謂爲前省議員此時并無復選之議員故不得謂爲前省議員也又謂現今時局關係重要擬聯合省紳學各界人士爲一氣庶易生維持之效云云茲將來省各議員之公啓錄下敬啓者弟等因川局阽危曾公致陳將軍一函請其表示態度現已三日未蒙答覆惟此後一切進行事宜諸待商榷萬難稍緩尙望我在藉同人趕速來省以　良晤無任殷盼此頌道安 
[南京大會議之消息]  
　　南京大會議之預備會已開過二次各界代表除四川張聯棻未到外餘均到齊 
　　軍署除將軍外祇參謀長得列席旁聽前發表之八條已大加删改惟内容未悉 
　　各代表多數係馮將軍舊部有人提議留項城五年（自元年起算足五年）至本年年終爲止馮卽以此議徧詢各代表有數省代表聲言關係項城去留問題尙須電詢本省長官方針再行報告不日當開正式會議 
　　張勳來不來尙無確覆前傳倪嗣冲帶兵三營參預會議之說未確蓋倪軍三營早於江陰獨立時調駐甯垣也 
　　馮對人言連日疊接激烈文電余對之初不介意因前所發表各電乃余醞釀之手續他日該會議議决時想必能衆望云云 
[南京快信]  
　　各省代表大會十八日開會即係正式會議現已接續開會三日聞昨（二十）始解决第一條總統去留問題已得多數贊成總統暫不退位今日（二十一日）二時繼續開會議案共計二十四條尙須一星期之討論始可完全解决　解决之後能否發生效力誠疑問也 
　　聞馮將軍昨有電致中央請勿作備戰計畫傳聞將有拱衛軍三千南下駐浦 
　　馮將軍昨咨齋使以臨時特别費待用甚急請轉飭財廳尅日先行撥付以濟要需 
　　軍署昨接到山西亂耗電 
　　蘇錫常中國分銀行電省請欵接濟以維巿面前浙江財政廳長吳鈁昨來寗聞將赴徐晤張勳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京政府之軍權與財權]  
　　項城於十七八兩日午後連在公府豐澤園召開軍事密會議叚内閣及陸海軍部次長並參謀本部總次長各將軍及諸高級軍官均列席聞確爲宣示親定和議不協再興武力預籌各省陸海軍防守攻禦各計畫審核實行之策并聞開議後曾令衛侍武官長廕昌提出軍用地圖並行軍戰備計畫書約三十餘通均爲親定之件自十八日午後二時開會至四時始行畢議詳細内容無從得聞或又謂兩日會議除將最後用武力解决大局之爭點討論就緒外其餘所議均未解决十七日上午九點餘統率辦事處亦奉批交密要軍案一件函外書至緊要三字該處接到後即由廕午樓主任拆閱隨發出緊急通知於下午一　開特别軍事密議除軍事各要人物均必列席外叚内關亦列席聞交議之内容一爲急籌河北各省之特别軍防案一爲曹錕張敬堯軍情密電報告事項應議之處提出核 
議討論案據此以觀現在軍密要件仍一一取决於公府之秘密會議而主持之者仍爲項城一人所謂軍權交付云云殆尙邈無其時也 
　　段内閣現因統籌財政維持金融各政策事甚重要特在國務院組織臨時財政委員會以專責成已派定該院統計局長吳廷燮參議曹彝進許士熊秘書長王式通財政次長趙椿年等十二人爲委員自領委員長定於十九日開始會議並片交財政部及統計局將近接京内外關於財政金融等函電公文等仲即日檢齊移送該會並聞前議未竟之財政交通等部會擬變通中交兩銀行兌現提欵限制數目及預期解除第二號國務院令等政策亦均移歸該委員會繼續核議又聞稅督辦梁士詒亦有加入該會之議又據國務院消息中交兩銀行紙票停止兌換之問題各地譁然一致反對故叚國務卿擬用美國借欵作爲兌現凖備金但一時取消院令悉數兌現又不能辦到遂提議施行有制限之兌換大約近日間即可望發表復據他方面消息稅務督辦梁士詒與叚國務卿之意見不同各執一說其解决果屬如何非再經一兩日以後不能確定 
　　又英文京報云自國務院令禁止中交兩銀行兌現之後各省將軍巡按使紛紛來電反對當局無可如何擬准各省中交兩行酌量情形各自爲政兌現與否由各該省長官負責但如是則各省銀行個個獨立匯兌不通（如上海中國銀地自十二日日卽與北京總行不通滙兌）中央金融陷於孤立危險益甚因之梁士詒周自齊輩連日在財政部討議辦法尙未定議然事實上財力稍厚之各省已有各自爲政之勢矣 
[外交界最近之要題]  
　　（一）停兌駐京各國銀行團近因中國交通兩銀行不兌換鈔票惹起商業上之恐慌外國銀行亦暗蒙損失故對於此事昨特開會議中國銀行周督辦稅務處梁督辦亦在座其會議之結果據官場中人傳說謂此事如須各銀行團維持亦可辦到伹須有交換條件然從另一方面觀察其說似又不盡可靠聞十七日國務院曾以同碼密電拍致駐外各公使略云銀行團對於我國目下金融恐慌情形日來迭開會議一似有重要問題行將提出政府不能偵其確情故飭各駐外公使探其底蘊以便核辦云云外交總長陸子欣氏已因停兌事恐外交團發生特别質問遂於十五日提出辭表大致以久疾不愈難　繁劇爲詞雖經給假一月而陸則擬日内再上書政府請其開去底缺俾免貽誤要政觀以上兩節可知外交團作如何態度中央尙無把握所可默見者僅以情理所必有及頻頻會議之形迹以爲揣測耳（一）時局駐英施公使於十七日有萬急密電到京字碼極長内係報告英國朝野上下對於南北和局將起戰端所表示之輿論及英國國會提出建議案該案於中國前途大局極關重要請速妥籌相當對待辦法並急電詢江蘇馮國璋將軍發起解决和局會議所抱之政見政府如何答覆尙未探悉又聞中日兩國最近關於山東問題日本駐京公使日置益氏已向北京外交部提出抗議書外交當局現因王調查員已行返京報告深悉一切詳情擬於本星期六日請日置益公使至外交部關第一次正式談判同時政府亦將提出對於山東問題之抗議書及對於日使抗議書之駁覆書 
[又有發行不兌換紙幣說]  
　　不兌換紙幣前本盛傳將由中央發行繼爲部中否認通飭申明不旋踵而紙幣不兌換之院令發布於是國人羣以此即爲政府所申辯之不兌換鈔票之變相乃令行未幾而發行不兌換紙幣說又見於某京報其言云某財政大家近在國務院建議擬乘中交兩銀行停止兌現之際發行一種不兌換紙幣此事向日雖曰打銷然迄未實行擱起且於此刻停止兌現即爲預備此事之先容地步其辦法大致係擬由一元紙幣入手藉名通融補助幣起見實則擬發兩千萬元如成績可觀尙欲加增其數刻已交由財政部印刷所預備入手辦理矣未知確否 
[近畿抗稅風潮未已]  
　　近畿各縣抗稅風潮及山北社之内幕已迭誌報端據聞現今涿縣聚集之民衆表面雖已解散實則山北社之連絡仍屬秘密進行全直各縣鄉民將有全行加入之勢加入後則各村出壯丁若干人預備奔走社務並按地畝分擔社中經費其目的專在反抗淸丈及各項雜稅其辦法則對於官吏先用和平懇求之法懇求無效則對丈地及收稅者加以毆打並預先凖備頂凶之人　備償命總之不除惡稅死不罷休政府當局倘不速籌釜底抽薪之法直省前途恐不堪設想矣又聞京兆武邑縣人民因縣署將地丁錢糧每畝增加銅錢四十枚於是羣起反對不約而聚者萬餘人至縣署懇求取消是令知事朱愼修見勢汹湧乃宜言云此事非伊一人所主尙有勸學總董魏維楨在列諸位何不質問魏先生耶鄉民等遂散次日尋找魏某時已不知去向有云在高等小學校者衆乃撲奔該校破門入内四處查找不見遂將校内器具搗毁罄盡復至魏某家内因仍不見乃怒將其屋放火焚燒始各散去 
[秦晉魯獨立之參證]  
　　十八日新支那報云陜西之陜北鎭守使陳樹藩率其部下在三原宣布獨立茲聞陳率其部下圍攻西安向該省將軍陸建章提出條件三條（一）許陸氏一人離去陜西（二）陸所率之軍隊須繳軍器解散（三）陸氏離去時不得擾亂城内秩序陸知大勢已難挽回因承諾之但謂如離陜西須由革軍保護出境陳遂派兵一連護陸出境於是革軍不費一兵一彈佔領西安陳已入城送陸氏家族至城外安全之地並將其財産全部分賞兵卒聞陸不日可抵河南開封再乘火車晋京報告一切事情又同日天津日報云陜西將軍陸建章派其子承武往討獨立軍與胡景翼戰兩畫夜後承武敗績被擒禁於富平獨立軍漸增加勢力進攻西安將軍陸建章巡按使吕調元已電北京請援聞中央已命豫軍一旅赴援但亦難必其有無挽救也又十九日順天時報云陜西咸武將軍陸建章被陜西獨立軍迫於長安全軍投降已紀昨報茲聞陸將軍於出降後已經陳樹藩都督將其眷屬護送出省茲悉中央某機關昨已接到陸建章來電大致謂現已携眷將抵豫境約五日内當可到京等情並聞中央政府擬特任現已實行獨立之陜北鎭守使陳樹藩都督督理陜西全省軍務一節因陸建章不日抵京有俟其來京會議對待政策後再定行止之議蓋届時南京會議亦將解决也 
　　現任晉魯兩省大局之危險各情形已散見各報然率多不甚明瞭昨據政界密息亦均謂該兩省大局異常危險中央已連接到密報在晋省方面已成爲三頭政策一爲大同鎭守使孔庚一爲同武將軍閻錫山一爲巡按使金永現孔庚極端主持獨立閻錫山則極端反對其金永與孔閻兩人亦均積不相容然最後之結果勢必出於獨立無疑在魯省方面外交困難民軍衆多加以金融惶恐人心搖動危險之機懸於眉睫靳雲鵬將軍不過設法敷衍而已設或與民黨首領居正握手則獨立之宣布當在意中故目下政府對於該兩省之前途異常焦灼倘果實行獨立則大局前途益必無法措手矣又據公府某要津云袁公深恐同武將軍閻錫山與孔氏聯絡一氣實行獨立彼時更難挽救晉省爲京師西南最要之門戶略有變動曷堪設想特擬密派振威將軍張錫鑾赴晉宣慰藉收萬一之效聞張氏此行係某總長所保薦因民國元年張任晉都督時與該省人民感情甚洽也 
[魯省之調停消息]  
　　第一次調停之經過東方黨人向分護國軍與革命軍二派護國軍佔領周村長山後即按兵不動鄒平獨立係出地方之歡迎並非派軍佔領革命軍一方攻打濰縣一方由膠濟路運輸軍隊謀據濟南初次不過擲放炸砲並無大舉省城地方亦不過實行戒嚴而已絶無調和之意味自七日夜突有黨軍二千包圍商埠之說軍署即夜召集紳商學界要人示意調停於是而和議之說起次日紳商學界齊集商會議决辦法有二（一）請某方面要人通知黨軍暫勿動兵以維秩序（一）公推代表五人赴周濰接洽討論携手辦法周村方面聞此辦法極表歡迎惟濰縣因與五師議和尙未解决屢電主張暫緩於是調停之進行爲之稍滯然而未嘗中止也自十一日軍署錯誤之通告出現紳商學界羣然譁怪以爲旣言調停猶目黨人爲匪徒是直以調人爲通匪也同時入署要求刷換靳將軍立易新稿遍布街衢羣情爲之大慰然調停仍無進步未幾而高密即墨安邱臨淄相繼獨立未幾而商埠突有黨人撲攻軍署未幾而軍署派兵進攻長山四出取消各縣獨立是調停之說已不啻爲根本之取消迨十五夜黨人撲攻軍署辛莊血戰通宵黨人未能得手而各縣繼續獨立之耗紛至沓來聯合會更出於旁觀之地位於是而調停之說遂完全自行消滅 
　　第二次調停之復活自十六日省城平定之後各界要人以爲黨人此次雖退然彼旣不得志於濟南勢必再圖膠東沿海州縣戰禍或至蔓延亟宜預爲消弭况周村旣有聯絡之意正宜藉此携手消除一部分之障礙昨早又齊集聯合會議定再出調停於是第二次調停復活 
　　調停中之各項辦法一除去軍界與紳商學界之隔閡（甲）許紳商學界派代表三人逐日到軍署或常川住署將軍如有所見得與代表商酌各處往來電信其有關緊要者一律發給代表閱看（乙）由參謀長各旅長及重要中上級軍官組織會議預備臨時有緊要事件發生逐時會議解决免致隔閡遲滯二對於中央辦法急速發電主張退位軍政紳全體列各三對黨人辦法（甲）先電出發之陸軍暫勿進攻長山（乙）代表到周村要求護國軍司令吳大洲派代表來省與將軍代表接洽（丙）代表要求黨人於調停期間内不得有所進行四代表之改推此次所推代表與前此略有變動茲探其姓名如下張公制孔則君孫水平馬海喬宋堯臣 
閩粤邊界之戰事 
[南軍佔領永定縣]  
　　閩省永定縣毗連粤之大埔此次廣東獨立後因永定縣之某警隊長本爲老革黨與兩粤潛通消息意欲慫恿永定獨立鈕知事因此驚恐密電請李兼使派兵至永李遂派兵二百餘名自山城陸續入書洋及上湯赴永該兵隊沿途捉人擔挑行李所到之處民人無不呌苦逾入永定地界人心尤爲惶恐其兵士係陸軍第十混成旅一團二營第八連連長任德成所帶之陸軍兵四十名左右係由厦漳經山城初二日晚至高頭宿於北山旅館跟押挑砲子者十餘人係由山城沿途所拉之工人至旅館後夜間盡行逃走甘願不領工資而去至初三早欲由高頭鄉動身赴縣城則子彈等器已無人挑運矣隊長任德成不知傳請該鄉紳士等代行　工乃竟任此先到之四十餘名兵士東奔西拉適値田事播種之際鄉農多在田野插秧陸軍遂至田野捕獲農夫十餘名迫挑軍器農人曰我一年所望僅在此一二天若抛荒而去一歲餓矣詎北兵言語不通竟用强硬手段迫壓農民農民惶急遁歸家中北兵復持械佩刀分途趕入人家以捕壯丁聞農夫有上樓藏匿者兵士亦趕至樓上捕去全鄉各處莫不騷然讀書人士身上穿短衣者亦捕獲迫作擔工因此鄉里商店槪行白晝關閉恐北兵亂來捉人也嗣悉北軍將到永定未入縣城已有民軍與之打仗緣自鈕知事請兵之說傳出後粤黨人懼閩之北兵侵襲遂由大埔 
添派兵隊前來南軍約五百餘人先到永定佔駐縣城迨北軍到永駐於城外本月十號開仗交戰一日北軍僅二百餘人敗退散走各村落 
[湖北之黨人與防務]  
　　鄂省自漢口連出炸彈案後防務愈爲加緊人力車出入城門其坐褥等均須檢查行人衣袋中藏有百數十銅元亦須檢視嚴密無以復加近來陰雨連日火警亦遂少見現陸軍審判處已將前在糧道街悅來棧中捕獲之黨人彭某（前曾充軍務司副官）曁武昌郵政支局供事蔡某訊明確有陰謀獨立情事業錄供詳奉將軍批准於十七日晨執行鎗决聞近來武漢破獲黨案較前爲少以嫌疑繫獄者亦不多見王將軍以爲偵探不得力或有放縱情事已嚴飭武漢總稽查本署調查處警務處各偵緝機關切實偵查勿稍疎懈並將前被黨人暗殺碎屍萬段之警務處密探邱世成死事情形咨呈政府批准給予一次恤金四百元遺族年撫金五年年給二百元以昭激勸查邱世成舊曾充軍務司科長都督府參議本爲黨人同志因潦倒不堪竟暗充警廳密探兩月前黨人熊連三謀在鄂汴起事邱洩其謀致敗此次慘死說者謂其自取也 
鄂黨人近因武漢設防嚴密爰捨而急　外縣然以槍械無從輸入遂專以搶刦水陸巡警防軍之武器爲起事之籌備荆襄一帶河中水警鹽局緝私砲船各鄉鎭巡警團防緝私隊先後報告武器軍服被刦者共有十餘起謠言軍警並有暗中將鎗彈售去僞作被搶者當道現正查辦此事聞日前沔陽縣曾有大股黨人揭竿被警軍擊散茲京山縣又有李元慕者亦集黨千餘聚集於該縣九龍山偏頭山等處竪旗立寨囤集餉械預備大舉李自稱總司令聲言先攻縣城然後再佔鄰邑風聲所播商民　徒紛紛經該縣知事將受臣　　會合駐軍王營長將縣城緊急戒嚴一面會派陸軍警隊往攻李元暮得信亦集衆在羅家店相抗現李已與其　黨數十人乘騎向永隆河方面去矣 
　　鄂皖　地相接對於防務本有相互之關係剩因安徽舒州有私鹽頭目杜克廣糾集鹽梟組聯帮會蔓延於六安英州境内勢頗猖獗鄂省王將軍迭據報告以該地與湖北羅田縣接壞若不先事預防恐踏湖南平江縣黨人　擾通城之覆轍頃已電致皖省軍按商訂聯防辦法 
京漢鐵路向來防務嚴緊由黃河南直至漢口由　鄂第二師及拱衛軍之一部按段佈防黨人歷次圖謀均被破獲如孝感縣之花　站應山縣之廣水站皆曾查獲械關近因許州橋樑曾遭損壞王將軍又命第二師長王耀廷頒緊急戒嚴令增　稽查密摞分布各段偵緝並譸二師馬隊常川在南段巡邏王師長恐該旅團偶有疏懈昨特親自周歷各站考查巡防是否勸愼又由王將軍召京漢南段局長鄭洪年來省面商軍隊在車站檢查行旅箱篋及客貨辦法故日來車站上檢查愈爲嚴厲長短票車中亦有偵探隨行 
[浙省着手修訂官制]  
　　浙省官制起草一案於昨日（十九）上午十時在休息室開審查會起草員樓聿新黃　材程士毅楊悌周延礽樊光余光　等均以起草宗旨互相討論先將縣官制着手修訂一面調查省轄各機關現行編制以便分别修正至各道署旣有民政廳承都督之命監督各縣知事可無設置之必要主張一律裁撤以節政費下午一時又舉行第九次常會議員出席者十一人由議長張翅主席報告議事日程正値書記長陳樹基朗誦旁聽規則第一條之時副議長張浩動議以本省各廳官制業已起草完竣應請變更議事日程提出先付討論衆贊成即開讀曾嗣由多數議員以是項官判關係重大應先付審查即由張議長指定五人爲審查員張浩王越徐檀封德三沈毓麟定下星期一報告大會某議員動議以各廳官制已付審查而地方官制正在起草對於道尹存廢問題應先决定俾起草時有所標準於是各議員有主張速裁者有主張緩裁者爭持許久由議長再付表决贊成速裁起立多數道尹問題解决後回復議事日程卽將旁聽規則開讀會逐條通過酌改三字遂散會 
[大通近訊]  
　　客有自大通來蕪者云該處秩序近日業已恢復本月十日上午十二時定武軍在馬路口斬决前次起事者四人一係前充水上警察第二分署署員蔣某一係權運局衛隊秦尙才一係前大通警署巡士關某趙某尙有因嫌疑被拘者該處太古洋棚經理高子元迎賓館主人何子才兩人均被前警署稽查仇攀至今尙未開釋日前已由定武軍張管帶派人將高某何某及文某一併解往徐州發落聞高子元係由文某誣供其爲黨人參謀長高文兩人對質時文見高即故意稱呼其爲高大人似此一口咬 
 
 
 

Page 7

 
 
定高雖百口莫能自白刻聞兩宜照相館以攝影法印出黨首蔡春山等收條一張上書條收銀行洋一萬一千四百元陽曆四月十九具收條軍長蔡春山參謀長張品山當面親筆現在北京總行催取此種條據故該銀行照印此條宣布公閱似此收條中明明書寫參謀長係張某則高子元非參謀長已可證明之矣故大通一埠商民對於高何兩人之寃獄皆希望其早日昭雪云 
　　自日前更調定武軍第三十四營張營帶良臣率帶一營兵士來通駐紥地方紳商歡迎甚衆前日特開軍警商學聯合大會一次以資聯絡 
　　大通中交分行自接國移院電令停止紙幣兌現禁止提取存欵一時巿面大爲震動十五日得安慶蕪湖兩行來電奉倪巡按使電飭凡安徽發行之中國交通兩種紙幣槪行照常兌現以維信用人心始覺稍定云 
[蘇垣近訊]  
　　軍隊陸續增加蘇州防軍前因單弱故請客軍駐守以保治安連日由南京陸續開駐來蘇者其數幾增原駐軍隊三分之一當吳江獨立時蘇軍調查實數在三千名以上嗣後調來之客軍計有一千二百餘名（卽安武軍）七十六團之留寗軍一連續又到蘇蓋初欲將禁衛軍調省故該團逐增兵數也現禁衛軍又奉令留蘇不赴南京兵力已異常雄厚矣未幾而七十六團之新兵一百四十名禁衛軍之新兵一百六十名又復開來詢之則曰補足實額方謂再無軍隊來蘇矣詎昨日又有七十六團留駐高資龍潭保護寗路軌線之步兵三連又經上將軍轉行楊春浦師長飭調到蘇令歸吳士芬團長節制調遣以保蘇城現在軍署施設軍防正在初步（昨函已述）恐尙有陸續開調來者然蘇城一隅陸軍一部除原第二師主軍及憲兵而外安武禁衛及七十六團計有足額之三混成團矣 
　　官場往來忙碌馮將軍於寗垣開會邀集十七省軍巡各派代表到省討論解决問題蘇常鎭守使朱熙道尹趙會鵬等先後應召晉省與議趙道尹當因蘇垣無人鎭攝先於十七號返任並籌辦添招水警陸地游巡隊事宜曾紀昨報茲悉朱趙兩君到寗謁見馮將軍時軍署將本省各長官召集會議一次所議異常嚴密探聞係表示對於大局所主張之意見徴求各員之意思並會籌本省各屬增加防軍保守現將以及維持將來之種種辦法會議開始後朱代使即於十九號返蘇甫經到署即辦理日人之小交涉案未將此次在省會議情形轉知各界至趙代道尹返蘇後因組織水警事甚爲急切且又欲向齊使請示各項要公故昨又晉省連日因會議事蘇城各大員往返甯蘇道途僕僕頗爲辛勤至朱使轉述之省會會議詳情一俟發表即當訪告 
　　捕獲黨人獲賞前日橫馬路鎗斃之黨人王炳炎係屬來蘇運動禁衛軍第四團之二營營長孫仲堯孫君不受運動因而逮捕經上將軍頒給奬洋一千元飭行蘇常鎭守使轉飭劉團長領發全體官兵及在事出力人員 
[武漢金融之最近消息]  
　　漢口中交銀行於十五日開兌後兌票者極爲擁擠幸該二行準備充足兌付無誤且延長辦公時間一點半鐘向日四點鐘闔門今展至五點半鐘以便應兌商民之恐慌遂漸減退十六號後兌票者已日少各銀行錢莊皆照舊通用惟他省别埠之票則不能通行減折甚大蓋由二行不允代兌也聞鄉僻之處不知武漢情形者對於漢行發出之票亦多抑勒昨爲軍巡二署所聞除飭各縣知事將漢行照兌情形出示布告外並函飭武漢商會轉告各商按照現銀價値一律通用不許抑勒又因漢口之二行與武昌之中國銀行門前已無多人守兌特於十七日將衛兵撤銷以示鎭定兩行委托錢莊代兌現亦復舊 
　　湖北官錢局發行錢票多至四千餘萬光復後該票遂成爲不兌換劵（元二年曾兌換每人只換一串因擠死人事遂停兌）隨時由官廳以現以銀或銅元向該帮收買以資操縱巿面平穩時仍僣現金一律前因滇事發生銅元缺乏致價格跌落每串在巿祗換銅元九十三四故甚至九十一二枚不等官錢局督辦高松如因與某洋行商議借欵終擬向造幣廠鑄銅元於六月一日開兌乃遷延至今借欵終未成立計畫不能實行現武漢商會已請造幣廠趕鑄銀角以代銅元又請鑄當二十銅元以爲維持官票之計然高督辦終抱開兌去旨近向商界聲言擬展期於七月一日實行大約借欵不日可成也現造幣廠已鎔化前淸制錢攙合紫銅鑄幣俟官錢局開兌有期尙須加工增多鑄額又官錢票現雖不兌換鄂人以其可納錢糧國課及一切官項尙稱信用以洋一元在巿換銅元一千四百文猶不足往該局則換一千五百文有零之紙幣買賣交易如不找零仍作足數通用故商民尙願以現貨換之前日因中交二行求援於官錢局愈將紙幣之洋價增高每元換紙一千五百二十文以吸收現金接濟二行並爲二行代兌鈔票（兌出亦係該局紙幣非銀元）故連日該局亦擁擠不通 
[直隸維持金融之辦法]  
　　直隸全省紳商維持金融臨時會業經組織就緒於昨日下午二鐘在天津商務總會開會選舉職員是日到會者一百餘人首由卞月庭報告開會宗旨並謂前次會議諸君認定正會長五人副會長十人今將正副會長姓名報告如有否認請隨便發言會長五人爲謝受之（此係朱將軍指定）卞月庭孫仲英葉春農陳錫周等副會長十人爲葉蘭舫杜克臣劉壬三鄒學勤竇硯峯郭少嵐李頌臣王筱舟胡樹屏朱餘齋等報告畢全體贊成卞君又謂到會諸君均爲董事職員旣經舉定遂又宣讀會中内部辦事規則經衆通過惟規則内倘有不協之處准隨時增删以期完善時至五鐘宣告閉會 
　　天津巡警各區署於前日下午一鐘各召集本段紳商勸諭組設維持金融機關並擬調查各商號中交兩銀行外省紙幣究竟存儲若干開列詳細數目以憑查核 
　　直隸全省金融機關維持會議定各行商認籌五十萬元聞除綢緞洋布商認籌十五萬元外其錢行糧行所籌之欵尙未規定數目十七日下午二鐘雜貨商假商會地點開茶話會到會者四十餘家或有認二百元者或有認百元或五十元者不等其餘尙有票莊當商金珠店各大行現正籌認欵項 
地方通信 
[蘇州]  
　　蘇錫駐軍之保獎收復吳江江陰兩縣之前敵軍官士兵等經馮將軍查明後計士兵奬賞洋五萬元至上級官如殷鴻壽朱熙趙會　陳調元蘇坤山等各員已奉令傳諭嘉獎中下級軍官王世傑王萃華王斌吉方冠英等分别給章補官已詳前報頃悉馮將軍以關於此案之前方後路各軍隊中之最爲出力者再應分别擇尤酌奬請叙以資策勵故於昨日特飭鎭守使朱熙交查駐蘇各軍隊官兵中在事出力人員開單具報以便彙核使署奉到保奬飭文後先經通知第二師第六團馬砲工程等各營隊遵飭造報並電知七十六團團長吳士芬駐蘇蔡衛軍第四團團長劉錫齡限定於軍署來文指飭收　吳江江陰兩縣之前方後路在事出力人員勤勞士兵擇優核保惟江陰事變較吳江爲巨且又延及錫邑事出倉座防堵更爲勞苦凡蘇軍二師第八團之一營駐蘇憲兵第三營之十一連均在無錫於前方則偵察敵情於後備則竭力以維治安殊爲異常出力保奬自應較優於吳江案故使署即飭駐錫步兵第四旅旅長蘇坤山憲兵連長張百順各就本管所屬中下級軍官（軍佐軍屬不獎）士兵内上士以至二等兵每連限定尤爲出力者出具考語文到三日將保案即行備送蘇常鎭守使核轉日來各軍隊正在考查保送統計軍官總數叙官者祗十分之一餘均給賞文處章目兵乃請給將軍行署一二三等奬章奬牌聞中分幹練勸奮云 
[常州]  
　　延政鄉盜案破獲延政鄉二十一都四　居民姜子根家於初五日被盜搶刧事主姜子根受傷三處當由該鄉董投報縣署業經翁知事委派承審員下鄉履勘飭捕緝兇在案茲悉前日已由縣署法警下鄉捕獲是案人犯小四子一名及嫌疑犯許應方一名解案訊辦昨又聞團部曾鎗决匪徒三人是否與此案有關尙未探悉 
[鎭江]  
　　鄕民迷信之難除鎭邑各鄉自大港鎭商民溺於迷信違抗禁令仍舊演賽東岳勝會後諫壁新豐高資等處賡續舉行十九號丹徒鎭亦仿行賽會　聚頗衆天甫黎明鎭城士女聯袂往觀者車馳馬驟絡纆不絶至迎賽時鼓樂喧　聲震遐邇一時紅男綠女擁擠不堪及至賽畢幸未出有事端然失業廢時所耗亦已不少矣 
　　司令部軍官仍舊駐鎭要塞葛司令自接差以來其舊屬得信特來投効者固不一而足而函薦者亦復不少葛君以位置無多僅擇素有才具者數人給狀任用餘均婉詞拒却其本部原有辦公人員經葛君一一考詢俱以才能勝任繼續委用面各砲台長官亦係照舊不動故深得軍官軍佐之心云 
[湖北]  
　　鄂省赴寗代表出發紀鄂省派赴南京會議之代表前經王將軍范巡按磋商委派楊文愷充任十三日附輸南下頻行時王將軍親擬關於和局條欵四端交令該代表於正式會議時提出公同參考並由軍巡二署會銜給予湖北議和代表正式印文一角王將軍又頒發電碼一册飭將開議情形逐次電告以憑察覈 
[四川]  
　　川商之反對不兌換紙幣自北京有發行不兌換紙幣之說川省商人得此消息惶駭異常聞成都各商帮商會提出之請願書已有多起其中措詞雖不一要皆以軍票之痛苦爲比附其目的則謂不論有無此事皆宜作極端不行使之表示商民對於北京政府本無成見或因此事將引起其他意思也聞商會擬俟彙齊後再定辦法云 
雜評一 
[衆望] [  一子]  
　　南京之大會議全國人所屬望者也順人心迎趨勢以爲主旨者其會議之結果必得衆望背人心違趨勢以爲主旨者則其結果必失衆望 
　　會議前馮將軍所發表之主旨與論攻之各省疑之幾已失衆望矣然而馮將軍猶曰他日會議議决時必符衆望一若前所發表之主旨猶非其眞主旨而僅爲其手段之一者又若各公民之激烈文電爲誤會其主旨他日眞相披露時自能恍然而明瞭者 
　　其言果信然耶則吾且進觀其最後之主旨與夫會議後之衆望矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬商會請速解决國事之電稿]  
　　北京國務院南京馮上將軍並轉各省巡長官代表鈞鑒天禍中國降此鞠凶滇黔事起兵連禍結盜賊盈野民不聊生萬商失業奄奄待斃又令中交銀行紙幣横不兌現全國金融信用陡失立國以信古有明訓以此示民何以善後人民苦虐政久矣諸公稍爲人民計網開一面應請仰順天意俯察民情從速解决以定國是事變至此執政者多片刻之遊移即小民多無窮之困苦元首夙誓犧牲個人地位救國救民神人共鑒務願諸公以元首所願犧牲者而敦促之並願諸公將意見權利而亦犧牲之勉從民意力定大計俾商民九死之餘幸獲再造生死肉骨銜環相報伏乞矜察上海總商會叩馬 
[浦東大火續紀]  
　　浦東陸家嘴禮和洋棧前晚失火已略誌昨報茲悉該洋棧係德商禮和洋行所設在陸家嘴春江碼頭坐東朝西面臨浦江相距不及半里其前門在第一進左側向南後門則在第三進朝東餘地頗廣東南北三面均圍有竹籬全棧房至計有新老貨棧打包間引肇間等七項名目前後計分三進形似兌卦第一進爲新棧房南北對列中隔廣場後爲空地第二進爲引擎間等項（前後五進）屋後天井十餘丈之烟突即在於此第三進即被燬之老棧房爲四層高樓計十四開間前後五進鐵牕磚牆工程極爲堅固該棧所堆各貨向以牛皮紙油等項爲主近因頻年歐戰航路多阻海舶稀來棧房多空除將沿浦二區棧屋租與該鎭茂生香烟製造廠堆積烟葉外始將其餘房屋改堆棉花及米麥雜糧等貨老棧房内近日堆貨頗多四層高樓一槪充實着地之第一二兩層所堆者爲油米雜糧上四層則均堆共衣調查起火原因係起於第四層樓上該棧中人初未覺察先由鄰佑查見該棧第四層樓黑烟漠漠自牕隙而出知係失火趨報該棧買辦孔某等立派司事前往查看正擬啓關入内而火燄已穿屋頂牕隙而出不可向邇該鎭因地方狹小未設水會雖經附近爛泥渡等處水龍馳往救援無奈機件陳腐水力注射不靈並無大效迨後江海新關洋水巡等處洋龍馳至竭力吸水注射而該棧屋高牆厚係以鉛皮作頂水不易入未能撲滅以致第三進棧屋全數焚燬僅餘四而牆垣屹立未動而屋脊牕門以及内部樓板隔牆堆存貨物均付一炬猶幸該屋四面懸空故未延燒他處否則富潤里緊隣該屋東面（該里計共十弄與之接近者自第四弄起至第十弄共有七弄）居戶甚衆一經延燒貽害將不堪設想　役也火起於二十日黃昏八時燄熄於習晨七時焚燒至十二時之久而餘火則直至二十一日傍晚尙未滅絶各洋龍尙在彼四面吸射以滅餘燼究其起火之　或　現在天氣燠熱該棧所堆花衣想有滲水貨在内爲熱度薰蒸以致　火延燒亦有謂日間小工找運貨物誤棄香烟頭在内遺有餘火以致引著花衣因而起火者衆說紛紜莫能確定惟揆情度理自當以後說爲近情現在該棧大班等正在調查尙未得其眞相該處爲沿浦小鎭並未設有警察係由淞滬警察廳爛泥渡第三區署所兼管平時惟派巡邏隊偶一過之是晚火發後第三區聞響當派巡官李文彪帶同警察十餘名於九時到場彈壓十一時始行歸去所燬房屋貨物約共損失數十萬元聞棧屋係由禮和洋行自行保險緣該洋行本有經理水險也至所堆各貨除棉花保有火險外其他各物多未保險至究竟損失若干因昨日餘火未息該行中人慌亂未寗尙未逐細稽核故難　得確數該棧所燬之屋沿浦西四馬路外灘江海新關面前一帶佇立遠眺卽可望見基狀惟此次层貨被焚損失雖多而未聞有傷人之事猶不幸之幸也 
　　大陸報云二十晚九時許浦東大火焚毁禮和洋行貨棧一所該棧甚大共有四層價銀九萬兩内裝各商家棉花一萬五千包統計此次損失約五十四萬兩有餘聞皆保險云 
[金陵輪船被焚三誌]  
　　太古公司之金陵輪船在江陰江口失火被焚已兩誌本報昨日該公司之鄱陽輪船進口據云駛過金陵船失事處見餘火尙未熄滅救生紅船仍有六七艘在彼打撈尸身聞遭難者約有五十餘名已經拍照棺殮者有十餘口均暫厝江口 
沙灘以便屍屬認領云云 
　　又聞往居南巿南倉街之鮑某年衹二十六歲向　漢口某洋行執役邇因胞妹出嫁致函家屬謂乘金陵返里此次該輪被焚鮑尙未到故昨日鮑之母及妻異常焦急同至太古碼頭探聽信息見者無不憐之 
[陳其美被害四誌]  
　　民黨要人陳其美被害殞命已迭誌本報茲悉法捕房石總巡以陳其美屍身雖已成殮其家屬尙居新民里十一號門牌故仍派華捕二名在門外保護至白來尼蒙馬浪路之鴻豐煤礦公司亦仍派包探舉華越捕各一名在内看守所有是晚在蕯破賽路十六號門前擊斃之王介凡屍身車送輔元堂驗屍所經中西官驗明後直至昨晨尙無人到來收殮堂中以天氣漸熱屍身已有穢氣報告捕房請示核辦石君以王介凡無人敢來收殮必係兇手無欵即請該堂給棺收殮至出事之後陸續拘獲舉此案有關之許谷蘭李海秋宿振芳劉紀云等及跡涉嫌疑者共計已有九人業經石君一再盤詰因事關重要口供未便宣布惟聞尙有主要數名在逃未獲刻正嚴飭各探查緝 
　　昨日下午三時　捕房探目沈德福包探任水揚偵知擊斃陳其美案有關之蔡阿六匿跡法新租界周涇浜路寶安里十九號門牌當卽前往將蔡拘獲解入捕房經捕頭詰訊據供前由鴻豐煤礦公司内之許谷蘭雇民人至該公司執業許屬民人專探陳其美蹝跡　行兇時民人並未在場事後畏懼逃匿寳安里内是實捕頭諭令管押禀請石總巡核辦 
　　又聞陳其美存年三十有六兄弟三人兄其文弟其采陳於二十六歲時娶妻姚氏姚氏適陳後因陳體弱即茹素默　其春健康惟姚氏無出自辛亥光復陳在滬軍都督任内曾納名妓陸文蘭爲妾生子一取名祖華癸丑之役出亡日本又娶日婦鳥語亦生一子取名祖龢二子均由正室姚氏撫養上的冬陳携日婦回國己亦扮爲日人以避耳目來滬後住居法界新民里已數月於茲云 
　　陳英士遇害後孫中山曾新臨蕯坡賽路弔視遺體大爲哀慟前日在新民里成殮時中山不便親臨特函致陳氏家族其文如下英士兄慘遭變故文不便親臨致奠益增哀悼此案關係至重不能不澈底窮究而文亦欲詳悉内容以便設法對付所有關於此案文件交涉等事應託某某君經理隨時面告以專其事爲要專此敬維節哀 
[九誌中交兩行之强弱]  
　　南商會之議前日上海商會又邀集各會員曁各業領祂到會由正副會長報告中國銀行爲保全信用起見照常收兌鈔票凡我商界對於該行諒無隔閡之見至交通銀行現雖停兌亦已籌備大批現銀不日即須兌現無論大小商家宜勿阻滯云云各業領袖僉謂中行鈔票照常流通以維巿面凡我商界業已情意相同若交通鈔票因其尙在停兌期内故未流通現旣籌有現欵將次發兌商界無不仍舊收用議至傍晚始散 
　　特派員之入手北京政府因滬上發生紙幣兌現風潮特派肅政史王湖財政部參事賈士毅星馳來滬查辦聞該二員以維持現狀爲入手辦法昨日曾赴交通銀和略閱賬目惟細帳尙未閱看繼至各機關訪晤各要人會商維持之策大致以促成借欵開兌交通鈔票爲初步一面卽調查情形以便報告政府並聞該二員對於南方情形頗爲熟悉昨日有人往晤談及商情王君謂無論何處銀行莊號全在經理得人社會信仰於是互相往來活潑流通當某行開辦之初其時郵傳部收回電報股欵某經理以一人就滬吸取現銀五百萬之鉅且因收回外股之際印就鈔票並未發行余（王自謂）未出京時尙有人道及惜其人現已年老此次來滬某要人曾扥便道一訪云云 
[麥拿里巨案定期續訊]  
　　閘北五區警署轄境與公共租界北四川路毗連之麥拿里發現開鎗傷斃中外民警一案業經公共公廨傳齊中外人證略加詰問諭候訂期再訊並由受傷之俄國女子克勒拉滙司蘋延羅傑律師投函俄領轉致楊交涉員請償損失等情已迭誌本報茲悉此事因關係重要由楊護軍使與駐滬外交團飭令五區署員及北四川路捕房捕頭分往出事地　詳查當時肇事眞相　訊核並　公共公廨分别知照各方面代表律師定期二十九號（卽下星期一）午後開庭續訊 
[舊貨店爆發炸彈]  
　　聞昨日午後又袋角裕通紗廠附近有某舊貨店收買椊布内有鐵丸一枚店夥不知其爲炸彈拾取玩弄偶不經心墜地爆裂炸去左手人亦昏倒業已送往醫院求治云 
[再誌中西官處治私造鈔票案之不同意]  
　　新閘捕房在新閘重慶路四百二十四號屋内破獲私造鈔票機關拿獲歐榮生趙　記諸志明蔣宜信姚信正刁宜山陳全恒陳芳芬等八人連同各種製造器具解送公共公廨迭經會審員王　之君會德師副領事研訊屬實判均押候會商堂諭嗣因中西官意見不同迄未判决茲悉上星期六午前被告代表斐斯羅傑等律師均各到堂候示當由王崧生襄讞商之德領宓君以此案係王肇之君與德領師君承審令各退去候示並悉原審華官以私造鈔票案已證明且際此中交兩銀行發現紙幣兌現風潮被告等私造鈔票關於國家財政自應嚴辦擬判全案人證併解内地官廳訊辦師君則祇允將爲首之歐榮生趙慶記二人引渡再磋商王君以諸志明情罪較重須與歐趙二人一併引渡師君仍堅執不允故此案尙難解决 
[海軍總長奉召回京]  
　　海軍總長劉冠雄由閩來滬察閱吳淞枹台曁船塢工程已兩誌前報茲悉劉總長原擬由滬再往江陰鎭江南京各　調查砲台一切佈置乃因前日在淞口得次接到中央來電令速回京磋商閩浙邊界防務故劉總長已於昨晨由淞仍乘海圻軍艦北上惟啓行時因聞黨人現在長江各埠秘密運動是以拍電通飭長江下游各要塞司令妥愼戒備並着轉飭防守各要隘之軍艦長官一體嚴防云 
[烟草公司收用殖邊鈔票]  
　　本埠殖邊銀行停兌鈔票十日特派行員赴各處分行提欵以便到期開兌已迭誌前報茲悉該行辦事人等因恐墜失信用對於籌備兌現一事百計圖維現聞本埠南洋兄弟烟草公司已允於售烟時代爲收兌鈔票云 
[稅務所長面陳困難]  
　　上海稅務總公所吳所長前奉蘇省財政廳長飭因近來征稅收數短絀比較上年征收稅數虧損甚大宜如何整頓辦理以裕稅餉等因吳君奉飭後當即赴寗謁見胡財政廳長面陳邇來巿面凋敝金融阻滯商界疊受困難並以滬地銀行風潮發生後收用中國交通殖邊等行紙幣以冀維持巿面内中尤以交通票爲多數刻下交通尙在停止兌現期間此項紙幣本擬滙豐銀行轉解到省特不知如何辦法請示定奪聞業已商妥吳所長已經返滬矣 
[巡按使注意民刑訴訟]  
　　上海地方審檢兩廳所辦各種民刑案件異常繁瑣業奉巡按使批飭將各案迅即結束所有民事爲數極微各案隨訊　結免致拖延時日隨時呈報等因袁林兩君奉飭後業已遵照辦理因此連日審理各案甚爲忙碌 
[讓屋築路之會商]  
　　上海地方審檢廳新　房　已　辛　記　作承包建造該　現　遷入舊縣公署花廳等　辦公　廳房　已將　餘前由工巡捐局所勘由大南門經過該廳舊基直達小東門大街之馬路一條已經開始興築惟該廳内附設之律師休息室及贓物庫等房屋有礙路線業經朱局長商同承買該廳基地之興巿公司顧罄一等昨赴該廳會商袁林兩廳長當由袁君等與顧君並商會顧問狄梁孫君等會商之下並履勘一周顧君等興辭而别想該路不日當可告成矣 
[查拿敲詐良民之流氓]  
　　淞滬警察廳徐廳長訪得小南門外水神閣一帶各茶肆有容留流氓敲詐良民情事除諭飭該管警區按名查拿外昨又諭飭偵緝　惟隊長轉飭各偵探前往密拿務獲解究 
[緝拿梟匪類誌]  
　　梟匪頭目宋老窝子因在松江北鄉橫山鎭地方結帮聚衆開　賭博曾由松江防守司令何豐林訪聞派兵往剿該梟等已聞風逃逸避入太湖何司令因該梟等專事刧掠恐再騷擾商民故於昨日公函水警第二廳趙廳長飭知駐紥太湖之水警第二專署長師蘭亭飭屬查緝務獲嚴辦又梟匪鄭大高等前在浦東洋涇後灘一帶結帮販私經緝私第二營第一隊張隊長率兵往拿仍被逃逸現已　悉匿在川沙海塘之外聚有鹽梟三四百人且有軍火甚多業經兩浙緝私統領蔡竹賢查明鄭大高之住居地址特於昨日飭令緝私第二營魏營長迅即派兵馳往剿捕 
[鏹水浸斃小工]  
　　龍華無烟藥廠小工陸某於前日下午五時挑運磺鏹水數瓶詎適有牆壁坍下壓碎玻瓶以至鏹不流出陸之肌膚被水所浸立時腐爛一時不及醫治竟致斃命亦可慘已 
[車輌充公拍賣]  
　　工巡捐局稅務處長許俊因本月份車稅短絀派員四出查知有人僞造　照當卽報告朱局長移請　廳在閘北南巿等處查獲使用僞照之黃包車一百六十餘輌人力車五十餘輌繼又拘獲造　僞照之人三名移解警廳訊究在案刻經朱局長詳奉齊巡按使楊護軍使周道尹先後批回飭將所獲車輛照章充公拍賣沒收昨已將各區署所所獲車輌彙總解廳矣 
[醉漢投河遇救]  
　　前晚有揚州人陳某飲酒過醉忽至北蘇州路投河　盡經行人暼見喚救由船戶等救起交捕送入捕房轉送同仁醫院療治候查 
[鄉民糾衆報復]  
　　販賣　蔬之山東人于鬣子前日在太陽廟北與鄉民周阿根楊阿小等因秤菜起釁將周等兇毆昨周楊糾同多人向于報復互毆之下致于受傷其妻于郭氏鳴警拘入四區警署並邀戴靑山爲證控請究辦姚警正諭令暫押候訊 
[呑烟斃命之查究]  
　　北京路長康里居人邢頌笙（即邢仲生）之妾王氏呑烟斃命一 
案業經捕房查明眞相禀請公共公廨出單傳邢及死者之傭婦人等令於今日到堂候訊 
[小車碾傷小孩]  
　　小車夫傳慶榮前日下午車運貨物經過小西門外大興街地方偶一不愼將唐文甲家之四歲小孩小四子右腿碾傷當經唐將傳扭交巡警連同傷孩并送二區警察署余警正以該孩受傷其重飭送地方廳由檢察官提案研詰諭令唐文甲將孩帶回自行醫治傳押候該孩傷愈再行核辦 
[總巡捕房添招華捕]  
　　公共總巡捕房於前日發出招添華捕之通告一則照錄如下本處刻須添招華捕如有願充斯役者可於每禮拜五午前十點半鐘至四馬路總巡捕房門口聽候考驗錄用惟須依照下開各條方爲合格一體質須强健向未得有各種疾病者二品行須端正未經犯案在英法公堂懲辦者三身長英尺五尺五寸以上者四須粗通又字能書寫　　字句者五　論何省人民均可前來投充再各人儘可自行前來無需携帶薦信或倩引領等情特此佈告 
 
 
 

Page 11

 
 
[礦灰公司繼續起訴]  
　　聚興公礦灰公司執事石榕夫前投地方檢察廳控訴金拜宸等勒貨拔船當經該廳核准飭警將金等傳案研訊之下判令金等將所扣船隻並礦灰二千八百担如數給還在案前日復有石榕夫投廳具禀謂金拜宸抗諭不繳更肆橫暴前蒙諭飭將灰船八艘連貨一併給還詎金並不遵諭袛還灰船四艘尙被勒住礦灰一千八百餘担向論不　本月十一號本公司又有由内地運申之貨船一艘駛經白欄杆地方又遭金等扣留爲此情急來案繼續起訴請求飭提金拜宸等到案訊究林廳長諭候批示辦理 
[小孩迷路]  
　　男孩何金壽年十二歲係本地人住居小東門内因懼乃父呵責私逃出外在十六舖地方迷路由崗警查見帶至第一區署問明伊父何志荃在城内開設茶肆迨派警往查並無其人董警正飭送警廳事法科請爲安插 
[彼此均是私識]  
　　昨有李阿順扭徐周氏夏銘先二人至四區警署控稱該氏與伊姘識已歷二年去年託稱歸寗一去不回臨去時該氏已懹孕四月今知氏又與夏銘先姘識賃居閘北長安路詠仁里内因往尋獲請爲究辦經姚警正質訊之下據夏供由成衣匠陳阿成爲媒出洋二十元娶氏爲室判解司法科核辦 
[展期三月再訊]  
　　沈廳氏在公共公廨呈控江義生欠銀一案前日上午由聶襄讞會同英卓副事升塵民庭研訊原告延丁榕律師上堂代表請追訊之江延担文帮辦好卜魯之代表畢士華律師到堂聲稱被告現　北京一時不能到滬請爲展期中西官判展期三月再行傳訊 
[查封被告産業]  
　　振茂晋記號控孫鶴雲不理貨欵業經公共公廨訊明判决前日上午又由中西讞員聶卓兩君傳訊原告延律師上堂譁稱被告尙有田産要求發封備抵中西官諭候函請地方審判廳查封被告産業展期一月再訊 
[請求拍賣房屋]  
　　徐彦記延阿梅達律師代表至法公堂控唐新記前將房屋向徐抵借銀若干兩逾期不贖已蒙堂上飭傳抗違不到惟唐係租地 
造屋地雖不能管業請將房屋拍賣作抵判候改提到案訊追 
[保人勉力賠償]  
　　滙芳公司至法公堂控稱前有本壽君前來代萬竹林擔保承租黃包車若干輌虧欠車租洋一百七十四元向索避匿請向保人訊追判令賠償淸楚後准再將萬具控追還在案今已届限丁先繳洋一百元餘求寬限一月判限三天繳淸 
[繳欵後再行起訴]  
　　陳景　前延穆安素律師代表至法公堂控楊善康不還往來本利銀三千四百五十兩判限十四天繳銀在案今已届限原告續求追銀楊由蒲石律師代稱今楊措得現銀一千餘兩戧欠將道契暫抵惟楊前有烟葉提單抵在陳處未還奉堂諭另行起訴故請將銀契存案即行具禀起訴中西官判展限七天着繳現銀存案准予另行起訴 
[原告代拆房屋]  
　　黃金　有　　餘即租於金小毛耕種被金串出顧實生希圖呑佔控經法公堂明地係金氏之産判歸該氏收管至金地上建造之　限令拆去交地在案現又由金氏禀稱金抗不遵請求押拆金稱餘屋均已拆去祗　兩間因　客肯遷出故未拆除聶讞員判着原告雇人代拆即以舊料抵償拆費 
[被訴人傳案交保]  
　　老婦曾萬氏在公共公廨控媳賈黃氏與王老三串同捲取衣物潛逃又日商　華洋行控徐惠中違背合同請追損失洋五千元又永德恒升兩錢莊同控胡斐卿不理往來銀二千一百九十七兩又許星垣　黃震之不付票銀二百四十五兩又邵陳氏控李啓標借洋三百元不還前日上午由捕將被告各人傳至公共公廨中西官諭令分别交保候 
[同鄉人訛詐行兇]  
　　無錫人張阿梅前日在河南路二百六十五號門牌茶館内向同鄉人郁阿盤拆梢洋三元不遂行兇當被鳴捕拘入捕房轉解公共公解諭交三十元人洋並保聽候傳訊 
[拘獲竊賊]  
　　任阿揚前日竊取北無錫路八十六號門牌范大才家衣物被范鳴捕拘入捕房押候解訊廨究 
[天主敎舉行朝聖記事]  
　　昨日（即二十一日）滬地天主敎信友組織朝觀團前赴松江佘山地方朝觀聖母爲社會國家祈禱幸福特爲中國平安五榖豐登又爲西歐戰事早息世界和平聖敎廣揚等因先期由公敎進行會會長陸拍鴻朱志堯函禀松滬楊護軍使松江何司令長曁淞滬警察廳徐廳長等通飭沿途軍警一體保護是日上午二時半華商電車公司專開電車十餘輌至董家渡十六舖等處接上滬杭車站三時半齊集驗劵登車男女分坐四時半開車車中公念早課及首分玖瑰經五端及煉獄禱文六時至姚涇港魚貫下車先女後男秩序井然毫不擁擠舟中公念中分玫瑰經五端及聖母聖心禱文由輪船拖帶開赴佘山八時到山首在中山聚齊集公拜苦路（即紀念耶穌受難苦况）曲折至山頂大堂望彌撒及聖體降福午後一時半聚集露德聖母像前分誦末分玫瑰經五端及聖母禱文耶穌聖心像前誦聖心禱文及奉獻祝文等又大聖苦瑟像前若瑟禱文及求大聖若瑟爲中國大主保祝文三時下山開船舟中又念聖母串經一串舟至姚涇港挨次登岸上車車中公念夜課並按當今敎皇本篤第十五本月降福之意傳誦玫瑰經五端共計男女信友一千三百五十餘人是日也天朗氣淸風不揚塵一路經聲嘹喨頗極一時之盛 
氣候報告 
[上海徐有滙天文臺天氣測候報告]  
　　已過者之報告五月二十日蒙古低度進抵遼東琉救之低度徐徐向東進發温州北有自東南至西南之涼風尙有無定向之風上海天晴二十一日上海天氣晴朗氣壓徐升涼風由西南吹來露重二十一日下午四時前二十四小時内上海氣候温度致高八一。六至低五五。四去年同日至高七一。八至低六○。八 
　　未來者之推則二十一日下午四時三十分豫測天氣潮濕而暖海濱及北方有涼風及烟霧南方涼風適和而無定向 
雜評二 
[商會之表示] [  訥]  
　　自國事擾攘以來首蒙其害者厥惟商界然商界受害雖鉅僅偶一陳訴戰禍之苦况而未敢公然表示其意見也今則忍無可忍不得不有所表示矣 
　　此次商界爲國事而犧牲者全國所同不慬上海一埠然也故望當道之有所犧牲以滅少商界未來之犧牲亦全國商人之所同望之然則總商會之電非特代表滬上商人意見即謂爲代表全國商界亦奚不可耶今而後尙有敢假借商會名義　肆其狂妄　邪說者耶 
　　雖然時局　此尙不敢直言退位而僅曰犧牲亦可傷慨之甚矣不知所謂當局者　憐鑒　否耶 
專件 
[中華民國四年通商各關華洋貿易情形總論（三續）]  
　　　　　　　　 
　　外洋貿易本年進出口洋土各貨凈數計値關平銀八萬七千三百三十三萬六千八百八十三兩較上年少有五千二百十三萬一千一百二十八兩以此比例本年誠然是滅若比前二年以上之歷年仍是有盈無絀進口貨物凈數估値少一萬一千四百七十六萬五千六百六十三兩出口貨物估値比上年則多六千二百六十三萬四千五百三十五兩若論出口共數計値四萬一千八百八十六萬一千一百六十四兩即以歷年比之亦以本年推爲巨擘膠州海關自九月一日始仍隸中國管轄所以該關册報不過四個月若約計前八個月進出貨價尙値一千四百萬兩洋藥本年進口凈數已完稅釐出棧者僅四千四百四十七擔上年尙有七千四百八十四擔上年年底各囤棧存有五千三百八十一大箱二十三小箱香港亦存一千九百十七大箱香港上海路中船上載有十八箱及至本年年底除銷去不計外仍存二千四百八十八大箱十二小箱均囤上海棧内存香港九百七十三大箱一小箱年初每擔値規平銀自七千兩增至七千四百兩年底價値更昻自八千七百兩增至九千兩本年甘肅新疆兩省罌粟不種按禁烟章程已列在藥土不得運入省分伹本年尙有兩事足堪注意一洋藥商人亟欲分别官私願認六千箱每箱報効三千五百元并以一千二百箱售與粤官每箱價値七千一百兩每月分交若干箱限十八個月交淸十一月一日廣東省城設全省藥膏檢查總所各縣亦設分所專賣烟膏每兩售十五元如是辦法即爲洋藥不得再運粤省惟民間因烟膏價貴洋藥又禁令森嚴欲得不易改而之他無非設法走私本年香港上海兩處在英國船内拿獲私土甚多無如土價奇大本輕利重雖防緝嚴極走私者殊不爲畏則與存棧洋藥銷場不免有碍再洋藥禁絶私土之害固不能免更可慮者迫用嗎啡使世界開一特别之利途查章程除外國醫生外國藥房遵照嚴厲章程限數運進外餘則不准進口奈嗎啡之爲物細微夾帶影射極其便當搜查不易雖經政府三令五申幾等具文該藥多半製自英德奥等國販運者向郵睛挂號作爲包裹由西比利亞鐵路運往日本完一進口稅後郵政即准放行如復運朝鮮大連或膠州等處該國并發還已納之進口稅倘運中國不得發還因係禁止之地所以祗得私銷東三省幾乎傳遍恐山東地方亦不能免并聞台灣亦製嗎啡福建僅隔一海就近易得哈爾濱俄國禁令亦嚴俄人犯此如被查拿立即收禁若是華人即交華官照章重懲惟日本人必須先得日本官府同意又聞長春南滿鐵路日本所管一段之處視此等爲泛常貿易每雇華人隨帶連管之嗎啡針在僻靜小巷按法施用每人出費不過三四銅元一傳十十傳百身受者初不知害要之種毒百倍於洋藥旣烈且速不須多日人如廢物一事不能作若欲拯救更無善策惟坐以待斃祗有營此業者聞一年之内可得利七百萬兩棉貨一項上年計値有一萬八千三百三十二萬八千四百七十三兩本年則減至一萬四千九百三十萬五百十三兩以價値固見其少若云貨物殆有甚焉何則貨缺價昻實逼處此本年商人定購洋貨有種種難處白色布爲最販運到華不是專爲作裹衣而設必須合製外衣方能推廣銷路試問外衣豈能不染染料不到束手無策即有亦貴不可言再加船少費昻貨無定値到無定期原色布自三百六十七萬五千二百四十一疋減至三百二十八萬二千五百十疋原色粗布自五百七十六萬六千二百三十二疋減至三百四萬六千三百七十二疋白色布自四百四十九萬八千三百四疋減至三百二十三萬二千二百七十三疋粗斜紋布自二百三十八萬四千十五疋減至一百七十一萬七千七百九十四疋細斜紋布自一百九十八萬八千二百六十七疋減至一百八十一萬三千五十八疋歐美等洲均受船費害日本船隻不缺似助其貿易故日本白色布細斜紋布標布棉法蘭絨棉　手由比較上年皆　細斜紋布　多五十萬疋白色布疋之減減在染色布何以亦減　故固因外國染料難覔並因色亦難合致一併不多進口再論染料之阻碍布疋貿易未有製成靛以前國中自用　成之靛嗣因生成者終不如製成之色能以一律如是布疋至少須染兩次其色方能劃一生靛銷路將絶農家亦不願手足徒勞幾於不種本年夏令銷路復起不乏售主所以再理舊業惜乎所供不　所求價値亦高歐戰忽起屯積染料商家視爲奇貨不肯輕售嗣謂有利巿數百倍者　亘古未有之　　 
　　茲將歐洲未戰與戰時染布價値列表於下 
　　白色布在未戰時每二十碼染藍色需費二角五分 
　　白色布在已戰時每二十碼染藍色需費二元七角 
　　白色布在未戰時每二十碼染紅色需費一角 
　　白色布在已戰時每二十碼染紅色需費一元五角 
　　原色布在未戰時每二十碼染藍色需費二角五分 
　　原色布在已戰時每二十碼染藍色需費三元 
　　原色粗布在未戰時每二十碼染藍色需費五角 
　　原色粗布在已戰時每二十碼染藍色需費四元 
　　原色粗布在未戰時每二十碼染玄色需費一元 
　　原色粗布在已戰時每二十碼染玄色需費三元 
　　内地織布染料之費已抵買紗雇工之價値絨棉貨絨貨雜質疋貨及五金進口皆減雜貨類五色染料大減製成靛本年進口已經絶跡針自一百五十六萬六千五百九十九密力（每密力即枝）減至三十九萬九千四百五十七密力零星小舖甚至兩枝須售一角各色糖價貴難銷自六百二十六萬六千二擔減至四百七十七萬六千五百八十一擔船少費重美國煤油竟自一萬六千二百萬加倫減至一萬二千九百萬加倫俄國煤油自七百萬加倫減至八十五萬加倫蘇門答臘煤油少進口七百萬加倫波羅島煤油多進口一百萬加倫日本煤油自五十一萬加倫增至一百二十三萬加倫貨劣價賤該國竭力經營以期發達仿製自來火加多無怪進口少三百萬雜森料進口之少美國仍是爲船所累輕木板自二萬四百萬平方尺減至八千八百萬平方尺綜核以上進口貨物之減色不是銷路不旺實係歐戰時代半由船少物貴半由留爲自用之故 
　　出口土貨本年價値陡然大增前節已叙明如　船少之礙所增之　尙不止此土布非常興旺五金銷路又大　自三十二萬　增至三十八萬　紫铜錠塊自一千八百擔增至四萬五千擔生鐵自九十九萬擔增至一百五十九萬擔錫塊自十一萬擔增至十三萬擔白鉛自五各擔增至三萬八千擔他類五金自三萬擔增至十四萬擔豆子及食物出口均多蔴類出口亦多　成靛自一萬三千擔增至五萬三千擔豆油自六十萬擔增至一百萬擔豌豆自二十七萬擔增至四十萬擔各種子仁出口均多皮貨亦然野蠶絲採辦者多上年存貨均已全銷可惜東三省養蠶時候間有大雨以致作繭較薄出絲雖少幸售主接踵而至不畏價漲上年出口僅有二萬一千七十二擔本年出口則有三萬四千四擔黃白兩絲日見其增上年出口八萬七千五百十七擔本年則有十萬九千九十三擔各處所産繭子本年出數均不見鬪即出口之絲能如是之多眞令人喜出望外即如廣東桑樹遭雨蠶繭受傷絲價竟漲至九百元不爲不貴歐戰時代外國少銷旣因工作乏人又因染料大缺此等非急需之品多半停辦何以中國之絲反能多銷推原其故即因義國土國均有戰事産出之絲亦無船裝故讓華絲獨占其利美國乘勢多辦惜乎美中不足本年天氣不利養蠶不然此項貿易所增何止此數茶葉本年漢口五月十五日開盤較之上年遲一星期獲利之厚竟推本年爲第一年分茶有若干洋商即辦若干並不計等之組細祗顧多辦雖極粗之茶在上年自十二兩之價値不過漲至十七兩而本年洋商甘願出三十二兩之價所以販下等茶之華商獲利反遇於上等頭茶得利一倍二茶亦有利可圖品類較好於往年以上情形漢口九江福建相等七月　布行巿不佳俄商暫時停辦茶價漸落十一月間又辦所存之茶價亦增高總共出口紅茶上年自六十一萬三千百九十六擔本年增至七十七萬一千一百四十一擔綠茶自二十六萬六千七百三十八擔增至三十萬六千三百二十四擔磚茶及小京磚茶出口均　華商以爲來年歐戰如了此項貿易必更見桂要之本年係時會適逢並無把握若論茶葉原是中國專利惜不講求種製讓後來居上現在茶商　再三勸導産茶民人　茶樹降舊更新並效良并裁培以及採摘焙製方爲整頓茶務永久之利源　必徒顧目前况考查倫敦存茶甚多因在戰時船費過多銀價不合碍難運出但恐茶　誤會入内採茶遽出車價不獨不能得利反要吃虧（未完） 
來函 
[旅滬蜀人廖邵閑通告]  
　　近聞北京新組國務院各　長官多有更　雖非法律行爲然而維持現狀天下方一諒之不謂新政設施第一著財政政策即爲停止中交兩行兌現之院令噫此何時乎火熱水深吾人久經痛苦聚歛之婪苛也兵戎之蹂躪也外商攘　也種種摧殘也已　一線生理乃更倒行逆施欲以詐術括取民財至敲骨吸　而不卹如日者傳聞北京有令飭中交兩行停止兌現將以掠得之現金移資兵餉而交通竟貿然歇業風潮大起紛紛兌現全國金融悉著恐慌之象論者至謂北京欲發行不兌換紙幣而不得實施乃停止中交兩行原發鈔票之兌現以行其詐夫値此鐵血蒼黃荊棘彌天之曾老弱轉於　壑家室流於道途貿易停滯交通多阻危機觸發即將不可收拾在政府如有饑溺引咎之心將設法以蘇民困一面作根本解决之計畫以期息事寗人挽回危局不謂當局者方汲汲以愚弄人民之　肆其敲剥慾願不足則更以掳掠打刧之手段有揜耳咨鈴之謬　所以有此等之命令也嗚呼經濟危矣民命　矣禍機烈矣國家之亡不亡於外交不亡於兵革今將以財政亡矣竊慨當局主持財政往往遺其大鶩　細見此或不見彼致終日營營羅掘計窮其結果乃不免抗力突起陷國家社會於　危之局嗚呼是豈可妄爲輕舉而貿然誤入家國耶年來財政紛亂之跡　於極點如公債如印花如烟酒公賣如淸查官産如加抽屠宰稅如鹽觔加價種種剥民政策在建議者不過理想之作用而奉行者乃至苦於層累疾首相告謂新加搜括名目多至一二十種年來所到之地接見地方官吏罔不陳述此苦）不肖官吏藉端唆削苛歛之計則數倍取盈以飽私棄此而爲政民安有不挺而走險以求脫離專制之壓迫者蒙匪肆擾於歸綏盜賊充斥於陜豫是當局者授以可乘之機耳即無滇黔首難國勢之危已　岌岌不可終日無怪桂與粤淅相繼響應而東北之遼藩西南之汀蜀又隱成　崩之局也吾謂國家紛擾　禍不肇　於今日而養成於癸丑以還民不聊生之局不召端於兵革而受害於財政之顚倒比年以來如某者之主張減政如某者之出任搜括究於國計何補而其大謬之點尤在於矜意氣用私人往往經更替則憭屬隨之　見　是以近倖充於當途弊害　茲萃集試一按之四年中孰長財政則財政上不著一次之恐慌有此連帶之困難故人人　旦暮不保之心行攘　捲逃之智縱有一二自愛者思矯其弊無如財政一職較他種行政爲尤繁必得人佐理乃能舉事利之所在良莠不齊遂演出種種不法好盜之行爲流弊所至致公家入欵每年坐此耗失者何啻三之一而損失於慣常之弊害者又數倍也至如舊稅之弊理無效新稅之推行多阻更以政費無措軍餉急需臨渴掘并不得已乞援外債國權損失條件苛酷已將爲埃及波蘭之續而任其事者猶且自矜手腕謂有籌欵之機能庸詎知以國家主權授諸外人掌握作其抵口其始鹽稅釐金害及行政繼則於草包賣欲禍人民近更鐵路抵押危及土地凡此種種損失權利政策究與賣國何異當局者試一反省果何辭以自解乎我國財政至今日不謂之破産不得也鳴呼前事之不良宜爲後事師矣吾人奉事其聞當以全力維持根本擊除魔特不可自備於機械之作可以致助盜　之暴行爲猛虎而作倀吾人之　　在　吹求毛細遇事牽制不負責任不善擔當上下相蒙内外相　所有下策無非僅顧目前悉總理想是以　　即使之適足閉戶而自　造車招尤致悔威信全失政策無一定之主張一經抗力則方針屢變奉事無所適從猶必欲責難於未來苛求其旣往種種束縳决無相見之誠意欲人爲庸犬而兔死犬烹致人之受　被禍曾不爲之曲諒而　護甚或𫁸尤反之責讉隨之以如是之欺罔而欲得賢士大夫爲　周旅　走與共功名者吾知其不然矣且法制國者重在預算之編製試問民國自壬子以來各年所編之預算案能與實用之數相符乎夫預算破壤則財政　系統全鑒　支旣不適合則必致突出範圍經濟上已有絶大　擾亂更或　事出　常而多方搜括遂不免　補創剜肉危及國本試　同而請益曰烟草包　鹽稅鐵咱之　押尙爲　　利民之政策絲毫致損國家之主權者吾知吾同人必將齊抱悲觀而竊然嗤之以鼻也凡此皆當局違法亂　之鐵案尙聽其盜名欺世而不一聲其罪乎然今者經濟恐慌之象旣如彼財政紊亂之象又如此兵戈擾攘政爭未惠民窮財盡國亦隨之以亡振未昆侖之巓旁皇膽顯不禁欷嚧長歎矣同人素富經濟學　默觀已往熟審將來　　　通以善其後　 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[致東越賤牛書] [  劍癡]  
　　越　詈人曰賤牛友人湖塘某君以此二字爲口頭禪於是人即呼以賤牛久之亦噭然應然其人固風流儒雅非蠢笨若牛者也湖塘即鑑湖山水秀麗風景絶佳昔人謂浙東之山多雄奇惟鑑湖山色如美女　妝橫生媚熊較之西子湖頭藕沓榭畔有過之無不及回憶舊游悠然神往惜僻處山中不通郵政特倩自由談作寄書郵書曰 
　　賤牛先生足下自别角端一年又十月矣去夏曾令黃耳寄書缺然久不報未聞嗚嗚之嗚豈睫毛長寸許未之見耶抑尊名不雅馴不欲聞於人世耶或牛何之先生將何之居深山窮谷之中不在山明水媚之十里湖塘耶此惟牛自明其故非劍癡所是而知矣夫牛固龐然大物也深其曰墦腹故曰一元大武又曰熙熙然如登春臺如享太牢當讒涎欲滴之時得此足以快朶頤昔介葛盧能通牛鳴以卿大夫之尊猶且降志辱身納交於牛則牛亦何嘗賤哉而子之牛必以賤名何居意者對之彈琴　不聞掛以蒙書亦不解服勞耒耜汗流沾足生性倔强而畏　箠任農夫之叱斥作牧豎之坐騎馬雖小猶有人拍屁而子則　藉無賴吹皮以是云賤賤可知已然而五百里外之劍癡思之甚殷賞識於牝牡騼黃之外亦可謂空欲足音矣際此首夏淸和水草肥美尙　戴龜壳之鏡曳圓木之裾駕言來游申江雖多屠場然子之牛旣老且賤泰西人士望望然去之當莫予毒也已橫跨子　吹無腔之村笛唱至俚之山歌足跡蹄痕深印軟紅塵裹鞭絲帽影斜照嫩綠叢中子是春牛我非太歲手執柔妓嬉游馳逐亦春申韻事也佇望蹄聲來共牛飲劍癡頓首 
塵餘觚剩 
[傭書賸語] [  子憲]  
　　方忍冬 
　　方忍冬先生名文字爾止少孤長有才名與復社幾社相應和汪偉以女妻之祖居桐城后遷金陵明亡不出曾繪陶淵明杜少陵白香山及己像爲四壬子　時陳名夏過白下乞定其詩執禮甚恭先生讀之曰甚善但必改三字名夏謙曰豈止是顧三字者何也先生厲聲曰但須改陳名夏三字耳名　亦怒　爾謂我不能殺爾耶拂衣去成咎先生先生笑曰吾自辦頭來耳何憂初從兄孔炤官南太常秋祭　先生至齋宫見羣鹿項　永樂年金牌後三十年至孝陵又見之伏地不能起尋卒於蕪湖著有　山　余近從廠肆得基　著已殘缺不完因書其慨並錄詩二首如下吉光片羽當與海内共資之過吳氏舊園云公子西園昔所誇秋　今已　誰家六朝松石無人問落盡池塘白藕花銀日主見訪瓦官寺云冠蓋京華滿何人問薜羅交游半雲雨文字總風波閉戶知音少哀時隕淚多客居如寂寞十日九相過 
　　三絶 
　　淸同治朝吳文節可讀直諫垣以烏魯木齊提督成祿縱兵戕戮平民　千具摺　劾有請斬成祿　頭以謝無辜百姓並斬臣頭以謝成祿等語廷議以爲訐刺時政飭回原衙門行走而此摺爲時傳誦朝野想望風采同時有雲南　人謝煥章年逾六十甫㨗鄕闌入都會試其覆試題性相近也二名謝文理境深奥閱卷者李某幾不能句讀以爲文理欠通竟坐禠革謝固滇中名宿有及門八人同上公車咸憤不與試羣起揭控事聞於朝特派大臣覆閱謝得開復作爲本應罰停會試一科而開復已后試期應無庸再議而謝之文名由是盛傳日下人言李某誠疏陋適以玉成謝名焉而菊部名伶十三旦者亦於是時以色藝特聞時人爲之語曰都門有三絶吳侍御之摺謝煥章之文十三旦之戲也 
詩選 
[十五日雨] [  泗濱野鶴]  
　　酒　餘寒靳薄明啜洟莫醉亦遺形吾懷自苦難平澹賞雨原期避巿聲寂寞子雲玄莫就依稀吾友（若麒來書俱道佳勝渠吾吟友也）夢猶淸杜關未有沉淪願萬遂河山一涕零 
[自審] [  前人]  
　　自審年來莫容物肺肝鬰鬰窄難寬爲量魂夢差餘穩反病殘嘰欲歛難刻骨悲涼磨俊氣殘天風雨淚欄干便敎削轍成孤往付與廉風仔細寒 
[偶書呈鵷雛前輩] [  前人]  
　　瞑瞑　樓付大荒濯纓遲我有滄浪雨雲蒼莽愁俱至　　依稀骨亦狂堆眼風塵憐物色排天意氣欲廻翔悲驩日暮何能理望底餘霞一夢涼 
　　寥落人天異所期　蜳江海燕來時荒耿不成影繁月依依未　枝莫分凄寒塵易逝幾多涕淚盡猶滋似知雲意今宵苦猶爲離人一笑之 
自由談屑[  鵷雞]  
　　　　負之所在眞理之所在而已陰　蔽日必有照蘇不自反而於此之求乃以勢力以陰謀以狡　取目前之得志其果足以爲最後五分鐘之勝和耶 
　　敵即友也其足爲我敵者即其力才足爲我友而有餘故豪傑之士未　不崇視其敵而出其智力以相竸者也若夫尋仇報怨抑亦陋矣 
小說一 
[靑梅夢影] [  劍痴]  
　　至友余君與余生同里幼同塾長同游壯同宦淸廷遜位同歸田里且性情嗜好文章品誼莫不與余同故於友朋中與余　睙　爲余言婷姑事春夜無俚編次其事生字宛若幼隨父僑寓邑西鄙之縱園園主楊某與生父爲中表兄弟早歲逝世伯　無兒中郎有女遺雛三長次均適人幼曰婷　其生之年月日皆與生同惟　然墜地早生數不時耳靑梅竹馬兩小無猜生父延師課生讀女乃從而受學焉生性艷慧讀書目數行下三四過即能背誦不遺一字女善劈窠書詠小詩楚楚有致惟記憶力微弱生乃代爲强記偶或遺忘生每書一二語於掌中暗示之故女之學續得與生捋師每誇於人曰同堂八九子得趙孟類管道昇二人蓋隱以夫婦目之女母以雀屏之選非生莫屬生與女亦雙棲之願彼此同之出入必偕食息必共生固無女不歡女亦　生不樂　蝶鴛鴦差可比擬見者皆以爲一對璧人天生佳耦而婚事之不即議定者其故有二一則男同居姊弟之間無庸避嫌若正名定分窒碍良多一則女母以掌上明珠僅存碩果欲效滈子髠故事生父以家無次丁萬無出贅之理積此兩因乃遂擱置然鄰里鄉黨僉以爲非生不足以匹女亦惟女始可以匹生耳問名之媒遂致絶跡生年十三出應童！試獵取功名卽獵茂材異等女母亦以女年稍長不宜事外傳又以生學年俱進即令從生讀生乃設綘帳於閨中畫眉彩筆權醮丹铅吚唔深肖唱隨先試此日之師生即他年之伉儷融融洩洩雖南面王無此樂也女書本習家廟碑參以玄秘塔生謂女子腕力微弱宜娟秀不宜骨節開張筋肉盡露乃出家藏定武本蘭亭及乞米讓梨諸帖令女臨摹蓋以右軍書法授自衛夫人本出女子薪傳也不半年格妙簪花名傳遐邇四方士夫得其寸練尺幅莫不珍若連城視同懷寳又共習有韻之文生之詩麗矞皇如黃鐘大吕女喜誦杜工部集多牢騷抑鬰之句生戒之曰子美歷遭傷亂故多變徴之音雖詩窮而後工然蘇東坡謂少年文字當氣象崢嶸吾姊生當盛世不宜無疾而呻女曰詩以言志儂每執筆百感交集往往流露於不自覺生口雖不言心竊憂其命之不猶矣生與女臭味旣投性情尤洽論史解經評詩讀畫深宵不輟女母以謝家少女必配參軍故亦不加裁制會春暮友人以白燕雙棲閣倩生顧詠生數易稿未當意乃商之女 
小說二 
[俠情小說紅蘩蕗别傳] [  天虚我生]  
　　第三十九章（續） 
　　安特魯亦駭然時已急亦無暇細審卽取致己及夫人之亟讀曰吾居此鼠穴厭倦已其不能再爲墊伏蓋即死亦當死於光天化日之下豈能宛轉爲彼鼠子所斃爲今計汝二人即連夜離此巴黎以至嘉萊可即庽倭得别墅并今日夢游船開往苞特而沿 
海一帶以待我倘三日之中不見我至者則可不必處待立回倫敦凡我諸同件均勿可有一人處留巴黎安特魯汝爲我最親最愛之友馬克格尼爾此後之幸福即完全付托汝亞猛則當今與我俱以爲臂助今有一信可致勃　此人與我雖爲道不同然小有才必能代我保護太子則我專心以籌逃免之計安特魯吾友勉之但看宛因河冰解時則吾歸倫敦矣夫人讀已默然者且頃安特魯曰夫人將云何夫入曰柏爾西旣令我行我又安得不行但君又如何 
 
 
 

Page 15

 
 
   
 
 

Page 16

 
 
   
 
