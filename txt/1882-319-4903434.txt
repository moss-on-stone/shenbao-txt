# 1882 - 319 - 4903434

 

Page 1

 
 
[啓朦眞諦] [  本舘告白]  
啓朦瞋諦一書爲清江博望鄧君苑所撰專精眼科前列論說後備諸方於治目疾大有裨益本舘取原本用活字板排印成書刻巳工竣定於十朋初五日出售每部訂成二本收回工料洋一角二分售處仍照曩例諸君請卽賜顧爲幸 
[南洋爲洪水之後最晚出之地論]  
　　地球之形員而能轉合東西九萬里南北八萬五千里皆地也地之有所盡者非地球之盡處也水爲浮出地上之物葢天地絪緼之氣所生而水浮於地地面亦出於水中人之所履萬物之所聚實見之而能名之者以地有高卑突出過於水面非見水之處卽無地也故水雖深亦必有底假如水退則依然地也水中所生之物其性不畏水切言之亦地上之物耳廣雅言神農時方域與今地球可以印證是五帝之世無分乎中外也降洞以後始有隔絶中外之勢而疆域之小亦惟此時神禹之功只九年而告成舟車檋楯所至有限五服之外其俗荒遠漸與中國不通耳然禹雖不施功於五服之外而氣數乘除所未治之洪水亦久而自　神農舊蹟不親復於唐虞之世而終復於數千年之下泰西諸國以及阿非利加亞墨利加草昧初開之日卽洪水退之日也其時皆在中國唐虞而降三代秦漢之間而四大洲畢見於地上然後神農所治約畧可見竊謂最晚出於水面者莫如近中國之南洋以其去中國不遠而人物風俗至今狉狉獉獉猶如開闢之日也夫南洋諸島大者如澳大利亞巴布亞婆羅洲地方萬餘里數千里不等卽其小者若小吕宋等處亦差如新隷版圖之臺灣地大物博氣息厚而鍾毓盛使出於水面與中國不相先後則豈無一二奇異之人出乎其間變樸野而爲文明者乃至今而猶仍其荒陋也夫一水之阻不必搜奇好異之人始爲越海尋地之舉海濱風俗習狎洪濤一葉之舟挂帆而任其所之自古迄今當亦不少而閩廣南面在漢已奉中國之教豈竟無人焉以中國之流風餘韻傅之海外俾漸洗其陋俗哉閒嘗攷之南洋諸島國之名最詳於明史滿刺加阿丹瓜哇吕宋均通朝貢而明以前則惟印度錫蘭自佛教流傳中國始著其名從未有能言南洋風俗者顧有明一代不聞有拓土開疆之舉以恢宅中馭外之規如臺灣相隔閩洋不過千里而終爲倭宼出没之所海賊因乘之以作亂洎乎季世患猶未息可見明之政教亦未必因通南洋朝貢而悉化於海外也自明以來又閱二百餘年臺灣雖入於閩省置官設戍無異内地而山後土番尚不知生人之理結木爲巢獵獸爲食狼而且　不與外人交通有非王化所能轉移卽由臺而南諸島之星羅棋布者雖經泰西探地得之倚爲通商亞洲之逆旅而竭諸國并爲經管之效不過關其土者十之一至其境者十之二而其餘亦皆荒荒莽莽或有地而不得人或有人而不知治將無終古當此渾噩混沌乎抑造物者故留其有餘不使人盡地利乎且其地獨劣專頼外至之人治之而土人竟無一傑出者乎嘗攷舊聞知諸島天氣温和與廣東不甚懸殊而地脈極腴百物皆宜種植卽今所立開地公司之沙峇與前日登明君之信所云沙峇隣近各埠情形大致相同且不僅耳聞而爲目見然則地氣如此安有絶無鍾毓不出人傑之理以阿非之麥瘴而猶生麥西立國之王以天方之污穢而尚出摩哈麥其人以其教風行三洲之境而謂南洋最近中國迄無人以振興之而又從未産一偉人誰則信之夫所謂偉人者非必如中國之聖人也觀其内地土俗卽營造種作猶且不知此何故也愚以爲南洋亦洪水以後復出之地而於地球之上爲最遲約計其時當近年千年内外所以必至明代而地名始見史册卽至今日而風俗依然荒陋也今按地球四大洲洪水横流幾至盡没水中而無高出水面之地中國治之最先其次當爲亞阿交接之處故麥西盛治當有夏中年其次乃及於歐洲故羅馬代興當西漢盛世又其次則墨洲兩土故秦西諸國分割數百年而後華盛頓以興於中國爲宋元之際若夫南洋則居殿焉然今者中外商人合力經管如沙峇之地者關固不勝其開而如闢地之公司者糾亦不勝其糾諸島勢雖不聨而分之不足合之有餘次第興辦將來悉成繁盛之區而恢然萬里更有澳大利亞者在利固有可窮之日哉開風氣於旣晚占利賴於最先所願富有資本者及早圖之 
[彗星光减] E 
　　近以連日濃雲密雨彗星不得見者數天前日早又復顯呈但其星較小其光芒亦較從前减去一半光景外國新聞紙述西星士言測得彗星明年秋間尚須再見彼時將與太陽相激而碎天下亦將滅没云然去年西星士曾云彗星當與地球相激迄今未見激碎明年與太陽相激時又不知作何景象庶幾其言不驗則天下幸甚 
[東報瑣錄]  
　　日本報言東京地方近來房租漸貴貧户無力輸租多有投善堂暫爲棲息者而此等貧户殊多故目下東京特創善堂二十六處俾貧民得以居止云又言高麗自與日本通商日人多往高麗開設行舖而高人則未有至日本行商者刻聞高人亦擬在日本開設行家舖衣以資貿易也又言日本幼童有在英法等國習學西法者現在擬皆移往德國矣又言中國吳筱軒軍門之出高麗王城也有一用欵當還之高麗軍門命某武弁齎之以往而該武弁將銀入己嗣爲軍門查知當卽以軍法從事立正典刑軍政之嚴明於此可見一斑矣又言九月二十二日鄉户地方有盜三人行刦某行行中共有八人皆爲盜所梱傳席捲所有而去約值二千元之多迄今尚未破獲也又言花房公使現已授爲外務衙門第三等宫故不復前往高麗改以現在駐津之日本領事竹添進一調駐高麗云又言九月二十七日神户有巡捕等行經某處見一婦人扶持一男子視該男子則受傷臥地朋下有鎗子傷查得該男子乃係盜匪婦人卽盜之妻有行旅三人過此該盜往刼三人中有一人關鎗擊中該盜倒地三人遂湯長逕去故該婦欲將其夫扶之以起若該婦者可謂遇人不淑者矣又曾日本前有雞瘟目下此症更甚雞之死傷愈多十分時可斃矣三十隻亦云厲已九月念三日爲日本國王萬壽之期停泊長崎港内各國軍艦均升掛五色旗幟至正午時日本炮臺及各軍艦皆升砲二十一聲以申敬賀之忱是晚長崎縣令内海君招請在港各國領事宫並各軍艦主赴宴於公園之交親館筵前並有英國水軍奏樂一時館内燈燭輝煌賓主齊集樂聲與祝頌聲皆逵於外也又長崎有杞憂會員前主西彼杵郡地方講說勸善等書並斥駁信耶穌天主等教之非以爲信此教者不但爲國書實爲國賊不料適有耶穌教徒在座聞此語大觸其怒卽與會員辨駁不休翌日又約其教師教黨前往理論並要辨明國賊之義該會員以禮謝之方得了事不然又釀 
 
 

Page 2

 
 
成事端龑又長崎有日報館二家曰鎭西曰西海近因兩餼各立會黨意見不同互相辨駁殊費筆舌然此猶該國之事外人不必預聞而該報又常有輕侮外人之處如該國人偶與中西人有交涉之事不論是非報上謂西人曰黄毛兒或曰綠眼奴謂中國人曰辫鬟奴豕尾人用此等字句立言可謂失體殊非交隣之道現聞駐　處中國領事官已執報冋該舘究問矣又近來畏崎市上銀價大落向時每元易禀金一元七毫左右今落至一元四毫半因近有西商載洋百餘萬至横濱採辦生絲故也又云該處各府縣所設之常平局現均儲積米糧以目下市價計之可值二千一百五十五萬元盖係偹荒年平糶之用者藏亦厚矣又云長崎附近西彼杵郡城方牛忽患瘟已　斃二十餘頭治好者只九頭該處村民之長巳向地方官禀報矣又宫城縣所屬之特鹿郡有江島孤懸海中一夜有鼠成羣游水渡島該處島民於昏暗之中疑爲魚浮水面撒網撈取應手而得數千正驚愕間鼠己將網嚙破紛紛逃脫島民取魚不得反損其器大爲喪氣聞該島方長不過數里聞係舊藩府充配罪人之處今有居民二十餘户云又聞西京地方凡有名古刹自客歳以來屢遭回祿災起甚奇往往不知致火之由寺僧咸相疑怪如洛東大谷要泒本願等寺均數次被火幸每有人看見不至成災蹤跡之似有人種火者故刻下各寺廟加意稽查欲獲其人送宫究辦以示懲儆聞西京各寺廟富者甚多故匪徒欲放火以圖乘機肆槍也前有泉涌寺卽日本太廟亦遭焚燬聞日廷現已發帑着地方官監造矣又云英美德三國擬於明春各在高麗之仁川元山釜山設立領事公舘以衞商民云 
[鄂垣近信]  
　　前報列鄂事續聞一則言近日省垣謡言漸息此據鄂友所述而言也昨又接本月初五日鄂友來信謂刻下軍民之心尚懷恐懼盖此事業經大憲出奏恐他日奉到上諭或當嚴辦也是以豪富之家早在暗中遷連財物一旦有事便可潔身遠去不致玉石俱焚江夏蔡明府興撫標中衡焦叅戎前已撤委督標中軍鳳協戎於初一日卸任接署者爲德安營文子雲叅戎所遺德安營員缺調劉青臣軍門往署擇於初六日赴任此督標近日情形也惟撫標中衡仍爲璞遊戎兼攝云 
[瘟疫盛行]  
　　近聞湖北孝感一帶鄉間瘟疫頗多死亡相繼甚有一村而死七十餘人者鄉人恐瘟疫沾染各懷疑懼故抬棺埋葬之事殊難雇人料理也鄉人又公出一令凡喪亡之家無論長幼不准啼哭又聞武昌府之北鄉牛豕雞犬瘟斃無數有某甲者畜牛一頭發黄而斃甲剥其皮而食其肉家人咸染指焉後數日合家之人成腫手或潰脚一如牛之發黄者雖不致死亦大受累矣甲則依然無恙心竊自喜前月杪甲因事至省忽覺眼皮上紅腫越日愈劇以竹床抬歸而殞别有一人以錢百餘文購牛頭一具提之而歸操刀割之偶一失手刀如觸於左手食指皮破血流急以布纒裹食牛肉後遍處浮腫延及頸項而死由是各鄉聞之無不慄慄危懼按近來各處時症屢見於報是雖沴厲之氣使然然善養生者鳥可不於飲食起居加之意哉 
[巡丁凶悍]  
　　杭垣自設民更局後每叚紳董例有巡丁二名原以資巡緝供奔走而已前月某夜有一丐自臨平至杭初來此地故羣丐莫與爲伍夜間無棲止處遂在衆安橋河下小營問畔倚門而坐不料四更從爲該叚巡丁所見將丐拖起搜其身畔有大錢百十餘文粗椀一隻囊中有小錢十餘文銅匙一個係開錢櫃所用者丐自云怡諸路上而運丁卽據此以爲竊具將丐拖至天長寺前繫諸更樓脚下另取巨繩縛其雙足使其脚指低地以鐵尺擊其後脛又反縛其脚而痛擊其趾丐痛極呼救時正五更寒氣侵骨而丐則滿頭汗珠涔涔欲滴適有更夫在旁目不忍覩遽爲解勸巡丁張目叱之曰汝豈已得賄賂故爲緩頰耶更夫不敢再言幸近處居民於夢醒時聞呼救聲覺開門出視見其狀爲之髮指因諸巡丁曰汝妥所見而指之爲賊巡丁見人多不能强辨詭言交付地保遂解其繩曳之而去次日有人見此丐蹣跚於路因問昨夜之事丐云巡丁拖我至無人處攫大錢百餘文而去聞該巡丁　台州人貪鄙凶悍各叚更夫無不遭其荼毒云 
[竹西碎錄]  
　　揚州西門外小木柴巷僻境也瓦屋草房約有二十餘家上月二十二夜二鼓後忽然失愼火爲風卷其光爓天水龍聞警來救則已不及惟瓦屋六七家尚未全燼次日始悉其起火之由蓋巷中有李生者鎭江人年約四十餘以筆墨爲生涯性迂而視近咫尺之外熟視無睹生平曾遭回祿二次人有言及失火者幾於談虎色變居揚授徒有年矣每晚局户時必持燭徧照各處一次未足必再次三次而後已前日賈榮草數担堆於空屋中恐積薪之引火也恒以爲愈及晚更甚於是口啣短烟管手持洋燈巡照一周人云以燈照火雖有不見不如暗中摸索生從之起火之夜暗摸四次不意足爲問濫所紏遂仆於地所啣燈管亦墜　生尋得烟管跟蹌而出不知烟管餘火早已落入草中故罹此厄也應防火而反遭火未始非猶豫狐疑之害也○揚州賭風素熾近則於摇灘押寶葉子戯之外又有所謂押五音者其法用千家詩一句如黄鶴樓中吹玉笛改玉字爲鐵字杖藜扶我過橋東改東字爲西字之類寫成紙條覆於碗内令人押之押者以一嬴二上家以一贏四凡畧識之無及十二三歳之幼童無不被其誑惑去年十二月下旬瓜洲周姓一童爲輸千餘文而逼死乃前日又有吳姓子年十七歳自高郵隨舅來揚見押五音者頗显他人所贏吳不知其詭計也大下庄注竟輸英蚨三元無以爲償所穿馬褂且爲惡黨所褫自思無顔見舅遂瀯　阿芙蓉膏而死旁人雖有知者亦不敢告其舅也舅乃痛哭收殮携柩回鄉亦可哀矣吾不知地方官果何以嚴懲懸俗耶○揚州廣儲門外徐姓者貧民也一母二子焭然獨處三更時忽有偷兒入室搶其被及茶壺而去二子共道之隣衆聞聾來助追至中途賊棄物去二子卽携物而返不復追矣衆中有喬姓者年三十許家小康而性剛躁獨奮勇窮追至三里外賊不得脫手拾磚塊數件俟其近前擲傷其面又傷其膝喬仆地呻吟賊大笑而去迨後者至乃扶之歸家則已不勝狼狽矣古人云窮宼勿追良有以也 
[聖壽令節]  
　　今日恭逢慈禧端佑康頤昭銀莊誠里太后聖壽令節各衙門皆於前後三日常服持珠藉伸慶賀英界會審公廨陳太守亦已知照捕房停解公事一日云 
[冶游猝斃]  
　　前夜有某宦在南晝錦里某妓家飲酒意興頗豪飲畢忽患急病某妓急延滬上名醫爲之診治醫亦束手無策延至十二點鐘氣遂絶某宦之僕卽回告其家用板門扛回噫花底簾前拚買吳娃之笑肓上膏下幾窮秦緩之方可傷也已 
[貨船傾覆]  
　　吳淞口外寄椗之輪舶帆船每日需用牛肉小菜等物向由本埠虹口各貨船送往前日福州輪船到埠藉悉日前有貨船一隻送貨至吳淞口外遇風傾覆船上夥客十一人盡落於水適該輪船進口瞭見卽行施救一人扳住桅檣二人抱住船傍之水關一人伏於標杆墩上皆得遇救其餘七人已與波臣爲伍救起之四人由該輪船帶回滬上聞該貨船之老大亦在四人之内據云是日開船出口時船板上疉置飯盌七只忽然側翻遂致粉碎是時船甚平隱不知如何致此也 
[飲和共慶]  
　　本埠創設自來水情形疉經列報兹悉曰大橋南首之存水棧房業巳竣工英租界各街道亦按次埋藏鐵管屈曲相連約於今冬一律告竣從此租界居民可卜飲和食德矣 
[挾嫌誣控]  
　　縣署差夥王錦富禀稱曾托皂快頭沈祥保充頭役言明費洋百元先付洋六十元由徐耀良過付執有沈姓收條繼付洋 
 
 

Page 3

 
 
四十元面交與沈豈知接充之期沓無定日向催則再四延約爲此求請提追范邑尊准詞立傳人証訊究王申訴前因并稱所積銀洋皆從辛苦中來今圖餬口而反遭吞没心殊難甘沈供王係我名下派往鄉間催粮兼看管人証之夥前年有謝維章之女爲談禮義價賣爲娼由前縣尊提談到案我令王暫爲看管再行解訊而王竟得賄私放當據情禀明前縣尊將王笞責且令捉獲談姓遷延未獲厥後我知談匿在英租界地方禀請移咨英會審公堂協提於是兩造由英公堂移縣始得了案然王已牌上除名王再四懇爲收用又央徐耀良關說我皆不允因此挾有微嫌今乃揑情朦控其寶並無講費收洋保充頭役之事邑尊謂爾言王錦富得賄私放爾旣禀案笞責自應有案可查爾能記月日否沈答稱大約在前年三四月間容細查禀覆且王係迭經犯事之人曾爲保甲局笞過藤條徐供王囑我荐至沈處帮夥未獲應允並未過付洋元邑尊間王收條何在答稱未曾帶來又問沈姓所言得賄放人等事爾果有此事否王答稱無惟沈前四錢糧逾限恰值比交之期沈令我代受笞責邑尊細閱原被呈詞大怒曰王錦富爲挾嫌起見架詞誣控可惡已極隨喝掌頰一百六十下且令直供王賢執如前又喝掌頰滿三百之數仍矢口不移又笞責百板沈又稱承充頭役已有四年半從未被人告訐王係小夥决不敢挺身誣控此中必有人唆使乞澈底根究邑尊飭將王錦富管押着沈查明所犯各案逐件禀明再候六房吊卷詳閱後再行重辦 
[罰欵置燈]  
　　司徒保之曾出銀五百兩買得怡和碼頭相近之地基一塊畧加塡築轉售與人得銀一千五百兩詎該地係屬漲灘未經升科今被本縣范邑尊訪悉飭傳司徒保之到案嚴加申飭着罰銀三百兩以充善舉司徒保之一再苦求范邑尊准從寛减令交洋三百元卽將此項罰欵舉辦城内外大街小巷之路燈以便行人是亦惠民之善政也 
[搶親閙事]  
　　江浙間有所謂搶親者或因境况艱難彼此离妥冀省迎娶之費或因男家貧窘恐女家翻悔乃作此先發制人之計然旣搶之後仍復言歸於好往來無異卽方搶之時雖　族間有阻奪者要不過徒手搏擊未聞持槭傷人之事如本城昨日之搶親竟致毆傷局勇亦創聞矣城内金家牌樓地方有湖北人王茂生在彼開設剃頭店家眷卽住店内母黄氏妹名秀英曾憑媒人羅心甫作伐許配祝枝蘭爲室講定財禮洋一百元先付壓帖洋三十二元擇於本月初七日行聘十一日迎娶而王黄氏必欲於聘禮之外行加金飾四件祝枝蘭力有不及囑媒人情懇而王黄氏堅執缺一不可於是祝姓束手無策遂萌搶親之念竟未關照媒人貿然雇轎前往但有砲手並無樂人至女家蜂擁而前將女搶入轎内抬起飛奔王姓糾衆赶上搶親者見追逐之人甚多情急亂走不由原路簇擁至西門欲出城上管兵見轎内大呼救命又無鼓樂疑爲强搶閨女阻住不准出去詎搶親諸人中有暗帶纎尺者而將該管兵當頭毆打傷其額有該舖保甲在側上前查聞亦被擊傷衆人卽奪路出城兵弁等從後趕上王姓追者亦至西門外有巡防分局委員朱明府帶領局勇在左邊巡街聞聲齊集將搶親人等截住而新娘早被王姓奪回領去帮搶者亦各鳥獸散局勇祇獲到放砲人陳炳金解局朱明府正當詰訊之時而新郎祝枝蘭到局探信亦遭獲住朱明府飭勇將祝陳兩人移解縣署范邑尊以搶親事小持械毆傷營兵與地甲事大立卽坐堂提問各人供訴情由邑尊詰以媒人何在答稱往搶時未曾關照邑尊謂親事俟傳到羅心甫再爲核斷某傷人滋事着先將祝枝蘭掌頰一百下陳煩金動手行兇則責四百极以儆 
[拆屋案覆訊]  
　　租地上拆屋涉訟一案疉列前報昨復集訊據法包探過永發稟稱前偕王金和往看應文森所造之屋其正間尚未裝設門憲小屋亦均草草支拄王金和復稱天井中未鋪石板翁太守謂房屋祇須門壁俱全　能事事苛求但應文森事懸多日不肯赶緊了事情實可惡應文森答稱諸事齊備下禮拜一卽可完工太守乃諭令俟禮拜一查看房屋後再核可也 
[提訊命案]  
　　前報曾列江蘇臬憲因爲滬西靜安寺相近姚橋地方之命案據詳尚多疑竇特派委員兩人到滬會同上海縣范邑尊訪訊明確禀覆故該委員於昨日飭傳事主姚某及該處地甲保正并原騐忤作就縣署研問訊後情形再爲探錄 
[壬午孟冬還自東瀛邂逅少泉新儂二君於滬濱之登祥樓茶話各占二十八字]  
　　去年同作東避客不道今朝此地逢殘月曉風將遠别喜重重又恨重重松石逸士草○記否三山同作客二年不見此相逢羡君走馬應官去悵望山重水又重少泉外史奉和○憶識荆州自海東歸來滬上又欣逢明朝君忽之官去從此雲山隔幾重新儂散人奉和 
[卽席贈友人]  
　　同藉囊中筆一枝縱横東海結相知歸來重聚均無恙把酒論心各賦詩[  再再生草]  
[題華陽麗蓀龍樹話秋圖]  
　　無端蹤跡滯京師依舊劉蕡不第時敗北敢言非戰罪望南翻怯定歸期屢勞荐剡推韓愈羞聽才名說項斯難得故人豪興共撥愁來飲菊花巵高敞虛窗夕景清蘆花瑟瑟動秋聲數行疎樹環僧寺一抹摇山劃帝城鎭日狂歌忘故態看雲小座悟浮名院中龍爪猶鴻爪合畫游踪記舊盟[  江右秀峯李乘時]  
[贈朱墨卿校書卽百艶圖之李小寶又號玉雙]  
　　巳是風流誤可憐枉將幽恨訴纒綿酒闌　說當年事腸斷秋深病菊天何堪塵夢溷蘇臺我亦飄零海上來紅袖青衫同一喟不經磨鍊不成材問雒慧眼肯埀青草草歡埸一夢醒廣厦人間原不少天涯偏要感浮萍拉雜琵琶宛轉歌一聲珍重奈情何可憐末路詞人涙更月秋娘怨恨多[  染溪夕陽紅瘦樓主瘦鶴詞人錄舊稿]  
[按錄開金州駱馬山煤鐵礦章程]  
　　一山地宜按民價購買也駱馬山出産煤鐵之處多有民間管業除無主者皆係官地毋庸給價外其有主之山地亦屬瘠土應由局員會同 
地方官查明原契給還原價歸局開採俟開採事畢仍可付與原主種植一礦利宜酌量分成也公司章程向須酌提官利此局自應援照自見煤之日起每商本一百兩長年酌提民利銀十兩此外餘利分作十五成開派以十成照商股均派以三成作爲花紅分别辦事人勤惰酌派以二成作爲善舉公積以備荒賑等用徵諸作善降祥之理則礦必興矣一兵輪宜酌减煤價也此礦近在旅順自應先儘水師購用嗣後兵輪船每年約需用煤若干當由局員每年移請水師統領預爲酌定數目分次由兵輪船就近駛抵駱馬山海口運用其煤價應照購用别處之煤酌减十之一二以伸報効一礦務宜准借兵輪也駱馬山僻處旅順之東北離烟台三百二十里離天津七百里並無商輪船過往該礦一經開工難保無急需之事應請飭行統領水師丁提督遇有礦務要需商借輪船如非軍務之時卽應准其暫時借用所需燒煤當由礦局自備將來出煤之後礦局必當自備輪船屆時亦必有益水師轉運一稅則宜查照專案也查煤稅台灣湖化開平皆有奏咨專章每墩完正稅一錢半稅五分自應查照援案辦理鐵稅屆時亦當詳請查照進口洋鐵章程核辦至水師及製造局應用煤鐵是否免稅屆時再請酌定一員董宜酌量奬勵也洋務人才難得此次擬試用出洋學生其　於他局者皆可得保而礦事艱苦彌甚期望亦彌深卽在事員董于役海隅倘猧無奬勵之條恐人皆視爲畏途仍非皷勵人才之道查此礦爲北洋水師而設雖借資商本實係洋務軍務之至要者應請批准俟見成效援照製造局船塢等處章程許其擇尤保奬如有冐濫仍請核駁○續增章程四條一會辦宜駐礦坐辦也礦廠爲根本之地指揮百職監察工程隨在均關緊要非得明幹樸誠精通西學之人常川坐辦不足以資鈐束現議禀請王錦堂總戎會同駐礦主持一切并請給與會辦札付一局務宜舉董公議也股本重大礦務紛繁非得事理通達老成公正之人相與折衷求當其何以收集益之功現議仿照各公司例遴邀股實股董及聲望素著者五六人推爲局董遇有重要事件隨時訂請集議將來得有餘利自應酌送花紅一礦師宜斟酌延訂也今有璞玉必使玉人本局除巳奉北洋大臣飭派池貞銓林日章到局隨辦外所有延請礦師一節巳照原訂章程函邀英國礦師郭師敦來華訂立合同三年爲限倘因該礦師在英鐵廠不能脫身卽擬託郭師敦薦舉頭等礦師一人必須領有考單在洋辦礦著有成效公司給與文憑者代承其役應用機器卽託其訪求新式繒圖開帳寄來中國再行妥細酌定一莊息宜先行分派也詳定章程擬自見煤日起長年酌提每股官利銀拾兩餘利按成開派所有收銀日起見煤日止如欲行付官利何異挖肉補瘡若竟不算此項官利則納入餘利之内而人不自覺矣必思不動股本仍算此項官利惟有將所收股銀未經支用者 
 
 

Page 4

 
 
暫時存莊生息按半年一結以所得銀拆若干隨時知會照六千股儘數均攤分給但本銀逐漸開支拆息亦必逐漸短少其不敷見煤以前官利一分之數應俟礦務得手時再在餘利項下補足 
[減潤助振]  
　　魏塘郭少泉客遊東瀛數載甫於今秋旋里聞皖省水定待賑孔急因擬於本月初十日起寫扇冊不論書畵二百件每件减取洋一角其潤悉繳賑局匯解灾區聊作盃水車薪之助餘件仍照仿單由四馬路大吉樓箋扇店收付 
[蘇州楊乾豐經收棉衣捐欵九月初旬清單]  
　　金壇鹽棧洋兩元湯又新募湯記洋一元長興雙梧居士募十三户遐壽堂洋拾元同壽堂洋六元傳經堂中和堂務本堂費研記徐松記洋各兩元徐榮記趙炳記洋各一元徐安記戴開記孫良記胡寶記洋各半元元泰號募二十七號冊葉墉堂吳雅山馬永學洋各一元王晋義募四十號冊德興昌張洪茂賈金順洋各兩元張亮記洋一元無名氏不書名不書名助棉襖胎各五十件印莊巡政廳仲君作霖募一百四十六號冊自求人洋十元勉善翁洋五元無名氏洋兩元李大釆洋一元無名氏無名氏無名氏無名氏洋各一元無名氏洋五元無名氏無名氏洋各兩元無名氏洋一元敦記胡恆豐湯子俊洋各兩元張百川胡振吉李鏡涵洋各一元誠如氏募十六號冊德源義豐恆豐和聲氏洋各一元恆泰號募五十九號冊朱雲岩仇潤翁洋各一元嚴範庭募一百廿八册徐少山洋三元無名氏洋兩元足對開一個徐崇德世德堂綿力氏洋各兩元茶業醮會葉綬廷沈春暉沈泰來朱吉翁致和震厚生愼昌信柳意園洋各一元本旬共六拾二户收洋一百拾元足對開一個棉襖胎一百件 
[蘇省撫轅抄]  
　　十月初七日浙江孫臬憲之老太太官眷由浙來過蘇從九江圖笙禀知辭奉牙厘局委赴盛澤公幹江寧來信新授兩淮運臺孫翼謀於本月初三日由金陵奉飭知赴本任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年九月二十九日京報全錄]  
　　宫門抄○發抄旨五道○晉撫張奏揀員調補知縣摺子○將軍金奏請議卹夾片○又奏考核軍政請展限辦理摺子○總兵趙奏恭報到任日期摺子○蘇學政黄奏恭報科試竣事接辦錄遺情形摺子○將軍金奏請更正片○署直督張奏甄别知縣片○陜督譚奏都司因病出缺片○九月二十九日兵部太常寺太僕寺正白旗值日無引見○豫王假滿請安○純公請假十五日○景廉廣壽各請假五日○召見軍機○皇上明日卯正二刻至太廟行禮○發抄杜端聨奏審明匪犯巢大吉聞拿自首案定擬奉旨刑部議奏欽此○又司道各庫請展限盤查奉旨户部知道欽此○又分委查勘石屏州續報水灾情形奉旨知道了欽此○又試用同知黄峻楷　代　武定直隷州等缺奉旨知道了欽此○又出闈日艱並三場安靜奉旨知道了欽此○○山西巡撫臣張之洞跪奏爲揀員調補要缺知縣以資治理仰祈聖鑒事竊照汾陽縣知縣慶文因降補府經縣丞接准部覆開缺當經截缺咨部在案所遺係煩疲難兼三要動例應在外揀選調補該縣爲汾州府附郭首邑政務殷煩民情多訟素苦水患兼多累糧非清潔愛民之員弗克勝任臣與藩臬兩司於通省知縣内逐加遴選非現居要缺卽人地不宜惟查有山陰縣知縣成熙現年四十五歳係鑲黄旗滿洲潤保佐領下人由監生遵籌餉例報捐知縣指分山西試用咸豐十一年七月十一日到省同治四年在上永和江地方攻破賊寨出力彙案保奏奉旨着仍以知縣歸候補班前補用欽此遵例在陜甘米捐分局報捐同知銜題署山陰縣知縣於光緒六年九月十九日到任七年四月調署臨晉縣知縣本年六月調署汾陽縣知縣於六月十八日到任該員操守廉肅治事勤明且現署斯缺辦理一切俱臻妥協各任内並無積案及欠解錢糧承緝盜案有關降調處分以之調補汾陽縣知縣實堪勝任據藩臬兩司會詳前來合無仰懇天恩俯念員缺緊要准以山陰縣知縣成熙調補汾陽縣知縣寔於地方有裨如蒙俞允該員係現任知縣調補知縣銜缺相當毋庸送部引見所遺山陰縣知縣員缺係属簡缺應歸部選晉省現有應補人員應請扣留外補俟部覆截缺後再行請補是否有當理合恭摺具奏伏乞皇太后皇上聖鑒謹奏車機大臣奉旨吏部議奏欽此○○金順片再奴才行營帮辦營務兼辦善後工程局二品銜甘肅遇缺題奏道桂芬隨奴才十有餘年轉戰萬餘里遞保今職洵能始終奮勉歴著勤勞兹於光緒八年四月二十七日在綏定營次積勞病故深堪憫惻可否仰懇天恩照軍營立功後病故例勅部從優議卹以爲盡力王事者勸除將該故道年歳籍貫出身履歴咨部察核外謹附片具奏伏乞聖鑒訓示謹奏軍機大臣奉旨着照所請該部知道欽此○○帮辦軍務大臣伊犂將軍奴才金順謹跪奉爲現屇考核軍政之年擬請展限辦理恭摺具陳仰祈聖鑒事竊奴才准兵部咨查定例内外旗員五年一次舉行軍政各省將軍都統副都統等俱令開列事實妥册於次年十月内送部兵部　齊繕寫履歴清單呈進各省駐防官員俱照在京官員之例該將軍都統副都統等考察今查内外八旗武職官員軍政於光緒三年舉行後計至光緒八年又屇五年舉行軍政之期各省駐防大臣事實例應於十月内送部分别詳核外省駐防官員軍政定限於十月内將年至六十五歳以上各員照例專摺奏請留任其應舉應留應劾及世職計典各員分爲四册並將弓力於各員名下註明題報到部臣部會同都察院兵科京畿道察核具題光緒七年十月初六日題初八日奉旨依議欽此又定例綠營武職五年一次軍政將上屆軍政以後所行之事俱行開註各省提督總兵等將歴任事實造册於十月内送部副將以下千總以上屬總兵所管者總兵註考造册送部察核於光緒七年五月二十日題二十三日奉旨依議欽此各等因咨行前來奴才當經分行各該營查核具報去後兹據伊犁惠遠城協領額爾柯本巴彦岱領隊大臣長庚錫伯營領隊大臣果權伊犁鎭總兵劉宏發等呈稱查伊犁地方甫經接收各營營制正在整頓漈不一律設復本年軍政考核擬請暫行展緩一俟下次軍政屇期再行照例舉辦以符定制等情奴才復核無異仰懇天恩俯念伊犁地方接收未久一切營制如同初創其有庸劣不職難期振作之員奴才隨卽叅劾以裨軍紀可否准將本年軍政展至下屇再行照例考騐之處出自逾格鴻施謹將　屇考核軍政之年擬請展限辦理緣由恭摺具奏太后皇太后皇上聖鑒訓示謹奏軍機大臣奉知着照所請兵部知道欽此○○簡放提督山東曹州鎭總兵官奴才趙鴻舉跪奏爲恭報奴才到任接印日期叩謝天恩仰祈聖鑒事竊奴才等於光緒八年二月二十四日荷蒙恩旨補授山東曹州鎭總兵官員缺當經咨請河南撫臣代奏恭謝天恩並籲懇恩准陛見嗣於七月初一日到京請安仰蒙召見跪聆訓誨周詳莫名欽感於初八日請訓出京二十一日行抵山東省城謁見撫臣任道鎔會商一切事宜八月初三日由濟南起程赴曹州新任於十二日行抵曹州府城准前任總兵王正起飭委中軍遊擊韓凌雲將曹州鎭總兵官關防一顆王命旗牌五面付未用火牌三張及文卷例書等件齎送前來奴才當卽恭設香案望闕叩頭祇領任事伏念奴才備員豫省涓埃未酬移閫齊疆氷淵時惕查曹州界連直豫民情素稱强悍時有游匪出没兼之訓練兵丁巡緝地方在在均關緊要自維庸駑深懼弗勝惟有隨時隨事咨商撫臣實力講求整頓不敢稍涉疏懈以期仰答高厚鴻慈於萬一所有奴才到任接印日期並感激下忱除循例恭疏題報外理合恭摺具奏叩謝天恩伏乞皇太后皇上聖鑒再奴才奉到前任總兵官王正起移送代缴批摺四十件理合恭繳謹奏軍機大臣奉旨知道了欽此○○江蘇學政臣黄體芳跪奏爲恭報科試竣事並接辦錄遺情形仰祈聖鑒事竊臣於上年閏七月中旬曾將揚通二屬歳試並徐淮海三屬歳科併考情形具報在案嗣循向章在江陰駐省署調考常州府屬生童於八月中旬試畢九月初旬出試蘇州次及太倉松江十一月初旬試畢回署本年三月下旬出試鎭江次及揚州通州江寧於六月下甸試畢卽在江寧省城接辦錄遺事宜於七月下旬試畢八月初旬回署各屬文風以江寧之上元江寧蘇州之長洲元和吳縣松江之上海常州之武進陽湖宜興鎭江之丹徒揚州之高郵泰州太倉及所属之鎭洋通州及所屬之泰興爲上而蘇州之常熟昭文松江之華亭婁縣常州之江陰葬溪揚州之江都甘泉興化太倉之崇明通州之如皋次之大抵自江以南地氣饒衍而深秀承學之士資禀不乏高明而省會郡治及江海要冲見聞較廣風氣日新好學深文頗多其選江北則自南運河以東未遭兵燹尤有穎異之才臣於扃試生童各塲事必躬親嚴絶弊端不敢稍自睱逸發落時諭以讀書貴博而不可徒尚浮華立品貴方而不可近於乖僻區區之愚惟冀有鴻儒碩彦出乎其中足裨時用庶下循微臣興學之職而上副朝廷養士之心所有科試竣事並接辦錄遺情形謹繕摺具陳再臣經過地方民情靜謐惟伏秋之間沿紅一帶因上流水大稍被災傷當經官紳協理賑濟已安集如常堪以仰紓宸念合附陳明伏乞皇太后皇上聖鑒謹奏軍機大臣奉旨知道了欽此○○金順片再奴才行營委員花翎儘先選用衞守備殷華清禀稱守備隨同歴次剿辦竄擾回匪擒斬凈盡西北兩路肅清案内出力蒙彙案保奬於光緒六年六月十一日奉上諭藍翎選用衞千總殷華國着免補本班以衞守備歸部不論雙單月遇缺儘先卽選並賞換花翎等因欽此祇領之不深爲抱懷資守備係武生出身原名華清前得保奬均以華清爲名茲誤寫華國日後請咨超部名册不符恐干駁詰禀請附奏更正前來奴才覆查無異係繕保案清單之時出於筆誤除日將筆誤字識責革外合無仰懇天恩逾格敕部更正不勝感激理合附片具奏伏乞聖鑒訓示謹奏軍機大臣奉旨兵部知道欽此○○張樹聲片再道府州縣無論何項勞績保歸候補班人員應自到省之日起予限一年詳加察看出具切實考語奏明分别煩簡補用茲查有候補知縣杜家楨到省一年期滿例應甄别由藩臬兩司詳請具奏前來臣查該員杜家楨年壯才明堪勝煩缺俟有應補缺出照例序補除履歴冊咨部外理合附片具陳伏乞聖鑒謹奏軍機大臣奉旨吏部知道欽此○○譚鍾麟片再臣接准陜西固原提督臣雷正綰咨邠州營都司張應宿得患風疾急症醫藥罔効於光緒八年五月十六日病故當卽委員查騐取具該故員原領札付以及嫡親醫士並委員印甘各結前來臣覆查屬實除將該員原領都司札付照例截角註銷印甘各結咨送兵部並將所遺邠州營都司員缺另行揀選請補外理合附片陳明伏乞聖鑒訓示謹奏軍機大臣奉旨知道了欽此 
 
