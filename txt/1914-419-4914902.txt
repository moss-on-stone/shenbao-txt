# 1914 - 419 - 4914902

 

Page 1

 
 
   
 
 

Page 2

 
 
時評 
[英人之態度（冷）]  
　　歐洲戰事之情形我人所急欲知之者英人之態度是也奥已攻塞德已海軍撃退俄國之波爾的海艦隊駛入芬蘭海峽俄人攻德之兵已退就大隊德兵已越境而攻法聚於法邊之一隊已有十萬是德之戰義以海軍攻俄都而以陸軍壓法都也其陸軍行動將以攻法得手之後再以攻俄也此德國今日主戰之態度其所發現者如此也 
　　英國輿論激昂幾有助法敵德之意觀於海軍之備戰屬地之熱心以及各大員之演說其去開戰已幾希矣其所執爲開戰之說不外二端其一以德未宣戰派兵入法其二爲侵犯比利時之中立故以前英人之戰否尙或視德以海軍攻法與否而今則其勢更迫矣路透電報雖言大臣散會之後尙無加入戰事之確信恐終不能免也 
[命令]  
　　八月二日大總統策令上月二十七日覲見之裁缺福建内務司長黃悠愈奉天敎育司長莫貴恒均仍着交政事堂存記此令 
又令上月二十七日明保覲見之宋敬煕着交政事堂存記此令 
又令據河南巡按使田文烈電稱方城縣知事李霽自辦清鄕以來先後獲匪五六十名並獲鎗械多件成效卓然且於白匪回竄時督隊偵緝晝夜捍衞地方賴以安全尤屬勤勞懋著請予給獎以示鼓勵等語李霽給予五等嘉禾章此令 
又令李玉桂給予五等文虎章此令 
又令内務部呈請任命孫榮宰爲綏遠警察廳廳長應照准此令 
又令陸軍部呈請將于得偉授爲陸軍步兵少校應照准此令 
又令國務卿呈據印鑄局詳稱擬將僉事葉瀾羅超郭承緖均進叙四等等語應照准此令 
八月二日大總統申令據肅政史蔡寳善呈稱愼重榮典母予輕頒更調職官不宜太速等語查虞廷懋賞惟重酬庸宋代監司每期久任詳稽往籍聿著成規維茲策勵之公乃底休明之盛是故趙衰之稱城濮三賞宜先汲黯之治淮陽十年不調蓋名器未容輕假責任惟貴久專也民國初基紀綱未備或以功疑惟重懲刓印之不頒或以職掌屢更類舉棋之無定爵秩因而失貴除授亦覺過繁人懷僥倖之私吏有苟安之想綜斯流獘無可諱言現在時局敉寗庶端不舉長此因仍舊習殊無以防濫冒益無以策資能該肅政史陳述各情洞見本源良堪嘉納嗣後京外各官署務各深明大體愼惜人材凡嘉禾文虎各章非有勳勞於國家者不得率請獎給其任用職官内而京部外而縣令一經任命不得任意遷調其有體察情形必須更換　亦應詳具理由呈明核辦庶幾爵不虚糜人皆盡識法武功浮濫之習杜官吏傅舍之心本大總統有厚望焉此令又令　署理陜西巡按使宋聯奎呈稱已撤中部縣知事宋贊猥鄙不職據實糾劾請交付懲戒等語撤任陜西中部縣知事宋贊浮收倉糧專擅挪用並浮支役食濫用科員殊屬謬妄着交文官高等懲戒委員會議處以肅官常此令 
[歐洲戰電（特約路透）]  
　　瑞典電德俄艦隊在亞倫島交戰（芬蘭海濱之外）俄艦爲德艦逐入芬蘭灣（三日） 
瑞典京城電德軍已佔據亞倫島據漁人報告有俄國大兵艦一艘擱淺岸上（三日） 
　　維也納電據某報載稱奥塞兩軍今在特林江大戰塞軍圖渡該江奥邊防軍現正抵敵之（二日） 
　　比京電據各報載稱德國以愛的美敦書致比請與聯合俾便德國用兵限星期一日晨間答覆據半官消息比政府已拒絶德國之議願仍遵守中立（三日） 
　　巴黎電飛機按續開往邊界之聲軋軋震耳凡圖高擡日用品之價者須加嚴懲愛番爾塔之探海電晝夜照耀四周以防敵軍飛船濳駛入境（三日） 
　　倫敦電每日郵報載稱聞昨晚内閣散會時英國仍未參與歐洲戰爭每日郵報拉斯巴爾瑪斯訪員電稱開萊里斯附近現有德國軍艦兩艘俄國大公爵尼柯萊維區已任爲俄國全軍總司令德國斥候隊現在貝爾福特附近掠畧馬匹白金漢宫之前今夜聚集人民甚衆高呼（上帝佑皇）（主治之大百列顚（瑪賽萊斯）英皇喬治及英后曼的出現廊下向衆答謝衆乃大呼萬嵗今日似將發表各黨同意之重要宣言賴特芒君已囘倫敦（三日） 
　　倫敦電平民議院之景象爲英國有史以來所未有人民異常激昻坐椅皆摺置地上以容諸員因無隙地可坐也外相葛雷君之神色頗形憔悴院外聚集之人以候消息者異常擁擠各大臣入院出院時衆皆向之歡呼保守黨歡迎海軍大臣邱吉爾君尤爲誠摯（三日） 
　　倫敦電韋爾斯各郡代表昨在卡狄夫開會決議招募騎兵赴國外盡責德政府不向法國宣戰攻入法境法政府已向詰責法國國會今日召集俄國國會定八日召集（三日） 
　　倫敦電據官中宣稱陸軍將於明日深夜召集澳大利亞政府已將艦隊歸英國海軍部調遣並願派遠征軍七千人自任經費（三日） 
　　倫敦電加拿大已召集海軍預備隊澳大利亞已下一部分之動員令（三日） 
　　馬爾太電地中海艦隊已卸清艦面之物預備作戰滅魚雷艇已奉密令開足速駛離該港現信乃往加入法國艦隊旗艦印拂萊克齊白爾號（載重一萬七千二百五十噸）巡洋艦韋茅資號（五千二百五十噸）約茅慈號之姊妹艦特白林號（五千四百噸）及滅魚雷艇隊兩分隊均生火留 
 
 

Page 3

 
 
駐此間（三日） 
　　馬爾太電此間已宣布戒嚴令（二日）　　哇太樺電内閣開緊急會議議决徴集海軍豫備隊現已加意防衛各河道加拿大有决議盡責之徴象（二日） 
　　威靈頓電政府宣布令鈕西蘭海軍歸大百列顚調遣政府已召集海軍豫備隊當道現管理各口岸嚴加戒備（二日）　　倫敦電外相葛雷君今日下午在平民議院演說解釋英政府之義務葛雷君先請平民議院就英國之利益國威義務着想注意此事勿持意氣俟外交公文宣布之後則當知吾人以至誠進求和平之意吾人至昨日止除外交助力外並無其他約前所許亞爾其西拉斯會議時有人問彼願否以兵力相助彼乃答稱非得英國輿論誠心之贊助不能有所許約惟彼曾告法德兩國大使德國如與法國宣戰則英國輿論將向法國云此次之爭端其發原初不與法相干英法友誼久稱篤厚諸君試關心解釋吾人義務之範圍葛雷君於是復演說聲明法國艦隊現聚集地中海法國北海濱空虚無防如外國艦隊攻撃此無防之海濱則英國未便坐視彼已於星期日晚間面許法國大使如北海德國艦隊攻撃法國船舶或法國海濱英國艦隊將以全力保議之惟此非宣戰之謂也聞德國之意吾人如聲明嚴守中立則德允不攻撃法國北海濱此項契約過於狹隘尙有一事則爲比利時中立問題是也大不列顚今於比利時中立所得之利益固無異於一八九○年當初下動員令時葛雷卽致電法德提及比國問題法國答稱將尊重比國之中立德國外交大臣答稱彼恐洩漏德國之行軍計劃故不能答覆並詢問大百列顚如恢復比國之完全吾人將否满意葛雷答稱吾人不能以義務爲交易品比皇致電英皇喬治第五懇請施外交之干涉以保比國之獨立比國獨立旣去則荷蘭之獨立亦將隨之而去葛雷君乃請平民議院試思吾人如果引退則英國之利益處此危境行將如何（衆歡）呼）吾人對於派遠征軍出國之舉尙未約定吾人已召集海軍艦隊且正在召集陸軍吾人必加戒備吾人必備應付施用吾人全力發生之時局此時吾人尙不知何時將應召自衛如大局發展之情形似將至此地步則吾人必將應付之彼信全國旣知目前之危必將以堅毅沉斷忍耐之心贊助政府云（衆大歡呼）平民議院延會後外相葛雷君復細述德國致比國之提議德國揚言如比國拒絶之則德將視爲讐敵（是時全院有竊語之聲）而比國答稱彼堅主維持中立且將能力抵禦侵犯（衆大歡呼）（詳稿明日續登） 
　　倫敦電反對黨領袖巴拉勞君熱心贊助政府並言及各殖民地所允贊助之質證衆皆懽呼國民黨領袖賴特芒君代表愛爾蘭表示同意且謂政府可即由愛爾蘭撤回軍隊（衆歡呼）愛爾蘭海濱愛爾蘭之子將自防之無論其爲國民黨爲曷爾斯特之黨云工黨領袖曼克杜拉特君聲明大百列顚　主中立平民議院即將停止解付滙票各議案一二三讀通過財政大臣喬治君宣稱八月份銀行休假將展長三日首相愛斯奎士君大受全院喝采歡迎　乃延會至七點鐘續議（三日） 
[特約路透電]  
　　北京電此間接有官電攻入德境之俄軍現退就主軍德皇及朝廷曾舉行莊嚴之禮宣發誓言願戰至力盡而後已並命陸軍發同式誓言故此次用兵會有極高宗敎熱誠（四日） 
　　蘭州電邊界藏人頗不安靜屢次侵犯華境哥老會近謀大舉爲當道發覺其所舉之假帝及領袖數人均已拘獲鎗斃（四日） 
　　蘭州電岷州白匪所擾之地近降冰雹其大如卵收成爲損且死人畜甚多人民苦况更甚（四日） 
　　北京電載濤奉清帝之命赴青島邀皇族回京除恭親王外均已承認（四日） 
　　北京電中外銀行會商金銀及圓幣兌換善法聞已向上海提銀頗巨（四日） 
[專電]  
　　北京電一外人云德將任俄入境俟德攻破法後再取回撃 
　　北京電昨陳懋鼎覲見袁總統面諭今局面有變可暫勿出京陳係外部舊人新放南京關監督者 
　　北京電曹汝霖病甚重現外交事極緊繁袁之亟於求人可見 
　　北京電梁任公辭職袁批萬難照准卽令擬一懇切之批復留 
　　北京電新放龍江騰越等關監督向係道兼外人以經費無出爲言故一時難赴任 
　　北京電民國三年内國公債條例已公布定千六百萬元四年後抽籤還十二年清財交兩部先籌九六萬元交外國銀行存儲保息每月另指的欵八萬備每届付息無記名得充保證金 
　　北京電笞刑案頗有限制注意在以代徒刑對於有體面人不得用以刑訊 
　　北京電日本海軍大佐增田君及大尉津田君來京遊歷並遍謁陸海參三部重要人物 
　　北京電尹昌衡案據經辦人說已經查辦清楚可以宣告無罪惟當道尙不肯執行 
　　北京電中央電飭馮上將軍該將軍有節制水警之權 
　　長沙電衡州叛兵現悉竄桂陽該處山叢地險民氣樸悍勇於私鬭若裹脅漸多殄除尤難且常寗一帶礦夫多係退伍尤虞煽惑　　開封電前傳白匪悍黨宋一眼被王汝賢軍隊撃斃茲聞宋一眼尙帶有馬步二百餘人在岡屯一帶滋擾　　成都電胡將軍因四川地面遼闊人民悍雜西境一帶又接壤後藏請照東三省例添設左右將軍左將軍駐紥重慶右將軍駐紥打箭爐未知能否邀准　　哈爾濱電吉林現鬍匪甚爲猖獗前日濱江縣劉知事被匪撃斃 
　　衢州電屯溪變兵竄入開化遂安經朱將軍飭隊撃散并獲變兵數十名已電皖省倪將軍派員迎提歸案懲辦 
　　杭州電中央派鹽務署長張弧到浙調查鹽務陳鹽運使間信即凖備行轅異常忙碌一面親赴上海迎迓現張來電定支日搭快車赴杭 
　　杭州電東陽知事魏雲輝電省鄕民因調查學齡滋事請用軍法嚴辦 
　　南京電韓巡按對於江北一帶旱荒籌定救濟方法政府頗嘉許現旅京蘇人擬公請政府飭韓暫緩離任已電韓詢取同意 
　　南京電韓巡按保薦賢員周雲費樹蔚旱請優予拔擢經總統批准有惟性甘恬退羅致無從應由該使敦勸出山共襄危局並即送京覲見等語 
　　南京電寗垣連日得雨人心始定 
[譯電]  
　　北京電政府現與顧問會商宣布中立事宜 
　　北京電京漢鐵路所用之法人若干名因須人軍服役現均辭職 
　　北京電財政部及交通部擬發行六釐息内國公債洋一千六百萬圓限十二年償還第一年之利息存於外國銀行並議設立專局管理此事 
要聞一 
[歐洲戰爭之地理與兵費]  
　　據二日比京電德軍十萬名已過羅克才姆堡聚集法邊一帶又據二日倫敦電駐英法國大使曾詆責德國侵犯一八六七年倫敦條約擔保之羅克才姆堡之中立云云茲將羅克才姆堡之歷史略述於下羅克才姆堡迄一八六六年止爲獨立之公國屬於荷蘭王治權之下且爲德意志聯邦之一部分卑士麥並無欲以此併入北德之意惟按一八一五年條約普魯士仍有防守羅克才姆堡砲臺之權利一八六七年拿破崙第三與荷王交涉割讓該地荷王允之德國聞此消息柏林聯邦國會大爲擾攘羅克才姆堡之民非全爲德人故極不願加入德國一八六六年卑士麥曾贊成讓與法國之議惟爲聯邦國會所迫儆戒法國德將反對此舉德法乃因此相爭旣而各國紛起干涉奥大利亞亦在其内提議以羅克才姆堡併入比利時而由比利時以地一小區割讓法國初以爲德法均可满意因比王不允故遂無效拿破崙第三乃請德國撤退羅克才姆堡戌軍主張頗力後由俄國提議在倫敦開會解决此事乃得挽回戰禍五月七日該會於倫敦召集閱四日訂定倫敦條約以羅克才姆堡公國爲中立之地而由各國公同擔保之今德兵越此而逼法邊此所以法人責其侵犯中立也 
　　又二日倫敦電德軍向龍韋進發其地號爲德國之鐵門一七九二年曾爲普魯士軍所取一八一五年曾爲聯軍所取今欲以列國已往之戰爭所需兵費著之於篇其確數殊難得之按照今日戰爭情形所需兵費數必非輕而戰後之損失則不能以金錢計也惟就各國國債之數以加鈎索則可得列國所需兵費之數例如英國國債當拿破崙之大戰爭增額極巨而各文明國之國債自一八四八年起增長亦極速也國債之額兵費佔其重要部分自可無疑英國自一六九四年維廉第三募債英金一兆磅此爲英國國債之起原後四年增額至十五兆磅一八一五年華特羅戰後竟增至八百八十五兆磅一八九五年減至六百三十五兆三十九萬三千七百三十四磅而經巴爾（南斐洲）一戰則復增爲七百六十五兆二十一萬五千六百五十三磅矣列國大戰所需經費今撮舉其　當饒趣味克里來安之戰英俄法共需英金三百十三兆磅質言之英七十八兆俄一百二十二兆法九十三兆若以每星期計之俄一兆四十萬法九十萬英七十萬美利堅脫離母國而爭獨立一戰其母國共用兵費一百二十一兆磅以每星期計之正逹一兆六十萬也法普一戰法國每星期所需之兵費數額之巨爲歷來所未有總需英金三百十六萬磅每星期逾七十兆磅且失將士二十九萬人賠出兵費法郎五千兆元格拉維洛特一役德雖獲勝軍官死者三百二十八員傷者五百七十一員兵士死者四千九百人傷者一萬四千人法軍死傷一萬三千人本月十八日爲是役四十四周年之期也拿破崙之戰爭終於華特羅法國糜費較輕僅英金二百五十五兆磅而英國因曾佽助抗拒拿破崙之各小國總計共需英金八百三十一兆磅需斐之戰英國糜費英金二百十一兆九十四萬八千磅每星期計之爲一兆五十萬一八九四年日清交戰之際日本連募兵債三次一九零四年日俄之戰日本自是年起至一九零六年止曾接續發行大藏省證劵五次特别軍費公債一次六釐息及四釐半息金磅債各兩次泰晤士報軍事訪員於其所著遠東戰事一書紀述日俄戰爭兵費問題頗詳日本於戰時一年之國用爲英金二十五兆磅開戰之初其國債僅五十六兆磅外國惟佔其一部分俄國預算案所列之國用爲英金二百三十二兆磅國債七百零七兆八十五萬一千九百三十磅每年應償之數爲三十一兆磅以戸口計之每人應攤英金一磅七先令日本則每人約攤十先令法國財政專家某氏曾於一九零四年六月間計算俄國須月需兵費六七兆磅後復計之幾逹八百萬磅則每星期須需一兆零九萬七千二百五十磅日清一戰日本日需英金三萬磅日俄一戰日本日需英金十萬磅一月計之須逹三兆磅日清一戰自一八九四年六月起迄一八九六年九月止日本共需兵費日洋二百兆四十七萬五千五百零八元其中海軍佔日洋三十五兆九十五萬五千一百三十七元以日數計之每日平均須用英金十萬磅也 
雜評一 
[英德之通信機關（無名）]  
　　英國通信機關甚爲便捷而德國平時之賴以通信者惟德文報之柏林電而已今日德文報所傳消息祗有倫敦一電而他無所傳德人之軍事秘密嚴於英歟抑限於地勢之不便也自今以後同盟國所傳之消息必較少於協約國此我人所可斷言者也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[青紗幛（二）（化險）] 　　 
　　遼中縣遼中爲營口牛莊毗連之處亦有多數胡匪又風傳黨人有擬在彼起事之說該縣商民甚惶恐當繼縣知事電請派兵剿辦以保治安當經上將軍飭會營口海防練軍許管帶並駐紮遼中馬二營會同出兵分頭剿請諒大兵一到跳梁小醜不難肅清矣 
　　海龍縣海龍所屬朝陽鎭被大帮胡匪二百餘人進街先赴警局肆搶次及商民當經該屬附近軍警馳往剿辦兹據報告防軍撃匪二十餘名王區官斃匪七名擒　匪首壓東洋一名從匪十三名餘匪撃散縣境肅清張將軍除電嘉獎外並令將匪就地正法以正典型（以上樊屬） 
　　吉林縣（一）省東北大新立屯等處（在榆樹界忽起大帮胡匪一百餘名搶掠鄕民現經該處人民來省請該兵業經孟左將軍批示酌撥軍隊剿除矣（二）縣屬缸窰鎭全體商號現舉代表馬世煕君來省赴孟左將軍署禀報該處起有小股胡匪肆意搶刧並有合成一大股入鎭掠奪之說商民驚惶懇派陸軍二排前往駐紥俟青茶封由時期再行撤防云云聞孟將軍有照准之說 
　　大江東大江東吉屬之沙河子地方也吉林縣鄕巡所長牟夢九氏來省報告沙河子一帶匪勢猖獗匪首報字紅羊聲勢甚大羽翼尤多不除將爲大患等語當經孟左將軍派出東大營八十九標二營一隊陸軍及鎭鄕局巡警協同兜剿茲聞該股胡匪尙未撲滅又暗與土著勾結並有土棍某爲之作倀代探消息密濟糧食該匪仍得潛跡叢林中約分五六股四出俶擾氣燄仍未稍減前日孟將軍又飭交河新郎河等處駐防陸軍齊赴該處會剿現有軍警三百餘名分路搜查然路逕不熟終不知匪徒所在矣 
　　榆樹縣榆樹縣境著名胡匪首領綽號九江聚匪百餘名到處搶掠積案纍纍屯民被害者夥矣當經陸警兩喙屢剿屢遁幸於七月中旬由縣知事李合乾君督隊拿獲解縣一訊即供認不諱但匪經該縣紳賄扳良民張某爲同夥因無確證匪首立即鎗斃從此榆樹縣境可望無胡匪之擾矣（以上吉屬） 
[常德退伍聲中之大風潮]  
　（志俠） 
　　常德爲湘西繁盛市場年來頗稱安謐二次革命未遭意外之禍人民賴以安樂誠幸福矣邇者因守備隊奉令退伍之時北兵東駐雙方互生惡感致傷人命釀成最大風潮舉市惶惶莫知所措亦治安上之大變象也茲將始末情形詳誌如左 
駐常軍隊共有三營稱爲守備隊即前反正時攻克荊州之武字營改編者隷屬常澧鎭守使王正雅二營長王召海五營長湯懋昭七營長王如春均王之鄕人爲鎭寸　素所信任在常分駐舊提署舊參將署西觀等處軍紀頗嚴駐紮以來亦鮮滋事殃民之舉嗣該營等忽大起退伍之傳言而局外人則未之知也 
六月中有駐省北兵來常張貼佈告旋由常岳鎭守使伍奉都督命遺派陸軍三十九混成旋七十七團團長張慶雲統率而來北兵抵常守備隊雖未見有退伍之令發表而外間傳說則咸謂因守備隊退伍來者續由輪陸到常駐府城隍廟（原爲縣議會所）内出街遊行以後三五成羣出入茶樓酒館妓院劇園偶與守備隊兵相逢輙生糾葛鬭毆之事日有數起於是惡感日深在街市時相撕打有識者固早愓然於大衝突之將至矣 
七月四號即有王鎭守使飭今退伍之佈告措詞懇切並派有參謀吳某前來開會演說略謂國家財政拮据力行減政故有是舉兵士聞之多出反對之言謂南兵需餉北兵豈不需餉我輩在反正時出有死力豈不如新募之兵云云幾有决裂之勢幸各營長對於各兵士素日感情頗洽一再婉言開導允給恩餉三月始息風潮决議之後各兵士多有痛哭流涕嘆息者 
七號三營兵士乃隨同長官往知事公署繳械給餉並於是日由營長雇就船隻飭令已繳械者均各登舟由二營長王君海督率回籍三營之兵士是日未繳械僅存守衛者總計不過百入而已 
八號午間二營長王君海登舟由各兵士押運行囊下河在大慶街與巡街之北兵相逢忽爾又起衝突是時北兵皆荷鎗守備隊則空手當被北兵以刺刀殺斃四人受傷數人並開鎗追撃砲聲隆隆人民大驚見有兵士倒斃於街沿街商店均皆閉戸北兵恐在船兵士起而作對又派兵把守城門並向河開鎗其在船兵士逆知不敵即移泊對河以避兇鋒究其原因由於北兵前與守備隊相打每不能敵茲見業已退伍恃有鎗械以施報復耳城内尙未繳械者其時見被傷四人羣皆憤怒誓願以寡敵衆决一死戰奪取子彈出與爭鬭吳參謀及營長等見勢洶湧一經戰鬥市面必大受損傷極力攔阻撲在子彈箱上苦言哀求並跪對兵士陳說利害如若不從願先受死兵士等迫於營長之哀告風潮始定人民方免此慘禍亦不幸中之幸也 
後由各營長會同沈知事及此兵營長張慶雲在商會討論辦法商會亦不敢直言是非秉公剖辨惟向雙方發表必須各自節制兵士不准暴動事如未了兩面均不准出營如再肇事我等商民惟有閉市倘有損失將來必問賠償云云是日亦未議决而舊提署與府城隍廟相隔只十餘戸雙方兵士均荷鎗以待若臨大敵該處居民紛紛遷避當晚城内人民異常驚慌莫不呌苦連天懼遭蹂躪也 
沈知事恐人民惶恐妄生議論次早即出有四言韻示云（軍隊駐境防衛地方傷斃兵士緝兇抵償諭爾氏等不必驚慌各安生業貿易照常無稽謠諑勿聽鼓簧責成警察家喻周詳）並於是日下午出有禁令四條（一）禁止三五成羣結頭結耳（二）禁止散布謠言（三）禁止上城游覽（四）禁止燃鞭放砲如有違抗查拿嚴究並於城門派有警備隊卽小隊改組者把守查詢出入之人以防匪類乘間混入鼓惑 
守備隊之傷斃兵士四人次日即由商會請知事相驗後備棺收殮復會同各營長妥籌解决之方至於據理質問北兵要求抵命之說未敢提及只有由商出錢安慰以爲和解磋商再次始得協允由商會出錢千串給與傷斃之兵士除付棺木錢二百串每入各給撫卹錢二百千（合共千串）方得了息論者謂此雖爲軍人之交涉實無異商界遭命案其必出錢和解亦不過圖安樂而已 
省得警報復派陸軍第三師六旅十一團於十號晚抵常以資鎭懾除有守備隊兵知無可爲乃於十一號一律繳械所有官兵等均相率離城而去人民見退伍兵皆去人心始稍安靜 
是時適有黔省軍隊運有軍械經過因恐被退伍兵乘間奪取亦即起坡寄存近聞上遊亦在退伍至今不敢前進 
至十五號忽有辰州一帶退伍軍到常在桃源地方以賤物向質押店索取重價謠言則傳爲該處當舖被搶現又到常必將騒擾市面又大恐幸知事立即派人阻止進城並非常戒備傍晚即已關城尙堪防患而常德城内之質押店等自退伍之聲發早已停止營業竟使一般貧民告貸無門矣守備隊與北兵生此衝突於是有無賴輩遂欲乘間妄動在外散布謠言或謂北兵將殺盡南兵或謂南兵將抛炸彈致令居民異常驚慌覔有遷鄕避亂者且傳聞有一般匪類聚衆百餘在某廟集會燒香開堂放飄據外間浮言謂假借著名人物孫某爲首秘密號召取名崑崙山舉議堂等語希圖擾亂治安搶奪商店知事沈維光略有所聞即選派秘查數人四出偵查日前在某茶樓見有劉某等稱哥呌弟談論不法立即捕獲訊明解省已由將軍鎗斃近來警備隊及警察對於各茶肆旅館認眞檢查外間謠諑亦已稱息想常德或可寗靜矣 
[湘省軍財兩政之近訊]  
　　討論預算財政廳陶廳長以四年度預算編訂報部期限距今不遠所有編造事宜頗難着手蓋以四年度預算其足以爲依據者僅三年度預算表册現省官制有所更改與三年度情形大相懸殊爰擬組織一預算委員會召集各機關人員分别討論以憑编訂已詳請湯巡按使通知各機關遵照矣 
　　清理財産湘江道尹胡瑞霖君以各屬財産自近年以來被暴徒劣紳把持强佔者所在多有非設機關清理不足以專責成擬就道署設一財産清理處派委科員李君經理一切事宜一俟内部就緒即便派員分赴各縣清查已詳請湯巡按使准予照辦矣 
　　獎懲稅員財政廳陶廳長於蒞任之始即以國家稅務辦理貴在得人非分别考查剔除積弊不足以裕課帑而資激勵早已派委幹員分赴各屬嚴密調查現已先後回省呈復一切刻正彙案報部聞受獎者爲岳陽張其鉅等六員受黜者爲衡陽某某等十餘員云 
　　電催補官常澧鎭守使王君正雅辦理此次退伍事宜甚爲得法奉飭後即派員分途遣散曾將所轄官佐勤勞卓著者請予補官以示優異業經湯將軍照准在案昨又具詳電催當奉復電謂此次解散軍隊得以不致滋擾皆該使御下有方之力無任佩慰該區官佐補官咨文早經發送中央當再行電催云云 
　　統領巡閱新任飛翰水師營統領朱益叙君以湘省素爲盜匪出没之區時有開堂放票謀爲不軌情事雖經各陸軍隨時懲辦然彼拿此竄難免無匪跡水面潛圖擾害者現擬親赴各防地巡閱訓飭各官兵認眞緝　以清亂源昨特具詳湯將軍請予飭發新式快鎗手鎗子彈各若干以壯聲威而資實用已奉批准照發矣 
[鄂中治匪譚]  
　　白狼餘黨之被捕湖北陽新縣即興國　地方近有發現白狼黨羽之風說現悉該黨　目遇有願入該黨者每人須納錢二千作爲記名費允許每月給費十二千並許彼等分領掠得之物原約定星期六日（即八月一號）襲攻陽新縣城攻克該地然後進圖田家鎭旋爲當局先期發覺已將爲首者拘捕解至武穴即行就地正法刻下該地已安靖如常矣 
　　襄河清匪之近狀襄河清匪司令官朱兆熊日前奉命由省田發當即率領直隸部下及旅部人員赴仙桃鎭設立司令部首先粘貼簡明布告諭誡良民並以叚將軍頒行清匪規則内雖載有水警亦應實力協助及地方知事清鄕委員辦理清鄕是否盡力司令官得報告之等條文然着手之始若不彼此先期連絡殊難一致進行適到仙鎭之翌日水警總監何錫蕃亦因清匪問題來鎭磋商故朱司令特請沔漢兩邑知事何總監及兩縣公正紳董至司令部迭次接洽以期各負肅清責任又清匪司令部原係第一旅旅部改組惟調查一方面添員十餘人此種調查由段將軍送請委派者占三分之二多係北方人不免有語言不通之獘朱司令特飭該調查等不着痕跡作商賈打扮或販猪收鷄或賣酒售菜遇有不得已時即裝乞丐亦可總期於無形之中能以鑑别地方良莠爲要故司令到鎭不數日即將僞團長李星如杜明元等一一拿獲訊明正法餘黨遂多遠颺云 
　　保護電桿之通飭日前沔陽漢川之亂所有仙桃鎭至漢口電線桿多被匪徒毀竊交通部據漢口電局報告謂由保護个力所致是以特電鄂巡按使通飭各道尹轉飭各知事切實保護其文云爲飭知事按准交通部電開據漢口電報局電稱漢口至仙桃鎭之脉旺嘴地方桿線屢被匪徒毀竊等語查電報爲交通要政一經毀竊立阻交通應請飭屬認眞保護併嚴行緝究以儆將來至紉公誼等因查各縣電報桿線迭經通飭保護在案該處柱線復有毀竊情事殊屬保護不力除飭江漢道嚴諭該管各縣緝變重辦並通飭保護外合亟飭仰該道尹即便嚴諭該管各縣知事緝獲究辦並轉飭所屬嗣後務須認眞保護勿任疏忽干咎 
[贛省又破獲白狼機關]  
江西警備司令部探悉有白匪自潼關派來之僞官多人潛蹤來贛其首領姓徐名鼎廣昌縣人係法政卒業學生初來時匿於南營坊南海行宫並憲兵司令部樓上與戴小康李福廷龔竹山等秘密往來當即詳奉吳司令官飭令購買眼綫混跡人黨以期得探眞相於是該探綫等遂日與往來然徐極精細其證據非輕易可得據該探綫言一日又見徐等與已經遣散憲兵多人在南營坊五柳春茶館吃茶交頭接耳似有要事防人竊聽者其同伴有時以隠語呼徐曰（扁線何裏）又一日在某酒館徐李龔及某某等十餘人竊竊私語似籌議拉人入黨者微聞我們須同心協力扶助白某將來總有好處等語至七月初間該探線始得親近與聞所謀然猶未得其證據也迨七月中旬徐乃用白軍贛總司令部令官名義委派該探線爲屬　並加蓋硃色方印文即爲白軍贛警司令部印八字因内中尙有多數首要一時未能到齊故未急切下手僅日以探眼跟隨其後至二十八日將軍署偵棎破獲革命軍一案發現由是該黨人等大爲恐慌有乘夜潛逃者有藏匿證據混跡民間者該探線恐其逃去乃詳奉警備吳司令官於二十九晚在南營坊五柳春拿獲李福廷一名上三益巷拿獲龔竹山一名董家塘拿獲戴小康一名三十日黎明在湖北會館積榖倉十七號門牌洋樓上拿獲徐鼎名並搜獲僞印多件僞徽章四方均書僞職一書旅長一書團長其二爲營長短刀三柄馬刀二柄軍衣數件烟具一籃立送司令部訊辦 
[整頓西江捕務之最近譚]  
海軍李次長此來粤整頓西江捕務情形外間傳說不一茲查其確實情形如下李次長日前抵粤後即往謁龍都督力言西江緝之當整頓其後續商數次遂與都督會銜電呈中央籌議整頓西江緝捕辦法三大端日昨奉部電令照准辦理李次長奉令後即日遣派江漢同安等艦駛往西江游弋又派寳璧廣利雷虎等艦赴伶仃橫門各海梭巡蓋以此地海盜最多也并通飭全省兵艦即日駛回原叚駐巡復電致汕頭調建庚兵艦來省以備遣發更以與澳門交界之淇澳公角山及甲州山藏匿匪黨剽刦航行前此泰安商輪被刦匪黨多由此出昨李次長據寳璧童艦長報告此處乃港澳省城來往之孔道誠恐土匪再刧洋船則益使交涉棘手遂於昨日往商龍將軍赶撥軍隊三連駐紥公角甲州等處以資錄懾惟此後全省水面巡捕事務極繁現李次長更擬仿前清水提李準之辦法組織江防總司令處以統轄全省兵艦及管理緝捕事宜某國領事現以次長規畫甚善故日來所有會商之件均加首肯西江緝捕交涉必可得圓满之解决也北京交通部航務局洋顧問祈律昨到香港有詢以西江捕務者答稱西江之賊匪非係廣東人大約廣西人居多若輩甚爲詭猾當以詭計敗之若南省官吏認眞緝捕無難撲滅匪輩計劃周密消息靈通無論何人沿江而下無不知之其人應否擄勒亦可立决彼輩所欲者錢銀非要人命也 
[再紀歐洲戰事影響於浙金融]  
自歐洲戰事消息傳來杭垣現水驟升七角規銀竟短兩色紹市升水至一元甬市升水至二元金融殊形恐慌昨日三號大小錢莊及各銀行集議僉以現水奇升未免有礙商用特評定英洋水減升二角七分半龍洋水減升二角二分半甬匯去十二元二角半紹匯去五元五角蘇匯去五元籍以鎭定市面猶恐有不肖錢商裝洋至申易銀以挖餘頭業已由同行自禁矣此外之受影響者則爲洋貨業而出口貨受損失更甚洋絲一項日來毫無交易從前每兩售洋一角今則卽减百分之一十尙無人間津其餘若茶葉羊毛骨頭舊絮破布雜糧等等皆因之而停止貿易矣 
[高等廳七次公開陳繩被害案（續）（初）（三）（報）]  
審判長又問黃宗緒云此外還有甚話對你講答陳繩說五姨奶奶有一天見他出門的時候向他笑說道六龍穿的衣服很俏皮可惜没個六奶奶當時陳繩頗拒絶五姨奶奶的話不應如此說以後陳繩尙將此話及將來恐受董升之誘等情曾對陳璧說過審判長又問黃云董升曾送過五姨奶奶甚麽東西答以後調查出來的曾送過吃食並尙送給周文潞　時陳繩還規戒周文潞不可受他的餽送俾免爲其利用等語審判長問送周文潞是甚麽東西答亦係吃食等類繼又說道此案前在地方廳時黃貴曾供出陳璧爲主要犯及至判决後陳璧不恨黃貴之誣陷反倒將他攏在家裏蓄養其他一般人亦皆如是是大可疑者我（黃自謂）此次本不欲出庭作證緣社會上多說我受陳璧的賄賂故此始肯出庭切實　報告以明是否受賄云云審判長當安慰道外間所說無理之風傳只好不必理他就是你關於此案之熱心於法庭求此案之眞相亦不無小補黃宗緒又云黃貴衣上血跡已經地方檢察官及探訪局騐明是人血而以後竟改是變螃蟹上的泥苔此又地方廳之糢糊辦法也審判長當令黃退出另提任德壽此人係陳繩死後陳宅雇用之臨時廚役也審判長甄問其到陳宅傭工的日期原來在該案發現以後案中情形一槪不知當將其飭回又喚陳伯康黃宗緒上堂令黃宗緒識認在董升家搜出之表鏈是否係陳繩之物黃諦視許久答雖是這樣然不敢說一定的必是審判長又提董升上堂究問表鏈的來歷董升疑黃宗緒認定是陳繩之物當時頗形忿恨一面向審判長答稱表鏈是張麟給的前次已經質對過的答畢又向黃宗緒發話道我知道你現在同陳璧是一氣的了頭年施家胡同店裏有個姓張的給你們調和好了你向陳璧每年要三千塊錢要到六十年爲止你就忘了在六爺的靈前說的話了董升在堂上如此的說黃宗緒當時頗覺難堪遂答道你說我使錢我就使錢如何審判長遂將兩人的話止住問黃宗緒云陳繩失蹤後估衣舖送衣服的話是董升對你說的當時你說董升臉色一變是怎麽形像黃答他對我說還有人給六爺送衣服來我問他時見他臉上變顔變色形像發楞董升遂又向黃辯駁不已審判長令董升退下黃宗緖又向審判長說這據探訪局人說以後由董升同院隣人傳說董 
 
 

Page 7

 
 
升拿進家内一支箱子後　似埋在坑箱裏請爲調查等縣審判長頷之遂又提周文潞上堂謂有不關於檢察官上訴部分的事須要問你審判長當同問文潞說明爲欲考求陳繩生前事蹟言語並因你與陳繩最好他對你時常所談的話都是甚麽周文潞答並没談甚麽黃宗緒當向其質對諸事周文潞或裝作忘記的樣式或竟推諉没跟他說過審判長父喚陳伯康上堂與周文潞質對無如周文潞一概不知雖經審判長江復誘訊終難得其語言流露之破綻其狡猾情形　逹檢點前後問至陳繩夜内出巡一節始詰出常與周文潞同巡審判長即接續問道你常同他出巡誰无找誰答他先找我我有時懶怠去他就自己　審判長再有所問然徒費唇舌而已檢查官當請審判長向周人潞之問陳繩與董升究竟爲甚麽似有惡感的情形審判長即以此事向周文潞訊問答因董升拆過陳繩的一封信的緣故審判長又問陳繩生的對你說過董升的不好嗎答没有哇審判　又問南苑的地畝歸誰管周文潞憶想許久還是黃宗緖說是孫祥張明二人管理又問在他們以前的管理人是誰答是陳品軒審判長又問周文潞道他們是怎麽管理　答監視收糧的數目審判長又問道假如監視人與佃戸勾通舞獘收多報少陳璧就不另派人去查嗎答曾去查過問誰去查的答我與陳繩去查的問是那年答就是頭年問那時是誰管理答是孫祥等管理又問孫祥張明是誰薦的答是董升薦的陳伯康　接說道董升砸下陳品軒就薦孫祥審判長問陳品軒是誰薦的答是陳繩乳母之子跟陳繩自幼最好的審判長又問陳伯康道陳繹的氣量如何答很宏大又問陳昱的氣量如何答愛在我大爺前給人說壞話審判長又問黃宗緖道你對周文潞尙有未盡之詞否答没有惟請求審判長追求黃貴身上騐明之血跡及董升在家埋箱子之事又說陳璧聽見家人報告井内有一包袱時彼並無駭異的景况彼時他尙安然吃他的飯親胞姪遭害他似不甚關心者且該案發現後他複縱令僕人逃走故一于人皆係在逃就獲者惟董升一人尙係我内人勒令拘送的以後陳璧很怪我内人拘送他宅裏人的話云云時已逹十二點二十分鐘審判長宣告退庭並定於八月一日再繼續審理云 
地方通信 
[蘇州]  
　　小學成績展覽會吳縣敎育會發起全縣小學敎育成績展覽會會場在黃宫於八月一號開幕縣知事楊勉齋學務課員趙杏縣敎育會會長潘徐二君及各小學校校長敎員等均到會行開幕禮其秩序如下（一）茶話會（二）展覽成績（三）攝影　知事對於敎育事業尙見熱心故該會會場秩序布置甚爲合宜民列　績品物頗多計全縣市鄕立小學校成績有二千五百　件以作文書法手工圖畫居多如縣立小學之織工竹工精緻　安女子小學之裁縫工用意甚深其餘蘇州木瀆湘城陸墓南　橋各處小學成績均有可觀近因天氣酷熱展覽者不甚踴躍且尙有成績品未齋擬延長三天至八月六號閉會然後再將各項良續品審查評定優劣分别贈獎 
　　紀區長去罳蘇垣西路區長程乃衡因事辭職經孫應長核准派委袁季梅接任已於八月一號到差現道養市民公社社長以程區長在任一載有餘雖無何等政績今旣去任自當照例贈送旗匾等物以志去思而勗來者特製辦紅羽紗大旗兩面上書（可愛可畏）（任怨任勞）八字並備鞭炮等物於日昨由正副社長沈李丁諸君親送至署程謙遜再三而受聞當時見者謂該旗上八字頗耐人尋味云 
　　復行求兩蘇垣前因亢旱酷熱經殷道尹督飭警廳及吳縣知事禁屠求雨嗣因膏澤下降撤壇開屠乃所降之雨無補農田天氣仍然酷熱疫氣盛行四鄕農民又紛紛　城報荒故吳縣楊知事又復出示自八月三號起禁止屠宰至得雨日始行開屠一面仍由殷道尹督同縣知事警廳長仍在元妙觀　壇祈禱 
[鎭江]  
　　鎗斃盜墓案犯鎭江前緝獲盜掘徐故軍統墓　内之正犯許傻子陶春學二名昨奉省電飭按照軍法鎗斃劉知事遵於二號上午九時將該兩犯绑赴大校場按法鎗斃茲將劉知事布告罪狀錄下爲布告事案奉宣武上將軍馮江蘇巡按使韓電開據該縣詳審辦盜掘徐故軍統墓要犯許傻了即許洪斗江春學即陶春學二名贓證備鑒請予法辦等情該犯等兇惡昭著與尋常發墓人犯不同未便外稽顯戮仰即將該犯許傻子即許洪斗江春舉即陶春學二名提案騐明正身綁赴市曹按法鎗斃合將該犯罪狀宣布通衢以照炯戒此布 
　　鄕民與警長風潮鎭郡東鄕姚家橋鎭新由劉縣知事設立警區緣該鎭市場與已設警區之辛豐大港等鎭相埒上月特親自下鄕晤商該鎭鄕董推廣警察辦法以該鎭原有之民團改編警察即以民團捐欵作爲警費會議已定並選募長警十名連民團二十名合成警額三十名委任區長巡官巡記各一名携帶鈐記前往設立詎規模粗立而新募之長警與民團改編之長警互相聯絡偵得民團中有交好朱寇子者朱曾姦佔有夫之婦一日被原夫捉獲解送警區朱恃與長警交通到區即縱朱使去朱復偕該長警等在某茶館大言不漸激起鄕民憤怒致鳴鑼聚衆擁至該區搜尋長警聲言警察勾結地痞擾害良民當經區長力爲勸導允即禀請縣長將朱寇子及不法長警拿案重辦並由該鄕董竭力調停鄕民始散 
[揚州]  
　　緝獲黨人再誌駐揚混成旅張爲湖旅長據密探報告亂黨派人來揚乘此遣散軍隊之時勾結謀亂當由陳圑長探明城内湖南會館有黨人僞軍長王正密設機關爰即會同沈團長督隊往捕在古旗亭街春泉浴堂將僞軍財政司長吕耀山僞旅長張榮廷等獲住並搜獲木戳曁委任狀等已經解由張旅長移送縣知事署昨（一號午後曾訊吕等皆籍隷湖南供認密謀不諱刻正嚴搜僞軍長王正以便併案辦理云 
　　毆斃賣瓜者揚城北門外距城三里之凰鳳橋地方昨有一賣鄕瓜者爲痞棍攢毆致中要害斃命昨由該處地保禀報縣署謝知事特派承審員前往勘驗 
　　整頓清道夫揚城居民習慣每每隨意堆積拉圾入夏以後則抛棄瓜皮隨在皆是清道夫役亦皆不甚得力刻由警務長傳知各分區加派長警二名督同籍役等打掃如仍有垃圾堆積即將該役嚴懲 
[杭州]  
　　特别快車失火記（昨日三號下午六時余訪員自謂）在杭州城站見滬楓鐵路特别快車開進清泰城洞頭等車室一角火光融融乘客驚惶異常月事兩旁觀者如堵後由營業所長飭匠將車角截去再開至水臺下灌熄聞系烟煤飛落所致云 
　　聯橋大火續誌聯橋司馬渡巷協與雜貨店起火延燒房屋多間并焚斃九命等情已詳誌昨報茲悉恒有益綢莊小主人詹漠標係路局電務生年十七嵗安徽婺源縣人其祖父禹臣年六十一嵗祖母余氏年五十嵗父春甫年四十嵗母去年已故）叔兆葆年三十六嵗嬸在安徽）弟漢魁年十三嵗姑母年十九嵗（字翁姓未嫁）及店徒一人店夥二人均於前日下午同葬火窟詹漢標備棺九具收殮屍骨報明全皖旅浙同鄕會幹事長吳竹鄕君將棺木抬在海日橋新安會館暫厝並擇日開追悼會云又聞協興雜貨店及貼鄰某花蛋行自大火以後盡室偕行現由被災各戸禀請警廳追緝矣此外尙有糕　店之阿元曁邱姓八十六嵗之老媪均葬火窟有消防隊某因拆卸牆垣致彼壓傷又有一警因火毒攻心大喫石花業於昨日（三號）殨命 
[天津]  
　　決口又見現當伏秋大汛山洪暴漲各河水勢均已較前陡增倍蓰茲聞小南河北岸昨又冲决堤垸被湮者爲高陽等縣　　德兵返國聞德國現因戰事緊急所有註津馬步各營除留少許駐防外其餘均於前晚八鐘餘由津浦鐵路乘車回國又昨日有駐京德國武官三員率同馬隊弁兵百餘名由京乘坐火車來津轉赴青島 
[湖南] 　 
　　湖南徧地是萑苻常德距地百餘里之太平堡地方農民黃梅生家略有貲産於本月二十四號晚間突有匪徒多人塗面掛鬚明火執械毀門而入搶刦一空所失銀錢服物約値五六百金幸未傷人次日禀報到縣經該縣沈知事勘明立派小隊四出緝捕務獲贓犯以憑懲辦又桑植縣富戸馮潤漢家産素豐號稱百萬世居縣東距城百餘里之鐵山峽數日前有匪徒數十人塗面執械壞門而入將馮父子綑綁搜索資産擄搶殆盡馮大呼救命該匪等即將馮之左股連傷數刀始揚長而去馮子家運即於翌晨赴縣報案該縣吳知事比派小隊協同警隊嚴緝矣又永順縣與貴州接壤地甚偏僻交通不便以故刦搶之案時有所聞本月十六號夜半後該縣第七區善仁團一帶同時被刦者三家十九夜又有士紳張一粟家被搶並刀傷雇工二人張於次日赴縣禀報外昨又來省呈懇予從嚴緝辦以靖地方 
雜評二（默） 
[代保中立]  
中立國之可慮在當道輕忽從事不能保守其義務規則一旦行動偶偏即易啓交戰國之責言甚且牽率以入於戰事旋渦中也然外人間之爲中國慮者不在歐洲戰事之牽率而在交戰國外之日本乘機以擴張其勢力範圍惟據日人方面之消息則意欲代保中國之中立以實力維持使中國海面不致發生戰端（見昨報京電）是其用意適與外人所慮相反吾人固不敢輕於逆憶也又據西報謂美國遠東繼隊因中國各口岸現無外國軍艦駐防故將分赴各口岸巡察以代其勞是蓋一方面爲各國防意外之變一方面亦隠然有代保中國中立之意也夫人之所以有代保之意者以我中國或不能自保耳嗚呼政府亦曾思所以自保其中立耶我如何能遵守國際間之通例而不妨礙人人或有侵犯我中立者我有何法抗之以保其中立國之地位其關係蓋非細也苟不能自保而必他人代保者恥孰甚焉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐洲戰事之上海觀（四）]  
　　公共總巡捕房代理總　張生君昨日召集英美各捕房正副捕頭至福州路總巡捕房公開會議探其内容聞係因奥塞戰局牽動全歐俄德法各國已先後頒發動員令英國雖力主和平然戰釁一閒因協約之關係難免不捲入漩渦設一旦發令徴集則各捕房辦公人員隸名本國軍籍者勢不能不回國從戎然上海租界爲通商鉅埠際此時局防範亦甚緊要是以邀集開會商議一切辦法也 
[飭查七圖地段]  
　　西門外推廣法租界一事迭紀前報茲悉法工董局擬將二十七保七圖全圖四址釘立門牌該圖地保陳介堂以事關主權未便擅專遂據情投上海縣公署具禀請示辦理洪知事得禀後以該圖是否在此次推廣法租界地段之内亟應調查明白爰於昨日傳諭該保限於二日内詳細查復以憑核辦 
[通緝屯溪變兵]  
　　上海鎭守使署接皖省倪將軍來電略謂屯溪鎭巡緝隊兵士譁變一案業經飭據休寗縣吳知事查復以該隊長汪俊等係被兵士張炳桃爲首持械砍斃復又紏同叛兵鄭龍標鄭士忠程春田程貴汪德元趙子洪柴永生祝會利等分往各商舖刧掠現銀携贓逃逸應請通緝務獲究懲等情查該鎭爲火車通行利便这處該變兵等擾事刧財之後定必潛乘火車竄往浙杭曁上海等處匿跡自應電請退飭偵緝除電致浙省將軍飭屬協拿外即希轉飭滬地軍警一體查緝 
[電燈不明之恐慌]  
　　前日三號旁晚暴雨時内地電燈公司因雷電交加慮與電燈線接觸肇禍因將機關暫爲關閉以致城廂各處電燈不明無識居民陡起恐慌疑有黨　割斷電綫乘暗起事杯蛇市虎無故自擾事爲駐防製造局北洋陸軍第四師第七旅旅長臧和齋君所聞除飭部下各營戒備外特由電話知照淞滬警察廳長徐國樑君轉飭各區署一律防範一面派保安隊偵緝隊分赴各要區嚴加巡邏以備不虞 
[催解忙漕之通飭]  
　　上海縣洪知事接到蔣財政廳長通飭云奉巡按使飭開查丁漕爲國稅大宗催科係知事專責本省二年分地丁漕糧迭經本使嚴札勒限掃數在案現在限期早逾三年度已届開始而各縣報解之數仍屬寥寥除忙漕全　者奉賢一縣外僅清忙銀者爲松江川沙僅清漕銀者爲邳縣餘皆仍多欠解積計全省爲數甚鉅似此因循疲玩不獨兵餉政費省庫無以支給勞將遺誤而各該知事身膺薦任在中央何等重視詎容任意推宕竟置嵗入爲緩圖爲此合亟開單飭知飭到該廳仰即轉飭所屬一體遵照迅將二年度忙漕各欵依照單開欠數尅日照數解清毋再刻延自干未便等因並粘單一件到廳奉此查二年度忙漕正稅迭經分别批飭各該縣赶速掃數清解在案奉飭前因合行轉飭各該縣即便遵照後列忙漕欠數尅日掃解毋再遲延 
[寰球學生會歡送游美學生]  
寰球中國學生會於前日午後四時半在馬靈路十四號　應開會歡送北京清籍學校游美學生到會者有楊道尹小川洪知事伯言美總領事塞門史及唐少川黃韌之王寵惠梅殿華諸君男女來實計有三百餘人五時振鈴開會即奏軍樂先由會長鍾紫垣君宜告開會宗旨旋請范源　君演說略謂諸君出洋游學　以祖國之觀念時存腦中其最當分别觀之者有兩大問題一爲政治一爲宗敎關於政治者何也吾國二千年來統一最早無强國與之比較以故國民不知有外患而自然無競爭心致漸成積弱之國歐洲自十五世紀以來由封建而漸并爲諸大國迤於今列强雄峙國力競爭優勝劣敗以故國民之競爭心正在勃然興起之時此其强盛所由來也關於宗敎者何也耶敎宗旨重靈魂不重軀殻故人民對於國家社會寗犧牲一己生命　靈魂之作用以求天國之樂然吾國數千年來聖賢敎世以修己敬天盡性知命之義埀訓萬世若人人以道德爲根本以仁義爲生命豈有不犧牲私利以爲公益固不必賴乎宗敎之信仰力也云云范君詞畢有唐蔚芝君代表穆藕初君繼起演說謂吾國今日大局夙俗澆薄人心茫昧諸事棘手其故安在皆因吾國學生傾向西學曾未窺其精萃而先棄吾國固有之美以致人心世道風俗學術無不江河日下何謂固有之美國學是也何謂國學吾國之國文是也凡文化盛者其人種必强文化衰者其人種必弱未有提倡國學而國不興者未有自戕國學而國不亡者所望諸君輸入文明以開顓蒙而通閉塞更當不忘國粹期日後回國能行其所學於國家社會非徒襲文明之外觀而實有根本之裨益云云穆君代爲宣布後復宣布己意略謂游學諸君須認定求學之本意以逹到日後行其所學之目的萬勿游移改變實爲至要之圖云復有黃韌之君演說謂諸君求學海外無論何種學術均須與本國之學術切實相比較採其優而捨其劣擇彼所長補吾不足是爲極善之法鄙意學業完成以後尤當實地練習二年而後執其業以實行之庶幾咸有把握不致情形隔膜也演說旣畢乃由清華學校校長周詒春碩士代表全體學生答辭道謝末由鍾紫垣君勉勵再三遂奏軍樂而散 
[捕獲綫人指認之黨人]  
　　淞滬警察廳長徐國　日前據線人報告有黨人石某潛匿滬地現定某日將往南京請爲緝拿等情徐廳長當即密飭駐紮閘北之偵緝隊副隊長傅明業遵辦傅隊長遵飭後當派隊士帶同眼線在滬寗車站守候至初二日石某果到站附車欲赴南京經線人指明由偵緝隊士立時捕獲押登水巡隊小輪駛送滬南解交廳署禀經徐廳長諭發司法科收押候辦 
[定期遣送第三批受撫人]  
　　陸軍遣撫調查所遣送第一二兩批受撫人員各情已紀前報茲聞第三批受撫人胡聘臣高普焦保臣范文章陳楚卿楊紫藩謝巡狩徐文贊趙瑾余張敦民祝元龍吳金泉沙景陞李瑜襄王壽臣楊萬　王時來施况强梁守斌江保臣高漢宗龔筆圭等二十二名定於六日啓行我已由該所牌示各受撫人等於是日上午十時齊集該所聽候遣送員龔運隆護送回籍 
[部定查獲海關軍火之獎章]  
　　中央政府近因時有匪徒私運軍火情事爰由參陸兩部會同内務交通部訂定查獲軍火獎章十條飭行本埠海關監督曁軍政各機關查照茲將原章錄下（一）關員拿獲零星軍火仍照向章由估價内提出一成賞關員三成賞眼線（二）關員拿獲大批軍火價値一萬元以上者除由價内提二成賞關員四成賞眼線外並得由本關稅務司申報總稅務司記功一次儘先提升（三）關員查獲大批軍火在三次以上應由總稅務司申報呈請大總統給予勳章以示優異（四）關司如查有私運軍火在海關範圍以外者由稅務司密函本關監督知照地方官廳拿獲後仍照本章程辦法分别辦理（五）關員稽查不力有疏忽情事如係零星軍火經過本關並未查出而爲他關查獲者應將關員記過一次（六）倘係大宗軍火應降一級其記過至二次者亦應降一級（七）關員如有受賄私放一經查明屬實華員以通匪科罪洋員立即革退（八）關員如有串通匪徒私運軍火查有實據者除革退外照例嚴辦（九）華員如有上項情事由該關監督送交地方官懲辦（十）洋員如有上項情事照約向該管領事起訴治以應得之罪 
[判决犯改禁解浙] 　　 
　　上海鎭守使署前飭上海地方監獄監禁判决徒刑之黨人馬悟九　十六名現因該監獄人犯衆多値此炎夏各犯患病者甚多馬悟九等原籍旣屬浙江且已判决自可改禁浙省軍事監獄故由鄭鎭守使派委衛兵長張冠東於三號午後四點時帶兵赴上海監獄將馬悟九等十六名提回於昨晨八時派兵十二名一併解往浙省朱將軍署請爲飭發監禁矣 
[逃兵解鎭署究辦]  
　　逃兵某甲在虹橋鎭顧姓雜貨等舖强刧銀洋拒捕戳傷鄕民拘由淞滬警察二區四分署解送廳署發交司法科收押候訊等情已　昨報昨經司法科李佑元科長飭提該逃兵研訊據該逃兵自認姓王名某爲駐紮西門外徽寗會館北洋第四師第七旅部下第十一連兵士李科長以案涉軍政下在警務範圍禀明徐廳長派警解交鎭守使署訊辦 
[浦東盜案辯論終結]  
　　上海地方警察事務所偵探戴逢春前在法組界拘獲浦東張瑞英家及陳阿春家先後被刧案内之盜匪顧掌生趙阿根陸順堂等三犯解由該所移送地方檢察廳預審屬實起訴審判廳在案前日下午三時由端木棻推事會同田耀南檢察官特開法庭研訊顧等忽翻前供當由田檢察官將預審筆錄當庭陳述一過顧等始各直認端木推事又問顧等將陳家搶刧情形顧等推諉不認後由陳錢氏到堂指明並由庭丁將贓衣血衣檢出令顧等自認顧等仍堅不承認問官又傳獲盜吊贓之偵探戴逢春至庭質證戴稱贓衣六件二件在北市帶鈎橋某押店内四件在南市董家渡押店吊出均爲顧趙所質云云顧等語塞遂直認行刦砍傷事主不諱端木君與田君會商之下即以此案爲辯論終結飭將顧掌生等三犯釘鐐還押聽候宣判 
[病犯送堂之愼重]  
　　上海鎭守使以地方監獄收禁本署判决各犯據報患病送交普育堂醫治者已有多起該病犯等到堂之後每名諉稱病未醫愈延不回監嗣後如有本署所判各犯染患病症者應先將患病情形報由本署派委軍醫官赴獄查驗果係沈重准予發堂醫治未經驗明槪行禁止送堂所有前送普育堂醫治之羅少章及陳逹的兩犯迤今因何尙未回監亦應飭查特於前日飭知上海地方監獄官遵行 
[鄭鎭守使並未晋京]  
　　日前本埠喧傳上海鎭守使鄭汝成君行將赴京覲見一事茲悉鄭君本擬覲見大總統面陳種種嗣因接到中央電飭以現　滬地謠氛四起黨人竄匿迄未盡除防務尙屬吃緊未便擅離職守仍飭認眞守護實力督防遇有要事隨時就商宣武馮上將軍江蘇韓巡按使辦理等因是以赴京一節並未實行前日曾乘滬寗火車赴江寗與馮上將軍韓巡按使面商要務刻已公畢於昨日近申照常鎭懾矣 
[稅務總公所遷移辦事處]  
　　上海稅務總公所本設於萬聚馬頭信成銀行後面租賃民房在樓上辦事茲因所長韓萃青君以地點不合改賃西首萬聚　園後面楊姓房屋昨已遷入辦公矣 
[定期集議讓屋築路事宜]  
　　上海工巡捐總局朱局長發出示諭云爲出示曉諭事照得小東門大街讓屋築路一案前由上海縣知事訂於上月十作日邀集反對各業戸來局會議據該業戸等續行通禀要求緩辦逾時未到本總局因該業戸等旣經通禀自應靜候上級官廳批示再行核辦兹於本月三日奉江蘇巡按使飭據上海小東門内協順祥等電稱飭遷房屋一案朱局長不顧商艱亦不遵批妥商今日忽令少數業主圍笆硬拆損害營業似此純用壓力商等實難忍受叩求維持等情事關路政商情務須雙方兼願該局如何辦理仰即尅日詳議復奪並奉上海鎭守使滬海道道尹會銜出示曉諭奉此查本總局辦理此事始終力持和平對於遷建舖戸方面察度利害審愼規畫三月以來頗費苦心並迭令各該舖戸如有意見儘可來局條陳諒亦爲各該舖戸所共相見聞至贊成各戸首先遷讓係出於各該業戸之情願事關增進利益何所用其壓力該協順祥等飾詞電省殊不可解現訂本月六日下午二時會同上海縣知事邀集此次電省列名各舖戸來局切實商議俾得解决進行除詳復巡按使察核並咨行上海縣知事查照外合亟出示曉諭爲此示仰協順祥等電省各舖戸一體遵照届時來局商議毋稱違延切切此示 
[縣知事公署示兩則]  
　　給領恤撫金上海縣知事公署昨日發出牌示云案查孀婦楊陳氏禀請轉詳發給前鎭軍管帮楊韻珂恤金撫金一案業經據情詳請　按使核示在案茲奉江蘇財政應第百九十號飭開奉巡按使批發該縣详據孀婦揚陳氏禀請轉詳發給前鎭軍管帶楊韻珂恤撫金一案奉批據詳已悉查此項卹撫金應由該縣於應解正欵項下先生照數發給一面專案詳請核作收放以便彙案報部仰財政廳轉飭遵照此批詳抄發等因奉此合行轉飭該知事遵照辦理此飭等因合行牌示該孀婦楊陳氏知悉所有已故管帶楊韻珂給與一次卹金七百元並本年撫金四百元尅日檢帶給予令一份來署驗給具領以便詳報特此牌示 
　　取締休伍兵又出示諭云案奉宣武上將軍府通飭第四百十號内開本省各軍隊休伍兵士業經先後分别資遣回籍惟此項兵士在回籍地方難保無身着軍服任意在街市游行籍端招搖等項情事亟應由該管官嚴行禁止以免混淆而示區别合行飭仰該知事即便出示曉諭俾衆周知一體凛遵勿違切切此飭等因奉此合亟出示曉諭仰休伍各兵士一體知悉凡兵士當時之資遣回家原爲暫時休伍爲後來效用之圖倘有藉端招搖不惜名譽定卽從嚴禁止詳報懲究各宜凛遵毋遺後悔切切特示 
[工巡捐局牌示]  
　　上海工巡捐總局朱局長昨出牌示云案照該商民等認捐收買掃艙煤屑前經本局　准試辦三月並詳報前淞滬警察督辦薩案核備案現承試辦期满察看情形辦理諸未盡善應即撤銷除咨行淞滬警察廳飭知水巡隊查照外爲此示仰商民夏榮海等遵照即日携帶原領諭帖來局繳銷毋得違延切切此示 
[徐警廳長通飭兩則]  
　　淞滬警察廳徐廳長前日飭各區署文云現因天氣炎熱所有各區署長警一律暫行停操一俟稍凉再行傳知開操以示體恤並仰傳諭長警等早晚飲食均宜各自謹愼勿負本廳長諄諄囑告之至意又通飭云本廳長前在閘北時曾函致滬南分廳凡閘北開革長警不得再投補充茲恐此項已革長警仍有化名朦充情事爲特通飭該署長署員加意查察僞肅警政 
[警員調任]  
　　淞滬第六區警署長張桂榮前日奉徐廳長飭調回總廳代理督察長所遺六區署長以五區署長楊士奎調補前督察長姚志祖調五區署長又閘北巡警第五區第二分署巡官歐從雲因事疎忽昨爲淞滬警察徐廳長飭令撤差所遣一職派委浦東三區警察署一等巡長楊永芳接充均於昨日分别到差視事矣 
[汽車撞斃途人]  
　　英租界湖北路五十九號半門牌葉少吾所開意泰汽車行内之司機夫李洪生於前晚三點時駕空車至亨白花圍迎候坐客行經法新租界福開森路將途人某甲撞倒碾傷頸部當即殞命迨巡捕到來李已逸去嗣經捕頭到場察得死者年約三十左右身穿短衣形似小工因無屍屬由堂棺殮招人認領一面於昨日飭探程芝卿協同英包探將李洪生移提至法捕房押候解送公堂訊辦 
　　又浦東人徐關元之子徐金福年十一嵗在申學習水作工匠於前日傍晚與同伴張慶在天后宫工罷回至南就路寳成銀樓門首突有汽車一輛由東向西疾駛而來不及避讓撞傷倒地當由五十五號印捕將汽車夫王紀生拘住五面立將徐金福車送仁濟醫院無如傷及要害救治不及旋即身死由院通知捕房將尸舁送斐倫路騐尸所昨日午刻禀經關讞員會同美領博君蒞所驗明委係碾傷身死尸父徐關元及尸師陳子生投求伸雪並經見證張慶李維生等證明當時肇禍情形質之汽車夫王紀生供稱並不關行快車實係死者自不經心所致中西官核供命尸父徐關元具結收尸自行棺殮王紀生交五百元人洋並保候禮拜四帶堂再核 
[續誌鄉人猝然病斃]  
　　鄕人某甲前日在海寗路吳阿四所開之老虎灶内吃茶忽發急痧斃命由吳報知捕房將屍送入騐屍所候騐等情已記昨報茲悉某甲名薛雲泉係業木匠昨日上午經公共公廨關讞員偕同美副領事蒞所騐明委係急痧身死並無别故當飭屍父薛少廷具結棺殮 
[少婦輕生]  
　　住居英租界二擺渡之粤人蒙迪光之妻任氏年二十一嵗因　姑凌虐於前日背人呑服生烟後毒發經家人覺察急送仁濟醫院求治奈受毒已深旋即氣絶報由　虜派探將尸舁送驗尸所禀由中西宫於昨午蒞所騐明委係呑　身死嗣由尸父任桂林以伊女之死實遭惡姑虐待所致具禀求請伸雪中西官即傳尸翁姑蒙會元蒙　氏及尸夫蒙迪光詰訊一過命尸夫蒙迪光具結收尸棺殮任桂林所禀凌虐各節如有確證准予另行起訴核究 
[女子不願隨母回家]  
　　七浦路三百九十一號門牌十八歲女子陳趣娘前日因被母陳朱氏痛加訓斥忿不欲生至蘇州河投河圖盡由捕查見救起帶入捕房轉送公共公廨暫留昨晨經中西官傳同伊母陳朱氏質訊陳女誓死不愿隨母回家判朱氏斥退女送棲流所留養 
[呑烟救愈]  
　　住居唐家弄五百三十四號門牌之婦人趙吳氏前日因小孩起釁與其姑爭閙事後遽萌短見呑服生烟圖盡幸即覺察急送醫院治愈昨晨帶案訊明前情並據氏夫趙惠泉投求給領中西官准之即判吳氏交其夫領回諭令母再輕生 
[電車揞翻人力車]  
　　陳金林昨日雇坐人力車行經西華得路中虹橋東被某號電車撞翻跌傷足骨由捕查見送入捕房捕頭飭陳送同仁醫院療治 
[冒用電車免票之受罰]  
　　無賴吳德成將英美電車公司用人所用之免票在新閘路乘坐八十八號拖車爲查票人許才記查出鳴捕拘押昨晨解經中西官訊判罰洋十元充公 
[搶褲監禁四月]  
　　小流氓吳阿狗前在滬南十六舖地方搶掠黃包車上洋布褲二條由警當場拘送司法科轉送地方審檢廳訊究前日上午由張推事官田檢察官公開刑庭提訊之下以吳甘作竊盜判監禁四個月以儆 
[扒手監禁一年]  
　　匪徒丁加生近來糾同羽黨專在華界熱閙之場摸竊財物日前又至滬南大觀戲圍中扒竊某甲之時表當場爲　覺察　丁　住鴻警拘送地方審檢應請辦前日由　推事官會同田檢察官開庭研訊之下以丁竊盜罪已經成立科四等有期徒刑監禁一年 
[店司圖竊被拘]  
　　虹口武昌路某西麫店店司俞阿生昨因私竊什物圖逃當被西主人察破鳴捕送入捕房押候解辦 
[劣孩犯竊]  
　　廣東劣孩李阿福謝文新因串竊寗波路六號門牌粤人唐阿鐘家綢布衣又劣孩吳義章行竊青雲里八十八號門牌粤婦唐王氏家衣物均經拘押昨晨解由中西官訊究謝孩之母投求給領管束堂上准之判謝孩准交其母領回管束李吳兩孩均送改良所習藝三個月 
[只認摸竊]  
　　李登英投法公堂控稱行經城河浜被陳連喜摸竊袋中洋銀當場覺察向阻行兇幸巡捕到來未被毆傷求請訊究陳供摸竊有之不敢拒捕行兇求宥判管押六個月 
[小工爭工行兇]  
　　提州人掮　小工曾提高昨在南馬頭源茂木行内作工時突有同業人劉才喜以爭奪工作手持鐵扒行兇致傷曾之右腿血出如注被十二崗警察徐樹森查見一併拘解至第一份署署員以案關刑事立飭移送地方檢察廳訊究 
[姘夫行兇]  
　　十八歲女子馬月雲前與無賴王金堂姘識近因王失業乏資赡養故操賣笑生涯籍博緾頭度日詎王心不甘以致醋海波翻於再前竟用刀將馬頭願及左臂砍傷由捕查見拘押一面將馬月雲車送醫院療治昨晨解送公共公堂經聶襄讞會同美畢副領事訊明前情以王不應持刀行兇判押西牢半年期满釋出復如日向原告滋擾准予隨時鳴捕拘究 
[法公廨開審民事案]  
法公廨向章每星期一五兩期訊問刑事案星期三專訊民事案件歸德副領事訊理前因德君往日本避署故錢債各案已停訊三星期現德君業已回滬爰將應訊民事各案飭知捕房傳齋原被告准於今日開審 
[請追虧欠租洋]  
賚賜洋行買　吳春林前延蒲石律師投法公廨控稱南那公司總經理許景文託吳春林向賚賜洋行租賃西江輪船一般言定每月租洋五千元立有合同爲憑後來兩次收洋一千三百元尙少洋三千七百元賚賜洋東在吳春林名下劃清許置之不　請追等情奉判交保候訊在案昨日原告仍由蒲石律師聲請堂上訊追許亦延律師代請緩期再訊中西官判許交三千元人銀兩保於星期三再訊 
[債款了清完案]  
　　裕昇昌號主前投法公堂控汪湘記借洋二百元立有憑據過期不還求追等情經法公堂傳訊交保不理押追在案昨日原告投稱汪倩人出場調處在外理清求請銷案判被告出堂費開釋完案 
[限期交洋]  
　　李仲記控俞掌根（卽俞仁榮串同中保陳裕光胡煕楝將假單騙抵洋四百元一案昨由公共公堂復訊先據中人胡煕楝供稱立據借洋實係前年冬間而陳亦自認有神經病前次實係一時神經不清妄供爲去年冬間云云中西官核供以該被告等迭次欺騙公堂刑事案業已成立本應重究姑念原告代求寛免因判胡交五百元人洋並保陳俞押限七天將本利洋五百二十元及訟費等三十八元如數繳案再核 
[調笑婦女之判罰]  
　　寗波路某錢莊夥鎭江人王洪成於前晚乘醉在雲南路某弄内向婦人衛吳氏調笑戲謔被吳氏報由捕房拘押昨晨解經中西官訊明前情並據包探禀稱被告拘押之後即有德和等兩錢莊至捕房具保云云因判王洪成不應調戲婦女罰洋三元充公示儆 
[公共公堂瑣案]  
　　前日有年逾花甲之江北小販馬長林携帶骰子等賭具在虹吕狄　威路設雖誘騙鄕愚被三百八十八號三道頭華捕查見禁阻不嚴反行路扯毀嗣服當即拘入捕房昨晨解經關讞員與美領傳君訊明判從寛罰洋兩元無洋改押兩天賭具銷燬 
　　過犯陳阿三前日在曹家渡附近船上竊得布衣三件來申圖銷被匯山捕房包探余炳炎查見拘押又過犯王阿根在百老匯路萬瑞米店門首小車上竊取白米五斗昨日均由捕解案經中西官訊明判陳押西牢兩年王押一年期满仍逐出租界 
　　六次過犯朱連生前日在虹口北四川路與蘇州人張春生互相扭毆被捕查見拘押昨晨解由中西官訊明以朱不應復回租界判押西牢五月期满仍逐出租界張打架違章着罰洋一元示儆 
　　更正三日本報載新民新劇社停演一則今悉新民社已改東方新劇社僅因錦銹閣案未訊結故所編秦樓慘史捕房不准演唱並未停閉合行更正 
雜評三 
[告主持金融市面者（訥）]  
　　金融市面之消長影響於大勢所驅迫誠有不能强爲遏抑者然其影響所至之點當局者不善調和焉順其潮流之所届不肖之人又從而挑撥之播弄之則影響之所及必高於其本來所至之點數倍而金融市面之恐慌乃益甚當局者苟善於調和而又能出以鎭靜有利者助之有害者禁之酌盈濟虚則未始不可稱殺其趨勢而挽回影響所至之點於一二金融市面之恐慌必因之而稱減矣是故影響之消長亦視主持者之操縱何如耳杭垣銀行錢莊以受歐州戰事影響議定維持方法并各自禁其冒險貪利舉動以鎭定市面誠切要之舉也滬上之主持金融市面者其速留意於此哉 
專件 
 
 

Page 11

 
 
[　徒刑改遣條例（七月三十日公布）]  
　　第一條左列徒刑得改發遺 
　　一無期徒刑 
　　二有期徒刑爲左列各罪宜告刑期五年以上者一内亂二外息三妨書國交四逮捕監禁人脫逃五放火决水六僞造貨幣七僞造文書印文八發掘墳墓九强盜十略誘再犯十一竊盜再犯十二詐欺取財再犯　　第二條發遣爲左列各地一吉林二黑龍江三新疆四甘肅五川邊六雲南七貴州八廣西 
　　第三條改遣犯人須出本省足三千里伹新疆得於天山南北雨路互相調發四川得發遣川邊 
　　第四條應改遣犯人自判决確定後由檢察廳或知事報告高等審判應長或司法籌備處處長審判處處長詳請最高級行政長官咨報司法部 
　　應發之地由各省高等審判廳長或司法籌備處處長審判處處長擬定詳由最高級行政長官咨報司法部察核 
　　第一條第二欵第一號至第三號之徒刑應否改遣由司法部定之 
　　第五條最高級行政長官接前條第二項之回報後將人數案青每三月起解一次仍造清册咨報司法部 
　　前項之起解囑託軍隊行之交通便利省分得聯合數省一同起解 
　　第六條起解中逃亡者以左列各欵爲限得處死刑其餘仍敵常釋 
　　一第一條第二欵第一號第二號及第九號 
　　二第一條第一欵其罪質涉及前欵之範圍者 
到配所後逃亡者亦同 
　　第七條改遣犯人許携帶家屬旅費自任但該管長官認爲改遣犯人無力白任旅費者得酌給旅費 
　　第八條改遣犯人到配所後由檢察官或地方行政官監督得令服獄外之定役並編入該處戸籍但依其情形仍拘置監獄 
　　第九條發遣地最高級行政長官接到前條犯人每三月造具清册咨報司法部 
　　第十條宣告之刑期消滅後願回本籍者禀由發遣地最高級行政長官給憑回籍仍隨時咨報司法部 
　　無期徒刑逾二十年有悛悔實據者由發遣地最高級行政長官咨請司法部俟回報後准其給憑回籍 
　　第十一條本條例自公布日　行 
來函 
[廣東眞光公司來函]  
敬啓者今年潦水爲災基提冲决嗷嗷待賑全賴仁人茲奪霍義士憫彼災黎以行乞積　之餘盡其所有交廣東十八甫眞光公司助賑此等義俠實不多　今特將其電版肖像奉呈仰祈載入貴報以爲樂著者勸 
 
 

Page 12

 
 
   
 
 

Page 13

 
 
自由談 
小說 
[蘆中人原名Ｓilas　Ｍarner 
] [  英國女小說家Ｇeorge　Ｅlllot原著　中華林竹賢譯]  
　　第一巻 
　　第一章 
　　叙繁華者目眩五色耳耽七音極通都之奢俗盡人間之樂事胸襟雖開而浮兢亦張曷若細事拈來鉛華淡寫繪聲繪貌無傷大雅而蛛絲馬迹有足發我人之深思也耶我書所述爲英倫一蕞爾小村村距城府遠湫溢多塵地勢窪下寒山四籠日光幽暗時俗尙紡織織戸盈野即大家仕女亦輒以橡木製車形緣爲衣飾試於晨光熹微時一履村間小徑車聲軋軋如蒞機械場畔至金烏西沈則萬籟俱寂唯一二村犬號呼同類而已村人善疑而好懶紡織外幾不問他事平素深居間出行商至則艦踪究迹務悉其身世如數家珍而後已僑居異鄉人雖踰年數亦在可疑之列如外來者多才多藝則更測忌不遺餘力衆口鑠金訛言成虎人謂之如桃源吾則畏之如蝎矣　　時則有西洛馬儂其人者亦織戸也促居石屋屋外遍繞樹籬果實纍纍地邇石坑與萊蕪蘆村爲鄰車聲促促如風輪之轉機如運枷之打戸宛致動人鳴秋蟋蟀村兒聞聲輒棄樹頭小鳥弗弄躡足窗際伏隙潛窺輪轉如閃電響震如雷動織工之一俯一仰均足使若儕心旌摇摇轆轤不定馬儂偶俯百治線轉目外向日光穿漏似告以臥榻之側已有他人酣睡者久則不堪其擾離座推窗凝目注視雙眸炯炯直使望者踉蹌奔逸脫兎飛遁然馬儂目雖灼灼光細殊不及螢彼童子何知者暑夜乘凉豆棚趣話其父母親戚輒恐以馬儂之逸事謂汝果厭世者可詢馬儂以葬身術渠足以療汝欲以故村兒畏馬儂如神鬼余書不言乎村乏交際愚民如蠢豕迷信爲村中之特色村有古禮拜堂一蒼藤满目綠苔砌石外此則無所謂宣講所耶敎融洩之樂趣唯村中三四殷戸於日矅日及聖節日或見之耳 
　　馬儂異鄉人僑居已十五年方其初履此境藍睛隆準目近視面蒼色雖非丰度翩翩亦宛然少年無異人之處唯村人嗜奇成性鮮通音好馬儂意態亦落落不與往還以是僻居十五年絶少問津者毗村虹霓樓村中之雅集社也馬儂視之夷然雖一瓢之飲未曾沾唇除日用所需與人周旋外馬儂誠可謂與世無爭孤潔自賞至鶯燕班中羣花隊裏更春風不識拱手讓人薄情馬郎幾恨遍閨中嫁得夫婿如個兒不啻消受黑地獄滋味已將吟碎櫻口成爲爛語而馬儂之行己亦自有可指摘處有摸鼠郎乾姆羅乃者嘗言某深夜返舍時見馬儂肩荷重囊倚階兀立在常人處之則必樂釋重負息肩於地而馬儂獨否步近時雙睛陰深如出鬼穴語之不答撼之不少動手指緊握囊端如銕鑄然甫念馬儂死矣而渠常度已恢復瞬息間揚長去猶聞其口中嚶嚀曰願君晚安羅乃言之鐅鐅且力誓其非謊羣信之謂馬儂有癎症梅叟獨闢其非謂有癎症者易致傾跌孤立如馬儂果爾則早爲溝壑之瘠安得如駑馬之怒立漠視瞬息揚長耶是蓋有物如靈魂者其動靜一如小鳥出没無常善巫術者輙三折肱於此馬儂殆若儕之流亞耳語雖不經然以亞痴姑娘事例之殊不能無信亞痴嘗病甚馬儂試之以藥卽沈睡如小兒故謂馬儂有不龜手藥也唯村人之迂疑善懼馬儂反得藉以安居無恙織戸某斵輪老手也方爲物故馬儂不假衣鉢獨有心傳以是爲當家婦所歡迎然歡迎者其布帛之齊整價格之廉讓於吠影吠聲疑鬼疑神之際仍無稍損悠悠衆口同此嵗月彈指年華己十五載此十五年中均馬儂一部疑史也史之殿後乃又有窑金之說謂苟能發金爲用馬儂當不止一嚄唶貧賤兒耳 
譯叢 
[一勺微涔（續）] [  警衆]  
　　美州大同日報曾載内市賓甫省布攬市堡埠電云本省奇林比亞縣積愼埠西人士密現查得催雞生蛋之法於蛋荒問題伊自謂已能解决聞其所用之法頗狡獪乃當雞蛋價高時常半夜起身持燈往照雞屋並將雞驚醒使之生蛋用此法後每朝卽能獲鮮雞蛋無數出市發沽可獲厚利伊稱自用此法催雞生蛋以來所得之蛋較未知此時約多兩倍所不完美者夜間起身未免勞動且失去安睡頗困疲耳 
　　美國屋侖西商會曾得極大之雞蛋一枚將製爲陳列品之一此蛋爲點他士埠西人沙倫家一奥賓頓種母雞所生周團度之長約七英寸權之重四黨沙倫異之故贈爲商會陳列之奇品也 
詩選 
[寒禪先生客冬在金庭山中納其侍兒爲竉同人隔嵗始知戲賦小詩四章博粲] [  補禪]  
　　迢遙芳訊隔綺窗春事關心屬女郎郤怪東皇弄狡獪瞒人偷放 
玉梅香 
　　索句忘情坐夜深隔簾不管雨沉沉一從綵筆脩眉史銀燭西堂 
廢苦吟 
　　煎茶織手侍兒身情厲你呼舊已親今日當窓雙窺鏡好添眉翠 
酬艱辛 
　　携鬤吹笛五湖春抱願未償龔自珍福地美人難兼得全叨問費幾多緡 
[春閨]  
　　偶斟螺盞試蒲萄埀柳依使散碧條郤憶王騘人去日東風簾外 
有啼勞 
詞選 
[菩蕯蠻] [  許貞卿女史]  
　　吟成幽怨紛紛訴　砧何事歸期誤此恨幾時消今宵問海潮潮來潮復去知我愁如許隔水信難通凄凉面面風 
[前調七夕]  
　　橋塡雲漢成仙渡一年别緒今宵訴終怨隔天河相逢涙轉多殷勤通數語各叙相思意片刻又東西仙源路已迷 
[前調附莊文女史次韻]  
　　隔别經年纔一渡匆匆那及離情訴彼此怨天河神仙恨更多 
喜逢傾蓋語盡識詩中意分韻限東西人天路莫迷 
自由談話會 
[說天] [  泗濱野鶴]  
嚴冬着瑟樹木凋零炎夏營蒸花者怒放變化者莫如天河涸海枯赤地千里霑霖苦雨田禾一空慘酷者莫如天蔚藍景色福　全球悠悠白世亘古無慾安常者莫如天有威斯通四時遁嬗無言默運萬物化生仁愛者莫如天天乎天乎汝之變也鬼神莫能與汝較焉汝之常也山川莫能與汝較焉汝之酷也干戈莫能與汝較焉汝之仁也父母莫能與汝較焉雖然汝之術雖奇而人之怨汝亦甚矣彼嚴寒之時雪花飛揚旭日無光肌膚栗栗體若無衣因歎曰甚哉天也當酷暑之時炎　烈烈皓月瑩瑩揮汗如雨聚蚊成雷因嘆曰甚哉天也噫熱之不可也寒之又不可也若夫春温秋肅之時月朗氣清觸處可娛倚山而賦閒居酌酒以浮大白洵大好風景矣而當此時亦不見人之頌乎天也天乎天乎何怨之者多而頌之者少耶嗟乎天猶如是而况於人乎 
儉德會 
　　居室蔽風日而已不必高大華麗但樸素渾堅精緻潔凈爲佳苟或不然非獨無智識抑徒傷其財也秦之阿房隋之奉　可以爲戒昔蕭何治未央宫甚壯麗高帝大怒何曰非壯麗無以重威母令後世有以加也至今人笑之 
　　古書怪石奇貨美財不必苦求子孫賢多守得幾時否則隨以與人且或遇水火亦投與無情昔咸陽宫楚漸臺之器物今安在哉琴棋賭博聲色伎玩花卉蟲鳥不惟妨工堕業尤蠱心惑志爲害非輕當一切絶之昔明州有一人專嗜博奕而家業蕩盡妻子乞食他方皆以爲笑柄青州有一人專好花卉蟲鳥生計罄空流落江湖（胡氏家訓） 
　　珍異之物决不可好磁器尤不當過求精美磁佳者必脆薄一醆値數十百金童僕捧持易致失手朋客歡讌亦鮮樂趣此物在席賓主咸有戒心何適意之有磁取厚而中等者縱有傾跌亦不甚惜斯爲得中之道也海内有名玩器皆不可蓄從來賈禍招尤尤所不免（聰訓齋語） 
　　貴異物而賤用物作無益而害有益皆好古玩者之惑也 
　　予於歸田之後誓不着緞不食人　惟着羢褐山繭文布湖綢期於適體養性冬則羔裘夏則焦葛一切珍裘細糓悉屏棄之不使外物妨我坐起也吾鄕米價一石不過四錢今服葠價已倍之是一人而兼百餘人糊口之具乃竟以爲日用尋常之物無論物力不及即及亦不當爲故深以爲戒 
　　予性不愛觀劇在京師一席之費動踰數十金徒有應酬之勞絶無酣適之趣不若以其費濟困賑急爲人我利溥也六旬之期老妻禮佛因念誕日例當設梨圍宴親友吾家旣不爲此胡不將此費製棉衣袴百領以施道路飢寒之人乎予笑而許之 
　　仕宦之日雖極清苦畢竟略有交際子弟習見習聞由之不察若以此作田舍度日之計則立見其仆蹶不可不深長思者也人生第一件事莫如安分分者我所得於天多寡之數也古人以得天少者謂之數奇謂之不偶可以識其義矣董子曰與之齒者去其角附之翼者兩其足嗇於此而豐於彼理有乘除事無兼美每從旁冷觀未有能越此範圍者（聽訓齋語）（以上采丁福保輯少年進德錄） 
　　儉德會規則一不狎邪二不賭博三不必以酒食結交四不必華服五不輕寒素 
　　入會者江陰周洽和王子橋應思齊楊伯良嚴登奎王召棠與其夫人江筱竹周錫五王瑞安陳榮卿韓藎臣劉稷臣王伯賓陶瑞亭張家樹張蠻余秀貞女士韓金鳳女士 
 
 

Page 14

 
 
   
 
