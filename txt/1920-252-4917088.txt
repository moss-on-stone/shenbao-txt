# 1920 - 252 - 4917088

 

Page 1

 
 
   
 
 

Page 2

 
 
   
 
 

Page 3

 
 
時評 
[不可不用　　（冷）]  
　　余對於現在之政局有一最難解釋之事何以張勳竟不可不用也用之督皖而不得則議用之督陜用之督陜而不果則議用之巡閱陜甘巡閱陜甘而不能今議又將巡閱蒙邊矣何執政之人念念於張勳而不能忘耶抑執政者之與張勳有不可不用之苦衷耶抑政府原無此事全為安福之流所造謠耶 
　　假使為人所造謠則原無置論之價値若為不能忘或不可不用則執政者之存心與其權力實有不能不使人有懷疑之點而今日决當正告也 
　　正告維何曰若張勳者大可不再用决非不可不用也皖陜陜甘蒙邊奚紛紛為 
[命令]  
　　九月十三日大總統令　耿玉田加陸軍中將銜此令 
　　又令　兼署陸軍總長靳雲鵬呈請授楊義為陸軍步兵中校劉華堂為陸軍步兵少校均照准此令 
　　又令　二駟興給予三等文虎章鍾毓給予四等文虎章此令 
[專電一]  
　　北京電　華北救災畫會假紅十字會開預備會會長趙爾巽辭職有主張副會長熊希齡或汪大燮推升有主張將梁士詒發起之協會合併添舉副會長一二人者結果派代表與梁洽商再議熊提出意見書主以工代賑先將已測定之德州運河直隷運河及滹沱河開工預算需費千二百萬查德州河工曾訂借美欵六百萬年息六釐因歐戰後利高債票滯銷未能交欵現美人謂若增一釐卽可照辦此項虧息擬請政府負擔順直河工局尚存百五十萬可撥此外查有鴉片專賣時公府截留三百萬未動又前年段用兵餘欵七十餘萬均存中日滙業銀行提出所差有限汪主先設辦事機關因時促未及决議（十四日下午四鐘） 
　　北京電　內財兩部昨訪英美公使商籌振辦法先墊借欵百萬元又各部聯合之籌振委員會已開始辦振决由官商聯合並委托外國敎士協助災民紛赴津保就食現逐漸來京（十四日下午四鐘） 
　　北京電　中央派赴川接洽和議專員自滬電告晤孫唐對互商之各種辦法絕不贊同湘譚亦否認局部統一（十三日下午九鐘） 
　　北京電　外部邀王正廷為和約研究會長籌備國際聯盟提案授全權辦理並專人赴滬歡迎王尚猶豫（十四日下午四鐘） 
　　北京電　部電顧使勸就聯會首席代表（十四日下午四鐘） 
　　北京電　張文生督皖皖人來電迎拒不一本日續提閣議詳核再定　　　　（十四日下午四鐘） 
　　北京電　靳覆張季直電愼選省長期在得人讜論名言至堪欽佩容詳切商榷冀報台命（十三日下午九鐘） 
　　北京電　旅京鄂人今午會議决設地方自治研究會（十三日下午九鐘） 
　　北京電　陜甘人反對張勳甚力擬改任張長為蒙邊巡閱（十四日下午四鐘） 
　　北京電　魯田主將兗州唐旅完全解散馬良不候交卸眞（十一）夕携眷赴青島（十四日下午四鐘） 
　　北京電　魯田電奉令遣散唐旅所部已派鄭師長何旅長前往辦理　　　　（十三日下午十二鐘） 
　　北京電　贛陳電潘張兩旅十日開𢬌回鲁倘赣邊吃紧时當再請中央撥援又贛南鎭使請速任命張之傑接任（十三日下午十二鐘） 
　　北京電　中交票有籌備兌現消息　　　　　　（十三日下午十二鐘） 
　　北京電　京鈔回至六折（十四日下午四鐘） 
　　北京電　潘國綱電索浙軍開回墊欵五十餘萬（十三日下午九鐘） 
　　北京電　庫電活佛向人煽惑庫防日急褚旅長已將駐恰之一營兩連調庫協防（十三日下午十二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電　閣議（一）黃榮良為駐奧公使章祖申駐瑞典那威公使（二）豫財長以陳美同調任（三）各省區籌賑辦法共十七條內分機關調查籌欵運輸賑務攷核六章（四）留日監督一職規復部派舊制並廢監督處簡章明令自十年一月起實行（五）所得稅責成財部定攷成及獎勵法（十四日下午五鐘） 
　　北京電　駐義王使電告阜姆宣布獨立攝政為達農棲育 
　　北京電　權領電救護廟艦之南翔宜興號到後全體水兵擬棄艦乘輪回國（十四日下午四鐘） 
　　北京電　農敎兩部調查員陳時等抵布達維亞和政府不准居留駐爪哇領事與爪督交涉無效已令出境（十四日下午四鐘） 
　　北京電　王占元電舊議員六十餘由吳景濓帶領至鄂擬坐洋輪直開重慶（十四日下午四鐘） 
　　北京電　某代表接港元（十三）電陳炯明頓兵惠城李根源兼程應援　　（十四日下午四鐘） 
　　天津電　曹鍈擬辦賑災彩票月利四萬以三萬辦津保災民工廠一萬修天津至外縣橋梁（十四日下午九鐘） 
　　天津電　中央因各方反對福公司借欵合辦烟廠現募烟酒內債與南洋公司京代表王世仁接洽　　（十四日下午九鐘） 
　　漢口電　李純派顧商關鎔元過漢赴滇接洽和議（十四日下午二鐘） 
　　香港電　粵軍佳（九日）佔惠東門外山嶺林虎部下團長黃任寰投降桂軍退却馬濟無法制止眞（十一日）又佔鴨仔步斷桂軍援惠路桂軍多退守石龍（十四日下午七鐘） 
　　香港電　楊魯所部滇軍已到沙崗將與粵會師進取（十四日下午七鐘） 
　　香港電　譚浩明因桂乏砲兵電莫由陳坤培部酌撥赴桂留用 
　　　（十四日下午七鐘） 
世界路透電 
[法意兩相之會議]  
　　十二日巴黎電　法總理米勒蘭與意首相喬里蒂已抵愛萊班大受居民歡迎今晨兩總揆開秘密大會散會時米勒蘭稱彼此意見完全和洽喬里蒂於開會之前謂彼信此會可以鞏固法意之友交小巴黎人報得悉兩總揆將首先討論賠償與戰爭損失問題 
　　十三日巴黎電　報紙稱星期日法意兩國總揆在愛萊班會晤絕對友好法總理對報界訪員稱意法英三國間之契好乃維持世界和平所不可少之物和約之施行勝者宜出以和穩敗者宜出以誠摯至於勞農政府無承認之理俄通商之結果今已顯見僅有四十萬噸劣等小麥運交意人此外無他其實勞農俄羅斯僅有一物可輸往國外卽文字鼓吹是已愛德里亞海問題英法宜置身事外聽令有關係之各方面沿平等和穩之基礎自行解决云云法意兩國决計以其行為證明兩國之完全聯絡而經濟關係尤為密切斯巴大會所議定在日尼瓦舉行之賠償大會議須俟財政大會二十四日在比京開幕後方可舉行此層業已切實議决意首相亦表同意 
[英意兩國之工潮]  
　　十三日倫敦電　煤礦工人之爭端目下雖告頓挫本星期恐將復有發展礦工幹事部定明日在倫敦開會　　十三日倫敦電　每日捷報載稱道路運輸工聯合會决議要求每星期增加工資英金四鎊七先令恐旦夕將有工人十五萬名宣告罷工 
　　十三日倫敦電　最近消息稱意大利全國勞工大會在米蘭開會討論五金工人之罷工風潮决定此後競爭由勞工聯合會指揮之又决定目前奪　宜以五金工人為限工人可仍據有工廠以期惠利民間但直接管理權應由工人操之並聲明此次爭恃之目的乃欲廠主承認工人之管理實業權勞工大會之結果雖有人稱為穩健派之勝利但大會實贊成實業國有及驅逐廠主之政策故時局甚為混沌目前意政府在實際上已不存在首相已赴愛萊班中級社會對於時局漠然視之工人隨意占據工廠不遇何等抗拒除五金工廠外尚有化學廠二百紡織廠七及米蘭之著名鞋廠現皆為工人所沒收鐵路工人不允裝載兵警赴鬧事地點 
[世界生活代價之比率]  
　　十二日巴黎電　國際聯盟已查明歐洲各國生活代價漲高之成數將提交本月二十四日在比京舉行之財政大會今姑以一九一四年糧食價格為百分計所漲之數如下巴黎三百三十九分法國各州三百二十一分意大利三百分瑙威二百九十八分瑞士二百三十七分不列顚二百三十五分荷蘭一百九十九分美國一百九十六分 
　　十二日瑞典京城電　據八月份統計表觀之瑞典之日用品與糧價較之戰前漲高百分二百零八分 
　　九日紐約電　美國呢羢公司已將呢羢減價百分之二十 
　　十日孟買電　今晨此聞棉花堆棧失愼焚燬棉花三千七百包 
[各國近事記]  
　　十二日比京電　著名科學家多人今日在此開會由法國亞泊里頓氏主席通過决議案主張在此設一萬國大學 
　　十二日倫敦電　今日過激黨公報稱藍格爾將軍之軍在戰區幾全覆滅而藍格爾將軍最近公報紀大戰情形謂曾俘紅軍一全旅 
　　十一日舊金山電　飛越大陸之航空郵艇八日第一次自紐約出發於今日午後抵此 
[太平洋路透電]  
　　十三日東京電　美議員團今日在橫濱乘某美船回國送行者甚衆議員團曾致書謝日政府與人民之禮遇其文曰（美必勿忘同為上帝之子誼屬同胞帝國與民國多所成就所得於天者旣厚而人之期望於兩國者亦大兩國必須聯絡他國增進文明維持和平日本與美常有共同之利害不致以意見歧異而相分離而勇武進步之國民往往目的有相牴觸處則當然須發生爭點然如互以友好之意討論之自不難得滿意之解决云云據美議員團之言觀之團中各員於離日之際所抱觀念無一不與其初入時相反 
　　十四日東京電　參與日尼瓦國際聯盟會之日本代表團人名已經宣佈共計六人駐法大使石井子爵駐英大使林權助男爵均在其列 
　　十四日東京電　報知新聞載稱政府决議自一九二二年起將强迫敎育期限增加兩年而成八年學制之修改將因以多用建築費等日洋一千五百萬元 
　　十三日海參崴電　謝米諾夫已將民政權交與東後貝加爾臨時議會該議會乃以哥加薩人農民布里雅特人鐵路職工各官員之代表組織而成候民選之後貝加爾議會成立再以此權移交之各政黨皆表示滿意盧布之價三日內自二百落至三百 
　　十四日香港電　班樂衛今日抵此明日赴海防 
國外要聞 
[德國特約通信（王光祈七月十九日）]  
　　　　　　　最近德國之經濟狀况 
　　德國此次賠償協約國一千二百萬萬馬克在歷史上實� 
為空前最大之賠欵當此新敗之餘工商凋敝德人尚有擔任此種絕大賠欵之能力否如能擔任究竟出自何途此實為最重要之問題使吾中國而當此難局者只此賠欵一項除亡國外無他法矣 
　　此次斯巴會議所討論者為德國解除軍備問題重建歐洲問題煤炭問題換言之即討論如何實行凡爾塞和約之種種重要問題也會議中最重要者即調查德國經濟近况加以整頓然後德國始有履行和約之能力故此會議如能得圓滿結果德國金融必能逐漸整理就緒馬克價値必日漸增漲物價亦將因之低落可斷言也茲將德國經濟近况調查如左 
　　德國戰前國民財產約有二千二百萬萬馬克自戰敗後驟減至一千萬萬馬克其中尚有八十萬萬至一百萬萬馬克之外債故實數只有九百萬萬馬克若以國民財產之全體賠償協約各國尚差三百萬萬馬克噫可驚矣夫國民財產低减之度較戰前幾减至三分之二其原因安在亦留心德國情形者所樂聞也茲就吾人調查所得者分述於下（一）德自戰敗後西則失去亞爾薩斯羅連二州等處柬則失去波蘭等地版圖旣日益縮小國民財產亦因之大為減少（二）戰後商船多用之於運輸糧食一途海外貿易幾等於零（三）所發紙幣太多且海外德國銀行多已停閉故紙幣在海外大失信用（四）在戰期中舉國忙於作戰生產少而消費大所有從前存貨多已用完（五）在戰期中各工廠機器旣未添製且損壞用舊之機器亦未更換故生產力減少（六）現在出口貨只有三百五十萬萬馬克至四百萬萬馬克而入口貨則有八百萬萬馬克故德國金融處於被動地位旣明瞭以上種種原因則知德國國民財產由二千二百萬萬馬克減至九百萬萬馬克實有必然之勢無足怪也 
　　故德國代表在斯巴會議要求協約國曰（若欲吾德履行和約條件第一須使吾德在世界商務上有立足之地然後德國金融始有整理之望若整理金融自應先從貨幣入手然整理貨幣又非先整理債務不可而整理債務實與賠欵之多寡及賠償之方法（如每年交付若干）有重大關係故欲吾德履行和約商務　賠欵二　務希協約國注意若依照現在履行和約之方法吾國只有日趨於滅亡之途而已） 
　　德國民除負擔重大之賠欵責任外尚須負擔國家一切政費每年三百萬萬馬克左右茲將每年國家應支出之政費列表如下 
　　國債　　　　　　　一百二十四萬萬馬克 
　　行政人員薪俸　　　三萬萬馬克 
　　卹金職死者及文武官因老退休者　　三十九萬萬馬克 
　　殘廢者之養老金　　八萬萬一千萬馬克 
　　海陸軍費　　　　　十八萬萬七千萬馬克 
　　其餘常年經費　　　十八萬萬四千萬馬克 
　　以上共計二百三十八萬萬馬克 
　　再加上地方行政費六十五萬萬馬克（據一九一九年預算）約計三百萬萬馬克左右茲再將戰前及戰後各種稅之收入列表如下以資比較 
　　時期　　　一九一三年即戰前　　　　一九二○年卽戰後 
　　稅目 
　　直接稅　　二十一萬萬三千萬　　　　一百五十二萬萬五千萬 
　　間接稅　　十三萬萬七千二千八百萬　一百三十二萬萬 
　　關稅　　　六萬萬七千九百萬　　　　二十五萬萬 
　　統計戰前只須納稅四十一萬萬三千七百萬者今則增至三進零九萬萬五千萬約增八倍之多只此國家及地方政費一項每人每年平均約擔負五百馬克左右今若再加上每人平均負擔賠欵一千七百馬克則德國每人擔負如左表 
　　德人一名擔任　每年國家政　又此次賠欵一　共二千二 
　　　　　　　　　費五百馬克　千七百馬克　　百馬克 
　　四口之家擔任　每年國家政　又此次賠欵六　共八千八 
　　　　　　　　　費二千馬克　千八百馬克　　百馬克 
　　吾人一覩此表見其擔負之重不禁為德人慨也彼提倡軍國主義之皇室軍閥官僚政客固已逍遙法外而負擔戰爭苦痛者究屬誰耶嗚呼此即世所稱為强國之民　夫每人擔負二千二百馬克在戰前約合中幣一千一百元試問中國人每人平均能負擔此數否吾故曰若中國而當此難局除亡國外無他途也 
　　在一千九百一十三年普魯士國民中有百分之八十一分係每年每人收入三千馬克今若以之擔負二千二百馬克眞不能生活矣故德國一般工人有三種幻想（一）希望俄國布爾塞維克速到歐洲各國（二）希望德國自身速行社會主義（三）希望各國內亂（如罷工之類）所謂（無聊時作非非想）亦此次獨立社會黨所以勝利之原因也 
　　然工人雖受痛苦尚可要求資本家加增工價（最近記者有一中國友人請一德人搬運木柴由樓上搬到樓下其時不過數鐘彼要求給與工資一百五十馬克亦可謂駭人聽聞矣）而資本家多財善賈長袖善舞區區賠欵負擔亦不感受困苦所最可憐者卽中產階級平時全恃少數資金利息以為生者今則不能生存矣故德人常勾結外國人將其資金滙往外國以便脫離德國前往外國生活德政府知之遂檢查外國人之郵電英法文字之郵電德國人尚能了解惟中國字德國郵局不識故月前凡係中國人之信均已原封退還後記者託人交涉近來又稱稍解禁矣此亦德國經濟恐慌所發生之影響也 
國內要聞 
[北京通信　　（樸）]  
　　　　　　　地方思潮之最近趨勢 
　　　　　　　　鄂蘇省長問題之經過 
　　最近趨勢地方問題如潮而起如因滇川之爭而隸北之劉存厚忽將川督名義收起徑與熊克武聯合入閩之陳炯明忽返攻潮惠有氣吞羊城之勢皆此趨勢所造成而驅逐張敬堯以後湘人復有自治法案之擬議尤其顯見者也大勢所趨將使馳逐中原之軍人約從連橫之政客各返顧其鄕謀根本止之建設亦可謂之好現象然天下從此多事矣此潮流中湘為已成之局川粵已生戰爭且勿論而其正在醞釀者則為蘇鄂湖北之省長問題卽反對孫振家問　何佩瑢之罷職本意中事以其與安系關係極深也謂此次鄂人之反對為保護何佩瑢鄂人殆無承認此語者當孫振家三字發見之初愚適晤一鄂人詢以孫氏則曰不知何許人而鄂人動色相告則自通過閣議之日始蓋孫氏之由來實以何佩瑢旣在必換而孫氏以荊南道尹與王督親家因有所活動外則王占元曾略有表示（或未十分主持）內則為孫奔走者投周自齊王乃斌二人之門政府諸人以為旣與王為親家則與王必能沉　一氣王尚未力保則因勢利導又可免於太阿之倒持决定之時未始不自以為得計然鄂人在政府方面現方不占勢力政府亦未兼顧及之事前絕未與鄂人一商榷此為反動之一因何為鄂人孫為魯人拔幟易幟易觸地方之感又為反動之一因湯化龍公祭之日此令方始發表鄂人之反對即於此公祭場中定計羣情憤激不可名狀 
由孫及王且議及最後之應付者亦頗有之於是夏壽康奔走公府孔庚等奔走天津黎黃陂周樹模亦表同意京津問之鄂人無論何派皆成一致行動故反對之聲以京津為主體而湖北方面則暗中進行至最近始有表見政府方面覩此情勢未必不自知鹵莽而外之王督不能不保障其業成事實之省長親家使政府無從轉變內則以命令旣經發表於體面上未使因鄂人反對遽爾收回故但令人托黃陂疏解予以徐圖　園之時間而不得要領而返黃陂推薦鄂籍三人以代孫氏政府又無以答復兩方正成相持之局而孫振家就職之電又到顯示王督之意無可挽回則僵而愈僵矣聞鄂人拒孫之初已密定（廢督）（自治）等種種主張且逆知拒孫之事無效而籍此為對王挑戰之初步今鄂代表雖尚奔走府院而今後趨勢已將由對人問題轉為地方問題而漢辠民黨勢力潛伏鄂西一帶又以滇黔之進取計畫頗見恐慌識者已引為大懼矣 
　　江蘇之省長問題確未到湖北地步蓋自齊耀琳被劾以後蘇人治蘇之說由沈金鑑之良浙而引起（當沈長浙發表時在京蘇人皆曰浙人可治浙蘇人何獨不可治蘇一時流傳殆徧）如張一　荘蘊寬韓國鈞皆在擬議之列然或以本身不願或以意致不齊皆不一瞬而即息最後徐鼎康之說起已達府院之聽而蘇督以資望稍淺少之蘇人之間又多因未悉徐之生平而懷疑焉適蘇督李純保薦二人一為王克敏一為王瑚蘇督代表何某來京與政府接洽表示李督之意在王克敏上月抄至本月初間政府旣據所請在閣議時為非正式之談論而王克敏亦百計活動欲達其目的並與新討論系相結由該系派人至寧滬兩地疏通省議員及他士紳旅京蘇人聞之太譁以王克敏之素行衆所共和而去春米柴尤嘖嘖入口幾成全體一致之反對本日（三日）卽有蘇人某君走　靳氏陳述蘇人之意靳已首肯五日張一麐荘蘊寬一氏又往商靳氏主張採用王瑚靳又允囑蘇督代表何某歸商李督蓋政府之意以為所為難者此次戰後李督未得何權利亦無多要求而南北和局又仗李督接洽不便於此事重拂其意也然靳氏於距今一星期前曾有私電致李勸勿固執用王克敏之說迄今尚未聞有覆音王克敏又運動曾任總理之某公勸王瑚勿允京蘇長為釜底抽薪之計結果如何尚難逆料不過現時形勢政府可不至貿貿然遽將王克敏任命尚有轉　之餘地耳蘇人方面則（一）知政府之為難（二）不欲傷李督之感情（三）以王瑚雖為舊人物而尚有廉潔公正之稱因自行讓步拋棄其蘇人治蘇之說以贊成李督所薦之王瑚如果由此轉　則此項問題可以不至擴大蘇籍某要人語靳曰李督同時保薦二人一以貪名一以廉著原與政府以選擇之餘地委曲求全之意略　見矣然　竟與鄂事同一結果則當鄂潮正盛之時亦難下其究竟也 
[北京通信　　（野雲）]  
　　　　　　紀北京大學始業式　（續） 
　　三人演說旣畢乃由蔡校長為學生介紹新聘敎員先述敎員之經歷並述科目內容之重要與其敎授之方法凡本日到校之敎員皆相繼登壇演說計有五人（一）物理學系物理學敎授顏任光英國科學博士（二）化學系化學敎授任鴻　美國科學博士（三）生物學敎授譚仲逵係德國科學博士法國農學博士（四）史學系史學敎授兼英文學系敎授陳衡哲女士美國博士專研西洋中古史及交通史（五）法律學系法學敎授燕樹棠美國博士此外尚有心理學敎授劉君因事未到顏君演說注重在試騐態度以為一切理論之成立必先之以觀察觀察所得再加試騐一切學問皆須本試騐眼光以求之任譚兩君演說則極力推闡科學所以重要之故並言大學對於科學之責任陳女士則述三層希望（一）希望於全體同學者在發揮公同研究互相輔導之精神不可生出隔閡（二）希望於史學系者在設研究會編史學報擴允圖書館並言將來須編成中國通史及專史且須用外國文印給外國人看一面再用中文編成外國史以便世界學術互相溝通（三）希望於英文學系者在以文學推行於社會主張組織劇學會合編劇演劇評劇於一堂以期致効於社會且言願同學各挾最誠摯之精神以求學我亦當挾最誠摯之精神以入課室云云女士年未滿三十演說時操普通語情詞極誠懇燕君則指出社會兩種毛病一為專制精神一為信仰倒置醫治專制精神在乎用共和精神一方尊重自己一方須尊重他人醫治信仰倒置則須打破信仰勢力之習慣極力尊重公理須知公理乃人類生活所必需勢力不過是最後一種方法何能易方法為目的至於求學問也當去此二病如亦重專制不重公理則學問不能成就云云　　五新敎員演說畢乃由胡適君演說略稱（我此次從八月一日到南京至八月二十五日回北京在此二十五日內每日聽我講演的人有八百餘每日所接見的客有三十餘因此我很受了一種感觸並且得了一種敎訓凡恭維我的人皆對我說你是新文化運動的中心我眞是慚愧得很繼又問我新文化運動的前途如何我更答不出來試問今日文化在那裏不說新文化就是舊文化又在那裏所謂文化不僅是精神思想一方面即物質科學一方面也包括在內試問今日中國配說有科學嗎僅僅用幾個奮　博愛自决勞働神聖等名詞到處講解就算新文化運動嗎以北京大學總算是全國中最高學府又是新文化運動的中樞試看以二百多敎員二千多學生辦一月刋至今才出過六册辦一業書至今才出過五大本試問代表文化的東西在那裏同人不得已乃擬編世界　書以為不能著書尚可以翻書乃稿子百餘篇經審查結果只成了一部書而時間已費去五個多月文化運動豈不可憐此是第一層為我所最感觸而不能不說的因為現在實在是沒有文化更沒有新文化若說世界有一點變動發生出新需要這却是有的我也不能不承認或者對於此種動的空氣新的現狀加以一種名詞亦未嘗不可於是我可以說出第二層的意思第二層是什麼呢就是對於這種動的空氣發生出一種希望照物理的定理說旣動之後不能使他不動只有引他動到有用的方向去現在動的方向却有兩種（一）是普及（二）是提高第一種方向我是不願意加入的並且不希望大家同學加入因為普及只是搆出幾個半生不熟的新名詞到處供給別人這是無益於人絕不足以救思想界的饑渴我們大學學生應該做出飯來供給別人吃使人家吃飽了眞能得着一點營養品萬不可再拿那些半生不熟的名詞作充饑食品此等事業只好讓別的人做去我們不必做我們須從提高一方面着手能提高自然就能普及電燈掛在高 
 
 

Page 7

 
 
桿上四處皆能照見若在桌底如何能照得遠呢我們大學學生要趕緊做學問打開學問的門徑使知識程度增高有人說我大學不熱心不要緊說我大學不做事不要緊此二者皆不足恥如若說我大學太淺大低大薄那眞是可恥了我所希望大學同學從今以後努力做提高的工夫不要做普及的工夫）一𥱊沈痛暢快之演詞一時擊掌之聲如雷而發 
　　繼此又有該校敎授陸啓修報告對於政治學系改革之計畫即從本學年起新增兩項辦法（一）為公同研究按時發表公同批評此為演習辦法（二）　研究現代政治選出切要幾種問題如勞農政府之寬况巴黎和會由東問題國民大會等問題由各敎授分別研究並講演陳君之意希望同學多多加入此項研究團體末復由蔡校長登壇結束各敎員之演詞綜合為（熱心研究學術大家努力力自治）二語以勸勉學生遂宣告退席赴外院攝影時已十二時矣（九月十一日下午三時） 
[籌議救荒之各面觀]  
　　本年北方旱災彌漫數省情狀慘酷實為近數十年來所罕覯政府方面現經人民呼籲輿論督促亦知災情奇重不可忽視除已明令責成地方官募欵辦賑購糧平糶外連日並由國務院商同內務部籌擬澈底救濟之法最初以欵項無着頗覺棘手嗣經內部建議舉辦義賑獎券擬具說貼提交閣議維時多數閣員均以獎劵性質類似賭博流弊將無底極萬不宜採此飲熄止渴之政策然討論多時欲求一他項挹注之法竟不可得結果遂照內部提案完全通過此項籌欵途徑决定後隨議及辦理賑務之機關問題於茲共有三方面提出意見（一）中央方面擬將直魯豫陜四省之賑務併為一起設一督辦名義通盤籌劃一致進行（二）直隸長官方面擬僅就直魯豫三省巡閱使區域內設一督辦專司三省之賑務至陜西一省則由該省另行辦理（三）魯豫陜三省長官方面則擬各就本省設一督辦辦理本省賑務以上三方面意見不同如此將來究何適從大約須俟內務部組設之賑災委員會成立核議之後方能定奪又關於賑務督辦之人選問題目前亦尚在商洽之中中央本屬意於熊希齡熊為辦賑熟手自屬合宜然恐其未必肯就故又改擬在任京兆尹王瑚王腦筋陳舊顧彼薄負廉潔之名若令督辦賑務或不至有侵呑中飽情弊現時京津人士尚屬望之惟聞直省當局有保薦梁士詒及邊守靖之說結果如何要須俟督辦之省分範圍商妥後方能决定 
　　據北京紅十字總會函云京中各慈善大家鑒於北五省災荒頻仍饑民流離失所慘不忍言特於本月十一日在熊希齡宅會議設法救濟到會者頗不乏人如梁士詒亦派代表與會結果擬聯合各慈善團體共組北五省災區協濟會擬舉黎前大總統及梁士詒為名譽會長並公推趙爾巽先生為會長熊希齡汪大燮二先生副之暫假金魚胡同中國紅十字會為會所當由到會發起諸君公捐四千餘元以為提倡即日組織成立積極進行從此五省災黎可望稍蘇涸轍云云 
　　據英文華北明星報云各國人士對於今幾荒歉華北各縣災民頗為關心至各處難民携老扶幼僕僕來津其嗷嗷待哺狀况殊堪憐憫已有美公使克蘭氏出為領袖組織萬國委員會專為勸導各國人士踴躍助欵救濟災黎事宜災民受惠實非淺鮮而吾人亦應感激無涯今據現時賑災進行景况前途頗抱樂觀其尤可奇者即華北帶領日軍之南司令對於直魯豫三省難民尚助賑欵一千元據前日寄來新沂州之新聞云在高麗有多數日本報紙鼓吹日人助輸賑欵救濟華北災民夫此次救濟災黎已實達萬國性質不獨無告災民共沾實惠且使中外人士協同共作益見和好云 
　　字林報社論略云目前北方災情極重為一九○六年江北荒饉後所未有卽較諸十四年前江北災情恐有過之無不及　者江北災區約四萬方哩饑民約一千萬人今年則收穫無着之地蔓延豫直魯奉四省據目前調查不止十萬方哩饑民約三四千萬人警報傳來慘不忍聞據八月三十日河南彰德府敎會報告過去十二個月得雨僅及三寸農田全無收成聞全境所穫不足平時百分之八難民盈千避往他省輒不見納惟在邊界掘草根刮樹皮茍延殘喘而已牲畜久已售脫兒女賣為奴隸甚至投毒斃之以免饑死之苦聞挾有樹皮一束者竟被人殺害奪去可謂慘極報紙多披露災狀賑濟之亟待舉辦亦為人所共認北京政府將欲何為今尚不能明悉傳聞政府擬撥直𨽻𤀹河經費二百萬元並另設法以應亟需直省長曹銳有撥欵二百萬元之說未審是否自解私囊如係私欵則誠莫大之惠　駐京美使擬組織萬國委員會在實際上給予助力天津華人方設立賑濟會而上海則已有中外人士合組委員會之消息聞擬籌募五百萬元先向華人勸募然後乞助於外人並擔保賑欵用途吾人於此有一言不得不直說者中國勸募賑欵外人輒樂予輸助華人亦慷慨輸將或盡義務相助放賑此乃無可疑者惟中政府將有何舉動乎中外人士甚願知之僅發着該部設法籌欵等說之命令何補於事即撥借河工經費之計劃亦屬挖肉補瘡之謀若國庫空虛無以應命則政府袞袞請公宜自提銀行存欵以為之人言藉藉咸謂政府諸人在京發不義之財為數極大使此傳言僅虛實參半則諸公自解慳囊救此巨災亦無損於諸公囊　之充實也平時中國人民固願坐視執政者侵蝕自肥而不加擾但今日與平時不同執政者茍稍有天良宜將其平時所厚積之國民脂膏交還少許以救其平時所魚肉之人民雖然此種道德上義務無法可使政府承認之外人亦不因北京官僚之無動於中百遂稍減其恤災之熱心但政府如何舉動定有人從旁察視紀其善惡而公布之為華人告焉 
[天津會議後之和局]  
　　此次靳閣與曹張吳各省區代表及在津諸要人之會議對於統一南北解决時局及裁兵易督賑濟諸大端其內容屢誌本報茲聞靳閣回京後即謁見元首陳述關於統一各事大槪謂南北和局大旨漸次就緒對於滇黔及陳炯明莫榮新之戰事雖為和局之梗然認為小部分之戰爭不成問題但不能不與之接洽妥當然後進行紡一和議萬一彼　方面各不相下置和議於不顧即先與之局部謀和然後　結總和議似於統一會議進行上較有次第若果與粵省先行局部議和滇省必益形嫉妒且其久已有此表示故遂將此中情節致電李總代表責成李總代將此提議電商滇省先為疏通如能達到目的即就局部謀和漸次進行如不成仍結總謀和云云又聞與東三省巡閱使張雨亭氏最近之人謂張使最後有用武力解决南方之說聞之殊為可異袁項城欲以武力統一南北遂喪其軀段芝泉亦欲以武力統一南北遂至一敗塗地前者旣踣而後仍繼其　縣蹈其實而不知為前車之鑒不亦異乎此亦津議聲中之一餘聞也 
　　靳雲鵬於十一日致電於唐繼堯劉顯世云有電備悉執事維持和局倡議民治辦法純正此間與西林諸公商榷亦表同情自當尊重法律速定統一至裁兵廢督問題俟軍事會議成立後次第施行非空言所能辦等語據政界消息中央以南北和議迄今仍無大進步前日又致電西南岑西林陸武鳴孫中山唐少川伍廷芳唐繼堯各要人請速將個人謀和意見及進行主張詳為電覆以便根據辦理並於唐繼堯岑陸各方面敦勸速息內訌言歸於好以便和衷共濟俾南北早日統一 
　　近來岑陸方面頗有願和之意至滇黔方面則距離尚遠政府接到岑西林來電大致謂法律問題刻已達到　速解决之地位然南北各界意見均極紛擾一時驟難融洽惟有特請中央主持進行無論如何須先將新　會頒令解散次再解散舊國會以便正式國會成立再討論憲法若何制定云云 
　　又　某當局云西南倡言護法斤斤於法律問題致為和議之梗實則粵桂之爭川滇黔聯軍之乘機思逞無非以護法之名行爭地之實爭奪未已和議即無告成之一日若眞正法律問題各本良心之主張不難解决於俄頃此時新會開會舊會星散純任自然俾新舊兩消實持平之道再以舊選舉法召集正式國會以便由該國會行使約法職權實行解决一切尤為適當之辦法緣政府與岑陸代表文羣丁乃揚等磋商和議以此為先决問題雙方意見已趨一致廣州軍府已願宣告取消自主法律問題本可告一段落惟唐繼堯等曾擬借舊會以自重舊會議員亦願託庇於有力者之宇下移滇移渝惟命是從唐繼堯旣能招之即來又未使麾之使去故對於北方電詢議和意見終未敢明白為解散舊會之答覆然揆諸現勢議員之前往者寥寥舊會决不能移往該處正式開會而川滇朘削之餘又决無力足以供給若輩之歲費則舊會不散自散而唐繼堯等亦不至再持護法之空言稍假時日可信法律問題之易於解决此問題旣經解决縱有爭奪地盤之私心亦决不敢明目張膽一意孤行而和議可望成功云云 
[全國軍事會議之計畫]  
　　政府與曹張各督商定一面召集統一會議解决時局一面舉行全國軍事會議討論收束軍事裁兵廢督其計畫業經準備內容如下　　（一）本會議定名為軍事會議（二）軍事會議取合議制各省督軍各派代表一人師長代表一人混成旅長代表一人中央委員六人組織之（三）軍事會議期限以三個月為期（四）軍事會議專議軍制欠餉軍費減兵及廢督諸事項不及於民政問題（五）軍事會議議决案呈請陸軍部施行之（六）政府對於軍事會議有監督之責政府先定範圍對於兵額問題已决定全國不得超過於八十萬人以全國人口之比較故軍額如以上數目之規定（七）軍事會議後所有某武某威某字等個人之軍制一律廢止（八）此會議不限於北方凡西南及特別區城一律派遣代表入京 
[東三省通訊　　（隱）]  
　　　　　　　　　吉林政海之變化 
　　吉林自清光緒三十四年改設行省以來朱家實去而陳照常來陳粵人也其時政界中粵人頗多自入民國陳去而行軍民分治遂改為民政長即以現任江蘇省長之齊耀琳氏長吉齊係吉林伊通縣人久宦關內彼時引用之人雖不絕端以本省人為限然以厲行減政主義凡南省人士不免多抱向隅自齊去任則以孟憲葬為巡按使（即省長所改）代孟者為王揖唐王為安徽合肥人對於本地人幾不置問王去則郭宗熙來去年郭氏退而以徐　霖為省長徐原游宦黑龍江後至北京其所交游不為不廣但徐學識平庸腦筋陳舊於上年十二月四日就任後將外省人員大加裁撤其實省長直接可用之人並不過多何必嚴守省見一至於此徐所引用之財政廳長齊耀珺性情乖戾就任之後將稅局人員窮搜極索幾於無人不有罪一時人心為之大慌且充任稅務差使者除稍有勢力者得占一席地外幾無往而非本省人員徐之排外可見一斑以此徐任省長三四月即來各方反對顧平心論之徐亦無非欲結好桑梓不過其力太小襄助無人且徐之大病在妄自尊大其用人也不能甄拔一二眞才以致怨　朋與此次徐去其大原因仍在張作霖方面以張之左右大都短徐近以徐資助安福為題動張之聽而徐遂去職亦非徐之夢想所到者也徐所引用之人除財政廳齊耀珺外一為吉長道尹蔡連升蔡之才其平穩而已無甚能力一為實業廳長兼官銀錢號總辦林松齡林向在黑省亦無特出之才彼旣得此數人而不能為助所謂寡助之至天下敗之矣吉林督軍鮑貴卿氏兼署省長與皖督大有關係鮑第二次由京回吉决定調皖詎兼吉省長之命下始知皖督之不能成為事實本月　日午刻接任即於六日將各科科長課長及參議秘書分別更調為鮑參謀者為寗人鄭謙氏鄭隨鮑多年鮑之一舉一動要皆為鄭所擘畫而舊政務廳長周玉柄欲乘機以固其位棄徐親鮑竟將省署人員多方媒孽而引用川入一經發表與論譁然蓋周將獨樹一幟以與鄭對峙此種思想出人意外然亦未免太不自量也鄭現為秘書長逐日到署將來政務廳長一席聞將屬諸羅連經氏羅為江蘇江寗人軍署秘書而兼省署高等秘書者財廳長齊耀珺本欲辭職現鮑暫留財廳將來或屬董士恩官銀號總辦聞有以王玉珍承乏之說據聞鮑已電張作霖此次兼省長是否暫局如果可常則徐　霖時代所引進之人恐將悉數掃除而此九個月中蟄伏不動之人才胥將仰首仲眉稍舒積憤矣 
[湘人請懲安福餘黨]  
　　湘省諸法團於八月三十日在省曾開各界聯合會議謂安福餘黨郭人漳吳劍豐等為害國家非通電南北政府嚴緝究辦不可比即全場通過掌聲如雷此次到會者約有千餘人且有旁聽席之西人數人亦同聲鼓掌謂為湖南十年來未有之快事聞軍政府及湘督均已批准照辦且通令一體密拿矣茲錄原電於下廣州軍政府長沙譚督軍鈞鑒從來禮治君子法治小人功罪不明國何以立此次安福禍國毒痛全寰人神共嗟中外同嘆幸直軍首義創平大難力懲殊魁百年以來無此快舉惟除惡務盡為德宜終今安系諸兇有令逮捕者投庇外人　緣漏綱者列謀活動即以吾湘曲論如郭人漳陳復初吳劍豐張宣符定一易克臬辜天保黃中袁家元朱澤黃何海鳴薛大可李俊張堯卿覃澤寰舒禮鑑黃振李藩西戴宗禮諸人或為段氏爪牙或為安福羽翼大則賣國小亦禍鄕使不按罪科誅及時逮捕則乘機蹈隙草蔓重生不僅蒼生更受其毒且將遺鈞座未盡之憂螫蛇在手壯士斷腕可不鑑乎茲特合懇鈞座將郭人漳等十九人剝奪終身公權明正典刑無任盼禱湖南省議會省敎育會總商會學生聯合會同叩 
地方通信 
[蘇州]  
　　整頓商團之計劃　蘇垣商團開辦以來將及十載城鄕支部已擴充至二十餘部規模粗具惜經費不充軍械無多內部各項未能完備新選商團公會長許博明　天笙鄰椿如以當此自治發展時代商團一項最關緊要特商之總司令魏旭東籌劃整頓辦法（一）練成基本隊一隊（二）購置完備之軍械（三）籌募經費（四）建築商團公會會所旋與地方士紳富商等討論已蒙一致贊成决定於中秋節後開始實行並由許會長與汪君等組織日報（晨報）以期發表整頓商團及提倡募捐諸事該報定於中秋日出版 
　　籌募基金之决議　蘇州商團公會許會長任事以來欲將會務大加整頓乃於日前宴請本城士紳籌商一切（一）擬組成一基本隊（二）擬購完備之軍械（三）擬建築商團公會會所而其主要問題則須先籌基本金為惟一目的已得各方面之贊成决定在舊曆九十月間實行云 
　　啓用圖記之呈報　蘇垣工巡　　組織成立情形已略誌前報茲悉該局已於本月五號啓用圖記函報縣署轉呈省道備考並於十一號由縣派委警佐張建勳前往監視接收聞警察廳曁馬路工程局刻正從事移交頗形忙碌云 
[吳興]  
　　電留鎭使　吳邑久傳嘉湖鎭守使與寗台鎭使對調消息至昨日晚間王使已奉到盧督飭令實行調署寗台推此間官紳以王使在湖有年坐鎭雍容人民愛戴爰即齊集吳興縣公署開會議决電省挽留不識盧督如何答復也 
　　重售半價饅首　此間米價現又升漲新米前次每石跌至七元八角者今又漲至十元　角矣城內之平價饅頭局原定七月二十九日停辦已在結束間（結核售出饅頭共計十三萬四千八百四枚）乃昨午又接上海義賑會紳李　來電以現尚青黃不接糧食缺乏飭仍發糶故該局現定八月初二日重開仍在局前橋原址發賣半價饅首以維民食 
[揚州]  
　　呈請阻止輪運　十二圩商會長吳福基近以湘　已先破例舉辦輪運並　湘譚督委湖南總司令部參謀劉　培為督運委員由湘於十一日往揚認為有碍圩民　江船生計一按圩　為淮鹽行運四岸總淮之區不獨輒船賴轉運　業即圩民　資以謀生）特具情呈請淮運使設法阻止矣 
　　更易輯私軍官　兩淮緝私水陸軍計十五營自　統領派任以來以整頓為名撤換營長七人調差一人更易連長排長三十人率以舊部之憲兵副官中下士補充近又委孫茂林　任步兵一營一連三排長楊曾任憲兵司令說者謂其不忘故舊云 
　　風箱業要求加薪　揚城風箱業工人近以采珠荷桂所得不足以贍家相約要求店東加漲薪資三十天藉維現狀已得店東認可於十四日起實行矣 
[鎭江]  
　　籌備遊民工廠　鎭紳王君等鑒於無業遊民之衆多特發起鎭屬遊民工藝廠擬在南門外購　着手籌辦該廠宗旨專收失業良民授以各種工藝俾他日學成得自謀生計云 
　　敎授國語近　　鎭君城區各校茲奉縣署通令限期實行敎授國語已經各校長會議自一二年級起遵照辦理並在縣立第一國民學校內附設國語研究社每逢星期互相研究以期統一云 
[寗波]  
　　東緒鄕組織醫院消息　寗波鎭北東緒鄕地處幽僻每届夏令往往因岩瘴水氣易生疫病且該處向無醫院一遇疫症均以舊　施救誤人實非淺鮮今年夏初該處鄕董鄭仁卿鎭守煌等� 
有鑒於此就鎭北龍山西門外組織臨時醫院一所於陰曆五月初一日成立特聘嘉興福音醫院醫士周子淵君為院長寗波惠民醫院院長為助理日醫鄭振庠君為副理其一切醫藥費等不取分文每日就診者不下六七十人成績頗佳惟原定期限四個月至陰曆九月初即行停辦現因地方上一般人之請求擬取消臨時名義改設永久醫院惟以經費支絀持久為難是不得不期望於當地般富及旅滬同鄕有以熱心資助也 
[北京]  
　　赴曲阜大會之特別優待　孔敎會昨至交通部函云竊查本會定章每年至聖先師孔子誕辰爾後三日開孔敎大會於國里所有歷年赴會人員經過京奉津浦兩路車票均蒙大部特別優待按照七成收價歷經辦理在案本年八月二十四日至三十日即新歷十月五日至十一日為第八屆大會之期理合援例函請查照往年辦法凡赴會人員車票均按七成收價京奉路售票自新曆九月二十八日起至十月十日止津浦路售票自新曆九月二十九日起至十月十一日止均以購至曲阜仍回原起地點為限往返併計不售單次會　言旋京奉票用至十月二十二日止津浦票用至十月二十一日止過期無效開會在邇謹請飭行各該路局遵照辦理並令登報廣告庶幾聖敎以閘揚而道彌昌路政以推行而利益溥實級公誼等語交通部復孔敎會函云接准來函敬悉此次曲阜開第八届大會本為閘揚聖敎起見凡赴會人員自應特別優待以資提倡所有往返車價准按七折核收至售票及截止日期並車票有効日期已照來函由部分令京奉津浦兩路查照成案辦理矣專復順頌公綏交通部路政司啓 
雜評一 
[蘇長問題究如何　　（默）]  
　　蘇省長問題自蘇人反對王克敏後　然不聞聲息者已旬餘矣內幕之醖釀究何如果將從民意以擇適當之人耶抑必欲徇一二人之情面而不顧全省人之與論耶猶豫延宕迄無表示安知彼不恤人言不知進退者不尚在多方運動中耶我蘇人誠不能無懼 
　　政府當局語鄂代表云鄂人說話已晚中央謀轉園方法較為困難意蓋謂鄂人拒孫於發表後也若夫蘇人之拒王不可謂不早誠恐表示稍遲中央或有困難故一經動議蘇人卽一致奮呼提醒當局所以為中央計亦至矣何以今亦縣而未决一若其轉園之困難等於鄂省者耶我蘇人誠不能無疑 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商界對國際聯盟之寒電]  
　　上海各路商界總聯合會因國際聯盟問題發出兩電如下（一）致北京電（銜略）國際聯盟瞬將開會中國代表迄未派齊提交議案亦未有具體之表示事關我國生死存亡何政府竟遲延若是豈以年來全國所抵死力爭者為無足重輕而陰謀勾結為不足懼耶安福禍國全國羣起攻之今後禍國者咎有攸歸豈容更有推諉之餘地禍迫眉睫不暇擇詞所望當局羣公卽日派齊應有代表並預　具體之提案以慰國人實深萬幸上海各路商界總聯合會叩寒（二）致顧維鈞專使電國際聯盟開會伊邇北政府派公為我國聯盟會專使駕輕就熟民意翕然應如何提案實關國家存亡命脈查巴黎和約山東三欵本為吾國生死問題而和約有此規定實淵源於日本之以哀的美敦書迫吾屈服之二十一條及連續發生之一切換文及協定前雖經專使等在和會聲明否認有效終至拒簽和約然迄未得公道之解决今當國際聯盟開會伊始應根據聯盟約章速將前案提出請求正式撤廢至其他有損國權之外交事項如領事裁判及關稅協定等皆望及時提出復我主權全國國民誓當為公後盾生死存亡端在此舉樽俎折衝惟望努力上海各路商界總聯合會叩寒 
[華北救災協會之乞助]  
　　上海總商會曁縣商會昨均接北京葉恭綽電云總商會各商會鑒北地旱災情形極重恭綽與同人現發起一華北救災協會擬竭棉薄為積極或消極救濟之圖請君義聞昭著素所欽佩救苦救難諒有同情尚希廣為提倡多方協勸無任感荷詳情函達復電請寄北京勸業公所恭綽文印 
[蘇社交通委員會議决案]  
　　蘇社於本月十四日開交通委員會十五日開理事會茲將交通委員會議决事項探錄如下（一）報告至隴海鐵路督辦函及復函（隴海鐵路總公所來函云昨接貴社交通委員會徐海路線意見書具見諸君子熱心公益發展交通忻佩莫名敝公所現經派定洋員前赴海州沿海一帶重行測勘將貴社所送意見書飭交總工程師留備參考矣）（一）委員周愛梧君交通計劃案議决交本社調查員注意調查並注意於馬路工程及各地圖說（一）請理事會致函省署測定省道案議决請理事會核議（一）請理事會致函省署通令各縣修治道路案議决請理事會核議（一）請理事會函隴海督辦請將本社譯件轉致工程師並請推舉人員隨同察勘以資接治案議决請理事會核議（一）試辦長途汽車請理事會設法贊助案（甲）關於全省築路計畫江南北各就現有之鐵道及航路規畫應築路線使重要城市一一聯絡取全省地圖畫線為記是為第一步就所畫路線察其關係之輕重緩急擬具分期進行之順序是為第二步然後就所定次序從事測最及調查可獲利者招股集資否則另　公欵或募集公債體察狀况草為具體計畫是為第三步以上江北方面推請朱德軒君會同盧少劉君擔任江南方面推請朱君會同榮德生君擔任（乙）關於實行築路下手計畫江北從瓜清線下手推請朱德軒君會同盧少劉君將路線施工計畫擬具預算定期開臨時會商榷發起江南從澄錫線下手推請朱君偕榮德生君將施工計畫擬具預算一併提交臨時會 
[總商會催繳歐戰紀念塔經費]  
　　上海總商會昨致各會董公函云逕啓者英法工部局建議為歐戰時代協約國方面陣亡將士在英法交界黃浦灘愛多亞路東口地方建築一塔以留紀念我國　為協約國之一前經英法工部局邀請協約國方面各機關開會集議本商會前請外交股會董宋漢章君前　興議業經會場議决估計造費規銀五萬五千兩並基地規費銀八千兩議歸協約國方面各機關公同募集凡助欵人姓名均得刋列塔上以誌令名我國旣列協約自應協助以盡義務而敦睦誼查此案本會曾於三月六日第五期常會議决假定認捐銀五千兩卽於三月七號通告入會會員分投募集為期已久未據全體答復除登報廣告外應再具函送請查照鼎力募集送會以便掣奉收條一俟集有成數𢑥繳工部局可也 
[昨日回國之留美學生]  
　　中國郵船（中國）號昨日午正抵滬有學生數人乘此船回國經寰球中國學生會留學招待部幹事前往碼頭招待茲將其姓名探錄如下王善佺君留美四年在奇渥及大學得有農學士學位衛挺生君留美九年在哈佛大學得有商學頭士學位王金吾君留美六年在扶拉里旦大學得有農學士學位聞王善佺君已應南通大學之聘衛挺生君已應南京高師之聘王金吾君已應河南農業專校之聘現均寓大東旅社不日卽將分赴各校就事矣 
[湖北自治協會開會紀]  
　　自王占元引用其姻戚孫振家長鄂以來湖北省議會各團體及京津同鄕會均接續發表反對函電主張鄂人治鄂本埠鄂籍各界人士尤為痛憤首由該省國會議員張知本范鴻鈞吳崑胡祖舜四人發起組織旅滬湖北自治協會一致主張根本解决昨日下午二時該會假法界愷自邇路六二號開全體大會討論進行辦法到者有蔣作賓郭泰祺鄧玉麟劉成禺等八十餘人當推定白逾桓為主席由張知本胡祖舜相繼報告會章草案及一切會務進行事家當由田桐曹亞伯查　楊時傑曾省三容景芳劉汝麟諸人先後發表意見結果通過會章一致議决發行（新湖北）月刋一種以為興　之鼓吹已推定范鴻鈞張知本胡祖舜等主持一切大約十日內可以發行第一期并已分派代表多人前往武漢京津等處聯合各界一致進行勢不達到目的不止云 
[國民大會策進會談話會紀]  
　　國民大會策進會昨日午後五時開文書股談話會討論組織濱講團方法韓鏡湖提議四項（一）該應由本會各股共同組織（二）設立演講班分途進行以期普及（三）編白話演講書務取淺顯使人人皆能了解（四）製演講圖金拜仁起言韓君主張各節皆為演講上必要之設備惟鄙人之意應先定演講之宗旨與範圍當以本會之宗旨為宗旨以本會之範圍為範圍使人人知策進會是策進人民組織國民大會並非策進會卽是國民大會衆皆贊成次張漢傑提議謂應先由本股同人擬一草章再行討論當即舉定崔通約陳如翔為起草員并决定本星期五（十七日）午後五時再開談話會討論一切七時許散會 
[車務處講演臨時救傷法]  
　　滬寗杭函兩路車務總管因欲使車隊隊員及各站員司有急救醫學常識以便遇有旅客受傷得以隨時救護故特請該路各醫官研究急救提要辦法特於昨日（十三）晚間八時召集各車隊及車站人員在南車站醫務處由該路醫官汪尊美講演救傷法並備有人體標本及應用藥品等到場聽講者六七十人於晚間八時起講至十時半尚未完畢當定期召集第二次講演云 
[德貨來滬之情形]  
　　　　　　　　各公司爭添駛德輪船 
　　德國自戰事終至以後亟謀發展商業以恢復其對外貿易之地位尤以吾國之上海最為注意聞德政府已有派員來華考察商務漸謀發展之計查近來德國貨品之輪運來申者已有兩次第一次為上月月底由好時洋行之勃倫號Baarn輪船從漢堡裝來大批德國靛青及馬蹄鐵人造石並各項雜貨其第二次輪入之貨即係裝日本郵船會社之達甘丸Dakar　Maru輪船運來（十二號進口）之大紅顏料及靛青酒等項並有他種雜貨現在好時洋行更派定芝門克Tjimonoek阿爾巧倍Alchiba倍迺奧Borneo勃倫Baaur根尼安Kangeall等各輪船專以輪運中德貨物其航线則指定上海到漢堡兼取道荷蘭國之阿姆司旦登且現已規定每一月中必有一輪到申德往此外則藍烟囪公司亦定一個月中派一輪（或二輪）至德國十月份內已定基門號Keemun行駛中英荷德而日本郵船會社亦以若狹丸及托泰列Tlttori　Maru名古屋Nagato　Maru等三輪向走馬賽利物浦倫敦者今且兼行德國矣 
[各輪船進出口消息]  
　　　　國內輪船 
　　寗波　招商局開駛寗波之江天輪船該輪昨日所裝之出口貨有紙烟四十餘箱火柴原料三十餘件機花五十餘包水菓五百餘件黃白糖一百餘包其餘為粉干玻璃生鐵等類又平安公司之寳華輪船昨日開往石浦舟山該輪所裝之出口貨有黃白糖五百餘包其餘為黃荳麵粉紙烟等類 
　　長江　招商局開駛長江各埠之江新輪船昨日來滬該輪所裝之進口貨共一萬三千四百九十件有麵粉七千五百五十包白米二百四十六包小麥八百七十八包黃荳六百包芝蔴六十包珍珠米九百六十九包紅棗七百七十五件水菸五百八十箱茶葉一千六百七十二件雙連紙單連紙二百九十六件信石二百件蓮子二百六十八件銅元三百包機花二百七十件烟葉一百七十件其餘為絲綢鮮蛋水靛皮蠟麻油桐油花果磁器以及湖北紡織局之粗布及雜貨等一千餘件又該局之江孚輪船亦從長江開來該輪所裝之進口貨有麵粉八千包小麥二百八十包茶葉一千六百餘包其餘為白苧蔴及紡織局之粗布並小梱紙等類又太古公司之安慶輪船昨日續裝長江各埠之出口貨有蔴袋烟絲皮棍顏料等各種雜貨又三北公司之德興輪船昨從長江各埠開來該輪所裝之進口貨有機器麵粉七千包以及白米小麥黃荳等包子一千七百包水靛六百六十六桶蓮子一百三十箱水泥二百五十件苧蔴二百件絲綢八十件尚有轉運寗波之藥材八十餘件至該輪昨日裝往長江之出口貨有大批火柴生鐵洋釘罐頭食物檀香洋紙肥皂紙柏黃白糖漂粉顏料等類 
　　港粵　招商局開駛香港廣東之廣利輪船該輪昨日來滬所裝之進口貨有檀香二千二百八十餘件點銅錫一千一百餘塊其餘為藥材海味桂元等各種雜貨又太古公司之新寗輪船該輪昨日亦從香港廣東等處來滬裝來進口貨有大批水泥以及車糖等類 
　　烟津　招商局開往營口之泰順輪船該輪昨日續裝之出口貨有棉紗二千餘包以及大批鐵管子茶葉等類又太古公司開駛烟臺天津之奉天輪船昨日該輪裝去之貨有白米黃荳小麥麵粉等類一萬餘包其餘為鉛皮棉紗粗布油漆汽水等各種雜貨又有汽車兩輛 
[國外輪船]  
　　中美　中國郵船公司之中國號昨自檀香山到滬進口貨已誌咋報至乘該輪來申之旅客頭等艙中有西人五十五名西婦二十八人及嬰孩七名華人郭某一名而二等艙中搭客祇有九名內有西人一名其餘八名悉為華人刻定本日開赴香港由滬搭乘之旅客計有三十餘人至裝去之出口貨共有一千餘噸其中以麵粉最多該輪到港後大抵在本月之二十六號還滬二十七號卽開往美國云又有福來洋行之白樂浮開亞Borve　Couer自到滬以後船上之雜貨雖已卸清而鋼鐵車油等貨尚未卸完故連日仍在虹口公和祥碼頭起卸因之回國之期須在本月之二十四號清晨云又提督輪船公司之英笛可脫Endicott自美國之西雅圖來華已於九月一號開駛在途如果經行日本方面若無稽遲情事則於本月之二十四號便可進口抵申矣又公泰洋行之文尼泰Vinita由美國羅城來滬至遲二十五號可以到泥巴該輪載有大宗紙烟及煤油到申後停留五日便即開赴南洋至小呂宋星加坡一帶云 
　　歐亞　怡和洋行之司淮瑞號Swazi自英國裝貨至申又轉運往日後已於昨日從東洋開還上海即停泊於順泰碼頭前之浦心中該輪已在日本裝有貨物數千噸現在上海加裝出口貨大抵須二十號開赴倫敦云又太古洋行經理藍烟囱公司之門托mentlr自八月月底從利物浦到滬後即開往漢口卸貨昨日已由漢口返申刻定明日開赴倫敦及盎凡爾思並往荷國之阿姆司得登云至該公司之歐配利司Eurypylees現已定二十八號開往法國之馬賽經哈佛以至利物浦又好時洋行之勃倫號Baarn前自德國來滬後於本月六號開赴日本大抵本月二十二號可以返申二十四號即在上海裝貨至漢堡該行又有芝門克號Tjimonoek從荷蘭德國裝貨來申大抵在本月之二十七八日定可抵申而還國期當在十月之中旬矣又有寶隆洋行經理之奧斯屈倫Australien從丹麥腦威芬蘭比利時等國運貨來華其進口之期大都在本月二十號以後定可抵申矣再法國郵船會社之貨船Coef　mecanicienMailhol已於七月二十日離開馬賽來華大抵在十月八號便可到滬尚有雷芒Raimund亦於本日從法國裝貨來滬矣 
　　東洋　日本郵船會社之近江丸進口貨業已卸清即於本日開赴門司神戶船上所裝之出口貨有大批菜子及菜餅並生牛皮瓦器以及大宗鷄子等項而該公司之達甘丸則已於昨日下午開赴日本矣 
[一志鎔鍊廠兼籌並顧辦法]  
　　上海縣沈知事昨日接縣商會復函云謹復者一志鎔鍊廠請求給示保護一案前奉貴公署函開以該廠已否註册鎔鍊何種質物未據正式呈報無憑核辦囑卽轉知等因當經敝會轉飭該廠知照云後九月一日又准貴署函開以據外日暉橋康衢路農民沈秋棠等以一志鎔鍊廠燃燒硫磺煙氣彌漫菜蔬萎絕環懇飭遷等情具禀前來除批示並令行上海市經董會同貴會查勘復奪外相應照抄呈批函請貴會會同市經董等秉公查勘據實呈復以憑核辦各等因並附抄件到會遵即會同市經董及該圖圖畫與具呈人沈姓到場勘得該廠開設已有兩年專鍊青鉛地雖鄕僻而該廠所燒烟囱隨風飛舞不無碍及生機茲敝會等一再會商勸令該廠將原有烟囱兩個一高一低就其低者改砌地龍俾所有烟炱均從高烟囱通出並議將曾經受損之菜圃略予津貼交由圖董支酌給發各方面亦均允洽奉函前因合就會勘該廠情形及改良烟囱辦法會銜具復伏候貴公署察奪飭遵至紉公便 
[證券物品交易所營業之發達]  
　　證券物品交易所之證券部如公債票興業銀行股票漢冶萍股票及各項公債棉紗部則加增小包標準等類次第進行逐漸完備是以該所股票市價已達五十七八元足見其營業之發達現聞該所虞理事長又提議將在滬洋商各種實業之外國股票物色種類添入證券部俾便華人買賣又麪粉之綠兵船粉單獨標準亦擬添入現正接洽一切中秋時節可以發表云 
[景昌公司絲市報告]  
　　中美新聞社充景昌華絲出口公司報告云有許多製造家之樂觀現在似已拋棄因繼續無交易之故市價仍跌落上海之機器絲存貨正在方謀出售本埠繅絲家對於所訂各合同已全數照辦雖有小小交易不敢增價市價中國機器絲特別大號九五○兩特別號八七○兩中號八○○兩土色絲上號三二○兩市號三○○兩察利絲上號七九○兩市號七五○兩 
[友華銀行銀市報告]  
　　中美新聞社譯友華銀行十四日報告云昨日倫敦銀價近遠期各漲三先令八便士紐約銀價漲至九四倫敦紐約匯價跌至三元四角五分又四分之三此間市面極鞏固金鎊尤甚交易價高至六先令一便士半尚少出售者金圓價一○六半日金四八銀價之漲由於印度買銀之故而倫敦紐約銀皆有限也中國曾向倫敦定購銀貨恐倫敦銀價將大漲日前則市况電堅定云 
[徵詢謀斃蓮英案之證物]  
　　謀斃小花園妓女蓮英案內兇犯閻瑞生吳春芳二犯午經護軍使署軍法課長鄧振淦初審後聞鄧課長對於勒斃蓮英之細麻繩是否在頸內解下此外有髪髻一個據閻瑞生供係硬拖時脫下但察得該髪髻斷非硬拖得下亦非死後腐爛脫下必係生前或生後用鏹水灌於頭面等部希冀腐爛後難認面目聞已向原檢騐吏詢其檢騐情形與髪髻麻繩之由來再行續審并聞政府代表律師穆安素之帮辦斐斯律師要求軍署許可其到堂旁聽云 
[譚地檢廳長蒞新]  
　　新任上海地方檢察廳長譚辛震（號洊　湖南湘潭人）前日由京南下抵滬後暫寓北市孟淵旅社昨晨十時乘坐馬車蒞廳接印任事當由代理廳長汪築圃歡迎入內茗談片刻乃將關防文卷清册一并移交清楚譚廳長受任後遂延見各書記官錄事等旋命飭傳本廳全體法警當由梅南枝警長率同各法警至辦公室一一禀见奉諭照常勤愼辦公而江代廳長自交卸後即回滬上私寓定於今日赴蘇當江廳長出廳時全體法警一律制服列隊恭送昨晚檢廳全體職員假北市小有天設席讌請譚戚江三廳長陪坐者為審廳刑庭長沈炳榮並各推事官云 
[私製偽輔幣罪成立]  
　　閩人吳三弟邇什法新租界敏體尼蔭路瑞德里內第二號門牌內私製鉛質偽四八開使令王德標張子三兩人在外混用現由包探張鏡波偵悉將王張兩人拘獲旋至吳處抄出鉛質偽四八開一百餘角並製造之粉模乾電藥水等物當將王等三人一併帶入捕房押候訊究各情已誌前報昨將吳等解送法公堂謂究先據張探上堂禀明前情詰之吳三弟供認私製不諱王張兩人同稱民人祇代混用不敢私製求宥中西官判以吳私造鉛角罪已成立着押西牢二年王張兩人各押一年以儆鉛角銷燬 
[兩義務夜校開學]  
　　滬北三區商業聯合會附設之義務夜學昨星期一下午七時重行開課新舊學生到校就學者百餘人由校監史觀濤向學生剖解校內規則須一律循遵毋稍負菦並希望諸生堅志求學將來改造美果未可預量矣云云又愛克界商餘義務夜校昨日下午七時行開學禮（一）振鈴開會（二）公推杜椿蓀主席報告開會宗旨（三）校務主任戒明昶報告半日課程時間下午一時至四時（四）戈朋雲演說一孝字推諭古今中外皆同到忠信人出於孝弟之門詳細講解聽者動容（五）教員承玉書周伯卿吳煥明董正鴻李衍恩致訓勉辭迨散會已十時矣 
[青年會今晚之演講]  
　　青年會智育演講會定於本星期三即今晚八時敦請青年會全國協會演講部幹事韓鏡湖先生演說（國民自决問題）韓君演說早為各界景仰是題又為國民所應研究者聞届時韓君撓有各種儀器映證尤為難得各界人士盡往聽之 
[茶油市價驟漲]  
　　茶油一物亦為對外貿易品之大宗近來洋荘有荷蘭日本兩國購辦銷路頗為活動惟因太古招商兩洋棧此次焚燬一千餘件存貨日屬無多致價已漲至二十兩之譜本年最小之價祇十四五兩現日商飭人再往漢口收買矣 
[白臘漲價]  
　　蜀省白臘亦為滬上出口貨之一大宗上海存底以運輸艱阻故來源時有不繼之　現値新陳交替之際洋荘値滙票活動故頗有購買奈存貨不滿千擔以是價格驟漲每擔須一百二十兩左右云 
[資本家估看白蓮涇廠基]  
　　滬南高昌廟對浦之白運涇沿浦灘前有曹某等發起組織上海大紗廠一所聞有曹汝霖股欵在內曹失敗後股欵無着致該廠現已縮小範圍將該處餘地十餘畝售去近兩日滬上資本家王某陸某等乘坐小輪同赴該處估看擬購買以備建築工廠之用云 
[軍政界歡迎錢徐]  
　　蘭國務總理錢能訓偕同徐恩元前晚由寗乘滬寗路AI花車附掛夜車來滬昨晨七時車祇北站本埠軍警親往歡迎者如滬海道尹王庚廷上海縣知事沈賣昌淞減警察廳長徐國標滬寗杭二路局長趙燧山交際科員陳震東曁陸軍步貴二排淞滬警察廳軍樂隊路警及五區陳巡官帶警長八人在站照料一切均至四號月臺歡迎錢氏下車後一一與諸人鞠躬畢由趙局長陪同出站錢君即乘汽車而去 
[法軍官調防]  
　　由法國津之法軍官一員及兵士二十六人行李二十二件於昨（十四日）乘滬寗路特別快車赴寗轉乘津浦車赴津駐防云 
[湖北甲商學生旅行團行蹤]  
　　湖北甲等商業學校學生旅行團二十人由漢口乘輪來滬游歷各處考察商業前日乘滬杭路車赴杭昨日（十四日）乘特別快車回滬即日乘滬寗路夜車赴無錫約留一日乘車至寗轉輪回漢云 
[通如崇海同鄕會歡迎會長預誌]  
　　通如崇海旅滬同鄕會正會長張退公將於明日到滬該會擬預備歡迎特於今日下午一理在毛家衖該會事務所開全體職員會籌備歡迎之一切事宜云 
[抵制劣貨會臨時會紀]  
　　上海抵制劣貨聯合會昨開臨時會議章晴孫主席李醉公紀錄（一）張志鵬提議通告全國各地各團體組織抵制劣貨聯合會案討論之下表决通過（二）派定代表値日案通過（三）總務理事張志鵬因事即將離滬函請辭職案討論之下表决通過並補舉李醉公繼任總務繆稽陰為幹事（四）主席報告各各往來函件畢遂即散會 
[造船所工場砌築圍牆]  
　　兵工廠局門附近之新公所地方一帶空地現為江南造船所商惜設立工場以便製造美國新船是以該處所備料物尤較他處為多惟該處甚為荒野以致鋼鐵材料時有失竊情事茲為愼防失竊起見故由該塢工程師特在後局門之側砌築高厚圍牆一道俾資阻塞已於前日飭匠動工築造矣 
[軍署查禁代打嗎啡針]  
　　滬西龍華附近之各鄕鎭邇來私售嗎啡代人打針籍抵烟癮者甚衆茲為軍署訪聞昨特通令所屬軍警及地方縣警察各區所一體查禁矣 
[路警保護行旅]  
　　邇來南火車站乘客購票之際時有被匪扒竊衣袋銀洋情事昨為該站鐵路警察局訪聞特飭偵探巡警認眞保護並飭跟隨火車往來查緝以維行旅 
[滬杭路規定車運泥土價目]  
　　滬杭甬鐵路車務總管昨（十三）發通告各站規定泥土車運之特價如下由閘口南星拱宸三站運至上海南站或日暉港每三十噸車運價十六元運至上海北站或麥根路每三十噸車運價十八元由拱宸僑運至吳淞每三十噸車運價二十元准自即日起實行 
[司法界赴蘇祝嘏]  
　　本月十六日即陰曆八月初五日為江蘇高等審判廳長林榮四旬壽辰林廳長因時事多艱不願多所舉動各處所送壽禮盡行璧還本埠司法界聞此消息擬於是日到蘇慶祝云 
[虬江路將設希臘跳舞場]  
　　希臘人孚麥能篤擬在閘北華界虬江路開設跳舞場特向淞滬警察廳請照現經警察廳核准惟須由該希臘人親赴廳屬各分駐所領取取締辦法并繕具遵守警章違甘究辦切結方能開幕營業聞已轉由特派交涉員知照駐滬法總領事查照飭遵云 
[海門縣警移提崇明沙地案代表]  
　　崇明律師陸冲鵬因沙地糾葛被多數鄕民舉出代表蘇康侯向崇明縣起訴聞陸律師寓在上海故移轉管轄日昨為地方廳開審之期原告代表蘇康侯到庭投審詎有海門縣署警持文向地方 
 
 

Page 11

 
 
聽聲稱崇明鄕民代表蘇康侯前在海門縣境犯有爭地械門命案屢緝未獲今知在滬特請准予移提歸案訊辦聞即准照云 
[奉賢章典獄官撤任]  
　　奉賢縣監犯越獄刦械一案曾經地方公民呈請內務部江蘇省長查辦在案茲悉該縣典獄官章景周已奉省令先行撤任聽候查辦至越獄犯中已緝獲偷牛犯一名押候訊辦云 
[浦東公所選舉會]  
　　滬南浦東公所因職員期滿前經議决選方法係用通訊投票選舉法先舉董事其餘職員再由董事會推舉前日午後二時特開選舉大會公推王濟川君主席首由傅佐衡君報告題略及公所進行狀况次陳少　君提議刊印同鄕錄須推調查員負責調查次倪菊裳君提議改義塚為公葬大致謂农田赖以生產乃人口生殖日繁死亡亦衆尋當一墓佔地數尺愈富厚者佔地愈多長此以往勢必生產日益減少社會蒙其影響實為前途一大　憂今公所購地作義塚不如作為公墓貧富一律辦理衆皆贊成以上兩案主席宣布交黃　會議决辦理嗣即開軌檢票共計四百七十四票當選人姓名錄下南滙十人傳佐衡三百五十四票王一亭一百九十一票龍曉江一百八十票倪菊裳一百七十八票朱南泉一百五十三票王彰孚一百四十八票張效良一百四十四票李國卿一百四十二票王芹伯一百二十六票孫一善一百二十一票川沙五人王任之二百七十九票丁純濤二百十八票張伯初二百零六票張竹溪一百九十票顧蘭洲一百五十一票奉賢五人朱昂若二百四十三票沈夢蓮二百十六票阮子衡二百零二票陶晋卿一百五十五票謝肅臣一百三十七材料上海三人穆藕初一百九十九票葉惠鈞一百六十三票秦介侯八十九票寶山二人黃星階一百六十六票沈景周一百十九票 
[婦人續訴巡警蠻橫]  
　　行仁衖永興桶店主婦婁王氏投警察廳禀控三官堂駐在所落差巡警調戲不遂到店滋擾並將店夥封阿四等拘押迨奉警局訊判罰洋二元之後該警不肯干休又來胡鬧請求查辦在案茲悉此案尚在時行中該氏昨又到廳繼續起訴聲稱該警糾合同所警察不時來店滋擾拍櫈敲椅欲得氏夫婁榮華而甘心丈夫係一小本經紀懦弱畏事自見該警恐嚇後逃避在外不敢回店小婦人生有一子年祇三歲遭該警迭次吵鬧後以致該孩受驚延至今晨斃命丈夫雖在外聞得此兇耗恐遭該警毒手猶不敢回來收殮孩屍小婦人進退維谷為此來案續訴請求鑒核云云奉諭候示辦理 
[縣署傳地保諭話]  
　　民國九年份本邑下忙錢糧業奉上海縣沈知事示期九月一日即舊曆七月十九日設櫃啓徵在案前日沈知事又命各催徵吏往傳本邑四鄕各圖地保於本月十五日一律到案聽候當堂諭話 
[翁婿各有不是]  
　　安東人張少章住閘北德生里七弄對門開設餅店為業前日與其婿泰州人馬安壽細故起　在途互毆被崗警一併拘入四區警署經顏署長訊得兩造各有不是從寬免究惟張身畔帶有違禁物品罰洋五元以儆 
[扭控妻父匿妻]  
　　向為描金之沈阿三家居閘北生有一女今年二十歲前在蘇滬一帶為娼繼又至閩省為妓嗣由在陸軍中辦公之施世平為之贖身携帶來滬得悉伊父尚在乃與沈阿三不時來往沈女亦時常歸寗上月間一去不返沈亦無蹤昨午施在太平街與沈途遇即以隱匿伊妻尋詞扭控於一區二分所警局轉送地方廳訊辦旋奉檢察官提案　訊之下判沈收押候查明實在情形再行核辦 
[供認拐逃同鄕婦人]  
　　鹽城人徐德貴之妻阮氏被同鄕蔡二拐逃由五區三分所崗警查獲各節已詳前報茲悉此案經段科員着落保人陳蔡氏陳如堂徐金標朱松亭等四人先後追交徐阮氏蔡二到案訊供不諱昨送地檢廳訊辦矣 
[船貨壓斃小工]  
　　堆裝小工揚州人小如子於前晚下午六時許在停泊虹口公和祥碼頭復來英公司輪船上起卸鋼鐵時偶不經心起貨機器之鐵钩钩鐵未穩起至中間忽然墜下至被壓傷身死當經工頭知照死者家屬先行備棺收殮外昨日偕同屍屬至該輪船公司請求撫恤矣 
[嚇詐案分別訊釋]  
　　紹興人陳昌元吳阿小吳阿慶因串寫恐嚇信函向住居福建路八百零五六號門牌飯店樓上擺設藕粥攤之同鄕人主張品索　洋五十元被控於老閘捕房派探顧阿根協同西探先後將被告三人獲解公共廨奉飭押候訊究在案昨晨由關正曾審官曾同美丁副領事提訊先由中西包探上堂禀明先後將被告等獲案情形並據原告投訴本月八號被告等邀我至某茶館內向我硬借不遂行兇繼遽恐嚇信函索詐洋五十元言至此將原信呈案訊之吳阿慶據供在原籍時與原告之妻有染曾被其撞見故來滬後發生此控案請察而陳昌元吳阿小均否認用書信函嚇詐中西官核供以兩造均有不實之處姑寬判吳阿慶陳昌元具結省　吳阿小無干釋放 
[清理後減輕刑期半年]  
　　華羅洋行式拉夫華士林因私收黑洋七百六十餘元被該行洋東查悉控奉公共分廨經中西官訊實判華押西牢一年在案茲悉華之家屬已將私用之欵理清昨晨延許理律師代表投廨聲明前情要求摘　中西官得供以旣經將欵理清判華減輕刑期半年 
[妓女准許自由]  
　　　良所中西女士昨晨伴送女子林月英到廨請示即據女供原籍平湖被人誘拐來滬賣與西棋盤街高陞堂么二妓院內為娼遭　　虐是以投年求援云云並延許理律師到甞聲稱日遭林姓　鴇虐待已有數年要求解放准予自由等語中西官核供判林妓開釋並許自由 
[姦拐案展期再訊]  
　　常州人李和尚指控季小金龍阿二姦拐伊二十一歲之胞妹李三妹並被藏匿無蹤等情昨由滙司捕房將兩被告拘解公共公廨即據包探奚德安上堂禀稱查得原告係愛爾近路某米店出店李三妹因原籍家貧故來滬帮傭於溫州路范姓家被告季小金為茫姓所僱之包車夫遂引誘李三妹成姦復　屋愛文義路四百九十一號門牌同居事為被告海門人　阿二所聞乃以李和尚已報捕房等語言於李三妹並願為季設法季遂將三妹交給於龍不料被龍藏匿致三妹今尚未獲故尚須請求展期開審迨三妹失踪之事聞於其兄始到捕房報告前日將兩被告拘獲帶回押至夜深季忽在押所解帶自經幸即覺察未至縊斃云云中西官得禀會判兩被告還押展期七天解訊 
[串竊髪網之訂訊]  
　　馬允吉偕證王鑑甫魏小卿指控山東人張金山串黨行竊天津路四百二十二號屋內價値三千五百元之髪網等情業由捕房將被告拘解公共公廨判照控數交保無保管押候訊在案昨晨提審原告延律師上堂聲明尚有被告未獲且案情複雜請求改為特別訂訊云云中西官核禀判張還押候另行訂期訊理 
[蛋廠銅匠工頭控案註銷]  
　　惠東蛋廠西人控在該廠機器間為銅匠工頭之陳來發顧福生故意將價値數千兩之冷汽鍋損壞等情業由捕房查明廠址在楊樹浦華界因派探往該管警區將兩被告移提至公共公廨判各交五百兩人銀並保候訊在案昨晨集訊原告西人竟不到案即由被告之律師請求照章原告不到將案註銷中西官會商之下判准註銷被告一併開釋 
[扭鞋店主追欵]  
　　西門外義成鞋店主曹少泉向與大東門外某某等四家牛皮店往來交易賒取牛皮共欠貨欵二千七百餘元近向催討僅出偽支票數紙計洋一千元不料至期收兌現欵均不承認向曹追索則已避去昨由原告方面代表人俞柏綸在途遇見將曹扭入一區警署請為移送地方廳追理經趙署長准即備函派警移送地審廳收管並着原告赴廳依法起訴 
[判處意圖傷害未遂罪]  
　　住居虹口西華德路寶和里之何士鑑偕妻王氏證人方小榮指控張寶生持刀傷害等情昨由捕房將張拘解公共公堂請究首由何士鑑訴稱前日被告突入我家指我私販鴉片烟土意在拆梢我即報告捕房將其拘去旋邀釋放移時被告又入我家手持尖刀加害於我經妻子出外鳴捕到來將人刀一併拘獲云云並延律師代表出庭聲請從重懲辦次由何王氏上堂證明被告持刀向丈夫行兇經伊鳴到一千三百五十六號巡捕拿住被告情形又由方小榮上堂供稀東桂芳口擺設雞鴨攤是日被告突至攤上搶去采刀一柄今捕房呈案之刀係我之特等語質之張寶生供認持刀向原告意圖行兇不諱中西官訊畢以張已構成意圖傷害未遂罪應處斷刑期一月着帶往西牢執行期滿飭具不准再向原告滋擾安分切結開釋 
[拘獲撞斃婦人之汽車夫]  
　　本月八號有一千五百五十三號汽車由人開駛至虹口西華德路時將婦人張方氏撞倒碾傷當經巡捕查見車送醫院療治無效身死業經公共公廨中西官得禀會往騐尸所騐明尸體飭屬棺殮並仰該管捕房查明司機人拘究茲經查悉該汽車係新閘路三百五十八號牌某姓家之物是日由僱川汽車夫揚州人戴金寶司機昨晨包探候阿寶將將戴逮案禀明閃情請求展期開審關職員商之美領丁君判戴押候禮拜四再訊 
[汽車撞傷行人三則]  
　　公共租界江西路北京路口昨日上午十一時許有三千三百三十九號汽車駛過將在路行走之南滙人王芝泉撞倒碾斷左足小腿骨當經老巡捕房八百七十八號華捕查見喝令汽車停止押同載送受傷人往仁濟醫院治旋即帶該汽車夫投捕房禀請捕頭究辦又昨晚七時　有一千二百十九號汽車駛經天津路撞倒江北人王阿二腿足受傷當經老巡捕房一千一百四十號華捕瞥見前往抄錄汽車號碼押令汽車載送受傷人往仁濟醫院醫治一面帶該汽車夫入捕房禀候捕頭發落又第一臺案目通州人張阿三昨晚十時許在第一臺門前被一千八百四十一號汽車撞跌受傷甚重當由老閘捕房一千三百十七號華捕到來押令該汽車載送受傷人投醫院醫治即持傷狀單帶同汽車夫入捕房禀請捕頭核示 
[電車碾斃小工之酌卹]  
　　向在法界工部局為小工之楊銀山日前在法租界大馬路工作被趙小卿所駕之電車到來將楊碾傷要害身死旋經中西官騐明屬實聽候核奪各情已誌前報昨日傳解法公廨請訊先由捕頭上堂禀明前情繼據尸妹陳楊氏投案求請伸雪並據見證唐茂冲上堂禀明當時輾斃情形詰之趙小卿稱是日死者在途俯首洒水民人踏鈴甚響詎死者置之不聞致肇此禍並非民人之咎求察中西官判以死者自不小心將案注銷外諭令被告公司中酌予撫卹 
[包車夫被人肆毆]  
　　浦東人洪阿招住閘北安祥里五弄第二家在二馬路客利飯店為包車夫昨報四區警署報稱前日下午五時行經光復路被一素不相識之人攔路肆毆攫袋內火洋五元請為查緝顏署長諭令退去聽候民查拿究辦 
[小輪上搜出大批煙土]  
　　滬北各土行及各烟膏店每將內地主顧購取烟土集成遷數乘輪帶送並在沿途代為保險運送前日某輪之拖船某某號由滬開行赴蘇行抵西北鄕荘家涇地方為水警第二廳一區偵探李得標據眼線小廣東報告後即駕槍船協同專駐該處之三等巡官周金標等上輪查抄當場搜獲烟土五百餘包銅錫盒頭數百盒並拘住包送之某甲一名即將人證解送該區署收管外並偵悉甲有同黨多人現在華法交界之民國路地方暗設機關秘密運送業已會同淞滬警察廳偵緝隊從事偵查矣 
[破壞烟禁兩起]  
　　婦人周王氏因在九江路一百十四號屋內開設燕子窠被老閘捕房捕頭偵悉於前日派令中西包探往將王氏及烟客楊全生曹立浦張祥庭王德仁潘銀生周阿全等連同烟具一併帶入捕房昨解公共公堂經中西官訊明以周王氏破壞烟禁判押女所二月餘人各罰洋五元一併充公烟具銷燬又廣東路青華客棧私設烟具容留陳理忠吸食鴉片烟亦經捕房查獲於昨將陳與茶房唐金山併解公堂記明官判唐罰洋十五元陳罰洋五元烟具燬去 
[誌謝]  
　　昨承鎭江苦兒院寄贈溫州技師敎授之改良紙傘一柄又承小世界贈游券二十紙均此謝謝 
來函 
[美國畢德輝醫士來函]  
　　主笨先生足下此邦人民之不注重衛生也久矣時症流行年有所聞夏間長江流域及東面濱海諸地霍亂蔓延勢頗可畏今方慶其日漸減殺而九江一隅又以發現瘟疫聞矣敝會頃得該地西醫HBTAYLOR博士書道該地查見疑似之瘟疫病案已有二起又得同樣性質之報告數種書長都不錄竊念此種病症必因人循交通路線傳帶而來常例凡一國之中須有一中央衛生機關俾醫生等可報告此種消息再由此機關通知各處使人人得以採取預防計畫在歐美各國此種重要事務有國家人員專司其責惜夫中國至今尚未能辦也袞袞諸公各事其事自無睱聞此可怖之消息又遑論乎預防為今之計惟有社會中人自起注意之耳茍能未雨綢繆佈置妥當則未來之災自可消滅往者霍亂瘟疫之暴發事尚多無警告故疫勢一呈為醫士者無所措手而為平民者惶恐待斃慘象之現猶歷歷在目况今九江為交通便利之區哉敝會義為中華衛生事業之先導旣有所聞敢不急謀抵禦如荷遺報重視斯舉應請即日加以討論獨抒宗旨以喚起地方上人士之感覺臨書不勝跂予遙望之至專此奉達敬頌大安上海中華衛生敎育會美國畢德輝醫士上 
雜評二 
[救荒與政府官吏]  
　　此次北省災荒各國人士羣起贊助今且進而謀國際聯合之救濟是誠吾國人所銘感不遑者也雖然外人之熱心助我如是而我國人之所以自助者將何如耶我國人日言互助對此休戚相關之饑民自必盡力捐輸第以此廣大之災區非僅恃民力所能有濟則必不能不責望於政府與官吏矣 
　　夫今日之政府與官吏不已盡力籌賑乎設機關也選人才也定章程也其進焉者則議籌欵矣或擬借外債或擬撥存欵或擬發將券當局諸公非不竭盡心力然而此皆與當局自身毫無所費者也當局諸公果能激發天良如西報所言出其所刮國民脂膏之少許還以救民則不必枉費精神於種種籌欵之方法致百無一成以遺誤飢民之生命此則不僅為救民抑亦關係當局諸人之體面不可不覺悟於早者也 
　　抑吾更有言者所謂安福禍首其財亦刮自國民之脂膏者也今查抄其財產以賑飢民其數當不貲當局諸公能推已及此則此兩項已足敷用又何必另籌他法哉 
公布欄 
[江蘇高等審判廳]  
　　（民庭判决）　一件顧蔭培與顧張氏為基地涉訟上告一案（判决主文）本件上告駁回上告訟費由上告人負擔　一件王黃氏與王聿秋等為吞欵侵產述訟聲請撤銷和解一案（决定主文）本件聲請駁回　一件周宏文與周兆和等為水綱涉訟聲請延期一案（决定主文）本件聲明駁回　一件周宏文與周兆和等為承繼涉涉訟控訴一案（决定主文）本件控訴狀撤銷控訴審訟費歸控訴人負擔（以上九月十三日） 
[上海地方審判廳]  
　　判决主文（民一庭）　一件决家高桂香與姚鳳岐抵欵糾葛聲明窒礙一案主文本件窒礙之聲明駁回（民二庭）　一件判决黃毛毛與潘黃氏抵欵涉訟控訴回復一案主文本廳九年八月十六日之缺席判决廢棄之原判關於黃毛毛應償還潘黃氏抵欵洋三百八十元部分變更之黃毛毛繼還潘黃氏洋一百八十元潘黃氏經一審其餘之請求駁回本審訟費　聲明窒礙費用歸黃毛毛負擔外餘歸兩造平均負擔 
　　批示　一件孔萬興狀請執行由狀悉查本案卷宗尚未奉江蘇高等審判廳發回所請應從緩議此批　一件程周氏狀請銷案由狀悉候傳同程　　到案訊明核奪此批　一件　竹霖狀交欵洋由准交此批　一件夏順利為會欵呈請備案由據稱黃　英借用會欵當時曾允代付會欵本利等語是否實屬無從憑信所請備案之處礙難照准此批　一件朱雲　狀請給領由狀悉本案卷宗業已呈送高等審判廳所請給領之處　從緩　此批 
　　公示第一八六號　為公示送達事案據孫　春訴張興源等欠欵涉訟一案業經本廳判决並派吏送達在案茲據去吏報稱被告雖有住所均不在家且無妻室故無從送達等語前來合依訴訟通例將該被告人等判决　公示送　仰被告人張興源時有才吳正　等遵照毋得自誤特此公示右發本廳揭示場公布 
[上海地方檢察廳]  
　　佈告　為佈告事案奉江蘇督軍省長公署會字第三十五號訓令內開案准京幾衛戌總司令部咨送王揖唐方樞光雲錦康士　鄭萬瞻咸蔭松張宣像片希飭通緝等因准此查本年八月九日恭奉大總統令業經通飭緝拿在案茲准前因合亟檢同像片令仰該廳遵照即便轉飭所屬一體緝拿務獲解究此令等因計發像片到廳奉此除分函本埠各觀顧一體查緝外合行將像片粘貼佈告人民一體知悉此佈計粘像片一張代理檢查長江忠章 
[上海縣公署]  
　　布告　案據農民賀木生張桂生寶仁等呈稱竊民等務農為本惟西南閡行之西地水低平向係耕種稻多花少今年米價更為昂貴綠有圖民貪利專為蓄鴨之家不顧捐害稻穗蓄鴨者四十六保內約有數十餘家每於秋收稻秀成熟之際蓄鴨之家並不餧食將鴨蹤放河港溝浜塘內任其自由並不看管豈知　鴨巡食每見稻穗如一隻上岸　鴨隨之或數十隻或數百隻蜂擁而貪情同蝗蝻之害鴨在河游豈能常川防守如果防而守獲者蓄鴨之家出言庇護反坐為偷鴨此種惡習曾經邀請蓄鴨之家席曦一味推卸民等再四籌想若不禁除攸妨農業民命攸關業已邀同各圃董保曦定蓄鴨之家祇能關東鴨棚不在放河覓食圃保勸阻無益不得已具情聲明環求俯念耕種成熟艱　花稻一熟為根本迅賜出示　禁不再將鴨蹤放河內自由覓食一面函請閡行警所協助保護以重民食等情據此除批示並行警察所派警協助保護外合行布告仰附近蓄鴨人等知悉嗣後不准雜放鴨隻再至稻田傷食穗如敢故違定行提究不貨各宜遵照特此布告 
[淞滬警察廳]  
　　批示　一件民人許雲程呈悉查爾要與李劉氏互毆因發現傷害經警所片送檢廳訊辦係　依據法定手續案總訊明却下何得砌詞案累致開健訟之風所請毫無理由不准此批　一件民人胡品才呈悉准予給領仰即來廳候示可也　一件民人姚子惠呈悉准再飭探嚴緝王清兆務獲解辦可也　一件民人朱雲　據呈康阿才聽人敎唆糾衆行兇　洋等情如果非虛殊堪駭異惟來呈並無被告人住址無從拘傳仰即自行注意隨時報警解究可也　一件民人倪潤生等呈悉查本案業據該管警所移送法庭如果李阿毛自傷圖害自有正當制裁仰即靜候訊明核辦可也　一件民人陳楊氏據呈養媳　弟走逃無蹤等情已悉准予發交偵緝隊派探查緝並仰隨時自行楨查藏匿所在報警解究可也 
[江蘇第二區煙酒事務局]  
　　批示　一件嘉定陸家行酒商沈見明呈為手續不明請祈解釋以重稅法由呈悉牌照稅一項早　本局規定正式收據塡給營業收執通行一律手續未當不明該商所呈現忽發現此種紅字印條其中顯有　小之徙藉以混珠漁種姑候澈查嚴究以做效尤可也此批粘件時　一件酒商經理朱廷　呈為恐被朦混侵礙界限再行聲請登核由呈悉公賣支　成立有年區域範圍共當遵守本局長接任伊始一切辦法方將整幁　不肯任人混淆該經理如能照章征收並未踰出範圍則自問無慚何憂侵越况川　支棧前呈各節業經明白批示並令該管一分　查復在案該經理　候復核可也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[錫山紀遊　] [  　秦山高垣]  
　　余蜷伏里門每於長老出游歸靜聽所述輒為神往已未春有事於吳門因約友人就近作錫由之游繼而友不果去遂與家兄介子往焉是日也北風其凉寒厲襟袖抵錫山已午餐兩人素未嘗至乃投逆旅喚肩輿至惠山寺惠泉即在寺後石刋天下第二泉泉眼伏堂榭下明漪清洌其前一池細泉潔然循幽　瀉於池池魚數十尾其長盈尺迎泉而喋意甚自得周以石欄魚幸居此池故能久安宜其不以囿於此為憾矣仰睇惠山山勢峭削高數十仞小樹皆斜俯如迎人狀路崎嶇多砂石行未及半足力日疲扶輿夫而行累息然後達頭茆峰有廟一已頹廢守者傖絕竟似麋鹿之不可接余困極交睫移時緩步登峯左右顧眺則錫山之龍光塔拱衛於下羣峯起伏大地無垠遠矚太湖溟濛水雲若接風帆往來隱隱可辨氣象遠闊相顧而暿介子曰不臻於茲安知茲山有若是者耶今之游為不徒勞已是時陰風橫掠噫氣不能呼吸凄神寒骨不可久處遂下行返惠冊寺寺於清代改為淮軍昭忠祠森森古木蓋非昔日這壯觀矣再前為聽松亭庭前老樹一株大可數抱旁設渝茗者以惠泉水烹碧蘿春味質凝厚逈異他泉提一壺而歸此行旣無嚮導莫知勝地之所在訊梅園及項王廟尚在數十里外不及往游遂信步行入一廢園顏曰寄暢園址雖大然庭館已平但見林木蓊　碧　天日御碑古碣斷仆不可復讀相傳清乾隆南下時曾駐蹕於此園令人生今昔之慨焉歸途遂游　園五步一亭十步一閣布置雖巧終嫌未能靈秀而大方以視姑蘇汪氏之園共相去遠矣偶閱某雜誌始知公園諸凡佈置俱搆於日人之手余因追思登碧涵橋瞻盼之時滿腹狐疑能不無動於衷耶於時微雨潤衣日將西邁仍歸逆旅閱日侵晨趁車回滬又留數日始歸田舍書此以眎余兄盍凝思以證吾言乎 
筆剳 
[黃土青燈錄（上）　　] [  媚香樓主]  
　　戊日間有燕娘二十輩負鼓板至江南關歌嬰嬰宛宛中有荻花者名優劉長壽子也紅毹翠檔獨蜚聲譽尤能小詩往往與名流相酬唱轉輾至梁溪梁溪山水秀江南黃墩　　風景幽麗為燕趙雄關險谷間所僅有者荻花輒低回流連高吟為樂一日歌罷荻花携弱妹隨老母泛舟五里塘欵乃抵慧山捨舟而陸拾級登峯時方秋初南望太湖烟波浩森北認江水帆影零星下俯山趺籬落間鳳仙紅矣阿妹大樂索荻花衣小語曰為我折鳳仙花來蓋妹小字也亦鳳仙荻花知曰鳳仙見鳳仙鳳仙狂矣乃相挈母下夕陽映籬落作深絳鳳仙益　鳳仙憨跳攀籬躍入繞花狂走鳳仙鳳仙不已荻花大笑𠋯母推扉進牽鳳仙笑曰輕狂如許驚動人捉竊花賊來矣鳳仙又吃吃笑母亦笑忽屋後板扉聞然關荻花驚視一少年立門口張望見荻花掩扉人矣荻花牽鳳仙衣曰如何捉賊人來矣鳳仙曰無妨我自語之急趨板扉而扉又啓少年見鳳仙亟回首曰阿爺竊花人背後一老人叱曰勿多言復笑謂鳳仙曰誰家小妮子入我家園折鳳仙鳳仙曰我非竊花來乞花耳不信曷問我家媽媽姊姊老人見鳳仙嬌憨不禁莞爾復曰媽媽姊姊阿誰鳳仙指花問老人曰曷勿請來小坐時荻花見鳳仙與老人語乃挈母至為老人襝袵乞恕冒昧老人速入室旣坐展詢邦族阿母具告之老人肅然曰荻姑娘風塵中女名士不圖無意中見之荻花赧然自遜老人曰老朽黃氏塵事坎柯親朋零落挈小子避世此間讀書自娛草茅間人勿晒粗鄙小瑜拜劉家媽媽少年拜曰媽媽荻花姊之鳳仙妹之荻鳳俱僉袵曰哥復答拜老人曰伯老人復曰聞荻姑娘吟詠侄小子略識字睱幸得假以請益媽媽歉曰小妮子東塗西抹勿値丈人一晒外人以弱女子輒多假借丈人如不以風塵見鄙小妮子得師事丈人已屬萬幸女子識字原非福壽相而小妮子怪僻生性難改且蓬戶細民風塵飄泊亦不作當家立戶想遂亦聽之老人大笑曰靈秀所鍾原非凡品媽媽有女矣哥羨可羨言時夕陽已隋屋角入室竊荻花頰上顏色粉頰微絳時方與鳳仙喁喁細語夕陽漸上鳳仙粉頰荻花乃覺仰視屋角回首忽見小瑜目灼灼荻花大赧則曰媽媽時晏矣曷去休媽媽聞荻花言果然謂老人曰時促不能久留謀後會矣老人亦不能留叮嚀而去老人嗟嘆久之 
新聞拾遺 
[倒灶] [  溫犀王詡]  
　　　泰縣東鄕某甲業農家頗裕昨逢三十初度賀者盈門某特具筵欵待正熱鬧時廚房磚灶忽不和如何轟然倒塌殽品器具狼籍滿地一時賀者俱引為不祥云（却酬） 
[坍台] [  隱厂]  
　　　寗垣聚寶門外老君塘旁有無賴李某者昨串通左近某媼將三藏殿下何姓少婦王氏誘至家中擬行茍且王氏見勢不佳大呼救命李某由後門逃去詎仍不甘心昨日竟敢闖入王氏家中希圖調戲恰被王氏之夫撞見隨將李某按倒飽以老拳後經多人排解令李某叩頭賠禮並大呼王氏三聲親娘始行寢事云 
[特別女丐] [  立德]  
　　　昨日午後道經邑廟見一狀類瘋癲之女丐在某珠寶店求乞該店夥友與以銅元一枚詎女丐不取信日大唱歌曲音吐嘹喨詞旨亦文雅時有一某甲經過聞即奇之詢其所唱之歌係何人所敎女丐答以家兄敎授已亡三載矣言畢又朗誦唐人詩某甲贊嘆不已與以番餅一枚始拜謝而去 
[改良測字] [  吳秉恬]  
　　　法界西新橋一帶彩票店林立有某甲者設卜肆於某間布招上大書（特別測字包得頭彩）八字昨日偶經其地見有問卜者信手拈得一菜字其人即於粉板上將字拆開旋作判斷語云此字草頭為萬中一撇為千三點橫視為三木字分寫為十八此次頭標必為一萬一千三百十八號無疑來者喜躍而去時圍而觀者甚衆多服其靈機不止云 
小說 
[社會小說　衆醉獨醒　（一四一）　] [  瞻盧]  
　　第二十五回　禍延飯碗夫婦居哀自錄口供貪奴中計娘子一壁思量一壁換衣服點燈火再也不向勉齊兜搭一言半語勉齋仍是一長一短的吁氣也不問娘子兜搭一言半語然而這一長一短的吁氣傳入娘子耳朶裏宛比火爐旁邊放着一扇一拍的風箱直把烈火熊熊都要從　門裏透出在這當兒只待勉齊發出甚麼話這一場惡戰便要立時發作那小狗子偏偏不知趣拉着老子的衣袖刁嘴欠舌般說道爹爹每天回來都帶着好東西今天回來怎沒有好東西吃勉齋瞪了一個白眼雙脚在地上一拍自言自語道甚麼好東西吃壞東西吃老子的衣食飯碗今天都砸破了從此以後只怕連飯都沒得吃這句話傳到娘子耳朶裏陡的一嚇眞個癱化做一垜當頭直淋着冷水卻把　門裏面的熊熊烈火打得烟銷火滅猶恐聽不清切誤會了意思便道你喃喃吶吶嘈着些甚麼勉齋大聲道我在劉公館裏的飯緣滿了好好一隻飯碗打得粉一般碎娘子又問這話當眞不當眞勉齋道咦這是甚麼事怎好混說我是索拘忌諱的便是上坑缸也要討個口彩沒的平白無端自己咒自己的飯碗打碎娘子察言觀色覺得此事十分眞確正是萬般沒趣事一一上胸裏來喉嚨裏曷答曷答的幾聲那兩行急淚潮水般的淌下便在勉齋旁邊坐了左一把鼻涕右一把眼淚絮絮叨叨的哭道你這不掙氣的東西呀老娘交着帮夫運你却犯了討飯命好好的一隻飯碗你為着甚事却把他砸得粉一般碎呀老娘嫁了你替你撑家立戶替你燒茶煮飯克勤克儉有什麼虧負了你原望你也是克勤克儉捧着這隻衣食飯碗安安穩穩的過一輩子我的天殺的呀你撞見了甚麼鬼碰見了甚麼邪平白無端幹這不掙氣的勾當呀 
[自由談之自由談] [  鵑]  
　　工廠之烟突林林色黝以黑不足為通都大邑之點綴品也然一國實業之發達與否胥於此烟突之多寡覘之今吾國名城中則巋峙雲漢者少工廠之烟突而多游戲場所之高樓華燈宵明繁弦與急管並作烏乎是亦可以覘一國矣 
 
 

Page 15

 
 
   
 
 

Page 16

 
 
常識 
常評 
[國民大會與統一會議] [  覺]  
　　國民大會將以表示純粹之民意也顧聞此說者久矣尚未見有適當之辦法 
　　於是有統一會議之說出現其組織方法將以半官半民之意解决國事也此政府與國民討價還價之法是否能得國民之同意我不敢知 
　　以實際論今日之中華民國早成為中華官國矣非獨為官國也且為軍人國矣且為軍督官辦之國矣然而軍人之領袖要亦未始非官則謂軍人之意亦可以官意槪括之誰曰不宜 
　　純粹民意官所不樂從也純粹官意非特民不樂從南方之官意與北方之官意亦終相持不决也創此統一會議之說將有半官半民之組織者其對於國民大會之主張固為討價還價而亦穩然將以民意為官意之調停者矣果議决之後而能實行也此等半官半民之會議何嘗不稍愈於前此之分贓會議 
　　國民試思此半官半民之會議官之力强乎民之力强乎民與官同議將坐視官之分贓乎抑有實力以使之不敢分贓乎抑不過易前此之秘密分贓為公開分贓乎抑此出席會議之民與官共同分贓乎抑竟能為適合於事實會議而不背國民之公意乎吾又不敢知矣 
衛生 
[健康與習慣] [  鳳賓]  
　　柯而曼氏嘗曰（健康之維持在於發達習慣之良者與阻遏其不良者即人格亦動作思想與感覺上之習慣所成）習於善則善習於惡則惡使習慣而合於衛生則健康自葆否則疾病隨之 
　　例如指爪不剪則垢膩積聚成黑色細菌繁殖於其間齒牙不刷則食屑腐爛而穢氣發生蛀蝕神經而備嘗痛苦豪飲成習則血含毒質而害及臓腑吸烟成癖則主動力衰而漸歸贏弱此皆習慣不良足以傷身之明證也 
　　至若睡眠有定時飲食有節制沐浴便溺亦有秩序藏修游息各依正規使此身之一舉一動悉有準則宛如鐘之及時而自鳴壺之漏盡而天曉惟保守其良習慣者能之而精神腦力體質心思遂於不知不覺中日達於健全之地步矣 
[口吃之原因種類及矯正法] [  小山]  
　　口吃病必在未言之先作種種怪狀或旣語之後現出種種醜熊亦有當氣平之時言之甚清至氣急之時則聲音驟促模糊而莫能辨余嘗考其原因雖不一種然其所以患之之故不外於兒童之摹倣也蓋患口吃之人除因疾病與驚恐而發生者外未成年之兒童居多至年長之人則决無矣亦由於兒童之摹倣性較勝於年長之人也茲述其原因種類及其矯正之法如左 
　　原因　考患口吃之年齡多係未成年之兒童故其原因有四 
　　一凡兒童之摹倣性最富聞患口吃者發音之聲詞多笑而倣之習之旣久則呼吸因之不正聲帶受損致成習慣昔日所誹笑者今乃身自犯之 
　　二久與口吃重劇之人同居亦能傳染之 
　　三口吃非遺傳病夫人而知之矣故父祖口吃不能遺傳於其兒孫然母之口吃則能傳染於其子女因兒童學語之時多由母敎之也而乳母之責任亦與母同故乳母有口吃病者其所撫育之兒童亦多患口吃之病 
　　四凡患咽喉病熱病疳疾卒倒及肺炎諸症者與自高處下墜及溺水或驟受大驚恐者呼吸必無常度則發音易起變更聲調因之不正往往釀成口吃之症 
　　種類　凡患口吃之人其言語時固與常人不同然考其種類有三 
　　一此類口吃發語較常人為難如呼（老師）必在發語之前將口張開時時掀動作欲語之狀經若干秒鐘之後方能喚出 
　　二此類口吃發語較前尤難第一字發出後須連續六七遍或十餘遍方能讀出第二字如言（下雨）下字發出後須連讀下下下。。。。十餘遍方能讀出雨字讀雨字時亦然 
　　三此類口吃患者較少醫治亦難發語時初甚清楚中途聲音驟促暗啞不能辨別如言（今天下雨）讀今字時甚清楚至天下二字忽暗啞不成聲至雨字又甚清楚矣 
　　矯正法　口吃之原因及種類旣如上所述矣茲記一簡易而又有實效之口吃矯正法於下以供海內敎育家及有保護兒童之責者之採用焉 
　　法使口吃之兒童於發語之前先行吸取清新之空氣則發音不致急促發出之語言亦自清楚 
　　又與口吃之人談話務必徐緩而明晰習之旣久彼亦隨之徐緩而明晰矣（乙種酬） 
經濟 
[銀行紙幣額面之研究] [  曉]  
　　以價値標明於紙幣之上者謂之紙幣之額面故所謂額面之大小者即指紙幣上所標價値之高低而言也例如吾國之紙幣有値銀幣一元或五元者謂之小額面之紙幣有値數十元或數百元者謂之大額面之紙幣惟此僅比較而言之耳茲所欲研究者即紙幣額面之最小限度是也吾國各銀行所發行之紙幣大都以一元為最小限度而英國之英蘭銀行所發行之紙幣則以五金鎊為最小限度其額面之大小相差懸殊然則紙幣之額面究宜大乎抑宜小乎學者主張各有不同今請言其梗慨 
　　（甲）主張大額面者 
　　（一）小額面之紙幣必專流通於貧民之間一旦停止兌換則貧民必蒙非常之損害故為保護貧民之利益計不宜發行小額面之紙幣 
　　（二）小額面之紙幣旣在貧民之手倘一旦遇有變故則貧民必首先向銀行兌現而銀行將受其害故為保護銀行之利益計不宜發行小額面之紙幣 
　　（三）小額面之紙幣其印刷之花紋必較大額面之紙幣為簡單甚易於仿造故為預防偽造之弊不宜發行小額面之紙幣 
　　（四）小額面之紙幣應用之者必多轉相授受紙幣易致污損若仿照英蘭銀行之辦法每發行一次卽更換新紙幣則此費殊不資故為節省費用計不宜發行小額而之紙幣 
　　（乙）主張小額面者　以為若用大額面之紙幣例如以十元為最小限度則在十元以內之支付賣買均不能利用之勢非應用正貨不可如是不特使資金固定縣亦失去紙幣輔助正貨之效用矣 
　　（丙）折衷派之主張　以為紙幣額面之大小當視社會生活程度之高低而定若生活程度高者則物價昂自當用大額而之紙幣若生活程度低者則物價賤自當用小額面之紙幣（乙種酬） 
法律 
[法律上商業之制限] [  蔣遵]  
　　營業自由古今一例本無制限之可言但有因職務上之關係或特別營業上之關係或違犯國法上之關係國家不得不規定法令而限制之茲將三種關係制限之原因說明於下 
　　（一）職務上關係制限之原因　如職官軍人律師等均有應盡之職務不能任其經營商業使對於職務不得專心一致而致放棄職務上之事 
　　（二）特別營業上關係制限之原因　如森林業礦業鐵路業國家銀行業電燈業電報業等或屬於國家之營業或屬於地方之營業或須經國家之許可方准營業其制限之意義以其有關於國家權利國家利益之故 
　　（三）違犯國法上關係制限之原因　如鴉片烟嗎啡等之營業均為妨害社會上之良善不得不認為違犯國法以法律之規定加以制限 
　　上說三種在各國法律上都有此種制限故我國亦有此制限茲將我國制限之法令略述於下 
　　（一）職官服務規則律師章程等均有專條規定不准經營商業 
　　（二）鑛業鐵路銀行電燈電報等均有取締規則及國有特令以制限之 
　　（三）鴉片烟則刑律有各專條嗎啡則有嗎啡治罪法之特別刑法以制限之 
　　以上三種雖受法律制限但有時亦不受法律之制限如職官律師等之投資路鑛等業及特許之營業公司法律上本不能限制之醫生所用之嗎啡售於製藥公司法律上祇有取締之法不能加以禁止由是論之則又不受法律上之制限而為例外之商業矣茲再將日本法律之商業制限酌擷於左以供閱者之研究 
　　日本裁判所　　法二七條四號行政裁判法四條四號有裁判所判事及評定官在職中不得經營商業 
　　又辯護士法六條二號以辯護士非得辯護士會之許可不得營商業 
　　又官吏服務規律一一條有官吏及其家族非得本屬長官之許可不得營商業 
　　又郵便法二條烟草專賣法一條二條則制限他人營業指認為國家之營業 
　　又刑法二三七條二三八條二五九條以販賣有害風俗册子圖畫販賣鴉片烟吸食鴉片器具者均科以刑罰禁其營業 
　　又銀行條例二條保險業法一條有須經大藏部之認可農商部之免許方可營業　　考核日本各法之制限商業均不出予所論之三種制限之原因此蓋為法律之意義範圍所約而同也（乙種酬） 
道德叢話 
[西方格言（三六）] [  　謝介子選譯]  
　　人之素養造成其現况（愛奧突）Goorge　Eliot　　母奔競於利欲（英吉利諺） 
　　信人尤須自信（丹麥諺） 
　　賴人之犁其田必蕪（英吉利諺） 
　　憤怒者每不能辨理之當否（德意志諺） 
　　大言者虛言者也（英吉利諺） 
　　與某迷路母𪧫多問（意大利諺） 
　　母問道於盲人（德意志諺） 
　　向星而躍或陷泥中（英吉利諺） 
　　誠篤者勇之源也（平達）（Pindar） 
　　上期首條（痛）字下應為（阿富汗諺）字樣Afghan亦可不用特此更正 
家庭常識 
[臭蟲驅除法] [  鶴鳴]  
　　臭蟲一物生殖甚繁終夜擾人不能成寐且斃之則惡臭四溢令人觸鼻欲嘔若不卽除最易致疾爰將生平所試擇其靈效者數則分述於下聊供閱者諸君之研究與採用 
　　（一）端午日以香草鋪於床上或以樟腦遍置床角則臭蟲自絕 
　　（二）先將窗戶緊閉然後以蟹壳木瓜片木屑作烟熏之能使臭蟲無噍類吾家屢試甚騐 
　　（三）以喬麥桿鋪於床上復以蕎麥楷煑水澆之蟲亦自絕 
　　（四）凡有臭蟲之處以天麻子搗爛熏之則永不復生 
　　（五）白鴿糞馬齒莧石菖蒲各二兩雄黃三錢研末熏之臭蟲盡斃 
　　（六）以白芷蒼𦬸雄黃番木鱉等分為末燒酒為丸如龍眼大每日用一丸以微火熏之惟必須緊閉窗戶使藥氣不洩連熏三日則臭蟲盡化為　壳 
　　（七）用醃蒜苗梗置床下卽絕 
　　（八）頭二次蠶沙燒烟熏之其功亦同 
　　（九）以樟腦五錢信石一錢鱔骨二錢菜研細末置之席下亦絕 
　　（十）用銀杏連皮搗汁煑沸燒之能使除根 
　　（十一）用煤油澆其巢穴或帳角無論為蟲為子爆裂凈盡 
　　（十二）凡夜宿逆旅可用鹽水噴於薦上則永夜無臭蟲之擾（乙種酬） 
識字捷法 
[應用字] [  濟滄]  
　　易　蜥易（今作蜴）也篆文作易上象其首下象四足尾甚微故不象　又變易也　又交易也　又不難也　又治也 
 
 
