# 1903 - 102 - 4910773

 

Page 1

 
 
[皇朝政典類纂五百卷開印招股啓] [  集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶一十四年以　　事例皇朝三通六部周倒彚案爲主而叅之聖訓諭旨及欽定專門諸書自嘉慶季年至光緖二十八年以聖訓諭旨則例東華續錄爲主而叅之邸鈔奏案各部通行　家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦　陳終始備舉　遺方今崇尚實學朝野上下咸究心經世之務官書卷帙繁重購寘匪易私集事言　雜抉摘尤難是編總裒諸書采輯精要而芟煩冗句條注明原書出處無敢增易一字讀者執偏見全引端振緖不啻舉八百餘書之菁英彚爲一編書凡五百卷千餘萬言可謂體大思博政典之　海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二　引用書目一卷有欲先覩爲快者請至申報館索閱樣本可知全書之厓略矣外埠各坊均有出售此啓 
[與客論榮文忠得謚之由]  
　　有客謂執筆人曰今者榮仲華相國已騎箕而逝矣朝廷飾終典禮逾分優崇且謚之曰文忠一若與林駱胡李諸公後先嫓美也者而民人之交相詬詈者則竟斥爲侫臣指爲賣國目之爲媚子鄙之爲僉人幾使九京有知無地可以立足我子澄觀默識以爲相國果忠乎抑奸乎胡爲乎艸野輿評與廷旨適相反背也執筆人曰相國固道德博聞修治班制勤學好問錫民爵位而又能盹誠翊贊危身奉上　　曷以言之曰攷皇朝謚法道德博聞曰文修治班制曰文勤學好問曰文錫民爵位曰文其謚曰忠也必盹誠翊贊危身奉上而後易名之典錫以此字而無慚不侫 
聖淸子民也文忠之謚我聖淸慈禧端佑康頤昭豫莊誠壽恭欽獻崇熙皇太后及今上所鈐定 
聖明在上必眞知其旣文且忠而後錫之乃朝廷錫之而子民斥之是背朝廷矣背朝廷卽鄰於悖逆不道矣烏乎可然則民人之交相詬詈者曷爲而斥之爲侫臣指之爲賣國目之爲媚子鄙之爲僉人曰此則鄙人所不知卽知之亦不樂顯與之辯無已請與子言聖淸所定謚法與臣子之得謚爲文得謚爲忠者可乎謹按大淸彚典謚法凡七十一首曰忠其次則爲孝爲純爲誠爲文爲獻爲成爲憲爲宣爲昭爲明爲哲爲度爲武爲烈爲勇爲壯爲剛爲果爲威爲桓爲毅爲恭爲敬爲莊爲端爲懷爲欽爲穆爲厚爲安爲泰爲敦爲裕爲良爲康爲惠爲和爲順爲温爲正爲肅爲簡爲靖爲淸爲介爲節爲愨爲僖爲平爲貞爲確爲質爲潔爲思爲愼爲密爲定爲直爲義爲勤爲襄爲景爲敏爲理爲通爲達爲榮爲隱爲　爲懿道光以前諸臣得謚者寥寥迨咸豐用軍而効命沙塲者無不優加褒美至同治光緖之際而湛恩汪濊凡官至一品者悉予謚例由禮部奏准後行知内閣撰擬舊隷典籍廳洎卓海帆相國當朝改歸漢票簽由兩侍讀司之祇遵飾終諭旨中褒嘉之語得謚文者謹擬八字由大學士選四字不得謚文者謹擬十六字由大學士選八字恭請欽定惟文正二字出自特恩非臣下所敢擬進蓋殊榮焉本朝之謚文正者六人曰工部尙書湯文正斌東閣大學士劉文正統勳體仁閣大學士曹文正振鏞協辦大學士刑部尙書　　贈大學士杜文正受田及湘鄉曾文正國藩若夫文忠之謚雖臣下得而豫擬然自開國以迄今日得此者不過數人溯前惟乾隆時傅文忠恒一人迨咸豐時而林公則徐周公天爵皆得謚曰文忠同治朝則有胡公林翼　公秉章沈公兆霖三人前年合肥相國亦得以文忠易名蓋必由翰林授職之員始得謚爲文而忠則必有盹誠翊贊危身奉上之懿德故難能可貴若斯也顧本朝亦有非由翰林授職之員而謚曰文者如兵部侍郎杜公訥以諸生洊歴卿貳禮部侍郎高公士奇由監生充書寫供奉内廷歿後皆謚文恪湖南按察使衡永郴桂道兪公存焜追謚文節之類稽之史册不一而足要皆出自逾格特恩而康熙時賜號巴克式領侍衛内大臣一等公索公尼以武臣而謚文忠尤二百數十年中僅見之曠典亦有由翰林授職之員而不謚以文者如康熙朝王敏懿維珍何端簡世璂乾隆朝汪勤僖新閻恭定循琦嘉慶朝馬淸恪慧裕道光朝盧敏肅坤隆端毅文而鄂公容安爲西林文端公長子乾隆二十年駐守伊黎力戰自盡公由詞苑起家閣臣擬文剛文烈二謚進高宗抺去二文字賜謚剛烈則嘉其爲國致命不欲以常例拘之也至圖公海以中書舍人起家歿第謚以文襄則以位至大學士故與由翰林授職者同謚曰文也今者榮文忠之蓋猷碩畫盡瘁鞠躬果得與昔之傅文忠索文忠及近代之林文忠周文忠胡文忠沈文忠駱文忠李文忠後先輝映與否非草茅下士所敢評衡然旣由癊生起家而得謚爲文我知朝廷必灼見眞知實有如綸音所謂恪恭匪懈翊贊綸扉竭力盡心調和中外老成持重宏濟艱難與夫盡心經畫獻納周詳爲中外人所未知者我旣不能摭拾浮詞效昔人之得金諛墓亦烏敢背朝廷旨意竊竊焉效山膏之駡人哉客唯唯稱是遂詮次一席話冠之報端 
[本館接奉電音]  
　　昨日後京師飛電傅來上諭一道旨一道敬謹譯登○三月二十日行在内閣抄奉上諭朕欽奉慈禧端佑康頣昭豫莊誠壽恭欽獻崇熙皇太后懿旨此次祗謁西陵乘坐輪車胡燏棻盛宣懷備辦一切甚屬周妥著交部從優議叙直隸按察使楊士驤鹽運使汪瑞高辦理差務諸臻安洽著以應升之缺升用以示獎勵欽此同日奉旨正白旗滿洲副都統著景灃調補那桐著調補正藍旗滿洲副都統所遺止黃旗漢軍副都統著崇補授欽此 
[宮門抄]  
　　三月初九日留京王大臣慶王大臣慶王等請安榮中堂崑中堂請安王公九卿都統請安袁世凱周浩楊士驤馬玉崑載潤全榮慶福李樹堂張士翰均伺候召見順天府陳璧請安袁世凱呈進貢物召見軍機○初十日袁世凱呈進鷄鴨等貢並請安馬玉崑呈進果品等貢並請安鐵良盛宣懷請安保定府城守尉同和請安周浩楊士驤汪瑞高李樹堂朱家寳張士翰均預備召見理藩院代奏永福寺喇嘛 
 
 

Page 2

 
 
得賞謝恩召見軍機及鐵良盛宣懷○十一日四川松潘鎮總兵郭殿邦請安崇壽謝授工部左侍郎恩袁世凱周浩楊士骧馬玉崑汪瑞高魏杰李樹堂朱家寳張士翰同和預備召見召見軍機及汪瑞高○十二日袁世凱馬玉崑周浩楊士驤汪瑞高李樹堂衛杰朱家寳郭殿邦張士翰同和均遞牌子侍衛處奏派前備引大臣召見軍機及李樹堂郭殿邦 
電傳行在宮門抄○日午前京師友人專電告知本館云三月二十日皇上在團河行宮召見軍機大臣及袁世豈凱 
[俄都紛亂]  
　　英京倫敦來電云俄京聖彼得羅堡近忽紛紛作亂一似有重大禍端者然某日巡捕緝獲亂黨二千餘名皆携有途中護照者 
[俄人藉口]  
　　日本某日報云頃得中國京師來電悉俄國駐守滿洲之統兵官藉口於未奉本國政府訓令不肯將兵撤回且併力經營準備長久占據窺其意蓋恐一經撤退卽有第三國在滿洲大伸勢力故不得爲此以示威也 
[俄帥東游]  
　　英京倫敦來電云俄國陸軍大元帥苦洛拔托幾痕君游歴遼東日本等處以兩月爲期西歴四月二十二號已由聖彼得羅堡啓行矣 
[美艦爆裂]  
　　英京倫敦來電云美國師船名矮伊啞滑者在墨西哥海灣操演西歴四月十一號無端火發船身爆裂以致轟斃水師八名 
[慶典攺期]  
　　高麗國王舉行踐阼後四十年慶賀之典中朝電飭駐使許公如期入賀云云已詳昨報兹得漢城來電云高王以湻貴妃所生世子英親王忽患痘瘡送將西歴四月二十五日慶典攺遲至秋季舉行已於本月十號遍告各國使臣矣 
[譯日報論榮仲華相國薨逝事]  
　　日本某日報云缅頃得中國京師來電悉大學榮仲華相國薨於位按相國係滿洲人與皇太后同族生於道光十六年亨壽六十有八其夫人爲皇太后女弟女公子於去年嫁醇親王爲妃以皇室姻親握軍機重任舉國仰望威聲赫然顧相國始極側微惟天禀機才且受朝延庇蔭得以武員起家後荷慈闈寵眷聲望隆隆以駐防將軍洊擢至兵部尙書中日交爭時爲總理衙門領袖未幾膠州灣事起列邦要挾時勢岌岌可危兼之革命黨中人倡興攺政之說朝野上下洶洶不安公乃奉旨以直隷總督北洋大臣總統武衞五軍所有宋宮保慶馬軍門玉崑聶軍門士成袁宮保世凱及已革提督董福祥所部勇丁數萬人皆歸其節制統中國精銳無不在掌握之中復自練武衛中軍二萬人駐紥南苑之中拱衛畿輔其地位蓋已如我日陸軍大臣矣洎乎康有爲變起相國親統精兵一部馳入京師朝廷授爲軍機大臣仍握北洋大臣之篆兼武衞五軍總統蹟其一生事業此爲最得意之時不料釁起妖拳五軍譁潰國中精銳遂攺隷袁宮保麾下似乎大權當旁落矣而勢位之赫奕依然旣而在朝諸臣或被褫或盡節惟公得免列入元兇遂以一身而處百僚之上爲滿洲勳貴之首領然究取怨於革命黨以致指摘交加幾爲集矢之鵠然相國雖係滿洲閥閱極思振刷新機一旦噩耗傳來不知中國 
　朝廷得免有所妨礙否而滿洲士庶無一不心驚膽折痛哭失聲矣 
[恭紀　　兩宮謁　　陵事]  
　　北洋官塲中人寓書相告云　　　皇太后　　皇上祗謁　　西陵於本月初八日八點鐘時坐持備龍鳳車起蹕袁宮保馬宮保等人均乘花車隨扈行至高碑店停車用膳由兩宮保恭備進呈奉旨賞收一時官民耆庶蒲伏道左瞻仰咸儀者咸謂天顔喜悅精神淸健相與嵩呼頌禱不置 
[恭紀　鑾輿幸保定事]  
　　天津直報登保陽來函云　　兩宮鑾輿於三月初十日上午十一點鐘時由北門警蹕入省城大學堂諸生及各營弁勇均在道旁跪接各街鋪户咸高揭黃龍旗接駕壽民各賞給銀牌一面保定城外有瘋人牛姓者忽奔近乘輿叩閽奉旨交淸苑縣管押十二日皇上派肅親王於十二點鐘時赴東門外简閱新軍操演是日召見袁慰庭宮保在宮中 
賜宴旋又召見馬盛二宮保聞兩宮定於十六日閱操十八日幸團河 
[四川總督岑制軍奏設成都勸工局章程]  
　　第一章宗旨一此宗旨應分爲四一工藝之宗旨二副廠之宗旨三遷善所之宗旨四溥通之宗旨二工藝廠乃欲加精四川已有之工藝擴充四川未有之工藝則其宗旨宜純於爲工藝即宜以注意高等之工藝爲界限三副廠乃欲取無業窮民遊民教之有業使不窮不遊則其宗旨宜純乎爲無業之窮民遊民卽以教尋常易學而能存活之工藝爲界限四遷善所乃推不肖之由起於飢寒故欲拘集雖犯小罪可望自新之人教之一藝使其免於飢寒而遷於善則其宗旨宜純乎變化罪人之氣質而以兼求粗淺能存活之工藝爲界限五三宗旨雖截然各别然總歸於教民養民故教養二義可爲溥通之宗旨弗論精者粗者必教中加勸而後可成故勸之一字又爲溥通之宗旨無論精者粗者苟其有成卽爲結果故有成爲溥通之結果第二章升進規則一由前三宗旨雖截然各别然苟遷善所之人在所數月旣變其氣質又察其材可造就者卽可給以遷善憑據作爲好人而升於副廠教以稍進之工藝二副廠雖以教尋常可存活之工藝爲界限然苟其人旣座尋常之業而察其可造就者卽可升進工藝廠教以高等之工藝三不升進無以勵材質濫升進卽無以勵工藝則必定升進之界限嚴升進之規則四凡由遷善所升進副廠者必由監管委員詳具其人犯罪事由及其氣質變化之實據送其在所學成粗淺工藝之成品由副廠監廠委員考騐其氣質果馴其成品果有可受副廠所教工藝之程度再由總辦覆騐給以憑據始准陞進五凡由副廠陞進工藝廠者必由副廠監廠委員詳具其人之材質如何可造及近於工藝廠現教之某科工藝並送其在副廠學成尋常工藝之成品先由工藝廠督工委員會同各教師面叩其材質並考騐其成品果有可受工藝何科現教工藝之資格再由總辦覆騐給以憑據始准升進 
六旣准升進卽有同等之資格亨同等之利益如升進之後有不奮勵者仍降歸原處　　　　　　　章程甚長容俟排日賡續 
[力遏奇邪]  
　　昨得蜀中友人手椾云蜀居中國之西風氣未開見聞有限近始有人購閱各日報稍知外洋時勢及中東西交涉事宜特是報紙不皆公正和平往往語雜言　致閱者惑於革命自由之謬說傳廣文廷壐崇榘二君今言有心人也秉鐸餘閒澄觀默識以爲俗開士民見識必自閱報始然不將各報誦加抉擇則是非邪正亦無由明因於日前呈請學務處申禀督轅請設閱報公所將奇邪淫詖之報迸不許閱以免壞風俗而喪人心川督岑雲帥韙之出示曉諭曰學務處案呈據江安縣教諭傅廷壐合江縣教諭傅崇榘禀稱該教諭等在成力捐立閱報公所廣置華洋各種報章聽人入閱每人每日權取錢十文以資津貼其邪說惑離經畔道倡言自由民權各報仍一概不置釐請出示禁革文武衙門人等恃勢需索造謠生事等情前來查川省僻處西陲欲風氣之漸開自非令官紳士民人等多閱報章不可　由川修阻郵寄旣多未便而各 
 
 

Page 3

 
 
報宗旨不一抉擇亦頗爲難由前言之閱報者恐不能多由後言之卽多閱亦未必果能有益該教諭等創設閱報公所報章旣經抉擇蒐置又復宏多洵足有裨官民廣開風氣除飭該教諭等務須守定宗旨不准濫購奇邪各報致封禁外合亟出示曉諭以後所屬文武各衙門人等如有藉端需索造謠生事等弊及凡來閱報者如有訌爭滋事等情均准該教諭扭送來轅禀請懲處爲此示仰各色人等一體知悉凛遵毋違切切特示 
[晴川日麗]  
　　武昌訪事人云去歲湖廣總督張香濤宮保移節兩江時武備學堂超班學生丁文壐等隨節赴江寗近宮保遄返鄂垣丁等遂亦回堂肄業○鄂省銀圓局所鑄銀圓最精美近年兼代各省鼓鑄以故衆工人黽勉從事昕夕不遑近日藩司瞿賡甫方伯發出銀三萬兩督令尅日告成總辦某觀察爰飭本月初五日起斷以夜工照章加給薪資以示鼓勵 
[監司來滬]  
　　江蘇候補道范季遠觀察因公來滬昨日午前命駕赴道轅拜會蘇松太兵備道袁海觀察繼至上海縣署投刺縣主汪瑤庭大令延入花廳茗談片刻隨卽興辭　 
[請修水利]  
　　本邑南市二十三七鋪董事以大南門外薛家浜一帶河道淤塞已久非惟舟楫入來諸多不便卽民間汲飲亦恐有妨因會同商議籌欵興修昨日具禀蘇松太兵備道轅道及上海縣署請道憲袁海觀察曁縣主汪瑤庭大令移請駐滬某營撥勇挑濬以興水利而便民生 
[總辦宴賓]  
　　前日江蘇海運滬局總辦孫述亭太守在局肆筵設席柬請江蘇督糧道羅少耕儲憲招商局總辦沈子枚觀察讌飲直至金烏西墜時始各盡歡而散 
[租界新章]  
　　日前工部局發出告示曰爲出示曉諭事照得近來上海縣等衙門差役屢有擅入租界違章拿人及勒索銀錢情弊本局今將各國駐京大臣核准應如何辦理租界内鋪户住家各華人之定章逐一明白榜示於後以便界内各色居民人等一體週知此項定章載明所有界内鋪户居家各華人無論被控何案必須先在會審公堂訊明案情核奪定不准逕行捉出租界各項差役人等概不准在界内持爲拘票傳票擅往拿人界外各華官所出牌票須送會審公堂按照定章派由公堂値差協同巡捕房往拘應提應傳之人倘有差役擅在界内指稱控案牌票恐嚇居民及勒索財物等弊該華人應立投附近之捕房報明詳細情形卽由捕房將違章之差役拘送公堂查明究辦至於公堂差役非協同捕房不准前往拘人如遇違章妄爲者仰即奔告捕房並將實在情由當時報明查辦再如釐金捐局巡丁等亦不得在租界内有違章收捐扣貨勒罰等情准被擾累同人一律報捕查辦合亟通行曉諭俾居住租界内安分各華人免受差役人等索詐之害遇有差票詐擾情事尤當隨時隨事據實報知捕房本局自應竭力設法保護爲此曉諭住租界内衆華人一體知悉切切特示其上海公共租界及法租界會審公堂權限章程於一千九百零二年六月初十日由驻滬各國領呈議定禀奉各國駐京大臣核准計開如左一錢榖案件如原被告兩造均係華人應在被告所住之租界公堂控告二刑名案件如與諸國人民不涉之華人有犯租界章程卽在所犯之租界公堂審訊以上兩欵如被告爲諸國人所雇用者應由各該管領事簽字辦法亦均與前同三錢榖案件之關涉諸國人民者甲如原告爲諸國人民而非法人被告之華人居住公共租界者卽在公共共租界公堂控乙如原告爲法人被告之華人在法租界居住者卽在法公堂控告丙如原告爲諸　民人而非法人被告　華人居住法租界者應在公共租界之公堂控告惟拘票傳票須由法總領事簽字然後公共租界公堂差役會同法租界派捕恊提毋庸在法公堂訊間丁如原告爲法人而被告之華人居住公共租界者應在法租界公堂控告惟拘票傳票須由領袖總領事簽字然後由法公堂差役會同公共租界捕房派捕協提毋庸先在公共租界公堂訊問四刑名案件如原告爲諸國民人而非法人則在公共租界之公堂審訊如原告爲法人則在法公堂蝗審拘票亦須按照以上第三欵辦法其公共租界公堂拘票先經領袖總領事簽字然後公堂差役恊捕往提與向日辦法無異 
[上海縣署瑣案]  
　　前者寗波人徐忠惠虧欠債欵被控到縣由同鄉人黃世榮保出迄今日久尙未料理前晚縣主汪瑤庭大令提黃訊究黃供小的現在大東門内開設爆竹店與徐同鄉是以作保不料保出後卽患病以致無從料理大令飭交的實人保出候徐病痊立卽交案如徐逃匿惟黃是問○曹漢齋控顧俊卿欠付屋租大令提顧研訊曹稱小的有屋一所租與顧開店陸續被欠洋銀五十六元至去年三月令顧遷移顧央地甲婉勸自願按月拔還洋銀二元六角至十月爲止僅拔還十五元六角計共舊欠四十餘元及新欠二十二元屢回索取分文無著且房捐向由小的照繳至去年十月以後言明歸顧代付顧亦置之不理求恩公斷顧供近來生涯淸淡所欠房租無力卽繳務求寛限大令著掌頰五十下速將新欠十二元付淸予限半月内遷出舊欠免追○烟妓兪文秀於前月某日逃至南市馬路中被巡捕拘解工程局總辦翁子文太守訊明發普育善堂留養旋由堂董函送至縣前晚大令研訊之下兪妓供小婦人係南通州金沙塲人年一十有七父母早故蒙親戚王某撫養成人去年被叔父賣入花烟館得身價洋銀八十元與王分用後因不願接客被鴇兒金阿姐閉諸空房百般凌虐某日乘隙逃出行至南市不知路徑沿途啼泣被巡捕送入工程局發堂留養今有某宦家丁欲娶以爲室小婦人以其非貿易中人心頗不願告知堂董求卽另行擇配大令飭差送回堂中候函致董事擇良婚配 
[英美租界公堂瑣案]  
　　前者許六許家松二人用刀將奚毛林戳斃報經上海縣主汪瑤庭大令騐明將兩許先後獲案訊辦旣而毛林之昆季行毛仁毛榮向靑口帮中人陳阿三等藉端訛詐計不得遂因誣指陳帮凶陳遂投報捕房捕頭派包探沈阿岳將毛仁毛榮拘獲解案請懲陳供小的被詐洋銀十元楊四朗供小的被詐洋銀六元金利才供小的被伊等詐去洋銀十元朱金友供小的被伊等詐去洋銀十元毛仁毛榮皆俯首無詞襄讞委員魏蒓塢大令商之德領總事署繙譯官麥令豪君飭押候過堂訊核○包探王長桂解龜奴陳德富到案禀稱此人開設花烟館專誘良家婦女逼勒爲娼今又將龔鮑氏之弟婦某氏拐至上海售入某花烟館報由小的拘獲送案懲陳龜供小的係揚州人此人開設屠姓從江北帶來托小的轉押與某花烟館賣娼叩求原宥大令判笞責五百板枷示一月女給龔呈具領狀領回管束○包探顧阿六解奚桂生到案禀稱此人藉端向張春用勒索洋銀一元不遂所欲遽肆兇毆報由小的拘獲請卽究懲大令判笞責三百板○包探顧阿六解葛金生王金山徐文升到案禀稱伊等三人均係著名流氓昨向徐高九藉端訛詐由小的拘獲送請究懲大令判各責五百板荷校三日○包探倪順泉解徐有桂到案禀稱此人行竊怡和洋行棧内洋燭六包由小的拘案請究大令判責一百板○包探陳雲忠解兪海林到案禀稱此人掩入孫邦才家行竊銀臂釧一雙由孫扭交小的送案請究大令判笞責二百板○包探徐阿華解陳阿二到案禀稱此人行竊張三喜家所　之衣報由小的拘獲連贓解請訊懲大令判笞責二百板遞解回籍 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　日本商船公司 
　　今於三月十一日更換載陽丸輪船每逢禮拜一三五下午四點鐘開往舟山風雨無阻此輪船舊年新造其船身堅固房艙淸潔茶房週到如蒙　仕商賜顧裝貨 
搭客格外公道祈請駕至英界東棋盤街本賬房面議可也本公司告白德律風九百零四號 
　　聲明 
　　啓者虹口天潼路廣源利生意前美記著一股今美記已故遺下生意與妻今仝親友酌議自愿將先夫　下之生意一股頂與逸福堂承受定期本月廿五日交易但前美記有欠到各友債帳揭項會項借項等一概爲美記妻理妥不關逸福堂事問如交易之後無得異言倘廣源利生意盈虧亦美記無涉特此聲明免至後論張逸福堂告白　 
　　警船告示 
　　大淸署理各口副巡工司額茲查江海關稅務司所屬界内崇明島東角在北水道之中警船浮現經改換紅黑相間汽燈警船浮合將其情形開列於左　計開一長江太倉州崇明島東角在北水道中曾設紅色警船浮一個現將該浮撤去另換紅黑二色橫線相間上截尖形汽燈警船浮一個置有乍明乍滅白光燈每明四秒滅二秒光緒二十九年三月初十日第三百八十號示 
　　杭省和通票行 
　　浙江大票三彩誌喜 
　　第十四會三彩二千三百十三號並上下附彩均由本行門莊售出得主台銜容後查出再行聲明恐未週知先此誌喜現售各省彩票全張分條格外公道如蒙諸君函購原班回件請至杭城太平坊石庫門内便是 
　　延請買辦 
　　今有某西人要請買辦一位務須熟識生意如願就此職者請至法大馬路大昌洋行面議一切此佈 
　　街房召租 
　　茲有英租界三馬路石路口南北雙開間代梁洋台門面街房數宅如欲定造亦可面議英界大馬路梅芳里裕後記啓 
　　京都天寳齋 
　　中外第一耳聾丸 
　　耳聾丸一藥市上售者雖多祇有稍瘥之功實無復聰之方惟本齋選藥以騐而知靈覔方以試而知效秘製是丸廣濟世人無論男女老幼遠年重聽服丸一料當能轉聾爲明患者請速試之始信中外第一也每料一觔洋四元每盒洋一元鋪在上洋二馬路西鼎新里庫門内 
　　廣東陳恒德堂馳名 
　　虎骨熊油膏 
　　此膏專治男婦○五勞七傷○癱左右瘓○遠年風濕○筋骨疼痛○四肢無力○中風中痰○痞塊癥瘕○肚腹偏痛○半身不遂○不能行動○腰膝酸軟○諸虚百損○以上各症無論醫藥不能取效者一貼此膏立覺調和氣血舒筋活絡輕者一張包愈重者二張除根愈後非但病除且能培元固本屢試屢騐每張一元○另有第一靈騐風濕酒每瓶五角○鋪分上海英大馬路萬康醬園對門德仁里内石庫門便是 
　　應時要藥 
　　靈騐咳嗽藥生髮水淸香小兒疳積糖玫瑰香蜜水起油漬藥水玫瑰擦牙粉立止牙痛水神效救生烟藥花柳淸毒藥其餘藥目繁多不及細載上海老德記藥房謹啓 
　　零躉批發 
　　得月楼 
　　售出上月江南二彩聲明前報售浙江江南票分條三角湖北分條七角函購遇漲不加上海萬裕碼頭 
　　覺民錄每本一角 
　　頭彩連中十萬元 
　　二十八天内出二個頭彩 
　　第九會第十會湖北頭彩聲明 
　　亦中票行南市吉祥衖移此 
　　上海天成必得成 
　　現售十四會湖北票全張分條比衆格外公道江南票全張五元五角分條三角浙江票全張五元分條三角蒙顧指明上海新老北門吊橋下信購原班回件往來信力貴客自理此佈 
　　盤店聲明 
　　浙湖長興縣前街魏隆昌益記燭店已於光緒癸卯年二月間將招牌生財鍋頭作坊聖堂地窑貨物賬欠及一切什物憑中時値估價立據召盤與大同昌承受價銀一併如數付足交割淸楚任憑原號加記開張倘有店欠存項一應違碍等情統歸益記股東自行理直概與受主改設魏老隆昌同記無涉恐未週知特登報聲明大同昌告白　 
　　靈柩招領 
　　啓者光緒廿五年四月初旬裝本行靑島輪船由天津來靈柩一具其柩外有藍洋布包加蔴繩綑就並無姓名迄今已逾四載毫無人來顧問該柩現將損爛倘有親戚見報速卽前來領 
取以阻一月爲止倘仍無人來領本行自行塜葬特此預告美最時洋行啓 
　　心胃痛眞騐 
　　心胃氣痛散之妙惟上洋盆湯弄壽榮齋最靈余與室人等均有是疾醫治未效購藥一元依方服下其痛除根合家戴德登報誌騐姚體信具 
　　廣東鹿芝館蠟丸 
　　修䖍六神丸 
　　六神丸治時邪厲毒爛喉丹痧風喉癰雙單乳蛾諸症茶湯不能進者每用十丸開水化服無不立効並治疔瘡對口癰疽發背腸癰腹疽乳癰乳嚴一切無名腫毒等症每盒大洋六角○珠珀五淋白濁丸大瓶洋五角小瓶二角半○珍珠牛璜解毒丹每瓶洋一元○珠珀摻疳散每瓶二角○麝香萬病回春膏大帖一元小五角○煖腎種子膏大七角小四角○紅毛墜金膏大盒一元四角小七角○太和膏大三角中二角小一角○寳珍如意膏大一角小五分○立止頭痛膏錢七文○萬應午時茶每洋八盒○范志建曲每塊一角○燕窩肥兒羔每包一角　廣東鹿芝館分設上海英老巡捕房對門分枝杭州靑河坊分枝蘇州閶門中市 
　　新出入畫顏色 
　　本號不昔工本藏存頂好天字石靑石綠坯料漂成頭二三四石靑綠現下銷塲甚大以防在後此坯無到望各畫家早買存爲貴再有精製珍珠頭等九寳印泥每兩三元二等一元三等三角其色光無比刻新孔靑孔綠翠藍墨綠每瓶洋一角牡丹紅竹叶靑一品容玫瑰紫菜綠交淡桃紅泥金色柿靑交鵝黃交虎黃膏其色畫在紙扇上果然奪目信來原班回件上洋新北門内藝林堂出售 
　　請得頭彩源源來 
　　屢獲大彩已念有餘次去臘江南票頭彩亦由分條售出得主　經聲明現售各種彩照價皆克已批發票市函購指明上海南市集水街分設老北門吊橋 
　　老太古告白 
　　太古火險公司 
　　倫敦格崙西火險公司叭喇定火險公司阿德來火險公司勞洽愛司具火險公司 
　　啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客欲保者請臨面議可也特此佈告 
　　義記洋行保險 
　　ＭＡＮＣＨＥＳＴＥＲ 
　　義記洋行保險公司 
　　啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房產生財棧房貨物等件其保費格外公道遇有賠欵極其迅速如欲保者請至本行面議可也主人謹白 
　　絲廠召盤召租 
　　杭州世經廠絲車有二百七十二部一應機器引擎鍋爐無不俱全房屋宏廠烘竃亦有且各處尙有繭莊如有合意欲盤欲租均可向上海乾記弄口源豐潤匯票號内王眉伯先生處面議可也 
　　三月廿一日匯票行情列左 
　　銀行電匯銀票　二先令二辨士八之二銀行現銀票二先令二辨士八之二五生行三十天期票二先令二辨士八之三二銀四個月期票二先令二辨士八之五 
　　　三月廿一日進口船禮拜六 
　　江天輪船由甯波招商局新豐又由烟台招商局連升又由烟台怡和行富平又由天津開平局大亨又由長江大阪公司 
　　　　三月廿二日出口船禮拜 
　　美大輪船開往長江美最時行江裕又晚往長江招商局 
　　三月廿三日出口船禮拜一 
　　萃利輪船晚往長江麥邊行定生又晚往福州怡和行四川又晚往烟台天津太古公司桂林又晚往牛莊太古公司北京又下午往寗波太古公司龍門又晚往香港粤省禪臣行 
　　新豐　又　晚往烟台天津　招商局江孚　又　晚往長江　招商局　杭州　又晚往厦門汕頭　太古公司　連升　又　晚往烟台天津　怡和行 
　　三月廿四日出口船禮拜二 
　　瑞安輪船晚往長江瑞記行搿林軋來又開往長崎神户怡泰行景星又晚往長江怡和行 
　　江天　又　下午往寗波　招商局　載陽丸　又　下午四點鐘開往舟山　日本商船公司　錦和　又　下午往鎭海舟山　錦章號 
　　三月廿五日出口船禮拜三 
　　蒙古輪船開往旅順靑泥潌等處東省鐵路輪船公司嫩江又開往長崎釜山元山琿春等處東省鐵路輪船公司安慶　又晚往長江　太古公司　　 
　　三月廿四日出口船禮拜二 
　　瑞安輪船晚往長江瑞記行 
 
 

Page 9

 
 
[浦東總巡局瑣案]  
前日招商局委員某君查得無賴袁專在楊家渡向承裝糧米船户需索陋規因函請浦東保甲總巡局提究總巡謝岳松明府飭差拘獲研訊之下令枷號一月期滿責釋○者鄉民沈士蘭訴稱媳婦朱氏被伊母誘回等情總巡謝明府傳氏到案限令將女交出給沈領歸嚴加管束 
[法租界公堂瑣案]  
　　立興洋行主人控買辦葉家駿經手定貨延不提出查閱圖章亦不符合請提究追等情昨日讞員孫建臣大令會同法總領事署費繙譯官升堂質訊立興行主倩律師華羅伸訴前情葉供商人爲立興訂立合同經售玻璃二千箱言定每箱英銀十仙令此貨先與生生齋交易旋因論價不合退還一千箱仍照原價轉售與協昌祥迨後協昌祥閉歇又將五百箱轉售申康已提出二百五十箱尙有未出之貨應付棧租等費商人情願認償大令謂中外互市全憑信實今查閱成單知此貨於去年十月購定今爾稱恊昌祥於七月閉歇且所蓋圖章不符無怪行主疑惑現在未出之貨尙有一千五百箱如何料理葉供協昌祥雖已閉歇其人尙在因與寳裕涉訟於英美租界公堂請俟魯公律師伸辯大令謂此案行主因爾舞弊欲請重究今姑格外寛典判罰洋銀一千元限一禮拜内繳案○太古仁洋棧執事人雇匯德豐駁船裝運洋縐紗被小工侯阿四楊阿四竊取十疋報捕查獲詰知原贜銷於吳淞正成洋貨店前往吊出七疋將收贜之店主戴仁生解案大令訊取口供飭押候補提案中牽涉之人核辦昨日貨主孫鳳石江阿順投案求追林順卿供當弔贓時小的曾從中勸解事已了結大令判將侯楊各枷號二月責一千板戴罰洋銀二百元交人保出限一禮拜内繳案太古仁旣將原贓弚出不應回匯德豐索賠罰洋銀三十元林無干省釋○賊犯蕭蓬頭潛入虹口公和祥棧房行竊洋紗數十包售與南市王阿三經包探查獲解請大令訊供英界包探李心福偕西包探投案禀稱此項竊贓共七十一包爲老公茂所失正月某日已報捕房今旣破獲求准帶回歸案訊辦大令著將蕭押候笞責五百板王責三百板然後交李探帶去○小東門外閏裕冰鮮行夥許炳生投案訴稱近有孫鍚寳者由杭州裝筍來滬投行銷售前晚偕伊友張某住宿行中翌日竊取洋銀六百元潛行逃逸隨將孫尋獲扭入捕房解案請追孫供小的　筍來此在某烟館内與張姓相遇是晚同宿行中不料張竟竊銀逃逸此人現住杭州以販運木料大約一二日卽可來此大令著押候將張交案延干比追○張洪興訴稱小的以縫製衣爲業前日途遇流氓王金才突被拔刀恐嚇索詐洋銀十元小的苦無以應除將身畔所存二元付給外復質將金戒指得洋銀八元與之始得無事今旣拘案請卽究懲王供此事小的與同黨閙天宮大阿新等人串同作叩求恩宥大令判令枷號一月責五百板仍飭拘拿向黨到案重懲○某號華捕偕招商局金利源巡丁某甲投案禀稱前日船帮中人張堂堂張阿濤等在寗波馬頭裝運糧船户李阿根許阿仙口角爭毆撃破李之頭顱報經小的等拘獲連兇器解案請辦大令判各責三百板 
[美租界捕房紀事]  
　　昨目亭午時三千四百十一號東夫某甲曳車至西華德路偶爾不愼將甬婦許王氏撞仆於地傷及面部五百八十號巡街華捕見之一并帶入捕房捕頭見氏傷勢甚微令甲給以小洋銀數枚從寛釋出○前晚偷兒梁阿寳潛入穿虹浜路某姓家竊取衣服數件携之而出爲某包探所見連贜解入捕房捕頭令押候解送公堂禀請讞員張柄樞司馬訊辦○昨日江北小工胡阿四張阿興在公和祥碼頭爭舁貨物互相兇毆被某號華捕一併拘入捕房捕頭詰知兩造均有不合令的乞丐牢半　以儆 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十九年三月初九日京報全錄]  
宮門抄諭旨均錄正張○豫撫張奏審明罷考未成人犯按例定擬摺○護贑撫柯奏爲懇恩飭部攺潑長江水師管餉摺 
河南巡撫兼管河工事務臣張人駿跪奏爲審明罷考未成人犯按例定擬恭摺仰裨聖鑒事竊查前據扶溝縣知縣楊敬修禀報舉人呂陽桐同同增生周尙文聚衆罷考未成一案當經前撫臣裕長委員會同該管府查明實情卽將呂陽桐舉人周尙文增生分别奏咨斥革行司飭府提審嗣因犯供狡翻勒緝逸犯未獲咨部展限呂陽桐旋卽在監病斃兹據該署陳州府知府陳履亨訊明擬議解經按察使覺羅鍾培覆審解　前來臣親提研鞫呂陽桐周尙文均籍隷扶溝縣呂陽桐由拔貢生於光緖十四年戊子科　式本省鄉試第五十四名舉人周向文於二十三年科試考取第四名入學旋補增生二十五年七月間該前扶溝縣知縣楊敬修奉文牌　定於八月二十日開考呂陽桐起意向學徒周尙文商議欲借罷考挾制縣官求减錢糧並令捐錢歸入書院周尙文允從十九日乘考童進城報名投册買卷呂陽桐主使周尙文邀同在逃之錢金章在天寗寺撞鐘聚集二十餘人脅衆閙考經寺僧覺學攔阻周尙文等齊赴考院門外將懸掛試牌砸毁門夫萬俊德地保梅永安因人多擁擠防護不及周尙文聞知潘朝聘卷已買就尋至其爱奪取撕毁呂陽桐僞造　牌揑稱攺期九月初十日考試暗囑雇工呂剛懸掛阻止考童不得進塲該前縣楊敬修聞信立卽會學分投彈壓被脅之衆紛紛走散當將周尙文呂陽桐獲訊看管因查拿錢金章等遂致遲二日於八月二十二曰開考各考童届期均安靜入塲一面禀經前撫臣裕長飭委候補知縣沈傳義會同前陳州府知府陳桂芬查明實情由司詳經裕長奏奉 
硃批呂陽桐著卽行斥革歸案審辦欽此並將周尙文增生咨革行司飭府提審節次研鞫呂陽桐一味狡展堅不承認周尙文供亦翻異勒緝錢金章未獲無憑質證難以定讞詳經咨部展限據報呂陽桐在監患病騐詳　治罔效病　飭委前署淮寗縣知縣王舍棠驗訊刑禁人等並無凌虐核入正案擬辦由府委員守提錢金章仍未到案會縣訊據呂陽桐之弟呂東皋供明實係呂陽桐起意主使屬實解府提同周尙文質訊無可狡翻審擬解經臬司因恐案情未確將犯發回該前府陳桂芬未及審解卸事該署府陳履亨到任審明原擬　經臬　因恐案情尙未確切發回覆審關據訊明擬議由司解勘前來臣提犯研鞫據供前情不諱詰非罷考已成亦無逞兇抗拒及另有商同帮閙之人矢口不移案無遁飾查例載刁民借事罷考爲首擬斬立决爲從絞監候又律載斷罪無正條引律比附加减定擬又大功以上親有罪相容隱者皆勿論又　應爲而爲事理重者杖八十各等語此案已革舉人呂桐陽起意商同周尙文欲借罷考挾制縣官求减錢糧並　捐錢歸入書　　敢主使脅衆閙考雖聚集僅止二十餘人並無逞兇抗拒情事究屬藐法第一經拿辦各童皆安靜入塲與罷考已成者有間自應按例量减問擬呂陽桐應與刁民借事罷考爲首擬斬立决例上量减一等擬以滿流惟係起意主使若與從犯同一减流未免無所區别請將該犯發遺黑龍江等處充當苦差業已在監病故應毋庸議其被呂欽典等控告各節訊與罷考無涉另行擬結周尙文聽從主使邀同逸犯錢金章撞鐘聚衆應於爲從絞監候例上　一等擬杖一百流三千里事犯到官在光緖二十六年三月十日恭逢恩詔以前核其情罪不在准　减之例應不准其楥减犯係黨惡仍照例剌字到配折責安置呂剛訊未隨同閙事其懸掛假牌迫於主命惟當時並不勸阻亦有不合應酌照不應爲而爲事理重者杖八十律擬杖八十事在赦前所得杖罪應准搓免呂東皋係呂陽桐胞弟經官傳訊據實供明其不先首告係大功以上親得本容隱照律勿論門夫萬俊德地保梅永安委因人多擁擠防護不及致被砸毁試牌應與並無不合之僧人人覺學均免置議刑禁人等訊無凌虐情弊亦毋庸議犯係由縣會學立時拿辦失察職名請免開送無干省釋逸犯錢金意飭緝獲日另結除將供招咨部外理合恭摺具陳伏乞皇太一皇上聖鑒飭部覈議施行謹奏奉硃批刑部議奏欽此 
護理江西巡撫布政使臣柯适時跪奏爲江西撥補貨釐欵多無著司道兩庫支絀相同應解長江水師營餉無從籌措籲懇天恩飭部攺撥的欵以免貽誤事竊據署布政使按察使陳慶滋詳稱同治八年長江添設水師奏明酌留江西湖口卡所收釐金撥解水師營餉銀十六萬兩船廠經費銀一萬兩歲以爲常從無蒂欠光緖二十四年因續借英德洋欵以九江湖口釐金撥抵銀二十萬兩户部江西用欵取給於釐金者勢必短絀指撥昭信股票銀二十萬兩抵補所短釐金是年長江兵餉賴以無缺二十五六七八九等年則奉撥九江關稅銀四萬四千兩江西當稅銀六千兩裁捕裁勇節餉銀六萬兩截留福建恊餉銀五萬兩茶糖烟酒稅銀四萬兩共成二十萬兩之　内福建恊餉多年欠解名爲攺撥不啻新添茶糖烟酒稅銀早已湊還英德俄法四國借欵難再抵爲他用裁兵節餉出於兵餉之内而緑營兵餉每年奉撥九江關洋稅銀十萬兩與撥抵貨釐之常稅銀四萬四千兩連年共欠至二十五萬餘兩雖經詳請由關劃解長江兵餉該關迄未能　解裁勇節餉卽在釐金之内並非另有專欵所有著者惟當稅銀六千兩而已歴年無從挹注以致應解長江水師營餉積欠至二十二萬兩迭奉文電交催急如星火竟無欵可以應付伏查江西司庫釐局歲入丁釐稅契屯糧雜稅不過銀二百二三十萬兩應解京餉内務府經費籌備餉需東北邊防經費固本兵餉黑龍江俸餉備荒經費甘肅新餉北洋海軍經費金陵新湘營餉鐵路經費撥解匯豐磅欵本息撥解新約賠欵之旗兵加餉加增邊防經費江海關代徵贑關絲稅扣抵恊蘇新餉英德俄法四國借欵並前項長江兵餉已共銀二百萬兩而歴年未解之福建貴州兵餉不與有本省應支緑營官兵俸餉文職不敷養廉武職銜俸世俸防練各營薪糧軍火一應雜支又約銀八十餘萬兩以入抵出已屬不敷致各餉各未解足至續派匯豐磅款本息新約賠欵及補平匯費共銀一百七十餘萬兩雖經竭力另籌所短尙鉅亦須在正雜各欵内騰挪湊解以免矢信加以二十六年北方拳匪搆釁驟添營勇萬人次年大水爲災釐收異常短絀一切應解應支欵項皆係移東就西勉强支持年復一年補苴乏術所有前項長江營餉船廠經費擬將當稅銀六千兩截留福建兵餉銀五萬兩由司庫竭力籌解其餘銀一十一萬四千兩委係力難協解詳請奏明另撥的欵或飭九江關劃出運解等情正在核辦間復據署九江關監督督糧道寳棻禀稱九江關稅課出入每年本短銀三四十萬兩上年茶稅减徵復短稅銀三十餘萬兩禀蒙奏經户部議覆除洋欵京餉之外審察緩急量力因應而受恊各處又皆待欵支放催提甚急二十八年京餉内廷經費尙未解淸四國洋欵欠　尤多前准藩司將欠解撥抵九江貨釐常年兵餉兩欵劃解長江營餉理應儘力籌解其如羅掘已罄實難無米爲炊未敢空文敷衍懇爲酌請攺撥等情前來臣查長江水師餉項爲兵丁計授要需祗以餬口貨釐指還洋欵展轉撥補送至有名無實積欠纍纍司道兩庫皆係出浮於入竭鐝情形彼此相等若不豫爲設法或有貽誤關係匪輕旣據懇切瀝陳合無仰懇天恩飭部將前項不敷銀一十一萬四千兩攺撥有著的欵俾免有誤要需出自逾格鴻慈除飭令該署藩司監督力顧大局無論何欵量爲籌解暫　目前並咨部查照外謹會同署兩江總督臣張之洞恭摺具陳伏乞皇太后皇上聖鑒訓示謹奏奉硃批户部議奏欽此 
 
