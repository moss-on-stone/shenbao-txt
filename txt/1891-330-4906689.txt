# 1891 - 330 - 4906689

 

Page 1

 
 
[懐遠篇]  
今之天下一通商之天下也旣曰通商則商務貴乎通而不貴乎塞通則盛塞則衰此亦理有固然勢所必王者商務何以通則必順民情而後可民之所共欲者與之聚之民之所不便者與之去之則賓至有如歸之樂世途無　棘之憂而後商賈雲集百物駢臻雖在荒瘠之區亦不難轉爲繁華富庶是以迎來送往瑣事亦列於九經委人遺人微秩且詳於周禮可見古人於此未嘗不加意也今之爲上者則不然五里一卡十里一局厘捐關稅巨細不遺而於過客之利病則毫不加察一任匪徒混跡宵小肆行而無如之何探囊胠篋者有之巧取豪奪者有之行人至此徒喚奈何間有鳴諸官者官且目之爲健訟夫貨物有漏捐者一經覺察或罰或懲無不立時辦理而不爲過客之受虧者申其枉是得謂之順民情乎民情不順而欲求商務日盛難矣前報載烟臺一口每有江湖惡丐專俟輪船上下之際强負客人行李任意勒索銀錢甚有攫物奔逃無從追獲者致行人視烟口爲畏途某日有一客衣履蕭條隨身惟衣包一個亦被搶至岸上索取脚力若干客固囊無餘錢無以應命遂至爭毆刃傷客手且被扭至有司衙門一同管押噫此豈所以安行旅乎自通行輪船以來乘風破浪履險如夷千里萬里刻日可期南北東西惟我所欲風雨晦冥巨浪洪濤俱不足阻其遄往而且駛行迅速一日千里較昔日之視風色爲進退借人力爲轉移者優絀不啻倍蓰宜乎人占利涉不復有歌行路難者乃自有此等强搶硬索之人肆意横行欺陵過客而人之坐輪船者咸不免有戒心致使最利便之輪船因此反多不便是眞行旅之蠧商務之害也然此種人不獨烟臺一處有之凡在熱閙之碼頭無不如是上海之野雞扛夫其頑劣情形亦無異於烟臺之惡丐見有孤客之可欺者圍而守之必不肯使行李入他人之手客或見其兇暴另雇他人彼必阻之使不得前卽使約有熟人代爲雇車裝載或自有棧可出店彼且謂看守已久亦必硬索酒資種種横暴實出情理之外出門人不欲多事每以大度置之而因此遺失物件口角鬥毆往往而有雖其爲患不獨在輪船内河諸客亦常受其害然内河諸船船小而人少一船之中少或四五人多不過十餘人舟子旣易於招呼同舟之人亦可互爲照應卽欲攫取物件亦苦無隙可乘而輪船上下之際客　上落異常煩擾初次出門者於輪船初傍碼頭之際見夫貨積如山人屯若蟻紛亂嘈雜早已目眩耳聾苟有人窺伺於其間夫有不爲其所算者卽或多給茶房夫役數百酒資託其照應而夫役不多難於周遍雖多予以錢而此客給百文彼客給百文數客兼收不得不分頭照顧而役少客多終有不能遍給之勢故此種人之爲害雖不獨在輪船而於輪船爲獨衆長江一帶輪船多不傍碼頭搭客貨物皆由駁船上落駁船中人亦多强横其攬載之際貪多務得恐後爭先有因駁船狹隘裝載過多而客貨全行覆溺者有攬得孤客摇至江心停橈勒索者其惡劣與烟臺之惡丐上海之野雞扛夫亦同一列後有當事者設法整頓列名於籍編船以號復大書人名號數於船首使人一望而知可以指名控究諸駁船遂不敢肆無忌憚至今行人便之可見散漫之衆未嘗無法以制之則何不亦設一法以約束此種人乎夫扛夫本有頭目亦有規例非可亂行分疆畫界各有埠頭甲埠之人不得攬乙埠之事乙埠之人亦不得攬甲埠之事而挨次傳人計里定價無敢違者此種野雞扛夫獨無約束又何怪其横行無忌乎然野雞扛夫雖無頭目之約束而强搶硬索尚有官法之可懲苟爲隨時懲辦使天涯游子得免歧路之悲則亦未始非懐柔遠人之一道也 
[本館接奉電音]  
　　昨日京師由電傳來上諭三道敬謹譯登○十一月初一日内閣抄奉上諭浙江温處道員缺著楊儒補授欽此同日春上諭奎斌著調補熱河都統迅赴新任毋庸來京請訓察哈爾都統著惪銘補授惪銘未到任以前著口北道吉順暫行護理欽此同日奉上諭世鐸額勒和布許庚身孫毓汶均著加恩在西苑門内騎馬張之萬著加恩在西苑門内乘坐二人肩輿欽此 
[北地亂耗續聞]  
　　北地亂耗本館疉據所聞登諸報牘兹閱西字報載有北京西人信云聞有在理教於十月十六日在八溝地方滋擾將該處人之信天主教者殺斃數百人房屋付之一炬有一中國神父林姓亦被在理教中人所殺將屍刴成數截地方官調兵追剿在理教人逃往雁鳴關老虎溝一帶不知官兵曾否追及尚未得有消息此一事也又聞潮陽錢陽兩處有馬賊作亂奪踞城邑勢甚披猖此又一事也 
[玉京冬旭]  
　　吏部爲咨行事文選司案呈本部議覆直𨽻總督李題以直𨽻分缺先知縣張鹤齡請補樂亭縣知縣等因查直𨽻樂亭縣知縣生缺所請以張鹤齡補授之處核與輪用相符應准補是缺一本於光緒十七年十月十三日具題奉旨張鹤齡着依議補用餘依議欽此欽遵到部合將原題抄黏咨行直𨽻總督查照辦理○會典館文移處收掌官英秀等謹禀本館現又續行纂得會典十卷請總裁中堂大人於十月廿五日到舘看書爲此謹禀○户部現接現任張家口祥榷使福咨送光緒十六年分俄商運往恰克圖回國所有内地土貨茶葉等物箱隻經過張家口出口免稅數目造册送部查核已由貴州司呈明堂憲存案備查據聞所免稅數六萬金左右緣俄商販運貨物已由各洋關徴收稅課張家口僅照通商約章憑單騐貨放行照章不再徴課也○兵部爲咨行事職方司案呈本部議覆江蘇巡撫剛奏以江蘇内洋水師通州營守備潘得貴年力就衰難期振作請勒令休致等因核與定例相符應准勒令休致一本於光緒十七年十月十七日具題奉旨依議欽此欽遵到部應卽咨行江蘇巡撫查照辦理○廂藍滿摺房爲傳知事所有本旗代遞本旗恩光佐領下候選道惠綸因伊女指婚謝恩摺件於十月二十日呈遞爲此傳知佐領恩光轉令惠綸終是日丑刻赴西苑門外同候本旗代奏謝恩萬勿遲悞○有某甲者乘騾一頭於上月十七日由德勝門赴高麗營地方有要緊事未免心急前往雞未鳴時已至馬房村相近途間卽遇暴客數人將甲截掠甲見各持刀棍知難拒敵卽用好言乞懇暴客不喻情理立將其騾及搭連内銀數金全行奪過本欲扒掠甲衣幸甲央乞再四方休暴客携贓西北而去甲迨走遠始回赴該管地方呈報然鴻飛杳杳未卜能否弋獲也○各省駐防繙譯鄉試例將試卷彌封彚送 
 
 

Page 2

 
 
來京交由禮部彚齊奏請閱卷大臣閱取中式發回本省拆封塡榜兹本年辛外科各省繙譯鄉試試卷已先後到部經禮部將各省繙譯試卷齎入午門前禮部朝房奏派閱卷大臣本日奉硃筆圈出福錕淸安愛廉奕杕長麟欽此得旨後福大協揆等卽由南海躬往午門前禮部朝房分校試卷按額取中於翌晨呈進畢交由禮部分發各本省拆封塡榜矣○廂藍旗蒙古都統榮爲咨行事印房案呈准本旗護軍統領咨取送放副護軍參領人員等因查有前經補放副護軍參領擬陪引見之本固山題署佐領二等輕車都尉那蘇札普仍應保送入放相應咨行貴統領查照 
[會拿匪首]  
　　福建永春州　化縣匪人滋事前已詳紀報端嗣經大憲調兵往剿匪人見兵力已厚非螳臂所可當遂四散奔逃杳無蹤跡刻不負嵎抗敵者惟陳拱一鄉之人耳某日厦防廰署接奉德化縣咨文内開探悉匪首陳拱父子潛逃至福州羅星塔附某火輪船赴香港欲往南洋恐或由厦門附外洋船逕往新加坡等處特遣素識陳拱之差役二名前來請派貴署差役同至海灘新關碼頭緝捕等因黃分府准文立卽簽派差總帶同快班十數名協同德化縣來差在海畔梭巡以便隨時拘捕云 
[津門寒信]  
　　上月十七日開封輪船鼓浪至天津旣抵掛甲寺距碼頭祗四五里突有鹽船力爭上游擬掠開封而過開封輪激浪摇致鹽船後所帶杉板動盪不休驀一浪衝來杉板撞於鹽船之腹砉然一響船卽洞穿水從壞處灌入船中約五分鐘時船卽沈入波心鹽包悉行漂没惟人口均經救起得慶更生篤長欲歸咎於開封遂投海關道署探告○夏秋之交屢有拐匪帶女孩附船出口旣經查獲解送道轅劉献夫觀察方任監司次第發交廣仁堂以免飄茵墮溷嗣後每値輪船開放必由關役悉心查緝若輩知所畏懼不敢故智復萌現在日久玩生漸又有拐帶之事上月十九日飛鯨輪船抵埠示期翌日開行是日有男女兩人携八九歲之幼女四口邏者叩其來歴稱係某京官買作司香滌硯之人究其有無文憑稱此刻已去請給護照邏者未敢鹵莽惟靜心守候俟其持護照到來不料日晷屢移護照竟無影響而船上已迭鳴氣琯將次啓行遂將四幼女送關移請關道憲李勉林觀察發薄○邇者天氣融和大有陽春景象惟上月十六夜朔風料峭溝壑始見冰凌然亦逾刻卽融並未水波膠滯諺曰小雪凍北河恐非確論彼號寒蟲差幸得過且過矣○上月十八日東門外劉宅不戒於火十九夜北門内張公館又報焚如幸火會中人踴躍用命澆灌之下得未蔓延惟各燬房屋一兩間而已 
[辛卯科順天武鄉試題名錄]  
　巴世淸宛平　趙名叙深州　張照晉晋州　趙玉藻兾州　王祥瑞鉅鹿　張華藻深州　朱文源大興　張殿鰲大興　竇占元東安　許　濤高陽　馬朝揚大興　仝樞机大興　李光藻高陽　玉　恆滿洲　杜適斌晉州　張如䈖寗晉　安玉樑天津　何瑞山饒陽　郭增廓深州　李飛虎博野　張鵬飛南樂　仝紫冨大興　胡鵬飛南和　齊輔文蠡縣　劉玉章平鄉　賈金貴遵化　陳太和廣平　馬致中深州　李鑑錚安平　連　淸蒙古　申連魁廣平　翟震東大興　孫尚策威縣　喬峻德雞澤　劉建申安平　安及漢鉅鹿　馬文質平山　許虎文沙河　張　儉藁城　宋奪錦任縣　劉廷魁容城　穆蔭　淸河　羅延恩通州　劉夢祥曲周　安維新鉅鹿　續春風廣宗　徐維邦鉅鹿　安及第鉅鹿　趙南紀藁城　牛振海隆平　張尚忠曲周　劉廣泰隆平　左冠車河間　穆連通鉅鹿　劉建勳雄縣　于淸棟淸苑　席成珍元城　宋子剛祁州　張殿魁沙河　李永祥廣宗　侯金銘唐山　張文傑唐山　余潤德唐山　張　斌内邱　劉昌淸灤州　馬子榮祁州　姚鎭淸蠡縣　范鳳來邢台　賈連德贊皇　張萬淸鉅鹿　張廣心唐山　陳懐玉正定　趙　鐸高陽　張海峰深州　李蔭桐祁州　王世昌曲周　俊　有滿州　閻德榮遵化　温廷玉深州　張玉夔東安　徐永淸大興　孫廣鈞宛平　侯占元深州　鄧連第宛平　王殿元深州　李龍中寍遠　泰　源滿洲　王世欽順天　麟　昌滿洲　王廷玉大興　黃淸州順天　唐連珍趙州　王殿元東光　王吉祥定興　劉英魁祁州　陳希彭豐潤　范長春遵化　劉文海大興　侯夢　唐山　裕　秀滿洲　劉成均永淸　張文佑玉田　吳兆元藁城　岳仲山交河　張兆鵬宛平　張魁千宛平　李茂春饒陽　張阿華饒　　唐廷瑞交河　于炳輝望都　劉天錫隆平　薄煥甲靈壽　李振麟河間　杜殿魁深州　榮　華滿洲　延　壽滿洲　趙振　奉天　萬　鉦滿洲　麟　趾滿洲　文　珊滿洲　戴殿英滿洲　奎　福滿洲　蔣鉞臣錦州　郎成才平山　連　珠滿洲　黎廷榕滿洲　文　錦滿洲　陳耀魁廣寗　楊毓芳宛平　 
[彝陵瑣綴]  
　　宜昌迤卜萬壽橋地方哄傳柳樹成神由是愚大愚婦傾誠往謁給伴進香求神許願者每日動以千數蘭橈桂楫容與中流寳馬香車縱横綺陌但見老的少的男的女的村的俏的熙熙攘攘擁擁擠擠聨袂成帷揮汗如雨柳樹一株儇烟指露摇落江潭覆以薦席數片權當神龕旁有小池碧水漣漪附會其說藉以聳惑愚民謂飲此水可療疾病可免瘟疫遠近好事者競以盂盎盛功德水在樹下焚香膜拜叩叩通誠歛集香資爲數亦正不薄忽爲東湖縣許明府所聞以其妖言惑衆派差前往將柳樹神齊根鋸斷又將在旁司香之人枷示二日以爲造言蠱惑者儆此後敗壁頽垣依然冷落九烈君之神靈不知消歸何處矣○西人德興所造花園前被匪徒燒燬近日將地租與太古洋行蓋造洋房開設號棧日來鳩工庀材大興土木邪許之聲不絶於耳○彝陵輪船自開通河路拖帶出險後駛往上海修整完好正在開行來宜及駛至吳淞口輪葉又損遂折回上海重行修理俟告竣後仍赴宜昌○前有十月十五日滋事之謡上自荆沙下及下江一帶人心因之惶惶荆南道方觀察聞此謡諑立卽回宜將匪首拿獲明正典刑迄今湖廣大憲又派大兵船一艘載兵四五百人在沙市江上永遠灣泊以資保衛近聞河市尚稱安謐云 
[福建官報]  
　　鹽塲景森奉委福寗府轉運局同知駱騰衢稟謝請補平潭同知飭知藩轅牌示建寗縣知縣錢登雲長泰縣知縣王秉籙亷差完竣交代淸楚應卽飭回本任卽用縣龎桂庭請補壽寍縣奉部覆准飭新任南平縣孫興壽准調龍漠縣遺缺應以議叙知縣郝士珍請補延建邵道司徒咨留委署南安縣康店巡檢王鑑淸巡查河務遺缺應以試用巡檢劉增署理 
[寍波官報]  
　　浙江提督馮煜康軍門寗紹台道吳福茨觀察於十月二十七日乘某兵輪船赴省叩祝崧大中丞壽誕並駕新藩憲劉方伯履新之喜旣而軍門順道至乍浦查閱行伍○正任鄞縣徐大令交盤　楚遂赴上海養疴○調署鄞縣楊稚虹大令現奉憲諭回樂淸算結交盤署理鄞縣之楊荻階大令已於十月二十四日淸晨由滬乘坐江天輪船回署矣 
[鱸鄉贅語]  
　　上月二十五日報登松江惡棍趙阿二及其弟阿五串同差役之子吳阿新壯役之子王照生福順樓茶館阿二周阿小等人誘令白龍潭帽作張姓之子乘馬起釁口角揮拳旣而趙阿二阿五偕棍徒徐阿金顧春藉深夜喚栅夫開栅栅夫不允遂越栅而過將栅夫且詈且毆事爲紳董所聞擬禀請官府懲儆云云兹得松江來信悉趙　二等諸人自言並無此事云 
[格致書院夏季課題出案]  
　　今年格致書院夏季課題係由浙江寗紹台兵備道憲吳福茨觀察所命共題兩道首題爲防陸難易緩急論次題問昔有行鈔之法多因滋弊而罷如部局頒發銀錢各幣必恒示天下以信應如何變通古制參用西法詳酌時宜俾可通之四海行 
 
 

Page 3

 
 
之百年免匱乏而保利權便商民而濟國用策所有應課諸卷早已彚齊寄呈觀察鑒閱評定甲乙兹已出案謹將先後名次備錄左方計取超等十二名李經邦楊毓煇殷之輅彭壽人潘敦先許克勤李寳鑄馮澂張國棟陶師韓錢文霈孫廷璋特等十六名施寳熙程廷熊何希泌萬視蔭俞贊孔憲和諸光祚廖元勳張綬靑孫維新柯來泰朱其鋆黃潤璋舒文釗王益三趙駿一等二十六名陸汝楫汪繹東董琪楊鏡澄孟康孫乃延葛尚鈞葛尚忠陳培壽馬更生吳佐淸馮友東吳國霖全祿徐煥文陳其善孫瀚丁文照田鳳墀汪錫祺李家駿周麟賴汝英鐵漢劉鳴臬劉元庠格致書院於超等前五名例有正奬觀察廣沛廉泉自輸淸俸特畀加奬洋六十元其所以鼓勵人才激勸士子者惠周而意渥矣凡在儒林曷有不同聲稱頌也哉今計超等首名正奬銀十兩加奬洋八元二名正奬銀七兩加奬洋七元三名正奬銀五兩加奬洋六元四名正奬銀二兩加奬洋五元五名正奬銀一兩加奬洋四元六名加奬洋三元七八九十名各加奬洋二元十一十二名各加奬洋一元五角特等十六名每名均加奬洋一元自出案之日爲始凡有書院肄業士子仍至三馬路格致書室閱卷領奬可也所有課卷交存書院備查發刻例不發還諸課卷均經吳福茨觀察親自評閱悉衷至當凡列前茅者皆積學著名之士一經品評聲價十倍不猶登龍門而附驥尾也哉諸士子其各勉旃 
[方伯啓行]  
　　四川藩憲龔仰蘧方伯由杭州交卸來滬讌飲觀劇辭行等事逐日略記報端旋擇定昨日乘招商局豐順輪船北上關道憲聶仲芳觀察提若營周叅戎海防廰劉乙笙司馬上海縣袁海觀大令以及城廂内外各局文武總辦委員咸詣輪舟恭送法廨朱森庭明府復飭知法捕房會捕局派出通班探捕線勇等人預在碼頭彈壓說者謂方伯此行也瞻皇居之壯麗覩帝里之繁華試一念及滬上光風當有戀戀於舊時駐節之區低徊不置者矣 
[縣訊賭案]  
　　盛某控席炳文局賭一案已見報章前晚袁海觀大公升堂提訊原差禀稱原告　慶及子盛宜懐均未到案候質席卽席文祥供稱洞庭山人現在英界福利洋行執業盛宜懐卽盛葵生素來相識今春二月葵生因有急需將蘇州元和縣境房契一紙託代借洋銀五百元又將上海淸和坊後面房契央向久福質鋪抵押洋銀一千四百元又將電報局股單二紙抵借洋銀二百元嗣葵生又欲商借再三函懇無奈將金釧一對借給作洋三百元計共被借去洋二千四百元利息二分與一分八厘不等旋因日久不還向之索取葵生意欲折償不允所請致被來案誣控借據信件字條一併呈電任子山供稱蘇州人在鴻茂源綢莊爲夥從無誘盛賭博之事亦不經手别項洋銀大令以原告未到着將席任分别交人保出候傳原告到案集訊 
[水夫受責]  
　　本邑南市小橋靑香齋荳腐店挑水夫王阿三至浦灘汲水行經毛家弄口適帮辦總巡朱森庭明府乘輿過此悞將輿夫某甲撞傷甲向其理論王反出不遜之言明府聞之大怒喝令從人帶至十六鋪中局升案研詰靑香齋主蕭瑞林聞知立帶保人許田奔至案下一再求恩明府判令將王笞責六十板謂本應枷號姑念苦求從寛開釋著具安分切結交許保去蕭叩謝而退 
[彈壓喪儀]  
　　前日上燈時某姓家出殯而回行經滬城小東門内益慶橋觀者甚多路爲之塞有一男孩年僅七齡擠在人叢中大呼救命面色立時灰敗旁有一壯漢見事不佳將孩抱起突出重圍然已受傷沈重總巡帮辦朱明府聞悉立帶局勇數名到來彈壓 
[地保受笞]  
　　本邑十八保一二圖地保沈杏卿四三十六圖地保奚梅春五十圖地保李松溪廿一保四十二圖地保孫愛溪五十四五圖地保華少卿均拖欠錢糧延不淸繳前晚袁大令飭提至案判令各笞二百板笞畢予限二卯内如數繳淸沈奚孫華均遵諭具結惟李嘵嘵置辦大令著再責三百板一併交差具保 
[上海縣署瑣案]  
　　昨報列船户張泉林卽張泉元控潘貴發兇毆受傷前晚袁大令升堂提訊張倩姊夫唐全林扶掖上堂訴稱小的係本邑人操舟爲業前日潘爭裝米包致被毆傷求恩騐究大令飭仵作騐得張左右兩肋受傷屬實著自行回去醫治候飭差查覆兵核○昨日寗波人張嚴氏扭王順發煤炭店主玉大庸至縣控其不還存銀三千五百兩袁大令將王交差看管諭令該氏其詞候訊 
[英界公堂瑣案]  
　　包控禀稱竊賊馬理桂竊取伍阿維等家衣物經小的拿獲吊贓另吊出布衣七件據稱竊自某輪船上失主尚未得知今將人贓送案請核伍及大方棧夥某甲投按請領失贓馬供稱小的係無錫人連次犯竊罪不容逃老爺如有施恩定卡公侯萬代包探又禀稱小的已查明馬係積竊宋二尹判令發捕房管押一月期滿遞解回籍贓給各失主分别認領布衣存捕房以待失主認領○包探禀稱崇明人王小根於去年八月犯事獲案奉蔡大老爺判發捕房管押三月押至二月零三日穴壁而逃迄今始經小的拿　搜其身畔仍有鐵鑿紙煤因又解請老爺訊辦王俯首求恩宋二尹判令發捕房管押三月賊具銷毁○包探禀稱陳阿彩所生女孩耳帶小金環被粤人楊阿新攫取遞父同黨王阿仁兌與吳金朝銀飾店小的拿獲楊王前去吊贓不肯交出因連吳送案阿彩申訴前情並稱小金環重六錢六分小婦人兌時曾出洋二元五角楊供稱小的得贓後交王兌得洋銀二元分用王供稱小的持楊所攫金環兌與吳店吳供稱小的並不收兌金環楊王堅稱兌與吳店副捕房禀稱楊是積竊金環確兌與吳宋二尹判令將楊王各笞二百板交捕房勒令回籍吳罚洋三元以二元給償阿彩一元充某處西醫院經費再着具以後不再收買竊贓之結○包探禀稱寗波人范多慧投捕房報稱王榮卿盤踞家中肆行吵閙小的因拘王送案范訴稱小的在某洋行執業曾買王妹爲妾出身價洋三百元王遂認爲親戚時來借擾有人勸小的出洋二十元令王寫立不再纏擾之據王尚不依又來尋釁王供稱小的係寗波人妹子嫁范爲兩頭大並非作妾今向商借延約無期反被報捕拘案宋二尹謂王不應硬借判令管押五日以示薄懲期滿開釋時仍央原勸之人商借不得再向尋釁按兩頭大者諺語並妻也律不禁人買妾獨未見准人娶二妻奈何王竟以兩頭大一言堂堂然供諸公庭之上亦可謂頑皮涎臉者矣　包探禀稱寗波人陸楚成投捕房報稱被小的之夥役剝衣訛詐小的因令偕往指認各夥役則訛詐之人並不在内隨同去指獲張阿大王月浦便小寳三人據稱有張永生王子林方亦昌將陸簇擁聲言陸設局騙洋向之索還三十元是以帮同索得洋八元五角各人分用小的因又獲張等送案查得此案先有汪洋茂在客寓與洪厚仁等聚賭輸去不洋三十元後汪知洪設誘賭向寓主某甲索洪甲托張王方代爲找尋張等見陸誤認爲洪扭住不放旣而阿大等見之帮同將陸扭至靑雲閣烟館强索洋銀分用剝衣服交與汪手現現己交還陸供稱小的平空被張等軋住又有阿大等自稱包探夥役攫取洋銀八元五角並剝去衣服張供稱寓主托小的尋陸索還洋銀王方同供稱小的等借住寓中小本營生餬口昨日張囑小的等將陸看管後分給洋一元阿大及王俞同供稱小的不敢冐充　夥役惟曾帮同張向索局賭所負之洋宋二尹謂是案情節支離再四研求仍難明白包探又禀稱設局及與賭者均不在塲寓主亦不肯出首張及阿大皆遇事生風向不安分二尹判令將阿大及王俞各笞二百板枷號半月張笞二百板王方着繳還洋一元具以後不再多事結洋銀衣服給陸領去○包探禀稱吳　明在某處唱攤簧塲尋釁毁壞傢伙失去水烟袋等物經小的拘案請訊潘阿生供稱小的在治卜攤簧塲伺候聽客昨夜吳來聽攤簧不付聽資向之索取卽呼同類十餘人尋釁毁壞傢伙値洋三十二元今特開呈淸帳吳供稱小的在某西人處當細崽昨夜獨自去聽攤簧己付錢廿八文潘又索錢與論口角塲主勸小的不必爭閙小的允之及攤簧塲散忽被兇毆小的並未逞蠻毁物王阿二供稱小的開設茶館吳與潘尋釁小的解勸不依　被毁失如許傢伙西人投案訴稱吳毁失各物諒不至値洋三十二元請斷令折償宋二尹檢閱淸單判令吳繳洋十二元給償西人願保吳 
 
 

Page 4

 
 
出外立卽交洋○巡捕解送在路打架之裘洪林張新坤請訊裘　稱小的係江北人在治卜開車寓李積欠租車錢三千二百文由張講定折還一千五百文及向張索取張不許再向李索祇還洋四角五分又向索取張卽抵賴以致爭毆張供稱裘向小的借錢不遂以致行兇宋二尹問張作何生理張供稱小的現在賦閒無事裘又稱張是無業流民况李已將錢如數交張二尹謂裘索欠雖無憑據然張反稱裘借錢殊見刁猾判令管押一禮拜○日前丹陽人金囡囡控稱妻子周氏已生男女兩孩長孩年四歲次孩年二歲近忽挈之私逃現在同鄉人栗學利家尋見是以交捕送案宋二尹庭訊之下金申訴前情周氏供稱丈夫不顧養贍小婦人是以轉嫁與栗栗供稱小的娶周氏爲妻帶來一子後周氏又生一子今因索借不遂起釁金又稱男女二孩均是小的所生　二尹諭候查明再訊昨日金又訴稱周氏被栗糾人掳去二尹諭候覆訊核辦 
[法界捕房瑣案]  
　　本城姚姓家傭婦之十二齡幼子趙和尚竊取主人金表一枚持至新北門外售與某冷店學徒得錢一百文嗣經失主查明遣輿夫丁三其控朱森庭明府飭提趙所供收買此表之源興冷店學徒張　桂及店夥周金林至案屢訊不承遂將趙還押諭候查明再核此皆已見報章昨晨明府莅捕房命帶趙覆訊趙供稱小的在押數天業已記憶淸楚行竊時在上月初二日當卽持表至源興冷店交與學徒張阿桂旋由店夥周金林給錢一百文明府謂本委已訪本明白張於十月初十日進店爾稱初二日賣表諒係記差遂將趙交城中七鋪小甲夥役李子雲持名片送交失主姚姓述明此案屢經訊問毫無實據須自行究出實情再行辦理○台州女子許阿鳳被同鄉人朱老五張國良拐帶來申交著名蟻媒毛桂松變賣經包探拿獲解案朱明府研訊之下阿鳳之父許松敦投案具領其中情節已見報章昨晨明府又將阿鳳及松敦帶案謂松敦曰本委現已查明惟日内無台州船開往待有船時當捐廉給子川資著爾帶女回籍今可當堂其結松敦叩謝領女而去○泰記天津客張象乾虧欠昇元米行銀七百餘兩旣經控告朱明府著將張交保出外限日料理昨日查得張尚未經人保出遂令提案詰問張供稱現有某報關行情願保小的出外明府謂報關行若掛洋商牌號者不准保人著還押候示○前報記盛澤某鹹魚鋪夥劉蘭芳方瑞初徐子勤由嘉興附柴福生之烏山船來滬失去洋銀八十五元其控公堂朱明府將船埠頭張春生提案諭令爲之料理并判償洋銀三十元昨晨張投案繳呈洋銀五元禀稱稍遲幾日再繳十元明府謂本委斷定三十元不得分文减少張一再求恩禀稱柴之船主尚未來申柴亦有病不能投案明府限三日内再繳洋銀十五元○前者劉正坤在某輪船上竊物經包探拘案訊供判令枷號一月昨日枷期將滿朱明府著帶至案下將枷開去再責一百板卽行開釋臨釋時諭令自行回籍不得逗留○徐友仁在新北門外設二十一門賭攤經巡街捕拘送案卜朱明府訊明枷責昨日期滿喝責四十板釋之使去 
[鹤麟種福]  
　　謹啓者兹有陳望生大善士喜叶宜男以湯餅筵資移助敝堂施粥由朱寳珊仁翁交來洋一百元又朱少谷大善士四十初度壽筵移助敝堂施粥由袁松濤仁翁交來洋三十元眼前功德廣種福田添鹤算於初桄更集同人之益祝麟振於跨灶倍增親友之榮天佑人欽福緣善慶請登鵲報以誌鴻儀 
[衆善奉行]  
　　謹啓者敝堂奉到安徽德門節省氏大善士因兄咳病祈求速愈樂助施棺經費洋二百元又奉何關馨大善士樂助施粥經費洋一百元又奉頴川子氏大善士樂助施衣經費三十元先後祗領無任仰佩吉人天相合受加官進爵之榮實惠民沾共銘挾纊含哺之德陰陽並濟福壽齊臻謹登報章遥伸謝悃[  上海六馬路仁濟善堂董事施善昌等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[定海廰紳士報銷淸帳并啓]  
　　謹啓者本年正月嚮波定海城廂火災敝堂分册募賑集洋三千一百元又承寓滬定紳王克明捐洋四百元朱葆三捐洋二百五十元韓山曦捐洋一百元洪吉甫劉松甫周國昌各捐洋五十元總共洋四千元於正月廿七日命三小兒志仙帶洋赴定海查户適有杭垣丁紳解定樂助賑災洋一千元代爲散放當時查災按户共給發洋二千元曾經於二月十七日登報聲明尚餘洋三千元因思此次火災實因人烟稠密無公墻高垣以致拉朽催枯勢成燎原建造公墻最爲急務爰將賑餘之欵三千元禀商廰憲黃司馬會同地方紳董議建公墻八道經費不敷蒙浙江巡撫崧大中丞寗紹台道吳觀察捐助鉅欵定海廳黃司馬捐亷湊足克成大舉今因公墻告成金湯革固永奠平安謹將定紳報銷建造公墻地方並督造經費特登報章布照公鑒○計開第一道銅店衖經辭董事陳曉文白松年沈宗愷建公牆十六丈高三丈用　料洋六百九十一元三角七分七厘○第二道狀元橋南首經辦董事王周翁蘇生王才銀建公墻八丈五尺高三丈用工料洋三百九十五元九角八厘○第三道狀元橋東　經　董事鄭錦書袁可權劉介道白純圭建公墻九丈八尺高三丈工料洋五百十　元四角四分八厘○第四道狀元橋西首經辦董事金有林袁順泰朱徴采鄭　璋建公墻十七丈三尺高三丈用工料洋八百五元三角三分八厘○第五道柴水衖經辦董事武銘盤朱尹輔董愼敬何其國建公牆十二丈高三丈用工料洋五百三十八元五角三分一厘○第六道横街歪角經辦董事陳順全戴連喜周恆裕建公牆八丈九尺高三丈用洋四百六十三元八角八分二厘○第七道城隍廟側經辦董事江正元孫爾康裘景暉建公公牆十二丈七尺高三丈用洋五百四十元八角三分一厘○第八道石家衖經辦董事許錫均石懐璋沈夑文陳三省建公牆十六丈五尺高三丈用工料洋六百九十三元四角八分四厘○工程局經費用洋六十七元四角二分九厘○以上總結敝堂共解定海賑捐洋四千元浙江撫憲崧助捐亷洋一千元杭州丁紳樂助洋一千元寗紹台道憲吳助捐亷洋六百元以上共收洋六千六百元共用去造公牆八道計洋四千七百十二元二角二名八厘設賑共用洋二千元兩抵尚少洋一百十二元二角二分八厘定海廰憲董捐亷湊足收有合訖照原來公牆辦料零星物件碎繁報章未能照登今將各董經手總結抄登公鑒欲觀細帳請來堂閱看可也 
[上海六馬路仁濟善堂籌賑公所施少欽經收定海火災捐收付報銷淸携刋登公鑒]  
　　定海第一批正月初九至廿二日收洋六百七十六元二角銅洋三元　六百七十文第二批廿三至三十日收洋七百三元四角銅洋三十六元錢七千一百文第三批二月安一至初十日收洋一千十六元一角銅洋十八元錢三千二十文第四批二月十一至二十日收洋一百九十八元七角九八元一百兩銅洋十五元錢四千文第五批二月廿一至三十日收洋一百七元七角九八元二兩五分錢一千六百文第六批三月初一至初十日收洋二百五元九八元五十六兩二錢五分八厘銅洋一元錢七千一百十五文第七批三月十一至二十日收洋十二元五角以上七批共收洋二千九百十九元六角七二四合九八規元二千一百十三兩七錢九分共收規元一百五十八兩三錢八厘共收銅洋七十三元烊見二二五九八元十六兩四錢二分半共收錢廿　千五百五文一三八合規元十七兩三分三厘四共計元二千三百五兩五錢五分六厘一付解定放賑洋三千一百元一付查户放賑由申至定往返川繳洋五十元一付　石齋募捐册工料洋廿三元四角五分三共付洋三千一百七十三元四角五分七二四合規元二千二百九十七兩五錢七分八厘以下兩抵餘九八元七兩九錢七分八厘如數歸入山東賑捐　作兩淸 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年十月十九日京報全錄]  
　　宮門抄○發抄硃批五道○川督劉奏已革知州才力堪用謹遵恩詔詳開緣由摺○又奏知府因病請開缺回籍調理摺○大臣安奏檢騐屍身請飭揀派仵作片○河督許奏河工大挑知縣試用期滿請攺地方候補摺○將軍裕奏本年秋季統巡協領與朝鮮會哨事竣摺○粤西撫馬奏民房火災情形查明撫恤片○大臣德奏燒鍋捐輸銀兩數目片○十月十九日吏部翰林院廂紅旗値日廂黃滿引見六名廂黃蒙四名正白滿二名○慶王謝從優議叙恩○漪貝勒因伊子拴婚謝恩○崇禮假滿請安○候補道榮森謝恩○兵部奏派管理馬館派出洪鈞○召見軍機烏拉喜崇阿容貴崇禮○發抄禮親王等片奏工部主事王彥威在軍機章京上行走奉硃批知道了欽此○黃槐森奏地丁完欠分數淸册暫緩查造奉硃批户部知道欽此○崧駿奏上年分海運動用經費奉硃批户部知道欽此○又甌海關收支稅銀奉硃批該衙門知道單併發欽此○又解北洋經費奉硃批該衙門知道欽此○○頭品頂戴四川總督臣劉秉璋跪奏爲已革綿州直州知州張嵩生才力堪用謹遵恩詔詳開緣由恭摺仰祈聖鑒事竊光緒十五年三月十六日欽奉恩詔内開自同治元年以來曾經任用現已愅職官員除大計貪贓及居官不職以至失守城池各員外若有事係寃枉被叅果有才力堪用者在京聽各該衙門在外聽各該督撫查明詳開緣由奏明請旨等因欽此欽遵在案兹查有已革綿州直州知州張嵩生係安徽壽州人由附監生報捐選用知縣投効甘肅軍營迭因勦匪出力保以直州知州在川候補經前督臣丁寳楨委令署理理番廰同知篆務該廰毘連夷巢維時有夷酋郎松擁衆踞紥黑水一帶迭擾邊境該員連歲募勇親入夷巢擒獲郎松正法邊境父安禀經丁寳楨嘉奬謂其有胆有識旋卽以甚有胆略辦事認眞註考具題准補綿州直隸州知州並未到任嗣因護理督臣游智開誤聽人言遂以嗜好太深難期振作奏叅革職臣於是年十月到川卽聞有該員被叅實係寃抑之語迨後隨時訪查乃知該員張嵩生前次辦理夷務頗合機宜有瞻有識無間人言此外並無劣跡該員之革職實係誤叅其才力堪以任用謹遵恩詔據實陳明可否仰沐天恩俯准將張嵩生開復原官歸部銓選仍飭令該員赴部引見之處出自人聖裁理合恭摺具奏伏乞皇上聖鑒訓示遵行謹奏奉硃批張嵩生着交吏部帶領引見欽此○○頭品頂戴四川總督臣劉秉璋跪奏爲順慶府知府苗頴章病難遽痊懇請開缺回籍調理恭摺仰祈聖鑒事案據署理布政使德壽署理按察使承厚會詳轉據順慶府知府苗頴章禀稱現年六十二歲係山西河曲縣舉人於咸豐八年補授廂黃旗教習九年已未科中式進士殿試三甲引見奉旨以部屬用簽分刑部廣東司行走十年五月丁父憂回籍十一年奏准帮辦河保團防同治元年服滿起復到部三年保加員外郎銜九年五月補廣東司主事光緒二年充秋審處坐辦四年題升安徽司員外郎五年京察一等六年四月題升廣東司郎中充律例館提調七年二月引見奉旨以道府用是年九月十一日奉旨補授今職遵卽領憑起程八年二月十九日到省三月二十七日到任現因兩腿染受潮濕時覺酸軟行走需人扶持勢難供職禀請開缺回籍調理等情到司除由司移道遴委該府不同城鄉之員前往查騐如果患病屬實並無揑師規避情弊取具供醫各結加具騐視印結由道核明加結註考聲明病痊之日是否尚堪起用另詳咨部外理合會詳請奏開缺前來臣伏查順慶府知府告病一缺係衝繁難請旨要缺例應請旨揀員補授除委員接署另摺奏報外所遺順慶府知府缺相應請旨揀員補授以重職守理合恭摺具奏伏乞皇上聖鑒謹奏奉硃批另有旨欽此○○安德片再查直民人張潤以伊長子張書田由庫倫買妾回歸中途被宮役等圖財灌毒扎傷斃命蒙古公謀串問官知情徇隠次子張文田被押不知生死等詞控經都察院奏奉諭旨飭交奴才秉公訊辦於八月二十一日該原告民人張潤由驛遞解來庫查此案前因民人張文田呈控伊兄張書田屍傷與仵作兩次騐報不符經奴才等咨調隣封諳練仵作來庫復騐等因於本年六月十九八月十三日兩次咨行直總督在案迄今該仵作尚未來庫奴才等詳核此案兩次仵作騐報屍身均無打傷紥傷形跡而屍親父子所控傷痕前後互異屍傷係案内緊要關鍵庫倫仵作僅設二名且諸多未諳若非諳練仵作騐明屍傷究係因何致死難期水落石出相應請旨飭下直隸督臣李鴻章轉飭宣化府選派諳練仵作一名迅速由驛來庫檢騐明確以憑訊辦爲此附片陳明伏乞聖鑒謹奏請旨奉硃批卽着咨行李鴻章轉飭選派前往欽此○○頭品頂戴河東河道總督臣許振褘跪奏爲河工大挑知縣試用期滿循例請攺地方候補恭摺仰務聖鑒事竊照分發河工大挑知縣試用二年期滿如不諳河務例准攺歸地方但不得過十分之二歴經遵辦在案查已丑科會試後大挑知縣分發東河者十九員除鄧景臨李昆桂二員尚未到工外其餘十七員陸續前來當經前河臣及臣派分各道屬當差飭赴各廰防汛查工講求修守均能認眞現在二年期滿除將諳練河務之員咨部留工外查有大挑知縣直舉人曹德沐江蘇舉人韓國鈞湖北舉人向植湖南舉人曹沐棠等皆經歴二年期滿該員等年力富强才具開殿惟於河務不甚嫻習而詢以地方吏治頗能明晰堪膺民誴理合循例具奏請攺撥地方歸於大挑知縣班内按科分名次補用如蒙恩准應請勅部於豫東兩省地言掣定省分再行給咨該員赴補爲此恭摺具陳伏乞皇上聖鑒訓示祗遵謹奏奉硃批吏部議奏欽此○○奴才裕祿跪奏爲本年秋季統巡恊領與朝鮮會哨事竣邊界靜謐恭摺仰祈聖鑒事竊查邊外游民佔墾地畝與朝鮮僅一江之隔前經奏明循照舊章按四季派員出邊統巡夏秋二季與朝鮮國地方官公同會哨稽查等因在案本年六月委派内城恊領依勒杭阿作爲秋委統巡前往巡查並照章咨行盛京禮部先期知照朝鮮國王飭令該國地方官會哨去後兹據該員詳稱馳抵邊外巡查八月二十日與朝鮮國官李用漢公同會哨該使臣親遞邊境肅靜印結一紙由該協領呈遞前來除存查外奴才等復嚴飭冬季統巡之員認眞稽查以肅邊境所有秋季會哨緣由理合恭摺具奏伏乞皇上聖鑒再副都統濟　赴都階見故未列銜合併陳明謹奏奉硃批知道了欽此○○馬丕瑶片再廣西省城人烟稠密每值秋令風乾物燥時有火燭之虞本年八月初十日卯刻城内之城隍廟街劉東成帽店晨炊不戒於火延燒房屋臣在闈監臨鹽法道員亦派闈中提調經藩臬兩司督同府縣及各營員弁率帶兵役馳諎撲救適值風大火烈人力難施迨至救息已燒燬民房四十七間十一夜二更時分城内通巷居民任姓失火延燒房屋立卽撲滅計燒民房三間當經藩司先後飭令臨桂縣查明被災貧户丁口分别撫恤無使失所具報前來理合附片陳明伏乞　聖鑒訓示謹奏奉硃批知道了欽此○○德福片再去歲因直屬災區甚廣經御史崇齡奏奉上諭着直總督順天府府尹嚴飭各屬停止燒鍋一年以平糧價等因欽此欽遵隨經户部咨行前來奴才當因口外與内地情形不同若遽行停止不特燒户坐失生計且恐諸多未便奏懇天恩准免停燒擬令各燒户量力捐輪多則捐銀五六十兩少則三四十兩一俟集有成數解歸順直災區助賑等情奏奉硃批着照所請該部知道欽此欽遵遂轉飭所屬府廰州縣一體遵照並經承德府知府啓紹揀派委員分往各處帮同勸辦以資接濟去後旋據該府詳各廰州縣會同　員禀覆該燒鍋等均能激發天良踴躍輪將惟因各處情形不同燒鍋之大小各異是以捐數未能畫一多則每一家捐至一百五十兩之多少則每一家捐至二三十兩不等統計一府一廰一州五縣共合捐輸銀一萬六千六百五十兩三分京錢三百吊取具燒鍋並印委各員印甘各結呈送前來經奴才將各燒鍋捐輸數目刷印告示派委駐防官弁分往府廰州縣地方張貼務使家喻户曉以昭核實嗣據各燒鍋出具與原捐數目相符戳記甘結奴才核與前報均屬相同除將此項銀兩咨明直督臣李鴻章以資賑需外所有燒鍋捐輸銀兩數目緣由理合附片陳明伏乞聖鑒謹奏奉○硃批此項銀兩卽着解交户部欽此 
 
