# 1904 - 157 - 4911186

 

Page 1

 
 
[延請杭州訪事人] [  申報館主人謹啓]  
　　本館杭州訪事友人業經辭歇如有文壇碩彦幕府通村熟悉官塲一切情形及近時各種緊娶事務願就斯席者請先郵寄新聞數　并示姓名住址一俟選定卽當專　奉訂不合式者恕不作覆此佈 
[發售新科會墨] [  圖書集局啓]  
蕊榜旣開海内俊彦咸思一覩新科闈藝藉度金針本館已覓得文明堂原板會墨從速付排印以潔曰之紙卽曰　釘成書每册價洋一角欲購者請卽臨申報館及各書坊選取可也此佈 
[美儒孚佳白先生講義]  
　　嘗思一國猶一家一身也身不可以無友則不足以成其仁家不可以無友無友則不足以相守望國不可以無友無友則不足以相扶持百年以前文化未大問貿易未交通國與國交相爲友之道無甚講求是故甲國之人旅居乙國　往變生意外百年以後歐美各國彼此師法日臻富强外人之至其國者莫不殷勤欵待　護有加大有賓　如歸之樂惟歐洲之土耳其亞洲之中國依然守其故轍時有匪類侮辱外人此不僅爲公法所不容抑且爲情理所不有蓋此國之人來至彼國必須兩國訂有條約從無貿貿然來者夫旣有條約則應當保護此萬國通行之理也然而近數十年來中國因侮辱外人之故疉受巨禍甚至賠欵割地委曲行成至於今始　有保護外人之實焉吾請以此等條約爲諸君一陳之一曰保護外國民人外人之至中國者或携有眷屬或孑身獨　凡有害於其身家者中國官長應按約除去此保護外人之身家一也通商大埠外人之房業固多而内地教堂之田地屋字更不知幾許中國官長應　時　護勿使他人有爭奪毁壞之端此保外人之産業二也其或有不肖之徒揑造謠言滋生事端意欲　　外人之聲名以　一已之私忿中國官長亦應預先禁止此保護外人之聲名三也若夫外人遇有匪棍擾害宜派兵彈壓遇有搶掠情事宜赶緊追查並查拿兇犯嚴加懲辦此固分中之事不言而知矣二曰保護傳敎與教士内含保護之道有五一不得刻薄待之二不得禁止傳教與習教三不得欺侮之　不得擾害之五教中人若循規蹈矩不得釐行杏拿此原定之約也面近來中國官長保護教民不遺餘力甚　　　　而　　　而不肖之　屢沈以奉教爲名魚　鄉里恃爲護符教士　於甘言不加責罰且多方　庇此教案之所以　出不窮也三曰保護外國欽使欽使者奉本國國主之命駐劄某國代本國國主行政通情者也其權尊其位崇其國君臣民皆當以禮相待不啻某國之國主中國　不准外國欽使駐劄京師止可寄蹟於廣東之廣州府自道光朝中英一役以後始許外人設使館於東師幾受折磨方得今日保護之道　憶英使碼加利被殺於雲南塗炭生靈賠欵巨萬中國政府稍知　戒同治十三年中國民人毁津門之天主教堂殺法國領事官賠欵數十萬而彼時法國方有事於普魯西故未能與中國以兵戎相見不然恐中國又受一番干戈之累矣光緒十七年中國内地仇視外人之事時有所聞如四川如福建如安徽如湖廣等省或剚刃於海關稅務司或推戈於教堂傳教士幸而外國政府不興問罪之師而中國受虧已不言而喻矣試以四川一省而論先後賠欵不下五百餘萬金兵他各省可以類推嗚乎上而國庫空乏下而民財告罄偶因謠諑頓失巨貲何不自計之甚哉尤有可異者近十年來中國官長知外人之不可不保護也乃屈意逢迎而於本國之教民反加刻待窥其用意蓋謂中國無治外法權不能如外人何至於教民同是本國赤子則如爼上之肉可以任我割取也殊不知天下之教名目甚繁而理則一諸君有諸君之教鄙人有鄙人之教旣未可强人而就我亦不必舍己而從人則中國教民仍係中國子民又豈能因異教之故而遽加刻待哉今者俄日已交綏矣日人之信從俄教者不知幾許未嘗有欺壓之端搶掠之事而且加意保護一視同仁使中國易地而處則此等教民將削逐殆盡矣雖然鄙人來華將近三十年受中國民人之毆辱不過二三次而受中國官長之保護不知幾千百次然則鄙人當此講學之時不禁敬爲中國大皇帝祝並爲中國官民謝焉 
[本館接奉電音]  
　　昨晚九點鐘時京師飛電傳來旨一道敬謹譯登○四月二十五日内閣　奉旨本年新進士著於五月初十日在保和殿覆試欽此 
[電傳宫門抄]  
　　昨免九點鐘時京師友人專電告知本館云四月二十五日皇上召見軍機大臣及　德 
[俄師獲勝]  
　　華歴四月二十四日英京倫敦來電云某日俄國陸軍統假苦洛拔托金電奏本加朝廷略稱四月二十日我軍與日人戰於鳳皇城之西五十四華里大獲全勝是日日人望見我軍即成師而出我軍令可殺克騎兵及野戰砲隊禦之日人敗衂而退我軍僅傷可殺克騎兵十有六名 
[俄帥視師]  
　　華歴四月二十四日英京倫敦來電云本日俄國陸軍統帥苦洛拔托金挈同麾下文武各員弁乘火車赴海城及大石橋等處視師按大石橋在遼陽迤南相距約一百華里 
[俄國添兵]  
　　華歴四月二十四日英京倫敦來電云某日俄皇明降諭旨著添調第一軍將校弁勇共若干人馳赴亞東助征日本 
[欵盜悮傷]  
　　四月二十四日天津來電云英京倫敦得列格拉夫日報館訪事人哀得傳而於二十三日之夜乘舟赴營口偵察軍情左近所駐華兵疑爲盜也發槍擊之應聲而斃并傷及船户一人 
[記普蘭店北方戰事]  
　　日本東京某日報云東歴六月三日午後此間大本營得遼東告捷之電内開五月三十日午後十二下鐘越三十分時我騎兵進抵普蘭店迤北約九日里許之李家屯附近突遇俄國步兵一二遂騎兵五 
 
 

Page 2

 
 
六隊砲兵一隊奮勇鏖戰歴二小時俄兵力不能持隨向北方退去是役也我軍之殁于陣上者計士卒二十五名負傷者三十三名武弁則少尉野村氏力戰殞命大尉平塚氏中尉楠本氏少尉佐藤今仁二氏均負傷 
[日艇遇難]  
　　日本東京某日報登舞鶴來電云某日我海軍部第四十八號水雷艇突被敵人魚雷所擊以致炸裂而沈管駕官細木氏遇救得生言旋故里一日向人述及當遭難之日氣候頗極和煖惟海濤壁立頗不利於舟行正在鼓浪直前悮觸敵人所放魚雷陡從舵之近旁武弁臥室下艙轟然爆發時艇中人多在艙面立卽聳身躍入波心旣沈復浮有遇救而得誕登彼岸者甫一轉瞬艇已截而爲兩後叚立時沈没前叚諸士卒急將汽鍋之火消滅百已艇首直立無可駛行急放保命艇逃生艇小人多驀被狂濤掷去於是在艇諸士卒有溺斃者有壓斃者有轢傷者有挫傷者總之變生倉卒無一瓦全少尉陰山氏殘骸所賸無多一等兵曹樋口氏自腹以下蹤蹟全無兵曹成松氏偕余躍入水中皮肉一無所傷而贜腑實已損壞迨舁至至醫船上鮮血噴薄越二小時而亡余則腹部　痛難堪幸移時卽平復云 
[俄侵韓境]  
　　日本大阪某日報云頃聞某將校談及日俄開戰以來俄兵潛渡豆滿江入高麗其出没於咸鏡道之鏡城城津吉州者約有六百名左右以鏡城爲根據之地每派令馬軍三五十騎迤南至元山端川北靑諸處窺察情形四出偵尋頗極周至又時時從元山南下進抵咸興至則責令地方官供億糗糧芻　北韓一帶民食匱乏職是之由此項俄兵其一來自海參威其一來自江界楚山等處與占據通化懷仁之兵士互相聯絡以窺後路所駐日兵 
[俄皇訓令]  
　　英京倫敦來電云某日俄京聖彼得羅堡宣布俄皇訓令曰諭旅順防禦營統領司帖息路設不幸而旅順陷入敵人之手切須將砲臺營壘之類自行毁去軍艦則相機駛入海參威萬一不能出口門亦必先自轟破 
[旅順窮狀]  
　　日本東京某日報登中國烟臺來電云某日有從事於旅順船塢者渡海而來述及俄國軍艦之能出戰者刻只五艘此外皆被敵砲所傷繫泊船塢左近卸徐大砲令水師一律陸居以防敵人自背面來襲此外尚有逐水雷艦及水雷艇十餘艘在船塢作工者計俄人七百名華人三百名所需鐵木諸材曰漸告匮惟煤則老鐵山一帶尚有留存然逐日運赴船塢中恐不久亦將用盡糧食足支四个月華人之僑居市上者約二各名俄人約一萬名一日突有日本武弁二員水師六名闌入砲臺遂被俄人所獲刻下九連城靑泥窪敗衂之事大約俄外部尚未有所聞也 
[盜毁鐵橋]  
　　日本東京某日報登中國京師來電云頃由奉天華官電達外務部大略謂數日前有馬賊一隊擁至松花江上意圖毁壞鐵橋俄國守衛兵交戰之餘陣亡十餘名俄兵亦將馬賊殲除二十名左右 
[俄編衛隊]  
　　日本東京某日報云頃見烏立米耶西報采訪軍務人諾烏唖愛氏途中所發手函略謂俄帥苦洛拔托金遴選材官十有五人奏請賞佩生托其遙路寶星編成衛隊旗上亦繪生托其遙路寶星之式每逢出戰悉心護衛刻不離身 
[俄人患疫]  
　　日本大阪某日報云哈爾賓在遼陽之東爲西伯利亞部適中之地邇者苦列拉及赤痢傷寒諸症流行迅疾到處蔓延某日俄帥苦洛拔托金移書中國奉天將軍增瑞帥謂已由本國運到眠牀若干張并令善會婦人來此侍疾矣註苦列拉日人謂之黑死病卽中國醫書所云霍亂時疫也 
[俄關免稅]  
　　日本大阪某日報云頃由黑龍江電達外務省内開某日俄督矮列幾息夫下令黑龍江省尼古臘伊烏司苦迤南諸港口及陸路各關之歸俄暫轄者凡有各國貨物輪入一律免稅故行雡丙地各關不在此例至俄國土産木棉輸入以上諸地所納關稅準由國庫發還刻已載明官報行將切實施行矣 
[馬賊劫糧]  
　　日本大阪某日報云東歴五月二十八日忽有馬賊三千餘人起於奉天海城東北六十華里蜂擁入俄人後路糧臺所贮軍糧劫掠殆盡臨去更縱火以焚誠俄人無可奈何之事也 
[海盜横行]  
　　烟臺來電云靑泥窪俄兵自被日人擊退後突有海賊登岸肆擾殺人劫物習以爲常日來盜舟五十餘艘羣聚直隸灣渤海沿岸華人乘船來往時有意外之虞日軍惟在海上徘徊並未設法勦捕 
[請除馬賊]  
　　日本東京某日報登中國京師來電云某日俄國駐京使臣備文照會華政府内開邇來馬賊頭目馮麟閣杜立山率同醜類數千人横行於遼東各處我俄心存寛大未卽剿除不料若輩竟毁我鐵路刼我軍糧騷擾我軍所駐之地明係出自仇人指使且暗中助以藥彈軍裝以致跋扈跳梁不可收拾貴國旣立身局外不應任其陰助敵軍尚其嚴以處之毋貽事後之悔也 
[美營滿州]  
　　日本大坂某日報登高麗漢京來電云東歴五月之晦有客繞由中國烟臺天津京師等處歸抵三韓談及邇來美人經營滿洲頗甚注意不惜巨欵延聘華人代爲經理訂購各種機器凖備開礦挖煤目下美廷簡駐盛京省内安東縣靑泥窪及奉天之領事官已次第馳至任所矣 
[日船空返]  
　　日本大阪某日報云我日東洋氣船會船亞美利加丸旣抵美之舊金山卽空船回日緣美國四處譁傳俄人派出義勇艦游弋太平洋中遇有日本商船必嚴加搜索蓋恐將戰時應禁之貨由美運往東瀛也貨主聞之咸惴惴於心深防事出不虞必致喪其貲斧雖有貨物不敢附船大約日内郵船會社神川奈丸回東時亦未必有貨可載也 
[昭錄户部奏請試辦銀行摺稿]  
　　户部謹奏爲遵旨試辦銀行酌擬章程恭摺仰祈聖鑒事竊財政處會同臣部奏擬由部試辦銀行推行銀幣以維財政一摺光緒三十年正月二十八日具奏奉旨依議欽此查原奏内聲明現當整齊幣制之際亟賴設有銀行爲推行樞紐現擬先由户部設法籌集股本採取各國銀行章程斟酌損益迅卽試辦銀行以爲財幣流轉總匯之所其詳細章程另由户部妥擬奏明辦理等因臣等伏查制幣與銀行相捕而行非銀行不能暢行各幣此一定之勢理惟旣設銀行則各省皆必有分號必得精明穩練切實可靠之人方能勝任中國素未講求商務非如外國之有財政銀行等學堂預爲儲材之地急切萬難得許多深通此事妥靠之人分布各處各國官商銀行名目甚多徧　國中民間稍有積資者無不存放銀行生息商人欲興事業亦取資於銀行人人爭相愛重一經招股應者雲集中國商務初興人尚未知銀行之科股分之是否易招貿易之能否繁盛初辦尚無把握外國發行紙幣係國家銀行獨得之權誠信素孚故入其國　市中所見無非銀行之紙幣商民信用勝於金銀現幣取其輕齎便易中國官商平素性情隔閡且因從前之鈔票近年之昭信股票辦理不善失信於民更 
 
 

Page 3

 
 
不敢與官交易今銀行甫設又勢難遽禁商號出票官中行用紙幣恐一時未能取信商民必須極力設法昭示大信數年以後或可望商情漸通流行無滯銀行之責在於整齊幣制畫定價值旣不便於市儈之把持亦有礙於官吏之中飽開辦伊始易致謠諑繁興或懷疑誤會或拂意挾嫌竊恐造言造事輒指爲辦理不善一爲搖惑卽難免功廢半途此中委曲爲難情形均早在聖明洞鑒之中惟有仰懇天恩主持於上俯念兹事體大創辦維艱屏除一切浮議不爲所搖臣等謹富力任其難督飭任事之員切實籌畫妥爲辦理斷不敢稍事鋪張惟期次第振興徐收成效兹謹就各國銀行章程採擇其緊要諸端參以中國情形酌擬試辦銀行章程三十二條繕具清單恭呈御覽臣等與財政處王大臣公同商酌意見相同如蒙俞允卽由臣部遴派妥員認眞　辦所有未盡事宜容隨時體察情形妥愼經理以期有裨財政所有籌擬試　銀行酌擬章程緣由是否有當理合恭摺具陳伏乞皇太后皇上聖鑒訓示謹奏後附章程三十二則容俟續登 
[湘省設關]  
　　有客自湘中至漢臬語本館訪事人云長沙稅關已定於本月十六日開辦駐京總稅務司特調岳州　稅務司美生君經理榷稅事宜以資熟手 
[鄂督啓行]  
　　金陵訪事友人云湖廣總督張香濤宫保駐節江寗已逾一月本擬俟端　節過返　鄂垣嗣以湖北巡撫端午橋中丞奉命調任江蘇急於交卸迭請宫保早日回轅宫保爰定於本月十九日起節瀕行兩江總督兼南洋大臣魏午帥江寗將軍信留守率同滿　文武各官親詣江干恭送 
[帥節過皖]  
　　安慶訪事人云本月二十日之晚官場得蕪湖來電知湖廣總督張香濤宫保將次會同兩江總督魏午莊制軍赴　　覆勘騐新創機器製造局基址安徽巡撫誠果泉中丞爰率同所屬文武各官親詣江千迎迓二十一日清晨五點鐘許宫保乘某兵輪船鼓浪上駛並不停留各官乃分道而返 
[粤改兵制]  
　　廣州訪事人云署理兩廣總督岑雲帥現擬將廣東全省綠營制兵自本年六月初一日起次第裁撤所存餉項另募壯士編爲常備續備各軍統以陸路提督一員而令總兵副將副之參游爲管帶都守千總爲哨官把總外委爲哨長水師提督爲内河外海統領自總兵副將以至把總外委均照陸路章程刻巳上疏入陳奉旨允准矣 
[粤訓將弁]  
　　廣州訪事人云粤東大吏擬設將弁學堂建屋東門外北横街調集各營將弁一百二十員聘日將某君爲總教習授以與地行軍諸術定於四月初六日舉行開學典禮是日由總辦李觀察不覲禀請粤督岑雲帥命駕親臨以照鄭重 
[造就將材]  
　　九江訪事人云曰前江西常備前軍統領岳鳳梧鎭軍禀請撫憲夏菽軒中丞就潯城能仁寺内設立隨營將弁學堂延聘教習五員選所部五營中才堪造就者五十人教以天文地理行陣測算等學亦造就將材之道也 
[傳首沿江]  
　　鎭江訪事人云長江梟魁曾國漳經湖北大吏派員至湘中緝獲訊鞫之下歴述生平罪狀如數家珍隨由正任湖北巡撫調署江蘇巡撫端午帥由電入奏奉旨就地正法旋梟取首級盛以木籠解往長江各埠犯事地方懸竿示衆月之十五日已由江夏縣某大令派令差勇解至鎭江矣 
[地下沈寃]  
　　金陵訪事人云前有某甲者奉主人之命持銀赴裕寗官銀錢局領取小票兌換當十銅圓目見司事人役向換錢婦女恣情諧謔正言斥之不知如何觸怒委員喝令彈壓武弁吳鐵珊綑毆致斃事爲其主所聞言於府縣官拘吳收押兹訪悉甲之主人爲學務處提調張子虞太守當甲慘斃之後卽謁見兩江督憲魏午帥江寗藩憲黄方伯縷陳委員平曰擅作威福情形午帥勃然震怒立飭江寗府羅少椎太守檄縣秉公查辦並各委候補州縣兩員會縣驗屍張在守亦遣兩委員前來監視隨騐得死者身受致命傷三處飭吏塡明屍格嗣查悉此案實由陳世輔黄邦懋兩人釀成某照磨更助之爲虐張太守遂堅欲禀請午帥重懲後經羅太守力爲緩頰另換屍格上詳未幾屍親聞變而來哭求張太守伸雪太守薄給川資令卽領棺回籍果爾則不獨死者含寃於地下恐局員司人等益視人命如兒戱將來持銀往兌者必不免步甲之後塵矣未識午帥及方伯知之否 
[潯陽茶市]  
　　九江訪事人云日來此間茶葉陸續裝箱運赴漢皋者已有三百餘字其價以祁門茶爲最高寗州武寗茶次之興國通山茶又次之甯茶山價過昂難於獲利興通稍廉業此者可略沾餘潤 
[杭州火警]  
　　昨有客自六橋三竺間寓書本館云本月十三日之夜五更將轉吳回氏驀稅駕於省垣杜子橋左近某雜貨店時正參横月落玉漏沈沈居人一聞警鉦咸從睡夢中推枕而起衣裳顚倒歴亂倉黄少選各官署各善堂水龍爭先馳至四圍噴薄萬瀑齊飛而全街房屋六七十椽已悉燬於祖龍毒燄矣事後訪之西至慶和巷口東迄惟和醬園昔之峻宇　牆祇騰殘磚敗礎并聞起火之雜貨店主某甲當火烈具揚時竟以身殉殊可悲已 
[上海官塲紀事]  
　　昨日松江府屬各釐卡總巡江蘇候補府沈賡雲太守因公來滬命駕詣道轅謁見蘇松太兵備道憲袁海觀觀繼至上海縣署投刺拜會縣主汪瑤庭大令延入花廳茗談良久而别○寗滬鐵路總辦江蘇候補道潘芸笙觀察於昨日命駕詣道轅拜會道憲袁觀察面商購地築路事宜移時而出 
[火頭宜究]  
　　日前南市裏馬路肇家浜橋左近合泰酒店樓上火起延及比鄰稻香村茶食店等家事後馬路工程局總辦翁子文太守查得合泰曾倩某洋行保火險銀若干兩因飭十六鋪地甲傳店主孔榮生及稻香村主某甲訊究旋由地甲禀稱孔已乘人不備逃逸無蹤旣而孔自投捕房訴稱二十三日之火實起稻香村作場稻香村實保火險銀三千兩今店主已經逃避等情捕頭令交人保出聽候禀請太守查明核辦 
[萬國紅十字會烟臺分會自四月初五至初十日資遺回籍各難民姓名籍貫清單]  
　　凌耀芝張阿深馮苟張禹李亞苟以上五名均廣東人前在靑泥窪做工四月初五日附新豐輪船回滬譚萬輝李炎李梅李德以上四名俱廣東人前在靑泥窪做工四月初十日搭圖南輪船回滬李懷厚王心德王寶慶于林中四人均山東濰縣人紀洪訓山東平度州人王維儉王維俊王敬喜劉來清單兆和任錫寛以上六名均山東高密縣人朱玉祥山東莒州人帶有家眷共男女小孩十三口以上二十四中均在靑泥窪做工四月初九日搭民船來烟無資回籍各行優給盤川令歸上海萬國紅十字會同人謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鐵路得人]  
　　廣州訪事人云候補四品京堂張京卿振勳知奉命督辦潮州汕頭等處鐵路事務擬卽奏調前湖北補用道蕭觀察爲總辦以資臂助隨於曰備文照會日本京堂去冬爲擬開築潮汕鐵路禀蒙商部奏奉俞允准子集股承辦並諭飭本省督撫地方官實力保護毋得膜視等因欽此欽遵在案現本公司已擇於三月二十一日開局創辦伊始頭緒紛繁所有購地一切章程在在需員佐理而尤非名望素隆才識兼優之巨紳出爲襄助不足以資表率而化羣情本京堂素仰貴道器局閎遠事理明通凡事顧大局力爲其難實深心折兹請貴道爲本公司總辦帮同本京堂籌畫庶務嗣後公司中應辦事宜悉資經理如有實在緊要之事與本京堂商酌辦理務希貴道俯念鐵路之事原爲利商便民而設目今不爲必爲外人所覬覦貴道與本京堂桑梓誼關義無可諉尤望不辭嫌怨勉匡不逮以底於成本京堂有厚望焉須至照會者 
[科名佳話]  
　　九江訪事人云郡治德化縣挹匡廬之秀人文蔚起科第聯綿每届鄉會試必有數人翔步靑雲去年已有陳君中孚李君盛鑾劉君道椿獲雋本科黄君爲基張君世畸周君觀濤閻君祖訓又得杏苑蜚　按黄君年甫弱冠上屇府試府尊孫景裴太守目爲神童拔冠其軍張君受庭訓於封翁益葆先生以名孝廉授徒　巍科者多出鬥下所奇者今正張君赴粤病殁旅次家中得有噩電未幾復生今又得高捷南宫豈非封翁積德所致歟周君乃濓溪先生後裔品純學粹閻君家貧力學砥厲廉隅一旦聯袂　裳名字同題雁塔謂非科名佳話而何 
[上海縣署瑣案]  
　　徐章氏控陸平卿盜賣墳地等情前晚縣主汪大令升堂研訊徐章氏供小婦人年五十有四丈夫已故兒子在外貿易有祖遺墳地一畝三分與陸地毗連被陸一併盜賣與某洋商冋論恃蠻求恩追究陸供小的有祖遺地二畝餘永遠租與洋商與徐姓無涉大令諭公氏檢呈方單聽候派差查核○本邑人胡紹濤金楫菴在浙江嘉興開設油坊倒欠滬南長義米行豆價銀三千餘兩被長義行主控諸縣署大公訊明押繳在案前晚飭提比追胡供前奉明斷令小的歸還八成金歸還四成小的何敢不遵實因收押所中無從籌措惟求交人保出變産以償大令著責三百板還押所中展限十日繳銀如違血比○徐金秀舁其妻陶氏至縣控求騐傷大令訊究之下徐供小的係本邑南鄉人年五十有三耕田爲業兒子出外貿易媳婦朱氏歸寧母家前日小的赴某姓家傭工家内僅留妻子一人故邀鄰女作伴昨日媳婦回家指小的之妻引誘鄰女膽敢手批其頰旣又邀同母族來毆以致受傷求卽騐明究辦大令飭仵騐得氏腹背等處受傷屬實諭令回去醫治聽候飭差查明復核　 
[南市捕房紀事]  
　　昨日小販華金生持竹簍赴十六鋪各水果行求售不知因何陳阿三忽出而攔阻致起爭端經巡街捕一併拘入捕房捕頭令押候解送馬路工程局禀請總辦翁子文太守忓究○前晚小竊張金生潛至董家渡左近某姓家圖竊被追至馬路中汛捕夥役尹阿星帮同拘獲交某號巡街捕解入捕房捕頭令押候解送工程局禀請訊究 
[英美等國租界公廨晚堂瑣案]  
　　前日清晨九點鐘後妓女花瑞寶奔投公廨泣稱小婦人不願爲娼求恩超豁讞員黄耀宿司馬著交官媒看管至晚升堂訊究花妓供稱奴年一十有九蘇州府屬某邑人本姓馬十三歲時由父母領至上海鬻入花姓妓院不知得有身價若十五六年來龜鴇所獲纒頭數頗不菲惟念朝張暮李終非了局且偶逢龜鴇之怒則横加鞭撻苦楚不堪邇將轉鬻别家已言定身價洋銀四百二十元是以瀝訴微情叩求援手司馬飭官媒好爲看管靜候發所擇配○前年老公茂洋行某西人控華人王文毓虧倒鉅欵一案曾經前任某讞員將王家産查封備抵數尚不敷王挺押至今已逾二載前晚司馬提案研詰王供刻已家産盡絶求恩交人保出或可稍有生禨司馬著靜候禀請道憲候示遵行 
[英美等國租界公堂瑣案]  
　　和豐鐵廠經理洋人投案訴稱廠内所有廢銅舊銅常由英租界北京路盈記鐵行來購前日盈記行夥盛元興來廠出貨時遣管棧人邱慶餘式拉夫陳仲高眼同過磅隨卽舁上張阿四所駕駁船弁至八十擔時見一舊銅管前曾磅過計重一百三十六磅及重磅忽只重一百十九磅心竊異之細加查看則磅硾下用膏藥黏一鉛片以致分兩頓减因念所磅之貨照數核算受虧必多用特將各貨重行過磅核算之下相去三百餘磅不知此弊作自何人爰將當時在場之洋人某甲及邱陳盛一併送案請訊讞員黄耀宿司馬會同英總領事署繙譯官德爲門君向之研訊邱陳盛均稱不知遂商之德君諭候查明核辦洋人又稱當重磅時盛張串竊銅管一格藏於船艙務求重辦盛　小的並未串竊張供寔係扛夫所遺司馬判將盛枷號三禮拜張枷號一禮拜○日前意商浦峯洋行主家戴投本管總領事署控華人袁德生虧欠客帳等情總領事某君據情照會公廨昨由司馬簽差恊同包探將袁提到略詰情由著押候過堂訊核○工部局管獄洋人禀稱匪人方榮森前因犯案判責三百板管押六月前日期滿甫經釋出又到獄門外窺視並將石塊擲入由十一號印捕拘獲送請究懲司馬判責手心五十下○包探徐榮珊禀稱偷兒鄔阿生行竊沈錦榮家夾紗坎肩報由小的拘案請辦司馬判令收禁西獄九月○包探陳錦標解送偷兒徐石林至案禀稱此人行竊金北海家田單一紙報由小的拘案請究徐供此單拾自途中已向人抵押洋銀兩元尚求赦宥司馬著押候覆訊○江北某邑人士蘇氏控張雲甫曹阿法誘拐女兒等情司馬研究之下有龔林江者投案訴稱小的曾見張將王蘇氏之女名來喜者領去行經瑞記紡紗　門前問其何往誑稱出外遊玩至五下鐘卽領回張供小的並無此事實被誣攀司馬判令管押一年半曹無干省釋○積賊陳子卿行竊公　昌　園廣耀昌等烟館中烟槍各一枝報由包探何阿春緝獲解案司馬判責一百板押三禮拜贜給各失主領去 
[法租界公堂瑣案]  
　　昨日有李瑞生者手持字條一紙冐充包探向某洋行夥徐梅章聲稱現有陳姓控汝欠賴洋銀汝須作速料理否則將提案訊追矣徐察知其僞扭交巡捕拘解公堂讞員陳楚生明府判令枷號一月責五百板○江北某邑人楊張氏控稱有倪谷增者將女兒阿二拐至上海今始尋見叩請究懲倪供小的由某人作伐聘阿二爲室岳母增索聘金三十元不遂所欲意欲賴婚以故領至上海成親並非誘拐明府詰以媒人何在答已故遂令連阿二管押聽候澈查訊辦○沈張氏訴稱兒子沈阿順被人戳死報請上海縣汪大老爺騐明今由包　　獲兇犯張二眼趙阿春求恩伸雪張趙同供沈阿順被小連生及白皮寄生戳斃現在彼等不知逃往何處小的等雖曾目見並未帮兇明府飭管押候拘到正兇然後核辦○丁阿毛扭蔡中明至案訴稱小的轉租伊家披屋一問每月洋銀六角三月内被蔡借去洋銀六元向索圖賴且不許小的移遷叩求究斷蔡供稱丁欠租金一元八角故將器物扣留小的並無借銀之事明府飭丁還蔡洋銀一元八角此外不子深求○蟻棍陳錦記前犯拐案受懲由陳阿祥保出後又誘拐任順興之子名如來者控經明府著阿祥將其子阿方交案押候交出其父聽候訊懲如來給任領去○曾國永扭趙長喜至案控稱小的被伊糾黨訛詐已給洋銀五元尚不滿欲强欲褫衣幸由巡捕到來拘送案下明府判責趙二百板 
 
 

Page 10

 
 
[美租界捕房紀事]  
　　前晚四百零四號華捕巡至天潼路仁智里口見甲乙二粤婢迷失歸途嚶嚶啜泣詢之則云一年十三一年十四因卽帶入捕房後經僑居鑫慶里之粤人柯某前往認領捕頭許之○前晚乍浦路左近陳姓家所雇馬夫王榮法駕車至北四川路加鞭飛駛悮將王有連所推小車撞毁索償不獲則扭交六百八十六號巡捕帶入捕房捕頭令有連自投公堂具控○昨晨西人某甲乘東洋車至某處行經南潯路第十號洋房門外有人從樓上傾穢水濺及其衣因卽投報捕房請爲查究捕頭允之○昨晨妙手空空兒王啓生不知在何處竊得衣物行經吳淞路適爲包探朱桂生所見拘入捕房捕頭令押候轉解公堂禀請讞　黄耀宿司馬懲辦昨日提籃橋畔西獄所禁罪犯李德標因　倒斃捕頭令地保轉報某善堂請卽備棺收殮 
 
 
 

Page 11

 
 
   
 
 

Page 12

 
 
下毒至十一月十四日夜間乘其父王金榜進城妻張氏歸寗隨檢出信石研碎和入麫内做成鍋餅用鏊烙熟維時其母何氏聞聲查問王聚仔佯以烙餅充飢回答何氏信實不復過問王聚仔稔知王金合每晨外出拾糞次早卽藏餅於懷出門在路等候見王金合從後走來潛將　餅擲於路旁走開王金合經過瞥見拾回家内給其妻王張氏子王保成王喜仔女王雪蘭王寶蘭分食訖各腹　嘔吐王喜仔王雪蘭王寶蘭先後毒發殞命王金合始晤拾餅之時王聚仔在前行走係被挾嫌謀害投保指控經該縣周秉彝驗訊獲犯正提訊間據報王張氏於是月十九日亦因毒發殞命王保成解救獲痊復經該縣親詣驗訊詳經批飭押犯至省發委開封府審擬由司解勘前來臣親提研鞫據供前情不諱詰無同謀加功之人究詰不移案無遞飾查律載謀殺人而誤殺旁人以故殺論又姪故殺叔父母者凌遲　死又例載謀殺人而誤殺旁人一家三命以上擬斬梟母庸斷産各等語此案王聚仔因挾胞叔王金合訟嫌起意謀殺洩忿以致誤毒胞嬸王張氏及大功弟妹王喜仔王雪蘭王寶蘭殞命實屬兇惡惟究係誤殺核與　意謀殺一家三命者有間自應仍按故殺期親等屬本律問擬王聚仔除謀殺胞叔未成及誤大功弟妹三命擬輙各罪不議答合依謀殺人而誤殺旁人以故殺論帮殺叔母者凌遲處死律擬凌遲處死毋庸斷産該犯事犯雖在光緒三十年正月十五日恭逢恩詔以前惟係誤殺胞嬸及大功弟妹四命情罪重大應不准援免犯父王金榜等訊不知情應毋庸議王保成業已醫痊亦毋庸議賣信之不識姓名人請免查傳屍棺由縣飭埋除供招咨部外所有審擬緣收理合恭摺具陳伏乞皇太后皇上聖鑒敕部核覆施行謹奏奉硃批刑部速議具奏欽此 
執河都統松奏爲司員三年期滿循例保奏摺初六日 
奴才松壽跪奏爲司員三年期滿循例恭摺保奏仰祈聖鑒事竊查熱河都統衙門向設刑部漢司員二員理藩院司員一員隨同辦事定例三年更換期滿時如果辦理妥恊由都統保奏送部引見係郎中員外郎候旨升用等因歴經遵辦在案兹查辦事司員四品銜刑部員外郎鄭德基現年六十三歲直隸順天府大興縣人由監生遵例報捐大理寺寺丞咸豐七年三月到寺同治元年三月補授右寺丞五年四月因廻避改掣以都察院都事用七年九月復因廻避仍以大理寺寺丞選用十一年補授左寺丞十二年京察一等引見奉旨准其調部籖分刑部十二月補授山西司主事光緒元年十一月丁母憂四年起復七月到部十月補授河南司主事七年十一月保送直隸州知州八年正月十七日奉硃批圈出鄭德基著交部記名以直隸州知州用欽此二十年二月補授江西司員外郎二十六年保送熱河都統衙門辦事司員二十七上正月初五日奉硃批圈出熱河辦事司員著鄭德基去欽此四月初一日到差任事因建南軍務案内奏保俟升郎中後作爲俸滿並加四品銜經部議准二十八年八月十六日覆奏奉旨依議欽此復因拿獲盜匪出力彚保案内奏保請以郎中遇缺缺卽補經部議准二十九年閏五月十三日覆奏奉旨依議欽此計自二十七年四月初一日到差之日起連閏扣至三十年三月初一日三年期滿據該司員先期呈報前來奴才查該司員鄭德基老成穩練勤愼詳明隨同各前任都統及奴才辦理一切奏咨事件悉臻詳愼審辦命盜各案尤能虚衷考核情法持平派辦營務處總理糧餉文案事宜亦均妥善在任三年毫無貽誤實屬勤奮之員自應循例保奏送部引見候旨擢用出自天恩其所遺差缺請旨敕下刑部於實缺人員内揀選熟習刑名之郎中員外郎請旨揀派一員前來接辦俟新任司員到日再行給咨該員送部引見所有司員三年期滿循例保奏緣由理合恭摺具陳伏乞皇太后皇上聖鑒訓示謹奏奉硃批該部知道欽此 
淮安關監督恒奏爲關稅三任合徵一年期滿謹將虧短情形瀝陳摺初六日 
二品銜淮安關監督奴才恒啓跪奏爲關稅三任合徵一年期滿謹將虧短情形恭摺瀝陳仰祈聖鑒事竊照淮宿海三關每年例定正額銀二十五萬四千三百六十三兩六錢二釐又蒙欽定盈餘銀二一萬兩共應徵銀三十六萬四千三百六十三兩六錢二釐兹杏原任監督世綱任内自光緒二十八年十一月十一日新季開徵起至二十九年二月十五日出缺止經徵九十四目三關共收銀一萬五千三百九兩一分前護監督升任淮揚海道沈瑜慶任内自二十九年二月十六日接護起至五月初十日卸事止經徵八十五日三關共收銀一萬六千六百八十五兩三錢二分二釐均經奴才於接收庫儲摺内分晰奏明在案奴才自十九年五月十一日到任接徵起連閏至十月十一日關滿止經徵一百八十一日三關共收銀三萬八百三十三兩六錢七分七釐三任合徵一年期滿淮安門共收銀五萬七千五百五兩四錢三分三釐宿選關共收銀五千三十二兩三錢六分六釐海關共收二百九十兩二錢一分四釐以上三關統共收銀六萬二千八百二十八兩九釐共短徵正額盈餘銀三十萬一千五百三十五兩五錢九分三釐又淮安飯食項下共收茶稅銀二十四兩九錢五分二釐海關共收海船樑頭鈔銀二百七十二兩六錢一分四釐以上處遵例儘收儘解毋庸比較又火耗不敷經費動支正項銀一萬一千一百五兩五錢九分三釐伏查淮宿兩關從前爲南北咽喉富商大賈紛至沓來是以稅項豐盈定額較鉅自黄河遷徙汪海通商豫東大宗餅豆久乏來源南來綢布雜貨亦莫不爭趨捷徑航海北上卽有洋土各　由内地往來購運又領各海關稅單執持驗放概不重徵其花生一項侵佔尤甚每年約計百餘萬石淮宿兩關僅恃徐邳等處曁南河所産豆糧稍咨稅課而靑江洪湖漏厄百出問遇水旱偏災則收數尤形短絀此節年鉅虧之實在情形也本屆自新季開徵卽值車邏界首築壩濬河下游一帶舟楫不通者月餘治臘月下旬工竣艌有豆載南下而年内爲日無多稅收未能暢旺至於春夏之交向稱談月間有貨船抵關亦無大宗稅項方冀秋豆豐收勉圖補救詎意六七月間動輒霪雨兼旬雖未一律成灾而低窪之區秋成因之减色其收穫較豐之處又係花生居多華洋商請領稅單紛紛購運其餘洋貨土貨絡繹往來亦係照章騐放統計一年之内所收常稅尚不敵洋稅侵佔之半此本屆稅務仍前有虧短之實在情形也奴才仰沐珠恩俾以錢糧重任際此時局多艱何敢不力圖報効故凡愼選丁胥招練商賈釐剔弊竇嚴杜侵漁但屬分所應爲均不敢避勞怨現任關滿截數比較上 
 
 

Page 13

 
 
數屆尚屬有盈無絀惟是額稅較重虧短仍多實緣時勢所限挽救維艱循省私衷良深悚懼所有本屆短收銀兩可否援案從　减免之處出自高厚鴻施奴才無任悚迫待命之至除收支銷各欵造册送部並遵旨删除題本外所有關稅合徵一年期滿瀝陳虧短情形籲懇恩施緣由理合恭摺具　奏伏乞皇太后皇上聖鑒訓示遵行再查額解南河銀二萬六千餘兩攤　　價銀五千兩節省養廉銀五千兩内閣部科等處四季飯銀四千餘兩因稅收短絀均未動支又兩淮鹽抄銀一萬兩蓆抽銀四兩五錢三分均未解到合併陳明謹奏奉硃批户部議奏欽此 
淮安關監督恒奏爲所有現辦加徵菸酒稅銀實在情形片初六日 
恒啓片再案奉户部劄開菸酒兩項奏奉諭旨按照正項稅銀加徵一倍另欵解部等因歴經欽遵辦理在案兹查目光緒二十八年十一月十二日起連閏至二十九年十月十一日止三任合徵一年關滿淮宿海三關共加徵菸酒稅銀一千三百三十三兩八錢九分七釐均經存儲在庫聽候部撥惟查上年十二月間准江寗藩司咨奉上諭通諭各省督撫整頓菸酒稅等因欽此奴才欽遵之下亦經嚴飭各　口實力整頓以期仰副朝廷理財籌欵之至意無如菸酒兩項均非該關大宗貨物近年洋河等處所出土酒又多爲洋單侵佔販運南下祗有近關一帶各鋪户銷售菸酒爲數無多勢難驟增鉅欵且一關祇徵一稅非若釐卡林立到處抽收是正稅本屬無多加徵更難措手如果稅源稍旺奴才受恩深重亦何敢稽徵不力自蹈愆尤除將本屆收數造册報明户部外所有現辦加徵實在情形理合附片奏明伏乞聖鑒謹奏奉硃批户部知道欽此 
甘肅新疆巡撫潘奏爲新疆調署員缺向照變通章程並未核計成數按季報部懇恩俯准飭部暫緩告報摺初七日 
甘肅新疆巡撫西林巴圖魯臣潘效蘇跪奏爲新疆調署員缺向照變通章程辦理並未核計成數接季報部擬懇天恩俯佳飭部暫緩造報並免查取遲延職名恭摺仰祈聖鑒事竊臣前准吏部咨開新疆四季分調署各員未據造册咨報應令該撫迅速咨報再行核辦其咨報遲延職名應照例一併查取議處等因光緒二十八年五月二十日具奏奉旨依議欽此欽遵咨行到臣當卽行司查明新疆文職升調補署奏准援照變通章程辦理所有實缺州縣佐雜調署他缺係因地擇人並無一定數目若照例額窒礙實多從未援季造報請暫緩造報免其開送遲延職名等情咨覆去後兹復准吏部咨開應令奏明辦理等因前來臣伏查新疆地處極邊情形本與内地懸殊自改設行省以來諸事均屬草創文職升調補署曾經奏明援照變通章程辦理各項人員均係隨營効力量才錄用所有實缺州　佐雜調署他缺實須因地　人不能拘以定例且現在奏明新設州縣佐雜各缺有揀員請補尚未到任者有缺分繁簡未定須從緩請補者實缺人員較少實難計成造報查新疆實缺人員調署均經隨時奏咨有案雖未　核成數按季造報亦未敢漫無限制據署新疆藩司李滋森詳請具奏前來合無仰懇天恩俯准盆部將新疆四季調署員數册藉暫緩造報俟數年後再行察酌情形奏明辦理並免　取遲延職名之處出自逾格鴻慈除咨部查照外謹會同陜甘總督臣崧蕃恭摺具陳伏乞皇太后皇上聖鑒訓宗謹奏奉硃批吏部知道欽此 
湖北巡撫端奏爲報解湖北省本年第二批地丁京餉銀兩摺初七日 
頭品項戴湖北巡撫奴才端方跪奏爲報解湖北省本年第二批地丁京餉銀兩恭摺仰祈聖鑒事竊照光緒三十年京餉湖北省奉撥地丁銀四十五萬兩業經委解第一批銀五萬兩赴京交納在案兹據湖北布政使李岷琛詳稱復於地丁項下動撥第二批銀五萬兩查有試用知縣周昌壽補用知縣黄仁菼堪以委解等情具詳請奏前來除繕咨轉給該委員等妥速起解並飭將應解銀兩續籌委解外謹會同湖廣總督臣張之洞恭摺具奏伏乞皇太后皇上聖鑒謹奏奉硃批户部知道欽　 
署兩廣總督岑等奏爲擬將廣東水師緑營官兵悉數裁撤騰出餉項專供本省練兵之用摺初七日 
頭品頂戴兵部尚書銜署理兩廣總督臣岑春煊廣東巡撫臣張人駿跪奏爲擬將廣東水師綠營官兵悉數裁撤騰出餉項專供本省練兵之用並擬將綠營各官缺改設於常備續備等軍恭摺具陳仰祈聖鑒事竊中國今日處積弱之後值多難之時欲圖固圉保民實以練兵爲最亟顧練其關繫之争之重盡人莫不知之朝旨復屢促之各省猶未能大有所舉者固田將才之消乏而其大端則實由於餉項之難籌也廣東接壤强鄰且爲海國論其地勢及其關繫之重要必須有至精之陸軍二三萬人至精之海軍一隊始足以屏藩南服乃察廣東水師雖有輪船數十艘只足供内河巡緝之用以守海口且不足更何能語於海軍至於陸軍亦多窳敗若不大加擴張整頓實不足以建威　萌臣春煊自上年抵任以來卽與司道籌議整頓擴張之策惟是凡百辦事必先籌欵練兵之事需欵尤多廣東歲出歲入每年不敷二百數十萬兩無從别籌鉅餉以爲整頓擴張海陸軍之用迭經再四籌商惟有全裁綠營騰出餉項以資挹注查廣東緑營除節次奏裁外現尚存官兵二萬八千四百九十二員名無閏之年歲支俸餉等項銀五十七萬七千餘兩米二萬一千餘石有閏之年歲支俸餉等銀六十一萬餘兩米二萬二千餘石今日緑營之無用各省皆然值此庫帑奇絀之秋猶歲糜數十萬之餉以養此等無用之兵深爲非計旣迭奉諭旨裁撤尤不可不急於舉行臣春煊在山西巡撫任時曾奏請將山西綠營全行裁撤廣西綠營亦經臣春煊會同撫臣柯逢時奏裁均無窒礙足見此舉尚爲有利無弊今擬辦法約有三端一日改設官缺綠營之所以難於悉裁者以武職官缺之無可繫屬耳今擬仿照山西奏定成案將全省陸軍悉編爲常備續備軍而以陸路提督爲統領以總兵副將爲分統以叅遊爲營官以都守千總爲哨官以把總外委爲哨長水師則分外海内河兩項以水師提督爲統領除並如陸軍之制改章之始並請援照山西成案一切入員暫外間遴選委用俟規模大定再議選補章程由部核辦其裁缺及各標候補人員由臣等調集考驗凡有年力精壯能通文理者或發入將校學堂或令隨營差遣以宏造就而免向隅至南澳一鎭閩粤兼轄養廉亦屬分領並經臣春煊電商署閩浙督臣李興銳應否裁撤唯覆由粤一律奏裁此次改設官缺之大略也一 
 
 

Page 14

 
 
曰飭州縣自募士項營汛旣已裁　各屬地方不免空虚本應飭辦巡警以咨鎭攝但巡警係專門之學斷非居人所能辦且經費較鉅亦非各屬力所能及應爲各屬酌定土勇名額飭各州縣自募歸其管帶以期呼應靈通所需薪糧在裁兵騰出銀米項下撥出四成供支不敷之數卽將綠營官兵向收之緝捕經費二成規費全數提撥至各州縣解送人犯錢糧向由綠營派兵護送此後並卽責成土勇護解此改設土勇之大略也一曰請變通舊制綠營分布各州縣與有地方之責是以例定武職各項處分嚴切詳明現擬緑營全裁之後以緝捕清鄉等事屬之續備軍以護解餉犯等事屬之於土勇一切責任自與從前稍異應請飭部將武職專汛統轄各處分概予寛免暫由外定緝捕功過章程奏咨辦理此變通舊制之大略也以上三端皆擬裁綠營之大略辦法合無仰懇天恩俯念廣東練兵重要籌欵維艱准其將全省綠營自光緒三十年六月初一日起悉數裁撤一俟奉旨允准卽將常備續備等軍如何改編内河外海水師如何分配官缺如何改設土勇如何飭募曁緝捕功過詳細章程再行分晰具奏臣等爲練兵需餉化無用爲有用起見是否有當謹合詞恭摺具奏伏乞皇太后皇上聖鑒訓示謹奏奉硃批政務處議奏欽此 
署兩廣總督岑奏爲先後擒斬廣西匪首在事出力文武各員請旨保奬片初八日 
岑春煊片再廣西著名匪首麥子二沈少英黄五肥先後擒斬擊斃經臣電請外務部代奏並經聲明在事出力文武各員請俟彚案保奬在案查沈麥兩匪稔惡多年此次糾合各股儘麕聚思恩家至數千其勢頗熾經文武本營分路痛勦該匪等始各紛紛敗竄幸免死灰復燃各文武異常出力奬之則見朝廷有勞必錄不奬亦爲臣子分所當然故擬彚案爲之請奬惟查此次拿獲沈少英實貴縣轉紳游擊銜補用都司李奇清之力拿獲麥子二實貴縣蒙公　團紳生員劉達綱邱上第武童劉達性之力擊斃黄五肥則係永康州練丁哨長武生馬榮輝之力廣西大患在於民匪不分兵來則匪溷于民兵去則民亦爲匪故辦理最爲棘手今貴縣及永康州團紳獨能助官軍擒擊著匪實爲民與匪分之機若使各屬團紳皆能如此肅清可計曰而待且各匪經此次擊散後大都零星竄匿山隴尤非賴各屬轉紳認眞搜捕不易得其蹤跡故竊以爲官可以俟彚案請奬紳則似宜先予奬勵以作民氣而孤匪勢相應請旨將遊擊銜補用都司李奇清免補本班以遊擊補用並加副將銜生員劉達綱邱上第均以縣丞歸部儘先選月並賞給五品頂戴武童劉達性武生馬榮輝均請以千總拔補並賞戴藍翎庶使各屬團紳皆可觀感興起于廣西軍事大有裨益至其餘出力文武各員仍俟彚案保奬除咨部外謹會同廣西巡撫臣柯逢時附片具奏伏乞聖鑒訓示謹奏奉硃批著照所請該部知道欽此 
山西巡撫張奏爲遵旨籌畫晉省奉派練兵餉項先期提解以濟要需摺初八日山西巡撫臣張曾敭跪奏爲遵旨籌畫到省奉派練兵餉項先期提解以濟要需恭摺仰祈聖鑒事竊臣承准軍機大臣字寄光緒三十年三月初二日欽奉上諭户部議覆袁世凱密陳籌防情形一摺現在時局艱危非多練得勁兵無以爲固圉安民之計疉經降旨通飭認眞籌欵以備餉需前據户　奏籌議十條皆係就公家固有之正供興利除弊亟應赶緊籌辦朝廷惓懷赤子搜括疾民之政斷不准行若剔除官吏中飽並非格外加徵何得因循不辦務卽悉心釐剔實力督催期於餉源日有起色部議各條之外如各省所辦諸事有虚糜欵項可從裁損者並著核實節流移緩就急等因欽此並准户部咨送原奏前來臣維練兵必先籌餉自是目前最要之圖前奉寄諭飭提州縣中飽加抽烟酒稅項卽經欽遵分飭司道認眞辦理兹復欽承諭旨　切誥誡仰見聖明軫念時艱與寛恤民力之意跪誦之下感悚莫名竊維理財之道必生於地而成於人晉省土地磽薄户口彫零物産旣稀利源自减自丁戊大祲而後至今二十餘年其中屢值偏災丁壯孶生迄未蕃息前因籌備公約及本省償欵官民之力實已竭蹶不遑以致公私困乏幾有不可終日之勢臣自上年到任又將各局所委員局用大加裁汰本省一萬餘金然因不足而核减非因撙節而有餘至今地方應辦各新政仍復限於財力束手無策練兵爲當務之急自應同力合謀現經分飭司道遵照部臣指飭山西應辦各事竭盡心力逐一籌辦另行具奏斷不敢稍涉因循惟練兵籌防需欵甚急已飭司移緩就急先籌銀三萬解赴户部交納以濟要需除分咨查照外所有遵籌到省奉派練兵餉項先行提解緣由理合恭摺具奏伏乞皇太后皇上聖鑒訓示謹奏奉硃批户部知道欽此 
署閩浙總督李奏爲閩省官累民貧難籌巨欵懇恩曲加體恤免其加徵提解摺初八日 
署理閩浙總督江西巡撫臣李興銳跪奏爲閩省官累民貧難籌巨欵籲懇天恩曲加體恤免其加徵提解以勵官常以寛民力恭摺仰祈聖鑒事竊光緒二十九年十二月二十九日承准軍機大臣字寄十一月初六日奉上諭百度之興端資經費現值帑藏大絀理財籌欵尤爲救時急務前經户部通行各省整頓烟酒稅以濟要需乃報解之無多實有稽徵之不力據直隸總督袁世凱奏報直隸抽收烟酒兩稅歲入銀八十餘萬兩卽著鈔錄直隸現辦章程咨送各省一體仿行並量其省分之繁簡認定稅額之多寡福建每年應派三十萬兩等因欽此又同日奉上諭查近年來銀價低落各省不甚懸殊其向以制錢折徵丁漕各州縣浮收甚多而應徵之房田稅契報解十不及一著自光緒三十年始責成各督撫將所屬優差優缺浮收數目澈底確查酌提歸公各按省派定額數福建每年十萬兩等因欽此遵旨分别寄信前來當卽急得司飭局欽遵辦理去後伏念近來時局阽危非急圖自强不能立國而自强之要如練兵興學無一不須先籌巨欵卽鐵路鑛務及一切勸商惠工諸事將來可指爲生利之源者目下舉辦亦無一不須先籌巨欵是自强政策尤以理財爲下手要著無可疑無可緩者臣自到閩後查看福建吏民之疲困財政之艱難調查全省人欵合計地丁稅釐有一切雜捐不過二百餘萬臣歴年度支本已不敷數十萬兩庚子後增派各國賠欵多至八十萬兩數　期迫前督臣督同　道籌商萬不得已舉辦坐賈捐責成郡縣飭商認繳當時約計應有二十餘萬兩次年則已紛紛歇業捐解不 
 
