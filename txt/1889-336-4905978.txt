# 1889 - 336 - 4905978

 

Page 1

 
 
[賑物求售] [  申報館協振所謹啓]  
　　本舘自籌辦賑捐以來屢承諸善士以書籍珍奇助賑廉泉分惠感泐五中現計積有初印藝文備覽全部剡原文鈔十部金綱經墨蹟一部漢玉鐲一隻壽字中堂一軸士女中堂一軸金石屑一部泰西美談一部津門雜記一部伏望諸君子慷慨解臺速臨購取庶幾楊枝一滴得以灑遍蒼生乎 
[新到木板書籍寄售] [  申報館主人啓]  
　　啓者今有木板各書籍寄售該價可格外克己計開白芙堂算學叢書五元黎註隨園駢體文一元六角王船山全集十八元歸靈川集三元四　氏說文二元養雲試帖二角四小學韻語一角五杭寸六才一元如欲買者請至三馬路申昌書畫室汲本帳房均可此佈 
[二百零八號畫報告白]  
　　前年豫省旱災施君子英實襄賑務嘗道其目擊身親之事誠足以駭人聽聞如楚人某之慷慨好施神通不測令人嘆天壤之間猶有異人至若沙地易陷用笆斗以代輿而施君又因查户散賑無處雇輿曾坐小家迎娶之花轎斯眞可謂異事本齋以其苦心孤詣可泣鬼神用繪爲圖以供衆覽准於十六日出售此布 
[節錄童彭夫書本報講學非迂說後]  
　　閱九月十四日貴報講學非迂一說實爲切時之要論傾佩之至顧事有未盡然者卽新坡一埠早有講學之舉按新嘉坡卽朝真錄所載之古息力也去華萬里爲暹南濱海之小島縱横數十里土人萬餘名皆奉回教其先島有數酋爲暹羅之附庸英人航海東來據有其地約七十年英人察知其地當南洋衝要又係歐洲來華之咽喉於是簡官設衞有類中國之省制剪荒除穢竭力經營不槯商稅以廣招徠因之南洋百數十島之土産皆薈萃於巿刻下成南洋第一商埠每年出口貨値甚鉅其全島人丁土民萬餘口率皆庸惰無爲印度之民約三萬餘卽環遊地球錄所載黑人紅齒化布纒首婦女嬉笑不知羞恥盖誤認印度之民爲土人其實土人婦女最畏見人入巿以大巾蒙首僅露雙目地雖屬英而英之官商兵衞居其境者不滿千人其巿中商賈營運以及百工之作無一不仰仗華人而成是以華民旅彼獨衆刻約十萬之數此就新坡一埠而言若合南洋總計之華民散居於各島者則有數百萬焉新嘉坡在昔未設中國領事華人至此各建會館以聯鄉誼間有不逞之徒設立公司天地會等名目行逕詭秘不經迨郭星使奉　命駐英道出新坡見華人旅居者衆擬設領事商於英之外務卿始則不允因其地恃華人成巿恐中國官分其權利而阻設領事又不合約章旋乃指定粤商胡君璇澤爲領事卽使西紀程所載短衣番帽來見之人也因胡久客其境有载於彼爲彼所喜迨後胡殁接領事任者爲左子興太守左君隸駐粤漢軍世代書香舉業精通後方人北京同文館肄業十年於西學升堂入室受知於曾劼剛襲侯奏帶出洋辛巳夏左君蒞新坡領事任未久卽創開會賢社文誅其章每月一課詳定甲乙塡榜貼署各給奬賞其款由左君捐廉并旅新華紳陳景瑞黄江永陳銘初并佘李諸君子捐集開課數月有自荷蘭屬境不遠數千里寄卷入課者由是旅居天南之文士爭相濯磨皆以得登會賢課榜爲榮多士感左太守陶成之德於甲申歲公製匾額懸於領事署堂上其文曰海表文宗此正貴報所云講學之益也又新坡文昌閣原設有宣講　聖諭廣訓之樂善社司講諸君均極和靄咸以導人從善爲懷社中章程井井有條有司講者三人皆品行端方一無嗜好由社董延定每人月給修金十五元每日戌初分往司講出講之法各街按日輪流輪至某街社友先在路傍搭一小臺中設儿案香爐一明燈二案傍設椅一備司講坐息臺下設矮脚長凳數十條以坐聽者司講至先向上行禮然後恭捧　聖諭高聲宣講數條恐聽者不明再爲詳道畢乃就坐取善書講解至亥正方停因工商日間各有所司故於夜間開宣俾得各聆聖訓法至美意至良也此欵捐自閩商爲多閩商又設有萃英書院屋宇高爽規模整肅延教習二人常川住院華人子弟入院肄業不取束修各項開支捐有存欵堂上東西分二學中奉孔子神位每早諸生到齊兩教習帶之同詣案前上香奉揖退就各位讀書朔望之期師生同詣孔聖前行三叩禮雍雍穆穆有鄒魯之遺風焉又聞左文襄公督兩江時子興太守諗知文襄識見宏遠乃將南洋時事條陳數則上之文襄内一條係請籌撥欵項就新坡建一大書院由内地愼擇舉貢之有學術者延往掌教院分數學自小以至大挨次遞遷分年考試果有文理精通制藝合式者錄取若干名給以印照視同生監准回原籍省分投考鄉試因華民居彼年久紳富之家原不乏聰頴子弟雖亦延師教讀惟因重洋萬里回應府縣試頗多不便故皆粗識之無卽棄儒服賈若就其所客之地考取憑照可卽回籍鄉試並予頂戴有此便利彼後生英俊必奮志勤學兾博功名此輩生長外洋外事是所見慣再授以聖賢經濟必多可造之材較遣幼童出洋學習外務徒縻鉅欵而無實用實有霄壤之别俟新坡設有成效再行推廣分設别埠云云當時文襄見之大加奬許當將原議咨送總署請核議施行旋得總署回文云左領事擬議甚佳無如欵項難籌碍難核准原議備案存卷留俟異日再行議辦可也於時聞者惜之雖然總署謂異日再行議辦安見數年後不復有文襄其人爲主是議哉當亦貴館所心香默祝也已 
[本館接奉電音]  
　　昨由京友電傳諭旨二道敬謹譯登○十一月十四日奉上諭爲政以安民爲先自軍務大定以來閭閻困敝至今元氣未復邇年各省水患頻仍小民牛計日蹙朕綜攬萬幾勤求治理思與民休息之道首在禁官吏之苛擾近聞各直省州縣差徭極爲煩重每遇一事縱役殃民暮夜追呼百般需索里民黠者管求賄免其良懦者則備受嚇詐苦累不堪且聞各州縣署内親友家丁所需日食器用及委員過境車輛等件大半取給於民任意折價又或因公下鄉濫帶書役僕從輒有數十人擾害鄉閭分外勒索一切費用無非派民供應　屋竊黎何以堪此朝廷子惠元元加恩拑循猶恐不及豈能任聽不肖牧令縱容差役等暗中朘削假公濟私嗣後着該督撫府尹等隨時嚴密查察認眞禁革如有以上所指諸弊立將該州縣嚴行懲辦不得稍事姑容經此次訓飭後倘該督撫等並不實心整頓致各州縣仍有藉端科派情事一經發覺定治各該上可以徇隱之罪懍之欽此同日奉旨那爾蘇奏病尙未痊懇請續假並派員署理一摺那爾蘇着賞假一個月調理所管鑲紅旗蒙古都統着載瀅署理欽此 
 
 

Page 2

 
 
　 
[風火爲災]  
　　蕪湖訪事人云初十日三更河南楊泗廟前忽報火警水龍畢集灌救多時祝融氏自知孤掌難鳴歛威而去事後細訪詆焚去茅屋六家係匪人所種云○十一日二更後西北風陡起屋瓦紛飛如蝴蝶隄邊杜樹呼呼作鬼泣聲江中所泊船自相碰撞一時號哭聲喊救聲黑暗之中嚷成一片小樓臥聽幾疑山崩海倒大地傾翻次晨起步江干訪知擊沉之船共有十餘號云 
[解省訊供]  
　　上次江西南康府歲試時文武各童生齊集教堂聽講因與西人辨駁以致哄動多人宵小乘之肆行滋擾以致教堂房屋拆毁無存隨經地方各官拿獲數人覊押訊理現經南康府王太守據實通詳撫憲札飭解往省垣訊供核辦未入龍門之選竟遭犴獄之災世有躁妄之人其亦以此爲前車之鑒乎 
[粤事錄新]  
　　循環報載粤事數則選錄其新奇者如左○奇仔梨園子弟也向充花旦受傭於國豐年班聲色體態洵爲若輩中之翹楚惟性嗜賭博雖歲値數千金仍不足以供孤注嘗與東莞某甲借有銀兩前月在某鄉演劇甲跟蹤而至向其索公奇無以應甲　挾刃而往擬俟其樂闋下塲飮之以刃適有某旦面貌類奇甲狹路相逢誤認爲奇拔刃相向致受重傷班主聞之擬欲禀官究治甲懼托人調處願補回傷費並立單據不得再向奇尋釁生禍其事始寢○順邑地土肥饒利于蠶桑本年絲價頗昻業此者多獲厚利前月中澣有某甲得絲十餘斤藏諸室中以求善價詎爲妙手空空兒偵知潜身入闥欲試拿雲手叚甲好夢驚回聞聲起視見憧憧人景向外奔馳甲知爲梁上君子跟蹤喊捕更練聞聲趨至將匪刃傷燭之則鄰舍無賴也釋之歸詎匪因傷殞命親屬藉屍居奇興師問罪欲禀官訊究甲以訟則終囚托人排解至今其事猶未妥協也○某甲諱其姓氏住於河南尾年逾四十子女成林有某乙與其同姓不宗贸易外洋曾抱鼓盆之慼承祧乏嗣中饋需人今春言旋遂營簉室旣而旋返外洋以甲總角舊交老成練逹遂遷妾同居托其照料詎甲禽獸其行鬼蜮其心前夜竟效華元之登床乙妾知覺大聲呼喊鄰舍齊臨妾含羞泣訴街坊聞而大怒立卽逐甲搬遷不准逗遛甲卽抱頭鼠竄棄家室而去○友有作客異鄉者歸至粤垣談及生平所見言在惠州廣府會館見有長鎗儼如丈八蛇矛斑駁陸離洵爲古物詢諸會舘中人則曰廣人客此向無聯絡前數十年始創建會館　地得此旁有石碑磨洗認之則宋將楊延昭六郎之物也夫延昭爲宋代名將出鎭二關未悉何故瘞　遺物於鵝湖耳又粤西某地藏有鐵盔重教百斤據　爲唐將薛仁貴之物按薛爲山西龍門縣人生有膂力亦一時之名將然其盔之重若此未免駭人聽聞矣據友言爲目擊唐人詩云折戟沉沙鐵未消自將磨洗認前朝洵堪借詠○鰥寡孤獨爲王政所矜憐况身列膠庠應知古訓何忍濫逞刀筆以欺凌孤寡乎番邑某甲曾與某乙夥開米埠旣而折閱核算數目乙尙欠銀數百兩立回單據無何物换得移甲與乙先後棄世其欠欵經家人陸續清還惟單據尙未註銷茂才某與甲同族好唆　以漁利知其原委命甲婦執單控訴自願作証婦女無知爲其所惑禀赴公庭番邑尊細核呈詞則單立於道光年間而茂才祗年逾而立爾時尙未托生奚知立單　事傳訊茂才猶復出言不遜邑尊大怒掌責百板以儆其不守臥碑自貽伊慼其某之謂乎 
[寗郡雜聞]  
　　寍波縣試現已蕆事府試聞定於十七日取齊二十日先考鄞縣然胡練溪太守尙未牌示也○　之名目不一近來新出一種名曰水鬥紙上繪成九門曰法海曰許仙曰韋䭾曰白娘娘曰小青曰魚曰蝦曰龜曰蚌以五采畫成隨人猜壓開匣視之中者以一賠七此雖叅用翻攤字寳之式而其名則固新奇也○有某甲者年約十五六尙未婚娶一日因事出外歸時斜日銜山暝烟籠樹蹀𨇾間遇一女郎頗有姿色掠身而過忽遺手帕於地其中似裹有錢物者女郎不覺也甲亦不拾怱怱竟歸以所見告母母笑其愚甲聞母言旣悔不拾手帕又思女貌不置從此如醉如痴默不發聲惟睡夢中時作相思問答語其母始悟其因此成痴然以其年輕尙不介意不數日忽於夜半私自逃逸徧覓無蹤其母雖日夜哭泣亦無如之何不知甲所見者人耶妖耶夜半私逃遇崇耶抑自尋短見耶俟有續聞再錄○張某者世家子也秀外慧中人皆以遠到目之年踰弱冠尙未授室今年在慈北某姓家司會計某姓有女貌可羞花才誇咏絮見張而悅之由是月下花前盟山誓海女父已殁母雖知其情亦不禁也張歸家遣人求婚母將許之嗣因八字六冲故不允女聞之抑鬱成病母雖朝夕勸慰而女終不釋母怒漸加詬駡女益憤遂於日前吞服洋烟自盡張聞之號哭終夜旋亦仰藥而死兩家遂合葬之以遂其生前之願生雖異室死則同穴他日者春風夜月鳥亦哀啼秋草孤墳枝生連理可增一叚風流故事矣 
[錢江雁影]  
　　前月杪浙省紳士共三十人在佑聖觀巷同善堂議辦賑務自朝至暮然後分散○某富室日前下鄉收租意欲減額開斗鄉民不允以豁免南漕爲辭且鳩集千餘人至撫轅求賑崧振帥遣人以善言喻之衆始散去○初十晚八點鐘十城箭道巷口樓屋一幢幾致失愼因某甲吸潮烟遺火於樓下炭簍中霎時烟霧迷漫火光四射幸家人竭力樸滅始得無事然亦險矣 
[彝陵艣唱]  
　　羅鎭軍上月晋省兹於初三日坐江通輪船回至宜昌各營弁兵皆在江干列隊鳴鎗燃砲迎接如儀○前報登南津關命案兹得其詳緣有老黄陵廟韓姓民船辦得婚嫁物件回時泊於南津關下船内有三五人岸上沈姓恐礙碼頭生意不准韓船停泊兩下舌劍唇鎗各不相讓俄而沈姓邀約多人將船上人圍在垓心肆意毆擊韓姓寡不敵衆有被打破頭腦者有打斷鼻梁者有一十四五歲之童子不知下落尙有人被毆受傷竟致斃命當經報官相騐將兇手拿住數人監禁候訊聞韓姓船上所辦物件均被掠取一空抑何蠻横乃爾○新任宜關稅務司現乘江通輪船抵宜聞前任稅司將搭輪船往漢口云○城内川鹽局向由蔣觀察辦理現因蔣觀察奉兩廣督憲李筱帥調往廣東差遣所遺局務委陳觀察接辦陳觀察已於前日乘坐江通輪船來宜進局視事蔣觀察卽可起桯矣○水勢近日大退　下老岸漸次露出赶小牛意者爭搭蓆棚以便貿易○初一日府試東湖縣首題盡美矣至謂武次題聖則吾不能我學不厭而教不倦也詩題長風萬里送秋鴈得風字五言六韻興山縣題其行已也恭二句次題詩題同 
[江震崑新常昭災狀]  
　　天下第一戇人與天下第二傷心人遊於被災之區則見吳江震澤兩縣除吳江所屬之同里蘆墟兩鎭尙係花荒晚稻尙有五六成此等有收之田所　撑竹踏水等費約須千文一畝是於五六成中又須抵除費用二三成實僅收二三成而已其餘吳江所屬之盛澤附郭黎里北坼北厙莘塔等處撩取一二成及三四成不等皆每畝花洋兩元雇江北人所撩現因撩出之後深恐業主收租縣官催糧反不敷撩稻之費聽其爛在水中矣盛澤地勢更低故撩稻者更少震澤縣境内震鎭湖濵最低卽坿郭南厙湖西湖東周溪平望梅堰嚴墓横扇南麻檀邱等處或水勢没過稻頭二三尺汪洋一片或稻頭浮出水面數寸農民捋取稻頭之榖往往身没水中間有一二富農雇人撩取者圩甲及貧苦業主便稱扣租扣糧全行挑去又有修補圩岸窮數十人二十日之功車水出圩以兾割稻者圩甲業主亦稱糧從租辦租由田完先欲借取糧錢追取租米因而半途中止放水入圩聽其淹没天晴二十日榖頗結實本可扯收五六成因爲圩甲業　所逼遂致一成無着反要發振反要春荒欲請業主貸租則曰佃户尙可乞振業主豈甘餓死欲請官長出示則因未奉批准蠲減明文何可妄語欺民且慮設或開徵反授農以抗糧之柄是亦實情實理非官長業主之忍心惟有委諸天數也統計震邑一縣除去城鎭計大小口六十五萬吳江四十萬卽每人給錢一百文每賑一次卽須十萬串此江震情形也又見常熟昭文兩縣水勢淹没稻頭者約居全境十分之四稻頭透出水面者約居十分之六惟塲地均已淹 
 
 

Page 3

 
 
水卽費工木撩稻祇能高挂竹竿之上候其晒乾仍無地方打稻且撩稻之費每畝約須二千餘文農民早已當盡賣絶安得再　此本欲向田主借貸田主反向收租故未撩之稻尙十居其六也常熟報災者共有一百四十餘圖昭文報災者共有二百三十餘圖南門外沿塘東西四十餘里盡行淹没靠東更重大東門外清墩塘至蘇家尖又梅塘至近塘橋共四十里亦盡淹没小東門外黄涇塘至崑山新楊界四十里白茅塘至任陽石牌崑山太倉界四十餘里亦均被淹内中昭文界更重察看兩縣情形昭文與吳江相同常熟似乎稍輕探問兩縣水區應賑户口共四十萬口城中人情願開白茅口以工代賑不願查户放賑因放賑則不能收租開河則水能自退似亦至情至理惟河未開水未退之時及河開水退之後稻已爛去麥不及種禾尙未熟之時似乎非賑不活此常昭情形也又見崑新兩縣由正義迤東至崑山沿河兩岸田間皆有積水春花不能下種已穫之稻十居六七每畝亦費撩費千文其未穫者皆窮民無工本者耳新陽東北境内由黄倉涇迤北歴六家橋至河涇田皆積水所刈之稻均用三义梁曬在水中其未刈者十居其五由南河涇歴月昃辰列等區十二圖地勢最窪田中積水三四尺茫無津涯稻在小中者大半十分中只有二分收成歴濳翔宙荒日等區初疑稻已盡刈豈知全在水底與十二圖連界者北卽昭文東卽太倉矣崑山自東南門外東至新洋江南至吳淞江縱横各十餘里積水四五尺二三尺然非至低之區也若西南鄉大慈一帶西踰桑陽潭南至白塘東南至連陶吳家橋左右東北至千墩之南栅北至注浦縱横各廿餘里亦積水三四尺淞南之周巷張浦闕區之生露雨三圩三面濵淞全被淹没巨區之陸澞浦至江橋渡菜重芥區之泗橋迤東北至天福庵蓬閬鎭一帶亦均受重災酌看情形新陽與吳江昭文相仿崑山與常熟　仿而地方之窮則更甚此崑山新陽之情形也總之今年之災比道光廿九年尤甚何也廿九年五月之水六月卽退猶可補種今年九月之後始成水災現在有五六分收成者除去工本仍如道光二十九年五月以後未經補種之全荒田畝一式加以現在積水未退春麥斷難下種謂非勝於道光廿九年之災者必非人情若現在並此五六分收成而不得者尤甚於道光廿九年乎蒼蒼者天其奈之何 
[烟醉]  
　　法界中八仙橋堍有潮州人蕭姓開設泰昌小烟館短榻横陳孤檠相對鶉衣鵠面者日呼吸於其中生涯頗不寂寞前夜十二點鐘後烟客已散遂將雙扉扃閉令其夥某甲煎熬烟膏俄而鍋中有泡湧出甲忽昏暈倒地其時店主及店主婦等臥在榻上約共六人亦均昏昏沉沉不省人事及至昨日午刻餘人半迷半醒而燒烟之某甲瞢騰如故也黑籍中人咸以爲聞所未聞姑誌之以覘其後 
[上海縣署瑣案]  
　　粤人鄭阿忠胡根張阿高温阿林鄭阿才郭永成張阿生張阿天陳阿其陳阿梅　錦華鄭阿榮魏阿耀李玉池等犯因私販洋鎗事發由英公堂先後送縣訊供此已節登前報者也前晚帮審委員詹明府飭提至案將阿忠胡根釘上脚鐐收入自新所候示阿高阿林阿才阿其阿梅阿發錦華荷以巨枷發英租界示衆郭李及阿生阿天從寛交保阿榮阿耀還禁候辦○廿三鋪巡防局員送張松林朱阿金二人請辦前晚詹明府升堂訊究張供稱小的在小南門外開設素麫館與朱素不相識前日來店食麫一碗分文不給反妄言小的欠伊洋銀朱供稱小的向爲沙船生意去年至天津張托辦花皮袄一件價洋二元八角七分當付洋兩元尙少八角七分是以向索張稱並無其事明府以朱無端滋詐判令掌頰四十下荷枷示衆○李小弟挈子鉼華控追逃媳金氏經裴邑尊移提金氏并十錦文到　　供曾記前報前晚詹明府訊究之下李供媳婦私奔後被蟻媒何阿二何祥顧秋塘等售與王姓金氏供稱翁以貧苦不能度日命小婦人再嫁阿二稱金　再嫁由何顧爲媒事與小的無涉王供稱小的出洋一百二十元娶金氏爲室實不知其尙有本夫今旣到案叩求追還身價明府着李父子將金氏鞭背二百下然後領回管束阿二收入所中隨着地保朱顯將何顧交案訊辦○捕役拘解鑽艙賊金才玉至縣請辦已見報章閱日金乘間脫逃兹復緝解到案詹明府嚴加訊究喝令笞責二百板釘鐐收禁 
[英界公堂瑣案]  
　　某號華捕禀稱魚販徐仁其陳金茂在菜巿爭攤基以致扭毆小的見之一併拘案請訊麥捕頭稱徐設魚攤已歴年所現因陳在巿勞開鹹貨店兼設魚攤是以爭閙徐遞禀聲稱小的在此設攤已閱三年前因陳店内分設魚攤曾經爭扭至案奉大老爺判令小的擺竹筐一隻陳設二隻及小的遵斷設筐陳竟率同店内之人將小的所售醃鮮各魚盡行抛散與論逞蠻由捕拘案陳供稱小的遵斷設筐二隻徐竟先佔攤基致小的之筐無從安放實係徐不遵斷並非小的逞張蔡太守謂兩造均有不是之處今姑援在路打架例各罰洋銀一元嗣後應照前斷安分營生如再扭毆各干重處○包控張松樵禀稱隆順押鋪主翁奇清扭歇夥吳榮昌至捕房訴稱吳押下包三枚係金飾衣物向索不肯交出反欲躍入蘇州河蔡太守訊供之下翁稱吳由股東盧雲臨舉薦因不合用是以辭歇後查得包架上缺少衣物三包其間二包是衣服且已滿期値價無幾一包係金鈕扣一粒珊瑚紋銀鈕扣七粒綢衣四件押本洋十六元尙未滿期按照價値約在洋銀二十五元左右因卽託盧將吳尋見向問支吾請爲追取盧稱吳曾承認金鈕扣等件售與桃源坊粤人家言定價洋十四元先收四元及向找則已遷移不知現在何處繼又言實巳押洋囑伊交出押票又言情願賠償令伊將原物歸還伊允爲偕往索取及過大橋伊卽向河中跳下當卽撈起交捕房送案吳供稱小的並未取包安有金鈕扣衣服等件旣向饒舌惟有認賠而巳若欲原物無從交還無奈投河自盡蔡太守謂爾旣願賠償則須照價值賠洋二十五元翁稱設押主多生枝節將若之何太守謂爾旣照價値賠償如果不允儘可來案候示○席阿二禀稱小的與陳阿二同店陳偶與妻子勃谿小的爲之解勸陳非但不依反持刀砍傷小的手臂是以報捕拘案叩請騐傷捕頭稱會送席至醫院騐得被打受傷大約三禮拜可痊愈陳供稱席因絆門檻自行跌什受傷小的不敢毆擊蔡太字騐得席僅受微傷姑飭將陳管押二十一天令席仍投醫院騐明是刀傷抑是毆傷跌傷以憑核辦○沈望賢訴稱家中失去衣服曾據情投報捕房旋卽緝獲人贓送案請辦包探禀沈之失物查明係孩子王阿生所竊今獲人贓解案請究王稱以後不敢犯竊求恩免辦蔡太守判押候責手心五十下傳其父母領回管束贓交沈領去○包探何瑞福禀稱黄玉才自稱有職人員報被竊賊扭鎖而入竊去洋烟袋四枝共値洋一千元并言現在候補設或到任之後此物當値洋萬元今由小的查得馮萬和處有洋烟袋之質票因之拘馮搜出吊得甘蔗白竹銀鑲烟槍用銀包烟斗者計兩枝祗質洋二元有奇的　黄之所失尙少兩枝無着向馮問詰稱票由女兒在路拾來據聞此二枝値洋三百元今將人贓送案黄遣家丁黄升齎呈名片禀稱主人係南通州人失竊洋烟袋由包探查到二枝並爲給領至究竟値價幾何小的並不知悉蔡太守問爾主人是武職抑是文職答稱文職問是何官答稱不知馮供稱小的係蘇州人向習縫紉家有女兒年祗七歲一日在街玩耍拾得質票交與小的轉託人看知係洋烟袋小的並未行竊尙乞施恩質鋪夥請追質本麥捕頭稱起案之　烟袋二枝祗値十元之譜何報失者若是之懸殊耶太守飭該家丁領贓而去馮旣非竊賊從寛交人保釋質本應償 
[法界公堂瑣案]  
　　錢桂山控女捲逃經葛同轉訪明情由着二圖地保張正貴帶錢馬二人往檢局錢氏之衣服等交案　已屢列前報昨晨地保　案禀稱飭查之物今巳檢到鋪盖鞋藍馬桶各一件錢馬二人亦已帶案候訊同轉命傳錢馬二人至案詰錢曰爾女因夫故無依由夫兄高阿雲送還爾家爾當囑其在鄉编織或在人家傭工亦可度日不應任其作此不端之事本當貴爾治家不嚴之罪姑念年老已押捕房數日從寛免責着寫信至寗波催故夫之兄高阿雲來案領爾女回去馬士春無干仍交地保帶去錢桂山明晨再至捕房聽訊又命將高錢氏婁梅朗蔡張氏至案詰婁曰爾控高錢氏捲逃物件錢氏不肯供認着爾自已找尋爾與高錢氏私下有情作此不端之事本應枷號姑念管押多日格 
 
 

Page 4

 
 
外從寛判各掌責一百下高錢氏押候下期由高阿雲來案具領如下期不到暫寄善堂再核蔡張氏不應收留捲逃之婦判掌　四十下　放○寍波人李順金在四明公所後面踰墻行竊銅匠作内之物由捕拘案請訊李供向以賣京貨爲生昨日至該處　便走至倒牆適有巡捕來拘並不行竊同轉謂爾旣係生意人可有保人答稱舅公徐開發住在法界可以作保同轉謂姑念原告不到從寛免辦押候交保○捕獲拆梢爭閙之程阿新土金生錢老七等解案請訊程供向爲水烟袋店生理昨日在一枝春茶館啜茗土等爭閙不十小的之事王供向業刻字店生理有畫師陳文錦欠小的錢三百八十一文向索無着陳自脫下小衫質錢二百償還欠項不料反誣小的拆梢剥衣以致爭閙巡捕來時陳已逸去求請開恩錢阿七供向做報關行生理與陳亦是朋友是日王索欠陳脫衣押錢二百文還王不知何故爭閙同轉飭將各人還押候畫帥來案再行訊辦○周阿七竊煤一包由捕拘案請辦周供煤在褚家橋附近酒店門首拾來並非行竊同轉謂褚家橋地近鄉鎭不用煤斤想是别處竊來周仍供拾來同轉商之祁繙譯官判掌責四十下釋放○車夫胡阿榮扭控石匠周阿生持棍行兇擊碎頭顱求　究辦周供胡拉車行走與小的相碰誤傷伊頭求請開恩據挑糞頭目潘雲榮投案禀稱奬周阿生是朋友悮傷車夫情願代爲延醫調治同轉商之祁繙譯官謂　持棍行兇本當重辦姑念挑糞頭目來案具保判罰洋二元交車夫養傷潘當堂繳洋二元遂將周釋放○沈　章控陳紹香竊衣葛同轉命捕房將陳之衣物拍買償還等情巳列前報昨日沈投案領洋同轉查行拍買之洋計共十九元九角扣去質費洋一元扣留洋四元作陳回家川資沈禀訴所矢衣服約値洋二十元令祗得十四元尙嫌太少同轉謂此項衣物幸經包探等緝獲故得拍賣歸還倘尋不到爾將若何沈乃領洋叩謝而去同轉判陳紹杳一百板枷號一月示衆○寗波人沈蛟林偕姪女武葛氏投案訴稱姪女因丈夫逝世昨日頭七在家哭祭隣婦李張氏肆意輕薄謂姪女不必哭當爲另找姘頭姪女與伊口角李張氏竟糾同吃賭飯之李寳仁來家毆打妹子上前排解亦被搶失首飾等物求請究辦同轉命暫退俟提到李張氏李寳仁再行研訊 
[贈歴鳴謝]  
　　昨承字林洋行以中西合歴見贈其式樣極爲精工每日揭去一紙於中西日期便能一覽了然懸諸座隅洵足以供披覽合誌數語以表謝忱 
[介玉以事再留一日太原公子置酒觴詠樓以寵其行扶醉尋西山樵者高歌一曲而後别因再賦此]  
　　暫得行裝一日留樽前清話便忘憂明朝帆指胥江遠莫再風聲阻石尤太原公子最多情觴詠樓前酒共傾醉後與卿歌一曲依依總帶别離聲高昌寒食牛再筆 
[氣短英雄亦今之多情人也與談時事輙痛哭流涕生平好作古文工詩詞善隷篆兼擅鐵筆一昨以手鐫石章見貽其文曰百花祠香尉岐黄世銀鈎鐵畫遒勁無匹拜登之下口占以謝并以自慰者慰之]  
　　重瞳垓下最　傷贏得虞兮一曲償千古斷腸留七字英雄兒女兩情長儂學千金肘後方壽人壽世兩難忘近與高昌寒食生商製靈寳戒烟丹頗著奇效報戒者日　其盛可見有志者多亦足慰余與高昌寒食生之苦心也勞君持贈南山石載入詩囊與藥囊[  百花祠香尉脫稿於懴情室]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海北巿絲裴會舘籌賑公所施少欽經收山東賑捐八月廿一二日第二千二百零八九次清單]  
　　南寄園筵資移助洋廿元萊記祈妻病愈廿元漢鎭茶業公所文虎卿募貴州守愚堂九八平荆紋七兩豫章無名氏錢廿千文合洋十八元一角對開一元二户由招商局來海昌諸康候募周朱氏爲夫病求愈延年洋十元四川周富文由廣豐洋行來十元古虞海氏未除○疾十元留餘堂少氏二元錢塘戴耕書爲妻産後求平安由禾昇記來七元日本爛板三元盧芳氏洋四元寓湖蕪領南劉廷甫許願七元葉十延求病愈六元心力使者五元四川南清芬堂五元姑蘇信昌成布號省節酒費五元百免氏五元省節費三　東清芬堂二元龔聲識求妻病速愈由東來升來二元寳昌二元無力干求女病愈二元無名氏二元無名氏中秋節省二元隱名氏一元五角章少名英文舘金一元五角安亭無名氏求妻子病愈一元公同裕一元江叚致雍堂節省資祈合家平安一元禮房一元無名氏五角王指妙二角無名氏二百寳和莊來湖垜鎭問經堂募第三十一批聚星堂洋二　胡子明徐恆泰馬東玉慶喜安庵四户各元楊誦芬三角高登成二角李秀之曾海晏各錢一千文楊化南韓兩人各五百文問記六百四十文共十二户合洋一元以上廿一日○嘉善壽貞室留資洋二百元陳詠南善閔一武韞病愈完願五十元如臯明經權求子病愈廿元海昌務本堂求干疾愈廿一悠遠堂由愼餘莊來十元築耶汝南王氏病全了願十一無錫陳恆順陳宗淵病愈完願　十元士爲求子病愈八元汪景帆一元助經堂五元伯華居士求身體健旺四元宋雲卿女士由揚州吳飛雲寄來二元王溯泉求父病愈二元銅洋二元古多舊里胡洋一元乍求朱來寄廬陵尊五氏求室人平安一元四林山莊一元西壇謝平安完願一元饒州府署徐少衝翁募江韞山求母病愈一百四十七元江永泰典十二元皖涇延陵氏和興陳雲保典平安募銅三户各十元黄文華六元王石厭傳玉藻陽歐西軒吳柯臣東海氏妻産平安程樸庵求病愈程文軒七户各三元東海河楊氏病愈四元　謹軒求病愈陳職史堂各二元黄湘霖一元裎文軒募十户一元本洋二元徐杏記爲許姑病愈錢四千文吕朗山病愈銀四兩共廿户合英一二百三十元内爛板十七元銅洋四元又本洋二元銀四兩恊昇莊來蘇州醬業公所潘仲溪善士募何承祏因内子病愈五十元戴贊周無名氏病愈完願各十元林瓏芝桂暖求病速愈五元程舜伯求妻病愈四元　祥嫂求病卽痊愈完願各一元求咳速愈一元方瑞森知非子求病卽愈廿元共八户合洋一百零四　嘉善又秀吳紫良先生募徐吉切水雲居士各五元周含芬四元周雨淑三元許金記匡濟典周福禮三户各二元桂蔭室一元共八户合洋廿四元○無錫靄祥募李雙和洋十元靄祥程恆裕廉洪　同勝裕大吉春胡雲洲不世名七户各一元李雙和五角同正泰錢六百五十文永茂五百文元豐四日無名三百四十周立興三百不世名二户各二百六十文談森茂○百五文陳德興同泰來金源隆三户各二百無名氏一百文共廿一户合洋　一同福裕銅洋二元信除恆順兼益新正茂王恆興五户各銅洋一○　州方宗儒募同心堂惜字局洋十元周濟臣徐妥之募吳記程記王記共一元方記一元錢五百無名氏八百文循名子七百文盛記五百文潤記四百文不知名氏人三百三十文程記三百文宋肯堂胡記用記九齡童子無名氏五户各二百文楊氏李氏季曹氏姜張氏鮑季氏隱名氏申程氏王伏氏楊氏廖氏姚兆來劉懷玉策記十三户各一百文高記季記共一百文季伏氏鮑氏王餘慶三　各五十文姚來劉懷玉徐妥之三户各一百文共三十四户合洋十八元○蘇垣胡仁甫吳秋平續募章致　恆昌吳仁德勉不足齋吳樹德吳增福楊如金七户各一元儲和記王成春吳義貞吳丙元張承德徐惠芳韓仁德徐鳳山朱洪聲陳鹿鳴金鴻儒矯達甫十二户各五角老正大局錢一千零三十文共廿户合洋十四元以上廿二日 
[上海北巿絲業會舘籌賑公所施少欽經收山東賑捐八月廿三日第二千二百十次清單]  
　　漢口順記桕油五十件變價助賑由黄駿聲翁來規元三百廿二兩一錢四分八厘晋源　由恆豫莊來規元一百兩蘇振候由蔚豐厚來銀七十八兩四錢合規元八十二兩五錢四分貴州徐嘉亭翁募楊崇德堂徐忠恕堂由天順祥來貴平銀四十兩合規元四十二兩七錢一分一厘紹興曹娥巡蔣鶯池上年冬季廉銀全助銀十三兩三錢大團鎭廣仁堂藥室爲悮發藥餌自願罰充賑欵洋　十八元屠鎭函雲亭求子病速愈五十元養和堂卓十七元五角梅涇吟梅山舘主人鄉試平安還願十元馮文蔚三十壽辰蒙父執金潤齋諸公酬席因賑孔亟以此移助八元青鎭沈亦昌冶坊錢蕙卿募力不足主留餘局人各五元又張樹軒王森茂施倩如程少齋有心無力人五户各一元梁溪顧懷良病愈完願五顧懷　爲母忌辰懺資移賑二元泰州署帳房深柳堂保病速全長壽四元瞿趙氏求病愈三元青浦隱名氏求弟病愈二元木瀆陳揚之求妻病愈二元嘉定有心無力人病愈完願二元隱名氏奕彩一元陳華昭黄聯泰合一元雙林無名氏求合家平安一元隱民氏求母子平安對開一元蘇省義記恆龐陸氏一元夾石恆康典燕寗堂胡一元金陵宋培之翁寄來揚州程蘭畦何　亭江雲瑞三同募設桶捐清輝堂張洋一百元儀徵同學五十八人捐賓興費廿九元硯田氏東臺公善堂各廿元春記求病愈紅杏書屋各十元何右記五元王笏山棣華書屋高沙樂安堂松江天馬山張青雲子五户各四元蘇州王姓平安三子張象九江陰趙捐丙興費四户各三元六學居士常州陸力不足齋朱頤記蘇州華記靜記李關之保患子八户各二元張鐵記良手高郵陳沈二姓一經堂無求子洪聲如戈鴻伯夏章甫劉子明無名氏不留名周竹記侍記不留名丹陽學聞書　草堂不留名三槐堂不留名讓善堂于笛聲尉哉嚴春記邵淵如雙梧軒定遠方叢桂堂李古處堂隨意子戴留餘堂王叔青友仁居蘇州吳記尤記鎭洋瑞記朱不書名劉仲記松江十四世科甲張聽雨齋琴鶴堂國林氏童鎭東慶恩記有眞意齋劉季洪濳伏居邵雨記安記順吉堂王果亭王經堂揚州于吉甫隱記嘉郡十林　子積點心錢無錫丁古記無錫高葉仰衢　仲雲吳獻廷興化黄四房逸樓居士子洪手七齡省藥餌費六十四户各一元彭嘉眉一元錢五百文范金許士照洋一元鐵筆軒一元銅洋一元錢一千文治西山樵内史本洋十元胡琴山張叔平蔡丙臣劉贅卿二　王煥葉善士臨淮卿刀澤怡雙桂軒趙培根堂五户各一元陸心記對開一元存心子四角不留名滄壁含廬各二角扁船子曹寶銀十兩四錢二分無名氏十兩隱名氏一兩吳守耕堂錢一千文袁世德堂五百文又募設桶捐計十三天合大錢五十九子零六百六十七文小錢五千二百廿三文小洋六角半對開一元共一百零九户合來規銀三百十三兩三錢五分對開洋二元小洋十四角半存義公來湖南永州鎭署趙印璧募厘金局錢十千吕光臣洋四元李次蓮許靜蘭畦晋卿朱庭甫趙完夫五户各二元梁敏齋黎　齋無名氏毛軒曾有餘許陞階黄曉珊唐心朱石十五九户各一元共十六户合湘平銀廿一兩七錢五分批見規元廿二兩四錢五分九厘蘇城華天益王半痴生同募桶捐錢一千一百七十七文華姓一百四十文順記月餅餘費隱名氏各一百文福建方伯第古潤惜福生合洋三元陸太太節省月餅費移助無名氏求保妻病速全各一元共七户合洋六元四角錢八十九文 
 
 
