# 1922 - 243 - 4917796

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[索與裁（冷）]  
　　政府今日最難應付者財政也財政今日最難應付者爲人所索也今苟政府下一命令曰索餉者裁兵索薪者裁官則索者恐爲所裁而將不再索矣 
　　此非我故爲此不經之說也他日將必因不得已而出此策也亦非我對於索者之不表同情也蓋索而不得徒延時日尚不若裁之之可以别圖生計也蓋今日之兵徒供人用已無可爲今日之官徒受人厭棄亦無可爲兵與官尤當自覺也 
　　今之財政家必甚韙我言雖然又烏敢用我言 
[命令]  
　　九月六日大總統令特任譚慶林爲邁威將軍此令 
　　又令特任張殿如爲保威將軍此令 
　　又令全國菸酒事務署督辦王毓芝呈秘書張啓後薛學頣呈請辭職應照准此令 
　　又令全國菸酒事務署督辦王毓芝呈請任命劉瞻漢陸鴻述爲秘書應照准此令 
　　又令代理部務内務次長孫丹林呈准兼署山東省長田中玉咨請任命陳訓經調補青城縣知事李鍾濬調補濰縣知事黄澤沛爲膠縣知事陳晉調補濱縣知事黄春煦爲齊東縣知事彭一卣爲沂水縣知事張慰萱爲菏澤縣知事萬炎午試署定陶縣知事謝建基試署蒲台縣知事李鵬霄試署陵縣知事張寅爲平度縣知事高彤爲棲霞縣知事胡緯爲冠縣知事王文治爲樂陵縣知事馬復昌爲益都縣知事王肇杰調補萊蕪縣知事張慰南爲掖縣知事王大成爲淄川縣知事均照准此令 
　　又令署陸軍總長張紹曾呈請任命賈廷驤爲朝陽鎭守使署副官長應照准此令 
　　又令署陸軍總長張紹曾呈請任命張世鏞爲贛北鎭守使署副官長應照准此令 
　　又令署陸軍總長張紹曾呈請任命張以昌爲陸軍第十三師步兵第四十九圑第三營營長應照准此令 
　　又令劉含章晋給三等嘉禾章此令 
[國内專電]  
　　北京電熙禮爾馬肅函政府五釐金鎊借欵九月二十五到期應還三十五萬六千九百六十二鎊請準備敝行已通知鹽務稽核所照扣又津浦九期本息二十二萬五千鎊九月十八應在津滬交付希準備（七日上午十二鐘） 
　　北京電小幡照會外部高交長語人電信電話借欵决不承認高徐順濟吉會四蒙借欵合同亦然又電政司致各電局佳電有此事否請速復（七日上午十二鐘） 
　　北京電領袖葡使照會請停止附加賑捐外部認有同情函交部請停辦（七日上午十二鐘） 
　　北京電六日衆院常會徐清和後門入持護法議員代表方子傑梅寳璣關模等四名片要吳景濓退席說話衆大怒羣上前將徐扭下拳足交加拖出後門李津陽登臺發言亦爲衆拉下推出議塲楊時傑在臺下亂駡亦爲羣衆夾之而出遂開會呂復請將徐等懲戒護法分子反對當取消旋發票到四百零四出席三百九十張伯烈以二百十八票當選副議長 
　　北京電昨被毆逐之護法議員徐清和等控吳景濓唆僕兇毆罪於法庭（七日上午十二鐘） 
　　北京電連日官吏議員法外行動軍警無法干涉又因近畿軍警餉欠額甚鉅軍警有援官吏例索欠說今日車慶雲赴保請示應付方針（六日下午七鐘） 
　　北京電六日中日撤廢日郵會議因調查未竣展期又魯案會議紛糾錯綜前途頗艱（七日上午十二鐘） 
　　北京電接收威海督辦及各職員九月十一由京赴威（六日下午七鐘） 
　　北京電外部致節略於勞農代表長春會議如有關於中國領土主權及利權利益之協議非得中國允許不認有效（七日上午十二鐘） 
　　北京電英使照會請改良各路運價差别待遇以符華會决議 
　　北京電保洛擬仍舉一員入府秘廳謂隨時接洽因孫丹林原兼府秘廳帮辦爲鄂派所屏故又吳佩璜院秘長同此意味帮辦有楊天驥議（七日上午十二鐘） 
　　北京電張英華允在宅籌欵到卽代部王寵惠欲辭而左右迫之使幹頗痛苦院秘長將以浙人吳佩璜繼林林專任副總裁吳將仍兼電政司長（七日上午十二鐘） 
　　北京電察哈爾副官張寳善由漢運銅元二千萬枚二十萬串赴張　　北京電外圑息李烈鈞十日由湘到漢十一赴滬有赴美意 
　　北京電整頓交通命令廢除免票制度今日閣議决定後卽頒 
　　北京電劉鎭華電近日豫西土匪仍熾恐其竄擾商雒已派駐商第五圑兵會同雒南趙圑進攻以期肅清 
　　北京電曹錕以直隸各師旅保送陸軍大學學員奉直戰爭時不肯回隊執務者現均停給津貼 
　　北京電外部以民六以後交涉案件彙送國會請予承認（七日下午五鐘） 
　　北京電陸部索薪圑昨又起索薪張紹曾已允三日内籌發一個月　　天津電政務廳長陸長佑去志已决繼任者以王參謀長爲最有望　　天津電劉席齋案已上訴 
　　天津電敎廳長孫鳳藻呈請省長 
　　（一）設法遷移駐校軍隊以便各校開學（二）催發欠費（三）擴充留學名額歐美各十人（四）籌備第六師範及第三第四女師範（以上六日下午十一鐘） 
　　漢口電川劉派代表陳敬循向孫傳芳謀和孫魚由巴東電省報告已商定（一）川鄂軍同時撤退兩不侵犯（二）回復渝宜間交通（三）川鄂繼續聯防業另電洛請示 
　　漢口電參陸處電陜魯豫皖鄂會勦趙傑殘部鄂决就第十七混旅及近畿第一師補充圑抽編兩混圑往勦以張聯陞爲鄂軍指揮並聞五省勦匪督辦將由張福來擔任 
　　漢口電蕭奉院電促李烈鈞北上李决於下星期過漢赴滬 
　　漢口電海軍第二艦隊司令甘聯璈准將由寗到鄂該司令部亦决由寗移武昌文昌門外 
　　漢口電吳反對官礦署歸併官錢局聞已電京請再交閣議 
　　漢口電東日寗開蘇皖贛鄂四省聯防會議鄂代表朱渭卿皖粟鴻翥贛劉謨聞朱電告是日僅特别接洽並無會議形式條件未接妥（以上七日下午五鐘） 
 
 

Page 5

 
 
   
 
 

Page 6

 
 
[國内專電二]  
　　香港電魚日省會歡迎陳席儒陳演說粤民急切盼望者爲暫行休養徐圖治安第一着當從此下手其次爲維持紙幣弟已有把握次爲發展交通將粤路修好展拓商務至長江一帶弟有一分力盡一分力 
　　香港電劉震寰林虎此次來粤商携手條件聞已同意（一）桂贊成聯治（二）收拾桂局粤不干涉（三）於必要時粤須濟桂財政軍品聞林虎俟晤新省長陳席儒後卽回桂着手進行 
　　香港電軍界訊將以楊坤如調任惠州善後處長李炳榮調南韶連善後處長葉舉調粤贛邊防督辦聞陳席儒擬派人勸魏邦平出山　　香港電當道前派廣庚艦赴北海協攻黄明堂部被黄部迫退後寳璧艦駛至協同反攻黄强陳小岳黄任寰等部分兵將黄部包圍黄部不支擬取道欽縣退桂邊馮銘楷又率部迎擊現商繳械收編辦法日間可結束 
　　香港電傳陸榮廷微日抵港魚日轉船赴海防取道安南赴邕 
　　香港電鄧本殷率部抵廉州限日收復（以上七日上午七鐘） 
特約路透電 
[北京政局談]  
　　七日北京電民八議員充政治討論會會員一節該會由總理節制專事討論關於善後及統一問題 
　　七日北京電稅則會議定九月九日在財政部開會由財商兩部主持一切議事日程中有裁釐一事 
　　七日北京電國務院近罷工之四科職員今晨開會决議其領袖旣與當局和解彼等自當承認所訂辦公照常視事政府旦夕將下諭禁止集衆示威索俸此後此種要求應由各科主任提出 
　　七日北京電據確訊吳佩孚第三次電致總統促任王寵惠爲署理國務總理王承斌蕭耀南亦有同式電文謂任王足以鞏固政局 
[土軍大勝希臘記]  
　　六日君士坦丁電土人見希軍敗績土國有光復小亞細亞失地之望故皆大歡喜但對於他國人民並無仇視舉動據土人稱土軍雖勝然决不提出新要求且凖備擔保少數人民之權利並接受其他與土國獨立及土地完全無妨礙之合理條件 
　　六日巴黎電法國各報皆稱小亞細亞與塞拉斯皆宜交還土國 
　　六日君士坦丁電據最近消息土國國民軍刻在阿拉希爾附近作戰基瑪爾將軍傳令軍中語多嘉勉略謂一戰而破敵軍中堅我健兒爲國家增輝土國前途信有希望安那土里亞境内或尙有戰事各兵士當以直趨海濱爲第一目的其奮勇前進云 
　　六日雅典電聞軍事現有起色主將易人氣象似已一變南路希軍在阿拉希爾之地位可視爲穩固陸軍大巨與參謀總長已起程赴士麥那與新任總司令晤商羣衆雖知時局之嚴重但今日稍覺安定市場價格漸形穩定 
　　六日巴黎電報紙證實白魯薩與阿拉希爾被土軍攻克之消息土軍前哨已達丹基唐斯之高地現直向士麥那發展據辯論報云土軍已進行二百基洛米達士麥那各領事已施行保護其國人之方法法巡艦兩艘現泊於士麥那港外 
　　六日巴黎電聞法國覆英國關於關處土希休戰之文指陳以直接壓力施諸安戈拉政府之困難法國對於在事實上可行之調停建議固極願加以優惠的考慮但此困難不可不顧及之又聞法國覆文表示欲達休戰目的最好由交戰國司令部討論休戰條件之意 
　　六日羅馬電意國特立布那報稱土希時局嚴重故在威匿斯召集之近東會議或將在九月下半月舉行與議者不獨爲駐君士坦丁之協約國高等委員即協約國政府要員亦將與會 
　　六日君士坦丁電基瑪爾將軍方面消息稱土軍續有重要之佔領瑪資里·艾定·索瑪·三處皆被攻下土軍現向白加瑪進發九月二日俘希兵一萬人軍官四百員内有希臘重要軍官多人 
[聯盟會議記事]  
　　六日日内瓦電英代表貝爾福以四十四票中之三十八票被舉爲國際聯盟議會副會長法代表韓樂陶氏與瑞典代表白蘭汀氏亦皆被選 
　　七日日内瓦電奥總理昨日親自出席於國際聯盟行政會慷慨陳詞謂聯盟會可解决奥國困難而不擾及世界和平又謂此已成極重大政治問題奥人與其被困而死勿寧出其全力以打破壓抑奥人之連瑣云 
[飛行界記事]  
　　六日美國聖地亞哥電陸軍中尉杜里特爾氏昨夜乘飛機由加克森維爾出發於今日午後抵此以二十二小時半飛行二千二百七十五哩僅在途中停駐一小時十五分裝置燃料 
　　六日巴黎電美國飛行家由紐約往巴西京城者現已飛抵古巴 
[英境强迫限制橡樹計畫]  
　　七日倫敦電殖民部委員會雖拒絶橡皮種植家近提出限制產額之計畫但英國種植家議請委員會草定在英境强逼限制之計畫而聽荷境自由行動惟荷屬東印度英人所有之植場當採行一種自行限制之辦法 
[英敎授游歷西藏返國]  
　　六日倫敦電格拉斯戈大學格萊葛立敎授近偕其子游歷西藏而回據其代表云格氏並無在西藏從事測量之意且未携帶測量儀器云 
[馬克新印紙幣數]  
　　七日倫敦電柏林電稱上週印鑄局共印成紙幣三一一七一○○○○○○馬克數額之巨爲前所未有 
[各國近事記]  
　　六日巴黎電比代表偕銀行家今晨晤見德總理韋士　　六日巴黎電英國工部稱八月二十八日英國失業工人共一百三十三萬一千人較一月初減少四十九萬二千人 
　　六日巴黎電彼得格勒地學委員會稱探險家阿孟森氏之同伴名台遜與紐曾者其屍身已在譬亞斯那河附近覓見 
　　七日東京電外交省通信局長伊集院男爵已接受關東總督任 
　　七日倫敦電莫斯科消息過激黨復在巴頓拘獲英船兩艘指其前屬蘇俄政府而由藍格爾將非法售出 
　　七日開普唐電南斐政府與馬可尼公司訂定合同建造高力無線電台一座能與英澳直接通電限十八個月告成 
交通大學無線電 
[菲島因國歌衝突]  
　　馬尼剌電此間公園每星期舉行露天音樂會兩次昨警局音樂隊於散會時奏美國國樂致引起美兵與菲人間之衝突前在塔虎特爲總統時曾充第一次菲島代表　圑員之泰夫拉氏適在場目覩此事當函致市長請轉諭音樂隊停奏國樂據謂國樂奏時渠適在公園與一在職官員據椅而坐二人皆未戴帽忽有二美兵趨前責問何故不立起又有一美兵見菲人之戴帽者即責其不敬而攫取其帽在理國樂奏時無論其爲美國之國樂與否聽者固當脫帽示敬但國樂未宜無端濫奏若每次音樂會必奏國樂則適釀成安分菲人與身穿戎服自視爲上國人物待菲人如臣僕者之衝突耳云云 
[意奥銀行之組織]  
　　巴黎電據羅馬報稱意政府凖備將組織奥意銀行所需之借欵意幣七千萬枚先繳半數與奥政府 
[日俄會議之推測]  
　　莫斯科電蘇俄政府信長春俄日會議必能恢復遠東之和平而使俄國勢力復伸於海參威鐵路局現籌備恢復莫斯科至海參威之直接通車事宜俄報稱現有人組織公司擬辦理彼得格勒與海參威間航空事業 
[美路工會商結束]  
　　芝加哥電聞鐵路工塲技匠之代表刻在巴爾提麾與鐵路管理員會商結束工潮辦法據工圑職員云此會如有結果則工圑决定大計之委員會九十人將在此開會 
[美飛行家成功]  
　　桑迪雅戈電美陸軍飛行家杜李德中尉今日午後飛抵洛克威爾其穿越大陸之飛行遂告終畢中途僅停一次計飛行二十三小時零四分鐘行二○七五哩 
[馬克價格]  
　　柏林電六日滙市對英五九四二·九○對美一三四八·四三對荷四五四三八·二○馬克 
[各國近事記]  
　　倫敦電據小亞細亞最近消息土軍距士麥那現不足六十哩希人已倉皇出城他避英人現移住居比路島　　柏林電羅馬電稱前據阜姆之達倫齊哇氏向意相法克台氏聲稱不願應參議員之選舉以爲此事無足爲榮反足爲辱 
　　華盛頓電美陸軍少將裴立從戎四十六年現自行告退陸軍部長已允其請 
　　倫敦電波蘭航空部在英國定造水面飛機機中須設備能於飛行時放出大魚雷一與小魚雷二之魚雷管 
[公電]  
　　北京衆議院通電各報館均鑒本院於九月六日補選副議長出席議員三百九十人就褚輔成張伯烈二君决選張伯烈君以二百十八票富選特電奉聞衆議院魚印 
國外要聞 
[德國特約通信（王光祈七月二十四日柏林）]  
　　德意志之中等敎育（二） 
　　記者前函曾謂德國中等學校可分爲下列四種（甲）Ｇymnasium（乙）Ｒeslgymnasium（丙）Oberreslschule（丁）Reslschule今請再述各種中等學校内容上之區别 
　　（甲）種中學注重古昔語言文字如拉丁語希臘語之類以便將來研究哲學文學歷史學等等換言之卽偏於文科方面之預備（乙）種中學注重近代外國語言文字（如英法文字等等）及數學自然科學之類以便將來研究工業及自然科學等等換言之卽偏於實科方面之預備（丙）種中學其性質與前述之（乙）種中學相同換言之仍係偏於實科方面之預備惟課程中完全除去拉丁文一門且英文法文數學自然科學四門鐘點亦較（乙）種中學爲多此則其不同之點耳以上所述三種中等學校其性質雖各有不同而地位則彼此相當換言之凡在上述三種中等學校肄業之學生其在未入該校以前則須一律先在國民學校肄業四年其在旣入該校以後則須一律修業九年其在旣出該校以後則可直入大學校或其他高等專門學校肄業故此種學校無論其性質其地位皆無異於國民小學敎育與大學專門敎育之間搭一過渡橋梁恰與吾國之中等學校相類（丁）種中學其性質與上述（丙）種中學相同惟其地位較低修業期間只有六年畢業後不能直入大學校或其他高等專門學校肄業大約此種學校之學生皆希望於畢業後再進其他商業學校或工藝學校補習一二年獲得一紙證書便可到銀行公司工廠礦塲任事藉以謀生不復再存講求高深學術之奢望尤以戰後生活困難已不容許中等社會之子弟有從容讀書之餘地故入此校者尤爲衆多吾人若就此校性質而論直可呼之爲中等職業預備學校然卽以此種中等職業預備學校而論其語言數學程度亦已遠在吾國所謂大學預科者以上矣 
　　德國中等學校共有四種其性質與地位上之區别已如上述茲再將各種中學課程共列一表以資比較 
　　以上即爲甲乙丙丁四種中學課程不同之處其中甲種中學注重古昔語言乙丙丁三種中學則注重近代語言及數學自然科學茲再將四種中學每週鐘點之比較列表如左 
　　以上所述者係指（普通學制）而言此外尙有所謂（改良學制）請於下次通信再詳 
國内要聞 
[北京特約通信（危言）]  
　　國會内部爭潮之眞相 
　　國會中民六民八之爭始於六月間留粤議員之通電繼以上海法統維持會之組織又繼以北京法統學會之發現至上星期三（八月三十日）始有鬧院之劇衆院常會因此未能成會然彼時猶有只向常會出席不鬧憲法審議會之說故三十一日之審議會雖以未足法數而散而民八分子四人只覔王正廷談話並未闖入議塲二日之審議會則王正廷臨時請假而未成會有謂係王正廷自求見好於民八分子者有謂民八分子所迫脅者今日之審議會王正廷不請假矣兩院議員足法定數矣而以新到京出席之焦易堂謝持鄒魯等根本上否認今次之會質問何以不繼續民八且分據演台兩端於他人發言討論縣制度之時言則俱言默則俱默攪擾之使不成會而不能出席之候補者又乘議場後門乍啓之際闖入議場執王正廷而欲毆之誤傷保護王正廷之參院警衛長范某致今日亦未成會明日衆院常會已緊急通告入門嚴查徽章旁聽劵須介紹人負責然其不能無事且恐至於仍不成會或更演成武劇亦爲意中事矣 
　　此事之由來以有兩種分子乃有兩種法統論民六民八之分只以一方有向未赴粤由粤除名之分子一方有在粤補除名者之缺而今不能列席之分子然兩者之人數皆不過百餘人兩院之多數則爲曾於八年赴粤之民六分子且以民六舊分子中有死亡者有辭職者民八補缺之人今日又補缺能出席者亦得數十故比較上不能列席之民八分子實爲少數而兩方之法理論在民八派謂旣經除名之人當然無復職之法律根據且民八在粤自由集會法律上不能認爲無效則繼續民六即於法統上說不去在民六派謂廣東除名在兩院會合之非常會議與兩院規則不合而補缺之手續未備名次上亦有問題且此次開會旣宣言繼續民六又由黎下明令撤消民國六年六月十二日之解散令則民六亦不爲無據兩方之事實論在民八派謂今日集會爲護法之成功已爲各方所公認則以護法之人當成功之後而被擯於門外天下斷無是理在民六派則謂去冬以來奔走運動謀國會之復活皆民六分子之所爲我亦不爲無功者何可相讓故兩者實在相持之中而 
 
 

Page 7

 
 
理論上以民八爲較長人數上以民六爲較衆蓋繼續開會前後之署到議員迄於二十九日以前之憲法審議會實以不反對民六者爲居十分之八九故八月一日徐清龢之主張民八人多嗤之以鼻也 
　　七月之末宣南寄廬破裂宣告即行解散是爲北京民八派活動之始蓋宣南寄廬原爲粤東歸來者之所組旣有在粤新補之分子且人品較雜在五月下旬曾起有疑雲謂有一小部分與徐世昌發生關係者破裂之原因則以一小部分主張民八然徐清龢等初組法統學會所占院内議席不過四五人民六分子頗姗笑之又以徐清龢來京較早與老徐有關論者又謂爲含有邨人之拆台作用然其時附和徐清龢者已有新來自粤之人物小孫派到京日久署到最遲說者謂觀望之原因亦含有民八之意味近自中山到滬宣言任議員自由北上奮鬭中山派之中堅議員一一皆將來京而八年分子之來京者亦日衆故三十日以前迭有函致吳質問迄未得復而出席之要求遂自三十日開始及焦易堂謝持葉夏聲鄒魯來始於憲法審議會爲妨礙進行之行動以促此問題之解决而如三日之招待報界四日之招待曾赴粤議員亦皆示威運動也 
　　據知其内幕者所談此項分子現仍不過數十人而其中又分三類其一純粹法統論者如謝持焦易堂之類彼於今之北京國會北京政府一槪不予承認欲直紹廣東護法之緒以開國會組政府然其人居最少數其二欲剔除分子者謂曾爲非法國會之議員及在北政府任官吏者應一律解職由民八分子依次遞補此其說已非堅持否認民六而略近於調和且尙有持極小限度之剔除說者謂國會之中是非不可不明如唆使督軍圑要求解散且副署通緝王正廷吳景濓命令之林長民又如賣國有據之曹陸皆不可不爲除名之處分其三則並非眞欲達護法目的而其不言之隱仍在公府顧問月薪之可靠與否並欲增進其地位得一簡任職又有人爲個人行動欲其本省議員之年老者不願久居北京者以議員地位相讓據一般人言在民八分子中此一類爲獨多故言其内容亦至複雜昨日焦易堂在公園演說主張召至廣東之分子消除黨派界限化去舊日成見組一圑體卽試金石之作用也 
　　觀彼等進行之途徑似欲先在衆院解决之而於吳景濓之感情爲獨惡吳之手段素欠圖滑應付多疏因而衆院中人有不滿者亦集矢於吳之一因前此徐清龢在會場中已迭對吳質問風潮起後八年分子索見吳尤急而吳避不與見且偶言及衆與爲難情形輒忿忿之氣見於辭色然近日益友派雖不與民八派同動作而實着手疏通吳與王家襄亦一面催促政府速將民八分子未給之旅費月薪補發將政治討論會發表以安一部分之心昨日兩院領到經費十萬元亦撥出一萬以爲此項之補助一面擬邀集各省議員分頭調停期此項風潮之得有結束然關於法統論及分子論則兩議長皆不能置詞即其他議員亦不肯有所表示此調停之進行所以尙無頭緒也而議員中接近保定之某號某號且欲藉勢力以壓倒民八故近來干涉之聲亦偶有所聞政府方面對此亦無辦法亦只有努力於旅費月薪之籌送公府顧問之延聘政治討論會之籌設而議會中之責難則又謂總由政府辦理遲滯所致否則釜底抽薪即有風潮亦不如今日之甚棼·如亂絲之現象殆不可言喻矣一般人推測謂内部紛爭未嘗不可設法解决惟軍閥方面實有兩種心理一欲藉手以獵取總統一則厭惡國會誠恐藉手有望而行其干涉固爲護法之大痛史如已知不能利用而本厭惡之心暗中煽誘將此台全行拆去則國會從此終了尤非國家之福也（九月五日） 
[北京通信（一黄）]  
　　魯案進行狀况 
　　魯案自辦理以來已近三月今請將其已往未來各要點作一報告以告國内之留心魯案者（甲）已往之成績現在所可稱述者一膠濟路沿線撤防二青島海關之實際收回三無線電之實際收回以供商用四撤廢青島日郵之已經解决按日本要求由萬國郵政委員會解决中國委員聲明不得逾明年正月一日此事得圓滿解决（乙）外交上之三方針此次魯案交涉以來中國方面方針早已定有步序迄今未變約可述之如下一日本未將全部各案提出以前中國不爲枝枝節節之對付免對方隨在留難牽制計現在日本提至礦山鹽田爲止已全部提出綜計價値不到五千萬二現在第二步卽在實地調查逐一當面估價折算指其錯誤計第一第二兩部分委員已各往所定地點會同實勘矣礦山委員已指博山坊子淄川金嶺鎭等各處其他公產委員均往青島鐵道分委員會則在鐵道部各處實行估計大槪此項手續二個星期可以結束三第三步之方針乃爲中國之對魯案於此乃將中國對於各問題之意見全部提出作一最後之解决魯案最後之成敗當在此時也（丙）交涉中之四問題魯案交涉已二月餘矣所留之各大問題亦略見一斑大槪將來爭點當不出以下四大問題一倉庫碼頭問題此爲青島進出口咽喉所在我方代表曾以斷然之態度主張歸入公產範圍蓋若一歸鐵道範圍則華約規定鐵道有日本車務總管及會計主任將來皆可干涉及之則鐵道運輸海口咽喉聯絡一起青島歸還等於不還王正廷出全力爭之稱雖至停會亦所不惜卒賴全國之民氣已告第一步之成功此後只在估價高下之爭矣二農田問題今已查得日本所稱之農田盡是將來在預備要求開商埠之處故此項問題爭論必極劇烈也三鑛山問題中國主張無償價日本主張有償價中國主張公司組織員應中國爲多日本主張平等四鐵路評價問題中國主張永久增修之解釋應以非移動爲條件凡屬移動性之物品如傢具之類不能在估價之列日本主張則應估價凡此四大爭點除第一項倉庫碼頭已有眉目外其他三問題必爲爭論之焦點無疑（丁）王氏之二責任一王氏曰巴黎當拒絶簽字之日各國新聞記者在門外鼓掌中國從此有外交矣愚亦以爲中國之有外交當自此日始今也有華府會議之結果而有魯案協定細目愚於此外交中居如何地位自知甚明喪心病狂之徒目予爲喪心病狂予只有一笑付之政治熱中者流目予爲政治熱中予亦一笑付之愚今日全神所注只知有魯案而已魯案交涉辦好善後有人愚何事不可爲留戀何爲二王氏又曰完成憲法亦我國民天職之一愚若爲權利而任審議會長愚只有四十九天有何權利可言不觀乎衆院副議長乎選至今日尙未選出愚若一辭職豈不因此徒費時問毫無結果乎國家當此亂離時代國民只有拚命力作貪權誤國沽名同屬誤國皆非愚之所爲也按王正廷氏居魯案中最重要之地位其言可以事實證明之（戊）青島前途之殷憂最近王氏致吳子玉電中有曰今後賡續進行交涉期中當勉効駑駘不貽外邦以口實然所憂不在困心衡慮之不爲人諒不患辦事人員之短於才能其惟一掣肘而足以挫折銳往之氣徒坐視欷歔而無能爲役者厥有兩端一經費問題難以爲繼此非片言可盡茲暫將昨上大總統曁國務院爲商准交通部允撥接防警隊開拔經常兩欵分文無着並個人挪借俱窮請指撥的欵迅予維持各文件抄陳省察固知政府蓋藏久匱愛莫能助第以責任所繫不得不據實以聞二土匪問題溯山東問題之所由來實肇始於一八九六年魯省鉅野曹州有德敎士二人被匪殺害値德人狡焉思逞之際大錯遂以鑄成痛定思痛不寒而慄迄於今日膠州境内沿膠濟路綫悍匪著聞何减往昔刻正豫備接收青島市内陡有公然架票勒贖情事此時倘舉清鄉肅清土匪於交涉期間或不致發生困難否則異日魯案縱告結束强隣耽逐乘隙踏暇職此亂階伊於胡底等語前途之殷憂眞不知愛國者將何以善其後也 
[民八議員大鬧憲法會]  
　　昨日（九月五日）本爲憲法審議會第五十五次會議延長時間至二時三十分審議長王正廷報告參議院出席一百三十八人衆議院出席三百三十八人已足法定人數正將宣告繼續討論（縣制度之如何規定）之時廣東護法議員大孫派之焦易堂鄒魯謝持等相繼發言始由焦易堂起立質問審議長民國八年在廣州憲法會議已經通過之條文及審議會已經通過之地方制度各條文審議長根據何種理由何種法律以取消之審議長曾經出席八年憲法會議試問何以對國家何以對人民查民國六年國會遭二次之非法解散國家法統頓遭紊亂同人自由集會國民同深慶幸茲者以國家根本大法竟取消於無形我護法同人將何以對天下後世恐審議長死無葬身之地矣云云其時陳銘鑑等請繼續開議謝持復登台發言與焦易堂大致無異當時秩序已亂凡表同情於護法議員之董昆瀛等主張將此問題另開一談話會討論卽有主張卽日改開談話會先行商量者審議長以是否改開談話會其權在于議長聲言須請議長復席議長王家襄不肯復席祗對請其復席之秘書云請審議長按照議事日程開議於是一方面陳銘鑑蔣羲明等登台欲爲繼續討論憲法條文之發言一方面焦易堂鄒魯等亦同時登台與陳等並肩發言聲言根本上不能承認今日之審議會發言者發言勸解者勸解冷靜者一聲不出嘲笑者冷語譏剌審議長大窘對於護法議員門面質問旣無辭答欲繼續開議又不能維持秩序力請王議長復席王議長又不來其後秩序愈鬧愈糟勢必不能開議遂由議長復席宣告散會不料尙有許多護法議員之不能出席者（卽未領有徽章者）如梅寳機孫芳等已從議場後門一擁而入就中有人將王正廷揪住謂你是曾經當過民八審議會審議長何以擅將已通過之條文無形取消遂一鬨而散 
　　另一消息云昨日下午一時衆議院開憲法審議會王正廷主席討論地方制度章議員謝持焦義堂及未報到而出席之鄒魯相繼發言大致皆謂民八民六之問題尙未解决憲法審議會不應開會陳銘鑑湯漪均謂國會繼民六而恢復憲法會議亦係第二期常會尊重時間尊重憲法仍須按議事日程繼續討論焦易堂大聲疾呼不准討論不准討論審議長諮詢衆意可否請議長復席改開談話會鄭江灝發言今日憲法會議載在議事日程不應當變更遂繼續開議先是民八議員徐清和等四十餘人昨日上午在南溝沿六十九號集議决定一致赴院出席衆院警衞長湯步瀛即據以報告吳景濓議長二次届時是否准其入院請指明辦法當時决定如民八議員至院由警務處在客廳接待至下午二時十分徐清和率領民八議員四十餘人至院湯警衞長即導入客廳及第二休息室慇懃招待詎民八各議員不入招待室齊至議場直欲入席適場内表决議案場門已閉徐等在塲外咆哮如雷有主張奪門而入者場内驟聞鬧聲即按鈴開門民八議員以徐清和爲首由議場後門蠭擁而入直撲審議長王正廷氏參議院警衛長范震華在王後出而排解民八議員即舉議員式之文明杖痛擊范氏致將范頭部擊傷數處眼部亦受重傷出席審議會之議員覩此現象一鬨而散衆院警衛長湯步瀛在場外指揮警士維持秩序民八議員又痛毆之湯身亦受有内傷數處民八議員擁王審議長入第五休息室此說彼語毫得不着要領衆議員因大鬧會塲之結果頗怨懟門禁不十分森嚴有要求議長作相當處置之意又一部分議員因憫范湯兩警衛長無故受傷極力主張兩氏向法庭起訴以直是非惟聞范湯兩氏以此次鬧院爲國會自身之一大問題不願以一身之故而另生枝節故對於起訴一層尙無意實行云 
[八校代表晉謁黎黄陂]  
　　談話不得要領 
北京國立八校敎職員代表程時煃許繩祖姚憾徐瑾楊棟林趙濟舟石學萬張鼎乾等八人昨日（五日）上午依約於九時先行集會美術學校九時半聯袂馳往公府進福昌殿黎總統於十時延見八代表於延慶樓寒喧畢即由代表陳述來意謂今距開課之期祇有五日尙未開學而政府當局對於經費又分文不發特來請總統指示進止以解决八校之開學問題黎總統最先答言仍與事實相距尙遠對於八校校長及敎職員代表前次向交通部索欠經過依舊不明眞相且頗有誤會代表當將高恩洪倒行逆施侮辱敎育界人格之實在情形再爲陳說一遍并申明八月十七日八校代表赴交通部僅有八校校長及敎職員代表二十一人並無軌外行動亦絲毫與其他方面無關涉代表行動祗爲維持八校力爭經費望總統勿爲高恩洪所蒙蔽更請總統判斷是非即日下令罷斥高恩洪交付懲戒否則請將八校解散黎見代表慷慨陳詞乃力勸不必爭持對人問題宜以經費爲重代表因詢以前次晋謁時蒙面允責任交通部按月撥付八校經費並迅即籌發欠費之事迄今十餘日交通部仍置之不理總統何以處此黎答以此事正當商榷之中王總理瞬將來府余當與王總理磋商之代表又言今距開課之期祇有五日事實上八校已無法開學萬望即日撥付三個月經費以爲開學及維持目前之用黎仍謂當與王總理商榷繼又言及崇文門稅關目撥中小學經費三萬五千元之事代表中有兼中小學校敎員者乃將中小學只領到七萬元之事陳明黎甚詫異代表復言據該關監督陶立來函六·七·八·九四個月業已撥發但八校並未領到有謂已爲他方面挪用者請總統注意黎乃自將陶立八月卅一日報告該關收支情形之說帖交與各代表閱看内有﹁自六月十九日至七月卅一日之四十三日間收入稅欵計共二十五萬四千四百餘元撥出　　敎育經費十三萬元　　民國十年正稅收入二百二十四萬餘元撥交中小各校經費三萬五千元　　留日學生經費二萬五千元　　一代表當將並未收到十三萬元之事當面表明黎總統於是主張由敎育界派一妥當人物至該關監視收入代表亦以爲然次又談及八月三十一日之指令問題代表詢以是否令敎財兩部帮同交通部籌付敎育經費之意與閣議有無衝突黎總統答言雖無明白表示但對於與閣議並無衝突及交通部仍當負籌欵之責一層亦不否認代表等見黎總統始終無切實答覆不得已乃堅請必於九月十日以前撥發三個月經費黎總統亦仍以（俟與王總理商議）之語答之時已十時四十五分代表等因見終無結果知無法再行進言不得已興辭而出 
[張英華又言辭職四局索薪之影響]  
　　王亮疇此番因洛陽之敦勸出協和醫院而重赴國務院照常視事外間或傳其借欵墊欵已有把握顧少川能於財政借欵上爲之活動實則尙未到此程度不過張英華自保洛歸京與王談於協和醫院彼此言合力維持頗使王略爲膽壯然彼時張之三次辭呈固已遞到府中王閱辭呈後勸張非速就代部不可在張未就以前王亦並不表示積極之態度故雖到院視事而辦事時間甚少日來下午輒赴西山或在清華園住宿其家中則自醫院出後未住一日前日王旣派林步隨送還三次辭代部呈於張氏並言昨日必須出席閣議高恩洪以英語電話勸之孫丹林亦催其必赴閣議即日就代部職謂否則王又將辭於是張乃允諾而特上王一函有所聲明主張其原函大意云本晨（四日）接林季武秘書電話陳述我公盛意並交還英華第三次辭呈囑於明日出席閣議等因現在財政困難達於極點代部一職責任重大自顧菲才萬難勝任所以再三陳凟冀以稍免愆尤現重承我公期許之殷亦當勉任艱辛共支危局茲於就職之先有應預爲陳述者一各部署薪俸問題查數月以來各官署欠發薪水爲數甚鉅各處人員有直接到部索欵者非特妨礙辦公甚至擾及官廳秩序英華以爲各部署薪俸財部自應負責無論從前欠薪及嗣後薪俸部中籌有的欵必當分配發給惟希望各部署長官亦能共予維持嗣後來部領欵請恢復從前辦法由各署主管會計人員到部支領以免紛糅此簡應請提出國務會議議定辦法以便實行一交通部特别會計問題似宜暫時仍舊英華對於交通部狀况不甚諳悉惟聞路政一項每年贏餘不過二千五百餘萬除去運兵費曁就地提用費五千餘萬元尙虧二千餘萬元郵電贏餘數亦無多而本年到期外債約二千萬元各銀行短期借欵曁各路支付劵又五千餘萬元内外債總數共七千餘萬元交通財政同屬國家機關但使力所能及原無畛域可分惟値此財力萬絀之時應仍請交通部勉力籌付藉輕國庫擔負交通部本月應付英法到期借欵二百八十餘萬元英華連日與稽核總所切商設法付籌然八月分鹽餘依據他種契約曁特准有案指撥之欵爲數已多斷無餘力足敷撥用此種事項關係國家大信現尙無法解决若再加以交部他項撥欵擔負愈多更無籌措之術一財政會議問題近日財政支絀一由中央政費之浩繁一由各省解部欵項之無着現在每月財部所恃爲進欵者僅有關鹽兩項其餘稅欵多數均歸各省截留目前應召集各省財政人員來京籌商辦法將各省稅欵何者應歸地方何者應解中央劃清權限内外相維財政庶有着手之處此項曾經國務會議籌有辦法應請即日實行以重財務要之中央財政至於今日拮据萬分定非英華一人之愚所能擔負惟望我總理主持於上各部總長協力共襄以冀財政前途漸有轉機區區之見是否有當伏祈裁察 
　　張氏旣以此函致送於王亮疇昨日（五日）因赴院出席閣議在閣議席上又將以上三項主張詳細說明且謂本人並未就代部職不過先來報告閣員討論後一致將以上三項通過關於交部特别會計問題高恩洪以張所述者係實在情形亦遂不加反對决定暫緩實行（一）（二）兩項則皆將以明令宣布張之第一次出席閣議總算順利閣議散後本預定就代部職財政部門前亦已懸掛國旗不料閣議將散之際忽生一大波折緣國務院四局索薪風潮迄未解决其實行罷工之法制銓叙統計三局至今亦未恢復原狀此次張英華由保洛回京對於各機關薪費一律發給半月四局人員頗不滿意昨日適爲國務會議之期探得張氏已允代部當然出席閣議因即集合百餘人於上午十時前往集靈囿擬向王亮疇請願并與張氏交涉到時閣議業已開會四局人員遂將會議廳包圍至下午一時閣議散會王及其他閣員聞有索薪人員在外等候遂匆匆散去轉赴公府午餐獨張氏因已身責任所在不便引避乃出詢大衆來意彼時四局人員紛紛發言秩序極爲紊亂張向大衆云彼此均爲公家服務有事儘可從容協商似此紛擾舉動似非所宜應請諸君推定代表數人以便詳談當有四局代表對張聲明衆意要求於已發半個月欠薪之外即日再發兩個月半以符原請三個月之數張云三個月欠薪爲數過巨斷難辦到惟諸君困難亦係實情茲擬十日内先爲籌發一個月俟一星期後再發半個月連同已發之欵共計凑足兩個月與諸君原來請求所差不遠諒可滿意四局人員聞言後一致表示承認但要求張氏親立一字據以爲保證張氏聞之大不爲然聲言本人業已口頭允許當然負責實行今諸位對本人親口所言者旣不見信豈字據反較語言有效耶如始終不能見諒亦惟有請衆另想辦法云云談判至此勢幾决裂嗣經四局局長出爲轉圜擬由四局公同具一公　開列分期發薪辦法送至財部再由張氏覆函表示承認作爲保證然張氏仍持不可四局局長不得已又向大衆婉勸謂張代部允發兩月欠薪届期倘有延誤吾等四人當負完全責任衆見情勢如此不便再事要求遂即散去張氏旣出重圍以本人自長鹽署以來雖未代部亦已對各機關皆略點綴四局發過半個月不爲薄待以現時之狀况安從立刻籌還全薪且第一日出席閣議已如此嗣後如何對付故出院後並不到部即令鹽署秘書廳草一併辭兩職之呈文預備今日送府惟王亮疇以四局係國務院直轄機關對此頗爲抱歉且自身此次復出本以財政有人負責爲前提若張氏又辭代部則自身亦惟有脫離不幹故昨晚卽以極懇摯之態度一面慰問張氏一面共商防止此類現象之辦法張氏以王素來誠實慰留以後意乃稍解然今日辭呈仍須遞上謂俟有辦法再定去留大約政局不免又有數日停頓矣 
[江浙之兩問題（慧）]  
　　江浙議員請改組太湖水利局 
　　旅京蘇人議蘇省發行公債 
　　太湖水利工程局設立二年成績如何早有定評近聞江浙國會議員沈維賢褚輔成等函請總統總理將該局改組廢除官制注重工程贊同署名者有秦錫圭蔣鳳梧陳煥章等約五十人函於今日始發出記者以茲事於江浙水利關係綦重亟將原函宣布以供閱者研究文曰（敬啓者竊惟江南浙西田賦之重占全國總額之半而農田水利全恃太湖爲之蓄洩自太湖下游積久淤墊暘雨偶愆饑饉迭告於是蘇浙紳耆有呈請特設太湖水利工程局之舉並指名請派錢能訓爲督辦王清穆陶葆廉爲會辦政府因而命之重民事也迨錢能訓辭職政府以王清穆繼之王清穆爲桑梓肩此重任於水患若何預防施工若何次第自宜徵集兩省紳耆及夙有水利經騐者詳細討論繼以實測然後有工程之可言乃於籌備期間貿然開局所擬浚湖計畫不從下游白茆薀藻瀏河七浦諸港籌議疏濬而齗齗於太湖上游之澱泖一隅各地方輿論之攻錯江浙水利聯合會之審查俱悍然不顧閱時二年用欵數十萬絶無尺寸之成績坐致辛酉兩省之巨災其貽誤地方者一也此種局所以工程爲主體宜羅致技師實施測勘不宜剿襲官氣濫置員司太湖局旣有秘書多名復有秘書上行走若干人旣有各科科長科員多名復有分級支俸之顧問諮議若干人冗員旣多薪額又鉅其虚糜國帑者二也太湖局開辦之初即有放墾漲灘之計畫由局員金天翮陳述於江浙水利會之審查會而審查會拒之蓋湖身淤淺利在開通私佔圩田久懸厲禁該局職在浚湖而謀放墾居心叵測物論驚疑乃近聞其咨報財部竟以浚墾兼施之策矇請備案此說果行必將與湖爭田借官入已湖流日狹但浚中泓猝遇秋霖盡成澤國　害及民生者三也總之太湖工程局組織錯誤趨重官制專移索欵以供冗費未聞借箸以舉要工長此因循恐無漉沈澹災之日况去秋大水太湖流域四十餘縣俱遭沈浸哀鴻徧野賑糶不遑痛定思痛尤不能不急謀救濟擬請將太湖工程局根本改組廢除局制專注重於工程即以蘇浙二省省長爲工程監督如以省政殷煩應會派坐辦一員駐工監察一面召集兩省紳耆將太湖下游應行疏浚工程詳加審議分别最要次要定期施工再以精確之測勘估定經費妥爲籌撥庶幾欵集工興有一期之疏導即免一方之陸沈實與國計民生關係匪細爲此謹請台端鑒核即將太湖水利工程局撤銷責成蘇浙省長妥議改組以杜水患而恤民瘼不勝迫切待命之至此上大總統國務總理 
　　江蘇國會議員對於蘇省發行公債七百萬元之舉頗不滿意參院議員朱溥恩等二十人擬提出質問書質問政府大致謂此七百萬元之公債旣屬江蘇分金庫範圍事關國庫何以不交國會通過衆院議員楊擇等二十餘人亦提出質問書措辭與參院議員所擬者大半相同惟衆院已正式提出參院方面以手續尙未完結須今日下午始能提出旅京蘇人對於代表來京深爲懷疑有人散布傳單定於明日（五日）下午三時在江蘇會館開江蘇旅京同鄉全體大會運動反對而幹事會亦將開會以决定方針主張恐不無緩急之異逆料必有一番熱鬧也（四日下午發） 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[新綏運貨開闢新道電（友）]  
　　大總統鈞鑒國務院財政部農商部蒙藏院蘭州陸督軍林省長鑒昌密新疆綏遠商人往來運貨向以蒙古草地爲要道在前清以至民國數百年來確無徵收通過稅法今庫倫在於距綏遠二十四站上下地方名曰紅根嶺曰圖布齊曰哈達圖曰石拉哈達曰黑沙圖設卡徵收貨稅種種稅率極爲苛虐商賈不堪擔負停止發運貨物貨物停滯則商業塞商業塞則國稅減是斷絶新綏兩省區之民生與度支莫此爲甚萬難放任至如何嚴重交涉將外蒙稅卡達到取銷目的應懇政府設法主持辦理惟新綏商貨往來絡繹不能阻絶必待外蒙稅卡撤消實屬緩不濟急現擬取道由額濟納阿拉善鄂爾多斯各蒙部行走由綏運貨來新者歸綏遠都統發給護照由新運貨赴綏者由新疆省長發給護照前在何處完納貨稅亦照舊辦理沿途再不徵收通過稅以恤商艱傳諭新綏各商雖然依允但據稱由額濟納阿拉善鄂爾多斯各部行走駝脚多未經過不免稍有戒心非得蒙部王公與甘肅省官長切實保護不可應請蒙藏院行文蒙部各王公轉飭部落遇商人運貨持有新綏護照者特别保護並請蘭州督軍省長令飭各蒙部沿邊一帶關卡亦查新綏護照立時放行母稍刁難然此一轉移間縱與庫倫一時交涉無效而新綏商務稅務尙不因此遽受影響即外蒙設卡有費而無徵自生自滅亦未可知增新福祥往返電商意見相同謹會電陳明是否有當惟希鑒核訓示施行新疆省長楊增新綏遠都統馬福祥叩 
[商約代表請政府實行裁釐]  
　　各省商會所推討論商約代表因裁釐加稅問題特組一關稅研究籌備處前日曾在太平湖飯莊開會一次昨日（五日）下午二時該代表等又會同全國商會聯合會各省駐京評議員在石駙馬大街二十二號開會到會者二十二人中有長沙總商會代表張先贊·綏遠代表邢克讓·及前京師商會會長安迪生·三人均係新到者首由張維鏞報告討論範圍次由王文典提出七項一討論裁釐加稅實行之障碍二籌畫未裁釐加稅以前徵收附加稅二五之辦法三討論奢侈品値百抽十及其奢侈品之範圍四實行裁撤釐金後增抽至十二五五裁釐加稅後外人在華設廠各種貨品徵收出廠稅値百抽二十五六機器仿造洋貨及手工製造品請求出口免稅七討論出廠銷場各稅應否卽行以上各項報告畢當由各代表先後發言逐案討論並議定以全國商會聯合會代表名義具呈府院懇請明令裁釐其原呈如下我内地釐金爲工商之勁敵久矣商民竭其能力旣請願於政府復呼籲於外人誓死力爭以求裁撤亦非一朝一夕矣國中人士論列釐金之害與裁撤之利刋之報紙見之公牘宣之演說著之書册蓋已言之又長言之矣即外人之關懷中國時局者亦莫不具同情之論調而代吾商民爲熱誠之呼籲最近如辛博森氏等且有最懇切之建言是則釐金之宜裁撤而不可再使之生存者其理由固已千眞萬確毫無疑義矣顧十數年來政府何以不毅然允答商民之請求而决然裁撤之而必使此摧殘工商扼吾人生命致國家於貧弱之惡稅日復一日依然健在者其用意固在重視目前之收入而不惜爲飮酖自甘之計耳推當局之意蓋一則因國家收入方視釐稅爲一大宗若撤廢之則無所抵補二則因藏釐必須加稅外人若不認加稅而裁撤釐金則日用更將窮困二種理由平情論之實非充分然在前日猶或可藉詞時至則今日更無研究餘地華會議决外人慨允吾國修正關稅以實行値百抽五並增抽二五之附加稅奢侈品則抽至百分之十據吾人詳細調查前之關稅雖曰値百抽五其實以估價之不確（卽以十年前之估價表什於後十年之今日）徵收之舞弊所抽不過値百之二又二七苟從此次委員會修改之後實驗實抽則所增入幾爲原額五分之二加以附加稅之二五及奢侈品之値百抽十合而計之則實抽溢額收人當爲二千四百三十餘萬元（内有進口子口半稅溢額約一百五十萬元）附加稅收入約爲三千二百八十萬奢侈品收入約爲一千萬元三項併計約達六千六百萬元再查全國釐金收入當光緒初年實收約七千萬兩以一五合銀元應爲一萬萬零五百萬元然政府所得者僅二千萬兩僅三千萬元及有清末年清廷預算釐金總數爲三千五百萬兩民國初年民國預算釐金總數僅爲二千四百萬兩約合銀幣三千六百萬元年來實際收入充量不過四千萬元左右然則以上項溢收六千六百萬元之稅額抵補此四千萬元之釐金實已多出二千六百萬元是裁釐抵補之憂慮不成問題矣又况此次修改稅則即係加稅之準備華會已有决定外人亦屢宣言以吾國實行裁釐則允增加進口稅率且英美日葡各約已訂有値百抽十二五之明文是我自不裁釐固難强其承認加稅若我將釐金裁撤則加稅目的必可根據條約完全實行苟裁釐後實行値百抽十二五之時則所收稅額應於六千六百萬元（未裁釐以前所收之數）之上增出約七千萬元（卽增眞正百分之五）合之爲一萬三千六百餘萬元再按馬凱條約第八欵第九節内載洋貨在華設機器製造廠者須完納出廠稅其數倍於進口稅云云是値百可抽二十五矣今者關於此項設廠製造種類及出品確數雖不明悉然以臆測之亦非在少數計其稅額至少當不減於前述總額一萬三千餘萬之四分之一夫僅以修正稅則之收入卽足抵補釐金而有餘若達到增抽十二五時則其溢額實可超過釐金兩倍而有餘是裁釐不獨無害且大有裨益於國家之收入蓋關稅增加後外貨舶來成本自高國貨不受釐金之摧殘其値自較今日而尤廉人之避重就輕國貨之購買力自必澎漲是不必日言提倡國貨而國貨自發達矣國貨發達國家稅源必益增加是裁釐之利不僅專利吾民今商民希望裁釐之實現有如大旱之望雲霓際此確可撤裁之時機又無其他窒礙若猶不確定辦法示以决心商民何知惶惑滋甚籌維再四用懇我大總統俯恤商情允如所請批交國務會議議决通過卽日明令確定以增加關稅收入作爲裁釐抵補之的欵務使舉國咸知政府有裁釐决心及實現時日以後工商各業庶有昭蘇之望 
[財政部關於免釐加稅之提案]  
　　裁釐加稅一事現已由財部將提議案交財政委員會討論茲從某方面覓得原案全文如下現在論免釐加稅應根據太平洋會議關於關稅協約而研究該協約所規定之切實値百抽五已在上海開會辦理據報九月初卽可結束母庸贅述茲所研究者卽將來特别會議之如何應付也特别會議計有四種責任一爲免釐加稅之事一爲切實値百抽七五之事一爲每四年修改稅則一次應擬訂預定章程之事一爲海陸各邊界劃一徵收關稅之事謹分别詳陳本部籌備之情形及應付之方策如下一免釐加稅之事一協約第二項載立卽組織特别會議以便從速籌備廢除釐金并履行一九零二年九月五日中英商約第八欵一九零三年十月八日中美條約之第四第五欵及一九零三年十月八日中日附加條約第一欵所開之條件以期徵收各該條欵内所規定之附加稅云云照此規定言之則中英第八欵中美第四五欵中日附加第一欵所載各節我均有履行之義務然今昔情形不同卽國民之觀念亦異當時規定之大略有揆諸今日窒碍殊多不能不在特别會議提出修正者又有一般傾向與原約不符而本部以爲尙可依約辦理者更有原約規定之意不甚明瞭而實行之際不能不先擬具體辦法者茲分項說明如下一稅權之問題英約第八欵載此項進口正稅及添加之稅一經清完其洋貨無論在華人之手或在洋商之手并無論原件或分裝均得全免重征各項稅捐以及查騐或留難等語美約亦有此規定一面由美國議約大臣備文聲明願意承認中國主權可以征抽各等稅項唯亦不得於約欵有所違背此卽對於我國所要求加入毫無干礙中國主權征抽他等稅項之意而與有限制之承認也此自約文裘而觀之一面規定不許重征一面規定無礙稅權似覺面面俱到然實行之際實有困難例如我國將來擬辦消費稅在店征收與通過稅之性質逈别實爲内國舖稅之一種在我解釋爲征稅之主權不受妨礙在彼則解釋爲貨在華人之手雖已分裝亦不得重征也是則從前所限制者納一子稅沿途不再重征落地以後中國尙有征收之權今則加稅以後無論何時何地均不得重征矣（照此解釋東三省現辦之銷場即與此抵觸）卽讓一步言之許其不再重征然有洋貨與土貨相類或土貨由香港轉口以洋貨論此時若不與以查騐之權則何從區别然查騐乃英美條約之所禁也是以本部之意對於此等妨礙稅權之約文須加以從寬規定爲要策二監察之問題英約第八欵第十節載由每省督撫自行在海關人員中選定一人或數人商明總稅務司由該督撫派充每省監察關銷場稅務土藥征收事宜該員等須實力監察如有不合例之需索留難一經監督之員禀報該省督撫卽行將弊端除去第十一節更有詳密之規定此無非以洋員爲稅務之監察也若以杜絶中飽言此法良善若以國家稅權言則宜加審愼土藥旣已廢除鹽務已有專職似可删除以上兩項應將約文提出特别會議加以修正者也（未完） 
[女權運動會向國會請願]  
　　女權運動同盟會昨日已向國會正式提出請願書請在憲法上規定男女平等並修正刑法民法恢復女子一切權利其請願書如次（請願主文）一在憲法上明白規定女子與男子平等的享有憲法上所定人民應享之權利二在刑法民法未修訂公布以前請貴院依男女平等的原則自動的將民法上親子關係承繼權財產權行爲權等提案修正公布並在刑法上加入同意年齡納妾者以重婚罪論之規定（理由一）眞正之民主主義絶不容男女兩性有階級的存乎其間女權之回復男子獨攬政治制之掃除絶非徒託空言所可濟事在社會上必先有敎育平等而後女子之能力有相當的機會以爲之訓練在政治上必先立男女在法律上平等之基礎而後社會上一切關於發達女權之設施始有所依據夫社會上之設施我女界亦有分内應盡之職繼今以後各奮智勇竭力以圖之苟盡其在我則效舉事興無待於求乞號呼可以遂其始志惟政法上之扶持則有賴法律之保障非一二人私力所可奏效憲法上之效力高于一切法律憲法之目的在保障人民之權利而所謂人民者固非專指男子而言（理由二）在中國法律上關於保障女權的規定固屬無有而限制女權之規定在在皆是在憲法未成立或成立之時一切法律必有以種種原因而緩其改革然則憲法上雖有男女平等的規定仍屬空言女權之未伸仍舊男女之不平等仍舊苟待夫寬緩之歲月方能徐徐而修正各法律以伸女權則無異女權運動遲之十年二十年而後見也我等紛紜之謂何茲謹依臨時約法第七條之規定提出請願書如右除第一項主文請貴院卽日咨請憲法會議在憲法上明白規定女子與男子平等的享有憲法所定人民應享之權利外其第二項主文亦請貴院在刑法民法未修訂公布以前依男女平等的原則自動的將民法上親子關係承繼權財產權行爲權等提案修正公布並在刑法上加入同意年齡納妾者以重婚罪論之規定無任企盼 
[吉林省敎兩會之選舉潮（隱）]  
　　吉林省議會議長于源浦上月中經省吏委爲代理敎育廳長在當道則畏其敢言而使之箝口在議員則可藉口行政官吏不能兼任議長之法理改選議長另有作用而于氏本身則以上年勉强當選議長時本有於第二期常會中辭職改選之交換條件及今夏第二期常會開幕適値奉直戰爭之後盛唱三省一致對外（指對直派）未暇及此于氏雖得苟延殘喘終以未得全體誠意擁護爲嫌遂乘此長敎機會爲自動的引退誠可謂善知權變者矣本月二日正午十二時省議會開正式大會由劉副議長樹春主席首議改選讓長問題即將于氏辭職書當衆宣佈原文如下（同仁諸兄均鑒鄙人德薄才淺不堪重任本賴友朋不棄力爲輔助三長議壇未致顚蹶撫衷自問感愧交深前得省長命令飭鄙人代理敎育廳長事煩任鉅兼顧爲難議長一席敬避賢路懇祈同人開會議决俯賜允准俾繼職者早日選出鄙人將經手函件及欵項賬目明白交代全身而退不辱先人則此後有生之日皆鄙人戴德之年區區寸懷俯希垂照專此上達即候台安一旋卽通過准予辭職另定改選日期並議决函請該區候補第一名來省遞補現在最有議長希望者爲程科甲但劉樹春賈明善等運動甚力票價爲每張吉大洋四千元將來究竟鹿死誰手尙不可知 
　　省敎育會本届改選内幕中競爭甚烈上月二十九日選 
[汕頭風災之慘狀六]  
　　太古棧房前之情形（兆芳贈） 
　　舉完畢後卽當衆開票計吉林縣勸學所長韓瑞汾得七百四十五票當選爲正會長勸學所學務委員孫翰聲得六百五十三票中學校長徐鴻澤得五百六十七票均當選爲副會長迄今竣事已數日外間尙鮮有知悉者省敎育派首領黄書紳旣遭失敗乃聯絡省派會員發出宣言云（此次省敎育會改選吉林勸學所取包辦主義種種弊端非可究詰吾等爲求生產合法之敎育會對於此種違法選舉無論何人當選絶對不能認爲有效除通電全省各縣敎育機關主張另組合法省敎育會並具書省公署敎育會敎育廳特别聲明外用特宣言咸使聞知會員敎育會副會長黄書紳·法政專門學校學監扈文翰·省立第一師範校長吳玉琛·省立女子師範校長張樹珊·農工學校敎務主任程信·職業學校校長李景繁·毓文中學校長韓迺賡·省立女子中學校主任韓予衡·省立模範兩等學校校長于化鯤·省立師範附屬小學主任胡玉書·省會義務敎育模範區學務委員管仲和胡綿書等五百二十八人同叩）而勸學所亦登報指摘黄書紳之短處互相攻擊可謂針鋒相對刻經省議會向雙方疏通和解尙無辦法代理省長魁陞則根據省署代表敎育科長楊貽珊及警務處之報告謂韓瑞汾之違法爲一人反對者則爲全體違法故頗有袒護縣敎育派之趨向（韓現兼警務處提調楊爲韓之同派人物警務處及楊科長之報告均有作用）惟舊會長王世選以按章交代應得副會長及評議長之副署始可實行現該二席均係省派會員當然不能照辦以致無從交代查省敎育會名爲全省敎育總會實則内部會員純係吉林一縣所組成（會員共一千三百餘名縣敎育派佔七百餘人）今省派擬根本改組召集全省敎育界充作會員以打破縣派之把持理由固甚充分第恐難於實現耳 
[長沙通信（華）]  
　　湘南問題之近訊宋謝兩將之態度 
　　湘南問題遷延至今第一師長宋鶴庚赴衡後局面爲之一變惟省城仍有人疑爲陳嘉祐舉動係譚派去趙之先聲者實則譚派之宋謝兩將均不直陳之所爲故不能認爲譚趙之爭惟當局主張嚴剿陳部而宋謝則以與陳久共袍澤欲其悔過退出湘境和平了結此其不同之點耳宋氏迭電勸告陳均置若罔聞宋乃不得不以武力從事本日衡州拍來宋電云（長沙林議長魯師長田鎭守使辰州蔡鎭守使寳慶吳鎭守使衡陽謝鎭守使均鑒吾湘水旱兵戈頻遭惡歲休養生息卒卒未遑比頃陳軍由粤折回永州迄於祁陽地方人民奔走呼號若不勝驚擾良用慘惻矧當省憲進行伊始之際若爲阻擾破壞將何以解於天下亦重負我三千萬人民之渴望矣弟奉命來衡原期和平解决息事寗人乃迭電將誠未蒙容納且據探報大有節節進窺之勢爲地方秩序計爲自治前途計誠不能不嚴行制止以保治安現已令飭各軍分途並進想不日當可就範惟弟與護黄兄患難論交久同袍澤至不幸以兵戎相見雖迫於公誼此心亦不免戚戚耳餘俟續聞宋鶴庚叩東）此電可以消除多少之誤會刻聞第一師唐賀兩旅由常寗攻祁陽謝國光羅先闓由衡陽進第一混成旅葉開鑫由桂東進三面環攻或不難即日平定矣 
　　至衡陽鎭守使謝國光亦與陳護黄交誼甚厚者惟不能以私情而廢公故所部悉已開赴前綫茲因餉項缺乏特電令該屬衡山衡陽祁陽耒陽四縣知事趕籌巨欵其電云衡州宋知事郴州禹知事祈陽鍾知事耒陽丁知事均鑒頃同羅旅長會告總司令一電文曰長沙總司令趙鈞鑒竊職等所部餉項截發至四月或五月底止又陸續支給火食欠發之數約有二三四月不等惟現在職闓已失永城以前奉撥之欵不能收取所部集合祁陽火食俱無値此陳部多方誘惑不以餉項維持不足以固軍心而職光所部均已開出亦請欵接濟甚急職等知政府財政困難未便派員來省領取仰懇鈞座俯准由衡歸衡山祁陽耒陽各縣籌借以濟急需各縣籌借數目職等擬定衡陽四萬元祁陽三萬元衡山二萬元耒陽一萬元乞迅賜電令各縣知事趕速措解俾解困窘臨電不勝迫切待命之至謝國光羅先闓叩宥已印發等語想總座不日當有電令來縣特先錄電奉告仰該縣知事查照從速設法向地方籌借以濟軍糧萬勿延誤爲要謝國光宥午印觀其電令之語氣足見謝氏與宋取一致之行動也 
[開封通信（耿耿）]  
　　鄭州會議與吳氏對川方針 
　　劉承恩何佩鎔赴洛之内容 
　　自吳氏高唱法統恢復後奉直問題復於此際緊張吳鑒於四周情勢惡劣遂發起召集鄂陜魯汴各省代表開鄭州會議外間有謂係張福來主動慫恿吳氏而成者則未敢决也蕭劉汴馮所派代表現均已齊集（聞馮尚須親自來鄭）日内大約可開會議昨日下午五點五十五分吳由洛陽搭隴海西車抵鄭即以二十四師司令部爲行轅當即傳集直軍各師旅圑長面談并告以此次會議眞象據傳所議約分五項一對關外問題二南北統一問題三内閣問題四未詳五援川軍事收東問題吳語張福來云現在時局最爲統一之梗者就是奉張一人中山競存大約尙能調協了解彼則咄咄逼人非有特别防範不可且余爲保持我輩根本力量計須有再與關外奮鬭之必要惟現最感困難者（語至此轉向鄂陜代表言）厥爲洛陽方面財政缺乏器械不足現今能爲余帮點忙者實際上只有陜鄂豫三省豫省匪禍方張全省受困煥章索來爲人純潔籌欵恐非所能未知鄂陜能否設法云云在座諸君如有意思即便發表（時因魯田代表未到故所開非正式開議）嗣吳即將孫傳芳報告川事一電示衆共同討論該電稱奉命援川劉湘已逃川中内訌將次平定對於援川一事擬請實行收束特電請示孫電傳觀後衆尙無言吳即蹙額曰那也可算罷了汝們究竟有什麽意見張福來謂湘且撤防何有於援川巡帥旣知現刻患在東北不在西南不如以全力聚會於京漢及汴隴沿線以備不虞吳頗韙其議又討論良久結果决電孫氏覆示應付川方辦法如下一對於援川鄂軍應即從速收束二凡已入川境之鄂軍次第撤退彼此不得侵犯三對於川軍潰伍入境照下列辦法第一項凡川中戰敗之軍一律禁止竄入鄂境如零星潰軍即解除武裝聽候處置第二項凡川軍敗走之軍官携有武裝者一體解除沿途加以保護第三項對於川方若川軍（一軍及各軍）能恪守川鄂協約無犯境界鄂軍亦不得無故入川第四項鄂西施鶴等廳現已由鄂政府收回川軍如藉護送旅川鄂軍回防增軍邊境我軍得拒絶抵禦不予通融第五項川鄂邊防事宜在川訌未大定前應依舊特别戒嚴不能疏忽觀上述各項辦法則吳氏對川方針似已明瞭矣 
　　聞數日前吳因鄂潮及直軍餉糈問題曾電召前鄂省長 
 
 

Page 11

 
 
何佩鎔劉承恩來洛面詢情况茲悉何劉而氏已於二十九上午十點抵洛陽謁吳據熟悉内容者言吳因鄂政潮遷延太長深慮引動其他不利方面有礙洛陽發展應速解决何劉兩人均與鄂潮有關故特與之商榷蓋吳氏初意鄂長擬以鄭焯充任適鄭被留財廳出缺吳又欲以魏聯芳充任復慮鄂人反對乃以此意詢何劉兩人謂鄂同鄉京官有擬以饒夏諸人請元首擇一任命者夏饒均湖北人巡帥以爲何如此言本係探口氣作用詎吳聞語即謂如此不如以鑄新暫權省篆爲愈吾想給鑄新一個交換條件鑄新倘到任須以馥卿（聯芳字）長財廳並須予以種種方便吾老實說一句話吾借用湖北即在財政上之活動非有有意與黄陂鑄新爲難現在吾已電金永炎向黄陂及鄂同鄉徵詢同意此事當不難解决目下直軍調遣甚忙各方面籌商借欵又不敷用近某處軍事又甚吃緊最好請兩位想個帮助法子云云何氏允以在鄂所辦某種營業經費先爲挪借聞該營業内并有劉承恩股二百餘萬元吳擬凑數借三百萬現金發給軍需外傳何先以此欵許蕭繼又欲獻吳因之何蕭交惡即以此也連日京漢鄭州各站滿佈直軍車輛有供不敷求之象鄭州商民怵於前次戰禍均惴惴恐意外事之重臨想當非無病之呻也（九月四日） 
[江西敎育之悲觀]  
　　省垣各校開學無日 
　　國聞通信社南昌通信云江西因軍事影響致財政萬分竭蹶而最關緊要之敎育事業亦因之停頓雖近來省立中等以上校長職敎員曁小學職敎員迭次向官廳催索欠欵力竭聲嘶亦僅得蔡成勳訓令財敎兩廳妥籌辦法何剛德定兩星期後再行答復之結果而已維持辦法依然毫無把握各校不得已恐學生來省向學校爲難只得通告其暫緩來校現各校門前除索債者外幾至無人來往曾憶去年此時各校已一律開學學生躋躋蹌蹌不免有今昔之感省立各校如此而私立各校亦大受其影響因外屬學生見省校尙未開學則私立學學生人數去歲一師等校招生學生前往投考者每校均在一二千人之間卽私立心遠中學亦有五六百人之譜現私立各校心遠中學招生一百人應考者僅九十餘人其餘贛省中學·匡廬中學·西江中學·啓新中學·更不堪言且初辦之心遠大學招考文理工兩科預科生本擬招足一百二十名詎至考期大出人意料之外僅得三四十人初辦之專科師範亦同此狀故各校一再展期開學以便增加投考発生至省立各校則以經費積欠過鉅達四五閱月勢難開學長此以往江西敎育前途眞不堪設想矣 
[蕪湖快信]  
　　蕪湖余知事爲攤銷金庫證劵事於五日下午二時柬請商會等各圑體到署開會討論埕果總商會曁各商帮合認三萬元中交兩銀行各認四千元市農會認二千元共計四萬元仍有一萬元由余知事向房產公會四鄉農會勸銷限定十五日將欵如數繳交中國銀行代辦之金庫以濟軍需總商會定於七日召集各帮商董開聯席會議以便將認銷之三萬元分派各商帮 
　　皖南鎭守使馬聯甲前令駐蕪第一旅二圑三營營長馬端雲與駐省第五旅一圑三營營長張宇山對調張已由安慶乘輪來蕪於六日正式接事馬營長俟此間手續辦理清楚即行赴省又聞開往徽州之張圑長（子俊）業於六日傍晚由南陵率領機關槍隊回蕪 
　　此間日前颶風大作江潮驟漲加之宣城山内發現蛟洪水頭高至丈餘以致潵水咸保蔴浦柳子垾大塘垾桂花橋等處圩堤均先後出險潰决數丈至二十餘丈不等淹没田畝甚多余知事曁市農會聞訊卽派員携帶椿木蔴袋等件分往各圩督夫搶救以免漫溢並聞余知事以咸保圩田禾早經收割完全當然不能成災特發貼示諭謂所有本軍應完錢糧與佃戶應繳東租均不得短少 
　　安徽全省水利局以比年本省皖南皖北各縣蛟洪暴發漂没田廬工振義施積數至鉅關係國計民生均非淺鮮特製定各縣水道調查表曁說明書令行各縣知事照表内所列各項詳細塡註限文到一月内呈送到局俾資依據而利進行余知事奉令後已遵照辦理 
　　蕪湖道尹房宗嶽刻因某項要公於五日下午乘商輪進省聞蕪關監督何炳麟日内亦擬乘輪赴省一行 
[美報記孫中山之談話]  
　　世界新聞社譯英文日本廣智報上海通信員索克思氏八月二十五日通信云孫中山今日對客談論中國之國際地位謂中國之内部政潮欲求解决必須先從解决財政入手尤以解决北京政府之對外借欵義務爲特要中山之態度贊成外資繼續參加於開發中國富源及建築鐵路彼云在北京前此開始拖欠外債之前欲先謀統一然後整理財政其事雖非不可能然極困難今已不復如是矣中山謂北京若無一有效力之政府能實施其命令於全國並收集各省之稅欵而不遭阻撓者則統一之舉徒屬空談而國家之還債力若不恢复則設立此種政府顯然爲不可能之事 
　　中山於未覓到若干解决中國財政問題之方法以前不凖備加入北京政府彼以爲當小數薪金尙不能付之時斷然無法處理北京大局關於彼有總統希望之說彼云倘余得有美國及其他中國欠債之國之保證證明中國提出關於歸還過期外債借本之提議將得優惠之考慮又保證在依據外人良好顧問不久卽將實行之整理時期内新銀圑將給與墊欵以供尋常行政用途則余將往北京 
　　中山談及大戰後各國政府之外債與中國有關係彼謂有許多國家爲中國之債權國而對美國則爲債務國假使歐洲各國果鄭重向美國建議請取消戰債則彼希望美國應記得中國乃歐洲之一大債戶或可將中國欠歐洲之債移渡於美國之一問題加以考慮去年華會開會廣州政府要求參加時中山曾組織一委員會研究此問題彼謂彼之提議以中國欠歐洲之債移於美國其用意蓋因美國經濟情形較良中國或可取得較寬之條件及調整彼云關於此種希望有一先例卽美國之歸還拳亂賠欵是倘美國再作此主張則此同項政策或亦可適用於其他之賠欵但余須鄭重聲明者卽凡北京政府所合法締結並經國會最後批准之任何借欵余絶無否認之意中山現仍從事與北京領袖談判以謀統一之進行 
[治江會在寗開會紀（再續）]  
　　本日（六日）午後五時治江會繼續開會出席者有江常崇寳靖如通海八縣代表計共二十八人韓省長主席謂昨日討論復議組織大綱未有解决是否要復議仍請討論張援謂當然要討論劉魯璜謂從前議决之案對内對外是否發生效力須先研究張相湯景槎等曾有電到省惟省署確未復是對内已發生效力常熟代表張君謂從前王省長置之不答是不能辦到現在省長爲本省人可否辦到或有其他辦法請答復一句主席未及復龔廷鶚謂效力能否發生完全在對方面如省議會祗能議决案件而行否仍不可知方家珍謂龔先生在省議會同人等已聞名請問對外雖不能强制而對内要不要尊重張援謂治江會係目的圑體與省議會不同省議會可以多數挾制少數治江會則不可試借一句話說假如八縣公議以崇明沙妨礙水流能以八縣對一縣之多數而除去之乎勢必不能蓋各有其利害切已關係非協商妥當不可衆鼓掌鄭立三謂目的各縣有不同但大家須有犧牲精神劉魯璜謂犧牲他人而利自已鄭先生所謂之精神是不是如此方家珍張相咸請鄭說明太湖局王督辦謂說到犧牲二字總希望大化小重改輕張相謂議决案不生效力要圑體何爲而况如鄭先生同爲圑體中人早有治江其名之說前途實非常危險黄廣介謂九縣旣各有利害關係不妨俟機關組織成立是非自有公論王督辦謂測量後總可商常熟代表張君謂南漕築壩與否當然俟測量後再說請問督辦能否擔保衆鼓掌主席謂南漕築壩爲如靖函縣利害切身問題本席係行政當局豈不注重不過開會三日大綱尙未議到如何結束應請注意我想請各縣各舉一人審查組織大綱然後再議常熟代表張君請先解决南漕主席謂據議事錄在上海開會時張四先生曾有南通三十萬江常三十萬其他各縣治江費三十萬之說張援謂上海開會時並未議及經費此不過個人說話至於如靖要求在防害不在經費張相劉魯琠謂南漕問題不解决我如靖受害無窮决不能承認此會時已七句鐘遂無結果而散 
[杭州快信]  
　　省敎育會十日開臨時評議會提議事件一本會職員辦事細四二本會十一年度預算三江浙敎育會協進會代表四講演會事件五組織外國語研究會事件 
　　新任一師校長何炳松（字柏臣金華人）現已抵抗寓西湖宋莊該校學生擬即日開歡迎大會 
　　黄維時等組設之私立法校報名者頗形踴躍公立法校刻尚未開課 
　　杭縣地方檢察廳長劉以茀病故遺缺中央已另簡左景昌（湖南人前蘇臬司左孝同之孫現充河南高等廳庭長）繼任 
　　浙省籌贖膠濟鐵路會幹事長張載陽又請辭職現定十日上午續開會議公决辦法并一切進行事宜 
　　新選杭州總商會會長金潤泉請辭公决挽留並推代促駕昨金君又函堅辭該會定十日下午開會討論應付方法多數已主張另選 
　　浙東被水各屬如諸曁新昌等縣城區積水皆高丈餘電音梗阻咸用郵代然到省亦必須五六日輪船停駛雇用小舟因是消息遲滯 
　　壬戍水災籌振會成立後浙東各屬水災籌振會行將歸併昨開會議到僅五人無結果而散 
　　壬戍浙省水災籌振會理事長王湘泉因公私事繁振務重要深慮才力不及擬上書請辭 
　　上年臨海振欵北京振務處以有官紳朋串侵蝕情弊曾咨浙查辦迄今未據聲覆現又下今嚴催 
[南京快信]  
　　旅寗贛同鄉會以蔡成勳督理江西軍務已見命令昨電京贛籍國會議員請實行缺席以示抵制 
　　徐州開闢商埠已由兩長咨請院部核議昨徐屬同鄉公推卜廣海丁作則二人代表赴京接洽 
　　交部定本月十四日在京開統一鐵道會計會議滬寗津浦兩路局均派代表赴京與會 
　　農商部派郭可銑來蘇調查商務狀况昨由京抵寗又令蘇實業廳改良種植疏濬河道 
　　運河督辦張謇請撥軍隊施治運河齊督以江北土匪充斥所駐軍隊不敷分布昨復俟地方匪患肅清再籌辦法 
　　韓省長委王宗祥充省署官電處辦事員財廳委顏輅赴青浦守催交代 
　　韓省長爲公債問題昨續派蔡培赴京從事疏通 
　　敎育部電敎育廳催派代表赴京列席敎育會議 
　　賑務處從事結束前發捐啓已一律收回 
　　下關電燈廠添設新機九月十日起即可引電入城　　觀音門外北固鄉警察派出所在該處藉名捉賭騷擾激成罷市風潮現經江寗吳知事將該警長記過昨日照常開市 
地方通信 
[蘇州]  
　　縣署升調掾屬吳縣公署自撤銷可法部份後所有承審員陳贊舜已由郭知事委充東山行政委員喻世芳曹尙峻委充第一科科科陳贊舜昨奉蘇高等廳委爲崇明縣承審員所遺東山地政委員一缺昨由縣署委科員喻世芳繼任又縣署第一科主任郎鴻鈞請假已久一時難痊其遺缺亦由郭知事委曹尙峻暫代曹之遺缺則委許獻詒繼任云 
　　盧認　虧欵押追前充各市鄉屠宰稅認商盧榮記·以虧欠稅欵多至一萬餘金當奉財廳令將認案撤銷嚴行押追嗣經具限三星期保出措繳等情迭誌前報茲悉財政廳以限期已過僅據繳到元年公債票一萬元以時値折收核諸所欠之數相欠尙鉅乃派警備隊由寗押發下縣實行押追郭知事接收後以盧係體面商人未便交看守所覊押遂發交偵緝隊囑爲特别看管潘隊長已遵照辦理矣 
　　警廳召集衛生評議會蘇警廳長李明遠爲整理衛生行政起見特組織衛生評議會分函聘　本城潘子起尤惠高吳蔭培丁春芝宋有裴顏心介等各士紳爲評議定期本月十五日下午二時在廳開會討論一切云 
　　律師領證出庭吳縣律師公會近接地方審判廳公函略謂會則第八條規定入會律師應由公會發給入會證希即轉致各律師持證來廳驗明註册云云現該公會已趕製紙壳入會證百數十份分發各會員昨日已有某律師等持廳加蓋驗訖戳記實行到庭辯護矣 
　　茶館坍屋傷人城内曹胡徐橋堍五鳳樓茶館每日品茗者頗形熱鬧惟房屋年久失修突於六日下午四時許因壓力過重立時坍下茶客不及逃避無一幸免受傷者數十人桌椅茶具壓毁大半一時人聲鼎沸鄰人互相施救遂將罹重傷者十餘人雇車送往青年會附設之衛生會診治據醫生云咸受硬傷不致有性命之虞 
[無錫]  
　　青城市發生命案縣屬北鄉青城市北七房鎭有富戶華勤翰與周金甫者前年在該鎭合股開設綸和布莊後因營業虧耗核算周應欠華洋七百元立有契約並有十畝糧單作抵現華催周償欵周因無欵商懇逐漸償還華不允赴縣請追周聞耗與其婦朱氏逃避岳家不料本月五日爲地保周玉書探悉領同差役至彼拘捕金得避匿朱氏則竟被拘住行經蟇塘橋地方因受驚之餘躍入該處河中該差知已肇禍即行脫逃適有漁人在旁看見立即打撈不得六日下午六時屍身即在原處浮起當經屍屬撈起攤放船上飭人看守現已由屍親朱兆祥等赴縣報驗矣 
[奉賢]  
　　道委赴奉查案奉賢縣知事曁金警佐迭被公民吳少樓等列欵向省控告現省長令行滬海道尹查辦茲王道尹已委顏仲華前往密查矣 
　　電請搶修海塘地方自治協進會松江支會五日電省云南京韓省長鈞鑒金山嘴海塘被颶風三次擊盪椿木損失殆盡危險萬狀乞即撥欵搶修以全民命地方自治協進會松江支會會長葉達文等叩魚 
[松江]  
　　派員調查農商事業縣署奉實業廳轉農商部令趕造十年度農商統計表册須委熟悉實業情形者任之刻由縣署委定李劍農君擔任斯職李君曾在日本農商務省農務局見習此事頗有心得聞於日内將前往各區從事實地調查云 
[南京]  
　　曁南學校開學式國立南京曁南學校於本月四日上午九時在校中大禮堂舉行本學年開學式除督軍派代表蒞校外韓省長蔣敎育廳長張實業廳長均蒞校演講茲將該校本日舉行開學式秩序列下一全體學生唱國歌二來賓敎職員學生向國旗行三鞠躬禮三校長訓詞四來賓有韓省長督軍代表高秘書張實業廳長蔣敎育廳長該校有新任敎職員張頑石朱亦崧崔通約諸君及楊佩金女士郭仁風夫人相繼演說五唱校歌六散會七攝影紀念當因來賓職員等演說甚多散會時已鐘鳴十二該校本年在成賢街添辦女子部入校女生是日亦同在一堂舉行盛典至外洋各屬之回國學生今年尤多校長趙正平鑒於華僑子弟之回國日衆另在校之左近設一校外寄宿舍以備新生住宿並添聘中西文著名敎員多人擔任敎務以期校務日形發達云 
[安慶]  
　　東流旅省學生攻知事電上海申報轉安徽同鄉先生鑒敝邑朱知事膺爵到任未及一月乃有拂逆輿情破壞敎育違法釋犯苛收陋規廢弛烟禁縱役勒賄濫委校長種種昏悖舉動除縷舉事實另向法庭起訴及省政府請願韑尙祈邦人父老兄弟姑姊一致聲討以肅官箴無任企盼安徽東流旅省學生會叩 
[紹興]  
　　新昌兩遭風雨災新昌四面皆山沃水環城如帶勝清以來山經墾闢沙土疏鬆一遇暴雨澗谿之水挾沙石而下不數年間溪身漸漲高於民居遂成今日未有之奇災八月六日卽陰曆六月十四烈風倐起猛雨暴至繼以山洪未及午夜市城郊野盡成澤國城中四千戶皆爲魚鱉淺者三五尺深者尋丈不受水浸者僅百之五牆垣毁壞廬舍傾欹財物損失不可勝數至沿溪居民多遭滅頂屋宇漂没田禾損失爲災尤鉅其甚者全村覆溺人畜俱斃水涸則變成沙礫被害甚慘其時災民呌號達旦不輟知事陳與椿始於下午買馬蹄酥千餘枚分給之厥後捐洋五十元施粥而災民之受惠者不及二日糧幸各烟商及各慈善家不忍坐視災民飢餓出而接濟方保殘生不意喘息未定八月三十一日即陰曆七月初九日又遭烈風猛雨三晝夜不輟四望郊原一片汪洋所幸者大水之發不似前次之速人畜之被害尙鮮而田中禾稼低者水淹高者傷風秋收失望市米日乏哀哉災黎胡以卒歲耶 
　　諸曁公民乞賑電申報館轉各省軍民長官各慈善圑體曁旅外同鄉諸公均鑒諸曁自八月魚虞文元等日暴風急雨再接再厲山洪迭發隄埂崩潰田廬邱墟人民魚鼈器具財物悉付東流天降浩刧亙古罕有詎料呼籲未竟慘劇重演八月末日至九月東冬日連續三晝夜風水肆虐較前更甚全境澤國交通斷絶前次殘餘之村舍遺留之田禾至此蕩然凈盡石磧徧野浮尸蔽江孑遺災黎朝不保夕曁本瘠區頻仍大祲資力已竭無術救濟不得不呼助將伯蘇我民命伏乞軫念哀鴻慨移義粟生死肉骨功德無量臨電咽嗚無任盼幬諸曁公民何燏時陳訥樓繩武駱崇登余壽萱樓禹錫崔思鍾等叩魚 
雜評一 
[民六民八之爭（默）]  
中國每次之政爭必有背後人作祟府院有府院之背後軍閥有軍閥之背後以故府院軍閥間之爭恒糾結而不解此向來政爭之慣例然也今有國會而背後之形勢一變向之府院軍閥以人爲背後者今則自居於背後矣向之黨人政客恒居人背後者今則以人爲背後矣總之未有國會府院軍閥以黨人政客爲背後旣有國會黨人政客以府院軍閥爲背後背後互易而政爭之面目乃一變 
　　列强各國政黨之爭旗幟必甚鮮明從未有以人旗幟爲旗幟者若爲人背後與以人爲背後即已失其政黨之作用我國此次民六民八之爭表面上固爭合法與非法也然其實際皆爲背後人爭而非爲法律爭質言之爲府院軍閥爭而非爲國會自身爭然則尙有何是非之可言哉 
 
 

Page 12

 
 
   
 
 

Page 13

 
 
本埠新聞 
[交通部訂期召集路員會議]  
　　討論獎懲保障曁工人敎育養老酬金 
　　滬寗路局昨奉交通部訓令内開查部局員司曁各職工等大都服務有年勤勞素著惟考其成績應有陟黜之方念其辛勤宜予轉升之路蓋交通事業經緯萬端各員各屬專職必有保障之法而員司服務之心乃堅所有關於獎懲保障升轉曁工人敎育養老酬金各項辦法亟須規定以利進行雖事屬剏始自應廣集羣言旁資博採以期參訂精詳推行盡善茲訂於本年九月十一日在本部召集會議共同討論編訂合亟令仰該局迅就高級人員中每處遴選三人開具職名卽日呈部酌派除俟訂定會議規則另令公布外仰卽遵照等因任局長奉令後已在各處高級員司中遴選與會並開具職名呈部備案云 
[大阪商品陳列所購中國出品]  
　　本埠總商會商品陳列所前日（六日）有日本大阪商品陳列所派員岡崎正男君來所購辦中國各種優良出品以供陳列而資參考除當塲購去中華紗帶公司之精製札物紗帶等多種外並選定油漆·靜油·花生餅·結汁牛肉·洋燭·人力車胎·乾電池·網球拍·線球·絲光紗線·等數十種以便運往大阪商品陳列所陳列及參考并請該所須於一星期内送至駐滬日本總領事署故該所已於昨日分向各出品家接洽代辦矣 
[總商會籌備歡迎美商部次長]  
　　上海總商會因悉美國商部次長何斯數君來華游歷本月十日（星期日）即可到滬前曾於交際委員會討論招待辦法茲悉因尙有未决事件商議故於九日午後五時續行開會茲錄其分致各委員函如下逕啓者美國商部次長何斯郭游歷來華將於本月十日到滬前經邀集交際委員會商議届時招待辦法茲因尙有未决事件訂於本月九日下午五時（星期六）續行開會討論爲此具函奉約務希台駕凖時惠臨至深禱盼云 
[甘商會請緩辦所得稅之求助]  
　　全國商會聯合會昨接甘肅總商會電云上海全國商倉聯合會鑒甘省開辦所得稅一案前歲由敝會呈請甘肅省長轉懇財政部准予暫緩施行旋奉財政部核准展限一年今歲限期已滿財政廳出示開辦商界恐惶萬狀實屬無力支持尤恐潛滋擾累環懇電請政府並函請財政廳暫緩施行前來敝會當即電懇政府及財政農商兩部俯恤商艱再緩一年並請財政廳各在案茲奏農商部批准財政部復稱所得稅已咨行甘肅督軍省長並訓令甘肅財政照案徵收所有該商會電請再緩一年開徵之處未便照准等因查看情形事在必行邊省商民無術抵制伏思貴會爲商界保障此稅風聞各省俱未遵行瘠苦如甘不惟不敢造端抑且無力負擔除將前懇政府電文另抄寄奉外特懇毅力維持以期達到暫緩施行目的臨電無任待命之至甘肅省總商會叩 
[江蘇第三届省議會定期召集]  
　　十月十日 
　　江蘇省第三届省議會召集期原定於十月一日昨日上海縣沈知事奉到韓省長電令改爲十月十日茲將該電令錄後各縣知事覽茲依據省議會暫行法第二十二條之規定於十一年十月十日召集江蘇省議會常會除公布並分别咨行外仰卽通知在籍議員如期到會省長韓微印 
[航業要聞紐約班多一英商輪公司]  
　　本年英法德各國商輪公司先後至中國加闢遠東航路即瑙威澳菲各國亦紛紛來滬增設經理機關以便擴充航務故本年外國商輪之來華航行者較去歲爲多邇日新船入口者更衆英國男爵輪船公司素無在華行駛之航輪在中國並無航路今已委託本埠天祥洋行特關中美之遠東航線規定自美國之紐約至中國之上海首先派出商輪兩艘一名白郎亞奇林號由紐約代德士古洋行載運火油十七萬箱來華一名白郎克道號亦由美國代德士古洋行裝運煤油四萬五箱來滬該二輪均已至申實爲男爵公司商輪航行遠東之第一次以後該公司之輪船悉歸天祥經理並指定行走中美一路從此以後紐約班内又多一新輪公司矣 
　　美國紐約來滬網近來輸入者最多爲油類大約每一貨輪從紐約開來任何國籍之船來華進口貨無一非滿載美油到申昨日郵社之彼南丸（又名檳榔丸）從紐約到申裝來大桶機油四千六百七十八桶次爲大批香烟之原料葉計一千五百桶又天祥洋行之天末烈號輪昨亦從紐約載來大宗機油等一千三百噸香烟一千六百箱云 
　　聞有華商王某現集資一千萬兩就上海組織一輪船公司定名曰中華輪船公司其預定使用輪船爲三十艘本埠辦事處聞設在淡水路云 
　　花旗公司之克里扶倫總統號在申修理五天現始竣工定今晨十一時離滬赴港較原定期間已遲六天其多擱日期之損失亦頗不少至於貨物之受漬者聞責在保險公司擔負與該公司尙少關係又該公司此次所添開之塔虎脫總統號輪（原名獨星邦）及批埃士總統號輪（原名半島邦）均爲美政府之五三五隊船該二輪原歸美國合衆輪船公司賃用係開駛德國丹齊·白魯梅·英國沙士姆等·及紐約之一路現已由花旗公司請用業由合衆公司將該二船替出交與花旗公司以備加入中國班内云 
　　中國郵船之南京號自上海開出後現據該公司云業於本月五日經過檀香山下星期一（十一號）下午可抵舊金山此次由滬赴美該輪在途中頗爲安穩又中國號輪今已定十九日由申往舊金山其客位早經定購一空尙有尼羅號輪本月十二號可至横濱十六號至神戶十八日到上海十九日赴香港云 
　　昌興公司之坎拿大皇后號由温哥武來滬今晨十一點抵吳淞接客小火輪午後一時半可抵海關碼頭坎后號明晨開往香港及小呂宋送客小火輪明晨八時離新關碼頭又有亞細亞皇后號輪從香港來申送客小火輪亞力山大號准定於九號下午五時半開出上海旅客中聞有留學生三名放洋云 
　　法郵船盎奇司號本日可至西貢船内有八月十一號前之法郵件昨得來電准定十八號進口云 
　　日本之進口貨近來頗多如山城丸裝到有紫銅四千九百二十八萬花崗石一百四十箱白糖一萬二千包紙頭八百十四件漂粉一千二百箱又近江丸裝到時計四百二十四箱白糖六千四百包石粉二百零三件晒粉五百箱　線八十九件又熊野丸裝到棉絲一千一百十五件糖九千一百九十包晒粉一百件硝子一百二十一件罐食二百十五件酒七百四十六件云 
　　日本駐馬尼剌之副領事芝崎彌額爾氏與盛岡高等農業學校校長就清光氏均於昨日搭箱根丸由上海赴日本又有駐滬海軍官片山生久氏誗亦定九號乘日光丸歸國 
[參與萬國消防會特派員回滬]  
　　救火會員約往碼頭歐迎 
　　上海救火聯合會前因轉奉部令特派僵員朱良材等二人赴美參與萬國消防會議於七月九日趁中國號船起行茲悉該會昨接朱良材等來電報告會議終了改由舊金山搭車至溫古武趁坎拿大郵船於八月二十四日起行回國准九月八日抵滬等情業由該會通告南北各救火會會員於是日下午十二時五十分鐘至新關碼頭會齊以表歡迎云云 
[商圑華隊籌募基金之進行]  
　　上海總商會爲募集商圑華隊基金事自組織委員會以來進行殊佳昨由會長宋漢章方椒伯二君具函分致各業公圑及領袖請爲提倡茲錄二函如次一致各業公圑函云敬啓者前緣商圑華隊籌募基金建築會所事曾經各公圑各業領袖贊同惟茲事關係華隊前途商人令譽務望貴公所會館諸公鼎力贊助並祈開會集議辦法至開會時期尙祈賜示以便此間派員趨前藉資接洽所有隊長副隊長隊員等幾時選定亦請示知敝圑俾可備函敦請不勝感荷云云一致各業領袖函云敬啓者上海之有商圑華隊公會十五年於茲矣其間經過成績與現下進步對於東西國各隊有過之無不及焉保衞租界之治安闡彰華人之勇義實爲吾商家莫大之光榮第創始固難守成亦不易旣乏常年之經費又無自建之會所何足以垂永遠而壯觀瞻則籌募基金之不容緩也經於前日奉迓台旌辱蒙光臨賜敎熱心贊助同人等欽佩何似茲由某君趨謁台端面陳一是尙希當仁不讓予以指導他日會所落成庶幾樹久遠之規模起友邦之景仰此則漢章等所馨香祈禱者爾專函布達云云 
[工部局一九二二年全年預算案及上半年决算案（續）]  
　　一九二二年全年預算案一九二二年上半年决算案特别收入門兩兩·錢分發行一九二一年公債（三月六日止）三○八四○○三○八四○○·○○擬發新公債三五○○○○○一五五七一○○·○○電氣處收益四五○○○○○二六九五二○○·○○雜項一○○○○一二○·○○總計八三一八四○○四五六○八二○·○○特别支出門兩兩·錢分上年舊　二一四八九六二一四八九五·七○橋樑二七一三○○七一二七一·四一駁岸一二一○○○五九二六三·七三溝渠五七二四五○二一三三三七·六一埠頭二二四○○三二七·八一地皮四五○○○○三七八六○四·九八房屋七三四六五○二七五二三五·七八築路四六○○○○三二○九三二·三八貸電氣處四五○○○○○二六九五二○○·○○一九一七年公債還本一○○○○○○九九四二○○·○○總計八三四六六九六五二二三二六九·四○本年度虧短二八二九六六六二四四九·四○ 
[閘北公圑電爭商辦水電]  
　　閘北各公圑昨爲省令查禁閘北水電公司籌備處招股事上韓省長電云南京韓省長鈞鑒東日報載鈞令查禁閘北水電公司籌備處登報招股爲違背法令等因查主任爲各公圑所推舉各公圑爲全市人民所組織是查禁主任登報即所以查禁公民投資旣不投資何能籌備竊查閘北一隅地廣人稠水火生活僅仰給於一廠該廠電力鬻自租界屬於仲買性質水量不能供給幾若無貨貸價縱非省欵支絀廠長幸而得人徒以原辦範圍無可發展人民痛深呼籲已及數年今者水旣不給詎肯照常付錢萬不得已曾由各公圑疊次集議推舉主任以謀自救之策設處籌備除地方安寗人民得以養活外無他希望伏讀鈞信内開電氣取締條例第二條凡經營電氣事業非經交通部立案不得開辦及使用電氣工作物今查此次設處籌備甫在發起並未着手開業機器尙未購置何從使用工作物此懷疑者一又開公司條例第六條非註册後不得對抗第三者今查公司成立後方准註册而招股足額方謂成立此次發起伊始未届設立註册之程度亦無其他第三者主張何種權利發生對抗之爭執仰係另有其人則第三者人名及對抗事實請求宣示俾釋羣疑條例規定第三者以備實有其事其人援引今旣因此發生禁令此懷疑者二又開水電廠營業區域内未經案准註册公然以商辦公司名義登報招股實屬違背法令公民等查交通部對於電氣事業早有成例並無一地祗設一公司之限制且股份招足方許註册但招股必須登報本於公告招股之規定尋繹法令凡保護專用之商標商號固有區域問題從未見有營業區域之名詞此懷疑者三公民等現在恪遵公司條例第九十七條九十八條各欵辦理並遵第一百十一條一百十二條一百十三條法定程序逐步籌備依法須俟公司完全成立然後查照第一百二十一條再向主管衙門呈請註册並未違背法令惟求查照原令明晰批示免罹法網再自本年三月起水質泥濁多蟲不堪下咽常有涓滴不下者竟致全無供給已及半年之久而馮廳長每以敷衍手段照常收費明察如公斷不能無貨貸錢請先飭令該廠長將此半年已收水價如數發還俾得事理之平或將已收之水價抵補以後之半年此尙指從今日起有水得食而言若今後依舊如故則以後水價竟無可付之期更有請者人民於無水得食時間而照常給價者因奉何護軍使諄諄勸導不敢稍有違背且由推舉之主任再四安慰希望設處籌備招得股欵以待省議會議决咨復公布時間藉可接收以蘇民困不料依法登報即奉查禁之令各主任無詞以對人民即須提出辭職公民等奔走相告認爲非常痛苦除切實挽留外即日公開會議具電陳明俾得人民苦况不致壅抑上聞現在富者不吝鉅金均已鑿井購機自行汲水已不下數十處而貧者何堪不知該廠長曾否呈報又與租界水公司私訂合同亦如電力不　賣屢次函致該廠長有無損失主權請將合同宣布迄今亦置不理凡此設施迫令人民抑服誰肯甘心我省長蒞任未久伏祈察訪人民疾苦如果越出常軌違背法令再行查禁尙不爲晚公民等迫切陳詞急不暇擇惟求鑒察閘北人民困難下情在此籌備時間依據公司條例各欵辦理並遵法定程序逐步進行須俟公司完全成立然後呈請註册此時旣未違背法令萬難制止籌備爲此聯合圑體籲陳明鑒閘北地方自治籌備會·閘北救火聯合會·閘北商業公會·閘北興市植產會·閘北慈善圑·中華公義會·浦濱公益會·商務印書館印刷所·中國耶敎自立會·上海長老會堂寗波旅滬同鄉會·紹興七邑旅滬同鄉會·上海嘉郡七邑會館·江淮同鄉會·旅滬湖州會館·揚州八邑公所·閘北一段救火會·閘北二段救火會·閘北三段救火會·胡家橋救火會·中國救濟婦孺總會·上海模範工廠游民工廠總辦事處·閘北普益殘廢收養院·中國公立醫院·普善醫院·濟生醫院·聯益善會·閘北施醫院·閘北惠兒院閘北衛生會·海昌公所·閘北絲廠同業會商處·閘北五路商界聯合會·胡家橋商界聯合會·上海儉德儲蓄會·上海電機絲織公會·等叩虞 
[商辦水電公司代表赴寗]  
　　聞南京韓省長前日委代表來滬與此間閘北商辦水電公司商酌現該公司方面已公推陸伯鴻於五日晚車赴寗接洽矣 
[閘北反對加捐大會紀]  
　　閘北市民因滬北工巡捐局迭次加捐羣起反對昨特在閘北五路商界聯合會開緊急會議以謀對付方法下午三時開會到會者有華成廠代表王榮生泰來絲廠楊煥章致和堂江仲亮元懋唐伯寅三和徐永生同康王漢文元大昇魏洪元明星公司徐上珍及該會正副會陸端甫王鴻機李廣珍等六十餘人公推李廣珍爲主席孫綺恨紀錄當由主席報告開會宗旨略謂滬北工巡捐局迭次加捐初次藉名整頓捐欵吾人默無一言近則無端又加一成在工巡捐局祇知塡其慾壑而不顧吾民痛苦故特召集諸君共同討論報告畢由江仲亮起言謂吾閘北市民之與工巡捐局初無何種惡感不過工巡捐局收捐如此之重而對於路政方面則毫不注意如道路之齷　路燈之不明一經風雨則道路泥濘市民幾有寸步難移之槪尸位素餐實在說不過去次孫綺恨謂查工巡捐局從前祇加一成現則二成一成時代每季一百元租金者捐三十元現則六十元按之租界上亦不過照捐二成二而已捐欵則相去無幾而道政之成績眞有天淵之别設使如此做去不但無人敢在閘北置產馴至無人敢居閘北次陸端甫王鴻機李廣珍等相繼討論結果先函工巡捐局詢其此次加捐究竟實行與否請於三日内答復待答復後再行開會討論一致通過遂散會 
[稅則會昨日審查餘案]  
　　修改稅則委員會之審查會雖已審查告竣然於審查期中而未得完全通過者在在有之特於昨日下午二時假總商會開會由蔡廷幹主席（棉貨類）之棉布（五金類）之鈕扣（海貨類）之洋菜等餘案均經各代表討論良久然後通過又該會定於下星期一（十一）仍假總商會繼續審查餘案大約一切積案須再經兩度之審查云 
[工商研究會致各工廠之通告]  
　　預備參與太平洋會 
　　聯合通信社云工商研究會昨通告各工廠云逕啓者報載前日聯華總會歡迎檀香山聯太平洋會總董福德君希望中國各商業圑體多能派遣有力代表參與此會係爲聯絡太平洋沿岸各國感情并欲發展其商業起見太平洋各國參加者甚多中國政府至少派代表十五位以便討論一切云云且鄭重聲明使各國代表從事討論商業俾以前互有之惡感藉此消弭仁人之言其利甚溥查我國僑居於新舊金山者甚衆國貨之運往銷售者往往阨於輪船噸位·銀行押滙·曁進口稅則等等致不能發展一切國人蓋久已痛心疾首矣今幸吾國派有本會會董穆君藕初等前往檀香山列席大會不妨請其於討論之餘而將以上種種作爲隨意閒談使帮人士咸曉然於我頻年國貨上所受之打擊與夫營連國貨者所懷之抑鬱而預伏一筆爲將來實行交涉之先聲國人救國須賴國貨發揚除去以上種種其尤有足以礙及我運銷外洋之國貨者本會知識有限尙乞各貴工廠商號遣派代表於本星期日（卽夏曆十九日）午後二鐘蒞泗涇路本分會事務所從長計議俾便彙集辦法公懇穆君藕初携往相機辦理如能遣派代表偕穆君前往一同列席會塲旣表歡迎而國際間尤增榮譽也云云 
[中華國貨維持會會長之要函]  
　　中華國貨維持會昨接王文典王介安兩會長對於此次晉京參預裁釐加稅財政會議等要務由洋發來要函略謂財政會議已定九月五日惟此次各省會派來代表已到者僅有八人其餘雖早報名迄未來京可見商業中關心政事者尙屬寥寥所有明年赴美紐約絲業博覽會请求政府補助欵項一事惟據農商闻工商司王司長謂上海總商會尙無呈文到部故部中亦不能向各部院要求補助云云 
[颶風中失事之貨船]  
　　泰和沙船字號此次第三次大風該號之金永增沙船在瀏河口外被風浪打至銅沙洋面擱在淺灘所裝水菓北貨等貨均受濕水船夥落水二人至今尙無下落又金德豐沙船此次在申滿裝套布開往牛莊交卸初七日由申出口在青島海面遇風船上耆民金九林即轉舵向海灘而開致撞成一洞潮水汨汨侵入所裝之布失去半數該船派帮卸耿元生來申報告號主即雇小輪一艘駁船兩艘拖帶前往失事處將貨駁卸並將金德豐船設法出險又金長和沙船此次由青口裝鹹貨北貨來申前電知泰和號約在初八九日可以抵申此次大風暴發後該船尙未抵申故該號發電青口山東各埠詢問得復電船已開申是以該號深爲焦灼昨日又派輪船至各處訪尋 
　　南市公泰號裝陳桂三船之桐油栲科等貨生松江交卸陳船初九日在閔行遇狂風大雨不能支持全船沉没陳落水至今尙未撈獲聞船貨損失約一萬餘金云 
 
 

Page 14

 
 
[國是會議函邀各界聽講憲法]  
　　中華民國八圑體國是會議敦請章太炎張君鳳二君講演國憲已誌本報茲悉該會因所擬之憲草係審察世界各國趨勢及本國現狀之處頗多特别注意之點故除請上海總商會代邀商會全體會員聽講外并函邀滬上各圑體各名人届時蒞會聽講以期喚起全國同情昨已發出通告照錄如下逕啓者本會茲定於月之十日（星期日）下午二時在總商僵議事廳開國憲講演會敦請章太炎先生主講天壇憲法之劣點張君勱先生主講國憲關於國家之重要及本會所擬甲乙兩種憲草之要點印有憲草單張當場分送有志研究憲法者皆可蒞會聽講無須入塲劵届時務請台端邀集同志共同蒞臨不勝企盼專此佈達順顏台綏國是會議國憲草議委員會啓 
[三門灣風災之滬訊]  
　　聯合通信社云寗波石浦之三門灣四面環海氣候凉爽空氣清新時人目爲世外桃源故年來華僑往該灣觀察者絡繹不絶前月墨西哥僑商黄榮曄由杭過甬遵陸前往於陰曆七月初五到灣現寓石浦商會會長柯耀庭處方在從事察勘不料初八日颶風暴雨接連三晝夜不停海潮助瀾澎湃洶湧塘倒屋坍舟覆人亡不計其數冰廠鹽厫遭拔無存惟三門灣漁業公司去冬所築冰廠二十八座因其構造堅固僅當風一座略有損失其餘得以倖免其損失最大者莫如農民四鄉棉稻正値結鈴揚花之際經此摧殘根本動搖收成絶望天不厭災民不聊生據該灣老農云此次浩刼近數十年所僅有聞黄君現在該灣正從事實地考察一俟蕆事即行回滬當有所貢獻與同胞惟適逢風災慘刼不免多携鄭俠流民圖一幅耳 
[諸曁水災迭次加重之滬訊]  
　　浙江諸曁縣上月六日之水災衝盪數百里損失千餘萬潰決隄埂毁壞村宇淹没田禾溺斃人畜無可計數至上月十四五日舊水乍退山洪又發受災一如前次業見報端乃上月三十一日至本月一日兩日夜狂風急雨片刻不停諸曁全縣復成澤國水較從前兩次增高丈餘城内火神廟水逾屋脊鄉間沉没村莊無數其北鄉白塔湖地方前兩次幸獲保全隄埂尙有收成可望此次亦同捲入洪濤成爲巨浸似此水災迭次加重諸曁人民生機均已斷絶云 
[合併商界兩總聯會之醞釀]  
　　北山西唐家弄兩商聯會自倡合併兩總會以後已得多數聯合會之函覆表示贊成連日又經張振遠向邑廟豫園·滬北六路·山東路·崇明路·福建路·文監師路·各聯合合一一接洽亦大多贊同現一俟全體復到便可正式開會 
[友華銀行滙市報告]  
　　昨日友華銀行匯市報告云六日倫敦大條鈒價近遠期俱縮半便士紐約銀價縮至七角倫敦紐約問匯價爲四元四角六分六二五今日此間各國掛牌滙價英鎊縮至三先令五便士半美金至七十七元二角五分日金長至六十二兩二錢五分其餘亦隨之各有上落開盤時市况不定有見鬆之勢英鎊成交價近期三先令五便士六二五遠期三先令五便士六八七五美金成交價近期七十七元六角二分半遠期七十七元七角五分其後市况見堅下午愈硬匯率陸續見長至收盤時英鎊售開價九月份三先令五便士八一二五十月份三先令五便士八七五十一十二月份三先令五便士九三七五美金售開價九月份七十七元八角七分半十月份七十八元十一十二月份七十八元二角五分日金售開價十月份以至遠期六十一兩五錢今日銀行購買遠期甚踴而本月期則無意多進佛郎成交價遠期九百九十五枚售出價格照此者較購進爲多銀行定價英鎊匯票三先令六便士六二五美金匯票七十九元五角佛郎匯票一千零二十五枚昨日歐陸及印度俱在倫敦售銀倫敦紐約市况均穩定 
[無錫米市訊]  
　　閘北米業昨接無錫快郵云今市破粳大局定勢暗帶挺秀新粳到源不多市價疲跌二角新糙白客秞紹帮極貪以致價又提升一角形勢一時難小餘外各貨仍屬平定也 
[上海商業市况彙錄]  
　　金融 
　　昨日本埠銀幣午前市價爲七錢二分一釐八毫七忽半午後收盤稍高比較前日小去半釐 
　　銀拆上下午均係一錢七分比上日收盤大起四分匯豐銀行收欵四十萬兩其餘各銀行收欵二十萬兩 
　　江南小洋六錢二分三釐較上日大一釐廣東小洋六錢一分七釐五未動銅元二百四十四千八百文大二百文衣牌一千七百六十七小四文角坯一百五十一貼水二十五文均無漲落 
　　昨日銀洋進出頗稀祇有中國銀行杭州來洋二十四萬元又裝至杭州造幣廠大條二百條（係回匯豐銀行買）各銀行銀洋進出仍不多中國銀行進倉洋二十萬元台灣銀胻出倉銀三萬兩出倉洋一萬元各錢莊多存銀五萬兩交通銀行出倉洋二萬元有利銀行出倉洋五萬元三井三菱二銀行進倉洋均各五萬元餘無進出 
　　昨晚正中外各銀行共存現銀四千零十七萬兩現洋三千六百三十一萬元大條四千六百六十四條 
　　公債票 
　　昨日公債交易較旺金融公債千元票前市開盤爲四十五元七角後市收盤四十六元五角九月期前市開四十六元四角後市收盤爲四十六元八角十月期除息前市爲四十三元三角五分後市無交易整六公債現貨前市開三十五元四角五分後市收盤漲至三十五元八角九月期前市開三十王元五角後市收盤爲三十六元一角五分十月期前市開三十五元七角五分收盤爲三十六元六角七年長期公債前市開三十三元交易清淡整理七釐後市開盤爲三十九元四角收盤漲至四十元償還短債八釐債劵前市頗爲穩定開二十八元九角五分後即步跌收盤爲二十五元六角跌落三元三角五分四五年票均無交易 
　　國内匯兌 
　　昨（七日）各匯來電價格大都趨高計烟台烟估高七兩七錢五分爲一千零四十二兩二錢五分銀元仍爲一千零五元漢口洋例高五錢爲一千零三十二兩銀元漲一元半爲一千零九元九江南昌銀元高一元爲一千零八元安慶銀元高半元爲一千零七元蕪湖銀元高五角爲一千零六元半其餘如天津行化仍爲一千零五十二兩二錢五分銀元與申洋相同北京公砝爲一千零四十四兩半銀元爲一千零一元濟青亦有電來計濟南濟平爲一千零三十六兩半銀元爲一千零四元青島膠足爲一千零七十三兩零七分銀元爲一千零七元宜昌銀匯爲一千零三十四兩洋匯爲一千零二十元蚌埠銀元爲一千零六元南京蘇州鎭江揚州無錫常州常熟等銀元各爲一千零一元半徐州溫州銀元各爲一千零五元清江海門銀元各爲一千零四元宜興南通銀元各爲一千零二元杭州湖州寗波嘉興紹興餘姚等銀元仍爲一千零三元蘭谿銀元爲一千零四元半福州銀元爲一千零十元厦門銀元爲一千零八元哈爾濱一千零十一元成都九七平銀爲一千零十兩銀元與申洋相同萬縣重慶九七平銀各爲九百八十五兩銀元亦無變動計仍與申洋相同云 
　　外幣 
　　昨（七日）外幣市况略形起色華洋各商雖無大宗需要而零星交易頗屬不惡各票中除羅卜票及馬克價無上落外餘均同趨漲高計法郎高一釐買價爲一角四分半新加坡元漲半分買九角香港票遞加一釐買價爲一元零二分三釐老頭票增三釐買八角五分一釐英金票升三分買七元九角八分花旗票上五釐買一元七角六分三釐荷蘭票加半分買價爲六角七分羅卜千元新票仍買二兩九錢二百五十元票買一兩五百元票買开兩五錢五元至二十五元票亦買七兩五錢馬克買二元八角各無變動云 
　　金市與匯價 
　　昨日星期四大條頓縮半辦士故標金開盤價較上日每條漲銀七錢爲三百零一兩三錢是時買者亦多最高漲至三百零一兩七錢未開先令時標金售三百零一兩四錢先令揭曉亦縮二五其餘有印匯小一羅比半法匯小二十法郎美滙小半元香港大二五東匯大半分嗬滙小一盾新匯大一分俄德滙未動標金仍爲三百零一兩三四錢先令等市况較上日趨硬勢銀行賣出十月份先令價三先令五辦士六八七五至三行铃五辦士七五買價三先令五辦士八一二五至三先令五辦士人七五又賣出十月份美匯價七十七元六二五至七十七元七五買進價七十七元八七五至七十八元又賣出十月份東匯價六一八一二五至六一七五買進六一六二五至六一半所以標金跌至三百兩零零六錢嗣後買者略夥致又復高至三百零一兩四錢至收盤時市况益硬銀行賣出十月份先令價三行铃五辦士八一二五買價三先令五辦士九三七五又賣買十月份美滙價仍與前價相同東滙亦稍鬆賣出十月份東滙價六一六二五買進六一三七五以致標金最小跌至三百兩零零三錢後爲三百兩零零五錢收盤烚赤做過三百十兩 
午後標金開盤三百兩零零四錢未開先令時價亦相彷先令揭曉弗動標金爲三百兩零零三錢先令美匯市况初與上午相等銀行賣出十月份先令價三先令五辦士八一二五買進三先令五辦士九二七五又賣出十月份美匯價七十七元七五買進七十八元惟東匯較之尤鬆银行賣出十月份東匯價六一三七五買進六一一二五而標金最小至三百兩嗣因標金小而買者略多所以標金回高數錢價三百兩零零三錢後市况益硬銀行賣出十月份先令價三先令五辦士八七五買進三先令六辦士又賣出十月份美匯價七十七元八七五買價七十八元一二五又賣出十月份東匯價六一二五買進六一分故標金又小至三百兩收盤昨日金市先令成交者有大通銀行買進十月份東匯十暪元價六一半又十萬元價六一五六二五又十萬元價六一六二五又買進十月份美匯二萬五千元價七十七元八七五又華比銀行買進十月份先令五千鎊價三先令五辦士九三七五又十一月份一萬鎊價同上又三菱銀行賣出十月份先令一萬鎊價三先令五辦圵八七五又友華銀行賣出十一月份先令一萬鎊價三先令五辦士八七五又道勝銀行買進十一月份美匯士一萬元價七十八元至七十八元一二五餘者仍係零星交易觀察大勢大條或恐繼縮標金須再見三百兩之内云 
　　紗花 
　　昨日棉紗市况三品紗大阪來電又小較上月跌三元左右花旗花紐約電報現期小去六十個鎊音遠期小去四十七個鎊音印花孟買電報朋搿而小去一個羅比奥浮辣漲八個羅比白洛去小十一個羅比交易所標凖紗價近遠期各好起二兩左右因天時晦陰白露節届人心咸有一種新感想皆紛紛將空頭抵進有未荒先慮之槪市上各客帮之現紗買價如十六支者好起五錢至一兩不等廿支十支紗則仍平穩日紗亦好起一兩左右川帮買十支本紗三十包牛莊威梅衞天津漢口江西蕪湖野鷄等帮共買本紗四百餘包日紗五六百包公會小包交易寥寥成交者僅十六支之人鐘富貴兩牌小包二三十包無錫振新紗廠開出十六支球鶴牌小包二千四百包上海交貨價每包洋一百八十元扣佣一元一個月出請如出大包每包加洋五元如出十四支圑鶴小包每包除去四元振華紗廠開出十六支雙象現出大包五十包價一百三十五兩二錢五分凈盤據紗業中之觀測謂内地各廠來申開出之貨極爲低廉恐後市仍將看鬆云 
　　昨日交易所期棉市價雖有變動結果無所上落十月期收盤價爲三十兩零一錢五分十一月期爲二十九兩四錢五分十二月爲二十九兩三錢五分交易尙稱活動計由東華紗廠進西十一十二月新通花五百包價二十九兩陳公茂進新陜花二百件價三十兩廣帮進新姚花安昌家鄉花等七百餘小包新姚花價三十一兩安昌花價三十兩零四錢家鄉花三十兩零八錢大中華紗廠進新通花九十包價爲三十一兩云 
　　米市 
　　閘北蘇州河下昨日到船有常帮錢二觀徐永志楊根和殷壽章等錫帮許洪庭謝文祥林叙興王子林等蜆帮戴河根等共二十號左右來貨尚旺午前天時晦陰人心漸見起色白破較上日漲起五分新粳好起二角新秞白元均小一角如天時明朗則仍可看跌云 
　　滬南昨日常蜆兩帮米船到者尙稱熱鬧計常帮張二男石根壽楊見生貝金生王根海角里帮吳福海沈承生沈大寳南港帮丁掌生陸嘉林等共十餘艘各埠新米到頭漸湧陳破市上反見推出各米店銷路仍懈惟聞浙江帮購秈米不少秞米見漲新梗又跌一角破礱稍鬆　　雜糧 
　　昨日各處新貨到申不少計到有淮北黄豆二百七十包價開三兩五錢六分又威海衛生仁一車價五兩六錢五分均爲廣帮辦去又添漢口蠶豆一百八十包徐州黄豆四車本街各帮辦新到之山東花生一百十包價三兩八錢烟台生仁一車價五兩六錢五分又辦漢口早青八十包九江遲豆四十包城門子一百九十包漢口早黄三百包各粉廠進明光宿州懷遠水溪漢口等小麥三千八百餘包大利集麥三百包江北帮去大連大小包紅糧四車苞米二百包浙地各帮辦邊江新西米蕪湖南關機米二千數百包各雜糧市况頗爲堅定據云市價尚有看疲之勢云 
　　麵粉 
　　麵粉前日收盤較爲堅挺昨日前後兩市共計成交二十九萬四千包股票一千零六十股市面稍見起色緣本日天時見陰恐白露有雨各種田禾花麥均有關係故本月份粉價漲起五釐八月份則小五釐九月份小二釐五股票本月份價平平八九兩月則各小二錢云 
　　油豆餅 
　　南市采蔋堂油豆餅貿易所交易不多浦江各號沙船亦乏進口午前祗有祥記號開出牛莊荳油一百五十件新記號開出牛籽油十件巨昌和開出和字餅二百片油價均平定餅價大起二分 
　　絲市 
　　昨日廠絲市面法莊銷路尙稱不玙惟價額高低不等華通公司來帳點品八至十分條份出價一千四是兩購進蠶醫乍七擔愼餘洋行亦購蠶醫牌二十擔係十三至十五分條份價只一千三百兩又雙英牌三十擔十一至十三條份價一千三百二十六兩二錢半金星蘭二十擔十三至十五條份價一千二百八十兩泰和購進美女牌復搖絲三十擔十二至二十二條份價一千二百九十兩 
　　黄絲經交易仍靜惟零星現貨稍有去路然爲數不多已不能作市昨日怡和達昌信孚等行均有購進五六擔價一千二百五十兩 
　　灰經市面甚好花旗銷場頗形活動價亦堅挺昨日連納寳克筆𡄍等行均有來帳惟寳克筆𡄍來價祗有六百九十兩倘絲客六百九十五兩肯售則已成交現尙在談判中連納得訊後即放大五兩購進牡丹二十擔畫眉·蝙蝠·三獅·芝罘山·華盛頓·東洋美女·長壽·神鷹·牌坊·賽馬·牧牛·潛水艇等頭二號各十擔價均七百兩扯盤共成交一百四十擔云 
　　茶市 
　　昨日洋莊茶市因婺源高莊之貨大批到滬市面爲之一振珍眉消去八百九十箱最高之價售開八十二兩較開盤之初雖不能見高然以目前情勢論尙稱善價路莊大帮洋莊尙無開辦消息其中拆賣之貨針眉頗爲行消成交二百餘箱售盤三十二三兩較前日提漲一二兩娥眉雖稱行消然售盤不過十八九兩已無日前之堅俏貢熙珠茶市面稍爲活動貢熙係由道華洋行購進五十餘箱售盤二十八兩二錢五分較前提漲二三兩珠茶消去一百十二箱蔴珠市面最爲平穩售盤五十餘兩因市上存貨不多頗有增漲之趨勢寳珠市面尙在不俏不疲之間湖州平水由惠利天祥兩行購進二告零五十八箱售盤二十三兩五錢仍無何等上落惟探悉花旗來電對於平水茶頗多需要預料數日内當有大批成交云 
　　五金 
　　五金市况上週被颶風暴雨以來各大營造家所有建築工程均遭停頓是以各貨頗形呆滯近日天晴風和工作較前起色各客帮來滬購辦亦屬不少昨天津烟台等帮購進英白鐵四十箱價每擔九兩二錢又進三尺至六尺英平白鐵六十餘箱價每擔九兩二錢馬口鐵辦進亦不少價每擔扯六兩五錢其餘各項零星交易市形平穩本週内舶來各貨尙覺不少存貨惟白鐵瓦不多英美白鐵存積頗充售價恐再跌落本街及内地各帮無大宗成交昨售開各貨錄下一雨至七寸元釘每桶五兩五錢方釘每桶五兩八錢小號青皮鐵每擔三兩七釐半之英鐵板每擔價六兩半分英鐵板價每擔六兩四錢扁鐵每擔五兩五錢粗細白鉛繩絲每擔六兩五錢飛馬青州各牌水泥銷路各帮均有惟爲數不旺市價依然平定售盤每擔五兩二三錢 
　　糖市 
　　昨日公會市價較前日劃盤車糖現期各貨均小五分現貨七兩四錢五分本月底七兩五錢八月份七兩六錢九月底七兩七錢照此價格尙無大受主潮陽青先前因汕頭風災後又被招商海員罷工之故以此到貨缺斷市面陡漲昨日到貨漸充蓋由太古甘州及招商飛鯨裝到高莊　數千包故開盤勢已見平提莊價五兩五錢黄岡五兩三錢隆江五兩較前跌小約有四五錢之譜 
　　呌莊 
　　昨日星期四輪値元芳洋行拍賣各種疋頭之期排列五百三十九件計二萬二千八百八十疋比較上届少二件計二百十一疋客帮如高麗甬江天津烟臺牛莊等帮拍進不多本街對於冬貨呢絨　嘰等件尙稱活動是以拍價似較上次見穩也 
[  尙有本埠新聞等轉入後頁]  
雜評二 
[蘇議會定期開會（訥）]  
　　社會上無論何人凡被人駡被人譏被人訓責者必其人淍有挽回之望故駡之譏之訓責之所以激勵其向善之心也若至於無人駡無人譏無人訓責則已等於不屑敎誨其人格不可問矣 
　　圑體亦何獨不然江蘇省議會前開臨時會之初各界紛電責備痛駡而議員諸公怫然其實各界之責備痛駡尙尊重議員之人格也迨乎末次之臨時會議員天天不出席議會天天開不成而各界絶無一言齒及視若無物若何歟諸公於此將以無人嘵嘵爲快乎抑以不聞惡聲而稍有動於中乎夫官廳視議會若無物可也人民視議會若無物不可也記者終不欲無視我江蘇神聖尊嚴之議會故於開會之前再進一言 
 
 

Page 15

 
 
[第四張]  
本埠新聞二 
[錢業常會改期]  
　　昨日爲錢業公會本年第十四届常會之期因新公會開幕籌備公會事宜頗形忙碌故昨由該會發出通告本届第十四期常會應議事項併入下届陰曆初二第十五期常會時提議云 
[外商紗廠聯合會之常會期]  
　　禁止棉花攙水會接開常會 
　　本埠洋商紗廠聯合會定期本月十四日午後三時三十分在黄浦灘怡和公司舉行常年會議會議畢禁止棉花攙水會將在原處接開第十一次常年會議 
[日本八月對華貿易出超]  
　　日本電報通信社七日東京電云日大藏省發表八月中對華貿易額出口爲二千三百二十三萬四千元進口賞一千六十五萬五千元二者相抵出口超過一千二百五十四萬九千元 
[滬杭路副工程司壓斷股骨]  
　　滬杭鐵路副工程司鄧祿昨在私宅圍牆忽然坍塌壓斷鄧君股骨爲勢殊劇刻在鐵路醫院據醫士診斷鄧君傷勢甚重非一時所能痊愈刻鄧君已據情向總工程司請假三月俾獲醫治云 
[工會提倡工人敎育]  
　　中華全國工界協進會爲欲增進工人知識特於老靶子路創辦大規模之工業義務學校專收工人子弟灌輸學識請李鏡卓瑞棠爲監學黎景珊雲作丞杜錦文季家豪李敬文蕭曰生等分任英算國文手工等科目學生已達二百餘人並擬增設夜校專爲有志求學之工人開設其敎科注重中文英文算學云云 
[約翰大學注重國學]  
　　本埠梵玉渡約翰大學於五日開學其内部頗有改革如國文課程之改組及敎授法之革新現中學部國文課程添設模範文語法文法修辭槪要文字學大綱閱書質疑等學目至大學部則採用學分制國文佔十六學分修習不及格者僅能作爲特别生不得受學士學位此項定章均爲嚴格整頓國文而設其近來聘請各敎員有何仲英伍督儻洪北平林尚賢顧寳琛等聞去年黄任之等曾赴校詳細視察敎學狀况提出改進意見此次計劃實於去歲發生動機云 
[閔行鄉經董呈報風災狀况]  
　　閔行鄉經董近以風災狀况呈報上海縣知事其文曰窮本年自　徂秋天時亢旱禾棉枯槁險象已生維時農民尙能戽水灌漑竭力挽救冀獲有秋詎意八月間風潮迭起尤以同月三十一日一次爲害最甚烈風狂雨挾以秋潮晝夜不息江岸不分船隻激沉樹木摧折區區棉稻定然弱不經風際此棉花結實之時旱魃肆虐於前風雨颿搖於後幾度摧殘損害已不堪設想即此後天氣適且將來收穫其折色至如何程度實難逆料查本鄉自民國八年至今天災流行無年洒有小民何辜纔竭手賆足胝之勞疊遭雨折風摧之慘人心惶恐有不可以言語形容者經董住居鄉里目擊情形比來各圖董保來處報告者日有數起環境使然不忍坐視所有此次風雨爲災農田損害等緣由理合備文呈報伏乞縣長鑒核迅賜轉呈實爲德便謹呈云云 
[寗波同鄉會籌振消息]  
　　寗波同鄉會以本年八月間寗屬各縣疊遭颶風災情爲近數十年來所未有嗷鴻遍野待振孔亟聞昨日下午四時特開理事會討論籌振辦法議定先行組織寗波急振會（設事務所於本會内）推定職員擔任各事並聞於九月十日午後二時開會員全體大會籌商振務聞此次災區浩大需欵甚鉅現該會正在積極進行奔走呼籲頗形忙碌云 
[米船兩次被刦後之米業會議]  
　　上海米業公會因來滬米船兩次被盜搶刦内地各埠米業聞知不敢運申矿昨日下午嬉集各米客及米業同業在公會開會當由嚴董主席將内地各埠來信報告在衆並謂滬上米市其來源全持内地各產處價格之漲跌視内地來貨之多寡爲轉移滬地係行銷之地非產米之處自俞根興李春坤米船遇盜搶刦後内地行家驚慌萬狀均改運至浙省銷褒不敢運申行銷現在新貨出市價格未見低落者實因來貨不見增多之故若不速籌辦法滬上米市恐生危險應請諸君討論辦法云云次經到會同業商議决定現在米船運米至少會同八艘聞行來申途中遇盜亦可抵抗一而陳請水警飭派警船四十號在各要道之處駐防如遇有米船報請護送由水警船沿途保護一而將會議情形由公會出面通知内地五十七地米業公所請轉知各行將米運申接　行銷以維民食而米船方面亦由公會知照各領帮轉知在申各船照常裝運云云 
[關於吳淞火政之布告]  
　　吳淞東區救火會因淞鎭尙未設立自來水一經火警取水較遠之處救濟每感困難該會會長擬仿浦東爛泥渡一帶借水救火之辦法呈請寳山縣署出示布告茲經該縣馮知事核准出有布告如下爲布告曉諭事拋吳淞東區救火會會長俞惟珏呈稱竊吳淞自闢商埠市廛居戶日益繁盛敝會組織消防事宜日就完備維被災地界起火較遠之處往往應用不濟以致蔓延竊思滬上爛泥渡一帶未經設置自來水地方設遇火警無從最水每借浴堂茶飩館老虎灶以及居家宅井積水以濟急需其營業者事後酌給擔水之費使其不致損失敝會現擬仿此規劃以便臨時急救事關救濟火政理合呈請出示曉諭等情到署據此除指令外合亟布告曉諭仰該鎭舖戶居民人等一體知悉須知該會借水救火係爲臨時急救起見自示之後務各遂照辦理特此布告 
[道路會今日之歡迎會及游宴]  
　　開會歡迎四川代表與旅居本埠名譽各職員 
　　參觀滬太長途汽車公司大東旅社會餐 
　　中華全國道路建主恊會昨發公函如下（敬主恪者本會成立以來辱荷贊助感紉無旣昨執行董事會議决定本月八日（星期五）開會歡迎四川劉總司令特派到會代表與旅居本埠名譽各職員先行參觀本會董事洪君伯言朱君愷儔等創辦滬太長途汽車公司考查治路養路事宜際茲新凉初透爽氣迎人挹曠野之清芬立高原而游眺賞心樂事此其時矣參覽之餘是夕即假座大東旅社西菜部會餐藉相歡叙敬請執事准於是日下午二時惠臨滬太長途汽車公司上海車站會同出發呼吸新鮮空氣拌擻活潑精神務祈撥冗鵠立敬待附陳滬太公司來函及上海車站地址各件希爲洞詧届時賁臨歡迎無卽旣止上某某先生台鑒中華全國道路建設恊會副會長史量才謹啓）附滬太長途汽車公司來函與行車表各件滬太公司涵云（敬啓者接誦本月二日大函欣悉貴會定於本星期五即八日下午二時敦請前四川劉總司令委派代表黄君大逴及貴董事職員惠臨敝處參觀無任歡迎惟敝公司剏辦伊始規模未具一切渦载希指敎俾臻完完善除届時備車在站恭迎外相應函覆請煩查照此致中華全國道路建設協會滬太長途汽車股分有限公司謹啓） 
[中華武術會第三次揭曉分數]  
　　本星期六舉行 
　　南市中華武術會定於本星期六下午七時半假雲南路轉角三馬路慕爾堂開徵求第三次揭曉會其致各隊員通告如下（本會第四届徵求開幕以來承各隊全體熱心紹介揭曉二次共計收入二千九百三十八分一八惟上期揭曉正値風狂雨驟致大多數隊員未獲將分數如期繳到預料本星期六（九號）第三期揭曉全書贈對聯一副至可寳貴尙望諸公再添毅力按排奪標届期若能超出目的之外俾本會計畫得以實行則豈獨本會前途之幸哉特此通告諸維亮察順頌毅安上海中華武術會啓尹月七日） 
[大埔旅滬同鄉會事務所開幕]  
　　本月十日 
　　本月（九月）十日下午二時大捕旅滬同鄉會之事務所行開幕禮禮場在美租界克能海路茶陽里開幕儀式如下（一）奏樂（二）開幕（三）會長以次各會員向國旗行三鞠躬禮（四）會長宣讀開幕詞（五）來賓致公碘詞（六）本會答詞（七）來賓演說（八）本會同人演說（九）奏樂（十）拍照（十）茶點業已分發柬峠帖請各界人士觀禮矣 
[市北公學始業式紀]  
　　滬寗車站市北公學自永興路新校舍竣工後專辦中學其小學曁女學部定名附附小學曁女學校校址枯原處茲悉附屬小學曁女學校因上學期達五百餘人校舍狹仄不敷容納特於暑假期内將原有平屋三幢改建樓房闢爲敎室歷時兩月故展緩開學日期迄於前日上午行始業式學生到者五百餘人由校長唐伯耆君敎員包祖香李肖白顧悼秋楊拙夫顧名世陳世英張蘅諸君相繼演說大致勉勵學生須愛惜光陰注重學業至十一時散會 
[滬北工巡局致水電廠函]  
　　滬北工巡捐局於昨日致公函一通於閘北水電廠其文云逕啓者案查貴廠埋設水管掘動馬路應報告敝局具領執照䢔完工後山敝局派匠修復其工費同廠擔負歷經函請辦理在案乃　來掘動馬路旣不領照而晚間又不燃點紅燈掘動之處雖由貴廠修築而凸凹不平行人深感不便敝局無從接洽殊感困難查以前彼此訂定辦法未經變更應仍照以前手續辦理較爲妥洽所不工作不及當日完　者侂間必須燃點开燈以免碰撞用特函達請煩貴廠長查照云云 
[慈善圑遷運塚地後之所聞]  
　　中法學堂因擴充校舍與　圑商允調換同仁輔元塜计因滬人上反對僅將二畝另塚地調換其餘一畝零塚地築廷聞牆永遠保存所調之地已由慈善圑主惟工將屍骨安爲起出用小　存　運往浦東張江栅新塚地理葬外所有遷費尙未給付所調單契亦未交換除由法公董局華董際伯鴻陸崧侯函請慈善圑將單契出以便交换外其遷費亦由陸董函請法公董局照議給付以清手續云 
[南京路商聯會之緊急會議]  
　　南京路商界聯合會昨晚召集全會職員舉行緊急會議討論舊會所房屋縀葛及其他會務進行事項當經議决辦法四項交由各科分别執行云 
[省敎育會之愛羣剌繡展覽會]  
　　本月九日十日蓬萊路愛羣女學校借江蘇省敎育會三層樓開剌織成績展覽會已誌本報茲悉方怆校剌繡成績分山水·人物·花卉·翎毛各種尙有六大洲圖六幅仿古篆隸十二幅精美無倫届時任人觀覽不用入場劵云 
[正俗社請禁淫穢詞曲]  
　　本埠正俗社前曾勸告各著作家勿撰艶情小說以免貽害青年昨又致函各游戲塲轉勸各藝員删除淫穢詞曲茲錄其原函如下（上畧）世界之安危由於風俗之美惡風俗之美惡基於人心之邪正人心之邪正因於導引之良否此其故稍有常識者類能言之蓋人之初生心性本善一感於習俗之轉移邪正立判矣世界之最易變遷移易者莫如青年而青年之最所喜悅迷　者除淫書淫畫外其惟浪態妖形污穢不堪之淫艶戲曲乎夫青年者將來經世之主人一家之主宰國之興亡家之成毁係焉（中畧）用是不揣冒昧敢請貴游戲塲於戲曲之間請轉商各藝員從事改良删去穢濁之句補人勸世之主方主翻一覆大有造福於社會其功德豈淺鮮哉素仰熱心慈善定荷極力贊成也臨潁曷勝額首叩禱之至附上傳單十紙并希察閱是荷云云 
[久記社徵求隊宴會記]  
　　昨晚芝罘路久記社宴徵求隊長及各職員於一江春西菜社到者七十一人由顧錫元呂守白顧舜臣等招待八時入座由正社長錢琴東致詞略謂本社創辦至今已十有一載歷年所得良好成績均由諸位社社心毅力始克臻此近來更盡力於社會服務如義務學校暑期送診以及加入各慈善圑體或爲振災演劇或爲學校籌欵精神始終不懈而對於社務亦日求精進去歲徵求會員能得美滿結果即爲明主侠邙徵求大會行將舉行願與諸君努力回進使本社社務日見發達則幸本社幸甚次鄭介誠起立演說亦多勉勗之詞裴國雄更以滑稽演主孠預祝今年徵求會成功末攝影散會時已鐘鳴十下矣 
[龍華操塲建造竹房]  
　　龍華操場因須儲存陸軍第十師所擀之飛機六架由輜車營金營長呈奉盧師長批准建造竹房六間以資存放已於前日雇匠開工興造矣 
[證劵物品交易所消息]  
　　上海證劵物品交易所昨日市塲揭示云金銀交易自今日後市起雙方成效後須立刻登入小塲帳互相蓋印交與錫務科核對以免發生差誤彼此爭執云 
[檢廳法警移傳拐案證人]  
　　北海路朝陽茶館内値堂人顧貴生因婦人徐錢氏在上海地檢廳控告木匠錫生拐騙案内牽涉昨由該廳派警持文報請老閘捕房加派中西包探協往將顧傳至公共公廨即據中西包探偕來警上堂稟明前情訊之顧青生供稱對於此案完全不知經俞襄讞核供商之美雅副領事判顧交來警帶去質證 
[飛隆汽車行之擴充計劃]  
　　本埠大新街飛隆汽車行開設以來已十有餘年營業頗爲發達茲因更加擴充範圍原有房屋不敷應用特於靜安寺路西首皮字一一七四號自建新屋裝置電話西一九零九號以應主顧聞該行出租部將於月内遷往照常營業大新街原址仍設事務所發售汽油橡皮胎等並接洽一切云 
 
 

Page 16

 
 
[大風後破舊危險房屋之調查]  
　　滬南工巡捐局姚局長前據路政處報告所轄境内之破舊房屋年久失修者頗多往往規避收縮地位延不翻造頗多危險曾經由局規定　法祗准翻造不許修牮如有以修理請給執照者必須派員勘明地位固非熱鬧者及與路政無相抵觸者尙可照給外其有關係緊要之處槪不准行在案茲因此次發生颶風後前項舊屋實多危險未便任其久延業已傳諭各舖地甲分段查明報告以便飭知各業主趕緊拆卸如再抗違惟有函請該管警區嚴厲進行以重路政而避危險云 
[查禁聚賭之省令]  
　　上海縣知事昨日訓令各市鄉經董文云爲訓令事案泰江蘇省長公署第六一八一號訓令開查各縣四鄉近來賭風甚熾新稻登塲賭徒尤衆小民終歲勤苦得一豐收談何容易斷不容地方無賴糾衆聚賭不肖地保及鄉警得賄庇護仰該知事迅即　令各該鄉董事及鄉警地保人等嚴禁除分令外合亟令仰該知事即便查照切實辦理切切此令等因奉此合應訓令該經董查禁具報以憑轉報云云 
[閔南小輪公司擬建碼頭未准]  
　　閔南小輪公司租賃南市洞庭山碼頭至大關碼頭岸線十一丈擬建碼頭曾請海關河泊司發給執照在案現由河泊司查得該處岸線爲沙帆各船聚泊起卸貨物之地建設碼頭障碍甚多殊難照准業於前日函復該公司阻止建築云 
[國技研究會之發起]  
　　公共體育塲拳術科主任劉仁茲爲提倡敎練拳術起見集合同志特在滬北寳興路地方組織國技研究會以備敎練業已分函紳商各界如有志習學皆可入會日來報名者甚爲踴躍一俟足額擬開成立大會云 
[拐抱小孩當塲追獲]  
　　住居五區境内之邱維龍上月控拐匪徐桃桃乘隙搶搥伊四歲之子玉堂藏匿無踪一案曾誌前報乃該處一帶近來拐失小孩之案時有所聞前日有唐朱氏之四歲女在門前玩嬉突被左近之邵姚氏携抱面逸幸即覺察追獲扭控該署詎被告佯作瘋癲之態經杜署長研訊堅不吐供昨解司法科移送地檢廳核辦 
[董家渡重建碼頭之進行]  
　　南市董家渡原有碼頭自濬浦時拆去以來迄未建築旅客登岸頗不便利近由浦東公所發起募集捐欵建造碼頭等情已誌前情茲悉此項捐欵業由龔曉江君等竭力勸募已得一千元之譜惟建造碼頭所需工料爲數甚巨因所捐無多尙難開工現由工匠估價約在二千餘元爰於前日又將捐册送請各界量力捐助一面繪圖要求滬南工巡捐局長立案以備建築而便旅行云 
[萬金油頭痛粉到滬]  
　　虎標萬金油頭痛粉係仰光華僑鉅商永安堂所製風行海外銷遍南作各埠已有百餘年之久近爲推銷國内特運來滬聞第一批已到申本埠各太藥房及南京路粹華藥廠先施永安公司均有出售 
[食米採辦處提議結朿]  
　　上海食米採辦處昨日午後四時開第九次董事會常會到者各圑體代表人數不多上海縣沈知事仍委科員姚鑫之爲代表到會列席首由該處主任顧馨一報告近來本處售出米數畢次即陳述現届秋令新榖次第登場食米採辦處之設原係救濟滬地民食當此新榖旣有收成米數似可旺登本處可無存在之必要應辦結束手續以免徒耗經費旋姚代表等亦言應提早結束一切手續急宜預備並將存米售罄一面决定再訂日内特開臨時會議以便公决終結事宜至五時半散會 
[鴇婦縱妓拉客之科罰]  
　　福州路一百六十三號門牌雉妓院鴇婦束馬氏因縱令妓女李巧鳳至馬路拉客違章經專查妓院之中西巡捕查悉稟廨出單於昨將該鴇傳至公共公堂經中西官訊實判罰洋五十元充公如無力繳洋着改押兩禮拜示儆 
[新世界案續訊再紀]  
　　昨報紀新世界案續訊一則内有股東貝福記奚士尙之代表朱斯芾律師稱根據商業法律第三十五條股東應負個人責任云云昨據該律師稱所載語意稍有誤會彼係當庭聲明主張此案不適用於公司修例三十五條應依照民國七年大理院第十號判例合夥營業之債務應由合夥股東按股攤還該律師以此案現正在辯論時期認爲主要恐一語之差錯致生誤會爲再誌正 
[肇禍汽車夫交二百元舖保]  
　　汽車夫王阿全於本月二號開駛裝貨汽車將徐德發撞倒碾斃業由公共公廨騐明屍體棺殮昨晨捕房傳同屍屬將王阿全拘解到廨稟明案情請究旋有某西人上堂聲明伊係王之僱主要求准王交保候訊中西官遂判被告准交二百元舖保改期再訊 
[過犯搶金挖耳押九月]  
　　寗波人戴英昌前日在虹口昆明路攫取婦人周吳氏之金挖耳一支逃入弄内適總巡捕房包探王金壽經過帮同追獲人贓帶入滙山捕房押至昨晨解由公共公廨中西官質訊之下以戴係過犯判决監禁西牢九個月期滿逐出租界贓交該氏領回 
[張招生毆傷李林生]  
　　住居東唐家弄七百三十四號門牌之寗波人張招生前日糾衆將隣居李林生毆打成傷經該管捕房包探陸連奎查見將李送往醫院張拘入捕房昨解公共公廨中西官質訊之下判張交一百元舖保候李傷愈再訊 
[無故行兇各押十四天]  
　　住居法租界自來火行街懿德里内之蕭桐於日前至對弄溺便詎被管弄人宋堯生及包車夫王阿連兩人不問情由將蕭扭打後由巡捕到來將宋王兩人拘入捕房昨解法公堂請究先由捕頭稟明前情繼由原告延博勒律師稱原告向在震旦學校肄業現因署假期内故暫居伊叔處是日至對弄公共小便處溺便不料被宋等無故行兇受傷甚重請求重究詰之宋等供實因原告闖入東家客堂内故此爭執不敢毆打餘供支吾中西讞員判以兩被告不應無故行兇着各押十四天以儆 
[聚賭行賄罰五十元]  
　　法租界小東門捕房捕頭偵悉居民張阿大家私設賭臺聚衆賭博抽頭漁利實屬有違禁令故於前晚帶同落差捕數名前往抄出賭具等物一併帶入捕房詎行至中途張向華捕行賄二元該捕不納稟明捕頭昨解法公堂請究先由捕頭上堂稟明前情並將賭具呈鑒詰之張阿大供認聚賭抽頭不諱中西官判張罰　五十元充公賭具没收 
[私帶新銅元充公]  
　　王金安日前由外埠私帶新銅元數十千文來甲行經法租界黄浦灘適爲巡街捕查見上前將王帶入捕房諭令交保昨日傳至法公堂請究詰之王供實因貪圖小利起見求宥中西官判銅元充公 
[私賣鴉片之科罰]  
　　蔡阿根在法租界私設燕子窠事爲探目沈德福查悉稟明西捕前往抄出烟具帶入捕房諭令交保昨日傳至法公堂請究先由捕頭稟明前情詰之蔡供認私賣不諱判罰洋三十五元充公烟具没收 
[縣西街之火警]  
　　前日上燈時縣西街小雜貨店樓上不戒於火當經各區救火會員驅車到塲施救即熄祗燬樓面一問該管一區二分所派警往傳火首到案訊罰 
[路斃男屍請驗]  
　　蓬萊路西首百忍堂弄中發現男屍一具年約四十餘歲身穿元布夾襖棉馬甲内着芝布短衫單褲秃頭足着蒲鞋由警查見報所飭令二十舖地甲投報地檢廳請騐 
[徐金榜偵獲三年前失妻]  
　　揚州人徐金榜向在廣東潮州營生其妻沈氏今年二十二歲前於十九歲時忽失踪跡今查悉遭妻母沈孫氏拐去同到上海將徐沈氏轉嫁閘北同蠢城邵金桂爲室沈孫氏亦同居在内現徐金榜來滬偵查無錯乃投報四區警署飭警將徐沈氏沈孫氏邵金桂一併拘解上海地檢廳昨午由檢察官訊判徐沈氏沈孫氏邵金桂分别收押着徐金榜速將婚據檢呈到案審查核辦 
[竊脚踏車與收贓並儆]  
　　顧才寳行竊斐倫路二百三十二號門牌日本人之脚踏車消贓於舊貨攤主婦陳王氏案發被捕將顧及氏拘解公共公廨押候吊贓訊辦在案茲悉該氏所收之贓車已輾轉售與錢桂林昨由包探何慶恩吊出原贓連同錢桂林與顧及氏一併解廨經中西官訊實判顧押西牢二月查顧前曾犯案科有三個月徒刑係宣告緩刑今則併案執行陳王氏押女所一個月錢桂林罰洋二十元無力改押二十天贓交失主領回 
[汽車肇禍兩則]  
　　昨日下午二時許某號汽車駛經江西路撞倒江北人張魚友碾傷腿足由老巡捕房一百零七號華捕到來將汽車號碼抄錄另雇車送受傷人投仁濟醫院醫治一面歸報捕頭候示又有某號汽車於昨下午三時半在吳淞路駛行適有女子陳林弟行經車前不及避讓被撞傷頭部等處由虹口捕房九百八十二號華捕到來抄錄汽車號碼另雇車送受傷人往同仁醫院醫治 
[閘北拐孩案併紀共有四起]  
　　王恒剛家居寳山路香馨里有女王竹弟年五歲本月初三日忽然失蹤至十四日在虬江路廣東婦人李顧氏家尋獲向詰情由始知爲拐匪王連生錢寳生朱友明及拐婦李氏等串拐價賣與李顧氏計身價洋三十六元王恒剛即稟控於五區警署派警將王連生等先後拘獲研訊之下判將竹弟交給乃父領回男婦各拐匪送司法科備文函送地檢廳訊辦王恒剛着帶女自行投廳候訊又婦人唐失氏住天通菴地方有女扣寳年三歲前日在門前玩耍忽被拐婦邵姚氏誘抱而逸唐朱氏號召四隣分投追趕將該女及邵姚氏一併追獲鳴警拘送五區警署研訊一過判扣寳交伊母領去邵姚氏命送地檢廳訊辦又住在虬江橋八號之婦人王余氏其夫係爲木匠有子阿五年四歲忽於本月初七日失蹤前日在邢家木橋附近尋獲向詰之下始知遭宋王氏王陳氏等串拐遂鳴　將宋王氏等拘送五區分所訊究又葉少廷　張氏投所稟稱家在邢家木橋迤南有三歲女阿妹於舊曆六月初五日有人目覩被王陳氏等拐去迄無信息今悉該氏已經拘案爲此來案請求附追阿妺到案給領該所以案涉刑事着將王陳氏宋王氏等供解地檢廳究辦以上各案到廳後下午由郭檢察官飭提男婦各人至案隔别預審之下判令分别收押候傳齊各原告到案再行覆審核辦 
[誌謝]  
　　昨承世界書局贈第五期（紅雜誌）一册謝謝 
來函 
[寗馨保產醫院來函]  
　　敬啓者讀　報六日本埠欄所登關於敝院情形其中不無有傳聞失實處原張阿榮之妻任氏胎兒死在腹叩已多日而其夫來院聲稱祗有發動兩日及經診察知胎兒已死爛阿榮即再三苦求敝院憫其境遇始允爲九死一生之計將腐臭胎兒完全產出但該氏身素衰弱且中胎兒腐爛毒以致死亡至阿榮當日在地檢廳等處所供均謂伊妻確係素來身弱並產前有病此次產後身故亦固其所官廳偵查之下當日即着其具結將案註銷外界不明眞相往往以訛傳訛敝院爲有關前途名譽用將巓末外界並乞賜登是爲至禱寗馨產科醫產科醫院啓九月七日 
[奚萼銜來函]  
　　敬啓者讀本月十五日貴報江陰公所議建新會館一則不勝駭異杳敝公所擬建新館同人雖有此說猶未正式提議兼之萼銜抱病足跡不到公所者已將一月將來敝公所建築新館經費出自旅滬全體同人熱誠贊助萼銜一分子當隨諸公之後何敢以一人掠美貴報所云昨日開會當由奚某獨任一節想係訪員傳聞失實敬請貴主筆更正以昭核實江陰公所正會長奚萼銜謹啓七月十六日 
公布欄 
[江蘇高等審判廳]  
　　民庭判决黄守成與聞六笙因債務不服上海廳裁决再抗告一案（裁决主文）原裁判關於駁斥假執行宣不之抗告部分廢棄本案應由上海　方審判廳作爲上訴依法受理其餘再抗告駁回王瑩與沈泉記因租屋涉訟不服上海廳裁决抗告一案（裁决主文）本件抗告駁斥抗告訟費由抗告人負擔魏雨生與徐子楨等因票欵涉訟护吉一案（裁决主文）本件抗告駁斥抗告訟費由抗告人負擔段錦波與張鍾彝因債務涉訟不服第二審判决上訴一案（判决主文）本件上訴駁斥葛清冲輿沈旦因魚行投資涉訟上訴一案（判决主文）本件上訴駁斥 
　　批示律師劉國權呈請核轉登錄由呈秘據稱　在本廳管轄區域内執行律師職務呈騐證書貼用登錄費印紙二十元請予核團登錄等情並據上海律師公會查明該律師師暫行章程各規定並無抵觸具呈證明前來應准呈部核辦證書存此批律師陳立人呈請兼在寗吳兩地廳管轄區内執行職務由呈悉前據該律師呈請兼區業經批示在案察核續呈各節旣非必要情形且寗吳兩廳相距程途又較蘇滬爲遠如果兩處執行職務確與各該廳訴訟進有殊有窒碍所請未便照准仰即知照此批黄庭彥等呈爲武進縣保薦承審員違背法令請依法撤換由呈悉查張曁康業經本處另案撤任至陳彭蓀一員據該縣呈請委充承審員並以審核資格不符指令該縣另遴合格人員呈候核辦矣仰即知照此批程維一等呈爲無錫縣承審員資格不符武斷濫押請查明撤換由呈悉查承審員應以合格人員充任所有資格不合人員一律另遴改委從前核准暫代原案並應撤銷業經本廳通令在據稱該俞廷藩徐武安二員資格不合武斷濫押等情仰候查明併案核辦此批（以上九月七號） 
[江蘇高等檢察廳]  
　　批示王大勳狀悉准予給領此批陸同華等狀悉候調卷核奪此批陳柏祥等狀悉候送同繳審判廳核辦此批吳朝聘據訴已悉仰候令催原縣呈復核奪此批胡晋岐狀悉本案旣未終結仰向原廳聲辯可也此批張琴山等狀悉該民事非干已來廳越凟殊麕不合請應毋庸議此批季祥榮等狀悉查此案應否提起上訴應候送審廳將判詞轉送到廳再由本廳察核辦理此批呂春和狀悉查此案原縣辦法雖不盡合然揆諳該縣息事寗人之本旨亦未可厚非乃該民不明此理徒知以法律貴人而自已則欲置身於法律之外亦豈得謂平况此案現旣發還則關於訴訟上一切進行自應聽候該縣依法指揮如果將來辯結後該民仍有不服届時不妨再行依法上訴若此時即無向本廳曉瀆之必要所請仍毋庸議此批王小和尙狀悉准予令交第三分監照判執行此批（以上九月七號） 
[上海地方檢察廳]  
　　批示翟夏氏狀悉所請應毋庸議此批謝福昌等狀悉應候再拘所請仔假扣押及查封之處於法不合着毋　議此批李飛寳狀悉所訴是否屬實仰自尋找被告人到案後另行核辦請求通緝應毋庸議此批邱維龍狀悉仰候偵查此批鄭藻森狀悉准予轉候同級審判廳核辦此批王金標狀悉候送同級審判廳核辦此批張姜氏等狀悉候傳訊此批蔣月義等狀悉該案正在偵查毋庸爾等挿訟此批孫周氏案經起訴毋庸飾凟此批張敬和等已批孫貴祥狀内矣着即查照此批黄妙根候傳訊核辦此批喬林慶等靜候核辦母庸挿訟此批潘甲明騐明爾傷甚屬輕微乃故張大其詞冀圖藉端索詐殊屬不法所請附帶私訴不准此批殷劉氏劉三秃子因誤傷爾子斃命潛逃經本廳屢拘未獲爾乃反爲袒護是何用意至醫生如果未經病人家屬塡具志願書貿然解剖亦係違反院規並不搆成刑事毋庸屢凟此批俞松年案已起訴着向同級審判廳請求此批金聚林察閱訴狀豈有金姓一家人盡爲强盜情殊可疑着照前批辦理此批徐生桂所請不准此批胡阿通已訊諭矣此批郭良富狀悉本案應不起訴候送達虞分書可也此批曾王氏狀悉查此案已經預審仰即知照所請交保之處未便照准此批（以上九月六日） 
 
 

Page 17

 
 
   
 
 

Page 18

 
 
自由談 
[座右銘] [  呂坤]  
　　臨義莫較利害論人莫問成敗 
雜說 
[二問題] [  蔣介民]  
　　今有二問題焉一爲閘北之自來水問題閘北市民皆感不便但近來雖較前略有起色而官商競辦之說至今猶擾擾不休市民鑒於雙方情形終惴惴焉感其不便也 
　　其二爲禁止彩票問題有識之士早經提倡禁止維因貪官劣紳狼狽爲奸其害至今尙未廓清今黎總統特以命令禁止之宜合力使之能實行也 
　　以上二問題所關甚大吾望滬人士勿漠視之 
名言 
[自由叢話（下）] [  嵐光]  
　　（五）愛自由者人人之天性也然往往過度而陷於敖逸（斯賓塞Ｈerbert　Spencer英之哲學家以西歷一千八百二十一年生於英之海爾維性廉潔不娶妻惟以研究及著作爲事著有心理學敎育論哲學大全諸書以一千九百零六年死） 
　　（六）社會第一要着在脫野蠻自由（亞利士多得Ａristotle紀元前一千三百八十四年生於希臘殖民地師事柏拉圖Ｐlato凡二十年學成名高馬其頓王聘氏以敎育其子亞歷山大者四年再歸雅典設學校以敎導生徒有時則逍遙於林木清陰之下令羣弟子從且行且敎故時有逍遙學派之名一千三百廿二年以胃病死於雅典之孤島） 
　　（七）自由若隣子放肆則擅權者乘虚而入（華盛頓Ｇeorge　Washington生于美之茀吉尼亞獨立戰爭時衆推爲總司令功成退隱後被選爲大總統） 
　　（八）自由自由天下古今多少罪惡假汝之名以行 
　　（九）不自由母寧死（以上羅蘭夫人Ｒoland法國政治家羅蘭之妻性勇敢而高潔贊成革命仍以温和爲主一千七百九十三年爲激烈黨所殺） 
　　（十一）爲黄金賣自由永淪奴禁之域（荷馬Ｈomeros希臘詩人） 
　　（十二）英人愛自由如愛其正妻法人愛自由如愛其情婦德人愛自由如愛其年老之祖母 
　　（十三）束縛人之逢由其罪比食人肉尤大 
　　（十四）不侵犯人之逢由斯爲自由 
　　（十五）自由之寳在萬寳之上一失自由則萬寳均無用（以上非出諸名人恕不箋註） 
筆記 
[天韻樓雜記] [  萱百]  
　　桑落酒（下） 
　　尙書笑曰爾女有志氣我可爲之救星也彼旣云十日後來我姑泊舟待之時某名士所書酒旗已舊尙書命僕市布數尺亦大書桑落酒三字易之下端即自署名連日來飮初不察爲何人及見酒旗署欵皆大骸知爲赫赫著名之彭宮保也母知有恃喚女出拜尙書曰我已爲爾女相得佳壻不知願否問何人則曰即此間鄉右授徒餬口之少年郁生也母聞而謝曰此老身之素志也因述前常乞郁生記店簿後郁生敎我女略旘字今自能記姓名矣感其意愛其誠實曾託人說姻事生以功名未就姑俟異日爲言意其嫌我家業微也故未再提及今公能成此固所願耳彭公之識郁生也以泊舟無事偶步至其塾中見生頗儒雅案上置有吳梅村集公因問鄰店桑落酒三字似曾見梅村詩中生即誦曰桑落酒香盧橘美釣船斜繫草堂開問亦喜吟詠乎則以詩稿呈公閱之頗加贊賞謂是佳士有梅花警句云春歸寂寞無人地香在微芒小雪天公後畫梅偶用爲題句書明係湖口某生梅花詩也其愛之如此公泊舟桑落港口數日而某公子不至公料其已探得消息懼罪不復敢來於是移書九江府責以不能檢束其子若再犯當案律懲治所有强委聘金已移贈某生俾娶酒家女以完此案聞者莫不稱快云 
 
[林厲馬兵磨　擦掌相炅匪遥图]  
笑林 
[噴飯錄] [  此生]  
　　甲問乙曰龍濟光做到王爺（爲什麽只有一個大老婆一個小老婆呢一乙笑曰子非其家臣又烏敌之乙曰孟夫子說子誠（龍字子誠）齊人也又說齊人有一妻一妾吾故知之耳 
　　某村人初出城市寓於客店夜倦之際思息燈就寢以口向電燈猛吹燈亮依然繼之以扇仍不濟如是者半小時乃生氣曰（好壞的燈由着糟了洋油罷橫豎不是我的洋油）及睡醒黑暗沉沉燈已自滅驚曰（了不得我忘却關門睡覺不曉走失多少東西了）起而視之門固堅閉沉吟言曰好奇怪啊 
小說 
[社會小說人間地獄（一九六）] [  娑婆生]  
　　第二十回舞罷弓鞋未醒妾夢抛殘電涙莫挽郎心 
　　到了次日姚嘯秋柯蓮孫見著了宛亭談起昨天夜裏目覩的一番情形嘯秋格外說得有聲有色連宛亭也笑了宛亭道其實你們儘管進來坐坐我並未關門下鍵嘯秋道難道你還嫌床下一個人舞鞋舞得不彀再添幾個人舞嗎宛亭道你們瞧了半天到底什麽時候走的柯蓮孫道那時候大槪有三點鐘左右了宛亭道四點鐘的時候有一件慘不忍聞的事可惜你不在塲了嘯秋忙問什麽　不忍聞的事宛亭道那時候已將近天明老九啓身正要回去我說天剛亮外邊霜氣很濃還是稍坐一歇爽性等日頭出了再走我正將他勸下來忽然電話大震茶房去聽了一刻來尋我說是翠冰老九家打來的我以爲是老九家打來催他回去的我便搶著去聽誰知不聽猶可聽了眞是慘不忍聞你道那電話是誰打來的原來就是雪紅仙館打來的姚嘯秋道你東方旅館那門問不知很秘密的嗎怎麽會給雪老三知道柯蓮孫道要得人不知除非已莫爲一定翠冰老九那裏漏洩出來的黎宛亭道我也不知從何漏洩春光可是一拿著聽筒曉得是他我一想這一次到不便置之不理他旣知道地方倘若不理一定登門尋釁那到不妙我便和他在聽筒裏談話了雪老三自是責備我許多不應該棄舊憐新卽是歡喜老九我和老九也是要好姊妹也没什麽不可商量的何必一去不返鬼鬼祟祟的在旅館瞞着開房間卽使我待你不好也有四五節的交情了何以一旦便如此恩斷義絶一番義正詞嚴的話也不必細說嘮嘮叨叨的說個不住我記不了許多最後他問我你此刻房間裏有人麽我答他没有他說旣没有人可能凖我到你房間來當面和你談一談嗎我道不能他道眞不能麽我道眞不能他又道你能有屈不駕到我這裏來嗎我道也没工夫他道照此看來你和我是（不來去了）說到這裏竟夾着一陣嗚嗚哭泣的聲音電筒裏聽得非常清楚我這時候掛起聽筒也似乎絶人太甚用話案慰也無可說詞這電話裏的哭聲聽來也自十分不快他哭了約摸有五六分鐘他道噲四少你的耳朶裏覺着潮濕麽我道没有他道我這邊說話的筒子裏早已滴滿了眼涙我的痴想電線裡一定會將眼涙流到你的耳朶裡怎麽你不覺得麽唉丨電話他也欺我這蹩脚的人不替我來傳眼涙說到這裏猛聽得哇的一聲電話筒便掛住不響了你想這一番話聽了怎不敎人慘不忍聞我當時被他說得十分過意不去要不是老九在旁邊我或者去安慰他一蹚也未可知姚嘯秋道人孰無情你這喜新厭舊未免來得太驟怎不敎雪紅仙館觸目傷心呢我瞧你還是去一蹚的好正是 
　　始知緣盡成抛撇不是蕭郎有愛憎 
　　不知黎宛亭說些什麽是否與雪紅仙館言歸於好且聽下回分解 
[隨便說說] [  瘦鵑]  
　　張英華的條件向來財政總長這個缺大家都歡迎現在爲了財政的局面已到了山窮水盡的地位外債借不來内債借不動便没有人肯去掮這濕木梢了難得張英華肯奔走奔走想想法子但是要他代部他却以要求官吏有秩序的索薪永不包圍爲條件我看這位張先生大約因了上次董聖人吃了苦頭所以膽小得緊提出這種條件來然而張先生倘若眞有擔這財政的重任我倒有個修陳在這裏無論條件行不行都不妨事我的意思就是請張先生特製一件電氣衣服人家包圍上來就要觸電逢然不敢包圍了再不然就把鐵做一個面具一件衣服和一頂帽子即使索薪圑要使出對付董聖人的手段來可也打不傷身體呢呵呵 
 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
常識 
　　一）投稿本增判者其材料除衞生法制道德經濟四項外增敎育科學宗敎市政雜錄問答六項其語涉攻計個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬中種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
常評 
[國會恢復後議員資格之平議] [  覺]  
　　自護法議員大閙衆議院後議員資格遂成一大問題實則此事已早成問題在國會將恢復而未恢復時法學家固早研究及之矣 
　　夫旣以恢復法統相號召則護法議員自不應擯之於國會之外其曾充安福僞國會之毁法議員者自不應復厠於國會之中蓋以其確有背叛約法之行爲更非若解散後之曾充行政官者尙可曲恕也而當局者不加思考貿焉從事始則惟懼法定數之不足并安福僞議員而許其充數及護法議員至而人數又將溢出總額之外至餉之以閉門羹然則其所謂恢復法統者恢復僞法統乎恢復眞統法乎質言之其冒牌之醜態實等於徐世昌之冒牌總統耳 
　　且冒牌總統旣驅逐矣而冒牌議員尙聽其存 
在於國會是猶野合所生之子旣委棄於道路而其母尙忝顏自居於妾媵之列也廉恥道喪至此極矣果欲舉恢復法統之實除取銷曾充僞國會議員者之議員資格豈有他道哉 
道德 
[童子軍與軍隊] [  潘光迥]  
　　童子軍風行以後各國以其風俗人情之差别對於宗旨上亦遂有異同中國童子軍協會宗旨原文爲（訓練兒童視察服從及恃已等習慣敎以忠恕待人并授以一切利人益已之藝術使成爲良善有爲之國民）可知童子軍乃一養育青年之組織絶無他種用意存乎其間迄今童子軍已盛行十五年而有以童子軍爲軍隊者頗多其中誤解固不免 
茲詳舉之 
　　一命名中國譯＂Ｂoy　Scout "爲（童子軍）致發生極大之誤解爲父母者或因此而嚴禁其子弟之自由加人然名者實之賓也我等應推求其實童子軍之生活與宗旨已如前述誠不見其中有軍隊之性質也 
　　二來歷童子軍之發軔原於軍隊貝登上將思想高超竟以軍隊中人另立一幟爲養育青年之圑體我人不察竟以貝登上將爲軍隊中人又以童子軍之原起於軍隊故發生此種誤解自童子軍輸入美國後其中組織訓練已再三修訂變成完全養育青年之圑體童子軍之非軍隊可知矣 
　　三服裝與軍隊酷似中國人民經數千年之長衣習慣自光復後眼界一新恒以短衣者認爲非洋人即警察否則必爲軍人如此則見有身穿童子軍之服裝者烏得不誤認之爲軍人此種心理因無足怪但童子軍一切服裝含有各種用意乃和平仁愛之代表童子軍宗旨之標識或謂童子軍之服裝何須必用軍裝式則答以短裝活潑便利迎合兒童好動之心故其服裝雖屬軍裝式而其實非軍人也 
　　四童子軍中一切敎練有與軍隊相同者露宿旗語救傷造橋野遊均爲軍隊中敎練爲童子軍所採用者他如服從勇敢固亦軍隊中敎練之優點擇軍隊中之優點而採用之固亦無所不可以上各項亦不過藉此以增進造成視察力自恃力耐勞勇敢之心况此種生活深合兒童心理正欲以此爲訓練之工具非謂預備軍隊或臨戰事之用然童子軍愛國誠國家需人時雖身入戰場亦所不畏蓋訓練凖備有素也中國人恒一見體操一聽軍號卽目爲軍隊童子軍之被誤解固不免也 
　　據以上四點童子軍之非軍隊明矣（不受酬） 
[西方格言（三三○）] [  謝介子選譯]  
　　用即生活最善用者最佳生活（英吉利諺） 
　　世界爲堅忍者所有（意大利諺） 
　　人恒譽其自渡之橋（英吉利諺） 
　　善辯者多作謊語（法蘭西諺） 
　　致富在乎節欲（倍根）（Ｂacon） 
　　母棄汝舟（勞蘭思）（Ｌawrence） 
　　勇而能智尤佳（英吉利諺） 
　　洞邀盜（西班牙諺） 
　　彼戰後而持械（英吉利諺） 
　　犁用面光水停面濁（德意志諺） 
經濟 
[商界亦應扣薪贖路之我見] [  嚴惠祥]  
　　本月四日嵐光君在本刋上發表其對於儲金贖路之意見謂凡牙署學校等機關可扣薪贖路以救國（按軍界業已實行此法）然我商界豈非國民之一份子對於此恢復國家主權之舉動更安可坐視是以我謂商界亦亟應扣薪贖路最好由店主和經理首先發起而已則先行儲金若干俾夥友樂從然後對於夥友視其薪金之多寡酌量按月提取若干以之儲入銀行作將來贖路之用（惟不應强逼）並應將此膠濟鐵路之歷史及最近之贖路辦法加以詳細之說明俾知此舉不獨間接恢復國家之主權抑且直接尙有享受股東之利益我知全國商界諸君苟均能本其愛國之心盡國民之責任互相慷慨解囊則此膠濟鐵路不難物歸原主矣且又可使虎視眈眈方謀共管中國之野心家知我人民近來之毅力實不可再欺而自歛其野心睥睨之妄念則一舉數得全視我商界諸君能否努力以爲斷願我商界人士萬勿放棄此國民之權利則我大中華民國實幸甚矣 
（乙種酬） 
[商業問題之研究（續）] [  吳東初]  
　　零購學（八十三）貨物保管與記錄五店中各部地位大公司之開設内分各部售貨分類食者衣者用者各歸相當部分有時某部成績頗佳某部生意有限雖人的問題不無關係得人之部分固生意多做幾倍失人之部分卽難與他部分爭勝如圖發展非重新將該部組織不可　斯乃不發達原因之一也 
　　其他不發達之原因蓋在各部分之地位未規定妥善也商業舊例總以貴重部分設在店之後段或有樓者設在二三層上此外普通日常用品之部分皆在前段或在首層於是買客若非老主顧進門一視不見有何佳良貨物陳設卽以該店爲不過如此再加又無招待員在側指導鮮有不隨入而隨出者誰知内裏尙有幾許精華而無人問津乎店友本店中之原意推而行之於示客以貨色始則不肯給示上等貨色如買客不一再要求最佳種類則店友終不自動的取出一似佳者買客無力購買或須留爲店中自用者此種經騐並非臆　　買　　於商店所引爲最不滿意之事也 
　　要之店中貨色皆是出賣貴者價巨賤者價低有何不可告人之處近來改良商店遇買客上門購物必先詢客所欲買者爲何貨與某貨之何種如係爲最上等者則當一逕取出切勿先示以次貨待詢再取與上等買客見之不論買否立時可定非若舊法之空費雙方時間也店中各部分亦　於位置之規定而注意其經管貨物之性質種數與價値繁銷貨品　有銷路可不必再事推銷滯銷以及新出貨色則須時時設法擴充其銷路於是暢銷貨之部分不妨設在後面或樓上店堂懸貼牌示注明某貨在某段出售招待員亦隨時指導則買客鮮有不樂就範圍也迨其往該部購物經過店堂或登樓而上往往遇他部貨物陳列之可愛連帶購買幾種此豈非因一部分之生乵而他部分亦多做幾許生意乎斯固指暢銷之貨而言店中若舉行廉價部亦可仿照此法也緣廉價部買客到者必多如所陳列各貨位置適當而與其他部分相毘連則買客爲購廉價貨而來結果兼購及其他物品此乃常見之事也然則部分愈多豈非愈當留心而使其位置有一種連帶關係乎 
衞生 
[霍亂續談] [  鳳寳]  
　　靜脈之檢覔 
　　霍亂在瘟螺弔脚之際不得不用鹽水注射而注射鹽水不得不由靜脈灌下是以檢覔靜脈之法實屬生死關係近年診察霍亂病如某君某婦雖經他人先已注射鹽水惜乎未能灌入靜脈以致僅延殘喘而已 
　　靜脈之檢覔在瘦瘠之成人以及勞力者本屬不難若兒童及肥胖之婦女或終年不勞力之人則靜脈細小或爲脂肪所遮蔽卽在健康時覔之已覺不易在霍亂之脫水症中更覺其難矣 
　　治痧機關中有用切開術者則此項困難可以免除嘗見小兒之攖此疾者剖頸部得頸外靜脈向下注射而愈頸外靜脈血流向下行故針亦向下挿入他處如臂部腿部均向上行也 
　　通常注射鹽水可選擇下列靜脈之一貴要靜脈貴要正中靜脈橈靜脈正中靜脈頭正中靜脈後尺靜脈若逢婦女脂肪質有逾於恒者往往可在腕部覔得橈靜脈之端而施行注射也 
　　踝部隱靜脈亦可應用肘闻之後尺靜脈顯著者多惟移動殊易針剌時宜留意也 
　　匝月以來余診察霍亂病應用鹽水注射者二十五人此數中最難檢覔靜脈者莫若二小兒一爲九齡一僅八歲靜脈細小而不顯著欲行切開術其父母又不允乃先行腹膜注射法注射鹽水八十盎司再爲檢視靜脈而九齡之童手背上之廻血管已隱約可見遂繼行靜脈注射灌入一百盎司計共一百八十盎司而獲愈八歲之兒亦先行腹膜注射繼於課部覓得靜脈共灌一百六十盎司而得痊皆出於意料之外 
　　小兒腹膜之容積比較的大於成人八十盎司之鹽水逐漸注入可無困難在脫水程度已劇烈時入腹之鹽水即能散入循環器是以當初隱下之靜脈亦能漸漸顯著矣此爲余新得之經騐用以獻曝者也 
法制 
[解釋輪船之爲不動產] [  瞽丐]  
　　凡物附着於土地而性質永久不變且不能取之以去挾之而行者是謂不動產至於輪船朝發乎西夕至乎東一日之頃地易千數百里以爲常其爲動產似可毫無疑義也　然考各國海商法對於二百噸以上之輪船均規定於不動產中者何故蓋輪船之在二百噸以上者應有國籍之隸屬隸有國籍無論放之外洋駛之絶境見者一望而知某輪也爲某國產與附着於土地者無以異商法因重視國籍起見而視之爲不　產不得謂無意思之存在至二百噸以下者無論有無　籍則又以動產視之此亦折衷之規定也歟（乙種酬） 
敎育 
[省縣視學員宜負敎育指導之責任] [  道翁]  
　　所貴乎視學者不在消極之批評而在積極之指導乃今之視學者多抱敷衍主義每至一校不過數十分鐘巡視一週足不暇駐手執小册且行且記所記若何秘而不宣迨下課鐘響敎者將求指示而所謂視學員者已杳如黄鶴事隔數月始見一紙空評某也敎授合法某也尙須研究無具體之指導而欲求敎育之進步其可得乎余意欲救斯弊當使視學員負敎育指導之責任或竟改視學員爲指導員俾顧名思痓秒以視察周詳爲盡責而以指示剴切爲要圖孟祿博士調查中國敎育以後亦有將視學員改作指導員之主張謂當從積極方面扶助學校的改進不當從消　方面指摘學校的劣點誠中肯之談也（乙種酬） 
 
 

Page 23

 
 
   
 
 

Page 24

 
 
   
 
