# 1888 - 125 - 4905409

 

Page 1

 
 
[增像三國演義出售] [  圖書集成局啓]  
　　三國演義一書雖係章回小說而其鋪陳事蹟竇與陳壽正史不甚相懸自經國初茂苑毛聲山先生手評金聖歎先生梓以行世而風行海内幾於家置一編迄今二百餘年原板己不可得坊間翻刻又皆魯魚帝虎漫漶模糊本局特延諸名宿校對精詳印以沂式鉛字逐加圈點俾閱者得以一目了然并倩工於冩生者繒成繡像一百四十餘幅冠諸書首每回則各繪其中事實分釘卷中要皆奕奕如生鬚眉畢現書旣爲說部之弁是　亦集藝苑之菁英誠哉生面别開空前絶後矣兹己用上等潔白紙印成分裝十二册外加紅木夾板卽日出售每部碼洋三元賜顧者請移玉至本埠南北申昌選購外埠則皆歸申昌暨經理申報人出售躉買請至申報舘面議此佈 
[發售繪圖東周列國志告白] [  點石齋主人啓]  
　　從來彈詞小説陋不足稱野史禆官無徴不信卽或穿鑿往事詞近雅馴究之秉筆者意在使才印行者志惟射利故甫一展卷旣議論不經復豕魚混目惟上元蔡君元放所編東周列國志藍本盲左旁采國語國策體例則編年紀事並詳語句則莊論諧詞共載洵善本也但坊間屢經黼刻題詠粗淺字跡模糊不堪尋繹爰取家藏善本重加校訂又按每回情事繪以一圖俾開卷了然卷首冠以繡像畫師悉仿元人遺意更乞四方名士飾以韻語摛以藻詞或仿韋杜倚聲或效馬班評賛又復行行玉潤字字銀銁誠能傲睨鍾王衙官屈宋者矣取而讀之信爲含英咀華之一助本齋今爲石印尤覺爽朗可觀至書中之精妙有目共賞不待重贅一詞每部售價三元外加紅木夾板一　躉售尤亷志在行世非同沾沾射利之心也識者其鑒察焉零售在三馬路申昌及南申昌如欲躉售向本局帳房而議可也此佈 
[書本報茶市近况後]  
　　茶業之凌夷其由來巳久非一朝一夕之故矣說者謂中國不能早思整頓以至因循坐誤至今日而無可救藥然其所以整頓之法則亦無從措手其有歸咎於僞茶攙雜以欺人者自欺此說是也夫前者茶業盛旺銷路暢行奸商黠買未顧大局貪心所熾惟利是圖於是乎還魂之葉亦欲巧爲嘗試柳葉攙和亦將挾詐售人旋被西人察出涉訟退貨議　議賠自是而西人之購茶者無日不防華商之作僞雖有佳茶亦多挑剔而生意因之而壞至於今日則此計不得行矣西人之察茶也愈精華人之辦茶也亦愈愼近數年來茶業有江河日下之勢業此者莫不深爲寒心雖有佳茶向且慮其不能出售又何敢以𧸛鼎相嘗試而茶品雖超卒以一蹶而不能復振是豈氣數使然耶竊以爲人事或尙有未盡乎說者又謂中國茶葉出口關稅厘捐重重剥削故商人無利可沾以故不能振興此說亦是也夫印度西倫産茶日廣而英國絶不聞有絲毫之捐盖惟恐民間之不種茶明廷决不稍分其潤雖日本出口之茶稍稍有捐亦不若中國之鉅中國茶捐幾幾乎去其資本之半不論茶價之高下而稅項一定而不可易以是商人視爲畏途不復踴躍從事其弊遂至於此顧吾謂關稅厘捐倘有人也詳細上陳剴切指奏則國家意在振興商務豈有不曲爲變通者如是而茶業遂可望有起色乎是未可知也近年以來茶業之壞具見於各處所報者幾於書不勝書而中國所以整頓之方與夫奏請减免厘捐關稅之舉曾未有人起而行之昨日又接漢陽友人來函謂每年二三月間莊客卽分赴各處産茶地方收買茶葉山户毛茶向來開秤之初每斤約可售靑蚨三百餘翼漸而久焉日逐减價卒退至每斤百餘文秤則加二加三不等今年則大不如前當開秤時己僅值錢二百二十文山户大失所望四處鳴鑼不准出賣莊客無奈加價二十文此咸寗縣柏墩地方之近事也夫一處如是他處可知大抵今年茶市必又不見大有起色然則中國之所恃以爲進口之資又少此一大宗進餉詎不大可惜哉昔人有言琴瑟不調則攺絃而更張之今之茶業則其爲不調也大矣而欲求其所以更張之法卒不可得前人之弊後人因之雖有智者無所施其計雖有勇者無所施其力此事權在商人中國之官冋來不與聞商人之事故此時而欲整頓茶市實有不易言者然此時中國之於商務亦旣大異乎從前則商賈之事官場亦不得不爲之主持况西人凡與中國通商其於往來之間偶有吃虧必訴之於華官華官若仍置諸不問則無以服西人之心而全交鄰之道若必爲之調停而於商務依然隔膜將何以折服商人然則此時中國之官其於商務可不及早留心乎官有其權可以禁止商人之作僞則西人無所藉口上而可以據情奏請其關稅之宜减者减之厘捐之應免者免之奸商旣不能作弊商情各相允治如是而中國商務其有不蒸蒸日上者吾不信也或曰西人重商故西官無不洞悉商情華人向不重商官之與商猶秦人視越人之肥瘠故有時西人以商務交涉之事訴之華官未必遂能深悉其隠必且廣咨博訪而後因委以窮源而一事粗明又不能事事皆明又何能以官而兼商人之事大凡官塲之中其所熟悉者不過迎送禮文鑽營巧術便羣推爲能員而刑名則有専司之幕友錢榖則有専司之幕友降而至於書禀也徽收也無一不分任於幕友官則總其成責其效而己其分内之事尙且任之於人而謂再加以商務其有能勝任而愉快者乎大都天下之事不經親歴則終屬隔靴搔癢而必須事事親歴則又覺其太繁惟有提綱挈領握要持原庶幾尚足以奏功今中國而不欲整頓茶業則己苟欲整頓則必官主其權商司其事和衷共濟俾下情可以上逹上意可以下通互相斟酌交相籌算總期乎有利無弊而後巳如但爲扼腕之咨嗟束手焉而仍無一策則江河日下之勢成而中國之利源永無挽救之一日矣詎不深可惜哉 
[京事紀要]  
　　陜甘督憲譚文卿制軍遵照部章將光緒十二年徴信册造齊咨送户部聞户部以制軍辦理得法且所造册五千八百餘本開銷工料銀一千六百餘兩亦屬核實乃於三月中旬飛咨各省督撫一體仿照辦理○吏部因查盛京工部司庫崇君斌現巳年滿例應回京候升所遺是缺於六部咨取二等滿洲筆帖式其老親須在七十四歲以下者由各部保送一員限五日内保送過部以憑揀選○户部因雲南委員龔斌解到白鉛二十七萬斤有奇當派司員桑君寶春君歲福君安周君生錦等四員於三月二十七日赴寶泉局騐收○户部以張家口監督福君厘稅至將滿照例咨行各衙門卽將一等司員俸深者保送三四員過部以憑列單進呈刻聞户部司員列入排單者四員松君安隆君昌興君福慶君安 
[鹽船撞沈]  
　　刋上某鹽旗有鹽船一隻在江中被輪船撞沈緣該船滿載鹽斤由揚州開行於三月二十七日黎明駛至南京以上江面正在折戧剪江不防迎面一輪船如飛而至又值順風下水其勢甚急是時天將破曉大霧迷 
 
 

Page 2

 
 
漫該鹽船見勢不妙卽行鳴鉦奈己躱閃不及將鹽船中腰撞損登時沈没僅露船桅數尺在水面並淹斃大小男女三人該鹽旗聞信立卽派人前往察看不識將來如何辦理也 
[航船覆沉]  
　　上月二十九日晨有慈溪到寗之楊徐航船裝載米石並搭客人五名駛至新江橋下舟子把舵不穏船碰江橋而沉同船八人均遭淹溺是處雖有救生船竭力相救無如潮流甚急實難爲力祇救起三人其餘無着嗚呼慘哉 
[制憲勘災]  
　　張香濤制軍往西北江查看基圍己見前報兹聞于三月廿一日查畢回省勘得三水縣屬之基圍不甚堅固恐有衝缺之患制軍以該縣令督修不力縣將叅辦云 
[故督騎箕]  
　　前任閩浙總督何小宋制軍自去官歸里主講應元書院善誘循循裁成甚衆人之仰之者不啻如泰山北斗現因患病竟至不起於三月二十日仙逝大殮之日督撫司道均往吊奠老成碩望遽赴重泉嶺南士民無不同深悼歎云 
[八閩瑣紀]  
　　西關外百數十里有南陽鄕民居約二三百家林姓族最繁有某茂才倡禁烟館賭博鄕之人無敢犯者巳數年於兹矣前日有難民男女三百餘人嘯集廟内到處丐錢多慳吝不與後至林家一擁而入有抵廳堂人聲譁然百端勒索茂才憚其吵擾急以十二金給之難民去後半日家中人始知失去物件錢票現銀關鎖箱内亦失所在共約失四百餘干蓋此種難民卽鐵算盤之流亞也遠近聞之引以爲戒見難民至皆閉户拒之茂才因所失錢票半係伊家字號所出恐人持票來取親詣各號報失并赴縣存案云○朱紫坊何姓閩中世家也有嫡堂姊妹三人年己及笄而性愛寂静長齋繡佛私誓永不嫁人家中人未之知也以長女許字某家行聘有日矣三人聞之愀然不樂更闌人静長女先到幼妹處適幼妹巳臥叩扃不開乃到中妹房中不知所說何語竟與中妹先後投繯畢命次日家人見其日高未起破門視之則己玉骨成氷香魂難返矣夫男婚女嫁王化所關若盡效釋氏之清凈寂滅人類幾何而不絶耶不謂相沿迄今其害猶至於此安得如昌黎所謂火其居而人其人也○前日傍晚雨電交作西關外震斃一女孩所僅三歲○東郭外十里許有東嶽泰山廟殿宇宏敞香火繁盛旗民崇信尤甚每年三月二十四五兩日賽會笙歌載道羽葆如雲凡求福謝願者皆裝作犯人披枷帶鎖一路隨行不知幾千百名廿七日泰山娘娘祝嘏鬢影厮磨粉香飄射又有南臺妓女及洪山橋舟妓相與齋戒沐浴入廟焚香以供無頼少年品頭評足之一助盛哉會也○水口稅厘局爲局務中最優美之差現係鄒舒宇司馬辦理頗稱得法比較上三年多徴一萬有奇上憲深器重之現又飭其展辦三個月新章局務辦理得法亦不准續辦此次展辦雖僅三月而憲恩則己高厚矣○建威中營孫得友軍門清廉自矢從前積弊一掃而空泉俗每補糧名每名值錢百數十千營官藉以爲利軍門則毅然裁革凡補兵額俱親到較塲考拔須技藝眞堪入伍者方准補糧營規尤爲器肅兵民相安無事未聞有滋閙之事民間如有火患軍門督率營兵爭先搶救因是閩中人咸頌軍門之德於不置○水師員弁某粤東人也在閩聽鼓多年前日投禀督轅求補閩恊缺經楊制軍批駁不准黜陟大權固宜操之在上郭隗自媒毛遂自薦究不免有識之鄙夷也○候補叅將某前娶一妾爲大婦所不容未及半年妾服毒死經妾母赴府縣控告去秋制憲到建閱兵又攔輿遞呈制軍將該叅將記大過三次停委二年己奉行知女色之害人洵不淺哉 
[游湖敗興]  
　　立夏日杭人多喜作西湖之游淡雲微雨薄暖輕寒大好韶光助人清興或放棹於水雲深處或信步於桃柳横邊或挈名姬或携俊侣騁懷游目致足樂也日將亭午大放晴曦閨中人咸欣欣相告曰碧翁翁眞做美哉於是彼呼蔣妹此唤邢姨杏子衫輕桃花扇煖三竺六橋之畔一望皆鬢影衣香俄而濃　低遮踆烏匿影未及炊許風伯飛馳而至雨師繼之白雨跳珠滂沱勢盛游春士女掩袖狂奔鞋印泥酥裙濺雨濕狼狽形狀筆不能詳有某婦行至錦帶橋邊偶一傾欹跌碎左足膝蓋骨嚶嚶呼痛雇人舁送歸家某姓姑嫂二人怱遽登舟牽連落水急經同伴救起則己渾身濡染鬢亂釵横矣船上幸有兄弟三人解衣衣之始得免於寒生肌粟其眞所謂乘興而來敗興而返者歟 
[禾中瑣語]  
　　濮院鎭東河頭某線作於前日飯後失火焚燬瓦屋一間聞是日共有三處失火幸在日間皆得立時救熄不致蔓延也○濮院鎭每於三月二十八日迎賽東嶽神會素稱熱閙春郊羽葆畫舫笙歌頗極一時之盛去年經秀水縣朱邑尊出示禁止聞今年此會依然舉行也 
[甌事述新]  
　　温州晏公殿庵舉行攔街新福并　新花樣在打鐵巷橋搭成五彩牌樓遍掛龍燈魚燈美其名曰龍門大壽桃每於夜間施放燄火以致游人擁擠幾如蟻聚蜂屯頃刻之間接連數人墮入河内幸河道淺狹尙無性命之虞然亦險矣○湖南人羅春城携僕高升假充稽查保甲委員大略情形己登前報三月十六日永嘉縣恩邑尊將羅提至簽押房研加訊問羅供稱父親現在某省候補知府我被福太守當堂拿下受辱不堪卽使釋歸亦不能見江東父老矣邑尊謂汝假充委員經本府親拿發交管押倘將爾釋去上憲札飭提省時本縣以何人批解赴轅遂令發押捕署待請示上憲再行辦理○三月十六日下午三點鐘時狂風大發天雨氷雹上河鄕各處所種油菜豆麥漿烟均遭損壞某甲之子在田間飼牛亦被風吹落河中致占滅頂云○邇來好事之徒以次迎神賽會永嘉縣恩邑尊恐游手好閒之輩乘間滋生事端遂於更鼓初敲之後親自督同兵役微服步行在各處熱閙之塲嚴查密察亦可謂勤於民事矣○温州三角門外杏花塘將軍橋凈池寺均係比邱尼住持上月十七夜三鼓後突來湖南遊勇五六人身帶短刀至杏花塘叩門聲稱我等路經此處求賜清茶數盞老尼不知所以答以夜深無茶卽　水亦頗不便遊勇云我等少待片時敢乞代爲瀹茗老尼姑無奈至廚下烹茶遊勇卽將寺門關閉闖進各尼臥房一一捆縛以敗絮塞其口旋卽翻箱倒篋席捲一空復擁至凈池寺亦如前法刼掠寺中所有貲財次日居民聞庵中被刼遂約地保往觀各尼姑惟恐報官必須訟費再三求懇匿不報呈○右營張游戎去歲軍政時名登白簡新任徐遊戎己於上月十二日附海昌輪船抵甌擇於十五日接印任事○永嘉柟溪嶺頭底彈弓地方有同族甲乙兩人因爭山地各邀洋槍土匪數十人約定三月十三日在溪前械鬥甲被焚燒房屋十餘椽乙被槍斃三人甲遂赴縣呈報乙亦以命案請騐恩邑尊偕楊委員命駕前往相騐不識如何了結 
[邗天官報]  
　　三月二十五日郭分轉攀桂囘淮北總巡差分發知事楊鹾尹家駒湖南人禀到二十六日兗州鎭田鎭軍恩來過揚二十七日調署句容縣趙大令受璋過掦履任二十八日袁鹾尹世敦委解甘肅餉起程 
[名園品蕙]  
　　離騷經旣滋蘭之九畹兮又樹蕙之百畝爾雅翼一幹一花者謂之蘭一幹數花者謂之蕙是蕙與蘭種類固各殊而其空山無人自成馨逸高情雅韵則又不相類而實相同時值清和風和日暖滬上之藝蕙者旣在水仙宫豫園二處次第羅列品其色香又以城市囂塵不足爲名花生色特商之徐園主人於本月初二三四日移至園内供人品題玉戺晶簾紅稀緑暗得此疏花點綴益覺風月俱新諸君子有欲怡情香祖者乎尙其小扇輕衫一往玩賞也 
[打碎酒蟚]  
　　蘇鄕人某甲住居英界習成衣業其妻其氏不安於室每日出外遊行正如飛絮落花隨風飄拂前晚某氏又至法馬路新恒茂酒樓與某乙等相對暢飲甲尋至喝令回家某氏置之不理甲一時難於下臉只得動手拉扯同歛者佯爲解勸實與某氏一鼻孔出氣甲將氏硬拉下樓醋罐尙未打翻酒罎却碎兩個緑蟻新醅疏溢滿地店中人鳴捕將甲夫婦兩人拘入捕房法捕頭訊得甲居英界着法包探江德林 
 
 

Page 3

 
 
將男女兩人送英捕房英捕頭以肇釁在法界因之未收該包探仍將男婦兩人帶回昨晨經備捕頭研訊之下着甲賠償酒肆錢七百文了結 
[擬築馬路]  
　　英法交界之西新橋自去冬拆攺鐵橋之後其南堍迤西本建有民房近聞傳言法工部局擬築馬路至周涇浜口折而南直逹褚家橋不知此舉果有成否 
[築路續聞]  
　　南市建築馬路一節疉列前報兹聞南市將設立商務局係由某商禀奉臺撫劉爵帥批准并購買輪船往來臺灣上海先開馬路再造碼頭此舉若成滬江南北道路如砥帆檣若林市面當日有起色矣 
[縣安彚錄]  
　　閔行鎭寡婦丁宋氏由夫姪丁海和作抱呈投上海縣具控王金林阿裕阿秋等强搶夫妾楊氏意圖逼醮云云曾紀前報前晚復經裴邑尊升堂集訊朱氏稱夫妾楊氏情願同小婦人矢志守節忽於三月初十日王等十餘人突然入門欲將楊氏逼醮經小婦人唤集隣人王等方始遁去楊氏與海和所供略同金林稱丁姓族人囑托小的等領楊氏去嫁人小的一時不察致遭播弄阿裕稱小的到丁姓家代　堂弟討租米並不知搶孀情事阿秋稱丁海和等要逼醮楊氏囑小的等出面今反遭控告地保沈全松稱據王等說是丁姓囑托伊等希圖搶醮漁利尚有阿關谷香避匿無蹤邑尊謂該氏矢志守節王等胆敢起意搶醮不法己極判將金林阿裕各笞一百板阿秋笞責一百二十板荷枷遊鄕十天再行帶案候示地保供詞含混着笞百板並令速將阿關谷香交案訊辦朱氏王氏着卽回家毋再逗遛該氏叩謝而退○訪查命案一節迭紀前報兹悉鴇婦秀金將妓女稱心十全交案前晚經裴邑尊集訊之下秀金稱阿寶確係患病身死並無别故周尤氏稱小婦人丈夫長發今己投案叩求給領回家長發稱尤氏乃小的之妻求恩給領稱心稱小婦人籍隷江北被丈夫賣入花烟館送舊迎新業經兩載叩求超豁十全稱小婦人籍隷無錫被歹人拐賣爲娼訪聞丈夫現在無錫西門外作小經紀叩求超豁邑尊謂龜鴇凌虐買女情急輕生情殊可戀今阿寳旣　病斃從寛着該鴇赶速自回江北原籍尤氏交本夫領回稱心發普育堂　良婚紀十全候備文遞回無錫着本夫具領○前日上海縣學宣廣文飭學差將文生夏升祿范厚齋送請開釋經裴邑尊庭訊之下夏范同稱生等嗣後自當格外警惕不敢再蹈前轍邑尊謂爾等旣巳悔悟從寛免究准予開釋○住居虹口廿五保頭圖之江北婦人高連發扭徐慶發投縣喊稱小的與徐姓比鄰而居上月廿八晚小的妻與徐妻說笑翻臉竟遭毆傷叩求究辦裴邑尊着開呈節略候訊 
[英界公堂瑣案]  
　　包探顧阿六唐慶山稱昨有潮州人蕭阿弟同江北人王硯生因租房口角起釁又各紏人到傳許氏所開茶館内爭閙潮州人蕭金卿頭顱受重傷又有陳金道余照生受傷江北人王有林亦受傷均送仁濟醫院當時互毆之人甚多惟獲住蕭阿弟王硯生陳陽春周阿來葛阿其陸明江陸仁福等一併送案蕭阿弟供由陸金爲中向王硯生轉租樓底房屋開烟館後又言明連租樓上己付房租延不搬讓自向陸言明將樓上板壁拆下王以失去物件兩相爭論又至茶館理論且紏多人行兇王硯生供向開小茶館閉歇後所有銅釣盌盞等件存在樓上我因被族叔控案管押四天釋出後回去己被蕭拆板致失物件向論恃蠻且敢紏人行凶我無帮助之人陸仁福供我不在塲適因啜茗誤被拘拿陳陽春周阿來等不認帮同擾禍包探又稱該氏茶館内被毁物件值洋十四元該氏上堂聲稱伊等來啜茗不知何故爭毆所失物件開單請追蔡太守飭將蕭阿弟王硯生等管押陸仁福交保察看受傷人傷勢如何一面補傳陸金再訊又命該氏開呈清單候核○包探康阿順稱前在留春戲園唱戲之天津人徐世芳卽徐阿狥因自己用刀戳頭面與郭桐來尋釁由陳芳水報捕拘案奉判遞籍今又來滬仍在該戲園捕頭命我往拘送案徐供北京人前經遞籍後到鎭江唱戲陳芳水有信來邀我再在伊戲園唱戲安分謀食家眷均在滬上務求開恩陳之來信呈閱陳芳水上堂願保徐世芳不再犯事麥捕頭曰爾前控徐今又邀之來又欲保徐何前後自相矛盾賈副領事謂徐旣遞籍豈容復來滬上蔡太守謂徐世芳旣經來滬拘案理合仍行遞籍徐一再懇求仍回鎭江不再到滬求免押解以全體面陳又願保卽日起程太守姑准徐交陳領送下船如明日徐仍在滬惟陳是問信發還○包探陳阿九稱杭州人周賢橋前曾誘竊婦女飾物又竊妓女胡寶玉之珠翠等件先後送案懇辦昨見伊衣服華麗坐四輪馬車往静安寺遊玩因卽拘拿又有住居薈香里之妓女王阿鳳報被行竊灰鼠馬甲藍縐紗夾袄認明周竊據周言新辦洋傘洋鏡等件本欲回里馬車資洋一元錢二百文尚未交付等語今特送案王阿鳳遣女傭王氏稱二月十三日周到後失去箱内衣服去後始知周卽一去不來周堅稱木經行竊王阿鳳借洋不遂誣指行竊蔡太守謂王阿鳳疑竊無憑飭將周賢橋押令交保起案之洋傘洋鏡等件存堂馬車資自向周取○一百十號華捕稱錢永清投捕房訴被朱寶生胡桂元毆打受傷爲此拘朱胡送案錢永清現送醫院不能來質朱供與我不涉胡供我與錢細故口角確與朱無干蔡太守謂旣有胡桂元承認將胡押俟受傷人到案再訊朱寶生交保○沈金亭稱在菜市擺肉攤因有同業之雷慶雲葉松來等結拜大弟兄設有事端彼此帮助我言伊等均是生意中人不合如此雷葉等因此懷恨與我尋釁致被毆傷報捕拘案雷供我亦擺肉攤確有人到我處買肉沈言是臭肉以致其人到别處交易故與爭論不敢行兇葉供我是解勸者沈又稱伊等謊供蔡太守隨判罰雷葉二人洋四元給沈養傷○華捕稱昨見妓女朱月卿跟隨黎阿大硬要伊同到家中故將朱月卿送案朱供不敢拉客我是杭州人自幼養在上海蔡太守隨判朱月卿暫發官媒再行備文遞籍○大丹國人某稱前用周桂生爲侍者周雇王坤寶爲替工我不要另用周春生所有衣服傢伙由王點交與周缺少單被套褲等件故將各人送案周桂生供我曾點交與王王應點交與周春生隔了五天始點錯在何人殊難指定王坤寶供做替工每月自食飯言明二元半洋東祇肯二元故不願做昨向找工洋蓋我二月祇收洋一元仍不照付反令我點交物件始言缺少周春生供我係新做惟據洋東言缺少物件管事人曹月松稱單被等確是缺少然不知少在何人之手蔡太守商之賈副領事謂侍者工錢未免太小且缺少各件亦無憑據姑飭土交保查明再訊 
[法捕房瑣事]  
　　法捕於前晚見一人形跡可疑身畔携零碎銀及烟壺等物當卽拘進捕房昨晨經備捕頭研問據供前開烟館現己閉歇所有各物陸續抵押下來今無錢用擬思變價法捕頭以所供恐有不實着押候解案○某甲年逾五旬昨扭某乙至捕房控稱伊屢次來拆梢借去錢洋不少曾在縣署控過今在法界相遇又要拆梢爲此扭送法捕頭着押候解案○某甲昨扭小車夫某乙到捕房據稱雇伊車有袱包一个交伊放在身後轉瞬不見明是伊遞交别人捕頭詰某局據供恐係落去我却不曾留心捕頭以小車非東洋車可比蓋拉東洋車者人在前邊小車則人在後面卽使落去亦應看見着押候解案 
[正字]  
　　昨紳園告白内七彩得陳膏五錢錢字誤排兩字合爲校正 
[翹盼珠還]  
　　鴻印軒主人市隠申江癖躭風雅睱就吳淞江北度地爲園花木春深烟霞趣古絃詩讀畫致足娱也春秋佳日游客如雲平眺之餘時或飛箋灑翰主人顧而樂之爰就又一村中别搆吟雲艸廬以供名流覓句案上置巨册二客有卽景成吟者拉雜書之于册其或簪花格妙另劈吟箋則倩園丁黏之壁間久遂琳瑯滿目去歲有四明某君將册携歸并揭取壁上所黏諸作園丁詢以故則曰僕性躭吟詠喜得同心將携歸手錄一通以備玩賞瞬經數月藺相如猶未持趙璧歸來主人刻擬付諸手民以公同好敬告愛詩成癖者尙其不吝以錦囊佳什重還合浦之珠乎[  古越高昌寒食生申左夢畹生代啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[湯餅移賑]  
　　竊以福田有種不徒生煖玉之烟善相因人底事築滲金之塔桂花五樹結念於濟人槐蔭一庭積兆於如輔翹首而思其理僂指莫窮其名作德日休由來舊矣吾友全君雲軒者誠篤慤實君子也張公世德書以百方太尉清風矢之畢世以故連城有璧儘足慰情而明月之珠猶艱震索今以二月初吉熊羆入莲夢麟誕生屬在相知咸與額手啼聲乍試驚英物之非凡天道好還信善人之獲福將以上己後三日彌月之辰　我同人共申敂賀金錢文褓物且充閭設席肆筵酌以大斗家之慶也樂可知巳而全君蹙然不安辭且甚力僕竊不揣謬介一言事屬相因無嫌獨創緣豫省奇災告警鴻己頻嗷而諸君雅意殷拳狐堪取腋擬將賀儀若許各署簡端權爲春賑之需寄至上海惠而不費旣爲諸君子普結善緣天隆其祥且可爲雲軒兄令嗣增其慧業至於湯餅之會例可作筵今推濟物之衷槪從棋减并請以多儀爲率出費若干俾此助濟之貲集成鉅　庶幾禮非猶醵共宏巳飢己溺之心賓不待酬更脫以　以燔之慘兩端具舉諸君當樂於從一意相承鄙人願爲之遵謹書蕪啓如前請列芳名於左雷廷詔頓首謹啓 
　　右啓係京友賀全君芸軒育麟之喜也全君歴年募賑幾及萬金到底不懈至爲感佩今承交到各友賀敬銀一百零一兩又全君自備酬筵銀　一百兩仁心義舉相得益彰用亟登之爲全君賀爲天下勸上海陳家木橋電報總局賑所謹誌 
[高郵英烈祠向祀宋妓女毛惜惜事詳州志舉世艶稱之吾友謝湛卿刺史牧其地今春以舊祠荒遷地重修崇即義而維風化誠盛事也因記郭頻伽先生詩集中曾載七古一章咏歌是事偶步其韻並將原作抄寄刺史補刊祠璧藉呈郢止]  
　　泰山鴻毛等一死重輕未可計道里叛賊乃是顯宦身賤妓聣之拂衣起汝不復顧身與家號召豺狼張爪牙憤無寸鐵戕汝首直欲繫汝以筝琶汝亦曾聞一隻虎宫人手刺不敢怒分明巾帼勝鬚眉意氣如虹向天吐　樣丰神玉樣姿荏弱教坊小女兒一朝就義碎身首驚破賊胆當雄師謚以英烈心大白名載簡編壽金石巍然祠宇忽更新想見當年血痕碧[  戊子暮春倉山舊主稿時年六十有二]  
 
 
