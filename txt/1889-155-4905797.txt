# 1889 - 155 - 4905797

 

Page 1

 
 
[發售小題觀海告白] [  點石齋啓]  
　　本齋影有大題觀海初二集之刻可謂綜制藝之精粹集文苑之大成矣而小題獨無美備之選尚爲憾事今又廣搜博采延聘高才慎加遴選得文一萬五千首與現行之小題文府等刻無一犯重所以絶雷同持風氣也分釘廿本價洋十二元準於十五日出售上海在南北申昌及抛球塲點石分局外埠則向各分局購取可也此佈 
[點石齋售書啓略]  
　　經策通纂○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我逸矣今定碼洋卅五元○大題觀海初二集○實文三萬六千篇本届各省鄉試題十得八九謂予不信可復按也今定碼洋廿五元○五經文準○　文一萬五千首其中向無陳作而特搆者不下萬首新類美而無踰於此碼洋八元○五鳳樓試帖○得詩一萬二千首塵　土飯概不闌人碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能盡載本埠外埠俱有分鋪士商就近購取可也此佈 
[新設點石齋分局四月十六日開張] [  點石齋代啓]  
　　分本局專辦一切石印經史子集兼售各局諸書以及中外輿圖西文書籍名人碑帖畫譜楹聯册頁花色齊全價目克巳紳商賜顧請認抛瑟塲南首三層樓紅墻洋房可也此佈 
[鹽案答問]  
　　沐沐之日兀坐無聊有客造尊聞閣而問焉曰今春奉賢紅廟地方有鹽捕營巡通强搶鹽斤被灶丁格斃十四人舉火焚之投諸大海嗣經奉賢縣陳大令拿獲兇手三名解省懲辦竊以爲近處有此巨案貴館必發爲議論以明曲直是非乃幾易蟾圓終類寒蟬之噤意者以未見奏報祗據巿肆所傳言故未敢信以爲真暫且默爾而息乎今日者巳煌煌然見諸黄大中丞奏牘矣一經登報遐邇咸知孰是孰非誰曲誰直街談巷議聚訟紛紛子其能出一平心之言以箝淺見寡聞者之口乎則告之曰此事固兩有不是也在鄉民之意則以爲我輩生於斯長於斯卽藉煎鹽以衣食於斯日費工力柴薪熬波煮海辛勤終歲所得幾何倘必售入公堂則官價過廉餬口尚憂其不繼不得巳而肩挑以出違法售私此際之苦情非土著者固不能洞悉乃必設巡船以緝之派巡勇以拘之羅網層層幾乎絶我儕之生路矣顧僅曰緝私　之可也今則巡勇之兇横幾有出於情理之外者每至一處呌囂虺頽見鹽則不論十斤五斤悉數擄掠每至暮夜毁扉入室藉搜鹽爲名順手牽羊逢物便攫　或與之抗拒彼卽指爲拒捕帶回處以非刑甚至客商夜泊孤村彼竟脫去號衣上船行劫人之不知底細者阄以梟黨目之究之梟黨亦或冒作巡丁巡丁居然串通梟黨鄉人受其荼毒寃無可伸適又至紅廟搶鹽是以羣抱不平一呼百應務必置之死地而後快心苟非巡勇之平日結怨於民斷不致此不可專責鄉民之暴横兇頑也在官塲之意則以爲鹽課亦國家正供苟任灶丁之自煎自賣不樂售歸公堂勢必鹽課目虧鹽厘日絀且適使私梟横行無忌闖卡越關不得巳廣設巡丁嚴爲梭緝豈真縱令巡丁之選事哉卽巡丁恣行不法亦祗偶然之事豈真人人皆然哉今旣向灶户搶鹽經人拘獲正宜送官究辦官不能理儘可控諸上司何竟格斃至十餘名之多且有哨宫在内若是則目無法紀矣無法紀者爲亂民亂民不誅天下將何由而治是以必盡法懲辦以儆其餘也僕則以爲二說也各有所見亦各有所偏謂巡勇不法巡勇固極不法然國家設官分職各有專司何嘗授庶民以生殺之權俾寃讐可任情報復似此獲卽致斃滅蹟毁屍而猶謂其迫於不得不然並非好爲多事噫是直鄉曲之支詞耳其可白之大廷廣衆乎謂灶户之恣横似矣顧巡丁原用以緝私誰縱之使乘機搶攫今旣行同劫盗原可援格殺弗論之條特以劫物無憑搶鹽有據故祗可謂巡丁之罪有應得不能任竈户之格殺多人善夫黄大中丞之奏牘也其略曰衛炳南裴懷榮等犯所供圖刦未成難以遽信而肇釁由於搶鹽則衆口一詞查紅廟係産鹽之區鹽在竈地本難卽作私論統領哨官前往巡緝之語明係事後抵飾從前松太一帶每因緝私滋事隨時懲辦尚不致釀成巨案前撫臣囑飭該統帶丁兆基等嚴行約束臣護篆後復經迭次誥誡嚴禁藉擾今王永昌等竟以搶鹽被害雖咎由自取第該鄉民等旣經捕獲不卽送官究治瞻敢焚燒致斃十四命之多實屬兇殘目無法紀若不從嚴懲辦何以昭烱戒而禁兇頑云云誠可謂明察秋毫洞見萬里矣顧僕則以爲緝私營之罪當更重於鄉民何則緝私營之統帶者固居然監司大員也卽總哨亦堂堂然花翎都司也旣巳列名仕版夫豈不知王法而乃縱容巡勇騷擾鄉民知法犯法之愆天固百喙莫解矣至若鄉民則口未誦詩書目未觀律例胼手胝足不識不知一旦因困苦莫伸激而爲此身拘犴狴苦受桁楊雖罪無可逃夫亦情殊可憫矣此中丞所以於諸犯再三審慎未遽讞成而統帶丁觀察兆基領哨吳游戎家正先具摺奏參分别摘頂革職歟愚論如此請以質之深明其事者 
[本館接奉電音]  
　　昨接在京友人發來電音有本月初十日上諭一道敬謹譯登○五月初十日奉上諭新科一甲進士三名張建勳李盛鐸劉世安業經授職外杜本崇周樹謨饒士騰劉彭年丁惟褆費念慈魏時鉅熊方樞陳嘉言許葉棻曾廣鈞江標陳鑑疆徐仁鑄陳鍾信葉昌熾王萬方王同愈張孝謙盧叢林塞爾鄭陳祥燕惲毓鼎劉啓端程樹林劉若曾陸鍾琦熙元鄧維琪孫鼎烈豫泰陳鳴秋張徵崇壽歐陽熙馬步元劉爾炘傅世煒熙瑛曹榭藩叚友蘭葉新第薛啓榮朱錦愛仁劉奉璋李傳元姚士璋景方昶余誠格張鴻翊孔繁昌王祖同徐德沅薛寳辰高柟王尤朱延薰戚揚張維彬鍾廣王維香趙秉璋馮端林李恂美嘉端武玉潤唐石楨劉元亮孫廷翰錢駿祥希廉李鵬飛陳曾佑宫耀月梁鑾藻喬克蕃王序劉秉鈞寳豐黄炳辰程豐厚薩嘉樂勞肇光温仲和梁肇榮俱着攺爲翰林院庶吉士葉祥麟劉如煇鮑琪豹徐士魁彭心泰王世琪羅鳳鳴周來賓陳庚經陳作霖曹元源陳聲喬厚寳鍾賀濤張其鎡徐景旭高樹瑞賢西紹曾沈瑜寳賴紹廉鄔洪緯陳恩壽鮑心源趙蔚坊陳春瀛袁用賓王鐵珊王爲相魏有聲唐烜金蓉鏡趙維泰陳昌曇高增融何文瀾孟瀠張頡輔梁于渭李登雲錢鴻文李國賛萬和錫羅厚焜劉錦榮張允言曾光岷熊起渭王典陳金臺楊芾陳寳森郭集琛黄榜書劉華朱懷新易貞費道純唐宗海于宗潼王繼武魏委琦雷光第游三立毛慈望 
 
 

Page 2

 
 
劉寳森周秉道高永孝任廷颺連培型趙曾棣鈺昶邱逢中張立德武瀛武鑣趙金壽周朝槐鄭籛俱着分部學習鍾承祺陸鍾岱郭　程譚汝金張鴻翎解宣沈祖燕鄭克明朱路俱着以内閣中書用楊德鑅許在衡吳獬法偉堂趙爾萃陳懷　劉蔭椿程仲暾柯劭敬孔昭寀章紹曾黄傳祁李夢斗王嶽崧高涵和王同鼎朱壽慈張矅斗夏時泰薛賀圖潘守廉江俶翁天祐區宗祁劉元誠濟生劉盛堂鄭維翰朱秉成江聯蓉文明欽彭光述何錫章郭　讞李映庚郁保章章乃此徐　光朱驤劉槐王濟賴宏楊墉李錫庚李含菁黄大華李光卓湯汝和趙銳方鳳鳴張瑞麟買作人曾慶蘭黄士廉雷蔚瑞馬嘉楨　宗幹馮慎源董維序楊紀元彭獻壽程元愷陳銑綬潘尚志李柏齡陳本棠黄大琨鄭熾昌喻鴻均朱德澤王天培袁信芳魏立劉汝訢張庭詩劉允恭士子符土啓烈土同德李棻熊文壽唐書年阮善繼祿懿楊增新吳國珍張正基王紹勳李萬選李汾李步瀛李滋然李硯出楊佩芬趙詣史恩培吕敬直閻維玉曹琳魏士良馬覲臣劉瀛俱着交吏部掣籤分發各省以知縣卽用户部候補員外郎毛慶蕃看以員外郎卽用内閣卽補侍讀紹昌着仍歸原班補用户部七品小京官陳廷鑑看以原班補用刑部學習員外郎楊深秀着俟學習期滿作爲候補員外郎後以該部員外郎卽補分發四川道員張華奎着仍發原省以道員補用餘着歸班銓選欽此 
[茶卡被燬]  
　　福州信云丹陽茶稅局上月間因司巡勒索挑茶夫陋規每挑始僅十文後漸加至五十文挑夫不肯出費司巡從而鞭撻之又不將單過騐所挑之茶無從過關相持兩日挑夫聚有千數百人有某挑夫喝衆拆毁該局衆皆從而和之某司事被毆受傷最重委員李司馬麟圖聞變踰垣而遁挑夫慮有後禍皆相率走散其茶抛棄四處連江縣徐大令恐被匪偷竊巳派兵防守上憲得禀巳另委幹員前往接辦局務嗣後未知如何辦理也 
[液池消夏]  
　　兩廣總督委員承解京餉等銀十餘萬兩刻巳抵京當赴户部投遞咨文交納京餉至銀庫騐书尚未定期也○宗人府爲知會事正進六班之固山貝子毓橚現在請假所有五月初一日進班之處應由補進六班鄭親王凱泰補替進班爲此知會鄭王門上查照○吏部示傳所有年滿之陜甘總督衙門筆帖式嵩恒一員本部於五月初二日帶領引見相應傳令該員於初一日五鼓前赴西苑門外六項公所内吏部公所報到聽候帶領引見是日穿天青褂備帶補褂佩帶荷包手巾○奉恩鎮國公溥芸守護西陸三年任滿交卸起程於四月二十九日入都循例暫假梵宇歇宿繕具安摺二分紅頭銜牌一面交邸中護衛於三十日夜賫往南海分投奏事軍機兩處呈遞御覽至五月初一日黎明時溥公常服挂珠佩帶荷包手巾趨詣西苑門備見經奏事處傳令於每二起入見上以西陵事垂詢公逐一奏對旋退朝回邸午後復赴諸當軸處禀安○新授黑龍江將軍伊軍憲克唐阿原係帮辦吉林寗古塔事宜現在吉林將軍籌辦賑撫防屯各事不克離省所有黑頂子等邊界駐紥各防營馬步各隊卽由伊軍憲前往代閱俟將校閱邊軍各操及帮辦事宜交卸方可就近赴齊齊哈爾新任以便調任杭州恭將軍交卸進京云○吏部示所有此次散館分部人員本部於五月初五日簽掣該員等如有應行廻避之處務於五月初三日以前取具同鄉京官印結赴部切實聲明○廣儲司内銀庫庫官在庫收納張家口監督呈交贏餘銀三千數百兩當卽過平兑騐與應交之數相符遂收儲庫内扃鎖黏封○上虞備用處廣印務侍衛仁在内面禀伯邸現准右翼前鋒統領咨稱本翼廂藍旗　鋒侍衛德林病故遺缺咨取本處保送人員等語查有本處三等侍衛固良係廂藍旗人堪以送放此缺當經額駙爺諭將該員備文送放○神機營總理營務處爲檄知事現奉王爺鈞諭左翼八漢排槍隊管帶官祥普奉旨補授廂黄旂蒙古副都統所有管帶官鈐記應卽繳回照章換給專操印信卽攺爲左翼八漢排槍隊專操大臣等因奉此相應檄知馬步各隊一體查照○吏部示傳所有本年巳丑科大挑各旗省一等舉人本部於五月初一日發給執照相應傳令該舉人等漢員取具六品以上同鄉京官印結旗員取具本佐領圖結於是日赴部領照如無印給圖結者不能給發○本月二十八日爲惇親王薨逝後百日之期濂漪兩貝勒瀾公瀛津兩將軍率溥倬溥僎本府護衛官員二十餘人曁貝勒等夫人於清晨抵朝陽門外東嶽廟几筵前奠酒致祭事畢遵制脫孝薙髮其未隨往叩奠之護衛等皆於府中脫孝○前紀恩統領普揀選官缺云云兹聞尚有擬定二缺合再補錄文成所遺空銜護軍校一缺將護軍孝順布擬正護軍保元擬陪成林所遺藍翎長一缺將護軍玉奎擬正護軍桂昌擬陪除空銜護軍校一排咨明承辦旗帶領引見外其所放藍翎長玉奎照例咨行兵部註册○節届端陽在内近臣循例特子節賞以示優異初四日由内頒出黄葛紗芙蓉紗多羅麻紗天藍天青亮地透地紗袍褂料大小卷百數十件賞給御前王大臣侍衛軍機王大臣曁乾清門行走大臣侍衛等員惟數目有八卷六卷四卷二卷之别葢視其秩以爲差等○新簡出使英法義比大臣薛叔耘星使福成循例躬往各國駐京使署拜晤各欽産各欽差莫不欵接如禮○安徽巡撫委員管解蕪湖關奉撥厘稅等欵京餉銀一萬數千兩抵京山西巡撫委解奉撥晉省地丁等欵京餉銀十萬兩赴部交納部庫尚未定期兌收也○此次八旗各營由户部領出特賞兵丁一月錢糧數目不符遠甚致應領四兩者至多僅放三兩二錢少則三兩有奇應領三兩者至多放二兩三錢許少則二兩一錢應領二兩及一兩五者更甚至少祗放三錢許致兵丁議論紛紛咒詈不巳○八旂滿蒙固山各槍營現准承辦正黄旗知照奉專操各堂商定於五月初四日卯刻在兩黄旗教塲校閱八旗滿蒙抬鎗鳥槍練兵合操除支搭中軍座位茶水應由本旗届期前往預備外爲此知照各固山傅知槍營營總等官捕一體前往預備八旗合操○西四牌樓北并兒胡同民人趙某世操雍巫業邇來日漸富饒二年前爲子完婚嗣以姑媳不和勃谿時作小姑又從旁鼓惑趙至此幾於左右做人難矣清和中浣忽又口角媳遂於無人之際取剃頭刀向項下自刎血隨刀出登時倒地身亡姑見之赶將趙找回赴廳呈報閱三日廳官騐屍時岳家請傳提其姑等到案現女屍仍停家中刑部尚未斷定也 
[嶺南梅雨]  
　　學院提調例由廣州府辦理孫駕航太守以政務殷繁未遑兼顧據實詳禀大憲兹由大憲札委候補府徐植之太守偉文代辦是差○官塲探得新任藩司游子代方伯由上海乘招商局廣利輪船來省首府及兩縣卽預備官船多艘差官二人馳往黄埔迎接並將近日亭打掃潔淨以便各大憲在此任禮恭請聖安○某大令聽鼓多年宦囊羞澀近蒙大憲垂青許給予超委一次滿望署事有期可以少伸其志忽染暴疾而卒身後蕭條無以成殮幸賴同寅解囊佽助始得殯殮如儀宦途之苦可勝慨哉○洋烟館牌費迭次加抽烟館獲利維艱多半歇業牌費因之短少總辦烟膏牌費局委員承輔廷司馬欲略爲減收以紓民力而廣招徠遂向制軍禀商制軍批示云烟膏牌費加重抽收非徒爲籌餉起見原欲使烟價昻貴小民購取不易相戒勿食是籌餉之中寓爲民除害之意據稱烟館歇業日多可見吸食者少本部堂實深欣慰所請減輕牌費一節着不准行○廣州府孫駕航太守初一日總覆十四屬文童是日命題四道各作起講一首文童交卷時太守設筵欵洽禮意殷勤童子軍咸稱頌不置○入夏以來雨澤過多田疇半被淹　南番兩邑宰關心民瘼齋戒沐浴虔詣城隍廟祈晴果然隂雲盡散紅日高升論者謂賢令尹誠能格天云○前日有某甲由港附輪來省行至中途屢欲投水自盡船上人知覺加意防範迨泊岸時甲復縱身一躍墜入河中時海潮初生波浪洶湧無敢代爲援手遂致溺斃其屍隨波逐流而去打撈無着不知有何隱情以至出此下策也 
[白門初夏]  
　　江寍府試長案巳於四月十六日發貼照牆二十八日卽試七屬之武童生太尊以供給一事雖云承上文　言奈上届應存各物件現在查點移交册内一無所有而本届巳於初一開局若照藩慮撙節之諭則所領之數實不敷所給之數故太尊擬將府試赶辦 
 
 

Page 3

 
 
畢卽須詣供給所與會辦各員斟酌畫一定章也又聞本届塲内外所有應派司事之處一律攺用候補之中小班前日巳由府署開送一百二三十員呈請藩憲酌派等語以上傳聞如是果否施行尚難預揣耳○四象橋南首有官桑園一區計隙地可數十畝前年善後局議就其地建官房一所開設方言書館一時興高采烈日役磚木匠數十人不一月果基成而垣峻旋以經費不繼忽然中止刻下楊觀察綜理局務惜其事敗垂成因極意經營知尚非力所未逮乃復鳩匠締造積木如山大有不日成之之氣象並聞巳禀明宫太保延長沙人鄭君棠爲算學委員每月薪水銀二十兩現鄭者巳到下榻妙相菴之同文舘内論者謂同文館有英教習有法教習又有算學教習劉總辦作育人材之苦心可謂備且至矣每學問之道博則不精故從師者務精而不務博今多其途以相試恐難期其效於有成數年來以中學造就後進不少恐自此以後學者旣爲歧路之羊教者亦不過遼東之豕而巳○前日有一人仰臥于浙江會館之大道上衣履整潔且自以袂蒙其面過者初不知其爲醉爲痴也旋臥者忽左右亂滚始知其吞烟毒發憫之者思一詢其家世住址則巳口不能言目亦長閉迨徐君聞韶率其徒飛步而至則巳手足不動氣息奄奄正欲灌藥則牙關巳緊肢體巳僵祗得令地保速爲報官相騐次早旋有人棺殮而去聞死者年僅二十餘歲家有父母娶妻未及一載頗足自活只爲逞一時之忿遂視倫常如草芥等性命於鴻毛故見者咸道其死不足惜又同時隔河之岸側有江北婦就彼倚盧席一片産一呱呱者旁泊一破船云卽是船上踏摇娘也有左右顧者爲之作偈曰其生若彼何如不生其死若此保如不死旨哉斯言○金陵有所謂茶行廚行者業雖卑而各有官久自富口號以故託此者其婦女無不羅綺被其身金翠耀其首猝然相遇風味可親令人杳不知紅蕖之出自汚泥中也馬巷内有某甲者傳易牙衣鉢有年矣妻固風流自賞者儔年來家益康而徐娘遂不覺益增其丰韵寍俗有一種者親家者實藍橋種玉之别名也甲妻每遇與人心心相印必誑甲以人家慕吾門第故願託葭末以爲榮拒之必傷其意甲信之倘哉喜新而厭故則又謂彼之思鼾睡吾榻者屢矣吾不理而彼反以食肉寢皮揶揄吾夫婦此風鳥可長耶甲又信之因此乾親家竟如春鴻秋燕互相代替同門有銅匠某乙舊侣也近又與某丙初締絲蘿婦例凡親家上門必約法三章晝以午蓋甲在茶肆暮則上燈以後伺甲於浴堂夜則三鼓而甲巳入睡鄉前夕丙赴約遇甲於門甲以新交不覺返引之入室且叙衷曲詎銅匠亦在約中久伺閣上見兩人尚嘵嘵不巳始而門嘴繼卽揮拳婦調停於兩間不知誰傷其面鮮血淋漓甲憤甚立將兩親家扭至保甲分局請騐婦果有傷痕局員揮令赴縣後有出爲說合者令兩親家分日各向親家母陪禮並勸中不必再動聲色聽其各了各事聞甲巳首肯矣○昔之叙别踨者一言天之涯海之角則忽忽若不知其相距幾千萬里自輪船周行地球之上無國不通視海外各名區幾如庭户由是談壯往者不以遠行爲苦吾友沈君辛安去歲在金陵應束帛之賁去游臺北行時祖餞者不啻東都之送二疏口中雖各言此行若仙然心中無一日不念其來途若夢也月之中旬忽奉琅箋並附五絶一首示意計其時謦欬猶在耳也則古人之所謂長相思長相憶者不足致其纒綿矣漁洋云白沙亭下潮千尺直送離心到秣想白下赤嵌同此環瀛卽同此朝夕遠行久别何足介意願各指落月停雲相慰焉可矣 
[科塲首禁]  
　　各直省鄉試之年所有科塲禁令不下七八十條均由監臨提調監試大員曁總辦科塲委員先後出示申禁大抵首先示禁者總爲採辦什物雇用匠役盡照民間價目給發禁止差派機累其餘以次遞及無非循例出示查案照繕而巳今浙撫崧大中丞以本年巳丑恩科獨厪念於賭博害人本非淺鮮科塲賭博其害尤甚而積慣賭棍偏於鄉試之時無不倚傍考生冒充考客租定高堂大厦託名考寓開塲聚賭明目張膽設阱陷人彼甘墮術中者原不足惜惟士子十年牕下本期一舉成中倘被誘惑則文字無心聲名有玷甚至貲斧喪盡不能復歸鄉里或流落省垣致與匪人爲伍或差憤難堪不得不尋短見且賭博卽淫盜之媒賭塲實藏奸之藪並有假冒官員兵勇隨處設局開賭者任令肆行無忌將何以整頓風俗保全士類當此科塲大典自尤以禁賭　首務刻巳刊發告示徧貼街衢首先禁賭凡租貰考寓之房屋概不准招住賭棍有冒名考寓實開賭塲房主未經先知者至開賭後房主自無不知准卽到官禀訴立子拿辦驅逐自此次示禁後再有貪圖重值藐玩禁令租作賭寓知情容隱者或被人告發或經派出巡員查覺定將房屋入官並立提該房主賭棍照例加等治罪除派員晝夜嚴密查拿外合先出示諭禁云云洵如是也旣無窩賭之家自無聚賭之地亦安有開賭之人哉 
[營兵清街]  
　　杭垣清理街道向本設立一局有司事捐收民間錢文作爲清街經費然局中收取捐錢不論大街小巷一律挨户捐收而夫役之清理則僅在康衢大道若稍形僻靜之街弄均任其積穢滿路置之不顧故民間多不肯捐助而清理街道之舉亦遂有名無實崧大中丞念該局經費不足尚非侵欵誤公特札飭楚軍統領劉總戎逐日按棚輪派營兵清理通城街道劉總戎奉札後卽派梅東高橋之兵分叚開挑耡耙並用畚挶膂施行見積穢全除不復似從前滿路汗濁矣 
[北通試事]  
　　順天府府丞何小亭京兆於四月二十二日考試蘇州固安清東安房　五邑文童二十四日考試昌平平谷良鄉密雲縣密雲衛大城保定七邑文童二十六日初次招覆二十八日二次招覆三十日三次招覆各童均安靜無譁恪遵功令 
[示禁夜游]  
　　補用府在任候補同知直隷州上海縣正堂卓異加八級紀錄十次裴欽加知府銜補用直隷州辦理上海英美租界會審事務江蘇卽補分府蔡爲會銜示諭事照得靜安寺地方自有花園茶肆以來游人得以憇息車馬往來日衆卜晝卜夜朝夕喧闐轔轔攘攘不絶於耳以致附近居民不能安枕兼有地棍匪徒從中攫物滋事殊爲地方之憂且逢夏令遊人納凉祗圖一時爽適而深宵風露剥膚侵肌受之者深發之者驟夏秋疾疫之多未始不由於此須知日作夜息古訓昭垂豈可貪樂忘害漫無限制合行出示曉諭爲此示仰靜安寺一帶茶肆及諸色人等知悉自示之後夜間茶巿以十一點鐘爲限一律停止不得逾時倘敢故違定卽提案究辦决不寛貸除飭差捕協　查禁外本縣本分府爲綏靖地方保衛民生起見其各凛遵毋違特示 
[縣署瑣案]  
　　高陸氏挈子杏生控李虎金牽牛掯覇向索遭毆叩求究辦前晚經裴邑尊升堂訊陸氏稱正月間李來借耕牛一頭言明卽還向索延約直至本月初二日反將女兒毆擊斃命叩求懲辦杏生所供從同李稱杏生欠小的洋十元零向索不還是以將牛牽來詎伊疉次索牛竟將欠欵置諸不理本月初二日伊先毆擊小的反敢以　姊病殁砌詞誣控幸蒙明鑒飭令自行棺殮否則被累不堪設想矣地保王少園陳寳榮同稱高女委係病斃惟杏生欠洋是實求恩公斷邑尊判將耕牛一頭交與地保轉還陸氏杏生措洋十元亦交地保歸還李欠各具遵斷切結完案○二圖副地保張成桂崔竹亭因謝桂金控案笞責枷號發英租界示衆張崔二人就近求蔡太守恩宥開枷裴邑尊以該副保因勒索起見未可稍事姑容因飭差傳案於前晚升堂訊究之下仍飭倚枷發公生明坊下示衆○沈茂堂上控一案迭紀前報前晚裴邑尊升堂張曜卿孫晉呈上禀詞并稱此事與小的等無涉邑尊察閱禀詞飭將沈張孫一併交差看管候示 
[英廨瑣聞]  
　　陳阿大王雲泉因股開老虎灶算帳口角爭毆　捕帶至捕房巡捕頭命將陳阿大王雲泉一併解送英會審公廨蔡太守飭押候訊○郭端氏與童煜林在路爭毆由捕拘至捕房移送英會審公廨值日差禀明蔡太守飭令分别管押候訊又有張阿生同陸張氏爭毆由捕解送到案太守亦飭分别押候訊理○一百九十四號華捕解送貧病臥路之李阿連係江寗縣人年五十四歲一百六十三號華捕解送臥路之陳寳生係本邑人年三十五歲均請安插值日差據情禀明蔡太守飭將李阿連陳寳生均發棲流公所留養醫治俟病痊再行安置 
 
 

Page 4

 
 
[法捕房瑣案]  
　　匿名揭帖一案陳永義供明像託測字之强元炳寫就　乞丐往貼出二百文等情陳永義巳具結在案而强元炳於禮拜六解案亦曾含糊供認冩帖寄物借燈等情昨晨葛同轉臨捕房提詰强元炳則又不認同轉以其反覆無常着笞責二百板還押○昨報列湖南人俞大法鎮江人戴英寳顧成林等在花烟館滋事一節葛同轉着傳原告到案冉核昨晨經法捕頭着法包探將該花烟館鴇婦馬李氏傳到研訊之下據供俞於初八日來要錢二百文給供數十文不肯收受因之吵閙葛同轉詰之俞大法據供本在營中去年八月從廣東來滬不敢多事葛同轉着將俞大法笞二百板交保至戴顧兩人係做銅匠並非與俞同黨走過花烟館暫立觀看誤被拘來旋經人保出矣○竊賊楊錦之一案因其在押訛索錢財物件因於昨日提案着將所取王國運之套褲碧玉等交還王國運所犯情節甚輕業經掌責准卽釋放至李桂榮供出之彭福生等實係楊之同黨巳將供出之王三拘到據供四川人住西四號挑賣水果爲活不敢爲匪葛同轉着將楊錦之笞二百板彭福生責一百板分别還押楊錦之本着交保旋有王小林投案具永豐祥京廣貨鋪保單到案同轉着對明保單限二十天後不准逗遛在滬 
[上海四馬路文報局奉東賑捐收解處接到蒲臺嚴佑之先生惠民謝佩孜先生函電]  
　　滬上諸位善長大人閣下前奉示電當卽電復諒豕惠鑒敬維籌祉吉祥至以爲頌弟等徧歴災區略陳大槪堤内盡成澤國毫無指望其苦夫人知之堤外旱庄地面寛廣至如懸磬野無青草十家無一家食糧有盡是樹葉野采面無人色較之普豫相去不遠尤可慮者所種之麥不過二三分目下望雨急切五日不雨則無麥十日不雨則無禾無麥無禾不堪殷想雖有數百萬賑欵亦難徧及弟德行涼薄禱祀無靈气少欽善長虔誠祝告籲求上蒼立沛甘霖俾東省普慶有秋一面求諸善長廣籌接濟弟此次查放造孽無窮爲欵項所拘不能放手忍心害理硬减具實人人皆是飢民此時每縣有五萬賑欵大可救人若待如晉豫之甚恐有欵亦難救矣弟寢食不安杞憂徒切奈何奈何佩卿兄齊東月杪可完卽欲回南務乞電止留東弟六月初定欲旋南以便接弟之手是所切禱專此布達敬請台安諸希垂照愚弟嚴作霖頓首四月廿四日蒲臺泐第三號○賑所諸善長鑒芝親查綱便字約便字約初三可竣查得災民無人不食柳葉春麥旱極巳焦枯蝗又爲患速接濟救命賑無巳時奈何平直兩約周樹森往查情形相同沙壓之村衛張二君往查災更苦何壽朋至今未到盼甚芝禀冬頃電知承賜一萬兩極感星附叩 
[仁恩普被]  
　　謹啓者敝公所自遵奉會審衙門蔡二源太守增收發堂擇配婦女一項經費頗虞不支昨蒙關道憲龔仰蘧方伯慨助鷹洋二百元分來鶴俸普徧羣黎仰賴鴻慈克全善舉合亟登報以誌謝忱○蒙粤東梁金池大善士助來火秧櫪一千服甘露午時茶一千服全亨洋　大寳號助來痧氣丸五百服八寳紅靈丹五百服另承敦仁堂善士每月慨助洋三元合併登報鳴謝滬北棲流公所司事啓 
[太上寳筏]  
　　謹啓者太上感應篇一書化導教育往復周詳足以挽頽風而化莠俗善書中爲最要者也兹有浙江張君源青付梓刊刻增益圖說分類證之以實事繪之以畫圖善惡分明果報昭彰卽婦人小子冥頑愚天無不寓目瞭然愈足以資觀感於世道人心大有裨益詎書版雨成張君作古勢有中止承蒙聶寳善堂大善士慷慨解囊獨力樂助洋二百四十元購成全副原版留存敝堂以便印送不取版资廣　流傳而供同好足見大善士見義勇爲好行其德誠爲不朽之功將見三槐手植玉樹聯輝獲報未有艾也特列報章藉伸謝悃上海北巿六馬路仁濟善堂董事施善昌等謹啓 
[黄子慎世伯以歙右製成雙笛是貽曰藏之二十餘年今始得遇知音拜登之餘以詩鳴謝卽請郢削]  
　　或以石名鐘噌吰鞺鞳吟虬龍或以石爲鼓車攻馬同文字古八音惟石和最難虞廷之磬夔能拊以石易竹制更奇兩美相合如壎篪中郎不聞取椽竹切磋乃獨煩桓仞硯材自合知音律賦成擲地聲金石况復玲瓏竅巳通定有異聲從此出質奇古色黝然韜光養晦年復年今日一鳴人驚絶上徹霄漢下淵泉其聲清越亦和緩雅配玉簫與象管鳳皇鳴岡鶴唳天宛轉悠揚聞亦罕時方新曲譜六么余取舊製如意曲屬西山樵者譜成新聲倚　唱和興益豪會當倚樓同聽取曲終定遏行雲高笛上刻響遏行雲横碧落一聯故及之巳丑端陽後六日古越高昌寒食生甫脫稿 
[身世玉琴慺巳丑年題畵詩之六]  
　　梅花士女調寄疏影銀蟾苦寂約素妝縞袂來伴今夕細步姗姗倩影亭亭弓鞋　傍花立闌于曲到銷魂處早暗逗好春消息怪餘香沁入詩腸驀地峭寒相逼記否含章便　玉軀困晝永香夢無迹蝶粉闌珊蛾緑悽凉都付畫眉詞筆翠鈿留得人間樣笑猶是垂楊標格恁夜深竹不梅邊環佩更無人識○山水一堤新漲柳千條古寺鐘聲破寂寥寫到虎邱好風景故鄉山水倍魂銷○士女庭蕉緑掩舊窓紗玉樹亭亭又着花病起香閨無箇事閒移綉榻讀南華[  太痴生侣琴高瑩初稿]  
[江督轅門抄]  
　　五月初一日通判龔家準奉飭分寗同知張恩　禀知到聚寳門差 
[浙省巡轅抄]  
　　五月初三日候補縣周延祚禀知錢塘門崩坍城墻又行臺箭道墻缺均巳一律修理元竣禀見銷差鄧暹燮禀知藩司委催前秀水縣令南米掃數解清禀見銷差周秉鈞禀知藩司委復催天臺縣豁免存庫銀兩差禀見新選布經歴張鳳䎗由京領憑來省禀到禀安○初四日錢塘縣朱禀知奉飭監斬烏程縣犯人洪雲龍一名處斬梟訖烏程縣張覲光叩辭赴任○初五日候選訓導宋銘由安徽籍來浙禀到 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海四馬路文報局内恊賑公所經收山東奉天賑捐四月下旬清單]  
　　廿三日都門顧錦棠全芸軒兩君募許善士爲故母韓太宜人求資冥福助銀一伯兩孫衍慶賞西　雨翁各三兩無名氏十兩清河郡杏林堂嘉德堂三户各二兩江都郡彭城氏沛林堂三户各一兩雲卿馬秀三兩户各五錢以上實收申合規元一伯三十兩另另三分安宜通源莊内同善局募一百廿八元其户到後再登報端盛荔孫翁來蘇省費公館助一伯元杭城三元坊費而隱六十元徐子靜太守募無名氏節省辰資求嗣五十元常熟公益興交到永仁巷姚存心主人爲求大兒病愈廿元杭省洛如花農節省遊資十元又銅洋二元朱經俞來補拙氏募不忍坐視徐靜養周叔記補拙不留名五户各五角知仁堂王子樵周少岩三户各三百魯蘭亭不書名錦記隱名程子宜不書名無名氏三瑞堂七户各二百黄旭東朱幻卿周子壽三户各一百以上實收洋五元崑山正心崇善局募近蓮避二元錢八百三十顧盛德李承餘貴德堂三户各二元徐俞曹一元錢二百袁汝補拙子無名氏無名姓保安堂仁義堂無名七户各一元楊僉德李大官兩户每五角以上計十八元本埠蔣同泰號來蘇省懷清道人十元徐潘氏六元天瑞根甫茂生老五四户各一元頻庵室四元無錫恆源募許蔭庭二洋恆源滄一元徐子行孫玉行勉力士三户各二角王少牙俞子翰安子源范源泉各一角王三樹翁一元葛蕃甫送蔣挹之文郎芹資三元南豐補拙李氏一元杭城無名十元嘉興源昌魚行曉滄翁募不書名五角憐玉氏三角停雲書室不書名兩户各二角董垂裕五伯無名四百　上德一百三十徐天吉一百以上計二元二角錢一百太倉衡夫翁來汪少賓兄手平陽七十孩祈保太平一元嘉興殷善士募無名無名兩户各一元吳松仁德堂張募留氏二元王店鎮不名銅洋三元○○本日共收英洋四百四十四元規元一百三十兩零零三分銅洋五元小洋二角錢一伯文合特聲明 
　 
 
 

Page 11

 
 
   
 
 

Page 12

 
 
[光緒十五年五月初三日京報全錄]  
　　宫門抄○諭旨四道錄前○發抄硃批四道○奉天府府丞延奏報歲試吉林情形摺○新撫劉奏總兵因病開缺擬請中外委署摺○又奏釋回留營軍犯片○又奏委署副將等缺片○將軍豐奏副都統病請開缺並先派員護篆摺○新撫劉奏議卹記名提督等八員片○五月初三日刑部都察院大理寺正紅旗值日無引見○禮王等謝賞絹扇恩○師曾因伊子補茶庫員外郎謝恩○定公謝寛免欠項恩○徐郙請假十日○克勤請假五日○召見軍機福中堂祁世長桂全○發抄劉銘傳奏剿平生番出力之主事請獎奉硃批徐得欽着賞加五品銜並賞戴花翎該部知道欽此豫山奏護理山西撫篆謝恩奉硃批知道了欽此○嵩崑奏接署晉藩謝恩奉硃批知道了欽此○沈晋祥奏接署晋臬謝恩奉硃批知道了欽此○○奉天府府丞兼學政奴才延茂跪奏爲恭報歲試吉林情形仰祈聖鑒事竊奴才於上年八月恭承恩命留任奉天當經具摺陳謝天恩在案隨檄飭各屬舉行歲試查奉天吉林等處祗分三棚考試奴才於本年二月初七日出省十六日行抵吉林十七日扃門分塲考試三月初二日文塲事畢卽接考武塲初七日竣事本年恭逢恩科例應以歲作科遂照章考錄文武遺才九日初一律完竣伏查吉林自同治十年設棚開考以來十有餘年人數日增文明漸啓而渾樸之風猶有存者是以約束較他省爲易各塲均屬安靜奴才悉心校閱文生擇其文理清通者列之一等童生擇其文理明順者取進如額至於武塲馬步射技藝均能嫻習照例取進各屬文風以吉林府爲最其次則伯都訥長春雙城以及各屬亦皆可觀當於發落日諄諄訓逸諸生以爲聖人之道以躬行孝弟爲先次則各安本分毋曠厥業習文則讀書明理習武則有勇知方總本之行巳有恥以期仰副朝廷作育人才挽回風俗之至意再奴才於出省時沿途所經奉天吉林各地方民情安謐堪以上慰宸厪所有歲試吉林黑龍江旗民文武生童情形事合繕摺奏聞拜摺後奴才卽束裝起程回奉接辦錦州考試合併陳明伏乞皇上聖鑒謹奏奉硃批知道了欽此○○尚書銜甘肅新疆巡撫二等男臣劉錦棠跪奏爲總兵因病呈懇開缺擬請由外委署以重邊防恭摺仰祈聖鑒事竊臣據巴里坤鎮總兵徐占彪呈稱總兵自投効車營轉戰四川陜甘等省率隊臨陣屢受重傷嗣隨大軍出關馳驅氷雪之中復被寒濕侵積漸至脇疼痰壅氣血兩虧雖迭次醫痊而偶然感觸病日加劇新疆僻處邊隅醫藥缺之懇請開缺回籍調理等情前來臣查該總兵効力疆塲歴有年所前在甘肅臣與共事見其臨陣勇敢奮不顧身徧體鱗傷筋骨俱碎今其舊傷時時觸發委係實情相應奏請開缺俾該員得以回籍醫治將來痊可尚堪効用如蒙恩准所遺巴里坤鎮總兵員缺例應請旨簡放惟現在全疆兵制攺爲營勇章程非得熟悉邊務之員難資得力可否由臣會商督臣暫行揀員奏請署理出自聖裁除咨部外謹會同陜甘總督臣譚鍾麟喀什噶爾提督臣譚上連恭摺具陳伏乞皇上聖鑒訓示謹奏奉硃批着照所請兵部知道欽此○○劉錦棠片再巳革外委張得泰原犯誣良案内發配靖遠縣安置光緒六年到配臣因關外積寒侵骨從軍士卒在往墮指裂膚乏術診視聞張得泰精於針炙推捺之術於光緒九年解調來營醫治勇夫著有成效該犯籍隷天津前　順直水災願將歴年所積醫資銀五百兩捐助賑需臣於光緒十年六月二十七日附片奏請留營在案查例載發遣新疆等處効力官犯若原犯軍流從前加重攺發者定限十年期滿遵例奏聞如蒙允准卽令各回旗籍又發遣新疆廢員派令護理鉛鐵等廠如果妥協其原犯軍流例應十年奏請准其於十年之内酌减三年奏聞請旨如蒙允准卽令各回旗籍等語該犯張得泰原係足四千里發甘肅靖遠縣安置迨調新疆幾至萬里不啻加重攺發在營將届七年合之到靖遠縣配所共計十年且係奏請留營醫治兵勇與原犯發遣新疆効功者實有不同醫術旣精保全甚衆勞勩實不可没又曾捐資助賑勇於悔過可否仰懇　天恩准將留營軍犯張得泰釋回之處出自鴻慈謹會同陜甘總督臣譚鍾麟附片具陳伏乞聖鑒訓示施行謹奏奉硃批准其釋回欽此○○劉　棠片再新設喀行噶爾提屬並阿克蘇鎮屬各副將員缺亟應委員署理以重職守喀什噶爾回城協營副將員缺查有頭品頂戴記名提督黄萬鵬久經戰陣曉暢戎機堪以委署莎車協營副將員缺查有題奏提督陶在林精勤勇敢歴練老成堪以委署烏什協營副將員缺查有頭品頂戴題奏提督張俊深明大略洞達邊情堪以委署除分行遵照飭司先行刊給木質關防暫資啓用並咨部查照外謹會同陜甘總督臣譚鍾麟喀什噶爾提督臣譚上連附片具陳伏乞聖鑒謹奏奉硃批兵部知道欽此○○奴才豐紳跪奏爲京口副都統前在軍營染受潮濕復發牽連骽脇等處痠痛病勢日見沉重委難力疾辦公據情代懇天恩捕准開缺回旗調理並請先行派員護篆以專責成恭摺具陳仰祈聖鑒事竊奴才接准京口副都統奴才鍾澐咨稱因咸豐同治年間跟隨前親王僧格林沁在山東河南等處軍營督隊攻剿髮捻逆匪收復城圍因紥營處染受潮濕兩骽痠痛當經醫治獲痊凱撤後回京供職步履照常光緒五年奉旨簡放京口副都統到任以來查閱營伍整飭操防未嘗疏懈惟因南方地處低窪京口濵臨大江以致染觸舊患步履艱滯隨時醫治尚能獲痊去冬天寒地凍風冷雪侵迨至今正兩骽異常痠痛牽連兩脇及臂膀等處並串動肝氣頭暈目昏神思恍惚輾轉床褥刻不能安雖經延醫診治反覺病勢加增據醫云受症巳深非一時所能奏效惟思京口爲江海要區華洋雜處值此時事多艱葛取病軀戀棧致有貽誤關繫匪輕惟有據實咨請俯念地方緊要迅賜派員來鎮接署印務俾專責成而免貽誤一面代爲奏請聖恩俯淮開缺匪旗調理自　受恩深重圖報方殷倘能醫治就痊卽當泥首宫門求賞差　斷不敢稍躭安逸自外生成等因前來並據該處派委印務恊領善連晋省面陳無巽奴才伏查該副都統兩骽痠痛牽連兩脇臂膀等處並串動肝氣頭暈目昏紳思恍惚病勢日見增劇委難力疾辦公確係寔在情形合無仰懇天恩俯准該副都統開缺回旗調理出自逾格鴻慈續後如能醫治病痊應再懇恩賞賜差使仍効犬馬之餘力也惟查京口地方濵江近海水陸要衝華洋雜處事務紛煩旗營摶防關繫責任綦重雖經歴任副都統隨時整頓元氣尚未全復非有精明幹練人員不足以資鎮懾現在該城副都統旣病重恍惚不能視事新任江甯副都統承綬又未到防奴才因專閫要區不敢拘泥應照來咨先行派員護篆俾專責成兹查有江寗駐防軍機處記名現管左司關防廂黄旗花翎恊領積忠久歴戎行管兵嚴肅就近派赴京口暫護副都統篆務寔於旗務地方　右裨益除咨兵部查照外所有副都統因病沉重據情代懇開缺並請先生派員護篆緣由理合恭摺其陳伏乞皇上聖鑒訓示謹奏奉硃批另有旨欽此○○劉錦棠片再新疆立功後積勞病故文武各員迭經臣奏蒙恩准照例議卹各在案兹續查有記名提督訥恩登額巴圖魯趙舉樂甘肅平遠縣人提督銜記名總兵甘肅永昌協屬新城營都司龍在田湖南湘鄉縣人總兵銜陜甘儘先推補副將岳正湖南武陵縣人副將銜留甘補用遊擊賀茂堂湖南湘鄉縣人叅將銜留閩補用遊擊戴海廷湖南寍鄉縣人儘先補用都司賴國安湖南湘潭縣人分省補用通判張光綬湖南寗鄉縣人理問銜分省補用縣丞張矅先湖南湘潭縣人該員等從征關外歴有年所先後在營病故殊堪憫惻合無仰懇天恩俯准將故員趙舉樂等人員一併飭部照軍營立功後積勞病故例議卹以昭激勸而慰幽魂出自逾格鴻慈除咨部外謹附片具陳伏乞聖鑒訓示再龍在田係借補甘肅新城營都司所遺員缺臣巳咨明陜甘總督臣譚鍾麟奏請開缺另補合併聲明謹奏奉硃批着照所請該部知道欽此 
 
 

Page 13

 
 
[光緒十五年五月初四日京報全錄]  
　　宫門抄○諭旨一道錄前○發抄硃批三道○皖撫陳奏審明拿獲得贓拒傷事主案犯摺○大臣定等奏揀員請補知縣摺○新撫劉奏提督等名奏請更正片○又奏叅將更正原保銜名片○五月初四日工部鴻臚寺廂白旗值日無引見○克王裕公花尚阿各假滿請安○福中堂等謝賞絹扇恩○榮公謝充族長恩○錫侯謝寛免欠項恩○浙江知府德克吉誠文英謝恩○四川副將佘得貴謝恩○薛福辰奏請開缺○召見軍機余得貴德克吉訥文英○發抄禮親土等奏請○旨　抖晾實錄奉硃筆圈出徐桐錫珍熙敬曾紀澤欽此○恭鏜等奏協領哲爾精額請暫緩引見奉硃批着照所請該衙門知道欽此○又佐領貴昌補墨爾根城協領奉硃批着照所請兵部知道欽此○又漠河換防官兵到防日期奉硃批兵部知道欽此○○候補三品京堂開缺安徽巡撫臣陳彝跪奏爲審明拿獲夥刦得贓拒傷事主之子身死案犯分别定擬恭摺仰祈聖鑒事竊據泗州詳報王吕氏家被刼得贓拒傷其子王克家身死一案獲犯周洸普等勘騐訊供緣由經臣批飭緝審去後據該州以勒緝逸犯無獲將現犯覆訊議擬照章解經鳳頴道王廉勘訊移由臬司張岳年核議轉詳前來臣詳加覆核緣周洸普卽周三吳兆春卽吳二姚小閙孜分隷　璧宿州泗州各州縣均游蕩度日光緒十三年七月二十一日周洸普吳兆春在州境小曲堡附近地方先後會遇素識在逃之人鳳高張麻子卽張三楊二崔三各道貧難何鳳高稔知堡内王吕氏家道殷實起意紏刦得贓分用均各允從何鳳高又添邀該犯姚小閙孜並存逃之薛二入夥卽於是夜在僻處會齊周洸普執洋槍吳兆春携蠟杆姚小閙孜徒手餘携刀棍油捻及徒手不等一共九人行至中途姚今閙孜畏懼不敢同行何鳳高卽令其在路旁守候自與周洸普等於初更時分偕抵事主至吕氏家門首見門尚未關卽擁進内維時事主之子王克家在門外塲上睡歇驚起攔捕周洸普卽開放洋槍轟傷倒地分投搜刦得贓逃跑找見姚閙小孜告知行刼拒捕情由同至僻處並將刼得贓物牛驢衣服俱交何鳳高等牽携約俟變錢再分各散王克家旋卽因傷殞命事主投保報騐適該州先期赴省公出經代理吏目飭緝詣勘一面循例申請由道札委五河縣易華俊前詣勘騐訊詳該州公回勒據兵役協同江蘇唯寗縣差役獲犯周洸普吳兆春二名旋又據協同旺𣅿縣差役續獲姚小閙孜一名訊供詳批審解該犯周洸普在監患病騐報醫痊逸犯何鳳高等弋獲無期先就現犯覆訊議擬照章解道委審發回仍照原擬解道勘訊移由臬司核議轉詳到臣覆核此案旣經鳳頴道提犯勘訊據各供悉前情不諱贓雖未獲犯係先後到案供出一轍正盜無欵查例載强盜殺人不分曾分得財俱照得財律斬奏請審决梟示又律載强盜巳行但得財者不本首從皆斬又刑部奏准通行嗣後强刼之案但有一人執持洋槍在塲者不論曾否傷人不分首從均擬斬立决梟示又例載共謀爲盜夥犯臨時畏懼不行事後不分贓者杖一百又刑部奏准通行尋常盜案實係距省窵遠酌照秋審事例將人犯解赴該管巡道訊明詳由督撫分别題奏各等語此案周洸普聽從逸犯何鳳高夥刦事主王吕氏家得贓開放洋槍拒殺事主之千王克家身死自應按例問擬周洸普卽周三應如州道司所擬合依强盜殺人不分曾否得財俱照得財律斬奏請審决梟示例擬斬立决梟示吳兆春聽從行刼得贓按律罪止斬决惟當時有周洸普執持洋槍在塲自應從重按照通行問擬吳兆春卽吳二亦如所擬合依强刼之案但有一人執持洋槍在塲者不論曾否傷人不分首從均擬斬立决梟示通行擬例斬立决梟示與周洸普均照例刺字該犯等尚有聽從逸犯張矮孜夥刦李耀先得贓一案罪名較輕應從重歸於此案擬結姚小閙孜聽從夥刦臨時畏懼　行事後並未分贓亦應按例問擬姚小閙孜亦如所擬合依共謀爲盜夥犯臨時畏懼不行事後不分贓者杖一百例擬杖一百該犯亦尚有聽從逸犯趙四夥刼事主張德善家得贓一案情罪較重應歸彼案從重擬結餘訊無再犯竊刦别案及同居親屬分贓牌保得規包庇併逃後知情容留人家應毋庸議周洸普有兄周洸沅吳兆春有父吳開一均不能禁約子弟爲匪飭州分别移籍照例提責周洸普吳兆春在外爲匪原籍牌保無從覺察請免置議失察姚小閙孜爲匪之牌保巳歸入張德善被刦案内聲明照例提懲逸犯何鳳高等飭緝獲日另結所有首先拿獲隣境斬梟盜犯二名應敘職名係江蘇睢寗縣知縣　紹瀛此案首夥九人僅獲夥犯三名尚未及半疏防職名飭取另叅除全案供招咨部外謹恭摺具陳伏乞皇上聖鑒動部核覆施行謹奏奉硃批刑部速議具奏欽此○○奴才定安裕長　奏爲　員請補中缺知縣以資治理恭摺仰祈聖鑒事竊查董平縣知縣沈裕義因回籍修墓奏請開缺於光緒十四年十二月十五日奉硃批吏部知道欽此所遺蓋平縣知縣係疲煩中缺例應由外揀員補用該縣爲濵海要區民刁健訟案牘滋煩非精明練達熟悉情形之員難期勝任奴才等於各項應補人員内逐加遴選查有開復知縣張瑞三年四十五歲係直隷安州人由監生於咸豐七年投効玉牒館充當謄錄八年三月初五日全書告成議叙縣主簿同治四年報捐縣氶雙月選用六年五月復充玉牒館謄錄十一月全書告成奏請獎叙嗣經部議准其免選本班以應升之缺不論雙單月歸各項議敘班前先卽選並加五品銜十一年二月選授廣西陽朔縣知縣十二年二月到任光緒二臄閏五月調署宜山縣知縣三年五月仍回陽朔縣本任七月十四日開訃丁母憂回籍守制五年十月十四日服滿請咨赴選八年五月經吏部奏請欽派大臣揀選奉天知縣奉硃筆圈出張瑞二以知縣發往奉天差遣委用領照到省十年四月奏補海城縣知縣十一年正月二十日到任十二年十月因旗人蘇泳順等紏衆互鬥傷斃多命案内緝捕不力奏叅革職留緝旋據先後拿獲首從逸犯多名奏請開復原官嗣經部覆議准仍令送部引見因值派妥該員在清查局綜核欵目差務緊要奏請暫緩給咨赴部俟補缺時一併送部引見十三年十二月二十日奉硃批着照所請吏部知道欽此欽遵在案查該員曾任海城縣知縣與蓋平縣疆界毗連深悉地方情形前在海城縣任内雖因緝捕不力奏叅革職旋卽拿獲首從逸犯多名頗知奮勉照例奏請開復原官留省補用例得歸於應補人員内無論煩簡酌量補用奴才定安到任未及三月例不出考奴才裕長看得該員老成幹練辦事細心以之請補蓋平縣知縣洵屬人地相宜核與定例相符合無仰懇天恩俯准開復知縣張瑞三補授盖平縣知縣如蒙俞允該員係開復人員應行給咨送部併案引見以符定制所有揀員請補中缺知縣緣由理合恭摺具奏伏乞皇上聖鑒勅部核議施行謹奏奉硃批吏部議奏欽此○○劉錦棠片再臣據頭品項戴記名提督潘鳳翔禀稱於克復陜西綏德州城並在河北直隷節次剿賊案内經前陜甘總督臣左宗棠由把總保免補千總以守備儘先補用並戴藍翎於直東肅清案内　免補守儘都可以遊擊儘先補用原奉行知均將鳳翔繕作鳳祥又於新疆南路五次剿平邊宼案内經臣請保賞給頭品頂戴底銜本係提督接奉行知係以總兵請保又據記名總兵谷振傑禀稱於逼剿肅州回逆疉獲勝仗攻拔塔爾灣堅巢案内經前陜甘總督臣左宗棠由藍翎千總保免補千總以守備儘先補用並換花翎原奉行知係谷振杰又據記名總兵易盛富禀稱於蕩平西寗府屬回逆立解府城重圍克復大通縣城肅清邊境案内經前陜甘總督臣左宗棠由把總保免補把總千總以守備儘先補用原奉行知係易慎富懇請附奏更止各等情前來臣覆查各案均係開保時筆誤所致相應請旨飭部更正註册以免歧異出自　鴻施謹附片具陳伏乞聖鑒訓示謹奏奉硃批兵部知道欽此○○劉錦棠片再藍翎儘先補用叅將裴傳明於克復蘇　省城及江隂無錫金匱等縣案内　前江蘇撫臣李鴻章由藍翎守備保以都司儘先補用並換花翎克復宜荆溧陽嘉常等城案内經前署兩江總督臣李鴻章仍由守備保以都司儘先補用並換花翎新疆六載邊防案内誤將都司底銜開作遊擊經臣保免補遊擊以叅將儘先補用並換花領均經奉旨允准欽遵行知在案兹據該員將原奉各案獎札禀請附奏更正前來臣覆核無異合無仰懇天恩俯准將克復宜荆溧陽嘉常等城案内由守備重保花翎都司之裴傳明攺爲由都司保免補都司以遊擊儘先補用六載邊防案内仍由遊擊請保免補遊擊以叅將儘先補用勅部更正註册以免歧異出自鴻施除咨部外謹附片具陳伏乞聖鑒訓示謹奏奉硃批知道了欽此 
 
 

Page 14

 
 
[光緒十五年五月初五日京報全錄]  
　　宫門抄諭旨一道錄前○新撫劉奏呈進回部貢金摺○又奏交卸起程回籍日期摺○又奏爲調署司道片○護疆撫魏奏報接篆日期摺○閩督卞奏爲總兵因病出缺請賜簡放摺○又奏爲調署知縣片○又奏爲甄别各員片○又奏爲循例具奏片○又奏請將知縣原叅隈追之案註銷片○豫撫倪奏知府赴部引見片○新撫劉奏委署通判片○江督曾奏兩江忠義九十一案分别旌卹摺○新撫劉奏保知府片○五月初五日内務府國子監廂紅旗值日無引見○恩光　山崇光各假滿請安○崇光色普徵額各謝寛免處分恩○陜西叅將王培秀謝恩○召見軍機皇上明日卯初至大高殿時應宫拈香○○尚書銜甘肅新疆巡撫二等男臣劉錦棠跪奏爲呈進回部貢金恭摺具陳仰祈聖鑒事竊照新疆色勒庫爾之南回部坎臣提向來按年進貢沙金該頭目俄則項前於光緒四年遵例呈進經前大學士陜甘總督臣左宗棠奏准援案賞給大縀二疋由左宗棠就近發給祇領歴經欽遵辦理在案兹據喀什噶爾道袁銓齡申稱該頭目賽必德哎里罕呈到光緒十五年分進貢沙金一兩五錢遵將例賞大縀二胥發父賽必德哎里罕祗領申請具奏前來臣覆查無異除將所進沙金一兩五錢咨送内務府呈進外理合恭摺具奏伏乞皇上聖鑒謹奏奉硃批該衙門知道欽此○○尚書銜甘肅新疆巡撫二等男臣劉錦棠跪奏爲恭報微臣交卸起程日期仰祈聖鑒事竊臣欽奉諭旨允准展假回籍省視祖母當卽具摺叩謝天恩兹於本年二月二十五日派委署撫標中軍叅將郝忠裔代理迪化府知府潘效蘇將甘肅新疆巡撫關防一顆曁王命旗牌並文卷等件齎送撫臣魏光燾接收任事臣卽於是日卸事起呈新疆攺設標營規制巳定護撫臣在事日久洞達無遺必能廣益集恩和衷共濟臣一俟假滿卽當馳回本任勉竭愚忱以仰副聖主曲賜矜全之至意所有微臣交卸起程日期謹恭摺具陳伏乞皇上聖鑒謹奏奉硃批知道了欽此○○劉錦棠片再新疆布政使魏光燾欽奉上諭護理新疆巡撫篆務業經臣將關防文卷等件移交任事另奏在案所遺布政使一缺用人理財事多創始現值全疆攺設各標營制餉章尤資整頓查有調補喀什噶爾道袁垚齡堪以署理未到任以前委鎮迪道兼按察使銜恩綸暫行兼理遞遺喀什噶爾道員缺轄境遼闊撫綏彈壓均關緊要查有甘肅候補道向邦倬塂以委署除分飭遵照外謹會同陜甘總督臣譚鍾麟附片具奏伏乞聖鑒謹奏奉硃批知道了欽此○○頭品頂戴護理甘肅新疆巡撫新疆布政使臣魏光燾跪奏爲恭報微臣接護撫篆日期叩謝天恩仰祈聖鑒事竊臣於光緒十五年二月二十三日奉撫臣轉准吏部咨光緒十四年十二月二十八日内閣奉上諭劉錦棠奏懇恩展假回籍省視祖母摺等因欽此行知到臣旋於二月二十五日准撫臣劉錦棠委員將甘肅新疆巡撫關防曁王命旗牌文卷等件齎送前來臣當卽恭設香案望闕叩頭謝恩祗領任事訖伏念臣楚湘下士由監司洊擢甘肅藩司調任新疆藩司四年以來慚無報稱兹復欽承恩命暫護撫篆撫衷循省益切悚惶查新疆行省初建營制甫更舉凡課吏整軍在在均關緊要如臣檮昧深懼弗勝惟有勉竭愚忱倍加勒慎遇有重大事件仍隨時禀商督臣認真辦理斷不敢以暫時護理稍涉因循以期仰答高厚鴻慈於萬一所有微臣接護撫篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○頭品頂戴閩浙總督臣卞寳第跪奏爲總兵因病出缺請旨迅賜簡放以重職守循例由驛奏祈聖鑒事竊據處州鎮標中軍遊擊雷锭桂禀據鎮署家丁劉壽山報稱家主現任處州總兵劉元勳於光緒十五年三月初四日因病牽動軍前舊傷醫治無效在任身故轉報前來臣查該總兵劉元勳籍隷湖南保靖縣由承襲雲騎尉世職投効軍營歴在江西湖北貴州等省剿匪屢著功績遞保今職蒙恩補授斯缺察其在任兩年尚能整頓營伍勞瘁不辭兹因感冒牽動舊傷竟爾出缺不勝忱惜所遺員缺緊要相應請旨迅賜簡放以重職守該鎮轄屬營汛地方遼闊統率籌防不容稍懈由臣先行委員馳往署理以免曠悮查有浙江杭州協副將林耀光老成諳練資格最深堪以接署除檄飭遵照外臣謹循例由驛馳奏伏乞皇上聖鑒訓示謹奏奉硃批另有旨欽此○○卞寳策片再閩縣知縣楊鴻溥署沙縣事務所遺　　員缺查有本任建陽縣知縣祁徵祥　署斯缺措理裕如堪以署理侯官縣知縣李敬署　霞涌縣事務所遺侯官縣缺查有本任屏南縣知縣盧慶雲曾署斷缺情形熟悉堪以署理據福建藩臬兩司會詳前來除批飭遵照外謹循例附片具陳伏伏聖鑒謹奏奉硃批吏部知道欽此○○卞寳策片再查捐納分發各員應以到省之日起試用一年詳加察看出具切　考語分别補用又拔貢教職等項知縣是否能膺民社之任均應扣滿二年甄别歴辦在案兹福建試用通判温繁燕教職試用知縣汪文瀾先後試看期滿俱應照例甄别據福建藩臬兩司會詳前來查該員温繁燕年壯才明堪以通判留閩汪文瀾安詳穩慎堪以知縣留閩分别按班序補除將各該員履歴咨部外臣謹附片陳明伏乞聖鑒謹奏奉硃批吏部知道欽此○○卞寳第片再學政延請幕友襄校試卷例應查明具奏兹據福建藩臬兩司會詳據祠建學政司烏拉布牌稱延請幕友九人薛紹元係江蘇廪生楊斌江蘇優廩生方臻騫安徽候選教諭王全壽安徽禀貢生楊光埭四川　廕生魏正儒顔鈞俱四川舉人蔡崑錫江蘇附監生黄方度浙江廪生皆非籍隷閩省與延請之例相符臣覆查無異除咨部查照外謹附片具陳伏乞聖鑒謹奏奉硃批知道了欽此○○卞寳第片再前海澄縣知縣賴以森交代案内短交光緒十二年分稅契銀二百四十一兩零屢催未解當經前督臣楊昌濬附片奏明勒限追繳欽奉諭旨恭錄飭遵在案兹據福建藩司張夢元會同督糧道張國正詳稱該員賴以森將所短前項稅契銀兩先後照數解清尚知愧奮應請註銷叅案聲明解完銀兩彚入光緒十四元奏銷節年稅契册内造報等情前來相應請旨俯准將前海澄縣知縣賴以森原叅限追之案註銷以資觀感除咨部外謹附片具陳伏乞聖鑒訓示謹奏奉硃批着照所請該部知道欽此○○倪文蔚片再監運使銜候補知府馮光元前年鄭州漫口後調赴大工嗣因案降調當以該員在工得力經臣會同前署河臣李鶴年奏准留工差遣此次合龍以該員尤爲出力隨摺保獎光緒十四年十二月二十九日奉上諭降調知府馮光元着開復降三級調用處分免繳捐復銀兩仍歸原省以原官原銜原班補用並賞戴花翎欽此當經轉行欽遵在案查該員自鄭工開辦以迄合龍無日不在工次先後派令籌集料物照料兩　進占各事經理精覈緩急應機精力富强始終不懈實爲大工不可多得之員兹據禀請遵例赴部引見仍回原省候補前來該員係奏准留工之員現在查無輕手未完事件除給咨齎赴部外理合會同河東河道總督臣吳大澂附片奏明伏乞聖鑒謹奏奉硃批知道了欽此○○劉錦棠片再署哈密通判喻先麓丁憂遺缺查有候補同知沈先鉷堪以委令署理據新疆布政使魏光燾兼按察使銜鎮迪道恩綸會詳前來除批飭給委並咨部外謹會同陜甘總督臣譚鍾麟附片具奏伏乞聖鑒謹奏奉硃批吏部知道欽此○○太子少保兩江總督一等威毅伯臣曾國荃跪奏爲兩江忠義九十一案懇恩分别　卹恭摺仰祈聖鑒事竊兩江忠義局派員採訪各屬陣亡殉難官紳人等業經奏報九十次在案兹據該局續訪得安徽徽州府屬歙縣一門殉難者六家凡三十二人陣亡圑丁一百五名並殉難紳民婦女造册稟請核辦前來臣查安徽歙縣地方迭遭賊擾蹂躪甚深該紳民婦女或闔門就義或遇賊捐軀大節不渝殊堪矜憫謹循案繕具簡明清單恭呈御覽合無仰懇天恩勅部分别旌卹以闡幽濳除將殉難請旌之官紳江明仁等七十四員名士民葉日進等五百十五名婦女汪許氏等一百三十三名口事實名册咨部查核外應請旨勅部一併議旌所有兩江第九十一案　訪忠義緣由恭摺具陳伏乞皇上聖鑒訓示謹奏奉硃批許思淮等均着照所請交部分别旌卹單併發欽此○○劉錦棠片再户部候補郎中補缺後在任不論雙單月歸部卽選知府桂榮前經總理各國事務衙門派赴新疆辦理繙譯事務新疆交涉事繁該員前在外洋辦事多年於洋務情形最爲熟悉承辦一切悉臻周妥毫無貽誤臣復遴選學童委令　習並能認真教導不憚煩勞實屬異常出力查洋務差委人員巳及三年者例准優保該員於光緒十二年三月二十六日投到現在巳及三年合無仰懇天恩俯准將該員桂榮免補郎中以知府仍歸部不論雙單月儘先卽選並賞加鹽運使銜以示鼓勵出自鴻慈除將該員履歴咨部外謹附片具陳伏乞聖鑒訓示謹奏奉硃批吏部議奏欽此 
 
