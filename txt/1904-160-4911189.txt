# 1904 - 160 - 4911189

 

Page 1

 
 
[勸捐萬國紅十字會經費] [  申報館協振所謹啓]  
　　俄曰興兵生靈塗炭曠日持久尚無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜昊天不吊何又降此鞠凶耶滬上同人惻然憫之商之各國樂善諸君聯爲萬國紅十字會派人前往戰地救援被難之人寒則衣之飢則食之病則更爲之醫之藥之并特賃輪船載之出險特是事關重大所費不貲刻雖集有五萬餘金而來曰大難亟須補助所望寰中義土海内仁人各解囊金拯民水火較之散財助振其功德　無可限量矣如荷樂施請交申報館協振所帳房自當掣奉收條以昭憑信率布寸臆伫盻慈雲敬叩善安㐲維垂鑒 
[勝敗無常論]  
　　曰勝俄乎曰曰勝俄矣俄勝日乎曰俄勝曰矣曰旣勝俄曷爲而俄亦能勝日曰日之勝在仁川之役一戰而毁俄誇列之滑利耶苦二軍艦使俄人氣爲之奪厥後旅順口外遂屢戰屢負師船幾盡覆没統帥爲之陣亡俄之水師遂自此一敗而不可收拾俄之勝日在旅順之戰天然形勢鞏若金湯雖日人架橋以渡鴨綠江入九連城破鳳皇山占靑泥窪克普蘭店迨乎金州之捷士卒已死至四千二百餘人猶復奮其雄威不稍退却卒能殺敵致果據有南山而師船之堵塞口門者耗失良多終無成效至前日傳聞八島一艦己被擊沈昨來法國電音則謂雷艦毁至四艘水師死至三千五百人左右致令日人喪氣敗衂而回嘻勝敗無常時局變幻我旣不敢謂俄之果足勝日亦烏敢謂日之終必勝俄惟有逖聽風聲確遵報紙有聞必錄之例而已矣或謂俄之水師遜於曰而曰之陸軍不如俄是說也人皆信之卽僕亦未嘗不信之顧何以日之進攻遼東者能使俄人潰亂倉皇幾無駐足之地雖以可殺克馬隊之驍勇善戰而亦束手無策幾不成軍是俄亦未必能以陸軍勝日也海參威一試無效則轉而專注於旅順一隅乃相持已四月餘而口門旣不能堵之使不通砲臺又不能擊之使盡毁徒於仁川口外乘俄不備猝起環攻然且以兵船十餘艘攻敵二艦鏖戰至二小時之久敵始自毁其艦而逃是日亦未必能以海軍制俄也今者俄之海軍除海參威數船尚完全無缺外其困守於旅順口内者僅此戰艦四五號水雷艇及滅水雷船十餘艘蓋己幾幾乎不成艦隊矣雖有波羅的海水師準備由蘇彝士河東下之說而空言徒托絶未見有輪影帆聲日則水陸兩軍銳氣方盛雖南山有數千人殞命旅順有八島諸艦傷殘而大局無關依舊能氣吞强虜然則靜觀時局日固依然得占上風雖然獨不聞俄人近擬易守而攻將與敵人決一死戰乎在俄雖越國鄙遠萬不能如日軍之朝發夕至便利良多然其勇猛堅忍之心則亦與日之誓死無二者不少異他日兩軍相見肉薄血飛伏尸如山積骸成莽誠意計中事則又安見俄之决不能轉而以水師勝日日之决不能轉而以陸師勝俄哉僕則以爲是一役也俄人日人實皆無謂之至在俄人於開戰之始卽謂日人欺中國已甚我特　占東三省以便爲之驅除事定卽須交還决不貪中國尺寸土日則謂我與中國夙敦友誼旣成輔車相依之勢宜切脣亡齒寒之憂何物强俄陰圖蠶食我蓋必不得已而興師伐暴實欲爲中國除肘腋之患中國允宜曲諒我衷允若兹是俄固未嘗存叵測之心日亦斷不萌侵吞之意我不知其何所德於中國而甘喪此數千萬之性命數億兆之金貲而爲是轉戰經年兵連禍結哉蓋其中固别有深意而皆不欲明以揭之也要而言之日敗於俄則國削民竊前功盡棄而一蹶不復能振不持高麗非其所有且將從此見侮於外人俄而敗也滿洲固無可存身鐵路亦從兹失利西伯利亞一部熱閙繁華之地一變而仍寂寞荒凉然則如曰如俄詎非皆有可勝不可敗之勢哉抑俄之所以制曰人者惟是誘敵　入之一法然日豈拿破侖第一之比卽使屢戰屢勝破竹之勢已成亦惟進抵哈爾賓萬無有全軍直達木司科致如拿友侖之片甲不復返者我請一言以决之曰俄勝日日勝俄亦祗互有勝負已耳俄固不至因此而喪師失地日亦未必能乘勝而搗穴覆巢也 
[本館接奉電音]  
　　昨日午後二下鐘越十分時京師飛電傳來上諭一道敬謹譯登○四月二十七日内閣抄奉上諭額勒納額著調補墨爾根城副都統所遺黑龍江副都統著直隸候補知府壽勳署理欽此 
[電傳宫門抄]  
　　昨日午後二下鐘越十分時京師友人專電告知本館云四月二十七日皇上召見軍機大臣及慶綿 
[日帥報捷電音一]  
　　昨日午後承駐滬日本總領事官小田切君函示華歴四月二十七日之晚七下鐘越四十分時日本東京來電云頃由陸軍統帥黑木氏電報日政府内開四月二十四日日軍攻占賽馬集時有士卒三名被敵擊斃傷者二十四名俄人則死二十三名另有武弁五員士卒五名被我軍俘獲又云統帥黑木氏於四月二十五日率同大孤山登岸之兵與俄開仗得以占據秀原地方將俄人逐赴蓋平一帶是役也俄人以馬隊四千砲六尊出陣日軍死三名傷武弁二員士卒二十八名 
[日帥報捷電音二]  
　　昨日午後承駐滬日本總領事官小田切君函示華歴四月二十七日之晚八下鐘越二十分時東京來電云統帥黑木氏電報日政府略稱四月二十三日日軍在東原鋪驀遇俄國步兵五六十名互相交戰二十四日日軍又遇俄國步兵六枝馬兵約三百名戰於張家屯俄兵力不能支退至東原鋪約計死傷八十人左右日軍死四名傷一十六名 
[俄帥電告陸路軍情]  
　　昨日午後承俄國駐滬辦理軍務大臣德希諾君函示華歴四月二十七日清晨六下鐘越十分時盛京來電云曰來曰本陸軍統帥黑木氏部下之兵紛紛前進其數甚多我俄先鋒隊遇諸中途且戰且退 
 
 

Page 2

 
 
中間惟二十四日一戰甚爲猛烈二十五六兩日曰人又以兵士一枝直撲旅順日軍艦亦在海上發砲以攻然旅順情形較前並無變異日人固未嘗罙入其中也 
[日占岫巖]  
　　前夜一點鐘越二刻時得日本東京專電云華歴四月二十七日日本政府據陸軍總統黑木氏報稱二十五日午後我軍分出一隊擊破大興嶺附近敵軍至五點鐘越二十分時協同我攻據大孤山之陸軍一隊進占岫巖有俄國騎兵約四千名携砲八尊退至析木城亦有望蓋平一帶敗退者旣而又接大孤山上陸軍統帶某君報稱華歴四月二十五日我軍派出一隊會同第一軍中一隊擊退岫巖附近敵兵得於午後五點鐘越二十分時將岫巖占據有敵之砲兵若干及騎兵中之一隊退至析木城騎兵大隊則退至蓋平一帶我陣亡士卒二名傷武弁一員士卒七名 
[日占賽馬集]  
　　前夜一點鐘越二刻時得日本東京來電云華歴四月二十六日日本陸軍總統黑木氏報稱華歴四月二十四日我軍攻擊賽馬集附近之敵兵敵兵隨退至四方店一帶午後三點鐘時遂進占賽馬集是役也我陣亡士卒三名傷士卒二十四名敵兵之傷亡者計有二十三名生摛將校二員士卒五名此外有將校二員及士卒七十名均受傷夷 
[迭勝俄兵]  
　　前夜一點鐘越二刻時日本東京來電云我軍之駐紥通遠堡者分出一隊於華歴四月二十三日午前行至林家臺附近突遇敵之步兵五六十名當卽合力擊退二十四日午後五點鐘時又與敵兵戰歴二時之久將駐紥張家屯附近之步兵六隊騎兵三百名擊敗隨退至通遠堡一帶事後查得敵兵死傷者七八十名我軍陣亡士卒四名傷一十六名 
[又獲俄雷]  
　　昨得日本東京專電云華歴四月二十七日之晚七下鐘時日政府據海軍第三艦隊統領片岡氏報稱我日巡海艦隊於二十四五兩日搜獲敵人所置機括水雷一十六具當卽次第發小水雷毁之艦隊中人一無損害及巡至大　口見敵人開有蓄儲清水之池大小不一計共四處深約一尋中用鐵管通清泉刻雖破壞已多日後尚能修葺詢之華人之在彼處者言俄人敗退之頃曾以毒物投入水中未幾來告此事之華人忽不知去向意者敵人恐我軍於此汲飲故使華人設此欵團歟目下方在派人嚴密偵查一面按照化學之理察騐池水性質究竟如何 
[備迎蘇撫]  
　　蘇州訪事人云日前官場接鄂省來電知正任湖北巡撫調署江蘇巡撫端午橋中丞定於五月初旬由武昌起節東下道出九江金陵等處皆須小作勾留大約初十左右由滬來蘇蒞任遂卽預備一切以便屇時出境恭迎 
[湘撫鼓盆]  
　　前日本邑公共租界中眉壽里武林鍾公館得清江來電知新簡湖南巡撫陸春江中丞之夫人於本月二十六日酉時仙逝時年六十有二鍾爲中丞妹婿故特報知云 
[贛試氣毬]  
　　江西訪事人云贑省所造營中窺敵氣毬前已由撫憲夏中丞悉心試騐本月初六日中丞復率同文武各官赴德勝門外北壇再行考校毬下藤籃中坐一幼童御氣而升扶搖直上約高六十餘丈頗能轉折自如中丞以其法較勝於前大加奬勵諭令每日在芝麻田操演以便奏請設廠製造隨飭派辦政事處司道頒發提調曾元卿司馬紗袍褂全套監造唐植之二尹紗馬褂一件各工匠白鏹百金以資鼓勵 
[太守巡鄉]  
　　松江訪事人云本月十九日松江府田紹白太守率同華亭縣陳仲陶大令乘舟赴南鄉巡閱海塘瀕行調集鹽捕前營鹽捕中營飛划營師船四十餘號沿途護衛及至張堰等處傳見各團局勇目諭令勤愼當差飛划副左營管帶某君亦派某某諸艙長分投迎迓迨至亭林鎭太守命大令微行至小飯店勘察一週旋拘店主某甲入船詢以有無通梟情事甲對答頗極含糊太守飭帶回郡城聽候研訊 
[蘇垣火警]  
　　姑蘇訪事人云本月二十五日之夜八點鐘時蘇城宫巷笪姓紙店中人遺火積薪致兆燎原之禍當經各水龍竭力施救而熄僅燬笪姓所居房屋八間至一點鐘時紙堆中死灰復燃各水龍去而復來取水狂噴移時始止習日午後四點鐘時閶門内神仙廟前某姓帽作復稅祝融之駕焚去屋宇數椽 
[省官塲紀事]  
　　蘇州訪事人云本月下旬某日分寗候補道高觀察錫元因公來蘇謁見撫憲恩藝棠中丞禀陳一切○前飛划左營統帶徐輔臣參戎奉撫憲恩中丞委署太湖協副將已於本月某日下札飭知矣○太湖水師統領劉岐山軍門親赴上海一帶查緝梟匪至本月二十五日始回○續備後營管帶易德明參戎由周浦防次來蘇謁見撫憲恩中丞中丞以彼處伏莽未清飭卽回防以重職守○新選揚州府學訓導陳廣文爾賓係淮安府屬宿遷縣舉人近由本籍來省禀候考驗撫憲恩中丞定於二十六日飭傳到轅命題考試然後給予文憑飭赴新任○日前江蘇藩司效述堂方伯以松海防同知留乙笙司馬因病出缺詳請以特用同知秦司馬錫鎮補授○新陽縣陳大令紹唐參革遺缺江陰縣劉大令有光丁憂遺缺藩憲效述堂方伯詳請以軍功知縣俞大令熙卽用知縣承大令厚分别補授○本月某日藩憲效述堂方伯牌示蘇州府太湖廳同知程倅良馭撤省遺缺查有候補直隸州知州德牧堪堪以酌委署理 
[松郡官塲紀事]  
　　松江訪事人云婁縣知縣黎子新大令下車伊始每夜二鼓後卽屏退從人微行至西門外密察一切情形○新任前營遊擊俞志賓遊戎於本月二十日捧檄到松大約日内卽須接篆視事○本月二十四日之夜府尊田紹白太守設席署中邀請鹽捕營統領孫少襄鎭軍鹽捕中營管帶吳金忠都戎宴會陪座者爲華亭縣陳仲陶婁縣黎子新兩大令 
[武漢述聞]  
　　漢口訪事人云本年兩湖所産紅茶隨到隨銷毫無停滯操是業者獲利頗豐○漢陽槍砲廠所設小學堂近已裁撤惟繙譯學堂尚留學生十餘名○府經歴朱西園參軍一　近奉上憲委赴安陸府守催漕糧刻已束裝就道矣○日前美國駐漢領事官魏思格君因公赴滬隨於本月某日返漢皋以重職守○寓漢茶商近就龍河街茶業公所設一商會按月集議一次藉以聯絡商情○本年湖北第二批京餉已奉上憲札委周大令昌壽押解進京矣 
[滕閣朝霞]  
　　江西訪事人云贛省經訓學堂教習上年原定以大學堂總教習王壬秋孝廉兼懾近者孝廉深恐鞭長莫及迭次婉辭撫憲夏菽軒中丞因聘鄧主政福初主持此席○臨江府沈魯卿太守籌辦中學堂經樟樹鎭張姓富户慨捐萬金正在詳謂大憲專摺奏請旌奬未幾復籌集一二萬金從此興學育才當不致有竭蹶之慮矣○前者興建彭剛直公專祠擇地百花洲畔由南昌新建兩縣主孟江二大令派令紳士妥爲經理迨二大令相繼去任工匠遂潦草塞責去秋江大令重綰南昌縣篆目擊因陋就簡情形爰禀知上峯重復鳩工葺治長江水師提督程軍門湖口鎮總兵楊鎭軍慨然以千金相助自去冬興工後至今始克告成并添造亭臺樓閣附祀魏召亭方伯丁燕山軍門 
 
 

Page 3

 
 
[龍眠畫意]  
　　安慶訪事人云安徽巡撫誠果泉中丞前以皖省水陸各軍廢弛特甚大加整頓汰弱留强厚給餉需務使一兵得一兵之用旋委員分投各處修築營壘並將東西梁山砲臺葺治堅固繼又以各營槍械不甚適用委澄清水師管帶楊游戎購備快槍若干枝按名發給誠有備無患之道也○皖省舉行警察由督辦濮紫泉廉訪創設警務學堂招考學生五十餘名先將正取三十名留堂學習月給龍銀三元期以一年畢業蓋仿照日本成規也○四月初十日和州民人楊某投撫轅擊鼓鳴寃無憲誠果泉中丞命巡捕官向之研詰供稱小的之兄不知緣何開罪於州尊何直刺致被誣爲訟棍監禁二十年嫂氏曾上控藩轅未蒙准理直刺聞而大怒拘回痛責並欲一并下獄等情中丞准之將楊發交懷寗縣訊核一面委員赴和嚴密訪查 
[邦江雜錄]  
　　揚州訪事人云日前兩淮運憲恩新甫都轉密飭虎字營管帶黄君拘獲梟匪畢某父子二人訊之下同稱小的父子充當某縣皂快曾入安清帮手下黨徒數頗不少都轉因飭本轅發審委員笪别駕會同城外保甲總巡王大令覆加推究大約不能免於明正典刑矣○向章皖岸運漕河等處所銷北鹽俟本綱售竣卽由皖岸督銷局給咨接運下綱商人投咨時先繳鹽價五成俟領運時再繳五成邇年錢價奇昂商人計及錙銖往往任意挨延以致前此運漕河三河等處存鹽幾致脫擋運憲恩新甫都轉因擬仿照南鹽投咨逾限改歸官運章程辦理以督銷局文電催運到司日起指明何岸需鹽卽查明該岸存票若干限本商於五日内繳價領運逾限則罰令停運一綱改歸官運鹽價水脚等費淮南局或恐不足由庫撥發派員運岸以濟銷市餘利歸官下綱扣運之票須有殷商互保具呈不再遲延切結方可給還否則永遠罰停以爲悮運者戒刻已由都轉詳請督鹽憲核示大約一俟批准卽可照行矣○鈔關門外某姓家於月之十七日午炊遺火遽兆焚如一轉瞬間茅屋三楹盡成灰燼○江甘兩縣舉行縣試於本月十四日報竣府尊余石蓀太守遵照憲檄示期五月初一日舉行府試除出示曉諭外並通行所屬各州縣一體遵行當此角黍分香榴紅艾綠濟濟多士又當擔簦負笈而來矣○南洋續備新勝水陸各營統帶徐寶山都戎奉檄至裏下河查緝梟匪事畢回揚於本月某日謁見運憲恩都轉密陳一切 
[上海官塲紀事]  
　　昨爲蘇松在兵備道袁海觀觀察舉行敬業書院月課之期適因公務紛繁札委松海防同知黄小霽司馬點名給卷○昨日常州營遊擊胡繡章遊戎因公來滬策騎詣縣署拜會縣主汪瑶庭大令○梅家弄巡防局員汪晉嶠二尹太陽廟巡防局員章次荍二尹龍華鎮巡防局員沈秋孫二尹本城巡防北局委員彭伯良二尹均於昨日詣道縣各署禀陳要公 
[軍麾過滬]  
　　昨日新任江南提督楊鏡巖軍門由金陵來滬提標右營參將周子安參戎聞之卽赴江干登舟禀見軍門因已擇定五月初三日受篆故並不勾留卽於當晚向茸城進發 
[擄入宜辦]  
　　三十六個黨流氓俞和生及不知其姓之阿元阿發阿狗等人時向招商局金利源馬頭爲人搬運行李之小工良仁及阿三藉端索詐不遂所欲遂串同南市馬路工程局辦公人胡某上海縣署差役某甲拘入工程局百般恐嚇良仁及三阿之家屬告知法界捕頭捕頭令某包探至局將二人索回事爲法總領事所聞以俞等諸流氓種種行爲殊爲可惡飭捕頭諭令包探一并拘獲押候堂期解請讞員陳楚生大令訊明嚴辦 
[學生赴日]  
　　昨日午前九下鐘時日本郵船株式會社泰生輪船由滬開行有中國某省所派學生一百餘名由李觀察祥麟帶赴東瀛蓋將入彼國學堂肄業也 
[信局免罰]  
　　松江人鍾寶鏞投英美等國租界公堂控協源信局主盧桂記吞没所寄洋銀二百九十七元一案昨届覆訊之期午前鐘鳴十下讞員黄耀宿司馬會同德總領事署繙譯官麥令豪君升坐公堂先詰鍾曰此項洋銀何人所寄鍾供去年十月初八日小的之兄秋田托王春泉送局閱數日秋田卽入京供至此盧所延呤華托律師之夥賀立格律師傳訊王春泉王供向與秋田相識上年十月初八日至申售棉花事畢途與秋田相遇約往某茶館啜茗至四點鐘時囑小的送信一封外洋銀三百元至恊源局取得收條回卽交秋田之手後卽分散至今未晤賀律師曰爾送信去時繕給收條之人與之相識否答事已多時何能憶及鍾稱十月初八日送去之信是日未經收帳至初九日始登記顯有情弊盧子子凡供稱收條係小的所寫三字下有一點伊等遂改作三百元司馬謂賀律師曰日前本分府親赴商務局傳到子凡著當面照寫實不能以一點改作三字因將盧所改之字與原出收條給賀律師細閱賀律師曰此係筆誤並非有心作弊務請堂上從寛可否將所罰百元免去司馬謂此案若係有心作弊則除追賠三百元仍應斷罰果係無心照收條所書亦應賠三百元本分府當將此欵存案將秋田到此訊明　准具領隨著將前次呈案之罰欵一百元發還所賠二百九十七元諭令鍾函致秋田來申具領 
[嚴懲冐騙]  
　　德商利源洋行主投英美等國租界公堂控華人賈兆麟楊芷泉冐充本行經理人騙取銀兩等情己登前報昨日包探徐阿華何阿春將賈楊解案洋人所稱與賈訂立合同偕賈楊至本管總領事署及律師處簽字當時楊向稱姓王在厚大錢莊執事名樹鴻隨在名下畫押後經商人查知其僞務請照例重懲合同呈案楊供稱小的實受賈之愚已被騙去銀一千餘兩讞員黄耀宿司馬謂洋人知爾受愚然爾不應簽押須知西例此種事最爲鄭重洋人又稱賈經手買進白糖一百包請追還本銀七百五十兩賈供糖已售與烟臺請於二禮拜　繳銀司馬商之麥令豪君判將賈押禁六個月限兩禮拜内繳銀七百五十兩至期不繳定當重辦楊禁押三個月包探趙銀河禀稱賈兆麟　賈玉堂前經靑島領事照會到申稱賈行竊靑島德商元通洋行銀兩潛逃來此著爲通緝前任大老爺出有信牌並賈小照有案可稽　馬者俟禁期滿後再核　 
[英界火警]  
　　昨晚七下鐘時英界大馬路迤東浦灘某號洋房不戒於火警鐘旣鳴卽由救火會西人驅水龍往救而熄所損大約無多也 
[英界火警續聞]  
　　前晚北京路浙江路轉角處西首芝罘路錦華里被火情形已志昨報兹悉火起於二十號門牌某姓木作延及比鄰二十一號樓面共燬房屋兩幢 
[湯餅移捐]  
　　袁君鏡甫喜添文孫承親友惠賜隆儀理宜湯餅設筵奉答竊以設晏有傷物命謹以洋銀四十元助敝堂育嬰經費爲親友造福云一免山珍海物之羅陳作育嬰慈幼之義舉祗領之下莫名欽佩請登報章奉揚仁風上海仁濟育嬰堂董事嚴信厚楊廷果陳作霖朱佩珍焦發昱施則敬劉芬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[火頭侯究]  
　　前晚十一點鐘時法租界火警已志報章兹悉火起於公館　路玉露春茶肆之後　壽里第三號門　馬姓家　望　上望見火光鳴鐘告警救火會西人急驅洋龍馳往設法救熄事後捕頭查悉馬姓家曾保火險俟有堂期傳送公堂　請　員陳　生大令　明判罰 
[上海縣署瑣案]  
　　蘇阿小在杭州犯事經仁和縣某大令拘獲訊知籍隸上海因派差遞解來滬請縣主汪瑤庭大令嚴　管束前晚大令升堂訊鞫蘇供小的係治下顓橋鎮人向以成衣爲業去秋至杭州耿姓成衣店爲夥邇者店中失去衣料店主欵小的所竊冷　　　小的忿不可遏遂與互毆被伊控諸仁和縣署已受責二百板叩乞施恩大令問家中有人否答稱胞兄阿大在家耕田遂飭交差看管候傳　　來案具領○西門外巡防局員某君移送王某控黄阿魯霸佔租田一案到縣大令升堂訊鞫黄供小的家住西門外上祖遺下田一畝數分户名陳　氏葬有陳姓屍棺六具田單在小的處契據在督父處近被王姓投巡局誣控致被送案大令飭交人保出檄呈單契○丁月山控胡蓉卿姦估寡束媳韓氏等情大令升堂研訊丁供小的係治下浦東人與胡比屋而居胞弟故己五載弟媳韓氏自甘守節撫孫近日胡時常引誘弟媳被其所惑與之有私小的極意防閑弟媳遂回母家將所生小孩置之不顧胡供小的雖時與韓氏接談不敢調戲邇日韓氏因家貧難以度日回至母家丁誤聽人言來案誣控大令以丁所控無憑叱退不准 
[上海保甲總巡局紀事]  
　　前日本邑城廂内外保甲總巡朱森庭明府飭傳各鋪地甲到局諭以目今各處流氓時時混迹市廛向人滋擾爾等平日並不來局禀報本應分别笞責今姑概從寛免著卽按叚查明有無流氓肇事限期禀復以例分行各局隨時拿獲究辦以　　方而安懦良 
[上海保甲巡防局瑣案]  
　　流氓蔡阿二在南市各處逞兇索詐無惡不爲經二十三七鋪巡防局員李伯屏二尹訪聞派差緝獲昨由姚谷蓀二尹研訊判責五百板移送改過所收押三月○前晚南市二十三七鋪巡防局勇在大南門外拘獲因賭兇毆之黄才興沈海林二名局員李二尹訊得若輩均非安分之徒飭具改過切結然後交人保出○流氓喬全福日在南馬頭滋生事端經二十三七鋪巡勇拘獲局員李二尹研訊之下判責五百板交人保釋○昨日二十三七鋪地甲在小南門外水神閣左近拘獲江北流氓陸旺慶一名解至巡局局員李二尹著押候訊究 
[英美等國租界公堂瑣案]  
　　前者禪臣洋行被馬頭小工張阿苗周錦生張金生串竊白糖三十一包報由水巡捕拘解至案讞員黄耀宿司馬諭俟傳到駁船户訊辦昨日水巡捕將駁船户趙川郎張阿二傳案司馬訊究之下趙張同供小的等在通運公司執役前次禪臣洋行囑裝白糖一千一百包交卸時並無錯誤厥後如何被伊等所竊小的實不知情司馬商之德總領事署繙譯官麥君飭將張周各責二百板枷號二禮拜金生責一百板枷號一禮拜均發揚子馬頭示衆趙張二船户訊係無于從寛省釋○瑞記洋行被船户瞿全英陳阿大串竊洋布三十七疋值洋銀一百六十元報由水巡捕陸阿九拘送至案禀稱伊等二人承裝瑞記洋行洋布十八件至某處交卸途中被包皮割開乘機行竊瞿陳同供此布不知何人所竊小的等願各賠洋銀八十元定於二禮拜内繳案司馬著押候覓到妥人人銀並保俟繳銀後再行核辦○江北車夫周阿桂投案訴稱小的含辛茹苦積得洋銀十元當十銅圓二十二包每包八十枚均被蔣阿全竊去報由捕頭派包探徐榮珊查獲詰知已與張阿根金阿大賭博輸罄因之一并送案請追蔣供認前情張供小的臝錢八千文金供小的贏錢一千餘文張母某氏投案禀稱小婦人願賠洋銀六元求將兒子寛宥司馬判責蔣三百板押二月金責二百板押一月張責一百板免押○包探顧阿六投案禀稱有葉召生者自某繅絲廠放工時向繅絲女郎黄招弟任情調戲被黄所斥老羞成怒將黄猛踢一下適爲巡捕所見拘入捕房葉質以洋銀二十元得暫開釋今黄投案候示葉則情虚不到司馬著將所質洋銀二十元提出一元償黄停工之費其餘十九元充公○五百十六號華捕吳元祺禀稱前日小的巡至某處著名小流氓小阿榮喝令羽黨張樂生蔣金惠肆意兇毆傷及面部回告捕頭蒙送同仁醫院療治醫生云須閱二禮拜方愈張蔣同供小的等並不行兇横被誣陷司馬判責張二百板蔣罰洋銀五元給吳捕爲養傷費一面嚴緝小阿榮務獲究辦 
[法租界捕房瑣案]  
　　朱順林竊取某姓家衣服及鞋賣與某小客棧主陳阿大被包探緝獲解奉讞員陳楚生大令訊明判罰陳洋銀二元朱笞責四百板○顧尚星控傭人張宗堯竊取小洋銀六百餘枚銀對時表一枚窩藏流娼吳月英處大令訊取口供著將張從　笞　四百板吳掌頰一百下押候嚴比○竊犯張阿二張子山行竊某姓家衣物被包探緝獲解奉大令訊供不諱因著各責三百板將阿二發改　局　禁一月子山押捕房十日 
[美租界捕房紀事]  
　　前晚十一點鐘時四百三十九號華捕巡至吳淞路見江北人陳朝忠所開車寓内正在聚賭抽頭因卽回訴捕房捕頭令包探陳洪德前往查緝○前晚百老匯路順昌洋貨店主某甲以某國兵船水手乘醉　入攫去洋酒三瓶因之投報捕房捕頭允爲查緝○前晚某國兵船水手某甲横行於百老匯路中不問情由將人毆擊適爲五十五號西包探所見拘入捕房捕頭令押送本管總領事署禀請訊辦○前晚西人某甲醉態酕醄闖入司考脫路某粤妓家恣行胡閙適爲二百三十八號巡捕所見拘入捕房捕頭令押至酒醒時釋出○昨日某號傭人葉六九曳載貨車至武昌路將小孩名木根者撞倒碾傷足背適爲某號巡捕所見拘入捕房捕頭見孩所傷尚無大碍令葉償養傷費若干從寛釋出○前晚有西妓二人在南潯路勾引游客致被六十六號西包探拘入捕房捕頭令押送該管領事署禀請訊核○昨日午前元芳路某押店主某甲投捕房訴稱頃有不識姓名之甬人某乙持僞銀臂釧來質向之盤詰稱係友人所託令將友人喚到乙遂一去不返今將僞銀臂釧呈請察核捕頭令存候偵訪○昨晨武昌路某店逃出白馬一匹自西而東撞壞賣凉粉人及牛奶之擔經巡捕追獲帶人捕房捕頭令店主各償洋銀二枚從寛　出 
[月儀資移助紅十字會經費]  
　　啓者本會昨承信昌隆朱拱之先生以孫女公子彌月僕洋一百十八元助入本會經費移　餅之隆　濟　烟之浩刼楊枝潤　卽爲諸善士種福之根蘭　長生定徵令孫媛延齡之慶當此炎區廣　援手爲　非朱君子樂善好施與令親友之推情仗　　未易有此也祇　之餘曷勝　荷謹誌數言用　　　○儀洋計開○聚意豐四元興隆四元德興元四元裕昌厚二元德昌恆四元協昌祥二元德義生四元天順祥四元德發榮四元吳西卿四元祥生　　元張子貞四元謙　　四元王翰卿二元興順和四元王　齡二元吉慶長四元劉子卿二元包　章六元鄭輝照六元永和二元吳鰲　七元祥和二元程曙記二元蔡　喬六元黎啓源六元　　記七元　振之六元泰盛昌一元集成生一元瑞泰和四元共洋一百十八元[  上海萬國紅十字會同人再啓]  
 
 

Page 10

 
 
   
 
 

Page 11

 
 
   
 
 

Page 12

 
 
汰所有餉章軍制謹另繕清單恭呈御覽估較現定章程每月應需薪餉二萬三千九十兩零二錢與原章月需薪餉三萬一千五兩四錢相比月可節省銀七千九百一十五兩二錢每歲實可節省銀九萬四千餘兩蓋當未裁一正兵也其砲隊工程隊原屬行軍最要者現在謹擬設立一營則因閩省現存過山快砲尚不足一營十八尊之數而工程隊須購置各式規範設立講堂教練一營此欵爲數已鉅祗可俟此兩營砲兵工程兵教練有成再議加增臣查東西各國軍制大率一軍必一萬二千餘人或多至三萬人德制以一軍統兩鎭鎮統兩協恊統兩標標統三營營統四隊隊三排每排以四十二人起算日本則以一師團練兩旅團一旅團統兩聯隊一聯隊統三大隊一大隊統四中隊一中隊統三小隊每一小隊亦四十餘人起算大抵日之一小隊卽德之一排日之一中隊卽德之一隊日之一大隊卽德之一營日之一聯隊即德之一標一旅團即德之一鎮兩師團卽一軍中間省去兩恊人數遂亦减其一半北洋常備軍卽仿德制爲之前督臣以一鎮統三標一標統三營卽仿曰制爲之惟一營三隊一隊三排每排除正副頭目外僅得正兵十六人較之德日軍制均有未合論操法一營三隊尚可從之而每排人數則萬無少至十六人之理今爲更定以一鎭統兩標一標統三營與德制協統兩標統三營日制一旅團统兩聯隊一聯統三大隊均相符合其每排除排頭外設正兵二十四人計得目之半數將來餉力充裕照此加倍或更增一隊足成一營四隊則按之東西各國更無不合至營官之上更設統師四員層層節制事權不專屬則號令必多歧更可不必效法曰之視德已省去一恊今以一軍分爲兩鎮而不别設全軍總統匪特省費似亦寓有節度深意也至該軍先經前督臣派委補用道孫道仁統領左鎭本任福寗鎭總兵曹志忠統領右鎮上年曹志忠升任水師提督後經臣札委孫道仁暫時兼統右鎮責成將兩鎮各標營揀選得力將弁按照新定軍制一律改編于光緒二十九年十二月三十日成軍並嚴定募格將兵丁認眞挑選復飭設立隨營學堂教授弁兵以期悉成勁旅所有此次新章名爲歲節餉銀九萬餘兩實則閩省庫空如洗本無專指之欵可以留儲而現在常備軍快砲固不足一營之用卽快槍亦僅有智利小口徑數百杆各營均以老式單響毛瑟充數似軍械叅差不一又乏利器雖有新軍亦無可供操練臣之爲此節餉之計無非稍紓喘息騰出餉力以爲購械之用容俟籌有的欵能否將快槍快砲添購足用再另奏陳此外尚有續備軍於前督臣奏准分立中左右三軍每軍四營將福强銳毅各軍編改其巡警軍則以緑營額兵改設而福强各軍從前編立時卽本有緑營練兵羼雜其間究竟以何軍改作何營一切制度辦法均須熟籌其綠營各員防汛何者爲要地何者可裁汰亦須變通籌書統容臣籌議發定另奏辦理所有先將常備軍編改緣由除分咨政務處兵部户部外謹恭摺具陳伏乞皇太后皇上聖鑒訓示謹奏奉硃批該衙門知道單併發欽此 
出使日本大臣楊奏爲隨員積勞病故懇恩飭部從優議卹摺十一日 
出使日本國大臣二品頂戴候補四品京堂奴才楊樞跪爲隨員積勞病故懇恩飭部從優議卹恭摺仰祈聖鑒事竊照四品頂戴廣州旂營防禦楊勳前經奴才奏帶出洋派充使署隨員該員自去年八月到差後隨辦交涉諸務矢愼矢勤深資臂助並常赴日本陸軍各營校各工廠考察訓練之方製造之注繪圖列表詳著論說以備呈報各省將軍督撫叅酌仿辦殫精竭慮曰無暇晷杏該員於同治五年隨同前督臣左宗棠所統大軍進剿髮逆疉獲勝仗克復廣東嘉應州城又於同治六年隨同前督臣李鴻章所統大軍在湖北永隆河楊家降一帶進剿全股髮捻轉戰獲勝擒斬賊目多名屢立戰功奏保有案因該員打仗時奮不顧身頭顱胸背等處均受有刀鎗重傷雖經醫治平復而血氣已大虧損每至春間傷創復發時作痛苦近年又增喘　及怔忡之症加以積勞遂至精神日漸委頓然猶力疾從公不敢稍懈至本年二月病勢愈見沉重外洋醫藥不效當令其回旗　醫於二月初十日起程航海又遇颶風以病重之身更受濤翻浪簸疾遂不起甫經到旗卽於二十二日病故伏念該員出洋當差難止數月而苦心辦事勞瘁不辭實屬異常出力今因積勞病故殊堪憫惻查前隨員謝傳烈當差數月積勞病故又前繙譯官梁殿勳積勞得疾回華病故均蒙恩施從優議卹各在案今該員四品頂戴廣州旗營防禦楊動事同一律合無仰懇天恩飭部照例從優議卹以慰幽魂之處出自逾格鴻慈除將該員出身履歴照章咨請外務部轉咨查核外所有隨員積勞病故援案謂卹緣由理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
署雲貴總督丁奏爲造報滇省綠營光緒二十七八兩年並帶補十九二十年分兵馬册籍摺十一日 
署雲貴總督臣丁振鐸跪奏爲造報滇省綠營光緒二十七八兩年並帶補十九二十年分兵馬册籍恭摺仰祈聖鑒事竊查前准部咨光緒七年七月十八日奉上諭兵部奏請飭各省題報現年兵馬數目一摺各直省督撫自光緒七年起將本屆兵馬數目按年造報至歴年未報各案並著分年帶補欽此等因咨行到滇業將滇省兵馬數目册籍造送至光緒二十六年並帶補十八年分先後奏報在案兹據雲南布政使劉春霖詳准署雲貴督標中軍副將田友貴彚造光緒二十七年二十八年並　補十九年二十年兵馬總册移送到司復查二十七二十八兩年造册滇省綠營現在外額馬兵五百五十五名原存二成戰兵三千九百六十九名自二十四年十一月起奉文裁去戰兵三百九十九名二十七年自十一月起裁去戰兵一千七十名現實存戰兵二千五百名又原存五成守兵八千二百三名自二十四年十一月起奉文裁去守兵八百二十二名二十七年自十一月起裁去守兵二千二百一十一名現實存守兵五千一百七十名又帶補十九二十兩年分册造滇省緑營外委額外五百五十五名二成戰兵二千九百六十九名五成守兵八千二百三名核數均屬相符其歴年各營添裁戰守兵丁案由均經隨時奏咨及歴屇詳細聲叙在案等情詳請具奏前來臣覆核無異所有滇省二十七八年並帶補十九二十年兵馬册籍除咨送部科外謹會同雲南巡撫臣林紹年恭摺具陳伏乞皇太后皇上聖鑒敕部核覆施行謹奏奉硃批兵部知道欽此 
署雲貴總督丁奏請旨將革弁李名清營兵楊錦堂一併就地正法逃弁申恒泰等仍飭勒拿務獲訊明懲辦片丁振鐸片再雲南建威中營管帶千總李名清在耿馬地方搶掠灣甸團民牛馬等物槍斃團丁羅四據騰越鎮總兵蔡標永昌府 
 
