# 1923 - 86 - 4917996

 

Page 1

 
 
第一萬七千九百九十六號;中華民國十二年 西曆一千九百二十三年四月四號
星期三 * *   
 
 

Page 2

 
 
第一萬七千九百九十六號;中華民國十二年 西曆一千九百二十三年四月四號
星期三 * *   
 
 

Page 3

 
 
第一萬七千九百九十六號;中華民國十二年 西曆一千九百二十三年四月四號
星期三 * *   
 
 

Page 4

 
 
第一萬七千九百九十六號;中華民國十二年 西曆一千九百二十三年四月四號
星期三 * *時評 
[内債之破壞（冷）]  
　　國内公債因政府謀推翻基金已自撤其 
藩籬今政府又有九六公債付息不還本之决議則自今以後政府尚有發行公債之望耶即發行之尚有人購買之耶清之末造因昭信票之作廢而不能復舉公債民國以來公債尚未大失信用故能行之 
至今今乃自起破壞之是可異也 
　　國人日反對外債而政府不聽國人亦無如之何迨至外債到期不還於是政府對於外債之信用失即欲借而亦不得是有 
力之反對外債也國人又反對濫發公債而政府亦不聽國人亦無如之何迨至政府自謀毁棄保持公債信用之基金又毁棄按期抽簽之宿約於是政府對於公債之信用又失即欲發而亦不得是又有力之反對濫發公債也 
　　然而政府之如是自投絶地者何也曰政 
府自知不能久爲政府但知籌畫今日之我而不計日後非我之政府也故然 
[命令]  
　　四月二日大總統令財政總長劉恩源呈請任命王孝横爲僉事應照准此令 
又令兼陸軍總長張紹曾呈請任命吕得勝爲陸軍第十五師步兵第六十團團附張錫深爲步兵第六十團第一營營長張容齋爲砲兵第十五團第二營營長均照准此令又令兼陸軍總長張紹曾呈請任命茹連甲爲陸軍第二混成旅少校副官應照准此命 
　　　又令兼陸軍總長張紹曾呈請任命趙世傑爲陸軍第三混成旅少校副官應照准此令 
又令田章燕晋給一等大綬嘉禾章白育良徐德虹均給予二等寳光嘉禾章許金水枊宗權高超李端燊均給予二等大綬嘉禾章任榮杰給予二等嘉禾章此令　　又令孫多鈺給予二等大綬寳光嘉禾章于焌年包光鏞閻作霖張毓書江學韓均給予二等大綬嘉禾章容賢晋給二等大綬寳光嘉禾章此令　　又令歐森給予一等大綬嘉禾章此令又令萊納樂給予四等嘉禾章此令又令王鵬俊給予二等嘉禾章此令又令劉以采李楙均給予三等寳光嘉禾章此令又令宋善良晋給三等嘉禾章周緯陳鴻鑫均晋給四等嘉禾章此令 
又令茲制定縣自治法施行日期及施行區域令公布之此令 
[國内專電]  
　　北京電二日下午三點日使訪張爲無線電台交涉同日下午四時美使訪張亦爲無線電台交涉張以本人不接頭均以外部負責爲言日美兩使先後陳术意見張催外海交三部速定辦法三日交部開三部會議商量此事比前三次會議維持美日雙方合同之旨稍有變更因日使態度極硬謂段政府有換文中國三十年内不得允許他人建設同樣無線電台以與 
歐美通電卽中國政府亦不得自由建設按卽劉冠雄任所辦之事今日美兩國定於本月上旬在華盛頓商量此事中政府將俟日美商量結果再定辦法原議交付華會規定所組東方審查局調處現未定）三日下午二鐘（ 
　　北京電二日申刻小幡赴外部見外次交涉無線電台問題）三日下午二鐘（ 
　　北京電劉恩源楊壽柟張競仁商定變更打破公債計畫一部利用整理内外債分割關餘一部係受西原借欵之運動西原借欵二萬萬無擔保財部密允由關稅上指定使團故不贊成外債搶内債基金英美無擔保債僅馬開尼維克斯芝加高太平拓業四筆）三日下午二鐘（ 
　　北京電政府今日通告華會八國定 
於本年十一月請八國委員來華調查司法使團對此甚冷淡謂近三個月中國自毀司法精神不少 
（三日下午二鐘） 
　　北京電財部印刷印花稅五百萬元均是一二分者印花押在各處者去年卽有二千餘萬元今押不出改爲賤賣印刷局加夜班四百人 
）三日下午二鐘（ 
　　北京電阿卜脫由香港電索原允之 
芝加高四分之一利息十六萬請卽付阿定本星期三由港乘克立烏藍號回美（三日下午二鐘） 
　　北京電二十一條二次覆文尚有 
部分修改本星期恐送不出沈瑞 
麟昨仍催速定外長黎仍不允顔長外（三日下午二鐘） 
　　北京電八校分班游行演說廢止二十一條收回旅大（三日下午二鐘） 
　北京電熊希齡建議湘路證劵借欵五十萬於十三年起每三月還一次（三日下午二鐘） 
　　北京電蕭耀南電院部催築武昌無線電台（三日下午二鐘）　　北京電報載吳景濓組議會内閣出自張閣方面與白宮護閣運動之宣傳實無此議（三日下午二鐘） 
　　北京衆院將有計算白宮任期提案（三日下午二鐘） 
　　北京電財部對九六公債决定只 
付息不付本（二日下午二鐘） 
　　北京電曹錕電京催發表王獻臣爲漳州鎭守使（二日下午二鐘） 
　　北京電五十萬被王懷慶一人領去國會與保洛均無着（三日下午四鐘） 
　　北京電九六公債財部决定發息而不還本（三日下午四鐘） 
　　北京電昨張競仁到部向各機關索薪人說容一星期爲限力籌（三日下午四鐘） 
　　北京電楊壽枬尙不肯銷假聞其意在得總長（三日下午四鐘） 
　　北京電榆關電九門口外近發現馬賊二千餘名入口刧掠村民王承斌派兵追剿匪已逃散 
（三日下午四鐘） 
　　北京電蔡成勳電鍾景棠現由平遠赴韶關經過新坪方使盡地主之誼代籌軍餉五萬元）三日下午四鐘（ 
　　漢口電武女師全體學生一日電各省沈增祺來長女師蒙蔽省長 
使用威權軍警連日圍校辱我師生絶我飲食望速援助（三日下午一鐘） 
　　漢口電宜訊但軍反攻萬縣與楊 
軍在開縣石井兩次大戰楊軍先勝後敗死傷甚衆現守萬待援萬防緊急盧師退夔州東（一日）電蕭轉洛請示機宜楚望台二日又撥快槍五百支槍彈二百箱砲彈千發交盧師副官解宜楊電鄂請派軍醫入川治傷軍業挑選八名前往又請挑選下級軍官三十名軍署定五日於差遣中甄别挑選（三日下午七鐘） 
　　漢口電吳電蕭派員至宜都視察黔軍如尚有戰鬭力卽給械援川（三日下午七鐘） 
　　漢口電學生聯合會二日議决八日開國民大會推四代表向各界接洽定五日開籌備會（三日下午七鐘） 
　　漢口電蘇齊派陳景龢二日到鄂協商聯合蘇鄂皖贛四省電勸中山勿組新政府（三日下午七鐘） 
　　漢口電蕭二日午後六時由蒲乘車返省（三日下午七鐘） 
　　香港電孫令任古應芬大本營駐江 
辦事處全權主任駐江水陸軍槪歸節制任劉震寰中央直轄西路討賊軍總司令韋冠英西路第一師長嚴兆豐第二師長黎鼎鑑第三師長伍毓瑞第四師長馮偉爲無線電總局長（三日下午六鐘）　　香港電市廳令工務局將觀音山應拆毀之軍用建築物查明具報（三日下午六鐘） 
　　香港電各校派代表數十謁孫請願廢二十一條孫言如能把你那北方賣國假老頭推翻帮忙我那眞老頭則廢約可逹到（三日下午六鐘） 
　　香港電顔啓漢昨謁孫（三日下午六鐘） 
　　香港電前省會議長鍾聲通電中山亂粤期内所訂内外債約槪不承認（三日下午六鐘） 
 
 
 

Page 5

 
 
第一萬七千九百九十六號;中華民國十二年 西曆一千九百二十三年四月四號
星期三 * *   
 
 

Page 6

 
 
第一萬七千九百九十六號;中華民國十二年 西曆一千九百二十三年四月四號
星期三 * *特約路透電 
[北方政局觀]  
　　二日北京電今日午後參議院討論不信任政府案因未能逹取消二十一條要求之故反對黨贊成此案普並請謥統免内閣職卒乃議定以此事移交二十七人之特别委員會 
　　二日北京電衆院今日一致通過决議案請政府將今國會恢前所訂之借欵詳細開報　　三日北京電李玉麟辭安徽裁兵監職因此舉不能繼進行總統已命李留任 
　　三日北京電蒙藏事務局長加拉沁請將陳鼎乾（譯音）所組織之蒙銀行歸蒙藏事務局辦理 
　　三日北京電北京官立學校生議於四月十二日作羣衆運動主張取消二十一條要求及收回旅大　 
　　三日北京電據華人消息劉恩源通告各使署建議停抽内債一年換言之即停付一年也聞此計畫如實行則政府可保留得二千四百萬元以一千四百萬元清償外人之債務及付外債之利息餘一千萬元充行政費此議已引起種種謠言華字報數種謂政府擬止付債劵利息但信者絶少今日債劵市價仍好 
[日皇族汽車肇禍記]  
　　三日東京電據官中宣稱皇族爲北白川王舉哀三 
日於星期四晚止攝政太子已展緩巡游臺灣 
　　二日巴黎電據倍爾萊消息日皇之姊房子内及朝香王之傷勢雖目前無礙然甚劇重現僅回復知覺其脈搏頗弱故不能施用刀圭北白川王與汽車夫之屍已載入倍爾萊醫院法總統及法總理均派代表至日大使署弔慰 
　　二日倍爾萊電朝香王與北白川妃之傷勢略見平穩 
[土耳其與洛桑會議之復活]  
　二日巴黎電土代表伊斯美今日在安戈拉對國會外交委員會評論協約國之牒文後乃研擬覆文基瑪爾將軍亦與議 
　　二日巴黎電君士坦丁消息土國參預和會之代表 
將於本星期杪起程赴洛桑 
　　三日君士坦丁電安戈拉消息土國覆協約國最近 
一牒之文將於今日送出接受恢復洛桑會議之議並建議以四月十五日爲復開談判之期覆文保留經濟司法問題 
　　二日巴黎電安戈拉議會之特萊比崇議員卓克利氏失蹤度已遇害當局已發出逮捕狀搜捕墨斯太法氏等人議會反對黨現抨擊政府並要求捕人以便追究卓克利失蹤之原因　　二日巴黎電據君士坦丁消息土國政潮因卓克利遇害之消息愈有勃發之勢議會已决計立即舉行選舉 
[法人展大佔領土]  
　　二日倫敦電法人今日將佔領區展至孟海姆境德報稱孟海姆鎭已被佔據法人半官消息稱法人欲管轄納加站及孟海姆郊外之汽車廠故佔據孟海姆 
[大美利堅會議]  
　　二日智利聖狄亞戈電今日美代表以改善美洲各國間通商關係之議提交大美利堅會議美代表所提議者内有統一稅關辦法一條法律委員會刻研究擬立一種國際公法適用於美大陸並包羅門羅主義而推廣之衆料大美利堅會議將請歐洲遵守此法庶有世界法律之性質 
[高加索大火]  
　　二日雅典電據俄國外高加索之提富利消息今日大火焚燬亞歷山德羅波爾地方之近東賑濟會堆棧按該會收容一萬六千阿米尼亞兒童爲世界最大之孤兒院有孤兒所居之屋數所幾被焚及幸由美人看護婦所組織之二千兒童救護隊及勞農兵一隊共施灌救得免於劫 
[法國之産煤額]  
　　二日巴黎電一九二二年法國共産煤三千一百九十四萬噸較一九二一年增加約三百萬噸内國所産雖見增加然僅及入口煤價百分之五十五一九二二年入口之煤共値二三九一○○○○○○佛郎占法國入口貨總値百分之十 
[世界無綫電臺大計畫]  
　　　二日倫敦電馬可尼無線電公司總理伊薩克斯氏稱該公司擬在世界各處建築有力之無線電臺以便迅傳商業之無線電信第一電臺將造於英倫一俟英政府給與執照後即可起築英倫新電臺實以電臺六座而成共需經費二百萬至三百萬鎊其中每一電臺能同時與 
世界六處通電如發往某一處之電信過於擁擠非一電臺所能發完則其他各電臺可相助發現各處電臺之地理上支配可使擁擠時間不同時發生故極有利於 
商業電臺六座至少當共有每時三萬五千言至四萬言之傳發力英倫電臺造成後將與南斐澳洲加拿大印度及阿眞廷·巴西·中國·日本等國京城十處電臺相聯接預料英倫電臺在一年内可通電信云 
[飛行家之成績比較]  
　　二日巴黎電交換電報公司宣稱美國飛行家裴爾森氏以一點五十分鐘飛行五百基羅邁當另有一美飛行家飛行一千基羅邁當故法飛行家巴特里愛氏與加里愛氏之成績未能稱爲獨步 
[各國近事記]  
　　二日巴黎電希臘各報載稱美國銀團願供給借欵一千二百萬元以助烟草出口已由希政府拒絶 
　　二日印度阿美逹巴德電此間紗廠工人罷工因擬减工資什二之故 
　　二日巴黎電西班牙已發表公文批准以武裝的襄助及與法國友好的合作維持摩洛哥境内民事保護權之協定文 
[公電]  
　　李烈鈞等通電各報館均鑒連年兵甲徒苦斯民國家大義未申政治紀綱益壞軍閥踵起躁進放横戾氣洋溢兇燄翕張識時俊又力倡裁兵多數心理共主 
和平此誠救國良謨吾輩軍人所宜歛步止戈相與同情者乃國人之期望正殷而要路强藩猶欲憑恃武力壓抑民權西凌楚蜀南擾閩粤播弄干戈挑撥禍亂置國敝民痡於不惜唯兼并勢力之是圖宇内益起糾紛民困何時獲已鈞等忝列戎行志匡邦國覩茲危局 
能無慨然特貢一言用質賢逹邦人君子其必有以敎之李烈鈞尹驥賴世璜蘇世安鍾紹斌王昌期田士捷盛延祺同叩勘印 
　　薩鎭冰冬電一參衆兩院各部院軍民長官各省議會各團體各報館均鑒五七之二十一條條約未經國會批准又不合國際間締約原則往者巴黎和會認此種問題極關重要華府會議亦經列席各國代表正式承認我國保留全案是此項中日條約及換文根本上不能成立現經國會議决無效復由當局提出照會聲明廢止一髮千鈞稍縱即逝連日閩中學界聯合游行士氣激昂輿情感奮所望國人同心協力一致進行作外交之後援逹廢約之目的主權所繫幸共圖之薩鎭冰叩冬印　　蕯鎭冰冬電二參衆兩院各部院軍民長官各省議會各團體各報館均鑒本年三月二十六日爲旅順大連租期届滿之日按約收回乃國際之公例五七條約根本無效豈宜引爲口實閩中各校學生現因茲事連日游行羣情憤慨誠以國家主權斷難抛棄外交後盾端在國民所望舉國一心亟起力爭務逹目的謹布區區伏候明敎薩鎭冰叩冬印 
　　汕頭盛延祺通電各報館鑒二十一條中日協約爲日人乘袁世凱妄欲稱尊之機會以武力爲後盾强廹締結之條約其於我國之主權已剝奪殆盡於我國之人 
格已蹂躪無餘實我國生死存亡之關鍵今日人悍不取消對於旅順大連之收回又强辭奪理司馬昭之心昭然若揭夫伐我亦亡鄙我亦亡蒙大辱以生者母寗死我四萬里錦繡山河可以覆滅我四萬萬神明胄裔可以芟夷此條約不可不撤廢我全國父老兄弟諸姑伯姊而欲爲始祖黃帝之孝子賢孫而欲保全共和國民之人格而欲頂天立地而爲人者條約之撤廢不可不力爭母滋他族實逼處此以奴隷我牛馬我也事關我國存亡延祺雖軍人亦與有責稔知以此委託一二夸毘之輩終於失敗敢嘶聲竭力籲我全國父才昆季諸姑伯姊劍及　及共起而　之駐汕海軍艦隊指揮盛延祺叩陷 
　　開封皖政促進會通電申報新聞報時事新報時報轉皖同鄉鑒頃致安慶電云馬督理呂省長鑒新軍應裁已成鐵案鄰兵入境永爲禍　近聞督理爲齊所迫退駐省坦隱以蚌埠相讓新軍巧立名目改編警備將必爲害無　司馬之心路人皆見各處電詰充耳不聞失人者崩古有明訓甘居民敵豪傑不爲聊進忠言即希自反旅豫皖政促進會東等語戎馬遍郊省亡無日凡有血氣能不痛心電懇全皖同心一致抗議伏執簡義無所辭臨電呼號無任迫切旅滬皖政促進會東 
國外要聞 
[英國努力增加棉産]  
　　預料世界將有缺棉之虞世界新聞社云據倫敦近訊英國棉業界近來預料世界棉産不久將有短缺之虞麥堅爵士聲稱美國於數年内需用之棉將仰給於舶來品其他英國棉業專家皆以此說爲然僉謂棉花害虫之禍若不於一二年内發明有效之方法將其廓清則世界缺棉定成事實現英國棉業界已在積極尋覔新棉源尤注意於英帝國界内之出産向來英帝國之棉産除西印度之海島棉及印度各種棉外産額本不大英屬東非烏岡台産棉較多惟本季雖有豐收之望亦不過十萬包其他帝國部分均在試種棉花如東非之納蕯倫試種長織維高地棉成績頗佳收成漸多北尼其里亞棉收亦好蘇旦流域專産埃及種棉已有多年現正從事水利計畫不久可望增加出産除水利計畫之外該方面現正築造喀蕯蘭鐵路預算一九二五年可以完工彼時搿希河流域即可開放供種棉之用此河每年乾涸時較多但於雨季中水流下瀉灌漑宜於種棉之地數萬英畝之多除非洲之外英帝國内另一棉源厥爲澳洲該洲有一地帶從東南之墨爾邦起直逹西北隅最宜種棉去年在昆斯蘭一地種棉區域逹六十萬英畝現期下季中可增至十萬英畝有人預料昆斯蘭將來可爲世界主要之棉區棉業專家曲姆蘭氏近著一書命名曰『將來棉國之澳洲』謂昆斯蘭農人種棉每一英畝可賺純利英金六鎊十先令昆斯蘭政府亦竭力獎勵種棉曾向農户保證賣棉一磅至少得代價五辨士半故昆斯蘭棉區有日漸擴張之勢據以上所述觀之可知英帝國内棉産增加甚速但至早須一九二五年方有大批産出故英國棉業家現皆爲蘭卡罅耶各棉廠籌畫從何處購求生棉依彼等計算一九二一年度剩餘之棉七百五十萬包一年後已减至四百五十萬包故除非美國下季産棉大爲增加則至一九二四年初期世界存棉必告罄不可不急籌抵補之法云 
國内要聞 
[北京特約通信（一鳴）]  
　　幾釀巨禍之回敎主問題當財政部穢聲四播之時國務院又發生約翰沙斐爾借端招搖之趣劇此猶人家將至衰敗之際出多少不肖子弟此則典押房産彼則盗賣傢具以供賭博揮霍之資而戾氣所鍾人口爲之不安今日鬧出妖明日嚷有鬼供親友之談料貽街鄰之譏評此眞可爲長太息者也此事幸而受新疆督軍楊增新電拒發覺尚早其中之隱患尚未流露不過成爲一種無意識之舉動設使約翰沙斐爾不因意外之阻而入新疆則十一年來未受外界影響未經兵匪蹂躪之一片乾凈土恐將起軒然之大波久伏思動之漢纏各回或將有意外之變徵之新疆目前之狀况及狡俄對我之陰謀不能不籌慮及此星星之火可以燎原愼勿謂無關出入也 
約翰沙斐爾之爲何國籍人至今尚未能證明據其自稱則土耳其之回敎徒也此次潘鼎新之介紹約翰入謁張閣並非與約翰素有接洽其認識約翰尚經過高振霄及戢援之介紹潘氏本屬軍人驟聞此新奇可喜之題目且又値張閣好大喜功到處聯絡之時故即以約翰進聞約翰自稱爲回敎之主敎以欲遄返土耳其擬取道於新疆新爲回民盤踞根深之地但使政府能給以護照並電告沿路督長爲之保護彼願至新後向回民宣布中央德意俾回嚴感情益增融洽所有來往川資並不須由政府發給云云張氏以其言甘而辭卑率然允許給以護照並電致新督俾其照料使張氏而能略一思索其人是否誠實之主敎其屬土耳其國籍是否可以證明其歸途是否爲必由之徑何爲而不索報酬爲中政府効力又何爲而必欲索取護照又何爲而欲督長保護種種疑點在稍有常識者即應注意及之迺處事茫然一塲笑劇遂成於此中矣 
　　新疆爲漢回雜處之區自左宗棠平定浩罕回王帕夏後安定者數十年其中人種以纒回爲大多數天山南路一帶皆爲纒回麕集之區漢之西域三十六國半在其地緾回之外游牧於天山南路者則蒙古回敎徒名爲布魯特者是也游牧於天山北路者則蒙古回敎徒名爲哈蕯克者是也伊犁一帶又有索倫鉤伯兩種此外則漢回及漢人雜居而西藏喇嘛亦往來於其間其民族至爲複雜漢回之爭頗難於綏輯民國以後新督楊增新久處邊陲熟知情狀其防閑至爲周密近以蘇俄政府欲組合回敎大同盟集合於塔什干以建立回敎大一統國回民内嚮之心即已蠢蠢思動一旦爆發即無以善其後星星之火或致燎原故楊督於約翰沙斐爾之西行不得不深閉固拒爲思患預防者有不是不然者在也 
　　約翰沙斐爾旣阻於西行乃不得不奔走於國務院以求其究竟兼以往返滬瀆所費實多欲取代價於政府以資償補一再請求而波瀾遂起據代見之某秘書所談謂約翰沙斐爾似爲俄屬之中亞細亞人其冒充回敎徒必别有其用意之所在其可疑之點約有數端一則約翰二字爲耶敎徒習用之名稱非回敎徒所應有一則服裝與天主敎徒相同與普通之回敎徒逈異一則面部之骨格平整與土耳其人之深眶高顴濃髯者不同此其特著之徵也而由我國回土耳其或由滬至印度·波斯阿富汗或由滬過地中海·經蘇彝士河以赴土耳其皆取道較捷若由鄭州徑赴新疆經天山南路越葱嶺而西則赴俄屬土耳其斯坦非赴土耳其應行之道其爲假托蓋無可疑且其居住之地諱莫如深有欲往訪者輙力加謝絶而又工於中國之語言爲純粹之北方口音且深通中國之文字其存心何若用意何在迷離惝恍疑竇實多現正着手偵查考其究竟而約翰所執護照刻正設法取回以免别生弊竇至事實證明以後當詳爲報告以免外界之别生誤會焉 
　　以愚觀之此事之起源一則誤於潘鼎新之好事再則誤於張氏之　預幸而楊督防患未然阻其入境使以後變故之迭生皆於趣劇中了之否則當此蘇俄過激力謀輸入之時又値回敎同盟集合塔什干之後掀天巨浪或不幸而起於青蘋則未來之隱憂實無紀極觀於此事覺主持國是之張閣雖不免以粗疏鹵莽爲各報之所譏評而阻力横來未至别生意外則又不幸中之幸也）四月一日（ 
　 
[對日二次照會卽將提出]  
　　昨日）一日（某通信社記者往訪張敬輿提出兩問題請其答覆㈠聞星期六日閣議已將第二次對日牒文通過確否㈡政府對二十一條之態度與前此無異否張答云「二次牒文確已於昨日通過交由外部預備提出大約兩三日内即可發表至於政府之態度當然積極在可能之範圍自當本國會及全體國民之意志求所以完成此使命也」又據别一方面可靠消息謂二次牒文已劃二十一條旅大問題爲兩事政府對於二十一條决認爲無效唯鑒於旅大問題之事實上困難甚願於保持之中並寓保持中日完滿關係之意日本如能善體此意則甚善否則政府必將此中讓無可讓之經過宣言於世界求世界各國之諒解故此二次牒文其性質實等於對世界人士之宣言云 
[京財政界風潮益擴大]  
　　自楊壽枬主張打破公債基金案後財政界風潮突起致蘇錫第因而辭職在彼反對公債基金原案者以爲公債基金一經照付則政府惟一收入關鹽兩餘均爲公債基金所佔政費無復染指之機故爾破壞原案殊不知鹽餘現與公債基金殆已無關係之可方而關餘除撥付内 
債基金外其餘偶有指撥舉動亦必得外交團之許可方能有效以我國財政當局之腐敗及外國債權者之逼廹即令内債基金停付亦必爲外債所扣留而政費依然無着狡黠無賴如今日之財政當局寗不知此故挪充政費之說事實上萬辦不到不過藉以欺騙同僚作爲幌子而已其眞正目的仍在乎九六公債之付息蓋諸當局收買九六債之數竟逾千萬稍有漲跌出入已多利害關係所在不得不出全力以維護九六債而關餘有限能應付内債基金則無以應付九六債故又不能不出全力以破壞内債基金司馬昭之心固路人皆知者在銀行界所屯積九六債數亦不少九六付息本其所樂聞惟其利害關係究不及整理案内各債之鉅破壞基金以殉九六宜所深懼况僅僅付息一次於根本安危問題仍是毫無辦法而内債基金竟因此而破壞挈長較短太不値得故堅持原案寗暫時放置九六債面不恤至於總稅務司安格聯以地位關係獲握財政大權方欲大賣氣力以博社會之信仰更不肯自墮信用敝履職權故亦力主張維持原案其態度之堅决尚在内銀團之上此種現象本極離奇而環境所廹社會對於安格聯日益信任非信任安格聯個人實信任其爲總稅務司手操關稅鉅欵故也今蘇氏雖去而安氏仍屹然存在雖在假期職權未落則彼蓄意破壞公債基金擠蘇氏而去之者自不得不擠及安氏然安氏有外使團爲後援撼之不動遂又試其鋒鉾於與安氏較爲接近之銀行界其計畫即由國會議員提出查辦中交兩行爲入手聞昨日）一日（已有湖南議員彭某等竭力指摘銀行界之把持現正在蒐集證據之中一經齊備即將提案徵求署名此外衆院浙籍議員沈椿年張傅保等亦已提出查辦中國銀行舞弊案原文首云中國銀行改爲國家銀行關係國家財政社會經濟與全國金融至爲寗切乃近年以來百弊叢生以致行基搖動股票跌價利息驟减國計民生胥受危害皆由該行當局營私侵挪所致茲特摘其證據確鑿情弊顯然者計八大欵依法提出查辦伏乞公决㈠隱匿虧損一千六百餘萬元之弊㈡私挪行欵一百三十餘萬元之弊㈢侵蝕行欵十餘萬元之弊㈣騙借行欵八十萬元之弊㈤京鈔存單之弊㈥私增股額之弊㈦官股過户之弊㈧上届股東會選舉之弊每欵皆詳述事實列舉證據原稿全文計數千字昨日脫稿正在請人連署大約兩三天内可以交院提出然其來脈仍出於整理公債案也但於此另有可注意者則爲代理財次張競仁凖今日）二日（到部視事據其昨日對銀行界所表示者謂本人與公債局原有關係决不肯由彼而破壞公債基金惟現在九六公債外債方面政府方面皆相逼甚緊此案或將暫時擱起免致破裂本人惟奔走小欵先求本月之急用此外無所主張如果無法維持則惟有支持一月半月即行引退云云據此則楊壽柟之計畫因無人爲掮木梢恐未必竟能實現耳 
[財政上國際地位之危機]  
　　北京政府之財政目下已至絶境關於外債方面無擔保者已及二萬六千餘萬元到期本息旣無着落展期手 
續又不履行美國之烟酒借欵合同滿期已逾一年本利無着阿卜脫來京數月政府尚無確實答覆阿卜脫因此負氣返國是無異宣告中國在國際地位之破産阿卜脫當未回美國之先曾致電本國報告謂與中國政府交涉始終無確實答復日本西原借欵到期要求轉利爲本重訂合同亦無何等辦法中國財政實已破産坐索無益現已回國另籌應付云云此電曾載美國各報歐美各國皆謂阿氏此電不啻於國際間宣中告中國財政死刑至於内債方面政府對於基金迄今仍未確定 
辦法總稅司安格聯因政府積欠内債基金已逹一千三百餘萬元前曾發表說帖向財政當局陳述意見及辦法其要旨在以關稅可以提撥之欵專爲整理内債基金之用不足時則由鹽餘項下提撥於切實値百抽五後增加之關稅收入應先撥充外債基金中國政府對此未能實行安氏因處境困難現擬請假回國不問此事聞已决於日内返英又據東報載稱駐京英美法日各國公使因中國政府對於去歲十二月二十六日之整理外債覺書迄今尚未答復日前曾有一度之會議以中國財政近來愈形紊亂四國勸告之照會迄未答復到期各項外債均無辦法實與各國債權有碍討論應付方法結果决定二項㈠向中國再提勸告業已擬定照會内容略謂「自民國成立以來各國屬望於中國者至深且切故於維護中國財政之道亦無微不至歷年以來各國投資於中國者已逹十二萬五千餘萬元之鉅其用意不過欲中國政府藉此以振興實業促進交通使中外人民胥蒙其利迄今竟至本息無着各國公使及各銀行屢次催問毫無辦法去歲遂有請求中國整理之舉並 
 
 
 

Page 7

 
 
第一萬七千九百九十六號;中華民國十二年 西曆一千九百二十三年四月四號
星期三 * *由各國公使致函貴國政府或允減輕利息或允延長期間但求易以確實擔保品乃仍置之不理抑且將借欵擔保之各路收入提充軍費以致到期不能付還比比皆是各國再催詢辦法竟不與之接洽中國政府之如此漠視各國債權不顧國家之信用各國因擁護本國債權起見或當取適宜之處置恐於中國大有不利因此實現暫行從緩務請中國於最短期間即將各項外債之切實整理計畫見復」此項照會聞將於外長負責有人即將向我國提出㈡於中國政府對於各項到期外債仍無確具實體辦法以前將於特别關稅會議開會時提出整理外債案即由關稅增收項下交付國際共管作爲外債基金由列國自行整理一切外債云 
[財部議裁步軍統領]  
　　財政部對於軍警發餉問題反覆無常致又生出罷工傾向據昨日所聞則財部方面以籌欵無術擬提議將步軍統領衙門裁撤以節經費步軍統領無設置必要純屬制度問題其是非得失姑不具論第以其已往成績言之兵士平日尚安本分捕盗亦勤京師附近兩遭戰事深賴其極力維持實屬不可誣之事實且財部提議裁撤之動機係出於無術籌欵未免太不成話今日以無欵之故而裁一步軍統領他日又藉口無欵而裁及其他重要機關試問財部所司者果屬何事如其當裁雖有欵亦不應以之虚糜如不當裁職掌度支乃徒仰屋嗟咨犧牲原有之機關以苟全其目前之地位其顔亦太厚矣 
[中俄交涉之先决問題]  
　　蘇俄方面意見目下中俄兩國均願再開交涉俄國方面雖曾以越飛氏有病爲理由要求將交涉地點移往莫斯科因中國之反對遂决定仍在北京交涉近來日俄兩國亦有開始第三次交涉之意以是中國益覺解决中俄懸案之不可稍緩而有任命王正廷爲全權之舉待越飛氏歸京後即行開始會議據莫斯科中國沈委員之報告勞農政府曾主張以俄國承認爲先决問題並舉下列三項理由㈠不論由地理的政治的經濟的要求之關係或由苦於資本主義的列强壓廹之關係觀察兩國之情形互結對等的關係於兩國均屬有利㈡俄國革命以來中國僑民所受損害頗大財産被没收者甚多中國主張以賠償損失交還財産爲締結中俄通商條約之條件若兩國已結對等之條約則通商問題與賠償問題均易解决㈢以俄國不交還庫倫遂認俄國尚抱侵略主義實屬誤解俄國占領庫倫係恐爲俄國舊黨收作根據地設中國承認俄國則此項問題亦極易解决 
[蘇俄代表又提抗議]  
　　駐京勞農副代表逹夫江最近致我國外部通牒一件茲將原文譯錄如下俄國社會主義聯邦政府駐北京全權代表署理敬致書於中華民國外交總長請注意下列事項據本年三月七日京津英文報載稱張總理與新聞 
記者談話一則有謂中國政府恐難承認勞農政府蓋因勞農命運不能久長云云全權代表署理不勝驚異此責重職要之民國當道竟有此種破壞善鄰之論調如張總理不認有此談話何以報紙登載多日而未見張總理之更正此可見中國政府對於俄國情形尚不明瞭而尤不曉現在俄國於國際上所處之地位也但中國政府固曾屢催開中俄會議者而今則論調大非寗不駭人聽聞具此種眼光作去諒難促進中俄國交而互維利益也中國内閣幾乎一日一易而宜乎其有若是之不明瞭之論調至勞農政府則六易寒暑而無一次之變動諒中國社會之輿論當能鑑别兩政府之穩固情形也俄國全權代表署理深願貴外長於閣員及現内閣通過之議案對於俄國之意見是否與總理一致加以明白之指示實爲感謝本署理對於貴總理之不負責任之言論除提出抗議外業電告本國政府諒有相當之辦法也 
[上海造幣廠長易人之内幕]  
　　上海造幣廠之設立與外交國權皆有極大關係當外人主張以銀元作銀兩之際英人即思造一造幣廠以供給上海及各處銀圓而消滅銀兩之行使我國銀行界聞知此事因與主權幣政大有關係乃力爭由我國自辦如慮成色不佳則請一英人爲技師主權仍操諸我此事英人旣已讓步歸我自辦銀行界乃凑集墊欵二百五十萬議定每月由鹽餘中扣還七萬元其時財長張弧遂以薩福懋爲廠長銀行界以薩尚幹練亦遂贊成開辦不料自薩氏開辦以來因預算之不正確且不免有損害公家之行爲機器購好房屋造成二百五十萬元已不敷用致將機器押在滙豐銀行我國銀行界以薩氏旣失信用如此重大問題已辦得一塌糊塗豈不爲外人所笑於是商議補救另推前財政次長羅鴻年接辦責成 
羅氏將已往糾葛與財部幣制局及稽核所接洽清楚只須實行整頓積極進行願再借墊欵二百五十萬每月由鹽餘項下加扣三萬（連前次二百五十萬借欵每月共扣十萬元至第一次欵還清則仍每月扣七萬元）羅之接手整理亦旣數月自張英華任幣制局長後疑前次二百五十萬非盡用在該廠遂謂羅氏接辦徐佛蘇曾得洋數萬元將羅撤換而易以在天津奔步之門客朱作舟氏然查該廠内容機器現已押在匯豐銀行絲毫無利可圖恐廠長薪水亦無着落銀行界雖曾允再墊二百五十萬見此情形必持消極態度前途殊無希望也 
[出版法與著作權法之修改]  
　　最近政府曾將原來之著作權法案修改四條及出版法案修改兩條咨送衆院請求同意其咨文並修改條文如下大總統爲咨行事據臨時約法第三十八條大總统得提出法律案於參議院又中華民國國會組織法第十四條民國憲法未定以前臨時約法所定參議院之職權爲民國議會之職權各等語茲依據各該條之規定提出修正著作權法各條案及修正出版法各條案咨請貴院查照議决可也此咨衆議院「修正著作權法各條案」第十三條第十四條第十七條中之禀字均修正爲呈字第三十五條著作權之侵害證明被告並非有心且無過失者祇須將被告所已得之利益償還原告第三十九條不依第十七條之規定呈報者將著作權取消其註册時呈報不實者除將著作權取消外處二百元以下二十元以上之罰金第四十三條關於本法之公訴期間自違法行爲發覺之日起以二年爲限「修正出版法各條案」第四條第五條第六條第七條第八條第九條中之禀字均修正爲呈字第十四條違反第三條第四條第八條第九條之規定者處發行人以三十元以下之罰金 
[奉直再戰之動機雙方皆在準備中]  
　　字林報二十六日洛陽通訊云去冬記者嘗在京中語人謂往歲夏季直省常遭戰禍明春可望獲免矣蓋因鹽於奉方旣有紅黨之警而洛吳亦方注意於川粤八閩等省兩大軍閥似皆不復能調充分軍隊在直境作一酣戰故爲此言乃時至今日此種希望行將成爲泡影今自渝關以至漢臯凡消处靈通之華人皆信奉張邇來亟備戰以圖二次入關而直系内部亦已暫止暗爭謀一致對奉吾人在京中時因當道禁止宣佈此項並力闢軍隊調動說之無稽以故尚無所聞一出京外則所遇旅客官員及軍隊中人莫不有軍隊調動消息見告且爲記者解剖此中情形大致謂洛陽之相手方今已重復結合並勸張氏急乘此際發動倘機會一過行將不可復得其中份子如孫中山之民黨各省之安福派川省之熊劉等聯合促奉張發難以爲洛吳地盤日廣不數月間恐除奉天一隅外全國將悉入其掌握此時洛系勢力雄厚勢將不易取勝而奉天反孤立無援故張氏苟希望推倒洛吳恢復關内勢力者宜乘此與援尚未盡絶 
之際急起發動且洛吳現勢就表面上言之陳炯明殘部已與沈鴻英聯合苟沈氏一發難者孫中山不難被驅離粤是兩廣已能爲洛吳所操縱孫傳芳刻已入閩數星期間當可佔領全省四川於入夏以前當亦可爲楊森劉存厚佔據滇黔財匱匪熾他省旣服不難入範西南旣歸併於直浙江更岌岌可危必不敢動江蘇之齊在平昔即除電報戰爭外不敢有所舉動此際更當附從於洛保定之曹至此亦將不復與吳梗北京政府更不足數其時與吳爲敵者惟奉張一人而已凡此種種在事實上固未必能若斯如意然奉張却不能不有此顧慮加以各方反對洛吳者之從恿益覺捨今以外别無復仇之時機矣張氏旣具此决心備戰益亟聞其計劃分奉軍爲二一防北滿凡黑吉助張之軍隊皆屬之一則準備入關今錦州及沿邊一帶俱有重兵駐紮據可靠消息此輩將士皆以南來復仇自豪且聞奉張復在大連置房屋一所另以六百萬分存日人各銀行蓋慮倘軍敗後滿洲將有内訌不復容其柄政故也至於直方則京漢路方面尚無所動作僅直隷境内王承斌與王懷慶皆集中兵力於渝關熱河一帶以爲之防洛陽雖極力籌備但非俟奉方有作戰之表示不復輕動總之前途形勢雖未可知此時却有一事可預定者即奉張果欲開釁當不能復如去年之自由選擇戰塲直軍將候之於渝關附近而北京郊外今歲亦或可免遭兵燹也 
　　另據津報消息云直奉兩軍自去年戰後奉軍退守關外直軍把守關内兩軍雖畫疆而守而備戰之心幾未嘗一刻忘去不過兩軍各將領只在守不在戰所以各士卒僅嚴陣以待耳前月兩軍均有調動在表面上謂係調防因之紛紛謠傳均謂奉直又將發生戰事昨有人從關外來云奉軍在山海關方面警戒異常嚴重而皇姑屯駐軍對於北京出發之列車檢查尤嚴二三等客全部均由奉天憲兵一一盤詰頭等客亦非出名刺不能通過由奉天赴北京之旅客一入關内亦受直軍之嚴重盤詰最近盤詰檢查較前愈覺峻烈現山海關附近直軍之軍需品堆積如山直軍多集中於濼州附近從事演習竟無寗日奉軍亦集中於錦州綏中一帶並置司令部每日從事演習又於八家子新設一大兵營兩軍形勢異常緊漲 
[張作霖在壽筵中之表示]  
　　三月二十八日爲張作霖壽辰南北各當局各在野人物均有代表蒞止張氏臨時並招本地會仙羣仙兩舞台名伶對台演劇以助雅興在此三日辦壽期間酬應賓客尚有暇給當然無暇議及國事然張氏實欲藉此有所表示聞諸軍界人云張因數月來各方面之人物對彼頗有臆度之詞若三角之同盟若與西南暗結攻守同盟若以實力援川若近日之暗中備戰與洛方開釁以報前仇報紙之宣傳人心之惶惑影響時局至非淺鮮若不將對於時局之眞正態度切實聲明將來更不知發生何種謠言現届壽辰各省均有代表蒞奉擬於稱觴上壽時將對於時局之意見當衆發表以釋羣疑然後更擬通電全國廣爲傳布其措詞之主旨在首先解釋與各地各要人均無深切之結納次聲明三省此後銳意整頓内政無暇與内地各省相周旋數月來與孫中山固多往還然所結納者不過爲主義之提携實未涉及軍事範圍至攻守同盟更談不到蓋奉粤遼遠軍事行動勢不相及即有密約亦等虚設至以實力援川之事更屬虚妄蓋四川形勢紛亂已極凡握一部分兵柄者微獨無堅明之態度抑且乏自樹之遠謀朝秦暮楚舉棋不定所有行動多類瞽盲與圖事功寗非說夢奉省實力雖充亦何至爲此無意識之消耗至近日政府極力提倡奉直和議者蓋慮奉直戰禍之重開殊不知和議雖未成立而與保定實甚和睦决不至再以兵戈相見故今日奉直和議之成不成實與大局無甚關係也云云以上所談是否爲由衷之言殊不敢知姑紀之以備一說 
[京奉車上之慘案發現斷頭女屍]  
　　日昨上午七時餘京奉路由山海關開來之通車駛到天津新車站三等車上遺有行李捲一個形甚可疑當經稅關人員查詢旅客迄無應者稅員疑係旅客因挾有私貨懼被檢查故此遺棄車上俾免懲罰之故遂令稅丁將該行李捲扛至稅關拆開檢騐當經稅丁二人解去其繩時聞有血腥氣觸入鼻孔中於是已覺有異比將該捲棉被展開時大吃一驚原來棉被所裹之物乃一身無寸縷赤條條之女屍一具復諦視該屍尚係缺頭斷足者僅一中段屍腔血色糢糊腥臭逼人實爲罕覩之慘狀稅關人員查出此種可驚可慘之事羣皆瞠目者久之車站巡警局聞信前來查視畢一面電報天津警廳一面電知地方檢察廳派員到站檢騐午後一鐘餘地檢廳遴委檢察官劉某帶領仵作穩婆等至稅關檢騐該屍係一婦人年約二十餘歲生前被刃物致死將頭割去雙足亦被砍去復由屍脖腔内扯出綢質小掛一件已被人血染成大紅色揣測兇徒將該婦殺死後决定移屍滅跡故用舖蓋褥捲裹然慮屍體長大不類舖蓋捲恐被人識破遂有割頭刖足之舉以爲適合舖蓋捲之式樣復因割去頭腦後脖腔内往外流血故又用衣服塞入脖腔内堵止流血揣其堵血之衣必係死者身上所穿之物該屍經檢察官騐畢由巡警局備棺暫行厝埋矣 
　　天津警察檢察兩廳對於此案發生地點一時頗難明晰故於殺人兇犯亦甚不易逮捕當時會商之結果擬向山海關至天津沿途各站路警票房以及車上茶役工人等先事調查該行李捲係由何時何站搭車者以便覔踪偵查云 
[膠濟路接收已正式簽字]  
　　本年二月一日接收告竣之膠濟鐵路當時因土地貸與權利問題雙方意見不能一致未能正式簽字中國方面接收委員長不得已遄返北京請示於政府至三月中旬始復赴青再與日本移交委員長秋山雅之介氏從公私兩方面日夜會商之結果至二十九日下午五時遂在膠濟路管理局樓上正式簽字惟其中唯一難關之土地貸與權利發生問題因中國方面始終主張日本在去年七月十八日提出於北京細目協定之貸與土地即在七月十八日以前者爲有效而在七月十八日以後之貸與土地及變更等則不能有效堅持不承認之旨日本方面則主張迄移交之日爲止其以前貸與之土地及變更等槪作有效雙方爭持不允稍讓遂不能解决不得已訂明此項問題仍作爲未解决移歸北京交涉其餘各件則全部議定完滿解决故二十九日遂有正式簽字之舉自經此次簽字後關於青島接收之一切問題均已全部簽字其後日本方面僅有些須未了事務故秋山委員長入澤委員内田前財務部長等皆於三月三十日由青島乘日輪嘉義丸歸國矣 
[籌贖膠濟路所聞]  
　　贖回膠濟鐵路一事中央早已明令谷鍾秀籌辦一切但數月以來并未見有何等動作昨日（一日）谷氏忽電魯省兩長籌商辦法其電文云（銜略）膠濟鐵路雖依約接收而交付日本庫券仍以鐵路産業及進欵作抵會計車務兩長仍用日人如五年不能贖回無論國際信用全失即國人協同力爭之前功亦將抛棄是以各界人士奔走呼號不遺餘力而魯省關係尤爲密切迭奉明令將該路定爲民有原期舉國同聲尅期奏效惟四千萬巨欵非空言克濟旣揭民有之名務副其實鍾秀奉令籌辦贖路夙夜兢時虞隕越區區宗旨凡三㈠促成民有㈡如期贖回㈢不假外力夙仰偉略蓋時藎籌在握至希時賜南針俾便遵守云 
[王芝祥來鄂任務蕭耀南出巡避壽]  
　　四月一日爲蕭耀南四十晋九壽辰蕭除通電各方辭謝壽禮並由副官處分函武漢各機關不得過事鋪張外仍以賀使沓來乃定於三十日出巡鄂南避壽先期飭令武長路局預備專車在鮎魚套站等候嗣接京電王芝祥奉命來鄂定三十日到漢與蕭有所協商蕭遂覊留一日昨午）三十（特派副官長勞炯光至漢迎王到省在署密談甚久王氏此來係受張閣囑託協商召集國事協議會之進行及考察長江各省狀况聞張近以閣潮和緩又標榜和平統一之美名除委託王疏通長江各督外三十日並密電蕭氏徵其對於協議會之意見但蕭對於時局向惟洛陽馬首是瞻故王昨與蕭談及此事蕭尚無確切表示王現寓於漢口河街熙泰茶棧兩湖巡閱使署招待所内張氏前年來漢發起廬山國是會議時亦寓居於該處嗣以贊成者寥寥無幾悵悵而去王此行能否不蹈前轍殊未可知也聞王氏在漢尚有數日勾留俟與蕭接洽略有頭緒即搭輪赴寗昨午後四時蕭又在署召集軍事大會議第二十一混成旅長王都慶鄂軍第一旅長潘守蒸第二旅長寇英傑第四旅長劉佐龍均先後奉令來省列席留守武漢尚有數日皆在座會議情形以軍事秘密無從探悉惟聞蕭氏宣布因避壽出巡衆皆挽留蕭未允惟囑各軍官愼重防務軍署事務暫由參謀長張聯棻代拆代行省署事務由政務廳長鄧振璣代拆代行所有隨護出巡人員亦由參謀副官兩處派定夜半四點十五分蕭即帶衛隊一連及參謀蔣雁南副官蔣秉忠等至套站上車計花車一輛頭等車二輛棚車四輛武漢各軍警要人皆到站恭送聞蕭氏此行預定先至趙李橋檢閱二十五師晚至蒲圻駐節五十旅部一日晨赴咸寗晚即返省云（三月三十一日） 
[許崇智行抵大埔]  
　　國聞通信社大埔函云許崇智奉中山命移防潮汕二十三日下午行抵大埔以縣署爲行轅許氏到後各方代表亦紛紛戾止二十八日孫中山代表周震鱗張九維又偕李烈鈞代表兪應　同來對於移防事宜當有一番接洽大約數日内可以解决聞許氏前曾派代表許公武方子樵至潮州歡迎李烈鈞來三河壩會商移防辦法李亦允之惟李近以彼部重要軍官多有因事赴港者故不能分身祇派代表前來謁許面商一切李部前奉中山命令移防惠州近以閩防吃緊故變更計畫將移駐於閩西汀州一帶以防孫傳芳此事已與臧致平接洽聞李意欲許崇智移重兵於惠州潮汕方面祇酌留少數軍隊各設一留守處以辦理後方軍宜并平均分配財政李謂潮汕方面以現在情形論實無駐重兵之必要故彼部亟宜移閩許部亦宜出惠州以重東江防務此事正在協商中將來結果如何現尚無從逆料也又聞閩南自治軍前已受編爲東路討賊軍第八軍近聯銜發出通電拒孫傅芳入閩一面準備武力對待并望在粤友軍加以協助許部如何成濬孫本戎黃國華龔師曾各部隊現仍留駐閩省各屬因北方圖閩甚急一時當不致開動回粤許氏實轄有八軍八游擊支隊之衆更有警備隊護士營技術團獨立團營等等人數實逹七八萬器械亦甚充足回粤前衛已入駐興寗五華一帶第三軍李福林部則皆暫駐平和俟李烈鈞部移出潮汕後方再陸續開拔回粤 
[蕪湖快信]  
　　馬聯甲於二日晨由安慶乘利濟差輪來蕪地方各界代表往見堅請轉呈中央撤銷皖南鎭守使一缺馬婉言爲之解釋而散此次省垣督理行署人員均同回蚌埠僅留孫副官一人在省馬定當晚二時先赴寗與齊督有所接洽三日晚由寗過江乘專車回蚌聞省垣行署已無形撤消矣 
　　蕪湖敎育界調查得前日有假座蕪湖紳商學界名義發電歡迎新皖南鎭守使李傅業一事皆指該電係臨淮商會會長即第三届省議員陳文權所發刻正在追究中　　財政廳長可炳麟亦於二日由省來蕪當晚亦隨馬聯甲赴寗聞與旅寗皖同鄉有所接洽　 
　　蕪湖江口進寳街新開之永濟質於陰曆本月初八日開張十一夜南首封鎖之空屋忽然火起僅焚去樓屋八間尚未殃及正屋故次日仍照常交易然該質對於火患連日防範極嚴不料十五日一時該質正屋前樓北角忽又火起是以全部被焚除房屋保險外貨皆未保刻正磋商賠償日期聞開張八日損失約在三萬元 
　 
 
 

Page 8

 
 
第一萬七千九百九十六號;中華民國十二年 西曆一千九百二十三年四月四號
星期三 * *　   
 
 

Page 9

 
 
第一萬七千九百九十六號;中華民國十二年 西曆一千九百二十三年四月四號
星期三 * *   
 
 

Page 10

 
 
第一萬七千九百九十六號;中華民國十二年 西曆一千九百二十三年四月四號
星期三 * *國内要聞二 
[魯議會風潮内幕]  
　　魯議會自三月三十一日大演武劇以後昨日又發出通知訂於今日）二日（下午繼續開會截至四鐘議員到者只三十餘人遂宣告延會其所以延會原因自表面看去似以前日電報問題尚未解决實際則係濟社同志社及無所屬之議員將進而爲倒宋之運動一月以前有議員孫鴻賓致電政府攻繫宋傳典未經行政長官召集即擅開常會一事閱者想尚能記憶彼孫鴻賓者即同志社之强健份子也該派（同志社）自議長議長選舉失敗後即無日不處心積慮以圖報復濟社（同仁佛山兩俱樂部及省憲研究會所合組）議員亦以議會職員之分配甚不滿意欲借題發洩兗州區議員得此兩路救兵遂愈覺勇氣百倍聲言非將宋傳典交付懲戒不可而懲戒之最重處分則爲宣告除名以出席議員三分之二議决行之濟社同志社兗州區及無所屬之議員實佔三分二以上宣告除名可操左劵誠社議員以爲更正電報已失議長之信用若再交付懲戒危險更不堪設想衆寡不敵不得不以缺席之法消極抵制擾攘年餘始行成立之山東省議會若非有某項問題急待解决則一二日將無開會之希望所謂某項問題者非他即延長任期及增加薪俸是也按議員任期本爲三年本届議員至明年九月即已滿期屈指不過還有十八個月的壽命不惟當議長者耗去無數金錢尚未得稍嘗滋味即當議員者亦將以延長任期爲取償之計雖省議會暫行法上明訂議員任期自當選之日起算而一般議員爲金錢問題將不惜甘冒不韙謂議員任期當由議長選出之日起算聞現已有多數議員向官府方面力事阻撓使選舉事務所不能成立則改選勢須延緩而此届議員之任期即可於無形中延長矣至議員薪俸原爲每月八十元僅及省署各科長之半未免相形見絀且生活程度提高已非十年前可比故有主張增加至二百元者有主張增加至百五十元者又以議會預算修繕費一項原訂爲六千元有主張核减移增於議員薪俸項下者要之無論如何此兩案一經提出必能通過同時聞省署職員以議員增薪亦將羣起效尤云 
[長沙通訊]  
　　市民游街情形楊司長之談話二十九號爲收回旅大事湖南各學校各工團舉行市民游街大會至十時到敎育會者小學校二十四個女校十二個專門共三十餘校工團二十二個人約五六萬即奏樂開會首由李主席報告略謂旅大是前光緒二十四年的時候日本乘日俄戰爭强迫租去定約二十五年本月二十六日期滿即應退還乃日本退還中國牒文抗不交還故特舉行游街大會并否認二十一條語畢當整隊出發前大旗一面上書收回旅大運動湖南市民游街大會繼小旗兩面一書取消二十一條一書打倒日本帝國主義再次軍樂小學女學中學專門學校工團走又一村轅門上北正街出北門至日本領事府由代表段象堯劉少其等陳遞警告書畢并報告來意該領事當云此事非一時所能解决至所要求各條我亦不能反對代表遂出適値大隊前已逹大西門後隊尚在東獄宮等處旌旗高舉臨風飛揚沿河上下一望無際收回旅大否認二十一條打倒國際帝國主義之聲號一唱萬應聲辰屋瓦適有筆業公會藝徒黎克明在該領事府門前觀望日人藉口關門乘該藝徒不備猛力將門一閉致該藝徒額部碰破流血不止羣衆覩此異常憤極即時停止進前嗣經代表再四勸解始行繼續前進並推派代表二人至交涉司報告楊司長派鄧科長會同省長公署所派雷某同至日本領事府首由鄧科長會問日本領事府門首警察究竟眞相如何該警兵云游街大會秩序極好在領事府并無若何妄動後日本領事關門時有人受傷流血不止訊明後至領事府由日領事接見當並邀請三方面人員問明受傷情形至以後如何交涉由交涉司辦理出日本領事府後即至美領事府呈遞公函後始准接見首由代表說明游街宗旨次請求電告該國政府予以援助美領當云鄙人對於君等要求極表同情報告政府當然可以至如何援助須由政府辦理鄙人係外交官不便主張代表等又云敝國國民以此事爲生死關頭此次已下决心不逹目的不止但日人素恃强權不講公理萬一决裂則破壞東亞和平者在彼不在我貴國向以和平爲懐望主張公道美領云此問題非一朝所能解决尚望貴國有强力之政府則勝利不難若如現在之政府則不易爲力北京政府固不待言即貴省爲自治之先進對於諸事理論與事實相去甚遠尚望貴國國民對於政府加以監督及督促各事之進行他日中國改良革新是君等之力并希望諸君永遠不忘猛力進行萬勿熱心一時遇境而情遷若能終久如是我敢斷言英法各國必並起而援助不獨一美國爲然否則列國雖有援助之誠意亦無多效力如巴黎和會華盛頓會議於中國不無利益然中國竟不能履行條約至於請求政府援助我無不盡力而行並希望君等常來談話各代表乃興辭而出至德領事府該領事因有要未出接見僅由代表投遞公函但據其接函者云德領事對於此事極表贊同願帮忙後又派代表二人過河至英領事府該領事云此事不關我事請直接向日領交涉並拒收公函兩代表見其堅决不使多講遞送公函而返大隊至省長公署亦推派代表二人入内適趙省長外出由李秘書長接見首由代表述明今日游街宗旨及沿途情形直至午後三時始回敎育會坪報告而散茲錄通牒及警告日領事書於後（一）致日領之警告爲警告事民國四年五月二十五日中日兩國所締之二十一條及換文係貴國政府以哀的美敦書威嚇利誘我國總統袁世凱簽定私約並未經我國會通過我國民处如即一致反對我政府事後亦聲明被迫簽約礙難遵守我巴黎華會代表亦曾一再宣言否認本年參衆兩院一致表决無效復經北京政府照會貴國正式否認並提議接收旅大在案乃貴國政府固執傳統世襲之侵略政策違反華會九國協定之原則不惜破壞東亞和平竟敢漠視我國民之公意拒絶我否認之二十一條之照會復牒傳來五億國民同深憤恨敝省人民特於本日舉行反抗帝國主義之羣衆大示威運動公决根本否認二十一條誓死收回旅大茲以書面切懇貴領事轉逹貴國政府乃早覺悟還我河山否則我國民爲自衛起見决採必要對抗手段特此警告此致日本國駐湖南領事收回旅大運動湖南市民游街大會啓㈡致各領通牒某領事閣下旅順大連租借期滿日本政府有依約交還中國之義務乃該政府藉我叛國總統袁世凱簽訂之護符以圖抵賴實有損日本國家之信用與日本國民之體面尤於中日兩國之邦交與遠東和平之局面大有妨礙吾人誓死反對切望貴領事扶持正義表同情於最愛和平之中國人民轉呈貴國政府竭力打破外交界之陰謀殘酷壟斷的政策茲派某某代表全體市民前來謁見乞賜接洽用特附聞專此敬請鈞安收回旅大運動湖南市民游街大會啓 
　　本日下午八時許交涉司長楊宣誠邀集報界談話據云今日外間盛傳日人毆傷藝徒事今請諸君來此即將原委說明免滋誤會先是學生市民至日領事署遞書推舉代表入内大隊在外守候不意一般熱血少年蜂擁而入代表無力制止日領駭甚電請省長及余（楊自謂）前往勸解余答以學生程度甚高决無暴動果有意外再派警察前來保護不遲不久又接到日領來電謂已逹到危險證候余派鄧科長前往同時學生代表前來本署謂有藝徒被打但據鄧科長調查實係關門碰傷頭額希望報界不要小題大做以免另起波折云（華） 
[皖垣軍火炸裂之慘狀]  
　　官報死廿七人實數尚須考查馬聯甲日内回蚌皖省軍械局存儲舊軍火爲數甚夥張文生任内曾與上海協記洋行訂約連同采石磯存儲舊日長江水師各項軍械共售洋十五萬元聞采石磯之軍械業已連罄省垣方面所存儲之軍火以馬蹄尼子彈及其他之猛烈彈爲最多此次馬聯甲到省因前項變賣舊軍火之欵爲補助新安武軍餉糈現在新安武軍立待結束需欵甚殷催促該洋行趕將省垣存儲軍火運完交清價欵（前交未及半數）是以該洋行日前派經理一人到皖雇定大號民船兩隻停泊東門外老砲營江邊預備起運惟按照約定辦法所有各項子彈須將彈内之火藥取出方可交數照約辦理自應多雇工匠傾出彈内火藥然爲數甚夥非一二日所能完事前數日即已就老砲營之空屋工作每箱一萬粒包工大洋三角五分截至三月三十一日尚有馬蹄尼彈一千多箱猛烈開花砲彈數顆未曾做定突於是日下午一句餘鐘各工人正在工作之際忽然砲彈炸裂登時驒藥亂射開花彈聲音最大屋瓦震動東門外正街一帶商店不知何故紛紛上門東區警察分署胡署員聞警親率警士多人前往救護雖將後門撞開然已無及有跳牆而出者有由後門扒出者均已身受重傷焦頭爛額慘不忍覩歷數小時營房内尚聞子彈炸裂響聲馬聯甲得報趕派賈馬兩營長前往查勘警察廳長趙國琛懷寗縣知事高壽恒先後到塲消防隊水龍亦馳往迨彈聲已息始敢進前毫不濟事據工界中人是日工人約有一百三十餘名受重傷抬赴同仁醫院者確有四十餘人至晚間電燈通明時即因火毒攻心無法診治已死去十餘名大約除抬到醫院之四十餘人外其餘均死於老砲營内刻下尚在檢查屍骸有四肢炸開一屍裂在兩處尚有當時因身上衣服燒着無法解脫滾下大江亦頗有數人（老砲營即在江邊）究竟死傷實數必待檢查完畢方得確實記者當時拍電報告先載死傷百餘人被馬聯甲派往電局之檢查郵電員扣留送與馬聯甲閱過謂死傷之數不確告記者云死二十七人傷三十餘人是日工作僅六十餘人記者隨將電報改爲死傷數十人始得拍發此當日官報死傷之數也即果始所云受傷三十餘人亦未必能全活據聞肇禍之原因内中有皖北災民多人造廠工人祇十餘名此外或各工廠藝徒餘則貧民充數曾經學習工藝者尚知箝取之法皖北災民與當地貧民人笨手拙督工者稍疏檢點致釀此大禍最可慘者頭裂腹破腸出手足俱無家屬往認竟致莫辨覩狀令人酸鼻至於將來如何撫恤現尚未之聞也馬聯甲聞見情形亦頗有不忍之心已决定日内回蚌仍乘利濟兵輪下駛頃已傳知伺候聞敎育界方面以此次慘劇罪在馬氏將有非難聲馬氏倘果怱怱去皖則更貽人以口實矣（四月一日　） 
[浙一師校慘變案近訊]  
　　浙一師校慘變案杭地檢廳迭開預審現已將先後檢騐及偵查經過狀况詳細繪圖列說錢阿利畢和尚兪爾衡兪章法四名已無遁飾餘地惟蔣挺嵩雖處嫌疑地位尚無確證准保外候訊此外重要關係人之遁回原籍者至今傳提不到案關重大未便久懸决定先將錢阿利等四名起訴預審今日（三號）上午電請敎育廳趕飭該校將聲請免騐各學生家屬結狀補送來廳以憑彚送同級審廳核辦省敎育會對於此案今日亦函警務處警察廳云敬啓者查有毒藥物之買賣曾經内務部頒有取締規則此次第一師校毒案發生事出意外益證有毒藥物之買賣亟宜嚴加取取締但各地中外藥房關於有毒藥物自由買賣並未遵守規則危險滋甚用特備函敬請貴處廳通令全省各警署實行取締務期各藥房恪守規則藉以減少意外之危險實爲公便云同日又致敎育廳函云敬啓者一師慘劇全國震驚前因後果雖未大明而學校生活之不獲安全當可推知敝會有見於斯爰擬種種問題邀求敎育同人意見以四月終爲期事關學校安全用特函請鈞廳轉飭各屬詳加研究如期見復藉收集思廣益之效尊處對於下列問題（已見前報）如有完善計劃亦希於期前開示敝會俾資參證而成方案用以𢴣進學校之安全曷勝幸甚云 
[浙議會大會紀）四（]  
　　浙江省議會三日下午二時開第四次議事會議員出席七十九人政務委員八人由沈議長主席宣讀議事日程共列十一案並報告蔡經賢請假十二日爲繭行股東會事徐方亮因病續假並無期限僉以蔡君請假事由殊不充分未便由大會給假如在七天以内但由議長許可至徐君本已請假三日現在因病續假並未聲明日期應由會去電詢明王侃質問議長本會議事時間係下午一時至五時現法律股通告定於下午四時開審查會是否經大會許可張韜云法律審查股通告係屬本度所發因議程所列各案均係初讀預計二小時可了故定四時開審查會至四時是否可開審查會仍須得大會許可王侃云張議員以意思變更議事細則認爲違法杜棣華云此可不必爭執但請張議員下次發通告勿在議事時間朱章實云依照議事細則議員得質問議長現議員質問議員即是違法遂由議長宣告開議第一案觀成堂綢業公所追加十一年度預算仍以一成列支案委員說明旨趣鄭邁云　預算議决後　於觀成堂一欵當時未交復議現忽又提案追加直是破壞預算楊毓琦質問委員觀成堂追加此欵究係作何用途委員答復係辦學校楊毓琦云商辦學校動用省稅須由省長先行另提議案當經王潤朱章實蔣玉麟等討論結果打消次議第二案結事浙江通志局追加十一年度經費案委員李金章說明旨趣付庶政財政兩股合併審查限五天報告次議第三案委員說明旨趣付法律股審查次議第四案省立靛青工廠擬准租賃創設病院案委員說明旨趣鄭永祚認爲不必成立尚未解决蔣玉麟請點人數在席祇六十五人休息室僅有三人不足法定人數遂振鈴散會 
[蘇省商聯會開會紀通過要案八件]  
　　本日（四月二日）午後二時江蘇全省商會聯合會開第二次大會於南京總商會内各處代表到者計共三十一人副議長蘇民生主席先報告各處代表到者計共三十一議事日程㈠南京總商提議江蘇全省商會聯合會第四届大會議事細則案聲明係前次大會之議事細則此次應否適用鮑友恪謂當然適用任桂森請秘書依法朗讀後表决通過㈡南京總商會提出江蘇全省商會聯合會章程以資遵守案計共八章十六條鮑友恪曹葛仙湯之民周彝臣等對於第十一條召集臨時會有五會十會之請求加以討論結果仍照原案有五會請求即予召集一律表决通過㈢南京總商會提出請議規定全國商會聯合會江蘇分事務所簡章案結果照原案表决通過㈣宿遷泗陽睢寗通崇海瑤灣五商會代表提議省議會議决貨物稅帶征顯違部令應請省長依法咨覆撤銷案周彝臣謂貨物稅帶征爲全省商會所反對應堅持到底以逹撤銷目的鮑友恪報告當日在省議會議决時之情形主張先交審查任桂森主張大會先行解决能否承認此案葉增銘高湘均謂應由本會一面請求省長將原案撤銷一面請本議長向省議會各議員疏通任桂森謂此案因去年省長交議十一年度預算案收支不能適合請加畝捐各議員以農民負擔太重不得已請商人分認如果商人不承認省議會亦决不堅執不過省欵支絀將來歸宿仍取之於農農商本有聯帶關係不可不加愼重耳王鴻藻主張堅决反對董永成任桂森請交審查王鴻藻謂不必審查祇須請議長指 
定起草員繕述理由請省長咨省議會撤銷多數贊成表决能過由議長指定葉增銘高湘鮑友恪王鴻藻董永成五人爲起草員㈤上海總商會提議聲請稅務處制定各海關對於漏稅違章劃一罰則以免操縱偏斷案葉增銘說明關員對於華商漏稅任意科罰旅行之人受累無窮應請訴願於稅務處以免海關操縱偏斷表决通過㈥泗陽宿遷睢寗通崇海磘灣五商會提議反對全省煤油稅改由官辦案周彝臣說明向係商人包繳今改由官辦每年由接辦之丁乃澄認繳十萬之多任意勒索商民不勝其苦應由本會議决請求省長取消王介安乃痛述官廳所訂征收煤油計劃之弊應由本會呈請省長仍帥歸商辦表决通過于樹深臨時提議電逵交通部取銷運銀加費緊急動議案曹葛仙等臨時提議電請政府力爭撤銷二十一條收回旅大案均一致贊成表决通過時已五時遂宣告散會 
[南京快信]  
　　院電兩長謂近爲收回旅大及取消二十一條問題日本違背公約事關國權民命政府應當負責除外交部向日公使抗議並電駐日華使向日政府抗議外望勸人民萬勿生釁兩長當即轉令所屬靜候中央解决 
　　南京國民外交大會以外交問題尚形嚴重二十一條一日不廢旅大一日未收回即我國人仔肩一日不能放下現定明）四日（日下午三時在復成倉學生會會所開會討論一切進行事宜 
　　　聞交涉署接部電英美法三國均已派員來華赴直魯蘇等省招募華工 
　　美國絲業公會會員九人昨日上午十一時偕温交涉員晋謁軍民兩長 
　　美絲商團昨赴金陵大學育蠶塲等處參觀今日乘津浦車北上絲業界人多赴站歡送 
　　金陵關稅務司葛尼爾與津海關稅務司對調齊督昨晚七時在署設宴爲葛祖餞温監督冒外交諮議曁各處課長均陪席 
　　韓省長昨日下午四時親至金陵關稅務司葛尼爾寓所送行談一小時返署 
　　洛吳代表池程九周蔭人代表鄭少亭昨均啣命來寗晋見齊督有所接洽　 
　　皖馬致齊督電云聯甲准於東日離省在蕪勾留半日即來寗承敎齊昨派副官赴下關江干迎接未到大約今日）三日（午後始可到 
　　昨據調查新成立之江蘇煤油捐稅局計共設分局所十二處分列如下）甲（分局）一（上海南市大碼頭（二）南京下關龍江橋）三（蘇州閭門外廣濟橋（乙）稽征分所）一（上海閘北（二）南京浦口（三）徐州銅山）丙（查騐分所）一（丹徒象山（二）江都瓜州）三（江寗三又河（四）（五）上海蘇州河及吳淞口（六）吳縣寳帶橋 
　　商會昨午公宴軍民兩長曁各機關長官今午兩長在軍署公請全省商聯會各屬代表列席者七十餘人 
　　省署昨委沈沂赴松江縣督催推舉慈善欵産董事財廳委傅弼赴丹陽守提王前任征存稅欵 
　　省敎育會分事務所昨接哥侖比亞大學中國學生會來函通知美國社會學家安德謨女士將於四月初來華參觀社會情形勗勵社會事業其行約先至上海南京此間敎育界已預備於安女士到時招待一切 
　　美國人安特生昨由京來有要公偕温交涉員謁齊督旋乘夜車赴滬 
　　旅寗皖人定五六七日三晚假公共講演廳開安徽頴州匪災助賑游藝大曾本城東南大學一農一女師各校學生届時均往表演以襄善舉 
　　韓省長准内務部來咨囑飭屬將禁烟報告表趕編彚送報部昨已分飭遵辦 
　　財廳昨委徐吳齡充上海滬杭車站騐單委員昨即赴滬到差 
　　上月委赴上海無錫丹徒武丹上海紗稅各稅所守提公債基金委員顧有容等昨已差畢返寗 
[杭州快信]  
　　救國聯合會浙事務所昨日下午開籌備會到王湘泉等十餘人當將所擬章程修改一過定十三日假省敎育會開成立會時提付公决 
　　國民外交會宣傳經濟絶交各界代表已一律推出主張先函杭總商會從速勸諭各舖將日貨市招撤去免碍進行 
　　金華道尹馮學書因諸曁匪勢延及所屬昨晋省面商防剿事宜 
　省垣謙泰錢莊虧三十餘萬元現經股東鄭丹輔等略請杭總商會吊取該莊歷年簿册會同錢業公會派員督算 
　　高檢廳昨委楊乃明充安吉縣管獄員周書充黄嚴縣管獄員 
　　浙江印花稅處現派督查員檢查省垣商號印花並未先時通告又不會同商會出發各商號不勝其擾嘖有煩言 
　象山閩商船隻航海經過玉環三盤港被該處災民聚衆將滿載貨物搶掠一空經該船商紀滋江等電省乞援已令甌海道尹外海水警廳嚴拿懲辦 
地方通信 
[松江]  
　　敎育行政會議續紀二日下午勸學所續開縣敎育行政會議學董學委及地方紳士出席者二十二人張所長主席接議遵行新學制諮詢案之乙項擬設初級中學問題公决本縣設立初級中學一所惟討論至中學地點時或主城内或主包家橋爭執極烈卒定設於西門外水陸交通適中地段次議經濟公開實施辦法案决付審查次議帶征畝捐支配及保管方法案議决籌備義務敎育案内本年下忙起帶征之二分畝捐全年約計一萬八千元以三分之一充作培植師資經費三人分之二由各市鄉依照各本區田畝額數分别支配專充推廣義務敎育之用在未經設校以前由勸學所專欵存儲不得移作他用議至此時已六點餘鐘其他各案乃定明日下午再議 
　　漕涇鄉將改種禾稻漕涇鄉地處海濱在清季咸同前向種禾稻洪楊亂後農具散失殆盡鄉人乃盡植棉花初時收穫亦尚不薄以是相安五十餘載詎近數年來連遭歲歉植棉之家頻年失望不但生活艱難且將無力耕種茲由該鄕自治委員周平倡議本年起改種禾稻由周於私人名下出借一千元借給每畝種本一元交由各圖地保分别轉結秋收後須十月間照本歸還惟因該鄉區域遼闊一千元不敷分佈故特呈請縣公署再於鄉村附稅項下借撥一千元以資普及縣署據呈後已批交欵産處核撥矣 
　　學界二次對日運動縣敎育會爲對日問題於三日下午集合各校於公共體育塲爲第二次示威運動各校到塲者爲東吳聖經·聖經女校·慕衛女塾·東吳四高孤貧兒院·明德女校·四德女校·縣立一高·縣立二高市立第一·第二·第三·第四·第五·第七·第八·第九·第十五·十六·私立松靈二十校二點鐘起程先由副會長楊前烈以號筒報告出發路由即整隊出發自體育塲出門繞道周公堂過府橋一眞朝西向獄廟街一帶遊行沿途並有聖經學生會·景賢女中校·散發警告傅單·游行隊學生約二千餘人均手持收回旅大·否認二十一條抵制日貨·等字樣之旗幟見者莫不動容 
[蘇州]  
　　省校學生會表示大總統國務院參衆兩院鈞鑒日本駁回我二十一條撤廢要求全國上下同聲義憤以强力脅廹未經國會通過之片面條約逼我承認違背世界公理破壞遠東和平莫此爲甚我中華爲愛護和平計爲中日親善計爲國家主權計爲國民人格計皆應堅執前議據理力爭務乞迅速駁斥生死存亡在此一舉敝會誓作外交後盾蘇州省立學校學生會叩東尚有致全國父老兄弟諸姑姊妹公電辭旨沉痛惟因限於篇幅從略 
　　巡緝人上訴得直上海英美烟公司運駁部曾雇楊桂庭吳阿三童行遠楊德柯四人爲碼頭巡緝詎有陸阿九者於去年十一月十三日投浦江水巡捕房控告楊等有敲詐行旅情事該捕房當查獲吳阿三童行遠楊德柯三人解送滬地檢廳訊辦經該廳起訴同級審判廳判處吳童楊三人徒刑三年六月吳等不服上訴蘇高檢廳經高廳核准令行滬地廳將該案人證解送來蘇候訊而寗波旅蘇同鄉會劉正康會長以童行遠係屬同鄉查係被人誣控亦開會議决由蘇州甬同鄕會名義 
 
 
 

Page 11

 
 
第一萬七千九百九十六號;中華民國十二年 西曆一千九百二十三年四月四號
星期三 * *代延律師周慶高爲童義務辯護人現此案已由高審廳刑庭判决吳阿三童行遠楊德柯犯罪嫌疑不能證明均予諭知無罪訟費由國庫負擔云 
[無錫]  
　　澄錫小輪又被阻自春水漲後澄錫小輸已可通行無阻詎日内河水又退致小輪又不能通行錫輪祇到青啺鎭及月城橋兩處爲止中途聽乘客自便或用小船或用土車或用轎子因此車轎價均驟漲土車每部至澄須銀一元餘尚無車可僱旅客莫不呌苦深望澄邑水利當局亟起開浚也 
[常州]  
　　運銀增費之部電武進縣商會錢業公會爲運銀增費問題曾電交通部力爭取消二日下午同奉交通部一等電云商會錢業公會電悉查滬寗路修改私家銀行運價一事頃據該局電稱所有大通公司承運合同尚未修改續訂等語現正妥籌辦法先此電復即希查照交通部印 
　　催覆童子軍會塲意見蘇常道屬童子軍會操地點前經省副總敎練員程季枚（邑人）擬定在吳縣舉行徵求各縣意見吳縣江陰無錫崑山武進各縣童子軍聯合會均先後覆函贊同常熟如皐南通泰興吳江等縣尚未復到二日程君又致函催詢意見俾資進行原函略謂兩次上書徵求貴會對於蘇常道會操時期地點意見未蒙復示甚爲盼念未識貴會是否贊同或另有高見務懇即日賜覆不勝盼禱云云 
[鎭江]  
　　鎭市對日運動各界自大游行後各商店日來一律懸掛否認二十一條之白旗尤以銀山門大街一帶爲最齊一致表示决心云 
[揚州]  
　　義敎期成支會常會紀江蘇義務敎育期成會江都支會一日下午假五師附屬小學議事廳開第三届常會簽到會員三十四人任孟閑爲臨時主席報告上年成績及未來希望後即討論下列事項紀錄如下㈠職員改任案甲正會長盧殿虎辭職表决票選以得票最多之任孟閑當選乙票選省議員任桂森充副會長之一丙挽留副會長葉惟善常務幹事沈少希照舊供職㈠寛籌經費案决由會員自由捐助㈠各部進行預定大綱案㈠義務敎育計畫如何實行案㈠已未定敎育經費如何整頓及籌措案均表决由各會員各抒意見送會交幹事員會會議進行㈠拆城問題應否由本會建議案表决由會函請縣署督促勸所敎會積極進行一面由會印刷拆城有無利害傅單以免頑固人民發生誤會㈠臨時請議擴充女師資提倡男女合校案㈠請建議在江北設立女子中等學校案亦表决由會擬具意見理由書呈請官廳及省會採納施行 
　　十二圩准設紅會十二圩紅十字分會係由揚州會長劉漢組設報經總會函請運使轉飭駐圩緝私軍隊保護奉批如下查該地係屬淮鹽總匯之區貧民賴以生活者衆終日勤勞不遑自給若遇病症服藥無資情殊可憫今該會設局施藥實造福於地方自應准如所請着即知照云云 
　　泰縣發生刦殺重案泰縣距城十二里之塘灣鎭商務繁盛前日突來盜匪多人持械糊面至丁姓油坊行刦並槍斃事主一人已由事主家屬據情報請知事鄭輔東相騐并速緝兇究辦云 
[清江]  
　　沭匪首領就獲沭陽匪首周培之向在該縣錢家集北湯溝一帶搶刦燒殺抬人勒贖該匪於舊曆正月初五日因腿中槍彈兩粒傷重不能行動特來淮陰西壩由某人紹介潛住亨鹽棧旁陸錦全家醫治事爲第三師軍隊所知三月二十九日下午九時派人前往拿獲房東陸錦全驚逃僅獲其母據供周匪之來係其長子招待而其長子即現充駐沭某軍兵士者刻淮揚馬鎭守使業已派人帶同公文赴沭擒拿矣 
[南通]  
　　敎育行政會議續紀縣敎育行政會議昨在勸學所開第一次大會所議各案均因敎費支絀未有圓滿結果二日上午九時由審查員葛冀賢湯逸珊易劍樓劉統一李讓吾方仲謨薛穆清李强南朱銘竹等會同審核付議案件下午二時接開大會計到三十一人仍由邢所長　初主席提議事項㈠全縣施行新學制草案審查報告㈡組織敎育經費審查會案公决緩設㈢組織董事會案公决俟敎育局成立時再議㈣請設初級中學案公决暫設一處㈤籌集高級小學及初級小學經費案公决由勸學所酌理辦理散會時已鐘鳴六下矣 
　　三縣會浚寛興河通崇海三縣知事近以寛興河爲往來重要水道惟久失修致宣洩不靈業經會商分段挑浚委派楊家駿爲河工總董刻際天晴水淺之時三縣已先後拔夫興工以期早觀厥成 
　　痘疫傅染之猛烈通邑近來天氣寒暖失常四鄉兒童發生天花者甚多傅染且極迅速聞基督醫院爲保持公衆衛生起見特施種牛痘以資預防 
[南京]  
　　紫金山校電爭對日外交上海申報館轉全國各界均鑒旅大租滿爲日已過長此遷延收回無望溯自五四以還國民對於二十一條忍痛至今昔歲華府會議各友邦秉公援助認爲不合法本年我國會通過根本無效丁茲生死關頭一髮千鈞斷不容膜視且旅大　不還非法條件永無取消務望全國同胞及時死爭以爲外交後盾不勝廹切盼禱之至南京紫金山學校敎職員曁全體學生同叩冬 
[寗波]  
　　市政籌備處會議紀鄞縣市政籌備處於昨日下午三時開第十一次籌備會出席者十三人由朱副處長主席首將胡君詠騏等所提出之『本處應聘用專門人材案』付討論經提案人說明理由畢因出席人不多暫保留俟下届會期再議次議籌備員察酉生函請辭職議决由該處總務科備函請余東泉君面留次議標賣雉碟磚料案其限期已滿惟投標者乏人爲愼重手續計俟後再議通過議畢遂散會 
來函 
[鹽城趙雪陶逹來電]  
　　申報館鹽鹽城趙縣長邦彦蒞任以來循聲卓著茲當更調正切去思頃閱卅一日報載吳議員鴻璧等電攻訐趙令列有賤名事前毫未與聞碍難負責特電聲明趙雪陶逹冬 
 
 

Page 12

 
 
第一萬七千九百九十六號;中華民國十二年 西曆一千九百二十三年四月四號
星期三 * *   
 
 

Page 13

 
 
第一萬七千九百九十六號;中華民國十二年 西曆一千九百二十三年四月四號
星期三 * *本埠新聞 
[赴美絲綢代表楊家堃君之談話]  
　　華絲外銷極有希望赴美絲綢代表楊家堃君於三月二十四日回滬已誌前報楊君因途中勞頓深覺不適抵滬後即歸家靜養至日昨始至陳列所視事記者昨特往訪楊君探詢此次賽會消息據楊君云予此次奉命赴美純係爲綢業辦事出席之事絲綢兩業均另有代表朱謀先唐星海兩君故報告一層予意以爲有朱唐兩君之主撰予可不必另著惟旣蒙先生下問則當竭予所知以相告也此次美國舉行第二次萬國絲綢展覧會之原意一方面純爲近年美國所出絲綢供過於求故春初由各廠號聯合開會展覧本年新機所製之流行絲織品使參觀者可知本年所出之花樣顔色以便易於採購一方面徵集各國産絲之原料藉可以比較價値·條紋拉力等類故此次美國賽會實專注重本國綢業之暢銷與發逹對於各國之品則專注重於原料之改良我國此次赴賽絲業出品有廠絲·輯里絲·曁學校及蠶桑塲之成績陳列地位適當出入口故參觀者甚爲注意其陳列之架均臨時僱工造成三壘形外包以綢其空間懸綢對及漳絨地毯數事另闢交際室於東北隅以爲來賓諮詢聚談之所查我國廠絲之送陳列者雖有百餘盒惟置絲匣中不甚顯露且匣上所用之商標亦似覺太小不能引起參觀者之十分注意而繅絲之機比之日意二國亦較舊式加以此次廠絲代表祗唐君一人僅足供應對而已而日本代表則共有二十餘人其中爲廠主者十佔六七故日人對於商業方面非常活動其陳列方法每廠各租一間其廠名用大字漆在板上甚覺醒目惟日本此次種種陳列手續全由駐日絲商在美預期置備而我國出品到美之期（因上海關不准免稅以致延擱） 
距會塲開幕僅一星期而陳列經費之短少較諸美法本不可同日而語即與日本相比亦相差幾十倍所請之襄助員陳顧諸君均在美留學多年專究蠶絲故能應對自如於華絲之優點頗能竭力發揮於各商評論亦均有扎錄臨時僱用華女士二人敎以繅絲之法當塲實騐尚能引起參觀者之興趣又設法借得華繭數萬箇分贈來賓極受歡迎敎育品類由唐周兩君及鄙人竭力向該會請求其陳列之侠位置得予免費其成續品亦頗受美人之贊許稱爲華絲進步之明徵並有紐特博物院向鄙人要求將該品留贈故此品尚留存該會以待後命輯里絲之陳列則全由該業代表李君佑臣周君延鼎主持李君佑臣爲紐約通運公司之經理周君乃哥倫比亞大學紡織科畢業生所有陳例櫉櫃等件從通運公司租來頗覺美麗又請專家印著說明書幾萬張解釋七里絲之優點收效甚大會期間美國各廠向李君等接洽者絡繹不絶灰絲與府綢業陳列一處中置森牌樓一座係仿烟臺石牌樓原樣雕成洵稱美觀開會時適値野蠶孵生以致參觀者均目爲珍異綢業出品太多地位太小故各家祇能每樣陳列少許上面以木架搭成花棚四壁均以緞爲飾以綢爲綠中間鋪以緞毯略置椅桌數事均被以繡品四角置蠟人三着緯成公司之中國女子時裝及華純德和第一針織廠之絲襪五光十色滿目琳瑯參觀者咸深贊華綢花樣之雅純配色之艷麗質料之優良留連徘徊頗有不欲捨去之槪惜以寛幅太狹加稅太重不能出售以上皆會塲陳列之情形總之華絲出口極有希望不過技術尚須研究華絲限於關稅一時不能暢銷然若能改輕成本專製美邦合用之品亦非絶對無望余雖非絲綢界中人嗣後亦當竭力繼續調查從旁鼓吹以冀稍盡綿薄此外余尙購有關於此次賽會之印刷品甚多俟稍有餘暇當譯成中文專爲送登貴報談畢興辭而出楊君係金陵大學高才生長於口才中英文俱極淵博此次赴美頗受本國代表團及美絲團之歡迎現任上海總商會商品陳列所編查科長之職 
[銀行公會力爭公債基金]  
　　發出兩要電日昨銀行公會爲財政部擬推翻公債基金案特發出兩要電茲分錄如下 
）致大總統·國務院·財政部·電（大總統·國務院·財政部·鈞鑒連日報載財政部擬推翻公債基金案否認安稅務司說帖蘇次長力爭不得憤而去職且聞財部以公債均係資本家銀行家所執有意摧殘是以羣情尤爲憤激查公債爲國家命脈人民身家所寄託銀行與社會經濟有關係外國人方以受託保管尚設法爲債權人保全而我國財政當局竟昌言破壞毁滅國信騰笑友邦論情理似不應至此惟是人言籍籍致使執有債票者紛紛向敝會探問是民情已可槪見應請鈞座·院部以國家信用金融安寗爲前提如有前項主張速即取消一面迅將安稅務司說帖由閣議通過宣布全國以息浮議而安人心上海銀行公會江（致安稅務司電）安稅務司台鑒報載執事爲公債基金事致財政部及銀行界公函商民聞之咸爲感動聞財政當局尙欲别有主張業由敝會分别電陳利害并請其迅將執事說帖决定照辦宣布全國現在此間商民咸來敝聲明據稱守定執事所議優先順序誓死不能抛棄藉答公誼而闢異議云云合以電逹並誌感忱上海銀行公會江 
[樂志華案昨日續審紀]  
　　文匯報云昨晨英警務公堂續審樂志華所控捕房西人非刑逼供案中西人士前往觀審者異常擁擠到庭律師原告方面爲麥克壽氏及謝永森二人被告方面爲赫禮士氏捕房方面爲梅德蘭氏開庭後首由西捕頭美金那氏上堂稱二月七日樂志華在會審公廨被探行竊搿梵氏七百四十元時證人在公廨照料此案由陸襄讞及米君審問原告律師起詢當時鮑氏口供情形被告律師起而反對稱他法庭口供不能適用於本庭倘呈閱公廨記錄則不反對原告律師駁稱此項口供當然可以取證並將呈閱記錄美氏乃呈閱公廨記錄堂上謂本人當注意被告律師之反對美氏旋因原告律師之請將公廨鮑氏口供記錄朗誦一過嗣虹口捕房西捕陶彝爾氏上堂稱二月五日渠在控案室上差時間爲午後四時至夜半控案簿所記樂案即係證人所寫是案係控樂行竊搿梵氏鈔洋七百四十元金鎊鈔票五鎊至登簿時間則不能記憶證人見樂氏在獄室時第一次爲下午四時第二次爲下午七時並見樂氏被帶入包探間證人於夜間十二時落差陶氏嗣答被告律師之駁詰稱是夜十一時或十二時渠未見鮑氏渠信是日四時樂氏係在控案室不在獄室嗣西捕梅思林氏上堂稱五六兩日證人在虹口捕房當差見樂則於六日時奉命帶其前往捕房醫院證人乃於二時十分取樂出獄室至醫院診察後約二時五十分回捕房途中樂曾步行一段餘卽乘坐黃包車至前一日證人未見樂氏嗣西探呂巴士氏上堂呈閱日記簿稱五日六日七日證人均在捕房上差但與樂案無涉亦未見樂嗣西捕林氏上堂呈閱勤務簿指稱五日搿勃脫氏鮑爾慶氏用丁克萊氏均値班簿上由證人登記證人於夜半上班曾見樂氏自控案室押往獄室其時係在一時二十五分至三十七分之間押送者爲搿勃脫氏華探顧某及日探崗島由管獄華人開門其後證人每時輙到獄門口看樂氏見其臥於木床上被告律師起而駁詰林氏稱十二時渠未見鮑爾慶氏但於十一時四十五分見伊與施密德氏同出捕房原告律師復起駁詰林氏稱於十二時三十分至一時之間復在探案室内見鮑施兩氏被告律師起而反對謂有勤務簿可稽嗣復有人捕房人員二人上堂陳述上差時間畢華婦李杜氏上堂稱證人家中同來者有一華人一華姑母憶樂於五日至證人家中同來者有一華人一外國人二人皆隨樂入室樂稱在一外國人家帮傭三天並懇可否設法借洋四百元救渠一命證人詢以究否行竊答稱實未行竊乃被誣控時同來之華人即向樂詰問稱爾已在捕房認過行竊等語旋帶樂同去外國人未有所言至是堂上宣告退庭午後續審西捕麥根瑞氏上堂更正前供稱搿勃脫氏實係一九一二年入捕房上次誤稱一九一三年嗣副總巡强生氏上堂稱證人於二月八日始聞苛待樂氏情形後復見搿氏報告但未見鮑氏報告旋於二月十二十三兩日在捕房查問此事由總巡親自查問傳詢者約有十五人以上兩被告俱在内當查問以前未用允許威嚇或誘供等手段使其供招而事前亦未通知諸人被告未加逮捕亦未停職且事前亦未通知室　是捕房代表律師起而反對詰詢當日查問情形原告律師駁稱此種證據當然可以紀錄並援例爲證問官謂毋須以當日查問情形作證强氏嗣稱當時曾派人往醫院錄取樂之供詞至被告之供詞則證人實未聞知嗣律師丁榕上堂稱證人於二月六日始辦樂案即往虹口捕房當搿氏之面見樂證人詢以案情樂謂被人誣控且稱全身疼痛證人令其去衣樂因右手不能用力不克去衣搿氏遂助其去衣證人見樂體各處多有傷痕搿氏復助其穿衣樂稱自晨間五時至今未曾食飯其時約在晚間六時搿氏聞言驚詫斥爲謊語樂稱確有飯給伊但痛不能吃證人遂請搿氏將樂送往醫生處診察繼詢樂何人致汝受傷答稱人數甚多但未方姓氏證人乃於翌日到會審公廨爲樂氏辯護旋由公堂將案註銷被告律師起而駁詰丁稱據樂氏述虐待伊者係日人及華人搿氏當時未呼華人令其指認原告律師復起駁詰丁稱樂氏似不願指出虐待者姓名當證人詢其匣籍樂亦含糊回答（此案猶未審畢） 
[席上珍案調蘇核審]  
　　女子席上珍在商報館自縊身死内牽涉之前商報館總理湯節之曾奉上海地方審檢廳訊明以湯許欺取財罪成立判决監禁三年並追償私訴洋五千元湯奉判不服在原審衙門提起上訴嗣奉二審判决上訴駁回仍照原判决辦理湯仍然不服提出理由聲請上告已奉核准在案茲悉此案業經代理郭檢察長將本案前後卷宗彚齊備文飭派法警二名將湯節之由押所提出昨日押登火車解送蘇州高等廳訊明核辦矣 
[各團體對日交涉運動昨訊]  
　　商總聯會外交委員會紀上海各路商界總聯合會昨晚舉行外交委員會到委員十九人八時開會由赴蘇代表蔣夢芸報告赴蘇接洽情形略謂夢芸此次赴蘇觀察一切知日前某日人之報告完全出於誤會該地本有電燈公司二振興公司素有日股嫌疑故多數用户已改裝中國電燈此極可證明蘇地市民之愛國至蘇後曾歷訪晤總商會正會長貝哉安君市鄕公報顔升鎬君及其他律師公會職員學生會職員等多人均以極懇切語相告竭力與上海取一致行動其他各界亦多熱心進行夢芸并向各提出同樣之三項希望即（一）組織市民大會（二）示威表示）三（預備實行經濟絶交貝會長及各界均願提出討論及實行當時曾在市鄉公報登有廣告一條以補奔走不足想該地各公團日内必有積極進行之辦法也惟本會應再函各公團請其早日進行衆贊成遂議决發出公函一件他案俟下次再議云 
　　滬北六路商聯會外交緊急會滬北六路商聯會昨日午後六時開緊急會議到者三十餘人由成夑春主席說明日本脅訂二十一條誓必否認旅順大連方可據理爭回刻下政府昏弱久爲日本所輕視若全國國民無决心奮鬭必難逹到目的本會宜討論先從抵制入手以爲標凖再函請本埠各團體各省各業一致决心進行至日本覺悟眞正中日親善爲止請諸君討論實行辦法由各人互相集議初步大略（一先）函勸本路各商店從即日起不進某貨并將現有某貨歸併齊全以待本會蓋章售擊爲止）二（從函告十日後本會派調查員至各店分别檢視蓋章（三）函請各路聯合會即日一體實行檢查（四）請報關行轉運公司凡有某貨一概謝絶代運）五（函請對日外交市民大會多派調查員向各客帮實地調查勸告止辦以上六條逐一通過遂共推高岐·陸文韶·朱鼎明·陳恩祺·洪春霖·顧九如·華海靜·申世夢爲調查員至八時偕至萬家春舉行聚餐散會（致對日外交市民大會函）敬悉貴會成立以來對日經濟絶交辦法周諮博採不厭精詳欽佩無旣敝會昨日常會第五條議决案請貴會於調查部多派得力人員向各客帮實地調查勸告止辦日貨及不受勸告對待辦法務請貴會於集議時提出研究可否實行但敝會力量所及者已從本路商店着手檢查而客帮近日採辦運出其數較前更夥敝會聞悉頗詳故直貢陳以期議决照行先絶内地漫散無稽之根株無任至盼　　上海各路商界總聯合會（江西路六十號）對於日本届期不交還旅大蔑視國際公法損害我國主權認爲若不實行經濟絶交不足使彼國野心家之覺悟昨該會議董周明衡君又擬定經濟絶交初步之辦法㈠不進該國之貨㈡不搭該國輪船㈢不流通該國貨幣業已提交對日外交市民大會委員會矣 
　　昨該會出席代表陳翊廷君前往對日外交市民大會執行委員會提議通電各省區縣商會敎育會聯合各實力團體趕緊組織對日外交市民大會俾使全國一致以謀對付云 
　　留日學生史允中等來件全國父老兄弟諸姑姊妹公鑒日人挾持暴力包藏禍心乘袁氏稱帝之機迫訂二十一條奇恥大辱舉國痛憤此次經我國會正式否認國民全體反對按諸法理事實該約當然無効且旅大租期已滿例應交還乃我國廢除該約及收回旅大通牒送逹日政府後彼竟負恃暴力悍然拒絶允中等留學敵邦五内如刺痛祖國之衰弱殘喘難延懍事機之艱危稍縱即逝爰於三月二十日由學生總會及旅大收回後援會召集大會遊行示威允中等得追隨同學之後意在伸張正義戢彼强權詎甫出街衢日警蝟集各持刀劍猛力圍毆立時血肉横飛傷殘狼藉同學向前呼救咸被揮刀逼退後復拘入警署囚禁捧頭掌頰凌辱百端并又各别拷訊勒逼供狀允中因傷要害當即昏厥今尚嘔血不止生命或在旦夕賢樞身負巨創繼經拖扭及至警署氣息如縷國霖向恩毆囚交辱據理抗爭日警竟惱羞成怒立施杖責至二十餘次伯貞遍體青腫在獄所受拷笞身無完膚生祥若參筱龍均不免成廢疾所受奇辱實難縷陳竊思以中國留學學生旣遭强暴毆禁復受非人待遇苟非視我爲征服民旅詎能出此迭經學生總會嚴重抗議始於二十二日釋放幽囚至於三日之久米水未能過喉且臨釋放之時并勒取向恩國霖手印一紙逼認擾亂治安等語以圖抵賴詎知此種寃案中外共見勒逼手印欲蓋彌彰允中等現均受傷沉重住院療治血涙已枯死生莫卜除由總會推舉代表尅日携帶血衣傷單回國照示外謹將當時横殺害凌辱慘狀泣陳於我父老兄弟諸姑姊妹之前鳴呼亡國之條約未除流血之慘禍已見允中等爲愛護人道排除强權擁護國家爭還領土個人犧牲原不足惜獨念我四萬萬同胞二萬里河岳行將萬刦不復儕於三韓實爲可痛果使人心未亡同仇共憤羣策羣力一致力爭廢除亡國條約收回已失領土則允中等雖　志以殁其甘如飴伏床作書涙與墨并遠懷祖國熱血如騰謹此泣告伏乞矜鑒史允中郭賢樞聶向恩楊伯眞解生祥魯若參雷筱龍項爲賢王淑英周駿史中堅王鳳瑞鄭曙初陳貫武姚元白楊松亭吳熙楊羲潘廷幹梁文洲馮慶學曾國霖陳卓凡李景藩賀曾興林鐵史謹啓 
　　山東路商聯會常會紀山東路商界聯合會於昨晚開常會由會長錢龍章主席討論抵制日貨問題略謂日來外交問題益形緊迫抵制劣貨急不緩但此項抵制辦法非少數人所能辦到應由本會召集全路市民大會討論實行抵制辦法俾得使全體明瞭方克有效所有昨日本會發出之通告已得各公團之贊成此事似應由本路自行審查以便定期肅清付表决通過次議納稅華人會改選問題公决俟該會擬定辦法然後進行未報告各處來函至十時散會 
　　上海華商雜糧油豆餅同業公會通告茲因救濟國危挽回主權於四月一日即陰曆二月十六日下午二時在本會開緊急會議當經公决辦法一致進行合亟抄錄議案刷印通告凡我同業務各堅持到底共救國危至急至要特此通告一議爲抵制風潮緊急討論辦法案查本案前於民國八年已未春夏間屢經全體同業議决辦法三條㈠不用日幣㈠不進日貨㈠不進日船裝來之貨堅决實行在案迨去年華會有轉圜之望於是抵制之舉逐漸疎懈以期親善邦交乃不意仍無效果今本埠市民大會已議决全力抵制本會自當重伸前議茲經公决辦法如下公决本公會同業一體查照原議堅持到底自四月一日）即陰曆二月十六日（起不能再用日幣再進日貨再進日船裝來之貨以前同業所有訂定合同成交之洋米無論華商日商均須由買賣雙方行號於本日起五天以内每日下午二時起五時止將成交單據到本公會報告由會騐明蓋章發記惟查期貨現已定成至陰曆五月份故須查照報騐之成單期限爲止現貨如已裝船以陰曆三月底到船爲止一面由各同業即日電知各埠如未成交不能再與交易再裝某船此次議决通告之後同業中如有違背公議者即認爲公敵但茲據泉漳會館來函報告該帮同業有買成之仰光米現已訂定裝大洋丸於陽曆四月二十二號開行已不及去電退裝預算須陰歷四月初到滬此船到貨只得權爲收解以示區别合併聲明 
[日本驅逐華工近訊] 　　 
　　　中國通訊社云前日有乘長崎丸船來滬之温家福云予於前年九月東渡經營雜貨業日本尚以善相待自去年七月起我國因國内不靖一般勞動界遂紛紛赴日謀生日政府鑒往者日衆遂藉明治三十二年禁止華工勅令及華人衣食住之不潔與行商買賣不正直爲口實即禁止各方面華工之工作驅逐回國其時被强遣歸國者不下午千名以上於是頗引起國内輿論之不平乃請政府提出抗議並由留日有志之士組織中華民國僑日共濟會與日交涉請其暫勿驅逐以救僑日華工日人此時亦恐釀成我國人民反感發生排斥日貨舉動遂陽爲允諾暫留日工作而陰則設法禁止華工入境若遇我國人上岸之時即詳細檢查故意留難赴日工人須有身懷三十元者方准上岸近來我國同胞爲二十一條與旅大問題宣佈經濟絶交日政府遂又竭力驅逐華工並須限期一律回國云云而日本之手段可謂殘酷之至矣觀日政府如此舉動顯然違背國際信義蔑視我國家人格所謂中日親善之口頭禪業已棄置不顧願我外交當局亟宜提出抗議竭力交涉也 
[新銀幣將發見使用]  
　　　新頒國幣型式業已發令公布聞此項國幣式樣正面爲「中華民國十二年迨」中間爲三角式兩旁有龍鳳花紋反面有嘉禾中間爲（壹圓）兩字聞此項新國幣市上不日即可流通矣 
[三馬路綢緞莊被刧銀洋]  
　　前晚八句餘鐘漢口路（即三馬路）四十號門牌馬源豐綢緞莊突被盗匪三名闖入袖出兇器嚇禁店夥人等聲張將賬檯上所置之大小銀洋合計十八元擄刦而逃該綢莊係總巡捕房譯員馬仲文所開事後投該管老閘捕房報由捕頭飭令中西包探馳往查勘一過以憑偵緝 
[總商會對無限公司責任之意見]  
　　主採中國舊制本埠總商會昨致農商部電云農商部鈞鑒現行公司條例對於無限公司係採取連帶責任制度此種先例仿自歐西吾國商家以其與向來損益按股分擔之舊習出入過鉅無不認爲危險太重扞格難行全國商會聯合會開第一届大會時各省商會對於公司條例中第三十五條之條文即有請予修正之建議其所措詞大致謂商人通行習慣集資營業先由各股東訂立合同議單載明某某幾股盈則均分虧則均擔設遇營業虧蝕照此履行契約信用惟此爲最行之數百年毫無流弊誠以各股東有應享之權利即各有應負之責任當其投資營業時各股東非不具相當之資格日久人事變遷境遇各有不同必責成多數股東或其中股東之一人負連帶責任實不足以昭平允且爲飾詞貧困者開規避取巧之門使稍有資本者人人自危等語其所言可謂深切著明或謂無限公司之特質即在以股東信用爲擔保若將連帶責任之制删除與有限責任有何區别不知有限公司遇有虧損即儘公司之財産爲抵償股東責任僅至繳清股份而止吾國盈虧按股分攤之舊習假使公司營業虧損共爲百萬而公司現存財産僅有十萬此公司如有股東五人皆各自有按照前訂合同以比例出資賠補此九十萬損失之義務對於公司之債權人實負有無限責任不過此項無限責任係由全體股東分任而非指定股東中之一人或數人代其餘股東負責有信用擔保之長而無意外株連之慮較之外國立法例確爲平易近情非但行之數百年毫無流弊即如海通以來上海錢業稍盛一時内爲各業之樞紐外與洋銀行通往來其確能於商業上保持相當地位者實以錢業組織以股東信用爲擔保而負有無限責任然該業所謂無限責任者仍係按股公攤之舊習非連帶責任之新制是就實地試騐之情形而論亦殊無打破舊習以遷就歐制之必要若必過事模倣則資本家爲避害趨利計此後創辦公司者勢必羣趨於有限責任之一途條文雖峻亦同虚設且查公司條例頒布以來此項條文雖時有債權人請求援用者而官廳爲於商情出入太鉅懼釀紛擾起見亦卒鮮嚴格履行竊謂法律貴順入情急應因呈制宜予以變通擬請鈞部鑒核發交俢訂法規委員審議施行上海總商會叩冬 
 
 

Page 14

 
 
第一萬七千九百九十六號;中華民國十二年 西曆一千九百二十三年四月四號
星期三 * *[南洋學潮之昨訊]  
　　南洋大學驅慮風潮自經簽名表决後情勢益顯盧雖分函各生家屬屬子弟取消簽名惟本埠學生家長如穆藕初等亦不直盧所爲昨日曾有一函質問至學生方面曾函請前校長唐蔚芝帮助茲悉該函係由茅以新赴錫之便携去面呈並備諮詢一切又該校風潮起後附屬小學校長沈叔逵甚爲熱心沈中學腐敗則其小學亦將由之不振當以去就爭云云又查辦員劉君以學生情形旣已詳悉遂未延見學生代表代表等亦未往謁聞某君見劉君後謂劉君就報章得見學生驅盧之詳情云 
　　交通部派劉成志來滬澈查南洋大學風潮及中法校事劉氏到此已數日據聞彼與各方接洽竭力疎解對於選舉校長更易校長二層已得諒解不甚堅執劉意此届攻擊盧氏係有人居中煽動反對盧氏者旣主張董事會又請派員接替自相矛盾殊難自圓其說董事會制無法律根據爲國立學校所不必有然旣爲名流所贊同似可通融辦理酌予容納學生方面之主張不必重視以杜干預之漸敎職員之辭職者擬請部酌量挽留劉並力勸盧安心視事然盧氏以獨居四面楚歌中深恨名譽被污頗不願戀棧云聞劉氏前昨兩日已致電交部詳陳一切矣 
[太平洋十公司之新水脚價]  
　　此間中國日郵昌興妊時怡泰東洋公司等十家所組織之水脚公會因在華四美輪公司增加太平洋班運費故亦踵起議加此項新水脚定單刻已訂定茲亟訪告如下以供一般經營中美商業界之參觀 
）貨名（）數量（（新價）（原率））增額（ 
元元元 
　　帶壳花生每噸三一·○一一·○二○·○生仁每噸一六·○六○一○·○瓷器每噸一九·○九○一○·○ 
甘草每噸一九·○六·○一三·○ 
桐油每噸一六·○八·○八·○ 
核桃帶壳每噸三一·○一六·○一五·○桃肉每噸一六·○一○·○六·○菜子每噸一三·○六·○七·○羊毛每噸一六·○八·○八·○毛氈每噸一九·○一五·○四·○礦沙每噸一四·○一○·○四·○大黃每噸一六·○一二·○四·○頭髮每噸一九·○一四·○五·○帽子每噸一一·○一○·○一·○烟葉每噸一三·○八·○五·○芝蔴每噸一三·○六·○七·○器具每噸一二·○一七·五三·五食鹽每噸一一○八·○三·○草油每噸一六·○一一·○五·○礦苗每噸一四·○八·○六·○棓子每噸一一○·一○·○一·○班蝥每噸二一·○空桶每噸一六·○荳子每噸一一·○六·○五○荳餅每噸一三·○六·七·○絲綢每噸二一·○二七·五上述表内各貨均以美金計算各貨無不加增運率獨於絲綢一類則每噸反而减短六元五角此項新價今已分别知照在會十公司一體遵行矣 
[航業要聞]  
　　法郵社之布爾介已抵上海由西貢裝來大宗白米萬餘包又由印度鴨家船古爾派拉號亦發無線電報到申謂該輪裝有大宗暹邏米由仰光運滬者數目共有八萬七八千包至九萬包左右准本月八日可到上海起卸此乃本年暹米到滬之最多一批也 
　　提督公司之約開遜總統輪業已來申吾國派赴美國參預紐約世界絲綢博覽會之代表乃乘此輪來滬者據該公司云已有三人歸國尚有三名則猶未來滬也 
花旗公司之維克托立號貨輪由紐约運來花衣一千七百五十件大宗麵粉六萬包白蠟三千四百二十五件化裝品一百箱又有海夫倫號昨日已出口載去桐油七百噸云 
　　一咋南滿公司之榊丸到此有南滿醫學界所組合之醫學視察團來滬參觀公濟福民及公部局之衛生處又有青島各小學所組之學校視察團及日本新瀉縣之實業視察團亦因在大連等處視畢同乘該輪到申也 
　　法國郵船公司之奥忙佩克現已定十四日赴法本來該輪爲末次赴海防船今則變更船行期此輪已議定不往海防另改下次於二十七日赴法之甲級輪布勒介輪灣海防云 
　　厦門方面現雖有停止運貨之舉但該埠需要之貨件昨日已略爲起運招商之嘉禾及明日出口之太古輪新寗號均略有厦門貨載去蓋商務上雖受影響然猶不致斷絶運輸也 
　　法郵船包島斯輪出口此間運去湖絲計馬賽六十五件又絲頭六百八十九件里昂有湖絲一百八十七件其他各埠共五十一件云 
　　又該公司之安得來朋號由法來滬船中載有三月九日前之法國寄華郵件該輪昨日有電到申報告行期將於十五日至上海十六日赴東洋云 
　　日清公司擴充宜渝班輪新購入之德陽丸業於昨日開始就航矣 
[甬同鄉會之兩重要會議]  
　　庋藏古藉取締土匪寗波旅滬同鄉會近爲寗波公書庫問題將於陰暦本月二十日開重要會議會稽道尹黃慶瀾及甬紳張讓三·陳紀懹·等均由甬來申列席昨該會特先發出通告書云逕啓者甬上久以藏書著稱如范氏天一閣·盧氏抱經樓海内咸所聞知乃改革以後善本均被盗竊殊深惋惜近聞郡中墨海樓蔡氏藏書大半爲鎭海姚梅伯先生舊藏范盧二氏之書亦有輾轉流入其中頗多宋元明精槧并鄉先哲遺著傳鈔孤本今因欵項中蹶待價出沽而歐美日本圖書館聞風而來願出善價竊以此種人間孤本及鄕哲遺著聽其流出海外諒非當地紳士之所願慶瀾忝臨貴郡對於保存地方文獻與有同情不自揣量擬備價購歸在郡中復樂園添建新式樓房分儲其中約計銀十萬元茲事體大非貴邦人士合力協作不克舉辦爰定二月二十日在寗波旅滬同鄉會開會討論敢請賁臨（下略） 
　　又該會因甬屬土匪猖獗特於陰曆二十三日開全體大會討論善後辦法昨發出通告云逕啓者寗波所屬各縣地方入春以來土匪蠭起擄人勒贖燒殺搶刦日必數起故鄉人士不能安居危急萬狀紛紛來會報告請爲援救事關桑梓安危亟應共商辦法以保安全茲訂四月八日）即陰曆二月二十三日（下午二時召集旅滬同鄉在本會議事廳特開全體大會凡我同鄉務祈准時到會與議爲盼除登報外特此奉告 
[寗商會對修訂商約會之意見]  
　　全國商會聯合會昨接南京總商會函云本會昨致農商部一電原文云農商部總次長鈞鑒敬肅者迭奉電令以鈞部職掌農商因見前此關於農工商礦方面頒行 
各種法規多有應行修訂未經制定各種法規亦應及時編訂特設立修訂農商法規委員會選聘委員從事修訂並擬具委員會章程令行到會囑令條陳意見藉供採擇具見鈞部保障農商約諸軌物之至意莫名欽仰惟法規之爲物有拘束各該項之能力無論修訂編訂必須依據法理斟酌國情參加習慣經審愼之考量而後着手則所修改或制定之法規自能適用而不至有扞格難行之處若憑少數人之臆測而鹵莽從事其所訂之法頒布後必至發生一種之反響若現行之商會法即其例也今奉讀鈞部所頒農商法規委員會章程第二第九章第十一等條雖以委員名會而頗具獨裁性質委員會爲法規之所自出而本身自訂之章程即已有獨裁之嫌試問此後所訂之法規尚敢必其適用乎敝會對於此會極端贊成而又重愛鈞部不願以卤莽從事之法規貽鈞部以輕視制法事業之累故特貢其愚誠惟鈞部實裁度之專肅奉復敬請崇安 
[許崇智軍可安然返粤之滬聞]  
　　國聞通信社云昨有旅滬贛人某君接到林虎由興寗來函聲稱已將所部軍隊向江西贛州退却以便讓許崇智軍隊回粤其陳炯光一部分亦隨林同退贛邊是以許軍確可安然返粤云 
[丁槐赴粤行止未定]  
　　黄陂特派代表丁槐將軍蒞滬與中山代表汪精衛·孫洪伊·胡漢民·徐謙·等談話請形已見前報茲悉民黨方面要人曾告丁以北方欲委中山爲兵工督辦不但不足以表示尊崇實係侮辱中山欲言和平轉滋紛擾勸丁不必往粤因之丁氏赴粤之心頓生猶疑現仍與汪孫等人接洽徵其意見一面將各種情形電京請示據丁自云此行以宣慰兩廣之義居多瀕行時黃陂張揆託以兵工督辦或全國鐵路總辦徵中山同意余旣負此任務祗須逹到此話而已至是否同意現在黃陂敬輿殊無把握亦非予責任所及現但候北京方面覆音如必欲余前往則將啓程前往代逹此意云 
[建康魚雷艇赴閩未果]  
　　海軍建康魚雷艇奉令赴閩省馬尾江防禦於前日啓椗開行時適有岳陽丸商輪亦在南市兵工廠浦面尚未停妥正在調頭之際偶一不愼乃將建康兵艦之船頭及桅桿一併撞損擊斷致難開行當即駛入江南船塢修理所需修費現由該兵艦長呈請海軍第一艦隊周司令轉向岳陽丸之日清公司素賠云 
[華人剏辦大保險公司]  
　　實收資本一百萬元　　滬上保險事業日形發逹然大都爲外人所經營現聞有張孝若·許秋颿·陣葆初·陳簡文·沈燕謀·劉雲舫·張學良·樊發源·等二十餘人發起組織中國通商水火保險公司并有羅倬雲·吳寄塵·楊瑞生·等贊助鳩合巨商集足資本一百萬元聘請專門入才設總公司於上海并於各大埠設立分公司現正積極進行假定四川路九十六號爲籌備處一俟收齊股欵即行擇期開辦云 
[世界旅行團行將抵滬]  
　　大晚報云克拉特輪船公司之薩瑪里亞號載世界旅行團三百六十六人由通濟隆公司指導一切豫料將於四月九日晨間抵滬該船於一月二十四日由紐約起椗赴歐歷游法屬北裴意大利埃及印度錫蘭緬甸爪哇海峽殖民地交趾支那馬尼剌南華九州等處且將續游數國他日回抵紐約時所經路程逾三萬哩抵滬後團員百人將乘火車赴京繼赴横濱另一百五十人將乘原船至日本沿海各埠餘員將在神户下船赴内地游歷繼仍在横濱齊集 
[官場宴請法巡洋艦豫誌]  
　　何豐林·杜錫珪·許沅等發起於四月七日星期六下午一時在西藏路寗波同鄉會歡迎法國東方巡洋艦隊祁禮司令曁外交工商各部委員代表昨已分發請柬遍邀本埠各機關領袖及南北兩商會會長與各團體重要人物云 
　　法國巡洋艦二艘連日由中法各界歡迎情形已誌昨報茲悉今日艦員將由法總領事宴待星期四日午間將由法總領事法商會法公董局公宴並邀中國官紳作陪與宴者將有二百人之多晚五時至七時兩艦樂隊將在顧家宅公園奏樂星期五晚九時十五分由法商會宴待星期五午後三時海軍大將吉萊氏將在宇萊米希萊巡洋艦開會招待法僑導觀二艦星期六日午間將由何護軍杜海軍司令許交涉員假座寗波同鄉會公宴星期日午後二艦人員將在凡爾登花園運動二艦大約將留滬十日然後起椗回法 
[英副領事請假回籍]  
　　駐滬英副領事包克本君在職多年近已請假不久即將回籍所遺公共會審公廨正陪審官一席已定由副陪審官密特氏接替遞遺副陪審官則由英總領事另委副領事輝脫茅君充任云 
[日本三新領事之來往]  
　　日政府新任長沙領事前本埠日本副領事田中莊太郎昨早已乘車赴寗趁南陽丸船赴長沙新領事任新任九江領事江户千太郎前日偕同家族到滬今日將乘岳陽丸船赴九江任至於駐寗日領林出賢太郎則爲前駐東三省領事今年轉任爲駐寗領事早已到任茲因另有其他要公故於日前來滬現事已畢聞亦於今日將回任云 
[私鑄日幣案將引起國際交涉]  
　　國聞通信社云日前神户等處發見華人私鑄日本五角銀幣案後外務省曾令飭駐滬船津總領事嚴密偵查在案昨東京警察署在野外將私藏僞幣機關破獲並當塲拿獲罪犯數人據供私鑄機關在上海某處鑄成後分途設法私運至日本各地埋藏然後漸圖使用現日外務省擬令駐京公使向中國政府提出抗議嚴重交涉云 
[旅滬贛人關懐桑梓之代電]  
　　江西旅滬同鄉會對於贛事極其關懹昨發出快郵代電三通茲分錄如下㈠北京總統府·國務院均鑒去秋政府特任謝遠涵爲江西省長而治下之蔡成勳拒謝到任今乃改任徐元誥爲江西省長同時又派陶家瑤署理一省長而令三人求之現世各國恐難有兩是誠滑稽名劇也政府之不自愛也久矣而玩弄贛人至此斯可忍乎道路傳言謂陶等來路不明雖不敢必信然政府近來一言一動何非爲利爲私豈此而已哉吾人惟有速謀自决耳旅滬江西同鄉會叩㈡南昌各報館·各團體·全省同胞·各省·各埠江西鄉會均鑒報載鹽觔加價本會已致電蔡督理勸其取消今當軍閥倒行逆施一切不顧之時吾民之請求恐是徒費唇舌惟有本自决之精神一致拒絶否則即實行罷稅寗死不從吾贛理學名邦代有忠烈今豈無其人乎願與諸同胞勉之旅滬江西同鄉會叩㈢南昌蔡虎臣先生鑒贛省報載鹽觔加價聞之駭然查敝省自民國二年李純督贛以來 
每年被北軍括去之脂膏均在三千萬元以上執事入據之後猶以爲未足更入骨搜髓一則追徵舊漕再則藉名清鄉今又以增加鹽斤等稅聞矣是直欲宰烹吾贛三千萬同胞以塡一人之慾壑也方今盜燄益熾吾民之號哭久已無人過問然執事入據未久所得聞逾千萬妾寵之樂足驕王公尚不知已果具何心馮華甫·李秀山·歛財之技積資之富固執事等之所師法而羡慕不置者今皆何如乎身敗名裂地盤爲人奪財産爲人佔妻妾爲人樂留爲天下笑此正執事之殷鑑也望執事及早回頭毅然决然取消一切苛令革心洗面與贛人更始豈特實至名歸前途遠大亦爲子孫種福因也因果循環毫釐不爽執事其三思之旅滬江西同鄉會叩 
[蠶桑改良會更換監理]  
　　農商部駐滬蠶桑改良會監理一席屢次更迭因種種問題迄未解决最近農商部電召東大園藝系兼蠶桑系主任葛敬中君晋京面訊該會一切情形并以政府歲撥鉅欵贊助此會其事業關係國計民生至爲重要故即委派葛君繼任監理俾便整頓云　 
[靜安寺更易住持之眞相]  
　　昨有仰西·瑩照·印懐·三和尚寄來佛敎公論一件詳述靜安寺更易住持之眞相特錄之如下 
　　滬上之靜安寺者爲三國時赤烏年間康僧會創建寺内有石缽浮石藏經臺等八景載在同治上海縣志又釋氏稽古略稱斯寺爲東吳佛法之始）康僧（即康居國人初至時孫帝仲謀見奇異排斥之嗣感諸佛應眞舍利祥光透於衝霄遂令崇拜建靜安龍華二寺宏揚佛法此寺成立則國朝興負皆由地方長官累累保護迨至洪楊刦後人心不古僧徒澆漓前前住持正生故後其徒　犯不肖以致虎狼竄入寺産被奪并有發生盗賣種種爭執迄今多年以來總訴不已絶無安寗鄉民自稱董事地保力圖管理古刹叢林變成荒辭之凉亭晨鐘寂寂暮鼓無聲寺權旣被覇佔飲食臥室無非俗人連綿其徒　如六根等雖在寺中并未得其主張甚至佛前香火寥寥青苔滿室香積廚炮猪烹羊般若堂污氣沈沈僧非僧俗非俗僧犯規而俗呑産各有其缺狼狽串聯互相爲奸人人見而動心天龍當有不容禍從自起令人整頓由是僧等不忍破敗公推仰西和尙爲總代表呈請維持古刹於公廨并到堂證明誰知該徒輩仍作奸人傀儡輔其奪産敢在公堂自稱沙門可以食葷是則有意敗污玷假宗風始不知佛法慈悲凡出家者先治其殺寺院爲地方植福之道塲何有沙門食葷之理夫沙門原來出家有德者通稱而禪門僅指修法之一種一切經典備有稽考斷無沙門禪門之别自民國肇起法律森嚴約法旣章宗敎與人民同等之保護財産亦有内務部專條禁止俗人藉端侵佔嗣因氓徒屢屢重犯經大總統頒定命令指出寺院財産無論人民之布施或僧徒之募化此項權利當然屬諸寺院并住持僧始得管理等班班適行無論對於原布施人之産權存在與否旣布施後在法律上已經消滅無回復之地何况其之藉口及强稱董事哉查佛敎即宗敎與西國耶回等敎相符祗認有護法未聞有董事其董事一道屬諸社會而寺院乃宗敎堂與社會性質不同無此特名世界政治史各國宗敎例詳稱法律亦由宗敎漏出人民社會非宗敎鮮克精良於是法蘭西等國靡不倡言以印度寺院法等爲法律源淵中旺遍國所以宗敎乃道德之保障人民受敎師之感化無人民限制於敎師者良有以也無奈吾支那不然往往覬寺産爲營業羞矣惟靜安寺正生故後則大王廟已故僧常貴繼續就爲十方選賢之例今該徒輩等早喪資格又品行不端爲法律所不許而衆人攻擊者無告爭之理何况不相干之俗人乎僧等本滬上首刹叢林之住持對靜安寺發源之地旣遭糜爛淪亡在頃似乎天職所負靡克容以坐視放去爭執故公選心如）即杏雲（才幹接充住持爲滬上恢復十方叢林廣結良緣宏我佛之慈旨濟法律之不足宗敎原是立國之基礎人民非道德無以安身理固然焉其所以寺院往往興負者皆出於僧徒之約束滬上之留雲寺金山之江天寺再有常州之天寗寺寗波之天童寺等隆隆乎規模秩序宗風千秋皆薙派而改十方所以賴衆僧之主體規模尚矣今僧等爲保全古刹利益社會起見效忠刻勤耿耿然冒風波於險途不惜勞苦以慕朝日告成叢林倡化道德并無絲毫臆見幸此鑒之勿爲奸人造惑魚目混珠地方有益宗敎幸甚佛暦二千九百五十年癸亥春月山靈寺蓮華寺龍華寺留雲寺壽聖菴白雲菴清凉寺太平寺玉佛寺三味菴國恩寺七塔寺大悲菴猛將堂報本寺菩提菴文殊院竹影菴圓通寺乾鎭寺準提菴都天寺長生菴圓敎寺聖仙寺武聖院淨土菴晏公廟福田菴公啓 
[寗茶振植公司請免内地稅釐]  
　　上海寗茶振植公司總理陳兆燾日昨上中華國貨維持會書云竊敝公司係民國五六年籌辦七年成立在江西修水縣之白鵰坑買山種茶購機製茶溯創辦之初開荒闢土歷盡困苦艱難集股十萬兩歷年折閱計至十一年終止本金用盡之外尚揭入萬兩之鉅若停辦則前功盡廢若進行則無米難炊進退失據惶廹萬分迭經農商部實業專使贛實業廳長派員察視頒匾獎勵曩年荒蕪村落人跡罕到今則遍山茶株青葱可愛鄰近村鎭小民前則無食無衣今則藉公司謀食者不可勝數漸能温飽敝公司雖折閱然造福地方口碑載道八年以來弗獲政府纖毫補助而經理董事尚枵腹從公今茶訊將届尤爲急在眉睫奉懇台端據此快郵代電呈請農商財政兩部江西省長實業廳長財政廳長豁免贛省内地一切稅釐稍資救濟挽此將墜之實業具紉厚誼曷勝感戴再此案經於民國八年懇由上海總商會分呈農商財政兩部乞予豁免稅釐經奉批示應予减免以示優待奈爲江西財政廳延宕留難至今未辦錄批呈電 
[南工巡捐房塡浜築路]  
　　滬南工巡捐局工程處以小南門聖賢橋起至薛家浜一帶直逹出浦爲止依照議决案實行動工塡浜築路一切工程均將積極進行惟查該浜附近之竹笆等障碍物與浜内聚泊之江北艒艒船前已由局布告限陽暦三月底一律遷拆在案乃迄今開工期迫尙有未曾遵照遷拆者實屬有意延玩阻碍要工是以令飭該處地甲押令分别拆除外又咨請浦江水巡隊派隊士將各該艒艒船趕逐以便即日動工聞應需之瓦筒由局自備其他一切工料等業經該局照章招商投標承辦云 
[警廳令查已破未破案件]  
　　淞滬警察司法科劉科長昨通函各區署云逕啓者各該管警區於十一年份發生盗竊案甚多而破獲者殊鮮請將上年全年發現竊盜案若干已破獲者若干及未破獲者若干開列細表送廳察閱以便限令該管偵探從事緝捕　 
[華商電氣公司將開股東會]  
　　南市華商電氣公司電燈·電車·兩部份營業頗見發展現該公司又將内部大加擴張已預備一切進行手續所有上年營業狀况及收支賬略擬訂期開股東大會時造册報告届時並須提議添購兩廠材料以便推廣營業之用云 
尙有本埠新聞等轉入後頁 
 
 

Page 15

 
 
第一萬七千九百九十六號;中華民國十二年 西曆一千九百二十三年四月四號
星期三 * *本埠新聞二 
[市民大會總商會代表辭職訊]  
　　趙晋卿君事冗難兼 
本埠總商會前接對日外交市民大會函屬推代表與會已於三月三十一日第七期常會内公推袁履登·趙晋卿·馮少山·三君爲出席代表已誌本報茲悉趙晋卿君已由市民大會推爲總務股幹事奈趙君因有事他往不克出席刻對日外交正在一髮千鈞不能稍縱之時未便久曠職務故已函辭並薦總商會會董聞蘭亭君庖代云 
[南工巡捐局常會紀]  
　　滬南工巡捐局於昨日午後三時開常會到者除局長外名譽董事亦均列席各項案件俱屬重要討論良久未能决定須俟下次常會期内再行會議施行至五時後散會 
[馬霍路之暴徒越貨案]  
　　昨日天未黎明三時許有暴徒六七名潛入馬霍路福德里内設法將三百七十五號半門牌居人石浦生家大門推開一擁而進直 
逹樓上臥室石姓男婦人等均從夢中驚醒見各盜分執手槍利刃被嚇不敢聲明任其翻箱倒筐飽掠金珠飾物銀洋奪門而遁事主嗣後檢點約計損失三四千元遂開單報告該管新閘捕房即派通班中西探捕馳往查勘一過並詢問當時被刦狀况及盜匪面貌服裝口音以憑歸稟捕頭轉稟麥警務長通飭各捕房一體跴緝 
[北工巡捐局佈告兩則]  
　　滬北工巡捐局許局長昨出佈告云照得南新民路經本局規定路線正在開工籌築即據盛紳毓常呈稱以該處路線重疊而歷次捐讓地畝損失太多請將該路廢止等情前來當以變更路線事關重大經於上年十月間交由董事會議公同討論僉謂該路接通新民路實於路政有裨廢止之請殊難照辦惟查該路西首開築未多即係英册二八二七號契地沿靠邊線築至新民路定名爲南星路並於路口多開圓角俾於路線仍屬便利而於盛紳地産損失較少等因議决在案爲此佈告仰該路各業主一體知照云云又一佈告云照得光復路木駁工程新閘橋以西業已改建工竣新大橋以西正在繼續開工所有該處江北龍艒船前經布告禁止停泊在案茲查此項船隻仍復聚泊新建木駁旣虞纜絜損壞而新大橋以西又妨碍工程進行非永久驅除不足以保駁岸而清河道除函請警廳辦理外爲此布告仰光復路沿河一帶船户遵照毋得再於沿岸停泊致干驅逐云云 
[童子軍請撥用庚子賠欵]  
　　江蘇童子軍總敎練章駿曾致函全國童子軍聯合會籌備員黃任之·李啓藩·華樂之·提議要求英國撥退還庚子賠欵之一部分作擴充中國童子軍事業之用茲聞此項提議深得黃等之同意不日將開會討論致函世界童子軍鼻祖英國貝登堡爵士請其在英政府建議俾逹目的云 
[公共公廨民事訟案併紀]  
　　昨日公共公廨訊理之民事訟案併紀如下（一）中國證劵出口交易所代表史藜青延羅傑律師聲請給諭將道契遇户案結果聲請人自請取消照准（二）蘇成祥延朱斯芾律師訴張榮昌股欵糾葛案結果着被告交還原告應得股本洋四千五百六十元完案並將本案情形詳復審判廳查照）三（席鹿笙與席友于等爭奪遺産案結果改期續訊 
[書業裝訂會討論加資問題] 　　　　　　　 
　　書籍裝訂工人罷工由書業公所出爲調停議决各印書局增加一成已迭誌本報茲悉書業公所雖有議决而允認照加者數若晨星於是訂書作主日昨特召集全體同業在該會所開會討論辦法僉謂城内錦章圖書局裝訂生活計十四家訂書作所合做此次增資一成錦章表示絶不贊成應設相當辦法後經衆議决定二十三再開全體會聯合具函書業公所提出質問末議籌集公會經費以固會基問題而散 
[駁船被刼拿獲三匪]  
　　滙德豐一百十四號王則蘭之大駁船·又一百二十八號姜老甫之大駁船均停泊華顧碼頭候裝貨物不料前晚七時許忽有匪徒十餘名持械登舟嚇禁聲張搶刦物件旁船户代爲報捕經水巡捕船分投駛往當塲拿獲胡金甫·陳周裕·王阿炳·等三名餘均逃逸押送捕房收押昨奉梅捕頭提訊之下傳到原告諭令備文派探將胡·陳·王三犯函送地檢廳究辦下午奉檢察官預審一遇判胡金甫等押候查辦王則蘭等着退去候示 
[友華銀行滙市報告]  
　　昨日友華銀行滙市報告云三月二十九日倫敦大條銀價近期縮○六二五遠期未動紐約銀價落至六角八分二五倫敦紐約間滙價落至四元六角七分八七五今日此間滙價掛牌美金落至七十四元佛郎落至一千一百十五枚晨間市况穩定英鎊售價四月份三先令三便士三一二五月份三先令三便士一八七五六月份三先令三便士一二五美金售價四月份七十六元六二五五月份七十六元五角六月份七十六元三七五午後市况大平投機家紛紛購入收盤時英鎊售價不能過四月份三先令三便士五月份三先令二便士九三七五六月份三先令二便士八七五美金最佳售價四月份七十六元遠期七十五元八七五日金售價四月份六十四兩購價小一二五五月份售價六十四兩一二五購價亦小一二五午後銀行匯票定價英匯三先令三便士七五美滙七十七元五角法匯一千一百六十五枚惟售者頗少據倫敦最近消息銀市穩定紐約銀市趨勢和緩因美政府按照譬特門律購入之銀豫料將於七月一日購滿之故 
[上海商業市况彚錄]  
　　金融昨日銀幣午前市價爲七錢二分一釐二毫半午後收盤爲七錢二分一釐一二五較前日午市小一毫二五三月底期洋早市開盤七錢二分七釐三七五收盤七錢二分七釐五午市又回軟爲七錢二分七釐三七五比上日小一毫二五現洋進出口無多期洋交易尙暢 
　　銀拆午前午後均爲二錢四分比較上日小去四分銀行已開關銀根復見鬆動 
　　公債票昨公債行市頗爲堅定金融公債千元票現貨除息開盤價六十元零八角旋人心極好價乃逐步騰高至六十一元六角收盤較前日好起八角期貨因現貨之漲四月期價亦由六十一元五角漲至六十一元六角半收盤計較前日漲六角半五月期交易不多收盤六十一元四角半僅漲四角半整理六釐其趨勢數日以來本較金融爲好昨市漲起極巨現貨開盤價爲四十五元四角與前日相同後津帮購買而同行中之做多頭者亦復不少價好至四十六元一角半收盤較前日漲起七角半四月期交易極暢開盤因現貨之漲價好二角下午人心大振步好至四十六元四角半收盤較前日亦漲七角半五月期則收盤價爲四十六元四角半僅漲三角觀於四月期行市之獨好可知其漲起原因實在於多頭方面之勒價而昨日京電並無消息人心頓起實出於意料之外也此外各票無所交易償還八釐更形平定收盤價爲二十七元四角云 
　　國内滙兌昨日各滙市價繼續跌落而烟台因髮網府綢出口亦有滙價開出京匯公砝及津滙行化來電各跌去五錢計價京滙一千零五十三兩三錢五津滙一千零六十一兩五錢銀元匯兌則各跌去二元計價京滙一千零零六兩津匯一千零零五兩漢滙洋例價一千零三十三兩五錢較前日又疲二錢五洋滙則跌落五角計價爲一千元零零五角濟青昨亦有電濟匯濟平一千零三十三兩較前漲二兩銀元亦漲二元爲一千零零三元青島膠足一千零六十六兩漲一兩正金正鈔一千零零四元已回復原狀矣烟台銀元稍有交易價計一千零三十九元五角開封銀元則爲一千零零二元其餘各滙毫無變化計價宜昌宜平一千零三十六兩九江安慶銀行一千零零五元南昌銀元一千零零六元蕪湖蚌埠銀元一千零零四元南京鎭江揚州無錫常州宜興常熟各一千零零一元半南通嘉興湖州各一千零零二元寗波杭州餘姚紹興銀元各一千零零三元此外東三省及四川等埠匯市毫無交易云 
　　外幣　　昨（三日）銀行開關外幣交易雖不見十分熱閙然較之封關之時則已略形活動惟羅卜票依然毫無市面價一如舊馬克掛牌雖仍爲一萬二千然買價極低計價一元七角較封關前小去四角昨此價交易頗多餘大致上落較稀新加坡幣好起二釐價爲十元零零九釐老頭票好起三釐價計八角七分半餘均不動計成交英金票價八元六角五分花旗票一元七角八分半新加坡九角九分荷蘭票六角九分云 
　　金市與滙價昨）四月三日（爲開關之第一日大條銀無電五月份標金毛盤爲三百○七兩嗣後因大連帮買進故即高至三百○八兩二錢先令揭曉弗動有法滙小二十法郎美匯小二角五新加坡大二錢半餘價未更動標金價最高至三百○八兩四錢各匯等市面五月份先令銀行結價三先令三辦士一二五買進三先令三辦士二五又五月份美滙賣出七十六元半買進七十六元七角半又五月份束滙賣價六錢三分六二五買進六錢三分三七五又六月份先令結價三先令三辦士○六二五買進三先令三辦士一八七五以後市况無甚上落五月份標金最小跌至三百○七兩二錢後因某銀行買進六月份先令爲三先令三辦士一二五故又回漲至三百○八兩收盤又回小二錢價三百○七兩八錢烚赤未做過午後五月份標金開盤三百○八兩高至三百○八兩二錢先令揭曉均勿動標金價最小爲三百○七兩八錢先令等市况與上午相仿後因同行爬者甚衆約十餘萬磅故又軟去二五先令標金亦幾好起三兩五月份先令開出銀行結價三先令三辦士一二五軟至三先令二辦士九三七五買進三先令三辦士一八七五至三先令三辦士六月份先令賣出三先令三辦士○六二五至三先令二辦士八一二五買進三先令三辦士一二五至三先令二辦士九三七五又五月份美滙賣出七十六元半至七十六元一角二分半買進七十六元七角半至七十六元三角七分半六月份祇七十六元可結買進爲七十六元二角半又五月份東滙賣出六錢三分七五至六錢四分一二五買進六錢三分半至六錢三分八七五六月份賣出六錢四分二五買進六錢四分標金最高至三百十兩○九錢後因銀行六月份先令有三先令二辦士八七五可結故又回小至三百十兩○五錢收盤 
　　紗花昨日星期二大阪三品紗因西節無電報美花電報現期小三十個磅音五月份小三十五個磅音遠期正月份小五個磅音印度孟買亦無電交易所標準紗午前漲午後小較之上日不相上下市上客帮買價本紗日紗午前各漲起五錢午後又回小二錢五至五錢牛莊烟臺汕頭天津江西蕪湖野鷄等帮共買本紗四五百包日紗六七百包東紗二百餘包公會小包未有售開故無市面各廠亦未開出紗市形勢據花價而觀測不過平平之象棉花連日西節封關以來交易殊少通州棉花昨日交易所拍出五月份三十五兩九錢四月份三十七兩七錢五六月份三十四兩八錢後市四月份三十七兩八錢五月份三十六兩五分六月份三十四兩九錢九月份三十二兩三錢五現貨有生大昌買進現貨棧交陜西花二百件價三十五兩五錢 
　　絲市昨日洋莊絲市趨勢尚堅惟歐美等處均鮮進胃銷塲仍呆滯交易依然寥落昨惟新廠絲英莊略有抛進價仍堅挺惇信買無錫錫昌包絲牌特别條份二十担價逹一千五百四十兩黃白灰經則無交易惟昨値美法絲滙改縮各莊均紛紛發電故須俟回電到滬方有成交云 
　　呌莊昨日星期二輪届英商公平洋行拍賣各種疋頭之期計排呌羽綢色素羽綢斜地羽綢尺六元絨泰西緞元細斜洋紗花羽綢細布市布原布漂布等貨共計二百七十二件統共一萬二千四百六十八疋比較上週多拍二十四件計一千一百九十八疋各客帮及本街等蒞塲拍進者頗不乏人故拍價似較上次稍有進步統盤扯計漲多跌少云 
[安徽公學敎職員之聚餐會]  
　　西門唐家灣旅滬安徽公學校長李振亞特於日昨假定三馬路會賓樓宴請全體敎職員會商一切校務到者有張任天韓遵道薛春霆李逸民劉子建許傑趙藴安李棟材黃讓之等十數人當筵提議種種改進方法至午後八時始盡歡而散　 
[縣署令查報商店興閉]  
　　上海縣沈知事以公署經徵房捐向由各處地甲地保等按月承辦收繳凡遇店舖閉歇必須由各該地甲先行報告由房捐處派員查對無誤方准撤銷至有人接替時再行呈報照征現値陽曆四月份（即陰曆二月份）各商店閉户或添開者均宜分别清查以免弊混業已傳諭各舗地甲並各圖地保一體遵照務於本月二十號以前將已閉及添開之店舖數目詳細呈報然後簽給捐票征收欵項云 
[新普育堂後發現無名男屍]  
　　二十五保十二圖地保李文沼昨晨投上海地方檢察廳報稱昨晨新普育堂東首後門口發現無名男屍一具年約五十歲左右身穿元布棉襖白柳條布褲屍旁遺有捷音公所上海派發各日報之白布袋一只查該屍形似由他處扛舁到此是以死者身下有板門一扇查無家屬爲此來案呈請相騐下午奉郭代廳長委派張檢察官毛檢騐員等蒞場騐明該屍委係因病身死並無别故塡明屍格拍照判由堂棺殮發封厝壇所有板門一扇並布袋一只命帶回存庫 
[周家弄命案近聞]  
　　奉賢周家弄命案迭誌報端兇手張金海迄未拿獲屍親方面一再呈縣請予申雪并查得張金海係南匯縣人素業屠户前曾偷竊航頭民局銀洋被拘南滙縣署訊辦俟經人保出候訊案懸未結故已投南匯縣公署請求傳喚原保人著令交出張金海以雪沉寃云 
[取締蘇州河交通應和衷洽商]  
　　江蘇水警廳趙廳長前據第一區沈區長呈覆取締蘇州河交通情形一案爰於前日指令云呈悉查前准上海總商會所陳疏通之第一第三兩策草擬各節應由該區飭令第三隊就近與江海關水巡捕房及淞滬警察廳水巡隊和衷接洽妥商疏通辦法總期輸運與交通兼籌並顧如因木排停滯及商帮貨船與交通有關碍者亦應善言勸告勿令妨碍公安至第二策所陳扣留罰欵等情該處距隊較遠各巡船官警驟然執行深恐未能盡善着毋庸議仰仍轉飭該隊長隨時察酌情勢妥爲辦理此令沈區長奉到指令後昨已令行第三隊王隊長遵辦矣 
[夏和香領回管朿]  
　　趙阿三尚須究懲廣茂木號包車夫曹阿三圖姦隣家使女夏和香未成一案由四區二分駐所函送地檢廳訊明各情略誌昨報茲悉此案昨午後奉鄭檢察官研訊據原告夏孫鈺投稱江陰人爲本行生理與廣茂爲隣曹阿三不時前來前日商人出外未回之時詎曹膽敢潛來與和香圖爲非禮經隣人趕來曹即奔逃和香恐遭詰問亦跑出次日由商人往救濟會領回先時不能指實不便向曹根究不料廣茂號内各夥友並不細察即集衆奔至商處行兇滋擾亂吹警笛甚至將我叔母手臂打傷手表一隻亦打失無踪迨至和香歸家證實始報告警署將曹拘送到案求究質之和香與伊主略同而曹阿三供多推諉問官一再駁詰曹一味支吾問官得供判和香交原告當庭領回管束曹阿三押候訴究懲 
[煙犯病斃獄中]  
　　烟犯趙堯松已奉法庭判决送往漕河涇第二監獄執行在案昨晨該犯在監身死下午郭代廳長委派鄭檢察官沈檢騐員等蒞監騐明委係病死因無家屬判由堂棺殮 
[日人投浦自盡原因不明]  
　　本月一日晚十一時有日人某甲至鎭江路碼頭雇五十六號　板渡浦船至浦江中心忽一躍入水船夫急行施救已屬不及當即回報水上警察署並由該署照會日總領事派警協查現死者姓名尚未確知據聞似爲浦東紗廠中之職員惟何故自盡尚待偵查云 
[投浦圖盡得救]  
　　湖北人陳薈生年五十二歲因生計維艱於前日下午躍投黃浦江自盡被滙司捕房巡捕查見趕即撈救上岸送入同仁醫院調治一面報告捕頭候示 
[閘北自治會代覔被拐幼女]  
　　閘北自治會昨接天保里十一弄七家開設王順興成衣舖主王如伯來會報告其女小星被居住南滙縣境内三灶鎭開設茶館王金德之子鴻生拐匿三灶鎭自開之茶館内該會當照實在情形代報就近警區辦法云云 
[西人倒臥路上頭破血流]  
　　靜安寺西昨日上午六時許由二百四十三號華捕查見有某西人倒臥路上頭破血流不省人事當雇車送入紅會總醫院醫治一面歸報捕頭候示 
[汽車傷人一則]  
　　江北人羅長生昨日午刻在湖北路行走被汽車撞倒頭部受傷由老閘捕房五百零四號華捕抄錄汽車號碼另行雇車送羅入仁濟醫院醫治一面歸報捕頭候示 
[閘北四區警署招領男孩]  
　　閘北四區總署巡警查獲迷路男孩一口年約四五歲據稱姓嚴名回吾寧波山北人父名阿玉姊名回先因不悉其住處無從送歸劉署長諭暫留養聽候出示招領云 
[法捕房華捕之升獎]  
　　法捕房總巡費沃禮君及西探長戴薩克君邇以原有包探不敷差遣爰於前日在各捕房揀選年富力强之一百零四號華捕謝正桃·二百七十四號華捕何尚如·兩人着升試用包探分往各捕房上差又試用包探魯錦臣·吳藝芳·蔡連根·劉阿昌·陳阿毛·五名勤愼可嘉着升實授包探以資鼓勵 
[强搶金鎖片押六月]  
　　住居法租界王阿慶家之五歲小孩於日前在門前游玩突被無賴兪寳全上前將該孩頸内所戴之金銷片强搶而逸當爲事主察悉　捕將兪拘獲帶入捕房押候訊究在案昨解法公堂請究先由捕頭稟明前情詰之兪實全供認强搶不諱中西官判兪押西牢六個月以儆　 
[私售脚踏車案探押繳洋]  
　　狄恩涵於今正向徐小三所開之脚踏車店内租得自由車一輛私行售洋化用旋經包探方志生拘解法公堂判令禁押外再賠償原告損失洋二十元以儆在案昨因押期已滿故又提訊詰之狄供民人在押一時難以措交求請可否派探帶出籌措等語中西官判准予派探將狄帶出措繳 
[工巡捐局添置木攔櫈]  
　　滬南工巡捐局莫局長現因各處道路已悉照議案規定之丈尺放寛路面動工建築在案惟各段路工處除夜間應掛紅色玻璃燈外現又飭工程處添製最長之高大木攔櫈數十隻預備工竣後在路工地點安放藉以圍護車輛行人其櫈之中間加以紅色圓形以示區别路線左右已傳諭承辦工頭遵照須於每日旁晚停工間實行圍護不得延誤云 
[撑木排起衅鬥毆之拘訊]  
　　中虹橋元豐木行有木排停在胡家木橋河内雇有工人王阿桂張才肥·王阿二·周阿五·陳生太·等在彼看守前日有船户陳阿二·陳龍大·之船行經該處因其阻碍交通故稍將木排撑開致與王等起衅鬥毆陳生太受傷甚重由五區三分所將該船户拘解司法科昨奉段科員訊判解送警廳司法科核辦 
[海寗路之刧案]  
　　美租界海寗路四百六十六號門牌杜新良南北雜貨店於前晚十二句一刻正在收市上排門時突來盗匪四人兩盜在門外把風兩盜躍進店堂各出手槍向店夥學徒嚇禁聲張當將賬檯抽屉内大小洋（合計六十一元）搜刮一空携贓呼嘯而逃迨該管捕房聞警立飭通班中西包探前往兜拿奈盜匪早已遠颺該探即向事主詢問盜黨面貌服式遂歸稟捕頭轉稟麥警務長通飭各捕房中西探捕一體跴緝贓盜務獲解究 
[查妓院破獲烟案]  
　　浙江路小花園七百零三號門牌前係屬妓院前日專查妓寮之西捕頭摩毫率同一百八十八號三道頭華捕至該屋調查妓院照會見妓女已經遷徙祗有汪阿明與張松濤在屋内私售鴉片烟與陳德安·李金山·王阿德·吳炳瑞·等開燈吃食因即逮捕而張遂躍窗圖逃致跌傷腿部餘人皆被帶入捕房張送醫院瞖治昨解公共公廨經關讞員會同美副領事戴君質訊之下判汪罰洋十五元餘人各罰三元一併充公烟具銷燬張松濤一名候治愈再訊 
[持刀行兇分别押懲]  
　　狄思威路七百七十五號門牌某織帶作夥山東人李成石於上月五號持刀將徐小二子·孫寳龍·兩人頭顱砍傷經捕房將傷者送院治療李拘解公共公廨押候訊究已誌昨報徐孫兩人現已治愈昨晨捕房傳同原各及見証女子彭芝桂將李廨續審據包探葛祖元上堂稟稱此案係因妬奸而起緣女子彭芝桂住居元芳路一百四十二號門牌向與李成石姘識嗣又與徐小二子結不解緣故李遂持刀行兇四徐係孫寳龍織帶作内學徒是以李又欵孫助徐致將孫一併砍傷云云並將兇刀呈案據徐訴稱伊於上月四號晚偕彭芝桂往看影戲次日即遭李謀害又據孫上堂證明伊亦連帶被李謀害質之李供認因徐姦佔伊之姘婦故向行兇不諱李襄讞核供商之美阿副領事以李傷害罪已成立判押西牢五年期滿帶堂再核美領則於西文案由單内判李應處徒刑七年 
[敲詐船户押三年]  
　　李小三子專在蘇州河畔向船户敲詐爲務前晚又糾集黨徒五人向船户嚴順坤船内搜索意圖刦取財物經嚴大喊由探目蔣阿林與八百九十八號華捕到來將李拿獲昨解公共公廨中西官質訊之下判押西牢三年期滿逐出租界 
[秘密售賣煙土之破獲]  
　　南京人方榮卿因在武昌路九百四十六號門牌屋内秘密售賣鴉片烟土被美捕房包探劉幹泉訪悉稟明捕頭協同西探前往調查屬實當抄獲烟土遂將方拘入捕房捕頭諭飭押候解究 
[騙取府綢交千元舖保]  
　　住居茂海路一百九十四號門牌之沈繭生指控常州人劉錫坤騙取値洋二千五百三十元之府綢九十六疋等情由包探陸連奎將劉拘獲並吊出原贓得解公共公堂請究中西官略訊一遇判劉 
一千元舖保展期十四天再訊 
[誌謝]  
　　昨承商務印書館惠贈婦女雜誌第九卷第三號娼妓問題號一册英語週刋第三九一期一册又銀行公會惠贈銀行週報第二九二號一册誌此併謝 
 
 

Page 16

 
 
第一萬七千九百九十六號;中華民國十二年 西曆一千九百二十三年四月四號
星期三 * *   
 
 

Page 17

 
 
第一萬七千九百九十六號;中華民國十二年 西曆一千九百二十三年四月四號
星期三 * *本埠新聞三 
[懋業昨由銀行科學生參觀]  
　　吳淞中國公學大學系商科銀行班本届行將卒業者共有七人昨由該校銀行實務敎授鄭太牧之介紹前往上海中華懋業銀行參觀對於該行營業事務·及各種簿記·計算機器等均詳加解釋約三小時之久始各興辭而出云 
[美國運來大批油墨]  
　　廣東路三十七號利逹洋行新由美國總廠運到大批油墨今爲推廣營業起見特行大廉價兩月自陽曆四月一號起至五月底止在此期内得照該行已寄送各界之油墨實價單槪作九五扣計算云 
[廣益號之紀念盛讌]  
　　虹口廣東街廣益號日昨爲五十週紀念假座大東酒樓宴請中西士女來賓約八百人並有廣東女伶開演拿手好戲以娛來賓至十時許始各盡興而散 
[全新呢絨號之内部組織]  
　　全新號係在去年九月間由本埠粤商呢絨號聯合組織開設美租界東武昌路滬江影戲院斜對門經理麥永謙君營業部主任何耀初君其門市部專營呢絨嗶嘰直貢呢線呢廣東拷綢雲紗成衣部承製中西男女時式衣服衣料縫工均有一定價目並可連工包料限日取件云 
[全昌祥已開始春季廉價]  
　　抛球塲全昌祥洋貨號已於昨日起春季大減價其各貨之價格如左各色嗶嘰自六角半·至一元五角駱駝絨七角半·至八角呢帽二元至六元半白玉霜小號三角二分大號六角半生髮水九角八·至一元三角半各種套裙二元半·至十元絲襪六角·至一元一角半德國牙膏每打一元各種布疋一角三分·至二角二分保安剃刀七角·至九角各號熱水瓶一元·至十元其餘各種貨品亦頗多云 
[裕豐仁新到各項呢帽]  
　　南京路二五○號裕豐仁洋貨號門面已裝修工竣左右二大櫉窗裝璜甚爲美觀一口陳列各色呢羢·嗶嘰一口陳列各種呢帽其標價爲普通呢帽二元七角半·至六元五角哈德門呢帽八元·至十二元半孩童呢帽一元·至二元云 
[女工業社遷移新居]  
　　女子工業社原在法租界唐家灣德祥里該處房屋本不甚大係在籌備期間勉强敷用現該社籌備已竣定於四月十五號正式開幕已於前日遷於法租界辣斐德路之新居經營工業云 
[利華廠之國貨暖肚]  
　　法新租界菜市路利華絲襪廠自創製國貨純絨暖肚以來因係衛生上需要之品且該廠製造精良與舶來品相等面價値較廉故銷路甚形發逹該廠以去年出品幾致供不給求本年添購機器以期出貨暢旺現屆天氣和暖應用及時經售暖肚各商號紛向該廠定購以應顧客需用亦一國貨界之好現象云 
[德國剃刀及雪茄到滬]  
　　南京路郵局斜對面之中德商店前次所運到之鍍鎳保安剃刀一批每把售洋八角茲悉該商店昨又到式樣相同之保安剃刀一批有鍍金鍍銀二種每把特價售洋一元祇以五百把爲限逾限即須增價該商店并經理德國上等雪茄烟每盒自八角起至十餘元不等烟葉裝璜均屬精美云 
[窗簾窗紗之採辦]  
　　南京路先施公司二樓洋貨部近因天氣漸暖各處採辦窗簾窗紗者頗衆故特預先採辦多種如各式清雅窗簾精美窗紗均可落水洗濯花式亦可不退日昨並新運到繡花長窗簾一種此簾色帶淡黃在中部及下端均繡有秀麗之圖案畫歷久洗濯仍可保持原有美艷之顔色每對售洋二十七元半滬上尚屬初到且爲該公司獨家發售云 
[陳皮梅之新法製售]  
　　美租界七浦路七十二號新設之勝記公司專製陳皮梅等貨發售今該公司經理自製之參貝嘉應子比之陳皮梅該價每百粒售洋四角五分云 
[影戲事業之述評（十一）]  
　　美國前郵務司海士君所撰之影戲論文疊譯載於本報茲續譯之如次 
　　今者攝製五卷新聞片之公司其用影畫以紀載事實之勢力已可與新聞業之機關及名貴之報紙並駕如哈定總统午時行就職禮而下午七時半紐約城中已在開映就職禮之影片至第二晚芝加哥亦有此種影片開映其運輸影片之器皆藉飛機或快車以遠之飛機之進步實可爲影片運輸上改省時間其速率之大如新聞報紙之快電又若一八九七年麥克金萊總統之就職典禮在攝影後之第十日芝加哥已在開映典禮盛况之影片矣此亦一八九七年與一九二一年間影片事業勇進之偉證也 
[影片中之暴風雨背景]  
　　圖中高懸之横鐵梗即係自來水管左旁所置之木架爲扇風箱當自來水由上注下時更以風箱機發出颶風即成狂風暴雨之背景 
　　當一九一四年德軍至普魯塞爾Brussels時有一美國攝影者在該地攝取全軍進行之景象旣又擬攝比利時之軍容俾得二全後竟爲德軍所斃因疑其爲間諜也我人又能憶及者如德軍猛烈之潛水艇當時皆認爲荒誕之怪物但仍爲影片所顯示其攝取之法係一勇敢之美國攝影家因搭荷蘭商船由荷蘭赴英國時爲德國潛水艇阻留於是即在商船之艙穴内攝取德國潛水艇之動靜赴英國後即將所攝之影片哂出映演頗受英人士贊美旣而美國人民亦在影片中得見此不可思議之潛水艇矣但當時德國之潛水艇殊不易得見而卒能爲攝影者取得眞相可謂勇矣）待續（ 
尙有本埠新聞轉入後頁 
 
 

Page 18

 
 
第一萬七千九百九十六號;中華民國十二年 西曆一千九百二十三年四月四號
星期三 * *[朱唐婚禮誌]  
　　昨日虹口狄思威路救主堂區牧朱葆元君之長子諳律君與唐恩美女士於下午四時在該禮堂舉行婚禮中西男女來賓擁擠異常堂中陳設極精美琴歌聒耳舉室騰歡旣屆四時新夫婦行禮儀式甚莊嚴而和樂禮成新夫婦出外乘汽車作新婚遊行兜游一週宅中置備爆竹燃放迎接入宅聞朱諳律君曾在聖約翰大學文科畢業唐恩美女士係太倉聖公會前唐牧師之女曾畢業於聖瑪利亞女學云 
[復旦義校懇親會紀]  
　　游藝新劇···節目甚多復旦義務學校於昨晚假復旦中學禮堂内舉行本學期 
懇親大會并備有各種游藝·新劇·及茶點以娛來賓會况如下 
　　到會者除義校學生六七十人外學生之家長約一百五十餘人其他來賓約百餘人首由復旦中學音樂會奏樂歡迎來賓由樓兆繩致開會辭并約略報告義務校目下之情形繼由復旦義校董事張喆·及陳永蔭先後致演說辭申明復旦設立義校之宗旨并懇各家長嗣後不時賜敎以匡不逮以期家庭敎育與學校敎育得相輔而行云云演說後繼以王鴻書·童修乃之雙簧潘翊　之滑稽演講演者均盡滑稽游戲之能事於舉手移足間莫不使滿座傾倒次爲西樂·及中西樂合奏復次爲小學生表演首由陳仲明率領稚髮覆額之小學生數人爲爭坐位之戲如蛺蝶穿花狀殊可觀繼爲化妝講演·及雙簧·京戲等表演之學生多係十餘齡之天眞爛漫者觀客頗爲嘉許末後殿以新劇劇名「懇親會」此劇爲小學生匠心自出立意與布局均多足取劇中最有精采處爲某生之講演從容自在故各項游藝以此劇最爲博座客之贊美會中布置·及招待等事均由義校職員樓兆繩·陳仲明·陳式·蕭賢範等及義校敎員常盛分頭負責於十時後散會 
[引溪義校之校董宴議决建築敎室等案]  
　　引溪公餘研究會義務學校於前日午後六時宴各校董於悦賓樓並歡迎柏文蔚君擔任主任校董宴况如次校董到者爲柏君代表王曙笙君曁錢振亞李肖白諸君首由陳政平君致歡迎詞次由主任敎員楊炎君報告現有學生已逹九十餘人闢爲二敎室而引溪一帶貧苦兒童來學者紛至沓來惜限於校舍不敷容納復由楊宏祺君報告十一年度之收支各校董議决事項如下）一（擔任募捐（二）編輯引溪義校年刋）三（組織兒童閱書室（四）决於署假前先行建築敎室一所以資容納至九時散會 
[商務中學校友成立會誌]  
　　開幕詞···演說···各項游藝及新劇閘北滿洲路三畏里商務中學於昨日下午一時舉行校友會成立大會同學來賓到者六百餘人會况如下公推張梅庵主席致開幕詞略謂本校歷屆同學畢業者計逹三百餘人若無統系之組織難免感情之隔膜所謂校友會云者蓋欲校友得一會晤機關藉難免感情之隔膜所謂校友會云者蓋蔡亮致詞大致不外期同學以互助合羣供學識之需求敎職員周問天·來賓朱鴻鈞·及校友等各有演說游藝則有褚乾坤丁光明之時事雙簧郭啓澄之滑稽歌曲秦叔懋之笑談黃大霖·華紫封之趣劇「爭美」及「敎官話」等夜問開演正劇「東獅吼」表演認眞說白流利尤以朱鴻鈞·黃忘憂之扮相爲佳觀者歡聲雷動贊賞不止至一時散該會自編之「患難朋友」則以角色不齊未演云 
[第五届國語專修科又將開學]  
　　法租界敏體尼蔭路國語專修學校爲各界便於專修國語起見第五屆專修科又將於本月十五號開學聞索閱詳章及報名者幾接踵而至云 
[武術運動大會開籌備會]  
　　明日午後二時···第四次發起人會全國武術運動大會籌備處昨致各發起人函（上略）茲定於陽曆四月五日星期四午後二時在籌備處開第四次發起人大會以便商决一切再觀台現已搭起所擬布置格式必在實地公同研究此次旣出創舉關係武術前途實非淺鮮尤須集思廣議俾臻完善切盼届時撥冗駕臨是爲至禱云云 
[浸會青年社之遊藝與演講]  
　　滬北浸會堂青年社昨晚七時半開遊藝大會到者該社社員及來賓頗多首由會長翁紀康報告開會詞次由傅若愚碩士演講「法國華工歷史」次由鄔志堅君提議辦理貧民敎育該社社員均甚贊成又是日上午浸會堂舉行復活禮拜故請滬江大學校長魏馥蘭博士蒞堂演講「何爲復活禮拜」聽者座爲之滿云 
[醫學會之籌備組織]  
　　本埠醫生蔡雨門·夏愼初·顧南羣等欲組一醫界之團體以圖醫學之發逹爰於前日假座上海醫院開籌備會到會者如余雲岫·席時泰·劉之剛·裘諤臣·戴克久等二十餘人僉謂上海醫生集會大半爲校友性質故欲謀統一此會實不可緩當塲投票選舉蔡·顧二君爲該會起草員聞俟會章草定後再行正式開會云 
[平民慈善醫院之新址小東門内]  
　　平民慈善醫院因原有院址不甚合用是以另租小東門内四牌樓大閔家衖十四號洋式房屋刻在修理佈置定於舊曆三月初十日遷入照常施診給藥不取分文云 
[俊明醫院開幕記]  
　　昨日爲白克路俊明醫院開幕之期下午二時邀請本埠紳商各界參觀院内之設備晚間復在大東酒樓宴客其院中狀况等如後 
　　該院院長翁俊明君曾學醫於東灜旋國後即在鷺江懸壹前年浙軍駐防鷺江之際頗有聲譽茲乃糾合同志擇院址於白克路中間爲藥局局内排置各種應用新藥左間爲應接室右間爲辦事室二樓上有内外婦産·小兒·花柳·皮膚·各科診療室裝配診療器械悉由歐美採辦外科室之隣另闢暗室爲電療室裝置自德國購來之愛克司光·及透熱電療機三樓即爲病室以便患家之住院云 
[昨日之菜市魚價增貴]  
　　昨日南北市小菜場魚類價較前增貴惟蔬菜又廉各價如下 
　　北市南市北市南市蝦每斤六角五百八十文小黃魚每兩二十文二十文大黃魚每兩四十文三十文青魚每洋三斤三斤半鮮帶魚每兩三十文二十文鹹帶魚每兩三十文三十文斑魚每兩三十文二十五文銅盆魚每兩四十文三十文白魚每兩二十五文二十文甲魚每兩四十文四十文　魚每兩五十文六十文墨魚每兩四十文七十文鮮龍頭魚每兩三十文麫條魚每兩二十文二十五文海鰻每兩二十五文沙魚每兩三十文二十文鯽魚每兩四十文三十文蜊肉每兩四十文二十文蚶子每斤二百四十文二百文毛蚶每斤七十文　蟹每兩三十文三十文鹹蟹每兩四十五文四十文蛤蜊每斤一百十文一百文　蛤每兩三十文四十文猪肉每洋三斤半三斤半牛肉每斤三角二角羊肉每斤三角六分三角雌鷄每斤三角二分三角六分雄鷄每斤三角三角四分鷄蛋每只三十文三十文鴨每只一元九角鴿每只三角二角半白菜每斤一百二十文三十文鴨蛋每只四十文三十五文鹹蛋每只四十文四十文青菜每斤六十文四十文菠菜每斤六十文六十文場棵菜每斤百六十文八十文天津菜每斤一百文九十文膠菜每斤一百文薺菜每斤八十文六十文黃韮芽每兩二十文十五文大荳菜每斤一百二十文一百文黃荳芽每斤百四十文八十文大蒜每斤一百文八十文葱每斤一百文一百文草頭每斤六十文四十文枸杞頭每兩二十文二十文鹹香瓜每兩四十文三十文菜覔每斤六十文四十文油菜每斤五十文五十文天菜每斤五十文胡葱每斤一百二十文八十文萵苣笋每把四十文五十文蘿蔔每斤八十文六十文冬笋每斤一角五分三百文春笋每斤一角五分三百二十文馬蘭頭每斤六十文五十文 
[英文劇之籌演第一商校行畢業禮時]  
　　省立第一商校自去歲下半年起有英文演說會之設立今歲仍繼續進行且增加會員數名公舉陸清泉君爲正會長許樹康君爲副會長並聘請該校敎授鄺光林碩士·余楠秋碩士·及西人MissHiggins等爲顧問該會每週開常會一次記錄員及主席均依次輪流俾得各具開會之種種經騐現已擬定於本年舉行畢業式時該會獨演英文戲一齣節目現已編定一待春假過後即可從事練習且諸位顧問均富有戲劇經騐又肯　勤指敎則屆時一番熱鬧可以預料云 
[集會表]  
　　陽歷本月時期地點召集者事由四日南京路大盛久記綢縀開幕禮局四日天后宮總商會宴會四日下午二西門省敎育會滅除蚊蠅會第三次討論會時 
四日晚六時四馬路一枝香商務印書館宴報界等半五日江西路六十號自來水公司年會五日下午二法租界顧家宅法官商等宴會時 
五日下午二西門體育塲全國武術大會第四次發起人會時籌備處 
五日晚七時南京路八十五號梵王渡俱樂部選舉揭曉 
[今日天陰而有變象]  
　徐家匯天文臺昨日下午四時三十分氣象預報云天陰而有變象日本方面發生最高之氣壓中國沿海一帶自臺灣海峽以北有和緩之東風其南有東北風間有降霧者本埠温度在下午三時前之二十四小時内最高五七·九最低四六·一去年今日最高七四·二最低五四·九 
 
 

Page 19

 
 
第一萬七千九百九十六號;中華民國十二年 西曆一千九百二十三年四月四號
星期三 * *自由談 
[一知半解] [  君]  
　　大西洋中之青魚·往來必成羣·間有五六英里之長·二三英里之闊·世界之團結力·當無出青魚之右矣· 
[三言兩語] [  鵑]  
　　堂堂財政部是管理全國財政的無論如何庫裹總有了幾十萬幾百萬啊誰知他比了我們上海城隍廟裹的呌化子還竊連一個大錢都没有國務院秘書廳好容易求得劉大總長三萬元的支票以爲好把幾個月餓癟的肚皮裝一裝飽了不想這支票又撲了個空財政部中推三阻四的不名一錢這樣的財政部眞合着蘇州人一句話阿要倒銳氣 
[落英記下] [  征鴻]  
　　余趨握其手曼聲曰姊毋恐有弟在顧吾語未竟姊乃立怒脫手而去竟奔告吾父父怒立召諸兒笞責殆遍余亦與矣經此一挫嬉乃稍殺一日余又與鄰兒鬭指破血流驚愕無措蓋此爲余生平第一次流血固不知有何等危險也乃返告敏姊姊曰汝又鬭耶余默然姊乃急取門隙之灰塵敷之綳以素帛一一設施絶類醫院中之看護余心乃滋樂竟不覺其痛苦姊乃紿余曰設再毆鬭則創口　裂必至於死余懼由是不復鬭未幾渠家遷滬余乃嗒然若喪常念敏英不置一夜於夢中呼敏姊敏姊予母醒問曰兒乎汝念敏姊耶然敏姊去矣明日令汝表妹阿鳳爲伴可乎余曰否否阿鳳善哭余固不願與伴母曰然則難矣敏姊家富焉匹寒士否則余亦所願也余聞此語初不知作何解乃一哭了之敏英去後忽忽十餘年未嘗一見今乃遇之於青燈古佛之間誠夢想所不及者時曼雲已取茶來飲之絶甘沁人心腑時敏英哀亦稍殺慘然問曰懷哥近况何似想已娶矣言時不知其心中作何感想玉容又頳余曰娶乎··娶矣然姊已嫁耶曰然迺指曼雲曰此吾女也旣而呼曰曼兒時曼雲方與小狸奴戲聞呼竟不之答余友乃捉之來敏英指曰此懷叔也見之曼雲乃移其視線目灼灼又視余爲狀一如初見時余乃握其小手問其年曰十二讀書乎乃點其首態至端麗可愛斯時余之腦海中忽起作幻想覺此柔荑在握者絶似予十年前之舊夢重温入骨都醉而曼雲已脫跳躍去余醒時之夢亦立醒乃聞敏英呼曰懐哥病耶余忸怩不能答旣乃問曰敏姊一别十餘年何淪落至是不答旣而曰淪落耶噫情塲證果諸相皆空枕石眠雲正慶清福目爲淪落抑何不逹之甚耶言次小曼雲隔花招之阿母歸乎曰歸矣歸矣斜陽下矣逕拂花而去余爲之懍然竟莫知其痛史怏怏出門則已暝烟四合夕陽在山回望此門中人面杳然唯小鳥弄吭猶似呼客也 
[記德菱郡主近况（上）] [  翰]  
　　清宮二年記著者德菱郡主於去歲偕其夫壻美人淮含鐵氏及十齡之稚子回至中國一遊本年二月乘塔虎脫大總統號赴美途次擅香山有新聞記者謁郡主記其談話興所見頗饒趣味 
　　郡主之夫壻淮含鐵氏嘗一度爲美國駐上海總領事氏本久營商業於東方而尤老於北京與上海爲人甚幹練固不特以貌勝也郡主與定情蓋僅歷五分鐘郡主此時乃對記者盛稱其夫壻之能因謂『美國男子爲世界最優美之丈夫美國之丈夫最無私心待遇其妻思慮十分周到即如外子每航行必將艙位爲余安　安貼使余居處之舒服須知世界最奇妙之物無過於丈夫而外子尤爲一俊美之人物也』 
　　郡主所撰清宮二年紀近復經美國世紀公司再版發行郡主尚擬著說部一種描寫中國人民之家庭生活已成若干章當趕爲結束郡主自言『余此作爲浪漫性質以美人嗜此種文體也但自信其確能表示華人生活之眞相美人視中國常抱一種奇異之觀念故於中國事頗爲注意然眞能知中國者僅有極少數人亦僅有一二宣敎帥曾著作關於中國之文字』郡主言至此聳肩歎曰『不過此輩宣敎師皆伏處穴中所晤並非中國上流人物於中國人之眞正生活初無所知乃竟搖筆而爲文則其所言亦寗後有是處哉 
 
[我知其公彼其私　]  
[噴飯小錄] [  錢唐邨]  
　　安琪兒兒子問他的母親道『安琪兒究竟是什麽東西』母親道『安琪兒是一個美麗姑娘背上生兩隻翼翅能夠飛的』兒子道『那末昨天父親和女先生談話爲什麽說伊像安琪兒呢難道伊也會飛的麽』母親很着急的說道『眞的麽那我明天就使伊飛開去了』 
　　鎖鑰 
　　王先生晚上回家裏去看見他的大門已經上鎖了後來費了許多周折纔從一個窗門裹爬進去在書桌上看見他妻子留下的一張條子上面寫着道『我現在已經到舅舅家裏去了你回來要開門那鎖鑰在門口石階旁邊』 
掉在湖裏了 
　　母親見他兒子的頭髮很濕問道『你的頭髮爲什麽弄得這樣濕』兒子道『我掉在湖裏了』母親道『那末你的衣服爲什麽倒乾的呢』兒子道『是呀我正爲恐怕衣服要濕所以先脫去再掉下去的』 
社會小說 
[人間地獄三二] [  娑婆生]  
第四十四回賭客追車詭謀遭侮辱美人攬鏡無術减痴肥 
　章伯祥道後來汽車上究竟不妥秦子瞻想出方法來了兆亨銀行各處皆有分行凡是江蘇省的分行皆歸子瞻的總行管轄每年春天總行總理應該分頭去實地的查一查帳盤一盤庫立法未嘗不善誰知銀行中訂這條章程的時候正是有月下老人從旁點化成就了秦子　和老七的姻綠子瞻借著這查帳盤庫的名義邀遊無錫鎭江南京揚揚州一帶他那夫人本要要求同去子瞻道這是萬萬使不得的我每到一處全住在行宴内地的行規模很小房子很逼仄你去如何便當說不定我還是和分行經理睡一間屋子呢你去如何下榻至於另外的旅館呢除掉南京下關地方還有一家西式飯店可住那别地方的旅館盡是臭虫跳虱滿壁滿帳俱是你又何受得了他夫人最講衛生聽見了臭虫跳虱便打噁心要吐决計不同子瞻同去了子瞻得了這個機會老實不客氣帶了老七同行各行裏轉一轉查帳盤庫本來就是那麽一會事何况子瞻有事在身更是媽媽虎虎的過去分行的經理也樂得少聽嚕　話不談别的趕緊陪著子瞻和老七游覽游覽一處一處的查考下來了已是一個多月子瞻老七這個得意也就可想而知依著老七意思還要纏住子瞻住在鎭江焦山歇夏呌子瞻陪著子瞻不肯正在難以商量的時候上海市面忽起風潮子瞻的行裏連帶的起了擠現的恐慌子瞻告訴了老七又將電報給他看老七方始怏怏而歸這一件事子瞻做得眞是人不知鬼不覺只有幾個分行的經理曉得分行經理拍馬屁還來不及怎麽敢戳穿了他的西洋鏡秦夫人更是如在夢中了然而這一來不打緊老七和子瞻的感情愈深固結不解老七一定非嫖他不可子瞻也實有要討他之意但是一個煌煌乎文明漂亮的西洋留學生納一娼妓爲妾終覺與他的外國學位上交代不下去孟浪做了深恐於社會上身分地位有影響要待不討老七呢老七固然纏不清楚子瞻也實在割捨不下這時候子瞻的理論狠贊成中國這納妾的制度所以他近來的演說不大十分痛駡中國舊家庭的腐敗隱隱已預留地步黎宛亭程藕舲聽到此處俱笑道秦子瞻也算得用心亦良苦矣章伯祥道這也怪不得秦子瞻一個人爲情所累便没有方法解脫了不管你是中國外國新學舊學做了一個人總免不了一個情字那許多開口駡人好色閉口駡人好嫖的一班人他們全没有曉得情字的滋味呢其實嫖之中當然免不了情字關係一個人一身一世自以不沾惹情字的魔障頂好可是一沾惹了眞難於處置 
談屑 
[情感] [  周世勳]  
　　佛拉格門曰「情感爲詩詞藝術之命與神」故大文人大詩家與藝術家之情感必較常人爲豐富 
人之情感恒隨境遇而變遷故同一聲籟而在傷心者聞之莫非如泣如訴之哀音矣 
[喜相逢百年]  
　　吾愛給吾鐵箱裡拿念四塊錢○吾今天要請客○狠好狠好○吾也要和小姊妹們去抆小麻雀○一共拿四十八塊錢　　○對分罷○ 
大世界共和廳坐一少年○春風滿面○忽見了一女子嘴裏喊了個咦字○這女的見了少年喊了一聲奇怪○男的道○你　麻雀爲何　到這裏來○女的道○你請客爲何一個人在這裏○男的道○再歇廿八天○吾要變大富翁了○女的道○吾不消卅日○就有五萬元的進項了○奇怪奇怪○你莫不是買了廿四塊春季聯歡隊的常劵○做了一隊員麽○ 
豈敢豈敢○你也莫非和吾一般麽○正是正是○巧極巧極○吾們倆不論誰中○好在你的就是吾的○吾的就是你的○從此把臂聯歡○庶不負○大世界主人一番美意○哈哈······· 
 
 
 

Page 20

 
 
第一萬七千九百九十六號;中華民國十二年 西曆一千九百二十三年四月四號
星期三 * *常識 
常談 
[新學制] [  覺]  
　　新學制之較優於舊學制盡人知之無待贅言然余以爲欲施行此新學制當先有充分之分之準備 
　　新學制之妙處在縱横活動可以適應社會之需要惟其活動也非加以精詳之研究支配不易適當蓋所貴乎新學制者貴新其精神也豈新其名目而已乎將欲新其精神則培養師資爲第一義非僅僅改頭換面易中小學爲初級高級所可勉强塞責也 
　　余希望各校校長敎員自問良心必確已了解此新學制而又確有充分之準備然後可以試行此新學制若猶未也毋寗稍緩之爲愈也且一省之中試行之校愈少其結果必愈佳一縣中亦然此人才與經濟問題無可强也設不自量而盲進吾懼其蹶矣 
衛生 
[曲肱枕兒有三弊] [  杭州天球]  
　　夜間小兒睡時其母哺乳每側臥以手作兒枕俾其容易就乳此平常之事不以爲意也然其弊約有三 
㈠悶斃小兒彌月之内夜問常有悶斃之事均莫測其致斃之由後見余姊抱子歸寗寢於客室余姊以兒啼乳之先睡以時尚早余遂伏案讀新聞紙移時忽聞小兒喘急聲亟燭之見余姊側臥熟睡以手枕兒無異也細視之乃余姊挽兒太緊兒口含乳兒鼻緊貼乳上不得呼吸口又含乳不得出氣旣因力小不能擺脫又因口中含乳不能啼哭惟有手足躑躅喘急而已如此危急之時其母方在酣睡之中此時若無余在兒早斃矣 
㈡囱門易受鼻風鼻中呼出之氣名曰鼻風此風甚微本無致病之理然小兒之囱門骨未長滿此處最易受風夜間母子同睡兒枕母肱或睡或乳兒頭囱門正當母鼻之下鼻風吹出之處夫囱門爲要害之區値小兒熟睡毛孔開放之時而緊承鼻風久久吹之亦能致病如小兒腦膜炎症等是也 
㈢兒頭易生熱癤夫小兒爲純陽之體頭爲諸陽之會故小兒頭部最易生癤若枕母肱則兩熱相合夏月令兒多生瘡癤且患頭暈等症)不受酬( 
道德 
[做中華民國國民的方法] [  星實]  
　　去年雙十節我們校裡的敎員先生有一篇講演詞我覺得很爲切實因此撮錄大意投到申報常識欄好敎大家認定做國民的方法協力做去 
　　他的演講詞大意說道雙十節是民國起點的一天民國的生命就是從這一天創造起來的我們遇着這一個紀念日不是應當歡欣鼓舞的麽但是處現在的時勢凡是眞正國民大約總要有兩種念頭 
　　第一要想現在的中國究竟是否算民國麽中華民國的主權在於全體的國民這是約法上載明的是誰也不能反對的但是十一年來實在政權在誰手裏老實說不是軍閥就是老官僚不是宗社的黨人就是舞文的政客總括起來都是一班專制時代的遣薛都是國民要屏諸四夷不與同中國的人偶然有幾個有良心的人來主持政局不多時總要被趕跑的大多數的眞正國民話也說不得一句縱然有甚麽請願的舉動他簡直睬也不睬現在的情形好像盜賊在家打刦主人躲了不能出頭還算得是民國麽有人說我國雖然掛了十一年民國的招牌其實是個官國軍國匪國這並不算過激的話我們用甚麽方法把那此妨害民國的官吏和軍人和匪類一齊掃除好敎國家主權還到眞正的國民手裏呢這是第一件要想到的事 
　　第二要想現在的國民配得上做民國的國民麽原來國事弄糟的原故不單是官吏和軍人的罪國民也要擔負一部分的責任請看現在的社會放僻邪侈無所不爲嫖賭烟酒絶不沾染的人很少一到交際塲中禨巧變詐防不勝防問他的目的無非是私利二字就是口稱愛國的青年除了一小部分眞能愛國的人究竟是否没有階級的觀念是否没有權利的思想恐怕自已也不能相信還有今天駡軍閥明天就受他豢養今天駡官僚明天就求他汲引的人再看到議員的金錢運動不顧廉恥更是要放聲一哭的了我們不愁從前的軍閥官僚尃制遺孽没有廓清的機會但愁後來的青年一步一步的向那軍閥官僚爭權嗜利的舊軌道上走那纔是無數的軍閥官僚源源而來前途没有光明的希望呢我們現在要大家捫一捫心究竟我是否有共和國民的道德和精神是否沒有違反民治主義的事情用得着一句現成的話有則改之無則加勉這是第二件要想到的事 
　　上面兩件事旣然想到從此以後着手個人改革社會改革等到眞正配做國民的人一天多似一天進一步纔可以合全國的民組成民權的國這是要我們有犠性的志願奮鬭的精神須知天下没有做不成功的事軍閥官僚難道有三頭六臂麽只要我們人民有决心譬如說裁兵空說是不中用最好我們自已有能彀當兵的志願和能力大家一聲說要裁兵督軍就不敢不依了這是一個例子還有一層要注意的就是我們向來的羣衆運動都是臨時的聯合没有永久的組織所以效力很少現在各處的學校中人大家已知道這種弊病想造成一種固定的有統系的集合團全國聯爲一致造成以後纔是眞正民國的實現時期呢）乙種酬（ 
經濟 
[欠數審定] [  吳東初]  
　　批發商對於零售商平日所共來往如遇要求掛欠首當察其可否與以掛欠次則定其欠數之多寡而使之不越出範圍之外也 
　　夫欠數之審定大槪基於已往之經騐何以言之譬如某店歷年與我交易均按時付欵信用素著於是我即規定該店可欠之限度於一定期限内該店賒欠如不逾此限度總可任其掛賬店主或經理旣如此規定則同人誰敢不遵但商業變遷原無一定故亦恒有欠數未逾定額而一時客店財力不足猝難歸賬以致失敗者是則本店信人太過之弊也吾非謂人無足信者蓋以偏重猜疑忽略信用大背商業原則也要之欠賬之能償與否凡在人力範圍内者固可設法維持但有爲人力所不及者則人縱存心不惡奈事與心違何 
　　凡因年歲歉收水旱災荒客賬放出無以收討與夫同行競爭以及地位資本售賣術及交通便利種種關係而發生變遷他如鐵路新闢鄕村忽興大勢劇變朝不保暮諸如此類無不足以影響零售商之營業而兼及於其付欵之能力也然則批發商若祇憑已往之經騐一任客店賒欠者豈可謂行之而無礙乎 
市政 
[城市計畫制度之種類] [  董修甲]  
　　城市計畫制度共分新舊兩種有採取其新者有採取其舊者有以一種爲主體而兼取他一種之數份者是皆因地制宜並無一定之規則舊式城市計畫制度是將街道築成長方形兩街交接之處定爲九十度之方形并將房屋叚落制爲一定之大小市中各物皆配置適當如美國市城採用此制者極夥 
　　新式城市計畫不拘定格街道或直或曲可以隨意要以美觀爲目的并求利用土地之形式今將兩制之利弊分列於左 
　　舊式城市計畫制度 
　　利益 
㈠土地可以節省蓋路線直而不曲故築時不須多取私人土地 
㈡街道居户尋覔甚易蓋道路整齊簡直無灣曲形㈢調查房産户口預備征稅亦易蓋分段制度整齊一律弊端 
㈠街道旣爲長方形則輸運與行走者繞路必多㈡街道一律雖甚簡當有欠美觀 
新式城市計畫制度 
利益 
㈠灣曲自如有美觀瞻 
㈡輸運行走者有時省走之路甚多㈢如市城本爲灣曲形因不拘整齊正直則就其曲而築路省費甚大 
　　弊端 
㈠道路隨意灣曲尋途覔户者甚不便　㈡道路隨意灣曲調查房産户口者多困難 
以上兩種制度各有利弊我國各城應採何種此一極應研 
究之問題作者以爲於未採用之先應調查一市各種情形如經濟問題地形問題美觀問題交通便利問題已有之房屋問題以及其他各問題先須詳細研究方能着手設計譬如一大城市財源充羡已成之房屋極少地形有長方者有其他形式者所設計畫完全以美觀爲目的不論交通之便利與否則以採取新式制度爲最善蓋是制能使市内房屋式樣新異街道灣曲自如其他設施亦皆有美術之觀感也又如一市財源薄弱已成房屋甚多拆毀之需費甚鉅地形有方者有圓者又有其他種種形式者所設計畫不求美觀祇求交通便利則以兩種制度同時參用爲善蓋遇長方地段專用舊式制灣曲地段專用新式制其他方曲不等者并用兩式制總以制度合用於地形者爲指歸試再言之譬如一市財源不富已成房屋又無一所地形則長方所設計畫以道路簡當交通便利爲目的則以採用舊式制爲宜又如一市財源極厚房屋尚無地形灣曲而計畫重在美觀與交通便利則以採用新式制爲宜此皆例證之大槪耳（不受酬） 
敎育 
[童子軍敎育之眞諦] [  陳廷禎]  
　　語云智者動惟動而始能發展有進步此動的敎育所以敎育家盛倡之也顧動亦有規律須維之以道德血氣未定之青年每每任性縱情逾越常軌吾人旣負敎育之重任允宜順應其天性而施以適當之訓育消極的以裁抑其劣性積極的以養成其美德則童子軍敎育尚已 
按童子軍敎育之宗旨不外利用少年活潑之天性訓練其人格授以實際生活之智能導之服務人羣社會而訓練之法不拘拘於書本一以企圖實效爲歸其能輔助敎育者至廣蓋道德主義勤勞主義自動主義實用主義鍜鍊主義莫不兼而有之其法首倡自英流遍全球墨守如我國竟亦起而效之不可謂非幸事顧創辦經年成效何若姑弗論而外界之懷疑猶不破我願負敎育之責者竭其心力共謀發展之方再加以研究力圖完美非特學校之幸國家社會實利賴焉）不受酬 
 
