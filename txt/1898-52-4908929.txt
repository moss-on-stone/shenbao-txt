# 1898 - 52 - 4908929

 

Page 1

 
 
[出售廣學會新譯中國度支考○仍寄售中東戰紀本末初續編文學興國策每套兩圓] [  圖書集成局代啓]  
　　中國每歲度支出納之數向無刊布清册上海英正領事哲特就户部曁各省奏報中關係錢縠之數者積三載之句稽抉摘成中國度支考一書呈英政府轉發議院核准刊行於中國財賦之所出與夫一歲支發之欵逐項羅列旣簡且明廣學會譯作華文交本局代印精本卽托申報館帳房申昌書畫室出售每册洋銀一角五分所有前印之中東戰紀初續編連文學興國策并售拆售均有定碼專及泰西新史攬要仍并寄售上海英大馬路泥城橋東堍廣學會總局及美華書館格致書室古香閣文瑞樓飛鴻閣大吉樓外埠敎士售書處曁各書坊皆有出售諸君請分别賜顧可也 
[添印白紙玉堂字彚出售] [  圖書集成局啓]  
　　本局向印玉堂字彚久已風行海内惟所印均係竹帋現在添印白紙紙張格外潔白裝訂亦極精工每部計二本碼洋三角竹帋者仍碼洋二角欲購者請至三馬路申報館及申昌書畫室購取可也此佈 
[書整頓茶務後]  
　　上月三十日報紀整頓茶務一則云出使美日秘等國欽差大臣伍秩庸星使電請總理衙門移咨各省督撫轉飭各地方官凡有産茶之區必須詳加考察遇茶葉出口須揀上品不得將低貨混行銷售致礙商務去冬總理衙門行文兩江總督署劉峴帥奉文後卽札飭上海縣出示曉諭云云執筆人閱至此不禁嘆伍星使之整頓商務挽回利權誠可　握其本而探其源矣夫中國自與泰西各國通商每歲貲財外溢不可勝計惟茶葉一項尚可稍籌抵制蓋中國之茶秉山川清淑之氣味濃力厚性質甘和故名馳五洲無敢與抗初時先與俄商在恰克圖交易中國已擅其利嗣江海通商營運便易茶商獲利尤多方謂年盛一年雖彼以洋貨易我貲財亦可藉此稍償虧損不意近年以來茶商歲歲折　　耗不貲甚有因此倒閉一蹶不振者推原其故或謂出口稅厘過重致貨物不能暢銷蓋道光之季議收出口茶稅粤海關議定每擔收銀二兩半然當時茶葉出口甚旺價值亦昻每擔合銀四五十兩左右核以值百抽五之例本不爲過嗣後茶葉銷路漸滯下等茶每擔不過值銀十兩左右而稅則曾不稍减虧累之故或由於此然竊謂茶質果能精良則西人自必爭相購取價值何至日貶倘不思振作而徒减稅以廣招徠則國課所關亦何可任其短缺此减稅之說猶非整頓茶務之要也或又謂以前西人不知種茶之法凡嗜茶者均須購自中國以是得獨專其利今則印度錫蘭日本等處專心講究出産漸多洋茶盛則華茶自衰此亦勢所必然之勢然嘗考之印度栽植茶樹爲最先雖西人經營培護不遺餘力而性質較粗究不敵中國之産以故西人之精於品茶者仍舍彼而就此是猶中國雖遍栽鶯粟而老於吸烟者仍非印土不能過癮蓋亦地氣所限非人力可以挽回故謂西國旣種茶而中國之利卽爲所奪者猶非推原之論也然則今日茶業疲累之故其道究奚由曰此其故實由華商自取之也蓋初時華商販茶無不得利遂有不肖之徒不顧大局於販運出洋時稍有攙雜藉以牟利西人偶不及檢遂以爲可欺於是多方作弊專以一種僞茶攙和其間或名再焙茶或名水茶甚至不爲烘乾以增分兩攙雜藥料以染顔色更有取巧之法將上等之茶先發樣箱迨交到大宗時多與原樣不同種種作弊不可枚舉西商性本多疑偶一受虧後卽有眞實之貨亦多懷疑裹足爭利者得以有所藉口而中國茶務之衰遂不可問矣竊謂時至今日總以振興商務爲第一要義中國雖地大物博出産極多而銷售外洋者祗有絲茶兩項爲大宗今絲商旣多受虧茶商又不獲利若不及時整頓設法補救則利源何日可以挽回前者日本講求紡織每年銷中國棉花約值銀二千餘萬兩欵亦不爲不巨而江南之棉花鄉人與花行每多著潮和水以圖斤兩加重日人初亦受愚嗣察知其弊兼購印度美國等花致中國坐失利權曩歲有神户華商具禀理事府轉詳駐日欽差請移文上海道憲轉飭通州崇明上海各屬以及滬城各花行禁絶著潮棉花然皆陽奉陰違視若具文蓋積習相沿誠牢不可破也今伍星使於茶葉一項請於出口之時詳爲考騐其必有見於茶務之日衰皆由於作僞者自取其咎故不憚再三告戒以期漸除積弊倘中國自此能竭力振策實事求是而又設立公司以厚其貲財聘茶師以辨其高下購機器以精其烘焙則物旣日精銷自日廣復何慮茶務之日疲而茶商之日見虧累哉 
[上諭恭録]  
　　正月十九日奉上諭委散秩大臣裕興奏自請議處並據實糾叅一摺據稱本月十七日該委散秩大臣因車夫爭道被志姓派來之人將該員毆傷并糾衆搶刼官所等語著步軍統領衙門查明辦理其自請議處之處著該衙門定案時聲明請旨欽此同日奉上諭步軍統領衙門奏拿獲盜犯請交部嚴訊一摺所有拿獲之小寛卽寛順小孔卽孔起漋董五兒卽董振銳及供指之于六兒小劉卽劉保善等五名著交刑部嚴行審訊按律懲辦未獲之李六兒一犯仍著嚴緝務獲送部訊辦欽此○二十三日奉上諭步軍統領衙門奏查明委散秩大臣裕興被毆情形據實覆陳一摺裕興身爲職官並不冠戴輒因開車爭道致被毆辱殊屬不知自重委散秩大臣裕興著交部議處休致侍郎志顔之家人恃衆滋事任意尋毆亦屬目無法紀著步軍統領衙門嚴傳該家丁到案照例懲辦該衙門知道欽此 
[本館接奉電音]  
　　昨日午前及正午時京師迭次飛電傳來上諭共四道敬謹譯登○二月初一日内閣抄奉上諭本年輪應查閱山東河南江蘇安徽江西五省營伍之期山東卽派張汝梅河南卽派劉樹堂江蘇卽派奎俊安徽卽派鄧華熙江西卽派德壽認眞查閱各省營伍俱係緊要不容稍有廢弛近來防營積習如缺額扣餉等弊迭經嚴行儆戒不啻三令五申各該撫身膺重寄務當仰體朝廷整飭武備之至意逐一簡校如有技藝生疎老弱充懶及軍實不齊等事卽將該管將弁從嚴叅辦毋得稍涉瞻徇以肅戎行欽此同日奉上諭黄槐森奏已革知縣虧短交代延不完繳擅自濳逃請飭嚴拿懲辦等語廣西前靈川縣知縣陳國華欠解錢糧並兵米變價銀兩爲數甚鉅迭催未解前經革職勒追復擅自逃匿實屬瞻玩著湖北巡撫將該革員原籍家産查抄備抵並著各直省督撫一體緝拿務獲究追以重庫款該部知道欽此○初三日内閣抄奉上諭山東竞沂曹濟道著沈守廉調補姚協贊著調補河南河陜汝道欽此同日奉上諭湖南布政使何樞著調補山西布政使欽此 
[俯允所求]  
　　德人佔據膠澳要求六欵總署王大臣已與德國使臣海靖君訂立草約奏請施行本館曾將奏稿照登前報昨日天津采訪友人飛函相告云此案將議結旋有德兵士被土人所殺海靖君遂又照會總署請將前約作廢總署電詢山東巡撫張中丞旋據中丞電覆略謂此兵並非無端被殺其曲固在彼而不在此海靖君聞之遂不復 
 
 

Page 2

 
 
有言惟前定所租膠澳四圍以百里爲限兹擬加廣數十里開築鐡路原定自膠澳達濟南現議拓至沂州並卹被殺之兵銀一萬兩總署無可如何聞卽一律俯允云 
[懿戚輸金]  
　　天津采訪友人云吾華擬向外洋貸銀一萬萬兩償日本英俄兩國爭承其乏並索重酬高理臣給諫高目時艱伏闕陳奏略謂貸之外洋無論於英於俄或半屬英半屬俄均非計之善者不如仍照原約商諸日本分歲攤還雖利息較多然不致又闢通商口岸及以别項利益授人皇上將原摺交總署籌商總署王大臣商諸日本使臣矢野君請電詢日廷能否允許旋以不便展期答王大臣爰擬以鹽課厘金作抵由户部印成票據分發各直省督撫轉行各屬貸諸官商准將此票完納厘金稅餉此通行昭信股票之諭旨所由來也恭親王爲國重臣且係懿戚聞首先樂輸十萬金爲臣民倡不日卽當奏請定奪矣 
[股票將行]  
　　金陵采訪友人云江寗藩司松鶴齡方伯接奉制憲札文内開昭信股票經户部議覆奉旨准照右中允黃思永原奏辦理頃准户部咨以印造股票頗需時日應由各省督撫轉飭各藩司衙門按照原奏及部議奏定章程先行勸辦凡有繳銀請票之人卽由藩司給以印收俟股票印成頒到該省再由藩司出示令前曾繳銀者各持印收更換部票等因本部堂准此應卽抄黏來文札該藩司查照部章先行試辦云云因擬卽日出示招股並飭刊印藩轅印收大約二月初旬卽可開辦矣 
[義民襲署]  
　　日本訪事友云客有自臺灣來者言客臘望日九點半鐘有義民百餘名啣枚操刃暗襲新竹縣之日本地租徵收署獲出張員一人及巡查一名卽刃斃之 
[文斾蒞吳]  
　　姑蘇采訪友人云提督江蘇學政瞿大宗師行文蘇郡准於二月初四日取齊初一日宗師由江陰起節官塲得信後立飭辦差人役在胥門外接官廳懸燈結綵預備郊迎初三日清晨長尤吳三縣主及委派學院執事官乘舟至滸墅關恭迓午刻遥見艨艟巨艦破浪而來知文星已將至矣揚帆迎上投遞手版禀安旋回至接官廳鵠候逾時宗師舟抵碼頭撫標水陸各營就河漘排隊鳴槍升砲厥聲隆隆各官重復登舟謁見宗師隨詣接官廳與各官茗談片刻然後鳴騶入城至貢院駐節所有下學放告及塲期刻尙未經牌示也 
[府試三誌]  
　　松江訪事人來函云初二日恩太守考試南青正塲南匯已冠首題而喝焉子曰凰青浦疾固也子曰驥南匯未冠首題忠矣曰仁矣乎青浦清矣曰仁矣乎通塲次題有如時雨化之者通塲詩題賦得閏歲春來特地遲得遲字至夜放牌并發奉金外招覆案奉賢取一百名金山取八十名限初四日進院覆試上海取一百六十名限初六日覆試奉金前列各二十名上海前列五十名均録於下奉翁貽孫　陳海龍　張祖煐　梁邦達　阮尙敬　吳玉良　衛朝棟　莊禮槃　顧汝諧　裴汝昌　朱文田　夏鳴雷　莊禮文　張時芳　袁光陛　范繩祖　李乃福　唐　昶　莊禮馨　金　丁式賓　倪廣心　陳顧言　何錫圭　陳葆琪　金葆剛　孫念霄　徐其生　陳作棟　曹駿猷　沈兆璋　姚熙績　蔡煥章　徐兆慶　馬文治　錢銘勣　林名達　吳元楨　徐炯　張家珍　上　黃炎培　潘如樑　謝永炘　王銓運　沈寳善　陳德清　諸崇瀾　王樹功　葛尙迪　夏廷棟　張汝鑫　張履和　陳瑞清　陳時夏　唐祖鏗　范熙祥　曹永恭　劉　瀛　陳師咸　倪道原　張秀峰　曹九思　吳光宇　李景星　王　遹　朱樹棫　陳昌鳳　許繼光　胡宗瑗　劉欽勵　楊兆魁　陳其藻　郁鍾鸞　趙澄瀾　郁　萃　林祖浩　范本鎏　任晉康　陳宗器　郁鍾鼎　喬世德　李維清　金潤章　徐元炳　唐書紳　唐寳晉　顧鬯卣　田葆貽　范　選　黄公錫　 
[武試定期]  
　　松江訪事人云府憲恩詩農太守懸示考棚略謂爲歲考事奉學憲札飭擇期諭集七邑武童考試送院爲此示諭該武童等知悉著於廿三日辰刻齊赴校塲聽候本府校閱騎射毋違特示 
[粤學按試]  
　　廣東訪事人云提督學政張大宗師於上月十九日由省垣乘官舫帶以小火輪船駛往肇慶府按試各屬二十一日安抵肇郡命輿進轅牌示於二十二日行香二十三日開考各士子磨厲以須及鋒而試想必有脫頴而出爲宗師青目者 
[盜案駭聞]  
　　天津采訪友人云正月二十一日之夜海大道西偏樂生錢鋪忽被盗行刼按之報時鐘尙未鳴八下也其地附近福仙戲園及海通樓宴芳樓各酒肆時正觥籌交錯袍笏登塲燈火通明六街照耀東洋車如鱗次如櫛比車燈幾密若萬點繁星而萑苻中人竟敢禦人越貨其贍誠大矣哉按樂生錢鋪於去歲與福仙園同時開設有無資本不得而知惟見其一切規模尙不卑狹是夜盜匪十餘輩出其不意擁入鋪中殿後者開放一槍禁人援救羣盜入門卽喝問掌櫃者何在適掌櫃柴家騏赴友人之約讌於第一樓鋪夥某甲不意其爲緑林豪客亟前承應叩問胡爲乎來盜突抽刃砍之血染襟袖隨闌入櫃内搜括銀錢樂生兼販洋藥并零售洋烟櫃中有土十數包及洋銀寳銀一併被若輩携去其地雖已歸英國租界然尙未交割清楚是以無巡捕查緝福仙園雇有印度人司守門之役然亦不便越俎代庖至於中國工程局巡兵不過如晨星之寥落衆寡不敵烏敢與之爭衡是以若輩得如取如携幾疑入無人之境事後鋪主偕地保分報文武各署當夜卽由四門千總前來騐視翌日天津縣陳大令亦臨塲踏勘並騐明甲之傷痕先是日間有短衣窄袖之人持銀赴樂生櫃上易錢議價不諧轉向櫃夥索觀銀色其意蓋偵探蓋藏之處及存欵若干也事後據報被刦去洋銀四百四十圓紋銀六十四兩烟土一千二百兩當踏勘時彈壓租界之隋張兩千戎首先馳至未幾城守營四門汛十二叚保甲局員典史亦絡繹而來當塲比責捕役軍棍千餘勒令緝捕海關道李少東觀察以案在租界中異常焦急連夜電致駐紥楊村一帶之雲字營馬隊統領物色贓犯並飭地方文武分道緝拿閱日榆盧車站亦派專員暗中查察復慮於中道登車而遁乃於楊村唐沽紛紛攔截務獲嚴懲迨二十三日復調到馬隊六十名分駐海大道梁家園營門外至甲所傷尙無大碍英工部局捕頭亦於是夜往騐盜蹤翌日添派華捕兩名植立福仙園門前以備不虞之患 
[教士遇匪]  
　　松江訪事人函云美國人步惠蓮爲耶穌教士諳中國語言文字來華已越十年挈其梅鶴卜居於西門外秀野橋東樂恩堂秉性好善以醫行世松之士夫咸與締交雖三尺童子亦知步先生之名其醫病也不較值餽亦弗却遇有火警必首先持藥水履危灑救邇因青浦縣屬朱家角開堂期迫特遣其女偕一老媪並舟子兩人鼓棹而往上月廿七夜道經婁青接壤之地月黑風高波翻浪湧突遇匪徒四人駕舟攔截竟將金約指一枚小洋三角衣包一個報時鍾一座洋琴一張刦掠而去猶幸櫃内藏洋未被匪知然約計所失價值已屬不貲當卽將舟棹回赴婁縣署聲控夏麗紳大令立派壯役王某前往緝捕務獲究辦至本月初三日午後壯役忽押解匪徒數人由東門進城路經貢院一帶跟蹤往觀者如雲屯霧沛大令恐觀者過衆易滋囉唣暫不訊鞫飭卽釘鐐分别收押據署中人云壯役奉限嚴緝後在某處獲到形跡可疑之小舟一艘内藏一痴肥之中年婦並一女孩男子三人一爲劉云坡一爲陳聾甏一爲何虎小均操皖音獲到後縣署卽知會教士令舟子於翌昌來署指認以便究辦 
[豫章火警]  
　　江西采訪友人云正月二十三日辰刻省城復古巷某木工方作早餐遣火木花中致兆焚如之禍署理宜春縣吳明府忠謙尙未起程公館逼近其處一見火起立飭家人持名刺飛請各水龍赴救王雲笙軍門首先督率振武營勇馳到火塲奮力狂噴燭當一面未幾各水龍聞警馳至爭先噴薄祝融氏始偃旗捲甲而回僅延燒民舍一二十家明府公館及四鄰皆得全無恙迨二十五日辰刻西大街鼓樓下 
 
 

Page 3

 
 
某紙鋪忽又告災一刹那間棟折榱崩無殊風掃敗籜軍門及撫標營親兵營各水龍陸續臨塲分扼南北兩磚門東西各磚牆萬斛龍泉半空飛下未及一時許卽火滅烟銷然已焚去一二十家西江保障牌坊亦已付楚人一炬磚門外同泰京菓鋪略毁椽瓦無甚損傷西向鼓樓逼近藩署當火熾時藩司翁筱山方伯親立頭門外督飭各員弁力保鼓樓免致不可收拾德靜山中丞亦命駕臨藩署保護周詳 
[白門火警]  
　　金陵采訪友人云省垣有地名馬巷者街道甚狹幾不可以容車軌正月二十七日巷中某姓家午炊不愼屋宇被延呼救之聲喧如鼎沸幸水會近在咫尺一聞警信水龍卽星馳電掣而來百道飛泉急如猛雨雖火勢卽殺然簷檩已幾成灰燼矣 
[蛋船失火]  
　　廣州訪事人云上月二十二日之晚粤城東沙河有蛋船一艘不知如何失愼一時火光熊熊滿江盡赤城西各水龍以相離甚遠故未往救幸祝融氏威燄稍衰移時故尙未至漫延也 
[鷂燈肇禍]  
　　杭州采訪友人云每屆三青孩童輙喜放風筝夜則繫以紅燈隨風而上名之曰燈鷂官斯土者深恐燈或被風吹墜著于茅屋易肇火災是以三令五申垂爲厲禁正月某日有孩童若干人在太平門外土阜上放鷂燈不虞鷂線被封家姨截斷以致燈落黄姓柴篷烈燄騰空延及屋宇幸鄰人咸來救護得卽告熄祇焚去披屋一椽 
[浙省官場紀事]  
　　浙江候補道伍芝蓀觀察桂生前任仁和縣時適晉撫胡蘄生中丞開藩之江深重其才上年過道班後胡中丞遂奏請調赴山西差遣奉旨俞允而廖中丞以觀察熟於洋務奏請暫緩赴晉月前札委赴江蘇公幹觀察卽於上月二十七日禀辭前赴金陵謁見南洋大臣禀商要務○每屆一年例應盤庫兹撫憲牌示正月二十七日按臨糧道庫察盤營庫員役先期敬謹預備○浙省親兵新前旗帮辦一差現由統領李副戎委候補主簿陳少尹溶接充少尹卽於上月二十八日到營○候補縣洪大令禧前奉牙厘局憲委菱湖厘局總辦恩患感冒請假調養未克履新刻下業經告痊卽於上月二十六日銷假禀辭赴局矣 
[温郡官塲紀事]  
　　温州飭事人云温州府牙厘局總辦戴子開太守啓文已於正月二十八日辰刻附招商局普濟輪船來甌永嘉縣周大令曁印委各員均赴招商局馬頭恭迓聞太守筮吉二月初一日進局接辦○新任永嘉縣周竹卿明府之瀛眷於正月二十八日辰刻附招商局普濟輪船來甌周明府飭丁在招商局馬頭照料迨輪船到埠卽嗚鉦排導迎入考棚暫駐俟舊令尹起程當再遷移進署○前辦牙厘總局楊晉笙太守瓜期已屆定於本月某日交卸局務小作勾留大約百花生日先後卽須附輪船赴滬然後詣杭省銷差○前署永嘉縣葉詠霓大令昭敦已卸縣篆交代算清正月杪附招商局普濟輪船至滬江換船赴省紳耆咸製萬民衣傘德政牌公送○永嘉縣周竹卿大令牌示正月二十三日招考代書題係以五聲聽獄訟求民論與考者約三十餘人午時完卷未刻揭榜考取八名○温州府王雪樓太守於正月三十日附招商局普濟輪船由滬赴省恭賀各大憲新禧○温處鹽厘總局李友梅觀察於正月三十日附招商局某輪船由滬赴省面陳局務並叩春禧○永嘉縣周竹卿大令於正月二十三日之晚帶同刑仵輕輿減從前詣稱溪梅坦地方相騐命案二十七日申刻公旋○温處道王心齋觀察示期二月初二日甄别中東書院外邑生童之在院肄業者均已擔簦負笈而來矣 
[蘇省宫塲紀事]  
　　署崇明縣竇明府鎭山署事迄今已一滿載現經上遊撤回另候委用所遺員缺藩憲聶方伯於正月二十八日牌示以請補斯缺乏田大令寳榮先行署理○江蘇督糧追陸觀察於正月初六日因公赴清江謁見漕憲畢畢言旋於三十日傍晚至蘇署中執事人等早在胥門外官馬頭伺候憲丹到後卽登岸乘輿排導回署 
[致祭神祗]  
　　昨日爲致祭之期黎明時自關道憲以次文武各員齊往社稷壇致祭禮畢復詣吕祖殿拈香其神祇壇則由上海縣黃大令致祭風神廟則由松海防劉司馬致祭昭忠祠土地祠海神廟則由典史蔡季卿少尉致祭周太僕廟則由吳淞司沈少尹致祭 
[刺史公旋]  
　　上海縣署帮審委員蔣壽林刺史於日前由湖北藩司王芍棠方伯檄調赴鄂已紀本報兹悉刺史已於昨日附某輪船公旋矣 
[山斗同膽]  
　　前湘撫吳清卿中丞解組後優游林下日以書畫自娛今歲大吏延主龍門書院講席遂於日前移皋比至申江經師人師大宗師海濵鄒魯之鄉當同仰泰山北斗矣適王幹臣太史孫直齋觀察諸同志在滬上創興經濟書院遂諄請中丞爲總裁想中丞素以裁成後進爲心當必俯如所請也 
[照常判案]  
　　去冬英界讞員張賡三直刺曾商請英德美各國領事繙譯每日改遲至午後兩下鐘時判案兹者春光明媚大氣融和直刺因於昨日函致各領事官定於初八日起仍照舊章於午前會判 
[續獲賭徒]  
　　拘獲賭徒及毆辱斯文各情已登前昨兩日報章兹悉保甲總巡鍾受百明府禀知關道憲蔡和甫觀察後奉諭緝拿在逃之金生等各賭徒究辦前日局差拘獲曹杏林卽長林解案請訊昨午由明府升堂提究曹供安徽府屬某邑人年四十有一向爲絲線生理正月三十日之晚在小東門外寄闑烟館聞人傅說今晚西門内劉公祠畔蔡關通家有聚賭情事恐胞兄子良亦在彼處賭錢因往尋覓其時已十一點鐘見有不相識之十餘人共賭牌九後聞大老爺至小的急奔逃未被拘獲今奉補提叩求恩典明府著交頭鋪地甲收管候示至發交頭鋪地甲收管之賈阿小昨已由上海縣黄愛棠大令備函飭丁送往松海防署經劉乙笙司馬派人送赴賈家午後大令在署肆筵設席特請明府宴飲想係熟商此事也 
[牛宫被火]  
　　昨日天未黎明忽報泥城橋迤西租界外黃家庫某律師豢牛處失火朔風捲處烈燄狂飛未幾救火會中各西人一聞警鐘卽紛紛馳往援救得卽告熄僅焚去牛棚 
[失愼訛傳]  
　　前晚九點鐘時滬城太平街松滬釐捐局之後盤香弄中忽見紅光直燭霄漢左右居疑爲失愼立卽嗚鑼報警一時哄動遠近趨往爭觀則吳回氏殊無蹤跡始知係弄内某姓家焚燬草庫遂一笑而散 
[再行遞解]  
　　遞解復來之周善生范金保及强搶銀鐲之顧阿金等三人由英界讞員張賡三直刺送縣請備文遞解昨日午後黄愛棠大令備齊文牘派差遞解嘉定縣原籍 
[竊履受懲]  
　　偷兒胡阿九前日午後偕其同黨李阿二至南市南會館馬頭倪阿二所開小烟館開燈過癮乘間竊取旁榻某烟客之新履一雙挾之而出旋往某押店質錢三百文步至新馬路上彼此將錢剖分因多寡不匀致起爭端事爲某號巡街捕勇聞知將兩人一併拘解馬路善後局告知捕頭梁弁轉禀會辦孫星垣直刺立卽升堂研詰胡李供認分贓不匀因此爭毆直刺傳十二圖地保顧桂榮並汛捕潘榮春到局命帶往質店吊取原贓然後判令各責一百板命各捕勇認明面貌驅逐出境不准在馬路逗遛 
[匿洋免究]  
　　本地人某甲向在南市小南門外董家渡擺設水菓攤前晚二鼓時將日間所售青蚨持往某錢店兌得洋蚨一枚旋有某乙前來購生山芋數文甲忙亂中卽將所兌之洋置諸盤中取山芋如數給之轉瞬間所置洋銀已不翼而飛因疑乙所竊立卽飛步追上扭住向之詰商乙以誣良爲竊勃然大怒遂舉手批其頰令其身畔冥搜竟無所得於是乙益肆咆哮與甲評理正爭扭間乙之毡帽觸柱墮地鏗然有聲 
 
 

Page 4

 
 
檢而察視卽甲所失之洋蚨也甲於是欲奉以老拳後經旁觀者代爲解勸令甲縱之使去始得寢事 
[徐屬災電續登]  
　　奉嚴佑之先生電開盛京堂曁諸善長鑒前具一函並致劉貫翁信件計未逹到頃到徐晤桂道知銅睢蕭亦復災重沿途賣兒女者紛紛此時遠無青草餓死者不可以數計人欵不敷心急如焚若無人欵接濟二三閏月有意外之虞今見數千人閙至道署特再爲民請命乞電示等因謹再鈔乞登報以告世之念切民瘼者[  上海北市絲業會館籌賑公所制施則敬謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賭負輕生]  
　　湖北訪事友人云鄂垣三佛閣地稍偏僻上月某日忽有人僵臥於關帝廟門首口吐黑沫路人相聚　　　係吞服阿芙蓉膏旋有義太祥燈籠店主聞信踵至多方灌救無術返魂不逾時卽溘然長逝據店主云死者係咸寍人向在本店爲夥新正暇時赴博塲消遺五木無靈屢戰屢北債囊百級無可彌縫遂至尋此短見是亦可憫也已 
[上海巡局瑣紀]  
　　積竊徐金夏季阿芳前晚同至楊樹浦大紡紗廠對户某姓家竊得布衣面爐等件正欲携之而據而毆失主覺察當塲追獲扭送近處巡防局禀請究辦李葆初二尹諭令管押候訊 
[英界公堂瑣案]  
　　昨日襄理讞政之鄭瀚生大令偕美繙譯衛理君升座惠副捕頭禀稱上海縣署公差及公廨差役　　全金子連持信票往提張阿掌並未協同包探有違定章是以一併送請訊究張供稱小的見公差來提卽隨之而行叩求思鑒　金兩公差同禀稱小的等提張時適在途中相遇憶及此票曾持至值年領事處蓋印故卽將張帶至捕房告明捕頭不料捕頭竟指爲違章叩求鑒宥大令與惠副捕頭再三駁詰以兩公差實未違章卽行開釋張押候送縣歸案辦理○包探趙銀河解馬夫馬臣生至案禀稱此人不善罄控撞壞途中東洋車捕頭目覩情形令小的拘請訊究惠副捕頭歴述馬夫可惡情形馬供稱東洋車黑夜並未點燈故被小的所駕之車悞撞大令判令枷號一禮拜○包探顧阿六禀稱惠副捕頭查知許湘泉所開洋貨店堆積火油至十四箱半之多有違工部局定章故令小的傳案請訊許供稱暫時堆積卽欲送往他處尙乞鑒宥大令判罰洋銀二十九圓○一百二十六號華捕解周胡氏至案禀稱此婦誘得女孩阿翠售與新閘某姓家得洋銀一百二十圓後不知因何與李張氏爭閙由印度人哈生喚小的拘入捕房今者捕頭令送請究辦大令以人証未齊著押候過堂訊核○包探金阿三解賊犯方桂發至案禀稱此人竊取怡和紡紗廠内縫製花袋之布數匹報捕後捕頭令小的拘獲送請究懲怡和經理人投案聲訴情由方供認行竊大令判令笞責五十板 
[法界公堂瑣案]  
　　工部局收捐西人柏禮才控程福田俞錫生等假繕田契抵押銀四百兩一案迭經中西官會訊飭探補拘簽字領銀之假地保陳月堂等到案復核昨禮拜四包探將陳月堂並在押之程福田俞錫生曹阿炳一併解請鄭大令何繙譯會訊陳供住廿七保三圖小的爲俞錫生所愚囑令僞爲地保得酬洋銀一元大令問爾由何人邀出供稱由何茂盛邀出現在英界公堂有案管押契據所用之圖章係俞錫生在容大烟館交與小的蓋印之後仍交俞手俞錫生供圖章現已失落復問曹阿炳供稱顧耀廷托小的邀請金月卿到塲據言因王金氏將田單抵銀是以邀金爲證小的實遭俞錫生拖累求恩明察程福田供俞倩小的偕柏禮才至鄉察看前後左右石樁均已釘齊大令與何繙譯會商著將程福田等三人還押復訊曹阿炳無干省釋○趙陳氏偕馬何氏禀稱沈福壽與劉成光股開匯康小錢莊將空票貼現調去洋銀七百元延至歲暮兩次收回洋一百元其餘屢索不還求思追給劉成光供此事實係沈福壽所貼與小的無干趙馬同供沈與劉聯合一氣求請嚴追大令檢閲舊卷見沈福壽去年有案因著保人交到劉成光押候沈福壽到案訊究○邵中才控舊花業董蔡恒山趙銀濤借銀一千兩圖賴不還迭經鄭大令研訊押繳其兄蔡雲巖倩西人埃的亞司繕就西文至法總領事署控稱俞某硬做見証插身涉訟經鄭大令訊供判押捕房一月罰銀一百五十兩以儆誣控舊花業董見事不諧先向原告商懇酌量償銀昨日堂期張學思張桂春薄雲海張文瀾等投案呈繳票銀二百兩求請將蔡趙二人先行保出以便料理大令問借銀一事究竟是否屬實張等同供此銀實係建造房屋購料及一切閒費之用並非子虚大令謂爾等旣知實有其事著將詳細情形呈具切結候核繳到之票銀二百兩飭邵中才先行具領蔡趙二人著覓本租界人保出○公館馬路已閉之德大小錢莊主馬德芳去年因貼票虧欠巨欵倒閉逃逸各債主具控公戴馬知事不得了自行投案經鄭大令迭次研訊勒限嚴追昨日堂期原告俞厚卿俞瑞福等投案請追欠欵大令謂馬曰爾前堂因限期未滿求請免比今已逾限所欠各欵如何清理馬叩首求恩請暫准交保出外將田産地基變賣歸還大令謂一味飾詞唐突如肯清理不妨寫信出外托人辦理今限期已過未便再寛著還押帶案嚴比○徵康小錢莊去年倒閉虧欠巨欵經各債主紛紛具控鄭大令飭提莊主蔡徵麐執事人陸漢軍嚴訊押追延至歲底托病保出前次堂期大令著保交案蔡浼人與各原告商懇昨日堂期王福林霍錦如王廣心翁連生等或請鋪案或請嚴追蔡供倪愼齋去年虧欠小的銀四千餘兩惟李松山請追洋九百元其餘均未到堂借出之票均未收回現查悉此票被天津人帶回尙須清理大令與何繙譯會商謂各原告尙未將銀收齊未便銷案叱退候訊○某西人禀稱木作頭瞿松記去年因事票欠洋二百元向索不還扭訴捕房經朱福堂保出現瞿逃避無蹤將保人送案請追朱福堂供爲整容匠餘語含糊大令著交保出外限五日内將瞿交案○包探禀稱倪根濤冒充英界包探夥役在小東門外向前在英界犯案開釋之沈寳林訛詐爲巡街捕拘入捕房解案請訊沈寳林供爲泥水匠家在浦東前因犯事被押旋蒙釋放日昨與倪根濤相遇硬欲訛詐遂爲巡捕所拘倪供並未冒充包探夥役求恩明察大令著押候笞責二百板枷號半月沈無干斥釋 
[美界捕房紀事]  
　　偷兒方桂堂前日傍晚至楊樹浦大德榨油廠西首怡和紡紗廠内竊得布袋花衣等件懷藏而出行經提籃橋附近被包探金阿三查見上前研詰言語支吾遂將人贓一併帶入捕房捕頭飭押候解送公堂訊辦○甬人季長生昨日至法界王海寳家竊得英法界東洋車照二張携至虹口西華德路變賣適包探吳至剛到來見其形跡可疑遂拘入捕房押候解堂究辦○尤桂春尤福根趙利江錢眞賢四人同至吳淞路萬興館内午餐因算帳不合始猶角口繼更揮拳將館内碗盞盡行般壞館主見其兇横異常難以理論遂喚四百零六號華捕到來將四人一併拘入捕房捕頭研訊之下諭令賠償洋銀一元從寛斥釋○虹口白老匯路昨日下午有江北小車夫二人不知何故在彼互毆適有巡街華捕到來將兩造一併拘入捕房捕頭詢得事甚細微立卽揮之使去 
[廣沛善財]  
　　啓者敝所經辦留養病貧流民常年經費悉賴本埠各紳商按月慨助或按年解槖得以挹法無憂去歲底滬市銀根奇緊市面乾枯方　待支經費未免竭蹶乃荷廣帮各善商於摧算之餘仍循章捐助殊爲感激計開全亨洋十元悦生棧六元華彰五元老悦生四元薛同興宜隆各三元鴻被廣成合茂泰福安鴻昌長盛聯和福蘭堂各二元致寶長長和有隆杏林軒合益廣衡隆廣榮昌廣怡源萬利順展長隆信記昇利合記棧廣益廣利隆匯安錕華道品生和堂和盛東興順成廣誠信永安正誠信廣福和同安均昌和廣昌隆廣泰祥日升邇遐齋鹿芝館潤寶齋公泰保和堂瑞祥同安居義祥濟和堂萬利昌杏花樓廣福和源發祥永生利普仁堂屈臣氏普太和彩章廣興祥同芳居怡珍居益和堂安和祥馥蘭泰康永益英昌種德園廣利亨全利福興茶號利興永利均益各四元怡昌生群芳居三合祥發廣興隆安昌廣昌梁天興森春合記粤瑞祥萬和廣成發接元堂富寳來仙壽窩致眞樓廣利源廣萬盛公茂利益義益歐源記永利源逢泰廣鴻昌宜昌廣恊順永順祥廣源亨永義源同奎生奇珍奇馨萬利生福興各五角以上共收洋一百三十元五角又承姜同泰寳號助洋十元諭分别掣奉收據外相應録請登報以彰善舉又本年新正月承新閘巡防局張二次撥捕賭洋十五元新興仁助材三具亦均分掣收據俾徵信實[  滬北棲流公所司董拜啓]  
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十四年正月十六十七日京報全録]  
　　宫門抄○直督王奏爲遵旨揀員調補首府要缺摺○秦督陶奏爲委署府縣各官片○又奏爲甄别州縣留省照例補用片○直督王　　爲甄别知州照例補用片○又奏爲遷安金礦情形片○吳撫奎奏爲遴員請補海疆要缺知縣摺○正月十六日成公富侯由東黃　聽經完竣請安○福森布明桂各假滿請安○啓侯續假十日○召見軍機○皇上明日寅正壇内上祭禮成後還海辦事召見大臣　十七日鄭王麟公各假滿請安○潤貝勒由西陵回京請安○麟中堂續假二十日○召見軍機○皇上明日卯正二刻還宫少座　初升保和殿筵宴畢還海○○直隸總督臣王文韶跪奏爲遵旨揀員調補首府要缺以資治理恭摺仰祈聖鑒事竊准吏部咨開光緒二十三年十月初五日内閣奉上諭直隸保定府知府員缺緊要著該督於通省知府内揀員調補所遺員缺著潘青照補授欽此欽遵轉行在案查吏部通行内開首府首縣缺出應於通省正途人員内揀選調補等因臣督同藩臬兩司在於通省知府正途出身人員内詳加遴選查　天津府知府沈家本堪以調補據藩司員鳳林署臬司方恭釗會詳請奏前來臣查沈家本年五十七歲浙江歸安縣人由監生報捐郎中簽　刑部同治四年浙江補行辛酉壬戌科鄉試中式舉人光緒九年癸未科會試中式進士奉旨以本部郎中卽用光緒十三年補授福建司郎　俸滿截取保送知府由部帶領引見奉旨照例用欽此十九年八月十九日奉旨補授天津府知府十一月初六日到任因歴屆海運出力保以道員在任候補並加三品銜俟離知府任歸道員後加二品銜調署保定府知府於二十三年六月初八日到任該員才長心細操履篤實現署是缺措置裕如以之調補保定府知府實堪勝任與例亦屬相符合無仰懇天恩俯念員缺緊要准以天津府知府沈家本調補保定府知府實於地方有裨如蒙俞允該員係現任知府請調首府銜缺相當毋庸送部引見其所遺天津府知府遵旨卽以潘青照補授除將沈家本叅罰清册咨送吏部外理合恭摺具陳伏乞皇上聖鑒敕部核覆施行謹奏奉硃批吏部議奏欽此○○陶模片再新授寗夏府知府崇俊現已到省應卽飭赴新任以專責成署秦州直隷州知州查之屏撤委遺缺查有在省靜寗州知州朱銑堪以委署署肅州直隸州知州吳人壽撤委遺缺查有分發直隸州知州何慶衍堪以委署古浪縣知縣董雲標調省遺缺查有現署渭源縣知縣楊宸謨堪以調署遞遺渭源縣員缺查有卽用知縣湯霖堪以委署寗夏縣知縣王樹槐請假遺缺查有環縣知縣杜䎙堪以調署遞遺環縣知縣員缺查有在省金縣知縣姬愷臣堪以委署調署寗州知州安化縣知縣陳慶驤丁憂遺缺查有合水縣知縣巢鳳岡堪以調署遞遺合水縣知縣員缺查有候補知縣張光烈堪以委署署平源縣知縣趙光榘請假遺缺查有候補知縣張時熙堪以委署署通渭縣知縣烏緒棣調省遺缺查有卽用知縣黄國琦堪以委署據藩臬兩司先後會詳前來除批飭咨委外理合附片陳明伏乞聖鑒謹奏奉硃批吏部知道欽此○○陶模片再前奉部咨道府同通州　無論何項勞績保奏歸入候補班人員以到省之日起予限一年詳加察看出具切實考語分别繁簡補用等因遵辦在案兹查花翎留甘補用直隸州知州金承蔭自光緒二十一年十一月初六到省之日起扣至二十二年十一月初六日試看一年期滿又候補知縣林壽鈞自光緒二十　年十月十四到省之日起扣至二十三年十月十四日試看一年期滿由甘肅藩臬兩司出具考語詳請甄别具奏前來臣查金承蔭年力富　辦事果敢林壽鈞年壯才明辦事靜細均堪以原官留省照例補用除將各員履歴清册咨部查照外謹附片具奏伏乞聖鑒謹奏奉硃批吏部知道欽此○○王文韶片再道府州縣無論候補試用人員應自到省之日起予限一年詳加察看出具切實考語奏明補用兹查有順天差委候補知州楊壽植到省一年期滿例應甄别准順天府尹臣以該員年壯才裕奮發有爲咨請核辦前來臣查該員堪勝繁缺俟有應補缺出照例補用除履歴册咨部外理合會同兼管順天府府尹臣孫家鼐順天府府尹臣胡燏棻附片具陳伏乞聖鑒謹奏奉硃批吏部知道欽此○○王文韶片上諭飭令各直省開採五金礦産以興利源等因欽此當經臣通飭遵照嗣據辦理建平金礦道員徐潤等查明直隸遷安縣屬産有金苗堪以開採請歸該局試辦隨經批准俟有成效據實禀明輸課以濟餉需兹據該道禀稱遷安縣屬苗綫雖多類皆綫薄砂　一二寸至九寸爲止頂金一二厘至四五厘不等現在牛心山興隆溝等處分設局廠招募礦丁多方開挖所需經費由建平礦務局撥銀一萬兩並未另行招股試辦已屆一年應截至十二月底止將出入各欵通盤核結凡有進項除開銷一切外餘銀若干擬照熱河定章分作二十四成内以十成報效充餉以十成作爲股商餘利四成作爲員司花紅惟建平係熱河地面報效銀兩歸熱河都統兌收遷安爲直隷所屬報效銀兩自應解交北洋各歸各欵以清界限等情臣查該道辦理建平金礦熱河都統有奏定納課章程今兼辦遷安礦務其報效銀兩自可准照熱河定章　成提撥解交天津海防支應局專欵存儲備用惟該礦出金無多故經費亦不甚鉅難期大宗報效較之漠河情形迥然不同應俟年底截數核明究有若干提解局庫再行咨報户部查照除批飭遵辦並咨部外理合附片陳明伏乞聖鑒謹奏奉硃批户部知道欽此○○頭品頂　兩江總督臣劉坤一頭品頂戴江蘇巡撫臣奎俊跪奏爲揀員請補海疆要缺知縣恭摺仰祈聖鑒事竊江蘇崇明縣知縣黄傳祁開缺另　接准部文以光緒二十三年七月三十日作爲開缺日期應歸七月分截缺所遺員缺係繁難海疆要缺例應在外揀選調補該縣地處海隅民　强悍必得精明練達强幹有爲之員方足以資治理兹於通省現任知縣内詳加遴選非現居要缺卽人地未宜一時實無合例堪補之員復於　盜明保卽用班内揀選查有曾任實缺之卽補知縣田寳榮年四十歲浙江上虞縣供事於光緒三年報捐布政使理問五年改捐兵馬司副指　在部投供九年十月經欽派大臣揀發北城差委十年十一月丁父憂回籍守制獲盗出力俟服闋補缺後作爲俸滿以知縣選用十三年二　服滿到城十五年七月補授西城副指揮是月二十三日任事十六年遵照截取新章在部呈請分發以知縣歸候補班補用四月丁繼母憂回　　制十八年七月服滿報捐指省江蘇經吏部帶領引見十二月十二日奉旨照例發往欽此復内前在副指揮任内屢獲巨盜出力保奏　心吏治於捕務最爲勤能奉旨交吏部帶領引見欽此十九年三月吏部帶領引見是月初二日奉旨著以知縣卽補欽此又因前在山東辦理創設省城水會並黄河各工搶險出力保俟得缺後以直隸州用並加四品銜四月二十三日領照八月十六日到省新章考試取列二等　案覆查該員才具穏練辦事勤能以之請補崇明縣要缺知縣洵堪勝任雖係調缺請補惟人地實在相需例得專摺聲請據江蘇布政使聶緝乘等會詳請奏前來臣等往返函商意見相同合無仰懇天恩俯准以卽補知縣田寳榮補授崇明縣要缺知縣實於海疆地方有裨如蒙　允該員係卽補知縣請補知縣銜缺相當毋庸送部引見亦毋須查造叅罰謹合詞恭摺具陳伏乞皇上聖鑒謹奏奉硃批吏部議奏　此 
 
