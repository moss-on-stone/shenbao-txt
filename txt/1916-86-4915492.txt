# 1916 - 86 - 4915492

 

Page 1

 
 
   
 
 

Page 2

 
 
時評 
[自屈（默）]  
　　自屈之所以難能者以難在未至不得不屈時而屈之所謂自知之明而自屈也又其一不忍國家糜爛而自屈之所謂顧大局而自屈也是故非有豁達之大度先見之知識必不能自屈凡人之情以爲屈者可羞之名詞也此不屈之最下者也明知將來未必有益於已而姑嘗試焉者徼倖之心勝之也明知將來必擾亂於國而甘心焉者負氣之念蔽之也徼倖與負氣爲不能自屈之根原而個人與國家之大禍亦遂緣之以生然而人每寗臨大禍而爲人屈必不肯未至大禍而自屈故曰自屈之難也 
[專電]  
　　重慶電蔡鍔親率滇軍反攻瀘城甚急兵數有一萬五六千人之多後路彈藥運行長徑有三里之遠探聞滇軍第一軍精鋭全在於此現北軍有張軍熊軍王軍及防綦齊軍約二師人不日當有大戰 
　　北京電中央電姚寳來探查要項㈠滇軍行動若何㈠對中央所持意見是否一致㈠獨立省要人確否取同一方針 
　　北京電前敵將領由曹錕領銜電詢調停有無確耗請示戰守機宜 
　　北京電徐相面呈唐伍覆函述調停之難速向當局籌萬全策 
　　北京電爵秩已議决一律取消獨孔令貽郡王銜留 
　　北京電東海擬派員往唁梁任公 
　　北京電徐相昨提出三意見召還退職人員停辦不急之政譴責帝制派人 
　　北京電聞黃陂親擬泣告全國書一通將遍登公私日報是否本人意難測 
[譯電]  
　　北京電外間紛傳北京已與革軍開議談判其實並無此事惟袁總統與黎元洪馮國璋叚祺瑞諸領袖之談判現正在進行中袁總統之目的在得黎等爲之助以壯聲勢聞叚須握掌陸軍權而負對於國會之責任後始允就參謀總長之任又聞黎馮叚三人皆要求（一）維持原訂之約法（二）立即召集國會（三）按照立憲制度組織政府外人深信政府如能承認此項要求南方領袖當可滿意（三十日） 
　　哈爾濱電彼得格勒二十九日電稱俄皇下諭准陸軍大臣波里伐洛夫將軍辭職另簡陸軍軍需處長夏凡夫將軍繼之俄政府出示召集一九零七年第一級及一九零六年第二級國民兵入伍（三十日）以上字林報 
　　北京電據華人消息謂黎元洪段祺瑞徐世昌於帝制取消後即致電南方要求停戰英文京報由可恃方面探悉政府已接南方覆電聞電内要求袁總統退位其措詞不若要求懲辦帝制黨之堅决政界大員視此爲革軍現願調和之徵據雲南確實消息謂各方面戰事沉寂革軍要求袁總統退位似亦願與北京調和（三十日） 
　　成都電川省當道命各軍暫行停戰以待北京命令土匪乘官軍開往南方之際四出刦掠近有運送郵件船兩艘在重慶下游被刦（三十九日） 
　　香港電某華字報載稱廣州有黨人以炸彈擲擊第九區警局而重損之星期四日晚間城西有人抛擲三炮彈靖遠街及某橋附近亦各有炸彈轟發太平旅館傷人三名當道已派兵維持秩序（二十九日） 
以上路透電 
[東方通信社電（日本人組織）]  
　　東京電中國南方排袁派將來如設政府日本應否承認漸成爲朝野之問題今廣東之危險已逼在眉睫想日政府當俟明白該省之向背觀各省之動靜並俟排袁派之統一後再取適當之處置云（三十一日） 
　　東京電段芝貴之辭職東三省之向背已明因此喚起世人多大注意（三十一日） 
　　北京電某國公使館接到山東電云肥城長淸兩縣土民暴動勢漸廣大附近村落多被焚毁省城派兵往討曾與暴民衝突雙方多有死傷革命黨之連絡員遂乘此間分赴各地運動起事目下東平東阿平陰諸縣有不穩之兆云（三十一日） 
　　東京電日本軍艦嵯峨號急行赴中國南方（三十一日） 
　　北京電段祺瑞出山發表之後祇到公府一次今仍在寓不閲公事惟對時局亦抱不得不出於調停之意其附帶條件係託徐世昌轉達總統聞其内容如欲出任參謀總長須與全權凡關前敵軍官及戰畧等須一任其意變更但袁尙不允予實權因恐或生如何變動故並不强叚氏出任現惟利用其名毫無用段眞意云（三十一日） 
　　北京電據聞袁總統日前密諭前敵將士其電文大意如左此次予將推戴書發還代行立法院是爲敵勢所迫不得不暫時如斯决非根本取消帝制爾將士等愼勿誤會近日以來蔡唐陸梁諸逆首又迫予退總統之位爾將士等隨予多年平日恩意亦殊不薄此時務當激發天良爲予致力能將諸逆掃平則此後富貴功名與共萬一不幸則予地位固不能維持爾等之身家性命亦將不保値此生死存亡一髮千鈞之際望爾前敵將士務體此意傳知全體兵士奮勇前進殲滅逆敵予實有厚望焉云云（三十一日） 
　　東京電巴黎會議聯合國決定協同總攻擊東京接到此報人心甚爲刺激（三十一日） 
　　東京電日本讓與俄國軍艦其代價一千五百五十萬元决以俄國大藏證劵付欵限期定六個月（三十一日） 
　　東京電山田陸軍軍務局長升任次官奈良少將補軍務局長（三十一日） 
戰電 
[其一（英人路透電）]  
　　巴黎電今晚公報云法軍重砲猛轟瑪蘭柯爾與亞伏柯爾叢林德軍則在鄰境回攻末斯河西面自亞伏柯爾至白桑柯爾陣線砲火甚烈敵軍回攻法軍所佔亞伏柯爾叢林陣地三次均敗退敵兵大隊進攻瑪蘭柯爾村在村北前鋒防務得一立足地並佔據村中二屋敵軍圖進者均爲法軍砲火所阻末斯河東及華愛佛有間斷之砲火（三十日） 
　　巴黎電今日下午公報云法軍續在亞伏柯爾猛戰獲勝德軍乘夜回攻多次均爲法砲及機關槍擊敗法步軍曾大挫敵軍亞伏柯爾砲壘之前滿積敵兵死屍德軍未圖在瑪蘭柯爾續攻末斯河東及華愛佛砲火時作時輟德軍復　由聖米葉爾以水雷若干具浮入末斯河未釀損失德軍於松末河東猛轟之後攻入凡爾滿杜維萊爾陣線前叚即被逐出法飛機隊以重炸彈擲擊美的薩白龍車站等處（三十日） 
　　倫敦電海格將軍報稱沙歇北及聖台洛瓦南等處砲隊頗活動敵炸彈隊進抵聖台洛瓦極東之地雷陷穴波桑桀南有敵兵一小隊砲轟後圖離戰壕即爲英軍砲火所阻英飛機一架不知下落（三十日） 
　　羅馬電奥軍以十九架飛機大施攻擊希圖在意軍陣後破壞一切並損毁意軍之軍需但其結果僅傷平民五人敵人反失飛機四架喪飛行家八員敵機中有水面飛機兩架因被抵制飛機砲所擊未能飛至目的地奥軍此役洵屬失敗（三十日） 
　　羅馬電今日意公報云尼洛山境與戈里西亞西北曾有砲戰薄暮時奥軍猛攻戈里西亞屢敗屢進卒被意軍擊潰意軍在加沙高原奪獲一壕奥兵回攻多次皆被擊退此役意軍俘敵四百人（三十日） 
　　彼得格勒電衆料四月杪里加海灣解凍時北境春戰定必開始届時德帥興登堡定有大批援軍及重砲爲之接應目下德海軍集於里巴預備攻勢一俟春暖即將策應進攻里加之陸軍而再作衝入里加海灣之行動（三十日） 
　　彼得格勒電里加灣結凍已融奥德軍在俄軍總陣線兩翼大事豫備豫料四月下旬將開始春戰現悉德軍匪特調兵至前敵且由比境陣線運重砲至俄及陸續集戰艦於里巴港（二十九日） 
　　彼得格勒電今晚公報云戰地湖澤之冰皆融水爲汜濫而全陣線之戰事仍在進行道路積雪亦化軍隊行動大爲不便土軍於二十七日在特里比崇特奮力回攻爲俄軍擊敗土軍大受損失而退（二十九日） 
　　彼得格勒電俄軍沿黑海南岸依序緩進通哇菲及特里比崇特之路山隘縱橫實爲天然之防地土軍防守海濱者約一軍團近已增加援兵軍需其左岸以特里比崇特爲根據地故該口岸絶關重要土軍現以死力衛之（三十日） 
　　巴黎電財政總長里波今日在上議院宣稱法國現須開募新借欵（三十日） 
　　巴黎電英相愛士葵已赴羅馬參列一重要會議（三十日） 
　　倫敦電今日郵務長在下院宣告蘇塞克斯號所載之郵件大半係寄往埃及印度澳洲遠東諸處者查遺失郵袋共一千餘件（三十日） 
　　倫敦電明萊波里斯號船人二百名已在瑪爾太登岸共有十八人不知下落（三十日） 
　　巴黎電巴黎總督及巴黎軍隊總司令孟洛萊將軍因病辭職繼之者爲杜裴爾將軍（三十日） 
　　倫敦電路透電社探悉日本確已將於俄日戰爭中所捕之戰艦三艘送還俄國（三十日） 
　　倫敦電今日外部副大臣薛西爾在下院稱法政府應英國之請拘留由薩洛尼加出境之德領事俟德國釋放波斯希拉士英領事後再行開釋（三十日） 
　　倫敦電英大本營路透訪員稱英軍刻據守西歐全戰線四分之一（三十日） 
　　倫敦電三月一日英商船又喪失兩艘一爲維斯杜爾號（三一三一噸）一爲基爾白里號（三七一二噸）（三十日） 
　　華盛頓電美國務卿藍辛氏稱國務院接到消息據稱英吉利人號先被潛艇砲擊後於停駛時又爲魚雷所擊（三十日） 
　　紐約電據官場統計册出口棉花往毘連德國之數國者自八月後大爲減少足見英海軍堵塞之有力（三十日） 
[其二（德人德文報專電）]  
　　柏林電德軍大本營十九日公報云德軍 
[浙江興業銀行]  
於陽曆四月二十四日即陰曆三月念二日午後一時假上海四川路靑年會樓上開股東定期會報告上年營業情形及選舉監察人請各股東届時蒞會並照章程第二十四節於會期前三日將所有股據交上海本行總辦事處幷帶圖章一方應用以憑入會除專函通知外特此登報公告再自即日起至開會日止本銀行股份照章暫停過戶幷聞　浙江興業銀行總辦事處謹啓公告第十四號 
[上海興華銀行開張廣告]  
本銀行係股份有限公司實備資本一百萬元專辦香港星嘉坡各項滙兌及內地實業借欵押欵經理長短期限往來存欵如各商賜顧請到本銀行面議並貼換期票各項票據欵目買賣貨幣一切無不格外克己訂期陽曆三月二十八號開張（即陰曆二月二十五日）特此通告　　　本行開設英租界寗波路四百四十號總理張瀛亭啓 
[仁濟和保險公司發息廣告]  
謹啓者本公司照章於舊歷三月初一日起憑摺給發股息分送賬略本届計發官利六釐餘利四釐每股發規銀五兩届時請持摺向本公司來收可也所有年總結賬分存上海香港廣東漢口天津福州等處以便各股東就近查覽此佈 
[中華商業儲蓄銀行發給苐四屆餘利並催換股單廣告]  
本銀行第四届餘利由董事會議决分派六釐凡我股東其已更換股單者於陽曆四月一日陰曆二月廿八日起請持股單來行領取餘利其有本銀行收據尙未更換股單者請仍照上次廣告至本銀行更換股單並隨取餘利特此廣告　中華商業儲蓄銀行謹啓 
[商辦輪船招商總局全體股東公鑒]  
頃准股東燕貽堂楊從記愼修堂林鳳記吳鈺記鄒頌記公函稱本局股東常會巳兩届未開本年請照章開會並邀求董事諸公聯任又准股東張士記袁嘉德堂翟文記瑤記世彩堂三槐堂何愼思堂王吉記李翰記陳德記公函同前等因到局二月二十一日董事會公議股東常會自應於舊歷三月初一發息後三月十五照章開會惟董事聯任一層應先將各股東來函登報佈告等因列入議案除將來函附刋於後外查向章開會應先期十日由股東執持股票到局掛號換取入場劵此次請股東諸君於三月初一領息時即將股票掛號由局塡給入場劵以初十日爲止以便到會由辦事人報告一切情形藉資討論會場假座總商會特佈告伏祈　公鑒　　三月十五日非星期恐各股東無暇改於三月十四日午後一鐘齊集二鐘開會特再布聞 
[商辦輪船招商總局告白]  
總商會落成規模宏敞本局三月十四日股東常會改在商會議事廳擧行特此奉布 
[介紹唐拾義醫生]  
上海三馬路石路口唐拾義醫生向在廣東久負盛名現懸壺滬上曾醫敝伴鄭關鑄肺癆症卓著成效誠近世之良醫者也爰刋於報以表頌之　　太古行陳可良披露 
[推廣綢縀大放價]  
本莊存貨堆積行情便宜以廣招徠而答諸君惠顧之盛意以及男女衣服定價劃一不合包退還洋外埠函購郵票不收寄費自備綢緞價目列後 
○摹本緞每尺七角八分○杭線緞每尺五角六分○愛國緞每尺一元一角○兩絲緞每尺一元三角五分○綺霞緞每尺九角五分○雲霞緞每尺一元一角○花縐紗每尺二角六分○緯成緞每尺一元五角五分○花漳緞每尺一元一角○杭線春每尺八角四分○石鼠統每件五元八角○絲搶緞每尺一元五角八分棋盤街久大綢緞衣莊　電話二九一三 
[沈製鏡面散靈騐果然名稱其實]  
本醫藥室彙集謝信千函並連郵局蓋印信封裱成條幅懸掛門前人人可看以證靈驗而杜假冒各省藥房均有寄售託人代批愼防假冒 
（上略）僕前在招商局時素聞○貴主人創製沈氏羊脂珠粉鏡面散靈驗且有多數友人試過均謂神效無匹僕嗜洋烟二十餘載去年購中法藥房天然丸烟癮雖已戒淨惟面色黧黑未能還原五月初由寗至申寓鼎新棧　茶房去買鏡面散四瓶臨行匆匆回里後始知誤購別種僞藥用後毫無影響繼託戴生昌輪局買來尊製陸瓶洋二元半用未二旬非但烟色退盡竟然滿面白嫩引鏡自照與昔判若二人口碑載道果然名稱其實也（下略）杭州觀音閣西靑蓮巷北側楚靳李公館駿八氏頓七月初八郵發○沈製羊脂珠粉鏡面散專治男女面上烟容酒刺雀斑粉刺油光暗晦紅點白點等類售價雙料治遠年重症每洋二瓶每料六瓶二元五角單料每瓶二角五分每洋五瓶人壽醫藥室在上海盆湯弄口集益里對門藍龍商標切記五彩洋鐵盒子楷書套印仿單銅版告示餘年氏小像 
[崔氏驥製半夏霍然奏效]  
鄙人自幼操勞過甚中年以後老境漸現凡咳嗽氣促諸症相繼而作上年冬病發更劇身體不能運動夜間三更以後睡難安枕遍嘗治咳各藥未見微騐因念行年已近耳順不復有精神抖擻之日乃承友人探望勸服驥雲氏崔製半夏鄙人意此藥亦習聞之然未必霍然奏效故唯唯不即購翌晨友人携藥見贈且立視呑服詎未及一小時咳即頓止氣亦漸舒不禁擊案稱奇於是購服一星期不特所患若失且能飲食加增步履爽健洵治咳之無上至寳也爰綴數語誌諸報端以鳴謝忱並以告世人同病者　交通部駐滬電料轉運處浙西褚仁卿謹啓▲附價大盒洋兩元四角小盒洋一元二角如欲試服每盒大洋兩角　　　上海盆湯弄絲業會舘北首寗波路口五開間門面崔氏瓣香廬總發行所抄錄 
[江甯七邑公所催柩回籍]  
本公所閘北殯舍旅櫬暫寄遵例期限現查滿期之柩不領頗多因殯房狹窄望　貴屬速來領回安葬以慰幽靈今本公所登報催領之後如若罔聞不理則照本公所常例准定淸明冬至兩節埋葬槪不展期延遲切弗觀望置之不理特此登報關照弗謂言之不預也此佈即希　公鑒 
[聨保先施公司非常快㨗之大賠欵]  
啓者本號設在漢鎭黃陂街四官殿曾於去年八月二十一日向駐漢上海聯保水火險有限公司投保火險一萬五千兩內由該公司分與先施公司受保七千五百兩詎料於二月初六夜失愼致兆焚如經即報明聯保公司蒙協同先施公司派員騐明調查確鑿即如數賠償使本號貨本有歸不致損失足見兩大公司資本雄厚司理人辦事敏㨗本號實深銘感特誌報端以彰信實各界同胞欲爲財産謀保障者請向該兩公司投保可也　漢口同濟堂藥號何韻濤謹啓 
[特聘西醫譚以禮設診華英藥房]  
譚君醫學深遂治術神效曾應朋輩之請出同仁醫院設診於海甯路又轉聘於華英大藥房先生廣濟之心願宏矣（時間每日門診　海寗路上午九時至十二時　華英藥房下午二時至三時半○出診下午三時半至八時（醫例）門診一元出診六元車資在內號金一角割症面議急症隨請隨到貧病不計　電話住宅二六六九　華英藥房二六七　周金箴　朱葆三　虞洽卿等同啓 
[久年夢遺而得愈]  
夫人之所不能免者病也然病之種類甚夥其最烈而劇者莫如遺洩一症矣其患是症之原因多由於少年早婚或由思念過度終日不置以致心腎不交余常患是症迄今已逾五載求醫服藥百無一靈且身瘦肉消神疲不醒飲食無味竟日沈迷非獨育麟之難得已知性命將不保全自思之病已如此惟聽天而巳後蒙舍親王君傳云上海二馬路京都天寳齋藥局特别研究新法化學秘製純陽遺洩必愈丸能治一切夢遺滑洩等症且服之有中流砥柱之力余聞之遂購一料計洋五元按時呑服初時未見其效服之五日始見應騐食而知味精神漸强厥後又購一料隨服隨愈非但遺洩全愈而且身壯力健舊疾已除喜過望外余思無德可報特將靈驗實據刋於報章以告患症同胞毋須别求但購是藥必得奇功可獲矣　南潯栅北彭梅卿謹啓 
[上海衆益人夀儲蓄保險有限公司]  
緊要地址　本公司設在麥家圈交通路一百廿五號宗旨　本公司同人慨時世之多艱民生之凋敝平時無儲資之方末路有寡措之嘆用是發起力謀公共利益爲宗旨廣告性質　本公司發起此種夀險實含有經紀之家數十文一日儲蓄之法種類　凡投保本公司夀險者約分兩等一按月繳費兩元一按月繳費一元賠償　凡投保本公司夀險者一年内如遇不測即可得絕厚之賠償經理　除已聘定蘇州吳靜卿君無錫常州章鶴汀君王良伯君常熟吳傳生君福建成光潤君崇通海兪貫槎君江陰靖江邢季良君本埠營業部經理陸鶴伯朱炳文君再擬添聘外埠經理多位凡輪軌便利之處　諸公如願擔任當有極大辛資之報酧需閱章程函索即當寄奉 
 
 

Page 3

 
 
在聖台洛瓦南面以炸彈擊敵奪回英軍所佔之地雷陷穴德軍在末斯河左岸瑪蘭柯爾北面奪獲法軍陣線二基洛邁當且攻入瑪蘭柯爾村西北部所受損失甚微德軍俘軍官十二員未傷之兵四百八十六人獲砲一尊機關槍四枝德軍探悉法軍復調兵兩師團開入戰地（西境戰况）俄軍未在北部續攻拉洛區湖南面之俄軍現仍晝夜進攻曾爲德軍擊退七次德飛機隊轟擊敵軍鐵路頗獲效果（東境戰况） 
　　維也納電奥軍大本營二十八日公報云俄軍在巴揚北轟發地雷屢圖攻入奥軍陣地輒大受損失而退俄軍在斯特里巴河東北夜攻觸奥軍所埋之地雷紛亂退走比薩拉比亞陣線及哇萊加附近俄砲隊甚爲活動（奥俄戰况）戈爾士橋端附近之戰事仍在進行杜白杜雙方炮隊頗活動意軍進攻桑米琪爾山北坡及在聖瑪蒂洛附近施擊殊易敗之塞爾士東面泊洛根山隘之戰事仍在進行中敵軍屢攻均失利奥飛行家因見維里歇之鐵路火車往來頗多特擲炸彈擊之（奥意戰况） 
要聞一 
[西報論俄國之滿洲政策]  
　　字林報二十日哈爾濱通訊云日前俄大公來使日本以皇室要人奉特别使命其行必有政治上重大之關係記者早已言之矣哈埠商界紛紛傳説謂東淸鐵路之哈長（由哈爾濱至長春）一段或將移讓於日本使此説果成事實則北滿俄國商業將受甚嚴重之打擊故目此説爲離奇者不乏其人惟俄日代表關於此事之磋議似已大有進步據記者觀察所及哈長路權實行讓渡之期或不在遠觀於滿洲與東蒙現有之破格地位而知切實解决以埀久遠之一舉乃日本自身與日本擴充殖民地之政策所不可少者今俄日鐵路會議將於四月十四日在東京開幕俄國與會之代表即刻在俄京爲東淸鐵路副總理握東淸鐵路管理權之温資爾氏其事之有關係無待贅言聞此會召集之原因乃欲商定歷久不變雙方有利之鐵路收費章程與日本貨物由日本直達俄境之運價然安知其不於此會討論移讓哈長路權之詳細辦法耶當俄日戰爭後日本曾要求割讓滿洲鐵路直至哈爾濱爲止而俄國僅允割讓至長春以南一百六十俄里之昌圖府爲止嗣後雙方讓步朴資茅之和約於是告成松花江上部流域不知若干萬畝之肥腴土地其爲日本埀涎也由來已久雖日本之要求未能達到然日本對於此路線之重要迄未忘懷俄國經營此線年年虧折爲數不資日本苟欲得之則必予以善價記者知歐戰發生以來日本所獲極多其能以善價購之也殆無疑義按滿洲俄車向北或向海參威去者座位舒暢燈光明亮而由哈爾濱南往長春之車則大異是車爲戰前之舊物僅燃洋燭一枝未抵長春燭已燃盡行於此路者輒生他處俄路所未有之感想疑此非俄人所有否則何以與其餘俄路逈不相同也哈爾濱至長春一帶田地腴沃農業尙佳乃松花江上游之流域每年荳麥高梁運至哈埠由出口商行轉運他處者不知幾萬噸常有車輛太少不敷裝運之狀然東淸公司迄未獲利其故則以商業競爭不得不減價招徠以免貨物南去而由日人路線輸運也俄國對於東亞向抱進取之政策今之改變方針當有若干原因蓋俄國近東政策較之遠東尤有强弱之關係此爲俄人素所主張者今俄國有將來可爲地中海强國之勢故擬專力於近東而撤除蒙滿區域内數千里之軍事防備以省經費且自俄日和約成立後俄國在滿洲獨佔之優勢已成泡影即已有之利益亦有大被侵削之危馴至今日俄國在滿洲之命運似已無希望可言俄日一役後俄國遠東政策遂不爲國人所信任其外交家新聞家商家之在西比利亞與北滿者鑒於近十年中華人對俄態度之改易與夫時事之變遷咸以與其聯華何若親日之有益億數年前俄京開會討論遠東大事時哈埠俄人曾上書該會亦作聯日制華之言張再中國移民實邊俄人引爲深憂俄政府旣與外蒙政府立約以絶中國在蒙古方面之行動今若鑒此種種情形而以目下爲適當時機以與日本立約藉爲防衛其滿洲邊界之計畫固亦意中事也 
[梧州現局之問題]  
　　字林報三月二十日梧州通訊云據今日乘梧州輪船抵此之旅客聲稱當梧州船溯江上駛時曾於桂省邊界附近經過滿載官兵之民船多艘由小輪拖之向梧州進發謠傳粤省已派大軍屯集都城似欲拒桂兵入粤或準備攻梧亦未可知駐紥梧城之桂兵日見增多昨復有小輪數艘自西運兵抵此當道對於將來之行動堅守秘密人心今尙安定且信戰禍可以挽回又三月二十二日通訊云城中居民對於時事漸露不安之象彼此見面輒問時局如何數日前曾有桂兵離此往迎溯江而上之粤兵今其行蹤杳無所聞此爲和平之垷象乎抑戰爭之現象乎無一能答此疑問當此和戰未定之際人心頗爲驚惶城中居民多有移入鄉間以託安者 
[廣西獨立之因果談（特約員平生）]  
　　自滇黔事發生廣西處重要之地位在滇黔一方面固欲桂省與爲聯合在中央一方面欲征滇黔又必欲桂省盡力忠於中央而西省將軍於是難爲矣有自南寗回粤者言當滇事發生時陸榮廷初不過欲守中立而已滇省屢派人勸其聯合陸皆却之聞其親信人所言陸之對滇宗旨不贊成不反對但欲保境自守自言邕省地瘠民貧器械財賦一無足恃聯合滇省起事力弱無所補助欲助中央征滇黔又無此實力徒足以糜爛地方故陸之中立是其宗旨迨龍覲光奉中央令爲察辦使銜征滇之命與陸往返電商陸虚與委蛇屢陳餉械之爲難猶是守中立之旨也乃自龍建章由黔過邕與陸榮迁會晤而後力勸其收復黔省爲之指陳用兵之道路又言餉械自有中央擔任於是致電中央亦言征討滇黔用兩廣之師勝於用北軍是時龍覲光亦奉中央命催促進兵其初猶言桂粤會師迨後以征滇專責之龍覲光收黔專責之陸榮廷愈逼愈緊不能推却而陸榮廷欲守中立之説又已騰播於外態度不明瞭不免爲中央所疑傳説中央有派王芝祥檢查廣西軍隊之事王與陸前在桂意氣不甚相投故陸憤甚乃有西省商會電請勿派外兵入境之舉而勢之所逼中立旣難辦到於是乃出於獨立之一途 
　　桂之由中立其醖釀多時實力運動者亦未始無人由南洋遣回者聞以岑春煊之子爲最重要傳説近一月間已回邕游説而在梧州前被東省所獲之歐陽浩亦重要人也又反對帝制之事遠近同意去年已聞外洋各埠國民黨與進步黨銷融意見聯合進行而此番之事則進步黨中人頗有盡力者徐勤王乃昌伍某去年均以秘密結社在香港被逮并搜出册籍此即着手辦事之時其後皆釋放王即回西省而徐亦常往來於港梧之間此次之事徐王即有大力規畫於其間也其中消息粤大吏亦微有所聞故對於進步黨機關報搜察特嚴日前華國報記者林粲予幾至被捕國報司理人李翁思被逮時搜其衣中有一徐勤書函函中言其子旣長大可以出而辦國事大吏更疑之故至今尙未釋放即一證也至廣西獨立事發生香港中外新報登載徐勤上龍子誠怡庭兩將軍書洋洋數千言力勸龍之棄袁而早自爲計此爲徐勤得意之筆從前秘密運動者今且樂表露於外矣聞進步黨要人今多相繼入邕東報及港報載西省獨立電文有梁任公名此亦事之顯然者也今因廣西獨立之舉而令中央允取消帝制將來結局雖不可知而以目前論則謂進步黨之一大戰勝亦無不可也 
　　自取消帝制之電到龍濟光初願作調人電京請求中央停戰已得中央復電允准北軍先行停戰嗣聞滇黔之要求甚嚴重而桂省已允調停之説亦未徵實故龍將軍調停之興致殆已全然消滅恐不得已將出於中立也 
　　至桂粤之間將來有無衝突亦正難料張巡按昨以桂省現雖獨立並無侵擾粤邊恐各屬或有誤會特合分飭各屬營縣曉諭鄉民勿自相驚擾并將省城安謐情形表示大衆以縱治安惟據另一消息則稱西寗知事昨詳按使略謂鬱林縣境現有多數桂軍荷槍巡防查該處與西寗毗連甚近請速調軍赴縣等情張使即飭肇羅鎭守使李耀漢就近派軍防衛矣 
來件 
[古拉客林傍橡樹地產有限公司通告股東書]  
　　諸股東先生台鑒啓者茲提議由上海代理老公茂洋行通電至英京總辦事處電文如下 
　　中國各股東要求公司註册處移至上海歸老公茂洋行管理其英京現有辦事處改爲英京代理 
　　該電報當要求英京董事部於本年四月四號開第六期年會時議决之 
　　公司共發行四十五萬股 
　　在本埠註册者二五二三○○股 
　　在英京註册者一二六八○○股 
　　餘不記名者七○九○○股 
　　如上海等處各股東多數同意贊成將公司由英京移至上海者則英京辦事處及董事部當必允如所請但遷移之目的在挽回重大之營業税如去年之營業税每英金一磅抽兩先令八辦士（即値百抽十三三之一） 
　　是以近來有印度支那輪船公司英京總辦事處改移香港及孟買電氣公司英京辦事處改移孟買亦因此故也 
　　是次提議改移事宜毫無反對現在辦事處之意見並曾經與本埠之代理人老公茂洋行討論一切得其同意用特通告各股東並請將附呈之股東贊成改移書簽字送回勿延爲盼一千九百十六年三月二十九日薩達理啓 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[退位與調和之互爲因]  
　　武力以外之辦法聞政府以南方近又聲明袁總統一日不退職則一日無調停之餘地其勢業已堅决無法再事疏通最初之方針　　疏通不奏效即以武力爲解决之後盾刻下中央與京外文武备大吏中又有一派對此政策主張反對以爲此策倘不加愼重猝然實行不但於亂事難得效力且恐易遭外侮因此武力解决之説受一頓挫而當局者益覺對付困難二十七日聞曾秘密提出要函多件略謂帝制取消後黨人旣力逼總統退位是由帝制進於個人本身上矣解决此困難聞　於威信所擊 
甚大豈能含糊了結捨去武力解决外有無特别辦法急速呈覆以備核取 
　　變更挽留之方法政府以南軍主張總統退位另行選舉人心如此其潮流大有不可遏抑之勢擬提出辭職書於代行立　院并按照約法由副總統暫代其職一面依法　組織大總統選舉會投票另選惟據官場人言若袁總統再行黨選即出任國事一以顧全名譽一以挽回威信云云此説甚爲苛特蓋現在另選總統爲一問題何人當選爲一問題袁氏是否再當選又爲一問題當此總統退位之聲浪紛然而起之際乃遽然傳播將來當選不當選出任不出任之種種絶不相干之問題以相散布此輩用意殆欲借此轉園以覘圖人意志而陰行其和緩人心之手續質　之　疏通各方以挽留總統之一　變相約方法也又據二十八日天津日報載北京電云元首雖將帝制取消察知南方獨立各省到底尙有不能承認者昨曾與黎元洪密議㣲露辭職之意並商量一切善後辦法然聞黎氏對於本問題不欲與有何等關係云 
　　外人調停之傳説時局調停之消息中央一方雖已盛傳南方如何如何而相對之一方面則似尙無若何正確之消息聞最近北京當局頗有欲倩英美兩團駐京公使加入調停之微意故官場中刻已傳播一種消息言英美兩使將任調停之責而政府始則婉言謝絶繼經數次密議討論其中利害又有擬允認之耗外交陸總長昨曾以私人名義拜晤兩公使各密談良久又徐東海亦擬於一二日内邀請該兩公使會晤大致係即爲此項問題起見云云惟此次南方所要求之主要條件若不先有着落恐任何人出而調停終難着手也 
　　和議要項之兩事頃得公務秘息二十八日上午某要人自湖南致電中央内容甚密聞關於戰局調和事宜據居間者之產見擬就前敵現狀暫行停戰一星期由雙方特派全權代表在湘省擇地開一討論會交換政見先由電傳將應行討論之大旨與範圍决定再定期　議更於　議前由雙方前敵司令官定時停戰以期和平解决惟須中央先將某某兩事分别實行並　所謂某某兩事者一爲元首退位一爲嚴辦帝制派首領且此兩事皆爲預陳和議之第一條須由中央自行解决此外各省分舉代表特　　民大會該與其他　政均由該會解决聞是電當日已封交政事堂議覆矣 
[黎徐段最近之行止]  
　　黎氏之地位自取消帝制之命令公布後徐段出山旣經見謠命令黎副總統亦漸有與聞國政之　傳近日來外間有云黎副總統將重任爲參政院院長者有云將管理將軍府事務者並有云仍回兼領參謀總長原任段芝泉將　任某部總長者經詳加探詢以上各説純屬一種揣測並昨事實茲並探聞黎副總統前日曾向其舊部某君言及嗣後對於國家大政以副總統之地位雖不能不出爲參預其餘無論何種職任凡係　諸命令者槪不承受等語又前在帝制期内當局者　以武義親王之世爵封黎副總統黎始終辭却不受今因　政撤銷爵職已無存在之理故黎氏昨又而將前者封王命令二件呈繳請即收回云 
　　徐段之態度徐菊人段芝泉此次之任命原出於當軸者之强挽刻聞徐氏已呈請辭職二次均未允許當徐君面謁懇辭之時袁公語云君不妨仍舊安居邸宅倘有重要事務派人特赴君寓以就質焉可矣但嗣遇有萬不得已之時　望勿吝來府面商徐公始勉張允諾實非其志也段芝泉雖任爲參謀揆席然迄今僅親赴公府一次從未　參謀本疗視事聞　將軍日前曾託徐東海　意於袁公略謂旣受命居參謀首席請以參謀全權凡關於前敵軍官及諸般方略俾得全權辦理云云當軸恐委彼全權或釀尾大不掉之虞故未容所請且近日袁公亦不强迫其赴部供職蓋目前黨局者之於徐段僅借重其名以爲和緩人心計實際如何固不計較也又據英文京報云聞當局又欲令黎徐段三人通電各省電文内仍有帝制出自民意等語徐已簽名段氏則以其語欠妥當恐無益而有害未允簽發現正在修正中云 
[帝制罪過錄]  
　　感念張一　張一　氏夙爲袁總統器遇之人也前任機要局長重席當客歲運動帝政極盛時代張氏深悉推載請願者决非眞出於國民全體之意曾垂涙泣諫總統力陳利害極意反對帝制遂忤當軸斥出機要政務要津左轉爲冷落閑曹之敎育部長於是張氏只得規畫振興敎育各事而一切密務均不得干與矣近因西南事件突發大局日非竟至不能不取消帝制以謀善後故日前取消帝制之申令始行公布聞當出令之先曾傳機要局員進内授　使其撰文　　　要局王式通草　該令將原稿送呈袁總　　核時而　公　不用　　張至府命其起草且四張氏前者直言極諫竟未聽納之故袁總統斯時對張深述悔歉之忱　念張氏忠直極端贊嘆不置同時提及一般阿諛取容居心蒙蔽之流　有怏怏不懌之色云 
　　苦矣帝制派英文京報云長江巡閲使張勳將軍維持大局之通電昨經各報登出此項電報關係阮内史長忠樞前往徐州與張接洽所得之結果其意蓋欲抵制南方於取消帝制後提出他種要求也阮與張馮均屬舊交電稿聞出諸阮氏手筆又云昨日政府已草就命令一道宣言此次主張君憲之人一律無罪此事原由某督辦某總長等運動而出後經參政某某向極峯力爭謂此令實有老大不妥因以後如遇事機急迫時更無避重就輕之餘地也極峯因感其言此項命令遂被擱置未知終須發表否也 
　　損失之一斑月前政府因促行帝制於天津造幣總廠由中交兩銀行發交先趕鑄紀念幣二十萬枚以作開國紀念之用是等銀幣均刋有洪憲年號乃近日因帝制問題爲三省反對明令 
取消是項銀幣皆不適用聞已運回該廠重行鼓鑄民國五年等字樣預計成分及工價之損失約在二萬左右計自帝制發生後各項糜費指不勝屈即此二十萬銀幣而言損失已達二萬其他之消耗何可枚舉無怪乎財政之頓陷困窮也又昨（二十八日）某要人入府進謂報告政事堂及各部院關於帝制文電案牘説帖共有八百四十餘件請示日期以便銷燬聞當局已交諭准於二十九日在公府内實行焚燬矣 
[粤湘最近局勢之岌岌]  
　　粤束危急之情形廣東龍將軍對於中央承認擔任調停時周一節刻據京中某處接　南方電云龍將軍與廣亟獨立軍暗中協商獨立事宜龍所提出之條件大致注重於都督一席及桂軍在粤不得有破壞秩序之 
舉動等事廣西方而已經承認該條件而向廣東提出一條件係廣東所有軍械子彈將一半交桂軍備用聞龍將軍已有承認之意惟據某機關消息刻下廣東省城迭接省内各地之警報據言現時廣東境内已有多數革命黨員潛入各地暗有何等企圖形勢其舉動極屬危險聞廣東將軍巡按使雖努力鎭壓殆有困難無措之狀態又據廣州電云近來廣東輿情愈形不穩各地伏莽紛興刻下三川地方復有土匪二三千名蜂起其勢極形猖獗人心悚動非常又汕頭電云向駐潮州軍隊　潮陽駐軍勾通共謀獨立第二旅長莫榮新向汕頭鎭守使發一最後通牒之急電略謂請貴鎭守使翻然改　共揭獨立之旗倘執迷反對定以兵力相加等語汕頭鎭守使現已將往來汕潮間之火車停止開行極力鎭撫闔境人心使安居勿怖然風聲所播市中各商店將一律閉門歇業凖備逃難矣 
　　兩軍在湘之戰况天津日報云前在高村方面大勝之貴州軍已由該處撤退目下在麻陽縣 
之北軍一部隊由辰谿縣進前想係進展於麻陽縣方面雲貴軍之軍勢今雖不明集於川省之雲南軍一枝隊（李烈鈞所率）與在貴陽及鎭遠之貴州軍一大部隊爲戴戡所率之孤軍該軍頗善戰鬭在辰州府僅駐有湖北第三旅團第六團之一營在辰谿縣則駐有大部隊（約有萬名内外）其前進隊之戰機今尙未熟前佔領洪江之南軍（李烈鈞部隊）之一部隊目下前進已到離辰谿縣六十里之江口又在武岡方面有陶旅長所率之北兵約兩營當北兵在洪江敗北時五營之内有三營似已内應於南軍矣而在鎭筆之田鎭守使之進退尙未明也又英文京報云近吕湘中軍務仍然棘手麻陽地方前傳已被北軍收復茲得確息該處又入黔軍之手情形極爲緊急頃聞政府對於湘省防務以軍力單薄擬電飭甘陝將軍各酌調派軍旅入湘分配防地以厚湘省兵力又據某方面所接電報云貴州軍之一枝隊取道川省邊界秀山縣長驅直進攻入湖南已將永順府確實佔領但其詳細情形尙俟續訪 
[四會又有黨人起事]  
　　廣東淸遠三水各處地方連日均有土匪屯聚適因太統領按任飭將各處駐守軍隊調回縣城詎黨 
人乘此時間忽於月之二十號邀集百餘人挾持新式軍械擁至四會三坑毘連之威井墟向駐守警察勒令遵繳鎗枝時因夜深各商民甚爲驚恐後得奇和號等四店商出而調碎請求緩至翌晨繳出黨亦允之　夜間警察恐衆寡不敵即行　匿二十一號黨人　是　並未繳械該店等有失信用欲將　店　火焚燒並分佈各路河面扼守標挿白旗並约同二百餘人列隊鼓奏洋樂執持旗幟於二十一號分佔三水大塘墟蘆苞石角等處聲言響應起義進取羊城二十二號又有黨人五百錄名佔領三水慢水河地方分　大小白旗並高扯（三次革命廣東北路第五支隊司令王）（隊長江）等式大旗聲勢極爲浩大是日來往淸遠河口之啟行輪船經過均疲喝令停駛勒繳軍械該輪衛勇開鎗抵拒至爲黨人還鎗轟擊中斃搭客十餘名重傷四十餘名且因逃水溺斃者甚多該輪即爲黨人所奪駛至頸口地方扼守河道二十四號復分隊乘輪駛至山塘地方勒令官軍一律繳械而石碑坑地方又有黨人二百餘名奪攫連州船八隻内有兩船所載之此盡行焚燒並聞駐紥龍塘軍隊亦被 
黨人圍攻相戰劇烈現太統領趙知事已派軍馳至石角大塘等　進攻連日鎗聲隆隆原駐河口之軍隊已開往蘆苞並山　城陸續派撥大軍前往合力圍擊另函云淸遠琶江一帶目前有黨人三四千人於月之二十日起義聲勢浩大該處軍官多數響應該軍由黃海鳴指揮舉動甚爲文明聞該軍仍受黨魁陳鑑池郭冲天所委派者 
[乘機而起之四川匪耗（成都通信員）]  
　　四川本地股匪乘黨人起事之際在郫縣騷擾情形已誌本報當時陳將軍即派第一旅第五團第二營營長率兵兩通及某團軍兩連前往剿辦官兵出發後該匪遂用流寇之法遇軍　避於是常出没於郫灌一帶 
十三號夜九鐘時齊知事派人送函禀三封一呈成武將軍署一呈模範警備隊總司令部一呈西川道署其函中所報聞因是日午後二時該縣龍家灣地方有吳慶熙之黨羽七八百人在該處刦奪民團槍枝楊團總擬與一戰現正部署一切查龍家灣距該縣西門僅二十里齊知事即調各團守城并分紥各要道張營長則率北兵四連由縣出發會剿 
　　十三號夜二鐘時齊知事又有密報二次到省謂是夜匪將龍家灣周總保之宅焚燒（周亦率團擊匪者）并有焚花園場之説是日警團與匪大戰於該場（花園場在温郫交界處）團丁受傷者數名匪死傷亦不少北軍到時始行退却先向灌縣十七里之聚源場（即新場）進發今又竄至彭灌交界處之蒲村場普照寺一帶已距向爲匪藪之黑窩子不遠聞該股只有五百餘人刻已有一部分由蒲村入黑窩子矣 
　　該縣城周七里餘其形中廣南北酷肖胡羊頭共設五門女將計一千數百餘堞面積旣廣守望不易城上只有砲台敵樓守垛之人無輪班休息兵房勞逸不均屢起煩言去年春陳步三之黨竄擾崇寗後楊知事深以無兵房爲憂夏間即撥建築兵房十處砲房一座鑄有鐵劈山砲十數尊浚濠補缺一律完固現在防務更加嚴密五城門分飭警察民軍責成保董盤查城上大小鐵砲準備演放砲台敵樓分置團練晝夜輪班看守每女牆十堞樹燈杆一柱其燈高出女牆三尺俾守堞遊巡易於探察每夜復派警備常練兩隊荷槍實彈駐城 
分班稽察天明始回故目前尙無事 
[立法院議員之召集（南京特約員）]  
　　議員之蜕變召集之用途江蘇省選出之國民會議議員自審定確實給予證書以來已將五月國民會議固無召集之説乃搖身一變而爲立法院議員與現在參政之代行立法院名異而實同國民會議究竟存在與否杳不可知帝制勃興時以爲國體業已變更憲法自應另擬决定憲法之國民會議可以不開即以爲立法院議員其意甚深蓋國民會議初選當選人爲贊成帝制擁戴皇帝諸代表之源泉議員當選者自能臭味相投也共和軍與政府初擬召集蜕化之立法院以爲實行立憲之表示此立法院乃洪憲元年帝制存在之代議機關甫發召集之令定五月一日開會桂省獨立而帝政撤消洪憲廢止此立法院照例應仍回復民國時之國民會議返本還原方正吻合詎知此蜕化者乃永無還原之期政府迭 
令巡按使催促尅期到京以四月一日爲初限十日爲再限二十五日爲終限又示意務於十日内到京不得過期事務局復專派二員守候勸駕　電交馳敦迫甚至十位議員均在含糊應酬中此十位議員未曾登一日之議場發一語之言論而其議員資格乃累增加最初爲决定民國憲法之議員繼則輔助皇帝之議員現又爲共和復活之議員將來有舞變化雖不可知從止於是其遭遇已可謂千載一時召集之令催促之電敦迫之員紛至俱來議員到任自無容畏縮然帝政取消對於本身議員由來之情狀不舞懷疑蓋自爲議員不足五月而三變其性質現在之地位果否鞏固復不可知時局日益發展勸退之風大起總統辭職説 
間有流布目下參政院已自聲明信用全失總統果質行辭職之手續諒必不對於參政院提出此立法院最爲相宜召集期限急迫之原因或即在此新立法院成立在一月以後各議員於四月十日均可齊集時勢變移莫定總統而不辭則議員自有他種任務如或行此儀式則立法院不外二法一則堅請挽留以維大局一則另行投票重復當選如此則對於勸退者可以回答近日所傳南軍條件有另行選舉眞正民意之國會説以防受騙然議員一入北京其質即變自不能令人深信也 
[湖北之黨案與大刦案]  
　　鄂省軍警偵探逮捕黨人之案幾於日有所見但重要黨人被獲者殊鮮且多有毫不相干無辜被誣之人聞二十四日軍署密探又在漢陽東門外某處破獲重要機關捕得黨人三名當請駐漢陽北軍獲解來省旋奉王將軍命飭發陸軍審判處訊究聞該黨人均衣履修潔入城時係乘坐肩輿同時漢口總稽查處亦報告軍署云在某租界内查獲黨人二名一陳鴻斌係河南人爲白狼之黨羽與宋老年等同爲八大王中之第六大王一名徐九鋒别號酒瘋亦白狼之黨羽刻均解至審判處嚴辦是日該處並執行鎗决程某一名亦係黨人由　河某處獲解來省者但其罪狀未見宣布又聞陳鴻斌及徐九峯亦已於二十五日槍斃矣陳此次來漢係黨人田某等邀約前來謀在汴鄂擾亂陳已領取多金備辦槍械因運輸未到在漢守候無所事事出入妓館戲園中致被其舊部投入北軍二師者所見報告拿獲現此人已受重賞矣 
鄂省近來戒嚴固已十分嚴緊然距城數里地方每每發生强搶巨案茲城外白沙洲木帮又釀連刦二十九家拒捕傷警勞軍動衆之惡劇言 
之駭人聽聞查肇事之由係因金沙洲湘帮木排行所用湖南力夫（俗名牛郎多祁陽人以其蠢若牛馬故名牛郎）爲白沙洲本帮木行扛木每任意索値前曾興訟判决准木行自由雇夫扛運惟木排行之祁陽帮爲牛郎所制對於木行仍限令須雇牛郎不准旁人代扛木行恨牛郎甚深乃相約不買祁陽帮 
 
 
 

Page 7

 
 
之木因此結怨益深前月曾有牛郎打刦趕駕河本帮力夫十三家之事　　未加嚴　彼等　氣愈大二十四日爲小孩剝拾樹皮柴火起釁牛郎遂聚衆千餘名各持刀棍　擁向白沙洲而來該處警察六署　三分駐所巡警見其集 
衆即由所長率警八名荷鎗往阻竟被打傷三警内有一警腦漿流出恐有　命之憂餘警遂遁該牛郎等乘勢遍刦洲上木行　　什物均行拆毁老少男女悉急逃避騷擾一小時之久被刦者共二十九家損失財物數萬將軍巡按警務處得信均各調遺大隊軍警馳往彈壓計王將軍派步兵二連馬兵一連巡按派警備隊兩哨警務處派警察隊游巡隊八十名復由各署抽調巡警數十名總共約近千人牛郎至是始潛匿不出各軍警因未　犯乃將祁陽帮會首陶同發等三人拘送　軍審判處責令交犯並追還 
失物現在該地猶在戒嚴中也又聞受傷之警士許某因腦漿流出現在同仁醫院就醫命在旦夕該牛郎等曾獲去一檢樹木小孩囚禁　房嗣見軍警將湖帮首士及滋事之人拘拿十餘名遂憤而將該孩吊打斃命遍體麟傷棄屍江岸慘酷已極該孩保菜傭余一新之子名　苟二十五日武昌知事地方廳均往勘驗並按户調查被刧情形終日始歸該白沙洲木帮及居户受損害者聞尙不止二十九家連帶受禍者幾百餘户二十五日全洲之人在某宅公議訴訟辦法時有主使牛郎　　之惡棍李華元潛往探聽當被衆扭住李武力過人徒手毆傷數人卒被衆拖往警署　爲牛郎　所聞又聚衆數百呼喊圖刦經軍警彈　　服而散現在該地猶留有軍隊一排警隊四十名偕佔公所前字以防其復起滋事聞將軍巡　已飭該軍警若再結衆扰擾准其 
格殺勿論 
地方通信 
[蘇州]  
　　吳縣各校長之奬懲蘇常　尹署率巡按使　　據省視學鄒楫伍崇仁報告第五届視察吳縣敎育狀况（中略）並　視察所及摘開評語單前來查閲單開各校評語蘇州市立　　初等小學校陸校長寄社辦理景　除傳飭嘉奬外　　該知事　取該校長相片送由本公署　　敎育行政月　以示鼓勵蘇州市立中區第二初等小學校　校長蔭　　州市立南區第二初等小學校陶校長惟垂辦理　尙熟能應予　　　　　　市立初等高等小學校辦理最爲腐敗該校長朱　　予撤換　員接　其餘各校大都瑕瑜互見應照　視學　飭各　分别督令整頓除仍隨時派遣省視學前往視察外合飭道轉飭該縣知事遵照 
[無錫]  
　　籌備舉行植樹節日前王知事接到省中　文以奉中央通飭將舊曆淸明節改爲植樹節現查　期不　仰速籌備舉行等情王知事即派縣公署庶務員定購花木十餘種以便届期栽種其種植地點在崇安寺公園内或惠泉山尙未經當局指定 
　　魯省敎育參觀團來錫魯省敎育參觀團二十九人於前日抵　寓馬路上中　　　翌日　　同來錫之山東商務即　分館辦事員其君導引至　立第一第二兩高小學校參觀一切　勾留一二日即須返省云 
　　新任税務所長抵錫無錫　務所長張廷　病故後經省署發任吳江縣　里　務斷長蔣　仙接辦茲　蔣所長已將同里税務交卸淸楚於日昨　車到錫　寓旋館定四月一日接事 
[南通]  
　　　　　民反抗　　　誌如　　　　　　公司前雇工在四七等總公　開挖界溝有竈民集衆阻　經該處駐防營兵開檢　　竈民二名傷七八名由公司報請豐掘　如臯　核辦一節業誌本報現悉　掘場官據該公司禀報後當派幹役勒　該　　保庭訊供出要犯數名　開名單咨　協　得某某等二名一再研訊均堅供不認現該場官以案情重大一面詳請上級官　核辦一面將協拿兩名咨解如縣訊究并聞如　縣知事不日將　詣掘濬勘　云 
[鎭江]  
　　防軍調駐寗垣駐鎭陸軍第十九師步兵第七十四團兵隊蒞　半載與地方人士感情頗洽茲馮上將軍爲愼重省垣防務起見特飭該聯隊　寗駐紥鎭城防務另揀某某兩大隊　任昨張團長已接到軍府文電不日即拔隊前往矣 
　　　校學生旅行蒞鎭　郡東南諸鄉高原綿亘土質肥沃興辦　林頗稱合宜本月二十八號江蘇省立第一農業學校理化敎員唐荃生朱兆芝等趁春假期内督率學生三十八人旅行蒞鎭實地考查徒邑農林事業以資研究上午抵埠後督隊至城内縣敎育會内暫住午後參觀省立第六中學第一高等小學　道出城登臨北固山甘露寺諸名勝次日復參觀第二高等小學巡行南郊　看竹林寺觀音山附近農場次晨放舟至焦　游　一周歸棹泊江天寺陟金山散步旋城沿途隊次整肅精神活潑見有　　　之形質殊　　由唐朱兩敎員發立定口令與諸生口講　　悉心研究諸生等隨時筆記以便參考 
　　籌商遷移船場鎭郡租界一帶江面忽於去歲　冬之交增 
　　地由郭公墓返還而下延表數十丈怡和太古兩公司往來商　不　接近　船　　停泊以致上下　　起落貨物諸多不便茲由該公司等公　籌　　　荷花塘沿江　　碼頭將　　移駐該處以便交通業由英領事　致鎭江交　　　思永　商一切惟　　　際交涉此議能否照准大約須俟中央認可後方可允行也 
[南京]  
　　飭查敎育狀槪　使　各縣知事　敎育狀　查明分别列表　　　狀槪如下㈠鎭敎育　之　略㈡縣敎育　　設立之情形㈢學區分畫及區　　費之籌　狀况㈣有無中學校附設之預　學校其狀　如何㈤　自治區已否成立之狀况㈥學　　員會組織之狀况㈦設立　　學校及小學校敎員講習所之情形㈧有無蒙養　及與國民學校高等小學校相當之學校㈨設立學校　或學林之情况㈩近三年内小學校數及學童數之比較㈩㈠近三年内小學經費之比較 
　　核發淞滬警費胡財廳長昨將淞滬　三月分警費三萬五千五百八十九元如數核發除詳報齊使外並咨徐廳長照 
[杭州]  
　　姚　私　搗毁警署慈　姚北交界之雙河地方向駐　　二十餘名以堵姚北私販侵入本月十號十一號兩夜　有私販用槍攻　由　警還　　　聲言待十九二十禮拜會期再行大舉該鹽警届期邀　警備隊協助以爲有　無　之計現在禮拜　已過尙稱安然無事警備　亦已國防不料二十七鹽警出巡　觀海衛相近地方有私鹽百餘　鹽警前去兜緝私販拒　　警寡不敵衆以致敗退私販遂將巡船焚毁一函逕赴雙河搗毁鹽警駐所是時　所鹽警不過五六名繆　官　警抵　　被戕審　谿縣　知事聞報已於二十八晨率領小　　往雙河查　首要各犯矣 
[安徽]  
　　知事獲匪兩則山東曹州有著名匪首李二粗腰向在皖　一帶聚衆搶刧犯案　　迭經上憲通飭嚴　在逃未獲本月内該匪又令糾集黨羽人在毫縣地方大肆搶刧當經該縣知事李維源恃派警隊將該匪拿獲解赴曹縣歸案正法一面禀報省憲核示昨聞上峯以該知事拿獲要匪不無微勞着記大功一次以示鼓勵又泗縣地方搶刧之事亦時有所聞日前有巨　朱繼貞等糾集匪徒數百人在該縣之劉集堡等處大肆搶刦並傷　事主二人鎗傷數人經該事主報由縣知事派衛隊多人將該匪朱　貞拿獲研訊確供禀請將軍巡按使覆准將該匪就地正法 
[天津]  
　　學務會議紀事本年直隸小學學務會議將於前日午後二鐘在公園内開正式會會員到者共三百餘人由會長張伯苓主席茲將議案大綱誌下關於籌備義務敎育案一籌備義務敎育案二請定單行章程三請定罰則四設學務委員五提倡半日半夜學校關於籌欵建議案一擬請截留濮陽河工捐一提議查理荒地公欵公產廟產及籌辦敎育團公有林各縣宜暴行縣敎育行政會議關於提倡實業敎育案一設實業學校二設工廠三敎育重實用此外並議决關於高等小學及女子小學之各建議案 
　　更正二十九日　載盛澤火災一節内發起馬燈人有仲炳生仲愛生兩名茲悉仲君向業綢綾安分勞生於此事毫無關係想係傳聞之誤特爲更正以昭核實 
雜評一 
[孔令貽（默）]  
　　此次帝政之一番狂　無論何人皆無所得而獨有一人得焉其人維何即孔令貽是也 
　　帝政　滅而後一切消滅凡出死力以博得之　位皆將隨以消滅即　高望重如龍王亦不能保存其王位面孔令貽之郡王術　然獨存其以孔子道冠百王而王之欵則聖裔未必皆有王德將以示尊孔歟則以此尊之抑亦襄甚然則獨留此郡王銜者其殆藉　帝制一線之紀念歟 
[黎黃陂]  
　　黎徐段三人之態度傳者不一一方面謂三人力任　和一方面謂三人仍極冷淡此一可疑也而此三人之中又不同一態度有時若黎之態度不同徐段有時若徐之態度不同殷黎有時又若黎不同叚叚不同徐此又一可疑也或云三人中黎之態度最爲明顯而今傳其將擬泣告同胞　徧登各報又謂自否本人意難測泣告而有非出本人者豈非異聞吾故謂非三人之態度不明人自不明之耳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[粤當道聲明宗旨]  
　　粤省旅滬紳商公電龍上將軍張巡按使　勿輕啟兵端致使生靈塗炭前已接到勘電力任维持往來原電均載前　　悉昨日（三十一）上午十時廣肇公所又接龍上將軍張巡按使來電轉再照錄如下上海廣　公所伍唐　　　先生　　　電　悉仁言　如極所欽佩鄙人等惟以保境輯民爲宗旨决不忍肇兵禍諸公德高望重並望轉告員省紳商共籌良策合力維持爲盻濟光鳴岐叩艷 
[常德紅十字會之報告]  
　　本埠紅十字會昨接常德來電云中　紅十字會會長沈鑒銑電敬悉敝分會現分醫治傷兵救濟難民爲二隊茲將已辦各事報告如下一醫療隊現在常德託廣濟醫院代辦已舉　　　　博士爲醫　　長每月津貼該院洋四百元已先付錢一千　津一千元俾資　用查該院前有傷兵不過數人業經治兪　　　有駐常兵士病者在内醫療辰州一方則託宋恩醫院美醫士黃濟中代辦前敵傷兵陸續來此就治者計百餘人其醫籌費由敵分會熊君代給前已據黃醫　　領去洋二百五十元議將前次藥料費結算淸楚以後需欵隨時開單支領外存數分會由長沙紅十字會醫院所派醫士　受益及看護員圖名在該院帮同診治並由常院電告辰院如此後傷兵繼續增多轄院不敷容留即令轉送來常常院不敷 
再送長沙或漢口病院此　　理醫療　之大　情形也其救濟一方則自駐常　　所成立後二月十八日派會中幹事前赴辰州分設駐辰事　　旋於三月七日　幹事田梓材胥大誠二君携欵前赴麻陽災區施賑擬再由麻進赴芷江一帶調查辦理又派幹事張宏銀胡着志二君携欵前赴辰谿災區施賑并擬再由谿進赴洪江一帶調查辦理刻據辰豁來電該地缺乏糧食已電省由巡按先撥倉穀三萬石運赴辰州以上係各地方辦理平糶之大略情形又北河以上永順桑植等縣聞有匪警刻由駐常事務所書議即日組織醫療救濟二隊馳赴該地其如何辦理之處容後續聞所有事務所章程規則等即由郵寄奉覽希賜指敎至爲盼禱希齡印 
[軍警嚴防黨人]  
　　上海防守司令王如見君查襲造局後面 
沿浦灘向有划船停泊現在黨人躍躍欲試 
防務自應嚴密特於前日派出憲兵多名馳往浦灘傳諭各划船 
户每日六時以後至天明爲止應駛往南碼頭以北停泊夜間不得載渡行旅一面知照鈞和兵艦如於夜間見有行船禁止駛入防線以内云 
　　日前謠傳黨人有定期四月一號起事之説曾由偵探報告軍警各機關嚴防在案茲悉王司令以滬南製 
造局及龍華軍廠均爲重要之處特於昨日責令所部步 
兵第十三十四十五十六等四　長督　各營官兵自斜橋以達製造局及龍輩一帶各要隘務於日夜加崗站巡　通宵排隊往來巡緝深夜遇有行人成羣結隊者　行盤詰以保治安 
　　淞滬警察廳長徐輔洲君昨　楊護軍使飭知　有多數黨人來滬潛匿大施運動並謠傳於四月一日起事宜即日加　　　勿稍　忽等四徐廳長　訪聞各區署所長警及游巡保安等除士平日或於　　後任意出外恐有被　情事特飭各區署隊長　嚴密防範嗣後各警隊不准私自離職如違　究 
[隔江居民之虚驚]  
　　滬上商民自辛亥以來因迭遭兵燹已成驚弓之鳥苟有類似鎗砲之聲莫不　起驚慌然未有如近三天中之無獨有偶按連而至者上月二十九日晨三時許旣以防軍空鎗欵爲有警三十日早二時餘又以竹行失愼誤爲起事迭起慌恐已屬可笑可憐乃不意昨日午前十一時浦東方面復有大聲突然而起接續至半小時之久連珠歷落頗似鎗聲浦西居民聞之大驚紛紛出外探聽互相傳告各官廳亦頗疑之當派偵探馳往浦東循聲探訪始知華通碼頭因有某公司大班洋人起程公司中人燃放爆竹表示歡送致遠近聞之遂多誤會 
[私運軍火案正式開審]  
　　公共租界戈登路捕房查獲私運大批軍火一案昨晨 
十時由公共公廨兪代襄讞會同英副領事卓君在樓上刑庭正式開審今將各見證供詞依次摘要錄左 
　　戈登路捕房捕頭楊上堂由捕房刑事科代表牛門 
律師詰據聲稱其獲軍火二十六箱手鎗珠十八箱砲彈八箱内平頭砲彈二箱尖頭砲彈二箱察得該砲彈中藏小彈炸力甚大車運時車上外罩布幔迨擱入捕房後有一華人與一西人同乘汽車而來華人出觀卡片名張瀾淸係海軍人員並出一護照查該護照有數行西字察係海軍部所書並非租界領袖領事所簽據擱入捕房之西人稱係德籍名湯生僑居圓明園路一號洋房而與華人同來之一西人亦給我卡片名薩門亦 
德籍係腦威副領事兼天津洋行經理至所呈呈文信函係致戈登路二十五號門牌德商木器店乃雇車運軍火之雙馬車車資二十元十五元不等查尖頭砲彈牌名好司開司確爲西人製造係由沙處洋行經理 
此項軍火爲西曆一千九百十年所製其時該華人與德人薩門商釋湯生我不允從彼等遂令湯生同坐忾車而去惟薩門即當時倒回之西人 
　　中央政府代表穆安素律師到堂聲稱據房所云坐汽車之華人並無話説即向楊捕頭略詰數語 
　　八號三道頭西捕愛爾司投稱當時與楊捕頭同往查察頃楊捕頭所供符合毋庸再述 
　　一百七十九號西捕司密脱投稱二十五號上午九時在小沙陀路宜昌路轉角上差見蘇州河内來一中國船有二華人撑駕因其船泊近馬路故上前詰問據稱裝運大砲四尊至製造局約逾五分鎭後有一汽車駛近河邊内坐二人一德國人一華人該華人係海軍人員向德人指明停船之處即開車而去我　　電　報　捕房旋見楊捕頭與八號三道　西捕同來未幾見雙　貨車滃載軍火而來　帮同　入捕房其餘情形已由楊捕頭供明 
　　英國人麥根投案由牛門律師詰據聲稱奉公堂傳案作證現在江南造船廠爲總理該船廠歸海軍部節　此事曾有水師提督王某來稱彼奉海軍部命令裝運大砲四尊故令督造拖船一艘船身約長英尺一百三十五尺海中亦能行駛此船約一月後可以竣工預備駛赴揭子江拖帶小船所裝之砲七十米達徑口二尊五十米達徑口機關砲二尊惟炮樣王亦不甚明晣聞接有海軍部電文言至此（有人在旁將電文呈案）並稱尙有火藥裝運王於二十四號向我借用小輪一艘問其開往何處後彼給關樣我看一往蘇州河小沙陀一往梵航渡據説裝載野戰砲我調小輪不能裝此大炮王稱可以拆卸裝箱我言此車須知照海關否則必有阻碍王言彼能知照然我亦用電話通知海關巡員及水巡是時穆安索律師詰問此事曾否與楊交涉員接洽答否惟海軍委員曾給伊執照總巡捕房西探目祁文司持五十三米達徑口之砲彈一枚投案聲稱該砲彈係由法捕房在徐家匯路德國人花園内起出亦係好司開司牌號所有戈登路捕房扣留之軍火曾向海關調查據稱從未經驗此項軍火云云 
　　楊捕頭復投案證明此項軍火擱入捕房後未幾德人薩門持値年領事簽字護照至寫字間要求放行察看護照係當日發出並無工部局照會並於牛門律師向之盤詰一過 
　　德人薩門投案譯稱爲腦威副領事並爲天津洋行經理該洋行兼辦軍裝已有二十五年從不知租界内車運軍火亦要護照此項軍火被捕房扣留後與海軍委員持護照至捕房據稱無用即謁見麥總巡麥君囑至總領事　請出護照遂見德領簽發護照復至領袖比總領事署簽字仍赴總巡捕房令赴戈登路捕房詎該捕房捕頭以未經總巡簽字並無效力又往德領事署聲明再至總捕房據稱總巡已赴江灣觀看賽馬復求德領師謀君同赴江灣會見麥總巡麥君不肯簽字然値年領事爲租界長官所簽護照捕房多方留難即此項軍火於一千九百年運滬當爲德領查出充公嗣於一千九百零三年復奉發還存於招商及浦東張家浜棧房内後因英人不許德商貨物存於英商貨棧内故分存各處計數四十四箱又三十五箱現有正式護照並經德領承認故與海軍部交接言至此堂上與牛門律師令將與海軍部如何交接情形聲明答稱我與中國政府交接不便訴於英國人（此後所言及湯生向堂上所禀各節均未譯） 
　　穆律師又稱查租界三十七條定章車送軍火須有護照此項軍火送柱海軍部由海軍人員伴送似與無護照不同並向薩門詰問是否先與楊交涉員接洽據薩門答稱係與王委員直接王出有字條 
　　訊至堂上以時已過午不及研訊會判薩門湯生兩德人退去所有駕送軍火之華人陳寳如　桂林張順生嚴阿二陸王根准存五百元交保候再訂期研訊 
[園池内發現砲彈七誌]  
　　法新租界徐家滙路天祥花園德人奈而生住宅後面池内由捕房起獲砲彈八箱後將奈而生之汽車夫劉金禁拘獲又傳到私造護照興此案有關之西婦温司脱克解送法公堂訊供詳情迭誌前報昨日中西讞員商明辦法先由法副領事德君將洋文堂諭宣佈畢再由聶讞員諭曰温司脱克私造護照砲彈案亦係知情照中外律例均須兩罪同科逢押滿三月罰洋二千元充公劉金標實有裝送砲彈情事本應重究姑念係應用人從寛押滿六月開釋 
[檢查電報之協商]  
　　松滬護軍使署近接北亦統率辦事處來電以近當用兵之際恐有假託名義拍發電報情事滬上爲集中之地關係尤重查警備地域檢查電報條例曾經頌布在案希即酌量施行除函交通部外特電達見復等因聞楊護軍使已與電報局協商斟酌進行云 
[葡律師父子之連帶關係]  
　　大陸報云葡萄牙律師薛爾發君之二子昨均被葡總領事巴覺拉君傳往命各繳保證金一百二十元開番俟定期　行傳訊二子被控於其 
父逮捕之夜携帶武器拒捕且向領事署官員開鎗九響其父開鎗拒捕一節亦尙須續審駐京葡公使佛萊太斯君來滬排解爭端昨日曾與駐滬有名望之葡人十二人會議諸人以意見報告葡使後即舉定五人專辦此事聞澳門律師里哥博士定於四月四日由香港來滬爲薛爾發君辯護開鎗拒捕案按薛於一九一四年來滬之前在澳門歷任各要　頗有聲望 
[暴客白日肆刦]  
　　昨日午後十二時福州路（即四馬路）中英藥房夥畢貴興至中國銀行收取鈔票洋一千元詎被匪徒瞥見尾至河南路兆福里對面將畢掌頰一下拖入兆福里内乘勢攫取畢所收鈔票洋一千元飛逃畢追捕不及報告總巡捕房請爲查緝 
[徐家宅盜案續誌]  
　　浦東塘橋戚家廟徐家宅船户徐桂華家被盜搶刦失贓數百元並將徐婿奚阿生用刀砍傷當時由二十四保北十七圖地保張錫堂投報地方檢察廳已誌前報茲悉徐桂華亦已報告檢廳請求查究並聲明奚阿生現在醫傷等語林檢察長當派樓檢察官並檢驗員等定於今日下鄉查勘並驗奚之傷勢一面飭派法警協保查緝並移請淞滬警察廳加派探警查拿贓匪務獲解究 
[警廳長禁遏盜風]  
　　淞滬警察廳長徐國樑君以所屬上寳兩縣界内盜案迭出該處商民損失不資推原其故大半爲沿灘各小工流而爲匪結帮搶刦若不設法禁遏殊與地方治案大有　碍業已會同縣警察所各飭所屬警正警佐專派探警於該管區域内不分晝夜輪流梭巡如日後再有盜刦案件發生重則撤差輕則記過云 
[護軍使署鎗决三盜]  
　　松滬護軍使署於昨日午後二時在西砲臺鎗决盜犯彭招川等三名宣布罪狀如下爲示諭事案據公共公廨詳解搶刦朱家宅張周氏並元芳路兩案盜犯彭招川倪朝元曹正印即曹三等並手鎗贓物到署發交軍法課審辦訊得彭招川倪朝元爲先後夥衆持槍侵入張周氏家及元芳路烟紙店搶刧得贓之正盜曹正印即曹三爲夥衆持鎗侵入張周氏家搶刧得贓之正盜供證確鑒罪無可逭經判將彭招川倪朝元照懲治盜匪法第三條第五欵治罪曹正印即曹三照同法第一條治罪一併處以死刑以昭炯戒電奉宣武上將軍覆准照辦應將彭招川倪朝元曹正印三犯依照軍法執行槍斃爲此示仰軍民人等一體知悉 
[南商會依法改組]  
　　南商會總協理顧馨一蘇筠尙二君相繼辭職由各議董開開公决挽留已紀前報昨日午後三時各議董續開特别大會討論選舉事宜首由該會顧問狄梁孫君報告上年選舉情形並提議上年選舉應否有效請爲表决是時全體議董一致起立贊成上年選舉一律有效並聲明現奉部飭改訂商會法施行細則本會一切名稱均與法定不符應即改定旋將上海南商會名義改爲上海商會總協理名稱改爲正副會長議董則改爲會董各業董仍稱會員遂敵會 
[招商局去年之收支]  
　　輪船招商局第四十一届結帳業已竣事計民國四年乙卯舊曆正月至十二月止輪船水脚共收三百四十一萬五千二百餘兩除支船繳保險修理辛工煤炭各力物料雜用等項二百六十三萬五千三百餘兩外結餘船利銀七十七萬九千八百餘兩又收棧房產業雜欵等項二十九萬二千一百餘兩支出地租地捐修理繳費利息等欵五十六萬五千八百餘兩淨餘規銀五十萬六千二百餘兩此利項大略也至本項内上届結存船棧等項銀一千三百三十九萬餘兩今届加支廣利輪船修換工料銀二萬一千一百餘兩漢口購置議馬頭船一號連小帮通四號銀四萬三千七百餘兩上海北棧建造洋房找價銀一萬一千八百餘兩金利源楊家渡華棧修築浮碼頭圍牆等銀二萬四千七百餘兩廣州建造鐵馬頭銀一萬六千一百餘兩寗波翻造市房南京添造貨棧銀一千六百餘兩漢口重造五號棧房及與太古換地費等銀二萬五百餘兩湘潭購地一萬九千九百餘兩長沙塡藝駁岸二千四百餘兩及　船官估値各輪船時價伸出成本銀二十六萬六千九百餘兩除收回漢口掉地太古償還地價銀二萬七千二百餘兩金利源煤棧讓進馬路法工部局償還地價銀六千五百餘兩上海北棧及長沙售出舊屋料銀一千五百餘兩折輕棧房成本銀五萬三百除兩外今届凈加成本三十四萬三千餘兩此本項大略也至各輪船估價伸出之欵已撥存折舊項下未能作爲實在盈餘俟鋼鐵價低估小船價時仍須折回船本甲寅改章以來兩載於茲今届計收水脚三百四十一萬餘兩比較上届又多收四十一萬兩惟是船繳之洋員加薪煤炭 
漲價物料翔貴以及外洋船隻少來北中華三棧之進欵一落千丈凡此皆歐戰影響所致又自辛亥到癸丑三年中兩經兵釁營業虧折棧產損失致　增鉅數之債項又將所存通商銀行及漢冶萍公司之股本歷年　股息是以　欵一項少收通商等之股利多出債欵之息銀一轉移間每年暗耗已在二十餘萬自辛亥至乙卯五年以來水脚以本届最鉅生意雖見起色盈餘仍未能多　是故耳自保船險今届共收保費二十萬四千餘兩除賠各船磋擅修理撫卹十七欵二萬一千七百餘兩實存公積二百二十三萬一千餘兩今年積餘產業公司第二届結帳彙總核列計收各項租金規銀十四萬二千餘兩支出地捐保險修理薪費等項規銀二萬一千一百餘兩結餘規銀十二萬八百餘兩派發股息規銀十一萬兩連上届凈存公積垷銀一萬二千五百餘兩比較上届多餘九千二百　兩業由董事會議定本届航業股分每股發息銀四兩七錢五分共計三十九萬九千兩產業股分每股發息銀二兩五錢共計銀十一萬兩仍照航業兩股產業一股連帶併發規銀十二兩總共合計股息規銀五十萬九千兩定三月初一日發息現已另刋帳略分送股東查閲矣 
[會議接收上海醫院續紀]  
　　上海醫院收歸地方公有一事沈知事因雙方議定條欵定於本年四月一日由地方完全接辦特先於三月二十八日邀集縣市鄉地方士紳在也是園開會公同籌議一切已誌前報茲悉是日開會時計議決辦法五條並推定董事會董事三十九人昨已由沈知事通函推定各董事請爲擔任推舉領袖切實整理茲將　案五條及推定董事姓名分别錄後 
　　議案一推定董事一議定名稱爲公立上海醫院（爲全縣縣市鄉公立）一推定接收董事暫推陸崧侯黃涵之丁賡堯一聘用醫生及組織於接收後一屋期再行開會議决一議定開辦費暫由公欵公產處支給 
　　董事名單黃涵之顧馨一陳潤夫陸崧侯姚子讓吳懷疚凌伯華郭聘之穆杼齋莫子經蘇筠尙丁賡堯秦硯畦劉子瑜黃譜　沈步　朱志堯陸伯鴻劉辯雲沈肇綱夏應堂錢貴三李熊軒陳友儒施安生王子雲劉東海梅玉書錢蔭義趙志熙秦壽農盛茂祥談恭甫王松泉王際亨楊秉衡趙元第潘卓臣朱理卿 
[白蠟柏油之市况]  
　　白蠟柏油兩物本年正月間因受戰事影響價格飛漲最貴時　逾兩倍嗣因戰事稍緩漸趨和平然較之平時價値尙逾一倍　查最近白蠟市價統占售銀八十五兩米心八十八兩提尖九十兩比漲價最高時已跌落一二十兩一月之間似此大跌大漲其原因雖由於川省產地發生戰事來源斷絶然滬地存貨以供數月銷售尙足支持本不致發生此種現象實因囤户大事收進以致市面抬高現各囤户又因帝制取消深慮戰事或可和解新貨將到市價看跌多將囤貨吐出以致市價又跌至伯油市價近亦稍跌計荆州貨現售十四兩四錢江西貨十三兩二錢台州貨十二兩八錢川木油十一兩五錢因牛羊油近來市價昻貴製油洋燭少有以柏油代用者故近日銷路頗好　有出口云 
[米行同業第一次之罰欵]  
　　米行同業仁穀公所調查員孫潤甫查悉閘北某米行破壞同業所定之新章暗貼佣金於店家當由公所分發通告書定於昨日集議對付辦法已誌前報昨届集議之期午後一時由南北兩業董張錢兩君假南市龍王廟開會南北同業到者一百餘人當經孫調查員將該行破壞新章暗貼回佣各節詳綱陳述旋由南市業董張樂君發言謂該行破壞新章證據確實罰與不罰請諸公各在簿上簽明公决簽畢檢閲以書罰字者佔多數惟源仁行主唐秀甫簽公論兩字俄而該行經理沈某將簿據成票等作請衆察閲因有塗改字跡不能取信惟係初次誤違經公議决照所定罰金減半罰洋五十元存於公所撥充慈善經費迨至散會已四下鐘矣 
[建造軍署之工程]  
　　龍華藥廠後面空地上建造淞滬護軍使署前由楊護軍使詳部核准先撥造費萬金已於本年二月初旬開工限兩個月告　茲 
 
 
 

Page 11

 
 
悉該署共建五開間正屋二　　　　　另建拘留所十四間現均造成惟天井及房内裝修須再　一星期方可　　云 
[五金雜貨業之别會]  
　　美商吉時洋行爲滬上著名五金雜貨之大商行自　設至今已十餘年近來營業益臻發違良由中西辦事人員和　共濟交易又素主公平故能致此茲該行大班　治君不日　事　　華經理曹昌　君特於昨晚六時　　五金雜貨號主在華　　設　錢别到者甚衆 
[尙賢堂勝會之]  
　　法租界霞飛路（即寳昌路）石牌樓尙賢堂中外女士　自設英文研究社以來已經匝月聞入　婦女現有十五人該社研習函俗方言及儀節衛生等事禆益女界殊非淺尠前日星期四下午該堂女士會開茶叙會請美利豐公司以電光影燈照射中國各地著名風景水色天光　　　現並由李佳白博士　點演説觀者無異身歷其境是日來賓甚多贊美不置並　該堂敎務　合會於明日星期下午四時開會歡迎江浙皖鄂湘五省之基督狄畏老會中西諸會友并請演説　理想届時各界士女與會者必仍踴躍也 
[騎巡隊組織就緖]  
　　上海縣沈知事景警佐擬就警察所板製騎巡一　額定巡長二名巡警二十二名馬二十四匹所有餉糈由警察費内開支軍裝鞍轡由護軍使署飭發業已呈奉核准組織就　定四月一號（即今日）開辦派赴城廂内外實力巡防 
[德商控告冒牌三誌]  
　　甬人陳子廉被德商順利洋行在公共公廨報告以冒牌肥皂混售漁利請追損失銀一萬兩一案詢日午後由王肇之襄讞會同德裴副領事提訊原告西人延代表　明律師上堂譯明被告假冒各節請爲澈究訊之被告亦延担文帮辦畢士華律師到堂代辯良久中西官判被告仍交原保候會商堂諭宣佈飭遵 
[究是誰家產業]  
　　黃金氏前至法公堂訴稱婦人有墳墓餘地一方租於金和尙耕種歷年錄糧由金代納以抵地租現已由婦人自己完糧詎金串同前地保林鴻生將糧串揟住堅稱地保廢實生之產希　霸佔請求訊究後由顧寳生呈遞禀詞一紙口稱地係祖上遺下餘均不知聶讞員以禀詞内情節甚多何以均言不知當向盤詰　稱禀詞由張海全交來囑民人呈案禀内之言　　可知故又將張傳案訊問據稱禀詞由明友倪阿龍托民人轉托陳小卿　寫判限交到陳小卿訊問究係何人托寫再行核辦昨日張將陳小卿交案陳供此禀係顧寳生之胞姊來托民人代寫是實又向金氏和尙兩人詰訊仍各執前批　　定斷　判陳小卿退去　和尙顧寳生張海全林鴻生等均交　保候移　　轉　　　查明該地究係何人之產覆到核斷 
[機匠騙洋之結果]  
　　前在太古洋行鄱陽輪船爲機匠之馬阿才前以代購白米爲由向　　　洋十一元前日　　將馬　獲　警拘解地方應昨經堵樓推檢　　　庭研訊判馬監禁二月並追私訴洋十一元 
[串賣有夫婦女]  
　　城内穿心河橋炒飯店主高阿寳有一胞妹名阿妹曾　於南翔范小　爲室近范因家貧囑妻來滬帮　詎被高阿寳串通北橋　斗　　婦人　蔡氏並　棍阿三　將阿妹帶到　　出售當爲地方警察二區警局訪　　警將高　　氏以及阿妹等拘獲惟阿三已　　　去　由該局解至縣警察　移送地方廳經檢察官　審判阿妹　堂　養候　范小弟　案具領一面起訴審判　昨日午後由端木棻推事官與　　察官　庭研訊判高監禁五年陳蔡氏監禁八年以儆 
[女拐匪釘收禁]  
　　前開餛飩店之湖北婦人陳李氏誘拐小孩　連子王雙子王阿三等三口四連子已被轉賣無蹤昨日午後由地方審檢廳推檢各官　庭宣判陳李氏監禁六年並　釘　以免疎虞 
[父子離散]  
　　男孩王大榮年十三歲海門人前日在閘北大統路迷途由四區崗警查見帶回警署經姜警正訊據供稱隨父來滬在途失散判送慈善　留養聽候牌示招領 
[勾引婢女捲逃之結果]  
　　法新租界愷自邇路張雲龍家之使女德林　柳兩口被劉蘇氏睃使鄰人楊姓家婢女榴桂前往誘出後由蘇氏之子劉永及陳福卿帶至閘北王煥文家寄匿當爲法包探任坤揚偵知前往將一干人拘獲協同該處警區將兩婢吊出昨解法公堂請究原告張李氏禀稱共被捲去金飾洋銀値洋一千餘元今蒙吊案特來領贓並稱兩婢如此胡爲後忠堪虞不願具領請堂上懲辦然後發堂榴桂供此事實由蘇氏起意誘拐與女子無干德林楊柳同供實被蘇氏誘出由劉永陳福鄉帶至王煥文家暫住即被包探拘獲是實訊之蘇氏供認拐逃不諱劉永陳福卿同供携帶兩婢至王處是實王煥文供民人因有餘屋劉等偕兩女前來借寓不知拐來捕房禀稱榴桂之主人因該婢作事不端不　具領請堂上核辦聶讞員判德林楊柳各押九月榴桂押兩月期滿一併發堂擇配劉蘇氏押一年半劉永陳福卿王煥文各押半年期滿均永遽逐出租界贓交失主領去 
[匪徒路行刦]  
　　華安保險公司用人节祖廷於前晚十一時行經長浜路突來匪徒三人　阻去路各出利刃恐嚇刧去珠皮袍褂一套現洋一元數角迨王報告老閘捕房派令中西包探前往兜拿各匪已杳無蹤跡 
[判决盜犯刑期]  
　　行刧　鄉北橋附近沈鈕氏家之盜犯董全生沈杏生劉五等三名前經地方審檢廳辯論終結　候宣判在案昨日午後由刑庭長趙君與宗檢察官開庭飭提董等到案宣判科董全生以一等有期徒刑監禁十一年沈劉兩犯各監辦七年判畢飭令還押候上訴期滿送監執行 
[原告證據不足]  
　　黃包車夫李宏南偕證李德坤控放車頭目戴小五子等將伊鐵於卡德路六百六十五號屋内用木柴　打等情昨由捕房將　拘解公共公廨經中　官訊供不　以原告證據不足遂判將案註銷被告開釋 
雜評二 
[粤當之宗旨（訥）]  
　　前傳粤當道守中立而南軍尙未滿意必欲要求獨立者以中立僅能免桂省之防不能爲桂省助力也又傳粤當道擬守無形中立而南軍必欲要求其中立明白宣布者以無形之中立或有變　而明白宣布之中立無可翻悔也今雖未得粤省之獨立而當道一再申明宗旨不管其中立已明白宣布矣粤人前此惴惴於兵禍之將至得中立而兵禍可免粤人將視此爲大幸歟抑猶以爲僅得其次歟吾敢以質之粤人 
來函 
[南京湯肅如來函]  
　　讀三月二十七日貴報南京快信有前水利工程校長湯簫儒昨夜不知下落云云鄙人名號爲湯肅如前就河海工程學校庶務貴報所載與賤名字音及學校職務微有相同如果别有一水利工程校長湯簫儒則非所敢知惟鄙人自去秋改就江蘇省立通俗敎育館事務主任終日在館從不與聞外事自報載之後致勞親友見詢故特專函奉違敬希將來函仍登貴報以分淸白而全名譽 
[中國靑年會來函一朿]  
　　會員家屬同樂會四月一號晚八時開大同樂會准演長自活動影戲情節奇異欲廣眼界者務請及早購劵每劵祇售二角會員減收一角 
　　英語講遒團交誼會一號晚七時半開英語講遒團交誼會届時備有種種有味之交誼秩序以及茶點凡吾團員皆請准時蒞臨 
　　汽船隊會餐四月一號禮拜六爲汽船隊本年第一次會餐精備西餐每客餐資半元 
　　演説良知本星期即四月二號晚七時半本會德育演講會請聖彼得堂葛丕六牧師演講（人之良知爲上帝無所不在之明證（有志靑年盍　臨聽講 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬共和與帝制書] [  泗濱野鶴]  
　　帝制老前監惠鑒僕與足下不相容也久矣足下生長華邦酸氣騰騰每詈僕爲洋貨僕知行我心之所安而已故不復與足下較非甘以晚輩自輕也邇來世界潮流頗形澎湃維新維新之説洋洋乎盈耳足下遂與　袍朝珠牙笏諸物件同作博物院之上品僕知足下此時必無復有當日之威勢矣孰料天下厭舊死灰復燃竟有一二體面人希邀榮　不禁追念及乎足下遂儼然以足下之好友自命提挈足下維持足下唯恐不力而足下大名竟日日發境於報紙酒肆茶寮所引以爲談噱之資者亦無非足下足下此時固已光燄萬丈炙手可熱將有重登雲梯之慶矣而僕於此時自願希望將絶頗欲效當世偉人之爲涉足歐美俟後日再蒞中土嗣以暗殺炸彈日有所聞行者咸有戒心不得已暫時匿跡此心鬱鬱固未嘗一日稍舒也乃天下事竟有出於意料之外者即滇省獨立是也浸假而黔亦獨立浸假而鞋亦獨立前日之日非各省將軍一致贊同乎而今乃若是諺云公論自在人心斯言爲不誣耳今者足下况味殆較前數月之僕益覺凄淸矣試追憶此前數月之事其毌爲類於邯鄲之夢乎願足下其屏心靜氣一默念僕與足下之品格毌再作春明之想則僕之言爲不虚而此後亦不再事嘵嘵矣足下以爲何如 
詩選 
[刋江春夜] [  東園]  
　　風雪芸窓鎖寂寥隔鄰忽度玉人　入簾子夜來紅拂（謂玉琴詞史抽詩夜訪）聲鼓丁冬唱綠么（時有鼓在几旁詞史鼓之音節蒼涼）竹葉香浮鸚鵡琖桃花米乞鳳凰橋（揚州購米每至城北鳳凰橋）食貧飲德憑誰説喚婢商量典黑貂 
[春日苦寒]  
　　一日春雷十日寒（成句）今年花事忒闌珊行人屐滑苔石漁父　披帳杏壇屏角日斜猩色冷檐牙雲　鵲聲乾鶴飛不返江天暮四壁松濤獨倚欄 
[海濱晚眺]  
　　信是桑榆晚景多汪洋千頃廓澄波雲中城市濃浮　天外橋梁遠架鼍金瀉層瀾飛月鏡紋回淺水織風梭携琴入海緣何事爲訪成連一放歌 
[游滬上新世界] [  署芸]  
　　瓊樓百尺擁崔嵬鬢影衣香絡繹來海市眞疑嘘　氣圍場俯親騁龍媒（下臨胞馬場）高寒風露凝淸席璀璨星辰落上台此是五雲最深處仙人不合隔蓬萊 
詞選 
[賣花聲湖亭送别] [  東園]  
　　送客水心亭洒幔垂靑湖烟湖雨曉冥冥宛轉楊花何處笛　　江城别浦綠波平一舸風輕江南春老亂飛鶯别緖渾如隄畔草芟盡還生 
[花蝶犯]  
　　九曲靑溪水雙扃白板門東風閒煞倚欄人滿地落花兼落絮又是殘春斷絶麟鴻信銷凝蛺蝶魂可憐時節可憐身明月一簾香夢冷何處行雲 
[子夜歌]  
　　小園春去鶯聲老空山日暮鵑聲杳風裊綠窗紗烟　　落花團扇羞難掩長笛聽都厭一曲柳梢靑歌樓月自明 
[壽星明徐廣文伯匡先生五十壽詞]  
　　是老人星是少微星光騰太淸記灣溪官味春盤苜蓿蘇隄遊迹秋水苕菱蒪菜鱸魚楊枝駱馬一片靑溪故國情年五十正孔宣知命高適躭吟珍藏應有環簪恁玉振金聲集大成想東坡生日介眉可喜南州見雪俗目都驚綠綺牙琴紫裘腰笛敢逐萊衣隊裏行還祝嘏但桑弧表志菊酒延齡 
[賣花聲湖上暮春賦贈歌妓]  
　　一片綠陰遮楊柳千家湖烟霏綠溼窗紗燕子不來春又去　　飛花何處按紅牙一曲琵琶歌樓縹緲鬱靑霞唱到懊　聲最苦涙墮吳娃　 
[鎖窗寒王海客雲間名士也工詩詞筆氣韻語拔是合蘇辛姜張爲一家者今絶響矣余弔之五茸客次用張玉田弔王碧山韻]  
　　柳嶺雲沈華亭月凍鶴飛天外少陵身世大半病中愁裏想吟魂到今未醒玉樓夢語秋聲碎自紅羊刧後詞人酒客總無情致多少淒涼意但蔓草荒烟落花流水傷離經亂料也悲呑山鬼當年誰是　仙黃金鑄出相思涙剩　箋零稿沙燈　火寒　　 
筆記 
[化爲蝴蝶] [  碧浪]  
　　日之所思夜之所夢神思　倒夢想相因而至理所固然無足怪也惟至人無夢愚人亦無夢然往往有奇妙不可思議絶非意想所及者又往往有遲之數月或數年十數年而忽然靈應如響者其理甚微眞欲索解人而弗得予友沈君風流瀟灑卜居於　浦江頭嘯傲烟霞流連詩酒雅不類塵市中人一夕手倦抛書際　假寐恍忽間身飄飄如秋葉信步出門去無邊空　詎非平時所經見綠樹濃蔭新月銜山四顧無人萬籟均寂蒼蒞獨立翩翩然神仙中人不啻也剛欲轉步𨺗覺樹林裏一輪明月霎時間升至� 
中天皓魄精瑩照耀萬象略轉瞬瞥見右邊樹林裏亦有一輪月騰空直上其經天之速率如弩箭離弦與左月等似尋械　者然君乃昻首佇立以觀其變詎距離尺咫倐忽退歸原位又似　君子之韜光養晦也者竊自揣度謂天無二日古人欺我彼新學家所稱回光返照者毌亦近是果爾行當爲吾詩稿中添一新鮮材料搔首撚髭試尋麗句幾忘此身之在夢中也良久良久彼月乃復養精蓄鋭脱穎而出光稍殺而怒氣洶洶有不可兩立之勢卒攝於光鋩四射未敢逼視砉然墜地如星隕然大如車輪三起三跌輾轉化爲蝴蝶展翅疾飛而去仰視天際月華依然彩雲籠之愈形潔深君瞿然警覺悠然神往轉悔不能以實　之屬撲而緊之於　　　　之間點　　　　　時予適遇　　津　　然　之如此然終不能索解其故也 
滑稽詩話 
　　占得朝南椅一張之乎者也甚荒唐身穿藍布袍兒綠頭戴紅纓帽子黃辮線前拖三尺短烟筒斜曳一枝長　來笑對東猶説絶　　明是令郎此昔人　村學究詩也不知近日考驗　　能有此等人物否 
　　辦香室主　秃子兩絶頗爲佳妙荒　枯坐　筆記之詩曰頂上無毛一秃驚天然潤澤似揩油曲詞　作光光乍却異花叢衆滑顫　　　　秃如　枉費許多生髮油若呌此人做和尙不須披（剃原來頭[  退藏軒主]  
小説 
[寓言小説兒之病] [  癡儂]  
　　天地晦冥風雨交作時則小樓一角中一燈如豆坐其旁者爲一中年婦蓬其髮垢其　瘠類枯　而賤榻中則橫臥一病兒兒暈矣弗動弗聲幾等於死 
　　中年婦初弗顧病兒第注其全神於手製之樂研之拂之瀘之和之神氣極　興函眼眶中隱　　有涙珠足知其中心之悲也旣而藥成乃疾趨就榻 
　　哀哉病兒暈者二小時矣兒方四齡生　孱弱又不幸生於貧苦之家家人更不議衛生爲何事室中物凌雜汚穢無整齊淸潔之時　至　　蟲充溢室中兩此見自呱呱墮地之日即遭其侵害日復一日微生蟲之入兒體者益多而勢力亦大鞏固時適秋令風雲惡劣徵生蟲乃乘機而大肆其　兒於是竟岌岌不可終日其母初弗注意則以貧困故而急務其營生也迨兒病大著始惶急求醫醫　此爲微生蟲毒不治必死然危矣必急治乃可即出藥授婦敎以配合之法曰一進不　再　之再進不痊三進之此爲殺蟲唯一之藥必奏效也　時兒旣暈矣醫言暈無防速進藥必可治　　委藥而去而　　　方合之合藥之頃中心悲苦直非可言喩自念己之不育久矣垂葛得此兒方喜有後而不意値此危殆已矣苟兒死者吾　能此兒乎兒乎進藥無效者母寗與汝　死耳 
　　藥旣咸乃亟進之顧兒初無聽狀更進之仍僵臥不稍動斯時痛不欲生矣姑如醫言三進之第三次之藥甫及喉而兒嚶然聲矣未幾而竟能步矣婦大喜成謝醫不止 
文字因緣 
[滬上消寒别酒丐曁席諸君並乞賜和] [  靑浦民]  
　　我美淞濱自有仙最難豪興續年年入林把臂猗猗竹出水同心灼灼蓮（是夕余與酒丐設讌蓮香校書處）異地快逢新舊雨滬江别有　詩天主賓盡是靑樓客會集消寒十二賢（同席共十有二人可云一時佳話） 
[乙卯小春二十日余與同社伯先生集消寒會於蓮香校書家君先成一律次韻和之乞正] [  酒匄]  
　　歉場高會勝登仙老去情懷尙少年一曲朱絃歌玉樹萬枝紅燭　金蓮君如習　　由谷我是多情白樂天富貴不求宗旨異幾人笑比竹林賢 
 [ 
 
 

Page 15

 
 
   
 
 

Page 16

 
 
   
 
