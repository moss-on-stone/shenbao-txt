# 1883 - 339 - 4903814

 

Page 1

 
 
[新印對聨册頁横幅屏條岀售] [  點石齋主人啓]  
兹本齋有新印彭詠莪相國篆書七言楹帖鄧頑伯先生隷書册頁屏條並有著色上海靜安寺圖此圖係請名手吳友　先生結攫極　　　　　石印工竣卽日岀售該價隘聨白紙未裱者每副洋兩角色紙兩角五分裱成者每副加兩角册頁未裱者洋兩角巳裱者　角屏條未裱者三角五分　　　成者八角靜安寺圖未裱者每張洋一元三角已裱者一元七角售處仍照曩例諸君幸卽賜顧爲盼 
[新印直行中版康熙字典岀售] [  點石齋主人啓]  
本齋縮印之康熙字典久已風行海内爭來購閱近因原本印過數次是以復岀重價覓到　殿版初印者仍用石印照相法照印惟從前所印者均　　列三層兹則改作直行逐行到底而字亦較前放大更覺清晰不費目力每部釘成六本封面均用古雅綾錦外則仍用紅木夾板準於月底岀書該價　後再定然總格外公道也特此預布 
[本齋告白] [  點石齋主人啓]  
古今圖書集成早經購到惟日後開印就現在之屋舍機器均不敷用是以本齋於　近處新近購得曠地將卽另建印書舘並信致外洋速購機器多副一俟屋宇造成機器運到立卽開工有願附股者務祈迅來預定此布 
[論京師門禁]  
嘗有友人筮仕於粤西以卓異洊升郡守入都展覲而回道岀申江與余把臂道生平舊誼酒酣耳熱談娓娓不倦偶詢及京都門禁友慨然扼腕曰古之爲關將以禦暴向以爲子輿氏有激之言殆因戰國時關稅過重故爲此說而不知孟子所謂今猶今之所謂古也至今日而關禁尚可問哉各處關口皆有巡丁留難索詐視爲常例君前者亦已屢　及之至於各口江海關本極認眞有西人爲稅務司以總其事章程規矩頗爲嚴密無如寄耳目任指臂者不能皆愼選正人往往有貪鄙齷齪者流濫竽其間遂至一絲一粟不肯放過雖鄉人之箕帚過客之新鞋烟筒等物亦指爲漏捐而取以充公列於報章者時有所見若軍興以後厘卡林立捐局星繁有炮船以防盗或反以資盗有巡役以防私而反以營私其弊愈滋其害愈甚則是孟子之言直爲當今之爲關者說法恐戰國之關尚未若今時之甚也顧外省關卡厘局或以大憲耳目有所難周致有流弊以爲害於商賈若京師則近在輦轂之下宜乎不敢有所妄爲乃目下京都之崇文門則其弊實有不勝言者卽如僕此番入覲有車四輛隨行入都未至門邊已有巡丁前來說合云須給銀四十兩方可入門僕語以此中並無私貨可請查騐則曰外官入京例當交納錢糧雖無私貨而常例不能免也僕以其數過多執不與彼乃拘以送務務也者管理門禁稅務之衙門有正副監督皆係大員有委員分司其事僕以爲官必講理不難與之細剖實無絲毫私貨問心無愧何足爲懼孰知送至務上其累尤甚請其查騐則置而不顧或有人岀而窺探亦不知其爲何等人望望而去之停車不發多一日則需一日之資而且此處房金飯鈔無一不貴與他處不啻倍蓰挽人與言則仍索銀四十兩直與巡役一鼻孔岀氣且明言巡丁向爾等索銀旣有此數則倘欲開車非此數不可否則將何以對巡丁僕聞此言旣駭且忿然其權在彼無可如何反覆婉商卒以二十四兩了事始得入城今日言及尚欲裂眦豎髮其可惡有如此者蓋正副監督皆係兼差初不到務一切俱付之委員家丁因而上下其手以爲害於行旅實則所獲皆以供若輩私槖監督則所得亦無幾焉官愈大則所索愈多大抵督撫進京則竟有索矣千金者惟會試諸君可以免稅文會試猶或不能免武舉則一槪無錢蓋武夫尚力動輒用强易於滋事故一見車上有弓箭則莫不胆裂拱手請進極意殷勤此外則均不能免雖屬土親國戚勲舊重臣皆在所不顧其權可謂重矣其弊可謂深矣以京師首善之地各省大小官員情殷向日志切瞻雲或遠道而來莫不以一覩天顔爲幸而乃咽喉之地有所阻隔而不得遽進殊爲可惜且近來各國通商使外國人聞之未免齒冷前者言官亦屢經上言述及此事並蒙嚴諭飭令查禁而終不能絶至目下而其弊尤甚前日恭讀九月三十日及十月十七日兩次上諭以光祿卿尚賢奏稱崇文門正監督所派騐貨之委員炦揚阿家丁任福通同作弊訛索駄夫吳大等六人梨稅刑求不遂株連利興果行等五家勒令封閉並將該店駄夫　十名交東城吏目管押勒罰銀一千五百兩又罰洋帋舗銀三千兩未經繳結額駙符珍亦被勒索銀四百兩此外尚有因訛索不遂押禁者若干案種種情形皆聞之於副監督克蒙額請着克蒙額明白回奏皇上特派寳中堂閻大司農查辦此事經寳閻二公以崇文門委員内務府郎中炦揚阿被叅妬拿勒罰各節查有確據請將該委員先行解任撤委奏蒙俞允並着嚴訊經此次雷厲風行切實查辦從嚴懲處或者自此以後弊可略减亦未可知否則將流而愈下矣先生何不以此種情形撰爲諭說以供衆覽俾閱者得以悉此弊竇或可設法以禁絶之則所以尊國體者在此所以便行人者亦在此子盍圖之余曰唯唯友夫遂筆而存之 
[上諭恭錄]  
　　十月十四日奉上諭現在天氣漸寒京師兵丁當差勤苦殊深軫念所有八旗及緑步各管官兵均着加恩照現放章程賞給一月錢糧以示體恤欽此同日奉上諭現在天氣漸寒所有食餉之閑散宗室覺羅人等生計維艱殊深軫念加恩照現放章程當給兩月錢糧具宗室覺羅孤寡除有恩賞一月錢糧外再加賞一月錢糧以示體恤欽此同日奉上諭都察院奏叅劾劣員一摺候補經歴趙承恩並不進署當差平日不安本分恃官妄爲縱令家屬訛詐平民綑毆多傷經人控告有案實屬有玷官箴趙承恩着卽行革職以肅官方欽此 
[東瀛近信]  
　　東洋傳來信息云法公使德理固於本月十三日乘法兵船行抵日本横濱矣又云大北電線公司裝載電線之輪船於十二日抵長崎裝煤旋卽開往高麗福山以便造電線也又云九月初七日日本友夫斯火山　裂烈燄横飛周圍四里積灰不可勝計自十三日至十八日該處日色不甚分明云 
[商人受屈]  
　　日本報載有高麗信息云有華人向在日本設肆貿易近日至高麗之福山開一行名曰德興先期商之駐福山之日本領事領事許其開設及開行第二日領事忽不准開設是晚有日署公役多人蜂擁至該行勒舍閉歇行中人據理詰難謂此地爲通商埠頭各國商人皆可開行何貴國領事獨不許我也次日卽開門照常交易聞該 
 
 

Page 2

 
 
行已將此事赴駐紥十城之華宫控告矣未知以後如何了結或謂日官蓋恐華人在此設肆有碍日人商務故欲其閉歇也然耶否耶 
[琉人可憫]  
　　寍波西人二十日來信登諸字林西字報云十九日在途見有琉球難民十人因操日本語設法與之問詢據云六月十五日下船次日遭風水汨汨而入隨波逐浪而去者十八日幸遇華船救起十人尚有兩人已溺而死三人亦病而死我等十人至鎭海爲華官所收留送至府城察問者已二三次矣在租界行過西人或以銀錢相贈而皆爲官役等取去無異於囹圄之中甚至謂若非華官相留則我等尚可自行設法回國不至過於稽延也該難民等所言如此夫華官之視琉球初不以爲日本之屬故待之無異於華民竊願上海日本領事早爲籌一善法也披該西人所言如果屬實則大非懐柔遠人之道恐日官越爼爲謀又將何以辭之耶 
[馬蹶傷腿]  
　　港報言港督近因岀遊僕人展軨效駕乃正在上馬尚未坐定馬忽退蹶港督遽被掀下傷其左腿現在赶卽醫治諒可不日告痊也 
[倫敦電音]  
　　本月二十日倫敦傳來電音登諸字林西字報云曾襲侯與某新聞紙館訪事人說及法人如必欲攻取北寍則中朝當與法人以兵戎相見也又云法國近又發兵兩隊一隊名蘇阿福司一隊係阿非利加兵名寫水司一同前赴東京矣 
[法督行文]  
　　香港四字報云法總督道一委員一叅賛一醫生坐伊里蘇輪船於初五日早五點鐘啓行前赴順化齎哀的美敦書以與越王其書中何事不得而知大約因越王不遵新約之故也 
[海防郵音]  
　　海防遞到初九日信息謂法國亞威倫運兵船與三樂船均抵越南泊於夏龍灣以便兵士分乘地勒與蘇尼輪船前赴海防計水師步兵四隊砲兵二隊每隊約百人所用之鎗皆上等輕快者又有水師兵約一千一百名皆極精壯與前時調來者其氣象逈相懸殊矣初九日東京運兵船與邊河船亦運有亞非利加洲兵至夏龍灣法人旣得此新兵遂分調各處築營壘守險要以圖進取計屯兵共有四處曰海東曰廣賢曰寗邊曰巴登均以重兵駐守又在紅河口約距新地五里之遥設立驛館以便傳遞軍書聨絡聲氣派有西貢初到之水師兵五百名沿河防守或謂法覃自與黑旗開仗以來除死傷及病故外僅有軍士千餘人能執干弋以赴戎行與黑旗相敵故未得援兵前來惟緊守各處尚不敢開仗也今旣調集新軍將由波蘭以進攻新地矣法人在波蘭附近村落築垣鑿塹選精兵二百名駐守仍恐此兵不足以當黑旂復派炮船一艘泊於近河以便退兵未計勝先計敗法人可謂善謀退步矣前月黑旗整隊由新地以至北寗並有大船從北方載兵運糧取道紅河以赴新地舳艫相接旗斾飛揚一望如火如荼幾於莫測其數又於河右紥有大營以防法軍衝突九月二十日法國副將李威倫統率步兵六百名砲兵二百名前至大河之左岸窺探情形見黑旗軍容甚盛知難輕敵終不敢渡河相與决戰黑旗亦置之不理故未有開仗也惟現時各處皆有海賊四岀刦掠村鄉法人甚以爲憂昨經設法捕獲五十人回河内交官訊辦法人又擬在波蘭之處築一砲台於河濱安放巨砲四十門以資防衞法人自將黄旗裁撤後卽募越南土人編爲一軍日夕訓練俾成勁旅據傳法人欲募此等土人三千名充作義勇而衣以藍色之服使自成一隊易於辨認卽以黄旗所用之軍機給之初二日法軍共有八百名由河内徑赴大河以與黑旗决戰每人皆給與六日糧食以示必勝而後言旋惟至今未回營未知勝負及有無間仗也法人又擬調新到之兵一半赴河内至前在香港所購之鎗炮業經運到可備營中需用也聞海防與紅河相距之溪　匪甚衆岀没無常專以刼掠爲事甚爲地方之患近有渡船數艘爲賊所刼又有米船於九月三十日由南定載米至海防爲賊偵知要截於途未船與之互門致人役被傷八名死去一名力不能支賊遂將船一併刼去計此次賊黨僅七人如華人裝束者六人越南裝束者一人兩竟猖獗若此殊可憂也初二日又有一村爲賊焚掠法人派兵前往捕獲賊匪一人餘皆走散法兵追前賊遂反而與鬥法之統帶員弁幾爲賊所擄後得各兵奮勇向前斃賊數人賊乃退去附近河内之巴登地方前月有法兵二名於夜間在差館外巡邏偶以困倦坐而假寐倐入黑甜鄉中爲賊人斫其首以去當時並無人得知翌早始覺惟徒呼荷荷而已法人現嚴密巡防不敢少懈前數日有工人欲將海防砲臺之巨砲用釘封閉其口爲法兵所見獲解於官未知將若何處置也初八早有越南官由附近海防村落赴法管報稱探有越南賊匪共約千人聚於距海防一里之遥以圖逞志法人急飭員弁督帶差役馳往查拿至今未見回營守城員弁又不肯撥兵救援故匪黨愈形猖獗也總督夏文現接有法廷文書着其仍在越南辦事蓋不准其告　回國也巴斯科路及連士砲船現在海防聞連士砲船將駛往北寗進攻黑旂初二日威尼士輪船由香港抵海防運到糧食甚多云十四日厄德輪船由海防到港據稱東京地面現甚安謐並無戰務而法國新調來之兵已陸續到東京矣想與黑旗將有一番血戰也說見循環報 
[越礦近聞]  
　　埃倫報謂前者法國水師大臣委有礦師霍士往越南查閱東京各礦兹已得其情形特具文晝回覆太臣言東京一境五金之礦皆備且甚豐旺法國能據爲已有則利藪獨擅可驟臻富强矣誠所謂天府之國上腴之區也現查得有煤礦二處計長西里六十三里廣九里半深有西尺三百三十尺其産煤之豐槪可想見矣煤質之佳可與安善礦之煤並駕齊驅不宜因循以失事機致爲他人所得抱恨無窮也噫觀於此言又何怪法人於越南必欲以力征經營哉然佳兵不祥黷貨非福竊願法人深思夫黄雀螳螂之喻以釋爭修好而爲利更靡涯也 
[嚴禁匿名揭帖示]  
　　湖北承宣布政使司布政使蒯湖北提刑按察使司按察使黄督辦保甲事宜鹽法武昌道武二品銜湖北漢黄德道監督江漢關稅務憚督辦保甲事宜鹽運使銜候補道瞿爲剴切曉諭事照得匿名揭帖坐罪絞監謀反叛逆重賞首告律有明條人所共曉本年三月把總朱元度首告紅牆巷教匪得實當經督撫憲奏明立沛想施凡爾軍民人等如果確有見聞挺身岀告能消禍患於未形必受功成之上賞乃有不法之徒隠姓埋名投遞書信妄稱賊匪約期冀惑官長視聽試思武漢文武紳民稽查嚴密縱有一二奸宄何處聚集多人若謂首告者慮逆黨之尋仇因匿名以避禍殊不知告實之後官必力爲保全何須故爲隠藏自干法紀又或官員姓名妄加賊匪僞號或作賊徒書札揑投良善人家鬼蜮存心希圖傾陷此等伎倆豈能聽其譸張除嚴飭拿訪外合行岀示曉諭爲此示仰城鄉軍民人等知悉爾等各安生理無得輕聽訛言遇有匿名揭帖立行銷毁若查岀僞造揭帖之人呈送到官定必照例嚴辦决不寛貸其各凛遵毋違特示 
[操演巡捕]  
　　本埠英工部局整頓巡捕章程内有擬令巡捕悉知步伐一節現在新捕之已至者已與舊捕等一同操演矣 
[釋疑交保]  
　　本月十七日本報列法公堂瑣案内有法包探夥在浦灘查緝適太古行之上海輪船抵埠見有形跡可疑之粤人携水烟袋上岸盤詰之下言語支離因之拘送公堂仕其身畔搜岀寳銀一隻并零星物件據供名黄永記由鎭江而來銀乃父親黄良材交我有本家在滬地小東門外糖棧内等語王司馬着將黄永記暫押着法包探往杳有無其人是否熟識再行核理而法包探遵諭往查據張富仁投案稱與黄永記認得其父黄良材有信來說寳銀果屬令子帶來爲特具保單請保王司馬已准張富仁將黄永記保去矣 
[英界公堂瑣案]  
　　履泰洋行買辦李竹生曾自與該行洋夥投案稱因虧空銀兩數至一萬餘金適行東遊獵外岀往來各銀行夥調恐 
 
 

Page 3

 
 
不能應手代爲經管行務之洋夥不能自主是以求請官斷當經黄太守會同譚繙譯訊問李竹生認欠不諱詰其如何虧空則以多買股分票不能抵補起見情愿與闡帳房沈鍾兩人押俟一禮拜後洋東同滬再行料理隨飭暫行管押候示○前報蝕鉅痛深條内受過刃傷六七處之沈順得所傷醫將平復特是被告陸小旺之兄尚未就獲因先判將小旺責五十板管押一个月警戒仍緝伊兄到案再行安辦 
[勸募直賑捐輸啓]  
　　敬啓者竊奉直隷爵閣督憲李扎開照得直屬地方本届伏秋雨水之大爲數十年所未有田禾旣被淹没坑塌房屋甚多並有損傷人口之處刻下東北各屬窪區仍一片汪洋麥難布種民情困苦異常被灾地面旣廣待哺户口極多冬春爲日甚長必須妥籌賑撫其衝决河隄皆開農田利害亦應分别修築以工代賑統計需費甚鉅現值帑藏支絀未能瀆請本省向係缺額各庫羅掘已空不得不勸捐協濟直隷賑捐本有虚銜封典兩項嗣經部議推廣報捐銜封昨本閣爵署督部堂又奏請照常例十成銀數添收貢監生兩項業奉諭旨允准亟應廣爲集腋兾可多全民命前直隷候補胡道燏棻捐務熟悉情切救災應飭該道卽在上海各處隨宜設法妥爲籌勸多多益善一切章程由津局迅速抄送並會商收解事宜或由該道來津一行與賑局司道妥爲商定除照章請獎外有能好義樂施慨捐多金者並准隨時聲請分别奏請旌獎以酬雅誼札飭遵照辦理等因奉此燏棻自問材輇敢副重任且持服未滿更不敢謬參末議祇以未奉憲札之先已蒙傳諭以辦理賑務與地方差使不同務須仰體時艱毋稍拘執諄諄傳命堅不獲辭不得已而赴滬設局勸捐惟當此時局日艱巿面蕭條大非昔比加以本年到處偏災顧全桑梓大半未遥勸辦更非易易然畿疆爲國家根本重地關係匪輕雖蒙聖恩浩蕩發帑截漕並各省上憲公忠體國捐廉助賑曁南中善士紛紛募捐賑濟然災地極廣不敷散布近交冬令北地苦寒數萬乖斃災黎嗷嗷待哺哀號慘切痛不忍聞雖上海一隅之地各處賑啓一時坌集而海識朝宗星知拱極普天率土自具同情譬如人身受病無處不當醫治而心腹之内尤關緊要凡我殷富紳商要知同一義舉當以固本爲先務須踴躍輸將俾畿輔災民速蘇殘喘况蒙傳相上乞特恩並准獎叙旣博樂善之名又得頭銜焜燿光寵宗邦鄉愚報賽齋僧尚多慷慨况多助一分之賑卽多救一人之命尤爲眼前無量功德乎雖儒者不言施報而冥漠之中賑務最昭顯應無暇遠引卽如桐城張文和公家先以助賑上邀天鑒父子兩相迄今科第連綿此其明證除照章設局收捐請獎並由燏棻先遵父母遺命倡捐銀一千兩又奉庶母潘氏之命報捐棉衣二千件又前任江西糧道平景蓀師恐燏棻人微言輕無以風勸首推其曾祖母童氏遺意並折賣敝師母莫氏奩資報捐棉衣四千件外想東南好義之士遠勝吾輩師弟兩人者指不勝屈用敢不憚苦口另設樂善好施捐簿每本十頁每頁十行以百號爲度每願以英洋二元爲率如有捐至數十願或百願千願者意欲請獎仍行照給如不願請獎能符千兩彚案者卽隨時禀請傳相奏請旌獎其不符奏案者按月彚總詳明傳相存記統俟事竣彚開清單奏明一面按旬列入申報以示徴信所有捐簿並捐項繳回卽由敝局按號填予局印小收單一紙以備存照務望官商士庶樂善爲懐體君相之焦勞首顧畿疆災壽憫飢寒之苦况力全澤國生靈幸甚幸甚不勝迫切叩禱之至本局暫寓四馬路西中和里雲南礦務局内[  胡燏棻謹曰]  
[代電報局同人公祝盛杏蓀方伯四十壽言一百韻]  
　　雲物毘陵萃星期海國昌韶華秋不老覽揆仕方强降日麟振趾鳴陰鶴引吭心儀自貞立眉宇且軒昻摛藻春鋪彩燃藜夜射芒誦詩通遠邇觀史鑒興亡慧比王僧綽名驚許子將清神看衞璧晚遇笑姜璜園客絲儲績蕤寳鐵躍鋩菁莪在阿沚桃李貢膠庠槐踏忙經巿蓮明思繞廊文章邀鶚薦經濟待龍驤東閣求賢亟西陲奮武洸乍持毛義檄獨責宼恂糧冬涸牛駄粒秋肥馬飽莨山能聚米繪沙肯唱籌量轉饟酬蕭相從戎引贊皇衣教離地短劍信倚天長策馬臨潼路彈鵰岳麓岡營門長揖衞幕府表留王露布揮毫健雲帷畫策詳河聽鳴璧壘星看掃攙槍楊柳衣搴塞梅花笛譜羌桑濃周渭澗瓜美漢敦煌績自將軍勒功惟國士劻恩光魚佩煥儀吉鳳翎章計相籌平準來民輳賈航會圖歸掌客榷算馭牙郎偉略推劉晏公才剡李常飛翬排厦廡畫鷁整艅艎琛象徠陬澨纎蠙走澤梁利饒亁始美權秉巽行剛志誦匡撢熟名從棘寄揚洲俄塵砥鏡軍又起牙璋束楚原資戍傾葵未向陽苗翻滋蠢俗猺敢逞蠻鄉棨戟雄臨杜　船疾下楊機叅籌筆驛更溯厦門洋待用隨何計旋歸陸賈裝塵方客衣浣脂豈爾車遑納稼賡車穋將漕辦萬箱吳區高下稅荆賦上中穰飛輓安浮澥均輸敏滌塲勞心登課最瑣尾繪圖忙赤日燒中洛愁雲壓太行紅枯鸚鵡粒黄斷鴈鴻粱遠貸君卿粟均沾子約漿災寝偏示薦畿甸又逢㱂憚暑同　妭求霖欲暴尫饑思民掘鼠軫念帝吞蝗隋史倉開義周官政禦荒巡鄉辭彗策問病起翳桑感范神君似呼邊佛子當環寗希雀報印恍協龜祥閶闔飛華藻津沽借保障展才騰俊驥秉政肅神羊諧價苞苴絶讒言薏苡防慚擕簾近室虚抵鏡懸堂覆石頻投虎埋輪但問狼揚鷹庸類郅取兎廼師張已拔龎公薤徐栽召伯棠帘收無賴酒簫徹太平餳井里雍熙化連鄉大小匡有歌愛廉杜無術欵龔黄儒負　時學醫稱濟世良痌瘝常在抱盱睇獨如傷金易銷麟褭丸爭弄蛣蜣焚膏蛾自撲飲蜜鴆全忘手足貪嵇懶腰肢學沈狂丹難尋換骨腐孰爲　腸王質回生藥盧循續命湯烟霞蠲痼癖雲霧撥膏肓搏土全形氣開源裕蓋藏探奇謀富媪孚信致洪商赤白墳能辨青烏術未妨靈教擘太華寳定見陳倉鞭辟千鈞石鑪鎔百鍊鋼浮螺曾濟漢衝蜃亦經滄月計盈巖穴風行逹巿坊經營期物阜消息要時颺布緯爰分線懸竿儼立檣紛紛落珠唾爛爛攝銀光書札停飛矢樞機守括囊素休憑鯉泳璫不託鴻翔壺漏猶凝水鐘鳴已應霜通天驕曼倩縮地謝長房彛鼎羅勲業圭璋逹聞望揚仁歌且舞　錫嘏壽而臧雅量欽公瑾平交揖孟嘗廷榮松秀立圃靚菊濃妝裙屐年還少圖書樂夫央全家居玉宇别墅冠金閶椿樹高垂蔭蘭叢小吐芳紅閨列鶯燕緑綺合鸞凰侍女看投箭羣仙笑舉觴行廚珍絡繹廣樂韻清鏘共覩餐芝色奚須辟榖方靈蛇盤綬笥仙鶴上衣裳酌禮壬林集傳經甲第香願稱一樽酒積善有餘慶[  錢塘陳昌紳稿]  
[江督轅門抄]  
　　十月十四日徐州府桂州府桂謝飭知赴任署江寗府宜謝委署萬壽司吳卸事回補昨日署江巡道趙禀知任事德禀知卸事○十五日知縣張恩黻禀知奉司委粥廠差○十六日縣丞德善主簿方希灝均禀知奉府委難民廠差補昨日河南知府徐元燮禀謝奉憲委辦酉港緝私舢板差並禀辭知縣黄德衣禀知奉司姿　粥廠差首府宜於十七日未刻在本署接印○十七日首府宜任事趙卸事均禀知○十八日分發改省江蘇試用道李大經由京來徐州府桂中行辭赴任 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[二洋經橋惜解昌二馬路祥順公祥益瑞林祥代載第四十八月次清單]  
　　蘇靈屏　间五員丁芝圃助洋五十五員丁曉村助洋十五員寳成號助洋六員天津無名氏助洋五員復盛和助洋五元聚慶恆助洋五元忠恕堂助洋三元裕泰興助洋五元和發祥助洋五元和發慶助洋五元再來人求病卽愈助洋十元隠名氏助洋四員○無力求願人助洋十員此由申報舘交來○漢口齊魯公所助銀二百零六兩二錢此由三益恆交宜石主人助洋二元[  山東募賑滬局同人公啓]  
[接錄蘇州天庫前電局經收順直山東沙洲賑捐公所十月十四至二十日清單]  
　　十四日吳慶餘先生來時根翁募四百六十三號衆善士十員又無名氏募四百六十四號無名氏一員四開二個陳記六員黎里毛大源來八百三十二號十七户三十員又來八百三十號三十三户八員五百六十五文又來八百廿四號十户十員慶開二個　來八百廿八號二户二員又來補捐如意册電二十二號無名氏二員嚴保之先生四百二號種德堂四員杭沈凌閣先生來尾欵四員五百零六文復祥來一百八十七號三十四日十員○十五日金匱學可園公寓募計兩單四十七户一百九十二元二千一百文芍蓀手台州太平縣新河丞署朱肖蓉貳尹募二十一户七十員福壽多男室十員史亁豐來毛泰江八百五十三號十三户三員知仁來三百廿七三百廿八號四户四員○十六日○新陽縣憲李明府來發字三十號退一軒一百圓福山鎭憲雷震初軍門募六百十七號十户十一元又募六百十八號二十九户廿九圓五百五十文乂募六百十九號十四户十三圓聚星社十月十五期一員一千四百三十文葉彛　先生來四省册六號耕餘室三圓又癸巳生　元又知非山人三元章練塘高孟儒募一千一百七十八號廿五户廿九圓對開四個福記四圓潘仲翁來十七次廿員七百文玉峧寄隠廬廿員[  此稿未完]  
[上海官銀號浙經協賑收解公所十月十六至二十經收第十單]  
　　田子華翁捐洋三十員又經募大隆南北號念員同昌泰十五員黄省三福昌號宏生號元記號湧記號義成號均和祥煤炭認捐公所丁日昇號敦大號十户各十員森盛和行號七員升泰號三增號萬隆號董茂衡馮綸閣韋茂生寳順堂周留餘堂萬豐號人和號順成暪生恆和立大同益棧同昌泰棧復泰祥昇泰隆昌天元福昌成周星葵彚成昇昌念四户各五圓仁元號松茂號恆吉號錦昌號懋昌號恆昌號六户各四員三和號恆利號泰昌號張萬源號公興行仁成行萃和行永興順行聚順元和元成永恆順裕十二户各三員萬和恆源行全泰行順發號章日昇號鍾鼎盛號源生號源大號八户各兩圓永興森行一圓五角恆孚號順利號魏新奏號長源號王義大號穆大有號六户各一圓○謝蘭階翁經募勉力氏規元念兩輪記鴻興洋行各洋念圓金聚發船酬愿十五圓仁源號源裕昌順泰仁源茂春記四户各五圓堃記號勉力氏雨户潤號森和號郡日泰振興號咸昌號八户各三圓永豐成號啓昌曹芝香忻采棠沈榛山仁和祥陳森順永升米鋪湊數氏九户各兩圓葉石泉張延亭陳　中吕維喬俞英學諸維新六户各一圓○生泰經募和泰益　陞恆利義昌裕恆瑞呈祥瑞蚨祥大興義盛成增利益瑞生祥瑞林祥謙祥益文成聚文茂昌十四户各兩圓不書名餘慶堂中正堂勤愼堂何四户各一圓○溧陽縣亷捕陳公六圓又經募溧陽營何壬吉典寳泰典泰豐典寳昌典裕豐典六户各五圓無名氏四圓溧陽縣糧廳潘不書名查信隆同盛和四户各兩圓張德裕無名氏不書名三户恆豐莊一惜堂許碧梧日生德復茂號許亁興久和十二户各一圓徐公正號悅來兩户各半圓○新泰厚五圓又經募三和源蔚長厚蔚盛長協和信蔚泰厚百川通蔚豐厚亁盛亨元豐玖三晉源志成信松盛長日昇昌謙吉昇存義公協同慶合盛元匯源湧協成亁求平安子念户各五圓巨興和大德興巨興隆興泰魁四户各四圓愼修堂三圓○泉漳會舘衆商錫山自娱客兩户各念員福記三圓宜石主人門人氏睿記三户各兩圓易珠啓禛兩户事一員蕭氏錢四百文○以上共收規元念兩洋七百六十六元半錢四百文 
[抄錄上海陳家木橋順直山東等處賑捐公所經收十月廿一日第廿四單]  
　　揚州元亨利來第三批二七寳五百五十八兩八錢五分四厘○樹德一百張毛氏五十元○從善人常誠積德馮張氏沈雪軒松江日豐號窄溪程立興號六户各一元張鶴記十員内日本洋一元補拙草堂足對開一元江蘇郭松記六圓二角四分海陽無名氏三圓七角六分○存養山房十元心求鑒佑和法客健順早旋子十元洪顧氏棉襖褲念套新田室棉襖褲念套以上四户葛蕃翁經募○昇茂莊來第四次輪船桶捐英洋三十一元爐坯洋三元銅洋一元足對開二個四開廿一個八開廿六個十六開九個規元五十兩另九錢八分錢七千六百文 
[上海北巿盆湯弄絲業會舘主施少欽經收順直山東江浙等處十月廿一日第一百九次賑捐清單]  
　　唐熙業洋五十元又續助毡包皮八十條醒心人孫洋十元仰蔭堂洋十元以上兩户由汪廷燿交來鄮西鏡川書屋楊求病速愈洋四元陳英舜前買吕宋票一條得彩移助洋三元徐尚聨省酒席資由蘇州源泰號寄通裕局來洋二元又虚對開一個蛟川朱來安求肺疾全愈咳嗽除根由乍浦全盛局來洋二元南橋王子喬畫潤助洋一元○愼德堂黄洋十八元筆花後人五元又小洋兌換五元仰德堂王求子二元又求母康健二元竹林書屋二元沈子記二元寜順祥二元符肯記一圓江萼記一元汪雲從一元錩記一元泰記一元甡號足對開一個以上十四户由甬江洋廣捐局江君少屏代慕第一次寄正大信局來隠居氏由安滋錢莊交來新棉衣五百件○再十月十一日登九十九次報單内有琴川鰥鶴完愿下亡室二字今來函請改作先兄月帆公字樣亟補更正 
 
 

Page 12

 
 
[光緒九年十月初九日京報全錄]  
　　宫門抄○發抄旨三道○大臣劉奏請奬叙摺○直督李奏叅革通判片○又奏擬請變通辦理摺○總兵黄奏巡洋班滿情形摺子○十月初九日推班○八額駙假滿請安並謝調廂相滿副都統恩○沈源深謝授大理寺少卿恩○吏部呈進冬季　紳○召見軍機○皇上明日辰初二刻至慈甯宫行禮○發抄彭玉麟奏請將江防怠惰之儘先遊撃盧殿安等撤任奉旨着照所請兵部知道欽此○林肇元奏恩南守周開銘等署黎平守等缺奉旨知道了欽此○岑毓英奏雲南騰越同知陳宗海等續　烏江橋工銀兩請獎奉旨着照所請該部知道欽此○○欽差大臣辦理新疆軍務通政使司通政使二等男臣劉錦棠跪奏爲援照部議先蔣籌解西餉歴年均足十成之江寍藩可懇恩獎叙其餘協解足成之各省關籌餉人員容冉咨取職名併案請獎以昭激勸恭摺仰祈聖鑒　竊查西征協餉自前督臣左宗棠率師度隴其時宼氛正熾動用浩煩部臣奉命通籌指各省關竭力解濟嚴貽悮之處分供諸軍之要需全隴蕩平新疆繼復經左宗棠先後查明報解之省關籌餉大小各員籲懇恩施具各督撫監督協　公忠亦經據實陳明同膺懋賞在案臣等受代以來極思裁營節餉清以前之積欠减日後之指撥稍免各省悉索之苦而左宗棠所借洋欵須爲陵續指還實解到甘之銀遂頓覺其减色其短解者文牘頻催拖欠　十之五六除設法　挪酌裁營勇外統計幅員潦闊比交接壞理在所存之營必須留之分防始有備而無患關内漢回雜處撫綏還壓不容稍疏值此度支艱窘無不力求撙節關外雖定分用六成而兹辦善後要政需費不資以地當極塞白物騰昂情形又迥殊於關内屢經往返函商通盤合算恒虞不支頻年辦理一切幸賴有解足十成之處爲之牽補並荷聖慈飭撥部款得以勉力撑持否則杯水車薪立形竭蹶前准户部咨會累年解足十成之江蘇等省仍聲明請獎等因臣等查江南本自光緒五六七八四年之内籌解西餉均于厘捐項下照依十成報解江南布政使梁肇煌總司岀納備極經營深解轉饋之功杳照部議已在應行請獎之列其隨同董辦厘捐各員勤愼趨公始終不懈臣錦棠前以邊車防戍將士久歴艱辛奏奉諭旨准其擇尤酌保則是籌餉之勞尤未可以掩抑左宗棠繋念西陲每次寓書慮餉源之告貴旣爲轄疆協欵提解足成兼爲多方籌畵兹准咨送應獎燾餉人員前來可否仰懇天恩先將江寗布政使梁肇煌賞加頭品頂戴以勵其餘而示優異岀自逾格鴻施此外籌解足成之省關再當核明數目比較歳時仍由臣等咨取各員職名並兩江咨送之員聲請恩獎以昭激勸至各督撫監督諸臣受恩深重誼應共體時艱卽左宗棠禀從前之請殊施詎可屢邀臣等衡量事機亦何敢妄有援引第當撥協紛乘督飭僚屬酌其緩急權其重輕於西事足濟其窮於他事一無所悮足見挹注精心俾關内外藉資周轉紓朝廷西顧之憂收整頓及時之效臣等差免僨事洵於大局有裨積年成欠將來自應確查敷陳在諸臣膺疆寄之隆邊籌原所不忽在臣等處受協之地公道不可不明也所有援　部議先將籌解西餉歴年均足十成之寗潘司懇恩獎叙其餘協解足成之省關籌餉人員容再咨取職名併案請獎以昭激勸緣由是否有當謹合詞恭摺具陳伏乞皇太后皇上聖鑒訓示施行再此摺係户錦棠主稿合併陳明謹奏奉旨已錄○○李鴻章片再據藩司崧駿臬司松椿詳稱前因理藩院公文各州縣轉　稽悮由臬司派委候補通判梁國治前往通州至喜峯口一帶確查乃訪聞該員梁國治有揑稱另奉藩司札委訪查事件赴遵化玉田需索情事飭據清苑縣傳訊跟隨該員岀差之家　張　供認屬實詳請叅革前來臣查該員梁國治委查驛站　敢　稱另札訪查事　需索州縣實屬　謬已極相應請旨將候補通判梁國治卽行革職以肅官常仍由臣飭查該員所揑何事有無私造文札曾合得贓另行照例懲辦理合际片具陳伏乞聖鑒訓示謹奏軍機大臣奉旨着照所請該部知道欽此○○前大學士署直隷總督一等伯臣李鴻章跪奏爲知縣員缺歸選過多外補各員淹滯人才可惜疑請變通辦理恭摺仰祈聖鑒事　准吏部咨開前給事中戈靖奏請知縣員缺酌量撥歸内選部議丁憂遺缺前已歸選應將叅革終養降補三項遺缺曁修墓葬親等項比照終養之缺一併改歸内選等因當經轉行核辦兹據藩臬兩司以外補人員擁擠得缺無期詳請變通前來臣查道光以前吏部定例選知縣缺内丁憂叅劾二項遺缺准以軍功候補人員扣留外補其改教終養二項遺缺亦准以軍功候補並各項候補人員扣留外補又咸豐同治年間續定章程終養改教撤回降補廻避等五項所遺選缺均准扣留以進士卽用與各項候補人員分班酌補修墓葬親等項所遺之缺照終養之例辦理誠以外省候補人員太衆非此無以疏通而該員等旣在本省差委有年於吏事民情較爲諳習遇缺酌量　補可於地方有裨至丁叅改教終養各缺扣留外補實係道光以前爲此蓋已歴久遵循矣嗣將丁憂一項遺缺改歸内選則外補之缺已少近雖停捐並停止分發而正途及各項保舉候補者仍較前增多蓋進士卽用大挑舉人貢生授職及議叙等項本係照常簽分其停捐因停止分發時他項又紛紛赴辦到省且已捐已保分省之員並未停止分發更陸續而來卽使叅革等項遺缺仍　例章統歸外補人浮于缺已不啻數倍若再一律改歸内選是到省各項候補人員杏無得缺之期各員中儘有歴練已深才具開展堪膺民社者棄置殊爲可惜况進士卽用人員係奉特旨簽撃來省本與他項　同遇有終養五項曁修墓葬親等項不准扣留是卽用于此數項永無輪補之日亦非鼓勵止途之道雖此外尚有升調病故休等項遺缺　委用班勞績試用班捐納試用班截取進士截取舉人班大挑班議叙教習班教職班拔貢班優貢班孝廉方正班及各項儘先應　者不堪枚舉其改教撤回廻避三項岀缺極少實不若丁憂叅革終養降調曁修墓葬親等項岀缺稍多尚可將進士卽用與各項候補人員分别專補藉資周轉也直隷爲畿輔重地閭閻瘠苦災歉頻仍吏治河工皆關緊要必須擇人而理兾可培　民生他省雖情形不同而地方治忽無不以得力爲先務部選各員非無可造之才第人地生疏情形不熟未必皆能得力旣不便紛紛留省若來者卽飭赴任又慮有誤地方伏思候選人員壅帶固宜量爲調劑無如各班歸選過多吏治愈難整飭而外省候補尤衆人才更覺冋隅似應再行變通期歸盡善擬請嗣後各省知縣選缺内丁憂叅革終養降補改教撤回廻避等七項曁修墓葬親等項遇有缺岀合併計算統攻爲一選一留第一缺選第二缺留歸外補第三以後照此願推其當歸外補者仍照續定章程丁革兩項專歸軍功候補人員酌補終養降調改教撤回廻避曁修墓葬親等項歸進士卽用與各項侯補人員分班酌補第一缺酌補卽用人員第二缺酌補各項候補人員第三以後照此類推將來各項候補人員漸次用竣再行察酌另議如此分别辦理庶卽用與各項候補人員不致過於偏枯而一選一留較道府直隷州二留一選同通知州四留一選者已多並較道光以前丁叅改教終養等項扣歸外補原例歸於選途有盛在部中集各省之缺必可較前疏通亦不失部臣内外持平無可偏倚之意臣爲内選外補人員皆宜踈通以勵人才而裨吏治起見理合恭摺具陳是否有當伏乞皇太后皇上聖鑒勅部議覆施行謹奏軍機大臣奉旨吏部議奏欽此○○廣東陽江鎭總兵功加一等侃勇巴圖魯奴才黄廷彪跪奏爲恭報洋巡班滿歴過洋面情形恭摺仰祈聖鑒事竊查道光二十三年十一月初七日欽奉上諭嗣後水師提鎭著於每歳岀　時具奏一次等因欽此欽遵辦理在案伏查陽江鎭洋面每年分上下兩班統巡上班自正月初一日起至六月底止輪值總兵岀洋統巡下班自七月初一日起至十二月底止奉行改以赤溪協副將岀洋統巡光緒九年正月初一日屈當奴才上班統巡之期卽日岀洋督緝業將岀洋日期恭摺具奏在案溯自統領兵船岀　統巡督同值循將備凡所屬外洋内海島嶼港澳靡不遍歴搜巡於三月初十日帶領兵船在廣海黄茅洋而與中路統巡之水師提標右營遊撃兵船會哨一次又於五月初十日帶領兵船在　洲淡水洋而與西下路統巡之海口營叅將兵船會哨一次歴巡所轄各營洋而均尚安靜兹上班统巡期滿奴才應卽遵例就於本年七月初一日掀巡回營辦理營務所有下班統巡洋面卽日札交轄屬調署赤溪協副將戴朝佐接管飭令嚴督值巡員弁實力巡緝務期有盜必獲地方安　以仰副聖主綏靖海疆之至意除將岀洋班滿日期呈報兩廣督臣查核外所有上班岀洋統巡期滿歴過洋面情形理合據實恭摺具奏伏乞皇太后皇上聖鑒謹奏軍機大臣奉旨知道了欽此 
 
