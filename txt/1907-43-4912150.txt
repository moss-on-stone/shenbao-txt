# 1907 - 43 - 4912150

 

Page 1

 
 
   
 
 

Page 2

 
 
[電傳上諭]  
　　正月初六日奉　　上諭御史江春霖奏稽查齋戒指名奏叅等語大理院少卿劉若曾託人代遞職名殊屬不合劉若曾著交部議處欽此同日奉 
　　上諭朕欽奉慈禧端佑康頣昭豫莊誠壽恭欽獻崇熙皇太后懿旨方今時事艱難前經降旨爲立憲之預備内外大小臣工於一切政治宜如何切實舉行力圖振作乃體查近日情形仍不免敷衍因循徇情見好殊負朝廷惕厲憂勤之至意茲特重申誥誡嗣後内外諸臣於辦事用人務各力求實際一秉大公倘再不能痛改積習破除情面一經查出定不姑寛欽此同日奉 
　　上諭壇廟祭礼典禮綦重所有應行陪祭人員當如何齋莊整肅乃近來陪祭各員並不遵守典章以致人數亦復寥寥殊屬不成事體嗣後務各恪恭將事毋得視爲具文經此次巾諭之後倘再有延誤定行懲處不貸欽此 
　　電傳宫門抄正月初六日召見軍機林開謨那蘭格口勒 
[論近日人心趨于損人利已（共）]  
　　嗚乎。中國人民之思想。只知有升官發財而已。苟可以達升官發財。之目的。不問其有損于人否也。亦不問其有愧于心否也。凡利已損人之事。無所不爲。淸議不足畏。王章不足懾。人受其害。已享其利。盖人心之陷溺。自古已然。而以今日爲尤甚。其利已也。無所不用其極。由利已之故。不得不害人。故其害人也。亦無所不用其極。試據最近之事言之。約有三端。 
　　一徴之于兵丁。兵也者。所以救民者也。乃中國之兵丁以之救民則不足。以之害民則有餘。非惟害民已也。並戕賊其民而不顧。試觀古籍所記載。凡略地攻城。必斬首數萬級。然此猶施之鄰國之民。非施之本國之民也。至于近世。川湖匪亂。則民之畏官軍。甚于畏匪。具見于包安吳四種。乃據近日之傳聞。鄂軍之討瀏匪也。與匪軍相距于某山。彼此相持。不敢前進。所謂斬首數百級。獲匪數百人者。皆非眞匪。乃附近之良民。凡民家之殷富者。官軍輒誣以通匪。向之索財。偶有不遂。則屠戮其身家。甚至闔村受禍。爲軍官者。非惟不責以殺民之罪。轉以勝匪報聞。以博一已之富貴。（去歲粤西之事亦大抵若此）則今之紅其頂。花其翎者。皆小民流血之所染也。（中國兵丁所以忍于奸淫擄殺者以將帥輕視其兵將帥欲邀功則死其兵所謂一將功成萬骨枯也故兵丁欲邀功則死其民）此小民所由嫉視官兵歟。 
　　二徴之于官吏。國家之設官。所以爲民也。乃今日之爲官者。則視民命爲至賤。據近日傳聞。則揚州災民。其數不下數萬。然較之淸江。僅十分之一。淸江賑務。經楊觀察之籌畫。災民之遣散者。不下數　萬。而揚郡之災民。則流離如故。是必揚郡賑災之法。不逮　。乃揚郡之官吏。慮大吏之讉責。不能保一已之功名。由是强迫飢民。使之反里。並調集營兵。預備軍實。名爲設防。實則爲恐嚇飢民計。而飢民乃人人以死自危矣。夫災民之所値者。天災也。就食他所。不過欲保存身命已耳。今迫。之以死。愛民之政何在乎。惟斯心也。于一已之功名。則視爲甚重。干他人之身命。轉視之爲甚輕。揚郡之官吏旣然。又何怪乎寗國誣張民爲帮匪。孝豐誣鄉民爲笱匪。而殺之以邀功耶。吾聞古之循吏。有爲民請命。而以去就爭之者。未聞因一已之去就。而棄民命于不顧者。若近日官吏之所爲。眞所謂苛政猛干虎矣。 
　　三徴之于偵探。近歲以來。中國人民于一切學術。不聞有進步。其稍有進步者。厥惟偵探。偵探之術亦不一。而中國人所擅長者。則惟偵探革命黨。其故何哉。蓋捕獲黨人。可以迎合政府。可以取信于大吏。因以博一已升進之階。夫所探而果革命黨也。吾亦何說之辭。無如今之爲。偵探者。告奸發覆。以報私仇。於已之所不睦者。則加以革命黨之名。誣列罪狀。以白大僚。甚至野雞大王之無賴。而亦牽連羅織。編入黨籍。蓋推若之心。行若之術。非惟可以洩私憤也。兼可邀賞功之典。則其心之險惡。尙堪問耶。傳聞今之爲偵探者。其所傾陷。非同鄉同業之人。卽同學同業之人。反脣相噬。以人之苦。易已之樂。以人之死。易已之生。所謂良知者呆安在也。 
　　綜上三者。居心操術。如彼險惡。彼蚩蚩者氓。何不幸而生于今日之中國。竟枉死于同胞之手耶。彼損人利已之人又何幸。而生干今日之中國。克以他人之身命。爲一已升官發財之捷徑耶噫。 
[專電一北京（正月初六日午刻）]  
　　奏准再行緩運蘇漕御史吳鈁奏請將江蘇漕糧再行緩運五萬石分撥灾區核實散放交部議覆奉旨允准（左） 
[專電二北京（正月初六日刻）]  
　　部駁息借外欵辦賑江督端午帥請息借外欵辦理災賑經度支部會商外部不准（句） 
[專電三揚州正月初七日丑刻]  
 
 

Page 3

 
 
　　飢民聚衆毆官揚州飢民不服遣散聚衆毆官幾釀大變（見） 
度支部最近要聞北京 
[湘省難籌出使經費]  
　　去臘度支部電令湘省籌解出使經費四萬兩湘撫以本年水災之後繼以軍需藩鹽各庫羅掘一空實在無欵可籌電復度支部請展至明年再行設法補解 
[整頓川省本銷土稅]  
　　度支部調查各省土稅以川省爲大宗特電川督整頓本銷請由川督出示開辦其有應行推廣及續議變通之處仍由川督商同膏捐大臣和衷辦理庶幾本銷稅項日見起色至統收額數若干姑俟開辦一月後查明出口報關本銷三項担數再行核定 
[灾振無人索費]  
　　度支部接廣西大吏來電云西省災賑案經具奏請旨尙未報銷現在無人招搖索費奉諭謹當密查如近來有人索費再據實密陳仰副剔除積之意（駒） 
[甄剔司員辦法]  
　　度支部溥仲陸尙書因查本部筆帖式文理通順公事敏捷者甚屬寥寥現在改良部務亟宜設法整頓擬於二月間嚴加考試共分三等其取一等者提前擢補二等者按照舊班三等者限期學習不列等者撤退其餘各項司員俟考試筆政時一律甄别以重名實（上） 
陸軍部近事北京 
[興辦海軍之計畫]  
　　陸軍部鐵寳臣尙書與各堂憲籌議興辦海軍事宜大旨仍分遼東吳粤四枝以期聯絡俟開印後再當電商南北洋大臣及鄂督張香帥詳細酌核（上） 
[議商分設司科制度]  
　　陸軍部改官制事所有部務凡分十司一軍機司二軍制司三軍計司四軍需司五軍課司六軍衡司七軍備司八軍醫司九軍牧司十軍訓司又分司爲科一司多則六科少則二科按事務繁　定奪至應如何分科各股刻下正在議商（閏） 
郵傳部近事北京 
[議提鐵路餘欵爲辦公經費]  
　　郵傳部堂官以經費支絀辦公竭蹶電飭關内外鐵路將餘欵詳細造册報部以憑提用 
[電查修築開海鐵路事宜]  
　　郵傳部電致盛京將軍略謂據奉省士商人等禀請自　集股修築開原至海龍鐵路本部業經批准在案務請轉飭該士商等將籌辦事宜及詳細章程一併造册送部以憑查核存案（和） 
[江北災况近聞]  
　　西二月四號淸江浦來函云人民凍餒坐斃日見悽慘無論晝夜饑民悉麕集門外一出門則羣起求助幾有不能脫身之勢婦女捐助之衣服已爲散給有一次難民向余等索取衣服幾爲所窘幸警察喝阻始得出險此等事情甚爲可恐也西正月二十九號正陽關來函云此間諸事不佳百姓因饑寒而死者甚多沿街盡係難民呼號乞食百物昻貴米麥甚少奈何中國政府何但運粮食至江北而置此間於不顧耶搶刦謀害之事無日無之百姓皆極驚恐倘不未雨綢繆則亂事恐乘機而起矣譯字林報 
[炮艦工竣定期來華]  
　　初五日東京電云中國在日本新造之砲艦現由神户起椗開往上海楚泰一艘於今日開行楚通一艘定於十九號（即正月初七日）楚裕一艘定於二十一號（即正月初九日）先後啓行譯字林報 
　　譯者按楚泰等砲艦係鄂督與神户川崎船廠訂造專備長江江面巡緝之用又按此事已見初五日本報漢口訪函視此稍略故複譯之 
[松郡藥局議准遷移松江]  
　　松郡火藥局迭經士紳禀請遷移現蒙省憲允准議遷建於江陰之黃山地方前日提署奉到札文知江督已委正任福建建寗鎭總兵徐傳隆爲遷建藥局監督一切均歸主持云（使） 
[通咨遞換無烟火藥江寗]  
　　兩江督轅接到陸軍部通咨畧謂昨有德工程師來謁據稱泰西各國造存無烟火藥以新爲貴設或年久走性往往有無故自焚之害德國國家因此防範甚嚴斷無積存十年八年之理如提出應用新舊遞換不憚煩勞間或查出過舊之藥立卽報廢棄諸水中毫不吝惜等語查核所陳不爲無見應請轉飭各營台局廠將所存無烟火藥新舊遞用切用疏忽貽誤軍儲（至） 
[法人經營滇南之實業]  
　　初五日倫敦電云建造勞開至雲南府鐵路之合同已由法政府與越南鐵路公司在法京巴黎簽押記者按勞開在中國邊界爲哈諾（譯音）至雲南府鐵路之結尾停車塲離雲南省城約英里二百九十八里譯字林報 
[德國自稱不願獨擅山東利益]  
　　日本紀事報載華盛頓電云德國領事官葛雷西君通告美外部羅德謂現在謠傳德國在中國山東省所得利益不任他國均沾之說全係子虚德國甚願各國同得此等機會也譯文匯報 
[長崎民政署發還華人稅欵]  
　　文匯報云日本長崎民政署已將向中國人所收家屋稅自來水稅發還華人 
[電陳川省統稅情形四川]  
　　日前川省大吏電達度支部云川省統稅並未全解省局柯大臣電當係傳誤查收欵一節前蒙大部奏復由原徴各局關按照章程每擔收銀一百十五兩由局收者以八十七兩七錢二分解交部局所餘局收二十七兩二錢八分仍如數留歸川省備解稅釐要欵並一切局用委員薪水之用細譯大奏應以八十七兩解部局二十七兩零留川局仰蒙奏准行令欽遵在案查定章統稅未盡事宜隨時隨地酌量情形分别奏 
 
 

Page 4

 
 
咨辦理大部統籌兼顧苟有便於外省無損於部庫必蒙體恤准行所有前准川省按擔留欵於原額之外有所加增於部欵並無虧損若多一轉　仍由部局按擔撥還爲部欵計無絲毫裨益而川局諸多窒礙不僅延誤要需况此項稅銀收足額欵爲限仍由部局按月查核於定章核明應撥數目如數撥還之旨仍不相背旣荷奏准在前定蒙曲諒於後現在各局卡遵照覆案按擔分解實非全解省局其設立土行各節處遵鈞電陸續舉辦諸祈埀察爲禱再每月收欵截數一俟各局卡册報到齊自應遵照分晰電達（句） 
[咨照不准請免地稅京師]  
　　日前郵傳部各堂議及農工商部前經奏定鐵路納地稅則業已通行咨照各省在案查近日仍有奏請免稅者往返駁查殊費周折現當整頓路政之際應再咨飭各省將軍督撫嗣後無論官辦商辦各路均不得率行請免賦稅以重課欵而符奏章（上） 
[咨飭講求種棉紡紗北京]  
　　農工商部尙書振貝子因查歷年通商各關華洋貨物表各國運入各種棉布紗絲等項爲數甚巨商之各堂擬咨兩廣三江等省督撫飭屬勸導農民講求種棉及紡紗之法務必認眞改良挽回利益（和） 
[節錄蘇議設稽征官膏公所章程江蘇]  
　　一現定庽禁於征之法洋土藥旣一時不能歸官專收專賣惟有於各店售膏定爲官價如時價每膏一兩値制錢一千文准加一倍售爲二千文所加之千文准由店扣留一成作爲津貼其餘九成統行解交稽征官膏總公所兌收塡給三聯收照其向來膏店應納厘餉仍照舊章核辦不在加價之内 
　　一擬設稽征官膏總公所於省城刋刻關防請札委候補道爲總辦並選委候補知府或直隷州一員爲提調駐所總核一切另設文案一員辦理文牘又核收二員專管塡給執照收解銀錢等事又招待二員接待紳商往來商酌事宜達諸提調核奪或卽時請提調直接商辦各員薪水臨時酌定此外尙須設淸書一二名及雜差數名　　一烟膏旣名爲官膏几專售膏之店及帶售膏之土棧應遵前定章程持照買膏不准私自買土熬膏土棧只准將土藥賣與有照之膏店熬膏出售或自行領照帶售熟膏亦可如外來買土者須持有膏店執照方准買土應卽附設分所於各路巡官局内加札責成各巡官隨時調查寗察具報每月另行酌給薪水 
　　一烟館應遵定章限期一律閉歇如有向來開燈兼挑膏者不准藉售膏爲名朦混領照開設 
　　一　棧膏店食户宜實行調查前於原章分給牌照條内聲明省城已立拒烟總會擬再設分會數處並由候補正班中酌派數員會同拒烟會紳董辨理外縣則選紳經理城内設一總局四鄉設分局由官出示限三個月内几吸烟者各赴就近局中報名塡給印照等語此事亟應切實舉辦調查之責卽責成拒烟會辦理省城原有拒烟會作爲總會總會内亦刋刻關防請札委候補道員爲總辦或兼辦官膏公所事務並設提調文案各員再於四路設立四分會分會内即委同通州縣各員辦理總會長姚紳願任義務請委派道府各員會同辦理其四路分會各員亦卽會同分會中之紳董各員辦理委員酌給薪水總會分會亦量予公費均由官膏加價内酌量提支此均指省會城廂内外而言至三首縣鄉鎭等處卽由各該縣等自行照會紳董仿辦一面飭各屬一律照章舉行具報 
　　一設立貧民戒烟院置備器具粥飯藥丸俾無力者收院限令戒烟並延醫駐局隨時診視有病者卽酌爲調治總期脫去烟癮俾可出院謀生一切費用在官膏加價内由稽征總公所核發 
　　一紳商如　願入院戒烟者另設精室收取藥費　宿費或酌捐公費 
　　一由各州縣知會各業商董傳諭各行店主所用夥友棧司如有吸烟之人自行勒令戒烟倘或不遵即行辭退如年老兼有病者赴局呈明另給牌照 
　　一商會各董及各善堂董事司事應由各州縣照會一律戒烟倘有年老癮深難戒絶者應即自行告退呈明另給牌照 
　　一各衙門書役人　由官嚴諭照六個月限期一律戒除違者斥革 
　　一官紳商賈婚喪宴會不得擺設烟榻烟具由拒烟總會查察不遵酌量示罰 
　　一酒館娼寮一律不准擺設烟燈由巡員隨時入内親查違者酌罰惟不准勇役藉端索擾違亦懲辦併許被擾之家禀究 
　　一售賣烟具烟燈烟斗等物應由州縣知會商董傳諭限六個月一槪停製停售 
　　一市肆所出戒烟丸難保無嗎啡及攙入别項毒物以抵癮者應一律調查拒烟會選派精於化學之人逐一化驗如實有啡嗎及含入毒物者即將該店飭閉店主罰辦　　一開設戒烟藥店須報官將所製藥丸呈案化驗如無私和毒物在内方准開張售賣並頒給告示否則除不准外仍治以蠱毒傷人之罪 
　　一押店押存烟鎗限六個月交出繳局燒燬不准回贖（息） 
[警員捕獲要匪武昌]  
　　鄂省警局外委曹二尹倉前奉上憲往各埠偵探匪黨去臘某日在黃岡地方拿獲會匪吳子銓一名又在團鳳地拿獲會匪殷子珩一名并搜出孔孟心肝書版一箱及與孫汶來往信件等現已釘鐐解省尙未訊得口供 
[袁州學生條陳萍鄉善後事宜江西]  
　　袁州府中學畢業生吳定山等日前因萍鄉匪亂就平宜籌善後特擬條陳十二則禀呈贛撫略稱萍鄉地處衝要田土向本肥饒民俗亦均勤儉乃自開辦煤礦修築鐵路外省旣視爲利藪趨之若鶩土人亦誤爲金穴本業就荒風俗漸奢食物騰貴加以五方雜處良莠不齊賭博徧於街市烟館及於山村百弊叢生人心日壞此次會匪滋事夫豈一朝一夕之故刻下購拿首要淸查匪鄉不遺餘力辦理尙屬得宜惟淸目前之會匪易而維將來之大局難欲摧陷而廓淸之允宜整頓規條改良政治謹將管見所及分列欵止繕摺上呈一趕辦警察以靖地方一稽查烟館以淸盜源一嚴禁賭博以拘風俗一礦路各工多用土人以杜囂雜一平減米價以甦窮困一平定鹽價以惠貧黎一嚴杜奢侈以節民用一廣開初級學堂以開民智一設立地方議會以謀公益一設立勸業公所以興實業一派員演說以導愚頑一勸戒纒足以振女敎旋經贛撫批示略謂該生等所陳善後事宜尙有見地其第一條之分設警察最爲扼要但能認眞辦理則稽察烟館嚴禁賭博自可見諸實行至第四條之鑛路各工減客用土能否辦到候商礦路各局斟酌妥議現在江省米價騰貴本部院亦深切焦思已飭由藩庫撥借銀三萬兩發萍購米辦理平糶若鹽價太貴固宜亟籌平减其餘各條或應由地方官體察籌辦或應由紳耆廣爲勸導以興要政而移民風仰布學按三司會同派辦政事處警察總局農工商鑛局轉行萍鄉縣擇要妥籌禀辦云云（靑） 
[議定孔廟典禮京師]  
　　孔廟奉旨升爲大祀所有應用典禮祭儀應援照郊天圜丘大祀祭儀業經學部會同禮部將應川典禮議定具摺會奏奉旨允准並擬即日通咨各省查照（　） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奏請增設邊界廳治北京]  
　　西盟墾務大臣前曾奏請將秦晉邊界之伊克昭盟郡札兩旗改歸晉省五原廳管理茲經秦晋兩巡撫查明覆奏畧謂五原幅員較廣未能兼顧請於郡旗之坂素壕地方增建廳治名曰東勝廳令山西汾州府之磧口通判移駐管理至磧口地方則以汾陽縣冀村巡檢移駐仍稱巡檢云云奉硃批該衙門議奏（京） 
[瀏陽西鄉安靜之原因湖南]  
　　此次瀏陽匪亂其脅從之衆以萍鄉醴陵兩縣人居多而瀏邑東南各鄉被其誘脅者亦復不少惟西鄉則安靜如常推原其故因前遇米荒時西鄉之普蹟市由紳商預爲籌畫按户查倉一律造册巨商富室酌量捐輸並一面在他處辦米運瀏開辦平糶附近之鎭頭市亦仿照辦理各出鉅貲接濟桑梓致使人人得食不至迫於飢寒流爲匪類查此次匪徒起事除各匪首甘心叛逆無可理諭外其餘被脅者大半因貧不自給迫之使然百瀏西則竟以足食而能保全亦足見惠顧鄉閭共謀公益於地方有莫大之關係也（何） 
[擬飭各屬視學宫來郡會議鎭江]  
　　鎭江府承瑞卿太守以各屬均照新章設視學官而各府綜核所已撤無由考成議於郡城設學務研究所一區飭各屬視學官每歲來郡會議四次以便齊一學務互証得失（十） 
[分立半日學堂杭州]  
　　杭垣前由府縣創設半日學堂并於去冬推廣計共四所現因貧民子弟有志就學者尙苦額滿見遺由官紳議在城廂分立十所尅日招考并須籌欵再行添設以廣造就云（晚） 
[周克昌因被參改回原省重慶]  
　　商務局總辦周克昌太守前因私開大川同錢莊挪用濬川源銀號欵項致被吳御史奏叅茲雖彌補無迹然仍心不自安爰向大府請咨仍回山西候補所開之大川同已預備收莊停止貿易濬川源官銀號則移交鄒太守耿光接辦（古） 
[奏請停止分發江蘇道員江寗]  
　　江督端制軍以近來江蘇仕途擁擠會同蘇撫奏請停止分發道班三年該摺業已拜發（甲） 
[關道請假漢口]  
　　　漢關道桑鐵珊觀察日前在某公館回署畧有感冒已向鄂督處請假半月矣（乃） 
[酌補知府江寗]  
　　江藩牌示淮安府知府缺查有現署江寗府許星璧堪以酌補（甲） 
[杭關道北上有期杭州]  
　　杭關道衡吉奉到電音調補直隷通永道擬於元宵後起程北上所遺篆務經浙撫札委候補道袁思永暫署仍兼練兵巡警等差尅日受事（晚） 
[贛撫札飭考察府州各官江西]  
　　贛撫瑞中丞日前密札藩臬兩司飭將所屬府州各官孰優孰劣出具考語限十日内開摺密禀以備察核如有甫經到任尙須察看者亦卽聲明隨後補禀（百） 
[贛藩批飭府縣各記大過江西]  
　　南康府屬星子縣湖地糾葛一案日前由該縣令查明原斷並無朦混等情禀覆藩司沈方伯即奉批斥云此案前據職員張鶴鳴等呈控當經札府飭縣將前代理蔣令原斷以及該湖地淺灘繪圖迅速禀覆在案何以延至四月之久始將蔣令並無勒結銷案朦混詳禀情事空言塞責並不將原斷詳細申覆似此行爲何以折服民心該府近在同城於此等屬員毫無覺察本應一併詳請撤參姑從寛詳請各記大過三次以觀後效仍將此案原由詳細聲覆（丹） 
[兪協統暫駐瀏邑湖南]  
　　湘省因瀏陽匪徒滋擾大憲特委督練處總辦兼常備軍協統兪觀察明頣親自赴瀏勦辦並督辦淸鄉事宜聞觀察須俟今春方可旋省云（時） 
[匪刦縣官廈門]  
　　漳浦縣柏大令子貞於去臘某日下鄉辦案被土匪圍攻所帶行李盡行搶去大令幸田鄉老護救得以出險而司閽某甲則被匪擊傷頗重云（中） 
[梟匪就擒蕪湖]  
　　著名梟匪牛皮阿四去臘由江蘇緝捕營弁在江北巢湖地方擒獲解至蕪湖寄押縣監一面卽電達蘇省請示辦法即解蘇歸案究辦（九） 
[奏保蒙王帮練新軍北京]  
　　烏里雅蘇台叅贊大臣因邊防緊要特練新軍并保三音諾顏部盟長幇辦練兵籌餉事宜聞已奉旨允准（川） 
[華僑禀請重募練勇厦門]  
　　道署防營餉項由回華僑民每名抽洋一元交保商局給發故前派防營練勇駐紥諸要隘以資保護自奉裁撤各僑民以時遇搶刦紛紛遞呈　署請爲重辦道憲聶觀察擬重募練勇數　名藉以護送往來僑民（理） 
[贛撫邀請叅贊閱操江西]  
　　英國參賛官柏來樂君奉駐京公使派委來贛游歷於十二月二十二日抵省次日往謁瑞中丞並至洋務總局謁見總辦莊李二觀察聚譚良久後瑞鼎帥柬請栢君於二十六日至順化門外閱看常備軍隊操演陣法（氏） 
[禁革營弁舊習山西]  
　　晉省綠營舊習往往藉名攤捐剝削商民以爲年杪餽送應酬之用現恩中丞面飭改練新軍一律革除並札飭督練公所通知各標營隊官弁凡遇公牘不准稱標下如有飲讌及餽送門包等事指名詳革（川） 
[德國舊毛瑟鎗求售天津]  
　　日來德國有一千八百九十八年舊式毛瑟鎗四萬枝運至天津意欲售於中國連新皮件每枝銀八兩因德國已改用一千九百零四年式每枝較舊鎗輕二磅餘速力能達六百密達此項舊式鎗僅二百密達口徑大子彈重且不能及遠不知能有主顧否也（川） 
[江漢關稅收細數漢口]  
　　江漢關西歷正月份收稅惟出口甚旺茲調查如下進口洋貨正稅三萬四千三百七十三兩零出口土貨正稅十四萬一千四百三十一兩六錢復進口土貨半稅一萬二千三百九十二兩四錢一分三釐進口洋藥正稅二千零七十六兩土藥稅無船鈔一千六百十一兩零洋土貨子 
 
 

Page 10

 
 
稅一萬五千零四分二釐總共征稅二十一萬二千四百九十二兩一錢四分六釐（服） 
[振興紡織山西]  
　　晉撫恩中丞因歸化口外民生蕭瑟飭寗遠廳向天津購買木機官立織布局以爲之倡開辦及常年經費開摺禀報一俟辦有成效卽飭口外十餘廳一律照辦（川） 
[創興巴塘農務重慶]  
　　邊務大臣趙前因巴塘平定後熟察地勢頗堪耕牧惜藏夷性情疲懶不習農務器用文多不精良萬不足以盡地利因出示招集内地農人前往開墾有願去者准其禀報地方官量借路費仍給耔糧月糧聽其擇地耕種一俟有成按年分給借種按畆升科並能給予地契執照作爲子孫世守之業（古） 
[川銅裝運來鄂漢口]  
　　鄂督前向川省購紫銅七千担價銀二十五萬兩現已陸續裝運來鄂矣（衣） 
[記日本茶業情形日本]  
　　日本出口茶分綠紅黑三種綠者售於流庽外國之日本人紅者銷於美國黑者銷於俄國合計價値不足二十兆現在亞洲俄國所銷日本黑茶頗多漸與華茶相匹按日本茶泡至第二次已無餘味外人均知其不及華茶今銷運俄美者漸增我華茶商不可不加之意也（川） 
[洋商購茶改章廈門]  
　　厦郡德記和記義和水陸美時諸洋行向係派人往台辦茶來廈加以揀選然後裝運出洋邇因貿易日淸稅費加重各行同議自本年起遷往台北就近購辦由基隆裝運出口免費轉折并省稅費云（中） 
[續呈自製傳寫版廣州]  
　　梁飛進續呈傳寫版請驗當由提學使批該商所製傳寫版業經前學務處批示嘉許在案續呈傳寫版一具據稱比前益加改良惟如何用法製法一切原料能否無假外求並未切實聲叙着卽補行呈明并赴轅聽候面試（來） 
[議辦流氓習藝所鎭江]  
　　丹徒縣開辦勸工所製造各品日見發達曾由士紳集議以遠方流民可憫擬籌的欵興設流民習藝所專收他鄉失業無依之人入所習藝鎭城殷富各紳均各贊成慨認捐欵聞已定於日内禀案舉辦（十） 
[長潭小輪又通長沙]  
　　湘省前因河水退落各項小輪槪行停駛至去臘水勢驟漲六尺有奇卽有永發聚興兩小輪先後由長沙開行湘潭臘月十九日又有華康一艘由漢口來湘亦係專走長潭兩埠云（經） 
[渝城設立拒烟會重慶]  
　　渝城中西紳商敎士人等合立一拒烟會已於去臘某日在重慶城内浙江會館請人演說到者約二千餘　此後凡學堂商會敎堂分期勸戒招人入會以期實行（求） 
[新年浮費撥充賑欵蘇州]  
　　蘇州商會諸君以淮徐海災區甚廣籌賑綦難因議將新年賀歲及年酒等費撥充賑欵是以閶門一帶錢莊典當及各行號店鋪均於門前貼告條一紙略謂賀年諸君輿馬金及隨封等恕不給發移充江北賑欵爲諸君子造福（兆） 
[河洑士商集欵賑災湖南]  
　　常德府屬之河洑市於去冬忽遭火警延燒二百七八十家該處士商惻然憫之爰特倡集捐欵以資賑濟並聞該市　察員華次蓉二尹當救穴之時嚴督警兵登檐拆桷不避艱險現因災民支棚棲息恐爲宵小所擾竟夕梭巡歷久不怠災民頗感其德云（時） 
[乾淸宫宴賚恭紀]  
　　去歲十二月二十三日乾淸宫筵宴蒙古王公是日先由御膳房恭備飯食二十六桌每桌火鍋二肉饌二餑餑二計安設殿内者八丹陛者十八左右對列武備院預備黃氈於丹陛正中至午初刻皇上御乾淸宫派出殿内入坐之蒙王等跪迎聖駕執事官恭進奶茶田侍衛分賜蒙古王公等奶茶次集膳桌後頒賞肉饌膳桌撤後復進奶茶卽有太監安黃案於駕前由御前大臣恭遞綠頭牌理藩部堂官帶領内外蒙古及回部王公引見御前大臣自駕前恭捧諭旨至丹陛宣讀分賜翎隻及挑於乾淸門行走者有差由得賞之王公等免冠叩首謝恩退於丹陛左右宴桌後入座樂部蒙古音律處進滿蒙樂歌司樂者均服醬色蟒衣跪奏吹彈歌唱競作次爲善撲營貫跤人進均著褡襚衣火色鳶肩糾糾然互相貫跤撲擲畢又爲健銳營外火器營舞刀舞鞭者分對而舞均短衣號坎每營舞刀鞭者各四人終以蹁韂之技亦外火器營所承應牽白馬於丹陛前立定卽有短衣號結坎如前者八人依次蹁於馬背作竪蜻蜓番觔斗而下承應均畢皇上聖駕還宫執事者分班引衆咸出乾淸門而散（閏） 
[伶人冒官禀請歸標蘇州]  
　　伶人張某購得張永泰把總功牌於去臘廿八日來蘇投撫轅禀請歸標蘇撫陳中丞委臬司朱廉訪驗看廉訪詢以何人所保答稱宋問宋何名膛目不能對問汝作何業答稱唱戲又問何人爲汝購此功牌答稱撫轅差弁鮑某廉訪怒交蘇州府訊究併傳鮑弁對質鮑謂張曰如此大事豈可信口誣指耶張會意卽稱並非此人實係妄供功名係由宋慶大人所保太守得供卽據情禀復並代求免廉訪准之業已交保釋放（必） 
[電禀武員窩匪詳情安慶]  
　　皖撫近據巡防營管帶宿州牧等會同電禀略稱宿州西鄉柳子集監生陳品眞禀稱突有贓盜數十人明火執仗闖入室内搶去元寳八支銅角二箱計錢七十千文烟土三百兩烟灰一百六十餘兩耕牛三隻馬四匹當　百善集汎會同防營哨官帶團練差役等尾追至永城縣境侯家集各盜賊均在胡連法家向前緝拿胡連法拒捕兩下對攻彈　練勇二名槍斃盜匪數名遂將胡連法拿送宿州收禁管帶復帶勇四十名解省訊辦查此犯曾充智勝營統領係蒙城縣人卸事後遷移在侯家集居住向係窩藏匪類坐地分贓各州縣盜案均出其手等語現皖撫已派管帶馬隊劉玉臣親率馬勇二十名前赴臨淮迎提矣（俗） 
[蘇省决囚補誌蘇州]  
　　去臘廿六日下午省中奉到法部釘封公文當由臬司轉札吳縣會營在司府縣各監内提出命盜案犯九名綁赴北寺後大校塲處决（必） 
[蘇撫勘驗橋工蘇州]  
　　閶門外李繼宗巷火車經過之處新造洋橋一座計長二十七丈工價銀六千九百五十兩現已工竣由 
 
 

Page 11

 
 
督工委員禀請蘇撫陳中丞於初五日親臨驗勘（兆） 
[浙撫破除積習杭州]  
　　浙撫以時届新歲特諭飭外府縣各屬員母庸賀年餘如上元張燈及宴會等亦皆誡免惟在各會館舉行團拜藉敦鄉誼（晚） 
[查禁賭博淫畫杭州]  
　　杭垣每届新歲賭風大熾茲由巡警及府縣派差查禁吳山等處之西洋鏡攤均藏淫畵尤爲敗壞風俗嚴飭一律禁止（晚） 
[示期考優南昌]  
　　江西考優各生共千餘人去年來省候考適値汪頌年學使丁憂回籍外間謂須俟新簡林學使到省再行示期考試各生慮難久候因於歲暮時具禀代理提學使請明定考期奉批據禀今年適屇考優之年諸生到省已不下千餘人請明示考期查生員考優棄經學務處通飭各府轉飭各屬統限正月十五日一律取齊到省照章親赴本衙門塡册伺候開考（氏） 
[未允入閣鈔書奉天]  
　　奉天測繪學堂監督徐鴻寳財政局主稿蔣宗謀等禀請軍督憲准其入閣鈔書增入上海藏書樓以廣流傳而保國粹奉批如下禀悉該員等慨新說之雜糅凉舊聞之　墜擬請准入文溯閣傳鈔佚書增入上海藏書樓以資流布用意甚善陳義尤高惟禁籞森嚴官書珍秘未便擅行出入亦未便逕付鈔胥仰候將來開設帝室圖書館時再行酌量辦理聞此事非奏明不行故徐蔣二君尙擬續禀力請出奏期在必成以遂閎願云（云） 
[提督巡夜松江]  
　　松江提台劉華軒軍門於初二日夜親至大街小巷巡察一周大小各武員均到處伺候嗣至普照寺團防局坐談片刻而散（使） 
[電請加增櫃價松江]  
　　去臘華婁兩縣櫃價較市價短五十文郡紳劉顧諸君遂聯名電請蘇藩核示松府戚太守旋奉藩司電飭立傳程何兩大令到署面諭飭速籌加詎至除夕每元僅加十文民問無奈祇得隱忍向櫃完納（使） 
[懲治劣差松江]  
　　華亭縣差役馬某近因奉差下鄉在山陽鎭勒索鄉民經該處董事致函縣署詳述一切縣主程大令當卽提馬到案叱令鞭背二千下斥革卯名復荷巨枷以示懲儆（此） 
[奉天財政局呈趙次帥文（爲畫分稅捐權限事）]  
　　爲呈核請示事竊查職局自歸併開辦已歷一載有餘上年創辦伊始從事調查爲日無多程功有限自今年正月以後切實整頓遂件開辦其宗旨不外乎化散爲整改繁爲簡剔中飽以裕國改舊章以便民全局在小員司朝夕從公兢兢靡懈雖不敢遞矜成績要無不以覈實歸公四字互相助勉至職局承辦之事目以稅捐爲大宗現在改定統捐力戒重徴較之從前孰重孰輕載在章程無煩　縷至統捐以外如車捐一項現已改爲發給車牌定價極亷較從前一處一捐乾輕至十分之九如箊捐酒捐各項均係遵照部定章程兼仿直隷成案毫無加征處如墾務一項無論蒙荒民荒韋塘山荒其所收地價經費皆叅酌歷辦蒙荒及大凌河東西流水諸成案祇有减收並無加徴如淸賦一項係因前欽差大臣廷奉旨專辦墾務將舉全省　民各地而井畫之陳義太高民情不便及改歸職局承辦以後再二籌度萬不得已乃改淸丈爲淸賦所有浮多滋生各地由民報領執業暫不淸丈以省擾累如稅契一項新章祇收五分三釐旂民一律較之從前征收八九分者　　區别此外如土藥畝捐出繭捐木稅鹽釐等項有不在統捐之内者其章程皆係前軍憲增廷任内所訂職局但有整頓並無　增案牘具在無可欺飾取之於民者輕减若此而歲入或增至十餘倍者以所增者不在民之輸將而在官之侵蝕也怨　之興不絶於道其故在此曠觀歷史几言利之臣無自全之道利聚怨歸亦固其所職局囊括全省之利權掃除日年之積斃其所發之難多歷一層其所受之謗必又增一倍無從趨避無用剖辯仰承委任知國而已歛怨固非避謗亦未必是也雖然循名貴　責實衡久必先求已職局每遇外人訾議往往返躬自省或調查各委員是否得人或詳核定章是否太甚如係過在職局無不立與改良矧荷憲台責任之專全國期望之切欽奉懿旨又殷殷以操切擾累　削煩苛相誡敢不　承斯旨愼始圖終然而事權之所分責任之所限有令職局難以求全而不得不急於自白者敬爲憲台縷析陳之蓋財政者統收與支而言之者也現在全省之支欵皆出自職局而全省之收欵不皆入於職局其大者如各屬之巡警畝捐其名創於升任尹憲增不數月而遍於全省現在承興兩縣之鄉鎭巡警經憲台迭次改良又飭職局籌欵暫墊復經朱道慶　剔除弊竇實行保衛民間已知共有利無害至於省外各屬所收巡警經費爲數當不在少是否悉充巡警之用所練巡警是否實行保衛有無弊竇職局無從查考即有不實不盡難掩衆目者雖經職局行文調查並不將收支欵目切實呈報即使呈報其所練巡警是否實在亦不可知職局但有理財之責而無察吏之權其責任與内地藩司不同故各屬之對待職局亦因之而　此其一也又如各屬之學堂新政捐此項捐欵雖皆禀准有案然浮收濫支之弊必不能免尤與職局統捐辦法互相衝突就各國辦法而　國稅地方稅本不相混然所謂地方稅者必須民收民用毫無浮濫方爲地方人之公益雖多取而不爲病乃默察現在情形似各屬所收學堂新政捐除切實辦理者不計外其餘實爲官吏進項之大宗可謂名實相　矣若職局因其相戾而遽裁之則官吏又以新政無款爲詞謂職避吝而不予若責其新政有無實效是否虚文其事又不在職局權限之内此其一也又如礦政調查局之礦稅卽商部奏定礦章之出井稅也其數或値　抽五或不止抽五而皆重於職局之統捐前已遵照部章將煤砟等稅移歸礦政局辦理現在礦業尙未發達所收不過煤　等稅惟皆係民生日用之品將來必有以重於統捐爲口實且礦政局現正禀請在省城新民等處設補征礦稅局將來出井之貨與過路之貨權限亦難分明此事關係部章亦非職局所敢擅阻此又其一也又　山海道經征之户部關稅此稅倡始何年分卡幾處歲征若干職局均無從查考但聞從前係雙杜龍窖四口自關外鐵路通行後移設於錦州溝帮子等處其設卡地界皆在統捐區域之内其所定稅則無案可稽似皆重於統捐商人不知向章但知奉天改定統捐何以一貨又有重征之處羣相詬病故西路稅捐風潮甚於各路此又其一也以上四端皆非職局所取之財但外人無從分别以其取財而非議之以爲職局取財而更非議之職局不敢謂除此四端凡職局所辦之事皆係盡善亦不敢謂職局致怨之故悉由此四端而起且國勢如此凡有血氣理應力任勞怨亦何敢以避怨之故而曉曉置辦惟一省之事必須統籌兼顧職局以理財爲專責其餘各事皆非所同憲台以通籌全局爲責任必須化不平者而使之平方足以圖進步此不獨財政一事爲然也即以財政而論如巡警畝捐學堂新政捐礦稅山海關户部稅四端其事皆在職權限之外而實則固自取怨尤事權旣屬於他人豈能代之受過若再苟且相安默爾而息必致人人灰心全局解體以後辦事更難措手仰懇憲台明定劃一辦法指示遵行職局幸甚至職局承辦各事有未臻周妥之處仍當竭力考察時時改良决不稍涉推諉合併附陳須至呈者（丙） 
[謝贈]  
　　昨承順利洋行惠贈中西月份牌各一帋並桂花肥皂一匣列豐洋行經理萬豐公司惠贈月份牌六張中國合衆水火保險有限公司惠贈月份牌六張五色十光鮮艷無倫書此鳴謝 
[謝書]  
　　昨承文明書局惠贈最新植物敎科書一册著者爲日本籐井健次郎譯者爲長洲王君季烈語簡而意明插圖尤極精美洵稱敎科善本書此誌謝（了） 
　　今日尙有繙譯本埠新聞小說列第三張 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[美國禁阻日本人之問題]  
　　初五日東京電云美國上　院紳用投票法公議禁阻日本人居美之條件計贊成者僅二十三票反對者有四十五票因即作廢各紳皆以美總統修改護照之法爲可行 
[俄遣專使商議海牙平和會條件]  
　　初四日倫敦電云俄國馬丁博士奉俄皇派赴歐洲各國京城專辦商議海牙平和會條件之事禮拜五日入觐英皇奏對甚久俄使此行爲不虚矣使節定於今日由英京起程赴海牙 
[日本人已得留學美國]  
　　初四日柏林電云美國政府已决定准日本學童入嘉禮福尼亞省學校 
[俄國民政黨之要求]  
　　初五日倫敦電云立憲民政黨要求在國民院得占多數因從而逼令首相司徒來賓辭職 
[鐵路撤改轉運稅]  
　　初四日倫敦電云愛比西尼亞鐵路因法國政府催促已允將百分之十之轉運稅作廢譯字林報 
[上海官事]  
　　江西候補道孫思敬户部銀行總理候補京堂陳宗嬀代理靑浦縣知縣張瀛鐵路購地收支委員知縣顏廷楨縣丞沈亮棨昨日先後到道分别拜謁○巡警北局長劉光沂請假十天○新委公共公廨襄讞委員王篤基禀知初五日到差（尾） 
[駐滬俄總領事電賀江督年禧]  
　　南洋大臣端鑒欣逢貴國元旦本總領事不克赴省恭賀惟有敬祝貴國政治日新並皇太后曁大皇帝康强逢吉並頌貴大臣勳猷益著特此電賀（川） 
[日本親王道經上海]  
　　文匯報云日本伏見宫貞愛親王奉使赴英報聘由神户乘達文哈郵船起程於昨日駛抵淞口駐滬日本總領事永瀧君偕日本公會會員數人親往迎迓並預備親王於昨日下午來滬親王以時晚改於今早坐小輪進口十句三十分鐘抵郵船公司馬頭由總領事導至公司總辦伊東君住宅捕房派印度馬兵護衞日本團練兵及學生亦列隊致敬親王用午膳畢卽偕總領事乘馬車出游午後三句鐘至五句鐘見客各國領事各國兵艦管帶宫中國官員及東西人士往拜者約有二百餘人親王將於五句三十分鐘回淞登舟云 
[襄讞蒞差]  
　　新委公共公廨襄讞王肇之明府篤基已於昨日蒞廨辦公並擇今日往拜英美德及各國駐滬領事（泉） 
[官紳會講鄉約]  
　　上海縣王大令學師杜廣文曁姚莫蔡周等諸紳於初五日下午先後至本城鄉約局宣講聖諭廣訓講畢復演說興學勸學諸大綱并勸人戒除洋烟散會時已五下餘鐘矣（車） 
[西成學堂遷移]  
　　城内西成學堂向設在楊家荒塲郭姓住宅内現因學生日衆校舍不敷由校長議遷至龍門師範學堂附近某民房内俾規模日臻完備云（車） 
[電請官輪局照給租價]  
　　去年前江西巡撫吳中丞在吳城鎭相近舟行遇險歸咎於拖曳於小輪日昨駐滬江西紳商陳作霖胡文達徐士修等特電南昌藩台沈方伯略謂祥昌振鷺輪爲官輪局租拖吳仲帥坐船該坐船途中損漏諒係年久朽壞失修不堪載重行駛應仍責成僱船之人與拖輪無涉乃兩縣傳諭扣付租價勒捐賑欵於理不合至籌賑一事自有應盡義務何須兩邑尊負此苛勒之名耶乞飭官輪局照給租價維持商本破除壓力舊俗（收） 
[演劇助振]  
　　本埠某會因大江南北水灾爲害特定於本月初七初八兩日借小東門内東街仁和里道前小學堂演劇集資助振每人收洋銀五角（收） 
[稅司函覆並無私運洋鎗]  
　　滬道瑞觀察訪聞洋商達得老格私運洋鎗五百支往浙江平湖地方因即電飭嘉興府密查並函致新關稅司以西人携帶鎗支數至五百餘支之多何以開上巡仟人等毫無見聞究竟有無其事請即查復等語茲經稅司查得去冬十二月中旬曾接關道函請驗放浙江安吉縣緝捕營所用後膛鎗二是支及藥彈等件大約所聞即係此事函復滬道（車） 
[請阻西人越界築路]  
　　滬北馬路上寶接壤之界浜去因有洋人塡築馬路曾由滬道照會領袖飭令停工茲因仍未停止由該處紳董袁觀瀾等具禀滬道謂此浜係上寳分界之要地刻下如西人再不停工深恐將來勢難阻止應否卽就所塡之地丈明徴收年租俾等轉圜云云未知瑞觀察作何辦理也（車） 
[札查協緝不力]  
　　去臘浦東南橋地方富户吳某家被盜劫去金銀珠飾並傷多人報經奉　縣王履勘屬實移文鄰封一體協緝凶盜茲聞此事因該處汛弁唐某當時協緝不力爲道憲瑞觀察訪悉已嚴札澈查矣（永） 
[盤副捕頭回國]  
　　美捕房盤副捕頭請假九月回國由總巡派楊樹浦捕房愛副捕頭代理所遺楊樹浦捕頭差由三道西捕代理（賞） 
[駁船傾覆]  
　　昨日午後有一駁船滿裝樹柴行抵南市董家渡忽爾傾覆幸卽施救得免傷人惟貨物已盡付東流矣（夜） 
[流氓褫衣]  
　　李阿華在某輪船公司爲式拉夫前晚行經鄭家木橋電報局門前突有惡丐鄭子明羽黨甲乙等五流氓各持小刀蜂擁圍住聲稱向借洋銀一百元李以無洋對若輩卽持利刃恐嚇不許聲張遂將身畔皮夾抄出見内中祇有質票兩紙爰將灰鼠緞褂羊皮綢袍絲腰帶等一併褫去一閧而散事後李投報捕房請爲查緝捕頭允之（舟） 
[送究窩藏竊贓]  
　　制造局長夫巡長李雲甫因窩藏銅廠工匠所竊物料三百餘斤被龍華子藥廠委員吳二尹查明告知幇帶劉萬祥在李雲甫之弟德公家查獲原贓呈報總巡劉原道轉禀張總辦立卽提李斥革再行送縣究辦（夜） 
[招認失散行李]  
　　巡警西局於去歲十二月二十八日據二十二鋪地甲禀報轉據挑夫王明才聲稱當太古碼頭大通輪船抵岸時有不識姓名客商年約三十餘歲本地口音似做廚夫雇伊挑送行李至莊家橋言明挑力一百二十文由新北門進城今忽失散訪尋無著計行李綱藍荷包共三件請爲收存等語局員卽飭地甲赴莊家橋一帶遍訪亦無縱影因於昨日出示招人認領（車） 
[澈夜嚴查客棧]  
　　新正以來英界老閘捕房捕頭惠爾生君因攫物各流氓大都住宿客棧爰於前晚起派出中西包探至英美 
 
 

Page 18

 
 
租界各客棧嚴行查緝至天明始回銷差（泉） 
[並非槍擊華捕人犯]  
　　匯四捕房包探前日見有王德才者形跡可疑恐卽寳善街槍擊二百三十九號華捕之人禀由捕頭飭探至老閘捕房將二東洋車夫傳至辨認據云並非此人即釋之使去（莊） 
[淫詞仍未禁絶]  
　　法界各茶肆演唱花鼓淫詞業經中西官嚴申禁令並傳各肆主到案勒具永遠不唱切結方謂此風呆以禁絶不意新正以來若輩將所懸戲牌改換對白攤簧字樣其實所唱者仍係淫詞俚曲苟非嚴以懲之恐終不能去此汚點也（舟） 
[提究地甲庇賭]  
　　本城西局巡士史某昨晚在穿心河橋拘獲擺設賭攤之某甲及賭徒多人到局經局長分别管押並諭立提二十二鋪地甲訊究以爲庇賭不報者儆（車） 
[失火即熄]  
　　前晚美租界乍浦路三十三號門牌某洋房失火當卽撲滅並未成灾（西） 
[香烟公司並未被焚]  
　　前報記本城西門外羊尾橋紙烟公司失愼一節茲悉被焚者係中國紙烟有限公司對面之新樓房計隆泰京貨店怡盛米店凌雲閣烟間等樓屋八幢至公司並未被焚惟招牌略被焦灼（車） 
[總工程局紀事]  
　　源昌衣莊兪雲高去冬將衣料質洋八九百元被莊主控由總工程局追究原贓茲經陳良玉參軍訊判正二兩月各還洋四百元○恊順興米行夥吳漸生去冬至張松林米店收賬洋三十二元後由張查得悞付五十元鈔票一紙急向追索不認昨扭控到案叅軍訊無佐証斥退自理○南區四十五號巡士張承恩私押皮鞋由警務處斥革後發交裁判所茲已訊判押交學費四十八元○六十七號巡士李左浩在三角街賭博得洋九元因流氓分肥不允互毆由他巡士拘獲彭洪卿一名解由南區送局昨局員訊得李不應犯賭判送交警務處斥革併着繳學費彭戒責二百下押辦○郭登三扭鄭阿福至局控鄭於去年冐取顏料四十八聽値洋十五元求追判責二百下押一月（永） 
[公共公廨紀事]  
　　美界捕房捕頭遣七百七十五號華捕送婦女王阿英到廨據云係失火案内要証請爲管押値日差據情入告關太守著交官媒收押俟開堂時解訊○五百二十一號捕送迷路女子楊小五子到廨請爲安揷太守著　廨訊核（莊） 
[英租界捕房事]  
　　包探趙銀河於前晚拘獲行竊廣東路宏興客棧棉被之陸否生一名逮入捕房押候開堂時解請究辦○三十七號西捕及二百八十一號華捕於前日下午在山東路與洋涇浜等處拘獲在途招攬坐客之馬夫三名及馬車三輛帶入捕房捕頭飭將馬車扣留人則釋之使去着投公廨判罰（莊） 
[美租界捕房事]  
　　廣東流氓高平安歐阿蘇陳元林前晚至武昌路强搶女孩曹金寶金圈由探劉阿炳一併拘入押候解辦○汪利順汪錫順昨向徐瑞金索欠互毆由五百六十六號捕一併拘入押辦○奚四甫昨竊元芳路楊阿九家布被由探朱子藩拘入押究○陶金華昨至新記浜路將某洋房玻璃牕擊碎圖竊由探錢盈棠巡獲拘入押究○桂福生報稱在元芳路廣和興烟間被流氓搶去洋三元請究捕頭詢無人証斥不准理（西） 
[黃種必讀棲霞女俠小傳不准複印]  
　　第一章（出入世界之奇境） 
　　第一節（緒論） 
　　嗟乎嗟乎。人之生也其來奚自。及夫死也。其往焉歸。一月之間。開口而笑者不。過四五日雖。使貴爲天子富。有天下忽。忽數十年渺。如逝波。不能少留。况其生。遭競爭之際會。處機阱之世界。貧賤憂戚。飢寒勞苦。僕僕窮年。曾博一日之尊榮。未可必得。脫有不幸。甚至以血肉之軀。受鎗砲兵刃之虐者乎。 
　　舟車之跡。今已遍於地球。釋氏所謂極樂世界。道家所謂蓬島三山。果安在耶。地上之境。生前之事。茫茫若斯。而更無論於死後之天堂。由是知諸宗敎家之嘵嘵者。皆誣誕而已矣。 
　　然則人之居乎世界中者。如傀儡。如木石。如浮漚。如游塵。靡事不空。無一非假。何戀於生。何悲於死。何欣於伸。何戚於屈。更何爲而竭其精神能力於術藝科學。以求所謂植立功名者哉。 
　　余幼失怙恃。無兄弟姊妹。孑然一身。寄食於季父之家。稍長卽有厭棄世俗之意趣。然季父撫余。一若已子。爲余備貲。送之學校。不空其放散自廢也。余年十五。已入高等學校。於斯時也。忽盡失其虚無淡寂之思想。而孳孳焉日以爭。得進步爲事。夫然後知造物之巧於誘我入世。其境象屈曲奇妙。不可思議。有令人靡焉汩焉委身從之。而不自警覺者。 
　　造物誘我。卽所以厚我。旣厚我。亦未嘗不厚世之人。此固世人所樂聞。而亦余之所不得不自述者也。余奚爲不得不自述。余實以造物之厚我者有未至。使余之所樂無幾。而所悲者未有艾也。余願世之讀我書者。皆有余之所樂。而不有余之所悲。則余之所悲。將於是焉止。余轉樂。 
　　譯者曰，余亞東一窮士也。丙午春，友人有自東京返者。出棲霞傳贈余。乃東京文學士。巖谷蘭軒之所自述也。余讀首章之第一節。嘅然而欷曰。若我者。殆祇有蘭軒之所悲。而不有其所樂者歟。抑知求有其所悲者而不可得。則余讀之益自悲。且又爲世之不得志者悲。 
　　或曰。有蘭軒之所悲。然後悲。不有蘭軒之所悲。則可以不悲。可以不悲。然後能各求其所樂而樂之。其樂固不必遜於蘭軒之所樂也。斯言也。余亦以爲然。 
　　是故讀是書者。不有蘭軒之所樂而亦樂。不有蘭軒之所悲而亦悲。悲與樂。固不在蘭軒而在我。（未完） 
[壓歲移賑]  
　　啓者各處告灾紛至勸捐者舌敝唇焦幾至無法可想茲有淸河壽母以例給六房子媳之壓歲每人一元移助江北水災共孫男孫女八人因亦聞風興起各以祖母所給之壓歲每人一元繳出助賑合共洋二十元送由本會彙解災區散放雖杯水車薪於事無濟然海内四萬萬同胞苟能取法於淸河氏咸以壓歲移賑則億萬哀鴻不難同登袵席馨香頂祝願頌淸河壽母多福多壽多男子又八齡童胡慶生捐助壓歲洋一元除分掣收條外合併鳴謝[  商務總會籌賑處謹啓]  
 
 

Page 19

 
 
   
 
 

Page 20

 
 
　　縣蘇錦霞善政得民興學最善寗海縣知縣張介祿勤職愛民才猷卓著署金華縣瑞安縣知縣張學智廉退不競威惠交孚署浦江縣蕭山縣知縣李前津廉幹有爲所至民愛以上六員擬請傳旨嘉奬常山縣知縣榮春暉貪惰縱下民怨沸騰嘉善縣知縣徐本立縱容子弟甘心陷滋麗水縣知縣李樹聲暗弱多病羣小弄權縉雲縣知縣范傳衣苛虐病民玩視敎令候補知縣穆克德靑任性妄爲操守不謹蘆瀝塲鹽大使朱憲斌行爲謬妄結怨於民以上六員均請卽行革職孝豐縣知縣姜渭璜疲苶無能不勝民社桐廬縣知縣胡裔麟擅用門丁委靡不振以上二員均請勒令休致處州府知府劉炬翰疏於察吏難資表率請以同知降補烏鎭同知曹鈺彝長厚有餘難勝繁缺請開缺叧補此外如有應舉應劾之員臣隨時認眞考核仰副聖朝旌别淑賢之至意所遺各缺俟奉旨後分别應選應留再行照例辦理所有舉劾屬員緣由理合恭摺具陳伏乞皇太后皇上聖鑒訓示謹奏奉硃批另有旨欽此 
　　宫門抄十月二十九日理藩部廂藍旗値日無引見甘肅臬司黃雲請訓銘安因伊子授郵傳部左叅議謝恩那晉授郵傳部左叅議謝恩陳昭常等謝授署缺恩召見軍機黃雲壽耆堃岫恩順 
[浙江巡撫張奏叅劾厘局委員片]  
　　張曾敭片再浙省承辦各項釐捐委員習爲侵欺已成通弊臣到任後迭經叅劾訓誡冀其悛改無如痼蔽已深仍多玩抗自非擇尤懲處不足以勵其餘查有前辦温處鹽釐候補道郭集勞辦理諸多不善旣短收正額盈餘七萬五千餘串隨收加價四萬四千餘串其徴存加價及應提經費等欵五千四百餘兩洋一千七　餘元復延不批解卸差已十閱月屢次展限催交置之不理蘭谿釐局委員候補知府韓紱素性佻達工於營競局事信任司巡聲明最劣絲捐委員候補通判凌啓元虧短徴存之欵玩視定章日久延欠以上三員均請卽行革職郭集勞凌啟元應交之欵仍勒限嚴追以得公欵是否有當理合附片具陳伏乞聖鑒訓示謹奏奉硃批叧有旨欽此 
[湘撫龐奏知縣試署期滿堪以實授片]  
　　龐鴻書片再據湖南布政使英瑞按察使莊賡良詳稱永明縣知縣萬發元光緒三十年九月奉文准署三十一年五月十一日到任自到任之日起扣至三十二年五月十一日試署一年期滿據該管府開列政績出具考語由道移司會同查明該員任内並無　碍處分核與實授之例相符加考詳請奏咨前來臣覆查該員萬發元穩練勤明堪以實授永明縣知縣除履歷政績咨部外謹會同湖廣總督臣張之洞附片具陳伏乞聖鑒敕部覆核施行謹奏奉硃批吏部議奏欽此 
　　宫門抄十月三十日内務府八旂兩翼値日無引見侍衛處奏派查驗箭枝派出洵貝勒熙貝勒陸軍部奏派查齋之大臣派出崇壽溥興訥欽泰芬車祥普全福黃永安玉璋掌儀司奏初八日祭奉先殿倫貝子行禮召見軍機孫寳琦 
[湘撫龐奏懇將在任候補道衡州府知府唐步瀛開缺以道員留省候補片]  
　　龐鴻書片再三品銜在任候補道湖南衡州府知府唐步瀛由瀏陽縣知縣大計保洊卓異升補鳳凰直隸廳同知開缺以知府候補光緒二十六年經前撫臣兪廉三委令署理衡州府事二十八年奉旨補授衡府府知府復因獲匪出力保升道員在任候補本年調署常德府篆務臣查該員老成持正嚴毅　爲湘省交涉日煩宜昨更事較多之員在省以備隨時攷察相機因應俾臻妥協該員係實屬知府保有升階本係湖南候補道員近年各省保有升階之員經各督撫臣奏請開去底缺以升班留省補用欽奉諭旨允准有案今唐步瀛事同一律合無仰懇天恩俯准將在任候補道衡州府知府唐步瀛開缺以道員留省候補出自逾格鴻施除　藩司遴員接署常德府篆外理合會同湖廣督臣張之洞附片具奏伏乞聖鑒訓示謹奏奉硃批著照所請吏部知道欽此 
[調補黔撫湘撫龐奏爲恭報光緒三十一年分秋冬兩季抽收厘金及解支各欵摺]  
　　調補貴州巡撫湖南巡撫臣龐鴻書跪奏爲恭報光緒三十一年分秋冬兩季抽收釐金及全年加抽釐稅解支各欵恭摺仰祈聖鑒事竊照前准户部咨以各省抽收厘金未能　限報部奏請飭照兩淮鹽厘格式自同治十二年正月起按半年開報一次欽奉諭旨允准咨行遵照辦理業將同治十二年正月起　光緒三十一年六月底止收支厘金銀錢各數按章開單奏報在案茲據總理湖南釐金局務布政使英瑞補用道陳家等將厘金項下自光緒三十一年七月起至十二月底止查明各局卡經收銀錢並全年解支用各欵銀錢數目分晰開具四柱淸册詳請奏咨前來臣覆核無異除册咨送户部外理合繕單恭摺具奏伏乞皇太后皇上聖鑒謹奏奉硃批户部知道單併發欽此 
 
