# 1884 - 170 - 4904023

 

Page 1

 
 
[書越南劉提督覆法吏部招降書後]  
　　法人之圖越南自流丕以九十人戰勝越兵數千遂視越南爲無人於是踞海防奪河內竄南定海東名城巨鎭不戰而下者十數處以爲略定北圻易若反掌而不意有劉永福一軍以久練之兵處常勝之勢一再抗禦殱其大將聲勢震乎全越而法人欲進不能欲退不得增兵籌餉通國人心爲之震恐首尾三年區區千百里之地竟不能唾手而得告厥成功噫法人之受創於劉者亦已甚矣中國撫字遠藩不欲輕開兵釁法人窺之既審度中國必不以全力争越南故時而挾制謂法之取越無與中國之事時而恫喝又謂中國如果阻撓法人即移兵東向奪取海口地方中國聞之雖不真畏法人聽其盡取越南之地而整兵以駐關外並不與法人交綏但使虚與委蛇遥作聲援即如海口調集戰艦增募勇營亦惟自固其防未嘗逆知法人之來而認真備戰然中國之待法人事事肯讓一歩獨至越南之有劉提督則未能宣示大意使其亦不真與法戰也微特去年中國尚在整飭兵備之時即現在已與法人議和亦不聞檄令劉軍如何安插法人得北圻之後越中政事皆法人爲之主劉軍伏處一隅終非了局其與法人亦難保無相遇交涉之事而和議初成絶不提及一語是中國固有難於勉强之處且即勉强而越人肯聽命於法國劉軍獨不聽命於法國也福尼兒與李傅相所立五條自是簡明之約其中詳細欵目尚須續議吾知此後劉永福一軍如何措置或與法人各守其半不相侵犯抑須檄離原處以勉法人相處疑慮　固在意計之中設不議妥法人亦不肯也然吾思永福之爲人中國此時亦實難於處置蓋劉之本心爲越南保境土即爲中國固籓籬越之君臣雖肯低首下心舉國以聽於法而劉或不願越無如何中國之意務欲保全和局暫聽保護且許通商而劉或不從中國亦無如何觀於此書其覆法吏部之言如是之嚴且正可見其保越以衛中國之本心真有百折不撓之勢越歸保護而劉仍伏處其間中國罷兵而劉尚屯田其際此非一朝一夕之聚散也今即不復出兵能保異日竟無齟齬乎法吏之貽劉書也亦知法不擾劉劉固不免伺法非招降之使爲我用則後且時有隱憂故不得已而爲此舉也顧安知劉之百折不撓至今日而氣燄不减也夫法人於李威利戰敗之後處心積慮僅在報仇前則以驕兵輕敵之故致墮其計若一旦遽倍其兵以進劉必不支矣乃一再交鋒仍然挫敗夏文意見以爲就此退手據所已得之數城而治之亦足稱雄於諸國誇耀乎歐洲不意波滑鋭意進兵滅此朝食而劉復大勝數次法人死者數千漸成騎虎雖下之勢也自波滑回國法人按兵不動誠知劉軍之難薄而欲厚集兵力以圖之然心未嘗不惴惴焉惟恐再蹈前車之轍故於將攻北寧之前曾有招降永福之意且欲中國諭令永福率其所部以退駐粤西邊　空闊之處而法人在越得以不侵不擾安然久治夫北寧宣泰二城相繼而亡爲時不相上下然所以如是其易者中國之兵本無必戰之心劉軍以越人反間故亦速退法人因而得入而實則初調重兵之日法人自忖縱極得手當在旬日半月之間而其間朗接一仗暮合一陣勝負生死之數尚不可知此正法人深知劉軍之利憲然後作此計議故其先有欲招降之心也雖然法人而招降劉軍不特北寧宣泰未經失守之日不爲所動即目下中法已和越之北圻盡歸法人保護劉不能規復他處亦不肯退入粤邊計惟守住老開耕田以贍其黨然亦不爲法人所誘遽爾投降觀於書中所云法人之憂正未有艾所幸者近接信息言劉軍在夏和縣附近截擊法兵在三月二十六日部將練忠和十洲駃　之棟與劉豫仁大歷社之役又係四月初旬中旬之事均在中法和議未成之前現登報中之書亦當是此時所遞刻下議和己及一月劉軍當不復更出以難法人矣然而忠義之氣固不能稍貶法人終於棘手哉 
[本館接奉電音]  
　　○昨由通州電局專發電音到本館有閏五月初一日諭旨六道敬謹譯登○閏五月初一日奉上諭文煜着授爲武英殿大學士欽此同日奉旨正白旗滿洲副都統着阿昌阿調補鑲白旂滿洲副都統着托倫布調補正紅旗蒙古副都統着長春補授欽此同日奉上諭嵩申着轉補户部左侍郎兼管三庫事務景善着調補户部右侍郎兼管錢法堂事務欽此同日奉上諭左翼總兵着容貴補授欽此同日奉上諭英廉着補授馬蘭鎭總兵兼總管內務府大臣欽此同日奉上諭蘇元春着署理廣西提督王德榜毋庸署理欽此 
[意在招徠]  
　　○倫敦新聞紙云德國現擬造房屋一所悉照日本式樣以便日本人來此居住其意蓋欲招徠日本銀匠漆匠織布匠及諸色人等聞風而往也然德人雖有此意未卜果能奏效否 
[津信譯登]  
　　○天津西友來信言及奏請自大沽開至天津之鐵路已蒙朝廷允准者係寉宫允國因而德君璀璘所請開之鐵路則自天津開至通州刻尚未蒙俞允西友此信未知確否姑錄之以俟續聞 
[温郡得雨]  
　　○温州自上月十六夜得雨河水已漲尺餘而山田仍未濕透二十日起大雨四日山農無不争先 
 
 

Page 2

 
 
補種瞻望原野生意盎然豈非碧天翁之力哉 
[潯茶續信]  
　　○十九日江永船赴申運茶一千七百五十箱江寛船去漢運茶八百箱二十日北京船去漢運茶四百箱二十一日上海船赴申運茶一千零五十箱二十二日泰和船赴申運茶二百五十箱江寛船赴申運茶一千一百箱 
[拿獲逸犯]  
　　○上月望後有九江人夏杜氏在上海投江覓死經人救起役法界捕房控告經翁太守訊明飭差緝拿騙犯倪某一案已列十六日報內夏杜氏在滬隨發函致九江關署告知氏之夫兄夏勝如囑其查訪俛之下落二十四日夏在潯城撞見倪某尾其後審視居處隨往德化縣署報案經金邑尊飭差隨夏往倪宅拿獲送案二十六日經邑尊研訊倪言語支吾責以事板始招認收監聞將解上海縣歸案究辦云 
[宜昌瑣錄]  
　　○前因查拿開設烟館共獲四人其中有王第三者曾充前營兵勇故先將四人枷責游街示衆並議將王姓發配出口以其爲兵勇而知法犯法也○水勢尚未大漲往年本月水已傍岸現則時漲時退大約用中雨水甚稀所以漢水不能繼長增　也○宜昌三府業已揚人日前由江通輪船到宜不日當接印視事矣○監內瘟疫盛行聞東湖縣監十中不數日內犯人之染疫而斃百約二三十名印官實深焦灼也○禁　　館府縣官以及佐維莫不實力奉行近日城廂內外及西壩等地方向來不下二千餘家今未半月一律閉門過路商客之有烟癮者殊覺不便近得市間謡傳謂有某員求情將准烟舘於白晝開賣二炮後收燈貧民之靠賣烟爲生者罔不翹企但未知果有此事否也 
[閩垣雜錄]  
　　○閩省鹽務自光緒三年後日壞一日因銷路日窄而鹽課不減業此者無不大漕折閲鹽商於數年前禀請何制軍奏請減課未蒙允准去年有鹽商倒塌無人接辦何制軍始允奏減二成倘從此稍有起色未始非物極必返之機也○茶市折閲太多故洋商華賈無不視爲畏途去年茶棧洋行之關閉者無論矣今即素稱鉅號亦多畏縮不前向來四月間開盤買賣兹竟延至端陽節後三四日始集議開盤即此一端市道之艱難可知矣○福州向設有文報舘在馬尾地方凡有寄遞臺灣之公文俱交文報舘收存約一月內寄遞兩次自前歳裁撤文報舘後加以赴臺之官輪船漸少故遞臺公文每多延滯近以防務吃緊　苦信息稽遲故當　已飭知通商局籌議妙法使文報迅捷以免延悞事機云○閩省之阜康錢莊爲閩中錢莊首屈一指凡富家鉅賈官場以及僕隸之百餘貲者無不於阜康寄頓聞將閉之前數日尚有將銀洋送至阜康存放或萬或千或百不等詎料不旋踵而即倒塌刻下因此得病致死者有人因此破家敗業者亦有人嗚呼人顧可無先見之明乎 
[失愼彚述]  
　　○金陵自端午至月杪城內外之以火喪厥舌者不一而足或一日數火或數日一火甚至一日之間東西南北無處不火水龍交舞於通衢應接不暇火之大小視救火者之衆寡以分而既閲二日未有不見其光熊熊者祝融氏之不願與民以休息也是誰之過與一日評事街於瞑色初動時有人見屋脊上有神物戴兠鍪相與馳驟其行甚疾注目凝視倐忽不見未幾火起勢殊猛火頭隨風東西向拉拉雜雜頃刻灰燼水龍以街道逼仄不得施其技救火者争以鈎摧簷排壁絶火道火稍熄僉以爲麟次數十家必無瞧類矣乃竟有幸有不幸存亡相間一若有神物呵護者然是真不可解矣前日泰隆典焚去廚房兩間該典在南捕廳署側爲城南輻輳之所一時耳食者競以爲典物蕩然不勝詫異次日各典之取　粗軟者蜂擁而前至三四日始定語曰家有敝帚　之千金人情大抵皆然水西門有老成隍神祠久已無香火緣僅一廢僧司啓閉而已前夕延及此祠倉卒中亦不審祠內當有何物火後始覺夜半燈花落毘荼一個僧廢頭陀竟應此詩讖語又東花園之空基上有李秃子者榮板屋十數間上覆以茅而下垣以蘆扉中藏黄魚無數　羶者輙於此騐食指之動往往聞所聞而來見所見而去無不便便然果孝先之腹不僅染指於鼎已也前夕大風自西北來忽刮火毬一團落於茅上茅龍之衣盡灼探巫山者未過十二峯皆從合歡枕上同聲翻起見上下一片通明鋌而走險急何能擇遂不覺同唱赤條倐一絲不挂而出果有魯智深者立於暗陬抖擻不止倉卒中亦無人過問或曰是水月庵住持然亦莫究其所食者爲河之魴抑河之鯉也 
[白門近事]  
　　○妙相庵前後有竹園數處瀉雨含烟迎風嘯月皆當年諸擅越所捨之福田也近日新篁成韵尤有雛鳳淸於老鳳聲之趣忽有無賴子以園界爲詞謂和尚侵佔伊址若干尺和尚明知其並無卓錐地也付之不理前日闚和尚他出即入其禪房撞其咒龍之法鉢以去和尚已將强暴情狀禀知保甲分局矣想三尺法當不爲目無憲章者輕恕也○同文館假妙相庵爲春誦夏絃之所所謂淸妙洞天一變而爲嫏嬛福地此叚香火緣正不知我輩幾生修到庵有池圓周十餘畝水雖不深而林木扶疏樓台倒映碧玻璃淸光可鑑到此即眉宇具三斛塵者亦覺可以　滌何嘗謂俗不可醫有人願就池補種紅白蓮數百本題所居曰香遠益淸之室左圖右史肅詠其中花時囦不必荷花爲壁船爲家而露氣風香息息沁人肺腑殊不知人世間復有何物可以娱我志移我情者據住持云池本有蓮因某觀察納放生龜千數於池龜多則擾　遂萎然則後之謀植蓮者須先去此龜也夫○承恩寺在奇望街爲奔走要津者適中之所遠來之士多就此置行李焉前日有周君四川人寓九間房內忽自刎以死官驗時其刀猶砍在桌上入木寸許盖其寄憾於此者深矣據其同鄉云周性最介自四川不遠千里孑身謀食江南雖極　乏從不輕貸人一錢首府羅觀察知其貧屢有所贈輙不受惟求其薦事而已前月有李司馬榷通州花布羅觀察遂薦尤周二友李收尤而遺周周自念安硯無所者二年矣纔假一枝　猶復不就則天之絶我可知然不料竟决裂至是也悲夫因念刻下之奉硯田而呼庚癸者到處皆是然無一處不人浮於事宜乎謀事之難難於上青天也吾願天下之事權在手者愼毋謂乃公事殊易易也謂予不敏周公豈欺我哉 
[九江近事]  
　　○江右鎭武軍中營奉潘大中丞札調九江防堵現於上月二十二日抵潯在大南門外桑樹嶺挑築營壘與選鋒新勁各營互爲犄角云○九江旱乾日久需澤甚殷上月二十二日黑雲四布密雨終朝簷溜聲喧溝渠水溢田禾勃然興焉惟四鄉尚未霑足耳○潯城內星亦紅邊　心旌斾飛揚聲威頗壯從此鷄鳴狗盜之風當可少息矣 
[袁江雜錄]  
　　○浦上各店年來以布業爲最疲今歳上市之時驟閉八九家幸現有五家新開云○各行生意淸淡店夥舖東無不呌苦即車夫脚夫工匠亦閒時多而忙時少無聊之至謡曾頓興或謂西人將挑浚淮河以入輪舟或謂西人將由揚州上泝開埠袁江一傳十十傳百信口而談似甚鑿鑿然其實皆子虚也○前報各官憲令柴草各廠一律徙至土圩外空曠處俾絶火患而衛閭閻無如各廠堆垜如陵遷動實爲不易三月底　期甚促爰共具呈聲訴即經王邑尊籌議只准在原處出售原堆之柴草新到柴草須另覓地堆積一俟原處柴草售盡即赴彼處誠善法也兹中洲一帶各廠已經徙浄沿堤雖尚有兩三處然存柴無多想旦夕　即可告竣矣○二麥已漸次登塲收成均好不止七分之數是以米價每石約跌二百餘文所有新上市之小麥麪每斤酌中者二十文孔麥　酌中者十六文似此情形俟一律上市當可更賤也○五月十九日下午水門外堤上有某甲徘徊瞻眺意甚愁慘忽聳身一躍尋屈原於波底翌日某家屬聞之沿流尋覓果於越甲下得屍棺　○近年各行生意淸淡鞋店閉多而開少工夥辛俸日减而工作日繁日前各夥停工給訟顧訟久不結各夥工之貧苦者怨聲載道而各店東遂相率閉門罷市矣○山陽東門外閘口地方近因開土井掘得一　有黠者謂　主壽　此水能治百病一時驚動城廂質士大夫亦有駢肩接踵而往者故香火甚 
 
 

Page 3

 
 
盛云 
[冐認親子]  
　　○徽州浜巨川以製墨爲業遂寓揚州夫婦年皆過六十咸豐三年揚州失陷時其長子方四歳中途失去嗣後又生兩子現年皆二十許長子之失全家久忘之矣乃前日忽來一三十許壯漢直入中堂呼父母伏地痛哭自報乳名云由越南之黑旂隊逃回歷言當年爲　營宫拾得養爲己子在某處　　爲賊所擄轉入黑旂隊今始逃回洪嫗大哭洪則凝思至再以其入門即認父母且知乳名失時方在孩提不　如此之熟未便遽　旁有一三十餘年之　夥斷其的確且種種問答如授意洪不能無疑時洪有妹在　既孀且老依兄多年因言長子身上某處有　記一片某處有傷疤一塊深近半寸如有則　騐之皆無洪决意不認且欲鳴官其人痛哭而去不三日老夥亦告假回家旋有同行人告洪云此係老夥之子意在吞占家　今見不認又恐識破故亦自退然而其設心險矣 
[陰可畏]  
　　○炮烙之刑相傳爲商紂所創泰誓所謂焚　忠良即指此也自周文獻地請除之後此制遂廢後世亦無有更用之者不謂冥冥之中尚有用此酷刑雖近荒誕亦足警世故錄之據杭友言杭垣上皮市巷有圓件公所圓件者嫁　內提桶脚盆之類是也公所內有孀婦徐姓寄居之其夫曾以醬園爲業亡已三年婦雖以漢家老寡婦自名而專好勸人作買臣之妻凡遇空閨少婦獨處孤孀務必多方慫恿恨不使天下有情者終成眷屬俾冰上人亦利市十倍也前月某日婦方就多披薄棉襖而坐隨手刮一洋火以吸旱烟不料火星落於裏衣未曾知覺逾　衣襟盡着　及棉花棉花引火尤易而棉褲亦前後　着未幾灼及肌膚極聲呼痛急忙解脱衣襟而心忙手亂愈解不開火亦愈燒愈熾只得大呼救命　鄰婦相助脱去衣袴而胸前兩臂及兩腹間兩　皆已紅腫且有焦痕婦只能在床亂滾呼痛不絶哀慘之音令人掩耳急請醫生療治奈敷　不能止痛飲藥亦不能定疼傷處愈　愈大皮　皆作紫黑色終日呻吟牀褥偹極苦楚説者皆以爲地獄之變相也至初七日招集親　婦女泣告曰我前次曾吞没孤　圜中某媪一欵致其忿恨而死又爲再醮婦作媒共十一人現經某媪及諸婦之亡夫告准在冥間日受炮烙之刑今晚郭須到案某處尚有存洋望爲收取盡數購冥鏹以作冥中使用也衆婦不知炮烙之説私相猜問婦忽大聲曰我胸前抱一銅柱兩手及足已　焦炭惟背則無恙也言訖呼痛而逝死後半身盡已焦黑惟背肉仍完好如故此五月初七日事也 
[憲節將臨]  
　　○張湘濤制軍許竹篔星使由天津乘坐海晏保大兩輪船來滬曾列前報兹悉兩輪船約今明可以抵埠是以本埠天后宫內昨已舖設一新以偹兩大憲小駐行旌云 
[開訊賭案]  
　　○西包探麥根督同華包探往拿虹口三官堂附近之老臺賭攤被賭攤上之望風人報信關照賭徒四散奔跑祗追獲落後之一人即係曾充三道頭華捕之李阿連隨將賭棚付之一炬又經包探吳梁德續獲彭雨齋徐德方等二名先後解案由黄太守商之哲總領事飭將賭犯概交捕房再拿同黨併究在案兹悉包探吳梁德同新充之包探張樹堂復往拘拿賭犯名麻皮阿寶者既至其家未遇阿寳惟搜得賭簿幾本置鐵箱中命阿寶之妻同至捕房交捕頭察看內有一簿皆係該賭攤開銷衙門差役捕房包探華捕等之使費昨將此簿及以前獲到之人犯一併解案鉛捕頭申訴前因賭簿呈閲并請察究簿之真假包探吳梁德禀稱西包探令我查拿賭攤爲令趙新甫王耀州沈錦堂等到賭處與之共賭探明爲首摇寶者係彭雨齋并　名麻皮阿寳等旋有賭徒將洋五元送　我家交與我母我回家得知不敢收受將洋交明捕頭後同西包探獲到　犯又同張樹堂到麻皮阿寳家未遇當見臺上舖下有帳簿併放鐵箱令阿寳之妻到捕房嗣即交保出外因患病今未解案太守問既有洋五元交付　爾爾應知是何人送來即便根究帳簿究竟是否在阿寳家裏搜得不可草率累人吳梁德答稱洋係交與我母之手故不知送洋者何人至帳簿的係在伊家中搜得張樹堂略訴前因哲總領事閲得簿內書明捕房繙譯包探華捕縣署會捕局捕廳等各差役線勇等人英會審署中門丁　役人等均有使費即本舘亦被牽連哲君將簿交與太守曰貴分府察閲此簿是真是假太守謂恐不實在須問獲簿者自知哲君又言此事務期根究本領事尚須照會道憲李阿連彭雨齋徐德方仍執如前不認與賭沈錦堂稱在捕房捉狗由西包探命我到賭場看定賭徒　而　彭　齋等果係在場聚賭者趙新甫王耀州同供爲小工亦由西包探差去看賭認明彭雨齋等是實哲君請判彭等各罰洋五十元無力繳洋各枷一月以儆太守照此判斷帳簿發交捕頭太守謂賭塲既有使費之簿决不致任意放在臺上此事總須着吳梁德查明實在哲君然之又言如果屬實理宜從嚴懲辦云 
[圖奸未遂]  
　　○浦東龔家路口某姓子前在松江習帽業聘隣近某姓女爲妻結褵以後即在路口開一帽舖夫妻主持店務意甚相得比隣張姓　某妻貌美垂涎已久無隙可乘前晚忽得一計邀某同去洗浴洗畢謂曰我有要事往别店一行恐學徒不善照應門户望汝在我店稍待某允之張即潜入某之臥房某妻只道夫回亦不理會詎張脱衣上床擁抱求歡某妻知非本夫大聲呌喊其翁在內聞之出喊隣人將張獲住剪下髮辮至天明適用沙廳羅司馬因勸團防行過此處某姓攔輿呌喊司馬大怒飭將張當街笞責一百板飭差帶張回署俟公回後再行訊究彼狡童兮其亦　怩於街頭受杖時耶 
[縣訊拐女案]  
　　○顧阿福投上海縣控稱我女名阿大現年九歳前日在門口玩耍忽被鄰婦華趙氏顧陸氏蔣胡氏三人誘賣特將該三婦扭交廵捕房押解英公堂　黄大老爺訊供送案　此投質旋經蔣明府訊據華趙氏顧陸氏供稱顧女係被蔣胡氏領去賣與北新涇地方文生張姓家計取身價洋四十元但不知爲婢爲女求問蔣胡氏便知明府以該二婦因蔣胡氏患病發堂未曾來案故敢互相推誘實屬可惡飭蔣華趙氏顧陸氏各掌頰八十押候蔣胡氏病痊再行訊究 
[抉出情]  
　　○昨報着交衣洋一案昨日王馬氏持洋十元呈繳餘洋仍請相讓太守謂爾之淸白聲名本分府早已查明若將衣洋照數繳案尚可從寛王馬氏竟敢嘵嘵置辨又請開釋聶四太守謂聶四之事與爾何干爾須將餘洋五十四元一併呈繳而了汝事如再多瀆則將爾在蘇之勾當在申之劣跡逐一重辦王馬氏始唯唯太守飭蔣王馬氏交保繳洋其先繳之十元看原告顧文照當堂領去 
[英界公堂瑣案]  
　　○王瑞甫即王瑞生被匪人攫去英洋一百零五元由包探阿二緝獲傅月華何南生李世平等三人押候查究等因已列前　昨將傅何李三人解案王聲　前因哲總領事以案無遁飾請判傅等各押年判太守減判各押一年起案之三洋交王嶺去○華捕稱周金初在日本領事署帮傭　東人因失洋六十八元疑周所　交捕送案當有日本署之繙譯官到堂觀蕃周堅不認竊黄太守飭將周仍交捕房俟照　日本領事查明實據再核辦○包探顧阿六稱蘇鄉人陳金源扶堂兄陳永祥到捕房聲言陳永祥在小菜市被馬車撞倒碾傷腰骨右脚由捕頭送陳到仁濟醫院一而派我查明滋事之馬車查得碰撞時有一皮匠存茶館門口目睹馬車係龍飛馬房者回禀捕頭親同皮匠到馬　指　　二係在車後者　撞時馬之前蹄已蹶由張二扶起故能認明至前面拉韁之馬夫不能指實因問張二指明同駕車之馬夫張春華一併帶至捕房今特解案請訊陳全元仍扶陳永祥上堂申訴前因二張堅執前詞龍飛馬房主某西人亦投案請釋馬夫哲總領事謂既據包探查問皮匠知係龍飛行之馬夫張二等擾禍該皮匠何不投質請黄太守將張二張春華交洋東保去著捕房傳到皮匠再訊 
 
 

Page 4

 
 
[法界公堂瑣案]  
　　○李鑑魁稱保藍翎守備在劉大人漁團局當差今在治下花園塲開小烟舘被素誠之蕭裕亭及劉姓　去箱子二只昨在小東門外扭住劉姓鉅被友人王德放脱故將王扭案太守詰之王德供稱因彼此都是朋友是以勸散詰訊之間又有一人詣案稱姓朱名五昨日李鑑堂與劉姓争扭我亦在塲劉姓並未走脱現在解案竊犯內無辮之人即是劉姓太守着傳進謂爾非姓劉該犯答稱　名王友德太守詰其偷箱　事稱係蕭裕廷所竊太守着其迅交蕭裕廷到案否則嚴比○法通事稱昨夜有一孩在黄浦邊失足落河幸經　街捕救起今亦解案太守詰問該孩據稱名有林姓丁其餘言語皆無倫次太守察得此孩似有瘋病着發堂安插○曹啓章控開同和客棧之華某爲其作中與馬北堂　在華自利洋行之彚利輪船做買辦今因華有利倒閉買辦未做而五百洋元已被華有利取去立有收條等詞太守准詞傳華到案華稱作中是實嗣華有利倒後吾曾知　曹啓章向馬北堂同夫淸理詎曹不但不去反來控我况華有利行東劉禮亭現因他案管押在新衙門可請查究太守謂曹啓章曰劉禮亭既押新署亦可遞詞禀控華某既爲中人亦難置身事外着暫交保 
[奉題小樓主人小樓吟飲圖即歩原韵]  
　　○未過高軒雅欲尋羡舞盛敦暢題襟惜花翎趂申江賞玩月牽連午夜吟豪量威名雄酒國　君自署酒國將軍　幽棲雅蹟證仙心神交　幸披圖題　誦泠泠白雪音　珠江拙閒廬主邠農杜鳳岐○風塵小憩喜相尋一笑登樓豁遠　酒國勤勞應暢飲騷嘖豪放儘長吟照人常見垂青　適意欣逢愜素心尺幅畵圖包宇宙高山流水契知音　三十六江外史敬南陸正祥○如此仙緣不易尋登樓小憩豁幽襟酒因頌德稱觴飲詩到驚神拍案吟遠水遥山千里目淸風明月兩關心　懷一覽空千古曾否青蓮寄賞音　荼䕷花館主人○有樂此間尋呼朋證素襟酒邀知己飲詩對解人吟暫息壟中脚高懸物外心登樓一嘯傲誰是訂同音　仁麟李士龍 
[馬雙珠校書索贈爲成四律和影庵主韵]  
　　○蟲娘舊里住金閶十五禪筝已擅塲鸚鵡解聽新度曲　　不及入時妝鏡波曉　桃花艷薰色嬌添柳葉長阿姆嗔儂苟言　忍　愁寂負流光　静安古寺憶逢卿雲影香光鎭日晴懶作笑顔佯穩重早諳愁味是聰明雲顔淡蕩看偏　柳舞婆娑畫不成天壤何曾無絶色此心傾向便傾城　陌上花枝惜易殘淸　幾見月團　梨花有夢隨雲去梅子無情帶雨酸繡被自甘成獨繭玉容隨分對雙鴛防人道是傷春淚倒入幽腸未肯彈　貝齒珠喉吐麝薰當筵一曲倍超羣未圓心事如新月已過良期似彩雲纎指脆聽秦女瑟瘦腰柔稱越羅裙若非誤入襄王夢宋玉無因屬此文　　三十六芙容仙子秋舲氏稿 
[淡黄柳]  
　　甲申春暮復滬上之游舟泊鴛湖烟波蕭瑟廻憶客秋九月韓游滬濱繭喁後于備極文燕之樂頃銕夫季桐均客楚北秋舲亦久歸黄山故人四散烟水一空追　舊歡悵然有作　○蕭條落日看徧傷心色野草黏天雲冪冪但見風塵障目何處江鄉數峯碧正相憶天涯那詞客乍寒暖怎將息更梅花落盡傭吹笛中酒傷春惱人天氣有何人耐得　吳江一樹垂楊一畫樓主人張劍人倚聲 
[輪船來滬電音]  
　　○三菱公司勤開麥魯輪船昨日早由長崎開回上海 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[奏請創設外海兵輪水師疏]  
　　○署都察院左副都御史翰林院侍講學士臣張風綸跪奏爲請設沿海七省兵船水師持派重臣經畫以一事權而規久遠恭摺仰祈聖鑒事臣維泰西各國所以縱横海上難與争鋒者船堅砲利而已二十年來中外既通商定約矣而各國鋼船鋼砲制作日新月異其鷹跿狼貪注目垂延於亞洲之心固路人所共知也國家即令大冶水師猶懼不敵若復徬徨審　不爲自强根本之計誠恐海上之警殆無已時查中國海岸東暨奉錦南訖瓊廉延袤萬有餘里各省海口多者數十處本屬仿不勝方而俄據海蓡崴以睨混同倭襲琉球以伺台澎英取香港法取越南葡萄牙取澳門以逼粤三路此爲大海之險與彼共之矣西洋各國復闢紅海以趨捷逕設海線以達軍書一旦有事彼航海三萬里而徵調應期饋輸不絶排重溟之險可以直叩門局我惟自扼海口集陸路以禦之進則有利退亦無害客之勢轉逸主之勢轉勞此固論兵者所深忌而籌海者所官知者也自粤捻既平中國稍稍治船廠購機器以立兵輪水師權輿餉力之不充人才之不出水旱灾沴之不時內外議論之不一至今外海師船末改舊章各省輪船未垂定制無警則南北洋之經費關關欠解有警則南北洋之經費省省載留仍此不變而欲沿海水師足備攻援足資戰守亦已難矣同治年間丁日昌請設三洋水師提督左宗棠謂洋防一水可通輪船聞瞥可赴北東南三洋各駐師船常用會哨自有常山擊蛇之勢若兼分三洋轉生畛域李鴻章亦謂沿海口岸林立處處宿以重兵所費浩繁意在以全力扼要害而尤戒散漫分防其後沈葆楨乃有輪船聚操上海之奏臣考之西洋兵制水師均耑設海部兵柄極重英人赫德曾在譯署獻議亦以請設總海防司爲言深惟二三老成之籌謀參以五六海國之新制水師之宜合不宜分宜整不宜散利弊亦略可覩矣然則欲求制敵之法非創設外海兵輪水師不可欲收横海之功非設立水師衙門不可水師政要約有四端曰審形勢曰練將才曰治師船曰攷工用海防之事督撫不能不問而各省既分彊域即不能盡化町畦若責成重臣舉沿海口岸分别要衝次衝何處可屯鐵船何處可建砲台何處可修船塢何處可伏水雷將帥一家水陸一氣始能血脈貫注骨節靈通雖海口之奓　潮汐之往來泥質之朝輙礁沙之厚薄斷非一目目所能周一手足所能擊而備多用分之弊　　集思廣益之效著則相地之任宜耑也陸軍宿將强令廵海固恐遷地勿良即向帶內江長龍舢板之楚將不習風壽海逕向帶紅單艇船之粤將不習機器測量理法亦未敢輕於相委南北洋輪船近多募用洋員延以重資臨敵淸退終難收客卿蕃將之益欲求水師將材惟出洋學徒庶幾中選然非師船時時游弋時時聚操則技藝日就荒嬉心志亦終歸嬌惰無能者或以奔競而獵遷多藝者或以朴拙而淹滯陶鎔鼓舞胥賴帥臣則馭將之任宜專也海上戰守莫要於師船粤省之船河海兩絀閩廠之船兵船兩絀即赫德訂購之蟁船機露砲重底平行遲長於守港難於涉海亦非水師利用今定遠濟遠鎭遠等鐵艦既未來華惟北洋超勇兩艘南洋開齊五艘號稱新式耳然而中外條議或謂艇船仍不可裁或謂帆船亦不可去或謂中國安置鐵船之口岸甚多或謂南洋水性過熱海虫水艸足爲鐵船之害非有深諳軍事熟悉洋情者詳爲攷核購船既受其欺駐船末得其地皆足啓侮損威至於羅經海線攷查宜精魚尾鴈行陣法宜購尤非專心一志不能日起有功則治船之任宜專也購外洋軍火有年惟南洋北洋有克屬伯砲及各種槍而滇粤各軍求法者士得乃得之鎗尚爲奇貨可居則各省之風氣未開也置外洋機器有年而因陋就簡與　　不能與巧至今造船之材料造鎗砲之鋼鐵均須購自外洋則機器之大原未立也誠得專員經理南北采木之法别其性質以代洋木鍊鐵鍊鋼之法宜先探其本然後輪機配定何式鎗砲擇定何種用不雜而兵精工不雜而藝精其他水雷魚雷行軍需用之器擇地擇人通籌兼顧軍火既免於缺乏餉需　免於虚糜則簡器之任宜專也惟是七省水師持派重臣經畫創辦之始必須持欵千餘萬辦成之後必須有經費數百萬統籌國用亦知財力難勝然以水師一軍應七省之防即以七省籌水師一軍之用各督撫通力合作浥彼注兹當不至束手坐視而水軍以漸擴充遠或七年近或五年積蓄經營殫精竭慮或可有成失以中國之大聖詔之宏畏天恤民講信脩睦苟被族漸濡德禮豈不宜詐虞悉泯懷我好音乃十年之中豐大業之案甫定　日本搆兵馬嘉利之案甫弭而俄人要約東失中山而南又挫於交海何哉彼以水師火器爲長技挾兵以衛商挾戰以要和而我　狃於舊船舊炮不知改絃更張徒欲將士以血肉相薄文臣以口舌相窮亦常不及之勢矣反復思　自今遴選將帥經畫水師在法事爲後事在海防爲先著應請專派大臣將沿海七省水師改爲兵輪垂爲經制俾各省船廠機局均歸調度以專責成內政作而外禦紓庶幾收懲病蓄艾嘗胆臥薪之效乎應如何籌定餉項建立衙門請派大員之處伏懇敕下軍機大臣總理各國事務面衙門大臣會同户部妥議具奏臣殷憂深念剴切披陳伏乞皇太后皇上聖鑒再此摺本係譯署與李鴻章反覆函商擬稿待奏之件現在奉懿旨改爲微臣條奏合併聲明謹奏 
[上海北市盆湯弄絲業會舘主施少欽經收順直山東江浙等處賑捐五月廿四五六日第三百十六七八次淸單]  
　　○承周氏爲兒病節醫藥資求愈由青鎭全盛局來五元竹　菴主人了夙愿由新載生洋行來四元浙慈東海知非子完夙願四元山陰俞瑞生二元姑蘇許松亭一元周甫德大代友免灾愿由日生局來一元通州包惠記爲妻彭氏分娩平按　助求産後無恙　孩易育足對開四元林蔭氏由　場日生局來銅洋五元歸併鎔化○湖北同元典孫君輯五代募捐册讓谿氏錢三千文耕莘堂錢二千錫齡堂蔭香丸十二觔讓谿氏　香散六觔半由江寛輪船來○第一百二十日出售助賑彩票注星記八百十三號一張趙竹記八百十四號一張共售二張計洋四元以上二十四日○本埠福裕南花糖號三十元又裕德客　十元黔南無名氏由乍浦全盛局來十五元趙春亭爲先慈七十冥壽節資求冥福由虹口順泰棧來五元東海居士四元移食就賑人由新太古洋行來二元○南潯劉君漱芳代募捐册陳墓善昌典醮事移助二十元又續助二元劉晋記二元善昌包房友善昌櫃友大有典恆義典悦來典迮筱亭吳開三香月窗布衣士九户各一元吳福堂陸靄香二户合一元由劉貫記申號來○電報滬局代發濟甯報費全助掣回收票計十二元一角八分以上二十五日○佑慶延齡客由萬安樓寓潘子驥兄來五十元治淸堂錢十元宇記五元二户由杭州　潤局來古潤淵明後人久病許愿日漸痊可由太古晋局來四元蘇州靠天地人求母親康壽合家平安二元三角袁　哉由温又村兄來一元山陰世德堂陳一元章毓蘭舟逾患病許愿遂愈又求妻室分娩平安由南京楚昌局來二户各一元○玉山立昌號周君簡　代募捐册無名氏六十元又正氣丸資十二元謝立昌黄吳氏二户各二十元董王氏十四元玉山儒學饒東海乘　客求病愈奏零堂吳三户各十元元泰八元同豫七元正記劉敦訓堂蕭春林三户各五元亨衢駿萬祥瑞陳夏氏鹺業四户各四元樹吉堂天豐號萬吉祥鎭江無名氏龍巖無名氏五户各三元凌炳南毛範中周警齋華豐　劉德泰錦春德茂天和黄廣裕古黟無名氏謝通源陳蔭庭錦泰誠厚堂晋順豫萬昌泰凌韻　天和堂問申之周雲軒恊泰仁吳伯昂徐新圃　允昌萬春時二十五户各二元凌實森凌曉春董輝泉陳丹庭全福樓許仁居元昌萬裕金天寶朱學　天祥莊張同興倪正記慶順朱義和隆福陳寶盛玉莊乾和汪元昇德隆萬周朝宗周徐氏應增有宋恆昌葉春　葉　暄楊朱氏徐比玉堂王藹亭倪玉書姚廷浩劉吳氏麟趾挺秀仙三十三户各一元以上江西玉山縣李炬氏二元李光文李光照李价氏三户各一元以上江西上饒絲姜公明姜杏苑姜淑通祠三户各二元姜淑齡祠姜齊封姜雲五姜公一姜覺樓姜陸隆祀姜元富姜靈一同善軒九户各一元以上浙江江山縣統計九十六户合共洋三百二十元由立昌申號陳古愚翁交來以上二十六日 
[揚州復茂恆收解江洲賑款補錄淸單]  
　　○啓者公所經收賑欵向属隨收　解歷登申報現當截止時理宜註明以昭徵信查有總數已登復行分記者有捐册後到復行更正者有募款找零復行彚登者謹分别開呈於左○曾淸泉都司除代募東賑外經募洲賑計陳祥泰等四十户共洋二十八元扯合交來原錢三十六千五百九十文高郵丁鏡齋除績募洋四元錢十四千九百文登報外又募到李華一千文斗室求闔家平安一千五百文鋤經堂天一閣東周遺風三户各五百文顧蓬仙手漱石生搏雲書屋堪記竹虚軒四户各三百文淦記一千二百文王捷符年永和裕十二千文汪維漢八千文胡美倫手無名氏仁裕堂張務本堂王惇裕堂王四户各一元陶石記半元蘇州夏布庄無名氏等三户各一元翼經堂共一元同興陳八百文沈　菴無名氏等三户各五百文無名氏三百文無名氏二百文孫湛臣無名氏等四户各一百文樊川馬問樵手七千一百七十四文樊川源記代募謝鷄手二千文黄四手六千四百文水手四千八百文　手潤手共八千八百文養手七千文賀惠手四千五百文震泰手九千七百文滕子手四千文滕紹手三千三百文具慶手三千文楊雲手一千七百文未列名來九千五百文析春陽手由漢庄張氷臣交來義生同人十千文允裕一千五百文無名氏五百文劉亦生義昌行二户各一元敦仁堂文軒氏有餘堂詒善堂存仁堂東海堂印心堂竹安二汾陽堂復風堂樊善堂承悦氏濟陽氏至德堂緒之氏炘臣氏淸德堂永有氏無名氏等五十户共五千文永大生一元余静翁余　翁貽燕堂三户各一千文周　翁胡　翁林静山余永翁略坤山毛寅　六户各五百文劉秀安三百文廉隅書屋二百文同心堂好善堂樂善堂廣福堂喜善堂無名氏等共二千五百文　　此稿未完 
[據錄上海陳家木橋金州務局內順直山東棧奬賑捐公所經收五月分弟六十二單]  
　　○金陵方子涵先生經募江甯省總統大人助洋七十三元左軍左營陳十二元右軍副營十二元右軍正營全城堂右正營無名氏右正營全城堂左軍正營仲毅堂左營正營無名氏中副校書堂中軍前營七户各十元右左營崇德堂右副營積善堂親兵副營崇德堂三户各八元中正字堂五元武毅右軍副營四哨四元岑吉甫銀四兩元　北鈕　生各二兩以上十八户由汴省楊業翁李翥翁託蔚盛長解來合規元一百五十三兩二錢六分○鄠省任優三先生募滋生善堂衛生善堂各助錢十五千文敬樂堂任德生堂各十千文韓海門楊鳳山虞宇仁閻瑟聲緒募五户各四千文三槐堂半霞閣周各三千文燕樂堂六千文四維堂忠敬堂觀止矣馬如飛香雪紓五户各二千文盛善舘日孜堂務本堂三户各一千文陸書　代募漢口無名氏十千文以上廿一户共來一百元○揚州核奬公所來規元五百兩又一百七十五兩一錢三分六厘○鎭電局核奬所　到庫平合規元二百八十兩四錢八分三厘又庫平合規元念八兩五分一厘○無名氏子女因父母生日省酒席費六元○湖北江　翁寄到黄　　樵求母病速愈洋八元銀三兩八錢○九江新關朱松翁寄到何梅翁册上補繳銀一兩又江字册江西德安縣賈明府募合縣二九○招商津局黄寄到直字册開平　務津局十元江工帳房十元包小蓮行平銀五十一兩七錢二分積善所十元劉瑞生五元　聚成三元王錦瀾吳林氏各二元吳仰曾吳柳生各一元鄧　亭津錢五千唐昭鑾津錢三千文黄堯齋鍾庚垣沈望洲　朝泰四户各津錢二千文吳趙氏津錢一千文　竹林電報局津錢念串周傳　四元朱必三三元持身如玉人知不足子鄭鴻　三户各二元龔宗海存仁堂李　　三户各一元卓大昌念元浙中有　氏四元陳仲連任鹿賓宋蘭舟許葆卿四户各二元劉静募杜福國趙子翔卓畔庭袁國勤黄系才袁禮軒趙玉山鄭樹梅卓朋宏黄　　馮　誠馮德　十三户各一元開成銀五兩裕成三兩周子莊二兩賈邱川廣和慶信源茂信盛致成永全福順會德慶會成永聚和義合永同盛聚泰傅德堂王德芝王振宗十五户各銀一兩裕　　津錢五千文梁　輝無名氏各三千文同昌盛養義氏各二千文郭春甫義善堂各一千文黄信立津錢三千文古德溪無名氏各一圓招商津局黄念圓以上十一册共合洋一百四十七圓小洋十三角半○九江祥符元念圓任淸和顧善與人同一圓　　此稿未完 
 
