# 1886 - 282 - 4904852

 

Page 1

 
 
[招請在京訪事人] [  申報舘主啓]  
　　啓者本館現欲請一人在京師訪事務須實事求是鉅細無遺隨時詳繕寄示倘有願就是缺者祈先訪新　數則由　局徑寄上海申報館收拆並望於信内將姓名住處關明以便詳細裁覆設寄來新聞不合程式恕不再作覆的以歸而易此布 
[蘇州經理報務友人寓] [  申報館啓]  
　　本館經理蘇州報務友人前經更易由石暎菴承辦今移寓道前街同益詳棧内所有以前各帳以及買報等事統歸石暎菴經辦特此聲明 
[石印欽定歴代賦彚出] [  點石齋主人代啓]  
　　是書爲康熙年間陳文簡公奉旨編輯者上起周末下訖明季所有古賦律賦無不採入分正　補　逸句一百八十二卷賦共五千餘首卷頁浩繁兵燹後鮮存完璧兹雙梧書屋主人將家藏初印舊本託本齋石印校對則絲毫不爽墨跡則濃　得中準於十四日出書分訂十六本外加布套兩函價洋十元古學家亟宜家置一編如有躉售者請速臨本齋帳房面議價當格外公道零售在南北申昌及文瑞樓各書坊外埠在各申昌惟此書所印無多惠顧者勿爲捷足先得也此佈 
[加價招股石印佩文韻府告白] [  點石齋主人代啓]  
　　啓者本齋代晉記招印佩文韻府工書業巳出有樣張傳觀四處前　招股每股出洋十六元先惠四元成　日繳洋十二元取書一部等語均詳　報第一條告白想薄海士林均經洞鑒現在股票所存不及千部是以准於廿一日起加價每股出洋二十元仍先惠四元餘俟成書日繳洋十六元取書一部異日期滿股足來售此書者每部須實洋三十元願附股者請逕寄上海點石齋南局帳房代收○揚州元亨利錢莊○天津針市街　　里源豐潤匯票莊○京都煤市街興隆店内源豐潤　票莊發賣各種書籍○漢口郭家巷復源　紙號均可代售如　　買准至上洋大馬路　　里天保袋内　順晉號面議此佈 
[中國不宜以西人薦於高麗說] [  耳熟能詳客來稿]  
　　有客自朝鮮回者造廬見余相與談箕子之遺　徐及夫近年來禍亂之由客日高麗之亂雖皆起衅於牝雞而實則多由於外人之濳煽而濳煽致禍之人則又皆白中國薦之且不獨薦之而又不啻爲中國所雇用欲收其臂指之助者而其人乃反欲以高麗爲奇貨也而居之此則中國之失計也前者日本公使串連洪金　黨欲圖就中取事日人之咎固難辭矣而說者咸以爲某西人暗地輸情於日本致有此禍迨車後奸謀敗露高國不能相容始狼　而去今年高王又欲與俄國爲緣背中而　　幸而事起倉猝俄人初不料其事之成如此其速一切戎事紙不預備中國又早得密電飛報立卽發兵船以壓高　向之詰責以聲其罪高王無可置辯俄人又不及援始將與謀諸臣中略辦一二人遂息其　而寢其事說者謂此事由於高王惑於婦人之言全無主意並有附和隨聲之臣爲之推波助瀾以故肇此變亂　非　欽差平日有以深入高民之心則上行下效不轉瞬而數百年之藩國幾幾乎拱手而讓之他人然或調諸臣雖逢　　妻雖煽處而其萌孽實由於某西人之舞弄蓋日人亂後一西人不能存身旋即遄返而中國又延一西人令赴高　爲之襄辦諸事而此西人者則暗中輸情於俄貢此賣國之策以致此禍由是觀之然則中國之薦西人於高麗不啻貽禍於高麗且不特貽禍於高麗直是自貽伊戚是亦不可以巳乎余日中國之所以薦西人於高麗者盖亦有故高麗初　埠頭與外洋通商其於一切外務皆無從知之若坐視而不之顧則於以大字小之義意有未安若使華人爲之經理　人或未免生疑忌之見而且與各外國未能浹洽中國海關尚且因此而雇用西人則卽以推巳及人之心俾高麗步我後塵俾西人爲之襄助此亦可謂仁之至義之盡矣且聞高麗所用之西人名則爲高國所用而其用度公費等項仍由中國付給蓋以高麗國小民貧不能出重價以用西人中國有以津貼之而高麗庶幾可收西人之用西人亦可無支絀之憂是固兩面俱到而爲西人者旣得此厚俸又得此美缺用由高麗荐由中國其亦將感中國之恩而樂爲助順者巳中國欲聨絡西人於高麗正所以爲高麗而得西人以聯絡高麗乃卽所以安中國是其用心亦良苦矣今者前後兩西人皆膺中國之薦至高麗而付之以重任而皆不知感恩不思圖報反輸情於外人轉以亂高麗而憂中國是該二西人之喪心病狂自隳聲望非中國之不宜薦用也子日是亦不可以己或亦所謂因噎而廢食者歟客憤然作色日先生休矣子不曾至高麗未見先後致亂之情形故但知西人之可用而特惜其用之不當僕則久居高麗前之日本今之　羅斯幾乎釀成大禍其一切情狀均所目擊不僅若耳食者之缺焉弗詳故于其中之情事皆歴歴焉懸諸心目而於其所以致亂之由亦曾爲之深思而得之非止爲浮光掠影之談也古人有言非我族類其心必異中國之用西人實出子萬不得己然海關縱責成於西人而皆有道憲監督等官臨之關外之事不使預聞夫是以西人爲我用而不致生變若　之往高麗則其情形不同矣薦雖由於中國身實處於高麗無人焉以臨其上則彼將獨斷獨行毫無顧忌高麗國小無政雖己國之官有時尚不能治之安能駕馭西人於是該西人乃日漸露其跋扈之態又漸而生其覬覦之心盖西人受雇於中國者爲利而巳究非同洲者可比若俄國則固歐洲之俗也卽日本亦極力崇尚泰西者也受中國之雇而襄　高麗如其得法不過尋常勞績而己若以高麗之情輪之他國俾他國之欲取高麗者藉彼爲内應焉幸而集事則可爲他國莫大之功臣其所獲當勝于中國倍蓰以此而言中國之雇西人以薦於高麗其爲有益耶有損耶余矍然日噫如子所言則是中國之特意用西人者不啻以之自害而高麗之受害者更無窮矣請以此言筆而出之以告中國之當軸者可乎客日幸甚 
[諭旨恭錄]  
　　九月十二日太常寺題十月初一日孟冬時享太廟奉旨遣本格恭代後殿遣隆懃行禮東廡遣恩慶西廡遣廷楨各分獻欽此同日又題十月初十日慈禧端佑康頤昭豫莊誠皇太后萬壽聖節祭太廟後殿奉旨遣魁斌行禮欽此 
 
 

Page 2

 
 
[接錄中外好會]  
　　醇邸問能飲此酒否巴欽差云此酒甚好我最愛中國酒食醇邸問巴欽差云你兩肩所飾黄金何意巴欽差云此是我國武職大員服飾我雖非武職今日典禮故用此全副披掛醇邸又問巴欽差云貴國主及畢相年壽均高了巴欽差答云年壽雖高精神甚好巴欽差又告張德彝數語轉陳云前王爺到烟臺旅順各處查閱砲臺兵船那是戰爭之事今日却是樽爼之事了巴欽差又自指胸前所掛寳星云此是中國大皇帝所賜的醇邸又向巴欽差云你髮都白了年歳幾何矣答云五十一歳醇邸云何以甫過五旬鬚髮巳白巴欽差答云自從本國到中國來了二十餘年未免操心所致巴欽差又問王爺飲食如何醇邸云也有能吃之物也有不能吃之物又問今暑氣甚盛亦怕熱否巴欽差唯唯又問爲何不揮扇巴欽差答云來時忘記帶扇醇邸付以扇云就將此扇扇之亦可巴欽差接扇云蒙王爺惠賜我不還了醇邸云不還亦可巴欽差云深感王爺厚意隨顧慶邸日慶王爺是知道我並不如此愛小的慶邸云你素日最愛便宜遂各大笑酒闌撤席離座醇邸又向巴欽差云今日的說皆是切實近理之談謹記我言庶不致虚此盛會以後與總署辦事總宜照此辦理此扇卽以奉贈扇雖微物卽可心識吾言也巴欽差唯唯稱謝醇邸又告各欽差云今日之局我非主人我先走一步遂拱手作别各欽差皆鞠躬致送醇邸起節後皆紛紛辭去 
[水火交作]  
　　十三晚間武漢陡起北風驟然凉爽十四日晨風力愈緊江面白浪如銀岸上走石飛砂行人裹足先是天未明時大王廟河下一帶失火約焚點許鐘而被災者己二十餘家矣有一新娘身着彩衣愁坐於瓦礫間亦可憐也是日將午風勢倍狂鸚鵡洲竹木簰有被互撞斷索而散者一時無可收拾招商局與太古諸輪船碼頭亦皆被浪冲激所有夾板船棄錨而走者不一而足且壞三四艘是日向晚又聞大碼頭火災其時方交六點半鐘天氣轉寒並有細雨登時人湧如潮火光燭天雖有龍局灌救奈風助火勢蔓延不巳約共焚去店面百有餘家老岸有士庫門面者皆得無恙其餘皆付一炬上至葉開泰藥店隔壁錢莊爲止下齊水巷口而止待火勢衰落則巳入點半云 
[泖峯寒信]  
　　曾沅圃爵帥將卽臨松大閱教塲中巳色色完備又恐屆時人多擁擠兩邊用木栅欄截閒人有得出入演武廳中用五色玻璃窗格加以彩綢彩球繽紛錯落上懸綵縀匾額一方用泥金書成四字日揆文奮武外面又蓋彩牌樓一座佐以雜色燈彩無一不簇簇生新十七日午後各將弁在敎場中齊集馬步隊伍前往祭江亭碼頭等候○十六日下午有二少年馳怒馬於稠人廣衆中正在揚鞭自得忽前騎突倒脚夫某遭馬蹄踏壞頭腦勢甚凶險地甲聞耗將二少年追獲一係葉榭費姓一係東門於姓旋卽縱之使去脚夫傷重禀縣華亭吳仲英邑尊傳訊地甲該地甲未免左袒費於二姓邑尊大怒喝笞數百限日内交出犯事者○浮屍一具乘潮氽入城中身無半縷直至邱家灣復乘流回至佛字橋某紳見而憫之命地甲報官收殮云○前日火警共焚去二十七家店面共四十七間婁縣張小芸邑尊傳諭各家須將街道速爲挑清　可迎迓憲節 
[潯城求雨]  
　　九江自七月望後得雨後今巳五十餘日四鄕亢旱異常高粱粟秫　麥等類俱漸枯槁城内井水乾涸現交寒露節仍燥熱異常行者揮汗如雨傍晚則聚蚊成雷有如三伏景象故九江府縣官擬於十三日設壇求雨不識蒼蒼者能大沛甘霖否也 
[銀號易人]  
　　九江洋關永昌官銀號前係同春榮棧主李耐三承充兹因李君逝世李亦靑觀察委寳記茶棧主鄭濟東接辦 
[糧道接篆]  
　　新授江西督糧道鄧觀察蓉鏡於初四日抵省擇於十六日接受糧篆 
[宜昌小錄]  
　　往歲秋後水必枯涸今則江水盈盈略無退勢入川船隻每日行不及十里是以頭二批棉花船現尚停泊須俟水平方　上駛○新任川督劉制軍由旱道入川憲眷以爲不便擬先由江上駛乃行巳多日猶未抵歸州界其護從之周錢二君眷屬聞巳折回宜昌擬雇兠轎首塗云○劉制軍近日行至巴東聞又患病其長公子亦爲二　所侵但此說未知確否○宜昌稅關正委員聶君元龍字少庵在宜多年辦理中外厘稅務喜持平故人皆悅之兹聞九月初二日由省傳電到宜藩署巳牌示聶君往署天門縣事聶君卽於初四晚往荆州禀謁道憲大約將交卸宜關差務也○初三日三鼓時大南關外圓覺庵側有茅屋數間係貧民所居詎被偷兒縱火將茅房燒着幸人多水便旋卽　滅僅焚去草房一間耳 
[烟臺瑣志]  
　　方佑民廉訪將赴新任十一日又值岳降之　是以僚屬咸往祝嘏除府縣官民及同寅文職外有各路水陸營汛鐵甲兵輪均經拜祝冠盖之盛幾致塞途○連年商務淡泊稅項减色加以偷漏賣放等獘更覺短絀盛觀察極力整頓凡前次之奸商滑吏勾串走私者今皆無所施其伎倆矣○通　孫某初七日赴親串家湯餅會迨轉過山前時值昏暮突來匪人將包裹衣服全行剥去赤身露體併連砍數刀盜乃揚長而去○礦務總辦李山農觀察前在東省素著戰功嗣因中法搆釁辦理東防亦資得力兹聞由張朗帥委派兼理海防營務處事宜此說果確洵可以資熟手焉○美國兵船充當二車之西人名西密者登岸後未見回船由美國領事官照會關道飭諭地方官出示懸賞如有將該　人尋交者其或因醉落水能覔得屍身　均由領事官處賞給洋銀一百元現有福山縣及海防分司俱出賞格張貼矣○農民望雨甚殷十三日夜僅得點滴十四日平明時大風飛揚至巳刻有可裝數百石之船被吹上岸者若杉板等漂没傾覆更不可以數計 
[閩江新鯉]  
　　日前有游勇至總督后羣玉齋玉器店强乞錢文店夥給稍遲游勇卽百端吵鬧督箭道親軍某甲與該勇有梓誼見此情景卽糾集同氣踞坐帳桌上肆意逞兇店主飛禀保甲局局員率巡勇四名到店彈壓親軍十餘人莫不摩拳擦掌欲得店主而甘心巡勇婉勸不依以致互相毆擊鄰里恐遭殃及巿爲之罷中協楊協戎興科及瞿協戎湜龍周都戎春雷俱有地方之責聞之咸策騎親臨親軍見勢不佳漸漸逸去獨某乙胆敢在瞿協戎前無理强辯店主以乙亦曾助惡訴諸協戎協戎喝令在街心棍責五十下衆皆譁然協戎令加責五十下游勇則由局勇綑帶回營嚴懲以儆店鋪依舊開張人皆服瞿協戎之精明練逹○數日前向晚時按司前安樂軒烟館以錢票二十餘千遣徒往井樓門　錢店兌換游勇聞知跟至開元寺前一擁而上或按其乎或扼其喉搶奪一空四散而去徒急而號救里人代爲拿捉弋獲三人送縣究問然錢票己入無何有之鄕矣○莆田縣要犯張智劫財害俞躱避香港經粤省地方官獲住供認案原上月楊制軍委張大令元鼎前往迎提于本月十二日到省該犯年約四十餘由縣而府而司俱歴歴吐實不稍諱飾想日内當明正典刑也 
[火警誌略]  
　　九月初十晚五鼓時杭州下皮市忽然失愼各處水龍及洋龍一聞警報頃刻風馳電掣而來無奈久晴物燥勢如拉朽摧枯轉瞬卽火滅烟消然被累者己難僂指矣聞火起板　作後籬笆延燒至隔鄰錢王兩姓平屋及一小酒店并張姓差役家計共七户約十餘　對岸僅燒去兩家拆去一機房傳聞有一嫗葬身火中然未必確實也當起火時有混名棉花公子者從上城經馬市街回來遠望火光中有一人在板箱作叩門聲言火起方悟匪徒縱火急欲擒住而火巳燎原不可響　先是初八九日大福清巷及河水巷皆有放火情事故冬防夜巡尤不能不加嚴密也 
[四明秋景]  
　　寗郡自上月十八日得雨後連日暢睛薄煖輕寒頗似清和時節至十四日上午蒸鬱異常圑扇輕衫蕉陰小坐猶覺淋　珠汗溼透香羅午後簡外雲低遙天似墨洎昏黄後雨師風伯聯轡而來鏦鏦錚錚徹夜不息次日雨止風仍怒號天氣驟寒重棉尚冷所謂一看 
 
 

Page 3

 
 
風雨一番寒頗切此時風景也 
[吳淞近信]  
　　官塲聞兩江制軍曾爵帥節麾將次蒞淞寳山縣葛明府預飭辦差家丁在砲基碼頭搭蓋五色彩棚吹鼓亭岸上營門内演武廳左右兩旁各搭木板房三間預備爵帥閱靶時各隨員暫憇統領曹軍門暨營務處朱觀察等逐日督率各營勇丁在大敎塲操演各式陳圖砲臺上於清晨及午後二點鐘時打靶前昨兩日係崇明總兵王鎭臺蒞淞閱操蘇松總鎭親兵營練軍新兵營海澄營兩江内洋水師營兩江外海營各按陳圖操演畢旋即收隊其　有籐牌一營均穿虎衣虎帽進退步伐甚爲可觀至老湘合字營亦在六營公所前操演浦邊碼頭泊有廣艇船五艘長龍船九艘温草浜口泊有八槳砲船三十餘艘各船均掛旗幟迎風招展五色鮮明甚爲威武至新築之砲臺設有大砲四尊長有二丈砲力極大昨將大砲試演一礮放三次其初次空砲無彈至第二三次則加以鉛丸放時無不中的云 
[預備行轅]  
　　兩江總督曾制憲將次蒞申本縣莫邑尊飭辦差家丁在滬南製造局預備行轅碼頭上用蘆蓆紥成篷廠兩旁及頂上皆以五色洋布圍之復由碼頭至行轅用蘆蓆紥成甬道行轅外則有東西兩轅門吹鼓亭類皆五色輝煌新奇奪目遍懸燈彩照耀光明想制憲到時更有一番熱鬧也 
[軍門蒞滬]  
　　長江提督李與吾軍門於昨日亭午時乘飛電兵輪抵滬换坐小火輪船至滬南製造局碼頭登岸本埠各員均往恭迓駐泊浦江之威靖兵輪管帶督同在船弁兵列隊江干　放排鎗聲如珠貫船上西樂其聲嗚嗚軍門命駕赴製造局行轅少駐當軍門坐船駛進　淞時適金甌及某兵輪下椗淞口因卽護送來申旣抵製造局前仍回原處下椗 
[縣訊命案]  
　　豐泰石灰行士章士增於六月十一日將晚時被巳歇行夥陸厚卿誆令往泰來仁記行算帳突遭毛信三等擊斷左腿擦損左臂拳毆右肋脚踢小腹當由章之胞兄錫增胞弟祥增查明事由該行股東王掌觀紏合其舅母著名女棍唐趙氏及疉經犯事之周爽臣毛信三喬位卿等預伏行兇由毛首先毆擊次日唐趙氏自向章家承認十三日經錫增等將受傷人舁縣請騐莫邑尊騐明傷痕屬實提陸研究供明毛爲正兇七月初九日毛自行投案堅不供招陸亦翻供不肯指毛爲正兇邑尊飭一併管押當晚士增塲重身死初十晨錫增赴縣呈報邑尊親臨騐明因傷身死飭續提唐趙氏問爽臣喬位卿王掌觀諸人周避匿他方餘皆投案交保候訊至八月十九日縣署幫審委員王雁臣司馬升堂集訊陸毛仍如前供唐趙氏及王喬均狡展不承司馬命將陸毛還押該氏及王喬交保俟飭差查明有無劣跡再行訊辦案懸至前日午後始由王司馬飭提質訊命諸人盡行退出先將差保詰問始傳陸上堂問此案究係何人行兇陸稱並無他人司馬謂旣不供招惟當定爾之罪陸泥首求恩司馬傳訊錫增錫增仍執前詞司馬命暫退傳王至案問唐趙氏所行何事王稱不知司馬謂本委己查明劣跡爾當照供否則用刑王仍含糊司馬喝掌頰五下王供舅母因百步橋勸捐之事曾到北市寄母楊三觀家司馬喝再掌頰五下旋向陸言所定者係絞罪爾莫後悔隨命釘鐐收禁又傳錫增着具遵斷切結錫增稱此事釁由陸起然正兇是毛主唆是該氏及周幫兇者爲王喬二人今惟定陸罪心殊不甘司馬謂毛不承認陸不指毛如是辦理實己一秉至公錫增稱旣蒙大老爺秉公小的無須具遵斷切結照小的之意正兇萬不能置身事外帮兇主唆亦請分别懲辦况該氏倚堂董朱吟香捕廳許占梅爲護符是以有恃無恐任意横行若不嚴懲其勢益張矣司馬謂爾不具遵斷切結本委當將陸開　弗辦錫增稱任憑大老爺明見可也司馬怒命卽開鐐與毛仍交保按此次讞詞甚多本報惟誌其大略至士增因傷身死迄今閱六十八日云 
[地保不法]  
　　包探陳阿九至英公堂禀稱有婦人金巧雲到捕房訴稱親戚吳王忠卽戴王忠偕堂妹藕姑來申被表弟陳阿八偕施德勝將戴及藕姑指交二圖地保馮錫昌管押班房小的往查果見載與藕姑在押爲卽一併送案并傳馮　質戴供紹興人叔母亡故措資料理一清隨偕藕姑來滬詎被流氓施德勝約至地保馮錫昌所開潮陽樓言須給洋百元方可了事否則照誘拐案送官小的並未允從卽被連藕姑帶至地保家班房内且將兩手銬住施又自稱老爺索洋一百五十元偪立票據小的以無洋對施言可將堂妹價賣爲娼小的言來滬藉此了債決不能賣絶伊卽拳打脚踢致小的肚復背後受傷後由金巧雲投報捕房將小的送至仁濟醫院騐明傷痕至被押地保家己有六七天矣藕姑供與略同金巧雲供尚有皮箱兩口被地保勒住馮供陳阿入偕藕姑之姑母吳某氏以藕姑被戴拐逃尋見後交與小的伊卽投縣控告且據言原籍山陰有案可查至載與藕姑在小的處躭擱並不收入班房更無肆毆之事其班房係奉上海縣及憲案發下之枷犯夜　投宿其餘　交之人均不收入箱由金寄下可卽交出現在吳某氏陳阿入均在縣候示是非曲直定可水落石出也麥總巡稱該地保屢次不法曾經前署憲羅太守笞責今又敢私押平人實與流氓無異蔡太守問吳某氏陳阿八與藕姑是何稱謂藕姑答稱吳某氏是姑母陳阿八不知是誰聞由施姓邀赴　中告狀太守向該地保日爾乃何等人擅自將人看管乎旣稱暫交何致有七日之久如無虚情理合解縣或送本公廨豈容任意延擱旣稱吳某氏陳阿八在縣姑飭將戴及藕姑巧雲送縣質訊該地保押候過堂懲辦按地保古名亭長實惟差役一流人耳今乃敢私設班房擅用鐐銬作威作福無殊南面之官無怪鄕曲愚民稱之日地保先生地保老爺也逮而懲之是所望於民之父母 
[捲物私逃]  
　　住居英租界正豐街地方之蘇人吳某有女名阿金年十九歲時至戲園觀劇吳某屢訓不攺前夜竟捲衣飾從後門遁逃業由吳某開明女之面貌及身穿之衣服與捲失之各件投報捕房捕頭允爲飭諸包探訪拿輕年婦女時到戲園原非所宜善齊家者所以内言不出於梱也 
[失孩懸賞]  
　　外虹口彩市街丁阿來家素清貧近又抱病妻尹氏出外傭工將五歲男孩順發寄養鄰家本月十六日辰刻忽然不見尋訪無蹤當是孩失去時科頭跣足身穿月白扯襟棉襖現經丁懇求三馬路陳與昌絲棧主人懸賞訪求如能送至與昌當酬以番佛兩翼旣可獲利又積陰功滬上不少善人亦何憚而不爲尋訪耶 
[緝私溺斃]  
　　前夜洋藥局二十六號巡丁某甲偕乙丙二人在新閘釐卡前查得某船上夾帶私土急唤划船向追而露冷江空無人應雇惟見一空船中流容與纜舵俱無巡丁遂一躍而登甲搖櫓乙持篙丙則坐在中艙甫及閘墩卽致碰撞甲翻身落水乙丙懼棄船而逃當有救生船上人見而追赶將乙指交該處十圖地保打撈甲屍則無蹤影矣 
[棧主管押]  
　　徐萬興控萬安樓主黎輔臣短欠石灰洋三十七元及木工高南昌包造價銀訊理緣由己詳前報嗣徐復投案求追并稱除繳到洋廿元外尚少洋十七元高亦續呈圖樣黎偕後來包造之洽生木作主王章生投案候質太守將黎高各詞察閱問王日日前傳爾不來今忽偕黎來案是否由黎喚爾來抑爾自來帮黎賴錢王稱小的包造樓下房間二十五間樓上另有廣東木匠包做今日黎有字條來唤小的到此伊尚久小的洋二十餘元小的也請究追太守問接手造房時高之工作可曾告竣答稱均己完工太守將高王所呈承攬察核之下見黎面貌有異隨謂爾不必情虚現照承攬高早經工竣事不相干黎稱職員包與高造因高將墻砌在首善堂牆上後來拆去未砌是以尚未完工由他人重做自應扣除包價太守謂爾將牆砌在别家墻上是爾思省料之故木匠如何曉得地基是何人之産現王供伊包做時高之工作巳完爾何故 
 
 

Page 4

 
 
强說未完黎嘵嘵强辯太守怒謂爾實不知廉恥高稱小的完工後結算帳上黎曾少洋九十八元叩求追繳太守謂黎日木匠價洋爾縱可藉嗣推諉石灰洋尚少十七元理應繳案否黎仍不服太守謂似此刁狡不法巳極可將大帽除下如不交洋定予管押黎一味挺撞太守命交捕管押先追石灰洋十七元俟繳齊後再問木匠帳洋隨命輿至萬安　踏勘 
[着保調停]  
　　小工查阿二被法公司輪船西人推墮浦江身死一案縣訊各情疉記前報前日帮審委員王雁臣司馬升堂復訊屍妻查傳氏叩求伸雪司馬命傳工頭唐雪村問此案延擱日久爾旣爲工頭應思如何料理唐稱該公司船開出後尚未回申小的屢央地保錢師竹向該氏調停該保令小的出洋四十元爲埋葬之費該氏業巳允從後有該氏親串勝榮不允以致延擱多時現奉提訊叩求恩斷司馬問該氏日爾事究由何人専主勝榮係爾何人答稱事由小婦人専主勝榮毫不相干司馬謂勝榮事不干巳何得插身多事本應提究今姑從寛着唐交保出外挽該保與該氏妥爲調停禀復核奪 
[英界公堂瑣案]  
　　包探秦少卿禀稱西婦阿悖賽報失其夫之鑲金牙值洋三十元疑細崽干安仁所竊問王不認因將王之薦人夏阿香一并傳案阿悖賽申訴前因王堅稱主婦失竊小的並不知情夏供確曾薦王餘不知道蔡太守商之　副領事以阿悖賽疑竊無憑碍難准理姑着王交保俟捕房再查○葉仁坤禀稱梁阿福竊去綢裙一條由捕拘案梁供粤人年十六歲叔父梁培之現在某洋行生理蔡太守飭葉領贓梁交差帶至培之處問其能否收留管束覆候核示○包探唐靑山禀稱莊仁林在徐玉林客寓中行竊棉被六條質錢花用及拘莊至捕房因患病送入醫院又被脫逃幸逢包探戴金寳緝獲至失贓先吊到一條尚有五條未吊搜出洋五元呈案徐申訴前因戴包探禀稱莊見小的欲捕躍在河中後得拘住送案莊認竊求恩蔡太守判管押兩禮拜笞責百板起案之贓先行給領洋銀存堂俟吊餘贓核辦○葉阿松訴稱失竊火油燈追赶之下由捕　獲人贓張阿福供稱小的並未犯竊火油燈經人抛棄以是拾　蔡太守判管押三天贓交葉領○陳惠生訴稱小的在西人可枝處爲小工頭昨日領得錢二千三百八十文正在茶舘發給諸小工突被張在木攫去張供小的亦爲小工頭錢由小的領出應由小的支發麥總巡稱陳到捕房報竊現又供攫取前後情節不符蔡太守飭將陳張一併交差看管俟查問西人可枝是錢究竟應給何人再行核辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十二年九月十一日京報全錄]  
　　宫門抄○發抄旨四道○晉撫剛奏爲遵查口外籌議屯墾情形摺○又奏爲遴員請補要缺知州摺○九月十一日刑部都察院大理寺正藍旗值日無引見○鳳山鍜滿請安○召見軍機○發抄錫綸奏請將護理贍德等營守備馬得陞等攺爲署理奉旨着照所請兵部知道欽此又請將報丁父憂之候選府經歴鴻勲仍留伊犁供差奉旨着照所清該衙門知道欽此○又揀　叅將彭象光馳往上海廣東購辦軍火請飭蘇撫等撥欵奉旨知道了卽着該將軍咨行各督撫分别辦理該部知道欽此○又霍爾果斯巡檢徴元回旗就醫遺缺以惠甯巡檢雷發聲調署奉旨着照所請該衙門知道欽此○○山西巡撫臣剛毅跪奏爲遵查晉省口外躔金地方籌義屯墾大槩情形恭摺仰祈　聖鑒事竊臣承准軍機大臣字寄光緒十二年三月二十一日奉上諭巴燕岱領隊大臣長庚奏　西北河勤泰山宜早防守躔金等處宜開屯田等語該大臣於邊隘地勢尚稱熟悉所稱各節不無可採着劉錦　譚鍾麟鹿傳霖剛毅按照該大臣所奏體察地勢情形詳細規畫妥議具奏等因欽此寄諭到臣伏查躔金係屬晉邊所有議興屯出事宜自應由臣察度籌辦當經藩臬兩司曁歸綏道遵照一面委令薩拉齊同知徐秋馳往履勘兹據禀稱躔金卽台吉地屬河北外套係伊克照盟所屬之逹拉特杭錦兩旗牧界西至烏拉河東二百五十餘里東至烏拉特地界二百八十九里北至黄河舊道南至現行黄河自二百餘里至一百四五十里不等坐落西北斜向東南袤長五百餘里平川廣漠一望無垠正北狼山迤西紅山卽黄河售道由南北行折而迤南迤東之處則東大余太什拉千烏拉前山後山峯巒湊接氣勢迥合續而不斷由西而東漸就收縮此躔金一帶山勢地向之大略也套外地勢西南高而東北低溯查康熙以前河行北道並無水利自攺行南道　古始令素與交易之商租種　佃即就黄水冲刷低窪處所因利乘便修成渠道西則躔金計共五渠東則土人名爲後套計共三渠紆迥約二百里中間支渠曲折蜿蜒不可枚數而餘水仍可退至河之舊道由東北折向西南繞過烏拉前山之西山嘴歸入南河土本膏腴渠又順利麥谷徐秫種無不宜以故山陜直隷無業之民從前承佃到此均能自立生業此套外一帶水利土宜之大略也逹拉旗牧界内台吉波羅塔拉地方道光八年曾奉諭旨准其租給商種五年抵還債項等因欽此欽遵在案嗣後續接相沿奉部文而承種者有之由台吉而私放者有之由各廟喇嘛而公放者有之開墾甚多至同治初年甘回逼擾甯夏躔金附近各商分立仁義禮智信五社辦理圑練以資安輯迨後防剿各軍駐紥防堵或設台轉輸各商分辦運糧致荒本業渠道旋壞不復疏濬輾轉陵夷止存一二老名巨商不忍抛棄基業力耕自給而土人所稱後套地方商人其時尚復不少迨光緒二年遭馬賊蹂躪不特躔金之僻東西陲者牛壩商號不過數家卽後套左右亦不過二百餘家頽垣廢堵觸處皆然該處土本紅爐利於澆灌現在失所旣久土質堅硬紅柳及織機草枸杞樹等茂然成林幾無蹊徑聞咸暨年間逹旗歳收租銀不下十萬近歲所收租錢不及三千串文其空乏巳可槩見此拉特旗套外地界今昔衰壯懸殊之大略也今若於該處議設屯政則險要藉以扼地利藉以復蒙旗藉以贍誠如原奏所云於時局不無裨益等情禀請察核前來臣伏念躔金一帶地近塞城遠拱京畿形勢所關不獨爲晉省緊要邊防實亦中外吃重關鍵誠能及時籌議屯政無事則固吾邊　免爲逋逃淵藪有事則防敵伺隙便於控制事機策誠至善第該旗牧地歴經奉旨准其租種抵債以及養育閑散備辦公費等項與他處蒙古無著閑田不同臣閱伍至薩拉齊之包頭伊克昭正盟長固山貝子札那吉爾迪來見面與籌商據稱該盟逹拉特等旂聞有是議率皆懽忻鼓舞無非私冀開屯後上可以急公者報答朝廷之深恩下可以沾利者稍裕身家之生計惟是辦理之初仍當明示各旗俾曉然於此舉固爲彈壓地方亦爲體恤蒙古無論如何辦理必因其俗不易其宜斷不使該旂牧界日久歸於民人蒙無可疑且有所利庶一切不致窒碍至目前議屯先務其要約有三端一日分段套外西則躔金和永牛霸上下東則後套沙忽廟左右均屬適中之地於此分爲三叚撥兵一千躔金正紥三百二道壩渠以西分紥二沙湖爾廟正紥三百西山嘴南哈本爾合少北分紥二百且耕且練西可以聯絡甘凉隴秦之聲氣東可以聯絡余太現紥之馬營每兵一名給田五十畆計需田五百頃並給牛種先就易開之渠督兵挑修通暢以後兵農兩便兵則耕種自食由營官經理其餘地畝悉由蒙古商人按照向規辦理以仍其舊惟兵屯地段如西山嘴哈木爾合少北等須就近借發烏拉特地其餘各就近借撥杭錦逹拉特地以資分撥一日修渠套外渠道逹拉特杭錦二旗爲最多此外則烏拉特中旂界内大余太昭有山水一道向來賣水澆地寛窄不過二十里兩旗界内西山嘴南有珊瑚灣河道無庸另開大渠止須於灣之東北　築一壩多開支渠則烏拉前山之前　可澆灌西口界内有烏拉河渠一道係藉黄河北流舊道之口引水澆地曩係商人自開各旗領租若開商屯應將躔金後套各渠官爲修濬通利其各處舊商界内支渠仍責成各商修理務臻一律順暢以利引澆如此則商旣易於招徠蒙又多獲租價將來或再於尋常租價外酌加商人二成交官名日地糧以資公費其租價多寡仍由蒙商自行定價不准抑勒一日設官套外地方連烏拉特三旗牧界合算東西袤延七八百里南北斜寛二百里至二百六七十里不等蒙地界址商民不能深悉向年租種者往往此招彼逐致啓爭端今旣議開屯墾則事務日煩該處距薩廳甚遠勢難兼顧俟辦有端倪擬另設文武官各一員駐紥躔金専理兵屯商屯事務其設官經費卽取給於地糧二成免耗公帑遇有屯兵滋事卽會同營員辦理如商欠租暨蒙人逐佃官爲分别訊理免致構釁以上三端不過將見聞所及撮其大綱至屯墾詳細事宜必俟奉惟開辦時再行條議具奏但其問尚有爲難情形亦不能不先時預計者是舉也事屬創始需用浩煩庫乏積儲經費無出則籌欵難開辦必自兵屯始口外地方遼闊現有之練軍均駐要隘無可抽調則撥兵難該處係逹拉杭錦烏拉特等旗牧地必須籌商畫一方可通融屯墾則借地難臣愚以爲欲於此數難中勉　辦法計惟有裁撤樹軍另行挑練屯軍以所節之餉爲開屯之資庶期兩得查樹軍歲需餉銀八萬四千餘兩臣現咨照大同鎭總兵張樹屏查照遣撤湖軍章程厚給資糧分起護送回籍計歲省銀八萬四千餘兩擬仿練章於大同鎭屬額兵内挑兵千名作爲屯軍歲需薪糧及加練軍餉乾銀二萬八千餘兩尚餘銀五萬六千餘兩卽作屯費尚可無庸别籌如將來屯務得手屯餉等項均有所出卽將　省樹軍全餉報部備撥若夫應借蒙部地叚及招商納租辦法應請旨飭下伊克昭正盟長並烏蘭察布盟長轉行逹拉特杭錦二旗暨烏拉特等三旗遵照遵議果無窒碍或先試辦三年如有明效可証卽行相地審宜斟酌損益著爲定章無失寓兵於農之意然事體重大所議是否有當謹將躔金一帶形勢繪圖帖說恭呈御覽仰懇勅下户部理藩院林議施行所有籌議躔金屯墾緣由理合恭摺具陳伏乞皇太后皇上聖鑒謹奏　機大臣奉旨該衙門知道圖併發欽此○○山西巡撫臣剛毅跪奏爲遴員請補要缺直隷州知州以重地方恭摺仰祈聖鑒事竊照准代州直隷州知州盧壽丁憂業經臣具題開缺並補行截缺咨部查照在案所遺員缺係冲煩難兼三要缺應在外揀選題補該州管轄三縣政務殷煩且地處冲衢爲晉省北路門户表率稽查在在均關緊要非精明幹練之員不足以資治理查定例各省直隷州遇有題調要缺酌量以候補人員請補應先儘記名分發人員酌量請補如果實係人地不宜始准叙以各項候補人員請補又應由候補時先儘科甲出身人員如不合例或人地不宜令詳細聲明惟以别項候補人員請補晉省雖有記名分發候補並正途勞績候補班前先儘先及曾任實缺候補本班現任州縣保舉在任以直隷州知州候補各員均於斯缺不甚相宜未便稍涉遷就兹查有候補班前先補用直隷州知州余振芳現年四十九歲順天大興縣人祖籍浙江由附貢生遵例報捐主事咸豐九年四月簽分户部貴州司學習行走期滿奏留候補補交監生四成實銀同治十二年經前庫倫辦事大臣調營差遺因剿賊出力保奏經部議准以直隷州知州分發省分歸候補班前先補用並加四品銜光緒二年十一月初十日奉旨依議欽此捐指山西歸原班補用並呈交免保舉銀兩四年四月初十日經欽派王大臣騐放覆奏堪以發往奉旨依議欽此是年五月初九日到省期滿甄别奏請以煩缺補用該員老成諳練辦事勤能前曾委署斯缺一切措置裕如以之請補代州直隷州知州實堪勝任與例亦屬相符合無仰懇天恩俯念員缺緊要准以候補班前先補用直隷州知州余振芳補授代州直隷州知州洵於吏治有裨如蒙俞允該員係候補班前先補用直隷州知州今請補直隷州知州銜缺相當毋庸送部引見該員亦無叅罰案件合併聲明據布政使張煦按察使嵩崑會詳前來理合繕摺具陳伏乞皇太后皇上聖鑒謹奏軍機大臣奉旨吏部議奏欽此 
 
 

Page 12

 
 
[光緒十二年九月十二日京報全錄]  
　　宫門抄○諭旨六道錄前○發抄旨四道○護皖撫阿奏爲前撫購辦軍械等報効片○臺撫劉○奏在營病故各將弁請卹片○陜撫葉奏十四次採訪殉難紳民婦女請卹摺○陜督譚奏爲關内防軍保舉請照關外案件保獎摺○陜撫葉奏報十二年夏季情重匪黨照章懲辦摺○九月十二日工部鴻臚寺廂藍旗值日無引見○肅王等蘆溝橋演砲完竣覆○命○濟貝勒等武場完竣覆命○誠端致祭明陵向京請安○謙光陳錦各假滿請安○河南布政使劉瑞祺請訓○道府王瑞麟等各謝恩○六額駙續假十日○載津烏拉布各請假十日○召見軍機劉瑞祺○内閣奏請勾到日期圈出九月十九日二十日二十二日十一月初七日十四日十六日諭旨内傳冩之悮今日更正○發抄李鴻章奏江蘇紳士顧文彬等請將吳縣故紳潘曾瑋在原籍建祠奉旨着照所請該部知道欽此○又解部撥長蘆鹽課銀奉旨户部知道欽此○張曜奏光緒十一年分收支厘金數目奉旨户部知道單併發欽此○又登　靑道盛宣懐到省飭赴新任奉旨吏部知道欽此○○阿克逹春片再查接管卷内據江蘇補用道吳春淦禀稱故父吳元炳前補安徽巡撫時正值皖省籌辦江防需用軍械經捐資購辦馬梯呢後膛洋槍五百桿彈子十萬粒皮帶五百根共計價銀入千一百五十兩以備發營操練嗣因防務巳鬆裁减營勇卽將洋鎗存儲署内現己因病出缺所遺捐辦洋鎗等件該道情願報効皖省禀請騐收奏明立案不敢仰邀議叙等情經前護撫臣張瑞卿飭委營務處點騐收存未及核奏因病出缺移交前來臣查後膛洋鎗爲防練各營操防利器該道吳春淦仰承父志將所遺捐辦洋鎗等件全數報効雖據禀稱不敢仰邀議敘而核計價銀八千餘兩爲數較多其急公好義之忱似未可没可否仰懇天恩給子獎叙以示鼓勵之處出自鴻慈逾格謹附片具陳伏乞聖鑒訓示謹奏軍機大臣奉旨着户部核給獎叙欽此○○劉銘傳片再臺灣自上年十月以前所有各營病故員弁均經臣隨時奏明蒙恩賜卹在案兹自上年十一月以後又據各營陸續禀報記名總兵周太勝總兵銜副將嚴湘副將程士元張廣居叅將李楚一巳保副將銜叅將沈在元鄒立美二品頂戴遊擊周平貴遊擊孫維恒馬德恒游擊銜都司張登岸都司方訪梅沈有元李應昇曹正春羅桂和己保都司銜守備龍殿　守備榮培原劉兆祥沙德明馮錫庚官紅勝袁國瑞劉懷仁守備銜千總徐學太擬保守備千總王連登千總易揚生謝益清秦紹村貴國新胡永善朱元魁六品軍功巳保千總張榮把總鄒美齊刁德餘貴尊賢袁壽泉易福祥王世明范戴馨傳祖　吳玉昆蔣炳南巳保把總土文標王家成余應田施雲龍外委蕭永德劉海祿黄遠勝劉朝安張廷芳五品軍功朱榮章武生劉薰陶軍功莊　五品銜巳革留甘補用知縣周之鑒議叙鹽大使附監生葛其盛舉人鮑琛附生張嘉馨監生趙尚賢從九高會賢王用子凌逹泉解惠之府經歴銜姚嚮宸巳保縣丞龔德庸巳保從九蔡慶蘭擬保從九文生梁倣程經先後在營病故臣查該故員等俱係勦撫生番隨營出力久受瘴疫積勞病故理合彚案奏陳仰懇天恩俯准將周太勝等六十八名一併交部從優議卹出自逾格鴻慈謹附片具陳伏乞聖鑒謹奏軍機大臣奉旨周太勝等均着交部從優議卹欽此○○頭品頂戴陜西巡撫臣葉伯英跪奏爲陜省十四次查明陣亡殉難紳民婦女等懇恩飭部分别議卹以彰忠節恭摺抑祈聖鑒事竊查陜省設局採訪陣亡殉難官紳士庶婦女人等請卹業將十三次採訪節義人員　册奏咨在案兹據西安同州漢中延安鄜州等府州　將髮回各逆竄擾卽次戰守陣亡紳民内候選敎諭張在震等九十三員名被執遇害死難紳民婦女内貢生景士奇等一百三十八名口聞儆忿激自盡紳民婦女内從九李文申等一百五十員名口以上共三百八十一員名口陸續查報由探訪節義總局司道督率委員紳耆覆加確訪分别等第照造蹟事清册作爲第十四次採訪具詳前來臣查該紳民婦女等或敵愾同仇分竭遇害或防城守隘臨難捐軀或殺身以成仁或聞儆而就義洵屬大節凛然未便聽其湮没除將各册送部外相應奏懇天恩飭部分别議卹以慰忠魂而昭激勸其未造報各處仍飭赶緊訪查另行辦理外所有陜省十四次查明陣亡殉難紳民婦女人等懇請旌卹緣由理合恭摺具陳伏乞皇太后皇上聖鑒訓示再城池失守各屬案卷　焚内有死難紳士入學考貢及捐監捐官保案年分多己無案可稽飭令照章取結備查合併陳明謹奏軍機大臣奉旨張在震等均着交部分别議卹欽此○○頭品頂戴陜甘總督臣譚鍾麟跪奏爲遵保關内防軍出力員弁分繕清單籲懇天恩飭部照關外防軍保案給奬以示鼓勵恭摺仰祈聖鑒事竊臣前因關内防營荷戈戍邊時逾七載與征戰無異奏請獎勵一摺奉旨准其彚案擇尤保獎毋許冒濫欽此欽遵轉行在案嗣由各營將領先後開單請獎前來輕臣再三核減往返駁更旋據各營呈稱關内將士効力行間自五年前督臣左宗棠保獎後又自七年按晉省防營三年一保之案己逾兩次且關内自八年起悉攺坐粮所領餉銀較關外行糧爲少而窮年守邊寒苦與關外相同上年關外防軍保案係照戰功請獎關内事同一律請從優給獎等語臣察關内防營六七年尚存馬步勇丁五十四營旂數年來逐漸裁减歸併攺爲坐糧現僅留二十餘營旂將士分戍窮邊風饕雪虐之天寒侵肌骨各員弁與士卒同兹勞苦頻年搜捕餘匪踴躍効命地方藉以安謐其餉糈較關外防軍爲薄而勞瘁則同若照尋常勞績核獎殊不足以作士氣而固軍心謹將各營員弁擇其尤爲出力者分繕清單恭呈御覽仰懇天恩俯念將士戍邊日久不無微勞精旨飭部照關外防軍保案給獎以勵戎行而策後効除咨保各勇丁獎册另咨送部核辦外謹繕摺具陳伏乞皇太后皇上聖鑒訓示謹奏軍機大臣奉旨該部議奏單二件併發欽此○○頭品頂戴陜西巡撫臣葉伯英跪奏爲報明陜省光緒十二年夏季分情重匪黨照章懲辦恭摺仰祈聖鑒事竊查陜省因盜風日熾經前撫臣會同督臣奏請于部義土匪馬賊游勇等項之外將情罪重大各犯分别就地正法彚案奏報等情由刑部議覆奉旨允准欽遵咨行轉飭遵照在案兹查光緒十二年夏季分據甯陜廳先後禀獲盜匪蘇鳳雲秦有文秦彰文李洪川四犯均供聽從逸盜謝德萌爲首起意糾約畏罪自盡之楊土禮及在逃之高興義等首夥十人於光緒十一年八月十七晚分執火香帶𢜗搜劫事主黄得里家贓銀三百兩並錢物布疋勒傷事主黄得　斃命並將黄周氏一併綑縛拒毆受傷蘇鳳雲秦有汶李洪川認入室搜贓拒捕秦彰汶在外把風事後分贓又據寗羌州禀獲匪犯韓内義陳邊花卽陳占魁孫喜卽孫福袁老大卽袁佑成四犯均供入會燒香拜盟光緒十一年十一月十九日晚韓丙義爲首起意糾約該犯陳邊花等及逸犯周占魁首夥入人明火持械塗臉入室强劫事主吳永富家贓銀二百餘兩並銅錢首飾等物訊明韓丙義等四犯均己上盗入室搜贓何廷玉張玉魁被誘同行臨時畏懼先逃事後亦未分贓韓丙義於訊供後在監病故又據沔縣禀獲回匪馬哈兒比巴陳塔狗陳得才陳有林四犯均供持械騎馬到處游蕩光緒十一年十一月二十六日晚聽從格斃首匪土老五糾約在逃之高四等首夥十餘人分執刀械撞門入室强刧羅長發綢縀鋪内貨物拒砍事主受傷旋經圑丁兵勇追拿復敢放鎗抗拒該犯馬哈兒比巴供認入室行强拒捕陳塔狗陳得才陳有林在外把風接贓王自林受雇喂馬並無同行上溢情事又據浮化縣禀　匪犯劉春山卽劉老三又名劉樹亭曾永朝卽曾瞎子王文春卽王老五又名王春山王世發即王老九四犯均供入會結盟立有山堂香水名號光緖十二年正月二十日晚劉春山曾永朝爲首起意商同分贓王文春世發及在逃之馬老如首夥十餘人分執火彈刀械撞門入室强刦潘治典家銀錢衣物捆縛毆砍事主夫婦幼女受傷該犯劉春山王文春王世發供認入室行强拒捕曾永朝確係會匪渠魁起意糾約夥黨多人坐地分贓以上四犯先後照章批飭該管道府並委員前往復審均與原報相符經督臣譚鍾麟與前撫臣鹿傳霖照章一併批飭就地正法梟首示衆並將何廷玉張玉魁等飭照該省匪徒本例鎖繫巨石在案臣查該犯蘇鳳雲秦有文秦彰文李洪川四犯夤夜糾夥多人持械强劫捆勒事主夫婦一死一傷陳邊花孫喜袁老大馬哈兒比巴陳塔狗陳得才陳有林劉春山曾永朝王文春王世發等十一犯或係會匪黨羽糾夥搶劫拒砍事主受傷或　回匪結夥騎馬持械行强放鎗抗拒兵役均　情兇勢　罪無可逭督臣前與撫臣批飭就地正法俱係照章辦理何廷玉張玉魁被誘同行畏懼先逃事後亦未分贓情尚可原請仍照前擬完結王自林據供曾在甘肅微縣另犯直案是否屬實應俟查明酌核辦理逸　高興義等均飭緝獲另辦無干省釋所有光緖十二年陜省夏季分情重匪黨照章懲辦緣由謹會同陜甘總督　譚　麟繕摺具陳伏乞皇太后皇上聖鑒謹奏軍機大臣奉旨刑部知道欽此 
 
 

Page 13

 
 
[奉母製綿衣救災]  
　　先嚴賢節公殁於咸豐十一年逮存時樂善不倦家慈氏陳年僅三十五　而先嚴兒背喪事用畢迄未數月遭　逆之亂　等姊妹四人俱幼内無叔伯外鮮知交不得己而家慈擕基等四人遠避其中苦况言之酸鼻洎兩年恢復後　旋故　顧家中　啻懸磬一貧如洗　家慈十指度日基等四人因之成立基出外謀食姊妹亦均子歸而家慈苦心始安常指　而言日苦　汝等二十餘年殊非易易在外作事必須克勤克儉切勿奢　此汝父在日亦當訓誠及之也今仗先人之福衣食尚不缺乏每囑在外稍　餘資　須行善予所望焉推基等亦未嘗不切切于懷奈力願相違不克卽從母志適家慈壽屇六旬聞得各處灾荒欲思啁齊每歎無力能爲基聞之愈增惶媿不能不爲之營謀　　傾資　力湊成卽製綿衣千件巳遵家慈之命而家慈之心亦以爲快庶慰先嚴於冥漠焉浙江甯波府鄞縣　生　不基謹告 
接誦　縣善士蔡　舍丕基大啓悉尊人逮存之日孳孳樂善洎見背時令堂率吾兄暨姊妹四人避髮逆之亂旋里後令堂　針凿度　訓誡諄諄　崇　儉勛以得有餘資必須行善今令堂壽　六秩聞各處迭罹水　饑饉薦臻力思賙濟吾兄謹遵令堂之命出資製得綿衣一千件寄解灾　　　南檐同遊熙皡理合禀山東撫憲具奏上逹天聽請旨建坊異日綸音寵賁光大門閭則令堂之懿行彰矣卽尊人之始願亦由是償矣修德娱親较之戲綵高堂其承歡良不少也[  上海北市絲業會館籌賑公所少欽施昌謹誌九月十七日]  
[撙用資移賑]  
　　大凡城廂義舉悉由紳耆　勸而成可見同社中互相勉　醵資並不難焉推而至於救災何獨不然山東直隷需賑可謂急矣除各善户移助鉅欵外其願將日用資撙節移賑者洵不乏人今有張善士印仲炘節省日用移助庫平銀三十兩由蔚長厚　號來合九入規元三十兩九錢委解山東賑恤災户存心孔厚居家則節儉可風適口何奢濟世而斡旋有術人欲行善其於切近中求之可也上海北市絲業會館籌賑公所少欽施善昌謹誌 
　　北　君　所以東　名士作北　　公　燦江花詞工謝草日前過訪出示佳章捧誦再三香生口吻爰贈　律以誌慕忱錄請夢畹生懴 
[情侍者洎諸吟壇郢政]  
　　志欲凌　氣吐虹雞林價早重瀛東　摹歐柳姿何韻才擅王楊律更傾蓋　聯情　綣當筵愛聽曲玲瓏九秋二日懴情待者招飲三慶園始得識荆論交海外添新契文字緣還　碧翁曠　襟期不受憐雅懷清比在山泉琴尊跌宕眞名士裙屐翩　等散仙京洛鶯花千里夢滬江風月九秋天懸孤喜值題糕節好借新詩介壽筵○懴情侍者以贈朱筱卿詞史　索和燈下次韻率以博一粲前身明　是非耶縞袂臨風絶點瑕修到幾生香國裏一枝豔獨冠羣花風度翩然是大家紅樓　角水之涯癡心願化司香鶴密護瑤臺玉蝶花○九秋二日懴情侍者招同日本北條鷗所高昌寒食生新儂詞丈雅集三慶園酒酣賦此江樓筵啓集羣賢風絮雲萍各一王偶借壺觴徴勝會　將文字諸前緣交聯兩國圑裙屐座對名花按管兹如此良宵抛未得醉研麝墨壁蠻箋○席間高昌寒食生　贈陸斐卿詞史詩卽次北條　所韻以應點冩章臺　笑迂天然風韻勝清娱品題忽遇東　客詞贈珠璣解得無 
　　贈菀生孝廉用拙集中祁太宗師原韻并請霧　看花客高昌寒食生夢畹生諸大吟壇斧政 
　　雅人相對勝於詩磨琢眞同一字師經濟首推王　略風流足　鄭當時文如潮海蘇　體筆可衙官屈宋詞欲附龍門聲十倍君　笑我願何癡四明鏡水堂主人未　艸 
[上海四馬路文報局内協公所經收賑九月中清單]  
　　十四日惠泰庄　來蘇城醬業公所潘仲　　經解第四十五次賑款沈天成一元薛恆成醬　對開一元華隆興醬園對開一元留餘堂四元陸汪合二元無名氏二百五十文無名氏六百文補不足九百七十文彭裕盛一百文又募　德鐘二百文蘇仰泉翁募鹽公堂聖誕節省筵費入元葉籢珊翁　修竹茂林五元蔣少雲翁募沈袁氏八十二歲七月十九日壽終生前蓄積移賑四元實收洋二十七元○江册呵咖喇銀行募陳仁山等十九日三元三角五分嘉郡周楷生漆號姚　封翁募無名氏銅洋二十元周　珊　洋十五元不留名三元銅洋三元汪理甫姚紫封二户各一元集腋子六角方承楊知足齋紹廉　屋浮白仙侣五龍舊墅愛蓮遺士　　　張良卿王藻　　貽居冷眼熱心人環翠軒慶緣　主古歙珊珊子　名氏笑山道人十六户各二角幼樵氏雲樵氏二户各一角實收洋九元銅洋三十八元老春和衆友一元錢一百念文廣昌崑記五元仙女廟元康號諸同仁五元○鄞江司徐募昧　室主人四元　運來二元元大亨莊交來鄞邑木易故氏三十元　號　水無力氏二户各一元滬　四逹瑞洋貨號交來崇明龔辛友翁募第十一次張　孫四元雪岑三元坦菴二元　臣一元○本日共收英洋九十八元銅洋三十八元小洋三角五分錢一百二十文 
[上海四馬路文報局内恊賑公所經收賑捐九月中旬清單]  
　　十五日江字册本埠城内俞大善士募陳冠　四元黎懋昭黎並元黎以銘黎以輝黎以旺黎同明　午橋趙朝八户各五角黎弼賢黎錫　　黎由黎懋掦儀玉寳黎張氏黎龍氏黎吳氏黎陳氏黎旺彩黎連彩黎有彩黎轉彩黄氏十五户各二角甬上寄　募彭陳氏求保杏孫病愈四元少儀氏魯卿氏雨記三户各一角實收洋四元小洋二角　一百十三文隠名氏五元三馬路滬報　分帳房交來　薪社第二九次潤資小洋九角五分○本日共收洋二十元小洋十一角五分錢一百十三文 
[上海北市絲業會舘核獎籌賑公所施少欽經收山東順直賑捐九月初四五日第一千一百二十八九次清單]  
　　無名信男洋一千另零一元無名老人十二元蛟西子求　女病速愈並新合家平安十元羅店燭業八元語溪署同人酒席阿桌節資移助由石門縣署帳房寄全盛局來七元宏慶先考三直　經資移助六元沈記五元之江求免晦人四元王承懋一元程鯉庭求子病愈人口平安一元又錢五百文陸櫟釘書　　移助由茜　永義昶局來錢一千二百文南通州鼎元烟號銅洋一元○蔡澤芳指　直隷洋一元月影書屋無名氏黄力不足子三户指捐直隷合一元由甬江知過子寄永義昶局來以上初四日○蒙　主人由浙杭全盛局來因病助賑洋五十元豐順船搭客三十元不留名人以洋買銀盈餘提助一成十元方泗豐求病速愈五元　東孫　求病速愈由　河全盛局來四元秦眉壽堂二元無名氏藥寳移助求病速愈由常熟義　莊代寄永義昶局來洋二元棣記求病速愈二元程秀章由掦州　成典　子良寄全泰洽局來一元求兒平安人一元聚和盛銅洋一元○居易老人洋二百元自知氏二百元錫記二百元三户由戴星垣先生交來洋六百元○恐欠來生　人以應還沈子衡廉仲高二大合華允明叅軍謝笙舫　　初兩二尹盛心如協戎度尾移助漕平銀三十三兩六錢又欲爲鄒季裳太守田　　公季秋岩朱晉侯顧演　李英堂鎭軍丁福田軍門延僧念經一日將資移助漕平　十六兩四錢共漕平銀五二兩由上海電報局王　之合來九八規元五十三兩五錢○善化唐竹舟太守湖平銀五十兩長水朱多　堂洋三十元朱紹　爲妻病許賑倐愈完願二十元張　焌十元朱思　十元朱恩義十元六户由蔚泰厚號合來九八規元五十二兩八錢洋八十元○金海亭募昌字一萬一千一百八十八號册瑞蘭女史無名氏二户各錢一千文顧壽堂王雲臣朱淇清戴殿卿無名氏汪浣香　馨平不書名八户各五百文金蘭生汪永康程佩芝程　垣程顯掦胡華祀戴光遴金樹雲金端生金轉臣成美堂吉慶堂十二户各三百文吳來文二百文吳濟甫慶餘堂二户各一百文二十五户共錢十子文合來洋九元○雲澤寄族人募隠名氏錢十三千文濟陽伯子十一千文萬昌利棧十千文潮豐號八千惺愆記六千文同泰號東泰亨德大號生昌號萬裕誠五户各四千睿合記同和興德昌號　順興四户各三千成和號深合號捷茂號裕成號和記和豐號天錫慶黄逹利氷豐玉九户各二千合成號漱珊氏增記高和　泰盛號敏記裕興德成合號遠和號竹禮氏新順號公和隆義和昌萬通號陶昌號李順興源慶號義德慶　聚號瑞生號二十户各一千文以上四十三户共錢一百十八千文由陳源　號合來九八規元八十兩以上初五日 
[掦州皮市街東賑捐局經收第八次賑欵清單]  
　　寳山縣葛明府移送王福　捐助東賑庫平銀五百八兩一錢六分又移送籌助掦局募啓十一册内計壚鎭紳董經募徐　堂等六户共英洋八元錢右鄒　春生經募羅店承記等三十四户共英洋三十元劉文浩陸斌戴權經募大埸鎭泰來春等一百一户共英洋六十元四角錢二十六千四百三留十二文易　合英洋四十元陸文孫王秀夫經募閑詠堂主等三十一户共英洋三十六元對開洋五元錢八百三十五文嚴錫三周企澄李敬身吳珊經募江灣鎭古桂堂侯等六十四户共英洋二十二元錢二十五千九百五十五文易　合英洋四十五元錢三百文朱駿李錫　經募吳松口王恭泰等六十二户錢二十八千一百文易合英洋二十五元錢三百五十文經募楊行盛蘭亭等六户共英洋十四元五角經募周鈺等十四户共洋十四元内有原來銅洋一元己送上海公所烊燬兌賑經募北六　　桐生等四户共英洋六元經募彭浦廠芬等六户共英洋九元錢一百文内有原來銅洋一元以送上海公所烊燬充賑經募粹和室等六户共英洋七十元　董冶卿經募英洋十六元錢五百六十文此册尚未繳回以上十一册暨鮑董所募共計洋三百十三元對開洋六元合英洋三元錢二千一百四十五文合英洋二元統共易合庫平銀二百十三兩六分○上官巡政廳王函送捐廉英洋六元○深陽縣宋明府移送代籌英洋一百元其經　善士姓名俟移知到局再行補登合併聲明廿 
 
 
 

Page 14

 
 
[光緒十二年九月十三日京報全錄]  
　　宫門抄○諭旨四道錄前○陽江鎭總兵黄奏爲委員代巡　滿歴過洋面情形摺直督李奏叅知縣片○將軍希奏爲對謁　長片○臺撫劉奏留主事差遣片○陜撫葉奏報留壩等處被水賑卹情形片○晋撫剛奏出省查閱營伍日期片○大臣少奏爲奏聞摺○疆撫劉等奏訊明不法鄕約正法緣由片○陜督譚奏各州縣被水情形片○又奏揀員借補要缺都司摺○九月十三日内務府國子監入旗兩翼值日無引見○大額駙克侯各假滿請安○紹祺等謝賞本省銀米恩○福建總兵吳奇勲到京請安○掌儀司奏十五日祭奉先殿瀅貝勒行禮○召見軍機吳奇勲○○廣東陽江鎭水師總兵功加一等佩勇巴圖魯奴才黄廷彪跪奏爲恭報奴才委員代巡班滿歴過洋面情形仰祈聖鑒事竊查欽奉上諭嗣後水師提　著于每歳出洋具奏一次俟出洋往返事畢將洋面如何情形據實具奏其　因公不能出洋卽着自行奏明均令咨禀該省總省以憑查核等因欽此欽遵在案奴才輪值本年上班自正月初一日起至六月底止例應也洋統巡緣前奉兩廣督臣檄調到省辦理防務因清理經手事件尙未旋營復於光緒十一年十二月間奉督臣張之洞檄赴欽州協同督辦欽廉防務前廣西提督臣馮子材剿捕欽廉洋面暨九頭山盜匪奴才遵經辦理所轄屬中洋面未能分身巡緝業將本年上班統巡事務飭委調署本標右營都司鄭廷熊代理曾將委代統巡日期具奏在案奴才前在欽廉洋面捕獲盜匪事竣展輪回省旋奉督臣檄委前赴順德香山新會各州縣督同查辦積匪兹據代理統巡之都司鄭廷熊禀報於三月初十日與中路水師提標右營辦擊會哨一次又于五月初十日與西下路每口　　將會哨如期徧歴梭巡各營洋面均　安靖間有零星盜匪出没亦　隨時獲解現屆上班統巡期滿禀請接緝等情前來當經札委接管下班統巡洋面署赤溪協副將黄廷　實力嚴督備弁認眞巡緝母任稍涉　懈以期盜戢民安仰副聖主綏靖海彊之至意所有奴才委員代巡班滿歴過洋面情形理合恭　具奏伏乞皇太后皇上聖鑒再奴才奉到硃批奏摺三扣合併恭繳謹奏軍機大臣奉旨知道了欽此○○李鴻章片再據故城縣知縣張煐禀報本年五月初四日夜該縣南關外七集街公濟當鋪　賊越　進門拒傷鋪夥刧去銀兩衣飾等物贓逾千兩當經　司記過勒限緝拿迄今贓賊尚無報獲捕務殊　廢弛據臬司陶模詳叅前來應請旨將故城　知縣張煐先行交部　處仍飭上緊設法嚴緝贓賊務獲究辦並照疏防例限另行核明題叅理合附片具陳伏乞聖鑒訓　謹奏軍機大臣奉旨張煐着先行交部議處餘依議該部知道欽此○○希元等片再查吉林全營翼長二品頂戴花翎協領霍隆　巴圖魯　隆阿現經奴才希元會同欽差大臣穆圖善派吉字營右翼統領演練新軍其全營翼長差使有統轄全省練隊之責勢難兼顧查有營務翼長花翎降調　統强　巴圖魯德平阿久歴戎行馭兵有法堪以與全營翼　穆隆阿互相對調俾専實成除分飭遵照外理合附片具陳伏乞聖鑒謹奏軍機大臣奉旨兵部知道欽此○○　銘傳片再臺灣垷在籌辦着後一切撫番清賦招墾分治諸務辨理需員查有刑部郎中余顯邦自上年來臺經臣察看該員心地安詳辦事明白堪以差遣委用台無仰懇天恩俯念臺灣善後辦　需人准將刑部郎中余　邦留于臺灣　遣處出自　鴻慈逾格謹附片具陳伏乞聖鑒謹奏軍機大臣奉旨着照所請該部知道欽此○○葉伯英片再前據留　南鄭二廳縣續報六月二十一日起至二十五日止　日大雨河水漲發南鄭縣查勘東鄕二壩　水淹　地二百餘畝受倒草房二十餘間水退後秋糧多可收穫地畝亦易修復查明並不成災巳經該縣廉賑恤留　廳具報東西北三鄕被災各處勘明被冲瓦房草房二百餘間尚有未經查報之處各處地畝秋糧多被冲刷淹浸並據鄕地具報淹斃漂失男女人丁數十口該　被災較重因地處深山溝陂零落被災分數地畝及應免應緩銀兩各若干未能隨時確切查明聲叙臣於藩司任内與前撫臣鹿傳霖遵章轉行該管道府前往督同覆勘確查南鄭縣是否實不成災應　再行調劑妥爲核辦並令清查留壩廳　災地畝房屋户口實有若干何處地畝被災幾分錢粮應否蠲緩察核情形辦理一面先生出示停征分别　次貧户散借義倉接濟籌拒欵項給資修　房屋收埋屍身務使災黎衣食有資不致失所除俟查清禀覆彚案奏報並通飭各屬自後遇有災傷一經遵　查報外所背留　等處被水賑恤大慨情形謹附片具陳伏乞聖鑒謹奏軍機大臣奉旨知道了着該撫飭屬籌欵分别賑恤毋任災黎失所　部知道欽此○○剛毅片再臣自大同鎭屬查閱營伍回省叢經恭摺奏報在案現在省城工賑事宜己與司道等悉心籌商除災黎　意賑撫外其城隄各工趁此寒冱之時己飭次第赶辦臣定於八月二十六日輕騎减從由省起程前赴太原鎭屬各營路校閱並順道盤查河　道庫察看鹽池浦灘各地方清形臣署尋堂公事照例飭委藩司代拆代行遇有要件仍包送行次由臣自行核立所有查閱太原鎭屬各營伍出省日期理合附片具陳伏乞聖鑒謹奏軍機大臣奉旨知道了欽此○○奴才沙元都林札布跪奏爲恭摺奏聞事竊奴才沙克都林札布遵旨前往致祭杜爾伯特右翼巳故親王棍佈札布並准理藩院由驛遞到滿蒙察文各一分奴才　克都林札布帶領章　祥凌等於七月初十日由科布多起程前往杜爾伯特右翼致　日故親王棍佈札布該故王之子新襲札薩克和碩親王索特納木札木柴同該旗大小官員等均感聖主兹愛蒙古深恩一同望關叩謝天恩訪所有奴才沙克都林札布致祭事竣於七月十四日旋回科布多之　　合恭摺具奏伏乞　皇太后皇上聖鑒謹奏軍機大臣奉旨知道了欽此○○劉錦棠等片再臣等前　民人丁三成喊控伊犁回民鄕約馬鳳三藉公詐索等情當委道員袁垚齡訊明丁三成原領牛耔銀八十八兩馬鳳三屢向催繳風折牛車又逼令出賣兒媳實共收過丁三成銀一百九十六兩之多而馬鳳三原日承領各户民牛耔銀共一千零十二兩至今僅呈繳一半揑報逃亡屬實檢閱伊犁撫民同知衙門案卷馬鳳三欠交牛耔數目亦皆相符　飭解赴省城交兼臬司訊取供詞具詳前來臣錦棠復經親提審訊據供認前情不諱查馬鳳三原　甘肅狄道州叛回關内關外地方擾　殆徧其在金積堡時尤爲獷悍前此大軍進剿新疆南路追至烏什馬鳳三始由山徑逃匿　以漏綱　查知在伊犁充當鄕約此以爲果能革面洗心自應仰體朝廷寛大之仁不加深究乃馬鳳三怙惡不悛冐領牛耔揑報逃亡詐索窮　至於破家鬵　自未便再事姑容况伊犁土曠人稀全賴安撫流亡漸興屯墾以實邊陲似此不法鄕約爲害閭閻苦不從　懲辦何以安孑遺而儆效尤臣錦棠於　明後卽飭將馬鳳三正法俾昭炯戒合將訊明不法鄕約卽行正法　由謹合詞附片具陳伏乞聖鑒訓示再片係臣錦棠主稿合併聲明謹奏軍機大臣奉旨刑部知道欽此○　譚鍾麟片再甘省自五月下旬起無三日雨夏收頗　豐稔乃各屬間有被雹　水之颧區據皋闌金縣隴四通渭寗遠洮州著亭莊浪　州秦安武威巴燕戎　甯大通河州等十　廳州縣縣丞禀報五六兩月均被雹水難輕　情形不同而念此窮黎終歲勤動收成無望情殊堪憫當　批飭藩司移行　管道府遵照新　督同各地方官前往勘騐分别輕重妥爲籌欵撫綏並查明是否成災　街由司彚核詳辦惟被水較重之西寗縣屬沙　等處於六月二十五七等日忽遭暴雨山水陡發淹没民田甚多冲壞房屋十餘間水磨三盤牲畜十餘隻又碾　縣屬之長里雙塔　堡於六月初九十及十二二十七等日連遭雹雨平地水高四五丈冲没田廬地畝只留十分之一淹斃男女一百餘口牲畜無算橋梁道路多被冲壞又玉門縣屬之黄花營赤金東北兩渠　六月二十二日忽遭雹雨冲淹民房五十五問軍塘一　均經臣飭司委令該管府州刻斯籌欵先往賑濟一面將被災較重名户分别大小丁口就近動有社糧及買儲粮石按月散給以資餬口而免流離仍俟勘明淹没田畝多寡及應行蠲免粮草之處另行辦理外所有甘省各屬偊被偏災大槪情形謹附片具陳伏乞聖鑒訓示謹奏軍機大臣奉旨知道了　卽　飭該管地方官分别妥籌撫恤務使實　均沾毋令一夫失所該部知道欽此○○頭品　戴陜甘總督臣謂鍾麟跪奏爲揀員借祁要缺都司以裨營伍恭摺仰祈聖鑒事竊陜西固原提屬西安城守協左營中軍都司雷天源　故日期業　奏報開缺在案所遺都司員缺設處省會邊防彈壓最關緊要非精明强幹之員難資治理查有花翎留陜儘先補　副將左成富營伍熟悉人亦穏實以之借補斯缺實於營伍地方均有裨益合無仰懇天恩俯念員缺緊　准以左成富借補西安城　協左營都司洵堪勝任如蒙俞允俟接准　覆後卽行給咨赴部引見　符定制徐該員履歴清册送部外謹會同陜西撫臣鹿傳霖署固提　臣沈玉　合詞摺具奏伏乞皇太后皇上聖鑒訓示謹奏軍機大臣奉旨兵部議奏欽此 
 
