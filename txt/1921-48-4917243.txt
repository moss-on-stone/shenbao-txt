# 1921 - 48 - 4917243

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[暗渡陳倉之計（冷）]  
　　江蘇方議裁兵而政府復將以九師南來移兵就餉慮江蘇人之反對之也又將先移之皖復移之蘇嗚呼是乃所謂暗渡陳倉之計也如是布置誠所謂苦心用盡矣雖然獨不思江蘇現無俄蒙之匪爲患實無庸急急此九師也耶 
　　若在庫倫則不特我中國不人以爲急急彼俄之新黨亦以爲不可不急焉彼外國之顧問亦以爲不可不急焉不急驅除則誠所謂後患無窮者 
　　然而彼政府對之則何如彼武人對之則何如武人曰索餉政府曰無辦法然則因此而卽可聽其自然置之不問乎如彼暗渡陳倉之計者獨不能更有一籌之展乎毋乃智於彼而拙於此若是也 
命令 
　　二月二十三日大總統令任命張海鵬爲黑龍江陸軍第四混成旅旅長此令 
　　又令任命曹恩培爲陸軍第二十三師步兵第九十團團長此令 
　　又令任命梁泮爲黑龍江陸軍第四混成旅步兵第一團團長李桂林爲步兵第二團團長此令 
　　又令署外交總長顔惠慶呈請任命程廷恒兼呼倫貝爾交涉員應照准此令 
專電 
　　北京電靳函曹張外債到期一萬五千萬各省尚催餉不已予實無法維持庫倫事變苟有一旅節制之師便可掃蕩不得據爲延期裁兵理由予以裁兵與否定去留望有以教我此倒閣說之由來（二十四日下午二鐘） 
　　北京電赤塔管領巧（十八）電接克氏通知中政府如於短限期間不能撲滅庫匪則將使赤反對黨以蒙爲根據愈聚愈衆與赤至有關赤政府爲自衞計將執行相當之行動等語又聞赤勞工會已派員到庫對恩部以宣傳手段使叛恩琴無論俄國如何我總宜從速進兵恢復爲要（二十三日下午五鐘） 
　　北京電某美顧問禡（二十二）日上說帖對俄主聯赤塔允通商次驅擾蒙俄舊黨謂俱宜速緩恐蒙事不可收拾（二十三日下午五鐘） 
　　北京電昨俄代表訪劉鏡人云赤塔政府以庫倫陷落華商退入俄境不少赤政府願盡友誼使難民通過俄境回國妥爲照料火車費用將來再結又陳毅電院商民逃來恰多糧垂盡危甚與俄守邊司令及赤塔政府商定發護照俾商遄回本國火車等費記賬惟一次回國歸有萬餘人經俄已辦好但經中東南滿京奉請與張使孫鮑兩督及宋督辦電洽派員到滿洲里照料今日院電轉東三省并交通部核辦（二十四日下午二鐘） 
　　北京電政府對援庫事一再電徵奉直意見現曹張均索鉅費方出兵昨閣議曾付討論周允三日内籌不到引咎辭職靳亦太息謂無辦法（二十四日下午二鐘） 
　　北京電曹錕皓（十九）電庫陷援軍誤機與守軍失守厥罪惟均陳使棄城自應免職查辦譚鎭慶霖由多出兵未及趕到亦應酌予處分張使寒電立論正當錕意亦同張景惠兼鎭撫使命延緩發表以此（二十三日下午五鐘） 
　　北京電鄒芬電據探報蒙匪俄黨决行進攻叨林聲勢極大等情務懇中央迅電張督火速由黑省派遣勁旅舉行夾攻期奏膚功無任迫切（二十四日下午二鐘） 
　　北京電張口電軍事當局以叨林無險可守已令駐軍退守烏得又張景惠請政府置備大號汽車專任輸送砲彈（二十四日下午六鐘） 
　　北京電政府電黑孫後地駐軍一切給養無力自備請由黑省接濟（二十四日下午六鐘） 
　　北京電陳毅電恰防吃緊請以路邦道爲恰防司令（二十四日下午六鐘） 
　　北京電褚其祥派人赴後地召集殘兵有電至京陳毅派于文泰收容褚旅編騎兵團尹文驥王銀秀張占鰲爲營長開赴後地援高在田毅任守恰責（二十四日下午二鐘） 
　　北京電政府電召曹張兩王四使來京會議兩王與曹均覆電不到靳又派員敦促（二十四日下午六鐘） 
　　北京電中央召曹張來京首在進行選舉達到統一規定裁兵救濟財荒會合直奉師旅恢復外蒙　　北京電財政及軍事會議非事實係院前電各省請分别派員來京接洽俾悉中央財政與軍事實在情况各省處先後來到隨來隨去并非會議係政府訴窮作用（二十四日下午二鐘） 
　　北京電張學良在京與當局接洽就緒昨因赴保謁曹（二十四日下午三鐘） 
　　北京電外人因各省提用鹽欵本年起取實行干涉主義中央昨哀告疆吏勿再任意截留（二十四日下午三鐘） 
　　北京電財次汪士元給假一月朱延煜暫代部令發表（二十四日下午二鐘） 
　　北京電田中玉向徐靳面告魯省裁減軍政費計畫計剩軍費年需六百三十五萬政費三百七十七萬查魯歲入一千零四十萬出入相抵（二十四日下午二鐘） 
　　北京電王士珍月杪赴任所帶第九師之一旅爲巡閱衞隊駐徐州俟空氣好漸移南京此府院與王商定結果（二十四日下午二鐘） 
　　北京電昨英美兩使赴外部再商無線電問題已有結果認日本壟斷三十年之契約違反門户開放機會均等主義日本向中美兩方抗議要求取消合辦電臺契約無允許理（二十四日下午二鐘） 
　　北京電外息日本以赤塔政府勢力漸不可侮又將予以承認（二十四日下午三鐘） 
　　北京電西藏方面對新選舉力爭援一屆成案就地投禀（二十四日下午三鐘） 
　　北京電巴黎電顧使被選爲盟約審查員（二十四日下午二鐘） 
　　北京電萬國漁業大會七月間在西班牙舉行電請我國派員前往部議卽令戴使就近出席（二十四日下午二鐘） 
　　北京電日在琿春設警迭與小幡交涉無效昨特訓令胡使向日政府提出抗議（二十四日下午二鐘） 
　　北京電旅京甘人會議結果對蔡成勳帶兵入甘一致拒絶（二十四日下午二鐘） 
　　北京電桂陸請撥大批軍械靳允飭某廠照發（二十四日下午二鐘） 
　　北京電内部因京警廳搜獲無政府印件通電各省區嚴防（二十四日下午二鐘） 
　　北京電趙倜請解散許昌兵變之劉躍龍所部院以此係鄂軍徵王占元同意（二十四日下午八鐘） 
　　北京電院電陳光遠速查明宜春等處受兵隊勒索數目以憑核辦（二十四日下午二鐘） 
　　北京電京滬間飛行定六月朔開駛搭客每人二百元郵信每件一角八分（二十四日下午二鐘） 
　　北京電院許補助五月卅日在滬舉行之遠東運動會費三萬元（二十四日下午二鐘） 
　　天津電曹錕電京委吳佩孚代表會議並已令劉夢庚遞整軍理財計畫 
　　天津電梗（二十三）日張學良赴保會議（一）援庫（二）長江軍防與聯絡（三）整軍與統一全國並通過張勳援庫　　天津電曹錕召吕公望商軍事吕於梗（二十三）晚赴保聞曹擬委其代表赴浙 
　　天津電王士珍推張勳巡閱蘇皖贛 
　　天津電保定變兵擾深縣焚掠五十餘家復竄擾束鹿（以上二十四日下午十一鐘） 
　　漢口電漾（二十二）日省議會開茶話會决定常會四月東（一）日召集（二十四日下午五鐘） 
　　杭州電盧沈會委許引之代浙運使畢奎代菸酒局長周自元代印稅處長敬日均接篆（二十四日下午七鐘） 
　　南京電今日急賑會女界當塲認捐三千九百餘元（二十四日下午三鐘） 
世界路透電 
[倫敦大會記]  
　　二十三日倫敦電今晨倫敦大會開會歷一小時之久土耳雙方代表均與會大會定明日續開會議據公報稱土首相土菲克氏及土國民黨總代表比克薩氏均說明恢復東方和平之要則大會請雙方代表對於所願修正之對土和約各點各提出具體之意見 
　　二十三日倫敦電英國各界以土耳其代表今日在會塲頗露遲鈍之象咸不滿意蓋土國雖有數月時間考慮此事而至今日仍不能提出具體意見也德代表於星期六日來倫敦者今亦猶豫不决分委員會之專家關於所擬請求之各節意見不能一致 
　　二十三日倫敦電希臘前相維尼齊洛斯氏不日將與現任希相加洛奇羅波洛斯氏會商保全對土和約所予希臘利益之最善方法 
[德國之選舉結果]  
　　二十二日柏林電普魯士國會選舉反對黨獲勝利 
　　二十三日巴黎電普魯士國會選舉之結果使一般 
人士抱日耳曼共和國不致爲復古派或過激黨所摧殘之希望者頓爲寒心 
[喬奇亞與過激軍戰事]  
　　二十三日巴黎電喬奇亞鐵佛里斯之激軍已被擊退法兵及外國委員團均駐巴士姆 
　　二十三日希爾新福電俄與芬蘭復開恢復通商談判　　二十四日倫敦電喬奇亞官電稱本月二十日阿米尼亞與阿才倍疆之過激軍進攻爲喬奇亞軍所敗喬奇亞軍俘敵二千人並獲大批戰品鐵佛里斯已脫除危險 
[俄國内狀談]  
　　二十四日紐約電據里加消息勞農俄羅斯因缺乏燃料甚爲窘困鐵路停止開車者共有四千五百哩 
　　二十四日倫敦電每日電聞載柏林訪員電稱謂據莫斯科消息共産黨幹事部以六十二票對八票贊成列寗之意見許職工聯合會有廣大之自由非若特羅斯基氏之主張僅將職工聯合會作爲勞農政府之執行機關謡傳特羅斯基氏憤辭陸軍院總理之職又聞莫斯科紅軍之一部分業已叛變贊助特羅斯基氏已開巷戰 
[美國對太平洋島代管條件]  
　　二十三日巴黎電威爾遜總統致國際聯盟行政會之牒文謂日本代管太平洋諸島權條件今已收到美國前曾通告法英意日諸國不允將雅浦島加入日本代管土地内故美國不能受代管條件之約束請行政會對於該問題再愼加研究 
 
 
 

Page 5

 
 
   
 
 

Page 6

 
 
世界路透電二 
[美參院之陸軍案]  
　　二十四日華盛頓電參院軍事副股員會已議决陸軍經費前衆院議定軍額爲十五萬人今該會主張使陸軍部所得之費得平均養兵十七萬五千人 
[美國新海長]  
　　二十三日華盛頓電鄧碧氏被選爲海軍總長之說殊使人驚異蓋報紙豫擬閣員名單從未一及鄧碧之名也鄧碧乃律師曾供職於中國海關其父前曾充駐華公使 
[英屬地官員之對於英日同盟]  
　　二十二日倫敦電泰晤士報威林頓訪員電稱紐絲綸首相馬西氏聲稱前司法大臣芬德萊氏所發澳洲與紐絲綸皆反對英日續盟之言並不代表官場意見實則紐絲綸與澳洲關於日本移民事已與英帝國政府有透澈之了解英國已承認殖民地有自决准可入境之權利訪員又稱研究此問題者咸以爲日本苟不提出不可能之條件如前在和會所提出人種平等之要求或不誤解條約致與美國開戰則紐絲綸不反對英日續盟 
[駐美英使之英日同盟談]  
　　二十二日倫敦電全國自由黨俱樂部今晚公宴前駐美英使葛雷子爵葛雷演講英美邦交謂美國人民似甚注意英日盟約而謂英美將爲此約牽入戰爭但似忘却英美仲裁公約之存在如英美皆遵守仲裁公約則英美决不致有戰事 
[美國對於藍登案之滿意]  
　　二十三日華盛頓電美艦員藍登在海參崴遇害案判决後日政府致復牒美政府道歉並陳明審判之結果國務鄉柯爾碧氏宣稱日本發表致美牒文之釋義行事迅速而誠摯美國人士必以此牒文爲滿意政界視此案業已解决惟賠償一節尚待續商 
[美國新副國務卿之評]  
　　二十四日倫敦電泰晤士報華盛頓訪員稱佛萊謙氏之被任副國務卿實有特殊意味佛萊謙富於外交經驗詳悉遠東情勢而被選總統哈定氏之見解又以爲美國必在遠東行其日見重要之職務然則哈定氏之選任佛萊謙殆欲以强勁政策之執行託諸具有特殊必要訓練之人也 
[美國大絲商之絲業談]  
　　一月二十日紐約通訊云紐約大絲商鄧祿普氏本星期在全國織物躉售商聯合會演說謂生絲市面大有樂觀氣象渠所辦之廠現已完全開工絲市受投機之害其影響之大範圍之廣爲世界所僅見今則有事態淸朗之徵而不合法之商人已判除矣日本生絲現售價不獨在出産成本之下且在任何合理價佫爲將來所可預料者之下云云此種言論出自大絲商之口已使購買絲織品者大變其觀念 
[美國人之棉花市面觀]  
　　一月二十一日紐約通訊云某名家論棉花市面預料未紡之棉花在本年七月底卽棉年終止時當存九百萬包左右卽使下届棉田減種一半然連舊存之棉計之猶較世界在現有情形之下所願吸收者爲多依此論之若僅減種一部分棉田或並未減種而出産有一千萬包或一千二三百萬包則棉價安能望其漲起乎云云又紐約某商行稱歐陸財政狀况之消息中絶無美棉可望暢銷之氣象 
[印度對於勞工公約]  
　　二十二日德里電印度立法會於討論華盛頓勞工公約通過請印度總督批准該約之動議議員華森氏提議幼工最小年齡應改爲十一歲而非十二歲反對者居多數此議遂不成立立法會允立法實行此公約並規定每星期工作六十小時 
　　二十三日德里電印度參政會已通過批准華盛頓勞工公約之議案内有規定幼童入廠工作至小須在十二歲以上一條 
[各國近事記]  
　　二十三日巴黎電法國内閣諸員已相約關於恢復商務自由之辦法彼此互換意見 
　　二十四日美國伊達化州波伊斯電伊達斯州參議會以三十票對十二票通過禁止出售及運入雪茄或捲烟紙議案 
　　二十三日巴黎電衆院討論海軍前途歷時甚久海軍總長請增海軍經費以便告成整理事業及保留建築問題 
　　二十二日倫敦電波拉勞氏今日在下院質問時間内宣稱彼意非俟美國新政府成立英政府於商請其他列强縮減軍備問題未便表示意見 
　　二十三日巴黎電衆院陸軍預算案股員會主任巴特氏之報告建議將政府派定之經費英金二百六十兆鎊減少約六十兆鎊 
　　二十三日墨京電鐵路工人約三四萬名行將罷工政府已調兵駐紥各要點工人因各鐵路總理不肯承認工人聯合會故擬罷工抵制之政府現力助鐵路總理　　二十三日倫敦電布王擬偕首相於今夏游歷美國 
　　二十三日巴黎電今日英鎊收盤價爲佛郎五三·六　　二十三日巴黎電據波斯京城德里蘭消息城中現殊安靜商店停市被逮者頗多叛黨宣稱願敬重波王並依守過激主義此次政變顯非仇英 
[英國商人之賑華募捐]  
　　二十三日倫敦電孟郤斯德已籌募中國賑捐並舉定勸捐委員會已有人允助四千金鎊主席斯托克登氏聲稱中國與蘭開夏之商業關係頗爲密切蘭開夏實負有濟助東方難民之義務賑濟委員會主任加德勒氏甚讚中政府能以奇異方法應付時局 
太平洋路透電 
[成都之變局]  
　　二十二日成都電（被擱） 
　　劉存厚已引退大約川省將對北京廣州宣佈獨立今已實行廢督以湯茂先（譯音）爲省長劉湘（譯音）爲總司令湯劉現駐重慶並以劉雨洲（譯音）爲副司令現駐成都豫料省内不致再有戰事惟川北劉存厚之兵未經安揷前恐尚有騷動情事 
[東俄近事記]  
　　二十三日赤塔電克拉斯諾奇柯夫氏於政府公報中注重日本在遠東之行動而尤以占取俄國漁業爲最謂將提出抗議 
　　二十三赤塔電俄日委員團主任接赤塔民軍抗議請日本助同解除加浦爾軍將士之武裝因彼等不守法律且日本宣言書中視彼等爲難民故未經許可無携軍器之權利如不解除彼等武裝恐將發生重大事端 
　　二十三日伯力電紅兵若干準備於議會開會之日叛變並擬於鳴砲行亂時實彈轟發幸爲當道臨時發覺拘獲八百人聞已槍斃多人餘均解往阿穆爾區 
[日本之經濟與公債]  
　　二十三日東京電東京大阪銀行代表今日在銀行俱樂部開會議决減輕銀行利率約千分之七五此項决議經本月二十五日銀行會議確認後將於三月一日起實行 
　　二十三日東京電明日公報將宣佈發行國庫券七十兆元以應付特别軍需發行之價爲九三半於一九二七年六月一日十足償還此項債券以五釐起息定三月四日開募 
國外要聞 
[紐約通信　　中國絲業代表團之行踪]  
　　中國絲業代表團十人偕機工一人機女三人現抵紐約庽第三十三街之本色樊利亞旅館團長爲丁汝霖團員爲徐錦榮·吳申伯·丁寳卿·梅仲笙·張鶴卿·畢康侯·李登魁·顧心一·王明軒·裘昌運其來美之目的不僅代表中國利益以參與二月七日至十二日在紐約舉行之萬國絲貨展覽會且擬實地調查美國實業狀况而尤特别注意於絲業中國之生絲如何可供美國製造家之需而美國之需求中國將何以應之此乃該代表團所欲在此研究者也團長丁汝霖語人曰擴張在美之生絲貿易乃中國商務上主要企望之一此次代表團來美抱絶對之虛懷吾國商人欲以美國市塲爲吾人最大之市塲爲達此目的計美國之進口商人與製造家如有意見或計畫相告吾人願討論之彼此提携吾人欲保持在美之地位則不獨須增多産額且須改良方法俾可與美織機之高速率相適合此層吾人今已知之審矣團員中能操英語而熟知美國情形者唯英文書記裘昌運一人裘發表意見謂中國時勢雖屬艱難然在實業上尚有進步華人甚願與美人携手凡美人之協辦定爲各處華人所歡迎以言絲業中國銷絲最多蓋中國無論男女幾無一不用絲貨也中國需用綢緞甚多本國所産尚不足以盡供給之責任但以出産生絲而言中國實有最大之機會其故以人工廉而氣候宜也可望供給世界有增無減之需求者厥爲中國一國惟養蠶方法尚待改良今已着手整頓矣聞該團全體將赴歐洲調查絲市然後由蘇彝士河遄返東方惟裘昌運則將重經太平洋回國團中機女三人乃專門繅絲女工行將在展覽會中會同機匠向人表演中國繅絲之法云 
國内要聞 
[北京通信（樸）]  
　　庫倫失後之出兵問題 
　　陳毅支電到後庫事略見眞相而張景惠以頓兵不進受輿情攻擊因遷怒於軍報之漏洩政府奉命惟謹因取締院部勿許披露庫耗而消息復歸沉沉然以愚所聞庫倫方面之情形實至今仍無詳報卽叨林以北俄匪狀况如何亦自援庫軍之袁天順部下數營驅入後地其他支隊概以叨林爲第一線而線外之報告亦闃然無聞政府於半月以來如參陸處如國務院對於庫事迭有會議擬出計畫然如何出兵如何運輸槪不過紙上空談蓋袞袞諸公實一籌莫展也 
　　政府以援庫之事望諸奉張去電已非止一次奉張迄無確實之答復出兵二字更在模糊影響中依熟悉奉事者所談奉張現在之眼光全在關内而不在庫倫且東三省内部到處伏莽現時維持東三省地面之大軍如多數移至蒙古則張之地位危險不用多數則無益蒙事且蒙地作戰非可專恃步兵騎兵必須有機關槍重砲始能取勝而此項軍械奉天亦未必充足故奉出一師决難見之事實卽張電所謂黑省出一旅者亦不過徒騰口說加以由索魯倫河而西穿出車臣汗道途窵遠奉張來電已顧慮於運輸給養之困難此東路進兵之不可恃也 
　　中路原有張景惠之五支隊其第一支隊僅有一小部分抵庫現已敗至後地其他皆在叨林張家口之問而第五支隊編制將及兩月最近始有一部由張家口開拔之報鄒芬於庫倫失後經政府召至北京參列參陸處會議數次已面允親赴叨林指揮一切回張家口以後亦曾一電報告俟車輛備齊卽行起程然此電到京已數日矣仍未聞有起程之續報近日叨林以北如小毛篤慶托羅蓋等處已非我有而有俄匪預備攻叨之警報又有烏得附近某蒙旗招兵之蠢動識者謂如能保住叨林已爲萬幸則由此路以恢復庫地直不知何日也依地理而論上述兩路以外綏遠方面仍應有一路可通但從無談及此者交通如何旣非平日所注意而綏遠之蔡成勛方日日來電催淸欠餉俾早赴甘今都統馬福祥則逗遛寗夏迄無赴任之意則此一路不獨無人談及並亦想不到矣 
　　庫變問題復有一大啞謎卽小徐是否與有關係也褚其祥爲小徐舊部與陳毅齟齬與高在田齟齬而庫陷以後消息杳如報紙有謂其已逃至烏里雅蘇臺附近者然詢之各方面均謂無此報告褚亦無電到京是褚氏至今仍無下落或仍陷庫倫或降附蒙古或落荒逃走皆無從懸揣蓋除陳毅電中『二日褚旅退東營盤』一語外他無確證也褚之無消息旣爲一疑問而滬探報告則謂小徐在滬設立機關與方樞王揖唐共謀擾亂而聯俄舊黨以陷庫倫亦彼擾亂大局之一果小徐預聞則庫倫之失直爲小徐派之逼走陳毅矣 
　　陳毅由庫倫退至後地由後地再退恰克圖無電到京業又數日恰克圖非不通電報者其線路係歸大北公司由俄境轉入滿站似不至爲庫匪截斷然恰克圖孤懸漠北餉械皆不能繼亦恐難以孤守張景惠代陳毅爲鎭撫使之說雖通過於十五日之閣議而以察都統之繼任問題牽及其他方面必俟曹張到京始能解决但恐曹張來後所討論者又非爲庫倫問題耳（現京奉京漢兩路已由交通部飭備特别花車張卽日可來惟曹尚未定）（二月二十三日） 
[北京通信（直言）]  
　　曹張來京之索隱與時局 
　　曹張來京問題都下言人人殊或有謂曹張不來者有謂曹來張不來張來曹不來者茲從政界方面所得確息則二人者皆將來京其來京之原因與所當解决之問題有可述者曹張來京說發動於隂曆年終十二月二十九日靳分電曹張表示自己幹不下請辭職其措辭則以裁兵爲名謂經濟困難已達極點倘不裁兵實無以爲繼然裁兵又爲各督所不樂聞惟有引咎辭職曹張皆覆電挽留謂諸事可從長計議此曹張所以來京之主因也今年北京政府之經濟已達破産地位財政部三千元之支票竟不能支欵於銀行各機關多有於年終領得支票而新年不能支錢者即素號財源之鹽務署亦已成窮衙門鹽署收入已抵用至今年十二月以後卽將動用民國十一年之欵又素以最優部自豪之農商部於去年隂曆年終得三十餘萬之漢治萍官股盈餘較爲富有亦僅能支持兩月兩月以後卽無辦法舍交通部特别會計勉可自持外自餘各部大致將同參謀部長此以往當然不能維持而收入復不能增加各督索欵復急此又爲第二原因第三原因卽府院之意見是府院之見根於恢復元年官制恢復元年官制之主因實爲使烟酒署屬於財政部烟酒署在今日暗中固爲府系機關府中用欵於焉取用徐固弗肯舍因力爲小松把持故財部雖以恢復元年官制爲名大增人員而恢復元年官制一舉迄不能見諸實行府之力固不院敵也則引曹爲助於是張某助曹辦選舉曹保張改烟酒督辦之說以起而院計更不行選舉問題亦促起府院之暗潮此次選舉府與曹初擬合辦以張反對而罷而院與張復暗中有所進行徐曹不能甘則籍口經濟困難阻止以公欵辦選舉直隸且决定延期以爲表示此亦爲一因靳若辭奉直勢必决裂經保定會議與奉天會議之結果而曹張來京解决時局之說以决 
　　張之子已來王廼斌致其家中函言最遲陰曆十七必起身來京（京中謠傳王已回京實因昨日上午十二時張學良借王宅請客人誤以爲王自請故有該項傳言）奉天已電交部爲預備花車六輛特别花車一輛張之來京或與王廼斌俱也曹雖亦有備車之訊其來京日期則尚未定恐當在張來京以後或如直皖戰爭時之竟不來也 
　　此次曹張來京實出於靳之招致王迺斌之如奉其證也現所預傳提出之問題頗多（一）裁兵靳氏之意主張先裁陸軍部所未允之新加兵江蘇馬玉仁白寳山之兵已有電令齊燮元裁陳光逹之成師與王福康一團之保留亦已於今晨去電痛駁令陳解散王部謂钱師旣經解散當然不能爲留一團事在必行爲張宗昌出氣然不准增兵固人民所樂聞也孫傳芳之部陸軍部迄今未核准王占元以此保張宗昌實欲爲不裁之交換者新安武軍靳氏亦主必裁所以令王士珍往者爲此今仍力持此議務達目的在奉派亦樂得裁非己親信之兵與直爲交換究竟孰裁孰留自當以曹張會議决定然結果必成奉直之對峙而徐異己則可斷言（二）地盤分配張勳復起運動頗力而奉張則注意山東將以與鮑曹以蔡不能如甘復欲爲之地而吳子玉則主與王山東終爲爭地此外各地盤之分配亦當有所商酌援庫一事亦當從地盤而解决（三）選舉問題將來地位之分配如何與辦法如何皆由二氏公决在院則主歸各督軍自辦將來國會成立仍可爲督軍保權利於此廢督聲中也其餘各小問題則皆從上三者而解而對付南方一事亦待解决然以現勢觀恐尚談不到此耳 
[張作霖索車交涉]  
　　京奉鐵路車務處長斯提禮曾於陰曆元旦沿路巡查嗣於皇姑屯站見有停擱空車十餘輛當以叚長不善整頓大加申斥因卽限制撥車每日不得過三十輛事爲奉天張作霖所聞昨特電京質問交通部原文略謂京奉沿賑糧堆積如山若竟限制撥車將無運淸之一日路上損失固不待言北省災黎曷克堪此蓋鐵路工役　於積習元旦停止工作是以未將空車裝載該洋員因此限制撥車實屬因噎廢食貴部總攬路政自當設法維持務請迅飭京奉路局速撥多數車輛趕緊運輸以救民命而惠災黎並希見復云云又據另一消息該處長斯提禮因京奉線各站停留空車甚多並不運貨當此車輛缺乏之際自應調劑當令將車拖至有用之站嗣爲張作霖所聞大怒謂皇姑屯之空車係爲運糧辦賑之預備該洋員蔑視民食有意負氣故電院速飭交通部將拖掛回京之空車加倍拖至原地斯氏方面則謂京奉有外債關係不能由督軍自由支配况停留空車妨礙運輸是車務處長之責任而賑糧待運自有指定車輛多留空車不免爲軍用之嫌故對張氏要求仍行拒絶不知交通當局如何處置也 
[李思浩有特赦說]  
　　安福禍首段芝貴李思浩等運動特赦外間時有所傳然此說太出於情法之外故人亦不信爲事實近自復辟禍首張勳被特任爲林墾督辦且有進而爲某某總司令某某巡閱使之消息羣情始復憬然知政府舉措惟有一時方便並無所謂情法循是以來雖有極不近情之升擢聞者亦不暇致疑矣最近段芝貴之特赦運動不知進行如何而李思浩之大顯神通則業已徵諸事實昨據政界某君言交通界某要人等日前已具呈公府大意謂李氏本非安福黨員特爲政治潮流所捲遂不能不受安福之薰染實則李在財政總長任内所有挪移欵項等事俱由曾毓雋丁士源等所挾制其情不無可原現當整理財政之際該員富有經騐頗屬長材足錄擬請准予特赦云云此呈已於二十二交院提出國務會議因近日國務會議消息俱由國務院公佈非公布者外間頗難具聞此案昨日已否通過尚未明瞭但以近來政府進退人材之趨向觀之或者李思浩亦如張勳不但赦其罪而且將官其身亦未可定耳 
[美慈善家對運糧賑華之意見]  
　　大陸報二十三日北京電云美國女記者兼賑會調查員伊根女士今日電致紐約摩根公司反對裝運美穀五百萬斛來華之舉謂現欵賑災效力更大中國境内輿論不以運穀爲然云云美紅十字會韋爾德博士贊成伊根女士之態度已向美幹事提出抗議書反對運穀其所持理由如下（一）運穀易發生戰後救濟比國時所發見之弊端（二）現有辦賑人員不敷分配以辦理在遼廣災區内散糧事（三）滿洲等處糧食多而較賤且易於購辦不必遠自美國裝運來此 
[京聞拾零]  
[星期二閣議例案]  
　　二十二日星期二國務會議閣員中薩總長已銷假農商仍由高次長列席十二時半入席一時半散議由葉交長進府報告其議决案如下（一）司法部提議請將署浙江高等檢察廳檢察長陶思曾准予補授議决照辦（一）議决簡任蔣邦彦爲浙江鹽連使（一）議决外交部參事袁克暄嚴鶴齡另有差委均免本職遺缺卽以現署參事之王景岐唐在章簡任 
[聯盟會禁烟提案]  
　　國際聯合會行政部會議已於本月二十一日在巴黎舉行政府以烟禁事宜關係重大特於十九日致電顧維鈞代表令將烟禁議案提出於本屆聯合會議並令說明我國烟禁延期原因並非政府有意延宕實因外人私行運售來源未絶而國内紛亂頻仍多有中央權力未及之區此後對内力謀統一務使國内一律肅請甚望各國願全友誼力爲取締外人私運以崇人道 
[京奉車中之炸案]  
　　十七夜京奉通車中有包車一輛係軍政各界要人預定赴津爲陸次金太夫人執紼者忽在站台被炸車内陳列毁壞一空事後檢查並無彈片等殘留物件（疑卽電力自動炸機）此事發生羣疑小徐部下對靳而設政府對於此事甚爲注意聞已派得力偵探從事偵察 
[京旂兵索餉風潮]  
　　昨日（二十二）下午四時本京旗兵三千餘人齊集出發向值年旗索餉並要求往見財政周總長經王懷慶統領等攔阻一面報告公府一面與周財長在電話中商量許久周君允爲設法發放「按舊歷年關前周財長本擬對旗兵發兩個月之餉故於陰曆十二月中旬先發放一個月詎料至年關月末而財政愈困遂致至今未發」但至傍晚六時尚未勸散 
[優林致外部通牒（四續）]  
　　（十）中國政府來文中有兩點異常費解（甲）反對遠東境内紙幣的流行（乙）反對遠東境内中國社會黨的組織（甲）就第一點而言遠東共和國的幣制自然有種種盡人皆知的理由非改良不可這也是俄政府的難題之一正想法解决的但是無論此等情形如何困難旅俄華商斷没有要求紙幣爲金幣的權利這種要求簡直是想爲他們一部的利益而另定一種幣制依據國際慣例不僅對於私人不能如此便是外交代表從來也未曾享過此等特權至於黑河變紙幣爲金幣之事則係純由中俄兩國官憲自己負責自己辦理的敝政府初接報告卽下令調查眞象（乙）中國政府反對遠東境内華人組織社會黨此事亦與國際上前例衝突敝政府依據民治的原則而成立從來未曾打算破壞此等原則敝政府若限止任何政黨或社會事業的活動便算破壞自己的根本原則所以敝政府待遇華僑與國民一視同仁不肯剥奪他們的自由權利再說敝政府是代表一個民族的不是代表一部分或一團體的無論何種思想敝政府雖不鼓吹只要對於公共的安全權利道德無所危害敝政府却也不便禁止就國際公法而言團體的行爲出乎表現思想概念之外而對於其他國家有不良的舉動時敝政府始能設法免除之此點應請中國政府注意（丙）至於照來文所載該黨竟有組織軍隊之事可謂極荒誕極不可能之至遠東共和國境内所有的軍隊除去外邦或國賊的都直接受政府的管轄所以黨派的軍隊萬無見容於敝政府之理而以有害於中國者爲尤甚同時在中國這一方面明知謝米諾夫與恩琴的黨徒嘍囉與遠東勢不兩立却於該軍被遠東兵士擊散後收容而優待之卽使該軍對於中俄兩大民族俱有危害時中國政府亦故予優容凛然不敢稍拂其意庫倫最近事件可爲明鑑此外後貝加爾之役高佩爾軍隊實助謝爲虐中國政府竟容其假道敝政府雖再三提出抗議中國政府仍令該軍與謝軍重回遠東集中於沿海省古蘭 
 
 
 

Page 7

 
 
附近大肆焚掠（十一）關於華人劉根演說反對中國政府一節鄙人雖不信華僑對於中國政府竟有此等感想已致電敝政府調查此事同時中國境内俄國帝制派的團體與報紙蘇維埃報俄聲報等對於遠東共和國政府則常施繼續不斷有方法的攻擊中國政府不僅不設法禁止此等攻擊甚至轉飭哈爾濱官憲任意檢查民治派報紙前進報此事應請中國政府注意我們希望中國政府速速籌畫良策對待此等帝制派團體因爲他們的行動是反對遠東共和國政府的我們信我們有如此希望的權利（十二）來文所載引渡劉根一事只能以互惠的原則作根據來辦理中國政府並未提議逮捕及引渡謝米諾夫並未設法處理謝氏的軍隊並未引渡去年七月間偷竊敝政府公欵的人犯巴加拉並且拒絶引渡在卓資哥賽斯克殺害數百囚徒的兇犯假若中國政府的節略中載有訂立特别協定的志願作交換罪犯的張本並且謝米諾夫也在引渡之列我們當然深表同情决不遲緩對於中國政府所要求的四項鄙人旣有以上具體的答覆我們深信中國政府必能切實了解中國政府來文歷舉各事雖屬偶然的單獨的性質敝政府也只好設法在赤塔派定委員會調查華僑損失以善意作引導竭力消除不公不平之點這是鄙人敢向中國政府正式聲明的（未完） 
[湘省將弛烟禁說]  
　　湘省辦理禁烟自入民國以來極爲嚴厲前此曾槍斃烟犯數人毒卉幾絶迨張敬堯入湘大弛烟禁以致前功盡棄爲湘軍露佈張氏罪狀之一洎譚延　恢復全湘復行嚴禁斟酌情形訂立禁烟專章通令遵守對於犯禁者並不准罰金贖罪以昭嚴密譚旣去任林氏始亦蕭規曹隨未嘗變動近月以來以財政困難羅掘俱窮而軍政費需用殷繁外人又不肯投資趙林兩氏再四會商乃决計暫弛烟禁以三個月爲暫行期限但事關外交難保不啓外人責問復商定採用張敬堯所定弛禁辦法仍就省會設立禁烟總局各縣各設分局總局設總會辦三人由總部省署會委各分局長則由總局委任以專責成昨已會委第一混成旅長葉開鑫爲總辦鄂軍團長夏斗寅省署財政股長羅棻爲會辦飭令迅卽商訂專章頒布遵守其辦法大要對於烟土烟犯仍予緝拿所獲之土則另立名目將其售出烟犯則仍前罰金俟專章確定卽行實施聞預計此項收入每月至少當在五十萬元以外云 
[雲南政變記]  
　　唐繼堯出走之情形自一月二十九日雲南第八軍忽然全體譁變警報到省 
唐蓂賡氏卽將所有軍隊開出抵禦連日在宜良澂江虹山玉溪等處劇戰唐軍已獲勝利至本月五日有一營軍隊解到唐軍俘獲第八軍團長馬萬章王之相二員及營連長四員下餘官兵百餘員均拘禁於聯軍司令部次日（六日）適逢星期未及研訊（七日）乃開軍法會審午後二時卽將馬萬章王之相及連長排長各一員綁赴北門外行刑塲執行槍斃至午後五點鐘又綁出鄢堅彭仲倫郭兆麟等五人仍至北門外行刑場處以槍斃是時尚平安無事人民亦私相慶幸以爲可以安樂度歲矣（是日係舊曆除夕）而不期政變之突至也在距今十餘日前外間已有一種風說謂除夕日將有劇變肇事者大多疑係挺進軍近適有第八軍之變且連日聯軍司令部均謂大獲勝利迭次布告以爲可以無事不料至除夕日七八點鐘始據楊縱隊司令蓁電告顧軍長品珍所部均不滿於唐氏全體反對無可挽回勸令從速退讓以免地方糜爛唐蓂賡亦知大勢已去各軍隊又已多數出省一時趕調不及而顧品珍已行抵楊林口距省百里之遥一旦兵臨城下必致累及地方亦慨然願退當於是夜召集親信人員並將一切緊要物件收束先將家眷及箱物數百挑轎子數百乘連夜出城前赴車站由法人保險乘坐專車前赴海防唐於八日早（舊曆元旦日）乘車啓行率帶軍士教導隊保衞出境送行者有參謀長趙毓衡行營憲兵司令官馬子祥憲兵司令官李天保等聞唐氏對其部下堅囑三事（一）竭力維持地方秩序不使人民受驚（二）竭力保護旅滇外交團及各商號（三）竭力維持滇省金融機關勿使稍有搖動唐氏行後趙毓衡馬子祥李天保始赴省議會議長李君私宅邀其至憲兵司令部商議維持地方秩序至午後一時憲兵司令官省防司令官警務處乃發貼布告謂奉聯帥諭聯軍司令部業已裁撤唐公亦已解職省垣地方重要由憲兵司令部省防司令部擔任維持保護之責云云省會議長由憲兵司令部會議歸會卽召集在省議員開會討論當以欲維持省城治安非趕速歡迎顧軍長楊縱隊長晋省不可乃議决一面致電請其從速晋省一面舉出周副議長及議員多人前往楊林板橋歡迎顧品珍楊蓁等入城維持治安下午三時李議長又由電話邀請省垣報界及各團體代表至省議會商議要事當有總商會雷會長中華新報均報主筆鄧質彬君趕到甫坐下卽有電政總局吳監督亦趕至省會謂已接電話楊縱隊長蓁將及趕到李議長雷商會長吳監督鄧質彬及多數議員均步行出城歡迎行至三牌坊卽遇楊縱隊長帶隊入城彼此握手言歡並以地方秩序屬楊維持楊氏唯唯隨卽出城行到聚奎樓等候顧氏入城不期空候逾時毫無影響乃由電話詢問前途多次均無消息後始得確報謂顧督辦須至九日方能入城惟八日晚當有趙團長王團長兩團趕來保護地方李議長等乃相率散歸聞唐氏臨行時運去大砲快槍子彈甚夥並向軍需局提去現欵五十萬現已取道海防有將赴日本之說 
[廣州通信（之鳴）]  
　　最近之援桂聲 
　　粤省政局現在甚爲沈寂去年舊曆臘月其喧噪於一時者惟選舉大總統問題收回海關問題此二事皆關係重要近則兩事俱已擱淺總統選舉因有力者不甚贊成殆已無形打消海關收回自辦經多次密議詎知外人强硬反對派軍艦到省保護故該事亦復緩辦現在兩方均虛與委蛇而已至於兩粤間邊務邇來又似忽然緊張軍政府欲圖發展本當向外擴充實力而擴充之第一步則以援桂爲最要援桂之說去年喧傳最盛然日復一日絶無實事則因財政支絀軍隊欠餉甚鉅故也乃近日情形又復略變總司令部以韶連肇羅欽廉各屬邊縣皆與桂省邊界接壤極爲注意聞已發出命令數通（一）令警備游擊第一司令楊坤如率部分防開建封川羅定等處扼要布置（一）令第四路司令黄明堂率所部各隊進駐防城縣屬扼要布置防守（一）令欽防軍司令馮銘楷率所部各隊分駐欽縣各屬扼要布置防守（一）令黄志桓所部各隊分駐合浦靈山兩縣所有欽廉各屬善後事宜均歸黄志桓負責其韶屬連山陽山兩縣卽以第四獨立旅長關國雄所部扼要分防尅日分别開動此皆近日防桂情形預爲布置之大略也近日傳說者竟謂桂軍業已侵犯粤境高州欽廉均有事實發生其是否確實不敢斷定然據軍界人言則謂第一帮援桂軍隊係以警備游擊爲之前導已實行向桂邊進軍連日如鄧本殷之出駐欽廉陳維翰之出駐高州均係入桂之預備觀此則該地或竟有事發生亦未可知也總之近來兩粤互相戒備甚力陸榮廷在邕處處設防近又委陳炳焜充任邊防總指揮並已在梧州設立機關辦理招兵事宜而林虎沈鴻英輩均回桂各充鎭守使受中央任命各守各地欲圖侵犯粤境粤地聞此消息故亦謀對付之法兵工廠日夜加工以製器械非常充足孫中山又組織護士兵有自行援桂之說蓋重視此舉以爲今日不可復緩且雲南又忽生絶大變化唐繼堯離滇與軍府上有多大關係故當局要人聞唐有出洋之說曾經會議决定派人於途中歡迎勸其到粤共同護法倘使唐果到粤粤中尚有滇軍唐可自行統率先從援桂入手援桂有功則由桂入滇恢復滇省固有權力亦自不難故自聞滇省變動而粤省當局之視援桂事業更爲重要决不再視爲緩圖矣 
[福建之𦉍粟毒]  
　　福建烟苗不堪聞問去歲部派調查員李權來閩迄無效力外間遂有烟苗收入二百萬元李得四十萬之傳說目下烟苗徧地但就泉州一屬已發生北軍與鄉團爭抽烟稅之事實回溯閩粤戰事發生之後鄉民被粤軍强迫種烟輸欵軍民兩收其利英公使對於北京政府英領事對於閩當局雖嚴重交涉均以在南軍勢力範圍爲詞洎完全收還而泉厦軍政各長官乃步粤軍之後塵迫各邑鄉民種烟泉州各屬并派前許卓然部之王燕石『字則田』抽收烟稅茲者收成期屆王氏藉其勢力赴各鄉抽收各鄉民團以粤軍去閩該地爲靖浙軍所盤據北軍無法處置幸得南洋華僑贊助餉械始得將該軍驅去此稅應歸鄉團抽收償還華僑債務嚴行拒絶北軍大愠聞現將以槍砲與鄉團解决而鄉團亦將以生命與北軍對抗不日將有戰事發生至政府方面前得各方面報告已由内務部派員四人赴閩實地調查閩海道屬陳德彝厦門道屬王大亨汀漳道屬丁震建安道屬邱功經費六千元除由部開支三千元外餘於福建省長署之内務費項下取給然該部員等赴閩尚未有確期遲遲其行其故安在且烟苗非密查不可何日來閩何日赴某縣某鄉必先使人人知之天下雖至愚者豈有不思所以避之况際此收成垂至之期耶說者謂此四查烟員卽尅日赴閩恐不過向勒種烟苗之當局各分一臠爲李權之第二於烟禁未必有補耳 
[南京急募賑欵大會（一）]  
　　齊督王省長柬約軍警政紳商學各界今日（二十三）在半邊街通俗教育館開南京國際統一急募賑欵大會先由江寗縣知事高桂馨寗省鐵路局長李文濱佈置會塲下午二時齊督王省長相繼蒞會各界來賓到百餘人各機關長官均到候至三時英美日各國領事曁各國僑商教士到二十餘人遂奏樂開會先由江寗交涉員温世珍報告開會宗旨略謂北方省災賑各處分頭勸募甚多然無一定統糸故效力甚微徐大總統及駐京各國公使有見及此特組織一國際統一急募賑欵大會電令各省分頭辦理一致進行以期於最短時間募集最巨賑欵此次組織中外人士推徐總統爲名譽會長孫寳琦爲會長經理欵項均由中外最有聲譽之人擔任中央現已募得一百二十餘萬英國募得五十餘萬日本五十餘萬美國七十餘萬各國尚在積極勸募現定自二十日起至二十八日止爲國際統一急募賑欵之期希望各界慈善大家慷慨捐助以救此二千數百萬垂死之同胞次齊督演說云開會宗旨温交涉員業已報告無用再述惟北省災賑曩者各界熱心諸公早已捐過巨欵鄙人與省長亦曾稍盡棉薄但災重欵微與事無濟似不能不再作將伯之呼此爲最後籌募故曰急賑想熱心諸公樂善好施决不忍坐視二千數百萬同胞凍餓以斃各友邦旣能解囊相助國人尤當覺悟勿爲友邦人士鄙笑所望到會諸公各盡力之所及鄙人敢代二千數百萬災民請命云云次王省長演說云今日略將籌賑經過情形報告諸位日前省署開會一次係温交涉員假省署開會因時間匆促到會人不多故捐欵亦少鄙人歷辦賑務從未浪費分文欵不虛糜災民故得實惠現交春令賑務尤急當此靑黄不接之時粗糠草根皆少各友邦愛我國同胞猶如兄弟面我國人又可自棄之耶鄙人淸貧而不要錢人所共知日前捐欵千元係在省署公費項下暫時挪移將來擬按月由薪公項下抽還鄙人此次去京兆尹來長江蘇罪莫大焉於桑梓幼小者猶父兄之棄子弟於年長者猶孀婦之棄翁姑此次惟有節衣省食略儲微欵匯寄災區以補罪戾次美領事演說云北省旱災之重爲百數十年所未有西諺有云一個人口說是假的行是眞的今各界到會人數甚多捐欵亦必踴躍足徵行之其實矣鄙人極希望能於最短時間募得多數賑欵匯寄災區賑濟一面注意水利交通免去後來災患次來賓王秦生金陵華言文校長馬林醫士相繼演說尤以馬林演說切中時弊當塲齊督認再捐七千元督長飭財廳募捐一萬元軍界全體再捐八千元下關韓永淸再捐五千元王省長一千元嚴財廳長捐一千元軍署婁秘書捐一千元胡道尹捐五百元省公署全體捐一千元南京總商會捐一千元中交兩行捐一千元財廳全體職員捐一千元下關商會義務戲捐一千五百元靑年會捐五百元浦口商會捐五百元金陵大學捐二千五百元當塲共捐五萬九千四百元其領捐册擔任募捐之數尚不在内時已六時乃奏樂散會明日係女界接續開會由齊督陸夫人主席 
[杭州快信]  
　　硤石統捐局沈杜林上年九月接辦至今比較驟短萬餘金外傳謂該局員司有人舞弊用小票提捐分温良恭儉讓德六字兼設暗記化公爲私以致稅欵短絀財廳甚注意 
　　浙省硝磺監督李全義定二十六日出巡浙東西各分局省議會修整會屋由尹克昌得標包辦共需工料洋一萬八千餘元現已鳩工庀材從事營造 
　　省城電話公司准三月十五日開第八届股東常會 
　　杭縣知事王吉檀會同仁和塲顧柏年覆勘江干木業三公所與當地公民團沙地爭執案卽日呈覆省長核奪吳興陸同源暗殺寡嫂嚴氏及張媽身死案經大理院三次發回更審高審廳昨定期下月三日開庭 
　　省教育會發出通啓按照修訂新章資格徵求會員 
　　杭州交涉員王豐鎬因病赴滬就醫日久昨甫旋省銷假西湖錢王祠祠裔捐集巨資創辦錢氏私立商業學校明日行開校禮 
地方通信 
[松江船隻因撞覆没]  
　　日前有松隱人嚴和尚偕其子昭倌義倌同乘小舟來松購物回經横潦涇北首浦中被葉阿根之寗波船碰撞覆没適水警巡官徐民伯所轄之水巡樓明光搭閔馨輪船經過該處遂卽喊同老大水手等奮力撈救並將葉阿根追獲交泖港巡船看管惟嚴和尚因飲水過多不及救治業經龔某判令葉阿根貼給嚴和尚損失喪葬費洋二百三十四元卽交其弟嚴八駿具領息事 
[信業加收信力]  
　　松地各民局代送信件收資極微往來松滬之信向收銅元兩枚今各局因開支浩繁百物昂貴邀集信業中人會議加價現定於舊曆元宵日起每信一封加收十文云 
[蘇州初選請緩未准]  
　　衆議院議員初選舉吳縣温知事因籌備分區造册各事趕辦不及呈請展緩十日已紀昨報茲悉此事已奉省公署復電駁斥略謂籌備分區分匭造册各事乃手續上之事儘可趕辦無延期之必要飭令仍依法定期間辦理温知事奉電當卽通告各市鄉董事遵照一面督同蔣雲淸科長及選舉事務所委員萬鑄九多雇寫生漏夜趕辦仍依法定期間舉行以免貽誤 
[湯家巷火警]  
　　蘇城間門内湯家巷店肆林立爲城内繁盛之區昨晨（二十四號）三時許因燃放爆竹遺火空屋及至火光四射始行覺察已焚穿屋頂當由鐘樓鳴鐘告警各龍社立卽驅龍前往竭力施救至五時許始行撲滅計被焚去胡瑞昌絲邊作張錦源顧繡莊貢源鞋舖等十二家損失頗鉅 
[鎭江照料華工過境]  
　　法國華工三百八十餘名由法回華航海到滬於日昨午後二時由滬同乘火車道出鎭江維時軍警各隊到站彈壓少頃開車赴寗改乘津浦路車北上分回原籍 
[白鎭使北上過鎭]  
　　海州白鎭守使寳山於二十二日由海蒞鎭暫駐行旌翌晨乘早班火車赴寗小作勾留再搭津浦路車北上 
[盗匪行刦商店]  
　　鎭郡對江沙頭地方王當順雜貨店於本月二十二夜三更時突來盜匪十餘人衝門而入刦去銀洋衣飾貨物等件並拒傷二人聞已報由縣署派員勘騐一面嚴緝贓盜 
[電令籌備銀行]  
　　財政廳長以縣銀行之設置關係實業前途且於金融上大有俾益昨特通電鎭屬各縣邀集紳商參酌地方情形妥爲籌備早日觀成 
[揚州馬鎭守使往寗]  
　　淮揚鎭守使馬伯良由淸江浦乘車輪南下於二十一過揚往寗謁見齊督軍商承防務 
[會館請撥歲修]  
　　北京揚州老新會館及鎭江會館函請塲運食商事務所撥助歲修經費當經周理事長邀集各商磋議共助各該會大洋九百元函解各館查收濟用 
[嘉奬小學校長]  
　　省視學員費玄韞前以江都一區第五國民校長沈繼慶認眞教授具有毅力呈報教廳經該廳於二十二日訓令縣署傳知嘉奬以示鼓勵 
[西圩添組農塲]  
　　農校畢業生戴承緒李曼潔等前以農會之泄沓組織研究會近更於孔家橋鄉北山西圩添組農塲以期農事發展 
[營長與報館交涉]  
　　揚州教場漢陽樓係淮揚游緝水巡團營長李桂森所經營二十三本埠新揚報載該樓聚賭情形李營長認爲毁謗帶領形似便服軍人於下午三時向該館交涉適經理外出故將館牌縣示報紙攫去送交警察第四分駐所留人守拘經理該經理聞訊除具呈縣署外並通告同業謂報載教場漢陽樓聚賭新聞一則係訪員來稿固屬確實且該茶樓聚賭已非一日都人士共見共聞敝報所紀黄某之事實確已閧傳社會又謂已赴縣正式起訴聽候法律解决祗得權避兇鋒一面停止出版云云聞此事已由張知事令警佐陳鏡如稽查鄒耀倫出爲調停惟尚未有具體辦法也 
[淸江各界舉行團拜]  
　　每歲夏曆新正本城各團體咸假縣商會團拜一次屆時例有豐腆之酒筵各團體前往者亦非作竟日歡不散昨日（十七日）又爲本年團拜之期商會門首高揭國旗兩面日至亭午各界始稍稍而至統計先後到者有鎭守使署朱代表道尹署某代表高等審檢陳錢兩分廳長淮隂朱知事淸鄉吳坐辦及聞紳漱泉周紳鶴卿王勸學所長喬農會長此外商界到者則有烟油各公司駐浦經理麫粉公司經理等多人是日各人蒞止後除照例略作新年俗套外各飲清茗一杯而去其光景較往年爲寂寞聞所有筵資已悉數捐入華洋義賑故不循例宴飲云 
[謠諑繁興之蛙異]  
　　淸江東門外城隍廟附近日來（十七日起）發現靑蛙甚多計有萬數千頭大者如盂小者盈握連日前往觀者途爲之塞一般迷信家則羣謂主兵或謂主水咸以爲不祥尤可笑者竟有鄉愚若干人持香往拜此亦可見習俗之難移矣 
[嘉興推定監察]  
　　嘉興衆院初選定於三月十一日舉行業奉沈總監督核准在案現汪初選監督以各投票所之監察員卽須分别推定特於二十三日召集九區自治委員在選舉事務所分别公推經各自治委員决定每投票所推舉監察二人當推定沈輔之嚴哲夫等三十四人爲監察員業由汪監督發給憑證矣 
[發現天花]  
　　嘉興自入春以來雨水毫無致河水漸涸空氣乾燥旬日以來附城一帶小兒發現天花頗多看護偶一不愼輟遭殞命且傳染頗速故有兒童者多爲之佈種牛痘城中育嬰堂亦聘請種痘專家定於日内在報忠寺内佈種不取分文 
雜評一 
[地方行政會議（默）]  
　　人民今日所求者自治政府今日爲人民謀者亦曰自治是則人民對於地方行政會議宜極端歡迎然而皆漠然置之不問者何也以政府所欲施行之自治非人民所欲得之自治也 
　　或曰地方行政會議未開安知政府必不如人民之所願人民亦有代表列席亦未嘗不可向政府要求然而此實妄想也何也自治而欲求之於政府微論今日之政府未必能眞心爲人民謀卽果眞心爲人民謀亦不過於官治中劃一部以予人民其範圍程度亦必有限决水肯放棄其全權可斷言也是故人民不自謀自治而求治於政府必無眞自治人民不先謀去自治上種種之障礙不先從根本上改革一省之大法則亦必不能得眞自治而乃欲望之於粉飾門面之政府丐其成於無知無識者之唾餘豈不遠哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[吳淞沙釣船稽徵局之示諭]  
　　曉諭長江釣船靜候部覆勿滋事端 
　　吳淞沙釣船稽徵局趙局長發出示諭云爲出示曉諭事本月二十日奉財政廳長嚴銑代電開本月十五日據吳淞長江釣船代表林瑞明周永濬寒電稱海關布告長江釣船先赴分關呈報查驗一案商情驚駭慮滋事端請速電部處海關立卽撤銷前令收回佈告免釀禍患等情據此查此案業據該局長據情轉呈已呈請財政部轉咨稅務處飭遵一面由廳咨海關監督查照嗣又據該局長呈奉省長令廳復經查案呈復省署核辦曁轉咨江海關各在案據電前情現在未奉部復以前自應暫仍其舊免予赴關報驗以順商情除轉電江海關監督外合行電令該局長轉諭知照箇日又奉財政廳長嚴巧代電開此案昨據該代表等電呈已轉電江海關監督請其於未奉部復以前暫時仍循其舊以順商情一面電令該局諭知在案據電前情仰候分電財政部省長核咨稅務處迅令江海關遵照仍由局曉諭各商船靜候解决勿得暴動干咎切切漾日又奉省長王箇日代電令卽傳諭該代表等靜候解决勿滋事端爲要各等因到局奉此查此案本局長前因體察商情頗有暴動之態對於吳淞分關應盡同舟共濟之誼曾於本月十四出示曉諭各該商船等靜候官廳和平解决切勿暴動釀事自干咎戾在案實寓保護之意於中奉電前因除傳諭知照外合行出示曉諭爲此示仰該商船等一體遵照靜候解决勿得暴動滋事干咎切切特示十年二月二十三日 
[吳淞商埠局第一次職員會紀]  
　　昨日（二十四）下午三時吳淞商埠局開第一次職員會議先期由總務科李科長承督辦之命通知秘書處及各科故是日各職員均列席與議由金坐辦主席各科提出議案達二十餘件之多其中如改造藴藻浜大橋案由淞接通江灣馬路案籌設淞滬電車路基歸公家建築電車招商人組織公司案最先提議討論良久議决由建築科先行繪圖估價一面由局中重要分子與各方接洽以策進行各案依次討論議畢散會已傍晚矣 
[花邊包稅之反對聲]  
　　近聞無錫有人向稅所建議承包無錫花邊稅每百元抽稅二元有自三月一日實行之說風聲所播凡依花邊生活之窮苦婦女莫不大起恐慌悲泣痛恨日來本埠中國花邊聯合會沈卓吾已致函張軼歐（江蘇實業廳長無錫人）嚴家熾（財政廳長江蘇人）詢問究竟並請嚴厲懲辦虐民而肥之建議包稅人緣花邊爲貧苦婦女十指之生活詎堪受此剥削沈君昨並函托無錫友人調查眞相（準備分電京省各長官痛陳利害請予稍恤民艱）而本埠競新花邊公司萬選靑亦復有報告昨並至工商研究會國貨維持會各團體請予維持婦女生計免被摧殘云 
[最近進口之日本洋布]  
　　譯日文報云近據日本紡織會社之報告謂本月份上旬日本輸出之棉布共計八千九百疋其中運入中國者占其大半各埠尤以上海爲最多旬日中計一千零九十六疋天津二千三百五十五疋靑島三百十四疋大連五百六十二疋漢口八十疋安東一百四十一疋其餘各埠六百零六疋云 
[近一週中之生皮市面]  
　　生皮市面自去年年終以來洋莊銷路不動甚形疲呆舊曆新年以還仍無起色英美洋莊雖有來電詢問奈以貨價不合總無成交聞目今英美市上皮價低落與本埠皮價相較相差甚鉅斷難購買故就目今觀之生皮市面一時殊無起色之望云 
[近一週中之洋布市况]  
本埠疋頭市面舊歷新年以還情形頗佳惟成交數額仍屬有限除一般新年循例購買者外客帮銷路不過長江牛莊高里諸帮而已川帮尚未動辦考市面未能十分振起之原因只以此耳四川銷路最暢苟能開始辦貨則布市當更有望也呌貨莊已於上星期開呌公平怡和元芳三呌莊拍出之貨共計三萬二千七百三十四包本週之中拍出之貨與上週相仿預料下一星期當能增多云 
　　各項花色中白布市價略漲其中上等之貨價約漲起每疋六錢之譜目前銷令未到故難望其十分生色惟就全體而論市况已有高昂之趨勢原色市布亦有上漲之勢每疋約漲三錢左右黑羽綢售出之數較少其中質地較厚者稍佳較輕者因存質過厚難望其好絲光布售出甚多價格較之去年年底之時約漲百分十五至二十之譜春季將届尚有升起之望也綜之本週中雖成交不多情形極好惟曼鳩史得市面據電訊報告仍毫無進步之象且先令縮至三先令三四辦士進口商之困苦正未少减云 
[最近本廠布之市况]  
　　滬上各紡織廠所出之粗布斜紋以及花色線呢等皆謂之本廠布新正紅盤以來白貨北省一帶銷塲極呆故各貨皆小去一錢惟十一磅銷塲最好十六帮湖北天字粗布較紅盤小去一錢而花色福建汕頭天津大連哈爾濱長江各省尚有活動 
[沙船將次出發]  
　　本布套布以銷於牛莊營口等帮爲大宗自牛莊封河以來南市各沙船均在浦江中椗泊度歲故各布久未裝出昨日各沙船號接到該處電報謂大約二月初旬可以開凍以是業套布等號均已預備頭帮貨出發日來布市始有起色而沙船亦已將鐵錨等一切應用之物預備完全將於日内開發矣 
[米價日漸低落]  
　　自王省長密派親信人赴産米之區詳查私運米石出口以來販米商人知所畏懼不敢進行於是白粳等價日見鬆動昨日本埠米業中接無錫快信謂四鄉來貨尚旺逐日裝滬之糙粳約有三四千石早市售開高糙粳每石六元次五元五角至五元一角糙大子秈五元六角至五元三角糙羊尖埠尖均五元五六角糙元五元八角至五元五角小麥等到錫之貨不多故未售開云云至於滬上市面昨日閘北所到常錫蜆帮米船十餘號因顧問者不多故白粳每石又跌洋一二角最高白粳售開八元三角三四分白元白尖等價尚稱平定由此觀之米價尚有續小之勢也 
　　桂圓市價轉機 
　　桂圓一項上年出産豐稔銷路又衰致市價步步跌落行家執貨者莫不受虧新正紅盤興化正二開過三十五兩嗣跌二兩左右近日國内天津及江浙等客帮稍有購辦故價略見轉機云 
[烟葉價格略漲]  
　　法租界永安街一帶烟葉各行上年營業尚稱不惡本年新正開紅盤以來市面平穩常在二十兩左右現美英等洋商購辦稍有活動而滬地存貨參開不一各烟廠又皆直接在各産地設莊採辦故行家難以預定成本祇敢實貨實賣現市面似較紅盤每擔漲上兩許云 
[蘇人電拒第九師軍隊調蘇]  
　　蘇社總事務所昨致北京電云北京大總統國務院參謀部陸軍部鈞鑒報載第九師將調蘇羣情惶懼江蘇現駐軍隊號稱七師五旅不爲不多歲擔軍費一千萬元以外入不敷出者二百萬元夏借冬漕秋押春稅積欠六百萬元已瀕破産之厄政府感覺寗後吾民誰生厲階至今爲梗今庫倫之憂方亟不圖救北反以擾南心所謂危不敢不告應請免調九師南下以釋疑懼江蘇幸甚大局幸甚黄以霖沈恩孚盧殿虎穆湘瑶周彝臣王汝圻張福增陳大猷顧樹淼兪泰臨汪家棟潘文安朱紹文敬 
[史蒂芬抵滬]  
　　美銀團代表史蒂芬氏於本月二日前赴廣東考察南方狀况茲已事畢於昨由廣州乘輪抵滬（前紀史氏來滬赴杭等說均係誤傳）假寓禮查西飯店聞史氏對於中國銀行團頗爲歡迎惟其意以爲僅恃中國資本恐尚未足以解决國家重要問題故尚須有待於外資現將次發表一種宣言正在擬稿中並聞史氏定於星期日（二十七日）赴杭游玩一天昨由美領事署照會交涉公署轉飭路局預備花車一輛屆時附掛於頭班車赴杭同行者聞有傅品圭等數人預定當日晚車返申云 
[部電防止外人無照游歷内地]  
　　江蘇交涉公署昨接外交部電云查近來屢有無照外僑潛至各内地游歷因之常有發生意外之事希預爲防止云云許交涉員接電後聞已照會駐滬各領事署一律查照阻止矣 
[留學德國最近之情形]  
　　歐戰停止以來吾國人之遊學德國者逐漸增多但各方面消息有謂德國近來因食糧缺乏頗不願外人入境之說惟無從徵實疑信參半茲悉寰球中國學生會遊學招待部許君接到留德學生章書謙君來函亦云如是爰將原函錄下以供注意留學德國情形者之省覽（上略）柏林已有中國學生五十餘人其他散處各城亦如之故總計已在百人外不可謂不勝也此間設有中國留德學會（Club　Chinesischer　Studenten,Kantstrassa122，Charlottenburg）現任會長爲朱家華君目今德國自大戰後凡百事業均改舊觀其與吾輩外國學生極有關係而可注意者約有三端請分條陳述於後倘有後來同志先生出以示之或不無小補也 
　　（一）入境德國現因糧食缺乏匯水低落頗不願外人入境故凡在鄰國請入德護照者德領事均有意留難吾國又因國際交涉與德尚未恢復邦交公使領事均未設置更感困難現自遠東來德者約有三途一乘荷船直到漢堡登岸一經法國一到意經奥入德三者以經意奥爲最便以由法爲最難（謙有同學數人乘法船來歐在滬時與謙同時出發現仍坐困於巴黎也）設由意奥來此出發之先必有到意護照倘再到靜安寺路斜橋總會荷領事Mr·Wacker處領取經過奥境入德憑證一紙來此卽可通行無阻到意後只須到意警署報告一次卽無問題矣此後途中只須在古夫斯太思Kufstein（奥國邊境）檢閱護照一次倘再欲妥當亦可在威尼思德領事處（現由西班牙領事代理）Wiesung一張則更無虞 
　　（二）入學吾人設有國中學畢業文憑而德文已可直接聽講者來此可於開學前五六星期上呈文給德教育部同時將文憑譯成德文一并呈閱此外尚須塡寫履歷一紙（吾國現無駐德公使此事均可由林德博士代辦Dr·Linde）約四星期後可得覆（其遲速難易各城均有不同）再持此覆函至大學校長處報名請求入學約一星期後得其允許卽可繳費入學矣學費吾外人比其本國學生須加倍繳納其所加倍數各城不同最昂者爲打莫斯塔（Tamstadt）加十四倍夢思島（Munster）加十倍得雷斯登（Dresden）八倍柏林爲首都外國學生向多故只加一倍 
　　（三）生活須分衣食住三項衣服此處每套約二千馬克左右質料似較滬上爲粗飲食每月約七百馬克左右麵包仍須用票每日已可得肉食住室連燈火爐僕用沐浴包括在内月須三百至四百馬克惟德自戰事停止後退伍兵士分散各城以致人數較戰時驟增而一方又因財政竭蹶無力增建新房屋於是無一處不聞人滿爲患故往往有新婚夫婦一時無住處暫棲旅店中者吾人來此旣須價格便宜又須鄰近大學故此層實較爲困難也 
[華僑代表致教外兩部電]  
　　南洋英屬七州府華僑代表余佩臯致教育外交二部電云英屬學校註册條例已蒙大部提出交涉僑胞感戴實深此後萬望繼續進行力爭到底爲僑學保障臯不日北上更當詳陳一切以備採擇余佩皇梗 
[日郵船支配各航路之變更]  
　　日本郵船會社本年行駛中日班各郵船其航行路線與支配之船隻頗多改易茲分誌之（一）上海至横濱原爲和歌浦·竹島·春日三輪往來今來已將和歌浦九調出另以行駛中國北部之臨時班輪淡路丸替代班次（二）上海臨時線向有五洋·三河·新瀉·等三輪本年將三河丸調駛横濱至大沽新瀉丸改派神戸小樽班一面另派平順·濟洲·小橋三輪代行自上海至神戸·門司·函館·横濱等處（三）大阪至靑島一路去年祇西京丸一艘爲正班本月又加一營口丸行駛（四）大阪天津班去冬因中國北方河水冰凍停駛三月現因天時稍煖冰亦解凍故自昨日（二十二號）起開始派輪行駛但出發埠則改大阪爲神戸矣（五）横濱至朝鮮班向以第三東洋丸·神宫丸·養老丸等三艘往來今年調去神宫丸第三東洋丸兩艘卽以向走神戸小樽之大榮丸大連丸兩艘代替行駛除養老丸仍留駛外更又增加天津丸一艘故今年共有四輪往來日本朝鮮兼行吾國邊界又行駛歐美班中亦有變更之處其往來利物浦一路中本年已將德島丸改調爲丹波丸矣而德國漢堡班中之臨時輪船熊野丸刻已停駛卽將水戸丸加入並將對馬丸一艘調走孟買之定期班而以開行印度美國之檳榔嶼丸調入該路云 
[升孚快輪定開海參崴航路]  
　　海參崴一埠爲我國北方工商之尾閭貨客往還恒無大噸輪船爲之承運僑崴華商深感不便茲聞已請求本埠三北公司派放三千噸升孚快輪往來滬崴航路約隂曆正月底開放首班云 
[美日艦長謁會交涉員]  
　　江蘇交涉公署昨接駐滬美總領事函略謂本月二十五號（星期五）晨十時半本國海軍艦長詣貴署拜會請煩查照云云又同日接法總領事函稱本國砲艦艦長訂於今日（星期五）拜會貴交涉員希查照云 
[浚浦局致軍警當道函]  
　　爲兵士等欲進工塲事 
　　江蘇交涉公署昨接浚浦局總工程師海德生致護軍使曁淞滬警察廳兩函請爲察收轉致函云逕啓者本局吳淞在砲台灣之地産因屢次傷燬最近如本月十八日本局看工忽遇無端虐待查見有兵士多名身着軍衣同本地人擅入工塲此事甚爲重要不得不奉商台端請卽尅日懲辦俾本局地産及看工等得有完善之保護茲附上本局總監工報告書一紙該報告係陳述各種違法行爲并將其問兵士號數一一縷陳且亦非初次發生此等重要之違法長此不懲後患何堪設想卽希察核施行云云附錄總監工克能勃報告頃據監工卓仁聲報稱吳淞砲台灣看工及管理砍柳工人之監工同砲台灣兵士忽有衝突情事查本月十六日上午九時三十分有兵士五人擅近工塲焚燒稻草十七日下午四時五十分有兵士六人又來工塲將本局木梗擅自取用其中兵士係四十號屬於第二至十八號又有兵士一隊同婦孺等聚在工塲之外此門本係用鎖關閉該婦孺等欲進工塲砍草看工拒之不納推辭至再蓋伊屢次查見有婦人偷竊樹木豈料兵士等强迫婦人等進取拉去竹笆逼開工廠之門且告本局看工謂此事與汝等無干囑伊勿管閑事否則定將燒燬楊柳及汝等房屋也其間兵士之號數係一人二一四一三○八三六一一二一等看工因思該兵士欲實行其目的不得不將當日眞相據實上陳卽希察核施行云 
[懸賞緝捕捕逆倫案犯]  
　　浦東三林塘鎭張興米店主張欣生毒斃乃父一案欣生迄未拘獲上海地方檢察廳譚檢察長昨特發第五號布告云案據朱潮生告發張欣生毒斃親父張駕雲一案早經本廳飭警密拿張欣生並函請中西各機關協拘在案現在爲時已久尚未緝獲茲再擬定賞格二百元如有將張欣生獲送到案者給與全數若報告到廳協同法警拘獲者給洋一百元又秘密報廳因而由本廳拿獲者給洋五十元懸賞以待决不食言特此布告 
[聯合急募賑欵大會成立會紀]  
　　上海聯合急募賑欵大會業已籌備完竣於昨日下午四時半仍假黄浦灘華洋義賑會開理事部成立會男女各團體及護軍使等均派代表列席到會者共計四十餘人由會長法總領事主席各代表報告各團體募欵計劃並添舉朱葆三君爲名譽會長許秋颿君公共租界工部局總董法租界工部局總董爲名譽副會長商特司爲廣告部主任朱芑臣徐乾麟爲委員宋漢章史體脫爲經濟部主任錢新之席立功朱志堯傅筱庵等爲委員陸伯鴻爲勸募部主任各團體代表南北總商會均爲該部委員並議决自三月十一日夜起至三月十九日夜止爲大募欵日期護軍使代表陸達權君提議發行短期奬券辦法公决另組織一委員會辦理此事推定法總領事爲主任徐乾麟陸伯鴻孫仲英陸達權等五人爲委員並請求華洋義賑會三事（一）借用華洋義賑會全部辦事人員辦理部務（二）募欵大會應用經費由華洋義賑會暫墊（三）借用該會設立理事部定下星期四下午四時半開理事部常會云 
[女界義賑會游藝會第四日紀]  
　　今明二日（二十五·二十六）繼續開會 
　　女界義賑會之游藝會於昨日起延會三日昨日秩序與前相仿惟所演新劇頗富滑稽趣味觀者尚衆聞該會今明二日（二十五·二十六）將益增精彩俾慈善家樂於往觀云 
[外洋輪船進出口行程紀]  
　　中國郵船公司中國號定本月二十五日由香港開來二十八日午前可到上海午後卽須開往舊金山英郵船公司之喀什摩挨號此次由倫敦來華於昨午進口停泊虹口公和祥碼頭卸貨裝來玻璃與洋酒共四百餘噸各色洋紙與松木板一千餘件此外則爲大件機器·打字機·魚肝油·西藥·洋貨等項該輪在申出淸各貨後尚須開往日本之神戸門司云又新加孟買班輪加摩拉號Karmala昨得電訊業於二十三號上午四時離開香港將於二十七日早晨駛抵上海仍泊虹口碼頭又法國郵船高爾提蘭號業於二十三日從香港開發據該輪來電報告星期日三時可抵此間仍停於楊樹浦南滿洲碼頭又有提倡輪船公司經理之罷勃船愛樂惠號今次由美國紐約開來昨午四時進口停於招商局之中棧碼頭備卸來貨定星期一裝貨往英國倫敦並取道往盎凡爾及落得登又有藍烟囱公司德藍門號由英國利物溥開出後現已行至星加坡將於下月六號進口抵申該輪到滬後不赴他處定於十三號逕還利物溥又有海里尼斯號昨日已自日本還抵上海現正裝載貨物運往荷德大約出月三號開出聞出口貨中以麵粉爲最多云 
[國内輪船進出口貨之調查]  
[進口貨]  
　　（長江）昨日太古之盛京輪船由長江裝來白米六千五百三十包小麥八百十四包黄荳四百三十九包麫粉一千包靑蔴二百十九件桐油一百桶皮油二百三十九桶紙頭八十件土酒八十壜烟葉七十件茶葉一百二十件鴨毛一百十七件羊皮四十一件鮮羊皮一件木耳五十六包信石三十九件香茹四十四件雜貨二百五十一件又有洋莊皮油二百八十四桶生牛皮一百四十一件羔皮三十三件（靑島）太古公司又育甘肅號輪船昨自靑島還滬運來料花二百三十五件草帽邊三十包土布十二件黄絲三件香烟二十三箱雜貨三件（福州）招商局之海晏輪船昨由福州還申裝來紙碎六十件小橋子一百十一桶原箱茶葉四百二十三件二五茶六十箱小茶一百七十八箱竹蔑一百二十件冬笋一百六十三件上紙四百五十六件紙箔六十件香菇一百四十六件笋干二十四件壽板九副魚翅三件大福橘九百二十七桶雜貨三百十件（浦口）怡和洋行之威升號輪船昨自浦口裝來花生仁一千五百零八包菉荳五十包餘無他貨（寗波）招商局之江天輪船昨由寗波運滬計竹笋九十四件竹器四百八十件醬菜八百壜茶末四十箱棉紗二十五件蓆十件雜貨六十一件生牛皮十二件靑荳四百四十九包 
[出口貨]  
　　（港汕）昨日怡和洋行之威升號輪船報裝油港貨共有麵粉四千八百包花生仁一千九百包荳餅一萬一千二百件黄荳一千七百包其餘疋布洋紗香烟雜貨共三百件銀洋四十二箱又有招商局之廣大號昨亦裝出有麫粉七千五百包花生仁二千八百包烟葉一百二十件花衣七十件土布一百四十件香烟三百八十箱乳腐六百壜海蟄二十簍白皮四十件顔料及洋靛一百六十桶水菓四十簍毛藍布九十件雜貨六百件（長江）昨日招商局之江華輪船由滬裝出之貨共有白糖一千包檀香一百六十件洋紙二百五十件桂圓荔枝乾六十箱火油五百箱洋紗布三百件鐵器二百五十件水色紙九十件汽油十桶洋貨六十箱餘均雜貨又日淸公司之南陽丸昨亦裝出白糖一千包洋紙一百三十件紫銅七千錠火柴桿一百包洋布一百六十件洋靛四十桶圓枝五十箱水色紙七十件東洋銅粉二百件紙板二十件西藥十箱利華皂五百箱線襪六箱呢羢洋貨七十箱玻璃五十件檀香五十件其餘雜貨六百餘件（浙寗）招商局之江天輪船昨日裝甬之貨極少總數不過六百件計紡布一百六十件水泥三十桶藥材五十件桐油五十五桶雜貨三百零五件又有永安公司開往浙江海門之永安輪船昨亦裝去白米一千二百包棉花三十包白糖六十包香烟二十箱肥皂五十箱南北貨四百三十件 
[友華銀行銀市報告]  
　　中美新聞社譯友華銀行二十四日報告云昨日倫敦銀價近期跌一辦士遠期跌七先令八辦士紐約銀價五千半紐約倫敦滙價三八八半此間今日定價與昨同但因倫敦昨日銀價大跌故晨間購者甚多午後定價金鎊跌至三先令二辦士半金圓六二半日金漲至七七市况仍不變動賣出價金鎊三先令三辦士又八分之一金圓六四印度於銀市頗有關係但因昨日彼處休業故無電訊 
[國貨會查覆綢緞絲繭狀况]  
　　調查實業專使葉恭綽自悉上冬江蘇省議會議决開放繭行案致江寗機工發生毆打議員之事後以開放繭行究與絲織原料關係若何特致函中華國貨維持會請爲調查見覆該維持會現已將調查綢緞絲繭狀况參以意見具文答覆原文照錄如次江浙綢緞風行國内運銷海外賴以生活之工商數以兆計國家每年之稅入亦列爲大宗誠我國最大之實業全世界推爲巨擘者也苟能利導擴充誠爲我國莫大之利雖然治水淸源植木固本擴充綢緞實業必先擴充織綢原料今日江浙之絲綢不患不能擴充而患原料之缺乏也夫江浙産絲本供織料供求適合妈能圖進自有繭行吸收絲繭出洋以來綢業原料供不敷求無米爲炊安能發展查繭行收繭一轉移爲廠絲再轉移爲外人原料有爲外人直接經營絲繭者有間接爲外人經營者有售繭與洋商者有售絲與洋商者其隱使蠶業退化阻碍絲綢進步則一也請詳言之昔者農民育蠶俟繭成後卽以鮮繭繅絲但得絲少則得價亦少故必先求蠶種之良者研究養育方法俾蠶身優厚而得絲可多蠶學乃不期然而日見進步自繭行增設蠶戸貪售繭之逸繅絲之具廢而不用積之旣久只能售繭而不能繅絲矣但售繭者祗貪繭量之重不計優劣往往不待蠶絲吐盡卽採繭而沽對於蠶種之良否不聞繭身之厚薄不顧蠶學乃無形退化矣查江蘇無錫縣乃繭行最多之區未設繭行時以鮮繭十二擔左右可繅絲一擔今繭行林立須鮮繭二十餘擔方可繅絲一擔故繭行之影響能使蠶學退化繭身劣薄之明證也絲綢唯一之原料曰土絲自繭行增設收繭過多以來土絲乃日形缺乏價格奇昂欲購無從因之造綢者商輟工停失業者不可勝計業且不繼擴充何由由此論之擴充絲綢與增設繭行爲絶對的不相容乎是不然也繭行之患尚不患於繭行之設而患繭行之多繭行少則不敢將絲綢原料吸收凈盡繭行多則以洋商資本之厚魄力之大手腕之狠不難將我國絲繭一網打盡置我國綢織實業於絶地也然則擴充絲綢原料其道果何由乎曰非限止繭行擴充桑株不可繭行不加限止無以救目前原料之缺乏桑株不加擴充不能使蠶額增多原料仍不能擴充也至於擴充桑株之法已詳於兩省絲綢機織各業代表於去年四月在杭議决呈准江浙二省長咨部之五條辦法之中意美法良言尤中肯苟能政府提倡於上人民力行於下則不待十年我江浙兩省絲綢實業必能大加發展國家稅入亦必增加無已庶幾國利民福誠爲交相受益良法也 
[賽射銀盾之結果]  
　　萬國賽槍會第十九次銀盾比賽已於昨晨（星期四）早六時在虹口北四川路底靶子場舉行中西各賽員先期報名者共計十五人 
 
 
 

Page 11

 
 
課程爲六百碼新式牛眼靶各賽十五響天色頗好惟風向時變且乍緊乍鬆至八時三十分鐘比賽已告結束茲將給奬分者最優十名照錄如下（一）英人羅司Ｗ·Ｔ·Ｒsse七十一分奬十分（二）威而斯人史納浦Ｆ·Ｗ·Snape七十分奬九分（三）英人好治司Ｆ·Ｅ·Ｈobges六十八分奬八分（四）華人陳景塘Ｋ·Ｄ·Ｃhen六十七分奬七分（五）美人桑埃Ｗ·Ｅ·Ｓauer六十四分奬六分（六）瑞士人馬秋Ａ·Ｌ·Ｍottu六十二分奬五分（七）英人愛而别脫Ｏ·Ｌ·Ｉllbert六十一分奬四分（八）日人伊籐一郎Ｒ·Ｉ·Ｉto五十七分奬三分（九）英人杜倍司Ｈ·Ｔoblas五十六分奬二分（十）華人曹心安Ｓ·Ａ·Ｔsao五十分奬一分聞此項銀盾無論何人先滿一百奬分者可完全獲勝云 
[陸軍部新定軍用護照章程]  
　　滬寗滬杭甬兩路鐵路管理局趙局長昨日（二十四）接交通部訓令略云准陸軍部咨稱軍用護照章程五條准自本年三月一日起實行咨請飭屬查照等因該局長奉令後當卽飭屬遵照辦理茲將該章程錄下（一）凡請領陸軍部護照爲購辦或裝槍械飛機危險物品軍裝附件飛機附件等以及製造軍火之材料如硝黄等項（以下總名爲軍火者）必須先行開具淸單註明軍火總數件數用途以及須用護照之期間呈由各該領袖機關核准然後由各該領袖機關逕行呈請本部（陸軍部）發給護照其在本部直接管轄之機關則由各該機關逕開淸單註明所辦或所運軍火之種類容量用途及須用護照之期間呈請本部發給護照（二）請領護照須由各該領袖機關將裝運期間呈報本部以便將有效期間塡入滿之後該護照應卽作爲無效倘遇物别情形必須延長護護照期照之有效期間者應由各該領袖機關將前項情形呈報護照期照之有效期間者應由各該領袖機關將前項情形呈報本部以便續發護照或特别佈置（三）倘有逾期之護照用以運輸軍火者一經地方官或稅局等察覺者應將所運物件曁負責之人一併扣留並將情形報告本部核辦（四）或有大批東火須分期輸運者當呈請護照之時須特别聲明而海關及其他捐稅局卡應將每次放行之軍火種類容量等塡入護照倘軍火容量總數逾於護照上之定限或其輸運日期逾於護照　所規定者應遵照第三條辦理（五）此項章程准自三月一日起實行 
[地方廳定期焚烟土]  
　　上海地方檢察廳譚辛震廳長定期三月一日在本廳大門外當衆焚燬九年五月一日起至九年十二月三十一日止所有没收烟土烟膏烟灰嗎啡粉四項計重五千一百六十七兩又烟槍烟燈烟具五百四十七件昨日呈請省長及高等廳屆時派員監視云 
[國民大會策進會開會紀]  
　　國民大會策進會昨日午後五時開評幹聯席會公推孫道勝爲主席（一）討論預備出發代表與各省區代表共同出發案趙南公主張由本會函催各省聯合辦事處迅卽召集各代表實行出發楊枕谿附議通過（二）朱定一提議應由文書股通告本會前次舉定之出發代表到會集議出發事宜霍守華附議并主張定星期六開本會出發代表會無異議通過（三）李澤源陳家寳朱怡劍提議組織日報案趙南公主張每星期或每旬日出報一次霍守華主張此案宜先由文書股詳細計畫開具說明書再付討論（四）李澤源金拜仁提議聯絡各省耶蘇教自立會爲本會鼓吹案朱定一主張上海自立會總會早已加入本會應先推舉代表與上海自立會總會接洽當經推定楊枕谿陳賜照二君爲本會代表前往接洽至七時散會 
[兩路商界聯合會開會併紀]  
[西華德路]  
　　西華德路商界聯合會昨晚七時在本路師善里總弄第一家新事務所開第二屆春季第二次常會到二十餘人正會長沈佩蘭主席宣布開會宗旨繼謂今日請唐林兩位出席總聯合會代表報告總會前兩次開會情形先由林漢基報告前次出席總會開會爲年刊廣告問題次唐繼寅報告今日總聯合會開會爲華顧問受職問題主席又謂翁國勛辭職問題决定挽留文牘員義務英文夜校各照原職不可更動付表决衆贊成次林漢基提議輕質銅元全市皆是恐小本之人以後市價大賤吃虧不鮮唐繼寅謂今日總會亦已提議通過快函省長嚴禁流通致函江海關監督禁止入口云議畢時已十時乃散會 
[唐家弄]  
　　唐家弄商界聯合會昨日假紹興旅滬公學開三十二次常會首由正副會長汪禮齋周運嗣提議夜校擴充問題當山教務長朱堯臣宣布擴充教室添招新生添聘教員辦法并定舊曆正月十八晚行開校禮復由瞿瑞書葉炳卿徐成章等提出銅元日漲商界受害不淺擬將輕質銅元拒絶不收一而函請官廳禁止銅元進口將輕質之銅元式樣互相比較一而擬聯絡各路徵求同意復由吕介勤杜鳴福等擔任聯絡各路經大多數議决散會時已十一句鐘矣 
[學校消息彚紀]  
[精武第一議校]  
　　昨日上午北四川路福德里精武體育會第一義務學校開學首由校長鄭福良致訓詞次校董鄭灼臣演說經理王漢禮宣佈本年進行方針此外女教員晋警如等均有演說說畢乃行師生相見禮末由教員楊克俊等編排班次課程定於夏曆正月十八日正式開課英文夜課則由義務教員楊永　胡學懃擔任組織並請徐美雲女士爲日課義務教員云 
[競雄女學]  
　　白克路競雄女學業於昨日（二十四日）聞校上午十時行開學禮新舊學生甚多原有校舍已不能容正在推廣校舍增　課堂定於二十八號（隂曆正月二十一日）正式上課 
[河南路夜校]  
　　河南路聯合會義務夜校通告云謹啓者本會義務夜校現定本月二十七日（卽隂曆正月二十日）夜七點半鐘繼續開學應請各生於是日按時到校惟此校校址原假紹興旅滬公學校舍現該公學自開夜班不能再借而本會會所亦因寗波同鄉會遷移在卽未能　定此外另租校舍更有爲難不得已併入南校（卽五馬路怡珍居樓上）辦理想好學諸生必不稍吝舉趾之勞也再本學期課程注重英文國文珠算三科各聘專門教員擔任以專責成合併奉聞如有上學期未讀過之新生願來者請來本會所報名卽希公鑒 
[培德公學]  
　　虹口淸雲里培德公學歷屆畢業生唐　仙盧國安鄧曰義張國　等發起母校校友會前晚（二十三）假座大東旅社開成立會公推張國　爲主席宣讀緣起及章程畢繼請母校職教員盧頌虔余文厚等演說旋卽選舉職員及叙餐攝影而散 
[二師附屬小學]  
　　第二師範附屬小學校友會通告云二月二十八日卽隂曆正月二十一日爲我校開校紀念日於是日上午十時半開校友會於尚文路本校第一部卽午在校便餐凡我校友屆時務盼早臨是華 
[民生女學]  
　　昨日上午九時法租界貝勒路民生女學舉行　學式新舊學生到者一百六十餘人由校長胡　吟女士主席全體向國旗行敬禮後校長訓詞教職員張九韶陶笑舫顧績成等相繼演說至十一時許各生入教室由主任教員編排班次發給者籍二十六日始正式授課 
[城東女學]  
　　南市花衣街裹竹行弄城東女學定於舊曆正月二十日行開學式二十一日上正課本學期文藝專科及普通三年級招收新生餘外皆招插班生云 
[愛國實業義務女校]  
　　陸家觀音堂西首巨　達路蒲石路弄女子愛國實業義務學校係前年創立校中設置工業科國民科兩科專以培養女子生活獨立爲務本學期添設各種手工日昨舉行開學禮到者甚衆定於正月二十一日開課尚在續招新生云 
[同德醫學]  
　　麥根路同德醫學專門學校係德國柏林大學醫學博士江逄治等創辦本學期又添延德教員三人一授眼科一授德文一授藥物連前所延威多福君共有德國教員四人云 
[江蘇第一公學]  
　　愛多亞路長浜路江蘇第一公學於昨日行春季始業式學生到者約百人定於二十一日正式上課 
[蘇州旅滬公學]  
　　山海關路濟美里蘇州旅滬公學本年男女學生達二百餘名昨晨九時行春季始業式由學務主任尤懷臯徐宗鎏各致訓話定陽曆二月二十八日正式上課 
[振華學校]  
　　閘北蒙古路中公益里振華學校前日（十六日）行開學禮新舊生約二百人並有寄宿生十餘人原有校舍不敷應用業已借定國慶路新屋三幢尚未工竣一俟落成卽行遷入云 
[進思進益兩校]  
　　二馬路洗淸池東首進思兩等學校及城内九畝地進益學校均爲張開濟一人獨創本屆春季兩校同於昨日行始　禮新舊諸生到者滿堂定於二十一日兩校同時正式上課 
[縣署將集衆院初選管理員開會]  
　　本邑衆議員議員初選投票事宜業經沈知事將十九市鄉劃分十區並將各區管理員分别委任已誌昨報茲悉沈知事以投票之期將屆所有一切手續亟應先爲商定特訂於本月十九日（星期六）午後二時召集所委各管理員在署開會籌商一切 
[縣商會通告常會期]  
　　上海縣商會以每月第二第四星期日爲常會期本月二十七日卽隂曆正月二十日爲輪値第四星期應開本屆第三次常會之期所有提議各案業已由會列入議案現正預備一切手續昨已分别函知該會各會董查照請於屆時蒞會與議云 
[華商電氣公司將開股東會]  
　　華商電氣公司每屆舊曆歲首例開股東大會將上午燈部車部營業盈虧之情形及收支賬略與建築推廣廠屋添購機件等項當衆報告今屆已將上年分一切賬略詳細檢查列入營業表册現正趕備手續聞開會之期約在隂曆下月初實行云 
[烟酒聯合會通告常會期]  
　　中國烟酒聯合會總幹事陳良玉以本會自隂歷年關循照商界習慣暫停常會茲因元宵節已過迭接各省埠烟酒分會來函報告烟酒兩業備受各種苛稅痛苦情形乞請列入議案提議表决以便進行而資維持等情故已由會將各議案次第編定於隂曆正月二十日（星期）下午三時開今屆第一次常會昨已預發通告知照烟酒兩業各代表查照請於屆時蒞臨與議云 
[國防會今晚開會]  
　　國防會今日（星期五）下午六時假座永安公司大東酒樓開會聞届時將有緊要事件討論云 
[中國人丹擴充計畫]  
　　中法藥房發行國貨龍虎商標人丹逐年銷行頗受社會歡迎僉謂貨物精良較諸舶來品有過之無不及昨前二年因抵制潮流營業更爲發達甚致供不應求後來者皆抱向隅本届特添機雇工趕製出品人丹部中又聘請事員徒事推廣廣招各埠經理均訂有特别利益以資擴充預料營業勝算可操左券也 
[楊思塘橋兩鄉交界之新學校]  
　　浦東塘橋鄉公民王鳳岐丁竹泉姜雲標朱國才等爲因白蓮涇口一帶人口日繁尚無學校設立故召集同志議定於楊思塘橋兩鄉交界處之姚家衖地方籌設育德國民學校一所招收兩鄉學童已由馬莊甫介紹省立第二師範畢業生爲校長並由王鳳岐捐田二畝籌劃建築校舍所需經費暫由發起諸君捐助如有不足擬請求兩鄉補助云 
[兩洋貨號聲請破産]  
南京路何乾豐何瑞豐兩洋貨號以受先令暴落之影響在隂曆年底時已呈不能維持狀態號主何泉林遂將乾豐存貨盤頂與人纔得度過年關惟以向洋商方面所定之貨計有數萬金之鉅迄仍無力照出其他欠欵爲數亦屬不少日受債權人登門索債苦無以應遂延律師於昨投公共公廨聲請該兩號同時破産當由民庭裁判官關炯之君商之陪審英包副領事判應派公廨查賬員爲本案暫時理賬員並由聲請人代表律師登報通告十四天如無人來案反對再行核准破産並着該律師擬具登報格式呈候核奪賬簿二十八册交查賬員收管 
[普益社今晚之演講]  
　　本埠普益社定於今日（二月二十五日）下午七時請英國西白脫大學士李善元君到社講演昨已通告會員請準時到社聽講 
[江元艦請緝逃兵]  
　　江元軍艦艦長賈勤昨呈海軍總司令署略謂職艦三等兵王明德於本月十一日請假半日登岸後至晚不歸當飭兵士上岸追尋杳無蹤跡迄今數日仍未歸艦銷假顯係潛逃無疑查該兵登岸時身上隨穿軍衣軍褲軍帽等件理合具文呈請轉咨福建省長公署轉飭各縣派警協緝該兵訊辦等情並附送該兵年貌册到署藍總司令據呈後除派陸戰隊士隨時緝拿外並開具年貌咨請福建省公署轉行各縣一體協緝矣 
[行人猝斃路隅]  
　　前日午後有一身穿泰西緞皮袍外有罩袍内着愛國布棉襖袋内儲有小洋五角並沈友庭章正星之名片兩張倒斃於漢口路（卽三馬路）由捕查見回訴捕頭餫探將屍舁斐倫路騐屍所並飭調查屍屬無着察係急病身死卽着三圖地保唐晋山報堂給棺收殮標封厝壇召屬認領 
[地方廳更改辦公時間之布告]  
　　上海地方審判檢察廳第二九號布告云爲布告事查本兩廳辦公時間遵照部章自三月一日至六月末日止每日係由上午九時半至十二時止下午一時半至五時爲止所有訴訟當事人等投遞狀紙等事務須遵照上開時間勿得自誤合行布告仰訴訟人等一體知悉特此布告 
[寡婦投繯殞命]  
寓居法新租界白爾路明德里四號門牌閩人王紫重家之寡媳王石氏於前晚頓萌短見將繩繫於牀上自縊身死當經霞飛路捕房捕頭查悉飭探張惠泉前往將尸車送同仁輔元堂騐尸所稟請中西官檢騐昨由地方檢察廳長派委孫檢察官帶同書記官檢騐吏蒞所騐得該尸委係自縊身死旋經檢察官升坐公位傳尸翁王紫重詰訊據稱日前因婢女逃逸不料媳婦於前晚九點時忽然自縊迨覺察延西醫救治已經不及請察官諭具結自行備棺收殮候再核奪 
[拐賣女孩分别押儆]  
　　拐匪張阿三日前在法租界拐得吳增壽家之十歲女孩串同紀四春費高氏等售與李金生得洋三十元化用現爲法捕房包探梁大寳張惠泉苗永興值悉前往將以上四人及女孩一併拘獲帶入捕房昨解法公堂請究先由原告吳增壽上堂稟明被拐情形詰之張供認誘拐後售與叔父李金生是實質之紀及高氏同稱民人等祗爲中保人分用數元求宥李金生供認收買不諱中西讞員判張李兩人各押西牢一年紀押三個月高氏押一月以儆女孩交原告領去 
[指控串拐女孩案兩則]  
　　東唐家弄一百十號門牌居婦潘趙氏指控海門人邵阿三串拐伊之八歲女兒羅杏價賣於寳山某姓等情昨由該管　司捕房華探奚德安西探約别生將被告拘解公共公廨經張襄讞會同美約副領事畧訊一過判邵押候函致寳山縣知事將被拐女子移提來廨再訊又東嘉興路一百四十八號門牌居婦楊葉氏指探沈桂福串拐伊之五歲女兒阿媛價賣無踪等情昨由該管捕房將被告拘解至廨經中西官質訊之下判被告押候兩禮拜將女交案再訊 
[失愼罰洋五十元]  
　　法新租界愷自邇路西首安里内某號門　住居後樓函之王沈氏房間内於前日下午失愼當由救火會各員駕車前往救熄後由捕房飭探顧三寳前往將氏傳入捕房諭令管押候究昨日解送法公堂請究先由捕頭上堂稟明前情詰之王沈氏供是日婦人在房内燒菜後卽出外購買醬油炭火遺在柴上以致肇焚自知不合求宥中西讞員判以沈氏不應疏忽着罰洋五十元充公以儆 
[挾嫌樅火案移送法庭訊辦]  
　　江北人王明章訴王玉龍挾嫌縱火一案經段司法員查得被告確犯嫌疑昨已移送地檢廳核辦矣 
[電請保護利濟奬劵]  
　　松滬護軍使何豐林接奉北京財政部次長兼督辦運河工程事宜潘次長電略謂現因辦理山東小淸河工程以工代賑特咨内務部照准續辦利濟奬劵已委袁坐辦慶萱等在滬設局發行奬券除由部另文咨達外乞飭所屬軍警一體保護等因聞袁坐辦已遵照電諭仍在南市久大碼頭原址卽日發行並訂夏曆二月二十八日開奬云 
[汽車撞傷下電車人之科罰]  
　　吳憲德於日前搭乘法商某號電車行經法新租界寳隆路下車時適陳春桂所駕之汽車從後面馳來一時不及退讓致被撞倒後由巡捕到來將陳及受傷人一併帶入捕房吳送醫院醫治昨因傷痊故由捕房傳至法公堂請究先由捕頭稟明前情繼由吳稟明被撞情形詰之陳供實因原告未俟車停卽行跳下是以撞倒求宥中西讞員判陳罰洋二十元外再賠償原告損失洋五元以儆 
[汽車撞壞黄包車之罰賠]  
　　汽車夫王耀卿在靜安寺路開駛五百六十五號汽車不愼撞壞紀壽洪之黄包車輪盤被捕查見抄明該車號碼回訴捕頭請廨出單於昨由捕將王傳至公堂據紀壽洪投訴被損車輪修費須洋六元訊之王供是日照章開駛當因避讓前面車輛致相碰撞云云中西官核供以王開車疎忽判罰　十元充公再賠償原告修費洋十元着令繳洋開釋 
[汽車碾斷男孩腿骨]  
　　昨日上午十時許有寓居虹口西華德路新永吉里之寗波人七歲男孩朱祥發行經朱家木橋小菜場附近被某號汽車碾斷腿骨當由嘉興路捕房七百八十號華捕到來抄錄汽車號碼另雇車送受傷人往同仁醫院醫治一面歸報捕頭請究 
[雷車碾斃塌車夫案之研審]  
　　法商五路電車七十四號司機人羅友仁在西門外小菜場地方碾斃場車夫徐石頭由滬西商業聯合會舉出代表陸星莊等稟控地檢廳爲死者伸雪一案昨日下午又奉檢察官提案研訊法公堂遺包探將羅送案請究陸等亦投案候示當奉問官研詰良久判羅友仁仍着來探送回公堂陸等退候核奪 
[昨日公共公廨訊案紀]  
　　昨晨公共公廨民四庭由關讞員會同英包副領事訊理瑣案彚誌如次（一）中華滙業銀行訴吳培生違背訂立定滙日金合同講追損失案前判被告償還銀一萬四千一百二十五兩並繳訟費判决迄今已一星期被告尚未投案改交人銀並保故原告之律師到堂請飭提被告並保人到案訊追而被告之律師則聲請上訴「結果」准照原告請求辦理（二）妓女花三寳訴鴇婦薛尤氏千涉自由案該妓因欲從良而被該鴇覇阻故妓遂　身出外延律師到廨起訴「結果」准暫行給諭被告本案未訊以前不准干預原告之自由（三）愼昌魚行請求破産案該行係張寅生所開於舊曆去歲年底到廨聲請破産當令登報通告茲有債權人到堂反對以故傳訊旋因各方面之律師請求改期「結果」改期再訊（四）劉厚基訴陳銘齋蕭子元不理貨欵案「結果」此案應提前排訊（五）源昌公司訴李錦淸不理賬欵案「結果」查此案另有反對案件兩造均着具結出外候訊（六）蔣志卿訴鄧金生欠租請飭遷移案「結果」據原告聲稱被告業已遵判遷移應卽將案註銷 
[汽車撞傷老婦]  
　　住居閘北寳山路開燖炭店之紹興老婦魯葉氏前晚六時在門前馬路上被周連發所駕之一千四百四十五號汽車撞倒於地磕傷頭部甚重當由崗警將周拘入五區轉解司法科收押候辦受傷老婦送濟生醫院療治並傳其子魯阿毛到案訊問一過諭令退去聽候核示 
[騙洋竊衣押三月]  
　　楊海臣朱和生朱來生同控松江人陸伯生以舉薦紗廠執業爲由在法租界某小客棧内騙去洋二十九元又至海寗路一千六百五十號屋内竊取楊之衣服典質等情昨由滙司捕房包探孔慶平將陸拘獲解經公共公廨中西官訊供得實判被告押西牢三月示儆 
[客棧容留旅客賣烟之科罰]  
　　鄔桂進邇因在法租界前新街同富里興隆旅館内租賃房間暗設烟榻容人在内過癮現爲大自鳴鐘捕房捕頭偵悉以其有違禁令爰於前晚帶同包探等前往該處抄出烟槍甚多當將鄔及該棧主黄文良連同烟客一併帶入捕房烟客簿罰斥退黄交保候究昨日傳至法公堂請究黄由伊妻殷氏代表先由捕頭稟稱查得該旅館前亦犯過判罰有案况又查得該旅館不將旅客姓名登錄循環薄呈案請察詰之鄔供認私賣燈吃殷氏供稱婦人實不知鄔私設烟榻至於循環簿實因賬房回家故未將旅客名姓登載求宥中西讞員判鄔罰洋三十五元殷氏罰洋七十五元充公烟具銷毁 
[違犯煙禁之拘究]  
　　粤人李門生在靑雲里三十九號門牌屋内開燈吸烟被探譚鳳池查見將李連同烟具帶入捕房經捕頭詰據李稱此項烟具係因病自己吃食並不容留外人等語因飭存洋十元保出自投公堂候質 
[船戸扭控竊船賊]  
　　船戸沈萬坤前日扭楊共達至閘北水巡隊控告行竊其船隻一案經解隊員質訊屬實判解司法科核辦 
[控告妻子忤逆]  
　　住居閘北天保里向在日本長崎等埠貿易之顧東林此次回家查悉伊妻秦氏有違忤乃姑不聽管教情事控由警署將氏提訊昨已送請地檢廳訊究矣 
[鐵機綢緞減價]  
　　本埠市上發行之鐵機綢緞如杭州緯成等所織之各色新花綢緞等其高貨原料皆用廠絲廠經所織成上年秋冬後銷場折减現屆新正開盤因存貨過多故每尺減跌價二角四分對於客帮亦然減削云 
[指控吞没保險費]  
馬樹德投公共總巡捕房指控鎭江人童仁甫吞没付交某公司之保險費銀三百兩等情由捕稟請公共公廨備文派探前往協同該處警區將童移提來滬昨晨押解公堂卽據包探張克訓與一百零二號西探投訴前情訊之童延律師到堂代辯聲明准予交保展期研訊云云經兪襄讞核供商之美丁副領事判童交四百兩人銀並保候展期七天再訊 
[革警滋事之查究]  
　　已革北警張玉林逗留上海迭在西門内外一帶向各商店藉端索詐茲爲張震等聯名環控於淞滬警察廳請爲提究徐廳長據稟後除令飭新任二區署長錢鑅鉛迅带查拿解究以安地方外一面另派妥員密往調查復候核示 
[誌謝]  
　　昨承科學社惠贈第六卷第一期「科學」一册又同德醫學校惠贈第一卷第六期「同德醫學」肺癆號一册又女界義賑會惠贈游藝會入塲券十二紙誌此併謝 
來函 
[二師附屬職業補習科勸學團函]  
　　各工廠商號均鑒自歐戰告終各國鑒於兵戰之違背人道皆移視線於商戰一途積極提倡工藝謀實業之振興以恢復其戰前之原狀使平民生計日趨安穩政府提倡於上工商輔佐於下大有一日千里之勢攷其能收此效果者以工商業皆有專門學校返觀我國工人未受教育者尚居多數商人雖畧議文字然對於現世商業常識未免缺乏若其而欲與彼歐美商人角逐其能獲勝利者幾希推原其故良緣無求學之機會耳今有南市尚文路第二師範附屬小學第一部創辦一職業補習科在晚間授課不收學費專收工商界失學之人授以必須之智識茲寒假後繼續招生如貴廠或貴號有失學者卽祈選送　校肄業俾我國之實業得以早日振興想亦諸大執事所　許也備有詳章函索卽寄專此順頌公安二師附屬職業補習科勸學團謹咨 
雜評二 
[焚土（訥）]  
　　中國之烟禁若陜甘閩湘等省無不大弛特弛大種特種中央政府權力所不及者無論矣卽其權力所及之省亦以有武人包庇故雖經外人一再質問政府一再申禁而皆熟視若無覩夫此等毒物旣有關國際信用復有傷人道生命而不能除實爲國家至可恥之事武人搜括之法羅掘之方亦旣無微不至而必及於禍國害民之毒物又爲武人至可恥之事前此國家不惜鉅大犧牲以焚土原冀喚醒一般人之覺悟乃國人毫不爲動仍沉溺於中而不知返又爲國人至可恥之事羞惡之心人皆有之而今日金中國人皆不知人間有羞恥事豈不痛哉吾故對於今日上海之焚土而不能無感焉 
公布欄 
[上海地方審判廳]  
[判决主文]  
　　（民一庭）一件判决洪若森與　信孚等因債務糾葛控訴一案主文本件控訴駁回本審訟費歸控訴人員擔一件判决陳遠波與林元森等爲貨欵洙訟一案主文本廳民國十年一月二十二日之卽時判决廢棄之林元生林氏廳償　陳遠波貨欵洋五百四十九元零六分八釐九毫陳遠波其餘之請求駁回本案訴訟費用歸林元生林氏負擔（民二庭）一件判决楊鼎臣訴王根全保證糾葛一案主文王根全應償還美和洋行銀五百兩並自本年二月一日至執行終了日止每月二分計算之利息交由楊　臣收領訟費歸王根全負擔一件决定陳廷良聲明窒礙一案主文本件窒礙之聲明照准一件判决徐阿洪訴顧如茂欠欵糾葛一案主文顧如茂應償還得和館洋四十七元繳由徐阿洪具領訟費歸顧如茂負擔 
[批示]  
　　一件林春生狀請退保由准予退保此批一件姜文卿狀請保狀撤銷由准予退保此批一件徐尚事狀請函催召買由狀悉候再函催慈谿縣知事迅予協助執行此批一件葉山濤狀請函縣銷案由狀悉候據情函復江寗地方審判廳查核辦理此批一件鄭阿和狀交欵洋由准交此批一件許振嶽狀請鑒核由狀悉此批一件徐志炘等狀交欵洋由准交此批一件任又卿等狀保陳根記由准保此批一件倪承基狀領細號册由狀悉查該册已連同第一審卷宗發運南瀕縣矣仰卽自向該縣請領可也此批一件卞琴　狀請函縣傳訊由狀悉據訴各節　向江蘇高等審判廳呈請核辦本廳未　照准此批一件顧再　等狀保陳小炳由案經諭知陳上炳另覓殷實商舖人銀並保該民所請具保之處應　庸　此批以上二月二十三日 
[上海地方檢察廳]  
[批示]  
　　米紀生狀悉　爾係南滙縣函請協拘捕　函知該縣法警迎提可也此批高永　狀悉案經訴請同級廳判决在　仰卽知照此批張桂生狀悉已傳證集訊仰卽知照此批張家林狀悉仰爾於二十四日來廳候訊此批陳福順狀恐仰　遵限來　候訊此批韓章子狀悉候查明核奪所請礙難照准此批李經奎候訴　毋瀆此批　秀仁候訴　毋　此投顧企淵前狀内附各信四件均悉候傳訊核奪此批吕阿福狀悉　偵查明確再行核奪此批張瑞生狀悉候集訊核奪此批蔣學　狀悉周維坤現旣在逃仰卽查明指獲獲送廳再行核辦所請存案之處於法不合不准此批王明言狀悉候提案訊奪此批張擘初狀悉候予傳訊此批王張氏狀悉候傳案訊究此批陳元奎　訴劉榮栽欠爾店煤洋四百零二元又欠　　票洋五百元立有收　　向索取一味延宕請求追償　情　係民事　　　处礇同級廳具訴所請礙難准理此批以上二月二十二日 
[批示]  
　　　寳榮狀悉嫌疑重大所請不准此批金慶和　旣　水　　公所柱首則事不干己何以將已發行單給與周趙氏詐得行單費用洋二十元刑事業已搆成爾雖百喙莫辯所請交保不准此批周趙氏刑事除　告　外不許撤銷告訴業經批示在案何得多　此　　周筱康等狀悉本案告訴准予撤銷此批陳子氏狀悉候查明撤銷此批顧阿三狀悉爾之門齒雖缺並無傷痕可騐顯非　落毫無疑義至工資銀洋鋪蓋等物　　民事範　仰向同級廳起訴所請照毋庸識此批李林氏狀悉候查明核奪所請卽予保釋之處暫　准行此批汪轉氏狀悉本案未經同　審判廳宣告緩刑所請　難照准此批鄭五狀悉爾之左手無名指業經騐明并未　斷前　狀請醫治前來候送普育堂可也所請保放之處應毋庸　此批以上二月二十三日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[歐游日記（五）] [  北大留英學生于世秀]  
　　新嘉坡 
　　十五日計目香港行五日夜於四百四十海浬而於正午抵新嘉坡將傍岸有土人三五各操小舟於船側求乞投錢水中潛泳輒得無遺失者亦技術也及停英署派員檢驗護照相符者予以蓋章准其登岸手續固頗簡單無詢察及對像片等繁瑣予與宋君因有鄭馥如先生之介紹信未能與諸友同游乃雇車之建泰公司該埠車夫皆粗識英語索價亦無大差故無困難及至恰遇鄭伯年先生馥如君之胞弟執事於建泰公司者也欵待殷勤令人生親慕心更生敬愛心談移時同出往植物園道經端蒙高等小學投刺而入由校長侯文輝君引領參觀諸項設置完善倉卒辭出繞行山麓一時許廼至園屬英人而隨意出入毫無限制該埠爲熱帶太陽直射叢竹深林異常密茂其易識者爲楊柳松柏棕橺芭蕉枇杷等其狀雄偉其質堅實而柔靱其餘或梃然直立高揷雲霄或叢生雜出形成灌木或寬厚其葉而紫紅其花或盤旋其根而曲折其莖種類繁多形軀各異非研求植物學者頗難畢别科屬然其四時繁茂例無興衰固無或爽也園内道途修潔布置井然空氣新鮮更足舒暢胸懷故雖跋涉而不厭倦惜爲時已晚踉蹌而出鄭君擬邀西餐余等以將去東亞再啜本國滋味需待時日乃以中餐爲請遂入上海酒樓廣東人辦理者也菜蔬適口惟價値奇昂飯後復游銀行街大衙門打球塲及西洋旅館等地電光閃閃燦爛奪目旣而鐘報十響乃辭謝返船 
筆記 
[獄艶記（三）] [  汪珠]  
　　雲頓變色斥曰若瘋耶若何人儂何人偕遁出於何名生呆若木雞幾暈去雲驚乃轉其語曰公獄官遁何爲儂犯女遁安之然則公意良不可辜弱女子却無從報語次報以星眼生意頓洽遽奪其臂吻之雲方作色適卒持大司令文至生與女下閱之乃陳嫗逕赴審廳狀黄私女事生隨文去雲聞之竊嘆曰嚮者人非草木曷能忘情第十常薄倖偶爾雙眠便盟九死終則棄捐弗復憐儂所以不樂投情網空汚名節奈何若人痴絶至以官殉然使君自有婦儂寗願厠婢妾行隨人愛憎無已計惟如此庶情網解脫而恩怨大明廼變裝破壁去有頃欣然携一革囊旋汗珠滴落狀似憊甚生亦歸卒以寛囚懈獄免厥職陳嫗不甘服並欲再控因走謂雲曰余直言矣請勿斤斤再以禮防先余以卿故失官何戚倘陳再控得直獲罪且甘但余行則卿不獲安居此室然後飽嘗牢獄滋味愛之而轉危之余心滋慟雲亦握涕曰刑餘之人獨勞眷眷爲念然則君此去敢問焉適曰此不煩慮余幼孤且新鰥孑然一身固去來無滯所覊懷者若也雲聆是言臉際頓呈豫色低鬟一笑曰君孑然耶然則儂幾錯解生問錯解者何雲語塞惟　頣掩其紅頰半溜眼波於袖袂　小語流盼曰今夕當有所白兼奉一酒重爲别 
劇談 
[紅氍雜話] [  申公]  
　　情天外史所列人物多至十餘而知名者僅有五人瑶卿外又有王鳳卿卽瑶卿胞弟時慧寳秦馥林卽五九兒楊小朶伶人才難尚且如此何况其他 
　　小余三勝卽余叔岩近日頗負盛名以譚金福門人自命其寳金福未嘗教以一語也小余三勝所演之别母亂箭則爲姚增祿所授與譚不甚同一日演之於慶樂園至周將軍欲自殺於母前爲母所呵止一塲小余三勝拔劍跪地老伶李成林固久演此劇者也適在坐見之曰孽矣彼譚老板演此劇四十餘年何嘗有此一跪哉此子非譚派正宗何必大言欺人然小余三勝頗爲後出之觀客所重至謂譚金福一生學業盡傳之於小余三勝我未之聞 
　　演劇必專門乃能精通若一人而兼習生淨尚可俱精以其相近也至花旦兼習生脚靑衣并唱老旦則相去太遠未有不貽笑者矣某報戲評譽一廣東脚色云先演探隂山之柳 
[言易而行難　]  
金蟬如何佳妙後演駱馬湖之李大成如何純熟此必溢美之詞 
瑣錄 
[小智囊] [  叙之]  
　　西人風俗於新年中競以松栢之屬扎之門首如吾人之貼春聯及掛紅者然元旦日第一人至而道賀者如爲黑髮則被賀者必大喜以爲主富貴吉祥故旅滬西人甚願華人賀彼新年以皆黑髮也 
　　彚司敏寺Ｗestminster　Abbey位於英格蘭爲英國名人葬埋之處習俗相沿已成規例此次大戰突起計死英軍七十五萬人勢不能盡入其中且有多數屍體尚無下落後得一法取一無名屍體之死於戰中者葬之寺中加以帝王之禮鳴砲舉哀用以代無數無名英雄云 
新聞拾遺 
[坍台] [  隱厂]  
　　寗邑東鄉蔣家村每年正月間農民必集欵演劇以求一年之平安今年仍踵行特在空塲搭一戲台擇於十四五六三日開演晚間並放燄火詎十五日正在演九更天時看客興高采烈擁擠不堪該台本薄板支成加以台上多人之壓力致將該台壓倒跌傷數十人其他鑼鼓樂器及玻璃燈等亦均破碎第三日遂未開演聞内有一女伶年纔十九跌得最重頭部腿部均受重傷現已抬往醫院診治恐有性命之虞云噫是亦迷信之害也 
[失火] [  立德]  
　　昨晚九時許福建路某當舖傍有一販走馬燈之某甲將燈十餘懸壁上中燃以燭紙剪之車馬等俱轉動觀者頗盛時南來一婦携一孩行經該處孩欲得之婦遂購其一甲取燈與婦詎燈中所插燭忽落足上花緞裙着火而焚不知所措嗣經三四觀者帮同撲滅婦稱謝携孩驅車而去 
小說 
[社會小說衆醉獨醒（二七四）] [  瞻廬]  
　　第四十三回隔板壁潛聽毒計坐包車誤中奸謀 
　　他娘摸不着頭腦忙道好兒子你夾七夾八說甚麽驢兒馬兒燭兒炮兒老三摩挲醉眼才曉得誤認了人便道不是你不是代我只和王乾娘算帳當不手拍着娘肩一壁走一壁唱那没板眼的戲曲娘道好兒子我正交着節令肩骨疼痛你莫把肩頭亂拍老三不理會含含糊糊的唱道陸慧姑陸慧姑你休要嘴硬·····逃不脫張老爺兩隻手掌····這幾句話不打緊郤把冷眼旁觀的林姓姊妹嚇得心驚肉跳暗想不好不好醉人口裏漏出眞話來了老三的臥房和林姓的竈廚只隔着一層薄板房裏有甚麽說話廚下總可聽得姊妹倆告禀了老娘輪替在廚下竊聽動靜誰曉老三到了牀上只有呼陀呼陀的鼾聲再也聽不得他一句半句的醉話姊妹倆躡着脚步此來彼往白白的守了半夜躭誤了許多掉經工夫後來老三每晚回家姊妹倆總是這般竊聽不聽得消息不肯心死直到校裏開會的一天善珍瞧見男賓席裏有張老三和兩個尶𡯓人物同在一起兒坐便告訴他妹妹善寳這無賴來得詫異須得暗地裏察看他的舉動果見慧姑登壇演講的當兒老三和着兩個同伴交頭接耳不知說些甚麽話嘴裏噥噥喞喞兩道凶惡眼光只向壇上的慧姑注射姊妹俩瞧在眼裏早已猜出他們的用意會塲散後姊妹倆飛也似的回家見着老娘不談别話先問張老三可曾到來老娘道他恰才和兩個同伴到家停一會又相率出門而去姊妹倆又問這兩個同伴怎樣打扮老娘道面貌都是下流人模樣郤身穿長衫頭戴草帽喬扮做上流人物比及出門時這兩個郤又脫去草帽卸去長衫光着腿赤着脚看來不是個驢夫定是個車夫姊妹倆聽了又曉得這兩個便是方才和老三交頭接耳的尶𡯓人物當夜打定了一個决心無論如何總要探得一個實在消息倘然事情緊急便冒着黑夜向慧姑那邊通知消息好呌他自知防護 
餘瀋[  不自滿生]  
　　愛情爲無形之物徧能熾心 
　　情絲佈滿空氣萬千男女不怕束縛徧向空氣中搜求 
　　女子心目中不患貧窮而患無愛之者 
　　多涙之女子腦海中必多幻像 
　　郵差爲傳佈愛情之功狗 
　　男子初交女友自忍性最足久則必露 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
[本增刋三次修正投稿簡則]  
　　（一）投稿本增刊者其材料隊衞生道德法制經濟四項外特增雜錄一項仍以有關常識者爲限其有語涉攻訐個人者恕不登載 
　　（一）投稿者篇末須開明姓名覽詳細地址最好黏一名片每句請自加單閱若篇幅過長及繕寫潦草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元卽註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至月之一日（陽曆）可卽向本館取酬其取酬時之署名蓋章須與投稿時同（一投稿者如不順取酬或不願將所署之名）發表者請于原稿註明附函恕不作答 
　　（一）投稿登載時本增刊得酌量增删其字句　　（一）投稿不登載者原稿恕不發還 
　　（一）凡投插畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
　　成功百訣四版沈有乾君成功百訣三版售罄茲經本館四版每册仍收回印本銀五分合銅元七枚外埠函購加費一分寄售處中華職業教育社 
常評 
[良心之比較] [  箴]  
　　北省之災荒蘇省人竭力爲之籌賑將使北人之無食者有食而後已而北人之主持蘇省軍政者一議及裁兵則將先裁蘇籍之兵竟欲使少數蘇兵之有食者無食面後已北人如此存心欲北省之無荒其可得乎 
　　此非迷信之談也使北人之在他省當兵者人人移其坐食國帑無所事事之精神時間爲本地方之農田水利盡力不惟可不荒雖使之年年大熟不難也計不及此而惟以吮吸南方之膏血爲天職以人事論之雖欲不荒恐無是理 
　　吾但願南方之年年有餘力以賑荒吾不願北方之年年閙荒以受南方之賑然欲北方之不至年年閙荒除移其坐食南方之兵從事於本地方之農田水利外寗有他道哉 
經濟 
[記瞎子賣蛋之生活] [  敬之]  
　　天下無廢物亦無廢人吾謂惟人自廢耳我國社會遊民盈千累萬觀其五官百體非不完全然而生活能力反不若殘疾人之舒暢何也蓋不能自尋生活故也湘城瞎子鍾某人呼鍾瞎子他無所長日以賣蛋爲生活身束布袋二一以貯雞蛋一以貯鴨疋沿街呌賣銷售甚速其呌賣聲亦奇特以賣蛋賣蛋雞蛋鴨蛋）爲標題遠近聞之無不知其爲鍾瞎子此蓋一種不費錢之特别廣告一若爲鍾某所獨有也一日余問伊日賣蛋若干曰約三百枚又問蛋何自來曰吾妻自鄉間販來者又問能賺錢幾何曰販價每枚約十二文賣價每枚十五文以三百蛋計之日可賺錢九百文除吾兩口伙食外尚餘二三百文吾業此已三年有餘積錢約三百竿已存某公司生息吾生平賣蛋不二價主顧知吾實價不欺亦樂購吾蛋甚至日需蛋用者亦必俟吾至而購之此吾蛋之所以暢銷也余聞之而有感曰若鍾某者殆有行商之經驗歟何商業之中肯要者彼特知之甚熟耶商人慣例（一）廣告須特别使人印入腦筋彼賣蛋聲全邑皆知是精於廣告術也（二）商人以誠信爲本彼雖小販亦知實價不二是重於信用也彼世之巨商大賈一味以大言欺人及世之無業游民每歎生活維艱者不滋有愧色哉（乙種酬） 
衞生 
[含嗽法之重要] [  姚煥章]  
　　含嗽法云者以藥水嗽口淸潔口腔及咽頭之謂也用以含嗽之藥液種類甚多（口腔内粘液分泌多時則用收歛性）之藥劑如百倍乃至二百倍之Ｔannin酸水口腔粘膜焮衝疼痛時則用止痛消炎之藥劑如附加臭化鉀之過酸化水素（H2　O2）水口内生傳染性疾炳時則用殺菌性之藥劑如過錳酸鉀水）吾人口腔罹病時自宜就醫診治用適當之藥液含嗽然健康時亦不可不注意於含嗽蓋吾人口腔内概藏有無數細菌若有齲齒或齒牙脫落之際則該部之細菌更形繁殖且吾人咀嚼食物口内常留渣滓細菌極易發育徒恃刷牙清潔牙之表面而齒隙及口粘膜上附着之細菌終難撲滅惟用藥水含嗽可以滅之此含嗽之必要者一也又近世泰東西各國盛倡口腔之衞生尤注重於職工蓋燐砒水銀等製造厰中之工人日常服務毒氣竄入口腔積年累月遂發劇病故泰東西工廠中概有醫生監查責令工人每日後必用四千倍之過錳酸鉀液嗽口袪除毒氣免生危險防患於未然此含嗽之必要二也他如急性傳染性疾病如流行性感冒白喉等流行時患者固以淸潔口腔爲要健康人若用鹽酸化鉀水含嗽亦可預防發病此含嗽之必要三也至於爲醫者居恒接觸病人鼻腔口腔受細菌侵襲往往醖釀而發病間有己身雖免於病而家人被其傳染禍起不測者（一九一六年德國Ｇrunaw市醫生Ｋrelj出診一白喉患者回家後己身無恙其妻及其幼女均發生同病而斃）若用殺菌性藥劑含嗽自可免患此含嗽之必要四也綜上以觀含嗽法實爲口腔衞生之要道吾人苟欲維持健康豈可忽之乎（乙種酬） 
法制 
[權利能力與行爲能力之區别] [  殷育民]  
　　近今世界大勢嘗以權利思想之厚薄判國家之文野强弱故權利能力與行爲能力之區别辨之綦詳夫權利能力與行爲能力之同以意思爲基本固不待言然權利能力者享有權利之能力也行爲能力者行使權利之能力也權利能力盡人而有故無論何人皆立於同等之地位而行爲能力則對於無能力者法律特設限制之規定此二者差異之點也獨是行爲能力亦以盡人而有爲原則何以對於無能力者僅認其有權利能力而不認其有行爲能力蓋以權利思想者尊重羣己權利之思想也卽尊重一己之權利同時不侵害他人權利之思想也無能力者之智能身分異乎恒人旣有不能完全行使權利之虞若聽其完全行使則易害及他人之權利豈尊重權利之本旨乎（乙種酬） 
道德叢話 
[西方格言（一○三）] [  謝介子選譯]  
致於世爲求樂之唯一方法（安德生）（Ｈans　Anderson） 
 
 
 

Page 18

 
 
良好之同人構成良好之商號（西班牙諺） 
　　健康卽資産（英吉利諺） 
　　捷走之兎無須靴　（意大利諺） 
　　誠者不畏明與暗（英吉利諺） 
　　己之家庭優於一切（臘丁諺） 
　　有生命卽有希望（英吉利諺） 
　　涉獵多事者必致少成（意大利諺） 
　　最後之犬亦或能捕兎（英吉利諺） 
　　助惡卽所以害善也（蘇格拉底）（Soorates） 
 
[不知尊重女子人格　獸慾主義　誰的罪惡？貽德甲]  
科學常識 
[消火劑製造法] [  金海粟]  
　　上海人烟稠密易兆焚如破産亡身往往而有然則消火之法有不容不研究者消火之理準諸物理化學有二要件焉其一奪去其熱以減其燃燒之力其二發生不含氱氣之氣體將空氣中所有氱氣吸收燃燒物無氱氣以助其燃自然消滅而能適合此二要件者有下列之混合物焉 
　　水·百分硼砂四十分至六十分無水曹逹八十分至百分苛性曹達一百五十分至二百分炭酸錏二百分至二百八十分 
　　以上混合物預儲壜中一遇火警卽行投入壜碎液流因熱而發生多量不含氱氣之氣體可以奏消火之效便而不費居人其　備諸屋隅以防不時之需乎 
[人造黄金法]  
　　人造黄金係一種合金其光澤與純金無稍異製造之方法亦非常簡易茲將其成分之配合及製造之手續述之如下銅百分鋅或錫十七分氱化錳六分　化錏三分六釐生石灰一分八釐洒石九分 
　　先將銅鎔融然後將氱化錳　化錏生石灰酒石等依次一一投入亘半時間之猛烈攪拌使充分融和後再將鋅或錫之細末徐徐投入攪拌至全部鎔融後用蓋將坩鍋覆閉經三十五分鐘表面生有被膜之薄層卽可鑄造各種物件此種合金富延展之性加以磨擦光彩煥然經久後如光澤減退則可在含有酸性之水中洗滌卽能仍復原狀如新出於型 
[水門汀優劣鑒定法]  
　　近日建築界上己視水門汀爲一種重要材料河海工程且不論卽尋常家屋亦幾無不用水門汀者然其優劣之差實不可以道里計如以上海無軌電車道所鋪之水門汀與尋常劣等者相比其價値之相差奚啻倍蓰門外漢最易受欺故列其簡易鑒别法於後均從其物理的性質上立論至於化學的性質必俟分析而後明非常人所能着手故從略焉（一）顔色水門汀之色以綠灰色而帶黑色者爲良石灰多則成靑色鐵質多則帶綠色粘土多則顯鳶色燃燒不充分則呈黄色均非上品也 
　　（二）重量每一立方呎須重八十四磅至八十八磅如在八十磅以下則不强固 
　　（三）比重純粹之水門汀其比重爲三·○至三·二五强度與比重成正比例 
　　（四）硬化須在一時以後十時之内硬化 
　　（五）新舊新鮮之水門汀未在空氣中充分攪拌者使用時容易脹裂故水門汀須用舊者 
[複寫紙製造法]  
　　我人同時須得同樣之字二三張如一一謄寫則不勝其煩如付諸印刷則未免過費而複寫紙尚矣故各公司及各大商店凡遇發票等項無不用複寫紙者其製造之法非常簡易爰述之於後 
猪油　六克　密蠟　一克　烟煤　一克 
　　右三物混合鎔融充分攪和在液狀時用刷醮之刷諸紙上待乾後用柔軟布片輕拭紙面塗料之浮而未固着者完全拭去卽可應用二紙三紙可以隨便 
[貝類紐扣染色法]  
　　貝類紐扣有黑光煥發類貓兒眼者其染之之法根據過氱化氫與硝酸銀的反應蓋過氱化氫與硝酸銀相化合生成黑色之過氱化銀其式如下 
　　Ｈ２　Ｏ２＋ＺＡＮＯ３＝Ａg2　Ｏ２＋ＺＨＮＯ３ 
　　故將貝類紐扣預浸於硝酸銀溶液中使之滲入貝理之内然後通入過氱化氫則貝類之組織中卽有過氱化銀生成現有光之黑色或鼠色不易磨滅（乙種酬） 
雜錄 
[民國八年之國幣尚鐫袁氏像] [  魏友植]  
　　中華民國三年各省鼓鑄銀幣上鐫袁氏肖像其時袁爲總統位居元首鐫像所以留紀念各國亦早已有成例矣不謂民國八年重鑄銀幣其沿用舊模已屬不當然猶得假飾爲三年之物以欺人也乃予現得一幣其上所鐫中華民國三年之三字已入爲八字餘悉仍舊而袁氏肖像居然遺容宛在此則環顧各國歷觀古今所絶無僅有而爲我莊嚴燦爛之中華民國所獨有者也使袁氏而猶在位於今日吾人因其摧殘民氣解散國會專欲妄爲固將共謀屏除之於四海之外勿使汚我國土而况其爲纂竊之徒而又死去者乎然則八年鑄幣仍鐫袁像豈以其能帝制自爲留民國史上絶大汚點而以爲可紀念乎不然何爲於民國國幣上而留其遺像以紀念之也夫袁氏辱國以予思之亦已至矣又豈以民國國體自袁氏生前污衊之猶以爲未足必仍欲借重死去之袁氏以添光彩乎吾知西人博物陳列館中已早爲八年新銀幣預留一席以待其陳列矣（乙種酬） 
 
 
