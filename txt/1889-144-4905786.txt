# 1889 - 144 - 4905786

 

Page 1

 
 
[發售小題觀海告白] [  點石齋啓]  
　　本齋曩有大題觀海初二集之刻可謂綜制藝之精粹集文苑之大成矣而小題獨無美備之選尚爲憾事今又廣搜博采延聘高才愼如遴選得文一萬五千首與現行之小題文府等刻無一犯重所以絶雷同持風氣也分釘廿本價洋十二元準於十五日出售上海在南北申昌及抛球塲點石分局外埠則向各分局購取可也此佈 
[寶墨齋四書襯] [  點石齋啓]  
　　是編偕同志纂訂校對頗精自丙戍秋出書後銷路廣遠旋因市賈照樣翻刻只圖漁利任意訛錯魚目混珠殊堪痛恨倘蒙大雅察識足辨其似是而非惟在購書者認明本齋字樣則不至售市獪之欺彼南郭先生欲濫厠而不得矣 
[點石齋售書啓略]  
　　經策通纂○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我逸矣今定碼洋世五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文準○實文一萬五千首其中向無陳作而特搆者不下萬首新頴美備無踰於此碼洋八元○五鳳樓試帖○得詩一萬二千首塵羹土飯概不闌人碼洋二元○御纂七經先印五經○直行宋字精棱精印碼洋八元○廣治平略○采輯史事有體有用洵經世必讀之書碼洋一元其除種類繁多不能盡載本埠外埠俱有分鋪士商就近購取可也此佈 
[新設點石齋分局四月十六日開張] [  點石齋啓]  
　　分本局專辦一切石印經史子集兼售各局諸書以及中外輿圖西文書籍名人碑帖畫譜楹聨册頁花色齊全價目克巳紳商賜顧請認抛琢塲南首三層樓紅墻洋房可也此佈 
[擬立禁約馬車章程說] [  足跡經過五大洲人來稿]  
　　自來中國有言南人乘船北人乘車因地制宜相沿成習上海之地亦南方也故有船無車洎西人互市以來廣開馬路四通八達仿照頭國之俗駕車以馬馳騁如意較之我中國北地之車其製尤佳因此人之樂乘者日衆一日而馬車行遂自此興焉惟其開行也不遵西國之式大率因陋就簡租賃店鋪門面一二間停車豢馬於其中於是駕車滌車溜馬諸事皆必在於門外街旁其有碍於行人已不必說倘其時有馬車往來及東洋車小車經過詎不大碍其初原不過一二家故捕房亦姑容之但給以不准碍路執照而已今則比比皆是且有一連數家或更望衡對宇其爲大碍又何待冒昨以少申禁令乃竟藉口於開設已久仍希弛禁殊不知西國車行極其闊大其車多至千百輛其馬繁至千百匹而其洗車也駕車也溜馬也皆在行中不踰阈外所以防碍人碍路之處至周且密華人旣效法西式之車且居租界之中自應遵照西國之法目今更應共知馬車日多非常初可比卽不得以當日准其街旁洗車駕車爲詞吾嘗遊歴各國都城並及各屬地更及各馬頭無不有馬路卽無不有馬車亦卽無不有馬車行而從無如本埠之不遵法度者其故何在盖緣華宫不諳西俗西官曲狥華民交相失之遂致釀成馬車肇禍傷人等事若再不嚴申禁令其害伊於胡底爲此代擬章程八條登諸日報中以兾西人繙譯其詞携至公董議事處體察會商力圖整頓以安街市而重民命其爲裨益殊非淺鮮更有數條不關西例者槪不闌入聽憑中宫禁與不禁聽憑將來中官之有識者商之西官一體出示申禁其事維何一則不准乘車華妓喬裝旗女以崇國體也一則不准車夫纓冠爲妓女執御也一則不准徹夜游車而以十二點鐘爲度也一則不宜公服乘坐四輪車也或曰前三事知所當禁矣何以謂不宜公服坐四輪車耶曰前數年有人獻一西式四輪車於某邸某邸一見訝而却之謂我朝制度此等四輪車斷非臣下所敢乘聞者莫不賢王旣以此言賢王則凡身分遜於王而而峨冠博帶自侈非無知之齊民者其亦登車而愧阻也夫請試思之計開章程八條一馬車行不准設於衝繁街道也查西國車行必係專造之房屋其屋務極深大凡一切洗車駕車溜馬等事皆不得稍碍行人本埠華民不過租賃一二間店舖門面遂亦稱爲車行本屬可耻旣不合强其所難勒令造屋亦何能任其縱横不法有碍途人法當禁其開設於空曠處及各小街其已開者限以幾日遷移違者封行懲辦二馬車執照宜編列車上也查凡置馬車受雇者必向捕房捐領執照一紙然一行之中或兩車請一照或數車請一照隨時挪移影射或轉租轉借弊端白出法宜車各一張仿東洋車式釘於車後一目了然曾在巴黎倫敦等處見街行馬車皆將號數大書車後租界之中自應一律三車行亦應請帖開張也開行領帖乃中例而非西例然亦應有限制有定額卽不領帖必須報明捕房曁公堂兩處各備一册以便稽查四車夫應由捕房考騐給照充當也西國車夫皆係考有技能應熟悉街道方向者方准充當本埠各車行所用大都少年選事之徒技藝絶不嫻熟專以鞭策馳騁爲能以致肇禍多端法宜考其技能合則給照充當仍防挪移假借之弊犯者責罰兼施仍判押禁其押禁日期隨由酌定其傷人者馬夫笞五百行主罰白元充公舉罰以百元爲度五駕車之馬宜時時更換不准令其疲於奔命也查西人所乘馬車日必易馬二次不竭其力以示體恤亦仁政也華人駕車之馬自應仿照辦理其往來小東門三茅閣橋者平時一日換馬二次若炎熱酷署午前一次午後宜換二次其駛靜安寺及虹口者一日只准二次炎暑只准一次犯者將馬拘官喂養一月期滿發還仍追檄養馬醫馬等費六各停車處所宜公設飲馬水槽也天熱馬必求飲西國到處安設水槽卽用街中自來水滿注其中不飲不溢羣飲不竭其製極佳法宜照置於三茅閣橋十六鋪橋之側靜安寺前虹口大街及各衝繁處所各巡捕房前人音一體旣施茶以飲人亦當置水以飲馬七車夫必着號衣大書行名人名號數也查西例車夫裝束必求整齊坐於車唇乃壯觀瞻而免憎惡自應仿照由行主置備號衣號帽特不准詭異裝飾駭眩人目八車夫高坐車上不准持鞭打人也車經曠達之區不妨疾馳車經擁擠之處自應從緩乃有車夫見人擁擠不前任意持鞭高打實堪駭異自應嚴禁前非犯者笞一百枷一月行主免坐 
[春明紀事]  
　　福大協揆等各堂憲以廂紅漢送挑庫兵英沛有假揑公文牽涉職官奏父刑部訊究等情擬會商三庫各堂將現在當　各庫丁逐一澈底清查有無似此弊端以便另定善法云○新簡出使大臣前寧紹台道薛觀察福成遣家人赴内務府呈稱家主於光緒十二年虧短浙海關常稅銀除經户部减成賠繳在案外尚欠銀六千九 
 
 

Page 2

 
 
百十八兩有奇兹遵南苑交一免三章程措銀一千七百二十九兩赴府投納内務府咨查户部是否相符須俟接　户部覆文然俊能定准否也○四月中旬某夜刑部忽有包封票與中東南城兩坊署飭急派幹役拘拿禮邸包衣瑞紫山有知者謂刑部接得肅邸公文内稱該府有一内監被瑞誘去多日杳無蹤影是以密拿研訊也○四月中旬有候選知縣霍愼基遞呈户部聲稱故父前任湖南衡陽縣霍勤烈曾於任内欠米折銀兩久未完清可否俟卑職選宫之日以俸廉照數扣低户部堂官連日斟酌能否照准尚難逆料也○前報紀太和門工程需銀二百萬兩兹聞工部某君云實僅需銀九十餘萬兩目下採買楠木罕有長　六丈餘者是以中柱擬改用松杉而松杉價較楠木懸殊大約只需銀二十三萬餘兩矣○四月十九日薄暮時有一驢車駛至前門外煤市街忽驚而跳躍以致車轅戳傷御者左脇登時血湧如泉車内坐一衣冠者亦被車碰傷多處幸旁人奮力將驢截住報知地方官次晨經中正司親來相騐騐得御者左脇骨折斷三根遂塡具屍格詳報城憲一面令屍親先爲棺　聞車中人爲户部寶泉局書吏劉姓御者爲地安門外蒲　車廠夥張姓云○上月某日有人持銀票至前門外北火扇胡同恒隆錢鋪兌銀鋪中人立將其人揪住詰此票何來其人目瞪口呆不能對答蓋票係吏部某書吏所失已於昨日向鋪中人告知是以向之根問也後此人自稱爲石頭胡同春貴堂妓館龜奴遂同至妓館查詢若何了結尚未有聞也 
[再述茶市]  
　　漢口紅茶自四月初十日開盤至二十六日此半月内查兩湖共到五百五十八字計二十五三十二萬五千餘箱沽出三百二十三字計二五工十九萬三千餘箱寗祁共來一千零四十六字共計二五工二十四萬八千餘箱沽出六百八十五字計二五工十七萬三千餘箱按茶箱額比舊增多五萬餘往年茶客做三字後方行出山今年不然諸客做兩字卽收塲現見近處茶莊來漢多家雖有三子亦不多也至於沽出之茶較諸上年此時數減三萬多箱盖英商嫌價昂不肯多辦此刻俄商辦茶亦似有不進之狀聞因前辦太夥暫須安頓過磅換箱非若英商原箱加絪卽行也故近口漢鎭行情有收縮三五兩者不等想今年俄商出價雖高究竟所賺之口岸惟高橋羊樓峒長壽街等處若寧祁則均受折閱兩湖之桃源安化兩處恐受累甚鉅近日安化桃源茶價祗開十五兩五錢至念二兩大都每担虧銀七八兩左右醴陵湘潭崇陽通山咸寗等處虧耗亦甚看來今年茶市仍盈少絀多若頭春出産據老手云約減十萬箱有奇現漢江泊有運茶輪船八艘英居五俄居三其盈載啓行之頭船卽協和之婺源二船是太古行之阿佳士船其行期與水脚兹猶未定 
[杭絲開秤]  
　　浙西今年蠶信及定期開秤等情已錄報章按杭城向來開秤十日内市價或起或落卽早晚亦不能同價故各鄉人均懷觀望之意每多藏絲以待不肯立時出售各絲行雖已定價開收而所收之絲實屬有限必俟十日以後市價方有定盤各鄉之絲亦遂紛矣沓來儘有自早至晚未經絲行開看須至次日再售者今已議定新章開秤定價統歸劃一不准彼此歧　任意兜攬暗中伸縮清晨開價後當日收價不准增减以致早晚不同故本年四月二十六日辰刻開價微絲計每兩定價錢二百四十文細絲每兩計定價錢二百八十文自辰至酉市價劃一各行亦遵守新章毫無通融錢永豐馮廣盛兩家絲行首先開秤收數亦較他行爲多進城之絲統計有一百二十餘件往年開秤之日未有如此之多者也當日銷數統在七成左右云 
[江寗府試]  
　　江寗府於四月十一日在下江考棚扃試外五縣文童十三日扃試兩首縣文童并旗童越日各試性理孝經論一塲十六日發案十八日合塲覆試是爲初覆塲規不峻不寛約之以禮應試士子各含毫伏櫪以盡一日之長故但聞春蠶食葉之聲不聞覆雀爭巢之閙以視縣試日或呵殿以上階或超趠而升木或狂呼而遭博浪之一擊或迭起而爲漁陽之三撾種種放蕩逈非當日阿蒙　試卷不出龍門繳齊後立就塲内校閱一皆太尊親自披覽觀其可否而後定其甲乙旣揭曉取者固喜其青雲之有梯不取者亦不怨朱衣之未點得失寸心知况益之以鑒空衡平宜逢掖之翕然員聲矣 
[安徽試事]  
　　安徽學政錢樨菴文宗按臨安慶於四月十四日行香下學十五日考生經古十七日考童經古十九日考教官廿一日考太湖文生廿三日考宿松文生廿五日考望江文生廿七日考潛山文生廿九日考桐城文生五月初一日考懷寧文生至童試日期訪事考尚未錢寄云 
[榷署新造]  
　　九江大關榷署嘉慶道光以前在西關外湓浦江邊征收上下船隻以及木簰各稅咸豐同治以來該處改爲租界蓋造洋房乃將關署移至西閂外規模狹隘辦公各房屋亦極逼窄殊不足以觀瞻現經關道李亦青觀察大關委員盛通守富懷相與籌畫捐廉銀千餘兩將大關前江墈購辦青石塊修葺加寛添造辦公房屋前砌石庫門甚爲高大棚欄内竪大旂杆一對大可合抱連日庀材鳩工斧斤之聲不絶於耳 
[整頓關稅]  
　　九江關署專徵商舶稅務大江南北向設有分卡多處由關道派丁役分守原以稽查奸商偷漏也望前有某卡胥役私放船隻經某卡巡役盤詰無完稅單遂卽扣留禀明關道李觀察卽委大關盛委員澈底根究日前經盛别駕將船户以及各丁役傳到研訊供出受賄放船等弊盛委員一面將船户笞責枷號示衆一面將舞弊丁役斥革另派巡役前往接辦由是各丁役無不股慄相與勸勉嗣後務各奉公守法云 
[京江談屑]  
　　京口地方今正肇事幸得中西各官和衷商辦言歸於好近有事者編成俚詞名曰火燒洋樓詞老幼男女爭爭先購買英領事滿看聞之閱其詞句原無大碍但其名不雅馴因飭差立提賣唱本之某甲送父洋務委員胡君請辦適胡君有事公出將甲送在保甲總局孫君亦有事外出只得將甲帶回少頃胡君回來詢悉其事飭差提甲到案先令繳燬木板加以笞責荷枷在馬路示衆○鎭江城内五條街駱駝嶺近處王某前日適往親串家宴飲家中並無一人不知何以起火烈燄飛騰勢不可遏幸經隣人及本坊水龍聞警馳救竭力澆灌方得熄滅祗焚去瓦屋一間亦不幸中之幸矣 
[杭州近事]  
　　督學使者潘嶧琴文宗於四月十五日回轅小住至廿一日辰卽由江干登舟泝流而上按臨金衢嚴三府舉行歳試○劉副戎青山奉閩浙總督卡頌臣制軍檄委署理杭州協副將日前已抵省垣示期四月廿一日接印視事原任林總戎交卸後隨詣撫轅禀辭前赴處州鎭總兵署任○候補府顔太守杭捕孟司馬奉委辦理己丑恩科科塲事務遂親至貢院閱視一切議定四月廿一日破土興工傳聞泥木等工較歴科成案儘可量加節省云○杭州府及仁和錢塘三學曾於嘉慶八年創設學宫灑掃之職自遭兵燹後此職久廢現在丁祭局董事擬再脩復之約集同志徧告上庠按月醵金書名奉職庶幾萬仞宫牆兩楹筵几室皆生白塵不封緇計自本年爲始分啓募捐永遠遵奉刻已雇人四出收取本年春季捐矣 
[北通近聞]  
　　順天府丞何小亭京兆於四月十五日按臨通州考試東路廳查司馬率同屬員在東關東嶽廟預備茶僄　迓憲駕申刻駕抵東嶽廟入坐少息更衣入東門拜門進貢院十六口恭謁聖廟七開棚考試古學十八日考試順義寶坻通州霸州懷柔五屬文童二十日考試三河香河文安寧河涿州五屬文童塲規極肅限以酉刻交卷不准給燭而各童亦安靜無譁恪遵功令○通州張刺史示諭略云包米 
 
 

Page 3

 
 
一項由津運通原有麻榖存蓄與各省糧石散裝而運諸南省者自不相同故向不歸堆房經理亦不給予棧用訪聞近來包米到通除二十包歸小報仍由自運自糶外至二十包以外名爲大報全由堆房承攬巳屬有違定章况近年河南山東奉天等省麥糧北上來通無幾設使堆房再爲包禮巧立名目需索棧用商户賠累自必取之於糴糧之人誠恐京師糧價有增於民食大有關係爲此出示嚴禁違千里懲○西關外娘娘廟於四月十四日演戯四天以答神庥○北關吕祖祠素著靈騐香火極盛四月十四日爲孚佑帝君誕辰大開寺閂香客之多爲他廟所不及○近有旗婦六七人手敲竹板沿門行乞稍不如意署駡交加鋪户無奈只得滿其慾壑而去○新任通協倭協戎於四月十六日接印任事○前任杜協戎於十九日乘舟回津左右兩營排列隊伍在河干恭送行旌○城西三十里北壩稅局京汎地方凡俄商紅茶客商貨物運往張家口者必經斯處因之設卡收稅前夜有匪徒數人明火執仗鎗傷一人搶取銀兩而去未識能否弋獲也○山東督糧道善星垣儲憲於四月十五日到通謁見倉憲隨同到壩交米暫寓東關招商局○浙江督繼道世敬生儲憲於十八日由津乘舟來通大約廿一日卽可　抵通局矣○四月十一口倉憲提騐山東票米三十三票十二日提騐浙江第六起漕糧江蘇第三起白糧前二十船十三日提騐江蘇第九起第十起漕糧江蘇第三起白糧中二十船十四日提騐江蘇第十一起漕糧江蘇第三起白糧後二十　十五日提騐江蘇第十二起漕糧浙江第七起漕糧江蘇第四起白糧前半起十六日提騐江蘇第十三起漕糧浙江第八起漕糧江蘇第四起白糧後半起十七日提騐浙江第八起第九起漕糧江蘇第五起白糧前半起十八日提騐浙江第十起漕糧江蘇第五起白糧後半起十九日提騐山東票米三十票浙江第三起白糧前半起二十日提騐江蘇第十四起漕糧浙江第三起白糧後半起浙江白糧掃數報竣 
[東粤官塲紀要]  
　　新任藩憲游子代方伯智開住京請訓起程赴任官塲探得不日節臨遂飭將皇華舘鋪設整齊以便駐節○雷瓊道朱觀察禀請開缺大憲令其帶印來省送交委署是缺之顧觀察就在公館中接受觀察向辦營務處俟將公事交代一清方能起程赴任云○惠潮嘉道德子安觀察因有要公來省禀見督憲旋於四月十六日辭行○督標右營叅將英叅戎順奉張制軍飭回本任○崖州協副將缺經張制軍札委記名提督謝軍門鴻章署理軍門防守長洲砲臺已歴年所老成練達爲守兼優今奉斯　定能措置裕如矣○高州鎭中軍遊擊缺張制軍以副將銜奏留廣東儘先補用遊擊陳遊戎榮坤請補○候補通判謝别駕彭發學問素裕張制軍披閱月課卷特奇其才傳見之餘極口奬借飭司存記准予委署優缺一次以爲積學者勸○署揭陽縣委叔平大令興利除弊善政良多現因瓜代有人紳民公製萬名傘德政牌以誌愛慕 
[松江譚屑]  
　　每年三月二十六二十八兩日好事者必舁神像游行鬥麗爭妍互相賭賽兹因學憲按臨考試改期四月二十六日由各社首奉玉帝温郡王痘神施相楊侯各神像先後繞道出東門至二十八日迎回廟内郡城附近各鄉鎭紅男綠女挈伴來觀古時三月三日長安水邊當亦無此繁盛也 
[烟窟瑣聞]  
　　前晚有流氓某甲等至法界蘭芳里某花烟館吸烟聲言欲假洋銀兩元鴇兒不允以致打架毁物遂赴捕房訴稱鴇被擊傷右臂龜被擊破頭顱捕頭卽派捕往拘流氓已紛紛散去未獲一人○前晚有某船户至小東門外某花烟館吸烟稱欲假洋十元龜鴇與之爭論致將物件毁壞旋呼巡捕拘至捕房 
[控拐離奇]  
　　前晚有西門外斜　人某甲扭某乙至示捕房報稱妹子年纔十九歳被乙誘上廣利輪船捕頭飭將乙營押候解公堂復飭包探李雲發郁廷湘至廣利查問明白俄頃甲稱妹已在廣利船尋到請免將乙解案捕頭允准與否尚未訪明也 
[販私破案]  
　　英包探王阿二張松樵偕西包探至虹口第四百二十七四百二十八等號屋内搜出洋槍手槍東洋刀私鹽私硝等物并獲張阿提魏阿根解送公堂禀稱有人報知是處存有軍械等件隨偕西包探前往先在四百二十七號屋内搜出洋槍三　枝大手槍五枝小手槍十一枝東洋刀一柄獲在粤人張阿根在身畔搜出洋銀十元及與各輪　廚司水手往來帳簿數本旋至比隣四百二十八號屋内起出私鹽四十六包獲住魏阿根又往浦灘蔴雀三板船二艘内搜出私硝各四包欲拘船上人則已知風逃脫因將船及船内鋪盖衣物扣留一聞伊等共有五人合販違禁之貨開呈姓名請爲提究并聞張卽鄭阿榮魏卽魏阿耀云蔡太守問是屋由何人租住答稱卽鄭家鄭供小的不知洋鎗何由而來諒必有人嫁禍魏供小的躭擱鄭家正在吸烟哭被拘獲太守問鄭曰各件皆在爾家搜出何謂不知答稱軍械等件在隔壁本屋中搜出包探禀稱是屋二幢相連均有私貨鄭母某氏上堂訴稱大兒阿中不務生理時向小兒阿榮借錢今因不遂所欲將私貨陷害小　包探禀稱此次確由阿中報信因此該氏深恨阿中蔡太守問阿中與阿榮是否同胞答稱是太守　販賣違禁之物情節甚重理合移送上海縣訊究所有杉板船旣無人承認飭差協同包探檢點船骨所存衣物鋪盖變賣充公 
[上海縣署瑣案]  
　　盜犯郭金魁蔣老和等夥刼協大昌布疋案破訊實解府翻供發回已登前報邇日迭經帮審委員何　曙明府升堂覆訊一味游移前晚裴邑尊親提訊究該盜仍復狡展邑尊喝令各責藤條三百下復加推鞫方各照前供認邑尊飭置站籠候示○八仙橋西首朱家橋附近有長利洋商之地由錢阿大租賃與人起造房屋日前洋商欲將地收回禀情領事官照會道憲札飭上海縣裴邑尊飭傳該圖地保吳炳華將各租户帶案訊究各租户同稱地由小的等向經租人錢阿大租賃先付租洋一年現未滿期是以不能將屋拆讓邑尊限半月内將屋一律拆去至云透付租洋可將錢交案訊追各租户遵諭而退○宋潘氏控墳地被潘正浩售與唐杏寶起造房屋勢將掘墓一案已是報　前日裴邑尊飭提正浩訊究供稱墳地並不售去實因姑母悮信人言來案妄控邑尊謂爾旣未售可將田單呈繳答稱田單已失邑尊飭暫退去候傳該圖册書查明核辦　 
[英界公堂瑣案]  
　　捕房定章當質各鋪所有受質衣物不得將劵留存是以巨竊楊錦之破案時法廨讞員王鴈臣司馬曾將受寄諸家罰鍰以儆也前日包探至大興押鋪查贓見該鋪寄存之票甚多因將鋪主翁阿殿連票送案翁供稱票皆相識之人寄下以後不敢違章蔡太守一再申斥姑着具不再受寄押票違千咎戾切結押票發還諭令交還各物主○印捕禀稱韋阿生王阿大所駕馬車馬有傷痕透案請罰韋供小的在公記馬心當馬夫此馬駕車出外偶被皮帶擦傷王供小的在洪生馬房當馬夫　馬身受微傷小的尚未知覺蔡太守騐得韋馬尚無大碍飭領回醫養三日方准駕車王馬傷痕顯然飭交公一馬房醫痊并着知照馬房主給償醫料之費○江北車夫紀小琴訴稱小的在蕭阿其烟館吸烟偶然磕睡被蕭毆傷右目是以報捕拘蕭送案蕭供紀來吸烟爲時甚久向之催促紀竟不依是以與之口角並不行凶蔡太守騐得紀略有傷痕判罰蕭有一元　養傷費○前日包探江阿三見吳如定沈阿林手持輪船鐵器三件售與鐵店婦人遂拘請蔡太守訊究太守飭押候查明再訊昨該包探復將吳沈及鐵器送案公和祥管碼頭西人惠錢訴稱鐵器係碼頭所泊某輪船上之物所失計有一箱該輪須遲一禮拜來滬太守詰哭沈曰尚有餘贓留存何處吳沈堅稱鐵器在碼頭拾得並無餘贓太守飭仍行管押贓存捕房俟該輪抵滬再訊○陳奎雲徐阿金在石路　毆印捕　之拘案請訊陳供行路被碰與之口角徐供與同蔡太守以釁起細故一併開釋 
 
 

Page 4

 
 
[贑邑旱災乞賑]  
　　蓋聞救災急於救火誠以人死不能復生遲一日卽多一日餓殍也然籌賑至今日已成弩末遼瀋未已山左又告苟可强支隱忍何敢重煩滬上諸善長憂但敝邑目前情形有不得不救援手者贑榆境屬海州與齊魯接壤民貧地瘠所居不過茅屋所食無非麥粥卽平時豐稔之歳亦鮮食稻衣錦者自去歳春收歉薄已屬不支加以入秋亢旱顆粒全無遂致哀鴻遍野幸十月後略見雨雪麥子得種猶冀今年春熟自二月以來又復旱曝如故生機望絶人心惶惶卽章根樹皮亦且掘剥殆盡鵠面鳩形流離載道種種慘狀無異奉東兩省若在通都大郡仁漿義粟必已源源而來祗以僻壤小邑旣無達官顯宦爲將伯之呼又乏富户殷商作集腋之舉雖蒙陳邑尊禀請上憲撥欵三千金並酌提倉榖散放合邑三十鎭飢民數十萬杯水車薪惠難遍及不得已馳書乞振當蒙聶仲芳任逢辛兩觀察垂憐敝邑災民朝不保暮之慘集撥二千金施少欽封翁籌撥二千金并勸敝邑寓申客號七家先行籌塡二千金又蒙察二源公祖電報局經蓮珊總辦電禀宫太保爵督憲曾撥銀一萬兩委許明府炳常馳贑賑恤滬款六千兩詢悉亦解交許公帶往併放督憲之深恩厚澤兩觀察與公祖封翁電局總辦之仁術婆心敝邑同人不禁涕零感泣特恐人多災重欵項不繼伏望海内仁人善士垂憐憫惻慨然布助乞交絲業會館施少欽經收彙解心香默祝無任禱求專肅瀝陳惟祈德鑒[  贛榆青口公局徐燦英徐澤張敦敏宋廣饋徐邦彦朱樹恩九叩謹啓]  
[上海文報局山東賑捐收解處接到烟臺抄寄壽光災區陸馨吾部郎致盛觀察書]  
　　逕肅者壽光災况重在東北西北初八出城北至鄭家庄離坡三四十里外麥苗卽漸稀少掘草充飢者漸多初九向西北行訪周少逸於尚家道口沿途皆成鹵地野無青草人多鵠面鳩形至趙橋庄小憇詢悉該庄逃亡餓斃者自去年秋末至今已十去四五幸周少翁銀糧並賑一次藉延須臾吾公一念慈悲居民恩沾再造初十自少逸處歸經過樂壽交界之大馬頭該處離鄭庄約有五十餘里向有千餘户現在止存五六百家而飢餓垂斃者大半情極可憐卽飛請少逸速賑一面連夜赶辦小米餑餑百餘斤先行救急無如餑少人多兩三人僅分得一枚殊不濟事竟有匍匐前來及至領到而己不能食者傷心慘目何可勝言隨添備千枚卽日馳給冀其殊喘苟延得拜賑賜十二向東北至壽界極東之侯鎭沿途田畝間尚見有麥苗高粱苟得甘霖一二次可望略有秋收所經各庄間有被洱河水災而亦困苦顚連者較諸西路則天淵矣十三回城料理運錢稽核票根各務今日復至鄭庄明日開賑潮災各庄適周蔭三自樂安回接少逸書并展電諭悉壽光亦蒙賑糧以歸一律德於昨日本以運存此間之粮再運他處水陸兼程旣不易易且費脚價壽民並有乞糧之請私意或將現存壽地五萬餘斤除撥粥廠外就地搭振函商少逸今尊意本須並行卽當遵辦己囑蔭三將應歸壽振之粮儘數運來矣查户情形數日來沿海各庄及東北西北兩隅將次畢事折實大小口數業己逾萬欵如不敷當向少逸籌撥明日此間放訖卽至侯鎭開放亦可早沾惠澤料理四五日後當將食糧爲第二次之賑寶翁及同來諸君分途出查極爲辛苦均能實事求是任怨任勞泰安明日可到草率怱布敬叩鈞安[  世晚陸繼德頓首四月十五日夜泐十壽光縣之鄭庄]  
[脫字正悮]  
　　昨報收買飯乾飯鍋焦啓内議定收價飯鑊焦每觔十二文排時將十字脫漏誤作二文合亟更正 
[蘅杳館主唫齋姻丈以徐園觀蘭詩屬和勉步元韵卽祈郢正并呈夫子鈞誨]  
　　杜蘭香正下瑶臺有客欣然得意回昔日芳姿描不盡丈素善繪蘭今朝蕙質看將來素心脉脉潛相印丰度翩翩喜共開自恨此身修未到畹香深處獨徘徊麥秋廿又六日新安善夢生聘三詞客稿 
[浙省撫轅抄]  
　　四月廿二日候補府楊葆銘嘉興公幹回省禀見○廿三日程恩堃禀知臬司委城門緫巡差禀見叩謝胡裔麟禀銷海石桐三州縣地丁差禀見並禀知臬司飭知調辦發審正審差○廿四日分水縣世職姚保清禀到候騐看○廿五日候補同知陳文璣禀知藩司委解第四批京餉差禀謝劉椿棋禀見卽辭解餉赴都 
 
 
 

Page 5

 
 
美使照行一日分别應禁不應　之人此次所擬禁者祇係華工一種其餘條約應准往來自便人等一切不禁然載客船隻何由辨其是否華工香港英官亦何由定其是否華工是不可無分别之據也　美國舉行新章初擬中國目發華商來美執照後因華工冐領者衆於是議令美國駐港領事將中國　發執照歸其稽核以定准駁我國又因有礙體制遂　執照停止不發去年其國又議准今駐港領事自發華商執照此舉却是意在便商乃今秋户部又以不合而除之盖章程巳　數變矣藻如現擬兩法商諸外都一則請美仍准駐　領事目發華商執照一則凡有華人欲來美國貿易者擬令金山各埠華商開具其人姓名年貌禀由金山總領事繕發印照寄本人携交港中美領事覆騐以憑登岸盖因在港商人與在美華商通氣也目下須交議院公議乃能定所適從旣擬禁華工續來必先籌及華商來美憑據擬請費衙門行文美使特併催其轉逹美廷速定華商領照之法庶與華工有所分别可以在港騐明登舟耳總而言之擬禁華工其義有五愚民自投陷阱而我設法以閑之事屬保民籌辦宜急一也西人輕藐華民謂非來洋無以養命今我自禁以示無求於　可爭體面二也我國毅然自禁隠示不相甘服之情美國君相或者翻然力圖整頓則留美華人毕受其益三也美民聞我　禁怨毒之氣可以稍平四也華商財産身家皆在美國非收盤不能旋里而收盤之法必須以漸而退否則大傷今華工不來則美民之因華工而並惡華商者或可稍　五也藻如目　近來思爲清源之法謹獻芻蕘是否有當伏候察酌再暑金山總領事歐陽明近日來禀亦議及籌禁華工之事一併抄錄呈侯鈞鑒鄭　如謹議再者華民蔌由中國行别國或由别國回中國或由各國互相注　有須經過美國行走名當初美國不許假道嗣經辨明得往來無阻如將來禁止華工一事可以議辦請貴衙門於照會美使文内帶叙請美廷於假道事仍前辦理庶免彼國人又或藉口攺章謹再　光緒十一年十二月十六日致總署 
　　美國佛羅斯製貢邦補益藥水 
　　専治肝勞肺　癆　飲食停積胃口呆滯心悸多諸君賜順請向上海四馬路中西大藥房大馬　　四肢酸軟身虚體弱陰損陽虧宗筋不舉血　　路晋隆洋行寳善街　隆分行登良濟藥房等酒色過度水土不服小兒不長成小兒血不强壯病後四家購辦大瓶一元五角中瓶一元起碼小　元氣未復　神委頓吸烟人身體瘦弱烟癮新斷精神恍五角原箱十二瓶價目格外易　　折另義惚傷寒症初　　　以及五勞七傷等思服此皆效美國佛羅斯醫生謹啓 
　　同文書局石印書籍 
　　本局石印書籍校　盡　工料極精久爲士林珍　今復重印經史文策詩　特將新出書籍登報其餘各種備列本局書單如蒙賜顧請　近各　分局購取　有股印廿四　前巳印成史記前後漢三國志　書宋書南北齊書梁書陳書周書魏書南北史隨書現又印成新唐書金史與股者請持單來取此外各史史現巳增添機　赶印　在　年七月全史告成此佈○佩文韻府○駢字類編○全唐詩○通鑑　目○大題三萬選○大頒文府○小題文府○五經文府○策府統宗○四書五　類興集成○五經味根錄○分類賦　○孫批胡刻文選○經藝宏括○增廣玉芙蓉○詩韻大全○顔魯公爭坐位帖○顔魯公東方朔書賛碑○成親王詒晋齋巾箱帖○姜　園　亭　　○吳高　聖　　考　○李府君神道碑○本局開設上海虹口分設三馬路横街京都　璃廠四川重慶府廣東雙門底其餘各省均有分局發兌 
　　上海晉記　莊石印書籍　帖 
本莊専售石印書晉久巳　　士林如大　文府等書均係同文局原板照印興翻印譌籍者不同現又添記各局新　花樣齋全價　公道士商賜殿請　近在各省分莊　　正續寳治通　三十元同文印大題文府十二元殿板硃批上諭六十元殿板康熙字典二元五角羣書攕拾補四元三希堂法帖　　　　清經解籍　三十元大題文府二集六元九朝東華錄卅二元增補四書味根　二元四角外國師船表三元墨池堂法帖二元四古經解党　十二元同文小題文府十二元殿岅子史精華四元增註袁文箋正一元二角詩韻合壁二元鄧完白篆嘗三　七　殿　史記八元五經文　十二元澤存堂叢書六元歴代地理韻編一元八角原本隷辯三元馮嚴雲　毛慕　同　殿板前漢　八元經藝宏拈八元叚註說文附　檢四元史記箐華錄一元四角海防河工策要一元宋拓九成宫　衆　二　殿板後漢醫八元策府統宗十二元汲古閣文選五元歴科殿試策一元二角六朝唐賦一元宋拓定武蘭亭一元六殿板三壁志四元經策　纂廿八元皇朝經世文　八元歴科朝考巻一元原本書目答　六角元晏齊十三行五殿板　文韻府三十元　　紀纂大　三元宋本國語　　三元　　兒女英雙傳三元唐詩金粉八角金臚策搭三　本莊聞　上海大馬路淺仁里分　四馬路口　英分局京琉璃廠成　　　　　陜西河　山朝山西盧　　　　南潮北　江金陵江西各省域湯州文經　　兌 
　　石印分類尺牘并催取○十朝聖訓駢字類編啓 
　　本莊石印各種書籍分寄各省會出售久重十林珍賞今復加印詩文策賦多種以及各局所印諸書無乎不備巳經分莊各省發售除將新印各書名目明外餘書種類繁多不　備載如蒙○士商賜顧悉照書目單就近在各省發兌不悮 
十朝聖訓六十元九朝東華錄卅二元駢字類編四十元殿板前後漢書史記三國廿八元皇朝經世文綱八元士禮居叢書三十元增廣大題文府初二集十四元各省課藝匯海四元小題文府十二元增廣巧搭大觀八元巧搭綱珊四元四小題觀海六元五增廣賦海大全八元增廣試帖詩海四元詩句題解彚編二元六詩韻全　二元經策通纂廿八元策府統宗十二元歴科四六全策二元四增廣羣策匯源一元策學淵萃一元廣治平略一元困學紀聞三元五經文府十二元經藝宏括八元經藝　海七元五經合纂大成十元五經備旨四元四書題鏡昧根二元六四書典制類聯八角四書人物學串珠一元西清古鑑卅六元古今名人書稿二元分類尺牘備覽四元本莊開設上海三馬路巡捕房對門逢源里分設京都山東河南四川陜西湖北貴州江西廣東福建浙江金陵各省城及鎭江奎光閣揚州多子街德昌祥皮貨店均有發今分設漢口集稼嘴上首均照上海批發價目格外公道以便諸君子就近購買伏惟雅鑒 
　　人參鹿茸三貴丸○參茸衛生丸○參茸白鳳丸○金鎖固精丸○舒筋活絡丸○小兒回春丹廣東鹿芝館分設上洋老巡捕房對門 
　　人參鹿茸三貴丸○益氣之品人參爲最補血之物鹿茸爲速此丸重用之以爲君凡遇氣血虧損陰陽　陷精不化氣血不師經酒色通傷腎冷精寒心頪舌燥　體怠倦上能愼充血海下可温煖丹田中則健脾益精補先天不足之元氣接後天巳定之精神增壽延綿潤顔益嗣每兩洋一元四角○參茸衛生丸○統治男婦老少氣血虚弱精神困乏痛後失　婦人産後欠補凡因虚弱百發皆宜卽無病者服之亦能生精神耐勞碌誠　生之隔藥也每丸洋二角半　料者洋一元加料洋五角小丸每兩洋一元○參茸白鳳丸○此丸爲　科聖藥如資質溥弱不受誕　月事不時經來膓痛經閉血枯赤白帶下一切胎前産後各症皆能奏效每丸洋一角　料洋二角○金鎖固精丸○専治心腎不交夢遺滑洩精髓不固洩後餘滴及年久白濁等症此丸有如金鎖固守玉門功效神速每兩洋一角○舒筋活絡丸○専治風邪氣寒壅塞經絡胸賑　痛半身不遂口眼歪斜手足疼痛等症每丸洋五分雙料一角○小兒回齊丹○　治小兒驚風氣　咳嗽吐乳多啼發寒發熱水瀉不止一切萬病立可回春每丸洋一角 
　　鴻文書局新出石印各書○西清古鑑業己出書在股諸君速來找價取書特日 
　　皇明五經彚解○是書徧　諸家經說較阮刻增多至半且逐句逐字條分縷析便於繙閱窮經之士日置案頭獲益不少不獨用之經藝也訂卅二本碼洋廿八元○四書大題分類文鈔○實文一萬二千首仿江氏典林例分大類三十小類二百八十有奇購此作文可得觸類旁通之益釘廿四本碼洋十四元○五經分類文鈔選例與四書分類同釘十二本碼洋六元○分韻詩賦題解統編○向有增廣詩句题解初編至五編近時又有彚編均不及賦題兹編合詩賦爲一編而又增加十之二釘六本碼洋四元○四書典類淵海○是書取江氏典林及各種類典合爲一書蒐羅宏富取用不窮釘十本碼洋五元六角○性理典制文蔚○此選以性理典制題爲犬綱分前後二集計文四千首益以摘選文一千餘首後附近三科墨蹟二百餘首洵爲揣摩善本訂十二本碼洋五元○御纂七經訂廿四本碼洋十六元○直行足本皇清經解訂六十四本碼洋卅六元○西清古鑑照原板訂廿四本碼洋世六元○九乾東華錄訂六十本碼洋卅二元○前後漢書訂廿四本碼洋十六元其餘種類繁多不能備載另有書目取查閱可也 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　四月初十日兼署撫中衡撫右遊擊赫進見任事撫中衡璞進見卸事俱赴兩院禀知候補典史李錦堂奉糧憲委守提崇陽縣糧　赴兩院禀知　憲牌示恩施縣知縣印務詳委補用知縣胡豫輝長陽縣窩縣印務詳委補用知縣鄭敦祜　署理武昌府李赴兩院禀知初九　初墮武崇城興山　州縣文童　鍾　縣丞唐文治赴兩院禀辭赴任調辦長江埠厘　候補府經歴余鼎　來省次日赴局禀到謝撫中衡璞　謝咨一赴兩院進見改發西候補道惲祖祁由湘來鄂赴兩院禀到見候補通判林宴春奉糧憲委催黄陂縣漕赴兩院禀知辭劉宗植奉糧憲委　漢陽縣漕折赴兩院禀知委辦荆州厘局補用縣丞吕懋愷禀辭赴局十一日候補同知李濟川奉粮憲委赴潛江縣催糟粮候補道庫大使羅家祥赴宜　府候補巡檢左嘉穗赴安陸府俱奉藩憲委送謄黄各赴兩院禀知辭暫帶問津輪船閩浙補用千總胡乾康解餉赴揚州赴兩院禀辭十二日武昌府李赴兩院禀知十三日考試十屬文童二覆候補縣王錫韓解麻城局淮鹽價銀兩來省禀到次日回分銷局十四候補通判陳桂奉委解蘇皖賑捐銀兩赴南京禀知辭　任靳州茅山巡檢丁席珍十七日禀辭赴任謝飭知十五日調辦府河口厘局候補州判桑世勳進　十八日赴局候補從九王之英送謄黄赴黄州府禀知十六日武昌府李赴兩院禀知十七日考試十州縣文童三覆管帶知津輪船候選　丞　聲平赴兩院禀辭赴揚州十八日署理江夏縣縣丞潘遵枋赴兩院禀知封閉清水閘辦理鮎魚套厘局候補未入石乃治奉憲臺委留辦赴兩院禀謝 
[袁江官報]  
　　委署壽春鎭標龍山營遊擊蕭泰來自省赴任於上月十二日過浦○浙江海運局會辦候補知府彭祖潤自浙赴津於十兩日過浦○候縣衞守備易衡於十五日赴漕轅叩謝到　○候補衞守備耿寶興於十六日赴漕轅叩謝到標○候補同知沈福昌於二十一日赴漕轅禀知起服回工○委署洋河右營遊擊唐高斗於二十二赴漕轅叩謝○工部候補郎中王菜軒自　籍進都於二十日過浦○委署江西南昌衞千總謝經於前日赴漕轅叩謝飭知赴任○委署江西撫州所帮千總海長源於前日赴漕轅叩謝飭知赴任○候補副將唐榮陞奉漕憲委　親軍　營馬步各隊○候補同知關樞奉漕憲委錢家集厘捐辦理 
[潤資全賑]  
　　吾鄉嚴宇良兄於詩古文詞外旁及繢事山水尤生峭幽異縑素沓來日應不暇略爲定潤如後堂幅每尺四角屏幅折半帳眉一元册頁紈摺扇二角泥金工筆倍之劣紙油絹不應潤資先惠約期不逾七日取件錦潤戯鴻兩堂經收金陵鄧銕仙定筆端便是楊枝水一灑何難活萬人不向權門　藝事多君弗謟更能仁倉山舊中贈句 
[筆資助振]  
　　莫釐山樵吳君秉欽專繪工絀人物仕女潘君管芳專門山水近念籌賑維艱願將潤資減半助賑畫紈摺扇冊二百件每件潤一角五分由四馬路天吉樓扇鋪代收七　交件是亦於賑務不無小補者也[  平陽居士汪爕斐代啓]  
[撫松老人出示贈張佩珍詞史佳作並諸大吟壇和章不揣鄙陋謹步原韻成詩兩律錄請韞玉主人槐庭舞綵人花塲過額同政]  
　　花柳叢中暫寄身胸懷坦白露天眞却教北里名爭重惹得南州老更親鴛夢迷離情繾綣鶯歌宛轉調圓匀風流太守留詩句聲價彌高壓衆人混跡紅塵不染塵丰姿秀逸世誰倫衆香國　無雙品羣玉山頭第一人促膝御杯春意滿談心剪燭月痕新麗華豈是尋常侣金闕西廂降玉眞醒緣道人未定草 
[卽步撫松老人贈張佩珍安史原韻并請諸大吟壇斧正]  
　　我亦天涯淪落身相逢異地倍情眞燈前敢許同心約月下時邀老眼親綺夢方酣春正麗新粧競鬥柳初匀金嫌壓婉羅嫌重百八珠琲結美人[  江東小劍蔣仲韜待定草]  
[贈孫金寶詞史]  
　　偶來滬上訪名花萬紫千紅傍水涯欲選芳叢誰第一綠楊深處且停車亭亭玉立倚筵斜婉轉珠喉隔座譁唱到曉風清徹　嫣然一笑艷于花玲瓏絮語話良宵訴盡吏腸意暗消最是不堪回首處爲揮珠涙混征袍英友兒女總情痴怕賦河梁送别詩幸把玉壼常在抱雙清心跡有梅知[  海上釣鰲客甫稿]  
[贈别蕊雲校書]  
　　驪歌一曲綺雲癡腸斷牽衣妮語時如月玉簫迷舊夢春風紅豆種相思珠常有涙痕難洗花到重胎信怕遲無奈天涯分手處杜鵑啼遍綠楊枝 
[稼梅道兄立夏日招同人江樓觴集因復呈二律補祝大壽卽請大吟壇正和]  
　　五秩觴稱得意初桃花流水正肥魚三春壽寓開三徑六法才名本六書萊彩承獻歌樂志板輿奉母賦閒居江樓長夏重招集滿座高朋一老漁期先佛誕綺筵開海屋欣添鶴　來姹紫嫣紅花繞坐延齡益壽酒盈杯一廚櫻筍逢餘慶萬斛珠璣閒菲才最最河陽家世舊骨堂笑視誦南陔[  海上忘機客待定草]  
[上海可熾順陳春記在四馬路經辦奉省水災協賑公所自四月十九日起至二十六日止第六十三次收捐清單]  
　　源豐潤票號交來福建善後局元二千兩恆豫來方翁氏洋一百五十元愚軒氏一百元香雲居五十圓楊靜岩次郎彌月賀儀助賑洋三十四元代解山東泰源莊來無名氏元五十三兩六錢七分五厘代解山東槐蔭堂募余氏洋十元無名氏求病愈十元槐蔭堂五圓鼎豐號六元愼餘號來竹隱庵了舊願五元存心堂五元塘市永豐新募朱張氏八元芳心抱爽之室四元立本堂四元代解山東邵氏三元文瑞無名無名廣鳳慶四户各二元無錫金匱竹隱名氏裕康行崇讓堂四户各一圓無名五户一圓林渭溪一圓代解山東子升氏五角叙和興四角如楷氏李福二李春五春七李阿滿陳田三陳運生陳富仁陳富二陳恩姐刁官壽巫阿五巫壬姐廖日妹十四户各三角永金氏觀海氏錫泉氏三户各一角以上十九户共合山頭銀申上海洋五圓二角錢四十文代解山東杭申昌書室來鳳龍鳳煦鳳熙小始娘花傅氏五户各一角合錢五百廿文胡少英錢三百陳幼餘三百餘慶黄玉書胡翔甫免憂子程德慶許溪胡仇惟善居久安長治九户各二角胡德修一百廿顧少山陸品全周銀寶陳惇德勉力氏陳氏六户各錢局百以上十八户合洋三元無名銅洋八元無名知足生銅洋各乙元○以上共收元二千另五十三兩六錢七分五釐洋四百十六元二角銅洋十圓錢五百六十文奉省協賑同人謹啓四月廿九日 
[上海北市絲業會舘籌賑公所施少欽經收奉直豫皖山東擾鎭賑捐四月初七八九日第二千另七十六七八次清單]  
　　奉化何祖安善士求女病速愈由孫定鑣兄交來洋三百元嚴開弟善士恭祝萱室長春代募並自助五十元行貞士求頭痛愈五十元閩垣吳靄知非氏求父康健由姚子欽來四十二元又改過氏求合宅平安四元王門雇氏由永豐莊來廿元又漢匯安十元黄菊　先生募姚門任氏十二元孫慶甫因次子病愈完願十元慈西對山軒十元怡樂集同人第六次由綺園來六元心願子六元誠記四元張蓮生求病速愈五元蘇州朱楊氏祈壽五元北洪泰紙號四元滸浦關署無名字三元無名氏三元嚴潤章爲子善同求病速愈二元無名氏三元又二元又錢五百無名氏由松江廣大網緞洋貨號寄來二元靜思氏一元掃葉山房一元麗如帳房一元洪子文求百事順吉一元雙林李趙氏二角王松年銅洋一元蕪湖鄭儉德堂六元鍾學珍鄭氏各二元史文記史雨記達立記車準記車簡記張子川六户各一元張乘記一元銅洋一元劉禮南銅洋五元盧吉記銅洋四元巨康莊來義號莊五元保母平安三元保母病愈一元五角餘慶堂陳一元崔永聨駱該齋四勿氏安望吉杏德堂孫五户各五角共九户合洋十三元姑蘇無名氏募陳宅二元錢一千一百金藹人四百亥蘭書屋錢春溪各二百無名氏二户各二百又二户各一百文嚴仁生劉景記潘瑞麟徐壽卿李名記陶宅六户各一百文共十四户合洋五元以上初七日○長沙永盛寶朱澄芝善士由蔚泰厚交來規元一百兩浙寗費金組善士求妻病速愈五十元公記第五次由永達仁來廿元　河積善堂朱廿元安定女士求病愈廿元陳錢氏求夫瘰癧病全由邸寶林兄來十二元全泰銅錫店葉滋茂六十壽辰席金移助廿元慶記　惇裕和求廿元又寶記十元林書堂十元太平氏十元舟山氏十元新市仙潭同人難民捐移助十元怡樂集同人第七次由綺園來六元杭城裘寶齋求病速愈六元九　書屋求保第三子病速全五元陳門吳氏病全完願五元閩省孫諧五求喉恙速愈日本洋五元又兄另捐日本洋五元蘇垣倪大經棧吟香書屋各英洋四元樊清記二元吟香書屋一元姑蘇大昌茶行柳佐廷求生意平安四元又求妻病卽愈銅洋二元餘姚不肖于懺資移助爲慈謝太恭人六十冥壽求福洋三元無名氏三元上元隱名氏由安慶寄來一元又募江安無力子求脚疾愈二元又山陽無名氏熊三元羅養記二元甬江聚康友二元王包氏求身體平安由滬報舘來二元豐樂堂無名氏各一元嘉定錢公舘十四齡童子求母吐血速愈由杭州寄來一元無名氏五角源豐潤來懷德堂張三元周調記楊伯記留餘堂三户各二元楊伯記留餘堂王純堂方安甫張門孫氏無名氏六户各一元以上初八日○蕪湖敬畏齊善士助藥費求平安由汪紫書兄來　百元綿記善士由安孚莊來現元一百兩又延記善士規元一百兩錢唐留耕士薪水移助求早得孫由立大莊來廿元天津嚴朝冥十　憶眞山人十元郭　川由張雪堂兄來十元又無名氏求病速愈八元郭汾陽堂求母病速愈四元浙寗不敢邀福祗求免禍子八元懷耕堂求病全愈八元沙市朱萃卿求妻病速愈五元益記洋貨號省立夏節酒席資移助五元胡師罄四元新塲程信成堂隱名居士病愈完願四元平光琛求合家平安二元山西王　由惠泰莊來二元慈谿葉增桂求母病速愈一元蘭谿主人一元杭省黄撫卿求次子平安一元登斗室室李求早谿遊一元巨康莊來南陵縣署張源溱善士洋一百五十元張清瑞善士五十元又募朱雲谷堂六十元無名氏四十元共四户合洋三百元閔行同源當募益萬氏子修氏稍知補過三户各二角無名氏思成善士祝萱安健成人美四户各一角共七户合洋一元平湖餘康莊清河散人募高贊堂對開洋一元張枕居錢二百河紫記無忌居士清和堂盛叙福四户各一百文以上初九日 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
