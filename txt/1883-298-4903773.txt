# 1883 - 298 - 4903773

 

Page 1

 
 
[淵鑑類函出售] [  點石齋主人啓]  
　　類書昉於六朝而尤盛於唐然博而不緐簡而能覈者實鮮前明俞安期著唐類函頗稱詳括其祖述歐陽詢類聚又稍剛存書鈔初學記白帖典　　益之旣缺宋以來書而唐以前亦有脫漏者國朝康熙年間諸儒臣奉命臚采原本唐類函所載諸書并唐以後諸家事類及二十一史子集　　　爲蒐羅句櫛字比凡日星河岳禮樂兵農以及道德性情禽魚艸木罔不辨晰音義提挈綱領其間典故事對詩賦雜文會萃百家精詳宏博書成計　　五十卷聖祖仁皇帝錫名灑鑑類函製序刋行誠類書之大觀矣本齋石印佩文韻府旣爲海内士林所珍賞今又不惜重價購得初印殿版淵鑑　　縮爲石印彚訂十册校核則愼之又愼墓印更精益求精毫髮無遺鬚眉畢現盖技以久鍊而熟料以選擇而工較勝佩文奚啻倍蓰至其字畫之精　　朗雖入老年之目亦如觀掌上螺紋無煩臨鏡正不徒雕鏤夾板裝飾時綾輝增鄴架巳也攷古家各置一編昕夕欣賞其有裨於藝文者豈淺鮮　　　於九月初十日出書每部十一元售處悉照曩例 
　　新印屬月夢出曾[  申報館主人啓]  
　　　上靈人著有風月夢庋藏行篋未肯輕以示人盖皆其身所經歴目所親覩者現知本舘有活字版可以代入排印因諄託刋刷同世旅窓無事　一　閱誠足　醒痴迷不僅爲紅粉靑衫寫照也兹定於念七日出書每部三十二回訂成四本價洋三角正售處照書 
　　本齋告白點石齋主人啓 
　　古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將　另　　書館並信致外洋速購機器多　一俟量宇造成機器連到立卽開工有願附股者務祈迅來預定此布 
[論工部局會議整頓巡捕事]  
前者本埠英工部局擬欲整頓巡捕諸事先爲悉心妥籌酌核訂成一書凡其應增應减一切事宜早已擬議妥貼但俟總議事時核定施行本館曾卽其書中所擬諸條譯登在報前日爲工局集衆總議事之期業就前書照准允行西報逐日錄其所議之說與本館前所譯錄者大略相同故亦不復贅述但其中有稍與前書歧異之處因復表而出之　稍參以未議焉如前書所云減用華捕增用西捕此固仍照所擬而所定用印度巡捕六十五人一節則作爲罷論何則者前議之用印度人爲巡捕者蓋以印度巡捕早習英法其於捕務果然熟悉卽設遇變出非常該捕等亦素知步武略識戎機不難藉以爲禦侮之助本埠前時木匠肇釁一倡百和遊手無藉咸以有事爲樂其勢洶洶幾至釀成大變爾　工部局飭派通班巡捕出爲彈壓各給以鎗械等物俾捕等有所藉手以禦亂乃巡捕持鎗而出貽笑殊甚竟大有　持太　以柄與人之狀又有若三十歲老娘倒綳孩兒亦有左提右挈如取如擕者並有作挾太山之勢而志在超北海者紛紛然持械而出棼如亂絲幸而其時禍機未成事卽解散不至於潰敗决裂而巡捕之鎗械遂亦爲善刀之藏而無所用不禁爲諸捕欣喜曰庶幾爲魏公藏拙乎否則以此等不教之捕而欲恃以爲用恐有不堪設想者　局董有鑒於此故擬用印度人以備不虞也旣而思之印度人來滬大有不便之處其水土服食能宜與否姑置不論彼於英語多有格格不相入者華言則更無論矣旣不通華言又不通英語然則用一印度人爲巡捕勢必將另雇一通事以隨其後方足以遠彼此之情不然則巡捕雖　而亦無所用之若用通事無論一捕一通事其勢不給卽使可行而將來流弊必且愈甚通事而苟上下其手公道將安在哉卽曰印捕初來之時或者不通華語英語得暇而逐日以教之一年之後必　漸通然旣爲巡捕則不過下班之時稍得空閒又安能孜孜以學華語英語此理勢之必然者也且以英人而學華語以華人而學英語其心專一尚不難於成功若旣欲學英又欲學華兩收並用勢更不能若僅學一邊則亦仍多未便故此次總議之時將此一節量靈酌攺印度人仍不招用而以擬用印度巡捕六十五人之辛俸添用西捕華捕衆議僉同惟攺用西捕幾冋華捕幾何則尚未核准耳此一舉也足見工局之整頓捕務實有認眞而不遺餘力者矣夫西捕之工資多於華捕而華捕之得力則不及西捕若多用西捕於事固有所益而經費必將不敷若多用華捕於費用固有所省而捕務恐不免懈弛酌乎兩者之中而用印捕費則較省於西捕效則較勝於華捕是亦可謂兩得其宜矣而又有言語不通之憲夫言語不通則兩情不能相浹不但無所裨而且轉全增害則其爲不便也無疑今局董計早及此而立罷前議仍以其費攺用西人華人不亦深謀遠慮無微不至乎但租界之中前此但有西捕而無華捕捕務極爲認眞後則略參華捕尚不害于捕務近來華捕愈增西捕見少於是巡捕之獘日漸加增此工部局所以有整頓捕務之舉也今以用印捕之費改用西捕華捕約略計之多用西捕則定無幾人可增多用華捕則其數必當不少然華捕之多不如西捕之少所謂以少許勝多許工部局諸董早巳知之今當未定所用之數敢先陳其芻蕘此種經費約略計之殆亦不少務宜酌定西捕之數略多於華捕庶幾於捕務有所裨益而地方可以安謐上海近來拆梢流氓狗偷鼠竊黨類盛行實足爲閭閻之害西人華人皆受其累非增多西捕以資彈壓不可愚者千慮容有一得願與主持其事　娩約而商之焉 
[諭旨恭錄]  
　　九月初二日奉上諭都察院奏湖北孀婦陳尤氏遺抱以立嗣承祧等詞呈懇立案一摺看禮部查核照例辦理欽此同日奉旨此案着交岑毓英唐烱督同臬司親提人証卷宗秉公嚴訊確情按律定擬具奏原告拔　魯大宗該部照例解往備質欽此○初三日奉上諭載燦奏病難速痊懇請開去差使並請停俸一摺載燦着准其開去差使並着停俸欽此○初四日奉旨這辰字圍着世鐸監射瑞聯較射宿字圍着伯彦訥謨祜監射耀年較射列字圍着載敦監射薛允升較射張字圍着奕詳監射陳蘭彬較射欽此同日奉旨武塲監試辰字圍着英樸去宿字圍着舒普去列字圍着曾培祺去張字圍着魏邦翰去欽此同日奉旨穆隆阿現在病未痊愈着賞假一個月調理所管廂藍旗蒙古都統着奕絪署理欽此 
[倫敦電音]  
　　本月初十日倫敦發來電音登諸字林西字報云法國近以水帥部大臣兼署兵部大臣事務云 
[法日近聞]  
　　香港四字報載者倫敦本月初一日發來電音云日斯巴尼亞國皇出外遊歴行至法國法人相與姗笑緣日皇前在德國斯德賴司部克地方該處本爲德地後爲法人所得至普法戰後仍歸德國日皇遊至其處德人敬禮之請其爲馬兵統領日皇允之蓋泰西之禮固以是爲敬也乃法人因此而姗笑日皇日皇頗有不悅之意法廷知之隨向日皇謝罪云至初二日又有電音云日斯巴尼亞之民聞法人姗笑日皇之信憤然不服大有與法爲難之勢 
 
 

Page 2

 
 
日京本有法公使公廨日官恐有他變亟發兵以相守護云 
[法艦沈没]  
　　○香港四字報言法國有兵船名施到由西貢駛赴海防中途失事船内水汩汩而入嗣經搭拉兵船赶爲拖帶乃繩復中斷遂致施到兵艦全船沈溺搭拉兵船但將其船上諸人救援船則付之水濵矣查施到兵船船身已舊在西貢亦旣有年本不行用今因搆兵越兩故亦將該船駛出而不料其遽壞也 
[海防信息]  
　　港報載有八月念八日海防信息云法國在河内所用之黄旗黨人刻下均行散去大半皆回海防矣又有輪船名西貢坐有法兵五百名已抵東京尚有三千在途大約本月十五日可以彽越也又云聞前此戰時劉永福腿上受傷其子亦殁於陣云 
[日報彚錄]  
　　日本之募兵也向以編丁爲號抽着何號卽以何人爲兵兹閱日本報言近值抽號抽着應當兵者内有一百八十人不頭入伍逃遁無蹤日官以其違例現飭各處查拿務欲緝獲勒令入伍也該報又云八月二十八日西京皇宫後面忽遭焚如查得此火係匪人所縱也又云高麗仁川地方近來華人之往彼者日盛一日該處之日本領事官以目前所有巡捕恐不敷用故請添派巡捕至牛莊地方向無日本領事由他國兼理其事近因高麗開半通商牛庄實爲要口故日本擬於該處派設領事官矣又云駐神户之英領舉官同駐華公使巴君將赴高麗訂立新約是殆奉英廷之命也又云西京有某廟其神最著靈異神像獰惡手中持繩云因前此有賊入廟見神自龕中下地以繩捆其手足至次日天明有人入廟見而巽之賊歴歴自陳衆乃肅然起敬困卽以繩表其異乃近日該廟忽然失竊其神龕前所置之燈籠二盞小香爐一座銅壺一柄盡被竊去豈神之靈亦有時而泯滅歟 
[穗垣近事]  
　　廣東前此肇事之後現在尚有匿名揭帖總以羅根一案不予擬抵咸抱不平必欲以兩人之命償抵並欲踏平沙面故西人現尚竭力守禦各國兵船合議一有警報各國俱應大約可發一百人上岸并帶砲一尊一切號令均已佈置妥貼其商人等則在英領事署領取鎗彈日事操演以德國領事主持其事至漢口輪船粤人亦所深恨故抵港之時恐粤人有在港肆毒者英員派人妥爲照料并預備救火水龍等物以資防禦也又云審訊羅根之案連審三日其陪審之人亦　禁閉三日不得出外西國之於訟事可謂愼密之至矣 
[杭垣火警]  
　　杭垣之小井巷口巿廛鱗接人煙裯密左連藩司前右接河坊巷口爲上城一大巿集也九月初三日四點鐘後忽報該處失火登卽黑烟冲霄勢甚猛烈左右隣居不及搬避舍店而逃聞係轎傘店之捲棚上起火因是日祀神燃放爆竹帋屑所遺火星迸裂不轉瞬間已成燎原之勢該處近傍宫墻故火但向西延燒兩岸盡着一時洋龍官龍及各集水龍不下數十架澆救不熄直燒至西太平巷宫墻邊蕭恒裕酒店爲止計焚店屋共白四十餘間其問著名老店若恒豐烟棧順興土棧李頤賓六學堂兩筆店及廣鹽之烟膏店皆遭一炬其餘則有糖包店茶店刻字店茶葉店雜貨店銅器店鞋店鐘表店酒店錢店麫店襪唐帋店表畫店布庄酒棧醬園磨坊等不可勝記其小井巷及西太平巷兩巷内火均燒入　計有十餘間至墻而止當初起時其火由慶餘堂之墻外横燒而過其牆盡成赤壁而火卒不能透入此風火牆之力也是時杭府途經此處憲輿方至大井巷口見火方從屋頂透出太尊在轎中望見急呼救火忙卽出轎霎時黑烟漫空不可嚮邇太尊峨冠博帶手無寸鐵惟頓足呼負負而已是日劉子務　訪方於申時接　臬篆親至撫轅禀謝後往拜藩憲乃行至大井巷内人已擁塞廉訪卽棄輿步行由后巿街行宫前一路繞至藩暑德方伯方出轅看火遂於轅門外接晤劉仲帥刃間警親出以地近　署爲庫藏重地也城中文武員弁無不齊集營兵局勇四面羅列故搶火匪徒無敢下手迨至天已昏暮火始息滅然殘灰餘燼至晚尚紅光燭天也所幸時在白日天靜無風未曾傷及人口云是時相傳係刻字店樓上起火而刻字店主以樓上並無火種實係轎傘店之爆竹落於棉花之上致兆焚如迨火熄後兩家　執推諉幾至相毆然左右貼隣皆所目覩無不指爲刻字店起火轎傘店中旣遭池魚之禍又蒙首惡之名不禁憤火中燒約同近隣欲將刻字店之婦女捉而投之餘爐之中幸經錢塘縣主得知卽飭差將火頭捉去暫行管押於是衆怒始解也 
[杭州雞誌]  
　　原任嚴州府吳　尊世榮前經劉仲帥出奏調省實授杭州府任現悉吳太尊已於九月初三日抵省禀到卽奉憲札初六日夘刻接受杭州府篆前日頒發紅諭府中胥差忙綠不絶而兩縣之辦差人役尤爲應接不暇緣初三日臬憲接印安衙方畢而又接辦首府差務也○浙實各口海防堤均調有重兵扼守各局赶造之軍火藥彈亦皆發住各海口備用本月初四日有由津局解來大小水雷數十具亦以爲防海用也劉仲帥於初六日八點　會同兩司至江干之三郎廟碼頭騐看演放聞中丞尚須坐船至江心試演故預備砲船伺候杭人少見多怪都有不知水雷爲何物者是以一聞此事無不聯羣結伴而至以擴眼界沿江一帶較之八月十八日觀潮尤爲擁擠云 
[西使抵滬]  
　　○前日法公司輪船來滬有日斯巴尼亞之新簡駐華公使美君的奈附輪而來云 
[救護日食示]  
　　欽加同知銜署理江蘇松江府上海縣正堂黎爲日食事本年八月初九日奉蘇松太道邵札本年七月二十六日准蘇藩司咨奉禮部杜開精膳司案呈准祠祭司付稱禮科抄出欽天監具題光緒九年癸未十月初一戊申朔日食江南江寜府日食六分十三杪初虧夘初初刻十分在地平下食甚夘正初刻十分在地平下日出地平夘正二刻六分帶食四分四十三杪復圓辰初一刻三分等因由司咨道合亟札縣等因除奉府憲札開前由各到縣奉此合行出示曉諭爲此示仰闔邑人等知悉届期一體救護毋違特示 
[開濬城河]  
　　滬城内外河道積淤日甚潮汐不通卽逢大汛之時河水穢黑不堪汲飲居人苦之應敏齋方伯備兵上海時籌欵發興生息勒碑邑廟作爲常年濬河之費初時雖開過二三次近來則但雇夫役在河中撈淺並不開濬以致河身較往年更淺邵觀察深知其弊檄委撫標護軍營柳都戎分派營勇按段興挑已於月初築壩動工柳都戎又嚴束兵丁督飭哨弁以無負道憲委任之意云 
[邑尊騐屍]  
　　有年約四十左右之人因被馬車撞傷由捕送仁濟醫舘傷重而斃已由該醫院登報招認兹悉其人於前日午後四點半鐘在英租界大馬路向東行至陸稿荐熟肉舗門口忽被馬車撞倒受傷由捕舁送醫院嗣由平總巡傳三區地保查無屍親承認且不知死者姓名遂卽報縣請騐黎邑尊略詰地保卽於昨午後三　鐘時帶同仵作書役人等至仁濟醫院騐得該屍左肩下有傷狀似馬車上之纎器所觸地保禀訴前因并稱查無尸親該尸身邊有洋二十一元四開八開幾个約合洋九角并有置辦洋布等衣料之發票一帋均存捕房等語醫生請將此洋置辦棺木邑尊卽飭地保備棺　殮發壇召認一面飭查馬車係誰家者再行核辦 
[提犯被逸]  
　　初九日報載移提竊犯一節兹悉陳太守派差至虹口捕房往提捕頭以美領事署尚未簽字復至捕房時該輪船已經抵埠及往查提則該　早巳遠颺現經陳太守傳諭捕頭着包探尋緝未識能弋獲否 
[英界公堂瑣案]  
　　妓女孫文仙稱曾借陳景齋銀洋白元係高石亭爲中此項借欵加利已不少昨由高石亭前來逼索被毆受傷甚重適逢巡捕經過拘高送案請爲騐傷高則禀稱孫文仙因負債遭逼向我轉與陳景齋借洋百元立有借據係我爲中旋因屢索無着陳欲我賠償 
 
 

Page 3

 
 
故向催促一味符蠻致與理論反被交捕今已邀到陳景齋投案借據呈閱陳景齋供同陳太守騐得孫文仙受傷固重飭將高陳二人暫押俟受傷人投　院醫傷再行核辦借票存堂○關利和洋行之德國商人募投德領事署控稱利興舗夥曾來定買棉紗線一包毛氈一包延不出貨屢次延約請照會華官傳令付銀出貨等因呂正領事據　照會陳太守飭傳該舗夥杸案太守着該夥交保候原告到案會同德領事處訊○虹口捕房包探仇金水稱昨獲積竊張阿大搜出銀洋一元四開洋五個八開洋三個烟盒一只包　荷花色縐紗手巾内詢係在公和輪船上竊來該輪船已開放出口特將人贜送案請辦該竊張阿大俯首求恩陳太守隨判　捕房管押一月贜俟該輪船冋滬查明失主給還 
[法界公堂瑣案]  
　　昨報英公堂瑣案内有法包探嚴頌眉帶同婦人干周氏至堂請派差　泥城外新街　提婦人一節法公堂昨據通事稱有教士致信法捕頭云有信教華人近娶一妻在教堂成親未及十天被人藏匿今獲到一人請爲管押此人悉知底細當令指明等情　捕頭　將王蓮發管押又拘到其妻王周氏據稱必須捎到金壇婦人唐曹氏力有頭緒因遺法包探將唐曹氏拘到之後旋經人將在教堂成親之婦送到一併解案翁女守見二男三婦跪於案下諳問何人爲原告詎信教華人並未到案卽據王了頭供上海老閘北浜人在寶源祥棧看夜家中並無父母祗有新生一女甫及七月妻楊氏於七月初八日爭氣出門直至本月初七日聞友人說及妻在山家園地方始得尋到翁太守謂七月到九月已經兩个月如何出去簽稱岳家在蘇州伊詭稱到母家去太守詢之王楊氏據供年二十六歲嫁王了頭已有年太守詰何事出外七月之孩可是親生答稱是太守又詰日出外之後如何又在教堂成親答稱出外後住王蓮發家王妻周氏領我到金家媽媽處太守卽詰王蓮發如何絶識可以住在爾家據王蓮發稱土山灣人現住山家園做鋸匠伊於九月初二日在　堂成親後伊况陳春園領來　在我家干周氏稱伊說家中夫亡孩兒又死孤苦無靠故嫁陳姓士守又詰土楊氏究竟如何答稱出外就住王蓮發家陳正源卽陳春園是伊朋友領去的旋據王周氏稱伊比來住在金家媽媽處九月初二日成親後住聖母院旋又出來伊夫陳正源將其尋到領來寄住我家嫁陳正源係命爲媒太守又詰之王楊氏何人爲媒答稱七月出來就居王周氏家由土周氏領到金家媽媽處嫁於陳正源卽王蓮發爲媒人得洋四元嗣因嫌少將我又藏在唐曹氏家欲賣往别處金家媽媽實不于其事太守詰之唐曹氏據稱在泥城外新街開小烟館已有十四年並不敢多事王連發之師父胡姓與人相打于周氏將　楊氏寄在我處祗二點鐘時候　守又誥　楊氏如何說法答稱伊要我與陳成親　說家中尚有丈夫如何可嫁子蓮發夫妻二人說凡事有我等在此不必懼怕　守着將王楊氏及王蓮發分别管押唐曹氏王周氏交保出外下期送案覆訊王丫頭着下期司案候示陳正源與金姓婦人　屬教中人請皮捕頭轉僕教十禮拜六傳案詰詢○招商局輪船某洋人稱該船進口後未曾抛錨用繩索扣繫詎昨晨被賊將繩割去其半經人　見獲住一人所割之繩不　去向今將割剩者送案請騐翁太守詰之送案者據胡阿四供在江寛船上做小工割繩之人已經遥去與我無干太守謂伊等何以拘爾胡阿四無言可答太守判實八十板○某西人送船夥三人到案謂有游船一隻現擬拍實與人上一日將船中各物檢點淸楚　無缺少至次日忽失去鐵錨鐵練約值洋十二元四將在船人送案究追據張阿太供稱在别洋人船上爲夥因此船之夥病斃　託我帶管此兩人由我雇來住在船上今失去錨練富州外尋還况我尚有工資未算太守詰其有若干工資答稱有五元八角及詰該洋人祗稱有洋三元有零太守着張赶緊能將原物尋到最妙不然照樣買還庶免周折及詰該兩人據顧阿和徐蓮芳稱實係駕船兩日内回滬後彼此熟睡因之被竊張阿太請將該兩人管押捕房而已則出外查訪詰之顧徐兩人意亦允洽太守准如所請限張阿太免保於兩日内禀覆○法包探嚴頌眉禀稱廣昌盛烟間係廣東人新開有賣餛飩之某甲到該處吃烟尚未會鈔出外買物而店中人以其吃白烟將伊拖回拳足交加且用長凳木柴亂擊擁至二十餘人將伊打傷不能開口經巡捕拿獲三人甲則由捕頭着送仁濟醫院受傷寳重翁太守詰之送案人一稱名賴湘廣東潮州人在租界開烟館伊來吃烟四盒不會烟鈔故向索錢並未毆打實係旁人將其打傷一稱名王阿和在棋盤街烟膏店生意與我無干一稱名賴阿紀從蘇州來滬不過四五日亦不與打架之事太守着將該三人暫押視受傷人傷勢如何再爲核辦○天津宿遷人劉阿順稱在滬本做麵食現作小工與胡正錫同居昨因一雙草鞋起見伊將小刀戳我左手割斷筋絡翁太守詰之胡正錫據供廬州府人推東洋車度日我亦受傷伊非刀傷實係竹傷也太守謂豈竹傷遂可不究乎着將劉阿順先送醫院再候核辦 
[招認屍身]  
　　永善堂粥厰來信云本月初七日由東洋車推一貧病人來據稱李彪號晉卿原籍洞庭山人年四十左右身長無鬚乞醫藥留養次日李在粥廠自稱有妻在蘇子年十歲云云昨已病故爲之棺殮停在粥厰寄柩所内如有家屬可到永善堂認領也 
[錄靖江賑局來函]  
　　辰惟祺曼福爲頌弟等奉函後卽赴沙洲挨查被災各户於月杪方始查竣共計二千二百餘户大小計一萬二百餘口所携三千元祗能核給每口四百文小口减半東沙業經次第散放查户之時日覩被災情形確較去年爲重淹斃者大小八十餘口沿江茅舍全行冲去田中花荳蕩没淨盡卽内圩亦有冲倒房屋至今災民猶露宿堤岸者甚夥視此情狀冬賑萬難不辦前諸翁卽念及此具見意慮周詳不勝欽佩之至此次查户日子較多因户繁圩破潮漲卽艱於跋步是以稍延時日耳本應早日奉函緣在沙行止不定兼且郵遞乏便也俟西沙放竣後擬卽返棹一切容再面罄肅請德安伏希霽照不宣教弟張韋承晚錢維錡頓首九月初三日燈下泐於新港舟次 
[越郡外沙勸賑啓]  
　　敬啓者七月間吾弨外沙重遭水災人民廬舍湮没幾盡其慘惻危急之勢前旣詳陳顛末矣而復陳其說者誠以飢寒交迫其勢益急望諸君子之速加拯濟也蓋外沙自漂没以後庇身無一椽之茅充腹無一粒之粟而尚能少延殘喘者以就近村莊各分餘潤聊紓其困苦焉然此不過救旦前之急甘無濟於事也何則蓋户口億萬莫不侍哺携幼扶老飲泣吞聲雖目覩者皆願罄槖而施耳食者亦肯探囊以濟無如吾越家鮮設富　積無多補救一時猶患不足况乎户有蒼生野無靑草度至明年初夏庶可以麥飯豆粥療飢非至彼時則恐一日不賑卽一命難延若僅賴吾越區區之力是猶以一杯水救一車薪之火勢必至盡爲餓莩矣豈不慘哉是故倉皇告急將伯重呼夙諗樂善諸君子胞與爲懷痌瘝在抱近今山東水災諸君子恊力綢繆蘇彼重困是所謂起死人而肉白骨也夫山東道途遠隔其措理較難於吾越明矣然而遠者猶蒙救恤豈遺其近者耶難者猶加濟施豈諉其易者耶尚祈遍告同志速爲措施則少壯免流散之悲老稚有更生之慶德莫大焉恩莫厚焉越郡諸同人謹啓 
[接錄上海陳家木橋金州礦務局内直隷山東賑捐公所經收九月初八日第十五次賑捐淸單]  
　　昇東鄉十八都六圖莊性初募六十八户五十元念三千另六十文又五圖莊記發募五十户念千另六百五十文又葉茂椿募四十五户十四元念千另八百三十文馬濟良募五户十七元一千文致遠堂　募十五户三十六千文又募十三户三十三元四千四百二十文以上共合二百另九元八角四厘均由常州保嬰局寄來○星江安定氏爲先慈八旬冥誕懷費移賑十元海上不留名求妻舊恙卽愈三元靈雲枕求保淸吉一員江灣張隠名求父病速愈一員崑山無名氏保平安兩元童冠卿六角各同事省席費四元蓉城勉力子十元汝南前許灶君願放生四元隠名氏七元上海徐彭齡求合家平安消災邀福貴池礦股四股崑山陸體仁書成白矶對紙五副 
 
 

Page 4

 
 
[浙省撫轅抄]  
　　九月初二日牌示九月初五日換戴煖帽前署湖州府傳斯懌交缷回省禀見包鳳章由京分發來省禀到潘駿禀知厘捐局委新巿厘局差叩謝○初三日臬司劉禀安受事杭道豐禀知本日交缷臬篆仍回本道任禀安禀謝寗台道瑞禀奉憲臺飭知回任禀謝署杭道余進見禀知交缷調補杭府吳世榮嚴州交缷回省禀到禀安准補台同知張毓麟禀見謝藩飭赴任金華府經歴龍禀辭赴任○初四日正任永嘉縣張禀謝藩飭回任調署松陽縣皮差人來省禀謝藩飭回宣平縣任縣丞吳鴻儒由京騐看來省禀到○初五日調補杭府吳由嚴州交缷回省並叩謝飭知赴任禀見候補同知薛應珍禀辭赴臨浦厘局差巡檢胡勲分發來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年九月初一日京報全錄]  
宫門抄○旨二道錄前○東撫陳奏遵旨查明據實覆陳摺○又奏委解銀兩片○粤督曾奏留員學習片○蘇織造世奏恭報接印日期摺○蘇織造立奏恭報交卸日期並移交庫存銀欵摺雲貴督岑奏請免騎射片○九月初一日兵部太常寺太僕寺廂黄旗值日無引見○英麟假滿請安○甘肅按察使譚繼洵謝恩○靈中堂續假五日○托倫布請假十日○吏部呈　月官卷○召見軍機譚繼洵○○山東巡撫臣陳士杰跪奏爲遵旨查明道員被叅各欵據實覆陳恭摺仰祈聖鑒事竊臣承准軍機大臣字寄光緒九年五月二十日奉上諭有人奏山東登萊靑道方汝翼行本卑汚性尤貪　着陳士杰按照所叅各節確切查明據實具奏毋稍徇隠原摺着抄給閱看將此諭令知之欽此遵卽遴委道員用候補知府胡鳴泰馳往逐欵詳細密查兹據稟稱該員馳抵烟台不動聲色密行訪察如原叅方汝翼行本卑汸性尤貪鄙前任京秩時與直隷人布客張鶴軒蹤跡甚密迨放外任署中公事均信任張鶴軒東省呼爲二道台伊亦公然盤踞道署帶用四品頂戴花翎係該道爲之報相出入乘四人轎洋槍隊導引民　有不怕道台只怕二道台之語一節訪間商民人等僉稱未聞有直隷人張姓盤踞道署呼爲二道台之事惟查前有浙江人張鶴軒卽張鈞與方汝翼係　親戚於該道到任後前來探視留住數月而去張鶴軒曾充供事在舘當差歴保同知選用加捐知府銜花翎因不諳體制以伊係四品官職初次進署雇坐四人肩輿屬實該道立時查明阻止亦無洋鎗隊爲之導引間至署中從禾于預公事其官職亦非該道爲之報捐又原叅東海關有三十八口各口委員司事皆張鶴軒得賄派充一節查東海關僅止大小二十四口並無三十八口之多所有委員幕友均由該員遴派按年造册咨明藩司轉報臣衙門有案張鶴軒住烟未久委無納賄泒充實據又原叅張鶴軒在烟台開設聚和爐房用夏心梅爲夥所收關稅私自借與鋪商每月分餘生息迨彚解時立刻收冋遲則差追本利外又有差費致裕昌等舗因此歇業皆張鶴軒經手揚言係道台之欵以便催繳一節該府密向烟台各舗商探訪僉稱未聞有張鶴軒開設燼房用夏心梅爲夥之事惟東海關稅銀向由該道雇募銀匠在本關設爐傾鎔詳明咨部有案現充該關銀近之謝天喜曾雇用夏姓爲夥帮同傾化官寳從前張鶴軒逢化銀時間或隨同委員前往監視原叅謂張鶴軒開設爐房或係因此訛傳該關徵收稅銀由各委員隨時呈交關道騐收儲庫積有成數立卽傾鎔報解委無私自借與鋪商生息及發縣差追之事至裕昌字號係福山縣王雉鵬開設於光緒五年冬間虧本歇業因積欠陳元祥房租銀六百餘兩彼此涉訟經福山縣訊結詳報有案實與張鶴軒無涉檢查縣卷亦屬相符又原叅關稅自有定章豈容藉端擾累該道縱令洋人及巡役留難訛索下至衣履微物亦令納稅不允將物件充公實則各自分散二月間有會試舉子十餘人搭坐輪船至烟臺巡丁百般搜索毁差滋事該道一概不理惟日與張鶴軒等雜坐賭博各節查東海關向有奸民俗名把兒頭往往攬載大帮客商任意夾帶貨物偷漏稅銀經該道督同稅務司及委員實力稽查遇有隠匿偷漏隨時酌量情節分别懲辦應入官貨物遵照定章分作十成以四成歸稅務司三成歸關道充賞其餘三成解交總理衙門各册報有案並非私自分散至綢布衣服至百斤靴鞵至百雙卽應納稅數自一兩五錢至三兩十兩不等載在通商稅則並非衣履不應納稅稅務司經理洋稅向無情弊且時由該道派員稽查亦無留難訛索本年二月間有把兒頭賈進方等招攬各商百餘人並有會試舉人數名携帶行李多件附搭輪船由烟臺出口夾新衣服一百四十餘觔新鞵七百餘雙新襪二百餘雙隠匿不報委員同扦子手洋人上船盤查賈進方等不服將扦子手毁辱經該道泒員彈壓令將漏報衣鞵照例補稅放行並未縱令洋人巡役百般搜索均有案卷可稽該道素性樸質與胡鳴泰所禀大略相同查方汝翼被叅各欵或事出有因或並無實據該道平日官聲尚好於交涉關稅一切事宜尚能持平筆辦委無卑沔貪鄙劣跡伊親張鶴軒來烟未曾久住初至乘坐四轎查明立刻阻止尚無不合淮本年二月賈進方招攬客商偷漏稅貨委員巡丁盤查時互相爭閙該道未能先事彈壓幾至釀成事端雖旋卽查明懲處究屬失於覺察應請旨將登萊靑道方汝翼交部察議至張鶴軒雖從前來往數次近年並未到過烟台亦無得賄派充委員及開設爐房私借稅銀實據惟公然雇坐四轎跡近招搖以致人言藉藉實　不知檢束應請旨將花翎知府銜侯選同知張鶴軒卽張鈞革職以示微儆其餘原叅各節並無其事應請毋庸置議除飭該道將稅則再行通錄榜示並約束丁役人等隨時認眞稽查不准稍有弊混外所有遵旨查明道員被叅各欵緣中謹恭摺據實覆奏伏乞皇太后皇上聖鑒訓示謹奏車機大臣奉旨着照所請該部知道欽此○○陳士　片再准户部咨議加京員津貼由各省　外銷欵項内分别籌措山東應籌銀七千兩又登萊靑道籌銀五千兩均限本年七月解半十月解淸以後按年額解等因奏奉諭旨依議欽此欽遵咨照並來當經轉行遵辦在案臣維學官廉俸甚薄淸苦居多部臣議加津貼實屬意美法良東省雖當災歉欵仍庫儲所入鮮有閒欵惟事關大局無論如何爲難亦應勉籌接濟兹於藩臬兩司商酌遵照七月解半之限籌銀三千五百兩委候補鹽大使李德元等解赴户部交納以後仍按限批解其登萊靑道應解之項亦已飭令赶籌共襄善舉除咨部查照外謹附片具陳伏乞聖鑒謹奏軍機大臣奉旨户部知道欽此○○曾國荃等片再新選連州直隸州知州文魁於光緒九年六月十六日領憑到省本應飭赴新任惟連州爲海疆要區素稱難治必須熟悉情形之員方足以資治理該員文魁甫經到省於地方一切事宜未能諳悉若遽飭赴任恐措置未能合宜致有貽悮自未便因前有部議選授人員不准留省之文稍涉拘泥擬將新選連州直隷州文魁暫行留省差委以資學習據藩臬兩司會詳前來臣等謹附片陳明伏乞聖鑒謹奏軍機大臣奉旨知道了欽此○○蘇州織造奴才世勲跪奏爲恭報奴才到任接印日期叩謝天恩仰祈聖鑒事竊奴才欽承恩命視織蘇州於六月十二日跪請聖訓仰荷慈闌策勵誨諭周詳跪聆之餘莫名欽感陛辭後隨卽束裝由輪船南下兹於七月二十二日行抵蘇城准前任織造立山將蘇州織造及滸墅關防兩顆並文卷册檔等件委員移交前來奴才當卽恭設香案望闕叩頭祗領任事伏念奴才滿洲世僕内務微員昔曾世受國恩今復躬膺簡命涓埃未報惕勵彌深查蘇州爲煩庶之區織造有典工之責滸墅關稅停徵已久屢經督撫臣體察情形一時尚難并徵奴才僅專辦織所有户部内務府派辦大運曁造辦處行文傳辦上用並賞用繡緙衣料縀綢等項爲數甚多在在均關緊要當此庫儲支絀之際籌撥爲難加以今歲蠶絲歉收巿價昂貴辦理諸形不易奴才惟有凛遵訓諭遇事核實嚴杜侵浮力求整頓以期仰答高厚鴻慈於萬一除將前任移交庫儲錢糧按欵查明接收另摺奏報外所有奴才接印日期並感激下忱理合恭摺叩謝天恩伏乞皇太后皇上聖鑒謹奏車機大臣奉旨知道了欽此○○蘇州織造奴才立山跪奏爲恭報奴才交卸日期並移交庫存銀款仰祈聖鑒事竊奴才恭閱　抄光緒九年五月初四日奉上諭蘇州織造着世勲去欽此兹於七月二十二日新任織造世勲行抵蘇州奴才謹將管理蘇州織造關防一顆監督滸墅關稅務關防一顆並文卷册籍委員齋送接收任事奴才卽於是日交缷伏查任内經手事件除滸墅關未經開徵並無收放欵項織造衙門大運匠糧辦差截至光緒七年分止内務府攺派活計截至光緒八年分止業經分别題奏報銷外所有未經報銷之八九年大運匠糧辦差及九年改派活計動用工料銀兩應歸新任彚案造報其已辦未解之九年分赶運攺派活計應由新任代解計截至交卸日止織庫應存正項銀二萬六千一百六十九兩八錢一分辦差銀七千六百四十一兩一錢五分九厘匠糧銀二百二十兩九錢四分八厘平餘銀一千一百三十七兩九錢一分三厘除分晰造具清册移交世勲盤騐接收外理合恭摺奏聞伏乞皇太后皇上聖鑒再奴才一俟交盤淸楚卽行起程回京合併陳明謹奏車機大臣奉旨知道了欽此○○岑毓英片再查軍營打仗受傷人員例准請免騎射兹據雲南開化鎭總兵蔡標等先後呈稱有副將銜儘先補用叅將署鎭標右營守備李茂右營左哨千總李正本又副將儘先補用遊擊李萬高陳占甲均因歴年帶勇剿賊克復府廳州縣城池手足等處迭受　傷雖醫治就痊而筋骨受損弓馬不甚靈便請奏免騎射等情前來臣當卽委員分别查騐属實並無規避情　合無仰懇天恩勅部註册准李茂等四　弁均免其騎射出自逾格鴻慈除飭該　弁等遵照新章操習鎗砲並取造履歴淸册另行送部查核外理合附片具陳伏乞聖鑒訓示謹奏軍機大臣奉旨着照所請兵部知道欽此 
 
