# 1891 - 22 - 4906381

 

Page 1

 
 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[竈神模助振] [  申報館協振所謹啓]  
　　兹有善士以全金描繒竈神模送交本舘恊賑所囑爲代售以賑災民蠟鼓聲中歲聿云暮黄羊　祀正在此時諸君子欲購者每張只收洋二分物美價亷莫此爲甚巳特此布聞維兾均鑒 
[新印經藝三萬選啓] [  點石齋告白]  
　　經藝向無鉅集自本齋經藝淵海文準出踵而起者有戞造宏括文府等書然其文皆不及萬篇且多大同小異求其如四書文之大小題皆有以三萬選名編者盖戞戞乎難之本齋不惜重資延聘名手主持選政搜採務求宏富去取尤必精嚴古淡膚庸概從割愛不　集石印經藝諸刻之菁華卽各省書院社課及近時名人牕作亦幾巳網羅殆盡自無滄海遺珠之憾洵乎無美不臻無題不備盡經生之能事極藝苑之大觀現巳書底告成卽日開印計裝四十本准明年二月初出書合先佈聞 
[書浙撫崧振帥奏叅郎中夾片後]  
　　嗟乎大家世族平日教訓子弟其可不認眞乎哉諺有之曰王子犯法庶民同罪此言雖俚足以示儆昨觀邸抄所載浙撫崧振帥奏叅革郎中朱錕夾片而歎議貴之條固可恃而不可恃者也朱錕者字硯濤由舉人報捐郎中簽分刑部乃浙江試用道員朱爟成之長子也偶因騎馬踏傷駐防廂黄旗領催永奎之子養育兵濟源身死此事早經録登報牘夫馳馬試劍少年選事者所爲今朱硯濤早賦鹿鳴分部學習身爲正郎則必異乎慘緑少年走馬章臺揚鞭得意之所爲其父先時以次子名少堂者塞責見之者當亦深信而不疑也孰意對質叅差共言不肯含糊過去　到　之朱少堂不相認識及質之當日同行之馬夫則又云是日騎馬同行之小家主乃係舉人出身不知名字而朱少堂則供稱由監生報捐同知職兩相核對實屬兩歧此中情節不無可異說者或以爲馬夫出所稱之舉人本欲以此呼嚇苦主或者憚其爲舉人卽可以不事深求而孰意反以一言害却一舉人或又謂該郎中平日有憾於人故此次特扳而出之或又謂其父寵愛長子故先以次子少堂塞責或又謂少堂誼篤友于自欲爲兄受過其兄亦不忍其弟之無辜陷罪故仍自到堂凡此紛紜均非確論而獨據浙撫奏片所述則信而有徵片内所云試用道朱爟成申稱中舉係長子名朱錕卽硯濤遵飭交出旋經理事廳仁和縣會同傳集屍父永全指認據供係致斃伊子濟源之人並稱當時報騐不及細查名字致有錯誤迨訊之朱錕卽硯濤供詞閃爍顯係狡避質之馬夫林連生詞亦含糊由是觀之騎馬者確係硯濤而非少堂傷人者亦係硯濤而非少堂灼然可知也屍親指認一咬定尚復何所狡避父雖愛之要亦無能庇之此番經崧振帥附片奏陳先行革職吾知三推六問鐵案如山當有無從規避者矣夫以分部司員來浙騎馬馳驟以致踏傷人　實屬不守官箴振帥勘語確乎不易吾則於此而深有感於義方之訓也滕世子曰吾他日未嘗學問好馳馬試劍可見騎馬馳騁固未嘗學問者之所爲若以儼然登賢書之人而猶目之爲未嘗學問烏乎可哉乃馳馬傷人之案偏出於登賢書之人則以其所學問者專爲中舉之用而不爲爲人之用舉與人分而爲二故也大凡教子弟者固不僅教以讀書識字究心詞章致力帖括以博取榜上之名而已也爲人之道第一要緊孔子云弟子入則孝出則弟謹而信汛愛衆而親仁行有餘力則以學文今之人苟讀書識字此數行誰不誦之亦誰不解之而獨不能躬行實踐不但爲弟子時不能遵而行之卽教弟子時亦不取而則之甚至於幼小之時縱其欲恣其性聽其所欲爲凡孝弟謹信諸事不特身所未曾見抑亦耳所未曾聞稍長至六七歲便令上學識方字念千字文百家姓等書爾時以爲年尚幼不必拘以禮　只可任其自然爲之師者亦以爲稚也而寛之直至開筆作文則專令其習舉子業質地聰明者不數年而已成遂令應試以博功名其有遲鈍未成者或爲之設法謀幹雇槍代替以僥倖於一得如是師以爲教子成名而於言規行矩等事一切置之高閣所謂舉而非人者正不知其凡幾特此爲尤顯者耳今談此案者茶寮烟榻紛紛傳述輙曰朱觀察之子并不問其爲長爲次而但云舉人然則朱觀察之名不且爲舉人之子所累乎吾知觀察於此將有深悔前此之未曾從嚴管教以至如此然今雖悔之亦何及矣或者又曰觀察明知中舉之子馳馬傷人而乃交出納監之次子以到案可知意中尚欲爲其子保全舉人苟非苦主頂眞可以含混過去再當從長設法以脫其次子之罪所謂千金之子不死於市陶朱公之舊事可徵也至於今則案經出奏不容弊混已經恭奉硃旨着照所請該部知道欽此夫而後使人知一舉人一部郎不足恃以爲護身符而觀察之貴亦且不能庇其心愛之子引以殷鑒教以義方俾其子咸以圭璧束其身然則振帥此舉所裨乎世道人心者豈淺也哉 
[本館接奉電音]  
　　昨由京友電傳上諭三道敬謹譯登○十二月十二日奉上諭廣東高廉欽道員缺着淸瑞補授欽此同日奉硃筆張蔭桓補授大理寺卿欽此同日奉硃筆王貽淸補授右春坊右中允欽此 
[院焚東電]  
　　昨日日本東京來電云初十晚議政院兩所忽然火起全數被焚按議政院在東京日比谷操練塲外務衙門對面院分爲兩一爲上院一爲下院其例國家將舉大事則下之下議院令代議士和衷商略代議士者選之於各府縣中所以代白民間意嚮者也及下議院議定然後上之上議院上議院又名貴族院其代議士多選自搢紳中亦有出自敕選者迨上議院以爲可則入告於皇請其裁决旣裁决矣卽交内閣總理大臣照所議施行其法倣自泰西然泰西亦有祗設一議院並無上下之分者日本恐代議士或意見各存蔑視皇室故特設貴族院以爲皇室之屏藩云猶憶三四日前日本來電云有暴亂之徒五十餘名　聚東京行蹤詭秘執政者遵保安條例驅之出境安插於距皇城三里之某地方今兹忽肇飛災或卽若輩放火然日本救火兵役名曰消防隊依時試演類皆技藝精良此次何以一炬無遺無從救熄意者房屋皆用木質以致火勢滋蔓難圖歟 
[憲節過揚]  
　　新任淮揚海兵備道桂薌亭觀察　慶於本月初六日秉節過揚州陳太守曁江甘兩邑尊均赴河干迎送 
[鷺島雜俎]  
　　厦門開辦土洋藥稅厘經稅厘局提調馬太守分派司事人等挨查各烟館分别等次酌令認銷 
 
 

Page 2

 
 
土漿若干按月捐繳厘稅各烟館忽　初一日一律閉門盖欲借罷市之名挾制官長也未知以後如何辦理○十一月二十七八九等日厦門西人賽馬甚爲熱閙提道各憲均經英領事邀往縱觀廿九日共跑九次各西人餘興未闌復於初一日下午補賽半日連日往觀者厦門港鎭南關一帶履舃如雲輪蹄似織較之入山門草空巷觀潮有過之無不及也○鎭南關一帶營勇有　飼馬匹出賃與人以博蠅頭者兹值西商賽馬游客往觀必於是處經過相率出囊底資以逞馳驅之樂芳郊十里殘照一鞭頗足以游目騁懷有甲乙兩人據鞍顧盼在人叢中奮迅而出行至甕菜河地方撞倒幼孩踏傷頭面血肉模糊金星河亦有一人被馬踏傷未知性命如何策馬者則已疾馳而去矣知有已而不知有人知已之馳騁足以取樂于一時而不知他人性　將喪於顚仆之下俄頃之間吁其忍也○自洪某者以屠牛爲業影戤西商名目開設宰坊又在道署充當差役倚仗官勢魚肉鄉愚走稅營私無惡不作嗣因販運牛油入内地銷售被閩海關役查獲照例科罰復經稅厘局拘獲洪以道差爲護符藐視局員迨局員禀明道憲革退究辦洪又倩西人出名請領事官照會請釋聞道憲以此種奸民必須嚴懲以杜取巧之弊而鼓浪嶼龍頭地方另有牛肉宰坊數家亦係華民所開業經道憲訪確飭拿究辦云○淡水茶向例在十一月底十二月初一律售淸本年茶市不佳西人不敢擅自採辦須待外洋信息方敢選購近日淡水茶存貯厦門者數萬箱西人相與袖手華人雖年關緊逼銀根支絀若虧折過多亦不便賤價求沽現尚彼此相持迄無定局市面銀根因之更緊前月底幾乎逼倒錢庄數家殆哉岌岌此亦有心世道者之憂也○秋露軒分府莅任以來長於折獄民間訟案已訊結數十起士民交頌神明焉至前任已結之案或原告稍有委屈具詞求請伸雪以及翻控等案分府則蕭規曹隨不肯輕議更張以杜刁民健訟之弊若非胸有智珠何能如此 
[京口屢火]  
　　鎭江亦南北衝衢近來匪徒　聚時於晚間縱火以圖乘勢搶刦西門外又新街一帶均係窮民小户支搭茅篷日前竟兆焚如幸卽救滅乃未逾旬日受虚驚者約十餘次以致居人咸不敢高枕公議輪流支更遇有不測則鳴鉦兠拿似此梭巡始稍斂跡則匪徒之肆無忌揮可知矣○北門外荷花池某甲家初六日晚炊失愼遂致熊熊幸洋水龍聞警馳救得以撲滅僅焚草屋七八家餘均無恙○初七日西城内雙井某姓家作午膳使八齡一女執炊致遺火積薪勢不可救立時冐穿屋頂烈焰冲霄迨各水龍前來撲熄已焚去草屋十餘間女孩亦焚斃在内旁觀者莫不惻然○西門外昭君廟旁高某家頗小康初八日晚膳後爲匪徒縱火草屋後簷一時燃着頃刻間盡爲灰燼幸何主簿及保甲分局西關汛寳盖山巡查等員均率領差役兵勇至該處彈壓匪徒無從下手云 
[漢口火災]  
　　漢口半邊街處一鎭之中央衡宇相望洵爲熱閙本月初二日晚十點鐘後忽然失火霎時間人聲鼎沸警鑼亂鳴文武各官急往彈壓火龍局之在會者各執救火器飛駛而來惟聞衆人狂呼曰丁萬春元記火起矣丁萬春元記火起矣而救者已紛紛擾擾汲水亂噴萬丈源泉然空飛灑無奈風從北起跋扈飛揚以致火燄炎炎向南延燒烟店荳腐店右隣茶葉店紙店裱畫店書坊廣貨店油酒店復自紫竹庵巷與斜對面之義和巷延燒至喬家巷下止約長百步許燬至六七十家是處多推車販運之流當火熾時有車夫將錢數十千裝車一輛望北過萬壽橋早被衆匪徒兠圍搶刼車夫孤立無助惟有飲泣路旁而已噫搶火之風向惟滬上爲最盛今竟沿及漢亦復兇横若斯及今不懲恐此後將膽量愈豪益無忌憚矣其奈爲人上者祗以姑息養奸爲務不敢結怨於匪人雖至舌敝唇焦終付之不聞不見何 
[俄人度歲]  
　　漢俄商專以購茶爲務每歲消茶之旺似更過於英人卽老茶花香購數亦復不少本月初三晚爲俄歴除夕各商在順豐行前植立木架大放烟火花樣一新其餘花爆流星亦復變化百出商人飲酒之際聨袂跳舞歡樂逾恒至十二點鐘時砲響一聲而桃符已遍換矣 
[方伯噩音]  
　　本月初四日湖北藩司黄子壽方伯彭年因病出缺按方伯於十一月二十八日尚親詣撫署商辦要公一旦天不假年鄂省人民無不同聲哀悼云 
[匪人放火]  
　　前晚太古公司之北京輪船在上海裝貨旣畢將次展輪時方十二點鐘忽見貨艙中濃烟冐出急往查察則有紙兩紥已被匪人暗藏火藥及他項引火之物以致火延及兩棉紗包急抛入浦江中始免蔓延之禍然搭客已異常慌急至鐘鳴二下始得敉平隨於六下鐘時鼓浪出吳淞江泝江而上 
[儲憲蒞申]  
　　日前上海縣陸邑尊探得江蘇糧道景月汀觀察將次來滬遂預備恭迎及前晚觀察已由蘇垣乘官舫用小火輪船拖帶抵埠暫駐英租界觀音閣碼頭道營廳縣各員均至舟次拜會 
[邑尊公出]  
　　上海縣陸邑尊騐收東臺浦河工回署後又於昨日黎明時親赴西南鄉閔行左近横港察閱河工大約今日可回署也 
[滬濱途說]  
　　昨晨本城老北門内九鋪地方有無名男子形同乞丐倒斃路旁該鋪地甲報明善堂備棺收殮○前晚本城東街沈家弄内方姓家忽被梁上君子所算毁門入室竊去衣物若干至次晨得知已無及矣查點所失約值一百四五十千又老北門内某甲家亦被賊竊去錢十餘千城廂重地竊賊竟如此横行有緝捕之責者尚得辭其咎歟○浦東小石橋人某甲家世業農女織男耕頗堪温飽近日縣中查辦掩埋之事甲以父母之柩尚暴露荒阡遂商之於叔某乙欲在祖遺地上安窀穸乙曰我之父母亦未安葬爾欲葬父母須將祖父之柩先葬次日乙將其父屍棺舁赴祖遺地上甲見之私自移匿别處卽將父母之柩埋葬乙以甲不應如此訴諸圖董某丙丙斥甲之非並邀甲到家曉以大義着卽將祖父之柩舁回安葬否則須送官究辦甲忿甚回家竟吞烟斃命甲妻遂向乙理論未知以後如何此據訪事人所報究竟是否確實事關人命不敢臆猜也 
[嚴查小票]  
　　英包探何瑞福查獲專印小票之甯人某甲連鉛字機器等件解送案下偕六號西包探紀林禀稱寧波人嚴子雲在天后宫後租屋一椽用嚴阿福爲夥專印各種小票兹經起到已印之紅哆士必得發財三點老泳記錦發等各家小票查各家均在法租界此外同發美加利等小票則稱由沈姓託印帶往鎭江鉛字機器據稱向王二寳租用及問之王則稱向租時祗知書坊内用以印書及王妻見伊排印小票向言小票千禁嚴答稱各鋪均有新聞紙告白何碍之有王申訴前情嚴供稱甯波人紅哆士係英商所開老泳記錦發同在一處與必得發財等均開在法租界至同發美加利係沈姓托印樣張欲帶往鎭江銷售尚未印成鉛字機器係王出賃連房屋每月租洋十二元阿福是夥計蔡太守問紅哆士等囑爾印票由西人來抑由華人來答稱皆由華人來問華人是誰答稱紅哆士由某刻字店主代爲囑印必得發財由徐姓囑印老泳記錦發由林姓囑印各鋪均開在法租界有申報告白可查今將申報呈電阿福供稱與嚴同鄉同宗帮伊工作並不知情滿副領事謂英商並無紅哆士其人顯見揑名漁利麥捕頭稱出售小票之鋪均在法界如簽票派差協轴包探至法捕房移提恐已得信逃脫盖現在訊供時彼必有人在此探聽也太守然之卽派差持片協同中西包探至法界移提然後補行簽票二嚴及鉛字機器已印各票概交捕房帶回王交保俄而包探禀稱小的等已至法捕房會同法捕至各鋪拿獲五人連小票信封送在法捕房捕頭命將各人暫押請大老爺出售票以便歸案訊供各人姓名開 
 
 

Page 3

 
 
單呈閱 
[續拘賭棍]  
　　前報紀上海縣陸邑尊訪拿浦東胡家巷匪徒聚賭一事兹已飭差將賭首湯寳金拿獲訊責收所並飭補提羽黨旋在八仙橋拘獲賭棍周元良押解到縣收所候訊 
[會審兩案]  
　　英商長利洋行曾控王松記將租地起造屋二十餘椽抵銀期滿請追本利中西官訂於昨日禮拜三會審午後兩點鐘時原被齊集公堂王延律師威金生之子分剖長利行主謂抵銀期滿應卽歸還威狀師稱旣立西文合同照西例本可收管此產不應先以給欠保險等息二百餘兩控告且曾斷令於兩禮拜内歸償否則聽憑長利收房租作抵俟收足後仍將屋歸還今已及三年長利視同已產可知當日之房屋值價不欲歸還以致其自控案後已置合同於不問似不能以此時跌價復圖指控卽照公堂訊諭則房屋仍應歸還原主長利不應擅自變賣拆卸論理此時止能作爲推絶兩不過問長利行東總以爲應扣之欵不特欠保險二百餘兩本未收租抵足因未歸還遂致彼此各執旋奉蔡太守諭候會同滿副領事商酌再行訂期定斷○英商美武控山雨香因築笆佔碍伊之出路一案昨亦會審據美武呈騐道契聲明伊租地南址餘有一丈五尺出路原契本載山姓墻脚爲限尚有界石可查今被山雨香築笆開門走碍伊路山亦延請威金生聲明毗連之所山亦自有出路並未佔碍並據山雨香自行禀明實爲美武租地改過原租圖樣起見從無界石聲請查勘因奉蔡太守諭候會商再行禀請道憲飭令原勘委員查明核奪云 
[英界公堂瑣案]  
　　朱崇基訴稱職員由寗波附江天輪船來滬登岸時有大方棧接客李從貴前來兠攬爭執間被奪去搭連袋内對時表二枚　由包探何瑞福拘李解案訊供不認當爭執失表後有人將李追赶由法包探夥阻獲交西捕帶至法捕房搜得身畔無　因之開釋旣而大方棧夥言願賠償蔡太守飭將李暫行管押俟傳到法包探夥及大方棧主再訊此已紀諸報章矣昨日覆訊該包探禀訴前情並稱當時李攬客不遂以致打架慌亂中朱失去對時表及小的至大方棧查問另有棧夥稱不知及尋見李始有人允爲賠償然朱堅索原物今探夥及大方棧主均投案候訊法包探王榮培之夥馬小雙禀稱當日小的見人追李是以阻交西捕帶至捕房搜得贓物全無先行開釋大方棧主周明眞具禀聲稱棧中接客夥在外兠攬主顧以致滋事雖經失物不得認償李仍執前供並稱小的祗一人伊等共有四人如何能奪伊搭連袋朱申訴前情包探又將前曾允許賠償之夥帶案請問該夥稱接客旣已滋事原不過調停之說太守謂李係周所用之夥在外接客客旣不願豈容逞蠻旣因逞蠻致客失物棧主亦難辭其咎旣已允賠於先豈容推却於後隨飭周交保出外賠洋二十元李仍管押俟周繳洋給朱始准開釋○包探陳阿九禀稱湖北人陳友等三人至元康潤生等各錢庄以銀兌洋及付洋後携銀至公估局估得内攙水銀曾將重四兩二錢者鎔化飛去水銀祗實銀二兩八錢竟虧至一兩四錢報由小的拿獲陳等搜得所兌之洋均在身邊並另有洋銀塊銀一併送案元康庄夥方玉亭訴稱陳等二人持碎銀十二兩來兌給以洋銀十六元四角後估得祇有三成銀色盖所鎔之一塊雖虧去一兩四錢其實再鎔尚須虧耗也潤生庄夥王德和訴稱碎銀十一兩有奇兌給洋十六元三角亦是三成銀今已交案請卽追還洋銀蔡太守命將陳等三人帶開分别研詰先問陳係何方人氏陳供稱小的係湖北德安府應山縣人耕田爲業曾偕鄰人李順興王德壽雇船裝猪廿二至應城王家灘張松茂猪行消售每約售錢六七千文共付碎銀四十九兩二錢土布十四捆帶至九江將布銀售得洋若干連碎銀帶至上海欲辦洋貨回鄉並不知是僞物太守問載猪至王家灘張松茂行事在何日算帳後收取銀布事在何時所收之銀曾否交人估看此銀爾一人藏在身邊抑三人分藏答稱十月約廿五六日至張松茂行售猪十一月望日算帳收銀曾交是處某店估看云是好銀因之三人分藏帶來上海問估銀之人是否識銀者答稱並非錢庄係南貨店約略看是好銀問爾等三人到過上海幾次矣答稱均是初次來滬問旣有碎銀欲兌洋銀則到過九江漢爲何弗兌况先前並不交識銀之人估看設或猪行交爾僞銀及至上海看破豈不受愚乎答稱張松茂是老猪行誠實可靠故不疑其爲僞銀太守命帶下將李順興帶案供與陳相同旋飭帶下將王德壽帶案所供亦皆符合太守問方王曰爾等旣不識銀則有人將銀兌洋須持至公估局估看成色何冐昧若此耶答稱伊等來兌洋銀爲時甚早察得鄉人模樣諒無欺騙之事致受其愚及估明僞銀憶得伊等二人論價時另有一人離幾問門面徘徊觀望殊見有心混兌太守商諸滿副領事將陳李王管押僞銀及洋銀檢點封存俟備文派差往應城查問是否僞銀由張松茂所付覆候核辦○包探沈金隆禀稱鄭子良借住某客棧袋内有洋銀七元放在枕邊次晨缺少三元告知棧主在同房人王金榮褥内搜出交捕送案鄭伸訴前情王俯首求恩蔡太守判令管押十四天洋給鄭領去○有恒洋行收租西人偕華人某甲訴稱洋肉麫店欠租洋九元向索無着前往釘門突有徐士甫行兇爲此交捕送案徐供稱小的住羊肉麫店樓上店主王某欠租洋九元先付五元收租人不依定欲釘門是以帮同商懇不敢行兇王供稱小的欠兩月租洋共九元先付五元不允定欲付淸并云連此月已欠三月例須釘門然此月尚須至除夕爲滿現已備洋九元繳請給彼經蔡太守商諸滿副領事謂欠租洋九元先付五元何至釘門且西人之爲房主者卽有房客欠租須禀明應管領事官照會本署辦理不能擅自釘門彼係洋肉麫店一旦將門封釘肉卽臭腐不能食矣滿副領事據情諭知該西人該西人又稱設或欠租無幾必禀請領事官照會恐太煩矣况上海收租被欠大抵皆主房主釘門至王某並無先付五元之事太守謂所欠無幾不致釘門今姑飭將洋給西人領去嗣後須變通收租徐挿身多事咎由自取管押五天以儆 
[法界捕房瑣案]  
　　昨晨代理讞員宋莘樂二尹莅捕房沈朱氏挈婢愛珠請追失物二尹命將乳嫗謝高氏之姘夫王老春帶案問爾姘婦所竊金飾藏在何處從直供明免受刑責王供稱此事實係冤枉小的願甘一死黄泉之下庶得明白二尹曰若不將原物檢還斷難釋爾遂着仍還押所詰愛珠曰謝高氏所竊之和均由爾檢交實係爾之不是遂喝令責手心二百下交沈朱氏領回管束失物候追○賣女一案屢紀報端昨日宋二尹飭將原告錢馬氏子錫坤媳王氏被賣之孫女三寳保人劉丕嶼之母某氏王氏之姘夫周士林一併提案先問錢王氏曰爾女三寳是否爾串同周等售入娼寮供稱賣女一事由姑作主問爾在夫家幾何年矣供稱小婦人自十一歲時至錢家爲童養媳馬氏係丈夫之第三庶母自翁娶入門後小婦人夫婦受苦實深二尹謂爾旣嫁與錢家應受姑之管教爾生過子女幾人矣供稱長子今年十九歲馬氏托名送出習業不知如何竟私行售去次子十七歲現在治下習業丈夫家道寒貧小婦人難以餬無奈與周姘識一切事務馬氏均知馬氏訴稱長孫出外習業不知如何走失至今影響毫無並非由小婦人售去媳婦與周姘識將女售入娼寮問三寳曰爾被母賣時先到何處後是否轉賣與兪公館三寳供稱先售與烏龜劉蕙芳之妻及劉妻已死被劉轉賣與四馬路娼婦林珮玉家並無售入兪公舘之事問九月間爾由兪公館逃出兪曾赴各捕房報明是何緣故答稱九月間珮玉逼令爲狎客裝烟並延烏師教曲稍不遂意卽受鞭箠苦不堪言私逃至母舅劉家藏匿問錢王氏曰爾女賣與劉龜處爾得過多少洋銀如何分用供稱小婦人得洋銀九十二元錢馬氏收去四十二元問錢馬氏曰爾媳之言可曾聽見答稱若小婦人果將孫女變賣何敢來案控告務求大老爺明鑒通事稱前將劉蕙芳提案訊得劉將女轉賣多得洋銀廿八元業已繳案二尹問錢王氏曰爾所得之身價洋銀九十二元如何料理供稱小婦人曾用四十二元如欲歸還實屬無力只得將三寳給伊等領去可也問錢馬氏曰爾今多大年紀 
 
 

Page 4

 
 
供稱小婦人年六十歲謂爾今欲將孫女領回恐年邁勢難照顧爾雖不得身價洋惟兪公館所出之身價必須理還答稱如果兪公館要女孩小婦人亦所情願但須時常往伊家探望二尹謂　待兪家有人來案本委可代爾諭知惟親生父母旣經得錢早已恩斷義絶劉丕嶼之母等無干省釋三寳並周還押○包探將安慶輪船竊洋箱之劉州士送案宋二尹問爾前供有洋銀八十元寄存小東門外包大奶奶花烟館此語實否供稱實祗四十元問爾等共有幾人如何行竊供稱日前同鄉人曾才喜在安慶輪船上竊得洋箱一　荷上岸小的中途遇見分得一百四十元通事稱曾竊箱後與劉等至城下將箱撬開共有五人隨手取洋逃遁由包探向各處尋訪得以拘案二尹命將包大奶奶卽包劉氏及烟妓李金寳帶案訊妓曰爾係何處人如何在彼賣娼供稱小婦人原籍揚州由丈夫送至花烟館作皮肉生涯問爲何作此下賤之事供稱實因家寒之故問爾夫是否常來取錢供稱去年曾來一次取過錢洋謂至今一年之久未來取錢家道亦不算貧苦矣隨問劉曰究竟爾與妓相好幾何時矣供稱已有二年妓稱今年二月起伊來住過入夜尚欠洋三元問所寄之洋爲何尚不呈案鴇妓均稱並無洋銀實因略爲待慢以致誣攀二尹着交保出外劉還押○無錫人倪天桂欲娶烟妓周桂林致被徐增壽騙去鷹洋一百餘元昨晨倪投案歴訴前情采二尹問爾向操何業家中尚有何人如何欲娶烟妓爲妻供稱小的本業弓弦家有六十八歲之老母與徐素來相識致受其愚問所用洋與從何得來供稱向親串　得謂已有百餘金何不娶良家之婦此乃爾自取其咎隨帶徐至案訊究徐供稱小的向爲茶博士因與鴇婦陳桂仙相識是以代倪作伐娶妓爲妻包探王榮培禀稱倪用去洋銀不少徐日在妓處住宿二尹着將徐還押帶妓訊供妓供稱小婦人年三十二歲被丈夫　朋卿變賣已五年餘矣倪欲娶小婦人小婦人亦願從倪問爾夫現在何處供稱在江北距東臺廿五里之草堰地方二尹謂爾如願從良須令本夫來申方爲妥當供稱今春丈夫因病回家彼處殊難寄信謂本夫不來日後必有不妥之處不准從良還押候核包探禀稱尚有蟻棍王大之妻徐氏送案請究該氏供稱丈夫向在外間販賣人小婦人在英界開設花烟館與夫素不和睦二尹着卽交保限日交到丈夫倪退去候示 
[喉科懸牌]  
　　今時冬行春令患疫症喉風者稍不經心卽成内陷之症余有舊交安徽唐荷亭兄精理一切喉科處合治爛喉痧吹藥無不應效如神歴年來誠心濟世有求必應愈者甚多於是輾轉懇托代邀救治唐君素不收受醫金致不相識者未便徑請余卽勸之曰喉　危險逈異他病旣精此術又藏良藥識君者可有恃而無恐矣獨不爲旅邸過客及不相識者計乎亟當懸牌俾遐邇咸知惟不計醫金之多寡使貧富均沾仁施功德甚非淺鮮唐君初猶不允近因天時不正將來喉症必多又復力勸再三始定於庚寅十二月十三吉日懸牌善昌恭書安徽唐荷亭先生精理一切喉症招帖一紙奉贈請其懸掛門前無論親友過客邀請者醫資轎金酌量送給如遇貧病亦可送診爰登報章以供衆覽滬上少欽施善昌并識 
[巾幗慈祥]  
　　金陵崇仁堂每於冬令假江甯府箭道煮粥散放以開春二月截止歴有年矣今歲就食飢民不下萬人鵠面鳩形實堪憫惻堂内並無的實經費全賴善士信女助米助錢藉資接濟頻年各處水災募捐已成弩末正在焦慮萬分兹蒙湘西敏玉雲英兩女史俯念貧户樂助英洋四十元送至敝堂　領之下感激無涯若能人人如女史之婆　庶免啼飢之厄而作善降祥報施絲毫不爽用特亟登報章以資觀感 
[蘇省撫轅抄]  
　　十二月初三日候補知縣陸鴻逵由上海布捐局來○初四日兩江營務處候補道程儀洛自紹興來赴金陵○初五日撫憲剛由吳淞港看視河工回省現巳進署程南金由滬鎭土藥捐局來並禀知奉委兼辦蘇城土藥捐局差巡檢王澍禀謝委署江陰縣典史事卽辭赴任○初六日前署臬憲宋之榛辭行回籍新選常州府總捕通判李彥鍾禀辭赴任從九馬調原禀銷南路二叚冬防巡查差卽辭赴松滬厘局差巡檢吕守儒禀知奉委南路二叚冬防巡查卽日到差○初七日候補同知趙曦　禀辭管解京餉赴都縣丞王茂華禀謝委署崇明縣縣丞事卽辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[議員受苦]  
　　日本來信云西歴本月四號十二點鐘時有粗工五六輩以帽掩面突赴東京飯田町衆議院議員箕浦勝人宅中呼箕浦君萬歲萬萬歲請卽出堂時一書生方喚車夫取烈火盛鉢中衆粗工搶鉢　之擊毁各磁器旣而屏風几榻悉數毁壞火星飛落坐墊上墊卽延燒斯時箕浦君方在書齋聞騷擾聲疾趨而出現滿地狼藉莫測所由適有巡查到來衆粗工遂一哄而散繼而警部二人至將所毁各器持歸當暴亂時車夫被物所擊身受微傷書生亦全身飛滿火灰隨由警部拘到多人重加處治自此之後道路謡說甚駭聽聞以故議院門前增設警官多石以爲之備議員出入皆手持木杖不敢偶疏人咸謂日比谷地自入春後殺氣更深令人心餒云 
[鄂垣官報]  
　　十一月二十三日候補縣程恩培禀謝發審讞局詳准記功三次酌委一次卸署鄖陽鎭總兵樊國泰回省赴兩院禀到見候補府裕庚赴兩院禀見謝兼會辦漢鎭藥土局候補縣姜光裕奉憲臺委會同裕守辦理藥土局禀謝候補通判李徵棠專案存記外獎二十四日繙譯官筆帖式榮興奉藩司轉飭六年差滿蒙恩保升主事赴兩院禀見謝候補縣曾衍　奉武昌府委巡查江面赴兩院禀辭開復前大冶縣林佐奉督憲委赴大冶勘鐵路禀見知赴督署禀辭候補巡檢陸佑淸起服來省禀到二十五日漢陽協樊謝飭知二十六日候補巡檢閔壽曾奉委調查漢鎭由義坊禀知二十七日漢陽協樊接篆任事署漢陽協常卸事俱赴兩院禀知藩憲牌示署咸寗縣周耀崑撤省另有差委遺缺以卽用知縣周垣署理調省之松滋縣陳慶祉飭回本任二十八日候補縣朱有寛奉藩憲委催　田縣　粮並奉首府委便道赴大冶縣會勘湖案界址赴兩院禀辭候補縣寳豐奉善後局委巡查江面赴兩院禀知辭候補布經歴馬麟赴兩院禀辭赴宜昌施南兩屬查驛站差候補通判袁敏功禀見謝酌委州縣一次候補縣王賜恩奉委豐備倉監碾倉榖禀見知教習知縣何錦琮奉委赴雲夢縣催錢粮禀見謝酌委二十九日候補通判王作霖奉臬憲委赴荆州府屬編查保甲劉本樾奉臬憲委赴襄陽府屬編查保甲俱赴兩院禀知謝候補縣馬土慶臬憲委赴荆州廣查積案禀辭候補未入江紹禾　漢黄德道委查漢鎭玉帶門銷查由義門差禀知藩憲牌示公安縣知縣員缺飭本任之余　回任 
[申報舘恊振所十二月初六日至初十日止經收第八十六次淸單]  
　　初六日周鴻星洋一元○初七日無名氏洋六元嘉興朱夢廬洋十元○初十日京兆壽萱子銅洋七元恨力不逮人銅洋一元湊成子銅洋一元朱謝氏趙胡氏程徐氏張童氏花虚對洋一元一齡童女洋二角褚景陸洋五角香谷洋五角幼覺洋五角　子純洋五角博陵善女洋五角　官善女洋五角無名氏求合家平安洋五元陳善士妻病已愈洋五元總共收洋廿四元二角銅洋九元花虚對洋一元 
[上海北市絲業會舘籌賑公所施少欽經收順直山東賑捐十一月二十至廿四日第二千六百七十九至八三三次淸單]  
　　嘉善靜宜書屋洋一百　楊雪漁太史移對聯潤資八十元上海永興土棧楊恊興土棧各廿元嘉定楊雙興土店十元廣東大捕楊雲谷爲兒彌月蒙親友賜儀奉父命移助十五元安素記十元蘇州鹽公堂蘇源求平安順遂五元對開一元蘇蔣氏洋一元武林正初主人五元常熟信泰典吳冠亭五元吳戟記求合家瘡疾速痊五元余純甫五元隱名氏求家宅平安四元松江章一大仁和郭補讀四元王煥松求病愈先捐二元溧陽寳泰典友二元頴川子求佑一路平安二元梁岳生保平安二元皖城栗園後裔二元山陰信心人求順遂無名氏求平安無名氏軻亭散人四户各一元金陵大椿堂一元有心無力人錢一千文不書名十户一千文方仙記方翰記建春堂夏邦林張子吉周金聲六户各五百文陳位西汪仁連宋子升馬文增劉長永五户各三百文嚴蘭波鄧芙記王恊興蕭公舘四户各二百文懷記一百廿文無名氏六户各一百文陳春翁董先生不書名王源興王宗聖張炳榮陳述卿經手七户各錢一百文曾篤卿經募淸溪漁者王大太爺戴玉翁三户各五百文毛鳳翁傳永翁哈大翁王宗翁史友翁王灑金六户各二百文蔣　翁錢子和張啓翁三户各一百文共四十四户合洋十三元溧陽正裕汕號募李昭壽洋二角張文　羅福林姜廷勤張求財汪天佑汪觀佑張永甲張佩源八户各一角共九户合洋一元以上二十日○浙江龍游捐局不　名氏爲母求福壽由壽康莊來洋一百元胡方氏求夫止庵病愈由新塲力倉洲寄來三十元不留名廿元張維和求病愈十元知足氏求保室人身安體健痰喘不發三元又代求吳縣鳳　鄉界中烽悃不驚合境平安五元吳師杰爲次孫肇祥病求速全續捐五元是亦草廬主八五元松江錦昌陳菊記了心願二元實心山人補哲氏各一元以上廿一日○鎭海柴橋穿山分　朱枕湖翁募仁和朱陳氏求保平安洋五十元吳興不列名戌子膏火廪糧由杭垣寄來十元泉唐江懋齋求保旅安身健六元蘇閶外泰記棧無名氏了香願一元周浦朱麗彬求母病速愈一元神户鐵鼎　舘一元任門曹氏求病速愈一元以上廿二日○鎭江　昌　李肩吾爲母病愈完願洋廿元無名氏十三元浙紹裕通爲鄰右失愼幸獲平安酬神資移助由愼餘莊來十元朱也秋爲兒燮元病求速愈五元李修本爲父德培求病愈由恊源莊來一元又爲父完平安願四元又見册勉力子一元泰州陳木天募康生燕文願四元詒安堂周荆樹堂田鴈門書屋詒安堂四户由恊源莊來各二元又聚期堂各一元北庫梅寳泰　漱翁一元以上廿三日○崔歸厚堂由太古昌來洋一百元吉祥室求雙親康健由道署來規元廿兩屠鎭隱名氏募洋十六元金禮卿求内人病愈十元嘉興寳順典　會氏五元鎭江廣義和勉力子求血症速愈五元懷遠子求合家平安吉慶三元又爲目疾愈完願二二元金陵何叔官求目疾速愈何厚曾爲疾病不能言語由杭垣寄來各一元四川賠州良採良澤良椅三户均求壽各銀一兩良　歡林求壽一兩求平安氏洋一元無名士一元無錫德　興嶺南何小園求平安洋五元何炳衡求平安保秋湄三户各二元何惠卿何少卿何殿臣何紹源何雨亭何雲軒補過子求母長壽無名氏求父長壽無名氏求平安九户各一元共十三户合洋廿元○鄂垣劉公堂佩如女史求嗣二元韻　女史求嗣咏　女史求平安瑞　　史求平安三户各一元共四合洋五元内銅洋一元以上共四日 
 
 
