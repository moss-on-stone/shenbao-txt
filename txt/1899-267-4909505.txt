# 1899 - 267 - 4909505

 

Page 1

 
 
[附送捐册] [  本館協振所啓]  
　　浙江繼興府屬餘上兩縣自夏間蛟水爲災屋宇田廬均遭漂没飢民億萬待哺嗷嗷屢承諸大善士慨解囊金俾溝壑餘生得登衽席惟災區甚廣爲日甚長若不源源接濟恐救人終難救澈今經君運珊刷成捐册若干奉囑本館隨報附送想人之欲善無誰不如我海内仁人君子必有飢溺爲懷聞而興起者也肅此布陳伏惟垂鑒 
[新印大字本讀史方輿紀要天下郡國利病書兩書告成 
[圖書集成局代啓]  
　　顧祖禹讀史方輿紀要後附輿地總圖顧炎武天下郡國利病書二林齋主人藏有精抄槁本一部友人勸付石印以公同好首自預定三百部原期工省成速嗣見印出樣本字跡太小瀏覽剌目難以翻閱復商放大字體改托本局用大號新字排印廣延名宿悉心校對方輿紀要三月問早已成書郡國利病上月工竣用上等連泗紙印訂精緻准於八月初七日出書共釘六十本外加据木箱每部售洋十二元賞鑒家詔明封面後有二林齋校本庶不誤購仍存上海文瑞樓蘇州綠蔭堂蕪湖河南文苑山房均可購取二林齋售出股票請諸君憑崇找洋向經售處取書 
[論嚴懲劣董事]  
　　自郡縣分而親民之官莫如州縣州曰知州縣曰知縣知州者知一州之事者也知縣者知一縣之事者也一州一縣之人一州一縣之事無不待州縣爲之治理故州縣而爲賢能勤愼之員則一州一縣之人蒙其福使逢貪酷庸劣之輩則百姓之曲直不分地方之利害不計則一州一縣之人無不受其害是則州縣之責顧不重哉然貪酷庸劣之輩殃民誤國其不足知一州一縣之事固昭昭在人耳目姑不必論其在賢能勤愼者雖日以百姓爲心而地方利弊庸有不知百姓疾苦庸有未悉或受書吏之侵欺或爲差役所蒙蔽苟不諮詢采訪則一州一縣之事安能瞭如指掌試問一州一縣之事問之書吏書吏肯盡言乎問之差役差役能盡悉乎且州縣而欲以書吏差役爲耳目吾知書吏差役之侵欺蒙蔽當更甚然則州縣而欲諮詢采訪舍地方紳董不爲功地方之有紳董誠足以匡官之不逮者也或家資殷實可以經理公歎或名望素重足以壓服羣情地方公事往往官所不能了者紳董足以了之官所不能勸者紳董足以勸之且官雖親民而民情或不能遽逹是又藉紳董爲之轉圜爲之伸訴官之有藉於紳董與紳董之有益於民均非淺鮮故各邑各鄕無不立有紳董書院有紳董　善堂有紳董也積榖有紳董也保甲有紳董也團練有紳董也或一董總理數事或各董共理一事雖各處公事不同而皆足代官分理則一也然必紳董而爲公正者則井井不亂滴滴歸公官與百姓始受其益若事權在擬卽貪得爲心則必顛倒是非淆亂黑白入署則謟諛蒙蔽官長在外則魚肉鄕愚之輩官受其累民受其害此種紳董不如無有之爲愈矣當時世風古樸一官到任訪有廉明公正之人必造廬敦請今則不待敦請先事讚營向之敦請儼處以鄕老寶師之位現必給予諭單則董事之名始定或者謂無諭單之時董事不受官之節制於公事苟有不合官亦無可如甸　　諭單則董事受制於官當存顧忌不知愈　接　　之人其心愈不堪間并有鑽營此諭單者其居心更安可問耶昨報紀江寧某劣董所辦團練之處適與句容壤地相棧越境派捐句容民人告以本境亦在辦團何能更爲鄰邑出費劣董遂以勢相迫民人忿不能平投各大憲衙門環控藩憲以該董膽大妄爲飭江寗縣立提到案傳句容民人對質知所控屬實卽將該董重懲吊回諭單立子黜退想此種劣董必係鑽營而來欲圖中飽幸爲句容民人控告該董不得施其会倆然該董至於越境派捐其本境之勒索苛派不問可知現在各處舉辦團練旣無公欵可籌勢必捐之民間而捐事必經董事之手董事而卽公正百姓已不勝具苦若如江寧之劣董辦事則民之受累伊於何底耶江寗某劣董因越境而敗若僅搜括本境則民人隱忍誰得發其覆哉如此董者比比皆是所願地方官愼選賢能毋使爲地方之害若待控告而始黜退則民之受害已多亦已晚矣 
[本館接奉電音]  
　　昨日午後京師飛電傳來上諭四道敬謹譯登○八月二十四日奉上諭裕長奏特叅庸劣不職各員請分别降革另補一摺河南盧氏縣知縣蕭恩普聽斷不明辦事任性前署邱縣候補知縣裕明居官貪暴縱役殃民濬縣訓導朱昭度不守本分難膺司鐸署修武縣典史候補巡檢刁成春性躭安逸捕務廢弛固始縣典史江宗海行事荒謬不堪造就均著卽行革職沈邱縣知縣汝慶長年力已衰難期振作惟係正途出身文理尚優著以教職歸部銓選蘭儀縣知縣普祥辦事竭厥不洽輿情著開缺另補代理河内縣候補知縣陳錦行爲猥鄙罔識大體著以府經歴縣丞降補以肅官方餘著照所議辦理該部知道欽此同日奉上諭魏光燾奏道員報効本缺節省銀兩作爲官墾經費據情代奏等語陜西督糧道升允於道缺内節省浮費每年提錫四萬兩作爲旗兵屯墾專欵及開闢荒地經費實屬深明大義公爾忘私升允著賞加頭品頂戴所有報効節省銀兩卽著分季解交司庫聽候撥用仍由該撫按年專案奏報該部知道欽此同日奉上諭方今時事艱難凡練兵籌餉察吏恤民諸務需才孔亟惟求才之要首在知人大臣以人事君必須登明選公羣除私見而後羣材彚進各效智能用成自强之業嗣後中外臣工務當共矢公忠力臻上理凡進退人材均須循名核實勿以保薦援引爲樹私植當之謀勿以徇隱欺朦爲巿恩見好之地獎善勿濫懲惡勿寛庶幾大法小廉吏治蒸蒸日上用副朝廷勵精圖治之至意欽此同日奉上諭我朝列聖相承型方訓俗聖祖仁皇帝頒諭十六條世宗顯皇帝廣訓約共萬言涵育薰陶民心固結仰懷祖訓歴久長新凡我臣民皆當愴守爲特申諭各省督撫及有地方之責者凛遵列聖疉次諭言切實宣講凡京外書院學堂皆以講明聖諭廣訓爲根本並責成各府州縣教官躬蒞其事俾海内外臣庶咸知綱常名教之重以正人心而厚風俗毋得視爲具文欽此 
[籌欵述聞]  
　　廣東中西報紀剛子良欽使奉命來粤籌餉兹聞議籌五百萬爲餉項之需先向現任地方官次及殷富紳士勸捐以裕國課併清查鹽釐兩項積弊曁各官局辦理事宜一則剔除弊端一則廣勸報効或者欽使素爲紳民所欽仰區區之欵量必踴躍輸將無難集腋成裘也查廣東釐務處所大廠十小廠二十餘從前每年貨釐進欵連茶木等釐僅二百萬有奇近年比較加嚴進欵亦遂加多然極其量不過二百四十萬兩至前月督憲譚宫探仰體朝廷籌維至意極力整頓將十廠每年加多比較計都城二萬新塘一萬河口三萬後二萬菉二蘭萬白沙一萬江門二萬蘆包二萬石龍五千四會六千亦不過十六萬餘兩自剛中堂來粤籌欵後擬每年再加數十萬前後統計當可得三百萬然比較仍非實數釐務積弊向來最深恐所加仍無把握以廣東商賈輻輳物力豐盈每年抽 
 
 
] 

Page 2

 
 
收斷不止此刻聞有某富商等糾集鉅股擬請句釐每年情願報効三百五十萬兩中堂上維國餉下洞商情或當俯如所請也又聞剛中堂前在江南籌欵署理蘇松太道曾觀察經郛首倡大義概解宦囊自認報効十萬中堂此次來粤復伸明此議諄勸僚屬勉力報効計廣潮謙三府及六大三陽號稱美缺均在當報効之例云又聞廣濟醫院紳董連日齊集七十二行商以期妥議章程具詞禀覆無如行多人衆議論不一久而無成惟聞中堂主意則欲將各廠委員裁撤所有行釐坐釐臺砲經費補抽釐局四項統歸本行商人自抽自繳約計每年可得銀三百七十萬兩而員司丁役薪工以及各廠辦公費用漏巵概行歸公歲中又可增銀約三十餘萬兩此係涓滴歸公之言但各行商以事務紛繁難歸劃一且巿鎭棊布商力單薄遥制甚難多有不敢承辦惟聞有等巧於謀利者則欲乘機創辦商務公所禀請給諭包辦但未悉中堂果肯俯如所請否耳至於各官報効現聞亦經議定除三府九縣歲各報効二萬金並聞運使報効三萬金廣糧廳報効六千金其餘各缺歲入約三千金者亦須報効二千金云 
[撫軍接篆]  
　　蘇州訪事友來函云新任江蘇巡撫鹿芝軒大中丞於本月廿二日行抵省垣隨卽乘輿入署筮吉廿四日午時接篆屆時護撫憲聶仲芳方伯飭監印官陳明府用黃亭恭舁關防導以鼓樂送至撫署中丞降階迎入供奉大堂隨卽朝服至香案前望闕三跪九叩首恭謝天恩旋易公服行拜印禮然後升座受屬下諸文武叅謁至聶方伯交卸撫篆後擬往金陵謁見兩江督憲劉峴帥然後束裝北上人覲天顔 
[粤學回省]  
　　粤東訪事友來函云學憲張冶秋閣學巡試陽江現已事畢於八月十五日回省卽登岸進署各屬應試士子日前早經府尊懸牌示知刻已齊集省垣聽候示期考試想濟濟多才當亦磨勵以須一試奪標手叚也 
[揚試改期]  
　　揚州訪事友來函云府憲沈碧香太守前奉江蘇提督學政瞿子玖大宗師行知飭於八月十八日舉行府試遂通飭各屬并出示曉諭在案兹因疉奉憲札嚴催親往下河一帶履勘秋成不得已將試期改緩數日擬定八月廿四日考江都廿泉儀徵正塲廿七日考興化東台正塲三十日考高郵寶應正塲九月初三日考泰州正塲刻已牌示轅門故日來與試諸君無不摩厲以須思於童子軍中小試一鳴驚人之技也 
[火警傷人]  
　　杭州訪事友來函云杭省弼教坊大街有山東人某甲在彼開設小茶館其樓上賃與同鄕人某乙乙以販賣熟牛肉爲生素有烟霞之癖俾晝作夜必至日哺方起本月二十二日七點鐘時正當茶客滿座而乙猶在黑甜鄕中忽聞樓上爆烈之聲羣起視之但見烟燄迷茫滿室通紅火已外越茶客大半遁逃霎時間火已冐穿屋頂鄰人忙亂非常旋有某義集水龍疾馳而至談法拆斷火路約歴一點鐘之久始行救息焚去房屋四間而乙已葬於火炕中矣其肇災之由大約乙身倦熟睡忘却息滅烟燈以致延燒蚊帳所致此亦不過擬議之詞耳其帮同救火者有二人爲飛瓦所擲中於頭顱幸皆無碍不過略受皮傷也 
[武林官塲紀事]  
　　杭州訪事友來函云浙江巡撫部院劉大中丞懸有牌示略謂照得天氣漸寒本部院定於本月二十五日換戴暖帽仰闔屬文武各官軍民人等一體遵照○浙省藩憲惲方伯於本月二十二日牌示云西安縣典史鄧滌廻避與遂昌縣典史陳星涵對調又紹興府闌塘通判缺現以候補班先通判高耀祖請補嘉善縣知縣缺現以卽用知縣汪清麒請補海鹽縣知縣現以卽用知縣嵩瑞請補江山縣知縣缺現以曾任實缺知縣周緒益請補杭州府司獄缺現飭准補是缺之金綰章赴任○前乍浦理事同知葆司馬謙經上憲保升知府歸府班補用時適司馬管解黃茶入都卽行引見刻已領憑回省於二十二日禀到銷差○江于各防營砲船前曾起岸修整現已竣工由統領李副戎擇於二十一日拖帶入江以便分撥各營應用 
[蘇省官塲紀事]  
　　蘇州訪事友來函云太倉州蔣直剌體梅前因政躬不豫請假調理上憲允之所遺篆務札委鎭洋縣吳大令鏡沅兼署兹直剌已喜占勿藥詣轅銷假署藩憲陸方伯爰於本月二十四日牌示飭回本任○奉賢縣典史徐少尉承乾因事經上憲撤任遺缺經藩憲委候補巡檢鄭少尹興貴署理 
[神京雜俎]  
　　京師訪事人云今歲夏季亢旱七月杪又時起烈風天氣冷暖不常晚禾因之歉收早稻亦不免减色八月初糧食漸貴數米而炊者又不免躊躇無策矣○珠巿口某木廠承修武衛中軍營箭臺庫房領去工欵之後輙復停工增價統領某君惡之將商人送交部收禁究治八月初工頭某甲糾率土木工作夫匠百數十名至前門外三元井劉姓門前坐臥喧嚷索錢索食有知者謂劉係木廠主若輩因執事者被押故向主人索取工貲也○奉天招來馬隊四營曾經請欵新建營房旋於七月杪一律蓋齊某營統領以房屋矮小材木亦大遜於三營不禁勃然大怒一併拆毁責令營官哨官賠修○永定門外電氣車初開時生意頗旺近則大爲减色每日只三車往返尚有虚座甚至每輛只載三五人或一兩人不似從前擁擠蓋因永定門至馬家堡程途不過五里定價每座八百文初時人喜新奇久則不免惜費將來天氣嚴寒遊人寥落生意恐更有减而無增矣○南横街西首有張甲者其先人以堆疉假山致富人呼之曰山石張舍旁自起花園一所園外與右安門城闉相接地甚幽僻八月初某日忽有赤體男屍倒斃園外牆隅近覘之項有繩痕係被勒死者事聞於官初五日卽由三城會騐初六日復經五城會騐迄今案無頭緒張甲殆不免稍受株連矣 
[南海秋濤]  
　　粤東訪事友來函云廣東熟膏牌費自改歸商人繳餉承辦省中各店恐將來該商派人監售吊簿稽查諸事必多不便因糾合各店暫行歇業一時有烟霞之癖者無從購覓中心未免惶惶口來永安堂商人創議自販烟土數十箱雇人煉膏分局售賣已於東西南北四區設店户十餘間以便居民就近往購想此後黑籍中人當可無糧絶之虞矣某日有某營勇往榖埠妓艇索取節規不知因何齟齬致龜鴇糾合多人與勇丁互相兇鬥槍聲砰不絶當時雖未轟斃人命而二勇丁已因此墜水身死事後該廠弁禀請地方官蒞騐緝兇各妓舫恐遭殃及日内已紛紛遷避一空崔護重來恐不免人面桃花之感矣○南海某鄕某絲房於本月中旬某夕突有賊匪四十餘人各持槍械蜂擁而入將所儲之絲搶刼一空然後從容呼嘯而逸事後檢點失贓聞值銀以鉅萬計該匪徒亦可謂目無法紀矣 
[漢皋解佩]  
　　漢口訪事人云漢口保甲局自聶福田明府接辦以來地方積弊難除而拐風依然不絶三街六巿嗚鑼尋孩之事日必有數起所冀有牧民之責者設法嚴拿俾閭閻得以安靖也○鄂省創辦製蔴局事當創始規模未定但局屋早在紡紗局下首擇地動工現已一律落成九月初間想可開辦也○漢陽馬家湖附近荒村每於夜深之候常有匪人匿跡其間行刼財物行人皆有戒心○襄河之水源源而來臨流一望汪洋無際高與岸齊居民惴惴倘再繼長增高則澤國興歌恐不免也○鄂撫于大中丞政體違和已有旬餘現聞天相吉人已喜占勿藥矣○本月廿一日日本到有兵艦一艘名高雄泊於漢口英租界江岸此來聞有要務須躭擱數日開行下駛○湖北武昌府屬武昌縣定於本月廿四日舉行試事 
[操演西團]  
　　昨日午後三點鐘時寓滬團練西兵齊集英租界黃浦灌新關前隙地排齊隊伍由大馬路至賽馬塲操演各種陣法至薄暮始回 
 
 

Page 3

 
 
[禁堆垃圾]  
　　南巿祥記馬頭新馬路旁向有公地一區業經署江海關道曾經郛觀察勘明地址擬在是處建造官廳一所而近處居民仍將垃圾穢物堆積於旁馬路工程局會辦委員司徒貽芬司馬訪知後立卽出示曉諭略謂按得此叚公地前雖係囤積垃圾之所現已經道憲詣勘地址建造官廳將所有垃圾一律挑除凈盡仰左近居民鋪户人等知悉嗣後毋得再將垃圾傾倒該處地上如敢故違究罰不貸切切特示 
[移提訊究]  
　　前年山東人胡長興由原籍挈帶姪女榴英來滬住新閘至今年四月間被鄰居婦人李氏轉託江湖算命吳少棠爲媒許字南翔鎭某姓子爲室將榴英送去成親一去不回胡長興將李氏控諸巡防局移送上海縣署訊追縣主王欣甫大令派差查提吳少棠並無下落訪悉榴英現在南翔某烟館中想被吳少棠價賣也據情禀復大令卽行移文嘉定縣請縣主章大令就近查提榴英解滬訊核給領不知果能提到否 
[落魄堪憐]  
　　湖州府歸安縣人卞榮增因投親不遇流落滬江前晚在法大馬路永興里弄内偃臥於貨箱上被巡街西捕所見拘入捕捕解奉讞員朱森庭明府訊供據供年廿三歲湖州歸安縣凌湖鎭人學名卞建屏乙未科試蒙陳宗師取入歸安縣學第四名叔父名寶成號調臣現在江寗府署爲刑席親串王松丞現在絲業會館爲董事此次由江寗來滬因不知檢束以致倍形落魄求公祖格外施仁感佩無旣明府得供仍著押還押飭探至絲業會館查明禀覆发果屬實卽交王董保出送回故里 
[被竊報捕]  
　　有柴姓者住居英界放日前被宵小竄入房中竊去嵌寶金手鐲一雙及另星什物知悉後投報捕房由包探陸阿九緝藉帶入捕房捕頭著押候解送公堂請辦 
[詣騐斃犯]  
　　改過局押犯華順元前因濕腫送普育堂醫治無效於前晚病故堂董函報改過局委員陣二尹卽報知上海縣王大令查悉此案係保甲總巡局所送卽轉致總巡至傍晚時始由戴子勵明府函復至縣略謂該犯華順元蘇州吳縣人向在本城新北門内爲紅木匠年三十歲於今年五月初二日因向同業李阿福拆梢爲同業公禀請究訊得該犯屢次拆梢情實當發改過所今旣病斃查無屍屬請卽蒞堂騐明收殮王大令立卽帶領刑仵書差赴堂相騐升座訊據堂丁朱景元供此犯實係病斃呈上藥方大令卽飭仵作騐明週身並無傷痕委係因病身死大令親視無訛塡明屍格由堂給棺收殮發交地甲厝壇標記候召屍屬認領騐畢回署時已鐘鳴七下矣 
[搭客跌斃]  
　　甬人某甲向以販售古董爲業昨日乘大東輪船自杭來申甫至馬頭因急欲上岸偶爾失足顚踣於下經旁人設法扶起業已氣絶經人知照屍屬前來備棺收殮 
[乞兒倒斃]  
　　昨日南巿太平馬頭左近空地上有一乞兒倒斃於彼由十六鋪地甲查悉後訴知丐頭立卽投報善堂然後給棺收殮昇厝荒阡 
[墜樓受傷]  
　　粤人鄭某携其梅鶴稅居於美租界天潼路某號房屋内生有一子年甫九齡鄭愛之如掌上珠昨午其子因在樓窓嬉　偶爾失足墮下傷及頭額及足骨等處血流如泉經人舁送同仁醫院求治醫生騐得該孩左足傷勢頗重未知能免殘廢否 
[凶終隙末]  
　　有甲乙二人素來交好甲向在某洋行生理乙則日事游蕩偶有急需時向甲通有無習以爲常詎乙心懷叵測與某丙串同糾甲至西薈芳某妓處賭博致輸去洋銀四百六十元甲被騙後見乙頓時闊綽頗滋疑竇訪聞之下委係乙之串局不覺忿甚定欲得而甘心前晚甲身帶利刃在某戲園與乙遇見卽將乙扭住突出利刃向剌幸乙眼明手快卽時避過後經其友再三勸開聞申尚不肯干休不免一翻肩舌也 
[上海縣署瑣案]  
　　前者談際雲投縣控姪孫炳春盜賣公地當經縣主王欣甫大令訊供以兩造各執一詞未經判斷前晚復倩帮審委員馬清渠明府提訊談際雲供有祖遺公地係三房公産所收田租爲修理祠堂祭祀等費前有地販馮振揚向小的欲購因係公産不敢擅專　卽私誘姪孫炳春盜賣得價洋一千五百元炳春獨自吞没係談阿連爲中串賣務求併究談炳春供此田由祖父遺下並不知是公産故敢售賣得洋六百元談阿連供是同族當時據炳春言明該地係伊自産是以爲中地保亦經蓋戳馬國泰張孝山同供係談姓親戚該田確係三房公　炳春不應獨賣况地販馮振揚並非不知公産瞻敢串賣求鑒蔡月忠供是二十七保十三圖地保不知地係公産故爲蓋戳惟談際雲亦係地賑前曾被人在英界公廨控告濳行避匿小的被累甚深故小的不信伊言明府得代著談炳春將售地價洋六百元限十日繳案給予談際雲爲條理祠堂及祭祀之費不准私用分文蔡月忠不應擅爲蓋戳判責二百板著各具切結完案○本邑閔行鎭人錢招榮卽錢萬選前因唆訟由縣訊責發押改過所旋卽脫逃聳使伊母投臬轅上控縣差將子毁屍滅跡等情朱謙訪札行到縣王大令奉札後飭差嚴拿到案前晚倩馬明府提訊錢供小的前被張榮壽等毆辱來案控告未蒙訊結今正欲投案訴請究辦突被差夥誤拘明府怒謂爾之健訟案如山積前將爾發押改過所瞻改乘隙脫逃仍不敢悔復聳母上控揑飾重情冀動憲聽爾之稔惡實堪痛恨著收入自新所候再嚴訊申詳上憲照例擬辦以儆刁訟 
[照錄電報滬局乞振公所接餘上辦振公所來函]  
　　笙郊蓮山丹書輪輝杏林渭根若采廣蓉啓惠韻琴鄕台大善長大人閣下敬啓者今夏家鄕遭水以後民居蕩折比户瑣離慘惻之情不堪言狀歴經查明餘上受災各村待振丁口不下十餘萬人仰蒙省憲遴員放振分别撫卹兩邑災黎更生獲慶無如災深地廣措錢殊難如上虞上自三界章家埠下及外梁湖江之兩岸七十餘里水高平地三丈有奇低亦數尺不等民房坍塌田稻無收此爲受災之極重又如上虞之百官以及餘姚之西横河以下沿江一帶綿亘百里屋宇均有衝坍小里堰以下潮江及下沙畈低窪等處田稻已無收成此爲受災之次重若虞邑之田家姚地之五車堰及南湖北湖兩處約有一二分收成其被災較他處稍輕又如姚地之馬渚虞地之東門外及前江各地方秋收約扯二三分其被災又次之如虞邑之崧夏白馬湖以及夏蓋山謝家塘沿塘一帶直至姚地之黃家埠臨山湖地第四門等處約扯四五分收成其被災又次之此爲兩邑受災輕重之情形也最可慘者當其遭水之時四處浮厝隨波漂逐骸骨摧零天降奇災何存亡之共罹斯厄耶乃一波未平一波又起邇未沿海一帶所種棉花因雨水過多晝行捐壞人心逐漸浮動已由該居民赴縣告荒且餘上稻田間有二抽者亦因晴少雨多盡成腐草刻下勘得災情如是之重災區如是之廣若不急籌振撫卽無以蘇及羣生弟等疉次籌商並隨時會商縣主一切應辦振事現僅粗有就緒祗以捐項無多爲日方長擬卽先設平糶次辦冬撫春撫各事蓋平糶祗濟窮黎之乏食者惟春冬兩撫庶足以惠及飢民刻因待哺孔急祗得暫顧目前凡平糶之先後卽以受災之輕重爲準統計餘上兩邑應設平糶局所不下數十處每日各局出糶之數非一千餘石不可若自本年八月間開糶至來年三月停止共計八個月加以冬撫春撫在内非籌集三十餘萬元斷不足以資挹注此外修堤築塘等費尚不在此列弟等通船籌畫勢難爲無米之炊除已蒙在滬在鄂諸鄕台各大善長首先捐助外原有不敷之欵爲數甚巨現雖會同兩邑縣主邀集耆紳勸募本地殷富題捐無如餘上係屬瘠士加以受災之後各捐户已有力不從心之勢兼之四鄕棍徒强搶硬索以致家道殷實者刻已紛紛遷徙遠適他鄕弟等雖苦口勸募唇焦舌敝捐數亦屬無幾再四思維惟有籲懇諸大君子始終成全廣爲勸募惟冀多多之益善庶可集腋而成裘此不獨災黎共沐宏拖　弟等亦無不同　　戴也肅泐布懇敬請台安惟希亮照不備鄕愚弟屠成杰楊世珍金昇經文等同頓首 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[解回取]  
　　今夏有馬雲山錢阿二到川沙向王阿順索欠當有薛　山向馬勸說馬卽將薛桂山捆縳下船駛回上海薛之家屬訴知地保張根山來滬尋人旋與馬甲遇詢問薛桂山言語支吾扭送縣署請追王欣甫大令將馬管押兩月尚未交薛到案砦亦不後催查馬原籍川沙想必薛已歸里日前派差將馬解赴川沙請陳桓士司馬查明　是否回家昨據川沙廳陳司馬仍將兩馬解回文開兹已查明薛桂山業已回家惟訊馬等供稱祖籍確係川沙惟自幼在上海習棕榻生意川沙人也生疎無人具保應卽解還取保發落王大令卽著覓保顧阿和到案具保諭令如再滋事定予治罪 
[上海巡局紀事]  
　　船户蔣子卿前日投二十三七鋪巡防　禀稱前曾文定王顧氏之女名媛媛者爲室現今方擬完姻而探問媛媛忽然走失不得已投案禀求提追局員邱幼齡二尹准詞提王顧氏到案質訊據供女兒媛媛於數日前出外購買煤油一去不回小婦人已倩人四處招尋至今尚無下落二尹諭以從速邀同媒証將女尋到方可無事並諭蔣帮同尋緝一併交人保去○本年四月間有住居南　陞家供左近之江北某邑人王川六因失去金耳環一副洋銀百餘元當時不知誰人所竊遂在門首謾駡有比鄰小烟館主王阿六挺身而出向之爲難旋被王川六扭控二十三七鋪巡防局局員邱二尹提訊之下於晚間親帶勇丁往阿六處查獲車夫甲乙兩名先後供認耳鐶等物係王　大所　迪提阿六到案嚴訊供贓物均已交與妻子現妻子被陳雲山領去少右匿避何處二尹遂將此案移送上海縣請究迄今案懸多時尚無竭倪至並日縣捕在大校塲地方某茶樓見陳在彼啜茗當卽拘局轉解縣署縣主王欣甫大令查核案卷阿六係案中要犯遂派役往二十三七鋪巡　局禀請派勇恊提局員某二尹遵卽添派勇甲將阿六提到交該捕帶回歸案訊辦○前日有董寶興董小安兩人在南巿包家宅中白來水工　處濳入竹籬希圖行竊當被管門洋人所見拘解諣昌廟巡防局請究局員馬午橋叅軍提案研訊之下判令各枷號五天發犯事地方　衆候　滿　放○偷兒李長壽昨晨混至自來水工程廠内竊取煤斤亦由管門印度捕當塲獲住拘解高昌廟巡防局馬叅軍提訊後　責二　板交　驅逐不准逗留○東洋車夫甲乙内丁四人前日均在路旁團坐賭博適爲巡防局勇查見一併拘住解送局中馬叅軍訊悉情由判令各責一百板斥釋 
[英美租界公堂瑣案]  
　　寗波人夏阿和向在工部局充掃街之役家住中泥城橋附近生有一女年甫八齡日來甲妻臥病在牀甲令女出外購物略一遲延卽加扑責繼復扭至泥城河畔意欲抛入河心適爲二百八十號印度捕所見拘入捕房昨日解送公堂禀請訊究夏供妻子臥病女兒不肯操作故略爲恫嚇並非眞欲將女溺斃讞員翁笠漁直剌商之梅繙譯官以夏竟欲溺斃親女實與禽器無異著交捕房管押一月其女暫交官　留養俟母病痊愈來案具領○王玉山卽王老么因案管押蘇州新闢租界總捕房内偶一疏虞致被逸出捕頭以王係要犯特縣賞洋三十元倩人四出尋緝刻由　役凌振查知王匿跡滬上借寓寶善街利生小客棧因協同包探秦少卿拘押捕房昨晨解送公堂蘇州捕房聞之卽備文派差將賞洋呈案請准帶回歸案訊辦直剌准之飭將賞洋給秦探凌役領去○包探石金榮解梁阿堂到案禀稱此人在小東門外十六鋪攫取林祥記洋貨店内洋銀五元逃至閘北被店夥追獲扭入捕房捕頭令解案情究林祥記店夥申訴前情梁供稱實因竊極無聊不得已而出此下策直剌判責二百板管押兩月○句探胡瑞龍禀稱張阿四徐寶生串竊吳阿添家衣鞋等物拘獲人贓送請究辦吳投案領贓張徐二人供認行竊直剌判青徐二百板張逐出租界○句探劉升堂解周丙奎韓春濤到案禀稱二人飭酒過醉在路毆擊雉妓周桂蓮周妓投案申訴前情周韓同供以後不敢矣直剌判各責一百板以儆○二十六號華捕禀稱漆匠附渭元沈金山毆傷同業徐阿坤陳阿四現在醫院療治今先將三人解請訊究直剌著押候徐陳傷痊再訊 
[法租界捕房瑣案]  
　　蘇州人屈巧生在英界尚仁里沈阿士家爲龜奴某日揑造局票誘妓沈金蘭至法界侑酒秉間舁至城内藏匿沈得悉後卽投法公堂控告經朱明府提屈至案訊供押交妓女沈金蘭昨日又提復訊屈供督父向與沈妓有染此妓由叔父買來明府謂有甸憑據供　律據現在沈處明府仍著還押候傳原告將筆據呈候核辦○張桐生與柯錫春在總巡局涉訟因張住居法界小東門由局栘請朱明府提案訊供明府恐有不盡不實准交永泰魚行保出詎張卽乘間逃回横沙近奉道憲來文著保交案昨日明府又接得南巿久大愼　來函稱該號商船祝升平失去方鐵錨等物被張撈取除追還外尚少鐵錨二只棕繩一條請爲附追明府准之○陸禮慶葛渭元王　虎三犯前在火塲乘間攫物爲包探拘獲解送明府訊供判各枷號半個月發火塲示衆昨已期滿命帶案疏枷照原斷各責三百板從寛釋放○跑灘賊朱金堂錢阿六爲包探拘獲解經明府訊供判各枷一月昨已期滿命蔬枷照原斷各責五百板釋放○王阿二李阿和在途攫取鄕婦布疋當塲　獲解經明府訊供昨日著照原斷各枷半月期滿責釋○吳阿和在城河浜畔捋取小孩手鐲爲巡捕拘獲解經明府訊供著先行枷號一月期滿責放○陳雲生竊取泰和米店鐵箱一具當塲追獲解經明府訊供著照原斷先行枷號半月期滿責放○偷兒沈海泉陳阿虎朱金富竊取太古棧胡椒若干售與南巿新泰樂材行由失主報捕拘獲解經明府訊供著照原斷各責三百板押候弔贓核辦○偷兒陸少泉徐敬卿王福生均經明府訊明押候分别責懲昨日命提案著各責二百板釋放 
[美租界捕房紀事]  
　　昨日天將破曉時有小竊倪阿發至唐家弄某甬人家撬門而入竊取衣被等件携之而逸旋爲包探查獲弔出原贓一并拘送捕房押候解送公堂禀請讞員翁笠漁直剌訊辦○昨午跑灘賊王　三混入外虹口碼頭上竊取舊鐵若干磅正欲户荷而逸爲巡　拘獲送入捕房押候究辦 
 
 
 

Page 10

 
 
   
 
 

Page 11

 
 
   
 
 

Page 12

 
 
吳淞火車八月廿六日上午八點鐘上午十一點下午一點半下午四點鐘 
寗波江天又下午三點温州普濟又又蘇州杭州小火輪又下午四點 
烟台威海衛旅順大連灣黄縣萊州北直隸府萊陽登州府大致遠又沽北戴河塘山天重慶下午六點晚八點至九點 
牛莊牛莊城海城遼陽　天台灣又又 
香港汕頭由香港轉寄澳門瓊州龍州蒙自思茅北海那支皇后又 
汕頭香港廣東梧州太生又又 
鎭江揚州淮安清江浦宿遷台兒莊南京蕪湖大通九江孤嶺漢口沙市宜昌重慶鄱陽又又 
 
