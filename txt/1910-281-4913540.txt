# 1910 - 281 - 4913540

 

Page 1

 
 
   
 
 

Page 2

 
 
上諭 
[監國攝政王鈐章九月十四日内閣奉]  
　　上諭盛京副都統兼守護大臣多文由防禦荐升翼長恊領遞升盛京　副都統兼这護大臣老成稳練克勤厥職兹聞溘逝軫恤殊深加恩著　照副都统例賜卹任内一切處分悉予開復應得卹典該衙門察例具　奏欽此旨盛京副都統著德裕補授並兼福陵昭陵守護大臣欽此上諭盛京副都統德裕著兼署金州副都統欽此軍機大臣署名奕劻　毓朗好桐徐世昌宫門鈔九月十四日召見軍機李維諴論說 
[論資政院應提之議案（樊）]  
　　資政院開院方數日。議員提出之案。未有所聞。記者竊以爲際此千金髮之時局。爲議員者。正宜發抒讜論上備朝廷之採擇。下盡代議之責任。而所建之議。尤宜提挈綱領不可但就枝節瑣細之事以立言。蓋今日吾國所以百孔千凔其受病實在於本源能就本源下藥則此凔孔皆可立愈。此議員諸君所宜知也。謹就鄙見以爲今日議員應提議者條舉如下。一曰急開國會。國會之利。盡人所能言。而今兹所據爲口實者。則宜但。就財政一事。蓋年來財政愈紛。清理亦有名無實。因國家財政。措施之。不善。而國民經濟。乃大蒙其影響。試觀今日生計之危迫。幾有全國破産之現象。長此無策。外國商業。大受。損害。則必實行其監督財政之謀此可斷。言者也。爾來借債之說。又紛騰於政界。夫使監督未有機關則。以現政府。之借債。能保其必獲借債之益而不蒙借債之害乎即以增添租稅一事而言。吾國民平均之擔負額。未見過重。然以此時而言加賦增稅則未有。不。釀風潮。者凡是數者皆政府今日最爲困難之問題。然苟國會一開。則無論借債。無論增稅皆可無弊。今苟。乘機。要求。易於動聽。此議員所應提議者一也。二曰速設責任内閣立憲之國。無論政府與政黨皆有其政綱焉有政綱則其所行之政自有一定之標準不至凌亂無紀矣。今吾國政府果有政纲乎。樞臣與樞臣互執意見。部臣與部臣互争權限。疆臣與疆臣互守畛域其結果則各樞臣若各謀其國家也者。各部臣若各愛其國家也者。各部臣又若各保其國家也者。所行之政。矛盾百出。所用之人。新舊雜陳。從無有。統一之政策。一貫之宗旨者。則未有責任内閣之故也今誠能速。 
　 
 
 

Page 3

 
 
設責任内閣。以總理大臣統一各部。以各部大臣輔助總理中央行政機。關旣有。握持之。人地方。復能舉其分治之實。則不至凌亂如是。而庶政克。舉矣。此議員所應提議者二也三曰敎育案。强鄰相逼亦已急矣。練陸軍則僱傭之兵難恃。興海軍則鉅大之。費難籌竊謂宜遵尚武敎育之詔旨。實行軍國主義師德國之舊制。練二萬萬之民爲國民兵。其法使各省各城鎮鄕各圖各村皆遍立體育會。查取户籍。除已入學校受體操者外。其餘之人。皆强迫入會使習兵操而全國學堂。自簡易識字學墊以至初等高等小學中學專門高等師範各學校亦皆一律注重體育。又宜設法獎勵之必。使於十年之内。無人。不具完全軍人之資格。無人不受完全軍事之敎育如此兵旣可恃。而費。又省。一旦有事。荷戈而出。旣嫻於步伐進。退之功。又審乎愛國忠君之義。用之不盡。召之無窮。朝廷旣省養兵練兵之費。而收用兵之効。誠今日最。要之政。策此議員所應提議者三也四曰外交。立憲各國於外交之事除涉秘密者外。議院有討議與聞之權。而民主國議院。尤能主張外交之政策吾國議院未立。今則院名資政。其範圍較之議院僅僅。參與立法者爲尤廣故今日外交之方。針資政院。尤有權議及之。也人今日横梗於吾國民眼前之問題非即日俄協約乎。協約成立之後。日本首先併韓。今則南满增兵。已逾五萬。俄在北满。亦增兵十二萬餘蒙古方面。亦時增其兵額。其意何居。不問可知一旦满蒙有。事。吾國。大局夫豈堪問。故爲今之計。宜速聨合美德奥三國與之同盟。考今日國際圑體中。美最孤立。德奥二國。在歐洲方面勢亦。甚孤。俄日協。約旣成。俄不妨日可。以轉擾歐洲。故德奥。之防俄宜急。今我誠能與美聨盟。利用其資本之輸入。則實業可興。國富。可殖。誠能與德奥聨盟使俄國於。東亞西歐。皆有所顧慮牽掣。以分其。勢一旦有。事則德之。海軍尚堪我助。而俄日可。殺其。圖满之謀夫歐洲。除俄以外。英德其最强者。也德旣盼我。英豈助俄。以自危其印。度且近。年日本舉動。失歡於英者甚矣。同盟約满未必繼續。則日俄之。孤危立見。吾誠能。趁此時。機聨合美。德奥。三國結成同盟。豈止救眼前。之危亡。而已。哉此議員所應提議者四也。以上四事。並舉則有功獨施則無効资政院諸君。果能洞逹世變深曉時局。具有政治上之智識者當不以鄙言爲謬此則記者所旦夕禱祝者也專電 
[電一北京]  
　　某駐使電告外部俄國预備路礦商財軍敎各政於修訂中俄商約時提議 
[電二北京]  
　　樞垣電寄駐藏大臣聨豫喇嘛煽衆生事應密行勸諭解散愼防生變 
[電三北京]  
　　樞府得某省督撫來電謂有大帮革黨北上當日密諭民政部隨時嚴緝妥行防備 
[電四北京]  
　　憲政館奏新官制未定俸章碍難釐訂請將官制提前頒布奉旨依議 
[電五北京]  
　　國會事攝政王有縮短五年召集之說 
[電六北京]  
　　慶親王定十五日接見國會代表圑 
[電七北京]  
　　川路公司電禀郵部請速派詹天祐來川專辦路事 
[電八北京]  
　　度支部奏請簡派大員盤查金銀庫儲奉旨派出睿親王唐景崇 
[電九南京]  
　　江督張制軍准十六日來滬與各紳商面商維持滬市辦法緊要新聞一 
[督撫公費將交資政院議决北京]  
　　度支部澤紹陳三堂日來迭與各樞臣提議以各省督撫公費數目迄今尚未釐定查此項問題最爲緊要一日不解决施行即積弊日甚一日三堂討論良久仍無實在辦法現擬將此問題奏請咨交資政院作爲該院議案 
[洵貝勒關心資政院北京]  
　　聞海軍處日昨接到海軍大臣洵邸電諭畧謂本大臣遥悉資政院已經開院不勝歡忻美國報紙現均接到電傳新聞多表歡迎之詞惟其詳細情形示能洞悉望將開院後一切詳情電覆以備查核 
[民政署組織之内容北京]  
　　各省警政歷久毫無起色推究由來因其權力太小不能實行舉劾府廳州縣之故現因度支部有改設度支司專管財政之說民政部擬請設民政司由民政部直接監督以舉行内務省之職其原有藩司職務除財政外皆劃歸該司管理民政 
 
 

Page 4

 
 
司署内分科治事即仿民政部設司之法爲民治警政營繕衛生四科其科長定爲四五品以原有候補道府充之民政司設立之後所有巡警道擬一律裁撤或改充警政衛生各科科長 
[巡警學堂職員新定獎章北京]  
　　　民政部奏稱臣部奏設京師高等巡警學堂及督催各省照章設立省城高等巡警學堂並優予學生獎勵迭經奏明通行在案惟敎授管理各員應如何獎勵尚無定章前以創辦之初各省於學生畢業獎勵之時有將辦學得力人員臚列成績墮案奏保者率皆酌核情形分别請旨辦理現在警政推行日廣各省巡警學堂大都依限成立將來警學日興辦學獎案自必不少不得不籌劃一辦法以示實事求是之意臣等公同商酌擬請嗣後京師及各省辦理巡警學堂出力人員獎勵即查照學部成案凡在高等巡警學堂敎授管理三年以上一切辦法概遵照部定通行章程確有成效者准按照尋常勞績奏明請獎其接續敎授管理至五年以上者方准照異常給獎其敎授管理不及三年或雖及三年而無成效可觀者一律不准請獎至各省辦理學堂人員應由督撫預將履歷清册先行送部立案以備考核奉旨依議 
[學部奏獎方言學堂學生北京]  
　　湖北方言學堂學生經鄂督瑞莘帥於六月間連同自强補習畢業生奏請獎勵奉硃批學部議奏上月杪始經學部議准略云湖北方言學堂侮自强學堂改辦第一政學生於光緒二十九年十二月入堂肄業定章五年畢業至三十四年已满畢業期限原撥比照京師譯學館章程請獎嗣因此班學生非由中學升入詳閱試卷尚非高等程度照章請獎未免過優當經臣部核覆准照中學堂章程辦理此次該督奏請照章給予拔貢優貢嵗貢各項獎勵自可照准至自强補習各生係從前自强學堂舊班學生曾經兩次畢業前督臣張之洞因該生等所習科學未盡完備奏明俟補習後再行給獎現經補習期满自應准其一律给獎以資鼓勵所有方言學堂第一班畢業生考列最優等之徐殿甲汪宗垚二名擬准作爲拔貢考列優等之鄧繼龔廖秩道奏秀珊陳逹陳鴻藻洪楨劉向日趙司至鄒克繩姚嘉鳳蔣宗堪十一名擬准作爲優貢考列中等之孫逢吉余景騫廖文蔚賈祖勤張文焕李世芝鄭焕文羅德培李臨章涂永清王灝吳國藩姚業懋李日新李鳳翔王存倜陳緯胡齡張銑熊席謙邱雲瑞周鼎陳瑞松徐翰芬紀受福柯作霖傳明輝路邦道夏從龍李毓琇鄭啓孝劉敦實任克家楊承蒸左肇龍范化行陳肇甲慶生徐汝梅李德標夏德潤陳炳中倪兆麟徐仕澄梅廷墀彭正心武蘭阿甘世琪哈漢京興循楚璽海瀾五十二名擬准作爲嵗貢其自强補習畢業考列優等之楊承祜黃啓宗鄧炳楊源祖四名擬准作爲優貢中等之熊楷曹昭威王文瀚趙元輔方寶書劉復極陳映琳曹一敏張天鈞九名擬准作爲嵗貢奉旨依議 
[諮議局聨合請開國會杭州]  
　　十一日下午安徽諮議局分電各省擬聨合全國建議要求樞府速開國會以救危亡等情浙諮議局接電即晚由局分知各屬議員特於十二日下午開談　會僉謂近來内憂外患相迫愈緊匪氛遍地財源枯竭此次上海金融恐慌錢莊字號虧倒之數逹三千萬以上全國銀市同時戒嚴現勢岌岌不可终日一朝瓦解必至全局糜爛引起外人干涉人民同受其敝决議俟路事稍有端倪卽踵皖局首先建議要求速開國會以維危局一面先行電復皖省並詢辦法 
[杭垣銀市之危機杭州]  
　　自源豐潤票號宣布擱淺後經濟界釀成極大恐慌緣杭市壽鼎慶三莊風潮尚未平靖遇此迅雷全省震動一時謡喙蠭起資本家如驚弓之鳥遑迫萬狀昨今兩日坍牌樓某莊大井巷某銀號及某銀行三家存户紛紛提現踵趾相錯聞文出現欵約十七萬金有餘幸該三家早有準備未被擠倒否則全局糜爛何堪設想或云某號係南潯某富紳資本與源豐潤有直接關係經理高某同行早有煩言現經極力維持始免不測至某銀行全體股東經卽急電召集昨日特開秘密會議决議羣策羣力合謀保存以維大局并約齊十三日同止上海設法接濟當不至另生他變云 
[寗垣銀市之恐慌南京]  
　　寗藩樊方伯以目下庫空如洗各要政待放之欵甚多而公債票又已被駁財政支絀已逹極點檢查本署庫存只有一萬餘金糧道署雖存儲二三十萬均係折漕解京之欵且前借五萬兩尚未歸還實在無可再挪不得已電商兩淮運司借銀十萬增都轉以示便推却史允借撥五萬業於日前解寗湊放餉需並商明此係暫時通融不能久欠然區區之欵何濟於事現聞樊方伯擬禀明江督向大清銀行或外國銀行暫借數十萬以救目前寗垣近日因受滬市影響銀根奇緊各商號岌岌可危日前行口待裕源祥及坊口街鉅大先後關閉聞裕源祥虧欠公私各欵六十萬左右鉅大較少亦有三四萬之譜自該兩號停市後各往來家受影響者甚多南城外恒豐潤係極大礱坊爲裕源祥管事周植庵之弟所開亦同時停閉至寶善源係省城商號首領近亦頗受摇動幸執事者先期準備向外埠飛調巨欵到寗接濟始保無虞寗垣爲長江繁盛大埠近以各埠銀根奇緊雖最大之商號亦紛紛虧閉他號受其影響幾有不能信用之勢幸大清銀行將於寗垣開設分行並有商辦信成銀行亦將分支至此一在珠寶廓一在行口大街所造房屋行將落成開市之後金融界或能稍稍活動可望轉機云 
 
 

Page 5

 
 
[蘇垣官錢局被擠詳紀蘇州]  
　　蘇垣裕蘇裕寗兩官銀錢局鈔票向爲市面所信用自受滬市影響後前日忽起謡傳各商民紛紛持票前往兌换現洋幾致擾動大局而初九初十十一三日裕蘇尤爲危險各處取洋者紛至沓來若非公家出而扶助早被衆人逼倒聞三日内共發出現洋六十餘萬往取者尚絡繹不絶當由該局委員禀請陸方伯先從藩庫撥借銀十八萬兩又往上海某銀行借到銀四十萬兩預備照發藉資週轉一面由程中丞陸方伯出示分貼局門及各通衢略謂該官銀錢局開辦已久所出鈔票案昭信用並准抵完錢粮關稅奏案具在可保無意外之虞局由公家所辦本爲流通市面而設與商家營利性質微有不同斷無驟然倒閉之理除將造謡之人訪拿究辦外特曉諭衆商民仍須照常行用勿得妄生疑慮云云出示之後風潮稍爲平息其裕寗局亦由該局管理委員禀請寗藩司籌欵撥助諒不致再有他變惟十三日裕寗局仍有多人持票來换故門口依然擁擠雖經該局预請巡警彈壓一時人數太多彈壓亦無効力其餘大店鋪雖不敢不用此票而小錢莊則仍故意留難或每元須加貼水數十文致無知之徒及婦孺小民仍疑此票不能通用相率不欲收用或願减折兌换云裕蘇局此次被擠原因傳說不一或云因上海源豐潤擱淺後蘇地銀根驟緊洋錢行情頓漲該局經理故將現洋數十萬捆不發出意待洋價再漲後居奇牟利致各莊家聞之咸忿不能平約齊不用裕蘇鈔票以與爲難一時風聲所播人咸不知其故誤以爲該官局必將倒閉致皆紛紛往换現洋釀成此次風潮該經理至此無奈祗得將所捆之洋盡數發出尚嫌不敷乃復請撥官項續借洋欵始克彌縫過去聞該局共出鈔票九十餘萬現已陸續發去洋六十餘萬元目下可保相安無事惟該經理值此時局尚圖自利而反自害其愚亦不可及也 
[汕頭錢業恐慌情形廣東]  
　　汕頭怡和倒閉後美商德萬昌繼之欠人之欵約一百六七十萬市面情形因之危岌汕頭商會當於二十六日開特别會議决電請借撥官欵維持市面兹將電文探錄於下　　上省憲電廣州督憲藩憲勸業道憲鈞鑒月初本埠怡和銀號倒欠鉅欵市面摇動當經會商潮州府陳守並各紳商設法維持清理債務人心稍安號日英商德記洋行分號德萬昌又復倒閉司事逃匿負欠各欵甚鉅商塲大局岌岌即電惠潮嘉道吳與英領事交涉目下潮汕商情極爲危險可否仰懇憲恩借撥官欵約一百萬元以維商務如蒙允准再妥議實用若干隨時電請撥用除另電禀商部外合將商塲恐慌情形電禀察核祇候示遵汕頭商會總理賴文敎謹禀宥上商部電北京商部堂憲鈞鑒（與前電同從略）除電禀督憲借撥官欵以維商務外伏思文敎接任未久遭此商塲恐慌自維才力弗勝深慮隕越合將現在情形電禀均鑒祗候示遵汕商會總理賴文敎禀宥又黃桂榮等上省憲電州分送制台藩台勸業道台汕頭口岸前因滬市牽動銀根漸絀遞至奇窘商塲恐怖汕郡怡和萬吉兩票號相繼擠倒牽及洋商爲數甚鉅影響闔屬各處商務人心驚惶乞恩援照上海辦法酌撥官欵二百萬元派員會同道府設局擇殷實商號按揭息貸周轉數月以維持口岸市面地方幸甚潮州商務洋務局舉人黃桂榮等叩（電致北京同） 
聞潮州府刻已奉到藩憲來電略云借官欵一百萬已奉督憲電商度支部籌撥俟奉部准即行電知應著先行議定限制辦法等因昨日已由府憲札委馮警長并照會總商會商同議辦具覆自各莊倒閉後凡有寄欵銀莊者均各紛向追收勢必不堪設想現商務分會爲維持市面起見特請各莊司事議次暫行章程四條由商會佈告（一）長期憑單一律半收半轉（二）息價照單面加疊三點其期限八月届期者轉四個月九月届期者轉五個月三月届期者轉四個月或五個月聽其自便（三）摺存各欵自本月起每月每百元先拆還一成來往日息存欵限制陸續支取欠欵限制陸續調還（四）各號有存欵在銀號者除聨號外他號不能抵劃又因市面銀根奇緊全賴各港來銀輸入接濟由商會函請稅務司無論何項輪船於十點鐘内外到岸准其就近赴關掛驗隨時起銀俾免延誤聞稅務司已函復暫時准照辦理矣京師近事 
　　庫倫辦事大臣三都護昨早有要電到京探得内容略謂庫垣各喇嘛與官吏居民正值自相紛擾之時不意某國大起兵隊竟乘隙混入駐紥除由本大臣與該兵隊極力交涉外相應電呈原委乞示辦法　　理藩部昨接科布多庫倫伊犁等處將軍辦事參贊各大臣會電一件詳陳籌擬各該處墾務辦法請即商之樞府速設墾務大臣總司西邊墾務事宜以專責成而冀收效等語該部已據情商請樞府代奏 
　　濤邸與廕尚書初六日在軍諮處會議擬將此次裁撤近畿督練公所節省之經費九十餘萬列入擴充陸軍表内並擬將各省督練處分别裁撤所節之欵均留作推廣陸軍之用　　陸軍部前咨調各省中級以上之軍官來部會議一切軍政兹名該員 
 
 

Page 6

 
 
已先後到京赴部報到部中擬俟各省所派之員全行到齊即開特别會議聞此次提議之件均係關於劃一軍政事宜並查詢各鎮軍費有無增减移撥事項軍諮處陸軍部前因土藥稅日見减少所協軍餉必須預爲籌抵商請度支部辦理去後澤公謂舉辦印花稅卽係籌抵上稅之用將來即可由印花稅提撥云云惟現在濤邸廕尚以印花稅一時尚無把握恐不足恃仍請度支部妥籌的欵预備免誤要需鹽政處爲清理鹽欵起見通咨各省會辦大臣所有關於鹽務欵項除業經報部之正欵外其各項雜欵如有尚未報部者應即查明補報以備核辦並飭各監理官認眞監察母使朦混此次廣東來京朝考之優拔貢聨合多人請郵部簽事龍建章領銜於日前呈請都察院代奏聞爲已革禮部侍郎徐琪於戊戌年革職呈请恩施開復原官等語緣該拔貢等多係徐侍郎在廣東學政任内所得門下士云上月考試法官舉貢居其大半當事者以彼等多無法律上之研究此番收考原屬例外自應格外認眞藉杜濫竽故日前考試時搜檢夾帶異常從嚴法官利器一書幾於堆满堦墀其曾經留學曾允刑名及京内外各法政法律學堂并直隷等省所設三個月畢業之法官預備科各生均多半免搜云時評 
[其一]  
　　市面之恐慌。其始起於人心。其繼。播爲謡風而其勢遂一發不。　　可收拾。　　雖然。人心何以。欵以其信用之不堅也是故商家以保持信用。　　爲第一義。 
[其二]  
　　方在。市面緊迫之時。人人皆言非有現銀五百萬。不足以濟急。　　今者江督有電。力任維持。而人心固已漸漸平定矣。　　古人云一字抵千金。今江督一電。足值五。百萬。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙撫仍欲强迫諮議局開議杭州]  
　　浙諮議局自本月初四日因路事停議至今已逾一星期開議之說毫無眉目種種函件迭誌本報兹悉增中丞復於昨日劄行該局文云照得本月初三日諮議局開正式會議當塲變更議事日程改議浙路事宜呈請代奏並聲明卽行停議以待經本部院將未便代奏之理由明晰批交復議一面劄催迅即開議在案嗣來呈以業經停議無從付議爲詞又經本部院於初七日說明疑義多端批令遵章復議迄今已逾三日仍未呈復又未呈報開議殊不可解查諮議局應議事件甚多關係全省利害亦甚重若因呈請一事概置不議並此事而亦不議無論虎擲光陰至爲可惜且以議事機關於常會期内　然無聲恐非議員自重職務之道本部院有監督會議之責不得不一再勸告用特再行劄催希將本部院交令復議之件迅速議復並遵章將提議各案尅日開議以速補遲而利進行又聞浙諮議局停議後與增撫　還手牘曁外來函電幾可盈尺惟對於停議一層内部意見尚有參差然主張解散者已逹十分之八初十日開談話會時言及增撫不允代奏反多詰責等語均各悻悻衆意决計解散登時簽字者八十餘人次日復開談話會内容甚秘十二日談話會已停止聞其内部宗旨有寗爲玉碎不爲瓦全之勢兹將各屬贊成停議電文錄下餘姚敎育會致諮議局電杭州諮議局諸公鑒路事人心憤激謡言紛起貴局代表輿論停議待旨仰見實心爲民請命務祈堅持速逹目的以定人心不勝禱祝餘姚敎育分會文甬維持會致諮議局電杭州諮議局鑒尊牘論法不論人獨中竅要停議數日尚未解决國民抗議惟此最後五分鐘玉碎瓦全諸公自擇甬上浙路維持會卦上海四明公所致諮議局電諮議局諸公鑒停議待旨萬勿食言否則全浙蒙羞四明公所沈鴻來等叩 
[温屬匪勢猖獗警報杭州]  
　　温屬匪亂其始釀於禁烟而地方官紳復苛擾激變防營又養癰邀功以致匪民混合亂勢日益蔓延十一日浙撫增中丞又接平陽縣紳民加急電禀謂初七日突來匪數百人圍搶北港鄕蘇炳蘇煊等六七家拆毁騰蛟學堂匪勢甚熾請迅派兵勦辦平陽紳商學界劉紹寛等公叩 
[興京府署擇地重建奉天]  
　　奉省興京同知衙署原在新賓堡地方光緒二十七年突遭匪亂署屋燒毁僅存頭門東面科房曁偏院押所數間歷任辦公均在該處租賃民房藉以棲止現在該廳業已奏改府治自應將衙署房屋重行修建以壯觀瞻惟查該堡地勢偏東且中貫蘇子河時有水患經前署府廖炳樞履勘距該處西面四十里之林街地方局面較宏地勢適中如能移治該處建立衙署似更扼要當經東督錫清帥核准札飭該府估計工料共需銀九千九百二十兩業已專摺奏明所用欵項應請作正開銷於上月二十九日奉硃批該部知道東京通信 
日本禁售社會黨書籍日本近來社會黨頗盛日政府前日特頒命令禁止社會主義書籍發行兹將書目錄下普通選舉之話（西川光次郎著）弱者（熊谷勝著）勞働運動之變遷（犬卷良夫）革新之一鞭（佐勝梅三郎（土地均享人類之大權（長谷川平）壸中我觀（小林慶） 
日本與外國郵便之交通日本遞信省外國各種郵便滙兌向不特别交换如澳州英領印度及海峽殖民地諸國向由香港輸去而該處必須收領媒介手數料且又須改换香港之貨幣如滙至澳州則須英貨英領印度則須羅皮銀貨海峽殖民地則須司痴西痴特邏等銀幣更换兌用經費與時間耗損殊多現在日本已與各國訂立直接郵便滙兌之法該條約業已交涉大約實施期在四十四年或四十五年一月間可以交涉成立矣日本海軍之新勢力日本海軍界最近竣工之航洋驅逐艦海風號已於陽歷十月十日由日太子舉行進水式次有倔來特諾忒式之大戰艦河内號亦已竣工於陽歷十月十五日由日皇親臨在横須賀軍港舉行進水式除以上二艦外不日可行進水式者及在工事中者尚有吳工廠之戰艦攝洋號（按即河内之姊艦）安藝號（陸摩之姊妹艦）横須賀工廠之裝甲巡洋艦鞍馬號（伊吹之姊妹艦）佐世保工廠之非裝甲巡洋艦筑摩號（平户矢矧之姊妹艦）長崎三菱造船所之非裝甲巡洋艦矢矧號航洋驅逐艦山風號（海風之姊妹艦）神户川崎造船所之非裝甲巡洋艦平户號等統計戰艦三隻裝甲巡洋艦一隻非裝甲巡洋艦三隻驅逐艦二隻總噸數九萬三千八百噸皆在本年或明年春間編入海軍籍日本海軍界從此又可擴大其新勢力矣掏鹿事件之要求東省西鳳縣下掏鹿地方之日人不法事件爲我國地方官拘禁一節日政府决計作强硬之抗議業經日本外務省電命小池總領事提出抗議之綱領凡有二項（一）賠償該日人損害（二）處分西鳳縣其措詞甚爲强硬願我常局者幸即籌善後之策後之策以備對付我國絲業家注意我國之輸出貿易向以絲茶爲最盛然近年以來日見衰落查去年之生絲輸出額僅七千餘萬兩較之日本遥在其後日 
 
 

Page 11

 
 
本之生絲輸出額去年有一億二千餘萬兩然該國猶以爲示足上自政府下至國民皆竭力研究輸出額之增進月初駐在我國之日領事井原某又有報告到日謂我國近來頗知收回利權各種工業亦已略見進步將來掣絲法苟有改良之一日必至侵奪日本之生絲輸出額勸告日本絲業家宜乘南京博覽會開會中實地研究我國之生絲品質與價格等以備抵制云糖業聨合會之先聲日本自得臺灣後臺灣糖業發逹殊速昨年産糖計二億一千萬斤而本年之産糖豫計至少有三億七八千萬斤合之日本内地所産共有五億斤左右足敷日本全國之用但臺灣糖之産額明年可逹六億斤不早廣　銷路必有屯積之虞故臺灣明治鹽水港新高之五製糖會社發起一糖業連合會調查中國糖業現狀及外國煻在中國之銷路以備明年一大飛躍之用該五會社之代表者前日會合於臺灣製糖會社之樓上規約一切留日東三省同鄕大會日前東三省留學生開同鄕大會會長景雲君報告總會館之議决及協同上書於東三省總督其内容聞係增置兵隊及改良移民政策緣目下東省有兵三鎮萬不足以防備邊務至少須練成七鎮並行徵兵制度至東三省所辦移民之事尤多未善天氣將冷如不豫爲設法勢必多數凍死以後南方之人必至裹足不前甚非移民之善法尤須急爲改良云分類新聞 
政界 
[攔截飢民南下之電文揚州]  
　　兩淮運司增都轉電江督文云據淮南局汪運判江都縣方令面禀揚城近日時有飢民從清江直下愈聚愈衆請即電禀設法阻止免滋事端等情查本年徐海等各州縣及皖北一帶飢民甚多現在甫及九月即有飢民來揚謀食若聽其渡江而去則省垣重地且有勸業會塲恐滋事端關繫甚鉅况來者無限爲日甚長當此財政竭蹶之際如分别留養資遣無論在揚在省均屬力有未逮而防範稍疎其患殊爲可慮除由府縣等將已到揚之飢民趕速設法送回原籍外電請督憲迅賜轉電提轅就近飭令地方官並派委實力稽查遇有飢民卽行截留母任南下亦不准繞道鹽阜一帶偷渡長江以及由下河繞至上河仍復聚集揚州並請通電皖北曁淮徐海各府州縣一體遵照辦理並電知常鎮道嚴飭各小輪勿得搭載飢民南下以靖地方 
[試辦印花稅揚州]  
　　揚州府嵩太守前奉上台札飭督同屬縣並會同紳商籌議舉行印花稅辦法並體察地方情形擬就妥策詳請核奪當由江甘兩縣照會商會曁地方自治公所會商商民多不贊成現以事在必行迭奉憲催舉辦已有陳君忠溥周君液芙等担任試辦矣 
[淮鹽總棧會辦易人揚州]  
　　兩淮運司增都轉近奉張制軍札以會辦楊子淮鹽總棧朱道縉病故查有候補道袁世輔堪以委派薪水照章月支二百兩 
[湖南諮議局議事日表長沙]  
　　九月初三日議事表（一）報告事件甲）第一届常會及臨時會劄覆各案（乙）常駐議員協議事件（丙）經費事年（丁）收受陳請建議書（二）撫部院交議改辦通學案（三）撫部院交議推廣官立學堂客籍學生案九月初五日議事表（一）撫部院交議設立穀米公司以裕民食案（二）撫部院交議禁種鶯粟案（三）撫部院交議提倡種柞樹養野蠶以廣生計案交涉 
[保護日人游歷蕪湖]  
　　蕪湖關道李梅坡觀察前日准金陵關道咨准日領事函稱有日本人神尾茂铃木萬大郎擬往安徽等省游歷請飭屬妥爲保護李觀察已札皖南所屬遵照辦理 
[外人請保沙棍杭州]  
　　紹屬洋人違約力請沙棍一節畧見前報兹悉紹興府日前具禀撫院畧云會邑沙棍景五四霸佔沙地由府提訊發押旋該沙棍百計運動求釋均經批斥不准突於七月二十三日有美國人穆魯爾乘坐綠呢四轎帶同通事沈以孫曁身穿洋式號衣者兩人來府面呈節略爲景五四力求保釋據通事代述該洋人係美國二品官員與杭稅務司誼屬至戚此次來紹因景五四所管沙地歸其保險應請准其保釋等語知府因景五四管押係屬中國内政外人未便預聞地畝無保險之章明係飾詞朦混查所執游歷護照係由上海道衙門發給不准干預外事當經據約力駁該洋人復請暫保十日知府以未奉長官命令辯駁堅執不允不得已電禀憲示辦法以杜其口當奉電復按約力拒不必遊移卽將原電交閱該洋人始退現景五四已提省訊辦該洋人是否冒充美國官員應請札飭杭州府訊辦事關外人勾串理合禀請察核軍界 
[火藥局擇地另建長沙]  
　　湘撫楊中丞以本省火藥存儲人烟稠密之處甚爲危險亟應擇地遷移前曾與陸軍統領楊協統籌商擬在南門外金盆嶺地方另行建築藥庫妥爲藏儲現聞已經協統勘定金盆嶺威字左營廢址由楊撫遴委熟悉工程之員估工興築矣 
[裁撤綠營將校之末路杭州]  
　　浙省綠營奉准全裁均於八月朔一律實行此項奉裁人員不能不謀安置昨奉撫部院特諭浙省綠營官員兵丁前經本部院會同督部堂奏咨裁撤都守以上並經留任兩月辦理一切未盡事宜現已届满關防亦各繳銷除年届退休各員外所有合格人員自應照章送部遇有他省相當缺出儘先選用仰浙江各標鎮恊營副將叅將游擊都司守備五項人員知悉如有年尚未届退休自願赴都候選者即行開具出身履歷呈送來院以便給資送部投選切勿觀望自誤學務 
[湘潭開辦圖書館湖南]  
　　湘潭勸學所總董包炳坤葛震麟兩君近於本邑籌辦圖書館一所並附設敎科書發售所以便各學堂就近購買現在包君等已挾資來省採辦各種書籍以備陳列出售矣 
[匪徒毁學之亂家杭州]  
　　太平縣匪徒毁學情形至爲慘劇兹探得其詳情云太邑北鄕莫嶼地方係水陸通商之孔道牛市生意素旺該邑議員金君秉理世居東洋因該處素無學堂不免子弟失敎乃就該處 
 
 

Page 12

 
 
神廟之内創立小學一所禀縣抽收牛捐作爲經費不料近時金君赴省與會鄕民本以神廟改學而不平又以學堂抽捐而激怒兼之太邑近來民心浮動匪徒紛起遂至鳴鑼集衆打毁該小學堂並烏合愚民數十人齊至金宅騷擾所有家中一切實重物件盡被刦去損失殊巨幸人均避匿未至遭禍然各愚民旣被煽動而仇學之心銳不可遏距莫嶼十餘里之横河橋地方有宗文學堂聞亦波及敎員學生盡行奔逃課堂器具亦多搗毁且各亂民揚言將拆盡太邑北鄕及城内各學堂以快其報復未知該邑楊令若何辦理也實業 
[習蕶所開會誌盛浙江]  
　　温州永嘉貧民習藝所原爲遷善所改設由郭嘯鹿觀察倡辦其經費基址亦概由郭觀察籌備業已組織成立日昨特開大會府縣尊俱蒞會觀光紳商學界亦絡繹而至頗極一時之盛當由來賓推舉勸業員張君焕紳爲臨時代表報告開會理由次由郭觀察宣佈開辦習藝所宗旨各來賓俱致詞演說至午後二時始摇鈴散會 
[晚稻可卜豐收湖南]  
　　常德府屬武陵龍陽沅江等縣本年又被水災迭見前報差幸爲時尚早一律補種晚稻現已將届成熟禾穗均甚　茂據各鄕父老云本年晚稻之茂盛爲數十年來所未有眞幸事也雜記 
[議員歡迎拒欵代表長沙]  
　　湘路拒欵代表曾君繼輝等以前次在京力争無效此次再往必須有聲望素著之巨紳晋京争拒方得早收效果爰舉定前任兩江總督魏午莊爲拒欵代表領袖魏公已於初五日到省諮議局全體特於初六日假座席少保祠設筵公宴以表歡迎 
[台屬選舉訴訟之憤激杭州]  
　　台屬議員黃崇威不識文義賄獲當選迭經合郡士紳先後指控未有結果乃原告張志蒓百折不回本届二次召集復又具控提法司要求澈究昨日奉到司批畧稱前次試驗黃崇威文義確非不識至賄買一節仙居原告已具息結爾之所控均屬不實如再不自醒悟當即詳革訊辦張得批憤甚謂黃某賄買確有前任仙居楊王二大令爲證不識文義有當堂試點紙報破句爲憑今司法大吏竟將是案全權付之承審谷某代其辯護無怪外間人言啧啧現聞將擬刋印通告遍致合郡同鄕訂期第三星期假座吳山阮公祠開特别大會自願犠牲功名匐匍京控云 
[存放莊號之路欵杭州]  
　　浙路公司承受郵傳部存欵已領到一百二十萬兩均存放各莊號未經動用聞放與源豐潤者長期銀四萬兩又聞總理赴粤招股一百餘萬先繳之股均由該號經收已滙浙十萬元不知截存該號究有若干也 
[通用龍元之說帖杭州]  
　　浙撫增中丞前據藩司禀陳司庫龍元充斥市上仍須貼水以致不能搭放當札飭勸業道移知商會再邀錢業妥議以重幣制該會徧發傳單於初八日特開大會詎是日午後並無一人到會僅田錢業董事倪壽相君呈送說帖一扣大致謂龍元者我大清國法定之國幣也凡在食毛踐士之倫苟非喪心病狂决無反對通用之理惟事當更始必求確定基礎應請官長通飭全省府廳州縣鄕鎮限定某日一律改用以後即以龍元爲本位以前存欠一概照改其中吃虧者惟官與商官則賠欵磅虧銀行不收龍元商則如洋貨布業顔料南貨等類均須以規元交易以龍洋易規元吃虧甚鉅亦應請當道設法疏通否則吾杭爲龍元消納淵藪有來路而無去路則金融界將現一種不可思議之危象云 
[嵊縣匪勢猖獗可慮杭州]  
　　嵊縣匪首周發標拿獲後其黨周榮老周三弟趙仁瑞等俱在西鄕各莊并九都裡等處竭力紏結又聞匪目錢朝朝周小弟錢越海等俱歸天台仙居等處大肆運動希圖報復故目下西鄕風聲鶴唳人民無不恐慌異常云又聞巨匪周發標綽號獨眼闖王狡獪異常向屬裘文高之部下故廿八都白竹等處迭次巨案周皆在内後因裘文高正法始改其方針結納劣紳或利用官軍或假裝圑勇以肆其敲詐焚掠之手叚今幸於本月初三日被朱大令偵獲合邑稱快但其部下暗通某黨尚未捕獲亦一大患也 
[水盜猖獗嘉興]  
　　福閩全盛恊興正大永和永利林仁記永泰長順成正源汪協源正和等各信局自申開杭夜班包封船行至嘉興府桑橋地方於八月二十七九月初六初八夜被盜連刧三次將包封内匯票等件盡皆刧去水盜猖獗如此地方官將何以治之 
[源豐銀號改作稅處寕波]  
　　鎮海常關内附設之源豐銀號自初六日總號擱淺後亦即收歇關中委員顔大令於初七日遂將銀號改作常關收稅處以繼其後惟規模一切仍照銀號舊例清談 
[說市面]  
　　錢莊票號之猝然顛仆者。其名稱有二。一爲擱淺。一爲倒閉。出入可以相抵。徒以。周轉不。靈。而顛仆者。是爲擱淺。虧空已久。一旦顛仆。而入不敷出者。是爲倒閉。自源豐潤擱淺後。而其他莊號之因而倒閉者。不計其數。倒閉。者縱難維持而。擱淺。者則可以維持也。乃滬。上市面。大清交通兩銀行。已任維持之責矣。而現銀散放。尚未實行恐慌至此。人心皇皇。旣曰維持。又何不急急從事也。寓言 
[疑怪（仙乎）]  
　　某生少年英俊。長身璧立。顧影自憐。隣近之擇婿者。争欲以之作東牀選。惟生自待頗高。謂非才色相匹者勿娶。以故年及壯。尚未有室。父母愛之切。亦不之强。適隣鄕有組織小學堂者。聘充敎員。生旣于小學敎科。書頗爲。涉獵。又從坊間購得近人所著萬國演義一。書讀之頗　。每與朋儕談泰西歷史。如數家。珍。以故靡不震其賅博。殊不知其所謂賅博。者。不過　爾。也亡何。乃翁病革。遺命曰。凡有好家山。然後有佳子弟。我從前糜費多金于風水。幾經地師踏破芒鞋。纔獲吉地。于西樵。碧雲峯。深處。以作身後。　穸計。此地藏龍聚。氣深宜浚若干尺。坐宜。用某方向。已詳細註。明于圖。設有。不諱爾可按圖以行。母忽。生唯。唯受敎。乃翁尋氣絶。生守遺囑。葬翁于其所擇之地。唯營墓非一日所能竟事。乃假寓作居停。旦作夕息。督工人力役。偶于深夜苦不寐。欹枕横眼。見月光從牎隙倒照入室。聞山。梟夜鳴。益以風摇林木。淅瀝。有聲不禁毛髮。森。翌亟葉破于首。自壯其胆。須臾。覺悶。甚欲探首於。外逡巡有所未敢。而鼠。跳于梁蟲吟。于壁。皆足以致人疑懼。久之。益不復耐陡然翻身。起猶自慄慄抖戰。正擬促同寓者起詎主人宿于前榻。剛發夢　。呀呀如小兒。弄舌。不能遽宣諸口。生駭益。甚疾然猛呼眠者悉。起因怨之曰。卽睡正。濃遽驚好夢。君深夜狂。嘶。抑何其不近人情至此。生顧主人曰。吾見。此君夢魔。恐其竟被鬼魔以死乃噪之以醒。殊不意其竟擾君等清夢。也主人。曰吾母妄。言。世間安得有。鬼吾輩。日事掩骨埋。骼檢殘。骸如玩物。有已腐者。有未腐者見已腐遺。骨之色。或黃。或黑其未腐者。宛如生人。鬚髮儼。然所欠缺者動息。同事輒不。禁撫之。而發笑。蓋習慣此。道卽不復以。之爲怪然操此業數。十年。終亦不覺所謂鬼者其影響之奚若也。 
 
 

Page 13

 
 
   
 
 

Page 14

 
 
   
 
 

Page 15

 
 
　　　 
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[皖撫朱家寶奏故牧王懋勲政績懇恩宣付史館立傳摺]  
　　奏爲故牧政績卓著遺愛在民據情懇恩宣付史館立傳以彰循良而順輿情恭摺仰祈聖鑒事竊據前署布政使沈曾植詳稱泗州詳據該州籍紳内閣中書孫書城等潁州府詳據毫州籍紳四川川北鎮總兵李永芳等呈稱已故六安州知州前署泗州直隷州亳州知州王懋勲湖北松滋縣人由議叙從九品改發安徽咸豐五年到省隨勦髮捻各匪轉戰安徽江蘇等省身受重傷先後於克復三河廬江巢縣含山和州江浦浦口金陵各城曁東南肅清各案内洊保花翎知府銜直隷州知州仍留安徽補用該故牧歷任壽州合肥等州縣兩署泗州直隷州四署亳州知州最後補授六安直隷州缺所至均著聲稱而皖民感戴難忘則尤以亳州泗州爲最甚維時同治六年苗逆甫平餘　未浄亳境寨堡林立夙稱逋逃藪該故牧下車伊始即親赴各處清查户口諭繳軍械寨堡悉爲平毁羣盜無從托足闔境賴以綏靖與民更始一方肅然光緒三年四年比嵗薦饑復竭力集欵散放設廠振濟豫晋陜西等省災民聞風而來者至數萬人該牧不分畛域多設分廠留養一載有餘俟麥熟後始陸續遣還全活不可殫計謳歌至今五年調署泗州州境瀕湖多盜該故牧首獲劇盜吳家漋等立置諸法又緝獲鄰境積盜卓丙禮等多名分别嚴懲他邑富室羣將資貨寄存州境以求庇蔭復於暇時籌欵修葺書院清查院租擴充經費人文因以蔚起州民積案約百餘起獄爲之满該故牧日坐党皇口訊手判至廢寢食不逾月囹圄一空嚴杜差役弊詐訟無滋累設義塾毁淫詞修建倉廠規復儲穀數千石疏河道興水利以備旱潦倡捐集欵萬餘兩修城外大橋以利行旅購桑敎民種植以興蠶業計在泗境五年敎養並舉聲施爛然迨三十二年再蒞州境德威猶著盜賊聞風遠颺時值水患嵗歉貧民璈嗷待哺該故牧禀請發帑以濟貧即以保富之道函勸紳富捐助自冬徂春親赴各鄕挨查散放活民無算三十三年調署合肥縣事旋調辦巢縣釐卡卒以積勞致疾於宣統元年七月殁於省垣所至各州縣紳民望風垂涕而亳泗兩州尤深哀感職等身受目擊愾歎弗忘謹造具履歷事實册結呈請轉禀由司覆查詳請具奏前來臣恭查同治三年欽奉諭旨大學士祁　藻等奏弭盜安良必资循吏請分别表章錄用一摺嗣後各省大吏務宜加意訪查其有政績官聲遺愛在人者著奏明宣付國史館編入循良列傳等因欽此欽遵在案竊惟致治之方得百能吏不如得一良吏戡定於已亂之後不如撫綏於未亂之先安省襟江帶淮皖北列城民風素號强悍萑苻時發而頻年澹災疊警拯溺弗遑臣每接見屬員諄諄以治盜安民爲羣吏之殿最已故前六安州知州王懋勲兩署泗州四署亳州治行爲全皖之冠其解散羣盜則龔遂之於渤海其振卹災黎則富弼之於青州方之昔賢殆無多讓前安徽巡撫英翰兩江總督沈葆楨均爲當代名臣於該故牧皆迭相倚重先後臚列政績據實上陳迭蒙先朝褒嘉臣移任皖疆當吏治散紛之際方冀獲兹臂助藉作百城矜式乃不幸遽爾身故不禁惄然傷之查前盱眙縣知縣方瑞蘭太平縣知縣鄒鍾俊均以績著循良經前撫臣奏奉俞尤宣付史館立傳有案今該故牧事績相同旣據紳民聨名籲請未便壅於上聞合無仰懇天恩俯准將已故前六安州知州王懋勲平生政績宣付史館立傳以彰循吏而順輿情出自鴻慈逾格除將履歷事實册結咨部外謹會同兩江總督臣張人駿恭摺具陳伏乞皇上聖鑒訓示謹奏宣統二年八月二十九日奉硃批著照所請該衙門知道欽此本埠新聞 
　　浙路股東臨時會致杭諮議局電（爲公舉代表進京力争事） 
杭州浙路轉諮議局諸老鑒郵部以命令變更法律諸老停議力争大局攸賴本日全體决議公舉代表六人請命政认刻日北行仍懇堅持協助浙路股東臨時會公叩寒 
[官紳保衛土地權之佈置]  
　　西門外寶昌路錢家蕩馬路雖係法工董局填築但馬路兩旁地叚向由華官管理確係華界地址邇來居户日漸繁盛法工董局近忽議編釘門牌歸其管轄事爲自治公所西區所聞恐法工董局一旦實行此議有損主權且滋交涉故决於日内飭派巡警偵探人等前往該處釘立門牌歸入自治區域而該處紳董亦於昨日分投到縣禀明前情公請田大令力爲主持故昨日大令亦派差前往查察禀復核辦 
[劣保果能三天開通河道耶]  
　　念八保十二圖劣保沈悅堂將吳縱涇河私行填平希圖賣與洋商迭經田大令提案責押勒令開浚迄已多日詎沈仍未將河開挓昨日復奉大令提出嚴比沈哀求免責願限三天開通河道大令姑准所請判仍還押逾限重處不貸 
[滬道定期入署辦公]  
　　新任滬道劉襄孫觀察接印以來暫駐洋務局辦公現聞觀察定於本月十八日遷入道署云 
[滬道循例拈香]  
　　新任滬道劉襄孫觀察昨出牌示定於今日分往各處謁廟拈香 
[佈告第二次付還公債日期]  
　　總工程局昨發佈告云光緒三十四年所借地方公債第二次應還本息之期係九月十五日合先佈告請諸君届期持票到局交票付欵 
[宣講自治]  
　　本邑勸學所敎育會以地方自治首在開通民智因照定章在城廂内外曁鄕村鎮選派品學兼優之員分赴　講昨日上午十時假座蘆蓆街南區小學校預發傳單邀集紳商各界以及居民舗户人等入校聽講昨日到者約有百餘人頗爲　閙云城内 
捕快捉賊○捕投蔣英生湯金生在途撞見著名積竊劉鳴皋蔣等即扭至一路分局請究當經德正巡官審訊蔣湯同供小的在本縣充當捕夥因劉鳴皋屢次犯竊去年偷竊租界某公館當被英包探拘獲押過西牢一年後又押改過局二年小的探得上月高昌廟某姓家竊案劉亦與分求請帶縣質訊劉供不承認明府察得劉實係積竊判一併移縣核辦 
 
 

Page 19

 
 
老嫗撞傷○老嫗丁張氏昨日在街購物忽被人力車自後撞來跌撲於地致頭破血流當卽扭住車夫陳如安至一路分局求究奉德正巡官審訊陳供實係誤碰並非有意求宥明府判陳給丁張氏養傷費洋一元着各退去　　造單複賣○會丈局近查得韓根生胆敢將新閳北首已賣之地八分餘串通二十七保十圖地保陳蘭芳私造僞單重復出賣特移請本縣田大令飭提究問詎大令飭差往提韓已逃避該差僅將陳保獲案解訊供多狡諉大令判責四百板收押限令即日將韓根生交案如違監候待質　　姦夫枷責○昨報記英界暗差華捕劉榮根因妻施氏與王阿春苟合在姦所捉獲剪去髮辫一案前晚經本縣田大令審訊王與施氏同供祇犯姦兩次求宥大令判王笞責二百五十板枷號二月發頭門示衆施氏發堂留養　　道批兩則○陳有才禀批爾承包工頭旣無合同應卽禀廨聲明並將承攬收條一併檢呈聽候核辦母得妄凟　黏附徐鄭氏禀批氏夫爲著名訟棍犯案纍纍業經由縣訊擬禀辦該氏何得代爲飾凟惟旣據並禀臬司逕候核示可也　　縣批照錄○沈應山禀批徐桂林將田單抵押吕根寶備錢五十千文吕轉抵與張和尚前據喊呈　抵洋一百二十元立有抵借據又吕根寶另有借洋八十元如果屬實則多抵之錢應責吕根寶之子吕尚忠一併措備豈能因原主向贖但付五十元其餘本利概置不問反來案具控爲先發制人之計實屬刁狡該副保謂原價轉抵顯係飾詞徇庇著速役候澈訊斷追吳竹賢禀批原告股東六人已傳三人何得再請補傳合同筆據姑飭鄭光曾等檢齊呈驗該貢生等著速投候質訊母凟清帳存　　官事○奥國出使大臣候補道沈硯傳星使瑞琳昨日午後到道　拜會審判畢業候補典史申式豐判道禀見南市 
竊案移回○法租界日新盛洋布店前因在浦東上貨失竊斜紋洋布三十疋值銀一百六十餘兩報由工程局飭探緝獲船夥楊林生訊究供認銷贜在集水街協源米行主陸雲洲處經局提陸審問陸堅不承認由局送縣迭次研訊陸又赴道上控節經批斥迄今尚未訊結近徐林生等忽又狡賴核與局供大不相符田大令以此情節支離已極殊難究詰當將陸子琴生及該竊等一併移回工程局請爲收理奉飭分别拘留候訊　　犯婦脫逃○本城普育堂收禁之犯婦忽於初一日夜半逃去三口查係工程局發押之奚張氏周陸氏及另案之范氏等當由堂董報縣請緝田大令立飭捕役陳昌迅速查拿昨日該捕持票赴工程局禀明以便偵緝烟妓私逃○小東門外某花烟館烟妓張三寶被鴇婦時加毒虐不堪其苦前晚由狎客葉阿環携同逃出行至大南門外時交四鼓被四十二號巡士查見即拘解南區詰明原委奉飭留候移解工程局發落　　馬夫肇事○前晚北市恆利馬車行馬夫潘阿寶駕車載客行至十六舗橋被法捕房華捕查問車照潘情急鞭馬疾馳致碰傷該捕左目捕即追至南市新舞台前由　巡帮同拘住解至工程局將該馬夫拘留候移歸法公堂訊究　　小婢逃去○郭源茂士行主上月間出洋六十元買揚州人張子謙之十一嵗女孩爲婢詎進門甫及五天即被逃去前日由行夥許子林扭媒婦姚倪氏陸薛氏至工程局控究奉判分别交保着姚倪氏七天内尋交該婢到案違干嚴辦閳北 
抑何性急○侯根生前在四路分局控妻父施子堂圖賴婚姻一案經黃正巡官訊判施交妥保將女領回俟成年後聽　根生迎娶完姻均記本報詎侯尚不甘服復投總局禀控昨奉裁判官孫大令集訊一過仍照原斷判令根生待女十八嵗始准迎娶施交保開釋　　分期清還○楊家石橋恆泰祥米店主貢金桂因欠王金華借項洋一百八十元不還前日被王投控四路分局昨經黃正巡官傳貢到案訊明判貢分三期清還交保開釋　　扭控竊洋○楊阿金昨偕見証毛源昌林士萱扭堂弟楊銀根至四路分局控被竊去洋十六元當經黃正巡官訊供不認判押候查明再核　　混用私戳○陸永堂（即陸阿四）去年充當寶山縣金二圖地保時由縣尊頒給官戳一個陸卽照樣摹刻一私戮混用作弊今年四月問退卯之後官戮已經繳銷私戮依然携帶身畔使用前日因與趙林和地産紏葛扭控四路分局當經週番巡士在陸身畔搜出私戮禀明黃正巡官押候訊辦英租界 
容留幼女○鴇婦李任氏張陳氏在南香粉弄二十一號屋内開設雉妓院因容留幼女違章被老閘捕房捕頭偵悉昨飭探目張寶榮往查屬實當將兩鴇拘入捕房捕頭飭送公廨押候訊究　　驅逐流氓○流氓劉阿毛專以紏黨持刀在英美租界内截刦行人財物前經老閘捕房包探查獲解奉公堂訊實判押西牢六年期满逐出租界在案昨已期满由西牢將該犯送回本捕房發落當由捕頭派探錢壽生將劉帶赴總巡捕房攝影留查後即押逐出境　　銀樓違章○河南路寶成銀樓夥盛順生因心兌來歷不明之金挖耳金鈕扣等物經總巡捕房查悉以盛故違定章業已請廨出單傳訊矣　　下車跌傷○滬南元記米店夥石鶴齡前晚乘某號電車在四馬路口下車偶不小心跌傷甚重由捕車送捕房轉送仁濟醫院醫治不識能保無碍否　　壓壞包車○圓明園路一號洋人昨乘包車行經廣東路十二號門牌美孚火油公司新建房屋門首因做工人不愼以致竹色墜下壓壞包車該洋人即投總巡捕房控告捕頭允即請廨飭傳作頭趙紀生訊究　　傳追票欵○英商泰隆洋行延律師哈華托代表投英領事署控本埠森源莊不理票欵曾經英正領事德爲門君照請蔡前道札廨票傳該莊股東經理嚴追在案兹悉蔡道以此案延宕已久迄未清理故於缷任時復札飭公廨着令嚴追寶讞員業已遵札辦理矣　　著速理清○漉北會大錢莊與已倒正元等各莊因有髜票紏葛曾經蔡前道札飭公廨轉飭該莊先行料理二成半餘准從緩設法措繳在案兹悉蔡道於缷任之前一日特札公廨傳諭該莊着將未料七成半赶速清理寶讞員業已遵飭廨差傳諭該莊赶速清理矣　　廨批一則○公共公廨寶讞員昨日發出協豐莊禀批云據稱旣與謙餘莊有調票紏葛着自行投質可也　　調查舊案○北香粉弄六十八號余生記號因保險起火當經老閘捕房派探將該號主余元來拘押旋往保出候示在案兹經捕頭查悉余在租界内曾犯縱火圖賠由廨押辦有案並悉余在閘北華界亦因保險縱火經巡警局拘案審訊此次又保險起火情　可疑昨日轉飭探目張寶榮查明余前案押辦日　復候核辦　　拘捕串賣○王鰲泉之媳徐阿香近被其母徐陳氏申同蟻媒吳永興談金和價賣於浙江路二百三十二號居婦張王氏家得洋分肥前日被王偵悉報請老閘捕房派探張全林往將以上男女四人一併拘入捕房奉飭分别押候解究　　扒手胆大○昨有吳姓婦人與用人張書東在河南路裕昌洋貨店内購物被陳德桂陳阿德乘間竊去皮袋一只内有洋五十餘元小洋數角圖逃適經該店夥范錦祥瞥見當將兩陳扭獲鳴交包探何正喜拘入捕房一併押候解究　　報緝竊案○江西路一百七十二號居人翁友良家前晚被賊挖洞入内竊去值洋三百餘元之綢衣三十餘件昨晨開單報請總巡捕房飭探李星福查緝美租界 
　　查獲搶匪○昨報記俄國艦兵被匪搶去 
 
 

Page 20

 
 
羅布票二十餘元一節昨由八十四號西探查係江阿四所搶拘押候辦　　拘究賭棍○賭棍王惠良在菜市街擺設賭攤誘人賭博昨由九百八十號捕獲解捕房押候究辦　　争奪坐客○馬夫朱阿二昨在禮查路與張阿四争奪坐客由捕拘禀捕頭飭押候辦私售燈吃○住百老匯路八百二十七號之張阿榮家私設烟楊售賣燈吸昨被包探查見將張及烟客潘阿大倪阿大併解捕房候送公堂核辦　　拐匿女孩○拐匪陳阿生日前拐匿新記浜路七十九號楊阿海之女孩雙喜昨由楊唤捕將陳拘送捕房押候解廨究辦　　撞翻車子○石雲泉　推塌車至漢碧禮路撞翻九百八十號之牛奶車被捕拘入捕房押候核辦　　竊賊一羣○積竊張明德又名劉阿德與同黨陸永浩串竊楊樹浦怡和絲廠内松板數十塊又顧林祥行竊某姓衣服又王阿二陳阿寶串竊洋紗錫器等物先後由探捕拘入捕房押錢吊贜查傳失主解堂訊辦法租界 
姑限三天○福安小客棧虧欠房租洋六十元被經租人控追奉公堂訊判交保限七天繳清在案現已逾期多日仍分文未理原告昨又投請傳追經捕房將該棧執事張榮根解訊據稱棧主出外措資未回求恩寛限兩禮拜聶司馬當商諸顧副领事判交保展限三天理清違干未便　　有何藐視○益豐莊主何德鑑前控錢旺慶抵單不贖經公堂訊押再究在案昨又復訊何供該單逾期催錢不贖商人無奈轉抵與仁康莊確已過户所有錢處之本莊期票三紙實是借去叩求明察質之錢供該票到期何不付洋由商人調現付出所有往來付過各欵均載明錢摺即將該摺抛擲公案聲請明察司馬以錢不應將摺抛擲藐視公堂除罰洋五元示儆外再著押候原告檢帶帳簿至捕房與錢核算明白禀復核奪　　細崽被疑○某洋商家前日失去金練一條查無外人入内故將細崽趙文祥送至　房解廨訊詰經聶司馬傳訊趙供稱並未行竊實被疑誣求察司馬以原告未到判交保復訊再奪　　過犯竊表○過犯陳阿金經公堂懲辦開釋未久昨又在某輪船行竊時表一枚爲探偵悉獲住解廨請辦司馬以人贜並獲未便飾缷判枷號一月押兩月驅逐出境　　不應收贜○偷兒殷元桃串同陳二張得甫等先後窮取黃王氏周阿三　長山等家東洋車各一輛及徐阿昭之車照一紙分售與顧金生蔣得當陳來新三人兹被周等報捕由探斷續拿獲吊出原贜解究司馬以人贜屬實判殷等三人各枷一月顧等三人不應收贜各罰洋五元充公 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[逼提莊號存欵者之藥石（蒿目時艱人）]  
　　上海市面自橡皮股票虧損數千萬金融機關驟現恐慌影響所及時機曰迫近者源豐潤源吉同時擱淺人心益慌全國震撼市面敗壞幾至不可收拾風聲鶴唳一日數驚其潮流之汹湧爲從來未有之局眞堪痛哭流涕而長嘆息者也夫現在市面已處于至危極險地步凡吾華商宜如何設法籌措共同補救以期挽回於萬一乃某銀行買辦忽有不收念一家莊票之舉頓便匯兌不通全市俱震勢更岌岌可危幸匯豐行主顧全大局力排衆議而市面始通人心稍定夫滙豐行主定眞拙於自謀哉蓋深知金融消息義取流通使人人爲遏糴之計則銀根愈緊適以促市面之恐慌不惟損人并亦不利已矣其識見之遠大擘劃之周至固非淺見者所能通其意也乃一船毫無意識之徒偶被風潮摇動即不分皂白競向華商銀行莊號紛紛提取存項别圖安頓夫資財爲人類第二生命出入鄭重亦固其宜然必先審該銀行莊號果有大宗虧累與否抑該股東果有他項營業受非常之損失否或該經理果有意外虧耗爲非分挪欠否即使有之亦必研究該銀行莊號果係的確殷實與否夫然後徐爲進退猶可說也今乃紛紜擾攘一倡百和置大局於不顧城火池魚果何爲者譬諸一器羣焉以水满注其中晏如也忽有人曰斯器不足恃是必審查其果有碎裂與否而後别謀所注可也乃計不出此磗石交下必使之敗壞而後已而抑知所注之水已四溢而不可收入矣又譬諸遇火焚具比隣之蓄水者方深自藏匿靳而勿予以爲倘查延燒我得藉以自救抑知火勢愈燃愈盛迨至殃及已家而燎原已成向邇且難何論撲滅雖欲自救而已無及矣今日之情形無以異是且欵項存諸莊號姑勿論該莊號當日之信用爲何如第旣曰存項其非束之高閣坐耗拆息可知旣非束之高閣坐耗拆息則輾轉散於謀取什一之利正該莊號當然之職務也乃昧昧者一聞市面震動銀根緊急輒往提取幾如山陰道上應接不暇試思該莊號雖資本素裕亦何能於嗟咄之頃舉其存項之全額堆儲一室以應此紛至疊來之求是提欵者直有意迫使擱淺而已返躬自問其謂之何不寗唯是金融界之大恐慌各國常有固不獨中國爲然苟識其恐慌之所由來面隨機應變標本兼治尚不難有規復之一日若其徒事張皇不顧大局轉致爲叢敺雀爲淵敺魚使吾華商金融機關盡入外人掌握則而今而後更何望耶是故資本家安稳則市面安稳市面安稳則國家安稳其關係至重大也古諺有曰留得青山在不怕没柴燒又曰皮之不存毛將焉傳願吾同胞三復思之市面幸甚中國幸甚小說 
[小說奇情鸚鵡禪（五十二）]  
　　言時。遥見參戎霍蘭德及雷克司蘇儷梅彳　而來。三人固嘗出資與斐德蘭開礦者。此來亦必無好消息。斐德蘭乃復默思曰。吾此時何所如輙。阻耶爲愛一女。信一友。故使我至於此極。悠悠蒼天。謂之何哉。思至此。侍者傳名剌進矣視之。則向所見三人也一驚幾絶。顧大。奸巨猾。雖其始尚不致盡泯大良一轉念間。可以立變其心爲蛇蝎。斐德蘭此時窮極智生。乃復立壯其氣謂不見示弱。見彼復奚害者。且佯。　縻之。實剥蝕之。度公等亦未必遽能窺破其藴。爲今日計苟非圖窮而。匕首現者。吾正不妨盡力欺之耳。乃命侍者導三人進。霍蘭德參戎首昻然入。服藍色之衣。戴草編之帽。雖爲退職之官員乎。老氣横秋意態尚雄且傑也雷克司雙眸烱然若。有所注意而來。蘇儷。梅瘦。而颀短衣窄袖。一望知爲自修邊幅之人。斐德蘭見之。疑懼滋甚。蓋儷梅之祖設一銀行於開魄可倫。聲勢頗赫。且足以左右斐德蘭之資本金也。坐定後。霍蘭德首發問曰。斐德蘭先生乎。煤礦之議。起自足下。顧閱時久。矣。成效未彰。鄙意如他日。礦中並。無煤者僕等損失須足下一一賠償。言至此。注祝斐德蘭。之面。斐德蘭曰君或不信者。君之股。可悉轉讓於我。蘇儷梅曰。今日且談貿易事。二君萬勿先争意氣設斐君能再爲。吾儕擔。保者。僕等。固毫。無他意。仍與君合資可也。惟如何辦理之處。尚祈明晰見示斐德蘭笑曰一。蘇君言良信抑吾儕此事雖不離營業性質。而研精慮遠不圖近效不希速化。務使旁人見之。謂公也而非私。乃克於事有濟耳。雷克司曰。當先。論其地之是否可靠耳。蘇儷梅曰然。苟獲石田。所損愈大。斐德蘭曰。若此處無煤者。君可抉我眸子去。以誌吾過。雷克斯見斐德蘭詞氣甚堅。乃起而負荆。求斐德闌。勿以前語介懷。且曰吾之資本金存於尊處。自知較倫敦儲蓄銀行爲妥。傾間失言。幸賜胡宥斐德蘭曰。君资幾何。予驟忘之矣。曰二百。磅耳。曰此區區者。君誠可無慮。鄙人雖非富有者。亦嘗腰纒十萬。縱遊非洲。寗遂於此二百磅。而失信於。良友。蘇儷梅曰。斐君言是也揣斐君之言。惟謂凡事不能欲速。操之過急。彌益張皇。雖極有把握之事。亦無所濟。矧此開礦之營業尤必以愼重出之乃爲善耳。總之斐君早有成竹。一無所慮。雷克司曰。吾來此之由。實因。頃間聞柯利機亦預此事而起。柯利機者。不祥八也彼或將取吾儕貲本。以償其負矣。斐德蘭乃佯驚曰。誰爲此言者。此事信。耶曰亦聞諸道。路耳曰然則君等。 
 
 

Page 27

 
 
终有不信鄙人。者在。请仍以君等所入之股劃於鄙人名下。此後贏絀。由僕獨任之何如。即不爾者。僕當先將雷君二百磅之利金付訖。計期半月。爲數甚微。僕固咄嗟可。辦也蘇儷梅曰。斐君勿怒吾儕固不至如君所言。弟欲君允爲。僕等擔保耳。斐德蘭曰。此何敢辭。鄙人誓當力任其難曰。然則有證書𢌿僕等乎曰。無之言。出於我耳。入於君口。此而不信。復奚信者。嗟乎蘇君。君如不信此事者。僕當雇跑街數人。往來約福爾特。執途人而語之曰。佛蘭登有煤礦。觀衆人之口碑。以驗吾說之信否。還以質諸足下。也雷克可曰。君苟允作保山者。他又何慮。惟尚祈少行從速。今且勿　足下事也。明日再見矣言已。起立告辭。霍蘭德亦偕蘇儷梅出。霍蘭德首先昻然下樓。念及斐德蘭已允作保。黃金當不擲諸虚牝。此行爲不虚矣。則怡然而樂。已又念及斐德蘭雖口允作保。而並未有筆據爲證。則又躊躇。满志。不覺其行之緩。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
