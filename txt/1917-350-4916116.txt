# 1917 - 350 - 4916116

 

Page 1

 
 
   
 
 

Page 2

 
 
時評 
[我之時局觀（冷）]  
　　時局於和戰二者摇摇未見其結果究不知如何斯爲今日人人所欲問者也 
　　然以我斷之則必和而非戰蓋所以和者以不能戰也故欲戰其心而不得不和者其事實也故所謂和者非眞和也乃不戰之謂也其心中固未嘗和也此我對於時局之揣測也 
　　雖然尚有一端爲我人所不可不知者則和之久暫是也夫眞心言和則其和可久因不能戰而和則一旦較有力量遇失和之機則其不旋踵而又戰亦未可知也 
命令 
十二月二十一日大總統令特任李静誠兼署廣西省長此令 
　　又令海疆巡閱使薩鎮氷因病疊請辭職薩鎮氷准免本職此令 
　　又令任命徐孝剛爲四川陸軍第一師師長此令 
　　又令農商總長田文烈呈浙江實業廳廳長梁建章因久病未愈呈請辭職梁建章准免本職此令 
　　又令任命雲韶爲浙江實業廳廳長此令又令國務總理王士珍呈前甘肅都督兼民政長趙惟熙因病身故請援照成案特予優卹等語該員久官邊圉功在國家遽聞溘逝殊深悼惜著派王逹前往致祭並給予治喪費銀二千元生平事跡並著宣付國史立傳以彰藎績此令 
　　十二月二十二日大總統令蕭俊生授爲陸軍步兵上校並加陸軍少將銜此令 
　　又令署司法總長江庸呈請任命孫如鑑爲湖北夏口地方審判廳廳長應照准此令 
　　又令陸軍部呈准黑龍江督軍鮑貴卿咨請以興德陞補佐領應照准此令 
　　又令大倉喜八郎給予一等大綬嘉禾章此令 
　　又令朱廷燦晋給二等大綬嘉禾章此令 
北京電政府昨因發表停戰布告先致電北省督軍該電昨晚發出略言現在張曹軍隊準備出動以爲長江警備自處不敗之地同一國内　同一統治權無所謂和戰但多數民意傾向和平不能不先下停戰布告切勿誤會爲求和云（二十二日下午八鐘） 
北京電院電汴督注重防務王又以個人名義函南陽鎮使有甲息北門惟君是賴並時局不久解决中央即有明令頒到擾擾者終當就範等語 
　　（二十三日上午十鐘） 
　　北京電陸榮廷電辭甯威將軍請予歸田養疴馮頃寄貴重藥品敦勸春融來京就職 
　　（二十三日上午十鐘） 
　　北京電曹汝霖呈車撞受傷請假醫治馮批准給假十日安心醫治（二十三日下午十鐘） 
　　北京電參戰督辦辦公處已在组織内部設兩所八科元旦正式成立（二十三日上午十鐘） 
　　北京電段祺瑞以參戰督辦名義訂敬日集戰時國際委會參陸辦公處人員假國院國務會議場開聨席會議討論編制法並定每星期一爲例會遇重要問題發生臨時召集特議 
　　（二十三日下午十鐘） 
　　北京電馮令財部轉外國銀行匯現十萬赴鄂聞充撫慰軍隊費（二十三日上午十鐘） 
　　北京電陸榮廷來電贊成召集新國會（二十三日上午十鐘） 
　　北京電二十五日雲南起義紀念日各機關休息閣議提前明日開會仍將討論哈埠事及參戰與時局問題（二十三日下午三鐘） 
　　北京電李佳白已被交代民巷警察逮捕美使擬逐出華境　　（二十三日上午十鐘） 
　　北京電李佳白被捕聞係從美使請將押令出境（二十三日上午十鐘） 
　　北京電協商國公使圑二十日會議一關於歐戰與俄國關係二哈埠一聽我國處理三賠欵延期本月起實行（二十三日上午十鐘） 
南京電唐繼堯派李宗黃來甯接洽（二十三日下午八鐘） 
　　南京電馬良頃來甯會晤李督　　（二十三日下午八鐘） 
南京電李督派赴北京代表韓緘古已回甯（二十三日下午八鐘） 
外電 
北京電二十二日之公使圑會議大體乘日本林公使將啟程回國之時機討論因歐戰而發生之諸問題關於哈爾濱問題定議一任中國政府辦理倘遭重大之事變當再與中國政府磋商辦法（二十三日） 
　　北京電聞停戰布告將决之於北方各督軍對於總統諮詢之覆電如停戰布告而否决則王總理决辭職如停戰布告定議則閣員中有二三人將辭職故無論如何内閣皆不免有所更動（二十三日） 
　　北京電曹錕張懷芝昨晚對總統發絶對反對停戰布告之覆電（二十三日） 
　　南京電李督軍慮部下軍隊與山東南下之軍隊互相衝突特電張懷芝請令山東派遣南下之軍隊從浦口搭船决勿經過下關 
　　（二十三日） 
　　東京電日本敎育會議委員會於二十二日午後决議設置七年畢業之中學之議案從此希望入大學者得縮短年限一年（二十三日） 
　　東京電二十二日在首相官邸開大正七年預算案内示會上午示貴族院各派代表人下午示衆議院各派代表人其内容如左歳入經常部六億二千七百零一萬九千元臨時部三千一百十三萬七千元歲出經常部四億七千九百五十五萬九千元臨時部二億四千二百九十八萬二千元嵗入不足之數以從别項計劃所得之收入一千五百四十萬元及上届剩餘金二千八百九十八萬四千元填補之（二十三日） 
　　　以上東方通信社電 
戰電 
　　倫敦電首相喬治君今日下午在下院建議延會並演說泛論大局初述糧食問題次論航務問題次論陸地戰局次論協約國聨合會問題次論德國殖民地問題末謂近數星期内事使大局更爲危殆一因意軍猝然　北英法兩國曾於危急之際派兵助之意軍士氣爲之一振意軍之敗北使英法兩國對於戰局更爲擔憂蓋二國之兵力均將因以大增也第二事之足碍大局者爲俄軍之休戰休戰條約雖規定不得移軍西境陣線但德人旣視條約爲一紙空文安能望其踐約行事此二端迫令吾人增重犧牲俾來年戰地大軍所　地位得以　固一九一六年所予工界關於募兵之質言爲國家計固屬必要但事變無常前項質言不得不更改或取銷之政府今有招募新兵之必要惟擬先請國民軍役大臣於下星期内以全局商諸工黨聨合黨領袖近因軍隊不敷分派之故往往有屢次受傷之兵復遣回戰線盡役今國内尚多從未一臨戰線之人而乃令負傷者常受苦痛未免不公此爲英政府續須增兵之另一原因也今者大國之一已脫離戰局另一大國未能充分助戰故後數月内戰局必至爲艱困英國之擔負必將大爲增重惟敵人亦多困難如英國之封鎖德國工人之自餒之類是也故德國能出之兵較戰争之第一年須減百分之三十三法國損失當然重大惟意軍雖遭挫衂而損失尚較奥軍爲輕至於英軍之死傷雖屬衆多然尚不及德軍損失四分之一或五分之一協約國後備之兵力强於德奥諸國兩倍故後事終可有望云云（二十日） 
公電 
岑西林致政府電急北京大總統鈞鑒王總理鑒自四督創調停之請煊仰體鈞座息事寗人之意疊電西南勸解息兵並遣人商承王李二督前赴湘中力止攻岳湘岳早行停戰攻閩亦已息兵后陸使已允取銷兩粤自主川滇遠隔通訊較難今始接唐督軍筱電言不忍以局部之争持忘國家之巨患已電令重慶瀘州各軍隊停止進行暫駐原地静候解决川軍方面亦經勸告早息紛争乞爲電呈總統代逹微忱云云特爲耑電轉陳仰祈垂鑒審察近况滇粤態度似均趨向和平煊月來文電交馳積稿盈尺危言苦口心力兼瘁仰賴鈞座威福彼方已有息事之心惟不速爲解决恐日久變生外患内憂不可測度前電請速頒停戰命令未蒙覆示道路流傳謂中央已令曹張二督爲征南司令率師南下又令劉存厚攻渝龍濟光攻粤是否實在煊愚無從臆測日來南方士民多據傳言以相詰問煊輒以鈞座德意爲解然五中徬徨不能無市虎之懼伏乞速定大計宣示德音不勝迫切待命岑春煊叩馬 
要聞一 
[林日使之中國時局談]  
　　昨日下午一時日本駐京公使林權助氏特赴公府晋謁馮大總統聞會談約有一小時之久其所談内容大致係彼此互述希望中日親善之意談次曾及我國時局林使亦以我國内亂頻仍終非國家之福日本唇齒之邦尤望中國早睹治平故亦甚盼現時南北之妥洽云又據某社消息林公使因十八日接到本國政府召還之命故特於昨日（二十日）晋謁總統辭行兼徵馮總統今日對付南方之策或謂山東設立民政署問題林使已接得本國政府訓令故特謁總統陳述一切聞林權助氏因於日本議會問會以前有須與本國政府磋商事件故特乘新年例期定於二十五日離京經由满洲回國往返預定兩星期其留守公使職權委由芳澤參事官暫行代理昨日公府之行確含辭行之意味至國民通信社所傳奉天特電謂林使已辭職將由駐意之日本公使繼任云云 
則京中並無所聞大要尚非事實也 
[要人之電請停戰者]  
　　自荆襄相繼獨立之後鄂督王占元曾迭電政府告急兹據某方面消息王督最近有一巧電致政府略謂襄陽繼變武漢震驚累卵垂危支持非易查此次事機之失一誤於議和不和再誤於欲戰不戰以因循敷衍致不可收拾查鄂中精銳駐防岳州崇通等處本有一師以上之多中央如早定計進攻勝負雖不可知荆襄斷不至貿然附亂旣不速戰即宜開誠布公早日宣布停戰命令决計議和爲彼方要挾過苛不能解决則其曲在彼便當整我軍旅决一死戰師直爲壯何患不克今一誤再誤人心摇動羽翼已成大勢已無可挽隨棗距廣水路線極近襄河至下游武漢尤速鄂防之危朝不保暮應請飛派大軍來援一面扼守要害一面填防岳州其原駐岳州之本省軍隊卽擬撤回省防以固根本仍懇卽日頒布停戰命令藉以從客布置俟和議告成再爲臥薪嘗膽徐圖恢復事機危迫一髮千鈞等語又一消息湖北督軍王子春昨有密電到京除報告第十一師李奎元師長率師赴岳王金鏡調回武昌外末段極力懇請中央早頒停戰命令以資收拾與江西督軍陳秀峯前日請求停戰電大意相同並聞政府接陳王兩督軍電報後已將中央最近與各方面商榷情形電覆兩督軍矣 
　　陸幹卿來電請中央速下令停戰兩廣願取消自主各情曾誌報端兹聞元首昨晚已有覆電致陸氏對於陸電兩廣願取消自主一層倍加獎勵謂陸爲深明大義而對於停戰一層則謂北軍在岳州及閩省均取守勢毫無進攻南軍舉動如南軍不越界侵犯事實上已停戰云云末後並請陸對於和議問題須隨時拍電來京以便從速商議前任廣西省長劉浩春自此次政變以來即遁跡津門不問時事近聞西南有取消自主之電報到京乃於昨午派其秘書某君來京向馮總統呈遞密函一件聞係對於解决西南時局問題有所陳述之處元首披閱之後多所採納并有請劉氏即日來京共商和議之說陸建章於前晚由寗回京特於昨午赴公府力陳李督此時所處地位不能不主張和平爲大局計亦以和平爲上策李督特囑轉逹個人維持時局之苦衷務懇我大總統獨操英斷早頒停戰命令庶使殘局易於收拾云云元首比應以停戰議和與余息事寗人之初衷原不甚相背惟李督操之過急幾激起他方面之反動殊使余難於對付云云 
[閣議中之停戰布告]  
　　昨日國務會議自午前十時開議激論約四小時直至午後二時始行散會曹交通總長因車倒受傷未能出席段陸軍總長雖經王總理一再電催其列席閣議段總長辭以尚未通告就職未便先行出席此外各總長一一到齊後王總理乃宣告開會首由惲秘書長將陸榮廷等聲明西南願即取消自主之來電一一告畢王總理復述元首對於解决時局之意見并提及下令停戰問題嗣由某總長動議謂此事與陸軍總長有密切關係段香岩旣未列席似無討論之必要多數贊成遂改議外交財政例案數起如加入巴黎經濟同盟問題哈爾濱中東鐡路請派督辦問題均經議决其籌辦參戰事宜昨日尚未議及並聞下次星期六之會議因是日適逢冬節奉王署總理諭暫停一期昨已由秘書廳分别函致各總長查照當會議停戰命令問題時有某某閣員以爲陸榮廷等請和之電尚爲空言俟其確有議和之誠意彼時再下停戰之令亦未爲晚意見紛歧遂無結果而散又某方面消息昨日國務會議時先由院秘書長將擬就之布告送閣員閱看繼由王總理提議近日黎石獨立潮汕繼失閩鄂吃緊情形曁陸（榮廷）唐（繼堯）陳（炳焜）來電言已停戰請諸公討論云云閣員討論結果有人謂南方言行不一黎石旣獨立潮汕旣失陷閩鄂旣吃緊是南方仍在進行何又有停戰之說且中央旣已命將出師若驟然停戰似乎兩歧慮轉授人口實遂主張停戰布告宜先擱起云云王總理在席間表示已見即命秘書將此項布告暫行擱起並聞停戰面告之大體並無變更惟各種手續尚須準備據某關員謂前次閣議提出和戰問題多數以爲非有準備不足以言調和故調和固屬應有之事然苟一無辦法則前途亦殊危險閣員多數意見仍不外乎武裝調停之新名詞至於昨日猶是議及停戰是否有具體之辦法又據可靠消息閣員中反對此舉者尚大有人在故日昨閣議遂將此事擱置并聞曹仲三督軍昨晚復派其諮議參謀副官多人來京向各方陳述不可輕率下停戰命令之理由而馮王兩公至此亦以陸榮廷之來電是否有調和誠意亦難輕信故尚須出以審愼故此項命令恐非一二日所能發表 
[張曹出師問題之行止]  
　　政府自接西南取消自主之電報後對於時局問題雖决定主張和平解决然恐西南要求條件過奢擬仍命曹張兩路司令率師南下以示武裝調停之意前日馮總統諭步軍統領李階平往事津即係傳逹此項意旨兹據某要人所述曹張兩督軍已於昨午覆電來京大意謂政府前因有主戰之决心故任命錕等爲第一第二路總司令現旣改變態度自無率兵南下之必要等語言詞之間極表示不满意之態度不識政府又將若何調劑也又聞張曹兩路軍隊仍須南下但此並非主戰係因黎天才等之獨立恐停戰令下仍不遵行則庶幾可有備無息仍係停戰實行之一種準備又一消息昨日（二十）午後公府參陸辦公處奉總統諭令拍發直魯兩督密電一件係飭令兩省軍隊出發後地方匪患須加注意並聞直魯兩省關於軍事現仍積極進行昨日國務院尚接到張懷芝督軍來電係請任命何鋒鈺爲行軍兵站總監云又一消息張懷芝督軍已於昨日（二十日）午前一時離津回魯當在津與曹督軍密議時長蘆鹽運使段永彬等似亦與議决 
 
 
 

Page 3

 
 
定一切軍費由長蘆項下挪用又曹錕督軍定於今日（二十一日）飭先鋒隊一旅由保開拔又一消息則謂曹張兩督之態度刻已變更决定中止出兵日前政府曾致鄂贛兩督軍電各一件令預備兵站等情兹聞該電内容略云時局紛擾愈趨愈險中央原具息事寗人之懐西南愈起争權奪利之心現值外交吃緊之際内亂如斯貽笑友邦莫此爲甚昨日特别軍事會議之結果已將作戰計劃公同决定並命直魯兩督軍爲第一第二兩路總司令率兵南下從事征討日内卽行出發所有軍需用品除飭兩路總司令先行派員分設兵站隨時供給外惟大軍駐紥地點務希預爲籌備俾各隊到時有所棲止不致臨事倉皇特此電逹希卽見復以便轉飭該司令等查照辦理云云 
　　聞奉天張作霖督軍昨通電北洋各督軍略謂前爲南征奉省原定派兵一師出發旋接總統勸告今且北满外交吃緊吉黑旣派兵哈埠此後奉省亦恐難免處此實不能再行分兵南下還望諸公原諒云云 
[關於曹段兩總長之近聞]  
　　交通總長曹汝霖日昨上午十時許由部乘坐汽車將赴國務會議行至公府門前突遇一汽車由東而來適與曹之汽車相值司車者偶有不愼致兩車相撞東來之車尚無損壞而曹車則頓被觸傷車身一震車窻玻璃全行撞破曹面目受傷流血如注幸東來之汽車主人係前中國銀行總裁李士偉氏當卽下車來視見曹已受傷且汽車亦已損壞急挽曹同至已車立時送至法國醫院診治據醫者云曹氏面目雖經受傷幸所損者僅在皮膚骨部絶無損壞惟流血過多不可不小心静養云曹君現已住居院内大約須一星期方能將傷痕治愈 
　　昨晨外間盛傳陸軍總長段芝貴氏與當局先有約言以　戰爲就職條件前日驟聞停戰消息即聲明不蒞部者然實則昨日下午三時業已到部就職先是天津初會議時總統派赴天津疏通主戰派者卽段氏則其與總統之政見必不至大相反背段氏是否果如所傳以去就争主戰者吾人不願遽下斷語也 
[杭州快信]  
　　省署近接農商部咨浙省海産素饒擬先就定海縣籌設漁業技術傳習所酌派專員課授外洋新式漁具漁法經費由部籌措已轉令定海知事查照 
　　楊督軍委程途爲一師二圑營附尉官洪治爲輜重第一營副官姚琮爲一師二圑圑附　　北京杜中將持昨因公到杭謁見督軍接洽一切浙江體育學校辭退敎職各員假校長王犖名義昨在省敎育會開會經該校長呈請官廳臨時解散 
　　吳興紳商李宛香等聨電到省請禁開設戲園已飭强知事妥議覆奪　　光華火柴公司七年分需用鹽鉀黃赤燐硫磺等物已呈准督軍咨請陸軍部分飭各海關驗放 
　　禁止現洋出境後各屬商界極形不便現由錢業領袖倪壽楠等函懇總商會轉請弛禁聞已照准 
[南京快信]  
　　岑西林代表耿毅昨日晚車回滬　　前山西省長孫發緒昨啣黎黃陂命由津來寗會晤李督接洽一切住下關灜洲旅館　　吕調元昨晨乘輪赴鄂　　第七十四混成旅長陳調元昨由宿遷來省禀謁督軍陳報冬防布置李督當飭迅調所部一營開赴瑶灣鎮駐防　　憲兵司令楊恩培昨由蘇常鎮等處查閱軍隊回寗 
　　本月二十五日爲雲南起義紀念日軍民兩署昨通令軍警政各機關一律懸燈結彩以誌慶祝昨日（二十二）爲長至佳節各機關各學校均放假一日 
　　白堅武李登科李廷玉昨由南寗來電報告與陸榮廷接洽情形並稱即起程回寗陸榮廷代表蔡國器昨由贛會晤陳督回寗李開侁昨由鄂來電内容甚密聞係關於武漢駐軍近况 
　　開抵浦口倪軍尚未開拔赴閩聞因待船運送 
　　兗州鎮守使施從濱前晚抵寗會晤李督商榷軍事昨午復乘車回濟南　　倪嗣冲參謀長李玉麟昨亦由蚌來寗聞係赴潯招撫在湘潰散之安武軍據軍署消息兩廣確有來電取消自主 
 
 
 

Page 4

 
 
   
 
 

Page 5

 
 
   
 
 

Page 6

 
 
[第二張]  
要聞二 
[熊克武態度何如]  
據政界消息政府方面昨接熊克武删電一件略云渝城情形業於支日電陳諒邀鈞察前奉大總統豪電大局可望解决克武遵命極力調處雙方均停戰待命復於陽日再電請速明示辦法仍未得復現各軍雲集一切支應萬分困難籌諸地方立滋紛擾克武覩此危局無法可設惟有仰懇大總統俯念渝局電撥鹽稅項下三月餘欵以資應付而維秩序臨電迫切鵠候鈞示等語惟另一方面又聞援川之陜南鎮守使管金聚删日亦有一電報告政府謂據所部之羅圑長玉山電稱自本月三號晚熊克武叛變渝城失守後職軍當即乘船下駛四號早八點船抵渝東木洞地方停纜稍憇不意突有熊軍一營砲數門先伏在岸遣兵來船聲稱請你們圑長過船問話職知有異辭以未往刹時間卽鎗砲雜作向船猛急當場陣亡兵士數人不得已赴岸死力還擊敵力稍却冒彈開船而在此紛亂接戰之時被敵擊沉船四艘傷亡官佐十餘員兵士數十名被掠去洋銀三萬七千餘元紋銀九百餘兩失步鎗三十餘枝子彈十餘箱五生七山砲二門騾馬八匹各等語然則熊之熊度如何固尚難知也 
[粤當局反對龍氏就任]  
　　龍濟光已就任矣且派其所部秘密出動矣龍之謀粤前本擬定分三路進窺（一）爲潮汕方面（一）爲廣屬沿海岩各地（一）爲高雷兩屬現潮汕方面已歸失敗龍氏乃不能不急向别路下手開廣屬各地專運動綠林起事高雷兩屬則實行運兵渡海進攻聞以李嘉品爲頭隊司令用保民運艦及安北鹽務緝私兵輪載兵前進决定由雷屬之徐聞登陸刻已有六營上岸兵士均著黃斜衫不用旗號省中自接龍氏就任通電當卽召集海陸滇警桂各軍領袖會議議决實行討伐以除禍患聞此項討龍軍現已編定九圑由某某等四參謀爲臨時指揮昨已撰就宣布龍氏罪狀（係一六言韻示從略）一面通電省外如有龍軍發見一律痛加剿辦莫代督等昨又逕電龍濟光表示拒絶其文云急瓊州龍督辦覽頃接貴督辦來電宣言就兩廣巡閱使職派隊分道巡視等語當經邀集海陸軍警長官會議僉謂貴督辦承受段内閣非法命令破壞大局已屬不合敝處誓不承認若派隊分道而來顯係以巡視爲名實行侵襲我粤海陸軍警自當嚴陣以待若有貴軍進境必先缷去武裝否則以土匪論一律剿辦當經議决通飭在案希即查照莫榮新李耀漢程璧光李烈鈞陳炯明銑印昨聞莫督尚有一電分致蘇贛二督聲明拒絶龍氏春電略謂龍濟光利禄薰心罔知大勢前在粤督任内助逆邀功不惜生靈塗炭粤省商民至今切齒現在南北大局已有轉圜之機乃龍濟光尚受段閣僞命貿然宣告就職并於元日通電派兵出巡剿辦民軍實屬有意逞兵殊礙調和之程序兩粤將士憤激同聲商民一致反對榮新目擊情形勢難遏抑公等關懷局如何裁判願聽箴言云云至西省軍界對於龍氏亦一致否認已電懇陸使收回辭職之舉電中措辭略謂頃奉莫督軍李省長咸電龍濟光自認非法之命令甘受其愚牽制南方影響全局凡屬同袍無不髮指培桂等亟應尊崇自主一致進行非法之舉死難承認伏維帥節挽回國難羣黎欽仰擬請始終擔負擊楫爲懷幸勿謙辭以争一體督軍省長卓志宏謀共予維持大局幸甚黃培桂余炳忠陳樹勲梁致廣唐朝繩李立廷郭尚貞唐啟增廖振聲張韻李奎漢叩諫印又據某方面消息莫代督自聞龍濟光有派兵分道巡視之舉深以高雷欽廉各屬毗連瓊崖恐防守兵單致生窺伺當即令飭司令林虎轉電陳帮統即率所部三營回驻雷州無庸回省并將高欽四屬防務機宜詳爲核定飛飭隆世儲鄧瑞貞胡漢卿馮相榮等按照所擬方略妥爲佈置其西江方面則因兩陽接近高雷陸路并可直通電白信宜一帶防守同關重要除由鎮守使翟汪加撥肇軍扼守各隘口外并由江防司令加撥兵艦兩艘馳赴陽江協防而陸巡閱使亦以振武軍連日已有梁金文趙越李春榮馬如驤各統領各撥所部先後開往秀英砲臺暫駐大廟水步一帶又有民船三四十艦環泊河干預備運載之用昨將現駐上思陸軍游擊隊統領黃朝進所部五營及駐忠州營長龔世卿所部全營開往欽屬長灘小董等墟分頭扼守以資防堵并聞陸使已定二十號起程回梧籌劃一切昨軍署已接南寗電訊矣 
[滇軍方聲濤被剌索隠]  
　　粤省攻閩之聲日高出發之師源源不絶方聲濤滇軍師長以閩人而圖閩者也方平時武勇自豪出入隨從極簡昨十七晚八時因在大巷口榮業二巷府第命駕進城欲回大市街師部籌商軍事遂乘三人肩輿取道　龍社由清安橋以入菓欄詎行至清安橋脚（又名廻龍橋）忽有身穿紫花軍服者一人隐伏暗陬守伺橋畔俟輿夫拾級登橋之際遽拔短鎗向方狙擊方師長猝不及防彈子已由左腋穿出入於腮際方受創後因無親軍捍衛遂即親拔手鎗欲與相搏奈輿夫一聞鎗響即已棄轎奔逃兇手即於是時乘機遁去方師長自行下轎親喊五區警察趕急追兇遲之旣久各輿夫仍未回來方漸覺痛不可忍遂飭該段警察另雇轎夫三名舁之返部隨電廣東醫院院長鄧弁華馳往醫治已將彈子取出驗得傷勢雖深惟非要害可無性命之虞警廳魏邦平得訊即發出偵探二十餘名曁稽查員吳至雲等連夜分往第新城長堤東關河南黃沙各地將酒樓旅館劇院等處澈夜偵查並往廣九廣三粤漢各車站及各鄕輪渡等嚴密堵截一面將案分呈莫代督李省長等通令各營軍隊一體協緝業已懸紅二千元密飭軍警通緝務將兇徒擒獲以絶後患自此案發生後省中紛傳爲李厚基莫擎宇所爲因前次謀剌莫榮新案内兇手林某曾供出莫擊宇在省設立暗殺機關故疑此事亦由莫黨主使又因方師長刻正籌議攻閩自告奮勇大有未來閩督之推測又疑或係李厚基買兇暗殺李烈鈞曾因此據爲李厚基罪狀通電聲討（電文略云李厚基倡亂叛法罪惡昭著猶不自悔悟擾害粤疆頃復密遣牙爪妄逞兇鋒行剌靖國第六軍方軍長聲濤似此頑惡不悛尤宜及早翦除烈鈞不才爲國爲友兩難辭責準於即日協同海軍督師討伐誓掃毒氛而清妖孽倚馬待發特電奉聞）惟日來又有一說則殊爲駭人謂方聲濤之被剌與龍濟光之活動大有關係因龍氏近方正式就任文電紛馳又有大雲南主義之說紛傳滇軍張開儒亦與之握手方聲濤者以閩人而爲滇軍師長倘被剌之後軍中無主則其部下易於牽動方未被剌之先其部下前日出發窺閩已有兵士百餘人欲向西村車站搭車逃往北江方查出後立即停止午車嚴密搜查卒獲百餘人則方軍之有人煽動不甚稳固可以想見而駐韶之滇軍張師長又聲言願班師回滇反對攻閩且有函排斥李烈鈞措詞頗激方聲濤現將與李一同出發其前隊伍統領業已出發到潮而方忽然被剌故又有疑係部下所爲者如此說非虚則與龍軍活動自有關係龍滇人也以滇人運動滇人其事較易理或可信查方爲福建大紳方嘉澍之後其兄方聲洞於辛亥三月二十九黃花岡之役襲攻督署被獲就義今方聲濤又因國事被剌亦可謂難兄難弟矣 
[粤省庫發行有利證劵]  
　　粤財政廳現因軍需浩繁省庫支絀無法應付擬發行定期有利證券藉資彌補昨已將理由書公表其文云吾粤財政支絀久矣鼎革之後刀兵水火無嵗蔑有馴至庫儲蕩然債累山積本年自主軍餉陡增雖籌措術窮致溢常軌而一杯之水終難救車薪支出之不敷如故也各機關之紛紛坐索欵項多無以應如故也在本廳則欲緩以須臾而各署則每急如星火於是截留抵解彼唱此和財政統系五裂四分金庫無金徒守簿籍然留之而足償其負抵之而可厭於求即又何說乃始焉爲捷足之先登繼焉殆括臺於龜背慾望之不满如故也紛紛坐索亦如故也推其原因由全省所收祗有此數求多供少不足之患必至之符雖全數截抵又何濟於事然各署豈好爲已甚者同處漏舟之中曷昧仰屋之歎不過待支孔亟人之索各署猶各署之索本廳困難情形彼此何擇不能默爾而息亦固其所本廳長蒞任總核大概計欠支各欵截到本年十一月底止實逹六百萬元以上則負累已比邱山之重而搜羅早及涓滴之徽雖桑孔復生諒難驟得鉅金作一回救之濟况現在每月欠支之數尚不下三十餘萬元補填新欠尚費躊躇遑論舊欠若不設法救濟馴是以往勢必截撥愈甚扣抵愈甚紛紜錯雜有如亂絲且不至省庫倒閉完成破産現象不止顧瞻前途不寒而憟竊嘗通盤籌畫以爲旣已積垂難返與其年復一年終無落着之日母寗月清其月預懸總結之期此發行省庫證劵之議所由起所有欠各機關欵項在本年十二月底以前者擬一律發给省庫證劵其從前發出之通知書一律收回嗣後不准截撥抵解此對於舊欠之辦法也自民國七年一月起所有軍政應支之欵概行照數發足惟現計收支不敷之數約現欵三十餘萬元若非搭發證劵則舊欠雖已截清而每月不數必至新欠截撥扣抵仍不能免今若能按照支出之數約搭證劵一二成另由廳整頓舊有敢入以補不足則應支軍政各費總可按月發足此對於以後暫謀收支適合之辦法也實施而後在公家財務行政整齊劃一無紛擾之虞在私人一到满期本利併收得貯蓄之益一舉而兩善備救濟之方計無有逾於此者難者曰粤省支出之不敷已彰彰矣此項省庫證券乙種不過六月償還甲種亦不過一年償還爾時又安得此偌大餘欵爲還本付息之具則應之曰吾粤爲用兵而增兵爲增兵而增餉比之去年已月增四十餘萬元巨大不敷實原於此迄今所向皆捷於外旣　張範圍於内遂滅却餉項收支適合自易爲功即不然以粤省表面論雖云羅掘俱窮而地大物博律以公平普及之用負擔猶不爲重不過昔之談財政者非頭會箕斂開罅漏補苴苟因時度勢　委窮原運以精心持之嵗月整頓舊稅以維持固有之收入推廣新稅以徐圖將來之增加如護沙經費預計七八十萬元今因地方不靖尚付闕如一俟大局　平可操左劵鹽捐百萬現正開局尚無棘手計可成功其他清佃也沙捐也契稅也驗契也整頓得宜所收並不爲薄其最大者莫如田畝捐一事昔雖提出未蒙議會通過當此危急存亡間不容髮議員諸子當能共諒苦衷變其論調倘子協贊財源頓裕由是而銀行政策貨幣政策皆可次第施行經濟上現活潑之機斯財政上免奇窘之慮區區數百萬證劵焉有不可籌抵之理然而回陽九之厄運立百年之大計非一朝一夕所能奏功尤非一手一足所能爲烈是不能不賴於各方面有以贊助而玉成之耳所有一切計劃容俟逐項研究確定方針再候明敎外此次省庫證劵满望迅予裁决本廳之幸亦全局之幸已附條例（第一條）此項省庫證劵定名爲廣東定期有利證劵（第二條）此項省庫證劵專爲清償舊欠及搭放俸給之用由廣東財政廳呈奉廣東督軍省長核准發行之（第三條）此項省庫證劵爲無記名式（第四條）此項省庫證劵面額數分四種如左（一）一百元（二）五十元（三）十元（四）五元（第五條）此項省庫證劵分甲乙兩種甲種以满足一年爲償還期乙種以满足半年爲償還期（第六條）此項省庫證劵甲種週年以七釐計息乙種按月以五釐計息（第七條）此項省庫證劵之還本付息由廣東財政廳經理之（第八條）此項省庫證劵以清理田賦整頓稅捐各收入爲償還之準備满期後本息併計與現金有同一效力並准完納各種租稅雜捐（第九條）此項省庫證劵得隨意賣買抵押其他公務上須交納保證金時得作爲擔保品（第十條）此項省庫證劵满期後有不向財政廳請給本息者聽但利息自满期日起概不計算 
[鄂局危迫中之和戰聲]  
　　南北戰局以有三督軍主持和議鄂贛尤居中梗阻戰事余於迭次通信中曾臆測其結果必可逹和平目的近日中央對於和戰雖變幻無定時而主戰聲高時而主和勢甚而李王陳三督則始終不變初志鄂督王子春抱定主和現在岳陽王軍聞撤退已盡僅剩二師步兵一圑係岳州紳商以其維持治安得力挽留警衛岳城王督之於岳州原本視爲囊中物傳良佐入湘衡永獨立之際乞鄂出師援助王與傳曾議有交换利益條件故王金鏡以鄂將而得爲武岳警備總司令儼如將此要隘割讓於鄂刻下戰禍緊迫王督忽竟命王金鏡及孫傳芳等退師鄂境若與岳無甚關係者誠大足令人注意也論者謂王以專保鄂局不顧岳戰爲反對主戰派之策畫其說固然第岳州苟失則危及鄂局王督豈能確保南軍不内侵乎或謂鄂守中立祇可箝制北方主戰派若南方主戰者固日夕以會師武漢直搗幽燕掃蕩北系爲目的破岳攻鄂得隴望蜀勢所必至是南軍得利鄂之中立斷不可保王督於斯時内弗見信於北方外不見容於南軍寗不進退失據度其撤退岳軍内幕必大有原因非局外所知今岳州停戰之約於十七日起又展一星期已經陸榮廷譚浩明電鄂允許中央對於和局旣猶豫莫决遷延不下停戰明令南軍首領反若深願議和並事不亦深可怪耶頃據軍界某有力者談南軍之不進攻岳州係爲與王督議有成約擔保和局成功北軍即盡離岳州並先將所部撤退以示鄂已有舍棄岳州之决心目前岳州各北軍原以王金鏡軍爲主體其餘均以客軍自待王督意見欲於和議成立時由中央頒南北軍各回原防之令屈時岳陽防務即由湘軍接管現在湘桂各軍因與王督訂有此議以湘省門户之岳州可以勿訴之武力於和議定後交還王督又爲趨向和平之中堅其言必克實踐故改變前定收回岳陽再行言和之戰略静候三督軍調停此所以岳州方面幾歷三星期無戰事惟岳陽方議定再展戰期中央忽有命曹錕張懷芝出師鄂贛之令和平解决幾又無望消息傳來荆沙石星川已將取消獨立之議一筆抹煞連日沙市沙洋頻傳戰訊襄陽黎天才復有於十八日宣布獨立之說岳陽之南北軍亦各積極備戰有不能待至期满即須交綏之况離奇變幻好似满天風雲雷雨令人不可測度惟聞王督仍未變其調停宗旨曾經電詰陸榮廷旣以和平爲職志南軍即不應於調停時期陷重慶取潮汕猛進不已致使調停方面無以對答主戰派之責讓並詢其究竟有無統一西南之力陸氏比有復電以陷重慶乃滇黔方面之戰略本與粤桂湘有成議各以據渝據岳爲用兵之止境至潮汕原爲粤之屬土令日粤局不能讓潮汕獨立猶之中央不能讓西南自主並謂中央如早頒停戰明令則各方俱早息兵不致多生枝節奈何猶豫莫决致西南將士咸以政府無議和誠意云云王督據此已電告中央仍請即頒停戰明令並請勿令曹張遽行南下致碍和局然聞曹錕軍已經整裝備車前隊即日可到曹氏一到王督之媾和種種運動必盡成畫餅其實行中立歟抑改變方針歟依王之計畫而觀似已决然置身局外勿論前途如何艱難能盡一分調停之力仍須居中幹旋縱使岳戰已起亦不改變初志也　　荆州取消獨立之議石星川原與王督約定以明令停戰頒布卽日實行前者王督不知中央趨嚮主戰一面電催頒令一面命荆州逃回各知事局長均預備回荆照常供職不意石以中央無議和誠意吳光新 
 
 
 

Page 7

 
 
復於其時由宜退軍名爲假道實乃圖荆特派兵於距沙市三十里地方阻吳軍通過吳軍弗允十六日遂起戰事而駐沙洋之張聨陞軍亦未知何方命令突起攻擊石軍（外傳吳因失守重慶窺荆州單弱擬取荆掩蓋前失特邀張聨陞助其夾攻因張　前曾撥歸長江上游司令節制與吳感情甚好也又有謂王督因荆州延不取消自主密令吳張二軍襲擊者又有謂日來沙市沙洋戰事係石星川主勸因石已將黎天才軍之旅長由猶龍運動成熟挾逼黎氏獨立一面出兵助石攻擊張旅第九師内部已大紛亂矣諸說未知熟是）現在何方勝負尚無確信惟據日本人所得消息石星川軍進逼沙洋張聨陞已率所部退走沙洋業入石軍之手吳光新軍十六七日與石軍戰於沙市附近亦未能勝而官場所傳消息則祗謂吳軍過沙石軍攔阻致起衝突王督已派南元趙旅長帶隊馳往調停並嚴電詰責石氏石復電謂吳軍實來侵犯此皆十八日所聞者十九日官場復傳本日沙市開戰王督軍似已指揮所部討石又襄陽黎天才獨立之說亦盛黎因中央無調停誠意派曹張出師故獨立以促進和局現荆襄已連貫一氣鄂局可危故十八夜武漢戒嚴又加緊急想武漢人民日内又須大恐慌也 
[李隠塵關於時局之談話]  
　　中央前派赴西南調和時局之代表李君開侁本月初由江蘇督軍李純電邀往寗磋商調停方法大致業經商妥於十七號晚乘輪返鄂漢口某報記者往謁叩以調停時局之意見與雙方所抱宗旨究竟有無和平解决之希望據云西南並無若何之條件陸榮廷最初之主張有三（一）反對傳良佐督湘（二）須召集國會（三）黃陂須向國會正式辭職兹仍不變更以前主張現湘督問題業經解决至國會問題陸氏並無堅持恢復舊國會之意思即召集新國會亦無不可黃陂正式辭職爲國會成立後應有之問題更無所謂争議外間所傳梧州會議條件皆屬好事者之所虚搆並非事實至天津會議原爲對待梧州會議之預備現梧州會議旣非事實天津會議當然無形打消該記者又間陸氏能否代表西南全體據云陸氏爲西南勢力之中堅可向各方面協商如無意外變動當可和平解决又問雙方對於戰事何以尚在着着進行據云雙方業經停戰北軍之陸續南下不過因第七八兩師之潰散爲换防起見惟南軍總司令譚浩明要求北軍退出岳州方允議和此節當易爲商量鄙人尚擬赴湘一行與譚司令磋商一切言至此該記者即興辭而别 
[李佳白被逐之西訊]  
　　大陸報云二十一日天津來電謂李佳白今日離此南行李於昨日被捕聞有驅逐出境之說今日官場證實李之被逐實出於中政府之請求又二十二日北京電云李佳白並未被拘亦未被控惟因中政府之請求故於昨日被逐往小吕宋云云大陸報昨聞星期一日中政府照會美使苪恩施謂李佳白在中國與敵往來未免可憎且與中國有害故請逐出中國土地之外美使接此照會後即轉交上海檢察員侯魯公律師辦理按侯曾於夏間在美公堂控訴李氏毁謗美政府之罪日昨適在北京故美使今仍囑其辦理也侯氏遂在天津美領署呈請出票飭李出境頃聞李已於昨日登美國運送艦華倫號由秦皇島前赴小吕宋矣 
[徐州聨軍剿匪記]  
　　追擊三日空勞一場 
徐州東鄕大吳圩嘯聚土匪二百餘人竪護國軍旗幟四出搶刦經余知事電請七師軍隊並親帶警隊前往會剿一面電告省垣略謂縣境大吳圩現被匪首史殿臣佔據招聚匪徒二三百人竪立護國軍旗實屬不法已極除面請張督辦張鎮守使派兵往剿並飛函邳縣姚知事率隊堵截外知事亦親帶警備隊會同協緝准於今日出發謹先電陳云云是日余知事向張督辦面請軍隊毛思裕（毛思忠之弟現充營長）自告奮勇願率所部前往張氏允之即令統帶兩營並携大砲一尊即日由北路出發余知事帶警備隊二百名會同安武新軍（張文生所派）兩連日南路前進約定十八日晨四時取齊圍剿迨至會齊攻擊圩内已經空空匪徒不知去向於是各軍長官入圩會議如何追剿議定先派人往探匪蹤再定追擊方略十九 
日晨據探報匪已竄至東北距該圩三十餘里之曹莊乃各整隊伍分道趕追至則匪果咸在然相隔數里卽施射擊匪亦约略還擊相持一鐘之久匪又竄走矣各軍入莊無可洩憤即將民房焚燬可憐百餘家之房産盡付此一炬二十日追至汴塘圩該處有河一道北過卽魯境各軍追到時匪已乘舟渡過於是此日之劃又無成功現聞各軍以不好空回亦將渡河追剿並請魯軍堵截至將來剿至若何程度現沿未能言也 
[皖省近事]  
　　皖省倪嗣冲以皖北各屬與魯豫各省毗連盜匪時常出没現值冬防尤宜設法清查特在壽州鳳陽懷遠定遠各縣接壞之處設立清鄕局委任淮泗道尹李維源爲督辦劉士翹爲會辦倪督前電財廳迅籌一百萬元限於本月底滙蚌劉廳長接電後卽委員分赴各縣催提限於二十五日以前滙省以便彚解軍署　　安省硝磺局長武坤南與徽人王蓮臣勾串外人將硝磺么售已立有合同訂定由上海轉運公司轉運出口現皖紳以硝磺爲軍用要品擬聨名呈請督軍嚴行查禁魯督張懷芝前電商倪督擬派楊勵身在皖北宿縣一帶徵募數千人補充缺額請飭所屬照料現倪督已飭各縣查照 
　　皖省爲産米之區各處來購絡繹不絶以致糧價日昻官廳屢議禁米出口直省前派員來皖購辦賑米七十萬石黃省長僅准五萬石現歙縣公民俞梁桓等復呈請省署禁米出口黃省長已批令照准 
水警廳長程炎勲以現值冬令江上防務尤關重要擬親自出巡分赴長江上下遊視察日内即將出發 
地方通信 
[松江]  
　　新舞臺虧本停演此次新舞臺開演係由伶人盛艶氷之父戚少英出資經營前台股東係將房屋出租每月收取租金二百四十元不負營業盈虧之責近因觀客寥寥虧創不少所有應付劇員包銀及前台執事薪俸均屬無着致戚少英不能立足前晚託詞赴滬調欵一去不回遂即宣告停演惟所存衣箱飾景等件已被前台押住俟其料理欠欵再行交付　　協徵員催租效果松屬楓涇五庫各鄕租籽因佃户藉荒不還迭由周作孚杜福疇張聨玉等電請省長財廳飭縣轉令各圖差保挨户催告仍屬毫無效果嗣李知事續委協徽員張景渠督同衛隊弁目兩名前往楓涇五庫兩鄕會同五十三圖董保召集鄕民反覆勸導已將應還租籽紛紛繳納現縣中拿辦抗租首犯一事已不成問題矣 
[無錫]  
　　省令禁閉押店崇安寺施弄内源源押店違令私開被縣署勒歇後該店主以新市橋下有胡某所設之胡源盛押店何以未令停閉任其開張顯分厚薄有意袒護遂赴蘇常道尹公署具禀要求將胡源盛押店一併封禁事爲縣署楊知事所聞即將此案如末上詳省署文中頗爲胡源盛助力詎日前省署訓令來錫層層批駁着令胡源盛押店即行停歇在三個月内對於已押各户祇准取贖概不收押以資結束　　工廠採用商標之限制商會奉農商部文以近來各處商廠工場時有將總統及國旗等採用爲商標來部註册殊屬不合嗣後商號取用商標務將總統肖像及國旗海陸軍旗並紅十字會旗避去仰爲轉致各商查照以免臨時被駁 
[鎮江]  
　　擬設攩浪浮船駐甯美领事照會駐鎮交涉員以鎮江荷花塘美孚油棧擬设浮船橋於江岸前以便起貨上下兼以攩浪周文涉員當經函商稅司以此項橋船雖與躉船不同然於該商利便則一是否每年應繳挑河經費若干請斟酌函復以憑核辦一面咨請倪知事會同理船廳往勘如於往來船隻無碍方准設立攔截徐海難民齊省長現以徐海難民結隊成羣乘舟南下乞食相沿成慣除派員至清江淮城等處稽查攔截外鎮郡係南北要衝往來必經之路特電令丹徒縣知事設法堵截以靖地方倪知事刻已會同瓜洲水警趙署長商酌辦理 
[揚州]  
　　知事委任掾屬江都新任承審員及一二三科員鍾費聞三人均由趙知事在浦委定隨趙同來其他各員今日（二十二）始行發表承審吳秉君收發姚益三趙子韾會計楊俊卿唐貞伯稅契管理趙澤同丁傳巽一科助理沈紫蓀司法主任潘季瞻二科助理鄧德培三科兼四科助理陳廷芬　　禀訴販賣公鹽東台角斜場灶民王彩華近在運署禀訴該處梟匪王由鐡等串同營兵販賣公鹽請查拿究辦張司長特咨行該縣縣知事查復以憑核奪　　挨户檢查印花江都警察所奉縣署轉發印花稅分處長訓令檢查本届印花顧南超警佐遂於昨日（二十一）率同一區長羅寄琴二區長金子丹三區長朱康侯四區長朱少華在城内各街市按户檢查以重省令雜評一 
[增發紙幣（庸）]  
　　軍興以來内中央外而各省無不庫儲蕩然論者每慮當局借外債以内訌致愈速其亡顧今日國中旣如是紛擾外人安肯冒險投資吾謂今後財政之流毒當惟增發紙幣之一途而外債猶在其次　　紙幣之濫發予取予求其手續本較借債爲便捷　　之民輸其血汗以易片紙財政當局早視爲一種歛財之妙術何嘗計及社會金融與平民之疾苦最近如北京中行之停兌一元鈔票雖無增發之痕迹而事實上旣停止收回不啻爲變相之增發又如廣東財政廳之議發省庫證劵名爲有利證劵而實則無異於紙幣此外若湘中行使之桂省軍用鈔票亦半年來社會所增之負擔而皆苦累無數之人民者也今日兵事之粉擾爲國中三數人物之地盤問題恐將來金融之紛擾爲多數平民之生活問題而收拾之難將視今爲倍蓰矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[地方捕獲審檢廳定期成立]  
　　江蘇高等審判廳長莊景珂自奉政府任命爲捕獲審檢廳地方廳長後業於前日來滬组織捕獲審檢聽擬以西門外王家闕路新建之地方審檢廳爲廳址等情已誌前報兹悉莊廳長連日與評事史悠明及陸林審檢廳長磋商組織事宜陸林兩廳長以地方審檢廳遷移在卽擬定於新廳内劃出一部房屋組織捕獲審檢廳該廳屋宇寛儆足敷辦公並聞捕獲審檢廳將於民國七年一月一日宣告成立現莊廳長及隨來之高等廳民庭庭長蕭敏及趙推事江檢察官等均假庽英大馬路東亞旅社云 
[會議修改關稅前之預備]  
　　此次改訂海關征收稅率係經協約各國一致承認照現時貨價值百抽五完納已由財政部總稅務處遴選人員來滬组織關稅委員會以便會同各國特派員公共磋議决定實行等情迭紀前報兹悉中外各委員現已陸續蒞滬是以前奉總稅務處委派繼續調查現各項貨價之韋爾生君連日將尚未調查各項貨價趕緊查填完竣（此項調查事務稅務處本委現江海關正稅務司韋特君駐滬辦理後因推升正稅司故改委韋爾生接辦）並查檢前戴樂爾稅務司所訂裁釐加稅意見書及各商所呈條陳辦法分别彚編以憑開會集議時有所著手而本埠實業各圑體亦擬卽日分函各商征集意見以便轉呈該會會議時採擇聞修改關稅主作曾述棨本定今日爲修改進口稅則及裁釐加稅開大會之期一切布置業已預備惟因李副主任現在寗垣尚未來滬故開會之期尚須改訂也 
[敵船更改名稱之通知]  
　　我國扣留德奥兩國之輪船共十二艘業已改定船名（已誌二十一日本報）一律修理工竣歸協商國承租開班航行兹經交通部除將改定新名填給船牌部照外一面咨由總稅務司抄錄各該輪行駛航線通令各通商口岸海關稅務司查核本埠新關威稅務昨日奉令後當將各輪艦改定新名轉行所屬各口巡江吏等查照 
[審定解剖學名詞之部批]  
　　醫學名詞審查會第一次開會審查之解剖學骨骼全部名詞於本年三月間分發海内外專家徵集意見八月開第二次審查會時將收到意見覆加整理卽呈送敎育部審定現已奉批准予審定卽將重印發售照錄部批如后據呈送第一次解剖學名詞審查本請審定頒行等情經本部審查意義精確用字亦甚典雅洵屬極完美之作亟應准予審定除由本部於敎育公報刋登頒布外即仰該會設法刋行並准冠以本部審定字樣以資傳布此批 
[寰球學生會歡迎新會員]  
　寰球中國學生會前晚舉行歡迎新會員會新舊會員聨袂而至室無虚座先由主席余日章致歡迎詞略謂本會第七次徵求會員已於十四日晚結束此次徵求以朱君少屏徵分最多（一千 
二百十四元）更賴諸隊員熱心毅力相與維持乃獲如此良果按本會成立迄今已十有二載完全由吾國人組織全年開支惟會費及捐欵而已本會旨在改良社會自民國成立以來連年多故國家社會諸事因此停頓政府亦無餘力兼顧凡欲國家强盛必先增高國民之程度本會旣以改良社會振興敎育爲職務蒙諸君表同情於本會勿謂捐助會費卽爲盡職更當隨事贊助本會之發逹以逹本會所欲逹之目的此爲鄙人所殷殷厚望於諸君者也云云詞畢請守眞學校女士奏琴次爲徵求圑長朱少屏報告第七次徵求圑之經過情形略謂此次徵求幸賴唐君露園李君登輝錢君新之及各隊隊員之贊助得有良好結果余君日章因公北上雖未在會而事前布置皆出余君一人故不可不感謝焉兹將徵求大概具報如下朱隊徵得永久會員二人贊助會員十九人普通會員一百九十二人共一千零十九元唐隊徵得永久會員三人贊助會員一人普通會員八人共九百零六元二角四分李隊徵得贊助會員七人普通會員五十六人共六百零八元韓隊徵得赞助會員二人普通會員十九人共二百零二元鍾隊徵得贊助會員一人普通會員十八人共一百四十九元統計五隊共徵得永久會員五人贊助會員三十人普通會員二百九十三人計洋三千八百八十四元二角四分報告畢爲周砥青霓裳曲守眞學校諸女士琴歌又有鍾拱辰幻術賀芳桂勗剛二君趣談合座盡興而散按該會此次新會員名單中有郭秉文胡適蔣夢麟胡明復王景春鄺富灼譚奇芳章宗祥湯化龍梁啓超柏文蔚薩福楙吳玉麟鄒秉文蔡遠澤費宗藩鄧福培尤懷皇裘毓璋孫嘉禄丁榕黃錫藩沈楚紉張貢九張履鰲周仁劉大鈞胡粹士虞振鏞李照松曹梁厦林天水張景芬凌道揚錢天鶴朱成章陳光甫李桂喬郭伯良黃榮輝顔德卿俞鳳賓羅冲輝周厚坤李松泉朱葆芬等均前曾留學東西洋甚久得有博士碩士學士學位者該會有此許多學子將來會務之發逹可預卜也 
[救濟婦孺會五週大會紀]  
　　昨日（二十三）午後三時中國救濟婦孺總會在江灣留養院開五週紀念大會公推會長朱葆三爲主席報告開會次由會董許默齋報告本年會務經過情形略謂本年救濟婦孺總數二百三十名其中已由家族認領者九十名資遣回籍者六十二名病故者十五名擇配女子五名小孩乞養出院者十二名現在共留養婦孺三百九十五名計開會迄今五年中共被救婦孺一千三百四十九名至附屬小學校男生初等畢業已有十人女生初等畢者三人次由會董魏清濤報告收支情形次來賓陳漢翹演說大略謂救濟婦孺之困難好善之士當認定此種眞正慈善機關竭力援助勿爲一般善棍僞設機關所欺其詞莊諧雜作聞者鼓掌次由馮九卿演說大致以仁恕慈愛爲救世濟人之本等語次由黃國英代表濟生會全體致詞次由魏清濤述會中經費困難萬狀以致完備之工廠學校不能尅日建立董事等深爲愧對仍望各大善士源源佽助藉免爲善不卒之誚至五時散會是日會員來賓到會者共約一千數百人均備專車迎送警察廳長上海縣知事均派代表蒞會盧護軍使亦派副官元杏樵到會會董蒞會者尚有徐乾麟陸維鏞錢逹三宋漢章周岷源項如松鄭錦峯吕耀庭何秋士諸君是日午刻濟生會各會員致送南屏佛祖乩筆成績可嘉匾額一方到會午後二時又爲該會留養女子洪再姜與男吳補生在院中行結婚禮頗極一時之盛至是日臨時捐助者則有陳伯威一百元延陵氏一百元魏清　陸維鏞各五十元項王琴齡東海氏鄭洽記各二十元陳文峯十五元吳文輝伊峻齋王臯蓀張慶源葉妙莊各十元李志萬顧少梅陳仲周黃國英許松春王崇德堂張善静陸瑞方鄭錦峯王曉六馮仰堂馮仰定沈佩蘭許悟音吳合思朱恭備王恭珍徐善蓮程紫廷魏正珊王保相各五元王悟鳳金雁聲方雲秋青年集益會葉太太貽清軒主各二元張樂安吳和芬吳满生包笑雄趙伯秀陸昌乾魏敏鈺汪財興梁文謙梁燕章張恭復張恭瑞張賢普何秉臣郁仁金馮子廉各一元王華廷一元一角無名氏三元葉烱六角 
[赴閩新兵假道淞滬十誌]  
　　閩省李督軍派員分赴北方招募新軍陸續過滬赴閩者已屬不少兹悉李督軍又派王紹文營長在徐州一帶招募新軍三營計一千五百人業已招足於昨由寗乘車來滬待輪赴閩編練曾電請本埠軍警當道安插盧護軍使以滬地並無隙地可能駐紥擬仍於吳淞擇地安置云　　又函云暫駐龍華及滬軍營兩處操場之福建新兵六營約三千餘名日前因海晏商輪因艙位無多祇傤新兵六百餘名運送赴閩編練尚有二千四百餘名仍在龍華與滬軍營兩處暫駐兹由承辦招兵之李委員又商招商局允將此項新兵裝儎普濟輪船定於二十四號由滬送閩 
[探報中之黨人機關]  
　　蘇省李督軍近據探報訪有黨人首領在長江各埠秘密往來希圖有所舉動並聞暗設總機關於上海以爲通信聚會處所請飭查緝等情除能令偵緝外業於前日令飭駐滬水陸軍警各署一體防緝 
[南市錢莊被刦五誌]  
　　南市泉漳會館瀛豐錢莊於本月十七號晚間被盜數人持械搶刦去銀洋金飾等物後由事主報告該管警察分區請緝旋由眼線人陳小狗子投淞滬警察廳禀稱此案由匿居法新租界之應子忠郭玉貴等所搶故由徐廳長飭派偵探王愼卿帶同陳小狗子投法捕房協往將應郭兩人拘獲解經法公堂訊供不認押候查明再訊等情迭紀前報昨又由法公堂將應郭兩人提訊先據捕頭上堂禀稱查得應子忠郭玉貴實在復興飯館爲廚司並無犯有搶刦證據請爲核奪中西官以查明被告毫無搶刦證據遂判着即開釋　　另一訪函云南市外鹹瓜街瀛豐錢莊刦案發生後曾經淞滬警察廳長懸賞洋二百元以期將贜盜速獲昨日第一區警察署董警正亦發出布告云爲布告事照得日前本署轄境瀛豐錢莊被刦一案業經呈奉警廳長懸立賞格並飭探警上緊嚴緝在案惟查此等案件往往有知其底藴雖欲告發領賞而又不敢與匪結仇致使匪徒遠颺賊膽愈大爲此布告周知無論何人如確知此案底藴可卽秘密函告本署信内僅作暗記不必書名如能因而破獲果照所報無訛案定後定當呈請照數給發並由本署長額外捐廉决不食言惟不得挾嫌揑造致干查究此布 
[匪徒騙衣害命案四誌]  
　　福建路泰昌衣莊被匪設計騙去碼銀六百兩之狐皮袍青種羊馬褂等五件並被謀斃店夥湯信之一案詳情屢紀本報兹悉總探目安姆斯脫郎於前日上差辦公後以泰昌衣莊一事案關騙取謀命妨害治安除通飭各捕房中西探捕一體留心嚴緝外並令傳該各商號以後對於此等買主務宜注意俾受害 
[續誌查獲携帶手鎗之旅客]  
　　山東路尚仁里三百二十七號門牌同安旅館因容留身藏實彈手鎗之温州人朱根五陳立熙住宿經老閘捕房包探姚錫卿查獲除將朱陳兩人連同手鎗一併拘解公共公廨請究外並以該旅館容留匪類違章禀請捕頭業已轉禀公廨簽票飭傳該旅館主到廨訊究 
[續誌僻静處之越貨傷人案]  
曹家渡南鄕民盛某行經荒僻之處被盜開鎗擊中要害身死其家屬不願報官自行收殮當經閘北四區四分所查明出事地點據情報告區署已誌前報兹悉四區署長姚石蓀特於前日下午親往該鄕履勘當勘得犯事處在憶定盤路（即愚園路）之南首屬於租界惟以事關匪刦財害命情節重大昨飭偵緝隊及長警等一體查緝 
[大東門商家援例請警保護]  
　　本城小東門至長生橋一帶商業最爲興旺銀樓與金葉店等多家均設該處去冬各商家見市面不靖匪盜横行故特集議禀准淞滬警察廳長撥派保安隊士不分畫夜前往保護迄今地方賴以安謐兹悉大東門内各商業以馬路旣已推廣營業可望發逹是以各商號執事商議援照小東門内派警保護辦法亦到廳聲請諭派巡警常川防護所需警費由各商負擔不日當可實行 
[烟酒聨合會常會紀事]  
　　中國烟酒聨合會昨開星期常會首由金拜仁報告今日總幹事員陳良玉君因事不能到會應由副幹事主席當經推定陳祝三爲主席報告接興化縣商會來函内云敝會於十二月四日由會董互選正副會長當經選定王庭芬爲正會長茅本廉爲副會長業於十二月十日接鈐視事除呈報外特函請察照云云公决復函歡迎次洪少楚提議我烟酒兩業現在同處困難之境急盼稅則早日改良而京師烟酒評議會尚未將如何改良之方法宣布亟應設法請求速决俾得早蘇商困公决函請駐京代表聶允文迅向評議會提議次王闓敷報告此次新從紹興來申今年紹興釀户之減少較去年更甚照此年減一半我紹酒業殊抱翡觀俞葆康言兩業減退之原因一在公賣之繁重一在時局之紛擾目前商人所望稅則早日改良時局早日寗定若再遷延正是不堪設想旋經討論挽救方法良久至鐘鳴五下始摇鈴散會 
[租辦閘北水電廠之反對]  
　　閘北紳商昨聞閘北水電廠將由劉某租辦訂立草約租辦五十年每年認費四萬業由省公署提出議案交付省議會初次審查等情當以劉某前曾租辦南市自來水商民頗受其害是以萬難承認昨日（二十三）下午三時許閘北全體紳董曾開特别會議公請沈聨芳錢貴三等出而維持不知如何辦理也 
[浦東廠棧之近况]  
　　貨棧沿浦一帶雜貨棧林立大小不下百餘所其中以英商新太古藍烟囟碼頭規模最大該碼頭建築洋涇港口共有棧房十餘所建築工程頗爲堅固曾費十餘年之經營始克成立此項藍煙囱輪船共有九十九艘專往來外洋各口岸裝運洋貨來滬進口貨以洋布疋頭五金雜貨機器材料等爲大宗其他舶來品凡百咸備從前輪船到者極多自歐戰以後大爲減少現在每月只有一二艘抵埠以致勞動界頗受影響其他各貨棧營業狀况較爲冷淡惟陸家渡英商全昌洋棧邇來生涯頗稱不惡故改建棧房三進並將對浜棧房修刷一新以便推廣營業　　煤棧日商三井開設洋涇港口專做煤炭營業　 
逹此項煤炭均由日本進口輪船到者絡繹不絶故該棧恒有夜間工作近年來獲利甚裕聞每年營業總額計逹五六百萬金之譜其餘開設張家浜老白渡一帶者爲日清公司之老大阪新大阪大倉等三家均以煤炭爲大宗銷路此外尚有洋貨布疋藥材等雜貨均由日本運來此項漏巵爲數甚鉅而其他如英商其昌棧以及華商漢陽招商開平鴻升等數家營業狀况均稱發逹近日到貨甚爲雍濟 
[呈送鐡路實習生日記]  
　　滬寗鐡路管理局呈交部文云爲呈送事查接管卷内本年三月八日奉鈞部七五三號訓令將鐡路實習生管理科顧炎建築科俞楚白顧麒昌趙潤逸機械科王錫慶等五名分發本路實習飭卽查照實習簡章辦理等因奉經江前代理局長按科分派照章實習在安除顧炎一名轉派滬杭甬路顧麒昌一名經醫生驗有傳染病迄未到差外查簡章所定學習員應將每日實習所得詳細記载陳請轉詳考核兹據洋總管將實習員俞楚白趙潤逸王錫慶等所陳日記各一份先後陳請核轉前來合將該日記三份具文呈送仰祈鈞部俯賜鑒核施行 
[拘究車站拾煤之婦孺]  
滬寗鐡路管理局接駐常楊分巡報告云據巡警李發才報稱近來火車抵站時有婦女幼孩違章羣至車下拾煤殊爲危險迭次驅禁不遵當將拾煤之婦女葉王氏高及幼孩紀富田趙根芳等一併拘所訊究供認不諱當卽各判拘留兩天以儆期满釋放等情業經任局長批飭照辦並令嗣後切實禁止俾免發生危險 
[催兌殖邊商困事務所之常會]  
　　本城姚家弄思敬學校中附設催兌殖商困事務所昨日星期又開常會午後二時餘各發起人陸續蒞至當卽開會由主席宣言本事務所成立至今忽已半載首有朱子才顧硯卿等發起繼有張臨重葉貺辰襄理復得總商會協力維持歷向財農兩部并北京總行曁與有關係各機關函電催兌詎該銀行閉門如故仍無開兌希望現總行雖有陰曆年内定可復業之說滬行朱潤生亦如是云云然距陰曆年底爲時日近萬一再有變動本事務所將何以對付務請各抒意見早定方針當有葉貺辰起言見本月十九日報載江蘇省議員陸家鼎等以殖邊開兌無期提出議案請省長轉請中央飭令該銀行迅予定期開兌足見陸議員體念本省千百無告小民有此大聲呼籲諒中央接有省長電催後弗致仍前膜視定當嚴飭該行示期解决如俟至陽曆年終仍無開兌日期惟有急派代表束裝出發務於陰曆年内不逹目的不止也衆以爲然遂即散會 
[永亨銀行定期開幕]  
　寗波路永亨銀行定於陽歷一月三號開幕該銀行純粹商業性質糾集南北鉅商资本五十萬元先收二十五萬元仿照洋商公司辦法不支官息年終結賬盈餘除開支及提出公積金酬勞金外悉數按投匀派以故投資者異常踴躍時僅句餘聞已溢額未開幕前收入存欵甚巨該行所放押欵借欵貼現等已逹數十萬元存放中外各銀行各錢莊現欵頗巨總事兼總理係隴秦豫海鐵路督辦施省之已先期蒞滬預備舉行開幕興禮代理總理朱 
 
 
 

Page 11

 
 
第三張 
五樓係錢業董事經理楊漢汀係前浙江銀行寗波交通分行經理副理徐賣琪係前任上海交通銀行副理其餘行員均經驗豐富之人内部分營業會計出納文書四科秩序并然且聞其中外支票及存摺憑劵等品印刷頗爲精美云 
[義賑處聨合向華僑勸捐]  
　　中華工商研究會聨合中國濟生會組織義賑處由研究會副會長谢復初（南洋華僑駐滬總代表）致函南洋一帶各機關勸賑一節已紀報端今聞工商研究會會長楊小川謝復初曁濟生會會長陳潤夫又聨名致函新嘉坡總領事胡仲巽君請爲設法婉勸想華僑遠念宗邦熱誠素著當此奇災疊見定能捐集巨欵滙救災黎也 
[宣戰演講會演講紀]  
　　中華宣戰演講會會員於前日（即二十二號）舉行第十五期演講女界主任陸胡雄飛女士以當兹政府正在實行籌備出兵赴歐助戰之際女界同胞亦應仿各協約婦女分任國内生利事業爲間接補助參戰之要素是日午後三時特邀女同志輩在同義女校中討論聨絡各界進行事業並演講今日歐戰中各協約國婦女生活問題男界演講員仍在法租界八仙橋公共游息場内演講首由陸良政演講中國參預歐戰之眞精神末由張觀渡演講俄德單獨媾和之失策迨演講畢已萬家燈火矣 
[測繪公會成立會預誌]  
　　中華測繪公會由周惠南衛芝山楊潤之吳衡之等六十餘人發起後籌備迄今正式會所裝修告竣其内容如議事廳圖書室編輯室研究室游戲室庶務室彈子房等七大間訂陽曆十二月二十五號（即舊曆十一月十二日星期二）午後兩鐘在牯嶺路五十一號會所開成立大會其秩序（一）奏樂開會（二）報告（三）行成立禮（四）祝辭（五）答辭（六）名人演說（七）全體攝影（八）餘興（九）茶點（十）奏樂散會現已發劵通告各會員并柬邀王道尹沈仲禮曹雪賡數君蒞會演說聞該會大禮堂足容五百餘人届時必有一番熱閙也 
[東方浸會各中學賽球紀]  
　　東方各浸會中學如杭州蕙蘭中學蘇州晏城中學寗波浸會中學上海民强中學皆爲楊樹浦滬江大學之附屬中學每年例有二次常會集於滬江大學舉行運動會一次足球籃球比賽會一次本年比賽會除寗波外蕙蘭等各中學俱於十二月二十號來滬二十一號晨滬江預科足球隊與蕙蘭比賽計滬江中學全勝四球賽後晏成中學與明强中學比賽爲三與一之比晏成勝下午三時蕙蘭與滬江中學比賽藍球計滬江得十九分蕙蘭得二分滬江勝二十二晨九時滬江與晏成再行决賽足球請魏特君爲公證人兩方隊員奮勇異常結果滬江全勝十球四中學之足球錦標遂爲滬江中學所得是日下午明强中學畢業生足球隊與滬江正科足球隊比賽結果滬江全勝九球 
[醫學聨合會准予備案]  
　　中華醫藥聨合會會長費鏞前將設立該會宗旨粘附章程呈請淞滬警察廳備案昨經徐廳長批示云呈摺及章程均悉該會宗旨專在振興醫藥研究藥材實於公共衛生良有裨益應准備案此批附件存 
[監獄科員葬親請假]  
　　上海模範監獄第二科科長齊筱舫近接家報定期安葬乃父靈櫬爰於前日禀請上官給假兩星期遄回江寗原籍凿理一切當經該署典獄長敖雲亭核准即派陸軍監獄看守所長魏英暫行兼代是日適值長至令節敖君恐各員役疏於防範故於深暮時親蒞監房内外視察一週藉考勤惰 
[余芷江之前途]  
　　滬海道尹公署道視學一缺奉令裁撤王道尹以道視學余芷江對於道屬敎育事務頗爲熟悉仍擬委任余君爲本署敎育行政委員會主任以資臂助惟聞余君有奉江蘇齊省長委爲省署敎育行政會委員消息故王道尹尚未委定云 
[水警分署長赴金山緝盜]  
　　駐滬水警第三分署長王壽良昨接第一專署長令飭有行刦某案内之首要各盜犯現聞匿跡金山縣境着令率領眼線密往查緝等因王分署長遂於昨日由滬馳往金山偵緝盜案 
[軍隊保護敎堂]  
　　步兵三十三圑張圑長以徐家滙士山灣設有敎堂一所現届冬令盜賊叢起防範自宜周密昨特令飭所部各營每夜輪流派兵馳往梭巡以資保議 
[捕房維持風化]  
　　美捕房捕頭查悉邇來公共租界各洋廣店每有代售揚被香美中趣風流如意袋賽人物等各種春藥淫具殊屬有妨風化而尤以福州略廣東路福建路湖北路南京路等處店舖爲多爰於前日咨請該營捕房二號捕頭轉飭中西包探分往查明屬實摘錄各該店門牌商標回訴捕頭以便請廨出單挨户傳究 
[安探目銷假到差]  
　　總巡捕房五十號西探總目安姆斯脫郎請假赴日本游歷於上星期五返滬俟假满到差各情已誌本報兹悉安總探目已於前日假满禀知張代總巡銷假卽至捕房辦公 
[包探對調]  
　　新閘捕房包探周小弟昨奉五十號西探總目安姆斯脫郎論與虹口捕房包探張盛泉對調辦公 
[糊改鈔票之薄懲]  
　　蘇州人劉保生前日將不通用之一元雲南鈔票二張糊改上海二字至浦東楊家渡成餘米舗及龔阿發糖食店内朦混兌换當經店夥沈再泉等察破追至渡口報告崗警將劉拘解三區一分駐所經許警佐訊據劉保生供稱十九嵗現在法租界福興里妓院内拉胡琴度日此票須貼水小洋二角半故糊改上海字樣等語判拘留一日並着將票收回洋給沈雨泉龔阿發領去 
[假名騙財之管押]  
　　英商泰昌洋行招募華工出洋之西人葛洛夫延代表律師在總巡捕房指控錢根生馬金生於十月三十號以代招華工出洋爲由將假執照向邱祥林等騙取洋二元一案業由包探殷玉鼎西探目海明惠將錢馬兩人獲解公共公堂訊供判押候訊在案前日午後由捕傳同人證將兩被告解廨經俞襄讞會同英卓副領事升座刑庭復訊先由原告代表律師上堂譯述案情請究繼由中西探禀明拘拿被告將假執照騙洋情形詰之馬金生供稱十月初七由錢根生交我卡片執照二十張謂如有人應募出洋爲工者每張需洋三角嗣我用去十張將洋三元交與錢根生其餘十張被原告取去是實訊之錢根生供稱此項票紙係由王根發給我據云如售去三十張或二十張即爲華工頭目以故轉託馬金生代銷並未知係假票求宥中西官核供會商之下以錢根生假名騙財罪已成立因判管押西牢九個月以儆馬金生訊無干涉從寛開釋 
[又查出兩店簿據漏貼印花]  
　　印花稅大檢查委員業已會同南市第一區警署王石兩巡官帶同長警至該管境内各商舖實行檢查各情迭紀前報昨日該員等查至關橋北首協和洋油箱店内因賬簿貼不足數當將簿據帶署後傳店主方坤林到來飭著依法貼足稅證並著卽繳罰金洋五元又泳泰樹行内之簿據漏貼稅證將簿據帶回後傳到行夥郁長發飭著補貼稅證並罰洋十元 
[查出押票未貼印花]  
　　典業押店等所出之當押各票曾經省令規定自五元起應照貼印花稅證一分於今届七月一日始實行加貼前日檢查員在南市洪生碼頭植泰押店將各户付質之三四十元押票數紙夾入賬簿内查得均未照貼稅證詢其意思則云此種押票係在店内之人所寄藏者等語當由該員等一併檢出帶回一區警署飭傳店主問明酌罰旣由該業代表得悉此事以此項押票因未經發出是以未貼稅證設或受罰攸關營業遂扩衆集議對付方法 
[白絲拍賣抵欠]  
　　熊卓然在公共公廨呈控王登瀛不理欠洋二千元等情迭經由廨傳訊因被告延不投質經中西官缺席判决並給諭寶源祥號將白絲五箱妥爲保存著原告登報一月再核在案前星期五由公廨王襄讞會同美博副領事復訊即據原告熊卓然之代表律師上堂譯稱原告已遂諭登報被告仍未投案備質要求給諭將存絲拍賣抵償中西官判准照原告律師請求將前次扣押之絲五箱給諭拍賣得價繳呈公堂候核 
[將傳保人著交被告]  
　　畢生章被陳阿榮呈控不理擔保貨欵由公共公廨訊明判畢照數還洋嗣被告不服聲請復訊未奉照准前星期五據原告代表海德禮律師上堂譯訴被告抗不遵斷要求提保着交被告到案押追等語中西官核供會判如被告今日不將斷繳之欵繳到候傳保著交到案訊追 
[私設挑膏店之訊罰]  
　　法租界小東門捕房捕頭蟲有查得小東門大街李安記徐順記張責記等三家私設挑膏店有違禁令故督同包探魏子餘陳三林前往李安記家中抄出烟膏三缸在張徐兩家少出已挑就之錫盒子烟膏二大香烟盒一併帶入捕房諭各交保候訊昨日傳至法公堂請訊詰之李安記稱此項並非洋烟係屬戒烟膏請察張徐兩人同稱實係戒烟膏不敢私售洋烟中西官判張寶記徐順記各罰洋三十元充公李交三百元人銀並保候再核奪 
[催徵吏批候傳驗]  
　　上海縣二十二保催徵吏一役前因承辦者不力經沈知事諭令斥革所遺之役現有金子馥閔玉成穆有庚等先後投上海縣公署具詞投充並各粘呈保結已經沈知事批候傳驗着充 
[學徒猝斃案之餘聞]  
　　顧家弄孫晋逹木作學徒萬順坤因病身死尸父阿錫尸伯生林等以順坤被毆斃命勒索銀洋經孫協同二十舖地甲投報地方廳派員驗明委係病死諭令棺殮在案兹悉該尸衣股棺木均由孫晉逹出錢麟買及由官驗明棺殮後尸棺本應由尸屬領回浦東塘口附近家内不料該尸屬以需索不遂乃將尸棺抛棄不願領去昨日孫擬報巡警押運義塜掩埋尸屬知事不妙始將尸棺雇人舁回此案遂了 
[夫與妾各有要求條件]  
　　張紹堂前投法公堂控妾吳氏時常出外深夜歸家求請離異等情訊據吳氏稱已托人向原告理勸判限十四天禀覆再核在案昨又傳訊原告投稱公民要求堂上着被告（一）不可時常出外深夜歸家（二）不可與羅錢哈陳等四人往來賭博如被告應允情願領回求請訊斷吳氏供婦人亦有三項條件（一）倘婦人至丈夫家不得有虐待情事（二）須將婦人存與原告之首飾歸還（三）原告前將婦人之五千元購得地皮須將户名過歸婦人名下原告又稱娶吳氏已有十七年旣有虐待有何證據且亦無銀洋首飾存與公民之事中西官判着吳氏交張領去如果原告有虐待情事准予隨時起訴 
[小工控子濫交]  
　　小工花鏡浦江北人住居閘北义袋角前日扭其子松濤至四區二分所控稱松濤不務正業交結無賴屢次訓誡不悛請求懲辦昨經趙署員判解司法科押候訊辦 
[毆傷頭面之薄罰]  
　　住居閘北义袋角之朱生林前日與潘阿三潘文彬潘學優等爲錢債纠葛互相口角繼以用武朱被潘等毆傷頭面由四區二分所崗警一併拘解司法科經段科員訊明判潘等三人各罰洋一元以儆 
[包探查獲花會賭徒]  
　　近有賭棍某某等在新閘山海關路陳家浜開設花會大廠雇令無賴沈竹山爲航船四出誘賭前日被新閘捕房包探查獲搜出花會字據一併帶入捕房禀明捕頭諭着押候解廨訊究 
[賭徒分别懲儆]  
　　浦東三區警署巡官劉恩誠前夜帶同長警在陸家嘴隆茂棧後拘獲聚賭牌九之陶高順等十六名連同賭具併解至署昨經解警正略詰之下以陶高順爲聚賭抽頭之人判罰洋四元周福貴沈家書邱金台趙三寶吳小老虎王小五陳小毛唐金寶周連升等九名各罰洋一元其餘陶永升等六名無力受罰各予拘留一日竹牌銷燬 
[地皮糾葛案候再復訊]  
　　英商黑墨爾及恩勃羅斯控地保王樹卿因地皮糾葛請追損失一案上星期五因關讞員會同英卓副領事傳訊原告由代表律師上堂陳述案情訊之被告亦延律師到堂代辯中西官核供判王交一千元人洋並保候再訂期研訊 
[被告分别交保]  
　　黃顯庭有公共公廨呈控徐承卿借洋四百元不還又金冬生控安洪文不還存欵本利洋四百三十六元又顧奎林控徐静章不理房租洋一百十七元及電燈費銀四十八兩又顧順興控季德才不還偕欵各案上星期五由捕將被告各人併傳到廨中西官諭分别交保過堂候訊 
[竊取松板被獲]  
　　無賴張阿福昨在楊樹浦路某木作内竊得松板多塊背負至提藍橋附近圖售被探陳金揚查見向詰支吾當將人贜一併拘入捕房押候解廨請究 
[賣粢飯未捐執照]  
　　崇明老者楊聖遷在塘山路擺設粢飯桶未向工部局捐取執照被衛生處西人查見以其違章唤七百七十六號華　將楊拘入捕房禀明捕頭諭飭存洋保出聽候公堂傳訊 
[不認虐待烟妓]  
　　烟妓王朱氏九月間被同鄕人韓謙吉冒認袁甥女具控法公堂聲稱朱氏被人誘拐來申求請給領等情嗣由朱氏稱實係丈夫貧苦情願出賣與鴇婦陳徐氏身價洋二百元是實判原告所控證據不足將案註銷在案乃日前又有人遞禀法公堂稱朱氏常被龜奴虐待不願爲娼等語故於昨日傳訊王朱氏稱婦人並未遞禀公堂亦無被龜奴虐待之事求察龜奴陳國華供民人未將朱氏凌虐實被誣指中西官判陳交保出外聽侯覆訊核辦 
[竊取妓院皮馬甲]  
　　常州人唐金生前日因冒充某番茶館用人至廣西路樂餘里五百九十八號門牌妓院内以收碗盞爲由乘間竊取女妓馬甲一件圖逸被龜奴劉漢德瞥見鳴由包探張炳成將唐與原贜一併帶入捕房經捕頭略結一過諭着押候解送公共公廨請究 
[縣署批示照錄]  
　　上海縣署批公民朱鳳韺呈爲聲明地保任满請求查案諭斥以遵公令而重責任由呈悉錢萬選卽錢照榮旣據查明曾經犯案未便准其輪充地保候提錢萬選查訊飭遵着即知照此批來件 
[育兒法（續）公立上海醫院醫長日本大阪醫科大學醫學士江聖鈞]  
　　新鮮牛乳稀釋法　　生後嬰兒之日數牛乳量和水量　　一乃至二星其三分之一三分之二　　一乃至二個月二分之一二分之一（對和） 
　　二乃至四個月三分之二三分之一　　五乃至六個月純牛乳○ 
　　美國製　牔罐頭牛乳稀釋法　　生後嬰兒之日數稀釋量　　一乃至二個月二十倍 
　　三乃至四個月十八倍 
　　五乃至六個月十六倍 
　　七乃至八個月十四倍 
　　九乃至下個月十二倍　　十一乃至二二個月十倍　　授乳回數及一回量　　生後嬰兒之日數一日之回數一回量　　一個月十回六十克蘭姆　　二個月七回八十克蘭姆　　三個月七回一百十克蘭姆　　四個月七回一百四十克蘭姆　　五個月六回或五回一百六十克蘭姆似上　　以上所舉之表不過略述其大概然乳兒有强弱或疾病等之　　不同須斟酌而行之也（未完） 
雜評二 
[稅則與時局（步陶）]  
　　烟酒聨合會之最近屬望者有二事一曰稅則改良一曰時局寗定而尤集其視線於部設之評議會夫改良二字部中對於凡百稅項亦常有所計議特綜其　旨乃謂整頓舊稅加添新稅以爲部中增益若干入欵而影響所及於吾民是否便利尚其後焉是故同一改良也在吾民則以減輕負擔爲解釋在官場則以增多收入爲懸鵠官與民之主旨旣各分道而馳此無怪小民呼籲之聲常不爲官府所介意也至於時局如何如何一般以武力相争奪者僅知有其個人之地盤而已寗復念及天下汹汹之果爲誰何而水深火熱中之商民其想望治平以解倒懸之迫切究爲何以哉且所謂評議會者僅部中安置閒散人員之機關代表者雖百般以爲請求評議者雖亦深憫念夫商艱而以今日借債爲生活之財政當局要恐有愛莫能助之實情也嗚呼誰爲爲之而令我商民之窮無可告一至於此也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬請泥菩薩電致勾魂使者勿梗和議啓] [  嬾眞子]  
　　竊維聳開廟門看什麽菩薩打什麽卦支撑時局做一日和尚撞一日鐘蓋排解雖出於調人而責任必歸於政府民憲國共和寺主舊屬黃陂陰謀派重要黨員主持白戰五雷陣勾起魂魄不將十萬八千衆斷送於鎗林彈雨而不休兩星期梗滯和機直敎九省三特區奔走於戰局漩渦而不暇或謂人心思亂非流血莫底於承平或云天數難逃恐燃眉莫施其補救然而長平坑卒豈其盡犯五刑博望燒兵未免同悲一死時當末刦願天早生聖人國有大災惟佛宏施願力頃者潮閩告警羽檄紛馳湘岳競争風雲擾攘獨立又獨立荆州原用武之區調和復調和蘇督樹解圍之幟無何天津會議争傳反抗之聲遂令鬼籙登名趕造陣亡之册督軍圑一鼓作氣居然九節度出師枉死城萬刧難銷只待十地王出令則有勾魂使者拚命直前逞其鬼域之奸挑起韓盧之釁謂南力派苛虐條件實發起於梧州謂北洋系勢力範圍將敗亡於李督遂使羣蛙鼓怒誓不共戴南天欲賡我馬旣同相與掃平西夏此南中一鹿希望和平而北派兩　反形激烈則皆和議之梗塞有以階之爲厲也夫兼聽則明偏聽則暗今各督之電文相反馮河間左右做人難旁觀者清當局者迷今政潮之風色不佳王内閣覺悟前途險蓋暗中挑撥無鬼不致死人况局勢倉皇非佛安能解厄伏維菩薩自身克保久爲物望所攸歸大厦將傾豈忍同胞之俱壓近日鄂州緊急尤應保全桑梓之鄕我公迦佛慈悲希即徧洒楊枝之水伏乞電致該使者勿梗和議徒多殺人以爲功促進和平母專用武以求勝如必存心破壞恐陰曹之内鬼满更甚人满之憂倘能讓步磋商庶種族之間國和卽兆家和之慶特此佈逹懇卽維持不勝迫切待命之至謹啓（五） 
家庭常識 
[煖手器之簡便法] [  徐劍飛]  
取泰豐罐頭公司什景餅乾筒貯以沸水蓋後水即不溢出以之作手爐甚妥便　　襯襪寒天襯可購本廠粗線襪（每雙百餘文）以代裏足布旣煖足又收汗省襪　　治畵面縐摺余定期購買家庭常識彚編每有一二册爲綑索勒成深痕屢向出版部申責無效繼乃思得一法取所縐之面嘖以清水面重壓之越宿卽平復如初矣 
[破筆之利用] 　　 
吾人每以用壤之破筆棄去不知實有利用之處也寫壞之大字筆可用水洗浄當鉛筆畵時偶有不合先以象皮拭去後卽用此筆輕輕拂去其粒屑若寫壤之小筆待積至四五枝將鋒毛剪短用線紥住可用以　油抺於皮鞋等件上亦廢物利用之法也（栩按剪去年半截改作糊帚最爲適用） 
[手冷] 　　 
現届冬令兩手無手套則覺其冷戴手套則作事又感其不便可於作事之前將兩手互相磨擦使發生電熱則作事時不致屈縮矣 
[睡中磨齒]  
有人每於夜間睡熟後忽發上下齒相磨之聲殊令人厭若於臨睡時含糖一小塊（如粽子糖等）此患可免（栩按） 
不如用青鹽陳皮等含煻則醒時口必發酸） 
[壁上糊紙] [  非我] 　　 
粉壁上糊紙溼時固屬黏牢乾後即易脫落雖重糊之亦復如是若先用漿糊塗壁上而後黏紙其上則可永不脫落 
詩囊 
[題古樂山莊圖] [  南湖]  
　　晉江黃秀烺游海外歸創族葬制於其鄕之檗谷名曰古檗山莊旣爲之圖編徵題詠云將勒諸貞珉垂示永久彼惑於形家言以先人體魄爲邀福之具者觀於斯圖當愴然知所返矣敬題一時爲能轉移風俗者勸　　九世同居證所聞旅亭讀畫對斜矄（趙伯駒所作張公藝九世同居圖携在行篋中）買山巢父非關隠荷鍾　伶自出羣一徑松楸緜祖德百年金石發幽芬獨憐萬古茫茫地生死誰知路不分 
　　按周禮大司徒以本俗安萬民二曰族墳墓鄭注謂同宗者生相近死相迫也墓大夫掌凡邦墓之地域爲之圖令國民族葬鄭注謂族葬各從其親也自郭　造葬經風水之說昌而周官之典廢晉江黃君有志於古首創族葬制於其鄕一掃秦漢以後之積習不爲陰陽吉凶之說所動其敦古誼而化澆俗誠足多也 
集益錄 
[再答七十問續]  
（三）選料塞門汀用可本國自造之料如前文所言三家製出者每桶約需洋五元五角購時須擇桶無損壞者所用之沙可用尋常河沙沙粒粗細不匀粒粒生稜角者爲佳不宜用雜以穢土要朽草之沙如沙不甚清潔當先在河中淘洗應用碎石可取大小不匀稜角横出之碎石最大不逾拳小不逾胡桃宜清潔不染污穢應用这水最宜清潔不雜油質污物爲上用水之分量視混凝土之用途而定大率分爲三種一用水最多使混凝土爛如泥漿者用在薄層建築如單牆之類二用水最少使混凝乾如爛泥（如泥匠用以砌牆者）者用在屋基之類三用水適中則普通建築皆用之　　（四）原料之量法塞門汀一桶其容積爲四立方英尺（各國尚有用紙袋或布袋者每四袋抵一桶但吾國有用袋裝與否不詳知）量沙及碎石可用塞門汀木桶在中腹平截之爲二卽取一截（無底無蓋）平置於墊板上（詳後）將沙或碎石傾入至平满即提起將沙淌平再量其餘如用124之成分則塞門汀半桶須和以沙二桶量卽以半截之桶量二次）碎石四量桶水三斗六升如此可以配成混凝土四量桶半（卽九立方英尺）如用1225之成分則塞門汀半桶須和以沙二量桶半碎石五量桶水四斗五升如此可以配成混凝土五景桶半（卽十又十分之八立方英尺）（未完） 
長篇小說 
[二城風雨錄] [  英國卻而司常覺小蝶迭更斯原著天虚我生合譯]  
　　卷中第八章（一） 
此時陪審員十二人已次第入席乃由書記起立報告犯人名姓及其罪狀略謂犯人姓湯訥名嘉生以法人而冒英籍常來往於卡勒及度佛爾海口之間以吾英軍政秘密報告法國政府由來已五年矣兹爲其友人白莎告發特開公審定其罪名書記捧紙而誦其言纍纍然尤多嵌入法律名詞楷萊立於人叢之中聞此宣言則以指搔其髮苦思不得其解而檢察長已繼續起言雖不若書記之煩冗而所嵌名詞亦殊不下於書記今吾直譯其言曰諸君聽之犯人之年雖不及三十而犯罪資格已匪淺彼往來於英法之間已匪朝夕而行跡詭秘尤畏人知即今日受鞫於公堂而供詞猶多狡展不肯遽吐其實是其懷意之不善概可知矣幸賴吾國家威靈乃令罪人自投刑網蓋告密者卽其友人白莎是也而爲之證者即犯人之僕克利是僕雖傭於犯人而一旦竟能告發其奸則其忠愛之心亦復可敬吾聞之天下惟美德善行最易傳染唯有白莎之急公忘私始有克利直躬爲證之二人者良足爲國民法耶至犯人則罪惡實不勝數當其作惡之始猶在五年以前即吾國軍隊與南美洲僑民華盛頓者第一次開釁時也是年十月將杪禮拜五之夕愛國之志士白莎即遇之於郵車中親見其在　佛爾一帶探聽駐紥軍隊消息惜於當時爲犯人狡脫未能弋獲然其奸謀終爲白莎所破遂得令罪人今日聽訟於諸君之前陪審諸公果亦有愛國心如白莎志土者則此罪人之判决自不能倖逃法網良以此人之頭不落則吾國人之頭亦殊未能安枕耳檢察長言畢庭中　聲又起似犯人已死乃有蒼蠅無數争啄其屍致成營營之聲而所謂愛國之士曰白莎者即於此時出現於證人席間自表其忠愛之心語較檢察長爲多 
 
 
 

Page 15

 
 
   
 
 

Page 16

 
 
   
 
