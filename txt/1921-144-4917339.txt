# 1921 - 144 - 4917339

 

Page 1

 
 
   
 
 

Page 2

 
 
   
 
 

Page 3

 
 
時評 
[銀行與交易所] [  老圃]  
　　近日銀行如雲而起交易所亦如雲而起以法律言二者皆適法之營業以商業言二者皆重要之職務然善用之足爲社會之福不善用之亦足爲社會之害 
　　法國交易所法干涉最嚴今他不具論但論其禁止兼營銀行業一條實爲良法蓋交易所中人若兼營銀行之事勢必以保證金存入銀行作爲銀行之資本又將以銀行爲機關收押交易所各項証劵二者互相狼狽爲投機事業成則交易所中人享其利敗則以銀行之存户債主爲犧牲天下至巧之事莫過於此而流毒於社會亦莫過於此 
　　今之各交易所皆組織銀行或類似銀行之機關爲後盾此就銀行而言旣不免於投機而失銀行之常規而就交易所而言又不免於壟斷而失交易所之常規此非合之兩美實合之兩傷也 
 
 
 

Page 4

 
 
   
 
 

Page 5

 
 
   
 
 

Page 6

 
 
[命令]  
　　五月三十日大總統令胡恩光授爲陸軍中將申士魁加陸軍中將銜徐定青加陸軍輜重兵上校銜此令 
　　又令陸軍總長蔡成勳呈請授仉寳瓛爲陸軍步兵中校黄任加陸軍騎兵中校銜柴楹爲陸軍工兵少校均照准此令 
　　又令司法總長董康呈署吉林延吉地方審判廳推事蔡兆齡懇請辭職應照准此令 
　　又令張文晉給三等寳光嘉禾章楊立言李濟清均給予四等嘉禾章此令 
　　五月二十八日大總統令令參謀總長張懷芝呈請任命何震宇署陸軍第六混成旅參謀長應照准此令 
　　又令陸軍部呈請任命王珍爲湖北陸軍第三混成旅步兵第五團第一營營長應照准此令 
　　又令張國鈞晋給二等嘉禾章王孝彰吳曾禄陳楲均晋給四等嘉禾章此令 
　　又令王麒晋給二等文虎章史廷颺晉給四等文虎章此令 
　　又令孫翊晋給三等嘉禾章馮春生給予四等嘉禾章此令 
　　又令富連瑞雷恒成均晋給三等嘉禾章周學俊景松金于沛均晋給四等嘉禾章此令 
　　又令楊念祖晋給四等嘉禾章此令 
　　五月二十五日大總統令陸軍部呈請授富葆康爲陸軍步兵中校吳伯琴葉龢爲陸軍步兵少校均照准此令 
　　又令陸軍部呈請授李維楨爲陸軍砲兵中校應照准此令 
　　又令李汝舟晉給四等文虎章此令 
　　又令趙毓忠史東昇王興安均晋給四等文虎章此令 
　　又令吳家修晋給四等文虎章此令 
　　五月二十三日大總統令何守仁喬賡雲李盛唐蔡永鎭均給予二等嘉禾章李鳳年給予三等嘉禾章李秉善趙孚鄧天盛徐鵬志孫光遹鄭翼昌初連甲梁泮邱士廉均給予四等嘉禾章此令 
　　又令丁超給予四等寳光嘉禾章此令 
　　又令布查次基給予四等嘉禾章此令 
[專電]  
　　北京電奉張今午後赴津約留四天與張勳支配征蒙軍隊再行起程回奉張勳前方總指揮由經略使呈保以指令照准不用明令發表（三十一日下午一鐘） 
　　北京電張三點行靳親至東站歡送各要人及地方官有隨車護送至津較曹王出京爲盛未啓行前警備尤嚴（三十一日下午五鐘） 
　　北京電張作霖今日午後三點半出京返奉（三十一日下午六鐘） 
　　北京電張作霖經略命令頒後部下益驕縱于沖漢獨諫張謂地盤大則招謗宜謙讓張不納張與景惠昨商定改組援庫支隊第一支隊長陳錫武第二支隊長方向學第三支隊長孫雲峯第四支隊長李文龍第五支隊馮舜田（三十一日下午一鐘） 
　　北京電某次要求烟酒署隸財部爲代理部務條件請人探東海意未諧因京畿軍警餉月由該署支出改隸財部恐抵押（三十一日下午一鐘） 
　　北京電財李准假三月靳自兼財政已决定（三十一日下午五鐘） 
　　北京電馬鄰翼由津來京擬先向敎職員疏通俟稍有眉目方允就職（三十一日下午五鐘） 
　　北京電敎職員至敎部索欠各司均不負責致起衝突（三十一日下午一鐘） 
　　北京電明令再申鴉片禁令責成各省區軍民長官飭屬於禁吸禁運禁種諸條切實奉行政府並當遴派大員分赴各省確切查勘務使肅清不留餘孽（三十一日下午四鐘） 
　　北京電陳樹藩通電俟新任到陜卽遵令交卸（三十一日下午三鐘） 
　　北京電陜軍旅團長全體張寳麟等電擁護陳樹藩請收回閻相文督陜令否則全體將士誓死不承認（三十一日下午三鐘） 
　　北京電馮玉祥部現分四梯團陸續開拔入關第一梯團艶（二十九）已出發（三十一日下午三鐘） 
　　北京電院覆陳樹藩欠餉當歸墊希與曹使閻新任直接電商仰卽一面交代一面將餉册送京以憑核發（三十一日下午一鐘） 
　　北京電前援庫王佐才部艶（二十九）由張家口分三批開回原防（三十一下午三鐘） 
　　北京電滂江訊距駱駝溝蒙匪已西退至哈木爾車林地方距滂約六百里（三十一日下午三鐘） 
　　北京電新楊電由古城解甘俄黨在哈密途中搜出機槍一快槍手槍各五十彈數千粒又拿獲俄兵服蒙裝者兩名（三十一日下午三鐘） 
　　北京電塔什干因俄舊黨入新不肯卸裝請派兵越境助剿楊督一面拒止一面勸舊黨卸裝 
　　北京電岳開先電有韓人三萬名在沿海州松花江一帶建大韓獨立軍與勞農政府互訂秘密條約八條（三十一日下午一鐘） 
　　北京電美政府對英日續盟以不礙英美間夙昔之親誼爲限若續盟條欵仍如一九一一第三期同盟方式則美國不贊成務將將來美日間不幸事設有發生時英國務保持英美仲裁裁决條約之精神爲斷此旨已照會英政府與吾國聲明不得列中國保全於條欵中意義相同（三十一日下午一鐘） 
　　北京電院覆陸榮廷所陳桂贛閩一致行動係根本之談已電陳李兩督徵其同意并請就近電商陳李以期便捷王使方面亦請逕電磋商（三十一日下午三鐘） 
　　北京電京滬航空線籌備局長派陳虹（三十一日下午一鐘） 
　　天津電馬鄭翼三十一早晋京聞係就敎次職 
　　天津電張作霖三十一晚九點抵津（以上三十一日下午十一鐘） 
　　香港電陸榮廷陳炳焜爲籌欵集軍官百餘會議結果聞各墊餉若干陸捐十五萬陳捐五萬共五十餘萬梧商會因懼兵禍電請雙方息爭或劃梧出戰線 
　　香港電葉舉在肇儉日（二十八）宣佈戒嚴 
　　香港電桂民軍司令魏鵬燕·昨電告捷（以上三十一日下午八鐘） 
[公電]  
　　北京敎育會代電全國敎育會聯合會各省區敎育會各報館各商會均鑒英政府對於英屬海峽殖民地三州府及馬來聯邦四州府先後所頒學校註册條例妨害華僑敎育前途莫此爲甚業經駐英顧公使力與交涉現英政府允由英衆議院審查情形具報再行定奪果英政府能顧全邦交不難即將此項註册條例加以修正據聞現忽有限期六月一日註册之說務祈同時主張正義要求我國外交當局馳電駐英顧公使併案嚴重力爭并電南洋中華總敎育會轉知各校千萬不可依限註册以壯聲援無任切盼北京敎育會會長徐汝梅副會長金聲等叩儉 
世界路透電 
[英議院縮減軍備問答]  
　　三十日倫敦電今日下院議員甘維雪氏對於美國參院通過波拉氏議案准美總統請英日兩國加入裁減軍備大會一事有所質問首相答稱尙未接到美總統關於參與限制海軍軍備大會之請書又有人質問暫時英國海軍可否停止擴張道相答稱無論在世界何處此事現不能行蓋將來事項全視波拉議實施與否而定也甘維雪氏稱英國以其海軍之地位不妨首倡停止造艦外相克松答稱波拉議案並未言及刻在建築中之船隻 
[英相之英日續盟問答]  
　　三十日倫敦電首相喬治氏今日在下院答覆議員美克林氏關於英日盟約之質問謂張伯倫氏已於本月十一日在議院答覆此事彼未能復有所言美克林氏質問政府是否須俟盟約簽定批准後再行報告議院首相答稱簽約之前議院可知此事之詳情首相又答議員肯韋士氏之質問謂彼意該約最後批准以前議院當有許多機會討論之 
[英議院之資借保險案]  
　　三十一日倫敦電下院昨日通過議案准將政府資借與保險計畫施於帝國各處及英國在遠東之所有地據首相聲稱遠東方面須加考慮因有未了債務不爲人尊重之情形地也首相謂倘此計畫可使商人不履行其完全義務則此資借之便利未便施行之海外商部關於印度與遠東之决議係商諸銀行家及印度與殖民地官吏而後决定者非至情勢順利可免困難時不能施用此計畫首相又聲明惟銀行不接受生意時政府始出而爲之故此計畫全爲輔助性質 
　　註英政府計畫規定以英金二千六百萬鎊爲放出國外貸欠之欵額凡以運往帝國各處各種貨物爲擔保品之匯票得適用之 
[英礦工之談判問題]  
　　三十日倫敦電萊拉克夏礦工開會拒絶政府之計畫無一人投票贊成公斷者蘇格蘭與南威爾斯之礦工幹事部均勸鑛工拒絶政府之提議大衆咸覺政府因礦工代表於星期六日發表之宣言必籌議如雙方不能商妥辦法　則將施行强迫公斷而今日首相喬治氏忽在下院不認曾通告鑛工幹事部如礦工不接受政府提議則將通過法制强迫鑛工服從公斷之說以故羣衆皆爲不解首相今日且言彼於會議之際始終未述及「强迫公斷」之字彼望日後會議不得以未經認可之消息送登各報 
[英相擬增愛爾蘭兵力]  
　　三十日倫敦電首相喬治氏今日在下院聲稱政府現議增厚愛爾蘭國軍之兵力惟不欲派後備軍前往該處 
[英國之大祈禱]  
　　三十日倫敦電康特白里與約克之大敎長與其他敎堂主事者會商後發表宣言書謂今日憂患之際急應舉行祈禱書中主張各敎堂於六月二十六日代表全國執政者爲國家及世界舉行特别祈禱會而尤以愛爾蘭及工業與國際現狀爲重 
[日太子行蹤及異聞]  
　　三十日哈佛電日太子已抵此間曾發表致法蘭西全國文 
　　三十日海牙電日太子正式謁見荷女皇後將在荷私游數日 
　　三十日倫敦電日使署已正式否認外間所傳游歐之日太子非眞太子之謠言斥爲無稽之談且謂珍田伯爵與林權助男爵與日太子甚爲親近日太子抵英時英皇曾加歡迎足徵謠言之無根據云 
[各國近事記]  
　　三十日巴黎電美政府已允組織考慮上西萊西亞問題之專家委員會惟主張委員應由高等會議委派而在上西萊西亞辦事 
　　三十日巴黎電德國已以值價八百五十兆金馬克之債劵交與賠償委員會 
　　三十日萊浦齊電審訊戰事罪犯之法庭已判陸軍大尉穆勒氏監禁六個月穆被控虐待英俘 
　　三十日華盛頓電哈定總統於陣亡兵士紀念節之演說詞中謂吾人第一職務係對自己而於履行此職之際當有暇以量吾人可有助於他人之能力 
　　三十日華盛頓電衆院海軍股員會贊成建造能載飛機約八十架之快速率船一艘之議案該船需費美金二千五百萬元 
　　三十日巴黎電蘇彞士運河公司新報告稱上年公司餘利計有二百六十七兆佛郎之多實破紀録預料輪船通過費每噸將减二十五生的 
　　三十日比京電内閣决議將日本比使署改爲大使署 
　　三十日巴黎電今日巴黎交易所英金收盤價每鎊兌佛郎四七·五一 
太平洋路透電 
[中英公司之鐡路借欵]  
　　三十一日北京電中英公司已貸資與京奉鐡路供由唐山至山海關敷設雙軌之經費估計此項工程約需一年共需經費七百萬元國務院於五月二十一日即已核准此議所借之欵依照工程之進行按月支付而以京奉鐡路於現有債務償後所得入欵爲抵押品工程定六月二日開始所需原料由公共投票供給 
[間島之警隊]  
　　三十一日北京電内務部已遴選警長六人警士一百八十人前往間島不日出發聞被選者皆熟悉警政訓練有素之人内務部此舉蓋杜日本派警於間島也 
[征蒙與經略使]  
　　三十一日北京電昨晚明令以張作霖爲蒙古經略使有指揮征蒙軍隊之全權熱河察哈爾綏遠三區都統皆歸其管轄 
　　三十日北京電援庫總司令鄒芬報告已進兵至滂江北九十里之陣線隨時可取攻勢 
[北方之閣聞]  
　　三十一日北京電新内閣問題昨又有變化潘復不願接受代理財政長職李士偉則請假三月靳雲鵬現决計於李假期内自兼財政 
　　三十一日北京電外交總長顔惠慶昨日出京赴漢因其弟在漢抱病之故一星期内可望回京 
[北京近事記]  
　　三十日北京電京漢鐡路局現厲行禁烟舊章已請直豫鄂軍事當道會同局員共阻兵士由鐡路運輸鴉片 
　　三十日北京電中國與阿眞廷之代表刻在華盛頓談判依照中智兩國間條約之辦法締結商約事 
　　三十日北京電北京房捐因市面蕭條决計暫緩開辦 
　　三十一日北京電張作霖今晚五時半出京返奉 
[日本之反對軍備談]  
　　三十日東京電日本反對軍備者尾崎氏告國際通信社訪員謂自二月二十一日起渠對衆演說共六十次内有十分之九皆贊成限制軍備現聞美國參院已全體通過裁減軍備議案殊可欣幸如美總統召集會議則日政府必允减輕軍備日本内閣决不敢與顯著之民情相抗日人現知保全文化之必要蓋軍備競爭長此不已終必破壞文化也 
[日本近事記]  
　　三十一日東京電英國敎堂時報所載關於日太子之讕言未在東京發表國際通訊社與重要新聞家商酌後决計不傳佈此種譭謗之言按登載此謠言者顯爲英人敎會機關報與一倫敦報紙而登載之日適爲日太子由英啓程之日此乃尤可扼腕者據此間官場與報界一致意見以爲狂妄之言不值介意蓋日太子爲日本民衆一見便知之人物固無異於英太子之在英國也 
　　三十一日東京電前三井公司總理早川氏與松本氏被任爲南滿鐡路正副總裁 
[東俄之新選舉]  
　　三十日海參崴電臨時政府宣布現有民選議會二十天期滿即予解散因其選舉未依照民治規則辦理而爲共産黨勢力所操縱行將另行選舉俾新議會得於七月一日行使其職權 
國外要聞 
[東俄政府宣布施政方針]  
　　華俄通信社二十六日赤塔電云遠東共和國内閣頃發表一宣言略謂「當此内亂外患未已之秋國家經濟狀况極形紊亂憲法議會於此時選出遠東政府組織内閣委以管理共和國之全權故我人今日已將入於獨立管理政治之時代矣遠東俄羅斯人民經過長期之奮鬥結成堅固之團體以抗反對黨及外人之干涉保護國家主權遠東之統一於憲法議會選出時即已告成功憲法議會已將國家憲法及各種基本法律制定而立遠東共和國之基礎現内閣之責任在求實用已規定之法律重組國家經濟實現民治主義之自由幸福連合遠東各省使成爲一鞏固之國家同時削平内亂抵制外患并驅除一切擾亂國家之分子凡以上事業關係遠東共和國人民全體之幸福故當由工人團體及各政黨同心戮力方可告成政府甚望全國政黨及各團體盡力從事協助内閣以負此項責任而重建此新興之共和國内閣受全國人民之委託當時别注意工人共同利益并同時謀實現爲全國人民謀幸福之熱望故吾人不僅希望國人遵守各項基本法律且盼望其對於内閣有所援助也内閣對於代表全體人民之國會當負完全責任無論何種阻碍當前亦當力求保存我人之獨立統治權内閣對於任何分裂之兆當極力設法免除各處地方政府皆使之根據憲法成立爲保護國家公共治安起見當組織完善之法院制爲人民解除糾紛并保護人民權利爲求全體人民程度之增高於敎育上當極力求其完美凡届學年之兒童皆使之受相當敎育幼稚園及成人學校與以相當津貼皆今日内閣之要務其關係遠東共和國將來至爲重要者厥爲整頓財政與實業求發達實業與農業便利交通恢復貿易起見政府當提倡資本之集合鼓勵大企業之發展不僅對於俄民即對於外人亦當如是也 
國内要聞 
[北京通信（鏡）]  
　　財長問題之形勢 
　　内閣閣員今僅財敎長未定三次靳閣又垂就矣財長之說今尙分爲三類一爲李士偉復來一爲張弧出任一爲潘復升任或代理兹三說者實多有一部分之根據李之去津决不再來其不就實爲家庭問題李之出本爲周輯之龔心湛所薦其母深不願其出故李連電請 
 
 
 

Page 7

 
 
辭後府院派員往迎周龔復力促赴京以全推薦人顔面李重違周情允赴京觀察形勢復加親戚孫多鈺弟季芝等之慫恿李母乃許李一行以免得罪原提拔人李人京見徐徐知其不就正顔謂曰汝今來甚佳李噤未敢言唯唯而已退乃提出所謂就職條件者明知該條件非曹張等所能允姑一試之不允則去可有辭李母見子不歸日由天津以電話詔李令速返津李乃向東海面辭不允則請假三月託詞赴津借欵據李之親信告人謂李萬不能再來且在津亦不作借欵之進行使此言果確則李氏似不成問題矣觀日來政府方面之舉動似李之不來已成事實前日公府方面復遣金某勸張弧謂李已不幹張如肯出公府方面可不反對張以東海前力主用李且外間反對之空氣依然濃厚恐仍成畫餅表示不願王占元亦於同日勸張出擔任張亦謝絶之張說固亦不成問題現時可以上台者唯潘不過近日所以遲遲不發表者實爲代理部務與署理之爭公府方面勸潘出爲代部挨過端節難關則又可促其意中人來而潘則不滿於此故昨日下午吳世緗以電話問潘謂總統言倘君肯就則代部之令明日（二十八）可下潘答曰余决不就無論何人來余皆歡迎然潘意非眞不幹彼在借欵方面業已有所籌備葉譽虎曾允爲潘助其力可得五百萬潘復擬發行鹽政國庫劵五百萬（此劵往歲陰曆年終曾發行千一百萬將鹽餘抵至翌年六月各銀行對此抵押異常信任距今已四月計復可得鹽餘約千五百萬以抵五百萬銀行界當然信任）端節財部需千二百萬今僅少二百萬合以烟酒等收入業已可不成問題然據别一方面消息則謂張志譚與潘不睦張必不爲潘助交部欵在徐端甫手公府固不善潘亦難得徐助烟酒之張與潘亦相惡更不能爲之助故潘所接洽之欵項泰半皆空其敢上台與否猶未可知不過潘氏之意即使上台非署不可若僅僅代理部務爲不作嫁則絶不願幹耳至於財次一席王迺斌與傅曾湘曾合保楊壽枬周輯之則薦趙椿年於李今李旣不幹當然不成問題矣 
[今後之財政部　潘復果願幹否]  
　　潘復以財政次長代理部務據前日所聞似已毫無問題乃星期六閣議並未提出於是有謂内中又有變化者醒民通信社則謂潘氏初意對於代理部務本無不可乃前晚忽向靳氏爲决絶之表示聲言如必相强即財次一席亦當辭卸因此將定之局復陷於無辦法之地位昨日府院雙方盛傳靳氏業經商准東海將於内務交通農商三閣員中擇其一人兼任財長以爲維持現狀之計昨已派人分頭徵取同意此一說也遠東通信社謂前日午後潘氏在順承王府時由張作霖面加勸駕東海復派吳秘書長向潘敦勸言詞甚爲懇摯潘氏業已允於二十八起完全負責籌欵度節惟對於財長頭銜尙在極力擺脫中此又一說也中央政聞社謂李士偉赴津後潘復代理之說本已愈傳愈眞惟因姻酒借欵與張壽齡發生不協之故是以尙未十分决定此又一說也按財政部之第一困難即在端陽節關潘氏旣能籌欵過節又何難於代理部務况據另一消息鹽務署又出特别支付劵五百萬由交行承墊其用途係撥歸閻督馮旅之開拔費各十萬元熱河都統欠餉五十萬元各艦隊欠餉三十萬元餘作中央政費之用似此舉動尙謂非有預備登臺之意誰能信之蓋因反動方面之活動尙未完全消滅不能不故示紆徐以減少反對空氣耳聞潘氏登臺之第一著即擬將烟酒署收歸部管此著當然爲張壽齡所深忌前此頗有潘張共同進行烟酒借欵張氏當此或係潘氏對張氏之一種手段烟酒果謀借欵張氏當然單獨進行以見功於政府作自己固位之條件决不讓潘氏分功此情理之可揣而知者昨日（二十九）上午八時二十分果有張壽齡偕張弧赴津接洽某項借欵之報則張壽齡之行動與潘氏分道而馳已可證實又同日汪士元由津回京向某方面報告稱李士偉接洽某項借欵已有頭緒但須端節後始能就職證以前此所聞李氏之非死心不幹益復較然明白潘之徘徊觀望於此等處必大有關係其非不願登臺可斷言也 
[陜局形勢混沌]  
　　陜西易督命令發表後潼關方面頗爲政府所重視聞曹之急急出京即因此項問題將在保定開一軍事大會召集吳佩孚馮玉祥及各重要軍官討論直軍入陜計畫現在新任陜督閻相文氏業於前日（二十八日）過漢北上俟領得軍費槍彈即轉入汴洛鐡路西行到任陜事前途不日總可見一分曉而國務院亦於前日（二十八）電致陳樹藩氏略謂執事連年苦戰卓著勛勞宜息仔肩爲國珍重務望迅速來京供職俾獲常親偉敎是所切禱云云此電去後尙未得覆聞政府於頒發明令之前本尙欲加以考慮不願遽行更易引起過去之黨系嫌疑嗣經曹使力保陜事去陳易閻無他問題政府始毅然下令至陳氏前此致電曹使請求延期兩月再行交代者其作用雖不止一途而據甫自西路來京者所云陜省遍地烟苗割漿在邇陳氏種因於前寗有讓人收果於後此其主要之心理尙不至有何等軌外之行動况潼關以東直軍密佈早有西征之預備而陳氏近扼於郭堅遠逼於于右任張鈁等苦戰經年兵力疲敝以勢言之亦斷無抗命之理也惟閻氏係陸建章舊部馮玉祥又係陸氏外甥歷史上對於陳氏不無嫌隙今日取而代之恐陳氏難於自處近兩日陜事問題引起社會上疑慮此亦一種原因但聞政府方面已另有消極的準備即將代理甘督之陸洪濤氏加以眞除命令旣免再生紛擾又可以斷陳氏之呼應據以此觀似陜事縱有波折其範圍亦終限於一隅不至牽動全局也又據外人方面消息陳氏爲保全其地盤起見已派兵固守潼關爲拒閻之準備且由西安至華陰一帶各險要地點密佈軍隊具有一萬五千餘人之兵力其勢已躍躍欲動閻相文隊伍現亦已有一部分由漢口登車向潼關出動而駐防潼關附近之第四混成旅旅長張錫元亦由財部領得欠餉不日遄返防所爲閻軍之先導惟關於第十六混成旅馮玉祥所部入陜之說似屬不確因馮近日迭電索餉昨由院部會復一電略謂該旅餉欵積欠過多兵士困苦同深焦灼現已由部先行籌發二萬元一面再由財部迅速設法源源接濟仍望慰勉所部以固軍心等語電中并未提及赴陜之事似外間傳說不足信云 
[川湘滇黔今後之傾向]  
　　川湘滇黔四省北歸之說久已消沉六省聯防之議迄於今日形勢亦大有變遷其重要原因實以王占元離鄂遂致停頓然其間亦不無種種問題足爲前途之障碍者蓋是說之起以王氏在鄂未入津前爲最盛彼時孫中山未就總統任川滇黔湘各省内情危迫故所謂武昌會議該省等俱欣然派代與議不意代表甫至而曹張催與天津會議之電報雪片飛來王氏倉卒北行此種會議遂無形擱置各代表亦高興而來敗興而返自是聯防之議已遂擱置矣乃近日當局以孫中山就任非常總統形勢遽然變遷而廣西陸榮廷又急電政府誓死攻粤並請中央將川湘滇黔等省從速收羅勸其北歸以薄孫氏勢力則大局或可挽救政府得此報告祇得聊囑王氏從速回鄂從事斡旋免落人後詎料新閣初成各閣員千呼萬喚均不就任地盤問題又未分配妥當王氏卒不能先行離京接洽六省聯防事孫中山趁此機會從事招致川滇黔湘等省以冀聯合一氣近來派遣代表往各該省陳說者彼來此往繹络不絶聞近日接洽已有頭緒再經信使一度之往來條件上之磋商即可妥協則將來之西南局勢又非前日可比矣又據日人方面消息湖南雲貴當局近提出組織聯省政府之意見於廣州政府其條件（一）以湘蜀粤滇黔五省組織聯省自治政府頒布自治制度實行自治（二）聯省自治政府爲合議制置總裁若干名各總裁之權限皆平等（三）凡加入於聯省自治政府之各省負攻守同盟之義務（四）至將來護法統一政府成立不召集國會但由同盟各省出代表若干以組織元老院及參政院（五）同盟各省對於中央政府之收入作爲聯省自治政府之公費廣州政府對於上述條件提出對案如左（一）蜀湘滇黔四省先須正式承認孫文政府（二）聯省自治政府之所在地必爲廣東（三）以孫文爲聯省自治政府之臨時總統（四）臨時總統對於國際得代表聯省自治别由同盟各省選出總裁若干名輔助臨時總統觀上述條件則廣東與湘川滇黔四省意見雖尙有出入而大體上之聯絡已較前此爲接近所謂四省北歸之說恐益無望實現矣 
[中國大學之校長]  
　　中國大學自姚憾入獄後校長虚懸後繼人物頗爲各方所注目昨日（二十九日）爲中大董事會選舉校長之期上午九時開會到會董事十四人公推駱繼漢爲臨時主席首由主席報告學生於姚校長被捕時要求選舉校長經過情形及前日（二十八日）學生預選校長投票之結果繼由新釋放之校長姚憾報告入獄出獄經過情形並聲明此次雖然被釋出獄然任職期間旣滿當然退職請董事會仍從速選舉校長高仲和發言云學生前日所以有改選校長之要求實因姚校長被捕校務無人管理故不得不改選校長現時姚校長旣然歸校當此忽忙之中似無即時改選校長之必要縱謂校長任職期滿亦可俟姚校長將結束手續辦清再行改選以便董事會同人在此猶豫期間有交換意見之餘地比較今日即選校長較爲妥當全體鼓掌主席以高說付表决到會董事除姚憾外一致通過主席正在預備宣告散會時忽有數百學生由自習室内率隊到塲將會塲完全包圍大聲疾呼曰「校長得人與否與吾輩有切身利害何物董事會敢違反我多數學生通過之案弄其陰謀手段耶」一時塲内塲外秩序大亂駱繼漢以不能維持秩序之故辭退臨時主席此時學生忽大呼曰「今日如不能産生我輩所希望之校長無論如何不准出門一步」復有某學生面指高仲和而痛駡幾至用武各董事見勢已至此難以下台遂於無辦法中求一辦法比改推洪逵主席一面囑學生代表向高仲和道歉一面照學生要求繼續開「選舉校長會」某董事主張旣照學生要求選舉校長則不如簡直以學生預選時得票最多數之人爲當選人主席付表决衆無異議遂公决辦法三條（一）以學生預選會得票最多數之王正廷爲校長（二）以董事會名義報告敎育部（三）由董事會電請王校長火速來京就職主席宣讀三條辦法後數百學生全體鼓掌大聲疾呼「公理戰勝」「打破秘密運動之紀念」「民選校長」等語遂解圍而散 
[新疆應付俄黨之棘手]  
　　新疆塔城方面因有俄舊黨敗兵竄來不服解裝致引起新黨要求進兵之交涉此項風潮逐漸擴大新黨方面已二次來文詞極强硬新督楊增新昨復據情電京請示辦法原文略云據塔城張道尹等報稱頃接俄新黨二次來文内稱舊黨諾爲闊夫軍隊於五月一日由哈巴拉蘇開駐中境喀里奇他克復於十四夜携帶武裝闖入巴奇赤露營勾結謀攻紅黨查白黨携帶武裝闖入中境實違公法應請貴道尹將諾爲闊夫巴奇赤敗兵軍裝解除則俄公民國即當派隊開入中境收服白軍事畢撤回决不驚擾地方若諾巴敗軍不允卸除武裝貴國又不允本軍派隊入境收服白黨則俄公民國對於貴國將以敵國行爲視之除由鄙人一面呈請俄政府將以上理由向各國宣布外特此聲明等語文末署名者爲俄七河省總參議兼外交代表拉子多斯利耶夫字樣道尹等現正勸令舊黨迅速解裝函覆新黨阻其入境誠恐遷延不决滋生事故請示辦法前來除飭該道尹等嚴重交涉並加意防範外究應如何辦理迅請核示祇遵 
[京聞拾零]  
　　遠東共和國成立以來屢向各國要求承認外交部俄約委員會前日閣會討論承認遠東共和國問題僉以我國與遠東共和國壤地相接關係密切現值蒙疆多事兩國間隨在有相互之問題發生不如先予承認於將來辦理交涉較爲便利當經通過昨日外交部已將此項决議制成提案預備於本星期二提出閣議不識屆時能通過閣議否 
　　我國與印度接壤商民往來日益增多向無領事以資保護上年外部曾向英使提議設領久未接覆遂致停頓現由駐英顧公使向英外部疏通大致業已决定昨日已有電抵京呈逹外部報告辦理經過情形聞外部接據來電擬於日内再向英使提議磋商一切 
　　阿根廷國要求與我國通商我國以他種問題未能即許現聞阿國駐美代表與我國駐美公使施肇基迭次接洽條約已漸接近外交部前日已接施使來電報告略稱頃與駐美之阿根廷代表接洽中阿通商條約務求平等領事裁判權亦已在取消之列大約一切辦法均照智利前例應如何進行之處請即示知以便答覆 
　　法國駐華公使柏卜逝世後尙未派有新公使前日法使館接巴黎電訊法政府已派定駐英大使館一等參事官弗落令（Forine）爲駐華公使該使館當即通知我國外部外部業已咨覆同意法使館已於昨日據情電復巴黎政府 
[熊秉三回湘與省憲]  
　　熊秉三之於湘省憲法原有特别關係因當譚組庵發起湘省自治之時首應之者即爲熊氏迨籌備章程通過於省議會熊氏即料定於審查期間必將發生意見故即與譚氏約定届期回湘擔負疏通之責譚去趙繼對於制憲事項仍積極進行草案旣成趙氏即迭次電熊請其回湘疏通審查員意見乃熊氏回湘之行欲行又止蓋其始意原擬以局外人從事疏通期易收效不意審查會竟推舉爲審查長欲將其拉入局中熊氏以一就此席反使其不能發言動輒拘束與其到處牽掣勞而無功則不若不回湘·不就職之爲愈故藉籌振爲名徘徊觀望擬俟憲草審查旣竟再返湘垣祇以近旬以來審查會中旣意見叢生而湘省饑荒又日形緊迫湘中官紳函電交馳促其返里熊氏無可推移始於二十三日由京首塗携其所籌賑欵十餘萬元回省今日上午八時許（二十六）已偕其夫人及何君季濤等乘火車行抵長沙各界要人多赴車站迎迓省署亦特派代表率同軍樂隊赴站歡迎聞省署預於四旅旅部準備招待所熊恐煩費堅辭不往暫庽玉泉街劉勇介祠劉艾唐私宅抵省以後以省憲審查會相需甚殷故稍事休息即赴省憲籌備處時審查會正在開會仇副審查長聞訊即休息二十分鐘往晤熊氏請卽入塲主席熊氏備致殷勤謂仍請偏勞執事蓋熊氏此次回湘實非得已原擬於是日即開一協議會討論進行祇以籌備主任是日未能出席乃改於次日再開茶話會熊氏曾對人言此次回湘以籌賑事迫不能久作勾留大約以一星期爲期至憲法審查長勢難就職祇能擔任意見上之疏通蓋湖南現下問題以救荒爲最重要此次籌得之欵爲數甚微故必迅速回京另籌鉅欵以期普及云云有詢以對於制憲及審查之意見者熊謂此次起草員對於草案煞費心血草案所定至爲周密現在頗有主張合議制者以中國國情而論合議制决不適宜廣東七總裁卒至瓦解是其明證至審查會意見必當極力疏通我意以爲普通條文各法上已有規定不甚要緊可不修正討論總不宜以出風頭閙意見爲能事致蒙破壞憲法之名總之無論如何必使湘憲早日成立爲各省之先聲因立法問題不徒爲吾湘一省計亦即爲全國計若吾湘立法無成各省亦將因而却步也 
[洛陜間新航行計劃（開封通信）]  
　　霍爾德顧問抵汴　　副使署設備近訊 
　　前昨北京航空署派意國飛行家高等顧問霍爾德少將由京動身親往洛陽觀音堂西安潼關一帶實地調查以便爲軍用與乘客郵件等載運之設備霍氏刻已抵汴不日將赴洛陽謁吳子玉副使與之磋商汴西等處航行計劃前此曹巡閱使建議籌設保定航空分處聞卽吳之主張藉此可使臨時軍事上得種種便利又聞吳氏對於霍氏預擬計劃書極表贊同將以全力促成斯舉據幕中人消息云自洛陽副使署站臺起點西至觀音堂擇一適宜站所最後直接至西安府航線刻已派員與陜西陳樹藩商議請其同意並爲必要之設備惟近日外傳陜督有易人之說如陳樹藩果去位則此事須待後繼之督軍到陜再行商榷也至洛陽與觀音堂間之飛行係沿隴海鐡路線航行可省許多木桿標誌蓋由洛至觀音堂數百里鐡道如帶至明且清飛行不至迷朦俟觀音堂航行設計完備後則西安與洛陽直接之航空當能開始聞所用飛機係「維克斯」式機師則係聘英國某中佐主其事蓋霍氏尙無兼顧之暇也惟飛行時必須以航空署學生爲之佐以便練習此爲吳使主張并聞使署中亦將撥數人學習將來洛陽兵士學校中亦擬增添一航行班凡旅客郵件包裹等物均可運載自觀音堂西至西安相距四百里山路崎嶇非常計平時行旅途程須有八日之時間方可逹西安今後若用「維克斯」式之飛機則三小時可逹據航空處預定之航行計劃俟上述航路觀成後將再向西伸而與西藏相通近日使署對於此事已經討論數次月内或將着手設備一切也 
[滇省最近之暗殺案富滇行長被刺]  
　　滇中近日發生一暗殺案被害者爲富滇銀行行長顧秉鈞氏本月十三號該行設宴欵待警廳職員緣警廳曾向銀行借欵籌辦雲津市塲一時不能歸還雙方磋商將敎練所地基劃歸銀行經管契劵成立會同簽押即於是日宴會午後八時許始行散席顧氏於散席後乘輿歸萬將轉吉星巷口突來一人故與與夫撞磕互相口角其人即拉住轎杆出槍向顧閧擊隨行勤務士兵即將兇手扭住忽來三四人用刺刀亂截刺客乘間即向中和巷逃去時適大雨雷電交作以故槍聲混亂顧君在轎尙未頟身已受傷高聲呼曰你們閙些甚麽快些走罷及回寓所見有血跡留心檢查始知脇下被槍由後穿通呼氣已洩登時昏倒家人大驚急分頭趕請中西醫生及法醫院院長多方救治因傷及管復穿腸胃肺逾一小時即已氣絶自顧君被刺檢查官馳往驗視見槍珠自脇由後而前肺部穿通受傷甚重無法救治當由警廳密派偵探四出嚴緝在中和巷茶社門口盤獲一皮匠因該皮匠自言每日在茶社門口做工常見有一勤務兵某隨三四人時來吃茶形跡甚爲可疑探員當令該皮匠作眼線果於馬莊巷口拿獲某勤務兵聞此外尙有嫌疑犯多人現正分别研訊并由政府懸賞金五千元期在必獲至顧氏被刺原因因獲犯口供當局嚴守秘密故外間尙未明瞭 
　　尙有要聞二及地方通信轉入後頁 
雜評一 
[經略使與明清先例（默）]  
　　此次對蒙出兵將仿明清大規模出兵之先例奉張言明清出兵注重接濟然明因接濟而搜括因搜括而騷擾又加連年饑荒遂致全國騷然大亂以起此明對滿出兵接濟之結果也清初出兵逞威騷擾人民亦言之滋痛此先例之彰彰可見者 
　　經略使名義亦仿明清出兵之先例也然明清經略之人物歴史上頗有著可恥之大名者出兵之結果亦有至可歎息者今之經略出兵其結果在明清經略歷史上將佔何等地位歟 
 
 
 

Page 8

 
 
國内要聞二 
[粤軍人騷擾省銀行]  
　　二十六日下午二時許廣東省銀行有某軍官携同數人乘坐馬車至行兌換已換得銀毫一千五百元出而置之車上矣但尙未換畢又向該行兌現而是時來行交易者絡繹不絶行員不能不分别應付該軍官即大肆咆哮搶前作欲攘奪勢行員恐有意外急着將務警察將鐡栅關閉并分電五區署及憲兵營移時憲兵至始將數人押解回去另一消息謂該軍人是日晨已向該行換去銀毫數千元至午又復再換該行請其稍緩因是發生誤會强迫即換彼此爭執該軍人遂將櫃面銀元倒亂聞該行言損失多少現尙未查確也是日下午五時許道路遂發生南關南堤永漢馬路口省立銀行被匪刧掠之謠言其實即因此事誤傳也一說是日有兵多人持紙幣往換斯時正當有多人兌換之際非常擠踴該兵貪念忽起竟乘機强掠他人紙幣行員覩狀立予制止詎該兵即乘勢將檯上算盤猛向某行員擲去致略受微傷并欲順手將檯上擺列已換之銀行幣搶掠幸行員機警急令特務警察將全行門閘緊閉及五區署派隊到塲拘獲三名而斯時該行門口及南關附近一帶已圍觀如堵并哄傳一切矣 
[南昌近訊政學界與選舉議會]  
　　楊慶鋆以現在遷移省署辦公接任伊始公務浩繁財廳職務難以兼顧委托總務科長郝爾泰代閱惟財政責任綦重廳長一職未便久懸新廳長未經中央明令以前自應先行委員代理以專責成已商明陳督委任贛關監督劉印昌暫行代理劉現在京已復電即日來贛定於六月一日接印 
　　戚揚在任時江西吏治號稱腐敗緣徇情太過知事不知畏懼任意放棄職務以致民怨沸騰楊乘此機會自護理以迄改署遂將戚任之各知事幾於撤換殆盡楊所委用知事近乎趨重軍系尤注重於交代其有欠欵之知事均嚴令限期清繳分宜縣知事劉春如爲劉印昌之弟廬陵道尹董錫成之親家昨（二十七）亦牌示懲戒示云仰分宜縣縣知事劉春如知悉查該知事呈報於本年四月因公晋省今已將近兩月未據具報公回飭查現仍在省縣知事爲親民之官職務殷繁豈容日久曠誤乃該知事旣不請假又不回縣殊屬放棄職守玩視公令應先記大過一次以示薄懲仍限三日内回縣敢再逗遛定即撤任不貸 
　　江西國會選舉一再展期天津會議對於選舉進行辦法亦不一致陳督楊省長惟直曹鄂王馬首是瞻始終淡然置之日前第一二三四五區覆選監督馬慶龍饒宗義陳邦經任綏萬周伯雄等晋謁省長請示詎未見面據省署言選舉一事已成無形停頓戚揚前派各區監督不日將有令取消 
　　日前一師學生發出詆毁學生聯合會宣言後各校生大憤紛集該會討論對付辦法昨一師校長蔡漱芳以雙方均係誤會建立共同事業務宜蠲除小嫌免貽鬩牆之譏學生以該會質問書詞極和平據理辯駁已表示讓步將來仍可加入聞此次起釁原因純由口舌而起緣該會份子除學生外又雜以他界分子黨派紛歧固難免不生是非也 
　　昨（二十七）省議會開會擬組各股委員僅到四十餘人不足法數改開談話會黄炳煥（讜言）黄用中（合羣）主各股仍舊其有不能擔任者可由本人具函辭職或互相掉換多數贊成饒正音副議長以股長理事責任較大其未來省報到者等於虚設應開會改選遂散會該會前有鄒祖詳等赴滬迎趙今又有十餘人定明後日前往聞楊於署長之前曾送兩社四萬元（金庫券）以爲特别津貼惟領欵者係由楊開單指定（讜言十人合羣十一人）其餘百十九人自不滿意大起齟齬而尤以胡廷鑾爲衆矢之的胡向矯矯不羣以對敵陳楊著名今則其態度已經軟化矣 
[九江近訊]  
　　江西財政廳長陳督已保現任贛關監督劉印昌迄今尙未發表前日又電召潯陽道尹傅春官晋省命其攝理財廳篆務傅已辭不就 
　　江西省防四團經陳督改編正式陸軍此間第四團部已於前日奉到改編公文業經編制就緒惟陸軍薪餉較省防營有加須自六月一號實行前次由北方招來補空額之新軍一千餘人早經補就此次又招來第二批新軍一千餘人均由南潯車輸送晋省 
　　莫榮新楊永泰代表秦善培前日過潯晋省謁見陳督聞係商請贛省出兵攻粤 
　　九江台灣銀行去歲失去鈔票洋一萬元久未獲案上月該行已辭門役陳阿惠由滬來潯經該行偵悉與此案有關當即報請一區警署緝獲到案盤問口供據陳供稱去歲某日傍晚有人由行竊去鈔票一萬元被陳瞥見旋即阻其出門不意該賊竟行遠颺鈔票悉數落下次早立將此事報告本行跑街俞惠臣俞囑將此票送至伊家等語該行得悉警署供辭後旋將俞惠臣送往工部局管押交保釋放一面告訴於九江縣署昨日開庭審理曹知事聘地審廳刑庭推事陳景昶爲審官日領派書記官到署始則要求觀審繼則要求會審曹知事以縣署並非會審公堂堅不許可後將公開庭改爲預審庭聞陳阿惠所供如前但前在警署寫有親筆口供審官飭其照繕伊竟不能寫清旋傳當日盤供之巡警二人到署鞫詢内容未悉結果俞惠臣交保今日日領仍要求九江關督監在關署會審 
[杭州快信]  
　　省憲其成會代表王孚川朱志瀛王卓夫等十七人（褚輔成等三人未到）昨至省議會與特務審查會接洽請將組織法早日付大會討論經股長徐卓羣贊成已將原案修改報告大會公决 
　　省憲期成會定明日（一號）上午九時在省敎育會開聯席會議討論進行方法 
　　杭州總商會現定二日下午召集各會員會議銅元充斥維持市面辦法 
　　杭州各轉運公司因反對財政廳新頒知照單一律停運現由省長令行陳廳長和平處置一面令飭照常營業 
　　省公署第四科長姚繩武已奉委充桐鄉統捐局長遺缺將以科員朱寳瑩升充 
　　新市桐鄉兩境毗連收買絲繭每起齟齬財政廳昨令飭該兩統捐局查明平日分配地點情形呈復核奪 
　　閩省第二師校四年級生由敎員葉定峯率領來杭參觀各學校明日返滬 
　　旗人傅文開（即傅仲康）民國元年在旗營暗殺王培根身死事後遠颺前日經警廳拿獲移送法庭懲辦 
[南京快信]  
　　南門外金陵製造局起火原因據該局呈報軍署稱係舊存藥彈因日久空氣關係自行暴裂外間傳說則謂起火係該局北邊軍械庫房内存有無烟火藥三箱不知如何忽然炸裂並將庫房燒燬兩間庫房牆外係聚寳門外護城河南岸居民甚多廠内外均未傷人亦云幸矣贛議會復電蘇議會贊成撤回地方行政會議代表 
　　七月一日爲省議會初選期現各縣知事均派員來省請領投票證及選舉票紙王省長令事務所按照各縣呈報選民數目如數核發 
　　高莊凱辭十區省會覆選監督省署改委馬汝驥接充馬委趙爾枚充司選課長范家祺充庶務課長即日赴徐省署昨又通令各縣催速組織地方欵産經理處 
　　崇明縣知事林韶榮以清鄉及初選舉經費不敷擬從十年忙銀延長帶徵一年每兩忙銀一角五分已得紳士同意昨特呈請軍民兩長核示兩長以來呈諸多不合批駁不准 
　　湖南第三師範學生四十六人昨由校長屈子健率同乘吳淞江輪來寗旅行 
　　財廳委夏鳳翔赴寳山驗收海塘工程于貴璋唐鼎銘赴海門查案 
　　航空署廳長程恒式財部僉事貝祖善昨由京來寗陸部特派赴法軍官齊問渠昨過寗赴滬 
地方通信 
[鎭江]  
　　保護修路材料滬寗線路大修一案曾經呈部核准所需桿木線料兹已陸續運到即須分屯沿線各村落俾開工時便於取用丹徒縣昨特通飭各區團董警保妥爲照料以免偷失 
　　瓜鎭輪渡將開瓜鎭間向無輪渡行旅往來均恃義渡船隻自經前次遇險後鎭人有鑒於此由盧錦泉等發起組織通濟輪渡局集合股本三千元用美最時碼頭呈請鎭關監督核准聞已組織就緒不日即行開駛 
[南通]  
　　花布商請查捐欵本縣布商許鈺身程明卿等以花布帶徵附稅名目繁多悉聽徵收處抽收向無捐票塡給核計花布産額與實徵收數比較每年短少竟逹二萬元之譜且欵存何處從未清查昨特略請自治會及商會派員將以上積弊澈底清查以重公欵 
　　自治會開會有期縣自治會本屆春季常會原定四月一號舉行嗣因各會員均在各本區勸募縣債異常忙碌特經理事會議决展期定於六月一號舉行現開會期近該會主任理事張孝若特面囑各股主任委員將進行一切事宜撮要報告一面并由文牘課將理事會議决各案件交付大會追認刻已通函各會員先期蒞城接洽一切矣 
[揚州]  
　　委員清理營地揚州台營官地清理數載繳價徵租之事尙未完全辦竣省垣台營官地局近特委專員米生富來揚坐理其事以資早日結束 
　　請禁私收新繭江泰高賽繭業公所以無證牙行私自秤收新繭妨害營業昨特函請縣署出示查禁 
　　隊長獲解盜犯江都偵緝隊長朱蔭南近拿獲搶刦孀婦陳戴氏案内之盜犯姜貫仁一名於昨日解縣訊究矣 
[嘉興]  
　　塘灣街火警嘉興北門外塘灣街係商務繁盛之區三十日午前六時許陞源紙店内因晨炊失愼登時火光燭天後經各坊義龍到場施救火始熄滅計焚去陞源紙店内塘·及某錢莊·震泰南貨號内棧房共計房屋十餘間損失約三萬金左右 
　　自刎案續聞嘉興雙橋區鄉民金某前因債主吳劍冀逼債過甚該鄉民竟用菜刀自刎於吳之住宅内當由縣署派員相騐現聞此事業由吳某與屍屬說懇願從優給恤免生事端復經人調妥故屍屬方面已應允不提訴訟惟縣署方面則仍飭警限傳兩造到庭研訊以重人命 
 
 
 

Page 9

 
 
   
 
 

Page 10

 
 
本埠新聞 
[蘇議會請否認英日續盟電]  
　　江蘇省議會致北京電云大總統國務院鈞鑒英日盟約侵害我國主權現屆期滿聞有續訂之說應請迅電駐使正式通告兩國政府如果繼續訂盟凡新約中涉及中國之任何事項非得中國參與不能承認仍將舊約中國際不平等主義及妨礙東亞和平各點嚴重否認以保主權而維國命大局幸甚江蘇省議會儉 
[省議會議决案咨省署文四則]  
　　（一）議决各縣財政紊亂咨請通令各縣知事召集行政會議編製預算案爲咨請事查各縣編製預算均由縣知事覃獨主持非特一般人民無從窺測即地方各公團亦不獲覩片紙隻字無怪財政日形紊亂交代虧空時有所聞人民旣負納稅之義務即應有監督財政用途之權利本會於五月二十六日經大會多數可决咨請省長通令各縣知事自本屆編製預算起在縣議會未回復以前應召集地方行政會議通盤籌畫共同編定庶支配得以公平而財政亦藉資清理此咨 
　　（二）議决咨請轉咨財政部撥欵興修松江海塘建議案爲咨請事查松江海塘本係險工而西塘尤爲奇險前清時於金山嘴地方設有專官俾隨時察看修築鞏固塘工民國以來年久失修椿木損壞亂石縱横險象已呈時虞意外設一旦塘身潰决不特松邑浦江以南變爲澤國而奉金川南各縣沿海人民亦胥受其魚之禍去冬曾由地方公民呈請撥欵興修雖奉令飭水利機關繪圖測勘估計工程乃越時已久迄未實行瀕海居民昕夕危懼本會於五月二十六日提交大會討論僉以海塘工程興修愈遲則危險愈甚損傷愈巨則修費愈增值此天氣清和潮汛未旺之際正宜擇要趕修以防不測并應令飭水利機關將裏外塘身詳細測勘大加修築事關數縣人民生命所需經費非地方所能負擔會議結果多數可决依照省議會暫行法第十六條第九項之規定建議省長請迅予轉咨財政部於國家經費内即日撥欵興修以固塘身而保民命此咨　 
　　（三）議决寗蘇滬三處街警宜參用蘇人案爲咨請事案據寳應縣公民陳奎如以寗垣街警宜參用蘇人等情請議前來本會於五月二十六日提出會議僉以警察本屬地方自治範圍斷無禁用土著之理現行法令亦並無任用警察禁止本地人之規定項城時代如寗如蘇如滬皆調用北洋警察實含有駐防意味自是厥後本省警士幾絶跡於寗蘇滬等處以情理論之可謂不公逹於極點原請議書僅指寗垣一隅猶有未盡應請省長令行警務處長以後寗蘇滬二處如有警士缺出應遴選合格之本省人補充以昭平允會議結果多數可决相應抄具原請議案一件咨請查照施行此咨（請議原案略） 
　　（四）議决咨請通令各縣知事嗣後薦任警佐應儘先任用蘇人案爲咨請事查各縣辦理警察純由地方籌欵警察所警佐與本地人民有直接利害之關係故以熟悉地方情形之本省人士選充最爲相宜乃近來蘇警務處長王桂林大批委任各縣警佐他省人居十之八九蘇人之倖獲任用者僅十之一二是直視各縣人民之利害關係爲無關痛癢無論其所委之人學識資格是否相當而對於地方習慣風俗旣多隔閡則不免發生齟齬時起爭端無怪各處人民之奔走呼號羣起反對也本會於五月二十六日提付大會討論僉以我蘇各縣警佐向由縣知事遴選合格人員呈由警務處加委本非由警務處直接委任大江南北不乏警界人才概行擯棄未免可惜爰經多數可决咨請省長通令六十縣知事嗣後薦任警佐須先儘蘇人任用庶民警之意見胥泯而地方警政亦得藉以發展並請令行警務處一體查照辦理此咨 
[榮宗敬觀測小麥麵粉之市價]  
　　昨日本館商務訪員往訪實業家榮宗敬君詢及本年麵粉小麥情形據榮君云近來麵粉市價現粉價賤期貨較大二錢以上全爲供求之關係並無何種問題但現粉市面頗爲穏健本年江浙兩省小麥收成因受二月下旬三月初間兩水過多之影響年歲僅在六分之上身骨平常然江浙所産小麥即使年成豐收亦供不應求須賴多數客麥運來接濟所有津浦路一帶如臨淮關宿遷懷遠等處均爲産麥之根據地今歲收成尙佳直隸河南仍苦旱象被災之後一時原氣難復將來滬地懷遠等麥價縱使跌小至少亦須二兩七八錢高至三兩一二錢各廠所出麵粉上年皆爲英國所訂購去路浩大每月統扯共有百萬餘包廠家承接後陸續交解至今尙未解齊倘嗣後繼續購辦源源不絶粉價終難低落據此觀測嗣後之粉價極低之度亦必需一兩七八錢終不致於再小若從前之一兩三四錢難以再見云云榮君將赴各産地調查産額小麥日内出發常熟蕩市新小麥已有客人來申兜售願抛賣價在三兩三錢因身骨甚潮未經成交云 
[李登魁之灰經調查報告]  
　　吾國絲業派赴紐約萬國絲繭博覽會代表李登魁君自馬賽附搭日本郵船會社之靜江丸抵滬已誌前報日前其同業諸君曾邀李君在一家春西餐館報告灰經一切情形録其報告辭如左 
　　余（李君自稱）自民國九年十二月十九號離國今年五月十六號回國與同業諸君相别百五十一日此百五十一日中在歐美各國躭擱八十日在輪車道中耗去七十一日以如此短時期作世界各大國之旅行所見所聞可謂百不得一至於調查不周更是毋庸諱言兹將調查所得分段報告如下「灰經在美之用途」美國目下購去之灰經其用途之最大者有二種一作房室裝飾品一結電線包線其餘織綢經紓織線亦爲大宗用途惟不若上二種之廣在歐戰時美國加入戰團之後美國所購灰經幾於全爲政府所買蓋用織軍士衣料藥彈袋飛機翼等取其價廉而質堅現在此等用途業已終止「灰經在美之銷路」美國一九一九年全年進口各國生絲逹三十六萬已比較一九○五年以前約增一倍内中有灰經二萬已佔全數百分之六調查美國一九○五年生絲進口表吾灰經亦有二萬已佔全數百分之十可見美國年來生絲進口之增加者祇白絲與黄絲而吾灰經無與焉美國全國有大小絲織廠二千四百餘家較之十五年前亦增一倍而灰經銷數不見增加考其原因實有二種即産數與工作之關係是也查自一九○五年至一九十五年此十年中吾國灰經産數年年祇有此數銷路自然無從增加自一九一五年至一九二○年吾國産數雖見增加然而美國因工人艱貴之故驟加認眞各織廠均改用速度極高之機器灰經因工作尙欠完美以致美織廠用之並不十分歡迎故美國用絲程度雖年年增高而吾灰經在美之銷路祗能保持原狀目下且有日本之競買則自今以後灰經在美之銷路能保持原狀與否尙不敢必也「灰經推廣銷路法及美織廠所要求」美國爲全世界最大銷絲市塲而吾灰經乃處於退化之地位實覺可惜故余所至各廠所見各織商曾經殷殷討論在萬國絲綢博覽會之後且邀集用灰經最多之各織商開一會議討論結果則推廣用途一層各織商均經應允惟改良工作一層爲各織商所希望所要求者彼等意見對於灰經之急應改良者爲搖力與粘力Cohesion二端因美國織廠所最爲難者即爲人工而生絲之搖力與人工最有關係粘力則與搖力有密切之關係粘力不佳摇工多費且有多種絲織品因此不能織用故各廠商對此二點莫不再三致意囑轉告諸君設改良並云如此二點能滿意必有多數織廠添用灰經良因美國絲綢銷路固年年增加也至於如何改良則廠商對於纊絲素少研究故無一定建議尙乞諸君討論進行（未完） 
[航業消息零拾]  
　　太古公司之蘇州號昨從香港裝來金鎊兩箱銀洋一箱又有招商局之同華號昨由牛莊運來金條一箱 
　　上海麵粉銷場日來已有起色天津帮入手購辦爲五六兩月之期頭廣東帮業已採辦係六七兩月（以夏曆計）之期頭故五月份以後滬上各商輪均將有大宗麵粉運輸至津粤云 
　　英國郵船公司現擬於八月内將沙歷第乃號及腦爾號兩輪加入於中歐班航路駛行 
　　日本郵船會社之增加中歐班旅客水脚費無論頭二三等均加百分之十五價格已誌本報至此項加費之實行期間現得東京總社電確定八月中旬從没收德輪之開里司得號起即開始照新定價格收費云 
[昨日火車運出之現洋]  
　　昨日（三十一日）滬寗路大通運銀公司承運福源元順慶祥等莊現洋十六萬元裝至無錫中國銀行現洋五萬元裝至蘇州又一萬元裝至常州又五千元至奔牛又寳銀五百四十只及金城銀行寳銀一百二十只裝至南京交造幣廠鼓鏞現洋 
　　昨日滬杭路同和運銀公司運至杭州現洋六萬元至硤石現洋三萬五千元至臨平現洋五千元至嘉興現洋七萬八千元 
[滬杭車前昨兩日運來之鮮繭]  
　　滬杭甬鐡路前昨兩日（即三十·三十一）由匯通轉運公司在閘口拱宸兩站分批報運鮮繭分裝日夜貨車計十四車共一千五百包係謙吉·大豐·仁昌·緯成·鑫記等貨先後運抵上海南站卸入棧房由繭捐員會同海關扦手查騐後即由運送處裝入塌車分送滬北各廠 
[三新紡績公司出售消息]  
　　五月二十五日大阪每日新聞略云日本鐘淵紡績會社社長武藤山治氏此次赴滬傳說有種種目的如收買上海三新紡織公司之事即其一也按最初擬收買三新者爲日華紡績公司談判已略有端倪定價四百五十萬兩嗣以盛氏家屬不盡贊同事遂中止此次復有運動武藤收買之說又二十六日大阪每日新聞云駐滬訪員赴禮查飯店以收買三新消息質諸武藤據武藤言此事固未可謂爲子虚但如專爲此事渠無親來上海之必要一個月前三新公司已有出售消息以富士紡績會社（按此社爲日華紡績公司之總社）最有收買之熱心惟迄未妥洽也以上爲大阪每日新聞之消息是否可恃尙屬疑問查三新紗廠係光緒十六年成立屢經改組民國元年向香港政府註册雖係股份公司然大股東則爲武進盛氏計有新舊紗錠逾七萬枚布機一千台聞其原有資本爲一百七十萬兩廠中經理係某英人規模之大幾爲華人自辦紗廠之冠而年來獲利之豐聞亦爲他廠所未及以該廠辦理之成績與盛氏之資産顯無出售此廠之必要即欲出售則中國資本家欲辦紗廠者正不乏人對此營業發逹利益豐厚之廠定樂於承買亦無售與日人之理由惟大阪每日新聞言之鑿鑿似鐘淵與日華方在逐鹿中其言殆非盡出無因姑録之以俟後聞 
[反對棉紗交易所開創立會電]  
　　萬順公等昨致北京電云北京農商部總次長鈞鑒上海棉紗交易所違法開創立會早經各股東電呈鈞部請予註銷乃該所猶復登報聲明謂股東皆入紗業公所公會者故創立會易於召集非其他公司或有遠地股東者可比云云查公司條例百十一·百四七條之規定並無遠近難易之分爲違法者稍留餘地該所明知故犯默認違法應請鈞部迅頒明令將該所創立會依法取消以重法律而維商業不勝迫切待命之至股東萬順公張泰記楊萬順等世 
　　又致南京電云南京實業廳長鈞鑒（中與上同略）查公司條例百十一·百四七條之規定爲一般的必要條件並無遠近難易之分該所明知故犯是已承認違法除電部外應請鈞廳援照條例百五十條之規定迅予註銷以重法律而維商業不勝迫切待命之至股東萬順公張泰記楊萬順等世 
[米價又跌]  
　　滬上米價連日漸見平落昨日南市方面又跌二三角閘北亦稍平軟常錫等貨到數不旺惟銷路因月底將近端節即届故進貨者已皆存謹愼之心長江各埠如蕪湖江西湖南等處秈米（向銷直粤閩等省客帮）近來來源大旺招商太古怡和寗紹各公司輪船運申者此一星期内共到有九萬餘包客帮亦以節屆購辦不甚活動綜計此一週問僅開去三萬餘包各洋棧存底本厚故現在各項秈米存棧者數逹四十餘萬包高貨已跌至八元七八角次者七元七八角較之前價已小去四五角矣 
[黄豆到貨頗旺]  
　　黄豆爲雜糧中最繁之品出貨亦夥近日洋莊銷路頗呆日前經各油廠購辦之後市價飛升穎州懷遠臨淮關等貨均逐步增高本埠荳腐作塲用途亦頗不少近三五日内滬寗火車之運滬者日有七八千包各長江商輪由南京鎭江等埠裝運到滬者每日亦有四五千包銷塲亦以午節已近稍見平靜調查洋棧中及滬寗車站統共存底有二十萬左右據該業人云到貨之旺爲從來所未有云 
[德律風公司年會紀]  
　　上海德律風公司五月三十日午後開第二十二屆年會由主席賀立台氏報告過去一年營業狀况計盈餘二十五萬二千四百三十七兩有零由衆股東公决公配如下股息每股四兩再加紅利二兩計二萬股合十二萬兩董事費五千兩公積金六萬兩債劵準備金一萬八千七百五十六兩外人職員酬勞按薪水十分之二發給計零併入下屆賬内據公司報告在上届年底裝用電話者共有一萬二千九百二十二户較諸前屆增多二千四百餘户 
[滬杭路罷運問題尙未解决]  
　　滬杭甬轉運公會前因各行商反對浙財政廳長派委專員在沿車站各處查騐各貨及實行知照單一事止裝車運改爲輪運致轉運業大受影響迭次開會電請緩行並函懇路局長設法維持旋奉趙局長復函令即轉勸各行商照常裝運乃迄無效果兹聞近日雖稍有車運然皆零星貨件昨日上午該同業又齊集該公會開會公同磋議疏通方法謂久不解决恐與同業及路政兩有妨碍决定再請會長高子嘉孫少卿轉函路局長車務總管等迅予設法維持營業並轉請將知照單辦法撤銷緩行或將江浙兩省分界辦理云云議畢即行起草兹録其原函如下謹啓者敝會代表孫少卿前奉面諭轉勸客商各貨照常裝車等因遵經分向疏勸之後所以數日來略有貨物裝車然亦不過零星小件而大宗各貨仍由輪運其原因實爲捐稅上之關係緣各商咸以捐章雖有十足塡寫九折收稅之辦法殊不知貨件重量除去包皮不過七折之間歷來如是其中尙受暗虧二成况滬杭水路交通報關輪運亦極便利兼以知照單辦法太嚴手續繁雜頗感困難且水路關卡並無實行若此情形路政轉運大有窒碍不得不據實上逹懇乞迅予設法維持轉請知照單辦法撤銷緩行或江浙兩省分界辦理庶路政與轉運兩無妨碍實深紉感云 
[海軍署會議催發欠餉]  
　　滬南海軍總司令公署近以陰曆端節將屆各艦隊紛紛電請發餉並派代表到滬面陳困難情形請即設法撥付以維現狀何代總司令以欠餉一事已由藍總司令偕同第一二兩艦隊蔣杜二司令晉京到部索取迄未回滬今各艦隊催欵之電紛至沓來甚難對付是以於昨日午後召集本埠浦江各艦艦長艦員及各艦隊所派代表·本署各課職員等在公署大廳開會集議經衆討論之下僉以海軍餉項被欠過鉅非有大宗現欵不足以資維持且公署亦無欵項存儲難以支持經衆决定再行聯銜電請海軍部轉催財政部無論如何困難陰曆端節以前務必匯欵到滬以維現狀而資周轉云 
[猶太人聯合會今日開會]  
　　文匯報云上海猶太人聯合會定六月一日午後五時半在圓明園路五號召集公民大會反對恩琴部下在庫倫屠殺猶太人之舉動主席爲約翰大學校長卜舫濟博士云 
[請查吳縣知事挪用敎育費電]  
　　江蘇省敎育會昨致南京電云南京王省長鈞鑒敝會迭據吳縣王同愈·尤志邁·沈長慰諸君函述該縣温知事貪鄙狡滑玩法殃民事實請轉電鈞座撤換並鈔到沈君等公呈鈞座原文查原呈所開玩法殃民之舉如借支八年度敎育積聚金二萬一千元一案經邑紳呈准齊前省長令飭如數歸還而事隔年餘迄未遵辦民國元二年敎育積聚金亦延不清理又如契稅帶征敎育捐自温知事蒞任以來竟減收至六七千元之鉅又吳前任交代積存地方各項公欵十一萬元一萬五千餘兩復經温知事任意挪用歷年决算從未宣布凡此種種均屬駭人聽聞合亟轉電鈞座即請派員澈查責成清償以重公欵江蘇省敎育會儉 
[逆倫案之近訊]  
　　張徐氏開釋遲不開審之兩說 
　　浦東三林塘鎭張萬興米店主張駕雲爲其子欣生用藥毒斃一案迭經上海地方審檢廳審訊明確聽候公開審理在案兹悉此案自奉審判廳堵福曜推事官迭開刑庭預審將張欣生之妻徐氏决定從寛免訴後檢察廳檢察官郭壽璜亦表同情爰由檢察廳於昨午飭派法警將該氏姑張康氏傳案由郭君提案研詰一過命將徐氏交伊姑當堂具結領回又聞本案自奉審廳刑庭預審决定以來迄已多日尙無公開審理日期致外間傳說紛紜莫衷一是昨據司法界中辦公人云該案遲不公開審理者因北京法部大理院及蘇州高等廳往返函商以本案爲逆倫重案須另組法庭審理一經判决即須執行故有遲延之舉另一說則謂地方審判廳刑庭長沈炳榮與江西九江審判廳民庭長田疇字毓靈者互相對調故本案須俟田毓靈到滬蒞廳之後方可審理以上兩說姑并録之以觀其後 
[近週之紗花市况]  
　　棉紗前星期中交易頗稱暢旺客帮方面買進現貨期貨二十支十六支十四支十二支本紗及印日各紗數共達二萬以上故市面疲弱之際一轉而爲升昂之狀此項機會幸處於夏令農忙銷塲滯鈍之時市價不致有暴動飛騰設在二三八九月間其勢洶湧不可遏止矣近三日中爲買賣市塲月底交割之期而做交易之區域僅公會一處做賣買之人大半休息客帮祗漢口江西青島野鷄汕頭等略有零星交易售開者爲二十支寳塔寳鼎三星雙象及十六支雙驢雙虎雲鶴人鐘文明丹鳳等數種本紗二十支價自一百六十四五兩至一百六十八兩五錢十六支價自一百三十八兩至一百四十四兩紗廠方面當前星期間市面低落之際知現在夏令銷路不旺恐市價不易轉機滿擬開出大宗期貨嗣因客帮收購孔多人心堅定且回漲之勢遂頓變初旨翻賣爲買無如市上無貨卒無大宗成交前星期五六兩日見價已升漲因回復初旨故開出十六支日光雙虎人鐘丹鳳等六七月期貨二三千包日光價一百四十六兩五錢至一百四十七兩雙虎一百四十二兩五錢（扣用）人鐘一百四十三兩五錢丹鳳一百四十二兩五錢 
　　棉花向者以存貨充斥廠家停止收進而各處來源又復絡繹不絶故市價遞跌疲軟狀態迄今多日幸上星期間通州到有大宗現貨品質低劣不適於紗廠之用來源忽又告竭因而待需者恐轉跌爲漲紛紛買進廠家亦出收買洋莊方面亦收備裝出口遂致供不敷求而向日之上好存貨幾售一空劣貨充塞棧房苦無受主是以市價逐漸遞漲三數日間竟漲起八九錢至一兩餘計做開交易太倉本衣一千八百五十包價二十四兩至二十四兩二錢五通州花解廠二十五兩七錢五數爲四千八百包火機二十三兩五錢數爲二千六百包陜西花一千四百包價二十四兩查目下存貨已屬無多恐有再漲之勢也 
[景昌公司絲市報告]  
　　中美新聞社譯景昌公司報告云上星期横濱新絲老絲皆有大要求市價堅固上海絲市紹興新絲收成因蠶病流行確較去年爲歉薄繅絲商因未能以相當之價購得上等之繭已多數退出市楊幸定購新絲之合同爲數不多繅絲商尙不致被迫以昂價買貨無錫收成亦不佳新繭每擔價銀五六十元本埠市價因新絲收成最後情形不定美國又無要求故參差不一七里絲收成亦短少存户皆抬價華人出口商現均不辦貨因本地製造家出價較高而美國目下亦未必出善價也灰經偉銷去二十包市况沈寂存户自信可得善價市價如下中國廠絲特别大號一二○○兩特别號一一○○兩中號一○五○兩七里改良絲上號八五○兩市號八○○兩灰經上號五○五兩市號四八五兩 
[友華銀行銀市報告]  
　　中美新聞社譯友華銀行三十一日報告云昨日倫敦銀價近遠期各漲八分之一便士紐約無消息倫敦紐約滙價跌至三八六今日此間定價金圓六一日金七五半比羅二四五市况終日穏固印度昨在倫敦買銀少許該處銀市沈寂 
[國内輪船運貨進出口之調查]  
　　進口貨（港粤）太古公司之蘇州號昨日由港粤裝來車糖二千九百十包客糖一萬一千九百零五包白米三千一百袋粗紙四千七百八十六件薯粉一百零三包上紙三十六件烟絲九十三件紅米三十二包水泥二千聽牛皮八十五件石頭一百二十擔葵扇五百十七件燕窩七箱香蕉三千六百件芋頭三十件荔枝二十二件雜貨四百零九件又有招商局之泰順號同日由香港廣東裝來蔴包糖一萬一千五百八十四包草包糖一千七百七十六包點錫三百件錫渣四十件沙籐四百四十五件扇子三百五十三件蘇木二百件檀香三百三十九件雜貨三百九十七件（長江）招商局之江安號昨日由長江裝來蠶荳一百袋菉茶十六箱皮蛋九壜絲繭一百五十件桐油九百六十桶羊毛九件生漆二件蚌壳三百二十三件水烟一百九十四箱棉布一百二十件綢緞十七件蔴油三十三壜白蔴十五件蛋白十件紅茶一百零九箱紙頭五百六十一件木耳一百三十七件黄連貝母共四件青蔴七十件牛皮十五件土酒一百壜毛茶三百二十五箱夏布一百五十八件黄絲三件皮油三十聽紙巾二十七件又有寗紹公司之老寗紹號同日由長江裝來菜子五百四十二袋蠶荳六十九袋烟葉二件書二十件蛋四十三箱鹿皮二十六件綢貨四件藥材三十二件機花一百八十八包蛋三十五桶又十四簍夏布六件毛茶一百二十九件粽片四十九件又轉口米二千零二十七袋皮油一百五十桶藥材三十六件烟葉六件驢皮一件青蔴二十九件（牛莊）招商局之同華號昨日由牛莊裝來黑荳六百四十二袋荳油一百桶簍酒六十二簍壜酒五壜白絲十六件東綢四十九件鹹魚一百五十七件鹹菜十件鮮魚十五件苡仁一百十五件絲頭七件干貝一件鹿茸一件鹿筋一件參鬚二箱雜貨四件（寗波）招商局之江天號昨日由寗波裝來香粉八十九件菜子五百十七件草蓆二十二件柳木三十件軟蓆二件筍乾十九件絲綢二件土絲一百件筍三十八件鹹魚二十三件蠶荳一百四十一件棉紗一百四十四件柏木七十六件竹頭竹器共二百八十件雜貨六十件 
　　出口貨（牛莊）招商局之同華號昨日由申裝往牛莊貨計有洋紗一千三百零三包紙頭三千七百六十九件鐡九百四十七擔棉花七百三十二包水菓二百六十件茶葉二百六十四箱竹掃二十五件麵粉一千包靛青二百桶又轉口貨藥材十四件牛皮九件降香兩件竹六十一件（寗波）招商局之江天號昨天由申裝往寗波貨計有白糖六百包荳油九十一桶白米二百六十一袋猪血十九桶玻璃一百零五箱烟絲五十八件香烟三十箱洋布一百二十件雜貨九十七件又轉口貨九十五件 
[五月末上海物價指數表]  
　　財政部駐滬調查貨價處五月末上海物價指數云本月總指數爲一○九·六比上月增百分之一·一比去年同月增百分之一·六與去年六月相差祇百分之·二本月指數雖較上月爲增然各類指數大都下落其所以增漲之故全在糧食一類是類指數較上月突增百分之九·二故使糧食指數一如前月則本月指數匪惟不增且當低落百分之·二也再按照去年同時期内糧食之市况參以現下需供之趨勢此類指數一時似亦未易回落其他各類除疋頭略高外或因時令關係或以存貨尙壅頗見軟弱之象也指數表列下 
　　（本表以八年九月物價作爲百分） 
　　　期間　去年 
類别　　　　　五月末　　　　前月末　　　　五月末　 
糧食　　　　一一○·三　　一○一·○　　一○五·○ 
其他食物　　一一一·一　　一一一·四　　一一九·○ 
疋頭及其原料　九七·三　　　九七·二　　一○二·三　 
金屬　　　　一一六·四　　一一七·一　　一○八·九 
雜貨　燃料　九九·○　　　一○三·一　　　九九·四 
　建築材料　一一七·五　　一一七·九　　一一三·六 
　工業用品　一二一·一　　一二四·六　　一○○·九 
　其他物品　一一三·五　　一一四·八　　一○四·二 
　雜貨平均　一一二·八　　一一五·一　　一○四·五 
　總平均　　一○九·六　　一○八·四　　一○七·九 
[浙江漁業公會成立會紀]  
　　旅滬浙江漁業公會於昨日午後五時借寗波同鄉會會塲開成立大會到者三百餘人王正廷因在遠東運動會不能分身函委蔡 
 
 
 

Page 11

 
 
辰白代表蒞會當推俞宗周主席金拜仁紀録首由主席將王君來函宣讀一周次提議推舉會長事當經公推王正廷爲會長并經公决由本會具正式書函推舉代表前往敦請次俞君演述漁人捕魚時之苦楚海洋中之危險此次組織會務爲保全商業挽回主權起見次蔡代表演說漁商爲水利中之一大種於國家主權水産利源均有極大關係并祝漁商發逹次褚慧僧演說漁商設立公會之必要及此後種種之關係希望組織之産製造廠推廣國外營業旋經公推褚慧僧俞宗周二君爲會董蔣箸卿王純齋均有演說次鄔富基鄔振馨報告經過情形至七時餘攝影散會 
[旅滬直人致張李蔡電]  
　　北京張遠伯先生李伯芝先生蔡虎臣先生均鑒内閣改組三公聯袂入閣風雲際會蔚起龍鸞叅託榆芬與有光寵惟是時局多艱人才國寳以才殉國義所宜然以才殉人毋乃失算前次靳閣當鷸蚌兩傷之會有補亡拾墜之功楚弓楚得原無庸以義法相繩即靳揆亦屢屢聲言自由組閣出於權宜亟盼國會早成另組合法政府以彌愆咎國人見靳揆信誓旦旦尙覺其心無他即持法律論者亦謂元首署任之命曾以靳揆前經國會同意咨逹兩院可見政府尙未敢蔑視約法至此次組閣則竟改署任爲眞除事同僭竊中外譁然設在民智健全之國恐朝下令而革命夕起以項城當日之成望在國會未解散以前雖黨人百端齮齕尚多方遷就法軌以免貽人口實今則并項城所不敢犯者而亦犯之靳揆志在千秋固不屑沾沾於一時毁譽公等受此不法之職其如清議何此爲維持立國根本計不能不請公等愼重將事也曹陸安福一蹶不振以蒙賣國之名故所謂賣國以濫借外債故此次靳揆借重芝公因對某國有經濟信用借重遠公因欲速成吉會鐡路借欵借重虎公意在爲馬福祥讓出地盤三者皆靳揆謀一時應付之便利於政治責任何取而且財交兩部舉國屬目尤爲借欵之樞紐國家支配財政理應先其所急即令攫得鉅資亦必先供三使之要索挹注政費能有幾何而賣國之名則公等尸之縱謂諸公勇於公義然賣國與救國兩事豈能兼顧脫令公等學泄柳之閉門未必於國家無消極之補救此爲國家利害計不能不請公等愼重將事也古人有言鳥能擇木臣亦擇君可見進退出處所關綦重子雲頌莽伯喈附卓一時失足千古遺恨古今來英俊之士以急近功名貽玷青史者可勝悼歎大丈夫寗遺臭萬年之說乃小人文過無恥之言究非士君子立身行已之道公等枕胙經史修養綦深此等庸德庸言尙何待吾儕之嘵凟或者情牽勢掣各有苦心顧遠公與靳揆曾共患難割席或慮矯情虎公分屬軍人服從尚是通義至芝公年來宣勞社會事業本不在政治漩渦又何必當羣情鼎沸之會作抱薪救火之謀明哲何生生命與名譽豈有輕重此爲個人榮辱計不能不請公等愼重將事也同人等寄跡商旅心懸國事敬恭桑梓夙切瞻依同有浮雲蔽日之憂爰進矇諷瞽誦之諫芹曝愚忱并無私意骨鯁在喉吐而後快專電奉達伏希垂察旅滬順直同鄉公會石小川等公叩勘 
[中西女塾演劇籌欵預誌]  
　　中西女塾開辦以來已二十餘年造就人材不計其數近因解放女子之聲浪日高求高等學問之女子自見其多致校舍不敷且少經費建築新屋該校正科四年級生特習外國戲一齣名「翠鳥」爲比國著名詩劇家漫透林克（Materlinck）所著定於今明二晚與六月四日午後四時及晚九時一刻在博物院路大英戲院表演所籌之欵除開支各項費用外悉數充建築之用中西女塾於節惟工惟妙外服式佈景尤極留意云 
[寗波旅滬同鄉會宴請報界紀]  
　　昨晚六時寗波旅滬同鄉會因新會所近甫落成特柬邀本埠報界人士叙鑿到者約十人由該會會長張讓三君主席與副會長陳良玉君相繼致詞並由出版部主任董貞柯君述該會近况第二科主任胡志昻·與任矜蘋·鳥崖琴君等殷殷招待言笑盡歡九時始散 
[胡家橋救火會選舉會長紀]  
　　五月二十八日胡家橋救火會公選正副會長各團體參與者二十餘人首由發起人董鯉庭報告開會宗旨略謂胡家橋救火會原由本境商界聯合會組織迄已半載内部服章器具粗稱齊備臨警三次亦踴躍可觀所不敢遽告成立者因原議在本地太平橋建築水龍間洋樓房一所今欵籌及半工未開塲但望在會各職員另選熱心毅力之正副會長出而襄助則此會塲房屋殊不難尅日觀成也云云投票結果奚德潤當選爲正會長朱靜庵韓柱臣爲副會長旋即散會 
[吳江同鄉會補行春季大會紀]  
　　前星期日下午三時吳江旅滬同鄉會補行春季大會到者一百三十餘人由副會長錢慈嚴代表施子英會長報告會中經濟狀况曁建築丙館進行之經過謂現已估工繪圖計正廳三間旁屋廚房等三間半丙舍十三間需銀一萬一千兩請衆公决討論結果一致贊成即照圖樣尅日塡泥開工錢君又報告從上星期止共收到購地建築兩項捐欵七千七百二十五元除購地用去二千八百二十七元九角外尙存四千八百九十七元餘合併已認未收者四千三百八十九元亦祗九千二百八十六元餘所缺尚鉅請衆設法勸募又建築主任施竹卿李松泉請公推監工議决俟新幹事會成立後再推旋照章改選職員衆以丙館開工在即宜由正會長施子英·副會長錢慈嚴洪藩生繼續負責一致主張連任遂祗投改選幹事員票六時攝影而散又聞上兩日曾由正副會長柬邀内地到滬及在滬之會員在嶺南樓西餐到者六十六人當塲簽認建築捐逹二千元之數云 
[浦東中學附屬高小紀念會紀]  
　　南市馬家廠浦東中學附屬高等小學校平日素注意於養成學生自治之能力昨日爲該校立校者紀念日舉行祝典先由學生方面自動的募集經費紥綵懸旗是日上午八時開紀念會又開小運動會上午演劇至五時散會來賓及舊畢業生到者甚多其開會程序如下（一）開會（二）行禮（三）唱校歌及立校者紀念歌（四）校長報告（五）職員演說（六）學生演說（七）小運動會各級團體操·國技·表情操·遊戲·田徑賽·（八）崑曲（九）演劇得利失利·猶之乎中國·藥茶記（十）餘興（十一）閉會 
[四明不吸捲烟儲蓄會開會記]  
　　四明不吸捲烟儲蓄會昨在四明公所開特别會到者數十人公推陶輝庭爲臨時主席報告開會宗旨略謂本會自發起至今儲蓄之欵已逹一千六百餘元今爲擴充會務起見特開徵求會員會並給證書徽章於舊曆五月初一至五月底止請各會員踴躍徵求云云衆贊成旋即散會 
[查禁槍上戒烟丸之縣令]  
　　上海縣公署昨令各縣警察分所文云案奉江蘇省長第五一二○號訓令内開查槍上戒烟丸又名白藥丸内含海羅英司大年輕粉嗎啡等毒質其價遜於嗎啡鴉片其害實較嗎啡鴉片爲尤烈前據省會警察廳迭請嚴禁銷售均經通令照辦在案乃近聞各屬雖已嚴查而一般奸商藉資圖利無知愚民用以抵癮仍復不少甚或有將原質藥粉運入内地密設製造機關製丸發行且有與外人共集巨資在租借地内設立販運公司更賄通有查緝責任之不力者公然以販運爲營業似此肆運無忌貽害實非淺鮮若不設法嚴禁流毒何以肅清實屬大傷人道兹擬自此次通令之後無論查獲毒丸毒粉或販運吸食者均准擇尤請獎藉資鼓勵其有查緝不力或有賄庇情事一經發覺立予撤差並按法懲治以示儆戒如此明定賞罰庶幾易於禁絶除分行外合行訓令該知事仰即遵照辦理此令等因奉此除分行外合行令仰該分所長即便遵照辦理此令 
[移插滬杭間電報桿線]  
　　中國電報局由滬至杭之電報桿線前因滬杭鐡路尙未興築故均插於各鄉農田内遇有桿木毁倒電線損斷飭匠修換殊屬不易現該局擬將該桿線一律移插於沿鐡路之十丈以内將來工匠修接線木可乘火車往返較爲便捷業經呈奉交通部核准將派工程員出發測量已在沿鐡路旁插立紅色標桿俾將滬杭間之電報桿線概行移建定於日内飭匠動工云 
[豆市街新開之米行]  
　　南市豆市街爲滬南油荳餅米麥雜糧各行號薈萃之區故市面亦均在該處彚集近日又有鼎豐德和等三家新組開設鼎豐係做雜糧米麥業於前日上市德和係專做發米裝修亦將完竣午節前後可以開幕尙有米行一家牌號未定須過端節發表也 
[警廳點名發餉]  
　　淞滬警察廳長徐國樑於每月發餉期間除親自點騐外其所轄各外區自五月份爲始除派委往點外令各該上級官長督隊齊集來廳應點在案兹屆六月份發餉之期除遊巡一二隊保安隊水巡隊等均於今日清晨九時親自點名外其第二區及一二分駐所長警均着各該署長署員巡官等排隊到廳應點其第一區總署及各分駐所則委本廳司法科劉科長届時前往點名浦東三區總署與各分駐所則委陸主任前往點名閘北吳淞四五六區各總署及各分駐所與游巡隊等均循例委派科長科員分别前往點騐 
[西湖建設鐡路旅館之批准]  
　　滬杭甬路局長趙燧山以杭州西湖爲我國名勝之一每届春秋佳日中外仕女乘車往游者踵相接現查湖濱旅館雖多規模尙欠宏大擬由路欵内指撥若干就湖濱優勝之地建一鐡路旅館一切佈置悉照最新式樣預算經費當需三萬餘金萬經擬具說帖粘附圖樣呈請交通部核奪在案兹悉此事已奉部批准昨經趙局長飭下工程材料兩處協議進行想興工之期當亦不遠矣 
[查見迷路男孩]  
　　四區四分所崗警前日查見操江北口音之迷路男孩一口經李署員訊據該孩供稱名小四子年七歲家住閘北小花園地方有父母餘語糢糊昨解司法科奉段科員諭暫留養候派警查傳該家屬到案再核 
[西華德路火警續誌]  
　　西華德路和盛糠食店上月二十七號夜半一句餘鐘起火殃及比鄰協大祥烟紙店事後由捕房派探詳查起火情形曾誌前報兹經中西探查得起火之糖食店主張海林曾在某公司保有火險銀三千兩協大祥亦保有火險二千兩是晚肇禍係因油炸荳板火力太猛鍋内之油着火所致業已據情回稟捕頭核示矣 
[昨日公共公廨訊案紀]  
　　昨晨公共公廨民四庭由俞襄讞會同英包副領事訊理各案如次（一）沈九成訴蔣少峯冒牌請追損失案前經判决被告賠償銀一千五百兩蔣以無力籌欵故而拘押兹延甘維露律師到堂請求開釋出外料理原告律師極端反對「結果」被告請求開釋不准着於一個月内遵判清償（二）陳蔚青訴袁子俊不理賣買棉紗棉花賬欵案前經訊明此項交易係屬賣空買空判决將案註銷兹陳不服延律師要求復審被告代表甘維露律師到案反對「結果」本案請求復審不准（三）婦人趙金氏訴與其夫趙阿桃離婚案「結果」改期俟趙阿桃病愈再訊（四）石林生訴張根泉費經三抵押地皮糾葛案兩被告同延甘維露律師到堂以甫受委託尙須研究案情請求改期十四天再審「結果」照准（五）婦人王陳氏訴其夫王福根納妾將伊虐待請求離婚並追奩資及贍養費案被告則以因原告久不生育爲嗣續計故置一妾並未虐待原告係彼自將衣飾取回母家等語延甘維露律師爲之辯訴昨晨開審首由原告律師陳述案情並令原告上堂供訴被虐情形旋由甘律師向該氏駁詰至午「結果」改期續訊 
　　又午後民一庭由關讞員會同美約副領事訊理美商森昆洋行訴豐大顔料號許心田孫金良不理貨銀六千三百七十七兩五錢二分並代墊稅餉洋九十七五角二分案「結果」以原告臨訊不到着繳付被告律費銀二十五兩展期再訊如不照付律費即將本案註銷民二庭由陸襄讞會同英包副領事訊理厦門航盛航務公司入英籍之股東李崇彰訴該公司經理林有道挪用賬銀七萬零四百七十五兩二錢六分案據原告代表律師聲稱被告挪去之欵均係由厦門錢莊經手匯至上海租界錢莊及該公司停止營業被告亦不將賬目報告即離職來滬云云並由證人林祝珊到堂證明被告挪用賬欵情形而被告亦延律師到堂代辯「結果」改期續訊民三庭由張襄讞會同義費副領事訊理（一）已閉花世界游戲塲訴大行臺旅館主尤梓才將房屋收回致不能營業請追損失案先由被告代表費信惇律師起立將兩造近三年來迭次興訟誰勝誰負情形逐一祥述之下並稱原告自去年分民刑兩起控告被告判决敗訴之後乃邀義國人派拉尼將花世界向義領事署註册故本案遂得由義領陪審至派拉尼之爲人敝律師亦頗稔悉彼在貴公堂有案八九起但兩造涉訟業已三年而花世界又曾與捕房方面發生交涉從未說有意商權利是以敝律師要求將此案仍歸原審從前各案之中西官訊理今閱原稟具名控告者爲花世界旣不將股東之名列入又不將係華商抑爲洋商註明要求責令原告將股東姓名宣佈以便被告反訴得有着落云云繼原告代表甘維露律師起稱花世界經理名隋潤田至於股東之名現尙未屆宣佈時機若將來本案係判原告敗訴自當宣佈云云「結果」改期再訊（二）美勝公司訴劉育民誘令蓋章擔保運米至津中途出洋致受賠累案前經判被告賠償洋四萬五千無欵押追兹被告以在押已久請求開釋「結果」候原告調查該被告財産再核 
[張萬興米店錢債案缺席判决]  
　　義昌錢莊執事沈金濤及恒興米行執事孫瑞生等同投上海地方審判廳控稱浦東三林塘張萬興米店自張駕雲身故後其子張欣生等即與我等往來共被結欠義昌銀一千兩恒興洋二千零二十六元一再向索適伊家發生逆倫重案欣生在押案下置我等欠欵於不問爲此來案起訴請求飭傳欣生之母張康氏欣生之弟張燡生等到案訊明究追被欠銀洋如數分别給領等情奉諭派吏往傳均抗不投質因此缺席判决昨日判决書已飭吏送逹矣 
[法租界破獲私設之烟膏店]  
　　法捕房副總巡石維也君偵悉界内寳裕里一號門牌劉有榮所開之中和藥房及永康里正誠信·天錫里吉安里等處有人私設烟膏店秘密挑膏實屬有意違背禁令前晚帶同包探及暗差等數十名前往按户抄出烟膏天秤烟盒等物共有兩大車連同各店主一併帶入捕房經石君略詰一過諭令交保出外聽候解堂訊辦聞各烟膏店擬延律師出庭辯護云 
[藥房破壞烟禁之懲罰]  
　　老閘捕房捕頭偵悉湖北路清和坊口三百五十六七號門牌華商中義藥房實係販賣烟土機關門首虚設藥品遮人耳目故於前日密飭華探陸根生與十五號西探目依克協往查獲大皮箱一只内藏烟膏四千八百聽當將烟膏及該藥房内之鎭江人趙金安一併帶入捕房昨解公共公堂先由中西包探上堂訴明前情並將烟膏呈案訊之趙金安延律師到堂代辯以該藥房係張瀛洲所開彼係夥友等語中西官核供以趙破壞烟禁判押西牢一月並罰洋一百元充公如無力繳洋再加押一月烟膏送海關焚燬 
[抄獲煙膏之科罰]  
　　張忠海日前手持烟土一大包行經法租界適爲巡街捕查見上前抄出烟土帶入捕房詰據張供實由婦人華王氏令民人送至原籍等語捕頭得悉飭探復至王氏家抄出烟膏數缸拘入捕房昨解法公堂請究先由捕頭上堂稟明前情詰之張供詞與在捕房所供相同王氏供此項烟膏實係女兒擬帶至蘇州銷售餘供支吾中西官判張罰洋一百五十元王氏罰洋七十五元育公烟土銷毁 
[設備煙具之科]  
　　寗波路七十二號門牌潤字號仁房内因備設烟具供給號客吸食鴉片烟前日午後被總巡捕房華探婁寳生王金壽與一百八十四號西探協往查悉當有該棧内之湯時惠李榮臣向西探行賄洋五元該西探不納即將賄洋連同烟具及湯李二人一併帶入捕房稟明捕頭着湯李各繳洋一百元保出昨奉公堂傳訊即據中西包探上堂訴明前情將賄洋烟具呈案請究訊之湯等供稱該西探當時來查並無華探因言語不通即給伊五元作爲罰欵該西探悞爲行賄等語中西官核供判湯罰洋十五元李罰洋三元連同賄洋五元一併充公烟具銷燬 
[滬西華租交界之刦案]  
　　前晚十時有盜匪五人突至滬西憶定盤路華租交界處未訂門牌之鄉民趙竹亭家内出示手槍嚇禁聲張當被搜刦去值洋二百三十元之金飾現洋而逸臨行時開放手槍兩響示威迨該管靜安寺捕房捕頭聞警立飭通班中西探捕馳往兜拿該盜等已早携贓遠遁遂向事主詢明各盜年貌服式口音據情回稟捕頭業已轉稟麥警務長通飭各捕房中西探捕一體留心偵緝矣 
[周志鳳被流彈擊傷]  
　　虹口捕房四百五十二號華捕昨晚安嘉興路查得有一湖北人周志鳳額中一槍血流被面臥於路隅當帶入捕房詰據供稱因往梧州路探望親戚被不知何來之流彈擊傷云捕頭飭送同仁醫院醫治再核一面派探馳往出事地點查訪有何刦案覆候核辦 
[婦人服毒自盡之免騐]  
　　住居蓬路（即文監師路）一千二百四十九號門牌向在英美烟公司爲寫字之柯國章之妻潘氏不知何故於上星期六潛吞紅頭火柴上之燐質毒發呻吟經其家屬察悉車送法租界廣慈醫院施救無效延至昨日身死捕房得報立即派探王桂亭將屍舁入騐屍所並往調查事實一過候稟公廨中西官蒞騐在案嗣因屍夫不願檢騐自投捕房陳明一切捕頭因查無夫妻爭吵情形轉稟公堂准予免騐着柯具結領屍棺殮矣 
[摸竊案牽涉電車查票人之續聞]  
　　高才卿趁英美電車公司之十二路電車駛至北四川路時身畔所儲之鈔票洋二百元被車上扒兒手陳阿炳摸去嗣將陳尋獲扭入捕房祗抄出贓洋一百五十元尙少五十元陳供係分給與該公司七號查票人楊阿福（又名楊文榮）次日解經公共公廨訊諭一百五十元先交原告領去陳還押楊退候續訊等情已詳前報自此案出後該管捕房連日將高陳兩人當堂所供之詞詳細研究加以偵查殊覺楊阿福對於此案·實有可疑之點爰於前日派探往培開爾路一千四百四十一號門牌楊之家内將其傳至捕房審事間以便盤詰詎楊乘人不備之際即從身畔摸出洋刀自向喉間而刺幸爲門差華捕瞥見上前將刀奪下稟由捕頭飭送醫院將受創之處用藥敷治昨晨與楊阿福一併解廨請訊即由楊之律師到堂聲明伊因美國公堂有案不能分身且此案前次係由張副會審官承審應請改期禮拜四歸原審官訊理云云 
李襄讞得稟商之美奥副領事諭被告押候禮押四再訊 
[開駛快汽車之判罰]  
　　汽車夫馮根全日前駕車至法新租界長浜路開駛快車適爲十八號西捕查見以馮有違章程抄録號碼回稟捕頭於昨日傳至法公堂請究先據十八號西捕上堂稟明違章情形詰之馮供認自知不合以後不敢再犯判罰洋十五元充公 
[攫金壓髮禁押三月]  
　　王金生前日在虹口百頓路攫取婦人頤紀氏價值二十五元之金壓髮一支圖逃經氏之同伴顧金寳追獲人贓扭入捕房押至昨晨解由公共公廨中西官訊供得實判王押西牢三月贓交原告領回 
[抄出女客身畔之烟土]  
　　四川婦人張氏張劉氏陳許氏王劉氏等四人此次由原籍抵漢口轉乘招商局之江安輪船來滬於昨抵埠該氏等咸身穿華服正欲登岸爲海關中西扦巡到來見其形色有異經女扦巡上前逐一搜檢當在該氏等身畔抄出烟土計重三十磅當將人贓解入水巡捕房轉送地檢廳訊究 
雜評二 
[知事挪費] [  訥]  
　　各縣財政之紊亂如出一轍縣知事握其大權任意移挪掯匿絶不容地方人民顧問一切附稅公欵爲彼侵吞舞弊之淵藪平時人民旣不知其内幕一旦臨去而後始揭其眞相而後紛紛請留算賬已無及矣其有事前發覺者又爲一班媚官之紳董代爲隠匿或竟通同舞弊相與朋分縣知事乘機利用遂益膽大妄爲地方財政從此不堪究詰是故財政不公開即小至一縣其弊亦不堪勝言也與其追查於事後孰若監督於事前是在地方人士之自謀而已 
公布欄 
[上海地方審判廳]  
　　公示送逹（全文在本廳揭示塲公布）第七五號（民一庭）一件葉鍾甫與徐鍾明等因租房糾葛一案（判决主文）徐鍾明應償還葉鍾甫房租大洋二十二元五角小洋一百五十四角五分陳正福應償還葉鍾甫房租大洋二十一元五角小洋二百十三角一分六厘願以美應償還葉鍾甫房租大洋十四元五角小洋三十五角八分三原陳增福應償還葉鍾甫房租大洋十四元五角小洋一百二十七角八分三原周松泉應償還葉鍾甫房租大洋十六元五角小洋六十九角一分六厘陳秉鈞應償還葉鍾甫房租大洋二十五元五角小洋一百九十八角五分租住房屋均應解約遷讓其自本年舊曆三月二十六日以後房租仍各以每月三元五角計算付至出屋之日止並均准假執行訴訟費用歸被告人各負擔六分之一右仰徐鍾明顧以美陳正福知照（民二庭）一件朱錦榮與陳秋林因欠欵糾葛一案（决定主文）本件聲請照准本案債務人因停止或撤銷假扣押所應供擔保之金額爲洋一千五百二十七元五角六分右仰債務人陳秋林知照 
　　判决主文（民一庭）一件决定楊春緑聲請本廳自行撤銷窒礙照准之决定一案主文本件聲請駁回聲請費用歸聲請人負擔一件决定彭正和與陳友梅欠租聲明窒礙一案主文本件窒礙之聲明照准一件判决唐沈氏與趙雲峰因貨欵糾葛一案主文趙雲峰應償還唐沈氏洋一百九十四元正訴訟費用歸趙雲峯負擔一件决定趙祥生聲請展限一案主文本件聲請駁回一件决定朱少雲與江靜安貨欵糾葛聲請註銷一案主文本件訴訟狀准予註銷訟費歸原告負擔一件判决卜盤生與朱錦堂等因抵欵糾葛一案主文朱錦堂應償還卜盤生借欵本洋五十元利洋十二元如朱錦堂無力履行應由陳阿榮負代償貴任訴訟費用歸朱錦堂陳阿榮負擔（民二庭）一件决定孫麻子聲明窒礙一案主文本件窒礙之聲明照准一件判决孫鶴雲與張潘氏爲田面涉訟控訴更審一案主文本件控訴駁回本審及本判决前上告審訟費均歸控訴人負擔　一件决定俞邵氏與汪殿順爲竊取木炭私訴一案主文本件訴訟駁回 
　　批示一件倪連春狀交欵洋由准交此批一件陳增福等狀交欵洋由准交此批一件施賢銀等狀請執行由狀悉候傳案訊追此批一件李明輝狀請暫緩執行由狀悉候傳訊薛少先再奪此批一件周光盛狀請執行由狀悉准予派吏執行此批一件陳平章狀交欵洋由准交此批一件楊佛園狀請執行由狀悉本案係駁回原告人之請求並無執行之餘地如范萬生果有匿女情事着即來廳另案起訴可也仰即知照此批一件陳增福等狀領欵洋由准領此批一件黄連生等狀領欵洋由准領此批一件朱耀山狀領洋據由准領此批一件朱志堯狀請給領由狀悉准即來廳繳證具領此批一件周光盛狀請銷案由狀悉准予銷案此批一件袁世綬等狀保袁厚金由據吏查報該店内存貨甚少礙難准予具保此批一件倪連春狀領管業證書由准領此批一件裘晋祥狀領欵洋由准領此批一件仇楊氏呈爲聶萬根兩願離異請求備案由據呈爾與聶萬根兩願離異已源中書立筆據毋庸再請備案此批一件福林狀交欵洋由洋由准交此批一件韓錫春狀請銷案由狀悉准予銷案此批一件羅守賢狀領欵洋由准領此批一件朱志堯狀領串契由准領此批以上五月三十一日 
[上海地方檢察廳]  
　　批示林宏得據訴爾妻夏氏領回後又復潛逃爾妻雖不守婦道亦係爾夫綱不振屢凟何益所請立案無此辦法此批朱福海狀悉候查明核辦此批人朱阿福狀悉案經一再明白批示在案所請應毋庸議此批劉德光狀悉案已訴請公判該民如有請求自向同級廳呈訴可也此批韓周氏狀悉查此案已由爾子狀請執行在案毋庸代凟此批蔣張氏狀悉案已起訴所請應毋庸議此批潘劉氏狀悉案經訊明仰候起訴毋庸飾凟此批朱榮耀狀悉現行法例并無立案辦法所請應毋庸議此批趙菊生等狀悉候送同級廳核辦此批陶春和狀悉候核辦此批曹宜仁狀悉候核辦此批 
以上五月三十一日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[旅歐觀察談] [  中實]  
　　昔之自中國赴美洲者即有記録均不外自舊大陸至新大陸之一種觀感今記者獨先南北美而後抵歐土乃别出一種自新返舊之感觸逐條最録之亦頗有致 
　　（一）自美抵歐無物不感低廉世界各地物價當以北美爲最昂貴巴西次之 
　　（二）咖啡館無巴西之多坐上客皆衣冠楚楚巴西人對之恐不免自慚形穢 
　　（三）摩托車踪影極鮮可見歐俗尙儉 
　　（四）街市舖户規模不大以此城例歐洲大城彷彿以内地鎭市望上海 
　　（五）罷市罷工時有所聞可見南方人性情浮動 
　　（六）商務碼頭Praca　do　Commercio四周建築物雄偉各衙署郵電局等盡在其中此等雄觀爲海國所特有正中一門如巴黎之凱旋坊直入爲大街然最大之街乃爲偏右之奥内路Rua　Aurea有銀行船公司書局等若干家 
　　（七）街市建築形式古雅與南美洲巴西之塗脂抹粉逈不相同 
　　（八）道旁有極大之升降機及極高之台步同屬多山之地視美國之舊金山又若别有一境 
　　（九）印刷物極陋劣景片佳者均非國貨　 
　　（十）葡國勝境以Cintra「穹窿」之宫觀爲最著昔人有言抵葡京而不游Cintra猶之抵羅馬而不見敎皇也 
　　（十一）葡國勝境數處距葡京約止十餘英里猶之北京之於西山玉泉美京之於大瀑布維倫墅巴西麗河之於沛黛緑坡泰流淑坡等地 
　　（十二）游歐洲與南美所歷國境過多視居中國或留北美洲情勢大不相同凡歷國境多有自甲國至乙國貨幣兌換萬不能免若驟然不及措備必須立時兌用與其兌出過多事後不及追悔毋寗先以極少數試兌而待抵陸後詳加探詢免有意外虧損同行友人中有以一英鎊兌葡幣者更有以十佛郎付兌者卒之一英鎊之所虧損數倍於十法郎中之虧損因在衆客登陸之先渡船中即有人持葡幣至此時索價之昂縱較市價加若士成乘客亦無從究詰也 
筆記 
[情死記] [  雛鶴]  
　　一日晚某宅纎草地上有一二十許之女郎衣緑絲絨襖圍披肩翹首天空槁嘿無一語時樹隙眉月飛光映其豐頣慘白如艶魅爲狀至怖其在平時也我决知否是此時或不禁其嬌憤故呈是態即余擬艶魅者蓋肖也時有途經其門者見渠態咸以不聖潔之揣度意必有外遇殊不稔彼藴深怨於其中竟無洩也至夫怨之一字夙爲婦女所特具凡百不稱諸心陡發一種不可思議之怨思以寫其哀以鳴其不平不謂此嫁𡟯之女郎亦遭其所值噫誠可憫哉或謂彼姝固胡爲而發怨思若是則初匪外人所能道惟見纎手中微露一紙紙初本白色今玉指襯之則失其白紙中字絶細殊弗能審其作何情語第每見流其曼妙之目光於紙間則玉容益慘白而雙眸亦頓失其華光余固飽經憂患之人也覩此則知其爲情傷矣然爾時亦莫明其底藴此後一星期忽得一函展視其辭曰先生乎君友爲我情死矣君其知之乎在理今日我不應冒昧致書於素昧生平之人特此時余心至哀亦不能顧惟方寸中似覺君較誠慤耳希君廉蔡我哀拜君友之情暴顯一二使渠在地下亦瞑目也又附君友絶命書一紙統希鑒納麗上字跡潦草知彼匆急而書寸衷亂矣 
劇本 
[歷史劇雙忠墓（二）] [  沈心工]  
　　程嬰現在須把趙氏孤兒早早救出遲恐有變呢 
公孫杵臼這是第一步的事情還要想到救出之後將來如何敎養他成人如何瞞過匹夫免得遭他的毒害都要預先算好的呢 
　　程嬰兄長所見高明小弟想來吾們須得買一個他姓嬰 
[異曲同工] 我負預責我粤負責我贊負責 
兒冒充趙氏遺孤躱避在荒山深處引誘屠岸賈去搜索他那時節宫門兵士也是信以爲眞防閑自然疏忽便好將趙孤救出了而且屠賊旣得嬰兒必然置之死地以爲禍根永絕决不疑眞正趙孤尙在晉國也 
　　公孫杵臼呀這個妙策妙到絕頂了哈哈哈但是賢弟須得一個人冒充藏匿趙孤那時節肯與嬰兒同死那屠賊方才相信呢 
　　程嬰這是一定之理 
新聞拾遺 
　　産異明光鄕下李姓家有一牝猪昨夜忽産一物體甚小毛皆白色鼻長微捲四蹄甚短鄕人傳以爲象記者往觀尙蠕蠕動後歷數小時竟死或謂其生處地下掘三尺餘有金刀一把取以劃其皮膚一二處即可活此或迷信究其産異果係何由請質諸博物家[  何耡月]  
　　火警昨晚九時許福州路某茶樓内有某甲在樓啜茗突有一妓上前相戲甲適出紙烟欲自燃吸妓殷勤代燃詎手持之自來火梗偶不經心落於甲之身上所衣華絲葛長衫着火焚燒甲不知所措急將茶注之始熄起覔該妓則已杳如黄鶴矣[  立德]  
小說 
[社會小說醉獨醒（三四一）] [  瞻廬]  
　　第五十三回　路迢迢休談别怨　欲逐逐未戢邪心 
　　好好的一雙姊妹同在新村裏住如膠似漆的感情一輩子不願分離誰料錦心跑來偏偏報告這别離消息慧姑聽了一寸芳心不免疊起了許多皺浪呆呆的注視了錦心一會子才問道錦姊這話怎麽講錦心不慌不忙從懷裏掏出一封快郵的家信授給慧姑觀看道你看信中旣這麽說我不免親到湖北去走一趟慧姑不及答話先把這封信從頭至尾看一個明白乘他看信的當兒編書的先把這件事報告一個明白原來錦心的父親張逹夫在湖北辦理平民工廠開辦至今成績卓著這工廠的資本都是城裏一位富翁獨力擔任富翁姓周號大賚半世經商積資鉅萬年在五旬以外尙没個子息周夫人循着俗例力勸丈夫納個偏房說道納了偏房天可憐見生下一個孩子也好綿延周氏的宗祧否則萬貫家財交給誰去掌管你我都是半百以上的年紀去日苦多來日苦少族裏幾個遠房姪子心地糊塗眼光短小覬覦我們的財産都打幹做我們的兒子只怕將來骨肉未寒爲着財産問題便要閙出一塲惡鬭倘然有了一點親嫡血一來宗祧不絶二來可以斷絶人家的妄想（此等見解舊社會中恒以賢婦人目之）大賚的宗旨和他夫人截然不同他說遺産制度本是製造廢物的大工廠（若以近日逆倫案證之則遺産制度又係製造罪惡的大工廠）休說我們没有兒子便是有了兒子也要敎他脫除倚賴打破這「父産子得」的惡習慣至於納妾一層最是我生平深惡痛絶的事我常勸人家不要納妾没的口不應心自己先納起妾來......大賚立定了主見便欲犧牲財産替社會圖謀幸福他和逹夫本是好友先把逹夫請來辦理平民工廠比及有了成效又從一廠化做　廠逹夫一人其勢不能兼顧又把子才請來辦理這個分設的新廠 
餘瀋[  豁安]  
　　昔崔州平以世事委諸天命劉備尊爲隠者之言不爲動亦不爲嫌抑何英雄見之定而解之諒哉然見定於己解諒於人常人皆當然不必偏重於英雄 
　　但英雄爲難能可貴耳何以言之蓋自古英雄之野心多而誠意少妄氣多而虚心少夫意少誠則見不定心少虚則解不諒理所在勢如斯也 
　　然則觀人於微千古論定備殆常人而英雄英雄而常人歟 
 
 
 

Page 15

 
 
   
 
 

Page 16

 
 
常識 
常評 
[利用] [  覺]  
　　我國之大患巧者喜利用人而拙者又往往爲人所利用利用人者由於在己無眞實之能力而欲假他力以爲用也此實倚賴心之變相其結果往往弄巧而成拙 
　　爲人所利用者由於其人本無眞實之見解而遇事不免於盲從也此實感情用事之流弊其結果往往愈弄而愈拙 
　　然而利用人者尙自以爲巧爲人所利用者尙不自知其拙於是國家大事日擾攘於無意識之中而大好之光陰滔滔不返矣 
　　嗚呼利用利用萬惡之社會皆汝之所造成吾願人人各有眞實之能力眞實之見解毋利用人亦毋爲人所利用 
衛生 
[我國亟宜提倡公衆體育] [  蔡行素]  
　　不佞曾爲體育普及一文投登本欄以爲國人習於安閒躭於嗜慾體力日弱所生子女亦必日弱是吾國將蒙弱種之害而不克自拔亟宜力求體育普及無論爲商爲士爲男子爲婦人均宜講究體育然而内地絶少提倡此風不開永無普及之日曾見東西士女業務餘閒手持運動器具欣然往野外或公共場所運動者絡繹不絶相習成風至爲愉悅我國如能倣行可得種種利益 
　　（一）身體强健之益身體愈運動則愈强健業務上多靜止者更宜按時運動以資鍜鍊人但知以營養料滋補身體不知運動之益更較營養滋補而上之社會一般人的體格如與外人比較或與本國勞動家比較即知運動不運動之大有差别也 
　　（二）業務振興之益無論何種業務求其振興非有健全之精神難得多大之效果運動能健全身體身體旣健精神一到何事不可爲此於業務振興大有關係 
　　（三）道德增進之益服務餘閒必求娛樂消遣之法以資慰藉而事休養如行正當有益之運動則一切酒食徵逐等無益道德之事及賭博冶遊等有損道德之事皆可减少而習成救濟扶助勇敢强毅等德性以扶持社會增進幸福 
　　（四）强國保種之益有强健之父母斯生强健之子女子女非一家私有乃國家公有人種不强國亦衰弱馴至國與種皆不能保故保種即所以保國强種即所以强國公衆能注意體育者有强國保種之益 
　　集人而成國國内多數分子均係健全國無不昌少數人之奮興尙無濟於國事也吾願國人羣起提倡公衆體育以救我中國（乙種酬） 
[中風症須忌刺激品下] [  鳳賓]  
　　又有某君因掃墓往趁火車而僕從遲至以致未曾趕及乃大怒頓足詬其僕從因用力過猛卒至血管爆裂歸家延醫某甲以「氧氫三」刺激其腦部及余至已不可救藥矣 
　　某婦老年屢患便閉每如厠必用大力一日因用力過度不能起立仆於地家人聞聲而至已成中風之症 
　　余之摯友某性嗜杯中物未及老年已患類中調養數月始得漸入佳境某日吸水烟烟霧刺激齅神經遂打噴嚔驚動舊恙而成復中 
　　先父年方花甲亦因吸水烟之故咳嗆大作且於咳嗆之時俯拾火柴遂至口涎外溢嘴角歪斜而患半身不遂之疾維持僅三載言之實堪痛心也 
　　總之中風症之起雖係血管之病要必有刺激之由若大怒也若狂喜也若烟酒之損傷也若心思膂力之過用也若咳嗆噴嚔之勃作也均屬刺激之素因餘如「氧氫三」即亞母尼亞僅可用諸痧氣症中不可刺激已患中風之人使之轉劇尤爲衛生常識中之一要端 
　　常見人家對於中風症有妄用臥龍丹百勝散等置諸鼻管使患者嗅人亦屬有害以其徒事刺激用之適足以增劇其患也 
道德叢話 
[西方格言（一四四）]  
[  謝介子選譯]  
　　人皆應自量度（皓累斯）（Horace） 
肴饌入各人之口便各不同（英吉利諺） 
飽者不甘味（意大利諺） 
能悔終無遲時（英吉利諺） 
佳事恒不易早來（丹麥諺） 
報仇爲快事（英吉利諺） 
寗有市中友毋有棺中金（西班牙諺） 
人各有主（德意志諺） 
狐太聰明轉失其尾（英吉利諺） 
有危險者莫半智識若（赫金斯）（Stilson　Hutchins） 
科學常識 
[牛乳中之生活質 
The　Vitamines　in　milk 
　　譯美國The　Field　Mustrated　and　system　on 
the　Farm雜誌] [  王希成譯]  
　　按生活質Vitamine爲近數年英國大科學家番克Caspar　Funk所發明番氏見多數患血枯病Scurvy及脚氣病beriberi之人其形容憔瘦不堪證明其由於營養不良所致而其至要之原因係由患者於尋常飲食中少食一種最要之物質此物質即生活質也數年前日本海軍將弁皆患脚氣病beriberi初亦莫明其故嗣考得係少食生活質所致蓋海上生活不能多得新鮮之蔬菜而蔬菜中含生活質頗富也番氏又以酒精漬麫包將麫包取出以飼鼠而鼠乃死此因麫中所含之生活質爲酒精吸取所致生活質之重要於此可想見一斑此文原載雜誌中亦係摘自Food　Value　of　milk一篇爲美國YaleUniversity教授雷太格氏Leo　F.　Rettger新近心得之著述美國乳業公團Milk　Producer 's　Association最近一次年會時認爲極有價值的研究結果之報告亦可想見原文之聲價矣　　　　　　　譯者附識 
　　牛乳中之生活質Vitamine據最近科學家之研究認爲維持各種幼小哺乳動物Mammalia之生長所必不可少之物此種生活質之重要吾人生昔時皆昧然不知考生活質之最要者有三種此三種之生活質雖分别散見於各種食品中較之牛乳中所食爲豐然能畢備此三種於一物者則僅於牛乳見之此所以牛乳有生長動物之最高價值也雷太格氏Mr.　Rettger對於牛乳經過多次精密之研究深信牛乳不特爲嬰孩食品所必需者且是各種哺乳動物之 
[財政部] 能夠偕得外偕就好　只消多多孝敬本帥 
少壯時代亦爲不可少之食品云 
　　吾人固知食品中大抵有三種物質即蛋白糖分脂肪是其實除此有機物質外尚有更要者在焉此至要之物即爲近今所新發見之物質此物質之功用能使各種動物受生長之感動健康之保持愉快之刺激惟此種物質吾人從不能見其在游離純粹之狀態吾人據理想之推測設吾人不得此物之感動實爲極危險之事科學家因此遂名此物爲生活質Vitamine或曰助生物Accessory　body 
　　尋常牛乳中至少包含三種生活質即（一）脂溶質Fatsoluble（二）水溶質Watersolnble（三）療血質Antiscorbutic此三者皆嬰孩或動物生長必需之食物原質所謂脂溶生活質者以其能溶解或分解於牛乳油之脂肪brtterlat中也此物亦可於魚肝油Cod　lier　oil中見之惟猪油lard中則絶少也設少壯之人或動物曾以牛乳爲慣常之食品者今乃易以猪油或橄欖油Olive　cil而令其常食無間則此人初必减其體重稍久則死然使當其體重日减日見羸弱之時急加以少量之牛乳油於其食品中則此人當可漸復其康健狀態而不死 
　　至於水溶生活質亦與生活有重要關係但在牛乳中所含無多不及在小麥胚Wheat　gerin及其酵質Yeast中之爲豐富蒿伯根氏Samnel　Hopkin曾試得以一食慣某種飼料之動物忽予以與其慣常相反之食物久之該動物即不能維持其生活蓋已體重日减形態日尫矣後乃給以二三立方生的米突（少於一茶匙）之牛乳此動物遂立現其回復生長之狀態奥斯本Osborne及門德爾Mendel二氏又嘗用多量之牛乳試之而證明蒿伯根氏之說爲不誣吾人殊憾對於水溶生活質未能多得奥門二氏之研究以充分滿意也 
　　至於助生物Accesory　substances嘗見於製牛乳酪時撇去之泡沬皮skim及未撇過之純牛乳中此物與脂溶生活質頗相似能受極高之温度用於尋常之防腐法Pasteurization雖煑之逹沸點亦不致殺死 
　　但生活質亦非盡能受高温度者如療血生活質Antiscorbutic　Vitamine即其一此物一經受熱即被殺死而失其功能嬰孩所食之牛乳大抵多係經過加熱之防腐手續故爲補充嬰孩之療血生活質起見於食加熱之牛乳外當另給以橘汁Orange　juice蓋牛乳中所包含之療血生活質雖富尙不逮果汁中如橘所含之多也（按罐頭食品多係經）過加熱之防腐手續故其一部分之緊要生活質多被殺死多食罐頭食品者常起營養不良之病即此故也（乙種酬） 
雜録 
[敬告我國加入遠東運動大會選手諸君] [  周大啓]  
　　大中華民國遠東運動大會選手諸君君等知中國向有老大病夫之譏乎君等爲中國之健男兒盍一雪此奇辱乎此屆大會開幕余知君等之加入非爲爭個人之名譽起見也博母校之榮光爲目的也余知君等之加入必爲中國嶄新露頭角雪病夫之誚也諸君其勉之哉雖然不才亦不得不爲諸君作一二敬告焉 
　　諸君比賽賽跑或他項運動時如不幸稍落人後無以灰心而中止 
　　諸君幸勿以競爭激烈而起衝突用武以損國體（前中菲二足球隊曾犯此病二次） 
　　諸君幸勿以開始一二之勝利而傲然自得致最後之五分歸他人所占 
　　願諸君於此數日中更宜珍重身軀發揚全副精神以博今屆之勝利揚吾中華之國光此不特不才個人之希冀亦國人所共盼切者也（乙種酬） 
 
 
 

Page 17

 
 
申報遠東運動會特刊第三號六月一日 
[運動之道德（漸）]  
　　運動者以能遵守運動規則爲養成道德之基礎此猶非最高之道德也吾之所謂道德則更有進焉者 
　　第一須知運動之目的在鍜鍊體格使之能耐勞苦能任艱鉅以爲人羣服務而非以個人之優勝爲莫大之榮譽 
　　第二須知運動會之目的在引起一般社會運動之興味俾各自達其第一之目的盡人能爲人羣服務以造成世界之幸福故選手運動爲不得已之事其希望實在體育之普及 
　　第三須知運動會比賽之目的不當以我與人之勝負爲榮辱但使今日之我不如昨日之我今年之我不如去年之我雖勝猶辱也但使今日之我較昨日之我進步今年之我較去年之我進步雖敗亦榮也人我之見化而第二目的乃可逹不然則將以優勝爲專利品而普及無期 
　　世界各國之人無一非人羣之一也知此而體育普及之希望且不限於一國而運動之道德實有世界大同之想矣　 
[第二日會場所見（默）]  
　　童子軍在場服務頗見精神學生界亦較第一日有興奮之象足令觀者滿意雖然竊有感焉 
　　體育非僅學生界事也運動非僅學生當注意而他界可不問也以全國言一國之强弱必以全國國民之强弱爲比例國家合各部分人民而成必各部分人人能自强而後能强其國非僅學生一部分能自强卽可以强其國也以個人言無論何種事業必以健全之身體敏活强固之腦力與筋力負擔之吾未見以孱弱脆薄之身而能任事者故無論何界人無論在社會上任何職事皆當注意於運動非僅學生一部分人所應注意也乃觀此次遠東運動第見學生界有興奮之象有狂熱之表示而其他商界等未見感若何興味此又何故歟商界今皆向商業上進取然以孱弱脆薄之商民而欲與精力滿足之商民競爭於商業舞臺之上未有不失敗者也 
[今日（星期三）比賽秩序]  
　　今日秩序已詳昨報兹再簡録如下 
　　第四十八項公衆體育游藝（中國女子一千人）下午四時舉行 
　　第四十八項二十五哩長途賽跑下午三時舉行日本選手運動 
　　第四十九項五項運動下午舉行 
　　第五十項棒球第三次比賽下午三時三十分舉行日本與菲列濱 
　　第五十一項足球第三次比賽下午三時三十分舉行日本與中國 
　　第五十二項籃球第三次比賽下午五時比賽中國與日本 
　　第五十三項隊球第三次比賽下午五時舉行菲列濱與中國 
　　第五十四項百碼仰泳决賽下午八時十五分舉行 
　　第五十五項游泳游藝撲水比遠下午八時二十五分舉行 
　　第五十六項百碼自由式賽泳决賽下午八時四十分舉行 
　　第五十七項游泳游藝魚躍競技 
　　第五十八項游泳游藝潛水取碟下午九時舉行 
　　第五十九項二百二十碼蛙式游泳决賽下午八時四十五分舉行 
　　第六十項二百碼接力賽泳决賽下午九時十分舉行 
　　第六十一項一哩自由式賽泳决賽下午九時二十分舉行 
　　第六十二項二百二十碼蛙式游泳决賽下午九時五十分舉行 
　　第六十三項游泳游藝潛水賽泳下午十時舉行 
　　第六十四項水球比賽 
　　單網球比賽今日上午十時菲列濱法格士與日本奥村菲列濱阿拉工與中國刁作謙下午三時日本田家與中國吳仕光 
　　雙網球比賽今日下午三時菲列濱法格士與沙里志與日本北川與淺野 
[明日（星期四）比賽秩序]  
　　第六十五項十項運動（遠東運動）星期四下午二時三十分舉行 
　　四四Juan　K.　Taduran菲四十五Antonio　Alo菲二十七Eduardo　M.Suela菲五Vicente　Lopez菲九Simon　Santos菲二五Paulino　Fernandez菲一八六鴻澤吾老·日一八七三橋義雄·日一九三佐籐信一·日一九六益田弘·日一九八青田金治·日三○○朱恩德·中三一三林仰秀·中三二七時昭涵中三三二宏瑞智·中三三九陳家希·中三一五吳德懋·中 
　　第六十六項童子軍游藝會星期四下午三時舉行 
　　第六十七項足球兩隊分數均等者最後决賽（遠東運動）星期四下午時十五分舉行 
　　第六十八項棒球兩隊分數均等者最後决賽（遠東 
 
 

Page 18

 
 
運動）星期四下午三時十五分舉行 
　　第六十九項籃球兩隊分數均等者最後决賽（遠東運動）星期四下午三時十五分舉行 
　　第七十項隊球兩隊分數均等者最後决賽（遠東運動）星期四下午三時十五分舉行 
　　第七十二項棒球（萬國運動）星期四（即六月二日）下午四時三十分舉行第一次下午二時半駐亞美艦水兵與日本棒球隊比賽第二次下午四時半菲列濱棒球隊與駐津美兵第十五步隊比賽 
　　第七十五項五十碼自由式賽泳（萬國運動）星期四下午八時十五分舉行 
　　第一預賽一七九吉岡信之日一七E　Siemson華童公學一五E.F.　Mears西人九E.A.Brodie日七○Leon　Tung　Mei滬 
　　第二預賽一七六茂木善作日七一Tsang　KwanKwang滬一八○生田喜代治日二七九Paulino　Fernandez菲八○E.B.Fetherstonebaugh滬　　第三預賽四三三Ong　Sung　Guan菲一七八T.Wade日一七七S.Kataka日二二一C.K.Post駐亞美艦水兵 
　　第四預賽二五○Ka　Sauo日二二三J.D.Hagen駐亞美艦水兵四三二Manuel　Leyva菲四三○Sotero　Abreo菲 
　　第七十六項百碼自由式賽泳（萬國運動）星期四下午八時三十五分舉行 
　　第一預賽一五E.F.Meara西人一七E.Siemson上海華童公學八五Yeung　Ping　Kwai中一七六吉岡信之日二二四W.H.Webb駐亞美艦水兵第二預賽七一Tsang　Kwan　Kwang滬二五○Ka　Sano日一八○K.Onuda日四三三Ong　SingGuan菲八○E.V.Featherstonbaugh滬四三○Sotero　Abreo菲 
　　第三預賽一七六S.Wakuyama日二一二R.B.Ozorin葡一七八T.Wada日一七七S.Kotaka日四三二Manuel　Leyva菲 
　　第七十七項四百四十碼自由式賽泳（萬國運動）星期四下午八時五十分舉行 
　　第一預賽四三一Severino　Mariano菲一八○K.Onoda日一七九E.Imamura吉岡信之日一七八T.Wada日二五一B.O.Wallin滬 
　　第二預賽一八二K.Ikeda日二二五H.Awana美國海軍四三四Dionicto　Galvo菲一八四T.Iritani　日 
　　第三預賽一七H.Siernson上海華童公學四三二Manuel　Leyva菲一八一I.Matsuzawa日一八三U.Haneda日二二七S.M.Haight美國海軍 
　　第七十八項二百二十碼蛙式賽泳（萬國運動）星期四下午九時十五分舉行 
　　第一預賽一八九T.Oshida日一八八K.Onoda.日二二二J.F.Nical駐亞美艦水兵二七九Paulion　O.Fernandez菲一三E.Bnss菲 
　　第二預賽一九○K.Okomuto日一八七S.Nakagawa日二二五H.H.Awana駐亞美艦水兵四二八Floro　Vizondo菲四二九Mac　Cabe滬 
　　第三預賽一八六Y.Mochinaga日一六九K.Saito日二二七S.M.Topaz駐亞美艦水兵四二五Porbirio　Japan菲二五一B.O.Wallin　滬 
[遠東運動會第二日紀事]  
　　比賽結果 
　　百碼賽跑决賽（菲勝） 
　　第一一加泰隆菲時間十秒第二二加史底隆菲第三一五○加賀一郎日 
　　跳高决賽（中勝） 
　　第一三二九袁慶祥中高度五呎七吋八分之五第二二六秀拉菲第三四九助利拉菲 
　　二百二十碼低欄賽跑决賽（菲勝） 
　　第一三三麥司加莫士菲時間二十六秒五分之二第二一五六渡邊文杏日第三二九愛皮拉菲 
　　八百八十碼賽跑决賽（日勝） 
　　第一一六四户田菊夫日時間二分三秒五分之四第一二六一岡崎勝男日第三一六二蓮見三郎日 
　　二百二十碼賽跑决賽（菲勝） 
　　第一一加泰隆菲時間二十三秒五分之一第二二加史底隆菲第三一五○加賀一郎日 
　　擲槍决賽（日勝） 
　　第一一八四淺岡信夫日遠度一百五十五呎二吋第二四○尼古拉士菲第三四一陸加士菲 
　　五哩賽跑（日勝） 
　　第一一七九吉岡信三日時間二十六分四十四秒第二一七七佐野幸之助日第三一八一龜小勇三日 
　　跳遠决賽（菲勝） 
　　第一九桑托士菲遠度二十二呎三吋半第二三七馬强菲第三五○李孚拉菲 
 
[擲鐡餅第一中國杜榮棠君]  
　　四百四十碼賽跑决賽（菲勝） 
　　第一洛倍兹菲時間五十二秒五分之四 
　　半哩接力賽跑决賽（菲勝） 
　　第一菲列濱時間七分三十四秒五分之二第二日本第三中國 
　　撑竿跳高决賽（菲勝） 
　　第一四五愛魯菲高度十一呎六吋四分之一第二四二加洛菲第三四○尼古拉士菲 
　　一哩接力賽跑（菲勝） 
　　第一菲列濱時間三分三十八秒五分之三第二日本第三中國 
　　擲鐡餅决賽（中勝） 
　　第一三○一杜榮棠中遠度一百零六呎二吋八分之一第二四○尼古拉士菲第三四一陸加士菲 
　　擲鐡球决賽（日勝） 
　　第一一九七中村正祐日遠度四十二呎一吋第二四一陸加士菲第三四五愛魯菲 
　　棒球第二次比賽（菲勝） 
　　菲列濱與中國比賽菲列濱勝得十五與一之比 
　　足球第二次比賽（中勝） 
　　中國與菲列濱比賽中國勝得一與○之比 
　　籃球第二次比賽（菲勝） 
　　菲列濱與日本比賽菲列濱勝得四十九與二十一之比 
　　百二十碼高欄賽跑决賽（菲勝） 
　　第一二四愛麥德菲時間十六秒五分之三第二一五六渡邊文杏日第三二六秀拉菲 
 
[跳高第一中國袁慶祥君]  
　　四百四十碼自由式賽泳决賽（日勝） 
　　第一二二九松澤一鶴日·時間六分十六秒第二二二四日·第三二二八今村榮三日· 
　　五十碼自由式賽泳决賽（菲勝） 
　　第一六四愛不利奥菲·時間二十五秒五分之一第二六一葛安菲·第三二三九佐野勝太郎日· 
　　百碼仰泳 
　　第一預賽第一二三一入谷唯一郎日·時間一分十九秒五分之二第二二三八日· 
第二預賽第一五九茀里那台兹菲·時間一分二十秒五分之三第二二三四石田恒信日·第一二預賽第一二三五岡本幸杏日·時間一分二十秒五分之四第二二三三恃永義宗日· 
　　一哩自由式賽泳 
　　本定三次預賽因有缺席不到遂併在一次比賽第一二三二羽根田梅太郎日·時間二十分二十六秒五分之四第二二二九松澤一鶴日·第三二二八今村榮三日· 
[本届運動成績比較表]  
　　本報爲便利閱者起見將每日比賽結果列表比較如下逐日增加至終賽日止按比賽條例各種運動第一得三分第二得二分第三得一分五項十項運動長距離網球個人之比賽網球雙令比賽第一作五分第二作三分第三作一分捧球籃球隊球足球第一作十分第二作六分第三作二分 
　　　　　　　　　　　中　　　菲　　　日 
一哩賽跑　　　　　　　○　　　○　　　九分 
百碼賽跑　　　　　　　○　　　一分　　五分 
跳高　　　　　　　　　三分　　三分　　○ 
二百二十碼低欄　　　　○　　　二分　　四分 
八百八十碼賽跑　　　　○　　　○　　　六分 
二百二十碼賽跑　　　　○　　　四分　　二分 
擲鐡槍　　　　　　　　○　　　三分　　三分 
五哩賽跑　　　　　　　○　　　○　　　九分 
跳遠　　　　　　　　　○　　　六分　　○ 
一百二十碼高欄　　　　○　　　四分　　二分 
四百四十碼賽跑　　　　○　　　六分　　○ 
半哩接力賽跑　　　　　一分　　三分　　二分 
撑竿跳高　　　　　　　○　　　六分　　○ 
一哩接力賽跑　　　　　一分　　三分　　二分 
擲鐡餅　　　　　　　　三分　　三分　　○ 
擲鐡球　　　　　　　　○　　　三分　　三分 
 
[上爲中國足球隊昨日戰勝菲列濱得一與○之比下爲中國籃球隊昨日戰勝菲列濱得三十與二十七之比]  
四百四十碼自由式賽泳　　○　　○　　六分 
五十碼自由式賽泳　　　　○　　四分　二分 
[網球比賽]  
　　昨日下午二時四十五分舉行單網球比賽日本乙組奥村與菲列濱乙組阿拉工共四次第一次六與一之比日勝五球第二次三與六之比菲勝三球第三次七與五之比日勝二球第四次七與五之比日勝二球總結二十三與十七之比日本勝 
　　又三時十五分菲列濱甲組法格士與中國甲組吳仕光比賽共四次第一次六與三之比菲勝三球第二次八與十之比中勝二球第三次七與五之比菲勝二球第四次六與四之比菲勝二球總結二十七與二十二之比菲列濱勝 
　　又日本甲組田中與中國乙組刁作謙比賽共三次第一次六與二之比日勝四球第二次六與二之比日勝四球第三次六與零之比日勝六球總結十六與四之比日本勝 
[中國球隊連續勝利]  
　　中菲藍球三十與二十七之比 
　　中菲足球一與零之比 
　　中日隊球四十二與三之比 
　　其他尙須奮勇 
　　昨日上午十二時中國與菲律濱比賽藍球第一次菲列濱十七球中國十五球第二次菲律濱十球中國十五球結果中國勝得三十與二十七之比公正人爲麥克樂郝伯陽等 
　　下午四時中菲足球隊比賽足球至二時許週週着客已爲之滿三時二十分中菲隊員入塲中國隊並有香港軍樂隊前導一時呼聲如雷至四時十分雙方始行比賽由西人克利福李思廉二君爲正副公正人初次我軍居西菲軍居東至四時二十五分因人數太多以致擠入白線内故略行停止由童子軍維持是時本國男女來賓足有一萬數千人自界線立起直至看臺竟立有十九排之多足見國人之注意足球較别項爲甚雙方互攻至四時四十五分未分勝負因第一時問已滿宣告停止休息十分鐘至五時繼續比賽互易位置而適因日將西沉故我軍進攻不易然各隊員仍奮勇前進至五時零七分我軍右翼之葉九臯君從正中攻進一球一時塲之四週不論男女老幼無不歡呼跳躍抛帽揚旗並有各校學生高呼奮興令香港軍樂隊亦起奏軍樂至五時五十五分始行停止結果爲一與另之比我國遂佔優勝各來賓爭與葉君握手並擁各隊員由軍樂前導沿場游行一次所經之處歡呼之聲繼續不斷直至各隊員進休息室時始散云 
上圖爲百碼及二百二十碼賽跑得勝（一）加泰隆（菲）（二）加史底隆（菲）（三）加賀（日）下圖爲八百八十碼賽跑日本得勝（一）户田（二）岡崎（三）運見 
上圖爲菲列濱撑竿跳得勝（一）科士科魯拉（二）加洛（三）尼古拉士下圖爲日本五英里賽跑里勝（一）吉岡（二）佐野（三）富小 
中日隊球由五時起賽來賓亦頗衆多惟日人看者殊少本國選手身材均不見高而精神百倍攻入之球陸續不絶觀者呼聲如雷第一次我軍居北日軍居南結果爲二十一與三之比休息五分鐘第二次繼續比賽至五時四十五分停止結果爲我國全勝爲二十一與零之比總計爲四十二與三之比遂爲我國大勝 
[女運動員一千人今日參與運動]  
　　今日午後四時女運動員一千人將在運動場參與運動其中二十人爲愛迪生電燈廠中之女工餘則爲本埠各校學生均爲女青年會體育部幹事袁寳珠女士與馬俠女士所敎練此事實爲女青年體育師範校長白偉勒女士所發起數月前女青年會得愛迪生電燈廠經理之許可每星期三午後六時至七時袁女士至該廠以正當之游戲與益身之體操等敎練女工後因定女生參與此次運動又因今日勞工神聖時代故亦特敎練女工二十人加入所以表示德謨克拉西之眞精神並提倡女子體育誠盛舉也 
[售劵之周折]  
　　昨日下午園門口售劵處工部局因賣票人數太多擁擠不堪阻礙交通禁止售門票遂有在江灣路·四川路一帶沿途銷售者人更擁擠阻礙尤甚工部局遂通知暫將園門關閉俾知買劵不能入場免得再在沿途發售其時來觀者及門被阻並不退還停留園外觀望乘隙一擠而入者約千餘人有票無票無從查究矣 
　　入塲劵加價與售得數昨日因天氣忽晴來賓極衆故自今日起原有之五角券一列改爲一元出售並悉昨日所售得之數約在八千元左右至青年會則於二小時售出學生劵一萬四千紙云 
[童子軍之熱心服務]  
　　會塲維持秩序之童子軍原祗有二百人昨日因不敷分派故增加二百人惟預料今日人數必較昨日更多故復增二百人且因人數旣衆四圍所築之竹籬笆被衆壓倒當由童子軍用棍欄住頗爲勞苦且二日來風雨烈日奔走服務一種勇敢精神殊足爲國家增光可見童子軍之事業不可不再竭力提倡也 
[招待員亦須加增]  
　　塲中之招待員係由上海學生聯合會所派原定八十人所在之服務地點均由公衆抽籖排定惟因來賓人數過多亦不敷支配故該會復加增至一百六十人以供必需云 
[景海女師範生參觀運動]  
　　蘇州葑門内天賜莊景海女師範成立至今未及五載卒業者已有數十人之多均在各官私立學堂任職該校幼稚師範科尤爲注重於體育一科亦極完美此次因遠東運動會師範生三十餘人特於前日乘早車來滬參觀現寓於漢口路中西女塾云 
[會塲内外見聞]  
　　赴會途中之盛况昨因天氣晴和赴運動會參觀者較前日人數增加甚衆沿北四川路電車線電車汽車馬車人力車等魚貫不絶兩旁居民商人亦均羣起觀看誠極一時之盛北四川路橋因正改造鐡橋故由南市赴會者多乘車繞經河南路天后宫橋折至北四川路赴會蘇州河畔車馬絡繹該路故尤形熱閙也 
　　廣告之觸目赴會至電車軌道盡處即見道旁廣告物品排列如林多係日本商人所置備其法用苦力若干排列道旁手執紅字旗幟上書各種商品迎風飄展觸目異常而我國之廣告寥寥只有數處耳 
　　會場門前之路徑會塲大門之前分兩種途徑正中之馬路由各種車輛往來馬路之右側有小徑一條由步行者來往庶免意外事也 
　　晨光美術會之展覽會會場相近四川路懷恩堂有晨光美術會展覽會之設聞定於今日開幕至四日止美育體育互相輝映誠本届運動會極有趣味之點綴也 
　　貨車運人之忙碌昨日來賓衆多每一學校學生恒以百數十人計故多用貨車運載學生等赴會及回校如菲列濱選手亦向招商局中棧借用貨車迎送云 
　　場内小橋之爭渡會場之内本有小池池上有小橋一凡欲由外塲入内塲者除繞行較遠之草徑外必渡該橋而行昨日行人旣多故遇該橋者竟肩背相摩倚有歷若干秒鐘而後渡過者 
　　會塲學生之寫生塲内東隅有學生數人手執紙筆爭寫觀賽台上擁擠時來賓之形態或斜倚而立或受擠而坐甚至有援木而登就穴而窺者窮形盡相無奇不有云 
　　日本婦女之售旗昨日塲内有日本選手婦人應接團之婦女四人在塲内向該國人兜售小國旗購者頗衆 
　　傳聲機之神妙此次塲中新增傳聲機兩架前日本可應用適爲天雨所阻故仍用舊式人力揚聲筒至昨日始行開用此機非但不損佈告者之身體且發音極大無須十分用力更可四面旋轉設遇長距里競走時則可裝一唱片即成爲一極大之留聲機昨日除傳聲機外更在黑板記載故頗爲詳細此項傳聲機用於羣衆之間可謂至妙至善之利器矣 
　　音樂隊員之妙奏昨日會塲内近門處有一小亭工部局之音樂隊員奏樂於其内音韻悠揚聞之勞頓若失至薄暮會散時夕陽樹影中來賓三五錯坐聽曲尤臻妙境云 
　　業餘運動會成立會預誌 
　　江蘇省敎育會前以中華業餘運動聯合會迅將舉行成立會特分函本省各學校及各公共體育場推舉代表於三十日下午到會集議加入辦法等情已誌前報昨日下午七時開會計志願加入者專門中學師範甲種實業及高等小學校等三十七校體育會三又公共體育場二十共六十團體按照業餘運動聯合會草章每十團體得推代表三人之規定共得推代表十八人除二十體育場先經推出六代表外另由各學校及體育會合推十二人函知業餘運動聯合會加入成立會其成立會開會期間爲六月一日（本日）上午九時會場在四川路青年會兹將各代表姓名及通信處附録如後 
　　朱了洲君（蘇州三元坊江蘇省立第一師範學校）葉仲亮君（蘇州閻門外江蘇省立第二農業學校或醫學專門學校）顧榖若女士（蘇州江蘇省立第二女子師範學校）以上三君由江蘇省立第二中學校私立女子職業中學校江蘇省立第一師範學校江蘇省立第二女子師範學校江蘇省立第二農業學校江蘇省立第二工業學校江蘇省立女子蠶桑學校江蘇公立醫學專門學校中華體操學校武術研究會十團體公推吳志青君（上海南門民立中學校）高昌黎君（上海南門江蘇省立第一商業學校）高培基女士（上海西門女子體操學校）以上三君由民立中學校江蘇省立第二師範學校江蘇省立第二師範附屬小學校江蘇省立水産學校江蘇省立第一商業學校東亞體操學校中國女子體操學校愛國女學校中華武術會江蘇省敎育會附設體育研究會十團體公推王懷琪君（南京門帘橋江蘇省立第四師範學校）耿玉璞君（徐州遊府街江蘇省立第十中學校）顧文藻君（南通濠河東南江蘇省代用師範 
[塲中之紅十字會救護隊　前日一千五百學生之徒手操]  
學校）以上三君由江蘇省立第十中學校上海縣立務本女子中學校江蘇省立第四師範學校江蘇省立第四師範附屬小學校江蘇省立第七師範附屬小學校江蘇省立第九師範學校江蘇省立第九師範附屬小學校江蘇省代用師範學校江蘇省立第三女子師範學校徐州正心女學校十團體公推蔡有定君·（松江舊府署江蘇省立第三中學校）張孝賢君（太倉東門内江蘇省立第四中學校）鄒志雲女士（無錫禪寺巷代用女子中學校）以上三君由江蘇省立第三中學校江蘇省立第四中學校江蘇代用女子中學校嘉定縣立甲種師範講習所上海縣立第一高等小學校上海縣立第二高等小學校吳江縣立第二高等小學校無錫縣立第三高等小學校嘉定企雲高等小學校崇明尙志女學校十團體公推何守白君（南京公共體育場）顧蔭梧君（無錫公共體育場）王壯飛君（上海公共體育場）杜召棠君（揚州公共體育場）陳毅誠君（鎭江公共體育場）馮潤身君（蘇州公共體育場）以上六君由江寗常熟丹陽震澤丹徒高郵無錫東台崇明江陰上海青浦崑山吳江松江吳縣寳山宜興崑山靖江等二十公共體育場公推 
[華僑學校物色體育敎員]  
　　新加坡華僑中學校爲南洋各學校之中心機關素注意提倡體育兹因遠東運動會在滬開會特委托物色體育敎員一人擔任敎授各種運動游技器械操拳術童子軍游泳術須精熟技能及學理熱心敎授略知英語並曾經參與大運動會月薪定國幣一百二十元云 
 
