# 1903 - 321 - 4910992

 

Page 1

 
 
[勸募山東四川兩省急振] [  申報館恊振所啓]  
　　山東利津縣南岸漫决費縣平隂范縣東阿等處臨黃民埝衝决無存漂没資糧淹斃人口其數幾若恒河之沙東平縣一帶被淹至四五百村烟臺大水傷人尤多徧地哀鴻慘難言狀川中蒼溪縣又復蛟水爲患全城老幼盡被漂流水勢順流而下因之順慶合州等處均爲洪流所灌一片汪洋驚濤駭浪之中但聞婦哭兒啼無從挽救現經兩省馳函告振求補瘡痍我南中不乏好施樂善之人睹此災情能無動念伏祈慨施仁術急解囊金憫民命在呼吸之間體修德必獲報之語量力捐助多寡從心俾災民得彼岸誕登皆出自仁人君子之所賜馨香禱祝迫切不遑敬此虔求諸維德鑒 
[浙江闈墨出書] [  圖書集成局啓]  
　　浙闈榜發本局卽倩浙省友人覓得聚奎堂原本飛速遞來用斯鑄鉛字照排印以中國潔白連史帋校對格外詳盡毫無亥豕之訛現已出書每本價洋一角二分欲先睹爲快者請卽臨申報館及各書坊購取可也 
[署兩廣總督岑制軍奏會辦廣西軍務大臣馮軍門積勞病故代遞遺疏摺]  
　　奏爲會辦大臣積勞病故懇恩從優議卹並代遞遺疏恭摺仰祈聖鑒事竊查會辦廣西軍務前貴州提督馮子材於光緒二十九年七月二十七日在南甯防營病故經臣電請外務部代奏在案關據該故提督家屬將取具遺摺齎請代遞並造送履歴前來臣查馮子材於咸豐元年以勇目剿捕投匪發軔之初卽能負傷殺賊無自由是轉徙數千里大小百餘戰收復各城剿滅股匪不可勝計迄今五十有三年前後援鄂援湘援粤援桂防江防海防瓊防滇勦髮勦捻勦苗剿黎又因越南之亂率隊出關至於四次歴著戰績均經各督撫臣奏報有案而其功之稱於天下者則以前之鎮江後之鎭南關爲最著海内稍知世務者無不知有馮軍矣方洪逆之踞江南賊氛甚熾該故提督於咸豐六年旣渡江大殺賊於六合隨克浦口江浦南渡攻秣林關大破賊壘且戰助斬且擒賊爲喪氣其時僅一裨將而鋒銳已無能當七月復解金壇之圍七年五月連克溧水句容十一月遂克復鎮江府城鎭江者卽京口賊之所必爭各隘所倚以爲重從古吳越用兵以京口爲四戰之地故鎭江存則旁近州縣有所恃以爲援鎭江亡則沿江各城一陷賊卽不可拔是非克之難而守之爲難文宗顯皇帝知京口重鎮關繫東南卽以該故提督辦鎭江軍務而髮擒大股先後圍攻悍賊之來動以數萬其時大局糜爛餉械俱絀羣宼方自皖自江自浙糾黨突乘此竄彼攻其志不得城不已該故提督乃以飢疲數千之衆累次解圍擊賊能以一身獨拄危城不使金陵雨花臺諸軍爲鎮江所牽　論者謂沿江要隘得以節次克復使成金陵大功者該故提督之力爲不少由來守將與戰將不同戰將以慓悍激疾慷慨赴敵爲能其功在於一朝夕守將則忍耐堅苦不爭赫赫之功必使賊之無瑕可蹈故二者往往不能兼該故提督力保京口四五年至克復金陵乃撤軍旣以能守聞於時矣而咸豐八九年之南北應援同治初年之力破丹陽一時戰將亦復罕與爲儔其復鎭南關之役戰功尤偉臣惟中國積弱固由文武分途兵學不講亦由立功將帥無事則貪戀祿位有事則瑟縮行間獨馮子材軍務稍平卽乞病家居不慕榮利聞警赴援則力疾就道許以馳驅計前後二十年三請回籍七請開缺泊然淡然或以爲終於牖下矣臣夙知其惓惓之忱未忘君國適以西匪猖獗籲請廷旨使出視師該故提督一奉朝命投袂而前義不反顧其與臣電商兵額猶援王翦六十萬之說將廣募三十營誓滅此虜以八十有六之年雄心猶昔臣方喜其氣足定亂不謂六月棲棲感觸舊疾迨臣遺藥遣醫則已無及該故提督治軍廉正性行淑均無愧古之名將卽其累次出關拊循士卒無衛青霍去病黷武冐功之念有馬援路博德行邊耐瘴之風宜其士卒傾心與共生死今者中興宿將久已凋零而時事方艱長城又壞正不獨臣之共事一方感傷無已天下聞之亦必同深悼惜兹將該故提督生平志行略陳梗概其前後戰績之詳久已登諸章奏載在方略可否仰懇天恩特旨予諡宣付國史館立傳勅部從優議卹並於立功省分及原籍地方建立專祠以彰忠藎該故提督前以歴著戰功蒙恩賞穿黃馬褂太子少保尚書銜三等輕車都尉世職今查其長子相猷次子相賢均已早故三子相榮開缺廣西思順道四子相華浙江知府五子相鈞江蘇同知六子相銘七子相焜候選教諭八子相棨選用州同九子相炎文童長孫承祥一品廕生應如何量予加恩之處出自鴻施除將該故提督履歴備錄咨部外所有馮子材在營積勞病故代遞遺摺並請優卹緣由謹恭摺具奏伏乞皇太后皇上聖鑒訓示謹奏奉硃批另有旨欽此 
[本館接奉電音]  
　　昨日午後四下鐘越十分時京師飛電傳來上諭二道敬謹譯登○十月初四日内閣抄奉上諭十一月初五日冬至大祀天於圜丘朕親詣行禮四從壇遣黃永安鐵麟錫明承蔭各分獻欽此同日奉上諭禮部奏冬至令節次日行朝賀禮一摺朕欽奉慈禧端佑康頤昭豫莊誠壽恭欽獻崇熙皇太后懿旨著停止行禮欽此 
[電傳宫門抄]  
　　昨日午後四下鐘越十分時京師友人專電告知本館云十月初四日皇上召見軍機大臣及陳嘉言 
[核准茶稅]  
　　西字報云美國新金山議院議員色登前曾宣言新金山茶稅一事凡英國各屬所産之茶運往新金山銷售一律免納稅銀自餘各國有運茶至新金山者照向定稅章加二成收取兹得華歴十月初三日英京倫敦來電謂色登所議茶稅新章現已核准照此辦理矣 
[鼓勵學生]  
　　香港循環日報云月前伍秩庸侍郎具摺上陳請鼓勵出洋學生及京師同文館上海廣方言館舊日肄業生略謂各生造就頗有可觀擬請旨飭下出使各國大臣及各省督撫多方諮訪果有才堪任用者咨送 
 
 

Page 2

 
 
外部試以專門之學出具切實考語帶領引見聽候錄用當此求才孔亟之時庶無緩不濟急之弊云云旋經部臣議准電致簡駐各國使臣及各省督撫遵照辦理 
[請撤福軍]  
　　香港循環日報云廣東碣石鎭總兵劉淵鎮軍兼統福軍經前督憲奏准頒給木質統領關防以資信守兹者鎭軍以福軍現存無多申禀督轅請將卽裁撤並將關防繳銷督憲岑雲帥刻已批示允如所請矣 
[譯學掄才]  
　　聞之京師友人云大學堂譯學館刻已告成月前管學大臣增訂章程出示曉諭曰照得譯學館原定章程第九章内載有附學各條略仿湖北自强學堂從前附學辦法所以推廣傳習造就成童以教育普及爲宗旨以無人不學爲期望志願何窮財力苦絀有慚廣厦用導先河現在譯學館業經開學亟應添招附學生分班肄業以慰向學生徒力求上進之意惟限於堂舍暫定學額二十名試辦數月再籌擴充有願就學者八旗學生取具本旗佐領圖片各直省學生取具同鄕京官印結親赴譯學館先期報名聽候考騐但取中文通順行止端謹墍爲合格年歲限自十五以上二十以下後開章程十三節較諸原定章程略有損益變通之處仰願學諸生一體知悉務於九月三十日以前到館報名額滿卽不收錄毋得觀望自誤切切特示計開附學章程十三節第一節本館爲廣育人才起見特設附學一科以待有志嚮學之士第二節附學生以年在十五以上二十以下口音清利中文通順無痼疾無惡習者爲及格第三節附學生入館後各人自行認習外國文一科亦須兼習普通學及法律交涉專門學第四節附學生每名每年繳學費龍銀一百元内計修金三十元火食五十元體操衣靴費二十元分兩期繳納均於開學時繳齊其在本館住宿者每年另納房舍金十元第五節附學生宜在本館住宿以便整齊畫一其其稚或家離本館甚近不在本館住宿者除假期外每日應按期來館不得略遲第六節附學生宜確守本館學生規則及一切章程如有違犯輕者記過重者除籍照本館學生一例辦理第七節本館待附學生凡教育授課及辦事人員照料之處均與本館學生一律第八節願來本館附學者由該學生父兄帶領來館經本館監督曁教習察驗合格始行收入應先具附學願結繳足一期附學費其在本館住宿者並先繳房舍金第九節附學生來館除自備枕衾帳褥凉席及尋常衣服外註不住館者無庸備此由本館製備體操衣靴發給其所需洋文課本及紙墨筆石板等項可向支應處購取照價取值籎十節附學生如犯有學生規則所載之重要事件經本館除籍者所收附學費並不給還第十一節附學生第一次學期畢須將下期附學費繳足始得留館肄業否則除籍一年期畢辦法同此第十二節本館學生有開除者卽於附學生中挑選充補第十三節附學生五年畢業考騐及格者亦由本館申請管學大臣給予畢業文憑與本館學生一律 
[嘉惠士林]  
　　武昌采訪友人云湖北本爲中省以故鄕試中額僅六十名邇來風氣大開人文蔚起主使往往限於定制不能多拔眞才湖北巡撫兼署湖廣總督端午帥知之以此次部臣攤派拳匪亂後議償各國之銀將湖北列入大省因擬奏請施恩加廣中額三名日内已將次拜摺入告矣 
[官票將行]  
　　蘇州采訪友人云蘇省制錢缺少巿人轉運維艱當道憂之議設裕蘇官銀錢局購備機器刷印官票以濟圜法之窮札委蘇州府知府及請補無錫縣藍雲峯大令爲坐辦委員近日機器銅板紙張業已購致齊備因涓吉本月初三日在裕蘇局鳩工開印大約不久卽可通行矣 
[札籌槯政]  
　　漢口訪事人云湖南長沙府刻已如約闢爲商埠定於年内創設稅關大憲以經始之初規制未備札行漢口稅務司克樂思君與各當道籌商一是以便遵行 
[桂勇過漢]  
　　漢口訪事人云廣西軍務會辦大臣鄭蘇龕京卿委某員至襄樊一帶招募勇丁八營業已如數募足派定營哨各官於上月某日取道漢皋開往桂林省會矣 
[學生不法]  
　　鎭江采訪友人云鎭郡中學堂事經創始公欵難籌因就南書院添造齋舍二十餘楹以資弦誦刻下工程已竣鎭江府知府祥遂安太守擇吉九月二十四日扃門考試十月初四日開學諸生報到者共二百餘名越三日揭曉只取四十餘名其有名落孫山者約集百餘人於初一日之晚擁人堂中索閱原卷堂中司事告以各卷尚留府署須禀請太守給還若輩突奮老拳將司事攢毆不已太守聞報飛飭差勇到堂彈壓諸生喧擾如前太守乃命駕親臨叱令將爲首滋事者拘獲三人餘始一哄而散噫學堂之設爲甄拔人才也乃人才未見其多而稔惡不法之徒竟恃衆逞兇無理取閙如此士風之壞復何言哉 
[機工病狂]  
　　西字報云前日往返宜昌漢口之日本大孤會社輪船名大元丸者駛經某處舟中忽爾大譁詢之云有盜黨船主及大副水手急持洋槍以備禦敵後始查悉並無盜黨濳藏實係司機人猝發癲狂手執槍刃在船亂舞船主等人見有凶器不敢近前旋被闖入引港人處滋擾不休窺其意似欲將船損壞船主不得已發槍擊之中其腿際司機人乃緣船舷所擊之索墮入江中打撈屍身則已無蹟矣 
[遠迓文旆　　杭州訪事人云浙江藩憲翁筱山方伯探悉提督學政陳石蓀大宗師由京南下將抵清江爰委候補縣丞周二尹肇元充學轅文巡捕會同武巡捕厲都戎良相前往迎迓已於上月二十九日首途矣 
[示禁逆報]  
　　鎭江訪事人云上月二十九日署丹徒縣知縣洪鷺汀大令出示曉諭曰爲奉文嚴禁事奉府憲祥札奉署臬憲朱札開八月十三日奉巡撫部院恩札開光緒二十九年七月二十七日准南洋大臣魏咨據蘇松太道袁樹勛禀稱竊查上海逆黨著書刊報煽惑人心大逆不法業將蘇報館辦事人等按名拿辦並將報館封閉在案乃又有人創設國民曰報依然妄肆蜚語昌言無忌實屬執迷不恒可恨已極擬請移知沿江各省一律分檄各司道通飭各屬府州廳縣將國民日日報荒謬悖逆情形示知地方商民不准買看如有寄賣國民報者提究先行明白曉諭並咨明外務部札飭總稅務司行文各關稅務司轉致郵政局毋得代寄國民報等情到本大臣據此除批示咨會通飭嚴禁等因到院行司札府飭縣遵照曉諭嚴禁各等因到縣奉此合行出示嚴禁爲此仰諸色人等一體知悉須知該逆黨創設國民日日報所載事端實屬大逆不法昌言無忌專爲煽惑人心汝等各有身家切勿受其愚弄購買閱看致干法紀書坊信局等倘再寄售國民報一經查出立卽提案嚴行究辦决不稍寛毋貽後悔其各凛遵毋違特示 
[委員清道]  
　　漢口訪事人云十月初一日此間開辦清道事宜分設循禮大智居仁由義四局大憲委湖北候補縣聶大令廣澤洪大令送祖孫大令揚祖王大令金成分投辦理以專責成至所需清道勇丁刻已募足一千二百名聞將來開辦警察事宜尚須另行添　墓也 
 
 
] 

Page 3

 
 
[浙省决囚]  
　　杭州訪事人云上月二十六日署浙江臬司陸吾山廉訪接奉刑部公文著將臨安縣盜犯李老五照律斬决等因卽委錢塘縣鄭瀚生大令遵照辦理大令飭差將犯由獄提出喝令如法綑綁會同城汛李千戎督率差役營兵押赴巿曹處斬梟取首級發回原縣懸竿示衆然後詣各憲轅銷差 
[蘇鄕盜案]  
　　蘇州訪事人云上月二十八日吳縣所屬洞庭東山被盜劫去千金左右翌日事主投報縣署縣主李紫璈大令立卽親臨踏勘飭捕嚴密緝拿 
[漢皋火警]  
　　漢口訪事人云上月二十七日之夜九點鐘時漢口米廠河街順昌麻行不戒於火霎時紅光四燭警鑼亂鳴各水龍聞聲齊至竭力施救約閱一點鐘之久火始漸衰是役也僅燬順昌一家餘未殃及亦幸事也 
[山塘火警]  
　　蘇州采訪友人云山塘七里繡地錦天水膩山温風光無價雖兵燹之後景物凋零而畫舫笙歌綺樓燈火當月滿花滿酒滿之際美人名士裙屐聯翩猶不讓珠海秦淮簫聲月色焉不料本月初二日之夜李繼宗巷口汪益美藥材號忽有回祿神降臨畫棟雕梁頓成灰儘迨至水龍馳至吸水狂噴而第二三四進樓房十餘椽已頓成瓦礫殺風景事夫豈徒煮鶴焚琴哉 
[鄂省官塲紀事]  
　　漢口訪事人云署湖北漢陽府知府黃伯雨太守奉上憲札委總理武昌磚廠事務日前已詣院禀謝捧檄到差矣○楊太守鍾羲奉上憲札委普通學堂提調差兼總辦商報事務亦於日前上院禀謝 
[蘇省官塲紀事]  
　　蘇州訪事人云日前江蘇藩憲效述堂方伯牌示吳縣知縣林丙修修墓開缺查有上海縣知縣汪懋琨堪以調署陽湖縣知縣翁延年參革遺缺查有軍功候補知縣張鎔萬堪以請補武進縣知縣施霈霖病故遺缺查有卽用知縣方鎭堪以請補丹徒縣知縣張德迪撤回遺缺查有現署丹陽縣知縣楊紹時堪以請補丹陽縣知縣劉炳青撤回遺缺查有現署金壇縣翁有成堪以請補○裕蘇銅圓廠總辦陸映庚太守刻已購到第一二三批鼓鑄銅圓機器因於本月初一日由蘇赴滬親自運回○蘇州府許子元太守近奉藩司效述堂方伯委兼海運省局總辦潁涓吉本月初一日到差○蘇省房捐向由陸映庚太守兼辦近又添設文案一員委縣丞李二尹宗灝承乏○江蘇候補道梅觀察光遠近由京師引見於南下上月三十日投撫轅禀到 
[南樓縱目]  
　　聞之山左友人云泗水仲子廟刻届修葺之年由縣主禀請藩憲撥欵興工先委周大令厚仁前往勘估○濟南鑄錢局經劉春庭大令自備欵項招工鼓鑄錢色較前特佳近日大令兼辦銅圓局收支事宜未克常川督同工作以致錢色窳敗漸不如前藩憲聞之面加詰責大令辯稱錢樣每枚重八分現鑄者祇重七分是以稍有差池藩憲微哂云鄙人曩在户部曾任寶源局監督此事略有所知總之工人偷工减料是其慣技務須嚴懲一二隨後自有起色大令唯唯而退聞者咸服方伯之持論明通 
[蜀棧霜晨]  
　　重慶訪事人云四川提督學政吳大宗師近就省城拱陛橋左近剏建東文學堂示期八月二十八日招考諸生留堂肄業一年期滿然後遣送東瀛遊歴以增學識而廣見聞○八月二十四二十六兩日學憲吳大宗師考試通省優貢隨卽出榜曉諭計正貢四名首列高祺成都府人○九月初七日瘋人某甲在城内十字街口奪取屠刀將候補道徐大令之僕砍傷雖未至死然亦險矣○重慶寛仁醫院西醫賀君近患喉症由資州回渝越日卽逝世家屬擇於九月初七日葬於曾家巖求精學院之側 
[上海官場紀事]  
　　昨日署理金匱縣伊　齋明府因公來滬命駕詣道轅謁見蘇松太兵備道袁海觀觀察繼至上海縣署拜會縣主汪瑶庭大令延入花廳茗談良久而别○○江蘇候補道滬寗鐵路總辦沈期仲觀察於昨日來滬命駕赴道轅與道憲袁觀察晤商要公嗣至縣署投剌縣主汪大令以禮延入晤談移時然後握别○昨日江蘇候補府徐彦餘太守因公來滬乘輿詣縣署桂會縣主汪大令大令延入花廳清談片刻而别○户部主事汪南圃主政於前日來滬赴道縣各署拜會昨日復往辭行聞即須遄回安徽六安州珂里也 
[嚴懲劣甲]  
　　昨日本邑城廂内外保甲總巡朱森庭明府率勇稽查南巿各街道見各處垃圾尚未掃除因傳二十三鋪地甲葉瑞香至輿前叱令笞責三百板發交二十三七鋪巡防局員姚谷蓀二尹從嚴懲辦旣至局二尹復飭重責四百板赶緊押同打掃夫將各街掃除潔凈旣而明府查悉葉甲疲玩如前因函令二尹送案嚴比 
[嚴鞫兇徒]  
　　前者鄕人徐海松投捕房訴稱著名流氓徐福生陳金山借貸不遂糾同八圖流氓毛篤刓去雙目等情捕頭遣包探朱桂生先後將徐陳拿獲解奉前讞員孫建臣直剌會同英總領事署繙譯官迪比南君訊明判令永遠收禁西獄每月提出笞責五百板半年爲止共責三千板所有未獲諸兇徒仍飭包探查拿務獲昨日朱探又解曹毛毛到案讞員鄧鳴謙司馬請王松丞剌史詰訊之下徐海松供诉前情並稱伊等向小的强借洋銀二百元小的不允致被徐陳曹將兩目刓去今旣獲案叩乞究懲曹供此事小的並不與聞法界包探王佐才投案禀稱徐海松前控徐福生時並未指明曹亦在内現曹在法界宰牛所服役應請訊釋徐海松稱原禀雖未列曹毛毛之名惟伊卽八圖流氓毛篤並不誣指尚求明察剌史商之英員寶述德君飭將曹還押候提在押之徐福生陳金山質訊究辦 
[上海縣署瑣案]  
　　前日張錫藩以韓子卿霸吞店業等情扭控縣署縣主汪瑶庭大令質訊之下張供稱光緒二十五年小的與方曹林韓四人在十六鋪迤南股開辨興麫館每股出資本洋銀二百元延曹經管事務至二十七年不特資本全行耗折且欠房租及肉莊等洋銀二百餘元後由各股東公議歸小的與韓接開所欠各項小的出四成韓出六成言明於今年九月交替後韓因小的欠伊洋銀一百五十元僅拔還八十五元遂藉此霸吞兹特檢呈合同求恩公斷韓供稱張曾欠小的洋銀是以未將麫館交執求將洋銀追還卽當遵照前議大令飭將韓交人保出定於十月初五日將麫館交張經管所有以前帳目由韓自行理楚取具遵斷切結存案○鄕人楊毛囝投縣鳴寃前晚大令升堂研訊楊供稱小的係浦東人耕田爲業故父在日將地七畝絶賣與錢姓尚有二畝七分另行立契活賣與錢今小的備齊原價邀同中保向錢將活賣之田贖回被錢霸吞向論遭毆求恩騐明提究大令諭候飭差查明核奪○前日張新泉探顧掌生盜賣田地等情經大令訊明飭押候繳價在案昨又提案訊比顧供小的已囑胞弟變産料理大令飭押候傅張訊核 
[馬路工程局紀事]  
　　日前吳金生扭划船婦陳周氏至局控其吞没衣包總辦翁子文太守倩襄讞委員黃衡呇二尹研訊氏一味游移不肯承認二尹令水巡捕頭目陳向榮查明禀復昨日帶案復訊以兩造供詞各執命備函移送上海縣署請縣主汪瑶庭大令訊懲○本邑南巿馬路工程局總辦翁子文太守查悉生義碼頭外灘馬路旁近有江北客民結茅爲屋棲宿其間際兹時届初冬深恐物燥風乾易滋火患因飭地甲恊捕傳諭移往他處不准逗留並飭吏繕就告示張貼是處俾衆周知 
 
 

Page 4

 
 
 [G　　馬寳 
　　售處○一在南市鹹瓜街元昌人參號○一在英界三馬路申昌書室馬在口外山野之地偶遇靈芝異草食之遂藴結成寳久之毛脫絕食不飢無異仙品見者知其有寳取出之形如胎卵能入心肝脾肺腎五經治百藥不效之症最有神驗卽至極危極險亦只須錢許無不立愈而於治各種新舊文武顚狂痴呆猪羊諸癇中風咯血虚勞咳嗽噎膈肝氣脘痛時疫喉證急痧山嵐瘴氣及小兒急慢驚風腹膨痘毒尤有神效一服除根是誠天下第一返魂續命藥也僕得此寳物有年素不出售今因求福存心濟世遂以公之天下見者勿以尋常目之且所存無幾遲購恐亦不及也餘語詳載仿單每分實銀二元僅取血本並無折扣惟賜顧者諒之益壽主人謹啟 
　　補天大藥局簡便藥目上 
　　僞藥欺人天誅雷殛○服法功效另詳仿單○藥不效騐包可退換○開設四馬路大觀樓隔壁一百八十一號門牌 
人參三貴衞生丸每一元○普救萬病英神丸每一元○順氣化痰丸大瓶一元○立止赤白帶丸每瓶洋一元○調經種子丸每瓶一元○梅花點舌丹每匣半元老山人參再造丸每一元○婦科烏鷄白鳳丸二角半○馳名萬應錠每匣三角○兒科保赤萬應散每瓶一元○玉液金丹每瓶洋一元○自運毛燕官燕白木耳三鞭壯陽種子丸每一元○秘製蠲痛活絡丸每二角○小兒回春丹洋二角半○一筆勾離宫錠每錠洋一角○勝寳女金丹洋一元正○大山吉林人參高麗參人參三貴白鳳丸每一元○兒科八寳鎭驚丸二角半○秘製化痔仙丹洋一元○珠珀五淋白濁丸每瓶一元○惡核瘰𤻤丸洋一元正○各種藥酒膏藥諸品　� 
神效安胎得意丸每一元○三日愈癬瘡藥水洋一元○光明還睛丹每瓶一元○八寳犀黃丸每瓶二元四角○海狗腎種子丸一元正○自運眞馬寳化州陳皮婦科痛經種子丸每一元○秘製花柳搜毒丹洋二元○五鞭種子丸大瓶二元○小腸疝氣丸每瓶洋一元正○濟陰坤柔丸每瓶一元○六神丸又喉科八寳丹第一善治遺精丸每一元○千金珠黃下疳散洋七角○止痛止帶丸每瓶一元○眞正枷楠香末每瓶一元正○扶陽乾剛丸每瓶一元○丸散膏丹俱全 
　　包愈吐血永遠斷根 
久遠馳名廣東陳恒德堂秘製神效吐血藥膏○靈騐非凡○謂余不信一試便知 
吐血一症皆由身體虚弱或咳嗆而傷肺而其病原尤在憂鬱思慮過度日久不愈致成癆瘵本堂抱濟爲懷得祖傳良方不惜工本秘製此膏專治一切吐血之症以及勞傷咳嗽無論男女老少雖十年二十年老症服之立刻見功屢試屢騐重者二大盒除根輕者一大盒包愈永不復發妙在滋陰潤肺止咳化痰眞治吐血之天下第一良藥也若有虚言神明共鑒每大盒四元小盒二元先試一元亦可○假冐甚多購者認明○遠埠函購原局回件信力自給○鋪分上海英大馬路萬康醬園對門德仁里内石庫門　　治痴癲最靈方法 
　　廣東彭壽堂秘製專治痴癲陰陽醒悟丹功效說 
邪入陰爲癲邪入陽爲狂癲文狂武總名曰痴又有鷄猪馬牛羊諸癎而羊癎最多俗稱羊癲風是也癲疾欲發志意不樂精神痴呆言語不倫日夜嗜睡以邪併於陰也狂疾欲發多怒不臥兇狂喜殺目直駡詈不識親疏以邪併於陽也癎發則吐涎神昏猝倒口噤牙緊手足抽搐而醒後頓如常人是其異也要之病源總不外痰火氣驚風鬱邪七者而已向來内外諸醫均無善治之法本堂獨得陰陽醒悟丹秘方專治癲狂五癎各症百發百中方用龍涎沉香以化痰順氣安息蘇合以殺邪袪風牛黃珍珠以降火淸心人参茯神以甯神定魄麝香琥珀以通竅活血鬱金白礬以開鬱去滯復佐以專治痴癲各藥雖極貴之品不減分毫發兌以來歴愈數萬人皆稱神效不論文武痴癲狂癎患經數十年醫藥無功者但用開水化服一二粒能使癲狂大發之時立刻平復如常其患若失再每日與服此丹一丸不使間斷不過十餘天包能永遠斷根所有痴癲情形保無復發屢試屢騐確有把握深知此丹之功千靈萬妥稱爲聖藥眞不愧也每粒一元　上海山東路帶鈎橋北首彭壽堂啓 
　　泰西靈藥化學補腎生精燕窩珍珠牛髓粉有奪天地造公之功 
　　遠路託郵政局匯洋函購速而且妥或滬友代辦亦可信局切不可託以免私拆洋信與奸徒分肥將假藥寄上誤服貽害等弊至要勿忘 
中華補劑備矣衆矣然藥性之純陽者氣味霸烈其失也太剛藥性之純陰者功效緩薄其失也過柔推原其故皆因不知化學泡製之法兼無取精用宏之方欲求如本醫士所製燕窩珍珠牛髓粉之不剛不柔力大效速者非特從古未見未聞且各國莫與比倫若謂言過其實儘可立刻試騐只須略服少許狂奔數十里毫不覺喘此補氣力之明證也又行房後或食三錢腰腿毫不酸軟精神照常倍增此補腎生精之明證也故無論虚不受補之人試服數日立見髓充精滿面目光昌威重如山連服三旬身體加重廿磅西人統年常服故體質倍形强壯每歲幾銷數百萬盒之多則功效之神尚何待言南洋各埠華人餌補最信乎此以其血肉之品無尅伐之弊又與華人體氣極宜是以信從者衆善能補腎潤肺開胃健脾塡骨髓和血脉平三焦安五臟化痰止咳平肝淸心凡先天不足後天失調以致陽痿乏嗣咳血遺精步履無力形神委困一切陰虚陽虚氣虚血虚虧弱之症無不靈效如神歴經中西士子試騐鑿鑿可憑僉云補劑中首屈一指妙在全無臊氣異常適口衛生者盍請一試方信斯言不謬耳每盒一元每打十二盒十元遠近託郵局函購最妥力自給　經售處在上海四馬路北首望平街大隆燕窩公司内假冐甚多認明地址牌記爲要 
　　京都天寳齋毒门聖藥花桞無憂經騐良方愈人甚廣 
　　京都天寳齋藥局○天下馳名○靈騐第一○異人傳授珠黃八寳化毒丹○包愈男女一切楊梅結毒限日全愈永無後患 
此丸乃本齋獨得異人傳授良方重用眞正犀黃珠粉琥珀極品上藥泡製久練成丹專治男女楊梅結毒横痃下疳小便皮破腫爛一切毒門無論初起染久包可限日全愈如前醫不精服藥不愈或庸醫圖利不顧人之性命攸關獨用輕粉升藥倒提丸等當時立愈乃毒氣内閉逢春又發四肢痛酸甚至鼻塌髮秃紅班起點皆緣毒藏筋絡且必染妻絶子其害非淺餘毒未凈其患不休此實醫者未得方述患者豈望安全今本齋不惜重資修合濟世染者卽將此丸服下立刻止痛消腫去毒凡極重極危之症服藥一料立可全愈價雖略貴而效足値當能掃盡骨内一切毒氣且能生育無害屢試屢騐必發必中輕者五天全愈重者七天絶根如用倒提丸輕粉升藥雷殛火焚凡誤染此毒者雖諸醫束手危險萬分請嘗試之方知本齋藥靈方眞之功也○每料價洋十元每瓶洋二元○另有珠黃下疳散每瓶洋七角如男女下疳歷　或陽物臭爛成筋或爛去半節搽此散立見拔毒去爛生肌止痛保復原形仍可生育得子此乃第一仙丹也○立愈珠珀五淋白濁丸價洋一元○鋪分上海二馬路中市西鼎新里口石庫門内便是 
　　戒烟溥濟水的好處全在以漸見功戒去不覺實非别種戒烟可及白話 
目今戒烟藥最多其實祇要人肯戒就樣樣都是靈的何必定要用着我的溥濟水呢但是我替吸烟人想來尚有許多難處吸烟的時候何等作樂烟癮過足何等精神而且遇著無事之時旣可藉以消閑或在病痛之日更可頼以遺悶又况人生在世苦處儘他苦樂處也該尋樂忙時儘管忙閒特也應俞閒貧賤人如此富貴人更甚勞碌人如此淸閒人愈加所以吃烟人不見日少但見日多總是爲此想頭看他不破不然世上吸烟的人那個不知道要戒無奈提起戒烟就要想著吃烟的滋味有些捨他不得况且人之常情日日做慣的事一日不做就要想著去做不但吃烟卽如嫖賭及諸般有趣之事皆然但是沒有吸烟的利害所以謂之烟癮常聽得吸烟人說天下最有滋味足以使人思想無窮者莫如吃鴉片烟因爲烟癮如此利害吸烟的人如此沉迷所以雖有各項戒烟藥憑他如何靈騐亦誓不肯一时捨烟吃藥蓋吸烟人的性情大槪如此倘有人叫他吃别項戒烟藥自然無一情願惟有勸他吃戒烟溥濟水一面聽他吸烟不必勉强他戒更不要管他吸多吸少祇要他吸一頓烟隨呼一頓溥濟水吸幾錢烟也吃幾錢溥濟水日日如此不知不覺不到一月自然烟也不想吸了水也不要吃了此就是戒烟溥濟水的好處全在以漸見功使人戒去不覺你道世上尚有那一種藥可及他呢諸位吸烟的人看了此話如要買來試試請到上海美界白渡橋北首仁智里十三弄括打藥房内就有得賣譬如有一錢烟癮的人祇要買他一小瓶不過費洋錢一元就可將烟癮戒去了 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[警學試]  
　　京師友人來信云警務學堂所招高等中等各學生於上月十八十九兩日試以大清律例題數道高　學生題一　站馬夫遞送公交皆現定時刻若稽遲三刻者何罪二凡人無子應於本族中由近及遠擇賢愛而繼之若乞養戚友之子以爲子者有無罪名三附近海疆地多鹽碱貧民挖煎私賣已干例禁往往竟有販私而携帶軍器者應科何罪中等學生題一凡巡捕官兵捕獲盜賊將贓物拘留不解官者有無罪名二凡同謀共毆人因而致死者宜以何傷爲重三設巡捕追捕罪人罪人持仗拒捕其捕者格殺之有無罪名 
[政重催科]  
　　杭州訪事人云浙江藩憲翁筱山方伯以本年各屬地丁銀完納者不甚踴躍而京師待餉孔亟行文敦促至再至三因　委各員分赴各州縣催解計杭州府屬仁和錢塘海寗富陽委汪大令心源餘杭臨安於濳新城昌化委白大令曾蔭嘉興府屬嘉興秀水嘉　海鹽委汪大令昌熙平湖桐鄕委左大令元鼎湖州府屬烏程歸安長興德清委張大令子謙武康安吉孝豐委陳大令海仁寗波府屬　　慈谿奉化委周太令世颺定海鎮海象山委張大令楚庚紹興府屬山隂會稽蕭山諸曁委石大令方洛餘姚上虞新昌嵊縣委陳大令汝霖台州府　臨海黃巖太平委韋大令甫寗海天台仙居委黃司馬源普金華府屬金華蘭谿東陽義烏委胡大令遠芬永康武義浦江湯溪委吳司馬世欽嚴州府屬建德湻安遂安委胡大令湘春壽昌桐廬分水委鄧大令履中濕州府闔屬委葉别駕佩萱衢州府闔屬委金大令遵祖已俱於九月二十八日禀辭就道矣 
[皖省官場紀事]  
　　安慶訪事人云安徽蒙城縣一缺向稱瘠苦自本年閏五月謝明府士彤因案開缺後所遺篆務上憲酌委彭大令名保署理彭大令托病不行迨改委王大令貽善亦以病爲辭厥後委周大令鳳梧乃勉强捧檄而往○署頴州府知府黃太守國　因病出缺藩憲聯方伯札委候補知府許太守晉析前往署理○署阜陽縣知縣閻季生大令期滿交卸後於九月二十四日回省隨詣各憲轅禀到○新選繁昌縣知縣沈大令祖煌經藩憲聯方伯飭赴新任○懷甯縣鄭大令以天久不雨兩次禁屠虔禱卒未能上格天心乃於九月二十五日重申禁令親詣龍神廟府城隍廟拈香行禮 
[京口官場紀事]  
　　鎭江訪事人云常鎭通海道兼鎮江關監督郭月樓觀察以邇屆冬令宵小繁多爰於九月二十九日之夜親自策　隨帶小隊二十四名荷戈執戟出西門過大街至洋馬路及各國敎堂等處巡察一周然後詣小營盤會哨至天色黎明始回署○九月卜旬某日護理江甯將軍正任江寗副都統奎仲元留守由省來鎮校閱京口駐防操演事畢後於月之初一日溯江而上遄回省垣瀕行在城文武各官成詣江干恭送○總理兩江營務處夏藝純觀察奉兩江總督兼南洋通商大臣魏午莊制軍之命捧檄抵鎮閱視各防營操演兼察看象山東馬頭各砲臺隨於上月二十九日渡江赴揚州校閱武衛全軍技勇 
[南巿騐棉局案]  
　　前晚南巿驗棉局委員何吉生明府在萬裕碼頭查見鄕人張秋生張金濤魏關生夤夜販售攙水棉花因卽拘拿至局昨午升座研訊判令將魏笞責五十板二張枷號一禮拜以昭炯戒 
[英美租界公堂瑣案]  
　　前者鄕人徐海松控徐福生等借洋不遂刓去雙目各情經前讞員孫建臣直剌訊明笞責收禁西獄十年兹川沙廳境公豫典被盜刼去多贓經捕緝獲正盜某甲訊知福生帮同行刼廳尊陳垣士司馬因卽詳請蘇松太兵備道袁海觀觀察札飭讞員鄧鳴誠司馬與英總領事署繙譯迪比南君一再熟商將福生由獄提出派役恊同上海縣捕轉解川沙歸案質訊○楊金標先後竊取裕泰寶泰和二洋行茶葉白絲顔料等物分售與丹徒江隂二縣某某各鋪由包探趙銀河獲犯禀由讞員鄧司馬備文赴丹徒江隂兩縣移弔原贓昨已弔到白絲十二捆及顔料茶葉等物并將銷贓之李二窩贓之張李氏連楊送案請究襄讞委員王松丞剌史判將楊笞責五百板收禁西獄一年期滿之後遞解回籍李笞責三百板發押捕房三月氏責手心二百下弔到之贜分别給失主具領○偷兒張福林掩入阮金湘家行竊對時表一枚報由包探徐阿華弔到原贜送請究辦剌史判笞責三百板○掮客居晉卿積欠瑞典商人亨逹爾洋銀五十餘元控奉直剌簽差提案剌史以原告未到飭押候交妥人保去聽候訂期會訊 
[法租界公堂瑣案]  
　　長江積竊王介堂紏同黨類劉子清李福齋陳阿東濳入江天輪船行竊林載卿所携竹籃及追獲竟敢持刃行兇戳傷林指因卽扭送捕房昨日捕頭送案請辦讞員魏蒓塢大令著將王枷號一月責五百板發改過局禁押半年年劉陳各責四百板責一百板贓給林具領○漕河涇人沈祥州向放生局租得耕牛一頭被匪徒陳子祥竊去賣與許福記牛行得洋銀十元昨被包探查獲傳同沈及放生局司事衛子高解案請訊大令判責陳五百板許罰洋銀十元牛給沈具領○招商局金利源棧印度巡丁頭目禀稱陳阿榮徐阿華時在碼頭賭博是以送案請懲大令判枷號三日發碼頭示衆○陳玉山訴稱王德培攫取小孩臂釧當塲追獲送入捕房今已送案請卽訊懲大令判責四百板贜給陳具領○幼童王阿六浦東横沔人馬阿喜河南某邑人均被匪徒誘出輾轉售與閩人倪俊卿附某輪船帶往汕頭臨行被包探查獲解奉大令訊供牽涉經售之阮長清沙平甫昨將二童發普育堂留養倪交阮保出沙交某甲保出聽候查明核斷○竊犯王少堂張阿生孫阿榮吳克明陳子山經包探解案大令訊供因飭押改過所二月昨已期滿局員某君飭人送回公廨大令略訊口供卽行斥釋 
[美租界捕房紀事]  
　　前晚有一西人醉後闖入蜜勒路五百十七號門牌某番菜館將器物任情擊毁不少館主喚合二百六十三號巡街捕拘入捕房捕頭令押送該管領事署禀請訊辦○昨日長江竊賊王阿三掩入元和輪船行竊某客所携布被等物携之登岸適爲一百三十號巡街捕所見連贓帶入捕房捕頭令押候轉解公堂禀請讞員鄧鳴謙司馬懲辦○昨晨東洋車夫袁同生曳車至吳淞路五百零二號巡街捕見車已破損意欲曳入捕房袁賄以小銀錢五枚捕不受將袁拘住連車帶入捕房捕頭令押候解送公堂禀請懲辦○前晚有某國兵輪船水手飲酒過醉在百老匯路手舞足蹈滋擾不堪一百二十九號巡街印捕見之恐肇禍端設法拘住解入捕房捕房令押至酒醒時釋出 
[省官報]  
　　九月二十九日藩轅牌示照得吳縣知縣林丙修修墓遺缺查有上海縣知縣汪懋琨堪以調補又琥進縣知縣施沛霖病故遺缺查有卽用知縣芳鎭又　湖縣知縣翁延年叅革遺缺查有軍功候補知縣張鎔萬又丹徒縣知縣張德迪撤回遺缺查有現署丹陽縣候補知縣楊紹時又丹陽縣知縣劉炳青撤回遺缺查有現署金壇縣卽用知縣翁有成堪以請補同知梁孝熊請假赴甯見制憲吳縣李禀知下鄕勘案學院文巡捕章寶琳由杭州迎接新學憲回三十日花翎二品頂戴江蘇候補道梅光遠江西人由京來首府許禀謝奉委海運省屇總辦差知府陸桂星禀知赴滬接收英國運到第三批機噐知縣伊立勲由吳淞江釐局來禀謝委署金匱縣事司徒壎禀謝赴甯見制憲縣丞李宗顥禀謝奉委兼辦房捐收支差巡檢王光祖禀知由江都公幹回十月初一日前蘇糧道羅辭行赴上海就醫候補道陳遹聲通知今日到警察局督辦差並銷會辦善　局差總捕黃禀謝奉委海運省局會辦差長洲縣蘇元和縣金均禀謝奉委海運省局帮辦差吳縣李禀知下鄕勘案回卽日赴馬路相騐新任柘林通判李桂榮禀辭赴任署沛縣芳鎭禀辭普謝牌示請補武進縣缺委署金匱縣伊立勲禀辭回吳淞江釐局知州應祖錫禀知管解京木差竣回省並蒙工部奏送引見奉旨歸特旨班儘先卽補知縣吳邦彦禀辭赴甯見制憲黃勷由京引見回省按經廳劉禀謝委充海運省局差遣委員府經歴程楚雄禀謝奉飭運河工程尤爲出力蒙給予儘先拔委署事一次巡檢陳其瑞交卸署川少廳司獄任事回省林之豫禀謝奉飭留蘇差委 
 
 
 

Page 10

 
 
   
 
