# 1893 - 270 - 4907346

 

Page 1

 
 
[珍物助賑] [  申報館恊賑所謹啓]  
　　本館恊賑所承遠近善士擲下珍物囑爲變價以充賑欵今將各物臚列於下文徵明山水人物册頁五十元草虫花卉册頁二十元伽楠杳朝珠佛頭記念全五十元花翎三元藍翎二元古銅大香爐二十元米南宫手卷高澹游山水一幅朱漁珊帖一部董其昌帖一部木板四庫全書總目一部計一百二十本戴醇士西溪松蔭圖手卷一軸珍珠扎寳挖耳一支翠玉鐲一雙合計洋八元羅將希世之珍與火齊木難而鬥異藉作拯災之舉俾困鱗嗷雁以同蘇常亦諸君子所踴躍歡欣解囊不吝者乎如蒙購取請移玉本館帳房爲盼 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華論斷精詳折衷至當洵乎昭在之鴻寳醫林之大成也兹由煥文書局主人倩本局用活字排印刻已告成墨並佳裝潢益美計分釘二十四本碼洋四元如祇買外科書則收洋八角寄語杏林老宿橋升名賢有欲得盧扁眞傳者請　上洋申報飽二馬路東首煥文書局鴻寳齋千緬堂古香閣文賢閣文玉山房外埠則山東膠州成文堂福州益記書局購取可也 
[論京中查抄寺院事]  
　　俗語有云在京和尚出京官蓋言和尚之在京也頗極尊嚴與外省官憲之絢赫無以異由是言之和尚之在京固不啻如班生之登仙今而後莫子毒也已顧京中和尚雖爲尊嚴要亦京中和尚實多清靜焚修不敢有絲毫妄爲以故　輦轂之下可以容其卓錫此非朝廷之崇事佛教無非兼容并包之意卽此足以徵如天之大度焉而彼和尚也者熟聞此等俗語遂以爲和尚之在京不妨龐然自大任意横行竟有不顧忌憚任情妄作者而孰知天威之不可測也京友函述謂宣武門内安福胡同東首關帝廟於上月十七日忽有步軍統領衙門弁兵三十餘人蜂擁入内口稱奉有正堂包封拘拿寺僧法器時住持僧常喜適出外未回遂將看廟之張大及一切法器一併抄拿解赴右翼訊供勢甚洶洶人皆莫悉所以有好事者探問顚未謂皇上日前在南海寳月樓小憇從夢中驚醒聞有鑼鼓聲五虎棍調點雜以木魚鐘磬之音天威赫怒謂無論僧俗均係不法之徒當飭潛往查明次晨召見福大金吾諭以嚴拿懲治並諭如有各項玩藝在街巷敲鑼擊鼓行香走會者一併拿懲以靖地方大金吾面奉諭旨後卽標包封飭翼查抄又聞有　弁兵奉到包封將甘石橋醬房胡同廟中法器及看廟者一人抄拿到翼寺僧亦在逃未獲若三日内仍未緝獲該二寺住持當先將看廟二人解送提署訊究云云然則在京和尚又豈可任性妄行乎夫天威之所以赫怒者惡其聲也非惡具人也而所以致此聲者則人故必諭大金吾并與法器一律拘獲誠以地近宫禁宜如何格外謹嚴清肅而乃全無顧忌率意妄行至驚内廷之清夢則實有如聖諭所云無論僧俗均係不法之徒諭令嚴密查拿懲辦誰曰不宜然而天威之赫怒者惡其人仍是惡其聲也而茯實則其聲猶不足惡其人乃眞足惡在京和尚凡見外省官員之到京者或係督撫或係藩臬海關道等官以及府州縣之入京而向有富厚聲名者則打秋風請結納脅肩謟笑極意逢迎若無甚名望者卽不之理有時相見亦垂眉閉目若不見也者睫毛戴寸許旎旎然下覆一若入定之老僧也有與之作禮則舉一手作合掌狀口中喃喃似誦阿彌陀佛四字也者觀其形狀眞所謂上可與君王敵體而下不可與乞丐同行此猶曰勢利之見僧家之習俗使然無足異也而禪房深邃曲徑通幽其中藏垢納污作奸犯科之事每多在寺院中各處寺院莫不皆然而都中則爲尤甚何則京中寺院最多亦最大僧人又素稱尊嚴遂以爲惟所欲爲不復顧忌且大家子弟多有詰交僧人者往來餽送如戚屬出入亦不甚避忌甚至有僧只拜門下稱乾親者亦有將子弟寄名於僧人者并有婦女輩亦認僧人爲師父爲乾爺種種花樣不一而足正不知其何所取於僧人而甘心供奉若此非必　一與僧人往來卽有曖昧之事也然常與僧人往來卽難保無曖昧之事卽彼僧人亦非盡爲不法之徒而人數旣多卽良莠不齊難保其中必無不法之徒卽如上海租界地方本無寺院其各處之爯爲寺院者不過租賃數椽屋　墻頭使成黄色供偶像數尊於其中朝夕木魚鐘磬厥聲相應而招攬居户店家功德而藉取其利名之曰佛店而住持其中者猶岸然以和樣示人其實則上海之佛店無一不藏垢納污而初無人焉作赫然之震怒爲　鸇之敺逐有則以官憲之耳目有所不及捕房之探訪有所不到故也京中寺院雖或不至若上海之污濁然眞正清凈道塲亦未必十中二三觀於該二寺地近宫掖而罔識忌憚以至觸犯天威則其不法爲何如推類而觀之京中寺僧安知不皆若此二寺者且此等不法之事安知不更甚於此二寺也拘拿懲辦誰曰不宜雖然佛法無邊神通畢竟廣大以步署弁兵之密奉包封查拿寺院而兩院住持僧人一無所獲則其手叚亦不可謂不高矣此其所以爲在京之和尚歟 
[京都雜組]  
　　京城通行之錢向分二種一爲大錢一爲原串錢其中攙雜沙壳大半故每銀一兩换原串錢須較大錢多换一吊現經當道嚴禁小錢一時雷厲風行錢歸一律○譯署秉政爲張樵野洪文卿兩侍郎每簡一星使凡叅贊隨員學生半由兩侍郎推薦英法星使瓜代在卽故日内求者紛紛應接不暇○恭辦萬壽慶典司員以内務府工部爲最多工部現已派定六十人刑部十六人户部八人聞各部尚須陸續添派惟工部則勢必再派六七十人尚嫌不足因明年各處彩棚皆須工部司員日夜輪流照管也○夏間天氣炎熱各部堂官司官俱於八九點鐘到署辦公十一點鐘後散衙謂之早衙門現在天氣漸凉户工兩部俱於八月初一日改期晚衙其餘各部則俱於十六日改晚衙晚衙係十一點鐘到署二三點鐘散衙○今年係舉行京察之年故現在各署司員之上衙門者比平時漸漸勤謹軍　處供事皆在新方略館當差九月方略館例開保案除軍機章京皆可得保供事大半有議叙小半有保舉 
[順天應試實數]  
　　本年癸已恩科順天鄉試據京兆者吏言此科應試人數較遜於上三屆之數按京兆署禮房投納試卷底册綜計順直所屬十一府六直隸州曁奉天錦州昌圖各府廳及吉林黑龍江各屬並八旗滿蒙漢包衣屯居以及南皿北皿中皿實應本年順天鄉試貢監諸生已投納三塲試卷者一萬四千六百九十一人姑將此數錄登以供衆覽 
[北塲彚述]  
　　頭塲西文塲某號某生進塲後卽失去時辰表一只爲號軍所竊遂禀諸號官重責四十板始而不認繼因號官將回堂枷號乃允塲後賠銀號官飭其覓保厥後不知倩何人作保○遵化生員宼書雲接卷時某侍御 
 
 

Page 2

 
 
以卷票三代與卷面不符令其口背三代竟不能背知爲代接卷者遂將卷子扣留後本人自來接卷背明三代履歴方令將卷票上三代改正發給卷子卽此一端可見今屆之認眞整頓○有四川某生約二十餘歲頭塲患急病死在號中并有某號號軍亦於初十日死在塲中二塲點名時有某生帶病入塲竟爲人擠死○頭塲東文塲某號譁傳有鬼據云有一丈餘長有十餘人見之鄰號中人亦見其上半身者○頭塲有民號某生混至某官號中盖爲官號某生代搶被號軍禀號官轉禀監臨遂將官民兩生卷一齊扣住於放牌時逐出尚係從寛發落也○頭塲藍榜共一百七十餘名○有某房官患病沈重於頭塲放牌時出闈○此次南血共一千二百餘人 
[預備度支]  
　　工部凡有工程開支數在千兩以内者向不奏請○欽派查估承修惟據報修咨文按照册報做法錢糧銷算核符卽由節愼庫照章支銀由本處自行修理庫中每歲奏請由户部提取備用銀五萬兩專備各項零星工程需用每屆年終部臣彚總入奏此一成不易之章也本年夏秋間在京各衙門紛紛報修庫存備用銀兩支放殆盡尚有應行支發之欵迭催請放嗣經大司空援案奏請添撥此項銀二萬兩以濟要需等因奉　旨著照所請欽此遂卽由工部備文知照户部矣 
[都門盜案]  
　　宣武門内北閙巿口北小口袋胡同路北居住連大家内於初六夜魚更二躍連某　口尚在坐談輒見賊匪二十餘人以顔色塗抺猙獰惡狀手持洋槍砍刀劈碎街門闖然入室連大乘間欲逃出室卽有一匪舉刀嚇回而洋槍連燃作響連某夫婦及具甥女早已蝟伏室中銀物任其搜掠携贓竄逸匪去檢查掠去現銀三百四十餘兩衣服二十餘件計共失去約在五百金之數赶卽報明本管地方官次日勘騐明伙實迹許其赶緊跴緝贓賊務獲然鴻飛渺渺不知能否弋獲也 
[晉餉抵京]  
　　山西巡撫委令候補知縣周中佐管解奉撥地丁京餉銀八萬兩分裝木鞘遞解來京已於初七日午刻以驢䭾載進正陽門以抵部署卸䭾後卽由原解丁役赴當月司挂號訖遂卽雇夫分將銀鞘扛入後庫院中堆存鎖繫原解丁役在彼駐守以俟銀庫示期騐收云 
[不准給資]  
　　同文館肄業生滿三年則例可請假回籍一次川資由總理衙門給發每名五十兩後因諸生有未及三年卽行請假者川資遂由自備十六年冬間上海廣方言館咨送同文館諸生則皆恪遵公令現在已滿三年皆擬照例請假爰禀請提調可否仍照舊章給發川資銀兩聞提調已經據情轉禀堂官初八日奉堂諭諸生祗准告假三月至請給川資銀兩之處不准 
[江南三塲閑話]  
　　頭二塲號軍勒索考生之事不一而足紀不勝紀蓋緣號軍將本求利有所藉口有常州府金匱縣考生具禀陳控謂號官縱容家丁勒索號軍號軍因此關門勒索考生不遂所慾不令出號内提調穆少岳觀察大張曉諭如有犯此如該生所禀情事從重究辦决不少貸○松江府南匯生五篇經文正草謄竣收拾器具出號繳卷祗剩青蚨數十文謂號軍茶夫曰我雖是窮措大視兩堵物如鴻毛從不各惜實因怱怱進塲忘於携帶祗剩區區之數與爾二人三塲進來再爲補益　夫唯唯而號軍冷語曰萬一先生不能進塲我二人豈不大失所望南匯生勃然大怒謂爾如此出口傷人我禀諸官看爾如何號軍亦怒目不肯相下將號板一拍一盒墨汁全翻於卷上滿幅淋漓一字莫辨南匯生將該號軍扭至至公堂穆觀察立卽升座判以重責二百板枷號監試志觀察將情禀明監臨而奎大中丞衡情核理咎在號軍故格外體恤換給一卷速令補謄南匯生頌中丞之德不置○作門外漢者頭塲二十餘人二塲三十餘人而三塲祗有二人此二人非如前人之贛　司閽者成全由竇蛇行而入巧則巧矣號戮未蓋仍登紫榜惜哉○二塲後東牌樓紙紥店内寓鹽城考生一人急病身故利涉橋頭寓崇明考生一人寓東關頭南匯考生一人亦因病而亡 
[謀通關節續述]  
　　浙江鄉試謀通關節被獲一案前已有聞兹聞關節則用仁宗茂育四字而省垣已飭差廿八擋東渡至紹郡周姓家將周姓之妻某氏拿獲解省聞俟撫憲出闈後審問也 
[近水樓臺]  
　　浙江鄉試首塲題目先一日喧傳塲外由來已久本科初八日點名時有人傳說首題係見善如不及一節至初九日午前復傳首題五個其一與塲中合符其四者蓋故作疑陣以亂人聽聞耳飛卷之不能免可想而知也聞飛卷中登藍榜者亦有二十餘人云 
[䇿價從廉]  
　　浙江鄉試第三塲䇿往往由塲外查對明白遞入塲中筆資費用約需百元之譜其弊風傳已久本科竟有由内而出者係某廉官出賣一應在内只需五十金故士子鳩集同道照數匀派人愈多則價愈廉聞風而來者無不樂從也不料十五日午後傳遞時被看守内龍門者獲住至三鼓纔得送到號舍噫功令森嚴未必有此事也而訪事人鑿鑿言之如此姑就風聞者而錄之 
[捐賑蒙恩]  
　　李爵相奏粤海關監督聨捷因順直被災捐銀二萬兩請破格優奬已奉硃批聨捷著交軍機處存記遇有副都統缺出儘先題奏○十二日午後大雷雨闈中幾致積水幸而雨卽止水旋退然有未經修理之各號已大受屋漏之苦 
[棘闈談助]  
　　浙江鄉試第三塲䇿題五道第一問經學第二問史學第三問六書第四問漢官制功侯表第五問詩學是日黎明始給題紙凈塲則在十七日東方將明先於十五日傍晚放頭牌旣放後隨繳隨出三更復將頭二門封鎖次日卯初開門士子十五出塲不過三四千人云○受卷所貼例從嚴登藍榜者首塲二百四十餘人因添註塗改錯悞者居多二塲一百餘人○闈中各號舍門燈上屆辛卯科改作斗式避風玻璃燈編列字號考後歸管貢院委員收藏及期再懸兩邊照耀明如白晝而且可以避火燭非若竹絲燈遇火卽灼也本科十六日清晨號燈不脛而走靡有孑遺初疑辦考者預爲收拾午後聞巡綽官向各號軍查問乃知係考生携帶出塲也○科塲作弊防不勝防傳遞又字均由巡綽官跟丁送往而頭號監軍亦分其肥自四元起價至十餘元止塲外飛卷則由供給所而來然交與考生非過跟丁之手不可流字號某生　人搶代由某號傳來一應費用出鷹餅十三枚張字號某生聞傳遞費一百元大約由塲外飛來不然價何若是之昻乎三塲風聲徧傳號舍監軍聞而垂涎竟有向考生謀傳遞者旁一人嘆曰傳遞何事竟可直言不諱乎及晚監軍向嘆者附耳低語曰文章非監軍所能傳遞諒非相公所知上科卽有人告我觀人之法如法而行上科得洋二元本科首塲得五元半問其如何觀法答曰說破則人人能看亦不值錢所患者不留心耳人有兩種一種衣服京式或洋式考具精美考食旣多且滿略帶三四部洋版書籍一進號舍並不鋪設帳幔怱忙而去久之始來默坐號中與左右隣號不過問姓道名而已竟有默不一言者此乃倩代做者也一種布衣粗食僅能飽暖而已考具舊破所帶書籍盡是坊家木版進號舍怱忙而去瞬息卽回亦不甚言語此乃爲人作嫁者也大略如是其中細微有不能以言宣者總之逐事留心爲第一要著卽有看錯十得六七矣相公不信請問老於監軍者未有不知也彼監軍者描摩可謂盡致矣○第二塲出糞夫某甲由塲外飛遞入塲至號門問監軍第幾號相公在否當時巡綽官在旁詢以何事甲無辭以對搜其身得經藝五篇立卽禀提調王觀察轉飭仁錢兩縣枷號貢院東橋脚下一月責放云 
[預章紀事]  
　　江撫德曉峰中丞晉京陛見迭經綴列前報昨接電音知中丞於月之初四日由京首途榮回原任護撫方佑民中丞卽於是日派文武巡捕二名材官十二名親兵二十名馳往上海伺候士民聞知無不雀躍遙望德星之再臨盖中丞自縣而府在江十餘年惠政甚多迨升道員離江不十稔卽開府來江又閱十年於兹矣政治寛和福德隆重地方無大災荒兵禍都人士依之如慈父母是以雲霓之望如是其殷也○學憲盛宗師待士甚寛防弊甚嚴前已列報其俊秀貢監覆試騐照時有未錄遺者匍匐案下禀請續取宗師諭已懸牌曉示未取者卽行 
 
 

Page 3

 
 
回籍毋庸觀望以免招搖撞騙今日何得逗遛立刻將禀給還在不知者謂本屆人數甚少交卷不及萬五千名號舍尚有空間卽續取千名亦無難容之患何以嚴待俊秀至此在知之者謂近世撞木鐘伎倆愈變愈奇一經續取則捕風捉影無所不至未免聲名有礙不得不寛於初取嚴拒續取以防弊竇○近年捐例迭開貢監應試者亦多减成執照甚有僞照冐考者盛宗師騐照之日悉心查核凡減成者飭卽補父隨到隨騐毫無留難僞冐者扣除錄遺原照擲還不事苛求人皆頌其寛嚴得體○前報列江西簾官三十二員兹悉護撫方佑民中丞再三斟酌准將李華棻陳鶴春兆祺三名撤銷改調新選德興縣陳祥燕補用縣何敬釗通判王葆鋆三名其臨川縣劉瑞礽等二十九員名仍照原調充 
[蘇臺近事]  
　　正任蘇州府總捕同知惠太守榮業已奉旨開缺以知府候補所遺員缺前經上憲遴委魏司馬署理兹於八月十五日藩憲牌示以截取同知劉司馬錫庚請補云○蘇州潘紳家輿夫某甲於十四日下午偕妻某氏同至閶門搖會得釆而歸行經王天井巷突有流氓數人一擁而上將甲夫婦拉住大喝曰爾何人斯敢於青天白日誘拐年輕婦女耶不問情由竟七手八脚將甲亂毆乘勢攫取氏懷中洋五元併手上金約指一枚一哄而散甲與氏大聲呼救當經旁人代抱不平竭力追赶内有乙内二流氓足力不濟當被獲住甲卽禀知主人立飭片送中路總巡局請辦王明府提訊之下判將二流氓名青八白板荷以巨枷發犯事地方示衆限一個月責放○蘇垣每有無賴之徒三五成羣游行街巿見有年輕婦女踽踽獨行者必尾隨其後品足評頭百般調笑漸至聚集多人圍住乘勢攫取首師扯衣拉褲無所不爲若輩謂之打圈子此等惡習殊堪痛恨中秋夜月明如畫晚餐旣畢咸往元妙觀步月紅男緑女絡繹如梭天庫前陳姓女郎年僅二八貌若天人偕鄰右某姓女蓮步姗姗相携步月行至吳趨坊突有無賴多人蜂擁而至將二女郎困在垓心頭上　盡被攫去甚致上下衣俱被扯落二女極聲呌喊旁觀雖抱不平而若輩人衆不敢喝阻幸經人密報巡防局飭勇拘拿若輩見局勇至始各釋手若鳥獸散旋經人將二女送歸現聞局員飭該處地甲訪查諸流氓名姓務獲究辦但不知能否獲案也 
[大會先聲]  
　　蕪湖城隍會除每年五月朔略備儀仗舁神至金馬門駐紥一月外定以每十年舉行大會一次其會合蕪地三百六行各出鹵簿又按鋪户輸捐務使竭盡脂膏以供神之遊冶其旌旆　葆臺閣鞦韆及凡各外埠會時所有奇技淫巧無不羅而致之聞十餘年前曾舉行一次縻費金錢不下萬緡迄今逾限已久又值豐年迭慶物阜民康謂神之歆饗何能久曠且今秋時疫繁興百計禳解無靈出會之舉益不可緩於是十方首事集議舉會務在必行兹先遍張城隍陰示斺飭合境四民凡有完願許神之物及各業公捐儀仗務各於九月間一律彚齊報名登册俾首事可以通盤籌畫擇期舉行按此舉固屬衆志易成非一二人所能勸止然蕪地本聲名文物之邦名賢碩彦代不乏人或有高明特逹者起而不動聲色臨時略减縻費待會竣而以其欵移助順直賑捐一則可以上分宵旰視民如傷之深意一則又爲閭里西民陰種福田而始終又不拂民情實爲一舉而數善備想此邦賢士大夫當早有計及者矣 
[穗垣雜組]  
　　粤省賭博名目繁多而花會一項尤爲婦孺之害迭經大憲禁止無如日久玩生故態復萌前日由營勇緝獲賭匪何大牛並攬收犯婦陳李氏均有圖票爲據當卽解交縣署審辦想爲民父母者當不惜盡法嚴懲也○前日有冠紅頂者乘輿過油欄門直街輿夫縱步如飛適有某甲貿貿然來避讓不及致被撞倒頭額已破鮮血淋漓見者代抱不平遂執輿夫理論後經人調處補回藥資若干始得了事按城廂内外街道狹隘冠蓋縱横輿夫每倚主人之勢横衝直撞目中無人然衆怒難犯豈豪勢所能凌壓耶○潮人某甲其父開設烟絲店主理頗佳甲承父業衣食無憂惟素喜狎邪遊與穀埠某校書有嚙臂盟旋復爲之脫籍以金屋藏之而店中生理則大不如前資本漸漸告竭甲遂回籍措資爲添本之計臨行時諄囑校書善守閨門詎校書野性難馴時有外遇俟甲去後竟乘間隨惡少席捲而逃比甲回來入宫不見人財兩空不禁懊惱欲絶云 
[逆偷重案]  
　　京城王廣福斜街某姓家有一老嫗於前月患痧症其子某甲爲延醫生調治至晚而老嫗死甲遂以庸醫殺人控諸兵馬司豈知一經檢騐實由服毒而死推鞫情由乃係甲婦所置之毒事關逆倫重案遂將甲夫婦送交刑部 
[中丞赴宴]  
　　江西巡撫德曉峯中丞由津來滬迭紀報章昨日午後關道憲聶觀察提右營廖叅戎松海防劉司馬上海縣黄大令及印委各員假老閘北首徐氏花園肆筵設席恭請中丞飮讌一時簪裾薈萃水陸紛陳盡歡而散 
[廉捕赴蘇]  
　　本縣捕廳陸廉捕現奉上憲調省騐看已紀前報兹悉陸廉捕交卸後部署行裝已於前晚乘舟赴省矣 
[爭攤送捕]  
　　英界石路一帶每日傍晚七點鐘起至十點鐘止擺設各攤星羅櫛比然其中各分地叚不得紊亂前晚有某甲因擺水菓攤忽有某乙爭奪甲不允於是兩相爭論初則角口繼則角手互扭不釋旋由巡街捕將兩造拘入捕房聽候解訊 
[自刎遇救]  
　　本邑人唐阿三携妻黄氏賃居美界蓬萊路開設荳腐店與北河南路開馬車行之周阿金爲莫逆交去歲周因有急需冋唐妻黄氏借首飾質洋迄今未還前日氏向索取互相口角旁人遂中以蜚語氏忿無可洩頓萌短見奔至樓上將門禁閉取并州快剪冋喉間直剌血流如注濺於樓下唐知有異破扉直入見氏倒臥血泊中駭極大呼店夥聞聲而上設法施救一面延傷科醫治幸未傷及食管尚無大碍斯時人聲鼎沸咸謂起釁者周也衆鄰恐有不測將周扭入美捕房嗣爲唐所聞至捕房將周保釋和好如初 
[冰人說謊]  
　　蘇人某甲在英租界二馬路開野鷄妓院邇來稍有積蓄飽暖思淫欲娶法大馬路西寳興里某乙女爲小星央丙丁二人至乙家說合居然首肯以百金爲聘初不知乘龍快婿飮糟亦醉者也定於前日迎娶屆時乙宅賀客盈門大張筵席至日墮崦嵫不見彩輿來迓心知有異急倩人至甲處偵之不見動靜詢諸隣右皆云被長舌者將好因緣拆散矣偵者回告乙怒不可遏糾合多人欲將甲曳出擊碎其龜殼而後甘心嗣經人調處將丙丁二媒人尋獲冋之理論以丙丁赶此不祥事罰令演戲三檯以洩其忿未得柯金先輸罰欵喜作媒人者可以爲鑒 
[再接再厲]  
　　滬南晋大鷄鴨行夥蔣九皋與鷄販陳銀根口角爭毆後爲卜永貴勸散蔣以卜勸解之時有意袒陳心有不甘又將卜毆打卜寡不敵衆略受損傷此前日事也昨晨卜永貴紏合十餘人與蔣饒舌蔣自知理屈情願向卜賠禮并請居間人至恒裕酒店領略糟邱滋味直至爛醉如泥始往協和　飯店以謀果腹適有小船帮中甲乙等七八人據案大啖將等恃麴生之勢竟揮令讓路甲乙等不肯一言不合各奮老拳甲乙等力有不逮致被打傷二人是時人聲大譁爲十六鋪巡防局委員李蘭史二尹所聞立飭勇丁往拘蔣等見局勇至爭先逃遁有同去之行夥名癩痢者瞠乎在後致被捉將官裏去甲乙等各自投案請騐傷痕并求懲辦癩痢稱醉後糊塗並非有意行兇二尹以此案動輙與人爭毆不可不有以懲之而小船帮亦非善類判將癩痢笞責二百板令具改過切結存案備查甲乙二人飭令自行醫治 
[轎役貪婪]  
　　衙門差轎皆有定例行口亦不敢多索昨有廿三七鋪巡防局委員戴二尹欲送客至滬北卽至行口喚差轎一乘令轎夫來局領取工食豈知轎夫張錦生朱海全送客時向客家索取轎錢六百回時又至局中領取轎飯錢二百八十文事爲戴二尹所知立命勇丁至行口將張王二人提案各責四十下以示懲儆 
[充地保]  
　　本邑虹口廿五保三圖地保向由石茂卿承充嗣因年期已屆於本月初七日赴縣署退卯黄大令准之遂挑選曹福　接 
 
 

Page 4

 
 
充是役 
[捕頭捉賭]  
　　滬上賭風素熾以虹口一帶爲尤甚邇有著名賭棍曰頭老亮瞿桂寳之子慶成慶祥及顧雙喜等在虹口　家浜地方開塲聚賭名曰老臺凡有劉盤龍之癖者莫不趨之若鶩事聞於美捕房黎捕頭密諭落班印捕三十餘名於前晚不動聲色悄然而往在賭臺左近狙伏以伺約以吹呌爲號印捕受計而行至兩點鐘時賭臺中正在興高釆烈捕頭並不帶同中西抱探遽由德律風傳語楊樹浦捕房該處捕頭彚而生聞信馳至與黎捕頭直人賭穴一聲號呌伏捕齊出四面拘拿如臨大敵各賭徒措手不及拘獲曰頭老亮等四十四人解至捕房管押以俟解案請究並派印捕多名至賭塲中將賭具看管至昨晨始雇車載人捕房 
[訪尋家屬]  
　　本邑徐家匯鎭人某甲素業農前日傍晚時自外歸家行至該鎭相近見途中有一小孩啼哭不休似係失路者甲恐孩被拐匪所誘當卽領至圖董某乙家述明原委乙允爲收留至昨晨向孩詢問家居何處孩稱在新署前小菜塲地方餘語含糊乙卽命家人來滬查訪想不難骨肉團圓也 
[欠銀被獲]  
　　有蕭墨林者不知何許人貫居小東門外源太客棧中開設信記報關行積欠英商信義洋行貨銀九千二百兩屢索不還意圖逃遁被該行東得悉遂投法捕房控訴捕頭恐蕭聞信逃遁立飭包探郁庭湘帶同通班探夥在英法美三租界各碼頭守候杳無所見昨　六點鐘時由該包探在源太客棧拘獲搜檢之下已無長物遂解入大自鳴鐘捕房經克捕頭盤問據供曾在英公廨訊問一堂捕頭著押候送英公廨訊追 
[索還聘禮]  
　　滬南王家碼頭左近沈姓生一子年已成立憑蔡雲及陸姓等爲媒聘定龔姓之女爲媳摽梅迨吉嫁杏有期不料入秋以來龔女忽爲二豎所困醫樂無靈遽爾香消玉悴龔遣人告知沈姓沈俟喪事旣畢向原媒索回聘禮龔以滬俗有男死一半女死全無之說不肯交還旣而將蔡扭控十六鋪巡防南局鍾偉臣二尹提訊之下着蔡邀同陸姓婦並龔姓等到案聽候覆訊核斷 
[滬南瑣誌]  
　　滬南萬瑞街中巿近有乍浦人朱阿四賃房一椽欲開老虎灶該處居隣咸以老虎灶有碍風水且有火患紛紛議論現　裕豐米行久大船號出塲告知地甲出爲理處尚未定妥也○粗紙客人潘木堂因欠貨捐局捐欵由局催傳潘置不理前日局中將潘傳到禀明總辦朱太守將潘交十六鋪地候示 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[省官塲紀事]  
　　大憲牌示博羅縣知縣員缺委候補通判宗振署理督標右營額外外委員缺以督標右營戈什哈記名額外外委彦芬拔　 
[相騐命案]  
　　距安慶東門外數十里魏家嘴地方出一命案當由地保禀報到縣署首縣章榦臣明府閱禀之下旋於初七日清晨帶領仵作差役乘輿前往相騐騐畢隨於午後四點鐘返署未識是何命案續探再詳 
[馳馬闖禍]  
　　蘇人某甲年已弱冠不務正業專與無賴爲伍昨晨冋某馬車行租得白馬一匹振䇿獨行沿途飛駛十　鐘時在英界潮陽樓　北至丹桂戲園前適有照相店中年約十齡之幼女出外購買熱水行經是處避讓不及卽被撞倒受馬蹄傷又因熱水潑出燙傷女身女痛極倒地不知人事甲在馬上見之加鞭圖遁適有包探顧阿六巡緝至此目覩情形竭力追赶並吹號呌卽由華捕並三道頭印捕馳至將甲及馬當塲拘獲並雇東洋車將受傷人送入捕房轉發醫院療治 
[查禁販牛]  
　　農事告竣每有不法之徒赴四鄉收買耕牛販運來滬以供宰殺爛泥渡巡防局員高介臣二尹特飭局勇地保至各渡頭梭巡如遇牽牛渡浦者立時拿案並諭各渡船不得貪利私載二尹此舉可謂澤及太牢矣 
[催繳錢糧]  
　　本年下忙錢糧開徵迄今已將一月各地保每多觀望完數寥寥上海縣黄大令於前晚飭傳各圖糧差至案諭明現在開徵多時完者仍多觀望爾等務須赶緊傳催不得逾限拖延各差役咸唯唯而退 
[縣案彚錄]  
　　昨報紀烏木作陳乃福遭李康來兇毆扭縣請究一則前晚黄大令廾堂提訊陳供係紹興人在滬開設烏木作已閱多年現住小東門内北三鋪地方忽有同業人李康至小的處借洋不遂竟敢糾黨軋小的至茶肆評理用碗擲傷頭額等處叩求騐究李康來卽余康來供係紹興人與陳同業滬上烏木作向分兩起各有公所陳係經理一所之事邇來陳忽創議如有新開者須繳錢二十千文今日同業邀陳啜茗共議一味恃蠻反將茶碗向小的擲來小的接碗還擊並未擊中陳頭之傷係扭時自已碰傷大令飭仵騐得陳頭上確受碗擊傷一處傷口甚大深入寸許謂余曰此傷諒被爾所擊余堅執不認大令飭備三鋪地甲瞿愼至案問伊等打架究竟因何起釁該地甲禀陳與余等在恊泰店啜茗陳將茶碗擲去余還擊中陳之首大令謂本縣騐得實係碗傷並非還擊判將余笞四百板收所該地甲意存庇護殊屬不合着笞二百板斥退一面令陳自行醫治俟傷痊聽候將余遞籍○緝私營兵丁張家駒陸松園控浦東鄉民王珅榮羅掌寳通同私販往拿拒捕並被將私販縱逸遺失洋鎗號衣大刀等械經黄大令提訊之下王羅堅不承認收入所中聽候補提該處圖董地保到案再訊均列前報前日由差將圖董丁谷華地保徐湘州解案晚堂黄大令提收所之王坤榮羅掌寳研訊據丁谷華供係本邑南廿四保四圖人現爲圖董緣該處與南邑毗連日前忽有緝私營兵多人與私販格鬥私販人多營兵人力不支從南邑界内逃至四圖界内正欲至羅掌寳家暫避適羅家並無男子婦女小孩見而大驚紛紛啼哭並將大門緊閉以致該勇等受傷其實並無通同情事徐湘州供營兵往南邑拘拿私販追至小的圖中營兵受傷失槍小的至事後始悉王坤榮羅掌寳同供向以務農度日從未與販私人相識豈有帮同助毆之理大令謂徐曰該營領哨姚姓屢求追究當時因地保不肯出力致肇此釁洋槍號衣失在何處爾等可曾查明徐供聞有南邑人爲船户者拾得大令判將王羅二人交丁谷華保去並着該地保徐湘州於十日内將洋槍號衣各二件大刀一柄一併查獲交案如延千比並飭具切結存案○虹口著名賭棍瞿桂寳瞿梅涶在縣互控聚賭各情黄大令將瞿等雇用之王四寳子提訊枷號在案前晚大令飭令開枷提案研詰王堅不供認大令着掌頰四十下復加盤詰始供實在瞿桂寳瞿梅生名下供奔走之役每日得工資錢一百文大令卽飭收所聽候查辦 
[英廨瑣紀]  
　　胡光德遭陶金温爭奪小工生意致被持刀戮傷當由英廨送縣訊辦黄大令訊供之下將陶收所令胡自行醫治一面備文至英廨補提帮凶之王月樓到案究辦兹悉蔡太守接文後立卽照會美捕房請提昨經該捕房飭捕將王拘獲送至公堂太守著卽管押候送歸上海縣訊辦○朱潘氏有童養媳小字金珠尚未完姻邇來忽失所在屢次尋緝蹤迹杳然昨日該氏偵悉金珠實被相識之楊陳氏誘拐立時鳴捕將楊陳氏並金珠扭入捕房　頭飭送英公堂訊辦值日差據情禀明蔡太守飭將楊陳氏交官媒令朱潘氏明白補詞呈候察核○寍波人某氏年三十餘近患瘋病常在外間肇事昨晨又在虹口胡閙經巡街三道頭華捕拘入捕房捕頭命送公堂太守著交官媒看管候示○小孩李瑞興失路啼哭經巡捕帶入捕房捕頭著三百七十六號華捕將李轉送公廨蔡太守飭差往查有無家屬旋經該差查得李尚有父在虹口地方爲扛夫　往知照使其到廨具領 
[法捕房瑣事]  
　　前日招商局之江裕輪船抵埠有某甲混入船中行竊某客布衣八件携帶上岸被包探所獲拘押捕房候訊○小竊某乙手携灰布棉襖短衫各一件被碼頭巡丁所見拘住盤問供認竊自海晏輪船該巡丁返將乙送人小東門捕房管押○丙丁二車夫因爭錢三十五文起見互相口角繼竟毆擊經巡街捕拘入捕房管押一宵昨晨始得　放 
[浙省官報]  
　　補七月廿八日候補府王錫奎禀奉藩司批准列册序補叩謝同知錢錫珪禀奉憲台飭知　安吉任内拿獲會匪劉鈺簧等出力蒙保奏免補同知以知府仍留原省歸候補班儘先前補周叩謝縣丞趙璜由京騐看來省禀到○廿九日孫濬禀見銷徽屬鹽局差　補　海同知趙禀奉藩司飭知赴任叩謝從九品殷用霖禀知厘捐局委俞匯局司員差○八月初一日深庚垚禀知厘捐局委留辦一年禀見叩謝尹彦釗海昌厘局專丁來省禀謝飭知留辦一年蒙記功二次沈維桂交卸青田厘局回省禀到○初二日鎭海縣束允泰專丁禀奉飭知十八年下忙漕項全完蒙記大功一次叩謝○初三日前署西安縣何應福禀辭赴衢郡會算交代泰順縣鄧履中專丁來省禀知交卸在郡會算交代○初四日定海同知趙禀見禀辭赴任靳　禀知厘捐局委武康厘局差禀見叩謝 
[江西官報]  
　　八月初一日吏部考功司主事謝甘盤由籍進京同知陸錫康代辦七門城外總查保甲署貴溪縣胡欽禀謝委陳鼎昌往贑州候差張環接辦牙厘局文案王濟中四所總門杜　光儘先酌委一次陳蘭生禀銷期服假甄官保江蘇賑捐奬加藍翎江軍哨官周志華縣丞申羣英俱解鹽餉往金陵葛慶鍾二門狄如椿俞官勳俱東龍門翟秉鈞西龍門鍾繪元東路巡綽張葆和陳寳增俱西路搜檢張日成陳爲棣畢榮泗陰嗣禧俱西文塲巡緝袁惟陃東西中三路士子魚貫而入張兆廣東北文場巡緝陳錫疇繆士華俱黌門鎖鑰杜榮　張　熊俱送生儒飯食陳同弼陳開文俱東路搜查潘祖熙三請正副主考蔣鼎元照料廣信士子入塲盛家祥照料建昌士子入塲周淮清趙　俱入簾執事鼓嶽曾柄銓俱關防主考洪國光凌剛俱中路搜檢李燧頭門何應　禀謝咨補高安典史行知新選德興縣陳祥燕繳照係浙江已丑翰林分發典史王紹方禀到係陜西監生○初二日知縣陳鼎昌解地丁進京從九胡遇春姚春融入　執事章增森馮士俊俱彌封所稽查胡結元南康府張正基潘怡俱袁州府俱照料士子入闈 
[蘇省官報]  
　　十五日金匱縣王專丁來省謝徒陽漕捐案内蒙保奬加同知升銜四品銜直隸州用截取分發江蘇卽用知縣田寳榮浙江人到省○十六日指分江蘇分缺先補用縣丞胡敬禮河南人由浙江騐看領咨到省○十八日通判董法中起服回省知縣宋恆坊銷解京餉差請補吳江縣主簿祝衍綸銷河運差並謝飭知准補新選靖江縣典史瑞成直隸人到省○十七日同知樊炳煦嚴家橋厘卡專丁來省謝奉飭酌委署事一次 
[上海六馬路仁濟善堂籌賑公所施少欽經收山西山東賑捐五月二十至廿三日清單]  
　　朱大琛大瑗奉父命壽筵移賑規銀一千兩西河林鋆一百兩戴敬和堂紋銀十二兩十二圩保善堂洋二百元葛耕心堂修善堂安厚軒三户各一百元馨廕承吉浙台無名氏趙似記珍記四户各五十元無名氏東海堂二户各四十元蔣　山求病愈貽　堂海昌覺仙壇三户各三十元王羅宼三隠名合助花洋二十元山陰謝文智求病愈身健吳福生求病愈榮記楊敦本浙省泰鼎兩當友泰州安慶當諸位六户各二十元泊省無名十八元雲生十五元吳福生　助求病速愈山陰力不從心子祈老親平安有心無力人求子病愈黄氏陸胡氏蔡裕德堂均求病速愈武陵子求目疾速愈代庖人交來隠名氏求生産平安不留名求子病愈義能記續助延陵求安子錢塘經饑子金老太太義記恆羲昶九江項顯遐無名氏十七户各十元金陵隠名氏彩票移助六元孝弟忠信禮義亷恥積善之家必有餘慶發心十七位合助五元隠名士求母身安并酬考試心愿戴源恩求長子媳病愈蔡濟逵求事不變禮耕堂來金寄廬心愿劉得利罰欵金元仲寳和森七户各五元徐式玉妻四旬大慶筵資移助虞辛齋藥資邀月山人寓　人徐綠琴陸友梅陸户各四元胡梓　三元伍角黄貢廷恆書堂二户各三元廣思堂來王隠名天古槐堂陳敦厚堂朱不書名求可堂郭文記劉茂如楊鴻　德記唐三奶羅四奶張三奶十三户各二元力不從心人一元一角胡林湯三位合一元王鑫寳水之鑫沈子排徐文江李壽根李裕庵朱二樂葉晝永周貽善堂奚仲侯高平靈胡舟記王眞記不書名有心無力人悞迷字王得志堂陸保寗陸　姑張七姑香姑好姑余三奶二姑陸徐氏汪氏隠名氏隠名氏隠名氏隠名氏三十户各一元張先生九角無名氏陳秋屏二氏各六角沈雲階沈默庵合五角了筱伯孫良伯郭馥泉沈茂生陳伯　陳雲糜陳仲恕陳濳　陳靜　馬祖培朱衡甫李王　潘吉瑞陸藹人陳先生湯先生吳先生沈汪氏陸俞氏陸毛氏常三奶麗姑梅姑廣大慈水無力人二十五户各五角郭裕盛張成豐香雲月明四户各四角項子怡戴德慶徐先生洪先生泰豐清泉直翰鵬程青雲九户各三角陳紅凡王阿意張錦順戴老四恊興朱永豐六户各二角鄭鶴齡鄭少華宋蓮泉沈成壽屠阿慶記瑞香天來三寳九户各一角九江不書名錢一千文又隠姓氏八百文無名氏六百文無名氏五百文隠姓氏不書名二户各二百文新記銅洋四元正康油坊銅洋三元王馬氏無名氏二户各銅洋二元單福林銅洋一元以上共收洋一千三百七十二元一角銅洋十二元規銀一千一百兩紋銀十二兩錢三千三百文 
 
 

Page 10

 
 
   
 
 

Page 11

 
 
   
 
 

Page 12

 
 
   
 
