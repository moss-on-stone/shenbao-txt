# 1895 - 186 - 4907800

 

Page 1

 
 
[新印日本海陸兵誌出售] [  點石齋啓]  
　　日本自維新以來一切軍　仿效西法如海軍法乎英陸軍則尚法與德請求操練駸駸手有日上之勢雖僅得其皮毛而其　　我中國也固已久矣遵義劉子貞太守前　使節僑寓東京於彼國軍情尤爲熟悉著有日本海陸兵誌六卷提　　領　若列眉誠可以　外務而　敝清者也兹由留心時事者倩本齋用潔白連史紙石印每部三本價洋八角在棋盤街申昌及本分局廣東省城福建鼓樓前各分局發售此佈 
[新印本年秋季諭旨告成] [  申報舘啓]  
　　本舘於電傳改邸抄諭旨隨時　錄報首外又分春夏秋冬四季彚印成帙板樣放大字跡清疏本年秋季　諭旨今已印成每本碼洋六分有欲昨　　王言者請向三馬路申昌書畫室各埠申昌及售申報人購取此佈 
[新印繪圖繪芳錄告成] [  三馬路申昌書室啓]  
　　繪芳錄一書歴叙才子佳人之事描情寫景細膩風光雖體例不脫章回而妙筆奇思有非他人屐齒所能到者更延名手繪成圖象冠諸卷端頰上添毫栩栩欲活誠小說中生面别開者也兹已告成分裝八本價洋一元二角諸君子請移玉三馬路申昌書室購取一觀或亦所供酒後茶餘之談助孚　 
[論中國有轉移之機]  
　　中國之積習何在乎上下内外皆有隔絶之勢有弊而不知救有法而不知變一若病者之麻木不仁也是故小民之疾痛君相不知焉君相之患難小民亦若漠不相關焉非特此也鄰邦與國其中强弱盛衰治亂興廢之要我不克知彼而彼竟能知我也甚且我國地勢之險夷將士之優劣軍械之利鈍餉源之充乏民情之向背敵人能知我之確實而我國之臣民或竟昧於是兵法所謂知已知彼者中國幾若反其道而行之其積習如此則安得而不受侮於外人嗟乎錮蔽已深非一朝夕之故而莫甚於今之世也自泰西互市以來凡有交涉之事西人必多方以挾我多端以誤我必使利權操之於彼而中國得不償失而後已近二十年以來朝野亦漸知其弊稍事講求始有西學之目凡軍政商務製造工藝一切皆有振興駸駸乎有轉移之機然而整頓者什一廢弛者難計以爲是者幾何人而以爲非者不可勝數也所以有補於軍國者甚少積習仍在牢不可破所益不可憑所損實亦多則仍爲有名無實之舉於何見之今歲倭人入宼蹂躪至鴨綠江之西我國用兵之法相形見絀節節退縮金州失守旅順隨之其弊立睹矣然而中國非小弱也倭人非强大也不足患也中國之所以不能富强者非果不能富强也因不變法之故也目前之勝敗利鈍豈足據哉道在乘機以轉移之而已是故今日之所患者不患見敗於倭人竊恐將來事平之後積習仍在錮蔽依然强鄰之窺伺方殷我國之元氣難復振興無術善後無方則雖有智者亦無如之何矣或者曰中國之仿行西法亦已久矣水師則購鐵甲戰士則執洋槍平時有自强學堂格致書院立其本水師學堂武備學堂致其用又有船政製造等局同文方言等館後先林立措置經營凡此　特創之舉爲國家富强之基雖歲費數百萬之帑藏而不惜由是觀之尚言中國之未嘗變法也毋乃過歟曰非也變則變矣不得其要領雖變猶之不變也此等變法尚不足以治今日之中國並不能云仿行西法蓋西國之所以能富强者不外乎羣策羣力能立盡善盡善之法也此等法度不論貴賤貧富人各能守之有所以爲法者卽有所以制其法中之弊者於是有相濟之道焉有相尅之理焉此非一端所能程其功亦非一言所能盡其意誠能周咨博訪將其實事求是之處融會貫通準乎人情合乎天理得其大綱而不遣其細目則庶幾乎可以變法矣今中國之仿效西法枝枝節節而爲之不免顧此失彼卽以一枝一節而論亦未竟其功如是以爲變法雖變法百年我可决其無益也此非我之所謂變法也我之所謂變法者有大於此者焉然而大變必先有大創革故始可以鼎新以中國積弊之深且多固知非創鉅痛深不足以驚人人之心而動人人之魄乃今忽有倭宼之變犯及我根本重地凡食毛踐土者莫不痛心疾首思所以挽回而補救之此乃中國絶大轉移之機正天之造福於我國家而倭宼終不能爲我患也何以知其然也中國之患不在於不能而在於不爲卽以海軍而論近十年來中國所竭力整頓不惜重貲以講求者其成效乃如此則其他更可知矣然無今歲之事則國家方恃以無恐不知武備之廢弛至於如此如在睡夢之中酣臥未甦今欲使之起則必大聲疾呼而後可今之見敗於倭宼正天之所以大聲疾呼也自經此番一戰之後上而君相下而臣民莫不曉然於人才之未出兵力之不厚綂領之無材糧餉之未裕軍械之未精而奮然有振作之志欿然有不滿之心則必大變其從前粉飾因循之積習竭力整頓漸臻於富强而其轉移之機則固伏之於今日也况今天子聖明賞善罰惡一秉至公加以英武之年勵精圖治中國之興可計日而待也區區倭奴之入宼曷足患哉曷足患哉 
[電述軍情]  
　　某西字報館於本月初八日得天津電報云十一月二十四日宋祝三軍門之從子印得勝者率勇七千五百人至牛莊之西與軍門所綂之軍會合計馬隊砲隊步隊共二萬三千人二十六日倭奴三萬人從天王塔老巢來犯戰至竟日勝負未分翌日復鏖戰半日軍門以倭奴甚衆姑全師而退旣而見倭奴並不追赶知倭奴死傷已多兵力甚薄乃繞道至牛莊扼守二十八日徐張二軍門率雄師而至熊羆之士得一萬三千人至是聲勢頓盛渡過遼江電報又云倭兵第一隊本有三萬人目下死傷甚多約存一萬三千人然猶一往無前長駈直入以致悮入長白山中被聶軍門所綂勇丁一萬五千人在山之北邊圍住依軍帥則以二萬五千人在山之東南邊圍住觀此倭奴欲回安東巢穴大是難事矣日來依軍帥已將往鳳皇城之路奪回倭奴遂進退無門幾類觸藩之羝當此風雪嚴寒恐倭奴之占踞天王塔者已凍斃殆盡華軍各綂領大可重振軍威聞宋軍門已具摺奏陳請皇上允准添兵　萬人庶明春可將 
倭奴悉數剿洗或乘冬天迫使倭奴納欵求降云 
[勁旅如雲]  
　　湖北鐵字左右前後營日前行過瓜洲口由揚河北上已紀前報近日又有亂軍續到係八月間湖南巡撫吳清帥所留舊部四營未經起節兹由王綂領督率自漢口乘舟東下於本月初四日行抵瓜洲並不停留星馳北上想見雄師到處定掃妖氛矣 
[文星北上]  
　　浙江副主考秦星使虁揚撤棘後月前由武林起節順道旋里省墓已紀前報兹悉星使掃墓事畢急欲回都覆命不能稽延遂於月之初二日起程乘坐官舫用永清小火輪拖帶於初四日十二點鐘時駛抵京口舟泊小閘口碼頭鎭城道憲以次文武印委各官均在碼頭恭迓旋及登船投刺晉謁星使接見之下互叙寒喧各官興 
 
 

Page 2

 
 
辭而出初五日清晨憲舟解維進瓜洲口取道袁浦遵陸北上水陸各營勇丁均在江干列隊升砲鳴鎗砰　之聲震動山谷印委各官咸詣招商碼頭恭送如儀 
[京口火警]  
　　鎭江城内彌陀寺巷某甲賃屋而居本月初四日更魚二躍忽兆焚如一霎時冐穿屋頂烈燄飛騰紅光照耀幾似赤城之霞當經該處地甲鳴鑼一時府尊彥太守邑宰王大令曁各路文武總巡先後鳴騶戾止道署洋龍及各善局水龍飛馳而至無如杯水車薪遽難撲滅水龍會中人見勢不佳當將近火之屋速行拆倒又得新兵營勇丁在護城河挑水而來極力噴澆萬道銀泉飛灑殆遍回祿神始敗興而返然瓦屋四間已付咸陽一炬矣當火熾時某甲一男孩尚在黑甜鄉中幸救火者爲之抱出始得保全性命至起火之由某甲素染烟癖是夜睡時忘却息燈致肇此禍云 
[閩中火警]  
　　上月二十日初更時南臺新安橋轎店後廚房失愼時南臺保甲總巡梁司馬叚委徐雷鍾三少尉督帶水龍水火兵竭力救援回祿神雖分兩路直驅幸有高墻阻住不得越雷池一步計燬房屋四五十家次日南街福豐襪店後妙巷某竹店亦因遺火積薪中以致赤熛怒煽幸卽覺察得以救熄 
[閩中瑣紀]  
　　閩臬張旅臣廉訪晉京祝嘏現復奉命回任於上月廿八日七點鐘到省文武屬僚咸往迎接○閩督譚制軍於上月廿八日至南較塲閱看省會各營官兵大隊合操並全福三營接閱陣圖洋槍各營將弁均穿盔甲在轅門長跪迎送合操後烟火溟濛俄聞砲聲已止烟火頓消而軍幕已成矣制軍閱畢約二點鐘許鳴騶回轅都人士扶老携幼夾道縱觀異常熱閙 
[難番過境]  
　　本月初六日午前蘇州胥門外護城河中忽來南灣子大船六艘船中人皆係朝鮮服式約有二百餘名並無女子年皆三十以外卽最老者亦未逾五十船上均高揷黄布旗一面大書朝鮮難番字樣其最大之船頭上有門燈二盞上書浙江布政使司委員八字舟泊大碼頭午後卽紛紛登岸至市上購物或入茶肆品茗或至酒家沽飲一若素稔中國禮讓者所用錢洋亦皆市上所通行並無少異各處游行毫無顧忌至傍晚時傳聞封門外亦有此等船七艘停泊城河中成謂由浙省大憲委員送往京都者或謂送回本國者道經蘇地暫泊一宵至其究竟如何須俟訪明續錄 
[大風覆舟]  
　　漢口信云連日朔風大作江岸樹木吹折不少銀濤萬疉破空而來鄂省下游之盛家磯及青山地方有航船三艘甫至磯頭爲風流激翻船中貨物漂流滿江呼救之聲慘不忍聞時有划船馳救見水面衣物貪心頓起不暇救人任其浮沈水面不一援手抑何居心之委耶後一老漁掉舟而至救起三人餘俱與波臣爲伍慘哉 
[錢店倒閉]  
　　自中日搆釁以來長江一帶贸易冷淡漢口爲南北互市之區商客素稱廣闊八九月後銀根緊迫匯兌不通各票帮不敢多放遂致來源頓竭一時謠諑繁興謂某某錢店將有倒閉之虞大力者得以設法斡旋不致被人擠倒而貲本不充者不免有水窮山盡之勢漢鎭錢帮公所下首衡鑑錢店開設以來已歴十餘年所出花票爲合街所信用上月廿九夜忽效黄鶴之高翔次晨雙扉未啓街隣猶以爲好夢正圓不便驚覺迨至日上三竿仍無動靜試往叩門寂無應者始知其倒帳遁逃矣執票而來者道爲之塞當經漢同知厲司馬飭保貼封衆乃恨恨而散午後又謠傳西門外及堤口正街某某兩錢莊將接踵而起幸店東殷富不爲羣議所搖諺云長袖善舞多財善賈信然 
[漢口官塲紀事]  
　　武昌牙厘總局彭實菴觀察於上月廿九日榮蒞漢關新任所遺牙厘總局一差業由鄂撫譚中丞札委候補道清觀察接辦已於月初交接矣○長江水師許軍門春發奉鄂撫譚中丞札委前赴湘省招募雄師數營訓練成軍以備防剿倭奴之用○江漢關道憲惲菘耘觀察升任鄂藩其瀛眷於初二日渡江新任江漢關道彭實菴觀察瀛眷亦於是日渡江由龍王廟起岸太夫人乘坐八人大轎排道進署夫人公子在後隨行江中砲艇升旗鳴砲極荼火之盛○陳佑民方伯新簡直隸藩司其暫署鄂藩者爲漢關道惲菘耘觀察已於上月廿九日接印方伯部署行裝於本月初三日赴撫轅辭行乘坐滿江紅船用洞庭春小火輪拖帶前赴鎭江遵陸北上於五點鐘時啓行鄂江兩岸文武員弁升旗鳴砲恭送如儀 
[新軍赴敵]  
　　鄂中訪事人云湖北新募之威武營久已訓練成軍陸續開差北上上月二十日又有一營由武昌渡江至漢口馳驛登程各軍多用黑旗一望如墨勇丁皆身材雄健赳赳桓桓身穿黑哆呢紅邊號衣青褲青巾足登草屨自龍王廟街列隊至後堤土壋關向黄孝大道風馳電掣而去以虎豹而逐大羊掃穴犁庭不難拭目以視已 
[匪徒瓦解]  
　　杭州訪事人云湖州府屬孝豐縣層巒疉嶂箐密林深每有綠林豪客之徒以及會匪等類匿跡於此爲逋逃淵前月謠傳此處某村有匪徒聚衆滋擾廖榖帥急派委副將賀副戎吉祥督率勇丁數百人前往巡哨至則已氷消瓦解影跡全無矣遂率隊回杭省據實禀陳 
[皖垣道聽]  
　　安慶訪事人云呂宋賭票販運中國歴二十餘年耗廢民財不可勝數近更有無賴子翻新賭博仿造小票引誘良民暗刼貲財實爲萬人之所唾駡今歲張给諫嘉祿訪知其弊奏逹九重皇上天縱英明覽奏深爲痛恨隨卽諭飭各省督撫轉飭各府州縣嚴示禁止以挽頽風九月間督辦洋務局安廬滁和道聨仙蘅觀察出示通衢禁售呂宋賭票違著提究兹懷寍縣黄漢池明府重申禁令復大張告示遍貼市廛想售票之人此後决不敢以身試法矣○高阿埠青草塥等處爲産米之區農夫秋稼旣登卽載赴省垣求售近有不法者往往在米中潑水致食户受害良多會辦保甲局候補道劉子榦觀察訪知飭差役四處密查一日查得某販之米水濕不堪遂帶至公所中訊明枷號示衆○某日某大員向四牌樓某衣鋪選購皮衣計洋銀若干圓議旣諧取衣而回旋將洋銀交輿夫送去詎料有一匪人隨至衣鋪乘隙搶去一圓當經輿夫拿獲解至公館送交保甲局重懲日來已枷號示衆矣 
[江州客述]  
　　九江總鎭周德泉軍門督飭管帶選鋒左營之周梯山恊戎丁仰之都戎右營之傳春海恊戎楊石泉都戎新勁營劉清泉叅戎飛虎營范坤元總戎每日在大校塲合陣操練鎗砲陣法鎭日砲聲隆隆然軍威之盛如荼如火初二日又在砲臺演試砲位○長江水師湖口中營遊府王吉階遊戎率領左右哨黎姓兩都戎龍開河汛王守戎駕划船巡查江面廿八日過潯進城拜謁道鎭府縣旋卽打槳東下○九江府崔蘭嶼太守接印後連日行香拜客點卯閱城放告以倭宼不靖務宜嚴辦保甲諭令各叚委員認眞查察毋稍懈怠又諭德化縣選派公正紳士創辦圑練每户選壯丁一名無者倩代舉立户長圑長自備刀矛旗幟守望相助縣令已遵照出示矣○前任郡伯崇濟川太守移駐嶺南會館退出衙署俾貲辦公崔太守擬卽日進署○初二日天將黎明時忽報城内小校廠張宅失愼隣舍齊來救樸各官聞警飛騎而至水龍咸集極力灌澆祝融氏始歛威而退僅焚房屋一幢查起火之由則因洋燈之炸裂也 
[火警續述]  
　　前晚法界火警因黑暗之中難以辨認質明詳細探訪知火起於德大源洋貨店因樓上潑翻火油手照延燒蚊帳霎時間烈燄飛騰冐穿屋頂延燒東首之呂義泰漢口水烟袋店何裕森新衣店至立生盛洋廣貨店夾弄爲止西首延燒王恒豐漢口水烟袋店陳大生洋廣京貨店爲止共計焚燬門面樓房十二幢及後　夾廂約共三十餘幢當火熾時宋姓房屋僅隔一牆適北風怒號火乘風威益津波猖宋生 
 
 

Page 3

 
 
房屋極爲危險幸捕房皮帶車奮力澆灌火勢漸殺隨後英美及保險行各洋龍并力合攻火遂熄滅當火盛時法捕房謝副捕頭率領中西各捕分投彈壓郁孫朱三包探帶同通班探夥法讞員葛同轉督令會捕局線勇到塲各自照料法領事呂班君及繙譯官祁君亦各聞警而至帮同照料被焚之屋惟德大源上下俱付刦灰其延燒各户樓下或尚有完善之處樓面盡付一炬幸各先經保險失之東隅者尚可收之桑榆事後由法包探郁廷湘將起火之德大源洋貨店執事拘入捕房捕頭交人保出侯堂期解請葛同轉照章科罰 
[備船載勇]  
　　滬南火藥局左近有江蘇撫標湘軍右營綂帶董叅戎文華駐紥防守叅戎現奉上憲檄飭調往金山衛駐防隨於昨日起節拔隊前往移請本縣黄大令飭傳船快備就船隻載兵南渡 
[廣勇來滬]  
　　本縣黄大令探悉張守戎帶領廣勝軍一百十五名由廣東附廣利輪船來申飭差薛貴派役沿途照料並知照各客棧收留住宿此軍過境究往何處探明續錄 
[新鄖情急]  
　　寍波人阿四不詳其姓有妹年已及笄賃居美租界中虹橋東首某弄内女自幼經月老說合許字同鄉人阿齡爲妻荏苒光陰已届摽梅時候阿齡求凰念切自顧阮囊羞澀未能爲百兩之迎遂效世俗搶親之舉前晚糾集同類十餘人伏於僻近處復串同某媪爲引誘之計至十下餘鐘媪果誘女至伏兵齊起將蕊宮仙子納入輿中樂聲齊奏蜂擁而去其時阿四尚懵然如在夢中至昨晨始知底藴誓不甘休定欲興師問罪旋經親族竭力排解命阿齡備筵數席踵門請罪其事始息然新郎已大得便宜矣 
[馬車換照]  
　　各局總辦置備馬車捕房均給付照會以免混冐兹届一千八百九十五年例應換給葛同轉特請捕房照章給換分付各局執持以便臨時請騐 
[新棺移葬]  
　　美租界元芳路與漢璧禮路轉角隙地上停有新棺一具經巡街捕報知捕房捕頭立飭二圖地保奚坤寳雇人遷往義塚掩埋 
[行兇被獲]  
　　昨報同室操戈一則兹悉受傷控告者乃鄉人陳錫榮也當時巡防局員飭勇查拿而行兇之輩已避匿無蹤局員傳地保嚴行查緝定須獲案以憑懲治至前晚經地保將行兇之楊榮榮楊秀坤楊劉福等三人拘入局中局員飭勇將三楊及受傷之陳錫榮一併解送城中總巡局請辦 
[堅指放火]  
　　日前虹口怡記雜貨店失愼已登前報昨晨由包探江阿三將該店經事陳儉志及夥伴陳阿六陳阿惠陳阿小梁慶祥等解案禀稱怡記失愼後據鄰人衛錫榮周榮美項周氏鄧周氏等俱指伊家放火且願到堂作見證衛錫榮等投案訴稱怡記於火起時並不呼喚且於日間將貨物搬移他處陳儉志供在怡記爲經手又在三洋涇橋分設一店故在分店内當晚起火小的並不在塲究竟如何起火有所不知惟據夥友等言則實係無心失火至搬移貨物則係水菓等類發往分店並無别故店中曾保火險銀一千八百兩陳阿六等供與相同宋莘樂通刺再三駁詰堅執如前遂商之薩副領事以怡記放火雖無實據惟衆鄰俱指爲放火未便輕釋著將陳儉志等押候再訊 
[縣案彚錄]  
　　前報載守備陳祖思前控岳父王旭成誘領伊女秀英來滬賣娼經伊妻陳王氏尋著由英公堂送縣一案兹據原差將吳提案又經翁明府訊究吳寳泰供年廿七歲本地人向在老北門中穿心街開竹器店現在新北門外泰昌盛洋貨店爲夥陳秀英都是聽伊父陳祖思敎供誣害並無姦污之事乞求明察吳王氏供陳秀英誣咬毒害實無撳住使丈夫姦污逼伊爲娼情事不過親戚往來招留而已求請開恩研詰至再矢口不移明府曰雖不供認行姦然而縱妻賣娼逼令陳秀英一同爲娼事非無因喝將吳寳泰笞責三百板吳王氏掌頰數十下從寛開釋諭令嗣後再有賣娼不端情事定行重懲著具改過結飭退○前准英公堂宋通刺移送章培之一名因章被陳宦家丁楊升控失箱子移請訊追翁明府提訊之下章培之供杭州人年廿一歲在英界南晝錦里鼎陞客棧爲司帳上月廿二日有陳姓客人來棧借住說明晚間就要動身迨動身後又復回來說尋不見少爺且住一夜廿三日動身不肯給付房飯錢向伊索討因而口角爭閙同住客人恐肇事端代爲鳴捕拘送捕房捕頭斷給房飯錢楊升首肯遂一同回棧催令動身旋由四川人新科翰林張太史擔保再住至廿四日喚挑夫來棧將行李挑去並未說及失物之事廿五日宋大老爺飭差來傳謂楊升控失箱子一隻内有洋二三十元其實係楊升挾怨誣害求恩查訪明府得供飭令交保并飭差恊同包探查明實在情形禀覆核奪○石子船户韓明全鄭讓之私運米出口經巡查委員查獲解道發縣審訊已紀前報黄大令前晚升坐花廳提訊韓供寍波人年廿五歲鄭供與韓同住年四十四歲同供向撑釣船由本處裝載石板販運來滬銷售於福記石作初五日缷貨後卽赴老錦祥米行買米六十一擔其中粳米四十一石半糯米十九石半是做年糕釀酒之用粳米是鄰佑人家託購吃米共有數十家所託並有黄豆二擔花生紅棗膠菜等物均是託辦年貨上海各物價值較賤之故確是實情並非私運米石大令問何處經巡查委員拿獲供在陸家嘴被獲初五夜買米卽用駁船從楊家渡駁至陸家嘴裝船卽被查拿又問爲何夜間裝船供因時候尶　速要開船回去大令得供飭差帶領韓等前往查明船中有無糯米黄豆花生菜棗等物禀復核奪○前報小南門外鎭江人薙髮匠高德華被流氓陳阿四糾黨拆梢剝去皮馬褂奔赴保甲總巡局喊控翁笠漁明府查陳前經廿三七鋪巡防局懲辦驅逐有案飭差拘拿到局看管候訊前晚翁明府將陳帶至縣署花廳訊問原告高德華投案質訊供稱小的在小南門外廿三七鋪地方開設剃頭店與陳阿四素無糾葛陳係著名流氓前日無端糾領十餘人來店稱欲借洋二百元手執剃刀恐嚇將茶壺水烟筒等物盡行打毁剝去皮馬褂一件值洋五元之譜各流氓揚長而去小的不能安業營生不得已投案喊控詰之陳阿四先供本地人繼稱亦鎭江人明府見伊供詞含混流氓情形早在洞燭之中問曰爾與高德華素無干涉膽敢糾人行兇拆梢爾有何說供稱年廿四歲向做水菓生意家有母親今年五十一歲因小的之兄前曾與高合夥開店付洋十六元作本嗣因贅婿人家店股未起現在此店大有盈餘小的奉母命向伊算派店股及盈餘欵項高供十六年分楊三寳與小的合開楊付十六元作本後伊贅婿出去當時拆帳楊連本拆著五十元彼此兩清立有拆股等據呈電與陳阿四毫不相關憑空拆梢叩求嚴辦陳供游移著將皮馬褂繳出堅稱寃枉明府喝拿下重笞五百板騐有板花又飭枷號三月發總巡局前示衆 
[巡局瑣案]  
　　顧舜照前日至南市向同業南逹昌洋貨店收帳被黄隆盛洋鐵店夥陸云生出頭霸阻顧收帳不到卽投十六鋪巡防南局具控局員鍾二尹准提到案顧供在英租界二洋經橋春江里成豐洋貨號爲夥訴供前情陸供小的勸解不敢霸阻二尹判令陸戒責一百下具改過結斥放○王如金投十六鋪保甲中局喊控被醉漢陶仁發在洪昇碼頭乘醉逞兇以致受傷小的係賣糖爲生糖擔亦被踢翻等情李二尹立提到案訊供之下判將陶笞責一百板交保王之傷勢著自行醫治 
[英界晚堂瑣案]  
　　寍人蔣阿生扭沈連卿至廨訴稱沈圖吞寄售貨洋向索支吾是以扭案請究宋通刺於前晚訊理蔣供胞弟鴻川曾在東洋同和公坐莊辦貨爲本埠阜昌隆代購貨物運滬嗣因阜昌隆閉歇東洋尚有代定貨物未能返還前途當憑沈連卿信托本埠法界正大成店主周祥興代爲銷售邇因鴻川逝世經小的屢向周索取貨銀周初尚延約繼忽稱此項代售貨銀已付與鴻川爲此情急扭求究追沈供監生係寍波人亦在東洋坐莊辦貨曾與蔣鴻川認識所有周祥興代銷貨物確係監生說薦惟此項貨洋曾經監生付交鴻川手收盈餘洋二百元 
 
 

Page 4

 
 
及劃付東洋貨本洋八百元現有阜昌隆司帳袁小合等可作爲証嗣因帳未揭清曾被鴻川等扭至法捕房被斥不理曾於十月初四日憑友人顧祥茂等說勸因鴻川有急需向監生二次借去洋百元邇因鴻川物故不料伊兄阿生平空誣控務求鑒察通刺判將沈交原保戮保去令蔣　同袁小合等理算帳目復候再核○前報載周福生控何志三定購花核一千擔延不出貨一案前晚由宋通刺訊問周供本邑西南鄉三林塘人向開軋棉花作何曾來鄉向小的購定花核一千擔迄今日久延不出貨日前小的在途遇何向論圖賴是以控案請追何供甯波人曾向周定購花核一千擔議定每擔洋六角一分九月底將貨運滬因周届期並未將貨運滬由小的另向他人購定每擔洋七角二分現在照算周應償還虧本洋一百十元伏求嚴追通刺以查訊各供均屬空言無從核斷一併斥釋 
[英界公堂瑣案]  
　　和盛西式首飾店夥朱壽山嚴德樓前因代法捕售去銀條一案現尚覊押捕房朱在押患病具禀求准交保昨晨捕房將朱嚴解案請訊朱嚴同供小的等因有素日往來之法捕同來故不疑是竊贜現在小的等在押患病可否求准交保出外就醫通刺謂如欲出外須罰洋五百元著仍還押候交到罰洋始准釋放○騙銀被獲已見報章昨晨由捕房將冐取銀洋之胡德興解案協昇莊夥萬見山投案申訴冐取情由胡德興供鎭江人小的向來安分此事實因貪小致受該莊歇夥葉姓之愚葉將摺子一扣倩小的冐泰來本行夥往取洋四百元卽期票一紙銀四百五十兩言明取得後給小的洋十元泰來木行亦遣學徒投案請將騙子懲辦通刺謂萬曰爾店可有歇夥葉姓答稱有之已於去年辭歇通刺謂旣有是人諒胡言亦非子虚現姑將胡交捕房管押半個月候緝到葉姓再核○周子觀竊取胡全甫之皮馬褂一件經包探拘獲人贜送究通刺詰問緣由判將周子觀笞責一百板押候備文遞解贜還失主○包探陳阿九拘江根林到案禀稱此人竊取城内廣福寺僧人皮衣一件經小的拘獲人贜送究江供蘇州人向爲布業現已流落貪小行竊實係初犯通刺從寛辦理判押十四天○積竊秦小星屢經遞籍今又來滬經包探秦少卿解案通刺詰問緣由判笞二百板仍遞原籍○趙小寳先後竊取王庭初等三家衣服經包探拘獲人贜送究王等投案求請領贜趙小寳供認行竊惟求恩典通刺判將趙小寳交捕房管押兩禮拜期滿送回蘇州原籍贜分别給領 
[惠及飢黎]  
　　謹啓者敝堂施粥雖得捐欵陸續補助而需費實鉅終慮不支兹蒙恒裕昌寳號慨助規銀十八兩二錢八分五釐老悅生華彰號二户各助洋兩元無名氏一元四角廣衡隆廣恒泰廣惠和致寳長永泰棧永益號日升號馥蘭號興合號九户各一元鄭韡棠翁三合號無名氏三户各五角均入十二月初五至初八日施粥項下飲和食德羣生旣荷宏施作善降祥累葉定膺福報虔伸謝悃並誌頌忱[  上海虹口元濟善堂董事唐廷桂等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙省官塲紀事]  
　　杭州訪事人云下忙已　各縣地丁銀兩均需赶解省垣趙方伯特派候補同通州縣各官分往各屬催繳計仁錢海富餘等州縣委候補同知錢鴻策程安長三縣委同知　恩　嘉秀善三縣委知縣譚汝玉海平石桐四縣委知縣祁蔭甲德武安孝四縣委知縣王汝霖鄞尊定三廳縣委知縣葛錫爵奉鎭象三縣委知縣吳忠炳上餘　嵊四縣委卽用縣徐曾建淳遂三縣委候補縣鍾靈壽桐分三縣委知縣王衡金蘭東義　縣委通判秦大李永武　　四縣委同知張臨吉西龍二縣委同知沈惟桂温府各屬委同知過仕昇處府各屬委知縣侯康田各員捧檄之下均於十一月二十四日啓行○藩轅牌示藩門巡檢缺以坐補是缺之徐德沅請補仁和縣主簿缺以新海防遇缺先補用主簿周秉彞請補　　　 
[擒虎二則]  
　　温州信云平揚北港水頭關近有山君出没啣羊負豕常有所聞是處鄉人招集獵户以捕之一日虎適鼾　　　獵户測準虎　猛放一鎗　極長號躍至五里之遠踞坐山腰狂吼不已各獵户尋蹤而至尚不敢攖其鋒窺伺久之一無他異始知虎已中鎗斃矣權之得三百八十觔食其　而寢其皮各獵户當不虚此一　　閱數日江北郡城在車前頭集成茶棧内求售觀者如堵同仁三寳諸大藥鍮均以論價不合仍躉賣與郡之鉅賈云○平陽坡南牛欄頭一小村落也煙户僅數十家背山結廬近日有虎爲患旣　獵户又乏鎗械村民不堪其擾僉請平協營兵協帶火器前往轟擊有協標某親兵力大如牛不甘讓武行者專美于前直欲徒手相搏上月十二日未刻虎適負嵎某輙以鎗彈正中左目虎負痛而奔逕進鄉民昌明家中遁入内室適明妻登厠一見虎至遂狚伏床隅堅握布帳虎亦進退維谷不暇咥人箕踞牀前眈眈外視某乃緣梯上　揭去瓦片用長矛直刺虎頸衆親兵均從椽隙放槍下擊虎遂畢命權之約有三百觔明妻幸保無恙一時歡聲雷動莫不羡某親兵之有力如虎云 
[白門瑣事]  
　　金陵訪事人云武定橋南大夫第口福昌永雜貨店兼售火油十一月二十九日鐘鳴六下某鐵店學徒持火油燈至店買油五文店夥收錢舀付徒順手取廢紙將燈揩拭隨舉爇之不意火灼指頭痛而抛擲一失手墮入油罈中登時火勢炎炎高可丈許鄰人急爲救護以絮被浸濕罨之火始得熄事後咸歸咎于學徒擁至鐵店理論店主將學徒痛責以謝衆人恐失手受傷反爲之緩頰而散○某甲素有劉盤龍之癖曾向某錢莊借期票洋銀二百圓藉作宼萊公之孤注不料錢神尚未照命三戰三北頃刻間悉入某乙之囊急關照錢莊謂如有人持禀收銀者不可付乙得此儻來之物卽付某妓爲夜度資妓飭龜奴往錢莊支取錢莊夥告以甲尚未有洋交下爾可速將票退回妓知此票轇轕未清央素往作狎斜游之某觀察出頭謬稱公欵飭地方官究追甲自知力不能支吞阿芙蓉膏爲避債計旋經甲之親串購藥救治始得生全現有人出爲排難解紛不知能免公庭匍匐否 
 
 
