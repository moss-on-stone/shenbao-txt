# 1922 - 262 - 4917815

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[大官與貿易（冷）]  
　　爲大官者兼事貿易此今日之通例也蓋僅僅以官爲貿易則所入尚少爲官而兼及貿易則兩相扶助而其利乃多此官與貿易之相關一也 
其尤甚者官中之出入而亦以貿易之法行之有時索餉於政府有時即以所索之欵轉借政府此事奉張在未戰以前曾行之者有時索餉於政府政府爲付餉故而發公債乃復爲政府代銷公債今日直曹亦欲行之者蓋出入盤剝爲商人貿易之事今之大官乃即於政府所付之欵出入以盤剝政府豈非一至苛刻之貿易術耶此官與貿易之相關二也 
至若截留欵項論價以交換要索所需派員以稽核貿易之道亦多矣 
[命令]  
九月二十三日大總統令河南省長張鳳臺呈考核屬吏請分別獎懲等語永城縣知事徐家璘秉性剛直勤政愛民著以簡任職交國務院存記太康縣知事張鍚典歷膺繁劇所至有聲夏邑縣知事金鍾麟學識優長經騐宏富著俟任實職三年期滿後呈保升用汝南縣知事彭嵩齡老成穏練治理明通著晋給三等嘉禾章商城縣知事潘鳴球久膺邊要有守有爲新鄕縣知事李嘉臨勵精圖治卓著循聲淮陽縣知事楊葆祿規模宏遠辦事精勸羅山縣知事胡蔭培才識明敏耿介自持寶豐縣知事馬也良居官廉正政簡刑淸均著晋給四等嘉禾章伊陽縣知事鄭國翰究心吏治勞著資深息縣知事侯必是識練才明辦事勤謹光山縣知事李瑞燦小心趨步辦事精詳均著晋給五等嘉禾章鄭縣知事陳箴實心任事悃愊無華沈邱縣知事王希曾才具優長辦事明敏尉氏縣知事鄧瀛賓持躬廉潔辦事認塡正陽縣知事徐貫之精明篤實爲守兼優葉縣知事王鍚田通逹治體公正廉明洛寗縣知事陳瑤階潔己奉公嚴於馭下濟源縣知事郭名世才識豁逹公正廉明盧氏縣知事秦鴻鼎操履謹嚴辦事勤敏上蔡縣知事林肇煌通逹治體振作有爲遂平縣知事董景當樸實耐勞政平訟理長葛縣知事秦德琮銳意求治膽識俱優鄧縣知事趙琦辦事切實勤幹有爲杞縣知事周湘淸廉自矢吏畏民懐商水縣知事王維垣束身誠樸措置有方沘源縣知事戴廷諤器識宏深才長肆應陳留縣知事陸眉壽聽斷明敏案無留牘泌陽縣知事韋聨棣振興庶政物望攸歸淅川縣知事曾銓勤愼將事淸白乃心舞陽縣知事沙德生通達事理砥礪廉隅修武縣知事張承彝識敏才優塲勝煩劇閿鄕縣知事管雲程嚴於馭下事必躬親臨漳縣知事汪肇甲操守廉明聽斷勤愼均著傳令嘉獎前臨汝縣知事王秉璋侵蝕公欵私德有虧前確山縣知事楊溶虧欠公欵心地糊塗均著交文官高等懲戒委員會依法懲戒此令 
九月二十五日大總統令茲制定國民十一年八釐短期公債條例公布之此令又令任命馬叙倫爲敎育次長此令又令任命奎印爲河南河北道道尹此令又令任命張宗祥爲浙江敎育廳廳長此令又令馬麟授爲陸軍少將並加陸軍中將銜此令又令暫行代理部務司法次長石志泉呈請任命孔繁藻署湖北第一監獄典獄長應照准此令又令審計院院長荘蘊寬呈請任命方遙阮福田爲協審官李虎署恊審官均照准此令 
[國內專電]  
　　北京電今日銀行公會對新債條例改以五年爲期謂與原接洽時不符能否接八二實收尙無把挃因九折發行除三個月利及六釐用金僅得八二將期展長不易如價承銷銀行與政府正在討論前提三項發行尙有待　　北京電節關收入預計鹽餘百萬挪用水利欵七十萬發行新行新債第一批二百餘萬發第二次兌換劵二百萬其他外銀行小借欵百萬今日特別閣議嚴璩報告僅二百五十萬有把握（二十五日下午五鐘） 
　　北京電頃詢安格聨據去簽字新公債尙待考慮（二十五日下午五鐘） 
　　北京電保電十一年公債如原銀行無力承銷全部請京銷四分一餘票本人可代銷（二十五日下午八鐘） 
　　北京電昨劉夢庚由保來京奉曹諭催餉曹索欠已有四批左繼梧項致中高凌霨劉夢庚羅擬節前爲籌百萬（二十五日下午五鐘） 
　　北京電有㈡㈩㈤日閣議蘇七百萬公債决令先提省議會公决　　北京電有㈡㈩㈤日閣議决定㈠公債條例㈡預付利息用金規則㈢按照每月實收數目分配經常費用途辦法㈣發行兌換劵辦法㈤楊熊祥爲農次㈥李書城殷泰初李紹白爲院參議㈦林大閭爲農部司長㈧修正監所職員暫行章程 
　　北京電王寵惠覆徐謙個電悉務請體察時艱念知交卽日入京俾資匡敎（二十五日下午五鐘） 
　　北京電王寵惠否認致陳炯明電贊成統一裁兵理財等事函警廳查究中央通信社來源 
　　北京電今日黎招學制會議代表宴游（二十五日下午五鐘） 
　　北京電鍾世銘二十三又爲地審廳看管因地檢廳對鍾案提出抗告謂不應保釋認地審違法並向高檢廳抗告地審廳處分錯誤地審無法乃傳鍾僅問三語交還押保鑫七萬交原保保管一說嚴璩與鍾對頭此爲嚴復仇運動　　北京電院函農部議員范殿棟等提出對於日本强修天圖路設哈爾賓取引所質問書宜迅擬答覆　　北京電靑島顏德慶電調韋以　到靑估計機車事項（二十五日下午五鐘） 
　　北京電蒙王不勝新俄壓迫咸願歸順（二十五日下午五鐘） 
　　北京電滬寗十年餘利中英公司應分三十六萬本月十八義滙豐　　北京電吳佩孚電財陸部請籌給沈鴻英軍餉三十萬開拔回桂　　北京電閻鍚山電調晉南鎭使張培梅駐省監督裁兵（二十六日下午九鐘） 
　　北京電丁錦等昨見羅文幹顧維鈞請勿批准公債羅答應依法辦理今日蘇同鄕會再開幹事會籌最後解决法（二十六日下午九鐘） 
　　北京電財部庫藏司宣言各機關過節勻發一月薪現洋庫票搭放　　北京電盛傳將下令馮玉祥督皖張福來督豫熊炳琦長鄂李濟臣長魯詢府院否認（二十六日下午九時鐘）　　北京電今日丹王壽辰丹使館舉行慶祝外部派員致祝 
　　北京電恰克圖北京電報現通信 
　　北京電美日兩國對中東路問題交換意見政府將令施肇基向美日雙方抗議根據華會决定中東路無第三國參加餘地茍美日問有所協定與換文中國不受拘束　　北京電奉直有倩靳雲鵬爲調和使者黎請王徵靳同意 
　　北京電高凌霨派王某赴贛查辦省有鑛產向日日本借欵案 
　　北京電內部科長周鴻熙爲德僑財產弊端孫丹林派徐墀等赴靑島查辦（二十六日上午十二鐘） 
　　北京電財農兩部派員會訂國定稅率表（二十六日上午十二鐘） 
　　北京電王郅隆得保洛諒解本星期內可出日兵營赴津 
　　北京電張英華徑㈡㈩㈤日就財政討論會長職（二十六日上午十二鐘） 
　　北京電韓國鈞請開無鍚爲商埠派大員督辦需費請於庚子賠欵或關稅加成項下指撥 
　　北京電皖學界代表四人爲姜案到京控馬聨甲於軍法司　　北京電國際聨盟非常任會員六席華佔一席該會主將華退出唐在復抗爭請留任或加兩席均無效决全體改選中國無望中國每年貢獻聨盟經費七十餘萬乃此區區而竟不得（二十六日上午十二鐘）　　 
　　北京電王景春明日可到京　　北京電日俄長春會議徑㈡㈩㈤日决裂（二十六日下午四鐘） 
　　漢口電吳與王揆及財交兩部商决將湖北中央稅欵經理處從本月起撤銷所有截留印花烟酒常關電政等欵一律解京凡隷中央軍隊及應歸中央開支統由中央籌撥 
　　漢口電吳電調王都慶旅開駐信陽會勦豫南土匪又電襄鄖張聨陞旅派隊協攻 
　　漢口電杜鍚珪定陷㈢㈩日來鄂檢閱海軍 
　　漢口電鹽署協助直軍軍餉從十月起月撥三十萬七八九三月月撥博士上萬元 
　　漢口電交部與洛吳徑日均急電王世堉迅速解决粵漢工潮徑午王召調停人在局會商結果由路局布告張苗停職聽候查辦被捕工人立時開釋工人七條要求略修改允可午後玻璃廠被囚工人三十二人釋出內有岳工人二十四人當用專車送回岳州餘徐家棚站八人仍回原職工人於俱樂部升勝利旗並燃爆歡迎被釋工人寢㈡㈩㈥晨七時一律上工並發上工宣言（以上二十六日下午六鐘） 
　　香港電劉震寰收拾桂局計劃以桂軍打先鋒粵軍爲後方警備昨已下令韋寇英旅長率部進駐藤縣所餘蒼梧防務由粵軍關國雄維持 
　　香港電許崇智部仍有四五千集會昌瑞金有閩粵贛會師攻許說　　香港電陳炯明敬（二十四）日抵海豐洪兆麟同時由汕尾遵陸抵海豐　　香港電省立中小校敎職員所提條件巳商妥俟省長批示卽上課惟巿立學校仍未就緒 
　　香港電當道决調梁雄楷部防守肇慶（以上二十六日下午九鐘） 
 
 

Page 5

 
 
   
 
 

Page 6

 
 
[公電]  
　　安慶來電申報鑒六安縣知事張　受人指使含有作用率領軍警百餘人强擁人民共棄之高永　爲勸學所長擊捕敎職員十八人槍傷高小未成年之學生五人生死莫卜除向法院告訴外理合通電全國父老俯念生等幼穉無能一致聲討以彰法紀而保人權不勝迫切待命之至安徽六安縣學生李道東等五百七十三人叩有 
特約路透電 
[北方政聞記]  
　　二十六日北京電內務部應外交部之請派員調查戰時遣送敵僑費用聞此舉因荷使請付還船費而起 
　　二十六日北京電中央協會昨夜宴祖餞英使艾思敦爵士宴畢賓主約二百餘人同觀中國戲劇是晚由汪大燮主席曾演說稱頌艾使答謝如儀 
　　二十六日北京電據外人電稱許崇智現率兵千名刼掠福建內地各村外間所傳喪生之說不確 
　　二十六日北京電海參崴外人消息謠傳張作霖巳與狄特里志斯政府商定如日軍撤退後白軍被敗則可退入滿洲 
[十一公債成立]  
　　二十六日北京電中國銀行家聨合會昨晚發行宣言如下財政部近口頭向銀行家聨合會建議發行民國十一年公債一千萬元利息八釐實收九成銀行家得照三四年公債辦法受佣金若干其數隨後定之本利以停付之庚子俄國賠欵爲保品照七年短期公債辦法由安格聨爵士保存九月二十三日財政部國庫及債務科主任曾在銀行家聨合會會議細解釋發行辦法銀行家聨合會討論多時後議决政府近年來於償還借欵及國庫劵屢次失信致各項債劵巿價大落民間購者全不信政府之信用今次債劵雖實收九成但吾人仍不敢保其暢銷惟當此民國艱難之秋任令政府四出告貸亦非善策政府今旣切實聲明此欵專用以充行政費及關於維持京幾治安秩序各費故銀行家聨合會不能拒絕政府之建議惟在正式承認前及爲維持政府信用計須由政府答覆下列三事則吾人始能滿意㈠政府旣聲明此欵專用以維持京幾治安秩序及充後四五個月內之行政費故須開單示明用途以釋羣疑㈡政府爲恢復已失之信用計應於最短之時期內定淸償財政部交通部未了債務及整理無正當擔保內外借欵之切實政策㈢政府應籌保護財政部及他部以前所發行各項借欵及特別國庫劵之計畫十年中秋節借欵亦爲維持京幾治安秩序之用至今仍未淸償應由此次借欵內撥欵淸償 
[土騎兵侵入中立區域]  
　　二十五日倫敦電基瑪爾騎兵侵入中立區域之消息今日巳由倫敦官場證實據聞騎兵共一千一百人向恰萊克方面進發以爲英軍業　退去迨聞英軍仍在境內騎兵聞退出界外 
　　二十五日君士坦丁電英土司令晤談土軍入中立界　彼此皆抱極友好之態度土司令允即撤兵出界並謂基瑪爾不欲與英國作戰 
　　二十五日君士坦丁電土國騎隊約二千人携帶機關槍復入恰萊克中立區域英軍乃扼守通至艾倫巨之中途地位準備應變協約軍哈林頓囑此間安戈拉代表轉請基瑪爾下撤軍之令並限以適當之時間逾限則土軍不退之結果當由基瑪爾負責哈林頓將軍有飛機若干可用以警敵惟目前想土軍不致趨極端耳法國高等委員現勸基瑪爾趨向和平 
　　二十五日君士坦丁電今夜十一時安戈拉代表聲稱艾倫巨係在未接協約國來牒以前所佔土司令請將期間展至四十八小時以上以便與長官接洽 
[希臘驚駭協約國對土牒文]  
　　二十五日巴黎電昨午駐希法使以協約國致基瑪爾之公牒副本送交希外相協約國之决議巳引直雅典人士之驚擾希內閣昨集議時局以籌應付方法至於議定何事則傳言不一希臘現派巴洛斯氏爲塞拉斯總督 
　　二十六日雅典電希臘除籌治軍備據守東塞斯外並决計利用前相維尼齊洛氏以當外交之衝 
[土政府辭職讓賢]  
　　二十五日君士坦丁電聞土國首相告知安戈拉政府謂君士坦丁政府準備辭職以免妨碍基瑪爾之行動 
　　二十六日倫敦電君士坦丁每日新聞訪員電稱君士坦丁政府之首相外相等巳辭職此爲組織國民黨政府廢去土皇之起點土太子有繼位之望因素與國民黨接近也 
[近東事件雜信]  
　　二十六日倫敦電基瑪爾對於協約國公牒之態度現仍可疑但君士坦丁傳來消息大半謂土人將要求在君士坦丁口門建造砲臺之權 
　　二十六日君士坦丁電此間英司令哈林頓與高級軍官十六員之妻皆已出境其他軍官之家屬亦將於明日出境新聞記者多人及希人萬名皆爭請給與護照 
　　二十五日巴黎電法國運送艦道維爾號已由士麥那載避難人二千一百行抵比塞太艦中有法人三百 
[德國交付明年賠欸債劵]  
　　二十六日巴黎電德國已將明年二月到期四萬七千萬項債劵由比國持向英倫銀行兌現而由德國國家銀行擔保 
[俄讓礦權於意]  
　　二十五日巴黎電莫斯科政府已批准關於古般境內農業權礦業權讓與意國一事之意俄條約此約係在日諾瓦締結 
[各國近事記]  
　　二十五日日內瓦電今日聨盟會議通過行政會所提將行政會非常駐委員增多二人合爲六人之議案惟荷蘭代表獨反對之謂額數增則均勢破與會章第四條抵觸 
　　二十五日倫敦電船客八千大都赴北婓者現因海員罷工反對八小時工制之取銷故皆留滯於馬賽 
　　二十六日馬尼剌電據郵務長杜巴西哇氏聲稱今若不立即撥欵六萬金元與郵運局則菲列濱全部之內外郵件均將停寄 
　　二十六日華盛頓電美海軍部長鄧碧稱如法意兩國不批准華會海軍公約則美國不拆毀戰艦衆料近東時局將使若干簽約國變其拆艦之計畫 
　　二十五日長春電長春會議業已决裂 
交通大學無線電 
[近東會議後之批評]  
　　柏林電克松與法人議定近東事後巳由巴黎起程返國英國對於法國之志願略予遷就但無實際上之讓步此後英法仍可保持其合作英報尚歡迎巴黎會議之結果頗重視對安戈拉之讓步法代表波益龍氏挾協約國之提議將於星期四日晤商基瑪爾將軍英國仍堅持海峽中立之主張基氏願否拋棄韃峽管轄權現尚未知大局如何須視基氏此事意見而定基氏將親自參預和會主張和會地點在小亞細亞因基氏爲土軍總司令不能離小亞細亞也俄國仍作必出席和會之要求如不見允將保留其自由行事之權每日郵報謂基瑪爾必請協約國承認俄國此項要求 
[土軍已退出中立區域]  
　　倫敦電土軍從協約軍司令哈林頓氏之請巳撤回越過中立界線之騎隊 
　　君士坦丁電英人孟里斯少將戰時參贊戎機歷時甚久現充倫敦報紙軍訪員述其觀察謂戰事不致發生基瑪爾將在保留條件下接受雷協約國之提議 
[地國合約之將來]  
　　倫敦電土國和約雖將列入政治犯大赦之條文但若干顯要土人不敢留境紛紛出離君士坦丁有皇室親貴數人以親英著聞者巳出奔瑪爾太島 
　　君士坦丁電基瑪爾代表哈寗稱如和會不加入俄布兩國則土國不願與會 
　　柏林電聞俄軍總司令加米尼夫將軍刻駐羅國邊界 
[奧國食物價跌]  
　　柏林電奧京宣稱食物價格略跌查奧國自一九一四年開戰後食物價格有漲無跌直至今日始有食價稍落之報告 
[各國近事記]  
　　巴黎電布政府現擬一議案將一九一三年至一九一七年戰時內閣諸員定爲戰事犯逐出國外 
　　羅馬電意皇與皇后將於十月十一日往遊比京　　 
　　巴黎電駐德法使勞倫氏辭職巳由普恩賫核准 
　　柏林電德政府巳派定亨堡律師基塞爾巴氏爲解决美國對德賠欵美德委員會之會員 
[馬克滙巿]  
　　柏林電二十五日匯巿對英六二二七·二O·對美一四O五·七四對荷五O五八一·七八馬克 
國外要聞 
[巴爾幹女權發逹之一斑]  
　　世界新聞社巴爾幹諸小邦女子向來絕少表見自經歐洲大戰後形勢一變其女子地位亦隨而增高不少雖男女未得平等然較之戰前進步多矣如羅馬尼亞巨古斯拉夫等國女子集會運動之舉方興未艾保加利亞女子向來地位頗高雖尚未得亨受巿民平等利益實際上其地位固高出於其他巴爾幹諸國是邦女界團結而爲參政運動要求解放及辦理一切改革事宜者巳逾二十五載一九零一年有女子結社二十所聨成一大組合名稱爲保加利亞女界聨合會該會自成立以來進行不息要求男女平等是邦人民敎育程度素高女生入大學者其數幾與男生相埒學校課程對於男女生絕無歧異從事工業者每日八小時之工作男女同之文事服務上女子薪額及機會亦與男子均等婚嫁後男女無須拋棄職業近新訂一條例强迫各級人民簽名爲國家服務此項條例於男女一律通用無分貧富貴賤男女一律不得規避保加利亞誠一最尚民治之國焉然女子尚未得議會投票權其各政黨除社會黨外均巳鼓吹許予女子參政權謀漸得法律規定今年三月間社會黨在議會中亦提一案主張女子在政治上完全平等保加利亞女界聨合會要求女子一律有選舉權當該要求案提出議會時該聨合會又廣事宣傳俾多數贊同使該提案在議會通過訂爲法律保政府巳表示當於議會開秋季常會時擬將選舉條例提出條訂而女界亦出全力運動謀將女子選舉條例列入提案又塞爾維亞女子素稱無能所事不出庭戶迨通國男子從事則女子亦能嶄然露頭角非僅耐勞忍苦農家婦所收穫且較良於男子商人婦則推廣營業較形發逹一般婦女大抵有才有識遇事不落人後且具有强大之團結力從前男子輕視婦女視爲固然今女子亦居然大聲疾呼要求男女完全平等矣戰後巴爾幹女子參政運動諸領袖卽成立一會名女權協會并發有一種月刋雜誌名 [女子運動 ]自是以來進行不遺餘力在巨古斯拉夫全境大肆宣傳雖偏僻鄕村亦有女子旗幟樹立其間卽其所注力者非僅限於運動謀得選舉權而巳且亦敎育女子以衛生工藝經濟國利諸端在斯拉夫境內女子地位向來較高現亦大受男子贊許鼓勵即在蒲司尼亞女界亦紛紛集會運動爲女子參政之要求頑固男女之反對者自所不免茍無彼等之反對則女子選舉權一節或巳訂爲定律然女權發逹巳成世界潮流要非頑舊勢力所能反抗將來女子參政目的必定逹到可斷言也 
國內要聞 
[北京通信（粲）]  
　　王閣靈塊之羅財觀今日中央政府無論誰起組織內閣總弄不好此其病根在軍閥之不肯安分守己橫施干涉此其理中外人皆知之卽軍閥亦未嘗不知而仍不肯罷手者何也如此次唐內閣被退於國會不得巳以王寵惠扶正夫王之扶正本來無甚可以特別研究之價値殊不知現在之內閣其靈塊卽在財政以故財長屬於何人稍可一顧普通財政一席必素在財界上奔走有年雖不必親手搜括民財亦必認識幾個中外資本家方敢望此一席所以孚威將軍抬董聖人長財政初見以爲大奇而王閣將成未成之先張英華忙個不了彼時以爲桂花旣黃節關將至短時期中閣揆一席舍王亮疇外誰來作此不自由的共和宰相於是張英華只求由次而正在未發命令之先彼自以爲有九分九之可靠矣不圖發表出來財政總長的姓却不是張而是羅至此張英華恍然大悟白張羅了幾天矣 
其時此中有個緣故現在的內閣就是財政內閣只要有錢張三李四都能順手王亮疇是一個完全無缺的書生固是天下皆知的在洛陽方面亦以爲財政一席上不上手如果上去先須借債從事借債先須受輿論的攻擊如此有名無實的總長不如且放一步自己佔了較有利的實惠的交通名的實惠的內務便是分配均勻不必再問了其中本有久在司法之羅文幹便覺乾燥無味之司法部不如較有發展之財政部於是密商於王决計出來此種消息在王閣發表以前之二三日當局已有此决心所以接近羅氏方面之人都有此傳說外間報紙於發表之前一日尚有羅長財政不確之絕載是以尋常的眼光揣度此事之病也原羅之突然長財實有兩個理由一則羅之爲有並非眞正研究學問之純粹法家寗謂爲華僑中一有錢的漂亮人物所以覺的司法總長不是發展的地位因此想到財政總長一席一則羅與王留學西洋時本甚親寗學問上大約王帮羅的地方很多而羅於王經濟困難時亦嘗爲王盡物質上的義務所以兩人的關係甚切 
羅第一日上臺就宣言節前只能維持渡過節關過節以後再談財政計畫的事此種說法似乎胸有成竹一時也不能評他不是余茲姑就渡過節關的一語而觀　一千萬特種國庫劵是也此特種國庫劵原是張英華的大計畫不幸次長短命以去此種現成湯糰待羅文幹來飽嘗所以某報說張弧是上了董康的當張弧走了董康來了仍舊繼續進行張弧要辦九六公債的政策張英華上了羅文幹的當張英華走了羅文幹來了仍舊繼續張英華要辦特種庫劵的政策可謂無獨有偶照現在的傳聞一千萬庫劵可有希望所有庫劵外間傳說巳付印刷局趕印曾向局中友人探聽云尚未交來至於印刷此項庫劵連夜趕辦三日可以趕出名稱初擬用財政部兌換劵或有利國庫劵等字樣至最近則决用八釐短期公債此事大約在日內即可定奪也 
抑有一言可以一述者此次王閣孫丹林高恩洪爲一派羅文幹顧維鈞王寵惠爲一派王爲羅顧之代名而王之此次慨然擔任無非羅顧兩人結合之意此兩人據旁人觀察恐大有用意或者王閣將來之倒即在此二人之手亦未可知鑼鼓（羅顧諧音）開場鑼鼓散場吾將於王閣卜之 
[特種庫劵已改短期公債]  
　　十一年八釐短期公債連日以羅文幹與各銀行磋商之結果巳允照一千萬原額分期發行但其辦法政府與銀行界主張微有不同昨日（二十四）又作第三次之集合始議有大體頭緒聞政府方面主張㈠發行額一千萬元㈡基金以停付俄國賠欵充之㈢還本期分五年㈣九二實收㈤佣金四釐至銀行界方面所提之條件㈠舊債須補行抽籤㈡新債須開明用途㈢一千萬元發行額須分五期承募㈣八四實收㈤佣金六釐㈥先扣利息㈦須有安格聨公函證明保管此項基金結果聞雙方均已允讓步大抵分作兩期發行第一期五百萬准即日承銷實收八四佣金四釐第二期五百萬可先抵押其他各欵則由新財長負責施行至此項條例巳經財政部公債司機次修改現巳脫稿其內容與七年短期公債無甚出入要點如下㈠名稱民國十一年八釐短期公債㈡發行額一千萬元㈢利息常年八釐每年於五月三十一日　十一月三十日共付二次㈣期限五年由民國十二年五月三十一日始用抽籤法開始還本計至民國十六年十一月三十日完畢抽籤每年五月十日與十一月十日分二次在北京行之中選總額限全額十分之一以五月三十一日與十一月三十日爲開始交付現欵之期㈤公債本利歸總稅務司保管與民國七年短期公債辦法相同㈥公債基金以緩付庚子賠欵中之俄國部分充之存貯於總稅務司所指定之銀行在付本利之一個月前交付於中交兩銀行㈦發行手續由財政部內國公債局委托中交兩銀行及其他各大銀行募集之㈧票四百元實收九十元分百元千元萬元三種今日（二十五）星期一國務院照例本無閣議但因明日爲致祭孔子之期故將明日星期二之閣議例會提早一日舉行定於上午十時特開一次特別閣議專討論此事以便將條例議决公布後與銀行團作正式之協商 
[高凌霨來京就職]  
　　農長高凌霨前日由保來京定於今日（二十五）到部就職問高氏日前到保在光園謁見曹錕談及就職問題時曹云本人近來抱定不干政宗旨故此次內閣改組始終未曾過問即執事被任農長一節接閱電傳命令後始悉其情吾國目下財政之困窘實緣實業不振之故治理端賴長材今茲中央知人善任良足欽佩云云高氏當聲明府院殷殷敦促誼難諉卸擬即入都就職曹氏亦以爲然並告以中央積欠直軍餉費爲數甚巨値茲節關逼近兵士盼餉尤切爲長官者勢難敷衍執事到京望爲代陳府完無論如何爲難趕速設法撥還以安軍心云云高氏遂即辭出於翌早登車來京前日抵京後當晚卽訪王寵惠轉述上情並詢有無確實辦法俾使電保回　但王氏迄無明瞭表示又聞黃陂因亟欲詳知曹錕對於此次內閣之態度故一聞高氏來京卽派某承宣官約高進見昨日高氏進府謁見首述本人材識淺陋蒙元首特逹之知深致謝忱次謂曹使對於政府仍本其向來擁護中央之熱誠對於現閣並無成見至索餉一節實因直軍欠餉過多節關必須撥發實無他故云云後黃陂勸其速回就職俾中樞立於鞏固地位高氏常允星期一下午二時到部視事遂即告辭退出 
[關稅研究會之裁釐兩案（尊庸）]  
　　關稅研究會昨日（二十三）下午二時在財政部開會所定議事日程本爲總稅務司裁釐加稅及津關監督條陳裁釐意見兩案至開會時臨時變更議程改議出廠稅案討論結果决先付審查遂散會茲將昨日所提未議之現案原文抄錄如左㈠摘錄總稅務司所擬關於太平 
 
 

Page 7

 
 
　　洋會議决裁釐加稅各問題節略草案（原文）對於條約第二第三兩欵尙有他項問題中政府應在特別會議提議者（甲）貨物從價抽稅須妥爲規定其核算之法應比稅則內所載之第一欵章程較爲完善此事現在上海修改稅則委員會或有討論提交北京特別會議再爲斟酌（乙）各海關須畀以實權取締由船登陸以後之貨物（丙）條約內所訂定洋貨復出口辦法應優予更訂俾此項復出口之洋貨其已改裝或改造者仍可領免重徵單（丁）應予海關以權力俾實行要索貨物原產地證明書以編製較准之貿易冊㈡摘錄津海關監督劉彭壽條陳加稅免釐意見節略（原文）（甲）加稅裁釐應先將定期明令公布以昭大信也查我國關稅因係約定性質比較各國減輕殊多惟內地稅章關卡林立逢關納稅遇卡抽釐實爲洋商所詬病職是而每遇修改修約之會各國必以裁撤釐金爲請以增加關稅爲補償有淸末季迭經中外合派大員彼此商議迄未實行計以一九零二零三等年即光緒二十九年三十年英美日約所載條欵爲詳盡事經呂尙書海寰盛侍郎宣懐會同前總統務司赫德迭次詳議徒以釐金難驟全裁未獲履行加稅之欵案冊俱在可以稽考本年華會議席舊案重提又以裁釐加稅履行一九零二零三等年之英美日條約爲詞其議加之稅進口洋貨爲値百抽十二五出洋土貨爲値百抽七五核與英美日條約載許之洋貨按切實値百抽五可㘡一倍又半土貨按値百抽五加抽半倍之數相等定以期限約以時日是各國所期於我國之實行此案爲倍切惟釐金一日不裁關稅增加仍難實行若以近年進口洋貨入內地者有免重徵專照土貨來自內地才皆有免稅三聨單計之稅雖未加其進口洋貨出口土貨已大多數亨有免內地稅釐之利益裁釐加稅一日不實行徒少增一項加稅收入在洋商未納增加之關稅已免內地之釐金此中損失幾不可以道里計似應據華會通過之議案先將實行加稅免釐期限明令公布俾中外商人共同曉喩此次之裁釐加稅勢在必行非似從前之拖延遲緩一面由所司部署積極進行大信旣如庫帑可期實在增益也（乙）常關稅則應改爲値百抽七五以符約章也查英約第八欵第三節載有凡民帆各船出入通商口岸裝載之貨所納稅項不得少於輪船裝載同類之貨所納進口正稅及加稅之總數又第七節載中國可以將現在出口稅則從新修改以値百切實抽五之例爲準又載因裁撤釐金及各項貨捐之故所有土貨販運出洋或由通商此口轉運通商彼口除出口正稅外可於出口時加收出口正稅之一半以爲抵補各等語是土貨出口無論出洋與否正加兩稅共在海關應納者爲値百抽七五再律以凡帆船裝貨納稅不得減於輪船所裝同類之貨之理由則常關稅則似非一併改爲値百抽七五不可此節亦應於裁釐加稅實行期前將常關稅則修改完妥明令公布同期實行以杜洋商有所藉口（丙）加稅收入應免作舊案洋債擔保另解部省以供庫需也查一九零二年英約乙二乙三附件呂尙書盛侍郎會同兩江劉總督湖廣張總督會奏此次修改商約所加之稅本以抵補裁撤之百貨釐捐除還原保押洋貨本息外應照原案分別撥解部省各庫以資抵補不得挪作別項之用亦不得歸入海關正稅項內以符加稅抵補百貨釐捐之原議等語是此次加稅在國庫爲專案另欵之收入不得與舊時關稅相提并論雖仍歸稅務司經收面所收加稅應與正稅剔別淸楚各項冊報另欵列明加稅欵項按旬撥交關監督查照原案分別報解部省以淸界限而濟要需 
[陳籙報告接洽交還廣州灣]  
　　外交部前爲收回廣州灣一事曾電令駐法公使陳籙就近與法政府接洽茲聞陳使近已覆電外部報告與法政府接洽情形略謂奉電領悉當卽趨謁法外長據稱法政府極願遵照華會宣言實行交還惟交還時之一切公產巿政必須雙方從長磋商現擬即飭駐粵領事調查一切俟籌備竣事再定開議時期至法國各報對於交還廣州益灣一事亦甚贊成惟均主張以不妨害法國商民之利益爲限現聞法國政府已致電駐英法國大使及駐京法國公使飭其偵查英國政府對於交還威海衛之意見法國方面於將來交還廣州灣恐將還援照威海衛成例特電請中央注意對於接收威海衛會議一切事務望須愼重辦理 
[蔡成勳向政府索欵二百萬]  
　　蔡成勳日昨有一電到京請政府設法籌撥二百萬其原電如下陸軍部財政部鑒昌密前奉有日院電以各軍餉項巳交財部迅籌辦理等四䂃將一月未撥分文在贛中央軍隊每月餉費共需數十萬元應歸政府如數照撥乃積欠纍任催罔應贛省殘破之餘又係絲毫無從挹注伙食無着枝節堪虞現距秋節巳近盼餉愈形迫切迭據各該長官紛紛呈請預籌兩三關全餉並請早日給領等情前來成勳空拳徒張智窮能盡而查察官兵積困情形實在難再空言敷衍如果政府仍前擱置不予力籌迅撥而發生鬧餉情事影響地方必有尸其咎者非成勳所敢負責也又查成勳奉命督理善後自應遵即趕速舉辦以期早日恢復元氣但善後事宜頭緒萬千在在需欵尤以整理軍隊舉辦淸鄕兩者爲最關緊要不容稍緩贛省庫藏久空自應懇由政府撥給應用約略計算連同上述所請各軍餉費總須二百萬元庶敷支配用途務懇政府特別設法如數籌措以維贛局不勝迫禱蔡成勳皓印 
[李廷玉有被贛人排擴出境說]  
　　東方通訊社二十五日漢口電云南昌消息李廷玉因受巿民排斥已赴上海巿民等遂選舉鄒日煃爲代理省長然鄒爲蔡成勳所反對蔡以武力壓迫鄒亦逃亡故巿民希望現在上海之前省長謝遠涵回任已派代表前往上海 
[蒙民請取銷新王公]  
　　各省巡閱使督軍省長各省議會各法圑各報館鈞鑒共和建立階級銷除惟我蒙民愈墜溝壑舊有之王公以有功而存在情有可原乃無端由平民起封之王公日以加多作威作福無惡不爲同是國民不平殊甚共和之精神安在蒙民之人格何存此蒙民之感愧涕零誓難承認者也怨毒久蓄暴烈或發辛亥之瘡痍未痊革命之慘劇難再故掬誠請願國會府院公懇取銷新王公封號以杜辭源外敢望海內碩逹咸鍚聲援共勷義舉伏維諸公或手造共和或戡亂致治爲國家之柱石人民之泰斗對此撤銷階級制度當所贊許也願推濟人愛物之懐澤及荒漠蕓蕓之衆慨予噓植仁言利溥則不惟蒙民得躋昇平之域共和大業亦以精純而無疵爲此謹將請願呈文奉上墾予垂民國幸甚蒙民幸甚恐懼待命無任翹企謹呈蒙古各盟旗公民代表丹僧札布旅京公民桑都爾楞等四十人同叩呈文附下爲墾請取銷民國以來新封之王公以重故有王公之尊嚴事竊自民國肇興五族一家所有域內人民一切平等無種族階級宗敎之區別此誠有史以來人民未有之光榮繼今以往畛域胥融同登仁域何其欣也而吾內外蒙古靑海西藏雖有王公等之階級因中華民國成立之初率土來歸故國家以示優遇特定優待條件保存故有王公之尊嚴此乃時勢使然蒙情同慶而獨疑者王公之中又有由平民而起之新王公察優待條件規定係保障其故有王公非故爲蒙人另造階級之謂也此輩新王公旣無功勳於國家尤無利益於人民究其內幕黑暗不堪無奇不有冒名頂替者有之沐猴而冠者有之甚至年齡未出赤子兒童爲王爲公者亦有之總之新王公之得王公者非由於行奸而禍蒙卽胶削蒙民脂膏而竊取者察王公何等尊嚴豈可行險僥幸所得耶何王公之不貴而浪人賊子皆爲王公耶如此不倫不類之王公人神之所同嫉天地之所不容何獨加之吾蒙耶倉黃翻復魚目混珠莫此爲甚旣妨國體又禍於蒙此蠢一日不除　吾蒙一日不靜國憲一日不完也察新王公之由來係袁項城運動帝制時代爲覊縻海內賢逹名流起見因規內地各省有公侯伯子男等爵而吾蒙藏亦設王公之封號此乃愚民政策叛逆國體之暴動而此項亂令業巳於國民五年明令取消蒙藏獨存同是國也同是民也何厚於內地而薄於蒙藏也按約法第五條規定人民無種族階級宗敎之區別蒙藏何辜而獨向隅矛盾約法孰甚於此故爲保存故有王公尊嚴計新王公不可不取消也爲國體計此項王公尤不可不撤也諸公爲民意代表國家之樞紐故本蒙情迫切直陳燦然共和政體之下而存王公之封號蒙民人格安在國體安存此項新王公吾蒙誓難承認諒譜公亦所不贊許也渴望諸公提出議案急速取消民國以來新封之王公此後永不准封王公以正國憲而奠邦本則國體幸甚蒙民幸甚不勝迫切待命之至除分呈衆議院外此上參議院蒙古旅京公民桑都爾楞鐵木爾巴爾根阿期勒圖（以下名略） 
[日俄會議與松黑航權問題]  
　　日俄會議中之黑龍松花兩江之航權自前次大連會議以來已成爲重要問題大連基本協定案中亦有此項規定當時雙方以此事與中國主權有關主張於未得中國同意以前不可列入協定之中祇由日赤兩國問成立諒解爲止此次長春會議日本旣主張以大連協定案爲基礎則航權問題遲早必當議及蓋大連案巳以此項問題作爲附屬文書也顧此事不特日俄兩國關係頗大於我國主權關係尤大我國政府前曾特派鄭延禧辛博森等前赴長春實地調查誠恐長春會議於未得我國同意即行議定當時日本代表雖曾鄭重聲明决不涉及我國但在我國地位上言則不能不特別愼重故日前由外交部行交日俄兩國政府言明凡有涉及中國主權之問題非得中國政府之同意僅由日俄兩國協定中國政府絕對不承認蓋不獨指航權問題舉凡有關我國主權之事均須先得我國同意也乃日本方面則僅認此爲豫防議及航權而起謂我國未免厚疑友邦實則爲不得已之舉與其日後發生糾葛不如事前鄭重言明聞本月十六日鄭延禧氏曾有密電抵京報告調查結果並詢問日本對於我國聲明有無答覆日本方面因此益加注意近因我國答復俄國先開中俄會議日本方面於是更以特別眼光注視我國據日人喧傳謂我國已經準備中俄會議之議案赤塔領事王鴻年之回京即爲列席此會議最近並將航權問題擬就草案十一條其中第十條有中俄兩國不得將航權讓與他國或用中俄兩國以外之他國人爲水手之規定故日本方面在長春會議亦擬爲相當應付將來此項問題必當成爲中日俄三國間之重大問題甚望我國政府亟爲相當之準備也 
[粵漢工潮忽又緊張（漢口通信）]  
　　京漢南段議决於二十五日罷工粵漢鐵路工人罷工之事發生後迄今已十有餘日而部局兩方均無誠意負責之解决辦法以致罷工工人生活維難援助工圑皇皇莫定京漢南段辦事處長馮澐副處長易懐遠及俱樂部主任楊德甫因恐風潮影響及於京漢會偕往粵漢路局親與局長王世堉當面接商由王親事筆覆函允許工人九條張苗二人亦先由路局通告停職除名與否及能否加薪俟交部决定不料王於二十一日否認前言不允將張苗停職致調停上工之事遂生波折一般工人以路局故意諉責於部以圖脫卸又時時欺騙工人特於二十一日在徐家棚工人俱樂部開會大家一致署名主張非逹到目的無論如何决不上工又該路代表余友文陳理應等二十餘人向京漢南段工友等沿門叩頭乞援京漢工人亦紛紛責問江岸俱樂部職員爲何不早下罷工命令以重本路工人威信因之江岸俱樂部於二十二日上午十時召集緊急會議到者百餘人决定自本日起至二十四日止粵漢工潮尙不得正當解决京漢南段工人即一致罷工以促部局之反省又議决罷工後辦法六條㈠通電全國舉行罷工警告粵漢當局㈡罷工期內請代表負各班責㈢罷工期內公推總指揮一人參贊二人㈣罷工期內委員會加選數人組織特別委員會專辦罷工㈤添設糾察部維持秩序及調查內外情形㈥添設交通部傳遞消息武漢各工圑代表二十二日亦開聨席會議决定分途募捐維持粤漢工友生活如至某日尙未解决則舉行大罷工以爲粵漢工人之聲援昨二十三日京漢工岸俱樂部根據二十二日議决案急電交通部限於二十四日內解决粵漢工潮否則京漢南段卽於二十五日一致罷工是粵漢罷工風潮之形勢忽由停頓而趨於緊張若部局處置不當必致南北交通受其影響或使武漢各大工廠均將蒙其不利亦未可定甚望部局之迅予解决弭此風潮於無形也粵漢工人於昨二十三日又發出通告國人書聲明其堅持到底之苦衷請求各界予以經濟與實力之援助其文錄下各界同胞們各地工友們全路的工人所受的虐待眞是積寃難訴呀因爲到了萬不得已的地步所以一致停工以求解决乃本路局長王世㻙陰險狡詐待我工人如牛馬奴隸之不若指使他的私人故與工人衝突破壞我們的圑體朦請軍警武力槍殺岳州徐家柵工人百餘人岳州工友失踨者四人殺死者一人餘一人在醫院診治所有死傷實情巳由勞次長路局各工團代表調查確實受傷工人已由勞次長在大智門當面騐明並囚禁受傷工人三十二人於玻璃廠至今十餘日不准工人家屬看慰其因傷餘塞署之侵迫命在垂危者十餘人彼猶以爲未足私發冒名傳單藉此唆使工人自相殘殺誣陷工人運動軍警以遂其欲加之罪種種壓迫我們工人的事實眞非一言所能盡述各界同胞們各地工友們我們全路的工人設非受了極重大的壓迫和痛苦豈有不安居樂業而受此流離失所的慘狀嗎我們不過要求生活之改良乃王世㻙竟指使軍警來槍殺我們我們本諸良心和愛國熱忱揭穿路政之積弊乃王世㻙竟逞其私慾肆意袒護私人我全路工人爲路政計爲自身生存計不得不有最低限度之要求然猶一再讓步乃陰險狡猾之王世㻙以爲我工友爲可欺不但不允准乃變本加厲多方壓迫欲以遷延手段俄困千餘工友日前用幾條空洞之條件誘我工友上工我粵漠工友再三思維以爲旣受重大損傷若不得完滿解决不但與敝路工友的人格和利益攸關我全國工友亦將蒙莫大影響而至喪失人格和利益故我千餘工友爲我全國工友人格計萬難讓步且憤激異常議决一致堅持非完全逹到前此提出之條件誓不上工全國同胞們我們爲正義而戰爲公理而戰罷工　十餘日望你們本互助的精神熱愛的心理予我們以經濟的和實力的援助呀親愛的各路工友們各業工友們我們都是最親愛的弟兄只有我們工人是一家人我們是你們兄弟呀現在我們受了極大的痛苦而且繼續餘困在這裏呀全國工友們你們忍心看着我們受摧殘麼因此我們極懇切的對衆位弟兄們說我們都是休戚相關的我們是屬於一個工人階級的我們的痛苦就是你們的痛苦呀今日那些官僚軍閥可以殺我們明天就可以殺你們呀我們要求你們要急速與我們以實力的經濟的和精神的援助呀現在我們千餘工友忍着飢餓和傷痛等着你們的援助呀粵漢鐵路工人俱樂部聨合會啓九月一十三日 
[鄂商聨會否認移京開會電]  
　　各局分送各商會並轉各省事務所均鑒頃接北京研究關稅代表篠電意欲趁討論稅則機會變更本届大會地點滬會旣不謂然敝省尤爲反對謹抒管見以備採擇查改良稅則人具同情政府果有决心國人自當贊助外以謀關稅之獨立內以期輿情之一致其第一要義在稅則之是否良善初與開會地點無關至謂官商隔閡難期實施亦非精神之言本届大會政府果能開誠布公不妨將具體計劃交會審議並派員出席說明理由同處漏舟之何事難期諒解如以變更大會地址爲接近政府表示歷屆國會何嘗不在都中情同水火迭遭解散最大殷鑒是何健忘矧京漢交通至爲便利與其多數代表勉就當局何若以少數委員俯徇衆意且本屆常會在漢舉行歷經大會議决何能以研究關稅代表之資格爲推翻大會定案之議論現敝省籌備召集已具規模即希查照前電如期集合幸勿兩歧致稽時日臨電屏營宁候覆音全國商會聨合會湖北省事務所有印 
[態秉琦長魯之醖釀]  
　　山東省長問題自王瑚拒絕到任以來迄今兩月仍未解决最近政府以魯人屢次請願另簡魯籍省長意　爲動而十八日魯代表入府請願歷陳山東年來土匪刦據黃河决口之慘狀總統亦爲之泣下可見政府亦未始不關心民瘼惟以軍閥跃扈不敢率爾出之刻以王瑚旣不能到任省長一職未便久懸心在物色相當人物以便接替適曹錕及吳佩孚保態秉琦之電到京態本山東濟寗人現爲直魯豫巡閱使署參謀長雖係軍人然尙知關心民政旅京山東人探知此項消息以態若長魯無論如何不致爲田中玉所屈服遂决定歡迎態氏藉以制田政府方面旣　曹吳之推薦又旅京魯人赴府請願另簡省長於是態之長魯遂有箭在弦上不能不發之勢刻聞此事業已內定不日即可發表田中玉自得態將長魯之訊深恐態氏一來自己地位搖動故即招其親信黃樸（濟南道尹）周家琛（財政廳長）二人入督署討論此事當時周黃主張即由田氏逕電中央反對態氏並由周黃二人擬稿大意謂省長一職須以文治派爲宜態秉琦以一軍人而任省長殊與民治之旨不符田閱稿後深不爲然謂吾前曾口頭上歡迎潤函（態字）一次此次若再反對豈非自相矛盾遂抑置不發適省議員萬某入督署謁田得悉此事當語田氏云態之圖謀來魯志不在省長一席實兼有要垂涎督軍之意若任其來而不反對則將來蘊師地盤深保不穏惟拍電反對終恐收效微而取怨大不如由政府派二代表地方派二代表赴京保洛各處秘密運動於田乃聽萬某之言當派黃溓等二人即日赴京地方所派二人則由萬某指派所有費用概由田氏擔負惟聞態秉琦已由其戚　子儀來濟探聽各方面對態度大約醖釀業已成熟恐田派破壞計畫未必有效也 
[皖商界反對營業規則續紀]  
　　安徽省會警察廳頒發營業規則商界均以條文苛尅且有種種不合情勢之處萬難照辦遂於本月二十二日全城各商店齊集總商會開全體大會原定下午一時届時因人數不多延至三時許到會數百人振鈴開會由會長程慶福報告略謂警廳頒發此項規則實予我商界以不利益據說係援照北京山西成案皖省情形不同自不能比例鄙人意見此項規則實不能承認如其勒令實行即先將房舖捐一律停止請大衆討論究應如何辦理副會長張澍棻謂論理省政府頒發一種單行章程必須經過議會方能發生效力現在旣無議會我商會亦係法定團體當然應先商酌此次王廳長突然頒發此種營業規則殊不合法外面尙有謠言說王廳長巳先與程會長商妥實無其事程會長亦係反對之一人請大衆討論辦法以便對待隨由業董蔡正將規則遂條宣讀畢各人議論紛紜咸以商號資本一經揭露將無活動餘地大都注意在調查資本至義務權利無人言及并征取請照費作何用途商界得何種保障均無提議者業董中有左某韋某兩人主張取爲激烈大致謂如警廳勒令承認則惟有全體歇業衆鼓掌并云此時請王廳長到會說明或推代表當面質問最後經程會長表决先行去函表示商界全體反對并開會情形乃宣告散會聞王善荃得商界反對消息亦深悔孟浪據一般人預料此項營業規則恐與許世英剏辦之六角來照捐同樣收塲也 
 
 

Page 8

 
 
   
 
 

Page 9

 
 
   
 
 

Page 10

 
 
國內要聞二 
[學制會議之第五幕（續）]  
　　主席謂查議事日程其第三案爲 [草擬江蘇敎育廳餐議會組織規程案 ]似可並案討論請提案人章慰高先生即說明其理由章慰高言查此案本爲江蘇决定施行者赴會之始本欲提出供本會之參考其後以敎育部旣有此等案件提出似無提出之必要即决定作罷嗣得江蘇來函堅囑提出此案故今日提交本會請諸君討論此案精神在剷除敎育廳對於行政上之一切障碍江蘇方面對於此案主張異常堅决本會能予通過固較妥當即不通過江蘇亦决定施行查部案與本案不同之點若本案人數爲九名部案爲七人卽其一端至本席對於部案之意見以爲第六條第三項 [評判縣巿鄉敎育之爭執事項 ]之規定可以刪去又此案內容實屬簡單無審查之必要可否即予議决張一氣言查部案之規定參議會議决事項應由敎育廳長核定後始得施行此等辦法使參議會等於虛設殊不妥當近年以來無論何地之敎育常受政潮之影響時或停滯今當從根本上方力謀解决使敎育離政治而獨立故此等規定非删去不可本此理由使參議會保管經費而支配之尤爲必要倘能如此規定按照施行則敎育廳長之更換等等庶幾於敎育無何等影響也王家駒言本席對於部案大體上固表贊同惟有三點似應修正㈠參議會之職權應予擴張也查設此會之目的當然須收相當效果若不能收相當效果則何必多此一舉今使參議會議决各事均須由廳長核定後始能施行是與廳長獨裁有何差異依本席之主張應大加擴張規定凡參議會議决事項敎育廳均非執行不可㈡參議之任期應修改也查部案之規定參議中之由敎育廳長推薦者以廳長之任期爲任期查廳長之任期根本上即不一定少則一二月多則十餘年若以此爲參議之任期勢必有發生流弊而收不良結果之事且參議之推選固應由敎育廳敎育會中等以上學校分别辦理但一經推定之後參議之爲參議固有其獨立之資格而不能附屬於廳長由此言之則安能以廳長之任期爲其任期乎㈢參議之選舉方法應行修改也查部案之規定參議共七人敎育會推二人公私立中等以上學校推二人敎育廳長推三人若以全數計之敎育廳長所推之人數固較少一人但以各部分計之則敎育廳長所推者較其他二部均多一人實不妥當依本席之主張應偏重敎育會使之多推一人共爲三人其他兩部各推二人李建勳言查部案與江蘇提案其内容實相差無幾且本席對於應使參議會爲監督機關之主張亦不贊同惟仍有二點似應修改㈠參議推選之標凖應改良也查敎育廳之職責大略言之約有五種辦理專門學校中學校小學校師範學校及監督勸學所或敎育局是也其職責旣可以如此區分則參議之推選亦以此爲標凖始屬相宜依本席之主張參議七人應由專門學校中學校小學校師範學校勸學所或敎育局各推一人其他推二有㈡任期之規定本席亦贊成王先生之主張加以改良依本席之主張應以三年爲任期第一第二兩年各改選二人第三年改選三人王震良言本席對於此案以爲宜將任期職權等修改至參議之分配應偏重敎育會方面故主張由敎育會推四人中等以上學校推二人敎育廳長推一人又對於章先生主張不付審查之提議亦不贊同李建勛言由事實上言之敎育會之是否能代表敎育界實一大疑問故偏重敎育會之十張亦不妥當依本席之意以注重各级學校爲妥王義周言查中等以上學校之職敎員即敎育會會員故　案第四條甲項 [由敎育推選二人 ]與乙項 [由公私　中等以上學校圑體選二人 ]之規定可不並設至於勸學所或敎育局推選參議之主張事實亦難做到張伯苓請主席卽付表决張文熙言查部案第三條資格之規定固屬妥當惟應以現在從事於敎育爲原則蓋不以此爲原則則有此資格而多年未從事於敎育者亦可當選對於敎育之發展必有妨碍主席謂此案討論巳久可即終止交第二組委員會審查今請戴應觀先生説明捉出 [初中高三段敎育均應劃分學區案 ]之理由戴應觀言學校即社會故應使學校爲社會之中心社會且週應現在之社會故敎育之方針不可不以㈠求各地之平均發逹㈡適應種種環境㈢以最經濟之方式而謀最大之效果以此三者爲前提故對於初中高三段敎育均不可不劃分學區查我國之初級敎育係以自治區爲學區此必不能合於前述之標凖故應改良而高等敎育前雖有學區之規定但情勢巳更亦應詳加斟酌分别規定至於中級敎育則向無學區之説更宜即予規定至於劃分此等學區之標凖其共通之點大約有四㈠應使學區獨立不依政治區域爲大小㈡應依自然之形勢及交通之狀况㈢應使各區得平均發逹㈣應根據各地之氣候物産民情等等又此案雖以三段並分但實偏中等敎育段故所擬標凖如是應請注意主席謂今請先决定此案是否可以成立王家駒言本席對於此案今有意見發表惟本席乃連署者之一故對提案人及本會會員均有先行聲明之一事即當提案人以本案要請連署時本席僅注意其題目並未詳細考慮現因考慮之後對於此案所列之標凖等實不能完全贊同㈠本案乃敎育行政問題而非學制問題㈡省之地位現在尙未决定將來若採聨省制則當由各省規定此標凖繼難適用㈢私立學校多以出資者之意思爲前提即甲乙丙三人共辦一種學校亦不能强令聨合故無法可以使之遵守㈣巳成未成之學校似應分别辦理不能强其一律遵從惟此項意思或爲提案人所知而未及説明耳戴應觀言王先生所言之第四點本席實有此意而未説明至所以不説明之原因則認爲當然分别辦理也李步靑言本會對於各種提案應先决定其是否學制問題倘非學制問題則不在本會範圍之内不應加以討論戴應觀言本案雖非學制問題但亦與學制有關主席謂贊成本案成立者舉手（舉手者二人少數）主席又宣告不贊成本案成立者舉手（舉手者多數）遂宣告不成立主席謂本日議事日程第五案爲 [西北沿邊宜設蒙旗敎育專管機關并撥還庚子賠欵充敎育經費案 ]其後半段亦非學制問題應請提案人王用舟先生將本案改爲 [西北沿邊宜設蒙旗敎育專管機關案 ]加以説明王用舟言西北沿邊各地之人民除能漢語者外實無所謂敎育似應爲之設法然此等地方不惟人才缺乏經費亦異常困難且多係游牧之民若待開闢之後再辦敎育最少亦當在三十年後最近俄人在西北各地散佈各種蒙文書報及傳單借俄蒙同種之說引誘蒙人蒙人多年處於極端專制之下俄人最近之思想容易灌入我國不於此從速興辦敎育恐將來有根本動搖之患至本段之後半段本席亦知非本會範圍內之事惟欲興辦敎育非切實籌措鉅額之經費不可故不能不爲之代謀也王卓然言本席對於此案亦甚贊同惟嫌其範圍太小主張加入靑海西藏等地耳主席謂會員武紹程先生亦有 [興辦蒙藏敎育案 ]因趕辦不及未列入議事日程亦未印刷分散惟與本案似可合併應請提案人先加以說明武紹程言本席提議興辦蒙藏敎育之理由大略爲㈠敎育理應平等中國旣號稱五族共和斷不能對於蒙藏不設法舉辦㈡敎育理應普及斷不能置蒙藏於例外㈢敎育爲統一之最要手段今不及時興辦恐終無統一之希望㈣蒙藏等地均與外國接壤我國不及時興辦外人必暗中進行國家之前途大有妨礙惟一般人對於此等事業以爲非　困難其理由爲㈠蒙藏等地之宗敎信仰異乎尋常敎育實施非常不易㈡經費不易籌措惟此等理由斷不能阻止此事之進行故本席提出此案至於此案內容其關於學制問題者即㈠義務敎育年限不應過高大約三年即可㈡應即興辦蒙藏師範或先辦講習所㈢西北等省師範學校應加授蒙藏文其關於敎育行政者卽㈠敎育部應增設蒙藏敎育專管機關㈡蒙藏各應設敎育專管機關㈢應規定褒獎條例獎勵興辦此項敎育人員袁希濤云民國元年敎育部本有一科專管蒙藏敎育民國三年二次革命後始行廢止至民國四五年間敎育部曾與蒙古王公等接洽多次意欲興辦對於經費之籌措亦略議及大約係舉辦旗地開荒事業由其中畫出一部作爲敎育經費後因帝制之變遂又停頓至於進行計畫應於蒙藏學校之內增設敎育科西北各地設此等師範學校李步靑言本席主張討論各案均注意意其是否在本會範圍之內此等議案即屬敎育行政機關問題但本會之討論亦僅能及於機關之制度其他非所宜問且即有所議决然不屬於本會範圍亦斷不能以本會名義送逹敎育部故不如不議即本會同人認爲重在亦可以同人私人之名義簽名負責任呈請施行主席謂查此似可包括於省區敎育行政機關之內不能謂不屬於本會範圍可卽交第二組委員會審查李建勛言本會範圍固應注意但必拘於學制問題則除部交第一案外均不能討論今對於部交第二案旣可討論則此似亦不應除外袁希濤言此案亦應認爲地方敎育行政機關組織問題當然在本會範圍之內王家駒請即交付審查主席宣告贊成交付審查者請舉手多數主席謂此外尙有兩件提案乃關於學校系統問題者可即交第一組委員會時巳四時四十分主席聲明今午中華敎育改進社定於此時歡迎本會同人似不便延會今日卽此終止俟下次再繼續討論遂散會 
[長沙通信（華）]  
　　宋葉回省與湘南防務陳嘉祐問題之餘波今巳平息該部譚蒙蔣隆棻王鉞三圑一律受省軍編制陳嘉祐率殘部三百人由武岡竄至西路洪江將由洪江離湘委其餘衆於沅陵鎭守使蔡鉅猷譚蔣王三人均將解除本職三人中惟譚與省軍尙無深怨省軍擬保留其位置譚見同輩星散不願獨貽戀棧之誚亦請去職轟轟烈烈之湘省討賊軍從此成過去名聞矣 
湘南旣定第一師長宋鶴庚不願久覊寶慶巳有通電來省謂於二十一日由寶啓程其班師電云急各報館均鑒慨自前第六混成旅及第十六團離湘去粵返永侵祁地方之搜括無遺人民之擾害實甚自治行將破壞全省爲之動搖庚被命赴衡又督師蒞寶總期息事寗人豈意操戈同室勢窮力蹙反無悔心螳臂敢當鴻毛輕棄略施攻擊遽爾披靡乃受大創還圖混戰賴各同袍將士或扼其東竄之路或跟蹝尾追或迎頭截擊致使如鳥獸散無風鶴驚則誠桑梓不幸之幸也其在深明大義識所依歸者所部早經就編洵足嘉尙而執迷不悟遁走武洪邊鄙之殘餘刻經確查不過二三百人自應請蔡吳兩公轉飭所部相機辦理當不難卽日收束悉令就範除呈請明令前線各軍未經指定駐地者一律撤回原防以資休養外庚即於九月二十一日由寶衡返省覆命所有各地潰兵咸入山勾匪蔡使鉅猷所部自能爲湘西方面堵截搜剿衡永及寶武兩路冠熙兩兄亦必完全負責無待請求並經令飭第十團暫駐桂陽第七團暫駐郴縣似此部署庶保治安謹此奉聞順紓遠系宋鶴庚叩號（二十日）印其致省城各要人電云長沙林議長魯師長李參謀長均鑒巧電奉悉弟於馬日由寶回省特聞鶴庚叩皓印 
另有兩軍界要人亦將來省一爲衡陽鎭守使謝國光一爲第一混成旅長葉開鑫謝本與宋氏同往寶慶近因湘南雖已平息防務尙待磋商特電趙總司令謂隨宋師長來省面聆訓誨葉旅長致省城旅部電則言本部奉宋總指揮電令回防休養巳定於二十一日由武岡　拔弟亦於是日啓程云云 
各軍旣均回防湘南防務郴州僅留第一師之第七第十兩團駐守永州則仍由第七混成旅回防該旅潰卒經旅長羅先　團長劉雪軒次第收集尙足一團之敷羅巳由省赴祁布置防務惟羅辭職意堅具呈力請趙則重羅物望屢次慰留近有一指令云呈悉該旅長久歷戎行湘軍模範前據電請辭職養疴業經慰留在卷此次因防闊兵單致有疏虞亦係奸宄潛滋希圖破壞幸經該旅長申明大義協力　除（係指槍斃該部通敵參謀長李建）勞苦功高深資倚畀何得遽行卸責頭昏各症靜心調養自可就痊仍望力疾從公顧全大局所請各節仰即遵照前令毋庸固辭此指令就文字觀之似極誠懇不知羅氏能就此打消辭意否 
[杭州快信]  
　　今日丁祭沈省長親詣行禮　　甬訊會稽黃道尹准二十七日起程赴滬二十九日晋省籌商振撫事宜 
　　杭州總商會前日常會因各屬水災待振孔殷决議勸令各業商號將中秋筵資及財神會等費移助災振巳撰傳單遍請知照 
　　省署電滬杭甬路局浙紳王志澄趙悅羣續運振米六千石由滬運杭希飭車務處遵照裝運 
　　各界發起之壬戍浙省水災籌振會理事長王湘泉業經就職規劃進行巳承河南省滙捐三千元江蘇二千元安徽一千元其他各省正在勸募本省各界亦在積極籌備 
　　去冬採辦平米息借銀行欵項二十萬元現所辦溫米半由各縣購領半由米商承買已告結束聞除借息三萬餘元及一應水脚人工等項二三萬元外計耗一萬餘金銀行借欵已於今日淸償　 
[南京快信]  
　　黄以霖昨日下午三時晋謁齊督談二小時辭出聞財陸兩部派來查賬余謝兩委員明日即抵寗 
　　韓省長前諭省警廳長王桂林注意烟禁免被外人藉口故近日警察各區署破獲烟案日必數起均一律解廳從嚴懲辦 
　　上海蘇州南京通崇海泰各總商會均反對本屆全國商聨會移京開會昨聞巳得復電仍定在漢舉行 
　　齊督派下關稅所長高毓洲赴京公幹又委袁積熙充軍署參議蘇高等廳委韓壽乾赴海門淸理積案財廳委錢豫赴松江縣秋勘張元希赴溧水章家駒赴海門會勘風災 
　　陸軍部國軍建設起草委員會昨電齊督徵詢意見內容擬改全國軍隊爲十一軍區各巡閱使爲區長各督軍爲軍長區長軍長與省長不駐同一地點以淸軍民分治權限 
　　北京開全國財政會議兩長會派會樸赴京列席 
　　齊韓兩長保段書雲兼徐州商埠督辦電昨巳拍發 
　　齊督十月一日接兼任督辦浦口商埠事宜篆 
　　齊督捐資建築之鼓樓公園不久即可竣工刻正設備一切樹木花卉頗壯觀瞻 
地方通信 
[奉賢]  
　　省委來奉勘災奉賢秋收連年減折今夏又霪雨兼句低處田畝盡成澤國旋又亢旱不雨竟逹五旬之久棉稻乾枯巳形損害不料颶風疊起田間棉稻被風吹落尤以第三次爲最猛烈統扯棉稻收成較之去年更形不足業由各巿鄕紳耆呈縣請勘巳奉賴知事據情轉呈現聞財政廳巳派委周恩緒蒞奉會勘似此災歉頻仍一般農民莫不憂形於色 
　　孔敎會議修文廟奉邑明倫堂年久失修此次陡遭大風房屋圍牆坍毀不少巳由孔敎支會呈請籌修舊曆初六日丁祭聞將趁此會議辦法以使興工 
[松江]  
　　秋丁祀孔記二十六日爲秋丁祀孔之期温知事於上午四時半率同全班執事恭詣舊府文廟舉行祀典因未奉改行鞠躬禮之功令故仍行拜跪禮惟各陪祭官一律不穿舊式禮服一應儀注悉仍其舊殿上樂舞生仍由一高學生六十人擔任五時禮畢各執事生續赴縣文廟由孔敎會會員姚大任主持行禮而散 
　　水警破獲竊盜案奉賢十二圖向販私鹽之周金生卽周阿晉因偷竊徐里橋鎭李錦臣家鈔標洋六百元及金戒子十餘只一案致被事主報告水警拘解一專署當經沈葆義專署長飭交督察員徐亞伯庭訊據該犯供稱除偷竊李姓鈔票戒子外又於本月四月二十一日夜間糾同陸杏林陳榮李逢春周阿月等搶刼問心菴銀洋物件得贓俵分不諱並繳出原贓戒子三只徐得供後巳判將贓盜一併解送奉賢縣公署法辦矣 
　　淸理節孝祠產舊華邑節孝祠因年久失修以致牆壁傾頹神位暴露故節裔葉伯廉等特向鑫故董家屬收回祠產從事淸理一面並募集捐欵整理神位修葺祠屋現已工竣定二十七日祭祠之際開節裔會議將此項祠產呈請縣署發交全節堂代爲保管以資歲修而垂久遠 
[蘇州]  
　　王道尹夫人舉殯紀蘇常王道尹夫人因病去世後定於昨日出殯親友之送殯者甚多途中儀仗甚盛不沿途經過地方均由各區警察署加派警士前往照料靈柩則在西園殯舍暫寄云 
　　籌浚崑山城河太湖水利工程局前因疏浚葑門外城河招工投標在案茲王督辦以崑山城河當婁江之正流派員實測以朝陽門外一段小西門外一叚東門外一叚淤塞最甚亟宜開浚以暢婁江之水勢業已招工投標不日開工疏浚矣 
　　女校追悼王振之預誌江蘇私立女子職業中學校前敎務主任王振之於本年六月卒於校中茲該校敎職員曁全體學生以本校開辦以來王君主任校務悉心規畫成績卓著故特定於十月一日下午二時在本校開追悼會以誌悼感 
　　廳委調查江北司法近况淮揚徐海各屬兼理司法縣知事對於監獄一項不甚注重高等廳朱郁堂許機樓兩廳長昨特委派錢聲敎由蘇出發至淮揚徐海各屬實地調查司法狀况以爲將來整頓之標準云 
　　夜航船之命盜案往來蘇州常熟唐某之夜航船前日（二十四日）傍晚時由常載客運貨開駛來蘇行經兩縣交界處之桐江涇白蕩灣口忽來盜船一艘躍出手執利刃之盜匪十餘人一擁過船傾筐倒篋刦去客貨現洋約在二百金左右殺死船夥二人斫傷四人聞該航船主昨已將受傷船夥舟送來蘇送入齊門外福音醫院醫治一面據情分報吳縣地檢廳及常熟縣署請求緝盜追贓歸案訊辦矣 
[常州]  
　　縣署商借冬漕武進縣署前日接奉督省兩長快電催解稅欵九萬元以應急需姚知事接電後以所有稅欵均經按月解淸何來鉅欵堪以解報遂於二十五日晚間柬請各大銀行錢荘經理在署設宴商借冬漕銀九萬元各經理遂互相討論咸以節關巳屆正係結束之時實無欵可以借撥遂公推盧錦堂郭曉溪劉寶蓀王健常四君入署答覆姚知事延見後備述省署催欵之迫切務望措撥應用云云各代表亦詳陳不能應命之原因旋即辭出 
　　催籌省校經費省立學校八月份經費前由省令各縣知事設法代撥武進縣署昨又接省長代電略謂此次省校八月份輕費財廳以庫無現欵令縣代撥各縣奉令之復後設法抵借勢必大費躊躇第學校之需欵孔殷省庫之維持乏術飭縣分任事非得巳况欵有税抵息由廳認該知事祇代負一挪借之責其他尙無爲難望該知事以本省長維持省校之心爲心將指撥各欵竭力設籌務於秋節以前一律撥楚具報毋復以挪借困難電請酌撥致多繁牘而誤時期云云 
[南京]  
　　函請召集全國農會聨合會江蘇省農會致各省農會函云逕啓者卷查全國農會聨合會疊經敝會及各省請部依法召集未准在案此次全國農業討論會在濟南開創立會敝會徐代表瀛又提出請部依法召集全國農會聨合會先行修改法制以樹農業基礎案山東省農會亦有同樣議案提出當經七月七大會可决復由全國農業討論會召集執行委員會討論各案執行方法業巳藏事現擬先向農商部立案再將各案陸續分別呈送所有關於前項請部召集全國農會聨合會案相應函請貴會查照一致主張務逹成功風雨同舟無任企盼江蘇省農會啓十一年九月二十五日 
 
 

Page 11

 
 
[鎭江]  
　　張知事重申烟禁丹徒縣張知事通令各警區署所嚴厲禁烟内容第一杜絶私販入境第二查封烟館第三嚴訓崗警加意查察切實遵辦以重烟禁 
　　新晚秈上巿今日（二十五）鎭埠到有江北高寶等處之新晚秈一千餘石銷路尙佳米價因之鬆勳每石较上星期巳跌去四角云 
[揚州]  
　　輪船盜刦案續誌鎭江招商局淸鎭班恒通小輪附拖華利盛利兩拖船經過邵伯荷花塘遭盜十四人打刧現洋一節巳誌前報茲悉盜等係在鎭揚邵陸續購票登輪純着長衫統坐於官艙內迨行搶時始露軍人模樣該輪是日代鎭江永源帶五千元至寳應置於船艄揚州益源交高郵同興公三千元擱於船頭五千元因時間關係未遭刦去至三千元之銀箱係以剌刀劈開分贓而去拋散三十六元於艙船內輪船水手俟盜去後即上駛高郵報案昨江都偵緝員巳獲到身懐八十餘元之北音嫌疑犯解縣訊究矣 
　　電飭邳縣解欵揚州運河工程局昨電邳縣云崔知事覽據該縣農會長丁魯曾等哿電稱沂水　漲沂河决口數處請截留畝捐防險等情經本局電查淸江沂水並未盛漲沂河亦未决口恐係傳聞本局工程急迫需用頗鉅仰該知事遵省局會委守提委員將畝捐三千餘元如數掃解以應工需延干未便 
　　八中開學省立第八中學以支配選科課程遷延時日甫於二十五日始行授課現巳呈報敎廳備查矣 
　　校正昨日本欄新聞兩條一標題 [江儀兩縣鉅刧傷人案 ]一標題 [邳縣請緩提畝捐電 ]誤排於鎭江欄內合亟校正 
[淸江]  
　　西南鄕發現匪帖離城西南二十餘里陶家閘地方該處周殿元門省日前發現匪人揭帖一紙上書 [我軍刻日北伐餉項欠缺着汝家從速籌辦餉銀四萬元以濟要需先期有賞後期處罰以十日內爲限交銀地點新浦集大河口草屋內 ]下署北伐軍司令馬二傻子具周於該處本係小康見此揭帖大起恐慌現共家人巳有一大部分來城矣 
[嘉興]  
　　平湖新棉上巿平湖東鄕一帶所種棉花今秋疊遭風雨頗受損害因此結鈴頗小且多不實刻下新棉巳經收採統扯不過五成餘巿上亦巳見樣各埠紗廠巳派員來平採辦惟以來貨不多價較往年漲起二成餘最近巿價上白花每擔價開十八元次白花十三元七八角據業此者云日內尙須看漲 
[湖州]  
　　全浙敎聨會開會紀全浙縣敎育會聨合會業於本月二十一日在吳興開會各縣代表之報到者寥寥無幾除省敎育會代表外不及二十縣茲將是日所列議程錄下㈠國民學校四年級宜加授農業案㈡各縣宜組織新學制實施研究案㈢請求地方官廳所有一切文告改用語體文案㈣小學廢止暑假案至各案會議結果及會期內種種情形容俟訪錄 
[金華]  
　　浦江壺江水災救濟會請振電申報鑒我浦江壺江一帶綿亘八十里人口數萬家地勢瀕江受災尤酷禍於夏正六月十五日又二十二日又七月十一日又二十一日疊發滔天洪水竟至四次之多一時大雨如注風狂似虎山洪暴發漫山遍野而來人民不及逃避者皆隨波臣而去（中略）良田數十萬秤盡成砂石所恃以蓄水灌田者惡波所及洗刷無存所恃以禦水護田者均被毀壞淨盡所恃以交通者均被冲圯難修總計損失約六十萬尤可憫者垂熟而尙未收割之稻多付洪流遍地哀鴻嗷嗷待哺轉瞬冬寒飢寒交迫除電請省長派員履勘撥欵放振外並組織浦江壺江水災救濟會尅日成立分頭呼籲懇爲設法籌欵急振謹代數萬災黎九頓首浦江壺江水災救濟會總幹事陳景鎏黃人俟等同叩東 
[濟南]  
　　通令保護烟濰汽車路烟潍汽车路巳竣工開車田中玉特飭經過各縣保護其訓令原文云案據烟濰路工處函開竊敝處自前年冬奉交通部令修築烟濰汽車路組織成立工振兼施所有振撫事宜節經辦理就緒黃濰各段路務亦巳先後竣工本年六月間復奉交通部撥給車輛飭令籌備營業原擬俟烟黄各段工程展修完畢再行擇日正式開車乃承各界交期屢相敦促膠東一線交通又久爲外人所注視敝處念各方屬望之殷顧本路關係之重雖屬經濟艱難敢不力求進取因就黃濰之間先行擇要設站屋則暫行租用車輛則力求廉儉不辭簡陋冀勉虛縻勉效竭蹶略有端倪業於本年八月十日試辦售票行車兼旬以來商旅咸稱便利惟自濰至黃路線三百餘里中經濰縣昌邑平度掖縣黃縣六邑轄境一經設站通車車站地方小販麕集良莠不齊沿途荒僻地方並虛宵小生心游民滋事伏念我鈞長維持治安無微弗屆擬懇念路工艱難商旅交通所係俯崵飭下各屬官廳及駐紥各縣車隊一體保護預維治安實爲公便除俟正式通車另行陳報外謹將試辦售票行車緣由並連同車站名稱表一紙送呈鈞署備案伏祈鑒核等情並附件二紙到署據此除咨會軍署並函復外合行令仰該縣即便遵照一體保護以維治安而重交通是爲切要 
[廣東]  
　　粵海關監督署火警廣仁路舊海關監督處現爲粵軍第七路司令部辦事處近因由高雷班師回粵帶回軍實甚夥十五晚二時十分鐘不知何故房中炸藥轟然爆發瞬卽燃着該署後樓一時火光熊熊不可嚮邇附近居民從夢中驚聞炸彈之聲又不敢出門探視嗣聞慈善救火會汽車警鐘始知係因炸彈暴發以致火獨救火汽車到時正在轟炸劇烈之際路上祇有軍隊荷槍彈壓觀者遠立遙視而救火會張隊長劉副竟敢冒險率同隊員架梯攀上樓中分喉注射觀者咸贊其通敢不知生死爲何物並徇該部某軍官之請注力救護二樓前座因訪處存有步槍數百炸藥十餘箱卒獲保存倘一燃着則不堪設想矣計是役由二時十分燒至三時六十分始熄彈聲共百餘響祇燒去該署二三樓後座人口無恙轟斃軍馬一頭救火會汽車直候至天亮七時始由該會熊主任駕車返會 
　　本館啓事本報駐寗記者並無萬樹南號小圃其人特此聲明幸勿受愚 
雜評一 
[皖商反對營業規則（默）]  
　　皖警廳之頒發營業規則名爲保持商店營業便於稽核而實則一言蔽之不外搜括而已以地方情形言皖垣在內地非若通商口岸之繁雜易起糾葛且有商會爲之監察即欲有所調查亦甚便利故警察祇須盡其普通保護人民之責以保護商店之營業可巳不必煩特別之手續也以商店情形言丁此戰亂災荒之餘營業凋敝本無微利可圖而又新舊捐稅重疊苛徵商民巳苦擾累若復新創名目加以領照費數雖非鉅而以商民厭惡捐稅之心理視之必更增不快之感此可以意料者也以營業習慣言商店資本向取秘密呈驗基本金一事在公司等鉅大之營業自不能不有此種規定以防流弊若一般普通營業而亦呈騐本金則必爲商人所不願此又可斷言者也總之此種營業規則非特於商店毫無裨益且增繁擾而皖警廳之頒行此種規則亦非眞有保持營業之意不過欲創此新例藉增一宗收入而巳如此而欲求免於反對其可得乎 
 
 

Page 12

 
 
   
 
 

Page 13

 
 
本埠新聞 
[絲綢展覽會主任會議誌]  
　　上海總商會商品陳列所爲籌備絲綢展覽會事特於昨日開主任會議巳誌本報聞是日列席者有沈聨芳金鎔仲席嘉蓀汪星一陳保欽潘詳生龐竹卿朱東林等十餘人茲將議决各項錄左一美國絲業博覽會出版部曾函詢陶迪民中國各公所對於哈定夫人有無贈品現擬由各帮公送剌繡美總統及夫人像並繡扇等品一赴賽經費雖巳由國務會議决補助然尙未發下擬再備公函向農商部催促一上届絲業博覽會中國對於說明書一項獨付缺如頗失體面茲擬由各帮自備說明書以求全美一陳列所三層樓現定爲赴美賽會籌備處每日下午四時至五時由各主任輪流到會討論一切並襄助進行一對於品評會一節决開幕後五日由各帮主任自行品評價格以資熟手而易收效一對於運美賽品納進口稅一節可與陶迪民商酌辦理聞是日沈聨芳君謂此次日本赴賽共有圑體十五個深望吾國加以注决云 
[總商會呈農商部文]  
　　請發部接絲業博覽會經費以便轉發原請各商上海總商會爲請將政府補助美國絲業博覽會赴會華商欵項撥交該會以便轉發原請各商事特於昨日具文呈請農商部鑒核施行茲將原呈錄後呈爲請將政府補助美國紐約絲業博覽會赴會華商欵項撥交本會轉發以利遄行仰祈鑒核事案於本年九月二十日奉鈞部第一一九七號批令聞呈悉查此案巳由本部提出國務會議撥欵補助并派員籌備一切現准國務院函稱業經議决照辦等因除再另行知產絲省區迅將明年願意加入赴賽絲綢各團體彙呈本部以便支配補助外仰該會轉行知照等因竊本會前遵鈞部第五一一號訓令早經邀集絲綢業商人迭次開會籌議所有廠絲經絲東黃灰絲各業曁各帮綢業及剌繡業咸遺代表列席會商結果乃有請欵八萬五千兩之呈查絲綢業以江浙爲大宗山東四川次之而各業咸以上海爲總匯之區赴美賽會各商非匯總共同籌備無從辦理現在所請欵項旣經國務會議决照辦擬請鈞部飭將該欵發交本會轉發原請各商從早籌備以免躭誤除遵批轉行知照各商外理合具文呈請鈞部鑒核施行謹呈農商部 
[總商會詢提出檀會討論要點]  
　　上海總商會昨爲本年十月檀香山舉行之太平洋商業會議我國出席代表並非各業之專家故分函銀行錢業皮商洋貨紙業絲蠶紗業　業等公所及招商寗紹三北鴻安大逹等輪船公司詢問要點五項請各該公所公司詳爲答復俾各代表有所借鏡茲錄其公函及詢問之要點如下逕啓者本年十月美國在檀香山開太平洋商業會議邀請我國商家派員與會迭經本會通函本埠各業團體知照在案除華商紗廠聨合會巳推畢雲程君爲代表外其餘各團體未蒙表示主張殊深翹盼查此次檀香山會議各國均視爲非常重要吾國在太平洋沿岸亦實占有商業重要地位如檀島會議對於吾國發生影響　關碍不僅一業日本遣派代表至十五人之多我國未免相形見絀務望各業審察切己利害加推代表俾可分股審查實爲至禱本會現在先已推定穆藕初趙晋卿二君爲代表穆君係棉業專家茲復兼任政府代表到彼後勢必尙有酬酢交際之時間雖穆趙二君同爲富有學識經驗但一二人精力有限究難賅括無遺惟有徵求各業意見搜集研究資料務望速將各本業認爲切己應行提出檀會討論要點擇要編列譯成西文尅日送會以使代表携帶前往提出討論際此商業竸爭時代更爲利害切身想各業當勿任坐失事機也除另單開列詢聞要點請分別查聞外專此再布鵠候回件謹將詢問要點開列如左㈠出囗總數㈡出產總數㈢價銀總數㈣改良及增進之方法㈤現在之缺點 
[總商會再開臨時會]  
　　上海總商會前因有要事急待解决故於上星期六召集臨時會董議惟因問題複雜不及解决故定於今日下午四時再行召集各會董開會解决并有請禁獎劵及裁釐加稅二委員會同時舉行茲將其原函照錄如下逕啓者本月二十三日臨時會董會議議决前經組織之各項臨時委員會應即各舉委員長以資負責並議定星期三召集會議進行等因茲訂於九月二十七號星期三下午四時同時召集請禁獎劵與裁釐加稅兩委員會開議務祈大駕准時蒞會俾卽酌定一切無任企禱 
[商會聨會總事務所致各省電]  
　　徵集對於大會移京舉行之意見本埠全國商會聨合會總事務所前接關稅研究會代表電提議本届大會移京舉行當以事關變更議案無權擅决須徵集各省意見取决多數等情電覆巳紀前報昨該總事務所徵集各省意見電業巳發出茲錄如下各省事務所各總商會鑒篠日據關稅研究會代表張維鏞王文興等二十一人北京一等電稱敝等識膺代表（中叙原文巳紀本月二十一日本報）不勝盼禱餘函詳等由據此當以事關變更大會議决案本總事務所無權取决候諮詢各省取决多數於哿日電復在案查本聨合會定章常會地點當在一年以前决定本届常會輪在漢口舉行經上届常會及臨時會議决復經湖北事務所照章籌備定於本年十月十日召集二十日開會已由本事務所通函各省區各僑埠總商會分轉各商會查照在案此次代表等專爲裁釐加税一案赴京與會忽議將本届常會移京舉行另期召集似與定章議案均屬不符本總事務所祇負執行議案之責對於此項提議無權取决惟有通知各省徵集意見取决多數相應電逹卽希核議見復不勝盼禱中華全國商會聨合會總事務所有印 
[全國司法會議今日開成立會]  
　　全國司法會議訂於今日（二十七日）下午一时假西門外林蔭路江蘇省敎育會開成立大會一切設備均由籌備員王開疆等佈置就緒該籌備處昨日所定開會秩序單以及接到各省公函提議案件並擬歡宴代表等情詳誌如后 
　　開會秩序㈠振鈴開會㈡推舉臨時主席㈢主席宣告開會宗旨㈣來賓演說（敦請徐季龍先生）㈤會員演說㈥主席提出全國司法會議組織大綱請求追認㈦主席報告各圑體提議案並推審查議案查員㈧籌備主任報告收支㈨振鈴散會㈩攝影 
　　各法圑來函㈠浙江公立法政專門學校來函云全國司法會議諸公均鑒敝校創辦伊始未接貴會通知是否可以派員列席請卽示遵爲感專此奉乞竚候明敎並頌公安㈡江寗律師公會代表劉伯昌來函云逕啓者前由江寗律師公會及江蘇公立法政專門學校委派伯昌爲赴會代表諒已分别通知尊處兹寄去議案一份即乞檢收付印列入議事日程爲盼再星期三大會伯昌定於是日到會合併奉聞此致全國司法會議籌備處公鑒㈢浙江公立法政專門學校來函云逕啓者敝校前次推派代表周書君出席貴會兹因周君抱病一時未能赴滬特再行推派敝校敎授壽景偉君前赴貴會列席與議敬祈台洽是荷 
　　各法團提議案㈠江寗律師公會代表劉伯昌提議改 
進司法制度根本計畫案㈡湖南羣治政專門學校提議陪審制度案㈢開封律師公會提議審判官違法判决應定處分案㈣上海律師公會提議案（甲）上海會審公廨無條件收回自管案（乙）上海會審公廨内先設高等審判分廳案 
　　歡宴代表該處籌備主任張一鵬訂於今日下午七時假靜安寺路一一○號門牌內柬邀各省法團代表阮性存許壬王開疆孫鑑金鴻翔傳凌雲壽景偉蔣中覺費廷璜沙訓義蔡倪培羅傑任紹選馬續常章世菼等數十人設宴歡飲以盡地主之誼云 
[中華隊在賽槍大會之榮譽]  
　　代表郝伯揚王衍慶干庭輝得獎上海萬國義勇軍美國隊循例於每年秋季在靶子場舉行賽槍大會外並舉行美國隊盃比賽先期簡請旅滬各國各武備團體選派善射代表三人加入作共同比賽以三人合計分數最優者爲凱旋隊得盃更由美國隊另贈凱旋代表銀盃每代表各一隻以表敬意而留紀念今年該盃比賽巳於本月二十四日（星期日）下午舉行茲悉是日午後一時許各國代表團先後蒞塲外賓往觀者甚衆而美國婦女尤行擁擠與賽團體計十有七中華隊司令徐君通浩選派郝伯揚王衍慶干庭輝爲全隊代表堂三君蒞場時巳引起注意咸以該代表團未可輕視迨鐘鳴二下各團代表巳一律到齊各就指定靶子開始賽射在二五六百碼三墩每墩各賽七響每人共賽二十一響均用最小牛眼靶是日光線雖不惡而天氣頗悶熱且以風力方面瞬息萬變各賽員殊感不便而華隊代表能審愼出之計射二百九十四分爲各國冠其中尤以郝代表成績爲最佳計一百O一分王衍慶君九十九分于庭輝君九十四分賽射畢美人邀各代表團至營房茶點甫就座而美國隊司 
[賽槍會中華隊得奬諸君肖影]  
令窩而生君起立報告賽分畢繼以短篇演說略謂吾爲中華隊前程賀并爲代表諸君賀今番華隊得勝須知非僅華美二國比賽乃萬國之比賽殊足稱雄一世辭未畢而合座掌聲雷動華代表郝王干三君即於鼓掌聲中行受獎禮焉末後殿以美人否唔夫人滑稽演說以助餘興及散巳鐘鳴六下矣茲將是日比賽結果挨次揭錄如下㈠中華隊代表二百九十四分㈡美國隊代表二百九十三分㈢英國常備隊代表二百八十一分㈣萬國賽槍會代表二百七十七分㈤公共租界英捕代表二百七十四分㈥水師陸戰隊代表二百七十四分㈦總司令部代表二百七十三分㈧日本隊代表二百七十分㈨英國愛字隊代表二百六十五分㈩蘇格蘭隊代表二百六十四分（十一）瑞士國洋槍會代表二百六十二分（十二）英國皮字隊代表二百五十分（十三）葡萄牙隊代表二百三十七分（十四）機關槍隊代表二百二十八分（十五）工程隊代表二百分（十六）海關隊代表一百八十八分（十七）意大利隊代表一百二十三分 
[國是會議致司法會議代表函]  
　　徵集法律家對於憲草之意見國是會議因全國司法會議今日在江蘇省敎育會開成立大會與會各省代表皆法學專家對於憲法俱研究有素故擬請孫籌成君將國憲草議委員會所擬憲法草甲乙兩種携往分贈各代表並附一函照錄如下逕啓者本會議鑒於天壇憲草疆域不按名列舉藏　省陰謀國土可法律變更含賣國邪計不合國情斷難適用故特組國憲草議委員會延聘通儒聨合草憲經十六次會議始克告成現巳編印成帙適逢全國司法會議在滬開會與會代表聲名夙著高見自多故特奉呈尙祈鑒察　對於甲乙兩種憲草贊成何種以及憲草內容有無意見統希見復以資參考不勝企盼專此佈逹順頌台緩中華民國八團體國是會議啓 
[銀行公會投標正式揭曉]  
　　奪得錦標者東南建築公司 
上海銀行公會建築會所公開投標共收到圖樣十八家經該會兩星期詳細審查消息疊紀本報昨日午後二時正式開會由全體會員公共投票表决取定東南建築公司之圖樣矣 
[修治吳淞塘工之籌議]  
　　吳淞一帶之塘工邇因迭次風潮冲坍不少至爲危險若不急籌修治爲患堪虞現由塘工局長鮑梅溪督同員工自砲台灣起至鐵大橋止分段丈量籌議修治聞所需經費甚鉅云 
[航業消息紀要]  
　　中印出口營業之淸淡美國運華日汕之多印度喀爾喀特至上海之郵船班以大英公司經理之鴨家船爲最常久之定期班輪歷來派有亞鴨家並鴨家德加大日本旦逹瞿河斯托立拉號等輪行駛仰光梹榔嶼星加坡香港及上海復經東洋歸國每距十一天即派開一輪其載客營業以印度人來去爲多其輸運營業則以印度花紗及蔴皮蔴袋等進口爲大宗出口間有絲茶土布運往今年中印航務進口以孟買之花紗及仰光之米爲大宗而於喀爾喀特一路反形淸淡自上月二十二號該公司之德加大號輪從滬開還印度後鴨家船便無進口來申據大英公司云刻下因上海運印客貨甚少故印輪殊無行駛上海之必要故上月八日十九日及本月四日由英派出之托立拉瞿河司日本號等三輪駛至香港廈門逕行往日本回國上海貨縱有運來亦多在香港轉船故現時鴨家船之喀爾喀特班輪其上海航業暫行停駛須待此間貨客兩項擁擠方面兼航到申云 
　　美國紐約來滬貨近以油類進口爲最多昨日福來之狄爾淮夫號從舊金山載來機油六千噸花旗公司之伊瑞亞倫號昨亦進口由紐約載到大批煤油機油等五六萬箱又有天祥洋行經理東美公司之拋書烈號十月三日亦可至申來貨有機器油一千三百噸另有胡路號一輪由美開來代上海德士古洋行滿裝火油一船至申不久亦可來滬 
　　花旗公司之惠爾遜總統號定下月六號赴美此輪放洋時本埠總商會派赴檀香山參預太平洋商業大會之代表員穆君等均將乘此輪動身該輪於六號離申後九號至神戶十號至淸水十一號至橫濱十九號至檀香山二十五號抵舊金山云 
　　大英公司之孟德愛號郵船明日可至上海船內運滬貨有七百噸又有大條銀百餘根在申停一天便往日本之門司神戶等埠出口期爲下月二十一號 
　　法郵船盎高爾號二十五號從神戶駛出二十八日可抵上海准定三十日放洋歸國此次出口本埠動身之赴德法留學生較少云 
　　坎拿大國有鐵道公司現又派出坎拿大原始號商輪一艘由温哥武經沿太平洋各口岸來滬昨據電告太古公司謂於十月三日船可進口上海停一週預備十日歸國云 
　　怡和洋行得英國愛爾曼公司電告新造之大郵船三艘均已次第落成準備開出㈠巴黎城於十月初旬由倫敦駛出確定十一月十五日到上海十二月十五號由滬還英兼航馬賽盎凡爾及亨賽㈡馬賽城較前船遲一個月開出准十二月十六日到申又有耀在克城一輪亦係新建者明年一月中至滬云 
 
 

Page 14

 
 
[古河洋行設烟滬水線之近訊]  
　　文滙報云古河洋行安設烟滬水線進行絕迅目下工程僅餘八十哩未竣安線船隻於本月底可望抵烟船中運往應用各種材料並有中國技師多人奉交通部令前往騐看工事進行按烟滬水線自古河洋行得標之訊傳出外間頗爲驚詫此訊由本報首先披露全線長約五百哩需費五百萬元安設之議喧騰已久半因中政府乏欵半因排日風潮發生職是遷延至今此次古河工程由日本遞信省所假之技師督辦此事深堪注意倘在英美企業家僅能藉公司中技師必不能如日本之能得政府贊助也 
[贖路會昨開委員會]  
　　本埠贖路委員會於昨午假功德林開委員會到會者有穆藕初史量才賈季英方椒伯余日章李道南嚴諤聲等討論結果㈠余主任赴蜀事一致挽留應俟組織公司告一叚落再行啓程當由委員會電告重慶成都兩靑年會㈡對於勸募股欵應積極進行由委員分別向各團體重要份子接洽㈢將印發傳單分發各地鼓吹雙十節贖路大運動一時三十分散會 
[旅滬議員昨日之通電]  
　　否認北京國會下次集會國聞通信社云旅滬國會議員昨日又發通電於各省各團體否認北京國會下月十一日開會之事原電云吳景濓等前於八月一日呼引非法議員及徐世昌命吏集合宛平矯法開議我父老昆弟於顚連困苦之餘或有不暇詳察偶受蒙蔽誤認毀法進步爲護法成功者某等深慮以僞亂眞爲害滋大曾發宣言冀挽狂瀾乃吳景濓等罔知感悟仍依附權勢繼續作僞九月十八日所行之閉會式及其通告所謂十月一日兩院各自集會十月十一日舉行開會式之决定皆淆亂吾民之觀聽以售欺者也且承北京政府意旨厲行威迫利誘之術海辱我同人尤予國民人格以難堪某等怵法統之垂危念禍至之無日不避謰謱告我國人舉凡僞國會之閉會開會皆屬吳景濓等私人行爲於法律上國會之會期任期絲毫不生關係謹此宣言旅滬國會議員劉積學張知本等（同前日對外宣言） 
[孫中山派員報聘續誌]  
　　孫中山分派代表赴京保洛等處報聘一節已誌前報茲聞張漙泉氏已於昨晚動身前赴保洛郭泰褀氏定今日赴京胡展堂氏赴津之期刻尙未定云 
[西班牙將開勸業會]  
　　江蘇韓省長電令交涉公署准農商部咨據外交部咨稱接准西班牙公使照會本年十一月中旬本國開勸業會請卽轉行貴國各商會届期多送出品赴會以期發揚國產卽希轉行所屬各機關查照云 
[長崎將開記者大會]  
　　决於明春舉行爲新航路紀念上海長崎間之連絡新航路行將開幕日政府因航業與新聞有重大關係故巳决於明年（一九二三年）二月在長崎開一中日新聞記者大會届時特備新航輪往來迎送邀請上海漢口北京天津廣州行港奉天等各處各報記者前往各地日報公會亦擬請其派代表參預以作開航紀念云 
[美國聨合報社長將來華]  
　　美國聨合報社長諾氏定九月間乘澳洲皇后船赴日本十一月初間可以抵華諾氏此來係爲該社謀擴充新聞事業起見由中國駐華施公使電請外交部轉知京滬報界正式歡迎江蘇特派交涉公署已奉到部電當卽函逹日報公會查照轉知滬上各報屆時招待藉資聨絡 
[美國機器工程師來滬]  
　　星報云美國舊金山著名機器工程師泰洛氏業已來滬將往杭州爲華商督建造紙廠三所聞泰氏留杭三星期後仍將回紐約採辦一應機器然後再行來華完畢工程云 
[英人提倡高設立紡織學校]  
　　字林報八月十一日倫敦通訊云記者近晤柏爾滿公司主人柏爾滿氏柏氏誠堪謂提倡在華設立紡織專門學校之先鋒隊其意以爲目下雖因中國經濟情形未克有所進行但此議旣已復活亟宜謀切實計畫故决意與杜勃生公司聨合一面在英國高界中鼓吹一面調可中國購地建築之所需今紡織機製造家之協助旣確有擔保而此舉成功後染料工業家之贊助亦確然可信是華人方面僅須出此購地建築經而已柏氏擬於本月內盡力與此邦各公司商定協助方法然後希望會同蘭開夏當道要求政府輔助指撥庚子賠欵一部份以充學校經費柏氏約於九月六日動身赴華 
[瑞典總領事履新紀]  
　　星報云新任瑞典總領事列禮霍克氏於星期二日接任列氏係星期六日抵滬同行者僅女公子一人其夫人因病未來氏爲瑞典著名銀行家曾任戈台博格銀行總理多年於一九一一年服務領事出任海興福司總領事至一九一七年解職關於中瑞商務前途列氏頗爲樂觀以爲中瑞間航務日盛兩國商業必將大見增進 
[韓國志士申奎植在滬作古]  
　　國聞通信社云韓國臨時政府總理申奎植君庽居上海法租界於本年四月起患神經衰弱症因痛心國事不願偷生所病日重竟謝醫藥至本月一日起則并飲食亦不願進宣言不食不藥不言延至前晚九時歿於庽所瀕死之時舌强頷落語不成聲對同好惟指心而已聞申君今年四十三歲生於韓之名門七歲能屬文綴詩有神童之目少時卽以愛國定亂自負二十二歲修業於陸軍士官學校服務軍界自韓國被夷爲保護國後暗通地方軍隊謀舉義不遂服毒自戕爲家人救治目遂睨因自號睨觀韓亡後屢謀復國迭經危難辛亥中國革命來華投孫黃諸偉人甚得推重嗣後卜居中國仍時時策祖國之光復前年韓人在國內宣佈獨立設假政府於上海申君被選爲司法總長後又受任代揆兼綰外交奔走策畫身心俱瘁致成腦疾卒以不起申君精漢文善書法忠貞勇潔極得其國人信仰於中國人中知交亦多其家淸貧不蓄私財遺一子僅十歲本國同志多不在滬歿後幾無以成禮聞不日將出葬於某處外國墳山云 
[友華銀行滙巿報告]  
　　昨日友華銀行滙巿報告云二十五日倫敦大條銀價近期未動遠期縮一二五紐約銀價及倫敦紐約間滙價俱照上日弗動今日此間各國掛牌匯價僅佛郎縮至九百九十枚巿况至爲岑寂成交價格頗似昨日惟美金微平售開價九十月份七十六元七角五分十一十二月份七十六元八角七分半購進價實際近遠期俱可長至七十七元早晨英鎊稍有成交其價九十月份三先令五使士六二五十一十二月份三先令五便士六八七五通日照此價售出者甚多收盤時有人售出十二月份英鎊價三先令五便士七五佛郎售者較多成交價十二月份及一月份俱一千零十枚銀行定價英鎊匯票三先令六便士半美金匯票七十八元二角五分佛郎滙票一千零四十五枚昨日倫敦銀巿印度復稍有購入收盤時巿况穏定紐約未有成交 
上海商業巿况彙錄 
[金融]  
　　昨日銀幣早巿爲七錢二分二厘八七五午後因有杭州運來現洋二十餘萬元故小去六二五較日跌去七五 
銀拆上午爲一錢六分午後一錢半與前舊日相同匯豐銀行收欵五十萬兩道勝東方花旗麥加利等收欵七十萬兩 
江南小洋午後收盤六錢二分三釐二五較上日大二毫半廣東小洋早巿爲六錢一分九釐半午後回小七五較上日小去一厘銅元角坯貼水等勿動惟衣牌小一文昨日出口大條有中國銀行裝杭州一百五十條現洋由杭州來二十二萬元各錢荘夫杭州洋十萬元匯豐銀行囑泰亨源等銀爐熔去大條十五條各銀行進出倉尚多有匯豐銀行進倉銀六十萬兩麥加利銀行出倉洋六萬元花旗銀行出倉洋五萬元嗬囒銀行出銀一萬兩中國銀行進倉洋二十萬元各錢荘少存銀十五萬兩多存洋二十萬元友華銀行出倉二十萬兩出倉洋五萬元懋業銀行出倉洋三萬元安逹銀行出倉銀十萬兩大通銀行出倉銀十一萬兩正金銀行出倉洋二萬元住友銀行進倉洋一萬元 
昨晚止中外各銀行共存現銀四千零三十一萬兩現洋三千八百六十八萬元大條三千二百三十條 
[公債票]  
　　近因各種公債發息期届故價格大都較有起色惟金融整理六釐兩種稍形見疲昨日巿况平定價格上落甚少交易頗旺整六現貨開盤三十七元六角五後高至七角五期貨則因人心不好九月期價由三十七元七角遞小至三十七元六角十月期亦跌去二角計三十七元八角收盤十一月期跌二角五收盤行巿三十七元七角金融公債現貨交易極少價計四十九元三角較前日漲一角上午最高巿價曾到四十九元七角期貨九月期無交易十月期除息開盤四十六元九角旋小至四十六元四角收盤計較前日巿跌四角五其餘現票交易五年小票漲泗角計四十二元四角五年大票不動價四十三元償還短期八釐劵漲六角價二十七元二角總之目下公債巿况較前已見進步此次到期付息政府茍能照撥則公債巿尚有續好之希望也 
[國內匯兌]  
昨（二十六日）各幣來電價格互有上落京津銀匯較前日巿價好起五錢北京公砝爲一千零四十六兩五錢銀元仍爲一千零一元天津行化爲一千零五十四兩半銀行爲一千元濟南濟平較 [二十二日 ]行情跌去一兩爲一千零三十五兩七錢五分銀元亦遜去一元爲一千零五元靑島膠足遞加四兩爲一千零七十三兩五錢七分銀元則縮小一元爲一千零七元烟臺銀匯低二兩計一千零三十八兩洋匯不動計一千零五元漢口洋例增五錢爲一千零三十兩銀行高二元計一千零六元宜昌宣平低一兩爲一千零三十二兩銀元一千零二十元九江南昌銀元均漲五角爲一千零五元五角重慶九七平銀低七兩五錢爲九百八十七兩五錢銀元仍爲一千元成都銀匯增二兩錢爲一千零三十二兩五錢銀元增二元半計一千零二十二元五角萬縣銀匯漲二兩半爲一千兩銀元不動爲一千元其餘如蕪湖蘭谿銀元仍爲一千零四元半安慶蚌埠徐州温州銀元均爲一千零五元南京蘇州鎭江揚州無鍚常州常熟等銀元各爲一千零一元半宜興南通銀元均爲一千零二元福州銀元爲一千零十元廈門銀元爲一千零八元哈爾濱銀元爲一千零十一元價格各與前日相同云 
[金巿與滙價]  
　　昨日星期二大條近期弗動遠期縮一二五標金開盤三百零六兩三錢未開先令爲三百零六兩一錢先令揭曉弗動標金漲至三百零六兩四錢先令等巿况仍平穏故標金亦無甚上落銀行賣出十一月份先　價三先令五辦士六二五買進三先令五辦士七五又賣出十一月份美匯價七十六元八七五買進七十七元一二五又賣出十一月份束匯價六二六八七五買進六二半故標金最高至三百零六兩五錢嗣因銀行賣出十一月份先令價三先令五辦士六八七五買進三先令五辦士八一二五又賣買十一月份美匯價仍興前相等惟東滙亦略緊銀行賣出十一月份東滙價六二七五買進仍爲六二半而標金則小至三百零五兩八錢收盤蛤赤做過三百十三兩七錢五至三百十四兩二錢五交易尚旺午後標金開盤三百零五兩八錢高至三百零六兩先令揭曉弗動標金價爲三百零六兩一錢銀行滙巿與上午相仿十一月份先令結價三先令五辦士六八七五買進價三先令五辦士七五又賣出十一月美匯七十六元八七五進價七十七元一二五又十一月份東匯賣價六二七五買進六二半交易亦不甚多惟有大通銀行進花旗二萬五千金元價七十七元又三井銀行出日元五萬元價六錢二分七五標金亦即於三時十五分收盤價爲三百零六兩 
綜計全巿先令等交易稀少祇有三井銀行賣出十月份大連東滙五萬元價六二六八七五又住友銀行賣出大連東匯十萬元價六二六二五又三菱銀行買進十月份先令五千磅價三先令五辦士六八七五又賣出十月份大連東匯二十五萬元價六二六二五至六二六八七五友華銀行買出十月份先令五千磅價三先令五辦士六二五大通銀行賣出十二月份東匯五萬元價六二六二五大通銀行買進十月份美滙二萬五千元價七十七元三井銀行賣出十一月份東匯五萬元價六二七五交易甚稀故標金收盤亦早據業此者云大條或者再縮但近日標金並無十分上落漸形呆滯過此標金恐又有大漲或大跌云 
[紗花]  
　　昨日星期二大阪三品紗來電近期跌去十四五元遠期跌十一元左右美棉電報現期小去二十五個磅音遠期小去二十九個磅音印度孟買電報朋搿而好起一羅比奧浮辣勿動自洛處好二個羅比各交易所標準上午小去二三兩午後又回高二兩之譜巿上本紗買價小去一兩有奇日紗小去二三兩因日商各洋行售出不少之故十六支日光豐年丹鳳等牌較本紗跌去尤多標準之午後回好皆一般空頭已有賺錢紛紛抵補之故而花價則頻疲大勢紗巿必將復小也川帮並無成交其他廣東汕頭江西蕪湖野鷄天津牛荘威海衛等帮共買本紗一二百包日紗三四百包公會小包售開二三十包價亦鬆軟各廠咸未開出巿面因花價不振恐再續跌昨日棉價大跌通花十月期開盤價二十六兩九錢較昨日下午跌五錢較昨日上午竟跌一兩一錢之巨至後人心愈軟最小價竟到二十六兩六錢十一月期收盤二十六兩六錢五十二月期一月期均二十六兩五錢各跌四錢五考其原因實緣美棉連電跌落前日雖略見回高至昨又跌二十五磅音是以人心看小也惟際此價格漲落極巨之際交易較往時暢旺現棉成交計一萬二千五百包計寳成紗廠進通花一萬包西十一十二月送廠價二十六兩七錢五申新紗廠進蔡甸花一千包二禮拜送廠價二十四兩八錢董華記進通花五百包西十一十二月期送東洋廠價二十六兩五錢三井洋行進通花一千包西十一十二月期送東洋廠價二十六兩五錢云 
[絲巿]  
　　昨日廠絲交易尚旺售價仍挺美信洋行接紐約總行來電囑辦四十至四十四分條份中等廠絲三百包各絲廠因粗條份絲車上難於合準條份每致不符必須多加工本要求須較巿價加大十念兩故祇拋成美女牌三跳舞牌物華牌陸園牌雙刀牌等共一百二十擔訂十二月至正月解貨因牌子各有優劣故售價並非一律計自一千三百十五兩至一千三百四十兩信孚逹昌公安等行昨日亦有拋成數十擔均係美荘銷路售價與前相彷並無漲落綜計成交二百九十擔 
白經交易仍稀售價依然堅硬花旗貨一無成交惟英法貨略有去路昨公安購進上身大經頭二號十擔價一千零五兩扯又下干二十擔價九百三十兩開利購公馬大經十擔價仍九百十五兩 
黃廠經交易邇來頗盛昨日續有成交價復逼漲山東廠經仙女牌售價巳逹一千三百兩較前漲起三十兩而四川廠經龍鳳牌蘆雁牌亦較前日漲起十餘兩計售一千二百五十五兩共計成交八十七擔云 
[茶巿]  
　　昨日茶巿湖州平水大帮又趨沉寂路荘珍眉因保昌天祥等行頗多需要已呈發展之象成交四百零三箱最高之貨價六十三兩餘均五十四五兩珠茶消去三百五十餘箱係由怡和天裕等行買進婺源高荘之貨五十六七兩至六十兩深渡德興之貨三十七八兩至四十兩較前提漲三四兩路荘貢熙因白頭行完全停辦珠無巿面可言一般茶商鑒於在往年多受貢熙茶之影警頗爲焦急娥眉成交一百零九箱價三十四兩巿價堅定鳳眉消去一百箱係由怡各洋行買進但成盤三十四五兩巳無日前之堅俏大帮中拆出眉雨芽雨因惠利錦隆等行需要甚殷已呈堅定之象云 
[呌荘]  
　　昨爲期二輪値公平洋行拍賣各種疋頭之期共排列三百六十九件計一萬五千五百四十疋比較上届多四十一件計一千五百七十疋各客帮蒞塲拍進者惟北帮天津牛荘甬江等買進稍多其餘本街各號買者均爲呢絨毛織品成價互有增減統扯仍屬平平而巳 
[上丁祀孔記]  
　　昨日上午四時本道尹縣知事等齊集四門內學宮舉行秋季祀孔典禮正殿正獻官爲滬海道尹王賡廷東四配十哲分獻官爲地方檢察廳長車顯承西四配十哲分獻官爲代理公共租界會審官兪應望東廡分獻官滬南工巡捐局局長姚志祖西廡分獻官縣警察所警佐熊烈糾儀官縣知事沈寶昌通贊曹頌孚正引王維眉分引金松甫曹慕揚讀祝范熙瑞執事杜問之曹翰亭等二十餘人主祭各官均衣大禮服或甲種常禮服通贊正引分引執事等均衣乙種常禮服迎神送神均行三鞠躬禮讀祝飲福胙後均一鞠躬其他樂舞生等仍沿用祀孔典禮規定之冠服以昭一律同時又致祭宗聖祠正獻官爲勸學所所長李宗鄴分獻官爲縣視學朱　第一區學務委員賈豐蕓通贊曹堅正引王樹功分引金潤章曹炯讀祝范麟書執事郁子封等十餘人迨祭畢已天明六時矣當致祭正殿時有某監獄官因車行遲延及抵孔廟時已不及加入矣 
[獎劵店實行停閉]  
　　本埠各獎劵局商自省令限警廳於五日內一律查禁具報後知萬難再延故自昨日起民國路愛多亞路及閘北各處之獎劵店多紛紛實行停閉其由烟紙店兼營此業者亦巳將彩牌等除下惟有規模較大數家因有放賬關係非挨過節後不可云 
尚有本埠新聞等轉入後頁 
雜評二 
[奇怪之汽車（由人）]  
　　縣署前撞傷小學生之汽車初謂係縣知事之汽車縣知事來函聲明以爲非是并謂係周正煇之汽車今周正煇又來函聲明亦以爲非是并謂彼之汽車正在拆卸不能開行然則究係誰人之車耶 
又聞送交檢察廳之汽車巳有人索去然則旣有人索去則必有索之之人檢察廳旣索而付之必能知其人他日亦必有揭曉之時也蓋此事旣幻變若是早爲上海人所注目檢察廳决不能含糊以了况當此司法界正在運動收回法權之際若此甚易明白之事而不能秉公執行則人之視我司法程度其謂之何 
 
 

Page 15

 
 
本埠新聞二 
[縣署警廳會同禁止獎劵佈告]  
　　限陽曆十月底以前一律停辦上海縣知事公署淞滬警察廳會同佈告禁止獎劵云　佈告事案奉江蘇督軍齊省長韓訓令內開頃奉大　統令開各省區前因籌欵振災曁辦理慈善事業呈請發行獎劵原係一時權宜之計嗣經內務部擬定限制辦法已辦者届期實行停辦未辦者一律不得開辦呈經令准通行遵照在案現在此項獎劵發行不下數十種標目紛繁巿場冗塞假名公益實等歛財　國病民流弊滋甚亟應分別撤銷禁止著由內務農商兩部查明各省區現行各項獎劵振劵無論巳否届期自奉令之日一概停止發行嗣後永不得假借名目呈請開禁如有陽奉陰違卽由司法部依法辦理以挽頹風而袪秕政此令等因奉此除分行並電松滬護軍使外合亟令仰該廳長卽使轉飭一體遵照迅卽查禁具報此令等因正在遵辦間復奉松滬護軍使何訓令內開查獎劵病民早應取締自奉明令尤當轉飭停辦以袪秕政而蘇民困惟是各獎劵開辦之初均由內務部核准咨署限有期數奉令而後復經各省區長官迭次來電囑爲維持並有業巳專電中央請予酌量展限之說而察核情形上海旣爲各獎劵設局辦事曁開獎地點復係銷劵各行號彙集之區辦理結束自與他埠不同如果飭令尅日停辦事實上不無困難而聽其依舊發行又非遵重法令之道準情酌理似應酌定期限以示體恤而資結束除將勒限禁止情形分電國務院內務部及江蘇督軍省長請爲查照外合亟令仰該廳長迅即會同上海縣知事出示布告所有各獎劵局各銷劵行號務於陽曆十月底以前一律結束停辦毋許稍事延玩如敢故違卽予封閉並將遵辦情形具報備核此令各等因奉此合行佈告爲此仰各獎劵局各銷劵行號一體遵照趕速結束務各遵限停辦毋得稍事延玩致干封閉切切此佈 
[對於粵漢路工之經濟援助]  
　　上海金銀業工人俱樂部組織以來進行頗力自粵漢鐵路工人被壓迫而罷工後各處均起而爲種種之　助上海亦已由各工人團體組織粵漢鐵路罷工經濟後援會金銀業工人尤爲憤激竭力向同業工友捐助現已捐到七十元合勞動組合書記部捐洋五元已於前日匯交粵漢鐵路工人俱樂部矣 
[浦東長途汽車近訊]  
　　上南定期開車上南長途汽車路已築好惟各車詀站房等建築工程尚未告竣而在外洋訂購之汽車亦未運滬該公司爲急速進行起見特在滬租賃汽車六乘定陰曆本月十一日先行開車試行俟外洋定車到時即行正式開幕云 
　　上川　發給田價上川汽車公司現在從　築路積極進行所購民田定價沿浦者每畝六十元其餘每畝五十元業已調查核算告竣卽於日內發給田價云 
[汽車撞傷小學生案之調查]  
　　上星期城內蓬萊路汽車撞傷小學生事當時皆謂肇禍之汽車係沈寶昌之汽車後經縣署向各報聲明謂縣署之汽車爲六二六號肇禍之汽車爲六一七四號不意王綿善（受重傷之學生）之父親王維褀亦馳函向各報辯正謂肇禍之汽車因當時據二區二分署署長錢伯賢說確係縣署之車車夫亦爲縣署之車夫於是縣公署又向各報聲明（見昨日本報來函欄）謂肇禍之車實非縣署之車並謂已經縣署調查明白肇禍之車主爲德羅洋行打樣員周政桂（按周君之名實爲政輝想係傳訛）之汽車因在瑞興汽車公司修理爲機匠於榮甫開出試車路過縣西蓬萊路暫停被於榮甫相熟之王子文私自開駛致肇此禍等語本報連日接得一面聲明更正之信頗以爲　因派員四出探訪以希獲得眞相茲將各方面調查詳情彙錄如下 
　　瑞興汽車公司之探詢十一時本報記者特至瑞典汽車公司探問有無於榮甫機匠彼等答不知並謂無有又詢彼等周某之六一七四號汽車在此修理確否於是有一姓李之機匠謂該號機車並不在此修理惟會由此處介紹至派克路義昌事行修理云云 
　　於榮甫之自述至下午四時忽有自稱於榮甫者至本館聲明肇禍之汽車確係周政輝之汽車又云如有責任當由伊獨自負擔不願帶累別人並將詳細巓末情形述之如下（以下皆於榮甫語）於云 [吾開車照會之號碼爲二二O七在公共租界稅務處領得現在瑞典汽車公司做銅匠肇禍之車確係周政輝先生之車爲黑色蓬車車之牌于爲Overland啞佛來午（譯音）交余修理巳有一個多月當日該車未肇禍之前車身尚未拆卸故余開至城內因欲試其機力順道過縣公署即下車尋友吾友姓許向住在縣署隔壁惟不知其確實住址亦操開汽車業吾屯至縣署門前後即將車子停止時在早晨八點鐘吾下車後即在縣署隔壁附近搜尋吾友約二小時仍不得乃至停車處不料車已不見彼時約有十點鐘於是吾即向縣署附近崗警探問據警士云吾車已被人開出肇禍車子已押入檢察廳吾得悉之後即奔至檢察廳索車廳中人云汝車已肇禍無保不能領車故吾即返家第二日吾約同數友至蓬萊路友之名姓吾不能直告因恐吾吃官司後有累於彼等託隨行之一友此友之名姓亦不能直告向蓬萊路一小糟坊求得舖保蓋章蓋印後即向檢察廳領車廳中有二官向余略一詢問即將車子交吾領回至於王子文（即現在爲察廳收押之人）與我似曾相熟但彼係天津口音之北方人我爲寗波人云云 
　　糟坊其保之由來下午五時記者因悉肇禍汽車由糟坊保出故往肇事地附近探詢（蓬萊路）得悉係在縣公署斜對面　北之新萬楨糟坊所保因自肇事後汽車被押檢廳乃由縣公署第六二六號汽車之汽車夫婁金川於二十三日飯前向該糟坊央懇請爲擔保婁金川並說明如有訴訟由吾負責該糟坊主徐某（海鹽人）因與婁金川素爲相識且知係沈知事之汽車夫諒無妨害故允爲蓋印擔保 
　　德羅洋行周君之言縣公署二十六日更正之函中有肇禍汽車之主爲德羅洋行周君昨晨往訪周君據云此車號確爲周君之車號惟此車最後駛用之一日爲陰曆七月十九日十九以後因形式不雅故已交義昌車行全部拆改當然不能肇禍（參看來函）至於肇事之車夫王子文更非所知原有之車夫名徐海山現已在薛姓家開車故可證明六一七四號之汽車確無汽車夫也　　義昌車行之說明六一七四號之汽車自白克路義昌車行承接改裝故亦往詢據云此車是德羅洋行周君所送來已有半月之久在全部已拆散故駛行肇禍决無其事况尚未裝配安能試車足見六一七四號汽車並未肇禍 
　　受傷學生之現狀受傷之學生王綿善仍在新普育堂病勢未减面部腫勢則稍退惟一經睡着即驚呼發狂每晚必三四次據醫生云倘三日內病不加增則可望無碍否則恐將絕望現下其母日相伴殊堪悽慘 
[道路會各部名譽職員誌]  
　　中華全國道路建設協會提倡全國道路事極繁重除照章選聘各職員特組各會議與幹事部外并由執行董事會將董事百人及羅致專門識騐之會員推舉爲各部名譽幹事以期時相諮詢協助會務除前日已將各部主任發表外茲將各部名譽幹事姓名列左 
（會務部名譽幹事）傳筱庵謝蘅牕曹鍚賡張葆培李次山楊奎侯黃首民楊家賓嚴直方湯仁熙郝伯陽許長卿姚頌新（交際部名譽幹事）柏烈武徐輔洲秦潤卿徐維繪孫梅堂王才運劉昌言黃警頑張炳　張四維陸禮華（講演部名譽幹事）沈韞石薩桐蓀梅雪英兪宗周沈卓吾崔通約石美玉王立明楊春綠盧煒昌趙羲民任矜蘋鄭正秋鄭介誠（賽會部名譽幹事）田時霖陳志開吳寄塵周雄萬郭梅生洪雁賓吳靜存吳仲裔金左臨龔颺生（測量部名譽幹事）劉士琦黃申鍚戴居正陳雲峯張傑（工程部名譽幹事）黃季岩李樹椿王景賢高履貞朱漢爵章嶸張須若洪祖椿（調查部名譽幹事）張之江黃大逴袁履登趙晉卿陳廣沅葉惠鈞洪景平陳寶榮吳省三支秉亮（編譯部名譽幹事）蔡辰白范子美包士傑謝强公王引才顧蔭亭胡明復黃梅仙趙志游程淵若章益陸文中張查娟（紹介部名譽幹事）楊梅南袁近初馬維楨謝宰平趙芹波張樹聲柳芝庭蔡竸平劉柏森阮石麟吳遵桂 
[會稽道尹來滬籌振]  
　　昨會稽道尹黃慶瀾氏爲籌振事特乘輪來滬與各界磋商振災辦法聞黃氏離輪後即至靜安寺路本宅當日下午至華注義振會寗波同鄕會等接洽一切 
[三北同鄕今日開籌振委員會]  
　　寗波三北旅滬同鄕會迭接各地告災函電積極在滬發起籌振會於二十三日假寶善街復興園邀集旅滬諸同鄕領袖開談話會議决於二十七（今日）再在該會所開籌備委員會商榷籌振辦法昨已函致各同鄕其函云一逕啓者月之初三日復與園聚餐約訂初七日（即星期三）下午三時在本會所特開職員會議討論會務及籌募三北振捐事宜進行辦法届時務望撥冗蒞會勿却爲禱 
[水爐業公决不變更行規]  
　　滬南閘北水爐業公所因整頓行規中關於新舊店相距四十八丈之限制應否變更曾奉縣署第五三三號訓令飭其召集同業會議妥速具復故由滬南水爐同業推舉王贊成等十二人閘北水爐同業推舉李勝光等十二人爲代表在公所集議結果咸主該所行規歷經官廳批准應請查照原有之規定賜予維持不得無故變更以啓紛爭巳由該所領袖杭國治邑復上海縣公署矣 
[寰球學生會第二學校消息]  
寰球中國學生會在卡德路九十　號添設之第二日夜學校設備敎授均臻完美日校敎員均聘請對於小學敎育極有研究富有經騐之人擔任夜學敎員爲大學畢業而具有商業學識之專門人才是以開學已閱數週而報名揷班者尚絡釋不絕聞該校舍頗爲寬大每敎室均可容五十人以上預定學額雖滿尚可擴充 
[久記社徵求會第一次揭曉記]  
芝罘路久記社第三次徵求社員大會自開幕以來各隊進行異常踴躍日昨爲該第一次揚曉之期茲將各隊所繳分數錄後成都隊何靜山毛志祥五百三十二分廬山隊朱福昌二百七十分南洋隊嚴裕樑葉琢成一百八十分四川隊顧錫元陳孳何一百七十六分南寗隊朱子昭一百四十五分新疆隊顏舜臣九十一分西安隊周筱哉八十九分天壇隊唐九如六十二分吉林隊裴國雄呂守白五十九分古陽隊黃熙年洪吏卿四十分陜西隊洪珍白兪鍚林三十二分浙江隊華志鵬二十八分濱陽隊周世良十八分直隷隊何家鏞十七分山東隊楊鍾甫十六分西湖隊李祥麟十二分武昌隊陳劍峯十分湖北隊陶有成九分伊犁隊金炳輝六分雲南隊許樹屏二分 
[大中華紡織公司銀團今日開會]  
　　本埠大中華紡織公司因股本未收足故發行公司債以應付目前之用昨由董事會名義分發傳單定今日在錢業公會開會原函如下逕啓者本公司對於股東方面自募二十萬兩銀團公債將近足額所餘無幾台端如願將舊繳公債銀加入銀團務請即日復以憑登冊並請准於陰曆八月初七日（星期三）下午三時惠臨（寗波路乾記弄對而隆慶里口新洋房）錢業公會參與銀團會議討論一切以利進行不勝企禱之至特此奉聞順顧台安大中華紡織公司董事會謹啓 
[李次山被控案又訊一次]  
聨合通信社主任李次山被交通總長高恩洪在公共公廨狀控登報譭謗名譽追賠損失洋五萬元一案李往北京由廨提回着交二萬兩保候訊均誌本報昨晨李之代表甘維露律師投廨聲請准李具保結出外據該律師稱原告對於此案已有函致調人衆議院議長吳蓮伯聲明不願進行由吳轉函知照被告今將來往信函二件呈察即使原告果欲進行亦須本人到案證明被告李次山係公堂註冊之律師應請准其具結云云原告代表律師即起稱敝律師前聞此案有原告不顧進行之說遂即往京詢據高總長聲稱被告雖曾在京挽人商懇調和將案撤回但本人並未允許今被告呈案之信顯係僞造至被告旣係公堂註册律師則應有法律知識乃自被控後竟爾逃避更屬藐視公堂若再准其具結出外恐其又將遠颺而使原告無從覓訪且本案案情匪輕蓋被告所送登報紙之新聞非但譭謗原告個人之名譽且國家名譽亦將因之大受損害應請公堂注意將被告請求駁回云云當經關讞員與美雅副領事磋商之下判定被告李次山交五千兩保候訊 
[汽車碾斃小車夫之騐訊]  
　　汽車夫李樹根於本月二十二號開駛汽車經過平凉路司機不愼撞倒推爛泥之小車夫温子山碾傷當經楊樹浦捕房包探張永成查見抄錄汽車號碼將受傷人温子山車送同仁醫院因傷重醫治無效延至前日斃命由院通知捕房將尸舁送斐倫路騐尸所於昨午刻報經公共公廨張襄讞與美維副領事蒞所檢騐得温子山委係生前被汽車撞倒碾傷斃命當即塡明尸格升座公位捕房傳同尸弟温子照等將肇禍之汽車夫樹根押解到案即據温子照投案供稱死者温子山係我哥哥今慘遭汽車撞倒碾死要求伸雪中西官得供向被告李樹根略詰一過判着尸親領尸棺殮李樹根押候禮拜四帶堂訊辦 
[檢廳票傳推跌小孩之電車查票員]  
　　華商電車公司三號查票員陸機榮在新碼頭附近以小孩沈義順不購車票從電車月台上將該孩推跌下地受傷送堂醫治等情已紀前報兹悉此案現爲地檢廳張檢察官訪悉昨已出票往傅陸機榮來廳訊究 
 
 

Page 16

 
 
[食米採辦處虧耗請各巿鄉撥助]  
　　上海縣沈知事前據上海食米採辦處函稱平價虧耗一項爲數甚鉅曾經慈善圑董事徐乾　等設法籌募欵項以資補助巳開會議邀集滬上各獎劵公司主任商榷撥辦捐助當場認定欵項數目分三次措缴在案乃此項捐欵僅於第一次收得二千四百元按照原認之數缺少尚鉅現聞各獎劵公司逸令停止發行者巳居多數當此採辦處結束之際前項認定之捐欵俱已列入預算之内應請設法籌劃以償墊欵等情沈知事據函後已分函各巿鄉經董請爲注意竭力擔任籌欵撥助云 
[勸募附加振捐劃賑浙災之核准]  
　　上海縣商會前奉松滬何護軍使邀請讌飮商榷籌募浙省水災振捐一事當於常會時轉勸各會董設法代募在案兹聞該會據各業代表云籌募振捐頗多爲難此次浙省水災事關急振一時難以开手進行惟有變通辦法將從前附加振捐内勸募未足者即以是項改徴爲募之振捐未繳之數從事劃抵庶免紛煩業已據情詳明何使核准照辦故巳由會分函上海稅務所及上海縣公署等查照矣 
[請求檢察廳覆騐尸體兩則]  
㈠嘉興路邢家宅婦人吳李氏控鄰人邢阿毛行竊猪隻奉五區一分所訊供判押嗣因邢患病交保出外回家後即自縊而死由寶山縣吉一圖地保李順寳投報地檢廳派員騐明諭令棺殮在案茲悉邢阿毛屍體由官騐明之後屍屬將屍延擱不殮因此　氣四佈左右鄰人因與衛生有礙投所請求押殮昨午屍子邢阿囝投廳禀稱父親實遭巡警凶毆雖則自縊斃命周身有傷要求派員覆馳奉諭靜候示下辦理 
㈡南火車站陳家橋鴻春園茶館主陸阿三陸阿金父子被婦人張丁氏控告糾衆凶毆伊夫張大致斃等情曾奉地檢廳派員騐無傷痕諭令棺殮在案昨日該氏又投廳具狀訴稱丈夫實被陸阿三等毆斃心不甘服要求派員再騐奉諭候示飭遵 
[閘北賣假大英牌香烟者貪小失大]  
近來巿上發見假大英牌香烟混充出售被永泰和烟草公司查悉控究者已有多起英法兩界自經公堂嚴辦後已漸匿跡華界經警廳出示賞格緝拿假冒者後亦已日見减少乃日前該公司在閘北大统路又查獲復源順烟紙店主林壽臣出售假大英烟當即鳴警拘送共和路第四區警署由顏署長判罰洋五元外再押三天昨日又查獲實興路得興盛烟紙店主姚益齋以假烟混充大英牌出售當鳴警拘送第五區警署由杜署長判罰洋十元並押四天以儆想以後巿上大假英牌香烟當可絕跡矣 
[信局扭控司賬盜用銀洋]  
　　南巿裡鹹瓜街全盛信局執事華秀章昨扭司賬人沈寶奎至第一區警察署控稱被沈將客寄之洋信私拆盜用多至六百元之譜現始察覺向論支吾是以扭請押追等情王金山署長以案關刑事令赴地方檢察廳狀訴追理方能合法經原告聲稱尚須調查各戶所寄信件及洋銀實數應請暫行拘留以便着手淸查云 
[緝獲砍傷高根榮之張阿三]  
無錫人高根榮向在潭子灣大豐紗廠做工本年陽曆七月二十九日被同廠已歇工人張阿三糾同王吉生江連靑等在新閘橋北塊小弄內攔路拆梢洋十元由高鳴警追獲王江二人解往四區顏署長訊明屬實判二被告各押七天以儆嗣於八月十六張又糾同王等十餘人各執斧頭乘汽車至潭子灣將高連砍八斧而逃由高具呈察署顏君諭將受傷人送濟生醫院療治因傷勢沉重迄未痊可昨經閘北偵探朱寶大四區警探王耀在引翔港地方將正兇王阿三緝獲押候訊明核辦 
[文監師路五金號起火續誌]  
　　文監師路九百十五號門牌杜德昌五金號保險起火焚燒店主　友棄店脫逃各節已誌昨報昨晨該管捕房包探沈崇禮西探康仇將該店主杭州人杜尚德獲解公共公廨禀明查得該店保有火險銀三千兩而店中所存貨物僅値千元自起火後店主人等均皆逃避杜係事後緝獲捕房將起訴杜縱火圖賠保費現正調查一切云云當經張襄讞商之美經副領事判杜尚德帶回捕房收押候會勘火場再行訊辦 
[限拆破舊房屋]  
　　滬南工巡捐姚石蓀局長前因取締所轄各處破舊房屋停止給發修理執照令各業主將熱鬧地點房屋趕緊翻造以便放寬路綫裨益交通在案茲查得大東門外老白渡如意街第一號某姓之房屋年久失修頗多危險曾經該局路政員查覺報告姚局長飭十六舖地甲傳諭該業主照章將舊屋拆除乃日久抗延置若罔聞但該處地居熱鬧恐有發生危險之事未便久稽爰特函致第一區警察署請即飭傳該業主到署予限三天趕將破屋拆去如違定予押拆 
[少婦氣憤投河]  
　　少婦沈徐氏昨與其嬸母某氏在斐倫路橋口起釁致氏忿無可洩遽萌短見奔至虹口港投浦圖盡當經三百零一號巡街捕查見設法將氏援起帶入捕房禀請捕頭核辦 
[吳淞之賭案]  
　　吳淞六區警署訪聞境內烟賭甚盛前日夜間派長警巡士在　中並張華浜等處查獲賭案六起計拘署者共二十二人連賭具一併帶局聚賭者工人居多係機匠雉髪匠裁縫等尚有茶肆中聚賭抽頭亦被拘獲由劉區長詰問判罰發落矣 
[紀小弟李世寶分別判罪]  
　　紀小弟李世寶囚與張才寶在虹口兆豐路被人毆斃一案有關經捕房拘解公共公廨押候訊究等情已誌前報昨晨提審據滙山捕房中西包探上堂禀稱本月四號兆豐路晉壽里設壇建醮有名阿憨者强欲登檯被人阻擋當時即起鬥毆結果阿憨受虧故阿憨於十七號糾衆前往報復遂將張才寶戳傷身死並有數人受傷阿憨則巳逃避云云並由證人謝瑞生蔡洪寶等到堂證明伊等其時亦被毆傷云云而紀李兩被告則否認行兇經關讞員核供商之美雅副領事以被告均屬好事之徒而紀又係過犯判押西牢半年期滿逐出租界李押三月分別示儆 
[竊電話銅綫將以軍法從事]  
　　松滬護軍使署昨出示曉諭云案照本署前以電話時有損壞因之消息避滯貽誤要公迭經責令上海電話局從速修復並查明損壞緣由據實呈復以憑核辦去後茲據該局長顧廷實呈稱竊據職局工程處報稱由局至閘北幹線在斜土路日暉橋至大木橋以及法華鎭附近一帶所掛紫銅線近日屢見失竊先後共計三次約計三百餘磅價値二百數十元請察核等情前來業已查明飭匠趕速修復不意昨夜十時復被竊去銅線二百數十鎊因此龍華一帶用戶均不能通話查該線路直逹閘北及直接鈞署話機關係至爲重要似此屢修屢竊不特阻礙交通致干不便抑恐消息遲滯貽誤要公局長再四思維惟有仰懇軍憲令飭軍警嚴行偵緝隨時保護除仍飭工程處派匠趕緊修復外相應呈請鑒核俯准施行以重話　而利交通實爲公便等情前來查本署係屬軍事機關所置電話係供軍用關係至爲重大據稱斜土路日暉橋至木橋以及法華鎭附近一帶所掛銅線屢次失竊以致阻碍交通妨害軍用此等竊賊實屬膽玩已極亟應嚴拿到案盡法懲辦以儆將來除指令並分令軍警隨時加意保護一面密派幹探嚴行偵緝外爲此出示曉諭仰爾軍民人等一體遵照自示之後倘再前來偷竊一經拿獲到案定以軍法從事本使言出法隨决不稍予寬貸其各懔遵切切此示云云 
[公共公廨訊案彙錄]  
　　昨晨公共公廨民四庭由兪襄讞會同英包副領事訊理各案彙誌如次㈠華孚銀行訴王友堂不理往來欠銀案結果被告王友堂避不到案原告呈出簿據本廨認爲可信應判令被告償還原告銀一千六百五十二兩四錢八分利息自本年陰曆二月初一起算至清償日止堂費歸被告負擔原告呈出賬單一紙附卷㈡來安經租賬房訴魏錦昌陶天生欠房租住案結果着被告等房租付至七月二十日止㈢婦人張卓氏訴與其夫張顯揚離婚案結果候原告呈明被告住址移請審判廳協傳再核（四）秉生訴席孔文博姚顏同賬目糾葛案結果准照理賬員第三次報告第六條第一第二兩項辦理 
又午後民四庭由兪襄讞會同日副領事田中氏會訊㈠楊福慶訴金　民欠房租洋請飭遷移案結果着被告於十四天内到案交三百元舖保或繳現洋三百元存案訊㈡婦人張吳氏延甘維露律師訴妓女薜老二（即湘君）不還借洋案湘君延朱斯芾律師代辯謂非借欵係原告掮洋錢舖房間做拆賬結果此項債權本廨認爲不正當應即註銷堂費原告繳借據一紙附卷㈢陳國文訴薜老二不還借洋案此案案情與前案相同結果亦同㈣姚福根訴江成利欠房租洋案結果着江成利三個月以內遷讓房租按月照付 
[介紹新刋 [進德 ]]  
　　並德　　　中華書局罰入進華會之非賣　　販　內容所記載會務　　　　　　　　　之　　　　　　故每期萬冊　　而走　　　　　　二　云 
[誌謝]  
　　昨承商務印書館惠贈第三六四期 [英語週刋 ]及第三卷第十二號 [兒童世界 ]各一冊又大世界贈八月份游劵十五紙誌此併謝 
中華職業敎育社通訊 
社址上海西門外方斜路三四八號 
[敎育與職業出版預告]  
　　本社輯行雜志敎育與職業巳滿第三卷第四卷起改爲每卷十期儘一年內出全署期停刋兩月現第四卷第一期載濟南職業敎育大會情形第二期載農村敎育之研究已同時付印不日可以出版價銀每冊兩角預訂全卷實銀一元六角郵費在內 
凡本社舊社員已繳本年歲費者及本年新入社者均當於本雜志出版後照贈一分其已繳上年歲費而未繳本年歲費者仍當續寄但希望將應納歲費從速補繳其上年本年歲費均未繳納者當俟繳到歲費再行將雜志寄奉諸希諒察 
社員諸君通訊處如有變更希即示知以便改正免致寄送雜志輾轉貽悮以前所出雜志如有尚未收到者請示期數亦可補奉但至所存本數發完爲止 
再下列諸君通訊處未詳乞即開示以便註冊並將雜志寄上爲幸楊惠卿君張紹渠君王秋泉君黃復初君廖悅發君　毅君石竹生君何渭生君張震南君周伯堯君陳經刪君吳士傑君沙雨田君楊煕祚君林灼侯君李大齡君張孝安君王建訓君王嘉祺君王鳳生君王少南君蔣乳虎君蔣希曾君陳晋賢君朱經農君蘇公雋君葉復嘉君汪鼎臣君汪毓周君倪文宙君陳輝茗君 
來函 
[周正輝來函]  
　　逕啓者昨閱貴報縣公署來函謂二十二日肇禍之汽車係鄙人之六一七四號查此車於肇禍前之二星期已在義昌車行全部拆裝改式旣不可開行安有肇禍之事况車夫亦無王姓其人前後事實不符决係傳誤爲特來函申明即希照登爲感周正煇啓 
[公共體育塲來函]  
　　招領莘荘學生張梅生敝塲今晨運動員中育張梅生者年十四歲家住莘荘因違親訓被逐到滬饑寒之色現於其面懇施　餐等語詢悉前曾在梅溪學校國民科畢業繼入三林學校高小科肄業其父名瑞勳前在東方銀公司任事現在美泰火油公司任事即經遍訪該公司地址人都未知無從通告來領惟念滬地五方雜盧梅生年歲尚輕一經放出難免不受惡人引誘致遭危險故留住本塲不使外出用特懇將此函登入來函門俾梅生家長得知來領幸甚上海公共體育塲謹啓九月二十六日 
[陳白濤致各船公司函]  
　　各船公司經理曁執事先生鑒（上略）十月十日係中華民國共和成立之紀念日故政軍警等機關及兵船並商學界之團體皆於斯日舉行典禮即僑居外洋之華民亦均休業懸旗慶祝濤係航海界之一份子每觀已往之雙十慶節停泊各埠港口之中國商船均無慶祝舉動並不升旗甚至仍工作而未休業者藐視國慶實覺有失國體深望各公司經理曁執事於本届期國慶預先通告所屬各船船主務必升掛彩旗以表慶祝並於是日除到之船隻外其水手火夫等均須一律休業以重典禮（下略）九月二十五日又致海員會曁均安焱盈聨益等各團體函（略）濤旣非海員工會之職員又非各團體之代表故自此次本埠同業加薪案結束後對於各方面之內政外務均不聞問陳白濤啓 
公布欄 
[江蘇高等審判廳]  
　　民庭判决戴仰倫與楊耀卿爲貨欵涉訟上訴一案（判决主文）本件上訴駁斥第三審訟費由上訴人負擔栢　臣輿左成相爲執行異議涉訟上訴一案（判决主文）原判廢棄左成相在第一審之請求駁斥第一第二兩審訟費由左成相負擔黃樹春等與黃謹齋因田產涉訟不服第二審判决上訴一案（判决主文）本案上訴駁斥第三審訟費由上訴人負擔 
　　批示梅鶴壽一件呈請飭縣執行貨欵由呈悉查該原判本案貨欵固由黃啓東等負責淸償與蔣元成無干惟現據蔣元成赴縣繳欵代爲履行於該民并無不利且餘欵如未繳淸當然仍由黃啓東等負責自不能遽謂原縣執行與原判有所抵觸所稱恐讓訟端未免過慮此批林芸秋呈爲袁炳文冐領簿據盜收欵項上海地方廳延不追究請嚴令督促由呈悉該民餘存訟費旣經該廳傳案給領自應迅即領回據稱此項訟費仍行存應亦屬無妨云云顯見有意刁難殊屬非是至袁炳文有無冐領簿據情事本廳前據該廳呈覆現巳限保將袁炳文找尋到案并函囑慈谿縣調查袁炳文踪跡以資結束等情業經指令妥速辦結毋任久延在案仰再逕呈該廳聽候核辦可也此批鄭衡泰一件狀請迅予决定張春山抗告由狀悉查本件抗告業經本廳於五月三十日决定駁回在案仰即知照此批謝俊聨呈爲典張子雲等廟產涉訟武進縣强詞呈覆仍請調卷核飭遵照由呈悉准予調卷核辦仰即知照此批靖江縣公民陳楩等呈爲靖江縣知事蔑視部章並不遵用司法印紙請紏正由呈悉查司法印紙新章各縣係奉省長七月冬電暫緩施行該　因此仍循舊章辦理仰即知照此批（以上九月二十六號） 
[上海地方審判廳]  
　　批示一件汪看均狀領　　等　由准領此批一件朱福等狀請執行由狀悉朱朱薪之所交案欵准該民等來廳繳狀分別具領王藝孫負擔部分准予查封其所有屋地惟該民等應先墊交查封費洋五元以憑核辦至訟費部份應依第二審判决主文辦理仰即知照此批一件王洪珍狀請給領由准予來案繳證具領此批一件榮獨記状請着保勒交到案執行由准予着保指傳務人等到案訊奪此批一件許仰頣狀請函催公廨協助執行由狀悉准予函催公廨協助應俟覆到後再行核辦此批一件顧鏡淸狀請照判假執行由准予飭吏執行此批一件張阿梅　領保證金曁賬簿由准領此批一件徐惠平狀請另行標賣由狀悉仰候核辦此批一件陶德奎狀請迅予執行由准予飭吏執行此批一件朱桂林狀請將存案證物給領由准予來廳缴證具領此批一件王輔庭狀請飭吏拘案押交由准予傳追此批一件謝立巧等狀委馮步靑律帥辯護由狀悉本案業於本日午前十二時辯論終結謝立巧等於午後二時具狀選任辯護人且查謝立巧並非本案被告本序自屬無從通知辯護人出庭仰即知照此批一件梅增福狀請保釋由狀悉該被告人業巳判處罪刑所請保釋應毋庸議此批一件　林泉狀請移送執行由狀悉業經送請同級檢察廳執行仰即知照此批一件錢阿金狀請移送執行由狀悉業經送請同級檢察廳執行仰即知照此批（以上九月二十六日） 
[上海地方檢察廳]  
　　公告本日提起公訴案件共五起㈠吸食鴉片案被告人吳保生㈠鴉片烟案被告李上英㈠鴉片烟案被告馬乾生㈠開設館舍供人吸食鴉片烟案被告程元元等㈠侵入竊盜案被告陳老四又本日不起訴案件共一起㈠和奸一案原告楊世荃被告黄妙根（以上九月二十六日） 
　　批示陳蘭文批（二二二七號）狀悉准予傳案訊此批周　甫等批（二二二八號）狀悉仰候執行期滿省釋所請碍難照准毋許旁凟此批祭欣煜等批（二二二九號）狀悉仰候訊明核辦此批殷招生批（二二二三　號）巳於徐生桂狀內明白批示矣此批徐　此批（二二二三一　　此批多凟何益此批（以上九月二十六日） 
 
 

Page 17

 
 
   
 
 

Page 18

 
 
自由談 
[座右銘] [  姚鼐]  
內行備而後可以友天下之士 
[潮] [  潘光遠]  
　　今日的中國可稱爲潮國了入秋以來各處的大風潮不知已損失了若干生命財產民八議員與民六議員的政潮又鬧得不成體統北京各校敎職員更被政府激起學潮至今還沒有解决咧照這樣講起來 [潮 ]的一字總是不利於國當爲人人所不樂聞的了但是一班大商富戶還在那裡預備到錢塘江去觀潮那又何說呢 
遊記 
[無錫兩日半記（八）] [  程小靑]  
　　予前次偕趙君至梅園時梅花半放又値淸晨冷香淸影景色幽絕此次則綠葉成陰逈非昔比而境地之幽靜空氣之淸鮮幾使人有逃世之想則今猶如昨初無異也園中有小閣榜香海二字爲康南海手筆榜尾有短記略謂園主前曾以五十金倩南海作香雪海三字南海至見榜書非己筆乃爲另書二字且系一絕首句巳不省憶其餘三句云 [劣字如何冒老夫爲謝主有濡大筆且留佳話證眞吾 ]其背則冒名之康有爲猶在梅茵告予以字論冒名者遠不及南海之蒼勁宜南海稱之曰劣是亦一佳話也 
影戲談 
[新劇家攝影戲的我見（下）] [  惠民]  
　　或謂新劇家富於演劇經驗用以扮演影戲根底已深可省許多培植之功然而今日之新劇巳失眞正新劇之精神彼等所具日近魔道之經驗安能合用於完全以藝術爲根基之影戲中哉况今日新劇界中胸有點墨者能有幾人聚多數無智識之人攝取影片根本上巳一錯誤新劇家所攝之片巳經人映演其成績如何凡稍具影戲智識者當能鑒別現亦不必細加品評總之彼等在影戲中之做作神情完全與舞臺上演新劇時無二處處露出新劇作派例如二情人久別重逢先必遠立引目相視繼復相向而奔抱頭一哭又如男女訂婚必矯作含羞之狀及飾物已換手續全備而一幕臨畢又必由旁人牽引互相握手作一甚不大方之表情此種矯揉造作之做派演於影戲中似覺乏味因矯揉造作即失却影戲中寫實之價値也 
是以今日之所謂新劇家者雖未必無優秀份子而可取之人材充其所能亦僅能演今日之所謂新劇所謂何等材料只可造何等器具若必欲强以演影戲猶之請篐桶匠造屋未有勝任者吾國影戲事業方在萌芽時代辦理影戲事業者當放遠眼光從根本上培植人材爲吾國影戲界開闢先路切勿急於成功苟且從事况影戲非投機事業正不必急急也 
趣事 
[聞所未聞之婚事] [  恂齋]  
閘北窶人子陳某客春因中某獎劵致富以鉅資納甬産某姓女爲妾大婦悍甚不容共居乃另覓藏嬌之所无何又與鄰女結不解緣思納作第二妾詎女父母不允謂非爾妻作故方可續膠不然休作妄想陳某籌思無策忽發奇想就商於妻促令歸寗效公瑾之假死爲期二月願以二千元爲壽並賄四百元於岳家妻爲甬産訂約後返甬未三日噩耗即至陳某在申設靈超度女父母信以爲眞貿然應允再訂約即涓吉迎娶假某旅社行結婚禮届時親朋畢至盛極一時詎於彩輿迎至將行結婚禮時陳某假死之妻突然馳至謂所給之千元鈔票俱屬　鼎購物時爲人察破險被捉將官裏去言時柳眉倒豎怒不可遏即揪陳某痛毆時有識陳某妻者咸紛紛驚避以爲見鬼後見痛毆陳某乃相聚解勸其妻遂將陳某隠事宣諸大衆新娘知受紿即乘衆亂竄歸及陳某覺新娘已不知所之亟趨車往岳家不意倉皇間從車中仆出竟將手臂折斷云 
[瑣談]  
殺人之紙祈耶爾島Geshare之土人生性靈敏短小精悍脫有外侮常以毒紙敗之毒紙之製法以裱成之厚紙塗一種藥粉其上以口微吹之藥粉卽融化而浸入紙中顏色與泥土無異佈置地上幾不識眞僞也故敵人履其地咸痛極裂體而死無一生還者此殘忍之術聞係一愚笨之裱師無意中所發明云嗚呼此誠爲殺人之紙矣然彼巿上之彩票豈非殺人之紙哉 
旅行樹非州梅特干斯加地方有一種樹高約三四丈葉扁而大與芭蕉相彷彿幹中含有水質行旅過此口渴者可出利刃用力破之水卽射出名曰旅行樹不啻一天然之自來水也　范菊高 
小說 
[社會小說人間地獄（二一二）] [  娑婆生]  
第二十九回舊燕廳零夕陽尋故壘伊人憔悴遙夜聽疎鐘姚嘯秋道怎麼爲一隻首飾匣子起釁呢碧艷道首飾等件眞是身外之物我全不掛在心上可是他對我用的這一番手段實在令我寒心令我置身無地了不瞞你說從前我在生意上多少也有點東西帶過胡家去胡家也替我掙了萬把塊錢應帶的珠鑽一向是交給我的他也從沒查點過問他和我安好的時候並且常問我可要添點什麼東西我說有得插戴也就彀了何必多化費呢他還贊我會做人家可是自從和他夫人併宅以後有些時候竟開開我的抽屟查查看看我也不以爲意有一天他忽然從外面兩手捧進一隻精巧玲瓏的小鐵匣的確是德國貨他說這是外國一個朋友從外國回來帶轉來的我一瞧那匣子外面漆飾彩畫也工緻彈簧銷也極靈動並且匣子裡面用橡皮綳的夾裏放首飾再好也沒有我見了自是愛不忍釋他道你喜歡我就給了你裝首飾罷省得零零碎碎的將首飾東放西放不謹愼我不知是計心中想他久不買東西給我了這一次居然想着了我我自然高興非凡他又催着我道說有了這匣子首飾可以一件一件的歸總收起來我便依了他的話開了五抽橱將什麽簪環釵釧戒指別針之類一齊收入匣內匣子本來不大恰巧正好所餘的空地方也有限他笑道歇兩日我再替你買點補滿了這隻匣子能當時將匣子銷好仍舊由我收存這也不在話下又隔了五六天功夫他忽對我說道這兩天外面巿面甚緊盜匪搶刦的案子報上天天日有所聞我想你那首飾匣子放在家裏總有些不妥不犯著擔風火性命交關還是存在銀行裏保管庫裡爲妙你有應酬安插戴時再去拿出不遲我一想也好便捧了那隻匣子交給了他誰知他拿去以後一天一天和我更不對後來我一打聽他並沒將匣子送到什麼銀行不過是騙人的一句假話姚嘯秋道他將匣子藏到那裏去了呢柯蓮孫道我猜大約他藏到自己的保險箱子裡去了碧艷歎了一口氣藏到他的自家箱子裏去還作罷了我到也氣得過原來他不相信我却相信他的結髪夫人他將我那匣子交給他的夫人收藏了我得到這個消息我便質問他唉他竟老老實實不客氣的沈下臉來對我道你們這種人本來是靠不住的說走就走淴浴捲逃上海灘上是常有的事我將這些東西一股腦兒交給你委實有些不放心將來弄得人財兩空我姓胡的却原不介意不打緊難免被親友恥笑說我頑笑了多年末了還上了人家一個當那時悔之晚矣。。姚嘯秋聽到這裏也憤不能平道他簡直看透你要捲逃了嗎這未免豈有此理 
[隨便說說] [  瘦鵑]  
　　牽絲扳藤的張欣生案　近年來牽絲扳藤久未解决的案件要算是張欣生弒父案了但瞧張欣生朱潮生朱健臣一行人自經本埠法庭判决後告到高等審判廳再告到大理院最後的結果仍是判處死刑可知一個人犯了彌天大罪任係神通廣大總是免不了一死的然而瞧這二天的本埠新聞他們仍還不服提起抗告試看他們的名字兩個都有 [生 ]字一個是 [健 ]字這些字都和 [死 ]字絕對相反的所以他們雖犯了死罪還希望絕處逢生不肯就死然而獄底餘生那能挨過一生到頭來仍須生生的陷入死地斷送此生我以爲他們不如死了心不要再妄想偷生了 
 
 

Page 19

 
 
   
 
 

Page 20

 
 
常識 
常評 
[冒認與躱避] [  由人]  
　　中國有一至劣之根性爲他民族所鮮有者即遇有利益有名譽之事非其有者亦欲冒認之如遇不名譽之事爲其有者或略有關係者必躱避之一若與己一無所涉或諉其罪於他人或卸其責於死者此實民族劣弱之原也凡人孰不羨人之能或其事業之成功然羨之必自力行以成之徒欲冒認之無所得也其有不善者亦然人孰無過過而能任更能自改則人必稱道之不暇安用躱避且俗語有云千虛難逃一實則冒認與躱避也究有何益徒致力於作僞而不務其實此我民族之所以日即衰替也 
經濟 
[節省秋節糜費投資膠濟路之吾見] [  南緋]  
　　社會舊俗秋節必互贈禮物藉以增進交誼故無論中下人家多事饋贈雖家用拮据亦必東挪西移着手購置禮物以爲光榮埸面而物價貴昂動輒數金豪富之家邀親彙朋開觴共飮一席之資總在十金之外而塲面較闊者更非數十金不辦以全國計之所費何可限量而對於國家義舉反漠然無聞噫異矣 
膠濟路日人允我於五年內以三千萬金贖回滬地人士爭議儲金預備贖回然滬地一隅獲效尚少鄙見以爲可將全國通行之秋節糜費移作贖路之用雖爲數無多然集腋成裘不無小補况饋贈酬酢之小者贖路爲國家大事權衡輕重審度得失豈可以同日而語耶 
秋節糜費旣耗於無用若將此欵存之銀行五年後歸還日本即爲該會股東旣紓國難又獲厚利（膠路歲盈三百萬金）一舉二得何樂而不爲惟贖路爲刻不容緩之事我願有志同胞亟起圖之俾言行相顧名利兩全愛國舉動不讓人先願詳察焉（乙種酬） 
[商業問題之研究（續）] [  吳東初]  
零購學（九十二）貨物保管與記錄（十四）置放貨物買客登門詢購店友給示貨色有一示即成交易者亦有數示而交易未必成功者店友此時有不可忘却者卽給示貨色宜有一定秩序尤當不忘示後隨歸原處櫃上除買客特囑留放者外不當雜以其他買客不中意者宜使所示者種類並不過多而買客易於識別則生意可在短少時間內成功之 
夫給示貨色於買客在大店有學徒在側取出之貨可代歸還架上店友無需自勞者但中等商店學徒不多各項手續全由店友自任之遇買客之易就範圍者稍示一二種卽獲其認購何種若遇好爲挑剔者所示貨色一種復一種店友本分爲謀交易之成功不敢辭其麻煩只得容忍之不過交易之成否關鍵盡在此着店友若方寸不亂經騐豐富則不論如何麻煩如何瑣屑始終辦得井井有條否則多出示幾種卽應接不暇侷促不安甚且人客雜沓良莠不齊事後察覺貨色損失是其中無論直接未獲生意之成功或間接遭遇偷竊貨色要皆足致店中損失也 
美國某城某布店一日來一買客詢買最上等衣料適某女店友司職即由其招待此時櫃上巳置有他種貨色一二件店友未及移去復又出示衣料多種不向買客歡喜何種統放於其前買客見其紛雜陳列眼前反致未能定購何種未答可否隨轉謂還須買帽料若干該店友未遑詢及購買何種衣料又取示帽料多種疊於衣料之上卒致二者種類過多雜亂難辨其優劣而結果買客僅謂 [承示各貨不勝感激 [隨走向他店選買矣惟時値正午交易旣不成功而櫃上堆疊之各種貨色一時不及整歸原處該女店友卽外出用飯任其櫃上堆疊如故噫如該女店友者可謂店友中之最不經心而毫無責任心者矣 
然吾國店友中之類似該女店友者大有人在又鳥可不引爲深戒而痛自改革乎 
衛生 
[我之練習拳術談] [  肯]  
　　我做孩子的時候身體本狠强健到十三歲因爲衣食迫逼之故遂投身於商肆覺商肆裡面都是滿佈着荊棘無一時不感受其痛苦更兼年華漸大知識漸開狠曉得沒有學問的危險自巳因貧失學的可憐於是午夜不眠未明卽起苦苦自修有時因用腦過度精神恍惚又須受形體的痛楚直至前年始得稍鬆其束縛可恨狠心的病魔偏欺瘦弱的體質因之臥床三月幾離人世後幸覔得李姓醫士診治始將病魔驅去自此身體益形瘦弱會此地商學界組織國技團敎授拳術我因聞友人言練習拳術可以壯强身體遂婉商於經理先生入夜去學初授潭腿習才十日兩腿膝巳酸痛不堪詢諸敎師知爲換力之故遂照舊習練如是四月佳境漸來矣蓋兩膝不酸痛且走路較以前輕健有力飮食亦逐漸增加始信拳術有益於人身體甚大練習益力計自前年冬迄今練習未嘗一日間斷身體發逹飮食擴充固不待言而亦未嘗一日不預惟須注意者行拳後不可遽坐不可飮冷茶冷水及一切冷物並須行深呼吸十數次再行坐臥即無妨礙竊念現在國家多故將來有無外侮發生尚不可知我輩練習拳術平時保護自己强健體質有事亦可執干戈以衛社稷實行國民應盡義務諸君諸君又何樂而不學呢（乙種酬） 
[忠告本埠人士] [  固偉侯]  
　　起居飮食爲人生康健之要素滬上地固繁盛而因風俗習慣所感染其違反此二種原則足以戕賊康健者滋多茲舉最宜戒止者三事爲本埠人士進一忠告焉 
㈠平日親友宴會或家庭談笑往往夜以代畫故晏眠晏起之習在本埠人大半皆然今請以三疑問質之染此習者①日光足以却病不知晏起者每日得享受日光幾許②早晨空氣淸新夜間空氣污濁晏起晏眠者所吸收之空氣不知較之常人若何③平常人睡之時間應以八小時爲度體弱者遞增至九或十小時彼晏眠　設因事强迫而早起於睡之時間上尚可稱合度否倘欲解决三種疑點務須矯正此種惡習昔曾文正公以早起訓家西人亦以早起早眠爲衛生之本人而欲謀康健詎得視爲迂闊 
㈡本埠租界原無賭禁居家者藉麻雀撲克爲惟一之消遣每卜晝卜夜沈迷其中而不知賭博一事有害生理者甚多蓋久玩傷神深思傷腦因勝負而惱怒傷肝憑几久坐尤傷血脈之流行消遣之法甚多何樂以寶貴之身體與此等玩物相决鬭 
㈢飮食無節亦本埠人最易感染者蓋距巿近便且一般呌賣負販隨處皆是隨時可致常見家居無事者因購買便利往往餐食甫罷繼以餅點再繼以雜物試思胃納有定量安能如此容受消化有定時安能如此麻煩胃腸病之來大率由是願有此惡癖者其亟矯正（乙種酬） 
道德 
[西方格言（三三三）] [  謝介子選譯]  
　　良好國民身爲國有（俄羅斯諺）笑令人肥（英吉利諺）忍耐可降惡魔（德意志諺）敏銳之房主能使房客謹愼（英吉利諺）謟媚爲愚者之食品（施域夫突）Swift）由勤人惰易由惰入勤難（藍佈婁）Ramblrr）幼而懶老而鄙（英吉利諺）比較則可憎者現（法意諺）澄澈周到之考慮佳性也（英吉利諺）滴水相續其器乃盈（法蘭西諺） 
[乘火車時應守之公德] [  朱允宗]  
　　我國人民程度不高公德不講以致隨事隨時爲外人所訕笑誠莫大之恥也今予以乘火車時應守之公德告我同胞 
㈠火車站上不可使之污穢㈡不知行車時刻及買車票之人宜丁寗敎之㈢登車下車之時不可攘臂爭先宜讓老稚婦女㈣車室內坐位巳滿遇老稚婦女宜起而讓坐㈤携帶之物件要安置於適當地位勿妨坐席㈥車室內不可任意涕唾瓜果之皮核不可任意抛擲㈦不可狂呼大笑以擾人對語在長時間之車中可以淸快之談話及唱歌等慰衆人之寂寞（乙種酬） 
法制 
[鑑定人] [  丐]  
　　以專門之學術技能辨察案中事物之眞僞者謂之鑒定人鑑定人者非訴訟當事人也不過受官廳之命令藉其學術技能行使鑒定之職權焉耳夫法官所讀者律所學者法其他世界中之一切事事物物未必皆能明白曉暢然而訴訟之起事機萬變必限定一人之知識以爲辨察有不寃抑枉屈者幾希譬如今有人焉以珍寶古玩之眞僞涉訟於官廳則本案之是非曲直當以其物之眞實虛僞爲斷法官自知知識之不足以辨察也特令精於此者鑑而定之此即鑒定人是也以故鑒定人之資格法律上並無若何之制限祇須其人之學術技能足以鑒定本案之事物者官廳皆得以命令指定爲之（乙種酬） 
敎育 
[校舍周圍宜種花木] [  天成]  
　　鄕村人家宅旁池畔樹以花木蓬蓬勃勃生氣盎然矣學校有隙地而亦搜求花木逐漸栽植之得所點綴不至枯如冷廟矣况校舍近旁樹之花木使生徒四時寓目陶情淑性猶其餘事他如直觀敎授自然訓練助參觀人之興會種種利益不一而足譬如授課時講某花某木狀態如何性質如何内地學生從未一覩眞相者敎師敎授方法無論如何完善而徒講文字終不能使學生得正確之觀念如有實物以指示之則全文講解未終而學生巳恍然明瞭矣即作文時亦多一種課題材料且以物生興以興成文其成績必較就死題而敷衍者爲佳此利於直觀敎授者也校有花木學生暇時游息於樹影之下花草之前種種自然界之智識逐漸增加無可遏抑而花木之時而移植時而澆灌時而扶持一切培養敎師課餘時督率生徒共同操作如是則生徒習勞於興味勃勃之中而不之自覺此利於自然訓練者也噫花木之有益於學校也如此主持校務者能留心及之不亦快事也乎（乙種酬） 
問答 
[項駿問]  
　　敝園有桂樹一株按月能開花其香氣與常桂無異雖隆冬嚴寒亦能帶雪芬芳中秋佳節特放二次且香味濃郁較常桂爲烈家人名之曰月月桂鄙人涉足名園考之古籍並未見及此種桂花用敢請敎海內博物學家 
 
