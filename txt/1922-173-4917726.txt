# 1922 - 173 - 4917726

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[縱橫錯雜　　（冷）]  
　　人世間事原非簡單直捷所成者然若今日北方政局中人之縱橫錯雜斷非人所及料者也 
　　同爲一派而所見互殊時通問訊而所事各不商酌列名則互不承認會議又各自爲言贊成反對之間究難明其眞相文電語談之際又難見其實情或怒或喜或離或合原因所在局外不得而知眞偽之分局中或亦難辨紛紛傳述但見如纒市間談話不悉其終始而已 
　　夫改革之初原難即有至佳之秩序况復加以失志之徒之挑弄其處境固是勿易也特謂主事者獨不能少事更張同道之人或受委屈獨不能稍加忍耐以略解此縱橫錯雜之局乎 
[命令]  
　　六月二十七日大總統令任命羅文幹兼司法官懲戒委員會委員長此令 
　　又令　任命張紹曾爲外交部特派察哈爾交涉員此令 
　　又令　兼代敎育總長高恩洪呈浙江敎育廳廳長夏敬觀呈請辭職夏敬觀准免本職此令 
　　又令　任命馬敘倫爲浙江敎育廳廳長此令 
　　又令　署農商總長張國淦呈江西實業廳廳長高蔭昌因病懇請辭職高蔭昌准免本職此令 
　　又令　任命楊會康署江西實業廳廳長此令 
　　又令　署財政總長兼全國烟酒事務署督辦董康呈京兆烟酒事務局局長顏世清呈請辭職顏世清准免本職此令 
　　又令　任命周起鳳爲京兆烟酒事務局局長此令 
　　又令　任命范槱泰署歸察烟酒事務局局長此令 
　　又令　署司法總長王寵惠呈請任命王裕德署奉天瀋陽地方審判廳推事應照准此令 
　　又令　蒙藏院總裁塔旺佈理甲拉呈請以吉雅圖補喀喇沁右旗協理應照准此令 
　　又令　祝華如晋给三等嘉禾章范家騤晋給四等嘉禾章此令 
　　六月二十八日大總統令　派吳源陳瑾昆麥鼎華充司法官再試典試委員此令 
　　又令　全國菸酒事務署督辦董康呈請任命張啓後薛學頤署秘書應照准此令 
　　又令　陸軍部呈請任命趙普蔭爲直魯豫巡閱使署軍務處軍械科科長應照准此令 
　　又令　陸軍部呈陸軍第十三師正軍械官張國寶因病懇請辭職應照准此令 
　　又令　茲修正覆判章程公布之此令 
[國內專電]  
　　北京電　曹電顏錕向不干政近有人假傳政治上主張由於錕意殊深惶惑請公愼重主持不可輕率更張（二十九日上午十二鐘） 
　　北京電　某要人語內閣於八月一日以前不能更動吳佩孚對於董高不肯放棄吳回洛陽不日可見事實彼謂恐對南方或長江不得已時尚須用兵一度但願不再用兵（二十九日上午十二鐘） 
　　北京電　現在直隷系之大權不在保定而分爲四一卽馮玉祥二卽齊燮元三王承斌四卽吳佩孚曹錕以無能故大家戴爲傀儡曹錕如有能卽早失敗矣曹會種樹蓋屋他無所長吳會衝鋒打仗膽子大好名（二十九日上午十二鐘） 
　　北京電　府保信使疏通結果知政治癥結攖齊馮兩督怒者不在黎曹吳與董高而在孫金 
　　北京電　黎氏之裁兵廢督係民六被逐之出氣主義饒漢祥重理想好名金永炎甚能幹太操切高恩洪之毛病與孫洪伊一樣 
　　北京電　張紹曾之長陜因吳氏以其舊部第二十師在陜故因以任命又于右任與閻治堂衝突胡景翼不樂劉鎭華及閻之攻擊于故任張往爲調停計（二十九日上午十二鐘） 
　　北京電　保息王承斌終必接省長任張紹曾亦將往陜因陜軍陳胡兩師擁戴故劉鎭華已讓步 
　　北京電　今晨曹吳會晤談甚久深知部下求差之不易應付并述政客挑撥無孔不入兩人相戒勿聽浮言吳言回洛後事事總承巡帥曹言將津軍以後事非老弟答應不算（二十八日下午七鐘） 
　　北京電　昨午杜錫珪携黎命赴保（一）請曹入京一行面商各政（二）請吳暫勿回洛黎與吳絕無問題與曹因政客之多謀應加疏通功吳赴洛將親謁馮玉祥道歉因馮連電致曹不以更換省長爲然卽間接表示不願廢督吳頗受制外人謂現在熱心總干軍民兩政者乃爲較有知識之兩督（二十九日上午十二鐘） 
　　北京電　直軍二十四師一旅及馮玉祥十一師一部山東之一混團二十八日由秦皇島分列車陸續轉道京漢回原防（二十九日上午十二鐘） 
　　北京電　廣州高會長陳黃電府院國會復總統復促成統一拯商民於水火謹電贊同（二十九日上午十二鐘 
　　北京電　王懷慶派劉富有赴保報告結束熱河軍事（二十九日上午十二鐘） 
　　北京電　某督派員入京留王省長黎日慶督未成而省長不能到任是廢長也不願下蘇魯省長回任令（二十九日上午十二鐘） 
　　北京電　煙酒署電滬紙烟捐汪速籌五十萬滙京（二十九日上午十二鐘） 
　　北京電　顏對史國倫被查辦結果謂旣有輿論不服字樣不能任其代理派員告英使昨英參贊克來佛偕台克滿訪外部此事尚未决定（二十九日上午十二鐘） 
　　北京電　贛蔡何擬提鹽欵請鹽務署向稽核所商量（二十九日上午十二鐘） 
　　北京電　董飭編歷任財長借欵表并令各司辦好交代以便臨去後公布公報（二十九日上午十二鐘） 
　　北京電　小幡照會本年十二月一日首先撤消日郵請預備接收 
　　北京電　漢地務處六月二十裁撤漢辦事處七一成立（二十九日上午十二鐘） 
　　北京電　王瑚咨催交部速决內河小輪取締及提修堤費案 
　　北京電　院秘廳帮辦派唐在章錢泰（二十九日上午十二鐘） 
　　北京電　津浦路二十六日蚌埠站省軍官率兵上四百零三號機車藉口搜烟土毀傷司機第三第九第十各列車公憤停站經部電勸行（二十八日下午七鐘） 
　　北京電　黎夫人二日由津入京 
　　北京電　黎江日宴使團 
　　北京電　黎定東日移延慶樓 
　　北京電　黃陂派汪秉乾赴桂接洽統一（二十八日下午七鐘） 
　　北京電　張作霖與浙盧亦均主張開各省代表會議黃陂已電商曹吳徵其同意（二十八日下午七鐘） 
　　北京電　裁兵事林步隨與王士珍接洽責成參陸處辦理不另設機關（二十八日下午七鐘） 
　　北京電　吳佩孚與陳炯明洽商事情現仍由齊爕元居間紹介 
　　北京電　饒漢祥定艷接任僑務總裁李欽爲僑業銀行事今午讌請華僑資本家十餘人（二十八日下午七鐘） 
　　天津電　二十三師全部回保第四旅赴察張錫元行將履新 
　　天津電　張紹曾因閻治堂兵回長安决意赴陜劉鎭華已不表反對 
　　天津電　京奉下月初可通全車 
　　天津電　津官錢局併直隸銀行 
　　天津電　部電召集直省舊國會議員共五十餘人（以上三十日上午一鐘） 
　　漢口電　駐岳魯軍旅長張克瑤由保返鄂謂岳州撤防須吳親來辦理吳定七月初返洛卽來鄂 
　　漢口電　蔡成勳部第一師勘日由綏遠開𢬌到漢旅長王有齡謁蕭請撥槍彈俟撥下卽赴贛 
　　漢口電　川軍聯合會事務處派代表張禮賓喬毅夫馬履良勘由宜乘輪到漢艷赴保聞係接洽統一　　　　（以上二十九日下午五鐘） 
 
 

Page 5

 
 
   
 
 

Page 6

 
 
[國內專電二]  
　　漢口電　孫傳芳日內來省與蕭商裁兵事宜通山土匪聞官兵進剿逃入九宮山等處臨行時焚民房百餘家勒欵四千餘串知事馮錦文現已返縣（二十九日下午五鐘） 
　　香港電　儉日（二十八）各界在廣濟醫院集議結果仍失推魏邦平為臨時省長卽派代表謁魏請出任魏仍辭聞陳沁（二十七）抵石龍 
　　香港電　省會本屆常會期終擬繼續開臨時會 
　　香港電　高聯會感電留魏邦平 
　　香港電　湯廷光覆和平維持會函 
言寶璧艦允照市價賠償前截留米石（以上二十九日下午六鐘） 
　　香港電　駐梧粵軍第四師電稱劉炳宇張開儒劉達慶謀梧甚急將憤難再忍現準備分兵痛擊先肅清蒼梧藤縣兩屬并請鄭潤琦旅卽赴梧協辦等語聞鄭旅已啓程 
　　香港電　桂軍內部宥日（二十六）發生亂事因賁克昭與劉炳宇不睦是日部衆向賁索餉譁噪並追殺賁賁負傷逃 
　　香港電　楊愿公感通電代行桂省長職權 
　　香港電　伍朝樞在港對人云對政事决不問 
　　香港電　米商派人往寶璧艦領米價該艦限三日放米船一星期內償米價（以上二十九日下午九鐘） 
特約路透電 
[南愛自由共和兩派之大戰]  
　　二十八日倫敦電　杜白林戰事終日未息電話不通聞死七人傷二十人自由邦兵士受兩次襲擊死傷六人全城各處皆有暗中槍擊之事平民死於流彈者已有多人午後共和軍通訊部發表法署中鄂康諾氏之言謂將為共和力戰到底受傷者僅六人傷勢皆輕云 
　　二十八日倫敦電　杜白林消息自由邦兵士時或施用十八磅重之砲用炸藥而不用彈蓋欲免著火也法署牆壁已被擊倒數處福勒堂之火已為救火曾撲熄午後署之後進有炸彈聲自由邦兵士已設法阻斷鄂康諾氏之援助凡到杜折林者皆被搜檢見有軍器　沒收之當道已召集他處軍隊來援以厚杜白林兵力有自由邦兵士三人不肯作戰已被拘禁 
　　二十九日倫敦電　半夜後杜白林傳來之消息謂戰事猶在進行中自由邦兵士已全團法署守者雖已被逐出福勒堂但已另據險相持昨晚法署發出文告其言曰共和國現為生存而戰國民其速起保衛之敵人本英國之舊仇今乃用英國所借與之新利器賣國好人可恥孰甚邱吉爾掦鞭傳令使臨時政府攻擊法署彼自由邦者即英人之代理人唯唯從命可恥哉可恥哉共和黨願保衛共和至死方休又謂世界實業工人即共產黨向來據有福勒堂後之大　者現與共和派聯合共同防守又稱共和黨已在南愛各處起義云臨時政府顯欲採嚴峻方法以杜絕急烈派在寶立與唐納格爾邊界之襲擊自由邦兵士已厚集於本克接那麥克恩少將已抵羣波宮此宮乃該處自由邦軍隊之司令部 
　　二十八日倫敦電　邱吉爾今日在下院答議員之詰問謂南愛臨時政府之决計攻擊法署與下院之辯論無關亦與六月二十六日政府之宣言無涉此事全由臨時政府負責臨時政府謝絕英兵與軍需之扶助 
　　二十九日杜白林電　南愛伐勒拉發表一文謂南愛現局全由美國作戰之威嚇而起現為臨時政府軍隊所攻擊之人寗死不屈彼等皆愛爾蘭最忠勇之人可服從愛爾蘭人民自由表示之民意但不願見愛爾蘭在異邦鞭笞下喪失獨立 
　　二十八日倫敦電　南愛自由邦軍隊以法署福勒紀念堂為鄂康諾氏總辦公處故首先攻擊之繼則猛攻加立森堂計從事攻擊者全為自由邦兵士共千人施放臼砲毀法署之銅塔來復槍聲與機關槍聲絡繹不斷者歷三四小時之久附近區域設有哨兵線但居民集於彈線外之路和隅遙觀戰事救護車甚活動死傷當不少不規則之共和軍事前接限令半小時內退讓之文但置之不答晨間三時半指揮東路師團之司令安尼士氏乃率兵團署先以武裝汽車駛過署前守署者放槍擊之於是自由邦兵士以十八磅重之砲置於汽車上向署轟擊雙方遂槍砲齊施互相猛擊 
　　二十八日倫敦電　南愛法署之戰事至午未息守者退至署之後進匿於地窖中福勒堂午後二時著火攻者砲火稍懈以期保全署屋攻　無甚死傷城中全無驚擾戰線外商業進行如常觀戰平民至少死傷三人內有一婦人已殞命 
　　二十八日倫敦電　南愛臨時政府午後發表一文詳述此事原委謂派兵收回法署乃為保衛愛爾蘭人民以免自由被人侵犯起見六月二十四日杜白林兩商家被違法佔據法署者之領袖要求於二十七日繳納財欵否則視為貝爾法斯商人而排斥之政府乃設法擬拘索詐之徒並派兵保護商人不意竟有一商家被搗毀逾四十八小時政府將暴徒領袖拘獲置之於獄政府受人民託付不能忍視人民之自由與財產遭人干涉故對目無法紀者加以警告乃暴徒不獨漠視警告且公然違抗之政府見職權受直接之反抗故派兵行事今晨兵士圍困法署勒令暴徒退出並繳軍械限期旣過暴徒迄不遵命兵士遂進圍福勒堂以此為沒收私人產業之總辦事處也圍攻者皆愛爾蘭兵士輔以忠於政府之國民以期剗除此威迫人民蔑視民意之不良分子至於英兵襄助之說則純屬　言云云 
　　二十八日倫敦電　今晚六時半杜白林槍砲聲猶未息臨時政府已派員檢查電信 
[柏林之示威結果]  
　　二十八日柏林電　示威人搗毀達姆斯台特國民黨議員二人之住宅警察開槍擊之死三人傷二十五人全國他處為賴齊諾博士遇害之示威運動均安靜而過 
　　二十九日柏林電　據官中宣稱暗殺賴齊諾博士者為柏林之台卓氏薩克松之費歇氏美克倫堡之克諾爾氏均屬名（康塞爾）之帝制黨機關中人今有數人被控同謀均已就逮 
[荷英之橡皮整理]  
　　二十八日海牙電　荷屬東印度萬國橡皮種植家聯合會昨日以三百八十三票對一百二十五票議决請政府考慮改良橡皮業狀况之計畫該計畫之性質不日由所派與荷政府討論事務之委員會决定之昨日電傳之白格氏計畫亦將加以研究 
　　二十八日倫敦電　英國各界視海牙之橡皮决議極關重要現望荷政府與英政府協同設法厲行措該業於穩固基礎之計畫 
　　二十八日倫敦電　昨晚此間聞荷蘭橡皮種植家聯合會决議主張限制出產消息橡皮市面為之一振現貨標準橡皮每磅漲價一便士四分之三現價為八便士半 
[各國近事紀]  
　　二十八日華盛頓電　哈定總統已干預煤礦罷工現議於星期六日由代表全國煤礦之礦主約三十人與礦工聯合會之正副會長及分會會長二十四人開會志在解决有烟及無烟煤礦之罷工 
　　二十八日倫敦電　孟郤斯特棉紡廠聯合會委員會昨日開會通過議案反對徵收紗織手套入口稅蓋以此舉大碍藍開夏之埃及棉紗貿易故並議决派代表謁見首相 
　　二十九日香港電　阿爾佛萊特化脫公司定造之新船萊克森諾號載重萬噸長四百七十七呎闊五十八呎深三十五呎今日在太古船塢下水此為香港所造最大之船 
　　二十九日巴黎電　據官中宣稱閣議已贊成卜爾特氏提出恢復中法實業銀行之計畫所需之資本已由有力之銀行團擔保籌募現因此事宜早日解决故大約在國會歇夏之前將提出關於新計畫之議案 
　　二十八日倫敦電　駐華盛頓中國公使施肇基今日行抵倫敦擬休假一月 
　　二十八日倫敦電　今日上議院三議通過華會條約議案 
[南北時局]  
　　二十九日北京電　廣州消息城內現仍安靜現正從事談判許孫中山以充分之體面離粵 
　　二十九日北京電　聞王永江電致政府辭受奉天省長任 
[中日魯案聯合會]  
　　二十九日北京電　中日魯案聯合委員會第一委員會今晨開會議决各問題應移交股員會討論以報告交由第一委員會核奪中國代表聲明關於青島稅關一項擬下令履行附約第三條即規定青島稅關可仍用日語及海關雇用人員當顧及本埠商務之需要者日代表聲明希望仍在青島置自由稅區或保稅倉庫中國代表允考慮此端並議决移交埠頭與堆棧及其他政府產業事宜應由委員會第一股考慮 
交通大學無線電 
[美總統調停煤礦罷工]  
　　華盛頓電　哈定總統决計於下星期六日召集煤礦主人與礦工雙方代表在華盛頓開會作非正式之談話討論可否開正式會議以决定工價而結束罷工風潮煤礦工團領袖魯亦思氏已聲稱在會礦工可派代表與會據白宮消息如煤礦罷工危及公安和解無效則政府難免不用武力以制止之 
[杜白林之戰事]  
　　倫敦電　二十八日杜白林消息南愛自由邦當局以哀的美敦書送交叛黨領袖鄂康諾氏限令立卽退出司法衙署叛黨决計抵抗趕卽開掘壕溝安置電網以防攻擊據最近消息法署大門已被自由邦軍隊轟開而四周牆壁亦多被轟倒 
[日本遺失外交公文]  
　　法國查堡電　日本東京發出之重要外交文件由裴倫加里亞號輪船寄交巴黎日使署者於船在此間卸貨時遺失 
[各國近事]  
　　華盛頓電　參衆兩院聯合會所議定之海軍案已在衆院通過稍有修改 
　　美國丹尼細州柯克斯威爾電　炸藥二十四箱在此間石礦中炸裂有礦工九人轟成灰燼受傷者九人 
　　本塞爾斐尼亞電　白煤礦工委員會接煤礦工團領袖魯亦思氏自華盛頓發來之電後已取銷撤回礦中吸水機工人使與其餘礦工一致罷工之計畫 
　　加州聖特羅薩電　美律師一人與某日僑被控彼此勾串以未成丁幼孩之名購買田地違背田產法之罪業已審明確實 
[公電]  
　　曹錕請擴張敎育費電　各報館均鑒國家根本敎育為先世界立國莫不兢兢於此民國建造已逾十稔獨於此未嘗視為先務之急以致歷來敎育當局皆無從實盡責任所謂敎育基金至今未能確定於敎育經費惟有指東劃西暫為目前之應付國家敎育何從發達不意近日乃并前此議定實行之案按月撥付之欵聞亦率事更張任意延緩敎育界聯名力爭無效首都敎育將成破產任敎育界之痛哭呼號而曾熟視無睹轉瞬暑假期滿各學校將致一律停閉全國敎育皆將受其影響國之不祥莫大於此聞之駭絕思之痛心竊念民國禍亂之源實因敎育缺乏往事已矣莫可如何及今圖之猶未為晚若更因循漠視是所謂七年之病求三年之艾茍為不蓄終身不得長此以往國將為無敎之國民將為不學之民言念及此不寒而憟錕愚竊謂今日國家大政方針宜以敎育列於第二所有財政預算宜亦以敎育為先不僅確定并須擴張萬事皆可犧牲敎育不肯刻緩應請政府採納芻蕘速為議定昭示全國以慰人心錕分屬軍人未敢妄言政治竊因敎育關係國家生命未敢隱忍緘默特布愚忱伏希鑒納曹錕叩勘印 
國外要聞 
[全太平洋商業會議]  
　　　　　　本年十月在火奴魯魯開會 
　　世界新聞社云全太平洋商業會議定於本年十月二十五日起在檀香山之火奴魯魯開會沿太平洋各國均將派商業代表參加其議題大綱業經發起此會議之全太平洋協會公布以便參加各國預為考慮為將來討論之預備其中包含增進太平洋上國際交通運輸發展天產開發實業等重大問題於太平洋前途大有關係全太平洋協會總機關設於火奴魯魯所謂（太平洋之十字路）也協會之前身為（太平洋提携俱樂部）係一私人組織以提倡增進沿太平洋各國間之友誼為唯一目的至於改組全太平洋協會其始係亞力山大休謨福特氏一人之力彼夙抱團結太平洋各民族之志願鼓吹提倡不遺餘力經多年之奪鬥檀香山本島人民漸信其說彼乃親往東方各國澳洲諸邦及坎拿大美國分頭游說所至得各國政治家之贊助彼復運動美國國會贊成撥欵以充辦理此事業之經費至於檀島本土各國人民雜居共處不免互相歧視福特氏又力倡人類友愛之說養成一種國際協和之精神厥功甚偉其為福特氏之後援者則有若干之實業家及資本家彼等之祖先大多為開闢新英倫使檀得山從黑暗而達光明者彼等飫聞祖訓亦抱博大見解以調和太平洋各民族為職志全太平洋協會成立後首辦一種機關報名曰太平洋中央雜誌專載太平洋範圍以內之新聞及言論月出一册後乃開種種性質之太平洋會議聚太平洋各國之代表於一堂討論問題聯絡感情成績至佳一九二一年曾開兩種會議均獲善果一為敎育會議由台維特司他喬丹博士為領袖一則全世界報界大會之後接開太平洋報界會議是也太平洋報界會議之結果凡太平洋上往來報紙新聞海電及無線電均得永遠减收電費其裨益於新聞業前途誠非淺鮮 
　　全太平洋商業會議為全太平洋協會今年最大之工作當此全世界商務衰敝滙兌紊亂交通須求進步天產亟宜發展之際全太平洋商業會議所負責任至為重大凡此問題均將公開討論不受平常國際集會外交上之妨碍全太平洋協會之組織如下職員三人會長檀香山總督法林頓氏理事長亞力山大休謨福特氏書記朋克博士董事若干人均檀島名人又美總統哈定澳洲總理許士紐西蘭總理馬賽坎拿大前總理美安及日本德川公均為名譽總裁 
國內要聞 
[北京特約通信（般）]  
　　　　　無效之省長一大批　其內容無奇不有 
　　新任命之七省長至今皆不能到任為內閣失熊之一事而最近保定暗潮為某督來電詰曹曹錕欲挈眷赴津吳佩孚準備返洛演成曹吳互閧之局供曹側小人播弄之資者此亦其一種資料也茲將各省長不能到任之內幕就愚所知者述之閱者讀竟得勿加以無奇不有之妙評乎 
　　（一）江西　江西之謝遠涵為第一見任命者彼等原意以為廢贛督以軍政付蔡可以保直系之地盤因南政府已經任命之謝遠涵再加任命可以滑頭的辦法敷衍贛人敷衍南方且緩和北伐之形勢然於南方於謝於贛人事前並未有一處接洽謝方在北伐軍中當然於此任命全不理會而在京之贛籍議員於任命之次日有往謁黎顏者告以謝為北伐派非自治派黎氏聞之以為走入夾道大是着急乃於次日有何剛德護理之令然贛人於謝並未拒絕但一意趨向自治其所表示為南北兩軍須各各撤退由李烈鈞率贛軍維持而對於謝氏則要求其贊成自治政府於謝則自護理令下已不再過問一若前令已無形取消者此大可笑也 
　　（二）江蘇　江蘇之韓國鈞因係蘇人治蘇故蘇人無甚反對雖有一二人在同鄕會主拒然未通過以事勢度之如無特別阻力發生韓未始不可到任然自齊氏於借欵用人有對保對顏之詰問於是京保兩方為敷衍齊氏起見乃以自動的由保倡始致函齊氏謂新任命之官吏不令到任亦無不可而韓仍赴魯王瑚留任之說因之以起保且派人赴寗與齊言之蘇人所得消息韓氏於奉命調蘇之後曾迭得某當局催赴魯任之電韓以是來電辭職政府又復電不允然調蘇而令赴魯則矛盾的手段殆令韓不能堪也今日蘇議員九人謁顏請顏電飭韓氏務赴蘇任而顏之所答則仍謂王瑚在蘇並無不好可以留任又謂魯人亦有歡迎韓氏者與政府命令如出兩歧成何政體雖經九議員辯駁顏不得已諾之益可見返於王蘇韓魯之說確為內幕之事實而自毀其命令之信用矣 
　　（三）山東　山東於韓或迎或拒不一其說然以魯人治魯一層較有力量韓固未見承認王亦未必能去近則以江蘇影響無形擱淺 
　　（四）直隸　直隸人之逐嘈銳已費盡心力而繼任之人以直派各方不能一致故久久不定始有劉恩源張紹曾兩說然迄不成事實高凌　之說定之於保定之某一方面發表以後高亦有赴任之心然直派之他一方提 
 
 

Page 7

 
 
出代表籌欠餉二百數十萬之條件且曹側要求其代曹銳塡虧空又不許換財政廳長以致高不敢往近乃改任王承斌王之志不在省長且有二十三師在手亦不肯以此一席自釋兵權昨據接近王氏者所傳王仍不欲就則直長依然虛懸也 
　　（五）陜西　陜西本有劉鎭華在其省長底缺未開而忽將張紹曾任命一省同時有兩長大是怪事聞劉曾來電詰問政府仍未敢遽開劉缺也聞原擬名單以張長豫不知如何從高恩洪懷中取出時則易為陜長說者謂有人離間吳張不欲其同住豫省也然陜西形勢非常複雜劉鎭華志在拒張已有省議會來電申明留劉拒張之旨而閻治堂吳新田岳維峻各將領則竟來電歡迎張氏省議會拒絕而各將領歡迎又可謂別開生面矣然張竟因此而不敢去其表面則以劉缺未開為詞也 
　　（六）奉天　易袁金鎧為王永江論者謂正當議和撤兵之時必係雙方之協定然王已有不就之表示而張作霖對王占元一則謂徐世昌非法則其免本兼各職之命令亦是非法當然取消一則謂保安總司令係三省人民公推屬三省民意不能取消王之不敢承命卽原於此則奉天之並未接洽妥協貿然下令亦與贛同耳 
　　（七）廣西　張其鍠之任命直不知其何從來廣西土匪徧地正在紛擾况先有省議會選出之省長岑春煊岑且不敢遽去則此命令之無效又可知也 
　　失態如此而近來暗中之醖釀則又有其他各省之省長其一湖北省長一席有一部鄂人捧湯薌銘迫政府即日任命而張國淦又自留餘地欲俟看定無通過把握時自取鄂長以去而同時以廢督問題又有主以蕭耀南改任者四川之師長楊森派代表至保接洽保定已有一種空氣擬請以楊督川如果發表則多頭政治之川局更不知如何紛擾此外則屈映光運動長浙馬吉樟運動長豫而日前最奇謬之事竟有欲逕自任命某某（忘其名）長湘陳炯明長粵者幸為人所阻不然笑話更多多益善矣（六月二十七日） 
[北方時局之外訊]  
　　字林報二十八日北京電云吳佩孚擬星期日回洛並携直軍大部分同去該軍即目下自山海關陸續開回者其代表新自奉歸稱張作霖深悔誤信人言且允自後安分料奉直不致再有戰事京中曹吳不睦之謠傳顯有一部分可信今吳氏率大部直軍回洛意在減少曹氏實力即係不睦之結果自伍廷芳身故後政府對於總理一席頗難物色相當人物故擬在國會開會之前暫不提出實授之人又二十七日北京電云高士儐在吉林被逮處决之訊係由俄人方面傳出吳氏駐京代表業向各方查詢尚未能證實是說據俄人消息高氏係在琿春附近被逮當解往吉林時因於途中圖逸為押解者擊斃京中自董康有不日辭職之說盛傳汪士元將為董繼汪為老直系中人物如果成為事實可謂內閣中曹錕勢力超過吳佩孚之徵 
[內閣暫勿更動說]  
　　顏惠慶意態消極暫允維持至七月一日黃陂則堅留維持至八月一日國會正式開會後再議近聞某政客赴保定見吳極道現內閣閣員之所短對於某某兩閣員尤多所指責吳則以不干政話謝却之且謂當局者之長短自有眞正之輿論糾正之彼輩自不難隨時覺察以為進退也云云傳聞吳已於二十五日致電此間大要謂政局粗定不宜多事更張內閣問題似應俟統一告成後再謀根本解决此電已於前日晨收到故昨日閣議席上顏惠慶等並未有關於地位問題之表示一說則謂顏之擔任閣揆本以伍廷芳博士一時不能即來故暫居其職現伍氏已死旣欲謀統一自不得不在南方派中再物色一相當之人物故已與在滬之孫洪伊氏有所接治聞孫曾派其親近崔某來此表示意見當局並於日前派趙某往滬趙臨行時謂無論如何必當挽孫北上云云惟據識者所談此間之邀南派人是否誠意與南派人是否願來皆不可知也 
　　高恩洪以各方攻擊近頗與敎育界聯絡昨已將日前取消交部敎育協欵案自行回復維持原案並於昨日發出八校敎育經費十二萬元但高氏於辦理此二事後卽提出敎育總長兼職辭呈 
　　董康出長財政尚無具體計畫宣布實則董氏毫無計畫可言日來所經營者不過目前必不可少之經費問題據聞董氏預算每月政費及近畿軍警費三百餘萬元祇要能夠維持至年底就可不必擔憂届時增加關稅已經實行以鹽餘抵押之小借欵亦有一部滿期卽騰出充作經費必可夠用至維持目前之辦法除每月尚有鹽餘一百餘萬外其他毫無着落故董氏極力運動展緩庚子賠欵此欵每月亦有一百餘萬倘能辦到則年內亦可勉强渡日至九六公債券一項則以各項小借欵萬不能圖賴故有發行之决心不過換一名稱以避攻擊而已 
　　吳佩孚遄返洛陽之訊喧傳已久茲據保定消息吳使於二十六日面囑秘書長郭良臣整備行裝聲稱三兩日內卽將返洛而吳之參謀長李倬章亦宣言準於七月一日隨同使節回洛等語又陸軍第三師全部近日業已悉數向洛陽開拔 
[南北商議召開和會]  
　　華北明星報載保定電云最近曹錕及吳佩孚曾聯銜致電陳炯明徵詢關於南北和平統一之意見現陳氏已有覆電到保略謂六年七月為督軍團非法解散之舊國會現旣重行召集則孫中山應實踐當選非常總統時之宣言即行退職至黎元洪復任之是否合法可聽兩院解决之至關於此後國家之永久安寗陳氏以中國領域廣大民俗各異仍主張仿照美國建立聯省制度並謂中央集權適足以肇亂又謂南北和平統一時所最應注重者厥唯裁汰過多之軍隊及廢除督軍制度故主張召開和會在上海或其他南北兩方可以同意之中立地域開會討論一切重大問題最後謂民國十年以來內亂頻仍人民所受痛苦已達極點故現在為眞正愛國之士拋棄私見協力圖謀救國之最好機會云云曹吳接到此電後極為滿意已將原電轉致顏黎一面再電陳炯明徵詢西南各首領對於在上海召開國內和平會議之條件現曹吳已受政府之委托與西南非正式接洽俟大體妥洽後再由政府正式交涉云云 
　　自粵局變動後政府卽計畫與西南磋商統一頃聞昨日閣議席上曾據唐繼堯來電主張召集各省代表會議一事為詳細之討論結果以此議建諸唐氏究竟西南各省是否意見相同尚須分別徵詢以免枝節當即决定委派白逾桓赴粵高佐國赴川與陳炯明劉湘等妥為商洽以憑辦理 
[直奉軍事收束中之餘波]  
　　直奉兩軍自停戰後雙方軍隊向後撤退情形業誌本報茲將兩軍撤退情形分誌於下（一）直軍方面保定航空隊長敖景文帶兵四十餘名押運飛機六架於二十六日上午九時由秦皇島乘火車過津返保又中央陸軍第四混成旅一團團長張寶初二團團長張金標同第一營營長李守中二營營長張華建帶兵四營砲隊一連機關槍一連馬七十匹由秦皇島乘火車過津開往張家口駐防此外尚有陸軍第八混成旅旅長靳雲鶚帶同馬弁衛兵等二十餘名於昨日（二十六）上午九時由津乘車赴鄭州（二）奉軍方面據榆關消息奉軍撤退出關現在前所駐守約有二營前衛駐有飛機車二列計有飛機三架步隊騎兵約三千餘人均於二十五日起先後出關聞張作霖自議和之後擬趁此士卒缺乏之機會除正式陸軍如二十七八九三師外其他各軍一律裁撤刻已電令孫烈臣調查前方軍隊數目以便核辦惟據保定電訊曹吳兩使二十六早接奉探密報張作霖近又招募新兵其總額共十二個混成旅現已完全招足駐紥奉垣北關畫夜親自訓練等語此項消息到保後曹吳以奉張陽雖撤兵而暗中仍修戰備其心叵測不可不特加注意已密電中央請向王占元密詢究竟又聞王占元宋小濂兩氏昨晨又在東廠胡同與黎黃陂為詳細之協議結果黎更托王等再去奉天一行以便得早結束聞王於昨日午後三時又已去京據說王與黎已有解决辦法奉天善後事宜不久可以解决 
[魯案委員會之日方公表]  
　　　　　報告第一委員會開會情形 
　　東方通信社二十九日北京電云魯案細目協定中日共同委員會公表云六月二十九日午前九時始魯案細目協定中日共同委員會第一委員會開會於外交部第一為議定討論之順序方法即凡各種問題先在本委員會决定其大綱方針次乃交付各分科會審查俟得其報告再依為根據在本委員會議决之議題則决定先易後難第二為海關問題即一千九百十五年之青島海關因由此次魯約實施之日始其中日協定已消滅故一致解釋為當完全作為中國之海關又在附屬協定第三項所記之二件中國委員承諾當即發關於此事之必要命令日本委員則陳述鑒於青島內外居民之一致希望願繼續原定之地域制或設一關棧區域中國委員允當斟酌定奪之又關連於海關問題而就碼頭與棧房之引渡事討議之結果决定與其他公有財產同當在第一委員會協定之計今日出席之委員日本方面為小幡公使秋山出淵各委員中國方面為王正廷唐任章徐東藩各委員 
[全國農業討論會之茶話會]  
　　最近中華敎育改進社中華職業敎育社中華農學會等公同發起全國農業討論會準七月四日至八日開會於山東濟南各省赴會者豫計在二百人以上誠全國農業之空前盛會也本月二十四日該會籌備員鄒君秉文由皖鄂汴直等省行抵北京在京同志特函約鄒君在中央公園開一茶話會是日赴會者有陶昌善黃潤書陳 
寶泉鄧萃英吳宗栻唐少山謝孟博君等七十餘人由農商總長代表陶昌善君主席宣布開會宗旨後卽介紹鄒君秉文演說鄒君略謂討論會之發起有三大原因（一）由於社會之大覺悟近數年來社會各界人士對於農業均非常注意敎育界人言敎育經費大多取之於農農業若不發達則維持現狀已至不易遑言擴充實業界言工廠原料大半取之於農農若失敗工於何有社會名人中如黃任之先生近在各處演說極力提倡鄕村職業敎育范靜生先生則以農業關係國家之重大特犧牲一切赴美研究農業凡此皆所以示社會人士對於農業之注意認為國家富强之根本要圖故此時不可不有一全國大會使各界人士提倡農業之主張得以羣策羣力而成為事實（二）由於農林界之大覺悟近數年來農林同志對於農場農校農會之現時辦法不無疑異之點發表文字建議改善者頗不乏人亟應有一討論會以收集思廣益之效庶此後進行更可歸於一致（三）由於白博士之建議最近美國麻省農科大學校校長白特斐博士來華調查農業曾應我國政府之請著改良中國農業及農業敎育意見書書中卽力言我國現時有約集各界同志組織全國農業討論會之必要同人等因以上原因故由三團體發起此會現在各界赴會人士均甚踴躍北京為首善之區人才濟濟赴會人數當然必較他省為更踴躍云云繼起演說者有陳君寶泉及農商部李君大致均認此會關係吾國農業前途甚為重大末由陳君主素報告赴會手續畢遂卽宣布散會聞是日簽名赴會者計有三十餘人 
[岳州撤防案解决之湘聞]  
　　　　　　收束十閱月之懸案 
　　湘人對於直軍之駐岳曾數數運動要求交還自去秋迄今前後已十閱月之久尚成懸案軍界各要人憤直軍之食言而肥屢次主張以武力收岳趙炎午以無甚把握不欲輕啓兵戒故迭加阻止許以和平手腕設法收回近月以來趙氏對此問題進行頗力除電託張子武及京滬各埠湘紳直接間接向吳子玉溝通外並經迭次直接電吳請履行前約卽將駐岳直軍撤防吳子玉覆電雖經允許然必以雙方均不派駐軍隊由警察維持治安為撤防之先决條件趙氏始未允諾繼以黃陂復職吳氏復經電湘請首先承認恢復舊國會以為西南各省之表率趙氏復電謂必先行交還臨岳再議其他吳氏覆電仍持前說趙遂召集軍政各界要人迭次會商辦法各界之意對於雙方不駐軍岳州由湘政府派警維持秩序以為可以承認蓋以裁兵一事湘省終當實行實行之後各地治安終必歸警察負責也不過承認之時須以要求北政府尊重湖南自治為交換條件趙遂以此分電吳氏及金曉峯請卽核示黎吳協商之下决計允之於是二十二日之岳州撤防命令卽行發表金曉峯並另覆趙氏一電云馬電奉悉岳州撤防事今日已明令發表請勿為念至省憲自治問題政府已允提交國會議决施行畏公（譚組庵號畏廬）如肯入閣尤為易易旁觀地位徒託空言耳務望派員赴滬勸駕為荷此電到湘後趙卽飭由參謀處通電全省文武各官吏各公團一體查照一面召集軍政要人於二十五日下午在總部會商接防辦法及與此事有關之各重大問題一面致電直軍各將領請將撤兵日期先行電知俾便預派警察赴岳防守 
[鄂南匪患記　攻陷通山縣城]  
　　通山與崇陽咸寗交界前有土匪搶刦汀泗橋警察所槍枝時即佔據崇通一帶以呂山坪為老巢近半月來風鶴頻驚時有土匪竄擾通山之耗經該縣警佐王保民探悉禀由縣知事馮錦文電請督軍派兵防剿以重地方詎兵尚未到境而匪即乘機竄擾也通山城中向未駐軍又無警備隊警察亦只數名且無槍械所恃者保衛團耳該保衛團有槍五十餘枝團丁近六十名臨時避去故土匪敢於入城佔據也先是六月廿二日該縣警佐王保民接據長警探報有崇陽土匪自稱援贛游擊隊偽司令周孟容統領匪衆分二路攻城之信係一由港路地方攻入西門一由湄港地方攻入南門離城僅數十里等情該警佐比即一面據報知事飭團設法抵禦一面督率長警維持地方秩序適保衛團總黃振中已於先日他去團內無人負責由該縣知事馮錦文四處尋請黃團總於夜半二時始回團所至二十三晨匪勢愈形猖獗黃團總不知何故又將全團團丁荷槍實彈帶出西門而去全城益形動搖而土匪之偽副官倪威遂乘𨻶帶同前充保衛團丁之朱炳煌張小峯陳宏顯黃為奇黃隆祥等統匪擁入縣署脅迫知事索欵五萬元始去其匪衆大隊亦於是時由南門而入佔據城內樂氏宗祠至下午三時許偽正司令周孟容偽副司令王虎偽總指揮王寶山先後陸續統匪入城約匪衆共有五百餘名毛瑟槍數十餘枝餘持刀錨器械身着灰青藍三色服装佩帶黄紅徽章上書游擊隊字樣口操湖南平江聲音居其多數以保衛團總公所為司令部據城之後一面派匪將商會長吳機丹自治員殷兆基及各區團紳等捕捉入所勒索現金一面將監獄打開人犯一齊釋放並派匪至東西南三門暨各要路口把守不准出入至是而全城擾亂不堪矣該縣警處此緊迫無法維持乃潛由後山小路出圍拚命而逃計一畫夜始於前日晋省面報警處轉禀軍署派兵防剿軍署據報已派寇旅長星夜派兵前往防剿矣 
[陳楊去後之九江恐慌]  
　　　　　　援贛軍之騷擾與衝突 
　　陳楊離贛之先聞蔡虎臣總司令向陳索餉二百萬陳出軍用票八十萬此外尚有現欵數目未悉及抵潯之日南潯鐵路總理蔡志賡因去歲潯路選舉與謝遠涵競爭總理以計敗謝蔡恐謝來不利於已乃獻策楊氏請其仍回省垣主持省務一面商請蔡總司令率兵抵禦前方使謝氏不能到贛楊初聆此言不免稍有所動事為陳光遠所聞以與楊休戚相共不許其單獨返省其計畫遂不果行陳楊去後外傳吳鎭守使有以鎭署參謀長宋芳賓繼任第一團長副官長·陳厚廷繼任警察廳長消息現任第一團長陳有齡警察廳長李振江心甚不安曾在某宅會議謂若果如此倘軍警鬧出事來我等可不負責九江縣知事張宣中在座即聲辨絕無此事·並謂地方紳商對於兩君感情不惡曾語我云當此風雨飄搖之際亟欲挽留二公以安人心張返署後即將此事轉告紳商立由紳商推定代表羅綱紀譚振等往謁陳團長勸其不必輕信浮言力請負維持九江之責陳團長頗發牢騷謂吳鎭守使已奉蔡總司令委為後防司令龍開河陸稅局長奉委為軍法官警廳李廳長亦奉委為諮議我尚未奉到蔡總司令公文若遽爾負責一旦有事禀承何人辦理旣承諸君情意殷殷我一日不離潯總負一日維持之責代表興辭而出復派代表馬祖楨劉公簡等至鎭署往謁吳使吳云外間所傳均係無意識之言我已慰留陳團長斷然沒事因是人心稍定並由各公團電北京政府云（北京黎大總統國務院鈞鑒贛民無辜慘罹兵革火熱水深浸無噍類茲幸明令特頒停戰言和全國一致贛不獨殊乃近日援兵續至人民惶駭咸疑為和平之障碍一方明令停戰一方又增援添兵揆諸鈞座息爭寗人之念當不如是萬懇查照前令分飭前方各軍隊撤回原防俾已來者迅速撤退未來者萬勿前進免延戰禍藉定人心佇盼德音無任主臣九江自治籌備處商會助理員辦公處敎育會農會勸學所同叩一惟常德勝師長已於二十一號率兵過潯赴贛連日由漢拖來軍隊達六七千人分駐於龍開河通濟豫章兩轉運棧曾逐日開赴省垣而牛行軍隊如織無絲毫𨻶地並有一列車為兵屯駐尚未開回九江二十三號蔡總司令電致九江兵站常師待令出發所有給養禀承九江鎭道辦理聞將來留駐此間者約五千人九江現値民窮財盡供給原有軍隊尚虞不支况增以客軍之擔負更不知何以為計常師到潯後即函向商會索餉二萬元于少亦須一萬元商會擬先籌五千元尚在設法向銀行挪借日來常師　集此間人心惶惑該軍多係新募土匪紀律不佳時在龍開河三五成羣羣找花姑娘並有買物不給錢者居民大有風聲鶴唳之慨終夜不能安枕租界停泊軍艦逐日派兵上岸練習戒備森嚴並聞日領有以艦兵保護南潯路綫防止華兵滋事之說設此後給養無方地方甚可慮也更聞十二師殘總返省所過搶刼一空前日已與常部前鋒隊在某處衝突常部敗退二十師兵官自云我等尚不能抵禦南方汝等卑劣之兵更有何用近又有十二師勾結常部合攻蔡軍之說傳言常德勝已與蔡虎臣意見齟齬吳鎭守使於二十二號奉蔡電召晉省聞係調和此事未知確否但蔡氏現實處左右為難之境戰則違反總統命令不戰則違反保定宗旨故前已迭電政府阻止援軍南下尚望政府毅然撤兵勿置贛民於不顧也 
[杭州快信]  
　　浙省十一年度預算案省議會對於敎育經費大加裁减各校之賴欵補助者莫不大起恐慌 
　　浙議會擬於七月七日行第二次臨時會閉會式預備開第三次臨時會現在商榷中 
　　省垣各銀行經公會議决定一二兩日辦理决算休業兩天 
　　溫嶺石塘一帶海盜猖獗為害商旅經松門商會會長畢衛垣及被害商民鄭維屏等先後電省救濟沈省長已飛令外海來警廳長會同就地警備隊協剿並懸賞緝拿 
　　杭州機織業與集成經絨公司發生衝突後由絲業各董竭力調停訂定規則雙方允洽現已照常工作染業亦定明日（三十）開工 
　　此間自二十六夜起連日露雨低窪處盡成澤國交通阻碍附郭臯塘曾堡等鄕田禾瓜菜全遭湮沒 
 
 

Page 8

 
 
   
 
 

Page 9

 
 
   
 
 

Page 10

 
 
國內要聞二 
[壽縣兵變搶刼之續聞]  
　　　　　知事擁警自衛　變兵自相火併 
　　壽縣新安武軍譁變因果已見前報茲再述最近事實報告如下在變亂未爆發之前該兵等即擇戶搶掠地方人士見禍機已迫奔走呼籲以期消弭因每次勒捐無不供應唯謹至少在三數萬以上冀其發動天良免釀變亂乃該軍官等旣充耳不聞知事程鑑因受武人卵翼獲得是缺故亦不敢開罪彼輩殷恭先安居蚌埠養尊處優對於轄地治安早已視如草芥故該兵等得為所欲為六月二十夜十時之變第九營由城堞東兩角搭梯搶入第十二營即在城內鳴槍響應而此如狼似虎之兵於槍聲火光中已踏遍全城商店居戶之被焚掠者計百餘家捐失約在二十萬以上尤以東街史大生南街靳祥發等綢緞荘受禍最酷先拷後掠繼之以焚而十字街一帶精華之區盡成一片焦土當槍聲隆隆之際該知事尚携眷在署縣警一營餘亦駐署中擁以自衛置人民於不顧事後電告長官猶不肯指明飾詞邀功城內居民有力者均早逃避所餘老弱婦孺祇好日聚夜躱不得一餐情形極為悽慘有孫姓子年僅十六夜間與其家人躱在狀元第空屋內（即清相國孫文正宅）被兵拖出搜去銀錢衣物外又脅之引導帶至已故蒲通鎭守使劉燿龍家見雙扉緊閉恐其家有槍械五六變兵用疊羅漢式將孫姓子頂上牆頭命其爬入拔去門鍵一擁而入乃係一座空屋將器具搗毀並以槍柄痛毆孫姓子以洩忿呼嘯而去孫姓富戶某被兵拷打已認出三萬元尚未釋放北街團防兵一名飲彈殞命姚姓婦目擊其夫被兵拷逼嚇得膽破翌日即死陸某受驚發狂赴并溺死捉住市民一人誣為匪類殺其頭顱　於通衢而曰夜間來擊土匪此即眞贓實據也其他於倉卒中被害者尚未得其詳又恨某某兩營未如約附和其所為擬用毒計騙其入城救火乘其不備用機槍將其轟斃於二十一晚七時在未被焚燒之地堆煤油放火適乏火種乃以槍對油筒扳機一發而火光熊熊勢不可遏幸豐備倉駐兵（未搶刧者）聞警力救撲滅其計未售不然全城無瞧類矣殷恭先現已赴壽（聞臨行時張文生阻其前往謂派一軍官查看可矣此殷親對人言者）惟以溫語撫慰其驕兵悍將不敢提辦之一字不知其對於來擊土匪之佈告將作何感想李道尹亦已抵壽善後事宜尚無所聞倘仍以土匪滋事呈報政府或意如倪氏時代之處置六安州叛變之兵匿不呈報而以治匪之法了之（民國七年事）則此無紀律之兵更無顧忌矣現地方人士皆望京津滬曁各處旅外同鄕起而呼救以挽刼運於萬一云 
[皖政局之最近變化談]  
　　　　許世英决計辭職　　龔心湛王達力謀繼任 
　　阮忠植之調任政務廳長原為一種調解辦法有謂係設計以陷阮氏者阮氏現擬到任後即行辭職决不作長久之計據阮氏左右謂阮深恨許世英之惡作劇將有以報復也云云至於財廳一席阮旣調任朱清華又為人所拒聞許世英已密電中央請簡歙縣巨富陳某繼任陳奉許電召到省下榻大旅館綠陳父頗負富名或欲藉其資財以為整頓不識中央能否准予所請耳實　廳長高炳麟侵占公欵許世英除派員查辦外一面電京另簡初擬畀以王某旋以空氣不佳又有房某欲得之說惟查辦一事許世英頗覺難處先委高審廳長張映竹張回以法官不便任行政偵查之責蓋果查明有罪應即提起公訴不能如行政處分之有伸縮也繼委安慶道尹李大防而李亦辭復委敎廳長楊乃康楊復請病假羣趨規避許亦無可如何外傳高炳麟之侵欵確有六七十萬元之多如礦沙捐內所列礦業學校經濟調查會林務處各機關均未辦而支銷欵項證據確　皆足搆成刑事罪名日來各方面赴省署請願者日必數起頗受環境逼迫故許復起辭職之念傳說此番决計擺脫昨已電呈中央矣許氏此次之辭職已為第三次最近津京方面已有一種風傳謂某派議員欲為龔心湛力謀繼任并有自京回皖者云前傳中央將畀饒漢祥已為皖人所反對皖人王達亦欲為之未識鄕人同意否意蓋在為王氏疏通皖人以王達資望最淺其在京兆尹任內以庸劣著稱且十餘年來未履鄕土近如財政裁兵議會諸問題糾紛甚多决非王氏所能應付是王之為人拒絕又在意料之中現在皖人多數主張仍宜貫澈皖賢治皖主旨應以不帶何方色彩為相當省垣各公團聞悉前項情形特於宥日召集大會議决電達中央曁諸同鄕文曰（北京大總統國務總理安徽館江宇老轉同鄕諸公曁阮仲老各代表鑒盛傳三屆非法省選人勾結曾任安福總理某重行長皖皖人誓不承認至軍人兼任疆吏劣跡昭著者一律拒絕應請政府愼重免滋紛擾安徽各公團聯席會議叩宥 
[皖省之敎育經費問題]  
　　　　　　　有獨立之希望 
　　安徽敎育祇以經費問題瀕於破產舉凡敎育界人士莫不視為隱憂現在暑期已屆均已照例放假蒂欠各欵為數甚巨而下學期開學種種亦應早為籌備尚有最大問題卽為敎育經費之獨立雖有此項提議然究竟能否實行亟應與省長切實商榷日昨學校聯合會召集大會討論辦法旋議决推舉代表十餘人前往省署許省長延見後各代表卽提出四項條件（一）敎育經費獨立問題（二）暑假前尚欠敎育經費十三萬七千元如何籌措（三）請省長宣布民國十一年席預算（四）現在應付之一萬二千元應請早日付清許省長待各代表陳述完畢對於第一項答復卽謂敎育經費之獨立係朱代財廳所提議予極端贊成現已批定除朱財廳請以蕪湖米釐與牲畜屠宰之外再加烟酒等稅約共有一百七十萬元卽或收數短絀以抵一百五十三萬元當綽有餘裕一俟核定卽可施行對於第二項卽謂十年度所欠者共十三萬七千元皖北茶釐之七萬五千元尚不在內現在省署正召集各縣知事與釐局長開財政會議令各縣局按月認繳此十三萬七千元卽在各縣局認欵內撥付對於第三項許省長當飭該署敎育科長汪開棟將預算案捧出以供衆覽各代表見有開列安徽大學經費一項除法政工業兩專門學校原有經費外另加十萬元此十萬元之欵係由各學校臨時費項下抽出各代表羣起反對僉稱安徽大學實無設立之必要如須設立此項經費應在一百五十三萬元之外另行籌畫許省長唯唯而已對於第四項答復謂現付之一萬二千元自應卽日籌措云云各代表退出省署已鐘鳴六下矣 
[成都學潮之擴大]  
　　　　　　　為敎育經費獨立而起 
　　省城學潮現在愈見擴大自日前學生代表在熊議長宅一閧之後昨日續有省議會一塲武戲今日省議員與學生團及軍政界又有種種舉動茲述經過情形如下六月十二日午後學生代表八人到東玉龍街省議會代議長熊曉岩（嘩）私宅（正議長李肇甫奉熊克武命到保定列席軍事會議）請其到會出席熊初以言語威嚇繼囑家丁將八人拘留各校學生聞之乃集大隊到熊宅質問熊卽潛逃學生等憤不能平遂將宅中陳設打毀數件是時城防司令部所派副官已到學生等遂眼同將熊氏像片與鴉片烟盤取出當衆宣言（今日所到之地確係熊宅並非普通人家且一堂堂議長不到議會主席而在私宅抽烟實在罪大惡極）移時始散事後學生會與熊曉岩各有一種啓事熊謂係高等師範敎務長賀伯中（孝齊）監學王右木所指使函請衛戌司令部拿辦劉成勛司令已出示制止飭各校敎職員嚴加管束學生各敎職員則以已停止職務甚難設法此十二日之事也　　十三日省議會開會提出學欵獨立案討論有主張以肉稅指撥較有把握者有主張以鹽欵指撥可省手續者有謂鹽欵係屬國稅即使能撥難期長久且現無政府無人負責各校罷課亟待解决不如仍以肉稅比較為可靠爭執多時未能解决突有暴徒數十人由會外擁入會內見物即毀見人即打是日學生到會旁聽者最多暴徒遂分數股有數人先衝到電話室即將電話機器毀壞有十數人即上旁聽樓毆擊學生一時會中秩序紊亂暴徒數十人擾亂不堪議員學生紛紛逃避有越牆逃走跌傷者有在會被暴徒蹋傷者有為坐凳擊傷者有為木棒擊傷者議員受重傷者數人學生受重傷者二十餘人暴徒在會橫行無忌打人擊物之外並毀會場經過一時餘乃飛奔出會出南門外而去是時附近省議會各街秩序紊亂商人罷市街面混雜暴徒出會見學生即打並遷怒巡警又將南四區警察署搗毀經過文廟前街見電局門首所站之人彷彿學生即施蠻擊并闖進電局將局中什物揭毀一空南門各街同時又發現暴徒數起專打學生并有用刺刀者城守司令部聞警立派巡查隊一排到省議會彈壓則暴徒已四散矣在紊亂時曾有多數學生圍捕獲有暴徒數人有穿灰色軍服者聞係由軍界某要人指使到會意在將搗毀議會之罪歸諸學生不料暴徒無知行動粗蠻將學生擊傷過多雖欲揑誣亦不可能也 
　　十四日省城之成華縣立中小學校私立小學各校完全停課恐在街面又被暴徒毒打也省公署政務廳長向仙橋召集各校校長敎職員到廳商議消弭辦法各人發言討論迄未議有適當辦法日來街面少見穿制服之學生行走聞各學生在省城有家可歸者已歸家省城無家者則改裝逃回已居多數矣 
　　省議會受損壞後業經休會各議員各在其俱樂部討論辦法各有各之主張進行未能一致茲附錄關於此事之重要文字數通如下（四川學生聯合會公啓）請看熊小岩拘留學生代表之情形甘心為軍閥作走狗不惜推殘敎育省議會副議長熊小岩的人品學問堪為民意代表與否早為一般有識所共知但是人民處於萬惡軍閥積威之下而小岩又為軍閥作走狗權勢逼人誰敢過問前天我們學生聯合會為敎育經費獨立請求省議會開會議决維持該會覆函承認於今日開審查會待審查會通過後卽行交付大會解决殊至正午已過該會議議員到達者已有四十餘人而小岩竟遲遲不至想小岩身膺議長坐食民膏値此各校罷課敎育倒閉旣已箝口無語又復充耳不聞本人民選舉初衷豈不失望本會不憚降身曲意公推代表八人代赴小岩住宅催促到會而小岩不自引咎反肆其官僚披猖之手叚命警兵轎夫家丁等將赴請代表八人悉行拘留本會聞耗齊集該宅質問小岩私自潛逃而赴請代表等竟杳無踪跡似此殘忍陰險置敎育前途於不顧本會為國家除害為人民謀福犧牲一切在所不惜誠恐大家不明眞象致謂本會為搗亂學生為囂張敬布區區尚希諒察（熊議長致衛戍總部函）逕啓者本月十二日有學生代表數十人到敝會遞請願書一紙係請以肉稅作敎育費獨立之事適本會連日正開制憲案全體審查會期間未及將此案付議本日又有學生劉度等率同數百人復來議會迫令即日開議經到會議員答以法定手續應俟審查後再開大會議决該學生等乃又逕到㠏之私宅迫令即日開會維時㠏答以今日係審查會期間時已太晚召集大會須俟來日該生等堅執不可任意閧鬧不能情喻理遣經警士二名聞聲入宅百端解釋該學生等不惟不聽反愈集愈多竟出强暴行為將㠏居宅及所有物完全搗毀并帶有刀將皮箱數十口完全割壞其銀錢信件私章約據概行携去不惟動用家具卽衣被冠履亦復無一完物業經貴部及城防司令部省會警察廳地方檢察廳先後派員併政務廳長成都縣知事親蒞勘明其損失之數容清理完善再當另報當學生初來時聞有來日開會之說已擬去嗣用㠏宅電話詢問敎職員聯合會之賀先生賀乃應以勿散已開大隊前來學生等始復聚待迨衆已到遂有搗毀據掠之舉查所謂賀先生者為賀孝齊當彼在電話與學生問答時為㠏家所親聞至續行督隊來者為王右木皆高等師範之敎職員其學生代表為劉度劉作寶勾永荃劉光斌沈開選楊光森謝志昌等其餘不知姓名之數百名據識者之人大率以高等師範及附中學校農業學校為最多應請貴部迅於該校將上開諸人按名逮捕依法究治一面飭知各校校長嚴束本校學生勿令再出滋事（因該生等在本會將議員住址册携去併聲言將按名前往尋　等語）用維持序而保治安實為公使 
[停戰後之粵局收拾談]  
　　北江軍事之近况　廣東大局省河方面自各界出任調停後海陸兩軍之風潮已告平息人民迄可小康惟北伐軍返旆之事各居民未知眞相尚不無多少之疑慮茲從某方得確實消息述北江軍事甚詳且極安穩足紓粵人之念慮紀之如下（一）韶關大本營警備軍繳械韶關自總統駐節後駐有大本營警備軍分防韶城各地形式亦頗整齊惟十五晚忽生政變總統下野第二師駐防韶關之一部及謝宣威所部深恐發生意外遂將其繳械現在繳械已畢保無他虞（二）第一師要截第二路司令第二路司令黃大偉聞總統下野事卽班師回粵冀以盡救援擁護之義第一師師長梁鴻楷深恐粵局因此益滋糾葛是以分該師之一部駐於仁化一帶將黃大偉所部回粵者一一要截不准通過故黃部不能返粵（三）滇贛軍不再來粵滇贛軍自入贛後深信地盤有着且謝遠涵已得北方同意任為省長解决贛局益有希望况其主帥李烈鈞為統一政府所倚重疊電催促入京畀以參謀總長一席今後改革國家計畫已有發展餘地不須斤斤爭粵東一隅以重苦粵中父老是以决定不再率師入粵一意留守贛南靜候大局變化（四）第二軍將為第二師所扼第二師駐韶一部自將駐韶大本營之警備軍繳械後即全部移駐城北帽子峰及火車站北面高山一帶以為遮斷第二軍歸路之計第二軍廉得消息是以集中南雄多日仍未南下現在第二師猶恐兵力單薄後援不速復於二十一早將第八團駐南海學宮之軍隊盡行調赴英德以為應援如將來不敷分佈則再將第七團之駐紥觀音山者亦一并調赴北江務求足以扼第二軍之歸路而後已此外楊坤如之入北江者為數亦不少 
　　粵軍當局之行動　大局風雲漸已解决粵軍總指揮處對於地方政務特分別權宜處理茲𢑥紀其政令如下（一）總指揮以財政廳經已規復辦公亟待接濟各軍薪餉伙食特電飭各縣縣長將連日徵存欵項貨速解省以供軍用（二）以大局漸寗省垣為根本重地秩序亟待規復以安人心特令公安局曉諭商民限日一律開門復業（三）令造幣廠迅速開工鼓鑄銀毫將所得溢利撥交財廳俾為預備兌現之需（四）令財廳科長熊文蔚前赴省立銀行查點紙幣公欵一切數目有無散失（五）令航政局曉諭各輪渡商人尅日一律照常開擺以利交通軍隊當任保護（六）令將日前捕獲各機關人犯一律解交總部軍法處留待陳總司令返省究訊（七）派參謀徐軍　為出席各界和平會議全權代表以備磋商一切（八）令駐省各軍隊於本日起將各馬路及各街道派駐步哨一律撤退所有防禦物臨時砲壘等亦概撤除以免人心驚恐（九）葉總指揮現以省市秩序將次回復市區治安應由市警察會同聯合巡查隊切實保護實無更派軍隊駐防之必要現擬下令各部除酌留辦事處駐省外所有步砲營伍一律移出東北郊脫離市區駐紥以便訓練又原駐北郊高塘一帶粵軍昨經奉令開赴韶關現由第二師長洪兆麟調兵塡紥聞該部駐省之第八團及七團之第三營已於二十一日實行移防開赴北郊一帶駐紥 
　　陳炯明與伍廷芳　據粵軍方面言此次粵軍將領請孫下野實逼於大勢所趨對於中山個人并無絲毫成見且目的祇係請孫一人下野所有地方政治雅不欲加以干涉故甚希望各機關長官即日回署視事規復原狀故伍省長離職之後粵軍將領即設種種方法希望伍省長回任俾資堤絜無如伍省長并無若何表示而省議會則以省長為一省行政首領斷難任令久縣遂於昨星期三推舉陳競存為臨時省長以資維持聞陳對人謂多年從政久思息肩况大局甫告統一善後頭緒紛繁甚不願再任艱鉅以貽覆餗故仍希望伍老博士復出擔任此席云云惟至今日聞伍患病甚篤無從商及此事也 
　　省議會之兩要電　（一）萬急北京總統府國務院各部總次長各省巡閱使督軍省長總司令省議會鑒舊會復開薄海　　前大總統孫公經粵軍將領敦勸下野伍省長又以因勞成疾無力支持告退經於本日將省長印信咨送本會暫為保存致粵幾陷於無政府地位本省會為全省代表民意最高機關悵懷桑梓粵局不可一日無人主持特於六月簡日開會議决一致公推陳前省長競存為廣東臨時省長以維粵局謹此奉聞廣東省議會箇印（二）萬急廣州葉總指揮鑒省城自巧日兵艦開砲之後人心惶惶市中不肖之徒乘間竊發數日以來或當道搶掠或入屋搜刧時有所聞迄今此風仍未止息本會前經電請貴總指揮完全擔負維持治安之責現雖舉出競公為臨時省長但競公未到省以前所有省城仍須按照前電請由貴總指揮完全擔任維持并請尅即分別咨飭各軍警勿分日夜認眞梭巡倘有不法之徒膽敢如前搶劫務希一體盡法懲辦以保公安而維秩序粵局幸甚廣東省議會　 
　　陳競存之三要電　（一）伍省長鑒皓電敬悉昨奉一電計達肺腑之言略具於是粵垣慘劇我難辭咎將何顏以見我父老唯盼公大力斡旋請孫公容我圖報至粵省治安公出即可維持如有開示之處仍望隨時惠敎炯明馬（二）魏師長鑒銑戌電悉粵事弄到如此田地炯實難辭咎慙恨之私匪言可宣惟有完全下野以謝邦人目前粵省淪胥保孫公勛譽艱鉅之責不得不賴吾兄護法已達目的總統非可力爭應請力勸孫公丟去再從選舉設法孫公問題解决海軍北征軍一視同仁安置自易盼兄建此奇功稍减吾罪也炯明巧未（三）魏師長覽兄致變丞電閱悉衛戍責任仍請兄照常擔任此時不可絲毫隔膜並使若卿（葉舉字）為難軍事應由諸兄暫推若卿完全主持民政仍請秩老出任此次事變固由各部過舉然亦由孫公迫成且黃陂復位法律事實均無可議國會恢復偽府取銷護法戡亂目的悉達抑又何爭南政府不早收朿勢必使粵再亡而止吾兄宗旨素本愛鄕當此時機務請協同若卿等速安桑梓至炯對兄完全倚為可付託粵政之替人如有言不由衰皇天后土實鑒臨之陳鄭兩旅長李巫魏何四團長並此致意囑其聯絡一致安粵為是炯明巧申 
　　伍老博士之通電　廣州孫大總統鈞鑒參衆兩院各部院省議會各師旅長惠州陳總長韶州大本營探送李總長許軍長梁師長黃大偉司令李福林司令北京黎宋卿先生第一屆國會議員諸公保定吳子玉先生各省總司令督軍省長省議會各報館均鑒廣東各善後處長各縣長覽溯自武人毀法廷以力維法統之故拒簽解散國會命令隨孫大總統曁諸同志之後間關南來宣言護法荏苒六年其中雖迭經挫磨而擁護法律始終不貳中外共見無俟贅陳十年孫公被選為大總統廷勉竭駑駘任外交財政兩職洎夫競公解組奉命兼權省篆固辭不獲暫承斯乏所冀桑梓安全國家樂利耳何圖事與願違誠不足以感同儕德不足以服將士長粵月餘設施未睱蕭牆之內陡起干戈省垣騷擾市民蕩析維時以省署陷入戰綫槍林彈雨不得已暫避友家雖武力驟加維持計短而職守所在未敢擅離凡可以救目前之危難策地方之安全者無不竭　　思冀圖補救終以在省各軍隊非競公不能收拾已電請從速來城想競公顧念鄕邦當有以善其後也廷於此次變故事前則調解術窮事後則維持力薄內慚衾影外負國人憂勞成疾心意灰冷已决意引退應睛大總統准予辭去本兼各職其外交財政兩部職務無從履行應暫行結束奉還大總統其廣東省長印信封送省議會暫為維護法之役本因武力干涉政府而起今不能改圖易轍以意見偶有不同竟致訴之武力矛盾相攻內煎太迫外侮堪　隱憂何極茍非大澈大悟何以救國救鄕此廷於慨痛之餘而亟盼邦人君子有以處此也至日來報載北方邀廷參預政局在北方當以此為恢復六年解散國會原狀之一事在廷則以為黎公復職負荷艱鉅毅力熱心同堪欽佩然法律尚欠根據當日解散國會廷旣不肯附和今日黃陂復位廷亦未敢茍同必須國會完全行其職權產出政府後法緒方能繼續國家乃可奠安此則區區愚誠以為護法救國之正軌舍此末由也廷八十之年滄桑　閱鮮能薄德夫復何求惟以民國締造艱難當日曾參未議故雖頻年杌隉未敢安逸自耽徒以事變之來恒出意表心力旣瘁無補時艱行將息影家園再研靈學鄕國之事敬謝不敏尚望國人鑒前事之屢覆念來日之大難守法以定國是推誠以息爭端羣策羣力惟忍乃成民國之幸人類之福也謹此奉聞　祈亮察伍廷芳叩號印 
　　孫中山之行踪與態度　孫中山自離府後留兵居艦最初在海圻次居於永豐昨二十二日已在楚豫艦聞中山最近之態度較為和緩曾於昨日對某西人言我此次所為實迫於不得已非為爭總統與奪權利且護法之目的純粹為舊國會問題現全國空氣似已一致主張恢復舊國會彼輩果能以誠意來護法便是我同志我何樂面不下野我且願以能力來臂助之云云則其態度可於此見之矣 
　　檢查省行紙幣數目　省行紙幣前由鍾秀南將實情宣佈謂已發出者一千二百餘萬元封存未發者一千七百餘萬元自程天斗接任財政廳長後加發五毫二毫紙幣數百萬元又與某某移借若干與某某抵押若干收得預餉若干所存未發之紙幣再發若干財政紊亂已臻極點究竟其中用途如何開支有無浮濫非澈底清查無從得其實况且紙幣低折商學軍政界直接受其損失感莫大之痛苦更非各界協同查核和盤托出將財政公開設法維持實無以服粵省三千萬人民之心故有昨日省議會舉員協同軍商兩　檢查紙幣之議决並經准葉總指揮復函照辦定期今日會同着手清查昨省會特致函商會云公啓者本會昨日議决查點省銀行紙幣數目以便維持并議請總指揮曁貴會長會同前往查點以昭愼重現接葉總指揮函開准明日（六月二十三）十一時前到木排頭六十五號省議員俱樂部齊集相應函請貴會長依時賁臨事關重要萬勿延緩 
[外報紀桂省之兵匪生活]  
　　字林報七日柳州通訊云自粵兵入桂後今已一年有餘當初桂兵見優勢之粵軍進逼往往望風潰遁大半皆携械竄入山嶺間從事自由刦掠之生涯有時出山飽掠一番事後仍回老巢靜待時機之至職是年來桂境遍地皆匪水陸梗阻行旅裹足商務停頓數星期前孫文改變方針急急引兵回粵全體粵軍及依附粵系者莫不隨其首領同時率兵南歸桂陽一城當孫軍尚未退盡時各地土匪行為之桂軍即已　擁而至若輩久於盜刦生涯入城後第一事即打開監獄釋放囚犯六七百人一時秩序大亂幸未有大戰事軍中首領似尚能約束部下自後陸續有小隊入城亦有與城中大隊未曾締約者則拒絕入城分駐交外平樂亦為綠林中人佔據但尚能維持秩序若輩曾率隊赴桂林擬與桂林之軍聯合行至六崗雙方因誤會而發生衝突旋倩英美敎會中人出面調停貴縣與粵兵過境時索去夫役一千名米一萬包洋三萬元以作開拔費平南原有桂兵駐守粵兵入境時先迫其繳械稍有衝突事後復大肆搶刦梧州情形尤為嚴重是城原係桂兵駐守初因拒絕粵兵入城兩軍激戰繼為粵兵攻破凡城內及沿河兩岸精華之地悉遭刦掠而潰敗桂軍尚有召集同儕整旆 
 
 

Page 11

 
 
返攻之說以是居民益形恐慌日來該處軍隊已調回柳州組織新政府惟官兵去後土匪卽入城踞守勒迫人民供給軍費鹿寨為桂省要鎭數月來屢有土匪侵襲俱被守兵擊退日前守兵忽自行譁變全鎭被掠如洗總之桂省近况擾亂已達極點人民大部分棄其平和之生涯投身軍隊蓋一入隊伍便能得食自勝於居家供人刦掠是以每一長宮部下常有許多農夫工人文士苦力輩軍械不足則持一扇一傘隨軍隊之後共分贓物土匪已視為正當職業著名之匪首步行街巿安然無驚茶館酒肆中往往有自認為新自山中歸來者縱談盜中生涯不諱兵士稱匪為（吾們兄弟）倘遇掠案發生派兵往剿至則放槍數聲分得贓物而歸某軍官曾稱與土匪戰兩小時之久雙方並無一人受傷目下外縣兵隊且有夜中出營行刦者河中盜案屢見不鮮商船遇盜船中保衛兵士即行繳械並不抵抗盜衆搜刦畢仍將槍械給還蓋若輩自命為兄弟輩截留槍械便是不義目下桂民更有恐慌者即滇軍入境是顧品珍殘部被唐繼堯逐出滇境後逗留桂境且春間唐繼堯入滇時懷遠桂軍曾與唐氏為難並殺其部將李某因此更懼滇兵前來報仇近復有滇軍過境赴粵之說並稱滇軍中携騾千匹滿載桂省鴉片雖經派人前往商定過境條件但烟價奇昂垂涎者衆過境時恐難免發生衝突也 
[蘇議會紀事　　談話會大鬧一場]  
　　蘇議會自本月十七日起繼續召集第三臨時會迄今已逾旬日不但大會未開一次即談話會亦從未開過固由在寗議員不足法數而徐果人奔走通滬之間主席無人亦為一種原因一部份議員憤甚昨由楊懋卿等具函質問中有（省會議長並非一姓家臣甘心放棄職責貽誤要政行將宣佈罪狀求三千萬同胞裁判）等語徐果人經此詰責始發佈通知定本日（二十八）上午十時開談話會下午一時開大會延至下午三時議員簽到者僅四十餘人乃開談話會徐果人主席謂今日之開談話會因有幾位對於廢督裁兵及省長問題甚為注意故請大家就此發表意見本席亦有事報告前日開外邊有韓紫石不就蘇長任齊督將兼省長之說曾往見齊詢知殊非事實又曾應蘇社之招往滬商省長事多數主請韓到任本席亦列名云云次由楊懋卿說明兩問題之重要本會當有表示王慶瀾責議長不在議會主持而到蘇社附名謂為不可解龐振乾朱積祺引援馬甲東等均謂廢督裁兵與蘇人治蘇時機旣至本會亟當分別表示請由秘書長擬稿油印分發俟大衆閱後再行拍出王景常劉文輅宋銘動吳輔勳等反對謂非經通過大會不可用議會名義通電張援謂照先例可以通電况此兩事多數心理所同馬甲東謂歡迎是蘇人治蘇吳輔勳謂曹汝霖亦是蘇人朱積祺請由秘書長擬稿王景常大聲謂如發此電秘書長能否負責於是紛起爭持大鬧一場而散是日反對由談話會通電之人卽前日對公債案竭力主張由談話會通電之人前後兩歧非個中人均莫明其妙外間雖人言嘖嘖而此時似不能定為事實拭目以觀其後可也 
[蘇議員之留韓三電]  
　　（一）北京江蘇會館轉同鄉會諸公均鑒政府俯從吾蘇民意任紫老為省長聞命之餘士民忭舞以為吾人數年來所持蘇人治蘇之主張幸已如願以償延頸跂踵亟盼其蚤日蒞任一新蘇政不圖紫老謙抑為懷忽有電辭新命之舉殊深惶惑務乞諸公就近請願府院切實慰留一面並公電紫老速駕以慰鄕人士雲霓之望無任感禱江蘇省議員胡允恭周徵萼杜廷鸞屠方周仁泳蔣丙華朱翼雲楊而墨盛守鈺張宏業周積偉朱元直顧作賓朱嘉楨鮑駒昂卜廣海閻漢亭丁作則楊懋卿王慶蘭薛靈趙雪程鋈陳亞軒李昂軒趙品成　仙衢王師曾劉夢鴻狄梁孫潘承矅蔡璜楊士香葛浚王彭年袁鐸熊鍾麟郝崇璟陶達任桂森張援吳鴻璧喬國楨江祖照等公叩（二）北京大總統國務院鈞鑒比奉明令調任韓國鈞為江蘇省長仰見俯采輿論為地擇人之至意欽感莫名乃蘇人士正在速駕之時而韓省長忽有辭職之導固知政府乾網早斷必不聽其幡然以去惟蘇省百端待理望韓之來有如望歲伏乞迅賜電留促令尅日就職以順民意而奠蘇局無任迫切待命之至（名同上）（三）海安韓省長尊鑒我公拜長蘇之命全省人士咸歡欣鼓舞翹首候使君之來一新蘇政乃心遲之又久忽聞有電請辭職之舉殊深惶惑蘇人望公久矣丁茲危局甚非雍容揖讓之時矧在鄕邦尤應被髪纓冠而救務乞勉抑謙衷毅然就職母再遲回貽誤大局江蘇幸甚迫切陳詞幸恕戇直（名同上）北京大總統國務院鈞鑒韓國鈞長蘇旣順自治潮流且洽民意報載政府突有令緩遷調之謠蘇民惶急用特籲請鈞座維持威信俯順民意電催韓尅日履新蘇省幸甚江蘇省議會議員顏作寶鮑友恪葛復楊士香王彭年朱翼雲任桂森胡震董增傳賈先甲張才魯朱嘉楨袁鐸康靖楊集華謙 
[南京快信]  
　　王省長派赴海安代表劉鍾璘已回寗據去韓辭意堅决無來省意齊督二次派赴海安之高毓浵尚未返寗復命 
　　財部前委曹元度充蘇官產處長兩長以孫啓椿人地相宜電京留孫現財部又改委曾樸充任曾於八年一任是職與省當軸感情尚洽可望到差 
　　嚴財廳長由滬回昨謁兩長請未要公省議員錢某唐某昨午十二時晉謁齊督談一小時辭出 
　　南京總商會呈實應縣商會對於通令禁運銅元第三條辦法窒礙難行略陳救濟管見並請酌予修改兩長批此次所擬辦法極端從嚴原為銅元充斥救濟地方起見旣據聲明第三條有窒礙情形應准暫行變通由該縣先行呈請本署發給空白護照若干張由該商會隨時稽查明確呈縣請發即由縣負責隨查隨給運畢轉呈塗消每張不得再用以杜弊端至遵照國幣條例另鑄重量足成色高之十進銅　幣事關重大候咨呈國務院轉飭財政部幣制局查核辦理又江海關監督呈復稽查私運銅元奉飭定嚴厲有效辦法函商稅務司取締兩長批前准幣制局咨開各廠局起運銅元並非販運可比應由本局核發護照等因當經咨復現在蘇省銅元充斥金融萬分恐慌無論何項機關均不能再將大宗銅元輸入蘇境以維現狀貴局所言查明確有特別情形者仍准給照起運一節礙難通融辦理在案至查禁私運銅元應即遵照第三五零零號訓令認眞辦理仰即轉知遵辦具報 
　　江蘇贛榆與山東日照壤地犬牙相錯近年因界限不清時起爭端迄今不能解决茲內務部特派丁文啓會同蘇魯當局割清疆域堅立界牌以除爭執 
　　淮海水上警察隊長錢家鷺昨來省謁兩長稟陳要公並請示派巡艦赴微山湖一帶剿匪機宜 
　　內橋河中前日有人溺斃附近居民均擁至臨河之某茶館觀看詎該茶館河廳年久失修木臺塌倒男女老幼三十餘人均陷入河心有溺斃者有受重傷者有獲救者有屍身未撈獲者慘矣 
地方通信 
[松江]  
　　房捐改征洋碼　松江警察所徵收各店舖房捐向以錢串計算例如每月租金一千文收捐一百五十文由房主與租戶各半分任此項捐欵在前清光緒二十六年啓征時係奉准撥付本省攤認之庚子賠欵者迨民國成立即截充本縣警費現在縣警所中專充長警薪餉等各種開支俱以洋碼計算値此洋價疊漲若不將房捐錢串改作小洋（如月收錢一百文改為小洋一角）勢必難以挹注爰特公函縣商會並通令本巿四巡官分投勸導以期即時改收云 
　　電燈新機已到　松江電燈公司以現有機器祇八十匹馬力燈額祇限三千盞以致營業不克發展前年由該廠經理徐錫之君向德商禪臣洋行訂購二百匹馬力之新機一具刻下此項新機已由德國分兩批裝運來滬第一批之汽鍋等各重要機件共分裝六大箱於二十七下午轉運到松尚有第二批之發電機等聞至遲於七月杪可到至應建之機器廠房亦將着手建築聞新機發電之後現有機器仍留原處以備萬一之需云 
[蘇州]  
　　樂益女中校董會成立會　私立樂益女中校六月二十五日下午二時開校董會成立會出席者有張仲仁錢强　蔣青嶔潘振霄張秉生等十數人公推張仲仁君為主席議决事項（一）通過校董會章程（二）公推彭雲伯君為校長創辦人張冀　君為校董會會長楊達權王季玉龔耕禹王企華李鄂樓五君為常務校董（三）推常務校董起草校董會宣言並定於七月二日下午開第一次常會云 
　　金閶車蓋錄　蘇紳張一　自告休回籍後專辦社會事業茲奉黃陂電邀故已於二十八日由蘇搭車晋省謁見寗當道後即轉車入都又陸榮廷前日偕陳炳錕由滬來蘇當晚卽在閶門馬路某旅社下榻晤某要人後次日下午即趁車赴寗 
　　警署查獲烟窟　前北區第二分所巡官張廣樑撤差後專販烟土漁利近更在百花巷租賃某姓內屋數間擺設烟榻供人燈吸詎為北區警察署李蓬承署長訪悉特於前日密派內勤巡官帶領巡士多人不動聲色馳往捕捉當場查獲烟具烟土烟膏一大籃烟犯十餘人帶署略訊口供即備文派警將一千人證解廳移縣 
　　縣警所裁汰職員　吳縣知事郭于埜因迭奉省令减政又因十一年度地方費預算內巿鄕警費减短甚鉅故將縣警所二等警佐汪志恒稽查員趙禎梁天明差遣員周子賓夏以寅庶務員王某等一律撤差後不再派 
　　繼獲刦案盜犯　天庫前楊姓家被盜搶刦一案業已破獲正犯吳根壽並據供稱尚有同黨麻皮洪全張龍寶王世林福喜等四人事後同至無錫分贓等語當經探士往無錫西門城脚下某姓家將麻皮洪全緝獲搭車回蘇帶隊鞠訊供出此次至楊姓家僅刦得大洋二百元金鐲一付金戒金壓髪各一只楊母之壽衣一套此次贓物均係同夥之王世林分配王與張龍寶皆已携贓返湖南原籍去矣潘隊長得供後即命將緝獲之吳根壽等押赴天庫前游行一週以示懲儆 
[無錫]  
　　無錫學會近訊　無錫學會自分隊徵求會員後計現已成立者約有六十餘隊旅滬學商各界得其半數總計會員已達一千餘名刻下暑假期近旅滬學生均將紛紛旋里是以錫地各隊長唐增源朱樹卓唐發源馮國鈞王實恨王翰聲石清麟等日内紛紛討論一俟滬上各隊長到錫後卽開成立大會進行一切事宜云 
　　警所注重槍械　無錫縣警察所主任警佐馬蔭棠君查得各分所各分駐所槍械損銹不堪特飭各所檢出送所修理以便應用惟修理費為數甚鉅地方公欵又不能撥付分文特在違警罰金提成充賞項下支付以節公欵現已大半修竣昨又修竣第一分所槍十五枝發還該分所應用矣 
[常州]  
　　芙蓉圩振餘用途　芙蓉圩振餘尚有四千元業由災振事務所劃分清楚該圩各圩董及豐北鄕鄕董姚君農會會長丁君對於此欵之用途於前日開會集議公决提出一千元補充前月該圩修堤之用免再帶征畝捐其餘三千元悉數備充將來購辦戽水機之費現已與災振所姚君磋商姚君已允於任何時間準備提撥應用云 
[鎭江]  
　　鎭關焚燬烟土　鎭江關洋扦手在太古某下水輪船查獲川土百餘斤後現經該關稅務司飭理船廳洋員轉令水手將此項烟土一併舁至關前空地和以洋油石灰當衆焚燒丹徒縣張知事警察總局張局長均到場監視云 
　　催解借漕餘額　財政廳昨電丹徒縣署謂該縣息借冬漕按照派額尚短五千元仰即竭力籌勸刻日解廳濟用業經張知事遵辦矣 
[揚州]  
　　靜社擴張社務　揚州靜社成立已届五載以保存國粹·灌輸實學·闡揚道德·發表著作·為主旨分社徧各省社員達千人社會久認為學術團體近聞該社第二屆職員業經選出張嘯塵顧菊蝶當選為主任均已分別就職並於上海添設事務所以利進行地址擇定上海西門方斜路六零一號幹事即由顧君兼任云 
　　宋排長服毒自盡　駐揚陸軍第二混成旅第一團第一營第一連大排長宋某人極平和不知何故忽於前日服毒自盡其遺缺業經該管長官呈請旅部遴員補充矣 
[南京]  
　　南中李校長辭職　南京中學張校長病故後由李瑪　女士繼任然李迄未能實行其計畫其主要原因（一）東大南高方面事務太繁未克常川在校（二）有人不願李之實施改造李又不願甘為傀儡故遂决計引去一面向其姐張師母申敘苦衷一面已遞出辭呈聞七月一日以後南中校務概不負責云 
[溧陽]  
　　籌備暑期講習會　小學敎員暑期講習會已由勸學所籌備就緒規定自七月十日起至二十三日止開講兩星期每日上午講習設計敎學法兒童心理學及國語下午請名人演說所有講師除本地知名之士外復延請南高敎育科畢業生王引民美國紐約大學文學士馮順伯擔任講席云 
[嘉興]  
　　二中學潮暫息　浙江省立第二中學三年級全體學生因要求撤換數學敎員孫彰伯致釀成罷學風潮刻下王代校長已奉令提前暑假故一二三年級學生一百七十餘人已於前昨兩日一律離校四年級畢業考試亦已竣事定於三十日給　云 
[杭州]  
　　旅浙蘇同鄕促韓蒞任電　海安韓省長鈞鑒側聞我公調長三吳郭伋重來梓桑蒙福伏望軺車早發秉節載臨慶念邦人待治之殷勿抱安石不出之志專電迎迓恭頌勛祺旅浙江蘇同鄕會會長王豐鎬陳福民汪承祖曁全體職會員公叩儉 
[穎州]  
　　阜陽慈善會通告成立　上海申報轉各善團公鑒吾阜去歲遭天不造　雨為災敝會組織以來日事援救現値午季登塲賑務範圍雖告結束慈善事業諸待舉辦不惟敝會原設之棲流所因利局施材曾育生院各項均應繼續進行且為救濟貧民生計起見擬將災童敎養所改組貧民工藝廠以維永久更籌備慈善醫院行見觀成在在待理負責不可無人茲經同人議定於本月十五日開第一届正式選舉大會通過會章當塲投票選定王世新為正會長張世恩程遠為副會長並公推名譽會長及董事監察各員即於本日通告正式成立除呈請地方官廳曁省政府備案外謹此佈聞阜陽慈善會　 
[哈爾濱]  
　　中東路脚行整理辦法　中東路哈爾濱車站旅客上下最為繁雜搬運行李之脚行進欵頗多因此謀充站夫頭者紛紛運動或藉有勢力者代為說項或藉金錢運動不一而足王景春督辦力圖整頓特擬投標辦法藉昭大公日昨開標請有該埠商學各界代表到場監視開標結果脚行夫頭除遵照投標章程辦理外並願每年報效大洋六千八百二十元此類欵項向不歸公乃王督辦當場即將此欵捐作哈埠貧民學校及路工子弟學校經費每月託付各該學董經收並規定此後脚夫須遵路章着制服上列大字號碼以便旅客易於記憶又規定搬運行李每件收費五分强迫多收每次罰欵五元 
雜評一 
[壽縣兵變感言　　　（默）]  
　　因蘇皖豫之多匪故有設蘇皖豫剿匪總司令之議因有設蘇皖豫剿匪總司令之議幾促起直派內部之分裂然其實所謂剿匪總司令者非為匪也不過借剿匪之名以保存其軍隊之實力質言之匪多兵可不裁養匪即所以養兵故名為剿匪之兵皆不肖以實力剿匪而於是三省之匪患遂無已時顧養兵而不剿匪猶可言也非特不剿匪而并效匪之所為譁變搶掠則不可言也旣效匪之所為譁變搶掠而猶冒剿匪之功則更不可言也 
　　自壽縣之兵變後皖人之惡兵甚於惡匪而裁兵之運動乃益力蓋無兵不過有匪禍有兵乃更有兵禍匪無兵之勾結其禍尚小有兵以勾結禍乃愈大故人民皆不望留兵以剿匪而惟望裁兵以減匪禍然則今之擁兵者即為保存軍隊計亦宜加以約束若旣縱兵殃民而又欲藉剿匪名義以為抵抗裁兵潮流之唯一武器則計亦太拙矣 
 
 

Page 12

 
 
   
 
 

Page 13

 
 
本埠新聞 
[昨日職工敎育館演講紀]  
　　　　　黃鷹白君演講（歐洲旅行中之觀察） 
　　　　　　黃伯樵君夫婦演講德國名種情形 
　　江蘇省敎育會·中華職業敎育社·家庭日新會三團體於昨日下午四時請黃膺白君黃伯樵君及二君之夫人在中華職業學校職工敎育館講演雖天落雨到者仍有五六百人由主席沈信卿君致詞詳細介紹卽請黃鷹白君登壇講演黃君講題為（歐洲旅行中之觀察）曆述歐洲大勢及英法德俄四國內部之情形皆係從政治及經濟二方觀察者末謂天下事理想與事實往往衝突引證甚多趣味其要意對於歐洲經濟實况不能持平甚以為慮且可為吾中國借鑒也（演詞另紀於後）主席謂滿擬敬請黃鷹曰夫人演講奈因時間侷促且賢伉儷旣同游西洋其所觀察想亦相同耳乃請黃伯樵君講演德國工業狀况及社會情形俱從實地觀察將德國內部狀况摘發無遺中間曆述德人原料缺乏生活困難竟置道德情誼於不顧而政權財力都在猶太人之手極可慨嘆並言世界可有獨立國之資格只有美國中國事事不必仰給於人云云次請黃伯樵夫人鄭仲完女士講演德國婦女生活及家庭狀况曆述德國婦女之出嫁者必自師範學校或家政學校畢業方可取得為母親之資格故對於子女飲食衛生清潔異常注意事必躬親絕不假手傭僕及僱用乳　與中國人之但知生育而不知敎養者逈然不同並述德國家庭每日起居及消遣娛樂情形娓娓動人並力詆中國半新半舊家庭中之婦女滿口新名詞惟以享福快樂為目的只求金錢夫婿高大洋房等之不足為訓至六時許由主席致詞稱謝宣布散會茲將黃鷹白君之演講詞詳紀於左 
　　黃鷹白君之詞　此次行旅西洋歐美均曾游憩但以美國近况已多稱述歐洲地方又為全世界所特易發生重大影響之區爰僅將（歐洲旅行中之觀察）詳述如下幸惠聽之試披地圖覽全歐之形勢則其犖犖大者實為英法德俄四國茲請分別言之（第一英法）英法二國又為歐洲各國中之最大者英以海軍勝法以陸軍勝當歐洲大戰時英法固嘗携手戰德但人類共同之弱點同仇則合力仇覆則分携其尤甚者且轉而互爭焉是以英法二國如能彼此携手和好至今一如歐戰之時則歐洲之局面當大佳所惜其不能如是耳今分述兩點以證明之（一）英法對於中歐之態度（二）英法對於巴爾幹之態度更有一層卽英法對於小亞細亞之態度（一）欲知英法對於中歐之態度可先察法國國境之鄰國法之鄰國如下西班牙意大利瑞士德意志盧森堡比利時此數國中瑞士與比利時為永久中立國西班牙自顧且不睱意大利素與法國親睦盧森堡儼然為法之附庸然則法國他無所懼所懼惟有一德國耳是故歐戰以還法人力以武力壓迫德國後更加以經濟之壓迫當華盛頓之會議中德國務總理曾慷慨陳詞謂德國之戰事雖已而精神上之異常苦痛實依然存在耳蓋法國之困德如援助波蘭·捷克斯拉夫·巨古斯拉夫·三國使一致與德抗即其尤著者也至於英國對於德國亦懷畏忌之念故當歐戰之力初英卽聯合法國以攻德及德大敗以英國之海軍及商船等等　可遠道外出以謀擴充勢力但回顧歐洲大陸龐然可畏者尚有法國在所謂英國式之外交隨機應變以已為主今見有此後顧憂當然與法國爭為長雄面一變其同仇敵愾時之態度矣（二）英法對於巴爾幹之態度亦極注意惟因巴爾幹之諸小國現有三種聯盟其一為捷克斯拉夫與巨古斯拉夫之聯盟其二為捷克斯拉夫與羅馬尼亞之聯盟其三為羅馬尼亞與匈牙利之聯盟互結關係維持局面歐洲之現可無大亂者職是故也此外尚有小亞細亞間英法之態度亦甚引人注意從前俄德兩國爭奪勢力往往自作後台台主而使諸小國作登塲之傀儡今則不然英法互為後台台主矣有此中歐·巴爾幹·小亞細亞·三方面英法之衝突歐洲前途頗可盧也（第二德國）最應先述其政局德國政權現操自社會民主黨之手所謂社會民主黨鄙人亦頗贊成因資本家之社會主義與勞動家之社會主義均往往失之太偏流為弊害此社會民主黨則介乎二者之間也但德國社會民主黨之政府現方在四面楚歌中因德國之貴族·軍閥·官僚等固不贊成而中產之人以財產稅有等比級數竟抽百分之五十左右如此類推非所願受至於勞働界方面則往往懷疑當局之是否眞正社會民主黨亦並不歡迎也至於德前皇復辟為不可能之事各國早經組織委員會以監督之矣更進而談德國經濟平均每人擔任戰後賠欵及國內公債約五萬七千馬克戰前稅資僅約六七十馬克今則每人需七百六十餘馬克馬克之漲跌極不可測中國人從前貪作投機事業大買盧布意至虧損幾千萬元現在更萬萬不可作馬克之營業也歐戰前英船第一德次之美日等又次之今則德船居末位矣煤鐵二種自亞爾薩斯勞蘭二州奪於法上西萊西亞地方奪於波蘭於是煤鐵告乏商人亦均大窘馬克紊亂食料缺乏原料窘迫誠可悲觀也馬克之漲跌極無常以致又生一弊卽人民無儲蓄心是也鄙人嘗與友人研究始悟德國近來游戲埸所生涯鼎盛之眞原因係因人民不願儲蓄轉受馬克驟跌等苦痛馬克到手則閒游大嚼以費之其上焉者亦均爭購各項用具以耗資財故商店之生涯亦絕非好現象也惟有一事可喜卽敎育事業仍積極進行每日男女學生往來不絕獨惜如某大學敎授所云德之敗績固遭大損尤可痛者因此而使德國與世界文化隔絕耳蓋戰後馬克低賤金鎊等大貴德人咸無力以購外國書籍鄙人嘗見其大學中有甚多之空　上書某某雜誌等可以想見其昔皆訂購外國書籍今則空空矣（第三俄國）俄自列寗等社會主義盛行後糧食國有工廠國有田租食用之餘歸國有種種設施試騐結果失敗大不便蓋糧食國有則艱苦異常弊端百出工廠國有則資本家逃工人雖大佳然無組織力管理法糟矣田租食用之餘歸國有則不復能安居樂業矣始則重視紅軍及宣傳員因紅軍可靖內宣傳員可達外然因全國大不便饑餓難忍凍亦且僵天災流行疾疫大作死屍纍纍若京觀不得已扣紅軍之糧而紅軍乃解體且有 
兵欲叛擊列寧等設法安靖始免列寗乃出而演說自述其試騐社會主義之失敗亟應從事整頓宣布計劃付之實行其與原定之辦法有若風馬牛者往往而是以上所述英法德俄四大國之近况誠足代表歐洲大勢要而言之政治與經濟有萬分密切之關係昔人謂日光空氣為人人所必需且此二者亦為人人所共有取之不盡用之不竭者政治懷經注實猶是也鄙人竊謂（經濟潮流務得其平）昔者巴黎和會時雖以所謂舉世欽佩之四巨頭等宏謀大略固亦極佳但惜其皆未嘗用經濟眼光以治大事更未嘗用經濟必得其平之眼光也捷克斯拉夫多原料匈牙利為沃野平原於是與此二國為鄰之奧地利亞則取原料及農產品等製造之富不可言當此次太平洋會議時各國外交家慮奧之富且强也則相與藉口民族自决主義唆使捷克斯拉夫與匈牙利獨立於是奧地利亞之製造廠中空空如也不復如昔之生涯鼎盛矣此事亦卽外交卽政治與經濟有密切關係之徵也總之假使（一）美國不問歐事（二）英法對德不於鬆（三）俄事不解决則歐洲經濟狀况永不得其平殊可悲也今請言最後之覺悟即（凡事理想與事實常有衝突）也例如美國某國務總理抱平民主義自願就任後隨時可以見任何客孰知人多如鯽竟不能餐眠作一事大窘亦大奇以為何以人如是之多卽細查之乃知係門房大賣門票每客見國務總理一次大洋二角五分也又如俄國糧食國有施散時見有抱孩童者擁擠之苦乃令凡有孩童者則得特別前進意固甚善孰知甲抱孩童領後復將孩童租之於乙丙丁乃至無盡數於是孩童死矣更有一點即大戰後世界各國對於國家主義不徒不取消反有更覺其篤者有一英國素倡世界博愛主義之學者其旅東洋時每隔數年必汲汲焉回英一次問之則曰吾人旅外旣久則覺精神不爽非一吸倫敦之空氣一曝倫敦之日光不可也𪱩奇矣附述於此以備海內學者之參考 
[廣肇公所再質問總商會函]  
　　逕啓者前奉蕪緘辱荷賜覆並承許為見規甚至敢不以諍友自居再貢一言為左右告蓋敝同人奉誦尊札欿然不以為足者祇以前函奉詢各點根本觀念全在乎貴會拍發皓電何以不由會長召集開會於商會而由軍使電約秘議於軍署貴會長旣與軍使聯席開秘密會議於軍署擔任主稿拍發皓電矣逮馮少山君函詢何以又復飾詞遮蓋自欺欺人凡此要點避而不答徒掇拾一二不關緊要之詞句枝枝節節反覆致辯適如孟子所謂遁辭知其所窮者也且如來書所謂廢督必先裁兵已為近人之公論又豈事實也哉敝同人唯見皖督張文生乃有此論調耳若國民公論無不主張廢督裁兵同時並進者也貴會長又以皓電已有軍隊尚冀其逐漸撤除以為和平倡導云云自謂足以表明商民正當之希望而自忘其撤除之上旣加以逐漸二字是允許軍使以執行猶豫之期間也又加以尚冀二字是表示並不力主撤除也為軍使謀利得矣謂為表明商民正當之希望豈其然乎敝所同人均是上海之商人所希望者固在乎迅速撤除而非逐漸撤除也小川丸案係敝所與凡旅滬粵人各同鄕會開聯席會議共同協爭一字一句均經公開與皓電之在軍署秘議不經商會正式會議而拍發者不可同日而語來書最後一段將敝所前函之函電二字割棄尤為抱憾敝所前函表示最不滿意者為貴會長復馮君一函皓電一電何以故以復馮君函全是欺瞞性質皓電又係在軍署秘密會議故貴會長發此函電將使吾上海商會會長函電之聲價掃地以盡並非謂會長聲價掃地以盡貴會長歷指從前身體之清白胡為也哉原函具在應請平心靜氣加以研究至於貴會長此次謝絕會董甚或辭退會員之列大可不必敝所同人雖不敏寗不知貴會長在今日之商會尚為難得之人才此次拍發皓電殊欠審愼而諱莫如深在貴會長諒亦心知其過此後發言行事祇以表明商民正當之希望便為完人若置身局外將使　葺者流得以進身如某某專門與官塲作私人酬酢干謁身非會董不知因甚關係列席秘密會中異日若一躍而居貴會長之地位則其所措置者更不堪設想矣吾為此懼是用警告傳云惟善人能受盡言敝所同人以貴會長為善人也故不憚盡言而一告之惟鑒察焉此致上海總商會上海廣肇公所啓六月二十九日 
[蘇議員錢基厚等上黎黃陂書]  
　　　　　　　再論廢督裁兵 
　　宋卿總統鈞鑒竊基厚前奉有代電於廢督裁兵粗有敷陳諒邀鈞察良以督本虛位以有地盤而重復舊職則地盤去矣兵非不用以其太多為患汰虛額則兵不多矣如必空言裁兵而不求其實則督軍日以結束軍隊為言而軍隊又以籌遣無費為詞互相倚重隱為連雞是徒予武人以藉口之資而勢恐終無裁廢之日甚非吾民意也近者默察各督隱衷浙言廢督而不裁兵皖主裁兵而緩廢督或云情事不同或亦意存觀望其陽為贊從陰蓄異圖者更比比也伏維總統復位首揭廢督裁兵四字與各督相約而各督亦無異辭仁言利溥中外同欽今縱不能盡如前言或亦始退一步督軍不必盡釋兵柄各復舊職而已矣軍隊不必侈言裁汰核其虛額而已矣吾民其亦可稍紓殘喘已乎近讀鈞座六月二十二日令前駐岳州及在湘軍隊着即撤防等因竊　和平福音幸有一綫曙光應請乾網獨斷毅然下令卽以各省調駐客軍一律撤歸原防聽候編檢為入手辦法基厚等在蘇言蘇敢請以南京齊督所部·上海　　軍使所部·及馮故督所遣鎭江揚師長徐州陳鎭守使兩部·凡民國二年以後各省調蘇軍隊一律退回原防以紓兵禍而免糾紛尤望始終堅持勿稍鬆勁必總統具有犧牲為國之精神然後强藩可洗擁兵自衛之陋習基厚景煥與聞蘇政穀源更忝葭末心所謂危不敢不告言詞率直敢望鑒恕伏維垂察敬叩鈞安錢基厚楊景煥唐穀源護啓 
[議員免費乘車新辦法]  
　　法租界愷自邇路國會議員通訊處昨接北京兩院議長電告議員免費乘車辦法較前所定多所變通原電照錄如左法界愷自邇路二八二號褚慧僧先生並轉第一届國會議員通訊處兩院同人鑒關於同人來京一事迭與交通部協商茲准交通部函抄致各路局電內開國會議員乘車來京迭飭免費在案茲為便於接洽起見嗣後第一屆國會議員來京乘車除上海由國會議員通訊處彙開名單備函通知滬寗路局其餘各處即由議員自行在本人名片蓋章交站作證毋庸再驗證書或省長公文並應由各該路指定各員乘車地點由局派專員招待一切遇有議員行程經由兩路或兩路以上者到站時招待員除發給本路免票外同時電知他路聯站招待員備齊免票一俟到時出示名票即予交付俾免　滯除分電外仰飭遵照辦理並登報公告交通部各等因特電奉達卽希查照辦理為盼王家襄吳景濓勘 
[戒嚴中商民之困苦]  
　　　　　　　站崗警毆擊水果商 
　　南巿華界近忽戒嚴以來商民殊感困苦昨日（舊曆初四日）上午五時有住居荷花池在十六舖義源水菓行為夥之朱德根由家至行行至小橋南首被一區一分署派在該處站崗警察阻止不許往北經過朱與辯論以刻下雖戒嚴現已天明當可行走况吾前面已有人行走何獨將我阻止云云卽被該警用槍柄亂毆經住居銘新里之顧某見而為朱申說亦遭該警毆擊遂動公忿欲與該警偕往警署中陳訴行至中途該警不肯行走朱卽至警署牛雲舫署員尚未起身飭令十時到署禀告朱現訴請該行主代為陳訴矣 
[黎黃陂覆蘇紳儉電]  
　　　　　　　兼促黃任之就職 
　　上海黃伯雨先生並轉黃任之總長曁王沈錢方徐張朱諸先生同鑒寢電悉所請一節已交院核辦矣中央敎長一席關擊重要急望任之北來就職諸公關懷敎育並懇就近敦勸毋任固辭至為感盼元洪儉印 
[國是會議兩委員會明日開會]  
　　八團體國是會議組織之兩委員會現定明日（七月一日）開會討論一切緊要問題茲將其致各委員函錄下（致國憲草擬委員會函）逕啓者本會定於七月一日（星期六）下午二時開二次常會討論中央軍權外交權財政權之限制及各省供給軍費之限制與租稅之支配各問題務請撥冗蒞會共策進行（致國民監督財政委員函）逕啓者本會已於月之二十八日通過細則並選舉盛竹書溫嗣康二人為正副委員長因各報喧傳政府有以京奉京漢京綏津浦四路向四國銀行團抵借二萬萬元之說故卽致電中央竭力反對是日到會委員一致贊成遂卽拍發電文詳載二十九日滬上各報諒早鑒及茲定於七月一日（星期六）下午三時開會討論進行務祈準時蒞臨不勝企盼 
[江西旅滬團體之調停贛局熱]  
　　　　　　　　敦促徐元誥入都 
　　聯合通信社云徐元誥氏日來迭接北京同鄕函電敦促入京調停贛局茲聞旅滬贛民自治促進會旅滬江西第二届省議員全體又各來函敦促原函如下（一）鶴仙先生大鑒逕啓者本會昨日開會由台端出席報告旅京同鄉諸公後先函電對於贛局力主請南北政府雙方撤兵由李公協和率領所部贛軍維持地方完成自治比經到會諸君詳細討論全體贊成並當塲推定執事北上會合旅京同鄕諸公本此目的積極進行我公愛鄕愛國夙抱熱忱務懇不辭勞瘁即日束裝首　以期和平實現自治成功為三千萬人民謀又安不僅本會所利賴也無任企禱專此敬請藎安伏維鑒照旅滬贛民自治促進會啓六月二十八日（二）鶴仙先生台鑒頃誦旅京同鄕來電主張北軍退出贛境南軍亦停止進攻並敦促台駕北上力任調停同人等僉以贛遭兵禍民困益深為國為鄕亟宜息事寗人昨經集議對於旅京同鄕之主張極表贊同贛人自治頻年呼籲目的可達夫復何求宿仰我公熱忱毅力維護桑梓不遺餘力務祈不辭勞瘁尅日北行協商一切向戍一出兵禍立消三千萬逃死無地之贛民從此得一線生機悉出自仁人之賜也謹布區區伏希垂鑒順頌台綏旅滬江西第二届省議員同啓六月二十六日 
[駐泊山海關軍艦調回原防]  
　　海軍部以海軍第二艦隊所轄各軍艦於奉直戰爭時派往山海關塘沽等處歸海軍上將薩鎭冰指揮截擊奉軍後路以防反攻茲因奉直議和實行退兵各回原防奉直兩軍已撤回錦州昌黎　州等處海軍各艦似無駐泊山海關之必要當卽分電海軍總司令第二艦隊司令及各軍艦知照將在關各艦卽日調回原防故楚謙永績兩軍艦已於前日開往烟台天津海籌開往大沽楚有開往石島等處江元海容兩艦暫在山海關巡洋聽候命令調遣云 
[又有兩電唁伍朝樞]  
　　林葆懌饒鳴鑾電　廣州探投伍梯雲先生素鑒尊公仙逝聞耗心傷法統重新靈光遽隕海天南望悲哭同聲尚望節哀為國自愛林葆懌饒鳴鑾叩宥 
　　徐无誥電　廣州伍梯雲先生苫次尊公學界靈光國家柱石護法艱難鞠躬盡瘁馳譽中外有口皆碑咸盼奠定山河重宏殊續遽聞噩耗無異身殉舉國震悼矧在鯫生先生至孝性成自必搶踊無似尚祈為國珍重稍節悲哀特電奉唁毋任悽惻徐元誥儉 
[上海贖路儲金辦法推行各省]  
　　本埠籌贖膠濟路委員會委員長余日章此次赴各地講演備受歡迎并有多處以儲金辦法相詢擬與上海取一致行動茲余氏回滬後昨特復函漢口武昌鄭州開封長沙等地領袖云敬啓者日前暢聆敎益並承殷勤招待感謝靡旣章現於二十四晚返滬此行遍歷各處人民對於贖路觀念均頗熱烈更得台端主持一切前途進行尤當美滿上海一埠自開始收受儲金以來除各業公所由各業自行繳欵保管者不計外各銀行收得總數共有五萬餘元雖為數不鉅而存貯各戶俱係零星小欵足見普遍愛國之心理前途頗有希望也貴處進行狀况如何儲金已定期開始否務希隨時敦促竭力提倡總期一洗空言愛國之積習爭為踴躍輸納之美舉而提撕警覺更非異人任也茲奉上儲金存摺及報告單式樣俾備參酌至儲金舉辦以後每星期收欵數目並望按期列表開示以通聲氣而便查核云云 
[濬浦局在老鼠沙築圩之解决]  
　　濬浦總局於本年三月間在高橋港老鼠沙塡築圩岸該處人民凌尚青等以該局侵佔地產毀壞已築未成之圩岸禀控實邑縣公署請馮知事知會該局秉公清丈詳情已誌前報茲聞此案現已由該處各地主曁濬浦局副工程師與寶邑代表李君及寶山單册局於本月二十四日赴該老鼠沙澈底丈量後議定將侵佔之地讓出在距離二百尺之處另建新圩一條業已雙方認可完全解决矣 
 
 

Page 14

 
 
[紅會開大會續紀]  
　　昨日下午三時中國紅十字會仍在總商會議事廳續開大會到會者常議員王一亭宋漢章等及各地分會代表共二百餘人由理事長荘得之主席速記員許後仙方菊影紀錄當由主席宣告於此五分鐘內未投票者趕即補投旋由張天錫羅朗山殷壽田子近農龔恒甫五代表開選舉票匭檢點票數得六百零七票內除去廢票十紙實數有五百九十七票次推舉分會章程起草員經衆推定懷寗代表江友白·當塗代表黃秉彝·開封代表王耀岑任平甫·蚌埠代表鄧拙齊·崇陽代表殷松齡·吳城代表黃笑侯·洮昌代表吳維民·萬縣代表陳敬之·南京代表柏鶴生等十人為起草員主席復宣讀關於分會章程之提議案件衆謂連同舊章併交起草員研究起草後印寄各分會徵得同意再交常議會議决施行主席復以檢票手續過繁非一日能蕆事可否請監票五代表於明日起輪流到總會檢寫付表决贊成者多數高要濱江洛陽等代表對於本日漢口分會登報廣告提議由分會代表團登報駁復贊成署名者有南昌開封梧州等五十四分會其時已鐘鳴五下即攝影茶點而散至此大會已告結束今日下午一時總會特備汽車招待各代表往徐家匯總醫院參觀晚五時至七時美國紅會代表假座青年會演映歐美紅會影片供分會代表觀覽此次各分會列席代表共有一百六十五人區域計有十六行省云 
[東大校董會常會紀]  
　　昨日正午十二時國立東南大學校董會假座本埠北京路功德林素餐館開常會出席校董有袁觀瀾沈信卿余日章聶雲台錢新之黃任之（袁觀瀾代表）榮宗敬（沈信卿代表）曁敎育部代表僉事沈商耆校長郭秉文由郭秉文主席商大文牘趙叔通記錄議决事件（一）洛氏基金補助科學經費郭校長報告美國煤油大王洛克非蘭氏基金部為培養學生升入醫學之準備及增進東南大學科學起見曾一再派人到校接洽最近又派代表二人提出辦法請東南大學建築科學館一所需費二十萬元儀器設備需五萬元添請敎員薪金每年一萬元以三年為期此項費用半由大學擔任半由該基金部補助另由該部選請美國科學專家來校擔任敎科其費悉由該部擔任已由該部將此主張電美報告本校應否接受此項辦法請公决經衆决定接受此項辦法所有大學方面應任經費請經濟校董討論籌集方法辦理之（二）推舉上海商科大學委員會商大下學年由東南大學獨辦應設委員會扶助一切當經推定張公權簡照南史量才李清泉田時霖孫梅堂任嗣達嚴敬與韓希琦朱成章嚴直方郭標趙晋卿勞敬修方椒伯等十五人為委員由董事會備函敦請之（三）改選任滿校董本届任滿校董為聶雲臺穆藕初沈信卿三人聶穆二君並為大學經濟校董沈君則係大學辦事校董當由袁觀瀾提議三君對於大學俱極熱心主張推請連任經全體贊成通過此外尚有下學年經費維持辦法變更學校組織以及將來南高與東南大學之關係等各事並皆有所討論云 
[修改稅則會又到一美委員]  
　　修改稅則委員會美委員勃拉克胡德業偕其夫人到滬現住美國商務委員諾爾德博士寓所勃氏服務於美國政府已二十五年現充西雅圖關稅徵收官對於稅務頗有經驗云 
[美艦司令赴日迎海部長來華]  
　　星報云美國亞洲艦隊司令史特諾斯海軍大將今日乘阿爾登號軍艦前往橫濱迎迓美海軍部長登白氏史氏旗艦休龍號定七月十日由滬赴日載登白氏至秦皇島登白氏已由黎總統邀請入京一游游京後擬乘火車來滬 
[駐滬美國行政領事之調遷]  
　　駐滬美國總領事克銀漢接華盛頓外務部來電謂美國駐磐谷領事但維士（MrJamesPDavis）現已被任為駐滬行政領事現任行政領事卜金斯（MrMPPerkins）則調回華盛頓外務部遠東局供職按但維士於一九一七年初充領事官以才識卓越故於數年之間即遷升上海行政領事云 
[英使夫人到滬]  
　　英國駐京公使艾斯頓夫人昨晚偕其子乘加須慕船到滬寓英商務參質福克司住所并聞英公使現患目疾已請假一個月云 
[復旦大學第十一次畢業禮紀]  
　　復旦大學於昨日在江灣新校舉行畢業式午後二時同學會開歡迎畢業新同學茶話會首由畢靜謙章益將新舊同學互相介紹次由陸達權演說大旨以聯絡情誼共謀母校發達為主散會後并攝影以留紀念三時半來賓茶點四時畢業生揶影四時半行畢業禮（一）校長李登輝博士報告（二）贈送邵聞泰（仲輝）·張晏孫（季量）·錢智修（經宇·）畢治安（靜謙）·周之彥（越然）·名譽學士證書尚有章錫禾張宗翰·張一志·三人因在京服務學位證書由學長蔡競平代為接受（三）授給本届正科畢業生學士文憑大學預科及中學畢業證書（四）頒發各項獎品畢業生郭預育曾為母校募集建築費一萬兩得特等金牌獎尚有董事長唐紹儀寄到銀爵一具贈給賽跑最優之張德平（五）校董聶雲台訓辭（六）美國商務參贊安腦耳及曁南校長趙厚生演說（七）最優等畢業生章益李炳煥錢明達話別辭散會時已六十餘鐘矣 
[美國駐滬商會昨開年會]  
　　國聞通信社云美國駐滬商會近因中美貿易日臻發達故該會會務亦因之俱進每年准舉行年會一次討論解决會中各項重要事務並報告本年出入賬略昨日下午八時三十分假南京路美國總會（卽殖邊銀行舊址）舉行一九二二年年會召集全體會員蒞會討論會務進行並改選會長極一時之盛云 
[拒土會擬組執行委員會]  
　　國聞通信社云萬國拒土會自日前在青年會開第三屆年會後對於會務擬積極進行惟舉定之董事三十九人多因私務覊絆未能專責辦事聞幹事林炎夫君擬提議於董事會外另組織一執行委員會委員即由董事會董事中之能負責任辦事者推定之使會務得以發展此項議案待董事會開會時即將提出討論云 
[霍亂症發現日多]  
　　近日霍亂症發現甚多紅十字會時疫醫院雖未正式開幕然治疫病房今已住滿今年發生霍亂地點係城內新北門一帶吾人對於衛生當愼為注意切勿食生冷之物西藏路上海時疫醫院定於明日開幕已經院長史量才朱葆三寶耀庭柬邀各界參觀去 
[大雨阻止莫干山交通]  
　　滬杭甬路局昨接莫干山來電云該段天降大雨河中水漲來往莫干山至山橋埠之汽油船不能行駛故路局已通電致各大站定於今日（三十日）起至莫干山之聯票暫停出售矣 
[明日起洋商各銀行休息三天]  
　　七月一二三日星期六至星期一三天為洋商各銀行半年結賬後之休息期間是以金業海關及洋行進出口等大都休息惟星期六卽七月一日金業因大條仍有市價報告故是日上午十一時至十二時止賣買一小時後至星期二方照常交易又據久於金業者報告近半月來金價常在二百九十六兩之間或看續小云 
[昨日之金融市况]  
　　昨日銀幣市况頗平上午收盤為七錢一分五釐七五下午收盤為七錢一分五釐與上日相同各銀行進出亦屬有限 
　　銀拆上下午收盤均為三錢五分較上日又大起五分匯豐麥加利道勝等銀行收欵祇有七八十萬兩云 
[昨日之國內滙兌巿]  
　　昨日（二十九日）據銀行公會集議內匯币價計京津銀匯續漲一兩但洋匯則均跌一元北京公砝合申元一千零零四十四兩銀元一千零六元半天津行化合申元一千零五十二兩銀元一千零五元半濟南濟平較（二十七日）行市漲五錢合申元一千零二十一兩銀元仍與申洋相同青島膠足跌三兩五錢合申元一千零六十八兩五錢七分銀元跌七元為一千零三元烟臺銀元不動仍為一千零八元開封一千零三十九元七角五分漢口洋例低五錢合申元一千零二十四兩五錢銀元跌三元合申洋一千零七元沙巿九九銀合申元一千零七十二兩五錢宜昌宜平合申元一千零二十七兩銀元漲一元為一千零二十元九江南昌跌二元合申洋一千零六元半蕪湖銀元跌半元合申洋一千零五元安慶蚌埠跌半元為一千零五元半徐州漲半元合申洋一千零五元南京蘇州鎭江掦州無錫常州常熟等銀元久無變動仍為一千零零一元半清江海門一千零四元宜興南通一千零二元杭州寗波嘉興湖州紹興餘姚等銀元均合申洋一千零三元溫州一千零五元蘭谿一千零四元半福州一千零十元厦門一千零八元重慶九七平銀仍合申元一千零七兩五錢銀元一千零七元五角成都九七平銀跌七兩五錢合申元一千零三十兩銀元跌七元五角合申洋一千零三十元萬縣九七平銀仍合申元一千零十七兩五錢銀元一千零十七元五角云 
[昨日之外幣巿况]  
　　昨日（二十九日）外幣市面異常呆滯中外各商仍無大宗進出僅有小數交易以是價格穩定與前日行市一無變動馬克仍買五釐半法郎買一角五分坡元買八角七分五港元買一元零一分老頭票買八角五分花旗票買一元七角五分半英金票買七元八角五分荷蘭票買六角四分羅卜千元新票買三兩七錢二百五十元票買一兩五百元票買十二兩五元至二十五元票買九兩云 
[友華銀行滙巿報告]  
　　昨日友華銀行匯市報告云二十八日倫敦大條銀價近遠期俱未動紐約亦然倫敦紐約間匯價縮至四元四角零半分今日此間各國匯價僅美金縮至七十八元日金縮至六十一兩五錢佛郎縮至九百三十枚餘均未動今日巿况堅定惟交易甚為清淡英鎊售開價六七月份三先令七便士購進價八九月份同美金售開價六七月份七十九元購進價遠期同兩種俱稍有成交此外復有少數匯票售出英鎊四個月期為三先今七便士八七五美金四個月期為八十元五角昨日中國在倫敦購銀倫敦巿况堅定紐約巿况沉滯售開照掛牌價格 
[昨日之棉紗巿况]  
　　昨日大阪三品紗近遠期均好起一元數角美棉電報現期漲三十五磅音遠期亦漲三十四磅音印花無電物品取引所之標準紗係交割本月份貨故暫停交易祇有紗布交易所拍板市價與上日價相仿市上現本紗買價平平日紗略小一二錢川帮仍未動辦牛荘汕頭天津江西野鷄等帮共買本紗四百餘包日紗五六百包公會小包價亦定勢成交祇數十包印紗未有售開各廠均未開出觀此時局紗價尚難轉機也 
[昨日元芳呌荘之巿况]  
　　昨係星期四値英商元芳洋行拍賣泰西緞尺六元絨元羽綢洋紅布市布原布細斜紋竹布漂細布漂洋標漂布等疋頭之期共排列七百二十件計三萬一千零六十三疋較上届少拍五件計二百六十五疋客帮仍推天津寗波牛荘烟臺等帮內地本街各店舖亦稍有拍進所拍之價漲者如尺六元絨漂布等大勢仍難起色也 
[霉雨中之米糧漲價]  
　　入霉以來雨水太多故米糧來源日稀常帮錫帮等米旬日之內巿價每石漲起一元之外昨日北巿各米行售開白破最高之價須十三元四角五分幸洋米到埠接濟日有五六萬石每二百磅價洋九元九角次者九元二三角故今後白破等價不致至十四元也 
[嘉興夏繭巿况]  
　　昨接嘉興夏繭行來信報稱今庚夏蠶年令發育時尚稱平穩三眠後因天時溫度失勻眠不整齊陰雨連日蠶食濕葉大有變化至上簇時致生白殭等病據鄕人云不過五六分收成早帮亦於前昨見樣業已開秤價每擔五十四五元來貨寥寥下日各繭行因四鄕年令不熟以致議價增至每擔六十元有奇現來源仍未見湧巿面頗形堅固云 
[乾繭最近之巿况]  
　　滬上乾繭本週內銷場未有旺盛交易各繭商因成本昂貴不願卽售巿價頓形堅硬昨有湖北乾繭一百六十餘擔售與本埠閘北昌興廠每擔銀一百七十兩嘉屬桐鄕小石橋貨一百三十餘擔售與本埠虹口天昌廠每擔銀一百八十五兩嘉興亭子橋貨一百餘擔售與本埠新閘橋某廠每擔銀一百七十九兩 
[菸酒附捐實行帶徵]  
　　菸酒附加振捐一項迭經該兩業一再具呈請求豁免茲奉部令以菸酒兩種隸屬於奢侈品未便准行已令飭各省局轉令所屬實行帶征江蘇二區菸酒事務局季局長奉令前因已召集各分棧經理商榷訂於本年七月一日開始實行帶征刻因征期已届特將施行手續趕為籌備除令各該經理届時切實開收附加振捐外並已由局傳諭該兩業一體遵照務各遵章照繳母得違抗云 
[三誌失火焚斃五命]  
　　閘北漢中路失火焚斃大小男女五人案內之原告馮德榮被告陳樹同及戈登路門差華捕祁德福等三名昨午由警廳司法科備文派警押送地檢廳當據馮聲稱此次鄰家失火以致焚斃民之十六歲長女阿五及四歲幼女小鴨子請求伸雪陳樹同則稱火由祁所開烟紙店而起緣祁店保有火險也祁則稱此次之火實由陳開舊貨店所起致民之叔父祁錦春妻兄鄭福五外甥女小五貴三人均不及逃出身葬火窟死狀可慘求究檢察官提案研訊一過判陳等收押候示 
[染坊主與染工爭執四紀]  
　　滬地華租各界染坊工人全體因要求不遂以致罷工染坊亦即罷巿迭誌本報工人方面此次罷工之目的為（一）增加工資聞其對於此層最低限度以須至將所給工資錢碼改作洋碼而止（二）加給酒資從前工人染布一疋得酒資洋一角茲則要求店主每疋增給五分但自二十六號起罷工至今無一解决各染坊昨仍休業染坊公所以此次風潮實有人從中鼓動昨已延律師投公共公廨指名控告矣 
　　愛多亞路商界聯合會因本路發生染司罷工事件商業頗受影響故於昨晚邀集職員開特別會議到者除職員外有染坊會員（一大）潘家銘代表徐霞章（老正和）魯廷建楊本炎（久成）盛杏青（恒大）董仁靜等四家當由職員童理璋報告開會宗旨謂近日因本路染坊發生罷工罷巿之舉於我商界損失頗巨長此以往恐有別生變故所以今日開會討論辦法以便和平調解當由魯廷建以會員資格謂此事發生原因各報早已登載但工人方面稍為欠缺者在浙紹公所時首先動手毆傷坊主實無道理對於工人提出條件步妨從長計議云云經衆公决四種辦法（一）工人不應動手宜向坊東道歉（二）條件問題請雙方推舉全權代表磋商（三）勸雙方上工開巿（四）今日工商友誼會召集染織部會議派代表參與調停會議 
[錢業巿場委員已選定]  
　　錢業在寗波路建築公會房屋下層作巿場擬組織委員會以資管豁已誌前報昨日委員及委員長業已選定由公會發出通告知照各荘云逕啓者同業組織巿場委員會業於本月二十六日舉定委員七人本日復由當選委員互選委員長一人副委員長一人舉定後即於本日成立定期實行外相應將當選委員姓名先函通告委員長田龍章君副委員長陸書臣君委員羅企雲君俞五雲君謝茂治君何衷筱君凌伯康君 
　　尚有本埠新聞等轉入後頁 
雜評二 
[冒名　　（由人）]  
　　冒名之事近於滬上每多見之故凡滬上之人稍稍知名者於集會團體間必數數見之其間雖由本人之自願具名者或由朋輩借重而自後通知之者或且本人永不得知者或則以本人事繁不欲深究知之而付之一笑者或則發現之後登報取消者總總冒名之事在今日人多不重視之矣惟其不重視故冒人名者僉若行所無事矣 
　　雖然亦多有人事前本允列名至事進行之後見有不利而不承認當時之列名者故僅僅冒名一端而其間之變化已不勝言甚焉世晴之多幻也 
 
 

Page 15

 
 
本埠新聞二 
[商品陳列所增設售品部]  
　　總商會商品陳列所自上年剏辦迄今所徵本外埠物品不僅供中外之觀摩且引起需要家之選購比來專函馳詢者日見其多該所　為推銷工商業出品及便利選用優良國貨者起見特在所內添設售品部一處由會議訂簡章紹介買賣聞日昨已函致本外埠各大工廠迅檢特品並開明廉價送所以便代銷 
[西式木器工要求加資之波瀾]  
　　本埠寗紹帮製造西式木器之工匠邇以生活程度日高要求店主增加工資未達目的前日下午有工人陳秋來胡阿永俞桂祥王少財王章恩何正鶴裘阿根朱餘　蔣根財毛阿章陳如　周春元毛雨旺張永興紀光興宗貴臣任永慶吳阿堂夏瑞慶王金來陳鼎元李瑞慶俞生德袁子財俞文香陳西林張雨茂賀才才孫阿德方全金王桂生胡阿永陳興福顧杏生蔡永寶馬和尚李英福鮑阿邦張永和孫寶根朱極寶等四十餘人在閘北旱橋集議進行方法後復選推前列之陳秋來等三人調查舖主方面祇有熱河路某木器店主周文卿對於工人要求持反對態度因往詰問與周遇於途遂將其扭住並用穢物污及其身上衣服當經五百十四號印捕查見以陳等三人所為過甚糾衆滋擾違犯警章立即拘人滙司捕房其餘未曾同往之四十餘人聞信亦即擁至捕房捕頭命一併收押昨晨解送公共公廨請究周文卿延律師上堂聲稱工人要求增加工資因公會未曾同意故未解决乃各被告歸咎於周糾衆行兇並擲冀穢此層應請懲辦而工人亦延律師到堂代辯以此事工人完全因迫於生計而起上月聞各店主已允每名加給五十元獨周一人反對故各工人與周交涉並非有意擾亂租界安寗請求原諒旋由華探王桂廷與一西探目投案禀稱查得該業發生增加工資之處係在華界被告等不應至租界滋擾云云經陸襄讞核供商之美副領事金君以陳秋來等三人首先至租界滋擾違章應各科罰金十元其餘各人不應擁入捕房干涉亦着各罰洋三元一併充公 
[沙船在女姑遇風紀聞]  
　　船夥六人失踪車同興沙船此次由青州裝載豆餅北貨等來申行至女姑海面突遇颶風時在船面工作者十餘人被風吹斷一檣打落船夥六人登時秩序錯亂雖經施救茫茫大海踪跡杳然旋將船開至上海貨物幸未損失各船夥家屬得信羣向船主吵鬧昨經船主勸慰令每家屬各領洋一百元一面仍向山東訪查生死實在信息再行商酌給卹 
[各學校消息𢑥紀]  
　　震旦大學　震旦醫科解剖室檢騐室今歲大加擴充又新聘外科專家茀來松博士愛克司光專家郎貝特博士微生物專家包仁克博士為各科敎授均以嶄新學術輸入吾華殊為該科得人慶也該科四年級本届畢業者為劉永純張國恩徐長和蔡國良王厚意等五人特於二十六晚假座東亞酒樓宴請該科敎員由劉永純致謝辭蒲伯良博土致作辭散席時已十一句矣 
　　曁南商科　本埠曁南學校商科於二十八日下午四時請新自歐美游歷回國之黃　白君演講先由主席高踐四介紹黃君講題為歐戰後之國際貿易略謂自有史以來列國之間不外商戰與兵戰循環不已此次歐戰其明證也迨歐戰已止各國商戰更劇商業競爭簡言之即國內貿易與國際貿易而已此次德人受創之後未嘗不思復振其心目中未嘗忘此東方之大商場也但德人在東方之立足地已完全失却是以不得不與我中國竭力拉攏以謀恢復奈中國人不能利用時機致為日人先佔其故何在即一中國人少研究海外貿易二運輸業不發達三商業上無組織往者已矣以後甚望我一般研究商業之人急起直追以挽回於萬一也云云散會已五時半 
　　民立中學　民立中學校訂七月八日午後二時行第十八次畢業式昨已柬請觀禮矣 
　　立羣女學　公共租界阿拉白司脫路立羣女學自得東南大學敎授張士一君允兼任該校敎員後已於前日來滬接洽下學期功課·及英語語音學·暑假講習會事該校特開會歡迎先由校董趙厚生君九代表全體致歡迎詞次由張君演講下學期敎授方針云 
　　毓賢高小　毓賢高等小學校訂七月一日下午三時假三馬路慕爾堂開第五次懇親會並補行第二次高小國民兩班畢業式頃已柬請觀禮矣 
　　廣東女學　閘北寶源路廣東女學校校長陳鴻璧女士於去年春間創辦此校開學時僅有學生十二人今年驟增至七十餘人成績甚優該校於昨日假座廣東小學開游藝會來賓雲集場內秩序肅然校長報告後各生依次表演掌聲雷動表演中最動人者演講正氣歌·及敎室模型其餘書法國粹畫均有精神更佐以鋼琴絲竹令觀者無倦容 
　　民國路義校　民國路商業聯合會義務學校曾於今年春季推廣學額一百名招足後報名者苦無餘額多抱向隅之嘆現該校定七月一日起放暑假秋季學額仍繼續擴充云 
　　百老匯路義校　百老滙路商界聯合會義務夜校於昨晚七時行暑假放學禮公推周榮奎為主席各級學生唱國歌由來賓陳維新君演說辭意大致訓勉學生於學業上加勤勉功夫繼由學生講演英語故事其優異者給以獎品至九時散會 
[第二師範續辦暑期講習會]  
　　上海縣勸學所昨致各區學務委員公函云逕啓者頃准省立第二師範學校函開敝校為補充本校畢業生及地方小學敎員智識起見曾於支年暑假期內辦理講習會本年仍復舉行茲將簡章寄上即希照額介紹並寄簡章到所查本邑聽議員額定二十人仍照去年舊例楊思鄕以學校較多得派二人其餘四市十四鄕各派一人所有費用即由本市鄕酌量支給除分致外相應函達即煩貴委員會同本區各經董派定聽議員於陽曆七月八日以前開具姓名職務送所以憑𢑥報 
　　附簡章　（一）宗旨利用暑假時期增進本校畢業生及地方小學校員之敎學效率（二）時期共二星期自七月十七日起至二十九日止除星期日休息外每日午前七時起到十一時止午後舉行特別講演或研究會（三）聽講資格聽講員除本校畢業生外以本師範區內各縣小學敎員為限（不論男女）暫定上海松江崇明三縣各二十人南匯青浦奉賢金山川沙嘉定寶山七縣各十人由本縣勸學所介紹於七月十五日前報名將應繳之費繳清領取聽講證（四）學程兒童心理學文學源流兒童應用文學國語敎學法設計敎學法各種測騐法理科敎學法特別講演臨時酌定（五）費用每人應繳講義費一元膳費三元（半膳者减半自膳者免繳）雜費一元宿費不收舖程自備（女宿舍不備）（六）附則未盡事宜隨時酌定 
[寰球學生會明日開年會]  
　　卡德路九十五號寰球中國學生會明日（七月一號）下午五時半在西藏路一品香大廳舉行第十七屆年宴大會由會長許秋　主席總幹車吳和士報告並請馬湘伯君演說（我們應該講本身的話）張繼君演說（揚子江主義）并有張英穀女士火棍湯菊英女士單人舞嚴旣澄蘇少卿二君京戲殳九組君崑曲及鋼琴獨奏幻衛等節目每劵兩元（酒資在內）會員如欲加入可逕向該會朱少章君接洽 
[青年會日校同門會之夏令同樂會]  
　　七月一日（星期六）青年會日校同門會為聯絡同門友誼在該會殉道堂開一夏令同樂大會其節目有惠兒院音樂朱樹翹君演說陳時俠君雙簧滑稽影戲等又敦請幻術家項榮寶君洪星垣君汪君俞君等演弄幻術以娛來賓聞項洪兩君幻術極為新奇有大殺人頭縛人自脫等並有中國化學工業社茂生洋行届時分贈消毒藥水牙粉及棕欖皂等品以誌紀念云 
[寶山舉辦暑期講習會]  
　　寶山縣敎育會提議組織暑期講習仁案曾於春季評議負會公推管君小穀玉君豐穀為該會主任學程分設計敎學法國語文法字學注音國語心理測騐法童子軍六種時期以四星期為度聘請講師由主任先期函訂至經費問題參照上屆辦法逕向勸學所接洽辦理業已着手進行矣茲錄簡章如下（一）定名寶山縣暑期講習會（二）宗旨增進本縣小學敎員之敎學效率並補充其智識（三）學程設計敎學法國語文法字學注音國語心理測騐法童子軍（四）會所本會借縣立第一高小學校校舍為會所（五）學員以本縣小學敎員為限（六）費用每人收講議費一元膳費四元（不寄膳者聽）宿費不收（七）繳費縣市鄕公立小學校敎員有志來會聽講者暫定每校一人其一切費用由縣市鄕繳納縣立各校直接繳納市鄕立各校由勸學所按照各市鄕校數先期於市鄕敎育費項下分別劃撥以省周折私立各學校敎員有志來會聽講者一切用費均歸聽講員自理（八）時期自七月二十四日起至八月二十日止四星期（九）講演除正課外另請名人演講（十）報名凡有志入會聽講者須於七月一日前到勸學所報名　（十一）證書凡聽講員出席聽講過講習期間四分之三以上者給與證書 
[滬南工巡捐局之董事常會期]  
　　　　　　　　提出預算會交議 
　　滬南工巡捐局姚局長因十一年度預算刻已編製完竣特訂於七月四日即陰曆閏五月初十日星期二下午四時常會開會時提交董事會各董事請為考核一過以昭鄭重昨已由局預函該局名譽各董事請於是日準時蒞臨以便開會列席與議云 
[浙督函請協緝匪黨]  
　　松滬護軍使署昨日通令所屬各軍警文云案准浙江督署函開敬啓者案據浙江警備隊第二區統帶常榮清呈稱竊據職區第二營管帶楊三呈稱竊查匪黨吳桂法支章元等經管帶逐日督同各哨官長率隊畫夜搜捕並不時會同嵊防各隊四面包圍日則四處搜索夜則埋伏各要道堵截雖匪黨消息靈通此剿彼竄然經此嚴密搜剿已無駐定處所茲據密探報稱匪黨因官軍圍剿嚴厲行動不便不敢久待决定即日散夥分途秘密逃遁待機再舉等語管帶迭據報稱消息均相合符若不設法剪除終為心腹之患旣有此項消息自不得不防患未然查該匪等如果出走必以滬上為逋逃之藪擬請鈞處先行通咨由嵊至滬各要隘水陸軍警對於行旅往來者一律施行檢查嚴密堵截並咨請寗台鎭守使松滬護軍使署加派幹探在車站輪埠嚴密偵查務使該匪等不致漏網地方得以安謐除各要道由管帶派隊嚴密堵截外理合備文呈請察核轉呈施行等情據此除呈省　咨請松滬護軍使曁寗台鎭守使分派幹探水陸嚴緝等情到署據此除令寗台鎭守使派探截堵外相應據情函達請煩查照飭屬協緝至級公誼 
[通緝寶山楊行鄕刦案盜匪]  
　　松滬護軍使署據寶山縣知事馮成呈稱本年六月三日據縣屬楊行鄕警察派出所長馬恒聲呈報據鄕民嚴伯墐報稱本月一日即舊歷五月初六日夜一時伊家被盜匪二十餘人分執刀棍槍並用石撞開墻門進內走入各臥房將伊家屬媳婦妻室母親等毆傷翻箱倒篋行刦衣服金銀珠飾等物逃逸伊聞聲驚起潛出喊同族姪敝升觀等鳴鑼聚衆兜捕當被盜匪開放手槍嚇禁以致不敢跟追任其携贓向西南而逸報請轉報飭緝等情據經勘騐屬實轉請核辦到縣據此知事隨即督帶書吏馳詣失事處所勘騐縣屬楊行鄕地方事主嚴伯墐坐北向南住宅據稱是夜一時伊與家屬各在房睡歇被匪用小石條撞開墻門分投各房伊子嚴中秀在上海南洋中學讀書未在家伊媳嚴王氏妻劉氏母沈氏見匪多操土音身穿灰色布短襟衣服手持刀棍洋燭等物當時各被毆打致成微傷逼問銀元置放何處伊母等驚慌避匿伊聞聲驚起由西側門越枝楊出外聚衆鳴鑼該匪等已將贓物携出由把風盜匪施放手槍示威向西南逃逸各鄕民因畏槍擊均不敢跟追等語查看墻門有撞壞木板破落數塊墻門外遺有一尺餘長小石條斷碎分為兩塊各房門閂及箱櫃等物均有撬壞痕跡曁翻亂情形查核處離城十九里離楊行鄕警察派出所七里東南西三面均無貼近隣惟有嚴升觀等數家係偏僻鄕村並無駐紮軍隊勘畢繪圖貼說與地保沈明齊各供情形大致相同除選派幹警勒限嚴緝曁咨請隣封廳縣一體協緝此案贓盜務獲解究外理合勘騐訊供飭緝情形繪圖貼說並塡表造册具文呈報仰祈鑒核俯賜令行所屬通緝此案贓盜歸案訊辦實為公便等情前來除指令外昨已令飭所屬一律協緝務獲解究 
[總會聚賭免罰]  
　　老閘捕房捕頭偵悉芝罘路五十二號某總會內有聚賭抽頭情事於前日派令中西包探往查屬實以其違犯警章請廨出單於昨由捕將該總會主許樹平傳至公共公廨第一刑庭即據中西包探上堂禀明前情請為訊核訊之許延樊克令律師到堂代辯經俞襄讞核供商之美約副領事姑念初犯從寬免罰諭許通知在會各人以後不准再賭如違未便 
[魚販控陳玉山等行兇案之續審]  
　　寗波魚販孫生財孫生利孫才生樂阿根等在公共公廨刑事科狀訴陳玉山孫雙喜於四月七號在愛爾近路小菜場內糾衆行兇一案昨由關讞員會同英包副領事續審據滙司捕房一百十四號三道頭西捕上堂禀稱原告於四月七號上午十時來捕房控告陳玉山行兇當時我察騐原告身體無傷惟面部有微傷似於傷害罪不能成立云云捕房代表律師命譯員邱子嘉沈乾康分別上堂證稱伊在總巡捕房印刷處　𦄵譯七號上午九時陳玉山曾到捕房調查竊案云云按此證人係證明陳於九時之間正在辦公未預聞　毆之事旋由原告律師向以上人證盤問一過結果改期續訊 
[請禁違章之三老虎灶]  
　　本埠水爐公所助理員李勝先查得閘北共和新路王得勝所開日昇園水爐及烏鎭路吉坤霖所開之羣樂園水爐均違背公所定章報告令袖杭國治具呈上海縣署飭令王吉二人停止營業迄未遵行前日該助理員又查得金陵路樹品里口新開錢福園老虎灶亦違定章已禀報縣署請為禁止矣 
[馬車碾傷小弟弟]  
　　住居义袋角廣肇路之泰州人章阿濤有三歲男孩名小弟弟昨在門外馬路上行走被周阿清所駕之馬車撞倒車輪在該孩腹部滾過致受重傷由崗巡拘入四區二分所轉解司法科段科員諭將傷孩送普善醫院診治周押候訊辦 
[判償塋石定貨之損失]  
　　大華貿易公司前延巴和律師代表投法公堂控東興昌頭髪店主趙月亭不理擔保胡連記塋石定貨請求追償損失一千五百元等情被告亦延律師代辯一切昨經中西讞員商明堂諭判着趙共償還原告定洋及損失計洋八百八十五元外以被告不應朦蔽公堂再罰洋二十五元堂費三十元亦歸被告負擔 
[相驗三個路斃男屍]  
　　寶山縣吉一圖地保李順寶昨投上海地檢廳禀稱北浙江路華安坊附近今晨發現一無名男屍年約三十餘歲身穿花布衫　又寶山路虬江路吉星里門樓下亦發現一年約四十左右之無名男屍身着棉襖下身無褲禿頭赤足又二十五保十二圖地保顧愼霖亦投該廳禀稱新普育堂前馬路亦發現一無名男屍年約四十餘歲以上三屍均查無家屬報請相騐車檢察長據　後委派張檢察官等前往相騐均無傷痕皆係因病或痰湧氣閉而死判令由堂分別給棺收殮發封曆壇候示召家屬認領 
[探警證明收贓與冒詐]  
　　紀三陳吳氏等控姚其明劉小毛張桃合冒充偵探昨去鈔票洋一百元由警將原被拘送地檢廳訊供之下原被供詞各執判令分別收押候辦在案茲悉此案業由地檢廳致函三區警署往傳當時承辦此案之各探警來案問話前日下午該署命巡警與偵探溫保鴻等投廳聲稱紀三與陳吳氏等在浦東其昌棧附近專收竊贓均以賤價收入此次為姚等察知所以冒探詐欺是實問官飭將姚其明等又提案研訊一過仍判還押候究 
 
 

Page 16

 
 
[續誌扣留裝運炸藥之駁船]  
　　南匯縣境達北平警察所拏獲船戶王文生喬阿妹私運炸藥四百零八箱押候投縣請示等情已誌昨報茲　滬海道尹公署查悉以此項炸藥旣無護照又非軍用究由何處交裝運往何地事關危險品物亟應詳細調查現旣獲有船戶二名自可澈底根究昨已派委余科員速往浦東張江　鎭警察所切實詳查據實具復並令該警佐將所扣炸藥妥為保管以防炸裂致擾巨禍云 
　　松滬護軍使據探報浦東南滙縣境張松　警察所在遠東北市李家浜地方截獲炸藥四百零八箱並獲私委　運之駁船戶王文生喬阿妹二名連贓解送南滙縣署歸案訊辦在案何護軍使以此事關係地方安危亟應澈底根究追查私運之人以明眞相除派員前往南匯實行調查該炸藥共有若干分量外一面訓令南滙縣知事從嚴訊究以安閣閣云 
[污穢鷄籠須速移去]  
　　南市十六舖迤南恒心里口普益鷄鴨行將污穢鷄籠等堆放門外及衖口有妨衛生且阻碍交通現為該處恒心里各商家聯名公函縣商會轉呈第一區警察總署勘明傳諭移開王金山署長據函後已准予派警前往傳諭該行主即日將籠子移去如違定予究罰並諭將垃圾傾在垃圾箱內不准任意傾棄 
[迷路男孩待領]  
　　日前有一年約四五歲之無名男孩身穿螞蟻布衫藍布開襠袴赤足着蒲鞋頭鞋子在法租界地方迷路啼哭為捕查見帶入捕房昨解法公堂請示詰之該孩含糊不答中西官判送堂留養候家屬到案認領 
[日新綢緞局廉價展期]  
　　畫錦里日新綢緞局自開幕以來生涯頗為發達現該號經協理為優待顧客起見特於今日始繼續廉價一星期以廣推銷云 
[因貧圖盡者二人　細民生計日艱之一斑]  
　　揚州人陳文樞日前至法租界黃浦灘投河圖盡適為巡捕查見設法救起帶入捕房昨送法公堂請訊陳供來申找尋朋友無着所帶川資用罄無奈圖盡中西官惻然憫之判給予洋十元遣回原籍又紹興人章吉成於日前來申找尋親戚未遇住居客棧內因貧無法謀生於前日背人吞服毒藥圖盡事被到棧主報告捕房飭探將章送往醫院醫愈昨送公廨請訊詰之章投訴前情求宥判送紹興同鄕會安挿 
[冒取汽油之訊判]  
　　前在朱孔揚處為汽車夫之徐阿良日前以合記名義向法大汽車行冒取戤士林若干噸共計値洋二百七十餘元現為法大汽車行查悉報告捕房飭探將徐拘獲供出汽油抵與趙金發處故由捕房將趙拘入捕房昨解法公堂請究先由原告投訴冒取情形詰之徐阿良供實因前東家朱孔揚虧欠趙金發修車費洋一百餘兩未曾交還故由朱孔揚囑令民人至法大車行內取戤士林給與趙金發以抵欠欵趙金發供民人並未收取徐之汽油朱孔揚稱商人並未令徐冒取戤士林至虧欠趙金發修車費實有其事等語中西讞員判徐阿良押西牢四個月外再賠還原告汽油價二百七十餘元無與朱孔揚共同負擔趙無干開釋 
[鴇婦糾人行兇之懲罰]  
　　婦人戴華氏前將女兒賣與法界秉安里顧菊生顧袁氏夫婦所開之妓院內為娼計得身價洋二百六十元不料該女於前晚私行逃逸找尋無著顧妻袁氏以該女失踪定係伊母拐出故糾同無賴陳東狗至華氏家責問一言不合陳東狗即行動手將華氏毆傷後由巡捕到來一併帶入捕房昨解法公堂請究先由戴華氏稱 
婦人女兒自賣與顧菊生後不知如何隨同客人逃逸婦人實不得知詎被告竟强指婦人拐出一味行兇致將人毆傷求究詰之陳東狗供民人與袁氏鄰居因原告旣將女兒賣娼又敢拐出故此代抱不平行兇是實詰之顧袁氏供向伊責問有之不敢動手中西讞員判陳東狗押西牢一個月期滿永遠逐出租界顧袁氏　洋二十元充公以儆 
[交易所兩經紀人停止新買賣]  
　　昨日證券物品交易所發出通告一則云本所三十一號經紀人四十五號經紀人現與本所有訴訟行為在訴訟未解决以前均應停止新買賣 
[唐清海攫挖耳押三月]  
　　流氓唐清海前日在湖北路攫取婦人潘秦氏値洋八元之金挖耳一支飛逃經氏鳴由包探沈阿岳帮同追獲人贓帶入捕房昨解公共公廨經中西官訊實判唐押西牢三月贓交秦氏領回 
[科罰兩燕子窠之主客]  
　　陳福寶因在漢口路二百二十一號屋內開設燕子窠容留陸子元張小侯徐老五等吃食鴉片烟又龍小弟亦因在滬西海格路未釘門牌之屋內私設烟間容留姚金福顧春生燈吃均經捕房查獲於昨併解公共公廨經中西官分別訊明以其故違禁令判陳福寶罰洋三十元龍罰洋十五元烟客着各罰洋三元一併充公兩家烟具併燬 
[塘橋附近之兩燕子窠]  
　　上海縣地方警察五分所於前日下午飭派長警在塘口附近查獲私賣洋烟之孫家全及烟客傅春發張瑞濤等抄着大小烟證該長警又在附近續獲燕子窠主婦趙陳氏起出烟具併解到所申送事務所於昨轉送地檢廳檢察官訊供一過判令分別收押候究烟證沒收 
[公共公廨訊案𢑥錄]  
　　昨晨公共公廨民四庭由關議員會同英包副領事　理（一）婦人趙胡氏延甘維露律師訴其夫趙龍泉不顧贍養案結果趙龍泉着即遵照前判覔具妥保按月付給原告　十七元存洋據交羅林領去（二）婦人朱張氏訴五桂全不還方單案結果上海縣署所出印諭准交朱張氏具領此項偽單換給印諭係屬通融辦法以後不得援以為例斜裁朱紀昌戶名方單半紙交朱進發具領（三）俞錦芳延德維士律師聲請破產案結果應諭理賬員將所收欵項洋二百零七十一元零八分交存公堂俞錦芳仍交原保民三庭由張襄讞會同比副領事及俄員儀君訊理華比銀行訴俄人拉同歇而司基定購德幣馬克過期不結請追幣價及損失銀六千八百四十九兩三錢一分案由被告上堂訴明不能按照契約結賬係因海參崴欵項未到之故並聲明逾期後原告所要求賠償之利息過大已達到三分越出商市習慣之外結果改期 
續訊 
　　又午後民四庭由張襄讞會同日副領事田中氏訊理（一）婦人陸曹氏延許理律師訴謝桂香　屋不遷案結果限六個月內遷移房屋（二）邵志元訴宋國祥等不理借洋案結果兩案一併註銷借據兩紙附卷（三）沈鴻奎訴孫天寶不理所塾　　合開牛肉荘之生財價洋案（四）婦人李氏訴沈鴻奎孫天寶不理以生財抵押案兩案有連帶關係故而併審被告延朱斯芾等律師代辯結果改其派本廨理賬員將本案呈堂賬據及生財兩造糾葛查明報告再核 
[同濟雜誌第八期出版]  
　　同濟大學發行之同濟雜誌第八期現已出版醫學題目業經預誌六月三日本報茲將工藝及自然科學題目錄下（一）工廠烟囱之建築（二）論輕便鐵路與汽車道（三）工作機概說（四）自來水廠事先之調查（五）戰前戰後之發明事業觀（六）正十七邊形之初等幾何學解法（七）圓內作十七等邊之解法（八）數學中之零（九）算尺鱗爪（十）寒暑表 
[誌謝]  
　　昨承商務印書館惠贈第十四卷第五號敎育雜誌曁第十二卷第六號（少年雜誌）各一册又中華書局惠贈第五期（國語月刋）及（第十三期小朋友）各一册誌此併謝 
來函 
[張益之來函]  
　　本月二十六日貴報本埠新聞欄內載有敎員加薪問題之反響一則此函並非鄙人原稿原稿並無倚紅偎翠等字樣鄙人不能負責茲將鄙人油印原稿奉上伏乞賜登貴報以明眞相是為至荷張益之謹啓六月二十九日按油印稿甚長其大意與二十六日所載之稿無甚大異從略 
來件 
[工廠衛生與避險問題　程婉珍]  
　　凡注意勞動問題者莫不以工人之敎育娛樂儲蓄為要事也然除此數問題外尚有工資時間待遇工廠中之衛生與避險等問題亦須切實研究者蓋工人以一日中與一生中最好之光陰售與工廠故於工廠中之時日即為工人所度之時日以工人要求較好之待遇及工廠衛生與避險等設備或亦可謂當然者乎茲以今日中國工廠中大概之情形略述之以供讀者之研究 
　　（一）空氣欠流通數十人或數百人居於一室自早至晚無一刻使機器停止之時大開窗戶以便流入清凈之空氣故工場中之空氣污濁不堪工人中患頭痛者頭暈目眩者日有數起（二）無法規定熱度之高下絲紗廠中熱度甚高冬日嚴寒時廠中大小工人因熱度之高祇穿單衣盛夏時廠中之熱度仍高如昔故患痧症暈倒者時有所聞因廠中無規定熱度高下之設備且於造廠時未有料及此層（三）機器危險新式廠內置有各種新式機器歐西廠中因國家設有法律機器均圍以鐵網以防危險中國廠中之機器固不亞於歐西廠小者但鐵網問題則尚未入購辦機器人之腦中因之工人常為工作時間太長之故於困　之時偶觸機器致被傷斃者時有所聞此種慘事當載報章惟讀報者以此種事情為所不可免之事甚或譴責死者之不愼甚為可嘆（四）無膳室除極少數之工廠外中國工廠工人無一定之膳所在工作處用膳者有之在露天者亦有之於紡織廠中因機器不停之故工人祇能且食且留意紗綫如見斷紗即棄其食物而接之紗廠中之細花在空中紛飛工人之食物中因之雜以花屑於工人衛生大有關係（歐西廠中現置有吸收空中各種塵埃之機器以免工人吸入細塵之患）（五）無急救法設備工人偶患痧症頭暈等病或不愼受傷廠中無人知急救法救護之致患病受傷之人感受種種可免之痛苦（六）無座大半工人站立而作致患脚腫與其他之病歐西工廠中對於工人之座置頗加注意各工人之椅凳須依各工人之長短而支配之且各椅裝以相當之韋背以期各工人體魄之適意（七）太擠工場中布置多有不滿意之處每間工人似常太滿女工薈集之室則另加哺乳嬰孩隨地爬行因大概工廠中對於嬰兒無相當之設備故也 
　　今日中國廠中之情形旣如上述則負責改良者果屬何人設或有一學校其中學課陳廣不堪校規亦極不滿意該學校之所以如此者人必曰校長須任其咎也或曰董事部須負其責也故廠中之情形廠主經理及凡為股東者當為第一等負責改良之人蓋工人之所以感受各種痛苦一至於此者實為彼等不加審察不負資任而使之然也 
　　第二等負責改良工廠情形之人則為旁觀之局外人譬如某處發生謀殺案如隣居知而不報則隣居亦須坐罪因之隣居雖欲袖手旁觀而不可得矣獨於工廠中工人為危險機械所傷害之各案吾人佯為不知即知之亦不敢為人伸訴此中情理實難了解吾人之所以默口無言者其為藐視工人之生命乎抑因畏開罪於廠主經理或股東乎深望讀者對此問題下一答案 
　　第三等負責者為政府一國之所以有政府機關者無不欲賴以稗益於人民也工人無政府保護之條件實視工人之生命輕如羽毛所以若欲改良中國工廠中之種種情形政府亦不能不起而干涉者也歐西各國均有保護工人之種種法律吾國獨無也 
　　綜言之吾國工廠中之情形急宜改良危險機器速當設法保護以免無故傷死工人寶貴之生命工人之衛生設備亦須從速為之然負責者第一當推開廠者第二為旁觀者第三為政府（負責任之秩序或有意見不同之處然終不外乎此三者）或曰第一由工人自覺此言亦有理由不可不注意者也 
公布欄 
[江蘇高等審判廳]  
　　民庭判决　蔡頗發與傅陳氏因贖田涉訟上告一案（判决主文）本案上告駁回上告審訟費由上告人負擔　張松林與趙小狗為賠償損失涉訟上告一案（判决主文）本案上告駁回上告審訟費歸上告人負擔　施龍海與施嚴氏為承繼涉訟控訴一案（判决主文）本案控訴駁回控訴審訟費歸控訴人負擔　威菊燦與蘇廷貴為嗣續涉訟控訴一案（判决主文）本案控訴駁回控訴訟費由控訴人負擔 
　　批示　毛寶生一件狀　　卷覆核由狀悉案經本廳終審决定依法不能聲明不服所請調卷覆核應毋庸議此批　鄭司諫呈為與耿俊儒田租一案請飭縣照判執行由呈悉已飭縣查明原案妥連依法辦理仰即知照此批　（以上六月二十八號） 
[江蘇高等檢察廳]  
　　批示　王德貴狀悉前據該民聲明抗告業經同級審判廳决定駁回在案仰即知照此批　顧楊氏等狀悉所稱各節如果屬實仰逕向吳縣知事公鑒狀訴可也此批　朱禹言等狀悉查審判衙門宣告緩刑與宣告判决應同時行之所請令縣宣告緩刑之處無此辦法此批　盧翊臣狀及委任狀均悉候調卷核辦此批　王學富狀悉再令催南通縣知事迅將卷宗送廳再行核辦此批　金少庭委任狀悉業經令縣調卷俟本案卷宗到廳再行核奪此批　陸景銘呈憑請求錄用由呈及證書均悉仰候聽予錄用證書發還此批　周禮章呈憑請求錄用由呈及文憑均悉仰候聽予錄用文憑發還此批　周域呈繳律師證書印花費由呈悉已將證書等費轉滙司法部核收請領矣仰即知照此批（以上六月二十九日） 
[上海地方審判廳]  
　　判决主文　（民一庭）一件判决金普中與周釆臣等因租地涉訟一案（主文）原告之請求駁回訴訟費用歸原告人負擔　一件判决派克與　丫頭（即硯香）應保護占有訴訟一案（主文）被告人華丫頭在原告人派克經理之中國營業地產公司永租地上浮厝棺木兩具迅即轉移訴訟費用歸被告人華丫頭負擔　（簡易庭）一件决定沈桂生訴顧長生欠欵糾葛一案（主文）本件訴狀准予註銷訟費歸原告人負擔　一件决定錢周氏訴龔小虎等債務涉訟一案（主文）本件訴狀准予註銷訴訟費用歸原告人負擔　一件决定陳少堂為符德勝欠租聲請發給支付命令一案聲請更正錯　（主文）本件聲請駁回聲請費歸聲請人負擔　一件判决周樹記與殷海大債務涉訟一案（主文）殷海大應償還周樹記抵欵本洋三百元利洋三百元訴訟費用歸殷海大負擔 
　　批示　一件張永順狀交案欵由准交此批　一件呂葆元狀請傳追由狀悉候派吏執行此批　一件吳植芝狀請執行由狀悉查本案業據張俊良提起控訴所請應從緩議此批　一件胡忠安狀請暫緩執行由狀悉仰即來廳候諭此批　一件趙頴夏狀領圖　等件由准領此批　一件王阿妙狀交案欵由准交此批　一件丁良仙狀請傳保勒追由狀悉候傳追此批　一件蔣桂生狀請執行由狀悉候派吏執行此批　一件邱崗狀請派吏執行由狀悉候傳案訊追此批　一件沈覲舜狀請給領房票由狀悉查此項房票已於本年五月二十三日由該民代理律師蔡倪培領去矣養即知照此批　一件胡忠安狀領案欵由准領此批　一件吳慶綠狀領證物由准領此批　一件陸林生狀請傳諭原告從寬了案由狀悉准傳原告來廳訊奪此批　一件沈覲舜狀請將房票給領由狀悉准予來廳繳證具領此批　以上六月二十八日 
[上海地方檢察廳]  
　　批示　丁高氏該氏聞館供人吸食鴉片判處拘役已應從輕所請易科廳毋庸議此批　韓永如已諭訊案此批　王海南狀悉候傳證集訊此批　陳國瑞　告狀候送同級審判廳核辦此批　馬老三胦悉候查明核辦此批　管義山狀悉候查明核辦此批　汪希均狀悉本案被告人李宏元業經判處罪刑在案關於私訴部分仰逕向同級審判廳聲明上訴可也此批　薛嘉平等狀悉奪該民等並未在本廳交過請領各契無從給領仰即知照此批　胡國樑狀悉案已起訴仰候同級審判廳判决可也此批　劉廣秀狀悉候傳案訊奪此批　楊小濟狀悉騐無傷痕所請應毋庸議此批　依那狀悉仰候查明核辦此批　杜覆狀悉所請易科罰金於法不合着毋庸議此批　張朱氏狀悉候檢卷送同級審判廳核辦此批　以上六月二十七日　徐建章狀悉候訊明核辦此批　陳小阿五等狀悉候訊明核辦此批　洪王氏狀悉案已送密仰候判决所請不准此批　陳金泉狀悉本案第二審不屬本廳管轄仰赴江蘇高等檢察廳請求核辦可也此批　徐阿和狀悉案已飭傳仰即遵期投訊此批　以上六月二十八日 
 
 

Page 17

 
 
   
 
 

Page 18

 
 
自由談 
閒話 
[游美隨感（四）] [  朽木]  
　　（二）人種上之不平等 
　　美州合衆國自宣布孤立以來最大問題即人種上之問題蓋　國土著最少南方一帶之人口尤以黑人占其大多數因此釀成內亂南北相持不决者若干年而林肯總統之釋放竟成互古以來之偉績此讀歷史者所共知無待贅述最近在表面觀之似黑白人已相處於平等地位然實際上黑人僅能操賤役如火車上之侍者客寓之僕人大商家之運送夫商店之雜役等在東方一帶社會上較為平等如飲食店客棧劇場中均無人種之區別而南方諸州則顯然不同各處均有區別且黑人多不能與白人雜處前此記者在紐倭連司NewOrleans之車站曾見有一待車室其門外之標幟為有顏色客人之室已覺異常訝異以為合衆國如此文明自由且因白黑問題擾攘多年何以今日仍屏黑人於他種人之列及至特克惹司州（Texas)之愛爾泊沙（ElPaso)其車站之待車室則分為二處一為白人待車室標曰（FWhite)另有一行小註曰黑人不許入內一為黑人待車室標曰ForBlack又愛爾泊沙之各大劇場其門外之售票處亦有區分其左一處標曰白人票房（Whiteonly)黑人票房Blackonly英文only為嚴格之區別詞卽此處只許白人此處只許黑人之謂也南部區別如此之嚴現有一問題卽東方人至此將如何對於車站之待車室只有徘徊室外以待車至劇場售票處則記者未往觀劇不能自决蓋亦只有裹足不前之一法耳 
筆記 
[競渡記（下）] [  　沈禹鐘]  
　　此時諸村婦暗中心事方各各評量其夫壻之優劣顧在彼等之意凡屬其意中人咸為上品初無絲毫之弗若人也而據此以推度彼競渡諸田郎當輕舟往返之際回首見其岸上之未婚妻亦必喜其風貌之値嗟乎天下婚搆茍咸如此村之男女殆無怨耦之產生矣爾時龍舟中諸少年奮力馳逐初不稍餒但見彩旗飄動於中流兩舷衆　齊發波心劃作片片碎遠望之大類游龍之舞水最後則當先者奪錦標鳴金以歸岸上觀者咸歡呼鼓掌為慶村婦中有見其未婚夫勝者則益竊喜顧人前則力矯為沉默之狀以掩於衆勝負旣决諸田郎紛紛舍舟登岸勝者雅步昂胸狀頗自得負者則亦自辯非弱或相互咎訟謂茍其協力必不遜退至此彼等在岸上徘徊於游衆之間逢人輙自述其勝負之因是時有競渡之田郎名張勇者即隸於得標之龍舟者厥狀豪健無匹張勇平時恒謂王氏女郎美時有好逑之意村中風俗是日凡男女笑談初不相禁故婚約亦往往種因於此至是王氏女郎亦在游衆中見張勇雄武頗歆羨時諸人咸與張勇相周旋而勇見王氏女郎亦進而與語女　然無拒意勇益喜不自勝及晚游衆漸散而勇與女尚盤散於日影之下流連光景各目注傍岸之清流作脤脤含情之狀於是村人咸謂勇與王氏女郎有情　或又故意行近二人之前以趣語相投勇與王氏女遂羞惱而別行時各回首引目相顧爾時斜陽亦嫣然似蓄笑意一月後張勇與王氏女果以訂婚聞於村中矣 
劇談 
[梅訊　（二十六）] [  珍重閣]  
　　桃李為容雪作膚本來珠海出明珠十年看舞聽歌倦脆管簾櫳一起予春婉娩錦模糊江山金粉　儂渠水霜磨鍊相思骨容易天敎付點酥（長羨人間琢玉郎天敎分付點酥娘東坡定風波句） 
　　嚴直方君觀畹華天女散花繼聲賦清平樂二首 
　　芙容如面婀娜憐幽倩仙袂飄飄花片片疑是　風飛燕 
　　這般洛水丰神原來明月前身演作散花天女一聲珠落春申 
　　散花如霰天女維摩見滿地落紅鶯白囀凄絕舞衫歌扇　蒼茫人海無邊老僧徹悟參禪聽到霓裳法曲飄飄羽化登仙 
　　三西公司所經理南洋家庭工業社之化妝品昨特貽贈畹華梅蘭霜白如霜各兩打精白香美甚蒙激賞謂較之舶來品有過無不及之頃畹華已馳書道謝矣原書作六朝駢文極流麗特錄之 
　　三西公司台鑒昨辱瑤函拜領尊賜啓奩生色引鑑凝春蘭風揚輝麝塵騰采陽阿晞髪拜膏沐之盛旋滄浪濯纓凈熏染之結習庶使雞舌失味龍腦不溫賈胡望而郤步瀛寰抱其流芳引領日中之盛市轂擊肩摩莫罄天末之微忱目怡心賞敬肅寸箋用申欵曲附奉攝影藉志紀念專此道謝順頌鴻圖　梅蘭芳啓 
小說 
[社會小說　人間地獄（一三八）] [  娑婆生]  
　　第廿一回　鼠探要功黃金換良友　痬醫驚夢曉日逛張園 
　　話說姚嘯秋約了趙棲梧蘇玄曼柯蓮孫三人在悅賓樓小酌棲梧呌的倌人𤫩蕓剛走了忽地門帘掀處走進一個彪� 
形大漢口中嚷道你們在裏私下議論松江人嗎蘇玄曼等覺得來人兀突不覺詫異抬頭一看原來是華稚凰華稚凰是吳江名士與玄曼嘯秋請人全是至友棲梧理是朝夕見面的熟人蘇玄曼見是稚凰便笑道你這出其不意的一嚷可眞將我們嚇壞了我們還以為是什麼醉漢闖席原來是你華稚凰道好好你們這樣的雅集偷偷的在這裏淺斟低唱不通知我誰的主人我先要興個問罪之師嘯秋道是我稚凰道我就罰你嘯秋道我本來要約你的聽見說你們今天晚上不是在環龍路開會嗎我想開會事大吃酒事小所以我們撇了你稚凰道莫提開會罷會沒開成倒聽了許多懊惱的話眞正氣煞我也說罷拉過凳子一屁股和玄曼挨肩坐下用手拍着櫈子激昂慷慨的唱道 
　　當面輸心背面笑翻手為雲覆手雨 
　　唱罷一瞧玄曼面前斟好了一杯酒滿滿的沒動便趁勢取過來一吸而盡嘯秋道你只顧自己唱自己喝也不知我們說底細眞正丈二的和尚摸不着頭腦呢稚凰道你先莫問我快些再添兩壺酒來讓我喝飽了再說說着舉起筷子往桌上一瞧道你們已是杯盤狼籍了還有菜嗎這種蝗蟲吃剩的八寶飯還不快些收去嘯秋道還有吃飯的菜呢你等一等罷稚凰等不及一面自斟自飲一面拿筷子向碟子裏撈那幾隻吃殘的搶蝦吃稚凰笑道吃這兩隻小蝦子比河裏摸蝦子還要吃力呢說得嘯秋也笑了忙呌堂倌進來又添了一盆搶蝦稚凰一瞧桌角上擺了幾碗局茶忙問道你們還呌局的嗎嘯秋道豈敢豈敢稚凰道你們眞樂蘇玄曼歎道我們這種人我們這種年紀生在我們這種的中國除了吃酒看花還能有什麼事業做出來嗎只索罷了可惜我有肺病不能像你這樣狂飲不然我也是終日醉鄕呢稚凰聽了玄曼的話瞪了大眼睛對玄曼臉上瞧了一瞧道和尚你以為我們這種人是極沒用的是極不値錢的了哼哼還有人拿了當好貨生生的要取你的頭顱販到北京去換黃金上賞呢嘯秋棲梧道好聽了都不覺怔了一怔蘇玄曼笑了一笑道這句話恐怕已經過時了罷說著摸摸自家的腦袋道在滿清時代這件東西多少還値幾個現在也只好作仇家的溺器可是我也沒有仇家連溺器的資格還彀不上呢華稚凰正色道我所說的不是從前過去的事正是簇新新得來的消息有人正在那裏盤算你想奉借你的禿頭一用做他升官發財的交換品呢蘇玄曼聽了又淡淡的笑笑道眞的嗎 
[餘瀋] [  李賓甫]  
　　愛克思光鏡科學作用也能照人血脈經絡臓腑腸胃等縷縷清晰無一或爽西人之匠心獨運可佩也 
　　然余有感焉設能以科學智識推廣而研究之製成照心鏡能照人心之善惡庶鬼魅魍魎一一盡掃寗非人類之幸福耶（却酬） 
 
 
 

Page 19

 
 
   
 
 

Page 20

 
 
常識 
　　（一）投稿本增刋者其材料除衛生法制道復經清四項外增敎育科學宗敎市政雜錄問答六項其語涉攻訐個人者恕不登載 
　　（一）投稿者篇末胡開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人摘指其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專為喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刋得酌量增删其字句 
　　（一）投稿不登載者原稿恕不發還 
常評 
[冰醍醐] [  老圃]  
　　署月科頭跣足一手扇扇一手勺冰醍醐覺耳目清涼血氣和平亦人生樂事也美國草苺冰醍醐號稱甘美今不可得矣吾家所作楊梅冰醍醐甘美實過之美國無楊梅也美人有冰醍醐癖一年三百六十五日不可一日無此昔人有言可使食無肉不可居無竹美人則可使食無肉不可無冰醍醐吾國留學於美者亦每每有此癖然食之過多亦足以傷生昔陸玩與王導書謂食酪小過通夜委頓民雖吳人幾為傖鬼使食冰醍醐無節幾何而不為美鬼耶冰醍醐製法取醍醐置筒中圍以冰鹽吸收其溫氣筒中醍醐乃凝而成冰凡冰鹽混和吸溫之力絕强化學中謂之起寒混和劑此西來法中華雖有醍醐無冰醍醐也醍醐出於牛乳中華舊俗北人知食酪南人知飲茶然飲茶之法傳於北方而食酪之法不行於南方西人遂笑華人畜牛數千年而不知利用牛乳凡牛乳成分可析為三其一為油分英文謂之忌廉Cream西餐所用白塔油Butter卽以此製成即吾國所謂酥所謂醍醐也其二為水分英文謂之化夷Whey即指其除去油分者而言此吾國所謂酪也其三為凝滯分英文謂之科得Curd乃從酪中沉澱西餐中所用氣司Cheese即以此製成此吾國所謂乾酪所謂乳腐也酥與醍醐本非二物醍醐即酥之反語然吾國習用就其所凝之浮皮而言謂之酥就其油而言謂之醍醐唐書穆氏兄弟皆和粹穆贊少俗然有格世目為酪穆質美而多入世目為酥穆員為醍醐穆賞為乳腐齊民要術有作酪法抨酥法作乾酪法其法皆極詳漢書有挏馬官作馬酒如淳曰主乳馬以韋革為夾兜受數斗盛馬乳挏其上肥因名曰挏馬官所謂上肥即醍醐凡以顯微鏡視牛乳見有細泡攪之使破則泡中油質迸出皆浮於上英文謂之Churn即所謂挏也觀此知舶來品所謂忌廉卽醍醐所謂白塔即酥油所謂氣司即乾酪乳腐吾國本有專名而世人不知或譯外國音或混稱牛油其陋已甚故因食水醍醐為之辨其名稱亦常識之一助也 
衛生 
[兒童衛生] [  行周]  
　　兒童衛生甚為重要茲特錄其尤者如下以餉閱者 
　　戒隨意涕唾　吾國人之患肺病所以特多者皆由吾國人隨意吐痰之所致也蓋痰乃人身排泄物之一與尿糞無異其中有菌類吐於地上經日曬乾後或經風吹乾後則灰埃與細菌飛揚空中人呼吸於肺中卽為肺病之由其為害極大然隨意涕唾乃吾國相傳之惡習故根本解决非從兒童時代禁止不可使無涕唾之習最善必不得已亦必吐於盂中然後施消毒藥品以殺菌傾棄之夫然後肺病可免 
　　戒任意便溺　兒童每因事阻礙當排泄便溺而不卽排泄以致生理上因之失去自然之作用或欲藉便溺以為游戲因而不當排泄便溺而故意排泄生理上因之受莫大之影響成人有痔瘡遺尿等病皆在兒童時代任意便溺之故故當兒童時代切不可任意便溺以免將來之痔瘡遺尿等病 
　　戒隨地嬉戲　兒童之患傳染病多於成人者推究其由雖由於兒童身體之抵抗力不及成人易於感染然而兒童之感染時機太多亦其一大原因每觀兒童三五好在地上嬉戲地上痰唾糞穢等物在所不免其中有無數細菌兒童時常接觸自然易於感染故兒童嬉戲宜在清潔之地切不可隨地嬉戲 
　　戒多食　兒童不知節食之道每喜多食嘔吐胃痛腹痛等病之發生卽此之故余又每觀社會上有許多饕　之徒我想皆由於在兒童時代好貪多食物以致養成不良之習慣故兒童切不可許其食種種雜物 
　　以上所言皆兒童衛生之最重要者願為父母者其注意焉（乙種酬） 
經濟 
[商業問題之研究（續] [  吳東初]  
　　　　　零購學（三十八）進貨步伐餘論（七） 
　　退貨　研究進貨手續者每步總以辦得妥貼為是亦卽本店利益所在不輕易放棄遇應力爭之時必須據理力爭退貨一層除少數零售商故意責難於行廠家或有意想討點便宜者不計外實有不得已之苦衷亦即在理可與行廠家計較者不得不有此舉耳 
　　商業道德原是一種人的問題行廠家非完全不講道德亦非完全講理性進貨人責職所在為維持店中利益起見每批貨到必須隨即拆開細為察視最好將貨樣保存留與到貨比較是否與原樣無別或其中摻雜次等貨以假亂眞魚目混珠 
　　尚有一層不可不注意者即貨物之尺寸大小是否與原定單相同往往行廠家於某尺寸之存貨過多無法脫售卽罄其所有裝箱運出迨至店家留心者非僅察看貨色貨質有無變更即尺寸大小亦須看得清楚如貨為襯衣等則尺寸大小關係極大行廠家或未照定單配寄只盡其所存者寄出店家茍未之覺則門市售賣買客所詢尺寸大半為其所無而所到者又非合乎買客之需要豈非貨到失之檢察致貽害於售賣其中損失大者整千少者數百此時進貨人方自悔進貨手續之未告終結然已悔之無及矣 
　　退貨者貨已到而仍退於原發出處也其理由果如上言進貨人誠可據理與行廠家力爭關係較大者並可要求賠償生意上之損失也退貨亦有所謂取消定單者按取消定單其最充足之理由在貨未能準期裝到行廠家不能遵行合同所規定之時日故進貨人如等待不及儘可去電信取消定單此種事實近已屢見不鮮時貨人之責任非至貨已賣出責任仍不容輕卸職責旣如此其重大故遇事非出以愼重不可 
道德 
[淫書之罪惡] [  扶海]  
　　淫書流毒及於人心社會者至深且鉅推其害之所極直可亡國滅種雖處著作淫書之人以死刑無期徒刑亦不為過前見本報所載某君因讀淫書致病一則現身說法頗具婆心茲更就各方詳晰言之以告有查禁之職者并望吾輩青年知所儆惕相戒勿觀 
　　一印刷及行銷地　此項書類以石印小本居多鉛字大本絕少印刷發源之地不外滬漢兩埠旅館舟車之中每有負販者避人兜售售則索價甚昂雖內務敎育兩部屢經通行禁止而毫無效果以獲利豐售者多也 
　　一讀者之影響　青年男女情感正盛見淫書未有不愛讀者小之蕩檢踰閑大之逞慾傷身其傳播之速中毒之深直與虎列刺百斯篤同一可懼則禁之烏可不力乎 
　　一著者之報應　種瓜得種理無或爽著者日以淫邪誘人其家人子女耳濡目染感應極速自然流入奸邪果報卽在目前所謂地獄之設正為此輩 
　　一查禁辦法　（一）出版法規定凡屬言情小說此項書類刋行之先應將底稿送交敎育會與警察機關審核方准付印（二）應由警察會同敎育會隨時隨地嚴密檢查從重究辦（三）父戒其子師詔其弟禁止購閱（四）搜集此項書類并將查出沒收者一律焚燬務絕根株 
　　上條所列四項倘能見諸實行庶可障慾海之橫流挽淳風於不墜其功正不在大禹治水之下海內賢達幸垂注焉（乙種酬） 
法制 
[中央集權與地方分權之得失] [  　杜保祺] 　　　　　　　　　 
　　中央集權與地方分權之得失學者間議論紛紜莫衷一是然謂廣土衆民之國宜採地方分權制度則似為世人所公認中國泱泱大國也按之理論宜採地方分權制度矣而徵之歷史集權者治分權者亂周末諸侯唐室藩鎭殷鑒不遠事跡昭然抑又何歟不知此病非眞正之地方分權制度耳蓋其所謂分權者非分之於地方百姓乃分之於封疆大吏力旣集於一隅勢遂成乎割據犯上作亂之事因是日有所聞國人未考其實遂誤認地方分權制度為毒蛇猛獸不可向邇可笑塾甚茲將中央集權與地方分權之得失分別陳明於下 
　　（一）中央集權制常使政策與地方情形相枘鑿若行分權制則楚材楚用隔膜自减必能審時度勢因應咸宜其利一也 
　　（二）中央有權而地方無權則地方事事均須聽命於中央不啻中央之一機械實不足以發生政治之興味若分其權於人民則地方人士皆得殫其智能致力鄕邦可因此養成多數幹練之政治人才其利二也 
　　（三）彙權則為治者僅官吏因遷調之無常遂因循之不免分權則人民痛癢　身進行自力其利三也 
　　（四）地方分權係以地方之財治地方之事人民自樂於輪將其利四也 
　　由是觀之地方分權實較中央集權為有利我國果能改弦更張實行此制化險為夷行有日也有天下之責者宜知所從事矣（乙種酬） 
敎育 
[師範畢業生應有創辦學校之精神　] [  冰之因]  
　　中國敎育之不發達人所共知若長此舊有幾個學校實不足以醫中國之衰危有心者莫不思有以推廣之而師範畢業生尤屬責無旁貸且國家設立師範學校决非僅授人以生活技能之場所可比而敎育事業之價値獨高卽在此點故師範畢業生離校以後當考查地方情形利用舊有屋宇加以改造或聯絡地方負責人員籌集的欵重新建築初雖較形困難而國家社會之蒙其賜者良多精神上當非常快愉再對於同宗旨之人欲興辦學校而力有不足時亦斷不可袖手旁觀尤不可茍安現狀就經費寬裕之學校中希圖一飯碗位置此等依賴奴性殊非今日中國之國民所應有之惡德若人人如此安望學校之推廣哉大丈夫當以天下為己任處處須爭負仔肩澈底覺悟果有開創事業精神自不難引起社會同情勸募私人捐助人傑地靈豈可讓他人專美乎（乙種酬） 
雜錄 
[敬告青年學子] [  忍]  
　　近數年來一般青年學子英俊可造者固多而意志薄弱者亦不少紈袴子弟不知晏安鳩毒自甘墮落者固無論矣而寒畯拘謹者每以困於處境多抱消極不圖振奮我弟亦犯此病因書以勗之繼念此雖一人私事頗與青年思想有關况人皆愛弟誰不如我愛人以德諒有同心急錄之以充常識倘亦閱者所許乎 
　　（上略）兄所望於弟者甚殷故命汝名曰雄萬今閱來函一則曰毫無實學難以為繼再則曰精神上痛苦一言難盡未免悲觀云云使我心悔顧不得不有以勗汝也弟年甫弱冠離鄕負笈正宜奮勉攻書鍥而不捨有志竟成兄常以此自勵而不稍餒今弟以毫無實學遽爾消極則覺悟而不奮鬬是自暴自棄也將永無實學之望哀莫大於心死是則眞可悲觀矣自今以後吾弟當痛除暮氣鍜鍊身心俾學成致用自助利他願共勉焉况眞富實學者吾黨中能有幾人哉弟未涉世又不樹敵有何精神上之痛苦一言難盡哉若謂屈服於金錢則一般貧苦有志之青年滔滔皆是豈獨汝一人而已哉物質上之拮据乃一時之情形詎可因噎廢食安於小成以犧牲遠大之人生觀乎昔范文正斷　畫粥刻苦勵學卒成名儒所望秉此精神發皇踔厲自强不息尚其勉旃 
 
