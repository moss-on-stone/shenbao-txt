# 1908 - 127 - 4912674

 

Page 1

 
 
   
 
 

Page 2

 
 
上諭 
[四月十四日奉]  
　　上諭貴州貴東道員缺着文悌調補欽此 
論說 
[論政府近日搜羅財政之手叚]  
 
 
 

Page 3

 
 
政府曰財政困難。誠困難矣。際此革新之時代。若海軍。若陸軍。若實業。若學務。若一切新政。莫不待經濟以舉。則經濟之必有待於募集固矣。夫欲募集經濟。則必起而議所以募集之術。而中國則素無募集經濟術之可言也。横征而已。暴斂而已。敲剥搜括强取。硬奪而已。其取之也無度。其用之也無節。其取之也無抵抗。其用之也無監督。無預算决算爲之節制。有窮奢極欲爲之支銷。則經濟焉得而不竭。民生焉得而不困。此之謂民窮財盡之道。而挾開國會使國民担任義務之說出。則政府又懷私挾忌。以爲不入耳之言。即非明目張膽。顯然反對是說。且從而假其名目。以爲斂其財政地步。顧其懷挾專横自大。不受國民監督之心理。不能消除。則一發於會社之取締。再發於報館之禁令。三發於姜軍之南下。若其他專斷於少數諸老之意思。而不稍採輿論以舉行之事。難以悉舉。國民乃有不納租稅之說。以爲抵制。政府又恃其兵力之足以箝制。而不足以動其心惟一開國會。則國民能擔任財政之說。其開國會雖不主張。而聞其能擔負財政。則心搔技癢而欲仿行。以搜括其經濟。其策旣行之而未驗。於是不得不於出欺諞詐僞之一途。欺諞詐僞之技。旣有時而窮。於是不得不出於朘削攘奪之手段。總之政府之所以不欲使國民監督者無他。必有不堪令人監督者在耳。窮耳目之嗜好。極聲色之靡麗。縱官吏之侵蝕。任臣下之逢迎。宜乎其開國會之議之不能入也。故一事可以欺諞詐僞行之。無不出之於欺諞詐僞。一事可以朘削剥奪得之。無不出之以朘削剥奪。其所謂欺諞詐僞之術奈何。南洋華僑備受外人種種之虐待。於是發生其愛國之熱誠。感列强之刀鋸。痛祖國之魚肉。故有願助海軍費若干之議。政府甚艶華僑之利。而不設領事遣使。人實力保護。而僅派大員巡視以覊縻之。則華僑之心安得而不冷。派員巡視旣不能牢籠。而乃多冩福壽等字。以賜華僑之有名譽者。此無一而非欺諞詐僞之道也。即前日國民捐存諸儲蓄銀行之諭。亦出於不得意之苦衷。蓋國民捐倡辦以來雖奬勵之術多方。而報效者絶少。於是不得不示其小信天下。其用心亦良苦矣。其所謂朘削剥奪之手段奈何。如今之皇室費。陸軍費。若賠欵。若一切舉行新政之費。莫不苛派於各省。各省於何取之。取之於民而已。則凡爲民之利藪。實業之興而有效者。若鐵路。若電報。若其他種種實業。有可以强取者。無一不欲强而取之。以歸國有。其稅則。則若煙酒若鹽斤加價之大者無論矣。其餘苛細雜物。莫不有捐。層層剥削。處處搜羅。巧立名目。剥膚及隨。甚至一物三捐。誠有如王給事所奏云云矣。此無一不爲朘。削剥奪之手叚者也。總之今日處於革新之時代。財政之支銷。必倍於往昔。募集政財之法。亦誠不能不多其途。然而開國會以爲募集經濟之計不採也。財政困乏。耳目遊觀之好。可以從緩。而頤和園之工程不輟也。是即爲出於小人迎合上意之計畫。當亦思帷幕之上。非燕巢之地。厝薪之上。非行樂之地。其甚者各部衙門。亦有一律改造洋式之議。實事之不講形式將從而翻新矣。各部新署司員。大都幸進。流品旣雜。其舊者亦仍冗浮。盤踞其中。而不爲之淘汰。此節財之道又不講也。其中央政府所取求之財。大抵搜拾各省。而各省大吏。其甚者如貽榖之巧立公司。浮收畝價勒交租算。需索蒙旗。扣留荒價。趙濱彦之貪酷暴斂。痛課害商。此即據近日之已發覺者言之。若如貽榖趙濱彦而幸爲發覺者不知凡幾。然則政府要索於各省各省大吏又假政府之名以實其俊削敲剥之術以利已一言蔽無非病民而已。 
專電 
[電一（北京）]  
　　滇督錫良電奏孫汶革命軍分三路入犯南谿尤緊 
[電二（雲南）]  
　　滇督錫良督師啓行以普洱府知府王正雅素諳兵略派往前敵 
[電三（廣西）]  
　　桂撫張鳴岐電奏滇邊亂事派龍裕光助勦旋奉電旨該撫派龍裕光往滇具見顧念隣封惟逆黨日增龍濟光仍須前往 
[電四（北京）]  
　　慶邸面請起用黄忠浩剿除越匪（按黄前督粤軍平匪有功）前日寄諭張鳴岐岑春煊查黄近體如何 
[電五（北京）]  
　　袁軍機力保夏毓秀督帶雲軍 
[電六（北京）]  
　　外度藩三部會奏聞蒙借外債請重申舊章先行由部核准 
 
 

Page 4

 
 
始可擔任否則即已簽押亦置不問 
[電七（北京）]  
　　禁烟事鹿中堂主寓禁於征重膏捐禁針藥并保許劉二人爲提調 
[電八（北京）]  
　　初十日政務處開幣制大會議 
[電九（北京）]  
　　正府電催各督撫查覆忠臣後裔 
[電十（北京）]  
　　吏部奏各省奏保人才擬分期辦理奉旨依議 
[電十一（北京）]  
　　廷試游學生未作中文者五人 
[電十二（北京）]  
　　新浙撫增韞奏請入覲奉旨准其來京 
[電十三（杭州）]  
　　浙路所聘洋工師毛耳索年薪三千磅公司以代價太巨議悔約另聘 
[電十四（武昌）]  
　　趙爾巽今日（十三日）起節赴川 
緊要新聞 
[關於滇亂之電旨北京]  
　　初九日軍機處廷寄雲貴總督本日奉旨錫良電奏悉孫逆從桂滇人手蓄意已久桂未得志改而犯滇實屬罪惡不赦已降旨派劉春霖督辦雲南軍務無論行至何處迅即折回督軍前進該督即一面調撥省垣各軍馳往母任該逆久踞致生覬覦該督事前毫無布置致失要隘著交部議處再有疎忽恐該督亦不能當此重咎也 
[護理綏遠將軍仍兼道缺山西]  
　　晋撫寶中丞初五日電致樞府請以護理綏遠將軍胡孚宸仍兼本缺已誌前阖專電兹將原電錄下支電傳奉諭旨謹即傳知歸綏道胡孚宸欽遵歸化距省較遠道缺若由省委員暫署誠恐交接需時轉滋貽誤擬令胡道仍兼歸綏道本缺以專責成謹此電復恭請代奏寶棻叩 
[山東紳士請都察院代奏維持主權北京]  
　　山東京官翰林院編修范之杰楊毓泗等公呈都察院云竊查中國歷來與各國訂約向無准其在内地自由營業之條誠以主權所在外人不得侵害且中國商業尙未發達不但外貨輸入恐碍商人販運尤懼風氣未開一有不愼民間動啓事端釀成交涉即如日本法律雖許外人享有營業自由權然必設種種之限制而土地所有權則絶不許外人享有乃山東自膠威開放以來外人毎於租界外設肆僑居復於未經開港通商各地方購置地畝營造墳塚典賃房屋永圖貿易即以省城論德日等國開設行店不下十餘所或直接用本國人爲店主或間接用中國人代理總之皆確係商人行爲顯違條約又查各國法律外人行至内地未得管轄該地長官允許遽行撮影測繪險要者在平時尙當處以禁錮等罪今各國官商請護照入山東境者毎籍游歷爲名任意測繪山川營堡要塞護送兵弁輒至累月經旬而不返似此入我堂奥窺我虚實應在阻止之列而反加以保護是導之謀我也至於漁業各國非有特約不許外人共事其礦務電報多歸官有雖已國人民且不允辦况在外人今莒州一帶鑛産德人强欲代我開採沿海一帶漁業屢欲代我舉辦膠濟鐵道路線以外又復越界敷設多數電信故抑賤價招致商民不但於財務大有損害且於軍事及應守秘密各項行政上尤多妨碍此即勉訂合同聨爲一氣然遇有變端操縱之權仍主自彼也查山東濟南濰縣周村三處現正開設商埠外人麕集日見其多儻仍置若罔聞各國相率效尤爲害伊於胡底况東省伏莽甚夥萬一煽動愚民藉端釀成巨患彼時交涉更爲棘手設法限制斷不宜遲應請飭下外務部農工商部郵傳部及修訂法律大臣編訂專條列入各項法典以昭信守並請飭下山東巡撫分札巡警籌欵洋務電報農工商務各局迅速認眞嚴查辦理其有外人干涉礦務漁業電報諸内政者應即照會該管提督及領事等照約分别拒絶至開設行店一節無論店主是否外人但查有確係外人資本者概令依限遷移商埠界内否則自本年正月爲始除已開行店外嗣後凡非商埠不得再有新開或接開等情儻再違約即據理力爭一律查禁一面嚴禁民間私與外人售賣地畝及賃租房屋等事東省一切利益未經舉辦者廣爲勸諭或力行提倡已經舉辦者設法奬勵或加意護持似此防患未然實於愼重主權輯睦邦交兩有裨益職等誼切梓桑見聞較確用敢據實直陳伏乞代奏 
[電復滬寗火車洋貨釐金辦法北京]  
　　外部前以滬寗鐵路裝運洋貨如何繳納釐金亟宜定一辦法特電詢江督蘇撫兹據 
 
 

Page 5

 
 
電復略云洋貨行銷内地蘇省釐局歷按約章辦理今火車裝運辦法相同凡此口至彼口領有轉口單者本准照章相免惟單貨不得相離若在非通商口岸起卸無子口單仍應完捐以符約章而昭公允該司局正擬歸入土貨酌減案内聲復一併列章詳請咨達仰承垂詢用先肅復 
[上虞誣控革命案提省澈究杭州]  
　　上虞劣紳王廷耀誣訐金葆穉私藏軍火一案迭紀前報現紹府學界以撫委胡令與府縣等含糊議結羣起反對紛紛電禀大吏請予澈究紹府孫太守恐釀罷學停課等事昨日密禀省台籲請提省復訊以昭核實聞馮中丞已准如所請擬即電飭提省澈究云 
[附孫守原禀]  
　　敬禀者上虞明强學堂一案奉飭由府督同會訊曾將迭訊情形開具供摺肅禀縷陳憲鑒在案竊思知府等承審是案深知事關學界無涉紳矜奉查旣屬四公彼此又懷夙恨稍不持平斷難折服是以迭次審訊無不一秉公理當時訊有端倪又經電請憲示在知府等愼之又愼無非冀息訟端而免拖累乃王佐等所求過奢登報則稱爲敷衍王廷耀夙嫌未釋發言則謂爲苛求似此情形知府等擬請各節輕重能否合宜此事能否寢息碍難懸揣可否仰懇憲恩俯准提省復譸以昭核實之處伏乞鈞裁不勝性悚之至 
[皖省學界大風潮再紀安慶]  
　　皖省理化傳習所罷學風潮已紀前報現得訪函述其詳細原因及最近情形云理化專修科係提學沈子培所辦甫於上月初開學惟該校不設宿舍學生毎日持聽講券到堂早聚晚散先是有劉汝喆者以訓蒙爲業某甲勸其棄館入校謂畢業後所得將數倍於訓蒙劉然之時理化已開學多日甲遂紿以現有曹生雖經考取尙未到堂汝能出洋二十餘元即可持渠聽講劵入堂俟畢業時再更爾名不遲劉本寒士多方張羅得二十三元交甲甲以僞劵紿劉遁去劉不知也貿貿然持勞到堂諸生以曹到堂多日何得復有曹生卽禀知管理員朱鏡揮之出堂劉見不能聽講忿甚直言券係買來並向朱索買券原洋朱怒其傖野幾至毆鬭劉遂忿忿出堂以朱某合謀誘騙等詞投禀撫署鳴寃桶控訴馮中丞乃批仰首府惲守傳訊惲守奉批不察細情立出差票拘朱初八日早府差乂往該校守提於是學生大憤、 
全堂罷課將差票差役扣留不放一面禀報沈提學沈即將差發縣責辦該堂又發行公啓佈告各學堂午後并邀請學界中人在該校公議辦法六則（一）要求敎育總會開會（一）禀明撫藩學三司（一）電禀江督學部（一）請藩司撤首府任（一）劉某誣控應反坐（一）地方學務歸敎育會研究提學司管理應請學司通飭各屬以後如遇敎員管理及學生等或因學務被人訴訟地方官必先知會各地方學會及各學堂堂長不得擅自著差入堂拘傳并議以上數條目的如不能達全體退學云初九日全省師範高等府中三學堂亦均停課協議該校學生要求敎育總會開會惟洪會長不贊成遂改安十日在皖北敎育會會所研究對待之法又另一訪函云理化傳習所與惲守衝突一案官學兩界至今相持未下不料一波未平一波又起事因傳習所於初八日停課後以時太學堂及師範各學堂亦停課協議乃大學堂監督洪思亮爲邀功謝過保全祿位之計即上院面謁馮中丞謂敝堂學生停課實爲師範生所鼓惑馮撫信之意頗不懌適初十日大學堂上課之時有師範學生二名至大學堂尋友洪監督竟喚警兵將師範生逐出該生等以無故受辱心實不甘遂忿忿回堂告知全體六爲憤懣聞擬一律罷課向洪監督詰問理由而大學堂學生因狐兎之感亦有罷課之說尙未知若何了結也 
[再紀鎭江兵警衝突情形鎭江]  
　　南洋三十五標第一營兵士甫於初十日奉調到鎭駐紥南關十一日午後五時該營新兵數人相約至賈家巷金鍋子妓館尋歡不知因何與某妓口角拍桌敲檯肆行滋擾金妓即奔赴山巷警察分局伸訴情由某巡長率領巡士往拘新兵不服互相兇毆俄頃新兵召集同標百餘人遇見站崗巡士即行毆擊巡士寡不敵衆受重傷者數人當時各段巡士聞警躱避一律停罷站崗至是夜十一句鐘新兵復集衆至薛家巷警察總局滋閙聲勢淘湧經鎭道劉襄孫觀察巡防隊統領周錦堂協戎以及府縣文武各官先後到塲彈壓各兵始散回營嗣鎭道會同府縣據情電禀江督請示辦法江督即札派兩江督練公所總參議舒清阿協戎由火車馳鎭將營兵巡警提集審訊分别懲辦并聞牛帥電飭蕭標統及饒正巡官將滋事人等嚴密看管以備交出候訊而丹徒縣王令緯辰以釁由妓院而起特簽差拘獲龜鴇到縣暫發押所聽憑舒參議傳案質訊十二晚八句鐘新軍協統吳錫庸觀察巡防統領周錦堂與鎭道會商隨傳諭城外各區警察分局委員命各巡士一律照舊站崗並將受傷之巡士九人延醫敷治再由恊統給予各巡士養傷費數十元一面查明滋事各兵按照軍例懲辦 
[徵兵又與馬夫衝突蘇州]  
　　蘇州徵兵兇毆巡捕詳情已兩誌本報兹悉各徵兵乂因十一日有馬夫馬二喜等帮助巡捕是以禀明協統標統由各隊官排長等戎服佩刀持令箭軍棍帶同徵兵數百人於十二日下午一點餘鐘排隊由閶門馬路走來將馬二喜捉獲抬至鴨蛋橋西肆行毆打馬二喜高聲喊救即由同業數百人將馬二喜奪回未幾乂有隊官排長等亦持令箭帶同兵士百餘人到來又將鄧松林馬二喜兩家馬車行橡皮馬車四部轎車兩部盡行打毁並將該兩家什物 
 
 

Page 6

 
 
搗毁一空提住馬夫九名扭至玉壺春茶樓用繩縛住任意毒打一面將令箭軍棍挿於茶館欄杆以示威嚇少傾又將各馬夫拖至巡捕房勒令收押巡捕警員見勢不佳均各潜逃僅留巡捕潘發勝一人守住押所幸免疎虞是時各并兵以一半踞守捕房一半排隊至胥門一帶搜拿馬夫沿途又將小工敲石之鐵棍鐵錘盡行奪去作爲器械時有某花烟間不知如何觸怒亦被打毁旋有督練公所提調藍太守馳來彈壓各徵兵置之不顧凡見身穿短衣者即行拖住亂打繼復回至捕房至四五句鐘時始各吹哨排隊而走行至閶門見有工程局差阿榮阿壽兩人在鄧松林馬二喜二車行門首看守各隊官徵兵即將該兩差亂毆經督練公所藍提調乘馬赶至喝令不准亂打始各釋手將該二差拖至營内經標統詢悉確係局差遂飭人送回然已遍體麟傷恐難免性命之憂矣至晚八點鐘工程局員陳其壽明府由城内禀商各憲回至捕房即將被提馬夫九名提案詢問被毆情形時有恊統派來之曹弁在旁聽審陳明府旋請曹弁坐談良久各辯曲直後商務局蘇靜菴觀察亦親詣捕房晤商一切諭令各巡捕照常站崗馬車行亦勿罷市均以性命堪虞不允遵命翌晨蘇觀察陳明府一府三縣及協標各統領均詣臬署謁見左廉訪禀商辦法午後各徵兵又以營中少去一人復聚馬步千餘人執旗排隊至工程局及巡捕房要求交出經陳明府善言勸慰始各散去現馬路中巡捕旣未上差馬車亦無蹤影而徵兵仍不肯敷衍了事不知上憲若何辦理也 
京師近信 
[各國公使夫人分期赴園覲見]  
　　外務部日昨行文駐京各使略謂本月十五日皇太后皇上升頤和園仁壽殿各國使臣及叅隨等覲見游燕又十六日皇太后皇上升頤和園仁壽殿各國公使夫人及參隨夫人等覲見游燕 
[電商蒙地設學辦法]  
　　張中堂提議内外蒙古添設學堂昨已電致該蒙地將軍大臣與各蒙藩婉商辦法其大端有四（一）蒙人素著迷信風氣宜漸次開通（二）宜相度該藩部之大小應設中小學幾處（三）宜附設宣講所以期蒙人速臻開化（四）該蒙地之將軍大臣與該蒙藩妥籌學欵及常年經費 
[奏明財政學堂地基]  
　　度支部開辦財政學堂查得象房橋法律學堂之東訓象所地方寛闊擬就該處修理作爲財政學堂校舍已具摺入奏西報譯要 
[减少印度出口鴉片]  
　　字林西報倫敦電云英國外務部大臣葛雷在下議完答某議員之問云英政府已擬大减印度運華鴉片之數以便日後實行停止此項貿易 
[西人爭赴滿洲調查]  
　　字林西報云自本月起至初七日止西人之過大連者共有三百餘人皆赴滿洲調查事務 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[代理江西按察使慶寛奏條陳官膏辦法摺]  
　　奏爲官膏專賣乃籌欵最鉅禁烟最便之要圖請通行膏票使鉅欵立集要政立舉謹擬大概辦法繕具清單恭摺仰祈聖鑒事竊奴才竊聞各國籌欵之法其最鉅最穏者莫如專賣日本專賣紙烟而歲贏四千餘萬其在臺灣專賣鴉片亦歲入數百萬其明證也我國惟鹽務似之而未能實行其制故未能大收其利近聞議鴉片專賣者誠救貧之上策也而藉以禁烟則尤爲握要之至計亦預杜交涉之要圖就奴才所親歷者言之蓋自到江西鹽道本任及代理臬篆今已十月於禁烟一事實不敢不竭盡心力然默察所行諸政如禁止煙館調查膏店限制栽種頒發牌照之類或僅足小補或不免具文欲遂以此仰副十年禁絶之聖意實覺毫無把握贛省然恐各省亦莫不皆然奴才向來辦事惟求一實字事主尤戒一欺字若知而不言徒粉飾以塞責則昧良殊甚且英人試辦三年之約實慮我不能自减土藥而徒减洋藥損其權利若届時無確證以間執其口彼必不肯續减且必以三年所减之損失責償於我即各國之助我者亦必不直我且助英以責我則交涉所關尤鉅是以夙夜　皇求所以務實之道錄謂此事必辦到專賣藉握考核操縱之權乃有明效可指而不慮外人之責言所謂握要而杜交涉者此也惟專賣之法必將洋藥土藥一時並收盡變爲膏使民間無復有土有土即以私論如此方易察核方免外人疑議查洋藥進口歲至五萬三千箱成本至四千餘萬土藥更逾此數姑以一萬萬計之至少亦須有二成的欵始能週轉收買益以製膏及設局各費大抵須籌二千萬金方能開辦故議者以欵鉅難籌今尙延擱奴才竊不自揣思得一法可不須借貸而取之不窮可不煩勸募而自然樂就且舉洋債虧耗國債煩擾之弊悉掃而空之則舉行膏票是已查各國有大公司毎自製一種銷貨票使人預購存之隨時照樯購貨旣足取便往來亦實隠助資本市肆樂其利便故銷行極廣今以除害之大政握專賣之利權人民信從必較公司爲易似可仿其貨票之意製出膏票按照每一盒貯膏若干數定價值若干即定膏票若干種定例主行店烟戸購買官膏無論多寡限定必用此票凡購票至若干元以上分别予以回扣使凡作此項生理者非以現銀購票則無由得膏其力能多購者且可因票爲利自然不待招徠行用普徧官膏有數千萬之出膏票即有數千萬之入藉膏行票即藉票得銀購土展轉交蝗自可循環不窮惟開辦之始須由部措墊數百萬以爲製造購買及設局之用俟頭批賣出即可還清行之一年規模必定然後逐年於膏内遞加戒烟之藥藥味日增烟味日减吸者癮即日輕是操專賣之權即不啻操代戒之權齊不齊以至於齊實有可以預决者惟事關全國必集權於部始能統一若外省各自爲政辦理必有參差流弊必難究詰擬請特簡督辦一人總理天下膏政即隸度支部一如倉塲係於戸部舊制所有收土熬膏製票貯盒及緝私防弊各事宜俱宜參酌地勢人情採取日英成法以求美備議定奏准後由該督辦刋佈詳章分派員紳前往各省以次辦理並由部墊開辦費若干以便展布爲數不鉅且票行即能還清似尚不難籌墊奴才竊聞前有德商瑞記洋行欲攬此項專賣願於稅釐外歲認二千萬可知該局必有盈餘卽可知其利之至鉅至穏今以膏票行之不必勞費而大利必得大害必除且以今日專賣所贏抵將來稅釐所失尤可爲飭籌抵欵之一助似一舉而數善俱備謹酌擬一辦法簡章另繕清單恭呈御覽伏乞飭下軍機王大臣會同各該部迅速議行緣禁烟已明定年限遲一日開辦便失一日之利奴才實不勝爲國迫切之至所有藉膏行票以賣爲禁各緣由以事關全體非江西專政理合專摺具陳伏乞皇太后皇上聖鑒訓示謹奏四月初六日奉硃批度支部議奏單併發欽此 
[謹擬官膏專賣及製票防弊辦法十條恭呈御覽]  
　　一設督辦大臣一員請由特簡擇洋十兩藥薈萃之地常川住紮另設分局於産土最盛地方如雲南四川甘肅徐州奉天等處各派幹練委員擇其熟識該地情形及向來販土之商協同分任監取土藥所給官價概照各地歷年行情從優酌定不得抑勒短欠務使樂從免有隠匿並一面稽查種土藥之田若干畝毎年限其減種一成改種别樣相當之利又於洋藥進口之上海香港兩處設局。洋商直接包購此外各省俱一體由督辦遴員坐辦並請旨飭令各督撫嚴札所屬帮同稽核 
　　二購土熬膏製票三者皆互相維繫同時並行蓋必購土成膏始能專賣始能行票開辦之初計須由度支部墊欵約五百萬兩以資週轉大抵三四個月膏票流通卽可將墊款清還並認利息 
　　三仿日本在臺灣用機器熬膏俾用工省而出貨速方能應付各省之用使欵項易於週轉母虞積壓成本又查德國有一種機器製出之盒祇能用一次者以之貯膏膏盡盒廢旣易分别又便稽查凡買膏者祇准原裝膏盒不得自備空盒任意挑膏有之即作私膏論緝獲有據賣者買者兩均科罰 
　　四凡官膏俱宜將洋土兩藥欃合製成不復有所區别即據此與英人聲說無論洋藥土藥俱一律由官收買合製成膏以表我無歧視之意自與條約洋土藥稅厘均齊征収之宗旨符合且必如此方能握逐年減少之權名正言順英人自無異議並卽京此訂定官収洋藥專條 
　　五膏票之格式仿郵政票印花票銀行鈔票三項酌定製成分别銀值數種按照毎盒貯膏者干錢兩之重取價值若干即定膏票銀值若干種限定買膏必用此票不得另用現銀其能購票自一百元至二千元者分蜖予以九五折之回扣其商店領官膏轉賣者亦分别酌給一成一成五之回扣如此則商情自然踴躍 
　　六熬膏之法在第一年期内自應照原土十成熬膏以便初辦時易於銷售樂於遵從俟各省一律辦齊即從第二年起將原土攙入戒烟藥料一成減土一成合熬爲膏以後毎年均按照一成加減遞至六七年藥味日增烟味日減吸者癮即日輕舉國舍此膏而無别膏可買是操專賣之權即不啻操代戒之權十年自然禁絶 
　　七俟各項齊備開辦後即嚴禁私土私膏凡民間有土及有膏而無機器盒貯者皆作私貨科罰買賣昏如之並懸賞格通報緝獲有據該罰金概予充賞 
　　八所有辦事人員應悉照商人公司規則力除官場習氣薪水當從優給並酌予花紅以示鼓勵又舊有販土之商人及走私漏稅之奸商宜京各地訪查収羅利用派作偵探專任緝私因彼輩素諳走私之路便知路徑截緝且多用彼一人即少一人走私 
　　九各省向有洋土兩藥稅釐仍概由膏局照章認納卽照舊分撥各處若少於舊有之數亦由膏局在盈餘項下酌量塡補每年造册由督辦達部以便稽核 
　　十此外詳細章程及各員辦事規則俱由督辦會同工支部詳晰核議隨時奏定通行 
分類新聞政界 
 
 

Page 11

 
 
[奉省裁判實行停止刑訊奉天]  
　　奉天省高等審判廳照會地方初級各廳勿用刑訊文云查奉省創設各級審判廳爲各行省樹厥風聲原期改良審判漸進文明我國舊日審判方法多事刑求姑無論用刑之適當與否而問官大聲疾呼肆口謾罵心氣旣爲不平聽斷因之失當又况敲扑呼號血肉濺飛三木之下何求不得是民之不死於法而死於刑良堪矜憫近年國家洞鑒此弊特詔停止刑訊又恐各官吏陽奉隂違迭頒明訓凡屬有審判之權者自應欽遵辦理奉省自設立審判廳以來已閱四月體察民情其刁狡之性質不殊於内地人民而受訟師敎唆之害則較内地爲烈以時勢論刑訊似未可全廢然當司法獨立之初總宜力爲其難痛除積習至初級各廳所審案件罪名概輕與刑訊尤不相干涉即使民情刁狡理喻爲難而審判官詳細推求認爲証據確鑿之案本可照奏定章程不必强迫認供即能據以判結其不服者則任其控訴庶民隠得以伸雪而四級三審之制乃爲有效本廳忝司監督之責不得不與同舟共勉雖審判之成效未易驟期而心力所能爲者一日不可稍懈倘有不遵定章妄加刑訊不但違背朝廷諭旨侵害民人身體損壞個人私德且恐於司法前途大受影響深願同官互相勉勵以期謀人所之幸福而保法權之神聖除分行外相應照會貴廳查照可也（焉） 
[蘇撫示期考騐外官蘇州]  
　　蘇撫陳中丞昨牌示云據蘇藩司詳新章考騐外官第一次投考各員計光緒三十四年以前到省者六十三名三十四年正月以後到省者十四名俻具試卷詳送前來定於本月廿八日在署考試仰各該員至期携帶筆硯以候考試母得自悞（間） 
[部咨籌辦地方自治安慶]  
　　皖撫准民政部咨開現當整頓憲政之際各省地方有司應先籌辦地方自治設立各項行政局有關于民政者自應核實講求援照政務處章程通飭各省將應辦民政各項事宜分晰造具事實表册按季送部以憑稽核等因馮中丞准咨後轉飭各屬一體遵辦（孔） 
[法政講習所簡章松江]  
　　華婁敎育會附設法政講習所現已擬就簡章由兩縣出示曉諭（宗旨）先講憲政施行上必要之學科俾養成地方自治人才及議事會會員資格（學科）地方自治制地方財政選舉法政治學大意（講員）請雷君繼興主任延訂助講（講期）毎星期三六下午一時至三時各兩節毎科約兩月講畢每員講兩科凡四閱月竣事（限額）四十人以坐滿爲限（資格）城鄉紳商學界年滿二十五歲以上不染嗜好能筆述講義得學會商會及紳士介紹者（聽講員）毎人一元於報名時隨繳（講所）暫借英家弄商會（開講）約四月中酌定佈告 
交涉 
[派員查勘英山敎案安慶]  
　　英山縣游民焚毁楊柳灣敎堂及搗毁敎堂物件焚署刧獄各情經該汛地把總督隊圍攻當塲斃匪數名並拿獲叛目十數人立予正法餘匪竄逃幸不釀成巨患現聞皖撫馮夢帥除將該縣令石振埏先行撤任該把總從優奬給外札委王明德觀察會同地方官查勘情形估計賠欵從速議結俾免别生枝節官塲議論謂此案雖至焚毁敎堂然敎士幸皆無恙亂匪已斬十數人外人當亦無所藉口較之上年張正金一案似較易辦理云 
[英艦進口停泊寗波]  
　　日前有英國兵艦一隻名曰開達摩司又魚雷船二隻一曰惟烈搿一曰法姆駛進甬江停泊聞日内當即展輪出口未悉遊弋何處也（有） 
[英領磋商銅官山礦務安慶]  
　　蕪湖英領事葛福君日昨隨帶兵艦管帶必利治文赴省謁見皖撫馮中丞面商銅官山礦務事宜（美） 
軍界 
[叅革鎗斃商民之管帶蘇州]  
　　震澤鎭防營管帶劉洪順鎗斃商民一案業經江督奏參革職發往軍臺效力併限期着交逃弁米榮魁到案究辦現藩憲瑞方伯札飭吳江縣將迫人供認爲梟之顧鴻魁提案解省一面飭令尸屬蔣吉茂母得離省候傳質訊（必） 
[劉軍門定期閱操松江]  
　　松江提督劉軍門定期十七日出轅先赴澱山河檢閱水操再赴吳江常州鎭江隂滬上閱看各軍操法然後回轅巡閱本標駐松各軍（公） 
[請兵會剿大刀會匪徐州]  
　　徐州界連三省素爲會匪出没之區前月曾有大刀會匪首張老鳴在彼傳習拳術現聞有起事之說已由徐州道電請江督派兵前往會勦（德） 
[札發部編名將事略湖北]  
　　鄂督准陸軍部咨開本部派員編輯歷代名將事略並附淺近演說以備陸軍學生學兵等隨時講肄兹已編成六國漢唐共兩册相應先行刷印咨發請轉發陸軍小學陸軍軍隊以資講習俟續編成秩再行印發等因陳小帥當即轉飭督練公所札發各軍悉心研究（生） 
學務 
[敎育研究會開會紀事杭州]  
　　十一日仁錢敎育會開第一次敎育研究會少小學校長敎員均先後到會由衆推舉仁和校長朱君戟臨爲臨時主席先議敎科書檢擇方法大衆討論謂須先從初等小學國文入手即議定委任程君光甫錢君墨卿擔任編纂識字課本以筆畫之多寡合於尋常日用排列先後爲目的正集議間適錢塘校長汪君曼鋒至謂小學敎育訓練事情較諸敎授事情更爲緊要檢擇敎科書不過是敎授方面一部分應先從研究衷練方法入手第一議聨絡家族現在學校對於家族不甚重視家族對於學校亦頗隔膜此種情形不但不能得完全之訓練即使將來學成以後在社會亦毫不相干故自後學校與家族當時時通信訪問第二定訓練方針於活潑之中仍當守嚴肅的秩序最後汪君再提議編纂是項識字課本應以說文部首爲綱尋常日用之字爲目將來國文一科方能貫通衆不贊成仍照前議（無） 
[諭飭呈報寄宿學生姓名湖北]  
　　鄂省各學堂自改通學後各學 
 
 

Page 12

 
 
生多在該堂鄰近之處租賃房屋名曰學界寄舍宿文明招待所勸學社羣學社等名目其實仍與客棧無異現由巡警道馮觀察諭令警局按照棧房例取締責成各該舍所經理人按日呈報學生姓名以備查核（胡） 
[派認師範經費紹興]  
　　紹興兩級師範學堂經費第一年應繳洋二千三百二十元現已由孫太守照數飭八縣分認數目如下山隂會稽蕭山餘姚諸曁五縣毎縣各派三百三十一元四角四分八釐上虞嵊縣二縣毎縣各派二百四十八元五角七分六釐新昌縣一縣派洋一百六十五元七角一分四釐（如） 
實業 
[奏請部派名譽總理]  
　　贛省鐵路官紳商學各界前次所舉之劉雲樵觀察爲總理辭不担任現紳商學界會議後又禀請沈護院奏請部派劉雲樵觀察爲名譽總理以孚衆望而期收效已奉當道允准不日即可出奏矣（曰） 
[滸墅關墾牧公司蘇州]  
　　蘇垣職商朱文翰等集二萬金擬在許墅關創設永利墾牧公司禀奉藩憲瑞方伯批示云振興實業自屬當務之急惟該商股本是否實在候咨會農工商局派員前往確切勘查禀復核奪（命） 
[雁蕩山林牧公司浙江]  
　　温州樂清地方偏瘠農田無幾生利不多現曹明經文昇等發起擬招集股本銀五萬元在鴈蕩山創辦一林牧公司植各種樹木兼養牲畜以開利源業已訂定簡章禀縣出示試辦將來辦有成效獲利自然不少又曹等以鴈蕩山爲中國第一名勝地方奇峰百二爲世界上所罕見現浙江鐵路定自紹興越台温至處州適由該山外經過將來交通利便游覽此山之人必多擬俟林牧辦有就緒即將該山開墾廣栽花木大建旅館以備中外官商游觀（無） 
[黟縣興辦習藝所安慶]  
　　黟縣萬山叢地方現經該縣募集捐款創設一習藝所收留無業游民學習紡織毛巾布疋等項工作于上月開辦已將舉辦情形禀報皖撫查核（孔） 
雜記 
[逼娼斃命奇聞泰州]  
　　泰州州署東有陳姓母女素有淫癖家媳劉氏屢爲伊姑拷逼爲娼劉氏頗貞潔矢志不從去年六月毆逼幾死經四鄰公禀請究後伊姑與小姑各具改過切結在案詎料今年三月廿五日夜中姑復拷逼敲以杖刺以錐烙以火叉并以口嚙其臂肉爲之落拷逼時以被覆其面故鄰人絶無聞之者劉氏遍體鱗傷即時斃命經劉氏胞叔鳴官騐傷朱州牧隨將陳姓母女帶署訊問均已認供不諱聞將處以重刑泰州女界學界哀其死嘉其節擬爲之載入州志并請旌于朝爰於本月初七日在察院開追悼大會地方之文人學士爭以哀扈輓聨相弔是日到會者男女約二萬餘人嗚呼劉氏雖死劉氏各古矣（川） 
[匪案提郡質訊松江]  
　　奉賢縣人錢子麟在泉怡亭開設油車客臘十三日從他處收帳歸道經常梓廟時已傍晚即刺舟至蕉葉涇駐泊夜半忽來十匪五六人强噪皖音稱我輩奉夏老班命借汝船一用無恐也隨由匪徒曹阿佐將錢及搭船之戚並舟子二人一一手縳舟子呼救即被匪徒用刀背擊傷頭面旋駛至亭林三里許逐錢等登岸舟中尙有洋一百五十元及零洋七元並油米等均被掠去乃乘夜跣足至亭林施王廟住宿時梟勢正盛無從聲控本年正月至胡家橋與同業赴茶肆忽遇曹等其友知爲金山泖灣人名曹阿佐再四詢認不訛乃喚人扭曹紳譚汛弁處轉解至奉一面投縣對質曹亦俯首無詞詎上月忽有泖灣至董黄孟寶等八人來松面謁府尊稱曹係誤拿　釋戚太守札飭華亭縣查明並無是案遂移文奉賢縣將曹併卷宗移解來松一面由華尊張大令傳原告錢子麟到松再行質訊初八下午張令質訊謂此案頗有可疑俟訪察明白再核（巾） 
[嚴州同鄉開會紀略杭州]  
　　旅杭嚴州同鄉於初四日下午一時在吳山院公祠開會到者甚衆先由畢君報告開會辭次會計方君報告次張君修改會章數條次張子欽君提議特别捐當塲認定三百餘元次提議催繳路股事一面致函各縣未認者速認已認者速繳一面電嚴府拒欵會會長王君速代催繳次選舉會長畢君榮堂得最多數張君子欽得次我數遂作爲正副會長散會（川） 
清談 
[軍人之勇敢]  
　　軍人在社會上。處於何等之地位。吾不知也。担任何等之　任。吾亦不知也。惟見今日打警察。明日閙總局。蘇州然鎭江亦然。然則。是即爲軍人所担之責任歟。 
　　軍者尙武者也。以軍人打警察。而警察披靡矣。以軍人打馬夫。而馬夫燋爛矣。以軍人打妓館。而妓館虀粉矣。所當者破。所遇者敗。是所謂軍人之勇敢歟。 
　　然而蘇州徵兵。旣打警察。又打馬夫。其勇敢愈於鎭江新兵矣。 
紀事 
[女盜俠（續）（酉陽）]  
　　俄聞雞唱妓循例告去。脫帔置土坑上。朱贈銀四兩。又持帔授之曰。天寒早行。良苦。此薄物。爲卿禦寒勿介意也。妓曰。蒙君憐惜。虚度良宵。受銀已無狀。敢有他。朱曰。所以重卿者氣誼耳。戕第之私非所以褻鄉也。何歉爲。妓乃道謝去。行半里許。忽回。朱聞叩門聲。大恐啓視之。則妓也。朱未及問。妓遽大言曰。實告。君。吾盜也。吾父爲响馬領袖。以吾爲香餌。然吾守身甚嚴。有起意亂吾者。立刃之。今猶處女也。蒙君柳下坐懷之義。范叔綈袍之仁。特報君帔。君所需。吾去即遣人來還。更有一寶物。君收之。天初下雪。泥未濘。可踏雪行。早離此。朱且驚且喜。長跪拜謝。妓不顧而去。隔一小時。有人來還帔。並袖出一小囊曰。此主人所贈君者。囑君載之以行。有無量價值。至楊柳青某標局。有人來索君即付之。千萬勿誤朱受囊。出銀犒來使。使者曰。主人命。不得受一錢遂去。朱啓囊視之。則三解小旗也。天旣大明。朱促車夫行。車夫以危險辭。彊而後可。將行。朱出小旗挿車篷上。車夫相視愕然曰。何由得此。此去無憂矣。旣行二十里許有騎馬荷槍者二十餘人。迎面來。縻車而過。又回馬盤繞一周。諦視小旗。逡巡去。前行二十里又如此。凡行五六日。遇如此輩者數十起。距楊柳青十餘里。卽有人來迎詢之。則某標局所遣也。引之至局。供給豐腆。夜闌。主人入室詢旗所由來。朱乃具述其故面歸之主。人曰。此貴重物。非有大感情者。不輕貽也。今已出重圍。無須此。僕將持此以復命。不落他人手也。朱乃于三道謝百别。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（十四）] [  西泠悟癡生譯]  
　　福曰密司忒迷奈生。據君所言。是福爾摩斯。非君之仇矣曰然曰然則君其願見福爾摩斯乎曰甚願。福乃向外指曰噫福爾摩斯至矣。 
　　迷奈生一回顧間。福乃卸去僞裝。現出本來面目。 
　　勞脫見之。轉吃一驚。繼而嘆曰。易容改裝。说吾輩之末技。然未有若是之敏速者。福君汝具此機智。宜莫立亞堆馬倫之均敗於君手也。惟余感君援拯。愧無寸績。願代捕愛姆生。以贖余失足之咎。 
　　福曰君意甚良善。但余友華生。尙未出險。是否如勞勃所言。尙爲鐵屋中人。乞君急一援手。 
　　勞曰。華生乎噫其得保全至今。亦余一言之力也。當在車站誘獲時。密司馬倫即欲將其鎗斃。姑爲洩憤之舉。余因阻之曰。彼雖黨福。然非余等所注意者。盍姑留之。藉以探福之消息。翌日脫開林報。即登君及余弟被戕一事。密司馬倫轉疑其途間所遇。或有誤認。更欲窮探究竟。故華生得以暫免。今錮一弓式小門内。余當爲君出之。但其扃門鎖鑰。係一德京巧匠所製。非用電機運之。不能闢也。 
　　福聞言。始悟鑰之不能逗開者。以未知需用電氣也。因弄内窄隘。多數人不能容。遂與勞脫轉身人弄。見勞已携得電機一具。安設鐵闌干旁。將門上之銅鍊一條。引其端置於電箱。運動電氣。霎時間銅鍊旋轉不已。其金質鎖亦岌岌動摇。忽錚然一聲。門扉已洞啓矣。 
　　褔遂挨身搶入。口中急呼曰。滑震兄。滑震兄。福某至矣。連呼數聲。不聞有人答應。室内又黑暗如漆。隂氣逼人福急取出暗燈。向裡間察視。便見躺椅上臥着一人。微微聞有呼吸。惟手足僵直。疑其已遭毒害。趨前視之。果屬華生不誤。 
　　福一手執燈。一手欲掖之起。忽其見手足並施桎梏。不禁又憐憫。又悲憤。急將燈遞與勞脫。代其徐徐解釋。 
本埠新聞要事 
[紹屬同鄉開集股會]  
　　昨日下午紹屬旅滬同鄉開第二次集股會於西門外永錫堂到者二百餘人先由謝綸輝君宣布開會宗旨謂十一日四明公所開會祇幹事一部已繳二十餘萬我紹人不可落後云云次由總理湯蟄仙君報告收到股欵次由孫問清君宣布郵部存欵章程時有田樹霖君謂孫君去歲代表晋京盡力路事我等當鼓掌致謝（衆鼓掌）次俞宗周君演說極言鐵路之益王清夫君溕說力勸繳股謝綸輝君遂首先添認一千股嗣衆人陸續添認共得二萬餘股（細數列後）次添舉吳宗堯魏鴻文孫松堂田眉生張雲書陳伯思王藹生爲勸股員時已傍晚遂散會 
　　添認股數孫問清五千股胡稑薌一千五百股謝綸輝湯墊先田澍霖魏鴻文陳承哉王藹生胡玉堂徐乾麟何秋士支上各一千股陳伯思張玉書張雲書劉叔文蕭邦懷魏乙清以上各五百股董毅庵謝檢庭以上各四百股杜叔峴三百股童士剛陸松裕合認三百二十股會文堂馮子軒王之藎徐杏書袁祝三以上各二百股田眉生一百五十股杜瀚生裕豐莊以上各一百股糜錫英五十股童洲百四十股田祈原三十股孫松堂二十股謝源裕十二股魯則之胡滌生以上各十股沈雨蒼杜徐氏張巨氏高堯麟以上各五股魯明齋四股魯杏生二股 
　　添認現交股數何丹害一千股馮太太五股 
[上海縣續行留任]  
　　滬道蔡觀察以上海縣李令禀准留任業已數月深恐遽易生手諸多掣肘因復禀請督撫再留數月已奉批准 
[查獲輪運大批嗎啡]  
　　十四日文滙報云美富輪船進口時經海關托手查獲嗎啡九十一瓶約值價銀一萬兩當時即將此貨運至駐泊口外之某船現天竭力偵訪貨主 
[鄉民誣控通梟]  
　　鄉民陳保清前因欠完錢糧被川沙廰糧差計茂榮拘送究立以致挾嫌近以計茂榮通梟索詐等情至松江府署禀控兹經戚太守札行川沙廳陳司馬查明禀復謂陳保清所控各節全屬子虚嗣後如再朦控應請押發究辦 
[防閑偷運米石出洋]  
　　蘇撫陳伯帥查悉近有奸商將吳淞石洞口原釘木椿逐漸拆除以便偷運米石出洋漁利因特札行寶山縣胡令迅將木椿照舊釘立一面札飭吳淞關委員一體查禁 
[飭查美國交換新書]  
　　中美兩國新出書籍曾經兩國政府議定互換由江督在寗設立總局並設分局於蘇滬兩處各派委員駐局管理兹端午師以上海分局設立以來有無美國新書交局掉換未據報告爰特札行滬道迅即查明禀復核辦 
[分送洋員馬車報照]  
　　總工程局毎季應送駐滬各國正副領事繙譯洋員及海關稅司辦事人等馬車免捐執照歷經照送在案兹屈夏季又刷印三十二張禀送滬道請爲分别轉送 
[運動會紀事]  
　　昨午南洋中學開春季運動會來賓到者四千餘人順序如左（一）開會（二）百碼賽跑（三）擲鐵球（四）百四十碼賽跑（五）跳高（六）三足賽跑（七）二百二十碼賽跑（八）槓子（九）跳欄賽跑（十）跳遠（十一）替換賽跑（十二）撑竿跳高（十三）雲梯（十四）千碼賽跑（十五）職員運動（十六）給奬 
 
 

Page 19

 
 
瑣事城内 
[釁起蕭墻]  
　　浦東鄉董陶梅曾於去年十月十五夜被伊姪陶銘勳紏同土棍楊毛大周金生等多人將屋搗毁并被搶刦銀洋帳篋等件前日拘獲銘勳解縣當奉李大令分别枷責並發出硃諭云此案陶梅及其姪銘勳以至親骨肉釁起蕭墻銘勳紏人逞兇將其叔房屋門窗兩次打毁已屬不法已極其祖父陶嵩前日投縣面稱陶梅歸併伊兄竹筠之房所立併據均屬確實銘勳聽唆胡閙曾經開導不聽所呈清供情節亦復相符乃集訊時銘勳尙敢抵賴着先掌責示懲楊毛大周金生係流氓乘人叔姪參商從而滋事且先有唆弄情事實屬不法著一併責懲枷號示儆陶銘勳仍交差看管陶梅釋回央同親族查明損失責陶銘勳賠償服禮了結如再頑抗定予押辦不貸 
[梟黨收押]  
　　梟黨施佩祺經公共公廨拿獲解縣訊供後飭判釘繚収押候解蘇審辦 
[弟債兄還]  
　　粤人陳徽猷控告同鄉蔡仁來兩次借洋四百三十元向索不還昨經本縣李大令訊究蔡供款係胞弟抵借弟已病故求寛限拔還判蔡交差限一月邀人勸理 
[改短招牌]  
　　一路一區巡警局游巡官前日邀集各董議飭各店舖將門首所懸招牌改短須離地八尺以免行人磕碰其跨街招牌一律除去總工程局總董莫子經極力贊成其餘各董默無一言因城内房屋低矮若須將招牌離地八尺恐無從懸掛云 
[滬道拈香]  
　　滬道蔡觀察昨日牌示定於十五日親詣文廟武廟天后宫拈香其餘文昌城隍吕祖火神風神道土地關土地等各處均委代理海防李喬生明府及上海縣李紫璈大令代往拈香 
[逆子]  
　　劉衡甫因伊子阿四忤逆不孝不務正業昨日扭送一路巡警分局禀請嚴懲阿四俯首無詞判笞責四百板送改過局押五個月再行責釋 
[官事]  
　　候補知府駱驣衢浙江候補通判唐鍾華寶山縣胡調元候補知縣姚　試用府經歷姜鴻焌浙漕巡查委員丁源補用縣丞潘頌芬昨均到道禀見 
　　上海縣李超瓊禀知赴浦東東溝勘塘工回湖北候補知縣王銘禀謝奉委新關查騐差 
南市 
[改建橋梁]  
　　總工程局路政處查得小南門外趙家灣之聖賢橋前年春季由局經造惟其式樣未善有碍行旅現已議定拆缷改建平橋 
[定期拍賣]  
　　總工程局當值處及裁判所充公物件現已點交會計處定期禮拜六即十七日午後兩時在局拍賣變價撥充公用 
[遊勇騙洋]  
　　遊勇唐梅生向三昧庵客僧秀文哄騙洋二十元被長江偵探范德勝扭至南區解請工程局訊究判或責一百下押限交洋 
[布莊被控]  
　　吉羊弄久昌布莊因不付票銀被人控告昨日英公廨寶讞員派差持票至工程局請爲派探協傳 
[交保理欠]  
　　益豐紙坊夥張培昌扭控增裕石灰行主范瑞卿欠洋二十四元延久不還經工程局孫明府訊判交保限期理楚 
[協傳中証]  
　　昨日公共公廨派差至總工程局聲稱王廷茂控王劍山受抵道契掯不放贖其証周潤初住在南市請爲恊傳歸案 
[失火卽熄]  
　　前晚十點鐘時小普陀橋南首義泰糖坊棧房失愼幸卽撲滅昨由南區傳到坊主曹和尙罰洋四元以儆疏忽 
閘北 
[盜犯起解]  
　　盜犯朱開眞曹勝友訊供認刦已詳前報昨巡警總辦汪觀察飭將該兩盜押解蘇垣聽候瑞督辦過勘核辦 
[工人違章]  
　　自來水廠工人馬阿二昨在閘北裝設鐵管未領照會由巡士拘入巡警局旋由洋人投局求保奉飭補領照會准予保出 
[劣馬溜韁]  
　　昨日下午五點鐘有閘北騎巡隊溜韁馬一隻跑至新閘橋南將某東洋車撞倒車梗戳入馬之頸肋内一尺餘深血如泉湧遽卽倒斃車夫亦受微傷 
英租界 
[盜匪就擒]  
　　盜匪張德明王香方前晚在車袋角行刦王銀和家衣物爲探拿獲昨解公廨請究判張押西牢三年王押二年半并諭包探緝拿供出各逃犯到案再行嚴究 
[彩票充公]  
　　粤人馮如長違章在租界兜售彩票由探查獲昨解訊究判罰洋五十元彩票充公 
[控追稅銀]  
　　天福洋行控元豐號主趙紀安即曹寄園定貨不付稅銀昨由公堂會訊原告洋人投案求追趙倩店夥周祥芝投案供稱店主往蘇未回中西官以趙未到判周退去候禮拜六再訊 
[斥革書辦]  
　　公廨書辦鄔莘甫謊騙朱林氏洋二十元昨晨由廨復訊判鄔斥革不准化名再充 
[僞造銅飾]  
　　蔡阿二將僞造銅手鐲至新閘晋昌當舖質洋由探查獲解廨請究判押西牢一年 
[恐非逼娼]  
　　寡婦俞王氏因被夫兄俞榮銓圖賣爲娼逃入瀆良所昨晨由所解廨據供夫死後夫兄强逼爲娼是以逃出由寄兄爲媒嫁與祝梅亭爲妻未及半月俞榮銓即紏人將氏搶回逼娼因又奔入濟艮所嗣後不再嫁人情愿在濟衣所久住訊之俞榮銓供無逼娼紏搶之事判榮銓交保氏留濟良所候提祝到案再核 
[咎有應得]  
　　太古洋棧延哈華托律師控胡雪桃吳金桃王榮仙朱三星僞造提貨單串竊芝蔴一案昨由公堂訊明屬實判胡押西牢年半其餘各押九月期滿一併逐出 
[妓院違章]  
　　濟良所昨解幼女張全囡到廨請訊據供常熟人隨外祖母來滬甫及三天旋由老婦徐裘氏投稱全囡係婦人外孫女隨同來滬看跑馬偶至同鄉王三寶雉妓院内因被拘拿求請領回王三寶供開妓院並不容留纪女判王三寶押候查辦張全囝暫發濟艮所候傳伊父張仲企到案再核 
[電車撞壞小車]  
　　聘白爾六十二號電車在虹口撞壞小車由捕將司機人王阿法解請公廨訊究王供是日由西人駕駛與小的無涉判開釋候查 
[公堂瑣案]  
　　陳裕生竊洋人銨票洋廿五元中西官姑念陳母張氏苦求判交保開釋胡阿二竊公和祥棧洋布押捕房三月 
　　王公通竊范春之熟羅一疋押一月過犯陸阿七竊五亭寶等衣物押西牢一年期滿驅逐出境張阿毛竊洪元成綢衣訊不供認押候查明再訊劉傳成竊傅烟農衣物押四月驅逐出境 
美租界 
[牛刀小試]  
　　住居蓬路之某西人昨至小菜場向陶生榮購買牛肉忽然口角奪刀擲下致傷陶之左腿旋由巡捕舁送同仁醫院求治並飭西探查辦 
[姘婦捲逃]  
　　百老滙路居民施忠全被姘婦某氏捲取衣箱銀飾等物逃逸報捕查緝捕頭准之 
[火警]  
　　昨早五點鐘西華得路寶盛銀樓失愼延及比鄰森記石灰行等房屋四撞 
[打架]  
　　楊阿發陸阿弟在途索欠互相毆打由捕拘入捕房飭赴公堂具控 
法租界 
[讞員晉省]  
　　公堂讞員聶榕卿司馬現奉蘇藩委署松海防同知因於昨日赴省謝委停訊一天 
[窮途末路]  
　　山東會館南首吕班路旁昨有一人倒斃當由地保報請上海縣李大令於午後蒞驗委係生前自縊身死移屍該處屍身藏有一信姓姚名順英上書家有老母因在申貧迫無聊出此下策云云大令閱畢即命善堂棺殮發壇招認 
[移提被告]  
　　陸再英被某洋商在縣控告昨由李大令派差持票赴法領事署簽字協同包探拘入捕房捕頭命押候解至公堂再行移提 
[學徒疲頑]  
　　泥水作某學徒昨在新租界將石子抛入電車軌道内爲安南捕查知拘入捕房押候解辦 
 
 

Page 20

 
 
國外新聞 
[虐斃印人定罪]  
　　十三日倫敦電云倫敦泰晤士報華盛頓訪事電稱去年西十一月粤利岡省有印度移民一人爲二人虐斃兹已定罪一罰終身苦役一充苦役六年當時衆人恐有種族之見不加懲罰及此定讞人心大快 
[美國禁止賭博]  
　　初六日紐約電云許和斯總督前晚在茄利巨廳演說大讚禁止紐約賽馬賭博之議案並痛詆賭博之害若公衆欲保秩序則無論數目之大小皆應禁止聽者皆爲鼓掌十三日倫敦電云華盛頓電稱美國國會已將禁止哥倫比亞地方賭博之議案通過居家及賽塲一律禁止 
[阿富汗亂事已平]  
　　初九日倫敦電云維爾考克將軍已回培希華邊界現已平靖亂黨皆已退回以上譯字林報 
[日員意在募債]  
　　十三日紐約電云日本坂谷男爵今日往謁乾考白希夫君乾君爲著名銀行家日政府上闪所募之債即由乾君經手坂谷男爵雖自辯不認有借債之舉然華爾街各經濟家皆信坂谷此次來美確爲募債之故 
[空中高飛]  
　　十三日紐約電云前在南喀洛里内省試驗空中飛行器之爾萊脫昆仲二人昨日復行試演有二英里之高實爲前所未聞 
[要請佽助興國會費]  
　　十三日紐約電云興國會代表近至白宫謁見美總統羅斯佛促請撥欵資助以上譯泰晤士報 
[萬國鴉片公會開會無期]  
　　十四日倫敦斠云英政府對於美國擬設萬國禁止鴉片大會一事尙無所知故未有切實公文答覆開會尙無定期 
[法國社會黨失敗]  
　　十四日倫敦電云法國此次舉行巴黎市政選舉社會黨大爲失敗此事足徵社會黨反對軍國主義已爲公衆所厭惡法文報云此次市政選舉各處社會黨大失勢力巴黎之失位者四人里奥里斯之失位者六人被選者共和黨實占多數 
[德皇謁訪大公爵]  
　　十三日柏林電云德皇及皇后已抵茄爾斯羅區並往謁大公爵裴丹夫婦 
[舉行落基石禮]  
　　十三日柏林電云美國共和黨新建事務所舉行落基石禮總統羅斯佛亦親臨贍禮 
[法土交涉棘手]  
　　十三日柏林電云駐土京康斯坦丁法國公使康斯頓斯呈書土政府謂法土締結條約似已無望以後交涉全無効力 
[波斯借債造路]  
　　十三日柏林電云波斯政府擬改良財政建造鐵路並擬向法國借用債欵惟不允讓以財政管理權 
[日財政員赴歐]  
　　十三日栢林電云日本前任財政大臣坂谷男爵已自紐約啓程赴歐同行者有日本銀行家九人坂谷又謂日本並無募債之意云以上譯文滙報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
農務要件 
[江西農務總會章程]  
　　第一章定名本會定名爲江西農會以熱心農業士大夫共組織之第二章宗旨旨振興江西農業爲主義凡關於農界以外之事概不干涉 
　　第三章地址本會係江西農工商礦總局設立進賢門外之農事試驗塲所發起即以試驗塲爲本會總機關部 
　　第四章辦法一本會係由江西農工商礦總局詳請撫憲核准咨明農工商部立案一本會設於省城農事試驗塲者爲總會本會分駐各屬幹事員創辦之會爲本會之分會所有會内諸員悉認爲本會會員一本會辦法分爲三部（一）實地試騐（甲）農業法術如十壤肥料種子氣候徽菌病害耕紜播植排立灌溉收穫及森林畜牧蠶桑等事（乙）農業工程如墾荒修堤開塘製造農場肥料器械等事（丙）農業理學如分析土壤化驗肥料檢察溫度剖解植物等事（丁）農業經濟如産額資本消耗贏餘撙節統計等事（戊）農業管理如整理農塲規則稽核農工勤惰檢察牲畜病害及一切保護豫防等事（二）實行調查本會調查分内外二部凡本省及各省調查之農業屬内部凡外洋調查之農業屬外部其本省調查員由各屬分駐幹事員擔任其外省及外洋調查員由本會會員函託外省及外洋學界人擔任其調查注意之件悉如上開實地試驗之條目（三）編輯書報（甲）輯報分論說公牘報告學術問答等門毎月刋布發行（乙）撰述如本會試驗所得之新理新法及關乎農業上發明之理想學說均撰爲專書刋布（丙）編輯如中國舊有農書及外國舊譯農書其體例未盡完備或文義古奥或名詞仍用譯音者均悉爲蒐羅重加編訂令其淺顯易解并撰成白話歌訣刋布（丁）繙譯外洋新出農書未經繙譯者悉覓原本譯述刋布 
　　第五章會員（一）會員之資格以品行公正學問通達熱心農事者爲合格（二）會員之名額總會設總理一員協理一員坐辦幹事二員書記一員評議四員分會總理一員調查員及總會員無定額（三）會員之選舉總會總協理及幹事書記評議調查各員由總會會員公舉分會總理幹事員由本地官紳公舉舉定後將其職業姓名申詳農工商礦總局報明總會由總會列表彚報農工商部其總會總協理及分會總理公舉後禀部札派（四）會員之職務總理主持全會事務協理協同各辦事嗣實行本會規則坐辦幹事一駐農代商礦總局專理本會與總局直接事件一常川駐會中專理一切庶務書記專理公牘函札及收發文件評議員專評論會塲提議事件調查員專理函詢各地農業情形及新出關於農事上之書報摘條報告總會毎月至少亦須報告二次衆會員職務開如左（子）會議本會事件及提議本會應議事件（丑）條陳本會應辦事件（寅）協同衆會員選舉本會辦事員（卯）介紹熱心農學之士入會充當會員（辰）代表農業改良農業事件（已）遇有本會研究新得之理法隨時勸導鄉農并告以實騐之方法（午）遇有關於農事上之見聞學說均宜隨時察騐報告本會 
　　外屬分駐幹事員職務開如左（甲）調查本地土壤氣候肥料耕稼播植收穫諸法及出産豐歉運銷暢滯等事（乙）應將調查所得實在情形按照總會刋發表格塡列按月報告總會一次（丙）商同地方官創設本地分會及妥議分會章程辦法具報總會事（丁）分派分會會員實行調查本地各鄉都村農業据實報告事（戊）勸導本地殷實紳商集股設立森林開墾畜牧蠶桑各公司及修堤開井等事（已）遇總會函告應辦事件實力推行事（庚）勸導本地士民廣購農報代派郵寄事（辛）擇操本會書報理法實行試騐或就本地酌量情形創設農事試驗分塲事（丑）會員之利益（甲）名譽利益凡會員入會以後均由本會將會員芳名登報宣布如會員中有能熱心勸導鄉農開通風氣著有成效者即由本會將其事實侮述登報宣布（乙）實際利益凡會内會員有能發明新學新理新法著述成書及製作新器呈報總會考驗確有心得者并在外屬組織農事試驗分塲以及確有成蹟報告者由本會禀報農工商部酌予奬勵其作書由本會代爲刋布并贈以本會新書新農器若干種（六）會員之任期凡會内辦事員均以一年爲一任任滿再被舉者仍可續任其衆會員則無一定期限如有敗壞本會名譽經衆會員訾議宣布者即行除名其駐省會員經兩閱月不到會者及外屬分駐幹事各員經兩閱月放棄責任不塡表報告者亦均除名 
　　第六章會期一開會規定之時間分尋常特别二會尋常會毎月於初次星期日舉行一次特别會隨時由本會書記預知同人如期集會二會期提議之事件凡關於尋常之事件如研究農學改良農業等事在尋常會提議凡關於重要之事件如防禦水潦蝗害改良本會規則舉行農産物賽會等事在特别會提議 
　　第七章附則本會創辦伊始章程條理未盡完備俟後隨時會議增修改良 
 
 
 

Page 27

 
 
   
 
 

Page 28

 
 
   
 
