# 1923 - 168 - 4918078

 

Page 1

 
 
第一萬八千零七十八號;中華民國十二年 西曆一千九百二十三年六月二十五號
星期一 * *   
 
 

Page 2

 
 
第一萬八千零七十八號;中華民國十二年 西曆一千九百二十三年六月二十五號
星期一 * *   
 
 

Page 3

 
 
第一萬八千零七十八號;中華民國十二年 西曆一千九百二十三年六月二十五號
星期一 * *時論（本館特約） 
[行政委員制之一先例] [  陳霆銳]  
　　猶憶民國元二年之際國中政論家辨論總統制與内閣制之比較優點者劍拔弩張目眥盡裂當時記者作壁上觀竊心羨焉以爲共和國政論家之精神不當如是耶今則國人以總統制與内閣制之在中國兩皆破產遂不主採取瑞士之行政委員制者嗚呼行總統制則流爲帝制自爲行内閣制則流爲兵諫逼宮諸醜劇此豈皆制度之過耶令皆諉其過於制度吾知制度之不肯承受也雖然今日競言行政委員制矣敢不以此介紹於國人之前而爲之一判其得失乎請述瑞士行政委員制 
　　國家中央行政之採取多頭制也自瑞士爲始繼起之國至今猶虚瑞之有此非出偶然其原因有四其一瑞士制憲爲一八四八年專制毒燄人人猶談虎色變故决計廢去獨裁式之元首而易以多頭制其二當聯邦政府未成立之時各州政府政治之執行早取委員制度至今猶然人民早已習慣於此種制度之下故聯邦政府之設有多頭制人民皆習焉安之無少震驚其三創議權複議權之運用在瑞士爲獨著而成效亦最美滿故選民有第三議院之稱以國内大政皆直接取决於選民自己也以此之故立法與行政常少衝突内閣國會即無互相消長之必要故内閣可以廢棄而行政委員乃可安拱於上從容爲政而有餘矣其四瑞士人民程度最高選民皆有充分參政之能力故政黨勢力極爲薄弱國會議員與行政委員類皆坦白率直以國家幸福爲前提故行政委員與議會常少衝突即委員會内部亦絶無不可調和之政見所以其制之在瑞士可貴而亦可久今試先以行政委員會之組織說明如左 
　　按瑞憲行政委員會以參衆二院聯合會議時由於有被選參衆議員資格之選民中選舉七人組織之但從習慣委員皆由兩院中議員選出直接自選民中選出者尚無前例選出之七人應代表七州不得以一州而占二席議員一經選出即須放棄其議員席委員任期雖爲三年而有時則以國會改選較早之故亦須隨新國會於任期未滿之前重行選舉瑞士行政部雖爲委員制但並非無正副總統之名目也每年參衆二院開聯合會一次就委員七人中選出二人一爲大總統一爲副總統正副總統均不得連年連任惟逾年後之連任則非特爲憲法所容許且已成爲瑞士政治上之一種皆慣性又每年選出之大總統皆爲前年之副總統則亦成爲一成不變之皆慣故欲知下年總統爲誰觀於今年之副總統即可知矣大總統較其他委員在政權上並無絲毫區别不過在委員會議時常爲主席又召見外國大使及在國家有大典禮時得以大總統名義爲全體國民之代表而已故人謂英吉利君主等於垂衣裳而治其實彼尚有二三分移轉政治之勢力至瑞士總統則眞爲徒有其名之元首也然而其位置之尊嚴受人民之愛戴則不減於其他元首故國會常以才德相副之人選任此職瑞士行政機關共有七部一政務部二内務部三司法及警政部四陸軍部五財政及關稅部六國家經濟部七郵政及鐵路部瑞士無内閣故各部首領即以行政委員七人輪流分任每逢歲首即由委員會自己分派各部部務每一委員即爲一部之長兼爲其他一部之副如一部部長出缺即由其副代理之各部之長雖每年重行任命一次但爲增進行政之効率起見大槪連任者多輪番者少也又總統常主政務部以該部兼轄外交也各員對於自己主持之部務皆單獨負責但對於重要政務則率以會議式决定之委員會每星期開會二次各項問題以多數取决當其發表宣言對付外交提出議案發施軍令時皆用行政委員會名義而不以總統名義出之委員可以出席參衆議院爲應付質問解釋議案等事但無表决權瑞士之行政委員會似各國之混合内閣以其中委員所主持之政見籍隷之黨派及信奉之宗敎甚而至於習用之文字皆不從同故其會議之時意見紛歧常不能和諧一致然而不碍及於全體之團結政務之進行者則以入選之委員多爲富於政治經騐而且皆爲碩德重望之人也如眞遇有不可調和之衝突則最後之决定有議會在又如委員會與議會有衝突而委員會提出之議案爲議會完全否决之時委員會仍可泰然自若不必如英國内閣有辭職之舉故議會不能彈劾委員會委員會亦無解散議會之權所謂内閣國會互相消長之原則在瑞士完全不適用之又委員任期雖爲三年但連任者十居七八如現任委員墨爾氏已在委員會二十二年褔爾雅氏有十六年其前之委員則有至二十七二十五年之久者政治淸明國本鞏固良有以哉至委員會之職權則可分三種其在行政方面則爲施行法律締結條約維持國内秩序任命全國中央長官及規定預决算等事其在立法方面則爲可以在議會提出議案發表外交方針等事其在司法方面則以瑞士行政訴訟法院之缺如故凡行政訴訟皆歸委員會管轄又委員會對於議會通過之議案無否决權議會可則可之否則否之委員會只可曲從之以上爲瑞士行政委員制之大略也 
國内專電 
　　北京電津電話國會能否足大選數有兩說一說衆院常會十月届滿此刻拆台留有尾子可掉一說爲期無多不如趁大選撈幾文爲下届選舉準備費津派認議員可以回京捧塲謂黎不走則不走則不無迴護者黎旣走不如擁戴曹事已如此云云但遼浙間亦備欵資助議員不令回京吳景濓云重賞之下必有勇夫决可足數記者判斷各政團在觀望形勢如八月前曹錕形勢還好未嘗不可一捧苟其不然撈幾文拆台乃國會眞態（二十四日下午一鐘） 
　　北京電二十三日王毓芝回京當夜請議員夜餐至一點疏通速行大選二十三夕吳毓麟赴津與曹王商進行大選辦法（二十四日下午十二鐘） 
　　北京電二十三夜王毓芝張志潭及重要議員八十餘商進行大選勸各員勿出京經濟有着落（二十四日上午十二鐘） 
　　北京電王承斌電各閣員謂吳佩孚贊成速選並謂黎與奉浙安福政學聨合我方若不捷足先會登咄嗟立辦半月以外擁段聲浪恐紛擾南北届時補救爲難議員法定人數尤不易言應授意各機關隨時勸告議員無論如何不得令一員出京一週之内迅定大選中樞旣固便可以法定正統名義號召中外縱有一二反側大勢已定當易銷除王並電請將本月直隸應得之協餉十二萬元充籌備費　　（二十四日上午十二鐘） 
　　北京電二十三日張紹曾忽有院令免秘書劉新桂之職閣員接電大窘請張廷諤電詢何故張紹曾答十三日總統令旣無效則諸君與我猶閣員也最後高不允用印由張廷諤改爲奉總理諭秘書劉新桂准免本職下署秘書長張廷諤攝於是院有攝總統多人外復有攝總理者（二十四日上午十二鐘） 
　　北京電英倫確息克利斯浦借欵已提出對案（一）借欵一千萬鎊以半數換給英美舊債票半數付現金（二）先訂墊欵一百萬鎊（三）年息八釐（四實收九折）（五）無回扣（六）關鹽餘擔保（七）先徵國會同意（八）簽字日交五十萬鎊内以五分三爲議員歲費制憲經費五分一爲使領經費五分一爲軍警維持費九月再交五十萬鎊用途由國會 
 
 
 

Page 4

 
 
第一萬八千零七十八號;中華民國十二年 西曆一千九百二十三年六月二十五號
星期一 * *議决分配以國會經費軍警維持費使領費政費留學經費爲限餘俟債票售出淸交朱兆莘請政府先將大綱通過國會（二十四日下午一鐘） 
　　北京電有日（二十五）使團國際委員會將議臨城賠償案議畢再呈葡使轉各使定期討論符禮德因陪考斯脫游歷使團下次會議主席爲荷使歐登科（二十四日上午十二鐘） 
　　北京電盛傳京漢道上某要人罹精神病（二十四日上午十二鐘） 
　　北京電震義銀行千二百萬呂耳現照董康之審查案除還百二十九萬外並由部另立一百二十萬新合同今日通知使團（二十四日上午十二鐘） 
　　北京電津電話奉浙孫段間協議暫不反對曹目的不在對曹個人而在對直系奉浙孫段在使吳表明助曹然後照原定方針進行免曹受影響而使吳仍得保持其實力故目前甚岑寂奉方計畫謂此刻反對是善意的抬出來後反對是有勁的總之無往而非觀望形勢中（二十四日下午一鐘） 
　　北京電議員孔慶愷等提出程克彈劾案列入大罪（二十四日下午一鐘） 
　　北京電開封南關馬（二十一）夜有一連兵譁變（二十四日下午一鐘） 
　　北京電王克敏避西山（二十四日下午一鐘） 
　　北京電漾（二）（十）（三）夜孫傳芳由保到京轉津（二十四日下午八鐘） 
　　北京電津王承斌箇（二）（十）（一）電述洛吳號（二）（十）電主一星期速選查無其事洛吳現電京查該電來源係完全擁保者所發希望吳一言以壯聲勢王轉交部確有此電吳則未致王電（二十四日下午八鐘） 
　　北京電今日某派會議請高凌霨兼農李鼎新兼敎（二十四日下午八鐘） 
　　北京電敬日（二）（十）（四）交行股東會多數對謝霖一人兼數職主另選以昭公允（二十四日下午八鐘） 
　　北京電距包頭西百里馬市地方匪熾馬福祥調騎兵一營砲六門往剿（二十四日下午八鐘） 
　　北京電邊守靖二十三夜到京（二十四日下午八鐘） 
　　北京電敬日（二）（十）（四）臨城刦車華票全釋放（二十四日下午八鐘） 
　　北京電顧維鈞預備就職通電已由外部擬就一說顧將徵英使意見再定從違（二十三日下午五鐘） 
　　北京電截至禡晚止袁乃寬發給議員津貼共五百三十餘人尚未足大選人數聞各政團提出要求如選曹爲總統酬金之外尚須有政治條件保派已允諾（二十三日下午五鐘） 
　　北京電外團對臨城刦案提條件二十九項首條懲辦負責長官餘亦嚴重（二十三日下午五鐘） 
　　棗莊電華新票今日全出下午二點到峨山口（二十四日下午三鐘） 
　　棗莊電孫美瑤語焦子琴洋票不要錢華票要錢對自已人不住旣出爲國効力志在做番事如有人梗阻我决不答應華票始得出 
　　（二十四日下午八鐘） 
　　棗莊電今日秦錫青·秦溱元·吳韶甫·莊澤軒·曹星洲·焦子琴·劉恩玉·莊川生·錢光治·馬少周·張華軒·趙翼章·沈修天·王有訓·李榮貴·十五人·同出五點到·尚有三人同吳長植出名未悉（二十四日下午六鐘） 
　　棗莊電隨吳出山者王度安徽笪寳齋鎭江史仲修山東係吳同孫至小西莊守提釋放故後出（二十四日下午十鐘） 
　　棗莊電今日郭其才團完全下山定駐距棗八里之郭里集孫美瑤並偕吳長植下山謁鄭（二十四日下午四鐘） 
　　棗莊電郭其才下山軍容甚整宣言旣爲國軍當力贖前愆負治安責如再有人爲不法舉動者卽按軍法處治人民安堵（二十四日下午十鐘） 
　　棗莊電孫美瑤在山令盜一牛者皆處死有其族兄某架女票爲孫查知卽當時槍斃（二十四日下午十鐘） 
　　棗莊電地方將欵宴吳長植謂此次收撫吳功不可沒（二十四日下午十鐘） 
　　棗莊電今日紳士李麟閣陳華亭高祿田魯政府代表陳孝全魯同鄕代表管象坤同華票出吳擔欵一萬散給孫部（二十四日下午八鐘） 
　　天津電褚輔成又函留京議員稱在津已得各方面切實援助希同人早日來津公同赴滬籌備國會（二十四日下午四鐘） 
　　天津電前受李鴻章聘爲顧問之德國軍事家巴乃格氏已抵日本不日來華遊歷（二十四日下午四鐘） 
　　天津電某精通消息家言褚輔成與吳景濓分家恨吳把持政潮並非擁黎至邀約議員赴滬開會係避免軍警流丐紛擾直見另一問題　　（二十四日下午四鐘） 
　　天津電章士釗等漾（二）（十）（三）日發出通電倘北京發生監視議員强迫選舉等事依法當然無效論罪且有攸歸特佈中外咸使聞知（二十四日下午四鐘） 
　　天津電葡國陸軍上將可斯脫來津一星期後將由滬返國（二十四日下午四鐘） 
　　天津電吳昨派員來津請議員悉數回京制憲（二十四日下午四鐘） 
　　天津電保定人來言黎出京後弄得天翻地覆曹責馮煥章辦事不應如此操切且謂余亦並未有呌他這樣辦殊屬荒唐馮言現在事體弄僵全推在我身上豈有此理直系内部渙散已大暴露（二十四日下午一鐘） 
　　天津電馮言黎頭腦糊塗萬不能共事段合肥剛毅木訥時局如眞至不可收拾時倒亦可以合作的（二十四日下午一鐘） 
　　天津電叚言做事要自已做抬轎是不幹的外間謂余受黎命爲討賊事令是謠言段又對洛吳來使言余居樓上羣兒及衆僕在樓下爭吵余不管的如在樓下放火或拆屋敎我無容身地我不能不管至於富貴功名早置度外亂離之世但能安心學佛何必再管閒事（二十四日下午一鐘） 
　　天津電向政府接洽鴉片公賣之日人丸尾以所謀絶望馬（二十一）日來津養（二十二）日搭濟通丸返國（二十三日下午十二鐘） 
　　蘭州電陳能怡整頓金融以人材缺乏辦理銀行傳習所已經第一次畢對（二十日下午九鐘） 
　　蘭州電官紳兩界創立天柱學校昨省南雨雹成災（二十日下午九鐘） 
　　蘭州電督省兩署聘秦望瀾爲高等顧問駐京辦事（二十日下午九鐘） 
　　漢口電兩商會二十四開聯席會議對時局有嚴重表示（二十四日下午六鐘） 
　　漢口電川訊盧金山派宋旅往援楊森已將内江敵軍擊退楊軍守勢已穩趙榮華亦派于支隊及黔軍由永川進援（二十四日下午六鐘） 
　　漢口電鄂豫邊界隨縣桐柏一帶匪熾外人均逃避（二十四日下午六鐘） 
　　漢口電孫傳芳將由洛來鄂（二十四日下午六鐘） 
　　漢口電長沙日僑代表山本古川等到漢報告長沙排日經過與現况又謁日領及小林艦隊司令陳述一切漾（二）（十）（三）晚又在日俱樂部報告向湘政府提出五條敬（二）（十）（四返）長沙（二十四日下午六鐘） 
　　漢口電鄂商界外交後援會漾（二）（十）（三）開幹事會對上海日商會對付排貨辦法八條决促府據理力爭並通電請息内爭一致對日（二十四日下午六鐘） 
　　長沙電鄧科長脫囚時曾簽字於鍾生供狀云此書訊據鍾振翮供係親書但是非内容不能判定日領引渡鍾振翮時要求記明於此各界對此簽字均大憤外交會學生會均議决除派員質問政府並籌備羣衆運動外已請議會彈劾交楊請懲楊撤鄧（二十四日下午一鐘） 
　　長沙電鍾生頭部被日人擊傷經鄧當日領騐明楊已將經過電亦請速嚴重抗議（二十四日下午一鐘） 
　　長沙電日領函交司謂鍾脫纜擊石已帶署由該生承認並經鄧證明似此貴國保護日僑文告實等虚文該生已引渡請照貴國法律處罰並從嚴取締學生交楊已根據事實徵引法律擬定抗議書梗（二） 
（十）（三）晚送達（二十四日下午一鐘） 
　　長沙電議會對日人捕毆學生侮辱官吏暴行梗日决咨政府嚴重交涉仍通電對外宣傳（二十四日下午一鐘） 
　　長沙電交涉司電京述日領威逼學生事實請提抗議（二十四日下午四鐘） 
　　長沙電外交會學生會請願議會彈劾交楊請願政府撤免鄧科長（二十四日下午四鐘） 
　　長沙電學生會議决請願解嚴發起羣衆運動（二十四日下午四鐘） 
　　長沙電議會將通電促成聯治趙亦有電主張召集聯省會議不以北京逼宮選總統爲然（二十四日下午四鐘） 
　　香港電尹驥黄大偉等均通電贊成推林虎爲惠潮梅軍務督辦洪兆麟爲帮辦（二十四日下午十鐘） 
　　香港電沈鴻英方本仁篠（十）（七）晨電洪兆麟謂我軍今早佔英德縣城及該處車站（二十四日下午十鐘） 
　　香港電陳炯明到汕後卽與洪兆麟黄大偉及林虎葉舉之代表開軍事會議决由陳炯明親率林葉洪各部攻廣州林處率黄任寰黄業興王定華陳炯光劉志陸黄鳳綸各部任中路集中觀音閣掃除東江沿岸聯軍洪兆麟率尹驥李雲復會同陳修爵旅任右翼從龍華增城方面攻取石灘葉舉率楊坤如熊略謝毅等部從淡不出平湖樟木頭進攻虎門三路會合石灘卽沿廣九路進攻省垣（二十四日下午十鐘） 
　　揚州電梗（二十三）午湖盜刼邵伯四米船巨欵（二十四日下午九鐘） 
國外專電 
　　紐約電航務部新改築之郵船里維亞桑號（即前德船祖國號）定七月四日開往歐洲昨日試駛每小時行二十八海哩此足證當局擁護賴斯克氏（航務部長）振興航務政策（二十三日） 
 
 
 

Page 5

 
 
第一萬八千零七十八號;中華民國十二年 西曆一千九百二十三年六月二十五號
星期一 * *   
 
 

Page 6

 
 
第一萬八千零七十八號;中華民國十二年 西曆一千九百二十三年六月二十五號
星期一 * *特約路透電 
[孫陳携手運動]  
　　二十三日廣州電粤人今日開伍廷芳逝世週年紀念會官民到者甚衆伍朝樞亦參與此禮粤漢鐵路廣東一段今已有一部分開車因北軍未能沿該路攻入廣州也粤人預料該路下星期可全開車粤人不分黨派現促孫陳携手以便早日統一西南日來頗有進步聞現謀遣敵抗之桂軍回桂請陳軍取道江西北伐及請粤人助護法軍與桂軍淸除桂省之軍閥 
[英國因臨城案對華狀態]  
　　二十三日倫敦電英國實業總聯合會稱該會因中國臨城匪案曾向外部陳述意見茲已接外部覆文内稱已諭駐北京英使要求設立如總聯合會所建議之警隊現正與其他各國考慮設警之議 
　　二十三日倫敦電每日電聞外交記者現提出中國擾攘不已發生仇外變端際此時代退出威海衛一事應否如原議迅速施行之問題 
[中法實業銀行訟案]  
　　二十三日巴黎電檢察官今日於中法實業銀行案續審時稱一九一九年與一九二○年該銀行借貸對照表所載之公積金實不充分如管理金融之少年採用裴台洛氏之理財學說則必使其事業悉歸失敗云 
[魯爾區域之狀况]  
　　二十三日杜塞爾道夫電被佔德域内實業危機日亟工廠多縮減工時或竟停歇煉綱爐四十四所現僅有二十六所開工工人現方與僱主談判續加工資事家礦工要求每日工資十萬馬克蓋視目前工値已加倍矣鐵路仍有毁壞事昨日有五處路軌發見炸彈及障碍物但無損傷 
　　二十三日柏林電德牧師喬治斯氏被法人軍事法庭指其毁路判定死刑杜塞爾道夫德知事請英政府轉飭駐柯洛業之英當道設法阻止死刑之執行據德人方面所述瑪爾地方槍斃比兵二人之情形有德人數名擬將爲法人服役之一德人擄去此德人乃乞助於比兵比兵開槍數德人亦還擊致死比兵二人傷一人有一德人受傷奔溺於河比兵已以嚴峻懲戒加諸布爾及瑪爾兩處勒令汽車停駛一月咖啡館及游戲場停閉三月並拘鎭中重要人物爲質 
　　二十三日柏林電德國近所發行美金公債五千萬元僅募得一千三百萬元餘數有悉歸大銀行收受之說此外别所聞德人所盛傳固定馬克之計畫在今視之殆成盡餅德總統頒發命令禁止除依官定價格者外之外幣買賣違者重罰在過去半月内德國活動債務增多三·○○○·○○○·○○○·○○○·馬克現工値物價運費皆較前加倍故德國債務將來勢必大增德幣固定計畫之無望於此可見 
[荷蘭與俄之油公司]  
　　二十三日巴黎電柏林消息稱荷蘭油公司與蘇俄政府簽定合同由該公司供給油二十萬噸俄國各油礦歸該公司開採一年蘇俄政府得餘利百分之五十 
[南斐討論英帝國經濟]  
　　二十三日開浦唐電斯末茲將軍今日在南斐議會參與討論帝國經濟大會議事日程事述及帝國優待律謂澳大利亞與紐絲綸皆力促英政府施更有力之計畫優待殖民地之產品南斐則不欲迫英政府更變其財政政策蓋此政策當由英民解决之惟南斐政府擬聲明爲英政府擴張優待使及於非日用必要各品則帝國可受益更大云云 
[洛桑會議之秘密會]  
　　二十三日洛桑電今日午後協約國與士代表開重要秘密會歷三小時有半對於全約條文多所討論協約國仍聲明一俟其他未决各問題解决後協約國即當撤出土境内之軍隊關於摩蘇爾合同允延緩三月協約國請土代表接受和約中擔保享有讓與權者各公司權利之條欵因安戈拉談判情勢不佳且在簽約以前莫能成立協約故也但土代表伊斯美稱非俟債務與撤兵問題土國得美滿之解决後土代表未能辦理關於讓與權之事云 
[美國海上酒禁與英法船]  
　　二十三日倫敦電據路透社紐約訪電稱英國白星公司之船波羅的號載酒入美美關吏所以不即沒收其酒者因美國公共衛生長史泊萊醫士尚未通知船上究可留酒幾何以供醫藥用途也關吏旋揭去封條船員不肯開門關吏索鑰自啓之點收所儲之酒以收據給與船長船長正式反對啓封取酒船員咸不爲關使助關吏乃自樹狹梯六架陸續運酒搬入汽船中儲存於白洛克林之軍營據英船白倫加里亞號之船員稱有販私者向船員運動可於三哩界線外供給飲料不使該船歸途中缺酒云 
　　二十三日紐約電美關吏今日午後撕去白倫加里亞號輪船儲酒室之封條除留下醫藥所需者外所儲之酒悉被沒收 
　　二十三日倫敦電英政府固不干涉英國航業公司與美當道間之法律爭端但法國地位則與英國不同蓋在法人船員服役時而取銷其飲料供給之權利則爲侵犯法律之舉動也法公司船巴黎號載封儲之酒頗多今晨已抵紐約恐將釀成爭點 
[汽車賽駛之空前速度]  
　　二十三日丹京電法洛汽車賽駛英人康培爾氏之車每小時駛行二百十九基洛米突又三百七十八米突實破世界之紀錄 
[各國近事記]  
　　二十三日東京電越飛氏與川上氏定六月二十八日開談話會 
　　二十四日加太尼亞電愛特拉火山噴射已日見其弱灰屑與烟均見減輕林瓜格洛薩今已脫險 
　　二十二日華盛頓電駐美英大使與美國務卿簽定展長一九○八年英美仲裁條約五年之議定書 
　　二十三日諾馬電阿孟森氏刻在温來特俟飛機修好後尚擬再作越過北極之飛行 
公電 
　　安慶來電各報館轉國會皖籍議員均鑒大盜竊國民憤沸騰公等引恥不言已辜衆望近聞罪魁曹錕等决以金錢誘逼大選是直使吾中華民族人格喪失凈盡特請公等速離京毌助亂爲皖人羞安徽省敎育會省立學校聯合會議 
　　安慶來電各報館環龍路四十四號轉柏烈武先生鑒中山先生爲護法國會選出之總統今北庭自潰正宜合謂日山速組政府以維法統乃執事不此之圖而爲約法所無之委員制之運動是對國事爲多生枝節對黨義未免不忠幸持正義以全終始安徽中國國民黨黨員公叩敬 
　　福州來電各報館均鑒接京電黎大總統元日出京中樞無主政府不能中斷副總統現尚缺位代理乏人讀齊督軍韓省長杜總司令通電主張依法由國務院攝行職務安定人心此爲現時最要之舉傳芳等極表贊同應請海内文達一致主持以維國本臨電迫切敬祈公　孫傳芳王永　薩鎭冰皓印 
　　鎭江來電申報館鑒漾日下午九時鎭埠廣復昌商號突來形似盜匪六人身帶刀斧直入内室掠取物件幸行人及四鄰聞風齊集隨即報告十九師警察局時有一人先行越屋逃走當經扭獲五人由二署署長訊究據稱係檢廳派也查烟者詢以何不著制服又無搜查及逮捕各證彼等無詞以對當送警局押羣情憤激恐醣釀罷市鎭江商會全體叩敬 
國外要聞 
[羅馬通信]  
　　國際女子選舉大會初志 
　　萬國女子聯合會行政部在羅馬之Ｇｕｉｒｉｎａｌｅ客店開會商議第九次國際女子選舉大會開會事宜其所以在該客店聚集之故因萬國女子聯合會總會長ＣａｔｒｉｅＣｂａｕｒａｎＣａｔｔ（美國人曾於民國元年因女子選舉事奔走於我國之廣東上海間住該客店故也惟此次國際女子選舉大會係義人ＡｌｉｃｅＳｃｈｉａｖｏｕｎｉＢａｓｉｏ爲會長因在義大利開會故舉義人爲主席以表尊敬地主之義 
　　五月十一日上午九時半至十二點半下午三點至四點在客店開行政會 
　　十一日下午中國代表鄭毓秀女士由巴黎來羅馬朱汪道藴女士並將中國女子自要求憲法以來之一切成績報告會中 
　　十二日上午九點至十點在陳列所（即此次國際女子選舉大會地點）開四常駐委員股股員預備會十點至十二點及下午三點至四點開全體預備會各國代表會員來賓均可入席中國代表亦與會焉該四股股長及所議事件分列於下第一股以義人Ａｕｃｏｕａ女博士爲股長所議者爲工作之工資及權利之均等第二股以法人ＤｅＷｉｔｔＳｃｈｌｕｍｂｅｒｇｅｒ爲股長所議者爲道德問題　　第三股以英人ＣｈｒｙｓｔａｌＭａｃＭｉｌａｎ爲股長所議者爲已嫁女之國藉間題第四股該股股長尚未選出所議者爲已嫁女人母及嫡子與非嫡子之經濟上之地位下午六點至七點各股股員開會討論大會之議事日程及應提出之問題 
　　十三日上午九點半至十二點半及下午三點至四點國際委員會開會夜間九點義國幹事部開音樂大會歡迎各國與會代表中國代表朱汪道藴女士着中國繡花長衣與會見者無不贊美次日羅馬晨報記載云昨晚音樂大會中國女代表非特服式華麗而且人亦淸秀一望而知其聰明而有才學也 
　　十四日上午十點半至十二點國際女子選舉大會正式開幕鄭毓秀女士及朱汪道藴女士均同時到會義國國 
　　務總理兼外交總長謨索利尼Ｍｕａｉｌｉｎｉ氏羅馬城主Ｃｒｅｍｏｎｅｓｉ氏義國女子選舉協會秘書ＲｏｍｅｌｉａＣｒｏｉｓｏ氏報界委員會會長Ｂｅｒｒｅｄｅｔｔｅｎｉ氏義國幹事會會長ＳｃｈｉａｖｏｎｎｉＢｏｓｉｏ氏及萬國女子聯合會總會長美國人ＣａｒｒｉｅＣｈａｐｍａｎＣｏｔｔ氏均相繼演說來客有二千之多有四十國之女子代表誠一時之盛舉也 
　　當未開會之前羅馬公言報Ｌａｂｕｎａ（義國最重要之報紙）得中國公舉代表之電訊於報端極表歡迎之意茲爲譯述如下上海消息稱上海女權同盟會派朱汪道藴女士爲代表出席於羅馬國際女子選舉大會該項消息大受羅馬外交界及學界之歡迎因朱汪女士係羅馬中國使館之最有榮譽及最可敬之秘書朱英先生之夫人且素以學問高尚著名朱汪女士時以義在利之文化傳佈於中國此吾義人所當感激者也朱汪女士除各種著作外現編成中文之羅馬指南一書此乃中國人所做之第一指南也朱汪女士性情温和品學俱優酬應亦極得體羅馬上等社會中人無不器重之此次被派爲國際女子選權大會之中國代表當必受該會全體之歡迎也 
 
[朱江道藴女士]  
國内要聞 
[北京通信] [  樵夫]  
　　保派預備選舉大總統之内幕 
　　近日北京城最盛行之談論無不曰預備選舉大總統因人民心理以黎大總統旣已逼走當然另有一個大總統到北京來纔對所以對於選舉大總統傳言甚多今特記載其較爲可靠之消息如下㈠議員議員黨派不一政見各異而其貪得權利之思想則無一不同吳景濓對於選舉總統事近更異常熱心用種種迷人手段獻殷勤於保定冀遠其包辦選舉之目的曹四爺鑒其意誠即暗許以成功後第一次組閣爲條件吳之包辦選舉費開價爲二百五十萬保方許先拿出一百二十萬事成再補民憲同志社一班社員聞此消息大爲憤懣褚輔成一派謂大頭拿我們作猪仔豈有此理於是連夜開會聯合各系議員約二百人發出通電宣布馬驤在議會提議表决黎大總統辭職案不但不認有效且列舉違法十條以相對付此項舉動似足予吳大頭以包辦之大打擊然吳不以空氣惡劣而稍餒現仍猛進不已並對人言祇要三哥速將現欵交來金錢實力雙管齊下未有不成功的因吳有羅家衡馬驤兩個死黨拚命帮助故吳敢放此大言又因此次端節保定對於議員每人發節賞五百元查議員中拒而不受者僅八人餘皆親領敬謝自此看來祇要有金錢不愁反對者之不入彀故吳敢放手做去也據一班老實的議員言此次曹三之做大總統選舉他要做不選舉他也要上台有此現成穩當的錢送來安有不受之理不過每票幾百元是不願的無端挨人民一頓駡也要算算値得不値得且當日安福議員選舉徐世昌每票尚有中交票一萬幾千元或二萬元者曹三家資大定說有九千餘萬曹四兄弟的尚不在内耗去一二千萬做個大總統玩玩死後到底榮耀些况吾輩議員任期已滿不再望第四次招集多拾得一文是一文議員先生之心理如此無怪乎吳大頭之興高采烈矣㈡公民此次逼黎走路係僱用膠皮團公民爲先鋒價廉物美成效大著故選舉大總統亦已預備公民四大隊每隊五百人第一隊領袖京兆尹劉某所有公民係用本署内警兵及僱用游民組成形式務求整齊第二隊領袖係前某部總長張某所有公民全係僱用膠皮團人一件布大褂都穿不齊全形容極爲難看第三隊領袖係現任某部署理總長張某所有公民亦係膠皮團人形式當然與第二隊等第四隊領袖爲保系議員錢某所有公民其爲拉雜大都係一班無業游民内中有穿白夏布大褂者較爲别致此項公民每人每日給飯錢二角工錢五角全爲選舉大總統時用以包圍議會而今已凖備完全者也㈢軍警此次選舉預備軍隊五百名警察五百名均着全武裝並帶二日用之乾糧齊集某處聽候電話中命令此項電話預先已約好由王某發出至包圍辦法以公民爲第一層包圍警察任第二層軍隊任第三層如未聞有大總統舉也之話决不解圍無論議員職員書記速記一個不准放走此蓋内幕中人言之非得之道聽塗說者比也㈣預定選舉時之辦法選舉會不定日期先以製憲爲前題遇著到足法定人數之日約有五百八十餘人者即臨時動議提出選舉大總統案請議員投票由馬驤發言求大家同意宣布之後不付表决即一面發選舉票請大家記名投票如此辦法在保系議員固無問題他系議員如有不寫票者則以威迫之總之選舉案一提出不選出不散會㈤製憲該會因有强迫選舉大總統之風說傳出連日憲法會議到會者人數極少故已流會數次聞此後到會人數必益見其少因保系揚言不必一定要法定人數有幾百個人選舉面子上已較孫文十七票好看彼輩所爲顯欲强姦法律然刻已被人看破處處皆有防備故此策實已不適於用曹三想欲一躍上台似非攺換辦法不可若專信吳景濓金錢實力一語恐亦難得良好之結果也 
[北京通信] [  侗生]  
　　曹張暗鬭之内幕 
　　記者昨日搭特别快車回京車中逢某君記者在津往訪未遇者也特别快車搭客少兩人可據一室作密談車走雷聲之際尤不虞屬垣有耳記者因以津派密謀爲問某君云前日有擁閣派某員往見曹銳問曰聞仲帥因張敬輿召公民團有累直系聲譽不欲敬輿再入京有諸曹曰有之某議員曰此事確爲張月笙一手經理敬輿箇人及其左右皆未與聞似不能以此咎敬輿曹曰然余亦聞此說某議員曰然則曷爲不命敬輿回京曹斟酌良久答曰不可某議員曰無總理之國務院分量終嫌輕攝行大總統職權將不爲中外所重四帥曾否慮及於此曹聞言似不耐但曰關於此點宜由國務院自身酌之此間不欲遙制余所慮者因敬輿一人失議員之懽不如聽大勢所趨吾人不加意見某議員仍以張必須回任爲言曹終無明白之表示某議員雖自命接近津派實未知曹銳之眞意蓋曹意在攫取張之揆席歸已張若復職爲保曹立大功此席將暫不能動曹四不免河淸難竢矣今日擁閣官僚及議員雖未絶運動余（某君自稱）敢斷言張已不能復返第一次内閣改組亦不能屬之顏駿人顏於曹究屬新知不能奪曹四之所欲也曹四佈置最高問題爲日已久用費已多衆人所知者姑不言言其較秘者王承斌任直隸省長實吳子玉謀奪曹四實權之要着曹四當時頗受打擊其後乃忍痛交懽承斌承斌旣有直隷省長地盤其經營之法一依曹四之舊而益之以二不主義一曰不折二曰不欠在理王承斌應能自行供給所部之餉至於士飽馬騰無待他助顧曹四交懽承斌不妨錦上添花二十三師之餉項雖可無憂曹四則必欲供給之截至最近止已墊去一百五十萬之鉅王承斌乃不爲洛吳用新車站之事王所以異常出力者其原因亦在此將來王之官階將不能以直隸爲限曹四亦必一躍而進實無可疑最近頗有一種流傳之語謂國務院旣攝行大總統職權即大總統大總統能任免官吏攝行大總統職權者亦能之此種論調含有何種意義明眼人自能辨之最近有兩總長來津其一贊成此說其一不贊成若贊成者居多數曹四之入京或先於曹三也張紹曾近日亦未絶活動惜其左右不能直接曹三曹三對於紹曾亦不能十分信任然張於此次政變實立有大功特外人不甚知耳以吾所聞馮玉祥此次所以異常出力者因洛吳冷淡之故洛吳與馮上年因趙倜家產問題幾至破臉馮因此不安於豫張紹曾知吳馮間有此裂縫吳所不爲者馮必爲之因以立功保陽說馮馮果應允會王懷慶受保旨馮遂與王協作黄陂出走前三四日馮所盡力實視王爲多嘗一日以十數電話致黄陂表示不再翊戴之意黄陂仍不爲動其後黎宅電話被撤馮王亦微鬧意見幾不能一致進行蓋來源不同雖同赴一目的步驟不能盡合也某君之言宣布者止此 
[總統選舉會决開不成]  
　　難足三分二人數 
　　此次大政變後保方原想照原定計畫按步做去以爲八百羅漢一個個都崇尚拜金主義者所謂高選當然水到渠成一期國會自身因吳景濓之包辦引出許多糾紛隸屬民憲同志會之褚輔成一派且實行分家他如大孫派政學系東三省浙派府派壬戌俱樂部都抱拆台主義即保方豢養之民治全民新民羣治石駙馬大街三號等亦以反對張紹曾復職或以先憲後選爲幌子發生小小風一般籌備大典人員遂大著其急聞連日高凌霨吳毓麟張志潭王毓芝吳景濓等均有秘密會議協商辦法内容如何自非局外者所能聞知微聞張志潭主張速選最力因日來議員出京者爲數日增聚集天津一隅已有一百六十餘人之多遷延愈久則去者必愈多所以力主急進又吳景濓前日在衆議院小議塲開茶話會後當晚復在西安飯店與民治羣治等政團協商結果定於昨夕（二十一）八時復在衆議院議堂開十二政團協商大會聞已議决兩種辦法㈠即日由十二政團提出組織總統選舉會限於十日以内即當成立其選舉日期不得過七月十五以後㈡十二政團之人數已有三百十餘人請由各派互相聯絡期足四分三之法定人數此外聞吳又定有一種計畫如議會中實在不足法定人數時亦可以時局緊急外交關係重大爲辭以過半數之非常選舉選出非常總統蓋據目前形勢觀之無論如何欲求得三分二之人數出席總統選舉會决不可能日來簽名否認兩院會合會者已有一百九十五人之多否認該會者雖未必即係反對速選介其不滿今茲政變則無可諱言是其不肯輕易出席已顯而易見查兩院議員總數八百七十人自去年恢復以來在京議員最多不過七百餘人今若除去二百人則祇剩五百人而五百人之中主張先制憲法者尚屬不用三分二之數爲五百八十人是選舉會之不易成功已可預見此吳景濓所以主張非常手段也 
[無政府中之國務院會議]  
 
 
 

Page 7

 
 
第一萬八千零七十八號;中華民國十二年 西曆一千九百二十三年六月二十五號
星期一 * *日來兩院議員及與論界對高凌霨等自稱攝政内閣頗爲齒冷然高等毫不措意居然大閙國務會議昨日（二十一）又爲閣議之期仍舉行攝政會議除高凌霨張英華李鼎新程克吳毓麟外餘均由次長列席會議時間已過院秘書長張廷諤尚不到正由秘書用電話向張宅催促之際張送來辭職呈文一件當由商凌霨　衆報告各閣員討論結果議决加以慰留次由程克提議謂張總理旣不願復職本院亦應定一切辦事程序公推一主持院務者以便對外負責當經議定照閣員次序推高凌霨主持一切并擬即訂一種臨時辦事規則俟星期六會議提出討論後即行分布此昨日國務院會議之情形也 
　　前星期國務院會議曾議决派員赴津挽留張紹曾催其回京惟各方對於張之復職大爲反對曹錕且不勸張引退之表示張自不敢回京復職然仍存觀望日昨曾復曹一電大意謂弟自内閣總辭職後養疴津門閉户謝客對於時事不聞不問迭奉通電尊重議會至爲欽佩至弟之出處亦白以多數之意見爲從違不然則非但無補於時局抑且徒增紛擾若時局善後自有國會依法解决弟不敢妄擬也云云觀其函中有出處以多數意見爲從違一語可知其意矣 
　　又聞張廷諤前日赴津本爲探詢張紹曾究竟來京與否詎往訪時紹曾享以閉門羹廷諤大爲掃興回京後即不到院乃於昨日提出辭呈現國務院會議議决與以慰留張氏是否决心辭職則未知也 
[北京軍警對張英華之交涉]  
　　本年端午節關京畿軍警當局因欠餉過多索欠異常急迫張英華本無籌欵能力乃商之王克敏代借現欵六十萬始勉强度過節關原約此項借欵由軍警當局負責從六月起在鹽餘内撥欵塡還然張英華迄未承諾昨日（二十一日）上午十一時三刻陸軍檢閱使署衛戍司令部步軍統領衙門警察廳及第九師第十一師第十三師各派軍需長至東城小方家胡同張英華宅詢問張氏不承認理由並要求即日由財政部與外國銀行團去信承認此事張氏因自己旣無籌欵能力實無拒絶理由不得已乃允諾當議定此次節關軍警當局所借之六十萬由六七八三個月之鹽餘按月撥還二十萬又前次另借之三十四萬原有九六公債一百萬作抵押品除將抵押品變賣二十萬元外其餘不敷之十四萬亦由九月份鹽餘内劃撥張氏亦已一一承認允於即日由財政部致信外國銀行團交涉各代表遂退出但聞軍警當局對於以後之軍餉仍當繼續索取張英華旣妙手空空結果恐不能不出於一走也 
[非保派議員離京南下]  
　　褚輔成等一百八十五人 
　　二十日晚九時在津兩院議員在法租界某宅召集談話會討論時局緊急應付之方法到會議員計有一百六十餘人衆推褚輔成爲臨時主席褚就席報告今日開會宗旨後並報告事前已請大總統黎元洪出席報告被廹出京之情形衆鼓掌黎乃從别室入就席報告云元洪旬日以來瀕經危險自分爲國犧牲生死早置之度外不圖今晚尚得與諸君子相集一堂中心慰樂不堪言喩茲將在京種種被廹情形曁在京不能自由行使職權不得已移津之苦衷願作簡單之報告當六月六日忽有軍警長官二百餘人來索餉聲勢洶洶體統全失比經元洪曉以大義去後逾一日又有所謂公民團四五百人擁至私宅肆意騷擾軍警長官對此等越軌行爲非但不加以取締反唆使前日索餉之二百餘人加入胡鬧以後接連發現軍警罷工所謂天安門前國民大會散放傳單倡言非驅走總統不可甚至私宅五個電話同時斷綫前後亘兩日之久生活所需之自來水亦復斷絶接濟元洪念此次風潮之起表面旣爲内閣問題是敬輿已决然拾去則速覓繼人要爲當急之務不料與顧少川顏駿人接洽方有允意若輩又復多方破壞繼以恫嚇至此元洪審察四周情形知非離開北京已無自由行使職權之餘地不得已乃於十三日下午二時頒發各道令後摒裝出京道經新站直隷省長王承斌竟敢派兵截留行同刦掠一國元首之尊當日滴水不入噪駡呼叱直囚犯之不如今日旣倖得尚在人間爲國爭存斷無反顧之理尚望諸君子抒發偉論同靖國難云云繼兼國務總理農商總長李根源報告此後政府行動唯國會合法之决議是從云云旋黄陂退席褚君輔成爲進一步之主張主張國會遷滬繼焦易堂發言謂同人或恐民八之爭不敢南下則鄙人敢代表民黨全體發言以前在京民八之爭實係政治手段之一種蓋恐國會被人强奸留爲補救方法之餘地今形勢瞭然當時目標旣已消滅民八之爭直已不成問題請同人放心又某君報告非直系之實力派態度對國會均願援助繼郭同彭漢遺高仲和等繼續發言旋决定各種辦法如下（一）由在津同人致函憲法會議議長吳景濓表示國會在未覓定可以自由行使職權以前憲法會議暫停開會（二）推定田桐等二人赴滬籌備國會開會地點（三）發表對内對外宣言聲述國會移地開會之理由（四）招待同人去京散會已一時附宣言如下客夏直系軍閥赫然以大法昭示天下贊成恢復法統方冀其有悔禍之誠遵循正軌牖啓新機不圖貪暴性成詭詐百出始則以武力破壞和平繼則以金錢阻撓制憲知元首不爲所利用擠而去之以遂其攘竊之私搆煽軍警勾結流氓勢刦咸脅直使堂堂道都變爲臨城第二黄陂旣去猶復監禁車内至十二小時凌辱無所不至高凌霨等旣經免職乃冒充閣員自稱攝行大總統之職北京何地奪位何事國會同人倘能不畏强禦主持正議某等相忍爲國詎不願共圖挽救而兩院十六日談話會竟爲暴力所刦持不恤以非法開議以非法表决致國家最高主權機關陷於骩法營私之地某等認今茲之變與洪憲帝制張勳復辟同爲國家非常不幸之事而此次亂起國會議員且攝於淫威不能盡責凡有血氣其何能忍因是决然離京别謀救濟謹以四事宣告國人俾曉然於此次事變所由來及某等急起紏正之苦衷（一）北京爲軍閥暴力所包圍國會不能自由行使職權故某等相率離京（二）在亂事未戡定以前國會暫移上海行使職權完成大法（三）至亂事平定首都秩序回復之日國會仍還京開會（四）自六月十四日起北京僞國務院對内對外一切行動均屬無效離京國會議員褚輔成·韓玉辰·王用賓·白逾桓·王宮堯·董昆瀛·蔣曾燠·張傳保·楊永泰·呂志伊·田桐·覃振·于洪起·王紹鏊·邴克莊·張嗣良·楊振春·羅永慶·劉盥訓·焦易堂·艾慶鏞·烏澤聲·高仲和·劉振生·鄭萬瞻等百八十五人六月二十一日宣方於天津 
[吳穉暉力勸護法議員南下]  
　　自北京政變後民黨議員因不願同流合汚曾有一部份相率南下然意存觀望暫緩出京者爲數亦復不鮮頃聞民黨健將吳穉暉君日昨來京特赴頭髪胡同九號訪問護法議員辦事處諸君當由王用賓出見招待吳君擘頭一語即詰問在京議員爲何尚不南下繼謂吳景濓政治上聲名太壞不復可與共事夫以軍閥之在今日國人莫不深惡而痛絶其最大軍閥尤爲毒蛇可畏保曹爲現今最大軍閥吳景濓以議長頭銜之尊公然依附其下代他包辦大選運動是即無異以四百兆人格爲其個人利用所犧牲是又何異以四百兆之國民齊向軍閥擁戴凡色彩濃厚之人不能變更主張一旦變更之必立即失敗徵之往史靡不如是吳景濓即爲色彩濃厚之人是其依附軍閥之主張萬萬不能轉移否則其政治生命將由此斷絶吾輩旣爲民黨又旣與彼等格格不入欲於政治上求人格舍民黨更無可求以僅存之人格而與彼等同在北京厮混吾實不取敢勸君等即日南遷别作良圖云云王氏當答以非不知此亦非不感謝勸勉惟同人决定如走則全體皆走不走則一槪不走容開會計議再行决擇云 
[吳佩孚態度之傳疑]  
　　保派謂吳已贊成速選 
　　自此次政變發生以後外間對於洛吳奉張態度皆非常注意蓋吳雖屬直系中堅然對於速選總統一節向持異議兼以當北京風潮劇烈之際吳始終默無一言其果懷何意見殊難測度至張係屬三角同盟之一近來奉直和議力經斡旋雖已告一結束而雙方痕跡終恐未能渾融連日以來外間盛傳洛吳業已有電來京請懲辦此次首事之人並主張再請黄陂復職又其甚者竟謂吳段間已有相當諒解然保派中人則謂洛吳與保曹關係甚深斷無敢背異之理且對於速選總統一事較之各疆吏尤爲首先贊同並舉兩電爲證其一係吳覆議員畢維垣等之鉄電大意謂「制憲與選舉並舉固善但組織選舉會尤爲重要想明達早已鑒察望轉達議長議員諸公審權輕重早日進行爲盼」其一係致吳毓麟之效電文云「咸電奉悉時局糾紛亟宜速結務望進行促成選舉以奠大局至爲盼切」使此兩電果確則吳之態度固甚明瞭但依世界通信社消息則對此又甚懷疑茲將該通信原稿錄下吳佩孚自此次政變發生以來始終未發一言其沉靜態度反引起各方之疑慮但洛吳究爲直系主要人物直系之所爲終不能不得吳一言以壯聲色故合作總統問題者嗾使議員紛紛致電吳氏但求吳覆電不明言反對則將持以爲據而曰吳將軍亦有正式表示矣孰料吳每復議員電措詞空洞無一字着落若輩情急遂將吳氏復電中比較含糊之致畢維垣電略加粉飾攺裝通電拿出發表蓋原電中「寒電奉悉」句下即緊接「望轉達議長議員諸公審權輕重早日進行爲盼」並無組織選舉會尤爲重要等語吳氏復電如有此等語則早視爲至寳銑電决不能至二十一日方拿出發表且吳氏果有主觀的主張何必藉致議員電以表示也 
　　此外更有一惹人注意之事則洛陽之時局會議是也據聞吳現以時局緊張特召集各重要軍官於二十日在使署會議蕭耀南亦以應吳之召於皓晚（十九）匆匆抵洛孫傳芳不先不後於二十日午刻抵洛下車後即赴使署謁吳陳述閩省經過及善後辦法吳爲之設宴洗塵後亦即列席會議說者謂吳派對於時局態度經此一會可以表露於世又一說則列席沿有甘陜贛蘇各省代表云 
[郭同責問高凌霨等攝職違法（續）]  
　　舍此三者别無國會可以解除大總統職務之條文今之解黎元洪大總統職者果適用何條乎國會旣未解釋黎氏之任期果至何時而滿則不能適用大總統選舉法第六條黎氏移津尚發表任免官吏命分即公等亦尚遵奉其寒電以爲攝行政務之根據則非因故不能行使其職務也可知即謂其離京即爲不能行使職務不明證然果因何故其爲客體的抑主體的關係國家之紀綱問題在國會亦有窮究情實之必要果肇亂之責任在人歟則有懲辦亂黨罪魁之必要果肇亂之責任在本身歟則棄職潛逃實亦有科罰論罪之必要此次軍警肇亂行政官吏不負責任獨以此解黎之職揆之法理豈得謂平是即不能適用約法第四十二條及大總統選舉法第五條即謂黎氏於此次亂事實負其責然約法除大總統謀叛國家外不負刑法上之責任若謂黎氏棄職實爲有罪亦應適用約法第十九條第十一項·及第四十一條之規定由國會提出彈劾審判後方能解職今乃不用合法之手續僅由不合法之會合會以過半數之出席過半數之表决遂解其職此等違法之先例旣開後之爲大總統者危矣查大總統之選舉出席人數爲三分二其彈劾出席人數爲五分四立法者之意蓋以示國家元首之尊嚴也證以國會議長之職尚須三分二以上之出席人數今乃以過半數出席之會合會即解大總統之職天下有是理乎准是以言則十六日會合會之表决爲違法而絶對無效則黎氏之大總統職猶在也黎氏之職猶在則公等皆曾明令免職者也免職之閣員尚何有攝行大總統職務之資格乎况查公等前此通電謂係遵奉黎大總統之寒電攝行職務是認黎氏十四日之電令爲有效也而查公等之免職命令爲十三日所發旣有閣員副署手續無缺則不能認爲無效更明矣迺於昨日之免職令則否認之於今日之攝行令則承受之狙公朝三暮四暮四朝三之術亦可以行之於法律問題乎是就公等之本身論之於攝行大總統職務之根據亦不能成立者此其三查今之國務院者固公等所嘗斤斤然爭責任内閣者也責任内閣之組織先有總理而後有閣員與國會之先有議員而後互選議長者絶然不同是故世界立憲國之内閣總理旣去即不能不出於改組即證之吾國國務院組織法及向來先例亦莫不皆然迺今之内閣總理張紹曾旣辭職而去即公等亦嘗與聯名辭職者其同被十三日命令之免亦一也今總理迺以辭職免職而去獨公等巍然尚存自居爲攝行大總統職務之閣員謂辭職免職而有效也則公等與張紹曾同爲無攝行職務之資格也謂辭職免職而無效也則公等可與於攝行職務之列獨張紹曾不能厠身其地今之法律豈果獨爲公等而設者乎况免職之令雖在十三日而辭職未奉慰留實在十三日以前即免職可强爲無效而辭職非出其自動者乎在已之辭職並未呈請撤銷竟公然出而攝行職務縱不慚淸議之嚴獨無自愧於心乎夫責任内閣無總理而可存在一奇同被免職獨總理有效而閣員無效二奇有此二奇即今之會合會爲合法之議决此時應適用大總統選舉法後五條第二項之規定辦理而公等自身之根據亦不能成立此其四今日國家之多事可謂極矣其責任之重大亦可謂至矣縱以完密之手叚行之猶恐梟雄覬觎乘瑕蹈隙至來折足覆餗之虞何况自身根本確無存立之餘地而謂可以推行盡利有是理乎即就目前論之不侫即不知閣議無總理將以何主席而開議各部無總長將由何任命而補缺也是人之對公等即存委曲求全之心而在公等之自處亦卒無將就可行之道焉不侫素無當派關係更無恩怨於何人第見公等所爲純以私意爲棄取毫無法律之準繩置人身於大海浮萍之上雖無風波之起亦難免於滅頂之禍矣萬一因此而引起天下之紛爭陷國家於萬刦不復之境至時之責任果將誰歸乎不侫思維再四竊抱隱憂區區之意無非欲措國家於金科玉律之上而已治國恒於斯亂國恒於斯惟公等其圖之 
[赴日專員接洽退欵之報告]  
　　派赴日本考察敎育專員朱念祖陳延齡於本月十五十七先後回國日昨曾上呈政府報告赴日接洽庚子退還賠欵經過情形其原文如下敬呈者竊念祖延齡前奉令派赴日本考察敎育兼接洽退還庚子賠欵當經先後東渡是時彼國政府已將對華文化事業會計法案通過國會旋經頒布事務局及諮問委員會官制念祖等按其官制内容及退欵支配辦法僅本片面主張多與國人希望背馳因向彼國朝野人士商洽力主兩國各推同數委員協議用途同時留東學生提出意見謂如日人竟不容納即不領受彼國劃定之補助費念祖等對於日人亦曾再三堅决聲明所有歷次接洽情形迭經函電縷陳在案惟念祖等接洽多日察知彼國在野人士對於前項主張頗表同情而外務當局則諉以案經國會通過勢難變更且謂文化事務局係行政機關華人旣不便參加諮問委員純係諮詢性質又恐非華人所希冀等語念祖等據理抗議相持三月其間迭在東京大坂札幌仙台福島秋田等處徧訪彼國在野名流招待各大新聞記者將我邦人意見剴切宣傳並蒐集日人關於此項問題之言論彙譯成册印行正擬貫澈主張適彼國政府接其駐華公使轉達我國政府五月十六日之照會内稱承貴國政府美意將庚子賠欵充作文化的設施之資金並經貴國議會熱心贊助决定自本年四月一日至來年四月一日止支出三十萬元以補助本國留學貴國之學生具徵貴國政府及貴國議會顧念邦交力圖親善之盛意本國政府對於此舉實深感謝相應照復貴代理公使查照希將本國政府感謝之意轉達貴國政府並請將補助留學生學費辦法逕與本國使館協議此欵即請隨時交付本國使館轉交學務處等語念祖等聆悉之下不便堅持初議最後雙方磋商由我國另組委員會推派代表赴日與彼國對華文化事務局協議進行惟國際事項非交换公文難資佐證乃於五月二十九日商請張代使以正式公函致彼國外務省略謂退還庚子賠欵全部補助敝國國内文化業將來手續極爲繁重敝國現正組織委員會俟派定代表後再與貴國協商進行相應函請見復等語嗣於六月五日准復函請關於本件文化事業之助長非得貴國協力難於國協商進行相應函請見復等語嗣於六月五日准復函稱關於本件文化事業之助長非得貴國協力難於進行自不待言如能由貴國代表得悉貴國意向則於敝國本件事業進行上裨益實非鮮少等語伏思此次與日人接洽退欵意在尊崇國家主權冀副帮人期望故力主兩國各推同數委員協議進行疊經交涉以求貫澈此旨但彼國政府旣稱法案業經議會議决我國政府復在前項照會表示感謝勢不得不稍事變通以謀解决惟念祖等茲番接洽得彼國在野名流輿論主張之力不少而我國留東學界迭次發表宣言亦甚資其援助竊謂將來組織委員會時似宜延攬在野名流學者與會冀得全國同情藉饜各方願望實於文化邦交兩有裨益除將考察敎育情形另文呈報外爲此檢具念祖等所譯退欵問題之日人輿論一册呈請察核訓示再念祖於本月十七日延齡於本月十五日先後回國合併陳明謹呈民國十二年六月二十日 
[政變中鄂議員之軟化]  
　　國聞通信社漢口通信云黎黄陂被逼赴津後鄂省議會曾於皓日連拍五電對於保方羹不敢一言責備僅主黎氏回京依法解决一切問題乃此種不痛快不澈底之五電議員中猶有人聲明不負責如崇正派陳紹龍等七人已電致保方聲明而捧蕭最力之起義偉人唐克明期前並託其黨徒將該電原文抄得十九日親自携往保定現崇正派議員劉化南等十五人對於政變已看凖風色於二十二日在當地報紙之特等地位登緊要啓事鄭重聲明嗣後一切函電非經本人加蓋圖章不生效力並聞將有同派議員四人繼續登報爲同一之聲明查此輩如此實係視蕭耀南所代表之洛方態度爲轉移也省議會十六日開緊急茶話會對於政變之主張决定後蕭即奉洛吳之召赴洛已於十九黎明離省原定二十夜返鄂頃聞已自洛赴保不知確否或謂鄂議會皓電不痛快不澈底之主張國人雖大不滿意其實尚非保方所願聞前傳湘鄂贛三省議會對於政變將有聯合嚴重之表示但三省議會同處暴力之下欲爲自由聯合恐亦大難况鄂議員已决俟十九日由京回鄂之圓滑議長屈佩蘭爲一度之協議後再行與創是議之贛議長戴秉淸交換意見將來縱成事實恐亦無何種成續可言矣 
[魯省發起省議會聯合會]  
　　二十二日下午四點山東省議會續開臨時大會莊議員達中臨時動議由本會發起全國省議會聯合會解决國是當時附議者十餘人主席以變更議事日程咨詢大衆無異議莊遂起立說明略謂近來總統出走中樞瓦解參衆兩院七零八落黨派紛歧各省督軍省長只知割據地盤殘民以逞國計民生毫不措意議會爲代表民意機關當然須引國是爲已任介獨木難支衆擎易舉故本席擬發起全國各省省議會聯合會以解决國是是否有當請公决主席以贊成莊議員提案者起立付表决多數通過周進修謂此事急須發電徵求各省同意且聯合會點在何處亦須注意聶澄澤謂每省應推幾人亦須研究莊達中謂人數問題本席以爲參議院爲全國民意最商機關向例每省選送十人省議會聯合會旣爲解决國是而發起其神聖尊嚴自亦等於參院每省亦以十人爲宜趙樹檀謂省議會聯合會第一屆議會時亦曾舉辦一次地點係在上海但開會多日到會者不滿十省今次應先發電徵求同意人數地點本席以爲是第二步問題衆贊成通電已著手擬稿明日（二十三）即可發出 
[徐州近事] [  雲]  
　　孫傳芳赴洛陳調元回徐 
　　福建軍務督理孫傳芳昨午後六點鐘乘專車抵徐通例有達官過境全城文武官吏皆到站恭迎此次則否專車凡三輛衛隊十二人車到站後即欲轉車隴海赴洛先由一副官與隴海徐州站長張英仲接洽張向其索護照謂有照半價無照全價付價方可掛專車某副官謂我們是督軍何須要護照站長謂隴海比不得津浦隨意無陸部護照則請付全價可也相持不下乃由站發電鄭州詢問回電謂非付全價不可孫不得已電告洛吳回電謂由吳認車價孫等始換車赴洛因兩次候電在站約四小時始去 
　徐州鎭守使陳調元於昨午六鐘（二十二日）由寗回徐聞已與同日由棗莊來之代表趙志澄晤談因改編雖將就緒待商事甚多至華票尙有多人未釋山東各界上海商會以及山中首領皆深願陳氏早日蒞棗完成此案故有代表前來敦請預料日内陳將同代表及日前同來之山中五人赴棗莊一次也 
[浙法團會議實施省自治]  
　　浙江省自治問題近爲北方空氣所鼓動又有蒸蒸日上之勢各法團聯合會遂於二十四日上午十時會議宣布自治辦法省議會祝副議長·律師公會阮會長·總商會金會長·省敎育會李副會長·省農會方副會長·縣議會聯合會陸理事·杭縣敎育會朱會長副會長·曁本會理事林文琴等二十餘人先後簽到由阮苟伯主席報告開會宗旨次由陸啓金百順李傑等報告縣聯會商會敎育會對於時局間題一致主張促成省憲次由祝紹箕童一心王犖李次九孫宋卿等討論結果認爲宣布自治必先定自治大綢若由省議會議决恐違背暫行法所賦與之職權查省會各法團前對於軍務善後旣規定善後大綱此次省自治大綱亦不妨由法團議决再由軍民兩長公布時省憲協會亦推代表查人偉龐鎭中王璧華馮晋楚臨時加入共同議定本月二十八日下午一時假省敎育會開大會柬邀軍政警各當局曁省議會全體士·紳高雲麟吳士鑑徐恩溥程良馭·並各報記者屆時蒞會解决省自治間題又二十四日下午二時杭州學生聯合會召集各團體代表在省敎育會籌商舉行市民大會公推王卓夫主席由邵季昻項士元等八十餘人討論結果市民大會改爲省民大會提出意見六項㈠宣布自治㈡反對曹錕以任何方法被選總統㈢否認北京已免職之閣員㈣否認現内閣㈤通電各省選舉省民代表定期集議㈥通電各省實行自治並須假選舉塲開露天大會及游行其日期由籌備會决定先推舉阮荀伯林子桐等三十二人爲籌備員定二十六日下午二時在省敎育會開第一次籌備會 
[杭州快信]  
　　法團聯合會今日午前十時在律師公會開會各代表均出席推阮荀伯主席多數主張聯省自治王卓夫以非先行自治不足以言聯省遂决定二十八日下午二時在敎育會由各法團邀軍政長官共同討論宣布自治 
　　學生聯合會今日午後因政變開會集議舉行市民大會體專王校長以市民兩字不足對外改爲省民大會即日舉行 
　　硤石鎭巢湖米帮横行滋事路局恐有碍路務（因有火燒車站之謠）已撥派嘉興長安各站路警馳往硤石由該路總巡吳永魁在硤布防 
　　浙公立法校本科及政治經濟科修業期滿分門攷試業已評定甲乙計本科甲等尹徵堯等十五名乙等田舜耕等七十二名政治經濟科甲等金鳴盛等八名乙等厲玄等十五名 
　　浙江絲茶產銷研究會今日午後在總商會開籌備會議訂會章及進行方法 
　　官紳發起興修錢王祠昨午後在杭總商會開發起人會議當推幹事夏超范毓靈等二十六人事務所借設商會定二十六日開幹事會推正副主幹並總務文牘會計工程四股幹事 
　　紹蕭臨浦等處私梟充斥杜運使已令緝私張統領飛飭所屬加派巡船嚴密堵截 
 
 
 

Page 8

 
 
第一萬八千零七十八號;中華民國十二年 西曆一千九百二十三年六月二十五號
星期一 * *   
 
 

Page 9

 
 
第一萬八千零七十八號;中華民國十二年 西曆一千九百二十三年六月二十五號
星期一 * *   
 
 

Page 10

 
 
第一萬八千零七十八號;中華民國十二年 西曆一千九百二十三年六月二十五號
星期一 * *國内要聞二 
[臨案華票久留之眞相]  
二十二日棗莊通信云此間自洋票釋出後官府代表及團體代表均紛紛散去現官府方面除吳長植在山編制外在棗莊者僅鄭士琦與其所屬一部份人及津浦路局招待處一部份人在此候釋華票辦理結束至兗州鎭守使何鋒鈺雖在此間但何在棗本有行台平時即半年在兗半年在棗不能謂其專辦臨案也團體方面僅有商聯會江湘浦張季良二代表及魯同鄕管象坤趙志澄二人管尚留質在山趙於今日下午已乘車赴徐因魯省已允担任欵項而結束各事非陳調元來不可故赴徐面促陳駕也此外尚有一北京基督敎救國會員胡敬儒當洋票未釋之前即已到此地大吹法螺嗣以欲往見田督盤費無出函胡聖餘借洋四十元又函塍嶧兩知事借洋二十元胡與滕嶧兩知事皆未應嗣地方紳士劉子幹贈洋五元胡即他去五六天後忽又在棗出現并於其所住之車大貼字條「北京基督敎救國會會員胡敬儒住此」有人謂此君似有神經病未知確否現江湘浦等在此爲各方所包圍要求對華票設法江曾往商田熊熊已略允担任漸有頭緒起初各方對商商頗生誤解嗣經江氏向各方說明近來此種誤會似已解釋據江氏云京商會派人來此係臨案初發生時北京使團即不理北京政府自行開會討論共管問題及派兵問題商聯會以此種重大外交政府不能應付乃以國民外交向各使道歉使團甚重民意美使即首先派參贊至商聯會詢問辦法各使亦俱先後派人來問政府現商聯會爲外人所重乃邀請該會商議臨案辦法籌欵各事黎元洪張紹曾吳毓麟俱面允爲該會擔任謂只求事有辦法不起重大外交政府國民皆可不分界限故該會即派江張等四代表携帶食品來棗交涉交部并備專車送該代表等出發又電該部特派招待員沿途招待江等到棗即偕丁振之等入山與匪談判及向領團表示願代外人入山爲質代政府緩和外交者不少及上海總商會代表馮少山等來棗更帶來接濟物品甚多上海商會對於欵項一層初意本願爲政府帮忙詎官僚藐視商人始終不以誠信接待并揑造商會謠言馮氏已經不滿及聞蘭亭代表到後往拜當軸而當軸并皆未與接見聞即發表意見謂似此情形商人對此輩無以經濟援助之餘地京滬代表皆然之故聞馮二代表即先後回滬迨簽字釋放洋人時官塲事前毫未通各臨時因土匪無紳商簽字不釋洋票官僚乃急抱佛脚懇請紳商入山紳商以官僚太爲藐視原議不去嗣因國際關係乃勉强上山簽字時只抱定地方紳士保土匪京滬商會保地方紳士表示山東政府不再變撫爲剿如果失信則全國公團應起向山東政府質問以便土匪放心釋出洋票至於須欵與否係魯政府與土匪間之交涉問題與商會無干蓋田熊屢有通電對華洋票决無歧視之宣言今欲將華票諉之商會此絶對不能承認也前數日間各方因華票難出頗責商會不担欵項近已明瞭商會并非不担欵項乃商人實因分任欵項而來盡爲當局得罪而去即諸華票家族亦謂欲商會出欵只可善商不能强迫俱怪當局不識人致自將事弄壞陷華票於不可救之地現在魯當局亦知無可推諉業允籌欸而此事係陳調元一手所辦恐須陳來結束陳之來否又爲現在之大問題矣（尊庸） 
[贛省銀行擠兌風潮]  
　　官廳同業共同維持 
　　江西官商合組之贛省銀行設立僅四閱月竟於二十日發生擠兌風潮一時市面鼎沸謂該銀行即將逼倒下午行門已閉貼有本行鈔票由德昌祥等錢莊兌條據該行中人云刻已有籌兌辦法大約不外官廳維持同業借欵二事矣先是江西經贛南戰後繼有援閩援粤之役軍需緊鉅財政瀕於破產財廳悉索敝賦不足則向各埠商會借墊而南昌錢業爲最鉅官廳恒以錢商借少而息重頻受挾制不甚滿意遂由江西善後討論會提案開辦贛省銀行以調劑金融爲名官商合組股本百萬官廳以造幣廠爲幌子並不加入現股其意蓋以准完錢糧信用即足而可無本生利不知從前官錢號及民國銀行固皆以官幣失信用而倒閉者年底尚在組織中今正突以招足商股四分之一已開幕矣該行重要職員爲吳某盧某等初未有殷實名官廳以其爲商會中人可以號召一切因假以事權市面對於贛鈔初不相信朝收夕兌惟恐吃虧其後軍政各界發薪均爲贛鈔市面交易觸目皆是不四月間該行發行之一·五·十元鈔已達數十萬之鉅至昨日擠兌而持票者乃大震恐矣該行局面甚小不能容納多人故兌現者多壅塞街市喧譁大作該行兌換不及且懼滋事急請軍警到行彈壓許以明日即兌並可向德昌祥六大錢莊易洋衆始一閧而散 
　　另一訪函云江西各銀行發行紙幣之盛誠爲罕見故省議員胡蕙曾有咨請官廳嚴行禁止之提議乃尚未議及而贛省銀行忽於今日（廿日）午後三時發生擠兌風潮原因由於市民誤會省議員提議用意以爲紙幣不可靠而贛省銀行以成立未久信用未著遂被殃及一時甲戌坊一帶交通斷絶極爲擁擠行内尤擁擠不堪羣要求兌現該行以未及預備頗形恐慌櫃上數十人應接不暇行門内外幾無立足地乃由該行電請軍警前來彈壓復商妥各街錢莊如德和祥·義昌厚·長茂·恒豐·大有恒·請其代爲兌現然每元尚須補水銅元二三枚或四五枚不等其他各錢莊并有每元補水一角者可見其盤剥已極至晚十時尚在兌現迄未少止官廳以金融關係市面治安甚鉅且贛省銀行又爲官督商辦爲維持信用起見决由官廳補給二十萬元以備兌現之用想經此番維持或即可恢復原狀也 
[政變後皖省民意之表示]  
　　北京政變消息傳來皖人抱極端憤慨者以敎育界爲最安徽大學籌備員蔡曉舟即草一文主張皖人合作仿照湘省辦法實行省自治并發起國民救國大會無如官廳方面自馬聯甲呂調元以次大都隷屬直系黄陂出走馬呂已響應某督連發兩電根本上即與民意背馳蔡等種種主張恐難貫澈二十一日在省敎育會開國民救國大會迨至下午四句鐘開會公推張樹侯爲臨時主席報告開會宗旨後蔡曉舟登台演說提出三項㈠否認暴徒的國務員攝政㈡主張委員制執行中央政權㈢撤回國會議員應如何分别進行請衆討論旋有洪振九提議在中央合法政府未成立以前所有本省應解中央各欵暫行截留梅陳春汪楚西提議通電聲討曹錕吳佩孚張紹曾王承斌五懷慶馮玉祥并否認爲安徽人均經議决通過所有各項電文經衆公推張衡峯李石泉張樹侯等爲起草員并推王蘭田吳和蓀朱皎如黄冰如洪振九閻仲孚翟樹華徐澗蘋等籌備國民救國大會辦事處以爲長期辦事之凖備此外有民彝社者曾發表一電茲一併附錄於下上海申報鑒曹錕暗令馮玉祥王懷慶王承斌等嗾使軍警賄買流氓驅逐總統逼索印信違法亂紀騰笑中外凡屬國人莫不痛憤大總統爲一國元首地位取得根據約法約法產生根據議會曹錕等驅逐總統直接破壞約法間接即背叛民意旣陷國家於無政府地位又毁政治於無系統地步此應聲罪致討者一也大總統爲海陸軍大元帥對於軍人有指揮統率之權軍人對於總統有絶對服從之義今曹錕等以軍人資格驅逐總統即係以將領分位驅逐元帥揆之國法固無可赦按之軍律尤不容逃此應聲罪致討者二也大總統對内則總攬統治權對外則代表國家不獨國人應有相當敬禮即各國人民亦均表示尊崇今曹錕等妄行驅逐於京邸又復覊禁於津車損國家之威嚴啓外人之輕侮並使國際資格一落萬丈此應聲罪致討者三也我國頻年俶擾固由軍閥專横然國民散渙荏弱亦未嘗不尸其咎此次巨變倘再隱忍他日禍患寗復堪言至總統任期應由法律解决乃曹錕妄冀非分急不能待竟出卑劣手段演此醜劇腥聞穢德歷史所無苟兩院議員天良未冺自應提案懲奸以維國脈乃自好者僅知潛逃出京無恥者竟敢附各此等行爲當然不能承認其有代表國民之資格也並聞曹錕將以重賄收買議員組織總統選舉令其違法投票以遂其盜竊大位之心倘不即伸大義何能杜絶奸謀伏願邦人君子共起圖維本自决之精神畫自救之方策一面傳檄討責曹錕俾巨懟毌或漏網一面召集國民大會撤銷議員俾國是可以速定同人不敏願與國人共籌之安徽民彝社叩馬 
[皖浙發生劃界爭議]  
　　皖省徽屬休寗與浙江開化縣毘連祇以兩縣界址不明時常發生械鬥情事開化人民强悍休境人民受其騷擾者不止一次積怨太深因有劃淸省界之議皖省軍民兩長會委前歙縣知事祝崧年會同休寗縣知事韓　浙江軍民兩長會委開化縣知事金國棟三方會同實地踏勘證諸志書劃淸界限以息爭端而除後患皖省方面休寗韓知事當即檢齊休寗縣志以志載南抵浙江衢州府開化縣江嶺界江嶺在西坑源（亦名獅坑源）河流之南嶺脊有汪公廟一所前淸康熙三十六年曾立一碑於廟之南壁文曰江南徽州府休寗縣南界并附刋二十都五圖字樣迄今猶存江嶺北五里有村名豐盈坦土名風沿坦又北爲龍門厦又北爲大麥塢與本省歙縣交界計長十五里均濱臨西坑源河流又簡稱爲西坑源此爲皖省歷史上之界限再查浙江開化縣志載明北至安徽休寗汪公嶺界附註汪公嶺距馬金嶺四十里上有汪公廟故名下爲獅坑口其賦稅屬休寗等字樣該印委等核明兩縣志書判定休開兩縣以江嶺汪公嶺爲界嶺以南屬開化管轄嶺以北屬休寗管轄正待定案開化人民忽於夜間將汪公廟内之石碑竊去藏匿他處希關翻異當經該印委等傳訊汪姓廟祝并地保人等懸賞二十元嚴追此碑開民恐因此釀禍次夜又復送還原處於是繪圖帖說均以碑志爲憑會銜呈覆惟開化人民之在休寗界内墾種官荒官山者甚多誠恐省界劃淸之後即失此權利仍持異議具稟浙江軍民兩長請求派委覆勘據聞頃已批准休寗人民刻亦備述爭界緣由公函徽屬旅外同鄕請求援助說者謂此案若不從速設法解决兩縣人民必有絶大爭鬥發生也 
[南京快信]  
　　兩淮鹽運使丁乃揚日前來寗連日與兩長及海軍杜總司令接洽海軍餉項事宜丁已定明日返揚 
　　省議會一部議員擬延會十日以完成十二年度預算案 
　　省議嗣蔣丙華等提議東南大學應擴充蘇省學額案陳同倫等提議金山嘴海塘險惡咨請省長派員勘估撥欵興修案胡允恭等提議本會議員在職病故者應優予卹金案均候公决 
　　魯田電齊請將調駐微山湖之游緝水師船隻俟過夏防再行調回以資鎭懾 
　　省當局接北京來電請注意學生行動 
　　北京菸酒署派林金藩來蘇調查菸酒稅情形 
　　運河工程局參贊徐鼎康·總務科長徐鍾令·江北水利局長王寳槐均來省催領河工經費 
　　財廳昨委丁守銘赴南滙縣監視屠宰稅投標 
　　省議員周積偉出缺省署已以周子駿依法遞補　　江蘇自治聯合會因省議會議决恢復自治及户籍班任用問題特開會推舉會員蔣冠琛史鼎許亦鳴楊元綬四人爲代表謁見韓省長商議一切 
　　陶家瑤因條件尚未妥洽昨仍返滬 
　　省立各校均定七月一日放假刻正從事考試 
　　警廳長王桂林以省城行駛汽車每因司機人技術不精發生危險特定管理規則凡司機人必經檢騐給照於開駛時將粘有本人相片之執照隨身携帶以免弊混違即處罰 
　　昨（二十三）晚十一時警廳派保安隊在淮淸池浴堂將民聲報張某捕去嗣又派隊在張之住宅（長安旅館）及館内搜檢一週原因未悉 
地方通信 
[蘇州]  
　　省令覓拿沈錫祺蘇常鎭守使朱琛甫忽於昨日（二十四）下午八時接奉南京齊督軍韓省長會銜密電令飭迅將往居北區境内桃花塢寥家巷現爲私塾敎員之沈錫祺嚴緝解寗等情朱鎭守使奉令之下立即電令警察廳長李明達親率該廳保安偵探兩隊及鎭署撥派之憲兵並陸軍偵探携帶實彈手槍馳往拿捉北區王署長亦派巡官巡警隨同李廳長保護前往及至沈之住所由偵探隊敲門入内詢明沈錫祺在定無誤然後一擁而進其時適値沈正擬晚膳之際驟見軍警到來即謂未犯罪案何故拿捕當即示以公文沈始俯首無詞軍警立令穿着袍褂畢沈因欲携杖而出當被憲兵阻止不准誠恐倔强故將物槍對沈示威並將兩手反拷押登人力車前後均有軍警防護李廳長亦督率軍警押解鎭署並在沈之家中搜出緊要密函三封委扎一封肩章兩方陸軍軍服一套指揮刀一把一併帶往鎭署存案並聞解往鎭署後由朱使訊問一過立即派同軍警等曁陸軍偵探於是晚一點三十九分夜快車押赴南京督署訊辦之說惟是案發生後社會人士非常注意均不明其眞相有謂其亂黨者有謂其强盜者議論紛紛莫衷一是所有是案之眞相記者雖往各官廳及鎭署探聽均謂不知嚴密異常大約對於目下時局頗有關係 
　　商商董建議否認最高問題蘇州總商會會董顏大圭鑒於邇來内閣解體元首出走致政變突起國是日非昨特建議於總商商副會長季小松（正會長貝哉安請假赴港）請願如集緊急會議電京表示以救國是議案文云竊以北望燕雲政變突起内閣解體元首出走一般早經辭職之閣員横行不法之軍閥以及無賴政客嗜利議員乃欲假最高問題四字爲虎作倀媚茲一人豈惟釀成内亂抑恐引動外患本省如上海南京之總商會已去電反對鄰省如浙江杭州之總商會亦已電止不軌行爲本會地位相同宗旨當亦無異應否由我會長召集全體會董開緊急會議電京表示以明公意而救國是爲此提議竚候公决云 
[松江]  
　　星期日之敎育會議二十四下午敎育界在體育場開會者兩起茲分别錄左（甲）縣校校長會議决案㈠中華敎育改進社附設敎育陳列所徵集敎育物品應通知各縣校照辦㈡縣立學校高級部十二年度一年級國語問題由各校斟酌情形先從國語科用國音敎授㈢高小敎職員國語講習會决定併入國語研究會之暑期講習會辦理所有縣校國語巡廻講習經費盈餘儘數撥充國語研究會用㈣十二年度所招一年級新生旣用國音敎授自需指導之人應續聘王理臣君照舊巡廻講演以資準則惟縣校十二年度預算未將此欵列入應請敎育局撥給經費以資續聘㈤縣校學生膳費因各物昻貴决定全膳年收三十六元半膳減半（乙）童子軍職員會紀錄㈠請給各團敎練員感謝章由會長審核各圑敎練員在本圑任三年以上確有成績者備具報告請省聯合給發轉致㈡第九團因職業校停辦解散所有應用各物送交本會保管并將該圑所虧之二十三元四角五分三釐六毫由該團向主辦學校設法開支以便歸墊㈢各團敎練員朱匯生請議借用該團服裝編練社會童子軍案决議社會童子軍聚散靡常不克持久由會函請朱匯生張蔚丹向西區各國民校中挑選年齡較大者編成三隊以補九團之缺㈣定七月二十二上午九時開改選職員大會 
　　救國同志會選舉會松江救國同志會於二十三日下午四時在醉白池開選舉大會出席者三十人公推翟健雄爲臨時主席先報告致電公使團情形次請書記高爾柏宣讀上次議案及通過之簡章旋議會員資格公决以第一二次到會簽名者爲基本會員隨即照章選舉公决先選會長以得票最多數爲正會長次多數爲副會長散票畢由主席指定陸伯周侯紹裘板書開票結果仲太池得十四票朱季恂得十三票當選爲正副會長繼選四股主任爲柏天一侯紹裘高爾柏翟健雄當選遂接開職員會由正會長主席各主任認定職務爲文書高爾柏會計翟健雄交際柏天一宣傳侯紹裘股員由各主任於會員中商請事務所决設城内豐樂橋東十六號侯宅時已六點半鐘乃散會 
　　加征烟酒稅之集議松屬第四區菸酒公賣支棧因局長令飭以江蘇全省菸酒稅年征六十萬元向抵第六師軍餉今因抵用不敷令照原額加收五成經省局長一再陳明商困大約至少當加收二成故該支棧長特於二十三日下午召集本區菸酒商人集議勸告大都以際此米珠薪桂營業虧本加增實無力量請即代達困難仍維原額該支棧長以所陳雖屬實情但旣奉令增自不得不予勸導大約當再由各商人瀝陳商困請由商事機關代爲呼籲云 
　　偵緝隊士脫逃弋獲松江前偵緝隊士吳榮昌前因恃護販賣鴉片嗎啡故於裁撤後曾由梅區員前往拘捕連同犯證一併弋獲且尚訊有竊賊嫌疑故派警察吳思義押送警所訊辦詎吳因藉詞肚瀉中途脫逃梅區員當將承解之吳思義收押現吳以事寢又復潛回松城乃適爲梅君瞥見故於二十三日下午拿解縣署訊究矣　　第一女高之運動會縣立第一女高於二十三日下午開第一次運動會男女賓到者約千人縣視學倪宗伊三科主任顧葆康第二男高校長錢魯詹司令部稽查長趙彤雲等均到會塲内男女賓分席由第一團童子軍維持秩序共演四十四節均尚整齊尤以舞蹈諸節服裝鮮艷姿態合度最爲可觀第二十八節之五十碼賽跑臨時改爲八十碼前三名爲顧雲英倪婉仙黄方傑得標來賓聶氏女校亦入表演蘇伊士跳舞等四節故該校出城時已七鐘矣 
[無錫]  
　　電勸蘇籍京官議員出京錢基厚等電云北京江蘇同鄕京官議員諸公均鑒强藩擁兵中樞解紐狐死首邱諸公猶知宗邦幸速出京爲江蘇存人格錢基厚吳廷良楊景煥吳鴻璧華彥銓張宏業華堂蔡君植等梗　　敎薪請願團成立大會紀無錫市立小學校共計十一處敎員三十餘人邇以生活日高不能維持生計特發起加薪運動於二十四日下午三時假萬松院開成立大會到敎員二十餘人公推嚴仰斗爲臨時主席報告發起宗旨次朱秉釗報告籌備經過情形次討論組織大綱分定名·宗旨·團員·組織·職員·經費·會議·附則等八條内分文書·請願·宣傳·庶務等四股·每股舉幹事四人由各幹事中再舉正副幹事長各一主持會務經衆通過次通過宣言次選舉各股幹事舉定朱秉釗·顧仲典·孫豪伯·奚育舟爲文書股嚴仰斗·徐珠冰·宋叔琴·朱秉釗爲請願股宋叔琴·嚴仰斗·顧松如徐珠冰爲宣傳股嵇藴明·鄧君章·孫子剛·唐通源爲庶務股幹事 
[鎭江]  
　　紅丸流毒紀聞鎭屬揚中縣地方自鴉片禁後吸者日見其稀不料一般妄利之徒時由上海販運一種紅丸秘密銷售吸者甚多蔓延愈廣因之喪身敗家流爲盜賊乞丐者時有所聞有地方之責者當速謀爲民除害也 
　　地檢廳查烟風潮鎭江大閘口廣復昌雜貨店爲前商會副會長王近如所開創立業經有年昨（二十三）日下午九時忽有丹徒地檢廳警長張謙訓顧耕和趙學餘及已革巡警郭春山袁洪照等六人前往詢問其店東在家否一面聲稱係爲商會事來的一面即直往後進住宅將後進大門關閉擁入臥室四處檢查並帶有刀斧劈開及橱等件其時房中尚有婦女沐浴均警慌不知所措店中人亦疑爲盜刦四出聲呼比即聚集數千餘人交通爲之斷絶該店中人隨又報告警署警局及寳蓋山軍隊師部稽查處等處各該處均立派人赶至因其時已穿屋逸去一人乃將張等五人獲住由二區王署長詢問始稱係檢廳人員奉命前來查烟云云後詢其公文則謂在逸去之一人身上衆以其言語支吾且又未着制服均各懷疑遂由軍警將該五人綑送警局收押嗣地檢廳張鍾兩檢察官聞訊即至警局面晤陳科長謂此項司法警察係該廳所派請予釋放惟地方人士多不以檢廳此種辦法爲然當即齊集商會召府緊急會議公决辦法翁知事以及師部警局各長官商會會董及職員等均到會推翁知事主席首由紳士柳肇慶令王宅家人報告當塲情形後又由二區王署長警局陳科長先後述明當塲情形柳肇慶即繼續發言應如何對付請衆公决商會會董孟西樓即提議一律罷市錢業董事陸小波謂不如先議辦法如無結果再行罷市商團會長胡健春贊成其說遂打消罷市之議旋經公决請楊師長翁縣長張局長及于小川胡健春仇炳森王蔚卿等於今（二十四）日偕同晋省面謁兩長請求維持後即提議聘請盧潤州包允恭二律師爲辦理此案之法律顧問並由商會擬發電報兩通直至夜間三時許始行散會茲將商會電錄下致蘇州高等廳電云蘇州高等審檢兩廳長鈞鑒漾日下午九時鎭埠廣復晶商號突來便衣形同盜匪六人自帶刀斧直入内室掠取物件當被四鄰集獲五人一人越屋逃走失物細數待查當報十九師警察總局先行拘押當地方秩序紊亂君情恐惶詎檢察廳檢察官至警局云此項人係廳内派邮查烟者查此六人旣着便服並無搜查證又未事前會同警察闔市均認爲匪如係該檢廳派出之人直是强盜搶刦行爲地方人民公憤難遏全埠罷市即在目前爲特電乞迅賜查究以維治安是所跂禱鎭江商會會長于樹森叩漾（致軍民兩長電同從略） 
　　回敎團體力爭粤當局變賣敎產鎭江回敎中人日前接粤電報告粤當道擬變賣回敎徒所公立之淸眞寺消息後即召集當地回敎各團體討論公擬電稿致孫中山請其諭阻電文如下廣州孫口山先生鈞鑒五族立國載在約法近聞粤財政局欲變賣東郊淸眞禮拜堂是直屏絶我回族該財政局何不法如斯希即阻止母犯衆怒竚候示復鎭江淸眞七團體叩漾 
[南通]  
　　四公司之股東會南通通明電氣公司於二十二日上午十時開第六屆股東會首由董事長張退菴報告本屆營業情形略謂公司股本微薄增股收數甚少致調欵週轉支息至一萬二千六百餘兩之多惟公司機械設備完全柴油市價亦較前低落若能加厚資本則營業必可穩固等語次由監察人報告賬略繼公推徐積餘主席議决事項㈠各股東將本屆正息餘利之半計銀十兩加附新股以補足上屆股九萬兩之數㈡董事及監察人均連任一年議畢散會又淮海實業銀行第三届股東常會亦於是日下午二時就城南别業舉行到會股東計五五九一股合一七一八權由董事長張退菴說明上年經過情形略謂十一年初承交易所紛亂之後各埠金融停頓各業凋敝不易有所展布下半年内地收成豐旺營業較有進步本行爲鞏固自身信用起見仍抱穩健主義暫緩擴充云云次由監察人于香谷代表于敬之報告賬略計餘純益銀十四萬三千一百三十九元零次公推沙健菴主席議决事項㈠催追欠欵由楊瑞生盧公勉辦理鹽墾負債須以花息田畝抵還私人欠欵分别向其追索㈠總經理張孝若出洋辭職事交董事會商酌㈠本屆發息六釐餘欵存行調匯繼由張嗇菴曁張孝若相繼演說次票選張退菴等九人爲董事又改選監察人散會時已六鐘矣又角富大賚鹽墾公司第六屆股東常會於二十三日下午三時在城南别業舉行計到股東四十五人共五七二股合三七一權振鈴開會先由董事長張退菴報告本屆經過情形略謂上年又告歉收僅收花三千餘石加以雜糧草息計歲收共六萬七千餘元歲出除銀團酬紅地價銀二萬二千餘元外實支銀十三萬五千餘元收支不敷銀七萬元綜計公司所負有息之債達六十五萬元似此利息積累殊可驚人即遇歲豐亦入不償出務望股東設法整頓等語繼由監察人陶懋之報告賬略次公推江幹卿主席由董事會提出籌償債務草案各股東僉以公司負債連本已有一百四十萬元之鉅現祗存熟田四萬餘畝及草地若干畝雖謂天災難測實亦人事未蕆際此存亡關頭各股東應將歷屆賬目及所有財產分别切實淸查以憑辦理當經議决組織淸理委員會公推陳劭直余壽平王慕莊劉烈卿孫琴軒周渭濱章希瑗江幹卿等八人爲淸理員訂期兩月竣事兩行招集股東會討論進行辦法並議定監察董事均連任一年至六時散會又大達内河輪船公司於二十三日上午十時開股東當會到者有張嗇老等五十餘人由董事監察及經理蔣嘏堂先後報告營業情形次經到會股東東討論進行事宜至午刻聚餐而散 
[淸江]  
　　籌組曙光畫會之先聲淮陰肄業上海美術專門學生吳其鈍張震藩等近因暑假返里除於本月二十日起在淸江城内縣農會開曙光畫會第一次繪畫展覽會三日外並印訂組織曙光畫會簡章八條介紹淮陰人士入會意在促進藝術改造社會城江北之創舉也 
[南京]  
　　金陵敎聯會亦將成立蘇省道屬縣敎育會自滬海道屬十二縣成立後對於研究敎育援助敎員頗爲盡力二十二日江寗縣敎育凌會長在南京金陵春歡迎滬海道屬縣敎育會聯合會代表李味青徐震民朱萃三人談及已由江寗縣敎育會通告金陵道屬十一日繼起組織聯合會希望其他三道屬一并成立即爲將來全省縣敎育會聯合會之起點云 
[嘉興]  
　　商界聯合會選定會長北門外中街塘灣商界聯合合現因籌備就緒於廿三日召集各商號代表在縣商會公選正副會長及各闻職員是日共到九十七人當推黄桐生爲主席報告籌備經過情形即投票選舉結果正會長陸端臣副會長黄桐生韓贊侯評議員朱劍芙等十二人幹事員姚少梅等十六人法律顧問曹廷瀾衛生顧問蔣志新並公决暫借錢業公所爲會址定於陰曆五月十四日仍在縣商會開成立會遂即散會云又塘灣街一帶商號亦組織一北市商界聯合會定於廿五日在文明劇圍公選職員現已通告各該商號指派代表出席矣 
 
 
 

Page 11

 
 
第一萬八千零七十八號;中華民國十二年 西曆一千九百二十三年六月二十五號
星期一 * *   
 
 

Page 12

 
 
第一萬八千零七十八號;中華民國十二年 西曆一千九百二十三年六月二十五號
星期一 * *   
 
 

Page 13

 
 
第一萬八千零七十八號;中華民國十二年 西曆一千九百二十三年六月二十五號
星期一 * *本埠新聞 
[各方面對付北京政變之昨訊]  
　　縣商會今日開會員大會上海縣商會前曾預發通告並附入塲券訂於今日召集全體會員臨時會議討論時局問題商界中有未經入會者聞此消息以此次會議關係國事前途甚大故有赴會要求預給入塲券以便屆時蒞會旁聽者聞該會以會塲逼窄一致拒却云 
　　各省區同鄕會聯席會紀旅滬各省區同鄕會昨日下午五時開大會公推曹慕管主席主席致詞謂本日會議原有重要電文提付大會通過業經職員會商量認爲時機尚早均暫緩提議茲請本會派赴總商會大會旁聽代表林炎夫君報告略謂昨商會大會决議四項辦法頗爲切要當時論國會間題有以國會議員惟利自圖禍國殃民不能代表民意爲言者鄙人深表同情至第四項組織民治委員會於名稱上似欠斟酌惟此項民治委員會所負之職非常重大人才問題於選舉時自須格外鄭重云云次討論公推代表往各省會宣傳民治運動决議結果照原案通過張靜廬報告悉曹慕管王曉籟二君有浙江之行可由會中選爲代表可省經費多數贊成遂先舉曹王二君爲浙江代表餘俟續推次公推李志雲林炎夫陳翊庭三君備函往總商會會員大會旁聽又决議擇日開茶點交誼會以資聯絡末由書記報告職員會决議此後開會另發通告召集遂散會 
　　總商會會員徐春榮對於時局之提議總商會會員徐春榮昨致該會函云敬啓者昨日大會議决案雖已分别執行而時局緊張恐非一紙通電所能解决北京國會之行動已不承認其發生效力非法國務院之攝政亦已宣布否認則吾國民已宣告民國無政府矣而中樞中斷國際地位動搖外交蒙其影響危險何堪萬一各國藉口中國已無政府實行共管之說則吾良好商民誤國之咎將與萬惡之軍閥官僚議員等均之榮心所謂危不容不言謹舉下列數端與諸君子一商榷之（一）共和國家行政機關產生於立法之國會今行政機關先行解體立法機關又有非法分子挿足其間與叛國者勾結經本會不承認其在武力包圍中之行動則行政首領無法產生合法政府無以成立長此相持恐吾國民將長處於無政府之下矣（二）國家之亂不在武力之專横而在法統之淪亡武力專横尚屬一時之禍法統淪亡則循環相爭不可收拾今國民唯一責任端在尊重法統萬不可因事實而少有遷就如舍棄正當之立法機關而尋其他途徑以產生政府是猶揚湯止沸治絲愈棼也袁世凱輩禍國之罪亦不過另假徑途破壞法統以致禍亂相尋迄無寗日吾商民如亦以此爲解决國是之張本是知袁氏輩之覆轍而更蹈之烏乎可（三）國家不可一日無政府今民國之所謂政府者㈠天津之黎元洪㈡曹錕肘腋下之高凌霨等㈢廣州之孫中山曹商者之簒奪舉國否認無論矣黎元洪臨難畏葸輕棄國政滋長亂源以民國之罪人亦無承認其爲政府領袖之必要且形式已破組織不完更無成立之可能孫中山經合法國會之選舉有法統上之根據爲維護法統保全國際地们起見應即電請行使職權爲短時間之過渡以待憲法公布後之解决（四）國會議員之不稱職實爲舉國人民最痛心疾首之事但國會自國會議員自議員今日之現象祗因國會分子之不良遂遷怒於國會而竟撤銷之因噎廢食寗有是理爲今之計唯有電催合法議員出京來滬集會制定憲法以奠國基至議員之賄賂公行敗壞法紀自有法律上之救濟絶對不能牽動國會本身曹氏氣燄薰天尚須假借法定手續爲登台之具吾人民之知識乃並曹錕而不如耶（五）憲法爲立國根本大法今日國民對於國會惟以制成憲法相期然立國之本端賴人民有護法之精神否則現在之臨時約法與憲法同其效力而爲軍閥官僚破壞無遺他日憲法頒布安能望其遵守則人民日夕盼望憲法頒布後得以實行廢督裁兵等事又不過徒成夢想故國會制憲之中人民即應爲擁護憲法之預備以備與壞法者决戰此尤民國千秋萬世之基不可稍存猶豫者也總以上所述不過就其大者而言然鄙見所及從之則治背之則亂榮經商於亂離之中損失滋多所未喪者良心諸君子吾界碩彥諒有同情尚乞不棄葑菲量予採擇昨日大會中榮所提辦法入條旣蒙交付民治委員會亦懇一併賜以考慮不勝禱切此致上海總商會會員徐春榮上 
　　工商研究會主張辦商團本埠中華工部研究會以北京政變昨發宣言云全國工商團體均鑒國不國矣我工商界同人頻年忍受亂事之影曫初以爲鼎革後應有之階級不圖遞至今日愈鬧愈糟愈不成體統長此以往儘議員軍閥多搗亂之暇儘總統總理之逐鹿不遑而我工商界直接間接之歷蒙莫大損失行將死不復蘇矣爲自衛計捨我工商界就各省道縣區域聨合舉辦商團無他策所有團中分子以工商界人爲限宗旨標明專爲保護工商遇地方有警則出而平亂遇貨物過境或本地貨物出境皆得儘力保護以期工商界慶獲安全其辦法略仿前淸保甲例其經費由地方工商各界自行籌措但槍枝子彈則須要求各本地方官廳發給即或不蒙許可亦必須設法達到目的當此匪氛遍地臨城之變行將見不一見蓋必有各處商團之設立夫而後内國工商得切實保障即各國在華經營商業亦覺有恃無恐可免許多交涉此今日我全國工商界所急不容緩之舉至論目前之事黎旣被逼出走若慮貽權操莽則應趕速懲辦一二以息黄陂怒以服兆民心且以稍稍維持綱紀而於其所出命令吾工商界尤當鄭重聲明所有關於定期實行裁厘事於吾工商界有死生莫大關係萬不容不發生效力就使新任總統產出亦不得或有變更致拂羣衆心理顧所謂懲辦一二者猶是敷衍門面實則在乎趕速明恥而已議已議員總統由選舉來選舉由金錢來上下交征利明目張胆恬不爲怪有蠅營狗之議員更產出蠅營狗苟之總統國事夫安可爲外國選舉雖不諱言運動介亦何必削足就㞜將使我固有廉恥而鏟除凈盡巢父洗耳泰伯高風今雖不必其復覩但選舉法一日不改善則無論更越若干年凡所產出議員總統皆一邱之貉耳故治本之論在中國全國上下有恥心禮義廉恥國之四維四維不張國乃减亡夫乃不禁爲國家利慾熏心·爭權攘位·寡廉喪恥者放聲一哭也商團商團乃所以謀正當防衛願我海内工商界同人其急圖之云云 
　　工界救亡大會致國會電全國工界救亡大會各工團聯席籌備會議曾議决電請國會議員離京電文修正後已於昨日發出文云北京參衆兩院議員公鑒天禍中華禍變迭乘内有南北之爭持外啓列强之侵伺頻年川粤湘閩兵燹互見禍國軍閥與殃民政客䟦扈横行罔恤民艱而號稱人民代表之國會議員徒知爭歲費攘要職廉恥喪盡人格何存近者北京馮玉祥高凌霨秉承北洋軍閥罪魁曹錕意旨糾買無賴冒稱民意實演陳橋故事我全國人民以曹錕等之非法行爲實足兆分崩離析之禍因是一致聲討否認曹高等非法攝政之資格此次禍起蕭牆諸君近在咫尺爲民喉舌而乃爲曹高等所利買方謀奔走權門包辦大選諸君利慾薫心原不足怪惟是曹錕·竊攘大權早蓄禍心一方面利誘現在國會威脅選舉一方正謀新新國會之召集以抵制諸君之行動誠然諸君仍不免出於解散之一途我全國工界鑒茲危局因有「救亡大會」之召集謹掬誠意爲諸君告誠能幡然猛悟稍顧人格即請速離北京尅日南下以蓋前非而謝天下否則他日者身敗名裂爲天下笑竊爲諸君所不取也謹佈微忱望速圖之全國工界救亡大會叩敬 
　　國會議員南下尚有待本埠國會議員通訊處及唐少川章太炎等個人雖曾迭次電請議員南下柏烈武氏前日亦有一極詳盡之電報報告南下開會經費籌劃已有眉目請其從速廣邀同儕來滬但在津及在京議員迄今尚未有切實之答復據私人方面所得來函則知在津議員爲數幾達二百惟所以尚不驟然南下者因此次反對直系亦須聯合各黨派合作方克有成彼等在津尚須有所計劃故數日内尚不能來滬云又聞昨日某議員接天津報告云王用賓鄭萬瞻褚輔成及政學系在津已分設議員招待處一待手續完畢當即南下在京護法議員昨日（二十一）與杭辛齋同時到津者計三十餘人將於數日内先行南下云 
　　粤僑工界聯合會開緊急會粤僑工界聯合會於昨日下午二時開緊急會議到者三十餘人張炳榮主席略謂近日北庭劇變而北京野心份子輒欲利用行中央委員制竊思此等制度無統一全國政治能力可言徒滋紛擾望諸君擬對付方法云云次陳鴻流提議我們工界應表示工人主張可否本會召集上海各工團開聯席會研究澈底意見衆贊成末主席謂本會現遷至本里第九弄九家一百五十七號應通函各機關議畢散會通告各工團通函如下各工團鑒北庭劇變貽笑友邦國是飄搖言之可痛敝會爲挽救危亡起見謹訂於本月二十五號（即星期一日）下午八時在敝會邀集緊急會議擬電致廣州恭請孫中山先生恢復政府行使總統職權維持國本敢請貴會選派全權代表蒞會共同籌議不勝切禱 
[汪精衛抵滬後之行動]  
　　述孫中山對北變態度汪精衛君於二十二日由粤抵滬昨有人往訪之於寓所詢以粤中對北庭政變旨趣及戰事近况汪君云元首因東北江軍事未竣常輕騎减從馳往督戰及聞北京發生驅黎怪劇即回帥府召集重要諸人開會討論議决派鄙人駐滬接洽一切蓋自去歲黎稱復職即知其事同兒戲故元首謀根本的長治久安之道而有六月魚日之宣言無如奸宄竊發而國民爲苟安心理所勝和者甚寡卒致蹉跌然堅持此志始終不渝故於八月删電及今年二月宥電重申此旨今者北京政變每况愈下國民對此應有最大之覺悟及最大之决心元首擬取虚衷態度凡各方面所持政見所訂方法如於大局有裨可以爲根本的長治久安之助者無不聽受總期集思廣益挽此危局云 
　　痛哭方君瑛汪精衛二十日夜抵滬甫入庽門即詢家人以方君瑛死事始末且聽且哭旣而方氏家人相繼至相對悲慟蓋北京謀剌攝政事件躬與其事者實爲汪及喻雲紀·黎仲實·黄復生·方君瑛·曾醒·陳璧君七人及民國成立喻已歿于黄花岡之役汪等從李石曾之言儉學留法方曾陳等皆携其弟妹同往以一人官費兼支兩三人更於星期日及暑假延汪講授國學現時曾醒之弟曾仲鳴已在法國得文學博士及化學士學位曾伯良亦得化學士學位方君瑛之妹方君璧在巴黎美術院爲高材生其姪方賢俶在波爾鐸大學治哲學亦將卒業去歲汪招曾醒方君瑛回廣州辦執信學校因粤兵亂未果往方君瑛死後一日曾醒自福州至九日汪自廣州至汪手書輓聨云「持躬茹危苦救國歷艱虞聖病難瘳終棄餘生同敝屣」「夙義相師友深情如姊弟歸來已晚空揮殘淚讀遺書」蓋紀實也 
[滬上發動之孫陳妥協]  
　　滬上民黨要人鑒於北方亂局擴大孫陳實有携手之必要以便同力合作剷除北方羣兇貫澈護法之主張現已分電孫陳曁在粤諸將領從事妥協云 
[唐繼堯電詢北京政變詳情]  
　　章太炎業已電復 
　　章太炎氏昨接唐繼堯由滇發來急電以滇省僻處邊陲此次北京政變雖有所聞未知經過詳情應付爲難故請其將此中曲折詳細告知章氏接電後當即復電詳告此次直系陰謀及馮玉祥等作亂經過並盼其聨合西南共伸討伐云 
[王正廷今日抵滬]  
　　督辦中俄交涉事宜王正廷氏因中俄交涉事宜棘手頗抱消極於二十三日晚取道津浦路線南下今日即可抵滬 
[孫傳芳返滬訊]  
　　上星期過滬赴保洛之福建督理孫傳芳氏聞到保謁見曹氏後即行赴洛謁見吳氏順道至鄂除與鄂督蕭氏有所接洽外并在漢料理私事小作勾留即由水道下駛日内當可抵滬云 
[催釋臨案華票之兩電]  
　　臨城刦案華票多數仍未釋放曾由上海各路商界總聯合會（美倫里）等迭函電當地官紳催請從速營救出險日昨商總聨會之救濟委員會又拍發一電云棗莊鄭帮辦轉各界均鑒華票多數未釋難民家屬日夜惶恐請速設法營救出險以符中外同視宣言外交雖已無事民心尤宜顧全幸速圖之上海各路商界總聯合會漾 
　　北山西路唐家弄兩聯合會因臨城華票迄今未釋官塲辦理不力特致電魯省當道云濟南田督軍·熊省長·棗莊鄭帮辦公鑒被擄西票出險多日華票釋放杳不可期臨匪未受編以前未屬諸公節制抗令扣票猶可說也受編而後即爲省軍諸公未能號令猶任禁錮良民揆諸事理竊不可解豈以外力理宜重視國人便可欺枉耶幸速踐營救華票無分軒輊宣言自保信用以平公憤云云 
[臨案已釋人士分柬謝營救人]  
　　大陸報云臨城案中釋出之中外人士以五月六日被擄以後中外各團體機關及個人等奔走營救不遺餘力熱忱義俠至可感激特請密勒氏評論報記者鮑威爾氏代表分柬各機關各團體及個人等道達謝忱聞此項謝柬中有致辦理交涉之安特生氏·温世珍及陳調元主持營救團事務之克勞氏大陸報記者李百斯氏亞洲建業公司衛琛氏及梅肯氏德天主敎士侖夫斯氏及包德氏津浦路孫局長以及上海美商會·嶧縣長老會等各團體云 
[家庭日新會紀事]  
　　討論組織家事研究會 
　　昨日（二十四日）下午三時本埠家庭日新會假職工敎育館開會由陸規亮君方綠君女士値會到會會員二十餘人來賓三百餘人由値會陸規亮君主席先由主席報告接江蘇敎育實業聯合會職業敎育委員會來函推定何克明女士會同本會組織家事研究會今日何女士蒞會即請何女士說明組織家事研究會之意旨及方法繼何克明女士說明略謂克明此次承敎育實業聯合會·職業敎育委員委託與貴會發起組織家事研究會克明以爲吾人有二種生活一爲學校生活一爲家庭生活而我國家庭向主保守不求改進故絶少進步研究之道或就各人之心得刋布或設法與社會相聯絡或研究各種有益之娛樂以破除枯寂之生活至此會應如何組織如何進行尚希諸位敎育家曁女同志指敎云云繼黄任之君報告何克明女士爲北立女子師範學校畢業曾任江蘇第二女子師範·安徽第二女子師範學校家事科主任現任務本女子中學校家事科主任學識經騐均極豐富至此會應否會同上海各女子團體組織請討論云馬崇淦君主張應由各女學校·各女子團體·會同組織惟學校學生雖有學識而少經騐若注意於學理而忽於實用仍無裨益故組織是會應注重於經騐云章伯寅君主張研究家政可分爲衣·食·住·育兒·養老·工作·六系繼討論組織是會之方法及程序議决先請何克明女士起草章程再行討論接洽各團體議畢試演明星影片公司新製影片先由該公司發起人兼經理任矜蘋君說明明星公司製造之影片其目的不盡在營業亦注意於改良社會今日所演各片如有不完美之處請加評論公司願加以修改也所演影片爲「頑童」「滑稽大王游滬記」「勞工之愛情」等各種滑稽片演畢已下午七時矣聞下屆開會爲七月一日値會爲章伯寅君徐秀女士議案爲廢除迷問題並繼續試演明星公司影片云 
[皖北匪患之滬聞]  
　　昨日本埠皖人某君接安慶快函謂皖北盱眙縣屬蔣家壩高家集一帶土匪約數千餘人晝伏夜動出沒無常沿村受其蹂躪者不堪言狀綁去男女各一人槍斃老婦一人又與蘇省接壤之高郵寳應等縣亦有大股土匪肆行搶掠蘇韓省長已派前皖合知事王壽炯調查實情電告兩省政軍政長官各調駐軍會剿聞業已開火云 
 
 
 

Page 14

 
 
第一萬八千零七十八號;中華民國十二年 西曆一千九百二十三年六月二十五號
星期一 * *[閩同鄕會幹事會紀]  
　　旅滬福建同鄕會於昨日午後四時開全體幹事會沈次裳主席史家麟報告函電及各省區同鄕會聯席會討論時局問題之經過並報告總商會會員大會議决之對付時局辦法後公决提案如次㈠王屏南提議莆田當局征收菓樹捐事公决函請莆田縣知事取消此項苛捐毌重苦莆民㈡閩省北軍非刑慘殺事公决致電王永泉嚴行制止㈢北京政變保系以金錢武力脅迫國會議員事公决致電參衆兩院閩籍議員從速出都以保閩人人格五時散會茲錄其兩電如下 
　　（一）福州五伯川先生鑒迭承函電極佩藎籌惟近得各團體報告閩省當局因與自治軍爲仇濫刑屠殺設告密之匭復梟首之刑爲一網打盡之計慘殺之案日必數起鄕曲良民亦難倖免執事久駐閩疆與閩人感情素洽豈忍出此殘惡手叚上述種種或係孫軍所爲惟執事所處地位亦詎能辭責須知孫本直系私人素以殘殺爲能執事何必爲之分謗耶望速嚴行制止勿得再肆淫威庶閩人少一分之犧牲即執事保一分之物望迫切陳詞惟希鑒納旅滬福建同鄕會會長沈琬慶叩 
　　（二）北京參衆兩院閩籍議員均鑒去歲黄陂復職是否合法及任職期間如何解釋係另一問題惟此次政變確爲保曹謀攫總統遂嗾令部下演成逼宮之劇法紀淪胥騰笑中外兩院爲代表民意機關非僅無所表示且據報載議員中尚有同流合汚爲武力金錢所迷者是毁法敗國之罪實與軍閥分擔之諸君淸夜捫心能無愧怍現聞各省議員自愛者已多超然遠引我閩籍議員幸速覺悟聯袂出都以順民意而保人格旅滬福建同鄕會 
[徽寗同鄕會開會記]  
　　徽寗同鄕會昨日在寗波路會所開會許伯龍主席報告各隊徵求成績均在千分左右繼由胡佩如·汪醒齋先後報告出席各省區同鄕會情形曹志功報告出席救國聯合會情形復由主席報告旅滬安徽各公團定期召集聯席會議討論北京政變之應付辦法本會應否加入一致贊成加入並推定曹志功·李振亞·汪禹丞·胡佩如四人爲出席代表并由李振亞提出三種意見㈠對於現在北京政府之一切行爲加以否認㈡對於皖省長官迎合保曹之舉加以警告㈢對於國會議員由各省區自行召回主席以三條付討論結果㈠㈡兩條全體通過惟第㈢條辦法略有討論結果改爲在京國會議員如有自動離京者暫時保留其議員資格徐謀補救否則即撤消之凡在京之一切行動與議案槪予否認汪履安提出由各省區組織民團商團實行自衛案僉主保留作爲建設辦法之一種次報告同鄕程蘭芬與大中華電器公司糾葛事現據該公司經理陳月夫來函表示道歉是否即此了結由胡佩如再向陳月夫交涉汪醒齊提議有歙縣同鄕王仲甫荐一婺源學徒於某廠習藝現忽逃走無踪廠中並未告知王君今反向王君索敞所担保之飯資故來會請求援助公决推程倜橋代表會同歙縣同鄕會代表調查事實黄憐生提議皖贛交界發生匪患婺源·休寗已遭波及應由本會表示意見結果電致兩縣知事及各法團請從速組織民團設法防堵并電呂　元省長飭知事辦理議畢散會 
[省令恢復自治後之縣聯會電]  
　　江蘇縣議會聯合會昨發出快郵代電通告全省六十縣縣議會文云巧日通告於本月三十日·七月東日·在上海也是園開全省縣議會大會計已入覽今日代表李味青·兪惟珏由寗返滬報告省長已根據省議會議决恢復自治案通令全省各縣知事遵照辦理云云數年呼籲之勞至此始告一結束知關注念用特代電奉告務請貴縣速推完全代表於勘艷等日先期至滬實因經緯萬端决非大會一時所能盡决必須前一二日先開談話會共同討論以期一致進行即希速駕無任企禱江蘇縣議會聯合會印敬 
[市民大會定期開各股交代會]  
　　上海對日外交市民大會根據前期常會議决案爲分股辦事呼應不靈特改爲評幹兩部現已通過改組章程於今晚六時開新舊幹事交替會議昨已發出通告其原文云逕啓者本會改組章程業已通過自應早日改選以策進行茲訂於星期二（六月二十七日下午六時三十分）在本會事務所開會投票除已將各委員名單改選舉票寄奉先生所代表之貴會外合再具函通告希即向貴會塡就選票凖時出席爲盼又各股於新舊交替之間理應將各種手續預行部署交於後任茲由前期常會議决定星期一（六月二十五日）下午八時在本會開各股幹事交代會議亦希届時惠臨云云 
[中德添航消息]  
　　德訂取締旅客章程 
　　中德自實行通航以來漢堡及美最時洋行在本埠恢復營業派定潑羅生號·司巧爾司號等郵船十餘艘往來中德等埠載客運貨此外好時·天利·怡和等行亦抽派加多夫號·亞爾特乞號·可林天成號等郵船兼駛德境旅客往來日漸增加茲悉德政府對於旅行德國境内之旅客携帶貨物現已訂定新章電令本埠漢堡曁美最時洋行等通告赴德旅客周知其章程大致謂凡旅行德國國境中之客商除旅行中實行職務及日用所必需之物品可無須至該管機關請領入口許可證書外如在德國居留地所購之各種物品以及非旅行中行使職務曁日用所必需之消耗各品均須由旅客照章呈請該管機關騐請領許可證書不准私藏及朦混旅客乘輪至德境登岸時須將所帶行李箱籠等件呈請該處稅關開騐業經該郵船公司等將前項新章繕成英文分貼各郵船客艙内通告各旅客查照矣 
[法郵船减少船隻]  
　　因客貨寥落之故 
　　法國郵船公司前因中法航綫頗有發展希望故除舊有郵船十二艘計十七萬九千噸外新增二萬四千噸之新式快船一艘專行駛上海及法境各海岸惟近來中國時局不靖外國貿易停頓故客貨頗極寥落現除將新郵船班停駛外並將舊船三隻亦一律停駛俟原狀恢復後再行復航云 
[兩旬間之華棉運日數]  
　　三萬餘包 
　　昨據日本棉業公會報告本月份過去兩旬中各國棉花進口總數爲十萬零二千四百五十一包中國棉花實計三萬零一百九十九包云 
[商總聯會常會紀]  
　　上海各路商界總聯合會（江西路六十號）昨日下午開星期常會到者十八路議董三十一人總董趙南公主席議案如下（一）蔣作新君提議美商會等謬倡共管主義謂有華人贊同請衆討論决致書美商會澈查贊同之華人（二）虞仲成提議長沙日領軟禁十三齡小學生及楊交涉司無理强迫簽字案僉謂提交市民大會據理力爭（三）林大松提議昨日總商會全體會員大會議决組織民治委員會本總會宜通告各路分會一致爲該委員會後盾（四）蔣作新提議對於時局意見書「原文甚長」公决付二十五日（即今日）議董大會討論（五）該總會准定於即日下午二時在該會所召集議董會議已發函通告各路分會矣 
[徵求兩商總聯會合併辦法]  
　　自兩商總聯會合併之說復興後各馬路商聯會均紛紛集議合併手續昨五馬路商聯會特發出通告徵求各路意見原文如下啓者兩商總聯合會糾紛至今尚未合一際此國勢阽危豈容各樹異幟重召亡國之痛竊以兩總會之組織原由各分會集合而民合成之旨本冀成一强有力之商業團體爲自衛衛國起見今結果若此何如勿組爲愈同人等奔走兩間不辭勞苦尚未得雙方諒解長此以往滬上商業寗復有進步可言遑論救國爲此特具公函徵救同意應如何勸合之處統希定期開會酌商辦法云 
[謀斃沈永山案之昨訊]  
　　屍母舅請緝在逃屍兄沈根山 
　　馬橋鄕民沈永山身死不明由屍母舅賀錫堂投法庭禀控永山係遭人謀斃曾經法庭兩次派員開棺剖騐由寳隆醫院歐醫生化騐得永山生前喉骨已斷委係因傷致斃聽候查究辦理等情迭紀本報茲悉賀錫堂又投地檢廳續遞訴狀略稱外甥沈永山生前本遭前母李氏所生之兄沈根山妬忌平日感情頗惡今年舊曆四月二十日永山染病二十一日午刻根山在永山床前良久屍妻沈楊氏由田中工作回家入房根山不令入内着其速備午膳未幾永山即氣絶而死是時根山亦不知去向其中一切情形頗多疑竇若不將根山嚴緝到案永山之寃難以伸雪爲此呈請澈究等語檢廳諭候示飭遵 
[賈富明弟請雪兄寃]  
　　呈請速懲暗殺犯 
　　閘北寳興路淞滬五區警署外勤巡警張風嶺賈富明遭仇人暗殺前經獲到兇犯顧阿大·王阿新等訊供狡展等情已誌前報昨二區二分署巡長賈富　爲胞兄賈富明伸寃具呈徐廳長文云爲犯供確鑿請予從速法辦以雪沉寃事竊巡長胞兄賈富明在差慘遭匪徒仇殺一案仰蒙廳長將眞兇顧阿大·（即野鷄阿大）王阿新·（即麻皮阿新）管阿毛·苗金奎等首從各犯勒緝獲案經司法科偵緝隊迭次提案研鞫管阿毛業將聽從首犯顧阿大主使共同謀殺胞兄各情歷歷供認不移又有眼線陳阿二之告密指證可謂供證確鑿似此萬不能再遲刑網揣承審者之意殆以案關謀殺在公警員入死出生不能不格外審愼而顧阿大乘此期間難免不以蠅營狗苟行爲百計求免刑章圖生以致街談巷議風雨滿城案懸多生解辦無期安得不以不肖之心相揣測但果如所言則死者含寃莫雪而生者惴惴自危巡長誼屬連枝寃痛曷極呈請從嚴訊究奉批飭訊在案近閱報載顧阿大等業已供認無訛自可據此定讞爲此泣叩廳長迅予飭科將顧阿大等即日盡法懲辦以慰寃魂云 
[殺母案將公開辯論]  
　　徐家匯鎭迤西蔣家巷鄕民蔣福根將親母蔣馬氏謀斃由警查悉報請法庭派員往騐屬實判蔣收押候辦在案茲悉此案業經檢廳預審明確據情起訴審判廳請爲公判前日下午該廳張推事官特開刑庭命提在押之蔣福根等到庭預審一過判蔣仍還押聽候示期公開辯論 
[日領事定期訊盜案中之韓人]  
　　請飭偵探到庭備質 
　　淞滬警察廳昨接公共公廨函略謂英界慶雲樓被刦案内之盜匪陳玉奎·高裕坤·王月生等各犯現由日本總領事訂期定於本月二十五日（即星期日）開庭會訊是案牽涉之高麗人等結夥搶刦情形惟緝拿是案之偵探亦須到案質問請爲飭知該探等前往候質等因故由徐廳長立飭偵探朱仁泉等於今日（二十五）馳往聽候日本領事傳訊云 
[燕京大學添設新聞科訊]  
　　大陸報云昨接美國消息紐約燕京大學駐美事務所現擬籌欵五十萬美金在北京燕京大學内添設新聞一科照現定計劃該科希望於明秋開辦聘敎授三人主任其事二爲大學畢業而有新聞經騐之美人一爲中國新聞家 
[一週間之公債市况]  
　　上星期公債行市後形平穩全週中或漲或落頗不一致惟結果上落殊少不如前週之變化巨大也按公債市面因近日政局情形之惡劣人心不免看疲而一方面銀行界多頭不願出貨遂致雙方牽制市面之得以穩定實緣此故也惟金融公債市較整六爲疲以目前情形觀察之公債行市大致可看平定之局近期中不致有大上落云茲錄本週公債行市週初週末之比較如下 
　　　　週初價週末價 
　　金融公債現貨六八·一○六八·三○ 
　　七月期六七·八○六八·四五 
　　八月期六八·二○六八·五○ 
　　整理六厘現貨四八·六○四九·六五 
　　七月期四九·三○五○·○○ 
　　八月期四九·三○五○·○○ 
償還短期八厘債券二六·○○二六·○○ 
　　今再錄本週最高最低價比較如下 
　　　　　最高價最低價 
　　金融公債現貨六九·七○六五·七五 
　　七月期六八·九○六六·四○ 
　　八月期六八·九○六六·五○ 
　　整理六厘現貨四九·七五四七·八○ 
　　七月期五○·二五四八·三○ 
　　八月期五○·二五四八·六○ 
　　償還短期八厘債券二六·一五二五·八五 
[一週間之内滙與外幣]  
　　内滙上星期中内匯市價依然和平結查互有漲落京津銀匯毫無變動洋滙較前週漲高七角五分北京公砝週末價爲一千零五十兩零五錢銀元計一千零六元天津行化週末價爲一千零五十八兩半銀元計一千零五元烟台烟估週初價計一千零三十八兩比前週末行情小二兩星期五日曾高至一千零四十一兩週末雖縮去七錢五分比前週尚好起二錢半銀元結果比前週大一元價爲一千零一元漢口洋例週末價爲一千零三十三兩計小二錢五分銀元則好起二角半週末價爲一千零十元宜昌宜平週初毫無變動迨週末忽遜去二兩價爲一千零三十五兩銀元始終爲一千零二十元重慶九七平銀週末價爲一千零三十兩計小五兩銀元同降五元價爲一零三十元以外滙價週間雖稍有上落而結果與前週行情相同云 
　　外幣本週各種外幣交易稍形活動故價格大致漲多跌少英票週末買價爲九元比前週大五分美票比前週高二分半週末價計一元九角二分日票週初價爲九角三分六釐比前週漲三釐嗣後因受主暢盛價格逐日趨漲週末增至九角四分六釐荷票初無更改迨週末始好起五釐價爲七角二分半港票週末買一元零一分六釐計漲三釐羅卜一千元新票週末計二兩二錢比前週末高二錢五元至二十五元票週初成交買價爲三兩五錢比前週小一兩以後因交易平常致價少上落五百元老票結果較前星期行情低五錢價爲三兩德票存碼豐厚買户復稀價比前週小一角價爲一元四角法票跌落二釐計買一角二分三釐二百五十元羅卜票去胃甚呆價格始終爲一兩二錢與前週未行情相同云 
[一週間紗花槪况]  
　　上週本埠紗市仍少發展客帮銷路不起然以存貨已微價格尚穩惟日紗受抵制影響積滯頗多近則削價求售急於脫貨是以市上交易日紗仍占多數至日本國内紗市仍極混亂三品市塲人心都傾向於賣方一般買户忍痛轉賣以致市價日下本埠棉市陳者已枯新者又無把握市價本當上騰然以美棉漲跌靡定紗市漸現疲勢棉價亦難獨堅也茲將上週紗花成交槪况分述於左 
　　（一）期紗期紗價格變動極微交易有限週間共成交六萬零八百五十包較前週少一萬六千四百包計紗布交易所成交五萬四千一百五十包物品交易所成交二千一百五十包取引所成交四千五百五十包茲以上週中六月期爲標準而比較中日之期紗價格於下 
　　月日中國紗布交易所日本三品取引所東滙 
　　兩兩日元兩 
　　六月十八日端節停市（二五一·五） 
　　六月十九日一四六·○一六九·二（二四九·八）·六七七五 
　　六月二十日一四五·七一六八·一（二四九·一）·六七五 
　　六月二十一日一四六·一一六九·三（二四九·○）·六八 
　　六月二十二日一四五·六一七○·四（二四六·九）·六九 
　　六月二十三日一四五·八一七○·五（二四八·○）·六八七五 
　　（二）現紗現紗銷數仍疲川帮以該在戰事重生來電止辦惟售價尚挺週間共做開五千包較前週少七百包天津·江西·野雞·福建·汕頭·蕪湖·青島·烟台·威海衛·廣東等帮俱有交易本紗二十支價格以六月二十一日一百七十一兩五錢之砲台爲最高六月二十日一百五十九兩七錢五分之三星爲最低十六支價格以六月二十一日一百五十四兩五錢之地球爲最高六月十九日一百四十六兩五錢之鴻禧爲最低十四支僅開出六月十九日一百四十兩零二錢五分之四喜十二支價格以六月二十二日一百四十一兩七錢五分之寳鼎爲最高六月二十日一百三十七兩之天官爲最低十支價格以六月二十二日一百三十八兩之大發爲最高同日一百二十四兩之仙女爲最低他若本埠英紗價以六月二十二日一百五十六兩五錢之二十支五福爲最高六月二十一日一百三十七兩之十二支天官爲最低本埠日紗價以六月十九日一百六十一兩五錢之二十支水月爲最高六月二十三日一百四十三兩之十六支丹鳳爲最低茲以大阪現紗一週間成交價格錄之於左 
　　月日藍魚牌紅財神牌福島牌三馬牌 
　　日元日元日元日元 
　　六月十八日二六八·○二三四·○二三三·○二三三·○ 
　　六月十九日二六七·○二三一·○二三二·○二三一·○ 
　　六月二十日二六八·○二三二·○二三三·○二三三·○ 
　　六月廿一日二六六·○二三二·○二三一·○二三一·○ 
　　六月廿二日二六六·○二三三·○二三二·○二三二·○ 
　　六月廿三日二六四·○二三三·○二三一·○二三○·○ 
　　（三）期棉本埠期棉交易仍不暢達除通州標準逐日有交易外他若火機標準粗絨棉花極市價週間共成交五萬八千擔較前週少九千二百擔計紗布交易所成交一萬八千四百擔棉業交易所成交三萬九千六百擔茲以上週中我國十月期棉價及英美印三國七月期棉價錄之於左以資參照 
　　月日中國棉業美國紐約英國利物浦印度孟加拉 
　　　規元金洋辨士羅比 
　　六月十六日三三·五○·二七八五一四·九三四四三 
　　六月十八日端節停市·二六六八一四·七八四四五 
　　六月十九日三三·○五·二六五○一四·七四 
　　六月二十日三三·二○·二六三八一四·五九四四二 
　　六月廿一日三三·九○·二七二○一四·八二四三七 
　　六月廿二日三三·八○·二七六五一五·○六四四一 
　　（四）現棉本埠現棉交易不多價格因美棉回小而稍弱惟週末據美國新棉預計又減色下週美棉開價仍須回漲也週間各廠收進共一千三百九十七包較前週少一千四百四十包計陜西花四百三十包最高價爲四十兩（六月十九日）最低價爲三十九兩（六月二十一日）漢口花三百六十七包最高價爲三十七兩五錢（六月二十一日）最低價爲卅六兩五錢（六月二十二日）家鄕花三百包價三十七兩（六月二十二日）太倉花二百包價三十五兩五錢（六月二十二日）姚花一百包價三十六兩一錢（六月二十二日）他若美國現棉最高價爲·二九一金洋（六月十六日）最低價爲·二七六五金洋（六月二十日）英國現棉最高價爲一六·五七辨士（六月二十二日）最低價爲一六·○三辨士（六月十九日）云 
[一週間之絲市]  
　　上週洋莊絲市仍疲弱星期一因値端節循例停市交易無聞此後數日雖銷塲仍極淸淡然交易尚不致停頓惟黄灰二經以海外行市不利銷路仍滯查歐美市塲　來華絲市面均疲價目看跌致外洋尚存之現貨及各莊手中所揑之期絲一時均難覓售主且以横濱日絲市價忽漲忽落買户　益不敢着手交易是以不特滬埠絲市岑寂即廣東方面交易亦　疲滯故按照各處情形現下絲市仍無轉機之望也茲將關於各穩絲經市况分類詳述如次 
　　廠絲市面上週仍現淸靜成交額較前週益少週間惟高等期貨 
法莊續有購成出價仍高此項交易係里昂綢廠來帳訂定之細條份故出此價並非正式盤是以上中等貨雖價較廉仍無去路此皆因歐美絲市疲滯滬埠貨多交淸故行市仍屬平疲 
　　輯里乾經上週稍見轉機緣紐約方面動辦高等新貨是以交易尚不寂寞惟絲價因日來市勢不振故較陳貨收盤時稍跌大經交易因英法需胃全無銷塲停帶然新貨白絲續有成交銷胃不暢絲價漸跌市况仍有趨疲之勢 
　　川魯黄絲經上週交易異常冷淡緣里昂等處絲市依然閑散致銷路毫無交易續趨停頓華商又以川省戰事方殷不也胃險承抛魯省新繭成本高昂勢難鬆售故買賣雙方咸持觀望市况因益沈寂八繭灰經上週現期交易均現停滯緣歐美日各處絲市均無起色進意甚淡交易寥落幸華絲商存貨有限態度·依然閑適故市况雖復呆滯趨勢尙屬平定 
　　預料本週絲市如歐美市面仍疲則絲交决難轉暢惟絲價當不致有劇跌之虞蓋今歲各絲成本皆重邇以銷路暗淡人心趨疲以致絲價類皆看賤耳 
[一週間糖市槪况]  
　　上週糖貨市况車糖劃盤先疲後緊在週初竟有一蹶不振之勢及至星期四因收户見多收市面爲之軋俏而末期數日則仍漲大遠期五月份價星期六之最後收盤竟超六月份價五分至七分二釐五茲錄簡表如下 
　　現貨五月六月 
　　星期一端節無市 
　　星期二九·九五一○·一○一○·一五 
　　星期三九·八五一○·○○一○·○○ 
　　星期四一○·○○一○·一○一○·一○ 
　　星期五一○·○○一○·二五一○·二五 
　　星期六一○·○五一○·三○一○·二五 
　　上週内太古行貨仍保持其原狀依舊不賣惟公會同行進出則大見賤小週初最低價至一○·四五及星期六始回上五分劃一○·五○然照行盤最前價格尚小一錢 
　　荷蘭市價遠期極形軟疲現貨則挺漲因此之故影響滬市甚巨小呂青及燥棉荷白粗砂等上週開盤甚盛其價格則大出意料荷白前盤十兩六錢而上週所開則祗十兩再如呂宋青在未開盤前三號羣以爲有九兩之價及至開盤一號九兩二號八兩八三號八兩六錢其間相差之巨顯見後市疲弱之故然今天時漸熱出銷定可發動再荷白雖跌而東貨劃仃不小故糖貨前途仍可樂觀也 
[一週間之五金市]  
　　上週五金市况稍形發展進口貨不若前週之多市塲開出之價漲跌互見各帮進胃最暢者爲白鐵類·船鋼板·馬口鐵等客商鑒於此等貨來源不振且洋棧現存淺薄内有數種花式已將告缺致人心頓形轉堅行盤開出遂見抬高三角鐵·白鐵瓦·法西鐵·洋元鐵·黑鐵管等動銷依然呆滯市上存貨豐足交易不多價因以疲茶會開出者英白鐵皮四十八號貨價十二兩二錢五分又美貨十三兩二錢五分較前各升二錢五分三角鐵六吩貨五兩五錢一吋貨四兩七錢五分一吋二分四兩五錢白鐵瓦二十四號貨九兩七錢五分二十六號十兩零七錢五分二十八號同上法西釘三吩貨十四兩七錢五分四吩十一兩五吩十兩零二錢五分六吩七兩七錢五分青鉛條十一兩青鉛皮十八兩五錢白鉛皮二十三兩新洋板鐵四兩七錢五分又元鐵四兩五錢又方鐵四兩六錢洋元頭四兩三錢又粗號貨三兩九錢九十磅馬口鐵八兩七錢百磅貨九兩各牌水泥市價頗稱平穩惟青州貨較他牌爲俏以上均係大批售開之價 
[一週間浙屬運滬之現洋數]  
　　滬杭甬鐵路同和運銀公司於本月十八日起至二十四止（即一星期間）裝運杭州造幣廠及浙屬各商行號現洋來滬共計三十萬零五千一百元又銀角二十五萬九千角茲將逐日分送上海各銀行錢莊詳誌如下（十八日）泰和一千元（十九）順成局一千元衡九三千元鴻賚四千元衡吉一萬三千元同豐三千元同昶三千元（二十）交通銀行四萬五千元同豐三千元致詳三千元怡春三千元鎰康一萬角（二十一）成沅三千元衡吉三千元交通銀行二萬五千元祥太小洋四萬八千角鎰康小洋五萬角（二十二）交通銀行五千元棉業銀行一萬鎰康小洋五萬角祥太小洋三萬五千元泰和一千二百元又小洋一萬角（二十三）微祥五千元順成局一千五百元泰興五千元（二十四）交通銀行十四萬元恒隆一千四百元鎰康四萬角祥太一萬六千角 
[菸酒聯合會反對加成之會議]  
　　中國菸酒聯合會昨因菸酒加成事續聞會議首由主席報告略謂二區分局長批文仍有帑藏空虚軍需孔急共體時艱踴躍輸將等語目前我兩業究應如何辦理請衆公决陳承緒起言查來文中有市價年貴一年似沿不無增加之餘地等語查兩業售價未增成本則日見昂貴貨本因稅重而加增今公家又因貨本重而加稅逐層剥削實不能堪敝業同人誓不承認王品三起言敝業亦經一再集議當此政局驟變時事不知如何商人身家性命尚在危險之中何能顧及軍餉兪葆康·魏觀章·施初芳等均調處此時局實非加稅之時按諸商情亦無加稅之力務祈同業一致否認堅持到底即欲加成亦須俟大局安定商業起色方有商量餘地衆皆贊成僉調至不得已時實行遷至租界營業旋經公决據情函復分局長轉呈省局議畢散會 
　　尚有本埠新聞等轉入後頁 
 
 
 

Page 15

 
 
第一萬八千零七十八號;中華民國十二年 西曆一千九百二十三年六月二十五號
星期一 * *本埠新聞二 
[上海商業市况彙錄]  
　　金融 
　　昨日早市銀幣市價稍小二毫半價爲七錢一分八釐二五午市又回復七錢一分八釐五與前日收盤相同市上亦無甚需要故洋釐大致平穩 
　　銀拆午前爲八分午後收盤又小一分價七分比星期六大三分銀行封關進出口均無市面 
　　金市 
　　昨日星期大條銀近期縮一八七五遠期縮一二五標金開盤三百三十四兩五錢爲最高價賣者較多所以標金小至三百三十三兩六錢先令例無市面標金略高至三百三十四兩又最小至三百三十三兩四錢交易尚稱不惡故全市金價亦有一兩一錢之升降後仍回高至三百三十三兩八錢收盤 
　　棉紗 
　　昨爲星期三品紗美棉印棉均無電報各洋行曁外人所開紗廠交易所等皆休息四川萬縣帮買進二十支五福牧羊五十包其餘汕頭牛莊江西烟　蕪湖野鷄等帮仍買二十支十六支十二支十支等各種花包本紗二百餘包日紗一二百包公會小包無售開本紗價平平日紗又小去二錢五而二十支本紗亦帶軟市象存底厚而銷路缺大勢不能看好云 
[啓新洋灰公司股東之一函]  
　　啓新洋灰公司股東姚子崙蔣麗軒徐質如致股東聯合會函云直隸省公署勒令啓新洋灰公司補解報効一案歷次雙方指駁其重要之點可分三端（一）歷史上之爭點啓新洋灰公司之地畝房屋係於光緒三十二年向已虧賠停廢之唐山細棉土廠備價購用其資本則係完全商股並無分文官欵是啓新自啓新細棉自細棉斷不能以購用其地畝房屋之故强牽細棉土廠之歷史爲啓新公司之歴史（查財廳呈省長文内張用北洋大臣批示有啓新洋灰公司原名唐山細棉土廠當時本爲官家用土而設且係撥發官本創辦北洋大臣有直接統轄委派總辦之權等語所謂原名細棉者不過指承用細棉之地畝房屋而言其當時二字以下云云均爲細棉土廠之事絶對與啓新公司無涉）至謂啓新成立之始曾借用銀錢所官銀號之欵當時祇以股欵尚朱收齊暫向淮軍銀錢所及天津官銀號息借欵項爲期均只數月即將本息償還淸訖是乃商辦公司與官立金融機關通融營業之交易不能因此項交易便喪失商辦性質不過啓新公司創辦時在君權政體之下限於部訂章程故總協理由股東選舉後須請官廳加札委派前淸大規模之商辦公司奏派總協理者其例甚多此仍屬形式上之手續不能指爲含有官辦臭味是啓新公司在歷史上純爲完全商辦公司何能與一般商辦者有歧視乎（二）報効與特權連帶關係之爭點在啓新方面以報効與特權雖非雙方權義之協定究有一氣相生之情勢現所予特權旣不能保存則報効當然取消在官廳方面則以報効爲承受細棉土廠歷史上應有之報酬前節旣將歷史上爭點解析無疑此報効一節若不因特權而起則當時啓新公司果何爲而有此報効乎即謂報効與特權二者非絶對的連帶關係在啓新方面因特權之損失營業上已受他廠之擠軋若再逐年有報効一項意外之擔負與他廠不能一律待遇於事情太覺不平故特權現旣無效則報効本屬特别義務自當連帶取消即啓新未經呈部取消而在官廳果體恤商艱早應代爲解除方爲國家對於商業有一視同仁之至意（三）變更章程未經直省官廳核轉之爭點啓新公司對於官廳文牘悉遵公司條例辦理不能謂爲違法（其詳見前啓新上省長函中）乃案經農商部批准後直省官廳因未經核轉之故謂爲私擅變更不予承認直隸省旣隸屬於中央政府此項章程經過中央農商部之批准部省一體何能以本省未經承認爲詞要之商辦公司對於本省官廳旣無遇事必經核轉之明文則此案自不能僅因未經核轉便認爲無效又查井陘新辦之洋灰公司於例應核轉之件亦直接呈部不聞本省官廳宣布無效何獨於啓新呈部之案不肯承認乎且報効僅載於舊章並非雙方契約更無須磋商之手續一經農商部批准自可作爲定案矣細繹爭論之點尚有相互關係即啓新以報効爲特權之報酬官廳以報効爲承受細棉之報酬從前旣無立案之文字事隔十餘年何從斷定在啓新方面尚有創辦人可以事實證明而官廳方面則幾經更易即案卷亦多散失在前清興辦實業之初爲請求特權起見往往預定報効爲易荷批准之交換當時部中法令未經完備商人旣有特别請救自不得不有意外之酬勞否則以商辦公司何必有此報効一欵乎所以允許特權在規定報効之後此乃事實之當然不得謂爲倒果爲因也總之啓新公司與細棉土廠劃然兩局不能僅以承購其地畝房屋便謂爲渥受官廳之賜而定報効之章程直省官廳現責令啓新補繳報効之欵是官廳對於啓新不肯放棄利益試思特權之無形消滅官廳亦曾爲啓新一事辯護乎此次官廳旣不以權利義務爲權衡仍沿用專制威嚴限期勒令補解若默然忍受將來種種誅求無所底止則一般商辦公司均在危險之列實業前途尚可問乎惟望全體股東顧念血本堅持到底勿懾於官廳一時之威嚇稍事遷就致將來貽實業界以無窮之困難且微聞近有不記名之外籍股東見此次直財廳駁復之文强詞奪理大爲不平現正延聘律師研究此案更願我全體股東急起直追勿使引起外商交涉尤爲我股東應盡之天職幸勿漠然視之公司幸甚中國實業幸甚 
[歙縣旅滬同鄕會職員會紀]  
　　歙縣同鄕會昨日召集職員會討論時局問題及會務由副會長許伯龍主席報告及議决事項（一）主席報告與葉禮文·吳仲謀出席各省同鄕會聨席會議情形（二）議决加入安徽旅滬公民大會對於本省軍民長官阿附曹　·高凌霨之行動一致反對由許伯龍出席接洽（三）臨城被擄華票曁留山舊票尚有百餘人至今未釋現匪徒旣經編爲軍隊更不得再肆勒索當經議决函請各省旅滬同鄕會聯合會速行轉電山東軍民長官殫力營救（四）該會會員王仲甫前薦陳吉彬在明德布廠爲學徒於本年三月問不知下落詣會請求援助議决由程律諧等向該廠接洽 
[東北城商聯會常會紀]  
　　東北城商業聯合會昨開星期常會到會員三十六人會長馮秋心主席議决各案如下（一）蔡明正提議臨城案被難之外人有集議索賠償欵項據鄙意可責令被刦地點該管軍民長官·曹·吳·田·熊等負完全職任即須賠償須由該長官等私產賠償不得稍涉絲毫公欵方增新附議通過（二）趙紫垣謂近來天氣漸熱本會亟應施茶其日期可仍照常年舊例於陰曆六月一日起至適當時期止衆贊成（三）黄紀生君提議總商會前日已議决組織民治委員會本會可與總聯合會一致通過（四）羅鴻泰報告該號於陰曆初五日失去同泰昌支裕茂莊及中國銀行支票各一紙請本會通告各路商號注意作廢議畢散會 
[滬海道區敎聯會代表之報告]  
　　滬海道屬縣敎育會聯合會前以重檢小學敎員開會當推定代表李味青·徐震民·朱萃·三人赴寗謁敎育廳長請求撤銷等情已誌本報茲悉代表等昨已返滬已具報告書於該聯會云敬啓者前承公推味青等爲代表赴省携帶公呈謁見敎育廳長請撤消重檢條例當於本月廿日約同赴寗寓中正街交通旅館翌日即往敎廳値蔣廳長赴鎭費科長回籍均未唔見二十二日上午再往敎廳見蔣廳長當由味青陳述來意並遞公呈蔣廳長即謂此乃敎育部定章未便個人擅專震民萃謂敎部雖有定章而此次重檢蘇省最早應請愛護敎員即行撤消蔣廳長謂此案敝廳當即會議辦法大約可照義務敎育期成會修改條例味青謂敝代表等來省懇祈廳長顧全地方公意早日撤消即如恢復縣議會問題韓省長究屬鄕人不拂輿情此次並未請示内務部已公布恢復好在廳長亦是鄕人務祈以地方爲前提以公意爲歸束敎育前途幸甚云云遂興辭而出並由味青等赴省議會請願昨悉省議員提出質問省長請飭敎廳撤除重檢惡例案共有三起（一）張肇炘等二十餘人（一）兪祖望等十人以上（一）龔廷鶚等十人以上且議事日程中亦有關於此案者有盛元音等·朱積祺等·侯兆圭等·議案三件大約下星期開成大會可望解决味青等當於二十三日返滬合行繕具報告以備查核即希滬海屬縣敎育會聯合會諸位先生公鑒李味青徐震民朱萃謹啓 
[勸學所呈請核示敎員檢定]  
　　因報名者寥寥 
　　上海縣勸學所所長李頌唐以檢定小學敎員一事曾經分函各學校轉知應受重行檢定各敎員於六月十五日以前來所報名以便造册呈請審查嗣因各敎員反對檢定俱不報名請檢今查報名期限已過僅各鄕敎員報到二十餘名相差甚多且此事未奉上級官廳命令究應如何辦理未便擅專業已據情呈請上海縣知事轉請江蘇敎育廳核示矣 
[小學敎育研究會開會記]  
　　昨日午前十時上海小學敎育研究會開會由楊聘漁主席會中有報告案兩件一報告研究新學制課程問題收到課程表三份縣立第一縣立女子高小·飛虹意見書二份一報告兒童課外讀物調查且收到六份尚公·萬竹·養正·縣立第三·閘北市立第三·上海市立第一義務提議案兩件一遵照本省理科指導員意見組織理科研究會議决請范罕波·朱有章·劉芸書商定計劃以便進行一提議研究算術測驗材料議决會同試驗敎育協進社請兪子夷來滬演講推請王砥平通函接洽地點在縣立第三小學校日期假定六月三十日午後四時起俟演講員請定後再確定通告議畢散會 
[惠工銀行控案近訊]  
　　公廨發票拘股東 
　　惠工銀行正副董事長李瑞九·盛毓常·正副經理沈奎年·馮叔源等被該銀行債權團在公共公廨呈控倒欠存欵早經由廨　傳嗣理賬員薛邁羅又於五月二十四號函請公廨將該行股東陳仲强·諸文綺·沈金章等一併傳案交保候訊迄已多時而各被告大都均仍抗傳不到現由關廨長會同英副領事密爾德氏簽發拘票分别飭提矣 
[惠工債權團常會紀]  
　　惠工儲蓄債權團於昨日下午二時開星期常會到者甚衆因總代表未至由童理璋代理主席先報告代表律師來信本案定期陰曆二十八日續審並宣布判詞屆時望各儲户前往旁聽繼提議公堂未傳到之各被告内中虚揑姓名者固多然抗不交保省者亦復不少如該行董事陳某前日因合衆交易所被控案則託病不到近見其乘坐包車逍遙租界並無絲毫病容且身爲上海飯店主任又在淸和坊開有字號現與其妾匿居該號樓上其關係重要之諸某等聞已出重金延聘律師意圖此番到堂抵賴此事各儲户均應注意要知該行黑幕全係此數人與李瑞九所造成决不容其互相推諉云云議决請求堂上拘捕各董事各股東到案訊追議畢散會 
[米船被查斛子之纠葛]  
　　南市發米駁船公所之任壽寳船前日裝載義順米行之米停泊浦中忽有自稱萃秀堂公所稽查員李三山徐林壽等至任船以查米斛之大小爲由向索洋七十元任報告公所至昨日李等向任索洋無着即將米斛携去任向索斛子被李將任拘送一區二分署出某董之卡片要求究辦事爲各船户聞悉大爲不然昨日下午召集全體各船開臨時會議僉謂行家雇用吾等船户裝米所　斛米斛子係行家置節由公所較　力可斛米此次任壽寳被押警局由稽查員李某與任有仇隙之故此事關係全體各行家名譽經衆議决於明日起各船祗准卸米不得裝米俟解决後方能裝載一面將通各米行公會及各行家又義順行出事後即向衆董詢問公所向無稽查員李等冒充公所稽查私印卡片在外敲詐有碍公所名譽請爲嚴究並請張董將任設法保釋一面報告公會會長朱子香錢吉團謂船户一旦實行罷裝値此青黄不繼之時有關民食故發出發告定昨晚開會商議辦法一面知照發米公所董事沈德生等至會云 
[水警廳咨浙會剿海盜]  
　　釣船金寳隆·金永隆·冰船樂守志等先後在銅沙洋面被盜擄刦人船江蘇水警趙廳長自接據各該船户呈報後以銅沙鳳凰等山洋面均爲帆釣各船載貨航海必由之道祗以洋面寛闊風浪巨大水警巡艦不能常川駐巡以致盜刦海船均以是處爲多惟該處洋面係與浙省毘連旣據該船户呈報前情自當咨請浙水警廳派艦會同剿捕除分别咨行飭緝外業於昨日令行第四區宣區長迅調策電·虎威二巡艦率帶廣艇多艘加派長警配帶軍械尅日駛出外洋認眞緝辦一俟浙省所調巡艦出洋立即會同協力搜剿以期肅淸匪患而維航商安寗云 
[警廳通令嚴緝竊盜]  
　　列表附發 
　　淞滬警察廳昨發　令云爲通緝事案查各區所隊呈報境内發生竊盜各案前經飭科按月彙按列表呈令嚴緝歷經飭遵在案茲據司法科查明本年三月份各署所隊所出竊盜各案彙案列表呈請飭發通緝前來除函請英法捕房帮同查緝外合亟附發表件令仰該署所隊即便遵照轉飭所屬一體按表協緝務使長警盡人知曉迅將表内各案贓犯尅日逐一弋獲解廳以憑嚴訊法辦毋稍疏懈致任漏網切切此令 
[友華銀行失竊]  
　　上海泰晤士報云星期五午餐時間友華銀行庫房内忽失竊現欵一千元旅行支票二萬五千元蓋因庫房門偶未上鎖約有半小時許事後管庫者檢點知有失竊當即報捕偵緝現聞已獲嫌疑犯五人但尚未查得實據云 
[法捕房張貼汽車肇禍圖說]  
　　法租界總巡捕房車務處捕頭帶義君鑒於邇來各汽車時有碾斃人命等事固由於司機之不愼然亦有因行路者自不小心致遭慘害茲爲愼重人命起見特於各街衢徧貼繪就之車輛肇禍圖并附以簡明白話俾行人共知儆惕茲將其通告如下（一）人力車穿過馬路時車夫應向左右看淸（二）人力車不可數輛並行致阻交通而危及車夫座客的生命（三）後面的人力車應隨人力車跑不可爭先（四）人力車轉灣時車夫應舉手示意（五）步行的人應在側面行走馬路中祗車輛可行（六）穿過馬路的時候應留心向兩面看淸（七）勿任小孩在馬路上行走遊玩（八）八 
）上電車時候應看明前後有無車輛往來（九）下電後不可疾行免和往來車相撞（十）電車行動時乘客切不可上下 
[大埔旅滬同鄕會十週紀念會]  
　　昨日大埔旅滬同鄕會舉行成立十週紀念會到者數百人午後二時開會由會長楊虎臣報告開會緣由次由蕭劍廬宣述成立歷史來賓戈朋雲演說謂作事要有恒心今日十週紀念即有恒心所致次孫玉聲及各會董會員均有演說末佐以音樂武術六時茶點散會 
[江陰同鄕會近訊]  
　　昨晚八時半江陰旅滬同鄕會評議會員開第一次評議會出席者奚蕚銜·吳植南等十人當推定奚蕚銜吳植南爲正副評議長并推定吳研因等三人爲評議議事細則起草員旋即散會聞禮拜二江陰同鄕全體於江陰公所開歡迎正副會長會屆時當有一番熱閙云 
[警廳規定會議日期]  
　　淞滬警察廳徐廳長以各局長署長署員及巡官各員每月會議日期向章預爲規定所有本年上半年會議日期應即訂定故於昨日列表通令所屬遵照茲將局長·署長·署員會議日期錄下七月二十二日八月二十六日九月二十三日十月二十一日十一月十八日十二月十六日其各巡官會議日期爲七月六日八月三日八月三十一日九月二十八日十月二十六日十一月二十三日十二月二十一日 
[招尋被拐女孩]  
　　舊曆五月初九日下午二鐘閘北太陽廟地方被拐去一女孩年六歲名夏小成鵝蛋臉身穿紅條洋紗布褲其家極貧自失孩後其父母幾若痴呆不進飲食該處鄰居見而憐之現願凑洋十元若有人將該孩送至太陽廟警局者即以此洋爲酬云 
 
 
 

Page 16

 
 
第一萬八千零七十八號;中華民國十二年 西曆一千九百二十三年六月二十五號
星期一 * *[胡家木橋市政之亟待整頓]  
　　華界胡家木橋一帶如歐嘉路橋靠北兩岸東面菜攤雜陳垃圾堆積西而亦殊汚穢且設一露天坑厠有碍衛生其聨成里南義樂園西　家帮·福惠里·南慶吉里·西鴻益里·北香烟橋東·分水廟前·太平橋·殺猪弄等區亦有汚穢之處分水廟前後路途不平張家巷橋年久失修交通不便該處居民現已呈請縣署設法整頓云 
[小東門火警之續聞]  
　　法界小東門外臺灣路鼎成雜糧棧於日前不知如何起火延燒大來貨棧由數火會驅車到場救熄已誌前報茲由法捕房捕頭查得起火之鼎成棧曾保有巨額火險爰特飭探詳細查明因何起火並將棧主拘入捕房稟復捕頭聽候核奪 
[天通菴附近草棚失火]  
　　閘北天通菴附近有江北人所搭之草棚頗多所居者大半均以拉黄包車爲業昨晚八時忽遭火災火勢極烈幸救火會即行救熄故未波及全體草棚及隣近房屋云 
[請追緝搶女匪犯]  
　　浦東南滙縣境王家港南首鄕民葛丁氏之女蘭貞因被川沙縣境之奚國香等糾人搶匿一案業經該氏投訴川沙縣嚴知事請究在案茲悉該氏女蘭貞現已由縣署勒令奚國香交出惟刦去之金戒飾物尚未追繳而擄刦該女之奚阿才奚才生因均在逃未獲故葛丁氏前日又呈川沙縣公署要求將在逃各犯務必獲案嚴辦以儆効尤云云 
[紹興婦董賴氏之罪惡]  
　　勾引少婦反肆行兇 
　　九畝地泰興里六號寗波少婦盛兪氏（又名盛阿花）年十七歲上有中旬被住在永福里十六號門牌紹興婦人董賴氏勾引到家作不端事現爲阿花之夫查悉即禁止出外不料前日董賴氏同媳董余氏又往喚阿花出外阿花拒却竟被披頰阿花哭訴伊姑母金盛氏伊姊鄭兪氏等奔至董賴氏家理論一言不合互相兇毆雙方各受損傷由警將一干人拘送二區一分署轉送地檢廳訊辦 
[逆女擊破老母頭顱]  
　　西門寗康里老婦李徐氏有女嫁與周姓氏遂依婚爲活詎近來婚已病故氏女周李氏與爲電燈營業之周芝梅姘識置伊母於不顧顾徐氏向論反被恃蠻　忤將母頭額擊破受傷流血隣人不服報警將周李氏等拘送二區警署轉送地檢廳訊究 
[控童養媳逃逸之供詞各執]  
　　沭陽婦人苗黄氏前日扭王傳氏·老朱五氏·小朱王氏等至五區三分所控稱前年在鎭江時憑媒四人聘定張姓女即小朱王氏爲童養媳來家歷四個月定於八月間完婚先期張姓託詞置備妝奩將女領歸届期往娶早已逃逸遂與四媒人涉訟鎭江縣署有案今來上海在胡家木橋尋獲女已嫁與朱姓請究經孟署員質訊女母王傳氏供向住蘇州從未到過鎭江與苗黄氏素不相識云云朱王氏姑媳供不相同判兩造供詞各執轉解司法科移送地檢廳訊明核辦 
[招領迷路女孩]  
　　四區崗警前日查獲迷路之十歲女孩鎭江人譚素珍一口據供家住北車站升順里内經劉署長判令留養聽候出示招領 
[拘獲不理貨欵之兩被告]  
　　龍根生前投法公堂控李新康不理貨欵二百餘元又夏沅記控馮永福不理借欵八百餘元兩案經中西讞員核准飭傳去後詎被告等拘不到案人即避　不見判改提到案訊追在案前日先後由法捕房包探將李馮兩被告拘獲帶入捕房經捕頭略詰一道論令管押聽候解堂訊核 
[借洋不遂行兇之控究]  
　　胡金奎日前至法租界地方向余桂生借洋不遂將余扭住行兇當由原告鳴捕到來將胡拘入捕房經捕頭詰據胡供稱民人與原告素來相識此次因貧無奈向其商借有之不敢行兇求宥諭令管押聽候解堂訊辦 
[男孩迷途待領]  
　　華德路高郎橋北上海聨益善會分會義務調查員胡日華昨在瞿家木橋一帶調查忽見迷途無名男孩年約七歲面圓黑色西式頭身穿舊白短衫下身無褲脚穿青布破鞋在該處啼泣詢以姓氏居處則茫然不知胡當即帶至分會備函送至五區四分駐所暫爲留養以便家屬認領云 
[私賣洋烟之拘究]  
　　法租界居民夏瑞元邇將房屋轉租與陳志卿私賣洋烟又吳金氏私設燕子窠容人吃食洋烟事爲法捕房探目沈德福唐雲卿偵悉以被告等有違禁令爰於前晚稟明西探同至各該處抄出烟膏烟具等物帶入捕房諭令交保聽候傳堂訊罰 
[扭控圖姦行兇]  
　　泰縣人孫德榮住曹家渡在生和隆油廠做工前日偕其妻周氏扭同鄕郭錦旺至四區四分所控稱與郭素不相識昨民放工師家見郭將民妻拖人臥房正欲强迫圖姦民因顧全顔面僅將郭斥去詎伊今日反敢糾集多人各民尋仇圖詐等情經李署員質訊解科昨奉趙科判移儉廳法辦 
[身藏兇器之拘究]  
　　徐州人陶金隆前晚身藏兇器在新記浜路圖行不法由探錢連奎與西探金爾查見將陶拘獲連同兇器解入捕房押候解廨訊究 
[窶人投江獲救]  
　　温州人趙順卿前日獨至二馬路外灘縱身投入浦江經人瞥見急爲救起交由一千一百五十號巡捕帶入捕房經捕頭詰以因何尋死據稱爲貧所迫並無别故捕頭即爲稟請公共公廨備文於昨將　送交温州同鄕會　　回　 
[私售洋烟之拘究]  
　　寗波人馮阿壽在天津路二百八十號門牌屋内私售燈吃洋烟前日有一羣流氓藉端向馮拆捎馮即投老閘捕房報告捕頭派探居阿巧往查若輩均已散去該探以馮私售鴉片有違禁令連同烟具一併帶回捕頭諭將馮收押候解公堂訊究 
[攔刦煙土兩造併拘]  
　　流氓張文榮因見蘇州人李鴻卿從某土棧購得鴉片烟土包懷一 
之而出遂尾隨至福建路糾黨攔刦李即大呼由探捕聞警到來將張拘獲抄出烟土連李一併帶入老閘捕房收押候解會審公堂訊辦 
[指控竊取荳瓣醬]  
　　澳門路萬康醬園指控徐州人張二於本月十二號竊取値價洋九十元之荳瓣壯醬十五担消贓與呂紀昌等情昨由戈登路捕房派探沈崇禮將張·呂一併拘押候解公堂訊究 
[工人竊皮夾之拘究]  
　　艾維生·馮六四分别在廣東路四川路摸竊王學明·金炳福身畔之儲洋皮夾被物主察出先後嗚捕拘八捕房稟明捕頭押候解究 
[騙收泰西緞之拘獲]  
　　寗波人顧金生（又名老三）與揚州人王春滙假冒浙江路瑞元祥洋貨號名義向湖北路源隆洋貨號騙取泰西緞五疋案發顧逃避無踪由捕房將王拘解公共公廨产徒刑三個月昨日老閘捕房包探陳根生偵悉顧匿跡所在協同西探皮也將其拏獲帶回收押候解公堂訊辦 
[南洋學生生活號展期出版]  
　　本埠南洋大學學生編印南洋學生生活號喧傳已久本外埠定購者絡繹於道茲悉該號稿件久已編好付印奈印刷所一再延期迄未能按時出版現已定本月底印就所有發行事宜已由學生會舉出楊君文炳留校辦理聞該刋内容極爲豐富全書照片文件共二百四五十頁於該校内容學生生活狀况詳述無餘云 
[謝誌]  
　　昨承大東書局惠贈第二十三期游戲世界滑稽小說號一册謝謝 
來件 
[胡雨人致江皖魯豫國會議員請一致主張導淮入灌確定隴海鐵路終點在淮灌交會處以消弭四省盜匪永絶全國禍源書] 　　 
　　江蘇國會議員公鑒吾國彌天大禍一在長淮不瀆而横溢爲災一在江皖魯豫四省昆連地之永爲盜匪世界二禍相因而至全國糜爛必此一源導之救治之不二法門必確定導淮由灌入海而使隴海鐵路即以灌淮合流之處爲終點鐵路新淮兩大長線銳角相交水陸精華輻輳　集昔日之飢荒盜匪從此各安生業而悉爲良民國家利害轉機孰有大於此者曩者閱報見貴議員數十人宣言西連島海港不適爲隴海鐵路之終點而並舉灌河口崇明大港兩說一若二港任擇其一均可爲大鐵路之終點者此說一起我長江流域之人羣起爭言必就崇明大港始以爲此種方隅之見當不久自消滅也不意六月九日閱申報見最有交通經騐之張季直先生意見書亦竟力主以崇明大港爲大鐵路之終點不禁蹙然憂之乃不得不反覆熟思以敬告張公者告貴議員並冀全國諸君子幸垂察焉張公書主用崇港要點一在路線之長二在營業之旺三在工程之易此三要點爲選擇短距離營業之路線計誠無以易之而此隴海鐵路者進當以世界爲統計退亦以全國爲統計蓋世界各國之大幹線無不取最短之直徑者無論此路將來必西通大西洋與西伯利亞大鐵路競勝也即以確定之隴海全線論自甘肅蘭州東至徐塘無不取直徑者今僅餘此直達海口二百數十里地忽轉南行而三倍其路不使全路之性質盡變乎此線長之不可一也大鐵路之營業在内陸以便運重滯之貨物爲主在濱海以所運貨物出海迅速爲主决不以沿海數縣十數縣人口物產之多寡計也今爲海濱十二縣增加便利之故而使數千里内地重滯之貨紆行陸路五六百里始得出海則全路營業之大不利孰甚焉此人口之多物產之富僅以沿海三縣與十二縣爲比之不可二也西連島工程之難在開浚海港若改道數十里至灌河濱則僅開山口稍有急切工程此外别無礙難之處至橋梁之度在現勢似沂　較長然射　河以南諸港爲將來洩水計亦不得不特别放大是爲節省工程計而改向崇明大港之不可三也尋繹張公要言要言謂幹路之規盡心以利益大小·路線長短爲權衡此世界公例不聞專以節省經費爲標的也此言至當不易惟言中解釋似正相反因旣爲幹路自必取短不取長取全路之大利益不取部分之小利益乃眞世界之公例至不專以節省經費爲標的則彼此見解無二致也此但就張公之說以明隴海鐵路之終點宜在灌河·不宜在崇明大港也至統籌國家大計非同時確定導淮入灌由灌入海不爲功導淮入海主張最力者亦張公也導淮路線自張諨引河東接鹽河東北至老堤頭鑿地二十里直接窰河至响水口會灌河入海允爲最適當最簡易之工程即患响水口附近河躺寛僅二百米突同時難受淮沂兩流亦不妨從老堤頭東鑿漣水低荒之地七八十里至陳家港會灌入海（即不兩河交會處爲鐵路終點）則無論何人當共認爲絲毫無害較由淤黄熟地入海其工程之省毁田之少相去甚遠人皆知之而張公最後之七分由運入江三分由黄入海計畫蓋鑒於海州人之多數抵抗不得已而爲此主張也天誘其衷海人覺悟知交通之大利而有隴海路必以灌河爲終點之電爭　宜决聽其言並以導淮入灌之眞實大利懇切告之俾知二千里長淮水運之利四千里鐵路陸運之利悉萃東灌海濱有百利而無一害則數十年之聚訟一朝解矣由此黄河南境之災民皆得依鐵路營業淮河流域之災民尤得兼依大鐵路大通渠并無復災害之膏腴土寺爲生而吾省最可怖之淮徐海土匪與皖魯豫之同類一變爲光天化日之公民此眞足救世界之米荒培國家之元氣矣我長江海口旣有上海吳淞爲世界大商埠此大鐵路當然留與長淮流域結不解之緣作吾國中權之勁果長淮流域之匪災不救即長江流域之人民終不得安枕無憂我雖生長江南不敢不爲此兩利爲利之主張也至宿遷以下十二縣之交通允當以三運並修輪舶通行爲唯一善法今西路之老運河早由張公督辦矣東路之新串塲河亦由張公規定之成案矣中路之患塲河亦曾由省長韓公發起南浚至靖江八圩港口北㓾黄堤直接灌河矣大鐵路東來之人與貨從此三運河分道南行交通亦已便矣倘猶以爲未足則豐富之地造築支路儘可集股爲之非若淸海支路專事運鹽之利薄不可成也語云失之毫釐差以千里當貴議員並舉兩口時想但以灌河崇港均較西連爲易事耳然其關係國家利害之異如此似不容不速作正確之定論以解紛爭否則工程停矣至底不成一事諸君將何以自解乎至導淮機會至今亦已熟矣所未定者亦在線路之爭仍言有待測量此河測量自張公發起已數十年其結果報告所列各線之高下最順距離最短工程最易者任何他線終不如由引入鹽由鹽入灌由灌入海之佳雨人於宣統三年爲江淮水利局實地調查時早主此說載筆記中當時尚無具體之測量報告也至民國七年江蘇水利協會韓會長（今即省長）呈齊省長文根據江淮水利局測量實數言之最爲暢明（載江蘇水利協會雜誌誌第四期中）邦人君子月期期以爲不可者仍不外慮灌河之不能並受淮沂二水耳獨不思禹貢導淮自桐柏東會於泗沂東入於海之故事乎大禹時並無運河通江淮泗沂完全合流尚不爲患况今使分流江海乃反爲患乎稽之古道旣如彼考之實測又如此尤幸海州人民心理已轉重視交通水陸兩道不難同時解决深望諸君與張公一致主張爲數萬萬生靈弭最大之禍造最大之福也中華民國十二年六月十五日江南公民胡雨人謹啓皖魯豫議員均此並請季直先生垂鑒 
 
 
 

Page 17

 
 
第一萬八千零七十八號;中華民國十二年 西曆一千九百二十三年六月二十五號
星期一 * *本埠新聞三 
[國貨玩具之製售]  
　　模範工廠設總發行所於南京路望平街口出售該廠中玩具部所售各項精美出品如下模範琴每打二十元四角活動衆板每打三元雙跑馬每打二元四角背槍每打二元五角活動搖馬四種㈠每件十二元八角六分㈡十元零七角㈢八元五角七分㈣五元各式汽車每打十元零八角大火車每打十元零八角小火車每打八元四角活動影戲每打一元五角新舞臺每打二元四角手槍藥紙每盒五打三角五分錫軍隊每盒五打二元百靈臺每盒五打二元影戲擎盤每打八元四角古銅彌陀書押每打三元古銅壁虎書押每打九角古銅犬·古銅獅·古銅虎·每打均爲四元二角古銅熊·古銅駝每打均爲四元八角花鐵自動汽車每打八元四角銅叫喇叭每打一元二角搖鼕鼓每打六角至七角二分擴鏟每打六角八分銅鼓每打二元六角四分吊桶每打一元六角八分錫叫鳥每打一元零八分電風圈每打七角二分新巧板每打九角息息轉每打一角八分云 
[新製之花露多種]  
　　福州路八五六號·中西大藥房創設已三十餘年由顧君松泉經理精製道地良劑近又自製各種新鮮花露係採用鮮花鮮葉用器蒸成汽水氣味芬芳遠勝飲荷蘭水其新製之鮮佛手露·地骨皮露·金銀花露·鮮薄荷露·玫瑰花露·鮮青蒿露·野薔藢露·鮮藿香露·白菊花露·糯稻鬚露·楷杷葉露·白荷花露·霜桑葉露·鮮荷葉露等每瓶均售四角惟秘製肺露每瓶則售六角云 
[麥克氏廠製售汽水]  
　　美商麥克氏衛生蒸汽水廠在法租界福煦路二百四十九號（即福煦路聖母院路之轉角）自運外洋新式機器專製蒸汽水以供各界之需該廠專備汽車隨時運送各界欲嘗試可致函或電話西三八四五號該廠立可送上該廠備有蓄水器具裝用不另取費每大瓶汽水重五咖倫價洋一元云 
[應時夏布開始廉價]  
　　北石路香粉弄口同昌布號七十年來所售各種夏布極受社會歡迎昨爲廉價第一日中外人士往購者異常踴躍云 
[夏布減價並刊紀念册]  
　　北石路香粉弄口勛記布號創設八年運售之夏布·嗶嘰等定價甚廉故營業日漸發達該號主陸君因今歲適値八載紀念除自舊曆本月十一日起減價一月外復刋有紀念册内有趣味文字及火車時刻表等甚豐富其廉價各貨均七折計算如湖南瀏陽每疋碼洋二十元至六十元竹青靠白瀏陽每疋碼洋二十元至五十四元江西萬載每疋碼洋二十元至六十元映影白萬載每疋碼洋二十元至六十元江西會同每疋碼洋八元至十四元改良印花夏布每疋碼洋四十元至六十元四川女機每疋碼洋十元零六釐至五十四元以上均闊約尺三四寸長約四丈六至五丈云 
[新運大宗紗羅紡]  
　　石路二馬路南首·何長豐綢緞洋貨局專運售歐美各種呢絨·嗶嘰·自製大衣·雨衣·呢帽·草帽·以及化妝品等日前又新到各種色絲條蔴紗每尺二角至四角五分色花洋紗每尺一角四分至二角六分印花洋紗每尺二角至三角六分空花洋紗每尺二角四分至三角四分潤幅香蔴紗每尺三角五分至四角二分米通紗二角二分至五角四分直羅紗九角至一元一角拷雲紗八角五分至一元二角各色杭羅七角五分至八角八分緞條紡三角二分至四角二分云 
[雲紗拷綢繼續運到]  
　　抛球塲南首華彰洋廣貨號近日又有二尺二寸晏盛阮錦彰及本牌鐵機雪白過烏雲紗大批運到數百疋客帮批發門市零剪定價均廉每尺由七角四分至一元二角半頂細白夏布每尺二角半至五角輕薄匀凈衣料最宜過烏拷紡每疋十四元至十八元另有各種夾金·賽銀·香烟匣能自出烟枝並附有打火機器每只二元五角各種條子全白盛紡每尺三角二分云 
[帽蓆衣料廉售廿日]  
　　福州路植權女物產公司以近日節届夏令特於前日起廉售廿日各種軟蓆草帽·各式花衣料甚爲旺銷云 
 
[美國著名童伶賈克哥根在（賊史）影片中之一幕]  
[新到各種蔴紗玻璃紗]  
　　天氣日漸炎熱各種玻璃紗蔴紗銷路最盛抛球塲有隆號新近運到大批英法名廠玻璃紗如素地印花·織柳條印花·純白織花·純白絲條等數十種又各種英國名廠蔴紗如活窄柳條·大小散花·流空·嵌絲·印花等五百餘疋顏色如純白·粉紅·湖色·雪青·英白·淺灰·蘋菓綠·菊紅等在該號舉行三十週紀念大減價期内一律廉售云 
[廣東衣料又到一批]  
　　虹口天潼路恒興洋貨號新又由粤運到老牌鐵機雲紗·晾莨厚紡綢·過烏熟羅·拷黑拷繭綢·拷綢·等貨云 
[熱水瓶與旅行餐具到滬]  
　　先施公司熱水瓶部昨由歐美運到大帮熱水瓶中有一種能藏冰忌廉終日不溶其味如初此種冷熱水瓶滬上從未有過價每只六元其餘如旅行餐具等極多中有刀义杯瓶盆一槪俱全最合野宿露食之用如野外運動等更爲相宜每套六元半至數十元不等其最便宜之熱水瓶可容水一磅者每只一元一角云 
[救急十滴藥水之施送]  
　　河南路中英大藥房鑒於天氣炎熱特將各種夏令應時藥品廉價出售前日靜安寺路一百十號盛宅特向該藥房購置救急十滴藥水十萬瓶預備施送云 
[電氣及火酒之新用品]  
　　乾電燈···電氣熨斗···火酒壼 
　　南京路中德商店最近又由德國運到旅行回光乾電燈一種光線極遠足有半里可射式樣玲瓏每只售洋三元又有電氣熨斗每只售洋六元·及七元五角兩種其七元五角者並能通用於一百十磅·一百五十磅·二百念磅三種電力故無論何地均能通用又旅行火酒壼一種上有鍋下有儲火酒器並可配合一處每只祇售一元五角半云 
[洋布聯益會新屋落成]  
　　北京路洋布叫莊聯益會於昨日上午十時行新屋落成禮來賓七百二十餘人公推朱傅軒爲主席宣布開會宗旨後全體會員向國旗行三鞠躬禮繼由會董顧子槃·來賓寗波同鄕會代表袁履登·兪希稷等相繼演說畢欵以茶點至十二時始散 
[組織東區商聯會之籌備]  
　　東區各商號近爲聯絡各商號起見特組織東區商業聯合會現設籌備處於裏鹹瓜街參業公所曾開過籌備會四五次前昨兩日由董伯偉·毛耀坤·楊養生·楊熊占·陸錦昌·包榮堂·沈少雲·江錦春君等分三段徵求各商號入會一俟徵求完畢即將開成立大會云 
[「影戲界天才與技能」之論著（二）]  
　　今且擇一二女伶言之葛羅麗ＧｌｏｒｉａＳｗａｎｓｏｎ長於愛情則其容貌之惑人也馬利梅ＭａｒｙＭｉｌｅｓＭｉｎｔｅｒ長於温馨之女兒侍坐長姐之旁或與羣童爲友愛綏福開森ＥｌｓｉｅＦｅｒｇｕｓｏｎ以其尊貴之態度長於貴族及婦人之有謀略者康斯塔文Ｃｏｎｓｔａｎｃｅ以其智慧興會又長於爲有情之女郎阿拉司太雷ＡｌｉｃｅＴｅｒｒｙ則大家風範長於已嫁之良婦由此推之大致可以論定夫女伶之享盛名因各有其致名之道而細爲推敲思亦過半試言曼麗畢克福ＭａｒｙＰｉｃｆｏｒｄ其境地即復不同能謂其長於一藝而特言之耶能比較其演中年之婦人與女郎之優劣耶至於男伶則魯道夫佛爾鐵拿ＲｏｄｏｌｐｂＶａｌｅｎｔｉｎｏ其人丰采絶佳長於表演情愛亦復使見者知其心之抗爽誠直威爾羅加ＷｉｌｌＲｌｇｅｒｓ則爲極有情之人舉止則未能免俗湯姆司梅亨ＴｈｏｍａｓＭｅｉｇｈａｎhan以誠實之貌示人卻理司菊ＣｈａｒｅｓＲａｙ則似誠實而無城府天趣盎然以表現其至情此皆在女伶之外鳴其高技者吾儕亦可循是以論他伶矣 
　　至關於卓别麟之紀載則成書已多凡人驚其成效之卓著者評論亦隨之而起至其結果則評論各異而所言均翔實卓别麟之勢力眞不可以言語剖識之而其所以成功人均不之知則其天才之優秀爲之也 
　　技能固别爲一事吾人但於其精緻之處要使别於天才不相混雜以其分别之處絶微尤不能不加注意今但以此標舉之三數人使别於他人庶會心有得矣 
　　外此不同之處天才者對於表現一切其興會永無增減雖有時或不經意亦自得其勝不若技能須時時戒意稍懈即墮也 
　　今在此影戲事業中再爲鑒定則曼麗畢克福固亦有不佳之影片無足稱者然以其人之足重影片傳布亦不大受影響至於葛羅麗康斯塔文·馬利梅則少遜之片即遭反響陶葛拉斯范朋亦輒有數片似其力不勝任其他佛爾梯拿·梅亨·却理斯蘭等之結果亦不能盡善就中比較尚以范朋自製之片爲佳至於卓别麟之滑稽片則風行一世所演諸影片固未能必其率有寄託或亦多數不如其少數然終不能視爲不佳則在演者之天才耳（待續）（尊） 
 
 
 

Page 18

 
 
第一萬八千零七十八號;中華民國十二年 西曆一千九百二十三年六月二十五號
星期一 * *[新創之影戲學會及半週刊]  
　　前編影戲雜誌之顧肯夫·陸潔·周志伊等近創辦一影戲半週刋每星期一·四·爲發行期不日即將出版社址在山西路三十二號顧君　另集數同志創設一影戲學會專事研究影戲學術云 
[日博士講演競走]  
　　日本體育家木下博士前日下午在虹口新公園聚集日僑三十餘人講演競走方法云 
[大每隊棒球戰勝]  
　　大每棒球隊前日與上海俱樂部比賽結果爲四與一之比昨日比賽結果大每仍佔優勝美國奬杯卒爲大每所得是晚日人宴兩方選手於月乃家花園盡歡而散云 
[國樂社之紀念大會]  
　　國樂研究社於昨日舉行四週紀念大會會所在城内縣橋南首阜民路二百三十六號下午一時開國技研究會并附各種游戲如火棍·新劇·雙簧·拳術·大套琵琶·國樂等頗極一時之樂云 
[周君與聶女士之婚禮]  
　　馬湘伯君證婚 
　　南洋大學電機科敎授周子競君（名仁）昨與聶雲臺君之妹其璧女士在一品香行結婚禮周君曾留學美國康乃爾大學並曾任東南大學敎授昨由馬湘伯君證婚親友往賀者三百餘人晚間並有盛宴云 
 
[周子競君與聶其璧女士婚禮攝影] （中華照相館攝） 
[壬戌社之常會期]  
　　壬戍友誼社現定於每月二十五號開常會社址暫設上海南車站路文安里二號云 
[皖同鄕會徵求會員]  
　　已有廿組 
　　安徽旅滬同鄕會前日在牯嶺路籌備處開委幹兩部第四次聨席會出廣者三十七人由文牘報告各處所來函電最要者爲渦陽縣義門集駐防軍第三旅一團二營兵士突於六月十號夜十時全體譁變槍斃連排長各一名搶掠商民損失三十餘萬呼援情形並議復上海檢察廳爲劉案事公函衆通過次討論徵求進行手續畢即當場發給各組總幹事印章證書等件即日（十一日）開始徵求會員總幹事報到者計二十組名單列後第一組許伯龍二李小南三王亞樵四路文彬五黄晦庵六張松林七胡佩如八詹銘珊九程海標十陳少舟十一汪藜青二十二白傑三十三兪去塵十四姚毅全十五陸車五十六年蘭洲十七趙家元十八李次山十九程霖生二十王龍庭繼續報到者仍接序加入云 
[各校在滬試驗新生]  
　　本屆國内各大學委託卡德路九十五號寰球中國學生會代辦在滬招考者如下 
（厦門大學）·校址在厦門南普陀招本科一年級生二百八十人男女兼收考試日期七月九日至十一日（國立農業大學）·校址北京阜城門外招新生一百二十人自七月一日開始報名（建業大學）·校址南京龍蟠里招文科新生考期爲八月二十八二十九兩日（福中礦務大學）·校址在河南焦作福中招本預科新生考期爲八月十六日至十八日（東吳女子大學）·校址在蘇州閶門内招文科等各門新生考期七月中旬云 
[中國公學今後之辦法]  
　　該校已有正式啓事···宣布辦法六條 
吳淞中國公學之商科大學部與中學部曾因學生間之爭執幾釀風潮現由該校代理校長與兩部主任竭力調處已歸平息昨日以校長及代理校長之具名發出啓事一通叙述經過情形並解决辦法其啓事如左 
　　本校自改組以來同人等竭其棉薄俾於世界學術國内文化有所貢獻乃應用最新學理如採用學科制也·改行道爾頓計劃也·實行男女同學也事皆屬於新舉以視安常蹈故其難易實有逕庭歷時雖暫而所獲之新經騐實有足多者致同人對於新制益增其信心惟美中不足者本校組織現分大學商科與中學兩部性質逈殊管理自異又以宿舍逼處不可分離諸多窒碍同人等雖已早見及此然以窘於經費之故以致爲大學部新建校舍之計劃一時未能實行本月中因宿舍内中學生·關於男女社交問題·以文字辯論致有紛擾商科生起而責難中學部職敎員鑒於商中逼處訓育難有效力遂因此引咎辭職藉以喚起學生之反省同人等爲圖學校安穩進行計乃决於此機會提前放署假而事時謀學校根本改進及擴張茲將已决定辦法宣佈如次㈠大學商科遷移上海英界靜安寺路赫德路轉角㈡商科改行學分制㈢中學部添辦高級理科㈣中學部辭職敎職員挽留復職㈤中學部仍舊男女同學實行道爾頓制㈥次學期提早開學以上各項事關學校内部行政誠恐外面難明眞相致報紙捕風捉影傳聞失實知爲學生父兄及校友諸君之關念用特登報佈聞校長王敬芳代理校長陳筑山 
[南洋路礦畢業生之離筵]  
　　南洋路礦學校本屆畢業生六十餘人以離校在即於昨晚假大東旅社聚餐留别敎職員賓主七十餘人物貢三校長致詞敎員葉楚傖·邱培洵·李丹書·吳豹軍君等演說學生代表薛樹薰君答謝攝影散會 
[聖芳濟將行暑假休業禮]  
　　南潯路二十九號聖芳濟學校訂於本月二十九日午後五時半舉行暑假休業禮頒發奬品給予文憑云 
[文生氏英專校畢業誌]  
　　文生氏高等英文學校創辦近二十年舉行畢業多次本届本預科畢業試騐業已揭曉畢業生姓名如後 
　　（一）本科田月成（浙江）吳楚昌（安徽）·兪汝楨（浙江）·樊天成（江蘇）·管家駿（浙江）·蔣畸士（直隸）·沈縠人（江蘇）·陳策（安徽）·秦在邦（江蘇）·何珥（檀香山）· 
（二）預科章鉅（浙江）·徐國柱（江蘇）·黄洵範（浙江）·陸緒明（浙江）·蔣乃斌（浙江）·陳昌（江蘇）·楊春（浙江）·楊志拿（江蘇）李聚康（浙江）·周瀛森（江蘇）·顧明甫（江蘇）·諸壽祥（江蘇）·楊蔭春（江蘇）·謝錫礽（浙江）·邱賡南（江蘇）·沈靜遠（江蘇）·秦澈（江蘇）·陳菊生（江蘇）· 
[中華公學募建校舍會開幕]  
　　閘北寳通路中華公學昨日下午假座寗波同鄕會行建築校舍徵募會開幕禮除外埠各隊以道遠不能全到外本埠各隊隊長隊員均多如期蒞至鐘鳴三下（一）振鈴開會（二）公推總隊長于右任主席（三）校長朱和鈞報告（四）演說于右任·謝遠涵·許劍青·方椒伯·周椒青·呂靜齋·陳純馥·戈公振·徐翰臣·錢琴一等（五）茶點（六）餘興㈠鋼琴獨奏周湄雲女士㈡舞蹈宋湜女士㈢喇叭鮑九思君㈣學生演說㈤舞蹈陸慧琴女士（七）致感謝詞（八）散會會中並懸書畫家李健·蕭蛻公·楹聨若干副專備贈與將來成績最佳之各隊及隊員昨日當塲有沈國禎捐五百元宋俠公樊發源旋雲亭各特捐一百元云 
[工藝實習學校之進行]  
　　工藝技師曹軼飛創設工藝實習學校於本埠方板橋華安坊口實授各種種工藝製造技術費用免納前往報名者異常踴躍曹君編著工藝全書内容豐富現該校定本月招生截止於下月初八日開學云 
[通欲敎育社之露天校]  
　　共十餘所 
　　本埠中國通俗敎育社茲利用暑天公衆納涼時間在各處分别組織露天學校十餘所敎授均由各社友熱心擔任聞閘北楊樹浦二處更用幻燈敎授故聽講者每夜總有百人左右云 
[海員職員學校之新組織]  
　　海員工會上海支部擬於會内附設一中華海員職業學校現已開始招生云 
[昨日之菜市]  
　　蔬類價廉 
　　昨日南北市小菜塲蔬菜又較前日爲廉各價如下 
　　北市南市北市 
　　蝦每斤四角五分六百文大黄魚每兩十八文十六文 
　　鹹帶魚每兩二十文二十文甲魚每兩三十文三十文 
　　青魚每洋三斤三斤扁蒲每斤一百八十文六十文 
　　班魚每兩三十文二十文鯧魚每兩二十文二十五文 
　　白魚每兩二十文十二文　魚每兩四十文 
　　沙魚每兩三十文十五文鯽魚每兩五十文二十五文 
　　鹹蟹每兩三十文三十文烏賊魚每兩十二文十二文 
　　梅蛤每兩三十文四十文　魚每兩二十文十八文 
　　牛肉每斤二角半二角鱭魚每兩五十文三十三文 
　　羊肉每斤三角六分三角雄雞每斤三角五分三角六分 
　　鴨蛋每只四十文三十文鴨每只一元二角一元 
　　鷄蛋每只三十文三十文蛤蜊每斤百十文二十文 
　　龍鬚笋每斤百二十文百六十文豬肉每洋三斤半三斤半 
　　冬瓜每斤一百文百二十文黄瓜每斤六十文一百文 
　　雌鷄每斤四角二分四角菠菜每斤六十文 
　　蓊菜每斤一百二十文蛙肉每兩二十文 
　　毛荳每兩十五文十文茄子每斤一百六十文二百文 
　　鴿子每只三角二角半茭白每斤百二十文百二十文 
　　元菜每斤五十文五十文葱每斤一百文八十文 
　　　菜每斤四十文三十文熬魚每兩十五文二十文 
　　鹹香瓜每兩四十文三十文春笋每斤一角六分二百四十文 
　　黄荳芽每斤百二十文八十文辣茄每兩三十文 
　　芋艿每斤百六十文百二十文豇荳每兩二十文二十文 
[實驗劇社訂期出演]  
　　七月七···假座新舞臺 
本埠實驗劇社籌備演劇情形業誌前報茲該社訂於七月七日假舞臺出演除「幽蘭女十」一劇現已着手排演外另加演「愛國賊」一劇該劇趣味濃厚極有可觀并聞此次劇票計分包廂劵特别券普通劵三種其普通券僅售洋半元云 
[春華將演新編京劇]  
　　「太子害太子」 
　　春華舞臺前次排演七擒孟獲頗能號召一時後即排演太子害太子一劇編排雖已多時惟因缺乏宣傳故雖已定於陰曆十四晚開演然知者絶少聞此劇情節尚佳文武唱做尚有可觀佈景及服裝確已添置不少云 
[集會表]  
　　陽歷本月時期地點召集者 
　　廿五日江灣復旦大學休業禮 
　　廿五日山東路山東路商聨會常會 
　　廿五日南車站文安里二號壬戌友誼社常會 
　　廿五日虹口狄思威路中日聨會敎會日本女子節制會慶祝　久節之會 
　　廿五日廿七日憶定盤路中西女塾畢業集會 
　　廿五日至廿八日北四川路晏摩氏女校畢業典禮 
　　廿五日下午四時南市縣商會臨時會議 
　　廿五日晚七時寗波路廣肇公所市民大會委員會 
　　廿六日南大車站附近滬杭甬轉運公司選舉會長 
　　廿六日下午三時康腦脫路十入號南洋路礦學校土木科及中學畢業　　廿六日下午五時梵王渡約翰大學校長茶話會 
　　廿六日晚七時崑山路東吳二中同學交誼會 
　　廿七日下午四時半梵王渡聖瑪利亞女校畢業禮 
　　廿七日晚八時四川路青年會吳任之演說 
　　廿七日晚八時梵王渡約翰大學附屬級會 
　　廿八日下午三時浦東浦東中學畢業禮 
　　廿八日下午五時梵王渡約翰大學附屬畢業禮 
　　廿九日寗波路九號裕華銀行第五期有奬儲蓄開籤 
　　廿九日上午十時崑山路東吳二中畢業禮 
　　廿九日下午二時梵王渡約翰大學畢業班慶祝會 
　　廿九日下午三時北四川路民强中學休業禮 
　　廿九日下午四時南市斜橋惠中男女學校畢業禮 
　　廿九日下午五時半南潯路二九號聖芳濟學校休業禮 
　　五時半卅日西門外體育塲中華武術會附設體育師範學藝展覽會 
　　卅日靜安寺路夏令配克戲院城東女學游　會 
　　卅日下午至七月一日尚文門也是　江蘇縣議會聨討論會 
　　七月一日合會 
　　卅日是午一時四藏路寗波同鄕會南洋商業學校畢業禮 
　　卅日下午二時徐家滙南洋大學畢業禮 
卅日下午二天后宮總商會華商柳江煤礦嚴東會 
時鐵路公司 
　　卅日下午五梵王渡約翰大學授學位典禮及理科 
時實騐室開幕禮 
卅日晚六西藏路一品香浦東中學校友校友會 
時會 
　　七月一日未詳工界救亡會全體工友大會 
二日南新港日僑體育塲旅滬日僑運動會 
二日戈登路南方大大學行放暑假禮 
二日江灣慈善救濟會游民工廠基金債劵 
開　 
四日白渡橋堍美郵局舊美僑慶祝美國共和紀念 
址 
四日上午九西門省敎育會科學名詞審查預備會 
時會 
　　五日至八日中國工程學會中國工程學會第一次年會 
七日及八日西門省敎育會理科敎授研究競養會 
　 
　　八日愛而近路紗業公所北區公學懇親會 
　　十四日下午四川路青年會揚子機器製造　東會 
二時公司 
廿一日至卅徐家滙南洋大學操童子軍聯合會露營實習 
日塲 
[今日天色多雲]  
　　徐家匯天文台昨日下午四時三十分氣象預報云天曇揚子流域有雷雨沿海一帶有夏季時令風南方風向不定本埠溫度在下午三時前之二十四小時内最高七六·○最低六八·○去年同日最高八四·○最低七○·七 
 
 
 

Page 19

 
 
第一萬八千零七十八號;中華民國十二年 西曆一千九百二十三年六月二十五號
星期一 * *常識 
常談 
[不如土匪] [  箴]  
　　自津站有拒絶外人見黎之事外人至評之爲不如土匪而此輩爲攫取總統異常出力之人已得一極好之頭銜矣 
　　匪亦有等級無官無職而以攘奪貨財爲目的者則曰土匪有官有職而亦以攘奪貨財爲目的者則曰官匪有高官顯職以攘奪貨財爲未足而兼以攘奪最高之政權爲目的者則曰國匪 
　　以罪惡論土匪不如官匪不如國匪以人格論國匪不如官匪官匪不如土匪 
　　夫使不如土匪之人而果達其攘奪最高政權之目的則中華民國之奇恥大辱傾太平洋之水而不能洗而國際之地位可知矣然而尚有興高彩烈以竭力製造此奇恥大辱者 
衛生 
[夏令衛生三要] [  志超]  
　　夏令衛生國人類能言之然每屆夏令疫癘仍不少减何歟蓋知之而不能實行耳今夏令又至矣負地方之責者其急起直追力矯前弊早行衛生設施以謀公衆幸福如淸道除穢驅蠅殺蚊設施藥局宣傳避疫方法等無一非夏令衛生中亟宜實行者也謹略述管見以供衆覽 
　　（甲）淸道除穢 
　　道路不潔汚穢堆積夏令疫癘大半緣是而起故欲談夏令衛生淸道除穢實爲第一急務茲述其方法如左 
　　㈠凡街衢僻巷有堆積垃圾及一切腐敗物者均須雇人淸理而其所用之費由各居户共同擔任之 
　　㈡凡河中有汚濁物者須由各段各户淸潔之并議定以後各種垃圾及其他腐敗物不得抛棄河中違者公罰 
　　㈢凡街頭販賣茶食及一切易招蠅類棲息之食品均須用紗罩圍之有不用者當公同議罰 
　　㈣凡病人吐出之汚物以及糞尿等排泄物不得任意抛棄當加以消毒藥水然後傾入垃圾箱及糞坑中 
　　㈤凡腐敗物品不得出售違者公同議罰 
　　㈥凡街巷中之露天厠所均須除去須由市公所分段設立公共厠所 
　　（乙）驅蠅殺蚊 
　　夏令疫癘由蠅蚊作媒介傳播而得者亦屬不鮮欲免此病莫如驅殺今將驅蠅殺蚊之法略述於後 
　　（一）蠅類驅除法驅除蠅類之良法莫善於淸潔苟能掃除汚穢則蠅雖生殖繁盛孵化迅速實亦無由而生故室内宜勤洒掃空氣宜使流通日光宜充足垃圾宜收拾蟲卵旣鮮再以藥斃其幼蟲以籠捕其成蠅誠如此則蠅雖不能盡滅亦可稍減且淸潔一事旣合衛生又屬雅觀一舉兩得有益無損何樂而不爲哉 
　　（二）孑孓滅除法蚊爲孑孓變化而成故滅蚊之根本辦法莫如斃其孑孓茲略述方法如次 
　　㈠排水凡無用之積水處盡排水使乾蚊即失其繁殖之地 
　　㈡灌油凡無用之低窪不易排水使乾者可灌以火油絶孑孓之呼吸而斃之此法頗有效力火油一兩約可鋪水面十五方尺有奇 
　　㈢養魚凡遇有不易排水又不便於灌油之積水處可養魚其中亦頗有效 
　　（丙）設施藥局宣傳避疫方法等 
　　疫癘之死亡人數每日動以數十計彼蚩蚩羣氓乃供神也念佛也賽會也冀其或可驅之逐之殊不知際此夏日炎炎人衆擁擠空氣旣濁臭汗薰蒸彼病菌遂乘機大活動矣或已汗流浹背旣渴且燠於是茶瓜水果種種腐敗食品不暇選擇牛飲狂嚼其害胡堪設想不於根本上求解决注重衛生而徒尚迷信則不疫癘且疫癘尚驅逐云乎哉若能將汗血金錢寳貴光陰組織臨時醫院施送藥餌飲片同是勞心同是勞力有俾實益判天壞矣雖然防之旣然曷若未然願我同志於署假期内組織衛生演講團宣傳避疫方法便蚩蚩者得以知衛生之重要面注意也可（乙種酬） 
經濟 
[騐看銀幣之方法] [  鐵頭]  
　　辨别銀元之眞　爲人人應有之常識初不限於商人也然驗看之法在於練習故國人之不諳此術者比比皆是受人欺弄損失金錢吾人之親受其敎訓者罔不嘆無『驗看銀幣常識』之痛苦也作驗看銀幣之方法 
　　㈠察銀色眞銀光實而不浮花紋結實若浮而不實或帶青黄須防内夾銅鉛或色枯而晦黑亦恐係僞幣也然最好於每日淸晨取眞幣十枚反覆觀看察音辨色久必自得矣　　㈡聽聲音板大者聲大而寛板小者聲小而急眞銀大槪如是反之則多　夾鉛銅者若夾板之無轉音木板之作　聲全銅之聲尖銳皆應注意締聽者也 
　　㈢審分量鷹圓每重七錢三分弱中國自造者　略較輕然有相差之分量在二分以上甚至一　者必係僞幣無疑蓋夾板大率多輕者然有凈銅而分量準足者則聽聲察色之法尚矣 
　　此外尚有看板子花紋邊道等法蓋板子花紋各相配合若有差池非鉛即銅至於邊道雖有　有細均宜軟熟自然若有線路回陷恐係夾銅之證要之初學者務須每晨練習多騐看眞贋之幣以養成敏銳之眼光所謂「熟能生巧」是也（乙種酬） 
道德 
[娶富家女之商槯] [  李孟任]  
　　我國人素富倚賴性質故勢利之徒多好聘娶富室之女蓋利其妝奩豐家產厚當時旣可以誇耀親友後日尤得冀分沾餘潤也然其流毒至大至深在男子則養成仰人鼻息奢侈好逸之性情在女子則必有驕矜自負輕視夫家之氣習人格盡喪貽誤終身其利甚微其害甚烈夫男子而貪得妻子之財產則舞讑依倚成性不求進益即使飛黄騰逹而牀頭之惠終身難償勢不至低首下心拜倒石榴裙下不止甚或因此之故致大好青年自甘墮落故予以爲娶妻宜視其品格之何如不當求其家道之富厚而爲富室女子者旣嫁之後尤應謙抑自居克盡婦道萬不可恃金錢爲護符視丈夫如無物尤不可以母家之資財供丈夫之揮霍即或妝奩豐盛而夫家貧寒亦宜屏除不用與夫家甘苦共嘗夫然後伉儷之情正而夫婦之道得矣（乙種酬） 
[西方格言（三五七）] [  謝介子選譯]  
　　受人指摘之材料皆已自作（臘丁諺） 
　　得諸自然乃爲最安（英吉利諺） 
　　毅力戰勝惡運（西班牙諺） 
　　言智而行愚斯眞笨伯（英吉利諺） 
　　賢者不致妄虐待其妻（費爾丁）（Ｆｉｅｌｄｉｎｇ） 
　　審慮而後作旣作即勇行（沙魯突斯（Ｓａｌｌｕｓｔ） 
　　執業勤者天相之（土耳其諺） 
　　一失足往往萬惡來歸（英吉利諺） 
　　妄允許斯生大憂（荷蘭諺） 
　　養魄力克狐疑（英吉利諺） 
法制 
[作爲犯和不作爲犯的區别] [  正之]  
　　作爲犯是違反法律上有明文禁止的條欵故意作爲的意思不作爲犯是違反法律上有明文命令的條欵故意不作爲的意思其不同的地方就是作爲犯是不應作爲而作爲不作爲犯是應作爲而不作爲現在分設二個譬喩在下面諸位仔細一看自然明白他的區别了 
　　持刀殺人和侵占公物都是法律上有明文禁止的事項不論什麽人都不許違反的如果有人故意持刀殺人或是侵占公物那麽就是作爲犯了 
　　奉養父母和撲滅火患出是法律上有明文命令的事項不論什麽人都不許違反的如果有人故意遺棄父母或是妨害救火那就是不作爲凶了（乙種酬） 
宗敎 
[佛敎之起源及其流派] [  李璋]  
　　佛敎始　　　牟尼爲中印度迦比羅城主之太子生當中　周靈王三十五年與孔子老聃同時釋迦見人生在世不能離生老病死四苦遂出家入山求解脫之法創一宗敎謂一切衆生皆屬平等不問何等種姓苟能杜絶邪慾則於未來世得受無量之福至得力處則在勇猛精進牢固堅忍大雄大無畏而對於世界人類一律平等待遇尤爲敎中之眞義乃有詆佛敎爲遁於空虚無裨寳際者不知山林習靜獨善其身乃小乘派之所爲不過佛敎之支流耳若大乘派則專以救世度人爲宗旨曰願力曰慈悲其意可見故善學佛者未有不以自度度人爲務者也我國人學佛而趨於消極以泥於小乘法耳此乃不善學佛之幣豈佛敎之咎哉（乙種酬） 
科學 
[化學常識] [  天夢]  
　　（五七）錳之說明 
　　㈠名稱錳 
　　㈡各種名稱拉丁的名稱叫做「Ｍａｎｇａｎｕｍ」英德的名稱都叫做「Ｍａｇｎｅｓｉｕｍ」日本的名稱叫做「滿俺マンか冫」 
吾國舊譯及現在决定都叫做「錳」 
　　㈢符號Ｍｕ 
　　㈣存在沒有單獨存在的總是和了别的物質一起存在礦石裏面大多數爲軟錳礦 
　　㈤性質係一種灰黑微帶紅色的金屬物很像鉻質（鉻質已詳第四十節）質堅脆必須加熱到一千九百度方始能彀鎔成液體在濕空氣裏面容易氱化比鐵還快些遇着各種鏹水都能溶解的 
　　㈥舉例爲製鋼的原料因爲鐵的裏面和了些錳可以增加鐵的韌力錳的化合物有種種作用可以用他做一種極佳的氱化劑 
　　㈥製取提錳的法子發明得不久是用軟錳鑛來敲碎成一種粉末再加入鎂（隨後再述）屑一同强熱錳便還元取得了方程式寫在下面 
　　Ｍｎｏ２十２Ｍｇ‖Ｍｎ‖‖十２Ｍｈｏｎ 
　　　錳鑛（氱化錳）鎂變成錳　化鎂 
　　㈧總結錳的化合物大約和氱氣　氣氫氣及硫炭鉀等質有親和力餘外的各種原質却不生關係的（乙種酬） 
禮俗 
[早婚者鑒] [  權]  
　　吾鄕陳某家道小康單生一子去秋年纔十六即爲之婚娶彼時天倫之樂固甚得也詎知今春其子初得血症繼則成癆奄奄一息羣醫束手乃於月前夭死識者咸謂早婚之弊吾國積習經濟稍充之家往往爲子早娶蓋不止陳某一家也庸知早婚之有大害乎從生理上研究婚嫁適當時期男子在二十五歲至三十歲之間女子在二十歲至二十三四歲之間倘草率從事必多後患我願未婚者一聽斯言毌步吾鄕陳某之後塵也可（乙種酬） 
 
 
 

Page 20

 
 
第一萬八千零七十八號;中華民國十二年 西曆一千九百二十三年六月二十五號
星期一 * *   
 
 

Page 21

 
 
第一萬八千零七十八號;中華民國十二年 西曆一千九百二十三年六月二十五號
星期一 * *自由談 
[一知半解] [  沈樸]  
　　人體之汗管·以手掌爲最多·約三百餘萬處· 
[美術家] [  汪亞塵]  
　　從前會畫的人稱爲畫師會彫刻的人稱爲彫刻師畫師與彫刻師大部分的生活都爲他人去幹的大的供給帝王去應用小的供給人間去玩賞所以那時候名之曰「職工」近代確把職工這個名詞改稱爲美術家 
　　美術家這個名詞廣義的說來畫家彫刻家建築家圖案家裝飾家等等都可以指的用在狹義的地方就是指多數種的一種畫家可以呌美術家彫刻家及其他都可稱美術家（有時稱藝術家雖與美術家的名稱相同但藝術的範圍比美術廣大） 
　　過去幾百年中歐洲出了許多的藝術家他們從千辛萬苦與社會奮鬭的結果在社會上纔占得一個較高的位置自從歐洲的藝術零零碎碎地輸入中國以後於是在中國藝術家三個字的聲調也常常有得聽見一班普通的畫家明明是職工徧徧要掛起美術家的招牌現在一般自命爲美術家的人還不知自已早已犧牲個性投降於金錢勢力之下情情願願服服帖帖聽人家的指揮受庸衆這暗示說也可羞 
　　一顧國内羣衆對於藝術的趣味只向下而不向上固然含有種種原因但是一般似是而非的論調和混淆觀衆的鄙劣作品也是一大原因凡樣事情决沒有不勞而得的難道學了幾年畫或學校畢業就可稱藝術家麽難道當個圖畫敎員或畫幾張挿畫就可稱藝術家麽這種虚增美名而不圖實際的人不但個人容易墮落就是羣衆永遠也得不着他的好影響吧 
　　以後誠望研究藝術的人們總得要耐心地修養眞摰的藝術從自身熱愛的藝術上不息地前進自已有了充分的修養然後再反映到羣衆的頭上去使羣衆得着藝術的眞趣味同時使社會上遍開着燦爛的藝術之花那麽纔合藝術家的本意纔配稱眞正的美術家 
[新或問] [  楓隱]  
　　或問此次逼走黄陂欲擁保曹上臺者人皆謂王承斌與馮玉祥二人最爲出力信乎余曰不然此次爲保曹出力者仍屬其賢金昆或問何故余曰此可於其名字見之蓋曹之大名爲昆分拆之爲金昆二字其字爲仲珊分拆之爲中人玉册四字合而觀之豈非欲擁保曹受此玉册者其中人仍爲賢金昆乎 
　　或問如子所言保曹果能繼黄陂爲總統乎余曰只恐未必或問何故余曰中華民國之大總統第一任爲孫中山第二任爲袁項城第三任爲黎黄陂第四任爲馮河間第五任爲徐東海由山而城而陂而河而海皆自高而下但至於海則已無可再下故繼東海者仍爲黄陂以循環之理論之繼黄陂者當仍有一城字今項城已斃而環顧國中之有名人物實無一人足以當之者無已其惟臨城匪首之孫美瑤或者尚有希望乎嘻 
[熱的比較] [  茸餘]  
　　一到熱天覺得熱最難過動一動就要汗下但是冷天雪深冰凍的時候終轉着還是熱天好過的念頭這正合着俗語說的「江南望到江北好到了江北喚苦惱」了就這冷熱天氣上看不出也有見異思遷的性狀表見 
　　講到熱天的人們家裏裝了電風扇喝着冰水安安逸逸躺在風凉椅上也在嚷好熱好熱在那火傘般的日光中拉着人和貨物拚命的飛跑亦只不過喚兩聲熱罷哩但是氣候是固定的他們起居生活上比較一下可知天下亦沒有什麽眞冷熱 
　　記得某種筆記上記着一叚事說有某士人他的居室很湫狹四圍都是高牆一到熱天莫說有凉風吹便是欲得些兒凉氣都難惟獨這當空的太陽却不受高牆的阻礙仍舊光臨到他的蝸居這天他午睡的當兒心中正在恨那居室的蒸熱忽的跑進二個牛頭馬面把他拖到鄷都城中嘗那地獄風味末來帶他到油鍋旁邊炎炎的火舌頭一伸一縮炙得人毛髮都焦百滾的油濺成了大珠小珠着到身上好像彈子他這時嚇極了不要說丢在鍋裏頭便在鍋旁邊亦薰蒸得難過後來鬼卒上前動手了他拚命的掙扎一下醒來 
[待價而估] [  易銓]  
却是面柯一夢他逃出了夢裏的火刑這時倒覺得遍體生凉神思舒爽但是他的屋子仍舊是老樣日光亦依然在他床面前 
　　古人說的「心定自在凉」這句話一些不差你看一般勞力的身體雖是一刻不停心却很定所以他不大嫌熱一般安坐晏居的人雖是身子不動心却一刻沒有安定的時候所以汗水仍舊流下這樣看起來冷熱和人心倒也很胡關係呢 
[追記遠東運動會中的瑣聞] [  崇淦]  
　　在大阪舉行的第六屆的遠東運動會閉會已經有二十多天了報紙上關於大會的記載是狠多但是我與參與大會的幹事和選手談談得了幾段瑣聞寫下給大家聽聽　　吾國選手從上海到日本乘的船雖不舒服艙位狹小又遇大風然而到了日本可以自由到各游戲塲狂游不費分文並且在影戲館裏可以高坐頭等座位祇要身上掛了選手的徽章 
　　選手每晨到運動塲散會後返寓多乘電車亦不出費的他們出塲見電車方開急奔跳上游人都停足而觀因爲平日日本警察嚴禁人民跳電車這回特别優待選手而選手又在跳的本領游人飽了眼福不少 
　　運動的第五天菲日棒球决賽中日女子隊球决賽結果日本棒球選手失敗出塲時坐在汽車裏大哭據說他們是全國最精密挑選出來組織的現在失利所以要哭了中日女子隊球比賽中國女子失敗的據說那天他們回寓後也有飲泣的女選手的哭確不確因爲沒有機會向他們直接問過尚不能證實不過因敗而能哭却是有羞恥心將來必能奮圖一雪的 
社會小說 
[人間地獄（一百）] [  娑婆生]  
　　第五十回别具肺肝香車迎老妓推翻嫡庶冡子喚親娘不提黄包車夫的毒駡且說江浩源換了一輛拉得很快的黄包車三脚兩步早已追上了秋冰折車子轉了兩個灣早到了霞飛路秋冰在車上𢌞過頭來問江浩原道在啥場化江浩源道遠呢還一直在西頭呢又拉了一程江浩源在車上喊道前面紅磚頭的新房子就是到了那邊停下秋冰姗姗下車先向四邊一望道格搭弗靈啘出脚太遠冷靜煞江浩源道還好住家離開熱閙地方太近了不好秋冰搖搖頭道阿要弗便當煞江浩源道我們旣然來了先進去瞧一瞧倘若房子好我們再商量秋冰略黠了一點頭江浩源忙叫車夫去尋看弄堂的管門人車夫遵命去尋只見管門人的過街樓扶梯門緊緊鎖著曉得管門人一定不在那裡便問弄口的皮匠皮匠指指後面道今天後南第三弄王公館做壽管門人夫妻兩家頭去帮忙去了你要找他到王公館去尋他車夫又跑到王公館找著了管門人恰巧管門人正在那裏飽啖剩席惠著殘肴餘肉不肯立起來江浩源和秋冰立在弄口已等得有些不耐煩這時候又有一輛馬車到弄口停下江浩源眼江很鈍没有留心馬車裏的人早瞧見江浩源和秋冰成雙作對立在弄口好似等候什麽人似的暗暗稱奇下得車來對江浩源招呼道浩源兄你們在這裏嗎江浩源被他這一喊到吃了一驚抬頭看時原來是戈微塵頓時一張天官式的大臉漲得緋紅竟回答不出話來還是秩冰機警對戈微塵笑了一笑道是呀在這裏碰見巧極了戈大人你來做什麽戈微塵道我來替王家老太爺拜壽你們呢秋冰道你猜猜看戈微塵道我來問你怎麽你們到來反問我我猜得著也不問你們了秋冰道我來看一個小姊妹指指江浩源道他也到這裏來應酬恰巧碰見了我僱不著車子特爲叫他的車夫替我去喊黄包車恰恰又遇見了你了你不相信還當是我和他一同出來的呢戈微塵搖頭微笑道天下有這等巧事嗎說罷對江浩源笑了一笑說聲晚上見走進弄内去拜壽去了江浩源撅著嘴露出埋怨的神氣道越怕人曉得觸霉頭越會碰著熟人秋冰道碰著也不要緊呀你這樣怕三怕四不要做人吧豪燥點替我死 
三言兩語[  鵑]  
　　中華民國自成立以來常有新鮮花樣做出來給世界瞧最近的攝政内閣可算得最新鮮最特别的花樣了但瞧一個不完全的内閣三四人合攏來偷偷摸摸的想處理國政誰還去承認他們我看這一局便是打撲克也打不成還是去弄一塲麻雀牌頑頑中華民國的國政自有中華民國的國民管理不用你們費神罷 
 
 
 

Page 22

 
 
第一萬八千零七十八號;中華民國十二年 西曆一千九百二十三年六月二十五號
星期一 * *   
 
