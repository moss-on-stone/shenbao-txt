# 1912 - 138 - 4914103

 

Page 1

 
 
評論 
[讀黄留守規定國民捐簡章咸言]  
　　近日自銀行團墊欵條件發現後南京黄留守痛加駁斥主張實行國民捐以爲借欵之後盾誠哉仁人君子謀國之用心救亡之道無逾於此然竊以爲國家之舉事當一視乎民力以爲衡而財用之出入尤不可徒事苛求以滋紛擾居今日而言外債銀行團之肆意要挾各國公使之咄咄逼人禍誠烈於洪水猛獸有術於此足以定邦本而弭外患吾輩國民自當竭其惓惓之愚忱贊襄國是而合力進行以盡一分子之天職而况乎其以至廉之數集至巨之欵以資產計以月俸計廓斯民愛國之忱爲集腋成裘之計此固無庸待他人之喋喋矣而今何如者寥寥二十餘條之簡章一一假手黄留守之規定通電遠近求總統交議求參議院同意若民力之薄弱必有賴於官力之扶助而始相與以有成者鳴呼其勸捐耶其勒捐耶黄留守抑何愛國之一至於此耶 
顧吾竊聞之國也者積衆民而成焉者也國爲公民之國而捐亦爲公民之捐其兢兢焉急公以奉上者自有一片愛國之熱誠相與輸將而恐後亦何勞以留守之降尊紆貴竊竊焉而代爲之謀即曰愛國之熱心非經上級長官之提倡則其效力不宏勢且不足響應於全國然今日之國民果何一非痛心疾首於外侮之紛乘而蜷伏於異族之惡政府汲汲焉思撥雲霧而見靑天　日旣竭平生之血汗縮衣節食以助革命之成功而掃專制之淫威武昌起義天下響應蓋灼見夫二十世紀之環球有非專制之政府所可立國而保民者繼自今南北統一共和幸成相彼小民方自憾其愛國之不至苟其於兵燹之餘生有衣可縮有食可節亦何忍坐視公民之代表仗外債以苟延旦夕而不爲之一援手耶此則記者今日固可一一代國民以剖白者耳 
　　雖然記者竊有一言於此今日之不能不拒債以救危亡情也今日之不能不賴國民捐以救拒債之窮亦勢也無論其爲軍政爲財政與其受監督於外人而啟越爼代謀之漸何如揭一國之需用量入爲出以還而謀之於吾民可節者節可裁者裁量各地之宜由各地方自治團體定爲規制量力輸捐以表白其愛國之微誠不必由行政長官代表之謀致有類於勒捐之故事損我共和之眞相焉斯可耳 
命令 
[五月二十五日]  
　　臨時大總統令柏文蔚電呈安徽實業司長孫伊森辭職應即照准此令 
　　任命劉延鳳爲安徽實業司長此令 
　　據融洽漢滿禁書會發起人陳其美王人文等電呈竊民國肇基共和初建亟宜聯絡五族恊力維持始能敢美滿結果從前鼓吹排滿各書實爲聯絡之障碍若不禁止終難融洽且悖共和宗旨特倡議發起融洽漢滿禁書會通電各省一律禁止已出版者由本會籌貲收燬等語中華民國由五大族公同組合完成自且聯絡感情以收協同統一之效况優待條件早經頒布所有從前排滿等說顯於民國宗旨不符自應一律禁絕該會規畫閎遠用意至可卓尙應通今各省行政長官飭屬出示曉諭嗣後不得再售排滿及詆毁前淸各項書籍已出版者一律取締銷除以聯漢滿之感情而昭大同之盛治民國前途實利賴焉此令署工商總長呈請任命趙椿年張新吾周家彥朱廷祺爲工商部叅司楊譜笙爲工商部秘書長廖炎陳國何燏時爲工商部司長應照准此令 
[專電]  
　　西藏新疆迭有加急電報到京告警袁總統極爲焦慮 
　　俄人逼令沿東淸鐵道之華兵退出五里以外如有抵抗者須拘送哈爾濱懲辦外交陸軍兩總長現正籌議對付 
　　聞有某國挑動吾國與銀行團这恶感盡力破壤借欵條件 
　　財政總長熊希齡因借欵事被黄興極力攻訐復堅决辭職袁總統頗爲難 
　　袁總統監堅留唐總理熊總長各政黨亦互相勸慰均允照常任 
 
 
 

Page 2

 
 
事 
　　按此電係另一訪員所發 
　　陸徵祥有意觀望是以到津數日尙未來京 
　　外交總長陸徵祥以臨時約法委任公使大使須得參議院之同意懼難負完全責任擬不就職 
　　江北代表分省請願書昨已呈遞　（以上北京） 
公電 
[南京黄留守電]  
　　袁大總統國務院參議院黎副總統各省都督各省議會各團體各報館海外華僑及軍政學商農工各界同胞均鑒此次墊欵合同及監視開支章程損失國權甚鉅關係存亡昨電痛陳危迫情形力請毁約并主張發行不兌換劵及實行國民捐本日又電請以國民捐爲新發不兌換劵之預備金諒均蒙鑒察惟國民捐只可救包一時仍不能無維持永久之策以持其後六國銀行團所以敢於挾彼債權制我死命者固由於我中央政府無整理財政之能力亦由各省無完固之金融機關以致資本散在民間不得集收以儲爲國家之外府實力因而薄弱今欲使國家與人民有兩利而無一害除亟辦國民捐外宜再由各省自行集合人民資本以組織國民銀行并由國民銀行恊力組織一國民銀公司國家如有急需國民銀公司得與政府直接交涉酌量需欵多寡轉向國民銀行告貨凡中央政府所承認六國合同内監督抵押各條件悉收回於國民銀行之手款自我出權自我操大信旣昭財力益厚平時則藏富民間有急則貸與國家乘此機會以擴張民權實行監督政府較之乞憐外人喪權鬻國者其安危相較奚啻天壤我國民義勇奮發雖毁有紓難尙所不辭况家可以富国可以强旣能保現時財產之安全尤可謀後世子孫之樂利無論貧富皆可量力集湊取得銀行股東之資格永爲民國政府之主人利害關係愈切愛國之心愈增轉危爲安莫善於此若猶遲疑審顧或恐投資銀行致有虧損則須知此種銀行財力雄富抵押確實監督政府又極森嚴萬無虧損之理今試問失此不爲若照此次借欵辦法國已不國個人私產終必同歸於盡尙復保利之有願我各省同胞平情審量抉擇利害毅然决然從速舉辦無任祝禱擬辦法數條以備採擇詳章另行規定計開一每省籌設一國民銀行專以貸與國家歲費爲目的一國民銀行之資本其額數至少須在百萬元以上純由國民集股湊成以百元爲一整股十元爲一分投一元爲一小股一國民銀行股本分優先普通二種以一人認五股以上於一月内繳足者爲優先股其餘爲普通股一每年所得赢餘除酌提若干爲股東利息紅成及一切開支外其餘槪作本銀行積立金一籌辦國民銀行暫由各省商會經理發行股票一國民银行成立成國有財政完全口理之前有於其制限内發行兌換劵这權一國民銀行貨款於政府時必取得確實相當之抵押品一在上海設立國民銀公司由國民銀行協同組織之其職權如下甲爲政府貸借之交涉乙監視政府借欵之用途内量各銀行資力以分酌籌貸黄興敬二 
[河南護軍使電]  
　　大總統黎副總統國務院各部總長黄留守各都督各軍統各師長總司令各議會各報館公鑒借欵棘手關係財政危急存亡間不容髮凡屬國民自應各抒愛國之忱但能少借一分外債即爲民國多留一分元氣提倡國民捐自是補救唯一善策震春深表同情昨經召集會辦軍務處及備補軍八營官佐公同議决先由震春倡捐薪銀五百兩此外月薪在五十兩以上者捐一月全薪不及五十兩者捐半薪自陰暦五月起至九月止分五個月繳齊合計可得湘平銀四千零八十三兩此土壤細流聊助萬一除豫省陸防各軍商由張都督籌捐外特此奉聞河南護軍使雷震春叩有 
[長沙譚都督電]  
　　旅滬滇黔同鄕會鑒皓電悉前迭接洪江辰州電稱黔滇兩軍屢在銅仁鎭遠等處開仗互有死傷等語昨據銅仁來電滇軍已入銅城安民並無戰事胡錦棠仰藥事亦不確與楊軍毫無關係現黔代表吳作棻等已抵洪江楊軍駐辰亦派代表赴洪副總統所派趙均勝已到湘敝處派委陳斌生亦在洪俟到齊雙方協商當可和平解决此復湘都督延漾 
[雲南蔡都督電]  
　　北京袁大總統曁國務院武昌黎副總統南京黄留守廣東桂林貴陽各省都督鈞鑒雲南自滇越路成危機日迫滇省人士痛深切膚屢議贖加苦無鉅款且此路下游仍屬越境操繫由人贖回亦仍無和乃議修傎蜀鐵路已設公司招集股本至近歲詳加審察以滇邕鐵路可以便滇桂兩省之交通并可以奪滇越鐵路之勢力較滇蜀爲尤要前淸郵傅部議定千修此路滇人與論亦已趨重於此而鍔往復滇邕數年知之最稔尤以此線延長至龍門島爲宜前曾電請大總統飭部核議在案查滇邕一線實爲西南國防命脉所繫近查華人往來滇粤經過越南苛收過境照費自粤至滇口口收費十元且多方留難所携行李無不徵稅由滇到口亦須繳費四元五角并聞滇睵鐡路公司有加收口口之議卽如箇舊產錫輸出外洋向章白碧色寨運至海防每噸需車費四十元現該公司議加五元已禀河内總督俟批准後即便實行滇士瘠薄生計維艱自禁種鴉片以來專恃礦產爲命而運輪未便仍須仰鼻息於外人今運費日增生機將絕此外種種險象尤不待言非急修滇邕實無以自闢生路故敢迫切凟陳伏懇大總統迅賜裁奪無任屏營之至滇都督蔡鍔叩元印 
[褔州臨時議會電]  
　　袁大總統參議院黎副總統黄留守各都督議會各報館均鑒閩臨時議會有日成立選舉宋淵源爲正議長劉映奎曹振懋爲副議長嗣後來往文件請逕達本會爲盼福建臨時議會宥 
[社會黨等電]  
　　湖南譚都督鑒公以兵力封禁社會黨拘捕代表五人違背民國約法破壤共和衆情憤激請速釋代表還我集會自由社會黨自由黨大同黨憲政黨俠義黨東亞大同社伶界聯合會萬國改良會神洲女界恊濟社中國國民總會公電 
[又電]  
　　北京袁大總統國務院參議院均鑒湘都督違背約法封禁社會黨拘押代表五大民國成立約法應有效力請電飭湘都督速釋代表還我集會自由社會黨等十團體公電 
[四川各團體電]  
　　大總統唐總理各部總長參議院黎副總統黄留守各都督各軍師長民政長各臨時省議會各法團各報館鑒各省南北統一全國流血購得之代價則曰共和議者輒慮共和共名專制共實根本未固流弊須防全國官制尙未宣布而北省長官率以都督易督撫之名其下各官仍襲舊制夫都督貴在得人不必盡由中央簡放今有由其本省正式公舉而中央亦不承認者此豐出於專简者獨賢出於全省公選都獨否乎國人皆日賢然後用之在大總統求賢若渴未必盡識天下之英奇徵諸國人似較大公景伊等綜觀本未熟權利　亦以將來各省長官之不得其人簡自中央者其弊較大出自民選者其利較多民國官制規定在即宜就歴史習慣及各國成法叅酌折衷不可削足以來適履黎副總統前論官制以都督民政長分掌軍政民事權責旣專事無不舉淸源正本莫大於斯四月篠日鄂省通電民政長由臨時議會公舉樊君增祥是各省都督民政長官先由民選再请大總統加狀任用旣無損於中央用人之權復無悖於人民推戴之實以後各省都督及民政長之任用似從民選爲無流弊茲謹擬數條以備採擇一都督民政長由本省議會選舉能免隔閡二都督民政長由議會選定後呈請大總統加狀任用以重中央集權三凡被選爲都督民政長者不必限定本省之人品求人德相符卽可被選庶得眞才而融省界四都督民政長有不稱職者得由大總統命令取銷續任者仍由議會選舉五都督民正長以四年爲任期選舉各條伯其大者以爲由此行之對於全國可收眞正共和之益對於各省可弭尾大不掉之憂民國前途關係甚大用特電達務懇大總統及參議院極力主持各省都督以至各法團從速建議以期行政用人之無弊而示好惡同民之大公全國幸甚蜀軍鎭撫府總長胡景伊政務處正長劉光烈副長楊頂秘書廳廳長向楚審计廳廳長李成彰軍政民政財政交涉司法學務實業交通鹽政各分司司長洪璧龔廷棟李湛陽江潘馬柱程昌祺廖希賢陳崇功鄧鶴翔師長周駿龍光旅長胡忠亮趙南森蜀軍總司令熊克武敎育會朱之洪農工商會吳雯魯譚麔趙城璧各屬地方議會聯合會周辛鋌梅樹南楊芬甘均同盟會支部楊庶堪國民共濟會賀維翰社會黨唐潔國民報周家楨光復報郭湛新中華報石藴光民國新報曾杰口是報唐連江天民天慮山共和白話報黄澤嶷各代表同啊號 
[烟台姜致中等電]  
　　濟南周都督臨時議會齊魯報濟南報簡報各埠報館鑒張吳被逐羽黨尚存計軍警各界蝥賊如張樹元王學彥孔慶塘劉暴霑聶憲藩虞維鐸等聲名狼籍婦孺皆知日前大總統以登萊靑海關道委張以審判廳廳長委虞與論譁然羣起反對茲復以巡警道及兗曹濟道二缺委莊洪烈孔慶塘查莊在東服官多年剝髓敲肌坐致巨富省垣新街一帶廣營華房賺取租金操奇計赢行同市僧在兗濟道任内縱兵四出屠毒生靈殃民邀功罪惡昭着孔慶塘到東後殘害民黨獻媚張吳今春剿匪鄲城搶掠姦淫無異流寇以此等貪利無賴小人　警務及軍務重任是直以滿淸走狗爲民國忠臣舉錯乘方莫此爲甚公昔年遠遊歐洲日覩共和眞相民國建設伊始縱難嫓美西歐而用人行政諸端豈可故蹈亡淸覆轍爲此懇速將張樹元王學彥孔慶塘劉暴霑聶憲藩虞維鐸莊洪烈等立予罷斥以警官邪而順與情山東幸甚姜致中黄治坤蔣洗凡鄭重鄷文翰謝純仁杜應斗李延璧左雨霖邱掄瑋宋滌臣等公叩有 
[上海大同民黨等電]  
　　參議院鑒華僑者共和之元勛也試溯組織革命時所有金錢主義何在非出之華僑者乃今日共和甫二百餘日即有此鳥盡弓藏兎死狗烹之殘令而禁止其有選舉之權人心何在人道何在不惟華人所不堪將爲外人所不齒此中是何底藴尚望剖晰天下否則國民决不承認爲此公電盼復施行大同民黨章水天等社會黨王文典等共和促進會沙淦等自由黨林與樂等民生國計會諸宛明等中國國民總會虞子淵等工商勇進黨女子沿武會公叩 
要聞一 
[國務員會議記聞]  
　　二十一日下午四句鐘唐總理及各部總長在國務院開大會議計問題四則綠之如下一銀行團墊欵此次已交付三百萬自應迅即着手遣散軍隊惟遣散後關於地方治安及善後辦法應如何責成地方長官防禦保護 
　　二新疆懇務使已經任命爲發達西北墾植商務及經濟起見應如何籌畫敷設枝幹鐵路以資補助 
　　三商榷赶編中央預算案这手續以便提交參議院其第四案未及詳悉 
[唐總理答覆議員質問案]  
　　參議員張伯烈君等於十九日提出三大問題質問政府已記本報專電三問題如下（一）不按臨時約法任命胡瑛爲屯墾使以不緊急之命令更改法律是否違法（二各國何以至今並未正式承認民國政府（三）軍民分治問題黎副總統提議已久何以至今擱置不理以上三條均請政府從速答覆云 
　　聞此項問題已由唐總理備文答覆（一）屯墾使係職非官胡瑛爲民國有功之人大總統因時事必要以權宜對付之並未違法（二）要求各國承認問題現政府主張不派專使前赴各國即委任各駐使代表以省經費（三）軍民分治之區域政府以二十二行省及蒙藏不能强同須於外官制訂定徵求意見 
[熊總長宣布借欵之内幕]  
　　武昌黎副總統南京黄留守國民捐總會各都督省議會國民捐會救亡會均鑒借欵事外人要求監督財政人心憤激各報所載集矢於齡内疚神明外慚淸議不敢爲個人名譽稍有辯護惟此中艱難曲折有不得不陳於左右者希齡前以國民委託深知財政困難未敢擔負五辭不獲乃就斯職接代後南京庫儲僅餘三萬北京倍之不及六萬寅食卯糧危險之狀不敢告人到京時正値銀行團與唐總談判激烈要求請派外國武官監督撤兵會同華官點名發餉并於財政部内選派核算員監督財政改良收支兩方爭論幾將决裂人心皇皇謠言诽出適齡承乏其間屢次駁辯官一節乃作罷論然支發欵項各銀行尙須信證議由中國政府委派稅務司經理此項墊欵至於財政部内設立核算員無異日本之於朝鮮無論何人無不反對銀行團堅執前淸時代鐵路借欵均用洋員司帪查帪爲詞不肯讓步遂改議於財政部外設一經理墊欵核算處財政部與銀行團各派一人爲核算員管理支付墊款會同簽字及稽核帪目并聲明此項帪目只能及於墊欵所指之用途不能出於墊欵用途範圍之外俟至陽曆十月墊欵支銷罄盡後即將核算處裁撤此等勉强牽就辦法出於萬不得已曾經於國務院參議院會議時據實直陳事關國家重要希齡雖不敢擅專然外交無術咎所難辭竊維希齡束髮讀書稍知廉恥關於借債及華洋合辦之事向亦主張反對國人所知何至一入政府卽襄天良無知國事危迫實逼處此當與銀行團抗爭時屢欲决裂而南北兩方軍餉甚迫南京來電兵已食粥北方各軍衣尙着棉陰曆四月初一至初五須放急餉八十萬兩譁潰之勢即在日前而黄留守告急之電一日數至并稱二日之内若無接濟大禍一至誰當此咎留守不負責任等語昨日上海各商會來電并爲滬都督要求解匯欠欵三百五十萬兩以濟急需此外山陜甘新皖浙鄂閩等督飛電請欵迫不及待陜西代表于右任等屢次坐索應付俱窮告貸無路甚至大淸銀行房地亦不得已面抵押存亡呼吸間不容髮希齡自顧何人敢以國家爲孤注之一擲乎前見美使力勸中國節用不可借債英使并謂華人反對借欵何不息已捐錢免得借債等語外人言語尚且如此齡等亦豈願甘出此借債之舉今銀行團雖已撥款三百萬兩稍救燃眉然所約七欵大綱係屬信函并非正式合同公等如能於數日之内設法籌定或以省欵接濟或以國民捐擔任以爲外交之後盾使南北兩方軍餉每月七百萬兩有恃無恐卽可將銀行團墊欵借欵一慨謝絕復我主權天下幸甚非僅保全希齡名譽也現在南北兩京數日之外好须巨餉并乞公等速派專員來部查看情形切實擔負以救危局希齡智力薄弱値此財政極紊餉需奇急之時責備之加固不敢辭而大局所關不也不廣徵衆議諸公愛國熱忱至所欽仰如有嘉謀良策堪以救此眉急都務望迅速電示如希齡力所能逮無不切實奉行臨頴無任翹盻之至除將各處催餉電文另密電呈覽外特此奉佈希齡叩敬 
　　按熊總長電稿因前日送至已晚不及登入昨報　記者附識 
[西報之借欵談]  
　　西報云中政府已於今日（二十五日）支用銀行團交付之借欵第交由外人監督之洋債至是乃告成立至其遷延數日之久其原因在商榷稽核辦法俄日兩國未得加入此次借欵因俄國曾要求萬國銀行團不得有監督財政及遣散軍隊等之特權而日本對於滿洲亦有同式之要求因之各國不允不克加入現由法國出面調停大約可以得圓滿之解决 
[宋敎仁之諍友]  
　　胡培德君係武漢起義元勛自見共和告成即潔身引退閒庽滬濱前日有急電致農林總長宋敎仁君電文有君所學非所用所用非所學謬任君者不足責君冒昧自任不疑殊可怪可豈名位動心耶不然居總長任匝月矣何毫無建樹也迴憶在武漢喋血劇戰時猥以介胃時見稱揚今兵革已銷武夫擢用顧惟逆耳之言或一當高明之聽且藉酬相知之雅云云交友以道義相切磋如胡君者可謂宋總長之諍友矣 
[奉吉黑三都督之競爭]  
　　奉天函云新政府成立後電詢各省官制統一之辦法東三省三都督彼此電商莫衷一是嗣得黎副總統軍民分治之說吉林陳都督首先贊同而趙都督則意不謂然當聯合江督友梅抗電力爭極言不可並不辭職相要前日趙督又草擬政網十條最重要者如三省設一都督由總統任命駐奉天更設兩省長分駐吉黑其他設置各司大致與趙前在將軍任内辦法相同此政網發見後陳督之不滿意自不必說適黎副總統有速訂官制之電陳遂推波助瀾贊同此電宋都督亦不以趙之辦法爲然惟暫時不動聲色靜待中央政府議决辦法三督心理各各不同正可徐觀其後日之結果 
 
 
 

Page 3

 
 
如何也 
　　又函云舊時官制東三省總督與吉黑巡撫權限本不相侔自共和成立奉袁大總統令改東三省總督爲東三省都督吉黑巡撫亦同改爲都督已隱寓有三省平權之意近日吉黑議員已在參議院提議擬將東三省都督名義取消改稱奉天都督其權限與吉黑平等以免互相掣肘而生意見恐趙爾異大都督之議終歸失敗耳 
[新伊停戰條件]  
　　新伊兩軍業於陰暦二月二十六日停戰茲將四月十四（卽舊曆二月二十七）日伊犁都督廣福致迪化袁大化電錄下塔城轉迪袁帥鑒靑電悉會議保證非不放心惟俄領情意難却應卽由兩方照會地點旣難解决即在塔城舊曆三月二十六早九鐘停戰前接覆電已電知前方軍隊遵照惟尚有停戰條件分列於下（一）公軍請以塌橋爲防禦綫我軍擬以沙泉爲防禦綫兩軍放哨均不得踰此界以免誤會衝突（一）停戰期内新伊兩方無論駐何處軍隊均應遵大總統充不得蟓襲（一）停戰後新伊郵電均應通行惟須由兩方檢查以昭愼重（一）兩軍陳亡之人應先由兩方掩埋其在防禦線界外者公軍按單日我軍按雙日以紅十字旗爲號不携槍械輪番收掩（一）會議之員應爲全權代表議决事件一經代表簽押襾方均應照行（一）二十六日停戰後議決各事應以兩方代表互換照會日起定兩星期爲限（一）議各如果决裂應俟兩方代表離會議地點十日方能繼續開戰以上各條應請示覆兩方照辦通知保證人至尊處擬派楊張二君甚好惟潘君避居租界福始終未見前將尊意轉達仍不肯出現擬派參謀部總長賀家棟及參事院院長馮大樹支隊長李輔黄隨帶各員弁約二十餘人赴塔俟行期定再電達福文印 
[博羅塔接蒙人謀叛]  
　　陰曆二月十七夜初鼓新省博羅塔接察　哈爾左翼蒙古忽然被人煽惑竟於是處聚衆數十人持槍謀亂先將左翼阿總管家財搶掠一空阿總管知事不濟飛馬馳往大營該亂兵亦隨後追至幸姜統領率部下各將士及右翼各練軍官兵竭力撲滅直至四鼓亂兵因受傷太衆遂大潰而逃民兵亦傷亡數人次日民軍馮管帶率馬隊一營余隊長率馬隊兩隊抵博彈壓亂兵已無蹤跡是日民軍陳統領亦赴該處查辦開導蒙古萬勿聽信浮言以致自相驚櫌嗣查知察哈爾左翼之叛實爲亂首藍海山所引導海山籍隸湖北黄陂原係市僧一無賴子在博二十餘年開肆貿易現又爲察哈爾左翼之壻去歲爲民軍採辦糧料因招搖受罰時刻懹恨故將蒙兵煽亂暗聚百數人夜襲大營盤民軍探知奮力擊退現已逃入山谷因人馬無食進退無路於十二日求右翼官長轉懇姜陳二統領代述悔過求赦之意聞民軍統領先令繳回槍枝其餘罪魁再予寛宥聞藍海山當作亂時亂蒙有以藍大人稱者海山卽叱之曰我是藍統領以後再不准呌大人其膽大有如此者現經確實調查蒙兵之亂共被槍斃者三十餘人民軍官兵及地方人民共傷亡十一人民軍統領已派人購棺安葬其餘帶傷者即歸衛生隊調治博羅塔拉現駐民軍馬隊五隊守禦步兵一隊伊精沿途一帶商賈往來安靜如常 
要件 
[導淮興墾條議　（續）柏文蔚]  
　　四治洪澤　洪澤周圍四百餘里匯納長淮上流及皖豫諸水以分洩於江海自下流壅滯洪湖日漸淤高平均水深不過二三尺一逢水漲迴波倒漾四潰難收上流鳳泗各地之災皆原於此欲濬深以拓容量則湖面廣大板淤可去活淤難除故向鮮濬法惟下流旣闢入海之路則洪澤任河泛漲决無中滿之患共治法可用大號挖泥汽船由長淮及睢水諸大河入湖之口起至出湖各口止於湖中標識水道當年往來疏濬務使後这極深卽以所挖之泥培湖濱涸出之地（洪湖三分之二本爲成田之地自前淸之初舊泗州陷落湖形遂大近來復遂漸涸出）築圩開墾以興農利卽以湖田所獲之利充當年疏濬之費當有　無絀惟所當注意者洪湖地勢傾側北高南下三河爲洪澤南瀉高實湖之下口張　引河爲洪澤東北入海及分流入運之上口嘗考三河河底低於運口河底二丈四尺而三河寛有一百數十丈深有四五丈張福引河寛僅四十丈深僅三四尺其過水之廣狹淺深旣不同而洪湖北高南下淮水西來三河路近水勢無避下就高之理故於導淮入海之工程旣宜展寛張福至運口數十里之河身而湖内之引河亦宜時加疏濬務使較三河一口更爲深廣俾淮水暢行出海後仍分餘流入南運河不逕由三河先泩高實以侵下河此濬湖所宜審者也 
　　王治皖北諸水　淮源自河南桐柏東流入皖合上游信羅光固汝穎霍六諸水匯於正陽以至壽州自壽而鳳台懹違鳳陽靈壁五河而入洪澤其夾淮南北河湖溪涸沿路入淮者　稱大小七十二㵎水又叢納於一河新漲驟發其勢自難容納然綜覽地勢自洪湖而上皆南高北下面淮北大小河道復多淤塞且河無堤防田無溝洫故水患之發往往北重於南而睢河流域爲尤甚治水之次第除穎州以上地勢較高無庸濬治外其自正陽而下直至五河長淮兩岸一律起築堤防或用小號挖泥汽船或用人工均挑挖本河泥士以增築兩堤使淤支而河身自深堤長而河防自固其次治淇北諸水　以睢爲急面　澤肥穎諸河次之查瞧水在宿州境者先分三股總歸一河北股上承徐州銅蕭諸山龍岱二河之水中股上承河南虞永及洪滅二河之水南股上承河南巴溝河及洪滅支流之水由宿而靈而泗以安河爲入湖之口自昔靳文襄開毛城舖等處減水洪借睢水行黄入湖致將靈泗兩境河身淤成平陸今靈壁而上亦僅中股河身较能容水南北二股則均無提防水至則平漫民田此睢河流域屢被水患之原因也導治之法宜由入湖之口疏濬舊槽並增築兩堤　源而上濱河之地則勵行溝田之法限民田若干畝爲區環區疏濬支渠以明界區内更設通水之溝分水之埂儲水之塘其大小尺寸皆頒一定之式其　河之區則各自築圩連絡包圍以爲外界又查睢水所經之宿州境有湖十六靈壁境有湖十一泗州境有湖五合計三十餘處湖蕩擇其可分注睢水者濬深而溝通之夫有湖蕩以容泛濫之水有長圩以禦各河高漲之水有溝埂塘以分平地漫衍之水則脈絡贯通旱澇皆可無患其潧　肥穎諸流域皆仿此法漸次行之期以十年行見長淮南北平原千里阡陌大開稻粟相陳桑麻遍野富廣埒江淅矣雖然淮上民情惰農自安於農務素少研究欲其振起力行殊非易易計惟用兵屯之法以部署之威頒民屯之法以督率之所望淮上紳民通力合作共弭此積年之水　而闢此後無窮之利源也 
　　六治沂淲諸水　淮徐海三屬受淮水之災不過十之二三受沭沂之災當十之六七蓋自淸口而上至山東地勢皆北高而南下故南旺以南之中運河容納汶泗沂諸大水順流而南歷代節節設　以蓋流通運又旁濬蜀山昭陽微山諸湖以爲容貯自漕運廢而運河淤塞諸閘夕　每逢伏秋大雨時期泰山南　汶泗沂沭諸大水勢如高屋建領一瀉千里且直入淸口南運河助淮以侵下河而分流入鹽河者　沭水交五泛濫於每州之境故海州之受災尤鉅而東省兌沂諸境反因水洩無餘常受旱荒之患今旣議導淮自潮河入海矣倘沂沭不治旣盧其侵入淮路又虞其引淮以災海州詳度水勢似宜導引山東諸水别趨海州以北入海庶海沭無患而淮流可安今查中運河上承汶泗諸水南下至姚灣納沂水之流水勢始大經宿遷縣而下乃分流一入鹽河一入於淮今可自宿遷東開河築堤引中運河由劉老淍經六塘砂　等河至沭陽北會合沭水同趨海州北境入洵此河路最近且直其劉老㵎迤東本是引河亦易挑濬築　之法亦如　郵新隄多開涵洞石閘水大則東流入海水小則洩東漑田更於　遷隄口之下及鹽河口之下修築　閘兩座　中運河大部之水由東隄入海小部之水由鹽河歸海免其南下與淮爭流比治下沭諸水下流之策也然下流旣治而上流不節則水勢　瀉沂沭同出於一途尙虞危險宜尋原上沂徐兗沂境内凡濱河之地度其可耕者盡定區域或移兵屯或招民墾用美國新出澳氏挖泥機器（此機大者能於平地鑿渠六十尺之　二十四尺之深每十時用煤一噸至一噸半馬力六十四匹掘土至一千一百方碼而駕駛惟需一人每日所費僅二十五元每大號機金具價令華銀一萬六千元此機若入中國不特長淮導墾之收其利也）大開溝洫湖蕩以分水勢而興農利其昭陽蜀山微山諸大湖則吏濬深而溝通之以拓容量凡山鹿接近平原之地及旱田不墾之地均畫爲林區取東西各　山林　有主義不論官荒民荒一待入官限期栽種樹木俟有成　再給還原主林利十分之幾　山林督　兩局專司其政蓋講渠湖塘爲直接之蓄水者森林爲間接之蓄水者東省旱荒已久土地乾裂然荷樹木陰森溝渠　達空氣不致乾燥瘠土亦漸可變爲腴　此治沂沭諸水上流之策世文　更綜觀魯南淮北一大區域中水量本無多祇以農利不講乃　逐有用之水以歸釐於下流海沭之境待水去而旱災又見故治沂沭者當注意於蓄流之法勿斤斤盧海沭之災也（未完） 
[淸談　（季子）]  
　　借欵之害人人知之需款之急亦人人能言之司農仰屋咄咄書空軍餉一缺禍變立至際此刻不待緩之時實無雙方兼顧之法任國務者巧婦難炊於是飮酖止渴以借債而資本團遂乘瑕抵隙發生監視開支之要求論燃眉之急不得不借債防亡國之痛不得不拒欵此爲借款因難之眞相而亦第一棘手之問題也 
　　今日愛國之士爭以國民捐爲救亡唯一政策電書絡繹大有登高一呼衆山響應之勢然空言之提倡果足鼓動國民毁家紓難之心與否尙屬疑問記者之愚以爲欲引起人民之愛國心須堅固人民之信用心我當道諸公亟宜彼此相見以誠將已往之支銷日後之槩算同時公布旣洗刷曩日揮霍之嫌疑又興起國民捐輸之熱誠一舉兩得無逾於此明達君子當韙我言 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[吉垣亦下戒嚴令]  
　　吉林陸軍二十三鎭孟統制前接磐石縣急電云該處馬隊兵變當派程德堂統領帶兵前往抵禦近聞程統領已與叛兵開仗互有死傷日程統領之兵亦有兩隊兵之俱叛聯成一夥同向省垣進發現已至伊拉溪地方距城不過二百里省垣因此勢甚危急當由孟統制派偵探隊百名暗向該處潛發偵探一切近情遇有緊急事故迅速回報省垣亦下令戒嚴派有陸軍排長協同巡警局稽查員於夜間嚴行查察各處客棧店房曁伙房等處每晚入鐘後淸查一次十一時復查一次如遇有形蹤詭秘行跡可疑身著軍服者由陸軍排長帶營訊辦如非軍人裝束應由巡警局稽查帶區送交總局訊辦以故近日軍警兩界執事人員頗形忙碌而入心亦大爲恐惶云 
[吉林省議會决議取銷改組矣]  
　　吉林敎育農工商四會參議城議董四會自治研究籌辦勸學紳董四公所共十二團體上大總統副總統曁參議院電云徑電想早達到吉林諮議局議長慶康以個人意見擬定臨時省議會辦法極端限制當由省城各團要求改組取銷該局所組之議會各等因電陳在案旋經陳都督約集各團體代表曁該局代表慶康等四人在公署會議准由省城敎育農工商四總會各加入議員二各無庸改組該局代表當時亦已認可乃逾日未經和會各界又私行開會並否認前議種種譸張變幻不可究詰始則出其舊時劣紳把持蠻横之態度蔑視公權繼則無端欲取消該局召集各團公舉之參議員以相抵制終則怵於公論一面認可而一面仍翻手覆手一切不顧現在都督維持之術已無所施各團體變通之方亦無可再議衆情惶惑不可終日查各團體定議取消該局所組織之省議會者實以該局訂定辦法以議事會爲限制旣無所謂普通除議長無被選舉權又無此簡易方法就法理論已不可通若就事實言之則自該局一二人閉户武斷後纔經發表全省大譁勢且激成劇烈之衝突事已可慮即各界顧全大局一任所爲然將來議案效果亦可想見似此立法機關其如全省利弊之興革何力求改組豈云得已迨陳都督召集會議准四總會各加入議員二名不必改組各團體原非絕對贊成徒以急盻省議員成立且冀加入議員或可接洽一切稍資整頓係爲全省人民前途幸福計故不惜退步以觀厥成至意氣上之競爭則此時吉省情形環顧南北異常危迫更何忍内部紛爭自貽伊戚此可質諸全國國民者不圖慶康勾串二三人始終不知悛改並於未開會之先由少數人投　留康康仍充議長不行票選致該會議員有自行辭職者有被全府公布取消者以選舉法根本上論之已無成立理由猶復靦不知恥專制如故反覆無常信用掃地以全省代議機關怪象至此吾吉五百萬人民安所托命今且推事撞壁無可挽回各界憤激已達極點開會决議誓照原議取銷該局所組之省議會另擬並通簡易選舉法尅期成立羣情一致徵諸現象若不達到改組目的慮激成意外之慘劇除呈由都督代達外伏懇大總統重視代議機關俯從與論取消該局所組之省議會另行組織無任涕零待命云云 
[綏化兵丁謀變敗露]  
　　駐紮綏化府游擊步一營右哨二棚什長武得勝等結黨數十夥謀不軌復勾串馬四營多名約於陽暦五月九號晚十一點半鐘放火爲令一同舉事意在殺戮哨官富某以洩憤恨詎爲六棚什長孫玉堂等自行投首當經書記韓馬兩君以管帶出外擊匪尙未回營乃指授各官長設法收回槍彈後將爲首五名拿綁審訊不諱并搜出硫磺火虊證據送請統領部覆訊供認無異惟盟單業已焚去僅將爲首十兵五名正法以警 
[鄂都督劃淸軍民權限]  
　　鄂省署理民政長劉心源君日内將省議會事料理淸楚後即須到任是以黎副總統特召集各司長及都督府内各處各科職員在會議廳會議軍民分權辦理移交及民政府辦公地址等事宜當經大衆商酌暫以前總監察處房屋爲民政長公署俟將來都督遷入新署（係舊督署改造）再以今都督府（即舊藩署）作民政府現在都督專管軍務軍務司自應取消改設軍務處與軍學軍法參謀三處一併附屬於都敊府至原有都督府之秘書廳八課及議案審查廳編制處一概併入民政府其内務交通二司或歸併或取消改日另議另建巡警總監統轄全省警務與外交敎育實業財政四司統隸民政長之下惟司法本應獨立現因中央政府尙未頒布官制故司法亦暫歸民政長管理當經决議簽字准予實行矣 
[鄂議會愼重監督財政權]  
　　鄂省臨時議會要求軍政府交議預算决算案再咨催迄未交議聞其所以遲延不交者實因黎副總統待人過厚而一班嗜利之徒又復不回體諒每每藉端要索此等用款旣不能列之册表又不能盡行朦混以致一時不能交議現由靑年會發起聯合各政團詰問軍政府謂自起義以來用欵四五千萬僅由財政司於各項行政經費報告囫圇　　　用於軍務者竟秘而不宣此中頗多弊端現在共和時代人人有監督政府之權特要求黎副總統將以前財政各司所用欵項交其覆覈以後行政費用更須交令審察副總統以此事關係重大現又爲與論所激刺特擬設立審計處凡支用欵項皆須該處審計後方准開支該處組織除由都督札派明於計學人員爲審查員外各政團社會亦得公舉數人參與其間以實行其監督政策昨將草定審計處暫行章程交議會核議比經該會交法律股審查之後公同討論僉以監督財政本宜事前事後雙方並進但事前必以預算爲標凖事後必以决算爲根據現政府旣無製定預算册表事前從何監督雖仿英之出納檢查局美之會計監督官終必難收實效因徒有檢查之機關並無確定之範圍安知何者爲應用之款何者爲當省之費且以何數目爲限止將謂審計處可臨時酌量是以全省之命脈聽少數人之指揮且恐彼少數人上下其手較各團體之狼狽爲奸其害爲尤烈是無預算而徒設審計於事實决難施行至論法律則民國檢查院祇能判决於事後不能干涉於事前本本以爲完全辦理莫若咨催軍政府速將預算交議以便卽時成立俾監督機關有所依據然後設立審計院再行事後之監督權此係仿法國會計檢查院之制於法律事實均無妨碍會經公决即照此意覆文軍政府催送预算案以爲根本之争決云 
[皖江近事紀畧]  
　　皖前都督孫君少候前以皖垣軍棧械旣遭潯軍搶刧一空現在改編軍隊敎練巡防軍械更不敷用故函請第十四師師長顧君忠琛在滬訂購快槍三千支迄今尚未起運來皖頃顧君以遲延日久恐起他項交涉昨特函呈黄留地轉咨皖都督迅速派員蒞寗領取特别護照赴滬起運刻已由柏都督委任楊君轡龍先赴南京呈領護照後即可往滬提運前項快槍回皖矣 
　　正陽長淮水師前經奉飭改編水陸巡警卽以騰出薪餉撥充警費以節冗費而資保衛乃聞該水師總長李鶴遐因餉項支絀遍處搜羅適有江北西壩鎭地方昇太錢莊夥友胡仲涵前赴正陽索賑因請李總長保護議將收欵内抽提一成以作保費詎該總長利令智昏竟强令胡某捐洋六千四百元并有拘留之說事爲江北蔣都督所聞昨特電咨皖都督轉飭釋放而該總長亦具呈栢都督謂係胡仲涵自願輸捐且各立有合約等語栢都督閱之大怒除嚴批申斥外尚須撤委查辦 
[贛都督委任四協統領]  
　　贛省軍隊業經李都督極力裁汰預備六月一號成立兩師認眞訓練期成勁旅所有協統四員現經李督委任劉世均爲第一恊統領（駐省）余鶴松爲第二協統領（駐潯）劉槐森爲第三協統領（駐省）蔡森爲第四恊統領（駐贛）惟步隊四標統帶許炳藜廉介自持不肯虛糜薪餉力請取銷標部頗蒙李督獎許當經委任都督府高等顧問官藉資臂助 
[黔滇兩軍並未衝突]  
　　黔都督電湘都督云長沙譚都督鑒元鹽電并悉黔省著匪陳開釗前随陽藎誠出巡鎭遠擁衆携械逃逸糾黨焚刧紛擾都平一帶先會通飭協緝該匪路窮抵鎭遠胡鎭錦棠代爲聲請准予招安殊胡鎭飭令繳械編制該匪抗不遵繳旋卽叛去由鎭竄入銅仁胡鎭及銅仁飛電乞援始令巡按使率東防國民軍及愼軍一大隊馳援十二克復銅城匪悉逃潰一切情形當經通電并請尊處飭沿邊軍隊堵截母任竄擾諒即入覽黎平洪匪前已擊退亦早電達并無黔軍與滇軍抵抗之事安順各屬寧謐如常堪慰厪念并祈代爲宣諭在常黔軍俾無疑懼爲盻繼堯删印 
[黄埔將設騐疫所]  
　　五月十七號粤省議會開議由何海超蔡文坤兩議士提出議案以港澳時疫流行每日死亡甚衆擬由本會咨請都督黄埔内設一騐疫所各船進口時凡搭客中有帶病者須騐明是否疫症如係疫症即將其留所醫治不許帶病上省以免傳染應請諸君研究金德衣謂省垣與香港不同前者英政府曾設有此例商民多苦之前淸督岑春萱曾擬倣此辦法而爲商家所爭持卒未見諸實行况自反正以後旅港者日多往來之人較前尤盛强而行之恐滋鼓噪蓋此舉實非人情所樂從也何海超謂現查港澳地方染疫而死者日數百人若再不取締任其帶病上省可决因傳染而死亡者相繼不已且此爲最易解决之問題但須由本會知會都督轉飭衛生司便可遵行原無甚繁難之手續又何樂而不爲蘇愼之謂廣東歷年患疫曾不一加取締今一旦行之竊恐於習慣上或有窒碍似宜詳加研究潘崇衍謂反對檢疫者多從人情上着想以爲不宜禁病者回家也不知檢疫規則在法律上當然規定豈能以前未能行者遂永不防備乎况一人染疫任其回省以傳害乎人亦殊不見其合於人情也李思轅謂强其留醫必非所願然此係人情上之習慣今之研究者爲立法之問題似不能以情廢法潘崇衍謂外國之檢疫規則甚嚴蓋預防傳染以保護人民生命耳今由港得病回省者絡繹不絕使非嚴行取締傳染堪虞但只設留醫檢疫各所而無完備檢疫章程殊非辦法在鄙見不特須設留醫檢疫所於省外以防港疫之傅染且須速知會衛生司規定檢疫章程交議頒行同孔博謂此事應研究者有前後兩層在黄埔設治疫處附近該處者應如何避其傳染此爲前一層之研究規訂章程妥定辦法此爲後一層之研究若兩者亦辦法完備中間之辦法自易解决矣杜佩球謂周議士所論兩問題鄙人絕對贊成鄙意對於後一層之辦法謂宜在治疫外設一交通機關使病者與親屬得以時通消息并許其該親時到探問及其身故應由治處報殮并限定時日許其將柩運回如此則受病者當無不願留醫也姚傳綸謂防疫之事本議士猶有一說查省城之六脉渠汚穢不堪已含有癘疫之種子似應知會衛生司將各處街道認眞淸潔此亦急不容緩之舉議長謂淸潔街道另爲一事今先將黄埔治疫處一層表决其一切章程衛生司當能自行規定此時可不必討論付表决多數贊成 
[叙府整頓吏治]  
　　宜賓縣知事謝崇飛電禀都督曁民政長云前以屢奉通飭頒發示諭章程飭禁鴉片以及窩娼賭博等事知事到任後查悉縣屬烟館林立賭風甚熾甚有窩娼勾誘良女滇軍在城時屢釀事端以及無聊之徒在縣專以竊名打幫揑控誣陷迭經示諭嚴禁明白演說給以限期飭令改革邇來仍復如故知事非不知地方兵變之餘宜稱撫恤惟茲數項於地方實有大害現當發令之始不能不認眞辦理未敢意存見好稍事姑容查有積年烟館劉廷亮者最有勢力且係著名刀筆黨類甚多從前滿淸厲禁雖嚴而藐玩成性未嘗暫輟經知事親自拿獲吸烟多人烟坭燈槍各件當堂分别責釋焚燬照章處廷亮以三百元之罰金又有鹽商馬灜洲狎娼吸烟亦經親自拿獲擬辦畏究甘願罰金五百兩又劣紳王志成圖騙債賑揑以死罪誣人判明擬坐甘願罰錢千串贖罪凡此罰款均令自繳公局候酌撥地方辦公榜示除俟案結彙詳外合先電禀都督曁民政部長察核未遵宜賓縣知事謝崇飛叩元印 
[德儲秘密來寗預聞]  
　　德皇太子擬随德領事某君秘密來寗遍訪六朝勝蹟不日即可抵寗聞留守已派員擔任保護矣 
[蘇垣積案一束]  
　　禁止需索　程都督近以各級審判廳書記錄事以及承發吏等有在外需索狀費訟費等情事特分飭各廳密查並出示通告人民如遇有此輩額外需索者准即赴該管廳據實呈訴聽候澈究懲辦以淸訟累而通民情 
　　倒換烟照　蘇省巡警總局以前次頒發春季挑膏執照應截至陽暦五月底止現在已届期滿自應另行更換所有夏季吸户挑膏購土執照特定新曆六月一號起各吸户務各持照赴東　長巷内換照處呈繳照費倒換新照限至六月十五號爲止昨已出示曉論矣 
　　攻訐法官　崇明縣公民祝明具呈都督府請將審判廳推事朱錫琛撤換等情經程都督指今云朱錫琛湔受委任係由該縣審檢各廳推舉該民來呈指爲聯絡一二私人厠身其間究竟私人何人推舉者爲公意耶抑排斥者爲公意耶本都督雖無成見惟前已通行未諭在案該民當亦一體遵知也 
　　乏欵維持　常熟縣大正典股東翁思永王幹記具呈都督府以盛氏股款已蒙没收歸公現在本典周轉不靈應請撥款維持等情經程都督指今云盛股没收係法律上之手續與股東地位不同現在省庫支絀軍用浩繁無欵可資撥付自應以歸併各股或招商承接以爲結束辦法務即妥籌核立勿事推諉爲要此今 
　　健訟胡爲　丹陽縣民姜紀庚具禀都督府以檢騐不實應請開大審院澈究等情經程都督指令云此案前據該民上訴即經高等廳遂條批斥在案該民自知理屈詞窮無可置喙乃以情願抵罪求開大審等語希冀聳聽可謂刁許已極該民所藉口狡辯者無非以傷單爲言不知當日旣已集衆數千任意胡閙至將檢騐吏書記小轎全行打毁則當日聚衆脅迫情狀已可想見此等傷單何能爲據該民等應即速自省悟母得一意緾訟致千咎戾此令 
　　加鑄銀元　蘇垣銀元廠前奉程都督飭令停鑄及都督由寗回蘇又面諭該廠王總辦速即照辦乃該總辦陽奉陰違近且日夜加鑄又於本月二十三日起辰午例放汽筒僅放一聲冀掩都督耳目未知程都督亦有所聞否 
[浙防營减薪輸捐]  
　　自黄留守發起國民捐以來浙省亦由朱介人周赤忱顧子才諸君先後發起減薪輸捐辦法現正努力進行茲又聞巡防隊第二遊擊管帶趙廷玉君亦於昨日呈請蔣都督大略以該營兵弁六百餘人北伐後分紮各處頗能恪守紀律現聞外人將乘我國危急之秋多所要挾幸國民捐爲救亡至計業已會商全營官佐踵行减薪納捐辦法現經决定於五月起十月止先辦六個月軍官概照月薪抽提一成軍佐每月酌提八厘方擬宣布間全營兵丁紛紛要求樂輸現亦分别等次凡正副目及護號等月捐五厘散兵槍匠等月捐三釐統於生月給餉時呈繳併計月得一千五百八十七元零業經蔣都督優詞獎許矣 
[浙軍府議决退伍新章]  
 
 
 

Page 7

 
 
浙省此次籌辦退伍所有從前普通退伍章程均不適用業經蔣都督派由叅議廳總參議軍政司長參謀處長稽勳局長會同第五軍軍長所派各員迭次會議决定退伍簡章共概要如下　凡係浙江軍隊士兵具有左列資格之一者均得退伍回籍（一）攻克南京者不論年限一律退伍（二）光復省城在發難之列者不論年限一律退伍（三）未與攻克南京及省城發難而曾　入出征軍且入伍滿二年者一律退伍（四）光復後召集之退伍兵一律遣回以上退全兵士各給恩餉三個月又凡具如左之資格者給恩餉外再給予退伍年金（一）攻克天保城者得一等年金每年五十元（二）攻克南京者得二等年金每年四十元（三）省城發難及渡江北伐編入出征隊伍者得三等年金每年三十元凡給予年金者自退伍之日起至死亡之日後一年止 
[紹興撤銷酒捐局]  
　　紹興酒捐董事張維嶽僞造印花私刻鈐記被酒商等一再控告當經浙軍政府蔣都督批云呈悉張維嶽認辦紹属酒捐旣非由司核准加諭委任旣被酒商釀户紛紛指控若不澈查究辦將何以安商業而重捐務仰即由司派員馳往查辦一面轉知紹分府確切查究先將該局撤銷所有酒捐暫由統捐局核實征收報解此批 
[烏靑鎭鄕民暴動]  
　　湖州府屬烏靑鎭鄰近各鄕近因查禁種烟以致鄕民糾衆暴動擒毆該鎭巡警分署長及禁烟局調查員受傷甚重復將巡警分署所一律搗毁一時商民驚擾合鎭罷市當由該虖紳民電禀都督府請兵保護現聞蔣都督已電飭費統領迅即派隊會同吳興縣速將分署長調查員等救出一面嚴拿首要務獲究辦 
本埠新聞 
[籌辦國民銀行之意見]  
　　黄膺白吳承齊周說蓮楊奎侯四君致商會總恊理及全體董事函云借債之飲鴆止渴盡人皆知黄留守發起國民捐以爲抵制固屬救亡之策然非厚集國民財力以組織一財政團竊恐抵制之策或不足以持久然則如之何而後可曰設立國民銀行募集公股以爲集欵之機關專備借與政府以厚抵制外債之實力要求政府切實抵押物（如契稅及鹽烟專賣稅之類）並予銀行團以監視之權利庶内之足以監督政府之財政外之足以抵制各國之要求國家得健全之後援而個人無絲毫之損失一舉而數善備焉谨擬簡章如左 
　　一國民銀行尃以籌集鉅欵借入政府以救危亡爲目的 
　　一國民銀行暫以南北商會總恊理及各業總董爲臨時董事俟股本收至一百萬元以上再開股東大會公同選舉 
　　一股本以一百元爲一整股十元爲一分股一元爲一零股 
　　一國民銀行未成立以前暫假北商會内附設事務所以爲收欵機關 
　　一國民銀行所收股本暫存殷實銀行以鞏基本 
　　一國家借用銀行存款時須得全體董事之同意给予領袖董事以權柄單由領袖董事簽名方得提取 
[閘北市政廳之因難]  
　　閘北自開築馬路後所有警局經費及一切行政開支前淸時代概由道庫提撥歷年所費已達二百萬餘兩自去秋光復後先改自治公所旋又改組市政廳所有經費就地籌措殊多因難近由錢沈兩市長通盤核計每月約墊銀二千五百兩左右茲以無欵可籌禀請民政總長令行上實兩邑分任酌貼以資補助而實山民政長錢君以閘北七入兩區本係實邑管轄爰特函商錢沈兩君將該二區仍歸實邑管理俾節經費現兩方面均已禀呈民政總長請示遵辦矣 
[廨員預防交涉]  
　　閘北各商民以英美工部局在北四川路迤北華界建設捕房侵越主權一再禀請市政廳轉請通商交涉使迭向外交團據理力爭迄無效果而外人又着着進行以該處廣盛等食物店張蓋凉蓬未向工部局領照請廨出單屢傳不到迨改出提票後復由該處商民禀請市政廳轉咨公共公廨請予維持茲關讞員以兩方面各有理由相持已久恐釀交涉除商請外交團轉飭捕房暫緩往提外並候會勘界綫以憑解決 
[張園游藝賽珍會開幕記]  
　　張園游藝賽珍會之设爲江皖災情奇重作補助計係華洋義振會中西董事所發起原定五月廿五日開幕是日因天雨改遲一日廿六日天從人願特放光明男女游實聯翩而至午後三時行開幕禮江蘇都督夻表陳交涉使滬軍陳都督以及徐因　將賓臣諸公並義振會中西各董事俱先時到會首由華董事領袖伍秩席先生宣布開會宗旨並江皖災民被災苦况悲悲切切淋漓盡致先用華　通告華人再用西語通告西賓聞者爲之感動繼由陳都督演說謂今日諸公到會俱　義而來非尋當游園可比園内各店舖買物助振亦無非共盡義務諸公購買口物不必論價値之昻貴與否終爲捄濟同胞起見所得各品卽爲捄濟同胞之紀念品且捄同胞卽所以捄國家語畢鼓堂雷動滬寧鐵路西人考國君亦登合演說仁聲弘願畛域不分尤令人起敬也 
[檢察廳與華洋裁判所之芥蒂]  
　　上海地方檢察廳坟華洋裁判所函云案查前准貴所函開王阿秀高福全等故殺英商游船　工孫登林沉屍浦江一案商訊辦法等情本廳當因管轄所在一再據理函違台　請將該二犯移送過廳核辦旋接貴所最後復函囑爲豫審後并請指派合議　推事臨貴所審判當因被害人及加害人均係國内人犯罪地又在浦江并非　洋交涉案件仍請查照前文應歸本廳核辦函復去後迄今二旬未荷示復正深猜疑乃昨據習藝所范所長報告前日由貴所將高福全判决四年王阿秀判决三年送所執行各予禁銅聞之不勝詫異查貴所對於該案是否有審判權限尙未正式解决習薪所是否爲貴所執行機　亦無明文何以遽行判決又不知照本廳直接送所執行不知貴所何所依據本廳　有設裁判所判決之犯尙且咨照本廳執行近今又有海軍司令判决一等水手嚴細悌監禁十年一案先由李民政總長函知繼奉滬軍都督令知本廳亦無不認可送由本廳執行是本廳對於無論诃種機關本無成見從未見有如貴所之獨斷獨行者也茲將該案原犯之高福全王阿秀兩名及前次送押之楊丁元李昌林王壽福三名一併送還即請貴所查收自行　　蓋本廳所轉之習藝所對於貴所實無如此執行義務也 
[五族少年保國會開會]  
　　五族少年保國會昨日下午一時在京江公所開會到者二千餘人首由陸聯魁宣佈開會宗旨大致謂民國之危險達於極點若不人人担負責任亡國可立而待本會内容分爲五團一志士團二律師團三探訪團四童子團五敢死團所有軍界在會者皆爲敢死團全體贊成次由戈朋雲君演說謂外債條件吾國民應堅持不認否則卽爲奴隸矣次顧維淮孫琢璋嚴實　同壽　謝漢賓劉人傑梅竹盧諸君相繼演說皆謂我輩少年宜節儉　蓄促進敎育編練義勇隊担任勸導國民捐以爲救亡之策後又由陸聯魁君宣佈辦法並云今日到會諸君凡年在三十歲以上者均爲贊成人三十歲以下至十六歲均爲發起人十六歲这内均爲童子團並由公衆舉定戴天仇爲會長旋即擬就電稿一通如下（北京參議院鋻借債條件今日開會共二千餘人死不承認監督財政限制軍隊　請速取消如欲借債待國會成立正式總統選定後再行開議盼復五族少年保國會叩）當場有徐君等捐助電費卽行送局拍發遂散會 
[民黨公討莊炎]  
　　上海大同民黨等二十一團體昨日聯名公呈袁大總統黎副總統黄留守滬蘇陳程兩都督文云竊維我中國何以遽成民國蓋在因專制之毒太殘故共和思想一呼即應其首要舍痛除專制外無他也不惟中國共誓斯言卽普及寰球亦莫不共悉斯旨者業承公等自任公艱服從公舉總統都督已屢實行往前諒請公人道在　决不蹈口與心違之玷不謂令之南匯縣民政長莊炎者以奴隸性質肆運動譳謀竊民國政權據前淸苛令公行賄賂顚倒黑白槍斃屠戮任情草　　殘社會錮閉民智倚用劣胥斵襄公理悖逆種種擢髮難數其職至卑其罪至大如此横行倘四百兆同胞猶未死絕勢難姑容倖免於一口者星星之火可以燎原是以各團體共抱天職人道至公之理共舉崇正黜邪至大之義於五月二十一日在江蘇敎育會開會宣布該民政長眞實罪狀惟祈秉公察核立卽取消莊炎民政長之委任以警漢奸之效尤其尚有各種不法屠戮生靈之罪當交由司法研究施行否則恐滋激烈南匯生靈尤有不堪受其累者俾伸公理而抒衆望 
[宣講社開會紀事]  
　　通俗宣講社支社昨日假座虹口老三官堂小學校開第五次宣講會午後二時開會來賓百餘人首由梅竹盧君演說勸人重用國貨及力戒奢侈次由杜繼甫君演說國民捐之必要繼由顧翁周君演說勸兒童宜勤學繼由顧君旭侯君演說共和國之選舉詳情未由學生陳敬賢君演說吸紙烟之害其間並由郁從周君率領學生陶維毅陳驤沿途分送印刷口（勸戒紙鷠歌）（勸戒紙烟　晝）（孔子敎我共和）講畢散會已五時許矣 
[聘請長江水師顧問官]  
　　長江水師總司令長李　和君以水師爲中華命脉長江爲海陸要防非得高賢　助不足以策治安而謀民福茲查有滬防全軍統領李英石君前曾畢業海外於軍事學問素所研究且於長江上下游一帶地理甚爲熟諳堪任長江水師顧問官之職業於前日照會李英石君並分移長江各省都督查照矣 
[李統領保護航路]  
　　滬防全軍李統領查得本邑附近各鄕鎭邇來盜案迭出除飭滬防各營管帶派兵晝夜巡選外並於前日命令鈞和兵輪祥雲兵輪在上海迤西至浙省交界之　來廟一帶浦江往來巡查以保航路 
[製造局之國民捐]  
　　製造局李總理以南京黄留守提倡之國民捐本局員局工匠人等已閒風與起爰於日昨自認捐洋一千元會辦陳君濟南亦捐洋一百元現計該局員司工匠及衛隊長警等總共捐洋五千元之譜姦已　各人認捐數目懸榜曉示一俟捐數欵機關定妥卽當解繳 
[暗探隊續獲盜匪]  
　　富字　偵探隊前在浦東三林塘緝獲盜犯陳元等五人解由都督府迭次研訊已誌前報茲悉劉司令長復於前日密令暗探隊周　珊等帶兵前往三林塘深入該盜等之老策當塲傘獲盜魁周阿毛同貴堂二人解滬卽解都督府訊究適因昨係星期府中　事人員放假出外是以仍行糟加本營暫押定今日再行　府改訊　 
[辦理縣選舉之通告]  
　　南市市政廳昨日刋布通告云前奉民政長函以籌辦縣選舉及市鄉選舉時限迫促希卽查照赶速辦理雙方淮行以期早日成立等因理本廳市選舉人名單業經宣示現在繼續辦理縣選舉事宜所有宣示人名册本人以爲錯誤遣　聲請更正之期以　曆六月十五日卽陰歴五月初一日止址選舉人名册仍照市選舉　人名册爲準特此通告 
[保衛團獲賊]  
　　湘人方得勝前晚手持凶器在製造局西栅口意團行竊適爲該局保衛團查見盤　支吾拘解高昌廟巡警局訊究並在身畔搜出製造局三千一百五十號工匠銅牌一塊訊知係由曾冰　家　來故由錢區員判令移送警務所嚴辦 
[兵工機器研究會開會]  
　　製造局兵工學堂畢業生單授謙等及總匠目施君本潘發起組織之兵工機器研究會於昨日午前十時在該局大廳特開成立大會到者甚衆局長李平書君會辦陳濟南君帮辦假煥邊兩君及該會正副會長各職員等約有百餘人互相討論　後各國凡有新奇靈巧之機器槍砲藥彈並關於製造各物必須公同研究自行仿造務使精益求精以免利權外溢 
[警局人員操練]  
　　城内及南市各警察局之上級人員現奉穆警務長命令紕習槍法於上星期起每逢禮拜六淸晨齊集製造局西砲台誆演打靶 
[照料游藝賽珍會]  
　　華洋義賑曾因江皖灾情奇重定於舊暦四月初九日假泥城外張園特開遊藝賽珍慈善大會所得游資悉助灾赈嗣因天雨改期初十十一十二三天茲聞英美總巡卜維斯君以會中陳设　係貴重品物恐有匪人混入肆擾昨特論飭新閘捕房探目劉森堂靜安寺捕房探目陳雲患老閘捕房包探沈阿岳曹綿珊等前往會場内外妥爲照料 
[組織上海呢廠]  
　　自民國成立勵行剪髮易服之風氣大開呢羽之用途遂擴自　冬以來呢羽頻自外洋輸入者已達七百餘萬兩漏巵不塞如囫民生計何近聞徐固卿錢幹臣李平書袁文欽余長輔高鳳介張　麟諸靑來陸眞卿諸君發起組織上海呢廠籌集肥欵已有成數設籌辦事務所於英界諒新廠成立爲期不遠矣 
[包探捉獲强盜]  
　　法捕房探目黄錦榮沈德富前奉麥總巡面諭以内地各處時有匪徒搶刧携贓來滬匿跡銷贓務須嚴行查緝不不使漏網茲經該探等訪悉有搶刧蘇州等處之巨盜周金堂（卽邱鬚子）董海淸高長和鄧淸海張裕山張松山等六人逃避來滬匿跡新街同富里内廿四號門牌嚴九漢家立即禀明撞頭帶同副役前往將前後 
後户守住入内拘拿一併擒住當即解入捕房押候送廨訊辦 
[公布取締團體之命令]  
　　上海縣民政長吳君公布云奉江　都督程珻一百四十九號府令内開據民政司稱本年五月十三日奉總統府交電内開各省衙門均鑒臨時大總統命令共和制度以人民代表爲監督機關法令原有範　職權不容侵越比來政團學會以次發生組織固聽自由而機關本非法定若各持一黨之意見皆求官廳以執行不特政策無所適從亦使立法亂其系統現在各省臨時議會晉依迭次法令組織職權旣有專屬與論得所折衷地方官廳按法應受省議會之監督亦惟省議會乃得直接此法定之職權其他　立團體於立法行政兩機關儘可呈請建言以資博採不許動　干涉致妨進行用特通論勿違此令等因奉此合行通令各該縣民政長仰卽轉行境内各項團體一律遵照此令又奉第一百五十一號府令内開五月十三日准國務院電局前由各等因到署奉此除通告各市鄕外合行公布爲此仰各項私立團體一律遵照是爲至要 
瑣聞 
[城内]  
　　民政長批示○催繳吏倪少峰等禀批查催徵吏備有催　之責向無經收之權捆保承辦　賦隨收隨繳理應親赴槪納合褶爲憑照章實行本無流弊乃近來吏夥常爲捆保帶繳糧欵以致結帪時有　　此中眞僞視彼此之狡點良懦啓雙方之欺詐愚弄不能遵守法定生發種種惡果據請諭飭通　地保嗣後逢邜自行至櫃繳納不准交寄代繳係屬根本解决嚴杜弊混起見應卽如禀照准捆業陸秋橋等禀批爾陸秋橋如果不應承辦屯租丁雲卿何敢强壓妄禀案已飭吏恊收着卽趕緊收完歸墊母庸爭執爾葉榮全旣已田少退摁何得扛帮插流殊屬多事該團聞業各户田地有無增滅不齊應否另行集議規定候卽照會該鄕鄕董查明秉公妥議將議據復候立案以資遵守 
　　番判廳民庭批示○楊雲卿等呈批該董所估龍王廟已做工程約値洋一萬零三百元是否三作頭一槐在内未據聲明無從查復若照三作頭在内結算除付過三次共得三千八百八十元外尚欠洋六千四百二十元之譜如何抵償辦法仍未明白具復實屬玩延仰卽知會水木業公所選派鑑定人同該董等担出應和財所造價額核實估計以憑訊奪　前曾列名請未及分担捐務各董事此次復怙　　再不至場者着按名指訴本庭定卽傳案令其負担費用也 
　　檢察廳批示○陳張氏呈批據訴已悉該氏子才寳所犯係周於奪前經上海縣擬以監禁十年旋由司法署復核改爲六年已屬從寛現在年限未滿所請保釋之處未便照准李永洪呈批據訴已悉捲物濳逃理應追究惟現在捲逃这人尙未訪獲此中有如何　節無從証明如其查訪有著儘可來案呈訴母庸聲　備案 
[南市]  
　　所長請假○華洋裁判所所長許繼祥君現因有事須回福州原籍向民政總長請假一星期所有該所裁判事宜委承賽員徐紫峰君暫代 
　　查獲拐匪○浦東爛泥渡裁判所查悉某輪船載有男女拐匪多人即飭偵探沈坤查獲場子林朱小五張阿三劉得勝及所帶之婦人陳陳氏吳徐氏管王氏許劉氏等一併解回研訊供認拐　不諱判移送地方檢察廳訊辦 
　　　不認私逃○開篾作店之寡婦林李氏去冬娶西南鄕小木橋　人曹根堂之胞妹爲媳詎過門後夫婦不睦竟於今年三月間　逃氏尋至母家不認收留反向索人氏即報告徐家　分防所　到該媳林曹氏後經氏同子榮生具領回家恐其復逃故復扭　南市裁判所控究訊據該總不認私逃祇認在某絲　做工度日陳裁判命暫行拘留候傳到氏兄曹根堂訊奪並派探至該處分所調查案由禀復核斵 
　　須問經理○住居大南門内之寡婦陸趙氏偕媳王氏投裁判所控告前在浦東高家行萬興　園内爲夥之朱子音經手代存洋四百元被其私提作本希　在没求追本利並稱朱妻又借去金　一對洋四十元等語經陳裁判訊據朱供認不諱判交保候傳萬興　園經理來案訊核 
[閘北]  
　　何苦揑控○閘北七區巡長朱國勳巡士劉文林等具禀警務公所控告區員徐贊熙私吞公欵等情業經蔣警長查明不實本應嚴辦因該巡長等一再禀求昨由蔣君着將朱巡長降充三級巡士劉文林記過一次均着調區察看巡員黄俊才約束不嚴亦着記過一次以昭懲戒 
　　是否拐匪○北叚四區解形似拐匪之王松林及婦人邱徐氏女子宋小辯子至裁判所前日經所長提訊據王供是日行經費山路見崗巡陸金榮向婦女查訽在旁觀看致被悞拘訊之邱徐氏等供與王并不相識因避難來滬在途求乞並無拐賣情事判分别押候移訽四區再核 
　　追繳房租○新閘橋路某磚灰行主姚炳南因欠房主吳又云租洋百元被控前日經孫所長傳案訊明判姚交保限兩日缴淸 
　　裁判所批示○寡婦鍾何氏禀批黄阿華應繳之欵　限已久挺押不繳實屬刁狡候提嚴追俟繳到時卽行發給具領汪玉如禀批張嘉善因另案被控取保聽候覆訊據呈有無别情姑候併案訊明核奪 
[英租界]  
　　幸無大礙○振昌泰洋貨店夥蔡如林前日行經南京路黄浦灘左近被電車撞倒跌傷當由總巡捕房四百四九號印捕查見將蔡車送仁濟醫院醫治因傷勢甚輕即由醫生敷治傷藥而去 
　　右何仇怨○李元龍不知何故前日被人用槍擊傷經人伴送山東路仁濟醫院請爲醫治 
　　匪徒攫物○李張氏前日在山西路轉角被匪攫去値洋十四元之金　一去當時追捕未獲遂投捕房報請飭探查緝 
　　包探獲賊○陳阿三昨日　取南京路二百四十三號張姓家棉被一條携賊　消當被包探張全林拘獲帶入捕房押候分辦 
　　查緝贓賊○江西路十號某西人家失竊値洋一千餘元之金表　戒等物又厦門路沈雲山家失竊値洋四百元之衣飾又河南路十二號金姓家失竊値洋七百餘元之衣物又英華街四十六號葉老二家失竊値洋五百元之衣飾各物昨均聞單報告捕房派探查緝 
　　巡捕降級○老閘捕房四百三十二號三道頭華捕王阿二因窩留匪類賭賻被張正巡查悉著降一級以儆 
　　革退巡捕○美捕房一千一百四十六號華捕郭德褔一千一百五下九號華捕王金三均在醫院君守病犯因有要犯王企風乘　逃逸經公堂訊明分别押辦在案茲悉張正巡官以該捕等　已押辦尚未除邜昨將該兩捕斥革以符警章 
[美租界]  
　　索欠肇禍○徐長發前晚在有恒路向蘇阿金索欠口角互相鬥毆致將蘇之下部踢傷斃命旋山探捕到來將徐拘押捕房　頭飭屍體車送驗屍所候驗再核 
　　因何怨命○住居唐山路之陳立發昨投捕房報稱其妻楊氏不知因何於今晨吞金　盡幸即覺察已送同仁醫院醫救捕頭　飭退去候查核辦 
　　熟門熟路○陸洪生前在海寗路生大質舖爲哆日前至該舖竊得衣飾逃回無鍚疫經公廨飭揉將陸提解來滬押候究辦 
　　學徒不端○西華得路某京貨店學徒胡金官前日竊取棧内肥皀數箱出售被探查獲拘押捕房候辦 
[法租界]  
　　貨欵糾葛○冷長松控協記號股東徐鳳生　賴貨欵一案昨經公堂飭提該店司賑陳　堂及徐審訊徐供所欠冷長松之雜皮貨欵銀三百餘元係代客人朱茂記購買並非協記之事且商人股份已經拆去在股單後面註明呈察質之陳供詞相同聶讞員商之李副領事判交保候再訊核 
　　滅折賠償○蔡文喜前被傭婦竊去金飾控經公尝將荐頭張阿金及轉荐之沈屈氏　案判令台賠在案茲屈氏交洋十元餘求裕免張亦因貧因無力懇求寛宥判張折償洋十元了案 
　　違禁賣烟○捕房查知居民余順福察有么　燈吃情事當將烟具抄出解廨請辦聶讞員以余不應違犯禁令　章判罰洋二十元充公 
來件 
[工業建設會開工藝傳授大會通告書]  
　　緣起　槪夫國力維艱百廢待舉非借外債即募内捐二者有一就或可以奠民國之初基願國外借欵行將决裂國内公債勢又爲難我國民縱熱愛國之忱顧窘於生計者邊恤乎國事此有議之士所以重有憂也今從根本上著想而得一切實提倡之法擬仿演劇助餉例發起工業傅授大會以所收入場劵費作爲國民義捐其辦法卽縮短時聞授人以切要之技能而徵其至微之會　在蒞會者旣可以盡國民之義務又不管以涓滴之資豫博倍稱之息當無不樂與其盛者也本會同人共裹是舉務取適投俗尙之工藝小本經营之事業臨時實地試驗以資傳授以養成個人自食之技能是於募捐之中仍寓勸工之意雖流壤之助尚嫌徽薄而以生活問題　起國民之國家觀念償所謂將伯一呼而衆山皆應也夫 
　　蒞會注意　各項工藝實驗時發布說明晝而印有圖章如蒞會者有未明製法之點准會後携此說明書來工業建設會質問 
　　售劵定例　一凡購人場劵者每劵准用一位祇用一天入場照收不給還二凡並通入場劵每劵售大洋一元三憑劵定期風雨不更四總售劵處在二馬路抛球場工業建設會其他大商號皆有寄售 
　　地點　定六月二號張園三號新舞毫四號丹桂第一毫 
　　義捐聲明　一會場費義捐者張園新無毫丹桂第一臺二告白費義捐者申報天鐸報太平洋報時事新報民櫂報啓民愛國報覺民報三印制費義捐者公益印制所以上作費若干俟閉會後同收欵總數按照發票再行登報誌謝 
　　本會總主任陳英士君副主任鍾衡誠君實驗員及實驗目次如左 
　　六月二號 
傳授目次　簡易工藝　　　餓興目次　　化電試驗　 
製造火柴　鄭平叔君主任　電氣巨砲　劉劍章　嚴聯英 
配合牙粉　方　仙君主任　燐火重輸　高意陶　任魯璠 
電光印花　陳康蕃君主任　鐵絲火　　盧仁山　孫　騫 
光髮膠油　沈偑貞女士任　石灰炬光　費立誠　陸偒聲 
　　六月三號 
傳授目次　簡易工藝　　　餘興目次　　　化電試驗 
洗硬　補　王志相君主任　吸水變水　鄧綬　　莊願生 
製洋　樹　胡超然君主任　收燄放燄　朱志强　王養各 
化學憑刻　王長春君主任　指端發火　許維典　錢泜業 
消火　水　錢仲容君主任　燄尖湊虊　陸樹聲　費立誠 
　　六月四號 
傳授目次　簡易工藝　　　餘興目次　　化電試驗 
洗刷草帽　鄭平叔君主任　液色奇變　陳在田　蔣榮沐 
製作鞋油　嚴　三君主任　氣體擴散　陳光柱　許維典 
關洋　水　洪承　君主任　彩色花爆　施　軫　曹水銘配化粧品　鍾楚良君主任　直立火桂　沈昭鈞　葉浦基 
及作粉紙 
贊成員　　虞洽鄕君　謝　牎君　李　莊君 
監察員　　李雲標君　孫梅堂君　趙滄蓉君 
幹事主任　陳良奎君　任懿德君　洪思棠君　王潔丞君 
葉與仁君　嚴忱熱君　章和朱君　鍾叩貽君　徐其相君 
鄭壽亭君　蔡潔丞君　趙友信君　王祖德君　周桂笙君 
武　文君　張鹿雲君　陳懹安君　屠芝香君 
又女界蒞會者有女招待員 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[全國懶漢公求天公雨金雨粟禀] [  愛]  
　　爲公懇天恩雨金雨粟以濟貧困事竊念人生在世金銀粟麥均爲養命之源懶漢等身無片技且酒烟嫖賭莫不視同性命至於謀利之方生利之策懶漢等素未講究間有祖遣薄田數畝實不足以供揮霍坐吃山空終非了局内中狡點者多令妻女賣淫然賣淫亦分利之業久之賣者日多嫖者日少有妓女而無狎客更將作何下場男子欲自謀事奈無一長可取多在勢利人家充當賤役且奴隸牛馬受辱不堪由是老弱者塡於溝壑强壯者鋋而走險明搶暗刧卒亦不能常得國務衆官不但不能代懶漢等謀生利之方且作歛財之舉似此呼籲無門勢必束手待斃爲此不得已公懇天恩雨粟雨金惠遍大地俾得世間懶漢呆漢飽食終日無所用心養成禽獸之資格得自了其一生也所有懶漢等欲享現成之福永免操作之勞之本意仰叩穹蒼幸賜察核恩准施行實爲天人兩便謹禀 
海外奇談 
[歐美劇塲之寫景] [  龍]  
　　上海各舞臺竭力摩仿歐美然描寫實景猶不能及萬一西洋劇場如演天然風景凡一切花園亭臺樹木無不淋漓盡致使觀者有身入其境之樂初非一幅油晝足以了事如演海水之情景則戲臺上但見波濤洶湧其法以一大皮嚢注以自來水後以風櫃鼓之遂激成大浪如演雷震電閃之情節則戲臺上但見電光閃發時現時滅隆隆之聲觀者爲驚其法以大鐵板震搖之或將砲彈轉動卽成雷聲以一有雲之畫畫中穿一雁木形之孔孔中置以透明之物然後於畫後將電光閃動卽成電閃如演火災則用風櫃將樹脂粉吹入火中如演雨聲則用一種燒焦之豆置於金類之圓簡中搖之如演風聲則用一種極粗之布引張極緊以一有輪齒之機器任其運轉卽得極似之風緊以一有輪齒之機器任其運轉卽得極似之風聲或用帚將布搖動或用電氣運動總之無不惟妙惟肖云 
尊聞閣詞選 
[春晚感事七律一章錄呈尊聞閣主人斧政] [  天白貢草]  
　　惆悵一年春又去迢遙西望不勝情夢中故國家何處血裹河山草未生殘壁照餘斜日影西風吹急晚潮聲新亭同灑神州涙莫把淸談誤論兵 
附錄鄙人弟子李生七律一章呈政敬乞賜刋以勵初學 
[弔岳武穆墓] [  李生]  
　　北伐人歸王氣消空林如聽馬蕭蕭孤境湖上碑猶在五國城邊草未凋大好河山遣老恨無情風雨暮江潮中原鑄錯憑誰手南渡君王誤小朝 
[和瘦鶴先生倚醉歌二首原韻] [  伍祐蔡選靑]  
　　神行空際氣行虹讀罷高歌拜下風入目已無餘子在捫心何止萬夫雄莫敎書著成孤憤安得文工可送窮李杜交情一樽酒幾時相對醉顏紅 
　　酒酣拔劍和君歌奈此奇才抑塞何戎馬始能平國亂文章到底誤人多世無知已龍終卧門少來寳雀可羅應是壯心同未已相期投筆願操戈 
心直口快 
[十可恨]  
　　學生不守規則妨害全體可恨軍官冶遊花天酒地浪費民脂民膏可恨裁兵減餉徒託空言未見實行可恨一般時髦人喜穿外國裝說外國語可恨我欲買一本國製之草帽經三四店不能得可恨豚尾雖去而一宗草帽費漏入外洋者不知凡幾可恨國用空匱不極力提倡國民捐而濫借外債致召外人干涉内政可恨 
　　民國成立已久外人不肯承認可恨我作幾句可恨語送到申報館裹去恐笑我不文不登出來可恨 
戲評[  健兒]  
　　星期六（陰曆初九日）梅雨時行客窗寂寞八時往第一臺見座客異常擁擠幾無容足地檯上適筱菊笙出塲演挑華車高踞山巓見岳飛爲兀术所敗菊笙雙眉直豎兩目突出謂元帥往常百戰百勝今日爲何敗下陣去至也罷二字用足十二分力氣說出精神飽滿四座皆驚挑車時架子槍法純仿俞派一足獨立將身轉至十餘轉卽拍一一字矯健敏捷不露絲毫怯態的是英雄本色去高竉身份極合小如意之紅梅閣跌撲滚甩風擺柳麻雀跳翻鷂子五花八門色色做到跌打之佳得未曾有陳嘉祥八九贯之配角做工亦卓爾不羣蓋呌天之白水灘短小精悍非常活潑使棍萬分嫻熟上下左右盤旋飛舞如天花亂墜令觀者目眩神迷李德山之靑面虎赤身跌甩至十有三力亦不弱鑼鼓亦應節合拍緊湊的當觀者精神爲之一振小子和之賣身投靠摹出小家碧玉神氣恰到好處時下妝亦入彀惟指上帶一鑽戒以賣婆家之女兒而如此闊綽似覺不稱李慶棠之文必正出言粗俗身叚生硬毫無斯文氣息未 
 
 

Page 11

 
 
免唐突洛陽文才子呌表妹時一妹字窮兇極惡而出聲如牛鳴少棠謂其語比撤屎還難得過誠然誠然前見邱鳳翔夜來香何金壽合演温文熨貼雅俗得體迴非時下所可企及貴俊卿之空城計嗓子雖沙而調甚圓活此劇爲生平之拿手戲做工處處摹神無微不至自失街亭至斬馬謖始終無疎忽處尤見克勤厥職唱（就在此琴）之此字用齒音婉轉如意得神之至二六一段尤妙唱工頓挫得勢態度亦安閒靜逸呌天外一人而已配角劉壽峯馮志奎亦不弱劉唱（酌酒扶琴）將酒字紆徐曲折後直落失琴二字如疾風暴雨戞然而止惜用鼻音不能操縱如意馮去馬謖臨斬時自怨自艾摹繒入神珠聯璧合歎觀止矣孫菊仙之四盤山所唱急板語語斬釘截鐵爽快簡潔唱（老娘請上受兒拜）將兒字細逼其音婉轉而落一拜字大放厥聲忽又高下轉折轉至二十餘轉極悲壯蒼凉沉鬱激越之至提足精神黽勉從事到底不懈尤屬難得配角明海山身段魁偉與菊仙彷佛去四郎之弟楊延昭身材相稱戲情極合現在第一臺角色之精良齊備爲滬上之冠排戲者搭配角色尤異常的當各藝員亦力爭上游不肯鬆懈宜其聲名洋溢賣座發達傑出於各舞臺也 
戲攷[  健兒]  
[天門陣]  
　　北宋眞宗時遼兵頻入寇楊六郎使宗保及穆桂英拒之時桂英已懹孕蕭天左聘異人設一天門陣以困宋將宗保等不明邪術進兵攻陣屢爲所敗宋兵銳氣折滅殆盡悶無一策欲率兵陷陣而異人妖法兇惡陳勢奇幻難以取勝欲按兵不動而宋王又時時促戰不得已與妻桂英各出死力犯陣宋兵亦搖旗呐喴而入以爲後援宗保桂英殺入垓心忽然雲霧迷漫旗幟縱横戰鼓喧天呼聲動地卒不見遼兵所在急欲殺出陣去陡覺天昏地暗不辨東西南北馳騁再四終不得出宗保夫婦已力竭聲嘶勢將待斃桂英用力過度腹中忽疼痛宗保知將分娩惶急無措桂英又頭暈目眩痛不能忍四肢疲軟跌於馬下不移時而呱呱者已墜地矣陣中之妖氛異氣被血光所冲登時散滅淨盡異入及天左大驚急指揮將士長驅直入擬摛宗保而殺桂英而宗保夫婦已藏兒於懹中急上馬拒敵宋兵又自後援應遂破天門陣天左大敗而回去年見蓋俊卿小如意演此劇產子一塲做工俱熨貼緾綿入情入理令人擊節不置 
小說 
[短篇寫情落花魂（續）] [  龍]  
時庭前小鳥無知雌黄巧弄不啻有意鼓廣長舌以嘲少年之癡而少年益心緒無聊忽忽若有失凝思其人其地常爲之神往閱久而未已每冀入夢重訪桃源以致無論其夢與醒偶見花木之勝以爲消魂處也洞房曲室以爲憩紅亭也風弄竹聲以爲金佩響也月移花影以爲玉人來也似夢非夢不夢亦夢豈易做圓癡蝶夢未曾銷慣瘦鴛魂少年於此神魂顚倒坐因情魔矣 
　　十分心事一分病晝夜相思盡日眠少年丰神憔悴情緒凄凉非抱膝悲吟卽書空咄咄家人疑其病爲羅致名醫爭停虊石少年心非之然相思何處訴人在心兒裹固不足爲外人道也幸醫者識趣力言無須參苓病始可了距此數十武有方氏園者花事正繁樓臺並秀頗足賞心悦目勸少年駕言出游以解書齊之冷落少年聞醫者言性靈忽然感動細思夢裹南柯何堪留戀亦徒亂人情緒耳彼上林春色果足以游目騁懹初不妨偷他半日空閒以消受此勝春色麗乃命左右捧衣履至結束乘與而往可喜者少年頓悟色空之旨躍出離恨天矣 
　　鹺尹者吳其姓文澤其氏雖屬微員而　灑風流 
頗閑文墨惜熱中功名未免帶俗時困人天氣春意正是闌珊斜倚闌干默默數庭前花朶忽見家人持刺馳入諦視之知爲少年固久已耳熟其名并悉其爲人者特恨機緣未至無從一識荆州茲乃惠然下降顧訪名園正可藉此聯絡徐圖進取不禁笑逐顏開以爲此冷落居停不期乃有造於余殊不知作暗地之介紹者固大有人在且此一片淸靜地行將風雲驟作波瀾疊起蓋亦文澤此時所不料者耳 
　　文澤整其衣冠降階相迓忽靈光一片自遠飛來把兩眼光浪之路線頓然攔阻二光相引則見少年如冰雪搏成瓊瑤琢就神淸骨秀風雅宜人面目間雖帶幾分憔悴而珊珊玉骨情韻盎然望而知爲非尋常人物於是搶步趨前笑吟吟深深一揖少年急如禮答之謙讓而入迤邐至一小小廳事中但見鐘鼎琴書十分精雅而簾前新妝宜面之花枝又時時從窗隙間默窺動靜一若欲自表其歡迎於少年者少年旣就坐乃具道來意於主人夫主人固長於詞令雅善詼諧因之茶話之餘頓成莫逆然少年尋芒志切正恐留春無計致歎來遲雅不欲以無謂之周旋辜負此滿園春色乃莞爾而請欣然而起　（未完） 
 
 

Page 12

 
 
   
 
