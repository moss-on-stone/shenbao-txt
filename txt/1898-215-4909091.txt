# 1898 - 215 - 4909091

 

Page 1

 
 
[重印二十四史出售] [  圖書集成局啓]  
　　二十四史一書上下五千年縱横九萬里其中治亂興衰之故盈虚消長之機洞徹源流昭如日月洵當世考鏡得失之林也方今風　大開張　實學士人柔日誦讀尤須兼備三長是以本局特將原板重加校印共訂三百九十二本分裝三箱因邇來紙價過鉅略爲加增毎部售書洋五十六元箱不外加卽日在申報館及申昌書畫室發售此佈 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元八角○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤編咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○　圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼尖一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊肈碼洋　角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東羅紀本末洋一元五角○續中東戰紀洋七角○文學興國策洋二角○正續中東戰紀興國策合一部洋二元○時事新論六角○中國度支考一角五分○諸君欲購者請移玉至三馬路申昌書畫室　申報館帳房可也此佈 
[八股辨]  
　　今歲五月初五日恭奉明詔停止八股改試策論一時搢紳士庶田夫市僧以及識字婦女學語小兒莫不交口而　曰八股無用八股無用噫嘻其果知何者乃爲八股乎且亦知何時尙有八股乎自　義變而爲制藝制藝謂之四書文亦名時文並俗稱則曰八股文字八股亦曰八比比者偶也股者如股肱之對待也四書文之體首破題次承題古人文字最重發端謂之開門見山唐人詩賦首聨皆名破題韓蘇文字亦多此體卽四書文破題之所由仿近人於破承題毎多草率毫無結構固失其名義矣承題之次爲起講次入手次起股次中股次後股次束股毎股各二合之則曰八股臂之於人破題猶冠也承題猶髮也起講猶　也入手猶項也起股猶兩臂也中股猶腹背也後股猶兩骽也束股猶兩足也中間之出落呼應猶通身之筋脉也雖題有各種不同文體亦有各式之異而要以八股爲正格其式定於有明中葉沿至國初康雍乾嘉胥遵定制自道光　一變餖飣之習而尙機勢虚字多於實徵機勢再變而尙聲調千篇儼如一律執筆人束髮學爲四書文正值咸豐同治間其時已廢束股不用大抵短中股長後股俗稱板六股是則八股之有名無實者已三十年於兹矣光緒戊子科以後風氣又變前從同後尙異前襲舊後求新中股漸長後股漸短忽用說文忽集諸子選體半多杜撰大結直陳時事奇奇怪怪牛鬼蛇神十年中略式無定雖非板六股亦不拘八股成法至今春會試魁墨某君作非整非散支離割裂而文運由是告終焉取士不宜專尙文學宋歐陽文忠公嘗言之科舉之學壤人心術朱子亦嘗言之我朝顧亭林先生生員論又極陳時文取士之弊卽乾降時八股正盛而徐細溪道情時文歎有云讀書人最不齊爛時文爛如泥國家本爲求賢計誰知道　做丁欺人技三句承題兩句破題摇頭　　便道是聖門高第到得那歲考日鄉試期房行墨卷汪汪念到三更　讀得來口角離奇眼目凄迷兩個肩頭一聳一低也不曉得三通四史是何等的文章也不曉得漢祖唐宗是那一朝的皇帝卽使做得官來也是百姓們精遭悔氣措大面目躍然紙上外此如佛時貞觀之訛近時如子生富也晚之秋旁觀有者清之目等語不勝枚舉是訾議八股亦老生常談而今人作此語者若獨得秘傳實則人云亦云莫明其故且有不可解者數端今之訾議八股者以中國無可用之人材故也人材何以知其不可用以中東之役戰敗故也姑弗論近世科第進身人員非加捐保多半束之高閣朝廷並非專用八股人材官吏非以八股治地方將士非以八股籌守禦試問平壤等處之敗糧械垂諸草野是八股之咎乎旅順之失險要讓諸敵兵是八股之咎乎劉公島之降舉數十年經營數百萬貲財之海軍奉諸鄰國是八股之咎乎他若機器總辦之濳遁電報學生之漏師皆與八股人材無涉惟厥後主持和議之大臣則係八股出身然其人是非功罪自有公論初非以八股爲輕重况中土受困於外國自昔有然唐則西京屢失不聞歸咎於詩賦宋則二帝蒙塵不聞歸咎於經義何猶以今此之敗集矢於八股此不可解者一也唐以詩賦取士宋易以經義策論徽宗政和年間曾禁士大夫習　其時律書云士庶等有習詩者杖一百然兩宋対集甚多此禁當亦虚設今明詔第云停止八股改用策論未嘗云廢亦未嘗云禁也宋以後人仍作詩賦明以後人仍作詞曲文人行寫各體皆宜考試之餘何妨涉筆而乃視同厲禁屏若墜淵此不可解者二也刻下中國臣工力主維新之議者除事粤某公非八股中人外若某某等皆係進士舉人出身可知能言時務者未嘗不工時文因時制宜不外簡練揣摩之旨而乃謂時文時務判若冰炭此不可解者三也時文爲文章之一立言居不朽之三苟有本雖田歌樵唱亦同瞍賦師箴言苟無本卽演易僞經無異蟲雕篆刻今里巷習俗不知文章爲各種之總名而以文章爲八股而直曰不考文章矣此不可解者四也要之考試改章原以砥厲實學　熙中曾改策論二科初非今日創舉乃無識之徒隨聲附和言有似是而實非者是不可以不辨 
[薇柏爭輝]  
　　蕪湖訪事友人云升任陜西按察司袁爽秋廉訪交卸蕪湖道篆後本擬交秋北上入覲天顔乃帝心簡在異數頻頒本月初三日又接電傳上月二十四日上諭袁昶著補授江寗布政司欽此一時僚屬晉賀父老騰歡以爲朝廷登崇俊乂不次超遷聞廉訪擬於月之旣望先往金陵謁見劉峴帥然後回皖恭候廷寄拜摺謝恩卽日赴都其瀛眷本擬令公子挈送松江卜宅今已作爲罷論因就蕪湖中江書院暫駐襜帷俟陛辭履新以便就近前赴任所云○初五日官塲又接都門來信知新任蕪湖道徐進齋觀蔡亦奉升授皖臬之命兩賢接武相繼鶯遷屬吏員弁咸謂是誠宦海不可多得之遭逢相約於初六日趨詣行轅禀賀是日觀察察庫收銀親臨道署袁升憲以庫藏攸關面請觀察喬遷進署而以騰出書院暫棲梅鶴觀察謙辭不獲遂於初九日下午由書院遷入道署袁升憲則於十三日由署搬至書院又聞新簡蕪湖道吳季卿觀察由京交卸總署章京總辦同文館提調海防股總章京等差卽須請訓出都是以徐觀察擬俟新任戾止交代完竣然後起程晉京再行履任 
[方伯赴寗]  
　　金陵訪事友來函云江寗藩司松鶴齡方伯奉旨升授江西安撫所遺藩篆以升授陜西臬司前徽寗池太廣道袁爽秋方伯補授兹悉袁方伯筮吉本月十六日由燕湖附輪來寗謁見督憲後卽行啓節入都陛見白門官吏聞此消息咸預備供張以待恭迎憲節 
 
 

Page 2

 
 
[委署司道]  
　　金陵訪事友來函云江寗藩司松方伯欽承簡命升授江西巡撫日内卽須交卸入都陛見新授江寗藩司袁方伯亦須陛見後始能履新所遺藩篆兹經督憲遴委鹽巡道胡芸臺觀察先行署理遞遺鹽巡道篆務卽以支應局總辦吳吉甫觀察接署仍兼辦支應局務兩觀察已於十五日同詣督轅謝委聞均筮吉於二十一日接篆 
[接錄變通武科摺稿]  
　　今若懸此一途以爲營弁兵勇進身之階功名所在則肄習自精不待朝廷督責將帥勸勉而各省各營皆爲勁旅矣是曰勵軍其利三也抑臣尤有進者親上死長者强國之本原明恥教戰者强兵之要術當此强敵憑凌正所謂天下危迫之會近年東西洋各國精研兵事最重武職其國君卽服提督之服鄰國之君互相贈送以將官之銜故人人以當兵爲榮以從軍爲樂以敗奔爲恥王子之尊下儕戍卒一隊之長榮若登仙凡挂名軍籍者居鄉則里黨貴之過市則路人敬之以故弁兵之自愛聲名修飭行檢過於儒士中國乃有好鐵不打釘好人不當兵之諺稍有身家咸所鄙棄貴賤之分强弱之源也夫中國所貴者士士之徒步而致公卿者多矣人之貴之蓋有由也中國所賤者兵兵之荷戈而流爲傭丐者衆矣人之賤之固其所也卽使不終盡心勸而三四十歲以外猶爲厮養之賤卒五十歲以外始爲循資之裨將旣已純乎暮氣豈能建立奇功今欲重武厲兵而積習已深不能驟改盡心勸勉亦恐無裨惟有勵行伍以科舉之一法使其非由行伍不得科舉非由科舉不得將官爵祿所在則豪傑爭趨流品旣殊則廉恥自立將領不肯侮辱旁人不敢輕賤從此凡爲兵勇者儼然又列士流欣然請得大奬夫然後世族文儒皆肯入伍感憤奮發人人有執戈干衛社稷之心然則今日欲求中國士氣之奮軍實之修轉移微權必在於是此又臣區區之微意也綜考各國軍政有武學而無武科其各等學堂以次考拔發營錄用卽是中武科武試從無不由學堂出身之官校亦無不充軍營校之學生其法實將武營武學武科三事合而爲一其法最善故今日欲採擇桛法莫如先自練兵始欲學西人之練兵莫如自開兵勇之升階合學堂營伍始矣若其學習考試之法非僅改用槍砲遂能收效歴考外洋諸國從無不讀書不明算不能繪圖之將弁亦無不識字之兵丁誠以今日戰事日精戰具日巧卽一哨弁之微亦斷非粗材下品所能勝任若只考槍砲準頭從容施放中靶者多殊難去取且憑此卽授以侍衛叅遊都守之官似亦太易擬請仿馬步箭弓刀石武經三塲之制頭塲試槍砲準頭兼令演試裝拆運動之法二塲試各式體操及馬上放槍步下擊刺之技三塲試測繪工程臺壘鐵路地雷水雷與他戰法等學鄉會試格式宜較嚴童試格式宜較寛三塲合較智勇兼優將來洊膺將領庶可勝任又考外洋兵制及武學章程初入營及末弁入學堂者多不得過二十歲蓋以年力少壯則體操及測算各事始能按程學習頴悟易通以後凡應試武童武科亦宜酌定年限卽武科從寛亦不得過二十五歲至所試之槍則以單響毛瑟爲主蓋此項槍彈各局多能自製砲則以單響七生半車砲及六生車砲爲主蓋此項砲用處最多而漢陽局製熟鐵六生車砲一名兩磅砲成本輕雖不如外洋之精操練亦頗可用他局仿造尙不甚難卽自江南購造亦不甚貴若本省自有七生半車砲者亦可通融學習考試通行似惟此兩種槍砲最爲適用而易得若快槍砲過於精巧珍貴各路軍營尙且難得各省生童豈能皆習此種他日製造旣廣改習亦非難也方今時際艱危宜防隠患事關變法不厭求詳臣管見所及不敢緘默是否有當恭候聖裁其有未盡事宜自當遵照卽行陸續開單奏咨所有變通武科闡明舊制酌擬新章以防流弊而勵將才緣由理合恭摺具陳伏乞皇上聖鑒敕部核議施行謹奏奉硃批著兵部會同總理各國事務衙門議奏欽此 
[振興農務]  
　　武昌訪事友來函云鄂督張香帥於省垣創立農務學堂現擬擇期開辦日前由外洋運到植物多種已於城内外勘定地畝分别栽種倘能辦有成效挽回乎權非獨鄂民之幸也 
[停鑄制錢]  
　　金陵訪事友來函云江寗藩司松鶴齡方伯前因省垣制錢缺少江南銀元制錢局鑄錢機器一時未能購齊特於藩署先行設爐鼓鑄飭各錢鋪繳銀領錢以資周轉省垣錢市賴以維持兹方伯欽承恩命開府豫章不日將啓節人都謝恩請訓乃飭署中鑄錢司事自本月十二日起封爐停工 
[整頓營務]  
　　蕪湖訪事友云各省緑營制兵及各項勇營一律改練洋操已見於直督榮中堂覆奏御史曾宗彦所請摺内矣兹聞省憲又接總署飭查沿江沿海通商口岸所紥防營練兵緑營人數及管帶營哨官弁統領職名開造清册尅日咨覆以備查考嗣後移調更換亦仍隨時備文咨明蓋亦樞臣關心交涉整頓防務之一端也 
[嚴鞫搶犯]  
　　金陵訪事友來函云省垣嚴家桿子某公館日前被盜刦去多金并有傷人情事報官請緝後經營縣保甲同日拿獲匪犯五名發縣訊供兹悉江寗縣王欣甫大令連日詣上元縣署會同蕭爵寅大令升座堂皇嚴加研訊奈五犯均異常狡展不肯實供只得仍禁上元縣獄候再覆訊 
[刼匪被獲]  
　　蘇州訪事友云蘇鄉唯亭人王子洲年逾而立素以販售雜貨爲業本月十四日因事至省向其友收得洋銀十五枚至張廣橋堍某錢莊估看後逕出婁門擬乘野航返里奈爲時過晚船已開行遂單身向外跨塘進發不料王於估看洋銀時爲甲乙内丁四匪所見以其孤弱可欺陡起歹心尾隨於後至俗名下縴埠頭地方見行人稀少四匪卽一哄上前各出利刃將王亂刺王大呼救命四匪强搜身畔王正在竭力撑拒時是處附近鄉民及駐泊之砲船勇丁聞聲趨至四面兠拿獲住甲乙丙三名惟丁已乘間遠颺無從追捕時王已因傷斃命當經砲船哨官將三匪解至蘇州府署禀經桐太守飭發元和縣訊辦施潤齋大令沛霖立卽升堂提訊三匪同供稱小的等均係湖南人因乏川資回里不得已出此下策大令得供飭將三匪釘鐐收禁候詣騐後再行核奪翌日大令排導至下縴埠頭飭仵相騐據報死者身受刃傷十七處内有致命傷四處復騐恊捕受傷之某鄉人據仵作唱報謂左肋下有刃傷一處幸無大碍大令撫慰一番諭飭地甲好爲醫治大令遂呵殿而回 
[搶米疉見]  
　　松江訪事友云昨報泗涇相近趙家莊富戸張福山家於十三日被窮鄰掠去米石次日報經華亭縣劉大令卽於當晚帶同書差人等前往勘騐詎料一波未平一波又起十四日午刻此處附近沈安甫趙子卿張虞賡家疉被鄉民掠去米石雞鴨剛鬣之類所幸不入内室銀錢衣物未動分毫是處爲華婁接壤婁境亦有唐吳兩富戸波及所最慘者有沈姓寡婦儲米無多竟被掠盡並毁窓櫺等物十五日先後來松禀報請勘劉大令遂順道往勘婁邑屈大令亦因公未回遂同往察視事畢卽於旁晚回松隨詣府署面禀一切旋由府尊張子虞太守飛飭華賣兩縣各至正副兩營中挑備健兒一棚計各五十名星夜馳往泗涇附近一帶保護教堂 
[截獲私運]  
　　松江訪事友云本年米荒爲歴來所未有郡城雖已設平糶局而存米無多殊形岌岌府憲張子虞太守力顧全局因准紳士之請嚴禁偷運並許紳民截獲船米撥歸平糶局充公人則拘案重懲等因防範可謂嚴矣而商人重利忘義偷運私販仍不能免前晚鼍更三躍時有人謂馮家渡有巨艇一艘灣泊浦濵旋用駁船駛入内河裝運米石已非一次遂報知平糶局局童聞知立卽親率工人駕舟往阻始知係楊姓米行中物遂將駁船扣留連米解入縣署其巨艇則被斫　纜索揚軓逸去矣 
[盜犯過道]  
　　蟂磯訪事友云四月十三夜蕪湖城北黄果山農民曹邦文家被盜一案除當夜保衛營饒守戎帶隊追獲盜首趙平安一名繼又緝獲紀丙煥陳木根葉文章等犯解經道轅發縣研鞫供認起意糾竊臨事行强並捆吊事主鳴槍拒捕等情外尙有夥盜紀老三尤老大老吳三犯在逃未獲是以稍稽顯戮兹聞吳邑尊已將獲案訊明之四犯及窩主朱洪銀先行詳請省憲核奪日前接得省中回批飭將五犯再解 
 
 

Page 3

 
 
蕪湖道提勘一次案無遁飾卽著照例定擬分别懲辦至拿獲此案之饒守戎及二街巡員楊少尉均奉省憲各記大功一次又保衛營派駐觀音松之什長蔣姓因聞警之下首先圍追與盜格鬥適大隊襲至遂得成擒厥功尤偉當蒙袁升憲犒賞洋蚨五十翼外又詳請大憲賞給六品功牌皆已如詳頒至給由該營管帶轉發一時三軍將士莫不鼓舞奮發 
[押犯濳逸]  
　　松江訪事友云本月初八夜華署待質公所逸去犯人五名管役王玉驚覺後細察蹤跡知五犯預蓄逃心密伏外應俟人靜後濳將牆垣拆成一孔犯乃蛇行魚貫而出幸所犯情罪尙輕且半係土著或可徐爲捕治劉大令聞報以管役看守疏忽大爲震怒立卽提訊有無賄縱情弊當判重笞一千板一面遴派幹差四出搜捕務獲究辦不知鴻飛冥冥其能免弋人之篡否 
[金陵官塲紀事]  
　　白門訪事友來函云金陵厘捐差委向以兩載爲期近經厘捐總辦禀奉督憲批飭嗣後江屬各處厘捐委員一年期滿卽須更替如辦理妥善准再留委一年否則一届瓜期卽另委他員庖代以免濫竽○省中各大憲前因撙節閒欵飭將省垣各候補道員常年津貼之欵自今春起一律裁汰轅門聽鼓諸君驟少此項入欵未免驚惶失措督憲劉峴帥惻然憫之昨特另籌餘欵自本月爲始各道員津貼仍照舊章發給峴帥之體恤貧員誠無微不至矣 
[江城玉笛]  
　　武昌訪事友來函云鄂中久晴不雨農田望澤孔殷司道府縣疉次設壇祈禱迄未大沛甘霖張香濤制軍民瘼關懷訪聞八分山龍潭泉水素稱盡異特飭江夏縣王聘卿大令親往請水迨十一日大令取水返省制軍會同譚敬甫中丞曁司道各員齊集賓陽門外迎接入城卽於黄龍寺設壇供奉是日雲隂四合微雨清塵次日復淅淅瀟瀟沾衣欲溼雖未能旣霑旣足然一誠所感亦可謂其應如神矣○入夏以來天時異常炎熱寒暑表升至一百席左右連日忽北風送爽天氣驟凉居人竟有着袷衣者經此乍寒乍熱民間疾病漸多講求衛生之術者不可不愼益加愼也○自東洋車暢行以來居人爭先乘坐車輛日益加多惟省垣街道窄狹往往擁擠碰撞滋生事端聞有某紳士擬具禀督憲請飭東洋車只准於馬路往來不准於大街石路中馳騁想督憲必能俯如所請也○院試現已竣事赶考鋪面皆紛紛收歇聞此次考市甚爲清淡書店尤爲吃虧緣向來考市所銷以石印時文爲最多此次適奉廢棄八股之旨以致滯貨如山無人過問惟時務書籍銷售一空價亦甚爲得利失之東隅收之桑榆當可稍資挹注也 
[邗溝碧浪]  
　　揚州訪事友來函云毎届新繭上市洋商咸結伴至内地收買蠶繭昨日揚州府沈碧香太守接奉寗藩憲松札開奉南洋通商大臣兩江總督部堂劉札照得毎年新繭上市名洋商領戰携資分往内地各處收買蠶繭查照向章洋商祇能坐船下店或居住華商行鋪不准私設行棧有違約章迭經查禁在案現在蠶市興旺内地各處竊盜之風未能絶跡洋商所到之處亟應責成該管地方官督同董保人等一體認眞保護通行飭遵等因到府太守奉文立卽飛飭所屬各州縣一體遵照保護毋稍疏虞江甘兩邑宰隨於本月十四出示通衢一面又傳諭城廂各處董事地保等人凡查有洋商船只行店收買蠶繭者務各隨地隨時加意保護○揚州府試各屬題目及總覆論題均經迭次登紀兹由沈碧香太守悉心校閱於前日發出正案兹將各屬首各照錄於左江都姜兆沅甘泉齊霖儀徵張崇麒高郵楊遵路寶應周鑒興化趙家俊泰州王光祖東臺楊培澤至武試前因學憲案臨在卽故有初十開考之說兹聞瞿大宗師按臨泰州尙無的期並聞有先試通州之信是以府尊沈太守仍照原定本月十四日取齊十七日開考外塲 
[大令返滬]  
　　上海縣黄愛棠大令前日赴松謁府尊面禀公事至昨晨六點鐘已由松返滬抵埠回署矣 
[詳報秋收]  
　　松江府張子豫太守日前札飭上海縣内開奉藩憲聶札本年二麥收成分數著各州縣詳細勘明呈報爲此札到該縣卽便遵照云云又據南匯縣移文開敝縣境内種植二麥因去冬未沾壽澤入春以來暘雨不調及至結實之際又以隂寒天氣以故本年二麥未能盡皆飽綻兹經敝縣親往四鄉查勘本年二麥收成在於六分之數除詳報各憲外合行移知貴縣查照云云而黄大令亦查勘各鄉收成造册申詳各憲矣 
[示領屍棺]  
　　欽加鹽運使銜在任候選道松江府上海縣正堂黄爲出示召認事案於本年四月十三日據二十三保二圖地保王成松報稱木日午前據美巡捕房喚稱百才匯路王家宅地方范姓墻門外門欄上縊有無名男屍一具身往看屬實查無屍屬出認理合帶同地主范寶生報求詣騐等情據經本縣前詣騐明該無名男子委係自縊身死並無别故訊據地保王成松地主范寶生均供與報詞同察看該屍似係病丐當飭將屍棺殮封發官壇暫厝標記並將縊帶帶回儲庫存案合行示召爲此示仰諸色人等知悉爾等各有親屬出外不歸查照後開該屍年貌服色相符者許卽出具用戳領結呈縣以憑訊明將棺給領埋葬均毋觀望切切特示計開無名男子年約三十餘歲面赤無鬚頭戴破毡帽身穿元色洋布破領衣元色洋布破棉襖藍布破單袴足無鞋襪 
[女犯寄禁]  
　　前有南匯縣解蘇勘訊之孫王氏係勒斃本夫前妻所生之女獲案擬徒之女犯刻因上憲提訊發回原縣監禁候示昨由嘉定縣解來上海投縣請爲寄禁過跕黄大令准卽寄禁候備文轉解 
[橋欄坍圮]  
　　本城邑廟西首館驛橋年久失修殊形欹側前日該橋之石欄忽然倒下幸未壓傷行人亦幸云矣 
[誤公被斥]  
　　南市沿浦灘新馬路巡捕三十一號名韓定臣三十二號名湯阿四前晚在竹行馬頭巡守至夜半時兩捕避往僻處在地酣睡適爲捕頭王榮培查見呼之不應推之始醒遂帶回捕房次日將兩捕概行京革另選妥人充當 
[馬夫訴苦]  
　　入夏以來泥城橋迤西靜安寺一帶馬龍車水日夜不休前經官憲出示禁止毎晚十二鐘點後不准再行馳駛而游人陽奉隂違遂不免繞道新閘巧爲趨避前晚該處巡局委員張二尹帶勇出巡時適有馬車數輛啣尾而來幾將二尹撞翻二尹大怒立飭勇丁將馬車攔住不准往來各馬夫不服糾約數十人於昨晨投英公堂據情禀知請爲設法鄭大令與班領事互商之下著擇三妥人至領事署訴明情節再行核辦 
[英界晚堂瑣案]  
　　梅少卿控王榮發藏匿養媳一案昨經劉二尹提訊梅供川沙人向爲剃髮匠前年憑王榮發爲媒聘苛氏女爲童養媳八歲時至家現已十六歲今春三月十二日被王誘去經小的追至裏虹口尋見領回不料前月廿三日又被騙出小的同居之唐阿榮看見求請究辦王供寍波人向爲西人司庖此女童養過門時確由小的爲媒今聞被女母領去小的不敢誘匿求鑒唐阿華供本地人在祥和紗廠充當小工與梅同居前月廿三日清晨目見梅之養媳與王同乘小車而行二尹得供著將王押候限三日内交到養媳再訊○顧金奎控徐毓林卽伯達誘拐伊妻金氏一案昨經劉二尹復訊原差傳徐至案先據顧供妻子被徐誘拐已蒙訊明自願將妻領回惟尙被騙去各物求請究追質之徐供南匯縣人在麥家圈開設川南軒烟館顧金氏前日來館吸烟並非誘拐二尹一再研究徐仍供詞支吾二尹怒喝令將徐重責二百板交保開釋○監生趙士楷控失竊銀洋一案前經劉二尹判與棧主施耀山各賠一半昨日劉二尹提案復訊趙供所有銀洋均係他人託辦物件蒙斷與施合賠監生實在乏力施供安徽人職員向開永安棧從無此種情事旣蒙恩斷敢不從命二尹著派原差囑施除房飯洋十二元不索外再給趙洋三十元赶緊遷出並具領狀如趙不肯遵斷著令自行出外料理餘人斥退○捕送張陸氏張李氏張王氏王銀全在途吵閙拘解請究昨經二 
 
 

Page 4

 
 
尹提訊張陸氏供在德人里開設野雞妓院正月内由陳廷梁爲中將張仲稀之妻張王氏送至小婦人處爲妓寫有筆據當時付洋三十元由其夫領去仲稀之母張李氏亦在塲目見不料張王氏竟與狎客王銀全串同逃避以致爭吵張李氏供兒子仲稀吃烟無賴故有此事所收張陸氏洋銀三十元確是實情前日兒子與吾爭吵掉頭出外至今未回質之張王氏供與張李氏略同王銀全供在押店爲夥與張王氏有染是實問官判將王銀全戒責一百下張王氏暫交官媒看管俟張李氏尋見兒子仲稀張陸氏邀同中人陳廷梁一併到案再行復訊核奪 
[美界捕房紀事]  
　　小竊殷阿虎前日在虹口沈家灣某姓家竊得英洋數十元銀表一只並衣服多件爲包探李培芝石金榮緝獲拘入捕房押解公堂訊辦○本地人孫福金在虹口某西人處爲庖丁昨乘間竊取白米數升正欲携之而出爲巡夜張阿金所見當塲拘獲喚二百二十八號巡街捕送入捕房押候究辦○小工王阿三昨晨在順泰碼頭乘間竊取紫銅釘一磅爲管事西人所見立喚二百四十四號巡街捕將王拘送捕房究辦○無業流氓賈阿福於本月十四侂同陸阿松至英界雲南路德鄰里野雞妓女寶卿處閒遊不知何故買竟將寶卿用刀戳傷數處當卽乘間逃逸昨爲鴇婦某氏尋見立喚巡街捕將賈拘送捕房轉解公堂究辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[漢臯解佩]  
　　漢口訪事友人來函云漢口田家巷淦川人張氏婦徐孃半老依然障袖倚門其媳某氏頗莊電言語之間　形規諫氏引以爲恨日加凌虐媳不堪其苦遂吞烟而死亦可憐矣○武漢兩岸之水日漸加漲幾與隄平頃接襄陽來電　山水　發丈餘建瓴而下岌岌可危於是居民皆不免有其魚之慮○要犯某歴年朱獲兹爲駐沔砲艇拿住謹　到省督憲飭　　臬　　漢陽捕役在江岸緝獲盜船一艘内有巨盜三名解送縣署至所犯何案及媓名俟續聞再錄○漢口米廠黄永茂木行素與鐵政　交易私造廠中火印將所購大木湯以小者事經察出將行主黄金波解送縣署想必加以應　之罪也○漢陽縣屬之蔡何地方　日甘霖大沛農田沾足若漢口則依然不兩雖各大憲虔誠祈禱而雨師總不惠然肯來有時細雨廉纎亦殊不足慰襄民之望也○漢口沈家廟向爲文武宫憲會哨之地兹因天久不雨在彼創設道塲遂改在新安會館會哨 
[痛抱西河]  
　　蘇州訪事友云江蘇督糧道兼蘇關監督陸春江觀察膝下祇一人子隨侍任所　皆定省子職無虧　爲　察所鐘愛不料近爲二豎所侵染患傷寒之症醫藥無靈日見沈重至本月十四日午後遽爾溘逝觀察沈痛欲絶當於十五日未　大殮省中文武官員咸往吊唁素車白馬熱閙異常按公子年僅三十有二觀察尙未抱孫故哀痛尤甚也 
[上海縣署瑣案]  
　　叅府署獲送竊賊陸樹　金阿大卽金阿毛到縣請究前晚帮審委員李二尹提訊金供浦東塘橋入　船爲業近因失業起意行竊十二日糾陸到叅府署後面扒竹笆而入其時已有三更至大堂隔壁簽押房内撬開枕籍得洋二百餘元銀塊四十兩外有衣包一個小的取銀陸携衣包忽聞喊捉之聲與陸分散陸卽被獲衣包當被取回小的逃至署後小弄内越入吳姓笆内洋銀俱藏笆下後亦被獲卽由捕甲押同往藏銀處起看已被他人拾去陸供本邑龍王廟人餘供與金相同二尹再三　詰　竊所供如前乃判令各責三百板押候嚴辦○前有江北人羅阿四在縣控李回泰串拐伊妻桑氏　案經李二尹訊明著李詩交桑氏在案兹因尋獲交案前日由李二尹提訊羅阿四供妻子尋獲到案求究羅桑氏供丈夫阿四烟　甚大時向小婦人索錢不遂其欲屢被毒毆不堪其苦無奈逃回揚州原籍帮傭　無外遇求鑒李恒泰供桑氏實被李洪才所拐帶至掦州小的查悉帥同氏父桑正柏至揚州在客棧中將桑氏尋獲押同來滬求鑒小的實未串拐一尹謂爾雖未串拐水免知情判責一百五十板　　十天發頭門示衆期滿釋放 
[上海巡局瑣案]  
　　流氓陳阿蘭向在本城小南門内習鋸木業前日與同業奚雲泉不知因何起釁欲向拆梢洋數元奚不允扭控附近二十三七鋪巡防局局員盛兩村二尹提案詰訊陳供不敢爲非後當改過求恩二尹命先掌頰一百下又用竹梢鞭　四百下具改過結覓保斥釋○前日午後有王金榮者在南市大東門外恒生馬頭某姓薙　店被整容匠　去痣髭爭論起釁王　昻然而出糾約同類數人至店問罪一言不合遽　老拳奉　趙被毆數下奔赴十六鋪巡防中局喊控經局員潘仲泉二尹立飭　甲馳往拘拿祗獲王金榮及帮兇之邱　林二人解案其餘均被逃逸至晚二尹升堂研訊趙投案供稱小的鎭江人向在　生　頭裏街某寡婦整容店爲夥是日王來薙髮藉口痣髭被剃不名一錢揚長而去旋卽糾人前來滋擾小的向之勸解竟遭肆毆現在　臂受傷求請提究二尹提王研詰據供上海縣屬西鄉三林塘人年三十歲家有父母妻子向以撑船爲業是日至該店經容　匠　去痣髭因向理論不敢拆梢二尹謂起案之兇刀二把爾將何用供稱一爲賣瓜一在水菓行門首拾得二尹駁詰再三王供仍支吾二尹大怒喝令笞責旋據伍伯禀稱腿上曾有板花决非善類爰命重責八百板枷示二十天毎日上午發犯事地方示衆午後押往各處遊街示儆其帮兇之邱茂林則笞責二百五十板具呈改過結交保斥釋 
[英界公堂瑣案]  
　　許四海赴英界公廨控馬夫陳阿四日昨在四馬路駕車疾馳手執長鞭將人毆擊故特扭案請究陳供寍波人因許四海植立路隅不知避讓以致悞撻鄭瀚生大令商之譯繙官判罰洋二十元以儆○張杞士陸夏福二人在路因索欠爭吵爲二百三十八號巡捕　案請究張杞士供張夏福欠小的洋銀一元屢次延約意存圖賴昨日在途　見向索因此口角大令判各罰洋五角以儆○錢阿寶手携花盆一隻躑躅於川虹浜四川路包探孫光和以其形跡可疑解案請究大令判責一百板枷　三日驅逐出租界贓存捕房待領○婦人曹阿金投案禀稱向在某妓院帮傭昨晚行至尙仁里被林雲山將小婦人調戲並奪去玉環一枚請究林雲　供在某糕糰店爲夥昨晚適與同行不敢調戲大令判責一百板枷號三日以儆○陳同生收買胡阿福竊贓爲耶松廠主人所控大令提阿福到案笞責管押而陳同生至今延不繳贓昨耶松廠主人又遺人投案請究陳供實因贓已售出無從查訪大令判賠洋六元枷號七日以儆○張如卿將傷馬駕車有違租界章程爲一百零八號巡捕解案請究大令判罰洋五元○　雞妓女王瑞香與傭婦陳陸氏深夜在途拉客爲三百三十九號華捕拘案請究王瑞香供楊州人以迫於飢寒爲此無恥之事尙求恩鑒大令判罰洋十元○陸阿寶深夜容留婦女陳玉卿吃烟爲包探李星福解案大令判陸阿寶罰洋十元陳玉卿罰洋五元○周順昌投案供稱日前有羽士將銀表一枚囑爲修理有張阿格者冐名來取因未允許遂與小的爭吵請究大令判張押捕房二禮拜示衆○傭婦王陳氏與陳阿三在王周氏處串同竊取夏衣數件并金鬢脚釵一對爲包探　銀河解案請究王陳氏供向在王周氏處帮傭所竊之物與陳阿三無干大令判著王陳氏重責二百下陳阿三斥釋○一百四十五號印捕解送袁阿生將酒店學徒杜阿根毆擊受傷請爲研侒大令判著杜阿根償醫費洋三元並責一百板以儆 
[法界捕房瑣案]  
　　前有裕陞奎雜貨行夥金揚甫偕同客人王裕春投法界公廨控稱被楊阿三持假發票到棧騙去貨物昨日大令升坐提訊楊阿三供湖北人發票是王阿毛交與小的囑赴該棧取貨大令著拖卜重責一百板還押候王阿毛到案再核○前日戴王氏投案禀稱欲倩顧竹梅保伊女月紅出外大令著邀顧到案再核昨日顧竹梅投案稱小的係仁園烟館經手求准保出月紅大令查得顧係日暉橋十五圖地保意圖朦混殊爲可惡申斥數語驅之使去○俞朱氏控周銀泉欠洋不還由包探將周　泉解案據周供俞朱氏之洋小的早已交與中証徐悅甫現徐旣不在上海情願再繳洋一百元餘待尋到徐後再繳太令准之○命提長江巨竊楊鏡芝到案詰以海琛輪船徐客所失英洋九百五十元到底何人所竊楊供此洋實係小李三所竊小的分得洋五元又姚老么分用洋一百五十元求鑒大令著拖下重責二百板還押下期再訊○提積竊陶玉高王金到案著照原判陶玉高枷號二個月王金枷號一個月期滿送改過局○又提四明公所滋事毆捕之陳文烟喬麗芳任阿生至案照原斷判陳文炳喬麗芳各枷號一月任阿生辦號半月○又提竊賊趙鴻生　惠福金榮緒王永清四人至案著照原斷判責趙鴻生二百板鄔惠福金榮緒王永　三人各一百板一并斥釋○昨有范雲卿投案禀稱前被龔文漢毆傷頭顱現傷痕已痊被告向小的再三商懇因此情願和息求　將龔文漢免辦太令准如所請著龔文漢交黄幹臣當堂保釋 
 
 

Page 10

 
 
[金陵官報]  
　　六月初六日同知劉卓栻淮補高郵州湯華袞知縣劉兆暄張狀彩陳仕揚黄金鉞游毅之龍璋均禀知閱卷現安徽左營中軍守備鄒長喜到由皖　朱　　○初七日藩臺松巡道胡籌防局候補道唐水師學堂候補道柯兩江營務處候補道楊首府劉均傳見　字左旗范維章叩　龍江大使吳　堃　知水西　官采局　　　　　　從九洪恩波由吳淞回銷纂修自强軍中西法類編差指分江蘇試用縣丞汪灃到由揚來水師營左哨杉板哨官唐光普由皖解米來駐省○初八日統領親軍衡字等　由　大　同鎭劉見辦高郵厘捐同知李文濤知縣　文炳由京引　見回銷解　餉差戴光禀知由安懲採辦官米回陳周愼禀辭赴湖北措　指分江蘇試用與史泰士坤到禀知捐　　　看到省崇安輪船劉德輝禀知由揚州拖米回　轅牌示揚關中閘查稅委員黄　烺期滿遺差查有從九聶春　堪以接辦○初九日知府石作　奉委厘捐局提調卽到　　川　從九汪德生到浙江來○初十日城内外保甲局候補道馬袁均禀知牛家巷張姓盜案業已破獲候補道志鈞到均見江西試用同知李慶曾由京來　防局砲臺提訓　　局知　崔鼎由滬公幹回知州徐士英由京引見回均到見淮安城守叅將石紹全到交　回下關厘捐通判姚壽春禀知會同督提兩標砲　稽查夾帶軍器軍火匪類知縣　　　　　知初九日著辦下關保甲差　署鹽捕營都司劉玉泉專差叩謝典　江甘兩　緝私事務江寗府檢校馮驥禀知縣丞劉澍丁父憂祥雲輪船把總耿朝泰辭赴上海裝銀　　　銀條 
[邗江官報]  
　　六月初十日劉大令恩懃張分轉芳衡均銷京餉差唐鹺尹同寅委三塲緝私鄭鹺尉廷琛委周莊卡○十一日監掣夏司馬鍾　　書局提調楊　尹　　　山丁埝　來○十二日蘇鹺尹作揀委皖　聽差何鹺尹脩鑑銷豐掘稽收差葛分轉銷高寶總巡差 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十四年六月初九日京報全錄]  
　　宫門抄○諭旨一道錄前○江督劉奏爲江南籌防第十七案收支各欵分别造報摺○漕督松奏已故大員功德在民籲恩捐建專祠摺○江督劉奏爲吳淞口自開商埠片兼川督恭奏委員營解京飾片○齊撫張奏爲甄别州縣留省補用片○又奏爲道員到任飭力上游河防片○六月初九日理藩院鑾儀衛光祿寺正藍旗值日無引見○熙敬等考試拔貢覆命○壽昌續假五日○車王續假　日○福珠哩續假十五日○召見軍機○○頭品項戴兩江總督臣劉坤一頭品頂戴江蘇巡蕪臣奉俊跪奏爲江南籌防第十七案收支各欵分别造報恭摺具陳仰祈聖鑒事竊江蘇省籌辦江海防務前經設立籌防總局委司道各員公同經理業將光緒二十一年十二月以前收支各欵目遵照部章造册奏銷在案兹據籌防局司道江寍布政使松壽等詳稱自光緒二十二年正月起籌防案内正雜各欵截至是年十二月底止收支欵目列爲籌防第十七案報銷計舊管銀二十二萬四千六十二兩有奇新收江浙兩海關稅項又江海關掣造二成洋稅内按月額撥各欵及代放軍火價值運脚江蘇省厘金湖北萬戸沱抽收四川鹽鳳江西補解前欠光緒十二年分撥欵兩淮商捐初次報効找欵及二次報効銀兩天津海防支應局籌撥南洋各兵船調防旅順餉雜等欵江海鎭江辦由等關加解陸師學堂經費收回金陵支應局借用防費申平銀兩又收回十四十五十六三届報銷案内部　魚雷營清書公費等項銀兩共銀二百二十六萬三百九十八兩有奇總計售管新收二項共銀二百四十八萬四千四百六十兩有奇内除撥解金陵機　局　造　造軍火經費官電局薪水雜用及添設水陸電綫工料加給薪水同文館經費膏火水師學堂額支添攴經費江南新設鑄造銀元制錢局購辦鑄　價值運脚江南新設陸師學堂起造房屋購　書籍器具及開堂後額支薪費贍銀等項共計登除銀四十一萬一千四百七十四兩有奇實計收用銀二百七萬二千九百八十五兩有奇開除各砲台添築修理各項工程及購辦篷布繩索攴給價銀守台紥營及煤廠等處相用民地各　建造收費民基支給租價購價各砲台華洋員弁教習勇匠薪糧津貼辛工公費魚雷營薪　等項兵輪艇砲差運等船薪　公費　費卹賞調　賞　購辦煤油軍火雜件修理工料文武員弁司事學生兵夫工匠人等各薪糧口糧雇用營造洋員薪水川資補放設防時查船洋人辛工等欵購辦外海軍火支給價值運脚工食轉運軍火煤斤運費電報報費夫力魚雷　雷購辦用物備放設防時收買沙船及撤防撈雷　潜又　造　　　庫辦　用物並艌船修槍等項以上計由籌防案内放給前項銀兩均遵部議報銷章程各歸各部核銷計應歸戸部核銷　十三萬五千二百八十六　有奇兵部核銷銀五十二萬四千五百三兩有奇工部核銷銀八下九萬七百五十七兩有奇共請銷銀一百五十五萬五百二十　兩　奇又水師學堂用欵奏明歸籌防案内附銷今另立專册附案請銷總計所支各項均係循照成　曁奏咨奉准數目核實支給惟無　　浮　計實存銀五十二兩二千四百五十八兩有奇又水師學堂册報結存銀兩均於下届各歸各案滾接造報兹將收支欵目造册開單詳請奏咨前來　價核無　除將清册分别咨送總理衙門戸部兵部工部查照外謹合詞恭摺具陳並緒列清　恭呈御覽伏乞皇上聖鑒敕　　照施行謹奏奉硃批該部議奏單併發欽此○○頭品頂戴漕運總督奴才松椿跪奏爲已故大員遺愛在民籲　天恩准其捐　專祠以　勳績而順輿情恭摺具陳仰祈聖鑒事竊據山楊縣紳士前湖南學政翰林院編修顧雲臣等清河縣紳士揀選知縣程人鵠等禀原任大學士張之萬於同沽五年十月蒞漕運總督任九年十二月調任江蘇巡撫在任四年有餘禦宼治河愛民造士成績昭著遺愛難　　列事實擬請　案奏懇准建專祠由紳民自行捐辦等情前來奴才伏查清淮爲南北咽喉自咸豐十年捻匪陷清河縣後地　凋敝已甚張之萬初莅任時宼家方　土匪亦多同治六年夏間鐵海匪沈如心於阜寗盡散其黨秋間敗捻匪於淮海交界之劉老澗保全鄉村鹽市厥功尤　是年十二月　　賴汶洸華衆犯湘軍汛地偷越六塘河下竄張之萬遣將追剿飛檄駐揚之淮軍華字營截之悉數擒獲無　　　奉旨賞給頭品頂戴賞戴花翎一面選擇良將統軍赴山東恊守運河捻匪遂以蕩平歴年擒治著名土匪不下數百人萑符斂迹商民獲安又南河自咸豐初年改革以後修守成規蕩然盡廢張之萬到任卽會商前署督臣李鴻章籌堵高郵二閘漫口俾裏下河農田涸復災　來歸復履　全河形勢挑　楊莊以下舊黄河分洩上游沂泗盛漲奏修堰盱石工捍禦淮水光緒十二年河南鄭工漫溢黄本入淮而江北不致受害者實因修守多年有　無　　者　維始事咸歸功于張之萬焉清江舊有豐濟倉　榖備賑兵燹後片瓦無存張之萬籌欵修復高廣充牣均諭　舊　院　士躬親校閱取　必切勉以實學戒其浮華凡義學嬰堂施藥施婠以及一切善舉莫不竭力經營無則增之有則助之惟恐一人失所以上各事皆有案　司　其食舊德服先疇者亦均稱道弗衰查祀與能禦大災扦大患有功德于民者則祀之前摺臣　甲　吳　　彬黎培敬皆經士民禀請　　　　在案張之　任事年久遺愛在民與袁甲三等事民一律合無仰懇天恩俯准該紳士等捐建專祠　　祀典由地方官春秋致祭以彰勳　而　輿情之處出自逾格鴻慈理合繕摺具陳伏乞皇上聖鑒訓示謹奏奉硃批另有旨欽此○○劉坤一片再上海近來商務日盛各項船隻由海入江以吳淞爲要口祇因攔江沙淤公司輪船必須起貨轉　致多阻滯現值淞滬鐵此將次竣工商貨往來自必　形　盛　　商准總理衙　將吳淞作爲海關分卡添建騐貨廠俾得就近起下貨物以順商情並於該處自開商埠准中外商民公共居住飭道會商　司妥　　　將　路捕房一切工程仿照滬界認眞辦理期於商務地方均有裨益俟擇定開辦日期再行咨請總理衙門照會各國駐京公使傳　　商　體知照謹附片具奏伏乞聖鑒謹奏奉硃批該衙門知道欽此○○恭壽片再前准戸部咨京員津貼銀兩改爲　欵　　　　仍令照原定銀數毎年籌解銀一萬四千兩七月解半十月解清不准延欠等因所有二十三年應解銀兩業已　解奏報在案兹據布政　裕長鹽茶道張元普詳稱二十四年春夏二季加復俸餉銀兩現湊得節省經費銀一千五百兩厘金公費銀一千五百兩官理鹽局　　　兩共銀七千兩按照部頒新法平兌發交管解二批京餉委員補用知縣李宏年承領　解赴京交收等情詳請奏報前來臣覆　無異際分　　照外謹附片具陳伏乞聖鑒謹奏奉硃批戸部知道欽此○○張汝　片再定章道府州縣無論何項勞績保舉人員應於到省後　　　年　看　别補用歴經遵辦在案兹查四　銜候補知州傅海　同知銜沿河候補知縣程壽武同知用候補知縣吳錫　候補知縣吳上劉郹　　何　　到省期滿一年例應騐看甄别據藩臬兩司會詳前來臣因校閱　伍公出飭委藩司代騐看得傅海　老成鹽練　壽武　具　　奬錫恩辦　　成吳士剥公　　能茅乃厚明白魔練何福　　見深遠辦事細心均堪以各本班留省補用除履歴清所咨　查照外謹　　陳明伏乞聖鑒謹奏奉硃批吏部知道欽此○○張汝梅片再查山東上海河工向由兗沂曹濟道督辦現在　補兗沂曹　道　守　業已到任應　委　督辦上海河防以專責嚴仍令會同總　修　事宜之開缺南陽鎭總扶崔廷桂和衷商辦除　飭遵照並咨都外謹附片具陳伏乞聖鑒謹奏奉硃批知道了欽此 
 
