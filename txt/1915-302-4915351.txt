# 1915 - 302 - 4915351

 

Page 1

 
 
   
 
 

Page 2

 
 
時評 
[日使之再告（冷）]  
　　我固言中日此次之交涉尙進行未己也今日使果又見告矣夫日本所謂確切之保障者何也我意即中國政府所謂不至有内亂之保障其意即謂若有内亂中國將若何擔保之也其言雖似無大關係然苟中國政府而果出擔保之言設不幸而有一方之擾亂則日本即可藉口而進行其所志矣 
　　嗚呼以中國今日之現狀上與下之心理謂政府必能擔保其擔保必不至爲他人所藉口雖有自信至深之人未敢信也 
[命令]  
　　十一月三日大總統策令　胡福印給予三等文虎章邵金盤給予四等文虎章此令 
　　又令　牛囗羣總管卓特巴扎布給予四等文虎章此令 
　　又令　張樹田授爲陸軍步兵上校此令 
　　又令　敎育部呈請任命何震彝試署僉事應照准此令 
　　十一月三日大總統申令　據陸軍總長王士珍京畿軍政執法處處長雷震春京師警察廳總監吳炳湘駐日公使陸宗與上海鎭守使鄭汝成等先後呈稱黄振中李振鍔彭漢一陳雨蒼王建方姜國樑周之楨談宅賜等遵令具結悔罪自首據情請予特赦等語黄振中等旣據查明悔罪自首出於至誠應即按照附亂自首特赦令准予特赦以示寛典此令 
[專電]  
　　北京電　統率處與馮國璋張勳電議要政内容甚秘 
　　北京電　段芝貴擬往朝鮮訪日督　　北京電　政府電催熊秉三來京　　北京電　總檢察長羅文幹假滿電請法部代懇辭職 
　　北京電　贛西鎭守使洪自成病故有少將馬克燿繼任說 
　　北京電　日置公使定元日首途回任 
[特約路透電]  
　　北京電　日本代理公使小幡今日下午至外交部代表日政府請以更明白之文答覆日英俄三國所進之勸告法使康蒂昨日通告中國外交總長奉本國政府之命加入日英俄三國之勸告各省投票主張帝制者己過半數德文新報北京訪員所傳楊士琦談片内謂中國改變國體後擬採用德國憲法云云巳由政事堂正式否認楊氏僅言外國憲法其最合於中國情勢者中國當採用之但並未言及專用德憲政府電致各省當道謂不問國體改革與否優待淸室條件必仍繼續有效即使有所修正亦必利於淸室無論如何斷不損及淸室利益聞政府飭各省官吏將此意曉諭民間（四日） 
　　東京電　全國現正豫備日皇加冕諸事皇后不豫未能參與大禮日皇定星期六日赴西京外國賀禮專使及各隨員等定八日由東京啓程内閣各部均將移往西京鐵路禮堂旅館住宅均有限制故觀禮請柬僅發與日廷大員大學代表行政機關代表外國專使及隨員之職銜不在海陸軍隨員下者外國及日本報館代表均不與於觀禮者之列（四日） 
[譯電]  
　　北京電　徐世昌應袁總統之請留京與淸室會商改變國體事宜聞新君登極後徐將封爲輔國公黎元洪將封爲定國王（四日）　　北京電　明年一月順天將先實行强逼敎育（四日） 
[戰電其一（英人路透電）]  
　　蕯洛尼加電　聯軍所佔據之地巳無布軍蹤跡布軍穿越伊士伏爾山隘之行動似己被阻但北面布軍巳佔據加恰尼克山隘狄土伏陣地之布軍刻被阻遏不能前進塞軍在夫蘭雅復取勢瑪漢將軍察視英軍陣地天氣甚佳軍隊開往戰地頗爲便利（三日） 
　　羅馬電　公報謂意軍己攻破波特哥拉高地奥軍第四道障礙物（二日） 
　　巴黎電　今晚公報謂勒維勒聖伐砲火甚厲且有戰壕短兵戰事松末河南面法砲隊擊毁德軍戰壕其砲彈曾墜入德軍援隊中德軍於亞貢炸地雷數枚未損法軍防禦工程法步軍鎗擊德軍阻其占據炸陷之處（二日） 
　　巴黎電　西境戰地無事可報公報紀近東之戰局云克里伏拉克布軍之進攻者殊易敗之法軍在斯特魯姆尼柴境稍得進步加里波里半島近兩星期内戰局沉寂土軍不復如前之不惜犧牲妄肆攻擊海軍戰事較爲活動英國鐵甲艦曾轟擊第第加志及加里波里半島之軍要地點達達納爾海峽雖密布防綱且埋置水雷數行而英法潛艇仍得駛過恊同在瑪摩拉海作戰土船行動大爲所擾而由海中接濟加里波里半島陸軍糧食之路亦因以起有困難（三日） 
　　彼得格勒電　今日公報謂敵軍進攻佛里特里區斯台特上部及圖以小艇渡特維拉河未果十月三十一日俄軍衝擊恰土里斯克西北之戰壕數道獲機關槍一枝俘德奥兵四百人敵軍若干爲俄軍逐入柯瑪里伏附近澤地而殱之俄軍於加里西亞越伊區庫夫湖乘夜毁對岸之障碍物其半築於水下德奥兵之防守該陣地者悉爲俄軍刺斃俄軍復在斯特里巴河境獲勝俘敵多人（二日） 
　　巴黎電　官中宣稱法潛艇土爾柯瓦斯號在瑪摩拉海中彈沉没軍官兩員兵二十四人均就擒（三日） 
　　巴黎電　首相白里安今日在衆議院宣稱法英對於巴爾幹戰略完全同意塞維亞勇禦敵軍全球欽佩法國决不棄之（三日） 
　　巴黎電　首相白里安致電日本外相石井謂法政府决意進行開戰後日法更相切近之政策石井答稱彼將竭力增進兩國邦交（三日） 
　　墨爾邦電　維多利亞邦各賽馬會全年所入之餘利將悉數捐入戰事撫卹金（三日） 
　　紐約電　國務卿藍辛氏電詢英國何故拘捕美國商船賀金號（三日） 
　　彼得格勒電　駐德黑蘭俄使通告波斯政府謂外間所傳波斯與德奥締結特别條約之說如果徵實則英俄根據維持波斯土地完全與獨立主義所訂之協約應即取銷（三日） 
　　倫敦電　蘭塞特報得確實消息英皇乃因受驚疼傷過甚而致病但並無内贓受傷及骨碎之徵英皇雖仍臥牀但因筋骨强硬所致（三日） 
　　倫敦電　公報局宣稱英皇夜睡不甚安因尙略有苦痛但御躬漸健己能進凝質食物（三日） 
[其二（德人德文報專電）]  
　　柏林電（由塞維爾轉）十一月三日德軍大本營公報云德軍棄沙歇東北凸隅戰壕百碼貝朗勒之德兵以來福鎗擊落英飛機一架且俘司機人（西境戰况）興登堡元帥之軍在杜拉堡伊魯克斯特加布洛夫加附近擊　進攻之俄軍俄軍所獲之勝利惟占據米庫里斯區基而己（東境戰况）林辛干將軍之軍沿里洛伏至恰土里斯克大路前進俘軍官五員兵六百六十人獲機關槍三枝波士末軍圑現與俄軍戰於塞米柯夫斯北部（東南境戰况）德軍己占據烏齊斯鎭德軍於克拉古伊伐克所獲之戰利品内有砲六尊砲管二十具炸彈砲十二尊來福槍數千枝子彈及戰品甚夥柯凡士將軍俘塞兵三百五十人獲砲四尊加爾維資將軍近三日内俘塞兵一千一百人布將波茄第愛夫在泊萊尼尼加西面前進俘塞兵二百三十人獲砲四尊布軍在克拉斯伐克西南續得進步俘塞兵三百人獲機關槍兩枝尼蕯伐河流域進攻之軍因遇優勢之敵軍業己稍退（巴爾幹戰况） 
[東方通信社電（日本人組織）]  
　　東京電　日本内閣昨夕臨時會議其結果以中國之所答誤解日本警告之本旨故又電諭駐華公使更向中國政府質問責任之保障與袁總統之眞意此次之質問的警告俟日本單獨得中國之確答後再由列國協同處置列國俟日本之態度决定然後協同採正式第二之手段（四日） 
　　東京電　大隈首相謂我國對中國之回答不可不出何等之手段惟其時期現尙不能明言政府之方針巳定無可移易云云（四日） 
　　濟南電　山東决定國體投票於今日午前八時在將軍府舉行代表百零七名開票之結果全體贊成帝制遂電報告北京今日會場之警戒非常嚴重（四日） 
　　東京電　日本内閣今日又開臨時會議協議對中國之態度（四日） 
要聞一 
[英首相之統論大局]  
　　特約路透電二日倫敦電云今日下午首相愛士葵蒞下議院演說先以全院名義表示全院議員對於英皇墜馬受驚成病極爲繫念之意嗣謂英皇巳返英倫病有起色恰如人願英皇於我戎馬倥偬時代無日不盡其帝國元首之責任全院於此應益欽仰英皇之盡心國事也今余所欲言者乃以政府領袖之資格統論大局並非欲粉飾似有疑義之往事或如懺悔者之求恕於人議員如作此想未免誤矣吾人必求勝利之决心今昔無異不惜盡其心思竭其國力以期終達公共高尙之目的今日四方戰地確有數處呈戰氛惡劣氣象晦暗之狀然歷來大戰局常有出人意外令人失意之事變今之戰局又何獨不然目下英國事態所急當求者其事有三（一）正確之觀察（二）無窮之忍耐力（三）充溢不絶自動與被動之膽量余知全體英人比來缺乏上述品質其所欲者不過欲聞外交與軍事所可發表之情狀而知政府與國民是否盡其天責以維持國家目的耳凡政府之可以宣布而無損於我無益於敵者則政府决不欲有所隱秘彼以政府好爲秘密者誠大悞矣今日吾人之地位果何如乎當戰局初開之際英國僅有步兵六師騎兵兩師（共將士十四萬人）今九十月間費蘭巨元帥所統西境之軍隊己不下一百萬人此外尙有達達納爾埃及等處之戰士及英國與屬地各處之豫備隊與駐防軍以今視昔兵力亦云盛矣其實在總數余未便宣告但可謂今日兵力乃英國前所未有者也坎拿大助兵士三萬六千人澳洲九萬二千人紐絲綸二萬五千人南斐於德屬西南斐境大獲勝利之後旣派兵助戰於斐洲東部及中部且遣兵六千五百人從事於歐洲戰場至於印度之助力則己爲人所共知無待贅述他若紐芳蘭西印度錫蘭菲基等處皆有請纓之士殊可喜也 
　　自開戰以來海軍部運送往來戰士共二百五十萬人傷兵等三十二萬人軍需彈藥二百五十萬噸驢馬駱駝八十萬頭出入於驚濤駭浪之中敵艦乘隙肆逞之際無慮數十次而生命之損失竟不及千分之一自古迄今各國戰史中殆未有可以與此抗衡之事蹟各協約國海軍之軍需賴英國海軍以輸運者尙不知有幾千萬噸此次戰爭中英海軍之功不亦偉乎就衆人觀念言之吾國海軍人物尙在曙光初見之時代無所表見不知英海軍大有造於全國其功難以殫述德國慘澹經營之大海軍平日侈稱可以危害英國者今何在乎徒匿於波羅的海不敢露其形於海面今戰爭甫十五月而所謂德國大海軍之實力者己降爲竭蹶不振少數潛艇無害於軍事徒禍及平民之行動矣事實具在無待詳言國人之心疑氣餒者觀此當可心定氣壯而知國家在此空前絶後之大戰爭中所行之事實究屬何如政府辦理各事固不能毫無錯誤失察之處然竭其材力轉以多數國民之贊助己能維持此次大戰局矣今請略言戰地之情形英兵死傷於西境者至上星期止共爲三十七萬七千人多於最初遣出遠征隊之數一倍有餘幸傷兵治愈者極多殘廢之人尙屬寥寥東境俄軍之戰鬭力至可欽佩觀其近日退走之情形即可知其勇武吾人深信其不久必能 
 
 
 

Page 3

 
 
復取攻勢奪回失地而攻入敵境也英軍於美索波台米亞之戰事甚爲順利至吾人派兵赴彼之目的乃在得阿刺伯部落之中立保波斯灣之利益及使吾英油池不落敵人之手吾英國旗在東方不失其威望耳當突厥加入戰局之初吾人從戰略上及政治上之點察之斷不能專力於西歐而置近東於不問何則突厥進迫高加索之俄軍間接危我埃及且能封鎖黑海斷絶俄岸小麥接濟吾人之出路不但此也巴爾幹諸邦之態度亦將受突厥舉動之影響於是政府對於近東問題不獨應有戰術之計畫且應熟籌最相宜之政治行動乃與海陸軍雇問員討論攻守之策一月間英國可以調往東方之軍隊殊不充足故僅能防衛埃及以禦土軍二月間土軍來攻卒被擊退嗣後政府接進攻達峽之議斐希爾爵土雖含疑不决然政府因海軍專家如地中海司令等皆曾詳細研究以爲可行故乃批准此議今國人有以政府施此攻擊未嘗統籌全局顧及隱患者實屬不明情實此議初由艦隊司令與海軍參謀會同斟酌審愼議定繼由政府通告法國海軍部徵其意見法國極贊成之且願派軍艦助戰俄國尼古拉大公亦極歡迎此舉謂可爲高加索俄軍之聲援英國軍事會議對於此事再三討論不厭周詳其時我人僅以此爲純粹海軍之戰事吉靑納曾有言曰當時陸軍部未能以充分陸軍之力以扶助其行動此言乃當時實情爲我人所公認者也於是我人乃决計僅以海軍作戰此舉余個人負完全責任茲有人竟欲歸罪於某某大員或暗指某某人物任情恃權行此計畫要知余爲負最大責任之人余不能使他人代余受過當時深明情勢之人皆知艦隊苟在達峽獲利即可鎭定巴爾幹之大局而使其傾各聯軍且可闢黑海之交通線攻土國之中心點凡抱此觀念者孰不謂我國當冒險以破達峽哉戰事曾至達峽拉洛斯地點不利而退政府乃不能研究應否繼續進行之問題政府雇問員之意見以爲苟有充分陸軍助戰於陸地則海軍未嘗不能獲勝政府以此議似甚可採故特派哈米爾登將軍統帶遠征隊因哈將軍曾目覩三月十八日之海戰且與達峽艦隊司令同一意見皆主張海陸軍雙方並進也至於戰地軍隊之進退攻守之計畫則由當地司令隨時考察情形自行指揮政府不爲遙制戰地司令與參謀部固未嘗有意見參差之處也　 
　　達峽戰情想巳爲人人所共　其最足令余不樂者無過於八月初間戰事之失利當時戰情獨有大可獲勝之機曾且其勝利之影響至有價値足以解决巴爾幹之事態苟是役獲勝則布國不致加入戰圑君士坦丁可爲我有而我軍可耀武於東方惜乎我軍雖奮力進行竟未能收全功然當時澳軍之勇敢與海軍之助力當爲我議院所不能忘者也英潛艇之成績亦甚可嘉至十月二十六日止英潛艦在瑪摩拉海共毁敵國兩戰艦五砲艦一魚雷艦八運送艦一百九十七接濟船德潛艇雖至達峽然我海軍能隨機應付另擇安穩海港而聚集極多小艦以維持加里波里半島上陸軍之交通後斐希爾爵士别出心裁創造新式船隻今此種新船己用於地中海收效極佳凡種種因難海軍輒能勝之而使海陸軍之交通始終完好達峽將來勝負之戰情今日尙未可逆料但我人當知我國如無攻擊達峽之一舉則當有何事發生加里波里之英軍刻尙牽制二十萬土軍使其不能逞志於他方否則余知俄軍將巳受創於高加索土軍將己大舉以攻埃及而美索波太米亞之英軍亦將爲其掃除矣今政府正細心研究達峽之情狀視爲近日新發展戰略大問題之一部分焉（未完） 
[英國所受潛艇作戰之影響]  
　　華德日報曰八月二十七日英國農務總長塞爾泊恩勳爵以自其與英海軍司令部會商後而得證英國艦隊現巳確能戰勝潛艇英　其富有農産之殖民地如加拿大澳洲等處交通亦不至於再有割斷之患等語安慰其國人爾後英有數報遂藉口謂潛艇之鎖港勞而無功而路透電且更張大其詞謂德所能敵英者不過以潛艇爲唯一有效之武器今則失敗矣然按在德國實未嘗有人思及用區區潛艇一隊即能完全斷絶其殖民地入英之海路而餓斃之乃自作戰伊始其目的即多限在對於英國沿海而擾亂英國軍需與經濟之海運也請觀德潛艇所擊沉商船之星期報告即可知此兩項所受潛艇戰爭之影響未嘗有間斷矣英國海軍司令雖保英國利益不再受潛艇之害而僅空言未嘗見之於事實然亦幸英國進口船隻每星期有一萬三四千艘之多縱減少二十艘亦不見其經濟上即遽受戰事影響惟久必自覺其害耳而因間接影響所受之害尤其匪細焉英國商船至今年九月底所被德潛艇擊沉者約載重六十五萬噸是此區區在富有汽船之英固不過失去百分之三分又四分之一而當今戰時則不能彌補其缺蓋所有船廠船塢均巳經戰艦佔用也即所擬出售之舊船其價亦遠過製造新船且有漲至數倍妄想之値者至於隨船而沉之貨物在英國輸出業之鉅視此或無關輕重然多有經營實業一日不可缺者如礦坑木料爲英國及維爾斯各礦場所必需是也 
　　英國政府因其沿海各口有潛艇襲擊之禍必須派兵防守而調用商船之舊人日多一日以致各輪船公司多船有滿載而船員不足不得出發因是不得不延期俟另覓有船員再行多有延期至三個多月又不得開船者而水手等亦多因有潛艇之禍不欲冒險遠行舊日英國所用外人充當船員者大有供過於求之勢今則早巳紛紛告退查然無蹤苟用厚薪招募美國黑奴則甚便利蓋可藉外交保護也然專用於裝運英國民生所需及英政府代負保險費之船隻不能不停泊口内綠其無足用之船員也現在英國各口因船不出口者日多幾無立足之地大不利於内地交通故多謂英國未嘗有如今日缺乏船員之甚也 
　　出口船旣日少運費亦日貴多有比平時加貴三四倍者其中受害最甚者爲法意兩國所必需之出口煤如由維爾斯至麥塞爾每噸運費巳漲至二十五佛朗比舊日煤價貴有加倍是也茲聞英政府爲救濟其協約國起見擬減出井之煤價並禁運煤至中立國惟據英國經濟雜誌稱禁煤出口大不利於倫敦金融之兌換市價蓋以煤爲英國最有價値之輸出品也英國輸出業於今年前七個月間比之去年此時巳少八千七百萬鎊而輸入則多六千九百萬鎊統計相差三十餘萬萬馬克亦云鉅觀矣英國農業總長謂據其統計英國牧畜業今年多有大畜三十八萬四千頭羊多四十五萬頭必利於民食而市政廳滿街張掛通告勸人節用肉食蓋英本國之上等肉價雖增漲不多　外去之肉凡中等社會及工人所需者則比昔責有百分之七八十然此皆有潛艇戰爭之故也 
編輯餘談 
[遊美隨紀（第三信）（二）（遠生）]  
　　十一月二十七神户途次 
　　新聞記者即隨警察之後而至蓋彼即利用警察以事採訪及余人車室則三位著外國禮服之大訪事巳環集而迭問所問無非帝政如何有擾亂否！對於在隈伯之宣言如何感想余告以一月以來忙於行李之事君等所知或己遠過於我若大隈伯之宣言我在滬時尙未曉得乃漸相引而去而大阪每日新聞訪事所問特多問排貨問中日交誼最後復問到沈佩貞設想明日余之大名必將與沈佩貞同見於此有名之　章矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京訊中之國體問題消息]  
　　箇中進行之近况　此次各省組織國民代表大會各省應將投票結果報告參政院由該院彙總宣布日前參政院本有定於十一月十五日開票之說嗣因四川廣西川邊三處國體投票日期均以特殊情形非展至十五日以後下能舉行故參政院總開票日期亦不能不略爲展緩茲聞該院己定於十一月二十二日爲總開票之期如無特殊情形各省投票結果至十一月二十二日即能彙總宣布並聞宣布投票結果之時卽根據各省國民代表之擁戴書同時提出總勸進表推戴新皇帝所有政界軍及各省公民並各圑體即同時勸進預計十一月以内一切手續均能完全竣事惟又據箇中消息則謂國體變更問題大有演成事實之趨勢政府巳正著手籌備而預定全國國民代表投票結果之宣布以十一月二十二日爲期推戴新君主之正位以十二月二日爲期各節茲聞新君主正位雖己訂於十二月二日唯此所謂正位者不過宣布君位之確定以表示新國家之成立至於正式御極受賀改元大赦普行封賞則訂於陽曆元旦行之關於此項之一切設備政府業經指派專員分任辦理 
　　積壓案件之淸理　自國體變更問題發生以來政府各要人旣趨重於國體問題之討論而徐國務卿又因病請假不克到政事堂視事所有政事堂之國務會議未開會者己達四星期之久各項之提案不免少有積壓今總統特任陸外交總長代理國務之命令旣下聞陸代理國務卿蒞堂之始即以國體事宜雖極繁要而國務案件亦未便擱置巳决定所有此項國務會議由下星期始仍照常繼續開會並飭員將積壓之案件分别淸理依次付議藉免政務之進行有所停滯又聞陸氏到堂視事以後以此暫時之政局結束在邇無取乎有所紛更故一依徐相國成規處理各事且旣有總統主持於上復有左右丞協贊於旁蕭規曹隨以結束此暫時之政局云 
　　徐相病中之消息　徐國務卿現在請假期内其病雖己有起色尙未十分痊愈故自二十八日移居本寓後即杜門謝客專心休養並囑咐門役凡外賓來謁者無論何人槪不延見昨日張將軍錫鑾及張參政鳳台先後前往拜謁門者均不予傳達蓋奉徐氏命也代理國務卿陸子欣因某項要公急須就詢恐不得見乃於早八點鐘預以電話達意言午後四點半鐘往謁當經允許届時乃得一見惟見而後談話不遇十餘分鐘陸之意思未達十分之一二見徐氏有倦談之意遂亟匆匆告辭而去時尙未五鐘也移歸後總統仍每日派某醫往徐宅診視然亦只看脈勢如何歸報總統以釋厪念並未開方下藥也至相國所服之藥聞全爲其族弟徐世綱所開之方 
　　查辦衍聖公之控案　衍聖公孔令貽氏日前被族人在平政院及肅政廳控告劣跡多端巳誌各報現聞此案巳爲總統所悉即將原控呈交諭内務部朱桂莘總長切實查辦呈覆近日朱總長己將所控各節調查將竣不日即呈覆核辦　　六省聯防之會議　政府以本年冬季因國體變更問題發生之故各地盜匪旣希圖蠢動而海外黨人又乘機思逞故本届防務較之往年實爲吃緊殊以長江一帶各省爲最甚蓋長江一帶各省水陸繁衝夙爲黨人所注目而防務佈置尤屬不易故非互相聯絡不足以期完密而策安全籌議之結果巳决定舉辦江蘇浙江安徽江西湖南湖北六省聯防巳於日昨分電各該省將軍巡按使尅日派員集合一定地點會議辦法届期中央亦特派人員與議以期妥善而利進行 
[停止保薦與區分縣缺]  
　　政府爲搜羅舊有人材以備器使曾於去年春季特開保薦人材之途自實行後各方面保薦人材之呈幾於無日無之政府業予陸續分别任用或交政事堂存記在案而政府以保薦旣達多起凡舊有人材諒己延攬無遺故特將前令停止爲開文官正式任用之途故有文官甄用令之公布特恐此後各方面仍有保薦人材之凟請者聞昨日又正式通飭京内外各機關長官不得再有保薦人材之呈請致遭批駁而顯違功令云云 
　　自地方新官制規定縣知事缺分繁簡之區分至於額支薪俸及公費均由行政長官定之刻聞政府以此爲暫行辦法現不合用且於各縣知事之陞調補署亦多不便决定即日將全國各縣知事缺分參照前淸舊檔案區爲五等並議定分等標凖交由内務部詳擬呈候核奪其大要如下一各省會前縣及開有商埠各縣軍務旣繁體制宜崇應列一等二首縣及開有商埠各縣且異常衝繁或有道尹公署所在地者應列爲二等三轄境甚廣且田賦雜稅年收在四萬元以上者應列爲三等四雖非衝繁而民强俗塞號稱難治者應列爲四等五轄境甚小事務淸簡者應列爲五等 
[濟南一文錢交涉己了]  
　懷瑾通信二十五日下午九時半大批私販制錢日與崗警衝突拒捕鎗傷巡警三名一節己誌前報今聞交涉己了並將當日情形詳錄如下是日下午七時有日人堀口及小林等三名雇騾車三輛推運制錢至十王殿相近該日人嫌車夫趕車遲慢以拳足加之適中要害登時氣閉倒地崗警聞聲趕到將制錢三車扣留併將受傷倒地之車夫送入警局幸陸軍醫院近在鄰後即經軍醫官飛到救治逾一小時始能淸醒據供爲日人堀口所雇運共計十一車尙有大批制錢約計五千六百千分裝大套車八輛在後將次載運來省警局聞供卽派出馬衛隊及偵緝隊協同膠濟路警前往攔阻及馳至緯八路己聞鎗聲轟然崗警因攔查被擊鎗傷頭額昏倒於地乃即馳前救護衝突遂起該夥日人共有四十餘名之多各衣靑布大褂見警隊前來遂各掣出手鎗各警紛紛射擊而各警均屬徒手致被鎗傷巡警五名膠濟路警二名各警奮勇上前奪獲手鎗兩支爲證圈圍不即及日本領事林久次郎憲兵隊長有田大尉　濟參謀貴志中佐等馳到肇事地點旋經商埠警署長周英烈以機敏之手段請日領事及日軍官在場當面檢查評判曲直查得日人均持有手槍巡警均屬徒手而傷警七名鮮血直流均倒臥在地日人則無一傷損時有日人十二名誣稱受有内傷乃延軍醫官及日醫　原到場向雙方檢視日人方面實無傷痕均屬誣供日領事知曲在日人且大套車八輛均滿載制錢五千六百千及手鎗等禁物憑證確鑿而禁運制錢一節又經當道屢次照會日領故當時日官即允俟查明秉公照辦翌晨楊道尹宫廢長前往日領署交涉終日不得要領堅稱須將警局所扣三車制錢先行送還方可談判後經楊道尹面陳蔡巡按使以憑證旣己充分扣錢無益乃即派宫廳長送還日領自行發落近日因傷警均己醫愈日人亦並不有意爲難别生支節故即就此和平了結申明各自懲辦完案 
[張家灣日警衝突案之别報]  
　　日本駐剳長春領事以保護日僑爲由在北滿鐵路沿線附近之張家灣擅自設置日警分署因此遂與我國警史衝突各情巳迭誌本報昨據大阪每日新聞載有哈爾濱專電云此次張家灣有華警與日警衝突之事發生哈埠俄人對此皆不直日人之行爲某俄文報近論此事略云張家灣地方確係北滿地域若非俄國鐵路之附屬地則應係中國之内地今者日本擅行設警於此實屬違法不特侵害中國之警權且有侵及俄國之勢力範圍者云云 
[湘鄂國體投票紀]  
　　湖南湘省於十月二十六日選舉國民代表由覆選監督召集各縣報到初選人及認定覆選資格人共計四百四十人在將軍署投票選出國民代表七十五名其名單己誌前報（尙有周聲洋陳爲鈵章秉淵三名前報未詳前報訪函所載姓名因係臨時探得故不免有顚倒次序遺漏名額之處）迨二十八日仍在將軍署大堂開國民代表大會自午前九時至十一時各代表先後到齊由招待員引各代表入場就席新閱記者曁中外來賓亦各就席代表席各設講桌一張飾以紅綢預備紙筆墨盒各一份佈發告令並通告書各一紙遂由參謀長請湯沈兩監督入場場上設一長案爲兩監督席湯監督出席報告略謂今日開國民代表大會諸君係依法定手續選舉而來當能代表眞確之民意自辛亥改革以來當時由少數人倉卒主張勉成民主國體迄今數載無日不在艱險之中非一二語所能罄述即就湖南一省而論焦陳之漫無秩序固不足言其二次獨立時間人民所受痛苦諸君當必知之深而言之詳所謂暴民專　枉法横行實有不堪言狀者邇來各省人民痛定思痛冀得有所拯救渴望君主立憲定爲長治久安之國體人心傾向不約而同大總統依據約法仍思取决於全國國民故特組織國民大會欲求根本解决以待民意之所歸諸君爲素負聲望之紳商又被舉爲國民代表對於民意所主張者自然眞確本監督不勝忻祝之至報告畢又朗誦十月八日大總統告令全文繼由沈監督出席說明投票之方法並塡註之字樣遂各歸席各代表抽毫濡墨就票塡寫先後投入匭中其票紙上面蓋有將軍巡按使印信中行刋著湖南國民代表大會决定國體等字樣右行書投票人姓名票之半頁横列國民大會四字中刋君主立憲四字下製○○如主張君主立憲即於兩○内書贊成二字各代表投票巳齊由各職員啓封宣唱計共七十五票一致贊成君主立憲湯沈兩監督均出席表示歡迎謂人民同德同心深堪佩慰於是兩監督曁各代表遂同聲三呼中華帝國萬歲搖鈴散會當將各情電達中央並由待員邀請各代表齊赴又一村茶話而散 
　　湖北　鄂省國民代表巳於前日在前省議會選舉所有當選之人以紳界之曾於前淸爲官者居多數大商賈次之學界寥寥黄陂馬錫爵有二十六票得票最多聞該當選代表並未發給證書祇由將軍巡按以公文通知其當選而己以湖北縣數而論本應選六十九人選舉監督慮届時或有因事故障碍不到者故每縣選一候補代表合共一百三十八名投票决定國體原擬仍假前省議會未知何故於三十日變更改在將軍行署將軍行署與巡按使署本因預備歡迎國民代表張燈結採鋪陳美備茲定爲决定國體投票場亦無須趕忙籌備故本月一日遂齊在軍署投票兩署所委臨時執事人員甚多有掌投票人名册掌檢查票簿掌發給出場劵掌驗出入場劵掌投票所管理投票處管理給票處種種名目該委員等皆係薦任或薦任待遇之人員充當所掌各務並非重要惟有一員名爲决定投票紙是否合法之管理員最有關係聞段巡按及在事文武各員是晨八時許即集軍署由該署至乙棧事務所均派有軍隊排隊保護十時各當選代表由乙棧集合輪流乘馬車到署軍警舉鎗奏樂王將軍叚巡按出堂相迓各代表入署之次序係按縣分以定先後招待茶點畢即舉行投票大典當場全體一致皆投贊成君憲之票不待開票而可預决其必無反對票也十一時投票巳竣將軍巡按大讌代表並將投票情形電告總統參政院請願聯合會憲政協進會及各省長官至十二時散會各代表紛紛辭出巡按使亦返本署至前省議會舊址前日爲選舉代表佈置之燈綵現尙未撤除聞須留作國民代表他項集會之用 
[紀廣東域民代表之選舉（越生通信）]  
　　選舉國民代表一事關係重要其選舉手續日前己疊由省吏飭縣調查選民資格並定期選舉矣以粤省九十餘縣之多當着手調查時巳有多縣全未做册詳報者其初選期未定則遲延復延遲視之甚爲冷靜及至選期一定忽若迫不及待各縣初選投票大抵多在十月二十左右二十六日即舉國民代表以二十日投票至速亦須二十一日乃聞票照章當選入應選與否限五日内答復若依法俟當選人答復則届五日之期巳是十六日矣當選入如未答復則二十六日又何能投票且此尙就近省會各縣言之其距省遼遠各縣如欽廉潮瓊皆非朝發夕至奚能於五日内飛至省會故此次選舉之期迫不及待若是論者皆疑辦理選舉者其將有何妙用乃能神速如是云 
　　十月二十五日覆選事務所通告復宣布合覆選被選資格者凡二百餘人令與各縣初選之當選人均於二十六日一同赴軍署投票選舉國民代表是日也軍署鋪陳華麗軍隊嚴密布置先頒投票規則由上午八時至十時爲粤海道所屬選舉人投票十一時至一時爲潮循嶺南兩道所屬選舉人投票二時至四時爲高雷欽廉瓊崖三道所屬選舉人投票凡投票人到行署頭門時先驗入場劵次到二門簽到領票再由招待員引至寫票處入座寫票以現設縣治之數爲額本省應得當選人九十四名每選舉人給票九十四張各按道屬區域選舉首粤海次潮循嶺南次高雷欽廉瓊崖依次塡寫寫票後由管理員挨次收取投入匭内自表面觀之章程固甚完密也然其内幕實有極妙之作用是日選民叢集魚貫而入以一人而選九十四人各縣之人多非素識原屬極難之事而因難見巧人不能不服辦事者之心靈手敏也當各選民未投票時有一般人不知此中内容尙多方搜集選票詎知一到寫票場卽有辦事人授以印刷物一件此印刷物爲何卽姓名表也其大略請全省人材不能徧　苦於搜索寫票時間又有限不能過於躭延茲暫假定九十四人姓名俾寫票時有所觸發云云其單内所列入名大抵皆集思廣益會中有名之人居多雖定額每縣一人而廣屬之人有支配於他屬者外省之人亦有支配　各縣者各選民毫無成見於倉卒時間又不甚認識他縣人只有就其單内所列入名照爲塡寫蓋各選民於本縣之人雖能各舉所知而於他縣人則必照其單内所錄故單内所假定者所舉必屬多數而自舉所知者票數必不能與之相敵即令多方搜集亦不能與之相抵此次投票極神速亦極鎭靜是則所謂大有妙用於其間也 
　　二十三日政府飭警廳嚴行取締各報謂國民代表現己定期解决各報館不得妄肆議論免淆觀聽故選舉事各報絶少登載 
[最近政潮中之粤垣觀]  
　　續封報館　粤垣覺魂報因登議論國體問題文字致被警廳飭禁各節曾誌前報茲聞近有廣東通報又以所登陽秋新語中有譏評之意亦被封禁並飭警拘拿主筆朱通儒惟朱先時他出未被拘去下文如何尙無詳報惟聞因此兩報之己事警廳己特設檢查所派員爲審定各報並飭各報館一律遵守茲爲錄警廳飭文二則如後其一云現奉振武上將軍龍飭開照得國體問題須靜候國民代表大會解决前經飭行該廳長傳知各報館不得妄行議論並不准轉登外埠各報在案乃本日廣東通報載有陽秋新語妄肆譏評實屬有心嘗試知該廳長速將該報館封禁並將該館主筆朱通儒拘拿到廳管押訊辦勿稍縱延並再嚴飭各報館一體凛遵如果再有違犯定惟該廳長是問切切特飭等因奉此除飭區執行外合亟通飭仰該報館一體遵照愼勿違犯干究其二云現奉振武上將軍龍飭開照得報館爲言論機關必須宗旨純正方不致顚倒是非淆惑觀聽省城報飩館林立持論不無偏倚殊與世道人心大有關係應由該廳設立檢查所選派明白大體人員五人再由本上將軍加派五員爲檢查員各報館每日所出報章編成後須經檢查員審定蓋章方准印行如有不妥立卽更正仰即於本日遵照辦理并傳知各報館一體遵照勿違此飭等因奉此亟慮遵照辦理除分委并飭行外合飭該公會曁各報館一體遵照勿違 
　　嚴拿黨人　日昨將軍巡按使會銜佈告云爲懸賞緝拿事案據探報所有亂黨郭權等十五名私帶危險物品來省希圖暗殺擾亂治安亟應懸賞緝拿懲辦以遏亂萌除飭水陸警察廳稽查公所曁各營縣一體查拿外合行出示曉諭爲此示仰諸色人等知悉所有後開亂黨無論軍民人等有能連同危險物品一併拿獲解案訊實每名准賞花紅銀四百大元賞銀現封存庫犯經審實即發决不食言惟不得妄拿干咎切切特示（計開）郭權年約三十八歲張書榮年約二十八歲黄得勝年約三十六歲馮有煥年約二十八歲湯發年約四十一歲蘇生年約三十歲張才年約二十七歲梁才生年約三十二歲劉才賓年約四十歲李鐵枝年約三十六歲鍾百和年約三十四歲黄得全年約三十歲何少山年約四十六歲李誅袁年約三十歲李堅志年約二十八歲又陽江營縣近日探聞有黨人欲在本城希圖擾亂十六號由陽江警察一分所稽查員譚國瑞偵悉警察一分所一分駐所屬内雅韶村譚亞博有勾通黨人藏匿炸彈情事隨卽協同警察二分所一分駐所所員譚賡瑯將譚亞博拿獲旋據譚亞博供稱在城内學前街安合生果店設立機關一分所敖所長即派警將該店遍行檢搜並無違禁品物惟地有一小窖闊約八九寸窖内底下有紙鋪貼紙質並未霉爛若新安放者然警兵疑爲藏貯炸彈之所遂將該店譚亞博工伴龐亞漢拿去並將該店查封後譚國瑞又探悉亞博屋後確有炸彈埋藏一分所長當夜派警會同二分所到雅韶村檢搜於荒園之内搜出炸彈十餘顆至十八號警察一分所警隊又至城内鹽場衙街第八號門牌北溪書室（即李 
 
 
 

Page 7

 
 
家祠）圍搜數小時隨即拘去男女共六名口解往縣署聞經諸葛承審員嚴審堂訊後由該　拿婦人某氏帶往該書室附近之土主廟背起出地雷二顆隨又將誤拿之人釋放内有看守該祠之李亞修夫妻及其子三人則押禁究懲并將該書室查封矣 
電方通信 
[蘇州]  
　　省校運動會續紀　江蘇省立學校聯合運動會連日在蘇垣舉行迭紀前報至運動會之末一日（三號）軍警長官男女來賓赴會場者仍有萬餘人之多聞此次省運動會由省敎育會詳請齊巡按使核准特聘西員斯司託爲評判長麥嘉祺閔翰生爲評判員并聘張士一郝伯陽張叔良朱少屏吳憶琴李伯蓮諸君等秉公評判齊巡按使特備金銀獎牌獎憑省敎育會備銀質爵一座並獎証時報館預備銀質杯一事商務書館備銀質爵一座中華書局置有尙武精神旗幟一方前敎育司長黄炎培備織繡旗一方贈送運動技術最優之學生茲將各技優勝學生名次列後（跳欄）第二農業學校徐兆麟南洋中學張濤第四中學校陸兆熙等勝（跳遠）南洋中學張聯奎第二農業學校儲振南洋中學校許吉生等跳十七尺七寸勝（賽跑）浦東中學校姚壽生代用師範將景韓南洋中學校過錫良等跑八百八十碼勝（替換賽跑）南洋中學孫競存第二師範沈廷棟第一商業學校高昌黎勝（賽跑）南洋中學校孫競存第二上海第一商業學校某南洋中學校張聯奎等跑三百二十碼勝 
　　淸太傳靈柩回蘇　淸宣統帝師陸潤庠在京逝世飛電蘇州陸公子派人前往北京扶柩歸鄉日前陸之家族接到電報謂二十四日抵蘇詎在途延擱至三號晨靈柩始由滬寗車運蘇抵埠時殷道尹縣知事崔警廳長均至車站迎迓其禮制儀仗均用前淸式由陸公子先期函託親友代辦迨靈柩抵蘇銜牌旗傘等物色色均屬淸時式樣一般掮旗打傘送殯者均頭帶紅纓暖帽軍警機關均派隊伍沿途照料蘇垣人士咸往寄存靈柩之永善堂祭奠一般舊交亦均至車站恭迎 
[鎭法]  
　　學校聯合運動會　丹徒縣立第一高等小學校定於本月五號聯合城廂各學校開運動會其會揚布置均由學生自動近日課畢後己着手進行並聞於九十兩號開園游會以該校園内學生種植之菊花由販賣部定價出售供人玩賞 
　　學　禀請維持學産　丹徒縣屬順江洲境内有中和　沙灘二百餘畝爲該鄉學産近爲老洲　周某朦禀沙田局招人上價變賣巳經入手茲經該鄉學董吳國　略請學務欵産處轉詳丹徒縣公署詳請省憲飭將所有上價之欵一律退還原户以維學欵聞巳經章知事核准轉詳矣 
[安徽]  
　　巢縣魏家壩又出巨刧案　巢縣地方濱臨巢白二湖向爲盜匪逋逃淵藪以故搶刧之案時有所聞日前該縣屬之魏家壩鑪又突來大股盜匪數十人均身着軍服手執快鎗蜂擁入市連刧三十餘家一時槍聲隆隆商民驚慌無措聽其飽掠而去聞共刧去贓物約在萬元以上并傷事主十餘人迨翌日各事主報由該縣知事親臨勘驗後雖飭法警跟踪緝拿然該匪己不知去向矣　　寗湘鐵路測量隊抵寗　寗湘鐵路測量第三隊前由屯溪行經叢山關打椿牽線採勘測量聞該隊聘有美國二等工程司一員英國三等工程司一員中國三等工程司一員鐵路測量學生三員繙譯一員交通部特派委員一員此外工程護兵十數名以及工役人等垷己行抵寗國縣屬聞該縣陳知事己曉諭地方妥爲保護矣 
[杭州]  
　　麻車江案將和平了結　諸曁麻車江堵塞一案風潮愈爭愈烈經屈使派員查勘向未詳覆而定蕩江東兩坂人民幾有用武力以爭之勢使署得報除飭營縣嚴密防禁外一面提交諮議會查明該江源流再妥議核奪茲聞該會己先根據縣志查明如下縣志山水志第十七頁内載麻車江北流至小牐頭出小牐橋東有街亭港支流自毛村灘後分行西流來注之又北流至丫江口入浦陽江合而北流經長阜𤲅至朱王江口東有街亭港正流經毛村灘前北流西折來注之又第十九頁内載東北流經毛村灘村在水西港流至分而爲二支流西行南迤邏出毛村灘後經五里亭至麻車入洪浦港又正流北行經毛村灘前西流至朱王江口入浦陽江至縣署一方面則吳知事聞己會同雙方士紳籌議妥善辦法一面開復故道一面察勘新埂並由旅外諸邑同鄉向各方面婉辭調停總使水道疏通兩坂農田均受其利大約可望和平解决矣 
[湖北]  
　　慘無人道之謀殺案　隨縣之西鄉劉家灣有劉謀忠者操農業家中資長子啓賢娶陳氏次子啓才娶黎氏有女隨姑年僅埀　一家七口頗足温飽　意次媳徐氏年雖幼小性成淫　甫歸劉氏即與中表王培華及隣入陳正舉有染陳氏次子固　　不解事者其翁稍　風聲偶事規戒氏憾甚乃會外夫於厠所與陳王等接洽訴翁姑之虐定謀殺之法次日由王培華約弟培堂及陳正舉至劉宅時己夜半徐氏將門虚掩候王等入室卽持利刃同氏抵翁姑寢所將劉謀忠夫婦及其愛女殺死時啓賢夫婦聞聲出救亦膏其刃　啓才赴戚串家酬應未歸得免毒手謀殺旣遂復將所有箱篋翻倒衣飾亂擲氏則潛匿竹林號於衆曰匪徒搶　劉族頗不乏人以搶殺之事在隨縣鄉村殊不足奇乃以搶殺報案知事勘驗甚滋疑竇因死者均　服獨氏衣履整齊且衣飾播亂並無損失房屋亦無翻越痕跡門扇依然完好其非　徒所爲可知當以此疑質諸族人族人則以王培華言係　匪所爲對傳訽王培華但見其面容失色言語支吾詢氏更手足　措知事恍然當將王及氏分别收押嗣又隔别訊問向氏則言　己認對王則言氏己招遂得謀殺情形之確供將王培堂陳正舉加入囹圄遂城信讞詳廳復審高等廳以其科氏徒罪與刑律不無失出之處乃行文直接提審由縣將王培華徐氏解省至陳正舉王培堂二犯業己瘦斃由高等廳詳加審核後依據法律王及氏謀殺尊親屬應改處死刑除將二犯監押武昌監獄外昨己詳請總檢廳查核一俟復到即行執行 
[廣東]  
　　張之洞與周濂溪合祀　省立第一中學校設在廣雅書院前日梁節庵到該校議將張之洞牌位入祀院内周濂溪祠業於今日晨早備具少牢祭品由梁親甫衣冠奉主人祀 
雜評一 
[張家灣之衝突（默）]  
　　天下事之紛紛者利害兩字盡之矣利害爲他人之利害而不稍切乎己則每視如隔岸之觀火者此人之當情也利害爲他人之利害而苟稍關乎己則必斷斷然以推論其是非又人之常情也此次北滿警兵衝突乃中日兩國之利害關係也而俄報亦力斥日人違法者非以利害雖爲中日之利害而與俄亦稍有關係在乎俄所謂關係僅衝突地點爲彼勢力圈之關係而其關心己如是况乎直接與己有利害之關係者耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[救國儲金之信用]  
　　願意繼續進行者換給存單 
　　不願繼續進行者發還本息 
　　上　儲鉅子前因國事危急發起救國儲金登高一呼國響應官商士庶爭相投資民氣爲之一振嗣因事機稍緩有志儲金者亦暫緩繳存表面上始漸冷靜然其愛國之熱忱固猶在也今則多數人之心理以此項儲金固應繼續進行惟當發起之初曾有期滿不足額本息一併發還之宣言刻巳過期與原定之額相距尙遠亦不能不宣布發還以全信用俾後來辦事尙易着手此非懋懋於巳去之儲金實欲鼓動未來之民氣也其前後之主張仍是一貫現查上海一埠之儲金巳收者約有七十餘萬上海事務所昨巳登報布告凡有願意繼續進行及前經承認進行者自明年一月一號起改定存息換給存單其有不願繼續進行者按照存單上之日期扣足六個月於陽曆十一月五號起（即陰曆九月二十八日）得持存單向中國交通兩銀行連同本息照章收回倘滿期後過兩個月不往領取即認爲願意繼續進行不能補領是誠兩全其美之善法也且聞於旣經登報布告之後尙有人函請事務所諸幹事將發還儲金時應付之息悉數留存作爲儲金人捐贈事務所之經費而諸幹事以事務所經費曾經聲明由各幹事擔任捐集不動儲金今欲使儲金人分擔其責殊負初心惟數月以來除由幹事捐助外不敷尙鉅故又於昨日通告儲户凡有情願捐助者於收回時在存單上批明息金助費四字其不願者仍照原定章程將本息一併收回是尤足見諸幹事之以信義爲重而不欲强儲金人必盡義務似此辦法在此後之有意繼續進行者視之其信任自必益堅而儲金前途之希望其在是乎 
[破獲蔭餘里黨人機關五誌]  
　　法捕房探目黄錦榮沈德福等於上月二十三號晚在蔭餘里破獲黨人機關拘獲唐耀輝等四十七人解經法公堂訊供等情己四誌前報茲於前日下午三點鐘由捕房將前次未訊各人解送法公堂經　讞員會同法副領事德君升坐特别公堂提訊供詞錄後沈尤劉裕山張花仔劉少來四人同供湖北人在閘北寳山路恆裕泰猪毛廠内整理猪鬃二十三號下午放工後由同廠工人李卿山呌我等同至馬路遊玩走至法租界八仙橋地方適因天雨由李領至蔭餘里三十八號暫避至十二點時即被包探來拘 
　　華根春供漢陽人去年八月來申做猪鬃生意與李卿山認識二十三號下午由李約我出來玩耍共有十餘人同至蔭餘里李叫我暫坐伊欲找一友人並未說明欲打警廳後被包探拘住周全供黄陂人來申四年向在恆裕泰做猪鬃　遇見李卿山李即叫我至蔭餘里同伴共有十餘人直至被拘未移一步至攻打警局之事並未說過 
　　王子興王寶生同供黄陂人在恆裕泰做猪鬃是日由李卿山約我等一同出來玩耍共有十餘人至八仙橋小菜場李說欲往蔭餘里找友並未說明欲打警局是以隨李同至蔭餘里 
　　曾心安供黄陂人去年九月來申做猪鬃生意是日由周才呌我同去買物後遇李卿山李說至法界玩耍故即至蔭餘里李說少坐一刻候伊友到來即一同回去後即被拘惟李並未對我說過欲打警局亦未說每月給洋若干 
　　周才供漢陽人做猪鬃生意由何德才呌我一同出來玩耍是日我又約曾心安一同至法界蔭餘里後因雨大不能走開何德才說去當兵每月可得洋八元至先打警局之說曾由李卿山對我說過我不願去 
　　何德才供漢陽人來申四年在永茂紗廠做扛花子小工由同廠工作之馬雅仁呌我至八仙橋玩耍後至八仙橋地方即被包探拘案 
　　馬雅仁供淸江人在永茂廠做扛花子小工何德才在馬路上遇見何說呌我至八仙橋找曹德明允許給我洋二元後曹未找到回至蔭餘里門口被探拘獲 
　　訊至此中西官以時己鐘鳴五下尙有未訊之二十八人不及提訊判一併交捕房帶回候再復訊核奪 
[奉賢沙民閙事續紀]  
　　奉賢縣境鄉民因淸丈沙田發生傷斃多人重案巳詳昨報茲聞上海鄭鎭守使自得該縣代理知事及沙田局長徐怡堂報告後巳於昨日派調查員廖守忠馳往查察而水警第二廳長趙雲生亦因此事特派劉某由滬馳往調查並聞江蘇齊巡按使亦己得報電詢鎭道兩署飭將鬧事情形迅即報告一面並遴員查辦故鎭道兩署均己派員調查以憑呈復而鄭鎭守使並以該處地臨海濱民風强悍巳派軍隊兩排由差遣小輪開赴該處彈壓矣 
[再紀帮匪謀斃同黨之質證]  
　　黨人張振華即著名帮匪梁天標又名毛天曾於去年與己經獲案永禁西牢之張春山在成都路同福里五百三十九號門牌謀斃匪首許老么（即許炳富）由捕獲案迭經解至公共公堂研訊詳情屢紀本報前日午後又由王崧生襄讞會同英領事君在樓上公堂復訊先由捕房刑事科代表牛門律師向由南京提申之同黨王桐生（即黄才喜）詰據供明被告實名毛天於謀斃許老么一案實有關係並稱被告於謀斃許老么案發現後即不知去向直至此次在公堂始復曾面質之被告仍不承認中西官會商之下以被告謀斃許老么業經證明判押候錄供備文解送鎭守使署訊明核辦 
[砲兵騎兵抵滬]  
　　　　　　　　　　　　　　　松江上海等處所駐防兵尙嫌不敷曾經電呈陸軍部請將留駐天津馬廠之砲兵第四圑第二營調滬以便派駐龍華防護茲悉該砲兵第二營全部官佐目兵及車炮十尊與槍械子彈等項己於前日（即三號）午刻抵滬該圑陳圑長昨巳飭令開赴龍華駐紥又聞陸軍部以滬杭路線經過之松江楓涇兩處爲浙省來滬之要道近旣謠諑頻聞防範益宜嚴密特飭騎兵第四圑調撥一營開赴上海聽候調遣現該騎兵一營及馬匹軍裝等件巳於前日到滬由鄭鎭守使飭赴松江聽候楊師長差調 
[西報載留學界之異彩]  
　　前星期五大陸報及字林西報載美國通信謂有中國留學生張薦係上海復旦公學畢業生曾得該校金牌獎章刻下來美留學携有該校學業證書得耶魯大學之特許插入大學本科二年級誠爲留學界之特色復旦在上海設立多年主其事者係李登輝博士云 
[眞茹小學自築校舍]  
　　英租界三馬路耶穌敎監理公會慕爾堂牧師法長川王樹聲諸君前在眞茹鎭創辦眞茹兩等小學校一所自上學期開課以來該處鄉民子弟就學者異常擁擠致租賃之校舍竟不能容業由王君商諸衆發起人籌集欵項在該鎭購得校基一方地價洋三四百元刻正籌捐建築等費一俟集有成數即當鳩工庇材從事建築云 
[通俗宣講社定期開講]  
　　通俗宣講社定於十一月七日午後二句鐘假座南市老白渡街市立隆德小學校開第八十二期宣講會請洪詩庭王立才顧翕周單貽孫顧旭侯周被蒼俞元爵諸君宣講刻巳由總幹事袁頌豐君通告各界矣 
[無錫米市消息]  
　　昨日北市米業中接無錫快信謂目下晚稻正在收穫之際不料連日天氣乍陰乍晴致各鄉禾稻出貨不多其他各處之來源亦甚稀而各埠到錫採辦者則絡繹不絶故米價難以看小今晨市上售開高糙綆每石洋五元七角五分中次者五元五角至五元六角五分糙秈五元二角糙客秈四元八角糙新元六元一角糙洋秈五元一角五分高小麥五元二角 
[財政部改定路綫]  
　　上海舊縣署基地開築馬路一事前經淸理官産處鄭駐辦重行規定路線除工巡捐局所定南北馬路外另於適中之區加關東西馬路一條繪圖貼說呈由省淸理處轉詳財政部核定飭遵在案茲悉此事現巳由財政部覆核以工巡捐局原定之南北路線係自頭門起穿過大堂接通花草浜原爲路線取直起見惟縣署後面民房稠疊路線所經拆讓較多未免勞民傷財爰將此項路線酌量變通規定自頭門起朝西斜入穿過監獄與現有之新築馬路相接通至花草浜如此則民房旣可少拆縣基亦可多售至東西横路現定東沿第一看守所側面出閔家弄通四牌樓街西沿監獄側面至盛家弄直達三牌樓街現本邑淸理處鄭駐辦巳奉到部復日内即須出示布告有碍路線各居民一體限期將屋拆讓以便早日興工建築云 
[委任會丈局長]  
　　上海會丈局局長梁敬身因事辭職由新任周道尹核准遴員接替巳略誌昨報茲聞周道尹擬以前内地自來水公司總辦王克誠接替電部請示去後昨得部中復電照准當即下剳委任聞梁王兩君定今日（五號）實行交接云 
[莫子經巳允接差]  
　　代理上海工巡捐局長莫子經君因奉鄭鎭守使催促視事刻己部署一切定期五日（今日）到局接差 
[永翔艦奉令巡洋]  
　　海軍李總司令近以山東烟台洋面鬍匪甚多且備有軍械勢顧猖獗亟應派艦駛往巡緝業己飭令永翔砲艦酌足砲槍子彈速赴該處巡弋矣 
[調查户口之籌備]  
　　淞滬警察廳調查户口一事現正籌備進行昨日徐廳長又飭各　　　　　　　　　　　　　　　　　　　　　　　地口音之長　每區若干名以便至期携帶新册按户查塡 
[巡警按户調查]  
　　淞滬警察　三分駐所巡官楊永芳訪聞高昌廟地方近有私　烟館及土娼賭場恐其容留匪顃尤恐兵士吸食鴉片及被誘賭博故於本月一號爲始每晚親自帶領巡士按户調查見有違犯禁令者立即拘送檢察廳嚴重懲辦 
[整頓警務之通飭]  
　　上海縣公署昨奉江蘇按使飭開准内務部咨開准福建巡按使電稱繁盛縣分設警察所因區域較廣必須分區時應用何名義查核縣警察所官制第五條所稱警察分所似非指縣城以内分區而言請核復等因到部查縣警察所官制警察分所係設在縣　外之特别繁盛地方以資補助至縣城内直轄境域較廣祗須酌設分駐所由該警察所酌派長警分班駐守即足以資治理等因准此查各縣警察分所及分駐所業經通飭遵照官制設置在案現値時届冬防應即迅速整頓守望相助以固冬防是爲切要准咨前因除分行合亟飭仰遵照 
[復訊掉騙鑽戒案]  
　　南京女子馬海秋於上月二十四號午刻至公共租界西藏路安康里全昌金鋼鑽號内以選購鑽戒爲由乘間將僞戒掉換値洋三百八十元之鑽戒一只而逸業經該號夥友朱桂維偵知馬女住居法租界報請法捕房派探將女拘獲巳由老閘捕房派探將馬女提解公共公廨奉中西官諭着押候查明有無他案併究在案昨晨復訊先由全昌號夥朱桂維上堂證明被告來號選購鑽戒時即偕同王姓招呼迨被告選定後書明送靜安寺路哈同花園紀姓收洋交貨彼即從容而去旋查被告所看値洋三百八十元之鑽戒一只忽變僞質當卽報捕請緝嗣悉被告住居法租界故報請法捕房將被告拘獲業奉提案並吊到原贓請爲訊究訊之馬女延摩西律師到堂辯稱被告係良家女子現在派克路某女學校爲敎習中西文學兼優實因該號内之王姓與被告氣意相投近王姓經濟閑難要求被告設法是日先在新世界門首與被告會面被告許以不在法律範圍之事儘可帮辦然後至該號内選購鑽戒以致發生此事且原物己還當未還之前原告允不追究是以交出至見證朱桂維所供與當時情形微有不同惟辯護手續尙未預備請准被告交保展期研訊繼由全昌號主劉東生投案請追並由一百九十六號西探奎兒投案訴明調查情形王襄讞商之美領博君以被告己將原物交還如原告不欲深究即行將案註銷即據劉東生聲稱被告掉騙證據確鑿辦與不辦其權操之堂上云云中西官判被告交五百元人洋並保候下禮拜四再訊 
[承發吏冒領訟費]  
　　商人王仁榮前在上海地方審判廳控鍾涵春抵産不贖經該廳訊明判决了案所有訟費歸被告負擔其原告預繳之訟費洋二十四元四角照章應如數給領而王仁榮因事紛繁延宕日久迄未到廳領取詎承辦此案之承發吏李淸華竟冒揑原告之名到廳請領當奉批准覔保將訟費洋二十四元四角交該吏轉交王仁榮收領在案前日爲王查悉即禀明審判廳袁廳長請爲核示袁君聞之大怒昨己移請檢察廳將李傳案預審明確收押候示 
[嫌疑犯將解鎭署]  
　　福建路郭源茂土棧被刧値洋七千三百零二元之銀洋小土一案業經新閘捕房華探目陳雲忠因據見證小販張阿二報告前往浦東提獲與是案有關之著名帮匪楊德標一再解送公共公堂研訊候核在案前日午後由王肇之襄讞會同德裴副領事开座復訊先由九號西探目斐司蓋潑（譯音）上堂禀明案情並稱捕房郭源茂土棧夥友周裕香上堂證明被刧情形並稱被告面貌據郭源茂土棧夥友周裕香上堂證明被刧情形並稱被告面貌未曾辨明不敢妄指中西官以旣據見證張阿二證明原告被刧之晚確見被告在該處徘徊因判押候錄供備文詳解鎭守使署訊明核辦並着見證張阿二自行投候質證 
[工人觸電續誌]  
　　斐倫路電燈公司工匠楊福明在北四川路電杆上修理燈線觸電身死己記昨報昨經公共公廨中西官王卜二君蒞所驗明由捕房傳到屍母楊殷氏見證蔣祿生及同時觸電受傷之施學林經中西官逐一研訊施供是日與死者同在工作因手持之銅線碰着電線以致觸電當時有同伴蔣祿生急用木器將電線撥開身則無恙惟楊己氣絶云云又據公司經理西人禀稱願給撫恤百元以　死者中西官　飭屍母　殷氏具　收殮了案 
[魚行出店被毆]  
　　小東門外豐號魚行昨派出店劉來興至十六鋪浦中提貨不知如何在魚舟中與小工錢寳生錢渭生等互相兇毆劉寡不敵衆　遭毆傷當爲水巡隊巡船查見即將兩造拘至水巡隊解由警廳司法科移送地方廳由檢察官提案研訊豐號執事厲聖衍投案禀訴前情並稱劉來興巳在外醫傷問官判兩錢收押候查明劉傷勢若何再行究辦 
[同居衝突]  
　　朱桂林住居永盛里内前日扭同居孫普川至四區警署控孫佔屋不讓向之理論反被毆傷頭面等情經姜警正訊問一過判解司法科核辦 
[租地悔議之糾纒]  
　　廣濟祥號主粤商梁懷寳控丹鳳樓住持羽士徐少江中保姚子裕等租地悔議前經地方審判廳訊明判决嗣因被告延不履行以致案懸莫結前日又據該原告到廳禀稱徐少江等近在公廨揑情歧控請求核奪袁廳長諭候函致公共公堂查復再行核辦 
[倒換菜販執照之催迫]  
　　露天秤販菜蔬之執照向章由工巡捐局定期倒換以杜冒名頂替之弊乃今届由局出示曉諭後各菜販遵章換領者竟寥寥無幾當經飭催在案茲又查得該販户等巳設事務所舉定司年經辦該業一切事務是以飭知稅務科長轉諭該司年朱道中知照各販户從速來局補捐換照不得再事延抗云 
[訪尋被拐小孩]  
　　滬南久大碼頭駁船户沈小弟昨至第一區警察署報稱男兒根寳今年六歲於前日傍晚時被人拐失無蹤請爲查緝並願出酬勞等情旋經該署董警正派警查得該孩因與父母離開在岸遊玩以致被匪拐失現董警正巳函致警廳偵緝隊爲之查訪矣 
[拐匪歸案訊辦]  
　　揚州人宛小三近在蘇州拐匿楊文才之養媳案發逃滬匿居海寗路四十五號門牌劉炳義家經楊偵悉控請吳縣知事備文派警報告公共公廨轉飭捕房昨將宛傳案由會審員王肇之君會同美領郭君略訊一過以事出内地宛交來警帶回歸案訊辦 
[稻草不宜多積]  
　　北京路六百九十四號門牌蘇瑞生家及唐家弄一百二十八號半門牌張子培家均曾失愼業經捕房查悉係多積稻草所致違背工部局第三十二條定章當請公共公廨出單昨將蘇張二人傳至公堂訊明判蘇罰洋十五元張罰洋五元一併充公示儆 
[掯贖鐵路股單]  
　　趙春園控王月峰掯贖鐵路股單等情昨由捕房將被告傳至公共公堂中西官諭王交保過堂候訊 
[盜賣鉛絲之結果]  
　　唐晉記鐵行控夥謝永泉私將値洋一百十元之鉛絲賣與南市萬升鐵店主陳錦榮得洋六十元吞用一案昨經公共公廨中西官復訊明白判謝押西牢三月陳罰洋三十元充公以儆 
[串攫烟土]  
　　自稱在廣東路滿庭坊開設鴻泰土棧之揚州人朱金耀於前日午後至南京路某土店以周姓土販欲購大宗烟土爲由定購値洋五百九十元之烟土七包當令該號夥張生江送至北浙江路二百五十七號門牌中途串人攫土逃逸經張報捕將朱拘押昨解公共公廨請究中西官判朱押候查明再訊 
[檢廳預審竊案]  
　　前晚二時許有竊賊張子靑陸阿三顧長扣周阿二等至浦東陸家渡碼頭信昌泰木行掘門入内竊得銀洋衣服等物欲携贓而逸爲事主覺察喊捕即由門外崗警將張等四人悉數擒獲抄出當票十張及鐵鑿等物解由警廳司法科轉送地方檢察廳訊辦午後由檢察官提案研審木行經理周榮慶投案伸訴前情請求懲辦質之張陸顧周四犯均俯首求恩問官命原告先行退去張等分别收押候查明曾否另犯他案再行核辦 
[追獲小竊]  
　　張永全前日在浙江路摸竊王岳生袋内銀洋圖逃當經途人陳寳生帮同追獲交捕收押昨解公共公廨經中西官訊供不諱判張押候查明前犯各案於下禮拜二解案核辦 
[匪徒怙惡不悛]  
　　匪徒劉小三仔前晚糾黨在虹口斐倫路携取某日本人現洋鈔票圖逃當經鳴捕追獲昨解公共公堂請究先由原告偕探捕上堂證明攫洋行兇各節訊之被告供詞支吾中西官察得劉係過犯甫經釋出今又犯案實屬　不畏法判押西牢年半期滿函送上海縣知事署遞回江北原籍 
[縣知事公署批示照錄]  
　　南市水爐同業黄榮楨等禀妨碍業務請求傳究由批　禀悉前據卞天佑等來禀所以批飭取具同業全體或過半數聯禀者原欲藉該同業輿論如何以覘此案之虚實如徐順卿果無侵吞公欵情事卞天佑等果係誣指同業自有公論當不至隨聲附和非爾等少數人毫無侵蝕一語所能見信再來禀所稱倘該司所因此辭職數百家將何依賴等語張大其詞尤爲不合特斥 
[影戲園開演新片]  
　　華界西門外共和影戲園於今晚開演美國南北戰事影片共有三本且加演新由歐洲運到極有趣味之笑劇短片聞皆大有可觀云 
[謝劵]  
　　育才公學定於本月六號舉行運動會於下午二時半開始昨承惠贈入場劵一紙書此誌謝 
[氣候報告]  
　　（上海徐家滙天文臺天氣測候報告） 
　　十一月三日有新大颶風逼近吕宋約在緯線三十度中國北部氣壓下降台灣運河有信風上海天陰並霧 
　　四日上海烟霧甚濃涼風取向東北氣壓仍降吕宋間當有暴風 
　　四日下午四時三十分預測天多雲而有烟霧海濱一帶信風頗烈中國海有大風浪 
　　四日下午四時前二十四小時内上海氣候温度至高七一至低六二·六去年同日至高五六·四至低五二·五 
雜評二 
[奉賢之淸丈風潮（訥）]  
　　今日之中國一兩窮之國也何謂兩窮政府窮國民亦窮政府窮不得不思多取於民民窮不得不患政府之多取以窮遇窮而風潮遂迭演矣蓋民當窮無聊賴之時其心己皇然而不安其氣己囂然而不靜故一有所觸反抗立起如反抗驗契風潮反抗捐稅風潮反抗煙酒公賣風潮皆見不一見最近若奉賢之淸太風潮雖爲南方所鮮見然地東三省則早巳屢見之亦可知非奉賢之民獨爲强悍矣嗚呼是皆所謂窮之祟也 
來函 
[上海儲金事務所通告儲户函]  
　　敬啓者本事務所經費一項發起之時曾經决議由各幹事擔任捐集不向儲金項下開支分文近據儲金户聶管城洪承祁盛丕華三君來函略謂（上略）上海儲金己收到者約計七十五萬元以存足六個月長年四釐計之應得息洋一萬五千元而事務所經費據報告示敷約一萬餘元此欵現尙虚懸無着管城等之意謂與其向職員中籌措爲不可必得之數何如由儲金人將應得之息悉數捐贈事務所以充經費茲擬辦法如左請提出公决凡儲金人持有上海中交兩銀行存單己滿足六個月者得持單向原存銀行照數收回其應得之利息卽由銀行扣存彙交上海儲金圑事務所作爲儲金人捐贈之經費（中略）二儲金不能足額本有種種之原因現在主張發還亦實爲保全信用起見所有事務所經費自不能讓發起人獨擅其美今由息金中捐出每元不過二分取不傷廉尤能普及以見儲金雖然發還而儲金人之愛國心依然圑結留此永爲紀念（下略）等語查本事務所經費自四月初開辦以來歷經七月共應支洋一萬三千六百餘元業由幹事捐助洋三千一百餘元尙不敷洋一萬零五百餘元正擬設法籌措自得此函曾經職員會再三討論以爲事關倍用未敢由 
 
 
 

Page 11

 
 
事務所自行處分用敢通告收回儲金諸君如有贊成聶君等之　順將息金佽助經費者請於收回時即在存單上批明（息金助費）四字其有不願意者仍按原章辦理可也謹此通告上海儲金事務所謹啓 
來件 
[發起武進推廣國貨圑之說明書（于定一）]  
　　吾國地大物博而工業不興日用所需供不應求遂使外貨憑陵國計民生現象日呈艱窘推究其原固由於科學之不昌稅則之不良運輸之不便金融之不充提倡之不力設施而補救之非可一　驟幾是必圖之以漸比年以來朝野上下亦旣稍稍知其故而漸謀挽救矣自南洋勸業會舉行實業思想遂以萌芽至各省因與賽美國巴拿馬博覽會而舉辦出品協會並組織考察實業圑當日本開大正博覽會時江浙復有實業圑之參觀滬上國貨維持會又於菲律濱賽會爲實驗國貨銷售之舉於是海外貿易之觀念漸植基礎近政府方開國貨展覽會而國貨維持會勸用國貨會等亦皆竭誠奮迅協助進行此固吾國實業前途之生機也惟是勸業之道必基於日省月試不有經常方法其必一　十寒此一義也行遠自邇登高自卑不有起點其何能積累而　張之此又一義也吾國幅員之廣物産之豐以吾人觀察所及製作工業雖尚少出奇制勝然亦旣日就月將苟其羅列枚舉互相爲用安見不足供吾人日用之所需其母乃搜採之方不廣汲引之力未盡歟不揣固陋謹爲吾國國貨謀實行介紹之舉　路藍縷請自隗始定一江蘇武進人也近歲不常居鄉里乃猶承商界之推挹忝厠於商會領袖之列爰與錢君以振史君成劉君　動盧君正衡李君嘉穀等以此意相商榷發起武進推廣國貨圑錢君等贊成之各工商業皆願踴躍從事遂議决於本年陰曆十月一日開成立會覺斯舉之利有足多者以推廣爲獎勸使製作國貨之工商咸思奮勉其利一練習結合圑體之性質養成共同貿易之習慣其利二商會爲工商業所組合其經費亦即各工商所擔負爲補助與介紹藉以盡商會之天職其利三猶不止此將以一縣之國貨介紹於全國一千數百縣售品固國貨贈品亦國貨贈品之國貨與售品之國貨絶不犯複則是雙方推廣也其始售品之國貨僅十餘業品類僅百餘種隨時繼續加入之是始以推廣少數之國貨而繼及於多數之國貨也售品之國貨暫以本縣爲限贈品之國貨則各省各縣均擇用之是因推廣本縣之國貨而及於各省各縣之國貨也武進首創舉行各省各縣繼之今之以甲縣國貨爲售品乙縣國貨爲贈品後此則相互爲之是則國貨之互相推廣以及於全國也迨各省各縣皆舉行之更聨合而成一大圑或數大圑以謀推廣於國外是又推廣中之推廣也至此而朝野上下或能注意於稅法之改良以保護之運輸之便益以利導之金融之活潑以堅固之科學之發皇以灌輸之更設經常法令規定品評奬進研究改良諸會以培植而激勵之而吾國實業之振興詎有不臻於國利民福之境哉希望如是所願貢其一得之愚於邦人君子其盍聞風興起乎（簡章續登） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[諂說仿韓愈師說] [  山陽宋焜]  
　　今之達人必善諂諂者所以謀生致富升官也人非蠢然無知者孰不喜諂人苟不善諂則其終身貧且賤矣富於我者則其財産可資助我我從而諂之貴於我者則其勢力能提拔我我從而諂之我諂富貴夫庸知其行之卑鄙無廉恥乎是故無賢無愚無長無少富貴之人皆所當諂也嗟乎諂道之風行也久矣欲人之不諂也難矣古之聖人其出人也遠矣猶以貧無謟爲難今之貧人具下聖人也亦遠矣而恥學於諂是故富益富貧益貧富貴之所以爲富貴貧賤之所以貧賤其源皆出於此乎人諂我則喜而近之具於人也則恥謟焉謬矣彼人之諂我有所求而有所希冀者也非吾所謂致大富升高官者也巧言之不知令色之不能或傲焉或藐焉窮居於陋巷安能富且貴也巫醫藥師百工之人不恥相諂不識時之徒曰諂曰奉承云者則腹誹而笑之問之則曰彼與我皆人也無以異也多財者銅臭肉食者鄙夫嗚乎斯人之貧賤宜矣巫醫藥師百工之人君子不齒今其智乃反不能及其可怪也歟諂道無常法凡所謂吹牛拍馬吮痔舐癱下氣柔聲其類小可勝數語有曰順毛抺一味隨風倒是故富貴必先工於諂非諂無以致富貴妻女進供奉義父拜乾兒如是而己友人某君年十七好學謟脅肩謟笑皆通習之常謟於人得良效余嘉其能工諂道作諂說以貽之 
[四書别辭] [  泗濱野鶴]  
　　居下位而不獲於上民不可得而治也 
孟子離婁篇居下位　不獲於上民不可得而治也二語朱子以爲獲於上得其上之信任云云愚以爲朱子之說雖近於情理然未知其底裹也朱子第知獲於上得其上之信任而不知其所以信任者則别有故非朱子所知也孟子之所謂獲於上者謂居下位者一以剥削掊克爲能懼民之上告也則賂於其上然後可以安居其位若反是而行之則其位必危此所謂居下位而不獲於上民不可得而治也否則如朱子所謂信任者必賢而後可其人旣賢雖不獲於上而民己感戴之矣尙何不可治之有哉 
詩選 
[唐明皇紀楊太眞傳讀竟戲綴以詩] [  東園]  
　　　洲方丈亦仙家燈火樓臺隱赤霞玉雁玉鳧看未了范陽又獻石蓮花 
　　太眞宫觀太眞居寵愛新移壽邸初調熟　湯催捧硯翰林醉草黑蠻書 
　　端正樓頭梳洗忙香風一陣進蓮湯綠雲螺黛交心　紅露燕支半面妝 
　　蒽指織痕沁牡丹沈香亭北倚阑干太平公主嬌生媚石竹羅衫玉葉冠 
　　寫艷金花一幅　題詩笑指李龜年新成三疊淸平調飛燕何曾恨謪仙 
　　一騎紅塵送　支貴妃生日譜新詞朔方節度心先動不惜金錢洗祿兒 
　　蛾眉淡埽便朝天月給夫人十萬錢姊妹弟兄皆列土皇恩無蕩又無偏 
　　一時榮寵扇椒風天上人間樂事同鎖子帳中夜光枕美人全在玉屏風 
　　五家爭路紫驄奔艷說今宵是上元黄袴小兒持絳節綠衫年少走黄門 
　　百尺竿懸戲大娘千金毯打醉三郎枕長被大芙蓉帳花萼樓中集五王 
　　玉埋鸚鵡雪娘墳金畫　鳩雲母展眼底漁陽成浩劫何曾懺悔有心經 
　　興慶池無文石甃長湯屋有漆銀船楫珠櫓玉眞華麗紅繡障泯綠水邊 
　　温泉是否落妃池玉石魚龍變幻時浴罷華淸扶不起侍兒舍笑潑凝脂 
筆記 
[醉靈軒瑣話] [  小蝶]  
　　錢虞山之人淸也欲秉鈞衡專史席二者皆違其願故多感憤之詞陳臥子先生題拂水山莊詩云黑頭巳自羞江總靑史何曾借蔡邕眞詩史也虞山晚年家居一夕閒步門外衣一輕衫員領窄袖就前明袍料改製未及全易者一秀士趨過稱曰先生可謂兩朝領袖其受侮若此爛柯山演朱買臣夫婦故事虞山嘗與當軸張姓宴集悔嫁一齣劉氏白語中有去你如何嫁了張木匠因尊客姓張恐其觸諱改張爲王虞山因拍案擊節曰得竅阿得竅俄而劉氏復白去你如何負氏朱了張亦拍案　蹙曰没竅阿没竅虞山大恧 
　　陳厚甫先生嘗以紅樓夢演作院本詞曲儘多蕴藉風流悱測經綿之作惜排揚不甚佳蓋原書斷而不斷連而不連自具草蛇灰線之法院本爲體制所限不得不有間斷遂致減色且以柳湘蓮爲紅凈尤三姐爲小丑未免唐突似非先生得意之作道光末梨園盛傳是曲嘗有磋商演此至龔人改嫁蔣玉函洞房結綵帳其額未題適梁　鄰中丞在座提筆書玉軟花嬌四字磋商歎賞立以珍珠綴而懸之 
小說 
[家庭小說嫣紅刧] [  常覺小蝶合譯天虚我生潤文]  
　　第七十一章（續） 
當雪笠兒與威廉爭辯之時初猶滿擬得一一勝着至是全歸失敗羞恥忿懣乃交併雙頰轉頳然彼猶不自信以爲安西來何獨薄彼而厚威廉故俟衆散乃進而問曰主人汝適才所以語衆人者實吾平生所希望奈何遂與威廉主人曩者不嘗以此席許我乎安西來不覺笑曰誰許汝者雪笠兒曰吾父固嘗語我將來我必代密斯特安西來有是廠且爲···安西來曰且爲何耶雪笠兒曰且爲密斯特安西來壻安西來不禁憐且笑曰孺子誤矣吾初不過許汝父言汝果久廠者則將來有優美之席缺者必令汝優先補授雪笠兒曰然則今者何爲乃以優先畀之威廉安西來莊容曰雪笠兒商家必有信實今汝信實巳失吾安能畀汝以此雪笠兒詫曰吾乃失其信實耶安西來曰果也則悻然曰吾安得失其信實願主人告我安西來憐其愚乃婉言曰汝旣不自知吾亦不願言言之可羞語次因自視其外衣雪笠兒忽然憶及支票之事則不禁大頳心亦躍躍不寗久之始曰然則吾於廠中之事無復希望矣安西來曰然曰終吾身不其與狄克等耶安西來又曰然雪笠兒乃憤然曰吾父乃欺我令我來此致失我紳士身份至辱我祖宗吾初以爲吾能代汝爲廠主耳今旣如此則吾又何必更居此致貽笑天下言次乃擲其工作之裙逕出門而去安西來乃欺曰妄人哉有其父必有其子不圖於特雅之家見之彼適間果狺狺然吾乃一語不得其解可憐我雪笠兒是人殆狂熱矣因顧威廉曰孺子吾願汝終身以是人爲戒威廉時正旁櫃而立聞語乃敬諾安西來復呼狄克令去地下之圍裙狄克乃拾而摺之彼意猶恐雪笠兒之至實則雪笠兒巳去爲其固有之紳士不再至矣狄克旣退安西來又語威廉曰汝不聞雪笠兒語乎其視此廠初無啻　厠辱其身並辱其祖宗何狂悖乃爾吾不知汝亦同時此心理否乎威廉亟曰此吾烏敢安西來笑曰但汝初亦不嘗語我謂畢生事業己讓之二弟無復希望耶以理言則此手套工匠又烏有事業可言然富與貴不可兼得不爲極貴則爲極富亦庶幾可以相償老夫此生雖不得爲議士牧帥然幸而得爲工廠之主人私心亦頗自滿所惜者無承繼人耳最初吾原擬傳之雪笠兒今雪笠兒旣去倉卒乃不能選得其人是亦一重公案威廉汝試爲我策之果誰可繼此任耶 
[奇情小說秘密汽車] [  東埜譯]  
　　第十一章（續） 
勃立南道密司金玉之言我自當銘之肺腑然而倫敦警蹕之地不比佛魯林司可以任那班人肆行無忌憚的你放心好了柳仙微微搖首意似不以爲然勃立南又問道你可曉得他們把一輛秘密汽車藏到那裏去了這是最緊要的問題我們當首先研究的其次挨周和他女兒的住趾如何可以尋得出來柳仙道這原是最要緊要的是情怎奈我不曉得挨周在倫敦没有一定的地方居住若論我哥哥自從郵政局裏辭職後行蹤靡定更加猜不出了勃立南想了一想說道然則逹而登有一定的住趾嗎柳仙拍着織掌點點頭說道有的有的狡免有三窟我們只要尋出他一窟其餘的就容易了我想達而登的住趾茉莉兒己經曉得的了可惜我還是茫然勃立南道茉莉兒如何能曉得達而登的住趾達而登何等狡猾豈肯把眞言告訴他柳仙微笑道子爵你有所不知達而登年紀雖然一把風情還不減少年前次向茉莉兒求婚茉莉兒己經答允了郎家何處他豈有不曉得的道理勃立南聽得如晴空走了一個霹靂駭然道求婚或者有之只茉莉兒豈肯答應想是你的戲言柳仙正色道這倒並不是戲言茉莉兒確曾答應過的他答應的時候只曉得達而登和他父親秘密結社關係政治上變遷至於殺人放火的辣手段他當時並不曾夢想到咳子爵你不要氣苦錯怪了他他當時勉强答應原是一種綏兵之計質言之便是救你出險勃立南道怎麽呌做緩兵之計又如何救我出險柳仙道他當時被人家威嚇說若不答允達而登將來做他的老婆他們將暗殺子爵藉以洩恨茉莉兒見他們聲勢洶洶又恐你果然受了他們暗算就口頭答允把他們的計策緩下來後來到了佛魯林司覷破他們的除謀異常狠毒若不及早舉發將闖出彌天大禍又因自己的身體被他們軟禁住了就利用柏利德勸他反正投書給你所以他唯一的救主第一是上帝第二就輪及你了 
 
 
 

Page 15

 
 
   
 
 

Page 16

 
 
   
 
