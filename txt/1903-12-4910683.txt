# 1903 - 12 - 4910683

 

Page 1

 
 
[第六次印二十四史售書啓] [  圖書集成局謹曰]  
　　經世之學備於乙部二十四史薈萃歴朝之典章制度興衰治亂斟今酌古洵足以因革損益上以佐隆冶之宏規下以起民生之疾苦矧自科舉攺章以後大小考試皆以史事命題博求通達之才藉收宏濟之效若非貫通全史本本　原斷不足以應俊乂之旁求挽艱危之時局本局有見於此因又校印是書業已竣工裝訂成册紙張　曰墨色精良　前所印售者尤臻精美定價仍遵曩例每部洋銀五十六元海内通碩有抱經濟之宏願而欲以政學鳴者請卽　　申報館購取可也此啓 
[觀申報所登日皇解散議員事率筆書此]  
　　日本上下兩議院議政不合日皇兩次敕停旋復詔令解散議員遲至明年三月中再行選舉執筆人閱此不禁憮然有閒曰噫吁嘻危乎哉民權之說之禍人家國竟若斯哉夫日本本無議院也有之自明治二十三年始蓋以維新之初日皇曾率公卿諸候誓於天地神祗以五事相約一曰廣興議會萬幾决於公論二曰上下一心成行經濟三曰文武兩途下至庶民各遂其志四曰破舊時之積習基天地之公道五曰求智識於世上大振起皇基一時朝野上下間咸欣欣然各抒尊君親上之心寤寐胥知感戴至是乃定期聚議國事藉以宣上德而達下情而民權之說乃漸興而黨人之禍乃漸熾夫日本之開議院豈眞欲委其權於下民哉而民氣嚣張以爲人旣生而有自主之權何可受人約朿於是彼立自由黨此立憲政黨彼立攺進黨此立國民黨大張旗鼓迭相稱雄而向之患民氣鬱而不宣者今乃轉而患民氣之凌競奮厲矣雖然民果能自知其權乎哉觀夫泰西議政院章程下議院以所議各條上之上議院是下議院僅有議政之權而未嘗有行政之權也上議院准下議院所陳議定從違陳之君主是上議院雖有行政之權而未嘗有布政之權也惟君主得握全權察核上議院所上條陳或駁或准其有意見不合者仍下上下兩議院議之設竟與之抗衡則下詔解散議員另舉賢良以代如日本今日之事觀此而謂民之權得行乎抑君之權得行乎奈何一孔之儒尙詡詡然曰不行民權國勢卽不得而振作乎抑今之欲行民權者輙謂君權重則事皆專制而民志不得伸夫民志之貴乎　伸誠千古不磨之讑然亦知彼所謂欲伸民志者果伸其忠君愛國之忱乎抑恣行作亂犯上之事乎且古惟桀紂幽厲侈然專制以虐其民自餘歴代賢聖之君從無有予智自雄視其民如犬馬土芥者乎我聞日本之民雖門户各張　分鳥類而其愛戴君上則萬衆一心故君上欲解散則解散之萬歲之聲聞於遠近從未有一人敢起而抗違者設中國而亦師其成規創興議院我恐人自爲說各視異已者如宼仇禍起蕭墻誠意中事而謂議政之舉行之他國而有效者行之中國而能保其不變故頻仍耶或曰欲興議院當先開學堂人必學識漸充始不至悞解民權之義而公理乃由是而昭則今之學堂中國固已肇其基址矣而蘇州則羣開　園湖北則攅毆門子紹興則因煮飯而庖丁被擊南潯則因講學而教習被攻此外如杭州則偪令易總教日本則羣聚閙節轅上海南洋公學諸生尤結隧成羣肆無忌憚問其故大都曰我有自主之權何肯受人管朿於是有俔俔伈伈者别訂學堂規例准學生與教習平行噫吁嘻學識如此嚣陵如此假令若輩得充議院人員不釀爲倒行逆施者幾希而爲何猶一任其倡爲平權之說也抑又思之口皇之以五事　衆也其曰決於公讑曰各遂其志似乎授權於民矣然必斷之以上下一心求智識於世上是仍求賢以輔朝廷初未嘗以朝廷而反受裁於黎庶然且議讑不一以致一再敕停設竟如主張民權者所言是惟議院得行其權而君上轉無從宰制矣有是理乎請得以數言决之曰專制固不可爲而民權必亂天下若議院者日本行之且未盡得法安可行之於我華我　小民惟各安其耕田　井之常共矢此報國效忠之志而已矣議政云乎哉 
[本館接奉電音]  
　　昨日午前京師飛電傳來上諭一道敬謹譯登○十二月十二日内閣抄奉上諭聶緝槼奏特叅庸劣不職文武各員請分别懲處一摺安徽前帶安定營砲隊候補叅將陸恩甲怠惰巧猾旣貪且悍前帶安定中營候補都司黄家賓貪鄙昏謬善于鑚營均著革職永不叙用調署五河縣准補合肥縣知縣　邦襄不知奮勉玩忽民事准補天長縣知縣李文翰行止不檢聲名平常前署盱眙縣知縣候補知縣高振鍇怠惰乖僻玩視民瘼候補知州方賓穆鑚營取巧聲名平常候補知縣華國文旣貪且狡行同巿儈候補知縣沈訓忠行止乖謬物議沸騰試用巡檢張英辦理關卡索詐商船試用巡檢王炳文惟利是圖行同無頼統領長江水師補用副將張雲松營務廢弛操守難信均著一併革職候補道龔成閏才具平庸舉止輕狂不勝監司之任著以同知選用候補知府祺厚庸鄙玩公有忝表率著以通判選用廬江縣知縣鍚麟御下不嚴難膺民社著以原品休政以肅官方餘著照所議辦理該部知道欽此 
[再述危亂緣由]  
　　南阿美利加洲危地馬拉之亂前已縷析言之兹者徐家匯匯報譯登美國某報云當危人未與英德啓釁時政府因亂民結黨爲非勢甚危險特練兵　壘處處設防數月以來頗費謀晝有奥利祿克河者係各國通商巨埠爲亂匪人京所必由爰照會各邦意欲封閉河口并在口外建　砲臺英德法意四國以商務攸關不從所請且謂如此防守枉費經營危總統因逕自封之英人怒揮令兵船衝入危人惡其僾礙主權與之抗拒英人之寄居危地者岌岌不自安自練團兵加意保衛旣而危廷又以附近殷令達雷列埠亦有亂民起事疑爲藏奸巢穴意欲興師剿平而英國因有商民在彼保護甚周危人益疑以政互相仇恨當四國不允封口時曾約美國同盟美人不欲十預危廷誤會其意以爲必效前總統孟祿宗旨凡美洲有事必抗阻歐人豈知美固甘作壁上觀且覆答各國來文謂決不效孟祿宗旨於是英德膽愈壯盛而危人已勢成騎虎欲罷不矣 
 
 

Page 2

 
 
[俄人深計]  
　　徐家匯匯報云俄人經營東三省謀深慮遠　異尋常哈爾濱及呼蘭均建有樓房數千幢此外如機廠如醫院如客邸更悉心布置無一不全松花江中往來小輪船數亦不少每埠分設火車站數十處每九英里必建一大兵房共駐兵三萬名守險之兵尙不在内隔九十五英里則有機器廠一所松花江嫩江皆建大鐵橋長可八九百碼開原鐵嶺等著名城邑鐵路皆穿城而過入境遊歴者疑爲俄國地方經大彼得經營緯造而成者不知其爲中國龍興之地也 
[晉礦紀聞]  
　　徐家匯匯報云山西煤礦前經胡大中丞查勘謂可供地球上百餘年所需今又由礦師勘得長治縣境共煤穴五十八處相隔十餘里或二三十里不等煤質云甚精良惟屈家山暮河村等十八穴旣旺且佳約月出煤五百萬斤長子縣東南煤穴月出二百萬斤堪供土人之用其餘壺關襄垣潞城各煤礦良楛不齊中有路狹未易運出者說者咸謂欲興大利非鐵路不爲功 
[地維震動]  
　　徐家匯匯報云本月初八日淸晨六下鐘閱二三分時本匯天文臺上報時鐘同時停止明係地震之兆惟雖震二十次左右爲時甚短以故人民房屋俱未罹災 
[直隷總督北洋大臣袁慰庭宫保奏調能員創辦國家銀行摺]  
　　奏爲代辦户部銀行請調用賢員以資佐理恭摺具陳仰祈聖鑒事竊維國之本計財政爲先財之筦樞銀行爲要臣統觀東西洋各國莫不設立國家銀行有行鈔鑄幣之權上以利益公家下以扶植商業内足運輪國計外足馳逐諸邦洵善制也今中國計學未精官號則資本不充商號則羣情渙散欲操縱中外盈虚非設國家銀行以統攝之不可臣日前入都晤管理户部事務大學士臣榮祿户部尙書臣鹿傳霖咸以此爲急務商由臣先在天津代設户部銀行爲行鈔鑄幣之本臣回津後當卽詳稽成制博考衆情竊見非規模閎大不足以握利權非條理精密不足以防弊患更非得才識通敏魄力沈毅之人不足以創宏基而收捷效查有江蘇補用道毛慶蕃心思縝細器局閎深曾任户部司官在北檔房多年綜覈之才一時推重且夙究心經世志氣忠純兹當銀行創辦之初若令其專力通籌必能規畫周詳考求精善該員現辦理上海製造局亦係要差惟銀行之舉爲國家財政大計所關開辦之初又中外官商所屬目近來財政紛紜斡旋之機首爭此著其重要情形非尋常局所可比合無仰懇天恩俯念銀行創辦需人准將該員毛慶蕃攺歸直隷補用並免交離省銀兩之處出自鴻慈逾格如蒙兪允應請飭下南洋大臣令該員迅卽朿裝來津速籌開辦以免要政久懸謹恭摺具陳伏乞皇太后皇上聖鑒訓示謹奏 
[海盜横行]  
　　寗波訪事人云本月初八日八點鐘時成大木行雇船載樹至鎮海關外適與盜船兩艘遇羣盜卽一躍而登恣情搜括樹船自恃人多與之對敵適超武兵艦駛至福建迎迓吕軍門道出甚間樹船上人卽大聲呼救盜懼捨命奔逃惟獲甲乙二人梟取首級將屍抛入海中迨超武去盜黨十人復擁上樹船拔刀亂砍政斃水手篙工十五人僅有一人用繩縋於舷旁得免於難及見盜船駛遠始奔至成大行報信成大行主隨懇超武管帶將樹船曳至關口目下衆屍親俱向成大滋閙不知將何以了之 
[電傳總辦]  
　　揚州訪事人云署兩江總督南洋大臣張香濤宫保前有秉節至十二圩盤查堆鹽並簡閱沿江各砲臺營伍之信兹有從十二圩來揚者言及日前圩上官塲確有此信日内香帥忽電傳儀棧總辦程觀察龢祥至省垣垂詢一　觀察遂於月初某日鼓棹啓行觀此則出轅之說恐未必眞矣 
[江西得雪]  
　　南昌訪事友人云入冬以後雨暘時若天氣嚴寒至本月初五日自朝至午瑞雪繽紛遍地碎瓊約積厚三寸許來歲豐穰可預卜矣 
[贑省官塲紀事]  
　　南昌訪事人云署江西臬司瑞莘儒廉訪於上月某日交卸廣饒九南道及九江關監督篆務二十七日行抵省垣示謁見上憲隨期二十八日接篆視事前署臬司劉幼丹廉訪交卸後至本月初四日往贑州擬於十七日接受贑南道篆○護理江西巡撫柯遜奄中丞以廣西匪徒四處竄擾深恐闌入境内滋蔓難圖因於上月某日札派候補道王觀察芝祥前往贑州辦理邊防事務務使布置嚴密匪人無隙可乘 
[邗水脂痕]  
　　揚州訪事人云有地名十二　者濱臨大江良莠雜處其中九龍橋尤爲棍徒淵藪棧憲程觀察頗思設法拘拿不意事未舉行而匿名帖已遍黏街巷審其語意大都皆恐嚇之詞亦可謂目無法紀矣○下河等處每有半老徐娘藉剪花樣爲餬口計蓮歩姗姗沿街喚賣小家碧玉欲製鳳頭鞋子多喜與之周旋此固閨房兒女瑣屑事不足道也乃邇來忽有無頼少年亦作此項生涯專於僻巷冷街求售噫昻藏七尺何事不可謀生而必爲此猥瑣之事居心狡獪　　可知若不及時嚴禁恐獧薄之流接踵而起殊足爲風俗人心之憂也 
[茸城霜柝]  
　　松江訪事人云城中蒙學堂前經郡人龔周兩君創辦甫及一載已經費短絀無可支持不得已於本月初四日清晨由東教習某君傳集諸生課以和文隨令散學大約明年不復踵行矣○時屇冬令宵小繁多華亭縣陳大令婁縣屈大令中營張叅戎城守曾遊戎曁四營守備約定每夜挨次分巡每當黑甜夢醒時猶聞街頭輿馬聲喧閙不息 
[定期散學]  
　　本月十五日爲徐家匯南洋公學散學之期昨由監督某員柬請蘇松太兵備道袁海觀觀察上海縣主汪瑤庭大令屇時前往考核諸生功課著遵學規也 
[堂董告退]  
　　本城同仁輔元堂董事曹寄耘利令智昏妄欲將義堟售去以政捐户咸不願輪捐昨日自知衆怒難平特投道縣各署告退傳聞縣主汪瑤庭大令擬照會李孝廉鴻膏接管堂務未知確否 
[海運開局]  
　　昨日爲江蘇海運滬局開辦公事之期午刻總辦孫述庭太守會辦顔凝閣明府偕詣蘇松太兵備道轅禀知一切旋復投剌於松海防同知及上海縣各署拜謁 
[遊戎返旆]  
　　前者駐紥滬上之江蘇撫標滬軍營管帶龍葆珊游戎接奉署理兩江總督南洋大臣張香濤宫保電音著卽來省等因遵卽乘某輪船赴白門晉謁前晚已事畢回營矣 
[美界火警]  
　　昨晚鐘鳴十一點一刻時忽聞警鐘亂吼繼分二下急出探詢知係北浙江路英公廨左近某姓家不戒於火政兆焚如經各救火會西人驅皮帶車及救火器具馳往極力灌救卽時撲滅至焚去房屋幾幢俟明日探明再錄 
[法界火警]  
　　前晚三點鐘時法國新拓租界内長浜西首某姓家遺火積薪冐穿屋頂適爲巡街捕所見喚同鄰右汲水救熄只焚去　 
 
 

Page 3

 
 
房一間事後捕頭以伊家漫不經心遣包探傳至捕房照章科罰 
[上海縣署瑣案]  
　　顧嘉谷控賀子綸盜賣漕米等情前晚縣主汪瑤庭大令升堂研訊顧供去年經辦昭文縣漕米向賀定買糙粳三千二百四十石每石洋銀四元付過七千三百元收得米一千二百五十八石後巿價日昂賀竟串同錢逸卿將所短二千餘石售去每石得洋銀七元時急欲兌解無奈向人叧購賠累甚巨爲此將清單四帋呈請電追賀供小的在無錫北門外開聚盛米行曾收顧洋銀七千三百元除已交糙米若干並伊前欠洋銀五百元外不過透收二千餘元叩求恩准陸續措繳大令喝令答責賀苦求得免隨交的實人保出限年内還顧洋銀二千元叧立期禀二千元來春付楚○提標右營哨弁袁鑫山將石觀卿之田單抵與某洋人得洋銀一千元日久不贖控奉大令將石收押前晚飭提至案與袁質訊比追石繳呈洋銀五百元袁求開釋袁無可繳呈求再寛限半月大令准之 
[英美租界公堂會訊案]  
　　前者日商有利洋行主投本管總領事署控華商源源祥號主壽茂生卽壽梅生不交所定菜餅等情總領事函請讞員張柄樞司馬會訊押追旣而壽以此貨定自後馬路慶記號主高慶堂指名禀控司馬准之前晚傳高質訊壽供今年四月向高定購菜餅二千張立有成單至今尙不交下政被日商控案叩求訊追高供商人與壽向無往來今年四月忽繕就成單　至持商人號内定購菜餅未付定銀怱怱逕去嗣查悉壽係掮客賦性狡猾因於五月初五日繕就一函將伊所繕成單　送還作爲罷論凡巿中定貨成單皆憑圖章爲據安有自行繕冩執爲憑証之理叩求披閱究誣司馬謂壽曰此係成單　並未由高蓋印圖章碍難追究查高覆信上尙蓋本號圖章豈有緊要成單而反無之顯見爾揑繕誣控壽心不甘服嘵嘵置辯不休司馬諭令押候覔人保出赴商務公所理楚高堅請究誣同馬諭令毋庸多瀆靜候公所核斷可也 
[浦東總巡局紀事]  
　　日前本邑浦東鴻源紡紗廠内某洋人策騎至爛泥渡忽被頑童抛擲磚石因卽函致保甲總巡局總巡謝岳松明府飭差查悉鄒文甫之子所爲將鄒拘局訊明枷號以儆前日洋人已函請明府開釋矣 
[上海巡局瑣案]  
　　積竊王金生混名小皮匠前在高昌廟鎭莫榮所開成衣店行竊衣物逃至法租界被某包探拘解公堂禀請懲辦事經高昌廟巡防局員馬午橋叅軍查悉飭捕役持函至公堂帶回研訊判令答責四百板押候查明有無他案再行核辦○賊犯顧和尙行竊高昌廟左近某姓家器物經汛捕曹鈺拘解巡防局局員馬午橋叅軍研訊之下以其迭次犯竊怙惡不悛移送上海縣署請縣主汪瑤庭大令覊禁攺過所中 
[馬路工程局瑣案]  
　　昨日小孩佟殿元徘徊馬路中被某號巡街捕帶入捕房捕頭立卽轉解工程局總辦翁子文太守倩襄讞委員黄衡堂二尹研訊佟供小的年甫十一父親在大東門外毛家弄開設成衣店小的在某處攻書因欠同塾某甲錢若干逼索過急懼而脫逃求恩明監二尹飭役押歸○昨日江北人周小巨子將划船横泊浦中水巡捕陳向榮向之驅逐周恃蠻不服遂拘解工程局黄二尹研訊之下周供小的未諳馬路章程偶然違犯叩乞施恩二尹令交人保出赶緊移泊他處以免有妨水道 
[英租界捕房紀事]  
　　流氓陳大毛顧長生徘徊浙江路一帶驀見林許氏踽踽獨行突攫取所簪金挖耳適爲包探張寳成所見拘入捕房捕頭令押候解送公堂禀請讞員張柄樞司馬訊究○邇來寄居泥城外及新閘一帶之各西人家時被匪人竊取金銀器物事爲總巡捕頭查悉立卽咨照各捕房令遴派中西探捕認眞查緝 
[公共租界捕房紀事]  
　　靜安寺左近德國兵營内所雇馬夫某甲與某花園主人之女名小妹者有染前日小妹將首飾衣服席捲　逃昨經其父投報捕房請爲查緝捕頭允之○昨日包探陳雲忠張天林行經靜安寺及新閘等處見九圖地保在各小茶館中張貼告示未經英總領事簽字鈐印殊與租界章程不符因卽揭送捕房請捕頭核奪 
[十一月分選單]  
　　寺丞大理寺右寺丞趙增恪江蘇附小京官太常寺博士錢壽仁江蘇監知府福建邵武彭見紳湖南監知州直隷延慶劉鳳鑣山東舉雲南鎭南黄希尙湖南舉雲南羅平陳新銓四川監通判福建漳州彭祖壽湖南人山西平陽張德森安徽增知縣山西大寗李丕基四川監納溪羅榮袞湖北附陜西澄城高錫華山西甲同官劉鶴年湖北河南商水徐　昭江蘇貴州開泰王乃霖山東俱監府經山東曹州孫德喧順天監縣丞福建浦城石建動陜西人吏目雲南鎭南吕洪聲四川人甘肅固原王善承山東監巡檢廣東高要蒲葆鑄湖北崇陽蕭紹微四川俱監典史廣東西寗李裕芳河南監陜西清　陳光裕四川監湖南桂東馬翰謨浙江供事 
[續錄分發人員騐看名單]  
　　新海防例指省分發州同林介璂順天陜西黄承瀛江西廣西張允升江蘇北河徐紹　貴州雲南按察司經歴胡承慶浙江江西府經歴臧其謨奉天直隸王國昌直隷山東江漢湖南貴州王鴻田山東直隷張又新湖南甘肅謝人壽湖南甘肅李延祉山東直隷何炳湖南湖北黄志鈞湖北江西劉孝存安徽山東韋宗泗江蘇安徽楊應南雲南貴州顧沛濤江西福建熊宗幹江蘇江西馮慶恩浙江雲南王蔭棠四川江西蘭廷薌四川貴州周駿聲四川貴州高明遠河南湖北汪發壽江蘇山東縣丞周翰福建廣東郝世勳直隸山西劉際春廣東江西宋世昌奉天直隷王篤基順天江蘇廖成章福建直隷陳嘉鑫湖南安徽陶歩雲湖北陜西徐幼　湖北江西盧璟明湖北江蘇王錫祺湖南山西偑蹝正紅旗漢軍廣東龔自昭江蘇北河戴以麟安徽北河楊永嘏江蘇山東史久貞江蘇山東胡寅亮安徽山東張福榮江蘇安徽龔炳慈江蘇廣東張德瀛江西湖北張德芬江西四川惠潽正藍漢湖北李鈞河南北河朱昌期浙江江蘇裴方瀛四川雲南沈壽松浙江廣東王嵩年浙江湖北毛鴻吉浙江福建藍翎劉潤順天四川陸守誠浙江直隷鹽知事劉榮勛山東兩淮縣主簿盧德秀山東北河州吏目徐駿浙江四川陳揚四川雲南道庫大使劉鴻鈞湖北江蘇鹽巡檢孔啓瑞順天廣東鄭衡湖南廣東巡檢林維祺福建廣東李學瀛奉天直隷王大繕廣東福建王國勳廣東福建宋家棟直隷雲南高貿斌山東江蘇李祖詒湖南四川胡鶴林湖北河南董敬修山西直隷譚建屏湖北四川王衍慶江蘇山東松年正白旗家古江蘇左鴻勛貴州雲南陳文質江蘇安徽叚培英貴州雲南陳昌誥河南直隷何文藻四川雲南劉國昌四川貴州兼　雲騎尉宸啓廂藍旗漢軍河南王兆欽四川湖北謝嘉謨四川廣東全銘勳浙江廣東孟璧四川湖北從九品謝聯焜廣東廣西王爲棫順天四川賈良貴山西河南劉近光湖南廣東劉福蒸湖北四川謝壽熙河南湖北王壽祺浙江廣東饒漑江西四川 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[答淮參威辦理交涉商務委員李大令家申詳外務部文稿]  
　　爲詳請咨行工藝局遣送貨様來威　銷並督商各衙局出示隢隧各埠華商遵照事竊卑職於光緒二十八年九月十三日接准俄羅斯帝國海參威稅關第四千六百五十號文稱摟一千八百八十一年卽光緒七年中俄條約凡華貨陸運入境祗准徵稅於稅關國律第一千三百七十條所指之貨則華貨由海入口不得同邀此例卽不在免稅之列註查俄稅關律第一千三百七十條凡華貨除茶葉照章徵稅入口及燒酒他項糧食所製禁止入口外由伊爾古兹克稅關入口者一槪免稅祗須報關員登册而已故一千九百年六月十號創設海參威廟上歴俄語尼拉也扶司克卽黑龍江入海之口稅關國律第一節第三條已將中國貨物一槪徵稅與一千三百七十條稅關國律無涉也現中國東三省鐵路接通海參威開車運貨水脚較賤爲時較速兼之海運徵稅陸運免稅則海運難於抵禦海參威廟上商務之衰敗不問可知今户部尙書顧威聽貴商務官及海參威商會陳　以上情形深知難昭公允因令稅關自本年十月一號起凡華貨由海參威廟上入口者悉援照一千三百七十條稅關國律辦理等因奉此理合照會貴大人鑒悉　請曉諭貴屬駐威各商之承商海運者遵照外本關應行知照各端如下　按以上緣由所有華貨除茶葉及禁止入口之燒酒他項糧食所製各酒外自本年俄歴十月一號卽華歴九月十三日起海參威稅關一槪免稅放行　以上户部尙書所准華貨免稅放行一案應按俄律一千九百零一年五月十五號所攺國律第一百一十條稅關章程辦理則十月一號以前起卸之華貨仍按舊章完稅十月一號起起卸之華貨始能免稅也註查以上所陳第一百一十條國律稱凡進口貨業已開騐而未曾騐華者悉按照舊有之稅則徵稅雖此日業已頒行新則亦不得舍舊謀新也凡稅關業已開出之稅單如無差悞萬無更攺之理　凡查騐華貨時遇有疑竇難免稽延時日相應咨照承辦華貨者凡華貨出口時須冋該口俄領事官或駐京俄使處具領確係華產之貨證憑呈關查騐免滋疑竇而速起貨等因前來卑職考察原文未將該國一千九百年六月十號國律第一節第上條稻米入口是否免稅聲叙明白因於本月十四日備文照會海參威稅關將中國稻米是否免稅明白照覆旋於本月十五日接准海參威稅關第四千七百十號來文稱接准貴大人本年俄歴十月二號第五百八十六號公文榮幸照復如下查户部尙書本年九月二十八號第十號札文稱援一千三百七十條稅　國律辦理則中　所產稻米運入海參威廟上兩口亦在免稅之列等因前來除曉諭海參威雙城子伯利廟上巖杵河各商遵照外惟查海參威一帶華商類非善賈雖遇機緣恐沿故習仍不能集思廣益以圖外銷只購華工所需博微利而已伏思中國年來製造有效各省廠作林立京師已有工藝局之設惟所造何貨合否外銷某遠在外海無從懸揣考察此間商鋪類皆陳設日本貨色 
顧繡絲綢古銅瓷瓦景泰　各器無不利巿而此等貨物日本類仿華製惟講求西人所好仿様製造近十年大見功效卑職徧歴歐洲夙喜交好目睹大小居户無不列陳一二品以爲珍異而俄人最善華品婦女尤愛華綢每購日本充華各貨以得華貨爲榮年來鐵路卑接西人東游日廣日本各貨日見暢銷雖俄關苛歛稅價幾數倍於原値仍不乏入口之貨今東海幸免華貨之稅適中國整頓商務之時天假其緣我華商正宜爭先恐後藉挽利權或謂俄關獨免華貨之稅必有蓄意萬難持久孰知指顧間百貨麕集獲利良多蓋西人厭故喜新日本各貨已數見不鮮華製者正爭相奇異而卑職愚以爲中國製造工藝各廠能將華貨從速連威陳賽出售必獲厚利以上緣由除另具管見三十條　文分别申禀外理合備文詳請鈞部通行京外督商各衙局探　施行除叧備副詳呈請批示外伏乞照騐施行須至詳者 
[美租界捕房紀事]  
　　昨日午前公和祥碼頭棧内攴更夫彭阿泉不知緣何與舟子王全源互毆力不能支被王擊傷其面適爲二百二十一號印捕所見一併拘入捕房捕頭令人送彭至同仁醫院求治王押候轉解公堂禀請讞員張柄樞司馬訊辦○日前圓通寺僧人瑞昌失去鈔票洋銀七百餘元疑其徒長林所竊私刑吊打體無究膚　爲捕頭所聞令六百七十一號華捕　併拘回驗得長林傷痕纍纍不忍偪視令送至同仁醫院求治瑞昌押候解送公堂禀請嚴辦○昨晨跑灘賊李阿二潛入華順馬頭棧内竊取舊鐵若干携之而出適爲某號華捕所見拘入捕房捕頭令押候解送公堂禀請訊辦 
[有求必應]  
　　王君紹坡與人爲善者也兹募得求子之香圃氏捐助洋銀五十元求平安之裕盛長捐助洋銀四十元敞堂祗領之餘惟願兩善士與王君皆獲無量福壽想有求必應蒼蒼者必不辜人善願也乞附報章藉作左劵滬北天后宫前廣益善堂司董嚴信厚龔心銘施則敬朱佩珍唐榮俊葉貽釗等謹誌 
[上海六馬路仁濟善堂經收咸有一德施醫紷藥一文愿册捐十月初一至十一月卅日漬單]  
　　仙女鎭三位月捐善士洋十二元季鴻生求父病愈陳　爲長孫驚風保安郭守愚　景星堂曹求志堂顧氏巧小姐七户各洋十元壽康老人學海子洋六元宋煜如陳　生合洋五元有心無力子求保祖境平安汪熙春求除　夢戴承緒堂三户各洋五元晋源莊鄧桂森各洋四元無力子永母壽除百病金廷福徐枝珊趙毅臣柳玉崑馬玉書李阿高無名氏隱名氏愿心氏十户各洋二元吳進玉求　際早愈龍洋二　銅洋二元大豐潘善士十四角分余子儲俊卿吳朱氏李氏無名氏無名氏六户各洋一元吳貽讓堂二齡女童合一元陳鍾林十角朱順寳張姓各五角陳冠時三三官葉　氏陸魁元合四角趙歩祝二角汪記記銅洋十五元李長生銅洋七元河東源氏銅洋三元李懋堂吟香室消災子乾號無名氏無名氏六户各銅洋一元以上共收洋二百四十五元四十角銅洋卅三元 
　　商業會議公所代收保安堂保全義塚拍欵第三批淸單截至十二月初三日止○陳豐記元五十兩周舜卿翁洋五十元保泰會元念五兩徐貫雲金琴孫洋二百元合元一百五十兩揚榮齊翁元五十兩陶涵章翁元三十兩錢子弗翁元十兩許炳奎翁元三十兩陳彥淸翁元十兩黄駿聲翁元二十兩榮子芬翁洋四元會審憲張撥　洋五百元晚香堂吳洋五十元李雲書翁元一百兩源昌鎭號元二十兩永茂花　元十兩東昌豫號元十兩源昌號元十兩奚潘氏洋四十一元義記賸欵洋五十二元語花室　洋五十元隱吾氏元二十兩木業公所洋一百元田公記洋二百四十元其公記洋一百六十元共收元五百四十五兩洋一千二百四十七元連前第一二批總共收元三千三百八十九兩三錢七分五釐洋一千六百九十五元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年十一月二十七日京報全錄]  
　宫門抄　　　已錄前○署兩廣總督德奏爲籌欵探運平　以資振撫摺○伊犁將軍馬奏爲預估光緒二十九年分新餉懇恩飭部仍照原案指發摺○雲貴總督魏奏遵旨資遣學生出洋遊學摺 
頭品佰戴署理兩廣總督臣德壽調署廣東巡撫江西巡撫臣李興銳跪奏爲廣東夏潦秋旱米價騰貴現在籌欵採運平　以貲賑撫恭摺具陳仰祈聖鑒事竊照廣東本年夏間霪潦爲災西北各江水勢驟漲衝决基圍廣肇兩府屬被災甚重先經奏報在案入秋以後數月不雨旱象已成粤省所產米榖本屬不敷民食早禾旣已失收晚榖又無可望外府及西省同時均遭　歉紛紛來省購米價益騰踊米價之昂爲百餘年所僅見人心皇皇深恐轉於溝壑平　一事亟不容緩惟辦　必先籌費雖已奏蒙恩准開辦賑捐而爲時未久尙無成數司道各庫入不敷出萬分爲難臣等督同司道百計騰挪並飭署廣州府知府龔心湛等轉冋各商號籌借統共湊銀十六萬兩復邀集各善堂紳董在府署商議廣仁善堂首先認辦平　愛育述善明善廣濟崇正等善堂亦各相繼舉行一面提用堂中存欵一面分勸紳商富户協力相助不讑捐措多多益善隨卽官籌之項發交各善堂紳董分領凑同該紳等自籌之欵合計不下數十萬派人前赴蕪湖鎮江等處及南洋各埠購辦米石運回接濟兹據署廣州府知府龔心湛等禀稱各善堂所購之米多已運到業經陸續開辦在於省城河南等處分設廠所清查貧户减價平　外府及西省雲米之處來省購買者亦經商允各善堂除去運脚各費照原價發賣俾得共沾實惠俟平　事竣將官欵繳回察看虧折若干將來振捐如果收數暢旺再請量撥歸欵等由並據各善堂紳董以現往燕湖鎭江等處購米請奏免釐稅以輕成本等情具禀前來臣等復查　議采運米石减價平耀官紳各籌鉅欵通力合作相　而行辦法尙屬切實已飭令該府縣會同各善堂紳董認眞經理務須欵無虚糜事有實濟以期梢資補救至請免　　釐稅查江蘇安徽等省均已奏明不准减免在案礙難率行請免第本年東省各屬非旱卽潦灾區甚廣而西省匪亂未平　食奇貴且轉瞬卽交冬令來年春時尙早統籌兼顧仰屋徒嗟惟有將准辦振捐設法　徠廣爲勸募並督率司道等轉飭地方文武加意撫綏務使灾黎不致失所以期仰副朝廷子惠元元至意所有廣東省籌欵探運平　以資振撫各情形謹合詞恭摺具陳伏乞皇太后皇上聖鑒訓示謹奏奉硃批著卽妥籌辦理以資賑撫欽此 
奴才馬亮廣福跪奏爲預估光緖一十九年分伊犂滿蒙標練各營旗哨及軍台卡倫等一切支欵實需餉銀數目懇恩飭部照案指撥以濟要需茶摺仰祈聖鑒事竊查伊犁歲需新餉經前將軍色楞額會同前陜甘督臣楊昌濬前護新疆巡撫臣魏光燾奏請每年分撥銀四十萬兩定爲常額經户部核定歴年照數估撥在案前屇預估光緒二十九年分新餉之期前將軍長庚因値交卸未及奏估電請陜甘督臣崧蕃彚辦奴才馬亮到任因未接准部覆誠恐請撥逾期於九月初七日電請户部代奏照額定銀四十萬兩之數指撥亦在案兹准户部咨令迅速奏估以便彚總指撥並飭查照户部前奏將裁勇節餉辦法專案聲復等因奴才等查近年時勢艱難餉源支絀苟有可以裁减之處自應力求撙節以　承恊省分之力而省部臣籌撥之難惟　犂地處極邊强鄰緊逼從前原定營制已屬地廣兵單近又承准政務處咨令攺練新軍欵項尤虞不給飭據糧餉處查明呈報伊犂滿蒙各營官兵並續軍馬隊軍標漢隊以及蒙古王公軍台卡倫喇嘛等應支俸餉鹽糧馬乾並一切雜支已經奏咨立案各欵歲共需銀四十萬兩有零此外尙有京員副都統銜章京等移住開支京職俸廉木薪告休世職各官俸銀孀婦孤女養贍致祭蒙古王公羊酒等項未能預計各欵亦皆由額餉内極力自行預挪支給並未叧請發欵支絀情形前於預估光緒二十八年新餉時業經呈明奏報有案現查各項支欵仍屬如舊所有光緒二十九年分需用新餉應請仍照原定銀四十兩萬之數估撥等情呈請具奏前來奴才馬亮南經到任察看情形預爲籌度按現在支欵皆係計口授食所必需委實難以驟裁卽將來遵照政務處來咨辦理攺練新軍亦全賴餉需充裕俾士馬得資飽騰始足以固軍心而支邊局奴才等思維再四維有徐圖撙節另案奏報其光緒二十九年伊犂需用新餉合無仰懇天恩敕下户部仍照原案四十萬兩指發以濟要需除分咨外　合將預估光緒二十九年分新餉緣由恭摺具陳伏乞皇太后皇上聖鑒飭部核議施行謹奏奉硃批户部知道欽此 
魏光燾跪奏爲遵旨資遣學生出洋以資遊歴而宏造就恭摺仰祈聖鑒事竊查光緒二十七年八月初五日奉上諭造就人才實爲當今要務前據湖南湖北四川等省選派學生出洋遊學用意甚善著各省督撫一律仿照辦理務擇心術端正文理明達之士遣往學習將一切專門藝學認眞肄業實力講求學成領有憑照回華卽由該督撫學政按其所學分門考騐如果學有成效卽行出具切實考語咨送外務部復加考騐據實奏請獎勵其遊學經費著各直省妥籌發給准其作正開銷如有自備旅資出洋遊學者著各該省督撫咨明該出使大臣隨時照料如果學成得有擾等憑照回華准照派出學生一體考騐獎　候旨分别賞給進士舉人各項出身以備任用而資鼓舞將此通諭知之欽此當經恭錄轉行並咨查湖南章程札飭遵辦在案臣維古者春　戰國最尙遊學近如俄日及暹羅皆以遊歴歸國而强者也自海禁大開前大學士臣曾國藩督兩江時卽有資遣幼童出洋之議自時厥後南北洋數遣學生京員亦間出遊歴雖未必大收厥效然其中亦未嘗無成材足以備一時之用者上年拳匪難作朝廷憤在事諸臣見聞之不廣力圖開通風氣遣派親王出洋尤足新一時之聽覩滇省雖僻處南　亦不乏聞風嚮往之士冀資閱歴以蘄至於富强顧遊學以歐堯爲最而行遠自邇又莫如自同洲同文之日本始以其地近而情通費省而效速也臣自奉諭旨卽與司道會商遴選務以心術端正文理明達方爲合格取定廪生錢良駿等十名每名按給川資銀二百兩旅費學費每名歲需洋銀三百元並自備資斧出洋遊學之廣東儘先試用知縣恩安縣舉人王志恕一員均由選派前易門縣教諭陳雍補用遊擊張貴祚護送往前每員月給薪水銀五十兩川資銀二百兩均帶繙書識各一名一切悉照學生開支並先行酌發雜費銀五百兩以資辦公兹據藩司詳請具奏前來臣覆核無異均經先後各給咨批咨明出使日本大臣照會日本外部照約保護俟其到日查看各生資質所近分撥學堂肄習隨時嚴加管束垵期卒業給照回滇分别辦理並俟查看三月後如有不堪造就者卽行護送回滇以昭愼重已飭各該學生等於九月十八日由滇起程取道越南去訖臣仍當隨時留意隨有及格之學生再行接續咨送除將此次各生姓名年貎籍貫開單咨送外務部禮部查照外所有資遣學生出洋緣由謹會同雲南學政臣吳魯恭摺具陳伏乞皇太后皇上聖鑒再雲貴總督係臣本任毋庸列銜合併陳明謹奏奉硃批該部知遵欽此 
 
