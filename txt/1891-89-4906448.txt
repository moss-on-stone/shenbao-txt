# 1891 - 89 - 4906448

 

Page 1

 
 
[廿四史全書告成] [  圖書集成局啓]  
　　本局所印廿四史第一第二批出書經已布告同人早邀鑒及兹第三次亦已告竣計宋史明史一百本校讐裝釘精益求精盛以木箱尤爲古雅連前出者共計三百九十二本裝成三箱每箱收回價洋銀六角敬告有股諸君及早持票取書俾得先覩爲快焉 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手扎元魁圖成增補角山檈先正事略新印瞿子冶先　墨資五蘭竹屏八角市裱加七角○本齋種　繁多不及備載擇其尤者登報以供海内文人賞鑒價當格外從亷卽希光顧爲盼售處一在三馬路中報舘隱　又設分局在二馬路横街三層樓紅檣　房内此佈 
[勸募順直山左急振啓] [  申報舘恊振所同人拜手]  
　　順直山左洪水爲災自去年四月以來一片　　數千里盡或澤國災民遍地轉徙死亡男女屍骸蔽江而下其幸而不死者飢腸轆轆全無粗糯下咽有不視息難延漸將告斃者乎伏念李　勸辦賑捐而後江浙福建諸省俱蒙大君子慷慨輸金今兹畿輔嚴疆齊魯名境遭兹顚沛何忍不復解囊特肅短箋附陳苦狀如肯玉成美事巨欵慨施則作善降祥福報可操左劵己 
[憫妓文]  
　　日下部君鳴鶴東瀛老名士也宦游旣倦航海來華華人之耳君書名者縑素爭投几案爲滿君一一揮灑固樂此不疲也月之廿七日　牽　宴之於　　旾酒肆　余與藤田排雲鹽川一堂造席旣復招　月方沈素　吳佩　林桂　諸校書爲觥錄事一時飛花釧擊酒冽肴芬名士美人互相輝　日下部君顧　樂之賦七絶一章遍示座客余乃援筆和之云碧桃如綺正春妍粉陣脂圍共一筵獨我心如己灰木萬花叢裏坐枯禪銀燈錦瑟爲誰妍默默無言對此筵笑誦烏巢大師偈有文字處已非禪蓋余不解操東語除筆談外末由通情愫故末句戲及之也酒半余與吳姬戲效日人　戰同人幾笑不有仰獨沈姬垂頭不語雙泪涔涔突輭語慰之則言兒懾於鴇母之威此身苦不能自主今已矣苟無仁人援出火坑　當向桂死城中求生活矣余不禁咨差太息慘然不歡因舉以告藤田君曰嗟乎今天下之苦惱衆生孰有過於妓女者哉人但見其錦衣美食繡　雕軿入則艶婢伺於旁出則平頭隨於後纒頭之錦視若泥沙夜度之資輕於糞土邀人傅香粉不自著羅衣古人之詠西施似爲彼中人寫照亦可謂享盡風流艶福閨閣中莫與比倫矣而抑知其苦楚情形實有難以言狀者其初生於貧巷售入娼寮導以應酬教之彈唱穿耳裹足痛苦備　不知捱却幾許荆條受却幾許辱詈幸而姿容出衆狎客盈門則又偪令梳籠爲人薦枕薦槯花斫柳怨苦難伸苟欲以身委人則又勒索多方務滿欲壑萬一年華老大車馬漸稀百級債臺層累益上則往往　繯跳井了此薄命餘生三尺桐棺瘞諸義冡噫爲妓之苦竟至於斯孰是有情人能使大干世界中一掃此淫霾毒霧哉然此猶就書寓長三么二諸妓寮言之也下至花烟間及野雞則更如十八層地獄矣花烟間最盛於小東門等處廣羅羅刹女列坐門前見有游客過門卽拉之而入百般獻媚勸令吸烟一榻横陳備極醜態夜則不論嚴寒猛雨必至一二點鐘後始得閉門而所接者皆車夫脚子之流齷齪腥羶頗難近體春風一度祗得洋銀一元半元此種鴇母龜奴其惡毒更甚於他妓院偶或門前冷落狎客不來則不獨施以鞭箠血肉狼籍甚且燒烟籖以烙之閉空室以餓之務令求死無門求生無路難有經探捕拿獲送案嚴懲者而若輩本性難移終以虐妓爲尋常之事嗟乎嗟乎我安得借黄衫客資劍斬盡普天下兇龜毒鴇庶幾氣忿稍舒歟至於野雞之苦則又與烟妓不同其人大抵來自鄉間自分粉俗脂粗不足與於書寓長三么二之列而又不甘入花烟舘賣娼於是約結娣妹行一二人日游行於茶寮烟館中勾引客人藉以覓利亦或串合流氓之類暗中作蝶使蜂媒而茶寮烟館之中亦必藉此爲招牌庶得座客常滿在老成方止者咸謂諸妓中惟野雞爲最可惡殊不知其旣墮惡趣卽已無力超昇往往曰費烟茶　連宵不得一客以致衣裾質盡日食難謀積欠房租無可設法直至叅横斗轉尙暗泣於路陬蓋烟妓惟苦龜鴇之槯殘野鷄則拘束雖無實苦難於餬口也如沈姬者雖名花無主抑鬱難言然一念及花烟間及野鷄流妓之苦情則當亦可眉縐稍舒不復暗垂玉筋矣藤田君曰子言誠然然僕竊以爲中國小民往往以人爲貨女子一經被粥卽此身非復自有任龜鴇之作意摧殘若外洋則永禁以人售錢故雖賤至爲娼亦無氣苦難伸之事蓋無人得而挫之辱之也吾子旣以妓女爲可憐而欲以護花鈴自任當向有力者遍爲籲訴令國中除去粥人之例庶龜鴇雖性成殘暴此後亦伎倆難施而荏弱花枝不致飄茵墮溷歟談至此銅壺已報十下諸校書姗姗而去予亦偕日下部諸君向　一揖辭歸歸則夜雨毃忩寢不成寐乃起而呼燭走筆作憫妓文 
[諭旨恭錄]  
　　二月二十日奉旨廣東佛崗廳同知着劉思謙補授山西吉州知州着汪啓補授雲南石屏州知州着許之載補授河南河南府通判着　光權補授湖南辰州府通判着李國彦補授山西大同府通判着鄭萬成補授安徽巢縣知縣着蕭德驥補授山東博平縣知縣着聶昭潛補授湖南桂陽縣知縣着余良才補授甘肅寗遠縣知縣着黄家謨補授四川鹽源縣知縣着歐陽銜補授甘肅靈臺縣知縣着汪文樞補授安徽舒城縣知縣着楊燡補授四川奉節縣知縣着曾秀翹補授山東樂陵縣知縣着雙遂補授四川萬縣知縣着桂秀補授湖南臨湘縣知縣着劉鳳綸補授福建尤溪縣知縣着胡玉瀛補授户部筆帖式着福綸補授兵科筆帖式着潤忠補授廕生文載代倫萬春俱着以文職用王麒元輯俱着以文員用啓緒廷俊普全啓勲俱着以文職用内閣中書海溥杭州將軍衙門筆帖式罕都俱准其補授擬補長蘆永盈庫大使張國麟着照例用欽天監左監副照例將瑞恒轉補所遺右監副着奎秀補授内閣中書着克蒙額補授分發江蘇候補道魏嘉齡嚴翽昌江蘇候補同知王庚年四川候補知州唐紹聞廣東候補通判王之臣廣西候補通判陳忠翰河南候補通判陳元熙江蘇候補知縣朱文炳山西候補知縣張樹杰江西候補知縣許第樸江西候補知縣譚鴻基四川候補知縣鄒毓芬劉鵬邢錫晉兩淮試用鹽大使黄國壽廣東補用鹽大使曾庸熙長蘆補用 
 
 

Page 2

 
 
監大使黄煐奎俱照例發往刑部員外郎英瑞着准其一等加一級交軍機處記名以道府用直隸口北道吉順着回任准其卓異加一級仍註册候升安徽鳳陽府知府趙舒翹着准其卓異加一級仍註册回任候升吏部稽勲司員外郎着李紹芬補授所遺文選司主事着徐士佳補授吏部筆帖式承厚着准其補授吏部七品小京官李春溥着准其留部江南道監察御史着曾培祺補授欽此 
[上苑春光]  
　　神機營左驍馬隊帮操德侍衞現已調充左翼五處馬隊帮操所出之缺經總理營務處繕單禀請各堂憲點派經慶邸等諭將左驍抬槍隊營總二等侍衞吉順點充右驍馬隊帮操刻由總理營務處分檄馬步各隊查照矣○吉林現署長春府本任吉林府孫太守堪十年俸滿吏部調取引見應令該員交缷署篆晉京經長軍帥遴委吉林試用知府文太守韞前赴長春接署是篆以便孫太守交缷領咨赴部聽候引見已由吉林將軍分咨吏部吏科查照矣○管理太常寺事務禮部尙書臣宗室崑岡等謹奏爲請旨事恭照三月初十日　孝貞　皇后忌辰應遣官恭詣普祥峪定東陵致祭查此辰祭向係讀文致祭例派王一人致祭准宗人府送到和碩禮親王世鐸銜名臣寺恭繕題本進呈御覽可否卽令世鐸往祭抑或改遣近支王公恭詣行禮之處伏候聖鑒訓示遵行理合具題請旨二月十五日奉硃旨改遣郡王銜多羅貝勒載濓行禮欽此○上駟院卿花翎二品頂戴德院卿慶客冬爲二監所侵　經醫治無如積勞過重痰喘愈甚延至本月初十日丑刻跨鶴西歸當經公子親視含殮卽於十二晚延緇流　經接三施放瑜珈燄口擬停五七然後送入佳城俾安窀穸○十六夜東四牌樓炒麫胡同某糧店有竊賊數人由後院緣墻而進攝門行竊爲夥所覺詰問是誰只見人影憧憧夥知有異大聲疾呼衆夥齊起見門已洞開知有竊賊出門尋覓早已杳然查見失去芝蔴一袋麥子一袋棉袄馬褂各一件他物皆無所失次晨報明地方官請緝並請不時巡防免致盜賊再來云○吉林將軍長軍憲派委花翎驍騎校連喜恭齎續採上品山葠分盛二匣由東華門齎進禁廷至總管内務府堂上投咨交貢所齎二匣皆以黄綾裝潢包固上黏印花計一盛大枝山侵八苗一盛中枝山葠十三苗統重九兩數錢皆係極品佳葠當由堂正郎接收於次晨進上俟　賞收方給原解官回批云○榮重華都統等於雁翅樓揀選廂藍蒙官缺前已錄報兹將榮景兩堂憲公同揀定各員分别錄左文華所遺副叅領一缺將印務章京公中佐領景瑞擬正印務章京公中佐領松濤擬陪遞遺印務章京將委印務章京公中佐領榮昌擬正委印務章京驍騎校雅嚕岱擬陪文華所遺公中佐領一缺蔣委印務章京驍騎校雙俊列名第一委印務章京驍騎校福珠隆阿列名第二委曰務章京驍騎校榮福列名第三驍騎校和曾列名第四委印務章京驍騎校景惠外名第五諭於下班值日帶領引見○厢紅旗漢軍都統貝勒銜固山貝子奕爲知照事本都統奉派致祭惠陵於本月十六日由京起程所有本固山都統印鑰循例暫交副都統色普徵額佩帶當日挪授之處相應知照兵部查照○新任廣東布政使成方伯允遵旨入都請訓已於本月十四日行抵都門在西單牌樓舊刑部街新宅小憩卽繕安摺二分於十六日子刻差弁齎往南海呈由奏事官於皇太后皇上前呈遞方伯於丑刻趨詣西苑門先將膳牌一分交由樞垣遞入嗣經奏事官傳旨令成允於第二起入見召對勤政殿中詢以地方要政方伯撮要奏答旋卽退值乘車回宅飯後各赴要津處禀安○河南城守尉斌留守傑六年俸滿入京陛見於本月十七日晨赴西苑遞摺請安上召斌傑於第三起入見垂詢河南營務斌留守據實以對旋卽免冠碰頭而出○厢藍旗護軍統領恩爲移會事本旗護軍叅領裕慶於光緒十七年二月十二日病故相應移會上諭館兵部典籍廳查照 
[都門火警]  
　　京師宣武門内迤西裕芬茶葉鋪於本月十六日一點鐘時失愼該鋪夥等皆在前邊向未覺知及火已燒出南隔壁金城坊盒子鋪樓房黑烟湧出金城坊夥一面聲揚一面潑救裕芬鋪夥聞警卽向後房走去欲將貨物搬遷及開櫃房後門卽見萬道紅光隨煙冐出轉瞬間櫃房已着而金城坊火延及門面兩鋪夥衆各自逃命僅將帳簿搶出他物皆付劫灰此際紅籌四出各廳汲桶紛馳樸救無如朔風怒吼火勢益烈各汲桶汲水如注終如杯水車薪無濟於事乃竭力將南鄰泰山永羊肉鋪北鄰福聚興糧食店保護不令蔓延幸保無虞惟裕芬金城兩鋪共焚去三十八間至四點半鐘烟消火滅汲桶始散本管廂紅五甲官廳循例將裕芬　夥解交提署訊辦 
[遼東稗史]  
　　營口來函云開河以來頭帮火輪船共到二十四五艘而貨物不多諸形虧折某日飛龍船放空南下大沾船水脚亦不及數百金云○東人性好械鬥出門必有利器隨身近年禁令極　遂各改用腿又子腿义子者長五六寸鋒利無敵幾如古之干將莫邪偶一及身筋骨頓斷海關道誠觀察恐命盜等案因此而多特將禁令重申通飭屬下兵弁公差一體查訪見有身佩腿义子者槪行拘送來轅訊取口供依强盜律懲辦○本月十七日三更時恒利德棧房忽然走水所儲秫稭遇火卽燃延及木柴勢難抑遏幸而各水會齊來灌救不致滋蔓難圖然秫稭一垜木柴三垜洋線箱數十口俱己一炬無遺矣○本月十九日俗傳爲觀意暴行船者均防備大風十八晚果飛廉作惡岳撼山摇居人恐懼不安不敢向枕函邊選鴛鴦好夢幸雨師並禾約同戻止故逾時卽不復跋扈飛揚云○客歲冬間烟土價頓形昻貴目下本土每兩售至東錢一千六七百文只可熬成烟膏八錢有奇聞之烟霞窟中人云部定新章除常捐常税之外凡種烟之地每一畞須繳東錢二千文農人心有不甘俱不播種鶯粟以致所産愈少其價愈增云○升任廳章幼穛太守於本月初五日赴省擇吉十七日履新○邇來新築一西式大礮臺由奉軍前營兵勇工作有備無患誠防邊之要圖也○ 
[穗石談資]  
　　香山縣飭差押解桑林廠正課鉛斤抵省藩憲札廣糧廳兑收以重國課○卽用縣李大令滋然籍隸四川品學素優爲上游所器重前蒙督憲委閲粤華書院　别卷此次又蒙府憲委閲羊城書院甄别卷想見斵輪老手衡鑒一秉至公必能上慰憲懷下孚士論也○初九日李太守甄别羊城書院生監題周因於殷禮至可知也童題上律天時下襲水土賦得日中視絲得絲字初十日菊坡書院甄别題乾坤卦爻辭用韵解前漢伏波將軍路博德平百粤後漢伏波將軍馬援平交趾論功孰優論桃花流水鱖魚肥賦以題爲韵踏青行○南關同樂戲園於某夜金鼓齊鳴冠盖滿座有某甲因爭坐位被戲園管棚人所詬由是始而角口繼而鬥手甲大受夷傷某紳見之代拖不平向戲園理論置諸不理某紳大怒謂何物狂奴乃敢冋太歲頭上動土飭人將該戲園司事送官辦理未知堂上者將何以處之也○沿海長隄前經張香濤制軍鳩工興築崇墉仡仡固若金湯誠天南之保障也兹聞李筱荃制軍尙擬招商接築而派委員督理日來商人之禀請承辦者殊有此爭彼奪之勢云○官塲因俄儲來華游歴特委許司馬遠赴香港探聽行蹤並在廣雅書院鋪陳華麗以爲列賓之所督憲又飭督標親軍逐日在署内用西法操演佐以西樂音韵悠揚以便俄儲到省時隊迎接庶稍盡邦交之禮而伸仰慕之誠也 
[娶受騙]  
　　世之好爲媒　者大都憑三寸不爛之舌説得天花亂隊貧也而以爲富醜也而以爲美耄也而以爲少使聽者神迷意蕩入其彀中便可博得　親酒謝媒錢而於姻緣之美惡不計也門户之參差亦不計也不謂竟有愈出愈奇者漢口緯子街有某甲者開設飯店已歴多年滌器富罏門常市其子年已長成恩得佳婦以續宗祧適有某乙者以撮合山自任具言三義殿左首某内之女四德兼全爲閨秀中之　者惟家計清貧未備奩物將來過門時荆釵裙布相夫操作女固甘爲孟光惟不知君家公子能爲伯鸞否耳甲喜甚商諸子其子亦無異言惟欲一見嬌容始快於心乙無難色　與俱去甲子仔細端詳不覺心花怒放由是婚遂諧諏吉本月某日行全　禮漢口風俗凡新輿到門必令女若中年幼者欵待新娘促膝並坐献果茗通殷勤少頃夫婦交拜則令中年婦女二人扶掖新娘洎乎紅　貼地絳燭騰輝新郎已就位兩婦共挽 
 
 

Page 3

 
 
新娘正欲盈盈交拜不料裙底蓮鈎奮然而起兩婦不及提防雙雙仆地擇扎復起驚訝曰小妮子面似夭桃腰如弱柳何以莽撞如此得毋釵而弁者耶試以纎手捫私處大驚失色盖僞扮新娘者儼然男子也閉户缷妝底藴畢露詳詢顚末知爲媒妁所欺急往尋之則白屋雙扉　鑰扃焉不得已鳴保送官經清軍府厲司馬審出情由斥其不知羞恥喝笞數十板押諸班館未幾取保釋放甲已費錢百數十緍無可如何惟恨乙之奸猾而已 
[紅橋風笛]  
　　曾文正公豐功偉績彪炳寰區幾於兒童誦君實走卒知司馬其總制兩江時所訂鹽務章程裕課恤商可以垂諸久遠而兩淮鹺賈戴德尤深邗上曾公祠歲由地方官春秋致祭外鄂湘西皖四岸商人又於仲春之月邀集同人恪恭致祭淮壖之山色依然先正之風徽可數於以見善政之流貽者遠而人心之愛戴者堅也本月二十二日鹽業中人敬展明禋請江都轉主祭各商整肅衣冠挨次行禮雍雍肅肅濟濟蹌蹌洵盛事也○小教塲爲遊人薈萃之所近有一老嫗白髮婆娑蹀躞往來淚下如雨好事者詢之嫗揮涕言曰吾姓王年已七十有九裏河人膝前一子自幼習紙店生涯出門七載音信杳然近聞其在揚城帮夥本月初親來尋訪不料來此多日仍無消息詢諸同業中亦無知者刻下欲歸不得已兩日不食矣言畢飲泣拄杖而去行至教塲南首昏暈踣地觀者如堵有一叟見而不忍將伊扶起灌以熱水始稍甦叟又雇車送之回寓並擬代覓相識舟人俾得附載回里叟可謂好行其德矣惟老嫗之子不知飄泊何方若尙在寰中也者數載離家曾不一通函札置龍鍾老母於不顧是豈尙有人心者哉 
[弊端永革]  
　　江西省垣訪事人云近年萬載縣新改章程添設税科税差點規諸史目於是各科黠吏每年買充是缺不吝金資内而串通門丁外而多用税差多方勒索直與税契定例判若天淵統計一邑之中税差幫差鄉差千數百人一年之内税科税差税禀數千百紙羅織數萬户痛哭數千家上控者時有所聞官民交受其困上年有京控税契案奉委南昌府崔第春太守親提確訊諸弊洞若觀火魑魅罔兩無所遁形遂據情備陳於各大憲前並札行原署縣彭星伯明府繼昆將諸　洗刷殆盡使城狐社鼠頓失所憑適太守升署贑南道未及辦妥卽將府篆交缷彭明府亦瓜及有期紳耆瀝情呈奉德曉峰中丞嚴明批示抉摘諸弊如數家珍嚴飭新任尹蓀明府查照向章妥爲辦理並禁止收受到任税科點規察出與受同罪一面妥議税契章程據實具詳以期風清弊絶立案勒碑永遠禁革一時民情皆大悦服擬將税科拆毁另建公所供奉各憲長生祿位歲時瞻拜荐馨云 
[觀察蒞皖]  
　　安徽候補道袁雨生觀察客冬送曾忠襄公靈柩南旋順道暫回珂里兹於十七日行抵皖省赴大憲衙門禀安並與諸同僚往還酬酢征塵甫浣情話重聯宦海相逢别有一番意緒矣 
[文旌省]  
　　安徽學憲錢辛伯文宗本擬十六日抵皖嗣爲風濤所阻於十九日辰刻始抵會城水陸兵丁江干環列旌旗蔽野戈戟如林阿嘯山中丞嵩書農方伯丁恬生廉訪彭受臣觀察以及候補道首府等官均至東門外碼頭迎接鐘鳴十二點學憲命駕晉城旋卽懸牌二十日放告行香下　廿一日考經古廿二日考齊學廿三日正塲考太湖縣文童廿五日考宿松望江兩縣文童餘俟續錄 
[蓬瀛青鳥]  
　　廣人某甲寓居横濱向爲西人管事失業己久旅况蕭條上月聞花旗兵船名埃理哈者更換用人卽赴該船謀一枝棲船主答以目前尙未需人至日後需用時當來相招甲竊喜此事必有可乘之機閲數日忽聞該船管事又延上海人某乙未免介介於懷月杪某夜往中國理署對門烟舘中吞雲吐務偶與在座者論及該船生意是我所定何物狂奴敢敗乃公事渠必賄通引荐之人云云適被寍人某丙所聞遂揷口云生意者天下之所公也爾可謀人亦可謀豈謀得者便行賄賂耶甲聆斯語頓時變色疾走而出有頃復入怱忙間悮扭某丁出外出刀欲剌丁大聲曰我與爾何讐勿錯認甲細視果有錯悮重復奔進欲得内而甘心見内尙在室中扭至門首突出利刃幸某戊從背從力阻使其刀不能下喚内速逃奈前後門户被甲同黨把持勢不能脱而甲怒正盛遂遷怒於戊反刃亂戮戊受傷二處一則深　重衣一已入肉分許其時内外喧嚷會有解事者代投理事署禀報理事黎綬生司馬立派巡捕到塲先奪其兇器繼將甲内二人同拿進署司馬略訊數語着内交保釋出甲則收禁三日經其友具保始得釋放在内强預人事固屬不知自愛而甲之暴戾恣唯動輙拔刃行兇亦屬不可爲　僅予監禁三日辦理亦甚寛矣○日本明治十三四年間骨董家每不惜重資往中國朝鮮朝買古器雖千萬金不吝也朝鮮奸人因之利慾熏心罔顧利害爭以搜求古器爲事甚至盜發王族及古大臣之墓兾得意外之財事爲朝廷所聞下令治罪近日又有匪人入神貞王后之陵被人追獲奪得大寳昔時先王陵寢被人所毁至今引爲憾事今國人胆敢如此可謂目無法紀矣○本年宫城青森其他關東諸縣馬四患病者甚多農商務省農務局特派三浦技手赴東北諸縣巡視立法防範現陸軍省從奥州買得新馬若經傳染萬難收拾故宫城縣知事决意豫防凡他處來往馬匹不准入縣境查得病源由於水盖草葉皆授惡水故也目下定議各收所宜立治馬醫生平日應如何喂飼如有疎忽致病予以應得之咎云 
[湖山春色]  
　　廿一日夜九點鐘杭垣鬥富三橋某姓飯鋪因火爐未熄遂致餘燼復然後屋有某姓靈柩一具同罹刦灰當時各叚水龍聞警爭集幸近河濱取水甚便竭力澆灌僅焚燬樓屋四間○新選臨安縣楊大令於濳縣文大令於客歲稟到現奉藩司許星臺方伯飭知赴任卽日詣撫轅禀見崧振帥略談數語旋卽抵寓料理行旌束裝就道相彼小民固當治待涌鞭歡騰竹馬也○廿二日舉行敷文崇文紫陽三書院師課是日八點鐘崧振帥許方伯龔亷訪移帶册卷呼殿至院恭請山長命題開課循向例也○敷文崇文紫陽三書院自甄别後先後出案敷文生卷錄取三百廿名童卷取一百八十名崇文生卷取三百六十名童卷取二百名紫陽生卷取三百九十名童卷取二百四十名因出案稍遲故師課改至廿二日云○某氏子娶妻有年伉儷尙稱相得其婢名鶯兒者生性聰慧能以眉語以目聽善合主人意主人亦愛憐之其妻因此生疑恐將來嘒彼小星且奪專房之寵不若圖之於早一日晨起呼婢　手稍遲遂將紅骨扞剌其眼珠婢昏暈扑地復責其詐死持摺衣板遍體敲扑幾無完膚從此習以爲常或以香炙其頭面或以針剌其指甲種種慘毒令人髮指婢因受刑不過頓念生不如死濳至後屋西廊下投井自盡當時覔婢不見亦不究其踪跡習晨庖人取水見婢浮水面急呼援救則腹已膨脝魂游地下矣嗚呼慘哉 
[縣案彚錄]  
　　江木坤控化桂炳賴婚一案前日晚堂由陸邑尊覆訊江木坤供稱本邑楊師橋人向以耕種度日去年憑胡金銘曹盛保爲媒聘定花桂炳之女爲室當出財禮洋六十元邇來小的正欲迎娶不料花有悔婚之意將女藏匿向伊理論置之不睬爲此來案喊控求請究斷原媒胡金銘供本邑人現爲薙髮生意與江爲媒不知花何故賴婚曹盛保供與略同花桂炳供鎭江人現在治下大東門開薙髮店我女今年廿二歲許字江姓爲室我女現回鎭江原籍求恩明察邑尊問曰爾究竟將女藏匿何處答稱實在鎭江邑尊以其妄供喝令笞責花一再求恩並稱情願將女交出邑尊卽着原差協同十六地甲帶花前往指提俄而該差等將花女提到邑尊着江木坤於次日領回家内成親勿再遲延○徐朱氏控繼姑陳氏聽信朱咸海等唆使覇吞家産並被逼醮陸邑尊准詞於前晚訊問徐朱氏稱丈夫徐岳松業已去世翁在日曾娶三次轉醮之陳氏爲繼姑陳氏並無生育嫡姑所生二子均已夭亡惟丈夫得延似續兼祧長房氏祇生一女寡守多年撫養長大招贅楊劍生爲婿詎料姑將遺産逐年變賣邇來復領同姓不宗之徐春壽爲嗣孫所有丈夫遺下田單十三畝日前被繼姑與春濤到家搜去向論反欲將我婿逐出惟念 
 
 

Page 4

 
 
翁姑丈夫靈柩均未安葬所有遺産應　春濤對分俾得早日安葬抱呈朱雲祥供朱氏是我胞姊此事曾由小的與徐姓各族長理勸陳氏已允撥給我姊田十畝後被朱咸海徐春濤唆使以致翻悔餘供與朱氏略同楊劍生供入贅徐朱氏家爲子婿因徐春濤欺侮岳母來案控告徐陳氏供嫁與徐姓已有十五載前妻之子岳松病故並無後嗣遺媳朱氏僅有一女朱氏竟欲立楊劍生爲後但異姓不能亂宗故立同宗之春濤爲孫並無不合丈夫物故後雖有糧田數十畝然負債甚鉅祗得賣田抵償現在惟留糧田二十七畝尙有會欵未了者三百餘千朱氏性頗凶悍小婦人去秋臥病在床絶不顧問現在反來控告實出情理之外徐春濤供族叔母陳氏領我爲孫小的不敢爭奪家産求恩明察邑尊謂徐朱氏青年守寡其志可嘉如同族並無可立之人以婿爲子並無不合况徐陳氏究係三次出醮非嫡姑可比朱氏夫柩自應早日安葬着陳氏分給田七畝以資貼補陳氏曉嘵置辯邑尊再三開導仍不遵斷故邑尊以其潑悍可惡着將徐春濤收所候提朱咸海並傳各親族到案覆訊餘人分别斥退 
[英界公堂紀事]  
　　許茂福陳金生錢張氏錢阿二在路爭毆由二百二十一號巡街捕帶至捕房移送公廨嗣有人出爲調處投案求銷蔡太守准之○三百六十八號巡捕巡至蘇州河畔隱隱聞船中有呼救聲喝令停船船户置之不理因一躍而上將在船之周升楊阿二徐阿和周戴山羅書蘇錦和孟永祥一併帶至捕房移送公堂請訊○招商局某號棧房所儲之鐵被人竊去售與金順和沈鶴廷周裕松徐生榮諸家局中人查悉根由報捕拘金等送案蔡太守命押候訊究 
[法界捕房瑣案]  
　　龜子朱阿五因妓女林蒓香被狎客某甲誘逃至青浦朱家角乃將客之友人沈安慶卽沈翰卿兇毆致沈失去洋銀三十元自知咎無可辭央鴇子范娘娘及司帳龜奴劉瑞生理償一切其中情節已紀報端昨晨葛同轉莅捕房命將朱提至案下問爾爲何挺押日久尙未理明朱供稱小的屢次致信朱家角不知何故音信杳然問爾可有妥人具保供稱小的所開妓院今已閉歇是以無人來保同轉因飭包探帶出尋覔保人○昨報紀太古　頭小車夫因爭生意以致互毆旣經控訴公堂曷同轉令李栢渭邀某絲棧出店人羅春元質訊昨晨投案訴稱小的奉諭邀羅不料車夫頭目趙春林已自知理屈先赴絲棧懇情言羅倘到堂難免害人性命羅聞此語不敢到來同轉着退去候查明實在情由再行核辦○江北人劉兆同竊取沈仲山家之糞經沈控案葛同轉判令掌頰一百下此已見諸昨報者也昨晨覆訊劉供稱小的實未竊糞悮遭沈以扁担毆傷同轉飭包探傳沈至案問爾曾毆劉否供稱小的並未毆伊同轉謂然則劉頭面何來傷痕答稱劉奔逃時跌仆途中後復躍入河中以致碰傷頭面同轉謂劉曰爾竊人之糞反敢誣人乎喝令掌頰一百下又諭沈曰爾下次如遇竊賊不可妄用私刑如違定當重究沈唯唯而退○倪雪兆虧欠丁德林銀二百九十三兩零九分五釐經丁師某甲從中理勸還銀二百兩昨晨由了投案求銷葛同轉准之將原呈票據一併檢還 
[錫類施仁]  
　　山東登州府黄縣王紹坡大善士因其太夫人現患目疾特以英洋一百元助充山東賑濟由本埠三洋涇橋益順盛號張敬禮先生交來本協賑所拜登之下當卽挈付收條仰見王大善士庇萱蔭以承歡向芸生而溥惠此日恩施洋溢同分玉粒之甘他時普照光明不待金篦之刮揆之於理固知獲報之非虚證之以情尤覺孝思之不匱合書緣委以示表揚並爲好善者勸 
[惜福延年]  
　　上海東洋　小車兩項約有數千夜間所用之燈貼福字者十居七八雨打風吹不數夕而隨手抛棄一年之中蹭蹋福字者不可枚舉今欲奉勸改用花式或加意定勝雙錢之類請工部局　囑燈籠店一律改換并每月換照時再戒車夫違者或扣或罰旣省　　　然好看與惜字惜福兩有裨益也[  吳興芝室氏拜勸]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潯陽宦迹]  
　　德安縣典史周運滄在任病故經九江府鮑太守遴委育嬰堂委員郭子範少尹模前往代理正任德化縣通遠驛巡檢李少尹瑞生由省抵潯關見道府憲於十七日赴往接印前任朱明齋少尹煒卽於是日交缷回潯仍接辦城外保甲局事 
[江西官報]  
　　署廬陵縣金時宣來省卽辭回任補用府歡陽鴻濟許承家俱委辦軍裝局代豐城縣黄嘉爾禀辭赴任從九郭立朝缷萬年橋卡事回省謝准照新海防例過知縣新班請補興國縣蕭鋆奉部覆准飭赴新任清江典史耿守漳撤任察看以龔鏡清酌委署理甯都叅將普承春禀到永甯縣謝若潮缷署泰和縣事清理交代回省知府陳鼎新委辦瑞洪兼康山卡通判樂業禀謝拔委一次杜曉徵由京起服來江縣丞程志道接查進外保中秋如椿接查永和門劉仲飲接查永外保甲陳開文接查順外保甲湖口典史傅曾保患病開缺以盛如松署理南豐典史劉炳南缷事請假回籍修墓鄧光煃接查永内保甲署建昌縣張國楨禀謝札委 
[邗江官報]  
　　二十日角斜塲劉鹺尹赴省公幹廿一日運憲江都轉至安徽會館團拜戴鹺尹韶赴淮北三塲緝私廿二日委署徐州府知府阮太守祖棠　楊履任金鹺尉壽諼胡鹺尉坤均委保甲局聽差 
[鄂垣官報]  
　　二月初九日管帶問津輪船補用都司儘先補用守備張彪解餉赴揚州並上海公幹禀辭候補通判李華傑奉委調辦東津灣厘局禀謝候補巡檢朱培本奉漢陽府委赴沔陽州查私鑄小錢赴兩院禀知辭初十日委辦安陸船厘局大挑知縣陳瑜瑛禀辭十二日候補府李謙奉藩臬憲委赴施南府查辦事件赴兩院禀見知漢陽縣丞黄新鍔奉漢陽府委散發漢陽縣各鄉桑秧並查勘各路堤工禀知十三日江夏縣諸奉臬憲委牙厘局憲騐收加挖塘角新河工程禀知藩憲牌示崇陽縣桂口巡檢事務詳委補用典史劉良轍代理江陵縣典史員缺詳請以新海防遇缺先補用典史林錫通咨補十五日藩憲牌示咸甯縣典史事務詳委試用巡檢陳遇春署理 
[册捐誌謝]  
　　敝所自去秋奉委辦賑刊有大小捐册承諸同人協力勸募各善士慷慨捐輸拜德之餘莫名感頌今正備有小册萬二千扣蒙申報館善長轉飲隨報分送現經陸續收回小册百扣捐助姓氏數目另行詳載清單又承黄益甫翁由和昌成交來規銀一百兩韓潤生翁由南順記交來英洋二百元費鴻生翁輕募五十四元傅龍才翁經募一百元温州順生號來莊葆馨翁經募三十元六角毛洋六元銅洋十元天津順全隆來嚴朝冥　二十五元又經募一百五十元四角其經募各户捐數容再開外清單布呈公鑒當此青黄不接春賑孔敷之際荷蒙諸大善士嘘德行仁同春陽之煦育及時沛澤勝甘露之沾濡允見作善降祥修德獲報如響斯應俾熾爾昌謹與百萬窮黎爇心香而默視也除各掣奉收條備函申謝分别詳報解濟外請登報牘藉展謝忱[  上海鐵路廣益堂内籌辦順天賑捐戴嗣源等拜手]  
[金陵徐聞韶經收賑捐清單]  
　　句容縣正堂節省助賑洋四元各幕友節省酒席洋四元趙正記洋二元無名氏三户各助錢三百六十文合洋一元錢九十文○碭山縣正堂陸募來隱名氏洋十六元○春記洋二　　記洋二元秋記洋二元全記洋二元雨記洋二元以上五户計洋十元指助定海火災○共計洋三十七元錢九十文由上海二洋涇橋萬和里内王天益緞莊王樂山先生匯甲合併聲明 
[上海鐵路橋廣益堂内籌辦順天賑捐公所今將本年正月初二日至二月十四日止經收賑捐第七次清單]  
　　源豐銀號樂助英洋廿元三山何公舘十元揚州提工局代募期不負齋十一元振遠堂允元無錫逹源莊秦春垣十元陳之楨十元又代募一壺春五雲日昇樓四海昇平樓各五元吳斌記清風明月樓惠芳樓各三元張根謙吳彚豐孫順揚姚來薰王高氏桃源趣各一元鑒湖湯元乾二元張子川一元百勉十元崑山爽泉氏生孫賀儀移助八元平安氏六元三益堂六元甬江聚康莊五元寳山陳聶氏求保闔家平安五元祥發元四元蘇州顧九恩　五元又銅洋一元鳳祥銀樓衆友三元朱銓翁三元一角江天輪船代募三元四角京兆於寓四元九江湖山居士募來四元六角杏園居士無名氏元興長絲棧嘉郡何繩武堂安慶　月山人存性堂李兆剛袁斗垣無名氏求母康健闔家平安來青室各二元省看戲二元京口愼記代募愼德堂二元吳至德堂劉積慶堂無名氏各一元恊成乾無名氏養體也人無力子大豐號二泰祥記隱名氏無名氏勉緻册人寗波戎秉衡陸貽安堂朱詠器無名氏公興帳房醉仙堂李平湖盛廷芬三和源潤記無名氏巡慶小紫山房盼　山房李兆彬無名氏成昌東記百門問心書屋瑞盛春無名氏浙紹柏南亭履泰帳房各一元長興公敦厚堂無名氏不知名山東恆祥各五角祥生布莊代募二元八角勝石一元無名氏五角浙江人寓蘇效怡子書　氏合助一元彭叙五四角無名氏四角常十三主人西塘平川寓公内自訟齋醉香室買春仙舫小留村民宏慶堂趙黎陽各二角局頴川氏三角求平順有心無力心有不足合五角張太　心心周無名氏合二角五分無名氏銅洋四元春記孫保記不留名各銅洋一元○愼裕號經募榮順一百十元揚州胡十元賈趙氏三元泰昌棧來無名氏七十元○營口樂七齡翁經募恆昌德四元七角無名氏九元五角四分英國衙門公助五元樂嗣和樂乃匠陳武康謝吉慶沈貞房張豐隆林子鶴金仍珠吕敬宗陳熾垣角二元鍾春令一元七角六分吳子琴備恕房義昌任賢逵劉萬年陳永釗史鴻年楊竹溪馬錦各一元以上諸善士各寳號共樂助英洋五百十元零五角五分銅洋九元[  戴嗣源等謹誌]  
 
 

Page 10

 
 
   
 
 

Page 11

 
 
[光緒十七年二月二十日京報全錄]  
　　宫門抄○　旨二道錄前○發抄硃批五道○粤督李奏揀員請補副將摺○雲督王奏留員補用片○江撫德奏查勘砲臺情形並山省回省日期片○粤督李奏查明　匪出力人員請予奬勵摺○江撫德奏報收回張眞人借欵緣由片○二月二十日兵部太常寺太僕寺正藍旗值日鑾儀衞引見十六名廂黄滿六名廂黄漢二名正白滿四名廂白漢六名○奈曼王希朗阿吳樹梅各假滿請安○芬車謝寛免處分恩○橚貝子請假五日○召見軍機烏拉喜崇阿壽蔭皇上明日用膳辦事召見後出福華門西安門西直門至倚虹堂少座更衣後至園寓醇賢親王金棺前行禮畢仍由舊路還海○發抄譚繼洵奏拿獲搶劫首犯審辦奉硃批刑部議奏欽此○又陳夔麟署漢陽令奉硃批吏部知道欽此○德福奏拿獲盜犯出力各員可否酌保奉硃批着准其擇尤酌保毋許冐濫欽此○又籌欵賑濟貧民奉硃批知道了欽此○又革員何安邦恭逢恩詔請開復奉硃批何巡邦着交吏部帶領引見欽此○○頭品頂戴兩廣總督臣李瀚章跪奏爲廣東外海水師副將員缺緊要懇恩俯准揀員請補恭摺仰祈聖鑒事竊准兵部咨廣東大鵬協副將黄廷耀病故遺缺係外海水師題補第二輪第三缺輪用預保該省預保無人此次應用揀發班内人員行令照章揀員請補經臣會同廣東水師提督臣方耀奏請以奏留兩廣差遣委用記名提督潘灜借補旋准兵部咨以潘灜係記名提督應俟儘先到班方准借補今請補輪用揀發班之缺核與章程不符且係陸路出身請補水師之缺尤屬不合原奏稱揀發班内補用副將黄國安周天意人地不宜未便遷就請補等語查周天意經臣奏留廣東水陸並補核其出身係由陸路立功照章專歸陸路不得兼補水師之缺其黄國安一員係開復水師副將曾歸揀發班註册查核該員履歴年已六十四歲其精力是否堪用未據聲叙且籍隷本省例應廻避是揀發班内並無合例可補之人應過班以第九缺應升人員請補等因光緒十六年九月二十七日覆奏奉旨依議欽此等因咨行前來當經轉行遵照查定例水師副將缺出本省之人不准題補本省之缺又外海水師缺出先准歴俸一年以上人員揀選題補又各省題調武職各缺如因員缺緊要人地實在相需將不合例人員保奏應於摺内聲明請旨交部核覆恭候欽定各等語兹會同廣東水師提督臣方耀覆加遴選其揀發班内之黄國安一員年已六十有四精力强健於要缺營務機宜恐難精審至應升之外海水師實任叅將歴俸一年以上各員均於此缺未能勝任未便遷就請補查有海門營叅將何長清現年四十六歲廣東廣州府香山縣人由武進士改用外海水師試騐期滿保題送部引見奉旨發回原省照例用欽此隨赴雲南投効剿匪出力遞保儘先遊擊補授廣東水師提標右營遊擊旋升補海門營叅將嗣於廣東歴年水陸主客各軍辦防出力員弁案内保奏請以副將升補光緒十三年七月初七日奉旨依議欽此又於拿獲著名海洋大盜曾臚魚全等出力案内保奏光緒十六年三月初一日奉上諭着交部從優議叙欽此經部核准照尋常勞績議叙給予加一級從優再加紀錄二次等因該員謀勇兼優水師諳練現委署香山協副將於巡洋緝捕均能認眞整頓辦理裕如以之升補大鵬恊副將洵堪勝任雖籍隸本省與例稍有未符惟應升班歴俸較深各員亦均籍隸本省且俱不勝此任未便拘泥請補謹隨摺聲明合無仰懇天恩俯准以何長清升補大鵬恊副將缺以實營伍如蒙俞允該員係籍隸本省俟部覆到日再與福建咨商揀員對調給咨送部引見以符定制謹會同廣東水師提督臣方耀合詞恭摺　陳伏乞皇上聖鑒勅部核覆施行謹奏奉硃批兵部議奏欽此○○王文韶片再滇省現在邊防委任需員查有儘光補用遊擊奠矜智原籍山東青州府寄藉廣西賓州人在滇出力年久熟悉邊情據署臣標中軍副將李運龍造具該員出身履歴清册詳請留滇收標補用前來臣覆查屬實合無仰懇天恩俯准將該員留於雲南酌量補用除將履歴送部核覆外謹會同雲南巡撫臣譚鈞培署雲南提督臣蔡標附片具陳伏乞聖鑒謹奏奉硃批着照所請該部知道欽此○○德馨片再查湖口縣城外武曲港梅家洲兩處砲台按月由砲勇操演打靶砲台口門每有震損旦地勢潮濕間生曰蟻曾據管帶炮台營官具報將震損處所隨時修整曰蟻掃穴殲除現當冬晴水涸之時炮台炮隄曾否完固應否大加興修必須臣親加逐細勘明以昭愼重而固江防當將臣衙門日行事件暫委藩司代行其緊要事件仍包封送臣行次核辦隨於十二月十九日封篆後輕輿减從由省起程乘坐紫電輪船前往沿途水淺且北風大作於二十一日始行抵湖已縣會同湖口鎭臣丁義方帶同駐防砲台營官劉萬驥逐加勘視查武曲港砲台在石鐘山下地勢尙高梅家洲砲台勢處稍低鄱湖長江兩處盛漲之時台址不免淹浸至冬間水落歸槽台身顯露現在勘明各炮台四圍炮隄均尙堅固砲台口門俱經修整完好其餘樂庫炮房再加黏補工費有限尙可毋庸大加拆修惟白蟻萌生處所當此冬令蟄蟲咸俯藏匿土内當卽督飭弁勇掘土尺深跟蹤搜尋節節殲除净盡不使稍留餘孽以杜蔓延而堅壁壘一面調集駐守砲台營弁勇丁將各炮當塲演放打靶俱尙有準炸彈一律開花並飭諭將炮位時時擦沈勤加操演務期命中及遠測重無差毋得懈弛以備不虞止在查勘辦理完竣問適新授兩江督臣劉坤一由湖南原籍起程請旨赴京陛見迎摺北上道經湖口途次與臣相遇面商地方一切事宜隨乘輪上駛臣卽於十二月二十七日回省所有查勘湖口縣炮台出省回省日期緣由理合附片陳明伏乞聖鑒謹奏奉硃批知道了欽此○○頭品頂戴兩廣總督臣李瀚章跪奏爲遵旨查明剿辦稔山會匪尤爲出力人員繕具清單恭摺籲懇天恩給子奬勵事竊查光緒十年正月惠州府歸善縣稔山地方會匪黄河春等聚衆滋事經前兩廣督臣張樹聲前廣東撫臣倪文蔚會同前兵部尙書臣彭玉麟將調派防剿情形具奏奉上諭現在該省海防緊要尤虞牽掣亟應迅速撲滅以期地方肅清等因欽此嗣將全股殲滅復經張樹聲等會奏光緒十年閏五月二十六日奉上諭稔山地方會匪滋事蔓延百數十里經張樹聲等調集水陸各軍及地方文武各官督率鄉團合力捕剿先後擒獲匪首黄河春等並獲匪徒一千一百餘名匪船十三號現在餘匪殄散地方一律肅清辦理尙爲迅速出力員弁紳團着准其擇尤保奬毋許冒濫等因欽此前督撫臣未經查辦移交到臣並據水師提臣方耀等以此案出力人員久未奏保未免向隅各開銜名請予奏懇奬叙前來臣查會匪黄河春等乘機竊發抗拒官兵廣結黨援震驚水陸在事員弁紳團等不避艱危分投兠剿死傷相繼鋭氣不撓遂使巨宼速平地方無恙寔屬有裨大局旣經奉旨准奬各將士茹血苦戰功績木便因爲時已久置不上陳下失行間效命之心上昧盛世賞功之典特將各營所開銜名詳稽案牘核寔蒯减擇其尤爲出力者繕具清單恭呈御覽合無仰懇天恩俯准給奬以昭激勸除將干總以下及五六品頂戴照案咨部辦理並將各員履歴咨部外理合繕摺具陳伏乞皇上聖鑒訓示再廣東巡撫係臣兼署毋庸會銜合併陳明謹奏奉硃批該部議奏單併發欽此○○德馨片再據藩司方汝翼詳稱案查嘉慶十九年欽奉諭旨賞借張眞人修宇贖田銀二萬兩經前撫臣先福奏明在司庫閑雜欵内籌解當經該司遵於庫存各營鹽規項下借放銀八千兩榖價盈餘項下借放銀七千兩各營武職缺半養廉項下借放銀五千兩共銀二萬兩原請自嘉慶二十年起分作二十年歸還除已還銀五千一百兩歸還原借呼營鹽規尙未還銀一萬四千九百兩因逾限無完又於道光二十年經前藩司趙炳言議請將弋陽貴谿安仁等縣額徵上清宫斗閣香田租榖　價盈餘銀兩解司劃收以期清還借欵在案計自道光一十一年起至咸豐二年止陸續收還原借各營鹽規二千九百兩又於道光二十一年收還武職缺半養亷銀五千兩連前已還銀一萬三千兩均於歴年司庫雜欵收支撥册内按次縮除原借之數造報無欠尙未專案具報所有未還榖價盈餘銀七千兩現已陸續起存歸還容造入光緒十七年新撥司庫雜欵收支册内報查理合詳請具奏前來臣覆核無異除咨明户部以清積案外謹將張眞人借欵業已一律收還緣由理合附片陳明伏乞聖鑒謹奏奉硃批户部知道欽此 
 
 

Page 12

 
 
[光緒十七年二月廿一日京報全錄]  
　　宫門抄○分缺單○發抄硃批四道○兵部額等奏爲請旨摺○將軍長奏特叅各員請分别革職摘頂摺○護新撫魏奏旗官誤被槍傷殞命並放槍營兵畏罪自盡分别辦理摺○江撫德奏已故臬司建祠工竣片○二月二十一日刑部都察院大理寺廂藍旗值日無引見○　良謝者太僕寺卿恩○霍穆歡等因伊子授廕生謝恩○豫公致祭明陵請訓○瑞恒謝授左監副恩○奎秀謝授右監副恩○直隸口北道吉順謝恩○補用道魏嘉齡等謝恩○安徽知府趙舒翹謝恩○崇文門呈進黄花魚○召見軍機吉順趙舒翹○現換銀鼠褂白袖頭○光緒十七年二月分缺單小京官中書科中書楊奎傳呈請分發太常寺博士劉燿曾革道江西鹽法長祿升知府河南衞輝陳希謙修墓鹽提舉雲南姚州白鹽井鄭永齡丁知縣湖北遠安程崇慶修墓福建邵武景慶降江西上高吳殿錫近山西孝義魏秉銓湖北羅田朱滋澤浙江景寍楊崇欽甘肅平羅宫耀月俱丁府經陜西西安常潤捐離任典史湖北興山汪興傳革○發抄張之洞奏查明光緒十三年以前民欠錢粮各欵請豁免奉硃批着照所請户部知道單併發欽此○黎庶旨奏候選道莊兆銘孝滿銷假當差奉硃批該衙門知道欽此○又縣丞楊錦庭議卹奉硃批着照所請該部知道欽此○阿克逹春奏安徽學政錢桂森捐賑請奬奉硃批錢桂森着户部核給奬叙欽此○○經筵講官太子太保大學士管理兵部事務臣額勒和布等謹奏爲請旨事查定例各省營伍分年差派大臣前往查閲兵部於每年開印後具奏請旨將領侍衞内大臣滿洲大學士都統尙書侍郎各職名開列進呈或欽點大臣前往或卽令該省總督巡撫就近查閲恭候欽定等語查光緒十六年查閲山東河南江蘇安徽江西五省營伍一摺光緒十六年二月十二日奉上諭本年輪應查閲山東河南江蘇安徽江西五省營伍之期山東卽派張曜河南卽派倪文蔚江蘇卽派曾國荃安徽卽派沈秉成江西卽派德馨逐一查閲認眞簡校如有訓練不精軍寔不齊者卽將廢弛之將弁據實叅奏毋得視爲具文欽此欽遵在案今光緒十七年輪應查閲直隸山西陜西四川甘肅五省定例直隸山西應派大臣一員陜西四川應派大臣一員甘肅應派大臣一員除親王郡王貝勒貝子宗室公軍機大臣步軍統領總兵並蒙古漢軍及出差告假人員向不開列外臣等謹將應派各職名開列進呈或欽點大臣前往或卽令該省總督巡撫就近查閲恭候欽定爲此謹奏請旨奉旨已錄○○奴才長順跪奏爲特叅中途疏失餉鞘之委解護解員弁及地方旗民各官請旨分别革職摘頂恭摺仰祈聖鑒事竊於本年十二月十七日據領餉委員防禦瑞祥委筆帖式隆貴禀稱職等由省承派前赴奉天請領俸餉銀兩業將在彼起程日期並移調沿途官兵護送先期禀報在案兹於本月十五日晚行抵伊通州伊巴丹站住宿十六日卯刻由站起身該站駐札之委叅領德山僅派護兵三名行至三家子屯西護送落後突遇馬賊十二三名手執洋炮快槍將餉車攔住嚇令職等及車夫人役下車用力劈開銀箱刦去寳銀八十錠碎銀不計件數逃逸點查銀數約計四千數百兩迨護兵赶到賊已遠颺無蹤理合馳禀飭緝並聲明此項餉車實係由大路按站行走並未知會伊通州添撥夫役等情據此當經札飭全營翼長飛行各隊勒限追緝並飭該站及旗民各署一體協拿該贓賊務獲解究一面正飭派兵接解間卽據該解官瑞祥等將餘剩俸餉銀兩運解到省飭司彈兑收庫計失去餉銀共重四千三百四十兩零三錢五分奴才查此項俸餉向係按站行走由站中預備車馬前駐札練隊及沿途旗署撥兵護送此次委員瑞祥等所禀押解情形尙屬照章辦理惟催解餉銀宜如何小心防範輙敢漫不經意任令　兵落役而護解各員又未按照例定兵數添撥以致疏失餉銀四千三百餘兩之多實非尋常疎忽可比旦捕務廢弛亦可槪見相應請旨將委解官防禦瑞祥委筆帖式隆貴護解官花翎驍騎校委叅領德山一併革職留於失事地方　緝附近該站駐札之頭起佐領委營總雙成伊通佐領委叅領德精額署叅領英順伊巴丹站官筆帖式鎔昌均先摘去頂戴以示懲儆其伊通州知州彭明道雖未接解官知會第查失事地方距城僅止二十餘里咎實難辭若但照疏防叅處不足示儆亦應先摘頂戴勒限缉拿俟限滿有無獲犯分别核辦至德山所派護兵三名各因何事先後散行有無知情同盜情奬應卽與站中頭目丁役一併提省交發審局訊明照例辦理除飛咨鄰省並各城副都统伋通飭各署一體嚴緝此案贓賊務獲根究並將所失餉銀先行照例責令地方官並餘員等分賠外所有中途疎失餉鞘解護各官請叅緣由理合由驛馳奏伏乞皇上聖鑒再吉林副都統係奴才兼署毋庸列銜合併聲明謹奏奉硃批瑞祥等着分别革職摘頂並通飭嚴拿贓賊務獲懲辦餘依議該部知道欽此○○頭品頂戴護理甘肅新疆巡撫新疆布政使臣魏光壽跪奏爲旗官誤被槍傷殞命並放槍營兵畏罪自盡分别辦理恭摺具陳仰祈聖鑒事據署庫爾喀喇烏蘇廳同知周鼎銘禀稱光緒十六年十月二十八日辰刻據署庫爾喀喇烏蘇遊擊譚用賓差弁面稱頃間伊營各哨演放排槍適管帶伊犁鎭標副右旗馬隊補用游擊彭文英來署甫進頭門悮被槍傷等語隨卽親往騐明彭文英小腹槍傷從右穿左槍子飄出兩孔焦黑圍圓均約寸許據彭文英聲稱因擬馬步合操特來商酌不料甫進頭門數步悮中槍子等語經譚用實延醫調治罔效於二十九日酉時因傷殞命等情臣當飭統帶庫爾喀喇烏蘇精河等營准補塔爾巴哈台副將張懷玉親往確查並飭譚用賓查明放槍勇丁交案訊辦兹據張懷玉覆稱遵卽馳抵庫爾喀喇烏蘇城詳細訪查並傳集已故彭文英所帶哨弁周承　等及是日跟隨彭文英家丁馮應智面加盤問僉稱實係誤傷斃命委無别故又查得庫爾喀喇烏蘇營十月二十七日曾在城外打靶每勇發子藥封條五個左哨三棚勇丁王彦升演放三槍未中卽行中止因此剩有子藥封條二個誤合無子封條一併裝入袋内次早該營左哨隊伍在頭門左側操練演放排槍至第二輪烟霧彌温王彦升於忙迫之中設將有子藥封條裝入施放值彭文英進署致被誤傷據王彦升供二十八日早演放排鎗至第二排覺得有力疑係昨日打靶所剩有子封條誤灌鎗内當摸袋内果只有子藥封條一個等供該哨把總徐漢章卽向譚用賓回明提問如前正擬將王彦升送廳審辦乃王彦升畏罪情急濳服洋藥灌救無效至十一月初三日身死報經庫爾喀喇烏蘇廳同知騐明詳報在案等情前來臣覆查無異此案營兵王彦升將打靶剩有子藥封條誤灌槍内演放排槍以致適傷旗官彭文英殞命罪有應得業已畏罪自盡應毋庸議署庫爾喀喇烏蘇營遊擊譚用賓署該營右哨把總徐漢章於營兵王彦升所剩子藥封條當不查繳以致誤傷人命迨查出王彦升又不嚴加看守任其服毒斃命種種疎忽咎實難辭相應請旨將提督銜記名總兵署庫爾喀喇烏蘇營遊擊譚用賓交部議處著該哨把總徐漢章卽行革職以昭炯戒副將銜湖北撫標補用遊擊彭文英隨原任伊犁將軍金順轉戰數省駐防伊犁勤勞卓著臣調駐庫爾喀喇烏蘇操防頗稱得力今因商約合操誤遭槍斃殊堪悯惻可否照軍營積勞病故例從優議卹出自鴻慈所有旗官誤被鎗傷殞命並放鎗營兵畏罪自盡分别辦理緣由謹會同陜甘總督臣楊昌濬恭摺具陳伏乞皇上聖鑒勅部核覆施行謹奏奉硃批該部議奏欽此○○德馨片再臣前奏已故記名布政使前貴州按察使席寳田有功江西甚鉅請於江西省城捐建專祠列入祀典由地方官春秋致祭一摺於光緒十六年閏二月十八日欽奉硃批着照所請禮部知道欽此欽遵轉行遵照在案兹據宫保銜前雲南布政使宋延春二品頂戴新授湖北按察使陳寳箴翰林院庶吉士徐兆瀾等呈稱在於省城百花洲東湖地方購定地基於四月二十六日興工兹於十一月二十七日工竣所有建祠工費銀兩係合省紳民曁席寳田生前所帶精毅營舊部公捐應請邀免報銷除另擇期奉安牌位外合將工竣日期懇請奏報前來除行司自光緒十七年春祭爲始由地方官春秋致祭外理合附片陳明伏乞聖鑒謹奏奉硃批該部知道欽此 
 
