# 1890 - 244 - 4906244

 

Page 1

 
 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[東坡居士眞蹟求售] [  申報館協賑所啓]  
　　昨有無能人以其先世所藏蘇東坡手書册頁一部送交本舘囑爲出售以濟賑需是册爲項子京氏所藏雖代遠年湮而末頁天籟閣圖章彰彰可据計共六頁裝以宋錦古趣　然據云珍藏已歴數傳祇以寒士生涯不克解囊佽助是以姑從割愛籍賑飢民此其愷惻慈祥誠非他人所可及矣惟　文壇雅士賞鑒名家慨擲朱提購歸墨寳既得臥虎跳龍之筆復免哀鴻涸鮒之悲庶無負大善士苦心一片乎 
[珍物求售] [  申報館協賑所啓]  
　　日前承某大善士以翡翠記念全副囑爲變價以助賑捐昨又承粤東無名氏助以枷楠香朝珠一掛數到牟尼之串鼻觀香通分來琬琰之珍　田露潤拜登嘉貺永爇心香已諸君子有欲得奇珍者請速惠臨展玩或祇購其一或一并購歸但肯解嚢總無不可葢合之則二美離之則無雙也特綴引言伏維共鑒 
[讀西說釋疑再質所疑接前稿]  
　　再思古人推測多設虚象以便巧算後人每誤認爲實所以算愈巧誤愈甚天行畢竟何如人原難知而人目所實凡則諸曜每隨天左旋一周終歲日一南至一北至也周髀七衡六間原以左提立算以緯度紀日之發歛故至曰南北也古術家以天空不便推算故設黄道假恒星以紀度數盖斜括終歲每日二行三規爲一規此古人之巧也後人未喻其意誤從此起遂以恒星爲天體謂日每日退天一度一年而一周天實則日星皆每日一周每日有與日同度之星而實亦非眞同行不過自地望之適同一度每日過一度終歲復同耳後知歲差乃悟星非天體又謂日歲一周天空十二宫黄道西移西說則謂恒星東行實則日十二時一周恒星則不足十二時一周故恒星三百六十五日廿四刻贏復於舊處日則不足廿四刻已復其處而去歲同度之星仍在日東此即每日星日遲疾之數所積而成者日何曾循黄道十二宫所謂宫度仍自恒星而分日星每日周行何曾定躔天空某位不過就恒星觀之似某氣躔某位斗此皆因誤以恒星爲天而起從此因誤生誤執定黄道宫度專以經度算日行而大距改狹輪經减小高卑周天諸說遂日滋多而新說遂變爲撱圓地動矣夫天道有常古人以南北言至以衡間言日運行顧名思義二至爲發歛之所生自應爲盈縮之端日不至大距原度景不至長短原數何名爲至高卑不在二至景何以極長短何以爲盈缩之端不爲盈縮之端何以陰極陽生陽極陰生何以發歛何以得陰陽眞氣此皆可疑書禮皆以致日爲言古聖人測大首重日景高卑不在二至則日雖極近而不極高遠而不極卑景似不能極長短二點正當之日又回數度景又必有進退如此則分南北高卑爲二景何以測定而得眞氣前論測景恐空言無據特識夏至日景待十日再看竟長幾半寸何愈高反長似高卑之說未甚可信若謂高卑不關長短恐無是理許氏謂大距應兼測高卑行日始有定數似頗有理或者是日大距仍如舊數亦未可知西說至元辛已前四年高卑二至同度其時大距尚闊於今噶四尼測時距數約减元時四分餘二點過至約七八度似點過二度距減一分土攷點離至前愈遠距愈加闊似非無因但數又不同然西說周時大距與漢時同闊何又久無加减漢文時西士測最高在申宫五度餘唐僖時在至前七度餘舊率歲行四十五杪新率則一分一杪十微江氏又謂應加二杪若然則漢唐所測又未確矣何云實測耶疑所言皆未足深信不過因二分先後二日有奇按數立算耳二分不同之故既謂日天與地不同心而小輪說又謂同心足見不過設象便算非有實據耶穌生不過二千年周漢時西人安能精推步耶取其數之巧可也其言理未可信也舊說猶較近理新說更無理矣西說以高卑分遲疾固似近理然日十二時左旋一周雖有南北之進退實無東西之朓朒右旋乃因恒星而誤認非日右行躔星實星左行過日日東升西没并無遲疾若有遲疾亦應在南北之行而西說所謂高卑遲疾又不重在南北黄道二至前後之度南北不過東西中之十一南北即有遲疾亦無足言二分前後南北多於東西果南北有遲疾應于此倍顯晝夜長短進退春秋疾於冬夏論者謂地有南北亦由二分緯行疾二至緯行遲然則應言春秋日行疾而過宫亦應疾矣何又不然而云冬疾夏遲耶是所謂高卑遲疾重在東西行而不重在南北行矣而日行實四時左旋如一果右旋有遲疾則左旋亦必有殊萬無左無遲疾而右有遲疾之理且經緯之度原術家分以紀數實則日行必帶斜勢暗寓南北於東西否則南北須日跳日一規矣觀左旋之無疾遲知右旋之亦必無觀東西之無遲疾知南北之亦必無遲疾之數皆因黄道而亦不在日而在星度數雖云黄道太空一色仍假恒星以分或者夏日所躔之星近當天頂冬日所躔之星斜垂近地視象似有大小故視行似有遲疾耶然亦近牽就矣文錫綸曾以進退增損疑高卑之說王曉菴謂高卑一歲而復左旋一日一周無踈乎高卑竊不謂然一日間固不能并騐高卑遲疾而果有高卑則冬之一日行與夏之一日行遲疾亦應有殊也一分緯　既疾設高卑行至二分則一應倍疾一應稍遲按西說行度三代上二點應離春秋不遠其時應春秋晝夜時刻有殊何未之前聞耶若謂高卑疾遲但關經行不關緯行似無是理若謂視行非實行不能加减晝夜長短則黄道過宫亦是視行亦不能得眞氣矣即以視行言經度既可因高卑而見遲疾緯度亦當因高卑而見遲疾冬日體大於夏日冬　大距亦應一度占一度餘而闊於夏二至大距亦應一度占一度不足而狹於冬何亦未聞耶　西說地道與星道交錯因兩動而生遲留順道之變頗近理因思或者日行遲疾亦因地日兩動交錯而生西說必謂日不動實不合陰陽動靜之理 
[觚棱煥彩]  
　　京友云六月中旬突有一老叟至前門大街餅攤問每日可售多少錢攤主對以青蚨四十千叟出錢三十餘千云汝將所剩之餅悉數售歸於我惟須送至右安門外發給難民攤主以路途甚遠不願送往對叟云若是則當另給數千文爲担物之費如何攤主仍不允叟怒甚訴諸前門大街官廳廳官急飭役傳攤主至怒問汝不送往 
 
 

Page 2

 
 
是　道理今限明日爲始不准汝在此設攤攤主無可奈何遂偕老叟擔赴右安門外散給○六月初粤海關監督海槯使緒將廣儲司公用銀四萬兩委員解至廣儲司交納○東海關監督委員管解光緒十六年京餉銀四萬兩投户部交納先將銀鞘堆存銀庫旁以俟管庫大臣騐兌○自遭水患各門外房屋傾圮平地一片汪洋而以永定右安左安彰儀沙窩各門外爲受災尤重順天府派員查明被水各村庄災民共有若干名口旋以大車裝載窩窩頭及大餅按人散給并添建粥廠擇日開杓○年例城内各粥廠夏天停放四月至冬間始照舊施給今因被水難民成羣乞食各粥廠公同商定自六月十五日起一律施放以救調飢○六月中旬某日有二套車一輛中坐一婦人一十餘齡童子外坐一僕婦行至永定門外離京不遠忽山水驟至御者跨騾奔逃車遂被水所淹車内三人悉皆淹死迨水過經官役報明南城外坊官騐得實係被淹别無他故遂一面禀報城憲一面將屍暫行棺殮○六月二十左右前門外粮店數十家私將米麫價值增加經五城察院查知飭役傳訊供稱自五城察院粘貼告示嚴禁米粮增漲以蘇民困之後分文未敢私增謂汝等既無此事可各當堂具結徜敢復蹈故轍定子嚴懲○六月中旬某日琉璃廠某書舖夥在城内某顯宦家　取佩文韻府二十四史諸書給價後潛將另儲各書每部竊取一本追查知其事急覓該鋪夥研問不認竊書乃交官廳解往北署究辦○六月中旬連朝大雨户部銀庫圍墻坍塌西什庫地方顔料庫計共房屋百餘椽亦一律損壞又東安門南池子縀疋庫悉數傾頽合計各處工程俱難從緩已管庫大臣奏請查估修造　○山西巡撫委員管解山西毛頭紙二千刀赴顔料庫交納旋於六月中開庫騐收騐得其半已被雨水沾污諭令照數賠補○山東巡撫以臨清關應解光緒十六年寒羊毛六千斤委員解赴武備院交納其價按九分五厘開銷 
[鐵路述聞]  
　　唐山鐵路奉旨推廣接至山海關之没溝營以便東三省辦理邊防籌餉運兵朝發夕至傅　接奉海軍譯署各咨文委員查勘並無窒碍回津禀覆均經列報此路地勢稍高向無水患間有波及之處現亦積潦全消目下赶辦測量一俟稍有頭緒當於秋後趁災民雲集之時擇吉興工以工代賑庶於築路振飢兩有裨益又聞塘沽鐵路輪車於月初某日駛至新河前有一人獨行踽踽司車者赶放汽筒使知避讓詎其人昻頭大外充耳不聞赶緊慢車勢已不及車在身旁碾過其人倒地受傷而死公司總辦片請地方官騐屍據屍屬禀明死者素患重聽仵作亦如法檢騐喝報死於意外與人無尤飭即具結領屍並錄供詞屍格附卷總辦以情殊可憫給以撫恤錢若干隨由屍屬將屍棺殮抬理了事 
[簪裾盛會]  
　　荷蘭國欽差費君普京履任於月初道出津門帶同領事繙譯等員訂期拜會北洋大臣並津海關道傳相暨劉献夫觀察答拜如禮傳相肆筵設席爲欽使洗塵費君以禮尚往來亦備盛筵作答盡主賓之誼聨中外之歡洵屬一時盛會聞欽使於十五日後入都任事 
[使節過津]  
　　吉林查辦事件敬　齋在柳門兩侍郎奏帶隨員六人於初十日前行抵天津傳相率屬迎迓恭請聖安欽憲在吳楚公所暫駐襜帷惟聞當附輪航海前赴牛庄然後馳驛首途以期迅速所有欽憲以及隨員銜名爵里附錄於後欽差吏部右侍郎敬信號梓齋正白旗人工部左侍郎汪鳴鑾號柳門江蘇吳縣人乙丑翰林隨員刑部郎中王鵬運號友松順天大興縣人戊辰進士刑部安徽司主事徐謙號子光天津縣人癸未進士工部主事丁象震號春農河南永成縣人庚辰進士工部主事何乃瑩號潤夫山西靈石縣人庚辰進士事部主事何剛德號有袵福建閩縣人丁丑進士吏部主事宗室漙興正藍旗人庚辰翰林 
[同舟遇騙]  
　　粤東某甲自今年報捐分縣分發湖北從滬附輪赴鄂禀到舟中有某乙者稱　某方伯係葭莩親舉止大方言談不俗甲相見恨晚比抵九江停輪卸貨乙邀甲登岸遊觀其行李即着僕人看守詎至半途乙忽兔脫甲悵悵歸舟行嚢衣物早已空諸所有人情叵測世路崎嶇敬告旅人愼勿傾盖如故致墮騙局也 
[廣濟蛟災]  
　　九江北岸廣濟縣屬之横岡山層巒　翠疉嶂連雲俯視頓旗雙鳳等峯幾如兒孫之羅列本月初十日陰雲四合驟起狂風走石飛砂人難立脚忽有白龍由山窟中突起飛舞天半軒昻拿攫蜿蜒雲表萬目共覩婦孺輩無不拍手稱奇少頃龍忽自上而下風雲亦隨之馳騁將近廣濟縣城考棚後大塘忽有青烟一縷上冲繼而蛟起塘中隨龍上騰雨師風伯尤覺跋扈揚威四山湧起水頭高約丈許勢如高屋建瓴一瀉千里近河一帶居民房屋稻堆入口牲畜均隨波逐流而去田禾冲洗坍塌無算聞崇仁橋鄉巿數十家全行漂没無存某處山脚攔截水口處屍身椽桷箱櫃堆積如山次日水勢消落災民往縣署報炎者絡繹不絶死者已矣生者呼號徧野慘不忍聞世多好善士當必有惻然動念拯此孑遺者跂子望之 
[六橋秋柳]  
　　寗波人某甲僑寓杭垣向爲跟丁積有數千金現有公幹往蘇一日其妻臥榻旁失去女褲三條包袱一个越三日又失去皮箱一只内有洋蚨四百翼羊皮馬褂女羊皮袄寗綢袍等件而門户扄鎖如故究不知從何入從何出也因疑是同居之某甲所竊即指交地保管押甲雖落寞無依然彬彬文雅不至作梁上君子因貧而疑之寃哉枉也且地保何以將人擅押是又理之不可解者○杭俗每逢久晴久雨之時必請上天竺觀音大士不山各憲虔誠祈禱或設蓮座於藥材會館或於藥王廟内近聞紳士創議建造大士行宫於城隍山名曰海會寺倘遇暘雨愆期即請大士供奉於此名山勝地别啓琳宫選勝尋幽者又多一流覽之處矣○杭垣錢塘門外留下鎭開塲聚賭由來久矣錢塘縣束大令因石人嶺一案兼訪棍徒聞該處賭風日熾立即輕車减從迅往拿獲五六人帶回縣署究治 
[粤東紀事]  
　　督憲親兵李國清當差勤愼前經記名以外委拔補詎意積勞成疾竟於前日殁於營中督憲聞之深爲憫惜除厚給衣棺外並發出銀若干賞恤該家屬以爲養贍之資死者有知固當銜感○粤俗喜用花生油茶油次之至於菜油荳油則絶無購用者上兩年花生歉收油價盛漲每埕重三十斤需銀三兩有奇今年雨水調和花生豐熟油價日見减少每埕只需洋二元五六角囤積居奇者無不虧折而焚膏繼晷之徒則不復愁眉雙鎖矣○承辦上屆闈姓商人張榮貴楊世勳等虧久餉項爲數甚鉅迭經大憲嚴催仍未清繳大憲謂其有心違抗實屬刁頑遂簽差拘張楊二人到案禁諸獄中俟如數繳足方得釋放若再推諉定將其家産查抄備抵○現有商人擬在東西南關邊界各建戲園一所具呈督憲求請准其建造雇優演劇每園每年報効海防經費銀一萬二千元督憲以目下籌辦防務籌欵維艱得此鉅欵於餉項不無裨益遂俯如所請飭下南番兩縣帶同該商勘定地叚以便庀材興工將來園工告成笙歌競奏袍笏登塲於以鼓吹休明招徠商賈豈不懿哉○廣州府李宫山太守業將十四縣文童發案揭曉南海案首朱瑄番禺案首范公謨順德案首羅惇培其餘前列亦皆知名之士衆論翕然稱服○初六七兩日富家小兒女於庭中陳設瓜果齊向天孫乞巧門靡爭妍任人觀看寳華坊某家忽來匪徒數人借看七夕爲名入門之後露出利刃多方恐嚇將婦女釵環衣服刼掠一空呼嘯而散事後喊捕已杳無蹤跡矣○米埠某號前夜因火油燈爆炸幾兆焚如幸人手衆多登時救滅米埠各號甫經建復此次幸未成災人咸轉驚爲喜 
[四明雜記]  
　　鄞縣徐邑尊前患足疾告假刻已痊愈銷假照常辦公○甯城西門内某姓嫗守節多年頗工剌繡因此稍有積蓄近因疾病叢生惑於釋氏之說於前日往某寺祈禳朝出暮歸見門上鎖已扭斷室中箱籠全行顚倒共竊去細軟衣物約值百餘金生平所積一掃而空 
 
 

Page 3

 
 
嫗頓足呼號誓不欲生經人解勸而止婦女動輙信佛佞神希圖邀福不知福未得而禍已隨之蚩蚩者何尚不悟耶○曰衣寺跟某姓家女孩年纔六歲於前日在門外遊玩一轉瞬竟失所在當時派人各處招尋杳無蹤跡不知何日始能珠還合浦也○湖橋頭同順南貨店學徒年僅十九歲於日前裝載臺糖由甬押歸船至湖西陸殿橋尚未攏岸徒將縱身上岸不意一足踏虚翻入水中登時沈没延至次日始見屍浮水面其父母聞知向該店索命店東願出洋六十元作爲棺殮之費始得寢事○甯郡近因時疫盛行總柱邀集各柱首公議迎五都神出巡前已錄報兹悉仁義禮智信五柱坐堂會已於二十日迎神至君子營駐紥擬於廿一至廿三等日巡視城廂内外云 
[司馬回任]  
　　前報紀揚州府水利廳施漢臣司馬入都引見上游檄委鄧司馬復昌暫時庖代等情兹悉施司馬已於前月出京旋奉大憲行知於本月某日回任視事 
[嚴禁賭博示]  
　　欽加同知銜正任江寗縣調署松江府上海縣正堂陸爲出示嚴禁事照得例載無賴匪徒駕船設局勾誘賭博初犯到案審係三次以上者發雲南兩廣極邊烟瘴充軍先於拿獲地方　號一月又京城内外開塲聚賭經旬累月其租給房屋棚座之房主鋪户均照存留例擬徒鄰佑地甲一併治罪房屋棚座概行入官又歴奉憲飭嗣後匪徒開塲局賭悉照駕船勾誘例充軍存留之人亦照京城内外例按辦等因迭經各前縣出示嚴禁遇案懲辦在案現值棉花上市早稻登塲訪聞各鄉鎭不法賭棍復圖開塲誘賭侵奪民財該賭棍等屢懲勿悛愍不畏法本縣惟有隨時隨地拿獲重治不必復申誥誡第念房主地主隣佑保甲同罹重罪不忍不教而誅合行申明定例出示嚴禁爲此示仰各鄉鎭商民人等知悉嗣後凡有容留賭匪或屋内設局或地上搭棚聚集賭博一經拿獲定將地主房主照例擬徒房屋地塲概行入官鄰佑保甲一併重辦本縣言出法隨爾等勿以身試其各凛遵毋違特示 
[檢查剩貨]  
　　凌淦控匯安洋廣貨鍤倒欠銀兩一案由縣訊供各情均登前報前日由縣差協同英界差役前往啓封並檢查剩貨均是零星小件所值無幾由該差等點數開單並吊到帳簿十餘本於昨日回縣禀覆矣 
[暫行交保]  
　　臺基一案訊供情形疉登本報前日據原差禀稱奉諭查得謝紹林之母實患瘋病等語並由謝郁二人將執照繳案旋由陸邑尊飭將謝暫行交保三日俟期滿即須交案 
[定貨轇轕]  
　　德商瑞記洋行投該管領事署控稱華商舒三泰號定買鈕扣洋傘延不付銀出貨禮和洋行亦控稱該號定買洋針躭延日久領事據情照會蔡太守飭傳該號中人訂期昨午升堂會訊瑞記某西人訴稱舒共定鈕扣五十七箱己提出三十箱尚有二十七箱因價值日廉以　　宕催令提取游約無期至洋傘等貨亦未出清舒供稱鈕扣共定五十七箱已向該行言明轉售與成豐號隨即提取三十箱尚有二十七箱　應由成豐付銀出貨且前曾償過虧折銀二百餘兩矣西人又稱鈕扣等貨購定之後日漸從廉舒囑退回自願照償虧價行中告以須俟售出後計算惟約虧若干應先付下旋兩次收過銀二百零七兩後舒言鈕扣已售歸成豐即由成豐付銀出貨計曾出過三十箱當向言明無論售與何人行中惟舒是問舒稱當向言明鈕扣售歸成豐立有退據况瑞記各貨言定三月間到申不料延至六月始到以致銷路不暢西人稱舒定貨時立有合同載明一切至三月間到貨云云不過略約之詞並未言明過期退去至轉售與成豐之鈕扣立有退據載明如照原定行情目下虧耗若干仍應向舒理算若此貨已經過割則應將定貨合同註銷矣今特將合同呈請鑒閱再查鈕扣如到寒天價可加漲現在凉風已至設或行情既漲原定之價亦應還舒太守察閱合同及兩造供詞諭舒曰爾與洋商定貨退貨轇轕不清當立合同及退貨時若預先詳愼講明則此日不致别生枝節矣今既涉訟洋商總以有據爲憑爾則語雖近情終無憑據照案而論成豐所購鈕扣亦應由爾理清否則將虧耗照數認償另行出售隨請福繙譯官問瑞記西人曰所定各貨照現在巿價應虧若干答稱容即細查開單呈電太守遂諭舒曰瑞記所控之案本分府定於下禮拜六俟該西商將帳開呈再行訊究隨接訊禮和控案時己午後若何判斷俟再詳錄報端 
[英界公堂瑣案]  
　　包探張松樵禀稱積竊錢金山刻徑小的拿獲起到衣服水烟袋自鳴鐘詰得失主共有六户今特送案請判何阿隆葉洪順錢𨱆記張阿三歐阿才凈土菴香工某甲同投案下訴請領贓該竊犯供稱小的連次日竊罪該萬死尚乞施恩蔡太守判令笞責二百板發捕房管押六月贓交各失主分别認領○包探江阿三禀稱楊樹浦怡和繅絲棧内失去皮帶若干查問工人均不承認管棧西人言若果眞贓無着須令各工人照價賠償遂核定工人九名各賠洋銀二元各工人因之互相查究見原贓具在覆以布衫細察布衫實係沈紹坤之物爲此將沈交捕送請訊懲沈供稱布衫並非小的之物實被同事所誣西人投案候示蔡太守問其餘工人緣何不到該包探禀稱小的曾告以今晨務須投質不料並未到來太守謂須有見証到堂方可定讞飭將沈暫時管押再訊贓存捕房○東洋車夫謝阿本訴稱夏阿四喚令小的裝載水菓小的不允伊即動怒扭住兇毆致傷右眼由捕拘夏送案小的曾至某醫院求治醫生言須閱十天方能全愈小的係食力之人飯資寓錢均無着落將若之何夏供稱小的開設水菓店雇裝水菓非但不允反出惡言以致口角互毆如今尚求寛恕蔡太守以夏不應因細故逞凶判令押繳錢二千文給謝爲養傷費俟七日後再行核斷○包探沈金隆禀稱小的緝獲賊犯許福生起到布衣查係德　衣店所失今將人贓送案德昌夥訴請領贓許供稱小的初犯行竊求賜恩寛否則一受官刑終身留玷矣蔡太守判令笞責一百板贓交失主領去○包探秦少卿禀稱小的拿獲竊賊劉維堂起到衣物詰得竊自李大根家今特送案請究李投案請准領贓劉認竊求恩蔡太守判令笞責一百板管押一月贓交李領去○茶博士李大生訴稱揚州人韓連江每來啜茗必欲欠錢不遂所求行兇作横昨又不給茶值反被撃碎茶盌及玻璃窓因之報捕拘拿連同伴陳桂生送案請辦捕頭稱韓前曾犯事獲案訊懲韓供稱小的該死以後不敢再犯矣陳供稱小的向當小工韓閙事時小的並不干涉蔡太守判令將韓笞責一百板備文遞解回籍交地方官從嚴管束陳開釋 
[法界公堂瑣案]  
　　沙遜洋行經收房租人某甲訴稱同春樓一帶房客積欠甚多昨向索之忽有某洋人處包收印子錢之朱芝山出頭霸阻爲此將朱送案求賜究追宋二尹問朱曰爾租屋幾椽欠租多少朱供稱是處房租每幢按月二元七角小的共租兩幢積欠三月租金曾約定本月二十八日一併付楚並無霸阻情事尚乞施恩二尹謂既允付楚免子深求可首先如數交付朱供稱本月二十四日因欲向捕房捐車照務求寛限至二十八日定必付清二尹謂屆期不付定予究懲隨着押候交保○日前徐坤呈遞禀詞訴稱小的向在臺灣製造局當差撤遣回申爲時已久前與高昌廟製造局管庫師爺張和卿說定將青鉛三十擔换取局中鉛灰一百擔立有承攬據既换得即就局旁設爐鎔化將鉛提出專　與大馬路某銅作惟另有五十八擔賣與郭恒泰計價洋七十二元曾出期票兩張屆期向收陸續付下若干核算尚未及一半延至今日竟思藉故侵吞爲此來案禀請提究郭偕夥張德眷秀遞禀詞宋二尹察得情節不符當將郭張交捕房管押昨復解案問爾等究竟因何紏葛張供稱徐有鉛灰囑小的代爲鎔化鎔後提出鉛斤甚少不彀開銷徐遂妄稱由小的買去自鎔問徐曰此種鉛灰製造局向曾出售否答稱從前由别人承買問青鉛究竟售與誰家答稱售與郭恒泰郭稱鉛由張買下因無現銀交付向小的借去期票兩紙共計洋七十二元目下張與徐轇轕不 
 
 

Page 4

 
 
清請將期票斷還小的二尹問徐是否張立有期票答稱祗收郭票未見張票張稱小的曾與徐言明收回郭票徐云郭之期票早經遺失遂繕立收條一紙今日尚未帶來徐稱票由張送至是以小的繕給收條張稱鉛灰由徐囑小的代鎔二尹問鎔時徐許爾工錢多少提出之鉛由誰取去答稱鉛仍交徐有時鎔見十餘担有時鎔見廿餘担徐稱張購取小的之貨曾付定洋三元張稱是洋係付駁船資問爾鎔得之鉛交誰收存答稱由徐夥丁阿裕經收徐稱丁係小工鉛灰確由丁作中售與郭姓二尹問張有鉛交爾否徐稱由掮客林愛堂魏阿四介紹二尹謂爾等所訴各有不符着一併交人保出邀到林魏丁三人再行核訊○包探王榮培禀稱小的查得山東人董老明向設摇盌攤於帶鈎橋堍又在左近開設小烟館晚間專窩竊賊前日積竊李德貴楊春山將官紗褲夏布衫等贓物藏在伊家經小的等查知人贓並獲送案請懲當往拘李楊時董恃霸遑兇意圖毆捕宋二尹詰董曰爾既窩藏竊賊反敢毆差難道不知王法乎董一味抵賴不認逞兇李認竊不諱并稱某日雨中在老北門内竊得衫褲旋至董處過癮將贓抵押烟資二尹以楊行竊無贓叱之使退董押候查核李係積竊笞責三百板○招商局碼頭二號巡丁某甲扭小工李異香至案禀稱昨日海琛輪船將傍碼頭忙亂之中李等强欲在馬頭工作小的喝令避去非但不允反欲揮拳當經旁人勸開李復紏集十餘人將小的衣裳撕破爲此指交巡捕送案請懲李供稱小的專挑信客包封不敢紏黨滋事宋二尹以事屬細微判令管押捕房五日○金錦卿代岳母周鄒氏請退荳腐店主金利源所欠會欵錢四十餘千宋二尹命提利源詰問答稱小的一時無力求寛限至八月二十外一併還清二尹謂錦卿曰利源願於節後還楚屆期再向索取可也答稱全憑大老爺恩斷二尹復諭利源曰如節後冉敢游移定當提究利源連稱是是二尹令交人保出○日前豐茂呌貨執事魏祥林控夥友朱幼亭舞弊宋二尹着將朱交人保出邀合股之監生周錦堂投質其中情節已見報章昨日保人訴稱朱抱病不能至案魏則偕周候質二尹問爾行由誰糾合股開周答稱由李小坪糾合墊銀執業問爾與魏如何合股答稱合同上繕明各出資本銀五百兩目卜算來魏約墊至七百餘兩矣問爾自已墊銀多少答稱實因無力祗墊出一百七十兩問爲何合同上繕明各出一半周稱魏自願多墊至洋東之事監生已控諸該管領事衙門英公廨亦曾有案二尹謂既己英公堂有案着交人保出自行投案備訊 
[月捐彚錄]  
　　本局戒烟經費支絀遠近周知兹蒙三君慨助月捐古道熱心殊爲難得謹將收數列左○七月初四日由全盛信局交來曹娥鎭敬其事居善士四五六月捐洋三元○初五日由全盛信局交來青浦經鋤居士善士七月捐洋一元二十日本埠雲隠館主七月捐洋一元[  上洋恒濟戒烟局司董何鏞鍾洪南啓]  
[招領屍棺]  
　　頃接同仁輔元堂來信云本月二十一日巡船在太古碼頭撈來男尸一口年約三十來歲身穿白洋布短衫褲雪青紡綢套褲白襪羽縀雙樑　緑絲扁褲帶小搭連袋一隻内有錢數十文三根頭鬚頭辮線當經本堂騐明收殮掩埋義塚如有親屬來堂認領可也 
[浙省撫轅抄]  
　　七月初三日張卓人專丁來省禀知丁内艱於七月初一日缷辦寗郡船貨局差○初四日巡檢梅啓煦禀奉藩司飭知咨補平湖乍浦巡檢缺叩謝○初五日候補同知區塏禀奉厘捐局委寗波北門厘局差准補東陽縣丞侯資森禀知藩司飭知赴任禀安叩謝○初六日同知朱錫傳交缷王店厘局回省禀到禀見 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　十四日總局周分轉由寳應公幹回十五日邵關壩厘捐委員李直剌榘過揚十六日代理豐利塲高鹺尹崧到揚公幹十七日齊鹺尉雲驥委南掣聴差 
[申報舘協賑所經募順直山左賑捐七月十六日至二十日止第五十八次清單]  
　　忠孝堂洋二元姚氏心田子洋二元鹽公堂二元積德人洋一元隨緣樂助人洋一元天下皆善人洋二元施報成一元王全璋一元裕康號李春坡章愼安汪元生鄭狄氏施雲浦唐式玉班和豐狄子良邵安善各洋五角張茂盛洋一元洪春號一元唐鴻書一元病餘思過人洋二十元落拓子錢五百陸宸卿錢二百同泰鋗錢四百無名氏錢一百周寳森錢二百徐子根洋五角徐子成洋五角陳心溶錢二百經募紀銘芝錢四百卅以上九户來洋三元諸有德洋一元無名氏求合家平安洋五角無名氏求衆宅平安洋五角一鑑齋洋三元張寳三洋一元汪石卿洋十元闞榮齋洋五元不書名洋五元莊絲田洋一元無名氏一元信之洋五角江玉麟洋二角五分江玉珂洋二角五分江王氏洋一元東海關官醫局胡祝三天津匯豐鈔票洋十元德大昌洋一元孫正和洋一元陳德懋洋一元溻士有洋一元施德榮洋一元陳廷玉洋一元胡廣大一元介福康一元吳德豐二元姚槐庭一元朱選宜居一元温寶齋堂一元宋姓一元焦沛霖陳元眞邵煉梁董世周徐士魁咎松林宋大源張昌金任昌樓王錫爵李全鴻吳志茂以上十二户各錢一百王祥塵錢八十以上十三户實來本洋一元葉潤生一元公信安二十元鵝湖精舍五角五柳堂五角崇善堂一元理學堂錢五百○十七日清才舘洋二角耕餘士二角敬修士二角蕊宜氏二角悅軒氏一角胎裕堂一角虚白齋主現銀二兩大升全錢五千文蔚昌祥二千不留名一千席少齋五百留餘堂五百不留名七百聚亨源二千翔集昇一千丁壽記三百以上九人各户來九八元九兩一錢六分五廣東無名氏加南朝珠一串厦門和記洋行楊翌卿九八元三十兩正○十八日無名氏銅洋一元黄　司陳爲父母求冥福四元無能人善士蘇文忠墨蹟一部三人仝心二元無名氏五元鄺汝磐二元薛永逹一元羅瑞麒一元鮑簡昭一元郭恩普一元盧逸堂二元鮑守昭一元黄景謙一元鮑鉅昭一元鮑桃昭一元鮑幹昭一元○十九日黄亮卿十元楊仲明經募松蔭畫振一元衡子記四元乏力者銅洋十元次銀七兩正黄龍門二百力薇氏五百不留名一百無名氏一百衡記一百修竹軒二百郭方淮朱三官榮葉清合助錢一百十吳友記一百以上八户求一元四角妙手空空求子病痊六角竹單瓢陋巷客四角映雪子五元春　舘主青玉帶鈎一只周玉川錢七百甡泰號五百汪楨祥五百振裕泰二百松鶴軒三百查信太三日兆豐一百汪元泰一百史豹臣五百賈雨金二百履豐五百文德昌信五百益豐三百履豐行二百瑞豐一百徐元豐二百邱記竹錢一百記林三百陳修身五百無名氏百以上廿户來六元錢二百四十秋月居三元崇本堂三元周善士五元○二日力乏子日本洋五元理子洋五元朋士二元心字一元無名氏五角　過室一元退恩齋五角迎凉閣主四元脩竹山房二十元虚對一個沈翊記五元龔雲卿五百鄧茹亭五百史傳興二百賈德裕二百陳曙　二百萬亨莊五百談汝福一百趙人和一百宋書田二百王亭鑾二百黄勝雲二百陳醴卿二百以上十二户實來洋三元陳寳田五角陳煥然五角求免災難人兩元憫災無力人兩元鄧草一元吳周氏兩元厚德堂主人銀三十兩竹君氏銀廿兩看戲道人十兩羲原氏五兩六印堂寳銀五兩螺吟山房三兩以上六户實來九八元七十八兩三錢三分樂壽堂吕四元春繼堂夏介宜堂陳兩元四宜堂二元樂善堂四元古燕李王齋三元信義堂李二元三槐堂王二元永興堂趙一元餘慶堂翟一元無名氏二元依雲堂徐一元餘樂堂萬一元無名氏二元四傑氏二元劉德厚一元劉王木匠一元曹氏三元趙氏一元劉氏一元餘氏一元四持堂四元無名氏二元藎義堂二元賜錦堂四元翼堂寥二元崇德堂楊一元藜青堂一元無名氏四元無名氏二元安闌堂一元椿蔭堂一元丹桂堂四元落振興一元劉德貴二元青蓮堂一元代施子五元源來坊一元范金生一角繆山氏廿元俞雲三三百潘熊莊三百符文岩三百朱鳴野三百李趾園三百李甫泉三百李濂夫三百何聚源三百馮子卿四百朱芸閣四百沈叔文四百于米臣四百以上十二户來四元總共收洋三百五十元五角九八元一百十七兩四錢九分現銀二兩次銀七兩茄南朝珠一串蘇文忠墨蹟一部玉帶鈎一只日本洋五元花洋一元銅洋十八元虚對洋一個錢七百四十本洋一元 
[上海六馬路仁濟善堂籌賑公所施少欽經收六月二十一日至三十日各賑捐清單]  
　　第念五批山東賑捐清單○嚴佑翁由揚州募來士手隠名氏大善士鎭平二七寳紋一千兩批申九八規銀一千零七十四兩六錢又臣手隠名氏大善士鎭平　七寳紋二百兩批甲九八規銀二百十四兩九錢二分又元手隠名氏大善士鎭平二七寳紋一百兩批申九八規銀一百零七兩四錢六分唐門楊氏求保身體康健洋二十元歐陽欽求次子病愈　永侯二户各洋十元梁溪京兆後人求合家平安兒子洋五元曹義南求安洋五角以上共收寳紋批申九八規銀一千三百九十六兩九錢八分洋四十五元五角正○第二批直隸振捐清單○漠河金礦李觀察求保礦丁却病請方九八規銀七百兩唯亭諸祥源米行謝筵移助洋三十元無名氏祈求眼目光明洋十六元史門氏善照大善信德昌號祈合店平安勉力子求父病速愈天南遯叟腹痛全愈完願四户各洋十元敬之氏梁溪京兆後人求合家平安兒子慈谿翁景馥祈保室人周氏産婦平安無名氏紹興上虞人經大鈞求保急痧平安孫士杰求平安趙學詩求姪病愈七户各洋五元太昌張子山求病全愈洋三元陳錦壽求妻病速痊無名氏虎林迂士三户各洋二元敬之氏節省馬車費洋一元無名氏竹香居趙二户各洋五角木城瓶山會典經募十二户清和求安氏洋二元求安席少記東陵氏浙桐青翔求家安世春草堂四户各洋一元平安缺山人二户各洋五角求安洋三角求香居易俟命有心乏力三户各洋二角無能爲者洋以角以上共收九八規銀七百兩洋一百四十元○第廿五批江浙賑捐清單○漠河金礦李觀察求保礦工却病請方指助江蘇九八規銀三百兩正○再虎林迂士交來返性圖善書十五部囑爲擇善分送併合聲明 
[上海四馬路文報局内恊賑公所經收山東浙江閩省順直賑捐六月下旬清單]  
　　廿一日至三十日止○本埠隠名氏求保夫患泄瀉寒熱速愈洋一百元天順祥票號交來都門全芸軒善士經募京平銀一百兩合規元一百另三兩二錢湖北糧道憲惲經交棗陽縣宋菊池翁掯助汬賑原平銀五十兩合申規元五十一兩七錢另四厘湊童李少白士善士募同仁堂洋十元常熟陸朝孫翁求病體速愈洋十元餘姚鎖攔橋工餘欵移賑洋七元總收支所交來經松卿善士洋三元嘉定祥泰成號募保安氏銅洋三元磯記銅洋一元揚州恊賑公所撥盰眙火災賑餘移助掦平二七寳銀二千另七十九兩三錢八分七厘合申規元二千二百廿九兩九錢另五厘○高易賑所彚解東賑第十五批　直第一批規元三十兩補魯力齋補蕭業齋補閔宏齋三户各十元通州源泰當交來無錢氏銅洋二元○仁濟善堂賑所彚解東賑第六批順直第一批規元三千兩絲業賑所彚解東賑第十八批順直第一批規元四千五百兩申報舘恊賑所彚解順直東第一批賑規元二千兩○武林貽燕堂指助山東洋二百元本埠合浦軒求四季平安四元嘉興隠居主人一元本埠愼餘堂求病速愈十元○揚州嚴佑之善士經交友于氏楊平寳銀五百兩合申規元五百三十五兩七錢二分四厘高郵武廟賑所丁玉軒善士　勉盡心力人洋三元求合家平安順遂二元憫道人一元本埠孫鎭雲翁小洋二角○本埠廣和興號來無名氏四元又無名氏一元高郵武廟賑所丁玉軒善士募陳惠四元王宏泰二元艮以勤所病愈一元胡印卿九九錢三千文以實收十元本埠無名氏西瓜資移賑三元沈雲川翁小洋五角滬報舘　處來金陵胡正泰號銅洋三元又南號廣記銅洋一元○○本旬共收規元一萬一千四百廿兩另五錢三分三厘英洋三百九十九元計規二百八十九兩六錢七分四厘銅洋十元洋計規元二兩一錢七分八厘小洋七角計規元五錢另八厘○四項共合規元一萬六千七百十二兩八錢九分三厘○連前共規規元一百另六零四百十七兩八錢四分八厘○○本旬解東賑第廿一批規元六千兩又解順天賑第一批京平松江銀六千兩申規元六千零九十兩又解直隷賑第一次行平化寳銀六千兩申規元六千三百十二兩○連前共解規元一百另九萬六千四百六十四兩二錢五分六厘○實凈墊解規元三萬六千零四十六兩四錢零八厘合併聲明 
　　　蔡二源太守張叔和都轉顧勉夫太守經蓮珊剌史四君子壽儀移助放生謹具謝柬收照外六月十二至七月十五日第七批彚登○蘇寳森十二元送四君子○沈賡虞楊信之洋四元謝子楠洋二元李學瀛仝子乃楷洋一元送蔡太守○謝子楠洋二元送願勉翁○張曼農洋四元送張經二君○邵櫴孫洋四元送蔡顧經三君○韓山曦洋十元送蔡顧二君○朱　臣洋二元王和候洋十元沈立甫張益卿合洋一元祝方卿洋二元王鍾祖宋禹良經大鈞合洋三元林靜宜洋二元金苕人洋十元王亨　洋二元陳樂庭洋二元送經蓮翁○以上共收洋七十三元正[  上海六馬路仁濟善堂司董謹誌]  
 
 
 

Page 10

 
 
   
 
