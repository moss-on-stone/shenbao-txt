# 1885 - 117 - 4904329

 

Page 1

 
 
[三十七號畫報出售] [  申報館主人啟]  
　　本埠六馬路仁濟善堂籌欵煮粥以餉貧民旣於常　議停之後加賑四十餘日而又苦口婆心以兾繼起有人爲民請命存心抑何仁慈也故亟　之以爲有力者勸其　報之首之畫譜一爲龍山落　圖一擬歐陽子秋聲賦意圖俱係任君伯年所繒氣象高古魄力沈雄廻非甜俗家所能彷彿准於十六日出售畫報仍然九圖後附淞隱漫錄一則閱者鑒之此布 
[請繳第二批古今圖書集成股銀] [  申報舘點石齋主人啟]  
　　本齋於前年　倡議紏聚一千五百股仿印古今　書集成每股規銀一百五十兩分三次繳足此議早　公鑒嗣卽　地造屋從外洋置辦機器復延名手澆鑄字模然後開印至今計已印成數百本雖未裝訂而書之式　字之精湛極爲雅觀諸君儘可先來披覽惟開印之初機器人工均覺生澀故每日出書無多兹則鉛字業經鑄齊人手亦日臻嫺熟此後按日計工每日約可排原書從四本而漸至六本八本完工可期迅速所以各股友第二批股銀計每股五十兩務　早日交下以便購備紙張及一切工料其銀希仍交申報舘照收并開明第一次股單號頭及股友姓名當卽掣回收　統限於三月廿九日以前一律交清切勿遲延悞工是所禱盼再此書初議共印一千五百部嗣以各股友喜用大字　字旣放大則紙張亦費本數加多本齋益形虧耗故擬多印數百部藉資貼補旋見市面欠隹且此　亦身本重大遂仍印一千五百部以符原議合併附聞 
[釐卡憤談]  
　　星期無事偶訪友人相見之後拱揖入座縱論古今正在高談雄辯間忽聞友人之僕與人忿爭友人呼其僕詢以何事　曰有自武林寄到白毛茶片一包約計八九斤局夥索　力力　做興之爭　局夥進而詰之則云酒力則一信一件作兩信論僅一百六十文然尚有代付之釐金一百文須照數付給合計當二百六十文無多求也余曰區區八九斤之食茶例不納稅何得妄言局夥由錢袋中取出帳夾内有釐局騐單一紙呈余閱看則果非該夥爲託實施嘉橋分卡之　單也單上開食茶十斤捐釐一百文又黄烟十斤捐釐一百五十文余曰然則數目何以不符局夥曰卡中司事但估作十斤並不過秤黄烟另係一家其釐金亦已　收矣余曰他處皆有釐卡何獨施嘉橋之卡必須納稅而他處不然局夥曰此貨本不應納稅自杭起身所過釐卡皆照例放行並未過問獨施嘉橋之卡最爲嚴密絲臺不肯放鬆行旅之怨聲載道已非一朝一夕矣今此茶葉黄烟其數已及十斤彼則以爲例應完納卽或不及此數亦且不肯輕放前者鄕間有人携自製箕帚詣鎭上求售者行過該卡亦勒索釐金百餘文約計該鄕人所擕統共不過值錢二百餘文彼胼手胝足劈篾紥籐晝夜不息妻孥共作者已數日欲易升斗之米以歸養其妻子且攜貨上鎭身無餘錢卡中扣留必令其取錢納厘而後放行該鄕人無可奈何棄其所携之具吞聲含涕而去見者莫不爲之傷心而該局之司事巡了猶揚揚自得且詡詡然驕於人曰我固秉公辦事鐵面無私也而箕帚則已笑納矣又有鄕人購得新鞋一雙置之錢搭中負而過卡爲巡丁所見指爲漏稅議罰二倍約計其鞋之值價不過七八百文而該卡欲令罰錢千餘該鄕人又不識捐例不敢與爭棄鞋潜遁巡丁卽趿之以誇於人曰我輩固所謂不耕而食不織而衣也若此者不一而足若此之食茶黄烟已及十斤安得而不納捐倘一抗違彼惟　爲偷漏加倍議罰則所出且不止此數第不知此等捐欵亦報銷於上司否也若觀於箕帚新鞋之類則恐未必報銷然則其他亦可類推我等局夥爲人作寄書郵每過此卡動多躭延殊亦不勝其忿今尊紀又不肯照付是欲使我賠錢以寄物烏乎可哉余乃勸友諭其僕人照數付錢局夥諫而去反因謂余曰厘卡之設前者本爲裕餉起見及髮逆旣平各處安謐而厘卡依然如故則曰辦善後事宜不能無資故藉此以挹注也然善後之事至今日而尚未克竣若目前則法人肆擾海氛告警軍需緊急更不必言裁撤矣兹者和局巳成雖暫時停戰尚待再訂詳約但鄙意則以爲卽使詳約旣定海波不揚而厘卡捐金勢將終古不能更變有其舉之莫敢廢也有人啟口言此事病商請爲裁撤者言出而唾駡及之矣然二十餘年以來商民交困而卒無人焉因抗捐而滋事者此非盡關乎官盡之取財有道蓋商民以爲事關乎國計軍務凡在食　踐土者孰則不願盡此區區况設卡抽厘在商民究屬所費無幾而國家得此可以積少成多於軍餉大有補助卽肅清之後辦理善後事宜亦無非爲　頓地方起見故亦無不樂輸其有怨聲載道者非民之無良實由於辦理不得其法也僕嘗搭船由滬赴杭船户裝有私鉛數十條爲張涇匯厘局所查獲議罰船户五倍之稅船户乃轉包而來且無現錢無可設法急而求僕僕姑應之爲之赴局投剌於司事司事出見與之婉商司事沈吟久之慨然曰此事本屬不能通融偷漏之罰五倍猶輕今旣有吾子爲之宛轉不得不爲設法請仍照應繳之厘金如數完納若謂船户實無現錢則又有一法於此留鉛兩條以爲質而於捐票上注明其故俟船户抵埠之後與貨主說明示以捐票令其持票備錢將所留之鉛條贖去如此則兩無所妨公私兼盡矣　亟頷之謝而出船户之厄遂解苟所有各卡皆如該局司事之作用則雖有局卡司巡星羅棋布何至爲商民所交怨哉以僕所遇者如彼以今所述者若此然則厘局之貴於得人其理顯然矣子固有心人也設以此事錄以入報俾各省大憲之見之者知所决擇焉不亦可乎余應之曰諾旣别而歸筆之以付手民 
[淡水西信]  
　　本館泒在淡水訪事西人來信云本月初二日有英兵船一艘由南邊駛至淡水再由淡水開往基隆時淡水口外另有法兵船數艘停泊遠遠見英兵船法船卽升旗爲號令放小艇前來英兵船見之卽放小艇法船告以中法議和海禁已開船隻可以來往等語淡水居人聞此信息無不欣然色喜且粮食等物亦可由别埠連來不復有絶粮之虞現在法人在基隆者按兵不動和議有成當不再生枝節矣 
[甯鎭雜聞]  
　　中法業已停戰和局可望告成而甯波府陳太守猶日在署中設筵邀請各富尸輸捐助餉想有備無患安不妄危之意也○戰事一停粮價驟眨從前每石三元左右者今巳减至二元有奇且日來各路米船亦銜尾而至彼囤積居奇者當後悔不及矣○甬上各茶莊自聞議和之說開辦者已有十六家紹帮之做茶工人日内舉紛紛 
 
 

Page 2

 
 
至甯揀茶婦人亦皆欣欣然有喜色云○四門外郵亭對港之火藥局日前赶造火藥朝夕不遑近停舂者已數日矣縣前貫橋頭兩桶店前爲該局專造藥桶現已一律易造茶箱承平之象可見一斑○近日鎭口進出船隻法人照舊搜查甚至搭客行囊亦必翻閱狂暴之性仍未稍悛○前日大生號之山東船盤運鐵錨撞壞元凱兵輪艙面該船自願賠償故日來已召上海船廠工人到鎭修理矣 
[電述杭災]  
　　昨晚八點鐘後十二分杭州訪事人飛電報稱本日天明時杭城打銅巷口火災延燒三十餘家始行救息電音止此未得其詳想再隔二三天定有細情郵到也 
[維揚近事]  
　　上月杪陰雨淋漓浹旬不止揚城内外房屋坍塌者不知凡幾得勝橋井右某鐵匠店瓦屋數椽本已𡮦朽加以積雨浸透遂不能支初二日午前該店夥正在鎔鐵猝聞𥒐然一聲店屋遽倒幸未傷人所最險者向來井上自晨至暮汲水者絡繹不絶今竟寂無一人若有先知者實萬一之幸也○洋藥落地改辦散捐現巳通飭各府州縣一律照行江都縣　明府已於本月初一日開辦無論廣土西土以及數目多寡揚屬各商販須先赴瓜洲捐局請領認單前往購販俟貨到齊再至該局照章報捐將單繳銷廳候挨包黏貼印花另填捐票給執　准銷售如無印花捐票卽以私貨偷漏論罰照章全數充公除出示通行曉諭外並遴派差役於城廂内外各土店逐查每日銷數若干以憑核辦○初三夜四鼓揚城内盧刮刮巷口徐公舘有妙手空空兒踰垣而入室中人卽驚覺且門外巡更者適至同出追之未獲天明檢查失物約值數千金卽開失單呈報縣署及保甲局保甲委員親往踏勘將更夫笞責數十板一面會同邑尊派差跴緝○　宦生甲乙二子性豪爽喜交游有杜季良之風宦於客臘作古稍有遺資甲乙在苦塊之中挾妓縱賭負欠甚鉅現銀不敷開發復又手書期條借劵若干始得了事嗚呼有子如此某宦其能瞑目哉語云遺子黄金滿籝不如教子一經誠然○揚州南鄕人某甲前日由城回家出南門時以小煙袋裝淡巴菰一路呼吸吸畢將烟袋插於襪中忘烟灰尚未剔去走不數武忽覺腿上火灼甚痛俄而烟燄冒出甲趕急解脫奈已燃着上身棉衣愈形惶急且是處距水口甚遠旁觀者亦無法施救幸道旁有積雨水塘急令尚塘内臥滚無如曠野風大火趁風威一時難熄以致皮焦肉爛而斃刻已由家屬擡　嗚呼慘矣○游勇喬德盛溷跡揚城勾結當地青皮在教場内訛詐良懦魚肉鄕愚近爲甘泉朱邑尊訪豐立提笞責並判　校一月發犯事處示衆旁有二村嫗見而私曰好个少年人胡爲至此勇聞之惱羞變怒驀然以枷板相毆經帝人喝止仍喃喃然詈不絶口此其凶横之性眞有非法律所能改者 
[西江魚素]  
　　昔年劉瞻岩修撰爲江相團練大臣時所製軍械甚多皆儲吉安庫内近上憲擬撥入防營應用以免籌欵製造遂於本月初一日由善後局憲委候補縣蕭大令雲經前往查騐實存若干以便照數分撥云○各屬解到秋審人犯數十起分寄首府及兩縣獄中以便擇日會審臬憲恐有疎虞遂於初二日委李君繼臨杳騐新建縣監張君禹川查騐南昌府監又委劉君仲欽將三監重復詳查以昭愼重云○上月大憲委解閩餉等事曾列報中兹悉是項餉需由委員解至河口卽交粮臺接解閩中初三日善後局憲又委按司獄明君鏻管解恪靖等營兵餉前往河口交投較上月委員可省程途千里云○都昌縣何鳳閣明府上年因案撤任目下案己訊結上憲札飭回任以重職守明府當於初三日禀辭銅符重綰竹馬懽迎想明府再蒞棠疆當有顧而色喜者矣○粤東大吏委員至上海購辦軍裝槩由内地解運初三日江蘇候補從九品莊君梓押解軍火路過江西卽日䟎程往粤並不片刻勾留○淛江與豫　毗連邦人士之服官游幕及經商江省者實繁有徒會垣洪恩橋建有全浙會館本月初一二三等日循例團拜演劇侑觴篤枌榆聨桑梓老輩風流於兹未墜○初二日夜三更時洗馬池大街日升布號有賊十餘人由天井入内行竊當卽知覺喊起四鄰一面知會營局四面兠拿僅獲一賊餘皆漏網而逃議者謂會垣重地竟有宵小横行防範之寛概可想見矣○候補某君在省垣揭家塘賃屋數椽棲其眷屬本月初二日一六歲幼孩偶至門前嬉戯卽被匪人拐去迨父母知覺四出找尋則已杳如黄鶴旋卽遍貼賞格閱數日始得合浦珠遠惟費去賞錢百五十千文而已誠幸矣哉○上月二十一日豫章書院甄别由撫憲主試本月初二日友教書院甄别由藩憲主試初十日經訓書院開課由學憲挑取並不甄别螢窗　案敬業樂羣桂子香分不難先操左劵也 
[憲委訊供]  
　　南匯縣人補用府張志均向在滬上辦理水利洋務等差去年經人控其接濟法人及日前到案發押等情俱巳登諸本報兹悉前日新臬憲李顯之廉訪因原告已到卽飭差由待質公所提張交發番局讞員逐細研訊事關機密無由得悉讞詞惟聞質訉之餘尚無接濟敵人實據遂於錄供後將原被統發待質公所隔别收押尚須續提見訨各人以期水落石出查是案乃去冬黄潄蘭宗師按臨松郡時經本邑生監甲乙等四人聨名指控禀中鑿鑿言之聲罪致討殊有詞成鐮鍔語吐光芒之概宗工以案情重大未便札縣訪查當卽據情入告請旨施行旋奉寄諭飭新任蘇臬李廉訪到省親提澈究故廉訪軺車甫下卽排遞文檄飭屬將人犯押解來蘇云 
[芝罘紀事]  
　　大憲近議在東省安設電線以逹軍情所有承辦委員日内已臨烟勘驗諒不日卽可興　從此音問遥傳瞬息千里一枝春好不憂魚雁浮沈矣○有營勇持物入城强向長生庫質錢舖中以其來歴不明扭送縣署勇以該舖擅行毆辱朦訴營官營官卽飭縣查辦遂由邑尊差傳舖夥質訊矣該勇誠無頼矣哉○本月初五日爲榖雨節各户皆以黄紙畫成符籙粘貼門前春　秋蛇亂塗亂抺俗謂可除蝎患積習相沿誠堪一噱○法事未已籌餉維艱奉旨新開捐例後卽由藩司頒發告示以廣招徠現照八成收銀每百兩加飯費銀二兩九錢限以一年爲率想有志觀光者必將踴躍來輸以捷足先登爲快也○木工咸奉魯班爲祖師邇來土木繁興賅業頗多利益遂於東北隅空地上醵金演劇以答神庥逐自之夫圍觀如堵然耽閒樂靜之流又將歌蘇學士笙歌叢裏抽身出雲水光中洗眼來之句矣好尚各殊於此可見○劉姓家傭媪張姓年已古稀珠胎忽結刻已分娩母子安然枯楊生荑亦異事也○十年前大憲曾申小錢之禁嗣以日久玩生市上又多鵝眼刻經邑尊出示嚴禁雷厲風行想私鑄之風又當歛戢矣 
[派員赴營]  
　　湄雲兵船初六日由天津駛到營口載有新式快鎗五百桿水雷四十具及綫藥等件李傅相又泒委員四人水雷教師工匠共十六名以備在營口設立水雷局又有砲手及天津水雷水師諸學堂中學生三十餘人蓋係雷震初軍門咨請李傅相撥調赴營者也 
[𥞊陵官場紀要]  
　　田熾庭觀察卸署臬篆後於本月十二日晚節抵𥞊陵十三日仍回鹽巡道署原任省中候補各官均至轅門叩賀衣冠濟濟頗極一時之盛○江南鄕試向由江蘇安徽兩撫憲輪流入塲監臨此定例也今年輪派蘇撫入闈衛靜瀾中丞因法人雖有議和之說而籌辦海防仍關緊要加以各省指撥協欵必須與薇垣籌商斷難久離職守故已咨請黄潄蘭大宗師於錄取遺才後卽入闈代辦監臨想局時玉尺掄才冰壼煥彩星軺隹話洵足冠冕一時也○今年爲乙酉正科薇垣巳委羅少劼太守總辦外供給所業於初二日開局向例闈中需用磁器紙張木料皆派員赴江西採辦今科藩憲以籌辦海防庫欵異常支絀不得不力求撙節往上秋闈報銷實銀七萬餘兩今年祗准以六萬兩爲度故紙張水料皆就本地購買惟磁器𥞊陵價較昻已委羅敬之别駕前往豫章採買矣 
[潯陽近事]  
　　梁湘南學憲試畢九江府屬於十二日起馬接試南康府聞是日泊湖口縣十四日可抵南康○十三日朱寳珊太守甄别 
 
 

Page 3

 
 
九江濂溪書院生童與考者共有一千六百餘人朱太守於黎明點名限申刻交卷不准繼燭膏火則仿照鹿洞書院章程前五十名均得給發不拘定正副課積弊爲之一空士林翕然頌之○前日有三枝桅黑兵輪一艘抵九江碼頭寄椗居民疑為法國船頗覺驚懼後詢知爲意國兵輪進長江遊玩者民心始安 
[採風告示]  
　　新任松江府時萼卿太守以名下士現宰官身皂盖朱幡新猷式煥下車伊始卽以採風問俗爲心方之漢代龔黄誠哉有過之無不及也刻得友人抄示告示一通爰卽照登于左○照得史稱吏治兩漢爲隆然曹參相齊得蓋公而始理陳寵守郡任譚顯而有功盖以觀納風謡存問疾苦非兼收夫五善恐致失于一隅故皆敬禮高賢咨諏有道未有予智自雄克臻上理者也松郡古稱名勝表裏江海形勢之會英俊斯興九峯書院猶存二陸草堂尚在昌明道學則有若林貞文徐伯同馳騁風雅則有若張汝弼袁景文董思白相業則推徐子升文學則稱陳臥子迨我聖清蔚起化澤涵濡其間卓犖之士如周叔來茂源施及甫維翰葉炳霞映榴王季友鴻緒皆自科甲著於邑乘文章治術嘖嘖在人斯則尚有典型流風未沬矣本署府十載膠庠楹書早讀一麾江滬治譜未嫻今當奉檄來兹下車伊始雖典章沿革尚有志乘堪憑而政治平頗必以見聞爲斷或隄防久弛地患浸淫或水利未興田虞旱熯或奸胥蠧吏擾害循良或勢惡土豪魚肉鄕里凡國計民生之休戚學校風俗之盛衰以此類推未能枚舉皆當因勢利導因時制宜斟酌損益相與更始惟耳目有所難周卽利病未能深悉爲此示仰合屬紳耆士民知悉爾等誼關桑梓聞見較眞其中應興應革不妨各就所見剴切條陳本署府當悉心察核酌量緩急督勅所屬分别施行務爲爾等興利除弊去莠安良以冀宏濟艱難共安樂利則有縉紳重望詩禮名流尤望各有所陳匡子不逮至若懷私于謁挾怨抵誣此固鄕黨自好者所不爲而本署府不禮焉其各遵照無違特示光緒十一年三月十七日 
　　右示一通係由松友抄寄捧讀之下仰見時太守興利除獘博訪周諮識見胸襟遠出風塵俗吏之上錄畢適得茸城獻曝人來書云松郡有秀野秀塘秀南三橋皆在西門外故有三秀原來不在城鳳皇飛不到華亭之諺秀野秀塘兩橋歴經修冶惟秀南一橋年久失修石欄坍損石級漫漶如遇雨後上橋下橋時滑不留足鄕人過此者每有傾跌之患又城内府前街東至平橋西至楊家橋一帶及東門外張塔橋東一帶街道崎嶇險仄無異蠶　雨後行走均有拖泥帶氷之苦側聞時太守下車伊始出示采風其爲地方興利者固不止此三事然修理橋梁平治道路亦王政所宜先竊思修橋之事祗須重設石欄剗成石級需費本不甚巨或撥欵興修或勸捐集事均甚易易至修街之事則該處不乏殷實鋪户若得賢有司倡率自無不踴躍捐助以成善舉敢乞登報以當芻獻等語本舘以其言有合於時太守採風問俗之意故附錄於此本館附識 
[鹽局告示]  
　　欽命布政使銜兩浙江南等處都轉鹽運使司鹽運使覺羅成督銷兩浙綱鹽總局爲出示曉諭事照得現辦海防用欵浩繁奉户部奏准通飭各省議令商捐並加鹽價以濟軍需當經本司局督同各甲商議定江蘇五屬引鹽各地巡費較重商力疲乏旣免商捐每斤加價錢二文浙東西綱鹽各地各商情愿每斤報捐錢一文再加賣價錢一文其運銷綱引鹽之嘉興秀水嘉善桐鄕靖江並姚家橋各地均係私充之地恐碍銷路准免加價仍有嘉興秀水嘉善桐鄕各商按斤捐錢一文靖汀姚家橋各商按引捐銀二錢卽經分别詳報鹽憲准行在案查每人日食鹽三錢每月僅祗九兩今每斤加價不過一二文不致有累于民而集腋成裘于防費不無裨益凡爾紳民當思食毛踐土世受國恩不可因此些微加價出頭阻撓爲此示仰紳民商販醬坊人等知悉各宜激發天良恪遵功令如敢阻撓滋事定卽嚴拿重辦本司局言出法隨各宜凛遵毋違切切特示光緒十一年月日示 
[操炮轟傷]  
　　駐紥吳淞之督轅後營前日值試演砲位之期有　哨砲勇未將砲内餘燼鏟除遽行入藥然一聲手臂皮肉頓被轟去且由炮臺跌至塘沿昏暈倒地當經該營管帶延醫調治雖無性命之憂已成殘廢矣藥性猛烈可不愼哉 
[嚴禁淫戲]  
　　滬北各梨園往往搬演淫戲傷風敗俗貽　無窮歴經各憲禁令嚴申終難風清弊絶近悉英界會審委員黄芝生太守復傳諭各戲園所有艶曲淫詞一概不准演唱如敢違犯定予嚴懲噫滬上風俗之壞至斯而極矣得太守實心實力整頓一番苟得持之有恒則淫媟之恩何患不能漸息維持風化太守眞古之賢令尹哉 
[撈船又述]  
　　昨報列又獲屍身一則兹悉流雲輪船被藍烟囱船撞沈後其船首已由救生局輪船拖至楊家渡對岸浦灘　尾内有機器較爲重笨盤起非易前日關道憲邵觀察特派幹委黄君及救生局輪船管帶姚君帶同巡船四艘復往失事處盤起船尾除撈獲屍身之外尚有小皮箱一只内有寳紋二十四錠鷹洋一百元旋卽帶回局中昨由姚君飭將小箱及銀洋一併擡赴上海縣署暫請儲庫聞係吳淞營某哨餉銀未知確否 
[拼頭難拆]  
　　昨午後四點鐘時有三十餘歲之男女二人口操蘇州音至英會審公廨喊冤據稱男婦本係拼頭堄欲分離以致爭扭由值日差禀知黄太守飭令分别管押聽候訊辦 
[捉奸管押]  
　　蘇婦某氏與某甲拼識住居格致書院附近前日清晨有某乙自認該氏之前拼夫紏人前往捉姦拖至茶館又至烟舘勒該氏與甲出立筆據給洋若千元了事又令惠烟鈔茶資該氏不得巳以銀飾暫抵事聞於捕房昨午後派各包探將一起人帶押捕房今當解案 
[無恥宜懲]  
　　十七日本報所列耿伯勝夫婦借宿小東門外徐羅氏寓中被流氓軋住拆　一案當據耿供偕妻陸氏從大場　串家回來順道看賽馬至晚又觀劇以致南門外橺欄己閉不便回家暫住該寓被流氓攫去衣服若干件至次日偕陳順祥余福兩人至寓查詢卽被鳴捕拘押該婦自稱耿陸氏老者爲陸楊氏係小婦人之母翁太守見耿供詞閃櫟且禀詞上備載流氓名字果係安分之人烏能知曉因知其中顯有不盡不實隨卽訪悉該婦並非耿之髮妻正擬傳案究懲耿又帶同母女投案請追衣服太守問耿該婦究係何人答稱確是妻室問可有婚帖年庚媒妁答稱俱有太守謂汝且站在一旁俟本分府收詞畢親自帶汝往取庚帖耿知難隱飾改稱婚帖存在家鄕不在滬地太守謂然則媒妁何在答稱業已去世太守將情道破耿無可隱瞞遂供認去年始與此婦私識太守轉詰耿陸氏陸楊氏二人初猶不肯吐實繼見耿已供明無奈叩稱該死太守着將男婦三人一併帶歸捕房管押此前日太守在文案房研訊情形也至昨日太守臨捕房時飭將男婦三人提案着照昨供再說一遍該氏母女供稱實是局中人囑我如此說太守謂陸楊氏縱女犯姦實堪痛恨着同其女各掌頰八十下隨諭耿本應笞責今姑從寛亦掌頰八十下飭陸楊氏領女回家管束復問耿寓夥可認識否答稱其人年約四五十歲軀幹瘦長眼大有鬚係吳淞人太守着包探帶耿前往將該夥拘案再行追究衣服 
[冒稱棧夥]  
　　紹興人周正榮持老義和棧接客單呈案訴稱平日在家讀書現從南京附北京輪船抵滬甫經泊定卽遇義和棧接客人手携棧單說該棧十分清潔招我往住我因到滬後擬至吳淞遂與同舟人相約將行李十一件交伊先行送栻我隨偕友往淞此十六日事也在 
 
 

Page 4

 
 
淞躭擱二天至十八日回滬到棧詎該棧稱從無人在外接客亦無鋪盖等件送來不肯爲我查訪反將我辱駡不堪因此鳴捕翁太守問該棧夥葉心梅據稱並未駡伊惟我棧並無如此之人太守着將葉暫帶一邊開導周正榮至再至三又傳葉到案諭以帮同尋緝且謂有人冒爾牌號誆人物件爾亦應用心查究兩造各遵諭而退 
[流氓荷校]  
　　前日巡防北局委員金明府飭勇移送劉錦春范蘭生二人至上海縣署至晚莫邑尊升堂集訊劉供在新北門内沉香閣對門開設匣子作范冋在我作爲夥嗣以行爲不正遂於夫秋辭歇詎歇後時來訛詐錢文去冬曾送巡防局究辦在案日前我添用一夥范又來吵閙不休不得已復扭送局中金明府提訊之餘以范出言不遜因之移送案下求請究懲范供向在劉錦泰匣作爲夥上年九月間劉無端將我辭歇向之理論反被扭送局中至小的並無滋擾情事邑尊謂爾之所爲本縣早經訪悉爾至局中尚敢藐法挺撞實屬可惡異常遂飭何以巨校　交九鋪地方示衆 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[考差毆人]  
　　江西梁學憲接試九江此已列報聞初六日黄昏時有彭澤縣某廪生在考棚牆邊看出案因人多擁擠退立於頭門前辦考差役不知其爲何許人大加呵斥不許立足以致兩相齟齬差中有乙丙兩人尤爲兇惡始而詈駡繼以老拳奉贈旁觀者均抱不平磨拳擦掌扭差禀諸學憲學憲卽將甲乙丙發提調朱太守訊辦太守旋卽升堂將兩差各杖一千枷號遊街示衆以好言安慰某廪生雇轎送回庽所始得寢事 
[脩治街衢]  
　　九江城内街道雖前年經各店派費修砌然中高而旁低一經雨雪履而過者或俯或仰或跌或欹不啻行金鰲背上城外街道亦凸凹不齊陰溝淤塞雨後積水成渠行者每褰裳而過或晴至三五日尚蹀𨇾於泥淖中嵩觀察見而惻然因捐俸銀二千兩委公正糾士領收倩匠購石重加修葺聞已擇日鳩工矣 
[維揚官報]  
　　初十日莫繩孫司馬奉運轅委解京餉差○朱選青鹺尹士良委解南京餉差卽日起程○儀棧楊子穆觀察十一日抵楊謝壽○揚城安徽會館擇本月十八日團拜在京口雇定小班演戲一日○十一日灣頭釐捐局徐司馬炳倬來揚公幹○運署傳金鹺尹元杰甄别○張菊甫分轉元愷抵揚○十二日總辦保甲吳柏莊觀察攬揆良辰衣冠祝嘏者極形蹌濟○十三日周鹺尹定蕃銷五河鹽厘隨局差 
[皖省官報]  
　　藩憲牌示休寗縣知縣一缺飭本任太湖縣知縣德愷調署 
[東岳盛會]  
　　金陵每年春秋二季有東嶽都天城隍三大會會各有首事除市面各幫各有專司外其餘皆由各署書役分叚承當三月十二日爲東岳大帝鸞駕出宫之第一日俗傳東岳理太山陽氣發于東方主生故善男信女蒲伏道左爲邀福計者人以千數會中頭班爲龍虎旂次則神牌次則各種綉傘皆副以玻璃燈匣能燃蠟爲夜色再次則馬上鼓吹再次則香亭鑾衛再次則愚民之還願者裝點爲鬼物狀又有衣赭衣者琅璫載道在神前與戴花帽塗面而喝跪拜者迤邐一干人最衆再次則羽士披鶴氅笙笛悠揚至肅靜無謦咳聲則駕過矣後有龍舟舟後卽鳳輦輦上有碧霞夫人女犯無數皆官媒婆民生婆闊臉大脚披髮衣赭腰繫白練裙其俏者則挽碧絲作閙掃妝抹脂粉用一小轎躑躅會後計會中有玉器數十事俗呼爲茶擔每担約值數千金爲錢業中所賽肩担者選有力年少用左肩作餘勇可賈狀觀者多啢啢羡又有十齡小妮子淡粧艶服端坐假沉香亭内亭以八人舁之行左右置金留犁如酒器又設象牙筯旁揭小旂一標曰酒幡恍惚旂亭故事後一水牛首尾結五色綵牛背坐一牧童童亦十許齡負長笛戴笠揣其意似以借問酒家何處有牧童遥指杏花村二語爲題也者于依樣葫蘆中忽然覯此簇新花樣眞令人忍俊不禁舊有鞦韆架三四座無所謂奇異惟視架上之媸妍以厭衆望而已每會必巡行十數日始罷雖曰勝事亦漏巵也 
[上已日偕諸友携張善貞詞史泛棹龍華紀事感作呈高昌寒食生教正]  
　　佳辰三月三春色滿江南勝地喜重到尋幽興倍酣白舫復青樽翩翩同心侣載得傾城姝彷彿鴟夷子一棹渺烟波桃花兩岸多如入武陵溪人面奈花何垂楊掩水涯泊舟景愈佳花落香坭滑濕印踏青鞋市語村聲雜游人頻雜還未曠所欲觀更上一層塔塔上故人詩題詩曾幾時詩句依然在詩人今已非登臨怕懷古棖觸愁千縷聚散原無常人世復何語無語復登舟開樽重唱酧韶光休虚度往事任悠悠中流歌一曲按曲人如玉喜我尚少年鬢影照波緑鬢影照波緑明年此會知誰續珍重今朝上已辰大家同醉曲江曲[  三十六江外史未是草]  
[寄懷天台李曼士兄]  
　　青蓮家世本風流十載曾同海上遊詩酒獨除名士習烟雲一幅畵圖留早知偉績閩中樹今果狂瀾筆底搜 
君善丹青閩撫常委沿江繪圖差使猶憶赤城談勝蹟幾時相對話從頭萬丈鯨波帳友生每思品格玉壺清性猶諧俗都根理語不驚人總近情驥足果能開道路猪肝詎肯釣虚名同舟謬許推知已一曲離懷涙欲傾[  海上種榆山人悅彭氏就正稿]  
[舟中晚眺時與野坡同坐口占索和]  
　　河漢星辰淡艤舟趁月痕櫓聲摇客夢颿影盪詩魂風定鷗波靜江空夜色昏篷窓相對坐細與古今論[  悅彭氏甫脫稿]  
[埜坡仁兄近於市上購得國初逸老杜茶村先生古硯一方囑爲題句勉成七律一首卽請法正]  
　　一片龍鱗妙絶倫茶村老去此陪身古香淡淡有餘墨雲氣層層迥出塵抱璞守貞經歲月長吟永嘯著精神百十浩刼難磨滅天遣尊前證夙因[  種榆山人求是稿]  
 
 
