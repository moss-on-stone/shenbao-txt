# 1885 - 346 - 4904558

 

Page 1

 
 
[招請修潤書籍友人啓] [  點石齋主人啓]  
　　本齋現有各種書籍發修需人甚夥如有從前熟手願承是乏者祈卽移玉徑至老閘保康里對面點石齋領取申報舘概不承接其潤資格外豐送惟恐遠近諸君子不及周知用特登報奉聞此佈 
[六十號畫報出售] [  申報舘主人啓]  
　　距金陵城七十里有花山山頂有巨潭潭水清冽霜降後龍蟄伏其中每當天朗雲凈時輙浮水嚗衣遊人給香火貲於僧可引往遊觀茲圖之以供衆覽起首畫譜兩圖爲管君劬安所繒士女後附淞隐漫録圖説一則並送成字號目録一張閲者鑒之此布 
[論俄國隐情] [  山陰述蕺子稿]  
　　俄羅斯之國處於北界乎亞歐墨三洲幅愪之廣數倍于中國富盛之部落雄麗之都邑俱萃于西其東之界乎亞洲者盡屬不毛之地荒烟野漫四無居人東西相較地之肥瘠判若天淵若欲兩地相均則必致力於亞洲得一饒沃之地而後可而欲致力于亞洲則必將致力於中與高麗致力於中以益富其國致力於高麗以廣其通商之路俄之所憂非憂夫地方之小出産之稀所憂者雖有貨物不能運往他國與泰西諸人爭利於驚濤駭浪中耳由南而出墨海則恐爲士耳其所阻雖跨據三洲而如室之無户出入不能自由久欲闢一户而南向則士亦泰西之强國且有英人之助俄實世可如何惟東南之高麗則與俄壤相接地相連且國又弱小誠據而有之則輪舶可以徑行貨物可以暢消兵戈可以四出故俄於高麗亦在所必爭者其所以久蓄而不發者以高麗屬於中國恐中國出而助之也然俄人豈果有畏於中國而遂改其開疆拓地之心哉前者乗中國不暇兼顧之時據伊犁爲已有厥後中國一再遣使向之索還俄人自知理屈茹而復吐然其心固未嘗一日忘也故今年復潛助伊犁亂黨思逞其狡獪之心近日傳言又有潛移界　之説論者謂中國自收回伊犁之後與俄人分疆畫界定約立碑盟誓之言昭然在人耳目俄人必不敢潜移界碑自欺以欺天下之人然懷遠以德畏遠以威盟誓之言豈足恃耶或又謂俄人意中以爲中國自與法人戰後知水師之不足恃現在講求器械設立海部百官盡力於水師朝廷方憂夫南陲西北陸兵必形單薄故先以移碑爲嘗試中國不之問而後肆其奪地之計然以愚測之此説亦非確論也中國之防俄非特在西北亦在於東南伊犁之地固當防高麗之地亦可慮海參崴報言俄廷行將多派兵船至東南洋以海參崴爲老營以西比利大艦隊爲目下要緊軍務觀乎此俄若欲東西並攻水陸齊舉而并力於中國矣然此非俄人之所能亦非俄之所願也伊犁之地饒沃之區俄人日夕之所謀也臺灣等沿海之地非俄人所欲得也所以厚集兵力於東南洋者覬覦高麗也吾測俄人之計不過二曰形曰實形以施之於中國實以施之于高麗夫俄之力誠足以取伊犁則雖有界碑千百豈足以禦之其所以移之者欲以虚聲脅中國而得尃其力於高麗也彼之謀必曰華人怯吾可以虚聲脅之若移碑而不之問則中國果怯也不能自救必不能救人吾可以直取高麗而無虞乎中國之阻撓若移碑而中國興師問罪我且除道翦棘多爲疑兵以示必戰則中國必屯重兵於西北而我乃得以偏師直擣高麗中國若分兵相救則兵力必單若欲舍此而趨彼則我不得於東者必得於西且中國其果能棄其世守之伊犁而救高麗之急耶是我以虚形牽制中國救高之師而得實益於高麗也此卽俄人形實之計也聞俄人與高人相商欲於交界之處創設鐵路高人聞已允許若此路一成則高麗更可危俄人之意以爲伊犁雖足以牽制中國而東南洋之師道遠餉艱終虞無濟有鐵路以通陸兵則不難一鼓而下此其計不亦狡乎雖然高麗之危亦中國之危也唇亡則齒寒安可棄藩籬而不顧琉球旣歸之於日緬甸復棄之於英安南亦委之於法高麗若再有失則門户愈逼逾近矣高麗之患在目前中國之患卽在肘腋臥榻之側容人酣睡其將何以爲情乎爲今之計敬能鐵路電線次第舉行使中原直接於伊犁而於水師更勤加訓練則邊疆雖遠不難呼吸相通藩屬雖危不難托我庇護又何有於俄人之狡獪耶 
[化險爲夷]  
　　紐約地方乃美國商賈薈萃之區而其口子外邊路甚險巇海中多小島水中又有礁石水勢湍急必求第一等引港人舟楫方敢行駛否則卽不敢自取奇禍該處人至名之曰地獄門險可知已然此處生意日盛一日來往船隻極形繁多計每日往來進出船貨總有四五百萬金之多故嘗窮思極想欲籌化險爲夷之法至九年之前礁石之小者漸次劖除殆盡惟有一巨石梗乎中流大約數百畝無法可以去之有將軍名紐登籌得一法命在石上鑽穴以攻然恐穴内進水則於其上繼長增高疉成小島卽以蔽其穴然後用力攻進愈進愈深愈鑿愈大計石内所鑿之路長二千一百六十七丈曲折窵遠路上設有鐵路以運載挖出之碎石卽以疉之島上造屋其上以居工匠終年况瘁寒暑無間至今屈指九年所挖已爲可觀乃命造炸藥實諸銅管由石上穿穴縱横穿孔無數悉以炸藥納其中穴内黑暗其入穴安炸藥者咸於頭上戴燈而進一切布置均已周密乃定期九月初三日十一點鐘轟炸至期來觀者扶老攜幼遠近爭趨約計有五萬人有在船者有在岸者咸欲一擴眼界美官乃命巡捕兵役等在彼攔阻勿令太近以致悮人性命至時諸人皆屏息以俟寂無聲響將軍命其十二歲之女發電燃藥此女三歲時已經發電轟炸小石此次復膺是任用手向電線一指隐隐聞隆然一響如雷鳴地中地亦略覺震動波濤高至十五丈如翻銀湧雪繼之以黄氣縷縷則炸藥之餘烟也及是大功告竣諸人莫不拍手歡呼隨命挖泥機船挖取水底碎石而船舶卽可遄行計是役所費以數十兆計炸藥用至廿七萬五千磅聞碎石須俟三年始可取盡取出之碎石則載至深處棄去九年之功成於一旦將軍之勳不亦偉歟説者謂美人不憚勞費成此大功所以致力於商務者大焉余曰然遂援筆而紀之 
[琅琊攬勝]  
　　各防營遣撤後大憲將由省調撥二營至烟駐紥以便查出礦苗飭且開採○烟臺某武弁接得一信面上不具姓氏披而讀之則指摘瑕疵一味效山膏之駡弁怒笞投函者數十攆之使出昔殷仲文不作寄　郵殆亦有鑒于此乎○興順和被廣商某號虧欠甚鉅力不能支乃商請各存銀之家將店中存貨拍賣以便均攤各存户欣然曰某君者慷慨磊落之人也一蹶豈不可復振安得以一時成敗論斷英雄哉○　兒某氏春間將惟鶑　燕挈赴遼 
 
 

Page 2

 
 
東客有過其門者不免生人面桃花之感近則重回故里仍建花旛巫峽重逢天台再至翩翩裙屐依然來往如梭矣○舗夥某甲手持錢票一紙彳亍街頭忽被匪人攫去夥猶不以爲意悮認素識某乙之戲已也乃尋至乙處向索珠還乙頭緒全無致與口角嘻何孟浪乃爾○初一日爲禮拜之期某西兵登岸遨遊偶效孟嘉落帽故事呼旁觀某甲拾之甲如命捧持而進儼如子房之納屨於老人詎該兵卽扭住亂毆口中喃喃不知作何語一時圍觀者如堵墻皆不敢上前排解後經某乙約集諸人手持口袋故作兠拿狀兵懼捨命左逃觀者不禁大笑○初三日到有兵艦六艘其三卽由德來華之新鐵甲餘則康濟威遠鎮海也初五日鎮海開赴朝鮮餘繞道威海駛往申江聞將遊歴閩粤各省洋面云 
[兩誌盜案]  
　　海氛平靖各營勇半皆裁撤其中桀驁之徒往往以生計難周聚而刦掠致各處劫案層疉如山前月杪杭州太平門外某姓家中突來盜匪八人某驚逸出鳴鑼呼救遠近聞聲奔集盜方在搜括衣物忽聞人聲鼎沸不免心驚欲遁及聞遠處更有洋槍掌號聲知係營兵出隊愈覺心慌盡棄各峸輕身疾走時鄉民已四路兠捕該處汛弁亦帶勇而至遂獲住盜匪一人餘皆漏網脫逃事主素良善核計家中所失無幾不願以盜報官害其性命汛弁亦同此心因以重報輕改爲竊案又西湖之三潭映月其住持僧素有聲望兼爲聖因寺方丈人咸疑僧緣法廣大定可布地成金矣而不知其杳積廚中未嘗有一月半月餘粮本月朔之晚突來游勇十餘人一擁而入搜括多時大失所望遂將一切零星席捲而去次日僧至縣中面廪邑尊當卽出城踏勘立派差捕會同管汛四路跴緝 
[珠江波影]  
　　番禺縣屬牛山地方爲陸路扼要之所督撫憲擬建築砲臺以資守御前日蔣觀察澤春會同鄧鎮軍安邦往勘基址繪就地圖呈諸大憲隨委陳都戎良傑辦理一切工程云○花縣武生畢某身體雄偉技藝優長卜榜花者咸推爲干城之選馬射步射均已中的日前在試館練習刀石悮傷左足不能應技勇試　據情禀知中丞中丞批令赶緊醫治再行補考憐才之心可謂至矣○東莞某武生考試技勇時自逞力强試演石上行人之法置石胸前掉臂而走詎氣力不逮爲石壓倒在地骨肉立成虀粉主試倪中丞令兵役舁回試舘氣雖未絶恐不難以醫治矣慘哉○向例學憲歲考先考肇慶府盖取肇始之義也現在肇府各縣均已舉行縣考想來春杏花風裏白戰無譁九轉丹成當有出人頭地者矣○某署差役馮材在鴻恩里私收花會營兵陸某往索陋規陳靳不肯與遂掠其所收之錢數千揚長而去翌日陳途遇陸卽糾集同黨數人興師問罪陸寡不敵衆受傷極重旁人爲之排解將陸負去甫全家門氣已不屬親屬禀官相騐并請僉拿凶犯陳畏罪遠颺無從弋獲○日前將軍里姚宅不戒於火突兆焚如幸時當白晝灌救易於爲力僅燬房屋一間祝融氏卽歛威而退○近日東莞石龍埠疫症流行好事者迎城隍神巡游街道以驅癘鬼笙歌喧聒儀仗鮮明紅男緑女結隊往觀如海如山頗覺熱閙 
[遼客談邊]  
　　小春六日温州輪船鼓浪出口時已冰排滿河尙有義德行所定火輪裝貸未滿不及展輪捷茂客人所定火輪進口時不能近岸船主放小划以渡云○各内地旱道信局以瀋陽爲生意大宗始惟三家近則添至六家時因爭攬信件釀成命案廳憲奎司馬諭令只准三家輪班收信其餘不准增添兩三年中相安無事今夏有遼陽武生周鴻飛新設天順旱信局專送省城遼東鐵嶺等處公義寳利合二局以其棼亂定韋控諸廳署局知理屈央人出面求和然自始迄今終不免時生枝節甚矣利之所在害卽隨之也○小雪後氷塊卽充塞河中上月十五日有領港西人領船出口氷塊猝至兼遇大風將其船吹上四道溝淺灘船身損傷不少據云擬將鐵機拆卸售錢想已不能修理矣○十月廿六晚三更後德祥玉油坊司更人正在擊柝梭巡忽見前面木棉堆上隐隐有數十人知係緑林豪客乃暗呼同伴潛伺其所爲適有兩鏢客在坊聞其事卽取洋槍遥擊之盜還擊三槍然後遁去檢點之下失支棉花一包聞防營隊後每夜必有幾處被盜云 
[誌怪]  
　　揚州仙女鎮之南約三里許地名江家橋乃木商薈萃之處橋南有張姓者江西人其叔設棚於此命司典守之役八月二十一日下午張因事赴鑛及晚而回斜日一鞭暝烟四起鐘鳴山寺路向汀村彷彿孟襄陽歸鹿門山時張以日暮途遠急欲趲行瞥見一女郎迎面而來姿態靡曼飄飄若仙洛水明璫漢皋玉佩殆無以過行旣近斜睨之女亦以秋波相送一語未通兩心若印張默念如此妙質不知誰家有福郎能銷受也旣而勞燕分飛卽亦不復置念及回棚天熱甚解衣就浴忽有紅綾袜胸一方在焉夥伴見之詫曰此物何來得毋有外遇乎張力辨其無張叔聞之亦來索視轉眼忽已不見益奇之俄見張之臥房鋪陳一新檯椅瓶盎羅列滿目亦不知其何自來張懼禍急以途中所見告夥伴皆少年喜事紛紛議論或以爲妖或以爲仙但言妖者空中如有物擊其頰言仙者自覺腰下沈重及俯視則青蚨二百翼以紅縷繫之若以相報也者由是人皆肅然無敢妄置一喙夜旣深張獨宿房中昏騰入夢女郎又至笑謂曰途中一面實契三生如不見棄請爲永好張以上有高堂請禀命而行女曰汝豈疑我哉今以實告我本瑶池第三女姊妹有七我與汝有緣小謫紅塵以了此願後三日當以花燭來張漫應之醒後告人若疑若信因謀共覘其異至第三日晚張仍掩關臥夥伴在外聞室中笑語聲時作時止心異之然畏其神無取謦欬者曉起問張言昨夜就枕後卽覺神畢昏瞀而女郎又來强曳之起則見絳燭高燒綺筵已設少頃見女伴六人搴簾而入屬髻盤雲蠻腰束月不類時世妝盖卽女郎之姊妹也略作寒暄卽爲女改妝又取靴帽衣服令張穿之張視靴有陳恒興圖記帽有萬森和欵識因牢記之爲考証地交拜旣畢圍座共飲時時雜以諧謔張聞之多不甚麜强笑而已蓮漏三下諸姊妹皆去女乃挽張入帷欵洽臻至旣而蹙然曰離長會短奈何張問其故女曰阿母以東海事赴蓬來島一行挈我姊妹同去往返約須匝月如相見憶請於三五月明時託青鳥傳語我自知也言已遂去張叔聞之急赴鞭帽店詢問則言是日果有四十餘歲之男子來買心益惴惴恐其復來遂同回西江詣張真人處乞符籙以袪之未知有效否有僑居仙女鎮者親聞此事因書梗概函告本舘爲之删潤而登諸報牘亦搜神之小記誌異之外編也 
[續觀影戲記]  
　　影戲曷奇乎奇其新奇變化層出不窮也昨已演至第八次初疑其水盡山窮或不免疉床架屋孰知生面别開更有出人意外者初現輿圖各幅早已無俟贅言旣而爲官塲揖讓之圖爲俳優售技之圖爲巿肆來往之圖無不奕奕有神惟妙惟肖人皆拍手嘆絶顔君曰未也尙有新製諸畫幅在及現出則一酒盃若簠簋狀忽躍出一奇鬼狀貌狰獰令人不寒而慄蓋酒魔也一長人握拳搏擊左右伸縮自如座有識者曰此卽徽人詹五昔曾游歴外洋西人據爲利蔞者一童子撐一紙傘徒行雨中忽攀小兒擠聚傘下簇擁以行顔君曰此兒雖小頗有涵盖一切之度諸君他日有爲熙朝名相者乎遍覆羣生願亦如其氣度焉時漏已三商座中人皆倦而思返戱遂止尙有新頴諸畫　請於今日禮拜六之宵再饜生平眼福 
[縣試招覆案]  
　　上海縣試首塲於昨晚發案共取二百八十二名兹將前列二十名録左鍾樹德韓國華楊辰馬軼羣陸樹梅蔣周劉世俊彭澤周何其超朱日宣唐和釗全昌鏞顧允治孫乃璜杜寳璋沈汝福徐熙載瞿至善楊啓勛顧淇 
[滬城小誌]  
　　十三日爲縣中收詞之期莫邑尊以閲卷迴避因諭各代書停辦公事一期所有尋常案件由帮審委員王鴈臣　馬代訊○本屆縣試文童實到者三百五十一人而交卷時忽少二本盖有兩文童文　遲鈍掃塲時尚未完卷遂携卷而出可謂白戰了一場○前日有某少年致城内某帽店購取縀帽七十四頂囑令跟往算帳店主卽令學徒尾之及至中途某乘間遁去學徒回告店主偵騎四出昨日在西門外 
 
 

Page 3

 
 
左近遇見扭送總巡局當經馮刺史飭交二鋪地甲看管候訊 
[咎有專歸]  
　　益裕竹布店鄭傳禮掯付頣票洋元一案訊究情形屢記前報昨又據純泰洪源兩錢莊夥悦生昌綢莊夥三人投法公堂訴稱奉諭探聽益裕之事因伊作事秘密無從窺其底藴前者益義倒帳將簿據底貨運寄間壁煇合土行恐現在益裕亦蹈此轍尙求追究翁太守謂鄭傳禮現仍管押不能遽爾釋放惟爾等總須打聽實在方可嚴究現在公和祥事如何本分府聞得綢莊上人已將其司帳人尋到出而理帳可有是事三人答稱我等之事現惟向益裕追究聞得鄭傳禮家中有萬兩貲財至公和祥管帳人雖出來但公和祥主徐綬甫作事詭秘不使他人知曉故亦茫無頭緒語畢而退 
[設計害人]  
　　前晚羅太守飭差提到王梅溪卽黄梅溪訊究先問李王氏如何與黄犯姦如何受存僞金銀賭具該氏稱丈夫李雲卿遞籍時卽與黄有染約有二月嗣據夫兄顧少峯欲接我回里因借項未了且夫亦有放出之債必須親理爲又招夫同來詎黄持僞金銀賭具交寄延不來取及去兄來報知夫乘船同來泊在新閘我卽往見夫商同回家及同至寳和里登樓時黄從我房走出見夫尙作寒暄并給雪茄煙一枝與夫次口卽有捕房包探同西人來拘夫并開箱取出僞金銀賭具實侮黄寄之物小婦人實受其愚太守曰黄已提到爾當與之對質旋據黄遞呈清供太守擲還曰爾屢經犯案怙惡不悛又敢姦人之妻設計害人尙有何辨該氏又供一遍并向黄言事旣至此自當直認黄供李雲卿實姓顧其兄顧少峯卽顧駝子與我居處相近前因顧姓弟兄局賭誘去陳姓洋一百餘元後來陳與顧爲難我調停未允挾怨起見致被妄訴且顧局賭所立筆據尙在呈閲該氏又稱小婦人奉發官媒處黄姘識之老婦尙來罵我我答以初時不知黄毒計現已到官不得不直訴真情黄又稱該氏旣指與我有姦試問犯過幾次我身上有何記認况我有家室姘伊何爲太守曰姦出婦人口豈可狡賴且爾犯賭有案者豈是好人隨喝重笞二百板水守著　犯姦寄物黄又聲辨太守飭將黄帶下黄欲取呈閲之據太守怒其無禮又虽笞二百板始命將李雲卿帶案問爾同土氏回家見黄從房中走出給爾雪茄煙爾何不發一言李答稱與黄爲友素來出入故不之疑又間嗣旣犯案遞解回籍豈容再來李稱奉母命來接妻回家不料黄設計誣陷顧少峯上堂稱弟婦無知致受黄愚此種無恥之婦務請打死或請發堂斷不願領回太守謂李王氏之咎本屬難辭隨喝掌頰四十下李求免責稱在捕房時伊實受苦且奉母命接伊顧少峯又稱或請發回母屬收領李雲卿又稱請交其母領回顧又稱該氏母有病不能到堂其胞妨某氏現在太守隨着上堂問何以知爾妹在此爾係何方人答稱常熟人聞航船人言妹事同母前來太守問爾知妹有錯事否答稱來滬始知之最可惡者莫如黄梅溪太守着領李王氏交母收管又飭將黄帝案黄堅稱被陷况顧姓弟兄著名局賭英法兩公堂均有案可稽曾憶前年翁在老爺飭提顧駝子交洋顧異常逞刁顧又稱黄前年在蘇州原籍局賭致成命案遁跡來滬可請遞籍且黄曾串楊月生揑詞妄控及我弟現在楊知受欺可以到案作　太守隨命楊月生上堂楊供紹興人現在年糕店生理昨據顧來言伊被捕房拘解務須店家人作保我不允又邀我出外請我酒飯洋烟囑我上堂指黄梅溪誣陷他人則酬我洋五元銀表一隻否則僞金銀賭具卽指爲我物我仍不允伊預派二人强我同來我確有口難分顧又曰爾乃與黄同黨頃間所言與現在大相逕庭黄又稱顧邀來之是証所供如此當知其揑控太守飭楊暫退又詰黄犯姦仍不肯認又喝責百板矢口不移又與顧嘵嘵申説從前局賭各節太守隨飭顧退李黄分别管押候示 
[英界公堂瑣案]  
　　利昌洋行西人稱戴心雲定買鐵斤延不出貨爲請傳案令其付銀出貨戴供向伊行定貨三十餘種現到之貨已言明退還所有匯豐銀行票銀係利昌洋東簽字照付否則此項銀兩應歸我付利昌洋行買辦稱戴欲退貨確曾説過惟洋東不允票銀係洋東名字戴不付洋東無可推諉只得照付戴又稱票上係我之名字羅太守商之佩副領事着戴與買辦妥商訂於下禮拜禀覆○長利洋行控劉錦堂租開戲園房租無着一節曡列前報昨據長利洋行西人投訴前因方玉良供與劉保租奉斷之洋四十元業已繳案至戱班行頭以未繳祖洋被其勒住如何尙要追租太守問原差劉繳之洋曾否送去答稱已送去隨問佩副領事曰旣已勒住行頭理合發還不能再追以後房租佩君曰當時曾立三个月租契而房租祇繳半月自應照追租契呈案可查因請太守細閲再行商辦○包探顧阿六拿獲虹口賭案内之潮州阿友送案羊阿喜供香山縣人並非潮州人亦非阿友並不聚賭羅太守飭押候查辦○謙信洋行夥譚如新稱日前雇船駁運雞鴨乾被巡丁追赶搜查指爲漏捐之貨爭論遭毆報捕拘案且雞鴨乾本無捐欵高桂供在貨捐局爲巡丁曾雇李玉寳船梭巡偷漏見三益號所雇之船裝貨因欲查看詎被毆打且鷄鴨乾亦有捐何以指爲謙信洋行之貨李玉寳供與同羅太守將該巡丁交差看管再行查辦 
[法界捕房瑣案]  
　　上禮拜三翁太守在法捕房發落各案時有某甲禀稱恊和成坐莊客胡正昌年已七十三歲遭薙髮匠張阿金阿記等人吵擾并糾流氓十餘人拆梢經我調處允給洋十餘元尙不肯了是以投訴等情翁太守謂流氓拆梢自應送案嚴辦何得妄許洋元姑將禀帖暫留倘伊再來吵閙准爾等鳴捕此前日事也昨日張等又去吵閙因拘送一人管押捕房以待解案○前日有英公堂差役王良役呈信票稱奉本官諭往拘施克卿施住法界同茂棧爲請派捕恊拿翁太守問爲何事　差禀稱係羅三興控施陳胡等人爲錢債事陳胡兩人均已拘到翁太守商請祁繙譯官與巡捕頭説明派捕恊差往拘歸案辦理○前報忍心鬻子一事經翁太守着護勇往城中善堂將兩孩領至公堂着屠朱氏周綵山站在一旁令兩孩相認無錯隨准張明海郭桂進等領去并將周綵山屠朱氏申斥令退 
[乙酉年敦梓堂俌事酬神節省筵資移賑]  
　　啓者我粤敦梓堂值事每年例於建醮事竣後每位科洋兩元酬答神恩設筵慶叙今歲以兩粤患灾待賑孔急各值事誼篤梓桑憫恤灾民公議將所科之洋僅備香燭酬神其筵資一概節省移賑本所經前收到全亨號東興號陳麗明翁每位洋兩元已登報在先今收到廣德泰生和泰吴作謀翁陳可良翁鄭秀山翁利昇號和泰辦館邇遐齋接元堂廣益號信記號廣成昌永義源廣誠信聯和號安昌鐵行海利號吉祥軒發昌鐵行廣祥合昌記號遠昌隆祥發源同發昌廣怡心申源號仁和利永興和吴孫卿翁　禹銘翁朱錦軒翁嚴德懋翁唐乾初翁楊紫溪翁劉德蘭翁何麟洲翁梁梓廷翁唐仲良翁鄭凱南翁陳卓雲翁陳菊秋翁陳立生翁陳端甫翁陳日垣翁廣利隆三益祥三和號南昌號長發棧和興祥江柏朋翁日成映相號益和堂霍麗泉梁逸三翁陳　屏翁梁俊潮鐵行老聯義堂上架行聯義堂泰安棧永利貞廣實記致寳長梁樸卿翁廣發行包號陳人和號合發號萬寳來廣豐新號廣和興南昌番部號司待星河翁以上七十三月每位兩元共收洋一百四十六元除支三益祥香燭神福等費洋二十七元本所實收到洋一百一十九元尙有十一位現未交到如蒙惠下隨録清單登報謹此奉佈并代灾民叩謝[  高易公舘籌賑所謹誌]  
[减潤助賑]  
　　吴君俊伯錢塘茂才善隷書久爲士林推許日昨息吴來申因念各處水災待賑孔亟願以潤資减半助賑楹聯每副七言八角八言一元條幅每堂三四尺一元五尺一元二角六尺一元四角紈摺扇每柄三角横幅堂匾另議來件交高易公館籌賑所潤資先惠五日回件不悮[  高易賑所誌]  
[江督轅門抄]  
　　十一月初一日分省知縣張樹功禀謝洋務局差遣並到差○初二日留浙補用縣張紀綱禀辭回湖南○初三日縣丞顧汝熊禀知由蘇分寗○初四日江浦 
 
 

Page 4

 
 
縣梁得山缷事回新選句容縣丞張榘禀辭赴在○初五日廵檢第五杰禀知奉糧道委河運差○初六日通判羅允猷禀知奉糧道河運支應差李西銘禀知奉糧道委河運催　差張冬鐄赴廣西偵探回○初七日通判方道成禀知奉糧道委河運差留陜直隷州賀培榮由福建來赴河南○初八日通判李銓由都大廟勘估砲栅工程回大使王慶芬從九周錫綬銷振防差禀知奉委河運差孫岱禀謝飭知拔委一次 
[蘇省撫轅抄]  
　　十一月初七日候補縣趙步堯金匱公幹回○初八日候補逋判金兆熊禀知奉藩憲委解京餉差○初九日前福建學臺馮治遹開行北上前署六合縣劉淦山東籍來赴福建○初十日　轅牌示照得委署丹陽縣教諭李廷楨因病禀繳委札改委等情前來查有陽湖縣人試用訓導莊毓鋐　以委署金山縣訓導翁曾禧在任病故遺缺查有崑山縣人試用訓導徐梅堪以委署候補府吴道中禀知奉臬憲委赴清淮公幹趙曦耿禀知奉委西路總巡差指發江蘇新班試用縣丞尹崧齡江西人由京騐　來　禀到試用廵檢廖思涌浙江人禀到分缺先補用巡檢胡福謙服闋禀到○十一日藩轅牌示照得寳山縣典史陳文炳病故遺缺查有孝廉方正試用未入流薛邦棨堪以請署候補縣唐寳彛禀知奉飭咨送鈆滬局差縣丞王祖培服闋回省禀到典史涇懷禀知奉委　辦閶胥門外八段巡防差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[出洋宜慎]  
　　二品頂戴廣東提刑按察使瑞爲剴切曉諭事案奉兩廣總督部堂張札准欽差出使美日秘魯國大臣鄭咨案據委員查禀秘魯國田東虐待華傭每日造工以日出而作帶月而歸時刻下息倘一停歇鞭撻立至每遇工滿卽并施詭計或碩借錢义或揑造　過以爲勒展工期地步甚至所給米糧半雜沙土所穿衣履盡係草蓆蒲包夜卽關閉一室用鐵條鐵鍊聯鎖其足倘有一人逃走卽懸重賞緝拿獲則加以毒刑而緝費仍向衆人攤扣曾起出鞭死者之屍身皆猶帶脚鐐現存工人無不鳩形鵠面大半身帶傷疤現在該工人等實有求死不得求生不能見此情形實令人傷心慘目現聞有等不法匪徒勾結外國惡棍預向田主領取費用欲來内地招工以好言哄騙愚人並出川資帶其前往到時勤逼多扣仍是向來拐販惡習誠恐我等華人不知出洋承工之苦具被拐販無可救援除妥商秘魯國外部諸臣設法革除讀獘嚴禁私招出洋務照條約辦理並咨廣束巡撫部院倪查辦外理合咨請剴切曉諭懸賞　拿等因咨院行司奉此查拿究辦凡我内地華人不准前任秘魯傭工迭奉院憲出示禁止并札司通飭各屬立懸重賞會營嚴密查拿拐匪究辦在案乃近日華民不遵示諭仍多濳往若非重内清源誠恐拐匪聞風潛煽愚民不知秘魯等國凌虐華工較前更烈誤蹈陷阱無計可施奉行前因除通飭各屬懸立重賞會營嚴密查拿如有内地奸徒私自串同外國匪人私販人口出洋賑賣圖利者立卽嚴拿懲辦外合行出示曉諭爲此示諭闔省諸色人等知悉爾等視秘魯等國苛虐華工多端凌逼日甚一日恒至口體不充身賤直同牛馬從前已去者旣已入火坑受諸苦惱爾等毋再甘爲殞身異域此乃鄭大臣來咨皆係近日清形因見觸目知警其痛切長言亦無非慮爾等遭其毒害尤當銘心引戒自示之後爾等各有安分守已務視秘魯各國爲畏途若悮聽歹人哄騙一墮其奸計則身陷殊方承無首邱之日卽使因貧覓食自願出洋亦宜慎擇循禮法之國方可前往承工如由澳門等處招引落船卽屬洋商私戰私招轉賣各國爾等切勿輕聽人言爲其所給自趨死路至内地圖利之徒亦各存天理性命交關痛自改悔前非毋作不良之利倚再慫脅愚民輾轉販賣則藐玩注紀現飭各地方懸賞緝捕一經緝獲定照拐賣人口出洋例擬斬决　姑寛其各凛遵毋違特示 
庭柳圖歌爲王幼霞侍讀題并序幼霞侍讀舊寓京師宣武門庭前有柳一株垂垂可愛嘗索謝子石郎中畵爲庭柳圖旣而歸自嵩洛鄉所謂庭柳者已辱斧斤矣惋惜久之出其圖徧徵題詠適余暫謝戎旃薄游京邸因念平昔所見異域草木甚夥每遇喬　美蔭往往攀憇流連自罹兵戎摧殘殆盡其可慨有過之者庭柳云乎哉爰爲此歌以廣甚意御河橋衅秋風起揚柳依依拂秋水棖觸王　感舊情畵圖示我秋風襄爲言舊宅帝城西一樹新荑柔漸齊小院閒庭關曙　流鶯飛上盡情啼紫薇退直多清睱鎮日盤桓柳陰下花萼懷人屢擘箋謂乃兄仲培觀察茶瓜留客頻消夏謂端木子疇典籍無端驅馬去梁園小别難禁也斷魂畵得靈和春樣好不教憔悴早霜痕重來門巷青苔厚花圃藥蘭認依舊不分當軒玉一株斧斤竟碎他人手惆悵尊前有所思簾攏無復燕差池幸留託月皺雲筆如見籠煙帶雨技披圖我亦增心緒不記長亭短亭路曾看浴日到扶桑緣隄詫見相思樹臺灣沿隄種樹似柳婀綁臨風纒綿萬態土人謂之相思澍笳鼓南阯向越裳霑衣菵露沸如湯檳榔遍地蕉成海繞敦離支夾岸樟南國相公本戚里小築園林競豪侈琪花瑶草不知名旱蓮紅膩優曇紫越相黄佐矣以韋平之胄兼椒房之親有别墅在緬旺園亭幽朦花竹精好頻年烽燧苦兵交幾處名城一炬消嘉樹伐殘因架壘雕胡刈盡爲填壕罷戰歸來謝鞍馬游蹤歴歴還心寫不見壺漿獻果人但覺眼前山盡赭上年王師出關越民夾道焚香獻果從古交州舊版圖經營藩服費宸　傳聞越女空流涕禾黍薰條愴故都於令翡翠無消息薏苡明珠亦難得廢池喬木委蟲沙摇落江潭何足惜還羨君家柳幾絲靈根寫出似當時不隨塵劫鎖殊盡珍重王郎好護持子瞻德恒未定稿 
題小藍田三俠圖乙西秋初余養疴海上懴情侍者出其小藍田三俠圖屬題圖上名作林立弱於下筆以是越三閲月而未有以報命也而先生敦速再三勉成四絶句以博吟壇粲政并請夢畹生政刋○貂裘翠袖暮天寒畫作鴻泥雪爪看莫説效顰紅彿事由來知已美人難畵工點綴倍相關濡染淋漓興未闌劍瞻琴心脂粉意一時神妙現毫端問誰俠氣更如君自領揚州月二分記否歡場携手處笙歌如夢醉紅裙我亦關情喚奈何開圖綺恨送回波楊枝絡馬成追憶輸與先生艶福多長至日鐵城石橋生林天衢可凍开記 
[上海北巿絲業曾舘籌賑公所施少欽經收兩廣江寗沙洲十月廿一日至廿八日第一百三十九次至四十六次清單]  
　　王余氏金押髮一支金約指四只共重一兩六錢二分由順元莊楊桂孫經募易來九八銀三十四兩姚冠春求保時症速愈由文報局交來洋十五元三角錢二十三另有助山東了願氏十元山陰郁家愈求妻病速愈由甬江祥和莊來六元以上二十一日○朱德成求孫病速愈二十元沈昻青以應答親友喜筵移助十二元以上二十二日○顧無名氏以五十壽辰答謝親友酒席費移助二十元浙嘉不留名二十元無錫趙德記四元右棠王敬記王雨記各三元以上三户由通裕局來○餘慶堂指助沙洲棉衣洋二十元以上二十三日○劉朝棠求病速痊銀十兩湖州乾德由永和局來十二元吴中無名氏十元杭垣無名氏由全盛局來一元陶愛子由太倉致大局來銅洋二元杭垣包公舘淺墨晶眼鏡一副○陳萬源慕來夢仙居士新棉衣十件陳籌生新榻　十條均指助江寗天津龔小石指助沙洲棉衣五十件以上二十四日○桂坡氏洋六元無名氏銅洋一元○徐金氏求産中平安指助江寗洋兩元以上二十五日○前任河南臨漳縣知縣會稽駱文光由慎裕莊來洋一百元另有助山東湖州孫義昌完愿人爲子病全愈完愿由永泰豐局來二十元○漢口播喊洋行徐瀛階指助沙洲棉衣一百件由招商局來以上二十六日○涇縣隐名氏求合第平安庫平銀一千兩合元八規元一千零九十九兩寗波存心堂善女求身體　健十二元以上二十七日○萃泰錢庄交來安省洋務局夏楊氏爲夫病愈完　洋一百元○江西福興潤局來真州力不足子求資庶曾祖妣陳太宜人冥福花洋兩元又求長孫男身體康健在洋一元又經募真州黄鶴君求合家清吉雙江陳永祥求妻所患舊病卽愈鑑湖王省丞求保祖母氏母氏福壽康寗各花洋兩元以上二十八日 
[上海四馬路浦灘文報局内恊賑公所經收賑捐十一月上旬清單]  
　　初八日直隷練餉總局墓庫　銀一千兩○揚州元亨利莊募楊平二七銀廿六兩七錢三分四厘復茂恆莊募揚平二七銀廿四兩九錢八分九厘○温州新關汪蓮緣遂募江明球先生求母延壽英　八元爐坯生十元○乾盛亨號交來遂邑鑑湖書舍五十元○唐樂如四元銅洋一元○催單徐敬籌翁四元清江張公舘募笛餘堂康肈向伯子隴西氏樂安氏四户各二元治記平記平蕭王氏三户各一元如臯黄集鳳堂二十元○本日共收庫平銀一千兩楊平二七銀五十一兩七錢二分三厘英洋九十七元爐坯洋十元銅洋一元 
[上海三馬路與昌絲棧陳竹坪經募山東江寗沙州賑捐棉衣十一月初六日第一百五十次清單]  
　　同康寳莊交來江寗昌字一百十册鎮江順泰又泰和又廣聚順三户各洋十元又祥和又祥興二户各洋五　以上五户共來洋四十元○四川渠縣分縣鍾續募李鍾氏新痰病痊愈洋二元王　唐王高軒歐黄貴陳友貴王萬福五户各錢一千文以上六户共來九七平銀四兩五錢合見規銀四兩七錢　分三厘○如泰祥烟號茶捐洋七元三角○有心無力人洋二元漢口汪美章洋一元華堂氏銅洋二元○文報局移來潘否茹淮衣五十件○蓮州尙生紙字對十二副○本日共收規銀四兩七錢四分三厘英洋五十元銅洋二元棉衣五十件王紙字對二副合并聲明 
[上海三馬路與昌絲棧陳竹坪經募山東江寗沙州賑捐棉衣十一月初七日第一日五十一次清單]  
　　漎溪李曾蘭求合家平安助沙州棉衣洋十元毋自欺齋助江寗洋十元秀水率真子爲長女病痊完　洋五元無名氏求病速愈助山東吴仲生助廣東二户各洋一元管韻　銅洋十元許子振銅洋四元寗波隐名氏銅洋二元○張緑初先生書潤移助洋一元二角○歙北許晋康善圵經募昌字一千五百七十二册許晋康洋三元許受寕許聲遠許保林三户各洋一元以上四户共來洋六元○温州永嘉塲署經募江夏氏向患虚症藥貧移助祈速愈洋十元○江西南昌府乾昌信局交來江西蕭星南助廣東吉洋一元又銅洋一元○常熟金陵存德堂吉手續　江寗昌字九十三册明經堂胡緑野堂李二户各洋四元培德堂青雲書屋培峯閣丁亥生世德堂姚南陽堂六户各洋一元三讓堂不書名二户各洋五角不書名　周二户合助錢二千文不書名王錢五百文百忍堂錢三百文以上十四户共洋十七元錢六百文○常熟金　存德善堂續募江寗昌字二百六十二世竹　惜陰嘗屋祈保老母李氏身體康健洋五元槐裕堂四本堂二户各洋二元補過齋張錫章不留名三户各洋一元童福寰王遂菴覽古堂三户各錢五百四十文以上九户共洋十三江錢五百廿文二册合來　三十一元錢廿文○海渥添籌經募昌字五百十五册培記　記均記鏕記四户各洋四元蘭芬書屋琴韻閣主人壽室長春草堂芝蘭居士百齡堂主美雯美霆五寳九户各洋一元以上十三户共來洋廿五元○文報局移來新棉衣五十件○本日共收英洋一百零一元銅十七元小洋二角錢二十文新棉衣五十件合并甲毋 
 
 
