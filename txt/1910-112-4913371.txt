# 1910 - 112 - 4913371

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章三月二十一日内閣奉 
　　上諭興京副都統墨麟着充永陵守護大臣欽此軍機大臣署名奕劻世續鹿傳霖假那桐吳郁生 
　　宫門抄三月二十一日召見軍機雷震春 
論說 
[論設立巡警教練所（隱）]  
　　一國之政治。起於一鄉一邑。鄉邑治而國無有不治。誠以圖治莫先於安民。國者積鄉邑而成。一安斯無不安也。今日法治之國。平道路嚴禁令。詰姦暴。淸盜賊。有以行政兼司法之權者。厥惟警察。警察辦理得宜。朝野整肅。道不拾遺。此固不必遠徵西國也。卽借鑑隣近之日本。自有警察以來成效昭著閭閻安堵。東渡者類能言之。警務之關係於治安也如是。 
　　我國内政。亦首先注重警務。以巡警道隷屬於民政部。而各直省巡警。殆將遍布於城市。於警務可謂不遺餘力矣。然考其實際警察之辦有成效者。僅什之二三。而徒具形式内容種種腐敗者。所在多有。蘇省警務。從前素以腐敗稱。近有人條陳督撫請設巡警教練所。嗚呼。可謂知所本矣。蓋 
 
 
 

Page 4

 
 
警務廢弛。不盡關乎督率之不嚴。亦半由於人地不宜之故。何者。地方情形。各處不同。用客籍自不如用土著較爲熟悉。彼於閭閻風俗。民間利弊。毫無把握。一日派充巡警。欲其勝任而愉快。豈可得哉。又况言語不通。必因。誤會而生齟齬。見聞未的必因失當而滋流弊。故前此站崗巡士。由客籍佔多數。於地方上適形枘鑿之相左。並無毫末之裨益。卽間有一二本地人獲與其選。類皆遊手無賴。未嘗深受教育。或假此作威作福。勾串流氓。欺壓鄉愚。無所不至。此警務之所以日形廢弛也。 
　　原設立巡警教練所之意。蓋有鑒於客籍之不宜於本地。欲以本地之人辦本地之事。俾人地相宜情形浹洽。不致有扞格不通之弊也。聞教練所之設立。經費歸各屬縣籌措。其事亦歸各屬縣主持。縣盡有所。以巡警學堂畢業生充當教習。招集本地人士。人所肄習。不過數月。一律卒業。卽可充城鎭鄉巡士之選。至於學額之多寡。可酌量地方之大小以相準。一所不能容。並可謀所地之擴充。吾知平日於俗尚人情。習聞習見。一旦盡供驅策。猶駕輕車就熟路。於淸查戸籍衞生捕盜等事。必能措之裕如。即或慮有不肖者濫竽其間。事前旣可愼重遴選臨時又可明定賞罰。可無庸顧慮。巡警教練所之有益於地方者此其一。 
　　且各處巡警之設。僅在城市。尚未遍於鄉鎭。原其故。半由經費之不充。半由人才之不敷調遣。然鄉鎭搶刦之案迭出。究竟較多於城市。豈非以巡警足迹所不到。匪類易於溷迹之故乎。則巡警之不能獨遺鄉鎭也。亦事理之當然。况民政部方汲汲催辦廳州縣巡警。雖欲延緩勢且有所不能。今旣通飭各屬縣設立巡警教練所。造就無數人才。自必隨地布置。城鎭鄉視同一律。吾知從前盜賊以巡警權力所不及。公然視鄉鎭爲逋逃藪者。至此有所顧忌行將歛迹不遑而。搶刧之風可以稍戢。巡警教練所之有益於地方者此其二。 
　　今日者。官紳方注重地方自治。以爲憲政之預備。卽此巡警一端。尤爲輔助地方自治之要政。故巡警辦理得人保。衞閭閻。於地方自治大有裨益巡警辦理不善。妨害治安於地方自治大有障礙。故巡警教練所之設。雖曰美。政尤賴各屬縣實力奉行。訓練有方。庶出而任事。足以造福地方。如僅以通飭爲具文。因循敷衍。雖教練所遍設。不過爲位置私人地步。或良莠雜進。招集地方游民以充其選。流弊且更甚於今日之巡警。庸有濟乎此非記者之過慮也。實以中國官塲結習如是。凡創行一新政。何嘗不法良意美。而行之不能無弊。則此巡警教練所之設立。辦理之善否。尚難逆料耳。記者所以不能無慮。而深望今日地方有司愼重視之也。 
專電 
[電一（北京）]  
　　外部左右兩侍郎爲江孜設立領事往晤英使聞此事交涉甚棘手 
[電二（北京）]  
　　江蘇大吏奏請再截漕米十萬石已奉旨照准 
[電三（北京）]  
　　樞府議俟湘事平定查明岑春蓂罪狀重辦 
[電四（南京）]  
　　由湖北開申之口口丸在南京扣留聞因船中出有命案之故 
[電五（東京）]  
　　日皇賜授大隈伯爵桐花大綬章 
[電六（東京）]  
　　西四月三十日日本官報公布條例發行於巴里四分利公債四億五十佛郎近日又擬以四分利公債一億元至倫敦發行 
[電七（東京）]  
　　宣告比耳義國皇帝卽位之特使戈費念男爵於西四月三十日到東京 
[電八（東京）]  
　　華盛頓消息美國大藏省要求美國代議院籌撥美金四百萬弗在巴拿瑪運河太平洋大西洋河口築造砲臺 
[電九（東京）]  
　　倫敦泰晤士報記者波爾他阿於西四月二十八日離東京至神戸上船於五月六日前往大連 
緊要新聞一 
[湘省亂事近報長沙]  
　　長沙訪函云湘省自省城暴變各鄉卽已效尤現在寗鄉益陽等縣乂復搶刧四起城鄉戒嚴昨已飛報省垣請兵彈壓當田省台撥派軍隊分途馳往乂以湘隂湘潭等縣係屬通衢亦已派兵駐紥長善四鄉拆毁教堂之事亦有數處至聚衆搶米則各鄉警報紛傳幾於絡繹不絶 
自鄂省楚豫兵輪載運軍隊抵湘後現已分别調赴分路口等處擇要駐紥十一日午後長江提督程軍門亦帶有岳州鎭標營兵到省 
　　城廂内外所辦團防徹夜巡緝常備巡防各軍隊亦於七城分叚駐紥夜間居民非有燈火不准游行傍晚以後市面行人甚爲稀少飯館客棧稽察尤嚴河下船隻往來必經水警搜查盤詰始准放行惟陸上警察自初十日由岑中丞另妥張松雨觀察暫行代理巡警道後（因賴觀察被毆 
 
 

Page 5

 
 
後已請恙假）始行照常站崗惟警棚已毁悄立街頭形式精神遠昔比矣 
　　近日市面銀根異常緊迫良由此次暴動外省銀兩輸入較少而本城居民紛紛逃徙均以紙幣兌換現銀現洋各處錢莊　　外票均無現銀可以應付惟官錢局不能止兌以故擁擠不堪昨由布政司勸業道會銜出示（示文從略）不准現銀運出境外即商民暫時往來均以銀票流通不得支取現銀以免轉不靈致生危險一俟大局平靖再行照舊發兌以以保市廛 
　　各商號所有貨物由輪運到暫存堆棧躉船致被焚燬者均向各司查問聞各公司均已認賠惟略爲展緩大約須俟與公家交涉妥議後即行分别賠繳 
　　方初五日亂民放火拆屋時本城紳商亟思設法挽救當由商務總會擔任籌捐一百萬藥王街衆商認捐十萬各街道各紳富亦會議認捐鉅欵辦米平糶類皆爲數甚鉅又經各紳分電京内外同鄉官紳量予捐助現在省城設局减糶一由地方官經理一由商務總會經理並聞商務總會辦有熟米由輪運湘發交米坊按照成本出賣每石價錢七千四百文 
　　日來先後拿獲人犯合讦不下百數十人其中或有仇攀又或因一時無知貪圖小利拾取木屑竹頭者以故遠近貧民凡家有此項零物無論本人拾取或輾轉以賤價買來莫不慄慄危懼每於深夜無人之處私自委棄於地以冀保全近日各大　以初四日拿獲之劉木匠及某某等多人均於初五日盡行釋放因念劉木匠實爲此事始禍之人甫經拿獲卽覺滋擾益甚是劉木匠必與亂民有密切之關係因復派人到處緝拿聞已於十二日飭由該家族在距省三十里之白田舖拿獲交案並聞是日又於南門外馮家灣拿放火眞犯一人據供出數人但不識其中又有株連否也惟是日城廂内外貼出鄂督告示一道内有誤犯准予自新等語人心得以安靜（鄂督告示從略）湘撫岑告示云照得省城昨因米價昂貴竟有痞徒聚衆藉口滋事拒傷官弁兵丁並焚毁署局教堂洋行業經兩次電奏迭奉諭旨飭令認眞彈壓保護嚴拿懲辦等因欽此當經分飭遵辦在案惟查各國官商教士人等來華傳教游歷通商均經訂有約章中國官民同應保護此次該痞徒等藉端肇禍雖爲米貴所致但旣由官出示平糶自應遵照辦理乃竟恃衆藐抗任意滋擾且復波及教堂洋行致成交涉重案有堪痛恨（眞堪痛恨）現經解散從嚴搜捕誠恐省外各匪徒聞風蠢動擾害治安除通飭文武各衙門曁水陸各營一體分别嚴拿保護外合行出示曉諭爲此示仰闔省紳民闓保人等一體知悉嗣後各該地方凡有教堂教士處所及遇有游歷通商各洋人並該教士等所有財産務當隨時照約保護不得稍有損害如有前項匪徒乘間竊發亦即齊團嚴拿到官確審禀辦該匪徒等倘敢持械拒捕准予格殺勿論長沙協楊出示禁止一切軍火禁物不准携帶入城善化縣郭出示略謂現在各國領事及各教士洋商均已遷避所有已經焚毁各處餘存之器物及其磚瓦木石等料不少不准稍有竊取搬動其現存之各教堂洋行務宜遵約妥爲保護不得再有疎虞如有不服約束在於焚毁各處竊取什物或搬其磚瓦木石者卽以痞匪論 
　　京報載長沙訪函云上年外省泥木工來省包辦工程本省工人曾興大訟控其攘奪生計岑嚴批駁斥該兩行近三千人恨之入骨去年府中學堂因修造時楊紹曾曾薦工人不用又中路師範學堂因地皮問題曾起爭端故挾嫌甚深主使各行毁學其所以打毁警栅者則由葉德輝使各堂班之龜鴇管班爲之因花捐苛刻取締過嚴若輩無以爲生因有夙恨故葉一言挑撥卽奮然起也孔憲教葉德輝二人（皆係著翼教叢編者湖南人所謂三拳匪之二）楊紹曾（渾名楊三豹子）平日皆以仇教仇學爲目的物陽附和莊藩以安饑民隂實藉饑民以便其私龍譚諸紳均素爲該黨所仇視身家性命幾於莫保故不敢出頭抗爭也賴道自被縳梧桐樹鞭撻由一巡警負賴進城後百姓又擁至撫署索賴岑撫怒飭親軍衞隊哨弁彈壓哨弁竟槍斃多命岑見釀禍太重復委過哨弁推出正法 
　　京師函云英日兩國領事正與鄂督開賠欵談判聞鄂督已電致樞府云日英兩國索賠欵甚鉅然共償三百萬兩似有允意乞如數由度部撥付聞樞府尚無正式之回覆樞府自接鄂督奏請由度支部撥欵三十萬兩辦理湖南善後電卽交度支部議奏現度部已於日昨議覆其是否准撥尚未得知 
　　廣州訪函云粤督分電所屬文武云缅接湘撫岑眞電湘省痞棍煽惑貧民藉口米貴滋事焚毁撫署教堂致成交涉巨案前已電達茲據寗鄉縣禀該縣亦有被匪燒毁教堂學堂之事拿獲周財運一名訊係湖北人二月間在蜈蚣港晤山東義和團匪羅蜈蜙紏邀入夥該匪等共 
 
 

Page 6

 
 
有二十四人伊祇認得張俠客江西人吳蝦蟆安徽人孫鷄公高寳同湖北人並胡退三等均穿靑衣靑褲名曰靑兵於二月來湘伺隙而動適逢飢民求減米價乘機竊發將省城府署教堂燒毁後分赴各鄉廳縣以圖燒教堂學堂滋事等情電飭各屬嚴密查拿保護外該匪等旣夾湘省滋事難保不赴他省勾結祈卽飭屬嚴密稽查防範遇有形迹可疑之人立拿研審照辦等因查痞棍潜匿煽惑愚民乘隙滋事實爲地方禍害亟應隨時嚴密查拿以保治安除分電咨照外務祈飛飭所屬一體嚴密防範遇有形迹可疑之人立拿究明懲辦 
[外部電飭烏垣查禁外人滋擾北京]  
　　外部日昨致烏里亞蘇台將軍一電其内容略謂所有俄國商民在烏垣越界滋擾一節現已與該國駐京公使商准禁止應卽轉飭所屬官吏隨時巡查烏垣附近各處如再有外人越界滋擾及私行勘測礦産地勢游牧等情即行查禁如有不遵卽將詳情報部核辦以杜覬觎而重邊防 
[盧祖華甚於李德順北京]  
　　自李德順撤懲後盧祖華接充津浦鐵路北叚總辦事事壟斷濫用私人所委總收支總文案車務數總管均廣東人且李德順總辦該路冗員六十餘人已可駭怪盧接任後冗員竟多至八十餘人聞盧得此差係梁士詒所力保故該兩人之行爲如出一轍云 
[日聯盟之秘密吉林]  
　　日俄爲開發滿洲之實業振起商務起見故棄仇崇好共訂恊約一取提携政策惟久經開會商議終未解决刻又在哈埠分會會議多次幷探悉日本所派大臣小村壽太郎俄派度支陸軍兩大員均將來哈提議聯盟事宜聞此事非常秘密外間但知爲振興商務其内容甚難測度三大臣蒞哈之期當不甚遠云 
[西報譯要]  
[英報詰責外務部]  
　　字林報載二十日倫敦電云政府逐日所答中國問題事件各報均異常注意評論頗烈獨立報詆責政府答詞均屬閃爍地球報有一論標題曰麻木不仁之外務部内謂外務部大臣葛雷君所主之遠東政策現已令人日滋疑慮窺其用意徒欲免去諸事之困難雖犧牲英國絶大之利益而不惜卽以錦愛鐵路一事而論已足見其懦弱之甚又謂今滿洲英商並未得政府細微之助力謂葛雷君能支配現有之勢力以贊助東方英民之事業則人莫不歌誦其功德云財政報則深贊支那公會成立之功並謂英國之利益設能永留在華則於商業財政政治各利益當採畫一之法此事僅可由外務部與關係重大之商團合力爲之聯合黨議員温特登君倫諾脫君在下議院質問數事欲鼓動政府贊助英國之財政家團體外務部次官胡特君答倫諾脫君云政府審查條約各欵似覺日俄對於錦愛鐵路之態度並無不合之處倫君復問政府是否照他國辦法扶助本國之團體胡君答稱財政團體之舉動全屬獨立　政府所能過問云 
[濤貝勒定期由美赴英]  
　　又載同日倫敦電云據華盛頓電稱濤貝勒及陸軍各隨員業已抵此卽由馬隊護送前往某旅館稅駕美總統塔孚脫君國務部大臣諾克司君均將設冥饗待茲已定期西五月五號卽華歷三月二十六日起程赴英 
[俄國反對松花江航章]  
　　文匯報載同日柏靈電云據聖彼德堡電稱俄國駐華公使克羅斯君已奉政府訓令着卽照會外務部中國所訂松花江航務章程俄國不便承認今限至西七月一號爲止將該章程修妥使與俄國所得條約權利相符否則俄國將收回應有完全之自由並索還以前俄國輪船公司所付之稅金 
時評 
[其一]  
　　朝廷輒曰重視邊圉。愼擇邊吏。今伊犂非素稱西北重要之地乎。伊犂之内政外交。非素以困難著名者乎。卽使稍通世變精明幹練之才。猶慮不足當將軍之責任。乃以目不識丁之廣福當之。（廣福不識一字卽已之名氏置在兩處廣卽不識）夫豈重視邊圉者而若此。夫豈愼擇邊吏者而若此。 
[其二]  
　　岑春蓂曰。湘人可飲百錢一碗茶。何不可食百錢一升米。此其口脗。與何不食内絶似。 
　　然岑當撫署被焚倉皇出奔時。微特欲如平時從容談笑。煮佳茗。享精饌。不可得。卽求勺水碗飯以止飢混。亦幾幾不可得。不知岑於此時應作何語。 
[其三]  
　　中國内亂亟矣。探其風潮之所由起。不外三原因。曰米荒。曰調查。曰禁煙。而匪徒不與焉。 
　　大吏平亂亦有三策。曰官勢。曰王法。曰兵力。然此三策。均不足以平此三亂也。微特不平。而亂將愈甚。 
　　平亂之策奈何。曰平米荒之亂。則以平糶接濟爲治標。以振興實業爲治本。平調查之亂。則以亟設宣講爲治標。多立鄉校爲治本。平禁煙之亂。則以嚴禁差役需索爲治標。以邀請紳士勸導爲治本。此三者苟一加以兵力。則亂將立。起大吏其熟思之。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞 
[江北亂事續紀]  
　　泰州泰分司黎運判禀運憲電云據梁埰塲大使禀本月初八日晚間西堤民人聚衆拆毁學堂情形訪查亂事之由有謂該堂租息其始由廟經手迨歸堂後不無增益然細加查詢該堂田産並不盡在隄西至租戸僅有三家每年租欵由錢改穀而所加亦屬無多鄉民懷嫌聚衆揆厥由來蓋鄉民素來迷信佛教學堂未改之前自可隨便進香改學後閑人不得出入所有無知婦女謂近年無從進香意懷不服因有此舉該堂前進房屋均被拆毁後樓供有佛像概不妄動迷信至此已可概見昨已由東台縣親臨勘辦合將啓釁確情禀陳轉報 
　　海州海分司電增都轉云准海州電移城紳捐欵施粥以養本城郭飢民電奉督憲允准不料匪徒藉端煽惑各貧民蜂擁突來數萬人擠斃婦孩已給恤領訖而該匪乂聳動飢民於十三日突至海豐公司擊毁墻門炮傷廠丁業將格斃及誤傷情形分别勘騐禀報十四日復有二萬餘人復圍公司搶燒麻袋機器船經馬步隊嚴拿驅逐數時始散懸賞拿匪資遣飢民已遣去萬餘人幷到局發錢恩威並用可保平安蕭分統先派就近哨弁二十名住廠彈壓復慰錦念運判連日訪查情形相同日内稍平蕭分統昨已到壩晤商一切後立卽動身連夜赴朐相機辦理俟得電告再行禀聞 
[東台]  
　　東台拼茶公立私立男女十三校因灶戸聚衆搗毁學堂公電諮議局長張季直殿撰函請江督派兵保護曾誌十三日本報茲將江蘇教育總會所接電信分别錄下（寗提學復電）江蘇教育會蒸電悉已禀請督憲派兵保護瑞淸元（江督電）江蘇教育總會鑒據增運司元電稱頃據拼茶塲方大使定字後營劉帮帶尤電稱農灶因米貴藉詞調查戸口初七晨聚衆芹東街頭大使聞信馳往開導遂卽散歸正回署又據報西北鄉農灶百餘人逕衝蔡紳大門入内打毁廳戸什物大使等趕到竭力彈壓旋各散去不意復聚至蔡紳公立啓秀學堂正欲暴動大使等馳往力爲保護曉以利害始各星散是日街市均幸安堵現辦减價平糶人心稍順當將滋事情形馳禀通分司曁移東台縣查照所有本境官立小學及繆姓族學照常開課惟蔡紳公立啓秀各校暫行停課大使遂卽隨時防範發貼告示傳諭各董一體勸導冀安衆心等情幷據通分司電禀前情合倂轉禀等語除仍飭將查辦情形隨時電禀並行寗提學司知照外合電聞督咸 
[浙省亂耗彚紀]  
[遂安]  
　　遂邑西北鄉鄉民因藉口學堂自治會抽捐與堂長陸友箎自治事務所坐辦鄭逢壬爲難先於初八九日散布揭帖定十三日入城閙事卽經鍾大令禀報本府函請駐淳余哨官來遂彈壓及是日果有鄉民千餘人帶有抬鎗刀棍蜂擁縣學堂將門戸學舍搗毁並要挾仍舊改換台鼎書院鍾大令會同城守巡官典史竭力彈壓詎該鄉民竟持刀相向一面糾率多人往各店鋪劫奪貨物並將巡警局打毁聲言入署搜查陸鄭兩紳並拿巡官等語當時愈聚愈衆已有三四千人之多勢甚危急乂聞是日下午該亂民撞開泰源南貨店聚成土店開鎗亂擊刦奪貨物布疋等件縣署與泰源店屋一墻之隔鍾大令冒險協同汛官哨官督兵抵禦亂民開槍回擊並持刀劈面砍刺鍾大令險被殺斃幸得保護回署身已受傷後經汛兵防兵開鎗回擊當塲鎗斃數命該亂民始行逃散現在人心惶惶鍾大令已電請撫憲添兵兵遂鎭攝 
[上虞]  
　　上虞十九都鄉民搗毁縣學堂統計處教育會勸學所自治研究所詳情已誌本報聞此次起釁原因蓋有二端一教育會會長之弟黄兆鳳並不由縣禀准驟然在該鄉大廟辦學鄉民早生忌心二同時劣生王岳生張琴香輩藉辦理自治爲名私派該鄉捐錢惟籌辦自治經費係由省憲撥給並不派及民間絲毫而王張等借端肥已致鄉民忿極以跪香爲名入城暴動當起事時洪大令苞派縣丞劉煥衢城守王大鼎前往勸阻無如來勢洶洶更有一帮遊手之徒插入其中故聚集至二三千之衆一時不及防範故演此惡劇業經洪令電請省憲示遵聞已由省憲飭提黄兆鳳王岳生張琴香等訊究又聞十八日洪令禀省憲電云上虞鄉民聚衆入城毁學前已電禀現謠重事迫人心惶惑知縣刻到郡面禀本府請派委員帶衆兵飛速到虞藉資鎭懾知縣恩苞禀巧 
[慈谿]  
　　慈谿迎會鄉民前後焚毁城鄉小學各情迭詳本報茲又查悉該縣東南西三鄉有禮拜會向例於三月初間起十八日止按期巡行各村今届知縣吳令奉府札出示禁止乃各鄉莊書來城請示吳令以含糊之詞答之當時已有謠言謂將拆毁學堂絶不防備及初十會衆入城有南太平社礮會多人將正始西校大門撞開卽入内敲毁門戸時師生尚在授課見此情形紛紛走避會衆卽將寢具上澆煤油並灑以火藥放火焚燒幸圍牆高大並未延及他處十三日焚毁謳浦進修龍西三校十五日白龍社之大旂會將鷄山無擇兩校先拆後焚十六日龍東鳳山兩校亦被搗毁聞肈事者係西永寗社及烏龍社已經縣府兩教育會疊電省憲求救昨由提道派出營兵百數十人駐札縣署會衆并有十八日不肯休止尚須延長日期入城爲難之說茲將寗紹台道桑觀察禀撫憲電錄下慈谿因迎會毁學當派兵隊彈壓連日各鄉會衆仍聚不散又續毁西南鄉小學五處勢益蔓延頗堪危慮今日上虞洪令又電禀鄉民因辦學派捐紏衆入城搗毁縣學堂勸學所教育會統計處研究所幸已解散等語近毁學風潮到處響應愚民疾視學界固結甚堅寛嚴皆難除再飭府 
 
 

Page 11

 
 
速出示解散勸導會商提軍門添派兵隊藉資鎭懾就近各縣幷飭嚴防蠢動外謠諑頗甚如亂勢再熾恐蹈蘇湘覆轍乞電示辦法 
[江西又閙事矣]  
[新城]  
　　江西新城縣屬離城六十里之樟村一帶地方現有林謝班會黨糾聚一千餘人以紳士控其聚賭爲詞藉此搶擄當經府縣分派密探於三月初三日四更回報匪勢激烈非速請大兵飛往兜拿大禍堪虞即經建昌府許太守移請巡防隊管帶詹君宗瀚漏夜督帶防兵馳往查拿首要並一面解散脅從 
[永新]  
　　江西永新縣盛令時賡到任以來於禁種鶯粟一事疊奉馮中丞嚴電該令視爲具文現經委員遍處查勘臨時逼民拔除以致鄉民不受强迫紏衆預備入城拆燬衙署盛令聞報頗形慌恐由吉安飛電請兵彈壓惟當道以此事非匪亂可比不宜動兵飭令吉安府派委查辦 
[郭人漳請預防西亂廣西]  
　　西省永淳亂事迭紀前報昨粤督據欽州郭道人漳電稱西亂正熾永靈切近急宜籌備請撥輕機退管砲六尊配子彈三萬顆幷包架及各零件一律配齊以備分給欽東廉爲各營之用 
[日商案責成經租人收還近狀杭州]  
　　杭垣日商違章營業激成暴動案經紳商學界一再籌商决議指控經租人曾批飭商會調處不理當將丸三藥房居間人沈某送縣押究惟仁信堂房主舒紳指控之葉某當時調查誤會實則另有原租原中茲經舒紳復查確係租與諸曁人袁栖瑶由蘇沈二人居間並向縣署存案聲明華商此次閙事後日商崗田意在索賠自向縣署承認謂係彼所開設自初八以後疊次復租袁栖瑤恃有崗田援助置之不理並濳遁回籍二十日經原中由諸曁追回當塲交還押租洋百五十元袁某尚以請示崗田爲推託原中沈袁均帮同阻軋不准同赴商會並矯稱領事命令大言恫喝致磋商永日仍無頭緒當將實情報告商會及各團體邵紳伯綗以此屋交涉旣係華商並無日人字樣契約鑿鑿可據袁某何得依附外人强估市産决擬呈催地方官照律押遷以懲影戤 
分類新聞 
政界 
[訪訊丁書索賄舞弊之無據蘇州]  
　　吳江縣紳民楊義莊周慕濂等前赴藩轅上控縣署内丁櫃書索賄舞弊等情經陸方伯札飭蘇州府何太守派委翁志吾大令前往查辦茲聞前日翁大令至吳江縣先行周諮博訪並提集櫃書顧昌夫及周慕濂到案逐一訊問明確始知縣書並無舞弊之事此次之禀控列名雖有八人實則周慕濂一人所爲周亦自認櫃書並無索賄實據大令又歷指周素不安分揑詞妄控大加申斥喝令退去聽候禀請憲示遵行 
[面諭勒閉土膏各店之抗議蘇州]  
　　蘇省禁烟公所前日特傳道前街臬署前及府署前之郭煜興煜盛豐等土棧主及源興等各挑膏店主到所面諭云衙署前一律不准有十膏店爾等各土膏店均在衙署近側限本月底止一律繳照閉歇如違定即押閉云云各店主等唯唯而退現聞各膏店中臬署前源興等二店及府署附近兩家均擬定不敢違抗如期繳照其善長巷之傳生等兩家以與臬署隔一小石橋决定不繳照（該店因聞此信反已加價每錢需錢二百三十文矣）各土棧均係廣帮聞已於日昨在洋藥公所會議僉以禁烟期限尚未届滿决無押閉土棧之理且此次又未見正式示諭是以尚不繳照云 
[酌濟塲運困苦辦法揚州]  
　　督辦鹽政大臣澤尚書電淮運司云塲灶困難塲商禀懇將復價一欵提銀加給商灶以示體恤現據運商禀稱復價欵關商命叩乞免提恤困等情查塲運困苦原係實情本大臣酌議將此欵分作十成以三成貼補運商三成提歸公用四成津貼塲灶如此辦理均有其益將來如銀價低落察其情形酌歸運商即應如何辦理均沾實惠仰會同淮鹽公所陳道議復 
[鄂藩改書吏爲繕寫生武昌]  
　　署藩高方伯現以本衙門改設度支公所舊日十房書吏均應照章裁汰改募士人爲一等二等繕寫生惟念各書吏歷來衣鉢相傳入署時頗費鉅資若一旦裁撤則賴以營生者未免失業情殊可憫爰擬將各書吏考試一次留其文理淸順字跡端楷者數十八改爲繕寫生飭令遵照現定章程按時入所辦事不得延擱懈怠再蹈從前積習 
軍界 
[咨請拘究滋擾粤防廠地之土豪廣東]  
　　粤督昨准將軍都統咨開印房案呈據粤防工藝廠總理莫鎭疆等禀稱奉諭在鳳凰岡地方趕緊建築子廠等因遵即飭令司員等前往該處查勘鳩工估價預備興造幷揷簽布告俾衆周知茲查有土豪吳阿枝陳大有陸鄧等胆敢偷竊鳳凰岡砲台石塊私賣幷在該處掘地塔寮復將敝廠所揷之簽燬去數條實属藐法已極治下現經移請番禺縣曁纜路尾汛查拘究辦理合禀請察核幷懇咨督憲轉飭營縣查拘究辦等情相應咨會轉飭營縣迅即查拘究辦 
[整頓巡防隊之一斑蘇州]  
　　蘇撫寳中丞以右路巡防隊腐敗不堪亟須認眞整頓特飭將右路第三營吳管帶撤差派委李國玉接帶聞該路統領亦有更換之說未知確否 
學務 
[新舊贛學使來去紀事江西]  
　　新任江西王提學同愈初十日由京起行十六日乘輪抵南昌寓左營衙門爲暫時辦公處當日上院禀見馮中丞聚譚良久辭出轉謁司道幷奉撫院牌示即日飭赴新任其舊日學務公所及各學堂委員不下一百餘人均係林提學鄉戚占大多數人言嘖嘖不絶於耳現聞王提學在京滬時灼見江西學務之腐敗此次履新擬即大爲更動管教各員以期教育改良日有進步因此頗爲惴惴云舊提學林開謩現因卸篆在即檢點行裝預備赴寗殊形碌碌惟伊妹丈 
 
 

Page 12

 
 
調查局科長李景驤現學務公所總務科長黄革令煊爲林之心腹（凡林一切考試生意均係李黄經手久傳道途）現失泰山之靠有鬱鬱不安之象擬隨赴寗聽候委用以免將來淘汰溯林提學在江三年以用人營私爲最棋牌次之素來不孚贛省士民之望且種種反對紳界蹂躙學生已經優級師範學生廖某在部具控現因離贛紳學界人歡聲交作矣 
[開辦簡易識字學塾常州]  
　　常州簡易識字學塾先辦六處曾誌前報茲悉十七日已由勸學所商同武陽兩縣令在武陽公學開會入座聽講者人數頗衆首由伍博純君報告開會宗旨次陽湖伊竣齋大令演說次陳研因君解釋簡章次伍博純君申說種種利益次屠元博君演說不識字之困苦八時散會聞此塾專爲貧苦失學者計故不收學費並送課本 
實業 
[委查靑田石産數銷數杭州]  
　　勸業道董季友觀察以處屬靑田縣地方所産靑田石從前銷路頗廣各省爭相購售果能精益求精於工藝不無補助乃近聞此項靑田石品出産日漸稀少銷路又形疲滯亟應調查實情以便隨時改良當札委候補知縣王大令廷杰馳往調查近年産數銷數禀復核奪 
[禀請招集漁船赴東沙島貿易廣東]  
　　東沙島經我國收回之後迭派委員前往攷察設法經營俾盡地利現在漁業公司又禀請當道通飭粤省沿海各州縣出示招集漁船准赴該島貿蝗並於島中刋竪牌記以定海界免至日後又起交涉均已發交勸業道核明飭遵矣 
雜記 
[銅元機器將作官股矣杭州]  
　　浙省大有電燈公司組織完備現已將次開辦惟前議官商合股並將舊有銅元局機器估價充作官本現聞此項機件半多銹損改裝恐不合式昨經勸業道咨行藩司略稱大有電燈公司司經敝道詳奉撫憲核准將銅元局機械估價作爲官股現據該公司禀稱電燈銅元應需機器適用不同且多損失擬請派委熟悉機械人員會同查騐除合度者一律估用外其餘按件提出俾免鑿枘等情前來當經敝道詳明撫憲奉飭遴派熟諳妥員會同公司核實騐估詳奪經由敝道札委勸業公所工藝科長許炳堃候補同知陳蕃誥前往辦理外咨請貴司轉飭銅元局看管員司接洽辦理 
[發堂妓女果安適歸耶蘇州]  
　　蘇省常熟革紳楊崇伊搶奪妓女經瑞升督查辦參革案内妓女張月仙發無怨堂看管聽其夫曹大官領回等情乃入堂一載有餘其夫至今並不來領昨經堂董商之元和縣可否由堂代爲擇配吳大令以此事須禀請憲示遵行聞此事上憲以必須傳到曹大官再行定奪批飭該縣移會吳江縣查傳曹之隣右人等詢問下落再行按址查傳决不能由堂遽行擇配 
[請禁米商囤買私運松江]  
　　松郡劉杜周雷等紳士八人上松府函云年來水旱失時各屬歉收米價翔貴松郡雖産米之區而上年秋收亦歉本城畸租各戸目前已鮮蓋藏現時蘇省上海等處議行平糶載諸報章松屬亦應未雨綢繆近日風聞倉橋灘穗長豐等米行有浙路長安米客蘇炳卿者接洽盤踞陸續囤買私運漏厄不塞米價更增慨時事之日非慮人心之浮勤百物騰貴粒食維艱長沙之轍可作鑑觀况奉南兩邑素産棉花其米全恃内地接濟若不遏西路去源何以應東鄉告糴卽無以對鄰境紳民用敢公繕蕪函伏求密爲訪查懲辦以杜偷運 
[巡警道定期遷入新署湖北]  
　　湖北巡警道向係租賃房辦公茲因善後局歸倂于度支公所所遺局屋議定將淸理財政局遷入遞遺財政局房屋原係過路客官之行台衙門現在旣有乙棧爲招待出入境内欽命大員之所則此屋遂成空閑經司道會議作爲巡警道衙門已禀由瑞制軍核准約於下月初喬遷 
[漁人明刦暗奪之堪憐山東]  
　　登萊等屬三面濱海居民多以捕魚爲業本年黄花魚産額頗富價亦頗昂（每斤約值大錢七八十文）故各漁人均稍有積蓄胡匪遂乘此時大肆刧掠猖獗之勢日甚一日而烟台漁業公司租定巡海之新聚雲輪船聞威海界内近有胡匪三百餘名亦遂不敢前往捕拿日昨乃駛往虎頭崖一帶任漁船之遭殃而不問現又有多數地痞賭棍前往嵱峒島（寗海州屬）内設立烟館賭局等騙具專誘漁人以罔其利名爲剥魚皮胡匪明刦無賴暗奪各漁戸其何以堪 
[書牘]  
[答曾君書]  
　　志忞足下。讀來書。指陳三益。貺我異聞。毅力熱心。至堪欽佩。今而後知足下此舉。非利用院兒。設法歛錢也。然天下之與世人交接。使兒童得親受社會之教育者。是亦多術矣。何必蹀躞游觀之塲。效乞兒之行爲乎。卽曰此輩貧兒。乃其本分。然推足下倡設貧兒院之苦心。非化導不良之子而使之善良乎。孔曰性相近。習相遠。孟曰一傅衆　。雖日撻求其齊。不可得矣。誠以習俗之感化。甚于教育。一人之善惡。根于初服。少成若天性。習慣如自然。古人之教育。往往愼重于始基者。良有以也。足下乃若一。訓示。一報告。一判明。兒童即薰德而善良。初不慮其同化于習俗者。爾爲爾。我爲我。日置身于淫樂之塲。而自見不淄不磷之風。日逐隊于娼妓之側。而自有獨淸獨醒之概。偉哉。以足下之心行足下之事。窮爺窮孃之教育。洵足冠古今而駕萬國。卽貴院之貧兒。其超出古往今來之少年。亦奚啻萬萬倍耶。而况知令人兒出醜之不可也。足下以一身先之。且請尊閫先之大慈善家之用心誠哉其不可幾及矣。彼歐西之教育。必注意于感化不良之少年。日本之學校。必先謹避不道德之場所。非所於多事歟。記者獨惜泰東西教育家。不及見足卜之行事耳。春秋佳日。游觀正多願與貴院共勉之。來書載第二張。 
[情史]  
[孽鏡緣（續）]  
　　其時檢察官如例起述求刑各事。勃居裁判長席。猶未及坐忽見爲紅牙辯護之事務員。汗且喘。走近其辯護所。出一密封付之。復附耳低語焉。該辯護卽以呈於檢察宫。且大聲疾呼曰。有新証據發見。顧勿遽裁决。檢察官亦起述紅牙無罪。將求刑註銷。勃聞之。且驚且喜。立命閉堂。檢察止之曰。裁判長今有事。不得遽言去。言已。並出新証據朗讀之。則勃爲賂者殺甲所訂約書。亦在也。勃念此書何以旣失而復得。沈吟良久。不能所。乃詰其物自何來。檢察官復一一告之。因知近爲大學修改校舍。於勃所宿床板下發見是書。警暑遂以之告發也。勃自知不免。下視紅牙。尤呆若木雞。呼謂曰。爾不妨盡訴肺腑。紅牙惟默默不發一。語檢察官見勃似猶將絮絮者。麾令在廷警　前縛之。勃厲聲曰。紅牙爾爲吾苦。吾亦爲爾死。雖不如願。可俱無　也。於是疾出拳銃先　紅牙。繼乃擊已。一時鮮血滿廷。觀者辟易。判檢等亦皆愕然。蓋自殺甲之獄旣興。勃卽料必由紅牙及已。恐有意外之辱。便時時携銃自護。不意果爾也。獨是蘭因絮果。一切茫茫。未稔來生尚有相見期否。是不能無恨已。天下不少好學生。其亦引以自鑑乎。聞勃兩人出槨之日。好事者多結隊以送。而梨園亦播之聲歌以爲　目云。　（完） 
 
 

Page 13

 
 
   
 
 

Page 14

 
 
[乾隆御刻續三希堂法帖發行半價劵展期三月底出書廣吿]  
　　已購三希堂者不可不購此帖 
刻因澄衷書局因印件擁擠倉卒趕印未免難臻完善本社爲力求精美起見不得不展期出版購劵　諸君尙希鑒諒●是帖集有唐以來名人眞蹟數十家皆歷朝大内寳藏秘本之爲純廟愛賞萬幾之暇時加瀏覽御筆標題至再至三末附諴親王果親王蔣尙書溥汪尙書由敦題跋詳述勒石極緣起及審擇之謹嚴旣詳且盡贊美無倫　乾隆庚子歲旣刻三希堂于閱古樓越五載復刻此帖于墨妙軒以爲三希堂之續收藏大内外間絕少流傳即聞有所得亦片麟隻爪罕覩全豹本局主人不惜重金于京師收藏家覔得初搨佳本特選中國上等棉料紙用西法精印較之原楊絲毫不爽分裝四厚册定價洋四元特定半價預約劵五百部每部减收洋二元先　樣本一册約劵一紙至宣統二年二月底憑劵取全書四册截止後槪　照定價不折不扣欲得墨蕒請速訂購額滿截止遲則不及●經售處上海麥家圈元記棧後廳改良小說社棋盤街中國圖書公司●信成圖書公司●南洋官書局●掃葉山房●廣益書局●千頃堂外埠天津北京保定官書局●文美齋●煮字山房南京南洋官書局四川粹記書莊漢口廣益書局廣東文盛書局●兩廣官書局蘇州振新書社文怡福記無錫日升山房紹興奎照樓墨潤堂杭州德記書莊●宗實齋奉天商務書館徽州屯溪經香閣書社 
[治耳聾第一靈驗]  
僕年已大衍素患重聽其病源由於壯年久困塲屋家道中落所謀不遂動輙得咎心胸中憤悶之氣眞有直射斗牛者孰知忿怒過深肝火上炎致成失聽之症初僅耳鳴以方謂虚弱之人往往有之未足爲怪自後或脹或痛竟至於實地耳聾雖大聲疾呼亦復依稀隱約朋輩應酬已屬不便而於官塲更爲不興求醫問藥全無影響竊念若非再世爲人恐無復聰之望矣新正奉公至藩署道經同寅孫君鈺卿家見案頭羅列滬上各報次第翻閱有上海河南路廣東彭壽堂耳聾丸吿白所說病源功效頗有見地但未知果有神效與否尙在疑信之間適逢孫君爲籌辦學堂奉委至申採辦書籍儀器等物僕即託其代購彭壽堂耳聾丸十盒照單試服五六天聽人言語略爲清楚旬日外即附耳低言莫不一一分明念餘年響絕音沈不圖復得響亮世界回憶從前景象如痴如呆不啻判若霄壤最妙者服丸之後精力日充飲食日增身體十分舒服所有頭暈眼花胃痛腹瀉遺洩咳嗽腰酸腿軟等症無不霍然而痊奇效至此誠非始願所及安可緘默不言終沒良藥之功哉　福建嚴夢琴謝 
[改良小說社最新出版之新小說]  
欲知官塲之歷史者不可不看欲爲商界之人物者不可不看欲明社會之心理者不可不看欲求普通之知識者不可不看 
本社出版小說○新三國五册一元二角○新列國四册八角○新西游六册一元二角○新水滸五册一元四角半○新石頭記八册一元五角○新兒女英雄二册四角半○新聊齋二册四角○新笑林廣記一册二角○新三笑四册七角○新今古奇觀四册八角○新官塲現形記二册四角半○新鬼話連篇二册三角半○新子不語二册三角○騙術翻新一册二角風流道台一册二角新孽海花二册四角迷龍陣二册五角半○新笑林廣記二集一册二角半新野叟曝言四册七角新花月痕二册五角新七俠五義四册七角○女銅像三册六角○靑樓鏡一册三角半○女蜀寳二册四角○女學生一册二角○杜　血二册四角半○緣林變相二册四角半○河東獅二册五角○鬼世界二册三角半○奈何天一册半○斷腸草五册一元○情界囚一册二角半○花中賊一册二角○醋鴛鴦六册一元一角○電幻奇痰一册二角半○奈何天一册三角○幻夢奇寃一册三角○機器妻二册四角○地下旅行一册一角半○○飛行之怪物二册三角半○滑頭現形記一册二角半○李春來一册一角○荷蘭水冰淇林自造法一册二角○色界之惡魔三册五角○黑籍寃魂三册六角○學堂笑話二册四角半○學堂笑話二集一册二角半○五日緣二册四角○僞票案一册二角○失失珠案一册二角○惡少年一册三角○櫃中尸一册三角○姊妹花一册三角○女俠傳一册二角○女豪傑二册四角○白頭鴛鴦一册二角半○傀儡偵探一册二角○官塲笑話二册四角○官塲笑話續集一册二角○還魂草二册五角○官塲風流案一册二角半○官塲風流案二集一册二角○官場風流案三集一册二角○學界風流案一册二角○軍界風流案一册二角半○恨中恨一册二角半○秘密自由二册四角○狐假虎威二册四角半○醋海波一册二角○鴛鴦花一册三角○女魔術一册三角○游戲結婚一册二角半○寄售小說○新封神一册四角半○上海游驂錄一册二角半○發財秘訣一册三角○藍　别　二册七角○醫界鏡二册一元○新漢口一册二角半○風流太保一册四角○合歡夢一册二角○活財神一册二角半○新桃花扇一册五角○優孟衣冠一册三角○紳董現形記一册三角○風月奇談二册四角○桃谿雪一册四角○新杏花天二册五角○桃花新夢一册三角○南亭亭長官塲現形記五集二套三元二角寄售法帖○清愛堂法帖三元○渤海藏眞法帖六元○昭代名人尺牘纏刻法帖二元○欽定三希堂法帖十二元○續刻三希堂法帖四元 
上海麥家圈元記棧後廳改良小說社總發行所啟◎分售處外埠各大書坊 
[蘇阊门外趙俊卿誌謝良藥]  
裕麒觀察大人靑鑒素昧平生無由把晤悵何如之僕沉溺黑海念年於茲此二十年中足不出户睡不解衣全副精神皆注於烟霞之上今者烟禁日嚴土價因之日漲自料力薄難支欲與之分别又無良藥可求去冬承友人贈我　貴經理之亞支奶四聽服之果然烟癮立除僕與阿芙蓉相交旣深且久今一旦割棄毫無藕斷絲連之弊豈不快哉蓋此皆貴經理亞支奶之功也食德之餘無以爲報特書數行以伸謝悃此請　大安 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[農工商部奏南洋勸業會開會請派大臣爲審查總長蒞會摺]  
　　奏爲南洋勸業會開會有期擬請簡派大臣爲審查總長前往蒞會以昭愼重恭摺仰祈聖鑒事竊查南洋設立勸業會經前任兩江督臣端方奏明定期宣統二年四月初一日開會去年七月間臣部會同度支部稅務處議覆摺内聲明應俟年底確定開會日期由臣部奏請簡派審查總長蒞塲開會等語欽奉諭旨俟開會有期由農工商部奏請簡派大臣爲審查總長蒞塲開會等因欽此欽遵各在案嗣於十月間兩江督臣張人駿具奏籌議布置情形一摺歷陳籌欵辦事各節幾費經營臣等因爲期已迫於十一月間電商該督届時能否布置周妥抑須展期開會以便豫備奏派旋准該督電復勸業會進行辦法畧分三層一館院工程二本省及外省出品三陳列布置此三者相需以成現在兼程赶進四月内當可開會至審查總長擬請於本年二月間奏請簡派復據電稱准於四月二十八日開會等因到部臣等伏查東西各國賽會應派審查總長届期臨會以評定物品之良楛分别奬勵之等差是以商業以競勝而勃興羣情以榮譽而鼓舞富强之基全繫乎此中國實業尚未發達賽會向未舉行今南洋第一次開辦勸業會薈萃物品招致工商首創宏規蔚成盛舉自應查照臣部上年奏案請旨簡派大臣爲該會審查總長蒞塲開會專任審查及授與褒狀證書諸事以昭鄭重而資奬勵至隨帶審查各員恭候命下再由審查總長遴選妥員奏明隨同前往所有南洋勸業會開會有期擬請簡派大臣爲審查總長緣由理合恭摺具陳伏乞皇上聖鑒訓示謹奏宣統二年三月初八日奉旨已錄 
　　又奏審查總長蒞會一切經費請作正開銷片再南洋勸業會審查一事關繫極重所有審查總長蒞會一切經費如建築審查室建築分析室建築審查職員住室以及購置器械藥品製造奬牌印刷奬牌紙筆文具印刷報告川資旅費薪夫並授賞式費用以及各項雜費需欵甚鉅疊經與兩江督臣往返函商極力撙節豫算須銀九萬數千兩上下方敷應用委係省無可省審查爲臣部責任理應由部發給無如臣部欵項近來異常支絀實難籌此鉅資現商由兩江督臣設法籌措據覆以現值淸理財政之時一切外銷閒欵和盤托出必須奏明辦理臣等伏思南洋勸業會之設事屬創行而審查尤爲四方觀聽所繫此後實業之發達商務之振興皆視此次審查以爲轉移所有此項經費自應准其作正開銷俟事竣後仍令核實造報以重公項除咨明度支部外理合附片陳明伏乞聖鑒訓示謹奏宣統二年三月初八日奉旨已錄 
　　又奏請派蒯光典就近爲勸業會提調片再審查總長前往江寗蒞會已經臣等電商兩江督臣派令該會辦事各員趕緊建造審查室及各塲室在案惟該會開會在四目杪爲期已近所有會中一切應行豫備審查事宜及審查所用各項器械自應先行派員照料庶審查總長蒞會之日不致延誤查有學部奏調候補四品京堂蒯光典前充歐洲留學監督於工商實業素有講求該京堂現在江寗堪以就近提調俾與該會辦事各員妥籌一切以期完善除照會該京堂並咨明學部外理合附片陳明伏乞聖鑒謹奏宣統二年三月初八日奉旨已錄 
[又奏請將曾塲陳列各品評定甲乙給予褒奬片]  
　　再臣部前於會奏議覆南洋籌設勸業會摺内聲明開會之日萃天下之事物第其美惡别其良楛分類評定細核等差由農工商部發給憑照標牌等因此次南洋勸業會業已定期開辦届時應由審查總長督率審查員將會塲陳列各出品分别查騐評定甲乙給予褒奬其最優等者給予超等文憑次優等者給予優等文憑再次則分别給予金牌銀牌以昭激勸其有自出心裁製成特别優美物品足以利用厚生者另行按照臣部奏定商勳章程奏請給予奬勵以示優異所有文憑執照及金銀奬牌應由臣部刋製咨送審查總長查收以備臨時發給謹附片具陳伏乞聖鑒謹奏宣統二年三月初八日奉旨已錄 
本埠新聞 
[江督札上海商會文（爲中國貨物運美納稅事）]  
　　三月初五日准外務部咨宣統二年二月十九日准美費署使照稱茲因本國新定稅務章程計分經重兩則如美國貨物進他國口岸其所徵之稅較别國稍重本國卽飭海關衙門按重則徵稅如他國收美國進口貨稅較别國並無偏待飭按輕稅則徵稅現在本國總統已於西三月二十四號降諭飭令海關衙門自西三月三十一號起以後中國貨物運進美國口岸皆須按照輕稅則徵收貨稅等因相應咨行貴大臣查明是否如此情形咨復本部可也等因到本大臣承准此合行札飭札到該會卽便遵照刻日移會各商會查明詳復核咨 
[商會第三次禀江督電（爲加收茶引路股事）]  
　　南京督憲鈞鑒銑電敬悉遵轉茶業會館知照去後茲據復稱安路派貨認股已非正辦况由茶釐帶收則無論願認與否皆受壓制與勒派何異公司旣稱屯溪紳董函允屯溪自有茶業公所何必假手釐局南茶轄境以省計二以縣計六範圍甚廣非屯溪一處所能擅專况商路乃營業性質豈能與朝廷收稅權相混仍求轉禀督憲恩准迅飭皖南茶釐局永遠停收以免假借而淸界限等因合再電達伏維賜察上海商務總會職道周晋鑣嚴義彬叩箇 
[調查鄉鎭戸口選民]  
　　本縣田大令出示云奉府憲戚札開奉藩憲陸排單札開奉撫憲寳札開案查蘇省前因籌辦城鎭鄉地方自治應從調查戸口及選民資格爲入手當經會議廳議定分年籌辦期限表幷定合倂調查分塡表册辦法先後通飭遵辦在案現查該期限表所定各屬公推士紳調查市鎭及各鄉戸口總數係本年七月至九月之事而民政部章程本年查報全省各屬戸數應於十月内列表詳院咨部核計爲時甚促深恐各屬辦理不及貽誤部限應飭迅速趕辦限九月 
 
 

Page 19

 
 
内全省戸口總數一律調查完竣將選舉人名册呈報自治籌辦處將全省各屬戸數呈報藩司衙門再由該司彚總塡表該處彚總造册分别詳咨俾免延誤除札籌辦處外札司遵照通飭遵辦具報切速等因到司奉此查此項戸數上年業將省會及外府州縣各首縣並商埠地方列表詳咨在案奉札前因合亟飛飭札府立飭查照憲飭將該㕔縣等城鎭鄉正附各戸一律提前查明於九月十五日前列表送司彚核詳辦事關憲政萬勿任延切切等因到府奉此除將排單申繳外合就轉飭札到該縣立即遵照憲札務於九月十五日以前列表分送司府彚核詳辦事關憲政萬勿違延等因到縣奉此查本邑城廂戸口及選民業經查竣具報城自治公所亦已成立鄉鎭自治尚無提前籌辦之處亟應將戸口選民趕速調查免誤期限惟本邑各鄉向分二十二局今新閘江境廟兩局已劃入城自治區域之内所有二十局或相聯合或仍分析應先劃定區域將戸口及選民合倂調查以利進行而省手續除分别照會各鄉紳董及諭飭各圖董保先行劃定區域將調查戸口及選民遵章速辦外合行示諭爲此示仰各鄉人民一體知悉須知調查戸口及選民係爲地方自治起見爾人民各有權利義務調查時務將姓名年歲籍貫職業住所及尊屬親屬同居備工等項逐一塡報其選民册内完納正稅或公益捐若干亦須確實塡明以便調查員呈候轉報此係地方自治之事切勿疑阻觀望其各懍遵 
[美租界商家續請減租]  
　　美租界衆商劉保昌等禀公共公廨文云竊商等因房租昂貴意欲設法减讓曾經一再呈請台下懇爲勸减前後蒙批在案商等理應靜候不敢瑣瀆聰聽奈緣時勢艱難商情凋敝望霓念切實惠未沾雖承商會總董登報勸令普減無如各房主置若罔聞毫無影響商等度日如年實　支撑惟有仰屋興嗟徒喚奈何而已且房租不減商民無利可圖紛紛他徙而欲望商塲發達市面興旺其可得乎此事若非恩憲俯准會同工部局出示婉勸恐各房主遷延過去伊於胡底爲此再塵冰案伏求體察下情勸令迅速减讓以蘇商困 
[試騐中國製鹼]  
　　中國製鹼公司於昨日下午在商務總會内試驗製鹼到者甚衆洋人則有德領事薛克明君製造局理化學堂校長竇伯來君博易律帥自來水公司因搿爾君上海榨油公司考伯爾君華人則有朱葆三周金箴貝潤生嚴子均邵琴濤謝綸輝楊叔英周仲若董蘭舫吳錦堂席子佩戴質夫等諸君及各實業家所有演說稿彚錄於左 
[考伯爾君演說]  
　　今日蒙諸君光降鄙人殊深感謝又蒙周君並商會諸君許諾在此會議鄙人更欲致謝今日會議之大綱擬以製鹼及他附屬各項鹼貨之法略略表明之以便諸君裁酌鄙人旣蒙朱君葆三周君金箴過奬自當竭力從事務使該公司營業日盛獲利較各公司爲享方不負諸君之一翻熱心也將來此公司必能爲實業塲中之魁首鄙人毫無疑義蓋其事業非特于商業之前途能造無量之福且能供中國少年者之學焉 
[周君金箴演說]  
　　今日蒙諸君光降鄙人不勝欣感今日之會乃宣布中國製鹼公司小試製造洋鹼並鹼貨用法此等公司若能成立後成效必著獲利必厚此乃鄙人所能預料蓋此項公司爲中國從前所未有其製造之品旣爲日用必需之物而其事業則爲振興實業之一大端其有益於我國由此可推矣鄙人愚見此等實業大利所在購股者必爭先恐後由商務一方面觀之則入股者將來獲利必鉅辦理諸君旣如朱葆三君考伯爾君之名譽優勝辦事信實則該公司將來之發達必非尋常各公司所能倫比者也 
[朱君葆三演說]  
　　荷蒙周君過奬不勝感謝弟以寸金光隂不取躭延諸君惟略有愚見今特欲表明之耳弟辦事雖不取自以爲是若未曾詳細探聽　情亦决不敢同聲附和苟且入股而辦此等公司竊思西總理考伯爾君辦事勇敢熱心且於中國實業一項則更不遺餘力今旣受總理之職必能竭力從事此諸君可以信托而亦弟之所願也 
[緝獲夥刦典當之盜黨]  
　　盜匪周昌發（卽周阿四）張品忠（卽戚品山）近與同黨李岳山徐友根林銀元沈阿龍等在浙江海鹽縣境澉浦鎭夥刧同福典當分贓逃滬匿跡租界周盜身帶金銀飾物多件至香粉弄二十五號雉妓龔鳳仙處狎游被老閘捕房一百十號二百五十八號兩華捕查見以其形跡可疑立卽協同包探蔣文彬孫岳廷顧阿根葉長亭將周拿獲拘押捕房茲又經該探捕等將其餘各盜先後緝獲並獲到盜婦莊徐氏朱戚氏何朱氏潘沈氏女孩莊珠鳳二房東徐榮卿徐瑞香徐瑞蘭等男女大小十四人於昨日連同抄獲之槍珠後膛槍手鎗以及金銀各飾解送公共公廨請究先由中西探捕人等禀明獲盜情形寳讞員諭謂現接該縣來文稱周盜等於本月初四夜半夥刦同福典當已由捕役拿獲盜匪蔡保才楮有餘兩名供出同黨徐裕根在上海白克路開設銅匠店今獲案之徐友根乃在白克路八百零八號門牌亦開銅匠店定卽其人此時均母庸研訊遂商之德副領事師君判將一干人證分别還押候函致海鹽縣飭令事主來案認明贓物於下禮拜六再行訊核 
[華童公學考試教習]  
　　昨爲工部局所設之華童公學考試華文教習之期與試者約七十餘人由華董沈仲禮觀察到校監視試題錄下（一）中國向無文法學子讀文全在心領神會故非專力數年難見進境宜用何法教授始能計日收功策（二）國文鮮適宜課本但不能援泰西例編纂文法此何以故試言其理（三）學子偏重西文已成積習當以何法挽救使學子心理自然趨嚮國文（四）試詳論偏重西文之弊 
[组織貧民小學之熱心]  
　　美界中虹橋迤東一帶居民雜處類多貧苦現經王君一亭沈君縵雲發起在東桂方里内組織貧民小學一所不收學費卽學生所用書籍等物亦由王君等勸募購備專以讀書習字算學等課爲重以爲貧民他日自立之基礎聞自二月中開學以來學生已將足額云 
[運料馬車肇禍續誌]  
　　丐婦黄祝氏女傭邱徐氏前日在西門外被馬夫宓阿三所駕運料馬車之馬踐踏受傷已紀昨報昨由總工程局將宓解縣田大令卽飭值日差帶同宓阿三及仵作等同至醫院騐明邱徐氏傷勢尚輕黄祝氏則命已垂危遂飭將宓阿三收押俟該氏等傷痊再訊 
[禁阻沿街擺攤]  
　　南市裡外馬路等處貨攤林立阻碍街道昨由總工程局警務處條告巡長巡士自本月二十三日爲始隨時查禁母許沿街擺設攤擔如違定干重咎 
[城内]  
[伊誰偷竊]  
　　徐洪甫將東洋車夫董洪喜郭小雙子韓壽增等扭至一路巡局前晚經德正巡官審訊徐供今晨至城内鼎泰昌布 
 
 

Page 20

 
 
號購布九綑喚董等三人裝運迨至裝畢祇有八綑諒被董等串竊求究訊之董等矢口不認巡官以徐控竊無憑諭飭出外帮尋 
[負氣私逃]  
　　浦東婦人趙劉氏日前與母口角走至上海表兄金春泉家住宿前日由氏兄劉雪生轉托隣人金福壽至金春泉家尋獲勸令回去劉氏不允扭至一路巡局控訴氏母劉陸氏氏兄劉雪生亦均到案候訊趙劉氏供因與家中不睦故到表兄家住宿詎有素不認識之金福壽逼令回去以致扭案求鑒劉雪生供胞妹到申之後母親卽托人找尋旋據福壽報信云在上海城内因此托伊代邀回家今已對明求請銷案判一倂斥退 
[因何畏避]  
　　顧阿二扭控蟻媒徐陸氏誘拐表嫂邵張氏曾經一路巡局德正巡官訊判將徐陸氏交官媒收押在案詎連次傳訊原告顧阿二終不到案昨由巡官諭飭將氏交保俟顧投案再行訊奪 
[道批四則]  
　　沈姜氏禀批案經由縣騐契核斷詎容藉稱僞造越控圖翻不准石瑾良禀批案經批府提訊究竟南匯縣此次訊結是否公允仰松江府速飭詳復核明飭遵並具報察奪恆德莊等禀批契據究存何處仰會審官寳令迅速查明呈送核辦毋稍含混盛家駒禀批旣據一再禀求姑仰會審官寳令再移商會切實查辦以杜藉口 
[官事]  
　　督帶廣西邊防巡防各隊候補副將陳炳焜松海防同知查燕緒昨日到道拜謁上海縣知縣田寳榮禀辭赴蘇謁見蘇撫卸辦總工程局正裁判官孫調鼎禀知銷差工程局帮審員湯應嵩禀知到差 
[南市]  
[裁判到差]  
　　總工程局推舉之新裁判官湯秀岩二尹業已赴道謝委並分謁各董於昨日早堂到差審案 
[移縣訊理]  
　　源昌猪行主葉顯章前在工程局控告北市陸稿薦肉店主榮潮宗欠洋五百六十七元由局訊判父保淸理事後榮將股東兼執事之張錦祥扭案判令交保理帳詎迄仍挺押自稱患病昨經湯裁判提訊諭卽傳同原告移送上海縣訊理 
[閘北]  
[笞責淫棍]  
　　剃髮匠何金泉將女子費桂根誘至閘北被巡士拘入四路一區昨經黄正巡官研訊何供詞支吾判責二百板交店主王春海保釋女暫送棲流所留養候親屬到案具領 
[大逞雌威]  
　　顧得高昨與姘婦王吳氏在羊肉麵館吃麵被顧之正室撞見二婦各逞雌威顧卽逸去旋卽扭至四路一區經黄巡官訊明諭令吳氏不准與顧往來具結保釋 
[復訊拐案]  
　　朱任氏控剃髮匠尹炳全拐匿伊女一案昨經四路一區黄正巡官覆訊尹供女係該氏同居皮匠麻子所拐判尹交保帮尋並着氏交到皮匠再核 
[相煎太急]  
　　陳阿華扭控其弟陳蘭卿不務正業向勸不服昨經四路一區黄巡官提訊判蘭卿戒責五十下仍交阿華領回管束 
[英租界]  
[從輕發落]  
　　無領事管束洋人賴柴因將 
東洋車夫陳德興毆傷由廨判令該洋人存洋一百元作保候陳傷愈再行核辦在案茲陳已醫愈昨由捕房將該洋人解廨請爲發落中西官以該洋人不應行兇判給原告醫費洋兩元再罰洋十元充公 
[得馬非福]  
　　王阿榮在途拾獲萬利公報關行出店鄭阿忠所失之提單一紙持向河南路興昌祥洋貨號冐取銀表當被該號中人察破扭控捕房昨解公堂訊究判押五天 
[串竊舊鐵]  
　　楊樹浦瑞鎔船廠控小工丁成榮挑夫陳春全船戸姚福順更夫吳金二唐海堂串竊舊鐵昨由包探一倂拘解公堂訊明判丁陳姚三人送至縣署各押六禮拜吳唐二人押水巡捕房三天姚之駁船充公 
[斯文掃地]  
　　崇明婦人湯蘇氏之媳樊氏被其父樊毓秀串同黄鑑明吳少靑賣於某洋行出店陸順生計得身價洋一百九十元嗣邀該氏來滬收回禮洋一百元又被吞没六十元由同鄉會函送工程局收押在案昨日將黄提案並弔到身價洋一百十九元由湯裁判復訊黄供係文生該氏前因火災託將伊媳另賣今有媒金二十元尚未分派求鑒判黄交保限交媒金並著吳於三天内交到樊氏再訊樊毓秀還押候示 
[乘機串竊]  
　　某兵輪水手何　祥前日偕李金生至祥記碼頭洽泰衣莊購買衣服乘機串竊縐紗女褲一條逃逸旋由店夥陸琴生追獲扭送工程局訊究判各戒責一百下交保釋放如無保人改押兩禮拜 
[查獲原贓]  
　　江蘇教育總會單級教練所教員徐芳潤及學生程淑孟庽居西門外狄子貞剃髮店樓上十六晚失竊衣包内有綢衣二十餘件洋銀十三元鈔票五元疑係狄之庖丁陳子雲所爲扭控西區追究不認後由區探在賣餛飩之李寳芬處查獲原贓衣服十件解送工程局訊知係由狄之歇夥楊劉二人所寄聞尚有物分寄城内西倉橋某銅作内判李押候吊取餘贓再究起案之贓先給失主具領 
[洋行追欠]  
　　美商茂生洋行控盛誌千不理貨銀昨由包探將盛與保人陸阿二張梅生解送公堂請追判張陸二人開釋盛押候訂期會訊 
[仍難脫累]  
　　德副領事韓君控馬夫費全寳吞没銀洋一案昨由公廨將保人張王氏傳案復訊氏供費在閘北經商判氏遠押候移提人証再訊 
[押追貨欵]  
　　木作頭戴常卿虧空順泰萬森益大等九木行貨洋七千餘元一案前晚由廨復訊戴供因包造陳子雲房屋被保人吳耀記掯交造價洋八千餘元以致虧空吳耀記供當時爲戴代墊洋一千六百元迄未歸還曾經控追乞鑒讞員以戴所供無憑判押限十天設法清理 
[調查帳據]  
　　姚學文控兪竹亭吞没資本前晚由廨提訊原告供與兪股開魚行被吞股本洋六千六百元兪供實因折本並不吞没有帳可查判兪交五千元人洋並保限十天内將帳交案候核 
[限期遷讓]  
　　陳茂泉控楊金寳租地造屋逾期不讓前晚由廨提訊判楊限十天遷讓 
[美租界]  
[妓女自盡]  
　　海寗路二百六十六號廣東妓院妓女陳友才前日與狎客某甲口角至晚潜吞生烟迨鴇婦知悉報捕送院已不及醫治昨由捕房將屍車送驗屍所飭保報縣請驗 
[違禁售烟]  
　　百老匯路一千零六十九號門牌粤人王竹卿家私售鴉片被九號西探查悉起出烟具多副帶入捕房票明捕頭請廨飭傳究辦 
[吵閙飯店]  
　　狄思威路一千四百六十九號飯店主張某昨至捕房控被流氓錫卿夫婦藉端擊毁什物多件捕頭允爲查辦 
[法租界]  
[地産紏葛]  
　　董阿昭有地一方與王金舟紏葛前日由上海縣發出信票飭差持赴捕房恊同包探將董解廨請示中西官以董住居租界應歸公堂訊辦遂卽將董收押候函復縣署再行核奪 
[隣居衝突]  
　　馬福祺與妻阿桂姐因建造房屋佔及李桂林基地被李將新砌之牆紏人拆毁扭至捕房解送公廨訊究聶司馬以李旣具禀不應暴動姑寛判令交保候會勘明白再核 
[是否誤拘]  
　　張阿堂前日將顧阿海扭至捕房　被顧在途紏黨搶去銀洋昨日解廨請訊顧供向爲水門汀工匠前日在途見有多人麕集小的駐足觀看悞被拘住求察中西官以原告未到判押候查明再核 
[仍須交淸]  
　　泰培洋行前向大源公司定購棉油係因貨樣不符控奉公堂判令大源限期將定銀一百六十八兩退還在案前日該公司用人徐仰雲呈　洋八十三元其餘稱有某欵可扣故不交足聶馬司以公堂已定之案不能翻異判再限七天如數交淸 
[來函更正]  
　　大德玉號函云茲敝同鄉王子良兄愴遭火厄行道皆悲及至移屍屍所例湏相騐但王君旣遭是愴不忍再使其　露以驗所以小號　至該處謹擋荷邑尊亦未相驗今觀貴報載縣令驗屍一則請爲更正免使其家屬觀報更增酸痛實所拜　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[布告]  
　　第五次議事日表 
　　十九日下午一時開會 
　　一宣布顧忠宣阻止洋商内地私設行棧案二宣布錢淦租界外民地賣買停轉道契案三宣布審查復議清查荒地案報告討論公决四宣布審查呈請督撫查辦蘇松太道違法案報告討論公决五宣布請議審查釐金改辦認捐進行方法案報告討論公决六宣布請議審查會報告提出修正城鎭鄉自治章程案七宣布請議審查會報告提出兼有地方性質之公所應否淸查案辦事處啓 
　　本届應議事件將次完畢現定自二十日起休會六日靜候督撫批答二十六日下午一時繼續開會此佈議長啓 
[公牘]  
　　資格審查會報告 
　　三月十一日收到議長交下邳州教育會勸學所商會分所爲陳士髦辨誣呈文一件查陳士髦辨誣一案前經大會提議因來件未曾蓋齊圖章並須調查宣統元年上學期一覽表方能决議現届臨時會據邳州教育會勸學所商會分所蓋齊圖章陳請續議惟查上年十一月二十九日寗提學使移復内開上學期一覽表須俟該省視學查畢回省再行檢送此表如已送到卽請將表件發下如未送到應請備文移取以便審查　　　又收到議長交下張勛函請審查靖江縣議員瞿樹榕一件並無議員介紹本人亦未蓋有圖章不合本局人民請議格式未便審查原函附繳 
[議决案]  
　　呈報議决補救州縣困難案不可行之理由（續） 
　　（乙）謂由公費之不能少撫部院劄復内開以公費言忙漕二項均須隨征帶收由各衙門無額定行政經費規復一項尤爲賠欵要需等語按以公費而論若指征收費用言忙銀之與漕糧二者須加分别漕米自有隨收之公費忙銀向無帶征之公費漕米之有公費係照昔日全征本色河運未停折收隨加餘耗之舊制若忙銀則征解兩者均較簡便自同治四年改章以後向例但有折價以内不定之　餘别無折價以外確定之公費不能創其所本無而與漕米公費相提並論近日部頒契稅新章所有征收各費亦令於正欵内扣支並不准於定額外需索此又最近確證若指一切行政經費而言是則所謂公費者乃應由國家開支之欵非應由人民加征之欵雍正年間裁提耗羡另給養廉亦係取之公家非向民間苛索近年匀定州縣公費之議度支部早有通飭各省亦多已奉行自可迅籌照辦况此次撫部院劄復旣允免解平餘又於各種節流辦法多允照行是州縣之困難什九可以補救不必更議忙銀改徵致隱違永不加賦之祖訓若照劄文所云節流九欵卽使悉如所議杯水車薪何補大局等語本局以爲必以有限之脂膏塡無窮之谿壑則本無饜足之期也 
　　二就所擬辦法而論照交議原案共分兩說甲隨忙定價乙核收洋碼兩者均須外加公費及規復本局前經議决爲不可行而撫部院劄復有不以爲然之處不得不更加聲辯仍分兩欵辨正如左 
　　（甲）論其名目撫部院劄復於公費一層内開曾文正公一代名臣言論有最重之價值曾摺明有公費字樣設非政典所許必奉明旨駁正旣未奉駁卽謂公費名目自文正奏准始可也又開來呈謂細繹曾摺文義不過聲叙當日市價並非直引劉奏原文卽如所云可見當日征收地漕悉以市價爲衡所餘卽爲公費如果不應有此名目則收錢一千四百文足矣安用二千文耶等語按國家賦稅人民負擔當以法律爲准不以言論爲憑賦法向用倏鞭蘇省征忙因苦浮收奏定折價以淸積弊至同治四年實爲一大改革六百文忙銀公費之有無自應以同治四年奏案爲准此次撫部院劄復因亦承認劉奏爲原案之根據而劉奏之見於同治朝東華錄與會典及濳運全書等刋行定本者但稱征收地漕條銀每兩折收錢二千文並無忙銀公費名目此後同治七年十年雖經兩次奏請增價不過循照原案並非别改新章更無由創定六百文公費於折征定價之外撫部院劄交據七年十年兩摺抄本曰明有字樣曰設非曰必曰卽謂自曾奏准始可也曰可見當日云云直用以意推想之詞爲斷定當然之語是撫部院於此亦尚不免存疑其有無此項名目可以額外加抽自不待辯當同治四年定案之際所以不僅照市折收一千四百文而須定以二千文爲率者正因額定折價當豫留銀價昂貴之餘地故能以定價爲準而不以市價爲衡當日以一千四百文之銀價而折收二千文人民不追咎旣往之多征卽可知今日以一千九百文之銀價而除規復尚折收二千二百文交州縣亦不當妄冀將來之濫取矣撫部院劄復於賠欵一層内開蘇省不曰帶收而曰規復亦以規復銀價因時損益非帶收之永著爲令蓋誠有所不忍於人民者似未可援爲今日之口實也等語按規復因係抵解賠欵一出一入針孔相符撫部院旣知蘇省不曰帶征而曰規復爲有所不忍於人民然則亟應仍循舊章不更創改名目而轉議水著爲令之帶征辦法今若劃出應解賠欵之二百文另征於丁銀折價之外何以解於前人所不忍者而忍之蘇省除庚子新案賠欵以外加甲午賠欵及各國債欵等均未嘗以賠欵債欵名目向民征取絲毫光緒三十二年周前督部堂兩次　請撥還規復另征賠欵二百文迭經戸部奏駁謂從前因賠欵甚急尚係規復　　今日因調劑屬員而竟另取於民嚴駁不准成案具在似宜恪守 
[右爲名目上不應外加之理由]  
[紀事]  
　　十七日議塲速記錄 
 
 

Page 27

 
 
張議長有提議　蔣副議長主席 
[宣布張賽預計地方自治經費釐訂地方稅界限應請開國會案]  
　　張議長宣布右案之理由此案注意在地方稅惟通州則經營近十年枝節爲之已逾一百五十餘萬之數其地方擔負比較其實力之優劣實可任其行政經費而有餘旦調查其最近之生計凡農産品工藝品收入之增額已達二十餘萬則量入爲出示始不可擔負但各處情形不同本不能以一地方爲定率然但計行政費而支配之未有不覺其支絀者如海州地廣約九萬万里大於通州幾十倍而每年糧額不過一萬二千餘兩乃地方自治規定地方自治費不得過國家稅十分之一將作何辦法此外蘇屬糧稅已如此之重又不能責其重累擔負是地方自治幾無可措手若不於今年釐訂地方稅之期而不爲之理董臨時倉卒再誣之爲程度不及亦無言可辨矣是故爲推本之論無國會卽不能預備而乃必俟預算完全之後然後開國會此事之至　者也今日願諸君及時各將其本地應有自治事業預算立表請規畫一地方稅界限以爲請開國會之預備可也 
　　五十一號此時俟各州縣彚報後然後呈請督撫代奏必其多不能敷可否先訂一章程表式十九號此案理由固無須研究無不贊成者但其辦法可由各地方自行調查將來彚到諮議局列表呈請督撫故不如分府擔任調查嗣後調查期限内一切通信磋商皆以常駐議員擔其責任好在各府皆有常駐員也 
　　五十一號預算列表尚屬易事而調查極難恐各地有不能得調查權力者 
　　張議長現在可先調查公産及自治中應有各事預算一數目而已實非難事又言預算後書寫表式實甚費事最好以五月底爲竣止期江蘇能早日預備尚可分寄各省將來以此根據請開國會本亦非一二省之事也 
　　一百十三號議長在通州辦公事多年固屬易事他縣情形不同可否改由自治公所調查 
　　三十七號議長頃言須於六月底調查預計竣事再寄各省竊意可先將通州預計表由諮議局先先寄各省一而本省各地調查可以從速竣事 
　　十九號現在似不必先設一聯絡各省之想先從本省著手俟他日呈請代奏時或自行齎都投遞時如有同志省分儘可合倂辦理又此事請勿視調查爲難事現在調查實非設法籌欵但得一大致使國家有釐訂地方稅之根據而已 
　　十九號此案若案甚討論是否請在塲議員擔任調查將來由常駐爲通信機關以便表决 
　　十六號此議案中指城鎭鄉地方自治而言將來預計時是否倂廳州縣地方自治統計　議長答同爲地方擔負自當倂入統計 
　　議長遂發表决意思贊成以五月底爲調查竣止期者請起立表决全體起立且定散會後再合商辦法（未完） 
小說 
[社會小說淸夜鐘（二十五）]  
　　第七回施金釧虔禱大光王談禪理詮釋如來佛 
　　且說那楊老八和衞秋吉。一個是廉恥全無的蕩。子一個是窮凶極惡的淫伶。龍夫人居然會把他們兩個人一箭雙雕。也總算是心滿意足的了。想不到他們兩個。忽的酸風大發起來。楊老老八是酒色淘虛的身體。那裡禁得衞秋吉的拳頭。幸而平定走出那個勸解的少年來。看出衞秋吉是個男扮女裝。把他赶走。已經打得渾身酸痛。骨節酥麻。龍夫人見了楊老八被衞秋吉打得抱着個頭。哼聲不止。心上着實有些不好意思。連忙走過來。安慰了他幾句。入意說道。今天總算我們晦氣。這個混賜東西。和我們認也不認得。就平空和你動起手來。不知道究竟是什麽原故。或者是喝酒喝醉了。所以這般混閙。也未可知。楊老八聽了。瞅了龍夫人一眼。見龍夫人兩邊頰上都漲得通紅。就如那帶雨桃花鮮妍欲滴。見了楊老八仔仔細細的看他。連忙别轉頭去。口中又吞吞吐吐的。說不出什麽話來。楊老八看了。心上也猜着了幾分。雖然覺得有些不快。但是自已的和龍夫人這船如此。原不過想他貼幾個錢。樂得裝一個糊塗。不去問他。草草的　完大菜。龍夫人叫了侍者上來。算還菜賬。依舊坐上馬車。同到樂盛棧　這個樂盛棧。是閶門馬路上最大的客棧。本來是個著名的台基。龍夫人和楊老八走上樓去。恰恰的樓上走下一個人來。龍夫人舉目看時。原來不是别人。就是那方才在大菜館解紛的少年男子。見了龍夫人同着楊老八走上樓來。對着他們兩個人。微微一笑龍夫人見了。不由得面上又是一紅。就這一會兒穿針閃電的工夫。那少年男子從上面走下來。龍夫人和楊老八。從下面走上去。剛剛那少年男子和龍夫子擦肩走過。龍夫人不由得偷轉秋波。看他一眼。只見這個少年。男子也在那裡偷眼看他。却生得白面朱唇。劍眉星眼丰儀照日。神彩凌雲龍夫人看了。只覺得眼光一閃。兩個人早已擦肩過去。 
國外新聞 
[英上議院通過預算案]  
　　二十日倫敦電云上議院已將預算案通過 
[英首相陛奏政情]  
　　二十日倫敦電云首相愛斯奎士君於今日下午覲見皇上奏報政情 
[英皇對於政治之私願]  
　　二十日倫敦電云英皇秘書官諾蘭斯君近覆某訪事函謂英皇渴望政題爭論母庸牽涉御名 
[土屬亂事猖獗]  
　　二十日倫敦電云據君士坦丁電稱阿爾排利亞北部一帶現有大股匪黨與土人爭抗阿爾排利亞之民現已據守卡乞里山隘兩端阻遏火車來往 
[英國賽駛飛船續聞]  
　　二十日倫敦電云懷愛脫君因飛船電機中途受損故不能直抵孟哲斯脫此次賽駛衆頗注意濮蘭君飛船在孟哲斯脫降地時喝彩歐迎者不計其數 
[東斐界務問題議結]  
　　二十日倫敦電云據某德報載稱孔戈界務問題業已議結德國仍有羅安達全地並分得基佛湖中之克維斯維島該湖西岸之地則歸比國所有羅文曹利山則由英比兩國均分 
[阿琴廷與智利之無線電]  
　　　九日柏靈電云德國在阿琴廷智利兩國安置無線電報中隔世界著名之大山現已通電頗形靈便（以上譯字林報） 
來函 
[曾志忞來書（全稿）]  
 
 

Page 28

 
 
讀貴報兩次淸談規　社實指小敝阮感　身受所以欲已不已投書於貴報者非與貴報試辨論實欲發表忞一人之本旨與初　　與社會兵研究以冀慈善事業之領達也此信乃忞一人負責任與貧兒院全體無涉幸登人貴報爲盻 
　　募捐隊之名與事乃忞創出在日本未之見也歐西不知有否誠如尊論非襲取也乃杜撰也乃實　也實撤半月忞大獲益阮兒亦大獲益益何在請詳言之 
　　院兒在院終年不與社曾接觸除上課操作以外竟可全然不知社會情形此行乃欲女兒隨時知世人之習尚風俗之艮楛故所派者不過十五人（餘者不合格）每日出隊以前先由忞訓示一切歸隊後令每兒將所聞所見一一報告再由忞判明善惡鼓勵勸戒並用且訓示報告皆令全院兒童職員旁聽故不特此隊兒獲益且全院獲益 
　　非利用院兒設法歛錢供院揮霍也欲其與世人接近知世人之程度看世人之面目也誠如尊論恐兒志氣未定也忞及刑妻隨時住寺中明查且另託同志暗察各　舉動時或刑妻淆入隊中逢人勸說藉以研究故非特保姆生獲益而刑妻亦獲益艮多 
　　此等做法不特日本人未曾做過卽中國人亦未曾做過不特教習職員未曾做過即予妻予子亦未曾做過能以未曾做過之事得家人知已去同做且做而皆情願推是道也强國在此一點强種亦在此一點故不特忞家人知已獲益而中國亦獲益 
　　人在願妻女出頭露面踝躞娼妓之側雜沓游客之間者乎無有也然爾爲爾找爲我游客安能汚我娼妓焉能浼我維皇皇焉大庭廣衆之間令人兒出醜而不令自身先出醜不可故忞及妻亦往募捐勸說實做窮爺窮娘但求忞不日講修身夜來賭博早興女學晚入烟花明做一　好文字暗呌幾個時髦局妻不粉花香艶錦綉裙則終身獲益皆此募捐隊之影響也皆貴報規勸之功也 
　　過去之益現在之益將來之益如此如被故此募捐隊愚以爲合慈善教育之本旨除官禁身死外尚須接續做下去維敬　世人注意有忞之心方能行忞之事否則百弊叢生不可收拾也 
　　貴報有心規正社會改良敝院可於寺中院中日夜（敝院有寄宿參觀力法）明查暗訪便知文言之虛實此事之短長 
節省經費敝院未購貴報凡報類由捐助人來傳說今午万見淸談倘冡大發惡悲　年捐助一份幸甚此信僅送蹟報請明日登出爲　（元） 
 
 
 

Page 29

 
 
[矮𪷦祿固本片]  
福德醫生矮慕祿紅色固本片本固則體　而神爽精神煥發百病却除此本固之功也本敗身疲而萎頓氣促虚弱百事懶動此本敗之累也凡先天虧損幼年斵喪或犯手淫或本體素弱因房事過勞眞精耗傷或酷好美色俊童以致精竭陽衰眞本失敗神思恍惚身軀因此而萎頓耳目昏花腰酸腿軟陰虚陽衰陽痿不舉見色流精未　先洩交而不久舉而不堅洩而不射等患現象畢呈若不乘早調治非特子息艱難甚恐壽限攸關每見患斯症者甚多苦無對症良品深可憾嘆本藥行心誠濟世精製固本良片該方乃德國皇家太醫院福德醫生之珍藏秘方奇效神妙名馳天下其性質和平不燥不覇有固本培元之功扶陽壯身之力添精煖腎廣嗣延年專治精竭陽衰陽痿不舉舉而不堅旣交不久精薄易洩夢遺滑精形神困倦四肢酸軟一切虚弱等症服之能變陽衰爲强健老弱爲少壯益壽增嗣幸福無限●服法每次三四片若體弱過甚服五片此片藥性和平用時須在三時前服之元陽鼓舞精神倍壯臨陣之時得能任情歡娛久戰不倦洵固本獨一之聖藥也價目每瓶二元五角每打二十五元總發行所上海抛球塲河南路五號普惠藥行 
[再生名醫葉天士]  
余友張君前月突患風温神志迷糊延御醫陳蓮舫高足謝明甫先生診治投以大劑清營之品轉危爲安謝君學識俱優可謂再生葉天士矣誌此聲謝　現庽後馬路中旺衖口升安里　山左陳子麟啓 
[英大馬路雙龍洋行吿白]  
本行開設多年貨眞價實近今新到金銀表金銀表練金銀邊眼鏡金鋼大戒黑石座鐘報點刻皮桶鐘頭等回光千里鏡風雨表寒暑針烘繭大表鑽小掛鐘畫圖器具測量等件修整鐘表均可保用如蒙賜顧移玉爲盼 
[上海匯豐銀行及虹口分行告白]  
啓者本行收足資本洋一千五百萬元公積英金値洋一千五百萬元又銀洋一千五百五十萬元共合洋三千零五十萬元另議定備用股本洋一千五百萬元總行開設在香港分行在倫敦厦門暹邏包帶惟亞孟買加拉吉打古隆北廣東福州德國漢口神户古喇喇伯長崎意陸伊羅法國買拉夾呂宋紐約檳榔晏貢西貢舊金山新加坡蘇拉巴亞天津北京横濱其上海行與各商往來暫存本行之銀每日結帳者其息長年二厘存至二十萬兩爲止存一年者其息照長年四厘算存六個月者其息照長年三厘半算存三個月者其息照長年二厘半算凡現下所執五厘息一年期存單滿期轉新單者仍照五厘息算代付本埠匯票並辦理銀行一切應辦事宜匯票可以匯至倫敦歐州印度新舊金山美國中國東洋等處大通商碼頭特此佈聞 
宣統二年正月十六日 
[老公茂洋行廣吿]  
茲者英國孟皆斯德地方推得利司曼利廠所造各種機器本已馳名久遠業經精益求精特出心裁專造各種紡織機器並里脫斯地方格陵蘭培脫萊公司所製之油廠機器其機器之靈捷質料之堅固均稱獨一現現歸本行一家經售几　鉅紳大商賜顧者請駕臨江西路念二號本寫字房閱看樣本裁酌可也此佈 
[上海商辦鄂路分會招股啓]  
敬啓者湖北據天下中心點其鐵路關係國家之存亡我鄂人之身命財産亦寄於是自代表諸公入都堅持拒欵之議時歷數月書凡三上椎心泣血百折千回乃於本年二月十四日蒙　郵部批准歸鄂人自辦代表諸公已於念二日回漢籌議開工事宜其熱心毅力可感可泣之情狀已載報章無待稱述昨據漢埠報吿代表回漢歡迎者萬餘人在協會交股欵者已數百萬大衆之齊心如此協會之隆盛如此我等身居外埠同係鄂人若不組織分會速集股欵以爲後勁何以答代表曁協會諸公之心况鄂路據天下中樞欵能速集路能速成大利所在較之他省鐵路尤有把握即論個人利益亦應踴躍從事現已邀集同人設立駐滬分會諸公如有願入斯股者本會不分省界均可收股以期同享利益一切章程均照鄂路協會辦理特此吿白即請　台鑒　法大馬路永安街太古昌駐滬路招鄂路招股處謹啓 
[雙鳳園改良維新盆湯]  
在四馬路麥家圈榮吉里内 
本園開設以來已歷五載地方潔凈應酬週到早蒙　紳商學界共知新設熱冷水自由龍頭洗浴爲衛身所必需尤宜加意講究本園不惜巨本特往美國名廠定購熱冷水龍頭及汽鍋等來滬刻請名匠照法裝就無論官盆客盆貴客光臨一舉手熱冷均可自由便當毋用呼喚且於特别改良維新盆内裝設熱冷水自由面盆此乃滬上第一家創設也價照前例並不增收如其不信請來一試便知言之不謬也 
[上海言茂源酒棧二十年太號花雕]  
本棧創設越東已歷二百餘年所製佳釀名傳遐邇久已膾炙人口無待贅陳茲者敝棧現有金爵眞正老牌官禮太號花雕發售此酒製自二十年前向運臺灣等處後因甲午一役轉運較難稅費增至三倍有奇是以存棧至今該酒每壜二百斤之譜携帶似覺重笨現今特别改裝洋瓶零躉銷售至於色之清洌香之馥郁味之沉着遠勝常售花雕十倍尤妙者他酒每當黃梅時節味必改變而斯酒則歷久如舊謂余不信請嘗試之方知言之不謬售價每大瓶大洋三角美酒難得存貨無多賜顧者請至四馬路中市並認明金爵爲記庶不致悞 
[上海聯興土棧] 　 
本號開設英界石路中六馬路口石庫門面迄今三十餘年親自督辦大小洋藥川土雲土原漿躉售零剪照箱批發精製公烟貨美價亷如蒙　諸公賜顧請認本號招牌不悞信局寄購原班回件 
[杭州新設浙江旅館通吿]  
杭州乃人物薈萃之區風景甲乎全國滬杭通軌以來往來于杭垣者日盛倘無妥善旅館殊不足副旅客之雅意本館主人有鑒于此特在杭州清泰門内羊市街紫刑橋與車站河埠均相附近之地方創設一最上級之旅館計房屋百數十間内有花圃亭廊游覽之地外有車馬停頓之塲所有規模之宏大房屋之寬敞設備之完全器具之精良以及飲食之清潔應酬之週到爲杭州旅館客棧從來所未有茲擇於三月初十日行正式開幕禮先於二月初九日交易倘蒙　光顧取價尤格外從亷以爲始創紀念而期有賓至如歸之雅蒞杭旅客諸君幸注意焉　電話二七六 
敬啓者本公司爲推廣保險起見在上海設立總代理行照保險章程期滿生存得　本公司額外之利益倘蒙　諸公信用請隨時取閱本公司章程可也 
[彭壽堂半夏露功效確證]  
謹述彭壽堂四寳半夏露愈病神速非常 
僕向操磁業年届知命久患咳嗽之症日夜不止苦累已久屢赴蘇滬就醫時愈時發購服著名各藥又無效果自前年秋冬之交因事劉中購得廣東彭壽堂化痰止咳四寳半夏露服之數日其患若失由冬及春迄未一發因續購一打携帶回鄉抵家後親知咸問病愈原因遂將服露顚未及現在帶歸此露各節縷析詳吿由是羣相乞取得愈新久輕重各症復不下十餘人今春來申紛紛託辦待予回里望眼欲穿持去急服遇有佳兆每來聚談如凌子華夫人十數年咳嗽形消骨瘦有如癆瘵服半夏露一中瓶而愈者福慶衣莊陳益生君痰湧氣塞呼吸欲絕少緩須臾幾將不救得半夏露一服而甦旬日而痰病盡除者他如徐文翁觀察念四年哮喘百藥罔效服半夏露三大瓶而愈者其餘寒熱瀉痢傷風氣急得此立起沉疴者不可枚舉近鄉一帶受　惠良多是不獨貴堂仁澤普施無間鄉僻僕尙與有榮光所妙者痰不論寒濕風熱咳不論外感内傷一經服後立慶安全小號介紹之良緣從此將源源不絕矣爲吿同病以作確証　江西景德鎭蔣鈞照頓啓 
 
 

Page 30

 
 
   
 
 

Page 31

 
 
   
 
 

Page 32

 
 
   
 
