# 1896 - 159 - 4908314

 

Page 1

 
 
[小輪船出售] [  美查有限公司啓]  
　　本公司有小輪船一隻名元寳泊在新閘藥水廠前船身堅固機器靈捷現復重新修葺與新造者無異吃水甚淺内河小港易於行駛且亦迅速欲購者至申報館帳房面議 
[論拔眞才宜公舉而勿循資格]  
　　嗚呼自鄕選里舉之法不行而人才之没於蓬顆者多矣亦自循資按格之例重而人才之屈於下位者更多矣没於蓬顆人才何由振興屈於下僚人才何由鼓舞通商以後泰西步步占先中國著著退讓說者謂良由泰西人才之盛中國莫能與較夫中國開風氣爲最先文物聲明素爲外邦所景仰然則中國人才豈眞泰西之不若耶而人才之不見爲盛者大抵皆選舉阻之資格限之也士人自束髮受書父兄之培植師長之教授本人之期望無不欲顯揚於時有爲於世乃必三試而始得一矜且有考之終身而不得者卽得之亦不過爲秀才仍無所事之人耳由秀才而試之爲舉人無論其不得卽得之者亦過爲舉人仍無所事之人耳其在自好之士卽無所藉手安問自守與不得舉人者無異也并與不得秀才者亦無異也如不自愛者大則夤緣奔競小則魚肉鄕里其所行反不若秀才并不若不爲秀才之人無他貧累之亦無事累之也由舉人而試之爲進士再試之爲翰林爲知縣爲部曹内而供職外而作吏似可以有爲矣乃知縣以卽用到省摘委有次序補缺有定例脚靴手版聽鼓隨班其盼望得差得缺如農夫之望歳卽得缺矣而調繁無日升補無期其在闒冗者無論矣而有爲之士或因百里困其才或因上游掣其肘及循例升補馴至方面則筋力己衰精神己耗欲有爲而不能爲矣人才之不振非資格限之耶世非無一日三遷疉膺薦保然究竟公道者少徇私者多往往有未歴艱辛而偏得上賞大抵皆從夤緣奔競而來有夤緣奔競者而人才則愈遭屈抑矣此人才不由公舉之弊也至於京秩則困頓人才爲更甚科名以翰林部曹爲止翰林望開方部曹望補缺實因開方補缺之後始得升遷外放耳然開方補缺往往有遲至十年二十年者且有終身不得開方不得補缺者所以有老郎官編白頭之諺夫此老郎官編白頭之中豈無人才卽有知得無如其官己老而頭己白也其在開方補缺之人循資按格至侍郎尚書亦須二十年其中非無潞國精神汾陽福澤而大半皆垂暮年華不能振作矣其弊上下相沿内外一轍於此而欲期人才之振頓不亦戞戞乎難哉夫人無論貴賤勞心勞力皆須精力充滿作事方能面面俱到而精力充滿皆在少壯之時若在少壯之時能爲而不使之爲及垂暮之時不能爲而强之使爲是忽人之所易而强人之所難也亦何怪蒙蔽因循粉飾夤緣之弊之層　而不窮哉泰西則事事求實公事則設議院而用人皆須公舉譬之中國之治地有一鄕公舉之人有一縣公舉之人有一府公舉之人有一省公舉之人卽一業亦必有公舉之人凡身家清白而有産業者皆可舉人今則無須産業有俸精而確係土人身家清白者亦可舉人其預選舉者須在二十五歲左右有産地於國中品學兼優操守廉潔方得被選亦有但間其才力能否勝任不必問其身家殷實者輿情悉洽衆議僉同今日舉人之人卽異日被與之人今日被舉之人卽異日用人之人不存偏見各具眞知此人才之所以日興也今人但知黜入股而崇西學入股誠爲無用之物然使華人皆能西學朝廷竟以西學取士而取士仍照入股之功令用人仍按資格以推遷則變其體而不變其用變其末而不變欺本吾恐蒙蔽因循粉飾夤緣之弊終不能除也豈非與不變無以異哉然則欲絶其弊將奈何日欲拔眞才宜從公舉始欲眞才之樂爲國用宜從不拘資格始 
[本館接奉電音]  
　　昨日午後京師飛電傳來硃筆一道敬謹譯登○四月二十八日奉硃筆吳樹梅補授左春坊左中允惲毓鼎補授右春坊右中允欽此 
[俄訓高兵]  
　　高麗來信云四月二十日起高麗各營兵士皆歸俄國武員統帶訓以俄兵陳法所有王宫護衛之兵攺用俄兵號衣餘兵雖仍用舊時衣褲然亦己翦髮如西人矣 
[日員赴臺]  
　　日前傳來電信云日相伊藤内閣總理大臣博文及西鄕海軍大將從道於四月二十六日乘吉野兵船赴臺灣所遺内閣總理大臣篆務令黑田伯清隆攝行 
[德弁被傷餘話]  
　　德國兵弁格老司君在金陵教習洋操驀被護軍營勇所傷前己三次錄登報簡昨日又接本館常駐金陵采訪友人來信云當四月二十日護軍營勇肇事時格老司君連放洋槍於是衆湘勇奮勇向前大肆毆辱練軍亦與之拒敵以致彼此受傷洋操統帶立赴督署訴請查辦劉峴師飭兩江營務處會同洋操營務處提護軍營勇訊究旋查出肇事之勇丁四人判令重責軍棍又八人插耳箭遊營示衆並派哨弁每日押赴洋員寓怕俛首謝罪刻聞劉峴帥己檄撤護軍營管帶鄧君差使併有叅革之說確否未敢知也二十三日傍晚下關江口怱來德國兵輪船一號一時道路喧傳咸謂船中統帶接到洋操統帶電文遂星夜來此保護作客之德人并詰問本案如何定奪二十四日清晨又有一德國兵輪船駛至洋員紛紛出城登船會議車馬絡繹於途 
[處州閙教]  
　　昨日温州來信云處州府屬松陽縣又有閙教之事緣處州本月德國牧師二人在此傳教本年至松陽賃屋宣講福音後欲覓地建堂以爲久住之計四月二十日夜膳己畢忽聞門外大聲譁譟旣而多人擊毁門窓一擁而入將二牧師扭住攅毆以致身上受傷急奔至縣署暫避縣主劉大令設法護送至處州二牧師旋卽府署歴訴情形繼又赴温州訴之温處道宗太守太守未及查辦遂由一人來滬向德總領事禀陳不知將來能免轇轕否也 
[松江府試十三志]  
　　茸城采訪友人云陳蓉曙太守於四月二十八日終覆闔屬文童日過午卽放頭牌三下鐘後諸童己悉數出塲兹將題目照錄左方堂號文題車同軌書同文各作後二比每股須百餘字詩題賦得范文正公爲秀才時以天下爲己任得才字五言八韵散號文題吾見其進也各作前半篇詩題賦得漢武帝元年設博士弟子員得員字五言八韻聞塲中有某縣文童當收拾書籍時誤將試卷夾入書中帶出太守查明後著值路門斗追繳此童亦鹵莽矣哉 
[芳原攬勝]  
　　日本某報云陸軍士官學校於五月二十九號舉行授與證書禮凡學生之卒業者皆得與焉是日午前九點鐘時日皇行幸校中德大寺侍從長陪乘宫内大臣土方氏久元及侍從等官扈從閱三十分時至學校暫入便殿憇息准敕任官及校長參謁旋赴中庭觀各生徒操練聽卒業生西本國之助等演講兵法後御式塲授證書 
 
 

Page 2

 
 
畢卽還駕此次卒業生計步兵科一百七十六名騎兵科十一名野戰砲兵科二十四名要塞砲兵科十七名工兵科十七名其中受一等賞者每科一名受二等賞者惟步兵科一名○五月二十八號爲日后誕辰是日午前十一點鐘時各親王偕王妃及宫内敕任官宫内奏任官各携命婦入宫參賀后受賀後賜以酒饌○五月二十六號日廷電致俄京賀俄帝后加冕之禮二十八號接俄帝反電極伸感謝之忱○使俄之伏見宫親王及山縣大將有朋賀俄帝加冕禮畢卽筮日起程伏見宫由莫斯科至聖彼得羅堡閱祝各製造廠及各營軍務然後赴歐洲各國作汗漫遊山縣氏限於六月中往遊法國至八月中回朝○中國政府命駐日大臣裕星使訪查一切星使因每日集參贊隨員向日政府借取書册以資攷覈其調查諸事一敷設鐵道方法及現在情形二設立郵政局制度三編制陸軍及徴兵規則四海軍官制及編艦隊之法五發行紙幣之法六募集公債之法○臺灣總督樺山資紀退官後日廷命桂中將太郎任臺灣總督與伊藤西鄕兩大臣乘吉野軍艦前往約閱二三禮拜卽回○駐韓日本公使小村壽太郎因會商俄日事件於五月二十六號由韓京起程本月二號乘肥後丸至日本卽换船入京 
[西湖櫂歌]  
　　杭州訪事友人來函云四月廿二日爲孝廉堂望課由樊介軒山長命題考試文題子日攻乎異端三章賦得賣刀買犢得刀字竹分新翠過鄰家賦以題爲韵○浙省舉辦奏銷由龍方伯行文各屬定於五月二十日截止其欠解地丁正雜欵項者委員嚴催己登前報兹將續委各員開列於後海寗富陽餘姚委候補通判張别駕廷梁餘姚上虞嵊縣委候補縣葉大令滋純寍海黄巖臨海委候補通判郭别駕維銘分道催提以重國課○杭地絲行於四月二十日開市定價肥絲每兩二百五十文鄕人因價廉不肯售賣至二十三日巳增至二百六十五文矣近日天氣頗寒雨水較多二蠶收成恐難豐盛○廖守戎天佑奉委管帶省防湘軍水師後營於四月二十日到防接帶前帶是營之于守戎光武己奉調管帶湘軍雲字副後旗駐紥鎭海故交卸後卽於廿一日禀辭赴寍○近時天氣寒暖不齊民多瘧疾及咳嗽等症故醫家頗形忙碌○杭有朱阿福者向以捕蛇爲生每向長林豐草間尋覓捕捉裝於竹籠中沿街求售愚夫愚婦買以放生得錢後卽以沽飲若無售主則剖而食之日前捕一大蛇長約丈餘在行宫前售賣須錢五百一連數日無人顧問因陰雨連綿不能出門欲殺此蛇取其膽以作酒資卽以其肉爲下酒物正欲動手石隙間忽出一小蛇不過尺餘緊對福之咽喉齩住福負痛難熬略一釋手而兩蛇均己逃去福被咬後口不能言同類急覓藥草敷治終不見效越日卽斃諺云瓦罐不離井上破信然○杭人崇信佛教者倍多於道教故道院香火之資遠不及僧寺尼菴焉道家中有諸天神者不知何名或云卽護法之朱大眞人也省中男婦咸敬禮之俗傳四月廿四日爲神誕之期茹是齋者須於三月廿八日起至五月初八日止戒酒除葷男女異室并禁坐紅漆椅凳以昭誠敬誕期前後七天各廟俱懸燈結綵大開懴會左近俱點路燈進香往來不絶熱閙異常向來供是神者如倉橋水德院寳極觀凝眞觀佑聖觀等處皆係羽士所居近僧寺中亦塑神像於其間如大方伯之圓通寺鋪陳一切較爲精美以悅遊人之耳目蓋該寺係僧人住持所供俱釋家之神因利其香火之資遂致不分畛域使道家神像多居一席可見利之所在人必爭之也惟此寺係與廣濟西醫院相鄰保甲局員深恐有遊手好閒之人溷雜其中藉端滋事特派差勇往彼彈壓亦思患預防之意也 
[古堇述聞]  
　　寗波采訪友人云邇來食物無一不貴榖米飛漲柴因久雨每擔加洋銀二分生油靑油皆來自北地者自被日人肇事來貨漸稀刻下北地市景尚未復原貨己搜括殆盡以致每百斤貴至洋銀十一圓菜油因今年菜子收成告歉價亦甚昻麻油往時每斤錢一百文左右今則貴至一百四十四文豆麥逐漸加漲猪肉價雖照常然亦斤兩减縮此外如鮮貨鹹貨魚蝦菜蔬槪用官秤價仍與家秤相同至制錢更形竭蹶每洋銀一圓祇九百六十文當鋪因錢貴之故值十當三貧民恃長生庫爲緩急之通者至此更形掣肘矣○四月某日臬轅接到刑部釘封文轉飭鄞縣楊大令會同城守營某叅戎就獄中提出斬犯一名押至大堂如法綑綁用無頂小轎舁赴南門外法塲梟首示衆 
[温郡餘譚]  
　　温州訪事友人來函云温處道宗湘文觀察近因節届端陽訪聞温州競渡之風各村落多造龍舟鬥勝上鄕則會集仙門下鄕則會集南塘勝負相形往往鬥毆致命久成陋習業經舒太守飭縣查案示禁本届適值府試考生雲集宗觀察深恐鄕愚無知仍蹈故轍特飭西溪司孫槐卿少尹親詣各都傳齊衿耆剴切曉諭龍舟一律永禁凡有龍船之地統將龍頭尾交差荷至縣署存毁想從此龍舟之禍可永弭矣○四月十八日南門外龍船巷某甲家因洗面水傾在桶中有週歳孩兒伏桶嬉戲不圖將頭倒插桶底雖所貯之水無多而孩己溺弊迨其母見而拖出早經身冷如氷返魂乏術矣○樂西白石地方向有楯樹倒仆在河其樹杪高出水面操舟者咸苦不便現己爲入伐去僅留樹樁於水底四月二十三日有山底人十六名滿載牛骨由此經過誤觸木椿以致全船翻覆溺斃六人其餘十人則幸免也○處郡松陽縣劉與裴大令靖因公來温禀見道轅現在東陽春客棧暫駐大約榴紅蒲綠間卽須回松視事云 
[宜昌談屑]  
　　宜昌訪事友人來函云宜昌居人最忌寒疾凡得寒疾之人十難一生前日城内某甲其婦因染寒疾而逝甲料理棺殮後亦染寒疾留生束手未及三日亦相繼而逝近聞此疾甚多并易於沾染故有寒病之家親朋亦不敢往視云○近日天氣時暖時寒陰晴不定南鄕基户前日趁天晴刈麥刈後未及打捆天卽大雨因卽雇工搶捆有某乙之婦女亦在其中倉忙之時被某内撞倒田内乙以爲有意調戲與丙角口繼而角手幸同事人勸解而散○連宵陰雨江中水勢驟添數尺雨歇卽退去○張香帥連來平糶之米約須五六月方能銷售得盡現在河下南朱亦有來者價雖不减却不致再長非有平糶之米恐米價更蒸蒸日上也 
[晴川雲樹]  
　　漢鎭訪事友人來函云鄂屬黄石港臨江之一巨鎭也鋪户十里烟火萬家每届蒲卽上下兩街共捐錢文舉賽天符盛會以答祥庥此向例也端節將臨己聞預備臺閣高蹻站肩諸般故事想届期往觀者人海人山定有一番熱閙也○鄂省花提地方一望平原居民寥落數年前每逢夜黑之候時有殺人戕命之事自香帥督鄂以來嚴整捕務此風遂息不謂四月中旬某夕該處又出一血案據述者云甲乙兩人均湖南籍同在某營爲勇積有嫌隙是夕甲遂誘乙至此施其毒手詎天網難逃爲路人所見蜂擁直前將甲拿住立送江夏縣署懲辦至其中有無别情俟容續錄○鄂省銀圓局前所鑄銀蚨槪登光緖元寳四字雖市面銷行而雋價不一今香帥回鄂伊孡慨制錢之缺乏因飭廣鑄銀圓以濟其用并加鑄鄂省二字每圓限定永遠换錢一串諭示週知現在商民一律遵行價無入出矣○鄂省城廂之無告窮民多於恒河沙數際兹頼料無收之日米價益昻困苦益甚張香帥因貸湘省米數萬擔平糶以蘇其困就省設局每升計錢二十八文逐日携筐往糴者有如梭織誠惠民之實政也○前者江漢二邑共拘慣造僞票之諸匪當堂訉時供出住鄂之縫工某甲在内詎甲耳線甚長聞風早遁差等難於禀覆遂將甲妻拘之江夏縣署發交女媒管押俟將本夫交出再行開釋○自鄂撫譚敬甫中丞曉諭通省鄕民速行持繭就蠶桑局躉賣後　時風播遠近各鄕民咸紛紛來售獲利頗豐該局此次收繭極多爲昔年所未有足見各鄕之蠶務日新月盛焉○鄂省清節堂向有定額額滿不收兹聞撫憲譚中丞慨捐鶴俸飭該堂增額若干名若年逾六十以外者准其在堂外居住每月津貼錢若干文仁人用心可謂無微不至也○疋頭一業爲漢上生意之大宗該貨専銷雲貴川陜諸省今歳曾停辦數月現在各省皆有銷塲市面亦頓有起色紛紛購買積貨皆空矣○漢陽鐵政廠刻因更换局員諸務未定兼之督憲委員查點各廠物件數目故暫行停工云○漢鎭江河諸岸之渡船往往因爭攬搭客大則貽性命之憂小則開口角之隙兹聞薛誠伯大令因此詳訂章程以示準則爰錄於左一頭號擺江只準裝二十人一二號擺江只准裝十六大一三號擺江只准裝十二人一二人所駡划船大者准裝入人小者六人一所駕划船大者准裝六人小者四人一蘆席划船大者准裝三人小者二人以上各船如武漢對岸每人 
 
 

Page 3

 
 
　准取錢五文如由省至漢口由漢口至省每人只准取錢六文内河兩岸過渡每人只准取錢二文如有獨雇者無論睛雨夜晚照應裝人數給錢只准按照號次裝不准勒索多裝其業漁無舵小舟不准攞渡免致疎虞違者查究不貸 
[章江波影]  
　　江西訪事人傳箋云袁州府惠式堂太守年來嚴禁賭娼除附郭宜昌首縣幾爲禁絶外所有各屬縣邑究係遠隔往往陽奉陰違兹太守查明萬載縣新正以來賭風甚熾二月初二日文昌生辰三月十五日財神生辰四月初入日五通生辰皆先後演戲接續聚賭惟四月十八日城隍生辰踵事增華縻數千金尤極熱閙於是有大開賭塲於内室者地痞棍徒亦復效尤適新任該縣譚明府紹裘下車伊始仰體憲意卽先期出示嚴禁迨十八日城隍廟不准紥燈演戲開塲聚賭太守并查明秋冬間有所謂大戲臺閣者摇動百里以外以致四鄕婦女結伴來觀聚暏漁色害不堪言較諸四月不啻十倍因預約同明府届期嚴禁查拿整頓風俗挽回人心地方其有豸乎○署江藩翁小山方伯振興蠶桑設桑園蠶局購買桑秧雇用蠶師迭列前報兹聞方伯不時親詣桑園蠶局查看一切并諄諭委員核實辦理免蹈名是實非積習想任事者或不敢故事虚應有負方伯盛心也○友教書院四月十三日師課陶華鳳太史命題猶七年之病求三年之艾也苟爲不蓄終身不得見者皆謂太守暗切時事具有深心惜今日人心風俗如日下江河不堪言狀能挽回而補救之者其人殊不槪見其事亦不易爲噫嘻○江省四月初入日爲各廟暫鼓之期各叚好事者是日各舁神像一尊小遊一周鼓聲鼕鼕不絶於耳從此一日熱閙一日直至五月末旬始行竣事云 
[上海官塲紀事]  
　　兩江督憲劉峴帥前札蘇松太道派督標奇兵右營撫標滬軍營擇吉在滬南開築馬路將次興工兹經峴帥派委候補府計太守寳書來申查看昨日蒞滬命駕拜會道憲黄觀察後到縣署黄大令迎入花廳茗談許久並出所繪馬路圖詳觀然後辭去聞俟晴霽時當親蒞浦江勘視矣○松滬厘捐總局督辦福和笙觀察之金昆安徽候補道福太守康今春殁於差次兹經家屬扶柩回旗昨日道經滬上觀察抱恨鴒原臨棺痛哭道憲黄觀察本縣黄大令以及在滬各官咸備祭筵登輪弔奠○江南鹽巡道胡芸臺觀察家楨日前蒞滬後赴蘇祝賀藩憲鄧方伯壽誕並謁各大憲面禀事宜昨日回申卽擬附輪遄返白門本縣黄大令飭差整備恭送 
[機船沈没]  
　　安定機器挖泥船去年曾在本埠下海浦疏鑿水道未幾船忽没人浦内幾費心力始得於今年浮起前日用活碼頭夾持兩旁俾漸漸浮至水面旋復用小輪船帶至某船隖修治夜半小輪船下碇英兵船相近時潮水盛漲致安定所帶兩繩索皆砉然中斷安定及活碼頭被潮衝去撞於英兵船之首正欲設法施救而活碼頭上麗於安定之繩又斷安定立時沈没活碼頭則一被衝至江海新關碼頭一往南直瀉不知所之聞安定船中約有四十人沈下經英兵船上人救起四人餘皆不知下落想己同赴鮫宫亦一浩刧也 
[小輪肇禍]  
　　近日風狂雨驟黄浦中潮水陡漲浪湧如花昨晨有一小輪船拖帶載貨船行經江海新關前所帶之繩忽然中斷以致與他船相碰小輪船及貨船均受重傷潮水汨汨而入幸卽駛至岸邊不致沈没 
[鄕船小刦]  
　　陰雨連綿河水因之驟漲潮水亦倍加迅捷裏虹橋至中虹橋沿岸泊停鄕船不下數十號皆由各鄕鎭來滬購物或裝柴薪昨日午後四點鐘潮退時水勢過急致所泊之船纜皆中斷乘勢順流直下篙工不能支持霎時間二十餘艘横冲直撞或翻或覆或順流而下氽至浦江舟子入水者不計其數但聞疾呼救命之聲震動遠近二岸觀者入山人海均束手無策大約難免滅頂之禍矣 
[嚴辦流民]  
　　著名流氓韓咸林向在滬南沿浦一帶魚肉鄕民拆梢爲事受其累者指不勝屈良懦畏其兇横不敢與較日前又在鄕間見有數輩衣冠楚楚韓以爲砧上之肉任意拆梢不料各人均是生員因赴三林塘考試書院者受辱後會同舉貢生員城鄕各董事聨名函請保甲總巡拿辦永收攺過所鍾守伯明府正在究辦流氓接函後立飭拘拿到局鎖交頭鋪地甲看管聽候嚴訊後發收改過所 
[惡僕宜懲]  
　　天津人張海亭在廣東候補縣某大令處當家丁大令殁後浼某幕友將皮箱六口附寄本埠老義和客棧旣而張與大令之妾某氏有染誘逃至滬向老義和將皮箱賺去另賃鄭家木橋沿浜樓面同居洎大令家屬航海而來張與妾遂聞風逃逸上月十一日張知事己弛懈潛來滬上偵訪情形匿蹟法界名利棧經主婦訪悉遣某家丁投報捕房捕頭令將張解公堂鄭大令訊供之下據家丁禀稱箱内儲有田房契劵三十餘紙叩請追還大令著吊到契劵九紙將張押候比追逃妾昨日家丁投案求比大令飭包探押張至名利棧在枕箱内搜出契據三十二紙計田一百七十餘畝約契價銀千餘兩並查得張來時携有一婦兩孩及皮箱數口同房住宿迨張拘案後婦亦遠颺意者此婦與孩亦設計拐來者歟 
[法界火災再述]  
　　法界火災巳紀昨報事後法包探將起火之錢延生藥鋪執事人羅介康學徒韓寅生拘入捕房翌晨兄捕頭向之詰問暫准交人保出俟堂期解請讞員鄭大令究罰按錢延生開設法公館馬路後新街口門面建有圍墻後進樓房蓄儲藥料連日天雨學徒恐藥己霉敗爇火烘之遺火爐旁致兆焚如之禍幸施救迅速僅焚去樓面一間聞曾由某公司保火險銀二千兩大約可望賠償也 
[刨棺可惡]  
　　西門外二圖日暉港地方有三山公所殯舍四月十八夜被匪挖開墻穴刨棺一具將屍所穿衣服竊去看管所丁當不知覺後來禀知董事禀請保甲總巡局查辦鍾明府昨日傳到二圖地保到局訉問何人所竊該保茫然不知措對明府諭日爾圖内出此刨棺巨案爾尚不知限七日内破獲如違定責千板 
[巡局瑣事]  
　　江北人張文郁張長根均拉小車爲業同居在蔑作街相近昨晚文郁酒醉後將長根無端毆打傷及左目長根至天明將文郁扭至十六鋪中局喊控經李蘭史二尹罰令文郁出錢三百爲長根醫傷具結了事○豆腐司陳榮榮周友春失業游蕩昨日二人同至大關北首豆腐店夥王某硬借錢文因王不允二人將王扭至四福樓喫茶適被十六鋪地甲瞥見將三人一併送至局中經李二尹審訊得確以陳周二人形同拆梢判周友春責二百板陳榮榮責一百板釋出 
[英界公堂瑣案]  
　　昨報載陸詠唐家被陳阿桂冐取洋銀三百圓兹悉陸世居唐家弄前曾充當地保阿桂係其叔岳陳老春家油車夥前　　老春至家取過洋銀此次僞繕陸字條冐取洋銀陸妻並不生疑如數付給比陸回家始察知其僞立卽投報捕房捕頭倩包探黄四福孔阿才至新閘將阿桂拘獲旋赴張和尚王阿九王李氏等家起出原贜昨晨解案請辦陸投案申訴前情阿桂供稱小的實姓計前曾爲油車夥今巳停歇偶與張等言及失業無聊商同冐取洋銀求爲鑒宥張供稱小的家中惟受寄洋銀一百五十圓今己交出並未與陳商通王供稱小的家中受寄洋銀一百圓王李氏供稱小婦人家中受寄洋銀三十圓屠别駕商諸薩副領事然後判令將阿桂笞責四百板管押四月張笞責四百板管押三月王笞責三百板管押三月王李氏掌頰一百下洋銀給還失主○顧阿六黄四福兩包探解高陸氏高阿英至案同禀稱伊等母子二人均在倡婦王月娥處傭工前日王倡失去金表練翡翠首飾及久大錢莊票一紙報捕後捕頭令小的往查疑卽高陸氏母子所竊然未查出眞贜今特送案請訊王倡之母某虔婆投案訴稱女兒因事不能備質所失之物雖情有可疑但高陸氏在小婦人家傭工己歴十五六年其子亦非時來家内可否求恩免究高陸氏供稱小婦人實不敢竊物别駕著卽交原告虔婆保釋○虹口胡家木橋等處新老賭檯曾經上海縣黄大今及讞員出牌查緝前日公廨差役姚恒往查適各賭徒彼此爭閙遂卽拿獲賭徒僧了生等九名連布棚賭具送入捕房昨晨捕頭將僧了生及　　福 
 
 

Page 4

 
 
王阿　張仲甫吳光生陳阿榮陳阿初沈阿發孫阿法解送公廨請究僧了生低眉合十供削僧入自幼披薙偶往賭錢叩求鑒宥沈等亦一味求恩别駕著一併解送上海縣辦理○張子青扭金阿椿至公堂訴稱小的被伊用石子擲傷頭額請卽究懲别駕判令將金笞責一百板○包探倪須泉解小工王扣子至公堂禀稱昨日此人在某處馬頭圖竊煤炭經小的拘獲送懲别駕判令管押兩禮拜○水巡捕唐寳榮禀稱石作頭張寳才在浦灘堆積石塊屢經小的催令遷移己歴三禮拜昨日午後小的又偕洋人往視仍未遷移以故傳案請訊張供稱此事實因天雨所致巳於昨日五點鐘時遷移矣别駕判罰洋銀十圓○前日將晚時某肉店夥蔡福生手携孩屍一具至圾垃橋畔抛棄適爲八號三道西捕所見上前詢問蔡形狀慌張因卽拘入捕房捕頭遣包探傅肉店主張阿星及其妻王氏其女阿鳳解案請訊蔡供稱小的係本邑人在張肉店爲夥曾與阿鳳有私産下小孩恐人知覺故欲抛棄河干阿鳳兩頰微頳默無一語張及王氏同供稱女兒阿鳳尚未許字今旣産下私孩小的及小婦人實有治家不嚴之罪求免追究以保聲名别駕著將蔡留候過堂訊辦 
[美捕房紀事]  
　　粤人程阿屏前晚九點鐘掩入西華德路天賜里某姓圖竊爲事主察悉程卽奪門奔逸事主为舆隨後窮追當被擒獲唤交包探張阿五拘解捕房禁押昨晨由賊身畔搜出當票十餘紙將原贜吊出計有皮袍皮褂等服無數押候解送英公堂究辦○鄕人張和尙刻在楊樹浦自來水公司充小工項目某日失去修路鐵具數件至昨晨始查知係寗波人奚阿莫陳阿囝二人所竊卽唤二百八十四號華捕拘至楊樹浦捕房黎副捕頭咨照虹口派包探石金榮將奚陳拘至虹口捕房覊押送英公堂訊究○寗波人陸阿富性喜游蕩每遇輕年婦女卽肆口調笑昨午適爲流氓埸錫榮所見大爲不平立卽與之爭論陸略不避讓互相毆擊經四百五十九號華捕一併拿送捕房捕頭飭包探石金榮查悉二人均非安分之類本擬送廨嚴究姑念初犯一併逐出○王小坤僦居斐倫路第四百十二號屋内前晚被偷兒觀門入内竊去綢衣服湖縐棉被等物昨晨投報捕房捕頭允遣包探查緝○郵船會社碼頭泊有三菱公司某輪船前晚船主艙内失去報時鐘一架昨晨遣日人某甲奔告捕房捕頭頷之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[所犯歸案]  
　　前有武進縣來電　提圖財謀命兇犯丁根寳旋准英界公堂獲送縣署當經蔣司馬訊據供認謀斃看守土地廟江姓　　得洋十九元等語旋又翻異釘銀收禁候備文解歸武進歸案辦理己詳前報昨日縣中公文備就派差兩名押解起程 
[上海縣案]  
　　徐阿弟控陸雪海阻撓造屋一案前晚蔣司馬提訊徐供本地人年三十歲在南市水神閣扛挑度日父親徐全福因病者的小的鄕間住居本係草屋現欲翻造瓦房此係祖傳基地計四分有奇與方單相符現爲陸雪海所阻求鑒陸供與徐比鄰徐翻造房屋放大佔　的一垛壁之地與之理論反來案朦控衛鳴皋供是地保徐佔地是實因不從屬求斷可馬得供判徐償洋十五元徐倔强不遵司馬大怒叱退論令不許翻造○前有冐充官長劉棋經英公堂獲送縣署訊押候辦在案前晚亦控蔣司馬提案復訊供稱年四十六歲江西建安府廬陵縣人向在永定府直隷州周子泉剌史處辦理文案後來又就流落江湖以金陵姑蘇等處鑒謀館地實因落拓窮途進退維谷不得己復刊圖章冐稱三品銜道員用候補府卽補通判並造潘司委派滬上貨捐局總辦僞札不過藉此向人告貸現經到案自覺荒唐惟求格外成全恩同再造司馬惻然憫之諭日照爾所犯諸端清罪較重極應解省援例問擬姑念文人初次悮犯旣悔悟一再苦求候黄大老爺氏爾禀明道憲求恩轉禀上憲從寛發落解回原藉可也飭仍還行候小劉叩謝回所○沈歧　控沈雲彩陳金林股開冷店吞洋數百元以致倒閉等情一案前經黄大令訊斷沈雲彩陳金林共繳償洋四百元沈陳交差收押指繳在案兹因陳金林在所患病禀求交保調理蔣司馬飭差帶　諭日此案日入爾等挺押不繳是何意見沈供店是陳金林之母陳孫氏所開後來轉嫁小的陳金林是小的義子此事總要金林交保出外可以變店底歸償債欵司馬日本應比責姑念患　准覓的實保人到案保出隨有彭竹卿投案供小的本邑廿二鋪人間開花行沈雲　道在行内爲夥陳金林是他義子小的　　　外料頭一面延醫治病可爲准之限十日内清理禀銷否則著保交案彭遵諭當具保狀呈　領　叩謝而去沈雲彩仍交源差看管○　　　控沈鼎　吞沿寄存衣　並借欵一案蔣司馬斷沈繳洋一百八十元限五日繳案己誌前報前晚蔣司馬訊案時沈鼎臣投案禀稱奉　之　　數繳　司馬檢　現洋一百元票洋八十元卽傳原告　思恒至案具領完案 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
