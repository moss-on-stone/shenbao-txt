# 1910 - 176 - 4913435

 

Page 1

 
 
   
 
 

Page 2

 
 
[上諭]  
　　監國攝政王鈐章五月二十七日内閣奉 
　　上諭本日憲政編查館奏酌擬宗室覺羅訴訟章程繕單呈覽一摺上年頒布法院編制法因司法獨立爲憲政初基當將審訊宗室覺羅事宜分别劃歸大理院高等審判廳審理並諭令該館另訂細則奏明請旨兹據擬定此項章程六章並附則凡三十七條朕詳加披閱大致原本大清會典及宗人府則例諸書參以新制承行新舊之間尚屬周密嗣後宗室覺羅案件即照此次定章辦理其在新章以前未結之案概由宗人府分别咨交各該衙門審訊至有爵宗室與有爵宗室民事案件仍由該府審理並着該堂官另擬章程奏請施行外其宗室覺羅刑事案件定案時由大理院咨行宗人府法部查核後由大理院具奏餘依議欽此軍機大臣署名奕劻世續鹿傳霖假那桐吳郁生 
論說 
[論近來疆臣奏請設立責任内閣之政見（嘉言）]  
　　今歳自吉林巡撫陳昭常首先奏請設立責任内閣後。而粤督袁樹勛繼之。而滇督李經羲又繼之。記者尋繹三摺皆不外對於中央與地方權限之一問題近是。此固現近政體上所必發生之條件。而無可或免者也。雖然。第言設立責任内閣。而不曰速開國會。竊不能無疑焉。夫在國會未開以前。而設立責任内閣。不知所謂責任者。果對於誰負之。如曰對於君主而負責任。則不過負。事實上之責任。而仍未負法律上之責任也。如曰對於人民而負責任。則今日國會未成立之時。政府固。無何等之責任可負也。質言之。無國會。而徒侈言内閣。直不知責任二字爲何物耳。吾國漢制有災異則策免三公。唐制不經鳳閣鸞臺且不得爲勅未可謂非大臣引責之意。而何以盈廷朱紫。非埀拱無爲。號稱伴食之中書。則專横恣肆。遂至大權旁落乎。不特此也。今之軍機處。亦何嘗不於諭旨下署名。而試問軍機大臣所負之責任。果何如乎。是徒曰今日責任内閣之當設立。而不知將來之責任何以負之。抑亦盲進之政見而已。 
　　立憲制度。執行機關。與監督機關相對峙。此兩機關成立之先後。證之各國。容有不同。而要之此兩機關。雖爲二物。實有不可相離之關係。如車之有兩輪。鳥之有兩翼。缺其一而即不能善其用。若有内閣而無國會以監督之。則雖合十一部之大臣。而欲其連帶以負責任。是適以舉一國之權力。悉吸集而歸之於中央。而所謂政府萬能之主義。行將再見於今日。其權力旣莫與京。君主。無從加以制裁。人民又莫由藉以對抗。立憲政體。不期而復變爲專。制君主一人不能恣意妄爲於上者。乃以全内閣之權臣以實行其威福。必至魁柄下移。而元首爲其傀儡。其不合於今日立憲之原則明矣。是故不開國會。而蘄設立責任内閣。猶蒙馬以虎皮。益鞏護其中央集權之勢力。而更無立乎其上以糺責之。者存也。則將來叢各地方長官之怨。以府於政府袞袞諸公者。必較之今日爲尤甚。是豈今日賢大吏之始願所及料乎。然於責任二字辨之未清。其結果必至如此。因無可免也。 
　　或謂今日之疆臣在官言官。項莊舞劍。其意固在彼不在此。中央地方權限一章。非可俟國會旣開之後。而始謀解决也。觀今日政府欲舉疆臣所握之財賦。攘而聚諸中央。而齗齗有詞。則將來之國會成立。縱先於設立責任内閣。而能監督中央執政大臣。不能監督地方行政官吏。何也。中央與地方之權限不釐正。雖有國會。終不得完全行使監督之權。有斷然者。 
 
 
 

Page 3

 
 
此言似矣。而不知規定此權限之範圍。非俟國會成立將何從而得有此規定之一日耶。而顧嘵嘵焉。於本根之問題。莫或措意。是所謂放飯渣歡。而問無齒决。吾知其終無益也。不見夫吾人民之請願國會乎。政府陽爲迎而隂爲拒。不顯爲抵抗而暗爲排斥者。其意何居。亦以國會一開。皆立於監督機關之下。而有不得弛其責以自遁耳。乃疆臣。誤以爲設立責任内閣。卽可以减其集中之權者。而置國會於腦後。不其傎歟。吾非謂設立責任内閣之可以或緩也。因國會可以促責任内閣之成立。而責任内閣。必不可以促開國會。故今日之所主張。當以國會爲前提。而不當以責任内閣爲前提。而有同時並進。不可立於一面。使人於言外得之焉。 
專電 
[電一（北京）]  
　　吏部賄賣黄祖詒改選班知縣一案業已查實將覆奏考功司均有結文選司無各結給照係在光緒三十一年五月而黄投供係在是年正月且看後添字迹係某管股員所作所得賄銀連改選班公費共四千兩正犯黄祖詒現已拿獲按此則可與緊要新聞欄參觀 
[電二（北京）]  
　　御史胡思敬前參海軍處徒然糜費並不辦事一摺曾交洵貝勒閱看貝勒現擬頂奏 
[電三（北京）]  
　　攝政王以藏事棘手欲派重臣往駐世中堂保薦唐紹怡慶邸亦力言唐能勝任王諭恐其辦事任性慶邸又保張蔭棠那中堂謂不如派趙爾豐就近前往 
[電四（北京）]  
　　鹿中堂病已大愈惟重聽愈甚 
[電五（東京）]  
　　前水户藩主侯爵德川昭武及著名實業家雨宫敬次郎均患氣病勢甚危篤 
[公電南京]  
　　各報館鑒接京電江蘇諮議局轉各團體請願無效决爲三次准備誓死不懈伊等云云諮議局 
緊要新聞一 
[國會請願奉諭後之影響北京]  
　　二十二日下午二鐘旅京舉貢優拔曁游學界在源廣館招同留京代表開茶話會到者二百餘人其會議進行方法畧云現在請願無效同人等擬暫緩上書每省舉代表一二人先行成立辦事機關以便日後有所著手 
　　聞駐京各國公使對於國會問題非常注意二十一日上諭甫下卽紛紛電達該國政府 
　　又聞二十一日電報局各員生異常忙碌皆係關於國會之電報至夜一鐘尚未發竣其尋常電報均無暇代遞云 
[劉殿撰亦反對國會者北京]  
　　此次直隷紳民請願簽名者達數萬餘人直人欲以一素有名望者爲領衞代表於是公推科舉時代最後之狀元劉春霖領銜劉亦承認遂以定議及請願書上後樞廷見簽名人數竟至數萬其中難免揑造之弊暗中調查此次簽名者是否皆出自已意詎劉春霖得此消息首先禀告某公轉達政府堅稱此次簽名確不知情不悉爲何人所揑造等語政府遂深信其言而代表之信用因之掃地不料殿撰公亦甘作陳田第二也 
　　按前年第一次國會請願舉劉春霖與某君爲直隷代表劉即百方推諉此次直人復推之爲領銜代表豈直隷除劉春霖外竟無一可以領銜之人乎今兹劉春霖首先反覆取媚政府俾全體國民之信用敗壞於一竪子之手直人豈能辭其咎乎嗚乎劉春霖卑鄙無恥固不足責何直人之腦筋竟不能忘此一狀元耶 
[胡侍御亦反對憲政者北京]  
　　胡侍御思敬近日上一封奏洋洋逾萬言力言立憲之事與今日中國之地位及民情之趨向均大不合若不細察情形一味進行必致大亂其言甚辯奏入留中 
　　按我國政府若有雄才大略足以轉移一世者則以專制之權力辦新政更易成功若政府仍是狥私罔利苟且因循則政府無可望不能不望國民之補救而立憲自不可緩矣立憲前途固有危險其如時勢已迫不能不冒險何 
[劉廷琛亦知籌備無效矣北京]  
　　大學堂監督劉廷琛參劾憲政館一事略紀前報兹悉摺中措詞頗嚴有云立法司法行政三大特權爲立憲國立國基礎憲政編查館實爲籌辦憲政之總機關乃該館三十餘員按分三班到舘每日辦事只十餘人以立法司法行政三大特權而仰成於此十餘人之手卽令盡皆出類拔萃之材尚難收完全之效果况該館自提調以下無非走肉行尸而遽付以艱鉅不至遺誤不止故開辦年餘幾同虚設若不嚴飭整頓則九年籌備直同泡影云云 
[吏部賄買改選班知縣續聞北京]  
　　前紀廣西人 
 
 

Page 4

 
 
黄祖詒冒稱難廕知縣串通吏部司員賄買改選班知縣一事兹得續函云黄祖詒之難廕實向三益興金店掌櫃黄某買來黄祖詒本湖南實缺巡檢此次進京卽冒用黄某浙江籍以二萬金買通文選司全體司員挖補底册而司員中以任祖瀾胡潜蔣廷黻等六人得賄最多不料事竟爲趙侍御熙所聞隨即專摺揭參當日旨交法部尚書廷杰民政部侍郎林紹年查辦前日至吏部查案時聞法部所派者爲陶鏞成允二員民政部所派者爲王守恂沈承恂二員本擬登時帶人吏部堂官堅不允行嗣請調察案卷堂官又謂一時難以檢出以後彼此免不得要用公文交涉云云各司員磋議許久不得要領至午後四時方去十九日内外廳奉命拿人正犯黄祖詒已逃三益興掌櫃及任司員等亦均藏匿嗣將印結局謝姓傳到出具切結卽行釋歸現聞黄總櫃已經查獲云 
　　另一訪函云吏部此次參案除查辦司員日前到騐封司親提各項卷宗外尚少原請廕之呈結與行稿兩紙昨已催令驗封司檢齊備送論公事表面吏部之驗封司司員可以站住脚步而外間議論紛紛咸謂黄祖詒之冒作難廕不過借逕而入所重者購買改選班一節今關於揑造改選之案卷未曾調及吏部中人或可逍遥法外乃連日吏部内亂互相攻訐有某司長在堂官前面揭弊端者李尚書遂商之左右二堂將查辦未經調及之要緊卷簿提堂公閱情弊顯然尚書大怒擬俟查辦大臣查覆後自行揭參并自請議處 
　　又聞吏部中人與此案最有關係者爲文選司郎中王聞長其餘考功稽勛騐封三司司員均在通同作弊之列日昨法部民政部王沈陶成四員入該部拿人時雖經該部堂官求請緩頰不過保存暫時體面日内卽當歸案訊辦并聞已將錄事數人先行看管俟查辦大臣覆奏時請旨如何辦理 
[資政院開院之預備北京]  
　　資政院開院伊邇京師各衙門紛紛預備議案乃其所預備之議案大抵關於經費問題者居多數兹學部唐尚書以本部經費支絀不敷教育行政之需因飭司員將本部全年所入經費總數及撙節數目並實在不敷情形分繕三表於六月内咨送資歧院以備開院時妥籌補救之策嗚呼資政院豈有點金術耶某中堂云國會開則人民負擔重今若此是僅僅資政院開幕而人民負擔已不輕矣 
　　又聞軍機大臣議商資政院開幕在邇開會之日例應奏請特旨派遣親貴大臣恭代行開會禮宣布本期應議事件故於日昨致電濤貝勒務於七月内返京以便届期開單請旨遣派 
[法律學員會議給奬問題北京]  
　　二十日法律學堂全體學員在湖南會館會議係爲學部優奬甲班限制乙班問題激動公憤其開會時極有秩序先由某學員報告謂此次爭點非爲奬勵問題乃人格問題因同一學科同一年限彼優此劣學部甘違定章使學員受不平等之待遇然旣不平等即於人格有礙故不得不力爭云云又某學員演說畧謂學部擅改法律學堂奬勵原章管學沈大臣亦爲不平卽全堂教習亦均抱憤故各學員亦宜會商文明進行辦法蓋法律學堂曾聲明係造就已仕人材今學部但准其畢業後考法官是以未仕人員相待也且該學堂初招考時電請各省派員來京入學每省歳協欵數千金明明謂照仕學館奬勵今將畢業而限制之是類詐欺行爲也又甲乙兩班奬勵若同歸於劣等亦無如何或至宣統三年停止奬案僅予出身之時亦尚可解說乃本學堂於冬時即可畢業去甲班奏奬僅有四月竟受此不平等之待遇不能不籌對付云云旋經議决公呈學部力爭一面分呈法部法律館設法挽回 
[湘路公司電告郵部批詞長沙]  
　　長沙湘路公司致旅奉湘人電云湘路公司前以完全自辦勿庸借欵等情呈請郵部立案兹奉批開查湘省鐵路工程近來漸次進行并擬限期完工具見熱心公益似此奮勉圖功不難日形起色本部良深嘉許應即轉咨外務度支部詳核俟復到再行酌核辦理可也云云是部批已許自辦不借欵矣肇康惟有與在事諸同人多方籌欵日策進行現在長洙功已埀成年内開車長岳洙衡正在測購惟冀鼎力提倡廣集股分源源解濟實紉公誼湘路公司文叩 
　　按湘路拒欵代表出京時曾謂郵部批准自辦云云當時原批未經發表大約即係此批但觀郵部批詞異常靈滑湘人其勉之 
[湘亂賠欵交涉大致就緒湖南]  
　　湘亂賠欵迭經楊撫院曁長沙關道與各國領事磋商現在已有端倪大約不出一百萬金惟英領事尚有不能滿意之處仍以失單未齊爲辭故未十分就緒聞楊撫之意以湘省亂事原係藉荒滋擾目前荒象愈甚各屬又有匪徒先後起事值此人心不靜未便再以此項賠欵累及商民致生他變而湘紳又已被參懲處亦未便與之提及此事故决計由官欵提撥擬將此欵分作三股就官礦總處餘利項下提撥一股官錢局餘利項下提撥一股其餘一股由部承認惟官礦處一股擬將礦砂估價照交聞外人亦有不願收受礦砂者亦有願受礦砂者近日至該處取看砂樣之外人日有數起大約將來該處一股須交現銀三分之一交礦砂三分之二而部認若干則須電請部示方可定奪云 
　　又北京訪函云湘撫現有電致度支部請飭大清銀行暫行墊借銀兩一 
 
 

Page 5

 
 
百二十萬因外人堅執要大清銀行墊欵而湘省實亦無力自籌也聞度支部一時尚未能决議覆允惟其數目與湘函小異姑兩誌之以觀其後 
[常德大水災四誌湖南]  
　　常德水災情形前由諮議局議員丁沅等發函通告已見報端兹復由該議員等續告云頃據家報所稱常郡近災較前更爲詳盡先是端午之夕雨勢傾盆三四月間絕未稍歇沅水大至八九兩日東西堤及河洑丹洲同時告潰郡東南隅城根爲積水所齕内地約近十丈非軍民協堵城人將盡化黄龍矣後鄉一帶如古壋堤蕭莊障趙家壋黄花障又如龍陽之大小汛洲大圍堤均潰决無遺前所謂連八障僅存者旋亦同歸於盡城中遭此奇災尚有紳富李亨泰捐欵三萬緡蔣萬興捐欵二萬緡及商會彭幼甫等主持採辦糧食以資救濟若鄉間各處小麥雖熟而未收大豆雖收而未廪水勢一至盡付洪流遠接洞庭汪洋一片呼籲之聲旣有所難澈救濟之術亦實有所窮哀此嗷嗷垂斃盡矣所聞如此敢再奉聞 
　　又常德函云此次常郡大水甚爲暴烈郡城共六門其上下兩南門臨外河小西門北門臨内河大西門東門適界内外河之間每至夏季沅水暴漲上下兩南門輒封閉居民習見不之奇也外河水退内河水漲北門亦封閉亦不之奇惟小西門地勢旣高大西門地勢尤高雖光緒四年光緒二十七年兩次大水爲從來罕見之災而大小西門尚未封閉此次内河與外河同時並漲而此大西小西兩門亦皆封閉因恐水勢倒灌入城致全城盡歸烏有其時地方官計無所出一面祭江一面求晴均屬無濟所有水星樓城恒及筆架城坍塌之處均由城工局僱夫挑土並由提督曹軍門飭派新募防營多人協同堵禦幸初八日後城外各隄垸先後潰决水勢因此旁趨各鄉雖已被災而全城得以免禍是時城内居民仍屬惶恐萬狀幾於夜臥不寗洵歷年來未見之奇災也 
[馬賊焚搶車站又起交涉哈爾賓]  
　　哈爾賓來函云本月初十日東清鐵路隈門河車站突有馬賊數十人前來搶掠並燒毁東清鐵路材料無算始行逃去東邊俄官接到警告即調兵隊若干增駐隈門河車站一帶地方中國官吏亦已派兵前往防勦聞中國兵隊調到後地方略爲安謐因向俄官要求撤兵惟俄官以該地情形不靖須中國能担任彈壓始允撤兵現兩國官吏均已報告政府正在磋商撤兵事宜又聞此次俄國所蒙損害約計十六萬元之譜已由俄官電請駐京俄使向政府索償兩國正在商議中不知如何結果 
[集議總商會受賄事紀詳廣東]  
　　二十日陳惠普梁蔚廷復在總商會邀請行商集議總商會受賄事到會人數甚衆凌柴兩警員帶有警兵十名到會保護兩點鐘開會先宣布區協理何黄兩坐辦留函大意言彼等迴避之故函末有數言謂莫羅兩會董聯同攻擊實居原告地位亦應迴避不能與議云云宣畢卽摇鈴請衆先舉主席初舉李聘臣再舉張星階均互相推讓約延數小時終舉土絲行梁少伯爲主席乃開議兹將議案錄下一公决宣佈十七日會議查明前致梁蔚廷函主稿經姚文案承認應照十三日議案開除一公决梁蔚廷帶同旁證人梁棟臣親到指出原証人林奕生係廣元公所股東兼司事現往澳門應照前議禀官追出一公决陳惠普宣布受賄過付時期銀數地方人名應將原文交商會存據禀官查辦一公决宣布電文卽電商部及禀各憲者公舉大信銀行司理馮商巖領銜電文云北京農工商部堂憲鈞鑒廣州總商會坐辦何叔偉黄鶴雲等數人有收受牌照捐商廣元公所重賄情事經新舊會董梁蔚廷陳惠普遵章舉發函請總商會召集七十二行商會議當塲聲出證據除俟詳細郵禀鈞部曁禀本省大吏查辦謹先電禀再張振勳已告辭總理赴寗並乞電請速回整頓合併陳明七十二行商馮秉璋等叩 
[京師近事]  
　　有人算今年新登仕版之官約計達五千人以上兹列表如下留學畢業生計用二百四十人舉貢應試者一千五百人取三百二十人拔貢應試者三千五百人照章第一次試後取六成第二次試後取四成應取八百四十人優貢應試者五百人試章與拔貢同應取一百二十人各省孝廉方正約得二千人應盡取用又未取舉貢優拔四千二百二十人照例得就職卽以對折算亦將二千人以上都凡五千五百二十人而高等學堂畢業生及陸軍學堂畢業生並法部考取各省法官及買移奬得官者尚不在内可謂盛矣 
　　民政部堂官以禁烟一事關係重要深恐派員查勘尚難盡得實情昨令本部司員各就自家鄉新來都城之親友詳細訪問各處禁烟情形並各擬當地合宜之辦法開具說帖呈堂酌量推行 
　　聞籌辦海軍處洵貝勒有再出洋考察之消息因日前曾有電致各督撫略謂本爵大臣擬於八月赴美日兩國續行考查十月内回華所有赴引人員七八九三個月内希勿咨本處云云 
　　澳門界務迭經外務部與葡使磋商聞現已擬定自馬寮頭以至澳門海面一帶由兩國政府委員測量劃定其從前所放地鈔等俟劃定後各飭立即收回作廢昨已據情照會該使并咨行粤督查照矣 
　　直督陳制軍因駐津各國領事屢屢要求設立會審公堂特委馮道國 
 
 

Page 6

 
 
勳專辦此事日前馮道入京晋謁外部那鄒曹三堂請示機宜以便與各領事大開談判 
　　駐京英國代理公使日前照會外部略謂某年中英合訂商約内有關於中國圜法一事此次釐訂幣制及將來推行新幣多有與約章不符之處擬請改訂完善云云外部尚未答復 
　　某區巡警因調查户口事投函洵邸詆毁該貝勒不服調查等語貝勒大怒諭交民政部查辦兹聞該部擬定將該巡警發交習藝所拘禁二年區長降調 
　　農工商部現釐訂勸業道用人章程其科長科員非由高等實業學堂畢業出身者不准任用刻已起草不日可以發表 
　　海軍大臣前議先從北京籌辦海軍大學堂一處兹聞洵貝勒詳加研究以此項大學設立北京殊多不便天津距海不遠便於實習决議改設並擬咨照直督會商一切辦法 
[東京通信]  
　　日人注意中國工業南滿洲鐵道會社每月消費之玻璃器約值二千元以此類推若滿韓及北清中清一帶所用之玻璃需要額爲數甚巨現滿鐵總辦中村君已聘請東京高等工藝學校窰業課教授平野耕輔氏赴滿調查昨年以來大連附近之原料砂石每年産額約三十六萬元左右故中村氏擬在大連設立玻璃工廠以開滿韓及中清北清之販路平野君已於二十五日回京决計仿德國式製造技師職工亦皆採用德人因中國現在所用之玻璃器皆係德國式故中村欲與德商競爭云 
　　留東學生道德之卑下東京留學生怪態百出如冒領官費冒領藥費等事恬不知恥近更串通在留長崎横濱等處病故華商之家屬冒稱自費學生由官費生爲之作保至使署冒領撫恤費各半均分監督被其欺朦已十餘次現經代理公使吳振麟查悉以此風斷不可長昨特揭示公布如下照得自費生病故由本處發給撫恤費以資棺歛原爲矜念窮途體恤遊學而設豈容他界之人於死後托名遊學希圖冒領查留東學界除考入各項高等學校學生分居各地外其餘自費諸生非預備普通即肄業私立大學均係居住東京並無散處各地嗣後發給病故撫恤費卽以居住東京確已入學者爲限其有住在京外各埠者即與商界相混華僑子弟亦與遊學不同無論是否學生不得求領此項撫恤費以示限制而重公帑除咨明學部外先行公布 
　　渡清實業團歸國之宣言渡清實業團員瀧川商業會議所會長已於二十五日午前七時與士居島津二君返至神户瀧川氏謂某記者曰吾輩此次赴清到處歡迎彼我意志一旦疏通誠足增進日清貿易之無限幸福雖有一二排日新聞毫不足損吾輩之價值尤可喜者松方近藤大谷長并土居五君得見攝政王頗蒙優待第此次最足傷吾感情者日本商品不能與歐美競爭其弊在無大資本家爲之經營吾已調查甚詳行將布告吾國商界也又查支那工業日益發達撫順炭前途大有可望大冶鐵山亦甚發達而南京博覽會全仿日本式此亦一快事異日歐美勢力必日縮小吾同胞其勉之 
　　中國公使館將派武員中國政府擬在各國公使館添派武員研究軍政一事久紀前報兹聞駐日使館得濤貝勒某隨員來函謂貝勒歸國之後必奏請先派一二員至日駐箚然後漸次推及各國 
[時評]  
　　其一 
　　今日疆吏之政策。一臨渴掘井之政策也。 
　　外人覬觎我路礦土地則皇皇然謀自築。求自辦。經營邊備。興學練兵設警募墾規畫非不井井。及外人稍稍。觀望。則又以爲。無事舉從。前所極力經營者。盡廢於半途。而外人乃乘間復入。至是則疆吏之志已衰。氣已。竭欲謀再舉以自保。其可得乎。今日延吉之邊務。得毋類是。 
　　其二 
　　昔日之士夫。閉門不問世事。不知人我家國之關係。拔一毛以利天下不爲也。 
　　今之士夫則不然。拒鐵路借欵也。則斷指上血書。送國會代表也。則斷指上血書。爲水災乞振也。則斷指上血書。此其熱心苦行。宜有以動當世巨公之聽矣。然而諸巨公非特。漠然置之。且有從而笑其愚者。否則目爲沽名者。是豈以區區。一指之血。二三人之所流者有限。故不足以驚其魄而動其心乎。 
　　其三 
　　近來外人對於中國交涉。輙曰自由行動。要求路權不允也。則曰我將自由建築。强索礦權不允也。則曰我將自由開採。今且進。而自由。調兵矣。德人增兵青島。用意果何在。乎然猶曰。此租借地也。若庫倫則固爲我主權所及之地。而俄兵亦長驅直進。如入無人之境。此而可以自由。則有何事不可自由者乎。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇城議事會開議議案蘇州]  
　　長元吳城議事會於二十四日開議議案是日正副議長仍因有恙未到會公推陸鼎奎臨時議長宣佈董事會所擬懲戒細則一條因未完全請董事會另行起草議長請衆表决全體起立又宣佈董事會處議賃定公所房屋案先是原案所擬四處一巡警學堂一貢院一唐家巷公立小學舊址一元都方丈十八號三號十九號十號等議員均以方丈爲適中之地最爲合宜議長請衆表决多數起立嗣五十七五十九二十一十九三十一號等議員先後起言房屋業經决定惟會塲狹小必須擴充地步或與道士分清界限議定辦法請董事會執行現在此案由書記備知會書於第二讀會中朗讀後知會董事會執行議長請衆表决多數起立（此案已决）其時議員以議案秩序表内詰問平糶折短升合案不應排在後幅於是提前提議又宣佈朱君惠元詰問平糶折短升合理由書議長言何局折短升合五十九號言貢院平糶升合僅有九折三十九號言親見近鄰木匠問豐備倉糴米甚潮且九五折七號三十一號均言東路最壞五十九號言各局量米者現由米店派來均係年少每遇年輕婦女糴者故意多給然米數有定他人來糴不能不折短升合七號言平糶爲接濟極貧而設現到局糴米者半係中户人家此係查户寫票時僅憑地保領寫之故二十號言近有無票之人亦可糴米顯係串通且因有無票之人糴米以致米不敷發遂不能不折短升合五十九號言請書記將以上各說分别甲說乙說備知會書於第二讀會中朗讀後知會董事會向其詰問議長命書記照辦請衆表决多數起立又宣佈區别公欵公産案十八號言原案無從區别官開審查會五十九號言諮議局議决案内公欵公産確有明文專屬城廂者不在府廳州縣自治之内現在專屬城廂者何處二十號言　備倉專屬城廂十九號言可以公同審查議長言城内各善堂均應　查五十九號言開審查會取其案卷到會審查除豐備倉應先審查外其他各善堂必開會審查方知底藴三十六號言請即日開審查會議長言如以開審查會爲是者請衆表决多數起立嗣五十七號言應公推審查員並定公推方法五十九號言照諮議局用投票公推其中應分法律財政合格人員庶審查時可有把握今日應否作爲審查會成立五十七號言可作成立惟公推審查員宜通告各議員再定投票日期應由臨時議長主持議長請衆表决全體起立議至此已七下十五分鐘照章閉會准二十五日接議籌還籌備公所借墊案劃定城區案劃定學區案注重衞生案二十六日正議長假吳副議長主席接議掩埋浮厝棺木案保存寒山寺案開闢城門案收集無主荒地爲自治經費案禁銷福引劵案設立戒烟會案救火案創設貧兒學校貧民工藝案所有二十五六兩日議决各案詳情容再續登 
[皖鄂彩票局竟敢反抗奏案杭州]  
　　各省彩票病國病民迭經諮議局議决呈請公布此次增中丞奏請停售業奉諭允定期六月朔一律實行並分電各省府欽遵照辦在案詎杭屬票商羣起反抗百計運動希圖緩延當奉撫憲嚴詞批駁不得已公電鄂皖二省總局要求援救其原電云湖北籤捐總局鑒杭垣五月二十日奉撫憲明文由巡道出示遍貼通衢自六月朔起各項彩票一律禁止銷售同人等亟圖挽救曾向各憲及府縣瀝陳定票兌紅賬務爲難情斷非一時驟能停止懇求展緩奉批斷不准行勢已束手竊思憲示如此雷厲限期迫促想貴局爲同業領袖胸羅成竹况第一百零三次定票均已到浙或退或售乞電示祗遵全浙票業同人公叩有其致安徽票總局電略同不料念六上午八時接到皖鄂兩省回電云杭州票業公鑒衆電悉杭垣禁銷敝局早有風聞爲挽救計總辦晋京磋商向部中咨行浙撫不日可到敝局出票一日肯處卽可行銷一日况已經鄂督籌定年限鉅細仔肩總局任之無過慮湖北籤捐局宥印皖路票局電語同於是該商於上午九時在吉祥巷該業公所開會同行到者九十八家東夥百三十七人首先宣布來電全體歡呼（按城廂票業自奉撫憲批駁自知萬無希望均已分别預備停市不料回電宣布死灰復燃反抗之心愈熾）當由代表張華谷布告善後辦法凡我同人均宜協力同心再接再厲　以達到展緩目的惟現在主持之人如領銜籌欵在在均關重要擬請前次當選各代表中複舉總代表一員總握全權當推定普得利店主陳君担任即日秘密刋發傳單電致外埠分銷店迅派代表來杭定期念八日黎明聯合赴各憲轅跪香賛成者一律簽名所有運動經費及必要開支暫由皖分局曁農工商部織錦票公司分任籌墊將來滙總攤派 
[勸業會正會長讌客誌盛南京]  
　　江督張安帥於二十六日柬請寗省各界及駐滬各國領事與中外紳商赴勸業會讌會藉以展覽是日上午十一時特備專車迎迓當火車開行時因車少客多雖復添接客車兩乘然亦座爲之滿五點車至寳蓋山洞因午前十一點時爲積雨冲塌約有三丈之譜致車阻不能前進（約停一小時）滬寗工程處趕接輕便鐵道纔得通行然車抵會塲已八句鐘矣車站上有虞洽卿觀察招待頗形忙碌入塲後電燈照耀如同白晝來賓座位均編號預定入席時有覓座而不得者讌時迭奏西樂酒三巡曾子安觀察代表江督起述歡迎來賓之意席散後招待員導觀南洋烟火五花八門各極其妙客散已過半夜聞中外各賓復擬于二十七日入塲瞻覽 
 
 

Page 11

 
 
[南洋勸業會研究會紀事南京]  
　　勸業會研究會自五月二十一日開大會舉定正副會長及正副總幹事後二十五日假江蘇諮議局開　　次職員會推定各項幹事孟蒓孫姚孟塤徐果人任書記顧花巖陶賓南任招待徐庶侯任會計黄韋之鍾叔進任駐所幹事預算延訂爲各館書記之專門人員舟車膳宿等費及事務所一切開支約須三千元　各職員分任籌集是日並請勸業會職員李子川陳蘭薰兩觀察曁事務所帮辦向淑予君到會商定辦法凡研究員持有研究會所發證劵者無論在何處購買入塲劵均减爲每劵收小洋一角向君等并願介紹各館主任曁各科科員入會聞湖北已組成研究團不日來寗因即發電歡迎電文如下武昌諮議局轉胡子笏君鑒聞貴省組織勸業研究團無任歡迎南洋勸業會研究會宥 
[勸業會塲之見聞錄]  
　　審查科說明書之收羅出品人無說明書概不審查已誌前報刻因各處一時難以補齊殊失勸業之本意兹審查科公議變通辦法由本科派一科員專收各會之說明書出品目錄至審查完結日爲止凡口頭說明者亦准來會面述筆錄以盡出品人之志願 
　　新舞臺開演各國賽會皆有戲劇以助遊覽之餘興亦爲點綴會塲之一端本會自開幕以來塲外模範馬路建築第一舞臺業經開演現塲内之新舞臺建築完工規模宏廠已於念六晚開演該舞臺特聘京城同慶全班藝員來寗内如領班德珺如名重一時早爲都中人士所贊賞並有改良新劇良足以鼓舞國民凡來觀劇者在會塲門外購劵每人加贈入塲觀會劵一張不取分文使觀劇者可兼視一切也 
　　參考館日本部停覽第三參考館日本部因連日大雨各處滲漏尚須重加修理從本日起停覽一星期六月初二日照常縱人觀覽 
　　造紙新法之發明贛省實業向以磁器爲最燭爆次之紙又次之近有實業家某新發明一種蘆柴茭葉造紙之法將運寗陳賽業已首途聞其製法之簡便紙樣之潔白較諸日本三椏皮所造之紙尤勝可謂獨運匠心矣 
　　東三省動物已到東三省特來會塲設動物園採備奇禽異獸以擴同胞之眼界名目繁多已畧載前報日昨有二獅二虎兩鹿用大木柙運到會塲送入該園飼畜其餘各獸不日皆可運到擇期開園矣 
　　江寗商業研究會團體開始研究江寗商業研究會係由寗垣實業行政官廳及各實業專門學堂與各項商業團體主任商會董事等共同組織成立者二十六日午前九時該會集合在會各員計共四十餘人由中正街車站乘坐火車前往會塲公議研究實施各事比因會塲公議廳爲日本某槍砲製造所出品員演述該廠所製新式戰砲特色寗垣軍隊官長羅坐滿堂一無隙地會員等遂暫至金陵緞業館小憩至午後一鐘乃全體復赴公議廳開會維時會長厲瑞書觀察因事缺席當由與會諸員公推副會長江君小樓宣布開會宗旨次復將本會所訂研究實施規則十條逐章宣示當衆通過末又提議研究實施着手辦法四端 
分類新聞政界 
[襄京官擬爲朱化鯤開會訟寃武昌]  
　　襄陽貢生朱化鯤在押瘐斃一案鄂督不究並禁止學界開會訟寃已紀昨報兹　襄陽學社近接襄郡京官來函畧云朱君爲官城張令襄陽吳　鍜練成獄寃斃一事闔郡旅京同人聞之髮指不意憲政進行時代有如此黑暗無天日之寃獄僉欲在京開會呈遞都察院代奏爲之伸雪以懲酷吏奈未得其事之始末情形祈速將是案迭次詞狀曁各上憲批示抄錄郵寄來京以便開會磋議具呈都察院伸理云云是此案將來尚有大風波也 
[鹽河六壩岌岌可危揚州]  
　　海分司李分轉禀淮運司云本月隂雨如注無一日暢晴水勢暴漲一丈二尺八寸之多雨仍未止鹽河六壩被水冲决恐民偷挖已飛飭水師營管帶王義成派弁來往巡查督勇加廂連日據報武漳小壩被漫又六里南義澤等壩冲决立卽飭保龍武等大壩旋聞武漳大壩已被冲開其龍義兩大壩情形甚似岌岌可危難以保守運判即派姜經歷星夜馳往各壩密查情形一面仍飭王管帶督令力保毋稍疎虞以慰憲厪 
交涉 
[英領抗議租屋公約之措詞杭州]  
　　英領事賽照會浙撫畧稱本月初十日按准來文以英教士洪慈恩在杭州同春坊租屋傳教一事並抄粘宋翰卿等擬定公約五條照請查照施行等因本領事查此種所擬公約在仁和縣必以爲和平妥洽而交涉使亦稱以爲然所以呈請貴撫院核准施行但教士租屋傳教一節本領事已曾函致貴撫院聲明應向駐滬美領事商辦此項公約於各國教士均有關係今貴撫部院備文抄送前來是欲本領事統飭英國各教士一律遵行查此種重大事件向由中西各國特簡幹練大員幾經會同妥商方能訂定條約今據宋翰卿等一二好事之徒任意擬定公約五條率行呈請地方行政官准照辦理在貴撫部院及杭州地方官均以爲從前中西各國幹練大員議定各項條約尚欠審愼周詳因而對於此種公約非但事前不加禁阻且似與宋翰卿共表同情相與設法侵奪西人在杭城居住貿易利權現在杭城人心已被播動如地方官再想解散竊恐爲時已晚此種擅自擬定公約五條有碍西人約許自由及木領事管理權衡實不能承認商議更不能允准施行近來杭州人民凡有關涉西人情事羣相起而干預此風已日甚一日所以本領事不能不仍請貴撫部院妥爲設法切實保護留杭英人生命財産及約載一切應享利益是爲至要云云未識增中丞如何答復也 
軍界 
[飭屬報告軍隊分紥地點廣東]  
　　粤督箚行督練公所文云准軍諮處咨開第一廳案呈本京有籌畫國防之責所有各項軍隊駐紥地區擇要分配以裨防務而捷戎機惟查各省軍隊多半團紥一區其擇要公駐者甚屬寥寥亟應按照以上各要項妥籌變通之法以爲永久之規願此等事項各省情形攸關本處未便懸揣應如何分配之處務望貴督妥爲籌畫從速繪圖立說限文到一月内咨覆過處以憑核辦可也等因本 
 
 

Page 12

 
 
署督部堂准此合就檄行仰該公所照依准咨事理即便移行遵照妥爲籌畫務將各項軍隊擇要分駐從速繪圖立說依限呈繳以憑咨覆核辦事關軍政萬勿玩延 
[湘撫派員採辦軍械武昌]  
　　湘撫楊中丞因湘省東路防務吃緊舊存槍枝年久損壞兼之各陸軍防隊需用鎗彈亦多特派知縣陳善蔭來鄂詣漢陽兵工廠訂購小口徑九米里五嚮毛瑟槍五百四十枝小口徑七米里九步毛瑟快槍一千枝筆碼二十萬八千顆連湘轉發應用並咨鄂督飭關卡驗明放行矣 
實業 
[農部嚴催浙屬絲茶報告杭州]  
　　浙省勸業道董觀察奉到農工商部通飭卷查上年閏二月間本部奏定厘訂籌備事宜分年例表一摺欽奉諭旨憲政編查館知道欽此當經本部抄錄原奏原單通行各直省一體欽遵辦理在案原單内開第三年應行籌備事宜一調查内地絲業情形一調查内地茶業情形查絲茶兩項爲出口太宗土貨亟應力求進步以擴利源本部迭經通飭籌議量予整頓兹届籌備第三年期所有調查内地絲茶情形業經列入單内奏准通行籌辦現在限期已届未據各該省一律報齊合行通飭札催該勸業道即便遵照前今札飭事宜將各該境内所有絲茶情形切實調查按照奏定實業統計部表第二十六七兩種表式先行分别塡註並將應行整頓各節妥議辦法批具說帖赶速呈報到部以便彙總核議釐訂振興辦法再行通飭遵辦事關籌備憲政毋得遲延貽誤 
[礦局移請抄覆涇礦全案蕪湖]  
　　甬人李鋆上年春間因勾串英人斐禮思在涇縣古樓舖開挖煤礦兼與英礦師品格爾私立合同當經該縣黄允淑大令查悉禀詳前蕪湖關道郭子莘觀察將該礦充公令李鋆退出山契及與洋人所立合同後則遞解向籍該礦當由蕪湖路礦公會調查員譚明卿姜少廷二君查得該礦悉係烟煤質甚佳當即錄契并案報告路礦公會函請省城礦務局收回自行開次以歸實濟日前蕪關道李梅坡觀察准礦務局移請抄錄李鋆前辦涇縣煤礦地契合同執照過局以憑核議招股開辦等因聞觀察已備文核復該局矣 
雜記 
[晋垣大雨雹山西]  
　　前數日山西太原一帶忽大雨雹或取其大者俟化成水時權之重至七斤餘故人畜田廬損傷頗多云 
[蕪市苦雨病民安徽]  
　　蕪湖自二十日起連日大雨晝夜不休山洪下注内河水勢甚大高處距岸僅尺許低處水已溢岸市民至爲恐慌以致日來米價奇昻甚至有持洋而無處購米者哀哉小民何以堪此 
[埀涎租界碼頭小工失望蕪湖]  
　　蕪湖自租界章程訂定後有埀涎租界碼頭挑夫之利者巧立名目冀圖壟斷爲一網打盡之計前蕪湖縣前洋務局受其運動朦詳文前道核准若輩則藉此在外招收他人股份明爲各署運動費用實則各自肥已事後江口碼頭及租界洋商廣帮出而干預均不承認以故該公司雖請官示亦只得作爲無效各挑夫因此受累者甚夥聞自治公所擬將此項租界碼頭所有利源一律化私爲公以歸實濟而甦民困 
[拘留所罪犯越獄未成武昌]  
　　江夏縣拘留所嚴禁室搶犯王南夀喻夀福因被守衞軍耀祖苛索未遂屢次絕其飮食且私用閻王椅酷刑該犯等凌虐不堪於二十二日夜間揭屋上之瓦越獄逃逸行未數武被縣署雜役遇見即呼守衞軍與衆巡警圍捕登時拘獲由首縣訊明各予笞責釘鐐收禁一面嚴究該守衞軍以爲擅作威福者戒 
[法政畢業員干祿主義武昌]  
　　湖北法政學堂官班學員原爲預備改良法政之用今該員等畢業已久派差事者殊屬寥寥近各員特聯名會禀鄂督請飭量材錄用瑞制軍以該員等畢業後曾經前護院楊飭各局署存記委用當此新政吏治百端待理之際需材孔亟方冀延攬之不遑果有片長足錄何患見用無時該員等冒昧禀凟跡近干祿殊嫌躁進惟該員等旣講法政有年屏棄不用雖胸有所知而身無經驗亦非成就人才之道爰飭藩司移會各署局所遇有相當差事隨時傳見量才委用以免投閑 
清談 
[斷指派]  
　　爭鐵路。則斷一指。請國會。則斷一指。求發賑。則又斷一指。悲哀激烈。血涙動人。甚矣何楚人斷指之多也。今而後知三楚之事業。皆出於斷指派之功烈爲多。 
　　粤稽近事斷頭黨歟。甘死派歟。厭世流歟。樂天徒歟。世界之黨派。正復不知凡幾今而後知。三楚多才。而斷指之風。又復於今爲烈。雖然從井救人孔氏所戒。今而後知三楚之士夫。必曰是人得毋愚甚。吾有一指。已足救大千世界無量人矣。何汲汲從并爲。 
　　抑又竊聞之。子輿氏有言。指不若人。則知惡之。心不若人則不知惡。今而後知三楚之輿論。必又曰。是言得毋傎甚。吾之指。即所以表吾之中心也。何沾沾。知二五不知一十爲。 
嗚呼湘人。其斯以爲加人一等者歟。洵乎江忠烈。王壯武之遺風及人遠矣。 
[巧宦派]  
　　丁京兆洵今日之巧宦派哉。以開缺引見之運使。而鑽營度尚。奔走晏安瀾。不數日摺升順天府尹猶復不自滿假。事事受教於晏安瀾。以便步袁海觀後塵。爲異日升侍郎放巡撫地步。而陸中堂且公然語之曰。閣下指日便大闊五日京兆。不過借境一走。我讀此言。直覺涔涔涙下。 
　　朝廷之設官。以爲民也。升官不升官。在聖眷。尤在臣才。果何有於借境。何有於指日。而陸中堂乃於大庭廣衆之中。公然言之。恬不爲怪。其所謂官箴者何在。 
　　雖然此乃當。代巧宦派之三味也。有志仕進者。不可不心儀丁京兆之行事。而三復於中堂此言。 
探險錄 
[西部蒙古游歷談（卅二）]  
　　五依克哲斯驛依驛西北一帶沙漠無際。東南則蒙哥爾耶勤基赭山起伏其問。越錯克杜拉山。復渡札布干河中分二島。白揚密生。河畔鹽澤甚富。至於哈喇鄂博圖群山。山中有巴噶哲斯驛。 
　　六巴噶哲斯驛巴驛時值參賛大臣經過後。驛中騷然。驛丞忙甚。驛後大路。靠扎布汗河。沙地間叢生柏　。攀珠勒群岩怪石偃蹇。頂上一大石。狀似難頭。眞奇觀也。南望和朱内孛羅基等沙漠。平沙連天。漠中土沙。爲風吹積。恰如海面旋　疊起之概。余遂拍照以留漠地。之現象紀念。過珠勒驛。巴圖爾扎薩克部牧民甚多。驛狀甚蕭條。毫無可觀。扎布汗河河寛不過六十間。河流深淺不定。土質踈鬆。鹽驛頗多。有布固驛。小驛蕭條。轉增旅愁。由三音諾顔部管掌。 
　　七布固驛出布固驛後。順扎布汗河流。左望吉勒噶琅圖山。車行十俄里。至扎布汗河與支流之汶。四望無山。茫茫平野。只右岸莫利杜烏拉山聳立。西阿爾泰山脈白雪皚皚。眞壯觀也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦地方自治 
　　江蘇 
[金山城廂議事會第一次議事錄]  
　　五月初一日下午二時監督議員及董事會職員均衣冠赴會三時一刻庶務員鳴鈴開會監督議員東西對立行三揖禮各按次就坐文牘員恭讀諭旨監督蔣瀾江大令訓詞董事會總董黄芳墅君頌詞議長陳幹臣君答詞庶務員鳴鈴散會監督議員及董事會職員各就休憩室茶叙初二日宣布開浚河道案（董事會交議議員李銘訓張作礪提議）議决先以調查舊卷爲入手辦法推定顧君駿張君作礪爲調查員約七日報告調查事件分四類（一）周邵兩塘及市河圖形（二）河面丈尺（三）七十五圖圖名及田畝數（四）光緒二十二年河工全案 
　　宣布城區巡警呈請監督委任董事會辦理案（議員李銘訓提議）票决贊成者十二票反對者一票 
　　初三日宣布城區公欵公産移交董事會管理案（董事會交議）議决開列本城區公欵公産名目呈請監督照會各該管理人移交董事會管理至私欵捐設之懷仁幼稚舍照章程九十五條辦理董事會有監督輔助之責各項辦事員除照章由總董遴選董事會公認外交議事會公認 
　　宣布無主公地器物歸自治公所管理案（副議長吳文銳提議）議决凡公共之動産不動産屬於本城區者均由董事會管理或監督之 
　　初四日宣布本城區荒地歸自治公所管理案（議員張良朔提議）議决由董事會呈請監督出示曉諭一面分請調查員督同編書地保按地清查分别有主無主將形勢地址繪圖貼說詳細報告本會再擬辦法至有借公地造房及種植者亦由董事查明報告本會詳擬辦法 
　　初五日端節初六日星期均休會 
　　初七日宣布烟膏專賣案（議員蔡德繩提議）議决烟膏專賣他府縣俱未興辦而緝私亦屬不易且事係營業獲利與否實無把握公决廢棄 
　　宣布徵收特捐補助自治經費案（董事會交議議員張作礪蔡德繩提議）議决挑膏特捐每兩依據官廳徵收捐數百分之四剪土特捐每兩暫取錢四十文茶捐每日每碗捐錢一文至茶肆生意之繁盛清淡由董事會派員切實調查原案分爲三等收捐極難公允應毋庸議經懺捐每寺院僧人每家伙居道士諷經一日應捐大洋五角辦法照董事會原案由地方官札飭僧道兩會司逐月查明本城區僧道諷經若干日按數納捐彙交自治公所 
　　初八日續議徵收特捐補助自治經費案議决陳酒燒酒特捐每担均收大洋一角每年實數由董事會清查如陳酒每月銷數不滿一担者免捐米捐每石收錢四文賣買各半每年實數若干由董事會派員清查花捐以本區出産甚微暫從緩議 
　　初九日報告監督諭覆巡警事件以警務長將次奉派未便委任公文 
　　議决警務長未派以前應仍請委任董事會代辦 
　　宣布憑照賣買烟土案（議員張良朔提議）議决由董事會派員調查本城區吸烟人民編造細册赶於本年六月底造竣至七月换照時再行加戳給發並派員隨時向膏土店嚴密抽查如有無照私挑者照章懲罰 
　　宣布戒烟切實辦法案（董事會交議）議决由董事會先行試辦戒烟局延請醫生設局施戒凡無力烟民情願受戒者准其覔妥實保人先行具結報名以四人爲一班俟足額後由局傳知赴戒定十日斷癮出局戒斯内飯食亦由局給如有戒而復吸者一經查出向原保人追繳藥資膳費其施行細則由董事會妥議公佈 
　　宣布補助戒烟公局案（居民徐貫一建議）議决旣由自治公所自行設局施戒所請補助之處應毋庸議 
　　初十日宣布平糶案（議員張作礪提議）議决事關全縣非本會所能專斷俟必須舉辦時應由積榖經董邀集全縣士紳協議定之 
　　宣布撤回泖港巡船案（議員蔡德繩提議居民莊則恭駱剛上朱汝經建議）議决由本會呈請監督知會五庫總卡撤回一面移請商會轉牒淞滬捐厘總局專札嚴禁並由董事會通告本城區居民如再遇此項巡船擾害准到自治公所告明代爲申訴 
　　宣布設立教育研究會案（副議長吳文說提議）議决本城區設立教育研究會公定八條（一）宗旨研究教育以期實際上之進步（二）定名本會係城區自治公所創設故名金山城區教育研究會（三）會員本會因謀教育進步而設凡在本區學堂堂長教員及有志教育者皆當入會研究（四）職員總幹事一人書記兼庶務一人由董事會總董指請一年一任均爲名譽職不支薪水（五）會期每月兩次除年暑假外以每月第一星期第三星期爲會期每會期定下午二時開會四時閉會（六）經費由自治公所支給每年不得過三十元（七）會所暫假藏書閣側廳（八）規約每届會期各會員須準時到會如有不得已事故不能到會者須具理由書向總幹事請假 
　　十一日宣布顧駿張作礪兩君調查河工案報告書續議辦法議决先請工程師周視水道以定能否築壩小泖港爲一勞永逸之計聘金約三百元暫由自治公所擔任日後於浚河經費内籌還 
　　宣布城區宜設中學案（議員蔣德繩提議）議决以經費難籌暫從緩議十二日宣布城北添設小學案（議員蔡德繩提議）議决城北添設小學一處由董事會派員勘地興辦其開辦常年經費照勸學所設區學例　　宣布設立實業補習普通學堂案（議員張良朔提議）議决本區學堂應添入實業隨意科商會夜塾應改正名稱作爲商業補習普通學堂專收商家子弟授以商業應用之智識 
　　宣布設立蠶桑公司案（議員朱增禧提議）議决俟查明無主荒地後由董事會採辦桑秧數千株就近先行試種將來辦有成效再擬推廣 
　　十三日星期休會 
　　十四日宣布清潔道路案（董事會交議議員張作礪蔡德繩提議）議决由董事會按叚擇地設立小便處並建築公厠凡公地露坑及私人造築有碍道路者一律撤除如有不便傾倒公厠者另雇挑糞夫按家挑 
 
 

Page 19

 
 
運至道路垃圾由董事會設立清道局按叚設桶雇用挑夫六人按日按時打掃 
　　十五日續議清潔道路案議决本城區商店所有欄杆地橋櫃檯攤頭架子及一切器物一律移入門檻内長短招牌不准掛出階石外統於八月十五日起一律實行由董事會會同商會辦理至零星攤頭及商店一切貨物不准堆設道路土肩挑貨擔非有人唤買不准停留 
　　宣布棄置死畜案（議員張作礪臨時動議）議决現在鄉間死牛甚多往往抛棄河中以致流水不潔爲害頗巨應着東西市各地保傳知附近各網船見有河内汆來死牛立卽報明自治公所以便派人押令運往黄浦内設法壓沈之每隻給錢五百文其他發見死畜責成各該圖地保隨時掩埋 
　　十六日宣布疏通衆安橋北堍隂溝案（議員張良朔提議）議决由董事會先將衆安橋財神堂拆卸撤除堆積垃圾尋究隂溝出路是否通塞再擬辦法 
　　宣布建築義塜禁止浮厝案（副議長吳文銳提議）議决由董事會覔購荒地赶於本年内建築公塜殯房將城廂附近浮厝一律遷移殯房得酌收寄費期限不得過二年逾限不葬遷埋公塜 
　　宣布分叚設置路燈案（董事會交議）議决由董事會調查地叚每距門面十個設燈一盞責成清道夫收點管理舊有之路燈悉勸捐入自治公所不願者聽（未完） 
本埠新聞 
[鄂省運米被扣]  
　　鄂省大吏近因辦理平糶派人至無錫等處採辦米石昨有三千石運至上海换輪運鄂事爲滬道蔡觀察查知以蘇省各州縣亦正需米平售採辦甚艱豈容運往他省因飭一併扣留俟電禀江督請示核奪 
[反對城内行車]  
　　本邑各城門自弛禁行駛車輛以來老幼行人時被碰撞居民已不勝怨恨兹又有西北城一帶籮間夫以彼等生機將絕出而反對已向該叚紳士商明轉請各商店一律蓋戳禀請巡警局禁止行車保全生計惟聞各商店尚未全允且已函告自治公所各董事請議辦理免滋口實 
[法租界膏店加捐]  
　　法租界大小烟館自奉工部局禁令閉歇後准予給照改設挑膏店每月收取捐照銀十兩兹工部局總董總辦等集議以此項捐數尚嫌太輕議定自西歷七月一號起每月加捐銀十兩前日已派令中西收捐人向各膏店逐户知照矣　 
[引翔港添派印捕]  
　　引翔港鎭迭出刼案居民均難安枕刻經工部局董議定添派印捕五名前日由張正巡官及楊樹浦捕房愛副捕頭親自帶至該鎭飭交三百五十號三道華捕督率梭巡以衞閭閻 
[探捕捉拿强盜]  
　　搶刦吳淞引翔港等處之盜匪麴小發張小滿朱阿福楊方山等四人匿居美租界東有恒路長安里一千一百十號胡祥春家昨日黎明時由一百八十五號西探偕同華探王阿巧帶領探捕前往將四盜及房東胡祥春胡妻陳氏男女六人一併拿獲搜出鈔票現洋二百餘元及金銀首飾數件單刀一柄當卽解送捕房押候訊辦 
[查問洋槍來歷]  
　　英捕房捕頭以盜犯陸運生所藏之手鎗係德國名廠所造值價不資昨特飭派中西包探到縣禀明田大令會同捕頭至待質所内向陸盤問來歷並詢戴義昌洋行開設何處陸稱鎗係老李之物聞係拍賣得來戴義昌亦係人名並非牌號該探等遂回捕房禀復核奪 
[城東女學將開補習會]  
　　南市竹行弄城東女學社定於暑假期内開第三次補習會一爲國文補習一爲藝術補習聞擬于六月初十日開課 
[城内]  
　　斥退地保○塘灣賭棍王關勝陳根明曾由該鎭董事送縣訊責枷號犯事處示衆一月詎該圖地保忽於前日得賄私放事爲縣署練勇聞知當即將枷取回禀奉田大令提訊判將王陳兩人重復枷號發頭門示衆該保斥退 
　　捕廳驗屍○二十六保十三圖地保宣蓮甫前日投縣禀報龍華火藥局地方有無名男子在途倒斃田大令即委捕廳趙少尉於昨日午後帶同刑仵書役到場驗明該尸似係生前失足落河即飭善堂備棺收殮發壇召認 
　　騙賣田産○吳阿順昨日投縣喊控稱被徐仲魯經手誘騙賣去廿七保五圖田單兩張計地四畝一分七厘二毫由趙發茂等爲中得價洋二千四百元除去收過定洋及贖價洋九百十三元外尚少洋一千四百四十七元向索游移請提追究田大令諭飭補詞候訊 
　　串拐女子○蔡莊氏昨將談師稱陸榮生扭至縣署控被串拐女兒請爲追究田大令飭將談陸兩人看管候訊 
　　道批兩則○謝鑑林田福金禀批胡振綱繳縣之二千兩前已飭提在案據禀前情仰上海縣迅卽解道聽候給領母再違延仍候分飭嘉定縣將胡振綱住提免封行産並催提吳致和解滬訊追可也抄黏並發奚徐氏禀批此案前經飭據孫委員查明開摺送縣核辦據禀前情仰上海縣按照摺叙情形會同孫令秉公妥議詳復察奪毋稍遲延 
　　局批兩則○一路巡警分局批水爐業三景圍等禀云查該民等具控陳鴻旧等租定房屋開設天祿園水爐與該三店距離不過十丈之譜紊亂行規一案屬實大爲不合惟水爐業詳細章程本局無案可稽礙難核辦著仍赴上海縣禀控可也又批婦人陳王氏禀去案查該氏之子桂林於本年正月間行竊黄姓衣物業經供認屬實判發改過局一年已屬從寬現在押甫經四月遽求開釋礙難照准 
[南市]  
　　深夜聚賭○總工程局三級　長查得十六舖仁安里三十二號門牌潮州人某姓家於夜半三點餘鐘紏人賭博向阻不從該巡長當卽報告警務處立派巡長巡士前往拘獲仇應亭王阿二陳阿新周新榮李明泰王阿大孫阿三等七人連同賭具解局管押一宵昨晨由當值處飭各罰洋一元充公從寬開釋賭具存候銷燬 
　　勒閉押店○南區區長查得陸家浜地方又有新開公昌押店顯違禁令飭探阻止不從遂將招牌吊回移請工程局勒限閉歇 
[閘北]  
　　協拿竊賊○靜安寺捕房包探陳雲忠昨至巡警總局聲稱日前有住居寗波路之胡熙生在　貴戲園門首失竊鈔票現洋數十元查得該竊名劉大現匿又袋角十六間地方請派偵探協拿當經警法科派探同往將劉緝獲即交該探帶回解廨訊辦 
　　展限三天○枷犯郭松松（卽臘武松）棄枷脱逃後經四路一區黄正巡官飭將汎捕夥王奎陸大提案陸笞責拘押王交該捕正身曹鈺帶出勒限三天尋回在案昨已届期 
 
 

Page 20

 
 
該汎捕投案求恩寬限奉諭展限三天如仍無獲定卽解送總局斥革嚴辦 
　　小孩待認○小孩王有海年十一歳馬生年十二歳前日均在閘北迷路當由站崗巡士帶入四路一區留候認領 
　　又圖偷竊○江北人王仁南（即王彩蘭又名王老大）屢次犯案又於前晚三點餘鐘躱匿洪安里内被崗巡查見拘入四路一區經黄正巡官提訊判令驅逐出境 
　　能否改過○陸金華之寡媳某氏與成衣匠龎和尚通姦被夫兄陸阿寳在姦所捉獲扭控四路一區由黄巡官訊實責押在案昨日覆訊判龎具改過結交保開釋 
[英租界]  
　　讞員赴寗○公共公廨寳讞員前日乘坐火車赴寗公幹定於禮拜一返滬 
　　防範毒症○英美捕房華捕張正巡官昨日出示云照得花柳毒症爲害非淺各華捕一經傳染湏速到醫院醫治倘有隱匿不報經醫官自行查出患有此項毒病輕則懲罰重則斥革再有現在海能路醫院養病各華捕動輙喧嘩頗不安分嗣後再經醫官報告有犯此者定必究罰不貸仰各凜遵 
　　紏衆賭博○馮子青張小毛近在寗波路某號屋内紏衆賭博被探查悉禀奉捕頭請廨出單傳訊 
　　無妄之災○屠夫夏阿昌昨日行經北京路山西路轉角適有錢永興木作在彼拆卸舊屋墻磚坍下致將夏之頭面手足等處壓傷當由巡街捕將夏車入捕房轉送仁濟醫院醫治約兩禮拜可愈一面派探查明請廨傳訊 
　　不給車資○西人某甲昨乘四十一號電車至黄浦路下車不給車資被七號查票人察悉唤同巡捕將該西人拘入捕房捕頭令其簽明住址開釋以便查核 
　　移提要証○大清郵政局用人黄弼亨周謙和前持支票向麥加利銀行冐支銀兩被該行洋人查明報捕將二人拘解公堂訊係南京郵局内之邢立鰲托寄復經捕房將邢箋案訊知由同局人吳鴻鳴交給因吳收押江寗縣署判邢交保候核在案昨日由廨備文派差協探前往江寗縣請將在押之吳鴻鳴移提回滬以便歸案訊辦 
　　遞解竊賊○本縣田大令昨日派差居勝將竊犯吕阿江王阿四遞回廣東原籍路過租界該解差照章聲請總巡捕房派捕護送出境 
　　米店封閉○河南路瑞泰米店因欠新沙遜洋行租金被控昨由公堂飭派差探將該店發封備抵 
　　西婦失物○客利西飯店庽客某西婦前晚因事出外在途遺失值洋一百元之金練一條當即報知捕房請爲查緝 
　　包探　賊○吳發才昨在黄浦灘摸竊陳順甫皮夾内提貨單二張當被包探徐阿華查獲將人贓解入捕房押候究辦又熊達文在福州路摸竊張阿二袋内銀洋被探周小弟查獲拘入捕房收押 
　　電車肇禍○小孩陸某前日午後在南京路老大房茶食店門首被十二號電車撞倒跌傷頭面由捕將孩車入老閘捕房轉送仁濟醫院醫治一面候查明司棧人再核 
[美租界]  
　　汽槍傷人○包車夫郭寳元昨日拖車至禮查路適有某西人施放汽槍擊傷郭之左目郭即報告捕房捕頭命送同仁醫院醫治候再查究 
　　能否尋回○百老匯路二百七十二號成衣店昨日走失學徒戴照年一名又北四川路一千八百八十五號卓姓家逃失婢女二口一名旺喜一名瑞喜均報捕房請緝捕頭准之 
[法租界]  
　　探目告退○法捕房三號探目王載宏近因年老多病難以供職自向代總巡辣維也君辭差辣君以王辦公有年素來謹愼爰卽商之工部局總辦當塲賞給銀二百兩准其告退遣差湏於二十名副探中選擇拔充 
　　鴇婦見幾○前晚有甲乙二人至某鴇所開之花烟間内尋歡未幾甲即出外乙將紙包一個暫寄亦欲走出該鴇心竊疑之隨即私揭紙包觀看内藏舊鞋一雙並無他物知爲圖詐地步立即將乙拘入捕房捕頭姑念尚未被詐從寬斥釋 
　　包探獲賊○張阿才昨在碼頭上行竊搭客行李什物被　撞見拘入捕房押候解送公堂訊辦 
 
 
 

Page 21

 
 
   
 
 

Page 22

 
 
 [G 
[一補有十年之功]  
廣東彭壽堂始創參茸芝术海狗精補血生精壯陽種子如意丸功效說○此丸純是精液煉成故丸小力大藥少勝多一補有十年之功 
今天下補劑多矣怪誕離奇不可究詰惟此丸乃本堂獨創奇方純採山海生物腦髓精血及各種强身壯體補料用特别新法泡製以化學提其精液煉成合天下滋補各藥均無如此丸之製精藥妙者故力大效速每次只服一粒足抵無數補品與市上冐名仿售每服多至數錢者眞有天淵之别用以補益全體其功不可思議雖極虚極弱之人試服旬日頓覺神完氣足變爲勇健强壯之鐵漢若少年服之則精血愈充陽氣愈壯五臟百脉永無積弱之患豈特健陽廣嗣而已哉五十年來治愈陽痿虚損各症不可勝數如不見信請試確實功效方知不謬耳如人色慾過度每患陽痿不舉精稀易洩舉不堅久洩而不射等症一服此丸則精水濃温元陽雄壯所生子女個個强健其效一凡腎氣虧損之人每致遺精淋濁夜溺頻多等症一服此丸不特腎關煖健保不夜洩且遠步數十里不覺氣緊其效二又先天不足之人面色必黃肌肉必瘦但服此丸七日面色必轉紅潤肌肉必加重數斤其效三又如衰老之人每患耳聾目花行動艱難一服此丸則耳爲之聰目爲之明毫無龍鍾態狀其效四更有最明之確證如血枯精竭老年白髮之人但能連服一月則精血充足鬚髮漸變黑色其效五也如婦女久患白帶經水或淡或黃甚或乾血成癆一服此丸則經水變紅諸患立愈常服則按月調匀生育繁盛其效六是皆最確最實之功效萬無一失是丸專增人身之精血以滋養臟腑臟腑健旺故能助筋肉發力壯腎經陽氣種種奇妙誠非尋常補劑可及○一是丸專補血液有返本還原之功凡男婦老少服别項補藥不效者一服此丸血液驟足精神頓旺若能常服不斷可保永無疾病增壽數紀○一治命門火衰色傷陽萎未交先洩精不遠射甚致血不藏肝虚火上炎自汗盜汗骨蒸潮熱心煩頭眩耳鳴目花等症服之七日不但諸病盡除且永無陽痿之患○一治下元虚冷精薄如水腰酸腿軟四肢乏力甚致心腎不交神思恍惚夜不安寐無夢亦遺口乾舌燥虚咳帶紅一切陰虚病象服之丹田温煖精汁濃厚從前消耗悉皆塡實如初○一治腎氣下陷中氣細弱進食發飽脾運不健小便短促大解艱澀遇寒則怯遇熱則喘每交節氣形骸拘束若不能勝甚至脚重作腫面黃色浮肚腹膨脹一切氣虚病象服是丸半月便覺精神抖擻萬恙俱消任勞行遠一無倦容○一治男婦顏容憔悴肌膚燥裂骨節拘攣筋絡牽强癱瘓麻木步履艱難鬚髮焦白齒牙　漏以及婦人經水愆期或淡或閉或稀少或崩漏一切血虚病象服是丸一月則精血充盈自然疾去身强並使婦人乳汁濃厚生兒强壯○一是丸性味極和而功力絕大故凡勞倦過度及節氣交替之候只須晨服一粒即終日爽快不感時邪若能連服一料根深蒂固勝餌膏滋各藥十年每瓶二元每料念瓶三十六元大瓶加倍單料减半另外有參茸芝术海狗精壯陽種子如意酒如丸酒並用尤妙大瓶四元小瓶二元雙料加倍功力更大○外貼煖腎壯陽種子膏尤妙每對二元四角○上海河南路抛球塲南首彭壽堂啓遠方託郵局匯洋函購外加寄費一成 
[上海第一行臺益記棧開張廣告]  
本棧開設英大馬路虹廟東首坐北朝南建造高大房廊週圍洋臺大菜間官房客房會客廳等俱全房間寬暢裝修華麗床鋪波褥器具物件均係新置各房皆用藥水洒灑非常清潔不獨永無虫虱之患且於衛生之道最爲合宜代寫各口船票代客貨物報關納稅尤當格外克已至於飲食之精潔侍應之週到尤爲餘事計頭等房每位洋六角二等房每位洋五角客房每位洋四角伙食在内貴客如有設立字號及常作安庽房租飯金無不特别克已如蒙　光顧請過敝棧面議爲荷　本棧主人謹白 
[三馬路仁記永紗貨賤售]  
拷香雲紗六角五分熟香雲紗六角六分雙加重杭官紗四角五分五角五分新出一枝大花生絲長衫 
[立愈小腸疝氣限三日永遠斷根]  
京都天寳齋○人患疝症○從速購試○立能消脹平囊○可爲一刻而止矣○宜愼宜認○毌以自悞 
本齋秘製小腸疝氣膏藥其靈效之神速可以推到天下之疝氣藥也無論陰囊腫大陰核偏墜甚至坐臥不安痛苦難忍速將此膏結於膀胱之處立刻後囊縮小氣鳴腫消極至三日包能斷根屢試屢驗百發百中倘若諸醫束手諸藥罔效請試立奏奇功每張一元二角如内服第一靈驗疝氣丸雖數十年老症服九料保可永遠不發眞乃神藥無雙每盒一元每料六盒五元郵局函購當即回件不悞分舖上海二馬路西鼎新里石庫門内便是　遠埠函購原班回件信力自給 
[花翎道銜候補知府南洋髙等測繪學堂畢業生蘇州倉米巷髙子綸君謹讃自來血之妙品]  
五州大藥房主人賜鑒鄙人身體素弱加以肄業南洋測繪學堂兩年於茲各項功課不無研究以致精神日耗近則閱書未半卷而頭目昏花矣幸得敝友以○貴藥房人造自來血見惠冲服之下即覺其美一打未半已前後若兩人矣讀書亦能終卷矣是○貴藥房有再造精神之功也鄙人向善讀文然得疾後每開卷則天旋地轉自歎廢人矣不意後有妙品如自來血者服後病竟若失不敢背德肅此申謝猶望登於報端俾海○内同胞共占勿藥幸甚幸甚耑此敬頌○財安○蘇州倉米巷高衷子綸甫謹讚并謝○自來血價目大小瓶二元一元二角每打二拾元拾二元託局函購原班回件諸公光顧須認明全球商標每瓶附有認眞劵一張値洋一角方不致誤○總發行處上海四馬路老巡捕房對門五洲大藥房抄登 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[游學畢業生分部掣簽單]  
　　主事魏宸組外務部員外郎沈其昌外務部主事陳緯民政部馬家麟大理院郭經外務部金泯瀾法部祁耀川法部小京官王淮琛大理院戴彬大理院王庚西外務部柯鴻烈外務部張德滋民政部吳淞民政部馬彝德法部王倫章大理院涂景新法部朱彰年法部姚生范民政部張務本民政部傳振舉民政部邵修文法部彭光祜民政部朱文焯法部狄梁孫大理院黄豫鼎外務部李棟大理院張翅民政部謝健大理院陸龍翔法部吳成章外務部劉文嘉民政部傅廷楨外務部吳經銓外務部孫蔭蘭外務部吳天寵外務部陳光民政部莊璟珂外務部蕭度民政部葉衍華法部陳天輔大理院張清樾法部廖治外務部湯中大理院何崇禮大理院劉重熙法部孟繼日民政部汪郁年民政部趙一德大理院張伯楨法部吳榮鈵民政部劉𢡟昭大理院蔡寅區法部金鈞法部楊光湛民政部許企謙大理院何奇陽大理院區譓外務部周祚章外務部鍾震川大理院石德純法部曹祖蕃大理院李懷亮民政部汪其砥法部郎中王焕功農工商部譚汝鼎郵傳部主事虞熙正民政部張競仁度支部陳遵統郵傳部辛漢民政部小京官嚴維坤農工商部陳培琛度支部熊成章民政部劉德昭農工商部金鴻翔農工商部王侃郵傳部董修武農工商部王泰鎔農工商部汪翔度支部張毓驊郵傳部郝延鍾度支部戴汝佳民政部葛爲輔民政部王國樑郵傳部許孝綬度支部郭衞村民政部康寳忠郵傳部張更生度支部張文烺郵傳部郭開文民政部計萬全農工商部褚辛培度支部主事曾耀垣度支部小京官楊湘度支部主事王若儼陸軍部厲家福學部雷休陸軍部王若宜民政部小京官侯毓汶民政部曾貞民政部胡晴崖學部主事夏錫祺學部王兼善學部談錫恩學部小京官王雙岐學部過耀根學部何膺恒學部蕭友梅學部馮世德學部金殿勳學部主事于樹楨農工商部周秉琨學部周藻祥農工商部彭望恕學部小京官楊永貞農工商部袁翼學部梁楚珩學部主事張文廉學部小京官彭應蕃郵傳部吳達農工商部主事楊汝梅度支部朱祖　農工商部小京官陸近禮度支部謝存郵傳部胡光第度支部徐煇郵傳部之薛光鉞農工商部鄭釗郵傳部王治昌農工商部李成林度支部金天祿農工商部主事陳福頤郵傳部孫方尚郵傳部王頌賢郵傳部陳定保郵傳部員外郎袁榮叜學部主事潘承福郵傳部劉崇倫學部馮閱模學部小京官邱心榮學部駱通學部 
[請願國會代表團上政務處王大臣稿]  
　　直省國會請願代表孫洪伊李長生喬占九文耀雷奮姚文枬沈懋昭杭祖良余德元陸乃翔等謹呈王爺公爺中堂大人鈞鑒敬肅者洪伊等於本月初十日呈進國會請願呈詞於察院後現已浹旬日夕徬徨仰望明詔有若雲霓今日捧讀諭旨敬悉政務處王大臣於明日會議聞命之下歡忭交并夫所會議者果爲何事雖非民間所得妄揣然速開國會一節爲國家安危所繫而王爺公爺中堂大人之一言一行亦國家安危所繫則會議時自當提議此事精詳擘畫賛助聖明俯順民情速定大計洪伊等識陋才疎原不足討論國政但外考世界大勢内證中國事實覺國會有萬不能不速開者其理由已詳陳於各請願呈詞中兹不復續竊謂國會之果能速開與否即於明日政務處會議卜之倘王爺公爺中堂人人能力持大體則四海之頌聲作否則四海之泣聲起此所謂善不善千里之外應之一言可以興邦一言可以喪邦也廟堂一席之訐謨指顧間即騰播於寰球流傳於史乘天地鑒臨鬼神瞰室其樞機全繫於政府諸公之齒頰中顧可不愼歟夫今日朝廷之厲行憲政取舍原無成心惟視左右輔弼之陳議何如耳在洪伊等旣各膺代表之重任勢難中止且近日各省督促洪伊等請願之函電極多皆力陳大局危迫亂機四伏非速開國會不能挽救讀之動魄倘朝廷此次而不能速定大計哀恤輿情則洪伊等眞進退兩難若再作第三次之請願耶則恐上觸君父之嚴　若即畏難苟安耶則下受人民之抨擊洪伊等雖死不足惜然國事人心從此必更難收拾故今日疏狂無狀瀝陳下情敬懇王爺公爺中堂大人俯察蒭蕘力持速開國會之議則不獨宗社民生之幸亦洪伊等身受生死肉骨之恩也惶恐上言仰希鈞察附呈上政府書稿一件伏乞埀鑒 
[賀余二君謁見世中堂之報告]  
　　余君答云此是過渡時代應有之事中堂熱心見及誠天下人民之幸但係一時權宜之計未爲根本長久之謀代表等向辦學務知此時卽欲改良私塾亦苦無私熟可改緣自變法以來有學之士皆收入學堂畢業後非月數十金不就鄉間所剩者非迂老無用即學而未成一般人民旣不知變法若何又不信任此輩故相率廢學賀君接答國家之根本固如中堂言在教育實業然欲其改良進行不外政治國家無完備之政治以整飭各方面使之並行不悖而欲東塗西抺求其發達終無分毫之效政治欲完備莫如立憲立憲尤在開國會蓋不開國會無以立法安問其所行 
 
 

Page 27

 
 
之政策耶三國會遲速問題相國謂國會必開去年已有諭旨大家可共諒惟慮人民程度不足再萬一縮短後届時趕辦不及將若何余君答云中堂此言朝廷審愼圖維之心誠宜感戴代表等明知而復來請者只以時勢太迫恐人不我待耳再說程度不足係指教育未普及一般人民言然各國開國會地方開議會未聞使一般人民均與參政事也總須少數有知識人主張其間若待一般人民程度足始開國會不惟無此事抑豈所定八年做得到耶再國猶一家中國向來如父兄理事子弟不使與聞一旦家敗子弟亦隨之流亡滅絕各國立憲首開國會卽使子弟與聞家事之意父兄固當負其責子弟亦宜問其事成敗習知無不同心戮力以圖自存今我國已知其故頒布立憲而國會遲遲不開慮其程度不足是猶家長視子弟年穉不使與聞家事一旦年長父兄欲諉任家事而昏昧如故雖追悔向未早使之練習已無及也人生智識皆因磨練而成西諮有云時勢造英雄願中堂埀察焉賀君接答云中堂慮速開國會赶辦不及故國家躊躇爲難亦非無故但天下事期之遲則所行者皆遲届時恐未必好期之速則所行者皆速届時亦未見得盡不好且代表等所以來請求者亦非求今年即開國會也不過求朝廷審查時勢斟酌民情縮短年限示人民以希望之准的耳此次若不准請已屬二次天下民心恐將自此冷淡或自此激烈前途殊甚可危代表等每思至此處恐他時上無以對國下無以對民皆此次不善請求之過故敢盡言直陳求中堂主持再中堂總言中國民好誠屬良言查各國立憲無不經人民數次衝突歐西無論卽日本以明治之英明欽定憲法猶幾經人民之變我國若趁此時安安穩穩即與開國會以應民望非千秋萬世地球上之美談耶語至此相國頗動容言諸君心志甚堪欽佩維時天已垂慕二君遂辭歸 
小說 
[中國偵探小說繡衣盜（三十六）]  
　　第十回八十板小人作威福一席話名捕肆高談 
　　赫司馬不等。姚嘉祖說完。就大聲喝道。你這該死的奴才。還敢這般混賴。給我扯下去重打。值刑的一聲答應。不由分說。就把姚嘉祖按倒在地。整整的四十下大板。直打得姚嘉祖肉綻皮開。血花飛濺。幾乎一口氣轉不過來。停了一回。方才咬着牙齒。高聲罵道。赫心泉。你這個人。竟是個畜生。我和你平日的交情。如今也不必去講他。你可記得一個月之前。爲著要借一千銀子。保全你的功名。直撅撅的向我跪着。不肯起來麽。如今隔不多時。你就這般的。對着我揚威耀武起來。總是我自已瞎了眼睛。認得你這樣禽獸一般的人。也不必再去說他了。赫司馬聽了。姚嘉祖把他這般痛罵。不由得滿面通紅。咬牙切齒。大聲說道。你混拉扯的什麽。本廳連認都不認得。你怎麽這般的胡說。姚嘉祖道。你不認得我。那跪在地下。和我借錢。鑽着。門路。和我换帖的。不是個人。是個鳥龜王八。你自已想想做出來的事情。像個人不像個人。這幾句話兒。說得這位赫司馬七孔生煙。滿心出火。連連的拍着桌子。一片聲喝道。你們快再給我著實打這個大胆奴才。咆哮公堂。目無官長。連王法都没有的了。衆人見赫司馬發起怒來。大家都吃一驚。幾個值。刑的重又搶步過來。把姚嘉祖捺在地下。又是足足的四十大板。只把。個姚嘉祖打得一股怨氣。從脚底下直湧上來。氣塞心頭。幾乎暈倒。氣到極處。連痛楚都不知道。口中只是罵個不住。夾七夾八的。把個赫司馬没有一句話不罵。罵得赫司馬臉上實在下不來。把驚堂拍得亂响。喝叫再打。有一個書辦見了這般模樣。知道赫司馬不過借此做個落塲。原不是眞心要打他。便在赫司馬耳旁說道。這個竊犯。今天已經打了八十板。再打恐怕支持不住。送了性命。口供還没有問得一句。倒先把罪人打死。上頭要提起人來。可怎麽樣呢。赫司馬聽了。只把頭點了一點。喝令差役把姚嘉祖帶去收禁。自己却趕到何太守那裡。把姚嘉祖在公堂上辱罵問官的情形。說了一遍。 
國外新聞 
[香港沙遜貨棧失竊]  
　　二十六日香港電云沙遜洋行堆貨棧失竊煙土值價洋四千五百元 
[英國國税豐收]  
　　二十六日倫敦電云本年西四月至西六月英國國税較之上年同時增收英金二十五兆六十二萬五千磅内入欵税一項實占英金二十一兆三十七萬五千磅 
[外國軍艦會集居留島]  
　　二十五日柏靈電云現有保護居留島各國之軍艦九艘聚集該島附近之蘇達灣 
[英國鐵路大會定期開會]  
　　二十五日柏靈電云萬國鐵路大會定於西七月四號在彭恩地方開會 
[俄國著作家病重]  
　　二十五日柏靈電云俄國著名著作家托爾斯托伯爵患疾甚劇現年八十有二（以上譯文滙報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
要摺 
[兩江總督張人駿奏江北水災辦理賑撫情形摺]  
　　奏爲江北水災辦理春撫工賑及籌辦各屬平糶情形恭摺仰祈聖鑒事竊照上年夏間江北海州等屬被水成災當經奏蒙聖恩准撥金陵溢銷鹽釐銀二十萬兩復經臣督同司道諭令各屬籌捐並電請各省協濟又派員前往南洋勸募助賑及借欵採購糧米舉辦平糶疊將辦理情形具奏在案查海州三屬被災最重雖經散放急賑冬賑惟饑民甫得卒歳又苦春荒值青黄不接之時拮据尤甚當飭督辦賑務道員洪槃率同各該州縣復查災户妥辦春撫上年逃荒出外者今巳聞賑來歸計海州災民二十七萬四千八百六十一口沭陽災民一十一萬七千四百三十三口贛榆災民八萬三千四百九十二口仍分極貧次貧大口小口酌定等差給發共散放錢三十四萬二千三百五十餘串又該州屬之板浦地居竈户窮黎亦多紳商設廠施粥經費不敷撥給錢一萬串而清江浦及山陽縣與江都縣屬之沙洲均米貴民貧籌辦平糶亦撥給清江錢一萬串沙洲錢二萬串山陽銀五千兩此外則阜寗寳應二縣民情亦苦各撥賑銀二千兩以資撫恤此辦理春賑之情形也海屬河道歳久失修河身淤墊日高水難宣洩以致川壅爲患非亟圖疏濬不可先經派員前往勘明旋飭道員洪槃督同該管州縣妥籌修理嗣據陸續禀報海州境内之五龍潮支高橋等河贛榆境内之閆家掘頭民竈朱稽孫家盧家等河沭陽境内之萬公河及賢官亭乾下鎭高流鎭等處圩堤均經一律修竣飭令洪槃親往各工復勘河流業已通暢可無漫溢之虞圩堤亦屬堅固足收捍衞之效所需工料銀兩或酌撥官欵或就地籌捐或由義賑紳董承辦由官協助海州尚有六塘河堤亦已興修又薔薇大河因春水方漲未能施工擬俟秋後水涸再行挑挖又贛榆境内之霑口鎭亦由義紳籌欵開挑長河一道俾水勢得以疏通此外各屬圩堤並經次第修築所有河隄工程悉令災民力作以工代振俾恤窮黎此辦理工振之情形也今春連月隂雨麥苗減色米價奇昻即鄰省亦患缺米人心惶急寗蘇兩屬情形相同經臣會同調任江蘇撫臣寳棻電奏請緩運新漕十萬石專濟蘇屬並派員分赴各處購米以湊足三十萬石爲限寗蘇各半分濟概請免完沿途税釐嗣覆陳遵旨籌辦平糶情形請將虧耗之欵作正開銷各屬如復有官運商運平糶米糧爲數無多者並請一體免納釐税均蒙聖恩允准江南士庶欽感同深旋將准緩新漕飭令需米較急之區由官督紳領回平價出糶一面分别撥欵遴委妥員分投採買或電致香港外埠陸續購運分撥各屬接濟仍令碾放倉榖及動用所存積榖本息銀兩曁勸諭紳富量力籌捐俾資周轉業已一律設局開辦其江北之淮揚海等屬自上年秋間由官借欵三十萬兩採購糧米平糶並加以紳商自行添購轆轤轉運至今未停又電請商約大臣盛宣懷及飭江海關道蔡乃煌會商上海紳商籌欵撥解海州舉辦當地以恤下等農民至嚴杜糧户囤積居奇查禁奸商運米出海疊經臣出示曉諭並通飭地方文武關釐各卡查緝嗣欽奉諭旨又經分飭切實辦理弗任稍涉疏懈此　辦平糶重申米禁之情形也伏查大江南北居長江下游地勢低窪每多患潦而民人大半貧苦收成稍歉輒至呼饑上年被災地方不過數屬州縣今春糧米缺乏四處告荒惶迫之情竟如大祲之象臣與撫臣各督司道力籌振糶人心始稍安定惟現在甫届四月距新榖登塲爲期尚遠仍須妥籌接濟方足支持江南財政困難此次告助募捐已形竭蹶惟有勉力設措相機因應以仰副聖主軫恤民艱之至意所有辦理春撫工振平糶各情形臣謹會同護埋江蘇撫臣陸鍾琦恭摺具陳伏乞皇上聖鑒訓示謹奏宣統二年五月十九日奉硃批知道了著仍妥籌接濟以恤民艱欽此 
短篇小說 
[河陽花（奇）]  
某縣之新大令未入境。而堂下之兩行差吏。已人人挾一郊迎目的。以求博未來之本官歡。 
　　一日紅諭來。謂某日發省垣。某日至邑中。某日受印篆。一一言之無或爽。於是有迎於境外者。有迎於近郊者。鶴企鵠候。以希新大令之顔色。 
　　乃相待甚殷。而大令。之蹤跡。則如鴻冥鶴杳。不可端倪。歡迎者廢然嗒然。於是羣相聚於某某茶寮之秘密室。研究此疑問。 
　　是時書吏中一人先起曰。吾聞新本官喜新政。慮將有裁汰書吏之惡耗發生。兹之秘密其行藏。或者與吾輩有關係。噫吾輩法政研究所。惜未成立。恐無以博本官歡。可奈何。 
　　言未已差役中一人起曰君輩何所慮。若吾儕者。私刑私押。動招衆怒。苟新本官一加偵訪者敗矣。且地方之青皮地棍。鷄偷鼠竊者。孰不爲吾儕爪牙。倘有一二証據入其手。失敗正不知何底也。於是相向愁歎。若逢大戚。 
　　衆方愁惋。忽聞有排闥聲。啓視之。則退夘之老捕某。扶杖而來。狀極閒適。旣入卽向坐中言曰。諸君今日盛會。乃遺郤老朽。老朽誠迂拙。然亦非兩肩荷一口者。何惜席間片地。不令叨末座。衆遽起謝過。且白適時所言。老捕微哂曰。諸君深慮。固亦題中應有之。義然老朽今晨適探得一重要之逃人。願爲。諸君告。諸君亦樂聞之乎。諸人以其答非所問。意頗不屬。姑以漫應。老捕遽引席。間樽酒。一吸而盡。以箸擊案謂衆曰。諸君亦知吾所謂逃。人果將誰。屬盍各猜射。中者余。將敬以酒。衆於是競。舉要。案中之逸犯。以求吻合。老捕力摇。其首皆言。非是。約逾。一分鐘。老捕乃言曰。諸君所射可謂無所不至然諸君所最注意之人。胡乃不言及耶。言至此又爲微語曰。吾適言逃人者。戲耳。蓋卽今日之新本官。已爲余於某地偵得。彼雖微 
 
 

Page 35

 
 
服。固難逃余之銳眼也。 
　　衆中一少年起詢曰。君適所言之地非此間著名之某妓家乎。渠至彼所。刺探地方利弊審矣。蓋從來娼寮妓館。聞見最廣。新本官亦狡矣哉。言時衆皆露失望。色老捕復曰。諸君勿驚。明晨君等第俟於某所。則新本官之宗旨。當可。顯豁呈露。余此。時且弗預告。令君等姑深。思一夜也。衆知不可。强亦不復詰老捕盡三爵乃行。行後衆相約公舉一人。探於某妓之門。至則庭院深沈加以屈戌。詢諸鄰右。則妓已於是日爲客脱籍去。叩客何狀。以不知對。探者乃廢然返。 
　　翌晨爲紅諭中所稱抵邑之日。諸人羣集老捕所指之處。以觀其言之騐否。是地實爲河干。官舫例必於此停泊。衆畢集時。老捕已先在。忽指一舟曰。君等試觀此中人將作何狀。已而舟中忽升一旗于桅側。所署者卽爲新大令之職銜。衆乃悟。魚貫詣舟次恭迓如禮。洎大令登岸。瀛眷之中。有隱露半面於玻窗内。者蓋卽老捕所言之某妓也。東山謝傳。妓女蒼生。大令何多讓焉。 
奉　帝國部在定清國蘇州創辦合資會社　領事官許可發行觀覽福引正分副劵無論中外内地一體通行在案觀覽正劵每號大洋二角得中頭等品物價値二千元茶劵每號大洋一角價値一千元得中等次悉照湖北籤捐大票開彩對單爲証又分劵每號大洋一角頭等一千元照湖北副籤票對單爲証中劵向本館或分發處均可領兌點字劵十七次六月初三開廿九日止過期不候分處閶門李源昌上海鴻發源杭州本分發所嘉興本分所松江本分所湖州蔣第震澤孫天寳餘姚本分所楓涇孫德潤硤石快得利寗波立昌無錫萬利源揚州宏發興化德興鴻姜堰鴻運來　本館啓 
 
 

Page 36

 
 
   
 
 

Page 37

 
 
   
 
 

Page 38

 
 
   
 
 

Page 39

 
 
   
 
