# 1918 - 323 - 4916446

 

Page 1

 
 
   
 
 

Page 2

 
 
時評 
[光明正大　（冷）]  
　　此次南北和事恐不能得美滿之結果者以不能用光明正大之手叚故也所以不能用光明正大之手叚者以對於後路之督軍多所顧忌故也夫此次南北之戰事質言之孰爲原因督軍團爲之原因也今欲言和而督軍團仍暗爲之梗是戰之原因未去也戰之原因未去而欲言和宜其祇能於暗昧中求之而勿能光明正大出之矣 
命令 
　　十一月二十五日大總統令法國駐華公使柏卜給予一等大綬寶光嘉禾章此令 
　　又令丹國駐華公使阿列斐給予一等大綬寶光嘉禾章此令 
　　又令俄國駐華公使王爵庫逹攝福給予一等大綬寶光嘉禾章此令 
　　又令和國駐華公使貝拉斯給予一等大綬寶光嘉禾章此令 
　　又令比國駐華公使麥葉給予一等大綬寶光嘉禾章此令 
　　又令日斯巴尼亞國駐華公使白斯德給予一等大綬寶光嘉禾章此令 
　　又令葡國駐華公使符　德給予一等大綬寶光嘉禾章此令 
　　又令巴西國駐華公使卜蘭道給予一等大綬寶光嘉禾章此令 
專電 
[北京電]  
　　南北會議政府避去議和字樣定名軍事善後會議（二十六日下午一鐘） 
[北京電]  
　　政府有議和範圍條件六項提交蘇督（一）先與陸唐磋商緩與軍政府交涉以李純一人名義他督不聯名中央不聯名（二）中央不另派協商人（三）先發表陸兩廣唐滇黔巡閱使職（四）湘川另議陜閩軍認爲土匪（五）川陜閩不在停戰範圍内（六）西南軍費及善後費不得超過中央商定額蘇督將原條件通告吳佩孚吳復電一須採仲裁式開大會二鄂贛二督及曹使係主張人有聯名必要三近有餌以權利嫌疑四五兩條川陜閩應與湘一律停戰不應歧視六各費由大會决定不應北方自定（二十六日下午一鐘） 
[北京電]  
　　徐疏通各督彈劾案可取消惟須速舉副座且聽其支配閣員陸軍田中玉財政總長龔心湛次長方樞政潮愈烈 
　　（二十六日下午八鐘） 
[北京電]  
　　安福與各督連絡反對和平推翻内閣各督又組戊午同袍社張作霖曹錕主盟暫留京觀望錢或辭職（二十五日下午九鐘） 
[北京電]  
　　安福系託某督請求政府任其制定憲法限兩月告成如不允即提出大彈劾案（二十六日下午一鐘） 
[北京電]  
　　張作霖函調楊以德赴奉辦理警政不請政府明令發表（二十六日下午一鐘） 
[北京電]  
　　來京各督組戊午 
 
 
 

Page 3

 
 
同袍社推曹使主盟敬（二十四）日成立（二十六日下午一鐘） 
[北京電]  
　　龔心湛長財政又打消一因安福内部有一部分因有暗生反對二因龔氏不肯擔任該派每月黨費十三萬五千元 
　　（二十六日下午一鐘） 
[北京電]  
　　政府派參議劉嗣榮田書年前往西安南鄭等處宣慰軍隊即日出發 
　　（二十五日下午三鐘） 
[北京電]  
　　鍾體道電諫日管使離漢聲稱赴長寨督戰詎出城後不知去向據探報已過褒城現熊克武等謀攻漢南甚急此間兵力單薄管使又置之不顧請飭援軍速進中央以雙方所報不符已電某督查覆 
　　（二十五日下午三鐘） 
[北京電]  
　　薩鎭冰以閩省土匪充斥電請政府派兵剿辦業於昨日電催奉軍王旅由杭兼程入閩 
　　（二十五日下午三鐘） 
[北京電]  
　　張聯陞電興安敵軍向磚坪敗竄查紫陽磚坪兩處各有敵軍千餘近興安漢陰一帶民團奮起排斥外省人民慘殺無辜混亂不堪言狀請速飭陜督維持（二十五日下午一鐘） 
[北京電]  
　　黑督電據國防籌備處長張作相稱沿中俄邊界協約國各軍隊曁我邊防各軍駐守冰雪地方勞苦異常擬籌欵與紅十字會等合辦醫藥禦寒物品救濟各兵士無論協約國及我軍隊一體辦理惟需欵浩繁已由該處發起勸募（二十五日下午三鐘） 
[北京電]  
　　楊新督電疊接俄屬七河省華僑代表稱該處俄官因伊犂俄領呂巴擅扣俄商貨銀百數十萬事遷怒華人將該處華僑大小商舖五千餘家房屋封閉財產充公屢懇交涉迄未辦妥現當嚴冬十餘萬華僑男婦飢寒交迫困苦異常泣求援救前來查此事曾一再電請與俄使交涉至今尙無切實辦法若不將僑民設法拯救則俄屬七河省安集延塔什干葦塘子等處數十萬華僑危險實甚請向俄使嚴重交涉（二十五日下午三鐘） 
[香港電]  
　　岑春煊伍廷芳徐勤函告國會議員已答覆美領事之警告南方僅承認徐世昌爲北方之領袖而不承認其爲總統 
　　（二十六日下午二鐘） 
[香港電]  
　　瓊州北兵之歸降者擬給資陸續遣至上海 
　　（二十六日下午二鐘） 
[香港電]  
　　粤督軍省長均命中國銀行從速開始兌現聞其期已定十二月二日 
　　（二十五日下午二鐘） 
[香港電]  
　　廣州商會與其他十三團體組織和平會已經當道批准（二十五日下午二鐘） 
[香港電]  
　　政務會議定二十七八九三日慶祝協約國之勝利（二十五日下午二鐘） 
路透電 
[巴黎電]  
　　陸軍次長在衆議院警告諸議員謂德國並未開始解除陸軍動員故其同作戰諸國萬不能懈其戰備蓋德人乃狡敵也興登堡上將所稱德軍不堪續戰之說過自屈抑殆欲使協約國存戰事已過惟待簽定和約之思協約國如中敵詭計爲害匪淺德人現漸露不欲抒誠履行休戰條件之狀且逐日指摘各條件今必待德國完全履行休戰條件而後和平始可在望由德國北部營内釋出之法俘五千人現安置於希爾波日後俘虜將由海道運送日以二千人爲限 
　　本年巴黎不舉行聖誕節宴會及其他行樂之舉威爾遜總統來歐時擬游閱法國戰地及慰勞美軍定明年一月杪前回抵華盛頓（二十四日） 
[巴黎電]  
　　各報皆稱美福煦統帥拒絕修改休戰條件且謂德國今圖以哀詞動人並離間協約國與美國云（二十四日） 
[倫敦電]  
　　德潛艇共已交出八十七艘尙有十四艘明日可抵英員於某濳艇覔見告假單近今德軍官告假者皆由兵士署押（二十四日） 
[倫敦電]  
　　第一批德艦已於昨日由福資開往斯加巴（二十三日） 
[倫敦電]  
　　今日復有德濳艇二十八艘在英國海軍大臣吉特士爵士前讓渡内有最大巡洋濳艇數艘其一長三百五十呎載兵弁九十人尙有一艘裝有五吋九口徑之砲艇中陳設頗美且安置製氷機器德意志號潛艇亦經交出（二十四日） 
[倫敦電]  
　　聞英戰艦赫克爾斯號與驅逐艦十艘由白朗林海軍大將統帶偕同法意美艦隊駛往維廉沙文與基爾地方監視德軍艦解除武裝聞裴蒂海軍大將復向德國要求交出無畏式戰艦一艘以代現在德國修理之一艘並驅逐艦一艘以代赴英途中觸水雷沉没之一艘（二十四日） 
[倫敦電]  
　　海格上將今日報稱英軍刻仍向來因河進發已抵盧森堡公國正北之德國邊陲（二十四日） 
[巴黎電]  
　　法國公報云法軍仍在比國與盧森堡前進法騎隊已抵盧森堡東陲法軍所至之處大受歡迎 
[古本海琴電]  
　　柏林電稱宫中宣布勞兵會與政府已商定將行政權移交勞兵會該會將設法遏制任何反革命之行動今將儘速召集勞兵會代表大會選舉新行政議會未選舉前暫由柏林行政議會管理一切勞兵會已宣布哇爾登堡·哇斯特佛·里斯倫·白里門·亨堡·施爾斯維·化爾斯坦爲一共和國以亨堡爲都城巴登大會與美克斯公爵均已遜位 
　　（二十四日） 
[古本海琴電]  
　　柏林消息謂勞兵會已通過將各大廠所與產業均歸國有之議决案（二十一日） 
[古本海琴電]  
　　德國極端主義之社會黨機關紅旗報載稱柏林戌軍司令已命大軍開至柏林摧毁斯巴逹克斯（該黨自號爲斯巴逹克斯團）之行動 
[巴黎電]  
　　日尼瓦電稱瑞士與德國間之電報交通已斷現信柏林等處已發生變端（二十四日） 
[斯托克化姆電]  
　　柏林猶太人民開會要求廢除取締猶太人條例並予猶太人以自治内務權 
[亞姆斯特丹電]  
　　柏林電稱德國休戰委員以福煦統帥拒絕減輕休戰條件特提出抗議謂諸條件實難履行德國今有饑亂之虞德國自當儘力掬誠履行條件惟不能擔保依序準確之履行（二十四日） 
[古本海琴電]  
　　柏林轉來彼得格勒消息謂俄國勞兵會政府命巡洋艦哇羅拉號在里伐河口隨時準備一接急令即行開駛蓋政府各員至事危之際將登該艦逃往中立國也（二十二日） 
[不魯塞爾電]  
　　比皇今日赴市政廳市長美克斯致詞申敬且述及當軍興之初皇嘗語之曰此次戰爭與比國無重大關係比國之所以加入者爲保全榮譽計凡有執政之責者宜以榮譽自導以聽歷史之評斷云云比皇答詞嘉讚美克斯及其他比國顯貴寗願身陷囹圄而不使國家榮譽稍受玷污（二十二日） 
[倫敦電]  
　　殖民次官在下院答覆希文斯氏之質問謂彼知香港輿情反對被逐之德人回港彼今正在考慮此事（二十四日） 
[倫敦電]  
　　橡皮種植家協會因戰事已停决議將政府管理橡實業之計畫作罷聞草擬此項計畫之政府委員會不再從事此舉該協會現正另訂限制計畫 
　　（二十一日） 
[倫敦電]  
　　不列顚帝國聯合會發起在海特公國開公民大會到會萬人通過議决案對於德國於休戰後待遇英俘之暴行表示憤怒並贊成在經濟上抵制德人以洩此恨（二十四日） 
[華盛頓電]  
　　威爾遜總統答覆施爾斯維·化爾斯坦人民關於同種人民受壓情事之請願書謂彼等請伸公道自無置之不顧之理惟須俟各國矯正舊非時始考慮此事（二十四日） 
[蘇尼克電]  
　　佛蘭克費特報載稱維也納反革命之行動進步頗速保皇黨現用種種方法煽動農民抗拒維也納當道（二十四日） 
[華盛頓電]  
　　參議員賀克斯密斯氏與戰時商業部晤談後宣稱裝運棉花之各種限制皆已取銷惟運往敵國與北歐中立國者則不在内大約俟德國履行休戰條件後棉花當可輸往與德接壤之國不若目前之不自由也（二十日） 
[威靈頓電]  
　　紐絲倫流行性感冒仍在蔓延死者頗多土人尤衆旅館與釀酒所均已停閉當道請各報勿宣布死者總數各銀行因乏人辦公當道已許其斟酌暫停營業（二十三日） 
[紐約電]  
　　今日有值洋二百萬元之銀條運至印度 
　　（二十日） 
[倫敦電]  
　　星期銀市報告云銀市未有更動需求較少（二十一日） 
美國無線電 
[華盛頓電]  
　　俄國伊伏夫親王發表對美國人民之宣言其中力言世界和平會議應加承認俄國列席其言曰（余意協約國以責任及正義之觀念應知在凡塞爾斯必須有所組織以保衛俄國之利益此項事功非俄人獨力所能舉且俄國目下不能以全國名義派代表赴和平會議也）親王又論過激派人云（當戰爭最堪厭倦之際彼等以和平自由及麵包許予人民人民從之者甚衆然彼等不予和平而予以不休之戰爭不予麵包而予以饑餓不予自由而予以流血之專制過激派人現正以恣行革命爲事彼等之目的爲世界社會上之大爆裂彼等所專心致志者以俄羅斯爲大洪爐而盡力以此爐中之火蔓播於全世界在外界觀之過激派似能表顯强固之權力此實錯誤蓋俄國一切行政機關無一不擾亂而過激派人雖用最横暴之方法亦不能使邊界各地服從也現飢荒區域及過激派人皆缺乏生活上之必要物品各國今已决計以食物鋪助彼等已敗之敵人矣然則能坐視俄民之飢餓而死乎協約又爲德國謀治安然則又能坐視俄國之紛亂乎故吾以爲協約國之干涉俄事不當僅發動於純粹哀憐過激派人之念并當發動於政治上之遠見也（二十五日） 
[華盛頓電]  
　　鐵路總監麥克愛多氏公布所有鐵路車站辦事員已准每月加薪二十五元每月最小薪額爲九十五元受此公布令之影響者共有二千五百人 
　　（二十五日） 
[華盛頓電]  
　　美國佔領軍已在數處經過德國邊界符信隊及戰地病院人員曾入普魯斯境爲短程之游行據報告當地人民對於美人備致殷勤之意云 
　　（二十五日） 
　　今日里昻無線電未到係因里昻無線電臺損壞夜間未能工作之故附白 
中國各電 
[哈爾濱電]  
　　十一月十八日哇木斯克政變情形現由公報發表如下西比利亞政府閣員阿夫克森狄夫氏陳齊諾夫氏阿堪諾夫氏與羅戈夫斯基氏四人私與過激黨磋商一切並煽惑新軍哇木斯克之多數人民及穩健政黨旣得此四人與過激黨接洽等之確證屢向當道警告請其注意但不見聽故决計自負責任運用當地防兵拘捕上述四閣員此舉於十一月十八夜實行被拘之閣員皆未受傷幽禁於農業學校内次晨哥薩克軍官詣柯爾察克將軍之營自稱率其部下前往拘人未奉上命自知獲咎故特前來請罪聽候軍法裁判願爲國家犧牲生命云云柯爾察克將軍當即將其人交軍法科審訊被拘四閣員旋即釋放但知衆怒難犯乞兵保護並請政府准其離俄不願再入政界今軍官三員訊明無罪業已開釋惟四閣員之命運今尙未能逆知西比利亞之交通皆已恢復地方亦皆安靖當道措施頗能和衷其濟國民與陸軍之穩健分子對於前途皆抱樂觀（二十四日） 
[哈爾濱電]  
　　霍爾瓦特將軍佈告遠東西比利亞居民請其襄助並宣佈新政府執政人之名禁止私自集會又謂苟查見運動反抗政府者槪以軍法從事 
　　（二十四日） 
[哈爾濱電]  
　　路透電社得官場消息西比利亞政府四閣員前被拘捕者已離哇木斯克前赴長春 
　　（二十五日）（以上路透電） 
[北京電]  
　　據安福俱樂部某領袖之談話云張作霖與曹錕力說在副總統問題未解决以前無組織正式内閣之必要因此直隸奉天兩省議員中多承其意旨反對錢内閣同意案故中央提出錢内閣同意案當然甚爲困難云云（二十六日） 
[北京電]  
　　叚派中有一部分謀使徐世昌退位以段代之北京某報現正竭力鼓吹此說（二十六日） 
[北京電]  
　　安福俱樂部中有一部分欲提出彈劾錢總理案現由新任安徽省長龔心湛及該俱樂部于寶軒等之調停結局將作罷論（二十六日） 
[北京電]  
　　四國公使對於中國政府金劵條例之回答甚不滿意現正與銀行團接洽善後之策聞不久或將要求中國之反省云（二十五日） 
[北京電]  
　　久在若有若無中之國民外交後援會最近行將復活定於本星期六日（三十日）開會員懇親會聞該會將發表從外交關係上對於南北和平之意見（二十六日） 
[廣東電]  
　　據閩省某要人處所接得之消息云福州方面之有力團體目下正在運動贈李厚基一百萬元令其退去福州將來擬令薩鎭氷爲督軍以陳烱明爲省長（二十五日） 
[廣東電]  
　　軍政府命令任于右任爲陜西督軍任張鈁爲陜西軍務會辦（二十五日） 
[廣東電]  
　　吳佩孚之特使姚道南已與陸榮廷接洽於二三日前經由梧州回湘（二十五日） 
[廣東電]  
　　廣州中國銀行於十二月二日起開始兌現（二十五日） 
[廣東電]  
　　此間總商會以下十四團體發起擬組織一和平期成會（二十五日） 
[廣東電]  
　　據沈鴻英報告云我軍交戰五晝夜之後遂於十四日佔領瓊州敵軍曾托英國敎士求准解除武裝及保其生命我軍已允其請云云（二十五日） 
[廣東電]  
　　政務會議决定爲慶祝世界和平自二十七日起舉行大運動會及提燈會三日（二十五日） 
[奉天電]  
　　何宗蓮中將今日下午三點鐘由北滿到省（二十五日） 
[東京電]  
　　内務大藏農商務遞信等四大臣今日會銜訓令各地方長官奬勵一般國民勤儉貯蓄 
[東京電]  
　　日本參列媾和會議之使節一俟本日内閣會議議决後即於明日報告外交調查會經該會决定後即將迅速赴歐據一般人士之觀測當此任者必爲外務大臣内田康哉子爵（二十六日） 
　　（以上東方通信社電） 
[東京電]  
　　據華盛頓電云現寓在該地之柳歐夫氏將代表俄國以列於此番之講和會議 
[東京電]  
　　日本軍團擴張案已擱緩一年而對於飛機摩托車及此外兵器之改良則已加入巨額豫算 
[東京電]  
　　日本本月中旬之對華貿易額輸入超過二百五十九萬一千圓就此而觀則中國原料之發逹將來當極有望（以上二十六日） 
　　（以上共同通信社電） 
[北京電]  
　　叚祺瑞勸告安福議員謂因現勢關係有通過錢總理之必要開已一致不復反對 
[北京電]  
　　公府提議統一財政辦法擬令各省將應解欵項悉解中央聽中央支配各省經費有不足時歸中央籌措不得自由募借 
[北京電]  
　　吳光新電王懋賞撤防辦法參陸處正在籌畫對於敵軍約退之議勿輕訂定 
[北京電]  
　　參陸處接李厚基詳電陳烔明遺其弟覺明到厦門大營接洽互相退兵辦法并聲明現在莆田及近靑州之高砂珖口等處滋擾之黨股全係土匪假託陳軍名義者現正令姚師長建屏蔡道尹鳳禨分别痛剿（以上二十五日） 
[北京電]  
　　張奉督令儘本月遣散輸送三大隊并撤津漢兩處兵站以爲停戰撤兵之表示 
[北京電]  
　　各督主將善後會議移漢實行緣王占元在京對於中央擬議之妥協方法較爲了澈 
[北京電]  
　　前駐海參崴之第九師陸續開拔回京 
[北京電]  
　　閣議將討論譚學衡加粤關稅修濬珠江之條陳函稅務處列席 
[北京電]  
　　審計院謀計政手續之簡易擬劃一各機關俸給支放辦法將提出於國務會議 
[濟南電]  
　　吳炳湘長魯張樹元已電覆中央同意 
　　（以上二十六日）（以上中孚通訊社電） 
要聞一 
[唐徐商决時局之要電]  
[唐少川致東海電]  
　　北京徐菊人先生鑒頃奉敬電志意懃懇憂國之誠溢於言表同屬漏舟寗不感佩惟賢者愛國當得其道我公對於協議方法由閣委託李督辦理仍係純從主觀着想西南寧肯俯首聽命是欲促進和平而去和平之階反愈趨愈遠儀以爲解决時局辦法宜先力去主觀的觀念由兩方各派出同數代表組織對等和平會議一切事項悉納於會議範圍並於組織該會議之先不附加何種條件我公亦可以超然地位坐觀厥成艶電主張實即此意儀外鑒大勢内察國情知時局至斯勢難因循延誤然收拾方法實舍此末由時際可爲之機公又有可爲之力尙望當機立斷建此宏謨雲山在望引領爲勞北風嚴寒爲國珍重唐紹儀叩二十五 
[東海致唐少川電]  
　　上海唐少川先生鑒前奉章公使轉來漾電誦悉因公行踪無定未及奉覆昨由滬轉到馬電藉悉駕已旋華無任欣慰漾電明論透闢而相愛之深憂時之切尤堪感佩時危至此猶逞意氣之私陷全國於陸沉豈人心哉故昌自被舉以來瘏口嘵音事事盼人相見以誠昨又有令罷戰退兵以示眞意協議辦法一切均已由閣委託李督商洽辦理不久即將實現但冀天心厭亂祐啓我國人盡祛疑頇力致太平使昌得完此志願與我公野服徜徉以引餘日何幸如之淸風戒寒百唯珍重再來電所云東京瀕行之電是否漾電除接漾電後尙未接有吾弟最後之艶電并及世昌敬 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[時局最近之狀况]  
　　時局平和進行紛議日久迄今依然茫無頭緒近數日直有停頓之象令人悲觀政府現派出之關冕鈞林紹斐已赴廣東且更將前赴廣西似待林關此行結果而後方有頭緒實際上林關前在兩粤已與西南要人接洽亦並未見有何等效果大抵西南方面現在絕不願輕易與北京政府直接總希望北方有法能使其下台前有人主張在南京開對等會議以期解决一切政府中雖有人贊許其議亦迄未能見諸施行各方面關於時局進行消息雖屢傳不絕然今昨紛歧莫衷一是即如四川之熊克武前傳與中央文電往還互通欵曲政府且派胡鄂公準備入川與熊接洽而同時川陜間將領則迭電呈報熊等刻正大舉進兵尤屬離奇之極但其間眞相决不如此簡單政府前頒罷戰撤防之令曾聲明陜西等處匪亂區域不在此限張錫元許蘭洲援軍正由觀音堂開進實則陜西之亂確與南軍通聲氣北方旣派重兵進擊彼等因向熊克武求援故熊呂等進兵亦確爲事實據聞川陜將領昨又有急電到京呈報現勢十分危急鍾體道電略稱管金聚率隊潛離漢中不知何往陜局異常堪虞務請迅簡知兵大員接任十五旅旅長以維軍心劉存厚電亦報告此事且謂管金聚蓄謀異志已非一日此次離漢情節離奇令人莫測端倪另有一電則稱頃據田旅長頌堯電稱彭斗勝周啟燮率川隊進攻沔縣形勢萬急除已飛飭田旅迅派隊迎擊外請迅撥上月軍餉並飛飭滬廠急運子彈就以上三電觀之川陜間局面實已一大變化錢代總理昨晨接電後聞甚焦急當在院以電話通知參陸處令迅速會議應付方法 
　　目下前敵軍事陜閩兩省並未實行停止政府罷戰明令其效力僅及於湖南湘南方面吳子玉師長自接到參陸處停戰電令及國務院維持防區之令後即轉逹南軍各領袖並親往永州與譚月波譚組庵程潛趙恒惕等會議一次公認院處各令爲有效廢去局部議和之成約並宣示承認停戰後無論何項軍隊如有詐虞侵犯者雙方均視爲公敵以土匪論至湘南防區由直軍完全負責在停戰期内無論何事不得藉口增防隨行加入湘東方面南北軍本亦早已停戰惟游兵土匪猖獗異常入冬後較戰時尤熾剿匪司令陳復初與各客軍意見各執無從著手幸政府力留張宗昌一軍暫緩回寗由張提出剿撫兼施方法分區進行秩序稍安至湘西方面田應詔張學濟周則範林德軒等現亦一致贊成停戰各派代表赴常德與馮玉祥磋商各守界綫於十一號正式履行並由雙方合組臨時維持會公舉李永瀚爲會長議决維持戰綫防務規則六條共同遵守故目下三湘戰事可謂完全停止矣 
　　撤防通電政府截至昨日止各方覆電已大致到齊内容約分三項（一）即行停戰者（一）早即停戰者（一）尙須轉致路遠號令不及零星野戰各軍者至退兵一節則以各處情形互異未能一致而前敵將領亦多有來電請示辦法聞參陸處近與在京各督協議之結果已决定辦法四項（一） 
如該軍首領係兼任地方要職者其軍隊勿庸向後方撤退（二）前方軍隊撤退十里至五十里（三）先撤後方軍隊（四）贛省軍隊先撤湘閩兩省則僅撤前方各軍至撤退手續則分爲三時期第一期自撤防令到日起至十一月三十一日止第二期至十二月十五日止第三期至十二月三十一日止限年内一律辦竣參陸處昨早（二十三）又拍致前方各路軍政長官要電囑其撤軍時所部軍隊皆須留有少數鄉導軍以備帶領塡防新兵剿匪並以此項鄉導軍將來已無需用責成就地改編警備隊以資安揷 
　　昨據北方某政客對人述時局之情勢尙切中事實兹紀其要點如下解决時局之難題有先决法律及法律事實同時並决之兩種主張李蘇督最近來電報告譚延闓譚浩明陳炳焜均主張法律事實同時並决至陸榮廷先持法律說近亦贊成法律事實並行解决與中央主張漸能接近又唐紹儀已遣代表丁某來寗關於國會問題允爲讓步請政府直接電詢唐氏並即决定和議機關之辦法及地點自李蘇督一面觀之調停不可謂無進步但此次南北和議其初有全部與局部兩種計劃全部議和之形式係北京政府與廣東軍政府爲對待局部議和之形式則由北京政府分途與唐陸岑熊諸人各個接洽在北京政府之意以南方軍政府無統率南五省之能力全部議和形式斷然不能成立故半月以來所進行和議者即在局部和議近日紛紛派員赴各省接洽實本此意惟南方陸岑諸人堅持兩方同時取銷兩國會始足以對付廣東國會及軍政府若一取消一不取消則陸岑不敢承認局部和議而北方各督軍則以爲新國會爲産生總統機關無國會則無總統絕對不能取銷兩方現正相持不下勢難溱合此最爲議和前途之梗故近來時局又漸入於停頓之境矣 
[京華短簡]  
　　公府之撤防會議前晚東海招宴各省疆吏席間關於撤兵問題爲長時間會談先是各督於撤兵事尙不免有所躊躇當經東海剴切解說各督始允飭前線將士切實進行關於臨時招募冗卒應行裁汰及處分方法並經議及段陸長因病不到當招次長及參陸辦公處要員列席大致均已决定 
　　曹王將來之位置南北問題政府將以和平解决從前所設臨時軍事機關當然取消四省經略使名目應在首先消滅之列聞湖北督軍王占元將内用爲陸軍總長即以曹錕爲兩湖巡閱使兼領湖北督軍 
　　顧使電告赴法期政府前以協商國將在巴黎先開一種和議預備會曾電令駐美公使顧維鈞於陸外長未能到法之前先行赴法偕駐法胡使參預斯會兹聞顧使昨日有電到京稱於下月十號由美起程赴法並請政府訓示一切 
　　國際委員會撤消院部聯合組織之戰時國際事務委員會現因歐戰告終應即撤消已由當局行知各機關令將原派接洽人員改歸新設之院部處接洽 
　　參戰處調查軍額參陸辦公處近爲調查全國陸軍現狀起見特行編訂陸軍一覽表式通令全國軍事長官將所轄軍隊數目名稱駐地服裝軍械軍需分部列表塡註呈報以憑稽核 
　　馮河間在津小住馮河間本有前日到津之說途間因事延誤至昨日（二十三）午後四時始乘船行抵津埠即在李公祠前登岸前京師稅務監督張調辰第十五師長劉詢等均由京到津迎候聞河間尙擬在津小住數日方始來京 
[日人之南北妥洽觀]  
[陸唐渴望和平]  
　　順天時報云前日來所傳妥協問題頓挫情形惟此等觀察據時局表面上之形勢立論非政界一方面之趨向政局之裏面關係複雜朝定夕改其機甚微殆未易得其端倪今試立於妥協方面而觀察現在局面之情勢則知妥協又决非難事也 
[妥協與西南各派]  
　　陸唐兩氏確有妥協之希望已一再致電中央詳述自己之誠意總統前頒發停戰明令時亦實由陸唐兩氏之希望使然可知停戰退兵一節决非難事也惟廣東政府一部分之主張依然强硬然此亦不過孫文孫洪伊等數個領袖之意見不能目爲廣東政府全體之主張也據廣東方面傳來消息南方要人之眞意專在保西南護法之面子若面子能保全則妥協更爲彼輩所渴望者豈有自行破壞妥協進行之理乎且陸唐兩氏頗有世界眼孔一顧念世界之大勢則希望早統一國内一致對外故目下接觸要點僅湖南與福建之處分問題該兩氏之議和代表聞已决定周趙諸氏不日將首途前往南京矣 
[撤兵與前敵軍隊]  
　　前敵各軍不能全部撤兵故世人有云總統雖發布停戰命令實行頗覺困難撤兵旣困難則妥協恐更不能預期成立然日昨據某要人所言謂吳佩孚等未敢爲全部撤兵者實因該隊自身之關係并非對敵軍事之關係該方面之各北軍自今日起五日以内必全數撤退云云由此觀之停戰命令之實行不出今後一星期耳 
[李純與議和代表]  
　　南方已選派代表（除廣東强 
硬派）前赴南京北方不過李純氏奉命接洽尙未有全權代表之名稱故南方派謂李純氏仍爲江蘇督軍當居間之勞無代表資格惟中央則謂總統已電令李氏任一切交涉事宜無再用代表名稱必要此種爭論之燒點尙未全爲解决吾人願雙方讓步顧全大局勿爭此細微也 
[新日使之對華意見]  
[與日記者談話]  
　　駐華小幡公使已於十五日午前八時半由東京啓程瀕行之際東京時事新報記者特往謁見叩以對華意見小幡氏言如左 
（一）尊重中國主權由來中日之間一交涉起日人往往有藐視中國之態是微獨有害中國人之感情且於中日親善東洋平和等大目的障隔殊多此後無論有何事故雙方皆宜保持冷靜之態度詳察其事之内容經過一切是則是非則非苟我國而理直氣壯俯仰無愧國人宜萬衆一心以期此事之必成設反之而中國人爲有理亦宜虛衷坦懷示以公道以尊重中國之主張是匪獨於有事之秋宜然即在平日彼此交際之間亦宜以公平正大之態對之要之中國主權不可不尊重凡有交涉不可不勉以對等國之禮遇待之也 
（二）日本當與列國行動一致中國於第三國之利害關係非常錯雜此事我日本最宜留意之苟不悖於右述之對華根本觀念者宜尊重第三國及其國人之已得權凡借欵及一切問題概當據右述之趣旨與列國一致行動之 
（三）希望中國之統一中國之統一除中國自己外惟我日本爲關係最切故希望之而促成之於理似無不合但促之而熱心過度即不免有干涉其内政之行爲或類似干涉之行爲此不可不留意廻避以免瓜田李下之嫌要之中國之統一當任中國人自己圖之非吾人所得而効力此即所以尊重中國之主權也苟輕忽從事而冒昧干涉匪徒無濟於事且亦非中國人所希望是可斷言如是而天佑中國南北果一旦融和是固爲中國人之福我日人亦欣忭無似者也苟其不然亦無可如何之事惟有聽之而已 
　　以上云云即余所夙持之對華根本意見是也此後一舉一動要當持此以爲標準以期無忝我責任而已矣 
[組閣問題與閣議]  
　　同意案之難提内閣問題因財長一席之糾紛致進行停滯當局意見初擬張壽齡曾與兩院各政黨疏通安福派以次長一席爲交換條件遣人風示張壽齡氏其主張人物初爲曾毓雋繼爲方樞張氏對此似均不能贊同於是黨中對於張氏遂亦表示否認昨並以之答復政府因有提出龔心湛之說龔氏於安福派似較能疏通惟安福派仍以次長一席要求聞龔氏有首肯之意財長問題如可解决下星期一即可提出同意案惟聞東海之意尙未判明主張暫行擱置 
　　星期六之閣議昨日（二十三）爲星期六國務會議之期各閣員於十時上下即一律到院惟届時公府以電話約錢代理入府譚話錢入府譚叙甚久直遲至下午一點始行出府回院似有極要事件錢代理回院之後始開會議其重要事件如下（一）山西警察廳追加建築經費案議决通過（一）法制局提議廣告法案照原案通過（一）吉林郭省長電告邊情案原電係報告渥蒙斯克政府添印盧布新票二百萬協商國委員擬提抗議責成將舊票收回三分之一以維市面討論結果决議電復郭省長隨時將協商委員辦理情形電告議畢錢總理仍至公府密議一切 
[各省贊助歐戰協濟會]  
　　政府前爲歐戰協濟會籌欵一事曾通電各省贊助現除東三省外各省覆電多已到院兹分錄如下 
　　直隷曹錕等電云國務院鈞鑒元電敬悉已遵照特捐提倡並分飭一體捐助勸募撥交其詳細數目另行報聞曹錕曹銳寒印 
　　吉林郭宗熙電云國務院鈞鑒中密元電敬悉歐戰協濟捐欵刻正與各界協議積極進行各界均甚踴躍三五日將成數彙齊即行墊撥宗熙已先特捐國幣現大洋二千元略資提倡謹覆郭宗熙咸印 
　　江蘇李純等電云國務院鈞鑒陽電敬籺靑年會募捐一事容晤美領事自當竭力籌辦謹先奉復李純齊耀琳文印 
　　山東張樹元等電云國務院財政部均鑒中密來電敬悉歐戰協濟會東省先認捐十萬元現正籌墊謹先電聞山東省長張樹元財政廳長安茂寅寒印 
　　河南趙倜電云（一）前奉陽電以歐戰協濟會募捐飭與美領事接洽辦理等因旋准美領電同前由當經邀集在豫外人並官紳商學各界首領開會籌議當場認定洋四千餘元約計將來總可捐至五千以外在豫外人均甚滿意業已電復美領知照容俟捐欵截數再行報聞（二）元電敬悉歐戰協濟會捐欵事關協商義務豫雖貧瘠亦應力効棉薄現經邀集各界剴切募勸總可超過萬元以上並依美領來電如期交付譚主敎轉滙决不延誤堪紓垂厪（三）歐戰協濟會捐欵迭經邀集各界設法勸募官廳逹萬元以上合之紳商各界將超過兩萬元之數除陸續交靑年會譚主敎彙收轉滙外特聞趙倜箇叩參謀長時鼎岑政務廳長孫世偉代印 
　　浙江楊善德等電云國務院鈞鑒陽電敬悉募集捐欵協濟各國兵隊華工之用旣經美總統發起復蒙我大總統贊成凡我國民皆有應盡義務當經召集官紳商學各界擔任勸募并再請省議會趕籌的款藉表熱忱大致總數約可得銀十萬元以上除俟截數後再行奉逹外合先電聞楊善德齊耀珊鹽印 
　　江西陳光遠等電云國務院鈞鑒奉陽電提倡歐戰協濟會捐欵適美領於靑日來電囑與就地靑年會幹事解詩接洽事關國際贛省雖財政窘迫不得不勉爲其難即經邀集官紳商學各界迭次籌議甫有端倪適續奉元電兹擬設法先墊付洋三萬元應否滙呈鈞院轉交抑就近滙交漢口美領藉節滙費乞迅電示祗遵陳光遠戚揚叩鹽印 
　　福建李厚基電云國務總理鈞鑒元電敬悉省垣軍政各界現正擬籌美金一萬元日内逕交美領照收並另電行厦門各機關協力勸募俟有成數再行撥付厚基咸印 
　　湖北王占元電云國務總理鈞鑒元電敬悉歐戰協濟會募欵鄂省積極進行連日召集官商會議多次决定擔募十萬元商認六成官認四成此事於中國國際前途價值有關官商紳學各界均能深明此義所有捐欵擬先籌墊先此奉慰餘再續呈王占元叩寒政務廳長何佩瑢代行印 
　　甘肅張廣建電云國務院鈞鑒陽電敬悉美政府提倡募捐協濟兵工事屬公益極端贊成查甘省向無領事遵即約同各界妥速籌辦稍盡協商義務謹先電聞張廣建叩元印 
　　張家口田中玉電云（一）元電敬悉應即遵辦除由都統先捐現洋一千元以資提倡外已分飭政界並紳商各界一體捐助共襄盛舉特恐俟集成數或需時日緩不濟急謹先由他項暫行挪墊連同都統捐欵共現洋四千元因張口及其附近未有美領署已由察哈爾興業銀行滙京送請鈞院轉寄到祈照收爲叩並盼電示（二）寒電計逹兹於銑日招集本口軍政學警紳商各界開張垣歐戰協濟籌欵會經玉到會演說大義衆皆歡欣各願輸將冀成義舉當場計共認捐現洋五千七百二十一元京幣二百四十三元銅元一百五十枚連同玉所認捐之一千元共有捐欵六千九百六十五元零除已於寒日墊滙四千元外下餘二千九百六十五元零又有旅口美敎士海寗爾等美商湯麥生等日商六崎嘉一等到會參觀覩此盛况亦均感奮遂聯絡各外人共募捐現洋一百四十元交票四十元以上兩項計共三千一百四十五元零謹一併由察哈爾興業銀行滙寄鈞院到祈照收轉寄爲禱田中玉篠印 
　　至西南五省（川滇黔桂粤）昨據國務院秘書廳消息均有專電到來對於歐戰協濟捐欵刻已彙滙粤軍政府解交兹並造册報院備核又據外交界消息歐戰協濟會在隸屬中央各省區所募之捐欵已得良好結果其屬於西南之廣東省亦募得美金五萬元已由主持其事之伍廷芳通知一切矣 
[四年公債還本之難關]  
[第一期即無着落]  
　　京師總商會呈該會會長安迪生副會長金世藻前呈財政部云據京師商民紛紛來會質問謂民國四年公債條例原訂償還日期自發行之日第三年起至第八年止每年二月十五日抽簽還本曾經公布在案查本年即爲該項公債第三年本年二月十五日即爲第一次抽簽之期乃逾期已久政府仍未有執行抽簽之明文貴總會曾經代募此項公債逾期並無抽簽償還消息貴總會何以示信用於衆商民等語查代募此項公債總商會實曾極力勸募現在衆商民以本總會曾經代募此項公債故應募者咸向本總會詰責實在無詞以對明知政府經濟困難但事關政府信用且於公債前途有莫大之影響恐將來政府再募公債時必至人不相信窒礙難行應據情懇請極力設法示期還本以昭大信而慰商民之望伏乞財政總長鑒核迅予批示施行 
　　財政部批財政部日昨發出批示云查四年公債還本基金早經本部呈准指定常關收入專存備付祇因時局未定關稅奇絀前項收存稅欵尙未積有成數是以四年公債第一次還本迄未舉行抽籖本部爲顧全公債信用計曾咨由稅務處飭知總稅務司擬在本年海關餘欵内指撥惟提用此項關餘須得公使團之同意現在交涉尙未就緒是以抽籖日期不能預定據呈前情合即批仰知照 
[中國試種美棉之成效]  
　　東方新聞社北京特約通信云中國植棉試騐場共計四處試種美國棉子以爲推行全境廣爲散佈之備兹經考查美棉在中國地土能結實最早且繁盛者厥維屈雷司種（Ｔrice)四植棉場特將此種美棉子分給左近農夫絡繹發出之子已逹數噸之多中國農夫素不注意選擇棉子今日則漸能分别華棉之大不如美棉不獨此也個人與團體均知其利竭力爲之廣布務期美棉種子之遍植於中國也北京農業試騐場雖非一純粹之植棉場而近三年來試植屈雷司種美棉統扯每年每畝所出之棉一百四十一觔（按華畝合英畝六分之一）其他四植棉場所得結果皆良據第四植棉場（在距北京數里之藍田廠）場長薛安農（美國可尼耳大學碩士農商部技士）試植美棉四十餘種之結果擇得其最良之種四類第一推屈雷司種第二孤星種LoneStnr）第三廚司大球種（ＣooksBigBoll）第四銀行簿紀種（ＢankersAccount）前農商總長張寨通州之大富翁也於試植美棉甚加注意竭力提倡雖以中央政府經費不足每不得暢行其志願然其在個人方面可謂盡心力矣蓋以私資敎導本村左右農人以種植之法又設一農業學堂試種美棉考察孰類最合中國之地土張且時行召集開農業博覽會務欲農夫知科學法種植之大利中國之有植棉試騐場乃由張首先提倡者也張於一九一四年十月農商總長任内呈請政府撥欵五萬元設植棉場遂擇直隸之藍田廠與正定府江蘇之南通州湖北之武昌四處設場藍田廠去年始開辦場長張某美國加利福尼亞大學畢業生也其三場之長有日本留學生與中國農業學校二畢業生薛氏代表農商部時往各場調查近來查得各場結果均甚滿意而以武昌場爲最有希望良以其地土獨肥耳今各場試騐之棉子祗限華美各種美棉在中國地土與氣候亦能發育繁盛薛氏之言曰各場每年試種六十英畝揀場中所出最良之美棉子分給農夫種植普通辦法每人給以棉子一斤散種田地一畝現時祇可散給一種恐農夫之混雜種類也蓋種子一經混雜試騐之結果必不能佳農夫以不必出費之故紛紛欲得美棉種子且種新子（指美棉言）所出棉花實較舊子旣多且良美棉在中國地土内出數較高質地亦較良其纎維甚長而美故結果較多華棉最佳者出數雖與美棉無異然纎維太短纎成之布不能出色普通華棉之纎維長半英寸美棉之最長者二寸有半或曰中國何以不試種印度或埃及棉按印度棉與華棉等而埃及棉嵵不能植於中國因氣候無如是之乾燥苟得相當地土或可試植但據試騐結果確已失敗今中國各地莫不植棉主要之省爲江蘇浙江湖北陜西湖南江西河南直隷與山東長江下游之地土最宜種棉一則地質肥美二則雨水充分中國最肥之地每六畝可出棉八百磅普通出數統扯約三百磅中國出棉在今日各國中佔第三地位此十年内可望廣行種植戰後棉價必貴農夫自當願廣植之也華棉最良美者首推南通州形式與美棉同色白然通州場又欲擇選一最佳之美棉種子以期符合全國種植最近騐得屈雷司種最爲合宜云云美國商務委員瓦特爾來華六閱月其論華棉則曰一八六四年華棉始佔商業上之地位其時美國南北戰亂華棉大缺各國遂種美棉是年美棉輸入歐洲共計三十九萬一千二百八十七擔或五百磅包十萬包左右至一八六七年出口之棉缺至二萬九千三百九十一擔嗣後棉價雖時有上下而出口之數日見其漲日本棉業三十年來大盛中國之棉紗廠日多因此中國植棉之事業大受刺激棉田之區域愈推愈廣美棉之價高漲時日本棉佔出口全數百分之七十中國農商部素無棉花統計表今據棉業商店與個人之計算大約每年有五百磅包之棉一百萬包至五百萬包又據出口棉商之報告每年出產自一百五十萬包至二百萬包即此而論（中國之棉恐不止此數）中國在世界產棉國中佔第三其第一第二之國爲美與印度中國人自用六磅一年當用七萬萬磅或一百四十萬包華人用棉多以之納入被褥與衣服中若照上述之數中國產棉不謂不多惜無實算可以證實之耳云云薛氏又曰中國輸入棉織物每年值價三萬萬元而出口之生棉共一萬萬鎊價值不及三千萬兩出入實不相抵補救之方惟有多種棉花多開紗廠之一法至於美棉究竟宜乎中國地土與否瓦特爾省自稱其不見效之道有數原因美棉子在中國試種棉本甚高棉球極多但茂而不實者亦不少大約係因時期太短否則尙有一種早期結實之美棉未行試種也 
[天津之河工消息]  
　　東方新聞社十一月二十五日天津通信云海河開濬委員會今冬將不能從事鑿冰預期天津海港將於嚴寒之數月内封鎖不通目下情形乃一九一七年大水後河中閘門爲沙泥塡塞所致現計積於平時水道内閘門之泥共有一百萬方英尺有奇闊度已少四百英尺在大沽口下流之水道深度本有九英尺半現减至二英尺半蓋所積泥沙至少已有七英尺之深也今年雖曾全年從事開浚而情形迄未有進步現料春季開始時江水高漲之際在閘口之水亦不過十一英尺從事開浚之工人雖曾盡力畚掘以保海港之開放然因祗能於潮水高時作工數小時故成功究屬無多也海河開浚委員會將於相當時機致函領事團告以鑿冰工程須於冬季開放若至不能保時將再行通告同時 
 
 
 

Page 7

 
 
　　該會勸告航行家所有船舶宜經行非正式之水道因該水道之情形較良於正式水道之故非正式水道中將燃燈火焉又二十四日天津通信云運河開浚局已從天津派出美國工程師及華人佐理員兩團從事運河之初步測量該兩團已往德州第一團領袖爲滿立克氏第二團領袖爲加萊氏及勃洛提氏又有一第三團將於下星期二或星期三日出發赴濟寗州由滿立爾及般脫司來兩氏爲領袖每團同行之華人測量員計六七人 
[奉天近信]  
[奉軍尙難調回]  
　　在湘奉軍已奉中央電令撤退據軍署消息代理督軍張作相接到奉軍支隊長張景惠號日（二十日）來電略謂所部二旅現已陸續由湘撤退暫駐漢口與四旅七八兩團會合一處第一混成旅已由梁旅長率領全部前往惟據另一消息代督張輔臣前曾電致張使謂停戰命令業已頒布奉省軍隊例應調回况奉省冬防緊要原有軍隊不敷分駐應速將奉軍調回以資協助昨接張使覆電則云南北戰局雖見和平滬上會議尙未實行須俟大局粗定和平確有把握奉省軍隊始能調回觀此則奉天軍隊一時尙不能撤回也 
[李景新闖入軍署]  
　　李景新不知何許人於十九日 
晚間闖入軍署及至二堂始爲衛隊所獲當交模範監獄覊押候審該犯初由軍法課提審時並無何等供詞後經該課施以嚴刑李始承認在各處搶刦當由該課派令兵隊押解該犯遊行示衆大約不久即將槍斃矣按該犯徒手入署何苦自投羅網此中秘密令人莫解當前次張督入京時有皇宮前敎徒之暴行此次張督在京又有無故入軍署之人民軍署門前旣有警察復有衛隊平時各機關人員且不能逕入胡爲昏夜反可以闖入而衛隊不加詰問尤爲令人百思而不得其故若謂李景新係一瘋漢則闖入時更易注目且聞其當軍法課提問時自報姓名不類瘋漢或謂係官迷而欲暮夜乞憐或謂係别有曖昧事情則皆不可知矣 
[德奥債權諮詢辦法]  
　　奉當局接財政部電略謂歐戰告終德奥降服吾國積欠德奥兩國之債欵宣戰以後業已停止交付值此和議開始之際亟應規定辦法（一）停付之欵先研究其性質再定續付之方針（二）停付之欵其在停付期内之延期利息若干（三）數鉅期短之債欵應否要求延緩償期（四）各省如有購買物品之欵因戰而尙未交貨者應否向該國要求賠償損失已付價欵應否索還以上各節希即查照原案情形分别具覆以便彙齊辦理再議和代表啓程在即務請於電到三日内電覆 
[奉軍將有大批保案]  
　　我國向例凡一次戰爭告終必有一次保奬此次南北戰事奉軍雖未實力作戰但奔南走北搖旗呐喊威嚇南方牽制反對者不爲無功今南北雙方旣已停戰和平行將告成奉軍撤回在即當道爲奬勵出力將領提拔中下級軍官起見擬開具名單呈請中央嘉奬現正入手調查不久將有大批保案發表 
[湘城短簡]  
　　停戰命令雖已頒發而關於退兵換防各事尙未奉中央頒示詳細辦法昨已由張督分電前敵各軍目下仍暫駐原地並一而急電中央請示辦法 
　　在湘省前敵之奉皖直魯各軍隊均將於日内實行撤退張督已命令總兵站處對於前敵應用各種軍需品物應即縮小範圍酌量採辦以節國帑而便收束一面仍飛電各鎭守使各軍隊長官及各道尹知事務各注意地方治安毌任土匪在此撤兵換防期間乘機擾亂仍將布置情形隨時呈報以憑考察 
　　歐戰告終協約國已得最後勝利湘省已於十四五六等日遵照國務院通電舉行慶祝兹又由各界人士發起慶祝協約國勝利提燈大會於二十日在軍署議决以省敎育會爲會場二十八日舉行刻已由政務廳軍署副官處及長沙總商會分别通知趕早準備聞省城各慈善團體亦願加入此項大會共伸慶祝 
　　關於籌措歐戰協濟會捐欵事宜已經張督迭次召集紳商各界在軍署商議先山張督自捐五千元各界亦經酌量認定計認定之欵已逹二萬元張督之意湘省須捐逹十萬元以上業已發出捐簿多本分途勸募並先行電任國務院及天津中國籌欵部矣 
[自流井之罷工風潮]  
　　川省自流井來函云本地公倉辦法不便於自井井戶灶戶視戶近已相率罷工經官廳竭力勸導開工尙無效果縣公署昨出示略謂公倉辦法不善已經各機關會同電呈上峯請予取銷在案近據軍警局報稱該商民等竟相率罷工以俟解决此舉殊屬非是除再電上峯請速解决外合亟明白曉諭該商民等尅日開工以免公私虧累是爲至要又東場知事布告略謂設立公倉原由灶戶請願繼以辦法不便弊竇滋多曾電呈運使取消另定辦法准各灶戶仍前辦理即將堆集鹽包就近躉賣祗須由灶戶方面到稱放處報告並不由公倉稱放且鹽單上亦不簽名蓋印似此辦法已屬折中乃該商民等竟因此相率罷工此舉殊屬非是除再飛電運使及熊總司令請速解决另定辦法外仰該商民等尅日開工免致公私均受虧累又西場知事布告略謂公倉取銷曾電請運使及熊總司令解决另定辦法或恢復舊有辦法該商民等何得竟爾相率罷工致使公私交受虧累除再電促解决另示辦法外合亟示知該商民等速即刻日開工是爲至要又衛戍司令部示略謂鹽爲日用必需不可一日無有又爲井地出產賴以生活者頗多關於交通者亦巨即謂公倉辦法不善亦祗能聯名呈請上峯請予取銷何得相率罷工致使公私虧累除約同各機關飛電上峯速予解决維持外仰商民等從速開工以免自取虧累爲要 
　　聞公倉之設完全由鹽務稽核方面一力主持罷工以來雖有縣署及兩鹽場知事衛戌司令部四處勸令開工積極維持而稽核方面迄今尙無所表示且公倉尙未實行取銷所有辦事人員進行如故因之商民方面開工一層尙無轉機消息聞非逹到完全取銷及明白宣示後難望開工也 
　　公倉即官倉也前淸官倉之設嘗以窒碍之故而屢釀變端稍具知識之人皆不贊成之今已演出罷工之事苟當局必欲實行成立其禍將有不堪言者據今日情形言之公倉似可望取銷恢復舊制然稽核方面無所表示則根本未定或有復翻之一日商民本此心理數日間紛紛開會其狀頗爲激烈 
　　自罷工事起鹽務大受影響固不待言而一般油米炭等生意亦頓成蕭條之狀蓋各灶戶井戶視戶停工則工人四散而油米炭商之銷路因之減少惟茶酒等店則異常擁擠街市中來往人數亦較前日增多數倍工人無事三五成羣招搖來去議論紛紜再不早日解决則地方亦甚可危衛戌司令部及軍警局已添多人數來往巡邏彈壓對於戲園及茶酒等店尤爲注意另派出調查多人偵察一切以防奸徒乘機謀亂 
[皖議會籌募歐戰協濟]  
　　皖省議會前日茶話會討論歐戰協濟會捐欵事宜大致謂歐戰頻年將士死亡無算今雖告捷善後需欵浩繁美國基督敎靑年會等發起歐戰協濟會通告全球募集鉅欵我國亦在協約國之列當仁好善未遑多讓直省議會已議决以省欵捐助十萬元蘇省議會已議决以省欵捐助十五萬元本省雖財政困難未可與直蘇比例然亦應量力勉籌擬由省公欵項下捐助五萬元咨請省長訓令財廳照撥列入七年度决算核銷一面另由本會發起邀集各界會商勸募以期多多益善云云行政方面以協濟會捐欵關於邦交友誼於昨日該會開議時亦派員出席陳述本省財政困難情形出席者爲財政廳長劉吉甫政務廳長鄒葵東警務處長劉筠靑當陳述時劉處長要求開秘密會議略謂事關外交及本省財政内中有不便公布者故要求改開秘密會議於是乃令旁聽者退席今日省議會又邀約政軍紳商學各界開協濟大會籌商募捐辦法組織籌欵部附設於省公署内並由各界推舉幹事政界鄒葵東饒皖生軍界陳美齋警界劉筠靑程炎勳敎育界董亨衢馬仲五法界張志省議會黃家駒柯逸商界程慶福又財廳劉吉甫韋經中交兩行長均舉爲幹事以鄒日煃爲幹事主任擬於明日通電各縣勸募其捐欵啓稱歐洲戰爭時延數載近雖德奥降伏戰事告終而前敵將士伏尸流血情形實爲可慘現由美國基督敎靑年會等各慈善團體發起歐戰協濟會籌集鉅欵藉資撫慰我國誼屬協約當仁詎容稍讓刻下直蘇等省已先後發起籌欵部積極勸募吾皖亟宜仿辦以宏協濟兹經本月二十三日聯合本省軍政紳學商警各界假省議會地址開會公任分募尙祈慈善大家或捐鶴俸或解蚨囊集腋成裘同襄善舉感甚禱甚 
[杭州快信]  
　　美人柯蘭博士今晨六時五十分乘早車赴滬督軍派安副官長省長派馮政務廳長會合夏警務處長王交涉員及中西各團體主任率同軍樂隊詣站歡送 
　　省議會選票訴訟案高審廳接奉司法部電覆後已移轉杭地檢廳管轄議員任鳳岡許祖謙鄭邁等復赴該廳加具聲明書陳廳長已派員切實偵查一面收騐當日陳琪高維巍秦炳漢凌福鈞四員蓋章之包封預備開檢 
　　浙江和平期成會昨在杭總商會開會後即電致北京總統國務院云撤防頒令萬衆臚歡惟平和旣示决心計劃應歸實踐伏乞早日召集平和會議商定國是俾安人心等語 
　　楊督軍通令衢嚴兩屬各營縣奉軍到時妥爲照料并將過境出境日期隨時具報 
　　嘉興各屬學校經費向來抽收蠶種捐欵以資補助現忽奉財政廳令飭停止學界惶惑特電省請示已行敎育廳查取原案呈覆核辦 
　　浙江烟酒公賣局特委陸軍上校盧漢赴處州全屬調查牌照等稅恐人地生疏致生阻礙已由警務處通函所屬隨時指引 
[南京快信]  
　　馮河間復電李督即日入京俟與東海接洽後南下 
　　贛督陳光遠派總參議李廷玉來寗與李督商和局 
　　聞李督擬派李廷玉劉玉珂赴粤接洽一切 
　　吳佩孚派蔣爾昌來甯晋謁李督陳報前方軍事 
　　中央派趙炳麟來寗與李督商和議 
　　聞李督主張和平會議雙方均派文人列席 
　　和局近日尙在停頓中聞林紹斐關冕鈞已抵粤昨有電致李督報告軍政府已下停戰命令 
　　盧護軍使因直督曹錕誕辰留津昨有電致李督定有日（二十六）南下 
　　二十一團盧團長電軍署獨山匪已肅淸請電商魯督撤回蘇防 
　　軍署主任副官李登科已由李督委充第二師團長昨赴蘇接事 
　　報傳陸武鳴代表彭允彝已抵寗不確 
　　農商部開實業會議寗滬代表榮宗銓穆湘玥昨已乘津浦車北上 
　　護送尹昌衡晋京之軍署副官杜錫楨昨已回省銷差十一月份軍餉財廳昨已解送軍署核收派員監放 
　　嚴復前日來寗昨日晚車赴滬 
地方通信 
　　蘇州 
[添設半濟粥廠兩處]  
　　蘇城各市民公社所創設之半濟粥廠成立者僅有八處道養葑溪兩區尙付闕如二十二日吳縣知事温棟甫特邀集蘇紳潘祖謙孔昭晉等於下午蒞署會議討論良久公决由豐備義倉提銀一千四百元就尙未設廠區域就近委託道養葑溪市民公社添設兩廠另撥銀二千四百元交原有各廠平均分派以資補助 
[更調警員]  
　　滸關鎭第一警察分所長林芍屏近被該處公民金鐸芳等屢次呈控經吳縣温知事派員調查確實令行撤差遣缺即以本署司法科助理員趙延澄接充遞遺助理員缺另委曹尙峻充任現已分别交替矣 
　　鎭江 
[查報内地敵僑]  
　　歐戰告終所有德奥兩國僑民在吾華内地設肆營商者應當一律封閉現查鎭地留居德僑四人並無營業其内地各處尙無德奥僑民蹤跡昨經駐鎭交涉員查明呈報省署矣 
　　揚州 
[軍官遷調]  
　　駐揚第一混成補充旅一團三營長升任第三補充旅團長遣缺委本團副梁慕賢升補梁之遺缺調第二混成補充旅三營副孫西園充任均於即日到差 
[營兵受傷咨警拿辦]  
　　商辦緝私營管帶王寳畊以江境郭村大賢莊朱家營一帶爲鹽梟出没之區曾令哨官劉鴻林率弁巡捕在于堡莊地方巡獲私鹽六包鹽匪朱小二子等集衆拒捕棍傷目兵並被刦去槍彈等物二十五日咨准趙知事飭警查拿以憑究辦 
[悍姑斃媳]  
　　西門外雙橋居民王樹娶張森之妹爲妻過門後夫婦不睦其姑王伍氏時加虐待二十三日夜率子將媳謀斃棄屍河中爲死者之兄張森查悉報經縣署委王承審相騐屬實王樹在逃即將兇手王伍氏拘縣訊究矣 
　　南京 
[陸軍教練隊之結束]  
　　江蘇陸軍教練隊二年期滿奉令停辦所有官佐悉數分發督軍公署曁第一二三旅任用士兵分别升轉屬於第三旅者凡九十四名已發給證書退伍回籍者一百零五名業於本月二十五日辦理竣事並由督軍令行本省各機關知照矣 
　　嘉興 
[官廳對於報歉人民之嚴令]  
　　嘉興田禾螟災曾由縣呈省派委覆勘會報定爲歉收一分餘公民于時榮王汾等二十餘人電省力爭請派員覆勘兹由財政廳令行張知事轉令該公民等將被災田畝分别莊圩開具四至並歉收若干列表親自遞呈縣署覆勘張知事已遵示該公民並謂郵遞電禀恐有冒名背列情事于時榮等二十六人應即日親自來縣報到以杜冒列 
[下忙銀定期開征]  
　　七年份下忙丁銀定於十二月一日在縣設櫃開征以兩月爲限逾限即行加罰每兩征收正稅一元八角連附稅徵收等費每兩收銀二元五角二分業由縣知事出示諭知各業戶遵照矣 
[越獄盜犯執行槍斃]  
　　前陸管獄員任内越獄脫逃案中盜犯張三寳一名近由軍警購線緝獲解縣研訊供認脫逃後又復結夥在縣屬各處行刦不諱遂依據刑律加等治罪判處死刑奉省令核准於前日將張三寳一名騐明正身派員押赴市曹槍决矣 
　　杭州 
[招待美紳之歡迎會]  
　　二十五日上午十時省議會特開大會歡迎美紳克雷士氏到會議員一百零一人門首懸國旗及萬國旗十時四十分克君乘輿到會隨來者爲西人巴君等二員周議長迎入後全體議員起立致敬克君答禮畢議長讀開會歡迎詞由譯員温君將華文繙作美文克君稱謝後即演說畢由周議長引導登樓上茶話室茶話畢遂各握手離席折赴頭髮巷綢業會館飲讌（係杭州靑年會省教育會杭商會杭州各銀行公請）聞克雷士氏擬於二十六日乘早車返滬昨滬杭甬鐵路任局長特電知杭州站長預備皮字十一號頭等花車在站以備乘坐並准予附掛特别快車云 
[省議會之訴訟案]  
　　省議會訴訟一案高等審判廳已接到北京來電云省議會内部互選副議長爭執不能援用省議員選舉法第九十條之規定自以甲說爲是如有刑事嫌疑應由檢廳依法辦理高審廳接到部電後已於二十五日將原狀一字不易移轉地檢廳惟添黏司法部漾電一紙任鳳岡許祖謙鄭邁三人復詳叙事實加具聲明書同時呈請該廳注意聞陳榕村廳長以此案關係重大地廳中檢察官或温屬人或金華人或紹屬人自有不得不避嫌處擬請高檢廳另行派員辦理 
　　安慶 
[學界之祝勝提燈會]  
　　歐戰停止協約勝利皖省各機關以及商民人等業已懸旗慶祝頃教育廳接奉部電舉行提燈慶祝當由董廳長嘉會傳知各學校一律舉行兹聞各學校業已準備以兩校聯合爲一隊各工校與安慶六邑中學聯合師範與第一中校法校與第七中校農業獨行皆由董廳長支配舉行之期已定於本月二十八九三十日屆時必有一番盛况也 
[電燈廠虧折之處]  
　　皖垣電燈廠自開辦以來日見擴張原係公欵所辦本年該廠入不敷出虧本二千餘金現由省議會提議咨請省署令飭整頓復由本會推舉熟悉電燈事業者數人前往該廠實地調查 
　　漢口 
[祝捷大會]  
　　二十一日漢口全體商民舉行歐戰和平慶祝會上午十句鐘各商團及高初兩等學生均揚旗列隊至華商跑馬廠十二句鐘始齊一句鐘由各團會員在跑馬廠齊奏鼓號兩句鐘各學堂各種音樂三句鐘各團自備茶點分給各團員時跑馬廠之燈彩參觀之人數異常踴躍英法俄日諸領事均派人參觀芍察廳鎭守使夏口縣及警察各署所均有隊警在塲彈壓四句鐘各商團復收拾隊伍由跑馬廠至歆生路在中國街遊行一週至天將傍晚始紛散而歸而隄口下段保安會與各學堂學生則仍在跑馬廠休息至夜間七鐘各學生由跑馬廠點齊燈燭鼓樂向歆生路順途而下下叚保安會洋鼓洋號壓隊於後途次排列整齊約計紅燈約一里許至歆生路劉家花園停頓少許即從英界一碼頭至特别區一碼頭轉灣從華景街直抵東洋租界馬路頭再由洋火廠向特别市政管理局及江漢關衙門而上市政管理局江漢關署均購備多數鞭砲經過時派人在三層樓上及該署門首迎接一時慶祝聲與鞭砲聲震動屋瓦學生等復提燈從法界三碼頭轉灣至河街直至英界一碼頭繞道入前花樓由前花樓至黃陂街週行一次始各散隊 
雜評一 
[使歐問題（默）]  
　　使歐問題漸生議論國内對於陸氏旣未一致贊成而國外各友邦亦尙不無疑問吾謂今日南北正在開始妥協之際第一事應先商定一兩方同意適合資格不辱使命之人以充代表全國之特使蓋美國旣以陸氏曾否得南方同意爲詢則早含有不得南方同意不足代表全國之意故南北當局果以國家爲重者當先注意於國際問題對外宜先自謀一致以保體面而國内之自爭皆可緩焉者也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[預備發行祝勝紀念册]  
　　誠報號外云戰勝祝典委員會擬發行一種紀念册詳載上海慶祝戰勝情形並附以圖惟搜集材料實爲其進行之第一步故有以關於慶祝盛况之各種攝影見惠者無任歡迎來件請徑寄本埠英總領事署雷史理君收可也所有借用之照片均當妥爲保存於用過之後仍舊歸還不誤又凡有以四年來關於戰事之書籍紀錄小册圖畫等等惠寄雷君者尤所歡迎云 
[慶賀比王回京之盛况]  
　　昨日（二十六號）爲慶賀比王回京之期晨間九時許陳交涉員王道尹帶同譯員楊小堂邵樹華與徐警廳長英法兩公廨讞員地方審檢兩廳長上海縣沈知事護軍使代表馬參謀長總商會代表沈鏞等均往比總領事公署向比總領事薛福德行慶賀禮比領薛君派招待員愛司夫而得司脫夫（譯音）等殷勤招待欵以茶點至十一時許始興辭而散又協約各國駐滬領事英按察使沙斯爾利美按察使羅平吉（均譯音）曁捕房總巡等均往道賀車水馬龍頗極一時之盛 
　　道尹交涉公署淞滬警察廳上海縣公署並司法各官廳及各警區所兩商會各學校門前均懸燈結彩高扯五色國旗浦東各警署各市鄉經董辦事處公私立各學校及華洋各廠棧公司商店亦均升旗誌慶浦江中協約國軍艦曁各公司大小商輪皆高扯滿旗恭祝盛典 
[再慶歐戰勝利之籌備（二）]  
[本埠]  
　　軍警行政各機關自奉上級官廳命令於本月二十八日正式慶賀歐戰勝利業已預備一切上海縣沈知事昨日飭令學務委員轉函公私立各學校均於是日放假一天並懸旗掛燈以資慶祝 
[上海]  
　　縣商會昨致各業代表函云敬啓者本月二十八日（即陰曆十月二十五日）爲吾國慶祝歐戰勝利之期本會曾奉縣公署來函飭即通知商界各業一體慶賀爲特通告屆日務祈轉知貴同業一律升旗懸燈以誌欣賀爲荷 
[昨日南市]  
　　油荳餅業彙市所經各董開會後公衆議决於二十六二十七二十八日懸掛燈旗三天二十八日復停市一天先於二十五晚在采菽堂邀請同行筵宴並備灘簧戲法以娛來賓而伸祝賀又荳市街麩業公會亦以中國加入協約已獲完全戰勝現接商會通知自應舉行慶賀亦定懸旗結綵點燈三天並於昨日由公會知照同業於二十七日停市一天 
[英政府取締與敵貿易條例之影響]  
　　大陸報云英政府近今頒行取締英人與敵貿易條例内有禁止英人以房產假與德人一條其結果使德人百餘人及德商行數家須於十二月一日移其住宅及營業之所今已有敵人七十五人呈請准其改易住址月杪之前必尙有續請者德商行數家將准其仍居原處至租約滿期後再行遷移惟南京路之科發藥房已擬移至南京路四十二號華人所有之房屋尙有商行數家亦由房主知照限期遷移上海華洋德律風有限公司與敵僑所訂合同亦因新條例之故須一律取消德人住宅與商行之電話多早拆去其未拆者均已斷其通話之線 
[虧欠德華欵項之傳訊]  
　　本埠德華銀行淸理處在公共公廨控捷成洋行不付欠找銀二十九萬八千一百八十兩二錢八分又德商順和洋行欠銀十一萬六千一百六十七兩八錢一分又瑞記洋行欠銀九萬八千五百五十六兩一錢二分又萃成銀行欠銀七千二百零一兩一錢九分又順和洋行欠銀一萬一千八百二十四兩四錢九分又賚茂司洋行欠銀三萬四千五百七十兩四錢一分又增裕洋行欠銀八千五百八十六兩五錢又天福洋行欠銀四千七百二十四兩八錢四分又德文書局欠銀一千九百四十四兩六錢六分又德人密刦立司欠銀二萬三千九百九十六兩一錢四分又海墨林欠銀二千一百四十兩九錢九分又培琴欠銀二千一百六十四兩七錢七分又鮑爾欠銀一千四百九十四兩三錢五分又華司莫司欠銀三百三十八兩五錢三分又克勒潑司欠洋五百零七元四角一分各等情昨晨由探將各被告傳至公共公堂請示經中西官訊判分别過堂候訊 
[荷使代管土僑之拒絕]  
　　江蘇特派交涉員接外交部電略謂前據荷蘭公使提議要求中國允准荷使在華代行管理土耳其僑民事宜本部業經議决以中國與土耳其並非友誼國且兩國夙日交涉甚少擬即勿庸置議除於二十一日拒絕荷使要求並通電各國公使聲明一切外電仰該交涉員查照云 
[美國感恩節之紀念]  
　　本星期四（明日）爲美國感恩節期是日上午十一時美總領事等均在九江路大禮拜堂行紀念禮昨駐滬陳交涉員接到是項照會後定屆時親往慶賀 
　　四川路靑年會因本月二十八號爲西國之感謝上帝恩惠之日特設西餐大宴會及演趣味之游戲願與宴者可於今日五時前至靑年會預定每客取資小洋七角云 
　　文匯報云本星期四日爲美國感謝天恩之節期故美總領署是日停止辦公 
[歡迎克蘭氏由杭旋滬]  
　　美國大總統摯友克蘭博士來華游歷業已由京抵滬已紀前報兹悉克氏曾於本月二十三日由滬赴杭昨日（二十六日）由杭旋滬先期經滬杭甬鐵路局局長電飭杭州城站站長預備頭等花車一輛以備克蘭氏乘坐該花車即於昨日上午七點掛由杭開滬之快車出發十二點到滬與克蘭氏同行者係俄國公使館參贊及江蘇軍署顧問温世珍等數人滬上各機關接克蘭氏來滬電報當由淞滬警察廳廳長派遣警察二十名到北站迎迓照料一切並有慈善團軍樂隊二十名駐站警備軍十餘名又美國紅十字會學堂男女生徒約八十餘人以及中西紳商西國婦女人等均排列於北火車站月臺前面火車進站後軍警則舉槍示敬其他男女或揚旗或舉帽同聲三呼以表歡迎克蘭氏亦一一周旋握手答禮歡迎禮畢即由温君導登汽車離站而去 
　　又函云昨晚駐滬領事團在上海總會公請克蘭氏並表歡迎之誠意中美兩商會會長訂於今晚（二十七）在卡爾登西飯店開歡迎會克蘭氏將在席間演說德國政策之失敗又上海總商會正副會長朱葆三沈聯芳則訂於二十八日午後請克蘭博士蒞會演說關係中美兩國之商務並討論發展貿易 
之意見昨日該會已通知各會董屆時蒞臨與會共聆偉論 
[請美國弛禁出入商品]  
　　上海泰晤士報云聞本埠美商行之經營出入口貿易者現有數家已向美領事陳訴關於美國實行禁令限制出入商品之意見其結果已發電一二通致美國戰時工商業部力請美政府將美國在東方商務中極不可少之商品若干種註銷禁令聞出口美商對於髮網一物請求弛禁尤力此物有時輸出但必直接取得華盛頓特别執照而後可照此辦法惟不惜金錢將輸運詳情電陳美國戰時商業部者或得美國要人之臂助者始克獲此不可多得之執照也至於入口貨品由美商呈請弛禁者亦復甚多如政府俯准所請則市面將大活動雖裝運一時未能迅速然若日本航業公司每月各增開輪船二三艘經巴拿馬運河往來於美洲與東方之間則裝運商品一事自當較前易於辦理大約數月之後各事漸趨常軌英美航運事業亦當日有起色也 
[整頓國外貿易之訓令]  
　　上海總商會接北京農商部第一ＯＯ六號訓令云爲令行事據朝鮮元山副領事馬永發夏季商務報告内稱我國絲光電光等布銷行北韓者朝鮮人評判原屬甚佳近日所出之布逈不如昔非但織線鬆疏且易變色每疋號稱二十碼祇得十九碼十七八碼不等甚至有外觀原屬成疋實爲三四叚凑成者因此内道小商不敢購辦以致本年春季輸入僅二百餘疋曾經函逹上海國貨維持會警告工廠工廠則諉之間接買賣之商此事非力矯前弊不能取信等情到部查國外貿易最重信用我國人朝鮮商務日形退落方冀各自振奮力爭上流不意更有此等現象應由該商會轉知各工廠及販運赴鮮之各商家認眞檢點以上所述情弊本部亦不能遽定其咎之誰屬但紗鬆色敗應由工廠直接改　而零段凑成及尺碼不足之弊則商家收貨之時已宜自行加意不可自隳名譽因以累及全體之名譽事關海外貿易不厭詳求合行令行該商會轉知各工廠及各商家遵照辦理報告原文摘錄抄發此令 
[天洋丸輪船行將抵滬]  
　　東洋汽船會社之天洋丸輪船於十一月二 
十七日由香港起椗定於十一月三十日行抵吳淞口聞該輪於即日開往舊金山等埠故是日該輪渡船於下午二時離海關碼頭云 
[蘇州所認歐戰協濟捐]  
　　昨得蘇州來函此次歐戰協濟捐欵蘇州官紳商會省立學校及各行政機關已認捐一萬元旅蘇西商敎士日領事署海關人員敎會學校及中華敎徒等已捐集一千五百元聞今尙在竭力進行云 
[電請速頒焚土令]  
　　拒土一事上海建設會曾聯絡各社會竭力進行今北京政府已有焚土之議昨日建設會江蘇省敎育會留美學生俱樂部中華基督敎靑年會寰球中國學生會美國大學俱樂部中　職業敎育社等公發一電兹錄於下北京大總統國務院鈞鑒近聞政府决議焚燬存土重申烟禁海内聞風共慶額手内符民意外洽世情爲政以德莫名欽慰敝會一致議决力贊其成棉薄自慚願任後盾切 
望立予英斷迅頒明命曉喩全國措諸實行俾烟毒永絕於吾華根株盡拔而不復中華幸甚國民幸甚中華建設會叩宥 
[監察存土員抵滬]  
政府前次收買之存土業將焚燒此項烟土向由馮禁烟特派員保管存放海關等洋棧内兹悉中央恐焚燒時或有弊端故於前日特派委員一人及萬國禁烟會洋員某君來滬將土監察以杜弊混 
[法探移提盜匪]  
　　盜匪曹和尙潘四梅徐榮生馬小學（即趙學仁）因先後持械糾黨在公共租界夥刦廣東路二百三十八號門牌夏生全長沙路一號門牌馮景岳新閘路一千二百五十七號門牌葉阿二福建路二十三號門牌孫包氏海寗路一千八百十四號門牌國興祥謝星齋等五家烟紙雜貨店銀洋携贓逃逸被老閘捕房包探李明泉馮兆蘭將曹等四匪緝獲搜出利刃解送公共公廨訊押各情已誌本報兹悉該被告等曾在法租界犯有搶案業經法捕房捕頭查知派探韓邦逹投禀公共租界捕房於昨將曹和尙等解廨請示即據法探韓邦逹上堂禀明前情並將提票呈案請求准予將被告引渡法公廨訊辦經王襄讞與美丁副領事會商之下判各被告還押候展期一禮拜訊明再核 
[銅匠作失愼之慘劇]  
[焚斃二人]  
　　昨晨四點十五分鐘滬城福佑路安仁橋北首沙珠弄八十號門牌鎭江人宗金元（年三十四歲）銅匠作内不戒於火霎時冒穿屋頂延燒左右房屋即經該處守望巡警飛報一區二分所與第一區救火會電致鐘樓鳴鐘告警二分所警佐王淸和即督巡長王之佐並全班巡警到場照料各區救火會會員亦即驅皮帶車蒞場施救聞失火之由因吃香烟遺火積薪所致當火熾時宗之夥友胡小癩痢（二十一歲南京人）王阿根（湖北人二十八歲）均不及逃出致遭焚斃旋經各會員竭力施救並將旁邊房屋拆去三間以斷火道至四時五十分始得撲熄共燬平屋四間王警佐率同長警在場之四周視察見比鄰張阿三宗阿五等不能逃出王警佐即與各長警破牆冒火衝入將張宗二人救出張宗身上均已受有火傷立命送紅十字分會求治並飭警將宗金元拘案略詰一過昨午申送警察廳訊處一面着三舖地甲黄邦逹至地方檢察廳報請相騐下午委派賀檢察官毛檢騐員等蒞場騐明胡王二尸委係焚斃尸體祇剩一段手足不全當據該地甲禀稱宗金元現押警廳惟死者均有家屬刻未到來賀檢察官騐畢諭令趕追家屬到來棺殮否則着宗金元負擔棺殮之費旋復至紅十字分會騐看張阿三等傷勢再行核辦 
[依周塘築路兵士回防]  
　　滬北沿黄浦灘之依周塘馬路工程現已築造完工由護軍使署馬參謀長於前日前往騐收俟盧護軍使由京返滬再行往勘所有築造該路之各團營兵士除三十八團各士兵已於上星期五回防外其餘三十七三十九四十三團各營士兵業將築路器具收拾整齊定於今明兩日（二十七八日）分别各歸本隊候令調遣 
[兩路規定客貨新章]  
　　滬甯杭甬兩路現規定客貨新章昨由兩路車務洋總管用英文通告兩路各站員司知照兹將增改各項譯錄於下笨重物品其重量每件逾百斤者除有特别准許外槪不得由客車裝運須由貨車裝運花木之類總共重量在五百斤以内者亦得由客車照包件運貨裝運惟在百斤以外之零數重量須按一擔算費例如一百五十斤須算二擔運費三百二十五斤須算四擔運費凡礦酸之類有爆發性之液體槪不得由客車裝運凡未經加納保險費之貴重物件由本路裝運者如遇有遺失情事本路擔負賠償之費不得逾該物原價百分之十貴重物件無論其價值如何其運費須按平常包件運費再加百分之五十算費凡各站裝運是項物品各該站長須慫恿物主加納保險費以免遺失 
[援閩軍起程赴浙七誌]  
　　駐在兵工廠内之援閩軍第一混成旅司令部官佐各軍員及衛隊二百名業於昨夜（二十六日）十一時乘專車開差赴杭惟重要軍火暫儲該廠候有軍艦運閩又函云援閩軍步兵第二團第一營及砲兵等共七百五十人已於二十五日晚間九時三十分由龍華車站開駛專車運浙共掛二等客車一輛三等客車八輛箱車四輛當於二十六日上午二時五十分抵閘口於淸晨卸空所有空車於昨日（二十六）上午九時仍由閘口站駛返來滬至上海南車站聞昨夜尙開專車係裝運旅司令部全體上級軍官及參謀赴杭在上海南火車站出發 
[旅滬浙人致北京電]  
　　浙江旅滬同鄉會爲奉軍入浙事致浙省會及浙長官電已紀前昨本報昨又致北京電云北京大總統國務院參戰處各部總次長參衆兩院諸公鈞鑒德奥求和寰宇稱慶西南息戰舉國騰歡政府撤兵之令已下參戰奉軍忽爾入浙夤夜開車人心恐怖矛盾抵觸下民不解况政爭兩載楊督軍坐鎭我浙匕鬯不驚奉軍任意移防置中央威信於不顧視我浙長官爲何物伏乞當軸諸公顧全大局撤回奉軍浙民幸甚全浙派滬同鄉會公叩寢又致浙江旅京同鄉電云旅京浙江會館轉錢幹臣汪伯棠孫慕韓曁同鄉諸公均鑒南北政爭行將兩載大兵所至廬舍皆墟言念及兹殊深浩歎近日以來朝野諸公高唱和平政府下令前敵撤防舉國風聞額手相慶我浙何辜忽來奉旅託名援閩夤夜運兵全省人民羣起惶恐該旅編制宣示對德浙非敵國奚用此軍况浙安靖更無用兵此種移防抵觸命令政府用意下野茫然樓台近水厥惟諸公誼同桑梓痛癢攸關乞速斡旋免遭塗毒迫切上陳幸維垂鑒全浙旅滬同鄉會公叩寢 
[杜錫珪晋謁藍司令]  
　　海軍第二艦隊司令杜錫珪因有要公特於前日來滬 
晋謁藍總司令面陳一切聞稍事勾留即須遄返防次 
[楚泰艦入塢修理]  
　　海軍第二艦隊所轄之楚泰軍艦因年久未修恐礙行駛由該艦司令呈奉海軍總司令核准修理已於前日抵滬由藍總司令諭令進塢趕修聞須三星期方可竣事云 
 
 
 

Page 11

 
 
[閘北振興市面之預計]  
　　閘北四五兩區轄境内馬路逐漸開築交通日見利便故年來市房已鱗次櫛比居戶稠密較之前淸初闢商場設立警察時已大相懸殊近因歐洲停戰一般房主預料議和之後滬上必爲萬國商戰集中之區閘北水陸交通市面之興指顧可期是以擬將烏鎭路新民路一帶舊有平屋一律翻造樓房凡空地上有客民佔蓋草屋者前日已禀請該管各區署所警正警佐飭派長警協同各圖地保挨戶傳諭限期遷移倘逾限不遷定當押令拆除决不稍寬云 
[浙省罪犯越獄之協緝]  
　　浙江第一監獄於日前夜半三時有東監獄罪犯駱阿巧等六名挖通陰溝逃逸無踪昨由浙省高檢廳咨請本埠軍警司法各界一體協緝 
[路局設立淸理地畝會]  
　　滬寗鐵路局前奉部令淸理地畝並令設立淸理地畝會酌派人員積極進行等因現經任局長通告自本日起設立淸理地畝會於本局地務科内除會長一席由局長兼領外特派滬杭甬庶務科長陳庸爲副會長飭即督同該科地畝委員及辦事員等迅將地畝册契圖表等件逐一淸理按照部定辦法彙案呈報以便轉復該會已於今日開始辦公矣 
[省敎育會將開追悼會]  
　　江蘇省敎育會昨致各會員通啓云敬啓者本會會員孫君潤江（觀瀾）抱溝通敎育實業之宏願旣富理想并爲銳敏之實行家其辦理南通農業學校試種美棉改良本國棉種成績昭著實爲我敎育界有數人物詎意年命不永未獲大展所長噩耗傳來咸深憫惜本會旣慨此新舊遞嬗之社會頓失一知行並進之人才尤希望敎育同志有以賡續孫君之宏願發揮而光大之特定於十二月八日午後二時開會追悼敬請先生准時到會如有輓件務請於十二月五日以前寄會爲盼 
[學生會徵求團消息]  
　　江蘇敎育廳長符鼎升昨日加入寰球學生會爲贊助會員又徵求隊員顧天放徵得衆議院議員陸仲鵬爲贊助會員聞顧君對於該會素抱熱忱此次已徵得新會員不少云 
[愛國女學運動會預誌]  
　　陽曆十二月一日爲天保里愛國女學校創辦十七週紀念特於是日下午十二時半始假西門公共體育場開運動會節目二十餘分柔軟器械舞蹈遊戲球術國技等六種每種動作及功用俱印有說明書臨時發布一切組織均由學生自動並聞場中出售該校國文選刋體育彙報及字畫成績等該校於德智之外平日對於體育一端夙所注意想屆時當有一番盛况也 
[財廳電催解欵]  
　　上海縣知事公署昨接江蘇財政廳電略謂各縣已征稅欵迄未解庫際兹財政奇絀待撥尤夥特電趕將已征未解各稅欵掃數解庫以濟需要幸勿延誤致干未便云 
[聖經學校開聯合交誼會]  
　　四川路靑年會聖經學校定於今晚八時在該會童子部演說廳開各班聯合交誼會　有趣味之秩序佐以幻術音樂以增餘興凡該校學生屆時均可憑班證入座 
[稻柴船失火]  
　　前晚九點鐘時停泊南市陸家浜浦江之稻草船不知如何遺火於柴草内登時烈熖横飛經救火聯合會鳴鐘告警各區救火會立駛皮帶車馳往汲水澆灌始得熄滅惟稻柴及兩船船身已成灰燼旋山浦江巡隊潘隊長撥派隊士水探等前往查明起火原由以憑核辦並聞火熾時有第六區火會員何永祥因躍船接帶誤墮浦中幸人手尙多得即援起未遭溺斃亦云險矣 
[大團鎭人呈控巡記]  
　　浦東大團鎭公民陶德藩等昨呈南匯縣公署文云竊大國第二區警局巡記楊叔昌黑暮重重指不勝屈其最顯著者近如仁記木行失木案除判間外復勒取辦公費十九元北四甲唐妙祥唐桂生兄弟口角赴局交涉時姚區員公出楊巡記私行擅判各罰洋十二元匿不報銷盡數吞没又容留客匪住宿局中收受陋規庇護嗎啡賭博姚區員假作聾盲置諸不問（中略）以上所陳除邀集紳董及當事人證明外據實呈請鑒核准予派員查復從嚴澈究以肅官箴而順輿情云 
[小茶館彈唱淫詞]  
　　浦東爛泥渡聚豐小茶館内近日到有淮揚婦女彈唱淫詞小曲一般靑年子弟趨之若騖昨爲三區劉巡官查崗經過飭警喝令停止當將店夥趙老五帶署押候訊明核奪 
[小工聚賭撲克]  
　　浦東陸家渡高木橋小茶館内前晚聚集多人賭博撲克適三區巡邏警孫起升等經過入内拘獲金菊生高玉林徐阿囝兪六六潘福林孫阿唐金松林沈金生等八名帶署經曾警正略詰一過姑念苦力小工從寬判各罰洋一元充公賭具銷燬 
[行兇案請求復訊之結果]  
　　某西字報館寫字人沈家坤前在北四川路捕房指控向爲西崽之本地人胡桂生於十月二十六號夜糾黨行凶毆傷等情由探將胡拘解公共公堂訊明判押西牢兩月期滿逐出租界嗣因胡之家屬不服延博良律師投廨請求復訊等情已誌本報昨晨由捕將胡解案復訊先由被告代表博良律師上堂訴明前情並稱此種打架之事本屬尋常因當時有一西人見證到堂證明被告胡桂生係受人指使含有恐嚇性質故堂上判押刑期兩月逐出租界然該見證之言並無確據呈出是以不能作爲有效應請堂上减輕被告刑期並請取銷逐出租界字樣云云旋據捕房代表牛門律師聲稱被告所處刑期係堂上所判敝律師無權干預惟被告律師請求一層極爲反對被告如係安分之輩堂上决不處以兩月刑期及逐出租界之罪請照原斷執行經張襄讞與美領詹君核供會商之下判胡桂生逐出租界註銷惟押滿兩月後着交五百元入洋並保一年内不准再犯刑事如違併究 
[過犯行竊之定罪]  
　　無錫人李啟秀在百老匯路九百零一號門牌竊取吳吉卿之錫器等物被捕查獲昨解公共公堂經中西官訊實以李係過犯判押西牢一年半期滿逐出租界 
[行竊與收贓並儆]  
　　小工胡阿六在怡和碼頭吉和輪船上工作時乘間竊取天秤上搖手銅汽管等物消贓與張大丁培堂兩人被包探查獲將胡張丁三人拘解公共公堂訊押在案昨晨由捕將胡等解廨經中西官復訊之下判胡押西牢兩月張罰洋二十元丁罰洋十元一併充公以儆 
[西崽有行竊嫌疑]  
　　虹口百老匯路四號洋房某西人家侍者浦東人周木生近因竊取洋東之銀飾各物被該西人察出用電話通知虹口捕房派探沈阿炳將周拘入捕房押候查明解廨訊究 
[蘇州男孩待領]  
　　閘北四區出警王德勝前日在新閘橋塊查見迷路男孩嚴巧生一名帶入區署盤問據稱年十二歲蘇州滸墅關人父名小彬此次趁鄰居嚴桂卿船來滬上岸後在途失散云云張署長　暫行留養聽候出示招領 
[挾帶烟土被獲併紀]  
　　前充滬寗火車茶房之吳淞人阿寳於前日下午五時挾帶烟土一大包值價約數百元上車時被閘北五區警署派駐車站之巡警查獲連同證物解入區署聽候核辦 
　　向在火車充當小販之方阿四於昨日午後快車開行時私帶烟土四大包擬欲偷運往浙當爲二區警察派遣所劉巡長查見立將方阿四及烟土一併獲解二區警署訊辦 
[鄉民侵佔路局地產]  
　　滬杭路局查得梅家弄車站附近之路局地產現被鄉民侵佔播種菜蔬故於昨日派警着令二十六保二十五圖地保王月峰往阻不准佔及路產違干究罰 
[包探查獲竊賊]  
　　江北人李小六仔竊得束鴨綠路六百二十六號門牌居人朱柏生家之打樣器具石鼠皮襖等物携贓圖逃被嘉興路捕房包探葛祖元查見向詰支吾因將人贓一併帶入捕房押候解送公堂訊辦 
[縱容老幼拉車之懲罰]  
　　淞滬警察廳長徐國樑查得華界各地叚之黄包車都由老叟幼童拉車奔馳危險最易肇禍曾經布告禁止並通令各區署所轉飭各崗警從嚴取締在案兹由南市第一區警察署趙署長查明十六舖一帶停車最多即令崗警注意查察連日已查獲十餘輛當將車輛暫留因念車夫苦力不堪受罰是以傳到放車頭目徐阿根孫永克夏子友顧子塘陳如卿王阿三李慶三周阿四等十餘人飭着照章初次者罰洋一元將執照號碼抄存如二次故違者倍罰三次違章者將執照扣留重罰以示懲儆 
[女子在途露宿]  
　　北蔡鎭女子韋富英年十五歲前晚在南市董家渡露宿爲崗警查見帶至一區一分駐所詰其住址及父母名號均不肯言形似養媳私逃者王署員飭送警廳司法科訊核 
[索討代籌棺費之衝突]  
　　江北划船婦施王氏住居南市商船會館新街地方前因夫死無力棺殮由同鄉人放車頭目王海蘭陳小三子等代爲集資洋十六元備棺成殮近因該氏再醮與人王等向之追索代籌之棺木費無着以致口角爭毆旋由氏之同業人池三陳金福等出爲帮助用板橙擲傷王之頭顱出血後由崗警到來將一干人拘至一區一分駐所轉送地方檢察廳訊究 
[被控搶飾之辯訴]  
　　浦東塘橋婦人張沈氏控張阿虎許金生搶奪金環等情業由警察廳移送法庭訊供候示在案昨日午後張阿虎許金生並張母胡氏等在地方檢察廳具詞訴稱阿虎素在塘橋銀牆圈地方開設小茶肆昔年憑中租與張沈氏之父張永和開設爲時已久到今積欠租洋數十元迭次向索無着反將店中大小生財傢伙私自取回家中所以阿虎訴知該圖地保徐王金等出爲理勸不妥張永和乃是蹺脚行步維艱前日阿虎雇小車夫許金生往車永和到該鎭談判甫至中途適與張沈氏相遇該氏當將永和攔去反投警區揑詞朦控爲將實在情形投案聲明請求澈底根究當經林檢察長諭候批示旋經經勸之地保徐王金等聞悉前情以該氏不應揑詞誣控即聯名投警廳具詞剖白警廳以此案已經移送法庭昨批飭逕赴法庭聲請徐保等奉批後亦至該檢廳具詞聲訴矣 
[混用鉛質小洋]  
　　南潯人張阿金季阿大前日串同湖州人朱阿三將鉛質小洋在新閘路一帶混用被包探周少蓮查獲將張等三人連同鉛質小洋一併帶入捕房昨晨解送公共公堂經中西官研訊先據包探禀明前情因判押候查明於下禮拜二訊辦 
[鴇婦違章之懲罰]  
　　揚州婦人陳老大近在山西路一百二十六號門牌開設雉妓院因縱令妓女在馬路上强曳行人狎游被六百三十七號華捕查見將陳鴇拘入捕房飭送公共公廨交由官媒看管昨經中西官提訊之下以陳鴇不應違章判罰洋二十元充公以儆 
[指控恐嚇圖詐]  
　　僑居新閘長浜路四百五十二號門牌之英國人露嘉司在新閘捕房指控蘇州人陳金寳用恐嚇手叚希圖欺詐洋六元等情昨晨由探張盛全將陳拘解公共公堂請究經中西官訊據西探目斐斯蓋潑投案禀明前情因判被告押候歸英領事堂期解訊 
[殖邊押欵限兩月還洋]  
　　楊凛知在公共公廨控本埠已閉殖邊銀行行長徐畿亭不理抵押殖邊鈔票洋三百餘元一案因被告不到由廨訊判着原告登報通知被告投案候質在案前日又屆復訊之期據原告代表律師上堂聲稱被告仍未到案此項欠欵雖經被告之代表律師代爲承認然被告終不到案請求堂上諭令被告限期淸理否則請求執行堂諭云云繼由被告代表律師到堂辯護之下王襄讞得供商之美領丁君判限被告於兩個月照數還洋並償堂費及登報費用 
[被告押久開釋]  
僑居狄思威路一百三十三號洋房内之西人培林至公共公廨控庖丁劉知根串黨竊取值洋二百五十元之衣物等情由廨訊判劉交二百元人洋並保出外將跡涉嫌疑之羅秀卿等找尋到案再行訊核在案嗣因劉無人具保管押至今昨晨由捕解送公堂請示中西官姑念被告在押多日判令從寛開釋 
[拐匪禁錮一年]  
　　拐匪陳榮如日前拐得虹口蓬路德興里潘東林家之三歲男孩現爲法捕房包探金九林偵悉將陳拘獲並將小孩吊案帶入捕房管押候究在案昨日將陳解送法公堂請究先據原告禀稱小孩日前在門前嬉玩致被拐去求究詰之陳供此孩實係素識之畢姓領來暫寄民人家中致被包探得悉將民人拘案現畢姓逃匿何處不得而知求宥中西官以證據屬實豈容抵賴判陳押西牢一年以儆孩交原告領去 
[私賣鴉片之罰儆]  
　　法租界小東門捕房捕頭日前偵得居民范張泉高阿順兩家私設烟榻容人燈吃故於前晚帶同包探暗差捕數人前往抄出烟槍烟燈數副並將范等帶入捕房詎高阿順在途向某號華捕行賄洋五元該捕不受禀明捕頭昨將范高兩人解送法公堂請究詰之范等供認私賣燈吃不諱中西官判范罰洋二十元高罰洋三十元連同賄洋五元一併充公烟具銷毁 
[房客欠租逃逸]  
　　新瑞和洋行昨遣收租人至法公堂控房客李阿順虧欠租洋二十六元不付人已避匿棄下什物報經捕房飭探前往檢點所值無幾請求核示中西官判除將生財拍賣作抵外餘欠俟被告出面後准予扭案訊追 
[自由車碾傷婦人之研訊]  
　　婦人顧胡氏於二十三號晚至法租界觀看提燈會被張志元所駕之自由車撞倒輾傷左脚後由巡捕到來將張及受傷人一併帶入捕房旋將該氏送往醫院醫治昨日傳解法公堂請究先據原告顧胡氏聲稱婦人是日正在觀看提燈會之時詎張車從後面馳來致被撞傷求究詰之張志元供稱實係該氏從横路衝出一時不及退讓所致求察中西官以供詞各執判候傳見證到案訊明核辦 
[誘賭禁押一月]  
　　流氓唐裕生在斐倫路串黨擺設賭攤誘騙人財被包探薛正昌查見將唐連同賭具帶入捕房昨解公共公堂經中西官訊明判唐押西牢一月以儆賭具銷燬 
專件 
[全國敎育會聯合會第四次大會議决案（續）]  
　　一件推廣體育計畫案（呈敎育部）歐戰以來世界各國鑒於國際民族之生存競爭日趨險惡無不汲汲於國民體育之增進以充實其國力蓋時勢使然也吾國體育問題素爲國人所輕視全國人口旣無明確之統計共生存死亡率自無切實之比較然考證事實體察情形國民體育未能與他國抗衡蓋無可諱近年各地學校雖漸知提倡體育而社會心理積重雖返不免事倍而功半試觀日本數十年來之體育何等注重然較之歐美各國社會體育之能普及者尙覺　乎其後近今鑒於時局之影響朝野上下尤爲研究提倡不遺餘力吾國非積極進行斷無倖存於國際競爭之理兹擬推廣體育計畫　請大部採擇施行一對於體育上之設施事項（甲）設立國立體育研究所以爲體育之根本研究力謀體操之改善及體操以外各種體育法之進步並年派適當之人材就學海外調查各國研究之狀况以爲體育改善之參攷（乙）國立高等師範學校均設體育專修科以應各省之需要（丙）各省城鎭組織體育會二對於體育上之改進事項（甲社會體育）社會體育者指學校軍　以外一般社會之運動而言期以鍛鍊心身養成堅實之國民也若社會體育之機關不備學校體育無論如何講求終難收完善之效果今擬由各地敎育機關組織社會體育事項如左（子）設備（一）特設公共體育塲（各省治道治地方可先組織模範體育塲逐漸推行於縣治及鎭集）（二）利用公團（三）開放學校運動塲（四）利用刷宇敎練塲等陳地（丑）指導奬勵（一）設指導員並巡迴各地實地敎授（二）發起運動會并聯合各地方體育機關每年舉行數次施以相當之奬勵（三）利用學校敎師爲指導之補助（乙學校體育）（一）加授武術（二）關於體育上設備及器械力求完備（三）奬勵自由研究理論上實際上認爲適當者得設法實施之以力求敎授之改良（四）注重課外運動（五）設法優待體育敎員（六）規定體操及敎練之成績考查法體操及成績之考查法由身體精神智識三方面行之身體方面則考其强健姿勢及技術三點精神方面則考查其誠意元氣及規律協同諸點智識方面則考查其關於體操及敎練之知識師範學校并考查其關於小學校敎材及敎練方法三提倡武術以發展國人特殊之運動四施行各項講演及他方法以力謀體育之普及 
　　一件各省區每年派員考察國外敎育案（呈敎育部）世界進化原理不外新陳代謝日本勃興以求知識於世界一語爲維新之基礎我國敎育界宜本此意每年由各省區選派富有敎育經騐現居敎育重要職務人員周歴文明先進各國考察最新敎育辦法俾回國後贊畫本省區敎育之進行庶幾敎育精神得新陳代謝之作用而其效果亦可與年俱進兹擬派員考察辦法如左（第一條）考察員以考察各國敎育現狀改良國内敎育爲宗旨（第二條）考察員每年由各省區敎育行政長官徵取該省區敎育會意見於本省區内富有敎育經騐現居敎育重要職務者選派之（第三條）考察員每省區每年應選派一人至三人量本省區之財力定之其考察目的及事項亦由本省區自定（第四條）考察期至多一年每年以暑假内爲出發期（第五條）考察員出發前之六個月應將本省區所定之目的及事項通告各省區敎育會如目的及事項相同者得合組出發其合組辦法臨時定之（合組之地點一北京二上海三廣東由考察員就路程之便利酌量商定）（第六條）考察員旅費由敎育部酌定標準咨行各省區列爲經常費按年支給（第七條）考察員回國後應詳細繕具報告書分别陳由敎育部及本省區敎育行政長官鑒核并負贊盡本省區敎育進行之責任（第八條）本案經敎育部核准後通行各省區施行 
來函 
[美紅會徵求畫圖]  
　　一美國男女兒童輸入紅十字會於中國圖（尺寸）長二十四英寸寛十六英寸（人物）美國男女幼兒中國男女幼兒紅十字標誌以上三事必不可少（如縮刊書面之用不必過煩）（期限）陽暦十二月二十日截止二月份牌（尺寸）長二十四英寸寛十八英寸（人物）紅十字會對於社會救濟事惟顏色至多不得過三種左右留空白以便塡印暦書（期限）陽暦正月一日截止（酬金）以上兩種取第一名者每卷酬銀十元收卷處上海昆山花園五號胡宣明美國紅十字會謹啓 
雜評二 
[王旅赴浙（庸）]  
　　浙人對於王旅入浙近日屢有異議吾以爲當局此舉眞有不可解也 
　　罷戰令下湘贛等省前方軍隊方謀撤回閩省胡可獨異即云閩事糾紛匪湘贛可比然一時縱不撤防亦决無增兵以啓南方口實之理彼陜西之不劃入停戰區域其明效可見閩人何辜乃又爲陜西之續耶其不可解者一也 
　　王旅留滯浦口幾及兩月不行於閩戰方亟之時而行於停戰令下之日且不由海道而故紆迴其途由浙入閩啓浙人之疑竇其不可解者二也 
　　據北京日報消息參陸處以魯匪四竄該省兵力不足擬調王旅回魯剿匪而參戰處不允王旅雖隷參戰處然調赴閩省究屬國内用兵非實行所謂參戰乃受參戰處之完全支配而全國軍事最高機關之參陸處至無調動之權其不可解者三也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
時談 
[梁巨川] [  劍]  
　　梁巨川一亡淸之部員耳以世受國恩情深故主毅然投水以 
死死固得其所矣顧梁氏不死於淸帝遜國之時又不死於張勳復辟失敗之後延至今日始死豈不太晚 
　　意者梁氏之不速死蓋猶有希望耳自歐戰告終德皇遜位奥匈俄等將盡變爲共和國則二十世紀中固不容有君主之政體矣梁氏默察心傷勢窮望絕乃不得不死歟 
老申報 
[賭棍兇頑（見光緒十四年十二月初十日）]  
　　鄭家木橋露天賭除骨骰外更有縴絲攤哄騙鄉愚財帛雖經捕房密捉公廨嚴懲而若輩妙手通天依舊不改故轍捕頭偵知於前日午後四點餘鐘派包探王榮培江德林帶同夥役前往兜拿賭徒措手不及在鄭家木橋塊拘到德寳混名小霸王并肩荷賭檯之夥伴兩人解歸捕房搜出小洋十五枚皮褂當票一紙捕頭着將三人押候解案當包探去時帶有探夥往迨捉獲德寳賭徒聚黨尾其後將探夥譚雲洲從彩視街拉往英租界口中稱欲種荷花種荷花者即丢入河中之切口也幸遇英巡捕拘住兩賭徒及譚送入盆湯弄捕房捕頭詰究之下賭徒同黨兩人尾隨而至探聽情形王江兩包探聞探夥被拉之事禀明捕頭趕往將兩賭徒拘入英捕房訴明情節捕頭以在法租界應歸法捕房辦理隨着將先後所拘四人解往據云毆譚者係東海及呌化阿五即太倉蔡慶案内之人譚被拉失去小帽及所穿元縐皮褂棉襖等亦被撕破時在五點餘鐘尙有法探夥名梁四四者爲别事出外未知捉賭事貿然從英租界過橋賭徒尙未散去一見即稱此亦探夥當有以報之隨蜂擁上前將梁扭住梁猝不及防亦被毆擊馬甲袍褂均被拉碎幸王江兩包探得信趕往復拘住二人拉入捕房是役也前後共拘九人毆梁者有名薙頭阿福永二阿虎龍海及混名小水利廳等人昨晨捕頭研問之下以若輩目無法紀着押候解案嚴懲 
新拾遺 
[英吉利罪犯之愛國熱] [  許嘯桐]  
　　英吉利在數年前罪犯大半皆能自食其力且有獲厚利者後因商會羣起反對因其貨價低廉影響平民營業極鉅乃由議院通過新章限止獄犯祗許製國用之物品此例至今未廢派脫蘭泰脫麻等處罪犯所立之工廠林立專製郵局之信袋繩索海軍之船旁護球及其他類是者在派脫蘭更有一鑄鐵所凡全國牢獄所需者皆取給於是此外國用品尙夥類皆獄犯所製也自戰爭開幕以來牢獄之工藝亦即隨之變更蓋罪犯皆移而從事於軍用物品最初二年中共出物件六百餘萬例如沙包糧袋環索刷帚鎧甲皮帶等不勝枚舉蘇格蘭獄犯亦極踴躍自開戰至一九一六年約產同樣之物品四百餘萬更製軍用麵包以實軍　每星期可產四噸女犯則爲兵士任洗衣之職每年約二萬餘件兩處罪犯復種植蔬菜運往前敵供軍用焉 
　　一九一五年英國罪犯總計約七千人此後人數每年减少可知人民皆喜善惡惡因國家多難之秋而發現其天良雖曰忘羊補牢實未爲晚可以下列計算中推見之一九一四年解署審問而下獄者凡七百四十八起翌年即驟减至三百二十三起個人酗酒獲罪者凡六千人翌年即驟减至二千人然罪犯人額雖日益减少而其工藝力則日見加增可知彼等勤勞實逹於極點在淮羅惠女犯專製郵袋以供出發軍隊所用帆布類多堅硬難縫而產額不因之减少去年總計九萬五千件且無一爲郵局選擇而棄去者近又得監獄官報告獄中惰者自戰後至今由百分之三十九降至百分之二十一工作時期則加增四分之一而罪犯類皆樂爲不懷怨色此種工作多不付值惟夜膳另增小小額外糧食耳然此外尙有一種特别酬勞爲彼輩所重視爲無上之價值即每星期日得請獄監朗誦前敵軍情使彼輩曉然目下戰事之進行蓋英國向例罪犯不得閱新聞紙則其歡樂可知而其愛國之誠尤爲不可掩之事實也 
　　嘯曰觀其不付值不督責而能奮勉勤勞其愛國之熱忱實流露於天眞不可强也一般嗜利忘義之國民聞之得勿愧死 
常識 
[西湖柳盆栽法（上）] [  赤霞]  
　　西湖柳在各種枝垂柳中枝最纖瘦葉亦細長新芽形小而色赤五月間芽苞萌茁七月金綫初長翩翩隨風作舞困倦之餘怡然對此實足予吾人以莫大之慰藉而有以遠勝於音樂詩歌者古之人樹五柳於宅邊蓋有以夫 
　　柳在植物學上屬楊柳科落葉樹大别爲喬木亞喬木灌木三者種類甚繁兹舉其最著者如枝垂柳（或單稱柳）川柳猫柳行李柳大葉柳岩柳絹柳芝柳立柳山猫柳山柳都柳小柳等或爲盆栽或爲庭樹或充道旁之庇蔭或供工業之原料用途之廣不一而足就中求其適於盆栽者則僅枝垂柳岩柳芝柳 
　　三種而已 
　　枝垂柳即普通柳葉呈線狀或爲披針狀邊緣微有鋸齒缺刻枝條長垂彷彿如墜地然岩柳多著生於山地之岩石上爲小灌木之落葉樹柳葉長橢圓形肉多質厚緣邊亦具波狀鋸齒背面且叢生灰白色或褐色之粉狀茸毛芝柳亦多生於山地惟爲落葉灌木葉或長橢圓或長卵形綠邊尖銳有鋸齒葉之表裏均着毛茸三者絜長較短其色澤之鮮潔風致之幽雅當以枝垂柳爲巨擘焉西湖柳即其一也 
益智新畫[  是吾]  
　　油盞像工 
雜錄 
[東籬軒談劇] [  柳遺]  
　　民國四年爲救國儲金事籌欵演劇係余與友人陳君優優所發起者五月二十九號及五月三十號兩晚亦稱極盛並錄其劇目供滬上戲迷一覽 
　　第一晚兪振亭張黑九陣風田雨農傅小山遲月亭何佩亭范寳亭韓長竇李吉瑞薛鳳池余小琴朱桂芳（溪皇莊）崔靈芝孫佩亭（烈女傳）孟小如姜妙香李壽山（黄鶴樓）王又宸朱幼芬高慶奎連紅霞（硃砂痣）林顰卿鄧蘭卿（賣身投靠）劉鴻昇梅榮齋（駡楊廣）楊小樓王長林錢金福李連仲（頭本連環套）汪笑儂（桃花扇）陳德霖　雲甫王瑤卿王鳳卿金仲仁朱素雲王蕙芳路三寳賈洪林（六本雁門關）譚鑫培梅蘭芳（汾河灣） 
　　第二晚九陣風田雨農傅小山兪振亭遲月亭范寳亭何佩亭朱桂芳余小琴（茂州廟）崔靈芝（蝴蝶盃）林顰卿鄧蘭卿（送花樓會）梅蘭芳（醉酒）楊小樓王長林錢金福（二本連環套）汪笑儂楊小朶（珍珠塔）王琮卿王鳳卿王蕙芳梅蘭芳劉鴻昇梅榮齋路三寳郝壽臣福小田余仲紅朱素雲張文斌姜妙香李壽山（穆柯寨槍挑穆天王連轅門斬子）譚鑫培賈洪林黄潤甫胡素仙（搜孤救孤） 
　　此外堂會戲如梁任公於湖廣館曹汝霖於那家花園均稱盛會然尙不及民國三年張大辮來京時江西同鄉歡迎會上之整齊兹錄其劇目如下 
　　何桂山（嫁妹）許德義（收關勝）德珺如（呌關）朱桂芳（取金陵）朱幼芬（彩樓）姚佩秋麻穆子（穆柯寨）路三寳賈洪林（陰陽河）沈華軒遲月亭（水簾洞）梅蘭芳王蕙芳謝寳玉（樊江關）孟小如梅榮齋（碰碑）王鳳卿李連仲（華容道）楊小朶德珺如（閨房樂）楊小樓許蔭棠黄潤甫遲月亭錢金福范寳亭王長林（長板坡）楊小朶朱幼芬金仲仁蕭長華（虹霓關）龔雲甫（沙橋餞别）王瑤卿張文斌（探親）梅蘭芳姜妙香賈洪林（玉堂春）孟小如王蕙芳（戲鳳）劉鴻昇李順亭連紅霞梅榮齋陳文啟（轅門斬子）胡素仙姜妙香（五花洞）楊小樓（惡虎村）譚鑫培李連仲（捉放曹） 
小說 
[滑稽小說細君髮（三）] [  雄倡]  
　　博士曰凡事不能逃我此婦爲已嫁人乎抑未嫁人也答曰已嫁博士肅容曰然則其費須半克郎以已嫁之婦乃間涉夫婦二人事爲事乃尤難外史氏曰實則若以未嫁人對者博士之索值亦必如之將曰閨人性格乃幼穉初不易析時博士續言曰然客若須筆之於書者另繳費五先零則可留爲後此檢閱之用吾憤以此勸客不吝納此資柏曰吾或須筆諸書者博士曰客殊有卓見今客已挾得其髮同至未曰未也明晨當早携之至博士又太息曰善客若於未行之先預納半克郎之費則明晨客雖麕集當首及君言已博士遂肅恭送客後復觀其巨本之書柏旣出博士傾耳以聽旣聞櫃上有鏘然金錢之聲始欣然展其笑靨是夕柏爾葛直無睡但假寐以俟其機已而眞覺其妻已睡熟矣遂潛自枕底出一翦即於其妻額前刳去少髮謹藏之半臂囊中而後就睡睡中尙夢見彼紅衣博士之怪形明旦柏爾葛即挈其妻至所謂北埠頭者坐之一鐵榻之上其上尙别有數婦共坐柏爾葛即詭託購烟引身自去十分鐘間已造博士之門博士肅容承迎曰吾固知客將至吾具有一種魔力能前知客且立至遂用巫術中語示以能前知人事之妙道意寓玄機且謂客凡已預繳其費者必與復面實則其言委瑣凡鄙初無足采柏爾葛遂曰吾已携髮至矣遂出陳之博士顰蹙觀久久爽然曰是乃戔戔是須具心理學之大力乃能微得其粗以事如此以費若彼吾自知吾生平未之經歴惟吾言旣出未嘗或改但聽客自擇或量予增費亦往往有之言後少停默觀柏爾葛之作何狀旣見其木木不省遂變臉坐而作神巫語曰吾何見耶吾見一秀髮之少婦嫁得一美貌之郎君郎君之於其少婦固敦篤惟吾所見者乃有是噫此黝黑之男子誰耶乃躡足而至直抱此婦之腰與之親吻者再於是吾又見一頎頎之夫至矣亦就與此婦親吻婦匪特不拒且如禮以報噫當其夫爲之作苦以贍家此婦則方與他男子同步此男子蓋别爲一人噫其人又爲誰耶此婦雖美然爲人蕩而無檢慣施欺詐當爲其夫忠告宜窺察其婦無少縱恣而不可更如今之以誠處之者也 
[自由談之自由談] [  不冷]  
　　對等者平之謂也南方所以必欲取對等之地位而後可以言和者其欲實行平和二字乎而北方必欲諱言之何也 
 
 
 

Page 15

 
 
   
 
 

Page 16

 
 
   
 
