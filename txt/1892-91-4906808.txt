# 1892 - 91 - 4906808

 

Page 1

 
 
[續印二十四史出書] [  圖書集成局啓]  
　　本局所印二十四史紙色潔淨字跡朗若列眉早爲賞鑒家所許可今第二次所印又已出書自三月初一日起每部定價洋五十六元如欲精研乙部者請移玉申報館帳房購取可也此布 
[諭旨恭印] [  申報館謹識]  
　　光緒十七年冬季諭旨本舘現已敬　彚印成編卽日出書計每本碼洋四分購處仍遵曩倒 
[諭救時之計節流更急於開]  
　　國家當有事之秋則以强兵爲要務當無事之日則以富國爲良謀顧未有國不富而能强其兵者亦未有國旣富而兵猶未强者主國政者統一年之計量入以爲出益寡以哀多王道之常經聖治之顯謨也然而富國之道不外乎　源　流四字不開其源則來路未廣本根易蹶不節其流則去路太紛應接不暇中國自與泰西遞商以來論者皆以爲西兵之强强於中國西國之富富於中國中國宜仿而行之於是乎競以此說爲主謂西國之富由於　産之大開商務之衆盛中國出産之多不遜於西國所當　汼開採以資利用又謂中國之商賈不少於西國是宜仿行公司之法以　風氣由是而輪船之日新月盛商務之興蒸蒸日上又加之電線通行布滿各省傳消遞息頃刻靈便雖現在以線少之故生意未盡推廣然旣創其業則必不難於擴充至於鐵路一法大可爲輪船電報之補助而迄今尙未盛行所行者不過有礦出煤之地此外雖已有成議而尙未舉辦倘能不日成之則於便商富國之道尤有裨益各處礦務亦已興行如開平之煤礦基隆之煤礦雲南之銅錫各礦　皆戊效之　著者也徐州之利國鐵礦限於資本而開未能廣聞者　之靑溪之鐵礦其初次所開出之鐵聞未甚佳據稱第二次採出必有佳鐵　如是則亦一中國之利源也山東　縣之煤礦其煤質頗佳而苦於運路艱難本地所出止可以供本地之用則其銷塲能有幾何然旣有此佳質可以　握則將來必有設法以通運道者其利可漸推漸廣也漠河金礦金色亦佳近又聞臺灣之金礦其金沙遍地皆是董其事者但以身臨之不費心力而日出不窮由此觀之中國之利源其有可開者正不可以枚舉也然有此可開之源而用之者亦頗不少卽如一年之中洋務所費其數不知幾何出洋各欽差以及參贊隨員無不有費輪船兵船逐年修理莫不有費兵船之中統帶管駕以及一切水手等人莫不有費製造局船廠各處製造槍砲藥彈其數浩繁又有添買外洋之槍砲等物約而計之所用之數且逾於所出之數此外銀錢之流出外洋者尤不可以更僕數洋藥一項近來漸非絲茶所能敵而他項洋貨之來自外洋者其用日見其廣則其流愈見其寛矣若吕宋票之欵其數猶小焉者也夫以中國所開之源以計中國所用之欵一似可以量入爲出者而按其實則所出多於所入盖所入者有一定之數所出者竟無一定之數所謂量入爲出者不過約略計之初非確有成數也然則中國此時救時之法不在開源而在節流斷斷乎其可知已開一源卽有一項用度說者謂其所開之數究不止其所用之數而不知其源之開者有盡其用之費者無窮况其所開之源未必涓滴歸公其所耗之費在在皆出於公欵卽不必有弊而其理顯然矣假如一人之身千金之産一日而用一金則可作三年之用一日用二金卽年半而盡矣一日用三金且一年而竭矣彼自以爲千金在槖可以恣其揮霍者此固不知世務不識輕重之子弟然卽有工心計者亦不免於支絀盖千金其定數而用之無定數苟無定數則三年之用安知不罄於一日嘗有友人爲余言及疇昔在鄉間以開館授徒爲生一年訓蒙童八九人修金所入不過二十餘金布衣蔬食逌然自適旣而有人聘請訓其子弟歲修六十餘金授餐適館以視往年迥不同矣而稍稍添置衣服迨年終會計則並無餘蓄也未幾而槖筆出門欲思自見於當世幸而竟遇知音遽加靑眼爲之推薦爲之揄揚歲入可以數百金而家中妻子依然泣牛衣中腹轆轆不得一飽而自顧一身則居移氣養移體酬應紛繁日用浩大數年之後仍無一毫積蓄而聲氣旣通交游旣廣其債臺之層累而上者且更不如其訓蒙時此其故安在哉不能節流之故也一身如此一家可知一家如此一國可知今爲中國計必須舉一切耗費無益之欵悉心核减卽以其所减者用之於有益之處則所以惜財者在此所以惜福者在此所以富或者在此所以强兵者亦無不在此此節用二字所以爲聖人道國之經也夫 
[電傳壬辰科會試首塲題]  
　　昨日下午五下二刻時接得京師由電飛傳會試首塲四書詩題合亟譯登於左首題子曰君子矜而不爭羣而不黨子曰君子不以言舉人不以人廢言二題斯禮也達乎諸侯大夫及士麻人三題井九百畝其中爲公田八家皆私百畝同養公田詩題賦得柳拂旌旂露未乾得春字五言八韻 
[九霄雨露]  
　　通政使司管理飯銀處容程爲曉諭事照得本使司應收各省投到搭解津貼辦公銀兩差弁人等知悉嗣後管解差弁務於當日投文次日辰刻親身赴司當堂呈交銀兩騐明印花該差弁眼同拆封數目相符當時兌收不得假手書皁倘有通同舞弊卽行回堂從重懲辦勿謂言之不預也○吏部爲批示事據奏留江蘇補用道曾丙熙呈請騐看分發到部查該員並未呈騐捐照當經本部片查戶部捐案有無覈准去後兹據覆稱應俟該省歸入卯次報部再行覈辦等因所有本月分騐看應卽扣除相應批示該員遵照○巳故西安將軍尙軍帥宗瑞病故京邸擇於二月二十七日發引前爲引魂旛用三十二人肩荷後列駱駝四頭白馬八匹黄鷹細犬各一對藍心紅邊上繡金龍門　一對後則紅漆銜牌四十餘對上書御前侍衛總理神機營大臣廂黄漢都統西安將軍等字樣繼以八寳槍大刀金執事紅傘緑扇金棍　毡白馬槅漏粉棍龍頭鳳尾軍健廂藍旂槍劊子令旂令箭龍鳳日月扇龍旂御棍黄牌十數對上書御祭一壇賞銀一千兩御賜福字等字樣提爐一對鼓吹一部龍亭一座内供諭旨舁以八人前　　柄黄蓋後則官樣轎車一輛八人大轎顯轎各一乘鼓吹一部前皆擎杏紅傘兩旁跨儀刀背弓張負箭壺者各二人大槓舁以六十四人上蓋杏紅金龍大罩兩班人夫沿途輪替前擎猩紅日照傘槓之兩旁穿孝小男二十餘人各跨雲聲上置朝冠朝珠古玩陳設沿途舉哀後擁銀戟銀刀銀槊銀錘廂藍旗槍二桿擎者高乘怒馬並有三尖廂藍大龍纛一桿爲殿由興隆街本宅經大栅欄西單牌樓出阜成門沿途設有路祭栅數處○三月初五日皇上親詣先　壇舉行 
 
 

Page 2

 
 
耕耤禮先期御前大臣奏奉諭旨著於三月初一日在豐澤園演耕耤禮欽此當卽片交禮部查照歴屆成案轉行傳派預備○值年旗准兵部爲轉行事禮部咨取三月初八日田村暫安處玟貴妃金棺前行清明致祭禮需用擡送肉槽披甲十六名看管章京一員應行值年旗轉行該旗照數派出並將派出官兵花名清册開送禮部點名後齊赴宰牲處預備等因相應轉行值年旗轉行照辦○吏部爲咨行事文選司案呈本部議據直隸總督李奏請以直隸慶雲縣知縣汪寳樹調補饒陽縣知縣等因查饒陽縣係屬疲繁難三字題調要缺所請以慶雲縣知縣汪寳樹調補之處核與定例相符應准調補二月二十七日具題奉旨直隸饒陽縣知縣員缺著汪寳樹調補餘依議欽此欽遵到部合將原奏抄粘咨行直隸總督查照辦理○侍衛處爲知會事二月二十七日奉旨朕於明日辦事畢乘轎出德昌門西苑門進西華門隆宗門内右門至承乾宫孝全成皇后御容前拈香行禮畢乘轎出内右門隆宗門西華門進西苑門德昌門還瀛臺用膳召見大臣卯初二刻伺候欽此○　復總督銜前署貴州巡撫張中丞亮基光緒元年經前撫曾中丞璧光臚陳政蹟奏請恩准開復建祠近經貴州紳士雲南補用知府冷太守繼先等度地於貴陽府東門外九華宫東首集資建立專祠現已落成禀府詳司奏請列入祀典每歲春秋由地方官致祭以垂久遠而順輿情　撫崧大中丞蕃遂據情入奏二月二十三日奉硃批著照所請禮部知道欽此○禮部示頭傳覺羅學候補教習鄧鴻儀知悉限三日内親身赴部騐到並携帶筆墨以備塡寫親供當堂覈對筆跡毋違○吏部示傳所有擬補内閣中書王桂琛一員本部於三月初二日帶領引見相應示傳該員於初一日晚在内城左近歇宿是日丑刻穿天靑褂備帶補褂元靑褂佩帶荷包手巾忠孝帶赴西苑門外大項公所吏部公所書到聽候排班帶領引見再傳二月二十九日辰刻衣冠赴部演習口奏履歴如是日不行赴部定將引見扣除○二月二十九日戶部開庫放給承修頤和園及醕賢親王園寢工程銀十六萬兩經海部派員帶領祥茂永興東昇恒順天和廣順廣恩慶豐廣豐等廠商領出用車載回 
[學憲啓行]  
　　浙江學憲陳六舟大宗師考試寗郡文武生童一律事竣卽於本月初六日下午出棚至提道二憲衙門及前任貴州學政陸漁塋太史家拜會回至天一閣觀書初八日下午出望京門至郵亭前登舟各官均恭送如儀是晚憲舟過西壩按臨紹郡云 
[寗郡辨志精舍辛卯冬季課案]  
　　漢學超等　陳煥章　梅鼎恩　許克勤　鄭　鈺　施世杰　劉夢齡　潘　任　周振翰　陳鳳洲　錢文　　特等　胡承　　達　李　汪開祉　奏鍾濠　王亨兆　李永康　周　冕　褚德福　邱譯炯　曹惠錫○宋學超等　葉慧業　王亨彦　范彭壽　李永康　孫同康　黄佐清　特等　張鴻桷　張宗錄　吳廷採　陳煥章　王雅三　沈重光　張　煦○史學超等　陳煥章　尤幹臣　范彭壽　尤　桐　陳宗錕　許毓麟　王廷柱　尤　樑　潘敦先　張世銓　特等　吳佐清　孫同康　胡宗鼎　吳廷採　馮善澂　曹壎毛　景　熙　要元俊　張善煒○天算超等　韓保徵　韓　珪　李炳燾　馮　澂　陳煥章　程之駿　胡世儀　朱　熙　王汝成　特等　王帙羣　李文炳　邱雲祥　王鱗藻　秦偉棫　盛　柱　盛沛柱　應沛霖　曹　瀚○輿地超等　陳煥章　吳廷採　汪開祉　許克勤　張鴻桷　李愼叔　王廷材　樓紹棟　張宗錄　施仁沈　特等　裘慶杓　秦鍾濠　施其光　馮惟一　邱　炯　許文蔚　鄭祖培　朱實貧　戴永年○詞章超等　顧士超　馮善徵　張景翰　殷松年　金士駿　潘　鴻　張德容　萬人傑　尤金鏞　陳培壽　特等　褚惪紹　黄畹蘭　吳寳忠　王　佐　葉鴻坤　吳善逵　張鴻桷　江毓芬　徐大德　王紹祥 
[潯陽雜錄]  
　　九江府崇太守於二月二十五日示期德化湖口彭澤德安瑞昌五縣文童定於三月十八日開考○西門外大街興泰洋貨店夥吳某畜有一婢女年甫十三齡憨態　情頗得主人憐愛上月二十九日忽然失去偵訪無蹤旋經保甲局查得被新園浴堂某氏婦藏匿卽飭丁協保往提氏知事不諧將婢移藏十八家居人錢德家内局員飭將錢帶案嚴訊之下喝令重笞錢遂供出眞情不敢諱飾局員令將婢交出給吳領回復笞責錢三百板氏亦掌頰二百令本夫領回管束○出郡城東門二十里仁婦鄉居人羅某家世耕　　號小康一夜有　　取菜子數石及衣服風肉之類事後察得賊先將窓檽拆毁然後挨身而入疑係雇工陳某所爲設詞辭歇陳旣無飯噉處又被惡名亍彳於途懊喪欲絶行至倉巷突見一人手持衣服意欲售錢四顧張惶兩目灼灼如鼠異而細視之果主人家所失之物遂將其人扭交坊捕請主人送縣訊懲於是奇寃乃得雪此上月初旬之事訪事人昨始函告卽酌錄之閱者幸毋笑爲失晨雞也 
[納粟請奬]  
　　京都琉璃廠百善堂畿輔義倉附辦積榖以備旱潦之需現由各處捐局商撥捐輸請奬實收若干張有願捐糧入倉者按照每例銀百兩折糧二十石以銀數折收雜糧如有指捐　監虚銜翎枝封典等項一面開送履歷一面運糧到倉照數塡寫捐局實收數目以憑領換部照旣助善舉又荷恩榮想有志觀光者自當踴躍輸將也計開减成監生實銀四十四兩折收糧二十二石十成監生實銀一百零八兩折收糧四十二石從九職銜實銀三十二兩折收糧十六石縣丞職銜實銀八十兩折收糧四十石通判六品職銜實銀六百四十兩折收糧三百二十石同知五品職銜實銀八百兩折收糧四百兩花翎實銀一千兩折收糧五百石其餘仿此 
[潞水春鱗]  
　　俗以二月十九日爲觀音大士　辰是日廟宇中凡供奉金身者莫不大敞山門廣施法雨旃檀馥郁唄梵喧闐而優婆夷優婆塞素以佞佛爲事者尤必先期齋戒結伴皈依齊向蓮花座下深深膜拜自以爲南海燒香不啻西天見佛愚孰　焉○近日春寒糾峭北山及口外一帶雪深三四尺河氷未泮而山水暴發由氷上行繼長增高倐漲三尺許致將北浮橋衝塌大半百五韶光巳過大半而由通至津河道仍爲氷凌所阻通州各鋪戶待貨孔亟而貨船之在天津者裝貨巳十餘日祗以寒氷在水未敢率爾解維直至二月二十八日陽和氣轉運河始通從此一望汪洋舟楫往來可以暢行無滯矣○滿坐糧廳常廳憲已屆瓜代之期奉旨以戶部正郎如部郎山接任己於二月二十四日抵通履新矣○潘伯寅大司空客歲在京仙逝飾終典禮至優極渥其靈輀尙在京中二月二十四日由其介弟扶柩南旋送出通州進西門出東門由陸路趲行前導有執事數對黃牌十數對上書奉旨入城賞銀二千兩治喪贈太子太傅予諡文勤賞陀羅經被沿途地方官妥爲照料工部尙書順天府兼尹南書房行走頭品頂戴又德政牌八對萬民傘十九柄清音鼓樂相間而行誥封黄亭中設祭文誥封匝緑呢魂轎内供木主後有通永道親兵馬隊東路廳後營馬隊順天府中營步兵戎服鮮明列隊相送柩用盤龍彩槓以三十二人舁之東路捕盜營步隊殿後護送闔城官員沿途設祭一路旗傘飄揚鼓吹疉奏生榮死哀大司空有焉新任通州孫眉生直刺以名孝廉現宰官身於二月二十七日由涿州行抵通州接印任事是日申刻直刺朝衣朝冠望爾行三跪九叩禮畢旋升公座書吏啓卯試用宣傳吉語本署各執事齊至座前叩喜斯時也砲聲絡繹鼓樂齊鳴極一時之盛事○傳聞倉憲約於三月中旬出巡按臨通州惟尙未見明文也 
[鷺江談助]  
　　自海濱以至番仔街一帶洋行林立德記和記各洋行棧房亦在租界之内每交夏令淡水茶葉上市均堆棧房而保火險公司以德記洋行後樓毗連德記棧三層樓房德記棧又毗連港仔口大街人烟稠密倘有疏虞恐遭波及是以保費較多如將後面房屋拆開以分界地每年保費便可减少若干德記洋商遂商懇三層樓房主將逼近德記之樓購買一問拆卸上二層僅留下面過街樓椽柱現已雇工從事從此保費可以减省矣○厦門文圃茶葉店著名巨號貲本十數萬採辦武彝各　名茶運售外洋羣島獲利甚厚自光緒九年店主楊芝庭作　其後人弗克負荷將文圃字號押與胡某接管嗣經票局集借欵項清還胡　　由楊姓自開去歲復因集借之欵無著票局中執事又將文豳店 
 
 

Page 3

 
 
内執事銀櫃等人攆出自派陳某常住文圃店中坐收欠項或云文圃號已典押與陳某及票局中人矣累世之基敗於一旦可慨也夫○乞丐强討惡索到處皆然而厦門居民之被乞丐欺凌勒詐較之他處爲尤甚俗例凡有紅白事必先與丐頭言明視家計之貧富爲出資之多寡另給若干使在門前分給外來乞丐始得行所無事否則不堪其擾前年有某甲悞毆一丐兩月後該丐病危由衆丐擡至甲家門首逾時斃命藉屍訛詐洋銀百數十元以後乞丐之兇討强索更甚於前人皆不堪其擾近來人家做小生日或小孩彌月丐頭亦必勒索錢文如不破慳囊卽招乞丐數十百人爛頭腫腿濃血滿身一擁而入洶洶坐索非每人給以靑蚨五六翼不去居民無如之何若加以呵斥彼卽詐死圖詐此種惡習急宜懲儆官斯土者尙能重懲一二人以儆其餘否也○漳州鎭侯軍門道憲劉璞堂觀察赴省賀年並送卞制軍起程後卽附商輪於二月二十七日抵廈並不勾留卽換民船言旋任所○吳春泉觀察交卸後部署行裝擬於初三四日坐伏波官輪啓行回浙江寓所○厦門厘捐日形短絀按月比較有江河日下之勢揆厥由來雖由於生意之减色然巡丁司事賣放走漏弊竇滋多今丁潄卿司馬提調局務認眞整頓從前　肖司巡槪行斥革另選親信之人充當查貨報稅諸事似此興利除弊餘力不遺厘務或可望有生色也 
[舟子不法]  
　　厦門四面環海非舟楫不能往來各處鄉社渡航乘潮開駛鄉民攘往熙來咸恃此爲寳筏焉渡航不能逕泊江干欲登渡船必由小艇載送駕小艇者類多凶惡之輩十數年前曾有小艇渡客至海中謀財害命後經官憲查獲就地正法此風爲之稍戢而半途勒詐强攫物件仍不能免被其害者不肯默爾而息赴地方衙門禀控乃被逮到官則又從輕發落因之此輩愈無忌憚提道憲有鑒於此遂爲正本清源之計飭海防局將海中大小船隻編列號數停泊何處碼頭船戶姓名一一標明船旁又取具連環保結以便識認法至善也近來小艇旁之號碼名姓每借油漆爲名將字跡抺去使不能認識船戶之居心陰詐已可窺見一斑聞此種船戶大都係石蟳鄉吳姓丙洲鄉陳姓潘塗瓊頭等鄉林姓向在海上以刼搶爲生涯今因輪船暢行往來如織不敢爲匪攺歸正業而兇横狙詐之性終不悛攺每每欺負孤客渡至僻靜處强奪財物近日更有見色起意强姦婦女情事殊令人聞而髮指二月二十五日史巷路頭雙槳小艇吳理仔探悉有一鄉婦寄宿客館欲待潮漲時附搭渡航回鄉甲乃於　　曙時至客館詭言潮氷已漲渡船將開可速啓行免致愆期鄉婦信以爲眞卽隨阿理下小艇阿理將艇蕩至偏靜處將婦推跌艙内强行姦汚鄉婦無力爭拒祗得任其輕薄惟求載至渡航切勿聲揚以全顔面阿理聞言以爲可無意外虞仍將婦渡回港側婦誑云頃間怱怱出門忘携洋傘一柄煩偕往取之迨至碼頭婦忽大聲呼救命適稅厘局勇在此巡查漏稅聞呼救聲立卽上前將阿理拘住鄉婦哭訴云清白之身被其汚玷並被搶去洋銀數元務請解官懲辦阿理祇認犯姦不認搶洋巡勇卽將阿理拘送稅厘提調兼海防局丁司馬訊辦司馬命婦補繕禀詞以便移送厦防廳按律懲辦聞此事者無不爲之眥裂况四鄉婦女搭船往來每日數以千計若船戶相率效尤載至海中僻靜處肆意强奸彼小家碧玉蓬門少婦不且跬步皆成荆棘哉按搶奪物件情罪尙輕强奸婦女情罪實重若不從重懲辦何以儆淫凶而安良善又聞阿理到案自稱從前姦過婦女已有十數人均以羞恥之故不敢聲張不料此次忽然决裂實出意外云云可見阿理之兇惡因有貫盈之日也 
[爐峯篆影]  
　　二月二十六日戌刻江西巡撫德曉峯中丞之金昆乘江裕輪船抵九江道鎭以下文武各員俱赴江干迎迓欲在招商局設供張力辭不肯赴卽移宿長龍船至次晨解纜回省各官趨送如禮○濂溪書院定章每年二月由九江府命題課試錄取高才生留院肄業此次示期二月二十七日甄别屆期諸生衣冠赴院點名領卷入塲扃試盈門桃李頗覺欣欣向榮是日生監文題子謂韶一章詩題賦得文章實致身得身字童文題則以學文子夏詩題賦得雨餘風物一番新得新字○去歲茶棧多至三十餘家辛苦經營不無虧折今歲業此者皆裹足不前節屆清明僅開十分之二○督辦江西淮鹽總局江蘇候補道　觀察家　於月首赴金陵　見劉　　本月初一日　江永翰　遄返在潯小作勾留 
[旅櫬飄零]  
　　李憲章者平湖人上月二十七日携一小包袱戴紅風帽披靑縀舊珠皮褂形容枯槁步履艱難向松郡西郊船埠問訊欲搭平湖航船歸里舟子以其症勢危重恐有不測不允附載李躑躅窮途進退維谷旋由該圖地保盛某代爲設法寄頓於小普陀古刹中天未破曉李已赴修文之召該地傑遂投婁縣禀報張肖芸大令卽帶仵作躬往騐視委係因病身死李係庠序中人遂有西郊某茂才念同袍之誼向戚友處醵集資斧購辦棺木並辦藍衫雀頂妥爲成殮停柩廟中俟親屬來領或謂李在紫藤棚某姓家教讀居停見其病勢漸重雇人送之行或又言李作古後在身畔檢出紅　粘一紙擬投某署乞借川資孰是孰非並存之以告倚廬而望者 
[靈輀過滬]  
　　潘文勤公騎箕後靈柩由家屬扶至天津乘招商局新裕輪船來滬前日行抵小東門外天津馬頭下椗家人預期雇定官舫伺候旣過船碼頭旁巳排有祭筵道營廳縣及英法兩界讞員咸赴靈前祭奠至下午兩點二刻時卽解維望姑蘇進發聞本月十二日遵例入城十九日至光福山安塟至潘偉如中丞本以石路級陞棧爲行臺亦於昨日起程回珂里矣 
[拿獲莊夥]  
　　前歲之杪本埠南北震源正兩錢莊被寍波咸德莊拖欠鉅欵以致同時倒閉震源正主黄鎭心奚世榮據情控告其時陸大令方攝篆務派差恊同莊夥往寍波購綫拘拿咸德執事人余配德訊究前日差等將余拿獲發電到滬一面乘北京輪船遄回昨晨袁大令預派差役薛貴在碼頭伺候船旣抵岸卽將余押解到縣收押候訊 
[懲辦流氓]  
　　流氓華虎生專在本城肇事前日又闖禍於長生橋畔事經帮辦總巡朱森庭明府所聞飭提訊供華俯首無詞明府判令笞責二百板枷號小東門示衆 
[上海縣署瑣案]  
　　去年嘉平某日本邑西鄉法華鎭附近鄉間姚萬春家被賊某甲竊去棉花五包隨賃得鎭上陶姓屋二椽將贓窩頓姚被竊後屢查無著邇始經法華司麥二尹訪知蹤蹟將贓吊出給姚具領窩贓之屋發封甲在逃未獲候冉緝拿旋有是處汛捕王阿文藉端勒索姚遂給以洋銀數圓前日袁大令訪聞其事飭役下鄉將二十七保五圖地保王雲卿拘解到案晚間提訊王禀稱小的現在治下充當地保去臘姚在鎭上陶姓屋中被竊當時緝查贓物蹤影全無至日前始經麥老爺將贓起出房屋發封旣而王向姚勒索姚無奈付給洋銀大令喝令退去候拘王訊究○今正某日徐文祥控陳世財陳子財昆季毆斃胞弟夏松袁大令騐明夏松吞烟身死將兩造帶回迭次研訊後文祥知無可諱飾供明夏松委係服毒身死大令判令將兩造分别收所以上情節前巳屢見報章前晚飭提覆訊文祥供稱夏松實係奔逃時被物絆跌頭碰凳上至正月初八日自知羞忿服毒斃命小的並未收過洋銀現在願具結求銷免再深究思財子財同供稱素日在家讀書今正初二日夏松闖入家中内室子財見之上前查問夏松懼而奔逃跌仆門口旋卽扒起回家初八日不知因何吞烟自盡當時雖曾言及給以田地洋銀然尙未付大令謂兩造曰此案本須照例究辦姑念爾等鄉愚無識暫行交保出外如經傳喚須立刻投案兩造均唯唯遵諭而退 
[英界公堂瑣案]  
　　包探何瑞福禀稱陸王氏遣傭婦張葉氏搬運衣包被窩洋鏡水烟袋等物張葉氏卽挾之逃逸及陸王氏投報捕房旋在蘇州航船上尋獲張葉氏起到原贓祇少洋鏡中洋銀三元今特送案請　陸王氏供稱家居本邑丈夫外出兹因母親欲往杭州禮佛拈香小婦人是以遷往母家同居所有衣物雇車裝載令張葉氏押送不知伊如何挾之而逸及由包探查獲尙少洋銀三元張葉氏供稱小婦人家在 
 
 

Page 4

 
 
姑蘇鄉下由白姓薦至陸王氏家傭工是日主婦命押運衣物因不識運至何處祗得暫寄航船並無竊取洋銀之事蔡太守問陸王氏曰爾令張葉氏押運衣物時原住之屋内尙有人否答稱小婦人原與他人同居是以屋内有人照料太守問張葉氏旣不知主母之母家何在何不運回原所而竟寄與航船上謂非圖逸而何答稱小婦人一時糊塗太守判令發官媒管押一月並繳洋銀三元起案之贓給失主領去○包探黄四福禀稱鍾阿茂穴王廷桂家之壁蛇行而入竊去布衣銀飾經小的查獲起到原贓今特送案請究王申訴前情并請將贓給領鍾供稱小的行竊該死現在贓已交出尙乞大老爺法外施恩庶得攺過自新不致終身流爲匪類蔡太守判令管押一月贓給失主領去○包探徐雲香禀稱積竊徐阿德送案懲辦不知凡幾此次甫經開釋又掩入陳阿三家圖竊拘獲交捕帶至捕房詰得先在秦少如家竊取衣帽等物交出質票吊取原贓今特送案請究陳訴稱徐來圖竊幸卽知覺獲交巡捕秦訴稱家中失竊衣帽及小孩衣今由包探獲贓往認屬實惟尙少孩衣耳徐供稱小的係浦東人疉次犯竊自知該死惟求大老爺格外從寛蔡太守判令笞責二百板管押一月期滿再笞責一百板起案之贓給失主領去○包探沈金隆禀稱積竊朱阿炳疉竊鉅贓解案訊懲巳有幾次今甫押滿開釋又至蔡阿五家掭鎖而入竊取被窩蚊帳水烟袋等物阿五報明捕房旋由小的拿獲人贓并詰得前竊林祥雲馮阿二等家羊皮布衣今特一倂吊贓送案阿五訴稱小婦人有事出門門上扃以外國鎖鎖匙隨帶在身不知朱如何掭鎖而入今旣查獲請將贓給領林馮投案請領失贓朱供稱小的係上海人連次犯竊罪不容辭如荷施恩以後自當滌慮洗心不再犯竊矣沈探又稟稱小的查得朱帶有各式鎖匙甚夥阿五門上之鎖恰有鎖匙配合故得掭開今將鎖及各式鎖匙呈閱蔡太守判令將朱笞責二百板管押一月期滿再笞二百板驅逐出境不准再來租界中起案之贓給各失主分别認領鎖發還鎖匙暫存公堂各質押鋪夥甲乙等人呈票請追質本太守謂此係竊贓槪不追給 
[法界捕房瑣案]  
　　張福卿與娷婦劉雨寳控被某烟館女堂倌所毆巳詳前報昨晨九點鐘時葛同轉莅捕房女堂倌王三寳王阿小同投案　由三寳訴稱小婦人等在治下開設烟寮曾捐納花烟館照會張及雨寳與之同住前晚有狎客在房適丈夫到來隨令出外行經雨寳房外竟被辱駡小婦人至彼理說復被兇毆以致擊破頭顱務求究辦謝副捕頭禀稱前日伊等互毆隨扭入小東外捕房查問之餘據稱雨寳用碎碗劃破頭顱同轉謂三寳曰女堂倌本干例禁爾等雖捐納花烟館照會終不免陽奉陰違且爾等正在靑年依大戶傭工亦可餬口何至貪喫懶做作此下賤生涯諭畢喝令將三寳掌頰五十下著卽退去諭令嗣後不得再蹈前轍又謂張曰爾與雨寳旣不開花烟館何故與三寳等同居判令掌頰八十下雨寳姑念有傷從寛免辦○天津人李銀川胡恩堂請追打架時所失銀表葛同轉將拘押之福建人陳阿可提案覆訊陳供稱小的向在南市寳豐竹布店爲夥前晚約二三知巳行至小東門外泰昌弄買點心分食其時有不知姓名之福建人在花烟館冶游而出途中與李等碰撞以致忿爭適小的躑躅而來悞被扭案胡訴稱小的等正欲乘某輪船回天津因未展輪約李登岸閒步行經彼處見陳等由花烟館出猛將小的扭毆其時由陳拉住小的髮辮另有一高大漢攫表奔逃小的將陳扭住死不釋手幸有巡街捕到來立卽拘陳並小的等來案同轉向陳詰問供稱其時打架者係同店夥友老四爺等高大漢名阿林確係規矩人不致攫表至李胡實係流氓此次藉端訛詐現有店主鄭士堂願來案具保同轉謂失主指認鑿鑿况當塲拿獲無用抵賴喝令掌頰二十下少頃鄭投案聲稱陳等素來誠實前晚適逢清明節在店飲酒醉後至花烟館門前鬥事求准交保開釋同轉謂原告稱前日陳由公堂押下途中有羽黨數人交頭接耳迨原告見之伊等始走散鄭稱求將陳釋出命伊找尋羽黨可也同轉謂今准爾暫行保出著查明表之下落卽日來案禀陳倘敢遲延定當提究鄭唯唯遵諭而退○包探王榮培拘獲竊賊張秀春詰得曾竊某某等輪船上棉被兩條茶壺一具及銀押髮簪等物逐一吊到原贓解送案下葛同轉提張訊究旋有樂天福酒保趙興成代失主戎天福具領張供稱銀押髮簪等物均由某輪船上竊來藏在小籃内尙有洋貨並紙傘一頂上鐫施長生名字則由江北竊來同轉將棉被鋪蓋給趙領去張押候核奪○謝成子竊取協成祥烟館某烟客銀表一枚已登前報昨晨失主徐華亭飭家丁高升持名片偕協成祥烟館值堂人金阿洪至案由高禀稱謝向家主借錢不遂强將銀表取去葛同轉喝令將謝掌頰四十下銀表給高領去○吳阿安嚴阿華竊取仁和祥桕油行白蠟售與吳阿生糖食店昨日包探孫錦榮傳吳至案阿生供稱小的曾收買小竊南貨至白蠟一無所用是以不收阿安堅稱白蠟售與阿生事在上月二十五日之晚當收洋銀一元五角次日又找取二元言明將此蠟兌　蠟燭同轉訊究再三阿生堅不認買葛同轉著將阿安掌頰四十下復加詰問供稱此項白蠟已由阿生轉售與大成燭店同轉立飭某包探帶阿安前往將大成夥趙雲橋拘案訊問之下供稱是晚小的有事出外祗新夥張嘘元在店並未經買白蠟同轉著趙退去俟查明收買實情來案禀覆○包探王榮培禀稱小的查得干春林所携脚爐實非從烟妓三妹處借來干本以混用銅洋銀爲業想脚爐定將銅洋銀買來葛同轉向干詰訊干供稱小的以前確曾用過銅洋銀目下已經攺過矣同轉判令笞責二百板押候具結開釋○王慶裕控曹炳生誘令妻子阿彩同上臺基已詳本報昨　某包探將曹寄存茂興野貨店之衣箱一口吊送案下王訴請究追葛同轉著曹將箱打開曹稱箱中本有阿彩之衣服目下不知被誰人取去小的亦有紡綢套褲等物此刻巳不知去向矣同轉　阿彩究竟何在爲何不肯供明答稱小的實在不知阿彩下落大約巳回寍波問爾如何知已回寍波供稱　彩逃逸時曾偕一年輕浪子至小的處言及欲回寍波包探王榮培禀稱小的查得阿彩實被曹藏匿曹稱如大老爺查出小的知情藏匿願甘辦死同轉著押候查到阿彩再行核奪 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[東海魚書]  
　　日本陸軍大臣高島君隨帶各員出京道經名古屋等處以至大坂上月二十號赴泉州春木村大砲試騐塲閱視操演大砲砲兵監牧野要寨君及經理局長野田君以下各員隨從旣去會同砲兵會議有坂君以下各將校逐一試演一周共放八出自九點鐘至十一點鐘始畢卽回旅邸隨有第四師團長黑川君前來拜謁翌日午後三點鐘由梅田乘火輪車至神戶寄宿一宵二十三號乘商船會社輪船名吉　川丸者往馬關巡視千丈野金比羅山堡壘工程及旣成之砲臺又測量將來添建堡壘砲臺之事○　本小松依仁親王自法國遊學回來拜受海軍少尉之職奉命赴長崎統帶高千穗軍艦親王因附英國某輪船於上月二十六號抵崎地方官及高千穗船主均出迎迓視王暫借外浦福島屋爲旅館適海軍大佐有栖川親王率事雄艦自中國沿海遊歴回來二親王相見之餘　形親密每日帶同隨員山遊諸勝景第一日至筑後迎陽亭散步品茶第二日又帶藤井成田二大尉由代理長崎縣中村書記官光導觀本河丞道聞不日須當赴艦履新矣按小松親王年二十六歲遊學泰西巳歴多年故於英法海軍事宜皆已嫺熟在法國時曾授今職說者謂將來必爲皇族中第二海軍名將云○上月二十四號長崎接得東京電信云海軍大　事事奉命准於下月三號在長崎近海舉行簡海軍大臣樺山　及總指揮中牟田君諸官二十九號前往聞操演時所有常備軍艦與佐世保鎭守府所轄軍艦分爲賓主作攻擊防禦之勢先期令地方官將操演日期布告各郡沿海人民知悉至本月一號樺山中牟田二君督同少將井上君乘八重山軍艦至長崎隨員爲海軍大臣主事大佐山本權兵衛傳令使大尉廣瀨勝比古吳鎭守府司令長傳令使大尉中川藤次郎海軍叅謀部長傳令使大尉名和又八郎等人其餘自海軍叅謀部各課員始以及各鎭守府陸軍各部將校或遵陸或乘船不日將濟濟於崎陽江上矣 
[甌東鯉信]  
　　温州府德政臣太守於二月十九已刻乘招商局海昌輪船啓行道出滬江晉省禀見大憲面陳要公所有府署日行公事暫委永嘉縣代拆代行聞五馬言旋約在桃花縇爛時云○新任温州衛守備關守戎漢傑於二月廿二日行抵甌城暫住全坊巷孫公館中擇吉於月杪履新○永嘉縣邵布棠明府於上月廿五申刻親詣柟溪楓林地方甄别雙溪書院肄業生童楓林向無書院去歲始草創規模大興土木今已落成命名雙溪使西柟兩溪之人咸得就近肄業本年初次甄别邵明府鄭重其事在院扃試此後菁莪普化棫樸儲才凡在士林有不同聲稱頌者哉○公車北上者温郡共有三十餘人先後乘輪北上惟永嘉尙有數人早由地方官備文咨送因恐臨時侷促預將文書交某信局寄至省垣刻聞文件中途遺失諸孝廉只得面求邵大令補給文憑然後首途惟試期巳迫挈榼擔簦未免異常怱遽矣○古鰲頭局員叚某本年聘請夏某爲西賓歲奉脩羊四十金已送關書嗣因叚某局差被撤遂以無力延師爲辭中道背盟館榖亦不　送夏某誓不干休邀集庠序中人大興問罪之師謂叚某何人竟敢薄待斯文若不將一年脩脯致送定當禀控道轅作鳴鼓之攻叚自知禮屈　和事老調停寢事亦可謂前倨而後恭矣○馬快柰私禁脫逃一節前報巳紀其略兹　馬　　果已溺斃上月二十日在十都顯應盆地方撈獲一死眇一目年可四十許其弟聞信奔騐得死者身無重傷委係失足墮　身死當　棺殮發壇　誌大令遂鳴騶同　○永嘉縣離城二十五里有頭陀寺焉原名密印禪寺建在山麓貝闕琳宫與嶺月峯雲相吞吐歴年旣久漸就傾顔破壁荒垣凄凉滿　過其　者輙低徊憑弔近有僧名授昌住持其間於窮思極想之餘作駭俗驚愚之計在後殿建一水塢上置　　一從地下暗引溪流以機運動激水上噴濺玉跳珠昕宵不絶其下倣水碓法置輪軸於其間水動輪旋木雕兩僧像置之塢上左敲木魚右擊水鐘叮噹之聲更　迭和蓋借力於輪也僧藉此爲募化計自初八日起至十九止延致數十緇流合掌誦經廣施化雨城中老幼男婦莫不空巷來觀　爲得未曾有旣啜靑精之飯遂布白地之金僧因此得以滿其慾壑秃奴之計亦狡矣○庵下地方某甲家因嫡庶爭鋒大興口舌甲恐妾母吵擾入城請差押回有副役卓升者貪得番佛一尊遂假冐值差赴鄉押回被鄉民窺破赴縣喊控邵大令卽將卓升押候懲辦○大南門外　院寺前某甲好牧猪奴戲上月廿二日偶之賭局不覺見獵心喜欣然入局屢戰屢北腰纏遂罄愈思愈忿遂服阿芙蓉膏斷送殘生吁賭之害人甚矣哉爲民上者曷其奈何勿禁○蟬街某甲家姊妹行團聚一室作　捕戯突有某役闖入意圖訛詐被甲婦拚命扭住欲得而甘心旋經隣保爲之調停始寢其事 
[逃婦押回]  
　　三月初三日清晨招商局江孚輪船駛抵金陵下關碼頭諸客人正在搬運箱籠爭先恐後忽見輪船買辦張君仲延率領水手押送一婦至躉船嚴加鎖閉有見者謂年約廿四番風之信裝束似靑樓蕩婦柳腰低擺運步輕移伶　艱苦之情流露於眉梢眼角後隨四男子不倫不類有似流氓旋由保甲局勇押令下小船往通濟門去事後訪之始知婦氏蔡自幼字與通濟門外茶寮主張長春平日惹草黏花頗多外遇且性情乖戾時時忤逆翁姑其夫恨而痛箠之遂乘間逃去此去歲九月間事也旣而出門惘惘無處棲身適太古洋行小工何某之母見之謂是亦一株搖錢樹曷弗以計誘之於是挈至京口再至揚州後潛往滬瀆經蟻媒說合薦往馮姓么二娼寮爲夥以白下之閒花作申江之春色吳音初學艶幟高張近因漏洩春光遂向法公堂涉訟隨由藁　追蹤而至邀同久住上海之季德有投案領回其相隨之四男子一卽張長春三則同去之友人也當蔡氏杳無下落之時張屢向岳家索取丈人峯一味支吾已在本城有司署控告現由保甲局勇押回者蓋須歸案訊結也按此事已登二月二十八日本報兹金陵訪事人又函告如此因并錄之　 
 
 
 

Page 11

 
 
   
 
 

Page 12

 
 
   
 
