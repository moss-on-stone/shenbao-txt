# 1918 - 63 - 4916186

 

Page 1

 
 
   
 
 

Page 2

 
 
時評 
[慰留]  
　　疆員辭職政府慰留之國務員辭職總統慰留之此等事固數數聞之矣國務員或總理辭職總統慰留之亦或有督軍等慰留之此等事雖不常見然近來亦間有聞之者至若總統辭職而督軍慰留且總統之辭職即由此慰留之督軍威逼而生豈非事之大可怪耶 
　　或曰慰留者一種官界交際之虚文上旣可施於下下何獨不可施於上總統旣向督軍辭職督軍烏得不向總統慰留哉是亦一說 
命令 
[三月九日大總統令]  
　　陶彬施紹常阮忠植晉給二等大綬嘉禾章欒旰聲晋給二等嘉禾章翟方梅張世銓趙憲章晉給三等嘉禾章此令 
　　又令馮祖德給予四等嘉禾章此令 
[三月十日大總統令]  
　　徐進德晉給四等文虎章此令 
專電 
[北京電]  
　　馮於陽電外又附一通電述外交形勢危急係用密碼極愼重頃悉奉事有轉圜望廊房軍改南下餘停進馮之辭職尙不致成事實（十日下午七鐘） 
[北京電]  
　　馮陽電發後至昨午首接奉督覆電推崇甚至謂中國非總統不治請勉任艱鉅萬勿灰心如有爲難處霖力所及無不帮忙可謂滑稽已極（十一日下午二鐘） 
[北京電]  
　　日内政局極沉寂俟各省覆電到第一要事即爲内閣問題張正對各省運動復段閣（十一日下午五鐘） 
[北京電]  
　　倪嗣冲要求將李督内調馮言李僅有和議主張並無調遣軍隊自由行動之不法情事斷不能將李更動（十一日下午二鐘） 
[北京電]  
　　奉天提出之改閣免李主要條件已有解决希望馮昨電張作霖速通電各省商定總理繼任之人若果各方意同中央無不樂從衆議若憑少數推舉恐各方意見不同中央即無辦法又儗將李内用爲參謀總長以王廷楨督蘇亦已電倪張徵取同意並派謝龍蘄赴蘇接洽（十一日下午二鐘） 
[北京電]  
　　馮另一通電係述外交棘手情形至昨日止姜桂題電留馮餘未到（十一日下午三鐘） 
[北京電]  
　　黑督連電告急並請中央速派總指揮官一員來江布置一切昨據探報中俄軍業在满洲里站對壘日軍已由海參威上陸江省愈形危迫（十一日下午二鐘） 
[北京電]  
　　黑省内部危急中俄軍隊已對壘日本兵亦上陸該省各團體呼籲息爭援東省（十一日下午五鐘） 
[北京電]  
　　黑督通告俄兩派無論何派不得武裝入境過激派要求驅逐舊政府派已經黑督拒絕（十日下午七鐘） 
[北京電]  
　　日本未下動員令因國論尙未一致外交上亦未接洽完全（十日下午七鐘） 
[北京電]  
　　川電已通陜事稍轉機（十日下午七鐘） 
[北京電]  
　　七年公債違法案經商會聯合會控訴平政院頃已决定受理（十一日下午二鐘） 
[北京電]  
　　京綏路有删日通車息（十一日下午二鐘） 
外電 
[哈爾濱電]  
　　過激黨派代表執白旗至满洲邊境向中國司令開議聲稱過激黨軍隊無越過满洲邊界之意並向满洲里道尹呈送一函道尹答稱過激黨雖有兵不越境之言然中國未便撤回防邊之軍隊華兵已在满洲里與海拉爾聞 
[同益股票公司始創劃一]  
買賣内國公債及銀行紗廠招商局寗紹鐡路証券各種股票儲蓄票評准市價誠心無欺倘蒙賜顧請至英大馬路虹廟對面直隸路二百五十五號便是本公司啓 
[遺失收條聲明]  
今遺失潤寳齋號代併廣東粤漢鐵路股票收條二紙一爲字册二期收據第九十號張修記一百股以上二紙收條遺失已向該號聲明掛失如有人嗣後持以上二號收條作爲廢紙並託保人兼登申新兩報特此聲明　愛而近路ＰＥ三號門牌劉長之啓 
 
 

Page 3

 
 
之察里諾爾車站設立根據地逐日有新兵行抵其處據避難至满洲里之人云後貝加爾鐡路一带秩序凌亂法紀全　今過激黨已照會中國當道謂願許專車裝載赴海參嵗之駐俄協約國公使前赴满洲里車站此事西米洛夫氏亦贊成之故满洲里軌道刻在修築中烏蘇里之哥蕯克兵司令已抵哈埠與霍爾瓦特將軍會商派兵保護鐡路並援助西米洛夫之事海參崴電稱近有傳言謂過激黨今所管理之愛格希爾埠美國工程師將取其管理權以辦　之如遇必要時日兵將爲美人之助（九日） 
[哈爾濱電]  
　　海參崴勞兵會幹事部拘捕商會總董又會董二人因與勞働界擬管理商界事務有關之故各店舖遂終日閉市以爲反對此種暴行之表示各公共機關已提出提出抗議要求將被拘三商人立即釋放勞兵會於集議時通過議案嚴斥協約國傾事藉　會等機關以干涉俄人内地生活並决計於必要時當以所有武器保護革命所得之利益該會已决定通告農人如有人阻撓不許農人得其必要之供給物者儘可來會呈報（十日） 
[哈爾濱電]  
　　满洲里電稱過激黨建議修築大烏里與满洲里間之鐵路並恢復車務中國當道已允之惟訂明凡行至邊界之各車須由華兵查看凡携械者不准入满洲境白拉戈夫成斯克消息謂過激黨已抵該處擬管理商船某日會議决定解散白衛隊但次日白衛隊已先將紅衛隊之首領捕獲並解散餘衆白衛隊得勝後卽組織進取哈巴羅夫斯克之軍隊紅衛隊聞之已乞救於尼柯爾斯克地方過激黨（十日） 
　　以上字林報 
[北京電]  
　　王占元李純陳光遠張作霖倪嗣冲張懷芝及其餘各省督軍省長接馮總統辭職通電後所發懇留總統之電報已先後到京此亦題中應有之義在人人意料之中有人推測北洋督軍團將乘機拍發要求組織段祺瑞内閣之電報（十一日） 
[漢口電]  
　　岳州之攻擊遲遲不進開戰後亦未見何等效果故北京特電督催令從速進攻交由王督軍轉達總司令張敬堯督勵各軍云（十一日） 
[漢口電]  
　　長江第二艦隊曾拒絕參加岳州攻擊態度頗形離奇各軍艦陸續下江集中武穴方面此次該艦隊司令官杜錫珪因從曹錕與王占元之勸告且有種種協議兩方意志業已疏通决計服從中央之命令（十一日） 
[哈爾濱電]  
　　齊齊哈爾來電云九日晨在勃拉哥安臣斯克市海軍（電文有疑義）根據地附近日本義勇團與過激派互相衝突日人死三名傷七名（十一日） 
[東京電]  
　　今日日本時事新報論中國時局謂今日中國境内罹兵災之慘禍者幾占全面積二分之一然當此南北和議尙未成立之際遽欲通國舉行議員選舉可謂自相矛盾矣且云近時馮段兩派之暗關有將變本加厲之勢中國全國之大勢正向南北妥協方面進行而似有意外之禍機潛伏於隠微之中可爲中國憂也况今日邊疆多事更不得不增重其憂慮云云（十一日） 
[東京電]  
　　倫敦來電云日本某公司與英國某公司各經其本國政府之同意現正從事訂立一種契約該契約之目的在防止戰後敵國人在遠東方面之贸易或至少以適當之範圍限制之（十一日） 
[東京電]  
　　紐育來電云紐育海拉爾報云若毗連美國之古巴·下加利佛尼亞州及北墨西哥等將爲德國所佔有之時爲美國者對於採取自以爲必要之防禦手段果尙須再遲疑否乎今日有人對於日本將防止德國之佔有東部西伯利亞而有所措置偶然起此種之疑團者卽可以上述之語解其惑云云 
（十一日） 
[東京電]  
　　寺内首相於本日前往葉山陛見天皇奏陳外交調查之經過後藤内相波多野宮相亦同往陛見（十日） 
　　以上東方通信社電 
戰電 
[俄京電]  
　　特羅斯基氏忆已辭外交總長之職（八日） 
[倫敦電]  
　　莫斯科大學敎授伊里西夫氏昨抵瑙威京城據氏告客云莫斯科代表大會决議組織國防軍以期推倒過激黨政府亞力克齊夫將軍現亦在桐省組織大軍加入者數千人哥蕯克軍亦贊助之志在組成混合政府施行其和制度取銷在白里斯特里克簽定之和約過激黨之地位自和約簽定後日見荏弱（九日） 
[俄京電]  
　　郝夫满將軍致電過激黨總司令克里倫柯氏道歉允卽退讓和約簽定後德軍所佔之地德國公報云奥軍總司令致文過激黨總司令克里倫柯氏謂奥軍爲協助烏克蘭起見僅在須破敵軍之地點交通駐倫敦俄國大使亦步駐巴黎羅馬俄使後塵宣言否認俄國與中歐諸國簽定之和約蓋俄國之簽約者均屬私人而無實權之故（八日） 
[亞姆斯特丹電]  
　　柏林電稱德國與芬蘭已簽定和約並商業航業條約德國允設法使列强承認芬蘭之獨立芬蘭非得德國之同意不以土地讓與任何外國亦不以土地上之便利給人其他條件爲交換俘虜價還公私價項亞倫羣島永不建造砲臺雙方派員會同中立國代表估計一切損失（七日） 
[瑞典京城電]  
　　某報載亞倫島電稱德軍於星期三晨開始登陸頗爲疾速現已有大軍駐於陸地（七日） 
[倫敦電]  
　　公報局宣稱昨晚十一時敵飛機飛過東海濱向倫敦而進續又宣稱昨夜敵飛機襲擊一役曾有兩架以炸彈擲於倫敦境内死十一人傷四十六人（七日） 
[倫敦電]  
　　孟台尼格羅陸軍大臣致書各報怒斥孟國將與中歐敵國媾和之謠言謂孟人現戰於法境者仍有二千人之多中歐敵國嘗正式請和於孟受拒而止云（八日） 
[巴黎電]  
　　公報云敵飛機數隊襲擊巴黎其數約十至十二隊法軍即以抵制飛機砲猛轟之且有飛機六十架升空與戰此役死者九人傷者三十九人香巴業附近擊落敵飛機一架機中四人均遭焚斃（九日） 
[倫敦電]  
　　外交次官薛西爾貴族與路透電社代表談及德國侵　東方事謂彼殊歡迎日本出兵以免西比利亞爲德所化　國並非殷求烏克蘭之糧食惟志在實行戰勝世界之偉大計畫德國今已佔有將近彼得格勒之波羅的各省且除　掌亞倫島外尙誘引芬蘭人使德管理其對外政策俾可囊括前波羅的海之全岸俄國於是除亞長格爾與末满海濱外無通海之路矣德國又於南面估據俄迭蕯主張以黑海東濱各口岸交還土耳其德國顯圖覔一新路取道高加索與波斯西北以達東方而抵貝格達鐵路之失英美兩國對於亞米尼亞之命運甚爲關心該地人民久受不能言喻之虐待今復將以俄德條約而隸屬土國德國趨嚮民治之說極不可信德國軍人黨之權力並未搖動其内國自由主義如何進步之說皆屬掩人耳目之計今無理由可云德國不圖攻入西比利亞吾人已接未徵實之消息謂普魯士大將一員已奉命赴西比利亞組織德俘軍隊吾人應請日本出其除力協助破壞德國戰勝東方之計盡云云（十日） 
[巴黎電]  
　　法國外交總長關甸氏　緝約日報代表謂德國如能於東方告成其没收與控制之事業則中歐帝國之版　將布及全歐展至亞洲於是各國勢難與之相容俄國目下雖一敗塗地然仍有可用之分子與絕大之利源爲吾人所不能委敵者吾人今應協力集合此種分子日本於此最可盡力日本旣具保救之態度當必以堅毅忠誠之精神踐行之日本舉事之時間已至德皇向斥黄禍之說而不料黄種今將起與爲敵以衛文明正誼而抗强權云（八日） 
[倫敦電]  
　　今晚海格將軍報稱今晨遲明敵軍猛攻化土爾森林有面廣一英里之陣線大半爲英軍砲火擊退惟在左翼之敵兵作戰甚悍且以火液爲助英軍前鋒哨營數座被迫沿廣五百碼之陣線稍退旣而英軍回攻獲勝將敵逐至英軍原陣線三百碼以外且重創之英軍損失頗輕（八日） 
[倫敦電]  
　　海格將軍報稱昨晚敵軍藉猛烈砲火之掩護在末蘭路南至波爾特化克北廣約一英里之陣線進攻敵軍砲火雖猛作戰雖勇仍處處失利僅在波爾特化克附近攻入前鋒哨營數座英軍與數激戰終夜後已將所失之哨營全行奪回（九日） 
[倫敦電]  
　　公報局宣稱政府决議募二十五歲以下身强未婚之鑛工五萬人從役（八日） 
[里斯本電]  
　　　國統一黨閣員不允於選舉總統時用普及選舉制爲衆反對故内閣業已改造首相之任未動惟内閣已無統一當人員（七日） 
公電 
[馮總統通電]  
　　各省督軍省長陸上將龍巡閱使曹宣撫使張總司令張檢閱使各都統護軍便鎭守使鑒國步屯遭日甚一日内則蜩螗羹沸干戈之刦難回外則慘淡風雲邊境之防日亟剥膚可痛掩撫無從國璋代行職權瞬逾半載凡所施設力與願違淸夜捫心能無愧汙然國璋受國民付託使國家竟至於此負罪引慝亦何必隢曉申訴　諒國人但揆其所以致此之由與夫平日之用心與事實無一當者緣因複雜困難萬端欲避賢求去苦無法律之可循欲忍唇圖全固乏津梁之可濟長此悠忽必召淪胥諸君子爲國干城同負責任用特披瀝肝膈爲一言之溯自京疆變生國祚中斬元首播越舉國騷然於是黄　委託於前段前總理敦促於後皆援副總統代職之規定强國璋以北來明知禍亂方殷菲材萬　負荷惟冀黄陂復職之有時則不佞捍衛南疆尙可分擔艱鉅乃商請無效而各省區督軍省長及文武官吏紛馳電牘敦迫入都猥以藐躬過承督責湯火之蹈且不容辭矧局危不僅繫於個人匡助可取資羣力乎驚濤共濟全國同舟初不料　綬方承而内部轉愈趨紛擾也國璋抵京首先奉政黄陂不獲許可而後受職其時國會早經解散政府尙在權轝繼續布新有同草創段前總理投艱遺大獨任賢勞正宜共濟時艱中外一致而西南諸省忍再奠共和之續以非法内閣相攻别挑釁端遂開戰禍迨内閣改組宜可息爭國會問題又生枝節對於中央之任命官吏則噴有煩言對於石黎之擾亂荆襄則引爲同志是非乖迕眞相莫名譬解百端欲促反省萬不料唇舌焦敝而結果仍訴諸兵戎也民國元二之交風雨飄搖幾毁家室項城運其雄才大略曾不數月而七省同時戡定大權集於中央國璋能力固不逮項城然前事之師不妨相襲徒以觀念所在元氣之凋殘民生之疾苦突過於元二年佳兵不祥人具同情本無厲行專制之心何取經營力征之舉以故軍事初起第望促進和平不因敗衂而求伸反示包容而患戰無非欲融洽南北羣釋猜嫌耿耿寸衷可質天日乃北則疑其寡斷兵氣幾爲之不　南則信其易欺驕蹇益難於就範（未完） 
[曹督軍通電]  
　　　急各督軍鑒華密敝軍攻岳各部隊於上月十八日開始前進業經通電諒達尊覺茲將前方連日報告彙錄如下據敝師長感電稱今早三點由蒲圻分路拔隊前進第六旅行抵茶菴嶺第十二團即駐該嶺由張旅長福來率十一團進佔羊樓　第五旅前衛隊向新店鎭前進遇敵兵約有一團之譄與我軍對戰敵力不支向沱西退去該旅即完全佔領新店鎭現正嚴密搜索俟大軍集中再合力進攻又據東電稱駐灘頭附近敵軍向我五旅返攻該旅一面向敵軍應戰一面向灘頭左右搜索維師長已赴戰地指揮官兵奮力進攻戰鬭竟日遂佔翎灘頭又據江電稱職師由二月二十八日起至三月二日止連戰三晝夜我軍俱獲勝捷據俘虜云第一日趙恒惕之第二旅在新店灘頭被我軍擊破第二日增援隊係第一旅二團連合林修梅之第五團在灘頭港口一带之高嶺線上被我軍於第三日繫破彼軍第五團傷亡最多等語現時連日大雪天氣甚寒又兼山險林密氷　泥濘我軍目兵始終奪勇向前銳氣不減自開戰至今我軍受傷排長一員陣亡兵三名受輕重傷兵約二十名職師即進駐羊樓峒新店鎭之趙李樓現查敵軍銳氣已挫俟我連合軍到齊即行協同進攻又據支電稱據探報及俘虜云趙恒惕現在羊樓市擬再整敗兵復戰該敗兵不服整頓均而抱病該市逆官及逆兵日夜驚慌商民逃散一空趙恒惕一師現在破壞四分之三林修梅一旅亦破壞二分之一云云又據支電稱今日黎明湘軍第三旅第六團及敢死團五百餘人由新鋪下沿高嶺向港口猛攻我軍當即應戰至午後三點將敵人擊敗目見敵陣地血迹甚多並遣有逆官屍身二具逆兵屍身二十餘具據俘虜云逆軍新成敢死團三團俱係湘南人現被我軍擊潰兩團死傷甚衆各等語現在第七師各部隊已開往崇通一带敝軍第二三混成旅作爲第三師增援隊向趙李樓前進第一混成旅同第四混成旅之第八團由嘉魚開往陸溪口進攻鴨南刻與張總司令會商定於六日施行總攻擊並由杜司令鍚珪派艦協防張總司令准於六日由武昌起行親赴陣地除激勵將士奮勇進攻外特電奉聞餘容續告曹錕陽印 
要聞一 
[西報之我國時局談]  
　　字林報六日通訊云張作霖之示威舉動已發生使總統有去志之效力轉言之則總統在事實上將爲武力所排去也北京英文日報載稱總統自昨日起不復視事已擬就電稿通稿通告各省以不得不辭職之原因觀察近狀似尋常之勸留手績業已施用無非謂人心不可擾動等語聞總統與國務員會議後當派王克敏赴安慶晤商倪嗣冲夫王爲總統方面之人物而倪又爲督軍團中反對河間最力者王之往見倪督似無目的可言故吾人如謂王所赴之地爲南京而非安慶王所商之人爲李純而非倪嗣冲似尙猜度近情也復辟之說傳遍京師一羣督軍紛紛否認此說但以督軍團衆所共知之情志而言此種否認之言殊無一盻之價値今晨報紙紀奉軍行動事謂張作霖續遣軍隊入關獨流廊房已見奉軍蹤跡頃聞奉軍一隊已抵豐台以上消息是否確實記者尙未證明惟奉軍陸續入關則固事實也張作霖所强取購自日本之軍械其來復鎗二萬八千枝機關鎗三十六架野戰砲等若干子彈一千二百五十萬粒陸軍部雖諭令繳回然聞唆使張作霖强取軍械派兵入關者實爲徐樹錚故陸軍部於此全盤舉動未嘗不預聞之張作霖至今未有答覆惟欲處置南方黜免李純然後始可商量繳械耳復辟一層無論如何情形似非可成事實之政治茲無論　軍團有無復辟之一念惟張作霖之行動志在脅迫總統實行用兵南方之政策殆無可疑若張作霖得督軍團之同意派兵二三師直入北京　總統非從其要求即翩然下野此外無他道也獨流鎭在天津之南相距十英里爲津浦路線所經之地奉軍如已屯駐其間則顯有防李純派兵北援之佈置今張作霖球在足下大可爲所欲爲第將如何利用其機會尙難逆知而總統膝軟異常或將束手聽命如何解圍亦不易言也公言報稱張敬堯曹錕電致政府以外交迫亟不宜内訌爲言該報又稱聞張懷芝抵南京後已有與長江三督同一態度共負調停責任之宣言張敬堯曹錕張懷芝三人爲率兵南征之大將如公言報所載果確則吾人可窺時局之微蓋由此可推知督軍團今已分裂而主戰派之中堅人物遂乘北方軍隊盡在長江之時行孤注一擲以保權力之舉乃利用張作霖之兵强取軍械以逼北京也最近時事可數語包括之即督軍團之主戰較力者今見勢力漸弱乃乘機示威非有必趨極端之目的不過藉此舉動以固其搖搖欲墜之勢力而已 
[奉軍入關後之恐慌]  
　　都中自聞奉軍入關之耗相驚伯有謠諑繁興七八兩日本京市民已漸露一種倉皇之象八日下午更傳奉軍已多數開抵北京進駐天壇人心愈爲浮動八日夕從某方面探得曹錕轉到張作霖歌（五日）電聲明此舉仍係履行天津會議條件赴援前敵起見並無别項陰謀至奉軍目前之踨跡八日下午四鐘據交部中人言七日夕實已有兩列車開抵郎坊到郎後卽已卸車現駐紮於該地尙未聞有來京之說另有六列車在關内途中如何行止尙未查悉據張電自述南下之師共備有六混成旅則陸續而來者正未有艾也茲將曹使所來原電錄左北京大總統國務總理鈞鑒參陸部總次長海軍總長蚌埠倪督軍南昌九江探投張檢閱使武昌王督軍丁字橋張總司令頃接奉天張督軍歌電開時事多艱我輩本擁護中央維持大局始終團體戡平内亂之苦心聯合同志共救危亡耿耿此心天神共鑒乃近來流言四起疑弟别有陰謀此皆忌我者之所爲自不能不披肝瀝膽將前後情形痛陳左右希垂察焉當集議之始奉軍初編爲第一路後改爲第二路弟無不極表同情惟因實力未充不能不極力籌措現已組織六大混成旅爲同志之後援若再不開拔則對同志爲不信對我兄爲不義信義一失尙得謂之人類現在軍隊前方已抵灤州不日即可到徐會同大軍敬聽指揮協同進行弟財產身家功名權位均已逾量尙復何所希冀誠以目前時局非武力不能促進和平弟處擴張實力專爲輔助我兄起見以期逹我輩最初之目的此外毫無私意存乎其間倘有虚言鬼神鑒察等語張督軍爲人慷慨仗義磊落光明此次出兵旣爲協助同志局外浮言不可　信且當軍事進行造謠離間尤須防範　　所關諸當注意謹電奉　務祈察　曹錕即　（七日）印 
　　奉軍入關内容　雜政府曾分電曹張二使詢問究竟事前張督與執事曾否接洽聞曹張兩氏八日已有詳細復電到京云奉電敬悉承詢奉軍入關詳情前次天津會議原定以直魯兩軍攻岳奉軍援閩此種計畫係屬實情均經群陳在案至奉督截留槍械派兵入關其中隠情未明眞相錕等因此事關係重要恐牽動前敵軍心昨已聯名電致兩亭直言忠告勸其交械退兵并謂攻岳之軍足敷分布刻正開始攻擊湘岳指日可下現値外患逼境以貴省兵力援助吉黑以維邊局能否見納尙難逆料特先電復云云 
　　據軍界消息八日豐台方面已有奉軍惟該項軍隊均係斥候約有四五百名一時尙不來京並聞奉軍開往獨流鎭者實達一旅一團之兵力又據新由山海關歸京之某要人所述謂奉督此次陸續開撥入關軍隊之實數共計實在三師以上就（八日）沿途調查七日由山海關至灤州駐紥者實係四混成旅現在駐紥獨流鎭者爲一混成旅由獨流開至郎坊者除馬隊一千五百名外實尙有步隊一團其他分駐沿途車站者亦在一團人左右昨日下午五鐘經過郎坊之時尙未聞該軍有前進消息至豐台等處日昨下午六七時以前尙無奉軍之蹤跡云云又據某交通機關消息謂奉軍七日開來郎坊之軍隊昨日確未前進惟有决定九日上午十時三十分開抵北京天壇駐紥之說但政府方面八日下午七時以前尙否認此項消息也 
　　據共同通信社云奉天督軍張作霖七日致電政府要求條件如下（一）要求段合肥組織内閣（二）更換長江三督軍（三）添設東三省巡閱使（四）添編陸軍第三十師至政府如何答覆現尙未悉 
　　京師商民對於奉軍入關十分注意七日公舉總商會總理等往謁京師警察總監探詢一切經吳總監延見答復並請該商會總理等轉告商民余（總監自稱）對於京師地面之治安願負完全責任云云據徐世昌之左右言徐鑒於奉軍節節南來深恐各界誤會演成不可收拾之局特以個人名義致電張奉督力勸將派出各營軍隊暫行撤回專候中央指令再行南下如有政見條陳主座尤不妨電覆述明必可易於解决云云聞張督昨已電覆東海詳情未悉微聞大致張督對於元首毫無惡感之可言所要求中央者爲實行罷免李陳兩督軍次爲請總統特任段合肥再掌總揆俾可貫澈主戰之初旨將來結果如何尙待再訪 
　　奉督張作霖前日直接致電元首聲明踐約出兵並無他意同時復遣人表示意思要求罷黜主和誤國之疆吏速組强固有力之内閣並再三申言除擁護中央維持大局外别無他種見前晚政府又接王克敏自安慶發來陽日急電大謂頃與倪督接洽據稱奉軍南下旨在肅淸長江亂氛對於首座不改其擁護態度惟深望速去害羣之馬組織强固内閣則糾紛立時可解云云此說未知是否張氏最後之眞意也又聞日前馮總統有密電致張作霖略謂北方軍隊紛紛南下京畿一带正缺乏軍隊鎭攝執事如能酌挑精銳親带入關最所歡迎云云又聞馮總統特派代表赴奉歡迎張督入關此說絕非　相或爲陰謀家所構造亦未可知也 
 
 

Page 4

 
 
   
 
 

Page 5

 
 
   
 
 

Page 6

 
 
第二張 
[八九兩日之府院消息]  
　　維持京畿治安問題 
　　公府消息馮總統於八日下午一時餘在寳光門内辦公室電邀錢代總理進府議事錢與總統密談約二十餘分鐘又邀陸軍次長張博齋進府聞所磋議之事仍爲奉軍進駐京畿應如何設法維持地方秩序之計劃及關於鄂省軍事有所討論餘則尙無所悉至二時半錢張始聯袂出府又該日下午三時總統在春耦齋傳見第十五師師長劉詢第十六師第三十二旅旅長田獻章近畿第五混成旅旅長魏宗瀚及第十五師第五混成旅上級中級軍官十員開軍事會議一次首由大總統向各軍官告以奉軍進駐近畿之原因并恐現駐京畿軍隊發生誤會應由各該長官從嚴約束飭將此意轉告所部軍隊以免日後遇有奉軍致起衝突並謂但願將近畿秩序維持安謐不出他項變端予之願已足矣云云至四時各軍官始作辭出府 
　　九日星期六爲國務例會之期錢代總理以院中積壓案件多係財政司法兩部有關係之問題而王江兩總長九日如仍未能出席則幾無可議之案日昨發出之日程至爲簡單如王財長能於閣議開會以到院則或臨時改議財政要案亦未可知又一消息云八日公府軍事會議時段芝貴總長商議維持京師秩序問題聞九日尙有維持京師地方秩序辦法數條須提出閣議報告陸外總長亦有臨時報告之件 
　　又據可靠消息八日上午十時公府曾召集臨時會議一次列席者僅蔭午樓段香岩兩總長陸秀山張博齋兩次長及師嵐峯處長等六七人在參陸辦公處開會除議普通例案數起外曾討論京師維持治安問題至十二時許卽宣告散會秘書廳辦事人員亦係照常到府張仲仁秘書長遲至下午七時以後始行退回私宅至國務院方面錢代總理及院秘書亦係照常到院惟日昨因元首異常愁悶各項命均未送府蓋印故日昨交印鑄局發表者僅給勳章之命令數起又聞總統因奉軍逼近京畿八日特開緊急會議召集王段二公曁各辦總長及各重要人員籌議妥善辦法以免釀成去年之慘劇並密諭劉詢師長吳鏡潭警察總監李階平步軍統領分派各兵警嚴密梭巡維持秩序一面並請徐世昌電致張督請其迅速來京磋商辦法云云張氏能如去年張勳之來京否也 
[内國戰爭之京聞種種]  
　　（一）規岳前敵之報告武昌曹錕來電云頃據師長吳佩孚電稱現在羊樓洞一带敵軍由長沙調來一旅（一說謂一師）應援長沙必已空虚若贛路軍隊迅速前進敵軍必致挫折中途務希速餘第二路趕由江西進攻長沙以蹈其虚聞政府已據以電告張子志速行進擊吳佩孚師長昨日自行營來電云歌魚兩日尙無戰事第三混成旅已完全開抵楓樹嶺羊樓洞一　　又一消息曹軍第二混成旅業於陽晚（七日晚）開抵趙李橋張敬堯亦於魚（六日）晚親抵汀泗橋統計正面攻岳之兵共得四旅合二萬人側面進攻者尙不在内某交通機關昨晚七時接漢口消息云長沙之桂軍聞張敬堯司令率兵進攻岳州比即召集桂軍全體軍官會議一次决定由馬濟率桂軍一師趕程援岳并聞此項桂軍陽庚兩日（即七八兩日）准可抵岳又聞張司令敬堯於六日電告各方面云敬堯已於本日抵汀泗橋即督率所部規復岳州戡定大亂以安民心而維國本謹電奉聞 
　　（二）總統攻湘之方略據公府消息云總統於七日特電第二路總司令張懷芝謂第一路軍及攻岳前路大軍現正進逼岳州望貴部（指第二路）迅速布置妥貼即行進攻長沙以南牽制敵軍使其首尾不能兼領則大局庶幾指日可定云云 
　　（三）南北軍現下之形勢據日人方面消息云鄂省南北兩軍最近之行動各方面頗不一致通城方面爲第十一師第二十二旅駐紥目下尙無戰事蒲圻方面之前線北軍已得勝利二十師正在前進新堤方面直隸混成第一旅於月之五日大獲勝仗奪得小鎗三十箱南軍退却於十二里之外目下該旅正會同湖北第三混成旅向前進攻萍鄉方面之北軍目下防備甚嚴擬與陳光遠聯合專取攻勢至公安方面則黎天才與譚浩明聯絡已成擬向宜夾攻吳光新軍隊 
　　（四）曹張之對付馮旅策曹錕陽日電陳公府參陸辦公處云武穴附近居住之混成第十六旅現在擴充兵額不遣餘力各處匪徒應招者頗多不得不力爲防範遵照江電所開於武穴對岸之半壁山架設大砲四尊並於大冶漳源湖等處布置步哨設備異常嚴密堪慰厪系云云惟據張懷芝檢閱使八日自九江致國務院電請中央畀陸建章以相當位置俾捐隔閡所有武穴之馮玉祥十六旅撥歸參戰督辦處由段督辦調用藉此可望化除障碍是否有當伏希鑒察一主監視一主撫慰未知中央何去何從也 
　　（五）鄂艦隊已抵陸溪攻岳第一路及前路軍隊紛紛向湘邊進逼而參預攻岳之海軍日前亦經海軍部電令杜錫珪司令派艦協助茲聞海軍部接王占元督軍轉報鄂第一艦隊楚泰楚同等艦已抵陸溪口用四英寸砲及十二磅彈並安設管退砲機關槍以完戰備即以杜錫珪統率云云 
　　（六）倪嗣冲招兵籌餉蚌埠倪督軍麻日電致公府云皖軍開出省境前後計共二十三營匪徒　起地方堪虞不得不添募軍隊以理防務茲於本日起添招新軍八營所有餉糈即以皖省全省之鹽斤加價尙無不敷之虞等語總統閱後即批交參陸處核議 
　　（七）閩督之告急電閩督李厚基昨致中央急電云頃臧使致平電稱陳炯明方聲濤等連日會議攻閩計畫業已决定出師在分水關測勘地點設立總兵站并增兵於黄岡大捕南澳饒平等處整備會師并進等語基聞此警卽派員分赴前敵諭令嚴密防堵并密電龍巡閱使迅速進兵牽制敵軍惟閩省地處海疆四面受敵竊恐敵軍分路進攻勢難抵禦懇飭援軍兼程來閩藉資救援云云刻聞政府已覆電令其嚴密防範矣 
[鄂戰場中之聞見赤水自新堤發]  
　　（三月六日） 
　　西南有會師武漢之盟北軍有必復長岳之誓數月以來兵連禍結湘鄂人民之被刦者焚者擄者姦者傷者死者生機斷絕無家可歸者種種荼毒種種痛苦皆受軍事上之賜至於今日會師武漢者反失荊襄必復長岳者不能越湘境一步兩各無益時勢至此始昌言和議張勳臣爲頋面子三字仍然主戰下令前敵進攻不已昨有客訪前敵直鄂兩旅長詢問大局及戰和眞意某旅長謂目下中國大局岌岌可危俄德和成邊境告急皆爲中國生死關頭張作霖驅兵入關北方搖動各師南來京畿空虚復辟之說愈倡愈高南北之兵不解大局將不堪設想然此湘鄂之爭非僅南北之爭實爲北方兩勢力衝突之爭故南北和解猶易而此暗中兩勢力相持不下則更難解此所以和局之無望也客曰自戰事起後生民痛楚不堪言狀軍事當道亦知之否曰今日主和派似已覺悟而主戰者則尙不知也如王督軍近日宣言已知鄂民之痛苦其他幃幄運籌决勝千里之外者不但生民苦痛不知即戰場之軍人血肉相搏饑寒交迫亦不暇顧客又問公等身蒞其境何不以眞相告答曰以表面言軍人天職唯服從長官命令如出此言必將指爲抗命膽怯故非有特殊勢力者不敢輕舉如馮旅長（玉祥）之言和平爲人所共嫉此其明證客曰然則湘鄂無定亂之日矣答曰和平之期亦當不遠竊觀亂象將集北方中央之軍當然調歸直隸師旅亦不得留現已有准備歸去之信魯省自軍隊出發後匪徒乘機而起魯軍亦有自不暇之勢湘軍嚴守和議設他方面再有一震則湘鄂之困當解矣云云此爲和平派旅長之言記者親聞之竊謂是良心之言也 
　　前日江上發現紅十字旗差船已惹慈善家注意今日鴨欄磯（兩軍戰地臨湘屬）後方發現身背子彈手握毛瑟鎗而臂挽紅十字記章之軍人甚夥查係直隷第一旅一團三營之兵稱爲衛生軍用以保護傷軍者謂前此岳州失守岳陽紅十字分會之醫院三處有北方傷兵兩百餘人桂軍謀入刺死該會理事長韓理生（美人）以身衛之尙遭痛撲故北軍藉口設此衛生軍赴前敵救護傷兵云云至於是否用爲前敵之戰利品則不得而詳 
　　直隸第一旅之軍需官霍某昨以五百元交新堤商會請辦麫食五百石白米五百石柴一萬斤限三日交到商會有難色蓋是地之米來自湖南久已缺乏各商業亦均停滞麫食無從急辦然軍人督促甚力惟有求其緩緩而已 
[奉省之軍隊内幕]  
　　奉軍所稱爲援鄂司令一席張作霖原屬意張輔臣氏嗣以赴秦皇島截刦軍械由張叙五氏前往擬卽就近開赴南下現復派張輔臣前往查此次出發之兵爲百五團六團抽出四營及騎砲輕重工程各營機關鎗一連於前日下午西行車開赴石門獨流　州一带先行駐紥再候張氏命令 
　　張軍長擬定南下軍隊由奉出發兩萬現混成旅改編有四已於昨晚令第一混成旅由京奉車出發灤州與五十三旅張旅長同時南行而警備一營原在大東關下夜出發而更以百六團軍士云 
　　前次南下之司令爲張景惠氏其軍隊一部分已先南下赴武岳至張景惠氏本係警備司令聞其所部將有一部分開回奉省如南下之軍尙不敷用則擬以奉省續編軍隊前往出發總以四個混成旅爲限 
　　張作霖以奉省軍隊僅有三師擬再行添招兩師兩旅現各屬需兵甚急暫行改編爲六混成旅後由混成旅再行改編爲兩師目下混成旅由二十七八九三師並警備隊中撥成四旅其餘兩旅尙未成立張氏預備六混成旅旅長如下（一）二十九師蔡團長（二）百六團　團長（三）百七團蔡團長（四）工程營趙營長（五）馬二十七團鄭團長（六）炮二十七團闞團長至師長尙未擬定大約不外乎五十三四兩旅長云 
　　前興京起有大帮胡匪張氏派百六團團長督率全團赴該縣剿辦近因改編師旅已通電二十七師駐紥外城軍隊迅速來省聽候改編日昨百六團與駐鐡之百五團並駐新民之百七團均已陸續回省暫駐北大營 
[程璧光被刺後之近訊]  
　　逮捕嫌疑犯海軍總長程璧光被刺後水雷局長周淦犯有嫌疑節經將周逮案各情已誌昨日本報頃續聞周淦被獲時係在東堤珠光里寓所嗣由憲兵營長謝卓英率憲兵一隊親处將周押往督軍署時已夜深莫代督一面派員將周嚴重看管外并即報知各方面三日上午海軍艦隊參謀饒子和海圻艦長湯朗廷鹽務緝私統領彭東園及伍梯雲等要人均聯至督軍署與莫代督詳爲討論此事莫代督後并飭令提周上堂會同饒湯彭伍各員親爲研鞫甚屬認眞聞審訊甚久訊畢仍令本署衛戍司令高成忠嚴重看管故周現仍押在軍署内并聞周淦被逮後某要人并以海軍學生多人與此案亦甚有關係昨經莫督即下訓令警察廳當以派出偵探馳往老城秉正街某書院拿獲海軍學生十五人并在路上又拿獲二人共十七名卽押解到警廳偵緝處候訊云又一消息云頃聞周淦受嫌被獲原因係因海軍學校風潮周淦忽爲程總長撤委其魚雷局長差周因而憤怒不平未幾其所屬各員（或謂冒名）致函海軍辦事處向程總長質問究竟爲何將其局長差撤委限四十八句鐘内明白答覆程總長接函後一笑置之並不答覆而程總長被刺適在四十八句鐘限期之後三句鐘程總長逝世後各辦事要人搜查程總長平日與朋輩來往各種函脌逐一檢閱查得皮書各人遂據爲事實旋將該函討論咸謂難免嫌疑彭統領以無論如何程公之被殺適在限期外數句鐘無論是否亦應捕拿澈底追究當由彭統領將其拿解軍署訊問聞已秘密審問多次初恐與海軍各生亦有嫌疑故昨在秉政街拘捕十七人至警廳訊問查明確非有關係五日已全體釋放矣茲錄六日粤報所載海軍學生來函如次閱各報紀載海軍學生被逮一則殊多失實按敝同人侮奉督軍手諭以涉於嫌疑循例傳到警廳問話同人坦直無私樂得自行投到以表淸白並無疑點昨已一律道歉親送同人歸回琴蘭是始終優禮有加於學生尊嚴毫無傷損同人正感當道之厚遇自與逮捕不同又謂半途拿獲二人尤爲誤會同人本其與共休戚之心偶爾相値不肯規避故自行同去亦非有待强拿然後行也凡此種種皆於同人名譽大有妨碍素仰貴公會主持正義故敢借重望卽照函登報更正實叨公誼此請報安海軍學生公啓觀此於學生之毫無嫌疑可知矣 
　　提議建立石像國會議員自因程璧光逝世經一致表决予以國葬榮與頃聞現有十數議員提議以程公原爲護法而來乃竟遭此意外身殉共和有斯特殊功勳宜留永久紀念以勵國人特議咨請軍政府聯合各界集資即於程公遇難處建立石像及碑記俾使巍峨偉像立珠江之湄千百世後國人亦得瞻仰丰儀聞議長吳景濂等亦甚贊成此議一俟正式通過即請軍政府執行劉林來往電劉冠雄致林葆懌電云林悅卿先生曁各艦長鈞鑒全密覧各報稱程玉堂二月二十六晚在粤城被刺殞命不勝駭愕日使館亦得是傳果屬實事殊堪愴悼玉堂此次率艦隊赴粤因所持政見與中央宗旨不合派員商議業已允諾惟間有一二固執之處正在磋商彼此同是衛國政見雖有異同熱誠則無二致且其碩學宿望中外同欽一旦遽遭毒手不獨玉堂一人之奇冤亦我海軍全體之公敵兇手已否就獲主謀究屬何人亟應切實查明設法昭雪玉堂在粤任勞任怨衆所共知而竟得此慘報思之至爲寒心現俄德媾和已成事實我國邊禍正在燃眉海參威商旅環請派艦巡衛慚無以應而粤艦廈艦極爲無謂之相持不惟騰笑外人卽自返撫躬亦滋愧恧萬望諸君先行率艦離粤勿與蟊賊險很之輩相處禍患倚伏豈可勝言内外時勢險惡至於此極務盼先捐小忿明定大謀如以　言爲然則所有應商之件但爲理直言順中央無不樂從本部爲我國大局計爲我海軍大局計誓悉力悉心擔保維護蒼蒼在上共鑒此言惟新諒察穎先生鑒玉老被刺公道寗論電唁遙頒同深悲憤感謝感謝蒙詢被刺情形查玉老於宥日晚八時半鐘由辦事處乘划登岸到海珠碼頭突被兇徒持鎗狙擊重傷殞命該兇手登即逃去是以未得眞相同人等曁地方各長官以海珠一带軍警林立竟有此變異常憤懑已懸重賞務獲眞兇俟得實情即行電告尊電以邊禍燃眉勸懌率艦離粤勿與險很之輩相處垂愛殷拳當至爲心感惟是時率艦來粤原爲愛國護法之故今何以因一人之生死存亡頓易初志置國事於不問耶外患日亟誰生厲階倘使當日執政諸公不思邀好於協約國藉外力以對内發生對德絕交宣戰諸問題何至有解散國會何至有督軍團之稱兵何至有張勳復辟之搗亂何至有　川湘岳之内訌時局至此幾幾环可收拾往事已矣亡羊補牢迄猶未晚今中國之存亡一視執政諸公之操縱尊電又謂粤艦廈艦爲無謂之相持被外人所騰笑執事旣知之矣正宜勸告政府以誠相見依法解决眞意言和免兄弟有鬩牆之禍銷兵氣爲日月之光民國幸甚海軍幸甚林葆懌叩 
海軍同人爲程辯誣自程總長遇難後即發現一種匿名傳單極力誣詆程總長現海軍同人以其語多誣詆特致函各報辯明誣枉各節茲錄其原文如下自海軍程總長遇害後各機關多接到印刷匿名傳單查匿名揭帖向干例禁所有陳說儘可置諸不論不議之列惟語多誣陷且經貴報登載深恐知識淺薄之人閱之滋生誤解海軍同人不得不將海軍宣言護法以來所有經歷情形明白宣布爲已死者辯誣亦爲我同袍解惑尙希據情登報咸使週知幸甚幸甚按該傅單警告以鄧某勸遇害之程總長等服從中央又以第一艦隊代表名義暗通龍逆等語查海軍宣言護法脫離非法政府原本於全軍人士同德同心義旗共舉數月以來衆志成城已爲天下人所共見共聞運動服從中央之說本屬無稽縱使鄧某有此思想而程總長愛國　誠斷不受其所惑且海軍將士多明大義似此反覆之行爲亦非程總長所能左右况程總長爲人誠實篤厚人所共仰耶至所指得欵二十五萬元令海圻放去满載龍軍軍實之保民運船等語尤爲誣揑當海圻遇見保民之際時已將晚即旗令該艦服從轉向隨行倘違抗不遵則行砲擊此海上捕獲敵艦之通例也而該艦亦立卽遵令而行迨行至約點餘鐘天黑如漆該艦忽然轉向擱淺附近砲台當夕由林司令電逹情形程總長以保民運艦原屬國有不忍遽行擊沉今雖落於敵手最好設法捕獲庶國家多得一艦之用此程總長愛國　誠何得妄稱憑證誣揑受贿耶該傳單又謂第一第二艦隊同時宣言護法來粤者只第一艦隊因逼勒五十萬元第二艦隊大起鼓噪遂率圻琛兩艦拒絕第二艦隊等語查當時與第一艦隊同泊淞口尙有應瑞通濟等艦庐艦係屬練習艦隊不歸第一艦隊管轄未幾而應瑞奉諭開往汕頭回時又奉諭開往金陸通濟亦開往烟台此均在宣方護法之前海軍人士愛國護法同具此心其未來粤者各有所處之地位如前次進攻汕頭在汕之艦隊聞我艦隊將次出發陸續即行開離足以明海軍人士之心迹也艦隊出發以煤餉爲先當時孫中山先生籌得三十萬元以備應用原係樂輸並非逼勒此項欵目爲陸續供給軍用并購買煤斤料件等均有賬據可稽何得無端誣揑該傅單又謂程總長來粤後受段祺瑞十萬元便不就軍政府海軍總長不受軍政府調遣又受八萬元便不打廣西人打死孫振與等語艦隊來粤本與西南一致護法促進共和所有行動不敢稍逾正軌至於軍政府海軍總長一席原係另一問題豈有不就總長便指爲受賄十萬元試問六個總長均未就職則段祺瑞當費六十萬元耶受賄八萬元不打廣西人打死孫振與言更荒謬孫振與之死適當謠言　起海軍特别戒嚴而振與誤入戒嚴區域以致互相誤會投水身亡以桂藉爲可打則廣東客軍都屬該打我國二十二行省兼之满蒙若以疆域爲界限則一國當分爲數十國一輩子亦打不了尙得謂爲民國尙得謂爲共和政體尙得謂護法歟按該傳單係署名海軍南來一分子我海軍向受文明敎育并無此等敗類之人顯係揑名以圖脫却程總長耆望碩學中外同欽一旦遽遭毒手不特西南人士同聲悼惜即北京海軍部人員以及第二練習兩艦隊各將士無不聞信髮指來電慰唁并請切實查明設法伸雪此足見義憤所在固無分於南北也總而言　海軍同人毫無成見衹知護法其舉動合法者吾與之其有野蠻　爲違背法理者則誅之盡力所至不知其他維我同袍其共鑒之 
[粤討龍軍再復陽江紀平生]  
　　林虎重克陽江此消息爲軍署發出命報登載得之亦足稍安人心茲聞龍軍陸朝珍阮朝光各部退出陽城後其砲兵大隊尙未全部退出陽江仍在城外布村曁北慣墟附近某要隘挑掘　　負隅堅守林司令亦在雙　山架設巨砲嚴密扼堵以防該處龍軍乘虚再侵陽城一俟　軍司令李根源所部開至即行會合進攻以免龍軍久據昨林司令已將兩陽防守情形電請莫督察核而莫代督亦以兩陽方面戰務日亟特爲厚集後方兵力起見已令由陸軍第一師長迅將砲兵一連調赴江門相機佈置聞陳師長已電慮團長遵即率隊就近移往又討龍第三軍總司令劉志陸已决於本月七日由省河統率全部出發逕赴某處進荛刻下行軍一切需要品物均已備定似此情形則陽江方面仍未　　淸不得引爲樂觀也又聞龍軍進行實有一種計畫其注意點刻在於肇慶而肇慶軍隊傅說將來或有特别情事確否須驗諸後日但龍氏自復攻陽江後即已密電北京政府請在漢陽兵工廠速撥機關鎗六百架預備進攻肇羅等屬此電爲某要人截獲現已密呈當道乞速嚴加防範當道據情已商由森葆懌派撥軍艦兩艘前赴海口嚴密梭巡并飭將此帮軍械截獲而更有一事動人疑惑者據台山歸客云日前有某軍數百人自陽江退駐公益埠述稱陽江失陷之原因某某軍實大被嫌疑某某軍本駐守陽春而龍軍一至某軍即先行引退託言向香山而去又預先聲明兩陽方面本軍不負責任肇慶一带原爲某軍駐守地點莫督以兩陽龍軍駸駸進行肇屬倍極重要已飭統領鄧文輝將所部三營卽日開拔並携带開花砲及機關鎗以便相機前進而陸使以肇慶地方爲粤桂交通要道深防龍軍窺伺亦經派出步兵四營砲兵一營由　開赴肇慶擇要扼守并聞馬濟援湘軍隊由湘調回桂省又將由桂入粤撥往防肇但不知在肇主軍將來有無衝突也 
此間報紙所宣布討龍軍再次收復陽江之報告如下前月二十五日我軍自陽江退却後旋復整旅再向陽城進迫會同援兵專圖恢復二十七八等日有傳我軍已再克復陽江者其實此時尙未達此目的同時陸使因接莫督電告東路緊急之耗亦復電令沈鴻英等軍急進東西呼應勢益猛烈龍軍因西路軍情吃緊足斷難支持故特調回該軍返救高州故守陽江一軍得此緊耗即行倉皇退却我軍乘勢進逼前鋒已於六日進入陽江城至是陽江城爲我軍第二次收復且我軍並無重大犠牲云 
[張懷芝由潯抵省]  
　　湘贛閱使張懷芝於今晨（八日）九時由九江開花車來省下午二時抵站經陳督軍通令各機關長官齊集車站恭迎戒嚴司令二十四旅旅長岳兆　副官長岳世傑諮議譚毅參謀長李竟蓉軍務軍法軍需軍醫西課長政務陳廳長南新兩知事商會三會長及各團體均至車站歡迎至二時半張使乘振鷺輪船隨員河干迎迓張使與第六混成旅旅長張宗昌抵岸後隨即登陸至滕王閣與各員略叙寒喧即乘與入城軍警列隊奏樂沿街一帶斷絕交通張使順道拜謁陳督戚長　遂入奉直會館行轅所帶隨員文職中道尹知事等五十餘人武職中少將以下約六七十人衛隊步兵一團機關鎗一連於是日六時由潯專車至一時先行抵省駐紥行轅附近之淵原一貫隨員則分住百花洲第一中學校及劉將軍廟之小學校内陳督當備下馬讌二十棹送至行轅爲張使及各軍宫洗塵 
[南昌通信]  
　　預備張檢閱蒞省 
　　防範主客誤會 
　　設法維持多融 
 
 
 

Page 7

 
 
　　陳督軍昨接九江吳鎭守使電話云張檢閱使旌節於今日（六日）三時抵潯准八日晉省陳督得報卽商之戚省長籌備歡迎辦法並飭略局速備花車派副官長岳世傑往潯恭迓通令軍政警各機關長官及軍隊行營均至車站列隊恭候升砲二十一　奏樂入城所有張使經過街道軍警列隊護衛商店懸旗以表誠敬已預定由滕王閣入章江門走省公署前街西大街督署街洗馬池府學前萬子祠劉猛將軍廟入行轅（即奉直曾館）並預製檢閱使行署出入證以備檢查並遴選熟悉全省各屬道路情形之某副官某軍官等數人派往張使行署以備諮訽惟省議會以張使蒞贛純屬軍事並無政治意味故持冷靜態度刻下槪不過問聞張使隨帶衛隊步兵一團機關鎗一連隨員百餘人又第六混成旅旅長張宗昌親率步兵一團砲兵一營奉張使命令集中南昌駐紥一說張使在潯就近先行檢閱贛北軍隊約二三日内再行晉省未悉確否馮玉祥旅長派委副官吳振南來贛於昨日（六日）抵省晋謁陳督陳述意見 
　　軍民兩長以客軍雲集地方情形不熟恐因言語不通之故發生誤會市面交易亦須公平除會銜布告外特派諮議譚毅及南新二縣知事赴總商會與襲梅生會長磋商襲會長卽油印通告云通啓者現在客車蒞贛紀律嚴明軍人以保商衛民爲天職我輩商民相與接洽自應聯絡感情以期彼此相安猜嫌不起至於購買食物以及需用各品必須照常論價公平交易語言之際或有不通之處亦必出以和氣藉釋爭端禮讓是將獲福無量願我商人互相勉之除由官廳布告外特此通告南昌總商會啓 
贛省財政廳長楊慶鋆現擬有兩政策（一）恢復銅元廠贛省銅元廠自民國二年贛寗之役停止鑄造其鍋爐機件約値數十萬槪已損壞現因江西銀行開幕在邇其流通市面之大小官票破爛不堪地面銅元又非常缺乏以致市民交易零星小數凑找不便刻下省垣軍隊林立於軍事上諸多妨碍誠恐市面週轉不靈别生事端楊廳長因面呈督軍省長請示方針謂捨規復銅元廠鼓鑄銅元外别無良策救濟已確定先照北京發行平市銅元票五十枚二十枚十枚者以維市面刻聞籌備業有端緒日前派熊石秋調查舊有銅元廠損壞之各機件包與熊之五金店修理議明價格五萬元限以兩個月修竣惟該機件殘缺甚多必須向河南某廠配製其鼓鑄銅元之生銅亦訂於熊之五金店預定用銅十個月並計盡每日限鑄銅元十萬枚鼓鑄十個月即行停辦已呈由軍民兩長轉電財部核示將來開辦卽委熊爲總辦未悉財部能否核准也（二）發行不兌劵贛省現洋缺乏市面週轉不敷現値軍需旁午之際主客各軍餉糈繁鉅每月不敷發給約三十餘萬楊廳長擬按照京兆山東維持財政現狀辦法發行不兌換券八十萬元（分十元五元一元者）搭給各機關辦事人員月薪在五十元以上者搭給一成七十元以上者搭給二成百元以上者搭給三成以半年爲限期满准其完納國稅並呈請軍民兩長通飭各機關一律遵行布告商民一體收用此項政策商民頗爲注意咸謂以空紙流通市面商業前途必受影響要求商會長龔梅生轉籲楊廳長體恤商艱打消此議龔會長日前已與楊財政廳長磋商俟省議會開會時（議會定三月十日開臨時會）交議恐一時難成事實耳 
[魯省之匪勢益甚]  
　　魯蘇皖豫邊境土匪騷擾已及週歲雖經四省會剿迄未能損其毫末日前碭山一帶之史王等匪又竄入滕輝業經唐鎭守使派軍防堵頃聞臨沂縣近又有大股桿匪刁廣蘭夥領一千餘人由徐州一帶被安武軍擊敗竄入縣境沂防營現正派兵往截去歲以來各縣土匪又復蜂起濟寗一帶爲尤甚近有毛思忠之餘黨綽號野狸子夥領匪徒千餘往來於蘇邊境日前在單縣境被駐紥陸軍兜剿潰散現復聚於單豐兩界之朱集鎭聞軍縣知事爲保護地方起見特約同碭山豐縣兩知事約於三號會集單縣之南境張樓地方議决每縣各出警隊百名往來梭巡以免該匪聚集並作爲永遠聯防 
　　博山縣境入月以來鹽梟　起刦商拒捕之事時有所聞該縣鹽商萬豐厚近電呈來省請求運暑假給快鎗五十桿子彈五百粒軍服五十套運使已電復該商准予餘知駐紥靑州之防營借撥以便應用着即就近專員眞赴營具領 
　　禹城縣北鄉近來匪燄大熾由顧德林率領搶掠姦淫無所不爲三號新十八團與之開戰雙方約戰二時匪始不支向西逃竄拿獲土匪十餘名擊斃二十餘人官軍死傷亦五六人 
　　近日外間喧傳蓬萊黄縣兩處軍事上頗爲吃緊頃某機　得烟台朱鎭守使電告謂近有黄縣北境海口帆船上竄來奉天鬍匪數百名連搶數莊並有攻蓬黄二縣之耗已由鎭署調派重兵馳往嚴剿各海口並派軍駐防以免疏虞 
　　近來鄆城縣土匪甚爲猖獗該縣民團與匪屢次接戰民　死傷甚衆該縣知事昨電請軍署速派軍隊前往剿辦軍署已於日昨電飭駐紥濟寗之十七團二營開拔前往矣 
[徐州快信]  
　　近來西北邊境防務吃緊軍事當軸專注於此詎東北空虚史匪又乘虚而入於七八兩日問連攻破汴墉鄉之扒頭山尤泉闞山三圩附近四十餘村悉被佔據焚殺擄掠慘不忍道該鄉董事杜玉雲今日（九日）專來告急張文生已允派隊前往痛剿 
　　刁廣蘭匪黨百餘人刻又竄至銅蕭交界之黄口張集等處滋擾銅蕭兩縣已派警隊前往會剿 
　　江蘇第二農事試騐場前經省議會議决設置徐州上年間由省委蔣其桓前來籌辦因未擇定適宜地點迄未開辦現該員已相就北關外隴海站附近地批尙屬合宜刻已開始購地 
　　道尹公署現奉省令稱據警廳擬定防疫辦法三十七條即分令各屬遵照辦理 
[天津之防疫近况]  
　　天津警察廳楊廳長以各縣發生疫症津埠租界林立尤應格外注意聞擬派徐鐵爲第一特别區檢查員王紹周爲老車站檢查員以便實行檢驗 
　　駐防德縣第四混成旅商旅長以濟南發生疫症直東壞地相連不可不先事防範特於德縣車站設檢騐所隔離所各一處并於故城縣鄭家口德州西關外橋口黄河涯等處各立檢查所檢查過客以免傳入 
　　淸苑縣爲省會通衢且鄰京漢鐵路自防疫事起該縣王知事於縣屬之魏村陽城村李各莊西關火車站各設立檢驗所并於水路之南關新閘及東安村亦設所檢查旅客 
宣化縣爲口北重鎭且隣京綏自綏遠疫症發現後該縣張知事特於南鄉與蔚縣接界之化稍營及附近小南口村北鄉與張北縣接壤之榆林堡西北與萬全張北接壤之沙城堡各設檢驗所一處委派縣署科員及警察所長區官等分任其事 
[杭州快信]  
　　元首通電抵浙軍民兩長連日集各僚佐討論後已决定發電勸慰 
　　曹錕昨又有電來浙告捷 
　　中央來電敵僑移居北戴河牯嶺一帶近來日益增多不易監護已商准外交部一律禁止已轉行各屬遵照辦理 
　　財政廳組織試辦農工銀行撥官欵十萬條擬放欵章程呈部立案昨已奉覆照准 
　　高審廳經廳長前呈司法部請委盧鎭淵爲本廳推事昨特部覆以盧已任命爲上海地方廳庭長未便遽予更調已另委葉旭英充浙江高審廳推事 
　　新委六區六營管帶朱長奎（五區五營管帶調充）昨經齊省長電召晋省面詢要公并派三區四營管帶馮秉正赴滬公幹 
　　杭縣律師公會昨開會選出正會長阮性存）得七十三票）副會長許壬（得六十七票）評議員朱鳳池等八人幹事員徐英藻等四人 
[南京快信]  
　　聞李督此次實未電京辭職態度極鎭定昨日商會代表晉謁時李督亦告以並未去電辭職 
　　馮總統通電到寗後李督即在署召集會議結果未悉 
　　王克敏到蚌晤倪嗣冲倪允函勸張作霖勿持之過激徐商辦法即由蚌回京復命報傳來寗說不確 
　　張懷芝電稱八日下午二時抵南昌頗蒙各界人士歡迎與陳督晤面意見極爲融洽現擬令施從濱率所部開赴贛西第四混成旅暫駐南昌 
　　李督昨派江寗鎭守使齊爕元赴鄂會晤曹銀張敬堯王占元面商一切 
　　譚組菴由寗回滬後因岳州前敵仍未停戰即刻擬不來寗 
　　蘇省添招一混成旅即將實行軍署參謀長何恩溥任旅長中下級軍官由參謀長副官兩處及軍務軍需軍法軍醫四課保舉由李督委任 
　　第七十四旅旅長陳調元淮揚鎭守使馬玉仁均於昨日遄回原防 
　　蘇督駐京代表韓德銘日前回寗禀陳一切今午即乘津浦車北上 
　　直魯鄂湘浙五省議會代表因時局混沌和局無望昨日均已離寗各回本省 
　　江寗地方廳奉高等廳令於本廳附設民商習慣調查分會鄒廳長已着手組織 
　　蘇省防疫費中央核定准在正稅項下動支五萬元 
　　軍署外交顧問温世珍謝傳安（均兼機要處編譯股主任）組織南京通信社設於大行宮華洋旅館 
地方通信 
[南通]  
　　增廣警工團額唐牌實業警衛團及城區工商團辦理以來成效昭著邇因各該團士分防各地漸有不敷之處特再擴充士額添募新士日昨城廂各街衢已貼布通告應徵者須年力富强並無嗜好有妥實之商舖作保略知軍事者方爲合格云 
　　禁止士兵觀劇張鎭守使蒞任迄今軍律森嚴其所隨來之百五十一團百五十二團士兵之軍紀風記亦頗不惡日昨城南西公園劇場有軍界中人因互爭座位竟致用武戲場秩序爲之大亂被張鎭守使所聞特即通令各團營連嗣後不准士兵入場觀劇以免玉石不分而壞全體名譽並隨時指派探員駐場密察以維治安云 
[鎭江]  
　　徵送高等小學成績去冬金陵道屬敎育行政會議議决於七年四月間開道屬高等小學敎育成績展覧會曾令各縣轉知各高等小學選送成績嗣因敎育廳成立道視學奉令裁撤各校對於此舉遂多觀望近丹徒縣公署奉道尹通令聲明道屬高等小學成緉展覧會仍須積極進行飭精選成績先期送往以便陳列云云已轉令各高等小學遵照矣 
　　調查縣視學履歷丹徒縣昨奉敎育廳訓令略云各縣視學應改由本廳委任本廳到任伊始亟應調取各縣視學履歷以憑察覈仰該知事逃將該縣視學詳細履歷呈候本廳長詳加考核再行分别任免聞倪知事已遵照報呈矣 
　　催設四鄉農會徒邑鄉民對於農田水利曁稻種良窳不甚考究致年來災歉頻仍收穫欠豐近江蘇實業廳長爲整頓農務起見已令行本縣亟餘各鄉設立農曾以便督促進行倪知事奉文後已訓令二十一區鄉董依照省電趕速將農會組織成立具報備案 
[揚州]  
　　岔瀾發現土匪天長西山之岔㵎地方爲天江兩邑毗連之邊境（距邑屬黄斑橋六十里）地本荒凉㵎路分歧近忽有盜匪多人嘯聚於其中本月七日四出搶掠民財天長縣知事已據情禀省請兵江都趙知事聞報亦飭黄斑橋等處警區妥爲防範並於十日函請駐揚陸軍巡緝隊劉統領酌派軍隊前往會剿矣 
　　統領注重緝私儀徵泗源溝濱臨大江素爲私鹽囤積之區現兩淮緝私劉統領鑒於私梟日甚特呈准張運使委任場知事邵棠爲該處緝私以資查緝 
　　視學演講敎育江蘇省視學員劉仁航於十日上午八時齊集縣屬各學校校長敎員學生等在省立五師演講敎育至十時始散城内學校已經查察者爲第七國民學校及兩高等十一十二兩日循序視察其他各學校十三日復在圖書館演講敎育云 
[漢口]  
　　戰事影響於民生鄂中近年以來災歉迭呈米珠薪桂自戰爭突起百物日昂刻更有加無已茲調查民生最要者數端（甲）米省垣供給之米糧向倚湘省湘事緊急猶賴江西及上游接濟然價値已漸高昂目下江西因馮玉祥中立而生阻碍上游爲各方面戰爭乃停裝運以致米糧之來源頓絕上等米毎石需十一串上下較一星期以前陡增兩串有奇據業米者言如無來源遲日不無恐慌云（乙）油爲日食所必需去歲及今尙稱平平偶有起落每石僅需銀八九兩上下刻幾及十一兩市面零售每斤漲至二百六十餘文（初價値二百二三十文之譜）（丙）鹽價每斤增價十餘文或八文不等（丁）煤去冬柴煤之價即形高昂近竟驟然增長前售一串文一石之炭猛漲至一串二百文一石斯誠空前之柴煤價値矣 
　　報告郵件被刦情形上海寄川快信及滙票保險信等件在當陽縣境被刦漢上郵局電告上海郵局云此次郵件飭差運送至湖北當陽縣境雙連寺地方被該處所駐軍隊奪去卽經郵差等探詢該軍名義據稱爲獨立軍返局報告後除請王督軍迅行澈查核復外請煩查照轉知原寄各人一體知悉 
　　商輪照常開班四郊多壘道路荆棘水陸交通多被梗阻茲聞新堤上游戰事甚利下游並無南軍蹤跡所有源遠各公司小輪刻已照常開班往來第一日至寳塔洲第二日抵新堤以便商旅云 
[嘉興]  
　　餘屬查拿帮匪嘉湖鎭守使王桂林近據探報查有河南帮匪密匿湖屬一帶希圖刧掠擾亂治安王鎭使據報後已密飭所屬各該縣軍警轉飭部屬一體嚴密查拿務獲解究 
　　獄役竊物潛逃海鹽監獄署工役兪少鄉於日前將管獄員陸侃仁之衣服（約値八十餘元）盡行竊取逃匿他處陸署長得悉後大爲震怒已於日昨藩禾開具失單報知縣警所飭警查緝（因兪係嘉興人）茲悉該所已將兪少鄉之妻吳氏拘所勒令繳出原物現吳氏已由其戚至所具保限五日内尋獲兪某逾限不獲卽由具保人擔負賠償云 
[杭州]  
　　浙省糧食會議結果浙省米業董事昨開糧食會議當將杭總商會調查米麥產額及杭縣公　查詢米價飛漲兩事併案討論僉以全省產銷通盤支配須賴蘇皖等省接濟至米麥產額總數豐歉不一碍難計算如造假定的統計不如按各縣糧額推算田畝再按田畝實數平均定每畝產額以期眞確又現在市價大盤雖漲一元有奇各米舖爲維持市面毎石僅增六角城内及江干存貨共十一二萬石每日銷售約二千餘石當將議决情形分别函復知照矣 
　　杭諸汽輪出險紀聞江干杭諸汽輪公司於本月九日下午五時由諸曁趙家埠開杭之晚班輪船駛至姚公埠地方（離趙家埠十五里）輪後第十四號輪船因船底被石撞破全船沉没乘客四十九人盡皆落水幸河道淺狹當由該輪雇用民船救起三十七人其餘十二人均與被臣爲伍屍身亦無下落現該輪於十號下午二時許到杭溺斃之乘客由姚公埠分局雇人撈屍聞死者家屬均須與該公司大起交涉詳情容探明續登 
[長春]  
　　黨案紀聞吉長鎭守使署日前捕獲黨首史某供出同黨多人并聞雙縣縣警察所長王某亦被牵涉業經鎭署一面電知該縣知事就近拘留一面派步兵金營長前往提解來長經鎭署執法官研訊供稱並無同謀情事委因前與史某不睦故被牽累裴鎭使以案關黨派卽於本月三日據王某所供各節備文將郭某等三人一併解送省軍署究辦長春永衡官銀錢分號經理王宇淸因爲黨人供有聯絡情事拘留縣署經裕升慶等保出茲聞鎭家使署已奉省令派員將王家產暫行查封鎭署遵卽特令駐防雙陽縣陸軍裴連長前往查封 
雜評一 
[强有力（默）]  
　　嗚呼以全國共尊之元首其去留乃隨張作霖一人之意旨乎張之要挾甚則亟亟焉辭職張之要挾稍和平則又打消其辭職之意然則元首之去留不在所謂法亦不必徵各督意見僅憑張一人之意旨可矣 
　　非特元首之辭職與否僅憑張一人之意旨也張欲改組内閣則商改組方法張欲罷去李督則商去李方法張欲與南方决戰則商决戰方法苟其能宣言擁護元首者則元首事事皆可一任張之所爲何張能力之大竟至如是 
　　使其結果果如是者則國家大事盡操於一二武人之手尙成爲國家也耶使此後又有一張作霖者出又將一一聽命也耶嗚呼此所謂强有力之政府 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總商會常會重要議决案]  
　　上海總商會訂期三月九月開本年第五期常會其所提重要議題已預錄是日本報茲再將議决案照錄於后 
　　（一）漢口總商會擬請發起調和會案（提議理由已見前報茲不贅錄） 
　　（議决案）沈會長報告此事自接漢總商會支電後即分函各會董研究昨日英商李德立君來函提議調和之事並邀集建議在上海設立南北和議公會本會朱會長顧馨一虞洽卿諸會董皆在座李君已經五次電告政府並得北方各督軍回電均以服從爲天職和戰初無成見敬聽中央主持南方一面接岑西林先生復函亦以鬩牆非計速息内爭爲議但是南北兩方面固不能同意而北方政見亦未必統一南方雲貴兩廣川湘似亦各有主張處今日而言調和誠非容易本會對於政府兩月前早已進過第一次忠告若聯合全國商會漫言調和而無辦法即函電交馳毫無價値漢總商會旣發此議必須議有辦法方可答復周會董多箴擬南北各發一電語取簡括爲最後忠告聞會董蘭亭擬一面分電一面聯合漢會辦理公决電復漢口總商會贊成來電請以滬漢總商會各通電南北兩方面陳述時局急迫商民痛苦已受戰爭影響危在旦夕一面請以滬漢兩總商會名義通電各省總商會表示一致並請漢總商會將本會電述商情叙入通電並議决復英商李德立君函云雲貴兩粤湘川各省貨物已不通運各國商人均受影響凡屬滬漢商民無論中外均應起而調和如各國旅滬商人同一意旨亦可分頭辦理云 
　　（二）農商部調查米麥情形案（提議理由見前報）（議决案）公决米糧出口勢必生計愈艱張知笙會董嘉榖堂等來信（原信附後）意見相同應卽據以答復麥粉已允出口麥子萬不可出口北方人民食麥者居多連遭荒歉尤宜愼重民食爲要　　（三）農商部飭查物產交易所情形案農商部參事秦瑞玠君到滬密查物產交易所情形除分函會董查核外請逐條議復（一）於滬市及蘇屬商務有無重大影響（二）其營業章程及詳細辦法若何（三）有無一定法令依照辦理何種官廳得有全權嚴重監督（四）上海有無設立交易所之必要若完全由外人開辦或某國人專辦是否益易操縱壟斷（五）上海重要各業向有之茶會能否察酌改辦稍資抵制（六）上海重要各業之大宗貿易是否不論現期定期均上茶會成交（七）上海重要各業是否必須本業中合格而信用紊著者始得上茶會經理或紹介貿易其資格範園有無規例限制慣做空盤有無議罰制裁方法 
　　（議决案）公决交易所從前華商請辦者已四五次均經本會呈明請予開辦曾蒙批示應俟該項法規頒行後再行呈請辦理各在案現在外人來滬設立本會曾向取閱辦事及招股章程尙未送到如大部能可派員嚴重監督免致華商受其影響極表歡迎所有查詢各條由本會逐條具復 
　　（四）報告提出水利協會研究員案（提議理由見前報） 
　　（議决案）公决准函縣公署向江蘇水利協會提出可也 
　　（五）永亨銀行楊漢汀君入會朱五樓秦潤卿二君介紹阜興煤礦公司史藜靑君入會王一亭季小坡二君介紹（議决案）通過　　（六）本年選舉案按商會法會長會董以二年爲一任期本任會長會董係民國五年十一月四日就職核計年期尙未届满而入會同人錄凡遇選舉之年向例係舊曆正月調查後卽接續選舉今距任期尙遠而同人錄尙係丙辰年六月所刋應如何辦理之處請公議 
　　（議决案）公决先辦同人錄俟下半年會長兩年任满再行選舉 
　　附米業仁穀公所董事張樂君等致總商會函敬復者接奉貴會函開案奉江蘇實業廳訓令以加入巴黎糧食同盟一案囑將米麥二項常年產額及輸出數目並現在時價詳細調查彙報各等因到敝公所奉此遵經邀集同業會議僉以米糧一項爲民食所需關係重大滬上向不產米所恃者南路自松江靑浦等處北路常熟無錫蘇州兩路來源以資接濟詎料上年南路歲歉收成僅十分之三北路雖較佳然亦不過六七成而止所以滬上米價平穏不致飛漲者一則幸有他省秈米接濟每年約一二百萬二則嚴禁私運尙無十分恐慌現因加入糧食同盟政府派員調查風聲所播市上米價漸已逐步高抬而他省秈米因此囤積不來查各省米糧關係已省民食尙且不能轉運出口况以之輸運出洋其影響所及誠非淺鮮滬上轉瞬靑黃不接設使米價飛騰（現在時價已漲至八元五角）民生如此艱難而又受米珠之累竊恐激成禍變深抱隠憂雖同盟關係外交案經政府决議此非空言可以挽回惟當此遍地兵災饑饉載道民生顚沛伊於胡底敝同業等一南商議竊以米糧出口一事害多利少懇請貴會俯賜維持轉呈政府統籌全局嚴加限制以維民食而固國本不勝激切盼禱之至謹上 
　　又張知笙致總商會意見書上海總商會會董張知笙爲糧食出口問題提出意見書送交商會原文云閱報載江蘇實業廳函致貴會調查米麥牛羊糖茶等項產額輸出又另聞有欲加入法國糧食會之說此事關於全國民生而米麥尤爲窮民養命之源尤不能不起而力爭請詳陳之吾國自改革以來内訌未平外患又逼商業凋敝生計日艱所幸者南方各省素產米穀之區年歲尙稱中稔糧食一項猶不大貴然較之十年前已不啻倍蓰矣兼之各處擾亂謀生之道日艱小民食力者流就表面觀之雖似尙可支持然已萬分竭蹶烏可復弛米麥之禁而使裝運出洋以絕其生路耶調查滬上米價現已漲至八元有餘麵粉漲至二兩二錢有飶餘微聞偷運出口之米已有三四十萬石售訂之麥粉亦有一百餘萬包奸販伎俩百出實屬查不勝查則是弛禁尙無明文輙敢私自裝運違法圖利倘一旦准其弛禁勢必明目張膽公然販運矣出口之米麥旣益增多内地之米麥必致大漲窮民無食弱者塡於溝壑强者鋌而走險復又有不逞之徒從中勾串煽惑全國危亂即在目前試觀元明末世皆因年荒米貴饑民衆多無從得食而又不甘餓斃成爲盜賊流寇國亦因之滅亡又如俄國去年因麵包缺乏致生亂事土崩瓦解不可收拾前車不遠能無寒心近知實業廳來文已由貴會函託各業董切實調查具見愼重民食之意查中國生齒繁盛年甚一年以本國之米糧供本國之民食久虞不足况邇來各處民人游惰者多力田者少是以米糧愈乏價値益昂此固人人共知非鄙人一已之私言也惟以我國向無詳細出產表又無輸出用度等表以致前項情形未能徵實因思各業董深知民食維艱自亦秉公查覆第恐有一部分人在商言商祇知謀利躉貨漲價人皆樂從難保不藉此慫恿弛禁要知個人之營業其利甚微全國之民食其害甚大萬一因此釀亂馴至國亡種滅則此個人之營業利益又安託權衡輕重殊不能不迫切陳請也務懇貴會力爲主持設法詳告政府使糧食不出口以維大局窮民幸甚全國幸甚回憶去年加入宣戰貴會屢上勸諫之盡政府置若罔聞今德俄媾和西伯利亞東三省南满洲等處均岌岌可危事已見實貴會之識高慮遠人所共欽現在加入法國糧食同盟會旣有是說不可不慮萬一見諸實行則是奪我民命爲害何堪設想古人云寗吾言而不用母見用而不言仍望貴會爲四萬萬同胞性命計力向政府詳言婉勸務將前說打銷心所謂危難安緘默應請提議公决 
[息事寗人之契合]  
　　本埠廣肇公所等各團體於日前公電北京馮總統國務院南方各領袖請求息戰以蘇民困去後迄已數日兩方能否允從尙無切實答復茲該公所等以英商李德立熱心和議特將原電抄送李君以備參考李君披覺後當卽函復大致謂鄙人數經勸告滬上各團體發起調和今幸商會已開會議貴團體等又發此公電勸告兩方頗合鄙人發起調和之宗旨深爲欣慰惟盻望各團體積極進行始終不懈等語聞該公所等擬俟接到兩方復電當再籌商進行辨法與李君接洽云 
　　李德立君發起和議公會昨又接上海總商會旅滬商帮協會江浦縣商會復函照錄如下（一）李德立先生台鑒前日奉聆大敎並承惠函欽佩無似敝會因接有漢口總商會來電於三月九號開會提議到會各商董皆贊同尊意但是南北兩方固不融洽而北之與北南之與南恐亦未能一致貫澈川湘雲貴兩廣各省貨物已不通運各國商人均受影響凡屬滬漢兩埠商民無論中外均應起而調和敝會刻已電致漢口總商會通電各省總商會表示一致如各國旅滬商人同一意旨亦可分投辦理收效當更迅速茲將電稿錄請台閱統祈察照爲荷此頌台祉上海總商會朱佩珍沈鏞謹啓（二）德立先生大鑒天厭吾華兵連禍結商民交困欲訴無門先生誼切恤鄰志存道德倡組議和之會期弭南北之爭苦口婆心能毌感激客歲敝會曾一再聯絡各團體痛切陳言迄無和平之望此次或仗先生鼎力一收息爭寗人之效果是則私衷所禱盼不置者也肅復敬頌公綏旅滬商帮協會謹啓（三）敬復者頃准公函並宣言書均祇悉我國成立七載四次干戈鑫融之恐慌民生之憔悴兵行所過村舍爲墟加以直魯水災潮汕地震鼠疫由綏遠蔓延京津外交風雲緊急警報頻傳南北諸公宜如何格外猛省亟籌補救之方乃擾攘半年迄無正當解决遣師運械日有所聞小民之呼籲旣窮國運之危亡立至此全國商民所椎心泣血而無可告語者也先生經商敝國已歷多年目擊時艱慨然援助魯仲連之高義復見於今薄海同胞靡不頂禮尙望積極進行始終貫澈和平目的所擬在滬設立和平會極表贊同如蒙雙方認可開會滬上敝會當派員與議海天在望引領神馳此復敬請著安江浦縣商會謹呈 
[閩省新兵繼續過滬]  
　　閩省李督軍派委副官何恩普前往徐州一帶招募新兵五營已招得第一批三百五十名於前日派令排長白秉臣押送來滬暫駐滬軍營操場候輪赴閩等情已誌昨報茲悉何副官在徐續招得第二批新兵四百名又派排長崔振家於前日乘津浦火車押送至寗換乘滬寗火車於昨日午前抵滬仍駐滬軍營操場轉輪赴閩 
[偵緝屈映光督浙時之副官]  
　　浙江督軍公署稽查處偵悉曾於屈映光督理軍務時充任副官之某甲與去年甬事亦有關係迭經通令緝拿尙未弋獲現在已由他處潛至滬上匿居某處當即禀明楊督軍備具公文飭派稽查員鄭芝卿等來滬呈請松滬護軍使署派探協緝盧護軍使准即加派稽查李子煊會同來員前往淞滬警察廳協同偵緝隊士李鴻强等昨午馳赴西門外林蔭路某號門牌查緝詎甲已聞風避去祇留一妾在内卽經該稽查等詳加盤問據稱甲於前數日遷往租界馬立師地方餘不細悉等語後由各稽查員在門外及附近一帶密爲偵守至傍晚仍無蹤跡乃各遄返廳署禀復銷差刻聞鄭稽查員擬候偵明確實住址再行投請交涉公署轉商領事團飭知捕房帮同協緝以期解浙訊辦云 
[依周塘築路經費之籌議]  
　　依周塘築路一事上年經滬海道尹江南水利局會同上寳兩縣知事議定興工修築在案茲悉此路所需經費現由上寳林張兩知事邀彙吳淞殷行引翔各區董事會議估計幹路約四千八百丈需工料費六百餘兩重建橋梁兩座修理橋梁一座約二萬餘兩支路約二千七百丈需費二萬餘兩裝置電燈設立警察需費一萬餘兩總共全路築成約計十二萬六千餘兩現議决呈請省長先撥省欵六七萬兩餘由兩縣知事及各經董籌墊俟完工後再由公益車捐等項上扣抵以資進行 
[海鳬運送艦擱淺]  
　　海鳬運送艦於上月十九號奉饒總司令命令由滬裝運軍火駛赴長江上下游分别轉交各要口軍艦應用詎於本月八號駛至九江上游之白馬河黃石港江面誤擱於該處江灘即經雇輪拖曳未能出險乃於前日將擱淺情形拍電報告駐滬海軍總司令部請速派艦駛往設法拖救 
[緝獲由甬逃滬之兇盜]  
　　淞滬警察徐廳長近接浙江慈谿縣公署來文稱有盜匪頭目葉阿二於去冬舊曆十二月間糾衆持械在縣屬連搶十二家並將事主當場砍斃嗣經拿獲夥盜研詰供明首盜葉阿二逃匿上海請爲查拿解甬訊究等因當飭偵緝隊士周根瑞丁寳山四出緝拿前日周等查得該盜葉阿二匿迹閘北杉板廠橋北存濟里第二弄第一家遂協同四區二分所長警馳往該處將葉拘獲抄出原贓並察得該匪身上所穿衣服染有血迹立解該分所連贓申送警察廳發交司法科預審後再行解往慈谿歸案訊辦 
[軍事嚴守秘密]  
　　松滬盧護軍使邇來所接北京參陸辦公處參戰督辦處及浙督楊善德等發來要電均親自啓封督同參謀長面譯設須復電亦必親自固封發行卽電稿整卷亦必俟日久始交機要秘書處秘密收藏並通飭各科凡關於軍事機要禁止談講以免洩漏云云 
[泰興卡扣留布船之不平]  
　　總商會昨接通崇海泰總商會電云上海總商會各商會鑒土布免稅三年案蘇財政廳熒惑部聽意在推翻院議泰興卡竟發生扣留布船户敝會代求分電進行懇速分電曷勝企盼通崇海泰總商會灰印 
[販運烟土之定罪]  
土販林木陳阿五等由外洋私運烟土一百三十七斤（値洋三萬餘元）搭英公司輪船來滬停泊浦東其昌碼頭後雇王阿虎周阿二之駁船駁運上岸爲水巡捕房查獲將土送往海關候燬林木等四人函解地方廳訊辦等情迭紀前報茲悉此案已經地檢廳賀檢察官預審明確除將船户王阿虎周阿二省釋外其林木陳阿五兩人業已起訴審判廳昨日午後由劉惟事官會同賀檢察官開庭辯論據林木供寳廣東人年二十八歲向爲小本生理此項烟土不知何人所帶陳供寳山人年三十三歲住居沈家灣向在小菜場擺設菜　此次英公司輪船由外洋來滬民人裝載菜蔬葱頭等物於舊曆正月二十四日雇舟裝至公司船交卸畢旋即回去不知有運土之事賀檢察官得供大怒當謂林陳二人曰爾在檢廳預審時早已供明有輪船上人　爾將蔴袋四只内儲烟土即查獲之一百三十七斤代運至華順碼頭交卸今日尙圖抵賴耶林陳始供實有人托民人等將内藏烟土之蔴袋四只送往華順碼頭彼時伊處有人接運民等實受其愚求恩寛有問官會商之下以林木陳阿五販運烟土罪已成立當庭宣判各監禁八個月併科罰金三百元判畢飭令管押候上訴期满送監執行 
[中華醫學會上海支會演說紀要]  
　　牛惠林醫士新自英倫返滬中華醫學會上海支會同人以牛君對於近來歐戰救傷情形極有心得爰於本月四日晚八時開常會時敦請演說題爲歐戰救傷手術茲略舉其槪要如左 
　　略謂近三十年來醫學進步大有一日千里之勢故前之引以爲懼者如醫院壞死遊風及血中膿毒等症平時已不易見而於戰爭時常見之余自赴英迄今返國已歷三載時當歐洲酣戰之日故於救傷手術幸得竭力研究聊舉一二以貢獻於諸君子之前欲知救傷手術先述其編置法每一聯隊置軍醫官數人每軍醫官任兵士千人之救傷與診治疾病須親臨前敵深入戰壕將受傷兵士之急而刻不及待者立卽施治然後抬入戰地醫院擇傷之輕者敷藥包紥（竟有不旋踵而仍臨前敵者）其重而須剖割者轉送淸理醫院（設在戰地附近城市中）施行割治遇有須長期調治或已成殘廢者送回英國入基本醫院（自法境戰地至英國爲時速則十八小時可逹平均亦祇三十六小時而已）戰爭時傷之最多者莫如受爆裂彈及鎗彈傷若傷之種類分浮面或深陷或洞穿三種受爆裂彈傷者雖浮面亦甚劇烈以傷口衆多並參差不一於醫治甚屬困難鎗彈傷（入口小出口大）即深陷或洞穿苟非緊要部分不甚困難 
　　末將身體各部受傷及施治諸法詳述無遺大致謂彈傷除傷及緊要　腑致内部出血外雖傷筋折骨大抵無碍惟對於外界物之侵入（如布屑等）最爲可懼以彈已消毒而布屑等未經消毒故也又謂現今對於面部之修整術竭力研究故雖毁鼻傷唇設法遷種可不留遺恨於將來矣云云 
[江南中學演說紀事]  
　　靜安寺路江南中學星期日晚特請交通銀行經理錢新之君演說因錢君有事赴杭由錢君請留美紐約哥崙比亞大學碩士現任交通銀行英文主幹倪新初君爲代表晚八時開會倪君所述約分三種敎育經濟外交略謂欲國强必興商務欲興商務必藉銀行爲之流通經濟而我國現在商界藉以流通者均外國所設之銀行致其利盡爲所收深可歎惜其故我國銀行信用不著致失其效用國人知銀行之善者竟無一二美國學校中均設銀行使學生略知管理經濟之道一切職務另設一部辦事人約十二人學生存欵其中有有定期有無定期其利或一釐或二釐又有貯蓄者逐日存進以成巨欵進出欵項均用校中紙幣商務亦能通用如此可以現銀以省其用鄙人甚願我國學校中出而提倡之以資學生綀習經濟之法也嗣以時問已至乃由主席徐紉蓀君佈告散會 
[上海公學注意道德]  
　　白克路上海公學校長福德鈞君頗注意於學生個人德性良以近日學校生徒日趨於囂張輕浮之惡習若不設法補救敎育前途將有不堪設想之現象緣是特設道德學一科於每星期日上午專請英人麥凱先生演講麥君學問淵博道德高尙講述之懇摰尤爲學生所悅服聞已於上星期實行云 
[競雄女學懇親會記事]  
　　前日（十日）競雄女學假座寰球中國學生會開懇親會到者頗衆先由校長佈告校中一切情形繼由各敎員演說次各學生唱歌及朗誦國文英文表演各種學科如兒童拳術國語演說等其成績室中如汪彤之圖畫汪蔚之國文蔣藴華之書法皆頗可觀至四時始散 
[普及敎育之宏願]  
　　四川路中國靑年會中學聞於本學期附設每日二時學校現已在組織中定於舊曆二月十三日開課其内容大旨係每日下午四時起至六時止定爲授課時間專收上海貧寒子弟及商界學 
 
 
 

Page 11

 
 
徒之有志向學者額定一百名凡青年會現届之贊成贊助會員均得送一名入校肄業槪免取費如此項會員意中無可送之學生得由該校代爲介紹或應送者不上一人亦得由該校轉請他會員出名送學該校因力圖敎育普及故收生辦法極爲通融凡有志求學而力有不逮者勿失此機會也可 
[津浦路增收運費]  
　　文匯報云津浦鐵路增收運費之新章定於三月十五日起實行 
[舊金山電報公司之消息]  
　　字林報云本埠太平洋商務電報公司昨接舊金山公司來電謂自即日起檢查員不許拍發關於交際或個人或無關重要之電報以免要電積壓 
[華孚銀行開幕記]  
　　昨日（十一號）上海華孚商業銀行幕南北總商會會長錢業董事王道尹沈知事製造局謝總辦租船薩督辦閘北水電廠單廠長前會丈局長吳君中外各銀行行長買辦及中法銀行美興洋行哈同洋行各大班等中西賀客三进餘人外埠亦有以函電馳賀者他如北京孫督辦財政總次長中國銀行正副總裁曁本埠各界均致送　聯頌詞當日收進存欵聞有五千餘萬之鉅云 
[各莊街底又少]  
　　本埠各外國銀行自本月一號至九號止並無大條銀及現銀現洋進出及至昨日滙豐銀行始在所存大條銀四百三十六條中提出四百二十六條報裝英公司輪船運往孟買現在該行祇存十條惟各錢莊應解該行之疋頭棉紗等貨價共有六十五萬兩似此則各莊街底又少矣 
[改期致祭關岳]  
　　本月二十二號爲戊祭關岳之期惟因本年節候較遲經部令一律改爲四月一日舉行沈知事已奉文遵照矣 
[日員謁見交涉員之請求]  
　　昨日（十一日）下午二時駐泊浦江日本千歲艦長白根大伍與武官白木少佐並波多博譯員同詣交涉公署經陳交涉員廷見之下該艦長等要求引領晋謁盧護軍使並參觀兵工廠造船所等陳交涉員即委本署科員楊筱堂代表導引同乘汽車前往龍華 
[警廳長通告銷假]  
　　淞滬警廳長徐國樑通令所屬云照得本廳長前因患病於本月二日電准給假十日在廳調治業經行知在案現已假期届满病亦醫治就痊自應銷假照常視事除電陳並分行外合即令仰知照 
[利通艦運送糧餉]  
　　海軍司令部派遣利通運艦裝載糧食餉銀駛往揚子江上下游發給各艦長收領核放該艦奉令後卽於昨晨駛近江邊碼頭將所備糧餉運裝完畢午後起椗出口 
[水警廳派輪防盜]  
　　江蘇水警第二廳趙廳長以上海浦江爲通達浙省緊要航路船隻較多而江浙交界之洙涇泖港一帶素有水盜出没搶刦商船財物時有所聞蘇省水警自應擔任梭巡以保航商故令飭第一專署長沈葆義派船按段遊弋並派靖湖鈞和二兵輪於本月十號起往來蘇省境内之浦江流域嚴密巡查以防盜患 
[警士練習鎗法]  
　　淞滬警察廳昨日通令所轄各區署隊着於即日起自上午七時至九時飭令各警士輪流練習打靶等技以期純熟等因聞除三四五六各區署所自覔相當操場外其餘一二區各分署所須每日分班馳往龍華操場試演云 
[解警正升任未確]  
　　連日報載淞滬警察第三區警正解恩桂調升兩淮緝私第二營營長遣缺以督察長曾永奎調署等情茲據警界中人云此項消息尙係外間揣測之詞並未奉到正式公文至各洋商廠棧買辦汪薇舟等公贈銀杯一節係解警正保護周妥醵資酬謝與升調並無關係云云 
[鄉民擅拆道路]  
　　浦東老白渡鄉民袁子和近將該處新築石路擅自拆斷以便宣洩雨水事爲三區一分駐所許警佐查悉昨飭巡警將袁傳署押候訊究 
[迷路男孩待領]  
　　高郵男孩趙小子年十三歲昨在閘北迷路由五區崗警查見解送司法科經段科員訊據該孩供稱胞兄趙大倫向爲餅師住新民路太平里内云云諭暫留養聽候查傳伊兄到案認領 
[女子迷路]  
　　松江女子陸阿大年十五歲日前在浦東楊家渡迷路由三區一分駐所崗警帶署經許警佐詰據該女聲稱現在鐵馬路宗姓家爲養媳因被翁姑虐待逃出求乞在此迷路等語許警佐判解警廳發落 
[養媳一去不回]  
　　江北婦人吳劉氏住居閘北楊家石橋前日扭同居婦人沈萬氏至四區警署控稱民婦之夫抱病已久臥床不起賴民婦每日出外縫衣得資度日家中祇留養媳阿銀今年十六歲侍奉夫病詎近被同居之沈萬氏時常勾引出外不知作何勾當本月二十五日又同阿銀出外一去不回向詰推諉請求究追經余署長質訊之下諭將沈萬氏暫聽候查明核辦 
[靑年寡婦自願守節]  
　　前日有寡婦張喬氏自投閘北四區警署報稱年十八歲浦東人住居横浜橋松福里第二家丈夫於前年去世因在家時受婆婆虐待别無依靠請求發堂情願終身守節云云余署長諭暫留養聽候查明再行核奪 
[姘夫姘婦之纒訟]  
　　婦人楊顧氏在公共公廨呈控姘夫張子良呑没牛奶棚内歷年盈餘並抛葉不顧等情業經公廨迭次訊供明晰判張償還原告各欵在案茲因被告不服判决復於昨晨延請海德禮律師投廨譯稱原告於西曆一千九百十七年正月十三號夜七時與人苟合曾爲被告撞見且尙有種種不規則行爲被告已檢出證據請將前次堂諭取消再行復訊中西官諭令退去候商明再核 
[婦人不甘爲妾]  
　　濟良所昨解婦人陳姚氏（卽姚林郡）至公共公廨請示氏供原籍安徵由陳老四出洋四十元買爲妻室於去秋隨陳來滬住居法租界南陽橋附近四號門牌詎陳家有大婦將我凌虐圖賣爲娼是以逃出投入捕房轉送濟良所解案務求作主經張襄讞商之英白副領事判氏仍發濟良所留養候核 
[丐婦被人誘拐續誌]  
　　乞丐施富榮至地方檢察廳控婦人陳張氏（卽侯張氏）同夫侯才香誘拐伊妻施陳氏至海寗地方請求提究等情已紀前報昨日午後經地方廳劉賀推檢兩官開庭辯論該氏供年二十九歲家住楊家渡以揀桂圓度日施陳氏實爲在逃之阿東順卿等所拐氏夫業已不知去向現施陳氏已經來滬由其夫領去求宥問官得供以陳張氏和誘罪已成立判令監禁四個月以儆 
[流氓索詐毆人]  
　　賃居浦東楊家渡開設鐵店之無錫人周阿般前日傍晚在孔家石橋收買來歷不明之爛鐵數十斤當爲流氓張五等撞見向周索費未遂扭住兇毆旋由周投報三區一分駐所經許警佐飭派長警前往拘拿若輩已杳如黄鶴矣 
[私帶烟膏之處罰]  
　　余洪生私帶烟土三兩五錢烟膏二十七匣又十二匣爲巡警查獲解送地方審檢廳訊供收押在案昨日午後經劉賀推檢兩官研訊金祇承認帶烟膏十二盒其餘係在逃之徐福生所帶當經問官判處罰金洋八十元以儆 
[不還墊欵案請求復訊]  
　　沈順卿控王榮實不還墊欵等情業經公共公廨訊明判王照數歸還在案茲因被告不服判决延請海德禮律師於昨日投廨聲明不服理由請求復訊中西官以原告未到諭候原告到堂再行投案聲淸 
[集賢樓理賬之手續]  
　　海德禮律師昨晨至公共公廨譯稱敝律師爲南京路已閉集賢樓菜館經理李安華之代表李等因該菜館虧欠各號貨項公舉兪香山爲理賬員所有該菜館生財等物擬交該理賬員保管俾將房屋退還房主免費租金特來陳明云云即經王襄讞商之美博副領事准海德禮律師請求諭着兪香山覔取一千兩人銀並保收領該菜館生財並令登報兩禮拜如無人反對准兪將賬繳呈公堂秉公淸核 
[控告希圖樓賣之不實]  
　　吳永福昨至法公堂控稱民人之故父於前淸光緖十七年間將坐落法新租界二十七保三圖内之地產抵於錢殿邦處該地上有填墓一所共葬棺木七具現忽被錢私將棺木掘出抛葉他處欲將該地私自售賣當經地保得悉通知民人故此具禀請求訊究錢殿邦供該地係由父親於咸豐五年向吳得海賣下實係絕產賣契因洪楊之亂遣失今有方單可證此次因有親戚向民人硬借洋數百元不遂其欲故被串出素不相識之吳永福至案誣控求察聶讞員問原告曰汝父於光緒年間將地抵於錢處至今已有二十餘年何以延不取贖至錢殿邦掘墳之事汝是否目覩吳即語塞遂判原告所控證據不足將案註銷堂費歸原告擔負 
[原告請傳中保]  
　　周聚賢前將坐落嘉定縣之田單契據計田六十畝向虞瑞卿抵借洋一千元逾期不贖且私在抵出之地内劃出二十畝售於他人經虞察悉延請逖百克律師至法公堂具控請追周供認抵借欵項屬實請求寛限料理判交人銀兩保限十四天理楚在案詎周無保挺押昨又提訊逖律師稱周旣無保挺押不理尙有中保在嘉定地方應請移文該縣官廳傅案限理如若抗不到案將地拍賣作抵中西官判周還押候移傳中保到案訊追 
[擔保貨欵之賠償]  
　　同慶和經理劉東昇前至法公堂控告新森記賬房孫慶芳不理擔保貨欵洋六十六元請求訊追等情嗣因孫喪母回籍判孫限期投案候訊在案昨日届限傳訊劉請嚴追孫供認擔保貨欵洋一百三十二元已賠六十六元尙欠六十六元請求減半歸還中西官判孫交保限七天如數料理 
[堂費展限措繳]  
　　粤人蔡存興前在法公堂與人涉訟欠繳堂費銀五百餘兩押追多日置之不問昨日又由捕房解送法公堂訊據蔡供現向友人情商允借洋若干元惟刻尙未經取到請求寛限措繳中西官判限七天如數繳案如違改押西牢二月 
[生財抵償房租]  
　　收租人陳永甫至法公堂控告房客孫慶雲虧欠房租洋一百十五元潛行逃逸葉下生財業已報告捕房派探檢點祇値洋五元請求提追等情中西官判將葉下之物暫交原告抵租餘欠俟被告出面准予歸案訊追 
[攫取日本人大衣]  
　　無賴寳山人王金生闖入北四川路一百六十一號門牌某日人家攫取値洋六十元之呢大衣一件飛奔圖遁被一千零三十五號華捕查見帮同攔獲帶入捕房禀明捕頭押候解廨請究 
[集股收贓之發覺]  
　　楊樹浦橋惠記舊貨店主甬人葛老王等集股在浦東其昌棧十八間沿浦一帶收買各輪埠失竊貨物事爲管碼頭西人得悉昨請淞滬警察第三區及海關水巡捕房飭派探捕前往拘究 
[婦人收贓之處治]  
　　向在虹口收賣舊貨之常州婦人王陸氏因收買來歷不明之舊鐵被捕查見向之詰問支吾以對當即連同舊鐵帶入捕房轉送公共公廨拘留昨由官媒將氏解案經中西官訊明收贓屬實判氏押女所四月以儆 
[再誌寄匿贓物之查究]  
　　商務印書館指控閘北管棧人奚祥壽陸續竊取書籍業經地方檢察廳將奚提案訊知原贓寄匿公共租界蓬路伊兄奚祥福處備文派警協同捕房將奚祥福提至公共公廨訊判押候原告邀到見證質訊再核在案昨晨復訊原告延律師到堂代表譯稱此案發生内地請將被告解歸檢察廳訊究當經關讞員商之英卓副領事判被告奚祥福准交來警帶回歸案訊辦 
[傭婦串合捲逃續誌]  
　　虹口老朱家宅路二百零一號門牌張珊山家之十七歲婢女張翠林與傭婦高氏串同在逃之人於本月八號竊取値洋七百元之金珠飾物綢皮衣服分贓逃逸被控捕房由探周阿金將高氏拘送公共公廨收押候究等情已紀前報昨晨該探續獲婢女翠林帶入捕房捕頭略詰一過飭將該婢併送公廨候究 
[餅攤歇夥行竊]  
　　楊樹浦路二百四十五號門牌塌餅攤歇夥王裕淸竊取攤主曹六十仔銅元十三千被曹查悉報捕將王拘押昨解公共公廨經中西官訊實判王押西牢四月 
[偷竊煤斤類誌]  
　　昨晨有竊賊徐三郎等至下海浦黄浦碼頭附近日商洋棧内行竊松白煤當爲該棧所雇三百二十九號巡丁華正浦暼見喚到水巡捕房探目何阿春將徐三郎徐寳山張高夫林小三子朱阿榮等五名拘入捕房移解地檢廳下午經檢察官提案預審巡丁華正浦亦投案證明徐等行竊情形飭將徐三郎等五名分别收押候辦又船户蔡利榮陳順卿等昨晨在蘇州河中將代人裝運之煤斤竊取八羅消贓於王阿福李毛銀王銀虎等五人當爲失主忻泉惠查知報告水巡捕房飭派何探目等前往將蔡陳二人并收贓之王銀虎王阿福李毛銀等拘獲尙有收贓之甲乙二人當時鳬水脫逃該探目即將蔡等押解捕房轉送地檢廳訊究 
[購物乘間行竊]  
　　福州路（即四馬路）四百九十八號門牌某洋貨店夥友任林鶴指控趙阿寳以購物爲由乘間竊取羅緞一疋昨由捕房將趙與原贓併解公共公廨經中西官訊知趙係過犯判押西牢半年贓交原告領回 
[醬菜來歷不明]  
　　江北入沈洪居携有醬菜十餘罐在虹口蓬路行走被一千一百八十四號華捕與包探沈阿炳查見向之詰問不能指出來歷當將沈與醬菜一併帶入捕房禀明捕頭押候解廨請究 
[傭婦行竊之嫌疑]  
　　閘北寳山路鴻與坊繆姓家之廚役左人和前日扭傭婦徐錢氏至五區警署控稱主人失竊珠壓髮一只疑係該傭婦所竊請爲澈究薛署長諭解司法科訊核 
[劣孩串竊之儆戒]  
　　劣孩王阿毛殷小法陸品生先後串竊西華德路沈子梅宗華庭邵子維等家衣服質於永源押店内得洋分用前日經美捕房中西包探查獲昨晨將三孩併解公共公廨經中西官研訊屬實判各發押改良所習藝五年吊案衣服給予各原告認領 
來函 
[錢肇基來函]  
　　敬啓者高昌廟西棚外龍華馬路上有一行走之女兒大聲啼哭肇見之當卽攔住面詢其情形據稱名林靈寳年十歲并石朱家角人現居本邑老北門城内靑雲里八號門牌於今晨九時許被繿母驅逐出外先父前在報關行營業於去春故世尙有弟兩人寄育於朱家角鄰友處云云昨夜留在舍間膳宿一宵今晨親送至高昌廟警察局矣錢肇基謹啓正月二十九日 
[傅任甫來函]  
　　謹啓者閱報載滄洲别墅佣人式老夫傅任甫收賬舞弊一則稍與事實不符鄙人包辦伙食之職已於星期六過堂交保若舞弊二字自有水落石出之日恐各界誤會特請貴報登載爲荷傅任甫謹上 
雜評二 
[糧食問題（訥）]  
　　今日湘鄂之所注意者在米荒善後問題江西之所注意者在維持金融問題然米荒之故一面在出數短少一面即在金融緊急故二者相爲表裹不待煩言各省各依其本省之現狀而謀所以補救方法猶易蓋以其僅關一省也若滬上所議之糧食問題關係在一國面亦不僅在一國故必統籌全局兼顧内外而後能確定處置之方針米價如何而不飛漲來源如何而不缺乏皆非以簡單之調查理想之議論所能斷定而認有把握者也此其所以難也 
[本館啟事]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[辦學者之弊] [  醉翁]  
　　前日某君述學校中考試之弊頗爲詳盡然學校中之弊尙不止考試一端今余專述辦學者之弊如下 
（一）報銷之弊近今學校中領取經常費臨時費時除出收據外尙須詳細報銷並店家之發票亦須黏呈以杜浮冒抑若辦學者無利可圖矣不知舞弊之伎俩亦有令人防不勝防者即如發票一端旣可令店家浮開又可以八折報九折其尤甚者店家爲招攬主顧計簡直將蓋有戳記之空白發票贈送多張由辦學者任意自塡則更不可問問矣（栩按且有自刻圖章並無此店者） 
（二）虚報學生數之弊現今小學校之經費往往以敎室之多寡定經費之高下故爲校長者無不願敎室之增多以逹其加費之目的然欲請添敎室必以學生增多爲理由而學生數之呈報未嘗不可以少報多往往有多製幾塊名牌又於點名簿上多寫幾個名字實則有其名面無其人者比比然也此弊在鄉村小學尤多因查察者耳目難周一歲中即一二至亦未嘗不可以農忙搪塞耳（栩按縣委下鄉視學必先有人通知故無不能預備） 
（三）成續品之弊自各處有開成續展覽會之舉而敎員之成續遂如醜媳婦之必須見公婆矣然使實事求是無論國文之成續算術之成續等皆以眞本示人則學生之成續雖劣敎員之良心問題尙未至於大壞乃今之辦學者必以僞造成續爲能事其法爲各學生作代筆僅令自謄幼者不能腃則令長者代書敎員於其上大圈特圈焉恐閱者之不見信則於每篇之上塗改其十分之一二至　畫手工之裝璜而　掛者更大半皆先生之成續矣放每開會一次學校中之因僞造成續而荒廢正當功課者不知凡幾欺人乎自欺乎吾不敢知矣（栩按竟有價買之品以充成續而送縣署以赴賽會者縣署亦明知之爲顧自已體面遂亦權作癡　）尙有附此　　　 
以言者則今之學務委員亦於視察之外兼負有辦學之責任者也凡學校之設置經費之規畫校長之薦任皆委員之特權於是有所謂包辦主義者例如某鄉開辦一學校規定經常費三百元而僅令校長淨得二百元歸委員代爲報銷校長因其操任免之權固未有敢不願者而委員中飽之計遂矣凡此皆近今辦學者之弊也舉余所知述之恐尙不免貽掛一漏萬譏耳（三） 
家庭常識 
[檀香燒法]  
　　以檀香末少許屑以香灰少許細拌和後乃將檀香五六根揰爐中以香末灰掺在檀香之四周用火燃灰灰熱檀香亦着矣法旣簡便香亦不費人間燒法往往即以檀香爲引火其狀猶如燒柴迨爐中火滅悉成柴炭蓋不得其法耳此法係台州密陀所傳（栩按拌灰之法誠如上述但燃法宜用線香點旺夾其紅炭使落於灰上立刻便燃否則破費工夫） 
[磨墨置盒法] [  楊典臣]  
　　磨墨盒之普通法均以墨汁浸之絲棉中今有一法將墨磨汁盛以小茶盅隔水燉之如墨汁中有膠浮起用紙拖淨再燉再拖惟一紙只可拖一次至膠盡則墨汁良矣用之入墨盒中絕好 
[治肝氣方] [  海溪生]  
　　鷄蛋糕一塊燒灰存性（過性則無效）趁熱開水冲服能治遠年肝氣永不後發此方毫無流弊余戚已經試過確有奇效故敢公諸世人（却贈） 
工業須知 
[玫瑰精製造法（三）] [  獨幅閲歷子]  
　　（土宜）凡栽培玫瑰宜於肥沃眞土加極腐熟之馬糞而混合之是爲最佳然地質各異沃地則略加肥糞卽能茂盛若瘠地則須掘坑於根　塡以腐熟之馬屎及肥土若黏質太多之地宜加砂　維肥相　　後栽之至冬季以汚水和腐熟之人煑澆之若根旁有雜草宜先將草除之盡淨然後施肥又潔潤太過及常有蓄水之地最爲大害必須注意排水之法使土地肥沃乾燥否則重瓣花亦變爲單瓣花矣最良之法於作花圃之前預先掘地深至二尺或二尺五寸匀鋪小石約厚五六寸然後再塡以腐熟廐肥及肥土而後植之其花圃之位置宜向東南須寛闊凉爽爲要若適當動風無阻之盧恐枝柔易折也如當盛夏暑氣過於酷烈每有碍於此花自由開放且更害其芳菲之色須於初種時分别栽植宜以竹木圓柱或編作籬欄使之蔓延其上於日光最酷烈時上承以蘆簾以避劇烈日光惟此花又不可太蔭蓋凡欲得美花全仗日光之適宜耳（移植時期）凡夏季與秋季之移植皆宜霜降節之前後栽之若水氣留滯之地則宜於初春移植於掘苗時須格外仔細切勿傷損其根因此花之精華皆存於根中偶有損傷卽有害其生長並須於移植時細騐根部凡略有損偒即須截去至其正蔃亦宜截去令其多生横蔃使易受雨露及日光資養之益（納肥）此花枝梗柔軟其豫用竹木編籬之手續切不可省以便蔓延之用若俟長成再行此法則難免根傷枝折有害其發育至植於肥沃之地迨三四年即須掘去舊枝面換植新枝如植於瘠地者間年即須易換否則花必漸小又須於毎年春季掘根之四圍横開一穴透至株底納入肥土須一手將株摇動使肥土沿着於根際若遇乾燥之日宜先澆水少許方可以肥納入（截枝）欲得好花須行截枝之法移植二年以後生長繁茂枝亦太密當於冬季時將其舊枝截去只留北壯者三四枝勿截此三四枝亦須摘去其　使多發新枝行此法者因舊枝開花已盡留之亦係無用縱能花開亦必細小所以截去以待新芽挺發而得花多且美也（除病）凡葉上每生　　病若一有此病最易枯死一遇此病急須將有病之枝立卽截下以火焚之以防傳染再用硫磺華（此係以硫磺入蒸桶蒸出者乃細而且淨之質）和水用喞筒注射之如有蟲害當用肥皂以開水化開灑之或用烟葉浸水灑之但灑後約遲一點鐘必須用淸水洗去方妥（未完） 
長篇小說 
[二城風雨錄] [  英國郤而司迭更斯原著常覺小蝶天虚我生合譯]  
　　卷下第三十章二 
馬行至緩冷風撲面斜雨侵襟細如塵霧蹄聲鑿鑿應空巷作回響馬上人冠鷄　之巾挽韁於臂時時顧其同行之人湯訥無聊中亦廻視此兩志士見其據鞍顧盼意雖雄桀而捉襟露肘猶未脫其窮窶氣槪革鞾已穿尤少獲膝則束草以代之泥濘斑斑满其鞍鐙名之曰軍人實有所不類湯訥自念此亦所謂共和國之軍人者耶抑何儴僂至於如是方念間已抵蒲韋時纔平明湯訥在初上馬時心固坦然至此始驚詫蓋見驛站門外麕集多人似預知已之將至者無論老幼男女莫不瞠目怒呼舞其瘦爪於空似將　之而食湯訥聽之則其嘈嘈之聲皆曰來矣來矣捉此逋逃之狗殺無赦湯訥正欲下馬見狀復止竟不敢下據鞍旁皇不知衆意之何在幸驛長已出爲兩志士易馬且阻衆人曰國民母噪此逃囚旣到巴黎自有公平之裁判何亟亟爲衆復呼曰豈止裁判直當以其頸血澆光榮場之土國民趣以此人縛而烹之兩志士見衆勢汹汹亟引湯訥馬轡以入驛站庭院之中驛長則閉其門且堵以石門閉則捶聲已如雨下或且雜以毒詈顧見門内不答則與致亦闌漸漸如烏獸散湯訥驚贓少定乃問驛長曰衆果何爲怒我之其驛長搖首曰客問何爲但問客來自何許耳湯訥曰來自英倫也驛長曰然則是矣客豈不聞新令乎湯訥駭然曰何令曰無他即捕逃亡之貴族處以相當之刑耳客今日入巴黎尤宜愼細門外之事其車鑒也湯訥至此始知已身已入牢籠然自問無罪於民黨且向出巴黎亦非逃遁當不至有危險之事心自解慰然忐忑殊不能已兩志士已換新馬又促湯訥登程遂不及細問驛長復上馬而去所行之地半經刦火但見赭壁頽垣凌亂無比間有荒草潰血殷然則昨夜方有叛徒二十人借此爲刑場也草棚之裹則有火光熊然無數男女　一枯樹而舞此樹名之爲自由之樹而其歌則自由之新歌也田腔满目惟見蒿萊蓋村中之人皆秉其愛國之心乃不治田而治國故待耕之田悉改而爲屯兵之所兵無所事則乘旅客過此突出而行刦使湯訥非有兩志士爲之護者亦不免矣（未完） 
 
 
 

Page 15

 
 
   
 
 

Page 16

 
 
   
 
