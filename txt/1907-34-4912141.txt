# 1907 - 34 - 4912141

 

Page 1

 
 
　 
　 
 
 

Page 2

 
 
[電傳上諭]  
　　十二月二十日奉　 
上諭張人駿奏查明豫省被災各州縣請分别蠲緩新舊錢漕開單呈　一摺河南本年入夏以來迭遭大雨山水暴發河溢出槽村莊多被淹浸秋後晴少積水久未涸復各屬早晚秋禾收成歉薄若將應征錢漕照常征收民力實有未逮加恩著照所請所有永城縣被水成災各村莊應征本年錢粮著按照成災數蠲免蠲賸銀兩分年帶征其祥符等縣十四州縣被淹各地未完新舊錢漕着分别展緩以紓民力該撫卽按照單開各州縣村　將銀兩米石各數刋刻謄黄徧行曉諭務使實惠均霑　任吏胥舞弊用副朝廷軫念民艱至意該部知道單幷發欽此同日奉 
上諭恩壽奏查明陽曲等廳州縣被災地畝懇請分别蠲緩一摺山西省南北各屬本年春雨愆期夏秋後始旱繼潦兼以被雹被霜成災歉收不等等及水冲沙鹽不能墾復地畆若將應征新舊糧賦照常征收民力實有未逮加恩著照所議所有陽曲等二十七廳州縣應征新舊錢漕按照成灾分數分别豁免停征展停蠲緩展緩遞緩以紓民困該撫卽將單開詳細數目刋刻謄黄徧行曉諭務使實惠均霑　任吏胥舞弊以副朝廷軫念民艱至意餘著照所議辦理該部知道欽此 
[論立憲與外交之關繫錄外交報]  
　　綜觀吾國今年一年外交界上之事其間如改訂藏約商議俄約開議中義商約及與英使商禁鴉片進口與日使提議交還營口等事皆其犖犖大者其他如阻止各國兵艦駛入鄱陽湖與日使商撤東三省軍政署各國撤退京津駐兵德撤高密防軍法人增兵粤桂邊境則事之關於軍政者也廢銅官山礦約廢四川華英煤鐵公司合同索還漠河金鑛拒日使要求東三省漁業權商廢法商楚徴永等七屬礦約則事之關於實業者也其關於交通者則有禁止外人干涉電線電話事業廢英商蘇杭甬鐵路合同拒英使要索　缅路權阻法人謀奪潯州航權及中英會訂廣九路約諸事其關於敎務者則有江西南昌敎案河南周家口敎案安徽建德敎案霍山敎案浙江新城敎案鎭海敎案福建漳浦敎案諸事凡此各端雖皆與吾國有密切之關繫然非比前年去年日俄宣戰媾和重大之關繫也而其間至大之一事則爲定立憲改官制此爲吾國數千年未有之局溯之往古自洪荒草昧至黄帝而一變自黄帝至秦而一變自秦至今日而一變今歲之事其中國立國古今之分界乎顧其事屬於內政不屬於外交談外交者頗忽之雖然吾人私見則以爲立憲之舉雖不屬於外交然吾國之立憲實發源於外交而其究竟亦必影響於外交有非可專以內政論者其今年所見外交上一切交涉則皆立憲不立憲問題上之支流餘裔其前途未有不可以立憲卜之者然則論今年一年之外交大事仍當以立憲爲主腦矣請略陳之中國古無憲法故其初聞外國之政體也漠然不以其國會爲意其後則粗知國會之爲善政而於國會之成立及其作用皆不及深知當二十年前日人閧然要求立憲之時我人士尙不知其作何事也其爲　　孰大於是自後屢與外人交閧百舉而百不勝始微人悟於外人之籌餉則輸將恐後陷陣則生死無貳其所以致勝於我者殆不盡由船堅砲利之故於是進而求其故稍知其效爲非專制所能有者而其時外邦直諒之友本國憂時之士其所以强聒我政府者亦無不以此一大事因緣不惜唇焦舌敝效其忠告而當軸亦自知將危智盡能索舍此之外無可試進之　藥而立憲之意遂萌矣迨日俄一戰其勝負之原千因萬果殆非常智所能窺而以至單簡之言斷之則惟可謂之專制不敵立憲已耳自有此説而言者益堅聽者益悚今年之秋遂有此詔縱時論中詭以爲其間别有異因殆不由於求治然非本報所欲討論也自本社觀之則有屢次外交失敗之惡因乃有內政改良之善果是謂中國立憲其實發源於外交 
至論立憲之影響何以將及於外交此可分兩事論之一憲　成立之影響一憲政不成立之影響此二事者各有其因各有其果何者來至今日尙未能决定也 
外國將合縱以瓜分中國之説騰佈五洲中國人聞而悚息亦有年矣然自今日微窺之覺瓜分中國之説外人雖確有此意然未必即見諸實施數年之內彼族殆秣馬礪兵以聽吾人之自取其進退初無成見也吾國而自强耶彼將爲我友邦必不生呑活剥以蹈不測之險吾國而不自强耶彼豈天予不取反受其咎者蓋即欲不動血不能矣而吾國自强不自强之機則斷然取决於立憲此其相關之故閎深茫杳發揮其故則屬專家非本報所能盡質而言之則當今日競爭劇烈之世乃舉國與舉國相競非皇家與皇家相競非以國家爲億兆之國家則講學興工籌欵練兵百姓皆將視爲朝廷之事與已無涉一旦有事以我之一家敵彼之一國相遇卽靡理之常耳平時商戰更無論焉我之不勝皆坐此也故吾國而能立憲則根本旣堅今日敎案路約礦約之事一經收回治外法權即可永不復見倘其不然則此等之事行將日甚一日必至舉國無一人一事非掛洋牌不可至此之時國雖不亡實已慘於亡矣是謂中國立憲其影響必及於外交 
至於憲政之能立不能立則不係乎政府而係乎國民且幷不係乎今日之國民實係乎先民之政敎中其猶有善因耶則憲政必立而吾國必强其竟無善因耶則憲政必不立而吾國必亡强之與亡非今人之功罪也言至此則已抉外交內政之源而其事精微亦非聖哲不足以與知矣 
[專電一長沙]  
　　請駁洋商開設行棧 
英日兩國商人欲在長沙城內開設行棧湘撫岑春蓂特電請外部向英日兩公使拒駁（戎） 
[專電二北京]  
　　商部奏補參議之鄭重 
農工商部奏稱本部參議一缺現擬以郎中卲福灜祝灜元誠璋道員劉世珩袁思亮先在氶參上行走驗看六個月再行擇尤請補奉 
 
 

Page 3

 
 
旨依議（孔） 
　　按此電係另一訪員所發與昨電姓氏詳略互異特兩存之 
[專電三淸江]  
　　曹匪窺入江蘇邊界 
淮安官塲接徐州電信內開石標統飛報十五晨有大股曹匪竄至離沛縣三十餘里張樓村地方負隅抗拒官軍往剿匪開鎗對敵竭二晝夜力始攻破約斃匪二三十名生擒四十餘名奪獲鎗械馬匹甚多官兵陣亡七人傷十餘人餘匪悉向北逃按石統帶名佳華係提督所派帶兵二營駐紥徐曹交界 
[專電四九江]  
　　吳侍郎行蹤 
郵傳部吳重熹侍郎於十八由省抵潯當卽乘江新輪船赴漢北上 
[饑民與革命黨起事之傳説揚州]  
　　十七日上午駐揚新軍營在南門外饑民圈內搜出火藥多包及一切禁物據外間傳言與前日所擒蕭匪等勾串一局约期祀竃日起事但此種謡傳未便據以爲實然飢民衆多久居此間終屬可慮（筆） 
[調兵保護金匱敎堂蘇州]  
　　十七日無錫北門外金匱縣治之某鄉麕集土匪四五百人擁至某國敎堂前藉端滋閙幸縣主得信較早立卽會同營汛到塲保護得未釀成巨禍翌日電禀省憲請兵彈壓蘇撫陳中丞當飭飛划統領郎軍門調派槍船星馳夜往嚴密保護（悅） 
[兩宮謁陵消息京師]  
　　昨據內廷傳出消息兩宮擬明春恭謁陵寢祇因用欵浩繁庫儲支絀尙在遲疑日前面諭軍機大臣預計所需欵項如能籌撥即於明年正月初間明降諭旨傳知各衙門預備一切否則卽可勿庸置議不得勉爲湊集致令庫欵益虧云云（諸） 
[政治館咨閣部院文（爲分給津貼事）]  
　　爲咨查事照得京內官制業經釐定其各衙門津貼事宜現由本館調查核議所有各衙門辦公經費銀津貼及近年化私爲公各欵每年所入定欵若干無定之欵約計若干或已經奏明或循例撥解均應由各衙門詳細開列立將各查司安年例得津貼數目及各司實缺候補人數與差使繁簡等差各若干員向章如何分給之處一併詳叙咨送本館勿稍遺漏以憑參酌妥議辦法相應咨行貴閣部院查照迅速辦理可也（性） 
[直督願任東事之用意天津]  
　　振貝子徐尙書考查東事回京覆命後有設立東三省總督之議擬推舉直督袁慰帥及粤督周玉帥任以東事而政府意見擬簡慰帥爲東三省總督而以玉帥移鎭北洋惟兩宮尙在游移故一時未能定議聞慰帥之意以直隸財政困難諸事掣肘不若量移邊鎭可以大展新猷故此說果實想慰帥亦未必堅辭也（百） 
[奏陳預備海軍之計畫北京]  
　　近日兩宮注重海軍前日召見陸潤庠時垂詢海軍之計畵陸奏陳應行預備六策（一）擇定海軍根據地（二）飭各督撫妥籌的款購備兵艦（三）選派武備學生分赴各國名廠學習製造兵艦軍械（四）在天津上海廣東漢口等處設立大製造廠（五）五先令南北洋大臣添練水師（六）指定富厚礦山爲海軍永遠經費兩宮聞奏頗爲嘉許已飭傳知陸軍部知道現該部堂官已核議此事矣（上） 
[陸軍部近事]  
　　電覆魯撫准購槍枝魯撫電致陸軍部云據軍械局司道禀稱本年六月間詳准由局代各州縣所購七密逹九口徑五響毛瑟步槍業經詳情奏咨有案查此項槍枝過好須酌留防營領用而各州縣請領紛紛仍是不敷現擬在靑島禮和洋行訂購之十一年八十口四九響長刀毛瑟步鎗一千枝每枝銀四兩八五響短刀毛瑟步槍五百枝每枝銀十兩十一密里有烟矛彈六萬粒每千粒銀二兩五錢八密里無烟矛彈連　夾四萬粒每千粒銀三十二兩專備各州縣購領之需請照章商准大部再行訂購等因查東省捕務緊要添購鎗枝務懇照准云云現陸軍部已電復魯撫照購云（白）　　議令軍官學習軍律陸軍部鐵尙書因軍營法律關繫極重歷來將弁雖通操法多有不知軍律者應咨各省督撫飭令各營軍官分别挑選學習軍律定期卒業俾軍事界之規制得以悉合機宜（上） 
[中國砲艦告成]  
　　十九日東　電云神戶船廠所造之中國砲艦楚泰楚通楚裕三艘其船員業已派齊將自西正月四號在南海道紀伊省左近試驗砲力三日譯字林報 
[江督派定徴兵官鎭江]  
　　江督端午帥奏請加淮鹽六十票每票收價一萬共計可得六十萬專爲練兵之用始則力主招募繼因練兵處徴兵章程南洋亦曾辦過故現又改募爲徴特札派九鎭協都統孫銘於明春駛抵鎭江開徴第二鎭之兵士（並） 
[調查各省農務北京]  
　　農工商部現擬通咨各省將軍督撫飭將所立農桑局章程及各屬已墾未墾荒田一併詳細造册送部查核如有尙未設立之處嚴飭迅速舉辦以便明春派員分赴各省查驗俾期振興農業而富民生云（和） 
[諭飭催繳稅課北京]  
　　度支部溥尙書現查各省府州縣應徴地丁課欵及竹木等稅多有延不完繳者實屬有意稽遲希冀幸免昨諭司員咨催各省督撫嚴飭欠徴各員按限照繳報部查核以重公欵（下）　　　　　 
[大理院審判章程入奏北京]  
　　大理院昨遞摺片各一件聞係將審判章程編定幷將職掌各官缺擬就入奏當即奉旨依議錄北京日報 
[進士舘議改法政大學北京]  
　　進士舘此次畢 
 
 

Page 4

 
 
業後明年决議改爲法政大學五年畢業由各部院人員考取入堂肄業云（白） 
[議定緩設敎務衙門北京]  
　　日前外部堂官那相國以本部公事較前益繁辦理每多棘手兼之各省敎案層見疊出倘有疎忽貽患匪輕因特會商各堂官擬奏請添設敎務衙門簡派精通洋務大員專司各省敎堂交涉以及民敎控案凡有要事仍須會同本部核辦等情慶邸以近日正在改訂傳敎條約嗣後似可少息敎案自應照舊辦理不必更張故添設敎務衙門一事現尙暫從緩議云（和） 
[擬設交通學舘北京]  
　　日前郵傳部各堂官會議以各部現俱有專門學館惟本部尙付闕如擬指撥欵項添設交通館一所令本部學習郵路電航專門學問以培眞材而備任使（上） 
[鐵路免票新章北京]  
　　郵傳部因鐵路免票積弊甚深不應削鐵路本有之利增朝廷擔任鉅債之憂至各省官員公因往來俱有薪水一律酌收計開章程五條一欽差大臣致祭　陵寢將軍督撫在本轄境內一律免票二運兵運賑等項一律免票三司道各官本境內給與半價外境全價四陸軍部考騐之畢業生給與半價五鐵路員弁查明關於鐵路公事准其免票不關公事不得爲例（閏） 
[電政大臣分咨電費記賬武昌]  
　　電致大臣據電報總局電禀據萍鄉局電稱現當土匪肇事該處自十月初十日起營縣所發官電報費均未交付由局記帳等因已電飭該局應准暫時記賬俟事平造報職局再行分向贛鄂等省彙領擬請憲台咨會贛鄂湘江四省督撫憲先行查照備案等情電政大臣楊京卿據情分咨湘贛江鄂四督撫請煩查照備案施行矣（法） 
[樟樹鎭查獲游勇南昌]  
　　江西省屬之樟樹鎭警察委員沈豫元日前查獲游勇鄧梓雲馮瑞和二名均湖南人身帶腰力雙刀各一把並搜獲會匪中歌訣詞語簿子二本盤問情形尤屬可疑當經督兵押送淸江縣林令訊究云（何） 
[部咨禁止誘招華工杭州]  
　　浙撫張筱帥奉到農工商部咨文略謂本年十一月初九日接准駐美梁大臣函稱巴拿馬開河已决意將全河工程招人承辦不日卽見明文各處探訪均屬的確無論何人承充如何辦法勢非招雇華工不足成此要舉連日商民學會紛紛呈請阻止亟應速行設法免至臨時困難應請通咨各省督撫出示曉諭不可聽從引誘投身絶地若有奸徒强脅計騙定必究辦等因查此事關係民命自應密爲禁止爲此刷印原函咨請貴撫查照辦理云云（的） 
[警察顧問官越權之見端漢口]  
　　漢口警察總局所聘顧問官德人威爾赤其初僅敎練巡兵稽查委員勤惰近因警弁多不守章威爾赤乃與總辦周嵩甫磋商擬將各局巡兵弁升降之權悉歸掌握聞周總辦答以須待緩商云（衣） 
[軍人警察預備歡迎憲兵鎭江]  
　　南京憲兵司令部現詳准江督選派憲兵一支部駐鎭以補警察之所不逮故軍 
界警界已預備組織大會以表歡迎之意（笑） 
[湘米不應禁阻出境武昌]  
　　武漢近因湘米禁止出境米價又漲聞漢口各幇商董聯名遞禀江漢關道及武昌督轅大略謂湘省水災鄂中紳商曾籌鉅欵賑濟茲鄂省米貴湘米應籌接濟不應禁阻出境云云如何批示俟探明再錄（乃） 
[蘇撫奉旨通飭裁撤差役蘇州]  
　　蘇撫陳筱帥近日奉陸軍部遞到奉旨寄信一件畧謂政務處奏請裁撤各廳州縣差役原摺謂差役爲害實非淺鮮現在朝廷舉行新政諸事改良裁撤差役之舉斷不能稍事姑容擬請一律裁撤以警察承其乏如警察一時不能入手准每署酌留一二人暫爲引導俟警勇辦有成效再行悉數裁撤云云奉旨著各省督撫通行遵照等因蘇撫奉到後卽札飭藩臬兩司通飭所屬各廳州縣一體遵照辦理（且） 
[西報訪員詳述淮北近日災情]  
　　十八日宿遷電云余往運河以西境內及睢寗縣地方直至宿州徐州府爲止復向北至邳州銅山窰灣游歷五日而歸各處皆無牲口以資轉運兼之地面不靖故行路綦難糧食每升價値計最粗之米每升須錢五十或六十文麥甚難得但有數處蠶荳餅每升四十八文山芋每升十六文至三十三文百姓皆以樹皮蒸熟和大蒜食之十日以前邳州華官諭定麥價每斗一千六百文隣境則每斗售價在二千文以上其故由於該處缺乏糧食饑民皆於晚間設陷阱以捕狗灌以藥使不得狂吠然後殺而食之中年婦女均遭販賣每口計洋十元或十五元幼孩每口僅三四元各處稻草甚旺亦有牲畜惟百姓以無力照時價購買糧食故無米爲炊但以樹葉草根煮粥果腹然各項食品皆可由運河運來其價按道路之遠近以爲差惟至今尙無物運到查得上海義振會董事所發之麵粉亦尙未到其遲遲之故有謂由於轉運無便易之法者有謂由於官家發給船戶運費强行刻　者言者不一其說百姓之景况日形慘苦譯字林報 
[贛撫札司通飭查禁民報文]  
　　爲札飭事案准湖南部院岑電咨拿獲匪犯劉道一訊據供稱入會爲革命人名曰中國同盟會匪黨柳聘儂與章炳麟同辦民報以冀鼓惑人心查核所供逆跡昭著卽飭就地正法用昭炯戒此等會黨行蹤詭秘到處勾結煽惑寔爲大局之患民報湘省早經查禁電咨沿海沿江各省一體嚴緝認眞密查以期消患未萌並電請代奏等因查江西省現已改設日日官報所有民報館及假冐洋商者立即嚴拿究辦勿違切切特札（勿） 
今日尙有各國要事移入本報第三張內 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[諭令法商照繳碼頭租金鎭江]  
　　法商東方大輪船公司現經鎭江關稅務司義君酌定准其在蒜山左近設立躉船建築碼頭並援照美最時鴻安大阪各公司成例每年繳銀五百兩以充挑河經費及各項善舉之用業由鎭關道榮觀察照會該管領事諭飭遵照矣（拜） 
[耶松船塢將設分廠漢口]  
　　漢口商務日盛輪船逐漸增加遇有損壞除小輪能在武昌鮎魚套船廠修理外大輪均須駛往上海修理殊多不便茲聞上海耶松船塢主已派人來漢相度地勢擬在漢口新闢日本租界下孫巖磯地方建設分廠云（乃） 
[粤督對于東隄建埠之計畫廣東]  
　　農工商局籌議集欵招股在川龍口購地開闢商場擬具大綱章程九條呈請粤督核示旋奉批示云據詳及摺開章程均悉廣東人烟稠密大碍衛生現在籌辦隄工正爲開拓商塲地步所稱招股購地在川龍口迤東一帶塡築地基自應照准惟查沿岸俱係官地即近岸民田亦應由官置買方易措手且免冒名影射添出交涉亦免紳商爭購居奇壟斷此等便氏獲利之事何必招集公司自應由官經辦應於隄工局之外專設一商埠局凡購地借欵賣地收價及以後歲收租息等事一以委之惟現在隄工局建岸鋪路造橋立碼頭等費皆取給於官地價內若商埠局並准先買民地如照隄工局辦理修岸鋪路作造碼頭停靠大小船隻地價自然增漲卽以所賣之價歸還修岸等費自有餘裕官款不足准借商欵以地作抵倘交商辦設立公司必生糾葛且不合算仰再另行詳議具報此缴（出） 
[商會議改新章廈門]  
　　廈門商務總會前日邀集各行號董事議訂新章多條如有違背紊亂者卽議罰銀洋五十元以儆效尤云（中） 
[土商紛詢換照漢口]  
　　　度支部前定土稅局章程凡商人由民船用藍執照運來之土欲由輪船運轉各通商地方者可換紅專照凡由宜昌用紅專照運漢之土若欲由火車或由民船運往他處者則無換藍執照之明文土商不知紛紛向土稅局詢問葢亦不諳定章也（爲） 
[禀請興辦墾牧公司杭州]  
　　浙省杭嘉湖三屬荒田甚多茲有職商樓汝樑等招集資本議設墾牧公司日前特禀請浙撫咨部立案原禀節錄如下樑查浙省湖海奥區壤土沃衍自兵燹後未墾荒產前經查明已有四千餘畞其漏未查報者尙不在此數卽以杭嘉湖三府而論各邑荒產亦各千百畝不等當此百度困難之世墾荒闢利實務本第一要義現謹遵定章集合同志先籌股本洋一萬元另招零股洋二萬元擬設試辦杭嘉湖華豐墾牧有限公司於省城弼敎坊並分遣妥實誠正之人往各屬查勘荒產分别有主無主報明地方官丈明給價一面考查各地土性仿照西法樹以所宜其實不能墾之地則設爲牧塲並附設農業學堂以資研究俟成熟後隨時報宫分别升科伏乞察核恩准咨部立案並飭地方官隨時保議云云（的） 
[張家口委解馬匹北京]  
　　張家口委員解到紫色官馬六百匹持文赴陸軍部交納當奉鐵尙書諭飭馬館督司員查點數目鈐用火印飭原委備文解天津縣署四百匹其二百匹解送南苑喂養以備訓練馬隊之用（閏） 
[代理學使接印南昌]  
　　江西提學司汪詒書因由湘迎養繼母來江在途病故所遺提學篆務經　撫瑞鼎帥札委學務處總辦傳春官暫行代理已於初十日接篆（何） 
[浙省考優揭曉杭州]  
　　浙省於月初考試優貢由支學司選送撫轅校覆業由張筱帥錄取徐瀾等三十名已於前日揭曉（的） 
[咨飭廣設幼稚園北京]  
　　學部榮尙書現擬實行强迫敎育議咨飭各省廣設幼稚園以立蒙養之基礎聞日內卽可通咨各省一體遵辦云（和） 
[議辦敎育總會鎭江]  
　　鎭郡學董夏誦苹君現擬創設敎育總會一所於二十日下午兩點鐘在張王廟知新學堂邀集同人會議一切規則（再） 
[四明同鄉會成立杭州]  
　　駐杭寗波士商近日組織一同鄉會公舉陳聿笙君爲會長商界中人均捐集欵項以充經費云（的） 
[互爭區董松江]  
　　華亭縣境東北鄉新橋鎭有官立之日新蒙校民立之又新蒙校两所近因分區勸學又新公舉錢君少侯爲區董日新另舉陳君醉六爲區董彼此爭執兩不相下聞須至松郡開會公决云（夕） 
[鎭郡賑災紀聞二則鎭江]  
　　近日徐海飢民之來鎭就食者日益衆多甚至鬻賣男女情殊可憫鎭道榮觀察特於十九日出示諭禁謂如有拐誘之人一經查覺定卽盡法嚴懲並於陽蓬山左近大會館添設粥廠一所令男女分道就食以免混雜○英國瓦敎士及聖經會長文格理君捐購美國麵粉數萬包棉衣一萬五千件小麥五百餘石已於十六七　日運至鎭江由鎭道札委周錦堂副將轉運淸江核實散放（拜） 
[禁阻小輪傾倒煤灰鎭江]  
　　小輪行駛內河所出煤灰往往任意傾倒有礙河道現經紳耆公禀鎭道請爲禁阻榮觀察已於日昨與稅司妥訂規條諭飭遵守矣（再） 
[盜匪正法鎭江]  
　　十四日丹徒縣宗加彌明府接奉省憲公文飭將行刦新洲某姓家之盜犯王楊兩人綁赴陽蓬山正法以昭炯戒（再） 
[棍徒被獲松江]  
　　浦南著名棍徒牛鞭阿四近以各處緝捕綦嚴遂率同黨至歡菴地方避匿適與鹽捕前營相遇互相轟擊誤斃岸上鄉民二人嗣由飛划營拿獲趙四陸錦林兩人阿四卽乘間逃逸前日婁縣差役王慶因事至滬恰遇阿四乃誘至石灰港登航載回松江解往婁署卽邀華亭縣程大令前往會訊錄供詳辦（夕）今日尙有本埠及各省新聞均列入第三張閱者注意 
 
 

Page 10

 
 
　　　　　　　　　 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　斬監候詳譯律意蓋以鑄造銀元實爲國權所在人民私鑄銀幣卽爲干犯國權故罪必至於斬候至僞造金銀則别有徒杖專條尤可見律之所重在彼而不在此今查此案係僞造英屬站人銀元自與國幣有别卽不當與干犯國權同科復查日本刑法僞造內國之金銀　及纸幣處無期徒刑僞造外國金銀幣者處有期徒刑是外國於此項私鑄亦必以幣之內外分罪之重　今該部於此等關係名義之案誰因　無名文究應聲明請旨乃牽引私鑄國幣定章漫無區别辦理似有未合請飭部再行定擬並推廣舊例明定辦法　因欽奉論旨著臣部議奏臣等查本年朝審册載絞犯滿在田私鑄銀元已成一案原此案於上年十二月十七日奏結其所定罪名係查照上年九月間臣部議覆財政處會同戶部奏請私鑄銀銅元僞造紙幣照私鑄制錢加等治罪新章擬將該犯審依私鑄銅元之犯但經鑄成無論錢數多寡爲首及鑄造雕刻之匠人俱擬斬監候照章改爲絞監候入於秋審情實其時定章　久復查財政處原奏聲稱銀元銅元紙幣三項花紋精細頗難淆混一經贗造則子母相生層出不窮凡敵於犯法作　者其機兆必　其窟穴必密較之尋常私鑄爲重等語而於僞造外國銀幣　經議及臣部當以定章伊始律例內旣無治罪明文亦無辦過似此成案自不得不照奏定章程科斷原期欽　衡情再行酌核辦理嗣於本年四月間經修訂法律大臣奏法俄英日各國私造外國　幣均較本國擬刑爲輕現在外國銀元流通中國並無歧視惟究與國寳不同如有僞造擬罪自應略分輕重以示區别擬請嗣後凡僞造外國銀元行使無論贓數多寡爲首及匠人均於奏定私鑄銀幣章程絞罪上　一等擬以流三千里其爲從及鑄造未成之犯各於流罪上减一等等因奏准通行在案彼時以該犯滿在田結案在先係應入本年朝審之犯未便卽照減等章程辦理加以朝審期近自應歸人實緩彙奏摺內聲　請旨原以輕重各章均奉聖明裁定臣部持平斷獄旣不敢於未定專條以前妄從輕比亦何敢於得所依據之後故涉深文是以臣等於七月二十五日率同秋審處司員集議以後卽於二十九日具奏實緩彙案摺內聲明該犯確係僞造外國銀幣與本國龍不同旣有本年新章可循應將該犯滿在田酌擬緩决並於朝審後一次减等以昭平允業經奉旨允准並未一例入實該御史隨班會審僅據原案招册人告蓋未知臣部已先期酌减也且查臣部歷年辦理秋朝審案件有外擬情實經臣部酌入緩决者即入彙奏摺內請旨有例應入寔而衡情为無可原者則出語黏簽聲叙惟彙奏向在九卿上班以前而聲叙又在進呈黄册之際即如此案滿在田一起如果無法律大臣奏准定章臣部於進呈黄册時亦當原情聲叙以冀邀恩免勾茲即有專章可引是早以明定辦法所有御史奏請將此案叧行定擬及推廣舊例之處應母　議　該御史復稱方今各國大同交通必期無阻就國權而論自應如此且日本旣顯有所分我即應以此相報擬與之開誠商　此項處分　鑄之律彼此各照僞造本國貨幣一律從重辦理使人民無所趨避至歐美各國是否與日本刑律相同亦應由我各駐使查明一律商改等語推原該御史之意以爲如無私鑄外國銀幣從輕治罪明文卽應與各國商改畫一俾得力益相均藉以肅淸幣　卽可保固　權惟是洋元自創行以來逐漸增多其流通內地侵我利　者勢力實較中國銀幣爲甚以致僞造外國銀元人犯所在皆有旣據法律大臣詳查法俄英日各國法律凡私鑄一項均以本國外國分别治罪故特奏准定章以資引用此後如遇似此案件自不至與僞造本國銀幣同科盖卽該御史宜有區别之意茲復據稱與各國不分　域彼此商從重典不惟宗旨前後刺謬萬一吾民私鑄洋元彼此重罪要之他族僞造龍幣仍復以外國目之口舌徒爭紛擾立見該御史聲言外國最重公德臣恐私益未均而法權轉以　失似非計之得者也所請將此項處分私鑄之律與各國商改一律從重辦理之處亦請毋庸置議所有臣等遵旨議奏緣由是否有當理合恭摺具陳伏乞皇太后皇上聖鑒謹奏奉旨依議欽此宮門抄上月十四日　支部宗人府正白旗値日無引見山東臬司袁大化到京請安桂伯假滿請安陳璧　假五日召見軍機鐵良紹英袁大化 
　　商部謹奏爲酌擬獎給商勳章程請旨遵行以資提昌而勸實業摺 
商部謹奏爲酌擬獎給商勳章程請旨遵行以資提倡而勸寳業恭摺仰祈聖鑒事竊維近百年來環球各國藝術競興新法新器月異而歲不同綜其要端舉凡農業工藝機器製造等事靡不進步甚速收效甚鉅中國地大物博聰明才力不難傑出乃通商垂數十年雖經次第仿辦惟咸拘守成法莫能改良標異推陳出新而每辦一事需用機器原料類須取給外洋故進口洋貨日增而出口者僅恃生貨一經製造販運來華遂獲鉅贏坐使利源外溢漸成漏巵推原其故豈皆辦理之未力殆亦提倡之未盡其道也杳歐美當二百年前所有新　新器絶少發明自國首定創新法製新器者國家優予獎勵之例自是各國踵行其獎勵最優者乃至錫　此例旣頒人人爭自濯磨講求藝術每年所出新器多至千數百種論者謂歐美實業興盛其本原皆在於是現在臣部工藝局日漸擴充勸工陳列所將次開辦亟宜因勢利導設法提倡其有創製新法器以及仿造各項工藝確能挽回利權足貲民用者自應分别酌予獎勵臣等公同商酌謹就現在亟須提倡各端擬訂獎給商勳章程八條各按等級給予頂戴由臣部奏請賞給現在中國　藝尙在幼稚之時如章程所載製造輪船鐵路橋梁以及電機鋼鐵等項一時尙難其人不得不稍從優異以資鼓舞振興臣等自當隨時嚴核所造之品果係精心自造確能及格方予奏請頒賞以昭愼重夫講求實業必有器具可驗非等空談似尙虞冗濫謹繕淸單恭呈御覽如蒙兪允卽請作爲專章由臣部分咨各直省將軍督撫通飭所屬出示曉諭以新觀聽似於振興寔業不無裨益所有酌擬獎給商勳章程緣由謹恭摺具奏伏乞皇太后皇上聖鑒訓示謹奏奉旨依議欽此 
　　廣西巡撫林奏爲遵飭察酌地方情形籌議新軍辦法摺 
頭品頂戴廣西巡撫臣林紹年跪奏爲遵飭察酌地方情形籌議新軍辦法恭摺仰祈聖鑒事竊臣承准練兵處王大臣咨開本　奏核廣西試練新軍並設隨營速成學堂一摺奉旨依議欽此查原奏內開奏定章制徴練陸軍必須十著原以袪招 
 
 

Page 17

 
 
[日本練習隊起椗]  
　　十九日東京電云日本練習艦隊昨日又自横須港起椗仍爲海浪所阻 
[德京大雪]  
　　十九日倫敦電云德京柏林積雪深厚貿易亦已停止 
[英君后赴巴黎遊歷]  
　　　十九日倫敦電云英國君后至巴黎遊歷實出望外君后此行蓋出遊耳然人皆以爲足以　睦两國之邦交也聞英君后駐節於英公使署譯字林報 
[英人遺產總數]  
　　十九日倫敦電云英人懷德雷君遺產計値英金一百五十萬磅除留給家屬及捐助一百萬磅建造救濟院外復撥助醫院善堂一萬磅又五千磅爲鼓勵踢球賽船泅水等遊藝之獎欵　 
[英貴族游歷新加坡]  
　　十九日香港電云英國康諾脫公爵夫婦已抵新加坡維多利亞大廳陳設一新歡迎之辭卽於其內宣讀巫來由土酋亦赴議政廳致敬　禮公爵夫婦於四旬鐘卽起節離埠 
[蘇格蘭島患疫]  
　　二十日起倫敦電云蘇格蘭島葛拉思哥地方腦炎疫流行西正月一月內患此病者死有一百另三人內有五拾一人不治日前每日尙有沾染者 
[郵船遭風失事]  
　　十九日倫敦電云英國北部約克希亞暴風大雪時開往日本之郵船克來浮林號在梯司海口毁壞溺水者三人不知下落者四十人二十日電云郵船克來浮林號已全毁壞救生船今日駛近該船救起未死者四十一人但溺斃者尙有三拾一人 
[小村男爵贊歎英國之敎育]  
　　二十日倫敦電云駐英日本公使小村男爵赴黎斯大學堂宴飲度間演說謂日本對於英國學堂深爲感謝因在英國留學之日本人辦　船政國政海軍以及各項實業皆有可稱也 
[俄國選舉情形]  
　　十九日柏林電云俄國國民院選舉保皇黨得占優勢陸軍士官黨人數漸减譯文匯報　 
[上海官事]  
　　浙江海運滬局委員布理問王慶祉江蘇海運滬局委員知縣徐浦指分四川候補縣丞李繼常昨日均至道轅禀見○道憲瑞觀察昨日午後命駕出城拜會古巴領事希壁格君及尙賢堂董事李佳白君（宜） 
[駐滬日領事致江督及滬道函] （爲戒烟藥 
　　事） 
啓者項閱華歷十二月十五日南方報所載江督批上海道飭銷保護僞戒烟藥原示一節其中載有度裕麒經售爾藤亞支奶給示保議應將前案撤銷並由道吊取繳銷等諸本總領事查爾藤亞支奶戒烟藥係前由本國水野正太郎與留庽本國富山之華商席裕麒合禀本署註册掛號並於明治三十九年五月八日由本國農商務省特許局註册商標具呈查驗藥方其中並無嗎啡鴉片等害人之物始准其出售在案又此藥前經工部局西醫化驗並無嗎啡給有憑單可據繼會審公廨囑蘭生西醫化驗禀復亦無嗎啡確實可據最奇者據前次以海關密派醫生驗化各藥除中法大藥房天然戒烟丸外其餘驗有攙入嗎啡鴉片者均由滬貴道札飭嚴禁惟此事難保無運勳妒忌之人從中設法朦蔽以僞亂眞外間嘖有煩言是以前次領事公會亦以爲然况現在各處戒烟藥鋪林立未聞嚴禁祇指席裕麒一家而言辦理尤非公允於本國醫藥業家均名譽攸關不得不切實宣明除函請滬道轉禀外據情函致貴制軍貴道查照卽希轉詳將所給告示無庸撤銷切實保護以敦邦誼幸勿爲冐牌運動之人所愚爲荷專此佈奉順頌日社附送本國商標公報一本希察閱爲盼（外） 
[西員返國]  
　　法領事署副案官巴祿克賴曼君聞已升調香港法署總案官故于前日遄返故國科理一切然後接眷同往新任 
[西成小學年假幷開學藝會]  
　　西成小學堂本月二十一日下午一時至四時開學藝會二十二日上午十時行年假禮（望） 
[海運局嚴示驗米]  
　　昨日江蘇海運滬局出示曉諭畧謂奉粮道憲陸札開漕粮交兌在於京局而京局兌米之難易實關乎滬局收米之寬嚴本屇滬局又將開辦亟宜作未雨之謀非掃除積年弊端不能整頓本道特頒章程四條該總會辦等務須遵照實力奉行　稍遷就至查驗米色所關重大尤須格外認眞好米卽時驗收賤米即時駁退不得稍事通融以爲見好州縣之地該守務須協同在事各員和衷共濟無負委任以仰副倉憲愼重之至意合亟札飭札局卽便遵照辦理等因到局奉此合行抄錄章程四條榜示曉諭外爲此諭仰斛手解米丁胥駁船人等知悉務須恪遵憲章　得復蹈前轍以　兾朦混巧爲嘗試一經察出本府等言出法隨决不寬貸切切特示計開一認眞考取斛手一不准跨縣報驗一驗米隨繳護照一添設掣斛委員（尺） 
[飭候驗米]  
　　昨日浙江海運滬局總辦葆益園太守牌示局前仰坐兌家丁及船戶人等知悉定於午後兩下鐘各赴碼頭伺候簽驗仁和海鹽平湖烏程歸安等五縣米船五十四只計共漕米二萬二千餘石（尺）　 
[道秕五則]  
　　　陳毛郎禀批姚周氏所失棉花旣非爾竊汛捕趙查山詎能憑空誣指所稱私刑拷打任意勒索各節是否屬實仰上海縣迅卽確查究報王義順等禀批支德興來禀情節支離又未將公廨堂諭抄粘無憑察核現據該業等公禀究竟案情若何仰會審委員查明錄案復奪○蔡木林禀批旣經控廨准予傳訊何以忽又不理抄呈合同撥據是否屬實有無别情仰會審委員查明具報抄粘併發○華興保險公司禀批候據情函致租界領袖比總領事轉飭工部局照辦可也○染坊正記等禀批此案未據該縣呈報朱廷奎有無冒揑情事仰上海縣確加訪查究報抄粘幷發（宜） 
[禀究强索烟債]  
　　本邑四鄉各鎭所開烟間自奉憲示勒限六個月一律閉歇所有放出帳欵催逼異常緊急甚有專雇流氓乞丐下鄉坐索者迨欠戶被逼還淸仍須加索烟酒各費邇屇年關逼索尤緊雖吸煙者業由自作然勒索過甚事亦不平刻已由各鄉紳董據情飛禀到縣請飭查究如再有前項情事請將店主及坐債者一併提辦云（宜） 
[押犯行凶]  
　　凶犯馬土生前因將學徒顧木生眼目肢體傷殘控由上海縣收押自新所候辦在案現馬在所依然凶橫性成將同押犯人任意敲詐不遂其欲竟敢私行吊打近又將私鹽案中崇明人陸長朗吳坤隆等三人　衣凶毆似此嚴寒不顧凁餓受其害者欲訴無門不知管所者聞之亦有以懲儆否也（宜） 
[棧房失火]  
　　前晚美租界華記路六號棧房因被小工將香烟頭抛入引火物中以致烈熖橫飛當由隣人救熄幸未成災（似） 
[幼女仍准領回]  
　濟良所在英界湖北路妓院拘獲幼女丁阿秀昨由所董送至公共公廨襄讞孫明府會同德師繙譯訊之阿秀供年十二常州人父親以駕船爲生母親在滬傭工此次隨父來申送米粉至某妓院致爲捕房所拘其父杏生供與相同其母華氏供在三馬路烟紙店幇傭女兒阿秀實被誤拿求恩給領陳子言投稱在三馬路開茂生盛烟紙店丁華氏實在商人處傭工明府見衆供確鑿商之師君判罰丁杏生洋三十元阿秀交其母領去（力） 
 
 

Page 18

 
 
[移提逃婢]  
　　婢女平安因被主人凌虐由武昌來滬投入濟良所經所董送廨斷令發所留飬日前由其主人吳姓投武昌警察局控請移文來滬將平安提回給領公共公廨關讞員據情函致濟良所昨由所董將平安送案孫襄讞判准予來差領去（力） 
[懲辦行凶西人]  
　　無領事管束之愛而亞皮曉司格前因犯賭被捕房拿解公廨訊實具結開釋近該西人僑庽美界提籃橋某西國飯館中任意將傭人朱阿五毆辱朱訴由捕房飭中西探將該西人拘解公共公廨襄讞孫明府商之師君判押捕房兩禮拜期滿逐出租界（力） 
[上海縣案]  
　　公益彩票公司屢失票物近送學徒蔣阿阿培到縣經帮審洪明府訊究將供年十六歲前竊公司彩票十張送押工程局於十一月二十開釋二十六日遇見同押之蘇州人何姓囑小的於當夜引伊至公司樓上竊一衣箱舁至船上分給小的洋十四圓並皮袍棉褂各一件不料船戶驚覺何將各票運箱抛入浦江而逃小的被船戶追著現在洋已用罄明府喝掌頰五十下戒責五十下仍執前供判押候飭提何及船戶訊究○妓女姚桂英喊被覇阻從良亦經洪明府提訊妓供年二十一歲常州人父母俱亡本年五月間被混名大阿妲誘賣在彩順堂爲娼小女今欲嫁於陸姓被搗霸阻求究明府判發堂候奪○抱呈蘇秉鈞喊控覇房亦經洪明府訊問蘇供寡妹陸蘇氏去春價買某姓樓房轉租與朱姓今因不願再租無奈驅之不出求恩提究明府判飭差協甲理處禀核（宜） 
[總工程局紀事]  
　　閩人陳金鎖控族兄金蟬霸吞祖遺鹹瓜街長裕桂圓店股本昨奉傳訊孫明府以事甚支離著移送商會邀同族中理淸○杜宋氏扭俊成祥烟館主沈張氏之子順寳至局控被借洋四十圓延不理還孫明府訊得原中及氏夫均故無可質証判各斥退（尺） 
[公共公廨早堂案]  
　　妓女瀟湘館林寓及其母張王氏私將王桂亭出租之金釧　飾質錢化用控奉中西官判限十四天繳還當本昨已逾期由捕房將林張两婦解案林妓供現已措洋二百元呈案求恩交保餘洋實係母親張王氏所用襄讞孫明府判將林妓開釋洋交由捕房轉給原告張王氏交官媒押候究追○新龍飛馬房馬夫李義定邢桂法因將江北人黄扣子兇毆報捕解究明府判李押捕房一月邢押捕房六月○王東生竊取洋人首飾盒報捕解究奉判押捕房半年贓給失主○拐婦王錢氏與羅阿堂串拐戴友謨家四歲小孩經戴報捕拿究明府判與羅分别還押限一禮拜交人如違重辦○朱阿保與朱阿元王才海等串竊美孚洋人鉛板十五塊報捕解究明府判阿元押一月餘各押十四天○邢緖楨開設振昌祥字號陸續收買屈臣氏所失之酒十餘瓶經失主洋人報捕將邢傳案邢供此酒係何禮元先後賣與小的不知竊贓明府判交保於下禮拜六再訊○剃頭匠李祥寳孫阿榮乘濮三元家失火將衣箱一只呑没經濮報探　如海拘解公廨明府判各押捕房九月○高士季控馮徐氏匿女不交昨晨解案請判氏供高女係自行走失明府以供詞各執判過堂訊奪○沈鶴泉裝釘野叟曝言淫書由包探李星福拿究沈供實係殷姓交釘明府判罰洋三十元充公○强搶法界義昌永珠寳號之盜犯江阿寳　經包探李星福拿獲後並在徐龍海銅匠店內抄出手鎗刀械各物解奉中西官訊供判送法公堂歸案訊辦昨由捕房將窩盜之徐龍海解訊明府以未接法廨如例定案復文判徐還押捕房再定○詹益三保楊姓不到由差傳訊明府判交保照會德領事訂訊○流氓朱永法在馬路上强搶陳金氏金挖耳由捕解究明府判押西牢二年○張大王强搶張阿三衣服報捕解辦明府判押半年○李　德竊取妓女蟾月閣珠寳絨兜押洋化用經妓報捕解追李供願賠價洋三　十元明府判押限七天交到賠洋再核○王國楨在馬路　取方榮紫銅報捕拿究昨解復訊明府判押四月（力） 
[法租界捕房事]  
　　王寳順在安平輪船行竊衣包爲包探拘入捕房押候解究○陳載亭王阿三將所租之車失去車主向論互相推諉故一併扭赴捕房控究奉飭押解公堂訊奪○經租人某甲扭周金順至捕房訴被賴租行兇捕頭命押候解請中西官訊核○朱福康行竊活鷄一頭在途銷贓爲探撞見拘入捕房押辦○歹人張昆生戴阿金屢辦不悛茲又串竊絨衫等物被包探拘入捕房奉判一幷押候嚴辦○氓流王大毛昨又向人　詐被控捕房拘入押辦（臨） 
[美租界捕房事]  
　　木工章阿貼等十餘人在西華得路爭奪生意互毆由捕將章等四名拘入捕頭以各有不合斥釋○岳阿根昨晨至天潼路三百零四號房屋挖門圖竊由捕拘入押究○陸品三逃妻朱氏在兆豐路某西人家爲傭昨由陸偵知至西人家向婦吵閙由四百九十五號捕帶入捕房捕頭詢悉情形斥出不准○某西人所飬之馬昨逸至茂海路飛馳由捕獲住帶入捕房旋由該西人投請領回捕頭准之○婦人張宋氏昨帶伊子張阿三報稱阿三向在潘祥記漆作學藝被師毆傷捕頭以無傷痕斥出不准（似）　 
[來函]  
　　道署來函頃閱貴報有江督飭滬道開具會黨淸單一則徧查公牘並無此事雖貴報採自德文報未免以譌傳譌應請更正以昭核實 
義紳劉愼之由沭陽來電呂欽差盛宮保曾少卿諸大人鑒前電由巢令交錢六千今接再電蔩加銀一萬平糶米一萬午帥電先來增卽赴浦求楊道將米抵錢以畢冬賑後再平糶歸欵沭災册增至千仍不彀米調錢亦僅勉敷平糶高糧容商許道發錢時擇極加錢恐難辦增叩 
　　上海北市絲業會館籌賑公所施子英經收各處　災賑捐九月初二至廿九日第一百八十二次淸單○初二日威坪釐局潘靜章茲以生產平安大小均吉洋五元又祈默保久安洋五元同順銅洋十七元初三日陸仁裕堂曾翰名下龍洋十元初五日周仕源子懋德懋功懋昭洋十二元龍洋八元隠名氏蒙諸友送祝儀移助洋九元又自陪送謝酒龍洋九元初六日惟善堂桐記求合家平安洋一百元朱公館洋二十五元又二十五元麥氏子根其平安洋三十元初七日隠名氏蒙諸友送祝儀四戶移助洋十三元馬敏因先慈嚴太夫入八旬　壽懺資移助洋十元杭州潘赤文募錢仲虞司馬銅洋銷燬折價洋五元又林灝節湯餅筵移助五元初八日平望逹順圍送藥資移助各處水災洋一百元松江沈愼　募龍潭遺愛氏洋三十元又募同善子二十元公信同人四元初九日會稽祈福堂　善堂各洋五十元初十日何保豐號銅大洋十九元銅小洋三十五角十一日崇餘莊來李金氏洋五十元祁李氏廿元祁康記祁保記各十五元成福齊日生李嚴氏李涵記李陳記李襄記五戶各十元十二日太倉朱叔儀募式訓主人因明年命運欠健求凶化吉身體康强龍洋五十元大梁生一元十四日徐依仁堂洋一元無名氏銅洋一元十五日平望榮昌銅小洋五十角十六日海陽淮念學入十元無名氏五元沈壽朋病愈還愿洋二元銅洋八元十九日金匱蔡文杰爲長子昌燕求病速痊願洋二百元王眉伯太守爲女于歸承諸友賜儀將筵資移助一百元江寬輪船施交來鎭江無名氏十元二十二日雲間　紅館王求病速愈洋五十元裕大莊來無名氏求病速愈十元廿三日李守淸爲先太夫人七旬　壽承親友賜禮移助英洋四十元銅洋五元廿五日錄代衆友四十一元又公記四元馬氏壽筵助賑廿元無鍚茂記英洋五元龍洋五元常熟時泰龍洋七元五角廿六日南京章鳴九求子病速愈廿元沈其記四元廿七日馮候房洋一百元廿九日常熟龎幼卿翁爲亡婿徐震侯遣腹求子洋三十元又徐龎氏龍洋二十元滬南商務分會因南市廣記靑口字號尹君錦堂與義大荳行楊君文　遷居貼費一事控由總工程局移送貴分會查明調處常經勸令楊君酌貼洋十元尹君非但不收抑且加十元共來英洋十八元龍洋两元九月份共收英洋一千四百十八元五角扯七四五合規銀一千零五十六两七錢八分六釐龍洋一百十一元扯七三八合規銀八十一两九錢一分八釐以上共收規銀一千一百三十八两七錢銅大洋五十元銅小洋八十五角連前共收規銀五十六萬一千一百七十四两六錢八分七釐鍍金押髮一枝珠墜二個小珠一粒生銀板一元銅洋五百三十六元六角 
 
