# 1911 - 73 - 4913688

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章二月二十日内閣奉]  
　　上諭纂擬憲法大臣貝子溥倫等奏請派員協同纂擬憲法一摺著派度支部右侍郎陳邦瑞學部右侍郎李家駒民政部左參議汪榮寶協同纂擬欽此 
　　上諭伊犁將軍志銳加恩著在紫禁城騎馬欽此 
　　旨魁聨著賞給副都統銜作爲伊犁索倫領隊大臣照例馳驛前往欽此軍機大臣署名奕劻毓朗那桐徐世昌 
交旨 
[二月初十日經内閣奏]  
　　派王大臣驗放分發江西補用同知徐紹榘直隷試用同知鄧慶楨北河試用同知王繩高浙江試用同知李乃斌廣西試用同知任慶瀾安徽試用通判陳毓桓甘肅試用通判高杞湖北試用通判黄元極湖南試用通判賀源徵貴州試用通判劉正勵梁英龍直隷試用直隷州州同易彦雲河南補用知縣陳鏞陜西　用知縣程德霖廣東補用知縣黎朝棟四川補用知縣孫雲錦直隷試用知縣樊文兹孫肇元夏濟清河南試用知縣秦用中陜西試用知縣孟江霖甘肅試用知縣朱家訓浙江試用知縣鄭孝檉福建試用知縣袁洵瀛江西試用知縣劉澧湖北試用知縣余大均廣東試用知縣高松年廣西試用知縣陶銘鼎陳其昌李濟源長蘆補用盬大使程維周畢業分發四川補用通判孫炳元奉天補用知縣張錫田山東補用知縣朱炳章河南補用知縣郭名義均堪以照例發往改用直隷州知州陸軍部裁缺主事貴卿堪以直隷州知州分發省分補用改就知縣陸軍部主事榮順堪以知縣分發省分補用保送直隷州知州陸軍部主事奉寛堪以交部記名以直隷州知州用捐復山西試用通判余寶滋堪以准其捐復原官仍發原省照例用揀選二等舉人周鈞堪以直隷州州同鹽庫各大使掣用奏留吏部主事齊徵謝榮熙高稔七品小京官龔延渤學習鎗帖式潤釗豐濟普良鐵山均堪以准其留部十一日覆奏奉旨依議欽此 
論說 
[中國危亡警告書（）再（續）（留日學生來稿）]  
　　事至今日。不暇問政府之罪。亦不徒效楚囚之泣。唯與諸父老昆弟謀所以挽救而急切可行者。一在要求政府嚴拒俄人之請。以爲治標之法。一在聨合各省速創國民軍。藉資自衛。以爲治本之法。至於本中之本。仍不外革政治勵敎育興實業諸端。此則同人等不揣綿薄。已創立留日國民會。將以次討論。貢其所得。刋之報章。布諸國内。兹無詳焉。 
　　治標之法今日外人之要挾於我者。不止一俄也。然不拒俄。則其他諸。要挾者皆不能拒。且將繼起布不絶。可立致中國於亡。何則。政府今日不能不屈於俄之要挾者。以俄且以兵力相嚮。吾回疆數千里將不保。中國之禍無寗日也。磋夫。苟一屈而俄失可以退。數千里之地可以保。中國之禍可以息。雖甚污鄙之言。吾亦無責焉矣然而事有大謬不然者。往歲日本之倡自由行動也何嘗不以。爲一屈而自由行動之禍可以免。而日本之兵亦不至。及今日觀之。遼瀋數千里鐵軌縱横。鬼魅跋扈。奴我人民。偪我帝京。何莫非自由行動。無事則巡警屯兵。千百爲羣。有事則可出其朝鮮下關之師圑。不五日而撼幽燕。又何啻日本百萬之兵。得滿洲爲之門戸。由是而啓俄英法今日之禍端。若更屈於。俄則德也美也日本也。其他意墺諸國。疇不攘臂而起。近已傳某國公使電告其政府。欲舉我積年交涉。一收功於此時。吾恐受屈之墨未乾而自由行動之聲大至。卽如俄此次所要挾。者有土地所有。權無稅輸入權二端。此足制吾國他日之死命。而列强皆殷然以樂觀厥成者。地雖大。物雖博。何足當耽耽者之日飽哉。此遠足招列國之禍者也又不啻列國也。卽在英法。方窮兵費財以來。苟吾能奪先聲於俄。示人以骨鯾不易嚥。或可稍紓其無厭之禍否則其耗旣必求所償。其情更不能輸於俄勢必舉高。良公山脈以外數千里之地滇越滇緬兩綫之主權。雲南七府之礦産。盡奪於英俄掌握之中而無膚寸完也。此近足以益英法之禍者也。又不啻英法也。即在俄國。其所要挾者皆俄之利而我之失也。若我退讓一步。即我失利一步。此無待論者。而俄更有大欲存焉。俄之要挾我也。在占領伊犂伊犁。自俄退還已三十年。我政府漫無一布置。而俄之根株已牢乎不可拔。以殖産言。我之氓多小農謫囚。以墾拓尺寸自活。俄之民多工商畜牧。高蹠四布不下三四十萬人。以軍備言。我軍惟持舊鎗廢砲者二三千人。俄軍之近在西伯利亞者。號數萬人。其新疆境内領事館五處。亦駐護隊甚多。以形勢言。新疆去我萬餘里。沙漠重阻。遄行亦須四闊月始逹。俄則踰天山卽是。自西伯利亞鐵道增兵。至遲兩月亦逹。主客相校。無往非俄囊中之物。又何亟於今日占領也。且據近日泰晤士電報。俄方各分一隊。至科布多烏里雅蘇臺庫倫等處。恰克圖伊爾庫次克方面。亦大增兵力。旣聲言占領伊犁。又何必增兵於外蒙古方面也。察此次俄志。蓋不在伊犁而在蒙古。我與俄未了之交涉。其關於滿蒙者。較伊犁爲多。若礦山問題。若國境問題。若張恰鐵路間題。若諸盟藩債務問題。若哈爾賓行政問題。若松花江關稅問題。若 
 
 
 

Page 4

 
 
設定蒙境貿易道路問題。若駐兵蒙境各處。保護商務問題。皆重大非一時可解决者。蓋俄之蓄志蒙古以窺北京也久矣。徒慮輕卒出兵。易招列國之忌。幸此時適當伊犂條約改訂之期。遂以空虚夸誣之辭。讒搆吾國。若曰吾之出兵爲保持我旣得之權利也。爲不忍支那之遷延玩弄也。冀各國一諒其猖狂之舉。何其狡也吾若爲彼屈。則此復滿蒙諸問題。奏刃而來。是則中國之禍眞無寗日矣。卽觀彼此次所要挾者。吾政府前日已貿然許之矣。猶不足以不得要領爲辭。迫我確認。若政府又貿然許之。猶不足。迫我實行。外交隠密之事。堂署高違之地。且不知滿蒙諸問題。已提出而迫於吾外部焉否也。嗚呼。政府退讓之外交。其結果固如是焉耳。此俄之禍亦終不能免者也。夫欲免禍而終不能免。且以重禍孰與不屈而嚴拒之。俄之以占領伊犁要挾我也。在俄固欲欺飾列國之耳目而列國亦未易陷之。觀海外諸報章自泰晤士以下。大都謂俄所要挾者。可以理爭不可以兵脅。天下方頌言和平。而俄出於此舉。是首亂也。其有稱俄此舉足以懲支那利權收回之輿論者。出於自私。不得爲由衷之言。至我政府旣屈。而俄猶託辭不休。列國必更惡其已甚。若我於此能毅然拒俄。揭俄陰險横暴之狀以訴天下。列國必有憤而出爲吾國轉圜者。不間其爲公理爲市恩。而俄固暴靡而退矣。北國之外交。其兵力旣不足以相盾。其智術亦無所展施。所賴以禦强侮者。同情耳時機耳且。報章所傳。俄之驟出此舉也。蓋恐吾提議以供海牙平和會。始爲先發制人之計。是彼固有所怯也。近俄德協商。亦爲英法齮齕未成。怯將愈甚。乘彼之怯。刺彼之腑。舍是更何有外交之術耶。苟當一新敗之俄。海無巨艦。内膺多難。（俄亂機四付人所共知據近報猖靡日甚學生多和之甚至各校授課亦有警兵臨室爲萬國絶無之事）猶令得償其志。則英法諸强。挾其積威餘勇併力虓嚮政府之膝不將若斷柴耶故今日外人中之要挾於我者惟俄之爲禍他最深所欲也最大。而其勢又至可乘。欲振吾外交而免後患。非俄其誰屬。今就其所要求六件。與原約參。照逐駁如下。（未完） 
專電 
[電一（北京）]  
　　東督錫良電奏外人以小工來奉未經驗疫藉詞干涉各政良急派祁道馳往阻止小工並派軍護送回榆一面禁賣車票現在防疫大會爲期已近奉天爲各國視綫所集不得不格外愼重奉旨着直魯兩省迅建留驗所 
[電二（北京）]  
　　駐俄欽使電奏俄政府以英佔片馬極力經營軍備意存叵測請速示機宜以備對付 
[電三（北京）]  
　　樞府以資政院民選議員爲英俄交涉事要求開臨時會未允恐其集議紛擾密諭民政部肅尙書隨時偵察如有特别舉動愼爲勸阻 
[電四（北京）]  
　　某國擬强中國借欵掌握路政特權樞府外部迭議對付辦法未决 
緊要新聞一 
[中國第二次答覆俄使之大畧（譯字林報）]  
　　中國第二次答覆俄國之公文仍謂俄國所爭中國設立專賣所一節殊屬誤會據一八八一年條約第十二欵俄國有在伊犁蒙古烏魯木齊喀什噶爾及天山附近諸處自由貿易毋須納稅之權且有在以上各處運入輸出各種洋貨之權茶葉本爲土産僅能按照土産貿易章程辦理此項章程不准俄人在内地出售土産諸品一九零七年復將由伊犁及塔爾巴哈台輸運茶葉出口一事訂結特别合同該合同第三第四兩欵確認一八八一年條約之規定故設立茶葉專賣所與俄政府所稱以專賣之制限制俄國商務一節毫不相干况仍准俄商向中國公司購買商品惟須遵章不得在運輸之際將諸商品出售耳至會審公堂辦法及牽涉廣商銀號（譯音）案該案旣以會審公堂辦法訊結此事已可作定又吉林積擱未結之交涉問題及所指喀什噶爾華官不法之舉動一節則前已飭令該處地方官按照條約以友誼之態度消滅諸事今當續申前諭以滿俄國之意又俄國上次照會謂俄政府極願中國將前此覆文所許俄國在科布多設立領事署并不同時徵稅一節見諸明文以爲信證查一八入一年條約第十欵俄國有在伊犂塔爾巴哈台喀什噶爾庫倫設立領事之權並可擴張此權於蘇沙扶（譯音）科布多烏里雅蘇台哈密烏魯木齊古城各鎭惟俄國設立領事署須俟當地商務發逹及與中政府商妥後始可實行該欵並規定俄國有在蒙古伊犁塔爾巴哈台烏 
 
 

Page 5

 
 
魯木齊自由貿易之權但商務如果發逹有設關徵稅之必要則由兩國協商將該自由權註銷觀此足徵設立領事一節須俟商務發逹而定且須與徵稅一層同時並行中國今允俄國在烏里雅蘇台設立領事署足證中國對俄之美意深望俄國能體察及此云 
[俄軍備戰進逼消息]  
　　字林報載十八日倫敦電云俄京電稱瓛密賴盛司克之俄兵刻方從事備戰以試兵力又稱俄兵現已齊集中國邊界之哲肯脫（譯音）地方按西密賴盛斯克省隣近中國土耳其斯坦哲肯脫離伊犁廓里扎五十英里 
　　又十八日栢林電云據俄京電稱俄國外務大臣薩森羅夫謂中俄衝突業已解决並願與中國締結極好之交誼如友鄰然但駐西密賴盛司克之俄兵現正預備征戰大致此不過爲試練兵力之用耳 
[西報紀中俄爭端之異點]  
　　字林報載十三日北京通信云日來外間咸望中国或覆物之文能使滿意則兩國當不致有激烈之衝突惟中國上次覆文雖有數端已如其意而俄國第二次公文仍稱該文有令俄國不能滿意之處據俄國見解而論其重要之異點有三（一）中國並未慨然直認俄國在新疆有完全自由貿易之權（二）中國未允禁止中國專賣買易（三）中國承認之各端如治外法權等事並未卽行規定條欵而關於廣益（譯音）銀號一案俄國與有極大之關係焉觀於中國第二次覆文（内容大略錄前）中俄解釋一千八百八十一年條約之意見仍有牴牾之處中國謂中國專賣局之設立按照條約並不有礙俄國之權利蓋中俄條約僅予俄國以各種洋貨運入華境售賣及將各種土貨販運出口售諸他處之權利且以中國公司僅售土貨茶葉不能指爲違背條約設今准俄人在漢口及中國他處販買茶葉運至新疆銷售並不完納釐稅而華商轉須繳納釐金子稅豈非笑談乎華人並引一合同爲證謂照該合同所云俄商由漢口運茶赴俄道過新疆僅准由一大路而行不得另由他路足見俄人已承認不在中國内地銷售此貨而俄人則謂此項合同僅地方官與商人之契約未經俄政府承認云今就兩方面之爭點而論中國似反對俄商謀獲不正當之利益以陵越華商之上俄國則反對中政府准中國公司專賣茶葉皮貨牲口違背條約權利 
　　治外法權一事觀廣益銀號一案之訊結顯已立定根基該案紏纒多時始得明確之結果至俄國第一次公文中牴牾之點尙有設關徵稅應否與設立俄國領事署同時並行一節中國則堅執條約規定之欵謂設立領事署後自應即時征收關稅云中俄兩國其他未結之問題尙多俄國第一次公文所舉各節大約爲中國照會俄國願修改前約之結果中國於數月之前曾將此意申逹俄國當時兩國交涉諸事已臻危險之境計兩國來往公文已有數起至西二月初旬俄國所致之公文已確有愛的美敦書之性質惟並未實在指摘一千八百八十一年條約而目下之情况則已入修改條約之階級但因此而謂危險風潮即已銷滅則余不敢妄測蓋俄人今日欲以强迫手叚得一滿意之結果其沉毅果决之心仍無異於致愛的美敦書之際也今俄人因氷雪積途不敢長驅進兵一俟春暖雪融則或示威邊陲亦意中事耳用余尤有所告者俄國公文所述各節均爲一千八百八十一年條約規定之事而蒙古界綫問題恐較此解釋欠明之條約基重要尤不可同日語也（未完） 
[中英交涉難望和平了結北京]  
　　滇緬邊界有苗匪數千人於正月初旬藉妖術爲名肆行强掠初本在緬界内英人置之不理日來益行猖獗現已侵入我界佔據馬林地方勢甚凶惡汁督調總兵夏文炳前往防勦斬殺雖多根株未除尙有死灰復燃之勢附近居民惶恐異常其徙入内地者絡繹不絶且經滇人調查英兵自密支那府出發後迂路西北行繞道　夷分兵四股以入片馬一股進茶山五寨一股紥蒲滿一股紥浪株一股紥小江以片馬爲中近更轉入登埂故滇督陷於進退兩難之境焦急異常日前電致樞府仍堅持先令英人退兵主義並奏參外部之敷衍誤事措詞極爲激烈故外部啣之甚深常嗾使其半官報以詆毁滇督云 
　　又滇督奏請特派大員審查國界一節奉旨該部妥速議奏比經 
 
 

Page 6

 
 
外部晤商英使聲明此事英使不允謂前次中國所派勘界專員與敝國烈領事會勘議有就緒貴國中央政府不聽其言反將勘界之員革職旣不信任何必再派出爾反爾反爾令人難測移界之事亦出華人敝國並無違約如欲議結須照所指之高黎貢山按照前議重行商辦駐兵之舉所以守邊原非侵佔一時不能退囘云云其强硬如此和平了結殊覺難望 
[資政院臨時會此其時矣北京]  
　　頃有資政院議員我人聨名函請倫議長照章奏請召集臨時會函云時局日迫風雲屢變資焉院閉會纔月餘耳而楚歌四面其危險已至於斯俄人之無理要求外部含糊應允已矣固莫可如何矣而修訂中俄商約一事實關係西北大局稍形退讓則屏藩盡失况英法各國之相因而至者後患將不堪設想耶竊以爲今日之事竭數人之力以謀之不如合全國之力以謀之一則使國民悉外交之曲折一則使外人知吾國之尙有民氣至於借欵築路凡一切爲異時抵禦之計者無不宜詳細會議以救危亡我議長大人熱心毅力素所欽佩當此危急存亡之秋諒不至舟有避忌如能按照院章第三十二條與副總裁恊議奏請開臨時會此議員等之所听夕禱祝者也且去年某等所呈陳請說帖簽名已過半數照章亦可奏請蓋事件之緊急固未有緊急於此時者矣議員等屢受各省函電責備良心未死是以冒瀆上陳是否有當統祈賜覆不勝悚惶待命之至 
　　另一訪函云資政院開臨時會一事舉國盻望輿情一至倫議長先本有會同副議長照章奏請召集之意後因樞府反對甚力某樞相持之尤堅蓋係以軍機大臣而兼管外務部者誠恐此次臨時會攻擊外交失敗於已不利故竭力阻撓卽樞府以外之人亦深怕資政院開會又要搗亂亦多居於反對之列倫議長自知勢力不敵遂不敢十分主張日前倫議長曾對人言如有多數議員要求我出奏請旨我便碰一回看樞臣中阻力之大於此可見一斑 
時評 
[審判談（一）]  
　　凡舉辦新政。必各種機關完備。而後能推行盡利。苟有一機關不備。則全體卽不靈動。其政遂窒礙而難行矣。 
　　各省設立審判廳。一重要之新政也。浙江去冬成立。温屬開庭後。永嘉縣之某鄉。適炪一竊盜重案。鄉民不認審判廳而堅欲報縣。經稍明事理之鄉董再三開導。而始控訴於廳。廳官蒞勘。一言不合。而鄉民又譁然不認。復經鄉董勸諭。始受勘而去。越數日而杳然。不聞廳官有所舉動也。於是鄉民具禀於廳。請其追贓緝賊。廳官曰。未設司法醫察。緝捕非我職也。鄉民相聚曰早料審判廳之無用。我等祇知有知縣衙門耳。於是復具控於永嘉縣。縣令曰。自設立審判廳以來。縣署差役。早已裁撤。緝捕事非我職也。鄉民無所控告。不得已乃上控於府。府尊乃傳縣令而語之曰。汝姑設法緝捕。以敷衍其事。縣令曰。然則卑職自去緝捕耳。差役實已裁盡。府尊曰。如此事難辦矣。縣令曰。事誠難辦。卑職實不願再做此官。翌日竟掛冠而去。噫嘻審判廳之現象如是。 
　　記者舉此一事。論者必曰。法部已早慮及此。故嘗定各級審判廳。於司法警察未辦以前。暫用行政警察借補之明文矣。然試問各處已設之審判廳。有幾廳實行借補。而盡心其職務者乎。遑論審判廳與縣官之推諉也。卽以所設各處行政警察言之（指未設審判廳之地）從前地方出有尋常竊案。則責成捕廳捕快追緝。而無敢推託。今自設立行政警察而後。捕廳捕快以有保衛地方之行政警察在。而隠圖卸責。行政警察。以緝捕非我職務。而置之不問。竊案反無處追理。然則行政警察。旣未能於未設審判廳之地。代司法警察效勞。而謂獨能於已設審判廳之地。代司法警察盡和乎。嗚呼。司法警察之不可緩設如是近日法部亦知借補之策。爲權宜而非經久。入已咨請民政部於高等巡警學堂。并通咨各督撫於各省巡警學堂内。一律加入司法警察一門。以冀養成司法警察之資格。然各省審判廳已將一律成立。而司法警察。猶待異日之養成吾。知此數年間之權宜。非特使審判廳。不能確立完美之基礎。且足引起無數枝節焉。嗚呼。中國之新政。類皆如此。不如此不足爲中國之新。政也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇議員調製來年預算之意見江寗]  
　　江蘇諮議局預算審查會報告對於調製宣統四年預算之意見兩條（一）預算一年一度惟關於敎育實業之各學堂局所苟亦一年一規畫枝枝節節無確定之方針實於進行大有妨礙今調製宣統四年預算應請通飭關於敎育實業之學堂局所各製一今後五年間進行計畫表例如學堂則預計逐年學級學科之增减需用經費之多寡一一列表其關於實業之局所例如工藝局則預計逐年工藝種類應否增加藝徒名額應否推廣核奬出品價值與其成本比較之贏絀以定需用經費之多寡一一列表其他倣此該表呈由行政長官統籌全局一一核定隨同宣統四年預算一併交議雖各事業之進行仍視逐年財力贏絀爲準並非一成不變而得此表則敎育實業進行方針稍稍以定於前途大有裨益而於新頒預算部章第二十一倏尤可符合（一）部頒試辦預算例言第十三條遇有廉俸公費餉乾役食之類應注明員數名數及毎員毎名若干遇有採辦工程等應擇要注明單位之價值立法本極精詳此次寗蘇兩屬均未照辦甯册尤粗率如各種學堂毎堂各有項目可分而交議册内以學堂爲一日於是有十餘萬之鉅欵而僅以某學堂經費一語了之者其中員薪總數若干役食總數若干尙且無從分别何况毎員毎名之數尤基甚者遣派出洋游學三十餘萬兩亦爲鉅欵乃藩司則云名數若干是何姓名入何學校習何科學司中無案可稽學司則云各生所入何校所習何科各國經收學費報册均未塡列上年備文移查至今未復實難懸擬各等語而海陸軍學費則督練公所敎練處奉督院行查仍未復到偶舉一端已塡眉縐督院召集臨時會劄文内有本届預算初次試辦原册所列非盡符合等語竊思清理財政責有專歸以初次試辦之故而未盡符合在局外原應共諒而當局之負其責與任其事者乃亦存此見解視苟簡爲當然寗非騰笑環球之事現届調製宣統四年預算表册之際奉到部頒新章其第十九條卽係例言第十三條之條文本局要求將來交議册表務按此條辦理以免審查困難 
澳界交涉何日始了 
[香山勘界維持會緊要議案本月初八日香山勘界維持會]  
爲葡人拆毁前山河面白石角新築基圍開特别會議是日赴會者絡繹不絶人心憤恨擠攞異常幸鄭管帶之寶率勇到塲彈壓不致鼓噪兩點鐘開會座爲之滿公推臨時主席陳伯乾鮑聲遠議案如下（一）本月初一初四等日葡官督率工役百餘人拆毁白石角新築圍基至一至再查該處接連前山内河倘被葡佔則前山防城門戸盡失且葡人藉口北嶺一帶爲局外地其蓄謀圖佔關閘外一帶地方心跡顯露若不速籌挽救恐將爲龍田旺厦之續應如何維持請獻議張萼樓起方葡人欺藐侵軼忍無可忍連日會長往見各政界如何情形請詳細陳明俾衆妥籌對待會長楊君瑞初起述往見政界籌商辦法各情形畢張粟秋起方當聨合大圑要求政府責令賠償損失不賠不休毛煦洲起言對葡之法當卽派員分頭演說以鼓民氣鮑夢生起言演說誠要然非先行圑練不足以救目前之急陳少江起言葡人如此欺凌非編設義勇圑勢難圖存且義勇二字足以激勵民氣倘能决广實行自有人出而担任李聲桃黄梅章鮑玉林吳端仁等十餘人各有獻議言論紛紛蘇墨齊起言諸君高論閎議各有見地惟時候無多當以速定辦法爲是劉希明請紏禮員勸令各人暫勿喧譁以肅塲規并請主席先將各獻議即付表决隨卽决定辦法三層（一）全體要請京省各憲嚴與葡領交涉務令賠償損失以保國權如不賠償另籌對待（一）趕編義勇隊實行自衛并訂本月十三日再開大會研究辦法限日舉行（一）多派演說員分赴各處演說以開民智而戒暴動是日議案四條第一條解决後時已五打鐘有人獻議爲時已晚所有未决議案請俟下期再議衆贊成遂散會 
[香山勘界維持會電文]  
　　交涉司憲鈞鑒葡越界毁圍禍機潜伏公决趕籌自衛誓死維持務乞嚴責賠償宣示辦法以平民憤併請多派水陸軍長駐保護香山勘界維持會臨時主席陳若瓊鮑榮等全體叩 
[香山紳民集議組織義勇隊]  
　　香勘界維持會傳單云本會昨因葡人拆白石角新築圍基開特别會議衆心憤恨誓死維持業經公决辦法次第實行併訂本月十三日仍在恭都聨沙局再開大會組織義勇隊以期自衛届期務請各界同胞踴躍赴議萬勿放棄是所切盼 
[又是一紙空文之交涉]  
　　日前外部以澳門潭仔小横琴等處被葡侵占電粤飭查潭仔各處葡人收取公鈔等情經粤督查明電復後昨又致外部電稱葡人請撤小横琴駐守各營措詞頗爲强横經飭交涉局查案駁覆無效請向之力爭聞外部接文後 
 
 

Page 11

 
 
經卽請示慶王那桐備文照會葡使交涉矣 
[海牙會果能公斷耶]  
　　澳門劃界交涉經已三年仍款了結殊與國際有礙刻聞外務部鄒嘉來與那桐會商擬將此事奏准監國移交海牙平和會公斷那相極爲贊成已面奏允准並擬由該部商派大臣前往與會兼議界事故近日外部已飭司員將澳門劃界公文要件一律纂訂成册以便派員前往開議時有所依據云 
分類新聞政界 
[旗丁屯田改歸州縣專徵杭州]  
　　浙藩吳引孫方伯通飭各屬以案奉撫憲准度支部咨開浙省衛所屯田錢糧改歸坐落州縣徵收前由清理財政局議詳大要不外不繳價改稅則兩端現據度支部核復咨行到浙以旗丁租田納租原非已産旣許其永遠管業不妨收繳價銀盜興私售不咎旣往定價又量從輕减業戸當無不樂從所有屯田價銀應仍照案收繳惟屯田錢糧改同民田准如所請等因奏奉諭允自應欽遵辦理惟浙省各衛所屯田散隸各縣自光緒二十八年欽奉諭旨裁汰衛所各官責成就近各縣兼管清查繳價時近十年迄無就緒上年清理財政局議决改歸坐落各州縣徵收通飭遵辦亦迄無一縣具復案經奏奉部議事在必行所有清查丈量繳價徵糧一发事宜自應責成兼衛各縣會同坐落縣分妥籌辦理現經本司道會同草擬辦法六條應卽通飭遵守兹事體大頭緒紛繁全賴兼衛所與田坐各縣通力合作期觀厥成統限文到六個月内一律辦理完竣不得逾延除詳移外合亟札飭札到該府廳州縣即便遵照 
[浙省自治經費之責成杭州]  
　　浙省籌辦自治除省會仁錢二縣外如嘉湖寗紹温等屬城鎭業已次第成立惟經費困難籌提不易偶有指請亦須輾轉請示致辦理者因此掣肘釀成意外風潮增中丞因此即日專案通飭全省略稱浙省地方自治現已辦理就緒各屬城鎭鄉議事會亦將成立所有自治經費應由該管地方官按照城鎭鄉地方自治章程辦理以期進行嗣後該議事會籌辦自治經費及創辦特捐附捐如與城鎭鄉地方自治章程第九十條至第九十七條并無違背應准擬具章程呈請該廳州縣核准遵行詳報備案不必據情代轉空文請示諉卸責任貽誤事機至該議事會創辦各捐應否核准自應有以於地方有無窒碍爲斷除通飭外合行札飭札到該廳州縣即便遵照定章體察地方情形切實辦理 
[縣令漠視治之一斑湖北]  
　　鄂省自治籌辦處前派大冶縣紳朱燦時組織該縣自治研究所詎縣令朱文濟異常漠視不爲籌辦經費迄今半年尙未開辦刻朱紳以考成所關具禀籌辦處揭訐於該處坐辦周觀察雲當以研究所爲憲政編查館飭辦之件奉民政部頒行考查各州縣籌辦自治成績表首行卽以研究所開辦期遲早爲準本處委派所長下縣迄今已逾半年該縣尙毫無把握殊屬玩視據陳籌欵辦法各節是否可行無從遥斷現在該縣城已設有公益保存會所有清出欵項自可挹注是以嚴札大冶令迅速籌欵尅日將研侒所組織成立如再遷延定行詳參矣 
外交 
[准禁洋商私運鹽觔入口廣州]  
　　粤省鹽運司日昨詳報督院以美商瑞記洋行司理人岳甸商人毛士甸到署面稱有洋鹽一萬墩擬運粤銷售懇請照會領事照約禁止等情現奉批云據詳已悉瑞記洋行商人岳甸等稱帶鹽樣入口呈請運粤銷售實屬有違約章惟查核瑞記洋行係屬德國商人行棧字號現詳稱美商瑞記洋行未免錯誤應候照會德國領事將該行商人岳旬等嚴行申斥照約禁止並候劄行粤海關稅務司通飭各關人員嚴密稽查勿任洋人夾帶鹽觸私運入口致礙鹽政 
[英領請放洋十藥之要求廣州]  
　　廣州英領事日昨致電粤督略稱聞有洋圭二起一起二十箱一起十六箱領有運照往江西正月底經三水被禁烟委員扣留迄未放行查洋土領照往江西事經兩國政府妥訂辦法前部堂來文曾言稽查處出告示已飭取銷在案現復敢違烟台條約詫甚請立飭放行否則電報駐京大臣即於兩國現商烟政有碍云軍界 
[鄂提規定軍官便議之要則湖北]  
　　張統制現仿督轅辦法在第八鎭司令處設立會議廳按期接見新軍官佐討論一切查全鎭官佐自協統至司務長共計五百六十員名擬分配爲十班毎月輪班會議一次所有接見官佐及會塲規則照錄如下一各官佐依規定日期如限詣鎭司令處廳室接見研究營内一切經過何者應興何者應革總期精益求精士氣日進軍學日增爲宗旨一集會時未經本統制接見以前各該員儘可彼此研究敎育經理各事宜以便質問一軍事原貴聨絡如此辦法庶得聲息相通藉收集思廣益互換知旘之效一毎期集合時限無多各官佐如有所見可先時備具意見書臨時携帶到處呈核一各官佐如具有特别意見准其禀明自行演說一本統制如發意見問題凡具答者限於下一星期呈閱一本統制亦藉得以考核各官佐之賢否勤惰一本統制如有特别事故無暇接見臨期派委參謀中軍等官代見一各官佐除請假告病公差外不得缺席不到 
[請撥兵隊保護茶釐安徽]  
　　皖藩連方伯現以春茶上市伊邇所有皖屬六霍等州縣産茶之區業已循章派委妥員前赴各該處設立茶卡抽納釐捐在案惟查六安蔴埠茶釐局爲各茶卡總機關向例請撥兵隊保護以昭愼重兹届開辦在即又經該司詳請撫憲札飭巡防營務處派撥兵丁一百名前赴該處巡緝保護以重釐政並請加委該卡委員營務處兼銜以資調遣 
學務 
[鄂省學務前途之轉圜湖北]  
　　王文宗以湖北敎育經費業經部提四分之三學務已成墮廢景象查學欵歲入約銀七十三萬歲出約銀八十一二萬兩抵已不敷銀八萬餘兩今大部遽提學欵非獨整頓進行無可希望勢必從前已成學堂均將停閉詳院請示辦理幸帥以預備立憲振興敎育時代似亦不便因噎廢食現已據實入告懇恩飭部暫行緩提以維持全省敎育 
 
 

Page 12

 
 
[敎忠學堂畢業生分别給奬廣州]  
廣東公立敎忠初級師範學堂第三次畢業現經學部奏請給奬所有列入最優等之麥廣就黎澤銘張德潤胡炳森等四名擬請作爲師範科貢生以敎授用並加六品銜儘先補用列入優等之潘廷諤羅朝榮李鶴年鄭道杭潘世浩陳葆幹等六名擬請作爲師範科貢生以敎諭用列入中等之謝邦任徐跳門陳葆楨三名擬請作爲師範科貢生以訓導用均令充小學堂及程度相當之各項學堂正敎員俟義務年滿以應升之階儘先補用奉旨依議欽此 
實業 
[查報龍并茶選種栽植情形杭州]  
　　舊臘浙撫院接准川督咨稱該省奉飭開辦茶務講習所兼設試騐塲製茶塲兩部招生學習以爲實施改良之計惟查試騐之法選種爲先我國茶種分類至繁優劣互異非搜羅各省佳種栽植比較則於改良之道未備浙省係着名産茶之區相應咨請代購粗細茶種及栽植培護採製等法說明理由迅賜咨復等由到院札道妥速辦理去後兹據勸業道詳復竊職道於上年春間奉農工商部劄查茶業情形籌設茶務講習所遵卽派員分赴各屬購取茶樣及上海洋莊樣茶以資研究龍并爲産茶著名之處出省城清波門西南行不過十里曾經職道親往考察詳詢山民始知茶子一項收成於九十月間取其堅實者埋藏士内於次年清明前後將山地鋤鬆取子出土挖坑施種以茶子一經離樹見風卽槁經二三日卽虫蛙無用故必埋藏得地氣而津潤之若遠寄他省勢不能不先期出土然必須於立春後方可取出用器封固須免枯槁之患是以當時未能照辦現在節届雨水恐誤川省布種之期特派員專往龍并購得茶子三升並將布種施肥採購焙製保護諸法詳具說明書另備茶樣一瓶附藏盒内卽行詳送憲鑒移知該省以應清明布種時期云 
雜記 
[新郎是否花柳餘毒之疑圑廣州]  
　　廣州城西通心巷陳某於四年前曾聘定沙灣馮氏女爲室擇於月之初八日行新迎禮馮亦携女來省僑寓於蘆荻巷而就之迨至是日花轎到門轎夫因索茶資七毫馮靳而不與轎夫揶揄之曰抬狀元婆尙不值此區區數耶馮聞言詫甚苦詰之並謂之曰若能實告則非特七毫七金亦非所吝轎夫利其資因以陳有廢疾告馮即奔赴婿家以騐其然否果騐得其婿面部有紅影足指損爛遂不肯令女上轎陳則自謂並非瘋疾乃花柳之餘毒紏集多人到馮家逼令交女上轎情詞各執卽集坊衆調處各人不敢贊一言祗得同到西三區分駐所請爲判騐而區官又以不識騐風辭之後卒由馮限定一年爲期若能將病醫愈則仍成爲眷屬過期不愈兩不追間 
[勸業會囊括西子全湖之疑點杭州]  
　　僑庽杭垣西湖劉莊粤人劉問芻日前發起創設西湖勸業會恐地方紳民反對運動鹽運司籌撥官欵十萬元一面由餘杭人盛鳳翔領銜具禀當道並擬具簡章二十三條其第九條云勸業會四至南逾錢糧司嶺以通南星橋軌道北迄板木塲西至天竺東以城垣爲界意欲以浙省原有名勝之土地囊括無遺聞者駭然諮議局副議長沈君鈞儒昨以此事向撫院增中丞質問略謂按報載杭州西湖勸學會簡章細閱各條其中於修築馬路開濬全湖修造名勝等處計劃最爲詳細而於勸業本旨轉從簡略第九欵所稱勸業會四至幾以西湖鄉全部爲其經營布置之目的尤多妨碍查勸業會性質純爲開通商智奬進實業起見核於該簡章不符未知官廳已否批准謹依諮議局章程第二十六條開具事由呈祈明白批答云未識增中丞如何批答也 
[商會開幕以來未有之怪狀湖北]  
　　湖北黄梅縣土産豐富以故該縣在漢口經商之人甚多昨見該帮商店各接有傳單一紙題曰（商界窮矣商會富矣）所叙皆醜詆黄梅縣商務分會之事其言頗有趣味節錄如下黄梅商會昨年成立以來票舉職員各挾意見於商務上實際不悉心研究惟於理論事件毎侵越權限幾將商會變成普通訟局又其甚者延沂州人某甲在會所内屢次演唱淫詞男女雜坐環而聽者日約百數十人且有妓女邢姣英邢鳳英宛細娣等時常出入留宿不去傷風敗俗言之可嘆而鹽務問題起自去夏至今尙未解决毎引六百斤淨徒托空言總理石蘭亭假稱親至京省禀控扯用會欵千串爲川資實則濳匿漢口浪跡烟花鄒與魯鬨俳優排塲浮費不節省閑飯多人吃蔑視商界之無人日惟抽捐之是務毎月收支不報告專辦酒筵以交歡嗚呼此誠自設商會以來未有之怪狀也 
時乘 
[滇緬劃界小史（十）（四）]  
　　薛約中國簽允由八募至南坎各路中之最捷一條大路經南碗何之南。中國一沾段地。内除中國商民與士人仍舊任意行走外。亦可聽英國辦事官員及商民游歷之人行走。並不阻止。英國如欲修理此路。或設法改築。可臻平穏告知中國官後。便可動工辦理又有須保護商賣或防偷漏等事。英國亦可籌備辦理又議定英國之兵可以。隨便經過此路。但如兵數過二百名者。若未得中國官答允即不准過此路所有帶軍器之兵如在二十名以上即須預先行知照中國。 
　　案此叚界約。系因英兵當時在天馬關内修築大路一條以通緬屬之南坎。印督堅。稱此關深入緬境。已百餘年。英廷。不肯退讓。薛使不得已。始與訂明稍北一大路許其借用。而以天馬關地址仍歸中國故約文於英人權利嚴立限制以防流弊。龔使訂約時。此地永租於英。則此層已可置之不議不論之列。是向日中國邊境於天馬關外。尙得依大山以爲固。而大山之外復峙江中大洲以爲天塹之雄。今則空有領土之名。而此洲此山。已與天馬關全淪胥。于英矣。尙何固之足云。 
說苑 
[楊軍門玉科]  
　　楊軍門玉科。始隷岑襄勤公部下爲裨將。驍勇善。戰毎臨敵身當前鋒。砲石雨下。迄不稽郤。一軍重之。然桀驁不馴。性極跋扈。不能爲人下。嘗與某裨將積不相能。某頗得主將。歡恆短楊於大帥前。楊屢受訶責。忿無可洩一日怒極。謀欲爲變。挾刃尋某見即殺之。手提其頭。走謁襄勤。軍中震慴襄勤談知自如。待之如平時。薄責釋之。楊感泣。自是樂爲之用楊好盛飾鎧甲臨戰。必怒馬獨出。從萬軍中突取敵酋。或勸以稍稍斂迹。恐爲敵所識别恬不置意。旣貴。頗縱情。聲色。嘗强取某民婦爲妾。婦固有夫者餘情不斷。毎伺楊李出。輙約其。本夫赴府中叙舊。爲楊察悉。佯作不知一日召其妾侍宴。酒數行。左右捧一朱紅饌盒至楊命妾。手啓饌盒。則人首赫然。識爲本夫。一慟幾絶。諒山一役。楊統桂軍。與法軍會敵。冠大。紅披風。立馬督戰。爲法軍。覘悉。駕砲狙擊之。一發命中。肢體裂爲數塊。飛舞空中。死狀極慘。事聞政府優詔悼惜。給予贈卹有差。說者謂楊之桀驁。與李世忠陳國瑞相類似。而死於王事。則終局較肚人優勝矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[土耳其路政交涉近聞]  
　　十八日倫敦電云據土耳其京城電稱土政府與巴格大德鐵路公司協商之事現已就緒前議關稅增徵右分之四之說刻由公司聲明取銷因該公司已得土邦全國稅項爲之作抵故也按照現訂之合同土政府允該公司有權敷設歐司門利至阿納森掘雷特之支路並允其在阿納森掘雷特建築口岸聞路之末段業經訂妥係從巴格大德至波斯灣公司已允土政府自由行事惟須保持德國與他國利益均沾之權又電云土德夁商海立夫至巴格大德築路之合同將於數日内竣事此叚工程將在五年内建築二十日倫敦電云路透電稱土耳其擬將巴格大德鐵路之波斯灣一段工程爲萬國所公有 
[泰晤士報之海軍談]  
　　十八日倫敦電云英國泰晤士報著論評議海軍問題謂時局或有更變若在東洋電設海軍實爲可採之策（以上譯字林報） 
[俄國經營水道之計畫]  
　　二十日倫敦電云據俄京電稱俄政府已宣布大興水道之計畫其費需英金二十兆磅其計畫係開一運河接連俄比堪馬兩江期與西比利亞及歐洲鐵路相接且可使北冰洋與喀司兵海（即裡海）水道相通無復阻礙 
[意國内閣風潮近聞]  
　　十九日栢林電云意大利内閣近已辭職因議論選舉權改革問題時急進派不肯投票贊成之故俟急進派退出後内閣或可重行組織 
[墨西哥未來之總統]  
　　十八日柏林電云墨西哥執政諸臣咸推財政大臣黎門圖君爲將來墨總統狄愛士君故後接位之人　 
[帝政黨評論英美公斷約]  
　　十八日柏林電云英國帝政黨諸報意謂英美公斷條約之締成實爲安格羅撒森人種握世界覇權之証又可作爲反抗第三國之盟約英外務大臣葛雷君在萬國公斷會讌飲時演說不以帝政黨報章所說爲然 
[德國申賀意大利國節]  
　　十八日柏林電云德議院致電意大利議院賀意國第五十國節意議院極爲歡忭當即覆電道謝 
[俄上務大世病况]  
　　十八日栢林電云俄外務大臣薩森羅夫患肺災症今已輕减（以上譯文匯報） 
本埠新聞 
[木商會館禀浙撫電（爲木商屢被盜刧事）]  
　　杭州撫憲鈞鑒温台洋面海盜横行去冬長裕等船被刧曾由商會電禀憲鑒正月十三復有裕生等四船爲盜槍擊十一又有順勝船在海門洋面突遇盜船十餘隻盜首毛義虎林小魯等百餘人上船搶掠並擄去船夥兩名迄無下落盜風大熾不獨木商視爲畏途誠恐延久釀成交涉航權商業兩有關係迫叩憲台飭下巡洋艦隊加意梭巡以資保護查照商會電禀勒限嚴緝百叩待命兩浙木商全體職董干城等公叩哿 
[寗波同鄉會開會續誌]  
　　寗波旅滬同鄉前日在四明公所開同鄉會成立大會詳情已誌昨報兹悉是日閉會後仍由檢票員將所收選舉票接續檢查因票數甚多直至當晚八句鐘始得檢畢計得票最多數者五十七員二十一日午後尙須邀集當選諸君互推正副會長曁會董常務員等各職員分别任事所有當選人名依次列下 
沈仲禮　虞洽卿　朱葆三　李雲書　吳錦堂　嚴子鈞　樊時勛施嵋青　周金箴　蘇葆笙　陳伯剛　丁欽齋　樓心如　錢逹三孫梅塘　劉東峯　方樵苓　李薇莊　周維翹　朱子奎　謝蘅牕徐棣蓀　謝蓮卿　主賡年　五蔭亭　李子川　董杏生　莊菱晨周熊甫　韓山曦　嚴蕉銘　余民進　王松堂　袁子峯　王清夫陳蓉館　趙滄蓉　何立卿　李如山　李徵五　華永祺　王引貫應季審　陳良玉　孫楚琴　朱舜田　張寶康　李志芳　陳鏡如傅筱安　屠康侯　方莪田　陳文鑑　陳屺懷　孫泉標　徐其相方濬年 
[請减房租問題復活]  
　　去年劉保昌等請减房租呼號奔走未見效果後因風潮屢起年關又届以此暫緩進行昨午劉保昌等又復會同衆商民遞禀道署請再諭勸原禀摘錄如下竊商等去年以上海市面之清房租之貴受累日深亟思挽救故凡賃屋而居之商民出具印結求請勸减蒙各仁憲恩准一再出示勸减在案商等又復各自懇請房東酌量核减無如各房東中上體憲意下顧時艱慨然允减者不過萬分之一其餘非惟不减且有增加租金者以致商民之請求仁憲之文告皆無效果然而房租長此不减市面萬難興復試觀今正商業收歇 
 
 

Page 19

 
 
者層見疊出新開者絶無僅有良因虧折者多商等勉爲支持實難隠忍爲敢不避斧鉞再行會同全體商民環乞速賜提携札催商會各董妥籌善法實力勸减至前由南市公舉之代表沈旭初雖在商界並不著名亦屬熱心公益後因意外風潮致起浮言商等一再調查實無其事兹以因公受累商等實覺難安爲特聲明以存公道 
[尹克昌今日解省]  
　　鎭江造紙公司股東馬文卿等上控尹克昌違背商律吞股揑欠案内之司帳王小崖業經本縣田大令諭飭原差顧升知照保人於昨日將王交案大令立飭書辦將是案卷宗檢齊封固定於今日派差江全案人証解送蘇省高等審判廳訊理 
[定期集議禁烟問題]  
　　本邑禁烟分公所定於二十五日下午二時邀集自治公所各董事及各商董等會議四鄉禁烟進行方法昨已遍發通告書請於是日同至西門外官契局附設之分公所内商議一切以除烟害 
[世界女子恊會開會紀略]  
　　昨日午後二時世界女子恊會假西門内關帝廟圖書館開常會到者約一百餘人公推邵趙履貞女士爲臨時主席先由書記部報告蘇州揚州等處女界來函五件均極贊成惟請將章程第三條（會員資格内）會員二人以上之介紹一語酌改因遠地有志入會者甚多未必與滬上會員相識之故旋由衆會員公議進行方法至五時散會並聞是日有新入該會者數人其中以皖省之王戴珍輝女士爲最遠云 
[陳智椿已與方雲卿同游地府矣]  
　　方雲卿被人暗殺案内之嫌疑犯陳益泰鞋店主陳智椿在押患病迭誌前報兹悉經本縣田大令派差送至南市商會轉交家屬抬回後正在延醫詎已氣絶昨日該家屬已備棺收殮到縣禀報矣 
[再誌私鑄銀圓之勾當]  
　　住居元芳路二百八十八號之潘三寶與住居公益里之鐵匠林金生因定造私鐵銀圓機器互相控訐已詳昨報昨經閘北四路分局黄正巡官提案覆訊潘供去冬林央吳子香爲中借去洋二百六十元延不书還質之林供因潘等向小的定造機器小的不肯代做銀圓模子致被朦控訊之吳供林於去冬因在公共公廨涉訟曾央小的向潘借洋嗣復慫慂小的及潘合夥私鑄銅質銀圓不料機器造成後模子不肯代做日該機器貯放美界業華里五百四十八號空屋内近忽不知去向所供均係實情惟求寛寡判三人分别還押候再訊核 
[翻造關橋續誌]  
　　南市外灘馬路之關橋年久失修曾由自治公所路政處會同工程處估勘興修經紀前報兹悉此項工程已由工頭包就繕立承攬估計實價銀四千兩橋質全用水門汀堆砌橋上改裝鐵欄刻已支塔浮橋卽日興作惟往來車馬均須繞道裡馬路行將出示曉諭 
[差夥大失所望]  
　　本縣田大令以各鄉鎭催科得力之地保查照定章應各賞給銀牌一面昨特飭差戴忠派夥韓阿妙卽順蘭持銀牌五面分别給賞詎韓起意侵吞將該銀牌持至大東門外某銀樓兌換銀錢旋被店夥察係銅質扭交五十九號巡士帶至自治公所警法當值處訊究韓稱小的係是地保迨詰其所當圖分含糊不答後始供明充當差夥求恩寛宥旣而戴亦得悉投所代求從寛准予帶去免再根究 
[法華鄉自治選舉揭曉]  
　　法華區鄉自治選舉業經監督出大令檄委吳淞司巡檢賀清丞前往監視於昨日當衆開票舉定職員名單如下議長朱斌伯華副議長楊洪鈞秉衡鄉董黄熾賛君鄉佐楊洪釗肖巖議員胡人鳳笠甫李鴻翥滌仙楊樹源夢周楊洪桂書琴王士林錦標張文治正甫何福祥雲廷金成義肅卿 
[秦巡長負債濳逃]  
　　浦東二路一區代理巡長秦東暘（係兩江督標巡警學堂畢業生）近因負欠私債難以彌補忽於昨日抛差逃逸業經游正巡官禀奉巡警總局通飭各路各區一體協緝不知能弋獲否 
[巡士自取其咎]  
　　閙北永順里後永興絲廠火夫童永林前日下午在該廠門外與某女工談論廠事忽被四呼一區巡士黄惟善上前于涉童不甘服互相扭毆該廠小工張明禮李兩榮等亦咸抱不平將該巡士毆傷頭面後由行人報告鄰崗巡士嘊國祥吳存義一同赶來將童等三人一併拘至四路分局該廠經理劉寅生劉垣兄弟二人亦隨至局中當由黄正巡官先將童張李三人提案略訊一過旋傳劉寅生至案詢問劉謂咎在巡士須請澈究巡官論劉退去隨將童等三人及受傷巡士解送總局請爲訊辦 
[小工串竊鉅贓]  
　　德和輪船承裝怡和洋行值洋六千餘元之大小　及羽綢等物被小工胡小三子王阿二曹發子曹發祥張阿四張根萬（即黑炭六子）與王三張瑞和等串竊殆盡消贓於鎭江某小客棧主婦嚴任氏由探查獲數人昨解公堂訊究原告西人偕同見証姜忠標上堂求追並據包探禀稱王三即金琴孫案内之嫌疑犯現已由縣管押張瑞和係已革華捕與此案無干胡小三子王阿二因病均在醫院醫治旋由德襄讞與英翰副領事將到案各人逐一研訊判張瑞和開釋嚴任氏交保餘人各押西牢半年未獲各人仍着按名提究 
城内 
[道批彙錄]  
　　孫文鑒禀批察閱抄黏呈案繼餘胞姪文銘已更名文鑒入嗣而訃文内仍將文銘原名列入胞姪之内情節頗極支離良由本人心計甚工特設此疑圑以爲後日有子悔議之証承審員據訃文斷文銘未承繼於德城及親族等公禀謂列名爲好體面之習慣皆不免爲其所愚惟名敎首重網常立嗣攸關民法不容稍存私意於其間承嗣証書親族旣公同承認應諭令秉公理處以期妥洽仰上海縣轉飭遵照母氏纏訟原事並發孫德圭禀批已於孫文鑒禀内批示着即遵照妥速秉公調處母再訟爭是爲至要曹家鼎禀批前據沈繼忠徐關林來禀當經批飭先將曹家鼎已繳票銀給領餘仍照案限繳免其送縣在案今查閱該商人禀詞核與沈徐前　情節不符所稱移送商務分會理處是否屬實究係如何情形仰南市裁判官查明具復察奪 
南市 
[祇認通姦]  
　　北京輪船買辦梁誠謙之媿女生意去冬被車夫陳正基即阿三誘姦成孕旋又捲取金飾銀洋私逃無蹤由梁報知裁判所飭探帶領荐頭鄭鳳鳴同往鹽城原籍指提陳正基及該婢到案當時因該婢行將分娩且原告未到諭飭發堂留養陳及伊 
 
 

Page 20

 
 
叔陳步高一併管押在案現梁已來滬昨經陳裁判復訊生意供認與陳通姦惟捲物之事一味狡賴判戒責一百下仍着留堂再核陳正基責一百下押六月陳步高不應串匿亦着戒責一百五十下從寛交保 
[分期拔還]  
　　梁東昇水菓行執事孫士元昨將小販吳阿來扭至裁判所探告虧欠貨洋一百十九元延宕不理即經湯裁判提訊吳祇認欠六十餘元一時　力措交判令交保折還洋五十元毎月拔洋五元限十個月歸清 
[抵欵紏葛]  
　　錢景星昨將周頌君扭至南區控稱光緒二十三年曾將田單一紙託周向人抵借洋一百元周祇交來五十元事後查知已被私向朱姓轉抵洋一百五十元遂於二十七年備齊本利洋二百九十五元贖回原洋單自後向周追向置之不理訊之周稱小的亦有田單一紙託錢供爲抵押今忽被其扣住不肯交還區長以兩造各執一詞即命移至裁判所經湯裁判訊據周供前次抵得之欵由嚴瑞濤用去五十元並自用五十元是實判周父保出外限七天邀嚴來案質明核斷單據暫存 
閘北 
[尋獲逃妻]  
　　顧金春控其妻張氏與胡永福私姘逃匿一案昨日由慶將該氏尋獲扭送四路分局經黄正巡官訊明判氏發棲流所留養再核 
[難免挾嫌]  
　　三路分局前日解送巡士趙德玉及同興園館主鄧習銀至總局禀稱日前該巡士以鄧收買竊贓拘局請究而鄧亦指控該巡士索詐洋十元不遂挾嫌誣陷等情昨經裁判官孫大令質訊一過判趙暫押鄧交保着邀見證王大到案再行訊究 
英租界 
[號夥舞弊]  
　　甬人李順興向在外虹橋堍老順記五金號内爲夥前日私取號内貨單串令張惠智至棧房内冒出火油三箱當被管棧人陳守槐查悉報捕飭探將李張兩人拘獲昨解公堂經孫襄讞會同英康副領事說明判李押三禮拜張押一月 
[藉端訛詐]  
　　過犯左畢樓任壽昌復入租界被流氓郁順初遇見冒充探夥向左等勒詐不遂在途爭執由捕查見一併拘入捕房昨晨解廨訊明判郁押三月左任各押西牢九月期滿仍逐出租界 
[監守自盜] 　　 
　　靜安寺路某西人家侍者高翔雲竊取洋東絨毯等物昨日由探拘解公堂訊明判押兩月以儆 
[怙惡不悛]  
　　王福芬控張炳生在北四川路搶取伊女蓮云耳上之金環由探將張查獲昨解公堂訊　張係五次過犯判押西牢九月期滿仍遂出租界 
[學徒自誤]  
　　北河南路四百八十二號押店學徒馬永泉與林阿坤串竊店内綢衣等物被店夥翁阿大查悉報知捕房將馬與林一併查獲昨解公堂訊明判林押西牢九月馬押改良所習藝三月馬期滿交其父領回管束 
[串拐小孩]  
　　江北婦人郭尤氏控姜德海田福明與張李氏及氏之姘夫陳阿三串拐九歲男孩小獅子等情由探將各人與孩一併查獲昨解公堂訊明判姜與張李氏分别各押一年期滿均逐出租界田押半年陳訊不知情從寛開釋孩交其母領回 
[得馬非福] 　　 
　　妓女蓮花仙館即胡阿寶因竊夏陳氏值洋八十元之珠飾由探查獲昨解公堂請究據供係拾取質劵贖來並非竊取判押候傳該押店主到案於禮拜三訊核 
[賣良感娼]  
　　張陸氏張王氏等串拐常州女子葉阿翠來滬賣於雲南路仁壽里　馮氏所開之雉妓院内化名周愛寶爲娼兹經女母葉周氏偵悉報知捕房將各人一併查獲昨解公堂訊明判張陸氏押女所九月張王氏押半年期滿均逐出租界周鴇所出身價不予追還姑寛省釋女交其母具結領回 
[不交定貨]  
　　英商增裕公司等控張愼卿日商益泰紗廠控孫松年均不交定貨昨由差探將張孫二人解至公堂請究判張管押孫交保候分别訂期會訊 
[失於敎養]  
　　頑童周金生即童順生與同黨張華兒攫取北山西路　品山烟紙店内銅元及許阿三家小孩之銀項圈均經包探查獲昨解公堂訊明中西官以周孩前曾犯案送縣訊辦今仍怙廾不悛實屬可惡着押西牢一年期滿逐出租界張孩姑念初犯發押棲流所兩禮拜 
[幸未受欺]  
　　王趙氏將僞銀飾至西華德路陳阿二等所開之押店内混質當被察出鳴捕拘入捕房轉送以廨訊明判押女所兩禮拜僞飾銷燬 
[老婦怨命]  
　　住居虹口之老婦沈李氏因被二房東誣指行竊吞烟圖盡由捕查見轉送醫院醫愈昨解公堂訊悉前情判氏開釋並諭以後忽再輕生 
[男孩待認]  
　　男孩施阿五因不辨路徑在虹口啼哭由捕查見帶入捕房昨送公堂盤詰據供年十二歲住居附近寶慶里家有母兄等語判送棲流所留候認領 
[無端被疑]  
　　楊樹浦安利泰香烟公司内前日失竊鈔票現洋二十二元疑係用人葉阿鶴王勝泉張汝生所竊報知捕房昨將三人拘解公堂訊無証據一併開釋 
美租界 
[車夫自盡]  
　　江北人曹德川向爲車夫住居哈爾賓路一百十九號屋内前晚不知因何吞烟自盡昨由捕房將屍車送驗屍所報請上海縣田大令蒞所驗明飭保收殮 
[暗昧不明]  
　　王姚氏陳楊氏住居藏海路二百號屋内昨報捕房稱被棍名小辮子者來家硬搶首飾等物捕頭派探查知事涉暗昧斥退不理 
[累及乃兄] 　　 
　　住居西華得路之蔣餘舟昨扭俞雙喜至捕房控被其弟俞三喜拐匿伊妻包氏捕頭諭今帮同找尋 
[引人入勝]  
　　王阿倫在菜市街以擺設食物攤爲由誘人賭博被捕拘入捕房飭押丐牢一天 
法租界 
[仍難免罰]  
　　汽車司機人陸阿根行車違章致將某西人馬車之綱絲輪盤撞壞昨由捕房傳至公廨禀稱陸雖賠償究違定章應請訊究質之陸供因前面有猫一頭恐其碾斃是以向右讓避並非有意違章判　洋五元充公以儆 
[西人多疑] 　　 
　　工部局某西人所養之犬兩頭前日無端斃命該西人疑被馬夫張才用毒死將張送廨訊供不認遂即開釋 
[車夫强硬]  
　　王成林前日駕馳塌車在新租界金神甫路電車軌道上行走安南捕斥阴不服尤敢行兇毁壞雨前昨經捕房送廨訊實判賠洋五元管押十四天示儆 
[償還車價]  
　　車夫王阿銀租賃馬小文之東洋車兩乘欠租不還及將車子賣去其一避匿不理日昨被馬尋獲扭至捕房解廨追究王供車子已轉租他人致被盜賣至車租早已陸續付清並不虧欠判償還洋四十元交保料理 
[妓女擇配]  
　　沈張氏被人　賣爲娼由廨判發善堂候查明金壇縣原籍有無家屬再行核奪在案兹查該氏並無親屬解廨發落判仍送堂擇良婚配 
[海上閒談]  
　　今者請减房租問題復活矣。吾不知今年商民之熱度。與房東之觀感。官塲之對付。商會之調停。較之去年爲何如。 
劉保昌等之舉動。吾不敢謂其是。亦不敢謂其非。惟其禀中有云。今正商業。收歇者層見疊出。新開者絶無僅有。此則人人所共見。而非劉等之過甚其詞。以聳聞聽。則記者所敢深信而無疑者也。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[度支部會奏議覆江督奏裁撤葦營清查蕩地招領徵租以濟軍餉摺]  
　　奏爲遵旨議奏恭摺會陳仰祈聖鑒事内閣鈔出兩江總督張人駿等奏裁撤葦營清查蕩地招領徵租以濟軍餉一摺宣統二年十一月初九日奉硃批該衙門議奏欽此欽遵到部原奏内稱查江北葦營樵捕原爲黄河工程而設左營坐落海州計地五千四百餘頃右營坐落阜寗計地三千一百餘頃其留營草地及續涸新漲尙不在内均係樵兵承種蘆葦以備要工自黄河改道以來樵兵幾同虚設本年二月准席支部咨行飭將樵兵裁撤藉節餉項並將蕩地勘估報细荒地變價升科等因前提臣王士珍卸任未及舉辦臣震春到任後迭准部催本應卽行遵照辦理惟樵兵雖屬徒擁虚名而兩營所産蘆葦向例變價交官以爲河堤工需之用年計正雜欵錢四萬七千餘千解歸河庫支銷若一旦裁撤於河工的欵殊有窒礙且該兩營廉俸餉乾等項毎年需銀一萬五千餘兩又錢一千一百餘千向以山清桃阜銅宿邳睢蕭碭豐沛及安徽靈璧等州縣經收外河灘租解歸淮揚海道核放近因連年災歉灘租外積欠俸餉至宣統元年冬季止共銀三萬七千七百餘兩又錢二千七百餘千現擬裁撤自應通盤籌畫擬卽以山清各州縣所解外河灘租撥抵河庫工需之欵其所欠兩營俸餉等項俟裁營招領後在於領費内撥抵惟此項營地半已成熟與他項官荒不同應即略仿灘租成案毋庸變價升科所有熟地仍招原額納費領種毎年分等認租荒　另招墾戸酌量辦理至所收領費除撥還欠餉曁開支局費外現在江北成鎭期限已迫餉欵無措擬即悉數撥爲添練陸軍開辦經費所徵租欵撥爲陸軍常年兵餉不敷另行設法查葦營舊隷淮揚海道但海州阜寗民風素悍動輙恃衆阻撓查有直隷儘先補用副將鄔玉春現充江北陸軍兵餉備參謀等處總辦於地方情形素稱熟悉以之總辦蕩務可期得力惟武職人員對於地方恐其呼應不靈仍委派淮揚海道奭良爲督辦飭該員擬定詳細章程先行試辦等語度支部查葦蕩左右二營歲需俸餉一萬五千餘兩該省迄未報銷該二營所繳蘆葦變價四萬七千餘千僅據江北提督毎年於湖運五廳擇辦各工案内聲明除例用外列收錢二萬七八千串約合銀一萬五千餘兩迭經臣部隨案行查並於清理財政案内行令將該營樵兵悉數裁撤並將蕩地勘估報佃荒地變價升科等因咨行在案兹據兩江總督等奏以裁撤樵兵於河工的欵殊有窒碍請以該營底餉外河灘租銀兩撥抵南河工需又以營地半已成熟請略仿灘租成案毋庸變價升科熟地仍照原額納費領種毎年分等認租荒地另招墾戸酌量辦理等語查葦蕩二營樵兵本爲河工而設蕩地葦價又係專備南河工需之用如果將該地悉數升科於該省歲入驟增鉅欵河工有何窒礙又何必以頻年災歉之灘租虚抵工用現當統一財政之際此項樵兵旣以名實不符亟須裁撤該處營地曁續涸新漲地畝自應統令報墾升科以裕課賦應令兩江總督等轉飭迅速查明蕩地曁隨營續涸新漲各地畝分别上則中則下則毎畝應繳押荒價銀若干及毎年應完糧銀若干擬具數目報部核定由臣部頒發執照令其永遠執業不論土著客籍均准報名承領按照部頒弓尺計畆繳價熟地即自宣統三年分起升科荒地以三年爲限於宣統五年内一律升科所有領地押價應由局員徵解藩庫春年例升科銀兩卽青令該處地方官徵收歸地丁案内核計分數考成仍將銀兩統餘江寗藩庫交納毎年撥歸南河工需銀一萬五千兩以符河工原額其解押價曁歲納賦課均由江寗藩司報部撥用江北練兵需欵臣部自當兼籌並顧此時未便由該堤督任意指定致與通盤籌畫轉多窒礙具樵兵裁撤後騰出外河灘租亦應由各州縣併解江寗藩庫報部候撥至該二營欠餉三萬七千七百餘兩請於領費内撥抵之處查淮揚海道宣統元年四季報告僅於冬季册内列支光緒三十三年該營春夏二季俸餉銀七千五百餘兩又錢一千餘串其積欠三萬七千餘兩侒係何年所欠應令查明專案報部再行核辦其所請派副將鄔玉春總辦蕩務並派淮揚海道奭良會辦之處應令該員等會同地方官剴切勸導按照臣部此次奏案認顚辦理庶幾墾務可期得力而欵項亦無中飽之虞如蒙俞允即由臣部行知該督撫提臣等一體遵照辦理所有遵議緣由理合恭摺會陳伏乞皇上聖鑒再此摺係度支部主稿會同陸軍部農工商部辦理合併陳明謹奏宣統三年二月初三日奉旨依議欽此 
專件 
[川沙廳長人鄉自治副議長艾曾恪上蘇撫稟]  
　　禀爲亂事初平元氣斵喪謹陳管見請賜採擇以杜後患事竊川沙一隅僻處海濱民情蠻横素稱難治籌辦自治各紳因見縮短立憲年期已奉明詔不得不勉盡義務將川境自治提前成立用副朝廷勵精圖治之至意初不料有此惡劇也考此次肇事原因厥有三端川境自治提前成立鄰邑未能同時進行且烟禁賭禁彼寛我嚴鄉愚無知一經煽惑遂致暴動擾亂地方此肇事原因之一也長人鄉區於正月初九日在俞公廟自治公所辦理廳自治選舉事宜之時南邑三六圖人民聨合該廟吃素女黨出爲胡閙甚將自治公所木牌拆毁該鄉董因寡不敵衆忍耐過去迨選舉事畢面禀廳尊之後成丞旣不將已經逮案之素黨丁費氏立時發落又不移文南邑關提首要僅將丁費氏交一不知輕重利害之廳差吳全看管成丞卽於十一日公出至二十七日始行公回一若此案之無關、 
緊要以致事前疏於防範任聽丁費氏賄差出外運動反對自治之人釀成二月初一日之變此肇事原因之二也初一日鄉董吳大本議員孫文彬二家住宅被毁之後宜如何請兵戒嚴以杜蔓延乃吳孫二紳晋謁成丞力求發電請兵鎭壓尙復因循延誤直至擾及東北兩鄉勢成燎原不可收拾始於初三午後馳電告警以致亂民隨處焚掠糜爛幾及全境此肇事原因之三也積此三大原因致使莠民匪徒肆無忌憚愈聚愈衆被拆被焚之學堂公所住宅多至五六十處損失財産器具價值至三四十萬金之鉅且農事方興遭此蹂躪春熟已屬失望瘡痍滿目言之痛心現 
 
 

Page 27

 
 
雖仰叨憲庇大局奠安應如何嚴辦首要賠償損失在大憲自有權衡斷不敢妄參末議然而元氣斵傷殆盡似非亟籌善後辦法不足以痪挽救而杜後患用特不揣冒昧謹就管見所及謬擬善後辦法四則爲我大公祖縷晰陳之一緩撤防營藉資鎭攝也川沙兵力素稱單弱而巡警尤屬有名無實此次閙事之後嚴拿首要解散脅從洵屬一定不易之辦法但人犯衆多差不足恃似宜借重防營之力以資鎭懾應請將憲台曁道憲所派之兵分駐各鄉要道一面嚴飭各該管帶督同兵丁嚴密巡防如遇差拘人犯務須協同嚴拿以期易於弋獲此項兵丁仍俟鄉鎭巡警辦理完密再行撤回一注重宣講以資化導也自治職員與鄉民本無甚惡感情所反對者大抵嗜烟好賭之輩以及師巫之不便歛錢者現在大局奠定在反對一方面經此官兵之拿辦當亦銷聲匿跡耳其鄉民究欠開通欲期自治發逹舍注重宣講曷克以資化導應卽推舉地方士紳分往各鄉各村將籌辦自治與民有益之處撰成白話逐日明白宣講務使娓娓動聽易於感化並請通飭鄰邑同時注重宣講如此連講半載或數月鄉民必恍然大悟斯時再將各鄉自治重行恢復當不致横生阻力耳但宣講之初非循循善誘無以招徠聽講之人其宣講員紳所經之處尤非隨以兵丁不足以壯聲威而防意外一改劃區域以免扞格也川沙城廂極爲窄小自治較易故自去年春間開辦以來未聞有大相反對之事即横沙區僅一沙灘治理亦易是以此次幸未波及以上一城一鄉應仍其舊毋庸更張此外長人高昌八圑九圑四鄉區域較廣諸多扞格似非量予改劃不足以除隔閡即以長人鄉之十二圖而論東西廣十二里南北袤二里許昔一圖尙分東西兩圩毎圩設董一員今則南北十圖併而爲一幾十倍於昔只設鄉董鄉佐各一員能無鞭長莫及之慮乎辦理自治原期上下交通力袪壅蔽起見今情形隔膜若此於自治二字反失其眞矣餘如高昌鄉鄉董住居龔鎭距高行有二十餘里之遥控制亦頗不易八圑南六甲與北六甲本有暗爭議員額數積不相能之勢在南者欲鄉董爲南六甲人在北者欲北之假使無此風潮積久恐亦因而生事當此痛定思痛似不若以此四鄉分而爲八則自治較易各無扞格之憾矣一緩征上忙以蘇民困也上忙錢糧向恃春熟爲輸將之資今查鄉間蹂躪已深不僅春熟失望甚有舉火而無從者是以籌完漕糧尾欠已屬無米之炊若將上忙照常啟征民力實有不逮應請將川沙廳應征宣統三年分上忙錢糧銀四千九百餘兩曁二三塲應征之八九兩圑上忙灶課錢糧一併緩至秋後再行體察禀辦藉舒民力以上四則於章程上或未能盡合於事實上則大有裨益所請緩撤防營緩徵上忙應請憲台核示分别飭遵改劃區域問題應請飭令川沙廳會同廳自治籌辦公所齊集四鄉職員公同議决至若注重宣講一層則原在自治範圍以内擬請於各鄉忙漕帶徵之自治經費内開支宣講員薪水車馬以資應用並由舊董會同宣講以期鎔爲一氣宣講員必地方士紳明白事理有見識有口才者充當之不必專往一鄉可以輪流遍及曾恪不揣冒昧謹就所知酌舉數員以備採擇黄紳炎培陸紳炳麟陳紳惟善沈紳亮棨張紳志鶴蔡紳宗嶽莊紳以涖陳紳有恒周紳祖武陶紳如增均堪勝宣講員之任舊董則潘紳守勤黄紳琮顧紳榮蕊舊董而兼自治職員之顧紳懿淵陸紳家驥王紳文澄包紳志澄尢屬相宜上南交界之區則必須有該邑紳士協助若瞿紳鉞孫紳守成龔紳源本謝紳源深均具有能力者也請以三月起八月止爲宣講期限庶幾九月以後廳自治及城鄉自治仍可開議不致落他人之後矣曾恪担任敎科於省城日夜憂心夫鄉里芻蕘之貢是否有當伏乞大公祖訓示遵行不勝待命之至謹禀 
小說 
[言情小說投海孤兒（二十一）]  
　　弗倫富士蹙額曰。事固確也。然請君勿復言此。吾心滋痛。乃德曰今請君姑舉其事實告我。弗倫富士以手扶頭。愴然欲涕。良久。始曰。吾今僅能以簡語告君。蓋吾妻雲苔扑婁德。爲倫敦大主敎之從女。初嫁佛蘭克逹克。生一女。甫十一歲。而佛蘭克遽殞。繼乃醮吾。吾惟無良。乃以殘酷之手段施之。一如當年之虐待薏麥玲。吾妻初不怨我。而中懷抑鬱。無可訴告。遂攖疾甚劇。當彌留之前一夕。吾尙被酒而臥。絶無痌念之意。至吾妻臨逝之頃。吾始力奔入室。吾妻匪特無幾微之懟。且自言愛我甚摯。盡恕吾之罪戾。吾驟聞此語。心房不期大震覺。前此行爲直。同禽獸乃。長跪吾妻之前。嗚咽求恕。正於此時。吾妻乃棄我而逝。吾痛極幾發犯易。自是而後。長日皆慟念吾妻。無有終極。使今日而吾妻生者。吾即爲其裙下之狗。亦所誠甘。嗟夫。吾妻逝矣。 
　　馬利亞持一玻璃之盃。盃中注藥水滿之。翩然而入。呼曰。爸爸。今爲御藥之時矣。弗倫富士舉手取盃。置之案上。謂之曰。吾親愛之女。汝前。與客相見。馬利亞立回其首。果見一高碩之人。卓立其父之左。鷹目鈎鼻。頦下之髯。乃如羊胡。目光灼灼。注其視綫於已之一身。久矚不瞬。狀至獰厲。馬利亞見之至懾。思欲奔避而去。旣又念已爲主人。於禮不可。則勉向乃德躬爲禮。斯時之乃德迭克司。爲馬利亞容光所懾。注目久視。目睛幾欲奪眶而出。第見馬利亞所御衣裙。皆作黑色。玉容掩映。乃愈見其皎潔之姿。兩頰之紅。乃如玫瑰之蓓蕾。灧灧欲吐。雙瞳明澈。無有一毫之障翳。肩削而腰細。纎步　娜。直同天上之雲。隨風飛動。舉倫敦中之美女。蓋無有逾於馬利亞者矣。乃德一生所見女子至多。然絶無一人能及馬利亞之美。心房摇蕩。至於不能自主。見馬利亞向已鞠躬。則力趨而前。直握馬利亞之手。把握至堅謂之曰。密司富士。今日幸得相見。馬利亞見而大震。幾欲失。 
 
 

Page 28

 
 
聲而號。力脫其手。避至弗倫富士之後。意殊怏怏。不可自聊。弗倫富士謂乃德曰。老友幸勿如是。吾女之年稚也。已又謂馬利亞曰。馬利亞勿懼。此密司脫失克司。爲吾總角之友。於汝爲父執行也。馬利亞聞之。不得已。又向乃德迭克司鞠躬言曰。密司脫迭克司。幸勿罪我。乃德笑曰。吾安敢責及密司富士。密司富士。苟能不罪吾之唐突。已爲吾幸。言次。斜視而笑。且舉手捋其頦下之羊胡。爲狀至得。 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
