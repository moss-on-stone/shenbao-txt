# 1912 - 277 - 4914242

 

Page 1

 
 
社論 
[工商部官制之建議（警眼）]  
　　願爲我商界進一言中央官制逐漸發表其職掌多屬於國家行政一面至屬於社會一面如英國商務部之商報局之類者殊鮮竊以爲我國宜傚英國之例以商報局設置於工商部或外務部其理由如何蓋關於外國商業上之事有不拘内地易於調查與否而逕通訊於在外公使館領事館者其間旣由某地領事館調查往往有報告巳達於本國而揭於公報更質問之者對此而一一答復不但無益自通訊一層言之亦徒費時日而缺商業之敏捷况並無可以通訊之機關耶若於工商部或外交部定相當之擔任者關於政府各部之調查及各國之輸出入統計生產統計等皆萃集之使欲知外國事情者先一詢其擔任者惟至不明蹽之事件始通信在外官吏而求其答復如英國之商務部商報局在一國產業之發達便利殊多矣　　就日本觀之凡在内地欲知外國商工業之事情者依該業各自有之機關而自政府發行之者外務省之通商　纂以外殆　之見通商　纂以每月第五日發行之其度數可謂略無遺憾又其中所載商務官領事等之報告重要事件亦大抵無遺則欲窺關於外國工商業之實况似甚便利然自該業中言之則每號皆精讀之而能記臆焉爲終不可能之事故假令由在外之官吏調查必要之事項其報告旣記載於通商　纂及其他公報必一一涉獵之實不可望如是則熱心之當業者限於不能自爲調查研究者自行函詢在外之商務官領事等一一與以　篤之答復爲當然之事其本來之職務然也 
　　雖然自當業者並在外官吏雙方之便利言之或者如日本外務部之通商局或者如日本農商部之商務局或工務局置擔任海外商工業報告之獨立一課以應欲知外國事情者之詢問其效果決不爲小英國商務部之商報局爲一千八百九十九年所創設當統一整理關於各省商工業之報告且廣布其報告之任該局由此目的得因調查商業事情派遣官吏於外國就商工業之特别事項爲調查報告應其必要而蒐集陳列商品之樣本又就外國之關税噸税港税及其他諸税規則以爲報告而發行週刋之商務報更商報局别設顧問會自各部及全國商業會議所聯合會之代表者若干名而成每月一回集會而予商報局以有益之助言以此英國之商工業者若就海外之事情而有不明瞭者必先通知於商報局求必要之報告以爲常其便利固不待言也且此例不但英國然也其他諸國亦皆有之在法國於商務部與巴黎商業會議所共同指揮之下有外國貿易局德國之商業博物館及各種輸出品博物館維也納之商業博物館皆此類也 
 
 
 

Page 2

 
 
要件 
[參議院修正印花税法]  
　　第一條凡时產成交所有各種契約簿據可用爲　証者均須遵照本法貼用印花方爲適法之憑証 
　　第二條各種契約簿據分爲二類税額如左　　第一類十五種 
　　發貨票價值銀圓十圓以上貼印花一分 
　　寄存貨物文契之憑據同上同上 
　　租貨各種物件之憑據同上同上 
　　抵押貨物字據同上同上 
　　承種地畝字據同上同上 
　　當票同上同上 
　　延　或雇用人員之契約同上同上 
　　舖戶所出各項貨物憑單價值銀元十元以上貼　花二分 
　　租賃及承頂各種舖底之憑據同上同上 
　　預定賣買貨物之單據同上同上 
　　租賃土地房產之这據同上同上 
　　各項包單同上同上 
　　銀錢收據同上同上 
　　支取銀錢貨物之憑摺每各每年同上 
　　各種貿易所用之帳簿每册每年同上 
　　第二類十一種 
　　提貨單各項承攪字據保險單各項保單存欵憑單公司股票匯票期票遺產及析產字據借欵字據舖戶或公司議訂合資營業之合同以上十一　紙面銀數十元以上未滿一百元者貼印花二分百元以上未滿五百元者貼印花四分五百元以上未滿一千元者貼印花一角一千元以上未滿五千元者貼印花二角五千元以上未滿一萬元者貼印花五角一萬元以上未滿五萬元者貼印花一元五萬元以上者貼印花一元五角至此爲止不再加貼 
　　第三條國家所用之契約簿據不貼印花但有營業性質之各種官業仍依本貼用 
　　第四條契據應貼之印花由立契據人於授受前貼用加蓋　章或畫押於印花票與紙面騎縫之間如係合同兩　各繼一紙依本法各貼印花蓋间畫押然後　換收執 
　　第五條帳簿憑摺應貼之印花由立帳簿憑摺人於使用前貼在開首向寫年分之處將某年字様半寫於印花票面再依第四條規定加蓋圖章或畫押每本每個以一年爲限如過一年仍舊按寫應再貼印花作爲新立帳簿憑摺 
　　第六條應貼印花之契據憑摺如不依本法貼用或不蓋章畫押者對手人須卽退還責令照本法辦理若任意收受該契據及憑摺法庭上無合法憑證之效力但對手人願依本法第八條規定補貼印花蓋章畫押者不在此限 
　　第七條應貼印花之帳簿如不依本法貼寫蓋章畫押者該帳簿於法庭上無合法憑証之效力但立帳簿人願依本法第八條規定補貼印花蓋章畫押者不在此限（未完） 
命令 
[十月十三日臨時大總統命令]  
　　衆議院咨更正衆議院議員各省覆選區表茲公布之此令 
[十月十四日臨時大總統命令]  
　　章梓章駕時均授爲陸軍中將此令 
　　盛京副都統德裕著開缺來京另候簡用此令 
　　任命三多署盛京副都統此令 
專電 
[北京電]  
　　法制局呈送國務院匯業銀行草案業經國務會議議决係股分有限公司辦法部撥資本金一千萬圓再招商股四百萬圓餘俟則例施行後再行遵章募集該草案己提出參議院定於今日（十四）開初讀會 
[北京電]  
　　倫敦一千萬磅新借欵以鹽税作抵義使提出抗議以庚子賠欵己用鹽税抵押新借欵又以作抵與前約有背昨日由財政部轉告外交部措辭作覆以　　立約時鹽税收入僅一千萬上下現己增至五千萬兩此次抵押乃鹽税盈餘之課並不違背前約 
[北京電]  
　　軍事處次長傅良佐任命爲蒙藏調查使現有改任唐在禮爲軍事處次長消息 
[北京電]  
　　印鑄局長俞文鼎資望較輕頗有人爭攘其席現已决定易人 
[北京電]  
　　甘肅都督趙維煕屢遭本省反對現有改任姚錫光督甘之説 
[南京電]  
　　程都督奉財政部電撥十五萬磅解寗接濟軍餉 
[南京電]  
　　熊秉三應季中於十三號抵寧與程都督商槯財政問題 
[南京電]  
　　陸軍部派員鄭汝成財政部派員黃瑞麟袁思永均不日來甯協商裁遣軍隊進行方法 
[南京電]  
　　温秉忠由京返甯刻巳赴滬隨孫中山辦理鐵路擬辭交涉局長一職 
[南京電]  
　　程都督因財政支絀擬將淮關常年經費每年减少兩萬元以資撙節 
[南京電]  
　　程督現飭各縣速將　亥年牙税催征掃解並將應征税額造册同送 
[南京電]  
　　江蘇省敎育行政會議决縣市鄉籌畫敎育費三條經程督飭令各縣一體遵行 
[南京電]  
　　粤商在鎭江收米每石加價一元甯人大爲反對昨聞四城公益會各舉代表二人面謁程都督及財政司陳述困難情形並請嚴行禁止 
[南京電]  
　　徐州匪患己平十二團昨奉程都督命撤隊回寧 
[南京電]  
　　陸軍混成第二旅長陳漢欽辭職未准 
[南京電]  
　　孫中山函達程都督即日來寗參觀沿江各砲台 
[杭州電]  
　　杭州城議會以警署壟斷肥業侵奪自治權今日决議提出詰問 
[杭州電]  
　　昨日標兵潰逃者二百八十餘人帶鎗百支 
[杭州電]  
　　軍府聞有人以軍火私運入甯台等處特飭嚴密追究並下戒嚴今 
特約路透電 
[北京電]  
　　參議院今日開議時提出匯兑
銀行章程議案該議案謂外國商家之勝利多由外國銀行予以財政之助力所致中國地大物博而每歲入口貨輙大逾其出口貨故匯兑一事極關重要今中國並未於各國設立銀行以爲華商匯兑款項此誠一極大感事前者陳錦濤君提議設一中華匯兑銀行定爲有限公司集資洋一千萬元其中四百萬元歸發起人籌募或聽人認股此類銀行與政府大有裨益蓋中國日後必將採用金本位可由該銀行在海外購買應用之金且中國能利用該銀行以受外國財政家之信任將來可與直接商訂借欵議案中極言該銀行萬不可不設俾華商可與洋商並駕齊驅末謂該行須由國民集資爲之蓋一因戰爭之時可受法律上之保護二因便於調停牽涉外人之爭端三因如此則該銀行可處於黨爭勢力之外惟政府須竭力助之云云該議案一已付股員審查各議員對於此案雖多有不能解其專門之規例者然衆皆非常注意云 
[北京電]  
　　華字報茲復載稱前清隆裕太后擬將宮内閹宦悉行開除余（訪事自稱）悉巳有多人資遣回里 
[北京電]  
　　聞唐在禮將任爲陸軍事次長傅良佐將入蒙藏事務局張振武之鎗斃外問咸疑係傅行刑云 
[北京電]  
　　政府不日擬將海州開爲商港果爾則該處之船塢必將大加改良 
[北京電]  
　　張紹曾巳率禁衛軍數營及機關鎗數架前往綏遠 
[北京電]  
　　中政府近嘗電致各省謂政府需欵孔急不得不仰濟於赂省以保大局聞己有五省允認解欵若干抵付洋債蓋近有某國公使要求政府限期償清各債政府頗爲受窘也 
[武昌電]  
　　國慶紀念大典舉行後民心大定連日有各省代表及軍隊紛往萬壽宮致敬先烈靈位士官學校當日張振武頗佔勢力今己解散 
[武昌電]  
　　此間現擬設立專門工藝學校改良各項土貨推廣銷路藉以抵制舶來品 
[東京電]  
　　據日文報載奉天消息奉天都督趙爾巽現向南滿鐵路公司借口洋二百萬圓該公司要求以本溪湖各礦爲抵或謂此債係向正金銀行商借 
[東京電]  
　　橫濱及東京之華人現設中國美術父藝研究會 
[東京電]  
　　據此間各報載稱孫中山君不日將游日本 
[福州電]  
　　行剌某報主筆囗囗囗及革命志士囗囗囗一案近復澈底查辦巳拘獲嫌疑犯數員惟真要犯現尙逍遙法外 
譯電 
[北京電]  
　　財政總長周學煕因病請假大約此爲辭職之先聲 
[北京電]  
張勳現仍在兗州府不日將至北京 
[北京電]  
　　紀念會堂中因强逼剪髮幾起風潮 
[北京電]  
　　政府現與比公司磋議籌借英金一千萬磅興築海蘭鐵路比　　借欵巳訂定草合同比國要求於合同簽押後六個月内興築由海州至内地之鐵路其磋商情形極爲秘密惟外問皆料該合同係爲築造鐵路而設其内容規定必使六國銀行團無從抗議惟中政府則確欲得欵以濟目前之急云 
[北京電]  
　　麥加利銀行將於數星期内再付英金一百萬磅與中政府並擬於下月續付英金二百萬磅 
[北京電]  
　　陳錦濤聞已赴美商訂借欵中國擬以築造某路之權利讓與承借人 
[伯林電]  
　　山東鐵路公司將付由東礦務公司馬克四百八十萬以領其產業並將爲　代付債欵馬克三百七十五萬 
公電 
[常州同盟會員宣布脱黨]  
　　各報轉國民黨本部鑒常州公民同志會以把持民政署權利爲目的地方人士痛心疾首政黨以國利民福爲前提同志會宗旨　相背馳近該會蒙蔽國民黨本部　合改組常州國民黨分部從此種種罪惡將假國民黨名義行之常州原有同盟會員多高尙純　之士决不願同流合汚也敬宣告脱黨除將名單報告事務所外敬聞高明等三百八人仝叩 
[黃興辭動一位電]  
　　北京袁大總統鈞鑒奉真電授與動一位聞命之下無任惶愧竊維民國肇造烈士堪悲國慶紀念彌增痛　典歷年奔走幸保　生分所應爲何動可紀前辭上將已述苦衷今茲殊榮更非敢受伏乞吾大總統俯鑒微忱収回成命勿以一再辭謝爲罪庶幾九原可作不因濫賞而懷慙八表重新長享平民之幸福臨電恐懼務祈鑒原黃興叩 
要聞一 
[省官制第三次修正案又將出見]  
　　省官制案自政府撤回後已經旬日尙未交院即法制局亦未修正就緖近日國務院對於此案交院與否無甚關係惟於省長之民選與簡任不能解决設或規定省長爲簡任則議員反對規定爲民選又與大總統之立國統一主羲有碍故現在擬調停妥善後再行交院而參議院因政府延宕决議不承認此項省制有主張由院編纂後咨請公布者有主張規定民選與簡任劃清省分者公决先行咨催後再議辦法法制局得此消息焦急異常即日重行提出於國務院求各國務員同意後再行提交參議院茲探錄其内容大要於左 
　　　省官制大要一省置總監一人簡任爲一省行政長官二總監受中央政府之委任代表政府執行其委任之事務三總監公署設司長秘書僉事主事等職四總監公署共分内務財政敎育實業四司五依各省地方情形得設觀察使六依各省特别情形得以都督兼任總監亦得以總監兼任都督 
　　　省自治制大要一省自治團體以本省内各自治團體聯合之區域爲區域二省議會之職權釆列舉主義共十二項三省自治團體設立省董事會省總董一人董事六人至十八人四省總董爲有紿公吏任期以四年爲限五省自治團體設參議人由總董推荐經省議會之認可又經特别必要情形得設從事若干員六省自治團體得因必要設委員會七省自治團體得募集公債限於爲永久利益及救災變償還債務之事八大總統經國務會議之議决得解散省議會九省自治團體以省總監爲第一級監督内務總長爲第二級督十省總監對於省總董認爲侵權違法時得呈請内務總長懲戒之其戒懲之法一爲解職二爲讉責 
[參議院會議紀事]  
　　省議會增設議員　　衆議員選舉調查十月八號參議院議决中央行政官官俸法畢張耀曾報告昨日議長交付審查雲南電報請變更議事日程提前討論經衆賛成張登　報告略謂原電請於省議會增設旅緬滇僑議員一名土司議員六名於全國通行法律内加以特别規定其爲害於立法之統一良非淺鮮閩粤等省旅外僑商當較滇爲多亦决不能增設專額所請碍難照華惟因缜邊情勢特殊欲借此堅士司内向之心固亦行政之一儘可援該省前議會特定變通辦法令仍選出六名再由都督給與委任以特派員名義令到會陳述意見似此於事寳法理均能無悖陳同煕反對特派員三字段宇清主改代表員秦瑞玠主改委員谷鍾秀主張無須更改於特派員上加行政官廳四字楊永泰主張將此　可以下數語删去己達延會時聞遂散會次日　議時以昨日尙未議决變更議事日程又提前開議政府委員駁之以法　上土司不得特設專額爲詞　顯治指爲誤解　肇甫云參議院爲立法機關若今日此省來電准設特派員明日彼省來電又准設特派員如何辦法且此事雖不關係法律而爲參議院之議决則甚有關係張耀曾云此事與法律并無關係援官制官規河南自定之文謂變通辦法與法律並無妨碍本院即可贊成且該省土司己由省議會議决特别選舉若本院不准則是己得之權力又爲之取消恐生出種種危險故本席提出修正改爲　可由該省都督設法選舉給與委任狀作爲政府特派員素瑞玠駁之劉　訓主張送交政府本院不下斷語陳同熙以各省土司皆分屬各州縣不應特别選舉若雲南土司未經詳細規定應修正選舉區域各省戰雲齊不贊成特派員名詞亦不贊成代表員名詞徐傅　云現在大家所討論者不過贊成反對二方面而巳可以無須討論卽請議長付表决議長宣告討論終局先以删去惟字下等字付表决起立省數又贊成將電報送政府者起立少數又贊成特派員改代表員者起立少數又贊成張耀曾修正案者起立多數遂接議衆議員議院選舉法施行法案（大總統交議）初讀谷　秀報告謂衆議院議員選舉法施行法以爲關 
 
 
 

Page 3

 
 
於地方調查資格候審查會調查一次云政府之調查資格甚奇因政府公報載十月初十以前選舉調查必齊昨天政府提出此案是再須調查一次是政府之意從前所有調查册皆作無效試問各省再調查手續甚多期限再延則國會何時成立以此　之則政府提出調查資格斷不能行也明矣且政府　云十號前一律告成忽又提出施行法另行規定關查資格再延期限恐難辦到又第一條前政府提出諮詢案巳有解釋且第一條卽政府委員到本院主張之意見銰經本院議决現又提出再議至於第二條之意視之甚奇三條所云動產情形　在不知且蒙古與漢人一致即少有資格者而　人河常無有且調查之手續亦難何者爲動產何者爲不動且土司亦同以此觀之可知此施行法不通過金鼎動云對於審查報告本席極端反對因爲審查報告不過有兩種由一一調查册巳定不能再改且期限巳到二政府前諮詢案政府已説明本院否决夫期限固急但本院第一次規定　粮爲直接税商業不算按敝省説來無所謂地丁漕粮即是地捐故不能云地丁漕粮且以此爲直接税如上海天津等處凡商業發達者必以商捐爲最敬駁其選舉權豈非與本院頭一次反對乎吾等必設法維持不能一誤再誤至於期限問題當問政府可否辦到至於遺漏再調查是與從前無何關係鄧鎔贊成原案楊永泰云政府委員提出者不過敷衍將此案提交本院希望通過而巳各省電報要求通過不知地丁漕粮前天表决視政府種種類推何者爲所得税何者爲營業税政府對於此一般之人民旣然敷衍則本院無所謂表决劉顯治云法理施行法試問有效否巳經否决之案何以再行提出有違約法張繼曾云二十二行省全然不同則本廣贊成前叚不　成後叚劉興甲云對於期限之辦法議長云時巳到贊成表决者舉手多數劉興甲仍云如甲有錢給乙給丙可見所定五欵斷不能行議長宜告討論終局按議事細則十三條表决贊成開二讀會者起立起立者少數遂散會 
[日本衆議員來華之大目的]  
　　日本衆議院議員此次直華考察等情已誌前報前日東京朝日新聞登載該議員渡華之目的並忠告該議員注意等語茲承東友見示照錄如下今　衆議院議員赴華之目的一與支那當局握手擴充日本之國力二視察在留日本之狀態三考察支那之實勢歸報祖國四滿洲之南滿鐵道關東都督府帝國總領事及領事之成蹟五在留日人之活動滿洲之經營如何六北京之日本外交如何列國之外交如何袁政府之實情如何七南方革命後之情勢如何日本於南方之實業勢力如何列國於南方之勢力如何八台灣殖民政策如何此衆議員今日之渡華大目的也記者對於諸君之意見有欲言而未便言者惟有中心歡送祝君多福曰衆議員諸君母忘日清之役日俄之役百已 
[國慶日籌備種種]  
　　國慶日　舉行各事業經參議院議决大總統公布所有是日辦事各項巳準備一切茲特分紀於下　　一舉行大閲典禮國慶日應舉行大閲典禮巳經决定　拱衛軍馬標三營禁衛軍馬隊五様游緝隊馬兵一様補充隊馬兵一標共一萬三千人卽在東城總統府附近操演日昨外城總廳並傳諭云本月十日爲國慶日期京師各軍舉行大閲典禮所有内外城街市多有軍隊經過凡我商民幸弗　會驚恐合亟　示俾　　知 
　　二追祭先烈辦法追祭一節原擬在天壇舉行嗣因趕辦不及遂改定在外城右一區琉璃廠内搭棚舉行追祭典禮俟大總致祭畢所有爲國死事諸君家屬亦到場與祭以伸　敬各種辦法列左一於廠内中庭設中華民國爲國死事諸君靈位一座並於靈位前陳設香花酒菓各祭品一致祭時問擬定上午七鐘齊集八鐘致祭一内務部呈請大總統飭撰祭文一道由大總統派趙總理代往行禮並通咨各國務員届時一律與祭一追祭禮節（甲）排班（乙）奏樂（丙）獻花葉（丁）讀祭文（　）行三鞠躬禮（已）奏樂（庚）散班一日前内外兩應特約在京各　體到廠甸事務所　議一切辦法當决定由在京各團體每團舉出一人到事務所襄助辦事並通告各團體於是日上午八鐘後隨時致祭均詣靈位前行脱帽三鞠躬禮 
　　三會塲秩序國慶日爲中國之創典盛舉届期赴廠甸之游覽人士往來車馬必異常繁盛外城總廳特擬定各項規則維持秩序一廠甸東門只准進人一廠甸中門西門及廠甸後門均只准出人不准進人及車馬一廠甸内每門分進出兩綫路路綫一琉璃廠大街中問走車馬（一綫　 
接魚貫而行不准參差爭先）路北走來人路南走去人一廠甸東門進人下車一律不准車馬入埸一廠甸中門西門准出人不准進人一車馬出路均走大沙士園後孫公園八角琉璃井小東南園等處不准走琉璃廠大街停車場一馬車騾車均停在大沙土園東南園八角園琉璃井後孫公園一人力車均停在玉皇廟梁家園 
　　開放天壇天壇爲極寛廠優美之地平時禁閉不能任人遊　昨由京師總議事會議决函知總　略稱現值國慶之期各學校放假休息惟京師無　當妥園不足以快國民游覽擬請將天壇地方開放三日俾便遊覽而伸慶祝遂得總　之許可自本月十號起至十二號止天壇地方聞放三日各界人等一體准其游覽巳警　通告　時評一 
[范靜生之政黨觀（二）]  
　　所最奇者范以個人素心不適宜於政黨生活夫范之入黨不自今日始也共和黨未併合以前范已有黨籍何以前此范宜於黨而今日不宜於黨不特此也黃之勸范重在范之脱共和黨而不在范之入國民黨聞前清時代有某會黨在車站左近持會册以羅致會員者人多　之今勸人入黨者不以誘致手叚而以强迫手叚漸巳較前大進且祗有迫人入黨之事而無迫人脱黨之事若黃之於范　謂奇之尤奇者矣 
小説 
[無名罪人（一百）（無名）]  
　　又道不但如此他還向我説每年五千法郎不如一時間給我十萬法郎大家就此分手了豈不乾凈我想十萬法郎不過二十年年金他年紀還壯决不至於僅活二十年的自然比那每年五千法郎的合算只是一時間要我拿出來我也不便因此磋商之後終究依了我的説數每年貼他五千法郎貼至他死後爲止黑兒搖頭道將自己的妻子來換錢因而離婚這般無恥的事以前郤未聽見過但是這是　面的情形表面上没甚麽口舌呢淧梅老人道這個也己做好了那離婚律上不是有那如使本夫在人面前將自己的妻子毆辱那妻子一面便有上訴離婚的一條麽黑兒律師道有是有的難道石勃檢事利用這一條離婚律無端將你的女兒在人面前毆打麽愛梅老人道正是如此如今早己實行了黑兒道什麽做法愛梅老人道方纔石勃借着緣由和愛姑吵閙當着婢女雪姨之面打着愛姑幾下愛姑不知當着真個被丈夫欺負他了現在同了雪姨哭回家内因此我便出來尋着你請你提起離婚控訴黑兒律師道别的事我　可替你陳訴只有這一件事我可不管你若要告他你還是請着别人去罷 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東蒙叛亂之浩刧]  
　　此次大軍痛剿叛蒙前後接戰二十一次叛蒙死者六百二十八名被擒者七百六十二名奉吉黑三省陸防兩軍陣亡者僅二十名負傷者三十五名至洮南府開通靖安鎭東安廣各處中國移民死於蒙人者共計二千五百六十名其中有男子一千六百餘名女子四百餘名小兒五百餘名總計共死三千二百四十餘名不特此也各該處之房産牛馬以及米糧物品等所受之損失約達十萬餘元可見叛蒙之無道而我軍爲仁義之師也 
[洋館坪劃入俄境之調查]  
　　琿春南境洋館坪（或譯爲陽關平）地方與俄爲鄰地勢平坦土脉膏腴交界之處立有界牌爲標誌去年經邊務測繪員陶仙淵繪有詳細輿圖不知何時被俄人移去及我國查覺界牌已移數月日前該廳彭司馬派人前往查勘旋據覆稱謂琿春遊巡隊隊官王克儉巡警局科員王魁丹奉彭司馬諭馳赴洋館坪調查中俄邊界事務當於十八日馳抵洋館坪帶同該處區屯長曁居民人等一同前往詳細查看詢據該處居民人等俱云岩杆河俄官廓米　爾闊司達科甫於本年陽曆九月初十日下午三鐘時率同該國荒務勘地總理劉巴多威池民官列平荒務丈地委員平克等來洋館坪地方聲稱調查中俄邊界由此屯街中南北大道起南至哈桑湖西岸山岑止北至依崗嘴所有洋館坪迤東至馬鞍山以西之地計共孰地三百餘晌之多盡歸俄有並云三五日之内派員來此實行勘丈各等情委員等查中韓分界以圖們江流域之中心點爲定而中俄分界以山嶺最高之度分水嶺爲標準該俄官等意欲將我國洋館坪迤東平原田地劃歸俄屬查該地形勢均係平原又非山嶺該俄官雖藉口邊界萬難准其任意侵佔其理由約有數端中俄分界旣以山之分水嶺爲標準該地距山甚遠故知非俄之領土地其一也而土字界牌在該屯之南二十餘里屯西近注旁無道路如認此地爲俄之領土而洋館坪以北必與土字界牌斷絶交通此又一証故知實非俄之領土二也現在該處墾民耕種此項地畝早經完賦中國此非俄之領土三也再前清光緒十二年中俄分界曾在此東三里許土崗之上立有界石現巳失去復於光緒三十四年八月間有附俄韓民越界私立界石認該地爲伊公田當由陸軍隊官德雲呈明毁去嗣於宣統元年六月間有俄官率同附　韓民安宗玉等私行過界築壘樹旗復經我駐防陸軍多隊官綬呈奉列憲傅飭會同邊務事務員蕭系漢向該俄官直接交涉彼以理屈去旗平壘均有案可稽此非俄之領土四也再邊界地圖所用比例甚小土地邊界實在灣曲之形勢不能於圖紙之上詳細現出此非俄之領土五也按此五種理由故認洋館坪迤東之地確係我國之完全領土也委員等特將奉差帶同區屯長　查洋館坪迤東地勢邊界各情形繪具草圖一併呈報 
[沙陽兵變敗露紀]  
　　卾軍第八鎭出防沙陽鎭之步隊二十九標某營管帶徐明升隊官劉興漢因煽惑兵士謀叛適遇武昌馬標事敗未敢動手經八鎭統制李雨霖聞悉親往沙陽以改良編制爲名在沙密查得實不動聲色將徐管帶劉隊官並其同黨要犯二十餘人一併拿獲分别正法監禁在案茲聞黎公據沙陽紳　之報告略云此次該地駐軍謀變確係同袍社支部勾串劉隊官（卽社中幹事）季統制尚未窮源追究即行離沙以致該支部仍有結黨再舉消息誠恐再釀他變故諭飭季統制並荆　縣知事（沙陽係荆邑所屬）金光灼等勒令該支部長將社員嚴行淘汰如再查有勾結謀亂牽涉該社之事即以兵力解散並令將該營調離沙陽另調他營塡紥以杜後患而保治安聞季統制除遵諭辦理外並以軍人爲天然團體不入黨籍東西各國胥同一例大副總統曾一再嚴諭無論何項社曾軍人均不應入凡已在黨者此後應即脱黨此事雖迭經告誠無如仍多陽奉陰違以致爲同袍社勾引作亂大損名譽比聞尚有本鎭人員在鍾祥荆門等邑辦理各種黨會殊屬有違軍紀特電請各該縣知事參事會諸紳轉告各該員等限令於五日内各自回司令部或其本標營設猶逗留卽行撤差且通知各軍一律停委 
　　又聞沙陽軍隊謀叛該管第十五協協統闕龍實爲主動綠闕與省城叛兵馬隊協統傅人傑爲生死交傅受振武黨運動在省起事曾約闕響應闕允之擬俟省城亂作之後察看情形或藉援省爲名拔隊前來助逆或於沙陽起事以爲策應不料省城事敗闕巳聞而驚心及沙陽逆謀敗露愈恐禍將及己於是留書季統制逃奔遠方昨季據情禀報黎公請委幹員接任該協統領並自請議處蓋闕向隨季運動革命光復安襄鄖荆各屬頗得其力當季爲招討使時力保闕充協統今忽謀叛季實難辭濫保匪人之咎現聞黎公以季不阿所好殊堪嘉尚著免其議處惟闕爲上級軍官際茲時艱不以國利民福爲念竟敢陰圖破　大局實屬民國蠢賊除飭各軍隊關卡緝拿并飭抄其家産充公外更通電各省協緝務將闕拿獲懲辦以肅軍紀而儆效尤 
[蘇市公所秋季會紀事]  
　　蘇城市公所於九月初四日開秋季常會其應議各案照錄如下（一）民政長交議組織苦力團案略請據轎夫代表民人陸桂生等呈請組　苦力團並擬簡章二十七條查城廂盤頭從前藉口貼差壟斷把持光復以來節　嚴禁革除據呈前祇就盤頭一業主議誠恐或有流弊且所訂等紉價目亦未得平事關住民傭雇利害相應抄錄章程照請議復施行（一）民政長交付復議試行人力車案略謂查蘇城交通繁盛街巷逼窄平時往來徒步已屬擁擠異常若就原有道路略加修葺卽欲暢行人力車以爲利便交通之具將來發生障碍貽害不堪設想前據管祥麟等先後具呈開辦均經交議否决茲准規定辦法各條於限制監督各方面雖己無微不至惟人力車之推行與否應以馬路之成否爲前提現就原有市街通行車輛竊恐交通上之便利未形生計之障害己見萬一公司折閱營業變更則己改己壞之街道橋梁誰任條復思維再四險慮環生至修整道路各節本屬市鄉行政範圍以内事項茲以委之營業公司亦似與 
市鄉制未合請再詳加復議（一）董事會交議發起人徐家振等贊成人惲炳孫等公啓重建彌羅寳閣案原啓略謂責令該道士先於原址搭盖平屋幾間俟後再圖俟復舊觀爲保存古蹟起見具報備案云云查以上三案於蘇城社會生計保全名勝均有極大關係餘爲收管周急局案整理男普濟堂案維持儒券會案歸併中西醫院案亦均於是日排定議事表内次第公議又縣議事會亦定於陰曆九月初六日行開會禮並於是日下午開臨時會議業己通知各議員召集開會並知照參事員到會列席陳述意見惟該會通告書並未指明會場地點想係仍借元妙觀方丈或謂己由議長勸定前清皇宫即在皇宫内開會未知確否 
[南京政聞錄]  
　　明定學欵廟産界限程都督現通令各縣署略謂查各地學欵廟産易滋糾葛住往未明界限爭執多端或假公益以跚私權或恃宗敎而蔑義務實則權各有界無公無私悉受國家法律所規定豈容以已意互相侵越彼此紛爭甚爲無　亟應明定界限嗣後各地方廟産除先經立案確定爲學務用者應歸該縣市鄉行政機關管理其先經立案之廟捐應　續照繳向歸學校用者仍充該地方敎育經費外各不得非法相凌庶幾公益私權兩無妨害 
　　洋藥護照無碍條約外交部前接英公使照會謂鎭江各縣出有查運洋藥執照以致各商運士頗有阻滯核與烟台條約似有違碍請轉飭蔡都督行查取銷各等情茲經程督派員查明此項護照并無碍於烟台專約案己據情咨復外交部轉咨英公使矣 
[皖垣又受虚驚]  
　　本月十號夜半二句鐘安慶東門外忽有信砲三聲繼又鳴槍數十響旋又吹緊急歸隊號音都督府聞此大起驚疑立下戒嚴命令各街衢要隘均派兵隊梭巡而城廂居民亦均從睡夢中驚醒惴惴然懼蹈去歲九月二下五號之擾轍一時風聲鶴唳幾疑草木皆兵擾攘一夜直至天明方幸無事後經四出訪查係屬戲園演九皇會放高聲砲並無他故方始釋然然居民已受驚不淺矣 
[皖人籌備皖路股東會]  
　　皖省鐵路公司自成立以來將及十年所招之股如茶米彩票各欵計百餘萬金純係公民膏血爲完全商辦性質惟虚糜雖多而實效毫無現今所存者不過鐵橋三道土方七十里而已以外别無長物推原其弊該公司成立之日若依據法律卽　招集股東會公决維持保護　行方法並須設股東董事會監督該公司進行乃皖路辦法不同以致有此失敗致令股本耗號茫無頭緒路事危亡己達極點前曾聞有朱君良出而清理己閱數月仍屬毫無端倪刻因各股東鑒於路事無效而血本有虧特集同志組織皖路股東會籌備處暫行簡章數條在於安慶　立會處以外蕪湖南京上海北京等處另設籌備處辦事機關凡執有股票者無論多少均得持票來會騐明註册領取會証以備集議 
[預岸行銷潞鹽之糾葛]  
　　潞鹽行銷豫岸向由陸道運往軍興以來道路梗塞擬定變通辦法自茅津裝載沿河而東至黄河橋搭京漢火車至郾城卸載道無阻隔之弊民無淡食之虞且至加價局請領執照以便稽查於通蘆鹽綱亦無侵蝕業經晋豫協議照准在案乃豫境　鹽分銷局得隴望蜀猶欲展長運道直達南陽卸載藉謀永久轉請豫督認可咨部立案不料豫督覆電聲言潞綱攺運火車一時權宜之計數月以來併未到加價局領照碍難稽查己屬有背前議且通綱蓎綱均以沿途飛洒私銷大受影響力請取銷前約如再展長運道他綱受害必鉅豫省財權亦多不便現在道路平靖自應改歸舊道以清界限日昨咨明都督府改運火車前議一律取銷以重鹺政 
[粤東財政觀]  
　　沙田換契清佃總局以各屬沙田當時多係報領升科有發給部照者有給督撫藩司各照者日久難保無轉售典按情事現在清理此事擬照騐契　法飭令一律將舊照繳騐但因各戶旣多報領升科照内並無價值按年祗納花息特擬變通辦法按畆約中收費以中則税爲準如原報中則每畝收換契金一元如係上則加銀二毫下則减少二毫斥鹵折收五毫均照騐契辦法每張收紙費銀二毫由縣帶辦經詳擬章程紙式繳呈財政司轉呈都督核准出示飭縣一律遵辦 
　　規復屠捐前日粤東省議會周議士耀光提議屠捐一項云未經本會議决遽然規復膺提出討論現聞官廳己批准商人承辦尤非即日提議不可議長從其請卽行開議首由周耀光發言謂满清時代巳有屠捐而各鄉辦法與省城不同鄉間則宰猪一頭徵抽若干是可名爲猪捐省城前屠行買猪時在猪價内抽徵是猪捐帶有屠捐性質因之猪欄大受影響互相爭訟久延不决嗣反正之初己經豁免現在官廳又藉口支絀再事抽收查其章程則舍混紏葛殊非完善而承商又未經開投年僅認繳二十八萬元遽准承辦此額是否最高不無疑竇况業經免捐之案不文本曾提議妄自招商承捐是直侵本會權限自行增加人民負提也非令官廳卽將章程停止再將全案移來議决不足以昭審愼而重法權高照堂陳峻崔憲璋李綺菴均到伸其說應將全案提出討論杜應魁謂規復屠捐不交本會議决固屬不合即葉某祇出二十八萬便准承辦他商所出較多反與擯拒其中不無疑點　層亦應注意陳峻謂屠捐與烟酒不同烟酒爲銷耗品不可與猪肉相提並論故此案若僅將章程提來討論則是認屠捐爲應抽矣不但於權限有損即於手續亦覺不合似應改爲質問較覺妥善周孔博謂將屠捐章程提來討論亦無不可蓋所訂章程苟能完善儘可依舊承辦若不合時宜或有弊端卽可將章程取銷不必拘拘於質問也黄芝裳謂屠捐章程　官廳公布如本會又將章程提議是明認屠捐爲應抽置官廳違法於不問矣本會爲人民代表斷不能任行政官自由抽徵也周耀光謂所謂將章程提來者意欲將始末案情研究應抽則抽不應抽則可以停止若章程不合又可以取銷另擬是全案權限均歸於本會非認屠捐爲應抽也貴議士所說不無誤會李懷新謂猪捐一屠公文内亦應涉及以免掛漏蓋恐官廳藉口取巧也鄭瑞璋謂議案内有謂將屠捐現時辦法立刻停止等語在鄙見以爲不必因商人承捐必先繳納保証金若遽然取消於商人捐失甚大不如但將章程提來如大致無碍卽可准予施行否則可以别擬議决後商人以爲猶可承辦則准其繼續承辦果不甘再行另招他商如此則辦法兩全矣周孔博謂據本議士所見仍以停止爲然蓋商人一聞准承勢必即行抽收屠戶未免受累也周耀光謂本會將章程提來核議則財政司所定章程自應失其効力若慮商人捐失是財政司與南人之事想必有訂約於前本會不必過慮也陳峻謂在本議士意見宜將財政司所定章程全行取消取消之後再由省會核議應抽與否俟議决以爲應抽然後再定章程使官廳執行如此方合手續李藻雲謂全案移來則全權皆在本會掌握至如何辦法屆時再行訂論未嘗不可何必定要聲明將司章取消黄芝裳謂財政司所頒章程不合法律非取消不能再議旋以知會都督轉飭財政司將屠捐章程卽行停　全案送交省會核議付表决多數贊成 
[陜垣回敎聨合俱進會紀事]  
　　九月十九號陜西回敎聨合俱進會在清眞寺開成立大會是日張都督各司各標協官長以及來賓到會者約數百人十二鐘摇鈴　會先由馬青山協統報告開會理由據云創辦此會原爲聨合南北二京回民提倡宗敎學務實業種種進步蓋思想不高文化不開不能與漢满蒙藏同立於優勝地位今日此曾係爲五族共和起見並非回敎私自爲謀以我五族之中回敎較弱故我擬赴西路聨合甘新一帶回民同心何德以便抵制如狼如虎之某國人共保此中華民國完全乾淨土地爲宗旨 
　　次由張翔初都督演說回敎生計未能起色皆由思想不能團結無論何項事業均難成就現在此會成立第一要立男女學校培養人材前清同治初年回民地畝盡皆充公此後當仍行撥出務各勤稼穡以裕衣食之源現在牛羊肉生意理宜擴充一大公司骨角皮毛皆可變爲有用營業旣精自然富强今此會名爲俱進與四族人團結一體同保民國實爲我中華幸福 
　　次由張鳳崗　制演說從前满清壓制回民過甚所以西河回民連皮十餘次皆由官逼民　不能一視同仁以致自相殘殺現在五族共和要你愛吾敬有國卽有家有家纔有錢今日回民宜辦實業與漢民共立公司自然不起風波况回漢均是同族同洲俱是黄種人總要結成團體纔好今日此會成立急宜興學校興宗敎謀生計圖强種以保民國 
　　次由王榮鎭標統演說中國在地球占地十分之四總要不分回漢結成團體從前東西打仗吾回漢不顧生死皆是有愛國之心現在成丁民國當趕緊設學堂立天足及禁烟各會一切實行自然由一人强健推及一家一省何患不能抵制外人吾們陜西國民捐辦的太不好惟　熱心報捐以興民國 
　　次由省議會議長楊君西堂演說俱進會要顧名思義上古之時茹至飲血後興火食又分出精粗此皆進步的意思自满清入關行政剩　　問甚劣學生專於衣食上研究所以事事腐敗今日回漢急宜求　以開智識至於農工商各實業皆要擴充自然民富國强方爲完全共和 
　　次由鄒君子良演說宗敎分爲三等文明開通野　上古重宗敎文明時代重國敎中國各敎迷信甚多惟回敎團結甚大回敎先一敎後分二敎首敎西特敎今日種種事業要進步回漢界限 
要融化宗敎不同要皆黄種吾們回人皆遵穆德的規則何患不能自强至二鐘摇鈴閉會 
[焦前都督葬儀誌盛]  
　　湘前都督焦達峰君遷葬嶽麓曾於本月三日在烈士祠開祭巳詳前報四日爲焦君安葬之期是日午前八時將靈櫬移出烈士祠前各軍　咸在靈前行三鞠躬禮鎗上插有花朶隨即整隊前導焦公親屬擁護靈輀相繼出發先日由商務總會懸牌凡焦公靈　經過處均須鳴鞭敬故一出祠門鞭爅之聲不絶於耳學界由敎育會取齊政界由外交司取齊咸往送葬軍樂隊軍隊花圈隊男女各學生隊各機關職員隊及焦公親屬依次徐行袤延數里旌旗飄揚樂聲鳴咽動人哀感凡經過各機關從都督府起一體致祭都督立候府前陳設牛羊諸祭品行三鞠躬禮至爲嚴肅各商戶亦有巷祭者所過路程從烈士祠出發由南北通衢迤邐繞道始由大西門出城觀者如堵送葬人數計達三千餘人有送至河千而返者有逕送至山上者頗極一時之盛云 
地方通信 
[浙江]  
　　决用舊曆杭州總商會曾於本年四月六號集議剖分一年爲四季每三個月收帳一次以本屆六月底爲第一次早爲城廂人民所否認泊陰曆中秋外縣分會分所反對陽曆者多至十成之八故該曾於本月十三日特别會議時順便將是案提出經全體决擬仍照向章一律沿用陰曆以附習慣而維營業 
　　懸賞緝兇永康縣知事張亮彩被張世駿轟斃一案巳誌本報茲聞旅杭上虞人徐寳銘王弼等昨日具禀省會警察局云竊有永康縣知事張亮采卽張雲台籍隸上虞於前日廿三日請假回里本月初一日被張世駿即張阿延手搶轟斃張世駿逃逸在外現因國民黨上虞分部副部長黄强以該犯殺人脱逃有漏法網特寄來張世駿卽阿延照片一紙函托寳銘等呈請局長設法探拿寳銘等情關桑梓誼不容辭用特具呈懇請局長俯賜緝捕獲後賞洋在一千元範圍以内概由寳銘等担保云云聞慮師長除批示外并擬飭各警官嚴密查緝務獲解究 
[湖北]  
　　舊案重提前清巳革鄂警道馮啓鈞挪欠湖北官錢局欵六十餘萬經瑞徵迭限嚴追未繳正擬發府看管適遇民軍起義馮遂逃奔上海前經民政長清查及此限令於一月内來鄂清理迄今逾限未至惟致函黎公云彼之輪船地皮足敷抵償劉民政以其厚紀輪船公司雖值十餘萬然因爲北軍私運糧炭充公不能混償至武漢地皮經公産局會查祇值銀三十餘萬不敷甚巨公欵重要豈任久延除將其地皮先行收沒歸官錢局管業訂界外特電江蘇廣東各省查其在粤滬二處有無産業堪以作抵並請拘馮解鄂以便嚴追 
[雲南]  
　　共和人瑞騰衝府屬巳故賈溢川之妻賈學林之母賈李氏生於前清嘉慶庚午年現己一百有三歲由該屬紳士呈請該府予以旌表茲由騰衝守轉詳云查得賈李氏性凛冰霜壽高松柏年甫四秩忽爾寡居潔滫髓以養雙藽孝思不　耐艱辛以撫孤子敎育無虧經百有三載之風霜洵屬新潮人瑞看四世一堂之英傑可爲當代母儀旣洽輿情宜邀曠典等語竊謂期頣本上壽之徵養老亦尊崇之意想各上級官廳必有以彰之也 
[河南]  
　　開採印石南陽府屬鎭平内鄉兩縣境内産有一種泥成石堪作印刷石之用前年經戴君廣恩調查得實惟因無款迄未開採現南陽十二屬籌議善後會組織實業戴君廣恩列充會員該會同人等特請趙知事炳文予以照會令往鎭平内鄉山中挖窟多塊運回確實試驗其色粉紅細膩異常用之絶勝美國印石且徧山皆是取之不盡該會現已呈報勸業道立案一面籌欵開採矣 
[貴州]  
　　郵便進步黔省郵路奸遵渝鎭常二路已於上年安設晝夜快班其敏活迅速久爲各界所稱許惟黔滇一路向未設立日前黔局總辦函商滇局總辦安設晝夜快班已得同意兩方派員按叚安置兼程郵差聞已就緒以後田黔達滇僅須六日九時不可謂非　　便利之一助也 
 
 
 

Page 7

 
 
時評二（萍） 
　　孫中山醉心革命奔走海外數十年廓清專制不懈益堅而卒達其目的以去今日者復本其數十年革命之苦心毅力以建築一偉大鐵路與世界謀交通爲國民籌生計其立論雖高而其所以爲國謀者則忠 
　　吾人今日亟當破除成見以樂觀厥成俾中國聲譽飛揚於五大洲之上中山偉願實行於十數年以後氣淩歐亞雄視泰東政治革命之大偉人又一變而爲實業奪命之大偉人豈不懿歟 
　　記者曰望之望之吾且馨香祝之 
本埠新聞 
[縣議會議案彙錄（六）]  
　　曹議員建議清理公欵公産案公欵公産何者爲省有縣有市鄉有應按照縣制及省令逐漸清釐交法律審查會與趙議員建議調查公款公産案一併審查報告再行公决 
　　趙議員建議調查公款公産案此案與曹議員建議清理公欵公産案交法律審查會一併審查 
　　查禁私賣燈吃案私售燈吸前清己懸爲厲禁本年底爲吃煙禁盡之期應與張議員建籌禁吃烟案一併審查 
　　催追忙漕津貼地保案催追忙漕津貼地保應與民政長交議整頓地保辦法以專責成案一併審查報告再行公决 
　　推廣學務案此案與周議員推廣學校案交學務審查會一併審查 
　　處置流氓案處置流氓爲司法權限如有犯罪行爲自應由當事人提起訴訟由審檢廳予以相當之懲戒本議會未便置議不交第二讀會 
[調戲婦女之嫌疑]  
　　西門外林蔭路前日有流氓朱阿大調戲婦女時有某學堂學生馬某適在該處經過巡士無從分别一併拘解西區昨經陳區員詢明流氓朱阿大調笑生事另有同黨當即飭探將朱帶出責令指拿同黨到案併究馬某則諭令退去 
[直隸採運米糧]  
　　江海關墨税務司昨接駐滬陳交涉使函稱奉江蘇都督程照會案准直隷都督電開直省災重招商出省運粮接濟咨准交通財政兩部核准減收車價免完税釐在案因商人請赴江南一帶購運茲又商准招商總局凡有江南運至京津保三處米糧均照商價七五折減收惟此項米糧仿照漕運辦法祗准招商局輪船裝運别家輪船一概不准報裝出口除另文咨會外特先電達請即轉飭通商交涉使知照滬關税務司查照辦理實紉公誼等因到府相應照會貴交涉使迅即咨關查照等因准此相應函達即請貴税務司查照辦理等語現墨税務司己飭本關人員照辦矣 
[鄉鎭請兵駐防]  
　　奉賢縣錢民政長以縣屬三官堂鎭係屬鄉僻地方常有盜賊轉瞬冬令宵小尤易竊發故於前日移請陸軍混成第三旅（係滬防全軍司令部所改）旅長李英石迅即派兵一二棚馳往駐紮以資鎭懾又蒲淞市鄉公所亦以冬防將屆地方不靖呈請李旅長撥兵駐防 
[調查員又將忙碌]  
　　市政廳總董陸君昨日分函各市區域調查員云頃奉上海縣吳民政長通告以政府公報載籌備國會選舉納税及不動産可不限於本區但在國内可以證明者爲限等語本縣遺漏必多請卽日分知各調查員赶速補查限十月二十日以前送所等因合行印發通告專函奉達即祈貴調查員察照辦理惟期限極促務請從速調查 
[更舉南區區董之催促]  
　　新選南區區董臧蓮生君因被該區公民反對曾經函致董事會自行辭職請再另選迄今爲日已久尚未議决茲聞區董朱志堯君以按市鄉制規定之更選日期早巳逾限且西中兩區區董均已到所南區一職未便常此兼理致違定章業己函請董事會從速更舉以便交卸矣 
[嚴庚辛無可推諉]  
　　前金山縣民政長嚴庚辛虧欠公款潛行來滬迭經江蘇都督命令上海縣吳民政長飭催赴省清理嚴以患病爲詞延宕已久現都督己令飭吳民政長迅即押令到省清算以重公欵如違定須提解懲治 
[木排幫大抱不平]  
　　沈長福之茭白船於上月初五日在崑山縣境趙屯港遇盜搶刦銀洋並殺傷沈長壽身死曾報該處檢察廳詣驗緝兇在案茲悉當時有滬南王家碼頭撑木排之江北人倪大紅子謝四顔榮發夏榮發等因撑排至常州常熟等處適在該港經過突被飛划船某艙長瞥見倪大紅子衣服染有漆痕誤爲血漬且有小划船指爲案中要證將四人一併拘解檢察廳連審數堂並無實據顔榮富更在堂喊寃判與倪謝二人一併釘鐐收押嗣延律師狄梁孫君辯護認爲嫌疑犯迭次開庭審訊案未結束現由木排幫同業邀集常幫客商訴請上海各木行執事禀明南商會移請該廳先將木排放回再議辦法並假南市生義弄木商公所連日開會集議對付方法務達目的而後止否則一律罷市以爲要挾各木商聞此消息恐起風潮有碍商務業己報告商董移請該邑檢察縻長迅行判决矣 
[工頭亟應着緊]  
　　老西門至小東門沿城河一帶曾由城濠路工事務所潘工程師招雇工頭四人承包拆城塡河砌溝工程計老西門至小東門爲止計須砌溝塡河共長八百四十九丈總計工料價銀四萬六千六百七十九兩惟路面工程尚不在内原定陰曆五月底開工限陰曆十月底告竣如果逾限該四工頭每人每日各罰銀十兩茲經潘江程師查得開工以來巳兩月有餘而所築工程尚未及半勢必逾期爰於昨日諭令該四工頭督催各小工赶緊工作矣 
[取締鄉民之簡示]  
　　浦東塘橋一帶每届棉花成熟之時有等鄉婦頑童成羣結隊至田問偷摘名爲提落花　家受害非淺又鄉問畜養山羊之家往往縱食他人田間青苗等類向均無法取締現由該鄉公所擬定　則呈請民政長立案出示其文如下（其一）時當秋成棉花結實鄉婦兒童偷取摘拾田野成羣最爲惡習現定規約犯則示問警　防營就近巡察簡示嚴禁懍遵母忽（其二）田疇　物農家利益生計攸關最宜扶惜鄉愚無知每狃積習縱放山羊任意踐食損害青苗現締規約誥誡禁止犯則示罰 
[程都督頒發餉章]  
　　江蘇程都督因滬上各軍隊餉項支絀擬照陸軍部前頒之給與令核發業已將官佐士兵夫役人等應領數目列表頒發各營長按月照領所定數目如下營長一員每月薪水洋一百十二元公費洋一百元營副官一員每月薪洋五十六元二等軍需長一員每月薪洋三十五元二等軍醫長一員每月薪洋三十五元三等書記長一員月薪洋二十一元一等司書生二名月薪每名十八元又軍需軍士一名每月薪洋六元伙食洋三元槍工軍士一名月薪洋六元伙食洋三元下士護兵長一名薪洋五元伙食洋三元護兵四名每名薪洋四元伙食洋三元伙夫二名每名薪洋三元伙食洋三元下士賊兵二名薪洋每名五元伙食洋三元連長（一營分爲四連）四員每員月薪洋五十六元排長有中尉少尉之分中尉月薪三十五元少尉二十八元司務長四員每員月薪洋二十一元二等司書生一名月薪洋十四元護兵十二名每名月薪洋四元伙食洋三元上士四名每名月薪洋七元伙食洋三元中士二十四名每名月薪洋六元伙食洋三元下士二十四名每名月薪洋五元伙食洋三元上等兵四十八名每名薪洋四元五角伙食三元一等兵九十六名每名月薪洋四元食洋三元二等兵每名月薪洋三元五角伙食洋三伙夫二十四名每名月薪洋三元伙食洋三元 
[擔任公債之踴躍]  
　　市政廳董事會前經開會提議續募公債票銀四萬兩己由議事會通過實行分五年歸清卽將本利按年拔理兹定十月十五號起爲交付銀兩之期故由總董董事等及議長議員各區區董分别担任刻已認有半數其未認之數亦已由總董知照各議員等務盡義務認定以便塡票給執 
[保民運艦赴淞]  
　　海軍司令部黄總司令前日特飭保民運船艦先行駛赴吳淞再候命令駛往他埠駐泊 
[義賑會添舉董事]  
　　中華全國義賑會於十三號在事務所開第一次董事會議決各事並添舉張季直王一亭沈仲禮胡二梅湯學潛張少棠夏蔭堂李懷霜爲董事議决開職員會期每月舉行一次届時分發傳單知照又議决添設代收捐款處各事件散會時巳四下餘鐘矣 
[兇犯仍被緝獲]  
　　本邑西鄉長橋地方前有鄉民劉大生因失竊棉花等物至近鄰潘錦堂處認見贓物翌日卽往理論詎潘老羞成怒拔取菜刀將劉砍傷逃逸劉受雋後即偕地保至地方檢察廳請求騐究當經陳廳長委檢驗吏驗明傷痕屬　諭送上海醫院醫治一面飭驚緝拿潘錦堂到案嚴究在案前日該處地保來申完繳粮賦行至本城畫錦牌樓地方見潘在路行走當即尾隨至延齡堂茶館西首之　間見潘入内該保即赴檢察廳報告由廳派警同往拘拿詎潘早己聞風逃逸該警等當將竊留之縱問夫頭蔡阿四帶廳禀復廳長派員預審蔡供潘錦堂向不認識亦不知在鄉犯事曾由帮夥王海棠帶來借住九天確有其事判蔡收押限交潘錦堂到案釋放旋潘潛回西鄉廿六保廿八九圖華經附近家内躱避昨又爲該地保偵知知照曹行鄉自治所報告所董立時函致滬防水師第五營三隊敎員兼七號艙長劉德生帶齊兵隊馳往拘獲業於昨日午刻押送地方檢察廳訊辦蔡阿四卽行開釋 
[誤殺案定斷]  
　　車夫陳金川因毆斃同棠陳長林由廨押候查辦在案昨日復訊先由見証李金標等上掌証明長林實被金川擊傷腰部致命並由　妻王氏投稱夫被毆斃遺有多孩不能度日求恩作主並求伸雪訊之金川供稱當時長林先用板　將我擊傷嘴唇是以揮拳還擊悮傷致死乞宥王聶讞商之英領康君以被告旣無力撫恤着押西牢一年半示儆 
[演唱花鼓淫戲]  
　　北新涇一帶每届秋令農民花稻收成之後常有地痞匪徒爲首　錢演唱花鼓淫戲上月三圖境内有趙殿卿等故態復萌爲十區區長黄君士瀛嚴拿禁止曾紀前報茲有鎭西莊家宅痞棍某乘本月十號國慶之期曉問邀同無賴陳錫卿張晋發玉阿大等　檯演唱是晩區長並不干涉以致　無忌怠連日繼續開演黄君因卽諭令地保往阻抗違不遵故於前晩親率長警突往捕捉詎該無賴等胆敢抱敵適水巡船巡經是處上岸帮助當獲張晋發王阿大兩名餘均四散逃竄昨將張王二人解送警務公所由蔣所長飭令收押外立派馬隊巡邏偵探隊等會同十區查拿在逃各首要嚴究以端風化 
[洪彩芬怨命]  
　　英租界福建路普慶里妓女洪彩芬因被鴇母種種虐待不堪其苦私自吞服烟膏希圖畢命幸經妓傭覺察竭力灌救得慶更生 
瑣聞 
[城内]  
　　民政長批示○洋色染坊業董朱敏章等禀批據禀坊司黄性初破壞行規跌價兜　環兩撤消示諭等情查黄性初請示一案本署無案可稽惟該坊司究竟如何破壞行規有無跌價兜攬情事仰候照會總商會查明復候核辦可也抄　附 
　　第一初級審判廳民科批示○施觀山訴張氏不允以屋作抵請發還屋契並飭張氏讓屋以便繳洋世狀悲查江蘇高等審判廳判决此案主文内載秦姓所抵之屋候屋主備價取贖其銀歸鮑斗祿嗣子滏海承受鮑張氏借地自造之　三閱自行與秦姓交涉現在鮑張氏所住之屋是否借地自造之屋抑係秦姓所抵之屋狀内並未聲明其中有無匿飾候命史調查報告核辦存案屋契須俟該民遵判繳洋後發還本廳對於此案惟有按照確定之判决　章執行斷不能徇當事人之意思變　確定之判濯該民屢以空言搪塞並不遵判繳洋殊屬不合特斥張源遠訴王思　不付票銀一案批狀悉此案前據該勝訴人申請執行前來業經本應核准照章發給命令飭吏執行去後嗣據敗訴人繳來支票一張計銀二千三百七十兩並具狀請求傳訊証人當經　回請求飭令遵判繳欵在案現據該勝听人申請拍賣前來仰候命吏飭催敗訴人如數將銀繳案若再違延卽予揭示照章拍賣可也 
　　派員騐屍○本邑西北鄉二十八保八九圖地保曹福山昨至地方檢察廳報稱今　圖中曹家渡附近草長浜邊途中有倒斃男尸一具頸間　有蔴繩查無屍屬報請相騐陳慶長立委檢察官帶同檢驗吏等下鄉驗得該尸年約四十左右下體無褲上身穿洋布短衫二件委係生前被勒身死遂即由堂棺殮暦　召認一面移請警務長飭派警探查緝兇犯務獲訊辦 
[南市]  
　　拔還公債○市政廳昨發布告云本廳應還第三次二期公債票本息銀兩定於陽曆十月十六日照付請有票諸君届時持票到廳面交此布 
　　遺失皮夾○大馬頭信昌當經理閔君前日傍晩由松江乘火車來申雇人力車至該當門口下車叩門進内遺失大皮　一隻内有鈔票莊票等件旋卽追尋車夫查無蹤影昨己開單報告束區請爲查緝未知能珠還合浦否 
[閘北]  
　　偷竊耕牛○陸生泉王月亭二人由嘉定竊得耕牛一頭欲圖變賣被崗巡查獲解經警務公所訊判一併押候核辦 
　　不知去向○胡阿根前拐尤熊氏之媳經唐阿二劉林根從中　處勸收洋六十元先付定洋十元其餘五十元由劉唐担保詎胡近日帶領氏媳不知去向胡氏昨扭　唐二人到逼轉解警務所判候移送檢察廳訊究 
[公共租界]  
　　騙吞道契○葉安夫因　吞鮑李氏值銀七千餘兩之道契被控昨經公共公廨將葉提案訊究原告代表德雷斯律師上堂　稱原告托通和洋行掛號之英册第一千一百三十九號道契被葉騙去抵於錦記轉抑於四明銀行近又轉換氷年保險公司戶名應請究追訊之葉供此項道契係原告之子至杜養賢所設之小錢莊學業由杜取去作保且與原告商明並經通和洋行簽字由杜出立收條交於原告是實旋據李氏投稱道契交與葉手並未經通和簽字乞鑒聶襄讞商之英翰副領事判葉交七千兩人銀並保候訂期會訊 
　　物腐難生○紹興人周阿君前日持銅洋至虹口漢碧禮路四百六十五號王金和煙紙店内混兌當被察出擲還距有廣利輪船茶房李阿金在旁窺見向周拆梢由捕一併拘入捕房昨解公堂訊明前情判周押西牢半年銅洋銷燬李押兩月 
　　舞弊結果○美商勝家公司控吳雲生私収帳洋三十三元昨經公堂傳訊原告代表劉連庄偕見証蔡建青投案求追訊之吳供認不諱判押兩月如能於限内繳洋准予改押一月 
　　人銀並保○英商義源洋行控夏芝生舞弊案内之尤振卿昨由捕房提至公堂請究判尤交三千兩人銀並保候訂期會訊 
　　證據不足○愛而近路陳姚氏家婢女平安竊取其主值洋十餘元之金戒一枚持至附近和茂押店内求質詎該店夥翁阿清見其年幼可欺給予小洋兩角並無質券旋經氏查出向婢詰明即令傭婦李氏同至該押店取贖不認控由捕房昨解公堂訊供不認中西官以証據不足判翁開釋 
　　失竊可疑○西華德路同秦燭店内失竊現洋鈔票五百六十九元疑係經理馮連標司帳沈子香所爲控由捕房昨解公堂訊供不認判一併押候補傳人証再核 
　　查緝匪黨○匪徒周和吉紏黨持刀在博物院路攫取歐彬現洋四十餘元由探拘解公堂押候提齊同黨再核在案昨日復訊一過判仍押候緝到周黨併究 
　　拐騙女子○陳大寳向在厦門路一百五十號吳李氏家爲傭近忽誘拐氏之十五歲外甥女巧雲並陵使竊得逃逸前日擬往漢口在跑馬廳同行被氏與見証曹阿高撞見扭控捕房分别拘留昨解公堂訊供不認判仍分别押候查明再訊 
　　吞沒　戒○　緒和控四馬路已閉大興隆酒館司帳丁蘭生吞沒值洋四百元之　戒昨晨由探將丁拘解公堂訊據丁供此戒先由值堂人魯玉泉抵洋兩元旋卽贖回托我轉賣得洋二百元分用據魯供稱此戒在賭檯旁拾起交與帳房餘不知情判魯交保丁押候補傳收贜人到案再核 
　　勿再吵閙○蔣掌榮楊桂生昨在浙江路爭鬭由捕拘解公堂訊據蔣供因楊與進根揑造方單向之理論且此事已控告有案訊之楊供詞推諉判具不再吵閙結開繹方單案歸晩堂訊理 
　　車夫倒斃○小車夫某甲年約六旬左右身穿藍布衫褲夾襖棉套褲裂髮斑白昨日車運木器至西華得路猝然倒斃由捕雇車送往騐屍所聽候相驗再核 
　　强搶金簪○前晩有姜王氏行經吳淞路被匪徒搶去金簪只當報捕房捕頭立飭包探分投查緝 
　　不歡而散○沈李氏住百老滙路昨投　房控被顧阿香來家硬搬仕物捕頭查得因拆姘起衅斥退不理 
　　拾造不昧○東洋車夫唐阿三昨日拖車過嘉興路拾獲衣服等物呈報捕房捕頭准予暫留待領 
　　塌車街撞○張阿福之塌車昨過西華得路撞壞周阿慶之東洋車由捕拘禀捕頭着張存洋五元保釋 
[法租界]  
　　須問見証○某法商投公堂控稱木匠王桂法承造房屋工程不合向論不服遽敢行兇等情經中西官提訊不認判交保候傳見證到案再行訊奪 
　　代表無效○王詠仙前控葉宗俊虧欠往來貨欵及借項等情茲經公堂准詞提訊旋有葉瑞興到案爲之代表中西官路詰數語判令於下期偕同葉宗俊來案質訊核辦 
　　是誰之妻○楊伯英同陳彭氏投廨訴稱前娶彭氏女杏寶爲室過門後被人拐去當時曾報捕房迄未尋見茲訪悉在吳桂春家卽同彭氏前往理論竟被覇阻不放反紏多人行兇業蒙提案求請嚴究質之吳供杏寶前由方阿五阿六等爲媒娶爲妻室巳有八年並非誘拐聶讞員以兩造供詞該異判交保限三天將媒人及杏寶一併交案以便澈究 
　　秘密賣烟○捕房查悉周阿春家有私賣燈吃情事爰飭包探前往抄出烟具數副一併送至公堂經中西官提訊屬實判問洋廿元充公如無力認罰改押捕房兩星期以示懲儆 
　　追繳房租○毛合興虧欠房金數月由收租人控奉公堂飭探傳案訊追據稱一時無力並非有意延宕求恩寛限聶讞員判毛交保限七天還洋 
[時評三三（鈍根）]  
　　自袁總統贈授勳位之命令下一時輿論譁然僉謂榮典過濫今讀孫中山先生辭謝總統電文讓德謙光炳然满紙安得不令人心折雖然輿論之所謂濫者固不在孫黄二公也 
　　孫中山先生謂十餘年來持平民主義不欲於社會上獨占特别階級然則勳一位之設誠與民國大不相宜 
　　黄克强先生謂民國肇造烈士堪悲國慶紀念彌增痛感然則慶典之頒尤不宜榮生者而忘死者 
　　至理名言未識袁大總統讀之當復作若何之感動也 
專件 
[國際法會章程草案]  
　　第一條本會定名曰國際法會 
　　第二條本會以主張增進國際平和及研究國際法學爲宗旨 
　　第三條本會應研究事項如左一國際公法國際私法二本國與列國條約三國際條約四本國與他國交涉問題五國際問題 
　　第四條凡有左列資格者均得入會一於外交界有關係者二在國内外大學專攻法政者 
　　第五條凡入會者共分二項一擔任本會研究事項不論其 
在會或通信者爲本會會員二贊成本會宗旨而盡力襄助者爲本會會友 
　　第六條凡法學名家及對於國際法或於外交界勳勞昭著者由全體職員荐舉經大會議決推爲名譽會員 
　　第七條本會設職員如左一會長一人主持會務二副會長二人襄助會長主持會務三總編緝一人掌管本會編輯及出版事項編緝員無定額分任編緝事宜由會員自認四總秘書一人掌管本會文牘（秘書一人或二人）五會計一人掌管本會出入欵項（本會得聘用書記一人掌管庶務） 
　　第八條職員任期以一年爲限前五項職員除編輯員及聘用人員外均由會員公舉 
　　第九條本會會期分爲左列二種一經常會每月一次討論本會應研究事項二臨時會每年開大會一次報告本會情形選舉職員及名譽會員三遇有特别事件時由秘書通　四開會有全體會員四分之一列會始可議决事件 
　　第十條本會經費分左之三種一入會費每人二元於入會時繳納二常年捐每人十二元分上下半年繳納三特别捐凡對本會宗旨表同情面樂助者隨時捐助 
　　第十一條凡願入會者須得本會會員二人介紹而本會職員會認可 
　　第十二條本會每三個月刊行會報一種發表本會研究事項會報章程另定之 
　　第十三條本會章程如職員全體或會員十人以上提議經到會會員贊成後得修正之 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[大厨司命令] [  鈍根戲擬]  
　　本廚開辦己及一年茲值紀念大典所有舊夥計老弟兄允宜贈予佳肴以彰勞績長脚老二特贈以大薰魚一碗此令 
　　黃胖老四特嶒以薰魚一碗此令大塊頭阿金特贈以薰魚二碗此令挑水阿六贈予一等芝蔴醬一罐此令　　淘米阿三嶒予二等辣茄醬一罐此令　　燒火囡小和尙阿臘小沙燈均贈予果子甜醬一瓶此令　　管理飯桶頭腦張媽媽贈予豆板醬一瓶此令　　上房搬飯使女秋姐贈予梅醬一瓶此令 
海外奇談 
[美人之寳石癖] [  頌斌譯]  
　　世界上愛寳石最甚者莫美國人若然其國中罕產此品故各國商人紛紛運往行消以獲重利調查去歲一年中法商之載寳石至美者得三千三百二十七萬六千三百五十法郎英商得二千六百五十五萬八千五百五十法郎德商得三百九十八萬一千五百七十五法郎荷商得九十三萬三千有奇瑞商得二十四萬五千有奇比商得三十二萬九千有奇云 
[豢蝶獲利（鈍根釆集）]  
　　西女士綺綿尼在舊金山埠專養蝴蝶近六禮拜内賣去蝴蝶六千二百隻得銀三百一十元蓋每隻價五仙也 
[蒼咬死牛馬]  
　　美屬忒市省砵和扶埠以北一帶地方牝牛及馬被　咬死者巳有五十頭居民出外必以紗蒙面以避　咬并有二十五處市居之民因是而致牛乳不敷用云 
尊聞閣詞選 
[後琵琶行白傅原] [  淡明]  
　　去年海上爲行客借取繁華慰蕭　忽外促我趁歸船舞補歌喉罷管弦執手牽裾不忍别别來早又十三　　就酸　不可言修成尺素無處　千種思量訴向誰幾回下筆意遲遲張園那日初　見月殿嫦　方小宴弱不禁風楊柳腰　如帶雨桃花面檀板雲　響一聲紅氍　上不勝情歌來字字含情思拚敎挫蓋英雄志輕　淺笑更微嗔一時　觸心中事書卷長抛琴懶挑走訪香巢問小么凉風習習天微雨獨訪粧樓初晤晤三尺琵琶信手彈又復殷　奉玉盤批把本是兒親摘荔支來自十八灘香　物事都精絶四弦一聲琵琶歇美人青眼識書生檢袵低頭前致聲香風一陣神仙近步搖顫　環偑鳴長眉美目明如畫賤却緾頭玉與帛一番相見一番親細把平生細表白紅燈影　明鏡中未語先看　玉容兒家本是螂　女姑蘇城外山塘住家計貧寒誤匪人淪落風　歸樂部不學絲絃假母嗔小工酬應同　妬敎人左右做人難背燈珠涙垂無數强陪筵宴假歡娛謹守萎　羞點汗鏡花水月暮復朝光陰强半悉中度五陵裘馬紈褲兒半是憐新半棄故淤泥一朶紅蓮花何時嫁作良人婦我聞此言心悲酸勸解愁煩聽戲去香車寳馬賽乘船舞扇歌裙小廣寒向余指點戲中戲香肩並倚紅蘭干六街燈火漸次息同歸重復言唧唧緣定便敎真不解情深自爾成相識忽然有信來帝京扁舟從此廣陵城一身巳向清淮路耳畔猶留送别聲咫尺香　不復見平地敎人百感生檢點行裴見　物深情密意藉物鳴金黃楷杷紫荔支　漿玉液悉獨傾欲解思量覔歡笑惟有琵琶不忍聽三春無奈落花落九秋况是明月明挑燈永夜不成寐走筆成此琵琶行詩成無語仰天立見太遲遲别太急紅袖人遙不可見青衫揾透依然泣一事敎人忘不得臨歧涙洒　鮹濕 
[由大連航海南歸亥冬作] [  寄塵]  
　　笑登舶頂御天風潮氣青　落日紅寄想常從高厚外宅身今在亂離中愁看大陸盤戎馬醉倚名山話雪鴻塵海勞勞十餘　不依人立亦英雄 
書生國事談 
掦州一面觀雨暘時若百榖豐登米價因之日落各商民居戶咸欣欣然有喜色額手相慶祝曰民國肇始得如此佳象豈非我萬民之幸福乎 
　　自去歲光復後奸商米蛀　即運動開禁於是開禁開禁之聲浪不絶於耳鼓者經一年矣説者説聽者聽幸未見諸實行也 
　　不意財政竭　不稍蘇餉項急急不容緩雖中央允以接濟都督亦時有措籌而終不免鞭長莫及之　於是奸商等乘此時機禀請弛禁抽釐助餉心熱意誠各當道迫於餉項奇絀不得己暫允開數千石之禁車薪杯水且顧目前　　但名則數千石吾恐旣允之後雖十百倍猶不止吾願各當道稍稍加之意焉勿爲米蛀　所朦　　三數日來米價己逐漸加漲謂非開禁之影警吾不信也然而開禁爲軍餉也抽釐助餉以安神聖不可侵犯之軍人之心也軍心旣安則免譁潰搶掠之慮無譁潰搶掠之慮則商民居戶無驚恐無損失權其重輕寧食貴米　　吾願吾商民居戶各安生業無生嗟怨心吾願吾各當道實行助餉勿使經手中飽吾尤願吾最親愛最實貴之軍人當知深體當道之苦心而尤不可不知商民之困苦[  井蛙]  
　　我喜我天天夜　捉蚊　捉到十月十日以後幾乎捉完了　比滿清旗員逢到　一日逃行無影無　　　我恨我天天晚上執着　杯説道某大報與某大報惡戰未巳某小報與某小報辱　不休同是國民　大而爭其小者我於是作大　 
　　我疑我見　　新添出多少律師公館我聞城外到丁許多名角令我索解不得　　我懼我們在民國時代做百姓做得好人皆稱之曰特别百姓做得不好便道你這個尋常百姓難道不怕受一頓打哩　　我笑笑他們信口胡柴不知閙到那一天爲止中山先生勸他們再勿可以胡閙他就把袁黎的話頭　慢兒改轉來了　　我哭我中國人之無心肝換言之所謂無道德心無責任心也使我同胞人人油然而生無非道德毅然而作不放責任五洲萬國曷敢以老大病夫目我中華哉嗚呼民國新人物曷不早　滿清之惡習而有以自新也耶[  熱廬]  
千金一笑 
[新婚之瑟留]  
　　江南高等學校有某生者與愛國女校某女生訂婚以某日行文明結婚禮同學贈以賀聯有言爲國殖民者有言功垂後嗣者有某君贈以四字云功比瑟留或詢其義某君答云瑟留爲開闢蘇　士河之人某君新婚與開　蘇　士河艱難相等而功亦足以相當也聞者拊掌 
戲評 
[李吉瑞之請宋靈] [  玄郎]  
　　請宋靈一劇爲北方之武老生戲南方自呂月樵一演後並不見接踵而起蓋此劇武工唱工並重須得二者兼擅之武老生演之方徵合式鬚生武生俱弗能任也李吉瑞武工架子道白唱工色色俱佳演此劇可謂天造地設游刃有餘前晚從微欽被虜青衣行酒演起至哭靈止歷時甚晚而桌子依然壓住亦足見其能傾倒座客矣白口自始至終字字清綻趺宕生姿而尤以（字鵬舉）之舉字紆徐逼出更爲緾綿幽逸惟摹架子中間尙有疎漏處接太后時跪地接唱二六一段緊捷絶倫聲調蒼勁　艶頓挫處俱得勢之至接靈時唱（爲國家秉忠心）一段二黃將幾十字一氣奔放而出不衰不竭如長江大河一瀉千里哭靈時唱反二黃亦一波三折唱歎盡致彷彿聽鴻聲　碑一劇天生一副幽怨清艶之好歌喉唱悲壯蒼凉之戲洵推獨步 
小説 
[滑小説幸福] [  瘦蝶]  
　　甲乙二人一設燭舖而一爲燈籠作某日相遇於茶室中寒喧甫畢甲謂乙曰這幾天我燭坊　忙得狠偏偏的人手又少定貨又多閙得我不亦樂乎所以不曾來望你你的生意好麽 
　　乙笑曰不要説起我的生意與你是手臂相聯近日爲了起義週年紀念舉行提燈會各圑體定燈籠的單子連一接二的交下來我作　雖是請了幾位朋友幇辦也還來不及你説不來望我雖知我却同你一様忙得落花流水哩 
　　甲曰現在社會上的口頭禪説什麽革命之後商民同享共和幸福别家的幸福我也不知他享得着與享不着就是我們今次的好生意總是幸虧這紀念我們所享的幸福豈不是實在的 
　　乙曰據你説來大總統特下舉行國慶的命令却暗地　做了我們燈籠蠟燭的掮客了旣有大人物提倡於上將來營業發達可操左劵前途的幸福正未可量不過這許多的燈籠提過之後想什麽方法去消納呢 
　　甲笑曰這也不難凡是提燈的人事畢之後各人即提燈回家若有點不盡的蠟燭頭也好照照老婆洗脚或是捉捉白風這就是提燈人的幸福了乙拍手大笑曰不錯不錯幸福幸福再會罷 
[奇情小説姊妹同郎] [  瘦鶴酒丐]  
　　銘德前清滿洲正藍旗松齡佐領管下人逆回金相印之變銘由戶部郎中加卿銜辦理西寗粮臺以功保方伯年八十告老歸僑庽荆州無子一女字英秀甫九齡父母愛之甚延師讀殊聰明姑表妹玉香亦附讀焉玉早失怙恃寄養舅家　與英　而慧黠過之姊妹極相得衣嚴易著如同胞夜則一榻眠疊股相偎夫婦不啻　幾忘烏之雌雄者兩小無猜嘗戲語吾兩人長大將來同事一郎違則天降之罰英漸長工繪事乃舍讀習女工走綫飛針花様不竭而結絨編縷更過於人銘顧而樂之以爲我家薛夜來也英年十四願影無儔與玉香不啻雙璧乞婚者踵其門公不許可鄰有王生相湘產幼孤而孝其母母病思燕窩家貧無立錐地不能購王憂甚乞於戚友無所得有所識在海燕舖往賒之不肯與再往所識巳他出乘間竊焉爲肆主所覺搜身畔得之乃縳而繫於柱將肆毆辱觀者如堵王泣訴其故所識亦至代告王意衆憐之醵貲代購釋其縳王持歸急進母病良己（未完） 
 
 
 

Page 11

 
 
   
 
 

Page 12

 
 
   
 
