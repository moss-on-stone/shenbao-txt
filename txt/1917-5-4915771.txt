# 1917 - 5 - 4915771

 

Page 1

 
 
   
 
 

Page 2

 
 
時評 
[需要（冷）]  
　　世界上最大之力量何者乎曰需要是也空理不能敵實力實力不能敵需要 
　　近時何爲金日賤而銀日貴銀之需要甚於金也理想家何以不敵實行家實行之需要甚於理想也何謂知機知其需要之所在也何謂乘勢乘其需要之所向也是故需要者抱極大之能力而莫能與抗者也 
　　中國之政治家其舉措每與此需要相反萬人所跂望之事則棄置而勿顧其所孳孳不舍人所厭聞者也或則於人可有可無者也此政治家之所屢起而屢仆也 
　　嗚呼今日中國人所需要者何事政治家盍一潛心研究之 
命令 
　　 
[一月四日大總統令]  
　　李國珍晋給二等大綬嘉禾章此令 
[又令]  
　　阿克坦貝齊爾烏泰羅漢札布棍布札帙均給予二等大綬嘉禾章此令 
[又令]  
　　張一鵬晋給二等嘉禾章此令 
[又令]  
　　唐古色海山均給予二等嘉禾章蘇達納睦色音阿爾畢吉呼拉什敏珠爾色丹巴勒珠爾多隆武鄂里雅蘇札木巴拉多爾濟早凌阿都凌阿海永涵均給予三等嘉禾章此令 
[又令]  
　　張志潭給予二等文虎章余鳳書給予二等嘉禾章張伯英林步隨陳詵潘宗瑞均給予三等嘉禾章此令 
[又令]  
　　　葉夏聲趙炳麟黄雲鸝田應璜給予三等嘉禾章解樹强孫鍾給予四等嘉禾章此令 
[又令]  
　　周宗澤給予四等嘉禾章此令 
[又令]  
　　申振林晋給四等嘉禾章此令 
[又令]  
　　任命張志潭兼督辦京都市政事宜此令 
[又令]  
　　任命梅馨爲長寳鎭守使此令 
[十二月三十一日]  
　　吳敬榮李馥沈化榮李士炯雷豫釗劉遠駒周仲曾張則川歐陽葆眞均給予三等嘉禾章此令 
[又令]  
　　蘇理日關福給予三等嘉禾章此令 
[又令]  
　　嚴廷璋給予三等嘉禾章此令 
[又令]  
　　嘉允彝歐陽振聲徐傅霖李述　楊永秦　魯韓玉辰給予三等嘉禾章此令 
[又令]  
　　李宣倜吳元澤陳鎭藩均給予三等文虎章此令 
[又令]  
　　李銘鼎陳影珩陳延絜江朝棟均給予四等嘉禾章此令 
[又令]  
　　沈澤生徐思允給予四等嘉禾章此令 
[又令]  
　　陳昌年張厚德周長霖均給予四等嘉禾章此令 
[又令]  
　　鍾體乾朱次璋均給予四等嘉禾章此令 
[又令]  
　　李澤霖給予四等嘉禾章此令 
[又令]  
　　王潔修胡若愚周志仁均給予四等文虎章此令 
[又令]  
　　貢楚克丹畢呢瑪晋封爲呼圖克圖此令 
[又令]  
　　貢楚克丹畢呢瑪晋封爲呼圖克圖此令 
[又令]  
　　任命鄒心鏡爲陸軍第十六混成旅步兵第一團團長陳正義爲陸軍第十六混成旅步兵第二團團長宋子揚爲陸軍第十六混成旅炮兵團團長此令 
專電 
[北京電]  
　　政府飭楊速赴浙任頃楊來電以守制暫緩先派參謀長趙禪旅長陳樂岐前往齊耀珊尙在津庽頃來電不日到京與政会接洽後即赴浙 
[北京電]  
　　楊善德電告已作種種凖備惟喪假未滿請以吉鳳岐暫代齊耀珊昨巳來京未到任前以王文慶代行 
[北京電]  
　　聞浙軍王桂林等已與楊督軍有所接洽政府對於浙省此次擾事之人須候督軍省長到任後再定相當處分 
[北京電]  
　　中央召吕公望來京擬予將軍府一職吕覆電允即北上 
[北京電]  
　　内務長决不再提人將來范或實任内務另提敎育長一說張志潭以次長養望或將升任 
[北京電]  
　　范源濂昨到内部就兼職 
[北京電]  
　　張志潭昨午到部遺缺以梁建章繼 
[北京電]  
　　憲法促成會現巳無形解散 
[北京電]  
　　龍濟光電陳到瓊商准港督緊要文電均由港局轉交 
[北京電]  
　　陸榮廷電請給假回桂政府電覆准其給假留粤無庸回籍 
[北京電]  
　　山東張懐芝又來電報告吳大洲薄子明事聞稍有齟齬又粤人一部分反對莫擎宇政府委陸督查辦陸頃來電殊無袒莫之語此二事明日（六日）將付國務會議 
[北京電]  
　　庫倫辦事員陳籙來電保烏里雅蘇台副使陳毅繼任政府將照准 
[北京電]  
　　鹽欵昨交五百二十萬由津滬港銀行撥付 
[北京電]  
　　丁恩定魚日（六日）乘津浦車南下考察淮浙閩鹽務 
[北京電]  
　　梁任公准今日（五日）一時到京 
[北京電]  
　　梁任公今日（五日）二時到京直赴總統府住錢糧胡同蓮花寺 
[廣東電]  
　　荷人保文氏經手三百萬借欵案將成立合同十四欵已披露今日（五日）議會開特會討論此事料可通過 
外電 
[北京電]  
　　梁啟超今日可由津來京聞其抵京後將解决省制與國敎兩問題（五日） 
[北京電]  
　　張敬堯所統之第七師將移駐北京附近之南苑（五日）以上德文電 
[北京電]  
　　鹽務署今日撥付中政府鹽稅餘欵五百八十萬元加以十二月中旬所撥之欵二百五十萬元爲一個月内最大之撥欵共計民國五年鹽稅收入爲七千一百五十萬元除付去以鹽稅爲擔保品之外債外餘多五千二百萬元巳交付中政府（四日）字林報 
[北京電]  
　　梁任公本日午前由津來京預定約留北京四日晋謁黎總統並會見各國務員及他政友後仍回天津（五日） 
[北京電]  
　　鄭家屯問題中日兩國當局於今日午後四時復開交涉（五日） 
[奉天電]  
　　奉天日本赤十字病院本日午前二時失火病室全部焚燬並延燒其前後正在新建之房屋旋經中日兩國軍隊及消防夫等竭力救熄患者全部均由醫員及看護婦各出死力援救得以安全收容所有醫療器械及一切雜具全被焚燬損害頗鉅（五日） 
[東京電]  
　　日本在吳工廠製造之第十六第十七兩潛航艇與由法蘭西購買之第十五號艇均編入新組織之第四潛航艇隊（五日） 
[東京電]  
　　股票市場去年之杪暴落一時交易中止昨日初次集會頗有起色（五日） 
[東京電]  
　　聨合國回答美國勸告媾和之文初擬與答敵國同時交付後因回答之内容須加修正目下聨合國問正在交換意見故尙少需時日又聨合國有將某一部分條件提示美國之說但聨合國間交換意見之結果雖不提示具體的條件或設法將保障平和必要之點暗示亦未可知云（五日） 
[東京電]  
　　美國大統領關於媾和將來之政策尙未决定然因聨合國回答德國措詞强硬恐對美國亦斷不肯讓步故於運動媾和一事有一時斷念之說（五日） 
　　以上東方通信社電 
戰電 
[倫敦電（無線電）]  
　　俄國公報宣稱俄軍發炮猛轟後攻擊波土區高地破敵軍之抵禦力且連敗敵軍六次俄軍在太特洛區山谷龔擊布兵一隊而　之杜白魯加之敵軍在瑪新攻擊頗猛俄兵枝隊開始向白萊拉退走 
（四日） 
[倫敦電]  
　　俄軍奮力退守塞里士河陣線　時已久今可成過去事實該陣線越過摩爾達維亞門戶之低地法爾根漢將軍之軍現進抵福克薩尼與芬特尼橋端陣地此爲五十英里防線上之兩要點也據現勢觀之兩軍大戰在即是役之勝負關係甚大（四日） 
[倫敦電（無線電）]  
　　俄國公報宣稱敵軍攻入柴洛吉夫境戰壕一段卽被逐出卡巴西安全陣線大雪深逾一人之高度（三日） 
[倫敦電]  
　　英帥海格將軍今晚戰報云今晨沙歇附近伊泊爾凸角南半部敵炮隊甚爲活動 
（三日） 
[倫敦電]  
　　英軍大本營路透訪員電稱西歐英軍陣線長約一百英里集兵約二百萬人之多 
（三日） 
[倫敦電（無線電）]  
　　德國公報宣稱麥剛森元帥佔據福克薩尼西北之地擊退巴查爾河口西面猛攻之俄馬隊德布軍奪獲固防之瑪新與吉吉拉二村捕虜千人經此一役杜白魯加除加拉資方面一小隅有俄軍後衛佔守外餘全廓清（四日） 
[倫敦電（無線電）]  
　　德國公報宣稱德軍已佔據瑪新與吉伊太二鎭奥國公報宣稱奥德軍逐走米爾柯夫西北米拉之敵軍且在哈加東南擊敗猛攻之敵軍加以重創又在斯洛查夫東南俘俄兵一百三十人（三日） 
[雅典電]  
　　大局搖動不定希皇因民情激昻對於協約國之要求甚難答覆（三日） 
[亞姆斯特丹電]  
　　法蘭克佛特報載稱安特拉西伯爵 
 
 
 

Page 3

 
 
官言謂中央帝國之媾和條件行將通報威爾遜總統（三日） 
[華盛頓電]  
　　上議院今日討論贊成威爾遜總統公文之决議案時議員洛治君竭力反對該决議案謂媾和今非其時呼聲縱高難望國會應之威爾遜總統之舉動實令美國受偏袒之責旋乃展期討論此足徵上議院似頗反對威爾遜總統（三日） 
[倫敦電]  
　　路透電社得悉協約國答覆威爾遜總統之文今仍在草擬中協約國答覆德國之文對於條件故意持反對主義僅重述不可接受之媾和條件衆意協約國致威爾遜總統之覆文大約將切實表示協約國所願談判之草案 
（三日） 
[紐約電]  
　　墨國總領事被控謂其違背一九一三年十月間威爾遜總統所下禁止軍械子彈運往墨國之命令同謀私運軍火接濟維拉克魯士業巳被拘（三日） 
公電 
[浙江公民大會來電]  
　　各報館浙事維持會鑒本日公民大會舉章炳麟沈定一王錫榮經享頣赴京代表請願准麻日乘特别快車蒞滬全浙公民大會叩歌 
要聞一 
[倫敦兩公司大會紀]  
　　中英公司與福公司 
　　皆圖在華發展勢力者 
　　文滙報云中英公司於十一月三十日在倫敦砲街旅館開常年大會主席瑪克萊報告該公司一年槪况略謂該公司於此一年之内未能舉辦任何新事業中國自政變以來財力大受影響而利用資本興辦事業以發展國家之機會亦因以消減本公司本以供給資本於中國助其發展爲主要宗旨至此乃不得不於活動進行之中暫爲停滯今僅可審時待勢專注意於業已開辦各事業之利益以俟他日之優惠時機本公司前於興盛時代即主張保守政策故本年尙可發給股息苟非因吾人投資之價值繼續低落本公司所發之股息定可視此爲優中政府欠本公司之資爲數頗鉅但中政府於極大困難時居然能籌資給付各項利息其信用有足多者余知其定能由試驗時代而入順利之途將來信用之成績定不減於今日本公司與有關係之各鐵路常爲吾人所注意而吾人近來所應接者多爲隨時發生關於各鐵路之問題他者姑不置論卽以滬寗鐵路而言此路近頗發達果如吾人投資建築時所預料起初困難頗多今則逐漸減少其所獲者極可令人滿意以其所入應付其限定之用度可以相抵此爲滬寗路線成立以來第一次事也本年股息擬付五釐所得稅並不在内若連每英金一鎊取五先令之所得稅計之則本年每百鎊之股息不爲五　而爲六鎊十三先令四便士矣將來所得稅尙有加重之趨勢執股者正未可視本年股息之數爲先例也云云報告旣畢衆乃通過賬目宣告股息選舉職員瑪克萊氏仍被選爲總理云 
　　上海秦晤士報云十二月四日福公司之股東在倫敦砲街旅館舉行常年大會由公司之總董巴森氏主席報告曰視光陰爲無足輕重辦事延緩以年計而不以日計之國如中國者其進步之遲緩勢所必然惟吾人尙能保持吾人所規定之政策福中公司辦事部中之代表以吾人爲較多該部對於事業上一切布置極爲密切注意至於大局情勢諸君想早有所聞而知他國咸各爭先恐後以圖發展中國之財源德國在華之勢力今仍存在一俟歐戰告畢德國必有一番競爭美國在華亦欲覓取鐵路等權利幸本公司在華勢力旣强地位亦固尙能保持其所已有者而與他國相競吾人自當積極進行不遺餘力以擴充本公司之利益此爲諸君所可釋念者余極觀以本公司目下正在商榷中之若干重大事件詳告諸君惜事未成熟未便宣布諸君展閱本公司之報告定知吾人確巳成就若干有價值之事業惟余爲政治理由計不克於今日掬我所知以相告也前總董奥都立辭職余蒙公舉承乏余爲有力股東團體之代表未幾又被推舉爲法人實業銀行之董事此後每逢會期輙赴巴黎參與銀行董事會議其所議者極饒興味余知基使吾人合辦之事業大有裨益吾人試觀實業銀行之結果卽知其地位若何該銀行成立後起初兩年即能每年付股息八釐一方面又能使其財力格外鞏固是誠在中國財政界中佔重要地位之營業也余以爲若能親自赴華實地調查其情形察視吾人之産業則關係尤重裨益尤多余抱此意已久今始克如願以償本星期内余將先往紐約後再赴華自信此行當可獲有良果想明年再與諸君相見於會場時不獨可以吾人地位與事業之眞相且可以福公司將來發展中國之機會一一爲諸君暢言之英工程師之報告已分送諸君苟有關於工程之疑問請爲提出工程師哈桑氏在此即可答覆近來輸運材料大爲困難以致工程阻滯雖費許多手續領得執照然所欲輸運之物未必果能運出試舉一事言之前者一批鋼料業已佈置妥當卒爲政府收爲公用吾人無可如之何也此種困難有增無減誠屬不幸恐和局不成終無情勢改良之望但先公後私吾人須第一置念者首爲國家需要故吾人亦惟有勉爲其難而巳 
[日本最近政局與黨派]  
　　排　動機三黨熊度 
　　東文上海日報東京通信云日本帝國會議旣於十二月二十七日舉行開會式從此入政治季節然各黨彩色須待一月下旬方能鮮明今尙不得而知也惟憲政會（最大政黨）態度漸次强硬前日該會總裁加藤在代議士會演說表示反對政府之意該會復開近畿懇親會關東懇親會東海十一洲懇親會等其中以近畿懇親會最多軟派然憲政會已在各處宣言排閥則議會開會之日黨然不能一無舉動觀政府對於議會之態度如何則有寺内首相在政府委員招待會之演說曰現内閣在議會無與黨一人故諸委員執行其職務時多有困難之處然處事以誠黨無難事男兒丁此難局非發揮好身手之時機耶駢云無一與黨之寺内内閣　以解散議會爲唯一武器而不用蓋有所待而意存觀望耳至所謂誠則豈能希望之於非立憲之寺内内閣哉寺内内閣之薄弱如斯而憲政會之軟派猶惟解散是憂抑何怯也然軟派之外大有人在也如交涉委員望月氏向政友會領袖交涉曰排閥之舉非一黨一派之問題而爲各黨共有之大問題曷不捐棄成見取一致之步調歟政友會之床次氏答曰自主義言之極表贊成惟時機與手段尙須審愼云云國民黨之古島氏曰排閥之舉吾黨當率先行之然若憲政會者果有澈底解决之之决心乎頗屬可疑吾黨將觀形勢之推移也由是觀之三黨對於排閥之舉初無間然祗以黨派之根性不能取一致之步調焉憲政會之實行排閥爲勢所必然顧無提出不信任案之勇氣蓋該黨議員過於議員半數者僅得數名故不信任案有失敗之憂其願與政友會國民黨提携者自示其弱也數日前該黨之協議會决議曰寺内内閣之公債政策大體認爲失黨此其反對政府之第一聲也然其捨不信任案而爲部分的攻擊從可知矣政友會對於政府之調節金融策亦示反對惟爲黨派感情所中有反對政府無寗反對敵黨憲政會之勢國民黨亦然此三黨最近之　態度也 
[辛博森屬望新歲後之中國]  
　　三號英文京報載辛博森論文云七個月前當袁世凱逝世之日關於在華外人意見一方面皆匿跡銷聲頓然息止去歲六月六日似有最可怖之事將自然而至人亦莫能解其故袁氏在日雖致禍亂頻仍而外人在華四年以來耳濡目染莫不謂惟彭氏爲能使中國歸於統一故凡對於華事不能具定見獨立着想者則一見袁氏溘逝即以爲中國行將四分五裂亦自然之勢也作者當時亦曾得重要人物確告之謂兩個月之内日本將以軍隊入中國此　傳言經筆之於書今日尙有許多記載存在足證對於中國政治之重要外人意見幾毫無價值蓋當日所决信預言者迄今無一項見諸事實也夫此何由而生耶吾人對於此事若相當答覆之須解剖西方心理與東方之關係將過於煩瑣且恐讀者生厭今不必深求請略舉其致誤解之原因第一即以己意擅爲揣測吾人嘗就小兒心理試驗凡想像力而無智議以裁制之則恒有反常可畏之事外人對於華事之誤解當莫如一九○○年拳匪之變與一九一一年及一九一二年間之革命兩事華人於茲兩事視爲尋常無異於英國對於二百五十年前克林威爾之殺嘉爾及其部下圓頭黨刦掠鄉村之事此種事實旣充溢於外人心理之中故欲推想政治上之中國自無相當之見解更加以如尋常歐洲新聞紙之文字（新聞紙於華人生活中尙未能立於尋常之地位）即各界華人每日之議論恒黨同伐異於其小團體以外之主動力誠信與人格攻擊不輟於是造成一種情境致一切尋常之事皆爲禍殃矣不特此也更因某種心理之習慣因華人之爲華人與他人殊而其反動與人所推測者不同致華人之視爲常者他人恒視爲怪異故此殊異之點遂如變動靡定之一種標幟此亦自然之理也且久居中國之外人與其所習者隔離日久因而成一種意想易言之即旅居異國之人對於己國及其建設旋即發生意想視爲不可幾及念其美善而忘其過惡焉雖然作者又嘗聞英人某君之言矣某君居中國鄉村間近二十年其所處之地位使得與農民日相接觸其言曰中國農民事事皆較歐洲農　民爲誠篤而中國店夥於某點亦優於歐洲之店夥實無疑義蓋歐洲店夥雖經政府爲種種防制仍時流於欺騙也中國人民四萬萬而農民與店夥居百分之九十實不能不謂中國良政府之基礎巳具備也假使此種事實不足以確證中國恒爲外人所誤會然以中國之大至少亦應以新眼光觀察之給予自由使得用其所能之方法自行整頓以適合於近世之情狀也今日紛糾主要點之一即華人全不自知在此國家生活毫無定形之國土外人意見對於一切出乎尋常之事皆有重要關係如數省督軍發一通電不過如歐洲恒見互相討論之舉動耳而而西方觀察之人卽視爲亂事之先聲矣又如國會中偶有紛糾及各領袖在北京並派密使赴各省佈置陰謀革命機關之種子當卽發覺而外人復又號呼謂中國將有第四次革命矣倘軍人干涉政治卽謂爲中國不穏之確　惟有聽日人出而干涉耳種種推測諸如此類不一而足焉華人須鄭重注意於此種事實方今新歲開始世界大事之决定或將因之而致華人須自知其舉動實有多數西人從而查究且以吾人上述之原因恒趨於誤解所發生之事實者也政府亦應知欲連絡西方之感情而保持之則使國會通過憲法制定新省制從速建立正當算之基礎實屬絶對必要而增加鞏固與美國財政之新關係亦須於各方面促進之蓋　中國負美國債務愈多則最後之利益愈大也苟就其遠大觀之今日雖有各種謠傳而現狀之根本上實不至令人心灰意冷黎公就總統之任七閱月於茲安謐無事實使最後成功之希望較在袁氏時代趨而加近確證在文明人羣之中理之價值較力之價值實倍蓗有加者焉 
鄭家屯案之解决談 
[日本讓步之一說]  
　　大阪朝日新聞云二十六日之鄭家屯案交涉極有進步除設置警察署聘用警察顧問二問題之外雙方意見大體一致關於不一致之二問題不惟國會有劇烈之反對且唱反對論者頗佔優勢伍總長乃於二十六日將不能承認之意告之林公使而東三省更有公民大會昌言日本要求侵害中國之權請政府拒絶其運動杍烈此其原動力如何尙有未明然中國政府以此拒絶日本要求時日遷延不知何日始能解决也日本政府鑒夫懸案之不决將無以改善邦交乃决定鄭家屯案務須年内解决苟不得已則多少讓步遂電訓林公使令之遵行良以日本如必欲貫澈主張則以維持滿蒙治安爲目的而要求之設置警察署及聘用顧問將以此要求而激成擾亂此非要求之本旨也故留此二者以俟他日有機會之時再行提議其他諸點即懲罰賠償及軍事顧問等大槪已如願以償二十九日再行會議若於軍事問題雙方無不一致之處則本問題可以解决矣（按二十九日並未開議） 
[貴陽之烟禁與工商業]  
　　字林報十二月十二日貴陽通訊云此間煤油前極昻貴今來源較暢價又低落烟禁仍照常辦理某某兩知事因搜查烟苗不力致被罷斥余（通信員自稱）近由貴陽游歷他縣此縣知事方赴鄉查烟余所居之旅店中貼有知事禁止栽種銷售或吸食鴉片之示文晚間苦力數輩係赴貴陽在此暫住一宵者竟欲開燈吸烟當爲旅店之廚夫所覺勒令其吹熄烟燈謂如不遵即至縣署報告當時烟燈贓然吹熄但至夜深人靜時安知其不復點燈蓋若輩必欲過癮不過早遲問耳厨夫之所以斷斷較最者未始無故以某旅店近曾容留吸烟之人後被官場查覺拘往衙署各責一百板而某旅店之廚夫反被笞責二百板也一月前某高級文官由此經過赴任其人烟　甚深爲衆共知余知縣知事决不敢過問余意省憲苟能一方面嚴禁全省種烟一方面禁絶雲土輸入又强逼藏土之人將鴉片全行繳出而毁之如是則烟毒届時不禁而自絶苟徒禁止吸烟則苦力鞏勢必相率吞烟其害較吸烟爲尤甚且禁令未能不分階級一律實行所被懲責者不過小民而已貴陽南門外山間荒地甚廣由官辦之墾植局在此開墾種植巳兩載有餘其宗旨在鼓勵農夫使其研究種田之法惟黔省農民守舊性成得過且過恐未必肯自討困惱學習新法仴若墾植局辦理有效亦未嘗非一眞正有益之事業至於其成績若何則非余所能詳也黔省勸工局開辦三四年以織布爲特色聞其中友人言未能出入相抵須賴公欵維持若製革廠則尙能獲利一二月前有德人二偕一婦人來游貴陽住數日後即向雲南進發當彼等在此時遍赴各大　舖詢問貨價筆記之而去據友人云德人此游與戰後擴充在華商業之計畫有關云 
[杭州快信]  
省長公署守衛隊營長一職已委張翊飭即到差杭電報局長蔡希廉由京公幹回杭昨到局視事　夏警務處長飭拿毆打傅新廳長逃警鄭　林兆鎔 
　　衆議院議員褚慧僧田多稼昨晚到杭湯壽潛今日可到褚田將與公民會討論楊齊來浙問題政治商榷會昨晚開會商務總會今日下午開緊急會均爲督軍省長更動之關係 
　　傅其永被毆離廳廳中事務已飭總務科長蔣作藩代理 
　　駐甬四十九旅旅長韓少梅昨乘車赴滬回甬 
[南京快信]  
　　聞浙江軍警商學各界均有電致馮副總統表示反對楊齊任督軍省長懇馮設法挽回 
　　倪嗣冲徐樹解靳雲鵬吳光新張鎭芳張文生今日相偕渡江乘車赴徐或傳先在蚌埠下車 
　　副總統府演劇明日停止外防軍界賀客昨多離寗中央及各省代表今日亦多首途 
　　吳大洲被中央拘留聞馮副總統巳徇魯省會代表之請卽日電請中央將吳釋回魯省辦理善後 
　　今日（五日）省警廳開始派員檢查印花 
　　寗紳仇繼恆等籌辦施粥廠一節略紀前報茲聞仇紳等明日即公推代表謁馮副總統磋商從速開辦以拯窮黎 
　　寗垣連日奇寒冰天雪地受凍而死者日有所聞張勳昨派軍需課長萬弼臣來寗請領八營軍餉 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[都門年假中之宴會]  
　　年前國務會議連日討論預算各機關均巳依次籌備妥協惟陸軍部以外省之軍隊册報不齊致未能告一結束　聞政界確息現在年假將滿國務會總又將重行開議其預算是否繼續討論尙屬疑問　交通總長提議先將内閣大政方針提出國務會議以便出　　會以宣布之至預算一節俟告成時再提議院又聞前日京中各機關入府祝賀元旦大總統特開茶會三日今日爲段總理及國務院中各局之要人明日上午爲衆議院議員下午爲參議院議員後日爲公府中各職員此外各機關互相宴飲者亦復不少惟中國銀行舊例全體行員於歲朝會餐旣得杯酒言歡亦免賀年往返本年元旦假座德昌飯店循例舉行團拜之禮自正副總裁以迄全體行員均於上午十二時畢集酒酣徐容光總裁即席演說略謂本總裁自就任以來因行務煩劇未得一日之閒與諸同事談笑歡讌今日宴飲一堂極爲歡忭回思本總裁受事於危難之際　空如洗籌備開兌積極進行及開兌以後陡起風潮幸得平靜非諸同事　助之力不至此此後尙望諸同事努力從公俾行務得以蒸蒸日上是則本總裁之所期望者也云云全體行員鼓掌如雷有李某代表全體行員向總裁致謝略謂行務進行全賴總裁精心擘畫某等何力之有演說畢時已二鐘畫歡而散 
[天津造幣廠收買制錢案]  
　　天津造幣總廠請在直省境内收買制錢一節前由直省長電轉財政部該部當經電復令轉該廠暫勿收買該　旋又具呈省公署仍持前議其文略云查收燬舊幣改鑄新幣爲造幣廠特種職權奉頒造幣廠章程亦有收鎔舊幣之規定藉以因時制用力謀統一所關甚鉅本廠自開辦至今歷十餘年之久或以舊銀元改鑄新幣或以舊銅元及制錢改鑄新銅元隨時請領部照或塡發廠照收運歷辦有案制錢亦舊貨幣之一種本廠收燬改鑄相沿迄非一日亦從無影響市面妨礙民生情事因本廠無論收燬舊銀元或制錢即仍有新幣及銅元相等之出數發行周轉非如外人以所收制錢售銅漁利及其他收買機關不必皆用以鑄幣者可比此次各縣錢荒其原因複雜然决非本廠收買制錢之所致可斷言者蓋計本廠本年内所收制錢之總數連各關署獲解大宗錢銅在内截至今日統計不過十一萬餘元通以改鑄銅元并未售銅分釐此外尙購洋銅二千四百擔以補助之事實俱在有案可稽是本廠之收買制錢不但無擾市面且足以救濟錢荒現在直隸總商會屢次函請本廠加鑄銅元救濟市面而洋銅飛漲勢難購買若直隸省對於本廠收買制錢不予放行則就現在言本廠對於直隸目前錢荒之情形將無法救濟就將來言則本廠對於統一新制幣之計畫將無可施行故爲直隸省計惟有協助幣廠暢收制錢以杜外人之輸出趕鑄鋼元以濟市面之恐慌斷無限制將廠之收買反授外販及奸民私運私燬之隙使銅元無從鑄發惹起錢荒之理爲全局計亦惟有飭令幣廠速收舊幣改鑄新幣使幣制　歸統一斷無加以限制使幣廠職權無從施行者要之本廠之收買制錢全係燬舊鑄新於幣制市面均有益無損職權所在歷辦巳久實未便加以限制擬請嗣後本廠代收機關持有部照收運制錢仍予照案驗放以維幣制而重工需所有本廠收買制錢具有特别情形緣由除函請直隸省長轉復省議會商務總會外理合呈請大部鑒核傭准一併咨行辦理實爲公便云云財政部以該廠所呈尙屬實情昨已咨復直省長其文略謂查該廠所稱廠收制錢全係燬舊鑄薪於幣制市面均有益無損若不予放行是限制幣廠收買反授外販及奸民私運私燬之隙使銅元無從鑄發直省錢荒無法救濟等語均屬確切不易之論本部爲維持金融統一幣制起見應請貴省長查照轉令所屬嗣後該廠代收機關持有本部專照收買制錢時仍予照案驗放以利遄行並希從速見復以便轉令知照 
[正太路拒收新輔幣]  
　　我國幣制不畫一各省自爲風氣近以推行國幣之故曾有三項新輔幣之增鑄當由財政部咨行交通部轉飭所屬機關所有各項新輔幣一體以十進通用茲聞正太鐵路乃有拒收新輔幣情事財政當局昨特咨行交通部請爲查究並依法處罰其咨文云爲咨行事頃聞正太鐵路自太原至榆次車票定價大洋四角前由乘客交大洋一元找出舊小角六毛搭銅元十二枚現現在一元找十進位新輔幣六角若以新輔幣四角購票該車站即拒絶不收且無論一角二角之零數均合乘客用大洋交付由該站找回新輔幣查本部前准造幣總廠在津先行鑄發中圓二角一角新銀輔幣三種凡津埠曁其他各處軍民官商遇有該項新輔幣授受計算均應遵照國幣條例辦理一案曾經咨請貴部飭屬遵照並聲明凡一圓主幣與該三種新銀輔幣出入交換均應按十進法計算違者按照國幣條例施行細則第九條處罰在案此次正太鐵路太原車站售出定價四角之車票旣知收進大洋一元按十進法找出新輔幣六角何以乘客用新輔幣四角買票彼即拒絶不收當此幣制計畫實行之始似此有意破壞若不嚴加懲處實足爲推行國幣之阻力應請貴部切實查究如果屬實希即查照本部前咨按照國幣條例施行細則第九條該站經管人旣違犯第八條之規定拒絶國幣應在五十元至三千元之範圍内從嚴處罰以儆效尤而維幣制相應咨請查照辦理並希見復此咨 
　　按幣制不劃一爲中國財政紊亂之一原因今正太乃以國家鐵路而拒收國家新鑄輔幣甯非自擾幣制前途之甚者財部咨請查罰宜矣雖然中國幣制之混淆豈　新輔幣之一端以大槪言内地交通不便各省分所用者爲生銀與制錢而銀元尙居其次通商各埠於銀元有本省客路之分於正輔幣有大小洋之出入而海關銀行等又有以銀兩合金鎊以銀元合銀兩之種　虧折此中　寶在官場方面爲出納賦稅上下其手之媒　在商人方面爲買賣抑勒以從中取利之習慣其與外人相關之各種事業則更利用此不相統一之情况以爲操縱龔斷之機會此其情弊所濱雖各有不同而影響所及要皆足以予吾國以整頓財政之大阻力財政當局而果欲從事整頓乎則關们幣制之事業正復耐人考慮區區一車站之是否收用輔幣尙非足以畢乃事也 
[鄂省救濟錢荒之三政策]  
　　鄂垣數日來市面銅地益形缺乏官票價值愈見低落（每張折扣九枚）商民困苦巳極上月二十九日省長王子春特招張詠霓高佑諸蔡康及中交兩行長武漢兩商會長開救濟金融緊急大會議提出年關内維持目前政策三條當卽公决進行探其内容如下（一）急鑄銅元造幣廠自前月大事收束每日僅鑄銅元四五百串故市面無貸流通王省長詢悉該廠積存零銅與近日收入制錢尙多飭卽開放大工半月每日額鑄八千串年内可得十二萬串以救市面（一）趕行小票官錢局前在財政部印刷忆訂印每張五百文之小票原爲兌換銀元取找零之利便王省長以該項小票較大票易爲週轉詢悉業巳解到四百萬張故飭令高督辦迅速編號蓋印發出行用（一）截止運出前因現銀缺乏頒開放銅元之令由官運出汴秦等省吸收現金并折買制錢之用而奸商之假冒私運乘間漁利者甚多昨王省長一令行財政廳自即日起截止出境并督責各局卡一體從嚴查禁 
[川議會之預算案]  
　　表决有限制的量出爲入爲標準 
　　川省議會於十五日開特别審查會廖澤寬報告審查六年預算案所定之標凖2謂預算無論屬於國家抑屬於地方要以量出爲入爲原則惟川省當兵燹之後人民方轉徙流離無以爲生所有負擔斷難加重而此次預算案中地方收入僅百一十餘萬支出乃有百六十餘萬相差過遠不加於稅將何法抵補若量入爲出則庶政又慮停滯生機寖微國運亦隨之危險故審查同人議定以有限制的量出爲入爲標準凡浮濫之支出均須酌量限制卽請公决陳宗彦聲明標準之公决不過利於審查進行非有關於預算内容劉培祿謂此次表决屬活動的非固定的唐宗堯議長照審查報告提付表决李文耕謂預算標準是否應變更日程付諸討論唐宗堯乃謂有贊成變更日程討論審查預算標準者請起立多數謝聨輝謂省城之團防費溝燈捐房捐近年槪歸警察廳收納今預算案未列足見收欵尙有遺漏至關於支出之費冗員應裁不急之事應廢均不可不注意李文耕謂預算案之必付特嗢審查者蓋所以示愼重不能隨便敷衍也認政府所編者爲確實亦應以往年預算比較推勘視事之進退欵之赢絀反覆審核而後定若僅據所編之數以求其收支適合則行政經費仍可自由活動本員望審查諸君多出一分力　爲川民減却一分痛苦陳宗彦謂今所提出者係預算審查時之題目非即文章也而諸君乃說到文章范公和謂國家預算與地方預算由省署分乎抑本會尙有過問之權乎薛仲良謂今世界之國家係競爭　國家卽方求進步的國家祇能於事業上求積極之發展不能於經費上爲消極之減削故各國預算通例皆量出爲入今審查之標準加以（有限制的）字樣係屬權宜之計不過提出者理想的認定非卽預算具體的表决諸君　勿誤會李文耕謂此項標準無表决之必要收支兩抵僅差四十餘萬尙易設法歐陽瑜謂以百餘萬之總數差四十餘萬猶爲僅乎謝海南謂此次預算支出超過收入至三分之一應注意者一也民國二年預算在五百萬以上今僅百餘萬地方範圍驟然狹小應注意者二也原案謂不足之欵擬加新稅民生當凋敝之餘其負擔可增加否應注意者三也楊有成謂行政方面編制預算支出必有所浮濫收入必有所脫漏此歷來通例審查時能細心探討自可漸求適合李文耕謂宜根據原案或比較舊案爲標準不宜遽以量出爲入爲標準民國二年地方收入確有四百萬現僅百餘萬應請行政官到會問明理由馬文勛謂先生誤矣民國二年祇百四十餘萬非四百餘萬元薛仲良謂討論事實應待將來如何調查應待將來今祇表决一變通之標準李文耕謂薛君與本員主張相同應請併付表决唐議長乃以預算案仍照審查報告有限制的量出爲入爲標準付表决多數贊成 
[陽曆新年之武漢觀]  
　　民國肇建於茲六載而普通社會對於陽曆之觀念仍屬冷淡本届元日武漢方面適值久雪未霽道途淋漓市面上景象尤爲靜寂各署廳局所學校軍隊工廠雖遵例休假停操輟課歇工略備燈綵點綴並無何項舉動惟兼任省長王督軍於是晨十時率領闔城文武各官在軍署舉行慶祝禮式禮成公讌尙稱一時之盛武漢兩商會與各商團保安會曁一切法團爲尊崇國體提倡陽曆起見均懸旗結綵集合會員各行祝典並由商會通告商界升旗停貿然各店舖遵行者寥寥即懸旗者亦不多見漢口之商餘公會亦商界之大團體爲喚起　人趨重陽曆之精神特於元旦發行國貨彩票並假日界大正會館串演時式新劇乃天不做美風雪奇寒阻碍一斑人之雅興漢口之中國銀行原租浙江興業漢分行房屋茲建築新行（在歆生路口）落成特於元旦日柬讌各官商舉行落成禮斯二者可謂爲漢口之特殊點綴武昌之學界因年假多暇由外國語專校中華大學兩校管敎員發起開一懇親大會邀集公私立各校管敎員茶話假外語專校爲會場以聨絡情誼交換智識此外各界皆寂然無新事可紀祗軍警輩蒙督軍兩角洋之賞資又值關餉之期多以飲酒賭博爲樂即有瑣聞亦不堪爲閱者告也 
[皖省敎育之新調查]  
　　皖省敎育自受軍事影響以後卽茟索不堪客歲省議會開幕對於敎育雖極端提倡依二年度議决案將所有各項敎育機關繼續規復藉圖擴充然敎育經費則僅定八十四萬元全省學校則亦衹有四十餘所其　索可想　者各校因放寒假紛紛考試茲特調查於下　第一中學設立於省城現有學生七班科學敎授尙稱完備經費半年九千八百餘元其第一二班於上年十二月考試畢業矣　第二中學設立於合肥現有學生五班内容未詳經費半年六千九百餘元第三中學設立於歙縣現有學生四班學生成績稍有可觀經費半年六千五百餘元第四中學設於鳳陽現有學生二班其程度尙在二年級經費半年三千六百餘元第五中學設於蕪湖現有學生二班其程度亦在二年級經費半年三千七百餘元其第六第七第八第九四中學均於五年下半年籌備儘六年一月成立其設立之地點阜陽宣城貴池盰眙四縣第一師範設於省城原有學生五班本年春季添招講習科一班經費半年一萬二千九百餘元第二師範設於休甯原有學生三班本年春季添招講習科一班經費半年八千七百餘元第三師範設於阜陽原有學生二班本年春季添招講習科一班經費半年八千七百餘元第四師範設於宣城原有學生三班本年春季添招講習科一班經費半年八千七百餘元第五師範設於鳳陽原有學生二班其經費與第四師範同第六第七第八師範則設於合肥貴池當塗三縣本年春季籌備秋季成立第一女子師範設於省城原有學生三班經費半年五千九百餘元第二女子師範設於蕪湖原有學生二班經費半年四千五百餘元　第三女子師範設於合肥本年春季籌備秋季成立第一甲種農業設於省城原有學生五班上年校長金邦正爲吞欵釀成各職員辭職風潮繼釀出全體學生罷課解散風潮其内容若何即此可知經費半年八千一百餘元第二甲種農業設於蕪湖原有學生五班經費半年八千一百餘元第一甲種工業設於省城原有學生三班其成績前數年尙佳近來頗有退化之象其經費半年七千八百餘元第二甲種工業設於正陽本年春季籌備成立秋季招生第一商業學校設於蕪湖第一實業敎員養成所設立省城第二實業敎員養成所設於蕪湖第三實業敎員養成所設於省城均於本年春季籌備秋季成立公立示政專門學校設在省城現有學生六班經費半年九千七百餘元第一第二第三第四第五各師範附屬小學學生二班經費半年約八百七百五百不等女子假範附屬小學兩所學生一班經費半年五百餘元公立第一第二第三第四國民高等小學均設於省城與第一第二女子國民高等小學經費均應由懐寗縣敎育費擔任惟現在地方自治尙未成立暫以省欵維持將來或改設爲模範學校或歸併師範附屬由省長酌定以上所述各學校均係省立或以省欵補助者私立者不在此内私立學校僅就省城一部分而言不及十處如懐寧高等小學六邑中學貴池中學清眞高等小學私立高等不學此外則敎會學校如聖保羅中學培媛女學聖公會男女高初兩等小學堂堂省會私立學校僅有此數外縣更可知矣泚筆之餘不禁爲皖省敎育前途歎也 
　　按敎育事業之發達與否固以經費爲前提而主持者之能否熱心毅力尤爲根本中之根本皖省癸丑以後一省最高行政之權幾盡操於武人之手今則筦省長者即爲前此力主停辦全國學校之人亦何怪敎育經費移撥殆盡而全省敎育事業有不堪回首之嘆也 
[倪省長返蚌前之財政狀况]  
　　皖省丁漕雜稅年收共約五百萬左右本年一五加征曁衛田升科兩項收入尙不在列皖省幅員雖小而經征各欵不可謂不鉅矣在前清時代有京餉協餉并鹽貨二釐老湘營月餉種種報部之欵悉能籌解裕如乃民國以來不特無欵籌解且屢向中央請欵究其不敷原因甚爲複雜旋經中央頒訂安徽行政經費每年准以十三萬開支迨李省長去任時復經中央以國庫支絀將安徽行政經費減去三萬維時倪省長到任曾向中央力爭迄未照准敷衍半載羅掘俱窮日前聞倪省長仍電向中央請追加安徽行政經費仍照十三萬開支不知中央能照准否也 
　　皖省一五加征自經省議會提議取消後由倪省長電請中央核辦奉財政部咨復以國家財政困難仍請照舊辦理并謂六年度皖省應解中央專欵仍請照前一百五十萬報解惟聞倪省長以六年預算所列僅有一百四十三萬之數其餘七萬本未列入預算自屬無欵可解即所認解前欵均係指定各欵集合而成故仍請以一百四十七萬之數認解并將皖省困難情形咨復大部矣 
　　各省警務處創自民國三年其實該處之設如同贅瘤旣不能推行全省警務復未能直接於人民僅如道尹之轉達文書而已皖省警務處自設置以來更寂寂無聞而該處開支爲數甚鉅曾奉前巡按使指令查照鄂省定章每月暫支八千元作經費昨聞財政部有電到皖以國庫支絀入不敷出經國會議决各省警務處兼警察廳不另開支以資撙節倪省長以皖省警費尙稱充裕卽令飭該處以後開支卽在警廳費用項下支撥不得另案請領 
[蕪湖快信]  
　　此間軍界於二日晚得滁州電知由浦口開行之津浦車是日在該處遇險車裂搭客受傷頗衆安武軍第七路統部書記官唐作右臂巳斷現送滁縣宏仁醫院診治唐家屬在蕪亦接有此耗 
　　倪省長於一日上午十時過蕪全皖警務處處長易迺謙淮泗道尹黄家傑安武軍第一路統領馬聨甲均隨同倪省長乘安豐兵輪赴寗祝馮副總統之籌 
　　吉安差輪滿裝倪省長衛隊亦於是日上午十時過蕪下駛 
　　印花稅票在前清時雖曾提議着手辦理然並未見諸實行現因漢口有發現清季印花稅票事倪省長接財政部咨巳令行蕪湖警察廳一體留意查禁 
 
 
 

Page 7

 
 
省垣高等廳擬在皖南建築模範監獄共四所其地點爲蕪湖宣城貴池歙縣除蕪湖巳定外不日派員赴該三縣測勘相當地址 
　　北京勸業委員會上年十一月間奉　令裁撤改爲商品陳列所蕪湖總商會前日已接該所通告 
　　張勳擬在蘇皖採購軍米十萬石前日派軍需官高世德來蕪與米商接洽 
　　蕪湖新關稅務司赫美　氏以此間理船　章程及公共租界章程載有江岸須留五丈空地以備民船縴路需用之條文現查江口常關以上沿江一帶各該棧房住屋未見遵辦尙有多處未留足五丈之寛並有某機器碾米公司復用鐵條攔斷沿江之路某米棧及其他房屋皆侵佔道路不獨於常關取締沿江走漏私貨極有妨礙即民船縴路及公衆上下貨物關係亦大刻巳咨請徐監督令行縣知事嚴飭尅日拆讓以符定章 
[齊省長咨復五年度預算意見]  
　　蘇省議會本届常會内議决之江蘇民國五年度下半年省地方費預算案咨復省公署後比經齊省長覆覈除應交覆議及說明各欵外已查照省議會法第三十七條公布並咨復議會云案准貴會咨送議决五年度下半年預算總分各册到署除内務行政費經常門第七欵南京馬路工程處經鄪財務行政費經常門第二欵省會警察廳捐務處經費　實業行政費經常門原列第二十四欵下關商埠局補助費另文咨請復議又内務行政費經常門原列第六欵輿地測量隊停辦後結束費用另咨知照外有應候國會解决者如歲入經常門第一欵特稅第三欵第二項基金生息内務行政費臨時門第一欵水警經費第二欵警備隊經費財務行政費臨時門第二欵補助國家行政費前均列入國家預算奉准部電巳交國會應俟議决遵行又有應遵部電辦理者如内務行政費經常門第五欵省會警察廳經費第六欵蘇州警察廳經費將應歸國家支出之欵槪行刪去未嘗不眉目朗然惟各該廳經費列入國家預算者尙有不敷全以自收之雜捐爲之彌補前已電請部示接准復稱此項雜捐如歸地方則警察不敷之欵自應劃歸地方開支毋庸追加國家預算等因應仍遵辦又有應候部示者如歲入臨時門第二欵第一項省附稅征收費財務行政費經常門第一欵特稅征收費臨時門第一欵省附稅征收費亦已咨部應候核復又有應行調查者如實業行政費臨時門第六欵第五工場改製火柴與該場地點是否合宜應俟查明核辦又有應行聲明者如歲入經常門第四欵第一項省有營業收入内有電燈廠鐵路局之餘欵因該廠局亟須籌設分廠及添購車機故同時於實業行政費臨時門原列第十五欵第十六欵各列支出三萬元現在旣因該廠局自有餘欵議决刪除則省有營業收入　　減去六萬元方免歧異又歲入臨時門　一欵附我係查照二年度議决案增列惟查附稅應以正稅爲根據前　五年度國家預算旣照三四等年成案寗蘇兩屬統按八折列計則附稅即未便兩歧又内務行政費經常門第二欵淮陰警察經費旣經議决自應照辦惟該局係經内務部核准自與警察所　　不符毋須改組又敎育行政費經常門第三十八欵增加留學額數以何國爲適宜容俟派遣時商承敎育部辦理除分别公布外相應咨復貴會查照 
[紀浙江之公民大會（靜眼）]  
　　杭垣今日開浙江公民大會已預誌昨報該會本定一時開會乃時間未到而座位巳滿城站左近茶樓酒肆亦無虚座足知其熱鬧矣 
　　浙人心理謂楊齊來浙决無好結果且吕巳有元旦力疾就職之電今日紛更反致激成事故而對於客兵之來尤所注意 
　　昨晚各街市遍發傳單其大意謂浙省自光復以來五載於茲三經變故其所以閭閻安堵匕鬯不驚者浙人治浙之明效也軍警長官亦素明大義服從中央保護地方不遺餘力我浙人自治能力全國所推許乃野心家欲增勢力無隙可乘百般唆弄使當局長官互相猜忌猜忌旣深隔膜愈甚遂致各不相謀墮術中而不悟今日者黑幕旣揭雙方夢醒萬衆一心捐嫌禦侮於五號（卽星期五日）下午一時假城站第一舞臺開公民大會磋商拒絶楊齊辦法凡我浙民務乞届時駕臨云云惟今日開會到者之人以商家爲最多云 
　　附湯壽潛致浙江公民大會函　浙江公民大會諸君公鑒頃在滬見杭州報載諸君以中央改任督軍省長將開會討論猥以賤名附於發起之列諸君愛念桑梓誠不可及意志自由亦有其道唯謀猷之始潛實未聞知不可以諸君所倡襲之於己且前者電復中央旣謂舉措繫於執政則今日之事其不當在討論之列明矣諸君各抒讜見亦無假於鄙人請即將賤名撤除以符事實不勝感盼之至湯壽潛　啓一月四日 
地方通信 
[蘇州]  
[函催清算吳江交代]  
　　前署吳江縣知事謝寶華交卸後所有交代各欵省中檄委吳縣孫少川知事監盤當經孫君會同前後任謝李二知事公同清算謝知事虧空約在萬元之譜内有購置小輪作抵三千元招募警備隊及善後各經費開支三千元外尙有四千元左右應由謝君交出迄今日久尙未交清昨經吳縣孫知事專函至寗催請謝君從速料理矣 
[典業除夕仍停夜市]  
　　蘇城典業向例陰曆大除夕通夜開市以便貧民光復以後卽行改章停止夜市現聞各典經理已在清嘉坊典業公所會議有某經理提議以目下地方解嚴大除夕可以仍做夜市以便貧民贊成者寥寥遂議定仍照上年舊規大除夕開至下午六時爲止元旦日仍早晨開市已通告各典舖一體知照矣 
松江 
[請減灶課之無效]  
　　奉賢縣紳士孫壽昌因去年奉南川三縣颶風爲災曾呈請省長移咨浙運使援照成案將鹽田應徵灶課酌予追減四年課額頃奉賢縣署奉到省長訓令以接准浙鹽運使函開前准貴省長公函據旅滬奉賢孫壽昌南滙傅恭弼川沙張志鶴等呈稱去歲颶風爲災奉南川三縣受禍最烈請移咨浙運使援照鈞署成案將鹽田應徵灶課一體酌量追減四年課額等情函請查核見復等情當經先行錄案函復在案一面以該灶地所隸屬之縣境民田旣因災　減徵二成民灶田地科則雖有不同似未便予以歧視咨行松江運副查明具報以便由司　呈該辦去後茲據復稱查下砂等三場灶課前因因災蠲豁無案可稽且灶地課　民　則重而租花　與民地相等平日旣受　以之益偶遇災　不得不格外急公况本年收獲甚豐正可以　　絀且年度早過勢難　溯旣往已迭次令行各場知事　諭遵照調又據三場紳民再四具禀復經照案批示並將不能追溯緣由呈奉鹽務署七百五十六號指令應准　案在案　運副非不欲　　與情實因事閱經年未便追溯且本年十分豐收察核地戶區區灶課不致竭蹶自應踴躍輸將以顧大局相應咨呈察核賜復等因前來相應具函奉達請煩查　等因准此合行調令該知事仰卽　行知照 
鎭江 
[軍學補習所開學]  
　　駐鎭陸軍第十九師楊春國師長創設軍學補習所於昨日開學楊師長躬致訓詞内分四大綱一鍜練身體發揚尙武精神二養成勤勉誠信實踐忠勇愛國之心三富足軍事智識力謀軍隊改良四砥礪志操養成軍人榮譽 
[派員調查禁烟]  
　　蘇粤贛三省禁烟特派員王芝瑞因烟禁期限將届而内地各處私土充斥殊於禁烟前途大有妨礙特分委專員前往各處詳細調查以資整頓其派鎭調查之李君已於日昨蒞鎭當卽會晤丹徒縣章知事後着手調查矣 
嘉興 
[飭查征收舞弊]  
　　崇德縣署征收主任吳衡經收稅欵舞弊經公民范偉等更舉條欵聨名呈控省署澈究莫財廳長以事關征收舞弊虚實均應澈究昨特抄錄該公民原呈批令崇德縣徐知事按照所呈各欵逐一查明覆候核奪 
安慶 
[禀請保存舊府署]  
　　皖省寗國知府一缺取消後寗國府署即改爲寗郡統一機關處迨大悞底定復經六邑人士改爲皖宣六邑聨合會辦事之所茲聞宣城縣金知事以縣署坍塌修理無欵遂將舊府署瓦木拆卸修補縣署刻經地方紳士反對昨巳由六邑聨合會長周肇熙等公呈省長請速飭禁阻聞倪省長以舊府署爲官有産業自應保存巳電飭金知事遵照辦理矣 
南昌 
[贛省之元旦狀况]  
　　民國六年元于贛省除商界照常營業外各機關均因慶祝新年停止辦公李督軍戚省長於是早九句鐘親往偕行社各率所屬行慶祝禮社内外及沿途除駐有軍隊外閻處長特飭韓督察長傳知各署隊所沿途加崗查察並派警察隊隊長帶同長警在偕行社大門口擔負保護責任又有稽查員及偵探等分途稽察 
[南潯鐵路近事]  
　　贛省南灣鐵路現因外債息金應付在卽故該路監察羅朗山君日乘南灣路晚車赴潯商辦一切並擬赴京一行聞將磋商三事一與日人商延期付息二籌備償還湖北製造廠貨銀三挽留李總理劉協理 
來函 
　　鄙人連日因病未閱報紙昨有友人來談及貴報五年十二月二十九日新聞欄内載有鄙人辭職之内幕一節聞之不勝詫異查鄙人此次當選爲本省候補參議員純係敝省議會諸君過相推愛鄙人於事前毫無聞知事後卽因事來滬至五年十二月二十八日始奉到倪監督正式當選通知書比卽於本月初二日答覆應選貴報所載各節想係訪員傳聞失實應請即行更正以全名譽是幸李靖國謹啓一月五日 
雜評一 
[財政之獨立與監督（一子）]  
　　一國之財政不合乎世界經濟共通之常道則人亦不復以經濟共通之常便待之此乃一定之理也故吾人所望於財政前途者伹求紊亂之象日漸減少内外之債日漸減輕一國之經濟狀况能漸合乎世界共通之常道而已然而以今日情形言之去我希望愈遠紊亂益甚債負益增外人見我預算案之不正確若是而爲我籌財政獨立之策畫謂非先由各國監督不可夫欲求財政之獨立而必先經外人監督之一階級豈非可危之甚耶然使中國處理財政而常不能合乎世界共通之常道則常不能完全獨立不能完全獨立則必有外人監督之一日其理蓋相因而至而所得效果與外人之論相反故可危也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[高小校長聨合會第一日議案]  
　　滬海道屬十二縣各高等小學校校長昨在滬城也是園開第二次聨合會各校長等蒞會者計五十餘人由上海市學務委員賈豐芸爲主席午後一時開會至三時餘始行休止省敎育會會長黄任之因調查滬海道屬各縣敎育狀况特乘昨日開會前往會中會晤各縣校長詳詢一切故於休會後彼此暢談甚久茲將該會是日提議各案錄下（甲）滬海道尹交議高等小學應酌設職業敎科案（乙）松江縣立第六高等小學校長陳則忠提議高等小學宜注重職業敎育案右二案議决均照原議案辦法辦理（丙）滬海道尹交議乙種實業學校及實業補習科應增實習時間案議决呈請道尹通令各縣學校減少各種普通課增加實習時間（丁）滬海道屬開成績展覽會案議决已由道屬行政會議議决現正籌備開辦照原案通過可毋庸提議（戊）滬海道屬開高等小學三年生學藝會案議决由各縣高等學校仿照松江辦法辦理（己）松江縣立第二高等小學提議轉學證書須規定式樣以照一律案議决由敎育會或高等小學校校長商榷以取進止（庚）道屬高等小學校開聨合運動會案議决地點由道尹指定會期定陰曆四月經費由各校公攤 
[詢問自來水公司借欵之眞相]  
　　上海市經董陸文麓紳董姚文枬穆湘瑤吳馨黄慶瀾等因内地自來水公司借欵問題公函該公司詢問眞相茲將原函錄下敬復者前奉復緘備聆種切大槪營業内部他人原未便干涉惟飲料關係全市衞生此爲公共營業性質與普通營業不同且全市人民對於貴公司之歷史上曾受抵借洋債之莫大痛苦倘使果無其事不妨明白保證不特足釋地方上之疑團且足以堅貴公司之信用來函閃爍其詞似洋欵尙無其事而華欵實已借成如要純係華欵則金融周轉亦尙在情理之中茲特專函詢問貴公司如實未抵借洋欵務請復函切實聲明實未抵借洋欵一語貴公司如實已抵借華欵亦宜明白宣布抵數若干抵於何處此爲商業上恒有之事何庸諱言希弗含糊其詞轉令地方上人懷疑莫釋也專此手布順頌台安並候還玉 
[押舖改開公典之省令]  
　　工巡捐局長朱鈞弼爲修改南北市押舖章程呈請江蘇省公署備案當經批駁云呈摺均悉開設押舖重利盤剝規避典稅久干例禁應令各押舖一律按照定章繳稅登錄改開公典以維稅源而杜取巧所請另定押舖章程之處未便照准仰即遵照此令摺姑存 
[美人公舉中國協會職員]  
　　美人所組織之中國協會前日開會公舉本年職員當推公利洋行康納爾君爲總董禮明律師爲副總董 
[六誌貨單抵欵之大騙案]  
　　公共租界愛多亞路江西路附近長耕里大豐永雜糧號主張禹門與夥沈石庵僞造棧單向華洋各商騙抵巨欵挈眷潛逃後即經德商福來德洋行及義昌錢莊等各戶控奉公共公廨給諭先將大豐永及其所存白克路一百七十二號門牌新記洋棧内之貨物發封備抵並將沈石庵拘解公堂訊供押候訊核在案昨晨又有福興米店經理張志仁延代表律師投廨聲稱該號所存新記洋棧内之小麥一千餘擔請求給諭啟封發還等語義昌錢莊代表斐斯律師亦卽到堂聲稱此案已奉堂上派有理賬員清理今福興米店代表律師請求啟封一層敝律師不表同情請照前斷辦理王襄讞商之美領博君判候查明訂期訊核又英商怡納洋行華商元盛錢莊等十餘戶亦延梅吉言哈華托葛福來丁榕各律師至樓上公堂相繼訴明被騙情形要求飭令調查明白加入控案併請追償經關讞員商之英領卓君諭候彙案查明再核 
[烟膏店主被人擊斃]  
　　浦東人沈雲浦年四十一歲向在法新租界白爾路九十二號門牌開設德大烟膏店前晚九點四十分鐘將次收市之時突有一穿灰布長衫一穿黑布棉袄均操外路口音之匪徒兩人到來問老班何人沈稱我即店主問他何事兩匪一言不答均出手鎗各開一響一彈擊入沈之右頸骨傷及喉部倒地身死該匪等見已擊斃並不搶刦財物飛奔逃逸旋由店主婦喬氏投報嵩山路捕房捕頭立卽前往察看情形將尸車送輔元堂驗尸所候請中西官到場相驗並聞該店曾於十月間被匪搶刦未成後由捕房拘獲他案盜犯張小庭等解送法公堂訊供時沈雲浦亦到案質證此次之事或係匪黨挾仇報復亦未可知昨日下午尸妻喬氏求請中西官免驗將尸扛回店中自行棺殮准如所請並由捕頭飭令各探捕從速緝拿該匪徒等到案究辦 
　　又一訪函云前夜九時一刻法新租界白爾路九十二號德大挑膏店主沈雲波遽被口操鄂音之匪徒兩人開槍擊傷胸口旋即氣絶後有人投報捕房將屍舁送同仁輔元堂候驗旋由屍屬禀請免驗經中西官核准仍將屍體車回自行收殮 
[巡警捕盜之勇往]  
　　前日下午三時本埠全盛寶盛老正大各信局送信脚夫葉千茂沈明書王保秋等肩挑包封行經潭子灣徐家橋地方有匪徒十餘人從上海跟至該處上前攔刦該脚夫等棄擔而逸共被刦去現洋一千六百餘元事經四區派出所巡長高殿臣劉瑞珩巡警白光耀顧守賓鄭紹增等所聞駛往兜拿追至蘇州河邊匪徒卞家喜曹永年下水圖逃長警等亦下河擒獲立傳電話報告四區姚警正派令陳巡官會同保安隊杜隊長帶領長警隊士分頭追趕續獲陳興家徐樹林吳祥芝三名共抄出贓洋數百元聞以吳祥芝身藏洋百元爲最多時有一匪被追開鎗拒捕致傷鄉人管瑞邦之小腹送往仁濟醫館療治無效延至昨晨身死四區三分所藍警佐亦率長警到場帮獲陳海一名各匪即經姚君研訊據供均係山東退伍民軍此次行刦係張姓爲首惟張一人帶有手鎗云云訊之三分所解來之陳海則不認爲匪判分别收押候飭探警補拿在逃匪首羽黨到案訊究並傳長安路長春坊被被刦未遂事主浦文渭到區指認獲案各匪内有無面貌相同之人再行核辦 
[押店被盜搶刦]  
　　前晚七點時有身穿短衣之匪徒五人至法租界西新橋街二百二十七號門牌天興永記押店門首三匪在外把風兩匪突入店堂各持手鎗嚇禁聲張將賬檯上所有大洋六十餘元小洋三百餘角一併搶刦而逸事後店主報告捕房經捕頭問明各匪年貌服色諭令各探嚴緝到案訊辦 
[浦東發生盜案]  
　　浦東張家橋鎭開設季正昌布米莊之季炎勳家前日夜半有操崇明口音之盜匪十餘人撞門入室各出利刃嚇禁聲張當被翻箱倒篋搜刦銀洋服飾約值三百餘金該盜等尙擬闖入隣室大肆搜刦幸經隣右鳴鑼告警該盜等始各携峸而逸事後由季開單至東溝地方警察第六區報請飭緝黄區員飭各長警嚴行跴緝務獲解究 
[兇盜判决引渡]  
　　新閘白克路五百二十三號門牌沈英齋家於十一月十一號被盜匪湖州人李老五台州人姚永興糾同在逃之朱萬興等兩人持械夥刦財物圖逃沿途開鎗拒捕擊傷沈之庖丁戚富榮及行人篐桶匠丁榮桂當由新閘捕房包探錢壽生之車夫劉阿三追至泥城橋新世界附近將李匪擒獲當場抄出手鎗一支子彈數粒姚匪則雇乘陸阿坤之黄包車逃至實善街二百九十六號門牌小客棧内被陸報由總巡捕房飭探將姚緝獲與李併解公共公堂訊供詳情迭紀前報前日午後由新老兩捕房傳同人證將李姚兩匪解　經王肇之襄讞會同德師副領事升座復訊先由捕房代表牛門律師上堂譯明案情將兩被告在捕房所供之供單呈案並令新閘捕房西探目非司蓋潑將仁濟醫院醫生在戚丁兩人身上鉗出之槍珠兩粒一併呈堂請究並據中西探上堂禀明拘獲兩被告及調查情形繼由事主偕見證戚富榮投稱日早上七時見李姚兩盜與在逃之兩人擁入示鎗恐嚇搶刼圖逃我即喊捕尾追致被李盜開鎗彈中股際受傷倒地姚匪當時確亦在場搶刦等語並由車夫劉阿三投案證明當時與包探錢壽生追獲李盜狀况又據陸阿坤供明姚匪雇乘伊車逃至寶善街小客棧内後即報捕將姚拘獲各情訊之李姚兩匪供詞狡賴經中西官會商之下以李姚均在捕房供認糾黨夥刧拒捕傷人罪已成立判均押候錄供備文解送護軍使署按律懲治手鎗子彈一併送去 
[破獲梧州路盜案之結果]  
　　盜匪吕子寳楊阿寶陳鴻生林兆根與自稱浙江偵探夥之章士來糾黨持械夥刦虹口梧州路同泰鑫烟紙店現洋鈔票銅元三十餘元匿居北山西路八百八十一號門牌陳阿滿成衣店樓上被滙司捕房探目馬阿美包探奚德安等緝獲一併解至公共公廨迭經訊明判均押候會商堂諭宣佈在案昨由捕房將一干人證併解公廨請示經關讞員會商英卓副領事宣判陳鴻生楊阿寶吕子寳各押西牢四年林兆根押二年章士來陳阿滿訊無關係一併開釋 
[警廳長勒限緝盜]  
　　淞滬警察廳長徐國樑因邇來南市地方迭出盜案鮮有破獲如小九華錢蓮卿家染坊弄唐子山家泉漳會館振大典當城内東姚家弄佘姓等被刦之案均未破獲惟陸家浜眞性菴刦案雖巳獲到韓金福等三名嚴加訊問尙無切實口供是以傳集本廳偵緝隊士到廳諭話限定一星期内將所報各盜案上緊破獲從嚴懲治如再玩延定即嚴予處分等因各隊士奉諭後已購覓眼線四出偵緝矣 
[投函借貸之嫌疑]  
　　昨日午刻有婦人胡朱氏偕男子某甲至南市染坊弄唐子山家投函求助銀錢唐察看來信文字粗通旋憶及前次被刦金鐲時亦有先時遞函者當卽向之窮詰來歷甲見勢不佳預爲避去婦稱紹興人家住蘆蓆街一百零二號門牌丈夫胡孝廉前清時代爲陸軍營書今因失就已久故作此函向有力之家乞借等語當將氏及原函送至一分駐所請爲盤詰李警佐詰得該氏行爲頗有可疑特派差遣巡長何文漢巡警許澤民帶同該氏至伊家内搜出借錢信函二十餘起連同氏夫胡孝廉一併帶回詰問供年五十歲實因失就故乞借餬口已承各機關慨助今閱報載唐姓有被刦案發生諒係有力者是以囑妻朱氏乞貸資斧等語當飭一併解送警廳司法科請爲訊核 
[嚇詐圖害之嚴懲]  
　　虹口滙山路二十二號門牌聶雲台（即前清候補道聶伸咸）家因迭接自稱黨人之恐嚇圖詐信函並被人投置炸藥炸彈報經捕房派探緝獲湖南人章石鸞周慕連與洪思光李祖貽等四人併解公共公廨經中西官訊知洪李二人無干先行摘釋章周兩人押候再核在案昨晨復訊先由中西包探上堂禀明前情並將炸彈壳及恐嚇信函多封呈案請察繼由原告投訴屢接恐嚇信函及被將危險物品置於門首等情並由捕房代表牛門律師上堂譯稱被告等自稱民黨在滬設立機關查此等自稱民黨之人起初尙守法律現在甚不安分竟欲將僑居租界中有名望有道德之華人謀害致善心人避往他處查此案被告等雖不承認然其函中自稱革命黨湘省駐滬總機關而投置炸彈之人函中亦稱民黨此項炸彈即非被告等所投在被告等旣自稱黨人豈有毫不知情之理請堂上嚴懲以儆其餘云云經關讞員與英卓副領事向章周二人駁詰良久以其嚇詐圖害罪巳成立卓君云本擬處死刑姑寬於西文案由單上簽判章周二人各押西牢十四年關君以會審公堂無判押五年以上罪犯之權於華文案由單上簽判章周各押西牢五年期滿帶堂再核 
[四川之兵與匪]  
　　本埠某洋行據駐川夥友報告四川自重慶以至叙府盜匪如毛商家運貨往往被刦欲求沿途軍隊保護須出保護費前月十三日某夥友販運貨物由叙府至嘉定軍隊索費五元由重慶至叙府軍隊索費十元該夥友因身無現洋軍隊贖回衣服夥友已將所出之費列於報告册中該行西人見之深爲詫異云 
[邑廟攤戶罷市]  
　　本城邑廟内外各攤捐現經上海公欵公産經理處收管酌予增加呈請縣公署立案於六年一月一日起實行徵收各攤戶聞之以值此市面冷淡商業凋敝之秋加徵攤捐殊於攤戶生計有礙特於昨日相約罷市齊集百餘人偕至公欵公産經理處要求丁經理通融減讓以維生計維時丁經理因事外出當由助理員王相孫再三勸慰飭令各攤戶先行回至原處營業俟與丁經理商妥禀縣示遵各攤戶始相率散去 
[前二年英美電車營業之比較]  
　　本埠英美電車公司一千九百十六年之營業業巳結賬較之一千九百十五年尤爲發達茲將兩年賬略列后 
　　一千九百十六年收下銅元共一百五十三萬零五百七十七元五角三分銅元虧折共三十八萬七千五百零九元六角一分實收洋一百十五萬零零六十七元九角二分 
 
 
 

Page 11

 
 
兌換銀元每百虧折二十六元七角二分　車走英里共三百八十萬零三千九百八十里　共載坐客六千九百零八萬九千四百三十二人 
[一千九百十五年]  
　　收入銅元一百三十四萬八千二百八十八元一角六分　銅元虧折三十六萬二千三百六十八元七角七分　實收洋九十八萬五千九百十九元三角九分　兌換銀元每百虧折二十八元五角八分　車走英里共三百三十四萬四千九百九十八里　共載坐客五千九百七十四萬九千七百十人 
[美人公讌總司令]  
　　旅滬美人以美國亞細亞艦隊總司令温特賀特氏定於五日開赴小吕宋特于前晚在滙中旅館備筵公讌到者極衆妇賓尤多以總司令之夫人亦在座故也美國官民感情之佳於此可見一斑 
[發還鑄造銅像之扣餉]  
　　南京蘇州上海等處水陸軍警前曾發起醵資鑄造馮副總統銅像已由淞滬徐警廳長於上年十二月底發餉時就各區署所應領餉欵項下酌提巡長每名三角警察每名兩角儲廳備用茲聞此次徐廳長晋省祝壽時馮副總統面諭製造銅像一事不必舉行以恤時艱於是徐廳長回滬後遵卽取銷前議訓令各署所仍將前次扣儲之欵到廳具領分别發還 
[預誌浙滬間之軍隊行動]  
　　松滬護軍使楊善德現旣奉命調任督浙將來赴浙時自應隨帶軍隊以便指揮除令飭駐防南京巴斗山十四團夏團長率帶所部開回外擬於砲兵第四團騎兵第四團内各抽一營並於現駐龍華之步兵十三團及現駐松江之步兵十五團長率帶所部開回外擬於砲兵第四團騎兵第計編配一混成旅以備隨同赴浙惟軍隊調浙之後松滬一帶兵力單薄擬將十四團所部三營及十六團全軍擇要設防刻下正在籌議俟赴浙有期即將擬配軍隊督率同往云 
[軍署所接之歡迎函稿]  
　　松滬護軍使楊善德自奉中央任命爲浙江督軍後該省各界卽函電紛馳其表示歡迎者業已發表除披露昨報外茲再錄兩函如左 
　　通俗敎育團代表浙江公民宓公俠應宏輝穆詩樵鄭子庚等一百四十餘人公函云頃奉二日京電國務院奉大總統令特任貴將軍爲浙江督軍俠等不勝歡迎然浙事重要乞貴將軍早日出任以維大局而安民心俠等幸甚全浙幸甚 
　　浙江督軍公署高等顧問陳其采函云欣悉我公督浙聞之不勝慶禱公於前清在浙治旅多年德威昭著老成碩望合省同欽固不獨軍界之幸也茲值棨戟重臨人民之歡躍又復如何伏念浙省近數年來屢遭政變雖地方秩序幸獲維持而百政進行率多遲滯况此次又以軍警界之少數長官偶生意見致全省人民又驚風鶴現在地方表面雖尙安而外縣駐軍忽多調集省垣頗形紛繁况年關伊邇商民何能再受恐慌亟盼我公即日移節武林立予鎭定使全局得早恢復舊狀幸甚 
[學生會今夜之辯論]  
　　寰球中國學生會夜校定於六號晚七至八時開國文辯論會八至九時開英文辯論會届時雄辯高談當足以覘該校學風之興盛也 
[養正學校籌設校友會]  
　　滬城縣西張家弄市立養正學校創辦至今巳有十四載曾在該校肄業者不下數千百人今由該校畢業生王家羊（匪安）梅允琳（孤帆）等仿敬業梅溪之例創設校友會聨絡情誼昨日特發通告如下　竊以母校創辦以來迄今巳十有四載諸同學自離校之後分飛勞燕把晤無由溯憶朝夕聚首同窗吟語之時不禁感慨係之矣同人等擬仿敬業梅溪二校之例創設校友會辱承袖束翰亭二夫子慨願贊襄爰定於陽曆元月十四號下午一時齊集母校開第一次談話會共謀進行方法諒荷贊同届期務希賁臨指敎爲盼同人等疎荒於諸同學通訊處均多勿詳尙祈將所知者之姓名字號住址職業郵示母校校友會籌備處梅王二君是荷 
[預防檢查印花之騷擾]  
　　淞滬警察廳長徐國樑奉齊省長訓令於一月五日（昨日）起檢查印花稅曾經預爲布告並函知縣商會轉知錢業及各商號一律周知務將莊票向票清單簿據契約加貼印花在案嗣由商會請求務照前次全國商會聨合會所議辦理因現在陰曆年關巳近商界正在結束賬欵若於此時舉行檢查不免騷擾等情現徐廳長已傳知各區署所巡官等於檢查印花稅時務以文明對付切勿再生騷擾如有不遵查出定須記過云 
[江確生爲木商請命]  
　　前上海市議員江確生呈江蘇省長文云竊議員向來厠身社會於地方公益雖無毫髮之補助而戇直敢言竊有微長前年因擁護共和熱血過度致受嫌疑言論不能自由閉口結舌已二年於茲矣今因濬浦局取締上海南市木商一事憤讀之下不甚公允孰有甚於此者不得不爲吾省長陳述之查滬上偉大之商業大半聚精華於租界而南市則除花米豆業之外所支撑市面者只有木商乃濬浦局押遷木商條件至苛至虐去年則迫令遷至董家渡之南今則又訂苛章變本加厲木排則限停龍華嘴角運排卸木則限於四十八小時揆諸事實殊難辦到是如此之逼迫數十家木商同時閉歇數百萬血本同歸於盡嗟嗟木商何辜遭此荼毒工巡捐局朱局長在其位而不謀其政一味唯諾畏葸太甚試問南市是否爲完全華界何該局長絶不保護而聽其摧殘乎濬浦局是否爲政府設立何該局長毫不維持而維命是聽乎以固有之主權尙且步步退讓又無怪乎主權之在外人者外交着着失敗也嗟嗟木商擔負重稅義務妨碍營業自由呼籲無門求生無路不公不平孰有甚於此者夫振興實業維持國貨爲時下各名公口頭禪法螺語乃關巳成之實業絶大之行商非但不保護之維持之反從而摧殘之苛虐之中國商業前途尙可問耶議員目見不公代抱不平難安緘默用敢恃言倵自由爲商民請命伏求省長俯念南市各商民連遭兵燹横徵暴歛商業凋零民生困苦巳達極點敢請迅速照會濬浦局於興修水利之中體恤商艱寓兼顧並籌之政勿使南市數十家木商流離失所代爲援手以解倒懸無任紉感 
[葡領署遷至浦灘]  
　　駐滬葡領事署向在泥城外一百零八號洋房近因房屋大窄不敷辦公在黄浦灘租定四號高大洋房一所定於本日遷入 
[法新租界之火警]  
　　前晚十二時法新租界霞飛路與善鐘路相近之某洋人住宅内不戒於火當由皮帶車到場救熄焚去房屋數間 
[關員查獲私土]  
　　前日有一公司輪船由海參威開駛來滬停泊浦東洋經港口經海關扦巡洋員登輪搜查當在俄人某甲及朝鮮人某乙身畔抄出私土計共九磅卽將人證解由水巡捕房梅捕頭略詰一過判俄人某甲解送虹口捕房朝鮮人某乙則送日領事署訊辦私土由該扦巡等帶回海關存儲候燬 
[擅搜烟土之科罰]  
　　船戶陳明岩空身在陳金寶所開之酒店内飲酒旋有自稱洋藥公所調查員之王蓮寶突入店中指陳身藏烟土强欲搜檢陳不服與之相爭爲捕查見拘解法公堂由陳金寶代表到案請究判着陳明岩自行到案質訊核辦昨日陳明岩投稱民人向以撑船爲生素不私販烟土此次被王强指身藏私土實與名譽攸關求請訊究訊之王供自知不合不應擅行搜查求宥判罰洋五十元充公無洋改押五十天 
[棉紗價值又增]  
　　調查此一星期内之印度紗本廠紗東洋紗除天津烟台靑島四川漢口寗波等帮有餘銀存滬者均有購進外内地交易仍極寥寥緣滬地存紗不多且先令數日問縮去一辦士半東洋滙水長一七五值此舊曆年關紗價尙如此堅固來春客帮發動價必再增况廠家年内亦不肯多開所以昨日紗價本廠紗漲銀二錢五分東洋紗漲銀七錢半印度紗雖無加增亦有看漲之勢但花衣銷場及價格並不十分起色因市上銀根奇緊各廠用銀頗非易易銀拆與花價比較甚不合算各紗廠所進之花衣用至年底尙有餘多以致花市頗爲寂寞鄉花之上市求售者亦日減一日矣 
[誘拐婦女之查究]  
　　浦東爛泥渡淞滬第三區警署昨據鄉民張漢卿報告其媳張楊氏被隣居婦人王張氏拐帶出外現被偵探查獲經司法科訊明楊氏供認被王張氏引誘逃出懇求提究等語當經解警正飭警將王張氏拘案連同張漢卿併解警廳歸案訊辦 
[破獲拐案兩起]  
　　壽州拐匪趙芝南拐婦趙楊氏誘拐十四歲男孩了頭六歲男孩財寶及無名三歲女孩等三口昨乘太古公司之山東輪船擬赴廈門汕頭等處販賣當爲救濟會調查員余杏鏞偵探虞占順王緯文余長林等登輪查獲該探員等又至淡水輪船查獲江北拐婦雷陳氏及被拐之十歲嘉興男孩郭榮生六歲男孩順昌等二口一併解送地方檢察廳訊辦 
[男女口角之原因]  
　　江北女子王連貞因與萬得標口角由四區二分所拘解司法科已記昨報茲悉該女在籍時已許字某姓此次來滬帮傭被同鄉錢王氏牽引與電車司機人萬得標私姘萬向恒豐路某飯店租賃鋪場將該女留宿數夜因積欠該飯店飯資萬欲取償於女致起衝突昨經司法科李科員訊明前情判萬處拘役一月錢王氏處拘役二十天女送慈善團留養 
[粤人自殺續誌]  
　　粤人鍾阿培前日在同鄉婦人劉高氏家用鎗自擊身死已誌昨報昨由公共公廨中西官王白二君驗明委係因傷斃命旋據劉高氏禀稱死者來家借貸不遂自行鎗擊以致斃命判令尸父鍾雲生具結收殮 
[旱橋上跌斃遊人]  
　　昨晨有一某甲至南市滬杭車站旱橋上游玩偶一不愼從高墜下立時殞命由該路巡警查見報告站長函請地方廳相驗當奉委派樓檢察官毛檢驗員等前往驗得該尸委係跌傷要害而死因無家屬判由善堂棺殮 
[相驗受傷屍身]  
　　滬北引翔港鎭前日發現倒斃路旁年約二十餘歲之無名男尸一具似係小工身穿棉馬甲布袄褲惟頭部及腿足等處均受重傷當經該處地保查見因無家屬出認立投地方廳報請相驗昨日午後由林廳長委派宗檢察官沈檢驗員等蒞場驗得該尸頭上腦部受木器傷一處腿足等處亦受傷二處並驗得該尸背上有一小癅委係傷及腦門致斃當場塡明尸格判令地保代爲棺殮發封厝壇候出示召認宗君等遂返廳稟復林廳長請爲核辦 
[凍斃貧民]  
　　大南門外大佛廠附近途中前晚倒斃男尸一具形似乞丐昨由該處地保報請地方廳派員前往驗得該尸委係凍死判由善甞棺殮發封厝壇 
[女子一病不起]  
　　女子陳阿鳳前因被拐查獲解由地方廳林檢察長發交新普育堂留養候屬認領在案詎該女邇來在堂患病醫治無效延至昨日斃命由堂中以電話報告到廳卽委賀檢察官沈檢驗員等蒞堂驗明委係因病而死並無别故判令由堂棺殮 
[汽車碾傷女工]  
　　汽車夫兪孝堂前日駛機不愼在北河南路將女工鄧徐氏沈馬氏朱陳氏等所乘之小車撞倒碾傷頭面等處由捕查見將兪帶入捕房昨解公共公廨經王襄讞會同英白副領事向兪略訊一過判令退候於下禮拜三到堂質訊再核 
[妓女猝然斃命]  
　　湖北路近春坊四弄二百三十三號門牌妓女綺雲前晚猝然斃命經老閘捕房捕頭偵悉恐有别情飭探將尸舁入斐倫路驗尸所昨由公共公廨會審員王肇之君會同英白副領事蒞所驗明因病身死諭令尸母周沈氏棺殮復升坐公案向西探奎兒醫生勾得略訊一過判候下禮拜三傳齊人證到廨訊核 
[復訊不交贍養費之訟案]  
　　已故南潯富戶劉某之繼妻劉席氏在公共公廨呈控劉子　交贍養費洋六千五百元一案曾經前襄讞孫羹梅君訊判其欵存於清節堂生息嗣因兩造均不甘服延律師代表禀請公堂准予復訊再核在案昨晨由王襄讞會同美博副領事禾訊經被告代表律師與劉席氏之代表海德禮律師先後詰據案證劉某之姪聲稱劉席氏於前清光緒六年嫁於故叔至光緒十三年間遷移另住迨至三十四年至我處一再要求帮同向被告借洋三千元當由姚某代寫借據至宣統二年氏又向被告借去洋一千五百元由氏弟席某親筆簽押云云中西官判各退去候再復訊 
[債務人出立興隆票]  
　　李森泉於上年三月間至法公堂控告朱家瑞不還抵借洋五百五十元押追不繳判將地産拍賣作抵後祗賣得銀九十兩因該地與伊兄朱榮生合産故判朱榮生領銀一半所餘銀四十五兩給付原告具領尙少洋四百九十元仍飭押追在案昨日李續求追繳朱供地已拍賣别無家産可抵祗能俟後來覔得生意陸續拔還聶讞員以被告管押日久應准釋出清理原告如願每月貼償飯食費洋六元仍可繼續押追李稱不願願判被告出立興隆票待後歸還開釋完案 
[匪徒攫取珠飾]  
　　前夜十二時半有寓居福州路尙仁里蘇臺旅館十八號之蘇州木凟人柳姓借同眷屬從大舞台觀劇出園即有三四人緊隨其後行至某里口突被一匪上前將該婦頭上價值六十元之珠押髮一支搶攫飛逃迨經喊捕已不知去向矣 
[貨欵糾葛案要求復訊]  
　　新隆泰號在公共公廨呈控程餘光江有餘不理貨欵曾經公廨判决因程不服昨晨特延海德禮律師投廨提出理由要求復訊中西官諭候咨請原審官復核 
[罰欵均不措繳]  
　　楊蔣氏前至法公堂控稱有素識之楊仁發乘婦人有事出門引誘大小女兒愛林等兩口出外藏匿並將家中什物私行搬去婦人回申後愛林乘隙逃回尙有幼女一口求請訊追等情後經聶讞員訊得誘拐搬物毫無憑證兩造均非善類判令各罰洋二十元押繳在案迄今原被均不繳洋由捕房解房解案請示楊等同稱無力措繳求宥判各押二十天完案 
[新房内混入竊賊]  
　　家住閘北王家宅地方爲輪船生意之金水成前日娶妻諸親友正在閘房之際忽有竊賊蘇永福混入新房竊取新娘手飾箱及脚爐等物行至門外爲警瞥見上前查詢言語支吾當將人贓拘入警區訊供之下傳到失主於昨日併送地方檢察廳訊究 
[介紹國貨]  
　　近有粤商大成棧由北省運來手織大小各式駱駝毛羊毛地氈取材精美配色雅麗極合中西客廳冬季鋪陳之用亦國貨中之特色也該貨現存英界二洋涇橋新長春棧内廉價發售 
[謝劵]  
　　閘北寶山路義品里三弄廣智兩等學校成立以來已閱兩載茲於舊曆本月十三日開男生學藝會十四日開女生學藝會昨承贈劵四紙書此誌謝 
[謝贈月份牌]  
　　昨承四川路亞細亞照相公司惠贈月份牌一幀上粘女美術家照片頗爲美觀書此誌謝 
雜評二 
[上海之多盜（庸）]  
　　滬上自獻歲以來盜刧之案發生已五六起即以今日本報所載一日之間滬南北以盜警聞者已有三起此外烟膏店主之被殺據聞又與盜案相關何滬上獨多盜患而偵捕之力竟未能稍殺其凶鋒也 
　　於盜警聲中而負有詰奸之義務能以盡職聞者當推追獲行刦信差之長警彼於盜犯不惜身命相搏卒能如其人贓並獲之志願此其勇敢有足多焉北洋警察向以感情之隔閡頗有不理人口之嫌今若此庶幾或副模範之名乎 
來件 
[希社之國敎請願書]  
　　具請願書上海希社全體公民高翀等爲請規定孔敎爲國敎垂諸憲法以植國本事竊自神州俶擾國粹陵夷邪說誣民充塞宇内至不惜舉中國數千年尊爲國敎之孔敎剗滅之摧拉之講肆淪於馬黌宫鞠爲茂草甚者學校禁讀經矣議會斥祀聖矣學說之歧莫可矯正弊之所極必使我中國之人皆不知禮義廉恥爲何物拔本塞源非聖無法其禍皆起於輕蔑國敎而國敎之輕蔑實由約法信敎自由四字階之厲夫信敎自由者法律平等之精神翀等非不知之雖然平等者對於不平等言之也我國人之信仰孔敎爲國敎也二千餘年矣而外敎始入之兼容并包並行不背本無不平等之可言今一旦自黜其全國信仰之孔敎以取悅外敎在外敎誠平等矣其如我孔敎之不平等何在少數取悅外敎之人固平等矣其如我全國信仰孔敎之人之不平等何且卽以國敎而論彼美洲之阿根廷歐洲之丹麥等國其憲法皆規定國敎並許信敎自由又何嘗不平等若美洲合衆國之不定國敎則以其國本奉一敎無外敎之侵入故也吾同洲之日本亦不定國敎則以其國無固有之國敎或卽以佛敎爲國敎而亦不復有外敎之侵入故也今孔敎旣爲吾國固有之國敎而又當此外敎角立之時若不别賓主而定一尊豈但夷孔敎於各敎之列實乃擯孔敎於各敎之外事之不平孰大於是且不寗惟是孔敎苟廢則各敎必不能獨存試觀五年以來天師則削其封號僧侣則奪其廟産惟基督新舊二敎以有通商約章之保護縱横全國寖熾寖昌測其勢力不至盡并各敎不止是故孔敎亡則佛敎次之道敎又次之回敎又次之所謂信敎自由者推其結果大抵如斯然約章具存憲法已載舊貫相仍各行其是可耳蓋我原無排斥外敎之心外敎豈反有傾軋孔敎之理於此而定孔敎爲國敎乃本諸大公之輿論操乎獨立之主權名正言順何所遲疑即或異議紛持吾國人心志旣壹浮雲爝火不久自消無足慮也惟國敎不定則隠患日深一旦潰堤决防行見我祖國五千年聲明文物掃地以盡雖有新知識灌輸以無本故不旋踵而立靡蓋至是而全國人民乃如糜鹿之走壙倀然無所之矣夫國於大地安有無宗敎可以自立者哉無宗敎則必亡使後人追原中國致亡之由由於諸公之廢國敎諸公與人語何以爲顔行步起拜何以爲容坐臥念之何以爲心引鏡窺形何以施眉目今當制定憲法之時全國人民已紛紛請願兩院矣此豈威迫利誘使之然誠以孔敎爲中國固有之國敎不愛其固有之國敎即是不愛其國諸公而不愛其國也則已苟其有幾微愛國之心也者則請速定孔敎爲國敎垂諸憲法以植國本翀等痛大敎之衰微懼宗邦之顚覆是用忘其出位再貢罪言不忘百姓敢自託於魯儒維此哲人庶興哀於周雅兩院賢達實圖利之如其不然則師彊抱器卜殷社之將墟李斯燔書知沙邱之必敗衆怒難犯專欲難成天下洶洶皆將攘臂竊恐禍變之來亦如宣聖所云不在顓臾而在蕭牆之内也急不擇言伏維裁决除已電陳外謹具書續請此上參衆議院憲法會議公鑒 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[爲伍子胥札知浙江城隍土地文] [  太雄]  
　　爲札知事案查浙江錢塘灣潮爲全國海岸各潮之冠於世界亦最有名者也本神自奉上帝勅封爲浙江濤神以來管轄浙江潮事兢兢職守約束潮兵雖沼吳之恨未消而愛民之心亦切故不肯濫發怒潮驚擾民物除宋乾道九年錢塘廟子灣石岸毁於怒潮（見宋史河渠志）外未嘗令浙民受潮害也查浙江潮勢每年以八月望後二三日最盛次則每月朔望亦較平時爲盛盖潮爲日月吸力所成朔望則日月球同在一直線上故潮頭特高大也乃不幸近數日來旣非八月又非每月朔望浙江潮忽改常度突起政界風潮實出意料之外非復本神權力所能約束嘗考潮生於日月吸力故其來也海水底面均湧起非同風浪僅於水面湧起者可比茲則不爲日月潮而爲風潮又不類於尋常風浪最爲險惡可駭查本國沿海一帶原有隨風潮流一稱皮流其原因蓋由季候風所吹成者然此皮流有一定之方向速度且有一定時期而茲之風潮并不由於季候風故其方向速度時期核按之均不相合蓋此風潮實爲一種特别潮流且不爲明潮而爲暗潮明猶易制暗則難防據本神調查所得此風潮之頭似不在錢塘灣内而在杭州城中其起時如萬雷鼓盪如萬馬奔馳最激烈時其中且雜有鎗聲砰砰然驚心動魄莫此爲甚本神亦祗得歛避又據部下報告浙省重要人物大都爲此風潮捲入大漩渦中能否平安出險尙不可知爲此合行札知浙江本地城隍土地大小各神札到仰該神等迅即將上開浙江意外風潮非本神所能管束各情節通告居民人等亟當各籌防備方法切切母忽此札（五） 
[債國] [  宋焜]  
　　一國之立必有特性美以商興英以農富夐乎不可尙巳返觀吾國其所以極力經營一絲不懈者伊何事伊何事厥爲借債而已大債不成借小債此債不成借彼債合債不成借單債長債不成借短債甚至無不借有借無還押品太重不顧也後患將深不顧也議會彈劾不顧也國民憤爭不顧也債未借成則憂喪病沮債一借成則鼓舞懽欣萬事畏縮此獨猛進萬事懈怠此獨堅忍匪獨中央而地方亦借債焉匪獨外債而内國亦有債焉借之盡錙銖用之等泥沙舊債纍纍新債疊疊債愈多利愈重國用愈大續借愈亟日復一日年復一年借無已時債無止境如獅搏象用共全力若矢在弦不得不發吾無以名之名之曰債　（五） 
小說 
[言情小說妍媸鏡（第廿二章三）] [  常覺小蝶合譯天虚我生潤文]  
　　勞倫司慘然似極失望懶然起曰柰梨汝當知我我何愛於　娜特爲吾母從中調撥致有此誤今甚悔之予曰已而一誤豈堪再誤此等矯情吾至不取勞倫司愕然曰君言何解汝豈謂我未嘗眞有愛情耶予不待其語畢亟曰止以前之事可捔再言卽今所言吾亦未嘗憶之自今而後兩相忘之勳爵珍重行矣勞倫司此時面色益白移目以注予面旣復俯首發爲極低之聲曰嗟乎柰梨吾今乃知汝心矣蓋汝心中實未嘗愛我汝前信中謂此事實出誤會吾初猶未之信而今乃知其確也予聞語愕然念吾何嘗有信與彼今乃忽發此語然則吾二人之中必巳有一人癎發不然何來此　突之言而勞倫司又言曰是夜苦况實唯上帝知之當於馬車中分手時吾心方如何快樂以爲將來無限幸福莫不由是萌蘖乃愉快未及幾時汝信巳接踵而至其驟乃如迅電即予心亦幾被震而焦予至此乃大愕方欲問以何信而唇顫心盪竟已暗不能聲但聞勞倫司又曰吾誠不解作此信時如何下筆汝豈謂我性情亦復淺薄如汝所爲接吻言情之事皆雨車消遣之品耶勞倫司言次聲乃愈低首亦愈俯吾當時誠自詫何以不向辨白然卽欲辨者亦巳無能發聲而語勞倫司則目注地毯仍低聲自訟曰吾誠不解汝之欺我於汝何益上帝知之吾初實完全信汝以爲汝之愛我實與我之愛汝初無軒輊即令有人告我謂汝實出於欺僞我亦不信而今吾亦但有自掌吾頰蓋知大凡女子於襁褓中即已帶一僞字而來其視男子殆如玩物不然汝亦何心能握筆作此薄倖之信然有時吾亦恕汝以爲當在車中之時汝亦未嘗不以眞情向我特至爲人調唆乃始自悔不當以一時之愛情嫁一營門走卒而失一絶好之機會此機會唯何卽嫁菲雪也不數日而汝居然有此一着吾乃恍然而悟且自笑其痴心奈何竟欲鍾情於一尊重黄金之女子勞倫司言至此又少息予仍無言勞倫司又曰孰謂我此次歸來而汝仍依然未嫁即以當初待我之道待之菲雪吾乃過愚不暇爲菲雪悲轉疑汝舊情未絶妄冀汝憐誠大誤矣至汝何故而棄菲雪吾不知亦不願知唯一事則吾已知之則汝實爲一無心肝之女郎也（未完） 
　　（更正）前日妍媸鏡第一行『趺坐誤跌坐』二十七行『益甚誤蓋甚』靑年鏡末行『含飴誤含餂』謎話『商陸誤育陸』又『謎稿誤謎豪』畫謎揭曉『把奴拖犯誤挑犯』又『油煤誤油　』合併更正　昨日揷畫爲『政學會派之獵官主義』 
 
 
 

Page 15

 
 
新自由談 
[短篇小說]  
[奇小說不幸（續昨）（天白）]  
　　我買了新衣穿着搖搖擺擺的回得家來向書架上一瞧我那藏金的寳庫竟自不翼而飛杳如黄鶴了我這一嚇非同小可忙把呌人的鈴没命的按把廚下的馬丹麥蓮呌了出來我便問他有人到這屋裏不曾他說倍羅先生剛纔來過拿了一本大書去了我一聽時也不暇再問便趕忙喊一部街車向倍羅的寓所馳去呵呀那魔根博士的預言果然靈驗我今天眞眞是大不幸了我來遲了一步那倍羅巳帶了行裝向西方火車站去了我便換了一部摩托車飛也似的向車站趕來那火車已蠕蠕的展輪欲動我一眼看見倍羅坐在二等車室裏面和一個人談天几上放着一本大書就是那本世界地理志我當時恨不當揷翅飛上車去剛跑到這段車箱旁邊正待上車驀地汽笛一聲那車便風馳雷掣的開了我這一急幾乎三魂出竅恰好月台旁邊有一部自由車我也不管三七二十一便跨上去没命的狂追看官試想一個人的兩足機能怎能比上汽機的馬力可憐我兩隻脚儘力踏着車輪好像中國舊小說上所說的八臂哪叱踏那風火輪一般如飛的向前趕去只算那火車的縷縷黑烟兒始終不曾離了我的眼簾但是這樣趕法終久是趕不上約麽趕了十幾邁而那　道兩旁都是靑靑的草地我一眼看見一隻狠雄駿的烏　在那裏啃草旁邊坐著一位商人模樣的旅客想必是這馬的主人我那時情急智生跳下自由車從後面飛身跳上那烏　那馬𨺗地一驚便拚命向前跑去那馬主人出其不意跟後飛跑大聲狂喊但是這馬跑得似電閃星流他如何能趕得上哈哈他趕不上我我倒趕上倍羅所坐的火車原來這次火車是個慢車逢站必停火車剛剛到站速力漸漸減了我便跳下馬趕上前去找著倍羅坐的這段車箱一步躐上車餓虎飢鷹似的撲進去那本大書還擱在几上我便一把抓來那倍羅還在和人談天給我嚇得一跳我也不和他寒暄便提著書把鈔票抖落在几上數了一數呌聲慚愧原來一張也不短少只是火車已經開了我便和他說個大槪隨車到了前站方纔換車回到紐約我這天雖然著了極大驚皇吃了一番辛甘倒享受了五千元的意外横財這可算不幸中之大幸了（二）（完） 
海外拾遺 
[皇后洗浴之異典（碧波）]  
　　法屬非洲馬達加斯加國之皇后每年有一定日期在公衆前舉行洗浴典禮一次預在御宫前之空曠處設一藍布之天幕幕下砌一浴池届時皇后隨帶全部儀仗自宫中出直至幕中舉行洗浴禮洗浴之際有牧師數名在旁祈禱並放祝賀之禮砲大奏昔樂浴畢皇后即穿至美麗之服裳且懸無數之貴重寶玉金石等類於衣襟間坐公衆之前以受祝賀亦異典也（二） 
[奇異之聾病（撲塵）]  
　　近發現某種聾病能於喧囂聲中使其復聰有美國火車司機者某被察覺爲一極聾之人辦事人欲迫令辭職惟彼則盡力辯護謂彼雖病聾而於施行職務時則能聽物云云卒之令醫生與彼同乘一車中施以種種試驗其結果醫生頗以爲奇異蓋該機師不僅能聽普通之聲音即耳語及鐘錶行動之聲亦能辨察焉（二） 
家庭常識 
　　凡衣服之爲熨斗所灼者先可以檸檬汁塗之然後置諸日光之中或露空之處則灼痕立退 
　　白綢衣服當收藏之際切不可　以白紙緣白紙所含之質能使白綢變黄當以藍色薄紙裹之則其色自能永保而不變矣 
　　中國磁器碎裂之後輙難於修補茲有最妙之法在以白礬一小羹匙和以清氷一大羹匙置諸燭爐之内以透明爲度先將所碎之磁器以熱水洗之旋以布擦乾乘其熱氣未退之際即以所備之礬厚塗其上彼自能牢結矣 
　　將報紙切成細絲以實墊褥其軟不下於木棉 
　　凡飲番茄湯者加以橙二片即較爲適口 
　　煑糖菓時先以牛油塗鍋卽無過火之虞 
　　凡爲茶或咖啡所汚之衣物可以冷水濕之俟二三小時後再以冷水硬梘洗之則汚點自退 
　　番茄一物能開胃消滯而醃番茄之製法諒爲治家者所樂聞也法用番茄五磅切成薄片分層排之盆内每層各以鹽澤之過十二小時後始將鹽水傾去旋將番茄改置洋磁鍋内加醋二升　　糖半磅椒　芥末丁香薑末各二錢半煑至番茄軟時爲度俟　氣退盡即將瓶貯之自可食矣（二）（逸虎） 
續刋小說 
[絶塞奮椎記（野鶴）]  
[第九回（二）]  
　　春巒拍掌道瑤峰兄明計勝人祗是我們三數個人那樣去幹事呢謝老瑞這邊還没有消息恐怕不能不少待一待哩瑤峰聽罷皺一回眉說道有丁有了頓一頓又道祗怕達不到春巒忙問那樣瑤峯道我有個密切不過的朋友他現下手中掌轄的兵足足有二千左右若得他同心何愁這事不成便是我去游說他也未必不聽祗是没些兒左證如何晦軒忙道要那樣左證瑤峯道這不過是同人的簽名簿啊入黨的黨員證啊還有誓文啊討檄啊種種東西那一件可以缺而不備的呢春巒倚着醉笑說道這些還使得俺可以一夜天包辦得完的便是辦不完還有周兄替我助一臂哩瑤峰道如此是最妙不過的了祗要春巒兄不食這約便好商議旣罷便一同出了臥室洗盞更酌直到未牌將盡纔相將辭出春巒爲着中酒回到宿店覺得頭目瞀亂便擁衾而睡一覺醒來巳是上燈時候縱目一看晦軒獨自個人正坐在紅燈影裏執着筆不住的亂揮便一骨碌起來說道晦軒你寫些甚麽晦軒道　答應下的事情豈是已忘却了嗎便把適才和瑤峰的話說了大半春巒道是的說時向桌上一看只見晦軒寫的是 
　　嗟我有衆永矢爾誠矜持厥志罔或食替彼凶者暴日即於亡如膏斯熄如沙斯離河山蕩莽曰孰主之奮廻墜日曜鑠庸瞀相期樂駟還我故都九天浩浩八極荒荒載胥載臨監守匪忒日夜有渝豺虎之食謹誓 
 
 
 

Page 16

 
 
   
 
