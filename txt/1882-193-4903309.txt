# 1882 - 193 - 4903309

 

Page 1

 
 
[蒐羅殿板書及各種印書籍告白] [  點石齋啓]  
　　本齋歴印　本　藉頗荷　者許可今欲購求初印白棉𥿄　殿板淵鑑類函子史精華并初印白棉紙皇清經解經籍纂詁等書如海内藏書君子不吝惠敎卽希寄至本齋議值果其𥿄張潔白點畫精湛無缺無悞者本齋不惜重值購閱也此佈 
[論埃亂有關商務]  
　　埃及亂信本報屢由電音譯出亦曾著爲論說言及此事宜早爲設法平靖說者以爲埃及之亂雖未知其起釁之由大抵蠻觸相爭未必足以爲害於他國則其亂也不妨聽之其平也亦不妨聽之又何事懷杞人之憂耶余曰不然埃及　最爾國無足爲害而其地則實足以爲害于他國何則以埃及地處蘇彛士河之旁蘇彛士河爲輪船來往之要道此路一梗則輪船至外洋當遲半月之期現在絲茶兩項正在吃緊之時何堪有此梗阻實於商務大有窒碍各國焉得坐視且埃及起釁之由電報雖未詳言而外國報中曾有備載其事者據稱阿拉比現爲埃及兵部大臣兵權在其掌握而與䧄底斐大有齟齬布散　言云格底斐將不利於英法等國故英法各國皆信其說而欲與埃爲難此埃事之所以日亟也按埃及本屬土耳其後因俄土搆釁土國屢敗於俄正當有事之秋埃人遂乘機自拔附於自主之國土國旣遭俄禍自顧力有未逮不能與埃尋仇乃含忍而不言刻下埃及之於土耳其實有似屬非屬之狀而土人則究不能忘清於埃故埃亂甫萌歐洲各國使臣欲在土京邀集共議辦理埃事而土人再三辭之蓋土人深恐各國共謀埃事則埃亂旣平之後勢必聽命於各國而土遂失其固有不若獨力勘平不使他國與聞其事之爲得然土人雖有此心而未必有此力刻下土廷遣使至埃迄無成議以至埃人欲於阿里雙地亞建築砲臺該處地當蘇彛士河之衝如埃人建築砲臺則必於蘇彛士河紛擾不靖往來輪船均受其累於外國商務大爲關碍而該處河道法人里息開之於先其股分票又多爲英人所買據聞其人之買此股分十已得其八九設或爲埃所擾則前功盡棄而英人所喪實多安得而不關心英人最重商務凡有關於商賈者英人悉心經營今此埃亂日亟恐有道路梗阻之虞故特泒水師隄督帶領乓船前往先與埃人約令將阿里雙地亞之砲臺及預備兵械等限期交還其意亦不欲遽以兵戈從事倘埃人震其先聲唯唯惟命則英兵亦不致用武而乃埃人不知事機因循未果旣逾期限英人遂開砲攻擊不過數點鐘時而砲臺兩座均遭轟壞以是知英人之兵威實有大過人者或者疑英人未曾與埃兵對壘但出其不意以開花砲力攻炮臺埃人倉卒無備遂至於敗然據電報所述則埃人亦未嘗不與英人對敵特以兵力不逮是以英兵傷損無幾而埃人之受傷者不可勝計不得不高懸免戰之旗以冀釋兵而續好英人本意並不欲示威於埃人但得埃人知懼而漸開其悔禍之機則亦不復更爲巳甚因停止攻擊之兵也刻下又得電音謂埃人懸旗之意惟欲逃出砲臺究竟未肯降志屈服英人停止攻擊而猝遭兵火其事仍未能定而該處一有兵禍輪船往來不便此則大爲可慮者已說者謂蘇彛士乃新開之河從前未開此河之時外洋輪船由好望角繞道而行亦可以通貿易之道今旣該處慮有兵禍則何不仍舍新河而由故道置此蠻觸之爭於不問奚不可者不知繞道則輪船由外洋至華須遲至六七十日由新開河直逹不過四十餘日遲速大相逕庭利害顯而易見况當此絲茶方在上巿之際遲速之間得失頗大觀於英國新造斯德林葢斯德里輪船以運茶其船神速由華啓輪二十九日已逹外洋各國商人莫不嘖嘖稱羡則知西人行商販貨總以從速爲貴今該處設遭梗阻有不大悞商務者乎英人最重商務宜其汲汲焉以靖埃亂爲已任也所願早靖兵戈復享太平之福則不勝盼幸焉耳 
[欽使賀婚]  
　　外國新聞紙言中國駐德欽使李丹崖觀察前以瑞典國太子舉行婚禮前赴瑞國代中朝道賀禮成之後業輕啓節旋德京矣 
[温處水災]  
　　浙江温州於前月十七日天大雷電以風驟雨傾盆合郡河水騾增數尺聞該處瞿溪及堂下地方皆出蛟冲壞田廬并傷及人口十八日颶風陡發屋瓦齊飛霹靂更大城内道前橋之石欄亦遭吹折壓沉橋下民船二艘經兩點鐘之久風雨稍息雷聲仍隆隆未已十九日大雨如倒瀉銀河兼以冰雹阿香車復往來馳驟是日大南門外飛霞洞前震開一棺東門擊死一蛇一狗温州如此而處州青田之小溪山下亦陡發大水人口器皿隨流直下至温州西門外沿江居民均有撈獲念四日早晨有稻桶一隻中坐男女孩各一年均五六歲身旁有錢二千及麥餅等物浮至該處經居民救之上岸可見小溪已成澤國矣現在温郡早禾被淹米價驟長每石須洋三元餘所有義倉積穀放糶立盡管倉人頗得其利而民間則仍有不足之患幸江南米船聯檣大至民心爲之稍定該處上下河鄉均有社倉積穀防飢詎司其事者早將倉穀侵蝕所餘無幾近日耆老屢請開發司事無言可覆耆老乃赴道府縣三署跪香遞禀各憲准詞先將諸人婉言遺散諒當澈查嚴辦也 
[邑侯臥治]  
　　永嘉張邑尊自傷足請假後案牘未免聚積今於五月初一日銷假所有積案數日間訊斷立盡管押候質者業已釋放一空彷彿龐士元之判耒陽獄也惟邑尊蒞任以來俸滿多時上年大計復得卓異部文屢催引　見是以已詳請委代想七八月之間定須束悵北上矣 
[再請開缺]  
　　船政大臣黎星使於三月念六日禀請開缺四月念一日奉到　批摺賞假一月毋庸開缺已列前報兹聞黎星使以假期將滿而病未全痊五月十七日復具奏懇請開缺派鄧差弁賚摺由恰便輪船赴滬冉搭商船入津而晉京云 
[閩省苦熱]  
　　閩省自五月初十外寒暑針升至九十三四度炎熱逼人惟十四日下午有雨稍滌煩襟而寒暑針亦退縮五六度但田園仍慮炎蒸菜果多恐不熟因今夏暑熱較早植物未暢生機倘此後得風雨調匀庶生物或可轉危爲安也 
[絲行被刦]  
　　杭之艮山門外有地名喬司者去城二十餘里本東鄉著名之巿鎭鎭有阮聚順絲行開張有年素稱得利上月二十五夜突被盜匪搶刼一空行主阮顯亭次日入城至仁和縣禀報其禀詞詳明簡淨因備記之云爲 
 
 

Page 2

 
 
盜匪肆搶急求勘騐迅賜嚴拿追贓事竊某在治下喬司西鎭地方開設聚順號絲行現值新絲上巿鄉客赴行買賣雲集不料被匪生心於五月二十五夜三更時分突來多人用巨石撞開大門明火執械破扉直入約共有二十餘人旣入臥房並上暗閣肆行搶掠敲毁箱籠罄劫絲一千七百餘兩洋銀二百五十五元對洋一元及衣飾物件等行内住有絲客沈瑞及行夥周兆堂均經該盜拒傷幸衆隣呐喊鳴鑼兼該處汛弁營兵赶來羣盜始携贓逃逸沿途棄下贓絲一包零絲三束經營兵拾還又遺柳棍三條除衣飾零物一時不及查點另行開單呈送外爲急禀叩伏乞電鑒會營勘驗嚴飭緝拿追贓給領感德　　上禀邑尊得禀後擬於次早下鄉踏勘不料該汎弁已獲從盜一名押解到案趙邑尊當卽坐堂研訊據供係仙居縣人同黨招出人人其贓均在草橋門外某飯店窩頓其被獲之由緣該匪在龐家埠近處閒行營兵見其面目粗陋藍布衣袴而足着京式鑲鞋且衣袖藏有刀柄偶輕露眼遂將其人搭住擁至絲行令失主等辨認行中以昏夜人多面目無從分别而中有一絲客見該匪之鞋確肖已物因解而試着之大小脗合决爲眞盜無疑據失主云盜等入門後草草搜索不過半點鐘許負贓卽遁幸有一客房未入蓋房内係一湖帮絲客下榻客甫於二十四晚到行帶有銀包四个由臨平長挑而來想必爲盜等屬目故來刼此巨歀而不料其搜尋不得也所刦去之洋銀二百五十餘元其中一百九十元係是日在城内孩兒巷口裕春錢莊内携歸均蓋有裕春皮印極易辨認通計絲觔現洋及衣飾等約有八百餘金兹旣據該盜招供想人贓不難並獲也 
[久雨禁屠]  
　　杭城自夏至節後雨多晴少每值一雨勢必傾河倒峽者兩三畫夜城中河道盡滿街巿間亦都有積水數寸兼之過江之蕭山諸曁上虞各縣上江之蘭谿分水及杭府所屬之富陽餘杭各邑水災迭報因是災民麕至上月初九日省垣内又大雨如注日夜不止城中米價日增每石已增至四五百文各色蔬菜亦價增一倍省憲深切隠憂卽札仁錢兩首縣出示曉諭城廂内外一律禁止屠宰於二十一日爲始齋戒禀壇率屬虔禱至二十四日積雨方收次日漸露晴旭然陽光稀微殊非可畏之夏日迨節過小暑而居室者尚有御薄棉之衣夜間尤非擁衾不可然則五月披裘正不得謂子陵之矯時立異矣連日錢江水勢十分猛迅盖自聞家堰至小笠山一帶計坍去海塘四十餘丈瀕海民居冲没者不少兼以潮汎甚巨江水都漫塘而過城河亦爲暴漲若濵湖之湧金清波錢塘各門則以西湖水陡漲灌溢入城近城各街道都有搭浮橋而行者幸旋見晴霽秋收尚有可圖二十七日官已撤擅叩謝矣 
[都統抵浙]  
　　新任乍浦慶都統聞於上月二十六日舟抵塘棲二十七日早七點鐘陳中丞以次均出城至下碼頭迎接先各恭請聖安後則叙晤各回本署云 
[豫章官報]  
　　　南昌於端節時已相傳彭雪琴宫保將因巡閱長江水師之便來江與中丞面商事宜於是省内三營兵及雄字章字兩營防勇連日排隊江干恭迎憲駕早出晚歸不遑休息及十四日午刻有舢板數號容與而來繫纜膝王閣下宫保卽在其中各官卽呈遞手本皆未接見惟傳語慰勞而已不一時中丞登舟晤談司道及地方印委各文武亦紛紛出城拜謁宫保於送中丞後隨乘輿逐一答拜晚間宴於撫署仍出宿舟次十五日復親至勒少仲中丞家吊奠旋返舟解纜各官皆不及送卽三營隊伍亦落後惟兩營防勇近紥城外升砲出隊敬送云○總查城外保甲朱太守以鑑現奉牙厘局憲委辦湖口厘卡其接辦保甲者則爲胡太尊廷柱云○十五日候補縣蔡體乾准補弋陽縣洪汝濓准補瑞昌縣俱禀謝撫憲行知○傳聞廣信府近日驟被大水淹浸由該地方官申詳到省卽經藩憲飭委候補縣徐君春榮前往查勘矣○洪大宗師將臨撫州府屬已見前報兹悉於上月十二日抵郡十三日開考云○德勝進賢惠民三門城門口之官㕔街栅卡房近概修整一新其餘廣潤章江順化三門想當次第及之今而後抱關擊柝可無嗟風雨侵沾也又狀元橋之鐘鼓樓刻亦修整竣工矣 
[張燈誌慶]  
　　昨爲法界張燈申慶之期已將大槪情形列於報章兹悉昨早八點鐘時有公董局内之能奏樂者十二人先集該局奏法國音樂聲韻和諧洋洋盈耳樂止又赴法總領事署奏技傳總領事面爲致謝飮之以酒遂各散歸法界内不特法人行號懸旗設燈卽華人亦有申賀者法總領事署大門上横裝鐵條一支每離寸許有孔燃火門上正中直竪一鐵條上裝蜘蛛燈而左右兩面配以西字譯其音爲埃而愛甫墻上掛大小東洋燈園中樹間兼有東洋燈及五彩燈并繪法國旗號紙燈約計有四百盞光景大門之外北首於洋涇橋南堍起東西兩邊樹以木桿甚高桿頭紥有柏枝掛長式法國旗幟顔色鮮明因風飄蕩桿之中間紥以長式腰式及天圓地方等牌其牌之兩面裏以藍白紅三色之布紥成鳥翅形似此之桿自洋涇橋起迤南至新開河橋止兩面共有三十餘桿每桿間以地火燈一排其紙燈竟無間斷兩面皆用鐵絲繫於樹枝及木桿上迤南過新開河橋至小東門法捕房止沿浦一邊均掛紙燈捕房門自裝有西字地火燈捕房北自浦灘本有石子斜砌成腰圓形亦樹木桿懸紙燈兩層約二日餘盞捕房中有燈百餘盞招商局金利源帳房門自亦掛燈六十盞沿浦行號有會德豐泰源三德堂等均懸法國旗幟及各式紙燈法公司輪船行亦裝地火燈并紙燈至法公迤四大馬路之哈利生行德興大順宏裕及外國各酒店槇街天主堂輪馳馬車行元泰雜貨密采里飯店東西兩號樓上窓口燈光陸離并有繩横亘街衢懸掛紅字燈大自鳴鐘鐵門上亦裝四字燈其園中有各式紙燈惟此次未搭布逢未作跳戯富下午四點鐘時捕房中燃放化炮祇有高聲並無他式據聞已有十餘洋之費八仙橋捕房及地火行并沿洋涇浜之各酒店亦皆懸旗點燈至晚上八點鐘俊各處燈光如畫儼如火樹琪花遊人十分擁擠路爲塞斷上海縣莫邑尊英界會審委員陳太守法界會審委員兼洋務局提調翁太守水利局委員張太守新關查騐委員曷明府均於夜間親臨法領事署道賀觀燈而領事署已早泒巡捕至新北門伺候駕到時署中放邊砲高升迎迓領事官與十繙譯以禮相迎陳設上等茶點果品園中亦有巡捕彈壓内有吕宋樂人歌唱悠揚動聽至十二點鐘爲止英界電氣燈行内高懸電燈有如明月觀者頗衆法蘭西銀行門前豎有彩旗八面游人在外亦極擁擠云 
[持械拒捕]  
　　外虹橋浜大和坊弄元發客棧有寍波人小工等作寓前月杪忽來北省口音者數人借在帶有洋鎗等時向小工索詐茶酒小工患之本月初二日下午四點鐘時有八十號華捕在虹橋巡緝小工告以有兩人身帶洋槍在前一胖者身穿白洋布短衫袴一瘦小者身穿官紗短衫敲綢袴手持洋傘該捕跟蹤而往向之盤詰其瘦者卽開槍擊中巡捕右肩時又有八十一號華捕遙聞槍聲又見煙氣赶卽趨赴見該捕已經受傷詢知其事遂先令東洋車送受傷捕至虹口捕房一面向前追趕旁觀之人愈聚愈衆亦成羣同追喊稱捉盜兩人被赶急切至招商局中碼頭見有一空舢板船隨卽躍下將船撑開一人用力搖櫓而一人仍持洋槍開放無如風勢不順未能前進該處適建造房屋堆有磚石等件衆人競拾石塊磚瓦紛紛抛擲兩人頭額受傷愈加忿怒開槍益急俄而一人入水中仍放洋槍不止船上一人則兩手分執兩槍連環開放勢如　雨繼而見磚石雨下因亦棄船入水漸行至岸邊又放四五槍衆人懼而退該盜登岸至裏虹口縱上房屋有木匠徐天喜見而追之該盜復放槍三開三中木匠受傷甚重該盜又跳至小屋上失足墮地衆人圍之如墻而進盜鎗僅餘一門不及裝彈乃將兩鎗投入池内然其身畔袋内槍彈甚多衆人一擁而上先將槍彈搶去然後將盜縳住其先入水之一人則被八十一號華捕奮勇上前拖其髮辮至水深處使之不得展動 
 
 

Page 3

 
 
槍亦無用岸上諸人抛繩入水并有數人相助該捕在水中獲住拖拽上岸擁之以去適值衆人將所獲前盜拖送前來衣服已被拖壞遂一并解到捕房分房禁押不令同處其受傷之華捕及木匠徐天喜皆以門板舁至捕房騐後卽送至仁濟醫院療治華捕則右肩打碎彈子不知安在木匠則一彈直入左肺一彈則中面上尚有一傷未中要害昨晚猶未能定其生死嗣經包探察訪知初一日晚上有三人至虹口相近之小客庽中住宿似一主兩僕之狀出錢四十文住歇一宵次早以該庽人多不便隨卽出去云及問所獲之盜何以見捕卽行放槍據稱在山東曾殺死兩人故見捕至以爲來拿是以開鎗拒捕以圖逃命今旣被獲不必再言但憑送官究治殺亦無懼昨日捕房將二犯及手槍彈子袋解案薛捕頭訴明前因陳太守訊得瘦者供姓李名三係山東人向同一年老之許四包送私鹽故有手槍隨帶昨因巡捕見疑相拘以致放槍傷捕我等旋皆下水復登岸上屋我因墜下被獲許則不知所往矣胖者供姓張名二亦山東人並未放鎗不知巡捕因何來拘陳太守得供之下問捕頭傷人碍否捕頭答稱華捕受傷略輕徐天喜較重據醫生云如七日内無碍或可保全性命太守隨飭差捕將李張二人用刑具鎖解上海縣照例訊辦手鎗附案備查 
[馬戯將去]  
　　車利尼馬戯本擬在本埠再演一禮拜後卽行前赴羊城兹悉羊城之行已作罷論因知骸處水災信息恐地方旣有災荒誰復苦中尋樂故擬此一禮拜演畢之後動身回香港然後再赴新嘉坡云 
[水嬉斃命]  
　　本埠泥城外及新閘一帶頗多牛乳棚所雇牧人每日早暮必放牛出外或食草或入河洗澡前日將晚時有牧者甲乙丙丁四人牽牛八頭至閘東港灘該四人年俱二十左右頗有童心相約騎牛渡港先到爲勝旋甲先到甲又謂我不特騎牛得勝卽鳬水亦可爭前於是棄牛而泅水則先至者爲乙次爲丙再次爲丁甲在中間身不由主翻身沈下斯時岸上觀者甚夥其間有善泅之人躍下施救甲已滅頂旋一舟子見其冒起急拔竹高欲救豈知急切不能拔出及有人帮將此篙拔出甲又沈下遂致無從打橯繼經牛棚主雇工撈獲屍身招其父母到來撫屍大慟主人爲之備棺成殮聞甲將欲完姻吉期已定一旦以狎水之故遭此不惻雖咎由自取殊可慘已 
[賭犯驟斃]  
　　虹口捕房奉斷禁押之賭犯廣東人某限期將滿前日下午四點鐘時忽然發痧捕頭遣七十九號華捕三十一號西捕送至同仁醫館西醫驗係絞腸急痧回稱難治果至五點餘鐘斃命當經伊戚備棺至醫院收殮夫開釋在卽而死期遄臨豈亦有數存乎其間歟 
[交保理欵]  
　　土行被控案情節經列報昨日英界公堂據新沙遜行買辦沈世元禀稱奉飭經管惠興押鋪止押候贖以期歸銀攤償翁姓各欠豈知有周姓出爲覇阻稱伊係該鋪之二分股東等語翁姓供我子翁阿寳今已投案代押容我覓保出外調處翁阿寳稟向在家鄉近來滬上省親祗有一月今願代父親管押蔡步雲投案願保翁出外料理并願保押舖夥林阿喜醫病如奉差傳隨時交案周某請追惠興押舖二股之資本太守問有無議單答稱並無議單祗有經摺呈閱太守謂股東全憑議單經摺不憑擲還又問惠興存本簿據何在翁卽呈案太守閱帳見甚糊塗發還各欠户皆投案請追太守商之司副領事姑准翁交蔡保出清理限於七日内禀明翁阿寳押候理明再釋林阿喜亦准交保至惠興押鋪仍交沈世元經理設再有人覇持禀候提究 
[籌賑皖省水災啓]  
　　啓者頃閱五月念九日申報備悉皖省之潜山太湖懷寍英山岬邑及瀕巢湖各縣蛟患頻仍一日夜長水一丈有餘爲近今十年來所未有民居漂没不計其數幸存者亦皆蕩析流離嗷嗷待哺上憲關懷民瘼已施周急之恩我人厪念灾祲宜盡卹隣之道商諸各電報局各局允代收捐隨時解濟商諸嚴君佑之嚴君願邀善士赴賑災區同人仰欽高誼願竭微忱蘇滬揚三處業已墊銀萬五千兩俾嚴君卽日携往以副馳救之義惟念被灾旣重需欵必多是用登列報章代呼將伯伏願仁人君子踴躍解囊交付上海揚州鎭江蘇州各電報局代收解實爲功德無量至此次賑欵收數除由各電報局收捐掣票外按旬刊登申報爲憑送交嚴君發賑後卽由嚴君將支銷總數登報不再刊錄徵信理合聲明諸乞公鑒[  粤浙蘇皖同人公啓]  
[浙省撫轅抄]  
　　五月二十七日貴州藩台沈印應奎拜會補用府鍾大鈞由京騐放來省稟到府經歴况章義分發來省禀到周夢丹禀知總理廳札委分理差 
G>　　西國頭等馬戲獸戲 
　　G．CHIARINI＇S 
　　ROYAL　ITALIAN　CIRCUS 
　　AND 
　　PERFORMING　ANIMALS 
　　五月念七夜准演 
　　夜八點鐘開門九點鐘開演 
　　啓者本班在上海開演此一禮拜內為度擬卽停止故禮拜一晚間開演又將另易新法日本戲士從前曾供日廷御覽花樣不一現亦另翻新樣本班戲士如福斯得弟兄斯多林姊妹調馬之里貼跳圈之羅倫空中飛舞之柴素善用齒力之樂德凡藝技超羣者莫不登臺獻技象戲虎戲復仍照常開演諸君欲觀請卽在此禮拜內杜顧遲則將失之交臂也至此禮拜內如再更換新戲當續登告白此佈 
　　票價 
　　官座　可坐六位每房收洋十三元校頭等椅位每位收洋二元椅位有椅墊每位收洋一元板位每位收洋五角除官坐外各位凡小子未十歲及兵家之未有頂帶者均收一半在橋位處特留一行以備華人貴婦所用凡欲看各位資助之圖者請至虹口　查客館在彼卽日起賣位票以後每日發賣由朝十點鐘起至下午五點鐘止以便諸君預定號位在戲塲晚八點鐘開門九點鐘開演 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年五月念三日京報全錄]  
　　宫門抄○諭旨七道錄前○發抄旨四道○尚書志等奏請飭嚴拿革吏究辦摺○大學士靈奏請旨摺○將軍崇奏請旌表片○川督丁奏請議卹片○署直督張奏甄别知縣片○大臣杜奏據請病假片○五月二十三日理蕃院鑾儀衛光祿寺八旗兩翼值日無引見○尚宗瑞假滿請安○鳥拉布謝充四川正考官恩○署福建巡撫張兆棟請訓○國俊容山預備召見○廣順請假十日○召見軍機張兆棟國俊容山○發抄畢道遠等奏興辦近畿教養事宜酌撥常欵以資久遠奉旨依議欽此○福州副都統多鑾布奏三年期滿籲請陛見奉旨着毋庸來見欽此○李文繁奏長江提臣李成謀巡閱過江赴湖北一帶校閱自省起程日期奉旨知道了欽此○又試用倅黄啓麟期滿甄别奉旨吏部知道欽此○○經筵講官兵部尚書臣志和等謹奏爲已革書吏因案傳訊不到請飭嚴行拿究事據陜甘總督譚鍾麟咨稱兵部於光緒六年十二月十八日簽發公文六片札付十張至七年十二月十六日始行到蘭其中遲延一年究係何處延擱當將代投是項文札之外委楮廷瑔兵丁張得榮發府訊辦據稱向在西寍青海衙門當差光緒七年九月初九日奉差進京經同標千把蒲養年們送來銀九包内十兩一包餘俱三兩又信三封帶交京友陶金壽查收十月初一日到京當面把銀信一併交給初十日正要起身陶金壽送來公文六角說是西寍鎭標千總蒲養年們的札付托帶回甘各等供查兵部公文原係六年十二月十八日由部簽發該弁等係七年十月初十日從京受寄帶回雖錯帶西寍多一往退計遲月餘其在京時究係何人延擱非原日托帶文信之陶金壽到案不能水落石出並稱有陶金壽名片係住京壖香爐營頭條胡同咨部飭傳陶金壽到案究訊此項札付何以入陶金壽之手隔年始發抑或將陶金壽解甘質訊等因前來查臣部封遞文札向交駐東提　領發原不准書吏經手今據該督所稱陶金壽私交文札名卽其中顯有弊端當飭司員詳查書吏名册内並無陶金壽之名惟有巳革甘肅科經承陶業英是否其人經臣部密札司坊官泒役傳喚赴部訊問嗣據北城吏目陳瀛禀稱居住香爐營頭條胡同之陶業英現已回籍俟傳獲時另行送部等語查陶業莫係浙江山陰縣人光緒六年十二月尚充甘肅科經承且住址亦與來文所叙相符是陶業英卽陶金壽情節顯然該革吏於在部當差之時竟敢收受銀兩擅將文札等件私交差弁並係隔年始發實屬胆大妄爲現旣傳訊不到非藏匿京城四潛回原籍相應請旨飭下步軍統領衙門順天府五城御史督飭所屬派役認眞跴緝一經掌獲卽由該衙門就近送交刑部訊明懲辦以肅法律而儆效尤並請飭下浙江巡撫一體議拿解部除承辦司員應俟定案時交部察議外爲此恭摺具奏伏乞聖鑒謹奏請旨奉旨已綠○○經筵講官太子少保大學士管理理藩院事務臣宗室靈桂等謹奏爲請旨事光緒八年四月二十六日由内閣抄出奉上諭刑部奏請飭拿要犯一摺冒領蒙古卹賞一案刑部傳訊理藩院書吏高棟等供出高紹周卽高振亭係理藩院滿𥢷房已滿經承並據已革佐領崇惠曁領催崇林各供與高振亭認識囑託及借用銀兩等情高振亭爲此案要犯何以日久未獲着理藩院迅將高振亭設法傳獲送部並著步軍統領衙門順天府五城御史懍遵前旨督飭所屬認眞跴緝務獲歸案究辦欽此欽遵抄出到院臣等查臣院前於查明覆奏摺内聲明臣院書吏夘册内並無高振亭之名難免託名影射請旨飭下刑部提問在案今據刑部覆奏訊據各犯供出高紹周卽高振亭奉旨着理藩院設法傳獲送部等因查臣院卯册内有已滿書吏事紹周係安徵池州府貴池縣人於同治十年十一月初一日充役光緒三年五月二十四日役滿高紹周役滿後卽係高棟接充滿檔房經承高紹周卽不在臣院當差今奉旨設法傳獲隨經嚴密訪查並無蹤跡查該犯役滿已及六年之久是否仍行在京逗遛影射現已奉旨著步軍統領衙門順天府五城認眞跴緝除由臣院仍設法嚴密訪查外謹擬請旨飭下安徽巡撫在該犯原籍地方認眞跴緝務期拿獲歸案所有遵旨傳獲要犯高振亭請飭該犯原籍緝拿緣由理合恭摺具奏爲此謹奏請旨奉旨已錄○○崇綺等片再據承德縣知縣朱克揚蓋平縣知縣徐慶璋會同詳稱竊有同鄉浙江德清縣巳故生員姚崇德繼室姚周氏現任寛甸縣知縣姚鎔之繼母道光十二年於歸時年二十一歲事翁姑以孝稱十四年氏生子　甫數月而其夫病故呼天飮泣痛不欲生經親屬以事親撫子大義相觀勉該氏遂力疾營葬作女工以供甘旨養二子而俱成立至同治十年氏以疾殁年六十歲計守節三十八年職等誼属桑梓聞見較確理合造具事實清册加員印結詳請核奏前來奴才等查姚周氏勵志青年完貞白首矢柏舟之誓節雖苦而彌堅代菽水之歎孝固貧而愈足義方是訓無愧慈愛之稱年例相符宜邀褒揚之典應請旌表以慰貞魂除將事實册結送部查核外理合附片具陳伏乞聖鑒謹奏軍機大臣奉旨着准其旌表禮部知道欽此○○丁寳楨片再查川省著名巨匪劉萬萬與高肉眼睛冷老八等匪結爲死黨迭犯搶刼殺人之案指不勝屈經前督臣吳棠護督臣文格懸賞指名嚴拿迄未就獲臣來川後以此韭不除久必爲害又復嚴檄各該地方官嚴拿亦未弋獲緣該匪黨羽衆多其出入皆有多人擁護且異常狡許一宿輒易數處蹤跡莫測是以碍難得手臬司張凱嵩到任後臣以督緝是其專責因與之商籌辦理該司隨時留心訪查有記名外委陳三春向來辦事實心而於緝匪事尤爲奮勇以前漢州大寗各州縣地方拿獲巨匪鄉和尚宋光斗王來娃朱四紹朱七代亡等多名均係該外委之力禀經臣飭委陳三春前赴彭山仁壽新津華陽等縣一帶地方嚴密查拿該臬司復授以機宜令購眼線假伴匪黨投入匪夥以作内應隨探得該匪劉萬萬在於仁壽縣今之藉田鋪地方遊弋勾結遠近匪類潛謀不　約期至彭山縣屬之青龍塲搶刧乘機起事因匪未集齊不敢舉動該外委偵探確實隨密會彭山仁壽等縣督帶團役合力掩捕本年二月初四日黎明陳三春率同勇丁甫至該處詎劉萬萬已先知覺率領匪黨突出路口抗拒並施放槍砲將陳三春右眼轟傷該外委見匪勢猖獗若稍形退縮則勢益鴟張更難得手當卽裹創督同勇丁直入賊羣奮力合捕劉萬萬手持雙刀大聲喊殺該外委奮力格鬥立將劉萬萬格傷倒地當卽擒獲時高肉眼睛與冷老八意欲奪犯櫳前拚命拒敵陳二春復督同各勇丁等刀矛並舉又將高肉眼睛格傷身死冷老八受傷力不能支亦被擒獲餘匪紛紛竄往仁壽彭山差團跟追合拿格斃多名查看團　魏海堂傳祥盛蘇四三人被槍轟斃勇丁方証等九人被刀矛戮傷劉萬萬與冷老八均被格先後身死陳三春受傷過重醫調不愈亦于初五日辰刻因傷殞命各該縣居民始聞劉萬萬等被格身死無不同聲稱快經彭山縣知縣張瑔據實禀報前來臣查向來匪徒倡亂其始不過數十餘人迨日久勾結漸多遂成燎原之勢兹劉萬萬迭犯搶劫殺人有案巳屬罪不容誅乃漏網多年胆敢在藉田鋪地方謀爲不軌迨聞拿拒捕尤敢傷斃弁勇多人更屬罪大惡極若非及時殲除爲害將不可勝言兹幸當塲格斃餘匪亦一律剪除洵足消患未萌惟被格身死未經明正典刑殊不足以昭炯戒當經批飭該縣將劉萬萬高肉眼睛冷老八等三犯按名戮屍傳首各犯事地方揭竿示衆以彰國典而快人心陳三春奮勇捕匪傷重殞命情殊可憫應請天恩俯賜飭部照陣亡例議卹以酬忠藎臬司張凱嵩督捕有方使積年未獲巨匪一旦殲除爲川西南地方除一大害不無微勞可否賞加二級之處出自逾格陽施除將在事出力之勇役團丁以及受傷被殺各勇丁等由臣分别酌給銀兩功牌以示鼓勵外是否有當理合附片具陳伏乞聖鑒訓示謹奏軍機大臣奉旨陳三春着照所請交部議卹張嵩着交部議叙欽此○○張樹聲片再道府州縣無論項勞績保歸候補班人　應以到省之日起予限一年詳加察看出具切寔考語奏明分别煩簡補用兹查候補知縣孫春煦到省一年期滿例應甄别據藩臬兩司會詳請奏前督臣李鴻间未及核辦移交前來臣甫經到任例不出考據　司崧駿前任甈事方大浉查得該員年强才裕明幹有爲堪勝繁缺俟有應補缺出照例序補除履歴册咨部外理合附片具陳伏乞聖鹽謹奏軍機大臣奉旨吏部知道欽此○○杜嘠爾等片再據札薩克圖漢部落盟長公密帕木三布等呈據本盟札薩克多羅郡王多布沁札木楚呈稱　多布沁札木楚　疾復發氣力軟弱又加以心神迷亂等症實難辦公呈請照章給假俾資調理具札薩克印務派委恊理台吉逹木鼎札布署理等情當經泒委管旂章京囊札特前往查騐屬實並取具該札薩克印結呈復前來相應據情呈報等情奴才等伏查該札薩克郡王多布沁札木楚因病請假旣據該盟長等派員查騐屬實自應按照新章給假兩個月調理所有札薩克印務卽照所請泒委恊理台吉逹木鼎札布署理除將呈刲印結存案備查並檄覆外理合附片具陳伏乞聖鑒謹奏軍機大臣奉豈知道了欽此 
 
 
