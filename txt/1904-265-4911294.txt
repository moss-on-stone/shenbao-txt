# 1904 - 265 - 4911294

 

Page 1

 
 
[重印正續時務通考出售] [  圖書集成局啓]  
時務通考一書正集編自京津諸名士其時朝廷上下多以不逹時務相詬病迨是書出至戊戌年果有變法之事人皆許爲能得風氣之先且體例謹嚴扶擇精當自中外通商以後一切政教號令以及聲光化電各種格致之學無不黄羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閲者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[增補繪圖大字聊齋志異] [  圖書集成局代啓]  
溜川蒲柳泉先生所著聊齋志異久已風行寰海幾於家置一編蓋以簡潔之筆運恢奇之思洵足遣睡魔而啓靈機也惜市間所刋各本於王漁洋之總評但雲湖之眉批專無全録閲者憾焉今三省堂主囑本局用大號扁字重鑄鉛板凡王氏評語但氏眉批吕氏註釋無不燦然備列並精細繪圖一百廿幅且依浙湖陸氏抄本原稿增補六則尤曠眼界紙白板清每部一函八厚本碼洋一元二角暫售七折以廣招徠○加批繪圖西遊請新鑄大字鉛板紙白精良每部八本碼洋七角暫售七折由上海四馬路中甫望平街口文寳書局發兑 
[再續説馬力三]  
是以鍋鑪者汽力發生之母由鍋鑪之力而蓄之以引敬飛輪由引擎飛輪之力而傳之以滑車革帶又由滑車革帶之力而致之於機牀機架等機牀機架等者汽力集用之地也今使徒號於國之人曰馬力也汽機也則一廠之中輪軸萬千一器之閒樞機叢錯亦無怪乎膛目結舌莫知所由已至若别其所屬釐其所用區類而眎之條舉之詔之曰若者爲原動力若者爲制用器若者爲蓄力傳力之具則雖以至愚者臨之當亦不待煩言而自解矣又使號於國之人曰是鍋鑪也是引擎與飛輪也是滑車與機牀機架等也而徒觀乎構合之外量不示以體積之内容則亦僅見夫鍋鑪之氣蓬蓬然引擎飛輪之勢趯趯然滑車之軸轆轆然機牀加具之屬蠕蠕然其奥曲不解其規矩不知亦無怪夫以爲神妙不可测度者至若支而節之剖而解之離析而研審之表裏而通測之則自知若者爲甲而若者卽甲之所由成若者爲乙而若者即乙之所以立若者爲丙與丁而若者又卽丙與丁之所以相構而合此雖以三尺童子富於記性者爲之當亦知則效而師法之之非難事矣故夫中國之於馬力汽機昔惟重視之驚異之以爲絶業之不可幾及遂終以自阻苟一破失白棄自諉之陋習則因之易者非若創之難人能之我何不能如吾所説者斷斷乎然也且吾昔供役於製造之局者閲五稘餘其機器製造之能力與工藝制作之程度嘗攷之詳而知之騐計其中廠舍凡十四處關於機器製造之事者十二區除槍砲彈藥四廠外曰機器廠註向爲脩理及倣造本局各機器諸事曰煉鎭廠註向煉西門塞鋼以鑄槍砲曁引擎飛輪鋼盂並輪船機軸鋼板等物近年所鑄飛輪有面徑至丈九尺者曰鑄銅鐡廠註向鑄造槍砲銅鐡各機件及其餘機軸等物曰熟鐡廠註向打造槍砲機器各零件曰木工廠註向製新出槍砲汽機輪船車架等器棋型局中凡仿造新器先將原器分折由畫圖房將機身零件及附屬品一一照様繪圖注明尺寸隨至木工廠照圖車成木質模型尺寸大小無異原器然後至煉鋼鑄鐡等廠照木模型構成砂模澆而鑄之卽俗名翻砂是也鑄成後車磨之構合之槍砲等則至槍砲廠輪船等則至輪船廠機器等則至機器廠曰輪船廠註向造砲輪機船等　白水雷廠註向造浮碰沈各雷後停造今造槍砲火門拉火及電引撃火等曰鍋鑪廠註向向造浮碰沈各雷後停造今造槍砲火試騐汽力機等關於教授學習製造之事者二區曰畫圖房註專畫槍砲機器輪艦諸圖定章兼擇聰頴匠童入而肄業授以算繪兩種專門學學成使入機廠實練以爲異日工師匠作之選立法實隹惜後之主局事者不善體始創之美意數十年來本局各廠工師匠作未聞有一二人出於此中者而各廠所有匠目皆憑廠員曁總理之好惡以爲去取或按年格以塡之愚魯昏髦漫不究其造詣何若也其中學生亦閒有至佳者率於卒業後他適謀别業焉致可惜已曰工藝學堂註此爲本廠機器製造專門學校原意選匠童之佳者課以格致化學算繪機理製造各學亦以爲他日工師之選也而其弊與畫圖房等[  此説仍未完容再賡續]  
[電傳宫門抄]  
　　前晚一點鐘時京師友人專電告知本舘云八月十四日皇上召見軍機大臣是日無明降上諭昨晚九點鐘時又接京師友人專電云八月十五日皇上召見軍機大臣是日並無明降上諭 
[戰事先聲]  
　　頃得法京巴黎來電云奉天地方不久將有戰事現有日軍八大隊正在向前進發俄國拔兵之到此者其數亦多 
[俄軍屯駐]  
　　八月初八日奉天來信云目下盛京俄軍其勢甚强刻均在距奉天迤南五十華里之白塔铺地方會同各軍以便屯紥當接此信之前恐此地或有戰事道勝銀行不久方移往鐡嶺今又移往廣岑子矣 
[奉天軍情]  
　　華歴八月十四日日本東京來電云日本大本營得有戰地報造謂日軍一隊於本月十一日離申城進發攻撃大嶺地方之俄軍計俄軍共有步兵一隊騎兵若干名并携有機械砲一尊其三連窑之俄軍步兵一隊騎兵五百名携有快砲六尊機械砲一尊同時均爲我軍所撃兩處敵兵一律退去戰塲上遺有敵人屍骸十九具至我軍傷失甚幑并稍有奪獲之物 
[遼陽戰後述聞]  
　　某報得遼陽來函云目上遼陽情形已復原觀前時避難外出之中國人自日本佔此後已逐漸師來有城門現均由日兵把守甚爲嚴厲惟日軍營寨皆駐紥城外不夜准入城據云方日軍破城時居民非常喜悦到處懸掛日旗以迎之惟水山浦之中國人久爲俄人所管故心向俄人方遼陽激戰時見有中國人數名登北山塔巔挿旗示俄人以我軍之舉動雖然我軍亦不以爲意未嘗發一單以撃之也方曰軍進攻時俄軍於火車站左右　圍 
 
 

Page 2

 
 
以鐡網及各種防堵之物致我軍攻破時殊爲費力事後查檢見鐡網中遺有日兵屍骸多具可知當時冐死前進情形甚爲慘烈矣遼陽各處俄人所駐之地均升紅十字旗則敵人死傷之多亦可懸推而得俄人退走時將草料均付諸一炬後檢其未焚者存儲尙多足敷數大隊馬匹三月之用苦洛拔托金提督之住宅卽在離火車站南七十尺之處其屋甚大室後且有篷廠一所甚爲寛暢蓋卽駐紥俄國發來新兵之處遼陽除素有之城門外俄人復於城牆上開洞穴數處蓋由此與城外俄軍傳遞信息也遼陽一役城内外中國人之殃斃者約計四百餘名 
[禁止俄艦添煤]  
　　報歴八月十四日英京倫敦來電云俄國巡洋艦名梯來者於昨日駛抵臘司巴而馬司城正擬在此備煤旋爲本處地方官所聞立卽禁止不准其添辦煤炭食物且珢令卽日駛去惟以艦中機器已壞尙須修理故一時不能啓行也 
[煤水缺乏]  
　　華歴八月十四日英京倫敦來電云刻下旅順俄軍於煤水二物甚形缺乏 
[俄拒藏约]  
　　華歴八月十四日英京倫敦來電云此間得數處信息謂俄國在中國京師竭力抵抗英藏所立之新約而於不准使他國在西藏沾有利益一條尤爲反對焉 
[日預韓政]  
　　華歴八月初四日駐朝鮮日本使臣於覲見韓皇時要索以下所列之五欵云一舉賢能之士子以官職二裁撤無和冗員三改訂通國幣制四付給薪俸須用金幣五聘日一人以爲財政顧問官聘美○入以爲洋務頋問官 
[英計税數]  
　　華歴八月十四日英京倫敦來電云英國自西歴本年四月一號起至九月二十三號止所收税餉計共英金四百三十二萬八千磅較諸去年其數略爲减少其進口税亦少收英金二百三十七萬磅 
[法國歉收]  
　　華歴八月十四日英京倫敦來電云今歳法國田間收成欠稔較之去歳百分中約少二十五分 
[新君加冕]  
　　華歴八月十四日英京倫敦來電云色斐亞國君主彼得已於倍耳合來特地方行加冕禮除英國外列邦皆遣使往賀 
[接録政務處奏遵]  
　　旨議覆裁汰内務府所屬各處司員差缺清單○查内務府原設郎中二十八員除歴年分撥裁外現僅二十四員分隸十三處查郎中爲司員表率差務差繁生處原係三員曾經裁撤一員今擬毋庸再裁又查原設員外郎六十員歴年撥補添裁現共設六十一員分隷十五處惟各司處差使繁簡不同今擬於會計司裁一員掌儀司裁二員慶豐司裁一員愼刑司裁四員營造司裁二員共裁十員又查原設主事十三員分隷十二處歴年並無增裁堂主事僅二員各司處主事司處僅一員今擬毋庸裁撤又查原設委署主事十四員分隷十三處雍三十二年吏部奏准各部院衙門停其委署主事至乾隆二十二年由内務府奏明復設查委署主事差使較簡今擬全行裁撤又查廣儲司六庫額設六品司庫共十二員查六品司庫係每庫二員差務較簡今擬每庫裁撤一員又查原設造辦處六品庫掌十員於雍正年間原設六員嘉慶年間增設四員今擬裁撤四員又查掌儀司現設六品司爼官五員順治年間原設四員康煕年間增設一員今擬裁撤一員查内務府所屬咸寗宫官學額設官學生一百十名前經奏准婦入學堂肄業其漢教習均照期滿例帶領引見録用尙有弓箭及清文教習四員擬俟出缺卽行裁汰其專管學務大臣及派充總營之司員等擬請一律裁撤該處原設筆帖式一員曁領催蘇拉等仍酌留看守官學房間及庫存書籍該學印信一夥擬封交廣儲司銀庫收存嗣後該處遇有應辦事宜即歸併内務府辦理内務府堂上原設督辦所專爲督辦各司處奏銷文移及核計功過等事差務較簡擬將該處事務歸併堂上辦理督催所卽可裁撤查内務府三旗額設内管領三十員副内管領三十員查近年内務府生齒日繁户口增多該管領等管理本甲喇事務有添裁稽核人工户口承辦官兵俸餉之責差事緊要擬毋庸裁撤又查張家口牛羊羣值年委署主事一員查該處值年只委署主事一員筆帖式一員擬仍其舊内務府所屬熱河總管一缺向於郎中員外郎内特旨簡放查熱河設有苑丞苑副千總等官專司看守園庭及外廟等處差使正總管雖有兼管喇嘛額勒特事務之責事亦較簡擬請將熱河正總管副總管二缺裁撤所有園庭及各該處事務並所屬官兵等統歸熱河都統管轄以期簡易上駟院擬裁委署主事三員阿敦侍衛六員牧長三員武備院擬裁工匠固山逹一員委署弓匠固山逹一員備箭固山逹一員委署備箭固山逹一員竟鐡作八品催總一員奉宸苑擬裁奉宸苑委署主事一員南苑委署主事一員圓明園擬裁委署主事一員六品庫掌一員六品苑丞一員七品庫掌一員八品苑副二員委署苑副三員頣和園擬裁六品苑丞二員六品苑丞銜七品苑丞二員八品苑副四員委署苑副四員 
[奏請奬勵學生]  
　　京師訪事人云游學日本畢業回國供差北洋各學生現經直隷總督袁宫保援照新章分别出考繕具清單恭摺具奏請飭下學務大臣考騐照章給子舉人進士出身以資奬勵旋奉硃批學務大臣議奏單併發欽此兹將單開各生照録於後金邦平年二十五歳安徽徽州府黟縣人光緒二十年秋入南京匯文書院肄業英文及普通學二十二年春考入痃洋二等學堂肄業英文及普通學二十五年春經前北洋大臣裕禄派赴曰游學入曰本華學堂肄業日文及高等普通學二十六年夏畢業升入早稻田大學校專習政治法律理財諸科二十九年夏畢業由該大學校給以頭等全科文憑七月回國經臣派委保定學校司隨辦兼師範學堂總齋長八月調委洋務文案該生才識明通安詳謹飭富士英年二十五歳浙江嘉興府海鹽縣人光緒二十一年夏入蘇州中西學堂肄業英文及普通學二十三年冬調入南洋久學肄業英文及普通學二十四年冬經督辦鐡路大臣盛宣懷派赴日本游學入日華學堂肄業日文及高等普通學二十五年夏畢業升入早稻田大學校專習政治法律事財諸科二十八年夏畢業田該大學校給以頭等全科文憑復入日本帝國圖書舘專入公法理財二十九年春經户部尙書那桐調派隨回赴東考察財政事務差竣回國經臣派委洋務隨員兼繙譯事宜該生居心坦白奮發有爲高淑琦年二十八歳浙江杭州府錢塘縣人世襲雲騎尉光緒十九年考入北洋水師學堂肄業英文普通學及駕駛测量學二十五年春經前北洋大臣裕禄派赴日本游學入日華學堂肄業日文及高等普通學是年秋畢業升入東京帝國大學校工科專習機械學二十八年夏畢業由該大學校給以優等選科文憑九月回國經臣派委保定學校司隨辦二十九年夏加委師範學堂總齋長隨同學校司總理胡景桂赴東調查學制該生品行端正心地質直張奎年二十六歳江蘇松江府上海縣人光緒二下一年冬考入北洋二等學堂肄業英文及普通學二十五年春經前北洋大臣裕初派赴日本游學入日畢學堂肄業日文及高等普通學二十六年夏畢業升入東京帝國大學校工科專習製造化學二十九年夏畢業由該大學校給以優等選科文憑十月回國經臣派委工藝學堂辦理學務現經學務大臣調充進士舘教習該生操行端潔學業精深張鍈緒年二十八歳直隷天津府天津縣人光緒十九年夏入北洋水師學堂肄業英文普通學及製造學畢業二十五年春經前北洋大臣裕禄派赴日本游學入日華學堂肄業日文及高等普通學是年秋畢業升入東京帝國大學校肄業工科機械專門二十八年夏畢業由該大學校給以優等選科文憑隨至 
 
 

Page 3

 
 
各工廠游歴是年冬經前湖南巡撫俞廉三調委平江金礦局總工程師二十九年夏經臣委派保定師範學堂總齋長兼教習該生行止方正性情篤實沈琨年二十八歳直隷天津府靜海縣人光緒十八年冬考入北洋水師學堂肄業英文普通學及製造學二十五年春經可北江大臣裕禄派赴日本游學入日華學堂肄業日文及高等普通學二十六年夏畢業升入東京帝國大學校工科專習機械學二十九年夏畢業田该大學校給以優等選科文憑七月回國經臣派赴山海關内外鐡路總局委用九月調委天津工藝學堂辦理學務該生專精鐡道學邃才明王宰善年二十六歳江蘇松江府上海縣人光緒十九年春入上海育材學堂肄業英文及普通學二十三年冬畢業二十四年春入上海博文學院專習英法文二十五年自備資斧赴曰本游學入東京高等商業學校二十九年夏畢業由該學校給以商法財政專門優等文憑九月回國經臣派委直隷工藝總局隨員兼辦考工廠該生講求商學才思明敏 
[政法程材]  
　　金陵訪事友人云此間學務處司道遵奉督撫兩憲諭飭考選遣赴日本學習政法速成科官绅各取送十人先期出示曉諭令各報各候考共計正佐各官二十八員大小紳士八十餘員示於本月十一日假下江考棚扄門考試是日黎明官紳衣冠齊集當由藩司黄花農方伯點名給卷頒發題目五道一爲日俄戰事結局東三省應如何籌布諭二爲意大利匈牙利皆求脱奥國而自立希臘埃及皆求服土國而自立然意希則建造新邦匈埃則仍爲屬土其成敗之故安在三爲問維也納之會四國同盟所謂四國者何名以何約爲底本四爲神聖同盟創自何帝歐洲諸國其視神聖同盟表同意者莫如奥最反對者莫如英斯時一國主持政柄者何人試略言之五未詳是晚七點鐘凈場試卷悉送入督轅大约一二日内當可揭曉矣 
[新軍過潤]  
　　鎭江訪事人云江蘇巡撫端午橋中丞以時事多艱防務吃緊蘇垣兵力單薄不敷分佈曾派某員馳往江北淮徐一帶招募勇丁若干名到省駐防兹悉所招之勇命名江蘇常備新軍已有一營乘舟南下於月之十二日辰刻道出潤州小泊片時卽向金閶進發並聞後數營亦定於日内陸續過潤云 
[查案禀覆]  
　　江西訪事人云南昌縣江雲卿明府前奉憲檄親往新昌縣棠浦村查辦民教互爭之案兹聞七月初十日棠浦各紳民妥議三天百事就緒十三日龔周李晏等姓紳耆百數十人會同出具切結自願交犯繳械民教永遠相安無事决不稍有翻異次日交出首要二名一　武舉一監生繳出器械若干仵明府卽日起程回省棠浦上高兩處紳民父老皆燃爆竹送之 
[劇盗伏誅] 　　 
　　蘇州訪事人云本月初四日省中水師某營行抵上海黄浦中緝獲盜匪十二名解回省垣禀知撫憲端午帥委員研訊供認某基等處劫案八起中丞遂於初六日飭將楊福興閻得山殷得勝三犯先行正法初八日復飭蘇州府許子元太守督同文武各官升坐大堂飭差將馬得勝吳國培吳雲發張開發陳大安毛得華等六犯喝令如法綑鄉押赴北寺大校場梟首示衆尙有曹庭秧閻世臣湯玉金三犯聞亦供認恐難免明正典刑也 
[龍眼晝意]  
　　安慶訪事人云本月初八日清晨臬憲濮紫泉廉訪接奉刑部釘封公文卽飭由司府縣獄中提出男犯六名女犯二口至案喝令如法綑鄉隨命懷寗縣鄭大令曁城守某都戎督同勇役押赴北門外斬决二婦以弑逆巨案凌遲處死○安慶撫標右營管帶德守戎所部弁兵查某不知因何與馬某不恊遽於本月初六日午刻持刀猛剌馬妻某氏氏狂呼救命查卽舉刀自砍繼復以洋槍裝藥攀機自撃洞穿胸背越曰殞命守戎隨請懷寗縣鄭大令相騐聞氏傷勢尙經可以醫治不知其中有何寃仇也 
[漢皋雜志]  
　　漢口訪事人云候補知府金峙生太守近奉上憲札委充當善後局提調昨已上院禀謝奉委到差矣○向駐湖北之測海兵輪船近已杇敗不堪湖廣總督張香濤宫保爰於日前札委張大令南瑾駛赴上海估工興修○此次武昌警察學堂招考文武員弁赴日本學習警察間報名者以武職爲多其行期已定於下月朔曰云 
[上海官塲紀事]  
　　雲南大吏札委候補府經歴周參軍紹楨赴外洋採辦青鉛由英公司輪船裁運來滬昨日投道轅禀知袁觀察咨請北關税務司騐放觀察允之○本年十月初十日恭逢慈禧端佑商佑康頣昭豫莊誠壽恭欽獻崇煕皇太后七旬萬壽蘇端中丞札飭屬下文武官員自十月初一日起穿花衣一月本縣汪大令接奉之下已轉飭道照矣○文報局總辦吳庚辛觀察現已辭差上憲札委候補道曾觀察前來接辦 
[請給寳星]  
　　日前江海關税務司好博遜君咨行商約大臣吕鏡宇尙書盛杏蓀宫保以本關帮辦威君係英國人前經議辦税則曁中日商約事宜頗爲出力請卽將情轉逹外務部照章賞給寳星以示奬勵 
[法員赴杭]  
　　前日法總領事巨籟逹君乘官舫導以小火輪船赴杭州籌商公務大約一禮拜内可賦言旋也 
[令節停訊]  
　　昨爲中秋佳節英美等國公共租界讞員黄耀宿司馬導循曩例照會是日輪應會訊之德繙譯麥令豪君請轉飭各捕房停解讞案一日至法租界代理讞員關絅之司馬亦照會法總領事署繙譯轉飭捕房暫停解訊各案 
[傳訊收捐]  
　　包收南市馬路工程局浦江船捐之徐錦和前因所雇夥役項金谷擅至法租界收捐爲法捕房查悉派捕將项拘押解經公廨讞員陳楚生大令訊明違章屬實飭押候補提徐歸案質訊兹者馬路工程局總辦翁子文太守以徐辦公不愼咎有應得昨已傳案候訊明核辦矣 
[上海縣署瑣案]  
　　前日松江華亭縣人吳家駿在滬南陸家浜左近常茂押鋪質錢適遇包車夫張發祥向索所欠工資洋銀五元吳不與反稱有土匪十餘人與之爲難函告二十三七鋪巡防局及局員飭勇恊同地甲往拘並無一人因將吳及張帶回局中吳聲稱曾與同縣生員蔣蘭松合詞具禀各憲署請剿匪且出禀稿示之局員某君因一併移解縣縣署前晚縣主汪瑶庭大令提訊見吳所呈稿面上開有爲民請命四宇詰問此四字作何解説吳稱年幼無知尙求恩宥大令謂爾膽敢乘蘇撫端中丞蒞滬之際貿然遞禀荒謬已極喝令掌頰十下張供吳雇小的之車往來妓院言明工資每月五元今向索取求恩究追大令判吳如數償還交人保出如再不安本分定卽提案嚴訊張斥退○萬文卿控婿湯湍良凌虐妻子等情經大令訊供著提湯到案訊究前日湯萬氏投案候示大令向之研詰萬氏供稱丈夫因有外遇故視小婦人如眼中釘前傷未愈又肆毒毆今已醫痊求請鑒察湯供前晚酒醉而歸因妻常將錢私給岳父是以略加訓責大令謂爾父亦以爾違忤來案禀控顯見　兇横性成本當責懲從寛發押改過局五月湯萬氏交伊翁領去如再虐待准氏禀控嚴辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[城蟾魄]  
　　紹興訪事人云前者法商莫尼諾氏欲創設往來紹滬之輪船公司擇地五龍埠小潭村設立碼頭以便載客裝貨當由紹興府能再青太守會商釐局總辦以河道淺狹諸多窒碍且鑒於前年英商黄河輪船行駛定海嗣以違章扣留幾釀巨案後以賠償了給因竭力阻止禀奉洋務局轉覆間法商堅執烟臺和約爲詞不允遽作罷論不知當軸者何以絶其要求也○府尊熊再青太守自奉到省憲札文著將各項辦公局所分别裁併以節經費餘如各署書吏亦須嚴汰等因遵卽轉行各縣先飭將房科清書量予開除不知各縣果能實力奉行否○紹　灶税塲地向稱美産兹者孫氏以小西團境灶地一方昔曾將據質於韓某處即以地租爲息已有年矣近欲向之贖取韓不允以致纒訟曰久復控經運憲惠澍滋都轉札飭會稽縣某大令與曹娥場某鹾尹會同提訊斷令韓將産歸孫韓依然掯阻孫恚甚乃以地助歸學堂公産以備里中常年教育之需想韓從此不得久抗矣○邇來紹屬各鄉新榖登塲頗稱豐稔農民紛紛載米入市求售價值因之大减刻下白籼每石僅售載四千文乙譜亦可喜也○秋初浙東諸曁義烏等處輙發山水上月某日衢州府屬常山地方又因連日暴雨上江水勢倒灌不及疎洩以致平地積水七八尺頓成澤國小民咸躍登屋面或避入山中冀得苟延殘喘雖翌日天晴水退然已傷弊人畜不知凡幾矣 
[北固秋濤]  
　　鎭江訪事人云邇者江蘇巡撫端午橋大中丞札飭各屬文武官員一體禁止收受門包及節壽儀如敢楊奉隂違不論何員定當嚴參等因常鎭通海兵備道敦月樓觀察奉札之下立卽轉飭道屬各府廳州縣遵照辦理○調署丹徒縣知縣請補崑山縣張大令緒棠捧檄赴任於月之十二日由蘇垣乘舟駛抵京口卽假城内紅梅閣暫駐行旌並頒發紅諭擇於十九日接印○駐防鎭郡之南洋續備新湘後營管帶惠海珊大令因事辭差遄回珂里繼其任者爲王協戎化盛已於月之初十日附某輪船抵潤筮期十二日進營視事○邇來七濠各鄉臬匪嘯聚結黨横行民間受害甚鉅經某防營統領李君查悉飛派弁兵馳往嚴緝以靖閭閻 
[浦東保甲總巡局紀事]  
　　前日鄉民曹林寳投浦東保甲總巡局控被曹福春等行兇毆辱求提究懲總巡謝岳松明府准詞提訊福春供與林寳爲昆季行今因瑣事口角一時氣忿與之扭毆求恩赦宥府判責二百板當堂向林寳服禮然後具結釋去○工人楊毛頭與顧　寳楊木全張新峯等因彼此爭奪生意口角互毆控經浦東保甲總巡局卽奉謝明府飭提一干人研訊楊供前在華通碼頭作工被顧等　意爭奪當時經人勸妥邇來彼等又悔前言竟敢糾衆向小的尋仇小的寡不敵衆不致受傷求恩明鑒明府察得楊所傷尙微詰之顧張楊三人同供此項生意向由小的等三人主持今被楊毛頭一人佔踞是以向之理論並未兇毆求賜恩典明府判各責三百板枷號示衆○住居浦東十四圖之寗波人某甲向在沿浦馬頭爲工人日前與本地工人某乙爭奪生意口角起釁突被乙批頰數下甲差忿交集潛購紫霞膏背人吞服而斃事後其家屬控知保甲總巡局旣而有查良卿者與地保包秀卿出爲調停令兇手出洋銀一百元爲棺殮費因於昨日據情投局禀覆○浦東　甲絲巡謝明府近日訪悉二十三圖地方有醫生沈杏元在外包攬詞訟招摇撞騙因卽飭差查拿務獲究辦 
[英美等國租界晚堂瑣案]  
　　周阿增投英美等國租界公堂控媳母康胡氏及媳康氏不安於請爲提究經讞員黄耀宿司馬詞簽差恊探將康胡氏周康氏提案押候於前曰晚堂訊核周阿增偕子阿根禀稱胡氏入門後不安於室時回母家向阻不依伊母康胡氏更出爲兇霸不令回來似此情形情願具結離異至當時聘禮洋銀應否歸還叩求察斷讯之康胡氏供稱女兒歸寗亦係尋常之事惟婿待女甚爲兇横求恩公斷司馬以周阿增父子旣願具結離異强令領回亦屬無益遂判將康氏發棲流所擇良婚配康胡氏斥釋周阿增與子具離異甘　呈案備查○金桂元控妻叔沈阿林妻母沈錢氏等串逃妻子富英求究一案亦奉司馬於前日晚堂集讯金桂元供稱向爲泥水匠去年十一月二十一日娶沈阿林之姪女沈富英爲室相安全今詎三月二十三日忽然逃逸并被捲去衣飾約值洋銀一百五十餘元求恩究追訊之沈阿林供稱姪女曾至小的處據稱由鄉來申　玩嗣帥交伊翁金祥林领回現逃何處不知究竟叩求明察沈錢氏供稱聞女兒在南市薛家浜陳姪家小在數日卽行他往現在不知下落求恩司馬以沈錢氏咎無可諉判押候交保出外限半月將女富英尋案違千未便餘人開釋 
[英美等國租界公廨紀事]  
　　談鑫奎投英美等國租界公廨控陸慶雲圖賴板木價銀求追給奉讞員黄耀宿司馬簽差恊探陸提案押候傳原告質訊核追○瘋人薩金謀在路胡閙由捕拘送至廨奉讞員黄司馬飭送普育堂覊禁毋令出外滋生事端 
[棲流公所紀事]  
　　南春甫遣丁王福投英美等國租界公廨控司帳詹瑞鄉用虧帳銀等情經讞員黄耀宿司馬提訊屬實押追在案兹詹瑞卿在押患病曰漸沈重由原差禀明司馬飭發棲流所醫治無效而斃當經公所董事函報司馬飭差傳詹家屬前往收殮○病民楊阿生何臥路側由捕舁送英美等國租界公廨奉讞員黄司馬飭送棲流公所醫治藥石無靈亦於前晚斃命當經所董飭保查無屍屬遂報善堂紀棺收殮 
[法租界捕房紀事]  
　　前日法大馬路大自鳴鐘對門新大洋貨店收得帳欵洋銀數百元正在櫃上估看流氓朱阿金見之出其不意突前攫取五十元飛奔而逸幸經巡街捕當塲拿獲送入捕房捕頭令押候解送公堂禀請代理讞員關絅之司馬訊辦○昨日流氓張阿本在法大馬路與人爭毆經巡街捕拘入捕房捕頭令押候解送公堂禀請究辦 
[美租界捕房紀事]  
　　前晚跪西國水手某甲醉態酕醄在百老匯路一帶手舞足蹈恣意横行二百二十五號巡捕見之恐肇禍端代雇百五十九號東洋車送入捕房捕頭見甲爛醉如泥不省人事令押至醒時釋之使出○昨晨楊樹浦鄉民王阿大持白布一疋入市販售行經提籃橋左近六百四十六號巡捕見其衣衫藍縷形跡可疑因卽拘入捕房捕頭詰得王並未犯事立子省釋○昨晨唐山路後面不知何人棄有孩屍一具管理垃及之某西人見之當卽報知捕房捕頭令傳是圖地保備棺收殮舁至義塚妥爲瘞埋○昨晨張阿明至篷路小菜市購物被剪綹賊李阿華摸竊皮夾一枚内儲鈔票洋銀十元小銀錢十五枚當塲追獲扭交六百六十二號巡捕帶入捕房捕頭令押候轉解公堂禀請讞員黄耀宿司馬懲辦○昨日午後二十七號西包探在百老匯路某西客棧内推獲西人某甲帶入捕房捕頭令押送本管總領事署禀請訊究少知所犯何事也 
 
 
 

Page 10

 
 
   
 
