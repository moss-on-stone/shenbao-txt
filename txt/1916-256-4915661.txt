# 1916 - 256 - 4915661

 

Page 1

 
 
   
 
 

Page 2

 
 
時評 
[内爭] [  冷]  
　　内爭不息外禍不已我所謂内外者非以國界也第一層之内外自然以國爲界然而内之中猶有内焉於是不在内中之内者遂亦不得不名之曰外初以國界國之人皆曰内也若以執政者爲内則不執政者外矣若以中央政府爲内則各省外矣若以議院爲内則非議員外矣若以一黨派爲内則他黨派外矣故曰内之中又有内也 
　　試以今之時事證之外國之交涉外也今之政府及議會對於帝制餘黨宗社黨外也今之中央對於聯合會等等之各省外也今之政客對於不同黨派之政客外也然而旣有其外無一不恐外禍之侵入而竭力以思防禦調和之法以消滅之雖然我有一言願爲防禦調和之人告者曰内爭不息外禍不已 
[命令]  
　　九月十五日大總統令任命范一惠爲正藍旗蒙古都統此令又令法律編查會副會長汪有齡呈請免職汪有齡准免本職此令 
　　又令任命王伯羣爲貴州黔中道道尹陳廷棻爲貴州鎭遠道道尹張延齡爲貴州貴西道道尹此令 
　　又令任命署長沙關監督粟戡時兼署外交部特派湖南交涉員此令 
　　又令厦門關監督兼厦門交涉員陳恩　着開缺另候任用此令 
　　又令任命羅昌爲厦門關監督兼廈門交涉員此令 
　　又令審計院院長莊蘊寛呈審查决算委員會坐辦審計官陳宗蕃現經中國銀行調用懇請辭職陳宗蕃准免本職此令 
　　又令陸軍總長叚祺瑞呈准署吉林省長郭宗熙咨請以雙瑞補驍騎校應照准此令 
[專電]  
　　北京電昨日下午四時林日使帶同參事書記官等赴外交部與陳兼外交總長會晤爲第三次鄭家屯案之晤談兩方多所辯論聞林使意頗强硬陳欲俟唐少川就任再爲正式交涉晤談互相說明外無甚結果 
　　北京電外交界消息公主嶺案日人提出於交涉署兩條㈠今後日本兵通行中苟有放槍者不問鎗聲遠近日本逕以兵力處斷㈡公主嶺之中國巡警不得過定額四十五人以上 
　　北京電墊欵五百萬有簽押說國會提出質問陳許兩總長定星期一出席衆院答問改組兌現借欵等事 
　　北京電王正廷昨晚謁段總理質問借欵事答與外商所傳異命陳錦濤來院說明 
　　北京電順天報載小田切氏言否認日本與我單獨借欵　 
　　北京電昨總統府特開宴會國務員均到總統提四案於國務院請分别討論㈠誥誡各省軍民長官越職言事㈡擬改元二年内外官制㈢諮詢各省最近民生狀况㈣關於蒙邊一切善後辦法 
　　北京電元首以各部事務官不宜頻換尤不應隨政務官進退近各總長於簡任薦任各官竟自行撤換試署亦有逕行補缺者顯背約法任免官吏之規定諭廳函院交各國員閱看蓋有爲而發 
　　北京電今日（十六）一鐘參院開秘密會谷鍾秀以礦產關係一同出席答復 
　　北京電豫定十月中旬開會之軍事會議因事欲不舉行 
　　北京電鈕永建昨晤段總理詳報粤事 
　　北京電周金箴聞派員來京有所陳說並欲與徐道尹有所接洽 
　　北京電海部擬裁駐英海軍留學生監督 
　　北京電胡漢民有駐日公使風說 
　　北京電馬小進控金香玉父指婚詐財地廳昨開訊所控虚僞法官謂搆成誣告罪斥馬日汝身爲議員自罹法網詎不可惜馬認錯准交保香玉收押其父候傳蓋悔婚呑金事尙在傳查中 
[譯電]  
　　北京電某華字報所載德人在河南省購牛數千頭一說實屬無稽（十六日） 
　　北京電林權助與陳錦濤昨在外交部會議歷數小時始散可見鄭家屯案之解决正在有希望之進行中（十六日） 
　　北京電英文京報評論七省督軍要求罷免司法總長張耀曾之態度謂軍黨與政黨間之衝突方興未艾（十六日）以上德文電　 
[東方通信社電] [  日本人組織]  
　　北京電憲法會議禁止旁聽開審議會（十六日） 
　　北京電張勳等八省督軍省長等聯名電呈中央政府聲言反對張耀曾之司法總長電文中有若不罷斥張耀曾則請罰已等之語詞頗激烈（十六日） 
　　北京電山東省長孫發緒爲報告各種要務來京孫氏嘗對人言外間有余辭職之說實係謠言蓋余無何等辭職之必要也云云（十六日） 
戰電 
[其一] [  英人路透電]  
　　巴黎電今晚公報云法軍已將松末河北面之陣地擴張至公白萊村前且强襲佔據泊里士叢林波俠凡斯萊村南北戰事頗活動法軍所得諸地現均安固松末河南之法軍在貝洛瓦揚桑台勒東以手擲榴彈進攻得利陣線餘處無事可報（十四日） 
　　倫敦電海格將軍今日下午報稱英軍佔據錫泊伐爾東南廣一千碼之敵軍戰壕又在波洛叢林與亞爾貝爾至巴波末路北面中間各地點前進二三千碼不等俘敵甚多（十五日） 
　　薩洛尼加電塞軍在比特里斯克獲勝後布塞兩國間之交通有被截斷之虞布軍爲塞軍壓迫現正於多處退走塞軍即進佔其所棄地點（十四日） 
　　蘇里區電奥政府已下令召一八六六年至一八七一年之國民兵入伍（十四日） 
　　雅典電狄米特拉柯古洛斯氏不允組織新内閣（十四日） 
　　亞姆斯特丹電爪哇地震毁屋五百所且大損其他產業（十四日） 
　　亞姆斯特丹電電信報載維爾台夫里登（大約在蘇門答臘）海電云荷蘭長官之住宅及巿房銀行均爲亂黨焚燬荷兵現固守各地亂黨於近今戰事大受損失（十四日） 
[公電]  
　　曾繼梧告卸軍職電各報館均鑒繼梧六月回湘奉湯前督委任組織護國第一軍設軍司令部實緣戰事之方殷旋以戰禍潛消軍司令部無設置之必要兼之湘省餉項奇絀迭次呈請取消以紓財力而符軍制均未獲准譚督蒞任再四縷陳始幸蒙允准已於日昨將軍司令部解散清楚一切事宜由所屬兩師直接督軍辦理惟繼梧才疎學淺在湘數月雖竭棉薄無補時艱莫名慨愧今幸解除職任藉藏鳩拙瞻望衡宇心稍自安以後國事湘事尙望諸大　共予維持勿再爲貪夫所覬𧢢外人所蹂躪在湘同志亦宜破除情面消化黨爭� 
據理而行爲蒼生造福俾梧得長爲太平無事之民榮施曷極專此布臆不盡依馳卸任湖南陸軍第一軍軍長曾繼梧叩删 
要聞一 
[西報論政府拒絶土商請求事]  
　　字林報社論云中政府之拒絶洋藥公所展長銷烟合同之請也可謂毅然决計絶無游移矣據北京電傳本月初旬洋藥公所卽有正式之請求又有一可恃消息謂洋藥公所請展長期限九個月願報効一千六百萬元並聲稱如不見允則將停付依照合同應繳之稅始則啗以重利繼則加以恫嚇要皆不能使中政府有動於中蓋政府聞已切實拒絶之矣遠東英人聞此消息莫不滿意旣爲中政府賀尤切望中政府能堅持其决心毅力到底不懈何則依照現有合同應繳之稅已匪細微而合同展長後報効之欵尤屬動人以言金錢其數可謂鉅大當此北京財政困難達於極點之際洋藥公所又復軟語引誘危言恫嚇不惜種種手段以求達其目的苟非有始終如一之毅力者恐將惑於外緣中途變計也 
　　中政府辦理此事務宜堅决不移觀於某外報近爲洋藥公所竭力聲辯之言論而益知中政府堅决態度之必要彼爲土商置辯者所執理由不甚近情夫民國四年之鴉片合同成績不能如預料之佳以故今日印土存積尙多政府與公司兩有不便斯說也固人人所公認然若謂印土之不暢銷其咎全在中國官吏則此說决不能見諒於人蓋印土銷場之不佳實土商任意高抬價値有以致之也土商之辯護家於中國不尊重一九一一年中英條約處大放厥詞毫不憚煩而於土價事則愼重避去不着一語要知中國之不尊重該約雖屬事實然與今日問題則風馬牛不相及未可强詞牽連其故則以去年四月洋藥公所與中政府所締結銷脫存土六千箱之合同乃完全嶄新之辦法爲洋藥公所自稱極可滿意者自此合同成立後局面一新從前之種種情狀已全消滅也使洋藥公所之預料而錯誤也則吾人不能不謂其咎由自取當時合同期限未嘗不可訂至明年底且簽定合同時粤省私運甚熾其足與印土相競爭也亦爲洋藥公所所深悉乃合同竟以明年三月底爲限期洋藥公所自貽伊戚與人何尤再去年十二月間締結附合同由粤省收買存土一千二百箱每箱定價七千兩洋藥公所曾自認粤省按約辦理未嘗稍誤至今年四月革命發生後而始中輟夫中途遇變營業因以頓挫此乃商人於尋常經營商業中所常有之事洋藥公所於此亦惟有自認晦氣而已固不可因此而責中政府之破壞合同也粤省所不能銷脫者卽在今日又何嘗不可於合同期限之内運至上海而銷脫之不過土價須稍近情理耳洋藥公所銷土於廣州每箱取價銀七千兩而報効中政府之稅銀三千五百兩卽在此價銀七千兩之内然則洋藥公所何以不能銷土於上海每箱價銀在七千五百兩之下面由中國土商自繳稅銀耶 
　　洋藥公所所聲明不展長期限則不續交稅項之言在政府方面似亦無足深慮苟公所果不交稅則除在上海銷售外直使其存土無從售脫且公所越出中英條約範圍之外與中政府另立合同未使英政府與聞今即援一九一一年中英條約向英政府請求保護亦未必可得英政府之同情也依照合同烟稅總額共爲二百十萬兩（譯者按每箱報効三千五百兩共六千箱其總額當爲二千一百萬兩）今存土旣未售盡中政府誠不免損失若干然絜長較短中政府拒絶洋藥公所之請求而得反對鴉片者最隹之輿論所獲實視所失爲多且有一事不可不知者苟蘇粤贛三省未能預先肅清鴉片則印土之銷售在明年年底之前未必絶跡洋藥公所合同於明年四月滿期後三省肅清鴉片亦非數月不爲功故洋藥公所於合同期限外尙有若干時日以銷其存土焉綜之記者願正直揭明旅華平均英人之意見英人對於土商之不能得其所冀得雖表同情然土商從前所獲並不如是之惡且察洋藥公所自己承認之土價而知苟貶價招徠則存土儘可於明年四月以前銷售淨盡並無碍於土商故英人對於土商之同情不能無所變遷尤有進者英人雅不願英國之名再爲鴉片營業所汚無論此後中國禁種罌粟與否英人願英國永遠與中國之鴉片營業斷絶關係而中政府之拒絶要求不展期限定可得英人之稱許也 
[美國加入財團之日人觀]  
　　九月十二日東京日日新聞論我國之善後借欵曰此次借欵額槪爲八千萬元惟其擔保品如何中國政府有以鹽稅剩餘金作爲擔保之意因鹽稅成績之佳爲始願所不及當丁恩就任之時預定收入僅二千四百萬兩而實收則約得四千三百萬兩逐年增加至本年一月發表民國五年度之預算謂鹽稅收入實可得八千四百萬元故支付外債本利金之外尙可剩餘三千萬元以之擔保第二次善後借欵似無不可然此收入限於平時他日如有政治的大變亂則收入必大减故資本團之意鹽稅之外尙須以烟酒稅等爲擔保至於用途之監督列國當有要求使中國聘用財政顧問故顧問問題與擔保品問題並重皆借欵之難 
 
 
 

Page 3

 
 
關也將來如何解决二問題今難預言惟中國曁各國皆願借欵之速成秩序之早日恢復故借欵交涉雖或不免幾多曲折終必成立而二問題者亦必有解决之日也抑更有進者世間多有引美國入借欵團之說在中國唱此說亦不尠謂美國不行加入財團第二次借欵尤難成立說者之論據以爲歐戰方酣莫知所底止美國富而多金宜行加入雖然引美國加入豈得謂得策乎因日英俄法雖在戰爭旋渦然無美國非無力應中國之需要且政治借欵之當事國愈多則關係愈雜故引美國入財團中國首受其不利與財團無與也故日人認定不必引美國復入財團且須排斥德國以日英俄法四國爲中國圖之可也 
[夏詒霆答覆日使詳情]  
　　外交當局對於日本因鄭家屯事件之要求八條曾於日前派外交次長夏詒霆到日本使館用口頭答覆此事經紀前報日本對於我國答覆是否滿意尙不可知然在我國方面因欲顧全兩國邦交已是十分退讓至其答覆内容當局尙守秘密主義其詳不可得聞惟據英文京報載某方面探得消息日本要求懲戒第二十八師師長一條中政府以爲對於中國軍隊方面實難辦到該師長旣未預聞此事即不能加以罪名如欲勉强加以懲戒深恐軍隊之他方面有不能滿意之處又要求在南滿東蒙聘請日本警察顧問及敎練官一條中政府因欲表示對於日本之友誼聲明在南滿督軍府可用一日本高等警察顧問然此事係中政府自動的意思不能視爲條約上之權利又要求在南滿東蒙軍事各地張貼告示訓諭中國軍警不得再與日本軍及日本人衝突一條夏次長則稱在南滿各地按照中日新約止有四處許日本人雜居而於東蒙日人實無此等利益旣無雜居之事即無衝突可言故日本此條要求縱令照辦亦實無甚意味又要求懲辦某隊長一條中政府以爲當兩軍衝突時該隊長實未在場卽不能無故治罪至開鎗交鬨之華兵果應懲辦與否須知此次交鬨中日軍隊同一行動而中國死傷者過半此等尙容商議若云賠償日軍死傷之損失中國不承認有賠償之必要惟對於日軍死傷者之家族深表憐恤之意情願贈與相當之撫恤費又望日政府對於華兵死傷者之家族亦取同樣之態度又日本要求我全國武備學堂均須聘用日本敎練官一條事關中國主權則决不能承認云云 
[公主嶺交涉之結果]  
　　十一日大阪朝日新聞公主嶺電公主嶺警察狙擊日兵案由憲兵隊詳加調查知爲警察所爲推彼等不肯承認謂爲庖丁玩鎗不愼觸發彈機乃搆此禍日本認爲虚僞不誠無須再行調查乃與該處中國交涉員交涉提出條件（一）有此警察行將阻害中日國交故須以該警隊之五名卽行革斥驅逐出境（二）現在警察及保衛團足以維持治安臨時自懷德調來之馬巡今後不許再來（三）若不能保持治安日本官憲與以援助（四）嚴懲犯人及所屬長官懲之之法須告日本官吏交涉局長即承認此等條件九日下午三時該警隊全部由日本憲兵警官護送至懷德本案遂終結 
　　又九月十一日大阪每日新聞長春電中國警察向日兵放鎗案屢次嚴訊不得要領終乃歸罪庖丁日本仍提出條件（一）今後日兵通行之時不問何人放鎗及鎗聲之遠近日本可無須交涉竟以兵力處置之（一）公主嶺中國街警察以四十五名爲限不得增加中國交涉員完全允許以上條件此案遂以解决此次放鎗之警察祝某等二十一名於九日下午三時逐之懷德縣 
[鈕永建回京後之粤局談]  
　　鈕君惕生於上月十二日以調停粤事出京南下赴粤已經月餘其間經過之事均關全局昨有某京報記者訪知鈕已於十二晚回京特行往赴東城府學胡同談論歷一小時茲撮要記錄如左略云岑西林李俠和諸公當袁氏未死以前旣以擁護黎大總統號召全國對於現在中央本處於主體之地位近見跋扈之武人派或昌言仇視國會或公然抵抗命令益覺政局不安認爲中央宜竭力將護而此責任在起義諸省爲尤重自余與章君行嚴等先後到肇宣布段總理等誠意復得國會通過全體閣員之消息後遂召集軍政界要人討論對於大局之主張公决數事如下一政府與國會旣已一致國會固宜擁護政府亦宜信任俾中央權力日固政令易行而遏制一般武人派帝制派宗社派等種種陰謀一府院之間日前小有爭執適足授宗社帝制各派以煽動資料嗣後無論對於何方宜促進其融和一從前各黨派色彩均已消除此後即有新黨派發生於鞏固國本之大方針必無二致則無論對於何派能聯合者聯合不能聯合者亦當以寛大主義不加攻擊主持此義者岑西林曾標融洽各黨聯合正人八大字爲綱領云云 
[兩憲法會實行合併]  
　　前日（十二）午後一時憲法研究同志會全體同人與憲法案研究會全體同人假石駙馬大街前煤油礦事務局開聯合會實行合併兩院議員到會者二百九十三人公推湯化龍君主席湯君就席演說歷三十分鐘之久其扼要之語略謂今日國人渴想制定憲法然憲法能否成立全視國會能否安固凡法律問題必含有政治問題在内同人欲期憲法成立國會安固對於此點亦非加意研究不可又謂同人在歷史上已有聲應氣求之誼將來憲法完成之日卽各派政見上之異同大著之日届時本會旣具政黨之基礎對於國家之責任來日方長故研究憲法者乃本會之起點而非本會之止境云云於是提議合併之後改定名稱問題有人起言一方去同志字一方去案字即定名憲法研究會衆鼓掌贊成主席問應否表决遂將名稱付表决全體起立劉崇佑君謂大家幸勿誤會此與尋常兩團合併之事不同蓋今日到會同人先天本是一氣以言合併卽已多此一語矣衆又鼓掌繼是演說者有王家襄君劉景烈君陳銘鑑君藍公武君陳善君等十餘人遂推定藍公武劉崇佑王家襄陳善湯化龍等五君起草會章某君提議本會會員不以議員爲限以便延攬通才此層應規定在會章之中衆鼓掌某君提議當場起草卽時通過有人謂本日係秋節日已開會多時大家有事須早散不如容起草員從容起草隔日續行開會通過遂公决於十四日續會而散 
[各省區聯合會之歷史] [  猩鳴]  
　　徐州各省區聯合會之内幕情形疊經紀載前報茲將該會發生及經過一切情形探誌如下 
　　閱者猶憶張馮倪三氏發起之各省代表大會乎誰知各省代表大會卽聯合會之導線匪特馮華甫氏初意所不及料即現身歷其境之張少軒亦自不知供人利用猶墮五里霧中也 
　　馮氏發起各省代表大會於南京亦有作用惟與張倪異旨故大會開會之第三日倪即率所部三營來寗將各省代表强挪硬址押赴徐州湘魯代表恐遭危險中途逃滬及至徐開會未數日而袁氏惡耗傳來各省代表大會一場熱鬧亦遂烟消雲散 
　　袁死黎繼廣東之龍濟光福建之李厚基江西之李純安徽之倪嗣冲湖北之王占元山東之張懷芝奉天之張作霖輩均岌岌存五日京兆之心及約法恢復國會召集内閣改組諸問題次第解决奉魯閩贛鄂粤諸省督軍尤慮國會開幕勢必提出彈劾諸案與各該督軍爲難遂各秘密遣使（均前次所派來寗之代表）至徐先與張勳之必腹萬繩栻（萬亦張前次所派之代表）接洽陳說利害萬轉而商之張勳張以臭味相投且可自執牛耳遂滿口應許繼帝制罪魁梁士詒段芝貴陸建章顧鼇等均來函一致推戴而龍覲光謝崇光四出奔走乞援於是使節相望於道而徐州遂成一小朝廷矣　 
聯盟之議成其初不過七省究其當時所抱之目的尙不過結攻守同盟爲各個人權利地位自衛計迨至今日則跋扈之態度大露干涉政治醜詆國會然黑幕中實大有人在也 
　　某要人同時亦有成城團之組織集有五省趣旨與張勳之聯合會略異旋被張勳察知卽嚴電詰責謂徐州旣有各省區聯合會之組織何得節外生枝别立門户某要人因與張有唇齒之關未便重逆其意（當時曾激憤辭職）卽自行解散此處解散而彼處加入某要人因處境接近又不能不虚與委蛇遂亦遣使至徐自請加入獨立之某省因有特殊關係由某某使赴徐插盟七省之聯合會驟得六省加入遂成爲十三省而都統護軍使鎭守使加入者亦不乏其人惟此種之結合頗似去歲贊成袁氏之帝制内幕情形亦大可笑也 
　　近各報盛傳聯合會已漸形消滅誰知正與所傳相反開會期迫帝制罪魁梁士詒顧鼇薛大可段芝貴輩正奔走於津徐間替張勳畫策且滬上將組織分機關以策進行經費得各方面捐輸已集有五百餘萬（獨梁士詒捐二百萬）聞張勳日前嘗語人日吾有精兵十數萬二十二行省已有十餘省聽我指揮彼亂黨挾手鎗擲墨匣戟手頓足哆口張牙能損我毫末哉云云 
　　名省區聯合會章程（一）本會以聯絡國防鞏固勢力擁護中央爲宗旨（二）本會爲防止暴亂分子私攬政權而設國會開幕後如有藉故搗亂與各省區爲難者本會得開會集議爲一致之行動聯合公討之（三）本會爲維護國家安寗起見如不得已用兵時關於聯合區域作戰事宜得公推領袖一人總指揮之（四）本會對於所公推之領袖認爲盟主凡事經開會公决後即由領袖通告遵行（五）本會公推張上將軍爲領袖遇有重要事件發生應行主持爭執不及往返電商者逕由張上將軍代爲列名但事後應將原電事由電告（六）本會如有必須集議之事應由各省區各派代表到會與議其集議地點臨時擇定之（七）本會連合以後各方面如有妨害國家統一之行爲及對於政府有非理之要求爲公論所不容者本會即以公敵視之（八）本會以外各省區如有反抗中央破壞大局者本會即輔助中央制服之（九）本會爲主持公道起見凡有挾持私憤假藉他項名義傾陷報復者本會所應仗義執言以保護（十）各方面對於本會如有存心破壞及謀所以滅削本會之勢力者本會當協力抵制之（十一）本會應需經費由各省區酌量擔任（十二）本節略僅具綱要所有一切未盡事宜均由衆議隨時規定 
[浙省長答復議會兩質問]  
　　省議會議員張立等提出省公署設立政務參議會質問書日昨小省長已經咨復其文云查政務參議會係爲參議全省重要行政事務面而設無對外之權所議事件亦以省長交議爲限其性質爲一種諮詢機關限止添設繭廠條例前據民政廳呈請修正由本省長令交討論俟討論定稿仍須由貴議會議决歷據徐廷超等呈稱添設繭行均經批明俟條列交省議會議决後再行查照辦理於八月二十五等日浙江公報可以稽考與省議會暫行法第十六條第一項毫無抵觸其核減歲修塘工案該會亦未提議來書所稱報載各語不知係據何報政務參議會經費現係包括省公署經費内特此答復卽希查照又答復議員胡禧昌等質問書文云案准貴會咨送議員胡禧昌等關於浙省獨立後省城上級官廳顧問諮議調查視察差遣各名不一而足等情質問書一件查浙江獨立之初大局情形深滋危懼外面各省態度不一内而各縣變故時虞聯絡防維刻不容緩集思廣益需人自殷是以各級官廳每各就其情勢之所宜冀獲衆擎易舉之效此迫於軍事上政治上之需要而於保全地方尤不能不量爲措置　以時事漸定即已酌量裁減現編製預算力求節縮所有本署諮議顧問及各廳矩遣視察等類已分别令行再加裁減總期於本省財力地方情勢兼籌並顧兩有裨益云云　 
[杭州通信]  
　　孫中山昨乘早車至周王廟下車改乘肩輿至海寗觀潮偕行者省議員任茂梧許行彬吳鴻逵等十餘人 
　　浙省九月份應分攤還英德借欵及匯費洋十一萬四千一百九十一元四角三分九釐已由呂省長令飭金庫如數送交稅務司轉解 
　　財政廳長以各徵收局長弊竇百出皆因薪水公費爲數太少所致現爲整頓捐稅起見一等局長月加薪一百元公費一百五十元二等局長月加薪五十元公費一百元 
　　嚴東關統捐局長章楨新巿統捐局長黃又望聞有對調消息 
　　浙省留法官費學生顧用康現已畢業回國所遺學額已由呂省長派柳雲遞補 
　　呂省長令飭各廳署謂尋常例行公文一律刋登公報不另行文以十月一日起到達之日發生効力 
[南京快信]  
　　政府决計拒絶延長烟土期限之請齊省長昨已電告上海土商俾衆週知 
　　張勳等聯合各省要求政府許各省督軍省長對議會有監督權政府嚴電拒絶國會彈劾張勳案聞又可打消 
　　張勳派萬弼臣赴揚向兩淮運使署擬再挪用鹽稅十萬 
　　張勳保免分發江蘇任用知事昨又有張小東張樹人等十餘名來省禀到 
　　倪嗣冲移省公署回安慶省城張勳將分兵駐蚌 
　　王占元又派劉應奎赴徐州謁張勳 
　　省議會議員來省報到者將過半數 
　　蘇省長確將更動齊耀琳决辭職 
　　張謇復電黎總統允由鄂便道入京一行　 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[大借欵之條件與用途]  
　　今日（十四）國務會議議案甚多但財政總長陳錦濤氏以借欵問題甚關重要彼方所要求之抵押品尤爲主權所寄萬難得一結朿故本日之國務會議擬單提議此事其他事件均暫從緩議據外間傳說此次抵押品問題中國所提出者仍爲鹽稅餘欵一條後四國團卽與丁恩氏討論丁君當將自稽核所設立後之成案及上年盈餘之欵一一報告頗邀銀團之贊許蓋元年所借之谷利斯浦欵外國方面深慮鹽稅收入不能抵償不意稽核所一設眞相盡知是以對於此項抵押深信必有把握故此番對於餘欵抵押一條似可望通過惟據十二日滿洲日日新聞述北京專電云第二善後大借欵之事已於本月初六日雖由中國政府委員與四國銀行團開始交涉此尙屬非正式之交涉日來雙方代表等連日迭開會議確係互相疏通意見之故現在雙方意見之疏通已經就妥大約於日内可以開始正式之交涉聞中國政府因借欵交涉之事現向四國銀行團提出之條件凡有三欵一借欵金額至多不得超過善後大局所需之額（約需二億元）二特以鹽稅餘欵爲擔保三此次之借欵條約須比第一次借欵特取寛大主義冀以有益中國四國銀行團對此雖已深表同意惟對於借欵之用途嚴行指定範圍其指定之範圍如下一撥充恢復中交兩銀行之用應自交欵之日起使中交兩銀行實行兌現二撥充遣散各省軍隊之用三撥充償還内國公債利息及外國借欵本利之用四充作中央政府之政費又同日東文天津日報云第二次大借欵金額預定八千萬元其中之五千萬元則向日本商借餘額與五國銀行團商借惟未開正式交涉故未確定其用途擬將二千萬元充軍隊解散費三千萬元充行政補助費三千萬元充兌換凖備金聞以鹽稅餘欵爲抵當又京津太晤士報載北京訪員十一日通信云自國務員追認案通過後銀行團中聯合國之銀行代表卽從事討論第二次善後借欵之事據稱各代表於前數日已各與本國公使商及此事並徵集各方面之意見大約各代表於下星期當可與中國政府代表會議云 
[憲法會議之爭議與秩序]  
　　憲法草案提出憲法會議已付初讀其中尙多不完善故初讀會各議員業經紛紛質問將來初讀竣事必爲相當之審議及修改茲聞議員中對於該草案第五章國會委員會之組織頗多持反對之意見以此辦法是以少數之議行國會全部之職權其流獘甚多唯對此會取消救濟之辦法有主張延長國會開會期或即訂爲常年開會自無須此會之組織者有主張此會仍舊組織但增多其額數縮小其職權者將來此問題如何决定各派議員　不免有多少之爭執又省制訂入憲法爲某　議員所主張近日各方面對此問題均有所議論利害之說不一茲據聞政府亦以關係重大極爲注意雖憲法問題應歸憲法會議完全主持無待政府之參預但此問題於國家前途頗多　　政府縱不直接參預亦不能毫不過問聞政府已决定於日内特開會議詳細討究其利害得失然後擬具意見書提出於憲法會議藉備參考並促各議員之特别注意再者憲法會議開會議員往往遲到如十三日之會議一時振鈴延長至一點五十分餘尙不足法定人數有人質問議長列席者尙欠幾人議長當答以參議院尙欠六人時有衆議院議員王君謝家聲請議長謂每次會期議員多有逾時不到者人民渴望憲法乃議員傲慢置之殊屬非是嗣後應請聲明開會時刻侮一點延長至兩點者决非法定之常例云云旣而兩點矣參議院議員尙欠二人殆鐘已鳴過又繼續來一人議長用一指表示之日尙欠一人斯時適參議院又來一人議長報告今日參議院共一百八十三人衆議院共四百十人已符法定之數遂開議此種怠忽習慣翫時廢事殊非民國議員所應有之現象也此外又有一味混鬧不顧會議秩序如十三日所討論之憲法案主張付審議者與主張討論大體以期組成修正會者旣有兩派主張而其發言之態度亦頗　激烈先是討論時曾有瀾即與參議員中某君有口角之爭執及經表决散會後而某派中人以不得志之故在議場中大形呼詈搥案跥足頗爲熱鬧然得勝之一派已去議長已退彼等亦無如之何而亦退席瀕行時有旁聽者謂今日幸未演出交手仗猶爲萬幸云云是日旁聽席中原有外賓男女數人幸而未至討論時皆已早去若令彼目覩此討論之紛吵及散會後呌呼之蠻野其不貽人笑柄者幾希矣 
[張勳干涉國會之内情]  
　　徐州張督軍勳致電中央不承認此次國會通過之閣員各節已誌報端茲聞日内又有一電涉及國會措詞尤踰越常軌政府以事關緊要未行宣布探聞係國會中屢提出查辦各省督軍省長之查辦案張遂借此爲題竟謂凡以後遇有此等之查辦案雖請政府派員查辦如所參不實則原提出議案之議員當反坐其罪云云是直以國會爲言官並不明何爲行政何爲立法而任意胡言矣又聞日昨政府命張離去徐州駐紥安慶張則召集其部下將領聲言袁氏旣殁我不復受人之控制我有勁旅四萬苟有妨害我之自由者則出而抵抗之亦所不恤今次中央之移駐命令我實不能遵從爾等當體此意凖備動員勿臨時貽誤云云據聞張勳之不肯離去徐州因張在該地收入甚豐計每年由政府領欵四百萬元釐金二百萬元由地方捐納維持治安費四百萬元三項共一千萬元若赴安慶則收入必大減少故張氏一面表示其倔强態度一面實巧於爲一己之利害打算云又據某方面密息國會中有某某三議員以張勳不顧國家興衰濫行干預國政並涉及兩院殊屬違法種種劣跡實非共和國所應有特擬提出彈劾案要求中央秉公辦理惟能否達到目的殊難預定耳 
[鄭家屯案與唐紹儀]  
　　鄭家屯中日兵士珓鬨一節前二星期我外交部已得日政府對於此事要求之條件前星期六夏詒霆次長親到東交民巷拜訪林權助公使將我國政府所調查之實在情形曁對於日政府所提出八欵條件之意見告諸林公使林之態度頗爲冷淡僅云此事余（林自稱）亦不敢自主當禀承政府之命令余甚盼望貴國外交總長唐公能早日來京唔談則與此次交涉甚爲裨益云云又據十一日滿洲日日新聞述北京專電云中國政府因外交總長唐紹儀迄未到任對於鄭家屯事件無人當其交涉之衝故於日前復請日本林公使延緩日期應俟唐總長就任之後始行開始談判此事旋經日本公使拒絶嗣由中國外交部再行通告日使略謂一切之準備雖未十分完全其大體之手續則略已備妥無妨定期開始談判云云聞日使林權助氏確已於星期一赴外交部與中國委員開始正式談判云云又十二日新支那報云昨日午後三時外交部次長夏詒霆及與秘書施履本氏同至日本使館林權助公使及參事官小幡船津氏等同出會見夏次長述及鄭家屯事件善後處置對於林公使之要求今王鴻年旣調查事畢歸京卽照其報告定中國政府之意見聞林公使答稱中國方面之調查有誤解之點中政府照此定其意見有難首肯者林公使並詳細說明一切更求再考夏次長及施秘書有五時辭去云云據以上各節情形觀雙方所據之調查相去尙遠然則談判之進行恐尙須略費周折也 
[遼源日軍撤退消息]  
　　遼源中日軍隊衝突後日本軍隊調往屯駐者甚多自遼至四平街沿途亦節節駐有重兵並安置軍用電話以通消息不知此次衝突之初由雙方誤會而發生張督軍初得電報時即嚴令軍隊毌得妄動靜候省中核辦我軍隊夙昔服從長官命令决不致再有意外行爲日本當局於此案發生之後即訓令鐵嶺領事酒勾氏親赴調查現得酒勾氏之報告已知此中詳情故决定辦法令由駐北京林公使提出交涉一面電經關東都督府將調往日隊即行撤回原駐地點七日奉省公署已得遼源靖知事電告謂日本騎兵團一隊頃已離遼其餘軍隊當陸續退去等語日隊此舉不可謂非遼源事件中之好消息也 
[丁義華與徐樹錚談烟禁]  
　　九月十二日上午十點萬國改良會代表丁義華君會晤徐樹錚秘書長於國務院談及中國禁烟事項丁君　中國肯犧牲多數金錢厲禁鴉片此等毅力殊令外人異常欽佩故鄙人尤願竭力帮助以求速清此毒徐云感甚中國極願掃除烟害余亦親見受鴉片害者甚夥欲圖興强非脫離此鴉片苦海不可去歲國家多故以致督催間有鬆懈現在政府竭力進行毫不寛貸丁云一千九百零六年九月二十號清廷辦降諭旨極言鴉片之害决定以十年爲期不准外國烟土輸入中國並將國内吸販種三項一律禁絶彼時清廷所定之十年期限至今日僅有八日即届期滿願請政府明頒命令曉諭國民萬勿忘此紀念徐曰諾丁又云至一千九百零七年再訂中英禁烟條約亦以十年爲期此事尤不宜稍事忽略近聞英土商以期限將滿特别要求多展期限以便將存土售完此事非常危險徐云前曾接英商兩電一云如政府允許展期該商卽願多加稅銀一千六百萬等語迨第二電卽云如不允展期不但加稅毫無卽現納之稅亦當停止跡近要挾政府决對以限滿爲止况從前准於三省售土之約本欠斟酌今英商如不納稅即是自己取消條約則三省售土當然禁止矣丁云誠如君言殊令人欽佩現今外人多有以中國作事向皆虎頭蛇尾譏笑殊深如此次禁烟辦理得法不但可杜外人之訕笑並可增固中國之信用信用昭著即對於外人一切交涉如借欵等事亦不難克奏厥功矣舍此一千六百萬之孽錢又安知非福耶徐君深然其說後丁君興辭聞即日已電告各省督軍省長其文云各省督軍省長都統鈞鑒中英禁烟條約轉瞬即滿而滬上英土商深恐銷售不完極力運動中國政府請展限九個月以便將存土售完願加稅一千六百萬之多此事如果展期大非中國之福務請各省同心力爭萬勿展限仍應以明年三月三十一日爲止恢復主權願勿輕視爲幸萬國改良會丁義華文 
[張總長之用人方鍼]  
　　自交通内務兩部總長改組後大裁舊人其他各部亦尙有欲步其後塵者茲聞上年高等文官考試取列丙等之某君原分發江蘇試用因每月祇有三十元之津貼不欲在蘇候補曾於十一日往謁司法張總長意欲謀事張云我對於部員本有進退之權惟部員以能稱職爲原則現在部中人員並未發現不稱職之事如忽另易生手非遲緩即錯誤則與我整理部務之目的大相逕庭至於各級法院之法官本有法律之保障若無故換人又與我維持司法獨立之本心不合等語旋又有少年某君係上海中國公學出身者因有多數偉人之紹介亦欲謀事張亦答以我方纔告某君之言諒已聽見云云則張總長之對於司法部或不至大裁部員矣 
[滇邊政聞錄]  
　　財政部電致雲南唐督軍任省長云鹽欵照約儲團銀行與總所均抱惟一主義不容稍讓前以滇省籌辦善後擬將鹽欵截留四個月一再磋商唇焦舌敝始獲勉允困難情形均經電達諒邀鑒原茲准來電以由蒙自滙理銀行轉撥不便擬由分所直接交財廳係爲便於撥付起見又經向鹽署所切商反復陳說幸得同意允將八九十十一四個月之欵由分所直接交廳自十二月起仍應查照前定辦法交由匯理專儲萬難再行更動除由　所電知分所遵辦外特此電復卽希查照財部漾印又鹽務稽核所電唐督軍云滇省鹽務端賴維持藎畫碩謀良用欽佩至於鹽欵早經抵押外債所有收入應歸專存獨立之時全數截留本一時權宜之計此次統一之後前議卽應取消惟現在滇餉奇絀准電維持自應竭盡棉薄以副雅望所有該省鹽欵自八月起除開支一切經費外暫允截留四個月後仍按從前辦法每月支付十二萬五千元以資協濟除分别電知運使分所外請卽查照爲荷丁恩巧 
　　此間接到張耀曾君自滬來電云耀曾由滇來滬僅携行李六件僕役一名領有駐滇法委護照本月五號抵滬在孟淵旅社小息即携行李僕役返寓七號赴杭九號返滬始悉同舟來滬寓孟淵旅社滇人行李中搜獲私土甚多似此犯法作奸已堪痛恨乃聞當檢查時併欲假借耀曾隨員名義希圖免驗尤堪髮指此次同路之人係雲南軍政各代表及其隨員副官護兵僕役二十餘人各有公務並非僚屬且舟車雖同護照各異他人之行李若干内容如何旣非耀曾所能知亦非耀曾所應問他人私挾烟土事前實無由聞知此心可質天日至舞獘玩法之徒罪大惡極已函請會審公堂澈查嚴懲事關國家體面深恐以訛傳訛謹佈事實敬乞明察張耀曾叩眞云云自上海發現烟土事唐督聞之異常憤懣詳加調查係僕從與同行之普通商人勾結包庇之所爲當經飛派妥員馳往澈查從嚴查辦并責陳鈞葉荃等漫不經心竟爲奸人所欺蔽疎忽之咎旣無可免卽行取消該代表名義并另電張耀曾由宗龍席聘臣繆嘉壽四君代表一切赴京面陳懇乞俯賜垂詢 
[龍濟光交代前之粤局觀]  
　　龍濟光已於十日交代粤督印信於　慶瀾再由朱轉交於陸粤事可謂業已解决祗待欵到後龍率濟軍離粤而已然當未交代前朱薩二氏調停其間固煞費苦心而社會上因解决尙無確耗人心亦難驟定茲將未交代前之各種消息錄下 
　　朱薩之調和朱省長與薩巡閱使經於八號由肇回省初則乘坐兵艦隨在三水河口登岸轉乘廣三專車赴禪時已夜候八點餘鐘旣抵佛山卽乘輪返省十點鐘時候始抵公署翌日九號一點鐘朱省長卽偕同薩巡閱使及其副官劉永誥往見龍氏道達此行所商各辦法談至夜深始退當朱薩二公在座時龍並召傳胡令宣梁永　蔡春華等軍官至署與議一切至交代問題之消息聞陸龍二人意見自經朱薩疏通後各已泯滅前嫌現龍氏决於本星期内將督軍印信先行移交朱省長暫爲保管龍氏交卸後即率所部軍隊若干退出佗城此時陸氏始率隊晋城實行接印視事届時并由薩使監視一切此事準於兩星期内辦妥已經得雙方同意又據政界消息署理督軍龍濟光奉中央命令准於十號以前交卸督軍職權故特遵飭員趕辦交代手續經已完竣原擬八號卽將督軍印信及各項卷宗移交朱省長接理迨至午間龍氏以電話詢問公署始知朱省長仍未回城事遂不果 
　　粤垣之局面粤垣自薩鎭冰抵步後已復回平和現象而商店陸續復業者已有六七成之多從前遷出之居民亦多聯袂返省緣有識者謂薩氏自帶兵艦抵粤即無論其附從那方面粤省亦必無戰事再見之理由故商民咸安心樂業近日長堤一帶各商店已完全復業行人亦漸形擠擁祗城門一層每晚至七點鐘即半掩門而已各鄕拖渡已於前星期一律復開珠江各米船亦已於前星期四一律駛回黃沙抛泊總之省垣之秩序已規復七成連日由港返省者日夜船動輙逾千餘人落港者每次不過三四百人而已 
　　水陸之解嚴虎門沙角威遠各砲臺前因防務緊急經在重要地點徧設地雷并在沙角衝要之處徧佈水雷藉資防範茲以東江亂耗敉平各該河道已派叚艦照常巡邏各臺防務已無足慮現擬先將水雷起出免碍航行一俟粤事解决再將地雷撤去又河南一地前因南石頭防務緊急經李司令派撥福軍二百餘名馳往車尾砲台沿岸一帶分頭駐守其餘河南頭尾各水埗均派軍隊輪値晝夜梭巡如有客軍渡河必須繳存軍械方許登岸防範極形嚴密茲以戰事停息南石頭白蜆壳各河面均有叚艦駐防特將懲戒場附近軍隊調回過半其餘各地亦經漸次解嚴商巿漸形旺暢 
　　攻城之謠言惟當四號五號兩天調停尙未妥協雖經朱省長布告斷無戰事而外間謠言仍甚大有謂岑春煊致電來粤限令龍氏於十五號以前即行離粤倘再藉詞推諉卽以武力對待者有謂陸督軍遵中央命令飭桂軍退守二十里而譚莫兩司令甚憤謂對於龍氏始終不得不以武力解决者故消息傳出省中頗爲震驚而省城警察第五區轄地又果由警廳長姚捷勛親自破獲一重要機關其他小機關尙夥均是外軍勾結欲圖舉事者故在省各軍上級軍官十餘人以迭據西路消息有十號攻城之說特聯赴軍署公請龍督會議設防事宜聞龍督答以薩朱兩公原因據報有此謠言故相約同日赴肇此行料於粤事必能公同解决我軍仍須嚴守防地以俟兩公返省再爲討論云云但旣有此攻城風說人心卽不無震驚乃事有凑巧六號下午三時許忽聞城北連起砲聲數響居民未知底蘊疑爲發生戰事種種驚慌莫可名狀晚間謠言尤盛蓋由揣測而生也後查得此中確情實因龍督是日偕同日本正領事赤塚正助副領事藤邨俊房及廣西高等審判廳長張學環　軍參謀林 
 
 
 

Page 7

 
 
俊法務員李廷藻廣九路警總辦陳朝成等在觀音山後之鎭北砲樓試演大砲聞此炮乃十五生的者能射一百四十里之遙是日演放祗以九十里爲標凖一連共放四響乃罷於是當日因此驚疑者乃得釋然 
　　莫氏之通電陸督軍朱省長各鎭守使各道尹各知事各師旅長各路司令各統領各報館鈞鑒軍　以來義旗分竪正雜欵項就地截留文武官僚自由委派此　彼界號令自出其始雖權濟一時久之遂分裂全局蓋家自爲政統系不明狐裘蒙茸敷政之障秩序紛擾實釀於斯現滇黔桂浙獨立取銷國會約法明令恢復救國者急起直追日以謀統一國建設爲治標之計而我粤猶復分崩離析不特破壞大局兼且貽笑友邦竊思此次仗義興師豈爭權利民軍方熾旣各立竊據之心政柄自私亦難間執讒慝之口况朱省長現經蒞任陸督軍近已抵東主持得人秉承有自亟應及早收拾規復舊觀聯合同寅將所有用人行政整軍理財諸大權歸還長官服從命令此後如有負嵎抗拒者與衆棄之上下一心挽回刦運福民利國在此一舉諸公愛鄕愛國當荷贊同謹佈腹心佇聞明誨惠潮嘉鎭守使莫　宇叩佈 
[湖北近事彙紀]  
　　省長署掾屬之大更動王督軍兼署省長以來初以爲係暫時兼任故未將省署人員更動前范省長委用之人大多仍舊茲因中央以鄂省盜匪遍地舉辦清鄕靖匪非軍民政權屬一不到指揮協宜且慮新簡省長來鄂或至釀起政潮是以决定清鄕期間之民政事宜以王督兼筦俟清鄕告竣再簡任省長分治以專　成現王督軍以兼任之期尙有半年未可存京兆五日之心爰將省署椽屬再三考察日昨發表撤換者有總務科僉事徐寛嚴内務科僉事葛其　秘書白德潤主事朱春雷張熙祖技士陳鴻翼等共二十餘員新委接充總務内務兩科僉事爲賀紀鴻李如棠其餘名多不備錄各科僉主事以下之一二三等雇員與繕生聞不日亦舉行考試以定去留署中號房雜役傳達等本隨僉主事爲進退現亦更換不少其專任守衛出入警蹕之警衛隊長蔣保誠因虧空欵項探悉亦將撤換惟染病不能行動不得已投於大堂下水井中溺斃亦可憫也 
　　議會開幕時之兩問題省議員之在武漢者刻已於中秋節前後紛遷入會財政廳長因各議員需資已撥到官票錢一萬二千串作爲旅費公費及俸薪之用該會正議長覃壽堃因官場敦請及進步派勸促本有欲來之意無如國民派以其早有辭職書送到不能反復責備甚厲大約不再來鄂就職第二副議長屈佩蘭之辭職書亦於昨日由川郵到此兩席兩黨派皆擬有補選之人進步黨擬劉亮（劉心源之子經段芝貴保以道尹存記）國民黨擬詹大悲此爲開會時第一大爭點若以從前情形論進黨佔優勢茲則局面已變究未知鹿死誰手聞詹氏十八日可到漢口一部分之議員政客已預備歡迎　上各團體亦以詹氏辛亥在漢口起義力戰北軍之功績偉大事成而不貪懋權利甘爲地方議會議員謀桑梓幸福乃袁氏忌之尙謀置之死地茲幸生還鄕里擬届期由各商團往江岸迎迓以表崇拜之意再擬擇日開會歡迎又聞此次省會將開時忽發生議員兼差問題亦至堪研究之一事緣省議員中如周從暄現充女子師範學校校長蕭延章充省立半日各學校總經理劉揖允省視學員以現在薪水論均視議員俸給爲優且議員俸給除常駐外每年僅有四月故周劉諸人對於原有位置尙無决定去就之表示而覬𧢢其位置者則� 
願其早就議席而候補議員之名次在前者則願其仍留原差但旁觀者以國會議員旣有可兼國務員之事省議員之兼任無關地方行政差使有何不可然此事於開會時又必需一番之討論也 
[浙省會建議咨提預算案]  
　　省議會議員胡禧昌昨提出建議云省議會議决地方之歲入歲出與國會議决國家之歲出歲入兩相對峙近接省長咨准財政部佳電現國家地方兩稅尙未議决劃分擬訂暫時辦法經國務會議議决各省歲入照民國二年財政部修正釐訂國家稅地方稅草案辦理歲入照民國三年核定預算案辦理云云是官廳如何提交已有標準然國家稅與地方稅及國家行政經費地方行政經費如何劃分國會不日諒有定議可以祗遵惟省會經袁氏非法解散本會二年所議决本省二年之預算案官廳曾未照行三年以後變幻百出收入則徵求無厭支出則任意揮霍財政問題莫可究詰今衆議院鍾才宏請趕造四年歲出報告書五年槪算六年預算案審查報告主四年報告書交院備查五年預速提六年預算緩提大會通過逕咨政府鄙人以爲國會如此省會應照辦进務請咨行省長速將本省地方四年歲出入報告書（不求手續之精密冀備將來之參考）五年預算提交本會議决謹照省議會暫行法第十六條二項九項之規定提出議案是否有當祗候大會公决 
地方通信 
[蘇州]  
　　催募五年公債民國五年公債票迭經財政廳電催勸募前由吳縣孫少川知事邀集地方紳商會商後據各紳商及各鄕董等咸以勸募爲難等詞復縣轉詳請求緩辦旋經財政廳批駁仍令積極進行日昨吳縣公署又奉財政廳電令以五年公債九月底限期轉瞬即屆仰速緊趕勸募依限報解毌再遲延致干未便等因孫知事接電後已分别函知各紳富並轉飭各巿鄕董事設法籌募矣 
　　救火會選舉職員揭曉蘇城救火聯合會現届第四届選舉職員之期於九月十三號假元妙觀方丈内舉行投票十四號開　揭曉計實到一千零二十四票陸仲英得四百八十一票當選爲正會長毛子堅得四百零二票貝哉安得三百六十七票均當選爲副會長其餘得票次多數之汪絅之方雅南程選青李殿春章培孫姚潤生王亦安張心逸陸錦　程秉之葉韵給壽憂周尤鼎甫李小松張星槎沈朿璋徐怡春杭小軒姚譜琴程霞紫洪少圃邵嶽雲顧艾生吳似村二十四人均當選爲評議員 
　　緝私統領易人消息兩浙緝私統領蔡竹賢前因浙省獨立　　　 
移駐蘇垣迨大局統一仍將統領部遷還浙省規復原制惟蔡統領近來忽萌退志已有提出辭職之事蘇浙兩督軍已有准如所請之意所遺兩浙緝私統領一職經鈕永建氏電達財政部並馮呂兩督軍力保何嘉祿於江浙水路異常熟諳堪以勝任聞財部將有允意云 
[無錫]  
　　劇場内之惡劇無錫啓民秋聲社兩戲園已於本月上旬開幕景華及亞西兩園則於十二日開演是日適値舊曆中秋景華園内之觀客非常擁擠縣署章科員亦携一聽差往觀惟至園時座位已滿該聽差與貼近站立之憲兵排長張　九因爭地位啓　互相衝突扭毆張排長旋將該聽差　交園主沈德祥看管已則回營招呼同伍到園理論及張排長去後園主詢知該聽差係署中人役且跟隨第一科員而來不便深究縱之使去不意事未片刻張排長已率同伍來園及聞聽差已被沈園主私縱於是將沈拖至園外羣以拳足交加直至陸軍警察到場多方勸阻始行罷手然卒將沈園主帶至營中押候送究翌日該園遂因此不能繼續開演嗣爲楊知事聞悉卽飭吳警佐查勘未知如何了結也 
　　租稅局重行改組無錫租稅局爲專司催租之機關向隸於縣署第二科該局委員胡樹蘭本前清典史光復時到差以來已歷五載乃胡因所用催租巡警時有騷擾行爲頗不洽於輿情楊知事到任後以租稅局各縣所無擬即實行裁撤胡乃挽有力紳士爲之緩頰楊知事始允重行組織將租稅局改爲催租所設辦事員二人暫留胡某以資熟手另派一人襄辦藉資監視租稅巡警一律裁撤催租事宜則歸司法巡警兼辦云 
[鎭江]  
　　催繳烟酒牌照稅丹徒縣知事章君現奉江蘇財政廳長飭知所有各屬應征之烟酒牌照稅該兩業竟任意延緩不繳殊於稅務有碍飭即傳諭該兩業商人務各依限照繳等因章知事已奉令飭遵矣 
　　會議禁烟辦法鎭江警察章局長因城廂烟案日必數起與烟禁進行不無關碍昨日下午二時特召集袁警佐曁各區長禁烟檢查員等到警察總局會議僉云内地烟膏皆由滬來而販運來源則以火車輪船爲必經之路應由車站輪埠檢查員負責至城廂内外則須責成禁烟檢查員嚴密偵查而水陸總巡員并亦應隨時協查如能絶其來源則禁烟易於着手矣云云議畢已鐘鳴五下矣 
[揚州]  
　　商會調停藤轎爭執案揚城同利藤轎公司前因有某某等仿製攘利特禀請縣知事請求取締乃縣署久未查辦彼此互爭益烈刻聞商務分會出爲調停於昨日開會協議矣 
　　買賣古畫之　　揚城參府街開設古董舖之吳人杰昨爲軍界中人代買宋趙子昂古佛畫一楨價値一千五百元當已交賣主北來寺住持洋一千二百元現聞買主以畫係　鼎不願備價購買以致大啓爭執未知若何解决也 
　　警區調查烟燈揚城自印花土發行後私開烟燈者隨在皆是現縣警察所已飭所屬各區着手調查以便分别罰辦而資肅清云 
[杭州]  
　　海寗觀潮之盛會昨日（陰曆十八）爲俗傳潮神生日路局特於杭南兩站備有機車客車以便隨時迎送下午天　觀客尤衆幾有應接不睱之勢聞計開專車往返十次之多杭南兩站約售客票三千數百張連上海至長安專車費共收入一千三百數十元之譜即其他各站亦較平日增收十分之一是日孫中山君亦於九時乘早車往觀車抵周王廟下車後改乘肩輿赴海寗偕行者有張靜江等十人省議員任茂吾許行彬吳鴻逵等均預赴海寗鄕導一切 
雜評一 
[勿忘九月二十日] [  步陶]  
　　十年前之九月二十日清廷諭旨已深知烟害毅然與英人訂十年禁絶之約今去九月二十僅三日矣流光荏苒倐怱十年其所謂吸販種之禁絶者成績究爲何似我國人當一一反省迅求其所以自踐成約之方期滿之後將如何續訂烟約以期再接再厲一鼓作氣以永除此孽毒之根凡此種種皆當於滿約之前一二年中從容籌畫詳事研求不當於此三數日内始臨渴掘井也然而中國人未嘗知此九月二十爲何如日者正復不少奚以責其詳考而預計念之念之丁義華氏旣詳以語我人矣努力爭此一口氣勿復且語且忘終留烟毒於無盡而反使清廷遺老冷眼笑人也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[主持回復縣會之復函]  
　　江蘇縣議員聯合會曾函電各省會等機關請求一致呈請政府迅速召集縣會已誌前報茲悉該聯合會自函電各處後已陸續接到復函茲特照錄於後 
　　山西省議會議長杜上化副議長張瑞高洪復函逕復者頃准公函并附件一切敬悉共和重光國體復舊發展民權尤以召集縣會爲先務貴會聯合各縣集議滬上主持回復縣會爲全國倡熱忱公誼極端贊同查縣議會法業由國會提議宣付審查不日公决當有明令公布如日内不能决定敝會指日開幕對於縣會召集已决定首先建議力促進行事關重要自不應聽其延緩也 
　　江寗縣敎育會復函敬復者昨奉台函以國會首先召集縣會尙無恢復明文應力求進行業於上海組織縣議員通訊處並公推代表楊友熙先生赴京請願具見諸先生關懷桑梓維持公益之盛意惟敝縣兩經兵燹縣議會迄未成立刻當法制時代自應急起直追早爲籌備辰承敦現已着手進行一俟辦有端倪當再函達以慰馳念 
[地方自治研究會訂期開會]  
　　上海地方自治研究會於前星期日開預備會議定通訊地址入會手續並公推吳叔田李右之宋少蘭爲起草員修訂會章已紀前報茲悉該項章程業已修訂完善定於本月十九日（星期二）邀集各發起人仍在也是園開會討論進行方法並擇定日期開成立大會以便選舉會長及各項職員 
[辦理黨人善後事務所之通告]  
　　辦理黨人善後事務所自成立以來因革命死難各家屬紛紛來所禀請撫䘏故於日昨發出通告云本所迭據革命死難家屬遞禀要求撫䘏均已閱悉查歷年以來奔走革命爲國捐軀者實繁有徒此項撫䘏應俟政府稽勳核給另案辦理本所此次專辦在滬黨人善後其撫䘏死難家屬一節非本所權力所能及故報登定章並未列入此條當爲各該家屬所共睹來禀未能一一批答特此通告週知嗣後凡遞禀要求撫恤本所槪不接收此佈 
[調查袁嘉穀行蹝]  
　　洋藥公所協同公共捕房破獲大宗雲南烟土一案前經公廨訊實判决將在案各人分别監禁罰辦烟土送關焚燬茲悉本埠行政司法各署迭奉江蘇齊省長電飭並派委來滬會同調查此案眞相嗣經查得滇省國會議員袁嘉穀實與此案有關據情禀復到省即由齊省長電咨京師總檢察廳以袁議員等無論有無關係請就近傳案質訊以明眞相等因茲由該廳電復齊省長謂袁議員業已出京南下等語是以齊省長又於前日電飭所屬各縣知事調查袁嘉穀等現抵何處着即明白具復毌稍片延云 
[嵩山路轟發炸彈之結果]  
　　法新租界葛羅路（即嵩山路）九十號門牌披屋内於八月六號轟發炸彈炸傷住居該屋内之吳金桂一足飭送醫院治後由包探在附近九十六號屋内拘獲任貴一人又在麥賽而蒂羅路續獲李金林一人一併拘入捕房由石總巡諭今管押聽候解廨訊辦在案茲悉吳在醫院已將炸傷之右足截去飭傷亦均醫痊昨由捕房解送法公堂訊問先由九十號之二房東楊小羊楊湯氏投案同稱吳於八月四號來借披屋一間由任貴將吳之行李及皮夾等物搬入祗有吳一人住居在内第於六號忽聞轟然一聲見吳由該屋逃出婦人適在洗菜幸未受傷吳供向在民黨辦事今已解散故借此屋居住前央友人趙子明寄來箱子一只因其封鎖故未開看不知内有炸彈今被炸斷右足求請恩宥任貴供祇與吳搬物入屋炸彈來歷實不知情李金林供亦相同中西官姑念吳金桂已成殘廢從寛押滿二月任李各押一月期滿一併逐出租界楊小羊楊湯氏無干退去 
[六誌自來水龍頭上之炸彈]  
　　太倉人吳彩臣曾將炸彈一枚放於新世界游戲場附近自來水龍頭上希圖害人被虹口捕房包探侯松山查見將吳與炸彈一併帶入捕房詢係受人指使旋將案中牽涉之陳履昌陳榮昌先後解至公共公廨訊判陳履昌交五百元人洋並保陳榮昌押候訊核在案昨晨復訊由一百九十號西探投訴陳榮昌係由吳彩臣在捕房供出是以將伊拘案訊之陳榮昌延律師到堂代表要求准予交保候訊關讞員商之德師副領事判陳榮昌交三千元人洋並保候再訂期會審 
[漆匠風潮十四誌]  
　　本埠漆藝公所工匠因要求同業店帮加給工資不遂激成罷工風潮業經中西官廳傳諭該業首事與店帮磋商和平辦法迄未解决前日有愛多亞路八十七號門牌張瑞祥漆木作夥俞紀友（即俞紀發）在江西路永吉里二百四十四號門牌震泰祥號内工作突來漆匠四人喝令停工將俞軋至新閘派克路六百九十七號門牌漆藝公所内時由工黨代表瞿綱（卽瞿金生）以加給工資一事尙未解决不應私自做工着俞罰米五擔柴五擔因俞無力認罰致被看守俞即遣人通知作主函告總巡捕房立飭華探目王松濤西探海明惠協往該公所詢明將俞放出並將瞿綱拘押昨晨傳同張瑞泰漆木作主將瞿解送公共公解請究先由中西包探投案訴明前情並將議罰字條及作主報告信函呈案請察繼由俞紀發供稱爲木匠前日正在工作忽來漆匠四人將我軋至漆藝公所被告以我私自工作議罰柴米我無力認罰即被看管故通知作主報告捕房是實訊之瞿綱供稱因工匠加給工資不遂同盟罷工我與店帮磋商和平辦法尙未解决並未囑令他人將俞軋入公所亦未主張議罰求察會審員王肇之君商之德裴副領事判瞿押西牢二月期滿逐出租界詎瞿聞斷不服曉曉置辯堂上以其藐視着再加押二月期滿帶堂再核 
　　又一訪函云本埠南北巿漆業工人因要求店帮加增工資不遂同盟罷工嗣經雙方舉出代表同投上海縣公署票求維持卽由沈知事出示勸諭和平解决迅速開工在案茲因兩造仍一味固執迄未解决工人方面又以陸和尙等爲代表向店帮中之代表商議辦法屢不見面復投縣公署具禀請示茲由沈知事批示云來呈已悉據稱迭邀該業司董會議迄未會面等情如果屬實殊爲不合候再令行該司董速行集議復候核奪該代表等亦不宜固執成見致難轉圜務宜兩相遷就庶可和平了結至同盟罷工爲法律所禁爾等旣爲小行代表應先勸令照常工作靜候解决 
[强盜沿途開鎗三誌]  
　　公共租界厦門路衍慶里二百六十六號門牌益泰花廠經理薛煥章家於十四號夜七時被盜匪五人持械入室刦去値洋二千餘元之金珠飾物（現已查明祗値洋八百元）逃逸内有盜匪劉威林乘坐黃包車圖逃並沿途開鎗拒捕經老閘捕房中西包探追獲奪下手鎗連同黃包車夫莊四友拘入捕房詢知同黨尹康衡朱樹生胡明生謝海亭等匿居法租界因即協同法捕房將尹等四盜拿獲提回押候解究各情已兩誌本報昨由捕房將案中要證邵慶山與劉等各盜併解公共公廨請究即據中西包探上堂訴明前情請爲從緩開審以便調查有無别案會審員王肇之君商之德副領事裴君判劉等五盜與案證邵慶山黃包車夫莊四友一併押候查明於下禮拜六解訊 
[復訊犯案纍纍之盜匪]  
　　虹口東有恒路李叔和家於去年二月間被盜刦去値洋一萬元之金珠飾物現洋嗣經捕房緝獲首盜方玉才劉二席文法等解送公共公廨訊實判劉席禁錮西牢方玉才解送護軍使署業已鎗斃近由新閘捕房探目陳雲忠續獲與是案有關之沈其清（卽沈阿金又名孫大漢子）解至公廨訊供不認判令押候查明再核在案茲經捕房查得沈其清曾於去年陽曆六月七號夜持械搶刦大沽路二百八十九號門牌萬森豐烟店小洋五百五十九角並鎗傷店夥吳醉泉又於十二月九號夜夥刦孟納拉路四百八十九號門牌何方甫烟紙店大小洋三十餘元昨日傳同各事主將沈解廨復訊即據中西包探上堂訴明前情並稱被告係伏誅巨匪戴小五子之同黨租界内犯案纍纍内地亦犯有盜案十餘起前鄭鎭守使懸賞洋二百元通緝未獲今旣獲案應請嚴辦又據事主到堂證明當時被刧情形訊之沈供詞支吾中西官以被告迭在租界内糾黨搶劫已由事主到堂證實罪已成立判押候備文解送護軍使按例懲辦 
[視察公立學校狀况]  
　　齊省長以各縣巿鄕所辦公立學校成績如何非派員實地調查不足以資比較故特派委員蘇品仁君來滬調查公立各校敎育狀况蘇君奉委後已於昨日到滬視察上海縣立第一高等小學校縣立第一女子高等小學校上海巿立萬竹乙種商業學校國发學校今日尙須視察其他公立各校云 
[閔行鄕敎育會成立]  
　　閔行鄕鄕敎育會去年曾奉部令早經組織後因辦理手續不甚完備旋奉省飭緩辦在案現由該鄕張迪生君發起重行織組業於本月十三號假該鄕經董辦事處特開成立大會到會會員計有六十餘人首由黃譜蘅君報告宗旨繼推學務委員張家珍君爲主席先將章程通過後即選舉職員舉定正會長黃中錫副會長張啓沃評議員陳昌鳳林春朱祖修高國幹張家珍吳志本夏建康吳履平等即於是晚開評議員會昨已備文具呈上海縣公署立案並請頒發該會圖記矣 
[𠞰捕梟匪之籌備]  
　　水警第二廳長趙雲生以各屬梟匪騷擾實爲地方大患故特分咨陸軍第二師師長朱熙及上海松江防守兩司令王何二旅長飭知所屬各處駐防軍隊嗣後凡有大帮梟盜一經水警報告務各會剿並於昨日分飭各分署遊巡各師船查有梟盜巢穴着即就近報請該處所駐陸軍會同剿捕以期盡絶又緝私第二營第一隊領哨王玉葵查得川沙縣屬沿海八九團海灘近有巨梟衛全山顧章生張品山唐阿勳等聚集一千餘人藏有鎗械明目張膽秤販私鹽並派人在浙省之岱山餘姚等處裝載私鹽由外海運至八九團海灘起岸分銷於浦東一帶若輩恃有槍彈預備拒捕實與鹽課大有妨礙業已禀由該營魏營長調派巡船備足軍火馳往剿捕昨又移文川沙縣趙知事密派法警會同查緝 
[宗社黨放餉之謠言]  
　　昨有謠傳宗社黨在滬秘密機關共有四五處舊曆中秋節日該黨領袖所招入伍匪徒共有一百三四十名於是日傍晚時在大南門附近隙地散給洋元每名二三元不等其稱爲什長者則每名發給五六元其時適關橋地方舉行斗香會觀賽者人山人海故巡警並不生疑及有人報告警區派探往查早已四散無踪云云 
[敎育家演講之獲益]  
　　滬海道屬魯家滙縣立第二高小學校由縣敎育會會長陸以鈞接任校長以來極力整頓校務學生已二百餘人成績優美頗形發達自敎育家黃炎培余日章二君蒞校演講學校敎育宜注重體育之後該校長乃敦聘中國體操學校畢業生張君曁省敎育會體育傳習所畢業潘君敎授體操及課外運動各種體育上之學校故比來該校學生於體育知識頗見增進云 
[學務委員之報告]  
　　上海巿學務委員賈豐芸昨詳上海縣知事文云呈爲申送本區敎育進行狀况報告書並視察錄事查四年度本學區敎育進行狀况迭經委員分别規劃視察已届四年度終了合將報告書及視察錄彙呈察核至四年度本學區决算合卽另行編製呈報 
[麵粉與豆餅之巿况]  
　　本廠麵粉向以廣東銷路爲最佳自該省獨立後兵連禍結數月未寗該帮交易停頓不辦以致本埠粉巿大受影響近因軍民長官朱陸兩氏先後蒞粤戰事和解旅滬粤帮卽廣購麵粉紛紛起運在舊曆八月初旬每包價格已漲起二分五釐至五分不等惟粤省大局雖經解决巿面尙難以恢復所有軍往之貨仍多壅積該省商界業已來電止購故中秋節後已將前漲之價復行回跌矣 
　　荳餅爲我國闻佳肥料南巿油荳餅業所售之貨多來自牛莊大連等埠本埠榨油廠雖亦有出品惟爲數無多不及客貨十分之一常年銷路均在夏令客貨之來亦在其時一過農忙時候客帮即少交易來貨亦停現在時越中秋農事將畢故該業生意日就結朿計本星期止開出大連貨一千片每片價銀八錢四分本廠貨八百片價銀九錢已比前跌落一錢之譜此後巿價尙須看疲調查今届營業較之上年不甚相懸現計滬地存貨尙有二萬片此後生意寥寥年内恐難完全銷罄矣 
[攻訐發給穀欵之經董]  
　　本邑曹行鄕公民王庭璋具禀沈知事云竊自上年風災棉禾歉收又兼今春　雨豆麥損害民情困苦首由秦紳錫圭請撥積穀賑濟繼由各巿鄕經董共策進行迺蒙仁憲俯順衆情准撥穀欵或平糶或發給由各巿鄕參酌地方情形變通辦理不外濟困惠民起見負其責任者當黽勉從公詳細察核毌使受惠不均查此次曹行鄕係從發給是簡單辦法惟經董劉鍾福私心自用種種失公之處用敢詳述爲我縣長陳之查歷來發給積穀經各圖造册送交辦事處審查核實先行榜示宣布錯誤者聲明更正遺漏者應請添補的是公平辦法而該董事前並未榜示宣布臨時照票發給或虚造人口或濫報户名各圖在所不免察出扣留者亦復不少獨二十八九圖二十一三十一圖與該經董近在咫尺之鄰居及自族虚造人口濫報户名者歷歷或提數家而並未扣留且所辦之米螬米壞米歹好不齊升斗壓刻貧民抱怨之聲不絶於途其營私舞弊已可槪見伏查曹行鄕管轄九圖曹行鎭爲全鄕之中心點此次發給穀欵不設於曹行而設於偏極東北之關港華涇兩處如二十三五圖六併三十七圖貧民領米約有十里之遙老弱之流婦孺之輩不堪其苦三十號下午適値大雨傾盆負米貧发拖泥帶水慘不忍覩且有遺漏之户哀求補給者雖終日哀號槪以不理置之怨恨之聲痛哭之聲聞於發給穀欵之場此種情形全鄕人民共見共聞庭璋年將花甲本以風燭殘身對於地方事宜已杜門謝客多年然目擊此惠民適所以害民不忍緘默爲特瀝陳下情禀請縣長恩准俯賜嚴查懲究以謝衆民實爲公德兩便計開虚造人口及濫報户名列後劉志妹劉秋生馬連生吳晋榮（以上各户以少報多）劉杏春劉根和馬厚生錢杏魁郁蘭根（遷出十多年）劉福全（在梅家弄）劉阿義許金亭（有田數十畝） 
[詢問辦理公債之囘復]  
　　上海南商會接常熟縣商會來函查詢五年度公債案上海縣如何辦理各商業是否承認募集有無專章可資考證希煩見復等情即經該會總協理查得五年度公債辦法曾經縣知事飭知提議有案厥後尙無成議是以未有專章昨已據情函復嗣後如有相當辦法一經議决容再通達云云 
[蘇州河船捐無人投標]  
　　上海工巡捐局昨出牌示云照得閘北蘇州河船捐期滿招商承辦本定於今日十六號開標現查該項標　尙無來局投標之人 
 
 
 

Page 11

 
 
自應　期三日於本月十九日午後三時開標所有該項認捐數目至少以五百元爲合格其餘悉照前項布告内投標章程辦理合行牌示仰本埠南北巿商民人等一體知悉特此牌示 
[光復路已成要道]  
　　新閘橋西沿河光復路於民國元年由閘北巿政廳開　鋪塡煤屑因經費不充迄未建築馬路近來該路有碾米廠麵粉廠及米行木行等陸續開設巿面日興已爲往來要道現經閘北工程處估計工料價値招工投標俟新閘橋堍路工完竣繼續開工沿河灘亦建築木駁設立埠頭以便各行商起運貨物云 
[巡官撤差囘籍]  
　　淞滬警察某分駐所巡官某甲負欠各長警債欵約數百元未能彌補被人向警廳告密指其平時受私朦保提升巡長甚將充公物具携回私用經徐廳長派員查得眞相飭傳該巡官到廳詰問並將各棚巡長逐一傳質並無實在口供徐廳長以事非無因姑念該巡官前次著有功績着即撤差勒令自回天津原籍至所欠長警欵項着速理楚所遺某分駐所巡官一職另派妥員接任 
[妨碍自由之控訴]  
　　畫錦牌樓八舖叚董陳汝壽病故之後即以陳補同承嗣爲子惟其同族大爲有服出而反對遂由陳瞿氏偕子補同控陳與同等阻　奪繼而陳與同等亦控陳補同異姓亂宗曾經地方審判廳迭次訊供判决後兩造又投蘇州高等廳及北京大理院上控至今尙未判决現陳補同又投地方審檢廳控陳與同等妨碍自由前日午後由施推事官與楊檢察官等開庭辯論陳與同供稱叔父陳汝壽故後乏嗣照例我應承繼詎叔母陳瞿氏聽唆以補同爲後惟我陳氏門内素無補同其人實係異姓亂宗請爲察核次由陳瞿氏所邀之律師上堂聲稱今日陳瞿氏因病不到故托本律師爲代表聲明陳與同不合之理由並將該氏藥方呈案請閱問官會商之下即認爲辯論中止諭候核斷 
[串呑欵項案人證未齊]  
　　新閘路九十七號門牌住户周湘舲控王金生王連生串呑洋一千七百元由探將兩王拘解公共公廨訊供收押在案昨晨復訊據中西包探投訴尙有同黨在逃請爲展期訊究中西官准之判被告還押候展期十四天移提人證到案質究 
[追償不出定貨之虧損]  
　　英租界天津路一百六十九號門牌慶和永行王子畬吳錦廷因定購西洋商蘭福德之皮鞋到期不出被控前日午後由公共公廨王肇之襄讞會同日斯巴尼衛副領事升座提訊原告延律師上堂請追虧損洋三千餘元王子畬臨訊不到吳錦廷延律師到堂代辯中西官以王子畬抗傳不到實屬藐視公堂着即提案訊究吳交三千五百元人洋並保無保押候復訊再核 
[騙呑稅餉之訴訟]  
　　南京路屈臣氏藥房控胡炳千以海關名義騙呑稅餉銀九百零二銀昨由捕房將胡拘解公共公廨經中西官略訊一過判胡押候下禮拜一解訊 
[誣控包探拆梢之辯論]  
　　住居新閘愛文義路二百四十三號門牌之潮州人陳宗朝婦人陳鄭氏因與自稱學生之厦門人陳文彩誣控新閘捕房包探陳維坤串同探夥朱榮桂等藉端拆梢洋一百元業經公共公堂訊明以陳等不應誣控判令分别管押候究在案前日午後由關會審官會同德領師謀君升座由捕將一干人證解案請訊先由捕房刑事科代表牛門律師上堂譯明案情並稱此案被告卽前控包控拆梢案之原告因其供詞前後矛盾是以禀請押究繼由駐廨檢察處副捕頭　勒將陳宗朝控包探陳維坤拆梢案卷一宗呈案察核卽由陳維坤投稱我因偵得被告有販賣小孩情事禀明捕頭與西探前往調查詎被告即將小孩五口藏匿遂投捕房誣控拆梢並由西探愛特來（譯音）上堂所禀各節與陳探略同又由新閘捕房捕頭投案禀稱拆梢案係由洋人必立斯函告後又由陳宗朝陳文彩同至捕房報告我卽率同中西探將陳維坤及朱榮桂等七人逐一指提訊之陳宗朝等各被告延律師到堂代辯中西官判陳鄭氏交五百元人洋並保陳宗朝陳文彩還押候下禮拜一午後復訊 
[謊報攫物之反坐]  
　　海寗路怡康押店小主鄭玉坤前日至滙四捕房控被施阿六王海山在鴻安里攫取金戒經捕頭派探查明係鄭謊報當即將鄭拘押昨解公共公廨經中西官質訊明晣以鄭不應謊報判押西牢三月示儆 
[賭徒累及旅館]  
　　福州路一百二十號門牌滙中旅館因容留甬帮賭棍在五號房間内設立花會機關誘賭歛錢經捕房查悉除將該賭棍等拘案訊辦外昨日復將該旅館經理朱金生傳至公共公廨經中西官訊明判朱罰洋五十元充公 
[其存其殁]  
　　奉賢縣公署所屬之第五區警所内書記秦某原籍無錫近患病甚劇由該區官派警季某同乘洙涇班小輪來申擬乘火車回里不料前日下午抵滬時已氣息奄奄勢甚危殆遂雇人力車送往北巿某旅館暫行棲止李警恐中途或有不測投赴一分駐所呈報由李警佐派警查看秦尙有一絲氣自即飭該警伴送往北旣而秦之胞兄在龍華某公署得悉卽往福州路某旅館查問據云已在十六舖華界病斃於人力車上後即回至南巿赴一區警署查問並無其事秦以乃弟生死未明且無下落刻正四出探訪尙無消息云 
[戳傷後母]  
　　張阿毛向居本城西門外白雲觀地方不知其爲何種營業年逾五十其妻已故生有一子名阿雲現年二十五歲娶媳張氏今年十九歲過門已有四載向與乃夫阿雲同居於本邑西鄕小沙渡地方阿雲向爲小工張張氏則在織布廠做工素來相安無異今年三月間張阿毛與婦人趙氏姘識之後卽囑令阿雲夫婦搬遷來南在白雲觀附近同住初尙和睦邇來阿雲不復出外營生迭向父之姘婦張趙氏索錢浪用前晚十時許因不遂所欲遽用水菓刀將張趙氏後背猛戳二下該氏痛極例地狂呼救命一時鄰人畢集將阿雲拘住鳴警到來連同兇刀並受傷之張趙氏解入二區警局當由余炳文警正提訊之下以該氏受傷頗劇諭令先送新普育堂醫治張阿雲押至昨日備文逕解地方廳請辦午後由林廳長委派宗檢察官毛檢驗員等蒞堂驗得張趙氏受傷甚重恐有性命之憂宗君驗畢卽回廳飭提在押之張阿雲預審一過判令收押聽候查明起釁緣由再行訊核 
[違章打架之科罰]  
　　烏鎭路成衣店主徐金龍前日向葉開泰索討成衣工洋一元二角葉以徐偷減衣料不肯付還工資以致互相衝突彼此肆毆由四區崗警查見一併拘入區署姚警正諭解司法科經嚴科員訊明判葉罰洋二元徐罰洋一元分别斥釋 
[兩敗俱傷]  
　　昨有陳阿四李金順二人在海寗路口角衝突兩方均受創傷由七百五十九號巡捕查見一併拘入捕房經捕頭略詢一過諭送同仁醫院醫治再行核辦 
[撈獲西人屍身]  
　　海關水巡船昨在黃浦内查見西人無名男屍一具當將屍體拖至斐倫路驗屍所碼頭報告經管西人派門喚工人撈起舁入所内候請領事西醫蒞驗再核 
[找尋被拐小孩]  
　　法捕房一百六十九號華捕陸阿福家住陸家觀音堂對面一百四十五號門牌伊子鑫林於八月初六日被拐無蹝當即報請石總巡通飭查緝並准陸阿福告假十四天自行找尋一面由陸捕聲明如有人報信酬洋二十元將孩送到酬洋五十元不予深究乃迄已多日尙無蹝影未識能珠還合浦否 
[迷路女孩待認]  
　　無名女孩年約三四歲身穿羅蓆紋布短衫花洋布袴子秃頭赤足無鞋白頭繩髮辮滿面痘疤在法馬路迷途啼哭爲捕查見帶至法公堂請示由聶讞員判送善堂留養候召家屬認領 
[抄獲料子烟膏]  
　　法捕房西探目兼理法總捕房捕頭阿而風西率同包探等至皮少耐路三十八號門牌廣豐烟膏店内抄出料子烟膏三十餘磅當將店夥劉子生厨役顧同元一併拘入捕房昨解公廨訊究劉顧同供此店係劉修南所開此項烟膏由虹口某烟膏店寄存中西官諭令押候查明再行核辦 
[串攫金戒之懲治]  
　　汪富甫錢金生在阿拉白司脫路串攫費阿四金戒由探將二人拘解公共公廨訊供押候補提同黨併究在案昨晨復由捕房解究經中西官研訊屬實判汪錢二人各押西牢一年期滿逐出租界 
[竊案分别處治]  
　　木匠陳關生在胡家木橋某絲廠内做工前日有陳金生闖入該廠竊取關生之斧鑿等器被管門人馬四田查見扭控五區三分所又住居寳山路鴻興坊之馮宗洙扭泥水匠蔡雲堂高月卿至五區控被串竊値洋四十餘元之衣服先後解送司法科嚴科員判陳金生押十天蔡高二人送地方檢察廳究辦　 
[公廨訊究竊案]  
　　陳阿三控鍾三在密勒路竊取絲頭數十斤昨由捕房將鍾拘解公共公廨經中西官訊明判鍾押西牢一年示儆又王福生曾與陳長貴串竊四川路陳銀軒値洋三百五十元之布疋前日被探查獲昨解公共公廨請究經中西官訊供一過判王押候查明於下禮拜一再訊 
[羅督軍與楊滄白來往電文]  
　　羅督軍來電滄白先生鑒前劉君聲元過滬曾託代致寸緘藉伸忱悃蜀事大難人民塗炭庶績懋理端賴羣賢公本鄕人寗能恝置希即屈駕旋川藉資導輔江干車馬敬迓行旌秋水蒹葭翹竚無曁羅佩金叩眞 
　　楊滄白覆電成都羅督軍鑒奉眞電及劉持賜書寵召還鄕慚感無曁以公偉烈不遺葑菲虚懷雅度並世罕儔自維薄劣無裨高深過蒙奬掖亟思興起顧頻年竄迹牽率實多會當擺脫一切上承鈞敎受廛爲氓得所托庇於願滋足敢膺非任敬布區區并嗚謝悃楊庶堪叩 
[氣候報告]  
　　（上海徐家滙天文臺） 
　　已過者之報告九月十五日斐列濱之低度過中國海向安南而進本區域内氣壓平均蒙古氣候低落致起西南風落於北直隸灣他處有北風本區海岸風頗輕微十六日天氣多雲而濕日出時有雨且有雙霞此後天氣多霧晴雨計上升十六日下午四時前二十四小時内上海温度至高八四至低六六八去年同日至高八二二至低六二 
　　未來者之推測九月十六日午後四時三十分豫測颶風或將至安南海岸距都蘭不遠台灣峽南面天氣不隹更北有秋季信風 
雜評二 
[謠言世界] [  字]  
　　滬上多揑造謠言之人而聽信謠言者亦較他處爲尤衆因有人聽信而造謠者狂興益高謠言乃愈出愈多而無或稍息昔當國事未定之前民黨起事之謠言幾無一日不接觸於耳鼓今則於民黨方面無可揑造之言矣而宗社黨又强充其資料設立機關也招集徒黨也言之鑿鑿一若果有其事者然問之各機關中人知近來並無防範彼黨之絲毫舉動蓋以滬上大多數人無不深恨前清之專制非宗社黨所可展掉於其間也彼造謠者胡亂爲之固不必一問其事實而在聽信謠言者抑何不思之甚耶 
專件 
[江北公民黃以霖等禀江蘇巡按使文（爲山東治水事）]  
　　禀爲山東大治南運湖河諸水以微山湖爲排宣之路水無可洩擬懇呈請派員會勘下游統籌妥議後再興工事竊公民等頃閱報載山東蔡巡按使議覆山東大舉治水呈文曁籌辦南運湖河疎濬事宜潘局長籌擬節略及水利草案等其規畫大略擬將汶水接入趙王河順流南陽湖内一面另開東泗灌將泗水引入獨山湖内昭陽之淤高趙王之湮塞相機濬深使積水遞達於　山湖爲排宣之路估需工費五六十萬元計濟寗魚台等縣約可涸田五六十萬畝沈糧之地居三之一每年可增稅收四五十萬元此外附近湖河如汶上嘉祥鄒嶧等縣常緩間緩之田間接受益者亦一百堣畝云云公民等閱之不勝惶駭夫上游涸田至百五六十萬畝則下游必潴水至百五六十萬畝此一定之理也然此猶就旣定之水而言若夏秋山水暴發萬派爭流一瀉千里衝决汎漲所及更不可以數計在山東之意豈不曰微湖可資排宣不知微湖昔深一丈數尺今纔深數尺耳排宣亦豈有濟且微湖洩水僅止兩口一　縣境内之湖口雙閘放水入運一銅山境内蘭家壩放水入荊山河東行二百里至邳境之三坌口入運微湖僅此兩口兩口又绵入運此外無可排宣然此猶西岸所受之水其東岸則邳縣之灘上沙家口劉塘宿遷之磘灣又皆有沂水注焉以一葦可杭之運而並受山東南半面全部湖河諸水是以汶泗未濬南陽昭陽未疏運河自徐州入境至揚州出江千里長隄尙岌岌可危微山駱馬等湖之汎濫尙十年九災生命財產　付波臣若再益以山東南運湖河新導之水一齊奔注則高屋建瓴奚以禦之推其所至則徐之銅沛邳宿首當其衝其次則泗陽之劉老澗洩入六塘淮陰之雙金閘洩入鹽河則海屬之沭灌東海並受其災再次則由淮而揚一線東隄所以朿運漲而保障裏下河者年年伏秋大汛水且平隄設來源驟增竊恐馬棚灣清水潭決口故事難保不再見今日高寳興泰東台之民不將又興其魚之嗟乎公民等竊查運河來水之原與去水之委如山東之計畫必微湖寛深足容而後可必微湖兩口之外若另關一口導使徑入於海而後可若猶是已墊之湖承以舊日之運則决乎不可從來治水之道無不先治下游未有下游無治法而上游或言治者在昔兩河全盛河督以下道廳以十數歲糜工欵千數百萬山東沈糧之患尙不能免固由蓄水濟漕别有作用而千數百里之運河導源於泰山南麓及陪尾等山遽瀉平地無湖泊以殺其怒則是與水爭地不惟蘇受其害即東亦豈能果享其利再以兩省比較言之山東意在涸田是謂興利江蘇患在被水是爲防害山東興利其費不過五六十萬元江蘇防害其費奚啻十倍山東之利在每年增收稅課四五十萬元江蘇之害其每年減收稅課奚啻十倍山東之利如其不興則受水乃沈糧常緩間緩之田江蘇之害如或不防則被淹無非糧田此又兩相比較明白易曉者也雖然公民等生長是邦見聞較稔東省遠在千里豈能盡悉此情應懇呈請大總統飭下農商財政内務部曁全國水利局分别咨行山東巡按使遴派明習水利人員赴蘇會勘究竟下游是何實情能否全銷或酌消若干分數但利於東無害於蘇蘇人無不贊成本此統籌妥議後再興工勘議未定之先不得從事畚鍤以期接洽而昭愼重所有山東大舉治水下游慮無可洩擬懇呈請飭下派員會勘統籌妥議後再興工緣由合肅上陳不勝激切屏營之至謹禀徐海淮揚紳商學界黃以霖楊學淵丁福申周樹年吳源溆許鼎年徐鍾恂宋子聯竇鴻年程肇湜何福恒劉鍾瑑趙錫棻許鴻賓張福增鮑振　等謹禀 
來函 
[中華青年會來函一朿]  
　　王志仁君赴美上星期六本會幹事王志仁君偕清華學校學生同時搭輪赴美駐克利扶輪練習王君在本會辦事已届三年此次赴美同人異常欣慰本會曾在該青年會中得有此項敎育者先後計有四人已次第返華在本會任重大職務矣深望王君能得該會中各項經驗並能於一年中與會中人交換智識則將來歸國裨益本會必非淺鮮也 
　　聖經學堂通告本會星期三晚之聖經學堂定於本月二十七號禮拜三晚七時開學凡新舊學生務於是晚齊來報名領取入班據每班定額十五名過額不錄章程卽將出版可向事務所索取本届各級添招新生有志道德者望准時蒞臨特此預告 
　　新宿舍本會成人部新添宿舍七間專供會員寄宿舍於八月十號竣工之後即爲北京清華學校赴美遊學諸君暫時借用現已於九號乘船赴美所有空房仍可應各會員之需刻亦先後租出矣 
　　商業半夜學堂之通告本夜學自本届起力謀完善以期無稍缺憾茲將進行之點爲我同學諸君一述之（一）英文科學每晚七時至九時每四十分鐘爲一課分作三課敎員逐課更易以期精神充足俾敎者學者均無疲憊之苦（二）英文第一級每晚必輪有一西女士到堂授課（三）英文八級與高級本届禮聘由英回國之大敎育家悉心敎授（四）凡本學章程内所載文學商業專修各科均力事整頓一律開課（五）本届九月二十一號晚始業排班能過二十一號始來報名插班每科須加學費一元以重敎育而資推廣（六）本届定額八百名額滿不收不能通融以歸一律（注意）此外優點不及詳述凡我同志盍速聯袂偕來報名受課萬勿遲誤校長卓鏞詩特啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[潮神諭水鬼文] [  瘦蝶]  
　　示諭爾一般拖水帶漿推波助瀾之衆水鬼知悉本神於八月十八日爲誕降之辰爾等歷年每届本神壽誕必供獻多珍以爲介壽之敬潔忱敬意自屬或嘉惟是所供之品鮮魚未必適口老蟹尤屬傷牙蚌珠雖覺光明究非珍物龍腦縱云馨烈亦是常材古髓裙肥而帶臭海燕窩淡而多毛種種品物均不値本神一跴顧以理無可却只得情爲賞收近日訪聞花　洋面來有異味一種其色黑其味香其形則如土如泥其氣則非烟非霧或產自印度或種於徐州或來自滇地或販從川省合計代價竟値八萬元已� 
經臠割碎成千百塊茲據巡海夜义報告證以探水判官所談其事殊確本神因念此物爲水府所無乃華邦特品生平素未嘗過頗思一爲染指爲特諭知爾等其各深體本神之心勿特舊例供獻他品祇須羣策羣力至花島洋面將異味搜集多多益善少亦良隹逐塊分裝錦匣大家貢之本神爾等慣伍波臣夙依海若衝波逐浪素來游泳自如知味聞香定識沈潛所在各奮爾力用表厥誠想爾者公忠自矢當不惜一舉手一投足之勞而使本神得嘗異味也廻波浴日期各盡供獻之忱吐霧呑雲待快得呼吸之樂或有仍以惡劣常品介壽者槪不收領勿再嘗試特此通諭知之爾等其毌忽 
小說一 
[滑稽短篇烟城漫錄] [  佑民]  
　　外史氏曰哈噶德之書嘗號律師之館曰烟城蓋律師者案牘勞形長日噙烟斗而其喜怒即可自烟紋縷縷中得之若其喜時則烟痕上裊蜿蜓而舒徐或口吻翕張烟氣如火山之旁礴而律師怒發矣若神思昏倦之候則律師又易其狀但見眉棱培蹙白眼上翻力構其空中樓閣且頻吸殘菸似烟斗中大有法律之滋味可供咀嚼者於是烟氣如海眴息萬變直將律師一身並及其屋永永淪諸烟海無復見天之時矧律師之館又愁城及枉死城之變相也謚之曰烟城詎云非當顧以上縷縷初無關於正傳吾書所叙則爲一貪薄律師名湯文司者今發端矣 
　　一日爲八月時陰沈欲雨日影忽匿已而雨集巿人乃大奔御人咸爭下車幕馬亦奔迅道旁稗販之夫亦競收果物雜　筐中狀至忙偪而馱筩運水之驢方魚貫雅步而行鈴聲殷殷然忽驢人力下其策驢　驚竄水乃四飛衢街澱濁而弗整蠅聲沸耳泥塗接天此街道中律師辦事之館林林入望就中一家屋宇至舊主者曰湯文司中年髮秃面削如瓜衣寛博之衣已半敝矣垂胡而一目眇未瞽之目時時流轉不已奇光外射儼若古祭司之見靈當雨盛時湯文司方枯坐烟城中所謂城者卽其辦公之室室　非巨塵間已極其中有蹩脚之長案雜堆廢紙令人見之詫其公務之忙迫然諦審之則紙角盡捲色亦焦黃其年事殆較湯文司倍也長案之次　小榻三牆上則塵灰已滿而斷紙陳陳尙黏牆際尤有一蓄鳥之籠顧乃無鳥唯見蛛絲帶有枯蠅三數冐諸籠上人過其側此枯蠅輒顫不止 
　　此等景物湯文司無聊時觀之已稔今値雨候則縮脰衣領中如中寒痞徐伸枯瘠之指納少菸於斗且噏且面牆璧已面神倦遂舍壁弗視而注目室中之烟縷烟縷自額際上升直幻爲巨　湯文司忽作遐想謂此烟圜設能變作銀圜者寗不更佳 
小說二 
[絶塞奮椎記] [  闻野鶴譔姚鵷雛評]  
　　叙言 
　　小說之作盛昌於今日盈閭充棟紛披皇矞日演月刋浸成風會而察其陳義不外言情或拗蓮擣麝長此别離或贈芍采蘭永矢驩好盡一唱三歎之致畢𢌞腸盪氣之能將使詩必風懷詞盡本� 
事頽敗時尙咎實攸歸矣野鶴無似竊謂裨官家言刻燭萬象裁狀羣情不宜囿於佳人才士必也勇夫俠子仗義成仁馳乘鳴鏑咜叱鳳雲鬚眉若生聞者興起庶幾稍補於頽隳之俗習也夫輒本斯指演爲是篇海内宏達事韙我言乎丙辰中秋前二夕野鶴氏誌於申江 
　　第一回發長歌巿樓獨酌盜神駿奇士相逢 
　　平羌嶺前新城堡畔平野涚嚝直凄寂得似坵墓一般只有三五株驚風泣露的敗柳伴看那頽斜半𤣱的酒館算這廣郊的點綴品江水無言慣經起滅枯枝着意又送行征說將起來也正悽惻傷懷咧那一天早上狂颼怒吼驟雨欲來酒家樓上突來了一位客人那客的形貌是虬髯若戟雙眉似墨惡狠狠的直和煞神似的旣坐下了却把巖電一般的雙目不住的向酒保注着酒保一見也便打了個寒噤他心裏想着做酒保好幾年見過客官也不少了却没這樣可怕的在這當兒那客已大聲吼着道我要酒呢酒保聽了便走上前裝出滿面笑容的問道客官酒是要黃的白的那客道自然要黃的說完了霍的立起來把外衣脫下那時節酒保也取酒來了那客接了壼又叫酒保再取幾碟瓜菜兀的一個人據案飲着還有許多客人在那里猜拳行令他却聽也不去聽只自望着窗外的景物點首微嘆不一會那風更大了　颼颼的似和他歎息風聲没有停那雨點兒早目傾盆下來下得個泥濘飛濺白浪翻空遠遠望這平羗嶺若有的若無的又似被白雲呑了去不肯給人家閒看那客玩眺了一回不知不覺發出他高抗的聲音來歌道 
　　陳醑盡兮啓悲歌悲我生之傗佩兮忽白日其蹉跎瞻江流之森森兮與羣峰之峨峨吾願未竟兮如之何走神蕾於絶坂兮挈厲鍔而渡河斬賊首以還歸兮庶結隱於山阿對河山之漭瀁兮羗感憤其孔多噫吁嚱吾願未竟兮如之何 
譚言微中 
[怬簃瞎話] [  野鶴]  
　　小說家三字出於班書初非杜撰乃邇日報紙告白竟有大小說家之出現然則其次焉者將稱中小說家乎上焉者將稱小小說家乎一笑或曰小說家之有大小猶筆之有雙單料彩票之有正副不者何不稱大說家而必曰大小說家乎 
　　或有以拆字爲解者每讀白話小說至（哈哈大笑）四字輒拆不通人有叩其故者曰哈字拆之爲合口二字旣合口矣又烏能爲大笑耶 
　　近頃以來小說一欄辱荷海内不棄錫以名篇篇幅不多每至延擱未登歉仄何以茲擬將自撰斷雁哀絃停載數日候現登之烟城漫錄畢後即復續刋特白　鵷雛 
 
 
 

Page 15

 
 
   
 
 

Page 16

 
 
   
 
