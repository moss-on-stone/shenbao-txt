# 1896 - 255 - 4908369

 

Page 1

 
 
[四百五十五號書報出售] [  點石齋啓]  
　　鮮玉之駐　俄使署也有老翁芒鞋竹杖手捧本章欲竭力諫阻請駕還宮無如阻不得入以致終日排案危坐道旁無人顧問不可　非　　之　忠也他若狐之　獵犬能除鳥之異陵民猝獲過客題詩以見志偷兒嗜賭而忘懷女巫跳舞於宮庭果報昭彰於日月龍騰指節　　　　　之　　有淚痕卽席鮮温柔之韻及叢抄等圖說出售此節 
[新印玉叔和脉經青雲集試帖詩出售] [  圖書集成局代啓]  
　　王叔和爲西晉太醫令素以醫學著名所箸脈經膾炙人口顧輾轉翻刻貽悮良多兹從黄氏原刻及錢氏守山問叢書釐訂校　印成　　　　　誤每部四帙價洋一元又全註青雲集試帖詩選擇情良雅合絶時眉樣爲應試者不可不讀之書每部四本價洋六角賜顧者　　　　　　山房及各書坊購取均可 
[嘉興徐氏弔脚痧方論述略]  
　　昔　賢范文正有言不爲良相便作良醫蘇文忠有言藥雖進於醫手方多得於古人醫雖小道古來士大夫往往究心於此蓋陰陽寒暑不能無所愆而病生庸醫不知虚實不辨温凉雜投誤施人多斃於非命近歲夏凉秋燠時症尤危　見海昌王氏霍亂論一書辨明寒熱殊途温凉異用足爲金科玉律兹又見嘉興徐子默先生弔脚痧方論　本指陳尤切足與霍亂論相輔而行用是撮其大略類列於左其言曰古無弔脚痧之名自道光辛已夏秋間忽起此病其症或吐或瀉或吐瀉並作有腹痛者亦有不痛者吐瀉數次後卽兩腿抽搐或手足並皆拘攣痛愈甚抽亦愈甚頃刻肌肉盡削漸覺氣短聲嘶眼窠落陷渴欲飲冷周身冷汗如氷六脉漸無或夕發旦死或旦發夕死甚至行路之人忽然趺倒侍疾問病之人傳染先死醫以霍亂之法治之百不救一後知其病起三陰改用温經通陽之藥而參薑附桂病家每以暑熱爲疑因循誤事或分兩過輕藥不及病迨至六脉全無冷汗頻出雖欲挽回則已無及大抵此症逢暑熱愈熾值天寒少衰一交冬令其勢漸緩用藥雖輕亦效若在夏秋之間其勢甚驟若不辨症用藥恐失之毫釐差以千里凡弔脚痧之症與霍亂相似而不同霍亂以吐瀉者爲輕以不吐瀉者爲重治之之法或取嚔或引吐或攻下或外治挑刮或内　痧藥因其症由於熱閑嚔則開其肺氣吐則開其胃氣下則開其脾氣挑刮開其皮毛經絡之氣痧藥開其臓腑之氣總取其通通則氣行而熱亦洩矣從無愈吐愈重愈下愈劇者霍亂爲熱弔脚痧爲寒霍亂爲病發於陽弔脚痧爲病發於陰霍亂初起心中不爽不吐不瀉必須引吐引瀉使其熱每一出中脘卽鬆中脘鬆則四肢必温弔脚痧初起心中不爽非吐卽瀉必須治吐治瀉倘陰寒不散中脘關住卽四肢漸冷蓋弔脚痧由暑天貪凉夜分受寒而發寒主放收則筋脉抽掣熱症之筋脉抽掣不甚痛而手足温和寒症之筋脉抽掣必大痛而手足作冷其先吐下而後抽掣者無論手足温與不溫卽爲寒症若未吐下而手足先冷後抽掣者更爲寒症無疑間有不抽掣者一爲寒輕一則氣敗也寒輕者外象亦輕自是輕症氣敗者外象必重雖不弔亦能傷命不可不知若以經脉而論足之三陽從頭走腹陽脉以腹爲止也足之三陰從頸走足陰脉與頸爲齊也陰寒直走三陰故弔脚者多弔手者少症之輕重以吐瀉辨之吐者輕瀉者重先吐後瀉先瀉後吐者皆重吐瀉一二次卽止者爲輕吐瀉三四次不止者爲重吐瀉一二次手足卽冷脉漸細隱者亦重吐瀉三四次手足温和脈仍分明者尚輕輕者或可緩治重者急治猶恐無及也中焦以上爲陽中焦以下爲陰陰不犯陽則清氣安於上而無吐症陽不陷陰則濁氣安於下而無瀉症若兼吐瀉則清濁混淆陰陽易位三焦矢其所司矣故患是症者胸中未有不格塞氣悶迨至龍雷之火上騰其人必煩躁渴欲飲冷或撤衣被此内眞寒而外虚熱也霍亂以吐瀉爲通弔脚痧則以吐瀉爲閉寒邪聚結中州上衝於胃故作吐下犯於脾故作瀉脾胃屬土而旁逹於四肢中土一衰無　可布四肢厥冷經絡之氣閉矣經絡之氣閉則寒邪踞住要路不使正氣出入血液因冷逼而凝矣血液一凝故筋脈漸縮而不能伸也症之輕者或用薑汁燒酒或煮椒桂調塗亦可化寒如氣漸敗須用火灸然不服温經通陽之藥則外　不能勝内寒故治閉必先助氣助氣必先温陽嘗見富貴人家不惜參术而懼薑桂若遇重症則薑桂稍輕參术終無濟也未完 
[谕旨恭錄]  
　　六月十六日奉旨刑部員外郎員缺著豫敬補授太常寺博士員缺著志寛補授簷事府主簿員缺著文安補授分發直隸補用道洪恩廣那晉安徽道張錫壽湖北道陳兆葵雲南道盧國熙湖北知府洪超王漢　章嘉謨廣西知府譚國恩周繼仁直隸同知謝裕楷北河同知張弼賢安徽同知馮錫文廣西同知馬德駿董嗣鑅雲南同知張書安徽直隸州知州胡大庥直隸知州張祖詠安徽通判許濟均東河通判張葆珍湖北通判陸張康馮紹恩直隸知縣王志范江蘇知縣舒霈揭傳淵安徽知縣周麟述甘肅知縣林嘉鈞浙江知縣周緒益福建知縣宋尊爵四川知縣李龍彰廣東知縣黄潤露雲南知縣黄咸熙安徽知縣馮廷韶羅振鏞劉寅度萬祖恕李第青山東知縣袁蒓陜西知縣饒紱鑅甘肅知縣張家驥福建知縣彭大川湖北知縣葉壽彭熊鶴壽王之屏黄修礽李鴻文陶繼貞錢榘湖南知縣胡大庚四川知縣顏守彞廣西知縣周紹濂呂存厚薛治吳復泰雲南知縣吳學祁浙江鹽大使白曾麟戴培因兩浙鹽大使仲鳳葉光禔四川鹽大使劉鋒雲南鹽大使董鴻煦呂聲南劉樹棫俱照例發往欽此 
[本館接奉電音]  
　　昨日午後京師飛電傳來上諭二道硃筆一道敬謹譯登○本月二十二日奉上諭張之洞等奏湖北應山等縣被水情形分别辦理一摺五月間湖北應山孝感羅田三縣蛟水猝發田廬被淹應山縣並查有淹斃人口情事已經該督等支欵派員前往賑撫卽著督撫委員會同應山縣官紳撫恤災黎認眞籌辦並設法疏消積水毋令災民失所其孝感羅田兩縣被災情形並著迅速查明辦理該部知道欽此○二十三日奉上諭劉樹堂奏已革知縣虧短庫欵逾限無完請飭拿問監追查抄一摺已革河南滎陽縣董慶恩虧短正雜各欵至一萬五千餘兩之多經劉樹堂奏叅革職勒追迄今限滿分厘未完實屬玩視庫欵董慶恩著卽拿問由該撫飛提經手丁書等人審明是侵是挪照例監追究辦並將該革員歴過任所所有資財先行查抄一面咨行順天府府尹江蘇巡撫將該革員原籍祖籍家　一併查抄備抵以重庫欵餘著照所議辦理該部知道欽此○二十四日奉硃筆吳汝梅補授司經局洗馬欽此 
[相節抵英]  
　　二十四日倫敦來電云李傳相於今日取道至英英之君若臣以尋常欵賓之禮欵之不似他國之異常光耀也 
 
 

Page 2

 
 
[西電兩譯]  
　　二十四日倫敦來電云美國阿得浪城相近鐵路忽有一來一往之火車相碰以致傾覆車中人死者約五十名傷者甚衆又云俄皇及后定於本年秋季游歴法都 
[意製快船]  
　　水師戰船大都必駛行快捷方能力爭上游觀前歲中日大東溝之戰日船速率較捷於中國因得進退自如獨操勝算是以歐西各國近日凡議製船皆以堅快爲主意大利國現亦留心於此聞其新製戰船兩號皆快利無前一係水雷船册載一千一百噸機器可抵馬力七千匹每點鐘能行二十一海里一係鋼甲巡船册載一萬五百噸機器可抵馬力一萬三千匹每點鐘能行二十三海里誠近日之利器也說見　報 
[英籌武備]  
　　英國邇來擴充水陸兩軍衆皆以爲要務其如何擴充之處議論不同所望民院衆紳於政府規畫各節妥爲更正不料事無可望估定經費清册所載核准各欵皆無删改也擴充武備之法費雖不多而必得舉行之事需欵甚鉅陸軍一項自本年起六年之内原定經費一萬六千二百三十萬圓續增三千八百五十萬圓則六年中陸軍經費共二萬零八十萬圓綂額兵備兵兩項可得五十四萬以上而不及六十萬較前多二十餘萬勁旅矣經費如此其鉅兵勇如此其多但事實要圖固樂其見諸行事至於海軍兩項共二萬四千三百五十萬圓難免物議何者國中情形尚需五十萬兵方可高枕無憂而欲管轄日本及中國海面每年四千萬圓卽敷用乎新創軍火月異而歲不同則現有者不能用之十年後故今日之砲火戰船遲之十年可用者諒必無幾校之陸軍則整頓海軍之力尚恐不足云說見中外新報 
[鑿通海頸]  
　　德國不惜財力鑿通波羅的海北海中間之窄頸是頸陸地共長英程六十二里鑿通之後乘輪往來不過五六點鐘之久昔日之灣繞外盤動需二三日者相去不啻霄壤矣且德國自通二海後明明海軍一隊可抵兩隊之用故其費雖合美金三京八兆五億圓其　雖經八載而以省補糜實爲百世之利其沿途經過之鐵路則鑿而斷之爲架鐵橋以通之兩岸植立電燈五千盞每盞可抵燭二十五枝昕夕往來無乎不可落成之日派船往賀者十四國 
[振興礦務]  
　　金陵訪事人云江寗府治東北鄉由青龍山各處直逹句容縣屬礦務宏興西南鄉如谷里村金牛洞等處以迄方山亦鑿險縋幽工役日盛刻又聞胡芸臺觀察據礦師禀稱石爛山産煤甚旺大可開採等因方伯擬親赴該處履勘特將情形先詣督署禀知峴帥爰於望前某日排導出署騶從多人迤邐出城登山閱看及遄返復赴督轅禀覆 
[白門患疫]  
　　金陵采訪友人云省中人烟稠密街頭巷尾糞穢盈途惡濁薰蒸釀爲疫癘兼之潮水盛漲官溝堵塞不通一經陰雨　　臭氣流行人皆掩鼻以致霍亂吐瀉之症時有所聞勢之猛者祗半日卽藥石難施彷彿去年鬼偷肉之症旬日以内登鬼籙者無日無之所尤慘者邑有某氏婦年近四旬藁砧遠遊在外垂二十年近於某日歸家得以闔門圑聚未及數日婦忽染疫其時方作葉子戲陡覺腹中絞痛非常未幾而吐瀉交加半日中多至百數十次延至三更許已一命嗚呼矣其夫痛悼良深幾廢寢食閱日亦抱病在牀殆將爲婦之續歟又聞城東某　夫婦年逾耳順膝下僅一寍馨兒愛之如掌上珠平日珍調備至今已十二三齡矣一夕忽染是症竟以夭殤父母痛不欲生終朝哀泣噫何疫鬼之猖獗若此耶攝生者尚其加之意也可 
[上谷客談]  
　　天津采訪友人云八九年前法國租界紅樓之後荒烟蔓草人蹟稀逢鐵路公司司事徐某夜出其途曾被匪徒以繩勒其頸褫取衣衫致氣閉幾死此卽南方所謂背娘舅津人呼爲套白狼者也自是數年來市面漸興匪類無從溷蹟此等情事久已不見不聞矣前月忽人言嘖嘖謂有某狎客行至侯家後突遇套白狼者幾瀕於危兹聞某票號司事晉人某甲夜過針市街驀有二人自胡同出一用繩套厥項背之疾馳甲氣閉不得舒瞑眩不知人事旋被攫取衣物凈盡逾時始蘇事爲守望局所知終夜飭勇巡邏以妥行人而緝匪類○河北人高奎六著名混星子也犯案纍纍幾難僂指光緒十八九年間經前任天津縣李搏霄大令飭拿嚴辦比公役往緝已走不知所之邇者潛復回津依然怙惡不悛爲閭里患街鄰惡之禀報邑署王大令吊查案卷知係在逃未獲之要犯爰卽簽差拘案於報到時卽傳官木匠修理木籠說者謂將處以站刑云 
[珠海延凉]  
　　廣州采訪友人云前署津海關道黄花農觀察建筦丁艱旋粵日前由珂里至省垣小住宴沙基大街招商局本月十一日詣督撫各署禀辭赴上海督撫憲隨親臨報謁○日前香港某英官照會督轅内開近日私鑄低僞小銀錢甚多分售各埠誠恐魚目混珠於官　小銀錢大有窒礙等因督憲閱之大爲震怒立委各員分投查辦越數日李大令家焯在順德縣屬某處拘獲私鑄銀圓之匪徒十三名并鑄銀機器二副押解省垣訊辦佛山小涌鄉某肆後亦有私鑄僞銀者置辦機器二副經人偵悉禀報某營營弁急帶勇往查當塲獲住七人并機器解省本月十二日辰刻黄邑尊督率書役會同丞檢至清平菜欄街已歇之浩昌醬園内拿獲私匪三人押往仁濟大街順記梘水店又獲二人并起出犬夾萬个皮箱數口遂將房屋發封聞浩昌所獲一爲梅亞均一爲梅亞錫一爲何柏昌順記所獲一爲徐亞如一爲何亞榮當押赴營務處研訊時道旁觀者皆以爲查封賭館以故西關一帶及三角市各賭館一律閉門○金利埠桂南里華美茶葉店日必雇女工若干人揀剔茶梗某日店中夥伴與一揀茶女工口角致被毆傷踣於店中不能起立女之家屬訴諸街鄰上廟理論衆人以曲在店夥責令補回銀數十兩俾受傷者回家醫治○本月二十晚紞如街鼓已報三通油欄門外東街榮安紙料店尚未關門突有匪棍數人乘機闖進開槍指嚇併將各夥髮辮連結閉置空屋中隨將櫃内存銀盡行掠去及各夥挣脫喊救匪已不知所之矣○粵省闈姓公司近由衛某承充先繳銀二十萬兩大憲限至五月杪再繳八十萬兩方能給札開收兹者已届限期善後局屢次催繳謂倘再無銀可繳則須將先繳之二十萬兩充公衛無可奈何遞禀籲稱目下願再繳二十萬兩餘俟給札開收後陸續繳足傳聞大憲刻已降心相從俯如所請矣○今歲雨暘時若五榖豐登而米價騰貴異常較上月最昻時有加無已誠不解其何故也 
[浙省官塲紀事]  
　　杭州采訪友人云本省舉辦奏銷已於五月截止各屬有欠解上年丁漕及逾期解到者由藩司飭下書吏赶造清册呈送撫轅以便分别辦理及奏銷旣畢例應盤查庫儲銀兩撫轅牌示定於六月二十一日卯刻本部院親臨藩庫查點届期杭州府林太守曁仁和錢塘兩縣主均於黎明時至庫申伺候庫大使程叅軍早飭庫書及丁役等人在署中住宿卯初廖中丞排導遙臨各官迎入花廳小坐隨命將庫門大啓欵步入内升坐公案飭各書吏將所儲銀兩逐一盤點照册核對無訛府縣等官均在旁監視少焉中丞升輿回轅各官乃分道而散○署理兩浙鹽運使王心齋都轉接篆後將前任移交各案逐一清厘計有一百餘件之多連日操勞致受暑熱遂赴憲轅請假調養現已勿藥可占矣○本月二十日日本領事官某君偕繙譯官某君由滬來杭暫寓馬所巷公館次日會同洋務提調佘司馬進謁廖大中丞敘談片刻隨至司道各衙門拜會○新授下沙頭塲鹽大使温鹺尹其璋經王心齋都轉飭知赴任於本月二十日起程 
[麋臺蓮印]  
　　姑蘇采訪友人云去秋陸鳳石祭酒潤庠在家讀禮趙展如中丞札令綜理商務局一切事宜兹已於本月中旬某日除服仍當入都供職所有商務局總董一席不得不詣院求銷中丞遴派在籍紳士盛旭人方伯康陸介眉觀察同壽及董沁甫觀察接辦○前報紀馬路停工一事兹悉此事業經各當道議妥是以日來青楊地仍畚鍤如雲矣○本月二十一日下午臬轅接奉刑部釘封文吳廣涵廉訪遂飭吳縣 
 
 

Page 3

 
 
項詩侶大令就司獄提出女犯一口解至縣署大堂飭劊子如法綑綁會同守備夏守戎帶兵一哨押至北寺大校塲絞决○連日蘇州府發審局提訊松江府屬某縣解府之妬姦謀命一案計男女犯各一女犯某氏年甫二十有一男犯某甲年亦相若有知之者謂氏自幼與甲私識迨歸某乙又與某丙有私丙兇惡人也乙性甚懦弱雖有所聞不敢舉發丙反思有以害之幸氏竭力調停未遭毒手一日甲至乙家重拾墜歡正在喁喁絮語時丙驀地闖入拔刃相向氏極力拉住甲乙遂得併力奪取其刃將丙砍斃事後乙懼罪脫逃甲及氏自行投首邑主據供解省由臬司吳廉訪飭發審局詳細研訊以期案無遁飾無枉無縱云 
[凰山逭暑]  
　　松江訪事人揮汗云松郡每當盛夏城廂内外官設醫局二處華亭在普照寺以一六爲期婁縣在妙嚴寺以三人爲期皆施以　貧病也顧所延初少通品刻有人禀請府尊考其優劣且醫局一月僅施六次仍屬無益於貧家懇請飭縣定期間日一開局施診現悉婁縣已出示曉諭於本月望爲始飭各醫生間日到局送診以惠閭閻○迤秀野橋而南約六七里有地名紳渡橋者亦一村落也該地設有渡船一艘以濟行人撑船者係某姓阿四本月望日天色方曙附近鄉民某甲乙等七人前來問渡阿四尚在睡鄉繫扁舟於河畔七人勢難坐待此撑彼駕一霎時已誕登彼岸仍將其船繫之柳陰下焉迨阿四抵渡乃見船在對河自恃略諳水性贸贸然以泳以游不意甫至中央忽被一陣歪風吹入鮫宮深處究以氣衰力弱遽占滅頂之爻其家人聞耗趨視屍身竟未浮起急倩網船打撈翌日覓獲阿四之母以兒死於非命實甲乙等之禍階逕向問罪甲乙輩認集英蚨二十四翼爲棺殮費始首肯○十七日薄暮東門外宋姓藥店有徒二人偶以天氣酷熱徑赴菓子弄水橋洗澡二人皆年幼無知彼此嬉戲一因立足不穩跌入河心其一意躍下援救奈不諳水性扭結一圑不得出險久之兩俱力竭各釋手隨伍大夫而去迨人瞥見施救當援其一已一息奄奄少頃又向水底撈一腹大如五石瓠者顧二人皆返魂無術云 
[聖節停公]  
　　今日恭逢皇上萬壽聖節普天同慶英界公廨讞員屠别駕示期二十五日起至二十七日停訊三日并函知英德美三國領事及各捕房一體遵照 
[上海官塲紀事]  
　　前日撫標滬軍營管帶龍遊戎鎭國命駕入城赴縣署投刺適黄大令公出未回由家丁擋駕○日前候補道劉彞廷觀察思訓因事來申假寓泰安棧前日命駕入城拜會各當道至縣署時黄大令飭家丁擋駕○福建候補縣鄒正卿明府經鎔因公過滬假寓全安棧前日命駕入城遍向各衙門拜謁至縣署時黄大令飭家丁檔駕○新委本埠輪船支應局員候補府吳純甫太守炳仁由江寗來滬擇日接差昨日命駕入城分往各衙門投刺至縣署時黄大令飭家丁擋駕○前日登瀛洲兵輪船開行來滬昨日管帶何鏡秋副戎心川命駕入城遍赴文武各衙門拜會至縣署時黄大令飭家丁擋駕 
[憲示照登]  
　　欽命二品頂戴分巡江南蘇松太兵備道黄爲出示曉諭事照得蘇河爲蘇浙行船來滬要道近被該處業户居民在河道兩岸任意建造馬頭浮橋堆放木料併有一種破壞船隻常川在該處停泊以致河身日漸於窄船隻擁擠不堪現在蘇杭開埠通商華洋商輪往來日見其多若不及早設法清理預爲整頓難免碰撞滋事當經本道會商稅務司擬自河口起至新閘橋止一帶河面併歸理船廳稽查管理酌擬章程六條禀奉南洋大臣兩江督憲劉批准照辦除函致稅務司轉飭理船廳遵照外合亟出示曉諭爲此示仰商民船户人等一體知悉自示之後凡在該處停泊建造一應事宜務各遵照後開章程辦理毋得有違致干罰辦切切特示計開一凡理船廳所管蘇州河界叚計自河口起至新閘橋止均將江海關理船廳水巡捕稽查管理二凡無論何人如有打樁建造設立馬頭以及浮橋等事務先報明理船廳核准方可照行否則一概不准擅自工作三凡一切木料等物應均不准堆在該河南北兩灘四凡查明無事之船不得停留該河之内如有停泊致碍河道者應得勒令立卽移開五凡此河界叚之内無論潮漲潮退之時所有中失船路不得有船停駐倘有不遵應卽照章罰辦六凡居民船隻人等如違以上各條應由水巡捕拿解會審公堂照例科罰或予懲辦 
[藥炸傷人]  
　　江北人胡大由原籍初至滬江覓食僦居浦左旗昌碼頭附近昨日上午因拾柴扒得火藥一瓶未知是火藥也持回午炊置瓶灶下藥爲火氣所逼轟然一聲瓶卽炸裂火焰四射胡適當其衝以致焦頭爛額渾身焦灼不似人形倩人送至同仁醫院求療醫生皆言恐火毒攻心不易調治 
[南市瑣綴]  
　　王家碼頭天和豆麥行開設多年生意頗盛忽於昨日倒閉聞外欠累累未知能免無事否○蘇州婦某氏撑划子船爲業今春由媒撫一童養媳氏待之甚厚不料前日偶不經心失足落水屍身在浦東張家浜相近撈獲當卽成殮昨日屍母得信後立至該船吵閙經人從中解勸令划子船婦於五七期做僧道二日始各應允了事 
[法公堂瑣案]  
　　東台人朱廣仁之妹爲鄰居王馬氏引誘與蕩子成奸邇因珠胎暗結深恐敗露誘領來滬托蟻媒談王氏鬻入法界蘭芳里十九號門牌陳沈氏花烟間内爲娼言定包帳二年出立筆據得洋一百八十元該妓早經許字沈姓後爲夫族知悉興師問罪將廣仁家中搗毁一空廣仁四出找尋前日偕其姊范朱氏附輪來滬尋至蘭芳里將鴇與其妹及王馬氏一并扭入捕房昨禮拜二堂期解請鄭大令與代繙譯巴君會判朱廣仁范朱氏投案伸訴朱姑娘供稱改名花姑年十八歲本年二月廿六日由王馬氏誘至上海住英租界後被鬻入陳沈氏花烟間内先被王馬氏誘引成奸因懷身孕不得已隨伊逃出至出立筆據及得洋若干小婦人均不得而知陳沈氏呈遞筆據大令問此據何人所出趙姓何人供稱當時王馬氏假扦爲姊筆據由伊出立趙姓何人請還質之王馬氏大令謂談王氏曰爾爲蟻媒必知底細供稱王趙同來王卽馬氏之夫趙不知何人大令謂陳沈氏曰爾爲鴇婦不應擅留有孕之婦爲娼趙姓現在何處著爾交出范朱氏供妹子許字徐姓本擬七月十六日完姻陳倪氏包帳洋一百八十元其七十五元尚未取去質之王馬氏供四人分用小婦人得洋三十六元談王氏用廿九元王姓用五十一元趙姓用十八元包探禀稱朱姑懷孕將近分娩請爲安揷大令與巴君會商著將朱姑娘交其兄朱廣仁領回陳倪氏押候交出趙姓與王馬氏談王氏一并嚴辦原告叩謝而退○李石卿禀稱原籍崇明在天主敎中隨神甫二十餘年前日雇陸金生船來滬至吳淞口内忽起狂風陸卽抛錨風勢愈大舟將欹側至五點三刻有飛雲輪船援救同船之人得慶更生船上大副招上兵船欵留午膳當時船未傾覆船上物件不致失落兵船上大副卽放杉板找尋有人見船在高橋小的以船未傾覆船上物件亦必送來迨後陸果至船内皮箱共有六隻陸只送一隻内惟衣服三件及小包一個鞋籃一隻箱内藏有洋銀一百七十五元盡被吞没因此報捕送案請追包探禀稱帶陸前往在蘆韋中抄出質之陸金生供篷檣已斷船亦傾覆各物盡入水中大令謂據此情形爾不必狡賴尚有船夥爲誰陸供一名楊順寳一名沈根南及小的之弟名金狗大令著將三人交案陸金生押候嚴比原告斥退○陳益泰烟間陳發桂與車寓王沈氏因停車碍路口角爭毆受傷請騐當經飭送仁濟醫館騐明傷痕飭提王沈氏鍾胡氏及挑糞夫王阿五等到案責懲候補提行兇人証到案復核昨日陳發桂借陳阿七任阿有胡阿四王阿香林文徐阿火等投案包探禀稱奉諭拘提各人早已聞風逃避兹將二房東周瞿氏解案請訊周瞿氏供早上打架並不受傷至午後見潮州人來喚車寓主吃茶評理小婦人出外找尋丈夫後事如何不知底細大令謂爾旣見伊等喚吃講茶必知底細不必隱瞞供稱潮州人因掌頰起釁以後不知大令謂潮州人業已騐明傷痕定當究辦爾須將實在情形供明否則一體重辦著將一干人押候補提行兇人到案嚴辦陳等斥退○浦東三林瑭人張桂生送入談國品 
 
 

Page 4

 
 
剃頭店内學習竊取藍紡綢袴一條向裕隆押店質洋一元四角在途啼哭爲探夥送入捕房解送公堂張改名王桂生大令飭傳家屬來案具領昨日其母張葉氏偕談國品投案裕德押店夥張雲卿亦投案请領押本大令謂爾押店不應惟利是圖收押小孩竊贜除押本不計外另罰洋十元張桂生不應改名竊物本當重辦姑念年幼著交其母領回仍送談處習業各遵諭叩謝而退○寡婦張歐氏控夫妾張沈氏私自遷出迭次訊供飭夫兄張雲山交到契據並將其夫遺下之洋分給三百元按月取息送入清節堂留養昨日張雲山偕張歐氏張沈氏及唐根山投案呈遞銷案切結張沈氏供張雲山調處分給洋三百元存莊取息交小婦人日用卽繳親戚唐根山度日唐稱與沈氏姨表親小的年五十八歲膝下無兒止有二姪均已娶妻大令謂沈氏曰爾爲寡婦理應入堂守節何以翻然改變由何人所敎供稱夫兄作主大令又問張雲山曰爾何冐昧若此著將原結擲還候邀同玉器公所董事來案復核○妓女王桂卿禀稱前晚包永生來宿夜當給夜度資洋一枚翌日九點鐘將枕畔藏洋十餘元竊去扭案請追包供向爲漆匠由鄉來　並未宿娼大令著押候交保○包探禀稱竊賊沈瑞生在鄉間竊取布衣一包共七件在途行走探夥見形跡可疑拘入捕房該竊供認由浦東竊來與李姓同黨大令著押候笞責一百板贜存待領○包探禀稱偷兒楊阿濤竊取石鐘一架押洋七元當塲拘獲解案楊供此鐘由阿隆竊出當洋七元倩小的取洋大令著押候交保找尋阿隆到案究辦○林良元禀船泊小東門碼頭被竊賊王德福竊去拷皮衫二件當塲拿獲人贜解案大令著押候枷號一個月責二百板贜交失主○金陵人王金榮控天仙茶園天津優伶張榮樹將其妻張氏誘匿法界醬園弄經大令提案訊供著將張氏押候補提經涉此事之葉嫗到案復核案懸日久張氏在押所於前晚三點鐘分娩男孩落地卽斃管獄西人見該氏血溢污穢當卽禀知捕頭飭探送仁濟醫館療治○蕩婦阿珠先與天外阿六姘識有年憐新棄舊又與某華捕及流氓阿沛結露水緣又與任生來有染時含醋意前日在途毆扭爲巡街捕一并拘送捕房捕頭以均屬無恥禁押片時一并斥逐出外昨阿珠與任在英界途遇復以扭入英捕房以任攫去首飾等情控訴捕頭飭探沈金隆帶任投法捕房倩派探捕同往吊贜捕頭卽飭四百十九號華捕恊同沈探吊到原贜帶回捕房辦理 
[贈藥鳴謝]  
　　本館承韋君文圃見贈痧氣丸一千瓶紅靈丹五百瓶辟疫丹二百塊又放生局見贈藥茶二百包痧氣丸二百瓶葠苓惠我遑云未　不敢嘗蘭桂貽君伫見積善有餘慶用書報尾以表傾心 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[局員諭保]  
　　本邑升科局前由葉臨恭司馬經辦刻下司馬奉檄署理松淮防向知遂將局撤收兹者江海關道黄幼農觀察恐無糧漲灘尚未報盡升科乃於前日札委南關委員曹荃生明府續行辦理明府奉札後於昨日午前十點鐘時命駕詣縣署會同黄愛棠大令升坐花廳飭傳沿灘各圖地保諭話著各將自已圖内再行逐細查明如有未經升科之地立卽報明不可含混延缓又問刻下爾等可知有無尚未升科之地各保同禀稱容小的等速卽查明經圖禀覆大令及明府准之並諭以灘地出賣往往迭起訟端嗣後如有此等案件惟地保册書是問各保唯唯而退 
[英界瑣聞]  
　　趙厚生者在大馬路開設怡如洋貨店家中雇用查王氏爲傭氏貌甚樸誠而心殊狡猾前日趙家中忽失去金練一條向氏查問氏堅不肯承且復指天誓日無奈投報新巡捕房捕頭遣包探趙銀河往查氏知此事已無可隱瞞始言竊得後托其兄帶回趙探乃遣人往追原贜一面將氏帶回捕房轉送公廨屠别駕著交官媒押候訊判○積竊顧生發前曾由屠别駕遞解回籍旋又來滬犯案遂判令管押三月期滿再行遞解邇在押所感受潮濕致患脚腫之病捕頭察知其事送入仁濟醫館求醫昨晨病劇而斃地保查無家屬遂代爲收殮○前日粵婦楊陳氏忽患急痧倒臥虹口同仁里第二百三十號門牌屋外由三百三十一號華捕舁送捕房轉送公廨别駕著送請棲流公所醫治詎料醫藥無靈延至十一點鐘時卽溘然而逝當卽報知别駕飭差傳家屬自行棺殮 
[上海縣署瑣案]  
　　昨報紀英界公堂讞員屠興之别駕移送陸阿大陸可根沈榮華被徐和尚張寅卿盧永卿毆傷一案至晚蔣刺史升坐花廳提訊沈訴稱小的係太倉州屬寳山縣人在緝私營充當巡勇前日行經虹口路遇私販張寳卿指而駡曰昔日被爾拘捕受盡萬苦千辛今日狹路相逢誓當爲報遂被軋至某茶肆百般爲難旋有徐和尚張寅卿先後到來助之爲虐將小的圍住攢毆小的央人報知哨弁朱老爺立派同事陸阿大陸阿根前來查問亦被毆傷是以交捕解送英界公堂由屠大老爺轉送案下望獲案之陸阿生當時並不在塲小的不能誣指阿大阿根所訴相同徐供稱小的成衣爲業不敢販私盧張同供稱小的等前當勇丁現已斥革在虹口當小工並不行兇叩求恩典刺史飭仵作騐視各人傷勢屬實著自行醫治判令將張盧各笞責二百板徐笞責一百五十板一併收入自新所候辦陸訊屬無干當堂開釋○昨報紀英廨移送朱顧氏控丈夫朱桂六被徐銀仁因毆身死一案黄大令正欲親臨相騐忽有地保陸朝江著帶同朱顧氏具詞求免前晚大令信蔣刺史提案訊斷朱顧氏訴稱丈夫桂六向以挑糞爲業與徐相識並無仇恨前日不知因何忿爭互相揪扭當經巡捕將徐解至公堂管押丈夫回家旋卽　　施救無效延至晚間身死並非因毆所致刻願自行棺殮求恩准免騐徐供稱小的素爲繩索匠家住治下美租界老閘中新街與桂六素來和好從無嫌隙前日彼此戲言以致兩相揪扭小的旋被巡捕解赴公堂管押後聞徐因急痧身故小的實未毆伊刺史飭傳陸保詰問禀稱此事小的已訪查明確桂六委係急痧身死並無别故刺史判曰朱顧氏旣具詞求免騐准予銷案飭具求免騐切結速卽收殮徐銀仁本應責懲因念朱顧氏苦楚著貼償棺費從寛免責并具改過結存卷 
[美界捕房瑣紀]  
　　江北人丁步雲糾合同鄉胡肇增賃屋漢璧禮路開鴻興森記米店各出股本洋一百五十圓丁將森記改爲合記胡以其更改牌記未預告知恐不懷好意欲將股本抽出丁不許由此反目前日晨刻胡又往申前說竟致　駡而散午後丁子名錦榮者年二十歲邀三四人往曹家堰浜内洗澡餘人均起獨錦榮竟赴龍宮諸人奔告其家丁夫婦前往將屍撈回未幾忽糾多人將屍擡往胡處聲言被逼投河自盡纒擾不休胡出喚三百四十八號華捕將丁夫婦拘至捕房捕頭卽派包探范進才恊同二十三號西捕查訪並非被逼投河捕頭以丁跡近停屍訛詐諭令速出收殮不得復往吵閙如若不然爾等可自赴英公堂控訊○粵人周士坡向與住居天潼路新興里第二百五十八號屋内之同鄉某婦姘識婦有積儲二情繾綣之時任其揮霍未久用盡周卽將所得之貲娶他婦爲室氏聞忿恨欲得甘心因不得見周面前晚潛購生烟和酒吞服苦無人知夜半毒發身死經同居報知捕房捕頭飭傳三圖地保王順和料理王保查得周已逃遁祗得訃其親串爲之棺殮一面尋周到來再行調停○蓬路天和坊弄内有種無業粵帮小流氓年均不過十五六歲嘗取柴草在弄内縱火爲樂居民患之前晚又携草柴數束在　傍燃灼居民奔喚四百八十七號華捕到來餘衆奔散祗獲梁闊登一名拘送捕房押候解送英公堂訊究○寍波婦周陳氏昨日上午行至吳淞路遇流氓王阿文猝捫其胸氏負痛含羞疾聲呼喊旋經二百六十七號華捕將王押候遣包探查明是否屬實再行核辦○江北人沈大喜前晚持女服數領在漢壁　路某押店求質巡街捕見其藍縷緋係竊賊拘入禁押昨晨飭包探石金榮查知並非偷兒因卽釋放○漢陽人趙國卿前曾遞解數次前晚包探施奎江與彼在裏虹口相遇當卽拿解捕房押候送廨訊辦○本邑人顧阿二前晚在新記浜成衣公所相近竊　泥土爲三百八十號華捕所見當卽拿送捕房押候解英公堂究辦○鄉人某甲昨晨挑蟠桃一擔停放北河南孔道喊賣四百八十八號華捕告以租界馬路中向無此例喝令他適甲異常兇横恃其膂力與捕爲難捕吹號呌他捕襄同拿解捕房捕頭姑念初犯斥釋○日前西人某甲携　金對時表一枚質與吳淞路聚昌押店轉　將押票遺落前晚又至賠錢取　押店以取贖有押票爲憑不肯付給甲投捕房派包探范進才協同二十三號西探諭令任彼取贖捕房可爲擔保始得物歸舊主 
[江西官報]  
　　五月十三日補用道丁乃揭往江寗見　憲補用府邵春　由瑞檴解報銷來　縣丞張友　廬陵等縣　地丁回府　王　度新淦辦保甲回左營把總　帶洋水龍新　　昌縣禀琛　到係　　甲午翰林湖口縣徐允升缷署廬陵縣　　　交代回補用府蔣　幹往　州　辦私　新　　　鎭標左營遊擊厚堃禀到係旗人知縣朱紹文解漕折回○十五　部　餘干縣洪錦　禀到係浙江已丑翰林張肇基解　　銀通州回濮賢懋翰　衡洪鬱彭俱謝酌委　　一次　知州判盧來　解九江闢餉進京從九劉顯杰游　昌保甲府經馮　昌禀謝酌委釐差一次行知温振基往長江催運周長青義武等縣催地丁回直隸州諸成通判向世清供解　江關餉進京新遞　鄉安樂司費士　禀到○十七日通判　餘缷辦上高卡回九江後營千總李錫剝病故遺缺以九江前營期滿雲騎尉候補守備告降千總黄文朴降補○十八日劉孫少爺恩　　謝賀　恩　舉人王超廷由湖南籍來江從九潘常經查章江門畢榮泗往廣豐辦保甲董必元黄德　俱謝酌委　　一次行知典史何　年　　等縣　查典史懸缺回並謝酌委賀差一次行知 
[䢴江官報]  
　　六月十八日洪　尹鼎棻辭赴豐　稽收差郭鹺尹鼎臣辭回十二圩俞鹺尹文翰辭赴寍坊寺○十九日　捕營　都戎東赴下河公幹○二十日萬分　田高寳差次公幹來　 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年六月十六日京報全錄]  
　　宮門抄○諭旨二道錄前○江撫德　奏報查回營伍事竣回省日期並核實甄别庸劣各弁摺○陜撫張奏保舉賢員請旨奬勵摺○大臣崇奏請　　總局内務府大臣差使摺○大臣訥奏　藏差遣人員因　回川就　片○署總兵劉奏報接篆日期摺○閩督邊奏請開復完解欠欵之知縣片○　　士奏報知縣劉省學習片○六月十六日户部通政司詹事府鑲白旗值日無引見○克王假滿請安○徐中堂等考試漢廕生覆命○張筠　授陜西遺缺知府恩○安興阿請假十日○福森布請假五日○鍑照續假五日○召見軍機張筠溥良○○頭品頂戴江西巡撫奴才德壽跪奏爲恭報查閱臨江吉安贛州等營伍及查看水陸各勇營事竣回省日期並將庸劣各弁核實甄别以請軍政恭摺仰祈聖鑒事竊照江西營伍光緒二十年輪應查閱欽奉上諭派德馨認眞簡校等因欽此當經前撫臣德馨欽遵出省　將閱過湖口九江饒州廣信撫州等府並省標各營及親兵吉字曁江軍内河水師等營官情形甄别員弁先後奏報嗣前撫臣德馨奉旨　職缷事奴才抵任於本年三月二十三日起程前赴臨江等營查閱又將起程日期繕摺奏報在案奴才拜摺後卽依限由水路先至臨江府城調集袁州臨江銅鼓瑞州等營至郡合操次至吉安府城校閱吉安永豐蓮花躉安龍桑等營又調贛防水師砲船至吉安大河閱看水　順調駐紥吉郡之陸勇剛字中右兩營查閱嗣至贛州府城會同南贛鎭總兵官何明亮將贛標中右後城守興國寍都南安文英永鎭横岡羊角等十一營調集校閱並調駐紥南安之安字營及駐紥瑞金等處之振武軍前營弁勇奴才詳加查看各營夫陣步代整齊槍砲聨絡陸操則進退迅速水操則駕駛靈捷　牌刀矛雲梯等項雜技亦跳舞蹻捷至馬步營及鳥槍台砲並洋槍洋陣均皆可觀打靶準頭均在八成以上其速戰陣及三疉排槍亦訓練精熟合校各營等次以贛州各營爲最吉安次之臨江等營又次之所有技藝較　弁兵容奴才酌量奬賞存記拔補並塡給五品功牌以資激勸其技藝稍疎年力尚壯猶可造就者分别記過責懲勒限練習惟查有南安營前汛把總李鴻飛輕浮不職聲名甚劣永鎭營把總王得貴　標後營把總鄧暆均技疎才庸馬步全空吉安營外委悮虞平贛標城守營額外許光選　安營額外彭家祥均槍箭無準惟年力尚壯贛標中營千總李芬芳贛標中營把總施榮陞皆技藝稍疎贛標中營雲骑尉世職何振烈羊角營雲騎尉世職劉世元陳雲龍李景華袁州營雲騎尉世職葉啓元臨江營雲騎尉世職朱茹根敖敦昌吉安營雲騎尉世職陳逢貴王世麟張枎清李文潤蓮花營雲騎尉世職文登相陳日贊等十六名均槍箭全空又寗都營雲騎尉世職管凌霄楊品三南安營雲騎尉郭維茂興國營雲騎尉世職蕭德祿永鎭營雲騎尉世職鄒青勳楊衍嶽横岡營雲騎尉世職賴煥勳黄熙尊張錫欽廖國華黄纘良王洪璋羊角營雲騎尉世職吳宏周吉安營雲騎尉世職羅振鈴李元吉龍示營雲騎尉世職黄庭臣廖忠永豐營雲騎尉世職鄒德華張其道蓮花營雲騎尉世職龍錦彪袁州營雲騎尉世職胡斗祥等共二十二名均技藝生疎皆未便稍　姑容據該管鎭將揭報前來相應據實請旨將李鴻飛王得貴鄧暆均卽革職張賡平以額外降補許光選彭家祥均以馬兵隣補李芬芳施榮陞各記大過一次勒令勤加練習世職易封慶等十六名均革退隨營仍劉世職管凌霄等二十一名各記大過一次勒令勤加學習用昭懲儆以仰副　朝廷整飭戎行之至意奴才於閱伍後面誡各營將備勤加訓練實力操防不得以巡閱已過稍涉疏懈所有奏免騎射各員皆令改試槍砲尚屬有準由奴才分别存記其各營軍裝器械點騐無虧馬匹均　壯足額沿途塘汛　台亦各完整自贑州校閱事畢奴才卽行起程於四月十九日回省沿途察看早禾長發民情安謐堪以上慰　聖懷所有奴才查閱臨江吉安贑州等處營伍及察看水陸各勇營事畢回省日期並甄别庸劣各弁緣由謹恭摺具陳伏乞皇上聖鑒訓示謹奏奉硃批著照所請兵部知道欽此○○頭品頂戴護理陜西巡撫布政使臣張汝梅跪奏爲保舉賢員請旨奬勵恭摺仰祈聖鑒事竊維爲政要在得人察吏必先勸善陜省吏治尚稱整肅臣到陜以來劉心考　間有庸劣不職之員業已隨時叅劾而資質粹美政績卓著者頗不乏人自應臚舉請　奬勉其修爲查有興安府知府童兆蓉老成練逹卓著循聲表率有方輿情愛戴候補知府李希哲精明穩　辦事勤能氣識閎深能知大體候補知府周銘旗忠誠謹厚心切愛民辦理水利實力講求候補知府松山才識諳練條理井然整頓厘務深能得力長安縣知縣楊调元才長心細措置裕如渭南縣知縣樊增祥學優才良器識淵通富平縣知縣博汝梅爲守兼優實心實政署華州知州李端榘才識俱優循聲卓著蒲城縣知縣張世英廉明精細知善必爲白河縣知縣尹昌齡勤政愛民輿情愛戴署西鄉縣知縣張會一慈祥愷悌實心愛民鎭安縣知縣林　實心任事能耐勞苦以上十二員均屬陜省出色人員不愧循良之選合無仰懇天恩嘉奬以示鼓勵所有保舉賢員請予奬勵緣由是否有當謹會同署陜甘總督臣陶模恭摺具陳伏乞皇上聖鑒訓示謹奏奉硃批另有旨欽此○○奴才崇光跪奏爲瀝陳下情仰祈聖鑒事竊奴才之子世續於五月十五日仰蒙天恩由武備院候補授總管内務府大臣當經奴才專摺叩謝天恩伏以奴才世受國恩毫無報稱今奴才之子世續復蒙簡放總管内務府大臣　何恩施逾格何敢以愚上瀆宸聽惟查總管内務府大臣綜理内廷要務任重事繁凡應辦事務均須公商共詳奴才與奴才之子同堂辦事雖無廻避之條究有未便合無仰懇天恩開去奴才總管内務大臣差使俾奴才專辦部旗事務冀酬高厚鴻施於萬一謹具摺瀝陳下情不勝倲惶待命之至謹奏奉旨已錄○○　欽片再奴才於光緒二十一年十一月初一日附片奏調四川試用縣丞郭廷敬等三員來藏差遣本年正月二十八日欽奉硃批著照所請吏部知道欽此嗣經該員等先後到藏分派各差兹據縣丞郭廷敬禀稱自到藏後卽染患時症不服水土懇請回州就醫等情前來奴才查騐屬實該員亦無經手未完事件除給咨飭令回川外謹附片具陳伏乞聖鑒謹奏奉硃批知道了欽此○○記名提督署江西九江鎭總兵奴才劉青煦跪奏爲恭報奴才接篆日期叩謝天恩仰祈聖鑒事竊奴才於光緒二十二年三月十四日接奉兩江督臣劉坤一行知以新授九江鎭總兵宋朝儒現在留綂安徽練軍一時未能到任所有總兵篆務奏委奴才署理等因遵四月十五日馳抵九江府城二十日准前署總兵宋聲平將關防文卷等件委員齎送前來奴才當卽恭設香案望闕叩頭謝恩祗領任事伏念奴才一介武夫毫無知識於咸豐七年投効軍營隨剿湖南湖北江西四川雲南貴州等省薦保以總兵附用光緒二年蒙恩以提督記名借補貴州清江協副將十年奏留兩江差委歴著督標中軍副將淮陽鎭總兵篆務涓埃未報競惕方深兹乃仰沐隆施重權閫寄潯陽作鎭愧無砥柱之才魏闕承恩彌切　淵之懼查九江地當衝要總兵責在提防舉凡綏轉地方整頓營伍在在均關緊要奴才自維檮昧深懼弗勝惟有隨時隨事禀承督撫臣認眞經理不敢以暫時攝篆稍涉因循冀答高厚生成於萬一所有奴才接篆日期並感激下忱謹繕摺具奏叩謝天恩伏乞皇上聖鑒謹奏奉硃批知道了欽此○○邊寳泉片再福建補用同知黎景嵩前在署基隆同知任内短欠交代正雜各欵銀二千九百三兩零逾限未解經前撫臣邵友濂會同前閩浙督臣譚鍾麟附片奏叅革職勒限追完欽奉硃批恭錄轉行在案嗣據該員黎景嵩將交代叅追各欵先後解清由藩司詳請開復撫臣未及具奏現在該員業已回閩其任内叅追各欵　據照數完清通詳有案自應准予由閩補行開復據藩臬兩司督糧道會詳前來臣核案相符相應請旨將前者基隆同知補用同知黎景嵩原叅革職處分准予開復以資　感除咨部查照外謹附片具陳伏乞聖鑒訓示謹奏奉硃批著照所請該部知道欽此○○王文韶片再新選武强縣知縣魏祖德業已到省繳憑本應飭赴新任惟武强縣盜風素熾該員初登住版恐於地方情形未能諳悉應暫留告派入保定府　局帮審案件以資歴練據藩臬兩司具詳請奏前來除將文憑咨部外理合附片具奏伏乞聖鑒勅部查照謹奏奉硃批吏部知道欽此 
 
