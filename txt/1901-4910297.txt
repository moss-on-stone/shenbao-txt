# 1901 - 275 - 4910297

 

Page 1

 
 
[勸募江皖急振啓] [  申報館協振所啓]  
　　本年之夏淫雨連綿兼旬不止陽侯因之爲虐沿江各省慘被水災江西安徽兩省受害尤重淹斃人口幾不可以數計卽幸而獲免於難而室廬田畝漂没無存呼號於波浪之中棲息於沮洳之地哀鴻百萬待哺嗷嗷慘目傷心莫此爲甚滬上好善之士旣籌集巨貲携往彼處核實散振然被災之地旣廣楊枝一滴實難灑遍大千况現在時屆隆冬雪虐風饕嚴寒砭骨孑遺黎庶無食而兼無衣溝壑之塡勢終難免惟冀四方善士慈悲大發慨解囊金少固無妨多則益善庶得源源接濟不致功廢半途闓澤之施馨香以禱救人救徹功德無涯矣肅此佈陳伏冀慈鑒 
[開售九通股票] [  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄉會試及生童歲科兩試均以中國政治史事及各國政冶藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以証今因中以逹外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彦通儒增訂搜輯典章政術蔚爲大觀木板卷帙浩繁價值昻貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有様本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙巿江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就　購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[論曰本經營臺灣事]  
　　嗚呼我蓋觀於昨報所譯赤嵌匪警而嘆天下事惟得人心爲至難矣日本之圖臺灣也乎在生番肇事戕害琉人之時彼時日廷已張皇六師幾欲與中朝决戰幸中朝剛柔互用宛轉調停日人始計不得成俯首受成而退然其心生覬觎仍未嘗須臾忘迨釁起高麗雄師大舉中朝將懦兵弱屢戰屢敗日人遂於馬關訂約之日迫令合肥侯相將臺灣割而畀之夫日人豈不知臺灣之俗悍民强未易襲取哉特以涎之已久至此遂乘戰勝之後恣意要求雖侯相告以其地與東三省情事不同得之萬不能平服而日相伊藤氏心高氣盛大言炎炎謂貴國但充將全臺付與日人則日後一切事宜儘可置之不問侯相知不能抗始唯唯曲從果也事隔七八年而土匪騷擾靡寧日人幾不得終宵安枕彼土匪豈生而好亂甘於越貨殺人特以向受天家卵育之恩踐土食毛已歴數世一旦其地易主章程制度大異從前遂不免逞其猛鷙之心引類呼朋揭竿而起爲日人計但得施之以惠澤撫之以仁慈民所樂從者仍之民所不便者去之煦嫗噢咻待之如家人父子歴數十載後民心自漸至渾忘而鑿井耕田各安其素矣乃始則懾之以軍律繼則繩之以日刑賦稅所征倍於往日雖立學校置官員凡百設施秩然有序而小民無識安在其能心悅誠服低首傾忱乎抑臺灣爲瘴癘之鄉土人往往吸食雅片而日本刑律鴉片之禁彌嚴侯相曾以此意告伊藤謂貴邦如得臺灣不禁烟則國法難伸禁之則恐民心難服伊藤答以閣下無煩過慮看敝邦能禁與否可也乃日本烟禁獨嚴於本國若臺灣則不惟不之禁且又從而重征之吸烟有鑑札煮烟有鑑札售烟膏有鑑札製烟具有鑑札註鑑札者憑証也領此者須輸錢入官統計一年所入爲數不貲彼素嗜吸烟者旣無妙術以戒除而又驟增此意外之用度數十萬鳩形鵠面者有不於悉索敝賦之際痛心疾首怨氣彌天者乎原日人之禁烟於本國而獨不禁於臺灣者蓋以本國各口岸雖有華商寄寓吸烟者究尚不多榷之其數甚微不如禁之以全國體若臺灣則吸烟者幾居其半重榷其稅亦爲入欵之大宗故另訂新章徵取各項鑑札捐以充經費此固曰人躊躇滿志而出之者也而結怨乃於是益深矣回憶臺灣隷我聖清版圖已二百數十載俗之悍如故民之强如故而服疇食德除林爽文朱一貴之外從未嘗盗弄干戈以故日約甫成鄙人卽箸爲論說勸日人准中朝設一理事以轄華人凡入籍臺灣者與渡臺經商之人一例看待庶日人免多枝節而華人得所統率不致滋生事端迄於今此事並不舉行而在臺各處民番時有蠢焉思動之勢致日人不得安於其地而華人亦屢攖兵刃氣愈不平今者蔡和甫星使奉使東瀛壇坫周旋宏猷卓著所望從中設法暖照昔年薛叔耘京卿請英人准設香港理事官成案就臺灣酌量設官則不特民番咸樂帡幪卽日人亦可省却無數荆棘也書生嘉見不知當軸者以爲如何 
[日欲聨俄]  
　　南洋新加坡實力太晤士報登英京倫敦來電云日本前内閣總理大臣伊藤侯行抵俄京聖彼得羅堡卽往見外部及財政二大臣言及僕之來俄實欲從中互商兩國交涉之事諒兩國必從兹各釋猜嫌至於日之待俄斷非如外間傳聞事多失實嗚呼俄人外交之妙久著寰區伊侯旣負幹練之名其亦審之已確乎 
[俄人索地]  
　　南洋新加坡叻報云俄國簡駐高麗馬山浦領事官素哥氏請諸韓國東萊監理官某君欲將附近日本租界之海岸劃畀俄人監理官峻詞拒之俄領事仍要求不已監理官不得已申請外部大臣妥議按俄人所索之地計共二處一在日界北濱町及英領事署中間逼近海埏一在東萊監理署前沿海迤北爲日本義塚地其旁卽通韓京之廣衢崖岸傾欹頗不便於商人之用卽使極力開拓方積亦不能過半畝且海面權利已爲日人所握俄人即据有其地亦斷不能爲所欲爲乃俄人竟汲汲皇皇期於必得其命意所在殊難索解人也或曰當俄領事索此地時有俄艦名那瓦零者已駛入馬山浦口旋即調回翌日遂復强顔要索云 
[法土約章譯略]  
　　法人與土爾其齟齬幾致易玉帛爲干戈本報曾將前後情由譯登報牘兹見徐家匯匯報登有法土所訂約章五欵爰轉錄之一准法國在土耳其各處開設法文學堂免納學堂稅二法國在土耳其境内所建醫院教堂均免納稅三由一千八百九十四年起至西歴一千八百九十九年止凡六年中因土民作亂毁壞法人所建學堂教堂醫館胥准法人重建并擴充基址以後法人在土耳其境内隨意建造房屋惟未建造以前須由法使照會土耳其政府閱六月土政府無異言卽可大興工作五法國所選主教土廷准其傳道不得稍有爲難以上五條土廷均經 
 
 

Page 2

 
 
充註故彼此已和好如初矣 
[地靈人壽]  
　　英國某格致師在倫敦宣言云環地球人民壽逾百歲者以熱帶之下爲多試以歐洲各國言之德國人民五十五兆百歲以上者七百七十八人法國人民四十兆百歲以上者二百一十三人英國倫敦人民百歲以上者二百四十六人蘇格蘭人民百歲以上者四十六人瑞典國人民百歲以上者十人腦威國人民百歲以上者二十三人馬兒音國人民百歲以上者五人丹馬國人民百歲以上者二人西班牙國人民百歲以上者四百零一人沙威亞國人民二百二十五萬百歲以上者五百七十五人統計以上各國人民年過期頤者共二千一百九十四人 
[補紀醕邸赴汴事]  
　　醇親王使德回華由京趨赴汴中覆命前已紀諸報章兹得京師該司人來函云十月十七日醇王乘蘆保火車出京迤邐赴開封府行在清晨步軍統領衙門署右侍郎景侍郎灃率同緑步兩營將弁曁五城洋操練勇齊集正陽門外迤西姜軍門桂題則率同武衞右軍弁勇至火車站鵠候邸駕旣莅軍樂齊鳴聞此次隨駕出都者僅隨員一人侍從十數人而已 
[禁糧出境]  
　　京師訪事人云直隷提督馬軍門玉崑駐紥通州深恐軍食不敷示諭商民不准運糧出境上月某日某商夤夜濳載雜糧五船將往津沽漁利軍門查悉派弁至河西務截回喚到商人大加申斥隨將所運糧食罰充本地振濟之需 
[商局文言]  
　　江西商務局布政使司張按察使司柯爲出示曉諭事照得設卡抽釐以濟餉需本屬萬不得已之舉江西物産蕃殖水陸交通各卡員如果潔已奉公認眞辦理旣有裨于國用亦無損于商民查定章之初本極嚴密奉行旣久百弊叢生下則悉索留難任意苛核上則因緣奸利藉飽私囊酷虐情形筆難罄述商人無可告訴于是繞越道路賄賂司巡或夾帶于差船輪船或影財于出口進口計其所費無甚便宜不過求免稽延其情亦殊可憫未始不由卡委司巡貪黷病民有以致之坐令商務日衰釐收日短此種奸蠹殊出天理人情之外方今百度維新欵項奇絀現奉部行每年加派解銀一百四十萬兩以明年四月爲始卽須起解一半欵鉅期迫羅掘無從查江西進欵以丁漕釐金爲大宗今丁漕兩項業已議加各卡釐金亦應急爲整頓但商情困苦利息甚微决不能于原定釐章之外再有增益惟思剔除中飽以利餉源釐訂科條以便轉運允宜周諮博訪庶幾弊絶風清本司等公同商酌詳奉撫憲批示在于省城設立商務局派委妥員會同紳商將一切恤商裕課事宜逐漸講求以期上下情通官商一氣破除積習力挽頽風兹擇于百花洲劉猛將軍廟内設設業于十月初二日開辦夫集思廣益所以防獨見之偏去故更新所以求利民之政于至疲之事求極便之方如何而司巡不敢爲奸如何而委員無從舞弊如何而商賈之路可以暢如何而公家之帑可以充貨價之貴賤無常舊章何者宜改卡員之賢否不一除弊何者宜先該商等事屬身經言之必能親切法規久遠敷陳不靨求詳除俟逐件妥議章程另行示遵外合先出示曉諭爲此示仰闔省商民人等一體知悉如有深知利弊所在者准卽赴局禀明由委員面加詢問再行轉陳務各知無不言言無不盡本司等定當虚懐以聽擇善而從惟期切實可行斟酌至當俾萬商雲集百貨泉流不特市廛可慶豐盈卽閭閻亦臻庶富矣中國商情渙散心志不齊故利權爲人所持而江西尤甚該商等宜于省城公舉商紳以便隨時接見并于各城鎭設立商董以便因地制宜所有紳董均由殷實行店禀請各州縣查明實係向來辦事公正衆望咸孚者由各州縣開具姓名禀請立案要以恤商裕課爲主毋以把持歛費爲能總之此次整頓釐捐冀收涓滴歸公之效考核商務實無苛刻多取之心尚其共鑒苦衷維持大局勉之望之毋違切切特示一礦務江西五金煤礦所在多有如有商民聚資開采者先行赴局禀報詳請核奪准爲實力保護應完稅課酌量呈繳一土捐川南運到烟土冋有釐捐章程旣未劃各商販任意繞越避重就輕現擬分别行銷過境釐爲定章粘貼印花一抽一騐以免苛補索詐之弊一木釐江西木植爲出産大宗聞所完釐金加至三十餘分實爲木商之累應如何妥籌辦法務卽來局禀商一瓷器浮梁瓷器甲于五洲而所定釐章各幫輕重不同各卡亦多騐補今擬派員赴鎭妥籌辦法各商紳其先時計議以便采擇施行一夏布袁州等處土産夏布極精而完釐者甚少聞多由旱道而行雨淋日炙貨色已差今擬責成各行酌中定則俟委員勸諭遵行一土靛樂平爲數甚多鄱陽古縣度等處亦復不少而完釐不及百分之一皆由各卡减價招徠致有此弊今擬仍照舊章由商務局發給護票不准勒補復于要口派員查騐如票貨不符卽全數充公其餘烟葉及向領護照之貨均照此辦理一藥材江西藥料偷漏甚多參茸等件從未完釐聞各卡亦多留難以致色味俱變成本有虧今擬于進口出口之處一抽一騐該商人近在臨江卽可來局妥議一綢縀各店綢縀聞多由砲船輪船及官船夾帶而來所費亦復不少今擬于各城鎭抽取落地釐歸地方官辦理惟將來不無書差滋擾各商如願報効亦卽赴局妥商一米榖江西米榖接濟鄰封現在牙釐總局詳定無論何省何項采買均須完釐聞各釐卡不論石數憑空勒補今擬由商務局發給護照于要口查騐如有夾帶全數充公一水果橘蔗瓜梨利在速銷聞各卡勒索甚多且復肆行攫取小本貿易實受其害今擬由各果行報明地方官每年認定數目分别呈繳由各屬酌量禀請商務局核准卽由局發給護票如各卡再有留難卽行禀請嚴究其無護票者均由各卡照章抽釐以上十條不過撮其大要此外百貨仍照舊章隨時酌量考察現在實力整頓各路皆派員稽查如再有賄串偷漏各情定當立予懲辦該商及船户人等務須激發天良幸勿以身試法本局不憚諄諄誥誡其各凛遵毋違 
[籌欵不易]  
　　蕪湖訪事人云月前安徽撫憲王芍棠中丞檄令蕪湖商務局總辦許九香觀察就地籌欵三十萬以濟要需現已集得二十餘萬金不知能否足數也 
[世職籲恩]  
　　姑蘇訪事友人云蘇省撫漕提三標世職人員共三四百人而俸額祇二百人數年前又因案减去其半現在領有月俸者僅一百人每人月得銀九兩二錢必有缺出後至者始得補充兹者朝廷以出欵浩繁詔令各督撫將世俸一律裁汰若輩聞之異常惶急上月某日聨名投撫轅遞禀籲求設法挽回撫憲聶仲芳大中丞許以專摺奏懇若輩始叩謝而退現聞是項餉銀仍如如前支給一俟此摺 
批回再行定奪 
[雙弓專普]  
　　姑蘇訪事友人云省垣官粥廠一十四處由前藩憲陸春江方伯創興現在時屇三冬貧民謀食維艱方伯遂公請董理其事鄒太史福保彭太守福孫會同程太守瑋程觀察增瑞示期本月初二日開杓 
[釐卡被盜]  
　　蕪湖訪事人云上月二十一日之夜三更後安徽南陵縣境三埠管釐卡忽有匪徒闌入刼去朱提若干事後卡員移請南陵縣傅大令繁昌縣陳大令蕪湖縣柳大令前往會勘飭役緝盜追贓 
[含山盜案]  
　　蕪湖訪事人云上月某日之夜三鼓時離安徽含山縣治二十里之仙蹤鎭富民朱姓家突有暴客數十人持械破扉蜂擁而入將其子用繩綑縳詰以藏鏹何在子恐遭毒手不得已和盤托出遂被劫去赤金五十餘兩紋銀二百餘兩事後報經邑宰郝大令蒞騐餼役拘拿 
[示禁惡習]  
　　聞之苕上友人云浙江湖州府屬德清縣境邇有少年無賴長髮覆額結隊爲非彼中人謂之創海黨縣宰過玉書大令見而惡之特於月前出示嚴禁曰照得近有一種遊蕩無知少年頭留長搭髮一週與尋常頭頂稍留搭髮者不同長至數寸用膩水膠之覆於額上作劉海形遊行街市不顧廉恥不肖子弟尤而效之不知此等形景乃上海之流氓及馬夫最下流之所爲在正直明理者無不深惡痛疾卽稍有 
 
 

Page 3

 
 
知識之人見之亦皆唾罵此風最爲可惡江蘇蘇常一帶早已查拿嚴禁凡人之一言一行足見心術立品端則言行不苟德清民風素愿地方紳士公正者多不但此風尚少卽一切窄袖高領之行爲亦均罕見嗣後務望父戒其子兄勉其弟師警其徒斷不可染此惡習倘有不肖子弟及外來遊蕩匪類不遵約速本縣隨時訪查立卽拿究懲禁俾後來不致效尤也其各凛遵毋違特示 
[蕪邑官塲紀事]  
　　蕪湖訪事人云新任安徽徽寗池太廣兵備道蕪湖關監督龔幼圃觀察之介弟報捐道員指分浙江候補難弟難兄一門競爽亦仕途佳話也○新任蕪湖關監督龔觀察家本素封到任後卽倡捐皖振銀二萬兩刻已陸續解赴災區百萬哀鴻得此不無小補也○皖撫王芍棠中丞聞爲言官所劾計共十欵部議以任用私人一節事非無因餘則並無憑證至牽涉石觀察鎭許觀察鼎霖深恐難免波累也○本任安廬滁和道某觀察前往豫省恭迓鑾輿刻已事畢不日將遄返皖江矣 
[蘇省官塲紀事]  
　　姑蘇訪事友人云省城武備學堂將次開辦撫憲聶仲芳中丞札委工程局員李子馨大令筠兼充監督○本月初二日候補通判劉刺史國邴由上海候補知州張直刺繪由同里候補知縣恩大令厚由車坊鍾大令鴻鈞由吳淞盧大令懋善由閩廣潘大令宜經由盛澤來省謁見撫憲聶大中丞○候補通判梁通刺書祥經上憲委令襄理待質公所事務於本月初二日到差○木瀆釐局總辦王司馬秉忠到差已逾一載現經上憲撤回另候委用司馬遂於本月初一日交卸初二日回省禀銷 
[粤海寒濤]  
　　廣州訪事人云省垣鞋作工人近因加索工資停工涉訟番禺縣錢大令親詣南海縣會同裴大令傳集研訊開導一番并酌定每鞋一雙工資銀三釐半其餘一切行規悉仍其舊刻下各工人已一律開工矣○上月某日之晚城西曾二巷陳女士書塾中突有盜匪毁門入室刼去衣物首飾箱并生源泰借劵一紙計銀六十兩遂一面飭更練緝贓一面赴南海縣報案○邑紳黎君榮耀之嗣君文定何紳成浩之女公子涓吉上月某日成婚奩具多至數百擡咸謂數十年來未有之盛○小闈姓公司承繳餉需領有牌號故得利權獨攬他人不准私開邇聞近城瑶臺鄉有私開闈姓廠情事總辦遂密飭巡役前往拘獲一人旣而又至貝底水地方查拿未領牌號之某票館館中人猝不及備致將收票底據搜取一空并拘獲一人解官究辦○十月某日有一鄉人載剛　若干頭至省行經石門左近被匪徒悉數掠去所失頗不貲○近年百物騰貴闤闠中人方慮難以支持不料邇來五達之衢店鋪如雲轉增繁盛如打銅街等處綢縀店銀樓增開十餘家大都彫鏤輝煌裝飾精美糜費巨金亦所不惜是亦風尚之一變也 
[皖水寒鱗]  
　　安慶訪事人云十月二址六日午後懐寗縣某大令就獄中提出盜犯二名綁赴北關外斬决詢悉係前月某日行刦姜姓家案犯尚有二犯其一在逃未獲其一須候部覆治罪此二犯情節頗重故先請令斬决梟示犯事地方○十月二十六日省垣西關外走水一時人聲鼎沸擾擾紛紛懐寗縣獄所禁甲乙丙丁四女犯乘公役不備穴壁而逃至火熄查明禀請縣尊簽差勒捕懸賞購求旋經本署公役在黄家山軍犯某甲處如數拘獲有見者謂一犯年已五旬其餘三犯均尚年幼並有懐抱嬰孩者 
[上海官塲紀事]  
　　昨日本邑南市馬路工程局總辦翁子文太守以哲嗣完姻時本邑各當道咸往道賀特命駕親往謝步至上海縣署時縣主汪瑶庭大令飭丁擋駕○昨日西門外巡防局員楊厚文梵航渡巡防局員蔡星五兩二尹先後命駕至上海縣署謁見縣主汪大令面陳要公良久始出 
[星使行轅紀事]  
　　昨日午後蘇松太兵備道袁海觀觀察上海縣汪瑶庭大令提右營廖楚材叅戎及嚴筱舫觀察命駕至北河南路天后宫側出使行轅晉謁前出使日本大臣李木齋星使 
[情殷興學]  
　　本城紳士李蘭墅大令以目今國家崇尚新學建堂督課需地孔殷因念因處菴觀寺院凡不列祀典者均可改作學堂爰將城廂内外各處逐一查明昨日闰列清單禀請上海縣汪瑶庭大令酌量改設藉以造就人才未知大令若何定奪也 
[大令騐屍]  
　　前晚八點鐘後英界北海路得興小客棧有年約二十餘之王姓客投宿未幾即吞服生烟棧主夏葉金查知遣其夥葉福奎投報捕房捕頭著某包探前往扶送仁濟醫館救治無奈受毒已深延至昨日斃命館中人倩地保曹福卿報諸上海縣署縣主汪瑶庭大令頷之昨日三點一刻時鳴騶遥蒞旣升座卽飭仵作如法相騐旋唱報委係吞烟身死大令親視無訛飭曹保具結棺殮發壇禁志 
[幾釀火災]  
　　前晚七點鐘時本邑南市大馬頭上正大恒洋貨店學徒某姓悮遺星火於煤油箱中登時火勢上炎幾肇燎原之禍幸比鄰大豐油麻行中人見之急將石灰罨住始得應手而滅不致成災當事急時附近居人鳴鉦報警比及保安會洋龍飛馳而至則已烟消火滅遂卽折回 
[貨船傾覆]  
　　船户王品向英租界觀音閣馬頭全泰美磚瓦行攬載窰貨七千七百件往某處交卸前日午後駛至浦東張家浜突有某輪船鼓浪而來避讓稍遲以致傾覆所載貨物盡付東流 
[絲廠倒閉續聞]  
　　楊樹浦綸華繅絲廠忽然倒閉積欠各婦女工資爲數不少前日女工一二百人以英界天章綢縀店主某甲係廠中執事者因之前往索取紛紛擾擾無可理喻捕頭聞知恐滋事端急派包探馳往驅逐 
[馬路工程局瑣案]  
　　昨日馬路工程局經收船捐之巡丁某甲至浦中某貨船上收捐不知因何起釁被舟子陸阿才王阿川等凶毆因將陸王拘解局中總辦翁子文太守倩襄讞委員余叅軍研訊陸供小的係寗波人是日臥病在家事後始知船夥小寳逞兇肇事情願送案請懲王供小的在塲解勸並不敢帮兇叅軍限陸於三日内交到伊夥研訊王押候訊懲○錢王氏扭張金生至工程局訴稱屢被滋擾求恩究辦余叅軍研訊之下氏稱小婦人向開豆腐店張時來强借被累不堪爲特扭案請辦張供小的素來安分不敢滋事叅軍申斥數語飭具呈改過切結嗣後不准再往滋擾 
[英美租界公堂會訊案]  
　　德商天福洋行主投本管領事署控楊健侯定貨不出等情德總領事函致讞員張柄樞司馬提楊到案前日與繙譯官偉爾克君會訊原告投案訴稱去年楊定購羽綢三十箱共計價銀七千兩迄今延不付銀提出求即究追楊供此貨係代錢連生購定迨後貨到核與原樣不符毫無銷路錢遂向洋人商退洋人尚未允從司馬商之佛君候下禮拜六覆訊核斷○德商順發洋行主控吳甡記主吳子良定貨不出等情司馬略訊口供諭令各邀公正人理處嗣吳倩天祥行洋人泰倍查帳云應由吳照數付銀提出司馬乃斷令遵辦吳心尚不甘前日又延律師侯魯公聲辯司馬謂泰倍洋人係吳邀出今旣簽字自應遵照辦理不得翻悔遂限兩禮拜内汪膞如不遵斷准於兩禮拜内上控 
[美租界捕房紀事]  
　　昨日午刻小竊某甲行竊裏虹口某鄉民家鷄二頭適爲某號巡街捕所見連贓帶入捕房捕頭令押候轉解公堂禀請讞員張柄樞司馬訊辦○日昨甬人浦正寳行竊虹口某姓家脚踏車一輛旋由包探劉阿炳查獲拘入捕房捕頭令押候解公堂禀請懲辦○前晚甲乙丙三流氓在虹口武昌路冋甬人陳某藉端索詐不遂所求逞兇毆擊適爲某號華捕所見一併拘送捕房捕頭令押候解送公堂禀請訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩試紀事]  
　　福州訪事人云福建提督學政檀斗生宗師按臨福州示期十月十九日考試合屬生員經古經學題太廟明堂辟雍異同考楊紓楊隲是一是二班鄭伯男也解史學題擬唐中書侍郎顔師古進王會圖表魯一同胥吏五論所言裁官减吏得失說宋道學明臺諫相爭優劣論問唐太宗詔宗室襲封刺史當時羣臣之議何如古學題擬唐甘子布光賦以題爲韻韓滉入貢無虛月賦官韻未詳賦得十月先開嶺上梅得開字時務題擬各直省設立學堂條議問日本維新之治收效頗速其故何歟擬林文忠沈文肅合傳二十一日考童生經古經學題商易先天出於納甲納甲出於納音其說見古籍者能類舉歟春秋王魯說晉卿優劣論孝經題安上治民莫善於禮論性理題學能變化氣質論擬程子四箴古學題蘇武持節牧羊賦以海上看羊十九年爲韻范文正授狄武襄左氏春秋賦以不通古今匹夫之勇爲韻西湖晚眺七律不拘韻史學題荀揚賈董合論問唐維州之取舍宋靈州之棄守議者多矣能確指其得失歟劉晏理財用士人論二十二日考駐防及福州府閩縣侯官長樂四學生員福州四書題子曰伯夷叔齊不念書惡二章閩縣四書題子在齊聞韶一章侯官四書題盡信書則不如無書一節長樂四書題子路人告之以有過則喜二節通塲經題制彼裳衣勿士行枚通塲詩題賦得潮凈三山出海心得心字二十四日考福清連江羅源古田屏南閩清永福各學生員福清四書題有不虞之譽連江四書題天時不如地利羅源四書題以安社稷爲悅者也古田四書題堯以不得舜爲已憂二句屏南四書題好善優于天下二句閩清四書題士何事孟子曰尚志永福四書題秦穆公用之而霸通塲經題厥篚織貝厥包橘柚錫貢通塲詩題賦得樹杪鐘聲出半層得層字 
[上海縣署瑣案]  
　　徐菊村扭嚴嘉樂至縣前晚縣主汪瑶庭大令升堂研訊徐供職員於光緒二十三年將房屋單契八紙向萬生米行抵銀一千兩按月一分二釐起息陸續付利拔本至本年七月底與行中執事人嚴嘉樂當面結算祗欠銀一百三十餘兩正欲備本贖回嚴以職員已故妹婿陸耀山曾借伊洋銀一百元勒令代償職員告以當時並未爲中保且陸即爾之母舅彼此均關親誼未得允從嚴遂將單勒住延至三月之久爲此開列細帳呈請重核嚴供陸耀山在日曾代徐借去洋銀故向徐劃算徐稱並無是事大令謂陸已逝世不應勒徐代償著徐備齊本利向嚴贖取單契嚴不准再行掯勒○王妙金倩人舁至縣署控請騐傷大令升堂研訊王供小的有田單一紙計田二畝數分前年向翁姓抵押洋銀二百五十元去年已還過一百二十元尚有一百三十元今備齊本利向贖不料中証革楒串通翁姓將地盜賣向之理論反被毆傷大令飭仵役騐得王確有微傷諭令舁回聽候查明提訊 
[英租界捕紀事]  
　　有鍾六姑者不知何許人曾于去年被妖匪楊子猷用藥迷拐携至滬上匿跡法界公館馬路左近意圖鬻人妓寮六姑自言生于宦室矢志不從旋探悉中表兄耿沅懸壺英界五馬路遂潛蹤而往瀝訴情由耿怒報明捕房捕頭派四百十五號巡捕將楊及六姑一併拘獲押候解送公堂禀請讞員張柄樞司馬訊究○前晚三點鐘時朱順興號夥某甲忽發癲犯之疾乘人不備躍入井中昨晨號中人投時報捕房捕頭著包探協同地保前往查明妥爲收殮○前晚有一年逾立之紹興人投宿浙江路陸順興小客棧不知如何斃命昨日棧主某甲投報捕房捕頭派某包探恊同地保報請上海縣主汪瑶庭大令相騐○包探劉杏卿行經廣東路突被王雲泰毒毆適尚某號西探所見將王拘入捕房捕頭令押候解送公堂禀請訊究 
[法租界捕房瑣案]  
　　昨日有某甲者途遇其友某乙向索借欵乙非但不還反欲將甲毆擊甲遂扭乙捕房捕頭詢悉情由命押候堂期解詰讞員杜枝園大令訊辦○仇來生王永生冐充英界包探夥役向某内藉端訛詐事爲包探查知一併拘入捕房捕頭令押候查明然後解送公堂禀請訊辦○偷兒吳阿四來乘某處火災時搶得綢兩叚持至租界中求售適被包探所見拘解捕房捕頭令押候解送公堂禀請訊究○吳阿慶余廣雲馮柳露顧雨之串竊靛青四桶失生報捕後經包探查獲解入捕房捕頭令押候解送公堂禀請究辦 
[金陵官報]  
　　十月二十六日江蘇學憲李殿林差帖請安善後局候補道趙禀知到觀音門粥廠騐修工程知縣聶培新叩謝署溧水縣牌示二十七日駐陜西轉運局湖南候補道易順鼎銷轉運局差回分統武衞楚軍正五營前貴州古州鎭黄呈祥由皖來均到知縣吕賢楨由安徽領咨到省請補松江守備丁魁榜到布理問沈元熙縣丞龔福熙巡檢王源達陳摸曹樹楠勞遠豫從九儲炳然羅聲渾傅恩　均禀知到省二十八日藩轅牌示江防同知宋振麟另有差委遺缺查有候補同知李文濤堪以署理善後局候補道趙禀知六廠一律放賑候補道李鎭邦謝委江東門粥廠彈壓並禀知今日放賑候補道何維樸漢西門劉秉楨聚寳門唐治堯　音門張庭杰通濟門均禀知今日開廠放粥　　駐甯領事孫德雅會試用直隷州王　禀知先行到省通判崔貞通濟門知縣季逢辛觀音門梁繼元漢西門冷利南聚實門丁煜江東門均禀知今日開廠放粥又林駿達專丁禀謝奉淮揚道委發審差叉何聨芳禀知先行到省主簿邵世沛禀知順直賑捐過知縣班大使董永暉請假赴江北措資縣丞唐廷熙趙爾枚吳邦偉胡應雯倪大來州吏目朱景豐巡檢沈世源林寳年周以恭巴澂釗杜瑩從九閔嘉德胡廷孚知事祝　元均奉示騐看二十九日督轅牌示狼山曹鎭久病未痊應行給假調理遺缺本部查有記名總兵顔瓊　　以署理升授江蘇巡撫藩憲恩升署江寗藩憲巡道徐委署江南鹽巡道洋務局候補道汪均謝委支應局候補道郭保甲局候補道松湖北督銷候補道沈均見英國錢差全桃大臣馬凱商會總辦德貞兩務參贊傑彌遜協辦大臣戈頒外政司官薩茂克商政司官柯來克國會參議貝克德駐甯領事孫德雅均會運判黄家堯到由浙江廻避雨淮來省知縣舒禀知浦口開廠放粥三十日知縣俞志姜謝委甘泉縣房膏捐差卽辭又劉文煜奉籌防局札委江陰輪船支應分所差縣丞褚兆態巡檢胡兆鵬均崇知到省 
[閩中官報]  
　　十月二十三日候補布都事蘇永紹禀銷洋務局帮辨文案差鹽塲俞人蔚禀明奉委兼充交代局稽核差府經歴陸繩武禀明接辦洋務局帮文案差二十四日署順昌縣俞鳳呈禀辭回任委署福鼎縣典史譚富光禀謝委二十五日縣丞陳長庚禀明奉委雲際關釐卡道台黎由粤探查哨磺回省禀到並禀銷差二十六日許制帥由下游一帶巡閱營伍回轅同知縣晉　辦建甯府局釐務禀到禀假委署建寗縣馬立禮調署將樂縣郝士珍俱禀謝委從九品劉登廷卸辦分水關茶稅禀到二十七日府經高爵禀明奉委崇武釐卡二十八日道台孫由東洋回省禀到禀見福甯府嚴禀明奉飭回任禀謝同知戴賡颺禀明隨孫道赴東洋回省禀到調署浦城縣丁芳禀謝委 
[維揚官報]  
　　十月二十四日五河鹽釐總辦倪觀察文英過揚戴鹺尹珊辭赴揚莊卡二十五日新選餘西塲韓鹺尹國泰到淮二十六日陳鹺尹元禀辭赴淮北公幹分撥經歴到鹺尹榮孫戴鹺尹武義均禀到二十七日鄭鹺尹貽泰回武漳河卡分發庫大使彭鹺尹慶喜禀到二十八日丁分轉乃鎔辭回高寳差 
 
 
 

Page 10

 
 
   
 
 

Page 11

 
 
   
 
 

Page 12

 
 
 [G　丕朕靈效淸補丸告白 
　　ＢＥＥＣＨＡＭ,ＳＰＩＬＬＳ 
　　啓者本藥房現有新到丕朕靈效淸補丸發售此丸能治百病神效奇捷歐洲人向奉爲至寳金丹但該處行世有年而中國則莫知其妙茲由威建大藥房代理舉凡男婦老幼均可服食倘患所列症目者若服數丸其應如響舟車易帶尤便居家誠保身之聖藥眞至便而至善也其如何服食丸數多寡悉詳單内謹列所治各症以備觀覽 
　　如胃不消化口淡無味作嘔作酸胃痛胃脹口氣蒸穢唉氣打噎心痛肚痛心跳心翳驚悸怔忡肝經不和肝火頭痛頭暈目眩虚弱發暈四肢軟弱睡不成寐睡夢不安精神惝恍頭腦昏昧心熱皮熱兩脇疼痛大腸燥結小便刺痛膀胱受濕皮色黄暗脊痛耳鳴胆汁太多瘡疥痔瘡手足凍决黄疸濕漬用力過度血分不足月經不調傷風傷食時作瞌睡頭刺腦痛懊惱肝怒各等症諸尊賜顧請移玉到香港中環大馬路或到粤省雙門底上街上海棋盤街漢口流通正街威建大藥房内方不致悞卽各埠西國藥房皆有寄賣特此佈聞香港威建大藥房識 
　　美國而拉哀此廠監織衛身健體厚薄絨襯裏衫褲 
　　敬啓者本廠所織之絨衫褲穿之有益於身今特將其衞身健體功用錄出俾大衆和其妙處一此衫褲有過汗之奇凡皮膚内溢出之汗當卽過至衫褲之面化汽而逸雖遇天氣忽變亦不致有受寒之虞常穿之兼保永無傷風腹痛胸痛筋骨酸痛等患二此種衫褲係用極品絨料織成穿之舒服温暖並且異常經入他廠之貨萬不能及裏面之絨其質軟而堅决無自行脫去之慮除非實係久穿致底面同時破壞三其　凈之法與洗尋常之細絨衫一律可耳毋須另加别料滌洗姑舉數端以播揚之倘蒙　貴官商賜顧請認明美國而拉哀此牌號庶不致爲假貨朦混也 
　　在中國歸美商茂生洋行獨家經售 
　　失印聲明 
　　於十月廿二夜里中失火延燒逼近雖未被害已局促若轅下駒者致曹宏盛莊秋葉式印據遺失現已更立新印所失舊印不足証憑爲此聲明烏鎭曹宏盛衣莊啓 
　　冬至禮物 
　　本號專辦洋色綢緞西式顧綉以供中外　官商送禮之用每逢外國冬至屢承各行　巨紳富商賜顧小號無不格外克己禮品裝潢更極周到倘蒙　光顧請至小號爲荷上海英大馬路石路西首朝南門面慶昌號謹啓 
　支票被竊 
　　今有杭州衡源莊支湖州信成莊第八百四十九號十月廿六日期票洋二百元於本月廿五夜在虹星橋被賊竊去業已向衡　信成兩莊說明並經到縣存案作爲廢紙是特登報聲明望各寳號切勿收用湖州慶成行啓 
　　盛續經世文編增價 
　　辛丑　因紙料日昂　定每　竹紙價洋十一元連史十三元書箱另加 
　　應騐如神 
　　鹿芝舘止咳順氣化痰丸 
　　專治男婦老少痰涎咳嗽不論寒熱輕重或日久已成陰虛或氣喘儼如牽鋸或因脾胃受濕或因生冷積滯及老人遠年寒咳少年旣成癆傷漸至吐血身體羸瘦坐臥不安飲食漸少　氣呑酸痰迷心竅等症用清茶送下卽能除痰順氣止渴開胃行滯袪寒甯神養血無不立時見效誠利人之妙藥每瓶洋一元小瓶大洋二角治喘洋金花加料每盒洋一角雙料五分龍涎哮喘丸每瓶洋二角半廣東鹿芝館分設上海老巡捕房對門分枝杭州清河坊 
　　遺失派司 
　　今遺失唛　第１１０８＇１３號派司一支花標六箱己向海關說明作廢各寳號切勿收用恐未週知特此登報恊泰洋行 
　　地基召租 
　　在楊樹浦路順泰木行隔壁出灘基地一方又路内一方如欲租者請至二馬路東口寳順洋行面議此佈 
　　請看玲巧玩物 
　　啓者本行到有各種異様玩物内有兵艦輪船等做照外兵輪造法皆能生火管氣行動又有新出之機器馬車等件俱能行動如眞者無二此等玩具歐洲各國均已用過見者無不喜悦且可增人智慧紳商賜顧者可請至本行試看可也上海南京路江西路轉角彙司洋行告白甲 
　　登報聲明 
　　啓者本會館大殿兩廡及戲臺下寄存　器木料等物日積月累堆放幾滿黄佐卿先生以屢見各工匠喧譁雜杳殊不足以昭誠敬並悉各友所寄之物本會館向無收存簿據以致無從查考亦失各友愛惜物力之意因此囑爲登報奉告務請各友於十日内速來取回爲要如候至十日後不卽來取惟有轉送談家橋殯房代存倘有遺失舛錯等情與本會館無涉特此布達伏祈原鑒絲業會館謹白 
　　支票作廢 
　　啓者本號帳友舞弊捲逃茲查有私出瑞元莊支票二紙係第十九二十號内一紙係十月廿三期計元五百兩一紙未知數目業向瑞元莊查明均未兌去當卽與瑞元莊聲明槪作廢紙望各寳號切弗收用爲要以後恆記圖書支瑞要以後恆記圖書文瑞元莊票槪不作憑久大碼頭豫號恆記具 
　　義興洋行告白 
　　啓者本行現在新開在上海二馬路第二十號門牌代客定購各貨專門辦理洋布商家賜顧者請來本行面訂可也此佈 
　　五馬路公信洋行經理火險公司 
　　大英士干的士祐能拿　那而火險公司 
　　此公司創自倫　　敦始於一千八百廿四年資本四千二百萬兩今在申江招徠倘荷貴紳商賈保險房屋棧房住宅保費從亷倘遇不測賠償迅速用特佈知 
　　寄售正蘭椿氏 
　　壯陽　鐡丹 
　　此丹壯陽極品久已膾炙人口自開天闢地以來未嘗有此奇靈之藥服之者如臨敵時上足糧餉整齊勁旅百戰百勝未能稍剉其鋒固丹田氣壯命門火非同市上之說眞方賣假藥者比諸君樣樣壯陽藥都試過若無見効者然後一試此藥始信言不謬也大瓶兩元小瓶一元信力自理上洋抛球塲老悅生杏林軒兩家代售 
　揚州寶文閣書莊啓 
　　本莊開設多子街發兌各種石印時務洋務新書及上海各家登報之書均有齊備兼批江南順直義賑財票 
　　尋狗 
今走失中等大小外國狗一頭全身白色惟左眼有紫黃色毛一塊犬名四阿爾你　若有見而送至二馬路口黃浦灘交字林西報館者當面酬洋二十元决不食言此佈 
　　恊隆洋行新到各貨 
　　茲者本行總行設立美國紐約埠開設上海五十餘年專運花旗疋頭粗細洋布斜紋漂布親自駐廠揀選認眞挑剔蒙各處　貴商賜顧俱讚價廉物美定購者紛紛應接不遑小行旣蒙台愛益加奮勉現在更定新章加意講求格外克己以廣招徠專以誠信待人無絲毫虚浮情弊此等情形想已久邀洞鑒現在新到各種皮酒香胰洋燭皮皂　啡水菓牛乳牛膠大小磅秤新式留聲機器一應本作銅作鐵作所用器具無不玲巧異常應有盡有且價錢格外克己如蒙惠顧祈駕臨本行看様面議可也甲 
　　老太古告白 
　　倫敦格崙西火險公司叭喇定火險公司阿德來火險公司勞洽愛司具火險公司啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客欲保者請臨面議可也特此佈告 
　　告白 
　　楊樹浦華盛工厰專做工作祇售鶴鹿福字如意等牌飛花所做之副號紗至各種圑龍彌陀龍卦鷄卦等牌之紗向歸新公司與又新公司經售與工厰無涉卽様紗小包亦憑新公司與又新公司來條再付誠恐無知客人藉詞推諉是以工厰聲明 
　　十一月初五日銀錢洋行情列左 
　　新匯劃收市　七錢四分一八七五 
　　銀　拆　一錢二分 
　　龍洋找頭　七錢二分五 
　　錢　找　頭　八　百文 
　　市　錢　一百二十千文 
　　卡　錢　一百十九千文 
　　衣　牌　九百二十文 
　　大清郵政收信時刻曉諭傳單　 
寄往輪船名　某日　截止收信時刻南潯湖州　小火輪　初六日上午十一點　 
江南製造局　信差　　　上午十一點下午五點寗波鎭海餘姚定海百官北京　　下午三點半無錫　　　小火輪　又 
蘇州常熟杭州嘉興紹興　又　下午四點吳淞　　　火車　　又 
長江各埠　江孚　上午八點至晚刻十點鐘 
南昌府牯牛嶺　又　又　 
臨湘雲溪　又　　又 
烟台天津北京經塘沽及秦皇島　邊延　又 
香港汕頭經香港澳門瓊州南寗蒙自思茅北海欽州廉州　英公司　晚刻九點 
印度歐州各埠　又　　又　 
掛號信件包裹什物匯票洋　統於五點鐘前送交郵政局郵票每日上午八點至下午一點又晚刻八點至九點鐘止 
 
