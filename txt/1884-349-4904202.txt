# 1884 - 349 - 4904202

 

Page 1

 
 
[第二十三號畫報出售] [  申報舘主人啓]  
　　雀入水爲蛤雉入水爲蜃生化之機無奇不有廣方言舘之　　子近於庭中菊花下獲一綠色蜘蛛而人面者　登日報廣求攷證用特照　事　　與四海博物君子賞奇而晰疑再駐京日公使因其國王壽辰就其　籠宴中西各官一堂之上恊和萬邦亦可見我國家懷柔遠人眞有天下一　氣象兩圖俱編入此次二十三號鑾報准於二十六日出售後仍附繼隠漫錄圖說一則閱者鑒之此　 
[縮印大題文彙出售頇白] [  點石齋主人啓]  
本齋現請南匯朱贊　主政緊綬精選四審大題文約一萬二千篇用石印照相法印成縮本擬釘十二册分作兩帙明年三月間當可出書其文從　省储書院課　或名人窓穰内選出凡坊間刻本己見者概不攙入務取興麗矞皇及時花樣以便習舉業者晨夕揣摹斯眞極文苑之大觀也俟裝印告竣當再定價登列告白兹特預布 
[送陳舫仙方伯歸農序] [  三吳士民來稿]  
　　夫非常之功必賴非常之人而非常之人偏不幸而漕非常之謗然面非常之謗終不是以辱非常之人之品與德則其非常者自若也方伯舫仙陳公今將舍我吳淞防營而去樂軒冕而事耰耡其心固灑然而無餘戀而我儕則正不能無所戀於公嗚呼如公者所謂非常之人非耶憶自咸豐初年赭　之亂幾遍天下維時承平巳久將尠知兵曾文正奉曾爲團練大臣練成湘勇但未歴戰事各團丁止肯保衛桑梓不肯出境勦賊幸羅斁讀書明理有志報國之士爲之將領曉以大義乃得奮身出戰如羅李彭楊王劉諸公其大較也至四五年間文正困於江西其弟九帥以優貢生起義師往後卽邀公入幕以公與九帥幼時道義交几席觀摩卽以天下爲己任兩相得亦兩相願也克吉安後公請假歸尋　勞文毅公招致募勇入粤隨蔣薌泉中丞肅清粤西病假回籍九年石逹開竄湖南駱文　爲巡撫委之爲營務處帶勇勦祁陽寳慶東安等處大小八十餘戰始得肅清湖境經曾文正奏調赴皖派爲安慶全軍營務處隨九師克安　省城復分統各管克廬江無爲州巢縣含山和州西梁山峪溪口等處渡東梁山克太平府直趨金陵同治元年秋李秀成率賊數十萬官軍被困竭力攻擊目不交睫者四十八晝夜卒爲官軍所敗圍旣解九帥卽與各統領陳劉彭李諸公籌商攻城之策如雨花臺江東橋七　橋印子山紫荆山之天保城地保城及江邊之九洑洲青草峽至下關一帶隘口林立皆賊之所恃以護城者九帥率各軍并水師幾費籌謀經營年餘先後克之而洪逆仍負丙如故仰攻不暇搆内應亦不得卽作地道之計己開掘數十處而每爲賊所阻公邀李成典獻策於九帥决意在紫荆山下開掘取其地勢得要賊亦不能相抵也九帥許之三年六月初一興工十五晝夜地道成卽傳齊各軍四面入剿劉南雲等由地道攻入公同時分兩路攻克水西漢西兩門奪城而入紅旗報捷賞有差等先是公攻江東橋時地勢三面臨水石壘堅固謀勇之士皆以技無可施無從進取公獨任其難設法偷渡八月十二夜襲其營出賊不意悉數　除無一漏綱遂駐營於斯及克城時卽由水漢兩門入城四年春得簡陜兩臬司公恐吏治不熟求文正辭官文正知其吏治軍務二者兼長促之道　入京陛見後天語　嘉遂調補山西臬司辦理防堵事宜召見三次聖眷優隆一時之盛公亦感激恩過力圖報稱到山西後日夜籌謀練兵造船巡閱省外數年之間往來馳驅未嘗少休無如山西承平日久將不知兵兵不知戰欲求整頓實不易易禀請添兵撫藩不應痛哭流涕陳明利害撫藩亦不應動多掣肘婦孺皆知維時賴文光擾於河南晉之南界也張總愚擾於陜西晉之西界也梟匪擾於平定洲一帶晉之東界也馬賊猖獗於鴈門關以外晉之北界也四面皆賊專恃公東西奔走　在布置極力爭論始得創立水師召集楚勇將近五六千人勉力支撑三四年之間得以保全無恙并屢次出境剿賊所在有功得旨嘉奬至六年冬陜西之兵增至三四萬人逼勦捻匪竄入北山緊靠黃河冰橋凍合如履平地公遵旨奉文力顧上遊恐其效李闖故事乃該逆被陜兵攔勦轉而南趨至吉州以對河攻打兩日官軍力　使不得渡此地係派太原鎭守之兵止千人至十一月二十三北風大作水橋凝結數十里在在可渡是夜子時張逆履冰偷渡守兵悉數戰殁公　報轉而南趨賊己抵平陽意在過韓侯嶺直趨省城公僅帶千餘人與之遇於趙城縣大獲勝仗適左侯相亦派陜兵劉松山至彼此夾擊賊大敗遂由間道竄出晉境是役也公於四五年之問苦心孤詣卒以地廣兵單顧此失彼而獲大咎幸聖明洞鑒仍留防山右於是督率營勇出戰操練之暇不用國帑不勞民力修築石墻至八百餘里之遥固係亡羊補牢實亦深思遠慮撫軍據以入告上報可八年春陜西北山哥匪閙事勢甚洶洶與山西僅隔一河公素得兵心先時防維該匪搶渡於永寍爲晉兵擊敗殺其目擒其羽黨二百餘名斬之事遂平得旨免遣特派往左營隨同勦賊九年帶舅入關奏派爲總理陜日營務處嗣派赴金積堡會辦勦撫事宜次第平之辦理極爲得法得旨優奬開復原宫時劉雷黃金諸君同與其事均極浹洽墮後督軍勦辦河州巴燕戎格及崇化應等虛撫馬占鰲拿西寍僞知府僞　鎭馬桂元炳元兩逆臣并其家屬悉數入彀左帥入告得旨嘉奬此五六年之中賛　戎事躬冐矢石糧絀餉缺心勞力疲亦云苦矣幸素得兵心民情亦甚感戴河州崇化等處比戸設立長生祿位至今漢囘居民朝夕焚香禱祝感邀猶未己也九年奉詔入都召見後住京數月未蒙簡放人皆詫之至今年春乃奉特簡派赴江南蓋朝廷念其前勲值此海疆多故重加委用而公亦深感國恩并與九帥爲詩書道義之交惠難甘苦之誼盡力籌維數月之間聨絡水陸湘淮各軍將士上下一心文武一氣訓練士卒寛嚴合度講求炮火處處求精此等無形之功有心人無不知之無識者焉能窺其萬一耶七月來駐吳淞兵民極爲相安遠人亦皆悅服數月之間從未有議其後者皆在曾左各營見其往來禀函議論眞摯處事精當曠覽海内人才如公實罕其匹今以蜚語中傷雖聖明洞鑒未加譴責僅令回籍高厚之恩在公固當没齒不忘而三吳軍民感頌不己議者謂其任事實心因人受累此論甚確但聞其在軍營三十年瀕於危者十五六次現雖歸農軍中之人久投於外得以生還其身沐皇居及祖宗功德豈淺鮮哉公其足以自解乎 
[高事要電]  
　　高麗釁起中朝簡派吳清帥馳往辦理一事本館己於前日據天津訪事人專發電音譯登日 
 
 

Page 2

 
 
報昨晚七點鐘越十分又接專電天清帥己於本日乘輪前往並不統帶師船想應雙有方不難化干戈而爲玉帛矣同時又接駐京友人來電云本日奉上諭着續昌馳赴高麗查香日高啓釁情事惟電音簡略祗此數言一俟接有邸抄謹敬恭錄可也 
[勿藥有喜]  
　　昨晚八下二刻本館派駐京師訪事人發來專電云敬聞皇上因皇太后萬壽聖過於勞頓聖躬因之不豫刻己喜占勿藥矣 
[勁兵赴越]  
　　香港四字報云廣東大憲因前有調兵赴越之諭近己酌派兵二萬二千名馳赴東京以與法人角勝所帶軍械俱極精良步伐亦　齊整洵稱師制之師而法將栢里也　格禮也帶兵無多屢挫之餘當此勁旅恐不能抵禦也 
[意存恫暍]  
　　西貢法字報云法國現擬調一等兵船二艘小兵船四艘及可在内河行走之兵船數艘駛至中國洋面又云法國官場之意如中國再不議和則以兵船侵　廣東云云按法人屢改於越又不得志於臺灣黔驢之技固己窮矣而猶作此恫喝之語其無恥也孰甚 
[鑄洋備用]  
　　西字報言法國近鑄對開小洋三百萬佛郎克之多運至西貢東京兩處使用云 
[厦門西信]  
　　寓厦四人致書本館云聞吳春波總戎所部春字營勇業於日前由泉州資雇本地小船衝波而往刻己安抵臺南總戎則仍駐節厦門想日内亦當設法前往以助劉軍殄兹醜類矣○劉省卽所部銘楚兩軍餉項不無　乏南北洋及閩粤兩省己協濟　銀數十萬兩日前由道憲札委某員設法渡臺匯交業經陽帆東披矣 
[急於援合]  
　　昨聞官場傳言日内曾有諭旨李鴻章電奏請飭式百齡北回等語所稱式百齡南洋水師不諳西法自係前此在津之言李鴻章謂其不願統帶亦係揣測逆料之語朝鮮海口並無戰事台防緊要亟應授濟聞式百齡情殷効力自應令其仍率南洋五船赴閩著曾國荃飭令邵友濂孰近與該洋將商議將援台之策由電覆奏欽此等因可見朝廷之於臺防固有宵旰不忘者矣 
[臺厦近錄]  
　　近日有德國兵船二艘英國三枝桅兵船一艘及日本三枝桅之扶蘇艦均至厦門寄泊港中每日三四點鐘時水手皆放假登岸飲泗過醉往往滋生事端嗣地方官商同領事海關出示禁售洋酒與兵船水于于是各鋪皆守法奉公不敢大開麯秀才别墅矣○鼓浪嶼爲洋人　住之區廣妓因亦麕聚其際水手登岸大都飲酒評花以消良夜醉則東歪西倒見人卽毆上月二十五日英德各水手十餘人在嶼肇事福記外國雜貨店夥某甲無故被毆傷勢甚重林姓某甲在旁觀看亦被穿紅衣之小兵頭擊破頭顱滿面流血嶼中皆閉戸避之所望各領事殳兵官約束嚴明無稍放縱則地方之福也○平安輪船己於上月二十五日返厦所載兵勇均由澎湖登岸矣○上月二十八日英國兵船皷輪渡臺各洋行西人之書信皆不准擕帶華人信件稽舉尤嚴法人誠肆無畏憚哉○閩中大憲以夏門接濟台餉不能踴躍特委候補通判鄧别駕知縣陳麗生來厦督催順送興泉永道新關防一顆到省云○前月上旬有内地南澳鎭商船二艘厦門商船三艘由臺灣開赴厦門二十八日三船先到據云在洋面遥遇法兵船開砲轟擊東隆號船樓舵　砲彈擊壞有一人在後掌舵驀被擊落海中南澳鎭商船有一艘偶然落後卽被法人掠去嘻似此行爲實同刼盗不料堂堂然歐洲大國而竟若此厚顔其能免他國所竊笑乎 
[法稅月減]  
　　十月初九日德國通行新聞言法國本年九月分所徵關稅較他時减少五百萬佛狼查正月至九月總計减收入稅四千七百萬佛狼可見黷武窮兵終于國計民生有碍也鴟張狼攫何爲者 
[俄增捕費]  
　　日本西字報言俄都聖彼德羅堡近有虛無黨人跳刀拍張肆行無忌當道深爲隠患因公議加增巡捕經費每年視定額再添三十六萬羅步遴選才智之人充當捕役辛資格外從豐務期嚴緝匪徒毋使潛蹤輦下云 
[闡姓近聞]  
　　循環報言粤東承充截緝闈姓一事原因維持大司起見惟邇來傳言謂此事仍未妥協卽各屬設廠開收猶恐滋生事端因行阻止又聞承充之人現欲在下九甫太原公棧作總辦公司惟太原公棧於三十年前因負欠繁多以致閉歇　雖葛裘屢易而承買無人其所欠各欵祗馬姓一項本銀亦己一十二萬則其爲欵之巨有可想而知矣昨日下九甫街隣因聞其議卽出有佈啓貼於文瀾書院門前其略曰公啓者四關地　五方雜處刦掠堪虞道路紛歧難防更禦今集衆公議不得在本街境内從新添改街巷至一切賭博固干禁例卽開設截緝闈姓等所混雜多人於隣右鋪戸住眷亦屬不便均應一律不得開設特此聲明各宜遵約云云觀此則欲在太原公棧以開設公司之議又將成畫餅矣 
[彩筆生花]  
　　日本之兒猶新萬日報係英文報也近忽請一閨中秀媛以主其席事殊創聞查日本報家用女主筆者以此爲始吾想其彩筆生香紅文集艶清言娓娓數來十斛明珠妙緒層層壓倒兩行金粉恍咏畫簷之絮有女知書還挑繡闥之燈勞卿織字從此聞傳鴈足另有風神畫到蛾眉刖開面自可見千秋有志鬼神偏護乎金鈴而兩大多情靈秀獨鍾於粉黛矣 
[天南雁信]  
　　花地口海關上備有緝私船隻專查海關掛號之事按掛號所費無幾然萬一遺漏零星則一經查出必館其慾壑而後己小民受其荼毒往往敢怒而不敢言日前剏行烟膏抽厘之議各店閉歇後皆由省中西砲臺私裝烟土至鄉間　煮一日有線人探悉某店有大土私運至鄉急至巡艇報知駛赴砲臺查緝適是日有某大員因公赴粤西行李亦由該處下船路經花地巡丁擁上查騐該船恃有護符置之不理巡船追至東窖必欲檢騐船主告以主人不在末有鎖匙巡丁將箱槓撬開則箱中空如五石瓠並無些微阿芙蓉大員知之立禀制軍請爲究辦巡丁多方請託費至千金始能無事聞者快之○上月二十二日上陳塘搶白鴿店有無賴持械互闘兩軍對壘奮不顧身逾時始斂手而退聞該店被砍傷一人不知能免鼠牙速訟否也○前在米埠所泊之某號巡船自遭火警卽改泊高塘日前有長龍盜船兩艘强徒三四十人胡哨而來道經該處巡丁不敢阻截反起椗開往别處亦可謂選懦無能者矣○佛山經堂一大名利也鐘魚齋靜花木房深香火之多無出其右以故廚名香積亦頗富有紅陳寺僧某素以膏藥出售巿上壺懸獲利無數該僧俗叔在寺服役龍宫秘術早己默識於心近辭僧而去在富文里另設一店專售膏藥裝飾輝煌其門如巿不料日前吳回作祟被火延燒千貫資財頓成焦士誠哉謀事在人事在天也 
[書劍從軍]  
　　穆少若孝廉魁時若軍帥之季子也法越事起撫髀歎息嘗得尺寸以報朝廷而未得當也會鮑春霆爵帥銜命南征孝廉上書献策洋洋數千言切中機宜先量鮑帥轉戰吳楚間屢與軍帥共事至是義不可却遂札調孝廉辦理霆車營務扎到之日家人環泣勸留孝廉嗤之曰我豈坐享富貴而絶無建樹者耶勿作兒女離别態以溷子愼也卽束裝馳赴夔門同行者爲長君慶培君林皆旗籍也嗚呼投筆請纓豈膏粱子弟所能爲乎而孝廉獨願犯霜露冒險難而不避方其臨别絶裾早己氣吞强虜矣豈不壯哉 
[蘇垣火警]  
　　初二日晚九點鐘蘇垣婁門東北街大管門口忽遭回祿警鑼四傳水龍紛集是時西北風甚勁寒威凛冽火燄怒飛又值燥烈日久着物卽燃勢不可遏起火者爲下岸黃姓家租戸某氏孀居有子二人均在襁褓臨臥時持火捻以炙手墮柴堆中人卽登樓霎時延燒登將樓梯燬師屋頂亦冒穿炎炎之勢幾令人措手不及火星亂迸四隣相距數十家均紛如雨下檄遷者亦踵趾相錯各路水龍先後來救滿街 
 
 

Page 3

 
 
燈火密若繁星街衢澆灌之處水漬傾地旋結層冰滑澾如油多有傾仆者附近有許紳家洋龍駕小舟飛駛前來注皮管於河從後面噴射極爲得力而上岸之香店又巳延着火頭向北穿過其毗連之關帝廟山門亦復熯焦成炭幸未冐入大殿統計此次火灾黃姓比屋百居者數房燒至臨河爲止上下樓房數十家另有租戸某籃作及日者之家並對面香店一所計十餘間亦黃産也小康之戸登時掃蕩無遺惜哉所最慘者起火之家孀婦一人幼孩兩口均成灰燼有一子係遺腹孤兒亦爲祝融氏收去次日由　礫中扒出則己腸腹洞穿枯焦如漆見者多爲之墮涙云 
[刁斗森嚴]  
　　金陵爲五方雜處之總匯衡宇相望多非土著不啻逋逃之淵藪自保甲總局嚴禁烟寮以絶其窩頓嚴查小戸以滌其奸私而閭閻得以無强暴刼奪之患者且十餘年上月十七日坊口大街鬨傳有盜詢之則稱德大錢店對門之某店内於十六夜有四人因坐作葉子戲忽聞天井内足音跫然初不虞其爲暴客也少頃則隔壁之某首飾樓忽大聲呼救始知有一人由屋脊揭　片而下持火徑入臥房時房内共三人己著宛忽見有舞刀者立燈下光閃閃可怖因不敢聲張任其携首飾箱以去箱内約值八九十金事後追呼而盜己遠矣此十六夜事也次日在江甯縣報案准爲通緝乃十九日小彩霞街果獲一盜送縣據稱盜由大街某銅錫店來因觸響器店中人驚而逐之越數十幢詹牙至彩霞街下視爲錢米店纔探手不料舂米者己起聞瓦上履聲槖槖舂米者數十人齊上屋拍手相逐盗遂閃至李姓公館思就暗處暫避適是夜月明如畫李公子以習弓箭尙未就寢瞥見人影在上卽手彎弓注矢而射之正中盜頰傷而倒於是命從者縛盜送江甯審訊歴供不諱並供頃者結伴由湖北來共有二十八人能緣壁飛行絶迹者祇三人伊年二十一歲到金陵僅犯首飾樓一案而案己破江寍縣閱供後一面釘鐐收監一面卽諭各民居舖戸添募更夫互相守望自是三日一夕數驚走報者不絶保甲局不得己按叚各令巡勇負火槍露立星月下二鼓盡卽禁夜行之不以火者於是嚴城内柝聲繁於蟪蛄一聞寒大吠聲如豹卽齊出相慰問無昣我以比不下十日間竟蕭然安堵豈非保甲力哉 
[設局分巡]  
　　新閘橋西之巡防總局向設於大王廟共有局勇二十名現聞邵道憲新派委員設立分局在二十五堡二圖二十七堡十圖交界地方有練勇十名邇來冬防緊要每夜各勇會同巡哨由兩圖地保爲之先導各孰刀乂洋槍徹夜巡邏以防竊盜云 
[跑紙例誌]  
　　昨日下午西商循例跑紙爲首撤紙者係運特而西人尋紙之馬約有二十餘匹其跳浜顚墮者亦有數騎得彩者爲新担文訟師並悉下期撒紙之人卽今次得彩之人然則下禮拜六之撒紙者卽爲新担文訟師矣 
[彩票電音]  
　　西歴十二月分吕宋柰業己開彩昨日滬上接到電音計頭彩一萬七千七百五十四號二彩一萬九千一百三十九號三彩一萬七千二百四十二號四彩九千二百十三號不知誰人奪得錦標也 
[限期繳洋]  
　　瑪禮孫洋人昨偕收租人馬樹堂至法公堂稱眠雲閣烟館所欠房租至十月底止共結欠洋四百餘員請追法包探將孫蔡氏傳到稟稱自閏五月起應歸馮吉記付租從前爲高易之事己遵諭陸續付洋九十一員一百十員况翻造房屋及做石庫門裝修等事均由氏夫出洋現己住十三年些須請爲减讓翁太守詰馬樹堂曾否收過洋員及做石庫門等答稱翻造時曾講明嗣後不加不减洋員確曾收過除去三个月房租一百三十六員五角外餘洋六十四員五角收入舊欠尙欠洋七十餘員翁太守見下面尙跪一人詰問何事據胡忠甫稱星眠雲閣堂倌太守謂然則是馮吉記之人因問房租如何豈有接手後分文不付乎答稱實有吳姓經手今己回去及詢馬樹堂租契曾換過否答稱未換太守謂現在約計欠洋三百四十員光景當分三期歸繳着出外限三日先繳一期洋一百十餘員本月底及十二月分再繳第二第三期并帶付新租孫蔡氏着交保 
[賭案類誌]  
　　王阿寳稱浦東張江栅人賣羊艿到申在小東門吊橋堍見擺紅黑籌者卽擺錢十文連輸兩次伊等囑我將馬掛脫下再押我尙未允旋被剝衣抵押錢六百文將押票擲還我因鳴捕拘到三人請追翁太守詰之朱阿興供做南貨店生意王阿大稱錢己還伊施阿桂亦不認賭翁太守廉得其情着將朱王施三人暫押候辦并飭注包探將馬褂吊到○法包探在洋涇浜捉到排樹聚賭之陳寳林請訊翁太守詰其同賭何人陳堅不吐實太守亦着押候辦理 
[違斷被押]  
　　昇茂庄夥經文上控曹青章將産抵銀四千兩一案疊次訉理均登前報昨據英公堂派差將曹送到經文投案訴稱至今並無人來說項據曹稱一二十年打官司亦無所畏翁太守謂然則不做生意專心涉訟耶詰之曹青章堅稱抵據是經文騙去况匯豐有銀一萬兩亦是抵欵太守謂倘諭爾一時取出銀四千兩恐爾力有未逮故着爾先繳銀二千兩其餘出票分兩期拔還不可謂不體諒爾何不自愛若比着將曹交捕管押并給來差回片 
[竊犯送縣]  
　　法包探獲到盛澤人沈阿順面上剌竊犯兩字明是積竊翁太守着送縣遞籍○又獲偷雞賊何阿大據稱是捕役夥翁太守亦着送縣請辦 
[遠迎翟茀]  
　　徐孫麒星使啓節赴東一事本館己列報中兹悉星使之夫人及如君均在福州刻己惠遣家丁赴閩　迓來滬故星使之第四如君尙在行轅小住俟夫人來滬再當同赴日本任所云 
[集損轇轕]  
　　裏虹口團防局董王君因練勇經費不敷曾屬張姓昆季向該處各店鋪設法募捐集得青蛺六十千之譜昨經捕房西包探查悉謂租界地方例不准華人收捐遂將二張拘捭並赴局中查吊捐簿王君聞之出爲剖白捕頭等皆謂須與衆捕頭商量王君遂於午後具衣冠赴老巡捕房認保二張未識允許否也 
[招認死屍示]  
　　特用府在任候補直隸州江蘇松江府上海縣正堂莫爲出示招認事光緒十年十月十一日據地保孫炳亭報於十月初十日據圖民唐桂元報稱伊家空屋内樑上忽有無名男子自縊身死等語往看屬寳查無屍屬出認報求詣騐等情到縣據經詣騐明確飭令棺殮交保發壇浮厝標記詳報在案合任示召認爲此示仰諸色人等知悉如有係該無民男子親屬立卽查明後開年貌服色相符准具詞赴縣以憑訊明給棺領埋毋得觀望切切特示計開無民男子年約四十餘歲頭帶破毡帽身穿元布棉襖内襯藍布短衫腰束肚兠内有銅錢四百文并當票六紙下身藍布兠　内櫬破單褲足穿元布雙樑鞋子一隻 
[痛失雙珠]  
　　日前有無錫航船至滬滿載搭客二十餘人行至崑山想近之曹涇港忽有一烏山船如飛而至互相碰擊卽將該船撞翻搭客盡遭覆溺當經隣船竭力救撈援登岸上尙少女客兩人後雖撈獲然皆一息奄奄香殘玉損矣時適嚴冬寒溼風利於刀施救略遲遂卽殞命事聞於該處厘卡卽將烏山船扣住一面着航船戸周某投崑山縣喊控聞女客二人一住大東門外小販余和尙之妻一洋行夥高姓之妻也 
[喬裝遞籍]  
　　昨報列喬裝覷破一節兹悉當日捕房僅將喬裝之王顧氏先送公廨收押其二男子留押捕房昨晨送案包探陸栢林禀 
 
 

Page 4

 
 
稱昨巡至新大橋見男子三人貿貿然在途行走其一羞澀不前確係易釵而弁者因此拘進捕房送案黃太守命提在押之王顧氏並送案之朱福壽朱小郎訉究二朱同供崇明人來滬訪親此婦係小的親戚作伴同來並無别故王顧氏供翁姑在堂夫己去世因貧苦無依故與　表兄朱福壽等同舟來滬黃太守謂據爾所供何故改裝答稱因無衣服僅穿一馬褂餘具女衣兼之患病在身故外如風帽黃太守商之施繙譯判押候備文遞籍二朱各枷號兩月嘻鬚眉巾幗己失本眞使月老果係有情人當擇一弁而釵者與之作合何竟令其返余初服仍不能以雌伏效雄飛耶一笑 
[英界公堂瑣案]  
　　老椿記棧夥劉濟川訴稱棧内時時失物昨有高麗客崖姓被竊高麗參十餘兩當卽在茶房俞海泉身畔搜出並在伊舖盖内查見棧司所失棉鞋一雙尙有洞香爐一只己破當去爲此交捕送究俞供在棧内當茶房參係高麗客崔姓托我銷售鞋係友人所寄並非行竊黃太守商之施繙譯判發押捕房二月以儆贓給　領去○徐文華訴稱前曾借宿唐王氏之老虎灶内現己遷出並無蒂欠前日該氏突呼多人聲稱我尙欠伊之錢因將我皮袍褫下質洋七元將押票給我故特報捕將該氏及帮兇顧阿小拘押請究押票呈閱唐土氏供徐曾欠我房飯洋人元五角前日向索伊卽報捕被拘並無戕伊皮袍典押之　顧供與該氏隣居悮遭拘案黃太守謂其中各有隠情隨卽一併斥退○二百七十八號華捕廪稱昨落差後路經大橋　突有素不相識之郭長幅向我借洋我托詞回却伊卽紏同五六人將我攅敺幸有一百九十一號捕役到來　同將郭拘獲餘人均己逃逸郭供我囚與一女子調笑遽遭該捕喝阻我卽回詈致被拘案黃太守商之施　譯判責郭百板以儆○捕送互敺之蔡巧福沈桂山兩人請究蔡供開設酒店昨沈來店沽飲不給酒負向索反遭打毁什物問官判一併押候訊辦○朱隆壽訴稱開設茶箱作昨楊和尙周海筌陳金發三人向我硬借洋一元不允遭敺爲此訴捕將周等拘押送究楊供向伊索次周陳同供在彼閒看問官判各責二百板 
[輪船來滬電音]  
　　三菱公司搭格薩谷麥魯昨晨由長崎開行來滬 
[浙省撫轅抄]  
　　十月二十七日太平縣趙差人來省禀知臨安任内交案銀兩照數解清候補縣李光益禀知杭府委提仁錢海三州　三印冊　禀辭二十八日翟國揀鎭海公幹回省禀知運委岱山緝私差禀見 
[江督轅門抄]  
　　十月廿九日藩轅牌示海州州同鄢金階期滿遺缺查有候補縣丞趙汝驥署理○十一月初一日署鹽巡道郜雲鵠蘇州來謝委署蘇臬司鹽巡道田候補道湯壽銘郭道直孫傳樾上元縣楊禀知赴東南鄉勘案 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
