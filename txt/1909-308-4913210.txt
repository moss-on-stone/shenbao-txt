# 1909 - 308 - 4913210

 

Page 1

 
 
   
 
 

Page 2

 
 
上諭 
[九月二十九日軍機大臣面奉]  
　　諭旨毓朗奏酌擬變通貴胄法政學堂課程繕單呈覽一摺又奏請頒賜大清會典圖書集成各一部等語着照所請該衙門知道欽此監國攝政王鈐章軍機大臣署名奕劻世續鹿傳霖那戴鴻慈 
　　宫門抄二十九日召見軍機朗貝勒 
交旨 
[九月二十二日軍機大臣欽奉]  
　　諭旨民政部修訂法律大臣曾奏酌擬禁烟條例繕單呈覽一摺著憲政編查館核覆具奏欽此又奉 
　　諭旨郵傳部奏遵章臚陳第二届籌備成績一摺署憲政編查館知道欽此 
 
 
 

Page 3

 
 
論說 
[祝中國交通界之前途（二）（續）（曾鯤化稿）]  
　　蓋事業之奮興。種於因而成於果。因之善者則其果必善。因之不善者則其果必不善。毫釐千里。全無所假借於其間。我國舉辦交通事業。已越四十餘年。匪惟不能與歐美列强頡頏。卽比諸東鄰尙難望其項背。此其原因雖千差萬别。難於縷數。然事權之不統一。實其絶大之總因也。當歐風東漸之際。舉國皆驚爲未有之奇。狂謡蝟起。而秉國鈞者。有所顧待。輒因陋就簡。以期漸次變通。如路政初隷於總理衙門。旋歸於路礦總局。自商部設立。又以其管轄權移之。船政由招商避創。始隷於北洋大臣。而擴充無力。郵政未設專部以前。暫兼轄於稅務大臣。致各事多由總稅務事料理。電政雖專設大臣。然設備不完。報費過重。致推行未能盡利。其事權之渙散如。斯紊亂如斯。欲冀所圖事業之進步。非南轅而北其轍。緣木而欲求獲魚之。效乎。故欲求交通事業之進行。必先期事權之一致。欲事權之一致。必特設統一機關。機關不靈。則事權必不能。一事權不一。則責任必不能專。責任不專則非徒無濟於事。且足以僨事。彼日本當未有遞信省以前。交通界管理權之潰裂。與我無異也。其結果之不良。　民之失望。亦與我無異也。迨明治十八年以後。置遞信省。凡郵政電信輪船鐵路等事。皆歸其掌管。設官分職。予以責成。於是交通之勢力。逐日澎漲。不三十年而郵政之擴張。電線之推廣。汽船之增加。及鐵路之線路普及。皆駸駸乎有黄河出岫。一瀉千里之觀。夫日之遞信省。卽我之所謂郵傳部也。遞信省爲日本船路郵電之總機關。而我之郵傳部。亦兼管船路郵電四致。日以遞信省經營交通界者二十餘年。始有今日完全優美之現象。我郵傳部之發生。在光緒三十二年九月。後於日本二十一年。現在所收拾之事皆郵傳部未發現以前所種之因。今日有郵傳部爲之經綸。爲之籌畫。鼎其新者革其故。去其繡者發其瑩。吾知郵傳部之遠大前程。非吾儕所能限量矣。吾知已往之交通。無可祝之價值。現在之交通。無可祝之程度者而所理想所希望所墨禱之未來之交通。可手舞足蹈以祝之矣。何者。交通界之前途者。郵傳部之前途也。擴充交通界事。業者。郵傳部之專責也郵部自成立以來。對於交通事業竭力維持。以故電綫則由沿江沿海而推及於各省由各省。而推及於各府廳州縣。今且從事於青海西藏内外蒙古延吉愛琿齊齊哈爾也。鐵路則京漢粤漢新奉津浦。挽已失之主權。借欵興辦之滬寗正太汴洛道清。已開車營業。京張萍洙新寗潮汕齊昻蘇浙粤境粤漢等之自辦者。亦已陸續竣工。而辦而未成擬而未辦之幹支各綫。且不可勝數也。他如船政。先注重於航業。故黑龍江松花江南洋羣島通行航業。次第籌設。自招商局歸部管轄。亦一面添造輪船。一面廣開航路。興盛之期。可翹足而待。而郵政亦正在彚訂法規。推廣局所。擴充郵船。以期組織完備。則外人所在沿海暫設之郵局。届時自可設法收回循此以往。廣搜適用之人才。詳訂精良之法律。行見交通發逹。日異月新如洪潮澎湧。播聲勢於大洋。如鯤鵬圖南。摶扶摇而九萬。以言電政。則自東自西自南自北。凡城邑所在。鄉鎭所居。皆高桿林立。蛛網絲纒。以言郵政。則雖僻壤荒陬。二三戸口。皆郵車可至。郵役可通。而大邑殷都。則遞送之子紛至沓來。陸續不絶。以言船政。則内而江河。外而洋海。皆見國旗翻揚。往來如織。以言路政。則罫村絡野。萬軸奔馳。車聲轔轔。山谷響應。二十餘行省。皆鐵軌所貫澈。二萬萬方里。皆轍道所盤旋。其交通之靈便爲何如耶。其人民之幸福爲何如耶。不寗惟是。内部交通之力旣宏。斯外界之侵凌自泯。於是一草一木一土一石。凡在我國境内者。皆有完全無缺之主權。而推其漲進力之所及。則國家與社會之文明程度。必隨此絶大潮流。放萬丈之異彩。以翺翔於二十世紀之大競爭塲。問其政治則如何修明。問其軍事則。如何神速。問其財力則如何充裕。問其實。業則如何隆昌問其敎育則如何普遍。銅山東。崩洛鐘。西應。謂爲交通發。達也可。謂爲國勢發逹也亦無不可。吾謹祝瑪爾華顧。裕德勳獨烈狄士傑井上勝。前島密等專門人才。出現於我交通界。吾謹祝官民調和。上下一致。以協心戮力於我交通界。則吾國交通界之前途寗有涯哉。（完） 
專電 
[電一（北京）]  
　　某御史奏陸軍部多糜費諮議官檢察官多至八十餘員毎歲需費十餘萬請飭大加裁減奉旨交陸軍部知道 
[電二（北京）]  
　　憲政編查館通電各省諮議局議案須按月報館 
[電三（北京）]  
　　慶邸今日（二十九）未入直 
[電四（香港）]  
　　葡國勘界使者以中國堅持不下决計歸國 
[電五（東京）]  
　　華盛頓電稱美總統塔夫脫旅行全國於瓛歷十一月十號告終聞塔夫脫擬對議會言明其在任内永不更變新關稅法案並立船舶補助金之制增加商船 
 
 

Page 4

 
 
緊要新聞一 
[藏臣電陳西藏情形之危迫北京]  
　　駐藏大臣聨豫温宗堯電奏云承准軍機處電開奉上諭垂詢逹賴嘛嘛近來意向經奴才等詳加探訪逹賴素蓄隂謀逐事阻撓究不知其是何主見近則結俄而仇英自英得三埠通商之約俄人輙思染指深欲籠絡逹賴逹賴甘爲俄用不久恐有事端去年逹賴入覲禮貎有加比及歸來仍復不知感戴夜郎如故奴才等智盡能索實無聨絡之方惶悚無狀 
[請簡國務大臣之先聲北京]  
　　政府王大臣連日會議設立責任内閣問題世鹿兩相國咸以各省諮議局均已成立責任内閣未便久延宜亟請簡派國務大臣預先籌畫一切聞共推軍機大臣慶邸充任云 
[桂撫電告孫汶毫無舉動北京]  
　　桂撫張鳴岐電奏云自前次文淵獲匪訊係孫逆黨羽從重懲辦並飭隨時搜羅之後近來頗稱安謐孫逆亦毫無舉動 
[朝審罪犯紀聞北京]  
　　連日朝審十一部堂官曁大理院都察院各堂官等均席地而坐檢閱罪犯名簿有緩决者役人等則高聲唱緩决二字有情實者則含糊以唱蓋恐罪犯聞之驚惶無措致有預先服毒等事也 
[外人請入經科大學之踴躍北京]  
　　經科大學不日開辦聞各國請派學生劉學者甚多英國二名法國三名美國二中日三本名其德俄意奥比等國亦均派人留學 
[測繪學生派充股員北京]  
　　陸軍部測繪學堂學生于日前畢業考試共取十三名派充軍諮處測地局股員名單錄一余炘文張翮鴻劉永淦萬文鳴邱岱郭恩榮震陸是翼　敬權蕭廷球常萬選耿俊卿張福謙 
[議准鄂省試辦公債票北京]  
　　度支部奏云湖廣總督陳夔龍奏湖北財政支絀擬援案試辦公債票一摺八月二十四日奉硃批度支部議奏單併發欽此查原奏内稱鄂省歷年籌辦新政用項浩繁積欠華洋商歎至三百餘萬兩亟須次第清償督同司道再四籌商惟有試辦公債庶集鉅金藉紓涸轍但求公債之信用必先備的實存欵俾應付不至愆期查近年訂購艦艇經繃係在鹽道庫練兵新餉官錢局盈餘各項下籌撥本年卽可還清業經奏明自明年起撥歸善後局在案以上兩項約可共撥銀三十萬兩此外藩司關道善後籤捐兩局約可共撥銀二十餘萬兩統計毎年五下餘萬兩按照直隷分年清還辦法計可貸公債垦二百四十萬兩現經議定即以此數作爲的欵專備償還公債本息之需無論何項用欵不得挪動公債集有成數專欵存儲遇有前償商欵到期即以此項隨時撥還飭據司道關局將貸還期限數目章程及籌定欵項分别擬議開具清單等因臣等伏查募集公償爲近日東西各國通行辦法日本大藏省至特設國債整理局以經理其事蓋貨財爲用主乎流通苟誠信之交孚自咄嗟之可辦前年直隷創辦公債頗稱信用雖利率略高較之息借洋欵利權究不外溢當初定章准完納地丁錢糧及各項稅課實爲扼要辦法此次該督以鄂省善後局積虧太甚亟待清償擬募集公債二百四十萬兩借債還債自屬勢不獲已之舉所擬章程核與直隷辦法大致相符自應准其試辦一俟集有成數應令專欵存儲早清宿累不得以募集較易任介挪用各國募債大率用之於生利事業爲多此次塡補虧累自係爲一時權宜之策至章程内備還本息各欵應以無碍京協各餉爲要應請飭下湖廣總督飭司認眞經理以維久遠而堅民信九月十三日奉旨依議 
[江督奏留江防軍隊北京]  
　　江督張人駿奏云七月十九日進陸軍部咨宣統元年六月二十九日本部覆奏請飭酌籌留辦江防軍隊應否仍在原處駐紥一片本日奉硃批依議欽此咨行欽遵查照辦理查原奏内稱該軍自奉調駐紥浦口專辦江防近年以來該處地方聞已漸臻安謐且陸軍第九鎭業經點騐成鎭該省逕防隊亦已分路布置足資鎭懾應否仍留該軍駐紥原處擬請飭下新任督臣張人駿酌核現在地方情形妥籌奏明請旨辦理等因查長江界連五省地叚綿長處處衝要防範稍有不周匪黨即虞蠢動故先朝垂念江防特派重兵駐紥現估地方雖較前安謐而防務仍不容稍鬆蓋盜匪生心往往乘虚竊發該軍駐守兩年常川巡緝得以相安無事若一旦他調則長江門戸洞開五省藩籬盡撤實有防不勝防之慮至陸軍第九鎭雖已成鎭而尙特組織完備巡防僅有三十餘隊分布各屬尙慮未周設有緩急實無可調之兵臣酌核現在地方情形擬請仍留該軍駐防欽遵光緒三十三年諭旨作爲長江遊擊之師以資鎭懾惟軍隊首重紀律該軍南北異居其中或有人地未宜致遭物議自應責成提督程允和嚴加約束認眞訓練並由臣隨時酌調來省更番察騐設法整頓俾昭節制而成勁旅九月十七日奉硃批著照所請該部知道 
[民政部預籌旗民生計北京]  
　　日前民政部堂憲飭疆理司迅將各省駐防戸籍詳細稽核造具清册其有未經報部者速行備文咨催統限十月底一律查覆咨部聞此事係會同度支部辦理爲預籌旗民生計以備實行裁旗云、 
[京師近事]  
　　此次騐看之游學生有穿天青套者王大臣大加申斥于是前一班用過借于後一班有不及借者則與内廷之蘇拉商量化去小費易套　騐 
 
 

Page 5

 
 
國服期内游學生竟不知禮節草茅新進蓋于仕途尙未純熟也 
　　二十一日張文襄出喪大風遽至走石飛沙咸謂文襄係當代人物風馬雲車神人護送彼紅其頂花其翎絡繹于道者猶不足數也 
　　秦皇島至居庸關鐵路外人屢次要求均經外部婉辭拒絶現由郵傳部徐尙書議定將此路附入京張鐵路作爲支路定名張秦鐵路刻已議有端倪不日卽行奏明開辦矣 
　　新疆現值百政待興之際財力頗覺困難現該撫擬商請學部將該省擬解游學經費一項暫爲劃免以俟將來財政充足時再行認解 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[甯提學使送親回籍南京]  
　　江督蘇撫片奏據署江寗提學使陳伯陶詳稱蒙恩簡放署任以來親母葉氏即迎養至寗奈寗地苦寒親母久居温帶且年逾八十血氣就衰毎遇隆冬輙患痰喘諸病屢醫未痊近日秋深卽發思歸綦切伴送乏人籲懇給假送親回鄉就醫等情詳請具奏前來臣查該署司所陳係屬實情合無仰懇天恩俯准給假三月俾得送親回籍如蒙俞允再行由臣遴員署理江寗提學使篆務一俟陳伯陶假滿即飭回任以重職守九月十七日奉硃批著賞假三個月 
[湖北鐵路協會成立詳紀武昌]  
　　湖北諮議局敎育會憲政籌備會武漢兩總商會各職員曁留日學生鐵路會代表張伯烈夏道南二君於二十三日假鄂省敎育總會議塲開會集議組織鐵路協會專以拒借外債集欵自辦爲目的午後一時開會到者約百數十人首由張紳國溶宣佈開便宗旨次由吳紳兆泰演說借債之害與鄂人擔負之重次又由張紳國溶演說組織鐵路協會之目的又次由張伯烈君演說爭歸商辦之利益演說畢當經舉定劉心源爲正會長吳兆泰爲副會長决定於十月初二日假漢口四官殿開紳商軍學各界大會籌集股欵並擬定致北京郵傳度支兩部電稿附錄於左 
[鐵路協會致郵度兩部電]  
　　湖北同辦鐵路協會業已成立現正籌備的欵公懇大部取銷川漢粤漢兩路借欵草議查照去年鄂督咨案准予商辦完全權限以順輿情而維大局劉心源吳兆泰李哲明張國溶吳慶燾楊化龍夏壽康劉人祥等二十人公叩 
[諮議局致郵度兩部電]  
　　粤漢川漢借欵關係大局安危鄂人全未預聞誓不承認現已組織湖北鐵路協會妥籌辦法謹合詞公懇大部主持撒銷借欵草案餘詳公呈湖北諮議局議長吳慶燾等公叩 
[江蘇諮議局二十八日議塲紀事南京]  
　　張議長布告今日議事日表第十八節築海清鐵路以工代賑事屬緊要擬移在第二節讀會以後可否變更日程衆皆贊成宣布審查撫台度量權衡改制推行案報告討論應否開第二讀會討論推行次序省城與府縣鄉鎭不同時相差至七八年之久實多不便當縮短推行以前之期後經公决卽日開第二讀會交審查會修正條件及字句宣布審查撫台實行印花稅方法案報告討論應否開第二讀會有言不必開第二讀會者有言此係部飭正稅卽今廢棄而推行如故今日並非不議可了民生凋敝雜稅不减無異重徵應於第三讀會答復之外另由諮議局提出人民建議案說明緩行之理由呈請督撫代逹中央政府衆皆贊同其議遂决將此案交審查會修正另具提議案遂宣布築海清鐵路以工代賑案由許君鼎霖說明理由海州災情實比三十二年爲重竭力籌賑不過六七萬金不能救災民於百一而所以頻年水災者實運鹽之隄壩階之庽若因民田民命而欲阻止運鹽勢難辦到故爲救災計爲運鹽計惟有築海清路之計畫又言其獲利之厚及公債之辦法全體贊成以决交特别審查會限於下期大會即行報告呈請督撫代奏立案議長又布告委任淮揚兩屬議員爲瓜清路特别審查員另毎屬委任二人或四人共三十二人爲海肖路特别審查員 
[諮議局議員調查財政蘇州]  
　　江蘇諮議局派委議員穆湘瑶等赴各署局調查關於財政各項事宜呈奉蘇撫瑞中丞批云來牘閱悉文叙各項案卷皆在提議範圍之内應如所請聽議員分别調查惟三十四年忙漕歲出入清册州縣尙未造送本年春季報告册財政局正在清理尙未編纂竣事此兩項應稍展緩俟脫稿詳咨再往查閱已分行寗蘇兩藩司蘇屬清理財政局蘇滬兩釐局一體遵照矣希卽轉致各議員知照另呈議員赴蘇日期一件并悉此復 
分類新聞政界 
[華容令電禀籌辦地方急務長沙]  
　　湘撫岑中丞接華容縣謝令賡雲電禀云卑縣急振甫散地方尙安堪舒慈厪惟有急應辦理數事合先縷陳一秋水復漲天又隂雨晚種半多無收春糧又恐受傷天寒民苦擬續散常振一次仰懇續發銅元六千串下縣以哺嗷鴻一卑縣匪類滋多其與監利石首公安交界之處素來此拿彼竄近日鄂境饑民時來滋擾且工振開工在即地闊夫衆在在需兵彈壓巡緝城中僅兵兩棚無可抽撥查雷灣釐米局卡向有飛翰水師一營處處駐紥兵力頗足因夏問災民打卡加駐陸兵五棚現局無事何必多設衛兵擬請電飭東路巡防六隊彭管帶先將駐局陸兵五棚轉令鄒哨弁速移來城妥商分布以重地方第冬防吃緊恐此數棚尙形單薄一湘米弛禁已久卑縣榖米業爲鄂境購運不敷現已形缺開工旣須發糧冬春水涸轉運艱難爲日方長尤屬可慮擬續借省倉榖一萬石明年秋後歸倉一路股隨糧加徵實於災區有碍葛故令報稱遵辦情形係病中由幕友隨意具覆並未議辦卑 
 
 

Page 11

 
 
縣今年雖有未潰之院漬水太多收成終薄目前旣須籌捐振欵又集資轉運加以工振一項需欵甚鉅地方能力幾何將有敲骨吸髓之勢若再加徵路股恐牽動全局可否邀恩展緩一年以恤民力當經岑中丞覆電云冬振事已飭司局籌議該令所禀甚是准發錢六千串按照檄飭專撫老弱男婦壯丁統歸工振並續借榖一萬石以備開工發糧之需縣城兵單陶統領即飭彭管帶將現駐雷灣之勇五棚移駐城中以資彈壓惟路股事關通省前已詳細電復該管道該令應查照妥辦修隄請欵事俟禀到核辦該令務遵前檄將闔縣隄工切實整頓以除積弊 
[浙江亦將改辦統捐浙江]  
　　度支部致浙撫電云江西等省釐金改辦統捐頗著成效浙省如能仿照改辦希卽查酌現在情形妥籌辦法分别奏咨辦理當經增撫復電云改辦統捐浙省港道與鄂贛略異現聞江蘇亦擬改辦統捐該省情形與浙江相似已由釐餉局派員赴江鄂贛三省調查辦法一俟復到即便參酌籌議謹先電復 
[王都轉詳請酌恤商艱浙江]  
　　浙西蘇五屬商人顧浩等前因本年洋價飛漲銅元充斥商情萬分困難疊次具禀浙撫要求嗣後鹽價由商人酌定呈報督銷局察核示諭其次則請破除成例先准加價八文或十文再次則請規復從前裁革耗斤暫資補苴以蘇商困各等情業經批飭運可妥速核議在案兹經王耜雲都轉據情詳復略謂奉飭核議該商人要求各節前兩項均難議准惟江蘇五屬捆運浙鹽向有例耗船耗滷耗包索耗秤耗等種種名目前經復行案内由瀏河掣騐委員沈守璿慶詳准一概剔除祗准給例耗一成如杭嘉二所毎正引三百七十五斤加耗三十七斤半松所毎正行四百斤加耗四十斤統計杭嘉松三所平均扯算毎引約删除耗鹽六十四斤有零今各該商一再籲求核諸近來情形亦確有爲難擬請於運鹽例耗一成外再加貼耗一成核之原删數目並未全復現值商情困憊得此補助或可稍紓喘息亦不至累民一俟洋價稍平卽行减復以符定案 
交涉 
[俄領事不認合商辦法天津]  
　　交涉總局照會俄領事此後凡有中俄合商事件必先繳出合同送清政府核准後始許開設俄領事反對甚力現已照覆交涉局謂所擬辦法有碍俄國商律難以承認云 
[查明中國固有之地界廣東] 　　 
　　粤督袁海帥前飭署香山縣沈令瑞忠查勘前山海面業戸吳敬仁等塡築基圍處所是否係中國河面水灘業已禀復旋奉批云華民吳敬仁等此次塡築前山福環圍水坦旣據查明係在關閘平行綫之北該處係屬中國河面水坦經該業戸吳敬仁等報承在先其呈繳部照院照核明四至均屬相符自應准予塡築未便阻止候據情咨明勘界高大臣查照可也仰廣東布政司即飭遵照 
學務 
[中小學舉行遠足會浙江]  
　　湖郡中小學校全體學生於本月二十三日舉行遠足會是日早晨八句鐘在右文館齊集排隊出遊前面導以龍旗各由敎員等隨後照顧隊列整齊出覇王門過渡至白雀山該處有法華寺方丈昌學即備設盛饌歡迎各學生至午後回郡 
[調查學堂財政長沙]  
　　湘省大吏以各屬中小學堂所有毎年出入欵目亟須切實調查爰通飭各廰州縣將各學堂出入財政造册列表限文到十日内呈賫到省以憑查核 
[札飭維持女學之進行浙江]  
　　杭州毓秀女學堂規模課程頗稱完備維常年經費支絀萬分前經該堂堂長命婦杜傅氏具呈提學司擬請撥助仁邑串票經費俾資進行等情兹奉學憲核准札飭首懸略謂該女校本學期所收學生溢於原額足見辦理認眞現擬添設高等一班延聘女師範畢業生擔任敎科兼管理一切亦屬正當辦法並據省視學調查該校辦理尙屬整齊惟經濟不足難以持久諒係實情惟該縣串票費洋早經定案分撥正蒙學堂曁仁錢敎育會支用礙難再行提撥應如何量予補助之處仰仁和縣會同勸學所妥速查議復奪 
[皂隷子弟一律准入學堂浙江]  
　　浙撫增中丞批諸曁等縣民人李家槓等禀云敎育以普及爲宗旨入學有强迫之功令本無階級可分浙省墮民業經紳商創設學堂分班敎授上年畢業考試並禀由提學司照章給予奬勵皂隷執役雖賤同屬人民自應一律辦理科舉時代以皂隸爲身家不清其原因出于漢代罪人男子入於皂隷之律今之皂隷本非刑役國民敎育須人人讀書識字自無獨令向隅之理其子弟果能奮勉求學應即收考以廣造就據呈前情仰提學司通飭各屬剴切曉諭力爲提倡無得仍蹈錮蔽之風并轉飭勸學所各學堂一體遵照 
實業 
[贛省鹽商慌恐之原因江西]  
　　贛省鹽商以周蕭朱毛四姓爲鉅而零商亦屬不少現因部派調查鹽務之晏丞堂安瀾主事張茂炯抵江聞係調查鹽票以便將來備價買爲國有地步各鹽商聞之莫不憂形於色蓋以現在鹽票毎張之價值可值萬金而從前之價不過數百金之多業此者莫不藉以獲富現因得此消息以致異常慌恐云 
[庫倫十二甲將改商會蒙古]  
　　庫倫函云本地商權向歸十二甲首總攬毎年所進各商戸捐欵共二萬餘兩由該甲首等隨意開銷他商卽明知其舞獘亦無敢過問者近辦事大臣延祉洞悉此情特派電報商局總辦顧保恒爲該甲總董大清銀行總辦谷如墉爲會辦將甲内一切帳目調查清楚剔除各獘聞俟帳目查清後卽仿照内地章程將十二甲改爲商會 
[土業飛漲之現狀長沙]  
　　湘省土藥一業向來運銷之土以川黔兩省居多本年六月以前土價日見跌落土商之虧折者居其大半乃自入秋以後各省禁烟加嚴産土之區實行剷苗禁種湘省土價亦由此飛漲計自七月初旬至今毎川土百兩所售銀價已由二十八九兩遞漲至五十二兩有奇尙苦缺乏門市零售雖至下之烟膏毎兩亦需錢一千四五百文云 
 
 

Page 12

 
 
雜記 
[貢生控告徵君之撫批安徽]  
　　黟縣恩貢生舒文貴條陳學務並指控該縣程徵君仲威等情當奉朱中丞批云該生等蒿目時艱熱心敎育自應留資採擇惟指控程徵君仲威各節伐異黨同顯分門戸巧言亂德君子勿爲查徵君名山績學箸作等身究心濂洛關閩諸子之書繼起江戴方姚羣賢之後荐章屢列士論所歸本部院下車之初延接搢紳采訪者舊靡不翕然稱道足爲此邦矜式乃該生等同居里閈旣失郭世道避名之禮復貽何邵公操戈之譏肆口雌黄闢爲僞學在昔西山講道了翁說經當時亦有眞小人僞君子之目世風不古微言絶而大義乖此韓退之所謂事脩而謗興德高而毁來無足怪也惟該生等旣以興學自任即有扶植彝倫挽回風氣之責乃以興學之故而搆訟籌欵之故而爭産至欲以私家圑體推倒鄉賢縱非私嫌亦忤公論本部院竊所不取仰藩學兩司轉飭黟縣慰留徵君主持該縣一切學務事宜至碧陽小學辦法即諭該堂長切實整頓應興者興應革者革雖不必以悠悠之口遽爾動摇而辦事亦當以誠心實力爲主以期母負徵君創設之初志此固本部院所殷殷屬望者也至該生等籌辦鄉學如由該縣攷核確有成績可觀亦應會商紳董設法補助並諭令和平辦事勿涉囂張致啓爭議訟則終凶未可意存嘗試也 
[提台謁祠之原因松江]  
　　松郡王忠毅公祠現借作城廂籌辦自治公所前日提督劉華軒軍門特詣該祠拈香展謁聞因忠毅後裔宦於京師者知松江有祠特函托軍門詳詢基址規模故軍門詣祠瞻仰以憑函復 
[限拿畏罪脫逃之劣董松江]  
　　婁境劣董周翰臣被控纍纍獲案脫逃前夜經府尊戚太守親提各差嚴訊柏春華效田等計小和尙各笞責千餘板分别發押符王兩書因病未到仍嚴催速解王慶限十日拿獲周翰臣送案嚴辦 
[飭查横打饑民之縣令湖北]  
　　鄂督陳筱帥札籌賑局文云據沔陽商會電禀稱沔陽饑民回籍攔輿補名求賑分州趙令無論老弱横打幾斃請施恩救全等情到本部堂據此查饑民聞賑歸來如何補助本有一定辦法自應由該印委等按照荒政定章妥爲辦理趙令何至不分老弱妄施横打究竟所禀是否屬實應飭北籌賑局及督辦該路賑務盛道立卽查明確情據實具復 
[黄河橋工冲毁七空山東]  
　　十六日夜間北風驟起水勢甚猛因將洛口所修黄河鐵橋冲毁七空毎空約七米達合中尺二丈餘總共冲毁一百餘丈後探聞所冲去之石料等盡淤於堰頭一帶云 
[界首鎭之大刦案鎭江]  
　　江北高寶兩州縣所轄之界首鎭商務繁盛九月二十五晚二更時該鎭某錢莊突來盜匪多人各執軍械撞門而入大肆刦掠該舖某夥因出喊捕被盜擊傷腰背當被刦去銀洋爲數甚鉅後由事主開明失單禀報地方官前往履勘一面派捕分投嚴緝當各匪行刦時適清鎭常班下水小輪船駛經該處見勢不佳未敢靠岸鼓輪直駛如飛而去 
[女夫淫婦之愛情浙江]  
　　湖郡南門慈感寺王松林之妻姿爸頗艶與鄰近之王新寶有私已有多年儼若夫婦松林遊蕩在外近日歸家看破姦情大加申斥擬刃殺之婦以告新寶新寶與該氏約定同死於本月二十四夜同服阿芙蓉共睡一枕抱臥等斃詎至次晨新寶果爾絶命而該婦食煙太少不過醉迷經夫覺察灌救復生聞新寶之母尙向松林索命不識將何丁局也 
[批飭提訊管獄官松江]  
　　奉賢縣獄脫逃要犯馬生堂查緝未獲報知蘇臬司批飭松江府立提管獄官奉賢縣典史徐承乾曁禁卒人等親訊有無賄縱情弊 
清談 
[不能越電池一步]  
　　自各省諮議局有公牘程式之要求。於是憲政館有通致各督撫之電飭。其言曰。諮議局權限。屢奉諭旨。不得踰越。自應恭遵辦理。該局所議事件。旣以本省地方爲限。自應毋庸與京師各署文電往。還非特允准與否。不下斷語。而於諮議局力爭公牘程式一事。亦不著一字其意若曰。諮議局固無致政館電之資格。所爭之當否可以不論。而電致憲政館。則入手已差。電致憲政館而要求公牘程式。則更差。吁自今而後而。諮議局尙自詡曰此採取輿論之地也。曰一省之輿論機關也。記者聞而羞之。 
著雜 
[明夷草（續）]  
　　今人平居不自安。无事不知樂。故多妄想。寗知君子所居而安者。易之序也。无文之易。有摩盪自然之序。有文之易。有事理當然之序眞使人身安而意了也。所玩而樂者。爻之辭也。書不盡言。言不盡意。元有師保。如臨父母。眞使人手舞而足蹈也。今人習舉業以取資。寗知身心性命之學易爲安樂國。 
　　天道遠。人道邇。天處尊而聽卑。有夢夢然者。然逹觀之不過一瞬。矧天地之大乎。識是可以明天道。若天意寄之民屬之參賛之聖人。則察民之隠。悉民之故。在上聖人有其權。在下聖人徒存其意。得不興神物前民用使　避乎。然何以百不失一。則至誠如神。誠相感召。聖人以此齋戒而神明其德也。 
　　今人讀易。只求明經應舉。抱蓍問易。京以俎浮之氣。求其響應。安知神而明之。存乎其人。默而成之。不言而信。存乎德行。則唯聖人能知聖人。非韋編三絶。沈酣於此。易理即在晉心吾心即是易理。安可與讀易。 
　　人唯未與物接。正好存心觀理。一涉於　。則是非立見。所以吉凶悔吝者。生乎動者也。然則將不動乎。豈曰能之。子曰以約失之者鮮矣。約則精固神閒。可以省動。可以處動。 
易曰。危者安其位者也。亡者保其存者也。亂者有其治者也。人當危亡亂之秋。動心忍性。增益不能。眞是清明在躬。志氣如神。安位保身治國之理。可以立辦。惜驗試无由耳。唯休否之大人。乃能煆鍊於其亡其亡苞桑中也余毎計義理之是非。不計事之成否利害。曰吾寗居其是而害。母圖其利而自處於非也。觀易剛柔消長。雖天地亦有没可如何之時。然聖人之心。未嘗一刻不亟反邪歸正也。夫子繫易。始天尊地卑。而終之曰夬。决也。剛决柔也。君子道長。小人道憂也。則必剛决柔　子道長。始成天尊地卑不易之正分。學者須以天地聖人之心爲心。則可以完吾一生而无忝矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[報告書]  
　　江蘇財政法律審查會協議報告書（撫台交議印花稅案） 
　　印花稅議案歷經會同審查多數意見僉以暫緩實行爲主擬將原案修正如左錄呈公决 
　　印花稅係徵取於貿易已成之後由民間自行購用粘貼印紙以代稅欵可杜官吏染指中飽之弊比之他項捐稅辦法較善且此種印稅係湊抵洋土藥稅釐部章又允從寛簡入手似可照行惟近年各省商情凋敝物力艱難加以地方舉辦自治推行新政又須增種種負担舊有之釐金及各項雜捐旣未能分别减免再令貼用印紙民力實有未逮此種印花稅本係仿照各國稅法而在吾國尙爲創行之制商民旣未悉其性質經理者又未必得宜若驟令照辦不無紛擾勢非寛以時日難使信從况今年大江南北均苦水患民不聊生倘以向所未有之印花稅飭令實行深恐或滋他變原案蘇省田房契稅民間尙十不稅一以此類推欲望一一貼用難矣云云似已預見及此儗懇撫台俯察輿情據請暫緩實行以抒民力一面仍設法勸導俾免疑阻庶有目前之暫弛或可望日後之推行云 
[請議審查會報告書]  
　　二十三日第六次審查會孫靖圻馬良劉永昌馬士杰施雲鷺王乃屏洪錫範張開圻梁菼 
　　一件碭山敎育會請議倉榖積弊等三事案 
　　議倉榖積弊一條擬留脩整頓積榖案内參考籌畫地自治經費一條所論開墾黄河舊隄似可并入撫台清查荒地案内交審查會以備採擇水害一條所論疏通積水另開河道誠屢該地要務惟事在地方自治範圍以内應俟本地自治公所成立後再行公同酌辦 
　　一件王義成請議實行國民敎育案 
　　議所擬五章三十七條於敎育原理間有未合似無庸交議 
　　一件胡震請議米榖等八事案 
　　議所論禁米出口事關民食應由本地紳商相度情形妥商辦法次水利禁烟稅契應留備各同類審查會叅考次學務應并入寗垣敎育會事務所提議揚屬兩淮學務案内一并審查次官紙所論與諮議局研究會及議員丁張兩君提議意旨相同留備議採擇次流民應俟地方自治成立後再行妥籌辦法均無庸由諮議局提議 
　　一件朱士翹請議淮屬安邑公賑案 
　　議查本局於二十二日奉到督憲札復清淮災荒請賑文開安阜等縣已飭司酌量撥欵補助應由各該處紳士酌量本地情形預籌善後辦法無庸由諮議局提議 
理由書 
江蘇張議長復淮濬河標本兼治議（續） 
　　嗟乎古語有之焦頭爛額爲上客其不信然乎方清水潭决之後今年大災之前中間督兩江者豈無名臣何以規導淮者獨一左文襄公豈不曰大亂之後民力不逮歟然清水潭之决何嘗不在粤亂初定東亂未平之際而旣决則又不能不堵徒使淮揚徐海濱海縱横數百里之地喪民命以萬計喪民産以數百萬計已耳今國日益蹙民日益窮矣大災遽至良絀於應然百萬流亡之民能不振乎抑徒振之爲上客已乎願我大吏且焦頭爛額且曲突徙薪也曲突徙薪奈何請本下氏之方獻議曰復淮曰濬河曰以工代振 
　　循丁氏之言廢黄河底高於中運河（宿遷縣境）底一丈六尺高於洪澤湖底一丈一尺自成子河（桃源縣境）逹雲梯關口四百四十餘里勢若建領治下游則闢雲梯關東馬港口外越港經小黄河入大潮河以逹海治上游則先濬楊莊引沂泗之水入廢黄河毎十里開一跌塘塘長十丈廣七十丈深二三丈貫塘以張河河頭面廣十二丈尾廣六丈底廣均半之深以過水五尺爲度藉沂泗之水攻沙以先之次開張福口引河由七堡順清二口引洪澤湖之水入廢黄河合沂泗以暢之張福引河毎五里一跌塘塘長六十丈廣二十四丈深一丈六七八尺貫塘之河廣八丈底半之深亦以過水五尺爲度（言五尺者洪澤湖底高於中運河以下五尺）修盱工堵成子固遥隄塞三河劉老澗闢清口濬淮河分期五年次第施工需費一百四十六萬餘兩策大利十二捷徑四靖浮言五計土方料夫役度地形審噐用今去丁氏著論議時已四十年不特廢黄河底加高洪澤微山昭陽諸湖底亦日加高碩項駱馬諸湖且成田矣瀦水無所洩水無路一遘霪雨遂成大災必合全局而籌爲久安之計須測量徐海淮揚及鳳頴亳泗數十州縣地方之面積及其高下統計常年之雨量廢黄河淮河洪澤微山昭陽諸湖之容積清口馬港口深廣之度毎時刻洩瀉之水方精繪全圖籌集巨欵然後施工斯爲上策然施於今日等諸揖讓而救焚仍於以工代賑之義無當也 
　　執以工代振之說或且爲一切救急之謀甲說以鐵路墊土工程代振不知路工墊土先須測量地平以定高下待測定而後墊土至速亦須明年正月乙說借外債興工墊土以代賑飲酖止渴殆尤不可無尸惟有規丁氏復淮之議圖文襄未施之工而加之以濬河河者楊莊以上曹單徐邳以下之廢黄河也河自山東滕縣韓莊至宿遷百數十里淤墊彌甚蓋運河廢而河隨之故今年之災瀕河之州縣與淮無異爲瀕淮之民計不得不兼爲瀕河之民計（瀕河爲徐海淮及山東曹單滕一帶瀕淮爲鳳頴亳泗及河南之陳州一帶） 
　　夫徐海鳳頴之民風强悍夫人而知之流離失所數至百萬其宜散而不宜聚亦夫人而知之今爲治標計惟有官紳協力就現聚之衆查明鄉貫里居分别給資派兵護遣歸里由各州縣官紳料理籍其丁壯給以畚鍤以官法部勒各就河淮所經之區使任疏濬之役而予以稍優之值俾贍其老稚婦女一面按丁氏跌塘引河之法畫區分叚簡其年長之人率之而官紳更迭臨工爲之督察爲之撫綏如此則勢散而易治工分而易集一面採購雜糧芋乾分輸於各州縣通運較便之地供其販糶務使不匱以四十年前丁氏所約之段計之殆非二百萬不足集事以百萬人日食二十錢計之四閱月且須三百六十萬似二百萬尙不及三分之二然得 
 
 

Page 19

 
 
此以稍奠其流亡而煦濡於就莩即爲國家利害計亦大吏籌度所必及况猶有工之可言耶若慮猝無鉅欵可籌則有本年兩廣總督廣西巡撫動用要欵賑災之例在 
　　雖然廣西之事固不足例我徐海淮揚也復淮濬河豈惟治本抑猶有可收之利洪澤高寶白馬甓社氾光卲伯等湖舊係民田自黄河南徙淮水瀦於洪澤而洪澤之湖田廢自洪澤漲而南洩滙成澤國而高寶白馬甓社氾光邵伯之湖田廢高寶江泰圩凸之田荒於壩水海贛沐安近河之田亦危於壩水今若復淮而暢清口以洩洪澤之水則洪澤之湖田出迤南諸湖不受洪澤之逼則迤南諸湖之湖田出至於高寶江泰漕堤無漲决之患海贛沐安低田有瀉潦之區南則溯淮而上而鳳頴盱泗安北則溯河而上而徐邳桃宿亦安猶止利於治本者也（未完） 
[許鼎霖提議興築海清鐵路以工代振]  
　　海清鐵路利益屢經調查明確鼎霖前以海屬水災曾著藉築海清以二代振淺說在籍開會二次俱各贊成擬俟官振不敷再陳大府裁奪乃八月二十一日上海某某報載有借外欵築海清清徐開徐洛潼西潼一則果爾吾江北路權又入外人之手後患何堪設想查清徐已經蘇路公司開築苟能依限完工自免外人覬覦海清亦經前督憲端派洋工程司測量平水圖册一律完全一經議决開辦卽可尅日興工所難者籌欵耳轉瞬已交冬令官振旣難普及義振更成弩末若不急籌路工藉資振撫一旦飢民南下求食必至擾亂全省治安再四思維惟有公籲督撫憲奏請息借大清銀行三百萬兩赶築海清鐵路以工代振約計冬春土石各工發價何止百萬是災黎可得百萬實惠即公家可省百萬振欵救荒之策未有善於此者所有借欵築路辦法均詳淺說中海屬人民擔任還本於義本不容辭海清公司擔任付息尤賴廣勸附股蘇人好義名滿天下於外省巨災無不盡力捐助矧在同省能無惻然如蒙全體議員採納淺說贊成工振各發宏願分任勸股吾知本省外省好善之士必皆樂於贊成能勸一人助振一兩得三百萬人助振卽可得三百萬股銀是雖不借大清銀行之欵亦可達此工振目的乂何付息之足慮外國圑體多用此法以收衆擎易舉之效吾中國自蘇人開其先路將見他省遇有偏災亦可以工代振欲築鐵路亦可不借外欵外人見吾中國民智已開民氣已固不敢再萌瓜分之志豈非吾蘇諮議局第一特色耶謹具理由敢請公决贊成者施雲鷺邵長鎔王立廷張鴻鼎葉蔚胡伯言李鴻籌高梅仙 
本埠新聞 
[私藏軍火續誌]  
　　趙耀西即趙曉峯因私藏軍火由法捕房抄出眞贓解廨訊究供在雷爾等洋行爲買辦此項軍火亦是該行之物兹經該行洋東查悉函致公堂以趙素不相識請爲澈究中西官接函後提趙復訊趙又諉稱此種鎗械實是洋人滙司之物給有該西人憑照現在家内聶司馬立命包探帶往將該憑據檢呈察騐以憑核辦 
[浙撫查浙鹽事務所]  
　　浙撫札滬道文云九月十八日據汪道瑞闓禀據上南川經引商人陸寶珩等禀稱從前府海公司並無在浦東開設小店情事嗣後浙鹽事務所倘再越界駁運應否由營照章截拿請示等情到本部院據此查此案前飭該道查辦並由院委令吳守世欽往查現據吳守查復各節是否實在情形由該道妥速查明一併核議詳辦 
[反對捐局改章之後盾]  
　　南市糖北貨業因反對貨捐局議改捐章另在施家弄組織各業認捐總公所機關處已紀前報兹值第二次開會提議選舉起草員四人業已知照各業認捐商家各舉董事一人爲總公所議員定於十月初三日以前造送名册憑衆選舉 
[販賣私錢之確據]  
　　小車夫朱才桂前車小錢兩大包被探查獲抄出信函一封内書乾源莊收納字樣曾將該莊夥黄步青丁阿四拘廨審訊黄供在商場公會爲帳房丁是茶房判令交保在案兹經捕房查明丁阿四即是崔功甫前犯販賣私錢案經公堂懲辦拍照存案前日因又傳訊示以小照丁始語塞供此次實是寃枉訊之黄仍執前供判朱黄交保丁管押候辦 
[奪充木匠董事]  
　　徐榮黼控控甫王金水唆衆奪去告示等情昨由縣署德讞員提訊徐供魯班殿寗帮本匠董事嚴茂堂故後由小的禀奉道憲給示接充詎陳王二匠私發傳單唆衆阻撓並將告示奪去陳王供接充新董須全體公舉徐係朦充大衆不認告示已送商會傳單係王升記所發判陳王兩人交保候奉到道憲批示核辦 
[總巡取締渡船]  
　　浦江各渡船大都朽壞且貪利多載以致時常失事兹經爛泥渡總巡汪明府查悉以各船戸不顧生命情殊可惡爰將破爛渡船戸傳案枷責並將破船鋸斷充公示儆一面函請招商局總辦於浦西江天碼頭添設活稊一乘以便渡客上下昨復傳齊各渡夫頭到局面諭嗣後大船祇准載二十人中船准載載五人渡資照舊毎人收取五文不准多索如違重辦 
[武弁私帶戒烟丸]  
　　小南門盤查武弁宋慶順素有烟癖近被松江提台訪悉札飭提右營參將守備副城汛各署留住七天詳細查騐陳參戎奉札後先飭守備易禮棠於前日傳宋到署當由守戎在宋身上搜獲戒烟丸藥一瓶守戎以証據已獲未便朦蔽即赴參署禀知昨奉陳豹臣參戎懸牌示諭宋慶順卽行撤差所遺小南門盤查一差委周樹模接辦 
[公益研究會常紀略]  
　　二十八日下午七時城内地方公益研究會開第三年第十七期常會集議編輯已酉年本會報告及預備十月下旬開第四年選舉大會並議城内各店鋪招牌有碍行人宜勸令高懸離地以本尺八尺爲率免有碰撞議至九時散會 
城内 
[漏稅被罰]  
　　楊炳卿控王永祥措贖單地經本縣田大令提訊楊供前將單地活賣于王永祥向贖被掯王供該地楊姓于同治四年出賣至光緒二十七年加絶有契呈電小的已將該地轉售于洋人除升科洋二百元中費一百元外小的祇得洋七百元中保許錫卿姚旭生等供詞相同大令謂楊已加絶不准回贖惟王執業三直餘年迄未完稅應罰洋八百元判王收押楊等斥退 
[養媳何往]  
　　工程局函解李王氏控追養媳一案到縣前晚由襄讞德明府訊究王氏 
 
 

Page 20

 
 
供于今年七月聘領朱炳卿之女爲養媳九月十七日回去被朱覇匿不歸朱供女兒是日雖到小的處即往鄰婦徐氏家借宿後又同觀夜戲求向徐氏根究徐氏供朱將伊女寄宿婦人家一夜明日即去判朱收押徐氏交保速將該女交案訊奪 
[自甘下賤]  
　　童德堃之妻李氏被人誘拐藏匿旋在妓院改名李秋蓮爲娼現經滬道查悉昨已札飭會審公廨寶讞員著將李秋蓮傳案刻日解道集訊究斷 
[榜示罰欵]  
　　一路巡局游正巡官昨出榜示前月分所收罰欵計陸根揚等十五案共洋三百五十三元小洋十角巡士傅暢繚等兩人因功各賞洋一元 
[焚身慘劇]  
　　二十五保頭圖地保周景春投縣報稱圖内北河南路周長甫所開之衛生昌鞋子店夥陸　堂於九月二十四晚偶一不愼將火油燈潑翻滿身燃燒延至昨日斃命求請相驗施有尸父陸文華投案禀稱兒子自已不愼焚燒致死情願備棺收殮求請免驗大令准之 
[自縊身死]  
　　二十三保十六圖地保董土明投縣禀稱圖内譚家橋左近坟山頂樹上有一無名男子自縊斃命求請相驗大令諭飭預備尸場候驗 
[女犯病斃]  
　　本縣田大令昨接棲流公所來函稱公共公廨因案發堂之女犯桂林年二十歲天津人前晚病故請爲相驗二十七保十圖地保陳蘭方亦到縣禀報大令即委捕廳代往相驗 
[官事]  
　　　補府照磨王洪鵬署理奉賣縣典史諸以壯試用縣丞張勉成昨均到道禀見新委小南門盤查委員主簿麥燊徽到道禀謝 
南市 
[愛護鐵欄]  
　　總工程局警務處昨出條諭云查得浦中各渡船于潮漲時往生任意傍岸致使乘客有越過鐵欄並裝卸行李等事實屬不顧　益自取其便夫沿浦一帶設立鐵欄原爲預防危害起見至於禁阻各項船戸之上下已在其中矣查得本區轄境沿浦一帶之鐵欄杆等日見損壞非該渡船等任意越過諒不至此自示之後仰沿浦各崗巡士隨時留心禁阻不得再蹈前轍各巡長巡士其勉之 
[一死了事]  
　　大碼頭財運來彩票店主通州人陳步高近因轉運不靈於前日吞烟圖盡迨各夥察知有異舁送醫院即於中途斃命刻已知照家屬來滬收殮矣 
[竊賊護符]  
　　張連生在大逹碼頭竊取某氏婦所携之考籃一只行至十六舖橋被一百二十六號巡士查見向之盤詰旋由碼頭包探同失主追來拘獲解至工程局訊究據供與同黨名壽生大毛者常在浦東竊物由碼頭包探庇護所得贓物以三成派給探夥等語判押候飭傳碼頭包探再行訊究旣又由二級巡長獲住圖竊皮鞋未成之馮雲桃解局審訊供詞與張連生相同因伊有病從寛斥釋 
閘北 
[巡警總局批詞]  
　　民人侯桂卿禀批察閱禀詞裘祥甫前以田契向該民作抵借洋二十元當日旣未立據又無中保可証碍難准予理追商人立大順等禀批此案前傳該商等到局詢據供稱並不知情其爲别人冒名揑控毫無疑義查該處訟棍陳誦盤平日甚不安分不無可疑當飭四路三區將該訟棍傅案並查出訟稿多件送由分局轉解前來察閱内有此案底稿筆跡相符是其竊名妄瀆阻撓公益確鑿可據已飭警法科提究懲辦矣著即知照 
[累及乃兄]  
　　薛太昌昨扭楊士汀至四路一區控稱被其弟楊竹郎拐匿伊妻請爲究追經黄正巡官集訊一過判楊交保限五天交到竹郎再行核辦 
[索債被毆]  
　　王阿榮昨向吳木生索討借洋被吳扭毆傷及頭額由巡士一併拘至四路一區經黄正巡官訊明以吳不應逞兇判還王欠洋五元五角並罰洋五元充公 
[各有不是]  
　　船户陳阿二與王桂堂口角互毆由巡士拘入四路一區訊究黄正巡官以答有不合判各責手心二十下以示薄懲英租界 
[因何致傷] 　　 
　　江家文控陸阿龍因賭毆斃伊子江長春由探將陸查獲解廨收押在案昨日復訊中西官以上海縣復函謂江長春委係因傷斃命爰命還押候下禮拜二訊核 
[逆子宜懲]  
　　無錫婦人胡王氏控子胡土生違忤行兇昨由捕房解廨經中西官訊得胡實不聽母訓甘爲下流判押一月 
[能否還洋]  
　　耿佩仁竊取源豐號洋緞十疋由探查獲解廨收押在案昨晨復訊耿承認不諱判押西牢九月如能還洋再行酌核 
[勾引成姦]  
　　侯生源引誘葉銀泉之妻黄氏姦宿被葉將男女捉獲一併拘入捕房分别管押在案昨日解廨中西官以男女均屬無恥判分别各押一月 
[撞傷行人]  
　　塌車夫陳阿福拖車不請將花元山撞傷由捕拘入捕房昨解公堂請究判陳押兩禮拜候花傷愈再核　 
[馬夫該罰]  
　　馬夫戚阿林拉韁不愼將朱蘭方所乘之東洋車撞壞以致朱跌出受傷由捕將戚拘獲昨解公堂請究判戚貼償原告醫費洋三元賠修車洋八元另再罰洋十元充公押候繳洋開釋 
[跌傷手臂]  
　　東洋車夫吳阿四拉車不愼在貴州路與馬車相碰致坐客周子喬跌傷手臂由捕將吳拘住昨解公堂請究判押滿兩禮拜再行開釋 
[爭風起釁]  
　　陳國良朱良松馮雪康趙阿六前日在泥城橋堍向陳蘊玉拆梢搶取鑽戒由捕一併拘入捕房昨日解廨經中西官訊明實因爭風起釁判原被各罰一元充公 
[負欠纍纍]  
　　美商益同人控莊盟史等不理抵欵前日午後由廨會訊原告投案求追被欠銀四千七百餘兩訊之莊供求寛限料理中西官以莊尙欠許連生等銀兩判交一萬二千兩人銀並保限兩月清理如違變産抵償 
[尙須還押]  
　　海天春審菜館控章石林竊洋一千餘元一案昨由捕房將章解廨請爲復訊中西官判仍還押候下禮拜二訊辦 
[累及保人]  
　　英商信泰洋行控陳鳴錕担保金祥卿貨銀不得昨日由探將陳傳至公廨判交保候訂期會訊 
[供詞不實]  
　　奚金濤控蔡妙林攫取時表一案昨晨由探將蔡之表妹阿根傳至公廨請訊據供奚並未到伊房内表亦未曾見過讞局以蔡所供不實判押七天 
[神道失竊]  
　　李阿華竊取神袍圖質被探查獲昨解公堂請究判押一月 
美租界 
[監犯瘐斃]  
　　金金生因犯竊案禁錮西牢九月尙未期滿前晚病斃昨由捕房飭保前往收殮 
[西人行兇]  
　　車夫韓永福昨至捕房報稱被百老匯路開酒店之某西人無端兇毆以致受傷捕頭飭送醫院醫治再行核辦 
[俄人犯案]  
　　俄人某甲犯案前晚由西探緝獲押候解送俄領事署訊辦 
[流氓淫惡]  
　　謝　氏前晚行經密勒路被流氓多人攔住調　任情摸索該氏昨報捕房飭候查拿究辦 
[逆子毆母]  
　　鄉婦張周氏控被其子張尙賢毆傷頭面請爲懲辦捕頭令赴公堂控訴 
[男孩被拐]  
　　住居西華得路四十號門牌之羅王氏昨至捕房報稱婦人有十歳之子名根發前日被匪拐失捕頭允爲查緝 
[沿途扭毆]  
　　陳炳章陳阿興二人昨日在途扭毆由捕一併拘入捕房押候解廨訊究法租界 
[烟店失愼]  
　　新北門城河浜一林豐烟店前晚失愼殃及貼隣某海味行昨經捕房查得該店保險甚鉅恐有别情爰飭包探將該店經理人傳案訊究 
[房租無著]  
　　錢厚生欠新沙遜房租洋四十二元由收租人禀請公堂傳案追究判　什物歸房主收管著即遷出了案 
[圖賴借欵] 　　 
　　方如玉控胡涵清劉　借洋由廨傳訊方供胡於三十一年份措洋六百元除兩次還過三百元外尙欠三百元向索圖賴胡供係氏汪綬甫經手業已還　官謂旣已還清何不將借據收回且據上並無汪綬甫字樣判胡交保限十四天邀中　楚 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議塲速記錄]  
　　二十四日記（續） 
　　宣布清查荒地案 
　　十七號言清丈而爲民除害則爲有益若於民無益則徒多騷擾撫台交案但言清查荒地是不必再牽涉清丈 
　　五號問撫交農工商局章程是否正式公文交來者他日研究後是否有修改之效力 
　　議長言大會後亦可提出修正案 
　　八十六號言地方辦事須先得人若不得人多致擾累故亦贊成張君之修正案 
　　九十九號言從前清賦今日撫台交案雖非爲清賦計亦祗局中議員知之而小民不聞也若誤會至清賦上則必騷擾無疑故竊以爲不必提出清丈贊成者數人　 
　　八十二號言財政審查會報告主稿之意原爲從根本上着想胡但言先辦測繪學堂卽不敢急切辦清荒也後張君修正案須俟自治會成立然後辦理于君主張急進清查故竊亦以爲農部籌辦憲政年表明年卽辦農事試騐塲及農林等是清查亦萬不能緩但今見農工商局章程係中央集財之策諮議局之意實非如是故須請從長討論 
　　議長言諸君討論是否欲將財政審查會報告中清丈一層取消衆曰是議長遂請如以爲當取消者起立多數起立 
　　議長又問于君張君修正案如何議决 
　　四十八號言二君修正案均歸地方自治會辦理撫案之意亦欲交紳士辦理主義相同 
　　五號言于張二君用意相同不過决緩急而已 
三十七號言可將二君修正案併交財政審查會兼採修正 
　　八十六號言一在自治成立以前一在自治成立以後可以併交財政審查會 
　　二十六號言撫台交案旣有興進農業之意而于張兩君案均指定爲地方自治所用是即證明撫台清查荒地之原意 
　　一百二號言此兩修正案細辨實有不同當分别表决 
　　九十一號又言修正案與撫台原案實有不同 
　　議長言現當表决于君張君修正案當主何說抑並採兩說 
丸十九號言主張並採而修改其條欵 
　　議長答言標本兼治則兼採兩說如主一說則請表决 
　　二十六號言荒地如何處置能否歸入地方自治會當先研究此前提而後解决此案 
　　二號言于言案荒地指未墾言故主急進張君案荒地兼指被佔私墾故有清理之意而主緩進 
　　議長言頃所討論之結果清查之荒地皆歸地方自治此必諸君之同意議長遂請贊成荒地歸自治用者請起立表决全體起立至此休息 
　　議長宣布頃公决贊成于君張君修正案之意至其條文是否交審查會整理 
　　一百二號言依議事細則應將兩修正案端緒逐條公决然後交審查會二十六號言對於于張修正案尙有多數意見徒費時間應先交審查會整理條項 
　　五號言撫台交議案今日不能開第二讀會因報告書已取消而于張修正案尙未决定俟公决後再開第二讀會多數贊成 
　　九十九號言議事細則七十五條尙須注意于君修正案應有改動 
　　議長問諸君贊成九十九號言修改于君修正案否 
　　一百二號言仍請逐條表决 
　　書記長遂宣讀（第一節）一百二號問此項關係最重究當歸官辦抑歸自治會辦 
　　議長言頃已公决荒地均歸地方自治會 
　　一百二號言頃所决者言無主荒地均撥入地方自治用非言歸自治會辦理 
　　二十六號言一百二號似有誤會須併第二第三節同看 
　　書記長遂讀（第二節）九十九號請逐修起立公决（第三節）九十九號又言此項應添入自治公所成立以後云云與于張兩君意均合 
　　四十八號言自治公所成立以後自歸自治公所辦理則似不必加此語九十九號遂與四十八號一百二號辨難相與問答 
　　議長言此意是否有公正紳士後不卽辦自治公所而先令立清查荒地之機關 
　　九十七號又解釋九十九號之語意 
　　十七號言自治公所未成立以前亦當分别地方情形辦理 
　　二十六號言此條文與全局頗有關係現旣决歸自治公所辦理而又欲委地方官遴選公正紳士必屬難事不如改爲地方自治未成立以前由地方官督飭紳士籌辦地方自治研究所較爲切當 
　　一百二號言地方自治研究所現已爲法定名詞係宣講地方自治法理則此地方自治研究所似不宜兼辦清查荒地 
　　五十八號言城廂現已辦自治公所不如改爲鎭鄉自治公所未成立以前云云 
　　二十六號言不用研究所名目亦可如期成會但使地方自治四字得先提出而有一機關即可籌辦地方自治中之一事業 
　　二十五號言鎭鄉自治本可提前辦理又言現蘇屬已設地方自治籌辦處此外又有自治名目恐難假定 
　　二十六號言即在地方自治籌辦處理亦可 
　　六十三號言不如逕謂自治機關 
　　三十八號言將來城廂自治所與鎭鄉各有界限清查亦甚難著手現旣决定清查歸自治公所辦理則似不必再有未成立以前之一條竟可簡省贊成者甚多 
　　二十六號言此條即爲于君修正案中之要素若去此條是與張君條正 
 
 

Page 27

 
 
案無異 
　　議長言旣欲兼採二君之意不必一定欲分清兩意 
　　四十八號言自治未成立卽欲辦清荒係于君之意採于說可兼採張說但採張說卽無于意今但問自治未成立以前究欲辦清荒否如欲辦清荒則此條不可去 
　　二十五號言自治公所未成立以前如旣有公正紳士自當提前籌辦自治何以調查戸口則須俟自治成立以後而清查荒地卽有此公正紳士乎 
　　六十三號言今注重者在自治圑體多數人與少數人之關係也多數人即公正 
　　七十九號言可即由自治籌辦處多數人辦理 
　　二十五號言籌辦處不過調查戸口及得選舉人而止將來自治公所董事會成立卽行撤銷若自治未成立以前欲籌辦處兼辦清荒恐于事實不合 
　　議長又問究竟此條成立否若贊成此條成立者起立起立者三十五人（於會塲爲少數） 
　　二十六號問現在會塲實到人數議長言七十五人休息後有一告假當得七十四人 
　　七十三號言頃表决多少數未明確請再决 
　　二號言于張兩君並未有緩急之顯分實出同意 
　　二十六號言多少表决本會塲公例但請議長點清在塲人數以見多少之實况 
　　一百二號言請再申明前說請不贊成者起立再决 
　　二十六號言表决祇有一次但請點定總人數 
　　一百十號乂爭此條須成立 
　　議長宣布如贊成清荒當急辦者卽爲贊成第三節如以爲清荒可緩辦俟之自治公所成立以後卽爲不贊成第三條成立當改用唱名起立表决 
　　九十七號等言不宜以緩辦急辦爲問題 
　　議長又宣布對於修正案第三節欲修正者唱名時請起立如以爲不必有此節者則不起立多數起立（對於七十四之四十一）遂决定修改七十三號言當用原條文將自治公所提前辦理 
　　九十四號言當改爲地方自治有未成立者 
　　一百二十二號又請交審查會修改贊成者甚多（第四節）通過 
　　（第五節）四十八號言條文無主二字可去 
　　二十六號言各州縣情形不同民荒亦有無主者 
　　一百二號亦言無主二字不宜去但繳價一層宜斟酌煦葵定章程招集墾民須繳地價竊謂招民開墾時不宜繳價但領價可作經費不繳價則於經費有關係 
　　議長問民荒上究須用無主二字否 
九十九號言當用無主因與下一節有聨互之關係 
　　（第六節）四十八號上節言無主何以此節又言本主但給還以二年爲期似嫌太促 
　　二十六號言寗屬有逃荒在外數年回鄉者確有此種情形 
　　四十八號言是卽爲有主不得謂之無主 
　　二十六號言無主民荒者係荒地而現在不見有主者惟須寛定期限 
　　九十九號言無主二字不可去期限當以十年爲度 
　　五十四號言在外國律例原主不歸其田産雖有人經管而二十年之内尙須歸還本主寛者有三十年者現當取法 
　　九十九號主張二十年 
　　四十八號言二年固太短惟十年二十年又係民法上之規定非諮議局所能斷大致以十年爲中數 
　　議長即言贊成十年者請起立不起立者即爲贊成二十年之說起立者三十三人（少數）遂决定以二十年爲限 
　　（第七節）十二號此條與農工商局章程有關係尙須討論 
　　九十七號言城墻下之界限甚狹似當留此隙地所餘極無幾也 
　　三十六號言城墻下三字是否指城濠間之公地 
　　四十八號言城下之地當爲兵士守衛城墻之用然則尙係公地 
　　九十九號言城墻下餘地無幾似可將此節删去 
　　議長請贊成删去此節者起立全體起立 
　　（第八節）六十三號言不當用官欵可删去 
　　議長問贊成不用公欵者請起立全體起立 
　　一百二號又問删去全節抑删去地方官三字 
　　議長布告删去官字改爲由地方公欵内指撥墊用 
　　至此于君修正案已通畢决將本日討論意義交財政審查會整理之時逾五時三十分遂宣告散會 
國外新聞 
[俄國大員又將游歷遠東]  
　　二十八日東京電云據海參威電稱俄國維脫伯爵擬游遠東之說業已確實惟將否赴日尙無消息 
[英首相之演說]  
　　二十八日倫敦電云英國首相愛斯奎士昨夜在某處赴宴席問演說謂外國政治上之大局現已較優於下年英德邦交亦甚和協又謂英國政府及國民對於日本傷失柱石之臣頗具深感 
[法總統將次退任之風說]  
　　二十八日柏靈電云外間謡傳法總統法里愛爾斯擬於西歷明年正月間退任惟尙不能定爲確實 
[英德搆兵之浮言]  
　　二十八日柏靈電云德國退職大員馬丁君已將所擬德國藉助飛船攻入英境之策撤銷蓋此實無稽之談也此届德國藩部大臣丹堡遊於英國孟其斯脫時英員曼卡威君謂德英搆兵實爲無可逭之罪惡丹君答稱侵犯英國之說全屬虚誕同時英相愛斯奎士亦在倫敦演說亦有願英德兩國能敦睦邦交之言 
[澳洲礦丁罷工續誌]  
　　二十九日倫敦電云據雪梨電稱鈕開　爾及曼脫倫兩處礦丁罷工後煤價毎噸已漲至五十仙零大英郵船公司已預備由日運煤赴澳二十八日柏靈電云澳洲煤礦主人現與礦丁開會調停罷工事宜設此事失敗則全境礦丁均將罷工 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
