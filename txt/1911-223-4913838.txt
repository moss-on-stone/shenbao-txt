# 1911 - 223 - 4913838

 

Page 1

 
 
   
 
 

Page 2

 
 
   
 
 

Page 3

 
 
第一張第三版 
上諭 
[閏六月十九日内閣奉]  
　　上諭前吉林將軍銘安公忠亮直學識俱優由翰林受三朝知遇迭掌文衡洊躋卿貳擢任吉林將軍舉凡徵兵裕餉弭盗興學一切措施悉臻妥善尤以設民官興地利爲籌邊急務思深慮遠洞燭幾先在任六年苦心擘畫毅力進行獨任其難不避勞怨尋因病請假開缺回旗調理前以年登大耋鄉舉重逢特賞太子少保銜方冀克享期頤長承恩眷茲聞溘逝軫念殊深加恩着賞給陀羅經被派貝子溥斤帶領侍衞十員卽日前往奠醊晋贈太子太保銜照將軍例賜卹任内一切處分悉予開復應得卹典該衙門查例具奏伊孫民政部候補郎中紹蔭着以郎中即補以示篤念耆臣至意欽此 
旨那晉現在穿孝其所管正白旗蒙古副都統着卓凌阿兼署欽此監國攝政王鈐章奕劻那桐假徐世昌署名 
　　宫門抄十九日召見内閣總協理大臣馬良 
交旨 
閏六月十六日欽奉 
諭旨御前大臣面奏現在梁格莊代御前大臣值班之御前走乾清門行走王公等每有推諉曠斑情形著由御前大臣即爲酌分輪流班次以後再有曠悮著即指名嚴參欽此 
閏六月十七日欽奉 
　　論旨郵傳部奏統籌郵政經費懇將六關認定欵項照數撥給一摺又片奏購運郵政華洋物料仍照成案免稅等語均著度支部督辦稅務大臣議奏欽此又奉 
諭旨郵傳部奏議覆長庚奏請籌修歸化城至包頭鎭鐵路一摺著依議欽此又奉 
諭旨郵傳部會奏遵訂鐵路鋼軌驗收章程繕單繪圖呈覽一摺著依議欽此又奉諭旨盛宣懐奏各省官紳報效災賑鉅款懇准照案優奬一摺四品卿銜二品頂戴廣西試用道李銘恩著賞給頭品頂戴其章慶等二十一員均照所請奬勵餘依議又片奏前禮部筆帖式增俊之妻巴雅拉氏五品封職尹恩榮等之母尹王氏各捐振欵請建坊等語著依議該衙門知道欽此 
論說 
[中央政局之競爭觀（秋）（陽）]  
　　我國處此危局。非急謀更張。不足以語挽救。於是遂有籌備立憲。之舉數年來經營一切。成效未著。徒見朝朝上下。均藉口於立憲立憲。而更滋紛擾。非惟無益。而又害之。循此以往。其果能達救亡之目的否耶。是乃今日籌畫國事者所應深致意焉。不然。紛紜錯雜。愈趨愈下。豈特不能救亡。行將速其亡矣。試將近兩年來關於籌備立憲之成績。一一而推究其實際。爲問有一事確合立憲之本旨。而有裨國計者乎。其立法行政兩方面之改革。如設立責任内閣。改訂内外官制。籌辦司法獨立。開設資政院諮議局等。無一非托諸形戒以爲粉飾塲面之具而已。即今之現象而推其究竟。我國一切之變更。勢將愈變愈遠。匪特失立憲之眞相。且欲返求專制之本來面目而亦不可得也。蓋近來政府之設施。動以借名立憲。實行專。制爲宗旨。本此心。理以行憲　。非與立憲之本旨愈趨愈遠乎。然此尚係政府。與人民相持不下之現象。猶不失過渡時代之階級也。但已非國家立憲前途之。福矣記者默察近來中央政局之種種情狀尤有與立憲本旨大相違戾者。今特詳論如次。有備留心時事者之商榷焉。 
按君主立憲國之通例。一國立法之事件。由國會總其成。而行政事項。卽由内閣總其成。更由君方統攬大權。裁奪一切。付諸公布。以收事權劃一之效。至内閣之組織係由總理大臣會同各部行政大臣。籌畫各政務。冀免彼此紛擾之弊。立法實具深意。是一國行政上之事項。無論内政外交軍備實業敎育交通等。均應由内閣操其統轄劃一之權者。此固立憲國一定不易之成規也。乃我國設立内閣之初。即簡總協理大臣三人分主閣務。雖有主管贊襄之别。然事權旣有所分。責任卽無所屬。此已有妨國家統一庶政之制矣同時又將軍諮處改爲軍諮府派濤朗兩貝勒充軍諮大臣。崇其體制。竟與内閣並列爲二。分其所轄之軍務。歸彼執掌。於是凡關於軍務之上諭。均由軍諮府傳出。不由内閣大臣署名矣。然尋常軍務上諭。亦有由内閣傳出者。政令紛岐。莫此爲甚。因此軍諮府獨立問題内閣慶總理即有不滿之意。凡遇提議軍備事件。彼常不贊一辭。甚至前次宣布政綱。亦置軍備而不言。第以今日吾國大勢而論。豈籌畫軍備。反不及財政實業之重要乎。是即慶總理負氣洩怒之見端也。按軍諮府之設。即昉日本參謀本部之意。但參謀本部不過執掌全國軍隊編練調派之事。至關於軍備行政事項。仍歸納於内閣中。與其餘各項行政事同一律也。倘我國之軍備事件。統由軍諮府總其成。則海陸軍大臣亦不必參入内閣會議矣。然豈有此特别之規律哉。且軍諮府旣與内閣並立。分掌軍備事件。則内閣與軍諮府。自必常有權限糾葛之事。（如近來爲陸軍人員恤蔭上奏權一事彼此竟大起爭執可見積不相能之一班矣）而海陸軍部處於内閣軍諮府兩者之問。各有關係亦不免有意見牴牾之處。（如此次奏派各省軍事參議官。陸軍部與軍諮府亦小有爭執。）故邇來凡關於軍事上之設施。尤覺紛擾特甚。此皆事權不統一之害也總之立憲國之行政機關。要在各顧權限。各負責任。功不讓人。過不諉人必如是而後國事乃能日有起色。至我國今日之現象則大異於是。各部主管大臣。街爭權限。不負責任。功則歸已。過則歸人。故内閣與軍諮府爭權限。各部又與内閣爭權限。海陸軍部又與内閣軍諮府爭懽限。相激相 
 
 

Page 4

 
 
第一張第四版 
　　盪。愈演愈奇。其終必至各有重大之權限。而不負絲毫之責任。且將以旣無權限。不負責任爲藉口。以爲止塞誹謗地步嗚呼。中央政局而至於此試問國事能不敗壞乎。 
　　雖然。中央政局所以。紛紛爭權之故。即因各機關均由親貴主持其事故也。蓋現。在各種行政衙門大半以親貴充主管大臣。則同爲天潢貴胄。同受皇室寵異。聲望權勢。實無高下之别。以如此兩不相下之人物。爲管各項行政事務。勢必出於紛爭權限。不負責任之一途也。如慶主内閣。濤朗主軍諮府。洵主海部。肅主民部。澤主度部。倫主農部。均係皇族傑出之流欲於政界中一放異彩者將來。競爭之潮流。勢必愈趨而愈盛。是亦意中事耳。此次慶總理屢告病假。大有求去之志。於是各親貴羣起謀充總理。怪象百出。監國不得已促慶銷假。藉以維持現局。内部競爭之劇烈。於此可見一言。蔽之此後中央政局。將變爲親貴競爭之旋。渦矣吾初不料當此籌備立憲之時。無新舊之爭。内外之爭滿漢之爭。而反有此親貴之競爭也噫。是豈國家之福哉。賢明如監國。深願燭照幾微。防患未然。庶可無碍憲政之進行。而於尊重皇族之道。亦大有關係也。 
專電 
[電一（北京）]  
　　新疆巡撫袁大化密奏新省款絀人稀俄逼勢危請先練兵以爲治標之計并陳三要全摺萬餘言奉硃批所陳各節確有見地即着斟酌變通妥籌辦理母因藉口敷衍塞責 
[電二（北京）]  
　　滇督李經羲電奏前以滇路款絀密請收歸國有現四省鐵路國有政策已定滇爲幹路乞卽明白宣布奉旨着盛宣懐迅速核議具奏 
[電三（北京）]  
　　攝政王奉皇太后諭内務府積弊甚深此次議處恐難公允着派親貴二員密查嚴懲 
[電四（北京）]  
　　民政部以司法分權伊始議定地方官責任咨由内閣核定將入奏 
[電五（北京）]  
　　政治官官議定改良辦法八條將入奏 
[電六（東京）]  
日本各地大風成灾西八月十六日東京課川品川大森海岸又發大水大風向北方北海道去西部地方電信甚遲郵便物亦甚延緩 
[電七（東京）]  
西八月十五日晨淺間山噴火時有日本人及他國人合計六十名登山遭厄宣敎師黑爾氏及日本人二名竟至身死餘多受傷 
[電八（東京）]  
　　西八月十五日日俄協會總會選任寺内朝鮮總督爲會長後藤遞相爲副會長 
緊要新聞一 
[會議濤邸恭代總監之禮節]  
本年秋間近畿各鎭與禁衞軍在永平府屬舉行大操已奉特旨派軍諮大臣濤邸恭代親臨總監兩軍刻聞軍諮府與陸軍部各大臣以此次校閱旣云恭代即與大元帥親臨無異一切禮節均應按照親臨體制妥爲議訂前日在府特開會議蔭大臣意擬參照各國君主親臨校閱典禮所有接見外賓辦法亦由第二廳詳細核議通知各國公使濤邸之意則一切務從省節不可過事鋪張徒糜鉅款已授意會議各員矣 
[康梁離間兩宫之遺恨]  
　　日前都中喧傳將開黨禁探其實情緣有某國公使代康梁運動某大臣某大臣似有允意商之某邸云康梁得罪先朝離間兩宫與普通判臣逈殊蓋叛臣不過一時失檢携貳朝廷一旦洗心革面仍可回復爲純臣康梁得罪先皇主后又復著書醜詆不遺餘力爲人臣子所不忍言我朝以孝治天下今先皇太后陵土未乾而遽赦逆臣以傷先皇太后在天之靈何以示天下某大臣聞之慙怍不敢作聲事遂中寢 
[内閣對於資政院開會之預備]  
　　前日内閣知會各衙門略謂查政院改訂院章第十五條前條所列第一至第四各欵議案應由國務大臣擬定具奏請旨於開會時交議等語現在開會伊邇除已經奏頒各件曾聲明俟資政院開會時提交追議者届時由本閣咨交追議个其餘應行提議各事即希貴部先期擬具草案送閣會議以便届期請旨交議爲此知會 
 
 

Page 5

 
 
第一張第五版 
[郵法兩部反對新官制]  
　　各部改訂新官制會議多日尚未發表惟聞各部員數經已議訂郵部設九十餘員法部設六十員原有各員十去八九該兩部堂司聞之大不謂然極力反對謂前訂内閣官制時僅法制院一小部分　尚容百餘員之多今以堂大部應辦事宜什伯於彼而人數反較减少實難遵行現正相持不下尚須重行議訂 
[錫良再任滇督之先聲]  
　　滇省交涉邊防日益吃緊李督辦理一切素持强硬主義故與政府意見多有不合刻聞内閣有起用錫清弼之意監國亦已首肯日昨閣臣已函致錫清弼請其從速來京蓋内閣之意以錫清弼在滇有年於滇省一切情形極爲熟悉近來李督因與政府意見不合已萌退志擬俟其自行乞退時卽以錫清弼簡任滇督並聞此事已經决議如李督不自辭職將來亦不免有所調動云 
[分部留學生之嫌疑]  
已新分外部留學生久未分司莫不抱怨前日有一匿名信送至外部謂我等奉旨分部補用僅見堂官尚未帶見慶總理又不分司區區津貼亦不發給我等到京巳久旅費早空若仍把持不爲分司即應以最後之手叚對付云云據聞此次把持者實係右丞曾述棨曾本河南村學究當袁項城長外部時以逢迎得與曹汝霖在參議上行走後曹以留學生資格擢至侍郎曾遂以恨曹者轉恨他留學生曾得此信後頗形憤恨遂令新分人員一齊到部親書履歷出身及何項學校畢業有無著作等項名爲預備任用實則欲藉此核對筆迹以爲奏叅報復之謀故新分部者此時均杯弓蛇影深恐陡遭不測云 
[中國敎育會開成立會]  
　　十七日午後中國敎育會假帝京法政學堂開成立大會到會者二百二十七人先由發起人張君元濟致開會詞大致就章程第一章應世界之趨勢以定敎育之方針察社會之現狀以求敎育之進步引伸其義旋即推舉臨時議長推定伍君光建衆贊成隨由伍君爲主席按照開會秩序公决章程請張君祖廉朗讀草案逐條通過無甚更動惟於字句間略有修改嗣即選舉職員先舉正會長一有時伍君以事告假遂推汪君榮寳代爲主席張君元濟得八十一票最多數當選次舉副會長二人伍君光建得四十四票張君謇得三十七票當選次舉幹事員評議員用聨記法事每票舉四人評議員每票舉六人時已傍晚主席宣告請會員留數位監視開票留者十餘人遂散會 
[中央敎育會第十五六次大會紀]  
　　十六日上午八時二十五分開第十五次大會到者九十二人副會長張元濟代理主席報告舉定審查長畢遂議各省學務公所應開全省學務討論會之審查報告書王邵廉登台說明審查之結果王季烈請省略討論辦事官逐條朗讀各會員對於第三條修正案主張不一非提出删改二三字之修正案即提出增加轤五字之修正案並有自已提出自已取消者胡家祺謂速付表决卽有結果不必多計論黄炎培忠告會長謂議題無論大小不宜輕略易宗夔謂提學使日後將廢此案不必多討論於是將修正案讀畢卒照原審查案通過遂議統一國語之審查報告吳鼎昌登台說明審查之結果陳清農王季烈唐文治高步瀛等略有辨論吳傳綺謂此案俟開調查會時再行討論吳鼎昌請逐條朗讀以合議案之手續廖名縉問調查從何處着手陳敬第謂非調查不可陸光熙贊成廖會員之提議會長請廖會員將修正案寫出再計論休息三十分鐘復開會陸光熙謂到調查會再討論黄炎培不以爲然遂朗讀廖會員修正案表决少數黄炎培請删去音韻二字以爲無從包括吳鼎昌謂原審查案係假定音標似無妨碍黄會員云如此則本員無異議陸光熙議將方言對照表以下之條文删去吳鼎昌辨之唐文治謂由繁至簡則可由簡御繁則不可王季烈謂有形對照表即爲擴充無形對照表之用遂照原審查案通過續　變通中小學堂讀講經科目等案孫雄意氣揚揚登合從袖中取出舊年上諭兩條命衆會員曰我今日取出上諭宣讀你們須起立敬聽於會長學部會員爭先起立並附耳語曰誰敢不廳上諭違者定非忠臣讀畢起立會員按位坐下敬聽孫雄讀上諭後之發落廖銘縉易宗夔均謂孫會員何以便服宣讀上諭豈非大不敬李素謂姚會員在會塲讀經孫會員在會塲讀上諭是眞以會塲爲兒戲成何事體袁希濤謝遠涵之主張大致相同會長宣告討論終局表决少數時已十二點三十分鐘遂散會是日旁聽席有旁聽員陸君者起視壁間所貼之會塲 
 
 

Page 6

 
 
第一張第六版 
　　坐位圖巡警遽入干涉之會長謂旁聽席不得說話辦事官數人誤會其意奔至指揮陸君就座陸君謂旁聽規則四條無禁人起立及觀壁上坐位圖之條文且座位圖旣貼於六聽席非便旁聽員之觀覽而又何用巡警無如之何只言大人們不准起立恨而去此事自開會以來屢見不一見想四條旁聽規則巡警未曾一讀也 
　　十七日上午八時開第十六次大會到者九十六人王季烈報告振興實業理由謂除農工外兼重醫科高等實業生尤宜出洋實地練習注重理科提倡國民之眞精神確定實業學堂學生畢業後之用途若工塲中盡用洋人於中國毫無裨益然非養成實業人才不可徐烱提修正案謂宜先設機械科以爲基礎吳鼎昌贊成之陳敬第謂振興實業題目不可將醫科列入以清界限審查員不必堅持衆會員不必調停請會長逕行表决經會員贊同修改條文吳昌提議實畢業業回國者應派實業敎員以收所學所用之效經衆贊成移在第四條修正王季烈將第八條實業學堂人員資格改正經大衆表决休息三十分再議王季烈報告中學改由省轄案陳清震反對歸併一堂事謂中學前途不能進行適足减少于邦華登臺演說謂中學可歸省轄若因人數少而歸併大爲不可並將直隷情形陳述姚漢章以辦學堂原爲由下而上之性質然學部之眼光則以爲由上而下恐難收效孫雄贊成原文不贊成審查案並申明前此贊成現今反對之理由遂散會 
[京師近事]  
　　訂定國樂辦法曾由禮部奏明現典禮院院長李蔭墀已飭奉常署和聲署會同内務府樂部將一切入手辦法詳細擬定探係先將中國舊樂詞譜詳加察審然後再行調用音學專門人員修訂新樂典以便奏請頒布 
　　肅邸對於敎育一端極爲注意茲於邸第附近設立簡易識字學堂一處所有邸中自頭等護衞以下凡未曾讀書識字者一律强迫入堂如有託故不入者卽行分别罰辦刻已派定恩鑑卿左華卿二君充任敎員定七月初一日開辦 
　　慶邸辭職一節外間喧傳已久其說各異有謂俟九月資政院開會時辭職者有謂因國勢艱難不准辭職者茲得確實消息慶邸擬留餘力爲振貝子地步故决意辭職監國已有允意其更替之期約在軍諮官制發表以後代慶邸内閣總理大臣職務者係前軍機大臣朗貝勒是以此次軍諮府新官制内只設軍諮大臣一缺另設制副大臣一缺云 
時評 
[强賓壓主之使館界]  
　　東交民巷者我堂堂中國帝京内之領土也乃爲各國使館所駐在而遂名之曰使館界使館界者旣非租界更非外國屬地也乃外國人竟擅行其觀察權外部不能阻止之外城警廳且年貼修路費數千金俾彼允許本國人在該路行走嗚呼此種奇羞鉅辱已久爲國民所注意乃近日又聞有外國巡捕侮辱陸軍部副官之事又聞有内城警官佩刀被其扣留之事嗚呼强弱之間尚何有公理之可言乃我外部之對付方法惟有照請領袖公使與外交圑商議削除此項限制惟有照請查閱約章並無禁止官警經行明條云云嗚呼國力嗚呼軟弱之央告小說 
 [無名罪人（一）（無名） 
　　法國近來有件極奇的案子審判過後那犯案的罪人究竟是何姓名因何犯事判事官不知道檢察官不知道連那被告的律師也不知道其餘一切旁聽的人都不知道只有糊塗而審糊塗而判糊塗而受死刑的宣告所有的人都在糊塗之中只有犯人心中獨自明白話說巴黎府中有個有名的檢事官叫做石勃是個法學家出身能言善辯雖然授職檢事不到數年已有大審院檢事長的希望全國的律師全國的犯罪人到他手裡没有一個不知他利害不怕他的他的年紀約在二十五六正是有爲之年他的住宅便在裁判所的近旁半門路上他的完婚夫人呌做愛姑是個愛梅老人的女兒這愛梅老人起初開着一個極大的鐵號後來因爲年老將這鐵號讓於人家自已守着幾十萬家資安居不事了愛梅老人只有一個女兒便是愛姑老人因爲愛姑人才出衆姿色過人刻意替他選擇佳婿便選中了石勃石勃貪他才貌羨他錢財也便應許了這日正值完婚之後適遇這無名犯人審問之期早膳旣畢石勃便穿了衣服將要出門愛姑問他要往何處石勃對着愛姑面上看了一看說道我倒忘了今日審判你要去旁聽麽愛姑道便是審判那無名的犯人麽我正要想去石勃笑道你從來不曾去過我倒忘了愛姑也笑道害次郤比不得别次聽說是件奇怪的事巴黎的女子大槪都去旁聽的我做了檢察官的夫人如何好不去 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第一張後幅第二版 
緊要新聞 
[學部採用取締留學生辦法]  
　　學部爲愼派留學生起見現已决定將浙江巡撫飭令提學司所擬游學辦法七條通飭各省一律遵辦其有碍難遽行之處准由各提學司揭其理由申告本部以便揆厥情形斟酌辦理辦法七條如下（一）嚴定學生資格及保證人應担責任（二）嚴定檢查身體法（三）嚴分科之試驗（四）按相當之國分科遣派（五）嚴訂分科程度（六）試辦競爭試驗法（七）訂定任用章程 
[陸軍大臣之偉畵]  
　　陸軍部廕大臣辦理軍隊頗爲認眞茲探得最近之計劃如下（一）限制普通兵額及當兵年齡（二）在滿洲地方設八大兵圑凡中國人皆有入隊之資格並不限定旗入（三）趕造各地方軍用鐵路（四）開挖煤鐵各礦製造軍器免致購材外洋（五）研究軍用品及糧食飲料衣服等之營生（六）聨絡回民備與東亞軍事有所補助至其計畫能否實行外間難以預料惟廕大臣之意則謂度農郵藩各部能表同情則事無不可實行云 
[理藩部决定派員調查蒙政]  
　　蒙古新政成績理藩部迭受各衙門之質問而各該盟旗對於應行造送之表册非任意遲延即故爲粉飾殊非愼重要政之道因决定自本年起每年由部派員往查一次以照核實本年調查之法擬派司員十二人分往車臣汗上謝圖汗三音諾顔札薩克圖汗等四部切實詳該員等即於七月内分别派定八月出京從事查考 
[政事堂會議外省預算案]  
　　宣統四年外省各衙門行政經費預算表業經度支部分配妥協於初十日彙具總册送至内閣刻由閣臣逐一核閱惟是否尚有更動將於二十日以後在政事堂開特别會議以便公同解决 
[雲南京官之六事疏]  
　　内閣叙官局副局長張鐵卿會同滇省京官於十四日請都察院代遞封奏一件奉旨交該衙門知道聞原摺内容大致謂滇省内憂外患已達極點千鈞一髮危險萬狀自去歲英人片馬交涉起滇省臣民電奏交馳至今未聞有正當之解决自法人隆興公司成言明七處礦産准其開採若甲處無礦復開乙處作抵雖不認全滇礦産爲法人所獨有而利權喪失已多擬請於内憂外患緊要不可緩之事迅賜主持計有六端就内政言之曰財政日軍政曰器械就外患言之曰界務日礦務日路事並言滇省預算案自土藥實行禁除後公私短絀至數千萬兩軍事費用爲滇省萬不可缺之欵請飭下閣臣速議辦法奏請施行 
[鄂省派鄭孝胥參議官制]  
　　内閣致東江鄂滇四督派員來京商議外官制曾紀本報茲聞鄂督有電到京已派湘藩鄭孝胥與湖北候補知府某來京所有該督意見即由該藩直接面述但外間對於此舉非常疑慮以爲兩湖候補人員中不應無一明晰官制之人且鄭孝胥到任伊始不應卽時調動或係借題來京别有事件亦未可知云 
[調查海陸軍特派員之行蹤]  
　　此次海陸軍大臣會同軍諮府特派科員榮志蔡廷幹培宗陳宗達等四君來浙調查海陸兩軍成蹟及象山軍港業於本月十八日下午到杭卽晚督練公所參議袁觀察會同蕭統制特派協司令官袁君等四員竭誠招待設席接風次日偕謁增撫備陳部派飭查宗旨並命就近陪赴本城各軍駐營及江干新築營舍抽查軍裝二十日上午參觀各局所及儲藥所據稱精神形式均有可觀午後二次上院禀稱部限期迫已定於念一日快車回申赴甬俾便查勘象山軍港並聞該員等面奉海軍大臣諭此次順道帶勘三門灣規畫形勢仍擬建築屯煤所增撫當於即晚電飭寗道及浙洋水師統領預備兵輪届期偕同出海以照愼二十一日四員起程時凡杭垣新軍將校自管帶以次一律制服齊集車站歡送 
[川省湖廣會館被燬之眞相]  
　　四川湖廣會館日前被燬外間指爲因鐵路國有事所激變刻經詳細調查實係誤傳該會館向爲兩湖旅川官商圑會之所内中住館者有一湖北人胡某爲該省候補府經歷日前其孫忽然失踪聞係爲該館伙夫某所販賣胡某四覓不獲痛孫情切因將伙夫弔打逼令吐出下落乃該伙夫忽嘯集無賴數百人將會館圍住付之一炬胡某幸而脫險當經營警拿獲無賴六人大約必能按律問擬惟胡某身係職官私刑釀事亦有不合聞趙制軍亦掛之 
 
 

Page 11

 
 
第一張後幅第三版 
彈章云 
分類新聞政界 
[浙省裁减四年預算之爲難杭州]  
　　浙省宣統四年國家行政經費戛出預算欵項經度支部兩次電咨浙撫分别裁减當經增中丞邀集司道會議將裁减爲難情形先後電咨在案茲悉增撫又於前日電致度支部云北京度支部鈞鑒魚電敬悉鹽務各局卡及各釐卡經費雖减一成亦屬爲難其理由已詳前咨仍請免裁津貼甲商項下由運庫雜欵項下動支之一千六百兩應遵裁停其舟車經費五百七十兩及巡費係商輸商用與庫欵無出入如果裁撤商亦不繳應請免裁糧道役食項下一二兩目即護庫勇丁更夫等工食實難照裁請改爲官庫經費三四兩目並晨役食應請改列雜支項下至幕職處經費舊庫管庫財政公所各司道分科寳支杭寗二道公費撫藩運司至各縣役食前此電咨所以齗齗詳陳者係照目前情形實在碍難裁節故此次來電札行後復據司道力陳爲難惟大部旣謂官制官規頒定後可照新章辦理仍屬虛擬裁節自應飭遵運署衞兵薪餉旣照藩署防勇薪餉較多亦飭照裁增韞寒印 
[不准挪移自治經費揚州]  
　　揚州各屬近奉自治總局札畧謂忙漕帶征經費領用分配辦法曾於上年由諮議局議决核准公布施行通飭各屬遵辦乃近來多有州縣請將此項經費移作諮議局初選時墊用之欵不知諮議局選舉在先自治選舉在後帶收經費專辦自治而設於諮議局無與且第一届費用可由自治經費扣還嗣後有案可稽伊於胡底現在各級自治方在籌備進行之時正需欵用斷不能以帶征自治經費朦禀扣留札飭分别具領交還以符定案 
[呈報葫蘆島開埠情形盛京]  
　　錦州葫蘆島去秋經前督錫清帥奏請開闢商埠於今春派委員前往設立開埠局勘丈街道現在商民在該處領地建房營業者甚多故該局委員日前將所勘地址及商民承領户數繪圖造表送省呈請趙督鑒核 
[整頓官紙局之辦法廣東]  
　　粤督現據官紙印刷局提調命守善麟具呈說帖章程云官紙銷路以山舖票紙及狀紙爲大宗自禁賭及設立審判之後已無此項銷路售額銳减現在不得不亟籌整頓以期起色查印刷所原係附設於增源紙廠遠在鹽涉不便交通以各項紙料難期暢銷並擬於總局騰挪房屋將印刷所移設其間以期便捷並酌易改用本地工匠以節虛糜等情張督以整頓局務推廣營業自是正當辦法已批准行司轉飭遵照矣 
[松江會議平糶松江]  
　　訪函云松郡米價已逾九元華婁沈劉兩大令於二十一日借城自治會議事廳柬邀積榖義倉及舊時曾辦平糶各紳董會議平糶事宜由楊紳蔭安吳紳伯庚以善堂名義擔任米石育嬰五百石全節二百石於是義倉黄董事亦擔任五百石通船核算需米千五百石除三處外尚缺三百石衆議由積榖倉擔任議遂决所有開糶地叚計東外華陽橋東門楊宅西外大倉橋關廟白龍潭城北温公廟城南城隍廟每米一斤糶錢六十文每人准糴三斤當場用大水缸浸濕以絶轉糶之弊據米業中言合城米石業已罄盡惟各善堂尚有儲積 
外交 
[韓民越墾被阻吉林]  
　　汪清縣境有韓人曹化龍者在彼開墾當由東南路道派員查禁該韓人於日前來省呈控官奪墾田等情當經公署批示查外國人入中國籍者應按照大清國籍條例辦理爾在延吉轄境充差墾地據稱已歷十有餘年但曾否領有入籍憑証未據聲叙明晰汪清非韓氏雜居區域如未領有人籍憑據即不能在我國有土地所有權所控委員等有恃勢强奪情事是否屬實應札飭東南道詳查呈覆察奪母得在省逗遛 
[徵收紙烟捐之交涉杭州]  
　　杭垣仁錢自治會議决徵收紙烟捐駐杭英領事以爲違約並請交涉司保護在杭銷售紙烟之英商茲將英領事復交涉司文照錄如下爲照會事本月初十日准文開准紳界徐定超等函稱各情照請見復等因本領事查杭城自治會違約抽收紙烟捐阻碍英商貿易一事業經本領事照會浙撫部院查銷自治會章程並詳請本國欽差大臣與貴國政府商辦在案茲准來文以徐紳定超等稱杭城爲内地阻止英商銷售紙烟不知此項交涉乃關係地方行政官之責任非他人所得干預且案經詳請商辦自應聽候飭遵爲此照復貴交涉司請煩查照迅即移知各地方官遇有英商在杭城銷售紙烟一體妥爲保護不得任他人擅自干涉望切施行須至照會者 
軍界 
[催造鎭統行台與新軍營房廣東]  
　　粤督札工程處總辦李道湛陽云新軍成鎭在即所有各項重大工程亟應赶緊籌辦以免有誤成鎭時期查燕塘花生寮步隊一標營房自上年兵變焚燬尚未修復經前督院袁飭令另勘虎門沙角地方建造一標營房嗣因估價甚鉅迄無成議本督細加體察仍應就在花生寮舊址建復以資節省又現在鎭統業經奉旨派定應將城内後樓房緝捕總局房屋改建鎭統行台并按照原定計畵在東門外東明寺附近建造鎭司令處由該道督飭工程委員赶緊籌畵招匠估工造具工册呈候核飭遵照其一標營房及鎭司令處工程規模宏大布置必須適宜并候本公所妥定圖式另檄飭發以憑通飭估工俣就札飭到該道卽便遵照母違 
[試騐新造快砲吉林]  
　　新城府屬松花江時有胡匪掠刧過往客商擬創設水上巡警以靜匪患而衞行旅惟巡江兵船須有快砲一尊遇事方足備警前曾詳由民政司轉移軍械局請酌發快礮一尊以資應用當經該局發給嚘邇薩快砲一尊隨帶子彈一百顆瀕發之時該局總辦李守慶璋恐不適用特躬親督飭兵匠在東關外江沿一帶實地試驗聞轟擊距離甚袁頗合巡江兵艦之用 
[營口可作軍港牛莊]  
　　東督趙次珊制軍於月之初五日電致海軍部略謂現查營口地勢險要水量洪深堪作軍港之用海軍大臣洵貝勒甚以爲然擬即派員來勘 
學務 
[紳士維持女學揚州]  
　　揚州彌勒庵橋女子公學自肉捐爲經手吞蝕後該公學幾難支拄監學郭女士呼籲無門擬將該公學於署假後 
 
 

Page 12

 
 
第一張後幅第四版 
停辦以免負累茲有在籍紳士何鬯威君聞該公學爲揚州最先成立最有成績之女校一日任令閉歇殊於女界前途大有關係現擬俟其先德何秋輦撫軍六虞之日於來賓中廣爲募捐并將是日所收奠敬一律充助該公學經費何君此舉可謂熱心學務者矣 
[王提學研究各屬敎育近况湖北]  
　　鄂提學司王壽彭以前派赴各廳州縣視學員會同地方官整理學務迄今年餘辦事認眞者雖不乏人究竟各邑勸學所是否組織完備具有條理敎育會是否研究敎育不干外事官立學堂是否辦理合法公立學堂是否日見增加私塾改良章程是否切實奉行刁紳劣士把持學欵阻撓學務是否曾經斂跡師範生畢業回籍賦閒者計若干人是否留心敎育愛惜我譽業經撤差人員是否深知悔奮力圖補蓋均宜切實調查報告藉資整理朝廷立憲期邇一切預備以敎育爲第一要着敎育不能普及則人民知識不全道德不立更或事理未明假圑體公益之名以濟其結黨營私之實譸張爲幻將一切新政新名詞均爲訟棍地痞所利用爲害伊於胡底興言及此不勝憂慮前以地方官事務龐雜敎育一部或未能推闡盡致特派各廳州縣視學員以資佐理責成綦重非隨時研究考察無以期改良而促進步爰札飭各廳州縣轉飭各屬視學員一律尅日來省定於七月初示期開會詳加考究各屬學務狀况以便興革 
實業 
[武康將行小輪湖州]  
　　英商賴特立自備小輪擬由杭州開駛湖屬三橋埠輸送莫千山避暑洋人禀請地方官保護現悉武康縣各紳已聨名禀縣詳請禁阻以符約章並擬由本邑紳民招股購輪名曰武邑商輪公司由琥至杭經過三橋埠莫干山上柏等處地方以維公益而挽利權 
[閩省漁業獲利福建]  
　　侯官六十份洲鄉多業漁釣船約二十餘艘每年兩季出海本季（自三月至六月）計獲利五千零元者二三艘四千零元者三四艘三千零元者五六艘二千零元者三四艘一千五六百元只二艘該鄉自業釣船以來無此佳景至本年厚贏之故（一）魚價昂（二）晴天多得以多出釣（三）風浪少魚多沿海邊而出免向大洋下釣該漁帮連日演劇慶賀甚爲熱閙 
雜記 
[委縣勒繳軍裝福建]  
　　同安縣風俗强悍尤以丙州陳姓石潯吳姓後乍紀姓爲族大丁多均各置有洋槍快砲以爲械鬥擄贖之資厦門道慶觀察以爲欲革惡俗非盡收其軍裝不可爰札飭陳子元大令勒令各大族繳還槍砲違則以强盜論陳大令奉札後業已婉爲勸諭各族有明義者均已繳呈快槍十餘概其餘尚在搜查也 
[分籌修溝鉅欵揚州]  
　　興化縣陳大令近以城内溝道年久失修每值大雨街市幾成澤國亟應一律興修惟工程浩大擬分爲三層辦法縣署之附近者由縣撥欵興修凡屬各舖門口者由商會主持屬於居户門口者由自治公所舉辦以期一律疏通而防疾疫刻已照會商會自治公所查照辦理矣 
[熊襄愍專祠落成湖北]  
　　江夏公益保存會董事以熊襄愍公廷弼爲前明忠臣桑梓儀型業於上月通籌鉅欵於先賢宫街正蒙書院故址改建專祠近已禍工落成不日卽須傳集士紳公同祭奠 
[土匪强搶閨女杭州]  
　　杭屬留下地方離城僅十八里日前有裡桐塢農民傅元根家有弱妹略具姿首爲留下土匪黄亦全黄爾武等埀涎突於本月初夤夜搶去輪姦藏匿十餘日該民力不能抗哭訴黄姓族長即日允其送還該氏亦飲泣吞聲而罷不料該二匪前日復至傅姓家尋女談天爲傅母所斥老羞成怒膽敢於是晚糾黨數十人往搶該女並毆傷元根母子現被害人已奔赴審判廳據情控訴矣 
[船户求免埠捐之風潮浙江]  
　　嚴州建德縣羅大令前以新政紛興籌欵維艱埠捐已奉裁撤私自另換名目仍舊徵收該處船户援照金華蘭谿免捐成例要求縣署裁撤詎羅令堅執不允當將船户重罰船户遂於本月十六日邀集金華船户千餘人擁至府署跪香堅求飭縣裁撤埠捐經余太守好言撫慰並諭暫准免捐一俟禀請各憲批准再行飭遵詎該船户堅請飭縣立即撤銷繼復擁至二堂形勢洶洶當由刑錢幕友沈子清舊經歷吳秉荃袁寳仁觀察長華稷巡警敎習吳熙紳士陳壽昌等竭力勸解一面仍由余太守給諭免捐該船户乃各散去翌日該船户又復擁至縣署大聲痛駡刻羅大令亦已情虛先將收捐之余子安從重懲辦發押習藝所該船户始各退出尚未知如何了局也 
[寳山各沙之風災寳山]  
　　寳山縣屬鼎興鴨窩石頭等沙孤懸海外於本月十六夜颶風驟雨圩堤一掃無遺浪高平地數尺人畜田廬盡遭漂没棉稻均未登塲較之前年八月初三之風汛其受創更深現已由寳山縣城自治公所電禀兩院請示並由寳山旅滬同鄉會勸募急振矣電文錄下蘇州撫藩憲鈞鑒本區鼎興石頭沙遭風傷人畜田禾無算請亟賜安集寳山城廂區自治公所叩 
[紀事]  
[新優任文毅之歷史譚]  
任文毅。北京鑲黄旗人。隷漢軍二甲賴寳常佐領下。後遷居臺灣入日本籍。易名籐堂調梅。曾任日本西京法政大學講師。光緒三十一年來京師。探訪局欵爲黨人而拘之。由日使署保釋。遂成彭翼仲杭辛齋之獄。去年復來京師。適鐘聲木鐸以善演新戲著名。任欲藉爲弁利。深與結納而不能合。乃上書監國條陳時事。監國知其已入日籍。未之理也。任以是怏怏。南下至滬。繼遂赴寗。與文杰崇光松沖汪效曾王惠聲顧翼胞錢逢新郝梗人何德培蕭春霆朱安侯陳桂林陳鳳翔葛人龍陳月波甘澤民黄惟寳黄振華沈仲頴莫銀涂光烈張錫侯李俊王鳳麟袁虎生等組織進化圑。演唱新戲。專以怒罵政界爲主義。官中方欲捕之。而任等已赴蕪湖。不數日即被驅散。轉至安慶。安慶官中知其素行。即不待其演。　之出境。於是任文毅遂率其黨。至漢口。易名醒世聨合社。鄂督恐爲地方治安之害。亦嚴禁之。飭令即日出境。通咨兩江四川江西浙江湖南各省督撫。及陸軍各鎭。量予革懲以社中人多各學堂學生且有軍界中人故也。并由鄂督警道先後電達政。府政府以呈監國。即交諭民部提署順天府直督一體嚴禁。而任等果由京漢車北來。至保定聞京中已得鄂電。　繞豐台至天津。現任等旣不敢來京。又不能南旋蟄居津門。大有進退維谷之勢云。 
譯叢 
[火車上之無線電報]  
法報載。美國近有人發明火　裝設無線電報之法。已配置一切。於西卡哥與布哇羅間之火車。業經試用。經有效驗。聞刻欲推廣。以便乘車者隨時可用無綫電報。傳遞消息云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第二張第二版 
本埠新聞 
[商務總會復農工商局文爲盛澤機户設立公所事]  
　　案准貴局照開據盛澤商會牒呈考核機户設立雲錦公所一案查此案敝總會係據絲業董事一再函送該機户代表沈少坡徐列楚禀詞並聲明抽捐提費毫無抑勒情事始允移請貴局飭縣查明立案猶恐岳提經費究竟有無情弊曾經照會盛澤分會查照各在案茲據該分會所稱應行考核三節自係愼重起見昨據該分會總理汪思敬等來會面陳一切詳加考訂機户設立圑體研求改良未可厚非但旣有綢業公所又有商務分會似應機户與綢商共同研究領之以商會庶免抽提經費種種窒碍並據呈遞說帖内開前奉貴總會照開盛澤設立機户公所一案當經敝會公同集議以此事關係盛澤商市大避宜加考核曾分别牒呈貴總會曁農工商局憲在案茲奉局憲批復已移請貴總會秉公查復等因是此案貴總會尚負復查之義務即敝分會尚有献替之餘地除前已牒呈各節不再贅述外謹就近日發生情狀備具說帖敬候察核緣盛澤機户爲數逾萬男女雜作良莠不齊蓋幾幾乎無户不織焉顧貧户實居多數非借錢則不能動工非賒絲則不能成綢其爲狀已極艱苦自此事傳布凡機户所習慣賒代之機關率多疑慮故近日綢市出貨甚少工與商已咸受其影響該代表於六月念八三十等兩日徧邀機户集議到者均祗二三十人然頗聞已派人赴鄉點查機户數目並飭各圩圩甲經收捐款而一般機户尚莫明原委甚有疑苦於地方自治之特捐者至該機户原禀所稱全體十六圩者敝會詢據鄉董復稱沈寳林金永林兩名均係查無其人即代表之沈少坡徐列楚亦非社會信用之人敝會緣此種種是以不能無疑竊念盛澤綢貨爲蘇省出産大宗誠能研究改良方贊成鼓勵之不遑詎有異議思敬等上年赴南洋勸業會見各省綢品甚多足資研究因購集各省綢緞六十餘種陳列於綢業公所以便觀摩該機户等苟有志改良則盛澤早已設有公所備有標本正可就此基礎共同研究又安用是勞民傷財紛紛自擾也耶各等語查該總理等所呈辦法頗有見地合亟備文移復爲此合移貴局請煩查照核辦施行 
[華界防疫之周密]  
　　閘北四路二區天保里等處自發現鼠疫後由中國公立醫院每日派令醫士會同巡警總局衞生科員四出調查不遺餘力前日午後有一鄔姓甬婦在天保里内車運衣箱等物出弄被是處站崗巡士查見恐其家内有患疫之人遂即詢明該婦住址令至時疫分醫院聽候騐明 
　　工部局因防核疫流行在海寗路等處用鉛皮隔斷交通惟於甘肅路口天保里口均濟里口公益里等四處各留數尺以便行人來往巡警總局亦於昨日起在以上四處各派巡邏巡士兩名輪班站駐以資彈壓所有捕鼠小工亦於昨日招齊矣 
　　江蘇巡警道吳方臣觀察昨因防疫事於下午四時乘滬寗火車來滬與滬道劉觀察會商一切總局長姚太守曁各課長課員等均往車站迎接巡警總局昨出六言韻示一道照錄於下照得衞生事項首宜注重潔清各户傾倒垃圾備有木箱裝盛逐日派人挑運早已示諭居民際茲時疫發現掃除尤宜當心本局特派專員並募夫役多名按地分爲四叚清理合外認眞無論華洋居户必須一律遵行關係大家生命勿得視爲具文倘有任意傾倒街巷垃圾堆存一經局委查覺定卽重罰嚴懲 
[軍諮府催繳調查册]  
　　督辦督練公所撫憲程中丞接准軍諮府咨稱各省調查村鎭户口等項限定文到一年内彙送到部復經前軍諮處致貴省分飭照期趕辦等因去後又復咨行貴省速飭該廳州縣赶緊造齊彙送到府等因各在案至今又逾一年仍未造送前來本府開辦輯製地圖爲時已久亟待此項表册以資應用爲此咨催貴撫仍希查照前案迅速造齊彙送本府以憑辦理幸勿再延中丞准咨後已札巡警道檄飭飛催所屬一體趕緊查明塡註送司彙送表册限文到一月内詳送核咨勿再刻延云本縣田大令已接到巡警道札文矣 
[錢業董事不允簽名]  
　　已閉兆康莊股東虞浚奎自經商董陳潤夫沈縵雲等保出理賬後虞以被欠欠人頭緒紛繁非原經理魏寳炎到塲不能明白仍請該商董等轉商公共公廨請將在押之魏寳炎保出隨同理帳而滬道劉觀察適已札廨令魏取具南北市錢業董事簽名保狀准其交保現寳讞員已遵諭函告錢業公所旋據復稱以錢業全體作保各董向不簽名無可破例寳讞員得函後昨已據情禀請滬道核示矣 
[私鑄鉛質小洋之結局]  
　　粤人陳小蘭林一貴因私鑄鉛質小洋在虹口一帶混用彼美捕房包探黄四福等查獲一併解奉公共公堂押候查辦在案昨由捕房帶同在押西牢之陳阿福恆壽根併解公廨復訊據陳恆兩人供稱此項僞小洋均係小蘭囑令代銷每角給銅元五枚與林並不相識詰之陳小蘭等均不承認德襄讞以証據確鑿豈容狡賴遂商之英翰副領事判陳恒仍照原斷還押陳小蘭押西牢四年林押九月期滿均逐出租界所有起案之僞小洋一併銷燬 
[謝贈人丹]  
　　創造國貨稅回利權實爲救時急務三馬路龍虎公司因鑒於舶來藥品之漏巵浩大特聘精深醫學者研究華産藥料精製人丹發行以來人咸樂用昨承惠贈百包書此誌謝 
[城内]  
　　孀婦寃押○孀婦杜顧氏道子杜關根昨投道轅禀稱氏因夫弟利發　下房屋四間立有分據嗣利發夫婦雙亡利發子關根係氏兼祧子撫養讀書母子相安無異詎遠族已嫁之女杜氏希圖攘奪氏秥呈分據赴縣呈控杜氏情虛亦赴法廨歧控氏即抄　　據投轅呈求檄廨移縣奉批案已由縣飾提 
 
 

Page 19

 
 
第二張第三版 
仰縣訊明斷結奈杜氏先運動法廨提訊氏竟遭冤押捕房是以又將被禁情形瀝陳憲案旋奉鈞批案係華人田産詞訟並無洋人牽涉照章應歸上海縣訊辦仰法租界會審員聶丞迅將人卷刻日解縣訊明具報毋稍違延等因足徵大憲扶持孤寡深明條約之至意豈知檄廨至今巳逾二旬旣不提冏又不解縣若不再求檄催恐終無出獄之期爲特情迫遣子匐轅泣求恩賜檄催法會審憲迅遵前批刻日解送上海縣訊斷等情劉觀察閱悉之下諭　備文檄催速解云 
　　縣批三則○王增禧禀批來贖稱合鄉全體代表決非一二人私見惟居民店舖有敗壞風化及危險等情　局並地方官原可干涉勤遷至經紗廠是否在　業不正之列於社會有無大害本縣不諳商務候照會商會查復核辦可也周廷弼禀批張潤之飭傳已久匿不到案若任其延宕則欠欵將何日歸結貴紳請查對家産是出於不得不然惟張潤之家産若干在於何處希即查明開單呈候查核發封備抵一面先飭差勒傳解訊楊興禀批是項地畝賈趙氏謂活賣與陳咸坤轉賣與爾今爾謂地係祖遺之産因上祖抵與　咸坤是以咸豐五年改立陳明發單核與賈趙氏所禀情節不符爾家贖回時有何年糧户係屬何名呈未明叙果係祖業則咸豐五年以後是必由爾家完糧著將歷年糧串呈驗至　趙氏謂前控總巡時陳咸坤曾呈契據究係何項之契並候先行移請查復察奪田單姑附 
　　道批○高錫藩禀批此項押欵除本銀由縣追到給領外其餘利息若干能否責成保人清理其保單内如何開載仰上海縣吊驗核明飭遵具報姚顧氏禀批來禀是否屬實所請發堂留養能否准行仰上海縣查明辦理具報曹迪卿禀批此項有銀無單之地究有畝分幾何何以不報局照章辦理據禀夏順生擬將曹勝泉等地名之單影戤報升仰上海縣會同會丈局隨時查明究報抄黏並糧串一紙同發王應林禀批水探胡承春果有敲詐情事該商何以不在廨局指出証據請究乃案經判定之後輒行來轅指控顯係挾嫌不准原禀擲遠陸佑莊禀批此項會欵如何紏葛是否實與該商無涉仰工程局裁判員查明飭遵具報抄黏並發商號同泰升等禀批此項前據張趙氏曁姚占魁具禀業經批廨勒限清清該商同一被欠之欵旣已開賬呈廨請追何以不予公攤仰會官寳令核案辦理具報道轅紀事○花翎四品銜分部員外郎京師法政學堂四級别科學員張振庠昨日到道拜會高陸行保甲局委員嚴善增飭丁到道禀請再續感冐假三天道轅譯員陳世光禀謝奉委帮辦閘北臨時防疫所照料差滬寗鐵路厘局委員候補同知杜祖培禀見廣東造幣廠監督河南候補道調補陸軍部頭等參議官楊壽楣到道拜會道轅收呈委員平偉臨别駕步隆前以報丁内艱回籍守制旋因哀毁過甚幾至形銷骨立因而憂鬱成病忽於前昨作古昨日特由家丁禀報到道矣京陵陸軍學堂第一批學生一百二十名由南京乘滬寗鐵路快車到申轉乘順天輪船北上以應陸軍部考試昨日到道禀知 
[南市]  
　　革巡誘引女傭○前晚有南京人常正煌誘領老北門城内石駁岸地方某姓家松江女傭之阿金出外遊玩繼至十六舖南首協源飯館同吃晚膳旣飽且醉沿途謔浪笑傲評頭品足被崗巡見而疑似拐逃詢問來歷常自稱現在城内一路一區巡警分局當巡士大言欺嚇因即一併拘解警法當值處問明前情迨致函一路一區警局查問旋得復函常已犯事斥革應請重懲當即移解裁判所提訊女供年十六歲去年來滬在張姓家帮傭父名祥龍在松江家内曾經許字周阿三爲室尚未完姻被常挈出同游並未有姦訊之常一味支吾判戒責二百下押一月該女珼五十下留候乃父具領 
　　輪船茶房之不法○法興輪船茶房龔惟生私向長江積竊王大標索取陋規洋兩元在馬頭紛爭旋嗚十三號巡士拘至自治公所警法當值處詰明將王管押候懲旣而該巡士回至碼頭時龔稱有一失單交其帶局不允互相爭扭甚至將該巡拖上輪船幸由買辦見而阻止得以放回因己失去警笛等物回報警務處移經裁判所提同龔等研訊之下判龔罰洋二元以償巡士損失王係積竊過犯飭戒責一百下逐出 
　　屠夫受窘○長源猪行夥倪根寳在松江購猪四頭乘滬嘉火車回滬時突被開設宰猪作之王王氏上前扣住猪只討取被欠押租洋二十元及借洋二十元因而口角旋由倪之同夥王小發扭控南區移經裁判所由陳裁判訊得氏供倪前將房屋租住收去押租及借洋各二十元後因房己賣與瞿桂榮致未遷住倪亦潛至湖南致未過割求判氏不應扣住行貨着交保趕緊交還倪亦交保出外限期折還洋二十元完案 
[閘北]  
　　同族涉訟○寡婦宋邢氏具禀巡警總局控告叔翁宋增賢欠交地價前日經課長傳案質訊一過因供詞各執判令兩造出外各邀親屬理處 
　　交保還租○裘洪夫欠樹德公司房租洋七元不還被控昨由四路分局蕭區長諭裘交保限期歸還 
[英租界]  
　　西官銷假○駐滬英副領事康斯定君請假一月赴海參威避暑曾誌本報茲己返滬昨至會審公廨與寳讞員照常會訊 
　　女子自由○江陰人李福生誘拐南市朱周氏家之女子寳珍逃匿原籍近復回滬寓居寳善街一品旅館内被女母偵悉報捕將李與女一併查獲昨解公堂請究訊據李供向在女家隔壁宏泰洋貨店執業係女自愿並非誘逃女供於三月隨李同至江陰近因思親返滬托人通知母親西棧致被控告中西官以女母並未到堂且事起内地判一併函送南市裁判所訊斷 
　　續獲女匪○粤人鍾澤王其與粤婦張王氏王吳氏串同崇明人朱阿卿及朱妻周氏等販賣人口由探金漢章將男婦各人並王海東彩等男女小孩十二口一併解送公堂押候補提人証訊核在案昨由捕房續獲　黨劉梁氏一名併解公堂請爲究辦判仍分别還押候禮拜五訊核 
　　是借非騙○張麗記控木全頭陳　生騙洋八百二十元在法租界寳昌路開設靜香園昨由捕房將陳解至公堂訊係借洋紏萬判將刑事案註銷着張另行具禀歸晚堂訊理 
　　限期還租○英商德和洋行控方劉氏王張氏王德梅等積欠房租昨經公堂傳訊判均交保限兩禮拜清理 
　　烟霞穴窟○陸阿二賃居虹口密勒路九百二十一號屋内因私設烟榻售烟被捕房查悉昨將陸並烟客張阿二朱仁華杜毛囝張阿德王福生李阿龍李連生王阿二等一併解至公堂訊明判陸押一月餘人各押三天烟具銷燬又楊樹浦楊毛毛茶館與姚文秀剃頭店均私售燈吃被探查獲昨將兩人併解公堂訊明判各罰洋十元充公如無力繳洋改押一禮拜烟具銷燬 
　　並不攫物○甬婦丁龔氏控鄧寳田在靶子路攫取值洋十餘元之金環昨由捕房解廨訊究鄧供在嘉興路董泮芝石作内爲　實係原告誤指判交作主保出　查 
　　不應冐名○巴西商茂和洋行控式拉夫宋亦水用空賬洋一百另五元昨由捕房解廨訊究宋供雖虧原告銀洋尚有用錢未算本擬赴該管領事署控告因領事適往漢口故未控追中西官以宋尚有冐名私收客賬情事遂押三月示儆 
　　女孩迷路○女孩袁四林前日在法租界迷路據稱住英租界當由法捕房將女送留公廨昨由官媒送案請示據女供年十二歲家住西門南陽里判暫留本廨候查明再核　　遞解婦女○住居英租界之俞王氏近被匪人拐往南匯地方圖賣被是處巡警查獲解送該縣訊明已將拐匪押辦復於前日派差將氏遞解西滬昨解公堂判交其兄王順金領回 
 
 

Page 20

 
 
[美租界]  
　　黑人胡閙○前晚有一黑種洋人乘醉在百老匯路滋閙不休三百二十六號印捕向阻不服反被肆毆嗣由他捕到來帮同獲送捕房轉解該領事署請辦 
　　婦人短見○江北人何阿和住磨坊橋三百七十九號前晚因細故與妻周氏口角相毆該氏旋吞生姻欲圖自　由何覺察報告捕房車送仁濟醫館醫治 
　　流氓騷擾○婦人錢張氏昨至捕房報稱在北四川路開小花館有流氓小陸八開拆梢不遂行兇毆人捕頭查得事出華界飭赴巡警局控告 
　　包車翻身陳阿慶昨乘脚踏車至北蘇州路撞翻陳應氏所坐之包車由捕併送捕房該氏不欲多事將陳斥釋 
　　硬被　兇○陸違根昨向北四川路夏阿二硬借不遂毆傷夏之頭面夏報捕房捕頭准予查辦 
[法租界]  
　　多時不會○已閉泰康號主胡麗水前向東益公司定購貨物後挽董仲山作保聲明棧單業已遺失批明作廢詎未幾忽有某日商持單出貨因不應允遂涉訟於英公堂奉判償還該日商銀六百七十三兩而胡竟避匿置身事外近始由該公司内之董杏生及董仲山尋見扭赴法廨判交妥保候查明英公堂案卷再訊 
　　滿身是債○吉祥街廣安客棧因吞没庽客所寄之洋被該寓客控奉公堂提到棧主夏瑞林押交無着判將該棧拍賣抵償在案茲悉該客之欵業已理明因尚欠各茶房押櫃洋一百五十元及肉莊等店另星各款無以彌補一時尚難保出昨又解案請訊各茶房俱投案請追夏妻財投案求請開釋料理判夏還押着探帶出自向各原告情商禀復核奪 
　　馬夫大意○馬夫楊阿囡前日將車停駐道旁人忽離開致馬溜韁將張學才等之東洋車二輛撞壞後又碰損某號電車旋由巡捕攔住送捕解廨訊究判楊罰洋五元充公别賠東洋車修費兩元半電車修費兩元 
[海上閒談]  
　　江皖水災外人且助賑而我花天酒地之上海人無所動於中也於是有張園慈善助賑會之舉又恐來者之稀少也於是設爲種種游玩陳列品以引動之又恐來者雖多而款仍無着也於是設爲一元之入塲劵而兜售之又恐人之吝售此劵也於是編列號數設爲贈彩以覊縻之噫發起人之用心至矣然而上海人自覺難爲情 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
第二張後幅張第二版 
專件 
[各省敎育總會聨合會第一次報告]  
[請定軍國民敎育主義案]  
謹案憲法大綱規定臣民有當兵之義務近奉諭旨縮改召集國會年限實行立憲爲期至迫欲使全國人民克盡當兵義務必先於學校敎育趨重尚武主義本年三月欽奉貧布全國軍隊訓諭六條勗以萬方競進非武不揚等語薄海人民同深感奮敬體斯意請確定軍國民敎育主義俾全國生徒作其忠勇之氣仍以嚴格訓練納諸軌物之中强國本根立憲基礎胥在於是公擬方法如左（一）奏請特頒諭旨宣布軍國民敎育主義（二）通飭高等小學及與之同等以上之學堂一律注重兵式體操（三）通飭中學及與之同等以上之學堂一律實習打靶（儲子彈於巡警局或防營由該堂監督報明用數定期具領）並講授武學（四）通飭私立學堂凡呈報督學局或提學使有案者准照前二項辦理（五）通飭各種學堂體操科一律列爲主課 
[統一國語方法案]  
　　人類之進化先有語言後有文字語言爲思想之代表文字則語言之符號故統一語言爲國民敎育之要點吾國文字之進化不爲不早而數千年來壤地日闢語言日歧所用爲語言之符號者爲已進化之文字所用爲思想之代表者大半爲未進化之語言實敎育之一大障碍案鈞部奏改籌備事宜清單宣統三年設立國語調查會頒布國語課本宣統四年通行各省師範學堂試辦敎授國語是高等小學以上學堂試辦敎授國語是國語之急宜統一早在籌備之中竊念吾國人民之生活程度能入高等小學者已居少數敎授國語宜注重在初等小學方可漸期統一近今主張簡字者欲離固有之文字而獨立旣乖保存國粹之義轉滋文字粉歧之弊其法未爲允當然非審正字音實無統一語言之良法茲經詳細討論僉謂宜利用簡字改稱音標將音標附注字旁作爲矯正土音之用較易施行公擬方法如左 
　　（一）字音之統一（甲）以京音爲標準音（乙）以順直流行之簡字爲音標（丙）注音標於小學讀本内初見之字旁（丁）選通用字編爲字書每字旁注音標定名爲標音字書 
　　（二）話法之統一（甲）以京話爲標準語（乙）選合於名學之京話編爲國語典 
（三）前二條之施行方法（甲）於京師設國語傳習所以標音字書及國語典爲課本通飭各地方師範學堂派員學習畢業後各回本地方傳習由師範學堂推之於小學（乙）小學讀法限用標準音話法限用標準語 
[請停止畢業奬勵案]  
　　科舉旣罷而學堂畢業仍奬以實官及進士舉人優拔歲貢廩增附生等各稱舊習相沿實滋流弊其尤著者一害吏治科舉之弊以其所學非所用所用非所學也今學堂畢業以是奬勵厥害惟均况職官有限而學堂畢業生無窮得官者浮於差缺數十百倍其將何以處之供過於求斯官方難肅而吏治愈不可問此實官奬勵急宜停止之理由也一害敎育國民敎育之精義在養成全國人民之責任心而虛榮心者正與責任心相反而不能並立者也今學堂行奬勵上以虛榮求下以虛榮應目小學至大學莫不懸以爲的而心焉向之此其敎育爲何等之敎育乎旣以尚實宗旨示天下即不宜復導以虛名况舉貢生之在今日其名實亦至不符非鄉里推選無所謂舉國子監廢無所謂貢無廩給名額無所謂廩增附揆諸尚實之義名稱均有未安若夫進士爲進受爵祿之階實官狀勵旣停其名卽無所附麗此停止實官奬勵必須兼廢進士舉貢生等名稱之理由也有爲奬勵不宜遽停之說者謂科舉初罷不可不利用社會舊時之思想鼓其向學之心不知以不正當之方法招之使來即使學子莘莘已全失興學立敎之本旨敎育之爲道在矯正不良習慣豈宜隨流而揚波且欲行奬勵不得不杜奬勵之弊而一切防閑檢制之法由之以起法愈密弊愈滋去敎育本旨愈遠爲害安有旣極雖文官考試實行實官奬勵必將停止然可已速已何用遲回奬勵早停一日國民趨向早端一日實於敎育宗旨國家前途關係非淺公擬方法如左（一）實官奬勵立卽進止（二）廢進士舉人優拔歲貢廩增附生等名稱大學堂畢業稱學士其他各學堂畢業均稱畢業生並别頒學位章程 
國外新聞 
[英國罷工大暴動續誌]  
　　二十一日倫敦電云昨日利物浦警兵與罷工工人屢次小鬥軍隊旣調出亂事即平毫未費力並遇火警數起確係放火者所爲最劇者爲船業公會且爲亂民刦掠一空今晨各處秩序復亂即派軍隊前往鎭壓聞已開單倫敦各報紙已論及國家鐵路罷工之預兆昨日著名各鐵路公司經理人等會議决定寧與工人爭戰不願未經公斷而允工人之要求利物浦軍隊之調出似因暴民損毁財産之故暴民等避匿各衙門羣向兵士抛擲玻瓶損傷多人兵士等即以刺刀回擊後放排鎗數起死數尚未查明但被獲者已有六十六人麥金能少將現駐利物浦指揮一切罷工工人董画會宣稱擬令運貨工人並鐵路工人一律罷工（譯字林報） 
　　二十二日倫敦電云利物浦有暴民三千名攻擊囚車一輛該車由烏薩斯軍隊護送即向暴民開鎗轟擊旋復以指揮刀遂之暴民傷者二十人死者一人格拉斯戈罷工業已中止電車均巳照常行駛商務大臣屈欺爾君在下議院宣稱倫敦大局巳有進步各船塢工人現均相率開工 
[摩洛哥交涉續聞]  
　　二十二日倫敦電云據巴黎官塲宣稱駐德法國大使康本君與德國外務部大臣華區脫君昨在柏林會商摩事兩大臣仍在討求交涉之基礎二十一日柏林電云駐德法國大使康本君已以法政府最近之宣言書送交德政府德國首相及外務部大臣將於本月十七號赴維爾海姆沙以摩洛哥交涉情形奏報德皇 
[波斯廢王與政府議和]  
　　二十一日柏林電云波斯廢王已與攝政王議和胡其軍隊暫止前進 
 
 

Page 27

 
 
没打第二張後幅張第三版 
[日本乃木大將由德囘國]  
　　二十一日柏林電云日本乃木大將巳由柏林起程回國該將深讚在德之見聞 
[俄京德國大使署建造新屋]  
　　二十二日柏林電云聖彼德堡德國大使署新屋已置基石 
[俄國外相病况近聞]  
　　二十一日柏林電云俄國外務部大臣薩薩洛夫君近經醫生於胸前施用刀圭極爲有效俄德協約因該大臣患病久未簽押不日可由該大臣爲之（以上譯文匯報） 
[日人俄人之一夕談]  
　　日本某報北京訪員於西八月五號晋謁駐京俄使晤談片時俄使堅不承認外間謡傳謂俄國反對中國振興滿洲實業策畵所列各條項即在齊齊哈爾與三興之東並海拉與攀脫那之西諸平原與辦殖民畜牧在黑龍江省興辦森林並開採漠阿金礦等事該使惟承認自上年以來屢向中國要求俄國於日俄戰爭以前所得之礦務權利然中國未曾許之至於界務問題一時殊難議决因所爭之地約有五六千英里之廣二禮拜後中俄兩國將在聖彼德堡開議修改商約事宜此次修改與日英法三國均略有關係俄國於四國幣制借欵並未向中政府提出抗議彼意日使亦未有所反對彼雖未接實在消息惟能决定倫敦巴黎柏林華盛頓等處會議此事必有進步日英聨盟協約近今修改後與二國毫無損失美國曾屢次嫁讓日本美國司脫來脫曾告該使謂卽使鐵路中立問題行而失當錦愛鐵路不能築成幣制借欵亦歸失敗彼必用他法以達其目的自鐵路中立之議失敗後俄使預料將來必有事變曾於駐京日使之前提出意見該訪員更謂俄使擬於西八月七號出京避暑云 
小說 
[短篇癡情小說新狀元（鈍根）]  
　　私訂終身後花園。落難公子中狀元。已成舊小說之通套。識者見之。不值一哂。而在粗知字義之女子。莫不樂觀之。艷羡之。莫不自命爲佳人。而冀得如小說中之才子以壻之。蓋所謂才子者。其通籍必爲狀元而所謂狀元者。其容貌必如潘安宋玉者也。於是夢魂顚倒幻想沈迷。盲詞小說之害人不淺哉。今日者。科舉已停。此種陋見。宜若可除。而不謂有某留學生者出。 
　　某留學生者。廷試倖列第一。人皆以新狀元呼之。某亦欣然以狀元自命也。告假榮歸。特榜其門曰狀元及第。其鄉人皆樸陋頑固無新知識。聞狀。元名而驚羡之。莫不欲一覩狀元郎顔色以爲榮。 
　　鄰村富家有一女郎。年方二八。容色絶艷。村人呼爲活觀音。父母愛之甚爲延師課讀。因通文理。兼習詩詞。自少卽習誦珍珠塔雙珠鳳等小說居然以陳釆娥霍定金自命。惟僻處鄉曲。目所接觸。非榕樹頭大學士。即冬烘老先生。女嫌其俗且腐。未嘗一加青眼也。 
　　父以女年及笄。爲之議婚隔鄰富翁子。村塾頑童也。女窺見之。雅弗欲。私訴於母。母亦以爲頑童非女匹也。議遂寢。未幾女年十八矣。父又欲許字他姓。女仍不可。父怒曰。小妮子乃欲以丫角老耶。父耄矣。不耐煩𤨏。汝旣不從父命者。汝自擇可矣。苟一失當。勿老父也。 
　　時則留學生。方以新狀元炫耀鄉里。鄰嫗故神其說以告女。謂狀元郎如何美貌。如何妙才。舉止方動風流絶世。言次嘖嘖涎墮襟袖。女聞之竊喜以爲狀元郎固宜如是。今何異於古所云耶。遂示於意於母。願適留學生。母以告父。父曰可。容吾覘之。竊恐彼勢赫赫。女非其匹也出。以夕返。則曰殆矣。狀元已有夫人。吾女嬌慣。烏可作人妾者。女默然者久之。旣而曰。寗爲貴人妾。不作農夫妻。女誓死不與特牛兒共衾枕也。父母不之聽。女遂病。奄奄殆不起。父母乃不得已覔村人作介紹。言於狀元家。願以嫡女備金釵列。留學生聞之。喜極幾發狂。口稱狂。口稱可。！可。！不止。 
　　尅日迎娶。女病已霍然。於是父備妝奩。送女於留學生家。 
　　興抵狀元第衆女嬪擁女登堂女竊窺之則見一人身高而肥面黑而腫。鬍鬚鬑鬑滿頰年已三十許衣短袍執小棒狀殊可鄙衆喜娘扶之上座使受禮女竊計是必翁也亟拜之其人乃發聲作謙辭音濁而粗復注目視女。眼圓而睛偏。自頂至踵。殆無一根雅骨。其人入室去。喜娘又延出一村婆。鶻眼鷹嘴滿面怒容。一言不發。衆稱曰夫人。强女拜之。禮畢。入洞房其人已先在。女嬪皆出。其人睨女而笑女大駭。乃知彼卽所謂狀元郎者也。女恚極。然轉念其才有足自慰。因稍以詩詞相質。啞然無以答。女大哭飲食不進。旬餘而殁嗚呼。女亦痴情矣哉。 
　　鈍根曰。吾國積弱之原。實由於名士才子。吟風弄月儒雅。風流。達不足以治國。窮不足以治生。是直廢人而已。國安賴有此。哉乃積習相沿。遵而重之。而女界尤爲醉心。甚不修到人間才子婦。不辭清瘦似梅花之句。若該女者。未嘗不自以爲志行高貴而所遭非偶。飲恨而死。不知即使嫁得眞才子。眞狀元。亦不過文弱書生。咬文嚼字而己。其優於新狀元者幾何哉。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
