# 1913 - 326 - 4914644

 

Page 1

 
 
[要件]  
　　江蘇財政之標準　（七）　今年四月間之預算 
　　江蘇省宣統四年民國二年全年預算國家地方收入比較表 
　　類別　宣四預算數　折合銀元數　民國二年預算數　比增　減較 
　　受協各欵　六〇三·四六八四　九〇五·二〇二六　無　九〇五·二〇二六 
　　田賦　九八九·二五九八　一四八三·八五九七　一〇六三·一〇九二　四二〇七五〇五 
　　監茶課稅　一三七九·九九四六　二〇六九·九九一九　無　二〇六九·九九一九 
　　正雜各稅　七五·〇二二九　一一二·五三四三　三一·三六九二　八一·一六五一 
　　釐捐　四七〇·七七一二　七〇六·一五六八　三七五·六九〇〇　三三〇·四六六八 
　　官業收入　一一七·六四一七　一七六·四六二五　六·四六一二　一七〇·〇〇一三 
　　雜收入　一五一·八五〇五　二二七·七七五七　四四·六二七六　一八三·一四八一 
　　捐輸各欵　二·四二七八　三·六四一七　無　三·六四一七 
　　罰金　無　無　一七〇〇　一七〇〇 
　　統計　三七九〇·四一六九　五六八五·六二五二　一五二一·四二七二　四一六四·一九八〇 
　　摘要 
　　本届未列理由詳見總說明 
　　宣四預算較宣三預算增列起運漕糧並地方附稅兩欵詳見總說明 
　　本届未列理由詳見總說明 
　　本類減少理由詳見總說明 
　　同上 
　　同上 
　　同上 
　　本届未列理由詳見總說明 
　　宣四預算無此收入本届地方臨時門列銀元上數 
　　附注　查宣四預算雖分國家地方然冊列各欵有宣四列國家而本届列地方者亦有宣四列地方而本届列國家者茲仍合併列表並將宣四預算原列銀數一五折合銀元傳便比較。 
　　（未完） 
 
 

Page 2

 
 
[時評]  
　　今後國會之作用（冷） 
　　國會其將解散乎殆無是事也即自解散亦將補成之也　會其將仍如以前之氣盛言多乎殆亦無是　　氣欲盛而不得言欲多而不能也然則今後之國會將有何等之作用乎曰其為一種通過之機關面己矣自後國家之要事必由行政議會該决而交國會以通過所謂通過之機關一也將來中國之憲法必由總統顧　議定而交國會以通過所謂通過之機關二也在政府之意以為國會之　事每至相待不决議成而交其通過則可不可二言而决耳　况必可者多而不可者少是即便於行政部進行又無解散國會未經國會承認種種之攻擊也此則今後政府之用國會而國會之能生存於中國　默　時局我又敢測其趨勢如此 
　　命令 
　　十一月八日大總統命令任命周詒柯署湖南高等審判廳長此令 
　　又令　財政總長熊希齡呈請任命吳乃琛為參事姚傳駒為泉幣司司長應照准此令 
　　又令　財政總長熊希齡呈請任命賈士毅為會計司司長應照准此令 
　　又令　司法總長梁啓超呈請任命劉鍾英署湖南高等審判廳推事應照准此令 
　　又令　司法總長梁啓超呈稱總檢察廳書記官趙鵬第署廣西龍州初級檢察廳檢察官覃時宜呈請辭職趙鵬弟覃時宜均准免本官此令 
　　又令　司法總長梁啓超呈請任命王傳本為總檢審廳書記官應照准此令 
　　又令　司法總長梁啓超呈請任命邱兆棟署浙江高等檢審廳檢察官金兆鑾署浙江鄞縣地方檢察廳檢察長張善鐸為浙江高等審判應書記官長應照准此令 
　　又令　國務總理熊希齡呈據銓叙局局長夏毒康呈稱秘書徐仁境呈請辭職徐仁境准免本官此令 
　　又令　為務總理熊希齡呈據蒙藏事務局呈准科爾沁右翼後旗署理札薩克烏　虎希彥呈　去歲本旗肇亂蒙八散逃當遣四等台吉冥理舒明何等分赴各處勸導卒使蒙衆內向　予獎勵等語除協理台吉舒明阿梅倫巴拉丹僧格業經　獎外四等台吉仁理布彥訥謨庫應進封頭等台吉筆切齊台吉庫勒林受坦朗布音克什克四等台吉額爾德呢倉應進封三等台吉管旗章京畢其綽克圖應加給都統銜梅倫蘇克杜爾色達拉圖其雅勒關應加級管旗章京銜筆切　章京烏運畢利克應以札　陸用用彰勞動此令 
　　十一月九日大總統命令　據護理雲南都督謝汝翼署雲南民政長李鴻祥電稱滇省入夏亢旱迭據姚安大姚楚雄鹽興定遠易門嵩朋南安趙縣鎭南蒙化鶴慶馬龍新平昆陽等縣報荒求振業經分飭各縣就地籌欵擧辦　糶並委員分投勘查去後旋復據曲靖霑益宣威開化阿迷呈貢昭通廣南臨安他郎富民彝良等縣呈報各該處自交秋以來霪雨為灾田禾淹沒災區甚廣應請速發帑項以惠災黎等語該省旱潦相乘災情綦重披覽來　憫系殊深應由財政部迅卽籌撥銀五萬元匯交該民政長遴派妥員會同各該縣知事查明被灾地方妥速散放務令普霑實惠俾免流離失所此令 
　　又令　顏鐔加陸軍中將銜此令 
　　又令　程定遠授為陸軍少將此令 
　　又令　蕭耀南王承斌汪學謙李榮毅吳佩孚均加陸軍少將銜此令 
　　又令　任命許國楨署伊犁觀察使署此令 
　　又令　在命云南國稅廳籌備處長哀家普兼任雲南財政司長未到任以前應由原署財致司長周傳性兼理雲南國稅廳籌辦處事宜此令 
　　又令　外交總長孫寶琦呈稱此次裁缺之奉天安東交涉員王孝絪吉林長春交涉員連文澂山東烟台交涉員王麟閣湖北宜昌交涉員劉鳳書廣東汕頭交涉員陳永善廣東北海交涉員李奕榆廣東瓊州交涉員楊芳應請一律免官由各該省都督民政長分別酌量任用等語應照准此令 
　　又令　外交總長孫寳琦呈請任命奉天束路觀察使朱淑薪兼任安東交涉員吉林西南路觀察使孟憲彝兼任長春交涉員山東膠東觀察使吳永兼任煙台交涉員宜昌關監督劉道仁兼任宜昌交涉員潮海關監督朱孝威兼任汕頭交涉員瓊海關監督兼管北海關事宜程福慶兼任瓊州北海交涉員其原設之交涉分署概行裁徹等語應照准此令 
　　又令　陸軍總長段祺瑞呈請授王翰章為陸軍步兵中校並加陸軍步兵上校銜岳曙雲加陸軍輜重兵上校銜楊長義曹景桐均加陸軍步兵上校銜蕭樹棠加陸軍步兵中校銜方聯甲莊守忠鄒魯為陸軍步兵少校並加陸軍步兵中校銜郭文煊加陸軍砲兵中校銜張烈為陸軍砲兵少校並加陸軍砲兵中校銜徐耀鏞茅元勛為陸軍步兵上尉並加陸軍步兵少校銜張蔭軒王英俊趙魁元　靑山范連伸為陸軍步兵上尉劉永修為陸軍砲兵上尉辛恩庸周永年王鴻雲鄭夢蘇胡東洙李毅臣朱葆增郭守田范樹貞姚念科馬傅法張協交閻繩敔張燕林劉中矩為降軍步兵中尉李銘勳趙立敬李守傑為陸軍步兵少尉應照准此令 
　　又令　陸軍總長叚旗瑞呈核覆山海關副都統擬以慶斌補防禦請予准補等語應照　此令 
　　又令　據兼　廣西民政長陸榮廷電稱署博白縣知事張玉麟行為猥鄙受　有　由該觀察使夏文炳揭參請褫職通行谷省勿再錄用等語張玉麟應即褫職並通行各省勿得再行錄用一體由該民政長查明該　員所受贜私交法庭詳訊嚴辦以肅官箴而彰法紀此令 
　　專電 
　　南京電　馮宣撫張都督韓省長昨日忽會銜布吿大致謂本宣撫次南來會同都督省長籌商裁减軍隊綏戢民生等事迭次晤商各皆同意即將校士兵亦皆服從命令乃近日謠言四起　本宣撫與都督齟齬現以裁兵之事隱致疑惑諸多誤會仰軍民人等母得輕聽謠言自相疑擾云 
　　南京電　國務院致電國稅廳張勳所統之武衛軍餉項以後仍由中央籌劃撥給寶電張勳已三請辭職均未批准現無調動消息所部軍隊亦决不淘汰 
　　南京電　韓省長接國務院電所有曾經任命荐任以上各文官或自行任用而未經任命者其履歷淸冊限本月二十日前咨送以後不得逕請任命 
　　南京電　張勳韓省長現會銜通令各縣奉大總統赦令凡亂事被脅嫌疑者一概寬免絕不株連以示寬大 
　　南京電　黨人何坤正法後執法營務處今日宣布罪狀 
　　南京電　昨日下午四時凌莊巷收買廢槍舊砲彈之爐坊忽有砲彈炸裂傷三人二人已不能救治 
　　南京電　灌雲匪徒圖路縣城勢甚猖獗知事宮韻卿來電請兵張督已飭白統領往勦 
　　南京電　江北進步黨支部推段書雲為部長派李省符李蘭軒來甯歡迎 
　　特約路透電 
　　北京電　華字各報屢稱袁總統擬召集中央行政大會每省　派代表二國務院亦　　　表二員每部各派代表一員總統府代表八員大約其中尙有蒙藏代表各一員而官塲並無明文惟此事必稍有根據據某某數報載稱袁總統不欲維持長如目情狀之國會行政大會召集後即將開議各重要問題然後交國會核奪大約目下之國會將聽令解散而由行政大會組織新國會俾便政府得握大權北京電　據開封府官電土匪現圍攻信陽州袁總統電請黎副總統速派大軍前往鎭剿開封電　信陽州匪亂猖獗開封府交涉司巳請各敎士彼此商酌然後同行赴漢惟住雞公山之敎士皆不敢離境 
　　廣州電　此間黨爭甚烈凡贊助袁總統之各報皆反對國民黨該黨機關報已於昨日封閉因廣州　現尙戒嚴故抗拒亦屬無益 
　　東京電　司法大臣松田現吿病假由文部大臣奧　代理政務 
　　廣州電　康有為已抵香港此間未　各報皆代表夸人載論歡迎之而彼等於數年之前嘗非笑康之為人 
　　譯電 
　　北京電　參衆兩院議長星期六日　見袁總統請發還並未附亂之國民黨議員証書徽章俾兩院得滿法定人數仍可續行開會否則兩院議員將通過決議停止開會如總統欲重行組織國會則當提出修正組織法議案聞袁總統巳允從一議長之請四大黨現開聯合會討論維持國會辦法决議請政府分別良莠凡情有可原者當准其仍充議員各黨　具維持國會之苦心惟政府迄今毫無擧動參議院議員遠不滿法定人數目下擬竭　令衆議院議員得滿法定人數俾通過决議暫行閉會候補額議員到京後再為開議袁總統已派委員十六人內有外國憲法顧問數員研究憲法起草委員會所定之憲法聞一百十三條中標明擬修正者有八十條之多 
　　北京電　國會補額議員及省議會議員凡屬國民黨者是否亦在取消之列不日將有總統命令解决此事 
　　北京電　上次參議院開會僅到議員八人衆議　開會僅到議員二人北京電　中央行政大會議每省各派代表二人定期十二月一日開會 
　　北京電　袁總統命令命特別保護外洋回華之中國富商及彼等經營之事以便籍以推廣工商實業北京電　財政部巳解洋四十萬元與馮國璋以充解散軍隊經費 
　　北京電　上次國務院開議曾討論張勳不肯擔負遣散軍隊責任一事 
　　北京電　天津造幣廠已奉命鼓鑄新銀圓上　袁總統肖像並正式政府成立紀念字樣北京電　現有大批韓人移居滿洲每日有一百五十人之多中政府頗為注意 
　　柏林電　布王與奧國外相開議之談判塞希兩國頗為懷疑皆料布奧兩國巳締結軍事條　明春將與塞希兩國開戰報復前　奧政府竭力否認有與布壬訂約情事自羅馬尼亞公使茄萊斯克行抵希京後土布兩國欲令希臘孤處之謀業巳失敗 
　　倫敦電　墨西哥之時局仍難測度衆意美國非至萬不得巳必不致實行武力干涉之舉鈕約所傳英國資本家已貸欵與墨總統之說並不確實 
　　紐約電　據墨西哥京城電稱墨總統烏曷太似頗强硬常偕陸軍友人在卡夫斯消遣美公使署反不若墨總統宮中鎭靜墨總統宮中之人輒謂美國必不致干涉墨　據美人宣稱美國未便久主觀望政策惟烏曷太屢言不口將重行選舉總統彼與白蘭克特皆不為候選員云 
　　公電 
　　武昌黎副總統繞省長條陳任官方法電大總統鈞鑒國務院各省都督民政長鑒國家之敗首在官邪官常不飭百弊隨之溯看顧民國成立省自為風布政理刑悉為土著推其本意亦欲溝通隔閡洞達民情然民性日深紀綱愈壞括其流弊約有數端交誼旣廣利害太明情誅於前勢刧於後百鍊之剛化為繞　一也親族實繁關防不謹招權納賄倚社憑城刑則傷恩縱則柱法二也先入易深　聽　惑愛省之誼不如愛鄉聽斷不公百僚皆靡三也凡此三端賢猶不免論其下者更又甚焉盤踞機關援引私暱素餐伴食炫耀里閭公署變為宗祠官廳成為鄉社下情莫能達內患莫能除其害一勾結權要利用爪牙賄賂公行愈趨會巧排寃獄則夏霜有聲舞弊資則秋　無迹上虧國脈下失民心其害二聯絡社會號召黨徒擁戴報酬以官為市应　得食則雛繞其前螳螂捕蟬則雀襲其後來如擲注云如奕棋其其害攘權竊利　固　深賢者不能貢其才中才不能行其令名為一統實則聯邦外重內輕本根愈撥其害四省界旣深內訌愈烈道界縣界因緣以生大陸裂為織塵中邦返為部落違五族共和之實捱刖削分部之端其害五元洪等盱衡危局軫念窮閭弢弧不弦搏沙盡散內無强健之政府外無安聚之居民黨獄繁興政治愈廢實　階厲良用疚心粤自武漢起兵東南響應潮流所播撓蓬隨風舊政前規矯枉過正廻思往事深負故鄉痛即椎心窮當思變今者正式政府幸慶吿成刮垢磨光在斯嘉會竊謂此風不改圖治無由國滅種亡可操券應請嗣後行政官吏自簡任官以上均不得用本省人司法官吏自薦任官以上均不得用本省人各縣知事均須距籍五百里以外至各省合格人才得由都督民政長高等審檢廳長保送中央按文官試驗法錄用簡放外省用人之權旣專則中央使於行政薦賢之途旣廣則各省免於遺才正本淸源此為先務如蒙允許即乞大總統明發命令垂為令典去此囂風明知此議1興反對必烈然達人知遠良藥利疴耿耿此衷實為救國去年倡軍民分治之議衆口交尤卒至順逆攸分公私終判狂夫之言終蒙採擇愛民憂世猶抱初心太息陳詞佇祈明敎黎元洪饒漢鮮叩虞 
　　北京內務部通吿禁遞國民黨函件電都督民政長都統鑒本月四日大總統令解散國民亂黨已飭北京警備地司令官將國民黨京師本部立予解散各省凡國民黨所設機關不拘為支部分部交通部及其他名稱一律勒令解散嗣後再有以國民黨名義發佈印刷物n公開演說或秘密集會者均屬亂黨即應一體拿辦同日大總統令該黨陰謀詭計層出不窮秘密機關逐經發現何能寬容少數亂徒置四萬萬人利害於不顧不得已始有解散該黨之令各等因查國民亂黨名為政黨塗炭生靈大總統為顧全大局計不得巳出於解散凡我國民俱有國家之觀念追原旣往當亦痛心疾首於該亂黨之行為自各省解散以後如遇有意存煽惑或　載報紙或印刷物品或散布傳單是卽以亂黨自居匪惟國法所不容亦為人民之公敵應卽嚴飭各地方官吏警察廳署一律嚴加取締並就近知照該地郵局不准遞送除由交通部通飭谷省谷埠郵政機關遵辦外希轉飭所屬遵照辦　特此電達內務部齊印 
　　多倫王鎭守使憲法意見電大總統鈞鑒頃本宥電震驚萬狀竊為國之所以立者以民國會由民而成總統由民而舉是以國會有立法之責然僅根據法理表决是非而不能為法外之干涉總統有行政之權然必本原憲法特立獨行而不能為政黨所挾持今草案所定如任命國務總理須得兩院同意如衆議院對於國務員得為不信任之决議如行政訴訟亦代法院受理如國會委員得以少數列席表决種種法外之干涉有一於此貽患無窮且三權鼎立為共和之眞象議會屬於立法予以立法之權足矣若事事干涉行政則分權之謂何共和之謂何始謀不臧害及全國懷慶以軍人案乏學識竊銅舉此乖謬背戾之條一洗而廓淸之伏乞大總統鈞衡獨斷兼取衆長劃分三權頒布天下中國幸甚人民幸甚多倫鎭守使王懷慶護叩江印 
　　要開一 
 
 

Page 3

 
 
　　參衆兩院之維持現狀 
　　衆議院解散國民黨議員令下之第二日議院中因人數不足乃改開談話會迄無結果昨日又値大會之期仍不能開議遂又在衆議院開談話會一次其談話之結果大致以現在開會不得閉會又不能擬由兩院要求政府凡與亂黨有關之議員罪有應得其餘實與亂黨無關而議員証書已經追繳者仍准其到院以便湊足法定人數通融開議一次方好決定暫時開會以待新補議員惟似此辦法恐難做到即使政府准予通融而已經追繳証書之議員未必尙責到會且即從此閉會亦非辦法蓋會寧不能關成而議員萬不可散去若一經星散則召集不易三兩月內斷無開會之望矣 
　　參議院　七號午後一時參議院開會到者僅八　十餘人議長因兩次開會不足法定人數遂　今日宣吿開談話會專為政府取消議員資格之問題　當場議論約分三派　一派以為此事係政府對待亂黨問題本院可以不過問　一派以為政府對待亂黨本院可以不問而政府取消本院議員　本院不能不問如不論法律便沒話可說了便本院可以取消了若是按照法律辦事卽須　依據院法　如果議員發生不合資格之嫌疑者政府應咨請本院按法審議公决施行始為合法請問此取消之議員經過此手續否旣未經過此手續當然有法律上議員之資格云云一派以為政府之行為本院旣不能干涉本院又不足法定人數只好　暫時　停會云云最後有數人主張旣不是解散又不是閉會何所根據而可停會諸議員在法律上旣不失其資格仍請議長　招集全體開會解决一切云云贊成此說者頗多議長遂定議繼續招集開會至三時半散會 
　　國民黨解散後之各黨態度 
　　國民黨奉令解散後各政黨多有開會討論者茲紀其熊度如左 
　　進步黨　　號午後一時進步黨在本部開會會員到會者咸抱悲感惋惜之情首由主席湯君化龍報吿略謂此次命令解散國民黨係因南方亂事然本席殊抱無限感想民國成立憲法尙未制定今發現此種事實就政黨一方面言之固為不幸而影響於兩院關係國家前途至大本黨對於此事暫不必以法理研究須就時局艱難着想祇有積　極進行以維持大局吾黨議員萬不可以感情的作用飄然引去置國事於不顧雲云衆人相繼演說後湯君又云諸君旣同抱此　維持國家　之目的即應以保全國會為根本上之計畫世界民國不可一日無國會故美之承認民國在正式國會成立之始列邦之承認民國又自國會產出總統之時誠以立憲國家必以議會為立國根本此後維持國會吾黨與有責任對於各黨議員尤須分途協商又云本黨旣欲維持國會定當根據命令為該黨議員之補救其方法當以脫黨證據為准此證據　分為三種調查　自江西湖口亂事之前　有登報脫離該黨關係者　反對南方亂專有電文可為證據者　投入他黨雖未登報聲明而在各黨黨簿迭火簽到並未在該黨　休息室簽到者該黨兩院議員如有以上所列證據之一卽分送兩院秘書廳再由兩院與政府交涉衆皆贊成當時到會之人對於國黨解散無不憫悼對於維持國會深恐難以實行大眾討論均謂本黨當以光明正大之主張表示全國並須通電本黨支分部對於國黨解散黨員尤須開誠相與故表決之結果分為三項如下　維持國會　調查國黨議員脫黨證據　不至因此事受同等之解散　防止株連其時全場起立一致贊成次日致甯黎副總統及各省支部交通處原文云本月四日大總統令解散國民黨追繳議員証書兩院議員涉三百餘人一時不足法定人數不能開會立法機關致失其用國　本未固內憂外　忠　方亟値此事變實舉國最大不幸之事本黨開會僉以共和國體立憲政體旣為國人所公認斷無可以無國會無憲法之理本黨議員仍當力謀鞏固人數過半即可照常議事黨事進行不改前度我公在黨在國言足為法務望裁示並警國入又此次命令本非窮治黨人各省奉行或至過當則人民重足後患何極此節並懇我公力持云云 
　　公民黨　公民黨對於國民黨解　後之維持辦法連日梁士　李慶芳康士鐸等在本部討論均主張維持國會誠與進步黨協商決定三條件（文與進步黨補救方法同因從略）凡國黨議員如有三件證據之一者應請將證據確實說明分送兩院秘書廳或由本黨議員代夜再由兩院議長與政府交涉又該黨自行提出二則　凡改入他黨確經豋報聲明脫離國民黨有他黨黨證徽章及院內休息室簽到簿可查者　檢院中速記錄向無扶助國民黨之言論者 
　　政友會　政友會成立本在國會開幕之後湖口倡亂以前原國民黨健全分子孫毓筠惡該黨之徒事搗亂不顧大局迺組織民憲黨（與近來張　曾等所組織之民憲黨不同）景耀月等率不滿意國民黨行為之分子脫出該黨組織政友會後與民憲黨合併仍政友會之名故其黨員中舊國民黨人實居其半其中有發起時即脫離國黨關係者有雖入黨在後而久已與國黨斷絕者此次取消國黨議員該黨中實有數十人聞於五日午前開會硏究决定辦法數條　維持國會凡未取消之議員照舊出席免致國會為無形之解散陷民國為無議會之地位　保全善類凡議員中有確已與該黨斷絕者分別設　轉　俾大局不致危險云 
　　毀黨波瀾之聞聞見見 
　　議員態度　自總統下解散國民黨議員之命令後黨証均已一律收回谷議員多束裝出京茲聞張耀曾等數人聞風巳先遠去蓋張以此次發表命令之原因係由憲法起草案取怨於政府之所致而　憲　法上關於行政部之緊要條文多為張所草擬張因恐得罪於政府早已匿跡又一說謂張於命令未頒布以前已探知內容並聞有欲行逮捕之說故四號上午即已輕裝離京云其他被取消之議員因查出有嫌疑信件為警廳捕拿者聞有數人湖南議員劉彥彭允彝聞政府已有捕拿之意又有傳此二人業經被捕者至參議員田永正等四人咋日（七）號遞呈國務院衆議員黃贊元遞皇衆議院皆辯明早入他黨並非暴民分子請求昭雪或云黃贊元為湖南議員素極穩健在湘以選舉關係掛名國民黨籍人京後師人相友會此次不知何故亦被牽入上月被捕之　議員當局久欲解往南方屢因議會力阻而止現聞已於前日將六員解赴南方惟趙世鈺劉恩格二員以籍隸奉天未被解往此蓋全受解散事件之影響也至各省之省議會議員籍隸國民黨者亦將以命令解散之云 
　　政客恐慌　國民黨當年前勢力最盛時黨員在中央各部服務者甚夥此次政府認國民黨為亂黨勒令解散聞該黨之一班政客日來頗形恐慌幾如身坐針氊然又不敢遽行以去故於前昨（　日七日）雨日多在將眷屬運送出京者云 
　　政府辦法　追繳國民黨議員証書事由警察廳飭派巡警連日執行時所取之方針大要有三　在本年七月十二日以前脫籍國民黨者概不干涉此後脫黨者均行取消議員資格　調查議員中與亂黨是否有關係如得　確實證據與亂黨有直接關係者處之以嚴罰其無證據者褫其議員資格為公民　或歸鄉里或仍住北京任其自由惟該廳現有明該黨議員黨籍册有籍隸數黨而仍未脫離國民黨者有巳實布脫離國民黨而該黨議員名册仍註名者頗難區別昨特呈請警備總副司令請示辦法當由趙陸兩司令面呈大總統請示遵行聞巳經總統面諭所有該黨議員無論巳否改隸他黨仍以該黨名册為據一律追繳至已否改隸他黨俟將來　另案查明再行核辦 
[雜評一　（無名）]  
　　河南之匪亂　河南之匪亂誠所　匪亂而無政治關係之可言也然而政府之兵每不能平之登政府以為癬疥之疾而不留意耶抑誠力有所不及耶抑以為祇擾民人不涉政治故可聽其猖獗耶三者必居一於是矣 
　　江蘇之大局江蘇之大局眞使人莫能測也政府今後果將若何以進行其仍究在之舊貫而至於無盡歟抑將更有所改變歟不上不下而使人人有懷疑之態以致政治停滯謠言繁興恐非江蘇之福亦非政府之安也 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　縣知事考選之前提 
　　內務部朱總長以縣知事為親民之官宜嚴加考覈昨曾奉總統面論速定考選任用辦法以澄淸吏治故頃飭部員擬定考選辦法草案於日內卽提交國務核議施行其內容如下　應考資格應考者以合於文官任　　施行法第二條所定可任荐任官資格之一者為限但國務院及各部谷省之行政官長於前項資格外確知材有可用及成績可稱者得開明履歷保送應考　考試項目考試分初試二試三試口試四項初試之科目二　論立　普通學之大概二試之科自二　地方行政現狀之策問　現行法令之解釋三試之科目二　設案之判斷　草擬文牘口試之科目二　現行法令解釋　就其經騐事務或社會情事之問答凡三試不不及格不得應口試　採分方法考試科目以一　滿四十分平均滿六十分者為及格平均八十分以上者為　等七十分以上者為乙等　十分以上者為丙等　及第分發及第者之甲乙二等分發各省作為縣知事試補其列丙等者由內務總長令入地方行政講習所俟有成績再行呈請分發其地方行政講習所由內務部長以部令定之　任用縣知事之任用須就分發該省縣知事試補人員中巡選推薦其分發人員不足或有特別情事時得由該省行政　官申明理由擇相當人員推薦考試委員考試委員之組織為委員長一人監試委員二人主試委員無定額委員長以內務總長任之監試委員由內務總長於薦任官中擇　文官甄別法草案所定有甄別委員之資格者　派之　考試日期關於考試預備及考試日期由內務總長以部令定 
　　幣制借欵之最近消息 
　　磋議之情形幣制借欵復活消息喧傳於二星期以前繼而闐然茲於本月五日政府復與五國銀行團會議特節其概要於後熊總理之思借幣制借欵也始終認三國銀行團為主體蓋蓋三國者舊時幣制借欵之主體也惟三國銀行團則又處處推託五國銀行團推其意似恐三國出面承借俄日二國或議其後種種製肘事敗垂成故有以幣制借欵讓之五國銀行團之議所定欵額　二千萬磅仍舊客也其餘具體條件概未議定三國銀行團據此以商之五國銀行五國銀行團多反對其所持理由謂　國抵押　多不可靠如仍以鹽稅為抵押則押上加押重重　　恐於根本上生大危險以是遲遲未决至五日會　五國銀行　　於擔保問題似巳皆表同意惟關於某條件則又大生爭執聞英德為一派俄法日為一派英德二國謂如照某條件辦法該二國將於商務上大受損害俄法日三國駁之卒以無成議而散． 
　　進行之難點此項借欵專為整頓幣制而整頓幣制必先以　欵為基本金發行新紙幣收回舊紙幣其發行新紙幣全權當當然歸於中國銀行然外人果能信用中國銀行乎是一問題是必有監督中國銀行之要求若許外人握有此權則中國銀行之權利能力之範圍必又侵入外人之勢力若不許之則此項借欵必不易成故此事實為此項借欵大難點云　財團之意見　幣紙借欵本係英德法美四國　當宣吿脫離六國銀　團時並宣言脫離四國銀行團故後來之結果或變四國幣制借欺為五國幣制借欺亦未可知至於五國銀行團近日之態度有該團中某君之言論足以代表之蓋某君以中國之借欺以理紙幣甚為各國所贊成惟舊定借欵條件不復適用於今日卽所謂擔保物者亦待磋商否則幣制借欵斷無成立之望又熊總理之擬整頓紙幣大約不出發行新紙幣及改鑄通幣辦法實則中國銀行辦理多不得其法須聘外人為幣　顧問幣制始有整理之一日云云中央財政談薈 
　　財政統一政策熊總理對於全國財政統一之政策本月七日始見發表日內通電各省都督民政長一律實行茲將其內容採列於下　中央財政機關有統轄全國財政機關之權　中央財政機關有遴員調查各省財政機關之權　各省財政機關與中央財政機關有直接關係　中央財政機關應每年召集各省管理財政人員來京協議一次　各省縣屬統由省財政機關派員徵収稅課縣行政官不得干涉之　各省關稅廳所收各項稅欽應存儲中國銀行或各省分銀行存儲　谷省臨時用欵應由各省審計分處核定倘有逾額仍報吿中央財政機關視其准否以為行止 
　　各省新借欵確數自中央以一定之範圍許各省自由借外欵以來各省均紛紛商借外債計目下已在交涉中業經呈部者巳有九起之多茲彙記之如後湖北二千萬元（俄國商館）奉天一百萬元（俄國商館）吉林二百萬元（日本朝鮮銀行）四川一千萬元（德國禮和洋行）福建二十萬元（英國滙豐銀行）廣西五百萬元（俄國商館）浙江五十萬磅（德國禮和洋行）江蘇五十萬元（德國禮和洋行）安徽二百萬元（英國商館） 
　　贛省財政上之二問題 
　　亂黨提用鹽欵確數西岸榷運局局長吳用威今將李烈鈞倡亂後各匪黨在總分各局提用銀錢數目開摺呈請汪民政長查核　理計開　歐陽武先後在總局提用銀庫三十萬兩又提鹽二十一引八分合銀六百二十兩　鄭文渾余經謙吳安伯熊光煒江銘忠在饒州分局先後共提用庫銀一萬七千零八十八兩又提用錢一百二十串零六十二文　劉世均在九江分局提用庫平銀三千三百八十五兩　李烈鈞司令部在吳城分局提用庫平銀一萬九千九百九十兩又提官票錢三千串文又第一兵站取鹽四引合銀一百十四兩　趙復祥在義寗鹽棧開倉减價强售小引鹽二千九百二十四引半除給商本外實取去庫平銀四萬七千一百三十八兩以上總共提用庫平銀三十八萬八千三百四十六兩二錢一分八釐又提用錢三千一百十二串零六十二文聞汪民政長閱後當交財政司長王純遵照國務院電令辦理云 
　　民政長追加預算之失望贛省汪民政長前次以所規定預算减費過鉅實難辦到會電財政部准予追加茲得覆電云删電悉此次本部編製二年度預　水上警察經費係內務部規定經國務院議决本部卽照原數填　倘不敷用應請　察情形相機改編總以足數防範而不溢出預算額數為要典禮費亦係內務部核定神權之說不適於今各省典禮費一項除有特別情形外大率係五百元各該民政長均未持異議應　　節開支灾賑一項係臨時發生事項需欵若干應事前山部核定事後編册追加田賦統稅雜稅等項經徵費各省均接八折計算該省不能獨異茍能熟察各地稅務務情形一面歸併局所一面裁减冗員自可有嬴無絀本部核定田賦收入係照宣四預算數目核計其較宜四預算可列者均就可列之數酌加五成幷非强為增加贛省雖當凋敝之餘所有統稅印花稅所得稅騐契費四項收入亦應商同國稅廳早日設法籌辦以以期收入增加總之本部此次辦理二年度預算冀由入不敷出階級漸進而入於收支適合之軌道現各省施行之初困難或所不免惟預算能早一日實行即財政基礎早一日鞏固此中關鍵實繫國家存亡民政長顧全大局素所欽佩務希協力維持預算早日生效無任盼禱云 
　　贛議會猶望矜全 
　　贛省議會解散後該會迭次電京欲請大總統國務院懇予昭雪昨奉江電以該會助逆係少數議員從中嗾使應仰該都督民政　等將助逆議員查明究辦所有饒正音等七十八員旣係鄉望素孚守正不苟並無從逆情形自應准予昭雪以資激勸等因日昨遂由饒正音等七十八人電京以此次倡亂確係閉會期間少數議員之所為業蒙矜察毫無飾詞旣非機關犯法便無解散理由巳經處分個人何又累及全體况倡亂逆首聞已特赦而守正不茍並無從逆之議員必與亂黨一同解散賞罰不明是非安在揆諸諸情理豈可謂平務懇將無辜議員仍應解散之理由明白宣布俾知應受之處分俯首無辭不勝迫切待命之至云云未識中央若何處置也 
　　鄂省立法機關之消極態度 
　　提議減薪鄂省議會薪俸向係正議長每月二百元兩副議長月薪各一百五十元議員各月薪一百元秘書以下各執事自八十元至三十元不等比較各機關為優現有省會議員郭肇明等十餘人以現在實行减政無論何項機關均力圖節儉以救財政之困難鄂省財政尤　蹶萬分我等立法機關理應提議自行酌减且衆議員之葛莊張鶴第巳有辭領歲費之請本會亦應仿照晉省領薪之數皆以五成具領一時贊成其說者不及反對之多但反對派亦主張减成八九折發給然亦有並此不同意者昨經副議長屈佩蘭酌中定議擬具减折草案不日正式會卽提出公決其减成之數錄后一正議長原薪二百元擬减四十元一副議長原薪一百五十元擬减三十元一議員月薪一百元擬减二十元秘書長同一秘書原薪　十元擬减十元一書記速記原薪三十元擬减五元一庶務會計原薪四十元擬减十元 
　　不足法定人數鄂省議會現開第三次臨時會原因本年大會及第一二次臨時會會未將預算案完全通過故接續開會茲預算案巳議完　其餘待議要　如漢口建築借欵等案均亟待通過然議員巳精神懈怠視為無足重輕故此臨時會之第七八次正式會議皆人數不足不能開議曾經議長通傳勸誡於　號又開第九次正式會先日已將議事表分送武漢（按省會雖有寢室僅老年議員數人住內餘則多住私宅或姘婦處尤以漢口租界居者最夥）是日午問十二句鐘振鈴開會直至下午1時五分出席者尙只四十五人由屈副議長報吿人數不足延長二十分鐘屆時猶欠五人復延長十分仍久四人又三次延長十分分派害記赴寢室催請竟至無一人蹤跡遂不能開議而散有議而散有議員請長執行懲罰無故不出席議員議長嘆曰今歲巳過完了明年再說罷按是日開會不出席者多國民黨議員蓋聞大總統解散該黨本部支部渠輩恐亦不能立足於省議會特在漢口租界某處秘密開會 
　　減政聲中之鄂司長 
　　取消手續鄂省實業司長屈德澤敎育司長時象晉現均辭職其詳已紀昨報茲聞饒省長以政費枯竭巳達極點雖遇事撙　不　收支適合查國務院前次减政通電視吾鄂為大省仍設敎育實業兩司現在審查情狀敎育旣縮小小小範圍實業又不能振興該兩司事務單簡儘可暫行取消昨巳商之黎公電請中央政府核辦並擬定取消手續如下　兩司長以原有官級呈請國務院存記候用其科長以下谷員留署調充他職科長由本公署以知事存記遇缺即用科員即雇員均給月薪兩月　兩司所遺職務即於總務處內設置科長兩人科員十一人雇員五人分別辦事由總務處長綜其成一俟中央核准即可揭曉云 
　　彈劾問題敎育司時司長之辭職本非誠心一班欲得司長們置者現極力從旁運動即不取消亦欲抨擊時氏速退昨聞省議員趙光弼巳提出彈劾時氏議案謂起義後湖北學務廢弛不堪言狀負振興之責者端在敎育司乃時象晋任事至今不但不能振興抑且辦事顢頇致近日省帥範等四校釀成罷課解散激潮學界莫不同聲斥罵應即咨請民政長將該司長撤任從嚴懲辦去識者謂趙民實受人嗾使也 
　　川省會集議黔軍擾渝罪狀 
　　川省會於十月二十三日開正式會議時出席議員共七十三人朱議長報吿楊光護提議黔軍優渝罪狀案由楊登台說明理由請由本會電達中央根究羅鴻藻去可一面電知國務院一面咨請民政長電達大總統卽照審查會報吿表决謝聯輝去頃接友人信秦軍亦在川東騷擾可以倂題討論楊績云議案堆積時間短促請先將黔軍案解决然後提出秦軍討論董金鎔雷澧主張請中央撫恤川東不明題黔軍擾亂情形或於事實有濟否則黔軍為中央所派若令其賠償損失必難辦到舒興渭云此事幷可電達國會力爭李文耕云通電各處取概括主義不必逐條舉出免生枝節討論至此議長出席云有贊成楊議員提議黔軍罪狀案照審査會報吿加入撫恤一條其事實取概括主義者請起立全體起立贊成遂雜議他事而散 
　　川省客軍之現狀 
　　川省自熊克武肇亂後秦黔滇鄂分派軍隊入蜀平亂茲將各軍近日情形錄下 
　　鄂軍紀律嚴明巫山來電成都都督均鑒煇於本日抵巫山　與　團長接洽主客相晤握手言歡其軍紀之嚴明可為各客軍之冠巫山秩序全賴維持現地　堵如常謹先電聞燿輝叩漾 
　　滇軍逗遛叙永永甯來電成都胡都督陳民政長周鈸守使裴觀察使均鑒本日己刻集各法團與黃團長開歡送會於勸工局幷攝影紀念甚為歡洽會畢後團部官佐均來署答謝談約二鐘猶眷戀不忍去申刻郊迎董營長晉城相暴洽據云病兵甚多擬駐二三日始能抆隊返　謹聞知事泠載陽叩養印 
　　秦軍致謝撥餉夔州來電成者胡都督重慶劉師　馬甯悉鈁部餉未到借銀五萬蒙即籌撤感謝莫名將來餉到照數歸還以淸公欵慰勞員林所帶犒勞費一萬兩已宣布胡都督德意分賞兵士劉師長將此項列於五萬數內將來歸欵時此項作餉作賞如何列算未敢擅專請示遵行再雲陽劉經邦係敝師委員合附聞張釛叩印 
　　兩軍異常親睦萬縣來電萬急胡都督民政長省議會周鎭守使一觀察使鑒秦軍奉令暫時駐萬黃旅長恐兩軍峙立易啓猜嫌因將軍隊退移秦軍潘司令丁旅長再四挽留友藩復從中維持黃旅長仍將軍隊拔回現在兩軍異常親睦恐遠道傳聞異詞特電聞萬縣知事李友藩　印 
　　經棚克復後之蒙邊戰報 
　　多倫軍隊路領昭蘇乃木城經棚吿捷後多倫縱隊指揮官何鋒鈺李際春陳文運等率隊　三號午前由北閃電河出發行抵昭蘇乃木城東端河岸遇蒙匪約二三千人依據昭蘇乃木城向我射擊我軍奮勇猛攻遂路領昭蘇乃木城匪仍分佔城後各山不退我軍分三路進剿自早十鐘戰至下午六鐘匪勢不支紛紛四散計斃匪數百名奪獲鎗支多件我軍擬在昭蘇乃木城稍憇進攻札格蘇台 
　　毅軍進攻大王廟蒙匪此次被毅軍擊退棄却經棚退守大王廟毀軍乘勝進擊尙未得手聞　匪南侵之方略兵數約一萬五千分為左翼右翼中軍三股左翼在經棚大王廟一帶出沒中軍出沒於渾善達克草地右翼由張庫舊道出沙喇木倫三路並進南下其　揮頭目為開魯縣之喇嘛高喇嘛烏喇嘛敖漢台吉之鮑四閻王克什克騰旗管旗章京樂山索倫蒙旗佐領蘇三等皆慄悍狡獪之徒熟知地理之險易水草之有無故毅軍雖勝現尙未長驅追擊云 
　　浙省解散國民黨紀事 
　　國民黨日前奉令解散將谷省支分部一律發封由朱都營通令執行在案茲各屬解散情形張奀寧錄如左 
　　杭縣　浙江國民黨支部本在郭通國巷茲於昨日上午由警廳派督察長計鎭洋君帶同警兵數名前往該支部宣布命令將支部印信黨證一律收回幷勒令幹事等外出卽由警兵將該支部發封一面論令該幹事將所有有有該黨黨員名册限期呈繳警廳銷燬昨巳呈報都督　核矣 
　　嘉禾嘉禾國黨分部因見報載命令巳於靑日自行解散幷呈繳圖記黨冊由亂知事親自焚燬各鎭事務所巳飭警一律解散昨由知事王孝　　達都督矣 
　　鄞縣　鄞縣來電都督鑒庚审悉該黨分部及甯波交通部已解散謹聞鄞縣知事印 
　　紹興紹興來電文云都督民政長爻鋻庚電悉國民黨機關紹城僅一分部當飭警察所長親往解散名册等件督同消燬木戳收回鄉間尙有兩處亦飭警前往解散統　詳呈先此電復紹興第二科科長陸祖培謹代蒸 
　　請曁　諸曁知事電雲都督朱鈞鑒庚電祇悉暨邑雖有國民黨名目並無機關巳通吿各該黨員取消名義銷毀册證特復諸暨縣知事徐鼎年佳 
　　黃岩　黃岩知事電去都督鑒庚電悉査縣境並無國民黨機關黃岩知事蔣作藩佳 
　　寗海甯海來電云都督朱鈞鑒奉庚電遵將本邑國民黨分部卽日解散並消燬名冊謹聞知事元鼎叩蒸地方通信 
　　蘇州 
　　檢察廳電請緝拿應犯江蘇高等檢察廳長陳福民灰　電北京司法總次長文云應夔臣為朱案要犯乘亂越獄業經通函全國各廳協緝在案頃閱滬上各報載有該犯自請昭雪電文此電果確現匿何處偵查諒易着手應請鈞部速商外內兩部嚴密查拿送滬公判以保威信而防漏網福民灰 
　　鎭江 
　　馬旅長親赴江北剿匪　　軍混成旅旅長馬君玉仁由楊率兵來鎭駐紮業已數月茲因江北　　興化等處梟匪滋事由兩縣議事會代表郁幼軒顧聰秋等稟請張都督派委該旅長率兵剿匪刻巳預備一切不日即由鎭督率　隊前往矣 
　　破獲會匪機關鎭江李管帶據　線報吿城內舊道署旁有九龍山叛匪陳效忠秘密機關散放票布等情當即設計破獲訊供不諱電陳張都督巳接冋電如下鎭江李管帶電悉拿獲九龍由要匪陳效忠具見緝捕認眞深堪嘉尙仰候解轅訊明再予獎叙都督府庚 
　　揚州 
　　巿議會改選議長　江都温知事據城廂　　事會呈以該會議長董玉書於前月杪辭職往就兩淮局長善務該議會曾按市鄉制選舉章程　副議長胡祁元君升補　　擇期補選副議長以符市制等因現e經温知事照准矣 
　　預備宣撫使行轅第四師司令部以馮宣撫使國璋將次　揚特將該師司令部重加繕治預備馮來駐節屆時擬將師部辦公人員一律遷入左衛街公館云 
　　安徽 
　　縣知事庇護議長獲咎靑陽驟公民林之楠等以該縣議會正　長何修附逆庇匪　陳劣跡多端控訴來轅而該縣知事為之袒護幷用何修之子充縣署科員等情又據柴團長寳山報吿亦同前情現倪督命令巳將何修議長取消幷嚴令申斥該縣知事放棄責任以該知事身任地方議會有此議長竟無一字報吿殊屬有意徇縱除嚴令申斥外着將林之楠等所控該議長何修種種劣跡逐條査明據實稟復以憑核辦 
　　槍斃要犯四人昨午北門外鎗斃要犯四人茲探悉犯罪事 
 
 

Page 7

 
 
實一名曹文甫係前充西梁山砲台台目曾經關砲抵抗國軍一名殷邦楝向充柏逆偵探曾偵探穎宿北軍軍情報吿柏逆幷携有炸彈希圖破壞一名陸亞柬一名王耀庭係亂黨夥刧潛太榷運局鹽船一案惟聞陸臨刑時曾云若謂我係搶犯則實被屈若謂我是龔振鵬參謀則實不寃枉云 
　　江西 
　　宣布贊助逆謀知事罪狀江西民政長汪瑞閱於十一月五號調令省會警察廳文云前崇仁縣如事劉天衢有贊助逆謀妄逞謬說情事即經令飭崇仁縣知事將劉天衢嚴　看管解省訊辦茲據范知事親自押解前來應即將劉天衢發交該警察廳嚴行看管聽候訊辦為此令仰該廳即便遵照妥為看管母稱疏忽切切此令 
　　嚴查從逆軍官　李督傳知軍界文云承准陸軍部咨開准大總統府軍事處函開查近時南省倡亂以軍宮而附和叛黨者所　皆是若不嚴行懲　殊不足以警效尤除本處查悉經行辦理不計外應請貴部詳細調查自此次軍事起後凡有各省甘心從逆之軍官一律開列銜名事實送處彙呈以憑核辦母任漏網奉諭特達即希查照等因准此查此次亂事發生甘心從逆之軍官所在皆有自應亟予查辦除分行外相應咨請查照轉飭所屬嚴密澈查據實報部以憑辦理等因承准此查自贛亂發生以來甘心從逆之軍官誠不乏人歷經分別查辦在案茲復承准前因合行　傅仰即一體遵照嚴密澈查如知有此項從逆之軍官務須開列銜名事實呈報本府以憑轉咨核辦以防混淸而伸國法 
　　杭州 
　　浙省劃分各道之風說　浙省自全國行政區域定為五十道分道標準依方里人口賦稅山川形勢歷史沿革而定頃聞該部劃分浙江全省情形以甯波台州紹興杭州為一道屬舊四府以金華衢州嚴州處州為一道屬舊四府其嘉　湖州併入蘇州常州松江鎭江為一道　州併入福建汀州為一道現已按照圖表分令各省都督民政長核議想各縣公民必有一番磋磨也 
　　麻溪壩修理紀聞紹屬麻溪壩湯蟄仙為便利交通起見擬將此壩拆下該地人民畏於水勢之激恐此壩一拆紹地悉成澤國互相爭議嘵嘵不休頃由該縣知事陸玉書君俯順人情將該壩拆壞者由斯生記承包修理一切其工程石料工作等計共洋一千三百二十四元餘分包另有三百元左右一月　工包定二十年內不致損壞云 
　　張旅長交卸衛戍事宜　衞戍司令部呂公望師長前因贛省作亂浙境戒嚴奉都督委任出鎭嘉禾所遺省城衛戍山第十一旅旅長張載揚兼任於茲三月防範甚嚴現因大局敉平戒嚴獲解各戒嚴司令部均於三十一日取消呂師長於本月四號旋省張旅長當將衛戍事務交卸仍回十一旅原職一面令飭所屬嗣後關於衛戍事務應仍呈報師部並另函請警察廳通令知照云 
　　水警護送航船辦法　紹蕭各埠航船為防禦盜匪起見請派水上警察　途護送茲探得辦法如下議定每雙航船派水警二名携備槍彈保護夜行西興去船由蕭山水警護送紹河來船由紹興水警護送並於柯橋錢淸養心橋迎龍閘各段泊駐水警分艇倘遇盜案發生以鳴鎗為號即行開往剿捕一切已布置周妥准於十一號（卽今日）起實行須俟歷過冬防再酌量取銷云 
　　廣東 
　　部電敦促軍政之進行　粵省取銷獨立後降軍兩師長先後潛逃卽陸軍人數亦因逃亡遣散缺額甚多前經龍都督呈請中　　馬存發吳祥達兩員補授旋奉陸軍部核復以該員非由陸　學校出身於例不合故遺缺至今尙未　人僅由該　　參謀　陳宏　及旅長葉舉暫行代理昨陸軍部復電致都督飭令　木年內編足兩師之數以備國防之用幷飭　薦合格人員補　司長之缺勿再遲延以重職守 
　　查封惠州逆產　粵省自陳炯明竄逃後其死黨多挾欵私逃查追無着惟各死黨原籍產業現經政府查悉特於一號　陳黨前充軍路局總辦周星南金帶街住屋前充第一師長鍾伯菴象嶺巷住屋又其族兄鍾子芬縣城住屋現充金庫書記李劍池（即林主敬之姪婿）南岸住屋前充都督府庶務長林主敬塘下街住屋及立德堂店舖一問一律查封並將林主敬親屬四人拿去聽候查辦云 
　　解散龍門共和政社　民政長合龍門縣知事云據呈該縣城共和政社各員品行多不純正凡地方應興應革之事時出反對阻撓故與行政官為難可否即行解散等情查政社係為研究共同之政見而結合如果該共和政社社員　行之良莠不齊地方之利病不顧結合多衆與官為難是適與政社性質背道而馳此等行為殊非正當自應立予解散免礙政治進行仰該知事卽便遵顯辦理此令 
　　粵路開除黃雲川　粵路車務總管黃雲川近由詹總理函知協理即日開除內有整頓車務首除强梁幷車務總稽查兼文案劉宗賢堪以委令接替等語李協理經已照行聞劉某往接事黃雲川尙未交代云 
[雜評二　（萍）]  
　　鄂議員减薪　昔日之議員俸薪惟恐其不增至今日則有以提倡减薪主義聞者豈亦迫於减政時勢之潮流而出其體國之公忠隱以鄂省風示全國也乎不然何鄂議員若此之淡於榮利耶夫是以為吾國之議會 
　　贛議員乞憐　以議員而乞憐於政府其議員之程度　　不然解散則解散耳而公民之選舉權自若　　　　　　舉權亦自若何汲汲以乞憐聞者 
　　今日者粵省首開其端而湘省繼之而贛省又繼之一電再電懇請昭雪何其若此之不憚煩也 
　　雖然贛省會向非以强硬聲聞於全國者至今日而流風餘韻寂焉無聞此其故大可繫人思矣 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
　　設置上海商約使消息熊繼　與外交部孫總長迭次討論加稅裁釐及改訂海關稅則修訂各國商約等事巳向袁總統陳述政見擬振上海商約使兩員常駐在滬以便與各國修訂商約及磋議裁釐加稅諸問題聞巳擬定以呂海寰向瑞琨二君充任正副專使云 
　　淸查官有產業 
　　上海縣吳知事昨接贛省長電云奉財政部署計　電各省官有產業確數亟須淸查限於本年底一律報吿到部以憑勾稽事關淸理公產切勿遲延等語現吳君已遵照電示預備淸查矣 
　　鎭守使注意夜行船隻 
　　海軍李總司令接鄭鎭守便函稱謂近日滬上又起謠言謂黨人謀浙一事勢將暴發除命令陸軍各各營一體戒嚴並派探在滬杭路線按站嚴查外惟恐該黨或於深夜潛由浦江水道赴浙請即分令現泊浦江各軍艦凡遇黑夜經過之小輪民船見有船脚沉重者必須禁阻搜查以防黨人偷運軍械等語閔字總司令刻已通令浦江各艦長遵辦矣按浦江所泊軍艦現有　和鏡淸建安楚有楚同宿字列字張字湖鶚湖鵬共十艘 
　　放逐黨人之實行 
　　黑人熊仁（即熊秉坤又名熊　　　曾於南京獨立時自為民政長兼總司令部參謀迭經公共公廨預審明晰判令押候電察外交部與駐京公使團磋商引渡當經外交部與公使團一再磋商　定將熊逐出中國領土業巳電飭遵辦嗣由捕房將熊解送公共公堂請為發落關讞員以此案係聶襄識承審着仍帶回捕房候知照聶君再行解堂判决而陪審西官英領康君以此事迭經訊明且雙方巳奉正式命令自應即日判決因關君不允仍飭還押候示在案茲悉康君已商准聶襄識母庸帶堂一俟外洋公司輪船抵埠即行押逐故昨日捕房得悉有某公司船放洋即稟奉中西官派西包探將熊押送登輪由海道逐出中國領土 
　　四馬路第二次暗殺案六誌 
　　無錫錫人吳浩即吳仲和被入鎗擊受傷一案擄房對於吳之傷勢甚為注意昨日又派中西包探至病房探視據吳之家屬聲稱胸部傷口仍覺微痛飲食少進內部甚熱遍體巳發出紅痧詢諸醫生擄云本人體質虛弱且當時胸背兩處傷口出血太枯所致尙無十分危險囑為安心調理云云該探等聞之不復向吳詁問遂卽回至捕房據情回覆又老閘捕房中西包探會於此事發現後在湖北路孟淵旅社內查獲身帶手鎗子彈之四川人江樹次日公廨讞員因未據解堂請示即向該捕房詁問茲據該捕房稟復謂江樹係奉四川都督派為駐滬調查員惟私帶軍械有違工部局定章現巳將鎗彈暫存捕房江着交妥保聽候查明核示 
　　旅津粤商痛詆國會議員 
　　王海總商會及廣肇公所昨接旅居天津之粵商梁民成等來電云總商會暨廣肇公所鈞　國會憲法起草委員擬定草案1百卞三條穿　附會箝制朿縛偏重立法行政幾無餘地中外譁然巳見大總統有日通電及各省都督民政長鈸守使各覆审誠如所定草案直使吾國有國會無　府有議員無總統名為防一人之專制實為八百餘國會議員所專制其流弊一也其意以為國會神聖議員萬能然津地密邇京師以商等所見聞兩院開會幾及一年耗費近數百萬一條未成時常聞院不足法定人數而議員歲俸每名多至五千元每遇選擧議長總理持票兜售論價爭値有如市場前月選舉總統事前明目張胆要挾需索聲言議員資本必將取償於是致受政府查究公民干涉廉恥蕩然中外騰笑平日會場醜詈爭鬥以及在外吸烟嫖賭之事不一而足持正報館從中諍勸則以為議員處立法地位不受局外詁問不受法律拘束野蠻自由喪失人格久為一般人民所輕視甚至俄國承認取消蒙古獨立條件交議遷延挑剔牽製政府不知是何居心坐令原議推翻外交棘手主權喪失議員尸之國事至今日有此政黨有此議員滅亡立至遑論國利民福今復以少數起草委員妄定欲毒全國貽害萬世之憲法徒以為黨人快恩怨之私徇愛僧之見置大局利害安危於不顧無論民國幼稚時勢阽危援用不適徒叢弊害而議員專橫束西各國巳成詬病况今日吾國所賴以存在者由於能定亂之政府抑由於能搗亂之政黨現象藉以維持賴於有能力之總統抑賴於無良心之議員世界自有公評人心具有心理此等草案三權泯淆環球各國無此政體議員為人民代表人民為國家主體草案不良人民得起而斜正之議員專制人民得起而聲罪之蓋全國四萬萬人身家性命所託寄商人負擔尤重尤難緘默不言自處於放棄地位竊謂此次風會選舉所有當日當選候補純由黨人金錢運動勢力脅迫而來源之不淸其流自濁責以立法必無良法之可言况以立法而奴隸行政干預用人播弄司法顚倒紊亂無一而是民國前途豈　設想現國民黨議員已因前後附亂證據宣布業於支日奉大總統命令解散在案深望各省商民會同電達中央即請大總統迅速下令重行組織國會另擬憲法愼重頒行無令再蹈於暴民專制庶幾還我共和民國幸甚旅津粵商梁　成徐相詩莫炘榮崔國盧成璋馮盛年何福元陳松芳陳家秤梁福元莫家楨彭大元張佐基朱德成徐質郭棹南徐恩俊黃紹培鄧杰生等一百六十人同叩 
　　遷移海軍司令部之動議 
　　海軍總司令李鼎新君以海軍司令部設在上海諸多不便非獨調派軍艦出洋有稽時日且海軍練習操演及海軍學堂均設烟台距滬較遠遇事尤難接治至修理軍艦一切煙台亦有船塢北洋軍艦如需修理即可就近進塢故擬將司令部移設烟臺俟劉總長由閩返滬商妥後即當電呈袁總統請示遵行云 
　　通緝閻子固供出之黨人 
　　上海地方檢察廳奉高等檢察廳訓令略　奉總檢察　訓令內開十月二十五日奉司法部令開准國務院交開封張都督陽電一件呈報拿獲叛黨閻子固等訊明槍斃等因本廳查案關內亂其同謀未獲各犯應由該廳按照閻子固等原供所指姓名設法逮捕並迅速轉飭各匪所在地該管檢察廳一體嚴密查拿務獲依律究辦以弭隱患為此抄錄原電令行該廳仰即遵照辦理計抄電一件等因奉此合將原電抄錄令發該廳遵照辦理　開封張都督陽電已見谷報不重錄錄 
　　搜羅黨證徽章之通告 
　　淞滬第一區餐察署龔署長昨日通吿云本月十號案奉淞滬警察廳第一千　百九十九號訓令內開（原文巳見前報從略）等因奉此合行通吿仰爾人民等一體知悉其有向入國民黨而未及脫離者望即速將黨證徽章函繳本署或警察廳銷毀幷准將黨證姓名自行塗銷切勿藏匿自誤 
　　浦東地廣兵單之可慮 
　　本邑公民朱日宣等以上海浦東地方界連川沙寶山南滙奉賢等縣境內敎堂林立沿浦灘一帶洋商所設廠棧亦復不少且海關之炸藥棧及製造局之火藥庫亦皆設在浦束該處軍警防護之賣任較之他處尤為重要前因該處迭有土客梟匪搶刧滋擾曾經呈由都督省長令派滬軍淞軍水師各營及陸軍駐浦第一營等各派士兵擇要駐紮在案乃自今夏滬亂發生之後所駐淞滬各防營及水師營等大半裁散僅留駐浦第一營派兵防護地廣兵軍殊為可慮爰特呈由上海縣吳知事於前日轉呈鄭鎭守使請速加派軍隊照舊分駐以保治安 
　　官帶不願為分署長 
　　太湖水師全軍管帶馮秉乾內河水師全軍管帶王楚雄等以水師各營業巳編為水上警察以原設之各軍統領改為專署長惟查水警組織修正令內以各營管帶改為分署長名稱寔難適合蓋水師各營管帶所統率者官弁有二十餘員兵士在三百名左右管轄區域有跨至二三縣者小亦一二縣不等職權甚廣而陸警分署長及巡官統率者至多二員巡士不出百名且其管轄區域僅佔縣城三分之一範圍甚小與水警管帶地位相差甚遠　諸事實按之官階似應將管帶改為分署長之分字删除改稱署長以隊官為分署長並　請頒署長印信以崇體制巳於前日呈由第二第三兩署長轉請盧總廳長代呈省長請示矣 
　　新法警即是售巡長 
　　淞滬警察廳長穆杼齋君查得今夏秩序紛亂之時本廳巡長蔣鞏堂害記程憲章等曾附和黨人推翻區長事平後飭緝未獲今蔣程二人均巳化名在地方廳投考法警列入正取程知事不妥故迄今尙未到廳蔣則巳經上差似此好亂之徒若不拿案訊明懲辦不足以儆將來特於前日商准汪檢察長於昨午委派司法巡長梅南枝帶同法警倪祿寳將蔣傳案即命卸去制服押送警察廳收押候究 
　　　拿圍毆巡長乙地痞 
　　上海縣警察事務　通吿云照得本年十月二十五日據四區區員呈稱本區無賴唐伯勛挾前次拘解陳源源等私售燈吃送廳懲辦之婦於十月二十四日糾合痞徒數十人將本區巡長吳瑤當街圍毆區中派警馳往復被抵拒打失巡士帽子一只警笛一枝後當場拘獲為首逞兇之唐伯勛一名解請照騷擾律懲辦等情到所據此當經派員研審據供係與唐梅生唐大梅王晋生等起意向吳巡長為難二唐係動手扭毆之人晋生為用言鼓動之人等　查巡警為保護地方而設查拿私吃本長警職務所當為今該民人等竟敢以私意報復是悖警讎法殊難寬恕除將唐伯勛一名暫留核辦外尙有在逃之唐梅生唐大梅王晋生等經本所一再訪查實係在場動手之人亟應嚴拿究辦以靖地方除飭區派警偵緝並由本所飭探偵拿外合行出示通吿仰該鎭人民等加悉如確知唐梅生唐大梅王晉生等蹤跡即赴該區報吿以便飭拿按律懲治 
　　警廳兼辦　烟之助手 
　　上海禁烟一事自歸警察兼辦後因中經戰事進步稍滯茲淞滬警察廳長穆杼齋君以禁烟要政關係甚重而警務紛繁勢難兼顧特邀前禁烟局長嚴濬宜君相助為理以策進行現嚴君巳到應任事矣 
　　禁烟經費已　挪用 
　　上海縣吳知事前因烟犯罰欵內應提五成禁煙經費未經地方檢察廳撥送特具函催提曾　前報茲接汪檢長覆函謂此項罰欵前因司法經費支絀業經挪用借支本廳員役薪工當將各案罰欵及應提五成禁烟費各數目開具淸冊呈明高等廳及司法籌備處核辦候上峯設法　欵歸墊再行照送 
　　紅會　訂獎勵章程 
　　紅十字會昨致陸軍部函云敝會自本年六月間兵事發生以來組合醫隊救護隊陸續出發凡隸於贛甯淞滬戰線內外靡役不從其屬於資遣留養平　諸務亦皆擇要措辦同時如南京天津鎭江山束九江等分會各省敎會各敎會醫院叉能不分畛域協力贊助迨至戰局吿終計各臀院留養傷病尙不下千數百名而運往災區之銀洋棉衣食物迄今未輟足見比年以來人道主義羣知尊重而友邦博愛惠我尤多至於在　諸人或純盡義務或輟業臨時赴急均具熱誠又或獨捐鉅資或勸募　欵維持更　實力海寰迭接各處報吿聆閱之下欣佩良深凡茲慈善大家理宜略示表揚以資鼓舞又辛亥冬問戰事暨上年各省水災中西人士在本會擔任勤務者亦未少酬勞經　惟因本會規條未經前　議院議决故對於此項獎勵無憑辦理現値正式政府成立而本届異常出力者較前增多似未便再事閣置所有應否酌予獎　之處擬請貴部會商國務院妥為核議俟訂明獎勵章程後再由海寰調取本會前後異常出力之中西員名履歷分別呈請貴部酌核給獎實　公體 
　　函請副總　助賑 
　　上海兵災善後事務所昨致黎副總統函云敬啓者本年七月間上海猝遭兵禍匪徒焚掠流亡載道廬舍為墟池魚之殃慘難言狀亂定後奉大總統特頒恤欵令行上海鎭守使暨蘇民政長行縣調查實力拊循嗣准上海縣知事會商地方人民設立上海兵災善後事務所專辦關於撫恤之事惟是災民較衆賑恤宜周一切善後事宜需欵孔鉅爰由同人發起訂立捐册分行慕捐以為中央政府之助夙仰副總統恫　在抱仁愛彰聞此次滬地兵災人民受苦情形早在洞鑒茲寄呈捐册一本伏祈救濟災民慨賜賑欵並諭勸鄂地官吏商民憫念同胞協力飲助俾宏惠澤無任感禱之至 
　　義賑會之難兄難弟 
　　程軼寰所設之中華全國義賑會自被該會招待員吿發後即由捕房查悉該會收有捐洋七八千元並無分文解往災區遂即吊到帳簿解送法公堂察核在案昨又提訊捕房查閱各帳簿實無付出之欵請為澈究程供解出之欵係由胞兄　振奇經手胞兄現往杭州未回並無吞沒捐洋之事判令還押候澈底根究 
　　公債票流入妓院 
　　鴇婦榮錢氏至法公堂控稱余振南於今年正月間來院為養女昭容續身計洋　百元先付公債票四百元尙有二百元約期四月歸還後將債票持往中華銀行收銀該行中入言此票未經財政部簽字作為無效迨欲向余調換已經逸去今始尋見來請訊追余供前在貴州當差此項公債　由都督發下携帶來申娶昭容時此票價値六折錢氏不肯售去於亂事發生後無人肯收此乃錢氏自誤與我無涉判交保限一月還洋 
　　妓女發所擇配 
　　南京婦人張陳氏由其翁賣入南京路英華街十二號門牌鴇婦高秋氏所設之雉妓院內這娼巳有三年茲因不堪其苦突於前晚投入濟良所求援昨由所　知照捕房將高鴇與氏一併拘解公堂訊明判氏發濟良所擇配高鴇從　省釋賣身擄塗　 
　　姊夫為阿姨起訴 
　　住居胡家木之馬時有妻妹宋招弟於九月間被人拐失前日招弟歸家詢悉係鄰居夏慶同周劉氏高陳氏等拐賣與住房靶子路之某粵人家得洋五十元昨馬偕妻宋氏將夏及劉陳二氏扭控三區警署張署長預訊一過併送檢察廳查明核辦 
　　拐匪之言不足信 
　　拐匪吳順才誘拐小孩九口擬乘輪船他往為水巡拘送地方　寒　訊辦在案前日由檢察官將吳提案研詰據供所帶各孩並非拐來內有四五名由友人　送回里餘係民人出資買來為子民人向住虹口公和祥碼頭已有多年可請訪察問官以吳所供各節殊難憑信判令還押候飭法警調查明白復候核辦 
　　女烟犯報死 
　　住在老北門內穿心街之婦人王黃氏前因私食洋烟由警拘送地方檢察廳預審交保候示在案茲由保人到廰聲稱該氏自保出後未滿旬日即因病身死汪廳長以所稟是否確實難以取信昨飭法警前往調查 
　　警廳查抄烟窟 
　　淞滬警察廳長穆杼齋君昨日訪悉南市外生義弄王　家有私設烟燈容入吸烟情事立派一等勤務督察員許君至第一區會同龔署長帶領長警前往查搜即將私吸之包車夫張雄庖丁張間林婦人徐陸氏張張氏等連同烟鎗三支烟燈四只烟膏多缸共三十　件並將私賣人王阿二一併帶至該區問明移解警廳司法科預審擬究 
　　大婦把持家產 
　　巳故育文書局主夏某之妾夏張氏在公共公廨具控大婦夏何氏不分故夫遺產銀四十萬兩由廨照准於昨日轉飭捕房將夏何氏傳至公堂交保候訊 
　　盜匪禁鋼西牢 
　　盜匪趙墜子兪生因糾黨夥刧楊樹浦附近客民蔡其林家値洋三百餘元之衣飾現洋由探將兩人獲解公共公堂訊供押查在案昨晨由廨復訊先由中西包探稟明趙兪迭在租界犯事會經公堂訊辦有案請為澈究並據蔡其林夫婦偕證夏小王子李全福等先後上堂証明趙等於事前先來窺探旋隔一禮拜卽遭斜黨搶刦用繩將各人縛住復持鐵棍將蔡右臂擊傷至今傷痕尙存且該盜等遺下泰西緞外國帽一頂足為明証應請嚴辦訊之二匪供仍抵賴關讞員商之美領强君以証據確　無可狡賴遂判趙兪兩匪谷押西牢三年以昭炯戒 
　　强盜形似散兵 
　　前報紀華興坊粵人唐養泉家被盜搶刦一案昨經張署長派探員倪顧全前往履勘據報該盜匪等均操粤音形似裁兵刻正嚴密查緝矣 
　　鄉民挖眼珠續紀 
　　昨報紀北新涇鄉民袁阿土被仇人湯阿毛湯阿木湯阿香等挖去雙目一節茲悉當時由四區第四分署拘獲阿香一名餘已遠颺業經許檢察官預審屬實判將袁阿土送新普　堂　治阿香收押候緝拿阿毛阿木到案再行垓辦 
　　逃犯　匿租界 
　　地方檢察　發交新普育堂醫治之病犯張寳主在堂脫逃後卽有人到廰報吿　張寶生避匿公共　界三馬路某號　內汪廳長立即備文於昨日飭警赴公共公堂請為協　 
　　紅十字分會開種牛痘 
　　紅十字會滬城分會於前日起每逢單日上午在沉香閣醫院開種牛痘以防天花傳染其嘉惠嬰孩實非淺鮮也 
　　醫家由杭返滬 
　　英租界二馬路安康里上海紅十字會會員胡瑞芬君係珠家閣名醫陳　　君之門人在滬懸壺有年聲名卓著日前應浙省某當道電聘赴診業已　愈於前日返滬常開診 
　　秋季賽馬二　 
　　昨為旅滬西商秋季賽馬之第二日計賽九次第一次十八馬洋人老林子代西商克屠　色衣帽靑馬勝第二次十三馬洋人馬勒代西商馬立師粉紅衣帽白馬勝第三次十一馬英捕房副捕頭代瑞記洋行白衣藍帽白馬勝第四次十七馬洋人福克白衣帽杰馬勝第五次十二馬仍由老林子代西商克屠帶色衣帽靑馬勝第七次七馬西人蘭林代滙豐銀行黑衣帽白馬勝第七次十一馬英捕房副捕頭代瑞記洋行白衣藍帽黑花馬勝第八次十三馬西人小祥茂　衣帽灰馬勝第九次十二馬西人古柏代老裕泰洋行黃衣帽白馬勝 
　　電燈公司惡作劇 
　　南市新滬台髦兒戲園前晚開演時忽被北市某電燈公司西人偕同華八陳某向索燈泡價洋二百四十五元無着卽將燈泡卸去並因缺少五十八只向之追　旋將該台經理薛阿炳曹勝全扭至第一區警署控訴薛等不認欠洋並以阻碍生意索償損失區長以兩造各執一調着卽移送淞滬警察廳司法科訊理 
　　賽會物品一概免稅 
　　總商會前接韓省長來文以此次巴　馬賽會微求谷國出產查蘇省以上海為物產最富之區年來工廠逐漸推廣亟應廣勸各實業家預備赴賽即經周總理通吿各廠主及谷公所赶為預備昨該會又接韓省長來函知照此次賽會物品一概免稅云 
　　丈夫累及家婆 
　　林萬鳳前日扭王陳氏至四區控稱其妻林王氏被陳氏之夫王五誘匿向領不放張署長判送檢察廳預訊之下候提王五到案再核 
　　小車夫扭控拐子 
　　江八金推小車為業前日偕同見証朱長壽將盧阿未扭赴四區控被誘拐其弟江遺腹由朱撞見請為究追張署長預訊一過判送檢察廳請究 
　　汕頭德領事過滬 
　　德政府簡放汕頭正領事魏葛南君巳由　國乘坐郵船於昨日到滬暫庽禮查西旅館聞不日卽須起程履新 
　　地方檢察廳批示 
　　張進才為張金氏在押請求交保批狀悉爾母誘拐奚朱氏之媳本廳業巳飭警偵查復調西區供詞核奪無誤尙何有置辯之餘地母再呶呶不休自貽伊戚懔之切切 
　　李聖山請提李順生批　悉爾控李順生斜毆燬物一案不屬本廳管轄範圍早經令發第一初級廳究辦至控覇種田畝據訴係出耳聞不能証實本廳未便聽爾一面之詞輕於受理也 
　　朱秀榮請求追交匿媳批狀閱沈永康國有嫌疑徒憑爾一面之詞亦未足以折服被吿候飭警查明核辦母庸呶呶不休 
　　奚朱氏訴金媽媽匿媳不交再求嚴追批狀悉此案偵查屬實候按律起訴母庸多凟公共公堂瑣案 
　　湖州人汪銘齋因在四馬路三百九十二號屋內私設總會聚賭售烟被捕房查悉以其違章昨將汪傳案訊明前會辦過判汪罰洋二十元充公無洋改押三禮拜烟賭具一併銷毀 
　　石路兆貴里華商旋館因不將寓客姓名登載循環簿被捕房查悉以其故違定章昨將該棧內之陳朋林傳案訊明判罰洋十元充公 
　　粤人陳杏如因將同鄉人程羅添托帶回籍之七歲男孩價賣於香港黃街五號華姓家為子得洋一百三十元茲經程偵悉報請捕房昨將陳獲解公堂請究原吿偕證　蘭廷上堂訴明前情訊之陳供詞吞吐判押候電請香港捕房移提該孩來滬再核 
　　浦東女子張良珍現年十五歲自幼許與三林塘鄉人王介松家為養媳於去年十一月間逃至滬上在新閘張姓家幇備前日經乃翁偵悉報請捕房將女查獲昨解公堂請究孫襄讞商之美領卓君以事出內地且原吿未到判女函送淞滬巡警廳傳其翁姑領回管束 
　　南京人李天福前日串黨在雲南路弄內串攫林唐氏金押髮由探查獲昨解公堂訊供屬實判押三月 
　　女子金蘭向在虹口游俊家為婢於前日私逃出外被滙四捕房包探查獲昨傳游到堂訊無虐待情事判金蘭交其主　回管束 
　　陳廷生控陳士生王阿毛串竊呢　等物將贓質於南市小押店內得洋分用等情由廨判將二人押查在案昨日復訊屬實判陳王各押西牢一年期滿均逐出租界 
　　王海福控被王海榮用刀戮傷昨由捕房將被吿拘解　堂訊明姑念傷無大碍判王海榮押兩禮拜並貼給原吿醫費 
　　兪滕氏因欠時縉卿洋二百六十元向索不還被時控奉公廨於昨日將氏傳案交保過堂候訊法公堂瑣案 
　　顧徐氏投廨訴稱男孩阿二在門外嬉玩有隣人張海堂家之小孩到來用木器行兇並將阿二雙自　傷醫治無效右目巳瞎求請訊辦張供小民得知後當卽延醫代為調治此乃小孩相爭赤恩公斷聶讞員以兩孩均尙幼小判張出洋二十元給徐氏為養　費 
　　龐仁福前遣許錫卿為代表控被陸元卿拐去十八歲女兒一口訊供不認判令交保候查在案今龐自行投案續求訊追陸供與龐鄰居巳久故與伊女　識日前在門外過見略談數語旋即分散實無拐逃之事求請查察讞員以所控無憑將案註銷美捕房瑣案 
 
 

Page 11

 
 
　　二百七十五號捐照馬車前日下午駛經　路小　場　撞跌醉日本人某甲致傷眼目由捕送入捕房捕頭命送醫院　明再核 
　　嘉興路某腳踏車行主高三林昨投捕房報稱日前有邢阿生來店租去腳踏車一輛至今未曾歸還始知受騙請為查究捕頭准之 
　　婦人周丁氏扭許阿杜至捕房控被誘　伊女阿金請究捕頭　探查無証據斥　不理 
　　雜評三 
　　裁　加稅問題　裁　加稅之說　傳巳久至今日而又有設置商約專使與各國開議之一日不可謂非吾國之幸事也 
　　雖然前此亦嘗設立商約大臣提議裁　加稅問題矣然卒格於外議而未見實行今者又十年矣國用之匱乏杼袖其空而裁釐問題我又已先加稅而實行此其機固大有可乘者　願我專使舊議　提妥訂條約以為國家阜財之地　勿再遲之於十年後也 
　　浦東請兵問題　軍隊以保衛治安為前提非以雄鎭一方為急務而况　東之　亂尤　　於全省之安危今者盜匪充斥居民不堪其擾　分松　之兵力以注意　用奉　金各　境浦東之雞犬不驚斯松　亦　然而無事矣此則敢為浦東諸父老涕泣上陳者耳　 
 
 

Page 12

 
 
   
 
 

Page 13

 
 
自由談 
游戲文章 
[戲代閻王批黃包車夫求請伸寃禀（參看星期日本報自由談）] [  漁郞] 　 
　　禀悉查陽間革命以來死於非命者不知凡幾甚至累及家室父母妻子同罹於難其慘痛更有千百倍於爾而不止卽偉人碩士如來敎仁陶煥卿徐寳珊等亦皆橫被毒彈重泉負屈至今未聞有人為之昭雪爾一介車夫太不自量當思爾在爺娘胎中生成苦命前世未曾修福祖宗未曾積德致爾勞碌奔走任人處死此爾應盡之天職亦所以補贖爾愆爾在生時見鄉人婦孺雇爾車時爾必大敲竹扛强索多錢稍不如意則汚言穢語肆口謾罵可惡巳極神人共恨故罰爾被租界巡捕外國酒鬼拳打足踢眼前報應絲毫不爽天實為之又爾見新式人物手頭闊綽則格外討好奮力奔走見貧苦小民則格外怠慢遲遲爾行誤人光陰誤人要事罪亦不小凡此種種皆爾現世所犯並非前世寃孽至爾祖宗父母皆前淸貪官汚吏為爾積下造孽錢不少爾不能為祖宗保守終日花天酒地碰和叫局一擲千金毫無吝色雖妓女人人呼爾為大少而貧民災黎未曾受爾一點餘惠爾樂極生悲流為車夫猶不足以贖種種罪孽故必致於死而後已此中自有天理爾當啞然自悟無待寡人煩言矣至於金奪蓀之馬夫朱敎仁之汽車夫命旣不如爾之苦罪亦莫若爾之重彼二人之不受連累亦在情理之中且葛籐蔓延於平地農人得而誅夷之有附托於山巔樹杪者人無如之何也彼馬車汽車之價値旣較黃包車昻貴爾何得與之倫比今爾死有徐辜猶不自知胆敢瀆禀妄訴實屬荒謬巳極所請伸寃之處着不准行特斥 
尊聞閣詞選 
[懷舊詞　（續）] [  拜花] 　　　 
　　得月亭中待月明舊時行處不堪經總然灑盡千行淚欲寄卿邊寄不成 
　　卿自深情我自痴每因舊事惹相思尋花鬥卿渾忘却獨憶含羞欲語時 
　　吟香居畔數經過往事重提感慨多為撲流螢輸却釧怨郞不肯借輕羅　右記得月亭 
　　一庭寒月一天秋冷露無聲夜色幽猛憶當年好風景玉人扶醉共登樓 
　　別卿容易見卿難話雨何時續舊歡苕水吳山同悵望相思怎禁淚仇瀾 
　　廻腸九轉自沈吟潭水桃花別緒深試問西泠橋上月可曾照見阿儂心　右記碧雲仙館 
　　婀娜腰肢掌上憐莫網花信論華年橫波一盼嬌無匹惹我情絲驀地牽 
　　修蛾淡掃自風流別後相思繞畫樓此是孽綠償未足故敎兩地各凝眸 
　　雲英今已嫁裴航難覓藍橋舊日香霧　冰銷徒想像幾回　氣更廻腸　右記焦桐仙館 
　　欲斷情絲恨總難束風深怨好花殘綠陰今日成何速誤我芳時淚暗彈 
　　輕羅衫子薄於雲人比黃花瘦十分惆悵當年情重處間堦把袂共論文 
　　一丸凉月上花枝秋恨春愁總不支記得與卿離別候畫橈同倚淚如絲　右　綠菊仙館 
　　懷舊詩成惆悵未已再題五十六字成二十絕 
　　秋風秋雨冷凄凄一別天台路巳迷儂自中心難解脫枉將好夢再重提 
　　廿首詩成劇可憐媧皇無術捕情天愚公空有移山志其奈吳儂力似綿）用高飛鶴句） 
自由談話會 
　　組織北伐隊也要求參政權也暗殺大總統也兩三年中吾女界興高采烈種種驚人之舉是非姑不論其勇往急進大有一日千里之勢乃默觀靜察曾幾何時而志頹神喪銷聲匿迹試覽近數月之報紙幾見有一則為吾女界自動打為之紀錄蓋已大失其作為又有一落千丈之象何今昔適成反比例也夫亦基於一時之客氣未有不終餒者然建設時代社會家庭間關係吾女界而為正當之事業應盡之天職者亦正有在何不放手為之豈吾女界之天性亦但長於破壞歟吾諸姑姊妹盍起而圖之不患不於異日歷史上放一異彩也[  沈鴛文女史]  
　　革命後吾國人視租界為安樂窩而遷入者不知凡幾福州路為租界熱鬧之中心點乃旬日間發生暗殺案二次兇手均兎脫余友一儂少年多情謂凌降仙女士求婚吿白亦如英雄末路迫而為此然我輩窮途落魄時不知亦可挽人經理代登吿白擇富家女而事之否男女不平等可恨 
　　余數年來無効力國家之機緣祇得為西人經理筆墨交涉而日興相處觸於眼簾者類多食肉之輩如此生涯自覺乏味與世浮沉何時得了自由雜誌徵集諸文家著作不知費去多少腦力搜索多少枯腸乃其所成么書每本祇售四角據此推算每腦不過値銅元一二 
　　枚每條枯腸不過値錢四五文具是價廉物美　[  漁郎]  
　　所謂偉人者超然於世界為千百年人品者也所謂偉人者若華盛頓若林肯能脫人之覊勒拯人之困厄者也所謂偉人者富貴不能淫貧賤不能移如諸葛武侯之出處不變如王陽明之順逆不異斯可謂之眞偉人斯不同於偽偉人 
　　吾見今日之所謂偉人者一朝得志頣指氣使報睚眦之怨無所不至後世論者其謂之何　[  士登]  
醫話 
[畜蠱害] [  余伯陶]  
　　舊傳南方行蠱始於　獞蓋彼族狉榛成俗不通文化異方人之作客閩粵者往往迷途入洞中蠱而死近如漳汀之間此風猶未息也考蠱類不一名亦各異閩中曰蠱鬼粵中曰藥鬼又曰挑生粵西有藥思蠱狀似竈雞蟲　蜀有金蠶蠱又名食錦蟲五岳游草有稻田蠱馮氏醫說有魚蠱雞蠱鵝蠱羊蠱牛蠱犬蠱蜈蚣蠱蜘蛛蠱蜥蝪蠱蜣蜋蠱科斗蠱馬蝗蠱艸蠱小見蠱等稱通志六書略日造蠱之法以百蟲置皿中俾相啖食其存者為蠱千金方云蠱者人取三蟲之類蝦蟆娛蚣蛇虺也）以器皿盛之使其自相啖食餘一存者名為蠱而能變化人有造作敬事以酒肉祭之取出放毒於飲食中人中其毒心悶腹痛面目靑黃或吐唾鮮血或下膿血病人所食之物皆化為蟲侵蝕藏府蝕盡則死急者十數日便死緩者延引歲月死後病氣流注染着傍人故謂之蠱　巢源云中蠱者面色靑黃是蛇蠱面色赤黃是蜥蜴蠱面色靑白若內脹滿吐出成科斗形者是蝦蟆蠱面色多靑或吐出如蜣蜋形者是蜣蜋蠱瑣瑣錄云南方蓄金蠶其蠶金色食以蜀錦取其遺糞置飮食中以毒人赤雅載獞婦畜蠱法云五月五日聚諸蟲豸之毒者並寘器內自相吞食最後獨存者曰蠱有蛇蠱蜥蜴蠱蜣蜋蠱視食者久暫卜死者遲速蠱成先置食中味增百倍歸或數日或經年心腹絞痛而死家中之物皆潛移去魂至其家為之力役猶虎之役倀也其後夜出有光耀如曳彗是名飛蠱光積生影狀如生人是名桃（一作挑）生影讀生形能與人交是名金蠶於是任意所之流毒鄉邑殺人多者蠱益靈家益富蠱術公打峒官提陀潛得知其狀令巫作法厭之取婦埋地中出其首澆蠟燃之以召寃魂魂不附獞婦代鬼返罵乃死否則不能置之法也鮑明遠詩吹蠱痛行暉蓋飛蠱也按周禮土訓掌道地圖道地慝疏云地慝蠱事人所為也周禮荆楊不入職方王制南不盡衡山則西北亦有蠱矣國語曰宵靜女德以伏蠱慝謂女惑男如蠱使人形神凋喪精魂為其所攝也張衡思亢賦咸姣麗以蠱媚兮增　眼而蛾眉則房中亦有蠱矣何必　舌雕題騷人覊旅始為惑哉 
小說 
滑稽小說 
[滑稽小說斯文掃地　（二）] [  鈍根]  
　　三家村有老學究性冬名烘學識冠一鄉羣尊之日頭腦學究博聞强記能倒誦四子書閒談科場得失媚娓不倦故鄉人樂與之游有慶弔事必招學究學究至則高踞賬桌終日不去時而持盤握算時而與男女儐斤斤較輜銖聲震屋草額筋墳起痰沬四噴時而戴老花鏡伏案蠕蠕作小楷蓋凡婚嫁之禮柬及死人之牌位無一不　需學究苟學究書之者則鄉人以為必無謬誤未嘗爭執也惟學究御生徒嚴居恒啣長黃烟袋枯坐頺椅中牧頑童三四右手執木戒尺拍案砰砰作響或閉目漫呵曰讀呀讀呀頑童畏之如虎嗷嗷讀不輟顧口中雖作讀書聲其身實巳離坐互相顛撲為戲學究目常閉不之察也一日有金色巨蠅止於學究眼角吸其眥垢下緣太重學究痛驚而張目則見生徒滿地口聖賢而手無賴捫私賽鳥無所不至學究於是大怒自椅中躍起效董太師鳳儀亭擲戟故事舉姻袋猛據中一頑童顱烟袋之一端為烟斗斗鐵製而銳其末且受烟灼甚熱直破頑童腦殼而入頑童倒地諸童駭極狂奔歸吿其父母移時鄉人羣集哭聲罵聲勸聲推翻桌椅聲紛然並作學究則膛目不知所對羣議縛學究送之官一老者止之　師殺弟無罪控必不准甚或受枷責且孰敢冒險見官者羣莫能應議遂寢或勸學究資恤死者家族學究無奈裂枕出大銀圓五小銀圓七揮淚授之曰可憐余年來積蓄盡於此矣　嗤以鼻共逐學究出三家村學究既被逐獨行踽踽無所適從私念不得坐冷板櫈惟有往城市行乞耳遙望城關渺不可即天已垂慕腿痠欲折不得已就樹下布衾而臥未幾月色東上鳥棲樹巔學究觸景興悲乃以黃烟袋擊樹高吟曹孟德橫槊詩日月明星稀鳥雀南飛繞樹三弔無枝可依適丐者過其前聞歌聲大驚亟棄手中趕狗棒於地自言日那旁有一老丈待我下馬問來 
偵探小說 
[商界之賊（二十八）] [  常覺覺迷合譯] 　 
　　汀垓趨向梅麗鞠躬低聲謂之曰姑娘亦嘗聞著名大偵探白萊克者乎汀垓此問突如其來梅麗莞爾答曰然　儂固嘗識其名也汀垓曰然則姑娘亦必識汀垓之名矣實相吿予即汀垓也梅聞言錯愕萬狀不覺失聲呼曰君卽汀垓乎　汀垓亟慰之曰幸勿聲張　請自鎭定姑娘固饒有膽識者勿作尋常兒女子態反致憤事也實吿姑娘此時吾儕二人處境至危也梅顫聲曰有何危耶　汀垓曰姑娘幸先將被　至此之實情一一語予梅曰邱美謂將往海外游歷調攝病軀須携記室偕行乃聘儂任此職俸給至優儂故從之也汀垓曰是皆　言彼將誘姑娘至蘇古特拉也梅聞言失驚曰是卽儂　汀垓即為之續曰是即姑娘之未婚夫駱哲身君所在地也惟時已迫促姑娘有所見詢請俟諸登岸後何如梅曰謹聞命惟尙有一言亟須奉詢彼　彼　駱君安乎　汀垓亟應曰駱君甚安姑娘苟能脫險者駱君必無恙此中原因複雜非一時所能盡言姑娘乎信予之言勿加猜疑速行　速行　 
　　曾購自由雜誌者請示住址本館當寄奉勘誤表有人函詢商界之賊原書何名幷其購處茲答覆如下書名Uni　　　Jack　　d　ubl　thread書肆名　　　Ti　H　ngk　w在虹口 
 
 

Page 14

 
 
   
 
