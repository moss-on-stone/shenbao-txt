# 1888 - 51 - 4905335

 

Page 1

 
 
[重印淞濱花影减價出售] [  申報館帳房啓]  
　　前印淞濵花影業將銷罄兹又將滬上名花中之出色者重爲摹繪排印入書較前尤爲精妙惟所印不多特爲减　　部止取工本洋八角賜顧者請速購取可也此布 
[新印尺牘初桄出售] [  申報舘主人啓]  
　　尺牘初桄一書門分類别縷析條分初學旣便於取資成才亦易於翻閱本舘特用新鉛字排印眉目清晣校對精詳准於卽日出書每部四本價洋二角半售處仍照曩例 
[直行康熙字典出售] [  點石齋主人啓]  
　　康熙字典一書自本局創印以來久已風行海内而直行本銷售尤爲最夥前所印者早經售罄惟書中分行直線易於混目閱者嫌之今本局將書中直線概行剔除重加描潤一再校勘毫無遺憾矣準於是月出書每部仍裝六本外加紅木夾板價洋兩元八角售處在三馬路逢源里愼記書莊及南北申昌各外埠申昌此佈 
[一百四十二號畫報出售] [  點石齊啓]  
　　大凡人之用心有所專注之處觸類成形久之而淪肌浹髓不可漫滅所謂癖也粤有嗜賭者喝雉呼盧咸推絶枝終其身無日不在賭塲目有見見賭也耳有聞聞賭也口有講講賭也積數十年之久而天靈骨上現出不同一副結想所至有如此者寄矣畫准十六日出售前後仍附漫游淞隠兩圖說 
[硃批雍正上諭全書印成發兌告白] [  點石齋主人謹啓]  
　　憲皇帝御極十三載手批章奏無閒宵旰天縱之明如日月天威之赫如雷霆而極之勵精圖治之心則本天心之仁愛一天道之誠成庶物而已　本齋知是書之有功世教也從事於此書者數十人歲紀一周始獲告蕆其初每過一關必校兩次層層遞進校益嚴密及至書成復又通　遇有出入重印而止其所以不告勞不辭費者蓋以聖人經世之謨與臣下効忠之悃俾世之讀是書者無官無商無士民開風興起皆油然生忠君愛國之心焉分裝六十册外加文木箱子定價四十元准於本月十五日由本齋帳房三馬路申昌書畫室清遠里新泰絲棧發兌至於紙張之潔白字　之湛精猶爲此書餘事有目共賞不自譽也已此佈 
[除邪教說]  
　　本報前紀上海縣屬高家行鎭人高士祺以大被教惑人誘令某氏舉火自焚因被告發云云嗚呼邪教之害人至今日而幾不可詰究矣查大被教十餘年前已盛行於各邑鄉僻處所教有酋長呼爲教頭每教頭至教中人各出錢二百文教頭則供以疏食製一被大與屋等夜則無男無女無老無幼羣覆具中相與誦經禮佛其人不肯以教著但自稱爲吃素人每有愚夫愚婦尊而信之謂僧道輩作事不端不除葷酒不如吃素人之身心俱淨可格神天遂有延令超度祖先祈求宴福者久之搢紳子弟詩禮人家亦且被其所淆一唱百和幾不知邪教惑人大于憲典嘻異矣按例凡私家告大拜斗焚燒夜香然點天燈七燈者杖八十僧道修齋設醮拜奏青詞表文及祈禳火災者同罪又云凡師巫假降邪神書符咒水扶鸞禱聖自號端工太保師婆及妄稱彌勒佛白蓮社明尊教白雲宗等會一應左道異端之術或隠减圖像燒香集衆夜聚曉散佯修善事煽惑人民爲首者絞監侯爲從者各杖一百流三千里是尋常設　拜佛已　罪不容寛况加以該教之集衆歛錢混淆男女托名脩省持誦經言按諸例文實犯死罪奈何被其煽誘竟事信崇如該氏者鄉婦無知被其愚惑自焚而斃咎亦難辭奈何搢紳詩禮之家竟亦蹈其履轍而不之醒悟耶顧大被一教雖曰簧鼓顓愚亦惟以茹素焚修爲歛錢之計尚無所謂罪大惡極也目今所滋蔓難圖而爲日後之隠患者一曰性理教二曰在理教性理教者何大率以清淨寂滅爲旨實則毫釐千里其說似是而實非所箸之書非釋非儒可解不可解甚至謂大學中庸可與河圖洛書相叅証其說起於武漢一帶而沿及於長江上下游昔年有稱爲聖人者觀具貌一村學究耳閱其文一鈍秀才耳細詰其學問之淵源則大言曰此豈在語旨文字之間哉久之信從者衆至有某某等諸孝廉公車北上中途相遇傾倒十分遂卽敝屣功名不復入京應試者自教首王覺一伏誅竊以爲若輩當匿迹銷聲不復潛謀異志矣而歴年來得諸聞見仍有逢人勾引到處潜蹤者涓涓不塞將成江河其隠憂伊於胡底哉至於在理教大抵不飮酒不吸烟腰間常繫白綾帶每至臘月八日則羣聚一處歡會高歌以食量之大小定道行之淺深四月中旬則上祖師墳緑女紅男不期而會據云欲入教時必先由教中人引見教首教首高踞上座呼令其人長跽塵埃中責其行止如何不端倫常如何不睦正言厲色指斥多端必俟其人叩首血流痛哭知悔而後授以眞言眞言者何卽南無阿彌陀佛六字而今日授南字明日授無字必歴數日之久然後授完究之其教秘密異常未入其門誓不明告甚而父不語其子夫不語其妻是以此中若何情形外人亦無從細悉是雖未見有逆謀敗露而由山東而直隸而奉天數省之中幾於到處皆有一旦揭竿而起其禍尚可言耶且更有不以教名而其爲禍更甚於邪教者則哥老會是赭宼耆定各省管勇大半遣撤歸農若輩慮無食無衣流而爲丐於是聯爲會黨互矢誓言荀入其中則雖陌路相逢亦必爲之賙濟久之而愈聚愈衆聲勢漸强至有三四品大員潛爲會中頭目者夫大被僅圖歛錢肥已而已尚不大爲害於人間卽在理性理等教其黨雖盛其勢雖强而　合之流尚易及時撲滅獨此哥老一會其人類皆身經百戰勇力堅强而又亡命江湖無家無室幸而海疆無事寰海昇平耳設一旦强鄰有事方稱兵於驚濤駭浪之中而禍起簫墻釁生肘腋雖有老臣夙將其將何所禦之然則如之何而可曰欲盡殺之則誅不勝誅不特傷天地之和且恐激之生變欲姑容之則若輩日盛一日後且除之益艱惟卽其中爲首者殺之無赦其餘羽翼則多方勸導寛其旣往勉其將來去年金陵某武員已保至都司潛居省會者十餘年一經官吏查明卽立刻明正典刑而焚其簿籍俾悞入其黨者咸得洗心革面不致惴惴自危似此辦理情形極爲得法至滬上屢經拘獲游勇搜出號布號衣等件字句狂悖確係會中人而官憲故示從寛但以遞回原籍了事事則省矣其如不足示儆何尚其懲一儆百按律治之庶幾若輩有所嚴憚於心不敢恃以爲逋逃淵藪乎因論高士祺事而縱言及此閱者其不以斯言爲河漢也可 
 
 

Page 2

 
 
[東瀛年景]  
　　除夕三更時東瀛忽降大雪其勢如扯絮搓綿至鐘嗚五下巳積寸餘元旦則旭日東升天氣晴朗華商家均于辰初放爆竹開門門首高扯龍旗長崎理事楊星垣太守整肅衣冠坐車赴三帮會館拈香回時繞道廣馬場新地大浦至各紳商處賀年各紳商亦陸織赴理事署拜賀午正理署門首車馬絡繹各國駐崎理事及日本各官俱來道賀楊太守善操西語挨次接見各敬酒盃西官持盃祝中國大皇帝萬壽次叙道賀之意來客甚衆略坐片刻卽行辭去午後積雪盡消街上業經乾燥但見頂煌煌而靴槖槖者靡不周旋於租界之中逢人則道賀聲致謝聲藉藉於耳中日本人之循舊例者亦於此時送禮拜年與華商通酬酢焉 
[閩中雷雹]  
　　福州自去秋大旱後河水井泉大半乾涸經大憲虔禱甘霖以後雖下雨數次究不能十分霑足至今年元旦天氣晴朗初二後濃陰四布細雨斜飛初六夜三鼓許雷始發聲雨無多初七早八點鐘雷聲隆隆振耳欲聾繼以大雨冰雹交作其大如丸瓦上鏗然作響閱半點鐘時始止雨亦旋歇閩俗於元宵節有送燈之舉近日後街燈巿十分熱閙值此陰雨連綿則火樹銀花不免爲雨絲風片所阻能不怨天公之不做美耶 
[蘇臺春事]  
　　向年新正初間郡人士每於元妙觀中煮茗清談呼朋引類如三萬昌雅聚園及觀外之玉樓春等處幾於座客常盈是以小本營生者無不利巿三倍今正雨雪載途問津者少若輩每仰屋興嗟恨天不與人方便近日天氣暢晴游人如織幾於在坑滿坑在谷滿谷而衣香鬢影時或掩映於春衫白袷間浮薄少年流氓地痞評頭品足幾於無所不爲亦惡習也一日有某氏女郎主姿綽約裝束入時偕一僕婦入觀燒香深深下拜欵欵通誠若輩見之多方訕笑女郎紅暈兩頰倉皇無措奔入茶寮有願爲護花鈴者喝散衆人始得解脫然已遺簪墮珥大受虚驚矣寄語金閨姊妹其毋輕出閨門哉○蘇州府屬某縣漕總某甲自盡報經魁太尊飭委吳江縣相騐隨將大略情形禀報到省大憲批府親提訊鞫 
[甬上紀新]  
　　寍波南門外石灰埠頭周港岸等處藉燈巿爲名招雇串客登臺演唱淫戯雲情雨意極意描摹敗俗傷風無過於此官斯土者曷其奈何弗禁○各米業因入正以來連日雨雪米船進口者稀遂將米價擡高二三角現每石需洋三元有奇次者亦須二元七八角柴因山中積雪未消難以樵採以致價亦飛騰每担貴至五百文貧民小户不免米珠薪桂之嘆○某甲藉祖父餘産不務正業日與花骨頭爲性命交喝雉呼盧夜以繼日雖千金一擲不吝也獻歲以來賭興尤劇無如五木無靈常如管夷吾之三戰三北以致債臺重疉日上益高登門索逋者踵趾交錯某日時將卓午猶未啓關好事者穴隙窺之則已席捲一空乘虚而遁矣○十一日雲開月朗一輪湧現郡廟頓形熱閙游人密如繁星廟内有坐唱小曲演講武書者廟外有新式西洋景變弄戯法者兼有耍貨食物等攤羅列成巿不若前數日之蕭然寂然矣 
[滑跌殞命]  
　　杭州臘尾年頭雨雪連綿經旬不息初七八日又降大雪至日内始放晴曦日光微露而途間積雪一時未克消融以致泥滑難行人俱爲之裹足初七日有肩輿行至東門　者忽然傾跌遂致脛骨斷折腹間被石觸傷醫藥無靈當晚卽行殞命初九日薄暮自衣冠乘馬者在西大街得得而來馬蹄滑不能行因之跳躍竟將乘馬人掀翻在地其僕急往扶持則口中已鮮紅飛吐面色如紙蓋以心坎撞在石角上立卽殞命矣僕顧馬與馬夫均已不知所往祗得回　家人就近暫租一小屋草草收殮舁柩而回詎馬掀人落地驚而飛奔馬夫飛步狂追思由徑路出馬前忘其中隔一河也信步疾馳仆于河内經該處人救起左脛骨已折受傷五六處雇人抬至其家未識性命得無碍否衆安橋某烟室婦欲赴寳極觀領粥計時已晏深恐不及步急路滑遽致趺倒臥地不起幸距家甚近經人告知其夫相與扶擁而歸但腰際已受重傷醫者均已束手延至初十清晨卽已辭世云 
[情同放鴿]  
　　某甲籍隸山左流寓浙西無恒産亦無恒業以娶杭人女遂家於杭其妻稍有姿色不安於室與丐頭張姓私識數年以來情好無間視甲如陌路矣甲知妻心已變遂爲將錯就錯之計倩人向張言但贈我洋二十元爲我回籍之貲我卽不顧間矣然張自與婦私後費用日多且貪安逸辭去丐頭作逍遙無事人有出欵而無入欵手頭已形拮據聞甲言卽與婦商定託人將婦賣於山墩某藥鋪之寍波人得英洋八十元係張認作巳妻出立筆據以二十元與甲囑甲冩立休書甲冩書得洋飄然去矣張卽以誘拐等詞控寍人於錢塘縣程稻邨邑尊准詞差提詎寍人恇怯無能見差到懼甚賂差且暫免提匿不敢也同業人曉以利害謂若不出頭反成誘拐情節力勸之出寍人曰若到衙門見官是索我命矣我所用之洋只是運該破財不想收回此媥竟請前途領去我亦为思爭奪同業人憐之故恐之曰誘拐之罪官總不肯饒放將奈何寍人曰如此則再贈張數十元請伊在官前說不是誘拐可做得到否人見其愚不可救藥惟有聽其所爲後不知其如何 
[鹽務紀聞]  
　　兩淮鹽課各鹺商例於新正月在淮南總局完納課銀由局彚解運庫兹聞田熾庭都轉頒出紅示一道諏吉於初六日戍時開徵屆時都轉吉服升坐堂皇各商呈繳課銀纍纍然堆積堂下由庫廳督率庫書等逐一過平檢收入庫嗣後卽由庫廳按卯兌收白鏹滿廷殊形熱閙○新署兩淮運憲田熾庭都轉履任後尚未晉省聞擇於初十日出轅先至袁浦謁見漕帥並賀年禧約於中旬回揚開篆再赴蘇省晉　各憲○兩淮鹺商恐塲鹽到棧無地堆儲公同會議在十二圩浦東浦西地方購買民地建立鹽塲業經禀准開辦該處水塘甚多間有深至丈許則用土塡實一律高出原地五尺約日内卽行興工也 
[讌會誌盛]  
　　皖省官塲於初六日舉行團拜禮阿嘯山方伯張竹晨廉訪丁田生觀察會同各候補道及府縣等設筵八旗會舘恭請陳六舟中丞賁臨裁紅刻翠新年之樂事良多擘脯飛觴滿座之高朋不少洵一時盛會也 
[竹西年景]  
　　揚州來信云兩淮運憲田都轉涓吉初十日午刻登舟至蘇省緣有要公須面陳崧振帥也○督辦儀微淮鹽總棧吳柏莊觀察之夫人年甫大衍體氣素强近因雪積天寒舊疾忽發服藥不效遽於新正初六日仙游觀察伉儷情深盡情哀悼擇於初九日在東關大街公庽大殮在城文武各官咸往叩奠○揚城街道積雪堅擬行者時虞傾跌江甘兩邑宰雖經示諭各叚坊保打掃而小街曲巷依然遍地琉璃刻經棲流公所内紳董飭所中留養貧民各持箕帚分往各處掃除俾僻徑崎嘔一律化爲坦道萬人方便莫不頌該董功德無量云○客臘雨雪兼旬小本營生者無不眉山蹙損至除夕又花飛六出扯絮搓綿平地上一白無垠積雪至一二尺聞之貿易中人云年節帳目因之吃虧蓋各店收取帳銀多以是日爲緊要關鍵今兹雪深如此夥友數回跋涉早已力盡筋疲綜計各店所收不及五六成數而各欠户得以圍爐守歲無須效周赧王築臺而避當感滕六君之惠我良多也直至元旦黎明始霽痴雲盡掃大放晴曦見者咸謂黄人捧日瑞應今年而小本生涯尤復興高采烈云○去臘下旬有某員奉差赴十二圩行至瓜洲口適滕六君與飛廉同時稅駕江中浪湧如山委員以歲云暮矣急欲銷差遂語舟子曰汝等今日能赶到吾當優給奬爾舟人聞命欣然立卽高掛布帆出江上駛行至半途帆上積雪已厚寸許篷重載輕不隄防一陣風來船身遽覆時江面行舟稀少幸救生紅船在下風聞呼救聲赶急駛至將全船之人撈獲俱慶更生而委員衣物已隨波逐流飄去無跡矣○轅門橋街係熱閙之區平時擁擠非常至歲闌而尤甚客臘之杪有某傭人矮小若侏儒捧點心一籠行經此處有妙手空空兒某甲故意嘲之曰武大郎在此人叢中賣餑餑豈不知西門大官人在令正處借茶消渴乎傭欲詈之又恐一竚足蒸籠卽被擠壞因擎諸頂上甲遂尾隨其後探手籠中任情攫取直至懷 
 
 

Page 3

 
 
袖皆盈始返身而去見者以事不干已多目笑存之 
[江西官報]  
　　餘干縣鄭季春禀謝加捐同知銜行知　判黄啓麟委解第八批漕折銀進京指分縣丞陳祐敬繳照雲南昆明人新選贑縣桂源分司韓錫麒繳照浙江蕭山人翰林院庶吉士梅汝鼎由浙江回省候補縣徐緒昌委解頭批釐金進京回尹華珠委解第九批漕折銀　京縣丞諶德堃往九江就醫候　縣王金元委解九江關餉進京吳念慈委辦景德鎭緝私卡翰林院撿討陳煥林回湖北原籍廣信府河口鎭同知馬梁撤任察看以試用同知翟惟賢酌委署理定南廳同知杜曉微據報丁憂以補用同知許應銑酌委署理浙江縣丞陳堃修運故員奎修胞弟柩回籍南唐縣馬枚清理交代卸事回新選萬安縣丞李岳生鉛山典史雷文明均應行飭赴新任廣東候補道彭懋謙回陜西籍龍泉秀洲司馬棟樑據報丁憂以典史殷承慶署理湖口典史王玉據報病故以縣丞楊熙元署理馬贊清委辦鄱陽古縣渡卡朱炳光委解海防經費銀進京准調臨川縣劉瑞礽應行飭赴新任正任弋陽縣蔡體乾應行飭赴本任候補按司獄胡廷鉞起服來江何彦璋謝准補樂平典史行知縣丞彭懋修接查沙并保甲從九鄭承志接查德勝門章增森接查順化永和外保甲陳紹漳接查章江外保甲周錫森接查永和門龔鏡清接查永内保甲前解京餉委員舒雲彩由安徽回省候補府宋廷梁請假赴廣信府就醫翰林院庶吉士徐兆瀾大理寺少卿劉緒刑部郎中張賡颺内閣中書劉耀曾俱拜會 
[九江官報]  
　　客冬正任德化縣金明府時宣以卓異送部引見至嘉平月初旬出都立春後某日附江孚輪船回潯小作勾留擬卽晉省禀到○新正初三日關道李亦青觀察乘長龍砲船親往浴港督同書役丈量木牌隨於初四日黎明晉省賀年潯城文武印委各員均出大東門恭送 
[安省官報]  
　　新正月初一至初四日候補知縣王廷槐辭奉賑捐局委解皖北賑銀知縣滕起龍知奉委解河南餉銀○初五六日候補知縣張友仁懷定沈齊獻壽霍均到提漕折回 
[陜西官報]  
　　丁亥十二月初五日知府宫由西路公幹回知府王往大慶關收厘金訖江口主簿林進省知縣宋熙春丁母憂鄠縣劉回任初六日直隸州羅壽昌從西路公幹回知縣張紹衡從華州問案回咸陽縣嚴進省知縣史彪往華州提案知縣宋熙春回籍學臺林明日由三原進省初七日藩轅牌示知州張兆周署安塞縣事知府宫往扶風解案知縣朱繼芳由三原催糧回知縣張紹衡往高陵公幹署清軍廳胡明日辰時接印初八日藩轅牌示知縣侯鴻珂署咸陽縣事大荔縣蔡文田進省直隸州王兆慶由鳳翔查里民局回咸陽縣嚴回任知縣曹仲生從西路公幹回初九日同知唐沛霖由臨潼催糧回知縣劉璋毓赴大荔查案同官縣王光烈進省十一日署陜安道孫赴任扶風縣陳兆璜進省 
[茶客輕生]  
　　英界觀音閣碼頭江榮茂茶棧内安徽茶客汪某於客臘初十日自寗波販茶至滬共值五六千兩之譜其茶卽由榮茂經手售與元芳洋行元芳困無可存積暫寄太古棧十三晚突被火災其茶盡被吳回氏收去而汪已支榮茂銀五千餘兩棧主江某向汪之親串韓某關說此係天災棧内不能全認惟與汪交易已二十餘年諒汪吃虧不起衡情酌理棧内願認七八成汪須認賠二三成現在無銀可歸但冩一票據可也汪不允忽於前日潛吞阿芙蓉膏斃命榮茂棧内江乃偕廿五保三圖地保報縣求騐裴邑尊諭俟汪子到來再行禀請核辦 
[彈壓游人]  
　　昨日元宵佳節天氣暢晴豫園游人如蟻擠擁不堪幸有巡防局所派滬軍營勇并地保分投彈壓尚稱安謐而各茶寮莫不座客常滿利巿三倍云 
[暗築香巢]  
　　妓女名竹卿者前爲鴇婦二阿姐之買女後由二阿姐轉賣與吳氏吳氏情願吃虧囑妓贖身妓卽向西棋盤街雙慶堂妓院取帶擋洋百元又借男女傭人洋百餘元作爲贖身之用遂在雙慶堂爲夥妓至去歲某夜妓言有畫師田姓欠嫖帳未歸遂往索取孰料一去之後蹤跡杳然後在三馬路之福慶里内尋見該妓與二阿姐同居遂由開雙慶堂妓院之四阿姐與之評論二阿姐謂該妓同田某租我房屋餘不知情妓言現欲從良央人料理各項可也四阿姐允之嗣由田某至某甲處談及娶妓事甲謂與有情人成了眷屬豈非美事旋問有洋若干甲以不名一錢對聞者爲之齒冷未悉癩蝦墓果能吃大鵝肉否 
[婦控其夫]  
　　紹興戚姓婦以其丈夫住宿娼寮不顧家用扭至英會審公廨前意將喊控經人勸散已紀前報前日午刻該婦又至公堂喊冤由蔡太守問供婦稱嫁戚阿有已有四年戚現在英工部局經收年捐與前開臺基現在美仁里内開妓院之婦人名金和者相識目去年九月間住在金和處至今未歸前日往尋遭伊毆打欲扭夫到案經人勸散舅公等以我不應如是又將我毆打求請伸冤蔡太守問爾之母屬何在答稱在紹興又問傷在何處答稱僅受微傷並無痕跡太守隨飭暫退俟傳伊夫到案質訊 
[幸免碾傷]  
　　新年雨雪連綿游人爲之裹足近數日來晴光大放嬉春伴侣遊興勃然馬路問馬車東洋車遂覺此往彼來絡繹不斷前日將晚時有四輸馬車一輛由四馬路從西而東至陽春烟雨樓茶館前突有一馬車由東而西又有東洋車在中間兩馬車於此時頗覺左右爲難瞥見東洋車橦倒并老人小孩各一人馬車夫赶緊躍下拉住馬頭然老人與小孩已皆在馬腹下經人拖起幸未受傷而受驚已不淺矣通衢大道之間不幾歌行路難乎 
[上海縣署瑣案]  
　　奉賢人施培山扭控何鑑如索賄一案已詳前報前日裴邑尊飭差集訊施稱小的妻弟陸和尚之女名香寳逃　無　刻在莊家閣譚榮榮家尋見欲向領回忽有該處地保何鑑如索賄叩求究辦何稱小的不敢索賄因香寳偕顧阿泉住譚處所欠房錢譚屬小的向取施隨將小的混控譚稱香寳於去年十月隨顧來家借住未曾付過房租今拖旣欲領人須將房租給付香寳稱父親陸和尚親屬小婦人隨　出外何又將小婦人尋歸顧稱香寳與小的來往旋卽懷娠陸曾付給洋五元屬領香寳出外謀生現在施欲將香寳領回惟所産之孩須給小的邑尊謂顧奸拐情眞猶敢來案求領小孩實屬胆大妄爲飭笞二百板發押候辦譚擅留逃婦姑念鄉愚　知與何一併叱退嗣後不准再留逃亡之人香寳暫交施領至普育堂住宿一宵着施將陸追來案下具領○客臘楊　齋控王香山强搶女兒成親求提究辦前晚裴邑尊提土訊究楊稱女兒自幼輕王福生聘爲童養媳去年女婿未婚而殁此女仍歸小的家中至十二月初旬女至刷布塲做工突被王搶去成親叩求究辦王　小的憑姚金標顧德裕爲媒娶福生之寡媳楊氏爲室楊因索詐不遂是以來案誣控邑尊飭王將福生并兩媒交案訊辦○蔡國梁控張海林强搶女兒裴邑尊飭提張到案訊供之下蔡稱小的之女嫁與余土金爲媳嗣因余子病故被張將女兒搶去成婚張稱小的憑媒娶余之寡媳爲妻曾出財禮洋八十元蔡屢向小的索許叩求明察邑尊以蔡貧苦可憐着張再出洋二十元交蔡具領完案 
[法界捕房瑣案]  
　　昨晨法捕房西捕在公館馬路見小車一輛載有死牛一頭推往西去想是售與八仙橋牛行者後有鄉人押車而行有違租界章程因將該鄉人及小車一併拘入捕　經備總巡研詰據鄉人云家住東鄉僱船載牛來滬船至半途牛忽斃命現在船停浦灘備總巡謂死牛何可賈與人食本應解案懲罰今姑從寛着仍將死牛車至船中赶緊回去不得再載至别處售賣鄉人唯唯捕頭着人押往○法包探昨在洋涇浜獲到小竊兩起并衣服等物一併拘入捕房分别管押以待解案○昨爲元宵佳節因此法會審員王鴈臣司馬未臨捕房發落各案 
 
 

Page 4

 
 
[跋原紅樓夢]  
　　是書爲夢痴學人所箸由可壽齋主人付之梨棗者也夫紅樓夢之膾炙人口久矣舉天下風流才子錦繡佳人莫不心醉其中夢魂顚倒而一二老學究見之則曰此淫書也敗俗傷風無過於此摧之燒之維恐不及獨夢痴十讀三復别有會心著爲是書以推原其命意之所在前編爲各人評語復以六十四卦分配各回後編則摭取書中詩詞歌曲燈謎叅以見解無不獨具手眼生面别開紅樓中無數情蟲死而有知當亦引爲知已已承以一帙見貺爲綴數語於簡端 
[上海陳家木橋電局豫皖處十一十二日事略]  
　　香港電局温輝翁來函前因豫賑孔殷曾墊解二百元嗣經勸募得三千一百十元除前墊二百元外計二千九百十元扣去帖水寔合規銀二千一百另一兩四錢四分由匯豐行匯上云敝處兌收後除掣票函復外登報誌謝○兩廣電局電云除夕收銀六十兩正月初一至初五收銀二百五十四兩三錢三分四厘○閏省許星槎觀察來函潘茂如觀察宦閩循良六旬生辰概辭稱觴蓋以太夫人儉約持家樂于利濟卽奉慈命以番銀二百元囑寄尊處以濟急用特斢足光洋一百九十五元四角如數奉上敝處兌收後用將來函摘登以資觀感 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[貽謀深遠齋世同心]  
　　接誦龍陽諸同人十二月初十日函得悉邑侯王伯平别駕莅任以來紳民戴德如上春臺秋間邑侯有弄孫之嘉醵資爲賀邑侯概屏勿受並出其湯餅筵資囑同人湊集百金寄至敝公所轉解豫省以拯流難咸深感激沾邑侯之誼食邑侯之德謹遵所命共得規銀一百兩正特交新泰厚匯號寄來囑將情形登列報章以表邑侯之痌瘝而昭同人之徵信胥伸賀悃愜輿誦以救災具出良圖衍孫謀而種德氣求聲應可爲濟世者進一籌焉[  上海北巿絲業會館籌賑公所愚弟少欽施善昌謹誌]  
喜小金寶徐介玉詞史重來隸新丹桂茶園賦贈四絶卽用鏡中花史原韵錄請玫刊并呈霧裏看花客申左夢畹生之溪居士兩呆山人 
[同粲正]  
　　一冬無奈朔風寒多少離愁欲訴難誰得新春好時節得鄉來倚玉欄干滿身猶帶麝蘭風秀色能教百慮空同住有情天世界初逢偏在海天中余初遇詞史於海天春酒樓玉立亭亭現在身雖無後約有前因唐昌更比豐臺秀誰敢花紅唱好春鶯聲連日逐春移紅占江南第幾技爲語多情何水部從今應免賦將離[  晚霞生未是艸]  
[題美人圖]  
　　釵梁銀杏嚲裙帶石榴垂掩扇無聊候低鬟不語時月明花弄影簾動燕滋疑欲冩春愁句拈毫有所思申左夢畹生 
[不寐口占]  
　　清宵輾轉到更殘有病從知歲月寛傲骨支撐隨分好孱軀惶恐報恩難聞琴兀就廻腸理攬鏡羞將兩鬢看破曉鐘聲鳴遠寺蕭蕭窓竹答平安[  丁亥冬日柳隠詞人未是草]  
[上海四馬路文報局内恊賑公所經收賑捐十一月上旬清單]  
　　初三日河南捐招商總局帳房翁吟樵先生交來本埠三菱公司主人洋一員規元五十兩○平湖通濟莊募四爰堂洋四角恆記六角古香室美記二户各三角隠名士二角夏烈泉夏記二户各一角○招唐漕務南棧曹損梅翁求臨盆平安一圃○金云姬古愚先生募陳銘文醉脛書屋王子罕金安餘四户各洋一員無名氏錢七百陳旭四百實收洋五元錢八十○嘉興北門大街汪壽萱室洋二員○本日共收河南捐英洋一百員規元五十兩錢八十文 
[上海四馬路高易公舘内籌賑所李秋坪經收河南皖北十二月初一至初三等日第廿七次賑欵清單]  
　　初一日永懋號交來救災圖說合太和齋松芝長春齋各洋二十元和氣致祥齋銅洋十元○松江張心庵翁募汪品伊洋四元○初二日吟芳廬潘洋五元○廣東愛育堂第十二批洋三元千元伸規元二千一百六十兩○生大號洋一元四角○祥册無名氏洋六元不書四元無名氏三元聚奎堂振鐸堂無名氏燕翼堂各洋二元無名人三户仲華氏雙記心愿氏朱承啓堂尊禮堂海陽人夫記不書名氏一元共洋十二元○九江文報局王建亭翁寄來祥册江西高安縣胡愼德堂武怡順堂劉集和劉集和劉漢章羅久成無名氏熊崇信堂各錢一千文共捐錢七千文伸來銀四兩五錢一分伸規元四兩六錢二分○鎭江晋源莊大純善士募第十七號河南省悟和尚洋五十元又十四號洋二元無名氏陳義昌林世浩周懋成怡予全予謙吉各一元夏清溪丁步雲各半元共洋十元又居成功德册無名氏等十二户洋十一元○楊州徐蓉洲鄭幹卿翁募救災圖說祥彩洋二元張楚之許友華肖永吉王振興熊朝李長興周祖亨於廣義鄧友益龍長友王永發安毛知盛尹慶云各洋一元徐蓉洲鄭幹張棟臣定夷氏各二角五分共洋十七元○蛟鎭氏洋一元○睢寗縣署募祥册無名氏寮山樵子各錢十千文心速主人梅山草堂各二千文中興堂魏瑞泰朱樂齊各一千文敬義堂庄玉光各五百文世德堂四百文樂安堂三閣堂各三百文三省堂我鄰鄉三槐堂萬賢堂梁會隆各二百文共捐錢三十千文伸來洋廿七元○○初三日江西南昌府署集腋堂洋十一元○何乃敬一元○揚州葆書堂一元溧陽恆和泰募祥册恆和泰恆興號殷大昌萬新岑盛卿吳銘齋各洋一元益隆復仲吳道南汪成岑文俊聚成店賀正茂趙義興鼎興各洋半元共洋十元五角○恊源莊交來抗省保善典募陳丹田洋三元悔悟子二元吳姓等洋四元錢八百六十文汪萬錫德隆堂改惠惡從善人各一元吳海珊錢五百補足氏四百四十文勉爲善人二百四十文共捐洋十二元錢二千零四十文伸洋二元○宜興儲經畣堂募救灾圖說單不書名洋二十元不書五元不書名路振記謝裕興不書名潘志湘各洋一元○溧陽汪德源洋一元吕烈惠周謙吉各二角○江西劉元吉堂裕後堂安吉堂新德堂各錢二千文劉福德堂留謙吉堂各一千文共捐錢十四千文伸洋十二元○撫郡戴安雅堂四元樂善堂二元○江西萼卿女史洋一元范鏡川張小甫各銀六錢共洋一元銀一兩二錢伸規元一兩二錢五分○烟台海濱隠名氏經募祥册二扣成山梁崇樸銀六十兩王純一銀五十兩於純餘五十兩零三錢五分文登畢德蔭二十五兩積餘齋二十兩零六錢五分王　蔭喜各二十兩金滋樹於鋤經梁崇賣各十兩梁同德八兩張錫符三兩張雲逵張賛符張貽符張貞符各二兩梁德王娥張雲階各一兩共捐銀三百兩伸規元三百十四兩七錢三分五厘○漢口移筵堂洋六元○羅塘王蔭鎭劉興元王佑册曹章甫陳敦氏丁壽彭各錢二百文朱輔臣沈棷庵郭建家王漱清王厚庵劉子猶吉彦臣各錢一百合來洋二元○○以上三日統共收規元二千四百八十兩六錢零五厘英洋二百九十四元三角銅洋十元 
[天后宫施醫局今將]  
　　各善士樂助捐數開列於後鐘藹堂經募三十元張成順張蔣氏各五元鄭芸初四元陳星槎兩元以上共收洋四拾六元唐茂枝李秋坪各六元陳善亭五元何天生三元朱寶山吳春池宋晦川譚幹臣吳榮波徐棣又胎衣八套各兩元張金和周蓮塘各一元以上十二月捐共收三十四元兩共收洋八十元 
[上海陳家木橋電報總局豫皖賑所正月上旬收數清單]  
　　川册存義公交來盧州電局王募第五批渝平銀廿四兩七錢六分合規元廿五兩九錢九分八厘又交來第六批渝平銀廿九兩二錢四分合規元四十一兩二錢另厘又來第七批但祖蔭司馬賀致中巡員經募合渝平紋五十五兩九錢一分合規元五十八兩七錢又收支所劃來錫八批募陳少雅先生病全完愿洋五十六元以上四批各大善士姓名容再另登報章○黔册收支所來畢節電局王募湘平銀五十二兩三錢合規元五十五兩二錢一分一厘○　册吳潤甫來平江吳陶氏因病幾危許賑獲安助洋十元崑山崇善堂募第十六批湯沈氏完愿助洋十元玉山公堂補過軒洋四元盛川王坼安洋一元銅洋一員○救册太湖救生局徐子春募第十六批男普濟堂洋十員振源正省節酒洋五員周有恆堂洋三員補過軒洋二員稱心洋一員永裕宏盛泰二户各四百人和正昌各二百胡萬元錢蟾卿徐福成王異寶嚴蘭芬方太太鼎豐陳春余柳息卿正泰永豐周松齋同盛坊十三户各二百無名孔榮堂李星正三户各一百以上共收洋廿五員錢一百廿又吳付卿募第十七批陳沈氏十員求安居士二員共收洋十二員○凝册常昭凝善堂來第三十七批東興沙東毁范秀募四十八户九員盤監沙范秀卿募四十八户一十三員一角一分半又募東興沙西毁四十八户十九員四角又募四十八户十二員八角七分半又募四十八户十八元五角五分半又四十八户十二員八角九分又募十八户兩員八角八分又募四十八户十二員二角一分又募盤藍沙四十五户十三員九角半另有周同福義掛牌酒席費移助賑洋十二員以上共洋一百廿六員三角五分虚對一個錢廿五又來等三十八批徐有生募五十五户四十二七角陸文魁募廿二户十八員八角陳聚星募廿九户念一員一角三分張錦裕維明兩君募四十七户廿六員九角半又曹恩培李兆和募念五户十五員四角又募慶凝沙四十一户十八員四角三分以上實收洋一百四十二員四角馬劍洋一員錢十文○常册無錫知仁莊第念六批六户洋七十八員無錫電局金領班募五員金匱可園楊鳳根募第四批九員銅洋一員○湖册菱湖厘局陳署霞募二十户洋六元○杭册杭電局王募第六批兩户廿四員杭垣隠名求嗣人洋十圓○徐册邳州炮車鎭汪榮章第二次募十六户洋七員現紋五錢○粤册盛荔翁帶來兩廣電局募下銅洋三圓○綏册太倉楊菊農亦韓二君募沙溪善士廿三户洋三十三元○申册心念人募陳饒初陸但軒翁學瑞汪道生汪上樣五户各二百詹狂明一百心念人三百七户共洋一圓四角又嚴芝生洋一元綠琴居士一員沈竹賢一員五角無名洋一元五角顧杏氏誕辰以放生資移賑三元葛蕃翁來常熟樹德堂孫洋二百員○福册杭運署北平子唐小峰助洋十元○二餘册同里金小蘇第二次募沈鄭氏洋一元六角蔭餘棧玉蔭書屋福記遜記李夢蘇邵福卿無名楊幼鄉公號九户各三角退修主人江曲養餘齋秋水伊人王敬修節酒資泰號李星北八户各一角五分曹號總葉子謙宣雲亭三人各六百王金壽金芍鄉培宗主人祥泰典吳若林葉敦甫王敬之趙雪記陳永興南恊豐張夢篆十一户各三百朱藍田童書玉張福田三户各一百五十陳元昌一百廿泰記李柳莊張振昇鄒秋谷四户各一百沈福生四開洋三個以上共四十一户實收洋十一元六角○○錢四百五文另有細數在後朱涇大成典募兩户洋兩圓○保册廣義和洋一元○本旬共收規元一百八十一兩一錢一分一厘現紋五錢洋七八十六元七角五分馬劍洋一元虚對開一元銅洋五員合規銀五百七十兩六錢七厘又錢五百六十文合銀四錢以上七項共合規銀七百五十二兩六錢一分八厘正月初十爲止 
 
 
