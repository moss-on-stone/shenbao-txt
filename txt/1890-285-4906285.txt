# 1890 - 285 - 4906285

 

Page 1

 
 
[二十四史第一次出書告白] [  圖書集成局]  
　　本局所印二十四史墨必選單上品可保年久决不　色紙則一律用雪白連史略不　差本可早日告成祇以精益求精不免　　　　　已　　二十餘史第一次　出　書宋書南齊書梁書陳書魏書北齊書周書隋書南史北史書唐書元史等十三史共書一百六十二本　　　　　　　銀三十元卽可持票前來提取并付第二三次書崇各一紙其第二次至本年九月終可出史記前漢書後漢書三國志新唐書秋五代史書五代史遼史金史計九史第三次至本年十一月終可出宋史明史計兩史現在尚有股票出售每股洋五十元至第二次出售時截止　　速來勝取否　全書告竣後當另定價洋也其書分盛木箱三口大小一式製　工雅惟取書時每口須另加洋六角此布 
[賑物求售] [  申報館協振所啓]  
　　本舘開辦賑捐以來覆海内諸同仁捐助各種貴物隨時變價　解災區兹又承助下文刻圖章一方歴代服制考原三十部每部二角五分鉊壳　兩隻花翎藍翎各一支隸有五十部每部六角石印小耕石齋畫　廿部疫痧草六十本每本洋八分倭　扣漢三才繒蜀一部　應　要廿本每本一角豹皮一張白象牙笏一方玳瑁邊墨晶眼錢一付碧玉三聨扣帶一付眞磠砂二粒宮式白玉鐲一付白玉墜兩個法帖兩昍前朝近時名人字畫中堂對聨扇面另物繁多不及細載現當順直山左水災汪洋數千里飢民朝不保暮待哺嗷嗷諸君子有情殷匡救者速臨本舘選　庶幾漢成集腋實惠早沾乎 
[服色辨]  
　　上衣下裳古之制也服之不衷身之災也詩詠緑衣黄裳緑衣黃裏識者謂其貴賤巔倒衛之禍實始於此然則冠服之制又焉可不講哉黃子壽方伯　有服異服者必拘而懲之蘇坦浮蕩子弟爲之斂迹盖近來男子好爲婦女之服半臂一領四周鑲滾馬褂亦有用淺色而加以鑲滾者甚而至於袍子亦緣其齊褲脚套褲皆用挖空如意大鑲大滾脚下則着滿帮繡花之鞋觀其裝束一若自恨生不爲女也者而故意效婦女之打扮是眞可異之甚無怪乎黃方伯之有以選創之也前明以上士農工商各殊其服可以使人一望而知觀於儒林外史述及以下賤之人而戴頭巾見之者若不勝詫異可知彼時已有衣服僭妄不安本分之人降至今日又何足奇哉顧明知而故犯者固亦有人而實出於不知者則更不乏人也昨有隔水邨農郵來一稿曰有冬烘先生董君功先西鄉稱才子焉一日見訪年逾不惑貎亦奇古談吐之間殊甚風雅素安耕讀之常足跡罕至城巿卒然問於村農曰僕前日偶至黃歇浦邊臨流閒眺忽見有一輸船駛進寄椗浦灘甫傍岸卽有道廳縣以及印委各員皆投刺晉謁繼而次第接見旋卽以次送出僕在岸上寓目但見上船者皆朝珠補褂送客者則穿馬褂而後佩荷包竊帶此中必自有辨子能爲僕言之乎村農曰此何難辨迭客者乃行裝謁見者則必係當道各官故穿公服耳先生曰公服與朝服同乎村農曰非也朝服彷彿花衣乃通身繡蟒左右腰間有奏章袋二周圍下脚起繡水妆圑龍邊者爲朝衣外罩補服掛珠帶披肩戴朝帽登方頭靴如是乃謂之朝服朝服必國家有大典如萬壽拜牌冬至及元旦朝賀以及官員履新拜印等貴方可穿戴與花衣不同花衣者蟒袍也穿花衣亦有日期如萬壽前三後四皆穿花衣冬至元旦皆穿花衣賀上司喜壽皆穿花衣自身喜慶皆穿花衣此外如賀人喜慶苟非上司卽穿公服朔望拈香亦穿公服若尋常拜客則常服而已所謂常服者乃紅靑褂掛珠之謂也惟在中途則皆用行裝馬褂缺襟袍而已卽行裝所佩之飄帶亦有講究此帶卽所以代補服也假如行客拜坐客行客如佩忠孝帶者坐客當穿公服以相見此帶名目不一其佩於朝衣及蟒袍上謂之忠孝帶佩於行裝俗謂之風帶都中謂之荷包手巾佩此帶者惟賀人喜慶事謁見上司升遷辭行拜客登程則可除此數端皆不可妄用忌辰不可佩弔喪不可佩最可笑者遇有不諳禮貎之輩以此荷包手巾作爲尋常掛件不分紅白事皆任意佩帶以飾觀瞻並不知忌辰素事之不可用殊足令人齒冷前星期有某封翁之夫人開弔有某名醫某房主某某少年等四人皆佩風帶飄飄蕩蕩自鳴得意旁有人私問余曰吾子何不佩此余以此帶惟喜事可佩素事不可佩之説對聞者意不謂然也噫以彼似官非官似宦非宦者尙且不知禮節而况冬烘先生耶相與一笑而罷來稿所言者如此夫此等禮節載在大淸會典惟官塲中人當知之如我儕初不以此爲急務而村農乃言之鑿鑿如此余知村農之於宦情蓋有甚切者故其於禮貎若此其明晰竊願爲村農進一解曰禮貎其小焉者也人必無愧於章身而後章身之有具若僅恃其章身之具則末矣今天下之專務章身者乃並不自知其爲鬚眉男子而獨願儕於女子小人非學巾幗之裝束卽效混星之打扮彼其人尙足以理喻者哉惜認眞懲辦者僅有黃方伯其人也噫 
[諭旨恭錄]  
　　八月二十三日奉上諭許振褘奏已故撫臣勤勞卓著懇恩宣付史館立傳一摺已故河南巡撫兒文蔚前以主事從戎旋由知府洊摧封疆歴任廣西廣東等省除患安民政聲卓著其在河南巡撫任内鄭州一役督辦工賑事宜尤能實力實心不辭勞瘁着將生平事實宣付國史館立傳以彰藎績該衙門知道钦此○二十五日奉上諭李鴻章奏順直各屬被災請將京旗各府莊田照案减收租項一摺本年顺天直隸各屬水災甚重民情困苦異常朝廷憫恤災黎迭經賞發銀兩撥給米石以資賑撫所有王公貝勒各府並各京旗莊田着卽自行體察災歉情形將如何减租數之處行知坐落州縣出示曉諭不准莊頭攬頭等將已减之租矇混舞弊其内務府各項地租步軍統領衙門地租並着查照成案一體减收以緑民困餘着照所議辦理該部知道欽此同月奉旨鴻臚寺少卿員缺着田我霖補授欽天監左監副員缺照例將瑞純轉補所遺右監副員缺着瑞恒補授廕生祥順着以文職用王寳田吳筠孫俱准其補授内閣中書熱河都統衙門辦事司員着李善初去寳綸着准其補授國子監助教押運漕米江安粮道馬恩培着回任俸滿安徽廬州府知府黃雲着回任保舉廣西候補知州鮑鈞着照例用　滿卓異河南汝州直隸州知州潘鍾瀚着回任准其卓異加一級仍計冊候升病痊前雲南鎭雄州知州彭培之着照例用開復前安徽候補知縣彭廷弼着准其開　原官仍發原省照例用欽此○二十六日奉硃筆許景澄補授翰林院侍讀欽此 
[本館接奉電音]  
　　昨由京友電傳上諭三道敬謹譯登○九月初二日奉上諭興廉奏接閲御史恩霖信函請飭查究並將原信呈覽一摺據稱本月初一日有邢性携送恩霖信函内稱本年漕粮興廉子勾串確房得受賄 
 
 [ 
 
 

Page 2

 
 
銀攙水舞弊並向該侍郎借用銀兩等語覽奏殊堪詫異該御史所指興廉之子係何名字所稱行賄過付究係何人着恩霖明白回奏送信之邢姓着交刑　嚴訊確供再行具奏欽此同日奉硃筆薛福辰補授光祿寺卿欽此同日奉硃筆稽察廂紅旗蒙古旂務着鈺昌去欽此 
[鳳闕曉鐘]  
　　管理廂藍滿都統大學士恩爲咨報事本旗現有西安將軍咨送補放協領一排二人於二十四日加班帶領引見爲此預報内奏秉處查照○兵部示諭各直省武舉等知番本部現定於八月二十六日卯刻過堂所有未經投文之舊科武舉限於二十四日截止如有逾期赴部投文者著於九月初二日卯刻赴部補行過堂勿違特示○欽派莊邸等覆試各省新中武舉已綴前報兹聞已丑科各省新中曁補行覆　之武舉計有七百八十餘名經欽派王大臣覆試以弓刀石内有與原中力數不符者咨部議奏辦理去後刻由兵部援例議覆察明依議經武闈提　郭啓出示曉諭云　得本年舉行庚寅恩科會試前覆試中式武舉覆試技勇不符之金泉　十六名本部奏明各罰停會試一科除知照各該省遵照辦理外爲此出示曉諭並將罰科各武舉名姓榜示於後計開福建省武舉金泉石力不符雲南省武舉孫國榮刀力不符廣東省武舉林樹錦弓力不符黃士榮石力不符湖北省武舉沈楚雄弓刀石力不符鄧鳳翔刀力石力不符山西省武舉聶增高弓力刀力石刀不符癀廣西省武舉鄧先覺弓力刀力石力不符唐堯鑾弓力石力不符陝西省武舉黃桂林石力不符扣拉芬布石力不符炳文刀力不符梁得賢弓力不符謝鵬萬刀力石力不符甘肅省武舉陳占科刀力不符馬士剛石力不符○吏部據福州將軍咨稱筆帖式三缺奏准仍照舊例作爲公缺一缺其餘二缺二分爲左翼滿洲一缺右翼滿洲一缺各按本翼缺出補　等因當經遵辦在案兹查福州將軍衙門右翼筆帖式廷傑病故所遺筆帖式應於各翼旗候補筆帖式挨名擬補咨送引見補用等因今廷傑所出筆帖式之缺照例將第六名候補筆帖式富霖擬補咨送進京引見補用等因前來查定例各直省將軍副都統衙門筆帖式員缺由於各本處駐防之另户兵丁以及舉貢生監考試繙譯遇有缺出挨名擬補咨送吏部帶領引見補授等語今出有福州將軍衙門右翼公缺筆帖式一缺咨稱將考取候補筆帖式正藍旗滿洲廣裕佐領下繙譯舉人富霖咨送到部查富霖係正藍旗滿洲候補筆帖式今擬補右翼公缺筆帖式核　歴辦成案不符此缺應不准其擬補除由部咨覆福州將軍另行照例辦理外已回當堂照章批示可也○本年夏令霪雨爲災畿輔一帶受災尤重飢民載道振撫爲艱生靈待哺冬賑幸本年東三省收穫豐稔遂由京兆咨請盛京將軍代購賑粮十餘萬石運京接濟刻聞裕壽山軍帥慨念奇災無分畛域擬先購備順賑糧米數萬石分起由船裝運至津陸運入京所有順賑糧價運脚費用擬由順天奉天兩處分半認籌業已據情入奏矣○神機營爲傳知事所有各隊保送備挑馬隊綀兵以及拔補威遠步隊兵丁於八月二十六日辰刻在德勝門外兩黃旗教塲挑補爲此傳知各隊飭知備挑拔補兵丁務於是日齊赴該教塲預備管營大臣考拔挑補可也○年例於二五八冬月下旬由兵部咨取御前乾淸門行走人員奏派二人演放水師礮位兹　演放之期經兵部繕單奏派奉硃筆圈出乾淸門侍衛正白旗護車統領宗室德隆乾淸門侍衛正藍旂蒙古副都統托倫布欽此得旨後卽日兵部司員禀請訂期於八月二十八日卯刻在東直門外東褡褳坡閲看遂由兵部行令水師官兵卽於是晨前往該處預備演放礮位○八旗文武官員本年秋季米票業經開放兹聞左翼四旗俸票每米一石售京平松銀八錢五分右翼四旗俸票每米一石售京平松銀一兩三錢此次右翼倉米實爲諸倉之冠云○盛京復州城守尉一缺咨取各項宗室人員訂期揀選迭綴前報兹經値年旗於八月二十四日將擬定正陪人員帶領引見奉硃旨盛京復州城守尉員缺着正白旗續辦事章京頭等侍衛宗室佑善補授欽此當由値年旂恭錄諭旨知照該員循例備摺　三日内謝恩 
[陝右雹災]  
　　陝西興安府安康洵陽等縣於七月初間天大雷電風雨交作夾以冰雹大若核桃良苗悉偃折擊壞房屋牲畜不少路上行人不遑避匿者亦被雹傷周圍六七十里悉受雹災經該管守令飛禀上憲鹿中丞得報後飭司撥欵並令該縣開動倉榖妥爲賑撫並委員前往會同該印官親勘災區查明被災輕生分别詳細禀覆以便籌辦按本年各處雹災迭有所聞何李左車之不憚煩耶 
[提貨途説]  
　　蕪湖茂隆洋行倒塌鉅欵各節已屢見報章兹據漢口友稱旣獲該東後猶無欵可作抵償縱有輪船與棧房餘貨尙形不足因由上海領事照會漢口領事將洋貨店購運漢口之貨若干件欲止住不准提去以抵倒欵云云漢領事卽照會關憲洋貨店亦遞公呈到道江觀察揆度情理似不能將未倒以前旣售之貨截回作抵當更查詢確情云然此亦道聽而來的否不知也 
[烟禁森嚴]  
　　鄂省地方無論遠返經譚敬帥出示數禁烟室務在一律關閉攺業自新不准稍有觀望如敢陽奉陰違一經拿案定行懲究前日下碼頭熊家巷後街佛隆菴前有成衣匠租屋開作已非一日該匠現見烟館禁開卽就作内開燈售烟爲保申所知禀明坊委立卽查拿獲烟具三副當將該匠笞責數十板枷示街頭並擬封屋充公經本坊耆老聲明係屬菴産且已讓租催出屋者非一次矣官得其情寛免勿封橫堤帶亦於近日嚴拿烟館獲住數人審辦傳得敬帥每差親信渡江各處查看據報尙有未盡顯見陰奉陽違故再嚴飭查拿務絶根株也 
[鹿城談屑]  
　　温州氓事人云超武兵輪本擬上月十九日開行後因蔣玉墀太守要公未畢遲至二十四日四點鐘時始起椗○本春花象已成民多菜色寗商陳子仙守戎創捐鉅欵請高益卿大使挨查極貧次貧各户造册給錢一面禀請撫憲撥欵接濟中丞允之委員會同就地官紳妥籌公款運米平糶以振飢黎兹已振務告竣聞須擇尤保獎以勵其餘云○東門外十閩會館向由洪君舟車總司其事上月二十三日洪君作古人生如朝露誠可慨已刻聞願承斯之者紛紛謀廌未知孰中靑錢之選也○處州府文太守方在舉行府試政躬微覺不豫遽爾騎箕苑秋舫觀察聞報之餘當卽委員庖代○上月十七日永嘉縣童生某中當應名接卷時突有柟溪各童指爲冒籍揮之出門甲無可奈何悻悻而返又有樂淸縣童生某乙適抱伯父之喪亦被好事之徒藉口攻訐德太守傳詢廪保准予入塲 
[温州府示]  
　　特授温州府正堂德爲嚴禁事照得花戲本干例禁兹因本府定期考試士商雲集之際易滋事端合再嚴行示禁爲此示仰合郡士庶軍民及保甲領班人等知悉如遇敬神酬愿以及賀祝等事必不可緩者祇准以白書爲止毋許以夜間演唱倘敢故違立拏地保及演戲首事領班人等到案懲辦决不寛恕其各凛之切切特示 
[鎭江火警]  
　　前報述江裕輪船由鎭江開行來滬望見大火云云兹接鎭江訪事人來信該處北門外荷花池地方半皆寄籍貧人支搭草屋以蔽風雨上月庥魚更三躍某姓家忽遭回祿之災一時烈焰冲霄照耀如晝附近瓦屋草房悉成灰燼旋經各龍聞警馳至竭力撲救方能熄滅次早經黃觀察派員至被災處按户編查共計焚燬五十一户按户給發竹竿蘆蓆并給靑蚨俾得席地幕天免致餐風宿露因此被災之家無不稱頌道憲之恩德云 
[日東案牘]  
　　前報紀寓日華人案内之義盛生號主楊汝玉田神户翎事蹇明村縣賞擒獲歸案後初次審問楊供有三萬六千金寄存某日人處及按名指索日人不認明府怒楊所供不實又不肯向日人指明索取着令跪練數次仍無實供説者謂此事雖出於日人昧良實楊有以自致之也當時旣利具所有而爲之設計挾逃刻下安肯全璧歸趙乎又橫濵賑賣手鎗案内之王姓實係徽人汪姓名敬亭久做參生意因去銀 
 
 

Page 3

 
 
年折本攺做銅帽鎗藥犯禁之件未及期年獲利千數百金逮案後羅少耕觀察着將落河身死之夥伴從豐收殮一面又派捕至其店内搜出銅帽手鎗等到堂番出有爲汪自製者命卽從嚴監禁現因汪友甲乙等聨名具保觀察念汪已年邁罰洋四百元并罰房東洋六百元以充賑濟從寛關釋諭令攺過自新若再犯禁定當照例重辦 
[眷念售京]  
　　昔時日本建都西京自攺都東京以來皇太后春秋漸髙時時憶舊擬還西京駐蹕日皇雖不敢拂慈意然以東西遠隔朝夕有缺定省亦非人子之道因請暫留東京十月五號係太后之父九條尚忠公廿年祥忌應詣墓前行禮西京之行勢不可緩幸鐵道現已開通自東而西瞬息可逹不煩長房縮地太后遂定於此次啓行後永遠駐輦西京以護先帝陵寢而日皇亦可乘汽車往來定省以期無曠子職也 
[加惠英才]  
　　江南水師學堂招考必先試以英文繙譯地理算學四門皆有可觀方能中選現在第一案及近日所取精通洋文者皆出自巾西書院萬航渡虹口英文書院麥家圈諸學堂西師教法精勤人才輩出其中學生間有幫教得力之人爲西師所殷殷惜去者江南學堂原定章程須試習四個月第其資質進境再給贍銀惟滬上諸生均係通習洋文學有成效聞現定新章此等學生到堂無庸試習卽給贍銀以示優待招考已展期至二十日左右可免珊網遺珠之憾我國家講求防務側席求賢廣招俊乂黽勉五年卽成大器此爲江南數十年未有之際會時乎不再有志請纓者想必奮袂興起也 
[法使將來]  
　　傳聞法國駐京欽差李梅田津乘法國公司輪船南下不日可以抵滬駐滬法總領事已預備迎迓矣 
[政體違和]  
　　日來陸邑尊偶抱淸恙所有各案暫停訊理 
[再訊土案]  
　　通州許信成土行托上海源盛土行向沙遜買小土三箱付銀出貨突被沙遜行東將土扣住劃抵源盛欠欵又有源裕錢庄控與源盛往來被欠銀兩沙遜行旣將源盛行之小土扣留務請公攤又有土行三家控源盛欠銀朱明府飭將小土存堂俟查提源盛行主到案再行質訊已詳前報昨又覆訊担文律師仍同繙譯曹君吉福到堂許信成執事人申訴前情源裕比之陳鼎投案仍執前詞明府問許信成之票根及小工每包斤兩號碼單何在許信成執事人將票根碼單呈閲明府察閲之下諭源裕庄之陳鼎曰許信成之票根碼單業已呈案可見小土係許信成托源盛向沙遜行代買自應斷歸許信成領去陳鼎稱許信成之票其間二紙確是伊尙有一紙係德裕上行者許信成二紙共銀千兩不能領一千五百兩之小土且德裕行中執事人日前在滬我等曾經見面許信成執事人稱德裕行托我帶辦小土一箱豈得藉詞非我行之貨不許具領耶　德裕行並無人在滬明府謂小土總應歸許信成領去陳鼎稱訊斷未公請詳道憲明府謂本分府秉公辦理爾如不服聽憑上控忣許信成須覓保人保銀一千五百兩始准領土將來源盛行主逮案或有轇轕向須澈究源裕莊之某甲上堂聲稱德裕行之小土不可盡被許信成具領明府謂源裕庄旣經堅執德裕行另有人在滬姑再候至下禮拜三傳同德裕行執事人到案覆訊許信成又稱德裕行在遁州無人在滬下禮拜三何能傳案明府問陳鼎曰究竟德裕行有人在滬否答稱前數天曾經見面現不知在否請着許信成邀來明府謂頃供有人在滬兹又請着許信成邀案許信成已供明德裕行並無人在滬如何令伊邀案商之愛副領事俟上禮拜三覆訊定斷許信成祇准先行保領小土二箱或屇期訊明併領亦可 
[補提人証]  
　　奥國人西及士門吉立司在蕪湖開茂隆洋行虧欠中西商人鉅欵遁逃被獲並提買辦温錦臣侍者張阿慶到案訊供各情已詳前報兹悉此案尙須補提茂隆行司帳人陸榮榮由朱明府簽票派差協同捕房查拿昨已獲案明府飭將陸榮榮暫押俟照覆夏正領事再行訂期會訊 
[划船沈沒]  
　　前日滬南王家馬頭有划船一艘從浦東裝載渡客九人行至浦中不料與松江航船相撞划船當時覆沒適某沙船在旁停泊帮同救起六人餘則與波臣爲伍完昨日下午經划船户某甲將松江航船户趙某扭赴上海縣喊控間渡客屍身至今尙未撈獲云 
[滬濵瑣抬]  
　　本邑人某甲家住南門左近向以捕魚爲業昨日將近黎明時行經小東門外陸家石橋南首偶見地上手巾包一個拾起視之内有洋蚨三十元甲喜出望外信步回家不復向江干舉網矣○章阿四者本邑人也去年秋間因事向鄰人某乙借得洋四元迄今尙未歸還昨午乙在途遇章向索前欠初則口角繼而爭毆章將乙頭額擊破血流不止乙欲扭至巡防局喊控後經章之友人出塲解勸以後不知所終 
[英界公堂瑣案]  
　　包探陸阿祥稱見趙德明以病牛牽磨送案請示趙德明供在磨坊主爲夥坊主係陸兆豐陸投案稱共牛六頭此一頭患病腐爛本不牽磨被趙德明誤牽乞准領回醫治朱明府騐得牛已腐爛不堪飭送滬南放生局醫養不准給還○包探何瑞福稱緝獲竊賊陳仁寳起到衣物甚多已有王金氏等五户認贓尙有餘贓容再查明吊案王金氏華蔡氏竺毛氏王紀川林子卿等投案各請領贓陳仁寳俯首求恩朱明府飭將陳仁寳交該包探帶回捕房再查餘贓解候訊辦起案之件先交王金氏等分别認領所有押贓之洋俟吊齊各贓紿還質鋪○崇明人徐雲臺報稱在西人所開冰廠爲工人突有顧安子顧安華等指我竊冰圖詐不遂胆敢行兇請爲究辦朱明府准詞飭差提顧安子等到案徐雲臺申訴前情顧安子顧安華同供我等現在廠内生理徐雲臺業已停歇並無詐憂情事朱明府謂徐雲臺所控不實飭將原被交保候飭差查明核辦○包探土阿二稱陳福友行竊杜香裕張子堂等各家錫器寄在劉長根處代爲銷贓一併送案杜香裕張子堂投案請領贓物陳福友認竊求恩劉長根供不知竊贓悞行受寄朱明府謂陳福友行竊劉長根窩贓均屬不法商之梁副領事判陳笞責一百板劉管押一月贓交失主分别認領○包探何瑞福稱拘獲竊賊張海元起到綢衣係沈少卿之夫贓查得蘇州地方之何文棟亦被竊去小厘内金銀首飾曾冩信與沈少卿托爲查訪今旣破案已函追何文棟來滬今尙未到沈少卿申訴前因請爲根究張海元俯首求恩朱明府飭該包探將人贓帶回捕房俟何文棟投案再行訊究○包探唐寳榮稱緝獲竊賊王德良詰得行竊法租界天主堂傅神父及毛文巨唐元昌等衣物今將王德良解案失主未到王德良認竊求恩朱明府飭該包探將人贓帶回捕房俟傳齊失主再解訊 
[法捕房瑣案]  
　　陳咸章之妻陳朱氏不守婦道前與水手范阿小在烟館吸烟陳尋見口角之下遭范阿小打傷經陳鳴捕將妻拉入捕房管押范逃匿不面嗣因陳抱病回寗波陳朱氏由其子陳仁法同外甥婿唐阿金等保出後於八月十八日陳復至上海夜間十一點鐘時至法界居仁里家中不料陳朱氏不認陳爲夫反串同范阿小守在黑暗中將陳痛毆陳見勢不佳逃往英界躲避至次日邀人同往居仁里向妻究問不料其妻早將衣服尋物携運出外棄家避匿房屋早被房東鎖閉有木器物　抵欠租洋陳四出訪尋直至前日方知其妻逃出後仍與范阿小同住新街五十四號屋内當卽報知捕房昨將陳朱氏拘獲送案陳伸訴情由同轉問爾今年幾歲娶朱氏約有幾年家中尙有何人陳稱今年五十六歲於七歲時在紹興娶妻段氏今揑攺爲朱氏今年四十四歲生有一子前曾聘媳不知我妻如何與范小寳勾串將聘定之媳退去給還婚帖我家中祇有堂兄年已花甲别無親戚同轉問該氏曰范阿小現在何處答稱不知據包探王榮培禀於初一晚見該氏與范小寳在路言語同轉復詰該氏堅執如前喝令掌責四十下又問仍然不認再責二十下復問八月初二晚爾爲何與范阿小在烟館中答稱因有人囑洗衣服是晚年 
 
 

Page 4

 
 
送衣出外遇見阿小邀往吸烟丈夫來時不問情中將我痛打送押捕房並無别事同轉謂是晚爾夫曾遭范阿小打傷眼角釁由爾起着再責四十下問范究竟在何處仍稱不知着再責二十下始供於初一晚見過一面據云初二淸晨有生意去同轉着再責二十下還押問陳咸章曰爾欲將妻領回否答稱家中無人照料不敢領回問范阿小究竟如何打爾答稱被伊拳打足踢聲言若不將老烏龜打死事終不妥同轉着退去候補提范阿小再行核辦○開小飯店之張馬氏卽李氏與店夥常瑞堂有私將媳婦逐出反將胞弟誣爲歹人送捕請辦嗣經葛同轉訊明原委當將李氏管押着其胞弟李長興邀同隣右來案質訨昨晨李長興偕弟李阿四李德子並該氏之子張勝朝投案禀訴前情張稱母一時糊塗乞恩釋放李長興等同稱胞妹素性悍潑若出外恐不能相安同轉謂爾等教門規例應如何處置禀稱照教中規例須將胞妹發堂但上海無堂可發請發善堂安置情願　補膳金張勝朝禀稱常瑞堂係屬歹人務求嚴究同轉謂爾不必假説正經話明爾本分府訪明英法兩租界犯案纍纍豈能隱瞞張俯首無詞同轉着一併退下邀同隣人來案再核○名利棧寓客蔡玉琴前因失竊銀洋衣服等物疑係跑馬頭之崔阿寳串同其弟爲茶房之崔鴻元竊當無棧主沈明山將昆弟二人送押捕房堂訊將崔阿寳等比究面諭沈明山向棧客自行理處在案昨晨葛同轉莅捕房發落時據名利棧茶房張雲卿陳三芝投案禀稱蔡客所失物早經棧主賠償洋廿二元求將崔阿寳崔鴻元開釋同轉謂失物旣已賠償理應來案禀明答稱是現在蔡客已往别處同轉着將兩崔逮案問阿寳曰蔡客之物雖經棧主賠償但爾弟竊得之物究竟藏在何處供稱實未竊取同轉曰看爾形狀斷非着類爾弟因受爾唆使目下管押多日爾知錯否崔供實未偷竊同轉着將阿寳掌頰二十下與其弟一併交張陳保去 
[京都梁家園圓通觀粥廠合賑局募啓]  
　　啓者今年霪雨爲災永定河决近今大小數百村皆成澤國漂沒廬舍萬家災民露處高阜無衣無食慘苦萬狀聖恩發帑賑濟各善士亦分投急賑本廠現提公欵在趙村六圈各設一局擬賑至明年三月爲止如捐欵踴躍當再添設一二局惟災民甚衆來日方長而經費無多不能持久尙新仁人解囊施助以襄善舉多得一金卽多活一命其爲功德實未可量謹啓如蒙捐米麫乞送南橫街圓通觀粥廠内合賑總局司事收如施銀錢送官菜園上街翰林院惲次遠兩橫街内閣葉茂如棉花二條胡同吏部俞幼萊教塲五條胡同禮部李玉舟城内東單牌樓二條胡同户部翁宅翰林院翁弢夫手收卽付收條事畢再刊徵信錄送核光緖十六年七月梁家園圓通觀粥廠自事翁同龢惲彦彬李士瓚翁斌孫同啓 
順直水災現經翁大司農諸位於京都外城之梁家園圓通觀兩處設立粥廠賑濟公啓募捐第念樂善諸君如有慨助而以郵寄不便者善昌等爰與同志壽議於上海麥家圈仁濟醫館代收彚寄倘荷諸大善士樂施不拘米麫衣銀均請賜交卽當彚寄並先掣付收條隨時登報事畢由都彚日徵信　　施善昌葛純孝黃錞同附啓 
[澤逮貧寒]  
　　本館協振所昨承總辦儀徵淮鹽棧務馮捐英洋一百元又承儀徵淮鹽總棧同人公捐秋節費英洋七十六元又另捐英洋八元以上共英洋一百八十四元又承太倉隨緣子樂助賑捐婁湄賦萃三十部此次順直山左被災甚重待賑方殷諸君子厪飢溺之懐作解推之舉或投銀餅或贈瑶編使啼飢號寒之人咸有食德飮和之樂是誠加人一等者矣不可以不誌 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東瀛瑣紀]  
　　日后秉性仁慈偶聞民間災患無不惻然動念　　月加上月土耳其車艦沈沒后不勝傷悼嗣詢悉趨校之數十人身外别無長物且有疾病　命人病院療生領賜病牀衣服各一具受者無不感激涕客頌后之淑德仁恩云○日本人口當天保四年經諸潘候卜令調查具總數計有二千六百七十五萬二千八百六人至前年明治二十一年内務省統查各地户口册計有三千九百六十萬七千二百三十四人查天保四年迄明治二十一年相距不過五十八年而全國人口實増一千二百九十五萬四十四日二十八人亦可見生　之繁矣○日本所種禾相約每年可收三千萬石之藉今歲異常豐稔約可收五千萬石以上農夫咸有喜色木價困之低落 
[上海四馬路高易公舘内籌賑所陳詠南經收山東順道福建七月十六至二十日第一百七十四次淸單]  
　　二十日無名氏用五元無爲川渤海氏募隨錄間者全記各洋一元全福廷半　　鏪雨記堯記事上石泉復盛感佩櫂卿日昌鎭如相拙各二角義記鶴記志者安愚人退步濟盛善記心記人於人安吉記　八玉記和記春記厚有記署記進記行記存記人古無名氏各一角共洋七元駕士輸船交來台灣南海普陀山　同法師助絞拾四兩五錢三分合規元拾五兩四錢九分平湖倪保記隱石各一元在領記銀七錢另二厘常州正和處募唐不書名洋六元正相公記三元錢恆欷不書名各二元談微圓止相陳金奎各一元不書名常唐合薛等洋四元共洋二十元常州陸光霽樓二元呂莊氏張秦氏張馮氏蔭餘堂淸河郡氏陸祥官懋官劉苕記元記中記望溪莊舜廷各一元程祈氏董程氏春　堂不書名干元張氏四角劉氏呂氏各三角共洋十七元三晋源號交來隱名氏求鋪事平安紋　一兩五錢無名氏銀二兩共捐紋銀四兩五錢合規元四兩八錢一分隱名氏錢七百文江郡郭相齋祥四元丁建記二元南京迎凉商人七角周曾氏一元周章氏陽氏各半无周林氏洋三角成鈞成詠馮氏小琴各二角共洋四元譚經室醮費移賑洋十二元汜水謙益諸同人彦鱣來堂各一元有名氏八角姜　齋二角共洋三元西埧銘記不留名各一元漢口卾省督標炮隊營諸善士洋六元毛銀二錢九分胡仁義堂三角鍾玉樹堂裕祥胡小姐各二角錢玉氏衢福生各一角共洋一元一角○以上總共收規元五十六兩二錢四分厘　洋四百四十四元五角銅洋六元毛銀二錢九分錢一千文 
[上海六馬路仁濟善籌賑公所施少欽經收八月廿一至三十日各賑捐淸單]  
　　第八批順直賑捐淸單○無錫輔仁莊寄來土葑溪孫寳綸堂洋一百元承德堂在洋十元鎭江愼記號交來寳樹圼第二次洋念五元第三次洋廿五元灌城梓水村劉勉力子九二花洋二十元奉賢陳聘臣奉母命節省醫藥資助奉賢陳兆薵爲生祖母三週佛事資移助華奎元爲學徒酬師筵席費移助椒芳閣東簃求保夫主病體早愈四户各洋二十元廣和吳交來生茂豫洋十五元漢口還愿人蘇州施榮生爲室人産後平安無名氏陳德榮四户各洋十元寳和莊交來江寜芝蘭榮桂　主人節筵移助陳惠卿病愈完願淸和氏子病痊愈完願三户各洋五元陳昧香求病速愈古疁壽萱室主人求母病愈先助嘉泰號交來隱名氏姑山種德堂求子康健四户四元婁東陸守拙爲孫頌淸晬盤費移助舒承拔莊懷翁交來薛伯瑛三户各洋三元新塲京兆瞿氏永保病除莊鴻祥保家平安無名氏求病愈宜興錢式詁藥資移助求病速痊五户各洋二元茅竹中王吟齋服符病愈完願大圑卲柜香交來張孫氏求病速愈三户洋一元無名氏二角以上共收洋三百四十八元元二角又九二花洋廿五元正○山東振捐第三十批淸單灌城梓水村劉勉力子九二花洋二十元正 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十六年八月廿三日京報钱錄]  
　　宮門抄○諭旨一道錄前○發抄硃批四道○大臣世奏税務虧莅情形摺○又奏交節省銀兩片○署新藩饒奏報兼署道臬等篆日期摺○提督董奏署提督印務日期摺大臣依奏副都統因病出缺摺○八月二十三日户部通政司詹事府八旗兩翼値日無引見○謙光假滿請安○景善請假十日○召見軍機○發抄張曜奏吏部員外郎多培請送部引見奉硃批覽欽此○又知縣周厚仁請賞還頂戴奉硃批覽欽此○又知府李正榮潘延祖請以道員用奉硃批覽欽此○溥齡等奏工程緊要請賞撥銀兩濟用奉○硃批知道了卽着咨行直隷總督照數籌撥欽此○○奴才世鐸文秀跪奏爲蒙恩管理崇文門税務一年期滿微收税課正額無虧盈餘未能足額謹將虧短情形據實異陳仰祈聖鑒事竊光緖十五年七月二十五日奉旨崇文門正監督着世鐸去副監督着文秀去欽此欽遵奴才等於八月初三日到任卽飭委員認眞稽查計自接收之日起至光緖十六年八月初二日止一年期滿徵收正額無虧其盈餘銀兩較前數年雖有加增究於原額不敷緣因京中銀錢巿價長落無定以致商賈運來貨物滯銷又兼入夏以來大雨連綿直省水災甚重道路阻塞車駄難行近畿一帶食物無不昂貴因而脚價倍增運商人諸多畏難恐折資本大半裏足不前及南省貨物運京甚爲减色兼之外國貨物例不重徵其運來諸貨侵佔常税未能暢旺是以近年以來雖竭力设法整頓無如來源旣匱税課實難望其充足此盈餘未能足額之實在情形也計一年之内盈餘銀兩較之足額年分仍多短絀查前任監督德木楚克扎布等將短徵盈餘銀兩奏懇聖恩儘收儘解奉旨允准在案嗣因户部奏關税情形照常徵收不得援案辦理奉旨各關均宜設法整頓仍遵額定税數照常徵收不准以儘徵儘解違例奏請如將來虧短實屬有因着俟一年期滿奏報時由户部酌量情形分别奏明請旨核辦欽此欽遵各在案奴才等自光緖十五年八月初三日起至十六年八月初二日止連閏計十三個月一年期滿共徵收正額銀十一萬七百二十四兩四錢九分二厘收盈餘銀七萬二百八十兩四錢五分統計正額盈餘共實收銀十八萬一千四兩九錢四分二厘比照歴年有閏足額年分正額無虧計少收盈餘銀十四萬二千四百九十六兩四錢六分除一切官用均照歴年核减章程開銷並前任監督延煦等奏添派稽查各門稽查海巡委員等飯食銀兩曁户部議添東壩等七處委員飯食銀兩亦照新章由盈餘項下作正開銷嗣准户部咨光緖十二年十二月十八日欽奉諭旨着自明年爲始於年例恩賞太監銀兩外每年再加進銀一千兩欽此遵咨行在案又於光緖十四年十二月初八日經内務府　到欽定賞單内加進銀四百兩又准御前大臣咨稱七月二十六日面奉諭旨本年春季御前侍衞乾淸門侍衛支崇文門節省銀二千兩着加恩賞給欽此咨行前來奴才等遵將此項銀兩業由盈餘項下提撥解交又户部咨庶吉士飯銀遵照部章按十成實銀支解亦經如數遵辦外其餘銀兩照例儘數解交户部再徵收海淀藥材燒酒錢糧除交正税外餘銀四十八兩七錢二分亦一併解交户部以上各欵謹另繕淸單恭呈御覽一面咨行户部分别查核至罰欵一項前經户部議准俟任滿時咨部存案免其另册報銷等因歴經遵辦在案查奴才等任内罰款除業經如數完繳共一百十二案遵於淸單内聲明其零星小飯查係實在無力完繳者由奴才等酌量情形分别責懲釋放以免拖累所有奴才等一年期滿懲收正額無虧盈餘未能足額緣由謹據實陳明伏乞皇上聖鑒謹奏奉旨禮親王世鐸等奏崇文門徵收税課盈餘未能足額一摺着户部議奏餘依議單三件併發欽此○○禮親王世鐸等片再查崇文門每年應交同樂園節省銀八千兩於道光二十九年八月初六日奉旨崇文門每年應交同樂園八千兩着自本年爲始於此項内分交侍衛處二千兩仍以六千兩解交内殿查收每年均照此辦理欽此欽遵在案今届奴才等任滿照例如數備齊遵例解交内殿銀六千兩其餘二千兩知照侍衛處查收謹此附片奏聞奉旨知道了欽此○○二品銜署甘肅新疆布政使兼署按察使銜鎭迪道喀什噶爾道臣饒應祺跪奏爲恭報微臣兼署鎭迪道兼臬篆日期叩謝天恩仰祈聖鑒事竊臣奉護理甘肅新疆巡撫臣魏光燾照會鎭迪道兼按察使銜恩綸開缺查有現署阿克蘇道陳名鈺堪以調署未到任以前委臣兼署於光緖十六年五月初十日准前鎭迪道兼按察使銜臣恩綸將印信文卷移交前來臣當卽恭設香案望闕叩頭祗領任事伏念臣荆楚庸材毫無知識由舉人刑部主事効前陝甘總督臣左宗棠軍營荐保府道於署陝西同州府任内蒙恩交軍機處存記簡授甘肅甘州府旋授蘭州道兩署按察使復蒙恩調補喀什噶爾道署布政使涓埃未報愧悚方深兹復臬道兼權益滋兢惕查鎭迪地居首要兼司職總刑名行省初開察吏爲安民之本回夷雜處綏邊以戢暴爲先如臣才乏兼人何能勝任惟有倍加勤愼遇事禀商護撫臣悉心經理不敢以暫時兼攝稍涉因循以冀仰答尙厚鴻慈於萬一所有微臣兼署道篆臬事日期並感激下忱謹恭摺具奏叩謝天恩伏乞皇上聖鑒謹奏奉硃批知道了欽此○○頭品頂戴署甘肅新疆喀什噶爾提督阿克蘇鎭總兵奴才董福祥跪奏爲恭報奴才接署喀什噶爾提督印務日期叩謝天恩仰祈聖鑒事竊奴才於光緖十六年三月二十四日准護理巡撫臣魏光燾咨喀什噶爾提督譚上連因病出缺所遺篆務奏委奴才署理並以喀什噶爾地方緊要應行速赴署任等因奴才遵於五月初十日將阿克蘇鎭總兵印信文卷移交署鎭標中軍遊擊田九福暫行兼護尅期起程於五月二十七日馳抵喀什噶爾據署提標中軍叅將萬勝常將喀什噶爾提督銀印一顆並文卷等件齎送前來當卽恭設香案望闕叩頭謝恩祗領任事伏念奴才隴西末弁知識庸愚謬綰鎭符慙無報稱兹復暫署提篆兢惕益深查轄境遠處要邊兵制初經創攺舉凡整頓營伍彈壓地方巡防卡偷鎭撫外部在在均關緊要自維檮昧深懼弗勝惟有勉謁愚誠認眞體察一切應辦事件隨時與督撫臣熟商妥辦不敢以暫時署篆稍涉因循以期仰答高厚鴻慈於萬一所有奴才接署喀什噶爾提督印務日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○奴才依克唐阿跪奏爲副都統因病出缺恭摺具奏仰祈聖鑒事竊齊哈爾副都統祿彭自本年四月十六日馳抵任所正當開辦練軍之際與奴才依克唐阿和衷籌商正資襄助不意入秋以來屢患瀉痢之症時發時愈疉經延醫調治終不見痊遂於七月十放日奴才依克唐阿具摺代奏懇請天恩賞假一個月俾得安心調養用冀速痊詎拜摺之日又染時疫益形增劇奴才依克唐阿遂親往看視見該副都統臥榻呻吟乃强起伏枕握奴才之手涕泣言曰祿彭一介旗僕毫無知識自壯歲出征轉戰河南安徽山東四川陝西湖北甘肅等省由察哈爾文生員疉荷天恩簡放齊齊哈爾副都統歴時八年兩逢任滿乃又調轉黑龍江副都統旋届三年入都請訓復邀聖恩調回齊齊哈爾原任本年春間由京陛辭馳回本任滿意勉竭駑駘力圖報効以期仰答高厚鴻慈於萬一不圖福薄災生觸動舊日軍營積受濕潮瀉誗病症斷難復起恐從此永辭盛世不能再爲効命報答生成言訖伏枕西望叩頭遂復昏迷奴才當卽回署嗣該副都統延至本日亥刻出缺奴才查該故副都統祿彭壯歲從軍轉戰數首功績卓著兹因染受時疫又兼觸犯舊疾竟至一病不起並查隨任有子三人長子崇文年甫十五歲次子寳文十二歲三子榮文十一歲均尚年幼家計異常淸苦蕭條之狀實堪憫惻除一切喪事由奴才妥爲料理外合無仰懇天恩俯念齊齊哈爾副都統員缺緊要迅賜簡放以重職守至該故副都統可否賞于卹典之處恩施出自聖慈所有副都統因病出缺各緣由謹恭摺具奏伏乞皇上聖鑒謹奏奉硃批另有旨欽此 
 
 [ 
 
 

Page 13

 
 
[光緖十六年八月廿四日京報全錄]  
　　宮門抄○發抄硃批五道○都察院貴等奏爲奏聞請旨摺○浙撫崧奏疏防斬犯越獄脱逃審擬摺○江督曾奏道員等飭部帶領引見片○陝撫鹿奏留同知片○八月二十四日禮部宗人府欽天藍侍衞處値日吏部引見二十五名工部四名理藩院二名値年旂三名正白滿八名廂藍滿二名廂藍蒙四名○莊在等塲差覆命○睿王長春各假滿請安○八額駙續假十日○信俟吳樹梅各請假十日○良伯續假十五日○張仁黼續假五日○召見軍機文興崇禮發抄劉瑞祺奏應解烏里　蘇台經費銀數奉硃批户部知道欽此○又候補令李兆勉等期滿甄别奉硃批吏部知道欽此○又撫標遊擊差遣請派中軍遊擊何正宗接替奉○硃批兵部知道欽此○又前叅神池令于岱霖續完豆石减議奉硃批着照所請該部知道欽此○又盜犯李二仔迭次行刼案審擬奉硃批刑部知道欽此○○都察院左都御史臣貴恒等跪奏爲奏聞請旨事據江西紳士二品銜　天府府丞何桂芳内閣侍讀學士李鴻逵等遣抱呈王升以知縣殉節慘烈遺愛在民援案請將原籍及寄籍專祠由官春秋致祭奠臚陳政績懇恩宣付史館等詞赴臣衙門呈遞查閲原呈内稱已故運同銜候補知州下隷獻縣知縣熊存瀚於同治七年二月間梺西捻北竄嬰城固守力謁捐軀殉難情形至爲慘烈當經署直隸總督官文奏奉諭旨追贈太僕寺卿銜給予世職罔替八年四月直隷總督曾國潘奏蒙恩准在獻縣地方捐建專祠光緖九年九月直隷總督李鴻章奏請列入祀典春秋致祭十四年六月職等援請在本籍及寄籍捐建專祠當蒙情代奏奉旨允准各在案伏查近年兩江總督曾國荃安徽巡撫陳彝奏稱已故知縣朱錫華朱根仁遺愛在民懇恩宣付史館又本年正月貴州紳士爲已故茘波縣知縣蔣嘉榖懇恩宣付史館並請捐建專祠由官致祭當蒙據呈代奏均奉旨允准今該故員熊存瀚殉節慘烈遺愛在民事同一律職等籍隷江西聞見確鑿不忍聽其湮沒擬請於原籍江西鉛　縣及寄籍南昌縣前經奉旨捐建專祠均由官春秋致祭並臚陳政績懇恩宣付史館用以仰體褒卹忠良有加無已之至意謹合詞呈請代奏等語臣等查該省紳士前於光緖十四年六月間以同鄉已故獻縣知縣熊存瀚殉節慘烈援案呈請在原籍及寄籍地方捐建專詞由臣衙門奏蒙恩准在案兹復援案呈請將該故員原籍及寄籍專祠均由官春秋致祭並臚陳政績懇恩宣付史館係爲表彰忠藎起見核與成案相符臣等不敢壅於上聞謹鈔錄原呈恭呈御覽伏乞聖鑒謹奏奉旨已錄○○浙江巡撫　才崧駿跪奏爲疏防斬犯越獄脱逃審明按例定擬恭摺具陳仰祈聖鑒事竊照錢塘縣寄禁嵊縣暫犯徐老六越獄脱逃一案經奴才將有獄管獄各官會摺奏叅接准部咨光緖十六年閏二月二十九日奉旨這所叅疏防監犯越獄之管獄官浙江錢塘縣典史方奎元着卽革職拿問交崧駿提同刑禁人等嚴訊有無鬆刑賄縱情弊按例究辦有獄官錢塘縣知縣束允泰雖據報公出未能先事預防着摘去頂戴仍勒限緝拿逃犯徐老六務獲嚴究俟限滿有無弋獲再行核辦該部知道欽此欽遵行司轉飭勒緝並確審擬辦去後兹據杭州府知府李士彬訊明擬議解由署按察使唐樹森覆審擬解前來奴才親提研鞫緣已革典史方奎元係安徽歙縣人由方略館供事議敘典史分發浙江咨補錢塘縣典史光緖九年七月二十二日到任李淦籍隷錢塘縣身充該縣禁卒王樹卿充當刑書陳林充當更夫湯聖標姚福源充當杭州城守營兵丁逃犯徐老六係仙局縣人因在嵊縣地方聽從匪犯黄導興搶奪事主胡士棒等洋銀放槍拒傷圾見藍等平復該犯在塲郵手審擬斬立决解勘具題留禁省監尙未准部議覆之犯光緖十六年閏二月初七日該縣知縣束允泰由籌賑局札委會勘餘杭縣屬南湖要工報明公出初八日傍晚該縣典史方奎元帶同刑書王樹卿進監收封騐明各犯刑具完固將寄禁犯人徐老六收入束首監房櫳内飭令禁卒李金小心看守並派差役鍾潮在内監件宿營兵湯聖標姚福源在外監防範更夫陳林支更巡邏封鎖獄門回署刑書王樹卿亦隨同出監回至科房辦公是夜四更時分風雨交作更夫陳林進房避雨禁卒－ 
人等各因困倦睡熟詎徐老六乘間扭斷鐐銬扳折籠栅出籠外掇落屋門爬越出墻逃逸李淦等驚覺喊捕報經該典史方奎元馳往督同追拿無獲束允泰在餘杭縣差次接據該典史禀報馳回會營勘訊飭緝禀經奴才會摺奏叅奉旨革審飭府委勘無異據報差役鍾潮在押病故委騐屬實由府行提刑禁人等訊擬解司覆審解勘據供前情不諱詰無鬆刑賄縱情弊應卽擬結查例載監犯越獄如獄卒果係依法看守一時疎忽偶致脱逃並無賄縱情弊依律减囚罪二等治罪等語此案禁卒李金並不小心防守致寄禁斬犯徐老六乘間越獄脱逃實屬疎忽現已百日届滿犯無弋獲自應按例間擬李金合依監犯越獄獄卒果係依法看守一時疎忽偶致脱逃並無賄縱情弊依律减囚罪二等例於逃犯徐老六斬罪上减二等擬杖一百徒三年事犯到官在光緖十六年三月二十二日恭逢恩詔以前核其情罪係屬因公獲咎不在不准援减之列應准减爲杖一百折責發落營兵湯聖標姚福源更夫陳林巡防不力咎無可辭應各照不應重律擬杖八十事犯到官亦均在　恩詔以前所得杖罪均予援免仍分别革役革伍差役鍾潮在内監伴宿卽與禁卒無異本應照例擬徒業已因病身死刑書王樹卿向不在監値宿無從防範應與訊無凌虐之看役人等均毋庸議管獄官錢塘縣典史方奎元疎防斬决重犯訊非禁卒賄縱業經奏叅革職應照例留於地方協緝俟五年限滿分别有無獲犯再行核辦有獄官錢塘縣知縣束允泰先期因公出境第未能先事預防亦經奏叅摘頂應議疎防職名另行開報逃犯徐老六飭緝獲日另結除供招咨部外所有審明定擬緣由謹會同閩浙總督臣卞寳第合詞恭摺具奏伏乞皇上聖鑒勅部核覆施行謹奏奉硃批刑部議奏欽此○○曾國荃片再勸捐助賑爲荒政切要之圖全賴經理得人庶集捐而怨咨不作散賑而涓滴歸公查有指分安徽試用道任錫汾才大心細體用兼資經臣委辦蘇皖賑捐廣爲勸募推及外洋共集華洋捐三十餘萬兩今春奏派前往浙江加放春賑該員經歴浙東西二十餘州縣事必躬親不假胥吏之手錢放通足洋照巿價到處宣播皇上頌聲載道臣接浙江撫臣崧駿來函亦深重其人揄揚不絶奔走辛勞猶其餘事江蘇候補道胡家楨才猷卓越識毅思沈而熟諳例案其集蘇皖賑捐十二萬餘兩稽察賑務慮局嚴密精細異常遐邇商民靡不信服江蘇候補知府王廷訓才具開展爲守兼優共集蘇皖賑捐七萬餘兩派辦督賑核獎始終罔　事事核實悉臻妥協以上三員臣試之以事著有成效衆論翕然洵爲道府中不可多得之才可否仰懇天恩俯准將任錫汾等飭部帶領引見以備朝廷量材摧用之處出自逾格鴻慈理合附片陳請伏乞聖鑒訓示謹奏奉硃批任錫汾等均着交吏部帶領引見欽此○○鹿傳霖片再理事同知三年俸滿例應註册升轉兹西安府理事同知毓綬係京城廂曰旗滿洲五甲喇博端佐領下人由廪膳生刑科筆帖式補授廂曰旗漢軍義學教習四届京察一等奉旨記名以理事同知通判用光緖二年揀發吉林差道委用嗣因吉林理事同知員缺攺爲知府無缺可補經吏部撤回歸原班補用八年到京十年四月補授今職是年七月到任扣至十本年七月三年任滿曾經前撫臣葉伯英奏請留任三年奉旨允准在案今自留任之日起扣至十六年七月復届三年期滿應行候部推升惟查西安爲省會重地滿漢同城人烟輻輳交涉事務繁劇非精明諳練之員難資治理該員抵任六載凡遇旗民事件聽斷辦理均極持平妥協淸查保甲稽巡匪類亦甚認眞在任年久情形熟悉實爲理事同知中不可多得之員據藩臬兩司會詳請奏留前來合無仰懇天恩俯准將西安理事同知毓綬再行留任三年以資熟手實於地方公事兩有裨益是否有當謹會同西安將軍臣尙宗瑞附片具陳伏乞聖鑒訓示謹奏奉硃批着照所請吏部知道欽此 
 
 
 
 
 
 [ 
 
 

Page 14

 
 
[光緖十六年八月廿五日京報全錄]  
宮門抄○諭旨二道錄前○分選單○發抄硃批五道○直督李　奏捐建貢院工竣摺○又　奏大學士捐振建坊片○又　奏原任直臬請仍照軍營立功後病故例賜卹片○又奏互調守備缺片○又奏察看同通片○又　奏副將等更正銜名片○漕督松奏靑柴損傷情形片○直督李奏借補守備片○又奏同知捐振建坊片○八月二十五日兵部太常寺太僕寺廂黃旗値日廂紅滿引見九名内務府八名○克侯假滿請安兵部奏派演放水師砲位　派出托倫布德隆○召見軍機　烏喜崇阿孫詒經○光緖十六年八月分選單主事吏部方選司周晋堃江蘇申　同知江西九江王儒楷順天監　直牧四川忠州蔣家啓正藍監知縣安徽含山陳諤浙江監河南林縣曹善臻江蘇拔廣東廣甯陳鳴秋福建四川彭山鄧維琪貴州山西岳陽張惟彬雲南俱甲　府經雲南順甯何文林陝西貢廣西潯州張志恒四川監湖南長沙胡寅墀直隷附縣丞廣東東莞張祺江蘇貢　檢江西南康馮寛順天供典史四川新都周棫甘肅山東博興郭德新順天俱監○發搁　卞寳第奏請以千總陳超英補水師備奉硃批兵部議奏欽此○又請將大田今邱錫璋款淸解開復奉硃批着照所請吏部知道欽此○又閩安營修製軍裝估需銀數奉硃批該部議奏欽此○又茶捐仍請照章補獎奉硃批户部議奏欽此○譚繼洵奏試用守喬聨寳期滿甄别奉硃批吏部知道欽此○○ 
大學士直隷總督一等伯臣李鴻章跪奏爲捐資移建正定府貢院工竣恭摺仰祈聖鑒事竊查正定府貢院原建於該府城内西北隅嗣因地勢卑隘泉水爲災乾隆年間移建於東南選地迄今百有餘年屋宇傾頽墻垣欹側每逢考試覆壓堪虞且自移建以來科第寥寥形家每言風水不利該處紳士宋本奎等籲請移還故址塡高地基加增屋宇開通水道　府核議勘估除舊料搭用外計需工料制錢三萬二千五百九十串禀經臣批准捐資移建旋據正定府知府陳慶滋按所屬州縣分别勸捐委員照料其一切收發錢文購料監工責成紳士經管應需委員薪水及紳董飯食由該府及所屬州縣共捐廉銀五百餘兩核實支給於光緖十五年三月十二日開工興修至十一月初七日一律工竣計共修建瓦房二百十六間平房十四間奎星樓一座轅門一座石橋二座照壁圍墻並挑挖溝渠置備號板號桌等項共用經費制錢二萬九千七百八十一串撽委署定州知州高建勳騐收結報尙餘經費制錢二千八百九串合之官捐銀兩湊足制錢三千串分存所屬當商每月一分生息以作歲修之用歸紳董經管其十四屬向來應派歲修一律蠲免議定歲修章柱勒石遵守由藩司裕長具詳請奏前來臣覆核無異理合會同順天學政臣周德潤恭摺具奏伏乞皇上聖鑒勅部查照立案再此項工程係紳民捐修請免造册報銷合併陳明謹奏奉硃批該部知道欽此○○李鴻章片再據籌賑局司道詳稱大學士張之萬因津郡水災奇重遵其故祖父一品封職張仲瑚故祖母一品命婦張馬氏繼祖母一品命婦張常氏遺命捐助賑銀一千兩聲稱不敢仰邀議敘遣丁解交該局兑收具詳請奏前來臣查定例捐銀千兩以上者准其建坊給予樂善好施字樣張之萬前因畿輔水災遵其故父母遺命捐助賑銀一千兩業由順天府尹奏奉諭旨准其建坊在案今復念切桑梓遵其故祖父母遺命捐濟直賑洵屬克承先志好善不倦雖據聲明不邀獎叙臣耒便壅於上聞可否請旨俯准張之萬爲其故祖父一品封職張仲瑚故祖母一品命婦張馬氏繼祖母一品命婦張常氏在於南皮縣原籍自行建坊給與樂善好施字樣以示旌獎理合附片具陳伏乞聖鑒訓示謹奏奉硃批着照所請禮部知道欽此○○李鴻章片再原任直隷按察使丁壽昌前奉恩旨照按察使立功後積勞病故例從優賜卹欽遵在案旋經吏部以該員久離軍營核與議卹章程不符應照永辦軍需積勞身故定例給予贈銜毋庸廕子等因具奏奉旨依議欽此抄奏咨會前來竊惟丁壽昌自同治初年投効臣營先後分領鼎軍銘軍轉戰江蘇浙江湖北河南山東等省克復府州縣城及要隘賊壘三十餘處擒斬粤捻悍目多名同治八年經前督臣曾國藩奏調來直帮統銘字馬步全軍其在天津道任内辦理民教滋事鉅案在臬司任内淸厘各屬積案關係中外大局全省吏治尤難能者同治十年籌辦天津水災光緖三年籌助晋豫旱災並値大祲竭力經營實惠及民不分畛域曾於馳報該員出缺案内臚列上聞渥荷特旨軫恤逾恒轉戰立功遺愛在民之褒有○宣付史館建立專祠之典其生平戰功政積久在聖明洞鑒之中查原任浙江按察使劉盛藻在任病故經臣會同　任浙江撫臣劉秉璋援照前安徽布政使吳坤修甘肅按察使劉于潯成案奏請仍照軍營立功後積勞病故例從優議卹奉旨劉盛藻着加恩照軍營立功後積勞病故例從優議卹欽此旋經部議照例贈官廕子仰見聖朝追釯勞臣有加無已之至意凡在將士欽感同深伏念丁壽昌與劉盛藻同帶銘軍戰績相等其在直隷辦理軍務勞勛卓著與情愛戴身歿之後荷蒙特旨立傳建祠異數殊榮視劉盛藻尤爲有過而卹廕之例限於部議未能一律邀恩合無籲懇天恩勅部將原任直隷按察使丁壽昌仍照軍營立功後病故例從優議卹以彰忠藎而昭激勸出自逾格慈施理合附片陳請伏乞聖鑒訓示謹奏奉硃批着照所請該部知道欽此○○李鴻章片○再准兵部咨天津鎭標舊州營守備周永全病故遺缺准以儘先都司大沽協前右營千總劉金相供補查舊州營守備駐札順天府東安縣該員係順天府人例應廻避應令揀員對調等因臣在於實任守備内逐加遴選查有天津鎭標右營守値李若壐年四十一歲係廣平府曲周縣人由武進士奉旨以營守備用分發本省隨營効力期滿題補今職該員年壯力强操防諳練以之調補舊州營守備實堪勝任所遺天津鎭標左營守備員缺卽以劉金相調補與例均屬相符應請准其互相調補除飭取履歴送部外理合會同直隷提臣葉志超附片具陳伏乞聖鑒勅部核覆謹奏奉硃批兵部議奏欽此○○李鴻章片再道府州縣無論候補試用人員應以到省之日起予限一年詳加察看出具切實考語奏明補用兹查有候補知州周家鼎候補班前先通判夏詒垣候補知縣王汝霖均到省一年期滿例應甄别據藩臬兩司詳請核辦前來臣查周家鼎年壯才明夏詒垣辦事勤奮王汝霖才具諳練均堪留省補用俟有應補缺出照例序補除履歴册咨部外理合附片具陳伏乞聖鑒謹奏奉硃批吏部知道欽此○○李鴻章片再光緖十四年淮練軍搶辦永定河南七工合龍出力請獎各案内有兩江補用副將張銀龍請以總兵記名簡放經部攺獎議叙加一級陞用守備補用千總周後裕余康太均請以守備儘先補用兩江補用遊擊孫在純請以叅將儘先補用均經兵部覆准惟查部咨單内張銀龍誤　張金龍周後裕誤寫周復裕其余康太實名余康泰原保單内將泰字誤書太字孫在純本請以叅將仍留原省儘先補用原保單内漏法仍留原省四字據會統盛軍記名提督甘肅寗夏鎭總兵衛汝貴等具禀前來臣覆核無異理合附片陳明伏乞聖鑒勅部更正註册謹奏奉硃批兵部知道欽此○○松椿片再葦蕩左右二營增採柴東原定章程每年將靑柴長發情形由該管道員詳請具奏如有水旱蟲傷隨時聲明歴經循辦在案兹據淮揚海道謝元福禀稱葦蕩左營因霜損蟲齩　潮浸戕以致稀茸歉薄葦蕩右營因四五兩月得雨未能深透灘地乾裂被蟲攅食不能茂旺各等情前來奴才覆核無異除飭俟霜後儘蕩搜估據實具報外理合附片陳明伏乞聖鑒謹奏奉硃批户部知道欽此○○李鴻章片再督標良鄉營守備彭啓先於光緖十六年閏二月十二日病故應請勅部開缺所遺守備係近畿要衢汎地遼闊操練巡防均關緊要非精明幹練之員難期勝任查有儘先都司閻欽年三十六歲直隷人由馬兵歴拔督標左營千總嗣因出洋肄業回華教習學生有成曁出洋接帶快船河華出力歴保儘先都司該員勤愼耐勞熟諳軍紀以之借補督標良鄉營守備實堪勝任亦與例章限制相符應請准其借補以裨地方除將彭啓先病故委騐各結原領札付並飭取閻欽出身履歴咨部外理合附片具陳伏乞聖鑒勅部核覆謹奏奉硃批兵部議奏欽此○○李鴻章片再據籌賑局司道詳稱光緖十三年直隷水災浙江仁和縣江蘇松江府海防同知劉元楷遵其故祖母四品命婦劉汪氏故母四品命婦劉陳氏遺命並故妻劉陶氏遺囑捐助直賑棉衣二千件由蘇松太道轉交招商滬局搭解來津騐收濟賑洵屬一門好善惠及災黎所捐棉衣照章合銀二千兩與建坊定例相符具詳前來應請旨俯准劉元楷爲其故祖母四品命婦劉汪氏故母四品命婦劉陳氏故妻劉陶氏在於原籍自行總建一坊給予樂善好施字樣以示旌獎理合附片具陳伏乞聖鑒訓示謹奏奉硃批着照所請禮部知道欽此 
 
