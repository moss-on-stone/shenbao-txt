# 1906 - 208 - 4911958

 

Page 1

 
 
   
 
 

Page 2

 
 
[諭旨恭錄○六月初七日奉]  
　　旨廕生達薩布著以旗員用截取直隸舉人李建章著以直隸州州同用李文藻著以鹽庫各大使用王瑾若著以直隸州州同用李維楨著以鹽庫各大使用李本筠著以直隸州州同用孫一精著以鹽庫各大使用胡惠麟著以直隸州州同用孟懷謙著以直隸州州同用楊世芬著以直隸州州同用梁積樟著以鹽庫各大使用揀選舉人陶鼎金著以直隸州州同用楊雨時著以直隸州州同用黄周著以直隸州州同用歐顯謨著以鹽庫各大使用汪毓藻著以鹽庫各大使用金夢魁著以直隸州州同用黄献琛著以直隸州州同用張宏彬著以直隸州州同用王家霖著以鹽庫各大使用徐公修著以直隸州州同用刑科給事中員缺著高潤生補授分發山東補用道祁頌威直隸試用道江忠金江蘇試用道潘永齡朱其昌施曜庚瞿鴻禮陝西試用道蕭隆昌浙江試用道吳煒暹江蘇候補知府楊夢齡江蘇試用知府唐燕賓鄧文育山東試用知府趙英翰江西試用知府黎廷輔湖南試用知府彭家驥江蘇補用同知增福山西補用同知錫極安徽試用同知尹允諧山東試用同知張泰阿廣東試用同知邵述四川補用直隸州知州張蔚會陝西試用直隸州知州趙曾勛福建試用直隸州知州張祖楣馬如龍湖南試用直隸州知州趙世意江蘇補用知州周桂馨陝西補用知州李經生安徽試用知州李文蕃俱著照例發往欽此 
　　電傳宫門抄 
　　○六月十一日召見軍機敏公多公德公戴岐 
[南京殺徵兵蘇州殺募兵合]  
　　噫吁嚱悲哉。今日江蘇之軍事界。血肉横飛。慘遭奇劫。何爲乎殺機之一動。竟至此而莫可遏抑也。本月初四日南京徵兵巡士互鬨。越一日。而江督殺徵兵楊福元潘步瀛二人。上月初十日蘇州募兵徵兵互閧。越一月而蘇撫殺募兵張得勝李學聖二人。江督之殺徵兵。以巡局誣報巡士死傷故。蘇撫之殺募兵以募兵。追逼徵兵落河身死故。軍事界悽慘之惡劇。同時發現于江蘇一省。是何蘇省之多故耶。綜其殺人之手段。雖有爲時遲速之不同。而其不問是非。輕易殺人。則合甯蘇而一轍。請爲彙合而論列之。可乎。 
　　江督殺徵兵。事隔一日。主速。蘇撫殺募兵。時逾一月。主遲。外間議論。有謂蘇撫之殺募兵。乃受江督速殺募兵之激刺。而敢于殺之者。不知江督之性情素殘忍。（觀去年殺某幕家丁事可知）蘇撫之性情素優柔。（觀去年爲女公子送喪事可知）惟其殘忍也。故一聞警。察總辦之誣報。即鹵莽而出於殺。惟其優柔也。故直至練兵處有澈究之電。咨始含糊而出於殺。兩者之境地不同。故其殺人之方法亦異。吾以爲兵士苟當於殺。雖遲殺速殺。皆足快人心而伸軍紀。不當殺而殺。則速殺之適足激公憤。遲殺之亦何足以服人心。天下事固未有不論是非。而專以力能殺人。爲可辦理重案者。 
　　蘇州兵士互閧之定讞。僅曰被追落河身死已耳。追逼落河。不過格鬥時之盛氣。初非有謀殺故殺之心迹。以之論抵。亦殊未允。且初十日所殺之張李二人。究竟實是追之之人乎。乃於此要點均不持平斟酌。而但曰殺之殺。之則殺之。亦已過矣。至江督之殺徵兵。尤有大謬不然者。徵兵巡士仇怨素深。一朝格鬬。各有其不合之處。乃偏聽一面傷斃巡。士之誣言。與夫拆毁巡卡之虚報。竟不辨眞實。不問是非。不分首從。立將潘楊二人駢首市曹。吾不知江督究何讎於徵兵。而殺之殺之也。且即使甯蘇兵士。果　應殺之罪。凖以軍律。當用軍隊殺人之法殺之。不當用刑事民事之例殺之。而南京乃以上元江甯兩縣。令監殺。蘇州乃以吳縣縣令監。殺軍事民事。併爲一談。此何。説也。不寧惟是。文明通例軍。不應殺。以俄國司徒塞爾之斷送旅順。而不聞殺。以羅斯諦斯温斯開之覆没艦隊。而不聞殺。即以吾國近事言之。張佩論之馬江失艦。亦不聞殺。杜俞之永州刼掠。亦不聞殺。而甯　督。撫對於兵士乃敢輕于用殺。豈以一殺嚇人不復再有從前格。鬬之事耶。 
　　嗚呼徵兵殺矣。已矣。殺者不能復生。吾亦可以無言矣。獨是徵。兵果爲犯罪而殺。則凡統帶徵兵者。不能教訓之不犯罪。亦何不可以。殺募兵果爲犯罪而殺。則凡統帶募兵者。不能約束之不犯罪。亦何不可以殺。且也任作此統帶徵兵之人。亦何往而不可殺。任用此統帶募兵之人。亦安往而不可殺。充極其量。則人人皆有可殺之道。而中國將無噍類彼殺人者何。不稍體此意也。 
[本館接到運河決口專電（十二日辰刻到）]  
　　宿遷專電云運河水漲二十八尺現已有數處决口　甲 
[志常備軍閙事首犯請令正法事（蘇州）]  
　　○常備軍募兵與徵兵閧閙一事迭經練兵處及蘇省京官電催蘇撫陳筱帥查辦旋經杜劉二統領查獲爲首肇事之募兵隊長李學聖張得勝霍征元三犯由筱帥遴委謝柱卿刺史謙於初八日會同長洲縣陳大令吳縣張大令研訊後旋將李張二犯就地正法（李張均安徽人）一切情形曾將報告函電錄紀報端兹得續函云初八日刺史與二大令會訊時李學聖供稱鬨閙時並不在場祇以身爲隊長不得置身事外因於聞警後馳往喝令回營後竟不知如何忽然改作喝令毆鬥張得勝亦供認在塲刺史等遂錄供申詳經筱帥於初十傍晚批飭將李張二犯請令正法由刺史恭請令箭至吳縣署會同張大令將該二犯綁赴北寺大校塲處决案中尚有霍征元一名查得並非營中人實係向在該營前售賣牛肉者此事並不干涉聞日内當可開釋（接） 
 
 

Page 3

 
 
[兩宫垂諭合辦梟盗（江甯）]  
　　○新任江甯藩台繼方伯昌已於初十日接卯視事聞謁見江督周玉帥時禀承在京請覲時蒙　兩宫垂諭以江浙之間梟盗充斥應即聯合二省嚴行拏辦又各屬蒙小學堂務官多設如有不守規則學生亦當隨時懲戒云云（申） 
[湘省拿辦匪徒誌畧（長沙）]  
　　○湘省近有匪徒潛匿省城希圖起事之信大憲即於上月二十九日每城門添派委員一人並另委查辦警務二員認眞巡緝旋於本月初二日在省城樊西巷仁美園内緝獲匪徒一名經善化縣王大令訊供尚有黨徒某現在藥王街尹家巷薛姓蕩班家抹牌大令即飭幹役偕同兵勇前往掩捕至則該匪果在内與數人抹牌匪聞門外敲擊聲知爲捕已遂縱身躍上屋簷由鄰屋飛越而過鄰居不得其出悮以爲盗大呼捉拿該匪已過數屋由蘇某家屋簷跳下隨即遁去各兵差跟蹤追捕未得成擒因疑蘇某夥通有心縱放即將蘇某帶案收押近日復添派差役嚴密查拿各警務委員督同警兵晝夜巡緝所有客棧烟館限於初更前收燈關鎖每夜稽查數次凡形跡可疑之人均不准容留云（刻） 
[調兵彈壓通山飢民（武昌）]  
　　○通山飢民滋事已紀前報兹又傳聞勢甚猖獗鄂督渝令張虎臣統制派渾成二十一恊四十一標第一營戴壽　管帶率帶全營五百餘人於初四日拔隊啟行前往彈壓（户） 
[私刻印信牽涉警察批詞（金華）]  
　　○金郡尹耕莘於月前持稿至集成堂刻字鋪仿鐫金華縣印滿漢字樣由鋪主張某報縣因即　獲曾紀本報迭經張申伯大令提訊兹又據尹連榮等禀陳一切實緣私設警察局及坐堂訊案并欲僞造公文情事離奇殊駭聞聽照錄張大令批尹連榮禀於後地方公事　董事興辦者雖係試辦亦須禀縣立案所以杜武斷鄉曲之弊者法至密也該村經本縣訪聞私設警察局並有私設公堂董事坐堂拷問取結各情事荒謬至此已極正在查辦忽據該職等以設立警察局並籲立案是以即予駁斥且尹耕莘私雕縣印案經發覺管押試問雕印何用無非爲斂錢之計斂錢必有名目尹耕莘禀辦警察在先則其借警察之名藉私印為斂錢之計其隱情固顯而易見該職等苟能稍明事理即當於該犯經手未了之事相戒避嫌之不遑即或以擔任公益爲心亦應另行禀請俟批准立案方爲另起爐灶重行試辦乃爲合理案查尹耕莘係一不知王法之棍徒尚且俟禀請批准後方行開辦警察豈該職等年紀鄉望功名均較尹耕莘爲勝乃并尹耕莘而不若乎抑豈私設警察局擅自坐堂當以爲董事應盡之義務乎本縣到任後嚴禁賭博闔色所知該村果有開賭之人儘可公禀送縣請懲計不出此私自坐堂拷問取結該職等各有功名鄉望年紀亦知我國家有此法律否乎來禀砌入學堂立案一節學堂與警察各為各事何得因此牽扯該職所設警察私局現經本縣諭飭暫停此案究竟如何情形經文童許熙事不于己并已提究應候傳集一千人証以憑質辦前日又據尹耕莘之母呈稱私雕縣印係由該生尹熙等主使即爲警察分局所用等語業經批示亦應併案核明辦理並著知照黏單姑存（的） 
[電咨税務事宜統由北京税務處核辦（北京）]  
　　北京督埋税務處鐵唐兩人臣電各省將軍督撫及上海商約大臣等略云本大臣等奉旨督理税務奏明先刊木質關防在崇文門内西堂子胡同設立辦公處所已於六月二日開辦另咨在案即以是日爲始除牽及交涉仍由外務部核辦支用税項應由户部指撥外其餘洋常兩關凡有關税務事宜統逕咨由本處核辦希查照併轉飭各該關監督一體遵照（甲） 
[分析新寧縣治未便罷議（廣東）]  
　　○日前大吏擬將新甯縣分析爲二上新甯爲一縣仍隸廣州下新寧爲一縣改名廣海隸於陽江新寧鄉紳林懋勳等以析縣分隸八事不便具禀督轅奉批謂新寧縣屬向分五都有上下新寧之目上新寧之北地屬内河下新寧居縣之南地屬海濱相距百里而遙一縣令治之恒虞鞭長莫及且廣海一帶路通港澳盗賊尤多僅設丞權力有限緝捕巡防難期得力是以本部堂特議將該縣分析爲二以上新寧爲一縣仍其舊名隸於廣州下新甯爲一縣取名廣海改隸陽江原以該處與陽江毗連控制較易實為因地制宜起見並非好爲紛更也今該紳等以八事不便上陳蓋亦襲故蹈常憚於改作之意然本部堂實以爲毋庸過慮蓋縣既分治公項雖少可加津貼不虞經費不足按都劃分經界易正若有盗賊可以會拿尤不虞互相推諉大隆峒北蜂山兩處夙爲盗藪邑人既擬集股種植畜牧爲除伏莾而興地利之計儘可會合辦理工商之過都越國者何限不必以分界為嫌學堂工廠就地籌辦財力專則不虞單薄精神聚則更易為功鄉民縱多雜居糧賦仍可按都完納此縣之民買他縣之業者所在恒有亦不至於轇轕廣海距省會遠而距陽江近隸廣州則形勢隔閡隸陽江則消息通靈至風土人情即一縣之中亦多不同何論他屬儘可各安其舊并無妨碍若商會會館或有一二省合辦者或有一二府合辦者今祇分縣治毋庸區分商業是此八事皆無所爲難而得治理之便控馭之宜則有益於地方者多矣本部堂業已奏奉　硃批交議政務處吏部議覆辦理所請罷議之處未便照准仰廣東布政司即　新甯縣傳諭遵照（寒） 
[學部調查卒業學生述聞（北京）]  
　　○聞學部通咨大中各學堂調查卒業生數以便甄别奏保調用（盈） 
[兵部奏請捐建學堂不得獎給官職（京師）]  
　　前者直督袁世凱片奏無極縣户村文生田實頴捐設該村私立小學一所並園地莊基房屋及操場等項估計銀三千兩請由文生獎給監生知府職銜並戴花翎貢生田實堅武生田實錄共捐助該堂開辦經費銀三百兩請將田實堅由貢生奬給布理問職銜田實錄由監生奬給千總職銜又片奏威縣籌辦初等小學堂據紳富衛千總銜吕書田倡捐銀一千五百兩請由衛千總銜奬給參將職銜文 
 
 

Page 4

 
 
童王振邦倡捐銀一千一百兩請由文章奬給監生同知職銜武童田懷志倡捐銀四百四十兩請由武童奬給監生守備職銜各等因均奉硃批著照所請嗣兵部以光緒三十一年六月十六日曾奏請將武職捐輸實官虚銜封典及捐復銜翎所有一切捐項一律停止業經奉旨允准通行在案今直督以衛千總銜吕書田武生田實頴武童田懷志等捐助學堂費核給奬敘恐各省踵接相引是名爲停止捐輸實又開一捐輸捷徑因奏請除此次業經遵旨註册外嗣後所有捐助學堂及各項經費廳援照上年六月奏停武職捐輸成案不得請奬實官虚銜等項以符定章並不得援引此案爲例至文職各員應由吏部另行辦理現此摺已奉旨依議咨照各省遵行矣（　）　 
[瓷業學堂學生試騐品出見（湖南）]  
　　○湘省醴陵縣磁業學堂自聘請日本技師安田君來湘開辦招選圖畫科學生三十名於四月初開學現在未及兩月即安田君在該學堂附近採取各項原　　數種令各學生如法製造州機器燒成碗品數十件其磁質之細緻　光之白潔繪畫之活動鮮明均覺出　意表且此係初次試騐尚未遽臻美備而觀者咸以　不特遠過江西景鎮之物且可與東西各國相頡頏將來日有進步更復無可限量日前已吾請省垣各大憲曁學務處核騐極蒙嘉許並擬帶赴上海以資各工業家賞鑑云（車） 
[札飭朱觀察到京籌辦紡織呢絨廠（江蘇）]  
　　江蘇候補道朱觀察錕熟悉工藝而於紡織呢絨尤為精妙日前奉到商部札文飭令迅速到京以便籌辦紡織絨呢廠事件聞觀察奉札後不日即將束裝北上（友） 
[贛撫致上海道電（爲瓷器公司事）]  
　　上海瑞道台景德瓷業日就腐敗得公提倡招商承辦公司以期振興挽回利權實所欣願即希速行照辦俟商招妥擬章禀候核定即當奏咨立案憙蒸印（南） 
[備送考政大臣起節]  
　　○探聞考政大臣端戴兩欽憲聞改期术十五日起節滬道瑞觀察昨飭營縣預備届時前往護送（事） 
[設局平糶]  
　　○滬上米石缺乏經紳士禀請道台瑞觀察電准江督向香港暹羅等處辦米運滬減價平糶現就城内外分設平糶局七處定於本月二十日開辦局所列後（城内）果育堂輔元堂（南區）大王廟大南門外高昌廟（西區）京江公所製造局老高昌廟（十六鋪）龍王廟（助） 
[西報紀英公使不滿意袁京兆及上海會審公廨事]  
　　○倫敦泰晤士報載西六月二十一號北京函云新授順天府府尹前任上海道袁樹勛將到京任事現已行抵天津當去歲西十二月間匪徒暴動時袁樹勛尚在滬道任内咎有攸歸曾經前任英使蔭道義君照請撤任惟袁樹勛雖已調離滬道本任而中國政府嘉其忠愛反予擢升簡授要缺自奉命以來又經派往廣東查辦事件現已公畢英使仍行反對謂袁樹勛應將在滬道任内所出暴動一案辦結并能接受新任治理上海租界爲目前最關緊要人人注意之問題即如現在會審公廨之情亦甚不滿人意公廨讞員屢思乘機將案件改照中律　理如遇錢債訟案便可任意向原被告索賄如遇刑法案件則窮人將横遭懲創而富者以財　得逍遥法外西國陪審官禁阻之權現竟大爲所限北京各國公使於暴動時及合年五月十七號曾行文上海工部局由上海值年比總領事轉交囑令工部局堅守一千八百六十八年所定之章程則一禮拜英德美三國已頒發訓條於各陪審官略寛其限然治理之方仍日見　難也公廨會審章程曾由駐京各國公使商議數年毫無效果去歲經各使公允由英德美三使擬稿於本年西五月間送交　政府惟彼此尚未核准中政府殆不欲此事之有定議矣西四月二十三號外務部照會各公使會議未定以前會審公廨辦理案件富仍　舊但較之從前實相懸殊　目前相界情形而論恐將再有暴動重東洋兵扼守故英政府當與中國交涉不使稍留遺憾倘能全歸外人管理尤善譯十一日文匯報 
　　按此乃西人一面之詞。然在華官見之。勿以其誓言而恝置之也。 
[俄國革命黨之舉動]  
　　○十一日倫敦電云俄國所有革命黨之機關部（統國民院會在内）已宣布檄文激勸農民搶掠各大公爵及俄皇近臣等所需佔之田地並令農民可廢本地之官長而選舉彼等之私人以代之後揚言曰政府已與國家宣戰矣國之興焉其在斯時　 
[英人婚律]  
　　○十一日倫敦路透電云英人在英屬殖民地准　娶亡妻姊妹之條件已第二次在下議院宣讀 
[英國公議教育條件]  
　　○十一日倫敦路透電云英國教育條件已第三次在下議院宣布並行投票公舉法司贊或者三百六十九票反對者一百七十七票贊成者因之得占多數 
[英增埃及戍兵]  
　　○十一日倫敦電云英國陸軍大臣赫爾登君在下議院宣布謂駐紮柯　斯脱林戍兵第三隊當于西九月二十九號拔隊開往埃及任雪門君代英外部愛華德格雷伯爵宣言謂駐防埃及戍兵之兵力約計當得五千七百人 
[名優作古]  
　　○十一日倫敦電云名優圖爾已逝世譯字林報 
[荷蘭女君主小産病愈]  
　　○十一日柏林電云荷蘭女君主業已復元 
[波斯首相辭職]  
　　○十一日柏林電云波斯首相在位三年現已辭職繼其任者當爲聯英黨人俄國於此事並無反對之意人皆爲之注意　 
[俄京社會黨反對政府]  
　　○法報云俄京消息謂社會黨會員懇請大陸兵士勿向同肥之工人開槍攻擊當與政府抗爭因政府有意設法乞援於德奧爲之壓服百姓故也 
[瑞士國慶]  
　　○十二日文匯報今日爲瑞士民主國立國之期租界内西人皆懸旂誌慶寓滬瑞士人並於法國總會開筵暢敘　 
[南斐洲特國新立憲法]  
　　○十二日倫敦電云南斐洲特蘭斯咋新立之憲法英人于下議院所得之事權占共多數並亦立一上議院但此則徒有其名耳 
[德皇稱述日本之强盛]  
　　○十二日倫敦電云法國報章載德皇與法議院名默　者問　之辭頗有關係德皇　日本日見强盛倘他日歐洲各國　論克列脱島一　則日本海軍必出而力爭子萬國　判占一席地矣譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[湖北常備軍米管帶呈統制禀（爲標統挾嫌降調隊官事）]  
　　敬禀者竊沐恩自光緒二十五年投効湖北護軍荷蒙恩植教育有方數載以來先後奉委各差歷無貽誤詎本年正月奉飭改隸李標統部下自維愚拙率皆曲意奉承繳期仰副憲恩而深思自艾者也乃李標統之性情皮氣向來狡許異常臨事既無果决之心御下素有荷刻之號所以營内兵丁無一心悦而誠服者此外人謂我營下級不從服上級之説所由來也到差之後李標統輒思中傷久之無隙可乘遂生離間之計對管帶即罵隊官對隊官即罵管帶有時召集各隊隊官私　離間之言告之曰爾管帶所待汝等皆是假意非其本心汝等思之何不背官級之小而向官級之高耶幸各隊隊官深知其用心之非未肯入彀而標統遂因此挾嫌記恨值有上憲曁外國人來　閲操屢次請示即以隨便操法荅之胸中既無成竹命令每相矛盾日前因爲工程營挑土一事卑營奉傳每隊祇派兵二十五人去一排長率工以便輪流更換旦夕于兹查是日卑營前分之工業已倣畢隨奉標統命令飭即回營其時某護兵即曰一營之隊官均未到工標統聞知此語遂贓四隊官同來罰工一次任其唾罵咸服無辭我統制憲因各隊復往工作見而生憐即命此工不作收隊回營不謂標統愈怒申斥各隊隊官不該　統制憲命令宜遵前命工作始可然究其實在情形雖曰罪在隊官何以當初所傳只令排官帶工前往不聞指派隊官督工其命令之不一可見且先時標統連傳兩次有俄國叅領等官到營看操是以各隊隊官因見沐恩請告病假均營在中料理内務並督令兵丁挑去填築操廠未完之石渣在在皆關緊要昨奉李標統照飭所有卑營隊官四員同時誤公罪有應得現將左右後三隊隊官降爲排長是前隊既有可寛之條何三人竟無解免之理或罰薪水或記大過未始不可代陳顛末上乞恩培似喜此怒由心不足以折服人心而彰公道　思統制憲以天高地厚之恩視部下如子弟秋操轉瞬尤賴有以作其士氣鼓其兵心一時新換隊官三員全營兵卒若有慌忙無所適從之象光景至此即泳恩亦將有不能自信之權况其中多河南人倘無以要結其心他日旅行必多挑走咎將誰歸又若營護目兵均聽其去留而遺缺悉歸其上送人充之盖其平日恃護兵爲參謀事事必假護兵之手益可概見前一十年七月四日李標統未升督帶時即有刺殺上官之想行同賊子在　人固所共悉而憲聰豈未之聞由來養成痼習非一日也尤有甚者標統並言降調隊官還不算數原有甲營之官均常挨次一律裁撤且勒令正副目開具姓名將一律降為正兵等語上官如此刁難部下何以遷就方今改編大定軍營名　二字斷不可敗十此等喪心狂　病之流今李標統之行爲是顛倒是非有心作對當此承平之世尚可苟安緘默忍讓一時如遇有事之秋彼既懷怨懟在心則受其調度　豈不隨彼操縱名　所係性命攸關思難及此大滋悚懽本屈秋操雖係試驗旅行之一大注意然環球眼簾所注不敢戲偷李標統生此意見將來命令之下雖保不藉此復怨爲一營之關係甚小於全局之事體甚大貽人笑栢情在料中法恩本非奴隸性質今被以奴隸待之　以野蠻之手段實非所以甘心愧憤之餘不得不冒死直陳而思所以顧全秋操爲宗旨是否有當伏乞統制憲鴻慈原情作主施行不勝惶恐待命之至恩米文友謹禀 
　　按湖北常備軍營制表面尚屬可觀内容極其紊亂上下不睦人各一心任用親屬各立私黨以致今日成此現象聞日前放餉後竟有司務長潛逃情事各營兵丁私遁者尤多軍紀之腐敗如此將校之意見如此是不得不爲中國前途憂也 
[新臬司委督練公所正參議差（蘇州）]  
　　○蘇撫陳筱帥以蘇省督練公所正叅議官向委藩臬兩司兼辦現在新任臬司朱家寶廉訪業已到任自應仍委辦理督練公所正叅議官並兼辦兵備參謀 
教練三處事務　札委遵照辦理矣（永） 
[蘇省官事]  
　　○蘇臬司朱金殿廉訪札委候補主簿冷繼書充當監印事務冷二尹奉札後即禀謝到差○蘇省房捐局文案知縣劉怡已奉委署金山縣事所遺房捐局文案差業經派委知縣楊蔚光接辦已於本月十一日交接矣（永） 
[武備學堂提調易員（蘇州）]  
　　○蘇垣武備學堂提調傳大令被本堂司事謝姓控告兹奉撫憲札飭將提調傅令先行撤差聽候查辦所遺武備學堂提調差札委江南陸師學堂畢業生蘇謙接充蘇君奉札後已於六月十一日接差矣（永） 
[前尚書許應騤逝世（廣東）]  
　　○番禺許筠菴尚書起家翰林官至禮部尚書戊戌新政因不代遞王照之摺褫職家居是秋政變詔爲閩浙總督在任二年開缺回粵兹已於本月初二亥刻逝世（洞） 
[電請催商速運鹽綱（揚州）]  
　　○十二圩一帶貧民藉抬鹽爲生者有數千人近因運商藉故延運彼等生計頓絶恐致蠢動儀棧總辦徐觀察爰即電咨運司趙都轉云本届掣數遜於上年運商訂運無多指日掣竣現值米價騰貴圩民皆仰食抬鹽生機頓滯恐生事變請迅諭各商即日配船多多訂運以顧鹺局而恤民艱兹聞趙都轉已飭淮南局員傳諭各岸商限五日内一律訂運過掣開江如建即查取花名綱分照章罰辦（詳） 
[學務處批示彙錄（蘇州）]  
　　○計玉庭禀批查此案前振該生等來處具禀當以該學堂經理現據公舉殷紳履之理應先行禀縣或由學務公所查明呈縣詳辦似此直接具禀核與新章不符未便准理即經牌示在案據禀前情究竟該生等所舉曾否公同投票抑係衆論久洽殷紳是否熱心教育聲望素孚仰元和會同崑新二縣確切查明據實詳復核奪仍候兩江學務處曁常鎮道批示○楊邦彦禀批該紳等公同集議訂立簡章遵飭設立私塾改良會於鎮江城内期於本末兼顧事可實行俾將來各私塾可盡爲初等小學堂各塾師可盡爲初等小學教員俟成效大著再行推辦四鄉似此經營籌畫斯於家自爲風人自爲俗之扭逐漸改良實於齊一學界大有裨益良殷盻望察閲議訂章程亦尚周匝無遺自應准予立案仰鎮江府飭縣會紳切實籌辦總期風氣廣開教育普及是爲至要（接） 
[批查董事侵吞窮嫠恤款（蘇州）]  
　　○崑新兩縣城鄉孀婦許張氏等十二口公禀臬憲以普育善堂有田四千八百餘畝均係公産乃董事戴人龍李清麟顧宰梅等侵吞恤嫠月米求請飭給等情經臬憲批云恤嫠月米爲爾等性命所依豈容董事侵蝕訪聞該善堂係普濟育嬰恤嫠之外並無别項開支堂中之事糜爛實非一日歷來董事司事惟知中飽至戴李顧三董接手固已勢成弩末然既經接辦不能設法整頓現復棄置不顧無怪爾等之嘖有煩言也候札飭崑新兩縣邀司前後各董切實盤查從長計議以恤窮嫠而維善舉（吉） 
[示諭禁止兵士吸烟（安慶）]  
　　○安徽督練公所會同警察總局出示云兵士吸烟有干軍紀凡開烟館之户視有身着軍衣到館毋許貪肥私賣一經拿獲定將烟館封閉房屋充公倘遇兵士强行吸食送到本所嚴辦不貸並一面飭各段委員勤查（多） 
[通飭女犯改押善堂（江寧）]  
　　○青浦縣田春庭大令通禀各憲畧云審理各案内之婦女向來收押官媒處現擬改良發交同仁善 
 
 

Page 10

 
 
堂收管以免污辱名節奉江督周玉帥批云據禀女犯收押官媒流弊滋多現擬改發善堂收養以免污辱名節具見矜恤周詳深堪嘉尚批飭臬司通飭各屬一體仿辦（永） 
　　今日尚有各省新聞及本埠新聞均列入第三張閲者注意 
　　京都天寶齋○婦科種子仙丹○服之應騐非凡○鋪分上海二馬路中市西鼎新里石庫門内交易 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[新任紹府將來（紹興）]  
　　○前紹興府熊太守起磻因病出缺後由省派委劉太守宗標來越接署兹悉新簡是缺之貴太守福已經出都不日到杭書役人等已前往恭迓矣（早） 
[蕭山縣仿行新政（紹興）]  
　　○蕭山縣唐大令繼勛因擅用門丁玩公舞弊致被大憲所聞專員提究將唐大令撤任另委胡大令克之承署仿行新法如民間遞禀涉訟不准書役需索并謁力整頓學務警察云（早） 
[徐州道保衛堤岸（徐州）]  
　　○徐州道袁觀察近奉督撫電諭略謂奉電旨周馥等電奏悉匪徒藉米貴爲名乘機搶奪著即嚴拿懲辦以靖地方欽此望速飭屬一體欽遵等語袁觀察以徐州尚無搶米等事惟大雨連綿平地水深數尺田禾多被淹没房屋亦有傾塌現雖放晴數日而運河水勢陡漲除禀復兩院憲外已飭運廳嚴督汎董加意保衛隄岸勿稍疏虞（甲） 
[罷休前川督作古（杭州）]  
　　○前署川督陳鹿笙制軍遹被參休致後因壯年仕浙甚久置有産業且公子等均在浙聽鼓迎養來杭在太廟巷内營築别墅藉以娱老兹聞已於初六日逝世矣（的） 
[暫請封禁銻礦（嚴州）]  
　　○遂安縣境西鄉龍頭巖銻礦綿亘三十里内苗質均佳曾由職商洪沛等禀請咨部探勘尚未奉部照准該商而等迫不及待試行采苗爲縣主黄大令所聞恐違定章出示暫行封禁俟領部照呈騐立案後方可保護開采以重礦政（葉） 
[商部批駁揚州商會（揚州）]  
　　○前陳鏡畢序康濤屬樹年等逕禀商部在揚設立商務分會由商部飭南京商務總局查明詳報嗣經商務局詳覆到部在案兹聞商部以未據各商有公舉禀呈又未書名投筒得有多數不符定章仍嚴行駁斥（引） 
[常備軍革退湖北兵丁（長沙）]  
　　○湘省自改編常備軍所有標統暨管帶隊官排長以及參議教習以湖北人為多故各營營兵其隸籍湖北者亦復不少近日各營中時有兵丁出外閒游藉端滋事甚至有聚衆行兇者旋經協統俞綬丞觀察訪聞肇事者湖北人居多因即重整營規並將湖北一幫除官弁外所有各營兵丁概行革退遣散回籍另行招補云（車） 
[僧侣集衆大會（杭州）]  
　　○杭省各寺院因懼改設學堂故曾皈依日僧旋又與紳士等訂約求爲保全仍不免惴惴自慮適有京僧覺先由日回華來杭演説與各叢林住持聯名禀請組織民僧小學堂各二所及貧民工藝院當奉張撫批示允准嘉勵周至由是各僧侣聞之無不眉飛色舞甯紹嘉湖等屬各寺住持皆一律到省於初六日在法鏡寺内事務　集議計逾千人殊足爲僧界光榮也（的） 
[禀請委員澈究誣控（蘇州）]  
　　○已革廣東補用知縣華承謨赴撫轅禀控宣增秀串同許竹軒過錢與無錫縣幕友沈慕山等誣以蓋姓命案訛許鉅贓該縣趙令任意架陷飭差騷擾等情經陳中丞批飭常州府親提審辦以明虚實現經無錫縣趙大令通禀各憲謂該革員華承謨藉命案索詐係由蓋王氏供指明晰乃該革員揑詞訐控肆意彈射究竟署縣審辦此案如何架陷幕中與宣增秀等如何串通寃誣應請委員來錫訪查勒令華承謨指出確實証據澈究懲辦以儆刁風（吉） 
[仍禁米穀出省（江西）]  
　　○贛撫吳仲帥前因米穀昂貴禁運出省並免税厘一月迭誌報端兹由税務局詳請米穀統税免征一月自五月初一日起扣至二十九日止一月期滿自六月初一日起一律照舊徵收俾得歸還洋欵其湖口邊界各局仍當禁止出口出省俟新穀豐登後再議弛禁其通電之各分局即由税局電知其未通電之各分局亦由税局飛札飭知照章辦理云（用） 
[滬域官事]  
　　○江西候補縣范子安明府壽桐解餉公畢過申到道禀辭返省花翎候補縣陳仁齋明府元珖昨日到道禀見（合） 
[考驗巡警新生]  
　　○昨午縣尊汪大令駕蒞九畆地警務學堂考騐新招各巡警生恐該學堂僻在城隅報名未及週知故於十一十二兩日考騐外再於十四日補考一天以便遠處之人届時投考昨經出示曉諭俾衆知悉（事） 
[醫學研究會集衆會議]  
　　○滬城醫學研究會所董顧鴻逵前日片邀各醫生在滬北張園集商各事（事） 
[嚴飭訪辦漏捐]  
　　○高阿虎紀元發等曾在滬江包逃桐油捐税爲督撫訪明飭縣拿解蘇省訊明發回本縣禁辦在案乃南市等處浦中巡船及南北各卡司巡大等仍前勾串奸商船户私逃青笋等捐較前更甚事經本城淞滬厘捐總局督辦陳亦漁觀察訪知嚴諭貨捐司總辦各員訪辦以絶弊端而重捐務（嚴） 
[警察局員示諭節錄]  
　　○昨報紀警察局員威令司難一節兹悉局員郁二尹自被該生員辱駡後立即據情禀請道憲曁總辦汪大令核示昨更示諭局前略謂本局如有辦理不合儘可分赴上憲衙門禀控改良如再仍前酗酒胡閙定照違犯警章拘辦决不寛貴云（事） 
[西報紀捕房辦理禁止幼女為娼事]  
　　○十二日字林報云禮拜一本埠福州路左近各處之妓院略起紛擾蓋由於巡捕房欲將會審公廨所定經工部局核准禁止十六歲以下之幼女住宿妓院之新章切實照行之故見日晚間有幼女數人其年歲尚在禁例當在途行走時爲捕房帶往濟良所匪徒見各妓被拿後羣情洶洶因乘機强逼各妓院主閉門爲罷市之計各妓院當皆照辦惟有數家仍照常開門旋有妓女乘轎至酒館各處應徵爲匪徒瞥見大聲恫喝羣以亂石向開門之妓家及轎内之妓女擲擊致妓女數人轎役數人皆因之受傷各妓院遂重復閉門約一小時捕房又往勸令妓院主照常安業允爲保護昨晚福州路一帶妓院已照舊開門昨日下午華商公會開會議論以免再有暴動惟諸事均已平静後亦無需乎此矣 
[幼妓解堂發落]  
　　○濟良所昨解在公陽里拘獲之幼妓洪蓮香汪小紅及瑞林阿根等四人至公共公廨請訊襄讞孫明府興英副領事逐一研訊供稱均是親生女孩並不爲娼緣各人之母皆在妓院傭工因此同居院内惟洪曾懸牌五年汪已四年日阿根年祇六歲不能取供中西官互商之下判洪汪發濟良所留養瑞林阿根 
 
 

Page 18

 
 
暫時交所俟查明是否親生抑係價買再行核奪（力） 
[押懲迷藥拐匪]  
　　○漢口鴻安客棧主陳文彬之孫阿飛年已十四本年四月二十日爲人拐去經陳函致上海老椿記棧内楊欣謀託為查訪楊即投報捕房請查前日由美捕房包探倪順全陳三林將拐匪陳大富拘獲云已售與和昌號得洋六十元昨日該探等傳同阿飛解廨請究陳亦聞信到滬投案禀訴失孫情由阿飛供當日在漢口被陳大富將手向面門一抹頓即不自知覺隨伊直至上海被賣與和昌號爲子得洋六十元先前和昌曾買一婢亦由大富經手至今尚在質之陳大富供拐賣是實但並無以手抹面之事襄讞孫明府詰其用何迷藥大富堅不承認遂商之英副領事判陳押西牢二年一面飭探至其家中搜查有無藥物再核和昌號主請追價之洋應俟追到給領阿飛當堂交陳文彬領去（當） 
[求請免騐二則]  
　　○蔡國雨之妻賃屋法界八仙橋附近居住近因與夫口角自縊斃命當由地保報縣請驗經蔡協同妻表弟投縣求免并請將案注消汪大令謂日後如無親族控訴准予銷案○又念五保二圖居民劉阿發之妻王氏亦因與夫口角吞煙自盡地保郭懷仁投縣禀報汪大令正欲詣驗由屍母王張氏偕阿發求免大令准之（合） 
[革除丐頭規費]  
　　○二十三七鋪各叚自推廣警務後沿途乞丐均由商區區長命巡士留心驅逐以免擾累商業並將丐頭向有之包規及長貼各名目概行删除如有惡丐滋擾准各店商隨時禀辦（寸） 
[木工吞烟自盡]  
　　○木工王阿六住吳淞弄九百五十號屋内近因失業屢爲其妻某氏所詬致王氣忿於前晚潛吞生烟畢命昨日屍身未殮聞須俟屍父由嘉定到申也（似） 
[小工壓斃]  
　　○百老匯路福安洋雜貨店僱小丁張金法至某輪船上缷貨突被貨箱倒下壓斃當由該店主報知捕房飭傳地保知照屍屬收殮（似） 
[侍者因瘋斃命]  
　　○法總辦辣非利也君之侍者朱良生因發瘋潛入辣君臥室經捕頭飭捕擒住送至醫院療治已志前報兹悉前日朱病勢益重當由醫生函致捕房傳諭家族保去昨聞已經斃命矣（深） 
[撈獲浮屍]  
　　○新閘橋港中前日浮有男屍一具年約三十餘歲身穿白洋紗衫腰繫白褲帶内有銅元十五枚及鎖匙一個由西向東經停泊橋堍之救生船撈起報堂備棺掩埋（力） 
[法廨停訊]  
　　○昨日法公廨堂期陳大令因另有要公故經咨照捕房暫停一天（臨） 
[上海縣案]  
　　○王阿狗控長兄王關寶霸産前晚經汪大令提訊王父明揚供生三子長關寶次已病故三阿狗自幼出寄林姓應得林姪遺産詎向長子强分田房不遂來案妄控求察關寶供與父同并言阿狗不受父兄管教阿狗供雖曾出寄林氏因林姓生子送回本宗今春長兄與寡次嫂分柝田産小的未得分毫爲此呈控是實大令得供以律有歸宗之條明揚身充圖董毫不知理應受戒責問二子何人代責阿狥伸掌願代大令命責五十下復謂明揚曰汝謂阿狥惡劣反願代汝受貴關寶汝之愛子既未代責亦不為汝一求愛惡殊難索解　關寶交保善阿狥將父有田房開單呈候明揚兩子一媳四股均派○吳榮泰控許雲亭霸房不遷亦奉提訊吳供有出租房屋多幢現須修理乃許雲亭延不遷出致難動　求鑒許供光緒元年向吳祖父租房四幢開紙盒店每月租洋六圓自歸榮泰收租之後月加兩圓刻非不　遷讓緣修竣後吳必另租他人之故大令而諭吳曰爾祖爲堂董數十年人皆欽敬爾因不孝已押改過局釋出不可遇事苛刻務湏痛改前愆吳供修竣後仍願將房出租與許大令因判分别具結限吳十天内暫行遷出以便動工俢築○閉行團局送吳王氏控夫弟吳新耕屢次滋詐訊責收押在案昨提覆訊新耕一味求恩大令判交差帶往王氏處如願不追被詐銀洋著新耕覔保省釋王氏仍消追洋帶回還押究追○彭秋江之女楚貞許孚大阿發爲妻童養未婚大阿發病故其母即改配次子小阿發彭開控縣提訊楚貞聽姑教供經大令申斥發堂在案近日彭因妻病乏人投求給領大令飭將楚貞傳案准即交彭領云（宜） 
[總工程局記案]  
　　○著名流氓潘其祥之弟潘小祥及其同黨某甲因案禁押改過局内嗣緣局墻爲風雨坍損暫寄總工程局收押在案兹因該兩犯在所患病勢甚沉重昨由局董函送某善堂醫治○長江積竊王蘭亭董　廷即江陰阿三在西門外因分贓扭毆由探獲送西區解局請究判各罰洋一圓因無竊贓從寛開釋○邱金生向成衣匠韓萬有索取工資無著扭毆由巡士解局請 
[英美公廨早堂案]  
　　○工部局控寓言報館經理人周佯封登報污衊　行小鬼昨由十號西採傳案請訉周延郝門律師到案　稱此論乃抄襲數年前已　某小報且係空中樓閣並不指實何人乞鑒明府謂小報遊戲筆墨應取解頤何反增人厭惡後當戒謹周聞唯唯明府遂判將案註銷○干如山與干李氏因夫妻反目李氏投濟良控人及夫　陸干氏逼娼經關司馬察得所控不實判候覆訊在案昨日包揉陳共德將陸之養女銀珠甥女招弟兩口提案請究訊之陸供此二女並不賣娃求恩給領銀珠招弟亦供並未習學彈唱叩求與陸十氏同回明府以于李氏未到判候禮拜五再訊銀珠招弟既不願入濟良所改押官媒候示○張阿二竊取朱阿福洋傘兩柄由捕解究判押一月○瘋男張阿壽瘋女王朱氏供在馬路胡閙由捕解訊判送棲流所分别禁押候示○陳阿根掩入周云道等家竊衣由捕解辦判押二月○陳莫根掩入李得卿家圖竊由捕解究判押半年○邵鳳定竊東安棧客綢衣由探解究判　兩禮拜○東和公報關行出店張阿洪竊紡綢廿一疋贈與姘婦周王氏案發報捕吊到贓綢八疋昨日解訊判分别還押候吊齊贓物核辦○引翔港董事周子青函送楊樹浦流氓王卿卿帶刀刃行兇請提究辦昨日解究包探劉森堂禀查得王係安分良民且原告稱是冒名具控請示司馬因判當堂開釋查辦冒名之人禀覆候核○傭婦王陳氏被雉妓辱罵吞煙救治得甦解案請示判交投案之伊母領去○周陳氏張拿生陳阿妙等聳令錢福生將妻價賣與沈阿奎身契載價洋一百廿元錢祇得洋廿七元因此告發判將陳張等各押六月移提該氏質訊在案昨日解究該氏供實由丈夫愿賣親筆簽字錢求追繳餘洋明府判氏交沈阿奎具領餘人照原斷還押所存捕房洋廿七元不准給錢著即充公完案○鄧阿保竊陸阿記衣服由捕解訊判押三禮拜○沈伯英編取楊天祥眞珠一案昨又解追判禮拜五訊辦（當） 
[法租界捕房事]  
　　○某車寓主控車夫陳阿二欠租不還向索被　請究捕頭飭押候解辦○徐金林因案判押詎被脱逃昨又在城河浜竊路人洋傘一柄由探拘獲押候解究○王桂生葉福生前晚在法大馬路打架經捕喝阻不服拘請究辦捕頭飭押至十二點鐘斥釋○曹梅生不知在何處搶得牙扇一桐被探拘獲押候解堂訊辦（深） 
[美租界捕房事]  
　　○許記元前在杭州拐驅陳維琴學徒某甲之綢衣十餘件來滬銷贓由陳跟追至申在北河南路遇見報探劉阿炳將許拘入捕房奉飭押候解訊○鄭有均竊某烟館烟槍一支昨由該館主　獲請究捕頭詢無証據斥釋○陳梅興昨在西華得路因與葉王氏索欠互毆　印捕一并拘究經氏允爲出外　理即捕○西華得路新記浜路轉角處地中自來水管忽然爆裂一丈有餘由捕查見回報釋頭立傳電話知照該公司趕速修理（似） 
 
 

Page 19

 
 
   
 
 

Page 20

 
 
天恩俯准飭部先行立案所有新疆罪犯習藝所造就南北兩路設立一區謹將開辦大概情形各緣由除咨刑部查照外謹會同陝甘總督臣升弁合詞恭摺具奏伏乞皇太后皇上聖鑒訓示謹奏奉硃批刑部知道欽宫門抄四月十七日刑部都察院大理寺廂紅旗值日無引見英信假滿請安鐵良謝充督辦各海關税務恩唐紹儀謝充會辦各海關税務恩意公請假十日順天府奏京師得雨二寸有餘召見軍機 
　　財政處奏爲遵議具陳摺 
　　財政處謹奏爲遵議具陳恭摺仰祈聖鑒事軍機處交出安徽撫恩銘奏加徵皖産土藥膏捐以濟要用一摺光緒三十二年三月二十九日奉硃批財政處户部知道欽此欽遵抄交前來據原奏内稱皖省財力支絀甲於東南日新案賠欵奉撥一百萬兩於是添立各捐專備按月解滬之用比歲以來所添各捐欵目迭有裁減加以所籌之項强半收錢今銀貴錢賤所耗已多較之昔日收數約共歲短二三十萬兩亟宜别籌補助且一切新政次第開辦無一不須鉅欵其中尤以學堂常備軍爲當務之急需欵亦較别項爲多又練兵處派撥之三十五萬兩除已籌解二十萬外其餘十五萬兩雖竭力圖維現尚虚而無著司庫各欵例有專支即令勉强騰挪移緩就急而奉撥之數已成定案悉索以應周轉皆窮籌商再四欲求其上益於國下不病民舍加徵土藥膏捐一時别無善策故滇蜀加收較常税幾增一倍即江蘇徐士號稱最劣近亦加至七十兩皖雖疊次加徵現仍不過統徵銀四十兩較之滇蜀既大相懸殊即視徐士所徵減少且幾及半計惟有於原定税則之外按照徐州現行土藥章程每百斤再加膏捐三十兩連正税一律徵收七十兩按季報解另欵存儲以五成貼補原派練兵經費以五成辦理學堂及常備軍之需列　專支不得改撥他用當經飭由土藥總局司道示諭土商於下月起一律加徵等語臣等伏查各省近年度支奇絀籌欵不易一切待用之欵愛倍從前故臣處臣部議覆各省籌款事件但使於公家欵項有可挹注民生日用無大關礙無不亟爲贊成以冀稍舒目前之急今安徽巡撫恩銘以皖省庫儲人不敷出擬將本産土藥仿徐州辦法每百斤於原徵正税四十兩外再加徵膏捐銀三十兩以備練兵興學之用等因具奏查八省土藥統捐久經開辦皖省係在八省之内現又推廣及於各省其統收分撥數目自應由督辦臣柯逢時妥籌辦理乃該撫又於本産土藥議及加徵是其所計畫者僅在一隅置統捐大局於不問實屬礙難照准至該省土藥税釐向係儘收儘解不准截留之欵從前報解數目每年約一萬六七千兩並未分晰本省出産若干外省行銷該省者若干上年經前任巡撫誠勳奏四省合辦統捐雲貴川土行銷該省者光緒三十年分收銀七萬五千餘兩請予截留經臣部議令以二萬兩解部餘准截留併令以後仍照臣柯逢時所奏照額歲撥銀五萬兩以二萬兩解部以三萬兩留爲本省之用奏蒙允准行知在案此次所請加徵本産土藥雖與前奏雲貴川土有别而統捐所收實將各省本産土藥綜括在内現臣等議覆臣柯逢時奏開辦各省土藥統税章程内開各省土藥均按每担收正税銀一百兩經費十五兩安徽本産土藥每担劃撥銀四十兩川雲貴土藥行銷皖境者亦每担劃撥銀四十兩勿庸以五萬兩爲歲撥之額等語是所撥之數已較原定歲額大有加增除解部二萬外餘銀皆該省所得於各項要需不無裨益相成請旨飭下安徽巡撫查照臣處臣部此次奏定統税章程辦理所請加徵之處應毋庸議抑臣等更有請者開辦統税原以練餉緊要庫帑空虚各省所辦土藥税釐積弊甚深關卡重疉留難需索司昌收多報少　爲故常故定爲統税以整齊而畫一之在商販則一税後任其所之在各省則劃撥之數照三十年分實徵之數並不以報部之數苛以相繩實已綜攬全局兼籌並願各督撫即應静候開局恪遵辦理乃江督奏請加徵徐士甫　議駁皖撫又以加徵本産土藥爲請陝撫又有加抽之電若各省紛紛效尤實與税項大有妨礙並請飭下各省將軍督撫查照臣處臣部奏定土藥統税章程辦理不得再議加徵以裕税課而一事權所有遵議緣由理合恭摺會陳伏乞皇太后皇上聖鑒謹奏光緒三十二年閏四月初五日奉旨依議欽此 
　　宫門抄四月十八日工部鴻臚寺正藍旗值日無引見召見軍機 
　　陝甘總督升奏爲添設學務處甘省自宜援　辦理以符定章片 
　　升允片再查奏定學堂章程内開各省府廳州縣遍設學堂宜於省城設立學務處一所由督撫選派通曉教育之員總理全省學務等因甘省興辦學堂之始勢難責備求全所有通省學務概歸省城文高等學堂綜理現在各屬中小蒙養學堂漸次開辦舉凡釐定規則督察課程考覈經費諸大端非添設學務處專司其事不足以昭整齊肅之規而收道一風同之效查河南陝西等省均遵欽定章程先後奏設學務處甘省自官援照辦理以符定章擬將省城求古書院改爲師範學堂其西偏一院設立學務處派委司道總理其事並添提調一員文案二員書識四名夫役四名每月開支銀一百二十餘兩此後各屬學堂事無巨細皆由學務處核辦並隨時派員分赴各屬調查功課庶全省學務有所會歸可收綱舉目張之效高等學堂得專教育亦無顧此失彼之虞除咨學部立案外謹會同甘肅學政臣葉昌熾附片具陳伏乞聖鑒謹奏奉硃批學部知道欽此 
　　熱河都統廷奏爲查明敖漢旂九道彎蒙荒及喀喇沁東旗報効熟地情形摺 
　　奴才廷杰跪奏爲查明敖漢旅九道彎蒙荒及喀喇沁東旗報効熟地情形恭摺先行具陳仰祈聖鑒事竊前因奴才欽遵諭旨籌辦蒙荒請留差滿司員理藩院郎中耀頤等因奏奉硃批着照所請該衙門知道欽此欽遵即飭該司員等馳往喀喇沁巴林等旗查勘去後兹據該司員等查明禀覆前來奴才覆加查核喀喇沁東旗並無九道彎地名詢據該扎薩克貝勒熙凌阿聲稱九道灣係敖漢旗所屬並據該貝勒願將該旗已墾熟地全數報効俟查清地畝細數即親詣熱河面商辦法復馳赴敖漢旗與該旗輔國公銜色淩端嚕布面商九道灣荒地該旗始以封禁年久爲辭迨感以國恩惕以時勢復舉喀喇沁東旗以爲勸勉亦即允爲開放當會同查勘九道彎在老河之南連上台因山彎九曲故名九道灣由西南至東北約長三十里廣各三五里不等内五道被水冲刷四道僅沖刷其半其地以六七八道爲膏腴二三道次之頭道四道九道又次之統計該處之地不過六百頃左右又相連 
 
