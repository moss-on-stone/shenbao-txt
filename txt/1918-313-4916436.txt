# 1918 - 313 - 4916436

 

Page 1

 
 
   
 
 

Page 2

 
 
   
 
 

Page 3

 
 
時評 
[倖免]  
　　世有冤屈而難倖免當此世界變化之時無力者紛紛以求倖免之策鳴呼蓋亦僅矣 
　　夫人類之爭存於世間者心力與身力也平時放棄其心力與身力一旦時急而欲於倉猝求之豈能交效耶我觀政府之應付世變而不勝感歎係之矣 
專電 
　　北京電協商各國駐京公使與我政府協定勘日總統在天安門外舉行閱兵典禮先閱本國軍繼閱協商各國在京軍艶日協商各公便請總統升太和殿受共同勝德賀卅日兩院請中外各界開慶祝大會（十六日下午四鐘） 
　　北京電陸外長此次赴歐係奉派歐戰和議總代表協商國均極贊同經費預定十萬閣議通過任命到逹後正式發表（十五日下午二鐘） 
　　北京電魏宸組使比汪榮寳調瑞士均加全權字樣已由閣議通過（十五日下午二鐘） 
　　北京電魏宸組十九日赴滬乘支那號船赴歐其隨員爲靳志周瑋徐兆熊徐明日先行陸徵祥以外長名義赴歐行期改下月初隨員爲周鶴齡王景岐朱誦韓尚須添派下月乘哥倫比亞號出發外部陳籙代不易總長（十五日下午八鐘） 
　　北京電外部電令駐英法施胡兩使於陸徵祥委員長未到前以委員資格充議和代表（十六日下午六鐘） 
　　北京電錢電蘇李督頃接唐陸復電歐戰告終内訌宜息事實法律兩問題不宜偏重組織會議稍有異同其間尚不能迅爲解决處特派施愚携函奉商施今晨赴寗（十五日下午二鐘） 
　　北京電國内和平運動進歩極速協商地點在滬西南將派代表七人來會 
（十五日下午二鐘） 
　　北京電今日大會議十時半開始主席與議者全體閣員張曹倪孟趙王陳閻八督盧護使蔡都統黑湘甘陜川七代表府院秘長段督辦及參戰處兩軍官共三十一人關防嚴密聞共五案（一）討論和平僉謂南方無過苛條件願服從總統方針（二）應付外交詳情未悉惟參戰處决改組（三）預籌被戰區善後（四）調查各省軍隊確數實行收束（五）責成各省照章報解各欵三時散會卽詳電未與會各督停戰令提前發表各督均同意（十六日下午四鐘） 
　　北京電罷單退兵令已發表先述歐戰情况次言南北不應久持中有卽日罷戰一律退兵派地方官接防一切辦法著各部籌擬呈候施行等語（十六日下午三鐘） 
　　北京電今日衆院開會對於參院提出請以中華民國國會名義致電協商各國國會祝賀歐戰勝利案議决將原電稿由兩院秘書廳會同修正字句後卽拍發又議參院提出請咨政府將關於約法第十九條一二三四五各欵所列之項交議案議决交法典審查（十五日下午七鐘） 
　　北京電參戰處將改爲國防籌備處（十五日下午二鐘） 
　　杭州電省議會議决歐戰協欵在五年省稅决算盈餘項下動撥五萬元（十六日下午七鐘） 
美國無線電 
　　華盛頓電福煦大將所修正之休戰條約美國國務卿藍辛氏今日宣布内有數條如下第三條凡德軍侵入土地内之一切居民及被拘爲質者與受審未判决或已定罪者立卽開始釋回云云原定限期十四日改爲十五日第四條關於交出軍火及軍裝一節原定機關槍三萬架今減爲二萬五千原定飛機二千架今減爲一千七百架第五條關於德軍退出来因河左岸各地一節原約中規定此項土地凡（當地官員管理惟受佔地）之協約軍與美軍之節制）現修改爲（决定之限）期原爲二十五日現改爲三十一日第六條關於德軍退出土地内之人民身體或産業不得加以損傷一節今加入一句謂凡人民於休戰條約簽定前曾參與軍事計畫者不得追究其罪過第七條關於德軍退出各地内之一切道路及交通與運輸機關均應完好交付與協約國與美國一節原定應交鐵路裝貨車十五萬輛現改爲五萬輛裝貨摩托車原定應交五千輛現改爲（電碼不明）千輛所有文武辦事人員在供職於每一交通及運輸機關（連水道）在内）者均應照舊供職交出材料期限原定二十五日現改爲三十一日關於亞爾薩斯勞蘭之鐵路及其戰前辦事人員及材料亦同一辦法第八條原約限德軍司令於四十八小時内告明德軍在退讓地地内所施各種毁壞方法如置於井泉等并告明所埋地雷或慢性火線且協助而發掘之現不規定期限第十條關於協約國與美國戰俘（連受審未）判决或已定罪之人在内）應卽釋回而不交換一節今加一條云（此項條件使以前關於交換俘虜）之各約連目下正在批准中之一九一八年七月十九日之約概歸無效（此字可疑）但收容於荷蘭及瑞士之德俘可以照常歸國德俘釋回問題將於媾和預備會終了時規定了第十二條所有規定德軍退出戰前屬於俄羅斯羅馬尼亞或土耳其之土地之條件現已重行冩定所有屬於奥匈之土地現規定德軍亦須立卽退讓關於俄國之土地現規定德軍之在俄土者應俟（協約國一經考察上述土地）内之情勢以爲時機已至之時）卽行退回德國邊界以内第十五條原文云布克哈來和約與白萊斯特里土夫斯克和約及其附約均（不承認）云云今改爲當（取銷之）第十六條關於協約國得自由出入德軍所退讓之東陲土地一節今改曰此項自由出人權專爲運輸食物供給境内居民幷爲維持治安以及他項事第十七條原文云（東非洲作）戰之德軍當全數無條件投降）今改爲（東非洲）作戰之德軍當依協約國所定時期全數撤退）第十八條關於除第三條規定之（比法亞勞二洲與）盧森堡）人民外應釋放他交戰國之平民一節今修正之取消（日後協約國與美國提出任何要求）不受影響）一句第二十二條原文云應交德國潛艇一百六十艘今改爲（凡現存之所有濳艇）下加云（其不能駛行之艇當解除其材料與人員）歸協約國與美國收管）又加一條云所定條件需於十四日内實行再能駛行之濳艇當俟無線電命令立卽開離德國海口而其餘潛艇得隨時拘留第二十三條關於德國海面軍艦之處置附欵規定凡德艦之受命拘留者應於七日内接到無線電訓令後卽駛離德國口岸所有輔助艦隊各艦之軍裝應皆留置岸上第二十六條規定協約國封鎖口岸狀態於休戰期限内對於德國之糧食供給予以審慮審慮之程度以認爲必要者爲限） 
法國無線電 
　　柏林電（上海顧家宅電臺接收）普魯士民國臨時政府示文 
　　（上文缺）維持國内之經濟生活始克有濟唯望合力維持以求公共之幸福值此困難事業叢集於前人力物力銷耗殆盡之時饑饉來迫婦孺老病受禍尤深欲免饑饉端賴全國人民團結其力舍此而外無他道也普魯士與日耳曼及其他聯邦相同已成一自由之實體視民意爲依歸是以舊普魯士必改爲統一民國中完全民治之一組合分子臨時政府憑勞兵會之信任已接受國政與新政府有密切之聯合以期保全境内安甯民間食物至於普魯士制度之將來狀况及其對於統一政府對於其他聯邦與對於外國之關係則當由憲法國會議决之國會之選舉定以男女普及選舉權爲根據依照支配之辦法而行之臨時政府於是不得不唯一般人民之了解與好意及全國官員與自治團體之協助是賴焉所有民政官吏自願服從新政府之命令者仍得享其權利服其職務云云 
　　普魯士民國臨時政府又宣告其要務如下（一）實行國有工人與文員共同之無限制自由（二）改正官俸工資物價增長另加充分之津貼（三）政教分離（四）振興各級學校尤注重於國民學校（五）設立模範學校（六）學校脫離宗教之勢力（七）各團體實行民治主義（八）速復交通尤注重鐵路運河（九）刷新工農業（十）統一實業與農業各大機關（十一）改革司法刑罰悉遵民治與社會主義（十二）改良稅率依照社會公道之根本原理 
　　勞兵會之幹事會决議某政當所提議組織衞軍一層不必實行因兵士已自稱隨時　　候勞兵會之命令保衞革命所得之結果不恤流血以鞏固社會性質之民國也 
　　大柏林各軍人機關與杜白里資飛行隊及第一軍團之代表等開一軍人會議一致請求政府召集國民會議以此爲唯一機關編擬憲法 
　　普魯士民國政府通告各省會議長及各政府總統謂現有數處取銷城會議而以委員會代之此種舉動與新中央當道之前令相反如欲改變自治區域内行政機關之根本原則必以統一立法機關之手續行之今國民代表會旣已編定程序以選舉公共政治團體之人物則舊有之行政機關非至選舉旣畢應仍在其自治區域内執行職務 
　　十五日德國索爾夫氏致美國國務卿藍辛氏之文如下查英國與土國所立之休戰條約其第十九條規定所有德國平民派立卽出離土國土地此條若果實行將使旅土德人大受困苦而以貧民爲尤甚今全部休戰旣已成立按諸情理此條殊屬不當蓋德人醫院與照料亞米尼亞孩童之孤兒院將被逼停辦致使土國基督教徒增受苦楚也德政府請美總統出爲德國平民干涉此事庶德人得以仍居土國索爾夫（十五日） 
　　里昂電瑞士京城之波蘭官報局得華沙消息稱波蘭軍隊已佔有德軍大本營從事解除德軍之武裝絶未遭有抗拒服役於德國方面之民政長官裴慶菲爾伯爵倍斯勒將軍之幕僚薩泊斯基伯爵均遁入比爾塞資基將軍之邸第請求保護倍斯勒將軍現不知下落德軍立卽開往邊境所有軍械及大宗軍需均入華沙政府之手德軍長官遺棄之文件及證劵等已爲波蘭軍隊搜獲比爾塞資將軍擔保德軍之安寗將從速撤退軍隊（十五日） 
　　里昂電匈京布逹佩斯電稱匈加利國民議會將於星期六日開會决定匈加利將來之政體惟自目前言之殊可斷定匈加利國民議會將宣佈共和政體政府將由國民議會授以全權匈加利通信社傳遞此項消息證實匈加利國民議會將確切證明加羅利伯爵所有之權力（十五日） 
　　里昂電瑞士京城消息德國聯邦巴登國大公下論通告人民宣稱在國民議會確切宣佈何人執政之前彼不願以己身爲建設共和之障碍大公並要求如臨時政府以爲立卽宣佈共和之時間已至務請行政官員繼續留職維持秩序（十五日） 
薩斯勞蘭之撤兵動作循序進行星期四日晚勃里葉區域之德軍已完全撤退現法國東陲依照一九一四年七月之經界已無德國一兵之踪跡勃里葉及煤礦區域由美兵佔據新任縣長瑪松氏已視事法兵　始開入被釋放之勞蘭境（十五日） 
路透電 
　　巴黎電按照休戰條約限德軍於五日内將各種軍裝物品交與協約軍法軍將開始佔據德軍退讓之土地英國駐法大使竇比貴旅代表英政府致賀法政府謂法國於此次戰爭至爲出力英國銘感無旣英法兩國戰後仍將密切固結云巴黎人士今極注重處置德前皇問題法國各報以德前皇殘害二十兆生靈主張宜由世界自由人民審訊定罪不得容其逍遥退隱丶衆議院已採納退位兵士復其職務議案凡主人與用人所訂之合同僅視爲中止而不以終止論巴黎領袖商家要求派軍官與商業專家二十員在德辦理徵發諸事並授之如德軍官施於法國之佔取權（十四日） 
　　倫敦電法國官場無線電報聲稱福煦上將致文德軍總司令謂比境德軍有違背休戰條件虐待居民情事如不卽止則協約軍不得不設法止之云 
　　倫敦電德國官場無線電報謂輕巡艦柯尼斯堡號星期三日載德國艦隊勞兵會專使放洋會晤英國海軍部代表公海艦隊司令希泊海軍大將將以顧問專家資格參與履行休戰條約海軍條件談判　　古本海琴電柏林政府主張海軍中仍應維持紀律具有懲罰之權並諭兵士服從軍官謂勞兵會願贊助軍官維持軍紀又警告海軍兵士勿毁船隻及他種建設物德國南部現有穩健之動作非社會黨與社會黨人皆被舉爲巴伐里亞·胡登堡·巴登之國務員（十四日） 
　　倫敦電巴黎輿論大半不信任德國新執政員之態度晨報謂德人假行革命目的在得協約國之緩和條件巴黎回聲報謂德國革命乃故意掩人耳目之舉動（十四日） 
　　倫敦電德國官場無線電報聲稱普魯士新政府出示宣佈没收普魯士太子世襲之産業由財政部管理之非世襲之産業屬於普魯士王個人與王族者不在此例（十四日） 
　　華盛頓電奥國請威爾遜總統向協約國斡旋修改土國休戰條件俾准奥匈人民數千人留居土國蓋如令若輩回國糧食問題更將手也（十五日） 
　　本恩電瑞士國民議會以一百三十六票對十五票通過聯邦議會軍事及其他防範計畫 
　　瑞典京城電亞倫羣島代表通告協約國謂島民一致願併入瑞典（按亞倫羣島今屬俄國） 
　　古本海琴電古本海琴（丹京）與其他數鎭發生商工同盟暴動受傷者若干人就逮者頗多 
　　倫敦電亞姆斯特丹傳來之切實消息謂德太子已偕其侍從入荷蘭界分乘汽車四輛入居瑪斯特里區特之政府房屋荷蘭當道刻正討論因此而發生之難題（十四日） 
　　倫敦電路透電社得悉威爾遜總統不久將來英國比皇比后擬於本月十六日正式入不魯塞爾城　　倫敦電愛士葵氏昨夜在下院與其黨員開秘密談話聞愛氏極言維持持自由黨一致之必要十一月十二日首相之演說不足損動其團體愛士葵氏謂首相預先表示之自由黨政策如果實行則自由黨黨員悉當贊助之繼有數人演說主張以愛士葵氏爲媾和專使之一愛氏之演說語氣和緩已使政界觀念益爲鞏固以爲自由黨兩派於十二月十四日大選舉以前尚可接近（十四日） 
中國特約電 
　　北京電聞中國參與媾和大會之代表内有顔惠慶博士施肇基刁德仁諸君多爲精幹之士第教廷派使事爲日尚近外交部所派之代表未必能得誠摯之歡迎也（十五日） 
　　北京電聞參戰處將改名國防處俾段祺瑞保留虛位賡續活動往者中日軍事協約及徐樹錚之行爲皆因參戰處發生今參戰處雖無存在之理由而仍化名保留之軍人黨之地盤顯未打銷也 
　　海參崴電當道近今重徵糖與茶葉稅且以糖歸政府專賣以致此數物價已飛漲平民幾不敢過問各界人士大不滿意新政府之地位恐將淪於危境且政府之施行經濟政策使人欵及政府此舉乃欲就協約國所擬供給之物品徵稅也此間股票交易所今日已向哇姆斯克政府嚴詞抗議謂土貨專賣有礙國家利（十五日）以上路透電 
　　寗夏電回教領袖馬福祥代表隴省回教徒致電北京祝賀協約國之勝利（十四日）字林報 
　　東京電有充日本媾和全權大使之希望者加藤高明子爵呼聲最高（十六日） 
　　東京電原首相關於媾和問題近語人云吾國國民對於媾和之希望雖不一而足但余以爲吾國參戰之理由及條件旣成爲明白之事實今日不必更懷過奢之希望（十六日）以上東方通信社電 
　　東京電美國工業局因休戰已簽押故卽解除織絹曁外産業之制限令 
　　東京電歐戰旣息而日本之海運界至爲寂寥中尤以配往印度之貨件由貨主解約甚多 
　　東京電福田參謀次長有充講和使陪員赴歐之說（以上共同通信社十六日電） 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[陸子欣與歐戰和會]  
　　外交總長陸子欣奉命赴歐原定昨日起程嗣因有事待商必須展期現已派定魏宸組等四員爲隨員先行魏君約日内赴滬而陸則一星期以内决須起程正在準備一切至陸氏以外交總長資格前往歐洲爲媾和前之接洽及媾和時之專使本應頒給任命狀以示隆重昨日業均預發聞其行程取道海路先赴日本美國再由美國赴歐陸外長一席擬另派資望相當者攝理聞將以劉鏡人或劉式訓充任二氏現在一赴上海一赴海參崴俟商取同意方能定奪未經决定前或暫以陳籙代理部務又聞政府以協商國最後戰勝昨特派陸氏分赴駐京各協商國使署代表致賀並於奉派赴歐一事有所接洽 
　　駐法公使胡惟德昨日上午十點來加急洋文電分逹府院報告法政府對於德人求和後問題决意於兩星期内在巴黎開特另大會議我國應否派員參預會議之處務乞迅爲電示 
　　據某通訊社消息山東士紳對於該省與外交有關之問題籌備提出已非一日近以歐戰告終時機緊迫非速起力爭不可聞已籌議數次凡該省靑島問題路權問題以及一切有碍主權之處將向政府提出請願請速飭外交部調查全案携赴歐洲據理力爭非將主權收回魯民决不承認未知政府與陸子欣其决心又何如也 
[梁任公敬告友邦當局]  
　　我國參與歐戰和會問題 
　　歐戰告終和平會議不久卽將正式開幕我國爲參戰之一當然有列席之權責惟近來外人間有一種傳說謂我處置敵僑等事未能盡其責任協商國對我列席和會尚有問題此說或係少數人神經過敏之揣測必非友邦眞有此心理然旣有此種傳言我國人亦不能不鄭重注意昨梁啓超氏著有（爲請求列席平和會議敬告我友邦）文一篇在北京國民公報發表茲爲轉錄如下天祐公理我同袍諸友邦主持人道之大戰爭卒獲全勝使彼擾亂世界之魔王與歷史上諸野心惡魔同一命運斯實人類進化一大徵兆全世界永遠之大慶也我國人雖無似幸得追隨諸友邦之後有參列此空前大祝典之光榮若鄙人者實爲一年以前力排浮議主張對德宣戰之一人今值此大慶私心欣悅更何可言喻惡魔現已降伏則善後平和會議自當以非常速率而進行凡前此弱國久受壓制顚連無告者皆將得所控愬在正義明星庇蔭擔保之下回復其自由而發展其本能以從事於人類全體社會之貢獻此實千載一時之機也乃據最近道路所聞頗有謂各友邦因我内難未甯且對於宣戰後之義務多未圓滿履行致有排斥我不許列席之說吾以爲此必浮言非事實也若實有之則吾不僅爲中國痛且爲我友邦惜謹代表我全國大多數人民之希望陳其利害惟各友邦明逹君子垂察焉前此所述我友邦兩種責備吾皆承認之不敢有所諱飾且吾國民對此實有無限之慙愧故吾於陳述意見之先願掬誠爲我國民代懺於我友邦之前雖然有不得不求各友邦之恕諒者凡一國家當革命前後國内擾亂實爲事實上所不能免徵諸列國往史莫不有然况我國變數千年帝政而爲共和則此數年間之擾攘似未足遽爲吾人無政治統一能力之表徵更不能以此而擠我不齒於獨立國家之林此我友邦宜公平觀察者一也宣戰後義務怠慢之咎吾絶不敢爲我政府辯護雖然猶有一線當原諒者則以自對德問題發生以後政海波瀾陡起曾無晷刻停息政府屢易内難疲於因應而此種政瀾實直接緣對德問題而起我政府及明達之國民雖察見緣此惹起内亂亦且不恤而必貫澈其主張以立於各國所標正義人道一大旗之下我國内爲此主義所受之犧牲實不爲不巨雖實力直接協助多所未逮而冒此絶大犧牲間接爲我友邦聲援似不得謂一無微勞此我友邦宜公平觀察者二也卽曰我政府怠慢亦不過惟政府少數官吏實尸其咎而我多數國民協助友邦之誠意固隨處有最確實之表現如在法國之華工在美國之華僑多有於其職務之外盡力以裨助戰事者國内各埠之華商以種種方便爲物産上之協助皆其顯著者也然則我友邦似不能以政府一二人一二事之怠慢而抹煞我全國人多數之熱誠此我友邦宜公平觀察者三也威總統所提倡各民族自主自决主義誠爲人道之福音世界永久和平之根據也若欲實現此主義則我國之參列平和大會尤有極强固之理由焉何以言之今茲之和平大會以常理測之其議題之關於中國者必不少就令其問題僅限於國際交涉不干我内政而無論何種交涉要必緣此而有新權利新義務之發生欲與我國内政範圍畫出一明確之鴻溝遂不可得而諸議題成立之結果其應由我國人自負實行之責者更什而八九若會議時先將我國擯於會外則是我民族自身之利害及自身將來所負之責任竟不容我有參與之餘地則民族自主自决之大義謂何夫以情論之就令中國問題無一條列於會議席上而我國旣忝附諸友邦之後以對一共同之敵其善後事件固不容屏我勿使與聞况以理論之中國問題必占議題之一重要部分旣無可疑而偏不許我容喙則是中國全變爲他國隨意處分之一目的物凡屬人類血氣之倫豈能甘服彼戰敗之德奥在理應受世界之裁判懲罰然終不能屏諸和平會議席外抑甚明矣何也雖法廷裁判罪人亦不可不求罪人之甘伏承諾也我國於此次戰爭卽云無功何至有罪卽云有罪何至幷出席辯訴於法廷而亦不之許果爾則正義人道之謂何矣若果我友邦不許我列席者則我政府我國民惟有嚴正宣布凡會議中關於中國問題之議案無論若何處分我國絶對不能承認其所産生之義務我國絶對不能履行何則凡有人格之個人對於他人處分我身之議案爲我所未嘗與聞未嘗承諾者絶對無應負之責任有人格之國家亦當如是也復次威總統及英國前外相格連所倡國際同盟會吾信其必爲二十世紀中最有光榮之産物雖其圓滿成立在於何時不能决言然此次和平會議必能將此人類大合同大進化之國際同盟舉其最重要之一部分基礎從事建築吾敢斷言也然則將來此種國際同盟其性質爲僅歐美數大强國之私團體乎抑爲全世界人類所建設之國家一公共團體乎由前之說殊不足以副國際大同盟之名其於威總統之理想亦相去遠甚何貴有此由後之說則我有四萬萬民衆之國家在理當不能屏諸國際之外尤不能由别一國或二國以上爲我代表然則關於將來組織此等團體之計畫何可不令我與聞吾確信此種同盟成立後我國必能爲其最忠實之一員而以中國爲其一員必能於世界有莫大之貢獻以我國人口物産之豐富對於補償此次經濟上所受大戰之瘡痍正負有莫大責任國中明達之士對於此種天職已有十分自覺而要當賴先進之各友邦相與提携協助然後能增長吾人之興味而益發揮其本能實踐其天職夫中國人發其本能踐其天職實世界全人類四分之一發前此未發之本能踐前此未踐之天職也其於全世界之進化所　豐復細故今必欲屏諸國際以外而使全世界人類有四分之一不克參加於全人類之協同活動在我國爲莫大之恥辱固無待言而全世界人類本□之損失又胡可量耶吾國今日一切事業皆在幼稚時代凡百皆有待於先進國之扶掖保育無可諱言質言之則我國公私事業皆不能不望友邦爲人才的與資力的之協助更質言之則我國爲整理内政有時不得不廣用客卿爲開發利源無往而不須更借外資此事實所趨吾人可以公言而無諱者也惟吾人所希望者則此等事當由我自動不可受他人强迫而動當受各友邦平均之協助而不願爲一二國所獨專以此之故必須吾國爲國際團體之一員使關於自身之事能與聞能了解苟非然者則其效不舉而且或生他種軌道外之險象蓋各國旣不能不干預我事而又不以平等待我將惹起吾人莫大之疑惑其失望之結果乃至激成排外之反動殊不可知又我旣不能受萬國平等之待遇寖假爲自衞計不能不專聯絡一二國以圖利便則中國問題將成爲世界第二戰爭之起因矣尤有當慮及者今德國軍事上雖一敗塗地然其國民商業上之能力及手腕實不可侮且彼等與華商往日之感情聯絡本甚周到若我今次盡力於協約友邦而結果反見外見擯難保不激動華商之反感變成一種經濟上親德之態度此事雖屬過慮然亦不可不預防也夫使我國能如其本分光明正大以參列於國際之林則吾受蔭於此正義人道一大旗幟下以自壯則一切擾攘根原自可以郭掃故我國之參列和平會議關係於我國之榮辱者猶小而關係於世界安危者實大也以上所陳皆至淺之義我友邦明逹这當局寗不熟知 
[密勒報之評我參預和平會]  
　　本星期密勒評論報時評之一云歐洲和平會議將次舉行中國將何以陳述彼之事件而冀列席其間耶是乃中國今日最重要之一問題且較解决南北爭端尤爲重要蓋南北爭端之解决可以稍緩而歐洲和平之會議則人不我待也世界各國皆將參列於和平會議或派大使或派特使中國於此等代表亦能派遣無疑但參預和平會之各國無論大小除派使列席外必須更設一種組織良好之報紙機關藉以發表各該國之要求供和平之研究此等報紙機關其所爲事業之重要實無異於折衝壇坫之外交人物中國苟能以此種方法急起直追預備列席時如何陳述其意見與事實使世界各國確知中國有享受審查之權則事大佳否則和平會議所議定之條件恐將大不利於中國職是之故中國政府應卽辦理此項事務中國人民尤應督責其政府辦理此舉如北京政府能立卽舉辦則已否則各省商會及省議會應速協力籌欵以辦此要務也 
[北京之慶賀戰勝聲]  
　　歐戰告終協約國逹到最後目的北京方面官商各界曁各使館僑民等慶祝情形已誌前報昨日京城歡騰狀况較前日更形踴躍内務部募集工匠多人在中華門内外塔建最新式花彩牌樓一座裝飾電燈牌樓頂上升掛參戰各國國旗翻飛掩映頗壯觀瞻棋盤街四週張掛紅色連珠燈數百個東西車站昨亦佈置電光燈彩以表慶祝 
　　政府以歐戰得有最後勝利凡屬協商方面參戰各國均極歡忻擬於二十八日在太和殿與協商各友邦開聯合慶賀大會已由警廳派人赴太和殿掃除並從事籌備一切至關於典禮事項正由公府禮官處悉心籌備聞是日中華門前所紥彩牌樓懸掛協商國與中國國旗以表互慶之意並擬十四十五十六及二十八二十九三十等日爲慶賀日期除中華門前紥設彩牌樓外並於天安正陽各門裝飾燈彩以將觀瞻聞外交部擬於二十九日宴會外交團 
　　新衆議院於前日有咨文一道送逹國務院將歐戰後媾和會議吾政府之籌備請爲說明昨日已由院轉交外交内務兩部及媾和籌備處國際政務評議委員會尅期答復聞兩院尚擬以國會名義電賀各國國會並由議院發帖致駐京各公使訂於十六日在中央公園開歐戰慶賀大會讌請各公使及館員 
　　軍警界將於十四十五十六三日舉行遊行大會以表慶賀昨日下午五時軍警界要人並内務部員特在李步軍統領宅中會商慶典商學兩界則於三十日舉行提燈大會商會要人昨日齊到李宅會議又由地方公民發起慶賀大會定期舉行北京報界除連日發表慶賀意見外亦正在籌商慶賀事宜中央公園自十四日起至十六日止開放三日城南公園亦開放三日任人游覽以昭同慶 
　　昨夜協商國各守備隊長集於葡萄牙公使館協議舉行列國戰勝祝賀會結果决定於天安門外對各國國旗舉行協商國軍隊之分列式中國軍隊亦派一師團參與各國守備隊長爲檢查分列式場起見於土曜日午前十時四十五分在葡使館會合共到天安門外詳細議定僑京各國紳商爲慶祝戰勝起見有乘汽車出游者車上插列協商國國旗復用白布一方大書（德）國全軍覆滅）等字在内外城游行表揚戰功並有燃放爆竹者駐京日本守備軍昨晚（十三日）六時在交民巷舉行提燈會以祝戰勝 
　　東單牌樓迤北屹立之克林德碑（俗呼爲石牌樓）爲前淸庚子这役德人要我特建我國人士見之莫不引爲大辱十二夜十一時許有法兵數十名齊集於克林德牌之下手持鐵鍬擬卽拆毁然該牌樓堅固異常殊不易拆於是法兵等卽緣梯而上將該牌樓之匾額取下復將上部全行毁壞更用繩繫於牌樓之外簷擬牽倒之亦未果無法可施遂將匾額携之而去昨日（十）三日）午後三時許又有法兵數十名率領安南兵手持各種破壞器械復集於石牌樓之下以從事拆毁協商各國僑民約有數百人或乘汽車或乘洋車亦均集於該處以爲之援法國技師遂以繩繫於牌樓之上當有兵士及紳士數十名擬用力牽倒然亦無效目下正從事拆毁下部柱石大部份業經被毁不復有舊觀現聞京師商民擬遞呈政府要求卽日拆毁此碑以洗國恥目下正在醖釀中又交民巷德國使館門前之石獅昨由協商國民滿以墨塗黑嗣保管德使署之荷蘭兵見之將墨洗去復滿塗以白色 
[駐津協約軍之大祝典]  
　　十三日駐津協約國軍隊爲慶祝歐戰最後勝利舉行大閱典禮各軍均軍裝集合於俄國租界俟美軍到後卽於午前八時半法軍在先英日美軍順序前進瀏喨音樂及喇叭之聲幷威勇之隊伍照預定順路而行經過日本租界時日本官民及小學生徒振旗整列於旭街之兩側高唱萬歲並鳴爆竹九時半到英租界運動場各軍整列於預定位置正面爲日本之總指揮金谷司令官上野少佐及英美法各司令官各國總領事並各文武官中國方面曹省長及各文武官參列在内各國人民從行列來者甚多均就陪觀席十時法軍順次對各軍軍旗行敬禮奏自國國歌日本軍則吹喇叭美國軍樂隊亦奏日本國歌奏樂畢復變爲各分列式均如宣戰布告之順序法軍先行動各軍順次隨行步武整齊合以軍樂通過各司令官前陪觀人均執國旗飄揚空中狂喜歡呼之聲不絶於耳直至十時半始告終 
[錢内閣之正式提出期]  
　　内閣問題以安福派要求過奢致提出擱淺最近因歐洲大戰告終陸子欣將以外交總長資可歷聘各國爲和議前之接洽及和議時之專使陸君現在地位未經兩院正式通過於出使各國體制諸多窒礙必須趕提同意案使陸君以正式外交總長名義與各國折衝方能收美滿效果再則解决時局及整理内政亦須有正式負責之人東海以上述兩項理由决定明日（十五）提出全體閣員同意案於新國會據聞安福領袖王揖唐氏近來鑒於全國大勢所趨未便過於堅執已一變宗旨昨密囑該系分子改變態度政府如提出錢内閣可望通過 
　　據順天時報云近日停頓之内閣問題至昨日突然來一大進步擬於數日内將新内閣案提交議會茲由某方面探得政府所擬提之案大約如次總理錢能訓内務王揖唐陸軍靳雲鵬財政由錢總理兼任其餘各部概行留任某要人關於該案之論調謂政府提出該案係屬萬不得已之舉無論安福派反對與否將决計問是非於國民至内務提出王揖唐氏係參酌安福派之希望大約選舉副總統問題行將從此無形打消財政當初本擬定某氏嗣某氏因某種事情嚴行拒絶遂無辦法乃令錢氏兼理 
[日報之對華態度論]  
　　上海日報通訊云現内閣之對華政策聲明對於南北取不偏不黨之方針雖不失爲適宜之處置然欲指導中國統一之機俾成有生命有精神之建國大業則不偏不黨之態度殊爲未足不可不立確乎不拔之政策而澈底達其目的焉 
　　據我人所聞英美協會早有在華運動南北和議之說自美公使芮恩施回任而英美協同調停之說起在華英文某報極言勸和南北須勿使日本參與一時頗爲世人所注目歐戰以來日本帝國在東方之位置與勢力益加其重列國所不能不承認也乃此際英美諸國置我帝國於度外苟此事不着手則已否則旣有此說可證我對華方針微弱不定我人所應注意也 
　　徐東海之就大總統任爲南北和議之好時機原内閣承前内閣之後宜定對華之根本方針而使南北和議實現之時機也然欲試調和必基於一定的根本方針持以儼然之態度而務必澈底逹其目的倘蹈歷任内閣之政策時而干涉時而不干涉半吞半吐而無澈底的主義反受中國之輕侮不如不着手於調和之爲愈也中國統一與南北言和之機運自東海就任以來漸見成熟然中國統一問題固至難之事業以華人之能力能成就此事業與否殊不能無疑恐非有我帝國努力爲之後援不能逹其目的故我帝國應自知其任務之重大一舉一動務須愼重一旦對華勸和則不逹目的不止現内閣之對華政策果將何所實現乎我人姑誌此以待其設施焉 
[北京商業之悲觀（冷眼）]  
　　金融停滯投機盛行 
　　京師一隅爲官吏萃集之所本無商業之足言然亦爲一部分發展之地要亦未可淺視也京師爲前朝帝王所居交通便利輪軌交錯爲京漢京奉京綏三路發軔之始商品充牣貿易興盛商業之發達雖不能追蹤上海與漢口而交易之廣幾與商埠相等觀崇文門稅關收稅之多可以知之蓋京師一方完全爲一銷産之大商場也京師商品之來源皆仰給於各省旣無天産原料又無製造物品不過聚各省之貨物專以供給留京數千萬官吏之需要耳若論商業之正義要不足語國内之貿易也 
　　北京商業之盛衰視乎官吏經濟之能力北京官吏爲商家唯一之顧客此亦商業特别之狀况也前淸商業之巨擘首推票號金店錢號次則綢緞皮貨莊洋貨舖下至茶葉乾果等店資本多則數百萬少亦十餘萬交易之廣濶以數號爲最蓋票號金店與官吏爲直接之貿易往來動輙數十萬緣前淸京外解中央專欵皆歸票號匯解捐納官職悉託金店代辦票號與金店實爲戸吏兩部代理收欵之機關匯水之豐厚佣費之繁重固無論矣甚至上下其手包解包辦弊竇不可勝言自民國建設政府以來中交兩行代理國庫京外解欵悉歸兩行經理票號商業一敗塗地金店因捐輸停止改爲專營首飾事業錢號因政府禁止其發行小票無利可圖改爲銀錢兌換所獲利遠不如前至綢緞皮貨洋貨等店不過供在京官吏之銷費藉此博什一之利然北京官吏揮霍之浩大奢龐之無度實足令人驚駭商店因官吏需要力强需營業日見擴張此指民國三四年時代而言今則日見退歩矣 
　　自中交鈔票停止兌現以來各商店營業白抱悲觀交易範圍日見縮小蓋商店貨物之買進以現金計算賣出貨物之價值自當以現金出售因現金與鈔票之關係而營業遂日蹶不振矣京師商業之賣買主要旣在官吏其都下市民不過附屬之一部耳今日官吏月領之俸薪大半中交紙幣所搭現金無幾故其所獲俸薪以之供衣食住三者之需尚慮不足綢緞洋貨之物並非日用必需之品苟可以節省者决不願再出重金以購此奢侈之物前門外大栅欄商號林立之區素稱肩摩轂擊者今日則顧客寥落不及從前之擁擠矣 
　　北京近來商業有一種最發達而最冒隂者莫如各銀號之賣空買空是也賣空買空事同賭博最足以紊亂金融本爲政府所當禁阻無如北京重要人物大都營此事業近日之最盛者如中交鈔之賣買公債羗帖之賣買交易紛忙應接不暇出入之巨累數百萬市價之升降悉聽天津之來電幸則獲巨利不幸則遭損失年來獲利最厚者首推春華茂德成數號聞其開張時資本不滿萬元今已積存三四十萬矣然此投機事業可行於中交兩行鈔票停兌之時决難持久且足以搖動市面非正當商業之行爲實無足取焉 
　　至如南北飯莊大小戲園南北妓館均爲京師官吏賞心娛樂之地商業近亦不振戲園受軍隊之蹂躪妓館受鈔票之影響頗有難以維持之勢惟飯莊因京師官吏素講酬應營業尚不十分蕭條耳 
[京華短簡]  
　　陸幹卿先有一電寄由林紹斐關冕鈞兩氏轉致政府表示希望和平昨聞某方面又轉到陸幹卿最近庚電（八號）一件電中言解决時局不宜由一二人之磋商有鄰於專斷擬請仿辛亥成例組織和平會議雙方各派代表協商政治法律問題付諸公决庶使西南當局藉可解除護法責任乃有發言餘地似此辦理較爲穩便末謂老病侵身不欲　世祇以國事糾紛至此不忍坐視勉任調停一切權利誓不涉及此中苦况尚祈亮察兼乞轉陳云云 
　　各督軍定於十五日上午在公府開第一次會談聞是日公府尚須開軍事外交聯席會議討論軍事外交各重要問題昨日已通知國務院參戰處外交部及各顧問等屆時出席 
　　東海深望曹仲珊來京與會曹氏再三推託最近始派人來京面陳言十四日或十五晨準可到京以便參與星期五公府大會 
東海定於十七日在府召集中央簡任官以上開茶話會禮官處昨已發出通函謂奉諭訂於本星期日（十七）在懷仁堂茶會請各部院將簡任以上人員及蒙藏王公銜名一併開送到處以便分别置席 
　　農商部昨電各省總商會謂現爲籌備歐戰後實業計畫起見特訂本月二十四日在京開實業會議應由該總商會並轉各項公司速派代 
 
 
 

Page 7

 
 
表早期來京與會 
　　政府因時局解决在卽日前曾函邀馮河間早日回京　　一切聞河間函覆已允月杪來京關於時局問題並未提及一字 
　　參戰教導團各省派送學生現在陸續到京昨特舉行開學禮叚合肥親臨黄寺本校行禮致訓詞各督軍均派代表蒞校聞該團因歐戰告終有改爲國防軍之說 
[厦門各界之現象]  
　　厦門自閩粤交戰而後局面爲之一變茲就廈門之現象揭誌於左一宦海之升沈也厦門道尹汪守坻原係福建督軍署秘書長前任道尹汪守珍辭職李厚基卽委汪守坻爲厦門道尹以汪守珍爲秘書長前日李在厦時命汪守坻籌辦軍餉甚爲棘手屢向督軍辭職茲聞李厚基已轉呈中央准予辭職以陳培錕繼任聞陳在前淸時曾任厦門興泉永道入民國後任福建北路觀察使卽今之閩海道也不日將由福州來厦接篆史廷颺本陸軍少尉（江蘇豐縣人）去年李厚基委其署理厦門警察廳長履任而後對於警務較前任黄承璋爲盡力前日厦門對峙之嶼仔尾南北交戰李厚基命史廷颺率北洋警察爲兵往嶼仔尾助戰頗爲得力茲李擬任史爲旅長日前已有明文到厦並任第一區警察署長范子純爲陸軍營長日昨急又奉中央命令特任史廷颺爲厦門警察長據廳中人云史旣得任爲厦門警廳長已表示不願爲旅長矣一言論界之近况也厦門當民國之初原有報館三家一全閩一南聲一聲應聲應報在癸丑之秋卽被官廳封閉南聲屢受挫折改名閩南今年閩粤交綏該報不助北派爲當局所忌由汪守坻道尹唐國謨旅長會同捕其主筆蘇眇公拘於胡里山砲臺日前始以病保釋又小吕宋華僑在鼓浪開一民鐘日報至今年六月間汪道尹照請會審公堂封閉故所餘僅全閩一家茲民鐘報記者黄華魂等在厦門組織江聲日報定期本月十三號出版漳州原無報紙去年有教育講演社辦一教育通俗報每星期祗出一張今漳州歸南軍後有鄭翌稔余毅父等組織閩南新報以鼓吹南軍定本月十五號出版此亦言論界之曙光一商業之蕭條也厦門之豆及豆餅麵粉布疋雜貨採辦於上海天津香港各埠銷售於汀州漳州泉州永春龍巖興化各内地自戰線移於厦門附近各内地商販裹足不敢來厦因此厦門市區頓爲冷淡際茲年關將屆銀根又異常吃緊若厦漳戰事長此不息厦門商界將益陷於困難地位令人可傷一民食之維艱也自陳炯明佔領漳州後禁米出口致漳州米粟不能運厦因此僅恃南洋各埠接濟故米食日見昂貴昨聞漳州米商禀請洪兆麟司令准其運米來厦已蒙洪司令批准用篷船十隻裝運每月納餉銀一千三百元現該米商來厦向水警察署具禀請准其運米來厦銷售果能邀准則厦門民食或可稍爲活動也 
[奉聞紀要]  
　　張巡閱使使傳有不日回奉之說茲聞張使日前已將自乘之汽車派員取去幷帶去隨時應用衣物多件大約一時不能回奉據軍署消息張代軍長接張使來電謂會議尚無頭緒回奉之期尚難預定省事務與各官長愼重辦理云云 
　　據新由湘漢回奉之某軍官云散駐湘省之一二兩混成旅及駐紥漢口之四旅（原六旅）十二團所有軍官士卒均無進戰之意而感受流行病者數已過半卽無病者亦我身體不快且因發放之雙餉經折扣後爲數無多而需用物品又非常昂貴是以前線各軍隊無不願迅速和平班師回奉云云奉軍旣如此則他軍更無論矣　 
　　奉省辦理冬防計畫現經張代督决定將北大營二十七師五十四旅百六團第一第二第三營並輜重工程衞隊等營擔任省垣各關防務第四混成旅旅長鄭榮廷部下軍隊除北行一半外其餘仍駐新民法庫彰武等縣東邊鎭守使擔任鳳城安東遼陽輯安興京等縣防務二十八師五十五旅擔任錦縣北鎭等縣防務若不足時由新編之警儆隊補助聞已將此項策畫於日昨電告張使矣 
　　國防總司令問題醖釀已久中央迄未明令發表茲聞前察哈爾都統何宗蓮於前日來奉擬今明日前往吉黑二省外間喧傳有謂東來調查某項要政者有謂係奉總統之命慰問國防軍隊者又有謂政府擬任何氏爲國防總司令故使之先來接洽者眞相若何則尚未之知也 
[江西之歐戰協濟會]  
　　美國各慈善團爲協約各友邦謀戰後之幸福聯絡該國七個大慈善團體捐助鉅欵創設歐戰協濟會直隸政紳商學各領袖首創籌欵部並通電本省各機關共襄善舉聞今日（十一）省署召集政務會議時卽將此事提出討論先由代理財廳長郝爾泰報告財政支絀及上月軍政經費尚在籌措等情次由警處長曁南新兩縣知事報告地方近况及冬防情形第三事卽討論捐助歐戰協濟會聞多數主張仿照去年順直賑災會辦法通函各機關主任人員按月薪之多寡照章扣撥以便彚集報解惟有一部分人主張自由認捐頗不以上項辦法爲然故會議尚無結果又聞總商會長龔梅生今日亦召集各業董事籌議捐助惟其辦法如何一時亦難决定故該會已發出通啓訂於明日（十二）開特别會一次以便决定辦法 
[九江近事]  
　　豐泰錢莊倒閉虧空各稅局存欵甚鉅陳贛督佳日由京電令潯陽道尹謂該號倒空湖口稅局銀兩若干董局長在京不能迅速回潯追還務卽妥爲辦理迅將該號經理人管押立飭賠償云云昨已由傳道尹轉函商會請其勸導該商速卽償還否則惟有恪遵督軍電令辦理 
　　潯紳界以省議會爲一省立法最高機關何等尊貴乃贛省會開幕後演出種種怪狀副議長迄未産出以致各種議案絶未開議殊喪人民代表資格擬先作書勸告如該議員等再不覺悟則擬聯合各縣正紳請求解散免致喧傳謂贛人無心肝現已有人集議辦法矣 
　　潯關新章無論華洋商人所領機器仿製洋貨運單每張應貼印花一圓五角本埠報關公所與洋貨商號大爲反對已函懇商會轉懇潯關免予施行聞該關以係奉財政部稅務處通令　辦不便擅予豁免昨已由商會據情電逹部處請體恤商艱暫緩施行 
[慶祝協約國勝利盛况]  
（南京通信） 
　　今日（十五）爲慶祝協約國最後勝利之第二日軍民兩長柬約各協約國領事及職員教員訪員與有名譽之商民上午十時到軍署西花園會議廳開慶祝大會並備西餐中國政界簡任職以上及各機關首領軍界旅長以上及各處課各機關首領均首大禮服列席李督齊省長美國索克斌領事英國翟比南領事日本淸野長太郎領事中外官商到百二十餘人十時齊集會議廳前合撮一影紀念旋由招待員導入會議廳會宴李督起立致祝詞云今日開會係爲我協約各國戰勝中歐同盟諸邦舉行慶祝典禮溯自戰役之起於今四年有餘中間屢經波折卒賴我協約全體心志齊一奮往直前用能懋建殊勳克奏全捷自布加利亞力絀請盟土奥繼之德國情勢益以不支遂有乞和之舉所有休戰條約已於本月十一日簽字戰役至是始收圓滿效果此戰勝之情形也佳耗星馳傳至我國億兆民衆不謀而同奔走相告額手稱慶歡欣鼓舞之情一若嘉祥福祜萃集於其身者夫以我國人民夙殷義務同負之念則今日愉快之深自屬人情通例顧熟察羣衆心理猶有不僅於斯者此何以故以此次戰役本屬公理對待强權之戰其告捷也固非武力之屈伏武力亦非協約之宰制同盟質而言之實爲公理戰勝强權之顯證其偉效旣爲歷史以來所未有而利益尤爲世界民族所共同國民旣臻此超越古今之幸運則其喜悅之狀自亦曠世所未逢無足異也抑此戰勝聲中更有一種喜音允宜告慰國人者蓋卽美國大總統日前宣布國際政見二十五條中於持公道尚和平黜强權重民意諸端注意諄諄再三申諭是也凡此諸端全球心理本已渴望最久一旦表而出之有若甘霖驟沛沁人心腑卽就鄙人而論一似此項宗旨本爲吾心所有久欲披露徒以智識淺短未易暢發精微何幸美總統以萬國具瞻之躬播磊落光明之論直將吾人公共意志鄭重提出於壇坫之間戰事勝利已爲公理樹其保障而美總統之宣言不啻於此保障之上更築一層堅壘加以義藴廣博尤爲鉅細包羅戰事之保障以力美總統之保障以言至於實際維持之功要莫不歸於一致重規疉矩靡懈可乘洵足爲大地同胞撫掌稱賀者矣繼今以往正直不磨之公理行見長垂宙合煥發光明而已熸之强權更無可以再燃之地今日之會固爲慶祝戰勝亦卽可謂慶祝公理主義之新紀元我國民乎須知所以獲此代價良爲不易旣享今日之樂當思所以克副此樂者所願修養學識振勵精神順應環球進步俾我國名譽得以參躋世界文化之林至美總統宣言持公道尚和平黜强權重民意諸端鄙人服膺最深贊成最切立於天地之間舍此更無他道竊敢自誓公私兩德有不率是以行者視茲皎日斯則鄙人與蒞會諸君曁我同申慶祝之國民亟應互相勉勗者耳祥雲萬里瑞藹一堂請以最敬之禮爲我協約國全體賀卽爲世界前途賀李督軍致詞畢卽由軍署外交顧問温世珍譯成英語宣讀衆鼓掌齊省長亦接致祝詞略云歐洲戰爭於芘數載血肉横飛屍骨狼籍衡之人道良用愴然我協約各友邦犧牲一切前敵將士不惜其生命非爭一己之私利實維持世界之公理我國與美國同時加入協約亦爲希望世界和平鏟去一切强權暴力今幸而强權暴力爲人道公理戰敗我協約諸友邦乃獲無上榮譽此後强權暴力專制世界上當然不能存在云云卽由軍署外交顧問謝傅安譯成英語當衆朗讀嗣英領事翟比南代表日美領事用英語致答詞由軍署外交顧問温世珍譯成漢語略云今日爲我協約國戰勝之慶祝日蒙李督齊省長柬邀到署參與盛典深爲感謝鄙人謹代表協約各領事略致數語以表謝意竊意强權暴力者乃世界之公敵故我協約各國與德奥宣戰數年以來國家所受之損失人民所受之痛苦何莫非爲公理爲人道而戰去年貴國與美國加入協約亦實爲維持世界之公理年餘以來輸送華工供給原料於我協約各國頗爲盡力前數月法國大將宣言六個月内必屈伏德奥恢復所失之戰地今不到四月果將德奥屈伏得最後之勝利誠吾人意料所不到可見强權暴力萬不可恃終必爲公理屈伏今貴國内爭不息禍患相尋長此爭持殊非所宜李督爲中國保障民權維持公理之人物平日卽抱鏟除强權推翻武力思想今爲顧全大局寗人息事出任南北調人在今日所處地位有若中流之柱石巨川之舟楫希望李督亦如法大將言於此數月内不問南北情勢如何以救國爲唯一目的恢復和平早釋糾紛此鄙人代表協約各領事希望於李督者衆鼓掌歡聲雷動三呼協約國萬歲遂散會晚間各蜀舉行提燈會約數千人由夫子慶出發經過省公署三山街内橋珠寳廊警察廳後街盧妃巷娃娃橋花牌樓督署西街珍珠橋鼓樓三牌樓儀鳳門下關乘火車進城又下關一組亦數千人由儀鳳門進城經過地點與上略同後乘中正街火車出城是日全城莫不興高彩烈第三日（十六）上午十時在小營操場開廟祝會各國領事僑商中國軍民長官紳商學各界均蒞會參觀由第六師抽編混成一旅行閱兵式及營連教練並武技男女學生運動及唱歌屆時必更有一番熱閙也 
[南京歐戰協濟會成立]  
　　南京歐戰協濟會籌欵部前日在軍署開第一次大會籌議進行事宜今日（十五）特在花牌樓靑年會開籌欵大會報告各界捐數幷舉定楊以敬王固磐王雅堂陳翰書師督爾吉禮泰充事務員趙永平趙光甲劉志正張國琛王文貴田玉璋劉煥章王澤民王馥芝楊煥卿余醒民劉子良充幹事員汪雋瀛楊昭胡鴻宋鼐廷洪壽琛充會計員到會服務下午二時開會各界到者一千餘人李督派何參謀長齊省長派蔡政務廳長代表首由齊鎭守使報告開會宗旨盼望各界踴躍輸將藉慰前敵將士稍盡協商義務次何參謀長代表李督致演說詞次省議會議長錢崇固演說謂現由大會通過由公欵項下撥給十五萬元以表我蘇慈愛友邦前敵軍士之誠意次美領事索克斌演說（由軍署顧問）温世珍代繙譯）謂中美兩國邦交素稱輯陵上年同時加入協約携手進行今和平卽將實現敝國七慈善團體發起募捐爲協濟各國兵隊華工之用初意祇希望在中國募捐三十萬今江蘇一省已達此數實出敝國意料之外以此看來中國二十二行省最少亦可捐得二百萬鄙人當卽電告敝國總統曁駐京公使道謝貴國同胞慈愛友邦之厚意又次宗教家某君及教育界高等師範教務長郭秉文君等相繼演說嗣王警㕔長請各界報告捐欵數目錢議長報告省會通過捐十五萬元齊鎭守使報告軍界捐一萬元俞道尹報告政界捐一萬元何參謀長報告李督捐五千元蔡政務廳長報告齊省長捐五千元仇繼恒報告紳界捐一千五百元蘇錫岱報告商界捐二千五百元下關商會長報告捐一千五百元學界捐一千五百元王㕔長報告警界捐四百餘元（按另一消息王廳長報告各界捐數）（一）軍界一萬五千元（一）政界一萬五千元蘇議會十五萬元紳界一千五百元（一）商界一萬五千元（一）學界一千元（一）警界五百二十元（一）金陵道尹一萬二千元共計捐到二十一萬零零二十元與上述稍異）英領事翟比南因事未到致意道歉當散出捐啓數千份由各界領袖分頭募集王警廳長復報告（明日十六）在夫子廟内接續開籌欵會時已五鐘遂散會 
[蘇省會建議免廢松鹽]  
　　蘇省議會議决議員沈維賢等提出整頓松鹽母庸封閉建議案云舊松屬濱海産鹽之區自唐宋迄今歷數千年鹽法縱有變更場産從無廢置乃近聞鹽務總稽核處議將浙鹽行銷松地遂欲封閉松場收毁鹽板撤銷鹽警松民大起恐慌幸賴督軍省長電部嚴拒始有磋商從緩之部復然濱海士民以前議尚未取銷不免重滋疑懼查松奉金南四縣沿海百餘里内業鹽之户約數千家其間土著居十之一二岱山客民居十之七八皆葺茅築室於塘外高阜以灰場爲世業以鹽板爲生計地皆斥鹵無田可耕人盡麄頑藉海爲活一旦奪其恒産絶其生機洶起暴動在所不免况該處梟盜徧地伺隙思逞若益以失業之灶丁被裁之鹽警鋌險四起防不勝防地方秩序必大擾亂各項稅收必皆停滯禍機一發收拾爲難觀總稽核所意見書亦謂辦理之始不免風潮因欲得督軍省長之贊助督軍省長寗忍十數萬無辜之民化爲餘殍又甯忍三五縣財賦之區淪於匪藪乎如謂場鹽繳官不及産額因之松境運銷稍有虧損此當整頓緝私不宜因噎廢食本會爲人民代表不得不陳述事由咨請督軍省長轉咨財部鹽務署將封閉松場之議完全取消以安人心而弭禍變大局幸甚 
[杭州快信]  
　　今日（十六）督軍省長發起通傳各機關在西湖公園舉行歐戰慶祝楊齊兩長午後三十分亦均蒞席輪車及工廠一律放汽教堂學校同時鳴鐘吳山鳴砲二十一響沿途加派雙崗停止辦公一天軍警學各界列隊游行頗形喧閙雖天雨仍具精神 
　　歐戰協濟會浙省擬認助欵十萬金國家稅動撥五萬省稅項下動撥三萬五千餘由軍民兩長設法擔認俟省議會通過卽將實行 
　　富陽紫□地方花會盛行自去年迄今官廳絶不過問現被省長訪聞已電令該縣會營督拿 
司法部電律師登録限年内一律截止 
　　政務廳長馮學書財政廳長張厚璟督署參謀長范毓靈杭關監督沈爾昌定期明日（十七）假座綢業會館公請日本荒井領事午讌磋商特别要公 
　　處州府屬龍泉麇元遂昌松陽雲和麗水等縣竹木向以靑田爲運銷目的地分運温台查照徵收統捐章程祗須於到達後二日以内騐票放行現該局藉口無實行分運辦法勒商重捐已由省議會提起質問 
　　省議會選舉舞弊案至今未示切當辦法原具訴人議員任鳳崗等昨又至高審廳詰問經廳長答以中央迄未電覆無從着手大約須待内法兩部曁大理院會議後方能指示方針 
地方通信 
[蘇州車站禁運烟土之局令]  
　　蘇州車站曹站長奉滬寗鐵路管理局任局長令略謂私運烟土向干例禁現在指銷存土之事發生本路線地跨江浙兩省爲運輸之總樞難保無不肖之徒乘車私運亟應重申禁令以免嘗試除通告各巡官轉飭各站警嚴密檢查外令仰該站長如有携帶烟土仍應移送地方官按律懲辦 
[東吳大學演劇助捐]  
　　蘇城東吳大學全體學生近因歐戰和議告成在英法華工急須籌欵接潛特排演新劇從事練習一俟純熟於十二月初間卽須開演將所售戲資悉數充作接濟華工之用 
[文錦工所之奉准]  
　　蘇城現賣機戸前欲另立文錦公所經縣批駁現因霞章公所董事王士銓在縣供指夏間罷工風潮乃現賣機戸楊雨卿等爲首因之積怨愈深復具略商會轉呈道縣公署重申前請茲奉温知事照准另設昨日發出布告矣 
[松江慶祝停課之參差]  
　　本邑行政各機關及軍隊駐紥地均於十四日起懸旗慶祝協約國之勝利並各停辦公事一天惟是日縣立各學校及省立第三中學校因未接到通知故仍照常授課十五日上午縣署忽接教育㕔電令飭卽轉知各校一律停課慶祝遂由三科主任顧稼軒轉行各高等小學校及各學務專員定本月十六日遵令停課一天惟省立第三中學校仍未接到通知未便擅自停課故十六日仍不放假 
[採取樹苗]  
　　縣農會長兼苗圃技士吳步蟾現定本月十六日起率同工役前往北鄉佘山一帶採取樹苗俾便移植而供研究 
[霪雨爲災]  
　　松地自陽曆十一月一日以後霪雨兼旬溝洫俱滿田中已割未登之稻一經浸潤頓見萌茁今歲方黨螟災之後詎容再遭打繫現雖已見放晴然爲害農田已非淺鮮矣 
[揚州慶賀歐戰勝利]  
　　國務院以歐戰勝利通飭全國懸旗三日本埠官廳業通令各機關遵照並由坊保鳴鑼告諭居民於十四日至十六日一律掛旗外人醫院教堂等亦已懸旗誌慶云 
[鎭江失火焚斃小孩]  
　　鎭郡北門外李姓家日昨下午七時許晚炊之際火油燈火星落於草堆之上登時烈燄騰空不可向邇計焚燬草屋三間火熾時李之八歲男孩及六歲女孩在内不及逃出遂致葬身火窟 
[歐戰之慶祝與協濟會]  
　　歐戰告終之信抵鎭後各西商及中國各機關一律升旗交涉公署又因歐戰協濟會問題特於日昨柬請紳商各界開會討論由交涉員周嗣培君主席會議結果一致贊同勸募云 
[嘉興慶祝協約國勝利]  
　　省立縣立區立各學校奉省電於十五日起休假三天懸旗慶祝協約國勝利商界及各團體各機關亦於十五日起懸旗慶祝非常熱閙 
[小車已實行减租]  
　　嘉興雙利翼輪通益同利等四小車公司車夫近日因生意清淡相率停車復聚衆要挾减折車租各公司經理特於日昨齊集公所會議辦法僉謂同盟罷工有干例禁應調查爲首者呈請官廳究辦一面將車租每日减收小洋四角（向以大洋計算）以示體恤各車夫始允照常出車 
[盜犯執行槍斃]  
　　石佛寺馮張氏家於今歲二月間被盗刦去現洋飾物頗鉅由官廳先後緝獲正盗二名槍斃在案現悉諱張知事已據情電准楊督軍於日昨將朱派員押赴犯事地點執行槍斃並將罪狀宣布 
[杭州省教育會之戰勝慶祝會]  
　　學界一部份之慶祝大會十六晚六時在平海路省教育會舉行十五日經各學校職員在會塲布置會塲正門搭蓋牌樓一卒顔曰世界和平東面牌樓額曰前歌西面牌樓額曰後舞正門對聯曰大地共春回勞從前無量健兒爭此光榮留勝利人羣須競進願嗣後一般學子均從教育植根基講壇前面對聯曰洗甲銷兵歐迎盛會　鼓軒舞同我太平並聞屆時除教育廳伍廳長教育會經會長先後演說外尚有廣濟醫校梅滕更之江大學司徒華林諸君演說以助興趣至各校學生屆時開會之前提燈由會塲東首平海路經過會塲正門轉板橋路經學士路繞行一週魚貫入塲（男生由正門入女生由西門入）於六時三十分取齊已由會分别知照至參列西湖各界慶祝會之學界一部份則定於午前十時先至省教育會會齊再同至杭縣路靑年會前面一帶空地與各界會齊云 
[省議會之特别會議]  
　　十五日下午二時三十分省議會開會簽到議員一百十七人出席者祗九十人周議長並未報告日程故亦不知是否選舉會先由宋吉成發生緊急動議謂歐戰協濟會問題甚爲重要此事關係國際及本省體面理當提前趕辦庶浙江不落他省之後惟此案成立後應先交特務審查然後付財政審查王爰斯發言謂歐戰協濟會事體重大必須先開談話會議長答云今日在席人數不足法定三分之二不能認爲大會王議員主張似可不必本席意見將今日會議改作特别會變更日程請付大衆表决陳鍾祺云無人反對何謂表决議長連答我錯我錯宋吉成又發言謂歐戰協濟會集欵事件本會固當提前付議但日程名義仍不妨用選舉會何者應先亦不難變更日程議長遂諮詢大衆昨日姜議員提議之放假三日問題如何請討論陳鍾祺云昨日已過今日又將天晚僅僅明日一天此舉似可省略宋吉成詰問議長放假云云祗能適用於公署學校對於本會應稱休會名目須要辨淸衆譁笑何紹韓云休會雖可不必惟慶祝萬不可省本席意見略加佈置並由會通告全體議員於十六日上午各議員到會行慶祝禮十二時後繼續開會討論歐戰協濟會問題禮旣不缺會又成立王爰斯云　舉會自正副議長選出後因差副議長當選票發生疑義以致閙到訴訟嗣後天天延會如此情形不但議會名參不好卽議長議員名譽亦不好所以本席主張無論開選舉會開歐戰協濟會討論必須先開談話會請議長先事疏通然後開會衆以其出言無序皆掩口匿笑所謂特别會者於是乎散矣 
[安慶藍司令蒞皖預誌]  
　　中央特派海軍司令藍建樞赴長江一帶巡閱十三日寗垣來電謂已啟程到寗卽於日内經過皖境此間官塲接電已預備歡迎矣 
[省議會核議警備隊]  
　　皖省警備隊司令部業經徐兼司令組織成立内部辦事人員亦均分别派委惟因餉項槍械缺乏故未招募十三日省議會咨省署略謂警備隊原爲保衞地方治安而設一切章程及編制規則應交由省議會議决請令知警備司令將籌辦章程編制規則呈送省署咨交以便提議 
[漢口時局與木業之影響]  
　　南北戰開武漢商業無帮不受影響而尤創鉅痛深者實推木邦一業全鄂木商十八帮其木料均産自滇黔川湘四省各帮皆在洪江設立莊號派員進山估伐以洪江爲木料總樞一通洲河一通苗河必由小河運至洪江改做大牌運鄂今歲洪江尚在南軍範圍各排下運必完納過境銷場落地稅較往年加增數倍及至北軍所轄之關局又不允照票從新丈量另行完稅且沿途保護不力搶刦迭見兼以湘匯奇困各排無不虧本鉅萬遂致停貿者十居八九誠木業中之浩刧也 
[南昌景德鎭大疫]  
　　今歲入秋以來天久不雨本省各鄉日前發現疫症斃命十餘人而景德鎭於上月底發生絶大瘟疫連日斃命者逹百餘人全鎭傳染尤以蓮花塘地方爲最重地方人士極爲惶恐有未延及者均紛紛他徙該鎭美以美會西醫士出而施救目下漸見消除惟一般迷信者流謂當陳知事創造公園挖出明季古墓所致云 
[濟南張署督出巡之電呈]  
　　張署督九日電逹政府略云歌庚兩電敬悉承示計畫已飭實力奉行俟省防佈理完竣卽赴各防周視情形親自督戰惟轄境甚廣匪衆盤踞偵探極難務乞轉請參謀部迅撥飛機三架炸彈八十枚所需經費暫由省署開支十日又電略謂靑電諒逹東省匪患蔓延甚廣查兗曹東臨三處股匪最多所有著名桿首龎子周白天卒數名必須剿滅其餘零星小部較易殲除樹元忝　重寄責無可卸不日出巡匪區之輕重遵當親自督率進剿約期一月可以肅淸 
雜評一 
[參與和平會議（默）]  
　　某方消息各督軍對南北和議大致贊成惟要求派代表參與和平會議云云是亦一可異之事也夫督軍而果服從中央命令贊成政府主和之意則一切議和問題應悉聽政府主持卽對於和議上或有意見發表亦可在事前預爲陳述乃必欲參與於和平會議何耶 
　　歐戰之和平會議我國爲協約國參戰之一員對内對外均有重要關係故不可不力爭此參與和平會議之資格若我國内之和平會議爲何等之會議乎督軍而必欲派代表參與豈亦自視爲參戰之一員而於權利義務有不能放棄者乎然則今日之督軍仍在睡夢中耳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[五誌慶祝戰功告成之盛况]  
[冒雨提燈之豪興]  
　　寰球中國學生會發起提燈慶祝大會本定於昨晚六時舉行嗣以風絲雨片有碍進行於新世界排隊後卽行解散俟下星期四各國僑民舉行慶祝時重行提燈共同慶祝茲將提燈大會原定次序錄下總司令朱慶瀾前廣東省長 
　　各代表馬護軍使署軍樂南洋約翰復旦三大學學生隊及童子軍路礦學校自由車靑年會中學浦東中學麥倫書院東吳第二中學承天學校澄衷學校華童公學育才公學中法學校東亞體育學校上海公學惠中書院孤兒院軍樂隊寰球學生會學校普益社市北公學培本學校明眞學校廣潮義學涵德學校中西商務學校　閘北惠兒院軍樂隊培德學校廣智學校育才學校法文專修務實學校國華學校振新學校萃華學校　貧兒院軍樂隊 
　　旋悉昨晚六時雖風雨交作但各校意興甚豪故提燈會仍有自由舉行者如南洋約翰復旦之花汽車路礦學校之自由車隊麥倫書院之制服隊各學校之燈綵均甚出色其精神之振發實所罕見又函云本埠大小各學校昨晚六句鐘舉行提燈會在新世界排隊出發適因天雨以故加入之各學校大半未到祇有中國交通工商學校東吳大學校廣肇義學校國華學校東亞體育學校澄衷學校中國寰球學校等全體學生數百人前導軍樂繼均各執五色紙燈（燈上粘貼歐戰）協濟共樂和平八字）大小國徽由西藏路走福州路轉河南路朝南繞入城内出新北門回走福州路至跑馬廳散隊而各學生等沿途燃放花爆高唱共樂世界和平歌頌雖然天雨濛濛其興仍未稍減云 
[集議提燈之辦法]  
　　本縣教育會勸學所主任於昨日午後四時半在體育場勸學所樓上邀集各校代表集議舉行提燈會辦法到者有梅溪丶朝宗丶旦華丶巽與丶萬竹丶比德丶西成丶敬業丶和安丶倉基丶貧民丶農壇丶崇正丶東明丶隆德丶金業丶職業丶養正丶三育丶等各學校職員二十三人由吳懷疚賈季英主席縣視學朱伯華學務員賈粟香亦與會首由吳君宣述歐戰終結世界和平凡吾國人應同誌慶旋議舉行提燈會卽由賈粟香分給到會各職員通告其文云謹啓者歐戰停止協約國理當互相慶賀茲悉租界西人定於陽曆本月二十二日晚舉行提燈大會以誌歡忱我市立各校亦當一律舉行以和其盛並定於是日起放假二天所有提燈會之歌一倂奉上專此函達順頌日祺學務委員賈豐芸謹啓（附開慶賀協約國勝利提燈會辦法）（一）各校提燈學生限三年級以上者游行時並唱和平之神歌導以職員及國旗校旗（二）提燈會學生一律須穿制服戴制帽未備制服之校學生一律長袍制帽（長袍最好加長衫取其一律）（三）所有之燈以裝置長柄燈字貼用普天同慶四字者爲合式（四）各校自行置備彩燈蠟燭等限用國貨經費一律作正項開支至多以十元左右爲率（五）各校提燈會一律於二十二日下午五時齊集公共體育場以便同時出發云云各校代表接受通告而散至於游行路徑預定如下是日下午五時齊集體育場出發行方斜路肇周路法界敏體尼蔭路經西藏路轉東福州路至河南路朝西愛多亞路從鄭家木橋直南至民國路進小東門四牌樓出西門分隊各散 
[法工部局之傳單]  
　　法工部局總辦總董等前議以協約國獲得完全勝利除懸掛各國國徽慶賀外復飭工人在顧家宅公園及各機關各捕房黄浦灘等處設立木杆懸掛燈彩並裝電燈以便擇期慶祝等情已誌昨報茲聞工部局總辦等飭匠印就傳單數萬張將挨戸分派其文曰協約國戰勝之日業已報告行將以應當之儀舉行慶祝盛典殘酷之人前於其所經之地以野蠻手叚殘暴行爲令人側目近爲保護光榮公理自由之協約國擊敗矣善民乎莫忘中華民國係法蘭西民人國之友爲協約國之一當參預公共慶祝其各於十一月二十一號二十二號二十三號（卽舊曆本月十）八十九二十日）多懸旗多點燈多放爆竹表示華人爲光榮公理自由亦有友誼也 
[慶祝日期之通知]  
　　江蘇特派交涉員陳貽範君昨接領袖比總領事來函以協約國得獲勝利德國完全降服除懸旗誌慶外現由協約國領事團議决籌備慶祝勝利茲定本月二十一二十二二十三日卽星期四五六日舉行燈會其詳細方法再行函達相應函祈查照云云 
[鐵路局長之籌備]  
　　滬甯滬杭甬路局昨接交通部電飭籌備慶賀協約國歐戰勝利並勸募捐欵以資協助等因任局長奉電後除捐欵一節業已開會公决在全路員司薪水項下每百元扣三元約可捐欵三千元之譜已實行辦理外至籌備慶賀一層昨已分飭華洋各處領袖卽日在南北兩站門首徧懸萬國國旗又飭匠自裝五采電燈數千盞通宵燃點以助興會並擬俟領事團所議事項組織完備後將兩路員司預備之提燈會加入總商會内隨同列隊以表歡忱 
[日人方面之慶祝]  
　　上海日報云本埠聯合大祝賀會業經决定日間以乘車行列（汽車馬車電車黄包車）遊行各路夜間以炬火行列巡行法蘭西公園附近日本人於日間遊行有主張加入者有主張獨立者分爲二派對於夜間遊行日來日本人開會會議有主張用日本紙燈排隊遊行者有主張另設一大會場大集日僑以表祝意者議論紛紛至十五日尚未議决惟聞日内定可發表云 
[歐戰協濟會大會記]  
歐戰協濟會昨日下午四時假南京路公共租界議事廳舉行大會有寰球學生會及閘北惠兒院童子軍招待護軍使署惠兒院軍樂隊奏樂雖隂雨綿綿而到會者仍有千餘人之多其中如朱葆三沈聯芳盧護軍使代表馬鴻烈藍建樞代表許建廷沈寳昌陳安生美總領事薩門司美國駐滬商務參贊安德立余日章王一亭等均與焉先朱葆三致開會詞次沈聯芳演說勸華人盡力捐募大致謂美國對於吾國感情最好證諸退還庚子賠欵一事已可概見故對於此事務宜盡力捐助又下星期四五六爲公祝戰勝之期各舖户均須懸旗掛燈無旗不妨以紙糊成亦足以表示祝賀云云次美總領事演說略謂今日雖雨到會者甚多足見華人對美之感情且前次美紅會募捐時華人頗踴躍此次更多吾人所樂聞也言次並報告美國有電致駐京公使謂華人此次對於協濟會助力頗多美人甚爲感激又報告中國所認捐數已有六七十萬元下禮拜一（十八號）停止募捐再報告日本十五號來電日本全國募三十萬日金内三萬係日皇自捐末復贊美中國童子軍成績之佳次余日章演說大旨謂美人此次募捐之始僅欲在華募十萬元其目的並非爲金錢專爲試華人心理如對於世界之眼光如何對於美國之感情如何對於人道主義之表示如何故吾人亟宜竭力有所表示也次安德立演說引孔子四海之内皆兄弟也一言謂此次華人對於美紅會及協濟會認捐之踴躍實與此言頗合次馬鴻烈演說多勉詞大致以欵不在多而須多數人願助方足以表示感情盧使本認一萬今加認一萬元一時鼓掌聲不絶嗣由朱少屏宣佈如有願認捐者可卽報告一時寫認者共計一千九百三十元現繳者百四十八元其結果共得萬二千餘元云 
　　昨日上海方面日人捐助一千元江蘇省教育會捐助四百元商務書館捐助五百元（葉廉生君經募共一千五百人自數角至數元）不等）培立學校捐十九元又小洋九十八角銅元百六十二枚外埠則有香港萬二千元外國有日本東京共捐三十萬元（内有日皇捐）三萬元僑日美人捐四萬元）南京路工部局議事廳開大會時當場認捐之數共一千九百三十元現繳者一百四十八元云 
　　滬海道王道尹陳交涉員護軍使署馬參謀長淞滬警察徐廳長上海縣沈知事昨日公函南北商會曁各團體云敬啓者頃准督軍李省長齊文電開准國務院陽電開美國靑年會等七團體奉美總統委任募捐美金一千七百兆元爲協濟各國兵隊華工之用電託中國靑年會在華籌募由美公使介紹前來經蒙主坐提倡並邀集要人擔任發起業已組織進行尊處亦由美領事敦請倡辦務希與該領接洽約同官紳商學一律辦理以期集成鉅欵稍盡協商義務等因仰速遵照約集紳商學各界切實勸募尅日將募欵約數電復勿稍刻延等因查現在歐戰將終我國旣加入協約自不得不有所協助滬海一埠爲中外觀瞻所繫尤宜竭力提倡設法募欵以資協濟兹定於本月十七日下午二點鐘在交涉使公署開會集議募欵辦法務祈屆時惠臨指導一切不勝企盼 
[西報紀在歐華工成績]  
　　字林報載一投函略謂華工之由華赴歐爲英政府効力者確數幾何未有詳報據最近估計當在十萬至十五萬之間就各方面消息察之此輩華工於適當監視之下成績甚佳威海衞之華工隊機敏勤奮爲人共知此種在歐之華工其技藝當較其他華工高出一籌上海旣欲成實業之大集中點則此極大一批之華工甚有價値者似宜於其回國時設法留之於滬俾可用以訓練本地未有經騐之華工英國陸軍部一經請求或可將在歐之華工列表註明其年齡技能性情以示英商而此間英商卽可就此表册遴選其所欲用之人從優給資以羅致之雖華工返國後後當然願回鄉里然此中定不乏冀得優薪不願困居家鄉者苟給以執照准其由家來滬無須自付川資則願來者定必多也來滬後當使之居住安適宜於衞生工部局於此宜設法起築工人住屋廉價租於此項工人云云 
[德僑詳解護軍使署]  
　　公共工部局管理敵僑註册所西人指控僑居南京路之德國人卡而海來買司匿不至所報告違背處置敵僑定章等情由公共公廨訊供管押等情已誌本報昨晨又經西探目薩拉文將該德人解廨復訊卽據工部局代表牛門律師上堂陳明案情並稱查得被告並無政治關係惟捕房在被告身畔抄出之日記簿中書有擬入籍美國尚未决定等語但被告旣係敵國僑民不應違背處置敵僑專章應請訊究經關讞員與英卓副領事得供向該德人詰問之下會判卡而海來買司連同携帶各件詳解護軍使署發收容所安揷 
[美國棉市之報告]  
　　字林報云世人今皆注目於棉花以布價與紗價皆視花價高低爲轉移也自休戰消息宣佈後紐約花市頗形低弱其故何在無從知之殆因戰事忽停神經震動故也和局告成花價非漲卽落二者必居其一花業中人預料將來亦不一其詞惟據一　般人觀察以爲建議之際布廠將大活動織布疋以供破殘世界之需求故花價苟無政府約束之必大漲也據美國本月初所發表之軋花報告美國至十一月一日止共軋棉花七百七十九萬三千六百十五包而庚興洋行之紐約經紀電稱此季美棉産額約計之當爲一千一百五十八萬包（每包五百磅）十一月十二日紐約收盤行市爲十二月期美金二角七分九一月份期二角七分二五三月份期二角六分六○市價看弱又九月十七日美國商部造册處之報告據謂今年八月份美國用棉五十三萬四千九百十四包去年同月用棉五十六萬九千四百八十八包在今年七月底以前一年内共用棉六百五十九萬一千三百三十六包前一年用棉六百 
七十八萬八千五百零五包（皆五百磅之大包）今年八月底廠存一百二十一萬四千零四十六包棧存一百八十萬四千四百六十六包今年八月用皮棉十萬零四百七十三包較去年同月多用二萬餘包計今年七月底以前一年内共用皮棉一百十一萬六千三百八十五包較諸上年多用二十萬餘包今年八月外棉輸入美國者爲七千六百三十六包去年同月一萬一千二百六十包今年八月美棉與皮棉輸出境外者爲二十八萬七千四百五十包去年同月爲四十五萬九千六百六十一包計今年七月底以前一年内外棉輸入共二十二萬一千二百十六包美棉輸出共四百四十七萬六千一百二十四包一年前輸入爲二十九萬一千九百五十七包輸出爲五百七十三萬九千零九包 
[西比利亞丸行將過滬]  
　　此次西比利亞丸輪船前往舊金山經過日本各口岸及火奴魯奴等處已於十一月十六日由香港開出定十一月十九日行抵吳淞卽於是日由上海開出故小火輪定於星期二（十九日）午後四時離海關碼頭云 
[忙漕帶征經費之議决]  
　　上海縣沈知事近因勸學所長吳馨呈請擴充學費及閔行鄉經董李祖佑請開浚河道等兩案均關忙漕帶征問題重大非由全縣各市鄉公同决議不足以利進行故特令公産經理處開會議定呈復該經理處奉令後已邀集十九市鄉經董並勸學所長等節次開會籌議日昨已將兩案一律决定茲照錄如下 
　　一議帶征學費辦法案案奉縣公署令發上海縣勸學所長吳馨呈稱本邑學齡兒童就學者及總數百分之二十欲教育普及非四倍其原有經費不可擬參照南通如臯等縣成例請議於每屆忙漕徵收時每畝帶征學費若干請行知欵産經理處會同各市鄉經董妥議具復等情應請公决議决蒲淞市鄉法華鄉經董報告滿淞法華無漕之田忙銀本輕已成習慣故各圖董對於無漕帶征八分之議未能贊同擬請與有漕之田一律帶征六分云云至於學費本屬不敷所有帶征學費極爲贊成公决有漕無漕之田一併每畝一體帶征五分有漕田漕糧帶征三分上下忙各帶征一分無漕田上下忙各帶征二分五釐 
二議帶征水利橋梁費案據閔行鄉經董李祖佑函開敝鄉境内河道淤塞橋梁傾圯者頗多各董保到處請求興辦已有數起查水利關係農田橋梁以便行人自應設法舉行惟敝鄉附加稅除提出教育經費八成外所餘無幾對於各種公益不克次第進行因邀集同人一再商議惟有忙漕項下加征下鄉附稅每畝若干庶足以資救濟應請公决議决每畝帶征二分上下忙各一分幷另開水利研究會公决辦法 
[馬立師路發生越貨傷人案]  
　　刦去數千元衣飾 
　　槍傷巡捕與傭婦 
　　昨晚九時許馬立師路淡水路口三十一號門牌蘇州人王錫華寓内突來盜匪五人借問信爲由擁進内室各出手槍嚇禁聲張翻箱倒篋劫去値洋數千元之首飾衣服呼嘯而逸有黄姓傭婦追踪呼捕被盜開槍擊傷右足踝骨痛倒於地時有新閘捕房六百二十五號華捕聞警趕來迎面與盜遇被盜開槍拒捕繫中肚腹受傷倒地及一百零二號等巡街捕趕至盜已去遠當卽由捕將受傷之六百二十五號華捕及黄姓姓僕婦雇車載送仁濟醫院新閘捕房得報立飭中西探捕前往出事地點勘查盜匪形跡嚴緝到案懲辦聞受傷華捕送入醫院後立由西醫用手術將彈鉗出惟所傷係在要害生命頗爲可虞云 
[攔路搜查行人之押儆]  
　　羅松公司船員韓國人高重乾傅英珠姜源進前晚十句餘鐘行經楊樹浦路突被包夏聲糾黨二十餘人攔住去路嚇禁聲張搜查身畔希圖攫取財物經該韓人等大聲喊捕當由一百四十八號印捕一百八十二號西探與包探陳銀松等聞聲趕至將包追獲拘入捕房昨解公共公堂請究先由中西包探上堂禀明前情並據捕頭强生禀稱被告前在捕房充當華捕因行爲不正斥革後終日往來於楊樹浦路一帶迭犯要案且日前因黄毓林被刦案内牽涉緣爲見證供詞不符堂上諭令將案註銷其實確有此事被告之母現居浦東以其不肖不願被告回家應請訊究又據原告高重乾等先後投案訴稱當時在公司輪船登岸見有黄包車夫數名奔告於被告卽號召同黨數十人擁來將我等圍住兇毆嚇禁聲張搜檢身畔幸無銀洋等物未遭損失請求訊究質之包夏聲供詞含糊中日官得供以被告不法判押西牢一年期滿逐出租界 
[盜匪送公共公廨懲治]  
　　盜匪王小三仔前因糾黨持械在法租界夥刦舖戸居民財物被捕獲解法公堂訊辨嗣經新閘捕房查得王小三仔曾於西曆一千九百十六年三月二十六號糾同在逃之張三邱四持械搶取梧州路五百九十九號門牌李瑞順烟紙店現洋故派中西探投請法公廨將王移提至公共公廨訊供屬實判押西牢兩年期滿逐出租界先送法捕房執行在案茲悉法公堂所判刑期已屆押滿故昨晨由法捕房派探將王送至公共公堂請示經張襄讞與日副領事林出君查核案卷判王小三仔仍照前斷執行 
[援閩軍旅長申明軍紀]  
　　現駐龍華之援閩陸軍第一混成旅旅長王 
 
 
 

Page 11

 
 
永泉昨出佈告云照得本旅自於編制成軍以來凡行軍所至之地紀律罔不嚴明此次奉令係爲由浙入閩亟應尅日前進以示神速惟關於運輸一切事宜尚在籌備之中故不得不在此稍事覊留凡爾居民人等其各安居樂業母得驚疑妄生悞會如本旅有不肖士兵在外騷擾或强買等情准由受害人認定肩章領章來部控告定當按律嚴辦决不姑寬除由本旅酌派官兵嚴密稽查外合亟佈告仰諸色人等一體知悉其各凛遵切切特示 
[齊省長電查屯積穀米]  
　　上海縣知事署接齊省長通電略謂現在新穀登場各商屯積穀米究有苦干仰卽轉行商會詳加考查彚列存穀存米數目表限五日内呈送來署以憑考核切切省長齊印 
[承辦撈海之磋商]  
　　近因鋼鐵價格奇貴以致廢舊爛鐵莫不搜羅殆遍浙省洋面前因沉没鉅大商輪八九艘經浙軍界協同商人戚某等特組撈海公司措資購機並雇日技師撈取海底沉船一切鐵器（用炸藥將船炸碎分段撈摸）除變價認繳公家報効外餘爲公司利益豈料開撈以來因辦理不善致難獲利現擬改爲商辦另立公司與日技師重訂完善合同本埠商人劉某等得悉此事擬籌集欵項並派人往浙接洽允繳租機等項萬餘金歸其承辦一面電請海軍部查照惟未知能否核准也 
[奥僑供明不報告原因]  
　　公共工部局管理敵僑註册事宜之西人查得僑居卡德路二十八號門牌之奥國人羅門屺司不照處置敵僑定章投所報告禀由公共公廨出單發交靜安寺捕房派令二百十二號三道頭西捕於昨將該奥人傳至公共公堂經張襄讞會同日副領事林出君訊問先據捕房禀明前情並稱前日被告乘坐汽車經過靜安寺路實係故意不至工部局報告應請訊究質之該奥人供稱本月二號因病不能前往註册所報告簽字求察中日官得供會商之下判令羅門屺司開釋 
[菊花會提前舉行]  
　　文滙報云上海蒔花會幹事會决議將菊花會改期本月十九二十兩日舉行俾免與和平慶祝會牴觸 
[機器軋斃小工]  
　　前日傍晚浦東陸家嘴隆茂花衣棧打包機器間忽有一小工不知如何陷入機器立時軋斃血肉糢糊慘不忍覩聞死者名吳啞子年二十二歲寗波鄞縣人　内尚有老母身後蕭條乏資棺殮當經該棧華經理沈葆初得悉其情惻然憫之除自己慨捐棺木費若干外並發起集資捐助計信泰協花行捐洋五十元大和二十元包惠卿十元其餘各小工頭繼起捐助者尚不乏人 
[報關會函報貨船失事]  
　　上海縣商會接上海南北報關公會代表徐菊如函云今據敝同業餘順公函述伊行於九月二十七日代客報云禾關餘焉民船蠶荳一百三十包又於十月十二號復代報餘露民船黄荳三百包亦去禾關詎餘焉船船身固屬老朽開行時並無滲漏不料駛至閔行罅縫忽裂幸船人早經覺察當卽雇匠修理補隙停泊不能行者計有二十五日之久至十月二十六號方照常開駛終思可以平安抵埠孰意於三十一號晚行至嘉善時颶風暴雨一時劇作該船老朽漂泊水上東碰西撞遂致全船分裂霎時沉没關筒沈下無從撈取而餘露船因船人最多濫裝船小載重行駛固屬危殆然於十月十九號晚復被船人不愼在得勝相近誤觸已壞橋石船破水入一時施救不及全船沉没船人因懼賠償避匿不報迨至禾行催貨申客始知有異於是派人沿途調查方得其詳關筒無處追蹤等語查此兩船失事委係實在爲此據函奉逹貴會懇卽具函轉咨海關將該關件兩副註銷了案是爲感懇等情該會當卽轉函海關馮監督請爲咨請稅務司查照辦理矣 
[篆笋業集議劃一價格]  
　　南市靑雲堂箓笋同業向來自往福建内地各山採辦笋貨運滬銷售每屆冬令年節居家店舖無不購買故自夏季後貨物先已陸續裝申迨至冬令採辦手續已告完竣將貨存棧待銷本年閩省因軍事延長産笋之成山等處爲軍隊駐紥因是在山烘焙等法皆爲阻碍所出之貨較諸往年祇及半數此間各行現尚望繼續來貨以便售賣詎近接來信知該處已無貨運滬該業領袖各董事等以同業雖於本年六月重訂行規値此貨品短缺銀拆奇緊若不妥籌劃一辦法則將來貨物缺少而價格廉貴不匀殊於營業有碍故於前日邀集同業在公所開會集議俟决定後通告同業一律遵守 
[行李内查獲烟土]  
　　前日某公司輪船由海參崴開駛來滬抵埠後有旅客王海山孫延海劉仁三人合雇杉板船一只駁運行李等件登岸時爲水巡捕房探目何阿春所見以其形色可疑上前詰問王等言語支吾遂在王之行李中抄出烟土六十二斤半孫劉二人行李中又各抄出數斤當將人證押送水巡捕房由梅捕頭略詰一過諭將烟土送往海關侯燬一面備文仍飭何探目於昨日將王孫劉三犯押送地方廳下午經檢察官提案預審之下判令分别收押候辦 
[撤調緝私營長]  
　　蘇屬緝私宋統領查得所部第四營營長許德源辦理不甚得力令飭撤差所遺之缺查有前任兩浙緝私第十四營營長馬金鼎熟諳緝務堪以調充昨已委令接任矣 
[聯運票價分表之說明]  
　　國有鐵路聯運票早經發行茲由滬寗滬杭甬鐵路車務處訂定各路行車里程及票價分表並另加聯運辦法說明四條茲錄如下（表略）說明（一）凡於京漢京綏或京奉各路旅行經過北京或豐台車站其往來北京及豐台間之票費當加入聯運票價内核算故京漢等三路業已議妥聯運旅客接續行程欲由北京或豐台經過聽其自便可也（二）凡經過天津之行程其聯運票價卽按左列核算（甲）凡在滬杭甬寗滬或津浦各站與豐台北京及京漢京綏各站往來者其津浦之票價均以天津總站爲起訖點核算（乙）凡在滬杭甬甯滬或津浦各站與北戴河海濱車站秦皇島山海關營口南滿站及瀋陽各站往來者其津浦之票價均以天津東站爲起訖點核算（三）凡在津浦路與滬寗路間往來者其津浦之票價則以浦口爲起訖點核算其滬寗之票價則以南京渡船碼頭爲起訖點核算購買此項聯運票者乘搭南京與浦口間之渡船准予免費至在上述各路程旅行之車票卽按左列籌備之（甲 
由北至南）津浦路之聯運票以浦口爲訖點而滬寗路之聯運票則以浦口爲起點（乙由南至北）滬寗路之聯運票以南京渡船碼頭爲訖點而津浦路之聯運票則以南京渡船碼頭爲起點以上辦法係爲便於檢收車票蓋此項聯運票雖包括渡船在内而收票則在鐵路之起訖處也（四）團體聯運票應按各叚尋常票費分别折算凡每張票費之零數在二分半以下者一概抹銷其在二分半及二分半以上者卽按五分核收每票扣實之價值乘車團體之人數卽爲應收票費之總數各叚一律照此辦理所有各叚票費相加卽全途之車票費也 
[濟生會辦理湘賑電]  
　　十一日十五日濟生會接湘振主任黄國英來電云湘省陡寒繼以大雨哀鴻遍野見者心酸頭批振衣撥振長沙湘潭火災各三又待急撥江南烟溪五二批未到各處待放請連夜趕運以應急需萬難再延因湘隂平江瀏陽茶陵攸縣漢壽華容七處不久須親往複查相機籌辦棉被猶爲急需務請速運立盼電復英寒該會當卽復電云寒電敬悉深佩熱忱二批初二大福丸裝出計日可抵長三批四千五百件初九岳陽丸裝出亦由日淸公司運漢轉湘已與議定第四批起運漢候尊處陸路車運棉被現趕辦三千條或能再多或不夠數尚難預定當儘力做去振品現正裝箱候護照卽運大會在卽諸事蝟集未能從速乞諒濟生會删 
[紅會赴紹醫隊之報告]  
　　紅十字會接紹興醫隊王培元醫生等來函報告云沈會長鈞鑒竊查本會在紹設立臨時防疫醫隊現因各處疫氣肅淸業已取消回滬惟醫局暫移於東門外惠愛醫院托路君英棠主持凡欲就西醫者准向該院就診逢禮拜二五日不取分文其醫藥費概由本會擔認否則濟生會設於商會之臨時醫局尚未取銷倘貴鄉管轄境内猶有未愈之症必須醫治者儘可來城就診或直接請求濟生會派員下鄉除印貼通告外或恐遥遠區域未及週知特此函報云云 
[整理稅欵征解手續]  
　　上海縣知事署接財政廳訓令云本年十一月五日奉省公署指令廳呈省議會議决各縣征解稅欵按月列表刋登省報一案遵令核復由奉令呈悉准如所擬辦理至縣知事征解各欵無論國稅省稅總應遵照本署前令隨征隨辦不准挪移仰併通行各縣一體遵照辦理幷將該廳向來征解手續及各種報解方式呈復查考此令等因查此案前奉省長行廳核議呈復茲奉前因合行令仰該知事遵照嗣後各項稅欵務應隨時征解不准稍有挪移忙漕正稅省稅分淸界限母涉牽混 
[商業學校之運動會]  
　　南市陸家浜省立第一商業學校昨日下午一時假斜橋公共體育場舉行秋季運動會來賓極衆會場秩序井然場内設臨時販賣團販賣一切食品并將學校所設之實習商店勤信堂内所售應用物品運入會場販賣運動節目共十九節總平均王健吾第一黄紹仁第二陸樹琛第三其餘得奬者十數人各給以金銀盃及奬牌等惜會尚未終而雨適驟至然各運動員奔走於風雨中精神逾加振作毫無難色云 
[浦東小學定期開成績展覽會]  
　　浦東第三學區小學校成績展覽會定於陽曆十一月二十二二十三假東溝塘工善後局舉行兩日茲該會會長談公孚陶叔延會務主任陸仲超等己函聘李頌唐吳懷疚朱伯華丁賡堯錢紳齋揚聘漁顯蔭亭賈叔香何子文陳采苞胡少亢曹劼臣孫景棠朱望三等爲評議員云 
[通惠小學十週紀念會]  
　　打鐵浜滬紹水木工業私立通惠學校於昨日開十週紀念會於下午一時起舉行紀念運動惟時細雨濛濛故來賓祗有二三百人然各運動員仍精神抖擻勇氣不衰校董顧蘭洲張效良江裕生張曉卿李國卿等均蒞校參觀深加贊許云 
[靑年會今晚演說]  
　　四川路靑年會今晚七時半請南門淸心實業學校李恒春牧師演說（立國之要素）該牧道德高尚熱心愛國又擅長口才屆時各界人士前往聽講者想必不少也 
[神州醫藥會開選舉會]  
　　神州醫藥總會成立會已届六載分支會遍各行省專以振興中醫中藥爲宗旨神州醫藥專門學校卽係該會同志所創辦聞尚擬設立神州醫院正在籌募建築費以便自建校舍及醫院並定於隂曆本月十四日下午三時在新閘麥根路二十二號洋房醫校内開全體大會商决進行辦法照章更選職員 
[寳山縣視學報告教育狀况]  
　　寳山縣境六年度教育狀况第三期報告近由該縣縣視學生鍾林周歷全縣公私立各學校視察計八十五所分别優劣參以意見造成報告書於昨日呈送教育廳察核矣 
[縣警察警佐之調動]  
　　上海縣沈知事以時交冬令防務吃緊查有第六區警察分所長警佐湯潮海防務不甚得力常卽調回暫充縣署稽查所造六區分所長以稽查李寳□接充又第二區分所長警佐程麟第三區分所長警佐黄蓉繁人地不宜姑念辦事尚稱得力以程麟調充第三區分所長黄蓉繁調充第二區分所長以重防務除分别令知外並呈報省長公署備案矣 
[李氏後裔遷移祖墓]  
　　龍華操塲内有邑紳李鶴祥墳墓一座曾由楊前護軍使飭令遷移未允茲盧護軍使擬在操塲啓建砲兵第十團軍房該墓適在揷標之内且援閩軍現紥篷帳亦在墓側現爲李之後裔得悉以先人墳墓不安已於昨日將該墓遷移矣 
[又將多一碾米廠]  
　　機器碾米廠一業近來極爲發逹因是廠家日見增多茲聞有李永奎者發起籌集資本三十萬元按照公司章程集股開辦公司昨已商諸米業董事等分任招股事宜廠屋□揮定新閘舢板廠地方現正議購機器亟圖進行云 
[西商秋季賽馬跳浜紀]  
　　昨爲旅滬西商秋季賽馬跳浜之期與賽各西人咸整□於泥城外賽馬塲前後共賽十一次茲將奪得錦標者錄下第一次十五馬祥茂洋行西人小白格而黄衣帽白馬勝第二次十三馬西人野吼代色得利洋人醬色衣帽靑馬勝第三次十一馬西人馬勒藍衣帽黑馬勝第四次十馬西人維逹醬色衣紅帽白馬勝第五次跳浜六馬西人野吼代怡和洋行黑衣帽靑馬勝第六次十四馬西人海爾代瑞記洋行藍衣帽黑馬勝第七次九馬西人强生代怡和洋行黑衣帽白馬勝第八次十四馬西人大格立司代小科子洋人黑衣帽灰馬勝第九次十四馬新康洋行西人愛實勒湖色衣紅帽白馬勝第十次五馬西人馬勒藍衣帽靑馬勝第十一次十馬（馬夫跑香餅）馬立師洋人處馬夫大慶子粉紅衣帽白馬勝 
[女子甘願抱牌成親]  
　　浦東北蔡鎭故紳芮世春之第三孫名榮林年十七歲自幼憑媒聘定上邑銀牆圈李姓女名妹妹（年亦十七嵗）爲妻李女因家道貧寒於去年春間過門芮宅爲童養媳詎榮林近羅疾病醫藥罔效於隂曆本月初八晚逝世該女見未婚夫夭亡呼天搶去悲痛逾恒收殮之日堅欲覓死經親族多方勸解始已該女卽更換孝服夜則倍臥靈櫬之旁並哀求其姑擬效古人抱牌位成親之舉願矢志柏舟終身守寡其姑恐遺誤終身再三以節哀相勸願收爲義女該女以不允所請願甘一死於是芮姓族人憐其志而允之現定首七行抱牌結婚禮適財政廳委員蔣鶴羣因公赴南道出該鎭聞悉其事置備香燭親往弔唁並面加安慰而出 
[監犯病斃]  
　　案犯沈金生經地方審檢㕔訊□判决送監執行在案茲因該犯日來患病發送新普育堂醫治無效延至昨晨斃命當由堂中以電話報告到廳林廳長卽派沈檢察官毛檢騐員等蒞堂騐明沈金生委係病死滬上並無家屬判令由堂棺殮 
[逆子拘役十天]  
　　閘北龍家宅居人劉錫林因不務正業被其母劉葛氏扭送五區二分所控告忤逆經年警佐轉解司法科經叚科員訊實判劉錫林處拘役十天以示薄懲 
[尋獲逃妻]  
　　江北人姜福恩住居虬港橋其妻某氏日前被人拐失嗣經姜探悉係被榮昌誘出藏匿於同族姜恒昌家常卽前往尋獲扭控五區一分所經孟署員略訊一過判解司法科訊辦 
[妹妹業已交案]  
　　寡婦陳李氏名妹妹蘇州人日前被住居□北虬港之馬蔭昌誘拐藏匿由該氏之胞兄李仁來將馬扭控四區警署經張署長訊明收押勒令交出該氏再行核辦昨日馬已將妹妹交案聽候轉解司法科訊辦 
[義子控母捲逃之聲請引渡]  
　　□人周渭載前在内地官廳控婦人周徐氏串同全國安兄弟背夫捲逃後因查得徐氏住居法新租界故由官廳飭探偕同原千投講法捕房將徐氏全國安傳解法公堂原告延巴和律師代表稱請求堂上准予將被告提回内地訊辦被告亦延逹商律師代辯經中西官判候復訊在案昨又傳訊先據被告律師聲稱原告周渭載係周徐氏之義子現由敝律師察得來文内開據周渭載在内地官廳起訴控周徐氏背夫捲逃等情顯見情節不符請堂上注意况被告向居法租界已有年餘有房票可證呈請鑒察原告律師聲稱被告律師所呈之房票並不書明周徐氏字樣請察詰之周渭載供民人實係周徐氏義子因周徐氏乘民人出外之時串同全國安兄弟將手飾銀洋一併捲取逃逸故此具控捲逃民人並被全國安騙去鑽戒一雙併求訊究繼由原被律師互辯良久中西讞員曾判周徐氏全國安交原保聽候復訊核辦 
[司賬捲欵潛逃]  
　　浦東洋涇港口日商三井煤棧扛捧頭李榮記之司賬安徽人方星耀忽於前日捲取賬銀一百數十元潛逃無蹤昨經該工頭除投報淞滬警察廳及英法各捕房一體飭緝外一面向保人要求賠償 
[控訴經理舞弊之研訊]  
　　瑞康絲廠韓柱記控訴該廠總經理宗東僧（卽冬生）於本年四月四號揑立衡記戸名私用銀兩並於八月二十八號乘司賬不在之際私取海關派司二張抵銀化用又於十月二號至永大絲廠冐收銀五百兩等情由新閘捕房飭探張金龍將宗拘獲昨晨解送公共公堂請究卽據被告代表律師上堂聲稱本案敝律師未到堂之前已商由原告代表律師同意請求堂上改期至於交保問題此係堂上之權衡毋須向原告磋商况本案爲數非鉅下星期四又係被告成婚之期應請堂上准予被告交保候示中日官得供會判宗交五百兩人銀並保候訂期訊核 
[木器阻碍交通]  
　　福建路二百六十二號門牌姚福坤二百六十四號門牌江阿生兩木器店因將木器等件均放馬路上被捕查見以其阻碍交通有違定章回禀捕頭請廨出單於昨將姚江兩人傳至公共公堂經中日官訊明判罰洋一元充公 
[飯司控告看守所長]  
　　地方檢察廳第一看守所内飯司楊福祥近以向該所所長楊桂亭算取積欠工食洋一百餘元無着反欲令伊按月津貼洋十餘元因此不服繕具節略於前日下午守候檢廳門前俟林仲立檢察長因公出外之時而遞禀詞請爲訊究林廳長得禀後立將楊所長傳案詰問昨日又派員至該看守所調查究竟復候核奪 
[車站巡警查獲土販]  
　　無賴湯壽之薛阿六二人前因私販烟土爲警查獲拘送法庭罰辦有案昨晨湯薛兩人又在北市購得烟土十餘兩擬乘滬寗火車赴蘇車站巡警見其形跡可疑當在湯薛身畔搜出烟土押送五區警署轉送地方檢察廳訊辦 
[磁器店虧疑案之商妥]  
　　滬海道尹公署前飭上海縣知事查追陳廣順磁器店虧欠江西景德鎭官銀號欵項茲悉陳廣順店主因於前年遭火災　損失甚鉅以致虧欠該銀號往來銀一千二百兩後經商妥分作四期淸還茲應呈繳本年分欠欵三百兩逕行呈繳滬海道署轉解江西景德鎭官銀號歸欵是以沈知事不再飭追矣 
[失竊鉅數銅圓之查獲]  
　　小南門外瑞豐烟紙店於夜半時被賊撬開店門進内竊去銅元一百八十餘千文小洋五十角事後報告一區三分駐所轉詳警廳派偵緝隊士勘明飭緝已紀昨報茲聞第一區署巡長李德元石崇有協同第十守望崗警於前晚在太平弄口查見黄包車夫張阿五陳阿福二人合拉一車車載甚重心疑空車用二人合拉不無形跡可疑上前查問見所載銅元一百十餘千文外用布袋裝儲該袋註有陳保昌字樣當卽詰其來歷言語支吾遂解入署中由趙署長詰問張陳同供江北人是夜三點鐘時有不認識之三人在外關橋北堍白渡口堆積洋油箱旁隙地來雇車載送該包袋至十六舖並許給洋一元其雇車三人均言在某鴨行爲客人押車而行迨至太平弄口見由巡長干涉該三人忽然不見等語趙署長飭拘留候查在案比至昨晨始見報載瑞豐失竊銅元之事立傳該店夥黄秦夬到來認明銅元袋皮確係原賊當飭申送警廳司法科訊明給領 
[寧波同鄉會募捐消息]  
　　寗波同鄉會募集建築捐逐日繳到捐欵如下兵洪生自助洋兩元張其壽經募兪財興三十元張純生十元張持南六元張純生張持山各五元孫鴻翔王順興各四元陳財照鄭志方各三元陳咸榮裘運生董聯芳李永福魯阿生各兩元鮑配全繆嘉良何三南李阿佳應詩榮王厚德余炳章張才金費友福張如山錢仁才徐春發韓連陞俞阿文應詩昌朱隆鈺陳阿金陳耕堯馮阿棠兪乾元莊阿康胡明甫童小品丁文衡史阿全張含章張日章哀根南戴厚德張元章王金貴張薪夫黄哲才戴宏卿陳財有桂運標朱鼎臣各一元張君自助一百元范潤生經募鴻運樓二十元李厚瑤張榮貴各五元 
[縣署批示三則]  
[周森田呈爲遵諭營業請示啓封由]  
　　呈悉旣據聲稱專製腐乾與該公所行規無礙並據豆腐公所業董喬桂芳來呈證明與該業行規尚無違背應准飭吏啓封可也仰卽知照 
[喬桂芳呈爲無背行規請准啓封由]  
　　呈悉已於周森田呈内明白批示矣仰併知照　 
[張雪航爲聲明歸倂獨資商業請註册給示由]  
　　呈悉該塲旣係以股份公司歸倂該商承受爲獨資之營業應取具前股東歸倂股份及共有財物之轉讓契約或證明之文件方足以昭實在未便以一面之詞率准註册致滋流弊仰卽遵照辦理此批 
來函 
[市立貧民學校來函]  
　　各學校各團體公鑒敬啓者本校此次十周紀念發行臨時增刊索者踵接具見諸君愛我之厚意惟此刊雖云紀念品售贈之權悉由校外印培陶雪生二君擔認本校毫不負責以致未能應命良用歉然今鄙人商請印陶二君凡關於學校及團體一概奉贈已蒙允許不日卽可分發以副雅意恐未周知煩貴報載入來函欄内爲幸主任袁順年敬上十一月十六日 
雜評二 
[又一時機（訥）]  
　　西人評我國爲最嗜和平之國證以今日各地祝勝之狂熱而知其言之不謬也又評我國民爲易於感奮之國民觀於今日歐戰協濟之踴躍而又知其言之非虛也惟欲乘此國民感奮之機而善導之以逹確保和平之目的則有非易言者對内停戰之後將何以收拾殘局恢復已破之治安對外停戰之後將何以與各友邦提挈以應世界新潮之趨勢此皆不能專恃當局之督促而全賴我國民根本改革痛除從前種種之積習一變從前陋劣之思想庶幾國家地位乃有日進之望者僅奮興快樂於一時又何足言和平之實際哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[停戰時日] [  元]  
武漢起義適逢十月十日因有雙十節之稱今日歐局停戰則爲十一月十一日十一點鐘時日疊書適似世界之世字表示世界大戰告終之意因知歷史重大事蹟來踪去跡頗耐玩索猶憶去歲美國加入戰局爲四月某日該國獨立戰爭南北戰爭以及與他國戰爭亦都開戰於四月一時有稱四月爲美人戰月者亦奇矣哉 
老申報 
[新創公司（見光緒十四年十一月初七日）]  
　　現有寓滬西商在滬上建一公司專理地基産業計資本銀一百萬兩分爲二萬股每股出銀五十兩購就地基造屋出賃與人以收租値及經理地基房屋出入事情蓋見滬上生意日盛一日各處皆新造房屋以便旅人賃住翬飛鳥革月異日新故思設立公司以權子母之利也其法定股時每股先付銀五兩待分派股分票時再付五兩一千八百八十九年三月再付十兩六月再付十兩計共每股收銀三十兩尚有二十兩俟需用時再行添付其意以爲商人貧富不同若欲躉付若干深恐力有不逮是以陸續收銀俾得輕而易舉也現在股分已大半有人預定計中國通商各口及東洋諸埠俱有西商入股者尚餘八九千股擬卽分派各處以廣招徠其地基已在虹口擇定三大塊一係禮查客寓附近二均在吳淞路其地極大且佳且禮查一帶地上俱有房屋出賃收租將來整頓一番其租當可加長約計入股者每年可得利息一分從此擴充利更可以加厚公司諸董事皆素來經理産業頗稱熟手所請狀師亦素著名譽者至公司一切事務皆由仁記洋行主持原其所以設立公司之意蓋以滬上爲中國通商口岸之冠生意蒸蒸日上中外商人之旅居於此者林林總總幾不可以數計故欲創興此事以攬利權我知旣有此公司此後當更富饒不止如目前之景象而生意中之無甚資本者亦得籌銀數十兩入股以逐蠅頭彼創設者之心思不誠獨爲微妙哉因樂得而譯之以告中外之有志振興商務者 
新拾遺 
[動物奇觀（二）] [  雲鶴]  
　　多妻獸獸概多妻然鮮似腽肭獸之據多牝爲已有者腽肭獸英名海熊水棲之哺乳類也好隨水温四五度之潮流而翺遊每年六七月營繁殖繁殖必上陸其地亦恆定在北太平洋有三處焉一爲波利比魯羣島在白令海一曰海豹島在薩加連『亦作樺太』之東一曰康孟德司克羣島在堪察加半島之東其繁殖也牡者先至欲處之島選占地域以待牝來牝者則出海登巖頻嗚呼牡若無牡嗚聲相應必易地更覓至牡者知牝登岸卽發奇鳴向牝行其聲咯咯猶母雞呼雛然旣抵牝前垂首相媚復循行於牝之外側防其蹈海而逸已而易發銳聲驅牝者入其所佔之地此後仍不絶誘牝集於其地非至充塞不止牝者旣入其域卽被據爲己有目爲禁臠監視綦嚴苟有怠忽則棲居高處之牡卽來盜其所集之牝盜時由高臨下以口啣牝運往己處宛如貓犬之啣其子設更高之處復有牡居亦必依同法盜之收容於佔領之域又如二牡欲得一牝則彼此相爭各啣牝體分頭牽引致牝被嚙傷甚或裂體狀至慘酷 
　　腽肭獸牡者長七八尺牝者僅四尺許其體前大後小尾及四肢均甚短前肢成緒狀故善游泳但上陸亦能藉此步行後肢則向後而生僅宜於游食餌以魚爲主覔食多出於夜皮可製衣爲世所珍 
常識 
　　種菊晚節菊花盛開秋草俱萎盆中每少點綴若於初秋播以麥子（大小麥均可）花時麥芽怒發□□靑靑供諸案頭尤多雅觀[  邱永煌]  
　　樹大鳳仙葉上開花已見報端茲有一法使其修枝偉幹法用河豚一尾破腹實以鳳仙子一二粒埋之士中出土後婆裟枒高出簷際亦奇觀也[  邱永煌]  
　　洗筆筆之屬羊毫者宜以冷水洗之如以熱水則筆毛曲轉不復能直[  半圭]  
益智新畫[  馬耳]  
 
[跑（像木）]  
雜錄 
[世界小新聞（寒楓）] [  ]  
　　名馬之不事二言法國某大將畜一名馬全身紫褐色雜有白色斑點頸部毛作螺旋形昂頭高足意態雄武固望而知其爲冀北産也平時飾以錦鞍豐以蒭豆愛護惟恐不至而主人之一舉一動馬亦能領悟其意一日大將騎此名馬親赴前敵不意砲彈横飛受創墮地馬遂爲敵人所得亦知其爲異種歸獻於某大將亦頗優待然與之以淸水不飲飼之以蒭豆不食卽鞭策之亦不前進閱七日卽倒斃於廐中古人謂驥不稱其力稱其德此馬有然也 
　　增進體長之新發明法國某學生年僅十六久有段筆從戎之志欲乘此歡戰時機一臨戰地以廣眼界然法國徵兵章程向有體長之規定該生身材短小僅有四尺六寸報名於徵兵局經考騐員試騐其體格致遭擯斥某生怏怏而歸大失所望於是謀於醫學博士克爾遜氏氏固法國極有榮譽之醫生也且精解剖術踵其門者無不如願以償爲之剖開頭部拔去甲狀腺住院半載而愈而身之長度竟增至七尺有餘遂得入隊且著戰功此固醫學上之一大革新而一般侏儒者流聞之當馨香禱祝矣 
　　女優剪髮捐助法女優某色藝雙絶名聞全歐前紅會開會籌欵該優特剪下長髮一縷當衆拍賣絲絲光澤作金黄色人多不惜破鈔購其寸莖尺絲以耀朋輩計共得價頗巨云 
[文虎識略] [  會心]  
　　味鱸自述辛丑歲客辰州襄礦局事時値上元將届郡中燈火甚盛遊人肩摩轂擊絡繹於衢於是始有商燈之設彼邦人士素不諳此初時訝爲剏見迨經指示要領開陳□竅並爰古謎爲比例遂得舉一反三之效旣而靈思日闢嗜者益多由是昕夕過從遂成莫逆春燈話之作蓋本當時與諸同志相爲鈎心鬬角並前後數年所經營締造者也余也素躭癖好偶獲見聞筆之於書藉以洞悉底藴而開澈性靈比年來所見謎話不止一家而味鱸之春燈話尤爲有法必備無美不收也 
　　余囊者嘗製一謎以亞字射亢中凈么九（麻雀牌名詞二）自喜不落尋常蹊徑蓋立意不在訓義亦非增損離合而在字之亢白也今觀槖園春燈話味纒嘗射中修瀚卿一謎以凹字爲面射六才句四圍山色中象形會意裏面兼到心思靈巧得未嘗有雖古人有以此面謝唐詩山色有無中及山在虛無縹緲間等句然按之字裏行間未必確切不移以此比較尚遜一籌 
小說 
[參觀西比利亞大獄記] [  佚名]  
　室中　人有閱書者有閱圖畫者琳琅四壁不啻坐擁書城其中書籍多爲善書間有小說所令予詫異者則有譯成俄文之喬治依利哇脫（英國大著作家）之著作也最奇者室中備有新聞紙一人正在翻閱悉此人嘗充學校教師因犯政治罪徒流至此犯人之就學者此人孜孜爲之教授焉至是予戲獄長曰君待罪犯良優又何弗於獄中建一劇塲便罪犯得極視聽之娛乎獄長應曰唯有之君盍從我往言訖立導予出且行且低語予曰唯此一事君須守秘密弗令我長官知之知之則且禁之矣旣而入一室室不甚寬廣而中有舞臺且有佈景獄長則謂予曰此間每星期中演劇一次擇犯人之優秀者教之登臺演藝馴良者許其入座觀劇予意匆促之間獄長决弗爲予開演戲劇矣詎知獄長拳拳厚意竟召樂隊至爲予歌斯拉夫曲數闋音節瞭喨至足悅耳旣出獄長又謂予曰人議我待獄中犯人過寬唯予思之人至犯罪除懲罰外實應有一事俾出獄之後爲一良民則感化之事尚矣我建此劇塲聚犯人而召之曰汝輩果循循有禮者得入卒觀劇犯人聞之何樂而不爲善因此收效至大總之君於各處監獄中所見種種殘酷之事至此間而絶跡也獄中罪犯初來時亦有蠻横無理者此輩未入獄時日從事於殺人越貨豈好爲暴哉其境遇迫之使然也故入獄之後稍稍假以顔色卽感激至於無地蓋其生平但見社會中人待之至酷於途窮日暮時忽得恩遇人非木石安有不感激而深自懺悔哉余於犯人工作之事深爲留意决弗令習無用之藝俾出獄後得以自餬其口彼素恃殺人越貨爲生涯者一朝藝成乃取其製成之品把玩弗已爲狀滋樂以爲除殺人越貨外别有謀生之道在也獄長又曰我於犯人出獄後必力爲之謀生計使得自食其力勿使爲社會上害羣之馬旣而入庖厨則亦井井有條是日予卽於獄中就餐與犯人同其甘苦所食爲生菜湯肉一片浮於湯面佐以椶色麵包一方雖不得謂爲精美然獄中犯人得此良足自豪矣 
　　予入醫院則呻吟床席者多患肺病又入學校犯人之子弟方上課讀書之外復教以手工予參觀監獄之日氣候至冷而所歷各室頗覺温爰宜人且甚淸潔一般兒童衣服亦潔淨無垢嬉戲自樂而管理兒童之保姆温如靄如從不以疾言厲色相加予覩此狀爲之讀歎不置謂獄中管理不合法處以前或者不免唯在今日實可謂爲盡善盡美矣 
[自由談之自由談] [  不冷]  
　　歐洲交戰中國亦交戰歐洲曰摧毁黷武主義中國亦曰摧毁黷武主義歐洲曰無條件降服中國亦曰無條件言和歐洲曰停戰中國亦曰停戰何善於摹仿若是也 
 
 
 

Page 15

 
 
   
 
 

Page 16

 
 
   
 
