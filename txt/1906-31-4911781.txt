# 1906 - 31 - 4911781

 

Page 1

 
 
   
 
 

Page 2

 
 
[電傳上諭]  
　　正月十二日奉 
　　上諭太常寺卿著紹儀補授仍著署理外務部右侍郎欽此 
[論中國實行警察權之難及其原因]  
　　立於人羣秩序紊亂之國欲以消極的作用防止人羣之退化維持社會之秩序於以張新機汰舊弊而最需精神最當嚴格屬於内務範圍唯一之大事業者曰惟警察曰惟警察權 
　　文明社會之以法律指導其羣固也而警察者實爲指導人民禁其爲不法行爲之武器也文明國民之服從法律固也而警吏爲警察權之行使乃基於法律所認許一般人民皆宜服從其權猶服從乎法律也雖然吾嘗執是說以觀中國今日之警務近年來中國稍稍知警務之爲急矣樞臣議之疆吏和之朝廷重韙之其在京師奉旨設巡警部矣裁撤步軍統領衙門及酌改五城兵馬司章程切實整頓中央警務矣其在外省則易保申團練而立巡警局設專校以儲警才矣然而奸宄之竊發也如故閭閻之不靖也如故警務之難起色也合京外多數之地莫不如故 
　　何以故爲人羣秩序之紊亂故何以紊亂爲雖有警察而不能實行其權故則吾且歷數警察權之不能實行而其困難有五專部立矣而各省於此往往責一候補閒曹藉資統攝究其實權與他之例差曾不少異位卑則權不屬膺斯任者或兼他差或同故事唯仰承大吏之鼻息不得獨立活動以盡厥職警察權之難於實行此其一搢紳子弟顯宦僕從藉父兄家主之勢以横行道路雖躬犯違警之罪而警吏莫敢誰何不糾則擾及警政糾之則勢且不敵警察權之難於實行此其二巡士有保安閭閻之責而身爲擾民之事者有之名爲實行其權而實陷於濫用大吏爲治安計不得不懲儆若輩　慰輿情警察權之難於實行此其三外人遊歷内地因有領事裁判權不服從中國法律道路所經偶與華人啟釁雖任意踐踏而媚外之風已成華人第二之天性彼警察者既不敢干涉則鵠立以作壁上觀警察權之難於實行此其四對於平民違警宜若有權可以干涉矣而犯者或直接以乞援豪門或間接與豪族僕隸有舊乍見警吏之尊而巨紳之名刺忽至許釋則溺職不許恐得罪於巨室警察權之難於實行此其五綜此五難故中國警務日事整頓而日形腐敗雖然警權一日不能實行卽警務一日不能有起色惟察其所以困難之原因而力改之則所謂難者自除而所以下改良之手續者亦易則吾且述其原因於左（未完） 
[西人拒捕槍斃長沙關西捕頭詳情長沙]  
　　去臘下旬湘省大憲接江漢關道來電稱有德國法國兩流氓由鄂來湘並帶有危險之物請飭長沙關曁各巡警嚴密巡防不准入境在省逗遛等語當經臬憲張廉訪通飭城廂内外巡捕警察及城防委員如日内有外國人民及一切形跡可疑之人來省入城或賃屋寓居情事亟須認眞稽察一律阻止並隨時禀報不得稍有遲誤詎於二十八日省城東牌樓警察十六局界内惠來客棧果有兩西人來此寓居比經警察委員秦參軍家駿至該棧稽查詢悉一爲德人巴爾發一爲法人馬杜利均携有行李等件卽行飛報總局由張廉訪轉報撫轅龐劬帥隨飭長沙協謝總戎赴該客棧巡防並檢查所帶軍器物詎兩西人抵湘後並未至長沙關吾騐護照亦未赴領事署報到迨警察委員詳細查詢該西人始知湘省已有防備臨時出城報到故謝總戎入棧檢查適值両西人出城之候檢得箱内有手槍數枝其餘則玻璃洋鐵等瓶不計其數又有皮包一只内貯時表十餘枚其包裏紙張載有長沙吳大茂洋貨莊牌號比至吳大茂查詢亦云本日有兩西人買去時表十餘枚謝總戎卽將搜檢情形禀知大憲一面查悉該西人係由朝宗門入城卽將該城委員撤差並記大過三次一面乘該西人已經出城通飭各城門一律關閉其時己將近二鼓矣詎該西人至城下亂嚷不得己暫爲放入迨回至客棧見其箱篋鎖鑰已壞怒將棧主及雜役三人扭縳禁閉一屋終夜吵鬧二十五日大憲立傳長沙關督捕英人愷利君責以此等事件實係捕房專責令將兩西人立卽驅逐出境不得任其逗遛愷利君亦自引爲已任隨帶巡捕十餘名毅然而往比至客棧卽向兩西人索觀護照見照内塡註希臘良民字樣與該兩人形跡頗不相符又問以何不早爲呈騐且現在來此何爲該兩人言語支離稱係帶有時表發賣又問以時表十餘枚何至携來湘省發賣且係由湘省吳大茂買來又何得謂有時表發賣似此一味支吾其謀爲不正可想爾等赶緊遷出各回本國斷不容在此屯留於是勒令起行並擬派人押出境外該兩人不服驅逐並反舉手相向愷利君卽向前將其一人揪扭並喚帶去各巡捕拘拿該西人急欲脫逃遂出手槍開放至將愷利君舌頭擊破斜從面龐而出愷利君猶揪扭不釋將其手槍奪去其一人又從旁開槍適中愷利君肩膀愷利君仍復緊扭不鬆而所扭之人又出一鎗竟向愷利君臍下開放至將小肚擊穿血流如注愷利君痛不可支昏軍倒地其時氣猶未絕但摇手作指點狀各巡捕誤會其意以爲不欲拘拿致該兩人登時逃逸飛走由南門出城比經警察及巡防各員馳報各大憲當由張廉訪飭派差役曁常備軍衛隊撫標協標飛翰營各勇丁出南門外跟追並由善化縣懸賞購拿每名賞洋一千元又一面電飭湘潭寗鄉各縣速派兵 
 
 

Page 3

 
 
差攔截要道務須拿獲究辦而愷利君卽於是日在惠來棧延請各國醫生調治取出槍子數顆然受傷太重旋於夜間溘逝（旦） 
[外部又因抵制工約致各省電北京]  
　　日前外部以抵制工約一事又電致各省内開聞抵制工約風潮又起現在美議院開議之際究竟美政府如何酌定本部己電梁使堅持此事應靜候兩國國家詳商妥議以便將工約改良外間切勿暴動致生枝節轉爲無益有損仍希遵照前次　諭旨切實開導爲要（來） 
[岑督電詢粤美商人所訂十二條允否照辦北京]  
　　粤商與美商所訂之十二條衆人無不反對而岑督電致政府獨表同情有十二條美人如可照行粤人反覆由煊主持等語兹粤督又電致政府云准美使梁大臣函稱工約不宜續訂美例日苛恐訂約後别有爲難之處且檀斐向例不禁今美人不弛禁而吾國人堅持恐成决裂等語梁大臣所見當别有深意但未言不續訂約日後如何辦法恐辦理更難究竟粤商十二條能否許允照辦希速示（來） 
[中國提出之中俄協約各欵]  
　　初十日北京電云兹探得中國政府己將應行要索各欵交付俄公使作爲協議之根據計共九欵列下（一）俄國應照中日協約所載之辦法將鐵路駐兵撤除（二）俄國屯駐滿洲軍隊當立時撤清（三）凡俄國曾與吉林黑龍江兩將軍訂立之約其關於路礦利權未經外務部簽允者一律作廢（四）俄國設立之軍用鐵路及軍用電綫皆須移拆（五）黑龍江應開作萬國通商之水道（六）中國因日俄戰事而損失之財産由俄國賠償（七）中俄合資開辦吉林長春奉天新民屯鐵路之議作爲罷論（八）庫倫與恰克圖交通電綫當仍歸中國自行筦理（九）恰克圖條約應重行修改凡俄國前此侵佔土地須歸還中國另行分劃疆界　十一日北京電云中國提出之條欵中尚有向俄國索取東清鐵路股款銀五百萬兩之一欵譯字林報 
[廣東又起敎案]  
　　十一日香港電云禮拜五晚間二點鐘時有手持軍械之暴徒多名將美國長老會會友皮得博士之寓所圍困又將該敎士及其夫人之手足縳住嚇以手槍該敎士家中財物已爲該暴徒等搶劫一空譯字林報 
[粤督擬闢欽廉商埠廣東]  
　　聞岑督近日咨商政府擬在欽廉道轄境内自行開闢商埠一處以便吸收安南紅河一帶商利且免法人覬覦政府亦深以爲然俟粤派員勘定地段具奏後必可議准（暑） 
[比國在漢口開拓租界漢口]  
　　比利時國因漢口商務日漸發達爰定於今年開拓租界特誌之以布先聲（兵） 
[記武昌通商塲辦法湖北]  
　　武昌通商塲原定章程許人承租地叚自造房屋迄今兩載竟無過而問者鄂督張宫保因變通辦理許人照官價承買於是購者頓形踴躍（兵） 
[五紀粤東官紳衝突事廣東]  
　　補錄電諭○去臘十二月二十一日奉電諭岑春煊奏請將議抗籌欵之紳士黎國廉等懲儆等語著照所請辦理地方籌欵固不可任聽阻撓亦不宜稍有抑勒仍著該署督諭令承辦各員妥　籌辦欽此二十三日電旨聞廣東省城因加捐稅戾情暴動致有洋兵登岸保護之事究竟情形如何著岑春煊據實具奏地方籌欵之事但善爲勸導不可輒用抑勒若承辦委員一味操切拂逆輿情此中甚多流弊該督向來寛於恤民嚴於察吏必能籌維大局妥爲辦理也欽此 
　　粤東官紳慰間黎國廉○去臘二十四日各行商人齊集西關巡警南正局請見黎紳問安周道學淵亦往慰問請其不必氣憤徒自摧殘臬憲沈廉訪亦來慰問請其乘輿同往臬署居住惟黎紳不允謂乘輿則不復往若再用四人舁我則我聽其所之云 
　　岑督請旨辦理○日前粤督岑帥具摺奏陳大意以洋兵并無登岸惟路事關係緊要借洋欵則政府不准籌民捐則商民滋怨請旨辦理 
　　總商會致商部電○商部堂憲鈞鑒密十二月十八日官紳議粤漢鐵路籌欵事宜於廣濟醫院朱牧祖蔭與紳商衝突譁然各散番禺柴令夤夜圍捕黎紳衆情憤激議欲罷市經總商會設法勸解幸尚和平敬先電聞禀續陳廣州總商會電 
　　廣東同鄉京官奏叅岑督○初六日香港接北京電云去臘念四日在京廣東同鄉京官以唐紹儀領銜遞摺奏參岑督摺中有疆臣横暴民怨沸騰請派員查辦等語奉旨著兩江總督周馥查覆 
　　梁鼎芬致于學使電○梁鼎芬在鄂聞黎紳被逮之事有電致于晦若學使云聞同日黎梁李三君被參西林治我廣東可謂有威矣公與吾粤亦有香火緣視之能漠然耶云云 
　　廣州將軍致政府電○粤漢鐵路籌欵官紳會議未能和衷總督不能不將紳士參辦惟事關羣情亦不得不從寛典務宜暫將黎國黎等開復仍由總督責成該紳等實力籌辦以妥路政而安衆情 
　　廣州將軍副都統廣東學政電奏○粤省鐵路籌款督臣委員與紳商會議兩次人衆喧囂語多不檢督臣恐謬說煽惑路工敗于垂成不能不將在事諸紳據實奏参分别革職看管紳商連日聚議紛紛到臣等衙門聯名呈禀請電奏懇恩開釋疊經臣等邀同在籍公正紳士剴切勸諭君情業己釋然伏查粤漢鐵路收回自辦本屬粤人利害切身之事卽粤人義無旁貸之責成則粤人受其利不成則粤人受其害捐欵全屬自益與他項官捐不同督臣以爲一日在宫卽應爲粤人計永遠之利害粤士素明大義不能以三數人挾私毁謗致有阻撓事在必成既不能不就地籌欵卽不能不責重商民總須聯合紳商乃能集事督臣公忠體國實意愛民臣等不能分謗分勞深滋愧疚至于調和宫紳期於地方有益力所能盡誼不敢辭黎國廉世受國恩又爲督臣特委之員不能和衷顷成决裂咎無可貸該紳商等因其爲衆獲咎爲乞開釋亦屬人情現已釀成爭端轉 
 
 

Page 4

 
 
不能任其置身事外似不如仍責令該紳等始終其事力爲轉圜何欵可籌儘可陳由督臣采擇施行不能以空言塞責督臣原奏本已申明該紳等果能悔過遵辦仍當酌請開復現據該紳商等呈請未便壅於上聞至兩次會議均係官紳邀集議而未辦無所用其抑勒現在民情靜謐洋兵亦無登岸保護之事可釋宸厪（吕） 
　　許秉琦並未回粤○粤督電請代奏謂粤人喧閙恐有暴動請派粤紳許秉琦回粤以便調停旋奉旨仍著該署督妥辦彈壓許秉琦暫緩回籍（庭） 
[逃官跴獲收禁杭州]  
　　浙省候補縣施榮鼎前辦安昌釐局虧短銀兩於去臘交府發廳看管乘機逸出以致府經廳羅人鑄撤任下獄等因曾紀前報兹於初九日在貢院前某長隨家跴獲施本屢欲遠颺緣各處均有差役守候未能脫身解至府署提訊時尚欲圖逸故己收禁府獄禀候大憲参革查抄嚴行追究卽羅雖非賄縱應照疏防議處且須與施對質（的） 
[札辦誣拿兇犯之縣丞蘇州]  
　　江督周玉帥派赴鎭江之委員縣丞洪福清誣指祁二祁三等爲謀殺王曹氏一家三命案内正兇經丹徒縣訊非正犯旋據新勝營徐督帶寳山及捕役等指稱該委員洪福清卽係行劫何殿材家及謀殺孫朝硃案内之匪首洪三等情當經督憲電飭解寗審辦現在王曹氏案内正兇巳由丹徒縣另行拿獲則祁二等爲誣拿可知經丹徒縣禀奉督憲札飭署臬司朱廉訪將洪福清及眼線等一併解蘇審辦（永） 
[粤督札禁府縣稱卑廣東]  
　　粤督岑雲帥以府縣公牘稱卑實係官塲相沿陋習爰於正月初二日札司通飭嚴禁公牘中徑用知府知縣字樣不許再行稱卑（顚） 
[鐵路地基須納丁糧鎭江]  
　　滬寗鐵路公司前設鎭江購地局已經購齊裁撤惟已購之地完納丁糧尚過未割現由委員章别駕造報清册禀請督辦咨部轉咨江督將此項丁糧割歸滬寗鐵路公司完納以清首尾（再） 
[派員調查道庫鎭江]  
　　陶森甲觀察奉江督委署常鎭道缺惟因外間傳說道庫存欵一空特派妥員預爲來鎭調查兹查得有公欵二十萬有奇存放鎭源錢莊該莊契據存道作爲押欵者約共值三十餘萬實有抵當之數云（年） 
[派員赴津抄錄練兵章程鎭江]  
　　署江督以南洋籌練新軍必須規仿北洋現行章程辦理特飭候補道徐觀察迅赴北洋面謁袁慰帥指授一切方略並抄錄練兵新章全份回甯以憑仿辦而資借鏡日昨徐觀察乘輪船道出鎭江小作勾留旋卽展輪赴滬折往天津（再） 
[巡警部奏擬設巡警廳權限章程]  
　　一巡警部係統管全國警政自應照部制辦理京城内外巡警歷係專辦京城地面事務自應歸巡警部統轄以清界限一巡警部有督察之責内外城巡警廳歷有施行之任自應各設專官所有部員廳員不准兼攝分權限而重責成一内外城各設　丞一員位正四品由臣部奏請補授一内外城廳丞均歸世部統轄辦理地而警務所有地面應行奏銷事件均由臣部具奏惟係條奏事件不關部務者仍准專摺具陳以符向來京堂體制其部丞參議亦仿此例一凡總廳分廳七八品警官及巡長巡捕等之進退賞罰均由廳丞專辦後隨時申報臣部其上五六品實官之須奏補者仍由臣部奏請補授一凡地面尋常告示其事專城内或城外者可專用廳示仍將該告示底稿於發帖前兩日送部考核其關京城地面全局及會銜各衙門告示須由臣部領銜閱定刋發一以後廳丞所出公文可卽用廳丞官銜另鑄廳印以昭信守舊有關防應俟廳印鑄成後即行撤銷與各衙門來往公牘均須由臣部核轉咨行不得由廳丞逕復以期劃一如有緊急公文各衙門逕行咨廳者准其迅速辦理一面申部辦結後仍由臣部咨復一凡關於各國使館交涉者廳丞申請臣部酌辦事關急速者由廳丞一面應付一面電達臣部或請咨外務部以免遲誤事小者仍由廳辦理申報臣部一凡分廳送總廳之公文俱用禀申廳丞送臣部之公文則用申隨時專行各司者可用咨片臣部交廳者則用札一俟内外城豫審廳設立之後其舊設之發審處應卽裁撤除詞訟成案之件歸豫審廳訊辦外其尋常違警罪可由分廳知事斷結一凡事關蹕路警衛及地面整理與稽察一切事須均逕歸總廳或分廳管理臣部惟有督察指導之責一巡警學習藝所敎養局消防隊等旣統歸臣部管轄如有改置添設應行商酌之處均准廳丞與議以收集腋之效 
[關讞員上滬道禀（爲申明傳單並無罷市字樣事）]  
　　敬禀者竊據捕房請傳解訊印發傳單之大經書局股東周維慶到案當經卑職會訊得傳單是大經書局所印惟核閱傳單並無罷市字樣卑職伏查該書局股東周維慶若果係印發罷市傳單爲首肇禍之人自應盡法嚴懲方足以戢亂萌而靖地方今查所印傳單並無勸人罷市字樣則情形似有不同竊以爲此次風潮之起鬨堂爲一案罷市又爲一案其勢雖相因而其情實迥不相聯鬨堂一案之人係激於公憤爲自保身家志見情有可原罷市一案之人係乘機滋事爲擾亂治安起見法無可貸惟界限之分明庶罪人之斯得否則株連所及擾累何堪今周維慶所印傳單旣無勸人罷市字樣則是鬨堂案内之人而非罷市案内之人似未便遽行科罪德麥副領事堅請定判卑職爲愼重起見未敢擅判商俟禀請憲示遵辦將周維慶暫行交保候示外理合將捕房所呈傳單禀呈仰乞大人鑒核示遵計呈傳單一帋議辱我華官事大鬧公堂一節辱我全體國民宜急行設法對付不然日後租界居民無一能自保定十四卽今晚八句鐘在老閘徐園外十二樓開議乞闔埠紳商士民賁臨公忠演說會合各團體白（容） 
[梭粤戰事己平]  
　　十一日倫敦路透電云粤國與梭斐亞因稅則問題激發戰事刻己平復梭斐亞已允服從奥國并與布勒嘠利亞聯合稅關 
[芬紐瑞拉國儗與法國開戰]  
　　十二日倫敦路透電云據自芬紐瑞拉國京城拉格納臘來此之客商報告謂該國總統開斯脫魯已預備與法開戰併出示諭將法國停留該國之兵艦第一艘先行轟擊該總統盖深以法國之舉動爲粗暴云譯文匯報 
[德屬東非洲亂事已平]  
　　初拾日柏林電云德屬東非洲亂事刻已平復故派往該處之海軍業已調回 
[德簡駐丹使臣]  
　　初拾日柏林電云駐粤國奥登堡之普魯士使臣唐納斯麥克伯爵己簡爲駐丹德國公使譯德文報 
[志謝永明人壽公司月份牌]  
　　昨承永明人壽公司惠贈月份牌兩幅四時叶吉祝一年大好生涯九老圖形看天下同登壽域聊書駢語藉謝鴻儀（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[洋工師辭退回國武昌]  
　　武昌商辦耀華玻璃廠所聘德國洋工師施泰爾本訂二年合同按月薪水八百馬克詎施泰爾到鄂索加薪水四百馬克該廠經理人未允已於去冬辭回本國矣（八） 
[校閱鎭江砲台及六標防軍鎭江]  
　　兩江督練公所參謀處總辦徐紹楨觀察於日前乘瑞安輪船駛抵鎭江駐札水陸總巡局初七日親詣大校場校閱常備六標要塞軍第一營二營三營兵士合操現又至象山雩山查勘砲台（再） 
[咨送縣丞學習警察江寗]  
　　日前江南籌防局咨金陵警察局略謂現在貴局整頓警務設立學堂凡士官有志向學均准送考實爲敎育人才盛舉兹有湖北試用縣丞李袣農願赴貴局學堂學習警察事宜相應備文咨請貴局煩查照收考（年） 
[江陰興辦警察江陰]  
　　江陰縣金調卿大令遵章將城内保甲改辦警察遴選紳董吳穆清等四人經理募成警士四十八名分爲四隊並立隊長督率照章先設傳習所延訂義務敎員節取警察講義並學堂課本敎以各種規則並分體操兵操訓練派令分段站街日夜分班輪巡所需經費月計錢四百餘千由各店鋪捐助（等） 
[節錄臨江府實業學堂文告章程江西]  
　　臨江府任太守創辦農工商礦實業學堂其集股告示略謂府城設立農工商礦局原爲振興實業之本計本署府於農工商礦局札委專員會同局紳認眞經理擬先於清江縣四鄉設立分局勸辦有成再行札委於新淦峽江新喻等縣仿照清江辦理兹先於郡城總局兼設實業學堂招考學生百人分門專習延聘各科敎習購備各項機器約需開辦銀一萬両常年經費本銀一萬兩本署府思興辦實業非集資湊股不爲功爾等如有願入股分者每股定洋十元聽候示期赴局繳銀領票至堂中一切事宜隨委各縣殷實正紳經理委員概不經手銀錢一俟學堂畢業人衆所出貨物暢銷卽當分年提還股本如有紅成除提半存公添置儀器外餘仍按股均分於年終發給以昭公允　附章程（一敎習）欵多則聘東西洋敎習工師欵少則雇各口岸著名師匠（一機器）凡農工商礦所急需者皆可次第購辦如焙茶春米汲水織布等機器等皆是（一種植）凡地方土地所宜者皆可咨詢敎習購種而徧植之（一畜牧）凡牛羊雞豚鵝鴨驢馬蜂蠶魚蝦等物應如何蓄養蕃盛均可商詢敎習（一製造 
）凡金石竹术皮革羽毛瓷漆等器能適於用者卽中國專門工匠亦可聘請來堂（一功課）按照奏定章程學科遵行（一用度）實入實出除按月開明四柱清册報府外仍每月照開四柱清單張貼學堂門首（一股分）如士紳中有能慨捐巨欵至百股以上能入堂辦事者准於繳分時來府面商以定行止至經營收支銀錢一席必須由衆公舉殷實紳董衆所信服者不得私相薦引委員亦不得充當（一奬勵）官紳有能慨捐巨款報充實業學堂經費者或奏請奬勵或由地方官奬給匾額視其捐資之多寡而定（用） 
[茶業自辦學堂杭州]  
　　去臘茶業在城隍山東嶽廟公同集議創辦學堂定議先設總學堂一區再分設城内東南西北四處城餐江千一處湖墅一處其經費由該業自籌不取修金今正某禀學務處存案矣（望） 
[萬載縣擴充高等小學江西]  
　　萬載縣張子晉大令前年倡立小學堂規模頗具上學　爲申學堂禀請立案未蒙批准旋定爲高等小學堂時地方紳士尚不以興學爲急迨至去秋見科舉停廢舍學堂無出身之路而小學堂額僅數十名不足以容都士各紳因自相會議設一學堂有捐錢二百串者許考取一名入堂肄業擬先集萬金今春再集萬金考取合格生童百名另擇公所爲校舍（軍） 
[元租縣籌設高等小學堂蘇州]  
　　元和縣孫花樓明府籌設高等小學堂己會同各紳一再籌商暫定學額四十名課程照奏定章程分修身讀經國文算術歷史地理格致圖畫體操九科外添設英文音樂二門並酌收膳費以補經費之不足延訂江紳衡爲堂長分延游學日本速成師範畢業生李志仁潘起　管理庶務兼充敎員又延中學堂英文教習南洋水師畢業生陳長佑爲英文算學敎員其圖畫體操敎員俟議選得人再行延訂定於正月内開學其開辦經費由大令捐銀一千兩職員朱世成捐洋六百元尚不敷洋一千元左右由縣設法籌墊常年經費計需洋三千八九百元以原設三縣學堂經費分而爲三計有洋二千元左右所不敷一千八九百元亦由大令隨時捐墊撙節支用（等） 
[考送武備學生松江]  
　　蘇垣將招新班武備學生由蘇屬各縣遴選身家清白合格之少年子弟備文申送松郡華婁兩縣奉文後於十一日各就本署考騐計報名者十餘人先準各生身體兼試目力後就大堂各作論一篇而散（酒） 
[松郡學務松江]  
　　荷池弄文昌閣向設崇眞蒙學堂現擬改設華高等小學堂原有之崇眞蒙學堂初議遷至婁城隍廟嗣因該廟由婁紳另開學堂遂擬暫附崇文俟開學後再擇善地至文昌閣修理未竣而高等小學急於開設遂擬暫借貢院開辦至城中振德小學校現議另設蒙班專收十歳以内之學生入校肄業（酒） 
[議開鎭江學會鎭江]  
　　寗省鎭江學會同人年假旋里邀集闔城士紳於初十日假座府中學堂議開學會大致以己開學堂宜加改良未開學堂赶速籌辦並以旅寗學會爲鎭江支會（年） 
[贛撫蒙賞福字南昌]  
　　上年嘉平月朔皇上御書福字頒賜各省督撫於小除日遞到江西撫憲胡中丞當卽恭設香案望闕叩頭謝恩祗領敬謹高懸大堂各文武官均詣撫院叩賀（軍） 
[浙藩接印杭州]  
　　新任浙藩寳方伯棻現已於初八日蒞杭當卽懸牌於初十日未刻接印（市） 
[節錄江北提督劉延帥通飭各州縣治盜文清江]  
　　竊照江北盜風素熾民間苦之雖令防軍會拿總未能有犯必獲本部堂放告收詞嘗有失事一二年或案無破獲或犯無實供因而控催拿辦察閱情詞實堪憫念本部堂曩在軍中在外洋時或親督緝匪偵實而往掩其不備未嘗無獲本年十一月初九日清江東圩門外適有民人湯得勝家夜間被劫三案因步隊中營方駐浦中授意使之偵 
 
 

Page 10

 
 
緝不二三日緝獲首夥六名原贓具在一訊卽服嗣又追獲一名均經發縣審辦在案雖不得因一案弋獲遂謂各案皆然要之捕盜之方惟速與密於此可見矣各牧令身膺民社孰不願地方乂安與其限比於後時何如用心於始事通達民情廣置耳目案不待　可以先知而又遴選良捕常與講求重賞以導之峻法以驅之倘查有通匪捕役立卽嚴行監禁禀候批飭重辦本官之精神一振四境之良莠咸知遇案必破人無苟免之思所謂辟以止辟者保全當必不少至於拒捕格殺准勿論之律鄉民獲盜如應捕之賞其會匪馬賊土匪遊勇以及聚衆多人執持洋槍兇暴衆著之犯則有復審正法之例在又或結黨負嵎差捕莫制一經禀報本部堂必隨時派隊會同勦辦或謂州縣憚解勘繁難因不治盜此則持論太苛本部堂向不肯以不肖之心測人也（永） 
[贛省商務大概情形江西]  
　　贛省各項生意上年得獲大利者首推鹽票號次之則大錢號匯票號大藥號共計不過二十餘家而已其餘綢緞洋貨京菓布疋衣衫皮貨油鹽各店皆無甚厚利若土産之運售外省者如木如茶如瓷器亦無甚大利如帋如夏布如棉布則皆不免虧本而各典鋪年來愈開愈多云（百） 
[工藝局呈送商品鎭江]  
　　江督委陳令鐘泰前赴常鎭一帶徵求商品鎭郡工藝局王令雷夏當將該局製成之東洋布二種毛巾三種絨球一種緞帶一種開明權度價值標列記號分裝玻璃盒三個交陳令帶赴甯垣彚解京師以備陳列（再） 
[膏捐改章杭州]  
　　杭省烟膏捐向由警察局經收原定每兩抽錢二十文兹特出示略謂膏鋪烟間每以銅元解捐現奉憲飭改爲大洋二分如有零星找數每洋作一千文計算以歸一律永不加減因之外縣城鎭亦皆互相仿照矣（獨） 
[城角地價飛漲漢口]  
　　鄂王城外之塘角地方爲粤漢湘漢鐵路發軔之區將來商業發達可操左劵該處地段購者如雲以致價值飛漲（路） 
[漢臯命案漢口]  
　　新正初六夜有包探劉桂狗之黨名張瑶卿者至花樓正街寳順里義太洋行賭博茶房人等禁不許入張怒大肆咆哮兩相毆擊張孤立無助以致受傷畢命張妻陳氏赴廳報案馮司馬臨場相騐確係因傷而死遂將該行某甲帶案訊辦（路） 
[滬城官事]  
　　户部銀行督辦三品京堂陳麓賓京卿總工程局正裁判官孫耳山明府昨均因公詣道縣両署拜會○本縣汪瑶庭大令昨悉上海道袁觀察返滬詣轅禀見面陳要公○本邑西鄉北橋巡局委員張九貞二尹西門外巡局員章次荍二尹昨均詣縣叩賀春禧○本縣汪大令昨日飭差預備一切擬於今日赴松（君） 
[侍郎抵滬]  
　　張燕謀侍郎翼昨乘德公司輪船由外洋回華登岸後卽赴天后宫側出使行轅駐節（臨） 
[製造局會辦擬晉省禀陳要公]  
　　製造局會辦方碩甫觀察因有要公面禀江督故俟總辦魏觀察回滬有卽須晉省之說（尺） 
[南匯縣論紳議辦警察]  
　　南匯縣境自奉道憲札飭辦警察後刻由縣尊諭知各董於前日邀衆會議妥定章程禀道核辦（嚴） 
[紀衣業議改錢碼爲洋碼情形]  
　　自銅元盛行之後洋銀價值日長去年正月間每元易錢八百四五十文今則每元易至一千一百四五十文典鋪衣莊及原衣提莊等凡以錢碼計數者無不大受虧耗是以申地興業董事公禀撫藩両憲請改洋元計數當蒙批准業於去年十月間改爲洋數進出其餘各業亦皆紛紛改錢爲洋以保存本前日衣業中人在公所集　亦將錢碼更改洋碼藉保資本是日估衣店到者三十餘家原衣提莊到者二十六家先擬將提莊改爲洋碼衆意僉同不意某董以變易舊規與主張改章之陳董大爲反對幸辦事林董在塲排解謂可由大衆公决因令各提莊代表人投票决議計願改者有二十五家之多不願改者僅有一家而某董竟拂袖而出聞須俟十三日重行會議惟當時各提莊有謂如不改洋碼願各退出公所在城外另行設立商會以圖公益云（南） 
[滬南裏馬路擬翻沙路]  
　　滬南總工程局總董裏馬路年久失修街石欹側擬鋪沙路業已按段丈量聞不日興工矣（寳） 
[禀道按户收捐]  
　　滬南總工程局去冬飭司事查明裏街各鋪户居民造具清册定於今正起收巡捕捐己志本報刻經禀明道憲定於日内按户收取（尺） 
[札催拿究招摇]  
　　信居高昌廟之江北人顧岡冒充日本人在丸三藥房販賣藥水諸多招摇經滬道照會日領事查明並非日籍飭縣查拿未獲兹復札催縣署及高昌廟巡防避一體拿辦（競） 
[環請專派包探巡緝]  
　　盤記同和公等四十三家華商公禀英美公共工部局以商人等每年運出各貨頗鉅各碼頭時有偷竊情事願繳捐資請專派包探一人常川在各碼頭曁浦東楊家渡等碼頭巡察俾冀宵小歛迹貨物不缺等情經總捕頭准詞另派包探陸阿四給照於前日起前往各碼頭巡緝矣（力） 
[商輪定期北上]  
　　探聞本埠招商局輪船定期本月望日啟輪北上開往天津等處（容） 
[嚴諭燈夫]  
　　本邑城内外清道路燈自奉道憲札歸總工程局紳董辦理後該董查得各燈夫有將燈油偷減情事以致各街小弄仍有不明之處除將燈油加發外諭令各燈夫不得再行偷减如違查出初則紀過酌罰再則從嚴革辦（嚴） 
[太令騐屍]  
　　昨報紀北新涇巡局什長因捉賭被賭匪擊斃一節兹悉此次肇禍係在新涇中段故本縣汪大令於前日清晨往騐時行至法華地方由該處駐防汎弁派撥勇丁三十名持械隨往藉以護衛大令飭仵騐得該什長委係被棍擊傷致斃當場塡明尸格飭卽收殮外尚有受傷三人著自醫治昨晚將案内之陸心田及金阿士陳丫頭並開茶館設賭之陳阿根等四人提案陳供茶舘共有三處此次實因阿鑑所開茶館内設賭該勇等索規不遂所致訊之金陸等三人供不在場大令判陳丫頭省釋餘均押候再核（嚴） 
[薄罰賭徒]  
　　局員拘賭已紀昨報兹悉前晚東局郁二尹率同巡士至養心樓茶舘拘獲之阿毛等十人到局研訊之下判每人 
 
 

Page 11

 
 
罰洋一元省釋並傳店主到局出具不再糾賭切結備查了案（資） 
[法廨改期開訊]  
　　法公廨本訂新正十二日禮拜一開堂會訊各案緣是日適逢立春令節讞員陳楚生大令咨請捕房著改今日禮拜二到堂訊判（臨） 
[總工程局紀案]  
　　南市三泰碼頭高文生前晚糾合賭徒數十人在某甬人家聚賭被總工程局訪悉飭派包探所丁及通班巡士前往拘獲廿四人解局由副裁判官陳二尹提訊判高文生押候復訊與賭之王春榮卽暺花阿榮李仲山即鞋子阿三均係着名流氓收押擬辦開雞鴨行之吳慶舟沈寳庭判各罰洋五十元陸長卿蔣阿華沈佩峰各罰洋十元阮毛頭劉春生蔣阿華翁秀之蘇妙生方啓堯陳金福金嘉生各罰洋五元林阿元葉阿多徐談林奚杏庭各罰洋三元蔣滿雲沈壽生莊雨青各罰洋兩元惟局中包探蔣生福探夥陳季生不應進内索取賭規判蔣斥革陳押候重辦所有抄出之洋一半充公一半給各包探巡士局司所丁人等以奬拘拿之功○王楠生去冬在太平碼頭向薙髮店主竺國春轉租房屋欲做洋貨生意當付定洋三十元竺旋悔議轉租他人王控於前工程局判令還洋四十五元不料年終未繳今春因又投局控追飭提押繳在案昨經二尹復訊竺供實因貧苦托人向王懇情還洋二十元了事二尹准之（尺） 
[公共公廨記事]  
　　德商克魯森控王桂生欠銀逃避請提保人究追因查該保人吳渭源周載德俱住法界由讞員關司馬照會法總領事加派包探將吳周兩人提案交給廨役帶回奉飭押俟照會訂訊○英商信餘洋人前控掮客俞富記定貨糾葛一案奉關司馬會訊各情已詳本報兹聞此案已訂於十四日復訊核斷○錢鼎成控朱海郎王毛毛誣控拆梢一案昨由關司馬照會英繙譯寳述德君訂本月二十二十一午後二十二午前三天蒞廨會訊○五百四十四號華捕送瘋婦陳氏七百五十五號華捕送瘋人張林桂請爲安揷值日差據情禀知奉飭轉送棲流所留養（當） 
[英租界捕房事]  
　　前晚英界胡家宅小花園醉香閣妓院内有多人鬨閙詢因該妓院有龜傭等在内作葉子戯忽有自稱捕房落差捕者數人向之索賄龜傭不允並將各人閉諸門内以致大肆囉　旋經有人出勸始得釋出事後經院主投老閘捕房將情控告捕頭准爲查辦○某號華捕在黄浦灘獲一偷竊船上風蓬之某甲連贓帶入捕房捕頭飭探王阿巧帶同該竊至失主處查對經該探查得風蓬由會德豐駁船内竊來因將該竊帶回管押候今日傳同失主解訊（力） 
[法租界捕房事]  
　　沈某竊各家衣飾物件托客棧夥蘭生質錢分用爲包探偵悉將沈送入捕房蘭生聞風逃避當將棧主婦拘獲准予交保將蘭生交案沈押候解堂究辦○招商局小工某甲竊青鉛數十斤售與徐春和亦爲包探偵知一并拘入捕房奉飭甲押候解究徐准予交保著交贓物候核○甲乙二車夫推公司東洋車二則祗有照會一紙爲捕查悉拘究甲乙同供車向邵阿福租來因飭將郡傳至捕房准予交保候究（深） 
[美租界捕房事]  
　　陳阿生至天　路陳阿海公司烟間竊烟灰數百兩由探劉阿炳拘押候辦○洪桂香竊源昌路王阿燦家友被由探張才寳押候解訊○爕昌自來火行後昨日又有孩屍一具由捕回禀捕頭飭傳地保掩埋○何承福扭包車夫某甲至捕房控稱結算工洋口○請究捕頭查得何因欠案被控屢提無着因飭押候送辦○方惠生在元芳路强向各攤户勒收捐費爲捕房所知飭探前往查辦○昨有逃馬一頭至百老匯路由一百廿三號印捕扣住帶入旋有馬夫李阿金投請領回捕頭允之○張阿根在百老匯路搶王阿三皮帽由四百四十四號捕拘入捕房旋因失主不願赴廨從寛將張開釋（似） 
[更正]  
　　初九日本報紀銀樓倒欠鉅欵一則兹悉蘇州寳成銀樓並無倒欠之事刻下清理銀帳貿易如常前報所紀實係不確亟爲更正以全該號名譽并表傳聞之誤（容） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
龐鴻書片再准户部咨奏每年應還俄法英德兩欵木息擬由部庫及各省關分别認還又俄法英德借欵佛郎磅價昻貴原撥銀數不敷照案酌量加撥内英德借欵項下湖南原撥銀十四萬兩按二成五加撥銀三萬五千兩奏准自二十六年起隨同原撥銀數及原定限期分别匯解江海關道兌收等因業將湘省奉派原撥加撥認還英德一欵自光緒二十二年起至三十一年八月止均遵限解清先後奏咨在案兹據布政使英瑞會同鹽道曁善後釐金各局詳稱查英德一款光緒三十一年十一月限期將屇自應遵照竭力提前預籌以免貽誤現擬在於藩庫釐金局湊籌鐵路經費項下借撥銀三萬五千兩又遵照加二成五在於司庫裁兵節餉及新案減平欵内動支銀八千七百五十兩總共庫平銀四萬三千七百五十兩又匯費銀六百五十六両二錢五分均於光緒三十一年九月二十九日發交蔚泰厚大德通百川通各商號分領限於十月三十日匯解江海關道兌收守候庫收批照回銷以期迅速而免逾限等情詳請奏咨前來臣覆覈無異除咨户部外所有湖南省光緒三十一年十一月限期認還英德一欵應解原撥加撥銀兩匯解江海關道查收緣由謹會同湖廣總督臣張之洞附片具陳伏乞聖鑒謹奏奉硃批該部知道欽此 
　　宫門抄十一月初七日工部鴻臚寺正藍旗值日無引見意公假滿請安福州恊領明玉謝恩綏遠城協領榮昌謝恩葵公續假十日明啟請假十日召見軍機明玉榮昌 
[山西巡撫張奏爲前准户部咨各省新攤公約賠欵及部騰加復俸餉等欵均照原定數目片]  
　　張人駿片再前准户部咨各省新攤公約賠欵及部騰加復俸餉等款均照原定數目每年匀分十二次先期匯交江海關道收存轉付等因所有晉省應解前項銀兩向按半年彚奏一次業經調任撫臣張曾敭將光緒三十一年分第一次至第六次解過銀兩附片奏報在案兹查第七次至第十二次止每次應解公約賠欵及騰出加復俸餉等欵共銀九萬六千九百一十六兩六錢零並應補關平銀兩節經藩司籌餉局河東道按次先期籌動分别發交大德恒志成信等商號匯赴江海關道交納及由該道在上年解滬不敷磅價三十萬兩内劃抵清訖均無貽誤除分咨查照外理合附片彚陳伏乞聖鑒謹奏奉硃批該部知道欽此 
[山西巡撫張奏爲前准部咨每年應付克薩磅欵指撥山西釐金河東鹽課銀兩匯解應還英德借欵片]  
　　張人駿片再前准部咨每年應付克薩磅欵指撥山西釐金河東鹽課銀三萬兩鹽商攤捐銀三千兩銀十一月匯解應還英德借欵指撥河東鹽斤加價銀三萬兩分二五八冬等月四次匯解各等因歷經遵照籌解在案兹據籌餉局司道河東道失後詳稱遵於釐金項下動銀一萬兩道庫騰挪銀二萬三千兩作爲光緒三十一年十一月應解克薩磅欵又據河東道詳稱本年英德借欵除二五八等月三次解過銀二萬二千五百両外兹於鹽斤加價項下動銀七千五百兩作爲光緒三十一年冬月一期應解前項借欵均分别交由蔚泰厚志成信等商匯兌限十一月初四初十等日赴江海關道衙門交納等情詳請奏咨前來除分咨查照外謹附片具陳伏乞聖鑒謹奏奉硃批該部知道欽此 
　　宫門抄十一月初八日内務府國子監鑲藍旗值日無引見安徽副將楊大章謝恩江南叅將劉德輝謝恩承燕請假十日掌儀司奏十三日祭奉先殿橚貝子行禮召見軍機連順 
[户部奏爲遵旨議奏署江督周等電奏蘇省連年禁来出口内地存米己多暫請弛禁穀米出口等摺]  
　　户部謹奏爲遵旨議奏恭摺仰祈聖鑒事署兩江總督周馥等電奏蘇省連年禁米出口内地存米己多暫請弛禁穀米出口等因光緒三十一年十月十三日奉旨周馥陸元鼎電奏暫請弛禁穀米出口等語著户部議奏欽此欽遵由軍機處抄交前來查原電内稱蘇省連年禁米出口内地存米已多今秋中稔出米亦復不少銷滯價落蘇市糙米每石僅止二元七八角設再跌減農民終歳勤動工本不敷何以存活荒棄逃亡關係甚大商賈營運不通釐捐亦絀現日俄議和據藩臬兩司詳請弛禁地方公正紳士亦衆議僉同馥等查江南之米上海爲出口大宗江北之米鎭江爲出口大宗本年三月鎭江一口及仙濠兩處旣經馥會奏暫請弛禁在案現上海最高之米價僅五元自應查照前署督張之洞等奏定辦法卽行弛禁惟州縣辦漕期近雖漕價向照市價核定米價增則漕價亦增尚無出入倘定價後逐漸飛漲或外運過多内地存米有限漕運民食所關亦不可不慮應請弛禁三月按照新約先期出示封禁仍隨時察看情形辦理馥等往返電商意見相同並仿蕪鎭成案凡米麥報運出口除關稅外分别帶繳義捐寗蘇各半留充地方公用仍嚴防偷運出洋一律飭取保結塡給三聯印照限期繳還逾限不繳照結罰辦藉杜流弊現因新穀登場遲恐農已賤糶利歸商販不及具摺電請代奏等語臣等伏查光緒二十九年四月間臣部外務部會同議覆署両江總督張之洞等會奏查明江海各口運米情形議定封禁開禁辦法一摺共計八條大要以欲畱民食兼顧商情嚴稽出口入口米數以防偷漏出洋爲主義嗣據各海關監督呈由各該督撫陸續咨報出入米數開單送部在案本年二月間署理兩江總督周馥奏准暫開鎭江一口及仙濠兩處米禁當經臣部咨令該督撫轉飭各關道仍將出入口米數照章造册按月報部等因亦在案本年四月間復經臣部咨查該署督以米麥販運關稅外帶繳義捐留充地方公用現在庫帑空虚應將所收捐數及出口米麥各數詳細造册報部候撥至原辦章程每石捐銀一錢四分四釐現在所收捐項有無增減曁地方公用併令專案查明報部立案以憑核辦等因各在案兹據該督撫電稱前因查上海最高之米如果每石價值僅止五元應令查照臣部外務部會議第五條所稱上海米價減至五元上下鎭江米價减至四元半上下卽行弛禁章程辦理准其米穀暫行出口惟原電所稱請弛禁三月等語及今計算爲時屇在冬春未免難於限斷應令截至年底爲止限滿無論如何所有江南江北之米一律不准出口以清界限而杜宕延至原電所稱嚴防偷運出洋一律飭取保結場給三聯印照限期繳還逾限不繳照結罰辦藉杜流弊等語查係遵照臣部外務部會議第一條章程自應准行惟臣部檢查蕪湖一　三十年分報運米糧六百餘萬石比查駛入各關所報收數竟不及半亦有入口之關開報蕪湖來米若千而蕪湖竟未將此項米數報　者又本年春間江北米糧弛禁出口至今鎭江一關報運寥寥各該督撫宜如何認眞稽核俾免弊混其原電所稱 
 
