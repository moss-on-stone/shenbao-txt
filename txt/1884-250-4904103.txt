# 1884 - 250 - 4904103

 

Page 1

 
 
[第十三號畵報出售] [  申報舘主啓]  
　　六月二十八日爲萬壽聖節特繪百官朝賀圖以見朝野同深慶幸前者基隆之役業將戰績敘入畫報俾衆周知此次馬江開戰雖遭挫折而其辜負未分之際互相轟擊各逞威武此情此景大有可觀兩圖俱編入此次十三號畫報准於十六日發售後仍附淞隠漫銘圖説一則閱者鑒之此布 
[開印古今圖書集成告白] [  申報舘主人啓]  
　　本館糾股排印古今圖書集成曾疉將情形隨時登報惟前印樣張之鉛字其字之大小雖已合式而點畫稍未匀稱曾有股友來囑另換字模是以乘外洋各機器在途之時訪得一名手刻工遣善書者寫成字樣用黄楊木精鐫端楷鑄成字模逐日飭工澆字惟此書須用之字約共九千餘萬方足敷手民排印故未免稍延時日近有數股友已將第二次股銀送來本舘以排印未久不便收受擬於開年刷印多時再登告白定期收銀恐未周知用特布告再本舘前經言明除股印外再自增印數百部兹以此書卷帙浩繁照原價一百五十兩不敷開銷姑俟日後再行酌量定價台併附聞 
[臺灣防守說]  
　　法人自馬江開仗後卽攻毁金派長門各砲臺師船退泊芭蕉山一連十餘日迄今不發一令不接一兵一若無所事事者然窺其意大約因煤火不繼糧食無存故不能行駛自如縱横於洪濤巨浪間以騷擾沿海各郡邑豈眞心有所畏葸而不敢與我軍詰朝相見哉顧煤火糧食欲從海外運來卽使有輪舶之利駕駛之長非歴重洋四五十日斷不能鼓浪來華欲在華購買而兵釁一開勝負已見凡屬食毛踐土之倫皆思滅此而朝食誰肯暗中接濟貪此蠅頭之微利甘受漢奸之惡名耶無巳則或向西人之商於華者購之而中國旣巳照會各邦明明示戰則凡我和好之邦皆將以局外自居豈屑因生意而背公法然則法人必將擇一饒富之區巖險之地有煤可以資軍火有糧可以充軍食捨命攻據取之裕如而後得以藉中國之煤糧以攻擊中國法人之耽耽注意於台灣者其心毒而鷙其計校而貪封豕長蛇自以爲慮周藻密矣雖然法人之注意於台灣固可逆億而得之而亦知台灣之果易於攘奪乎哉近聞台灣有招勇之說而江蘇有解濟之餉此誠台防之要圖也台灣距福州五百餘里四面無着海外孤懸初觀之獨立無助攻取非艱然鹿耳門之險實爲天造地設苟一堵塞雖有百萬舟師亦難飛越而過又况澎湖基隆相爲犄角海道淺陝礁石紛紛法雖恃有堅船目砲恐鳥道蠶叢未易以力取也且軍行所必需者惟煤火糧食二者使敵人在境軍卒倉皇而煤必購諸外洋糧必運自他省連舟輸轉動輙需時則雖有形勢之險山川之峻而在我巳著著落後敵人已著著爭先矣台灣則不然産煤之山所在多有基隆已開之礦縱經轟毁而未開者尚棋布星羅不可勝數苟得集千夫之力則頃刻間可如山如阜運之不窮榖米爲閩中土産台灣之地依山傍海尤以沃壤著名常年所出之米除土著人食用外尚可販至鄰郡以通有無現當有事之秋得官斯土者下一令曰爾儕商民有以本地米榖運至他方者罪不赦則出口之路既塞如坻如京可立而待雖有千百萬軍士尚何有匱乏之虞哉以法人之無煤無餉攻我之煤足餉充雖砲火之利勝於我輪艦之捷勝於我兵士之技勝於我亦不知鹿死誰手况法之一再敗於基隆早巳骨折心驚未戰先怯者乎顧我以爲煤火不足恃粮餉不足恃所最足恃者坐鎭有人得以從容調度耳劉省三爵帥老　碩望智勇兼全咸同朝赭宼捻逆毒燄披猖蔓延十餘省騷擾廿餘年爵帥起自偏碑頻年轉戰豐功　畫世無雙其勦狂宼也如疾風之掃敗籜其撫士卒也如慈母之愛子孫馴至狼烽平息薦列崇銜凡有血氣之儔至今猶馨香祝禱焉此次奉命防臺形勢戏有可扼糧餉又不虞空卽欲招兵募勇亦儘足濟用而他省又有協濟不比赤手空　漫無把握運籌帷幄自能獨出奇謀又况帳下貔貅半屬從前舊部同心同德運掉自如法苟不知順逆不識利害愍不禺死貿貿然直犯臺灣我知爵帥卽以舊日之宏猷成今時之偉烈摧枯拉朽如反掌之易耳有何懼哉有何懼哉雖然臨事而懼者至聖之遠猷也量敵而進者名將之碩畫也昔胡文忠公有言我每與髮賊對壘軍中懔然有秋冬氣者戰必獲勝拂砩然有春夏氣者戰必被挫蓋一則持以定力一則掉以輕心也法人苟垂涎於臺灣又知臺灣之不易攻克自必悉其精銳背城借一斷不玩忽以將自取喪師之辱凡我華軍切須并力抵让智勇兼施効命疆塲有進無退若徒恃煤火之足恃糧餉之不窮又得威望素者之統兵大員鎭守其際而蔑視法人若不足當我之斧鉞者是直自甘泄　不欲爭勝於海疆矣殷鑒不遠請以馬尾爲前車 
[本館接奉電音]  
昨由北京電局專發電音到本舘有七月二十二十一日諭旨三道敬謹譯登○七月二十日奉旨朱琛補授右春坊右中允欽此○二十一日奉上諭翰林院侍讀學士温紹棠奏請飭知府保隆簡募勇赴閩一摺何隆簡係發往福建差委之員自應前赴閩省聽候該督撫差遺委用若任其自行招募勇營尚復成何政體所請殊屬冐昧着不准行欽此同日奉上諭奉天驛巡道員缺着興耿　授欽此 
[增兵傳言]  
　　天津西友來信云聞法廷　擬添兵四萬名來華先至北洋然後再至越南東京云按本館前聞法止增兵二萬五千人兹則又稱四萬人想均係張大其詞藉以恫喝我中國惟有在在設防自竭其力正弗爲浮言所惑也 
[商局會議]  
　　聞得本埠商局會首因中國欲塡塞吳淞口一事集議後發電報至倫敦商局會首謂現已禀請領事官轉禀各國欽使請倫敦商會諸人相爲助理以顧商局云 
[閩事彚誌]  
　　十七夜二更時雲淨天空忽東方有白氣四團似烟非烟凝結不散於是談天者議論紛然○馬江現有商船六艘戰船五艘夾板船一艘皆英俄日本各國之護商船也○法船現俱退在口外馬祖澳地方修理船隻招本地人爲之助理每日給工洋半圓○十六日有商家米船二艘進口被法欄阻强要抽稅後不知如何了結○長門帶砲台限二十日内須修理竣工連浦地方又添設炮臺四五座以資守禦輪船之沈燬馬江者近日多有將　撈超計揚武船之砲巳撈起十五尊矣○張欽使重　馬江見者謂其形容消瘦云○十七日有一兵船進口我軍竪旗而彼置不顧依然向内直駛張統領駐守長門遂開砲遥擊該船始竪英國旗號聞是夜三更英領事有文書到督轅謂英船 
 
 

Page 2

 
 
進口被砲擊傷天平架英官一員又英兵四人俱受傷敢問十八日制軍委劉糧憲到英領事署說明我巳竪旗而船未停輪以致誤擊但此事刻尚未全妥也○穆將軍現尚未抵長門而閩人望之如望歲焉○副戎李陞楷張欽使以其臨戰先生十八日飭押入府經廳然馬江之戰閩人謂逃走者指不勝屈獨罪李副戎恐不足以服其心○城廂内外遷　者均陸續搬回近日民心稍定○張首府因前日廣勇閙事從權辦理民間莫不悅服統領廣勇陳觀察以首府似太認眞制軍亦以首府爲非是以張首府前日禀見制暈累辭不見然是日設非首府公斷恐事將閙大矣 
[福州西信]  
　　怡和洋行之大沽輪船昨由福州來滬稱芭蕉山現有法兵船九艘馬尾西人現尚寄居船上蓋因租界房屋雜物間有毁壞且恐華兵滋繼故不敢入此室處也 
[浙臬過蘇]  
　　新授浙江按察使孫廉訪翼謀於十九日到蘇逐日謁見撫憲拜會各大僚後於廿二日清晨乘坐官舫前赴之江履新云 
[吳會叢談]  
　　衛靜瀾中丞於本月二十一日壽辰屬下文武各官齊往轅門慶祝輿馬之繁途幾爲塞而中丞謙抑逾恒一概謝不敢當未見一客次日黎明出轅皆親往答謝焉○許星臺廉訪之長公子壽民太守曾登乙榜年僅不惑屢攝要差極爲南北洋當道所器重上年以序補將次到班卽赴豫章聽候考騐今春以身太怯弱服泰西鐵酒過多致夏秋之間熱血湧冐遽於本月十六日在江西省寓病故卽由潯陽發電來蘇廉訪接閱電訃頗增悼悒於二十一日在臬署設奠招魂省中僚屬均以次往弔間者哀之○本屇興辦保甲較往屇倍極認眞計委文武員弁七十餘人口間挨戸查開門牌夜則巡行會哨除五路總巡責無旁貸外而吳子佩明府實爲中權統率現在所招營務處親兵兩棚聞將駐紥觀前北局里空地亦歸明府統帶藩憲譚方伯尤整飭不遺餘力二十晚宵分方伯乘兩人小轎逐叚查察以防巡員偷女疏懈聞巳查得某某數叚仍視爲具文擬卽日撤委改派得力之員接充云○自海上警報紛傳大率以吳門爲安樂　故挈眷遷居者皆願受一廛而勾欄中人尤多望梓鄕而遄發以故省中近來若輩門庭較從前爲盛惜吳中市　蕭索如滬上所稱爲大腹賈者殊不數數覯若游手好閒之輩藉端需索則攮往熙來應接不暇日來鶯鶯燕燕别具機警往往滿畦秋色深閉柴門惟藉以作世外之桃源未能探個中之花信如倩婉二喬卜居已及一月舊日劉郎無從重到微聞近日編查保甲嚴密異常旬宣使者向垂厲禁將毋楷杷門巷又頨遷地爲良耶○四鄕雨澤霑足禾穗葱葱農夫皆有喜色謂可卜址分年歳惟　賤錢昻其象已萌亦竊竊憂之城中各項生意無不清淡極大之綢縀舖向可日售數百元者近則多不過二成光景而絲綢縀　無項不價廉於昔貿易猶如是蕭條何以覘世亂民貧之概矣典當向來值十可以當四五者現在益形减折大布之衣櫃上不收至貴重而值價稍多者亦不受有數家且己停當待贖貧民與富戸交相束手其奈之何惟赤金則價泆張自二十七換漲至三十換以外矣 
[盜刼機坊]  
　　嘉興府屬桐鄕縣界濮院鎭南栅施家橋王姓於十三夜四更時猝同盜劫絲綢器皿以及衣履襆被搜索一空約值七八百金先是一盜踰垣入卽開門納黨二十餘人明火執仗勢甚洶洶主人聞聲欲喊巳被盜上樓縛住無敢出聲比曉盜去人始得釋而受驚已不小矣該處近日盜風甚熾有地方之責者可不嚴行緝捕哉 
[京師近事]  
　　閻大司農盤察京師應放之欵有可緩者酌予减成發放撙節餘　存庫以備軍需聞戸部妥籌章程約在二十日前後具奏云○粤督張香帥前因戸部報銷流獘滋多奏請如嗣後報銷到部每銷欵萬兩予本部書吏飯銀十兩由司堂分給七月初間有兩湖報銷百萬兩　部戸部卽遵香帥前奏將隨解到部之販銀千兩作爲書吏飯銀吏部共計十四司此欵歸湖廣司承辦該堂官具摺奏請將此飯銀千兩酌予湖廣司六百兩其四百兩攤歸十三司分散戸部書吏向來最多分而又分斯亦微乎其微矣至兵工兩部亦有應得報銷飯銀亦仿照戸部辦理云○京師棍徒王鐸前因把持齊化門内北新倉案　交刑部擬定充發邊軍於六月起解出京未遠旋卽脫逃七月十一日經步軍統領正堂福錕密派箭手帶　兵役在北新橋將該逸犯拿獲矣○署江安糧道　粹甫觀察早入詞林文名久著一時名士多出其門此次在津時吳廖兩欽使先後過船拜謁皆觀察門下士也通州事畢入都引見門生故舊半係顯僚桃李新隂文章舊價此固玉堂之佳話也○由東便門入城電線本用水線嗣以諸多窒碍一律改用旱線内城亦用旱線接進城中局設離觀象臺半里餘之關帝廟中離總署約二里餘是局專發國家公報官商洋　局則在外城喜鵲胡同其所剩之水線巳裝回天津矣 
[江省雜聞]  
　　十四日爲潘偉如中丞六十有九華誕先一口又有抱孫之喜賓朋趨賀輿馬盈門湯餅筵前蟠桃會上可根見德門餘慶焉○風聞番中丞以年老力衰擬上書北闕作歸老計老子云知足不辱中丞其知之矣○廣信知府董瑞　太守因案提省緣　太守曾用快活登刑斃廣東某客客本饒於資在江右開一客棧歴有年所因宿妓之事搆訟到府董知其富也命出罰欵數千充公客不允遂致刑斃此案提省後經烏孫兩憲委四司員聽審董太守與案中人及廣信刑科某俯伏對簿口供俱與前案不符一時觀者甚爲太守危之○高安俗最好演三脚班動輙數十日某甲性最奸屢于登塲作劇時見有二女郎年稚貌好心悅之一夜演戲畢衆皆雲散二女擕手同歸蓮步賽澀甲追至無人處强姦焉女回家父母察其顏色有異詰之女心識爲某甲也告之故轉思身旣受辱不可苟活旋自經死其家卽捕獲某甲送官訊實秋决　辜昨已解其首回高安示衆矣○廣閠門外十餘里某姓家晨炊方熟其婦入厨作羹忽陷入地中婦遽舒其兩手因而懸擱大呼救命家人畢集將此婦挽起視之成一大洞中盡腐泥今其家猶皇皇然謂其屋將隨地陷也○初十日四更後撫州門外失火是夜北風甚緊火勢愈烈俟水龍至已延燒數十餘家幸人口無恙云 
[募勇續聞]  
　　前報鄂省軍政條内謂程軍門文炳由襄抵省面晤各憲商辦軍事兹聞軍門於十八日渡江仍回襄郡聞漕督楊石帥奉旨援閩擬共募勇丁四十營　湖北招募二十營不准市鎭閒漢痞棍混充在内又以黄陂孝感兩縣人去年有教案沾染亦不招募另在湖南招募十營江西招募十營共合四十營之數待訓練成軍即調往閩省駐防云前報方軍門統兩營姜常兩鎭戎各統一營其餘一道一府各統一營此六營卽在石帥所部之内並非鮑春霆爵帥亦委募也至前報謂湖北升字營南字營擬調赴江南下游防守此則歸湖北程軍門所管轄也 
[甬上瑣言]  
　　寍波南門外法塲初十日斬决一囚决畢將屍棺暫置陳郎腰河漘擬移往他處掩　詎偶不經心被潮冲去隨波逐流浮至江北岸臭爛難聞人皆掩鼻地保並不報官任其漂流水際誠可慘也○寗波東鄕大嵩某姓毆死弟婦報縣請騐前日鄞邑尊朱大令帶同仵作胥役人等下鄕往騐其中細情容俟探明再錄○新授定海鎭貝總兵近委督帶衛　營袁守戎在寍續募勇丁二百名現已訓練成軍步武有法日前拔隊前赴定海以資守禦云○二十日下午寍郡大校塲演放地雷觀者甚衆砉然一響岳撼山摇碎鐵坭沙飛舞空際觀者或傷手足或破頭顱皮破　流不一而足古人云三塲莫入校塲獨不與焉然演地雷之地最易傷何必冐險住觀以致災生无妄哉 
[甯郡市面]  
　　中法釁生市面大壞邇日紛紛遷徙尤有江河日下之形江厦各行號雖照常開設然山客水客來貨概欲現錢致販夫裹 
 
 

Page 3

 
 
足不前無從銷售城中舖戸之充裕者尚勉强支持然每日所易錢文往往不敷日用至資本短絀之家刻已大半閉歇六街人靜蕭索異常最苦者手藝中人無利可覓閉門枯坐餬口爲艱奉化唐岙各紙廠刻下律停工工人聚至三千餘名分投各富戸日求一館人多口雜殊覺騷擾不安慈溪山北一帶之痞棍亦聚衆向殷實人家强討硬乞所望當道者設法防閑不使　牆伏　則甬上居民無不額手稱頌矣 
[學憲啓程]  
　　新任浙江學憲劉叔濤大司成於本月初十日出棚案臨金華考試聞學憲此去古婺試竣次及三衢卽順流由嚴陵試畢而歸約計小春時候方可回省杭郡考拔諸君正可簡練揣摩以待及鋒而試也 
[穗垣瑣事]  
　　嘉　州民人王承祖與鄕人鄭成素有來往鄭成之妻姿色頗佳王承祖伺鄭成外出遂到伊家强奸鄭妻貞節自持不甘汚辱自𢦤身死經報嘉應州相騐訊定現將兇手移解來处由臬司覆訊咨部定案云○南海金利司屬擬酬神演戯該處汛官林外委欲索陋規鄕紳等以酬神演戯例所不禁不允所請該汛官竟將鄕紳李某毆辱并誣以土棍拘縣審訊前日闔鄕具呈赴府控訴太守以汛官滋　詳請大憲撤委嚴辦矣○近日各銀號有收無放銀根一緊　面頓衰賈監販夫無不切齒於法人○十二日午候寳仁坊陳宅被匪徒數人持刀直入掠去財物約百餘金防勇聞報齊到兠截賊蹤詭秘已不知何往現已禀官追究矣○前肇屬開平縣突遭水患民田廬舍淹没無算馬宗周明府禀報大憲言水高五尺受災未重在後闔縣紳士赴撫院禀稱水高九尺大憲見彼此縣殊深爲詫異隨委員查勘查得水實高一丈一尺大憲以馬令諱災不報貽害閭閻隨卽徹委叅劾 
[粤防鞏固]  
　　有友自滬去粤昨行回書云初五日乘輪船路過小零丁山以次至省幾三百里依山傍谷砲台重疉平日吾輩妄擬形勢若合符節或三層或二層每層之炮多或二十餘尊少亦十數尊高下　勢隱見靡定甚有行離咫尺而忽驚有此一砲台者可見布置在人苟能潛心思慮何患不臻上理且諸營所札之地勢無一全營露出者卽或砲台有失而全營可保無恙誠非胸有韜略者　能髣髴也 
[日兵操演]  
　　昨午前有日本水師兵百餘名從英租罪大馬路向西出坭城至跑馬廳附近荒塲操演步伐齊整與泰西兵丁無異云 
[吳淞紀事]  
　　鈞和兵輪由　隂載來新勇一哨於前日下午六點鐘駛至救生局碼頭下椗差船泊温草浜一時未及周知故仍由小渡船駁運勇丁上岸統領聞之立傳各船戸因其悞公欲加笞責後被各船戸求免○鈞和船卸空後於昨晨六點半鐘駛赴申江○砲台一之泥又袋由曹運門諭令改換鹽蒲包盛之以泥前日巳一律更換置于台左以禦問花彈子○張華浜之南用木樁塡築預備沙船滿載巨石鑿沈水底以阴法船之入不日卽可辦竣○駐紥吳淞之恪靖等營聞將調往閩江因　營久隨左侯相立功故仍願聽令指揮然須接到憲札方可拔隊耳 
[京洞抵滬]  
　　雲南解運京銅五十萬斤委正任普洱縣張華山明府鐸押解於昨日抵滬大約不日卽當附輪北上赴部交卸也并悉雲南礦局所出之錫其業經發出者計三千三百餘担均在四川漢口以及淮揚等處隨處皆有前來樣錫本館曾經目擊實爲佳品而礦中陸續開出者尚不知其凡幾然則該礦局之日有起色自可預卜矣 
[鄕人被劫]  
　　前日下午有鄕人某甲赴英捕房報稱在靜安寺相近被刧棉花等物捕頭卽派包探往查未識能破案否 
[一擊不中]  
　　湖州人朱阿五僑寓虹口前夜在頭壩大豐酒店呼酒獨酌突來夏阿元石灰一包東洋刀一柄向朱尋釁朱方欲有言夏卽以灰包撲其面疾掣刀劈下朱此時酒尚未酣急行躱避而刀鋒已入酒桌寸許隔座酒客有柯忠芳者　此情景急同店夥奪夏之刀觀者圍繞酒壚間適捕房包探經過入内查看適夏刀在柯手内遂將柯拘住詰問而夏反在人叢中乘間兎脫該包探即將柯忠芳併兇刀帶入捕房險哉朱也假使一擊而中雖欲爲高陽泗徒不可得矣 
[博徒尋釁]  
　　粤人奚阿戴在外虹橋開設抓錢攤賭局前夜甯波賭徒丁小福見其屢次贏錢不少因向其借貨奚憤甚卽抽小刀戮傷丁之脇肋經包探拘奚入捕房而將丁送同仁醫院賭　之横如比地方官豈得漠然置之 
[鄕人擲石]  
　　本埠西商有乘游船往鄕間游玩者前禮拜六前往禮拜日晚間言旋途經七寳過一橋橋上鄕民用石亂擲船内第一船過時不爲之滿第二船西人皆匿　内而磚石雨下皆注於船頭第三船舟子高呼橋上諸人謂此係西人游船並無法人在内不得抛鄭取禍鄕人乃始歛手現聞該西人等已禀領事官未知作何辦理也 
[墻茨貽羞]  
　　浦東人謝家華投上海縣供稱几午高橋鎭做茶食生意自幼聘沈氏女爲童養媳結摛數載蘭夢未徵上年卜宅滬江沈氏漸有外遇本年三月間竟與粤人温　言私捲衣飾藏匿祥春花園今被我偵知將妻沈氏及温子言一并獲住扭案請　蔣明府質之沈氏供年十九歲父係　産　則華産也於十三歲至謝家爲童養媳十六歲完姻因與妯娌不睦遷居來滬居法界同榮里因丈夫賦閒已久度日維艱潛與我商私下接客得夜台資以供我夫烟飯之用我夫惟利是圖自臥樓下甘以寳鼎讓人我因顧全丈夫體面亦未張揚咂有粤人温子言在我處來往言明每月貼洋六元遷居祥春花園並非私逃我夫既巳送案現愿隨夫回家不敢再有犯姦情事明府卽詰温子言供稱向在製造　傍教讀德國人語言文字本年三月間有友人引我至沈氏處游玩旋與該氏商通按月貼洋搬至該處買屋居住言明貼洋每月六元侯明年給洋與其夫囑其另娶聽憑該氏情愿嫁我現既獲案可將該氏退還交其夫領囘明府謂謝縱妻犯姦咎有應得且敢來案朦控殊屬無恥該氏雖從夫命但亦不應作此無恥之事温子言既爲教讀西語應知法度而胆敢擅佔有夫之婦實屬荒謬均應一體究懲温子言等再四哀求明府俯准飭謝　沈氏領回如敢再蹈前轍定予重究着温子言出具不再來往如違重究切結完案謝等遵諭而退 
[究出實情]  
　　昨報倚勢索擾一節翁太守臨捕房　將在押之包探夥錢子山及同惡相濟之馬全寳提究據錢子山稱不曾用洋亦未講價所稱洋二十員須閒楊阿玉方能明白翁太守謂楊係見証不是過付之人且十七日晚何不同西包探前往即使倉卒不及應著同去者看管一面通報補房夫搜贓力爲正理何以遲至二十日始同三十六號捕往搜則十八十九兩日明係等候洋員至十九日李林氏不肯找洋卽　西包探前往作弊顯然着將洋員交出否則卽行笞責馬全寳接口稱因李林氏家買得賊贓錢子山欲日查抄故李托楊阿玉王元春挽我調處願出洋二十元了事然未將洋付下况我亦不識李姓但憑楊王兩人卽使有洋亦應由其過手間楊姓便知翁太守謂然則價已講定矣　詰錢子山何　驟往搜贓究憑何人指使答稱因獲到李毛郎搜出十件查得尚有高勝榮亦竊土八塊故往該處高勝榮己逃走翁太守謂人既逃走如何知贓在李林氏家明是通同詐索訊至此又喝笞責馬全寳稱我撑船爲業不知此事太守謂然則何以講價又喝法包探夥將其拖下正待行刑馬全寳始稱情願於明日繳洋太守復將錢子山申斥仍將錢馬兩人管押俟今日再行核辦 
[釋嫌修好]  
　　英會審員黄太守與英副領事翟君因李毛六行竊沙遜躉船小土一案意見不合兹聞已由德國繙譯施君從中調處已可定斷昨晨翟君仍未到堂捕房所解各案仍由太守獨判云 
 
 

Page 4

 
 
[英界公堂瑣案]  
　　壽泰烟館主吳蘭齋控被執事吳本齋侵吞洋三百餘元求請提究黄太守准卽提案訊供吳本齋稱並未侵帳惟用透辛俸洋三十餘元太守以兩造各執礙難定斷著吳蘭齋檢呈帳簿於昨晨覆訊吳蘭齋吳本齋　訴前因太守查閱帳簿内有存欵洋五十元及用透之洋兩共着吳本齋繳洋八十元餘無實在証　確難照追俟繳洋給吳蘭齋具領完案○俞厚齋稱　何卓賢借去支恒德庄付銀　銀十四兩零　期自向收銀爲此與論何供俞曾托我向玻璃公司做押欵應謝我銀十四兩故給此票並非向借到期向收無着反敢誣我俞又稱並無應　謝項太守隨飭何將票呈堂塗銷不准收銀○包探康阿順稱東洋車夫余小仁推酒醉洋人至鐵路相近荒地摸取大洋一元四開一个適被三道頭西捕看見當卽獲住洋人已下輪船故將余小仁送案且余小仁所犯不止一次黄太守判余小仁笞責百板管押七日洋交捕房給還 
[山東登萊青道憲方佑民觀察覆上海籌賑公所書○少欽仁兄在人閣下頃海晏船來得奉手書並寄東賑四千金藥凡三箱具蔽念切痌癏情深溺無任感慰東省頻歲水災小民蕩析居深堪憫惻幸賴大君子垂念東民重罹斯阨接募東賑衆擎易舉博濟同殷俾中澤鴻嗷得以共沾駿惠遵卽轉解節轅並將致撫帥信函一併加遞矣專此布謝敬請德安惟希惠照不具愚小弟方汝翼頓首七月十七日 
[正字]  
　　昨報香港大風條内七百年前句百字係八字之訛合亟校正 
[浙省撫轅抄]  
　　七月十七日府經歴趙鳳雲銷解寗郡火藥軍餉差縣丞朱方逹禀知防軍局給發海防餉洋領解回寗叩辭敷崇　三監院俱呈題目單○十八日撫憲劉牌示照得本部院定于本月十九日按臨藩庫察盤爲此仰該員役一體遵照毋違特示紫陽山長金拜會臬司豐差人謝步親兵小隊旗副將熊泰交奉委募勇禀見叩謝 
候補府楊道洽禀奉札委赴温禀見卽辭候補同知夏之時禀知卦福建坐探差蕭允文菱湖厘局回省禀見銷差通判郭文翹禀謝海運保四品銜禀見運判沈三成　赴徼州鹽局大挑縣王蔭堂楊廟厘局來省禀見卽辭侯　縣錢鍾麟禀知粮飭保奏八年海運案内蒙保補缺後以同知直隸州用禀見叩謝方家榖禀銷通局差禀見崔鴻鈞　知藩司委署桐鄕縣事叩謝　下文巡捕吳佑孫禀謝海運保俟補知縣後以同知用蔣量禀上届海運保舉部淮叩謝按經歴張佩辭回龍山茶局府經歴胡元溥由寗回者銷解軍裝差汪元源禀知臬委北四叚差本日到叚縣丞撒逢恩由津回省銷差劉序銷上四叚差典史蕭　韶禀知臬委調辦望江門外分巡差候選縣丞章承銘銷海運紳董差 
[蘇省撫轅抄]  
　　二十日卽用縣湯曜上海提案回禀知奉委發審局帮審差黄金鉞從九梁聯璧均禀知奉飭分寗差委卽赴金陵李玉方禀知奉委會辦保甲巡防差隨辦西路保甲巡防縣丞沈翰禀知到差從九吳光煜禀知清查保甲南路一帶到差○二十一日藩轅牌示照得常熟縣典史　維德病故遺缺以試用典史查有庠請署武進縣典史余榮春　故遺缺以分缺間前典史朱淋請補候補道庫大使唐億年上海採辦撜油回禀知奉委北路分巡昨日到差縣丞李德埴禀知葑門外巡防差從九沈恩藻東路章灝中路均禀知昨日到保甲巡防差○二十二日新授浙江　臺孫辭行赴浙江統帶撫標親　正副前營記名總兵竇如田黄渡回翰林院編修劉傳福辭行進京候補同知蔣文鴻由金陵解餉來候補縣徐景寅昭文公翰回劉　禀辭回江隂釐局揚宗彝禀知奉首府委赴震澤公幹四品銜選授江蘇太倉衞掌印守備劉翌清湖北人由清江來候補守備侯林禀知到南路分巡差從九陳起禀知到婁門外巡　差藩憲譚明日傳見大小班十員臬憲許請假五天並明日止轅 
 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年七月十六日京報全錄]  
　　宫門抄○發抄旨五道○浙撫劉奏審明定擬摺○江督曾奏揀補都司摺○大臣文奏籌辦冬圍片○豫撫鹿奏揀補知縣摺○東學政汪奏游理賑撫情形片○七月十六日工部鴻臚寺正藍旗值日無引見○榮公假　請安○延煦謝革職留任罰俸一年恩○召見軍機○皇上明日卯正至奉先殿壽皇殿行禮○發抄陳士杰奏培修德州運河堤工完竣奉言該部知道欽此○又東帮漕船全數出境日期奉旨戸部知道欽此○又齊東等縣　水情形奉旨知道了欽此○鹿傳霖等奉水城令袁鎭南調補祥符令奉旨吏部議　欽此○又盤查司道各庫事竣奉旨戸部知道欽此○○頭品頂戴浙江巡撫臣劉秉璋跪奏爲審明鄕民藉水圖免錢漕咆哮挾制按律定擬恭摺仰祈聖鑒事　查光緒九年七月間烏程歸安二縣鄕民糾衆人城藉詞滋閙挾制兾免錢漕一案經臣將拿辦緣由於奏報各屬續被風雨及辦理情形片内據實奏明光緒九年十月二十一日差弁齎回原片内開軍機大臣奉旨鑒奉各處被灾情形殊深圍系着卽飭屬妥籌撫卹毋任小民失所烏程等縣鄕民滋事卽着妥爲彈壓並將爲首之人查拿懲辦欽此當經欽遵行司分飭遵辦已將勘明各屬灾歉情形妥爲籌撫應徵錢漕奏蒙恩施分别蠲緩小民仰荷 
皇仁歡騰鼓舞均臻安謐所有　獲滋事各犯飭據前湖州府知府傅斯懌現任知府郅馨先後審明烏程縣民施阿毛朱阿珍施秉謙等三名並姚有發等五名或係赴縣報荒或係進成有事隨衆附和均無滋事不法　事分别枷杖保釋歸安縣民楊集周等五名供情狡展禀經臣批飭提省發交杭州府審辦去後兹據杭州府知府吳世榮審明擬議解由布政使德馨署按察使豐紳泰覆審詳解前來臣親提各犯研鞫緣楊　周丁未汶陳萬罄潘大得沈進彩均籍隷歸安縣耕田度日先未犯案光緒九年七月二十一二等日連日狂風大雨河水陡漲田禾均遭淹没鄕間人心惶惶七月二十六七並二十九等日鄕民紛紛進城報荒楊集周起意藉此免完錢漕商允丁未汶赴縣要求又恐人少不能邀准主使丁未汶前往各村糾人揚言只須人多錢漕定可免完陳萬罄潘大得沈進彩並在逃之陳　尚錢洗甫丁阿四王兆興石阿毛李阿珍徐阿三吳阿二等信以爲眞允與同行楊集周卽於二十九日同丁未汶先往歸安縣署前探知該署縣譚恩黻正值考試尚住考棚未經進署當卽轉赴府署路遇陳萬罄潘大得沈進彩在逃之陳和尚等走至一共十三人偕抵湖州府署頭門外喊嚷求免錢漕該署府傅斯懌坐堂查訊楊集周丁末汶直入署内藉詞要求咆哮挾　陳萬罄潘大得沈進彩在頭門外探望畏懼不敢出聲陳和尚等仍附和喧鬧維時過往鄕民在旁觀看愈聚愈多致形擁擠輕前署湖州協副將王天焱等馳住彈壓樸捉將楊集周丁未汶陳萬罄潘大得沈進彩等　獲陳和尚等逃逸各鄕民亦卽解散由傅斯懌訊供禀報臣當於續被風雨情形片内陳明　奏一面批飭提省發委審辦兹據杭州府訊明擬議解由潘臬兩司提犯覆訊詳報並據仁和縣以案犯沈進彩在押病故由府札委錢塘縣騐明看役人等並無凌虐情弊詳請核辦前來經臣親提研鞫據各共悉前情不諱詰無另有不法别情查例載刁徒直入衙門挾制官吏究追主使之人一體問罪俱發近邊充軍等語此案楊集周起意藉水免完錢漕主使丁未汶糾同陳萬罄等十餘人赴府要求迨經該府坐堂查訊胆敢直入署内咆哮挾制實屬刁頑丁未汶聽從主使糾人並隨同入署助勢厥罪惟均自應按例問擬楊集周丁未汶均合依刁　直入衙門挾制官吏究追主使之人一體問罪俱發近邊允軍例均發近邊充軍到配各杖一百折責安置陳萬罄潘大得沈進彩雖均在頭門外探望並無隨同入署喧鬧情事惟圖免錢漕聽從同往究有不合均照不應重律擬杖八十折責發落沈進彩業已病故應與並無凌虐之看役人等　毋庸議逸犯陳和尚等並烏程縣滋事首要各犯飭緝獲日另結亦毋庸議除將全案供拓咨送刑部查核外所有審明定擬緣由理合恭摺具奏伏乞皇太后皇上聖鑒勅部核覆施行謹奏軍機大臣奉旨刑部議奏欽此○○太子少保署兩江總督一等威毅伯臣曾國荃跪奏爲揀員請補陸路都司員缺恭摺仰祈聖鑒事竊督標　營中軍都司姜　病故業經恭疏題報所遺都司員缺聲明由外揀員請補在案臣查是缺都司駐紥江甯省城有經管兵馬錢糧之責非精明幹練之員難資整頓該都司一缺係部推之缺專用儘先人員臣於通省候補和員逐加遴選謹查有現署是缺都司兩江儘先補用遊擊曾玉勝年四十七歲湖南湘鄕縣人投營隨勦荐保都司銜儘先守備於上蔡等處勦捻獲勝案内經前督臣曾國藩奏保同治五年十二月二十七日奉上諭曾玉勝著免補都司以遊擊儘先補用欽此光緒三年以原官奏留兩江奉部覆准該員先充督標親軍左營哨官操巡甚爲得力嗣委署是缺都司辦理裕如毫無貽悞覆查該員曾玉勝曉暢營　勤於差　以之借補是缺都司洵堪勝任與借補限制亦屬相符合無仰懇天恩俯念員缺緊要准以曾玉勝借補督標中營中軍都司實於營伍地方均有裨益如蒙俞允俟部覆至日再行給咨送部引見恭候欽定除飭取該員履歴並前在他省並無叅革朦保切結咨部查核外謹會同江南提督臣李朝斌恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○文緒等片再黑龍江官兵每年舉行冬圍藉演武備應需資裝銀一萬四千八百七十兩歴經奏請專欵部撥山東連年拖欠均由本處商墊應付上年山東應　圍裝仍然未到前借商戸銀兩未還無法通融曾經　停練軍一錮月節出銀兩作爲圍裝等因具奏奉旨着照所請該部知道欽此欽遵在案今屇清欵之際除咨戸部酌撥依期解到無悞冬圍並催山東將歴年欠解圍裝銀五萬一千餘兩趕緊補解以還商墊外理合附片具陳伏乞聖鑒謹奏軍機大臣奉旨戸部知道欽此○○河南巡撫臣鹿傳霖跪奏爲揀員調補衝繁沿河要缺知縣以裨地方恭摺仰祈聖鑒事竊照河仙縣知縣徐水華大計叅劾應以光緒七年二月二十日奉旨後按限减半計算扣至三月初十日爲開缺日期業歸三月分截缺造報在案查例載州縣應調缺出於　任人員内揀選調補又調補州縣以上官員必歴俸三年以後方准揀選題調又係題升調人員於疏内將該員任内有無積案及欠解錢糧承緝未獲盜案詳細聲叙如有巳起降調叅限者概不准其升調其有缺係緊要人地實在相需爲地擇人者亦應據實陳明照例辦理各等語河内縣係冲熉沿河要缺例應在外揀選調補該縣　懷慶府附郭首邑地方遼闊致務殷煩其丹沁兩河修防尤關緊要必須精明諳練熟悉河務之員方足以資治理臣與藩臬兩司在於通省應調應　應升人員内逐加遴選非本任緊要卽人地未宜惟查有調署　蔡縣事羅山縣知縣高袖海現年五十九歲係江蘇宿遷縣人由廪生考取咸豐辛酉科拔貢朝考二等以知縣用中式同治甲子科順天鄕試舉人簽掣江西親老告近改掣河南五年十一月到省六年三月丁母憂　歴年團練守城出力保以知縣仍留河南補用服滿起復九年八月回豫甄别留省歴署鄢陵内鄕原武武陟等縣印務因辦賑出力保俟補缺後以直隷州知州用題補　山縣知縣光緒七年二月二十五日到任現調署上蔡縣知縣核計該員在羅山縣任内歴俸已滿三年其歴署鄢陵内鄕原武武陟及羅山本任内均無積案及欠解錢糧降革處分卽承緝羅山縣民胡秉直家被刼張光階家被刼拒傷事主兩案均尚未屇三叅限滿惟承緝彭立已迉被竊拒傷彭道本身死曁沈世珍家被賊臨時强刼兩案巳起西叅之限與例稍有未符但河内縣爲附郭首邑缺係煩要爲地擇人例　專摺奏請據藩臬兩司會詳前來臣查該員高袖海任事精勤老成幹練以之調補河内縣知縣實係人地相需合無仰懇天恩俯念員缺緊要准以羅山縣知縣高袖海調補河内縣知縣實於地方有裨如蒙俞允該員係現任知縣請調補知縣銜缺相當毋庸送部引見且係初調人員任内一切因公罰俸處分例免核計所遺羅山縣知縣員缺豫省現有應補人員容俟奉准部覆截缺請補所有揀員調補衝煩沿河要缺知縣緣由謹會同河東河道總督臣覺羅成孚合詞恭摺具陳伏乞皇太后皇上　鑒訓示謹奉軍機大臣奉旨吏部議奏欽此○○汪鳴鑾片○再山東沿河隄丁甫經告竣詎於閏五月中旬黄水陡漲較上年大汛時高逾二尺齊東長隄漫决數處其最寛者有八十餘丈之多城内積不數尺隣近青城等處均被齊東清水灌注利津民　亦經冲刷歴城　隄旋又决開各處被灾情形齊東尤重村莊半遭淹没人口亦有損傷撫臣陳士杰前赴煙台先經飭令司道急籌賑粮委員前往齊東歴城等處分投散放惟灾區巳廣賑欵無多尚恐不敷分給時當中伏秋汛非遥兼值積雨連朝湖水山朱亦多漲發既決之隄未易立時速堵新築之　亦且　在可　民間　歲被灾困苦日甚亟應寛爲　　免致流離撫臣囘省需時千里而遥力圖兼顧近日省中官紳集捐助賑暫濟一時之急就目前　形而論但得此後黄汎平穩逐日漸消尚可隨時補救知系朝廷軫念理合附陳伏乞聖鑒謹奏軍機大臣奉旨知道子欽此 
 
 

Page 11

 
 
[光緒十年七月十七日京報全錄]  
　　宫門抄○太常寺題旨七道○發抄旨五道○浙撫劉奏請核議給奬摺子○又奏請將革員永不叙用片○前粤督　等 
奏請立案片○川督丁奏請補副將摺○浙撫劉奏請旌表片○又奏請議卹片○七月十七日内務府國子　鑲藍旗值日無引見○掌儀司奏二十五日祭奉先殿載瀛行禮○侍衛處奏派口外賜奠派出志顏○召見軍機○太常寺題八月初五日秋分祭夕月壇奉旨遺晉祺行禮從　遣耀年分獻欽此○又題八月初六日祭先師孔子廟奉旨遣　桂行禮兩廡遣翰林官二員各分獻崇聖祠遣李端棻行禮欽此○又題八月初七日祭社稷壇奉旨遣弈誴恭代欽比○　題八　初九日祭昆明湖龍神祠奉旨遣　申行　欽此○又題同日祭惠濟祠河神廟奉旨遣師曾行禮欽此○又題八月初十日祭文昌帝君廟奉旨遣載勛行禮後殿遣文興行禮欽此○又題八月十二日祭關聖帝君廟奉旨遣魁斌行禮後　遣張蔭　行禮欽此○發抄鹿傳霖等奏審明滑縣文童劉平甫京控王道平等吞賑害民案定擬奉旨邢部議奏欽此○奎斌　西征協餉仍難解足八成奉旨戸部知道欽此○又仍以太原守馬丕瑶升補冀寍道奉旨吏部議奏欽此○又塔城換防官兵台　仍未疏通請仍由甘肅調派奉旨該部議奏欽此○又夏季分委署各缺奉旨吏部知道單併發欽此○○頭品　戴浙江巡撫　劉秉　跪奏爲在籍藩司捐産瞻族懇恩笏部核議給奬以昭激勸恭摺仰祈聖鑒事據布政使德馨詳據平湖縣轉據糾士二品頂戴前任湖北布政使王大經呈稱世居平湖縣城内祖父一品封職樹德生前隱居樂善生子五人胞伯二品封職念曾志祖惠宗胞叔忎親與故父一品封職恩高克敦孝友慕宋賢　仲淹置田贍族遺風刻苦經營置田五十六畝零作爲公産大經仰承先志興建宗阿陸續增置民田一千餘畝連前五十六　零每歲合收租米一千一百石有奇現復購定義將共用銀一萬二千五百八十餘兩所收租息除完納地漕歲時祭祀外凡族中貧苦孤寡婚嫁喪塟以及子弟讀書應試一切　用著明條欵隨時資助以崇一本而恤同宗等情造具義莊條提　畆字號清册由縣詳司請奏前來伏查前任湖北布政使王大經克承先志陸續捐置田産共用銀一萬二千餘兩實爲誼篤宗親敦厚可風例得仰邀旌賞惟係二品　員與尋常士民捐資贍族者不同可否仰懇聖恩俯准援照刑部　郎許　身捐産贍族成案勅部核議給奬以昭激勸之處出自鴻慈除册結咨部外理合會同閩浙總督臣何璟浙江學政臣劉廷枚恭摺具　　乞 
皇太后皇上聖鑒訓示謹奏軍機大臣奉旨禮部議奏欽此○○劉秉璋片再臣前因訪聞試用同知揭裕鎔前辦鎭海縣厘捐有任用司事串通賣放情事當於特叅庸劣不職各員摺内陳明具奏光緒九年十一月十二日欽奉上諭試用同知揭裕鎔試用縣丞彭應辰均着卽行革職據奏揭裕鎔前辦鎭海釐捐有任用司　串通賣放情弊着該撫訊明究追從嚴懲辦等因欽此欽遵行司飭遵去後旋據寗波府知府宋源瀚等以提　已革訊用同和揭裕鎔於光緒七年奉委辦理鎭海縣釐捐經收厘金悉遵章程按月申報彚解後無錯悞其進口木船厘捐向因該船貨未　售無力交錢由該處　戸先行赴局掛號出具捐票限一百三十日方交捐項九年四五六七等月船戸金源來等進口木船一百二隻揭裕鎔亦係循舊辦理旋因奉文交卸局務金源來等厘捐尚未屇期交收揭裕鎔並不移交囑令司事己革試用縣丞彭應辰等轉令行戸先期催交經接辦厘捐委員馬秉鈞查知禀究並奉訪聞叅革飭追揭裕鎔已將收到洋銀七千四元零陸續解繳下餘尾涓洋銀一千四百三十三元零訊由遭風船隻未交所致已飭照數賠補清欵委非串通賣放等情詳覆到臣恐尚有不盡不實復經批飭提省發委杭州府知府吳世榮厘捐局提調候補知府林祖述調齊卷簿提集行戸人等核訊相同飭據藩司德馨　臬司豐紳泰會核已革試用同知揭裕鎔於交卸差務後不將未收厘金列册開報又不移交接辦之員輙敢囑令彭應辰等私自催收雖己金數追繳清欵與始終侵蝕者有間惟值整頓厘務之際雖己叅革在先似尚不足蔽辜應請加以永不叙用以示儆戒等情會詳請奏前來臣覆查無異相應請旨將已革試用同知揭裕鎔巳革試用縣丞彭應辰一併永不叙用以示懲儆而肅厘政理合附片具陳伏乞聖鑒訓示謹奏軍機大臣奉旨着照所請吏部知道欽此○○張樹聲等片再粤東籌辦海防以來往來文報最關緊要亟應　各江添設腰站以期迅速馳遞而免貽悞事機查江北爲進京大路火票牌單絡繹不絶東西兩江爲惠潮高廉雷瓊各府海口甚高而西北路逹廣西梧州軍書旁午尤爲當務之急卽經札飭司局委員會同各該州縣遵照確切查勘在於水陸處所酌量一律添設腰站遇有緊要公文加緊妥愼馳遞旋據各該州縣會同委員陸續禀　所有應行添設腰站之處均已遵照添設至辦理軍務添設水陸腰　快　步夫工食口糧例准支領今海防事務緊急所需腰站費用似應准其照例支給飭令　眞辦理事竣核實造報彚入海防案内報銷一俟海防稍定卽行裁撤以節糜費據善後局司道會同按察使詳請奏咨立案前來臣等覆查無異除咨戸兵二部查照外謹合詞附片陳明伏乞聖鑒謹奏車機大臣奉旨該部知道欽此○○太子少保頭品戴四川總督臣丁寳楨跪奏爲請補副將員缺以資治理恭摺仰祈聖鑒事竊查維州恊副將賡長告病遺缺前以留川　用副將　宗漢請補品准部咨維州協副將員缺係題補第一輪第二缺應用儘先人員查蔣宗漢前由記名提督於署騰越鎭總兵任内因案革職旋隨同剿匪力克堅城送部引見奉旨以副將發往四川補用又於進靖遠天逆匪案内經前署成都將軍托克湍等奏請開復提　原官經部議令　部引見後再行補用奉旨依議欽此今請補副將與定章不符行令另揀合例人員請補等因查　州恊界在邊郵漢夷雜處撫馭巡防極關緊要非熟悉邊情夷務之員不足以資治理臣前以蔣宗漢請補原爲因地擇人起見准部咨行令另行揀補臣等復於儘先副將内詳加遴選均於是缺不甚相宜查留川補用副將蔣宗漢現年四十三歲雲南鶴慶州人由練勇隨同攻勦雲貴髮苗各匪著績荐保副將歴署劍州營都司鶴麗鎭遊擊隨請　補鶴麗中營　擊復因克復大理府城奏奉上諭總兵銜補用副將蔣宗漢着以提督交軍機處記名遇有提督缺出請旨簡放並賞穿黄馬褂欽此嗣經調署順雲恊副將迭因戰功保奏奉旨賞給圖桑阿巴圖魯名號雲駒尉世職隨奏署騰越總兵並請升補順雲恊副將旋因洋案牽涉暫行革職事竣後委辦防務以克復騰越等城出力保奏奉旨蔣宗漢着送部　見欽此於光緒四年九月十五日引見奉旨蔣宗漢着以副將發往四川補用等因欽此杳該員忠誠勇敢胆略素優屢任邊缺於夷務邊防尤爲熟　擬請補授　州協副將並無違碍事故但維州應用儘先班允與例稍有夫符若必照章　補　難得人惟該員開復提督原官未經引見現奉旨調赴廣西軍營差遣一時碍難送部合無仰懇天恩俯念員缺緊要准以蔣宗漢補授維　協副將如蒙俞允俟接准部覆　員囘川卽行給咨送部引見臣等爲愼重邊陲人地相需起見是否有當理合會同成都將軍臣宗室岐元署提督臣李培榮合詞恭　具陳伏乞皇太后皇上聖鑒訓示謹奏軍機大臣奉旨兵部　奏欽此○○劉秉璋片再據署杭嘉湖道　康等禀稱查有同鄕孝女莊二　係江蘇武進縣人二品封職莊仁方之女知府銜候補同知莊濟東之胞姊出自名門夙嫺姆教潔身奉母十年生不字之貞刲臂　親三黨鈜過人之行撤瑱環以助養色笑無違完貞孝以　歸聲稱罔間職等諠屬桑站見聞較確俻具事實册結禀懇奏請表揚前來臣查己故孝女莊二　肺誠夙具　孝性成洵爲懿行可屈肻沐　揚盛典合無仰懇天恩俯准照例旌表以維風化除册結送部查核外謹會同浙江學政臣劉廷枚附片陳請伏乞聖鑒訓示謹奏軍機大臣奉旨着准其旌表禮部知道欽此○○劉秉璋片再准浙江提督歐陽利見咨稱管帶楚軍逹字副右營總兵銜提標補用副將張藝勝湖南湘鄕縣人於咸豐九年投効湘軍歴在湖北安徽浙江福建廣東等省克復郡縣迭受重傷先後委帶勇營尤能實力操阞不辭勞瘁兹因傷病與發放光緒十年四月十五日在阞病故又據統領阞軍記名提督楊岐　禀稱管帶親兵左營副將銜儘先叅將陳尚文雲南新平縣人由永昌協標兵投効楚軍前在江西江蘇屈著戰功歴保今職於光緒九年十二月初七日在台州防營積勞身故候選知縣舉人王　人浙江黄　縣人委帶越軍中營任事勤慎在台捕拿土匪殫心竭慮日積宿勞於光統十年五月二十五日在防病故又藍　候選縣主簿徐鈺江蘇山　縣人由俊秀投効安徽軍營在直隸親軍馬隊多年著有勞緒上年來浙委派親兵左營都辦隨同陳尚文巡防剿捕積勞致疾於光緒十年正月二十三日在鎭海防營身故等情失後呈　奏卹前來臣查副將張藝勝叅將陳尚文候選知縣舉人王右人候選縣主簿徐鈺等均係從戎有年　者戰功今以積勞在營身故殊堪憫惻合無仰懇天恩俯准勅部將總兵銜補用副將張藝勝副將銜儘先叅將陳尚文候選知縣舉人王右人候選縣主簿徐鈺均照軍營立功後積勞病故例議卹以慰幽魂而昭激勸謹附片陳請伏乞聖鑒訓示謹奏軍機大臣奉旨張藝勝等均着照軍營立功後積勞病故例議卹該部知道欽此 
 
 

Page 12

 
 
[更變服制論]  
　　自古王者御宇之初必詔改衣制服色所以定體統分尊卑也朝鮮衣服猶存古風覩之者穆然深思如見漢唐人物臺笠緇徹誰不念彼都人土耶自檀君箕子以迄於兹幾三千餘載以今王而論自開國以來已四百九十餘年矣其間惟元朝迫以兵力衣服使改舊觀不數十年仍復故制今無逼迫之者乃一意紛更令祖宗成法頓敗壞於崇朝率由舊章之謂何竟妄爲此舉也朝鮮積弊久矣其當變易之者誠難枚舉其當急思更張而難緩須臾者更不一其端今皆舍而不顧獨於衣服之細妄存改轍之思誰重誰輕誰緩誰急何不深爲較量而冐昧以行之哉且旣改窄袖彷彿中華將不數年而短其袖窄其襟不難仝乎西洋矣卽終王之世不再變更降及後代必有援引此例以妄爲者流弊伊於胡底乎聞濟濟諸臣伏闕上書者有之面折廷諍者有之待罪宫門甘一死而不去者又有之何不因諫而止勒之于書使後世知所遵循不敢啓紛更之漸也嗟乎江河目下時事日非有心世道者曷勝慨然[  朝鮮來稿]  
[榕城官報]  
　　藩轅牌示平和縣漳汀巡檢徐兆漳病故遺缺當經先請巡檢劉益謙咨補現奉覆准應飭赴新任馬巷廳鄭宗瑞禀假遺缺應以侯官縣趙家琦署理所遺侯官縣缺以知縣　慶雲署理 
[粤中賞格]  
　　署理兩廣總督山西巡撫張欽差大臣太子少保兵部尚書彭欽命兩廣總督部堂張欽命廣東巡撫部院倪爲懸賞事照得法人搆衅自外生成不感懔柔之德不守萬國之法窮兵黷武背理違天窺我邊疆殘我屬國聖德寛容准予就欵條約彰彰旋卽背棄本年閏五月　山觀音橋之役彼先傷我差弁又先開礮傷我官兵我始還擊其曲在彼不知悔禍反肆要求婪索巨貲擾犯海口殘忍驕貪天道不佑環海萬國皆知其非我粤士民风稱忠義枕戈擐甲久切同仇因凛王章未敢猝發兹已釁開自彼用特宣示軍民衆志成城同心戮力論功行賞決不食言所有賞格條列於後殲兹醜　靖我邊氛其各凛旃特示一無論軍民人等有能擒斬法國兵頭者騐明憑據賞銀一萬兩保花翎游擊斬七畫法官一員騐明　據赏銀三千兩保花翎都司擒斬五畫法官賞銀一千兩保藍翎守備三畫法官一名賞銀五百兩保藍翎千總如係職官另行加保均先給劄付一無論軍民人等有能擒斬眞正法兵一名賞銀一百兩擒斬法人所雇越人華人打仗助逆者賞銀五十兩一人擒斬多名者按名給賞外仍保藍翎千把總惟均須騐明憑據尤不准妄殺别國洋人應保奬者先給劄付一兵勇團練於法兵犯現之時有能奪獲頭等鐵甲船一號賞現十萬兩次等鐵甲船一號賞銀八萬兩頭等木輪船一號賞銀四萬兩小木輪船一號賞銀一萬兩洋杉板一號賞銀一百兩沉毁法人鐵輪木船　三板　减半賞給仍優保官階惟不得妄奪妄毁别國船隻至船上所有財物一切盡給出力之人充賞此外未經助力之紳宫軍　人等概不許爭論瓜分惟　戸尚退不顧追　先搶財物　定以軍法從事一如論軍民人等有能奪繳法人萬斤以上大砲一　者賞銀三千兩惟首出力之　保花翎都司先給劄付次等之砲以次酌减一文武員弁兵勇　傳商民人等如法兵犯境之時有能出奇制勝自帶奮勇　後攻擊　獲全勝　賞　三萬兩按其官階功名破格優保成功之口先給　付一法兵犯境所到之處　鄕　練兵有能於兵勇未到之光恊力守禦使彼族輪洋船洋　板或陸路大隊不能襲入内地飛請官兵赶到救護保全隘口者臨時酌重從重優賞自一萬兩至一千兩不等并蔣首先出力諸人復保功名翎項一妄殺　辜冒賞者定按軍法以上各項花紅賞　現已由藩運糧三　　爲籌撥提存善後局内應給賞者准赴善後局具報騐　　時支　隨到隨給斷無折扣稽遲至以舉功名翎頂一項當時給以劄付决不食言前　各條係專指法國兵船而言此外各商民向　和　無嫌不藉端　言違者亦按軍法光緒十年七月初十日示 
[鄂省官報]  
　　六月三十日湖南　補班前儘定補用縣周至德禀見辭行七月初一日新選嘉魚縣張開泰來处赴兩院禀到新選枝江縣陳彰五載臬憲委赴江夏縣帮審　　赴兩院禀　藩　牌示代理漢陽縣之劉秉　接署門陽州缺委與　縣黄世崇　　漢楊縣缺委天門縣邵世因調　興山縣缺沗儘先補用同　韓　武昌縣缺委候　班儘　補用縣　桐山俱署理初二日新選鄖　縣　誠奉藩臬憲委赴江夏縣帮審案件赴兩院禀　新選鄖縣桂文燦奉督憲　諭擬宣講章程禀知撫憲見初三日補用按司獄巫國玉自廣東偵探回赴兩院銷差候補縣張聞　奉藩臬憲會委赴漢陽府　局額外學習胡金鐙奉藩憲委赴漢川縣沔陽州騐收堤工差 
 
