# 1907 - 323 - 4912430

 

Page 1

 
 
   
 
 

Page 2

 
 
上諭 
　　七月二十八日奉 
　　上諭袁世凱奏請收回成命一摺現在時事多艱該尚書向來辦事認眞不辭勞怨自應勉爲其難所請收回成命著毋庸 
議勿庸固辭欽此同日奉 
　　上諭湖廣總督著趙爾巽調補陳夔龍著補授四川總督欽此同日奉 
　　上諭直隷總督兼北洋大臣著楊士驤署理吳廷斌著署　理山東巡撫欽此同日奉 
　　上諭張曾敭著調補江蘇巡撫迅速赴任浙江巡撫著馮汝騤補授未到任以前著信勤暫行署理欽此 
論說 
[論袁張同入軍機事]  
　　政府以奕道用人久矣。若岑春萱若瞿鴻機若林紹年若吕海寰其升遷也。莫知其所長。不降黜也。莫知其所短。也用内也。莫識其何因。其外放也。莫識其何果。一人譽之而召臣。一人毁之而去臣。初無所謂量材錄用。擇能而官久矣。而今乃有張之洞世凱同入軍機之諭。 
　　環顧廷臣彊吏中稍具政事思想而才識之足以稍備緩急者無出袁張。况當是時。革命之風潮正亟。而滿漢之意見未融。官制之更張如麻。而立憲之基礎未定。外交則在。在棘手。而折衝樽俎者尚乏其人。故自有此諭。而滿漢之意見。藉以消除。自有此諭而立憲之基礎。可望成立。自有此諭而外交庶不。至專事贈禮。而亦可收末路之挽回。然則今日之所謂至重極要者莫有如袁張同補軍機之諭若。顧欲推求二人之同入軍機。果有補於大局。奚若則必先考求其兩人之政見奚若以爲斷。 
　　張督素主張緩行者也。香帥主張維新最早故其初時之展布。似大有可爲。及經激烈派數次之破壞。無識者之附和從風。於是向之所持積極主義者。一變而爲消極主義。向之所。持維新主義者。一變而爲存古主義。故立憲則主張緩行。内閣則主張緩建充類至盡。勢必至復科舉毁學堂。政府則依然專制。立憲則不必實行而後止。此張督近日所抱之主義也。 
袁督則主張急進者也。袁督目覩内亂之日亟。外禍之方殷以爲非急進。 
 
 
 

Page 3

 
 
則必有鞭長莫及之勢故立憲則主張速行。官制則主張速　。厯觀所舉政略。若地方自治。若禁烟辦法。均推北洋爲首。明知官吏之程度未臻。國民之程度未至。但早一日施行。卽早一日收效。早一日改革。卽早一日進步。若必俟程度旣臻。而後改革則雖立憲可待。而不及待者國矣。此袁督所持之主義也。　　舉兩方面而並論之則張督所主張者緩行。袁督所主張者急進。緩行似較急進爲穩也若舉近日時局論之内訌也外患也急進似乎鹵莽然亦不得不爲此割肉補瘡之計。然則二人政見之孰短孰長。已有涇渭白黑之别。不必明者而判矣。不特此也。二人之政見不同。因而生政界之阻碍。勢有必至理有固然。一意見不融必心存妬忌妬忌不已必至傾軋傾軋不已勢必至於不顧大局而專事私爭一意見不融必心存觀望觀望不已勢必至於互相詆誹詆誹不已勢必至於門戸各分而大局因之不可收拾推其禍之所極則二人政見之岐異。足以亡國而有餘。然則二公之入軍機。果有益於國家之大局與否。尚在不可知之例矣。若二公能鑒於外患之日深。内禍之日横。屏除已見。力顧大局則天下幸甚。國家幸甚（塞） 
專電 
[電一北京二十八日八點十五分]  
　　外部尚書易人侍郎汪大燮因之搖動（序） 
[電二松江（同日午後八點）]  
　　江浙塩捕營統領由蘇撫改委松江提台劉光才接統劉電辭不獲徐賡陸卽日去差（此） 
[更正]  
　　昨報緊要新聞欄紀松府宣布函囑搜查黨人一則内稱鹽捕統領徐紹楨係徐賡陛之誤合行更正 
京事小言 
　　政府現以各省實缺候補官員自請出洋遊歷者爲數甚多非認眞考選不足以示鄭重昨已分電各省督撫嗣後凡有屬員出洋遊歷者務須詳加考驗如能合格再行派往以免貽笑外人而維國體然前之出洋遊歷者其貽笑外人之事已罄竹難書矣 
　　外務部昨又電致雲貴總督謂聞近邊法人修築鐵路招募華　時有虐待情事除已照會駐京法使轉飭嚴禁外務請照會法官隨時訪查如有虐待等情請其認眞究辦以蘇民困云云以法人虐待華工而請法官訪查之外部辦事於此可見一班　 
　　禮部自設禮學館後因派總纂一差尚書侍郎未免各有意見辦事諸多不恊近日溥玉岑尚書以化除滿漢畛域宜先融合意見是以翻然悔悟凡有禮學館一切事宜皆推重於張亨嘉侍郎裁决尚書畵諾而已然吾謂旣無意見則彼亦不必競爭此亦不必退讓蓋意見者個人之私意也國事者國家之公事也公事公辦可也 
　　禮部溥玉岑尚書因部務紛繁辦理棘手兼與各堂時有意見已决計奏請開缺現經世相國竭力慰留慶邸亦多方勸導是以未遂初願吾聞改設新部以來各大臣之有意見者殆指不勝屈勿論滿與漢爭也卽滿與滿亦爭漢與漢亦爭勿論新與舊爭也卽新與新亦爭舊與舊亦爭則雖日日言消融滿漢調和新舊又安能平政界之風潮哉 
　　學部榮華卿尚書屢議整頓學務刻擬通咨各省先飭添設存古學堂以存國粹隨時嚴查女學堂以維風化據是以觀學部所謂整頓學務者其宗旨固可想見也然則何不徑復科舉又何不徑廢女學 
　　陸軍部鐵尚書以憲兵一事關繫甚重咋與各堂憲商定通咨各省所有未編憲兵隊者迅卽挑選程度最優之陸軍兵丁編設憲兵　准其帶刀乘馬專司巡查以防軍士違犯軍律並飭籌設憲兵學堂以期養成憲兵之資格惟旣曰迅設憲兵隊矣則此項憲兵之資格又不知從何處養成者抑今日之憲兵可以無資格而以後之憲兵則必須有資格耶中國辦事無秩序往往如此 
緊要新聞 
[議定緩行化除滿漢期限北京]  
　　前日會議化除滿漢辦法一摺業已具奏其内容共有十餘欵卽撤駐防賜姓氏减名糧裁漢軍通婚姻裁旗缺墾蒙荒等條大約採擇君議合一爐並治之並無特别新意惟其扼要之語則定爲六年期限逐漸施行以免操之過蹙之弊云（慕） 
[林中丞奏請宣布實行立憲年限北京]  
　　十六 
日軍機大臣召見後兩宫特傳林賛虞中丞詳詢立憲事宜林奏對云 
 
 

Page 4

 
 
全國人民對於立憲一事均極歡迎惟政界中人難免有反對之議若不决定實行年限早爲宣示恐在上者仍施壓力在下者益多遲疑雖數年後亦難收預備之效擬請從速宣布實行立憲年限俾各省認眞豫備朝野有所遵從云（益） 
[兩宫面斥各部堂官辦事因循北京]  
　　據政府中人云兩宫近以改良政治之時各大臣仍舊辦事因循頗滋不悅卽如應設立之資政院審計院曁陸軍部之海軍事宜度支部之造弊廠外務部之儲材館農工商部之商標章程法部應改之新法律均未見奏明切實舉辦是以連日傳見各部堂憲面加申斥諭令認眞議辦作速實行勿再任意因循致干未便各堂官聞諭均面汗碰頭而退未知此後果能振作否（益） 
[川督堅請撤廢英商礦務合同重慶]  
　　英商摩根承辦四川礦務合同已逾限多年蜀中官紳遂向外部呈請廢約而英使及該英商堅稱實已開工經外務部電請川督撤查去後茲准護督趙季帥覆稱據礦務局司道詳稱廿六年五月礦師穆立思田開等四人出省勘視係派徐令鴻基伴送徐現在省城當卽傳問據稱穆礦師等前次勘礦惟在越溪之大柎塏冕寗之瀘沽住二三日冕寗之麻哈住目餘沿途不過順道查看並無勘定標記之處在哈亦只閑住有時勘地書圖而已穆礦帥先曾赴彭縣安縣茂州松溪勘礦據當日禀報亦只順道探勘且原定合同詳明華益公司購地妥恊得有礦務局之准開憑據斤交與會同公司承辦工程該商旣無此項憑據卽是未經開辦碻証等語杳英礦師雖兩次來川始終未曾勘出一礦指定一地又絶無批鑽試騐等事乃該英商等執言工作一年有半究竟工在何處所開何硐其事昭昭虛實均難掩飾該商等之意殆欲借花費爲名要求利益殊非公理除咨覆外謹此電聞祈大部主持駁覆爲禱（序） 
[善董行商决議接收粤路財政廣東]  
　　二十二日粤路創辦人善董行商假座愛育善堂會議再送劉君小卓關書及接收財政事宜公推李幹若爲主席先宣佈劉小卓璧回關書函及羅總理來函是日議案錄下（一）劉君小卓璧回關書查劉君擔任銀行總理粤路存放銀兩係其專責義無可辭應由同人親送關書再行請其擔任（衆議再送關書）（二）羅總理來函旣定念四日接收財政應先將接收辦法函復幷請公同擔任衆議第一級由各堂各行同人接收是日同人公推三人經手點驗各同人隨同監視接收後公同簽字見證並代禀督憲爲羅葆翁存案以淸首尾第二級同人接收後除仍聘杜星河羅次鸞兩君管理外即定期大集同人投筒公舉主持財政人員一擔任簽字一管銀單一管數目以專責成均不支受薪水第三級照杜君星河前議另聘銀行二員常川駐收支所帮同杜羅兩君經理財政俾資熟手（未 
[粤省新舊兩督反對之傳聞廣東]  
　　新督張人駿前次在粤卽與岑督大相反對此次奉命督粤擬一反岑之所爲聞已有信息到粤所有岑督前次調用充當要差人員概不得藉故辭差他去此外各局處一切費用亦令預備淸算出入數目前被岑督叅劾之道府州縣現已調來數員其餘所挽留者多爲岑督屏棄之人裴景福之子裴守祖澤刻亦調其仍來粤中差遣將來到粤後各官場定有一番大變動云傳聞如此未知係一面之辭否（酉） 
[補錄浙省羅織黨案往來電文杭州]  
[金華府致處州府電]  
　　武邑匪擾獲犯供出匪首周金海趙洪甫卽趙申均貴屬縉雲人趙在紹郡體育學堂司帳勾黨起事請飭縣密拿 
[浙撫致處州府電]  
　　徐錫麟在紹郡所辦大通體育學堂學生衢處爲多平日四出勾結爲亂現在查辦勢必散走衢處應密告鎭軍卽飭縣查拿首要母忽 
[處州府復浙撫電]  
　　歌電敬悉遵卽密告鎭縣查拿卑府四月抄奉臬道密札卽募警兵三十名在紹郡一帶偵護惟卑屬地廣無一防勇擬懇撥勇一隊備調以資震懾乞賜電復 
[金華府再致處州府電]  
　　金屬匪徒滋事獲犯供出舉人張恭卽伯謙散票結黨現聞逃匿貴屬縉雲宣平衢屬嵊縣諸曁諸等處請飭縣密拿 
[紹興府致處州府電]  
　　敝郡女匪秋瑾勾結嵊匪竺酌仙卽紹康王金發及縉雲人吕鳳樵謀在郡起事已獲秋瑾正法竺王吕尚未獲請飭縣嚴緝各匪務獲究辦至禱 
[處州府復紹興府電]  
　　庚電敬悉已飛飭宗令密拿務獲解究嗣後如有指拿縉雲匪徒祈逕飭宗令免泄密機事關重要特此密佈 
[處州府禀浙撫電]  
　　初十投遞請兵計邀鑒核匪黨蹤跡無定蒙諭調温勇頃李營帶在靑田撥三棚一棚留郡餘往縉自是無勇敷調卑府擬募足百人求發後膛槍百桿幷予月餉乞電示　俾專弁飛領以安人心 
[浙撫再致處州府電]  
　　據紹守禀匪竺紹康又戕斃哨官革匪裘文高張岳云改扮學生逃匿處州府大通武備學堂及縉雲縣學堂聞該府武備學堂卽紹郡大通武備學堂分設係吕匪鳳樵所辦速卽訪查的確掩捕各匪幷察訪有無藏匿軍火仍委妥員赴縉雲嚴密查拿又前電趙 
 
 

Page 5

 
 
洪甫一名已否查獲均覆頃又電温州王督帶撥隊赴處矣 
[處州府復浙撫電]  
　　號電敬悉查卑府幷無大通武備學堂縉雲壺鎭體育會半日學堂一係吕習常一係吕熊祥卽鳳樵於四月開辦卑郡自是目杪奉臬道密札府縣認眞訪查凡形跡可疑者無不細加盤詰所有府城體育會及私立之警察學堂縉邑之體育二處及吕匪鳳樵所設之半日學堂均於五月二十日勒停禁止外人頓宿李管帶率勇到郡麗水由黄令縉雲由宗令會同嚴密查拿惟各匪及趙洪甫均先遠颺至裘張二革匪亦經四處線緝獲卽鐐解卑府濯不敢養癰貽患壺鎭素稱匪藪防隊擬請永駐合倂附陳（比） 
[會審抗阻采石首要情形松江]  
　　松屬小赤壁鄉民因鐵路公司採用山石聚衆反抗已屢詳本報兹悉二十四夜婁縣何榮烈大令會同滬道所委之朱幼山太守提訊爲首之徐老二徐成祥徐老胖三名徐老二徐成祥狡展不承分别鞭背笞臀徐老胖供稱小的在張汝翼張汝礪兩紳家充當外帳六月十九日家主汝翼用鋼筆板刋印兩江總督札文翌日令小的至各鄉分送意在安民（當堂呈出原印札文一紙）問官閱畢謂此係滬寗鐵路曰土山奸民盜賣山地之憲札與小赤壁采石何涉爾家主果欲開導鄉民則上憲札文甚多報紙均已詳載何以獨揀此件刋印分送是明明指張葆培爲賣山奸民藉以煽惑鄉愚激成暴動且安民一事地方官已出告示何用爾家長干預今自二十日分送此項札文後二十一日鄉民卽赴府縣衙門閧阻二十二日又至張葆培家滋擾如燃導火線其原動力已彰明較著矣再本縣三次到鄉查無教民附和而初四日忽有教民攔入殊可詫異朱太守亦謂此案非有紳士暗中主持决不至此研訊至此徐老胖忽當堂投遞一函何大令以迹涉嫌疑請朱太守面拆見内儲八行箋兩張白禀一扣曁張汝翼張汝礪名片兩張大令怒謂爾家主素稱公正爾何得當堂投呈封口信件干犯法紀隨判釘鐐收禁候再核辦二十五日午前府縣及督撫道委員蘇路總理王京卿並公司員紳工匠齊赴小赤壁試騐炸藥以便開工鄉民均無驚擾（農） 
[附蘇路公司致江督蘇撫電]  
　　昨在小赤壁會同印委試轟極爲平穩居民安靜諸仗鈞庇至級公誼刻由印委妥商出示卽行開採專謝並紓尊厪穆等沁 
　　又致北京單束笙電采石事松人反對全從空處著力殊可駭歎昨穆在小赤壁會同印委試轟毫無危險鄉民見之頗以何不早試爲言刻由印委妥商出示卽行開採祈轉達同鄉諸公藉紓厪念穆謇愈沁淞滬要聞 
[蘇提學使爲試辦地方自治事咨滬道文]  
　　（前略）查北洋辦理地方自治袁宫保係先從天津試辦用意甚爲愼重並力持只從天津一縣試辦卽天津府屬各縣亦暫不推行如慶雲鹽山之請辦者經卽批駁蓋深恐辦理稍疏於民間卽多擾累此本司在北洋謁見討論時所親得其詳者近屢奉撫憲指示同一愼重之心伏讀諭旨直隷江蘇兩省風氣漸開應擇地先爲試辦俟著有成效逐漸推廣其餘各省均由該督撫體察情形分年分地請旨辦理大哉王言所以昭示臣民者至爲明愼際此列强環伺議行新政之秋我中國兢兢焉惟期收變法之利而不至貽變法之害此則民生之福地方之幸而官紳一心所宜交相勗勵者也吳會爲南服名區本司備員是邦不敢不略申忠告所望該紳等力圖公益保惠梓桑上慰聖朝求治之心下恤窮黎難言之隱以爲東南各省倡率藉副撫憲委任其前由善後局咨送新刋鈐記一顆現己具文照發至監督一差力難兼顧亦已禀懇撫憲埀鑒卜情俯賜改委除禀明撫憲並將鈐記照送蔣章兩紳騐收通報曁分别移行外合就咨請查照施行（懷） 
雜說 
[革命黨異同考]  
　　前日浙撫電飭搜查松江韓半池家。誣　藏匿革命黨竺紹康。事夫以浙撫之勢力。欲誣韓以革命黨。則韓安得而不韓革命黨。固業醫者也。則其革命也。異乎人之革命。於是乎作革命異同考。 
[一革命黨主義之異同]  
　　有革命必有主義。或政治革命。或種族革命。而韓之主義則皆非。其所抱之主義。不過在數封醫敬。此主義之異乎人之革命者一。 
[一革命黨範圍之異同]  
　　種族革命之起黠必原因於不同之二種族。惹起權利之競爭。而韓之革命則非。無非自殘同種。每以革命老弱爲入手之方針。此範圍之異乎人之革命者二。 
[一革命黨起事之異同]  
　　革命黨起事之先。必有一萹洋洋數千言之聲罪討逆檄文。而韓之革命則非三行脈　。數味藥物。已足以制人之死命此起事之異乎人之革命者三。 
[一革命黨舉動之不同]  
　　革命黨起事之預備。至少八千子弟。起碼亦須軍火數千。而韓之革命則皆非。一乘轎三個僕。而已能使人措手不及此舉動之異乎人之革命者四。 
[一革命黨殺之不同]  
夫曰黯殺必有黯殺之具。或以手鎗。或以炸彈。而韓之革命則皆非。三個指一張方。而人之命危矣。此黯殺之異乎人之革命者五。 
然則韓固革命中人也。其革命也異乎人之革命。其革命黨旣異於人。則浙撫之電飭徐道搜查也何居。或曰韓爲革命中人也。烏可以不捉。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畵史（消融滿漢） 
要件 
[長元吳三縣勸學所全體職員上提學憲呈]  
　　呈爲條陳勸學管見擬請通飭遵行以廣學務而期普及事竊維興學之要在普及教育教育普及之義在多設初等小學泰東西學校如林故兒童至八歲以上國家有强迫教育之權卽吾中國前當科舉時代七八歲之子弟亦莫不勝衣就傅蓋猶知讀書明理爲個人應盡之職任近奉明詔銳意興學宜吏竭力經營士紳熱心組織若高等若中等以迄於高等小學官立公立次第畢舉而初等小學寥若晨星彼私塾旣爲通儒所詬病己漸歸於天演之淘汰總角之童有就學無所之歎非惟教育難期普及閱數年後竊恐高中等各學將無及格之人可以遞升而造就觀於近日各校紛紛招考曾無一足額之期其現象實已先露端倪蘇垣省會之區戸口至爲繁盛初等小學僅有官立二十區斷不足敷學童之支配學員等沗　勸學常以多設初等小學爲最迫急最切要之方針第興學與籌欵其事兩相需而其情實相左勸人之子弟入學則十有九從勸人以出資立學則百無一應如柄納鑿格不相容舌敝唇焦媿無寸效愚以爲宜就原有之基礎策羣力以兼營蘇城財力雖窘苟其因勢利導則能擔興學之任者約有三部分敢爲我主持學務之大公祖陳之一義莊自范文正創置義田縉紳世家踵行盛軌稽其規畫教養本屬兼施贍族而外有大小考試之費有月課脩脯之資科舉旣罷此項無所開支以之籌辦學堂必事半功倍裕後貽謀基於教育文正復起不易斯言二公所百工商業各帮皆有公所社會團體組織周詳年捐公積或備宴會酬神之用或爲振窮救厄之施亦間有設立義塾者籌辦學堂力詎未逮熱心公益當表同情三善堂蘇城官堂分設六所有養無教已爲缺點其餘堂局林立更屬駢指贅瘤徒有虛名毫無實濟甚且招搖歛募假公營私變相幻形不忍縷述亟宜一律汰倂淸查託名慈善之費移作教育基本之金功德之大無逾於是之三端者皆有儲積之公欵現成之校舍者也調查所得固亦有成立學堂之處然百僅一二所見實寡學員責在勸導未嘗不開誠布公聒而與語在熱心興學者誠不乏人而阻力横生者亦復不少未奉敦促之明文雖欲提倡而無自推究原因義莊福裔或牽掣於同族阻撓商業營　或推諉爲未諳學務至於善堂正紳類皆老成拘謹憚事更張坐使一二似善非善之局董長此霸持善欵假公營私其黠且狡者塗飾腐敗之義塾謬居興學之美名黑闇前途良堪憂歎輾轉思維惟有仰懇大公祖大人俯賜檄縣行查各義莊各公所飭令己設學者迅具報明禾設學者赶速興辦並將善舉堂局一律認眞淸厘酌量核實删倂務使劃淸慈善界限籌定興學的欵一轉移問雖未能達普及教育之廣義當可成立初等小學百數十區庶風氣漸以開通學務可期發達學員等管見所及不敢安於緘默所有擬請通飭勸設初等小學緣由理應合詞呈請鑒核施行實爲公便謹呈 
　　提學憲批察閱所陳淸釐義莊公所善堂三端甚有見地其義莊祠裔或牽掣於同族阻撓商業營工或推諉爲未諳學務數語尤爲中肯究竟所陳三端能否一律照行仰蘇州府飭縣迅速查明核復察辦並移行各府州縣轉飭所屬一體查議復奪母違此批原呈抄發 
内治部 
[鄂省道府之更動武昌]  
　　湖北襄陽道傅嘉年觀察現經張督飭令調省遺缺以現　施鶴道署施南府施紀雲太守升署所遺施鶴道篆務以現署武昌府趙毓楠升署所遺武昌府篆務以本任武昌府同知陳樹屏升署施南府知府以候補府雙壽署理宜昌府知府以候補府丁柔克署理其餘州縣佐貳連日更動者約十數處云（新） 
[調查稅務委員蒞鎭鎭江]  
　　稅務大臣派委曹葆瑜忠文盧祥陳樹勳四員稽查各省關稅務情形於日前來鎭駐節焦山並拜會關　榮觀察刻止調查揚由常關一切章程及現辦情形云（退） 
[鄂督電調舊員入都武昌]  
　　湖北漢陽府知府汪鳳瀛前在鄂時曾兼充鄂督署總文案大權獨攬時有小宫保之稱嗣因被言官叅劾鄂督遂飭其自行請假回鎭江原籍以避物議現張督以晋京在卽需人臂助特仍電調來鄂隨同赴京昨汪已乘輪至漢矣（安） 
[知府畏難乞退江西]  
　　江西建昌府知府李太守士瓚現因該屬交涉案　頗繁難於應付禀請開缺當奉沈愛蒼方伯核准牌委兵備處提調袁太守勵忠前往接署以重印務（因） 
[江督贛撫奏委署缺江西]  
　　贛臬秦子質廉訪升署廣東水陸提督所遺臬篆業經瑞中丞遴員委署以重印務昨又會同兩江督憲加具考　奏報以符定例略稱臬司秦炳直現在欽奉諭旨署理廣東水陸提督所遺臬司印務查有吉南贛寗兵備道江毓昌振作有爲堪以署埋遞遺吉南贛寗兵備　印務查有候補道王鵰九勤明穩練堪以署理惟粤事重要秦炳直亟需赴任江毓昌未到任以前查有鹽法道慶寛精明 
 
 

Page 11

 
 
練達堪以委令暫行代理臬司其鹽法道缺查有候補道增霖謹愼精詳堪以代理云云（因） 
[督批禁烟善後章程南京]  
　　江督端午帥批江隂縣孫友萼禀第三期烟館閉歇並籌辦禁烟善後章程云查禁閉烟館早已逾限應由該縣將轄境内鄉各烟館認眞淸查如有違禁私開及私售燈吃情弊一經察覺卽行提案究懲無稍寛貸仰蘇州禁烟局轉飭遵照一面將籌議善後章程核明飭遵（空） 
[平糶局將次停辦寗波]  
　　甬郡米價曾由林紳松唐籌資採運米石分設六局平糶以濟貧民現在新穀登場市價亦頗平減林紳擬將各局於本月底一律停閉近日己將存米不拘多寡聽各貧民購售因之購米者頗形踴躍云（行） 
[太守赴鄉調查烟館常州]  
　　武陽兩縣各鄉鎭烟館自六月三十日閉歇以來府尊陸太守每日開閱聲聞櫃時屢有人告發各鄉鎭烟館移入内室照常開燈者並告陽縣屬某學堂校長開設膏店且未赴禁烟局報領執照太守開閱後特於前日親自往查並赴各鄉鎭查察各烟館有無私自開燈等事（新） 
[外交錄]  
[吉晨鐵路暫緩測量吉林]  
　　吉晨鐵路政府已决意從速開辦現經派定隨辦滿洲鐵路條約陳霖曁關内外鐵路工程師曲尾工學博士充當測量委員惟吉林近來多雨道路泥濘高梁繁茂測量殊多不便大約秋後方可從事聞政府已據情照會日使矣（金） 
[拒絶德商要求山東航業北京]  
　　日前有德商婉向外務部要求山東濱海　方航業利權那相國以該省航業現由官紳試辦已擬逐漸擴充未便允許業經嚴詞拒絶矣（益） 
[皖撫愼重銅官山礦案交涉安慶]  
　　銅官山礦案糾葛年餘迄未了結而礦師麥奎又擬私運機器經皖撫馮夢華中丞赶派朱丞有寛前往大通設法阻止等情己屢誌前報兹中丞以時事日艱外交棘手深恐過於激烈致生枝節爰將前接農工商部來函抄發朱丞閱看以期愼重原函照錄如下（前略）銅官山一案皖紳堅請廢約自辦情詞迫切無策調停達部主持辦理執事迫於公誼且慮别滋事端自屬勢不獲已惟現聞皖紳已公議請駐英李伯行星使在倫敦與凱約翰切實磋議廢約事件原來具呈係李紳經畬領銜該紳亦在公舉伯行星使之列將來倘能磋議就緒詎非幸事若遽操切從事轉恐枝節横生此事在皖紳亟圖挽回利權謀堅志决據理而爭原屬應盡之義務惟審時度勢亦應視權利之能辦到與否若只順輿情罔知隨機應變如或釀成交涉咎將誰歸現在時事日艱外交棘手大臣謀國非忍辱不可負重此中爲難情形皖紳未必見諒公身膺疆寄當不河漢斯言尚祈婉導諸紳幸勿過於激動幷轉飭地方官隨時防護彈壓勿令肇啟釁端（下略）（儀） 
軍事界 
[密飭查辦老人廠土匪滋擾蕪湖]  
　　廬州府屬之老人廠匪徒滋擾已誌前報專電茲得蕪湖訪函云老人廠地方與泗州全椒等處相毗連該處山深林密最易藏匿匪蹤且無營汎以資鎭攝故匪黨得以肆行無忌近有著名十匪許道昌招集黨羽勾同梟匪希圖蠢動甚至白晝搶劫居民不堪其擾特密禀合肥縣派兵往捕沈益齋大令黨卽電禀皖　請示辦法皖撫密札蕪湖緝捕營李寶林叅戎督同線勇過江查辦叅戎奉札後已於二十四日乘坐官舫由亞洲小輪拖帶前往矣（少） 
[部電廈門提督解散械鬬福州]  
　　厦門提督洪子靑軍門前日奉到農工商部來電云現據泉州紳商聯名電禀到部據稱泉府所屬南安晉江惠安安溪等縣各鄉械鬬甚熾經年累月槍林彈雨血飛肉薄死亡者共計三四百名之多刻下益鬬益熾益聚益衆始而一村　而一鄉現竟串連三四十鄉居然抗兵拒官形同造反禍正未知伊於胡底爲此僉懇鈞部恩准作主迅電閩督速派大兵前來彈壓諭止　鬬解散兩造等語爲此電請貴提督迅速帶兵往泉祁臨各縣解散械鬬以　　懸是爲至要並將辦理情形隨時電禀本部等因洪提憲奉電後卽於十六日帶兵起程相機辦理一面並電告商部隨後禀報（幸） 
[札飭安插退伍兵丁安慶]  
　　皖撫札飭州縣安插北洋退伍勇丁文曰北洋遣向陸軍第二三鎭後備軍人數衆多亟應設法安頓除中本部院委員精選千人備抽換各軍隊外其餘均應各州縣殫心畢處安插有方查皖北州縣向有護堂勇一項汰其老弱城廂之警察去其遊惰均可安插後備軍人又鄉間之有練丁大戸之須保衞亦可以　切勸諭擇其材武而穩愼者用之卽學堂之體操教習亦可選用（下略）（若） 
教育誌 
[寗紳公電請查匿帳]  
　　寗波紳士上撫台公禀　寗波府中學堂帳有疑竅職等在府呈請公查正爲維持學務起見於各學堂學生無與蒙委孫守來寗澈查必能水落石出此案前經府批准予紳學商三界公查該監督關維震匿賑多時不肯宣示大衆懇請電飭孫守知照寗郡紳學商三界公同查核以明是非而昭大信實爲公便 
[札飭會查留日學生監督浮開報銷南京]  
　　江督端午帥前札飭江寗藩司提學司及督練公所會核李劉兩監督經理留日文武科各學生學　等費報銷淸册並飭將章道先後禀復赴日調查學費辦法及領支三萬元支存數目會同酌議核明詳辦等情司道業將章道調查抄表與劉監督銷册詳細較核其中如會辦文案薪水分作兩項開支電報警察等費於公費外另行開支各學生借欵概行入册報銷乂月費一項卷查經前兩江學務處詳定自上年暑假後一律停給分移查照辦理在案乃册内開支有至本年二三月及六月者又册開學生姓名有爲章道表内所無及業已回國充當學堂差事者均經逐項標簽分黏册額至李監督銷册係上年六月以前開支之欵各學生實在數目未便以此次章道所查之數爲比例稽核册列收數與放案尚屬相符業已將以上情形詳覆督帥聞端午帥諭飭將劉道報銷淸册再行切實彚總核算浮開若干詳候嚴行追繳以重公欵（諟） 
 
 

Page 12

 
 
[札催鐵道留學生津貼]  
　　浙撫張筱帥催解金華府屬鐵道留學生津貼札云照得該前府禀提各縣孝廉堂經費改給該屬鐵路學生津貼議定每年按二八兩月由各縣逕解該司匯給業據各縣將上年應提之欵及本年二月期解欵先後解司轉給計金華縣尚欠解三十二年分錢一百八十七千五百五十二文又浦江縣上年分文未解欠錢一百六十七千二百六十五文又本年上半年期金華縣尚欠解錢九十三千七百七十六文業經先後飭催在案現據該屬派出各學生節次函禀以公欵告罄旅囊竭蹶海外告貸無門已有朝不保夕之勢叩乞從速催解匯寄前來目應由該府嚴飭金浦二縣將上年及本年二月欠解之欵幷該屬八分期應解之欵早日如數解司以便轉給 
[籌欵興辦都學湖南]  
　　湘潭縣鄉學族學近年均已次第興辦現又有十六都下十七都團紳曾君紀庸及八都四五兩甲團紳曹嶽屏廣文等擬於該兩處各設都學一區已經籌集巨欵禀請縣尊任令轉詳提學使立案矣（敏） 
實業類 
[浙路先以貨車搭客浙江]  
　　浙路自江干至湖墅之軌道業已築成惟前向某洋行訂購之客車至今尚未運到刻由總理湯蟄仙京卿議以有篷之貨車略加裝飾先行搭客於念一日開機司程三十餘里每客取資四角其正式開車之典約於中秋舉行（木） 
[禀請查究私賣船旂鎭江]  
　　近有鹽商多人紛紛向鎭江商船總公會問罪謂自鹽船懸掛公會旂幟後恃爲護符不肯照舊裝運公會告以早經申明權限所有鹽船並不在公會範圍以内豈有予以旂幟之理因此該商等乃知船旗實係假造必有人從中私賣隨禀請地方官切實查究（子） 
[集議組織商會鎭江]  
　　金壇縣各商　前集議擬仿滬鎭　程組織一商會已將所議辦法禀請大憲核示定於八月間公舉會董卽行開辦（節） 
[咨送學生投考實業鎭江]  
　　丹徒縣宗加彌大令日前咨送縣學堂學生八人赴蘇垣實業學堂投考一俟錄取卽當入堂肄業（退） 
瑣事欄 
[鄂督張中堂之謙遜武昌]  
　　鄂督張中堂當晋京之先手書傳諭學務公所及營務處云昨閱漢口各報見有各學堂師生及各營將佐弁兵建造屋宇以備安設本閣部堂石象銅象之事不勝驚異本閣部堂治楚有年並無功德及民且因同心難得事機多阻往往志有餘而力不逮所能辦者不過意中十分之二三耳抱疚之處不可殫述各學各營此舉徒增愧歉嘗考欒公立社張詠畫象雖亦古人所有但或出於鄉民不約之同情或出於本官去後之思慕俟他年本閣部堂罷官去鄂以後毁譽祝詛一切聽士民所爲若此時爲之則是以俗吏相待不以君子相期萬萬不可該公所該處迅卽傳知遵照將一切興作停止點綴名勝眺覽江山大是佳事何必專爲區區一迂儒病翁乎（川） 
[提追平糶捐欵常州]  
　　蔚豐錢莊因某木行積欠銀一千三百兩疊次禀告提追無着由經手盧某將該欵捐充平糶經費禀請府署嚴追在案現經陸太守飭武進典中王某親提木行經手王藎臣押令交欵幷笞責數百下聞該木行已將期票一千三百元交案矣（惟） 
[常州城牆傾圮常州]  
　　常州北水關放生池前城垣因年久失修於前日忽然頽塌將及十丈左右近來武陽監獄押所屢有押犯逃逸等事而該處又素稱荒僻一旦有事不堪設想　（黄） 
[批駁條陳購辦美國電機北京]  
　　陸軍部某司員條陳請派員赴美國購辦最新電機一事近聞鐵尚書因購辦美國電機用欵甚多業已批駁現陸軍部四十餘處電話仍歸電話總局承辦矣（靑） 
[南洋通函]  
[荷屬各島華僑現狀]  
　　一南洋爪哇約分三大埠八打威泗水三寳嚨是也皆荷蘭屬地（三埠火車全通二天可一週）荷政府在八打威設一總督總核三埠事泗水四寳嚨亦有荷官各一員華人呼之曰公爺此三埠均甚繁華我華僑庽此者約共有六十餘萬富者固屬不少貧者究居多數荷政府用華人爲荷官者其名有三首曰高腰次甲必丹次雷珍蘭若三埠者馬腰每埠僅一名甲必丹每埠有五六名不等雷珍蘭每埠有七八名不等其餘各小埠均不設馬腰甲必丹則或有或無惟雷珍蘭則隨地有之充此荷官者皆華僑中之最富饒者其官級之大小荷政府亦視其阿堵物之多寡而授給然充此荷官荷人不給歲俸有義務而無權利其官由華僑以金帛向外人夤緣而得者居多聞運動一馬腰需十萬八萬不等餘可類推每逢生節更須餽獻此等華僑荷官管理抽納華人稅務及爭訟等事其稅項由該馬腰等徵收彚繳外人然甘授此種
官大多爲富不仁絶少天良之輩專以爲虎作倀魚肉同胞爲榮事其心目中知有荷而不知有華也平時氣燄薰大炙手可熱華僑畏之如虎狼奉之若神明苟或逢彼之怒死機立至故莫敢○攖其鋒者然若輩如見荷督則更無一席可坐侍立於側唯唯惟命孝子順孫不是過也嗚呼物必自腐而后虫生我華僑中旣有此等甘爲走狗之敗類自相踐踏無怪外人之日以牛馬奴隸待我也 
　　一南洋羣島各稅繁重如人丁地基生子婚姻房屋店舖街道路鐘車馬牛犬無不有稅（卽自行車一輛亦須納稅）人丁稅一項最鉅者有每名每年納至八百盾之多大抵視其人之財産多寡定其歲納之數最苦者如肩挑背負之流亦須納銀六盾一年惟教習醫生二項人免稅（此二項人最居少數）華僑貧富荷人本末由悉皆係馬腰等不顧同類横徵苛派以獻媚於荷人者又有一種名分産稅如甲乙兩人分産須報明荷官彼來監分若每人各分得一萬荷人卽各提去一千又有一種名所得稅（施之於馬來由土人華人尚未遭此厄）如每月每人能得傭資十金須納所得稅一金比年華僑生計日蹙外人日朘月削變本加厲岌岌殆哉（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄（美國企格林原著）（三）]  
　　至若一瘖聾傴僂之侍者與夫塔外多人。我雖屢見之。亦不以爲。意我與女皇雖同處於塔中。然其間有一牆之隔。女固不常至。至則轉鑰啓鍵之聲。方觸於耳膜。我卽惽然若夢。恍如信步花園。游觀頗自得者。門旣闔。而我神思之杳者乃復。顧旣復而後。回憶夢中之所見。僅得其梗概。已不能仔細推詳。此大異也。我今操筆作是書。能否達其目的。非我所能必。蓋我與君天涯地角。路程不知其幾何也。至其何以寄呈之法。預爲君剖明之。我所處之塔。頗寛大。對徑約廿丈餘。塔之巓有一鐵籠。其中廣萌草木。而珍禽亦麕集焉。塔之中央。架以高梯。梯若螺旋然。直逹於鐵籠。初我之至塔巓以吸空氣也。寂寞無聊。侣花而友鳥鳥之性甚馴。久而久之。遂若與我相識。且親甚因欲以此信托之於鳥。或者我命未絶於天。鳥其能作寄書人乎。已矣。我已不能多言數來復之久。女皇絶未一至。恐復將入而視我矣顧我猶有不得不爲君告者。復有一高大之塔。與我相對峙。有少女居處於中焉。我於吸受空氣時每見之。雖未知其詳。顧遥度彼之處境。略與我同。我方振筆疾書之際彼美忽作手勢以示我。揣其意。若預知我有藉管城子以求援之意。欲我附及於此者。彼之名姓。未遑知之。至其年華方少。膚如凝脂。不加修飾。風流自在。固儼然一好女子也。同病相憐。幷述其梗概如此。君偵察時。尤希留意 
　　書至此。其言忽斷。亦未叙名而其下復有數字。則迹已糊糢尼卡忒細視之。則曰 
　　今有一鳥。奉上帝命。爲余作寄書人。余故不敢稍延。怱怱泐此。言不盡意。速盼救援。 
　　尼卡忒細閱後。茫無影響。莫明言者之爲誰。不禁大滋疑慮。因以目斜視來人之面。見其貌淸面秀。目作深藍色。端肅正直。無詭詐之形。知此函未必爲其所僞造者。因復逐字細察之。然仍不能憶其人。乃昂視來人而謂之曰。奇矣哉。此信之内容也。君知之乎。答曰未知也。尼卡忒卽引手授以此信曰。君試閱之。 
國外新聞 
[韓人之獨立思想]  
　　二十七日東京電云韓國勞働工人現組織一會專以揚厲韓國獨立之主義其總會在美國之舊金山埠該會曾作長函一通痛告韓國人民激其將國中不忠之徒悉予一死且將日韓恊約消廢又謂如不其然則韓國人民將永爲異族人之奴隷云云 
[日本報告水災情形]  
　　二十七日東京電云據官府之報告此次日本之水災共淹死三百四十八人傷者七十餘人其查無下落者一百七十三人 
[美大臣東來日期]  
　　二十七日紐約電云美國兵部大臣搭孚脫將於八月初三日偕同駐日美公使亞孛廉氏乘輪東來 
[美艦東來之預備]  
　　二十七日紐約電云美國派遣來東之各軍艦現均進利格島船塢棆查機器等事加以修理然後首途駛來太平洋 
[美洲火車出軌]  
　　二十六日紐約電云坎拿太平洋鐵道之列車駛向士朗扦時猝然脫軌當時有搭客五人受激而死其他受傷者亦甚多云 
[比國丨人之騷擾]  
　　二十七日倫敦電云比國恩推維浦埠船塢工人罷工後工人等在外異常滋擾警察將亂徒繫死六名内有婦焉警察中受傷者二十五人工人以臘油之屬澆於碼頭上所堆積之材料縱火焚之勢極猛烈經救火夫竭力灌救始克熄滅 
[英軍艦失事案審結]  
　　二十七日倫敦電云前日英國軍艦攷孟維資號擱淺損壞頃開軍法會議查得該艦長孛魯寗實非疏忽職守所致當卽譴責完案 
[菲立濱售賣之傳聞]  
　　二十七日倫敦電云美國有數報章咸因聞有售賣菲立濱島之說著論評其事語極激昂據統計表所載美國經營菲立濱島已費八千萬金磅矣 
[法西遣兵防摩亂之計劃]  
　　二十七日倫敦電云西班牙政府己與法蘭西締約决議加派軍隊前往摩國之丹其亞德土拉顯愛卡石等地方以便保護歐洲人民俟摩國警察組織成立再行撒回 
[法國大將遇敵]  
　　法國大將屈魯持於本星期日出行侦察迨至距卡薩孛朗卡五哩外陡遇敵兵當卽開鎗互擊雖經攻退然已受驚不淺矣以上譯字林報 
[歐洲各報對於英俄恊約之大意]  
　　二十七日栢林電云英俄恊約旣成歐洲各國報章無不視爲有絶大之關係德國各報並未有攻訐此約之議論倫敦一部分之報告對於此約略有懷疑之態法國各報於法政府有恊助英國成就此約之說最爲注重奥京維也納各報臆測此約且含有關涉新疆蒙古之條 
[德皇閱兵]  
　　二十七日栢林電云德皇現已赴海立古蘭閱海軍演操 
[英俄兩皇相會之傳言]  
　　二十七日栢林電云英皇愛德華將與俄皇相會云 
[法兵在摩國情形]  
　　二十七日栢林電云摩洛哥之法國軍隊雖屢次交戰仍不能越克薩孛朗卡而前進巴黎及馬屈立（西班牙京城） 
地方咸謂法兵將佔據他口埠且實行封鎖之策云以上譯文匯報 
 
 

Page 19

 
 
本埠新聞 
[蘇藩爲洋米減價事致滬道電]  
　　奉憲諭洋米再减五角事立等核奏屬電催尊處移司早日具詳以便附陳特此奉達（甘） 
[地方會開會紀事]  
　　七月二十六日西北城地方會開常會先由會員報告地方應辦各事請會中辦理繼由蘇會長宣佈姚會長因事不到及函告各事次及上次會員張鴻甫君條陳衞生說帖内第一二條倒糞挑垃圾時刻已由警政處實行無庸再議其水泥小便處裝淋水管容與警局商辦至救火時水管無水此事屢經各會及地方紳士函詢自來水公司或以大衆用水之時以致水少或以深夜不知火警未開機器等詞答復惟事關火政是當照會公司妥籌良法末由蘇治生君演說選舉局調查單大旨謂此次調查單外間塡寫者甚少須知此事乃立憲國民之資格諸君因塡寫産業恐受將來勒捐之害致生疑忌要知專制時代可以任意勒捐立憲時代斷無此等裨政但無論立憲不立憲地方經費總須大衆擔負否則何能辦事况立憲時代全用選舉法選舉須要有資格而其資格大半從捐稅而來故勸各位此後萬不可惜小費致失一身之體面外洋各國人民於擔負地方經費爭先恐後蓋卽爲資格地步也此次調查便是要曉得各人資格故請各位放胆塡寫將來不過擔負些地方經費爲數不多無庸深慮又云目下上海學堂林立在民間子弟無論貧富大半都可就學惟各店舖之學徒大都不識之無而又無暇就學試思現在十二三歲之幼童在學堂讀書者二二年後均須出來習業其時各店舖均是能寫能算之學徒則此等目不識丁之舊學徒必致流爲廢人豈不可怕故本會擬設幾處半日學堂或夜學堂總在下午或夜間究竟何時會宜須請諸君研究至此等經費亦須各位量力解囊云（川） 
[寶山縣禀報接印]  
　　新任寳山縣知縣胡調元由省領憑來滬昨日到道禀報二十九日接印旋卽禀辭（哲） 
[道批照錄]  
　　紅帮木匠李裕順批此案前據李顯棠等來禀當以同一紅帮忽分爲二有無窒碍批縣查明核議在案茲閱來禀是李顯棠等以白帮竊名新紅帮希圖紊規奪業殊屬不合仰上海縣傳諭申斥並令嗣後務須各安生業母得率行攘奪致貽訟累（車） 
[函請不准擅立界石]  
　　某西人前在閘北施粥厰附近擅立界石由警察局禀由總辦汪觀察於昨督同吕黄兩巡官前往勘明當卽函請該管領事轉飭該西人以後不准干預幷查明地主覆候核辦（車） 
[拘獲巡士請究]  
　　王昌倫前在閘北警局充當巡士旋因犯事避匿迄未緝獲昨由某巡士查見拘局禀由局官轉禀總辦汪觀察究辦車 
[嚴懲拔船敲詐]  
　　前爲十六鋪地甲夥之小金寶因向糞船戸拔船敲詐被人控由本縣李大令提案訊究詎供詞異常狡賴大令判責四百板押候查明重究（車） 
[請究誣控拐妻捲逃]  
　　前有小工頭陸阿狗在公共公廨控妻陸沈氏與勤昌絲廠管車顧少雲通奸捲逃一案曾奉中西官訊判沈氏押官媒六個月顧罰洋一百元嗣經沈氏之母查得陸所控各節均屬虛誣金飾實係乳傭夏張氏與夫夏德勝串竊携贓逃回江北禀由公廨派差恊探前往江北吊贓並將夏夫婦拿案訊懲陸沈氏開釋完案前日顧少雲以是案業已水落石出陸小狗不應誣控應當反坐罰洋亦當發還等情投廨禀控讞員關太守卽照會當時陪審之德副領事師謀君應否嚴究反坐發還罰洋候覆再核（莊） 
[惡棍解縣]  
　　惡棍臭黄魚專在南市徽寗碼頭一帶擾害商民現爲本縣李大令訪聞卽飭捕頭徐文前往密拿於昨解縣訊究（尾） 
訟案 
[會訊日婦控欠租洋案]  
　　日本婦人栗栖在公共公廨禀控華人丁洪記劉喬郎楊萬興仇阿二馮陳劯等積欠人力車租洋一案昨經帮讞寶子觀明府會同日領事松山君提訊日婦栗栖報稱有人力車分租與丁洪記等人被欠租洋共一百八十九元向索不睬請追訊之丁等同供欠租是實求恩寛限明府商之松山君判分别還洋一百八十九元至劉喬郎因供詞刁狡押候追繳（莊） 
[總工程局紀事]  
　　昨日法捕房派探至總工程局請派探绖乾茂押店恊吊皮鞋十五雙吊獲仍交來探帶囘○森泰米行執事陸潤齋倩船戸陳虎根裝荳餅六百張　至某沙船旁碰沉昨日扭控到案孫明府訊據陸稱貨價值銀七百十四兩已付陳水脚洋十八元陳供中途潮急所致官判交保先還洋七十一元明年端午節還洋五十元年底再還洋七十九元船卽給還○合豐海味行夥鄭秀堂邢洽卿控鄭綠根倒欠銀二百六十兩　之綠耕供已經人解勸三折還去銀六十餘兩尚少銀一百八十餘兩原告稱並無其事陳叅軍判交保淸理○成衣匠沈南生因宋木英向其姑母嚴沈氏冐騙皮襖一件質洋四元又冐借洋十一元禀請訊追供判沈帶出理處○愼泰糖行執事徐聘來控湯贊淸欠銀三千餘兩押隈理處在案昨因挺押提比判展限十天理明（夜） 
[公共公廨早堂案]  
　　蔡榮祥聘王寳成之女阿四爲妻前日蔡疑馬夫張雙雙與阿四通姦互相敺打王控由捕房派探李星福於昨將蔡張及女阿四等解究讞員關太守研訊是否婚妻女供有婚庚在家叩求明察訊之蔡供向張討欠洋三十元是實訊之張供伊等並非花燭夫妻實是先姘後討求察太守以供詞各執非吊驗庚帖不足爲馮商之美白副領事判押候派差探吊到婚帖於禮拜二復訊核斷○張吉卿前在自來火行内服役因事停歇後與張某串司向租界内鋪戸冐名私收自來火洋共九十元現被洋人查悉報捕將張解究張供所收之洋實係交與張某手收求察判押限七天交張到案訊追核辦○陳聽生前因騙取　緞押洋報捕解究判押一月在案兹由包探張寳榮查得陳聽生又向潤章老悅生等號騙取紗緞二定弔贓解究太守以供認屬實判加押三月贓還失主○沈炳千在楊樹浦八棣頭地方私將張阿才之妻子王氏藏匿向論被逐報捕解究判押限七天交人再核○棄金歡前將迷路女孩阿鳳領回家中撫養半月嗣由沈宜生至失孩之姚吳氏家報信索酬洋三十元始允交人由姚報捕將葉沈及房東沈趙氏等解訊在案昨解復訊太守以沈等旣報失主不應將孩留養判一倂交妥保出外限七天交孩○沈保來藉端向毛子蘭詐洋卅元不允行兇報捕解究判押一月○胡春裕掩入楊姓家圖竊判押一月（莊 
[公共公廨晚堂案]  
　　徐經鎔控萬陸號主黄秧生　賴欠洋二百元前晚奉帮　實明府提訊徐投案請追並呈憑據訊之黄供求展限措還明府判交人洋並保限四十天還清取具遵結備查○　立增控江才林圖賴担保銀兩一案前晚奉明府提訊華供由大生增記等人担保江才林欠款銀兩詎到期不還求追訊之江供求展限措　明府判交妥保候補傳人証再訊○陳徐氏前控柴友生結欠莊款不還奉訊押繳在案前晚陳徐氏遞禀投稱此案已由人勸妥折償求恩銷案明府准之○張春田等前控繆維森等舞弊吞銀一案前晚有田鳴歧投案禀稱來廨候訊被繆維森王明山喊去私語將手中提單三紙攫去逃入押所求恩查究關太守以繆王在押所攫人提單不法已極著看役陳奎查明禀復提究（莊 
[法租界公堂案]  
　　楊伯寅與陳雍督唐生菜譚文奎等爲售地紏葛　訟年餘尚未定讞昨又由中西官會訊楊譚等仍執前供聶司馬謂爾等前後所遞禀詞俱是自相矛盾 
 
 

Page 20

 
 
初禀稱陳唐之合同草據係串出買來買主洋人曼克而亦是串出今遞之禀又要令曼克而到堂本分府察閱合同是陳楊二人合立由譚文奎代冩陳旣具名何必串買禀中尚謂所出傳單亦是串揑私將楊伯寅拘押此事須照公法辦理公堂若出傳提文件須由原告簽押等語此等言詞荒謬已極細閱各禀字跡俱是譚一人手筆爾等無非逞私纒訟任意要挾遂判令唐將經手之田價銀三千兩先行交案給陳等具領紅契亦令楊交出尚有餘銀數百兩准由兩造自行理算案遂了結○寳昌衣莊主楊世彦因倒欠各綢莊貨銀控由公堂判押在案茲由房東將生財拍賣得洋七十四元由經租人魏汝霖於昨投案具領○張蘭春竊木頭數根判押一天○陳鴻泰竊鐵板數條判押五天○張阿虎竊立興苧蔴判押二天（泉） 
[美租界捕房事]  
　　昨有收買洋瓶之張益林至乍浦路日本客店被店中人疑竊報由捕房飭探往查知非行竊當卽斥釋○孫靜軒在隆和輪船失去衣箱一只昨報捕房請緝捕頭准之○陳錦章持僞飾至茂海路一百八十一號押店混質由夥阿五察出報由黄包探查係拾來當卽釋放（西） 
來件 
[商團公會報告本月二十三日議决各事]  
　　第一條　操塲地皮股份未足設法認募事 
　　按該地在鐵路北首王家宅地方計五畝四分另每畝價銀二千六百兩約計洋一萬九千元 
　　議定該地基租與體操會以五年爲限三十三年正月起租以收到股銀之日起息除前集股銀一萬二千八百元及今日加認兩項外虞洽卿君加認一千元王錫五君加認五百元嚴子均君加認五百元王西星君加認五百元尚少三千七百元應先將只租五年一層函告金千葉三君請伊復信能將前認之數送來更好否則再行招募至舉董事給股票等事統俟股洋招齊後再議 
[第二條籌募經費事]  
　　議决各業認定本會常年經費計二千零五十兩約計收付相抵尚差銀七八百兩之則商務總會前囑本會先向籌捐俟集有成數尚少若干再當集議補助等云茲擬再馳函往懇請該會仍踐前允惠助本會常年經費銀七百五十兩或行代募以資揖注 
[第三條續補萬國隊新班請給號衣事]  
　　議定俟禮拜一卽二十五日起操練五次再函向工部局給領號衣幷各人自簽志願書也 
[第四條體操新班事]  
　　議定卽再登報招添一面訂定號衣式樣定期開操石運乾徐通浩金紀揚胡筠秋陳上達五君允盡義務輪流教操 
　　又議定義勇隊與體操會之各義務職員各司各事劃開界限以免推　而專責成所有義勇隊事由袁恒之君主政胡寄梅顧企韓石運乾金紀揚劉綬蓀諸君仍帮同辦理另請金琴蓀君爲本會交通員其體操新班事歸王西星徐乾麟兩君主辦至會中一切支付欵項仍歸袁恒之君主簽再送袁聯淸君簽發以歸畫一如會中有重大事件仍與虞洽卿君商辦庶分勞分責衆擊易舉也 
[第五條擬設總會以資契洽事]  
　　應由會友公决定本月三十日下午四句鐘借胡公館開大會議决辦法及籌費 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
