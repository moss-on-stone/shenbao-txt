# 1880 - 300 - 4902698

 

Page 1

 
 
[點石齋印售書籍碑帖字幅價目] [  本館主人啓]  
　　本齋於去年在泰西購得新式石印機器另用照相之法照印各種書　皆能與元本不　　　且神采更覺　　至　成縮本尤極精工舟　　　　可無累墜之虞且行列井然不費目力誠天地間有數之奇事也今在申報館申昌書畫室出售合將印成每種價目列左 
　　書籍○縮本字　二角五○晚笑堂書傳三角五○英字入門一角五○耕織圖五角○華英字典五角○聖　　解五角○　明目錄七角五○鴻　因緣圖記一元○廣治平略五角○歴代名媛圖說七角○華英文通用要語一角五○狀元圖考一角二○於越先賢圖　二角五○萬壽盛典五角○華英文字合璧二角五○黑　風土記二角五○華文　英文字典八角絹面一元○汗　二角五○　　舫六角五○帝　圖說六角○華英說部從要四角綢面六角○華英尺牘二角五○康熙字典一元七角○篆文四書七角五○無師自通英語錄五角○泛槎　洋一元 
　　碑帖○玄秘塔二角連裱六角○王夢樓墨蹟連裱三角五○董其昌成　軒八分連裱一角六○玉版十三行一角連裱一角八○家廟碑一角五○張玉德崇仁寺碑一角五○成親王　邪公家傳八分連裱一角六○多寶塔一角八連裱三角八徐昌緒書陳文恭　五分○黄庭經一角已裱一角八○聖敎序二角五紙裱一角五○米南宮虎邱詩一角二紙裱二角六○趙之　書陳夫人家傳二角紙裱三角五○又琴旨一角二紙裱二角二○梅野人草書八分紙裱二角○何子貞上曾　相詩七分連裱二角二○沈桐　書王右丞遺事七分裱加八分○表忠觀碑縮本一角已裱二角○近今翰林墨蹟三角連裱六角五○爭皇位一角已裱二角○趙子昴龍興寺碑一角已裱二角五○文徵　前赤壁賦墨蹟一角五已裱二角七○董其昌秣陵碑一角五已裱三角三○梁文定公墨蹟七分已裱一角五○汪士鋐幽風墨蹟三角已裱二角二○　恭公　公碑一角五已裱三角板面三角五○皇甫君碑二角五已裱五角加板面五角五○御製官箴孫玉庭書連裱一角○　飛經二角裱者四角○顏　公祭　稿一角半裱者二角七○九成宮醴泉銘一角五○董　　公蘭亭敘一角二裱者二角七○譚羅合詠劉石　王　齊雨先生書二角半裱者四角○戴府君墓綕銘　君熙書七分裱者一角九○戴夫人墓綕銘戴君熙書四分裱者一角二○十思　祁君廷傑墨跡六分○詒晋齊巾箱帖每　收洋四角裱成紙面而加夾板者則洋八角裱成板面而加錦套者則洋一元 
　　字幅○陳　壽行書立軸一角綾裱三角五○行書小屏六條八分○行書中屏四條一角裱者四角○行書中屏四條一角○莫肥芝條幅六張未　五角已裱一元○元和沈共之小篆條幅每堂二角五綾裱另加四角五○毛　香行書條幅每堂三角五綾裱加四角五 
[論申明放火刑律]  
　　孔子有言民可使由之不可使知之朱子註曰民可使之由於事理之當然而不能使之知其所以然也下句以能字易可字後人頗以爲非盖其所以然之故誠有不可使之知者非僅不能使知而已也夫人爲善則有賞爲恶則有罰此其故民亦能知之若夫國家定律則不但民間不能周知而實不可使之知孔子之言雖非專指此一端而論而卽此已可起例矣卽如近來訟棍皆以稍知律例遂敢舞文玩法避重就輕入人以重辟而處已於無過之地從中播弄官或稍有疎忽輒爲所蒙且又有狡猾之民見定律有過於嚴厲者麼輕身犯之以官府斷不肯牽累多人按律懲辦卽使有所聞見亦必將就了事但觀近來案牘逆偷等案每妝點瘋癲之狀搶劫之盜每飾爲胠　之辭則官府之意可知而奸民因得乘機以動此不可使知之明徵也然苟在渾噩之世則固有不必使之知者而當晚近之時又有不可不使之知者本埠邇來屢有匪徒放火希圖乘勢搶物之事在官亦未嘗不密訪嚴　從重懲辦而懲者自懲犯者自犯此何以故官之辦之也固不肯按律嚴繩人之犯之也實不知罪居何等於是卽有捕得亦但以枷責管押遂足了事科以小竊之罪百不誅其搶火之心在匪徒亦但知搶火者罪應枷責管押而不知與盜同罪故易蹈於辟而且因搶火之罪輕因而謀及放火彼又以爲放火之罪大抵與搶火者無異不幸而被獲亦拚出枷責管押而已矣夫豈知刑律定擬其罪有如此之重哉今使執匪人而語之曰汝胡不爲盜則必掩耳而走以爲以大辟之罪相凂也又使執匪人而語之曰胡不爲　則將俯首以思躊躇以對何則罪尚輕也使民早知律　借名救火乘機搶掠財物者須照搶奪律加一等治罪則將有所忌憚發明而不敢爲矣況敢放火乎則觀察深知此理故特顯揭明示鹹使聞知俾若輩有所顧忌而不敢肆此眞可謂握要以圖矣夫人孰不貪才然亦孰不畏死彼匪類之敢於爲惡者正以罪不至死雖笞杖徒流胥不足以動其戄心至枷責管押則尤不足慮又何怪乎朝而嚴懲夕而復犯惟示以罪當斬決則或者稍可警覺以免於罪此正觀察之苦心也夫强盜劫奪不論首從皆斬定律何等森嚴民間宜無不知而盜劫之案在所不免安見示以刑律而能知戄者然爲盜之人類多亡命無賴愍不畏死之流而放火搶火之人其罪中同於盜而其人究與盜尚有間不過迫於饑寒爲此毒計尚不至如盜之兇橫也向以官府辦理此等案件皆以枷責管押了事以爲定律不過如此何足顧忌今一旦獲　刑律明言兇惡棍徒糾衆商謀計圖得財放火故燒官民房屋並街市鎭店人居稠密之地已經燒燬搶奪財物者均照强盜不分首從擬斬立決有因焚　致死者將爲首之人梟示若本非同夥偕名救火乘機搶掠財物者照搶奪律加一等治罪其惡徒謀財放火有已經燒燬房屋尚未搶掠財物又未傷人者爲首擬斬監侯爲從商謀下手燃火者枷號兩月發近邊充軍各等語則孰不自願身命又孰敢再踏前轍以取殺身之禍哉故曰劉道此示其用意深發明獎收效捷也雖然刑律所載如此則以前辦此事者似俱有不合律意之處未免近乎失出故此示不但當使民知之亦當使官知之俾以後倘有犯此者可照律以辦無似從前之故縱也時有友人在側曰官豈有不知律者何煩子之過慮耶余笑而不應 
 
 

Page 2

 
 
[恭錄　論旨] ○九月二十一日奉　上諭職治奏病痊銷假氣體尚弱懇恩量減差使一摺　治着開去御前行走帶領豹尾槍差使並毋庸管理上虞備用處善撲管事務欽此同日奉　旨正紅旗滿洲都統着文煜調補廂白旗漢軍都統着額勒和布補授欽此同日奉　上　志和着充武英殿總裁欽此同日奉　上　　　着管理光實錄寺事務欽此同奉　上　梅啟照着補授內閣學士兼禮部侍郎銜欽此同日奉　旨着派本淩阿管理上虞備用處事務欽此同日奉　旨着派棍楚克林沁代進槨親王領侍衛內大臣之班並帶後扈行走欽此 
[電音述略] ○西歴本月十七日由倫敦發來電報云俄國皇后薨逝之後俄皇頗弗釋於懷聞欲因是內禪俾皇太子總攬乾綱己則營菟裘於里威地亞之境以故宮閫之位尚虛電報所述如此未知確否是亦與中俄交涉之事大有關係焉是日電報又云歐洲各國令土耳其將打路昔魯之侵地悉數退還希臘等國已曾議立條約緣事阻撓暫停此舉電報又言埃爾蘭境內亞加刺里仁地方以前殘酷之事刻下尚未稍減云 
[邑尊勘災] ○江寍西南鄉入秋以來天氣亢旱雨澤較少以致山田顆粒無收昨聞顧邑尊已偕委員履勘　實將以二三分災上　大憲矣 
[時症流行] ○近來天氣寒煖不一江寍府屬頗有時症昨友人由句容鄉來云該邑瘟疫尤多有全家八九口而俱患病者醫生飛轎往來通宵達旦而藥店之生意更形熱鬧云 
[神降讕語] ○金陵人來述江寍南鄉之方山與清水亭相隔不遠一夕間天色慘淡陰風刺骨三更許聞塲上人語嘈雜有萬馬奔騰之狀河干蘆葦亦瑟瑟有聲居民大駭啟户視之寂無所有久而復作又聞鑼聲隱約若近若遠至明始息查見禾稼盡爛約有數十畆之多正驚異間有某甲云昨夜由隣村歸方蹀　間爲峻山所阻自想平日路旁並無峰巒障隔遂席地以觀其變旋見百餘步外有長髯神與一惡神往來格鬥似阻攔惡神而不許入境者喧呶竟夜天明始寂然而去云鄉民聞其說以爲日來正瘟疫盛行當必社神之曜逐疫神也遂斂資演劇以答神庥　妄誕極矣 
[重懲蠹役] ○蘇城長洲縣署差役某甲者素性狡獪每好加訟訛　前數年　因案舞弊本官幾爲所累現在萬邑尊回任訪查劣跡多端遂於點卯時當堂嚴訊立時收禁按邑尊政尚寬平此次霄霆不測該差定有惡蹟昭彰法難姑貸也 
[五花妙判] ○向閱蒲留仙聊齋志異中臙脂一則事甚離奇判殊敏妙讀之愛不忍釋近日昭文縣陳鈞堂明府康褀久以詩古文詞雄於時而於制藝一道尤覺鑪錘在手搏捖如志時下揣摩家俱樂誦之去歲以名進士出宰蘇州之昭文縣刻有守虞文告一册一進傳播亦復户誦而家絃昨晤昭文人述其近書一判藻思綺合巧而不織足可與聊齋所載後先媲美事緣有龎某延金生菊如爲子教讀龎素多疑忽謂其妾周荷姑及婢銀銀與金生有私遂致涉訟陳明府判云照得龎某控金菊一案研訊數堂迄無確供中有　不可言何况事無實壉縲絏非其罪肯教士也含冤本縣觀金菊如章句書生鄉會學究適子之館未及半年招我由房難通一面縱使國風好色豈忘君子懷刑龎周氏貌尚端莊年非韶綺久已與龎公而偕　何至見金夫不有躬龎某生長名閥身襲崇封到堂數言亦知大體决不因主賓失好自污污人大約别嫌明微者名門之家範爭妍妬龎者婦女之恒情周氏附中婦大婦之班久抱衾稠而怨命金生少經師人師之化惟憑夏楚以收威此　娟娟或偶具先生之饌　雌粥粥遂疑踰東家之牆龎某偏聽人言恐疏　範嫌疑原當自白防閑不厭過嚴投牒公堂初非好訟今衆口雷同兩心冰釋炎涼異性荷菊非並蒂之花貴賤殊開金銀豈一爐之汞賓東未洽别聘名師婢妾無辜仍還舊主門楣善保子孫必可興昌屋漏稍虧神鬼豈能宥恕倘該封職專房有属無調象馴獅之術何妨開閣放姬爾童生邑舘不終遇瓜田李下之嫌益宜守身如玉此判 
[禁賭告示] ○欽加二品銜安徽撫院營務處兼辦保甲局儘先補用道吳爲出示嚴禁事照得開塲聚賭例禁綦嚴茲訪聞城廂內外地方有等不法棍徒專以開賭誆誘良家子弟逞其詭計希圖肥己遂致入其縠中者傾家敗產受害無窮況賭博爲盜賊之根賭風日盛則盜風日長欲清盜源先除賭患合亟出示曉諭爲此示仰各色人等一體知悉自示之後務宜各安生業攺過自新倘仍日事賭博一經　獲除將賭犯按律懲辦外並將窩賭之人一併治罪房屋封閉充公本總局言出法隨斷不稍事姑容各宜凜遵毋貽後悔切切特示 
[查案禁止夜行示] ○上海縣莫爲查案示禁事　准淞北營葉　稱航班船户固執夜行易致失事現値秋凉攺夜航爲日班並無所苦請卽禁止夜行並飭各鄉鎭舊設水栅一律卯啓酉閉庶免竊發案件等因並奉府憲札轉奉督憲行淮江南提督查咨請轉行到縣當經先後示禁在案茲届冬防之際除分别移行查辦外合再查案示禁爲此示仰各船户一體知悉自示之後無論何項船隻只准卬行酉止不許深夜長行希圖偷漏到長啟宵小竊發之端如敢故違一經查出定卽提案究處决不寬貸切切特示　光緒六年九月二十五日示 
[敬業書院師課題] ○昨日爲上海敬業書院山長課期所有題目備錄於左　生題　非禮勿視非禮勿聽非禮勿言　童題　成物知也　詩題　賦得天下三分明月夜　得夜字 
[節會屇期] ○時届十月朔爲下元令節上海縣莫大令牒請邑廟城隍　出巡賑濟乏祀孤魂並出示嚴禁隨巡書役咸宜潔淨馬執車等各宜緩轡徐行更不得恃衆生事自辰刻起馬申刻囘轅不得深夜迎回以昭誠敬　情而上海縣水利廳趙亦大張示　云奉道憲札飭不准婦女入廟燒香身扮罪囚坐無衣竹　等事委令屇時赴廟彈壓遇有前項情事立予究辦云云按本埠城隍神一載三巡本列祀典無如 
 
 

Page 3

 
 
近今在會諸人不遵禁令每至深夜迎回兼之素所不行之私街小弄中一遇該處人値會務必在其門道經過殊失體統况迎會到　　有一定大路何得由徑致失敬神之道也 
[勒令交洋] ○靜安寺地方顧裕昌身死一案懸未結上海縣莫邑尊訪知屍父顧維周卽斐章曾讬巽鏡如經手得過洋五百元爲此連次訊究務令將所得之洋交案而顧斐章一則悲子情切並且屢蒙傳喚故於前數日出外昨日莫邑尊復爲提訊而顧斐章之次子顧雲昌到案伸訴父親出外不歸邑尊着令責六十板務將已領之五百元交案限五繳到地保阮成章保人顧長祺曹錫山等亦予責懲均傳各人之子代責協同帮尋顧斐章到案並將在逃之凶手交到歸案核訊諺云人命無眞假惟恐屍親不肯罷今屍親旣認得自當投呈和息而縣尊則必令交洋不知此案日後如何辦理也 
[種火可慮] ○邇來租界中時有種火之事由捕房嚴行稽查尚未破獲蓋時此等匪徒最難查究必須俟其種火之時當塲獲住否則雖有端倪若輩狡猾異常况關罪名出入必不能輕舉妄動故查之實非易易今二十六夜十點鐘時引鳳樓茶舘西首之空屋堆有　柴忽然起火烟霧迷漫幸卽知覺灌救得息二十七夜十一點咱滿庭芳街七十二號門牌之空房內有自來火油紙煤已燃燒延及門板經隣人撲滅以上二節亦皆爲種火無疑時交冬令言之寒心現已由諸包探留神四處跴緝第不知能否獲究以期懲一儆百耳 
[哨官認賊] ○昨報列船勇質物一案　悉駐　浙省嘉興之湘勇水師正右營炮船哨官張書堂因來滬迎接提台船泊大東門北首祥記碼頭被船勇唐年松竊去衣服今該哨官得悉由包探獲唐已將人賊解送英會審公廨故昨已會晤陳司馬申訴以上各情矣如何發落再行探錄 
[書畫助賑] ○桃塢寓來函云萬盛澤施君孚　究心金石書宗漢唐於六朝諸體產菜會心茲値社事將終願寫屏幅二百堂　　每堂隸書楷書四四體書五尺以下者一元六尺以上者二元行書均减半如承惠顧請寄至盛澤斜橋施宅爲妥又無錫王君傳熙助書顧女史梅　助畵潤格均照桃塢社例如承惠顧請寄至無錫北門大橋下灣巷內王宅爲荷敝寓因値揩造徵信錄頭緒棼如恐涉兩誤未敢兼顧已請施王諸君於收到潤貲後　寄敝寓矣謹此奉聞同人附啟○又桃塢社中承陶君詒孫助畵山水扇册潤資向收一元今收三百文合代聲明 
[邑廟四軒菊花雅集倡之者金君免痴也製啟撰聨者姚君賦秋也首唱二絕句並擬作圖者楊君南湖也三君子拉余往觀因擬一聨以誌其盛曰四座名花難得品題盡名士一甌佳茗果堪比似是佳人一聨旣畢二絕偕成] ○愛花不免痴人相能賦秋心實妙　難得二難兼四美可無送酒白衣來　敏捷由來誇德祖傳家今日有南湖詩成更染雲林筆添我狂夫入畫圖　倉山舊主走筆 
[白門程仲承遺稿] ○端陽遺興　節到中天點綴新客懷感觸更傷神亭亭丰骨蒲爲劍草衣冠艾作人一室初懸鐘進士千秋誰弔楚賢臣開樽有酒難成醉歴盡艱辛是此身　尋常飲啄莫輕論老去甘心咬菜根我亦蒼生同望歲人垂青眼卽蒙恩濫竽徵逐家無蒂擊筑悲凉淚有痕記得去年當此日滂沱雨勢欲傾盆○感憤　讓他無佛處稱尊一任呶呶座上喧幾輩及時矜尺寸問余何日出籠樊難言身世升還降靡定人情覆又翻不是漁郞親指引此生安得識桃源　氣　淩人不可當本來面目莫全忘無聊我亦眞狂士自大君何似夜郞休檀炎凉誇伎倆誰知骨格凛冰霜乞憐搖尾情如昨相對　勞首一昮○寄王壽耘世好　驚天好句忽飛來不厭臨風讀百囘白髪故人今有子　衣門第舊多才独除荊棘開生面同歴滄桑付刦　科第君家原故物偶　驥足莫驚猜　四世論交已百年江聲帆影憶前賢　竹嶼都轉有江聲帆影圖　目空莫作廾沈感手澤會留倡和篇導席不同牛馬走家書且喜鴈鴻傳此才稱食芸香　難得歡顏　萬千○答甘竹孫　　徵逐同將竹馬騎多君寄語慰相思驚弓鳥具倉皇狀　綱魚多進退疑筆墨有靈曾歴刧園林無恙待何時　君家枕江園已付一炬鷺洲風景非前比難向鄉　藉一枝○輓　庭內弟，每盼門前　臨朅來久别愈情深搔頭忍見拋中道入耳偏　聽噩音報我尺書猶好在贈君舊句怕重吟同懷畢竟傷難題甚病骨支離淚滿襟　孤露　　痛有生門　中落仗誰撑劇憐瘦馬奔馳苦應悔　魚似續輕百事未成人作鬼十年以長我稱兄尋常一蹶無從振道路如何竟不平　聞以失足致病○書懷　便使此　本空虛屈　求伸那到余閱世空增長太息誤人衹是同躊躇　留餘粟憐饑鼠坐　殘書飽蠹魚自笑年來多事甚庭前　草　芟除○書所見　生時曾見　懸弧同　天親受髪　敢道嗟來猶不食可憐將伯待誰呼千賓狼藉殘羹飽終夜酣眠破廟孤我已飄逢猶果腹對君忍予一錢無○花朝口占　百花生日是今朝也算稱　客欲招幾處園林多潤色一羣桃李更含嬌尋芳人至嘗佳釀介壽詩成奪錦標九十春光猶覺少夜游且燼燭三條○銑姪入都以詩誌别　門楮中落更何言往事思量淚有痕五斗逼人腰欲折百年問我手誰援空悲桑梓　涼狀敢　椿萱培植恩一語阿鹹須記取莫教宦海浪掀翻　伯氏曾招綘帳開一堂桃李手親栽憐余落拓依人慣喜汝崢嶸問字來自古請纓推壯士卽今聽鼓也多才家聲振起將誰　素志何勞燕雀猜　獨憐捧檄　毛生寸草春暉暗自驚吳下歌聲催客别津門帆影壯行程畵圖攜得輕裝壓書錦歸來薄宦　趁此年華爲世用　兒帑力是功名　不偕紈　抱羞慙孤露含將世味諳守黑早能知此　出青眞箇勝于藍身經盤　心曾練事到艱難力可擔　對竹林吟興發郵筒早晚遞江南○紫卿以其先人溪山小隱圖索題　披圖重訪畵中人彷彿當年笑語親仙　安排聞歲月琴樽供養　精神不留熱客常開徑可許漁郞偶問津故國有山招我隱無端低　在風塵 
[光緒六年九月念一日京報全錄]  
 
 

Page 4

 
 
　　宮門抄○分缺單○諭旨七道錄前○護理　撫葆　奏循律甄别摺○又　奏絞犯中途脱逃摺○又　奏揀員請補要缺知州摺○○又　奏知府調省委員接署片○又　奏神廟靈應請　賜匾額摺○又　奏懇　恩免貢柿霜片○又　奏循例偉滿州縣按限給咨赴部引　見片○大臣溥　奏員外郞期滿循例題妾試俸片○九月二十一日户部通政司詹事府正白旗値日無引　見○治貝勒假滿謂　安○齡中堂謝賞食全俸　恩○詹事府代奏劉廷枚謝授洗馬　恩○景運門奏派交冲○之大臣　派出鍾泰符珍奕佩載鶴○召見軍機○皇上明日辰初至　太廟行禮畢黄幄更衣出東華門至　綵棚行禮○○光緒六年九月分缺單　知縣廣東靈山敬輔丁貴州銅仁鄭成　湖南清泉梁枚俱近　巡檢湖北鶴峯州山羊隘劉俊楨丁　○○護理山西巡撫布政使臣葆亨跪　奏爲通判知縣期滿甄别恭摺仰祈　聖鑒事竊查嘉慶十六年欽奉　上諭嗣後各省督撫偶有分發試用人員務須嚴加甄别如才具明晰辦事勤能者准予保留等因欽此又同治五年欽奉　上諭外省試用人員着各督撫於期滿時考以大清律例察其能否熟習分别煩簡補用等因欽此又准吏部咨同知通判運同判等官凡係補缺應行具題者試用期滿亦應甄别具奏各等因歴經遵辦在案茲查提舉試用通判張煥戳取試用知縣白昶等二員到省均已一年期滿自應嚴加甄别由藩臬兩司會同造具履歴清册詳請考核具奏前來臣查該員張煥明白安詳白昶誠愨循　考以大清律例均能通曉意義堪以歸入通判知縣試用各本班照例序補除將該員等履歴清册關部外理合恭槢具陳伏乞　皇太后　皇上聖鑒謹　奏軍機大臣奉　旨吏部知道欽此　○○護理山西巡撫布政使臣葆亨跪　奏爲解審絞犯中途脱逃請　旨將簽差護解各官交部照例議處恭摺仰祈　聖鑒事竊據朔州知州姚官澄稟稱光緒六年五月十八日准前途遞到薩拉齊廳解省審勘擬絞人犯胡虎娃子一名解送到州經該州查收監禁次早提犯騐明刑具添差任占倉張志並移管撥兵協同該廳長解張幅王玉成依法管解前進二十日傍晚行抵代州所轄滋潤村地方因値大雨滂沱不能行走將該犯胡虎娃子押赴村旁社廟內避雨詎胡虎娃子控稱赴後茅廁出恭乘間扭斷鐐銬由廁後坍塌牆缺逃逸追拿無蹤等情臣查胡虎娃子係用木杈戳傷劉廷義越日身死案內審依鬥殺律擬絞監候解省審勘之犯乃簽差護解名官並不愼選妥小心管解致犯中途脱逃均屬疏忽咎無可辭據署臬司王定安署藩司松椿詳請奏　前來除通飭各屬選差幹役勒限嚴緝逃犯胡虎娃子務獲究報一南行提解役人等來省發委太原府嚴訊有無短差賄縱情弊按律定擬外相應請　旨將簽差不愼之署薩拉齊同知松昌添差護解之朔州知州姚官澄先行交部照例　處以示懲儆理合恭摺具奏伏乞　皇太后　皇上聖鑒謹　奏軍機大臣奉　旨松昌姚官澄均着先行交部照例議處餘依議欽此　○○獲理山西巡撫布政使臣葆亨跪　奏爲揀員請補繁缺直隸州知州以重地方恭摺仰祈　聖鑒事竊查平定直隸州知州賴昌期在任病故業經具題開缺並將截缺緣由咨部查照在案所遺員缺係冲煩中缺例應在外揀選請補該州爲　省東路入境首站差　事劇必須勤明幹練之員方足以資治理臣與藩臬兩司逐一遴選　省雖有記名分發候補班補用並各項候補本班及軍功勞績保歸候補班前先候補本班曁州縣勞績保以直隸州知州在任候補並現任直隸州應調及現任州縣資深應升各員均於此缺不甚相宜惟查有侯補班前卽補直隸州知州張彬現年三十五歲係浙江會籍縣人由監生尊例報捐縣丞候選同治七年投効老湘軍營前敵差遣旋於陝北肅清並克復甘肅靈州各案內出力九年經陝甘督總臣左宗棠併案保奏奉　上諭着免選本班以知縣分發省分歸候補班前先補用並加同知銜賞戴花翎欽此嗣於十年蕩平金積堡賊巢寍靈肅清案內出力復經保奏奉　上諭着免補知縣以直隸州知州仍分發省分歸侯補班前卽補欽此由營領咨赴部遵例捐指山西十三年五月驗看六月引　見奉　旨着照例發往欽此七月十三日到省期滿甄别以　缺補用各在案嗣因　省歴年辦賑出力案內五年經前工部右侍郎臣閻敬銘撫臣曾國荃　案保奏奉　旨着加知府銜欽此茲據署藩司松椿署臬司王定安會詳請補前來臣查得該員張彬才具明敏幹練有爲以之請補平定直隸州知州實堪勝任與例亦屬相符合無仰懇　天恩俯念員缺緊要准以候補班卽　直隸州知州張彬補授平定直隸州知州洵於地方有裨如蒙　兪允該員係候補直隸州知州請補直隸州知州銜缺想當毋庸送部引　見是否有當理合恭摺具奏伏乞　皇太后　皇上聖鑒勅部議覆施行謹　奏軍機大臣奉　旨吏議奏欽此　○○葆亨片　再寍武瘵知府郝重慶因案調省所遺該府印務應卽酌委接署查有候補知府周天麟明敏練達堪以署理又陽曲縣知縣汪守正前因奉差入都當以卽需起程檄委太原府通判慶霖暫行兼理所有該縣篆務仍應酌委署理查有平遙縣知縣恩端才足肆應堪以調署遞　平遙縣印務查有汾西縣知縣　良勤幹有爲堪以調署先後據藩臬兩司會同詳請具奏前來除批令分飭遵照外理合附片陳伏乞　聖鑒謹奏軍機大臣奉　旨知道了欽此○○謢理山西巡撫布政使蔬葆亨跪　奏爲廟神以德及民懇　頒　　顧並准由地方官春秋致祭以答　神庥恭摺仰祈　聖鑒事竊據　關縣知縣胡燕昌詳稱該縣所屬王　邨風穴山向有　伯神庙一座載在志乘歴逢亢旱屢經該縣祈禱　應如響交每値雨雹卽有大風驟起將　雲吹散一邑之內無不仰被其澤又據　　石縣知縣李汝霖詳稱前於光緒五年春間禾苗甫經出土雨澤愆期人心震恐經該縣偕同文武官紳步詣線山　介神庙虔誠禮祝彼卽　雨渥沾獲以轉　爲豐伏查　神庙　自前代　雨靈應雖祀事缺如而經傳靈　巨稱述昭著各請　頒　崇祀等　情由署　司松椿署臬司王定安先後會詳請奏前來臣查庙祀正神實能禦灾　患有功德於民者例　　請　懇　天恩今　關靈石兩縣均因雨澤愆期經各該縣偕同官紳赴庙虔禮仰卽默佑立沛甘霖俾得收獲　稔三　有賴洵　功德及民合無仰懇　恩施俯准將壺關縣風穴山　風伯神庙製石縣綿山　介神廟　頒賜匾額交臣祇領轉給敬　懇　挂並准　入祀典由各該地方官春秋致祭以答庙神庥而崇報　是否有常理合恭摺　奏伏乞　皇太后　皇上聖鑒訓示施行謹奏奉　旨已錄○○葆亨片　再資蒲州府屬之永　縣例　　柿霜自光緒元年欽奉　上　停止三年迨至四五等年歴届　貢期因　省連年荒旱該縣被灾最重產柿稀少無從採辦均由該縣行後稟經撫臣曾國荃　批飭暫行展緩在案本年又届　貢期應辦柿霜照章飭令先期採購以　定制去後　據永濟縣知縣鄭灝稟稱該縣察看產柿各村均因前値火祲民間無可充飢始而採取柿　　且剁食樹皮　幹　　多成枯木年來　供　　現存柿樹廖廖無幾灾後村民零落未能卽時補　所有該縣　　貢柿霜實屬驟難採辦呈請　懇　恩獲　　等情由署藩司松椿詳請具奏前來臣覆加查飭委係實在情　可否仰懇　天恩俯念災區凋敝　　永濟縣例貢柿霜俟該縣補種蕃茂產柿豐　造霜有資再行照常呈　抑　照　次　瓜　貢一律豁免出自　　格　慈　合附片陳明伏乞　聖鑒訓示謹奏軍機大臣奉　旨着准其豁免該衙門知道欽此　○○葆亨片　再查定例各省州縣十年俸滿由吏部查　明已及年分者行文該管督 
 
 

Page 5

 
 
撫　限給　赴部引　見又俸滿人　　內實有承辦要件必須該員一手經理半年以上方可完　者准該督撫　兩月內奏明加展不准咨請展　各等語茲查山西　陵縣知縣錢塘高平縣知縣慶鍾俱於補授之日起均各十年俸　前准吏部行文調取　等赴部引　見在案伏查署省迭遭灾　現値辦理善後諸事頭緒紛　欵類　重卽如招墾荒地　　差　清厘户口買還盒　種種事宜您胥爲當務之急該　錢　慶鍾均在任有年情形熟悉一切承辦事件多須一手經理未便遽易另手轉致　　由署藩司松椿予請具奏前來臣　可　　合　仰　　天恩俯准該　　　慶鍾展緩赴都引　見於地方善後事宜實有俾益一俟事竣卽當給咨赴部不任稽延是否有當理合附片陳明伏乞　聖鑒訓示謹　奏軍機大臣奉　旨着照所請吏部知道欽此　○○奴才溥楙載　紹祺跪　奏爲員　　三年期滿循例題銷試俸恭摺奏　聞仰祈　聖鑒事竊據員外郞　明呈稱職係鑲紅旗滿州　聯佐領下人由　生加捐　　寺署正　　員外郞光緒三年補授　幕　　　都員外郞九月二十七日到任　連　扣至本年八月二十七日試　俸三年期滿等　具　前來查　載滿洲人　由各項捐納升用之亦照　敘　員之例試俸三年准其調升等珸今該員三年期滿與升調之例相符應請題銷試俸歸都銓選　理合循例奏　聞伏乞　皇太后　皇上聖鑒俟　命下之日奴才等　吏部照例辦理謹奏軍機大臣奉　旨知道了欽此 
　　日昨保大輪船由津來滬衹帶到念一二雨日京報自十六日至二十日京報想都中友人已另托别船寄來沿途或小有停留轉致遲到耳茲故先將念一日京報照錄餘俟接裝在後補登　本館　識 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
