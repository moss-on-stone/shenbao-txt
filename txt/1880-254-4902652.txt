# 1880 - 254 - 4902652

 

Page 1

 
 
[分訪烟]  
　　北洋海防以天津為緊要今之備俄則不惟天津是守矣基俄境雄踞地球之北包乎中國東西兩面一旦興兵西新疆東則吉林奉天皆當其衝故天津之戍不能遏其來而阻其路也目下曾伯帥奉駐防山海關之　命提兵扼守正為此也此固俄人之地勢異於泰西各國也盖泰西各國苟與中國有隙北面冰洋力不能渡惟有　太平洋至中國南面各海口分兵伺優再轉東而直達於北而俄人之自東面來者則不須此紆折也故李伯相　　天津乃備各國而非專以備俄也若　備俄則北洋海防固不獨一天津矣雖然山海關要地也為京師之　蔽與天津之為京師前障者同為最要門戶然而俄苟啓衅能　其必由東北進兵而曰我設重鎮于山海關水道　禦　路亦可阻乎觀於俄人舉動前者有向日本乞地以儲　軍械粮餉之事又嘗聞其訐日本修理船隻諸如此類可知俄之經營者不惟欲由琿春黑龍江等處進兵而兼有窺伺東南之意也　用全力以搏我東北隅則我　　之兵可以移護彼軍　衆主客異形難　必勝也若注意於一處而分兵以擾各處則東南諸省皆有自保海口之意而兵已大半不能調也俄人之擾東南各口亦意中事耳然鄙人竊謂分擾東南猶事之小者其預儲餉械灣泊船隻於日本海口者彼意殆欲擇一要地以為接濟之所也然則烟台最可慮矣烟台當南北洋之中遙對日本中國若無車兵扼其海面之路則彼之餉械先事預儲者旣可載往天津遼海一路卽在後運　者由西洋轉而達北亦可安過煙台無有阻隔此事勢之必然者也曩日天津之禍正坐煙台無有重兵以致接濟均由此道往來前車可鑒何敢忘之然目下辦理海防新奉　簡命以曾伯帥帶兵駐守山海關而煙台一埠北洋正未有經營卽南洋亦未嘗布置竊謂以地勢言之煙台之防自應責成北洋若南洋則非所兼顧也李伯相身握重權歷年規畫海防製器造船　帑不可以數計就今日之兵力觀之雖曰天津為近　門戶宜鎮重兵然撥船分戍豈區區一烟臺而謂天津之軍不可以兼顧乎或曰子　烟臺未有設備獨不觀昨日之報乎太古船主報稱招商局輪船滿載兵士泊於烟臺及字林報云招商局輪船載兵二千五百名自武昌往北其中惟漢廣一船飛速先往烟臺聽候軍令卽行折回沿途指示他船應往何處大約均在牛庄等語觀此則煙臺未嘗無偹且安知不分駐烟臺然此時招商局船所載之兵乃自安徽湖北調往山海關者字林所稱卽湖北一軍也其在煙臺聽候軍令者緣此兩軍皆歸曾伯帥節制卽聽伯帥號令以决進止伯帥旣奉　朝命專辦山海關防務則烟臺之宜駐兵不宜駐兵亦復何心　及而日分駐煙臺耶吾觀於此而　知煙臺之不可以無備也葢現在中國調兵由武昌向北海程萬里軍報不通旣以煙臺為中途停頓之處灣泊輪船以聽督師之號令則將來敵軍往來其所以取進止者亦正在此處也是烏可以不防乎總之煙臺一埠為南北洋適中之地設使中俄有　中國調兵所以决進退者於斯俄人進兵所以資接濟者亦於斯正可卽此一端而知其大概也　　之言幸勿以為妄談 
[恭錄　懿旨] ○八月初五日奉　上驗廣東瓊州鎮總兵員缺着彭玉補授欽此同日奉　上驗廣東按察使着倪文蔚補授欽此同日奉　上驗烏魯木齊提督着金運昌補授欽此同日奉　　系拉布所管左翼前鋒統領着奕謨　理榮全所管右翼前鋒統領着明安署理尚宗瑞所管廂黃旗護軍統領着崇禮署理欽此同日奉　旨此案着交李明墀督同泉司親提人証卷宗秉公嚴訉確情按律定擬具奏原告民人黃廷輝該部照例解往備質欽此同日奉　旨穆騰阿所管廂黃旗蒙古都統着奕絪署理欽此同日奉　旨成章耀年所管廂黃旗蒙古副都統着恩麟奕佩署理容貴所管正藍旗蒙古副都統着穆隆阿署理札拉豐阿索布多　札布所管正藍旗漢軍副都統着鍾泰烏拉喜崇阿署理欽此同日奉　上諭張樹聲等奏特　查辦黎匪謬妄欺飾之文武各官一摺廣東崖州等屬民黎雜處該地方文武宜如何妥為撫馭俾得相安乃本年三月聞署崖州協副將李其昌　崖州知州李宗光擅派外委陳志泰前赴黎峒索取陋規致陳志泰被戕並不立時稟報輒藉黎匪糾搶一案朦混飾稟又復捏詞諉過實屬食劣謬妄任意欺飾李其昌李宗光均着卽行革職由張樹聲等提省嚴訊確情按律懲辦餘着照所議辦理該部知道欽此 
[調兵實信] ○本報迭據西字新聞登錄調兵往北之耗惟統帶何人究歸某帥節制未能一一指實茲得山西官報知曾九帥奉到軍機大臣密寄六百里　上諭北洋津海山海二口均為近議門戶津海已飭李鴻章妥愼防范曾國荃久歴戎行聲威素著着督辦山海關海防事宜該撫由山西前赴山海關入京甚近先令來京陛見面授權宜等因欽此聞九帥奉　旨後當卽欽此遵就道并遵　諭檄調鎮守山西之劉軍門連捷所部三千五百人幷收散勇一千五百人作為選鋒親軍齊赴山海關而湖廣總督李制軍湖北巡撫彭中丞亦奉　旨選派精強兵勇二千名交劉軍門雜　統帶安徽巡撫裕中中丞亦奉　旨選派精強兵勇二千名交郭軍門實昌統帶均乘坐輪船北上限八月　 
 
 

Page 2

 
 
以首駛到統歸九帥節制調遣所有前絮營口卽牛庄地方之宋軍門慶各營亦歸九帥節制調遣九帥瀕行時深念兵馬未動糧餉為先聞已奏明劉維積一軍向由湖北支應月餉郭寶昌一軍向由安徽支應月餉宋慶一軍向由河南支應月餉應請　飭下李瀚章祖賢裕祿涂宗瀛及各該省藩司等照常支應月餉並軍火器械彈藥行糧賞犒按月接濟至劉連捷一軍所需經費皆須仰給於山西惟晉省當大祲之後司　空盧應請嗣後或有指派協餉山西皆從緩派等語於此見九帥　兵　餉不遺餘力之情形也謹誌之 
[增種鶯粟] ○印度電信云印度種烟部議增四省種烟地土刻已准行矣 
[札催欠粮　廣東藩司近日嚴札某某六縣蒂欠錢粮詞甚峻厲想如不能埽數全完必有干降革處分者 
[寍城時症] ○寍波近有新起急症名紅　煞勢甚凶險初起時唇白身重呼之不應急用紅毡單先蓋身上後用雞血塗面以速為妙遲則不救臨死時先流白沫後流紅沫卽其騐也按此症以及治法本報前已述及不圖今有於寍波見之 
[寍郡辨志文會四月分課案] ○漢學超等　張鴻桷林頤山夏賓賢洪曰淓曾桂芳楊魯曾方岳年章紹洙　丕　劉孝思張世訓陳貞賢　特等　王啓烈金性存楊守傎葉秉衡毛震車相堯黃家儉王亨彥陳翊清陳楚香○史學超等　楊魯曾林頤山王慈曾桂芳秦在鎔袁堯年裘慶杓陳貞賢胡昌年孫鏘　特等　俞振鏞馮渭凌晨范彭壽張鴻桷王仁元朱麟書毛宗鋆張宗　林植梅○算學超等　潘光烈周汝翔曹辛翁楙劉乾來王瀛吳景康費德宗沈春元費德基　特等　林際唐沈壽龍邵祖蔭徐覲宸朱瑞堂武振楣趙鴻模林植梅姚祥慶沈賽鉌○與地超等　錢葆華俞鴻杰裘慶杓林頤山洪曰洵王慈朱麟書王仁鏡張文銓　特等　范文榮秦在鎔王亨彥洪曰淓葛士濬洪高翔洪傅璞凌鴻章劉之萊邵仁方○詞章超等　張美翊陳翃清張世訓陳聖培馮保康鄭益業廷枚陳康瑞鐘俊英袁彭年　特等　鄭增芳鄭錫源毛震胡昌年洪聖沐連瑞瀛王迪中盧光增陸衍溎陳玉藻 
[暗藏軍器] ○上月晦日有裝竹划船一艘由越河狗兒廟駛往丹徒被鹽巡識破尾至鎮江東門城河內網巾橋口飛報丹徒縣署經馮邑尊立飭幹捕多名協同查拿在船者當卽逸去祇拿住船主胡姓夫婦二人復搜得船傍竹捆內舊洋槍鐵管六十八桿內有九桿尚可施放鍋灶底起初小手鎗四支一無損壞又有新舊竹布大褂一百件袖底均有暗記字蹟又有舊西瓜皮帽八十餘頂黃藍白布四疋如數起岸解　縣庫當由邑尊升坐花廳隔別研訊據船主夫婦一味狡供隨用嚴刑方稱北邊客人由張竹山地方雇裝毛竹　送北路一帶實不知有軍器等件暗藏竹捆內也該客四五人行至越河逃脫邑尊又問竹捆內有重物汝豈不知船主　裝載之時均係客自雇人運送并關切小的無庸擦手故不知情復經刑訊又呈出信件四封係交何人之信尚未群悉惟知現已連訊數堂尚無實在曰供云 
[會舘演戲] ○揚州江西會館每年必演戲酬神約有一月之久蓋經費素充由西岸票商提出故能熱鬧如此兹聞於上月　九日為始已傅班照舊開演云 
[設立橋柵] ○蘇郡橋梁甚多行船往來不分晝夜以致宵小混跡私販流行絶無顧忌現由長元吳三縣分別飭匠於各要隘處橋梁設立木棚晨啓昏閉制與水關仿佛其柵旁另搭草房以為看柵者棲住之所云 
[童子逃禪] ○蘇閭某童子故宦家子弟也自幼延師課讀每於聖經賢傅而外輙喜背觀內典諸書及稍知字義則更心往空門非佛氏之言悉不寓目家人疑其具有夙根卽亦聽其所為今年已十有五齡春間同老嫗往某寺進香卽遣老嫗回家自願捨身寺中出家剃度僧不敢收留送其囘家未及數月童子潜自出門復往城外某寺遽欲令僧削髪幸僧詢明來歷告知其家中由家人強挾以歸現身鍵書　而心則常依禪室矣 
[毀屋異聞] ○蘇城某甲賃某乙房屋以居歴有年所而房租久索無償乙近欲報官押令遷徙甲知勢不可挽不告遷屋日期遽自搬空此房主入室檢視則見外而庭除內而寢室上而屋簷下而堦砌以及周圍墻壁如入黃龍府中後庭花下悉以穢物塗抹令人不可　邇人謂是屋非重新翻造則雖祓除洒掃終等鮑魚之肆此後無人問鼎矣 
[天空白氣] ○皖垣北門外離城三十餘里之鄉聞有農夫胡姓者年已七十有八然尚能肩挑百餘斤日行五六十里近據其告於友人云七月初十夜約四更時間門外犬吠聲甚　特起而巡視忽見天河中有白氣一道長丈餘似雲非雲一轉卽逝冲出天河髣　有聲直向西南而沒正不知主何朕兆也 
[逐女伶] ○鄂省青山陽　一帶夏初來有女戲班開演鄉人皆擊節歡賞互相傳述於是各鄉輪流演唱殆無慮日本月初該班漸至灄口籘子　八步海等處離漢口更近觀者日必數百人雖有大江之險亦所弗計前晚風暴陡作有看戲客之舟不及收口猝遭傾覆昏黑中亦不知淹路多少然此後接踵而往者仍無懼色現在該班潛至漢皋在某棧內閉門夜演次日經張司馬察知隨卽　役密拿當獲該班中　色男女四名據供路過漢鎮川貨匱乏是以偶而演唱但得徵貨卽當回里務農等語張司馬着卽出境不得逗遛斥釋 
[公頌德政] ○上海縣主簿趙鼎臣貳尹承恩在任經年士民愛悅昨聞　城紳士贈以額曰冰清玉潔又德政牌四扇曰歡騰愛日澤普甘霖蔀屋流芬棠陰遍德人謂非阿私所好也故誌之 
[領事調任] ○上海英阿副領事本署正領事聞於西十月初旬將調往牛庄矣　 
 
 
] 

Page 3

 
 
[輪船神速] ○招商局豐順輪船於本月初三日下午兩點鐘自滬開往天津初十日一點鐘已回上海往　　大半日亦云速矣 
[僧案訊結] ○小天竺志修控沉香閣印禪一案節經列報前日經善堂董具呈稟　到縣稱已公議得小天竺住持舉志　之　應　經理沉香閣主持舉印禪之徒孫瑞光經理等語莫邑尊隨準將印禪開釋所有廟中帳據著卽呈出交瑞光檢收設有虧短準卽告發帳目交清後印禪應卽出境不許逗遛幷給沉香閣小天竺　單各一帋着為糊裱張掛以為新住持之憑據云 
[命案和息] ○前報列靜安寺八圖地方顧裕昌身死經凶手挽人調處一事此原傳聞之詞茲悉前日邑尊回署時屍親果　與投遞息呈莫邑尊卽准具結偹案云 
[禁設彩票] ○郭副領事前日會商陳司馬議將紬縐　凳彩票等禁止此已列報昨經捕房傳美利同源大有發　發廣福昌順　源發同福昌同德興發記同發和等十一家到案聽候堂諭惟拿能通順錩順隆通源祥等四家奉傳不到陳司馬諭令各戶卽日停止如仍敢陽奉陰違賣者買者均須　究有西文牌號者亦一例停止否則當照會該管領事官按例究辦所有已經賣出之票應照票給還錢文諸　人聞諭均俯首唯唯惟開美利之西洋人與郭副領事辨駁至再領事總不允準概令迅停止云 
[局賭害人] ○安徽人朱日周年袛十七歲由原籍販茶來滬售得銀兩逢著名之牌九司務寍人陳某杭人何某相率為友初共嫖娼繼與合賭三閲月朱共輸洋一千一百餘元銀六百餘兩事為朱之親族人等所悉隨向陳何二人理說曾許償洋了事然終　虛詞以致控官究辦豈知陳何等知風避匿陳司馬立卽飭差同官媒協捕至公陽里中將陳之私識婦某氏何之髮妻何李氏拘案飭交官媒收管着令交出丈夫然刻下尚無着落也 
[失女領回] ○昨報列顧朝珍家有招　迷失路途之五歲女孩兹悉係寍人姚大毛之女當晚卽往認領矣 
[指控無憑] ○前報列控案各執兹悉已由陳司馬親至英公館會同郭副領事傅集廈門輪船水手及在船買辦人等訊無證據已將源長米店夥鄭元坤斥釋云 
[飭錄桃塢賑寓來函] ○啓者頃接松江揚仁社函稱同社諸君助潤各件額滿布再落筆亦不代筆　就惠顧者以速為貴又寓浙同鄉函稱這將辦事往往議論少而成功多寄語吳中諸父老這將米捐已通飭各州縣每石捐錢六文且一律開辦云又承張悅翁邀其所托蘇友來庽查封銅洋一事查七月初四初十日兩次銅洋均非張君所托之友人交來理合聲明又海昌寒士來洋一元係日用節湊囑資災民取贖寒衣之用并望大力量人源源仿助以上各節均囑轉請登報登語因節錄之 
[光緒六年七月二十七日京報補錄]  
　　○○閩浙總督臣何璟福建巡撫臣勒方錡跪　奏為提撥各欵京餉委員匯解起程日期恭摺馳陳仰祈　聖鑒事竊閩省光緒六年分部撥內務府茶稅京餉銀五萬兩固本京餉每月五千兩洋藥厘金五萬兩又添撥稅厘京餉銀十萬兩當經轉飭籌解並先匯解內務府銀二萬兩固本銀二萬兩飭由鹽大使左元麟管解赴京奏報在案伏查稅厘徵數未旺　藏又入不敷支無米之炊殊形掣肘第京餉尤不容延緩兹復提撥內務府銀五千兩固本銀一萬兩洋藥厘金二萬五千兩並叧將各欵移緩就急騰挪湊集銀二萬兩作為添撥稅厘京餉委令試用同知何偉南管解仍查照歴辦成案督同號商匯京投納以期妥速該委員何偉南定於六月十八日起程據藩司陳士杰並　後稅厘兩局司道具　前來除一面分咨外臣等　合詞恭摺由驛具　奏伏乞　皇太后　皇上聖鑒　　奏軍機大臣奉　旨該衙門知道欽此　○○張樹聲　 
 
 

Page 4

 
 
片　再署廣東陸路提督李占椿經前督臣劉坤一奏准調赴兩江差遣所遺陸路提督印務　有調署陽江鎮總兵高州鎮總兵楊玉科勇略兼優動勞卓著堪以署理其楊玉科所遺原署陽江鎮總兵篆務查有留　差遺之水師記名總兵張殿雄諳習風濤老成幹練堪以署理除分檄飭遵外所有委署提督總兵篆務緣由理合附片陳明伏乞　聖鑒謹奏軍機大臣奉　旨知道了欽此　○○丁寶楨片　再川睿南坪營　力與甘省階文所屬番地處處毗連大牙錯處此次階文　匪倡亂南坪一帶番寨亦有暗　　惑者幸經派往防剿之總兵李培榮督　兼程馳進直抵爪子溝逆　連界之野豬　扼扎絶該匪往來通信要道該匪聲息遂不能通而提督莫組紳又帶隊駐扎平武縣屬之青口各隘以杜該匪等南歸之路又經甘省派出各兵　剿　迅速首　就擒兩省邊境一律肅清現在地方均屬安靜惟查南坪至松潘一路　橫千餘里番衆林立且其人情强悍從前曾經叛亂破城戕官頗費兵力此次階文番匪熗亂　　雖尚妥協而犬羊之性難保不暗審戎心臣因就此兵威札飭該總兵李培榮於撤回勇　令由漳　　潘一路整隊徐行所過之處順道傳喚各該番興土目喇嘛人等來營見面而休之以利害曉之大義俾其　我兵威　其異志廌期日久相安　據讀總兵李培榮稟稱該總兵於南坪拔　之時卽取道漳嚴松潘一帶經歷各番地共大小三百數十寨所有各寨番目喇嘛人等均　先期一日傳缷前來行營聽　吩　各番目喇嘛等有一經傳喚而卽至者有不待傳喚而已　者沿途經過之處者皆　立迎迓極為小心該總兵均有一一見面剴切諭導宣布　朝廷威　令其备安住牧毋許生心各該番目喇嘛等均皆威懼伏地叩頭詞稱　出具永不敢茲事甘結察看情形實係出於至　似可永遠安輯足以上恩　宸匿惟據　南坪地方於五月二十日雷電交作大雨如注歴半時許各處山水陡發低漥地土　被淹浸牲畜亦有冲没　人口尚無損傷等語旋據該應營地方官稟報亦同南坪上年地動成灾甫經委員賑恤　年召復被水荒繳番夷遭此災害情殊可憫惟是否成灾及成灾輕重若何現已委員前往會同地方官確切查明　覆再行　　分別賑濟以恤灾　而廣　皇仁所有南坪撤回營勇　令沿途鎮撫松潘漳　一帶番夷及南坪地方被水委員查辦各緣由隨附片具陳伏乞　聖鑒　　奏軍機大臣奉　旨知道了欽此 
[光緒六年八月初二日京報全錄]  
　　宮門抄○蘇撫吳　奏擬請暫停分發以資疏通吏治摺子○又　奏請旌　夾片○又　奏揚城遭風被災撫恤情形夾片○江督劉　奏請獎敘夾片○署漕督譚　奏交缷藩篆日期摺子○江督劉　奏心選知縣暫行留省學習摺子○又　奏　委藩泉兩司夾片○○八月初二日戶部通政司詹事府廂曰旗值日無引　見○西寍辦事大臣福錕請　訓令召見軍機　福錕　○○江蘇巡撫臣吳元炳跪　奏為江蘇候補人員過多擬請暫停分發三年以資疏通而期整頓恭摺仰祈　聖鑒事竊維維政之要欲清其源則須塞其流人數愈多則品類愈雜资查捐例停止以後各捐生乘時於晉豫等省賑捐案內羅掘報効繳照到省者紛至沓來江蘇候補之衆　近日為已極矣現計道府兩班共有一百十二員同通二百七十餘員州縣五百二十餘員佐雜各項統計有一千七百七十餘員目下稟到猶復接踵而至間日二三員或四五員不等　　乎大有莫可止遏之勢然以寗蘇兩屬自道府州縣以至佐貳雜職額設各缺計之早已補署無期况現在正當裁併局卡節省經費之際差使益少人數益多更難遍及該候補等一官匏繫聽鼓省　數載之久未得以差半委者比比皆是而資斧在所必需日食一無進項終年坐困勢必窮則思通鏆　妄作於吏治民生實屬大有關碍臣迭經奉　　旨認真甄別嚴加整頓亟宜設法圖維藉清治源而疏壅　擬請援照前升任撫臣張樹聲暨浙江湖北等省各撫臣奏准停止分發成案嗣後除奉部簽掣各項征途人員照常辦理外所有捐納勞績　項無論已未報捐指省及應行　掣各員概行停止分發三年一面仍由臣認真查看隨時甄別以期漸次疏通官方澄敘相應仰懇　天恩府允所請　飭部將捐納勞績道府以至未入流各項候補試用人員暫停分發三年俟届滿後容臣察酌情形奏明辦理所有江蘇候補人員過多暫請停止分發緣由謹會用兩江總督臣劉坤一恭摺具陳伏乞　皇太后　皇上聖鑒　訓示遵行謹　奏軍機大臣奉　旨該部議奏欽此 
　　○○吳元炳片　再江蘇省籌辦積榖節經通飭各州縣勸　捐儲認真經理以備歉歲而資民食前經臣將籌辦情形專摺具奏在案兹　江寍藩司梁肇　轉據泰州　據候選縣丞周彬稟稱職父在日嘗念水旱偏災貧苦親隣恒有啼飢之慘父　三年職母又時以遺言為訓職未嘗釋諸懷抱兹願將自置清化坊厫房一所計八間捐作社倉並捐榖三千石存諸若遇災荒年分稟請諭董會同將一般榖石碾米散放坐落清化太平兩坊極貧次貧各戶其餘一般按時糶價往豐收處所採買米榖照本發賣源源接濟將收起價錢存俟豐年買補歸倉生命仰承庭訓以完父志不敢邀請　獎敘等情由司查明定例士民人等捐助荒歉出粟值銀千兩以上者請　旨建坊給予樂善好施字樣如情願議敘者情殷任恤實與尋常捐輪尤為急公好義詳請奏給將敘以昭激勸等情到前護撫臣譚鈞培未及核辦移交前來臣查該職員周彬　輪義榖並捐厫房承父母樂善之心漙隣里救荒之惠洵　孝義可嘉與　旌獎之例相符合無仰懇　天恩俯准從優獎敘以風薄俗除咨吏部查照外謹會同兩江總督臣劉坤一附片具陳伏乞　聖鑒勅部核覆施行　　奏軍機大臣奉　旨着照所請該部知道欽此　○○吳元　片　再據江都甘泉二縣稟稱本年五月二十七日卯時忽有風暴由西北向東南十分猛烈雷電交作大雨如注　為之晦雖為使不過數刻而飭查城廂內外以　寺廟大樹拔起並吹折吹倒者不少舊城北門新城　關等門附近城垛跨馬墻等　有坍卸民間草屋不敵民屋　　竟有將屋上茅草全行揭去並土牆破垣被雨淋風吹坍倒者頗多南門外墻坍壓斃老婦一口內河外江行船傾覆淹斃四人業已取殮此次狂風暴起實屬異事窮民日食雜　今復猝遭風厄必無力修其屋　當卽查明被災輕車情形由縣捐廉挨戶給予修費以示體恤至坍卸城垛現經勘估照案請欵趕修以資保衛開明被風草屋間數及城垛坍卸丈尺附城等情由江寍藩司梁肇煌批飭妥為撫恤並詳請具奏前　臣等伏查此次揚城猝遭風暴拔木發屋吹坍草瓦房屋至數百間之多兼之傷斃人口實為非常災異貧民露宿風餐情實可憫惟已先行　縣捐給修屋之費並令妥為撫恤尚可不致失所其坍卸城垛墻屋除飭可趕令堪估　修以資捍衛外理合會同兩江總督臣劉坤一附片具陳伏乞　聖鑒謹　奏軍機大臣奉　旨　奏已悉卽着督飭地方官將被災窮民妥為撫恤毋任失所欽此　○○劉坤一等片　再　　光緒二三年分冬漕海運出力請獎文員經吏部於光緒五年四月初一日十一月十一等日先後議奏奉　旨依議欽此又二年分冬漕承運　　 
 
 

Page 5

 
 
商　獎經吏部於五年四月二十五日議奏章　旨侬議欽此　行知照核辦均經轉行遵照去後茲據署審司許應鑅粮道王毓藻飭據查明二年分海運出力由部攺獎之太湖　同知桂昌聲請攺獎三年分　查捐保案內之府經歷董潭又二年分承運案內駁查何處船商之蔡錫侯等二員聲覆仍請照原保給獎等情到前護撫臣譚鈞培未及具奏移交前來臣等覆核無異相應開　清單恭呈　御　合無仰　天恩俯准分別給予獎敘以示鼓勵除　部查照外理合附片具陳伏乞　聖鑒訓示謹　奏軍機大臣奉　旨該部議奏欽此　○○署理　運總督江　布政使臣譚鈞培跪　奏為叩謝　天恩並交缷　篆日期恭摺仰祈　聖鑒事竊　於光緒六年六月二十八日接督撫臣來文承准軍機大臣片開光緒六年六月十三日內聞奉　上諭　運總督着黎培敬補授未判任以前着譚鈞培署理等因欽此跪聆之下欽　莫名臣當卽恭護香案監　　叩頭袛罰　天恩遵　　司任內經手公事清理就緒　七月初三日將印信文卷等件移送署布政使臣許應　接收臣卽於是日交卸赶卽束　由蘇州省城起程馳赴清江浦任事伏乞臣黔南下士知議庸愚由編修補授御史外任知府薦擢江蘇　司並護理巡搶　務愧涓埃之未報正兢惕之方滐茲復　荷　　施畀權重任受　恩愈厚報稱　難竊思漕運万維正之供河務實民生所　皋凡整飭營伍除暴安良在在均　　要如臣　昧潔懼弗　惟益矢愼動倍加惕　　時隨事與督　臣悉心　商以冀仰答　高厚鴻慈於萬一除俟到浦接署篆務另行具　奏外所有微臣感激下忱並交缷　篆日期護繕摺叩謝　天恩伏乞　皇太后　皇上聖鑒護奏軍機大臣奉　旨知道了知道欽此○○兩江總督臣劉坤一江蘇巡撫臣　元炳跪　奏為　選知縣情形未熟請皆行留省學習恭摺仰祈　聖鑒事竊惟州縣　司牧民必須熟悉地方情形方足以資治理茲查新選　城縣知縣倪毓楨光緒六年五月初八日到省繳憑照章　卽赴任惟　城縣知縣雖係選缺因該處近來民　刁詐訟獄繁多非精明　練之員難期勝任該員倪毓楨由　生入　讀書期滿以知縣銓選選授是　初登仕版諸未讀報現經滬委江府縣局隨同費審案件藉資學習俟情形稱熟再　赴任據江寧布政使梁臻熄詳請具奏前來臣等覆查無異相應請　旨將新選監城縣知縣倪毓楨暫行留省學習俾資閱歷而重地方　合詞恭摺具陳伏乞　皇太后　皇上聖鑒　　奏軍機大臣奉　旨東部知道欽此　○○劉坤一片　再蘇州布政使譚鈞培奉　旨署理　運總督所遺蘇州藩司篆務為錢　總　之區有查吏用人之責政務　煩必得熟悉情形之　持署乃　治理臬司許應　產幹　明前此署理半年措置職宜堪以調署選進臬司篆務總理通　刑名事煩責重查有正任徐州道薛　常穩練明允曾經歷權臬篆堪以委令署理除分檄飭遵外謹合詞附片陳明伏乞　聖鑒　　奏軍機大臣奉　旨知道了欽此 
[蘇省撫事宜] ○補八月初八日直隸卽用知縣張是彝由京回藉　兩淮候補　知事王應銓運使委解固本銀兩來蘇　○　九日問知戴文佐華亭驗收積穀差回汪鼎銷津局差　 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
