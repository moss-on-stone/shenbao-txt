# 1898 - 194 - 4909070

 

Page 1

 
 
[翹盼慈雲] [  申報館恊賑所謹啟]  
江北洊饑哀鴻蔽野道殣相望慘不忍觀正勸諸君慷慨解囊保全萬衆不料江隂靖江等處忽又疉告奇災滿目飢黎其慘幾與江北相等本館旣己頻年籌賑斷不敢以艱於集欵稍謝仔肩惟冀薄海仁人聞風興起或捐鶴俸或損蚨錢量力輸將玉成善舉俾百千萬垂斃之黄童白叟得以殘喘苟延此則本館所敬爇心香代爲請命者爾肅此佈陳伏維　垂鑒 
[珍物待購] [  申報館協振所拜啓]  
　　本館恊振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤顂知音鑒賞特將各種珍玩羅列於下倘蒙仁人君子慨擲亷泉旣能廣積隂功且可增輝藝圃誠一舉而兩得也計開朱漁珊帖一部高澹游山水一幅 
[論各處書院改試策論宜先試院長]  
　　自本月初九日欽奉諭旨郷會試及生童歲科各試向用四書文者一律改試策論後其詳細章程尚未見部議覆奏本館執筆人旣於此事迭爲論說又於月之十八日論考試改章以愼選試官爲要務十九日議擬將學舍書院義塾均改爲中西學堂是皆效千慮之一得冀或邀當事者采擇焉以爲土壤細流之助也然自古至今人之文章根於學問必習熟於平日而後能考試於臨時臨時考試之權操之於官平日習熟之功督之於師第選校士之試官而不擇課士之院長則所論猶未備中土四萬萬人聰頴子弟可得一萬萬誠能將各省學舍書院義塾盡改爲中西學堂以教育之十年之後人材不患不出政事不患不新特凡人之情以羣萃州處而增長其識見尤必以絜長較短而激發其志氣則旣有學堂要貴有品學兼優者爲之教習而所議乃益周兹者旬餘以來電信所逹報牘所傳遠近人心欣然爲之一快於是不待章程之布告部文之行知而各處書院之向課四書文者己幡然而試策論雖然策論何若是之易哉古者策士之言興於戰國論語之作肇於孔門至於文章之體則以漢人爲極盛今縱不能如賈誼之策治安董仲舒之策天人陸士衡之所謂論精微而朗暢要當明歴代之大勢擷八家之餘波庶幾可厠於古文之林而不復與空疎庸濫之時文等若題雖策論而文仍空疎庸濫無異於散行之四書文甚或句調排比儼然舊貫惟不用破承題是非以古文爲時文直將以時文爲古文矣烏乎可嗟夫時文之弊士習之陷溺者深矣於今之人無責焉於今之後生小子更無責焉責何在在爲師者今之爲師者大率有四一曰家塾之先生二曰學校之教官三曰書院之院長四曰受知之試官試官說見前論兹不贅教官之於博士弟子員有師弟之名無師弟之實亦可弗論惟家塾之先生凡有志向上者自當擔簦負笈不遠千百里以求有根柢能文章之師不復從三家村學究墨守高頭講章汩没性靈於且夫嘗謂中由此擴而充之明體以逹用由中以貫西則不得不於西學學堂是賴顧各省之創建學堂猶有待也各府廳州縣書院之以中學說者固不廢也中土教學之實在書院不在學校有膏火以資肄業有花紅以獎考課甄别去取之權官長主之而激揚董戒之責院長實任之孔子曰工欲善其事必先利其器夫多士之資師範猶百工之需利器也今功令己停時文課士競尚策論而所以第其等次者猶是以時文科第進身之院長豈非方鑿而圓枘歟鄙人誠不敢曰科第中人之必無實學皆不能爲策論也然而空疎庸濫之士實繁有徒此輩或年老戀家或仕途中蹶乃仗其師門年誼之力謀一書院講席以資　口爲地方官者震於科第之虚名又懾於要津之勢力不恤以書院講席爲狥情之具而流弊乃不可勝言於是有以董事而充院長者有以一人而兼數處院長者又有數人而瓜分一院長之修羊或居其名或潤其實者然向者猶得曰彼以時文進身者無不可爲時文院長也今猶得曰彼以時文進身者無不兼擅策論耶果爾亦宜由各省大吏聚一省之院長而課之去其不能者留其能者有自知不能而先行告退者聽竊謂每省中之院長留者不過十之四五耳夫天下名儒碩彦未登科第者儘多况書院師長之請本不拘於科第如婁縣郷賢姚春木先生椿曾以監生爲杭州詁經精舍院長南匯張嘯山先生以諸生爲汪隂南青書院院長今興國州萬清軒先生斛泉亦以布衣屢爲各處書院院長卽向者時文未廢己可信人材不盡於此中而况今日耶通其變以合於時是所望於有封疆之責者 
[續録總署覆奏山西鐵路礦務辦法摺]  
　　當與各該使臣訂明事關商務非同别項交涉　件應逕與洋商商　　辦使臣不必攙預以免糾葛臣等遂博攷西國礦路章程與義商羅沙第俄商璞科第將原定章程逐一增改礦章第一條原稿僅叙辦理晉省盂平澤潞等處礦務語涉含混改爲先與礦師勘定何郷何山何種礦産繪圖貼說禀由山西巡撫查明果與地方情形無碍方准開採並添叙如係民地公平租買如係官産照該處田則加倍納賦第五條聲明所　礦地遇有墳塋祠墓必須繞越毋得發掘第六條增入所有礦産按照出井之價值百抽五作爲落地稅報効中國一國家官利八厘改爲六厘公積一分改爲逐年還本仍隨本减息用本還清公積卽行停止此外所餘凈利提二十五分關中國一國家餘歸公司自行分給并聲明係商人籌借如有虧折與中國國家毫不干涉第八條添入開礦所需料件機器等物進口照開平各礦章程完納海關正稅礦産出口仍照關章納稅第十六條於租買民人己開之礦添叙不得稍有抑勒第十七條於添造支路轉運煤礦添入應訂章程届時另議第十八條每年盈虧清册添入各請華洋公正人一名核算無訛以符各國公司通例又鐵路合同第六條添入鐵路經過地叚如係民地應向業主公平租買如係官地應與地方官議定租價并照該處田則逐年納賦第七條聲明路成後中國於正定太原鐵路兩處設關收稅與鐵路　于第十條原議每年餘利以四成歸公司二成報効國家一成歸商務局三成歸華俄銀行現改爲以二成歸商務局四成報効國家一成歸商務局辦公之用三成歸華俄銀行仍聲明俟借欵完清此三成餘利銀行亦卽停收　議第十四條鐵路初成客貨稀少恐不敷養路之費准於附近鐵路地方酌開煤鐵礦數處現今全行删除以清界限其餘各條亦均逐句推敲期於妥協并將劉鶚方孝傑所立公司名目一律删除統歸山西商務局任辦俾一事權臣等與該洋商逐細磋磨始經定議分繕清單恭呈御覽該洋商等守候日久該國使臣屢催定議勢難再緩如蒙俞允　由臣等飭令電調來京之山西商務局紳士曹中裕與洋商羅沙第在臣衙門畵押以免稽延至賈景仁被叅各欵由臣等另片具覆所有遵議山西鐵路礦務辦法緣由理合恭摺具陳伏乞皇上聖鑒訓示遵行再此摺係總理衙門主稿會同户部具奏合併聲明謹奏奉硃批依議欽此 
 
 

Page 2

 
 
[防堵逸匪]  
　　武昌采訪友人云湖廣總督署近接粤西撫署密電内開梧州府屬民人與教堂中人齟齬地方官辦理未善衆心不平竟糾衆倡亂將縣城佔據并圍困隣近兩縣城現己派兵往剿恐逸匪逃入隣省請卽飭知湖南各武營一體防剿等因張香帥立卽飛飭湘省各營一體遵照嚴防 
[查拿會匪]  
　　武昌采訪友人云新堤鎭居長江上游爲湖北沔陽州所轄駐州同一員近有會匪嘯聚其間蠢欲動大憲思患預防特委湯大令炳堃前往查辦并撥練勇一營隨之而往以壯聲威大令奉檄後己星夜束裝起程矣 
[新篁罷巿]  
　　嘉興訪事人云新篁鎭離嘉郡七十餘里鎭有泰順米行係鄭姓所開歴年己久本月二十四日午後郷民聚衆突向搶掠米麥餅荳菜子錢洋等物人數旣衆行中人不敢與較在鎭巡防局勇及砲船弁兵雖出彈壓亦不敢稍攖其鋒恐致激變於是闔鎭各店鋪一律罷巿事爲宗郡守所聞急派幹員並槍砲各船於當晚駛往查辦時該行亦己來城報案並云有一夥受傷甚重恐難免性命之虞如何辦理容俟續聞再録 
[快鎗解杭]  
　　杭州訪事人云浙省八旗駐防自濟軍憲到任後會同杭乍二統制訓練洋槍隊八百名己有成效惟所用之槍均係舊式不足爲制勝之具爰經濟帥函請江南製造局撥給毛瑟後膛快槍八百枝於本月十四日運解至杭當卽按名給發擇日尚須會操也 
[文宗起程]  
　　鎭江訪事人云江蘇提督學政瞿子玫大宗師按臨金壇考試鎭屬事竣於月之二十五日起馬午後宗師由貢院乘緑呢大轎排齊全副執事呵殿至官碼頭登舟時印委各官及各學廣文早在碼頭伺候宗師接見後卽命解纜逕回江隂兩岸各營健兒均鳴槍叅送 
[粤學回省]  
　　粤東訪事友來函云本月十六日提督全省學院張大宗師官舫安抵省垣船泊天字碼頭隨卽起節進署刻下府試尚未竣事大約文宗開考之期須至月抄方能舉行也 
[卾城試士記三]  
　　湖北學政王勝之文宗按試武昌示期本月十四日考興國大冶通山三屬文童經古經學　維彼四國爰　爰度申毛義職方氏掌天下之圖以掌天下之地解史學題隋經籍志多載外國語言文字考問管仲平戎魏綘和戎其得失若何算學題微分術溯源一卷二十三欵以戎爲弧背其正弦等於天則戌之等數可以下正弦天明之三角數理亦同試參証其理設平圓面積一千八百三十六尺問圓内容正方形之方邊幾何季受益不用積年日法議廣義律學題五聽八議詳釋和約無永遠遵守之責論掌故題問唐以來中國多外患其受病何在問列國弭兵會第八次會議附論格致題天文鏡内有玻璃六層詳釋其用居室衛生釋要性理题王伯厚謂世之事舉業者一切委棄非國家所望於通懦論伊川謂不動心有二試申其義詞章題江夏劉湘煃聞梅文鼎以　　名當世鬻産走千餘里受業其門賦以湛恩積悟多所創獲爲韵電燈賦不限韵搜訪湖北現存金石啓擬白香山新樂府以時務分　不拘首數十四日歲考闈屬生員四書文題浡然而生至於日至之時皆熟矣經文題地廣太荒而不治二句詩題賦得我是識字　田夫得夫字十五日覆試闔屬生童經古經學題凡貨不出於關者舉其貨罰其人解廣鄭君大司徒九日生材注義史學題唐平高麗白濟水陸用兵考元太祖兵威及於歐洲攷算學題造三率比例令首率自乘加中率自乘與末率自乘等設首率爲一問中末率各幾何設勾股形内容正方形己知方邊十三尺勾股較一百六十八尺問勾股弦各幾何有勾股和二百七十四弦一百九十四求内容正方方邊幾何律學題戰例博議問美國禁販奴禁華工二者准諸公法若何掌故題論八股積弊論各報優劣格致題日食分數各處所見不同月食分數大地所見略同試言其故凸面透光鏡其聚光點之大小與圖半徑有比例解性理題論地球各教宗旨並攷源　古靈四先生贊陳襄鄭穆陳烈周希孟詞章題李叔英持節慰撫北狄所過圖寫山川屯田聚落賦以百餘卷奏肅宗嘉之爲韵兩湖書院碑記蒲扇賦不限韵興國大冶通山通城蒲圻崇陽六屬生員歲試四書文題當暑袗絺綌必表而出之五經文題署　蹇裳詩題賦得蔗漿酪粉金盤冷得盤字及考試興國州文童正塲時己欽奉改試策論之旨宗師卽出示欽遵題爲興國策管商合論賦得京師萬事日日新得新字 
[奸商舞弊]  
　　寍波訪事人云官米現己運到若干石當經府憲分發各米行各米鋪示諭平糶每升定價大錢四十二文不料江束珊　米行不顧大局竟將朽腐不堪適口之米冐充官米出售後被府憲所知札飭鄞縣查辦畢大令奉札之下飭差立提到案尚未訊辦旋有舉人　某詣署請釋大令准之闔郡紳董聞之大譁以奸商似此舞弊例應從重懲辦何得輕子開釋復經府憲飭縣重提到案嚴行管押想此次斷不能再邀寛典矣 
[甌米漸平]  
　　温州訪事友來函云温郡米價騰貴民食維艱前己迭詳報端本月初二日北門陳允隆牙行因私擡價目每石至六元有奇事聞於縣主秦鹿坪大令立飭差役將行主阿淦傳案申斥著令出結認辦三百石遵照時價限十日丙繳平糶局接濟民食嗣温處道王心齊觀察曁王雪樓太守又先後飭派員紳分往各口岸採運接濟旋於初五十六等日超武兵輪船進口運到米四千餘石臺灣台州各米商又源源而來米價遂因之而跌兹聞招商局普濟輪船又裝到米一千七百擔刻下早禾成熟豐稔可占大約六月初間新米卽可上巿以故囤積居奇之輩逐漸將米開糶現在上白米僅每石四元七角旬日之間相去霄壤數米而炊者不覺歡聲雷動云 
[寗郡望雨]  
　　寗波訪事人云自夏至以來連日火繖撐空四無雲翳田疇龜坼農人望澤孔殷東南二郷尚有東湖之水可資灌漑惟西郷沿山一帶禾苗甚爲枯槁若五日内再無雨澤誠恐顆粒難收矣 
[勸領股票]  
　　杭州訪事人云浙省設立昭信局由藩憲派員會同地方官諄諄勸借所有鹺商借項前經甲商會議擬集五十萬兩之數 
至今尚未集成四所商人中惟浙西爲最富且多急公好義之人向來鹽課無不提前赶解是以運憲特委寍紹分司高副轉前生嘉湖等處勸論各商承領股票彼處商民以張某爲巨擘是以副轉奉札後卽於十六日首途先往南潯商辦 
[勒限獲犯]  
　　温州訪事友來函云甌郡自亂民滋事省委時蓬仙觀察蒞甌查拿首要各犯觀察於本月十二日會同道府提集縣中全班總役勒限二十日内立拿起意爲首之犯毋許狥縱違干嚴比差役奉諭後四處查拿雖陸續獲到數犯然或訊無確供或查無實證秦大令謹愼從事不敢枉屈無辜現在限期旣滿仍未拿獲役一再求請展緩立限月杪定須訪獲首要定讞銷差云 
[漢皋解佩]  
　　漢口訪事人云喬家巷某姓家有養媳秉性愚魯向不得翁姑歡某日又觸藁砧之怒拳足交加適中要害登時斃命刻　媳家己赴縣具控矣○連日紫竹庵附近一帶地保禀報吞烟命案多至四五起然死者均係婦人烟之貽害一至於此可嘅也夫○漢口俄國　界因事轇轕聞俄廷特派大員來漢商議惟刻下尚未駕臨也○今歲武漢二郡春熟甚佳目下新米己經入巿價值頗廉窮簷　屋中人無不欣欣然有喜色○襄陽馬隊頗擅名譽兹上憲整頓武備檄調一百名到省面加閱試○湖廣總督張香濤制軍整頓武備不遺餘方兹又由滬調來德員二人委充新建某學堂教習須俟面試然後再定去留也○近聞張香帥委員督工興築小東門外直逹航山鐵路想興工在卽矣○鄂垣馬路己成馬車東洋車己往來不絶人皆取其便捷坐者如雲驅車者無不利巿三倍○漢口中國通商銀行現己遷至招商漢局之内總辦一席歸 
 
 

Page 3

 
 
施子英太守林君友梅仍辦理協成銀號事務○沙巿民變日人要挾各事業己平息聞日政府與華官商酌須派某營駐沙三年藉資防範以杜後變華官己允諾矣 
[翼軫星光]  
　　江西訪事人云撫憲德靜帥原定於五月間巡閱九江營伍兹因天氣炎熱不便操演己改遲至七月秋爽時親往校閱矣○江軍内河水師兩枝大操事竣業己回防禀辭時中丞飭兩統領及各營哨官認眞操練毋許偷惰實力緝盜毋許疏縱人數滿足毋許空額經此告誠想從前積弊當一掃而空矣○鄒殿書部郎創設經濟學堂延聘周君泰瀛爲教習從遊者多至三十餘人泰西語言文字漸次入門風氣之開此爲喤引今周君定於五月十三日散學是日考校一次十五日起程赴廬山避暑至七月十三日再行開館○江省聽鼓諸者不啻過江名士多於鯽頗有人浮於事之虞本年佐雜州縣各班指發分發到省者又不下數十人上憲以不能位置頗費躊躇日前試用道增雨龍觀察霖補用府何端臣太守師吕又先後禀到監司大員五馬黄堂亦以江西爲仕宦樂土則官塲人才可知益復濟濟矣 
[九派江聲]  
　　九江訪事人云日前江西候補府鄧定丞太守承渭因公赴鄂道出潯江迨十三日由鄂返潯小作勾留卽於十六日回省○流氓余堂賓差役余全之弟也本月初十日有老嫗持衣赴同泰典質錢因櫃過高倩堂賓代遞質票堂賓將票入己囊易假票與之後經嫗察知其僞放聲痛哭見者咸令赴保甲局指名喊冤吳儀生明府卽令巡丁將堂賓帶案庭訊之下喝令笞責八百板枷示當鋪前原票付嫗收執枷上標假票欺騙郷婦六字一月後責釋并將假票貼於枷上○署九江府聨敷青太守之夫人於本月十九日乘江寛輪船至滬取道回旗屬　印委各員皆赴江干恭送○九江電局委員汪芭孫明府盛景屏中書接奉盛杏蓀京卿札飭於九江至黄石港添設電綫一條刻己運到各種物料不日卽當興工矣 
[潤州銷夏]  
　　鎭江訪事人云銀山門大街謙益恒洋貨布鋪開設多年生涯頗不寂寞月初因所欠過鉅偪上謻臺無可奈何遂致例閉○邇日天氣酷熱幾如炭熾紅爐居人雖蕉扇頻揮猶覺汗流如雨疫癘甚盛患者竟不及延醫遽爾殞命歧黄家應接不暇操韓康業者亦無不利巿三倍○差役押解罪囚沿途索詐總由若輩與之表裏爲奸也販猪羊者遇之必小破慳囊若屠户牽牛縛豕則又加倍此等惡習己成常例日前有海州一犯押解省垣行抵瓜洲一路滋擾有養鳥者卽扭住大言曰鳥入行籠與人入木籠無異同病相憐必須援救養鳥者不得己解囊與之始罷 
[稽查巡局]  
　　江海關道蔡和甫觀察前晚在租界觀燈後乘馬車至十六鋪橋换坐大轎帶同勇役人等赴南巿各巡局查閱十六鋪北局委員楊聘侯二尹曁中局潘仲泉二尹南局鍾偉臣二尹二十三七鋪邵子怡盛雨村二尹均赴道左恭迎觀察寒暄數語略進之　當卽命駕同轅 
[委署花封]  
　　英界會審公廨讞員張賡三直刺前以政體違和請假至鎭江焦山寺中暫時養疴俾資調攝兹直刺奉上憲委署鹽城縣篆不日卽當來申料理一切然後赴鹽城新任 
[船廠失愼]  
　　昨日午後一點時本邑浦東爛泥渡地方某船廠中不戒於火霎時濃烟密佈毒燄飛騰工匠人等大聲呼救附近居人聞警咸至汲水灌澆時風威助虐祝融氏勢更猖狂幸由陸家嘴洋人拽起各國旗幟遂由救火會西人驅皮帶車用小火輪船裝往汲水狂噴約半點鐘許始得漸漸告息至其起火之由聞係因工匠吸烟不愼遺火所致 
[限期拆屋]  
　　本邑南巿裏街舊築馬路業經江海關道蔡和甫觀察禀奉南洋大臣劉峴帥擬將該路仿照外灘新馬路之式一律加闊以便車馬往來暢行無阻曾經上海縣黄愛棠大令偕亭耆人等前往勘得各房主侵佔宫地一二尺及數尺不等爰與工程局委員朱森庭明府出示曉諭將丈明應拆各户榜示通衢限令拆讓以便興工昨由朱明府飭差協同地甲先往十六鋪左右傳諭養和茶樓瑞豐瑞泰木行義源建行永和樓茂興押店仁豐永昌押店永興泰麻袋店成隆建行等十户赴局諭令拆讓 
[拘獲要證]  
　　去冬己閉乾大莊被中華銀行控告曾經中西官會審著乾大經事何益生限交票銀至中華銀行買辦葉思賢所借莊票之銀再行押繳惟葉供詞中牽涉同事陳福寳故亦飭提在案無如陳出没無常差役等雖知匿蹟滬江無從捉摸遂將情禀知鄭瀚生大令疑葉在暗中通風請爲寄押捕房俾易擒捉大令允之嗣差卽恊同包探訪悉細情於前日清晨三十鐘時在後馬路永清里錢業董事陳笙郊家將陳福寳提獲禀知大令著押候訊究 
[流氓兇横]  
　　本埠著名流氓混名三十六個黨其中有爲野鷄挑夫者有爲江湖流丐者亦有無恒業專事拆梢者共有數百人近日因與浦東爭奪糧米於前晚六點鐘時糾約黨徒至南巿浦濱雇船兩艘渡至浦東各人太陽穴内均貼小膏藥爲號先至陸家渡與就居該處之同黨人尋仇報復當被圖董斥逐擁至張家浜地方聚衆胡鬧該處鎭上茶肆數家恐肇禍端相率閉門罷巿流氓等胆敢硬行入内啜茗未幾又來多人各持器械聲勢洶洶衆郷人恐蹈不測相約奔避嗣有甲乙二人在某茶肆中爲流氓所見向之滋鬧甲乙見勢不佳立卽狂奔當被追至荒僻處突出利刃猛戳數下時又有某號米棧執事名阿龔者在門首與人閒談瞥見多人蜂擁而來恐遭波累立卽奔竄他去以冀避其兇鋒詎該流氓疑係甲乙同黨窮追而上扭住蜂毆并戳傷肩背腰際約有五六刀血液淋漓旋將受傷之三人一舁至某米棧一舁上渡船渡至南巿王家馬頭彼黨遂相率一閧而散嗣由十六鋪地甲查知其事具禀上海縣署請騐當經黄愛棠大令提騐之下飭將受傷人送仁濟醫院療治一面簽差嚴提兇手昨日黎明時差役恊同十六鋪地甲在洽興街地方拘獲張仁發一名立卽解至縣署請訊其餘黨羽尚在查拿不知能否弋獲也 
[掩骼埋胔]  
　　美租界西華德路大德堂藥店弄内前晚有衣衫藍縷形似乞丐之無名男屍一具爲三百七十五號巡街華捕所見報知捕房捕頭卽傳地保報堂收殮○又靶子路有孩屍一具無人認領四十二號華捕遂報知捕房捕頭亦令傳地保報堂收殮舁往義塜掩埋 
[英界晚堂瑣案]  
　　顧錦奎控妻金氏捲逃一案昨由劉穆庭二尹提訊顧供南匯縣人在本邑開設香店妻金氏忽於初五日將家中衣服及金戒洋銀等物席捲遁逃小的當卽四出訪尋在麥家圈徐月林所開之小烟館内見金氏與徐同榻吃烟故特一併扭送捕房徐月林因畏罪存洋捕房先行保出叩求大老爺拘案一併研究質之顧金氏供於本月二十日來滬欲思出外帮傭並無别故顧係姊夫去年胞姊去世小婦人前往吊唁卽被留住强令爲妻曾控之南匯縣後經人理勸息事有胞兄金桂生爲證可以傳案質訊二尹以兩造均有不合著顧金氏從速函致金桂生到案再行復訊察奪○談鳳池呈控王桂生圖賴票洋不還亦經劉二尹研訊談供本地人向開淘沙作去年十一月内王桂生倩小的業師陸渭生爲中借去票洋六百元言明歲底歸還詎至今年本利無著屢次向索一味延諉後王桂生又央原中陸渭生向小的商酌可否於三月起至四月止三個月内先還洋銀一百其餘五百每月拔還洋三十元决不爽約并立合同一摺小的因師命難違故卽應允詎王仍一味推托不付至今年四月王向業師陸渭生僞稱三個月己付洋九十元祈於摺上註明其實小的祗收到洋廿三元求鑒質之王桂生供所欠之洋亦係代人經手去年因貼票虧去洋一千一百元談鳳池之洋小的情愿賠償曾邀陸渭生商懇立一合同先還一百元三個月付清其餘每月拔還三十元嗣經陸續付過洋銀九十元合同上業己註明呈電請騐陸渭生供職員與談乃係師生去年王桂生託職員爲中向談借洋六百元後土被 
 
 

Page 4

 
 
貼票虧倒至今年二月央職員商談商請立一合同按期照付談卽允洽詎王於四月間付談洋廿三元至職員處揑稱三個月内己付洋九十元倩職員於摺上註明職員信以爲實一時誤聽讒言求請明鑒二尹以王心存圖賴姑著押候先還洋五十元再行察核 
[英界公堂瑣案]  
　　包探秦少卿拘解王雲亭趙長福至案禀稱此二人闖入福利公司竊取新到之洋鹽十餘聽正欲逃逸當被管門人查見拘送捕房爲特解案請究福利公司經理洋人投案請辦質之王趙同供實因流落滬江不得己行竊度日自知該死叩求恩典鄭大令商之白繙譯判各責一百板管押十四日○祝阿岳著名流氓也專以拆稍打降魚肉良懦爲事破獲懲辦亦己不止一次昨又向守阿桂藉端勒詐洋銀宗知難以理說暗遣人投報捕房捕頭飭包探趙銀河往拘於昨晨送案請辦宗投案申訴勒詐情由質之祝供無錫人與宗素來交好此次實向告借銀洋並無拆梢情事尚求鑒察大令以祝係過犯未便從寛判責二百板枷號一月○賭棍朱阿景在天后宫塲擺設賭攤誘人賭搏由二百二十五號華捕拘獲送案朱供蘇州人失業無聊作此犯法之事尚求寛宥大令判責二百板枷號三日○積竊張阿鳳前曾犯案懲辦昨又行竊徐楊氏家水烟袋及零星物件經包探石金榮緝獲人贓送案請究失主徐楊氏投案請領失贓質之張供蘇州人行竊該死求恩免辦以後决不敢再犯矣大令怒其怙惡不悛判責二百板押候遞解回籍○前晚余阿四傅敘蓮二人在六馬路互扭爭毆聚而觀者甚爲擁擠某號華捕見之以其深夜吵鬧一併拘入捕房解案請訊大令略加研詰命各責一百板以示薄懲 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
案請爲究辦　晚經襄讞委員李二尹提　訊尚徐阿三供在浦東爲扛夫曹等四人均係扛煤小工欵小的等奪　　　　　　　　　　　　根抛擲於黄浦中以致口角扭毆嗣由工頭允許賠償勸散了事後曹等又將小的拖入划船意圖毆打幸周坤榮朱阿妙聞知其事師來加　在新馬路上互相爭鬧被工程局巡勇拘解至案求恩鑒察周朱二人供與相同曹子英等同供初僅與徐等口角後誣指小的等抛　禀等所用之扛棒責令賠償由工頭允償息事不料徐又首先行兇毆打小的以致胸腹間受有傷痕故欲拖往浦西控告求鑒二尹飭仵騐得曹並無所傷　係兩造各不安分惟徐不應首先行兇判將徐笞一百板周朱各責五十板各具改過結曹等四人亦各具以獲安分切結　查一併斥　○唐介福向宋阿裕拆梢滋事由高昌廟巡防局員魯介朋二尹函送至縣請將唐發改過所覊禁李二尹提訊之下唐供實係向宋索欠並非拆梢因地保與宋親戚揑情朦控局員大老爺己將小的枷責可否求恩從寛免押二尹不允所求飭收改過所二年以儆○著名虹口○棍瞿桂寳向收上海縣監中去冬因病保出前日忽扭控陳日新攫洋等情卽由帮審委員李二尹提訊瞿改名茂芝衣冠上堂供稱上月雇船到蘇康米二十一日船泊崑山縣所轄之彭龍鎮至夜半時突來匪徒數人躍入船中攫去洋二百元金戒指兩隻當報崑山縣拘獲海利寳阿二訊揷在縣昨在西門外途遇此人亦係當時攫洋者故特扭案求究質之陳日新供住居本邑西門外在虹口做書局生意瞿桂寳向在虹口擺設賭擡曾經　案去冬保出後仍操舊業日前乘船赴各碼頭賭博倩小的　往照料每日給工資兩角在彭龍鎮時至唐雨田家内開賭摇寳輸與燒烟阿二衛桂林等洋五百五十元瞿欲藉詞圖賴小的謂顔面攸開應得照付瞿以小的庇護他久因是挾嫌妄控求察二尹以兩造供詞均有不實不盡著瞿交的保　崑山投質陳押候解往崑山縣歸案質訊 
[法界捕房紀事]  
　　城河浜某舊貨店前日有甲乙二人至店稱欲購買對時表選擇之下甲乘間攫裏而逸富將乙拘住送入捕房捕頭命押候解堂訊辦○小東門捕房細患某丙前晚至馬路觀燈與某　相值不知因何起釁互相扭毆爲巡街捕所　拘入捕房捕頭命押候解堂訊究○法大馬路老天成昌烟館前晚有烟客某戊開燈過癮被某己攫去長衫一件眼鏡一副投報捕房請爲追究捕頭飭探查明禀復　奪 
[美界捕房紀事]  
　　本地人楊芝香梁上言子中之斵輪老手也前在英租界雲南路德順里第四十號門牌野雞妓院中竊得皮衣數件值價數十餘千昨在　口西華德路爲包深吳瑞龍緝獲吊到原贓一併送入捕房押解英界公堂請辦○小竊陸阿桂江北産也昨在虹口順泰碼頭竊得舊鐵六十餘磅爲包探費阿銀查見拘入捕房押候解送英界公堂究辦○王和尚開設衣鋪於北山西路三十六號房屋内學徒周仁法傳海喬二人因被土每日毆打於昨日竊得衣服等件至北河南路某押店押錢若干意欲潛逸四百九十七號華捕兒之遂拘入捕房押候核辦○余阿四素與傳叙運之妻某氏有染雙宿雙飛儼如夫婦流氓吳阿法知之將余誘至某茶肆内硬欲拆梢洋銀十餘元正在紛紛擾擾之時爲包探金立生查見遂一併拘入捕房押候究辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
