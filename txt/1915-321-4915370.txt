# 1915 - 321 - 4915370

 

Page 1

 
 
   
 
 

Page 2

 
 
時評 
[不必（冷）]  
　　近日中國種種之新問題大槪皆爲不必有而有者非若以前之不得不有者也 
　　帝制說之出現所謂不必有而有者也蓋無必須帝制之現象也 
　　帝制之說旣出現矣所有利與害中國人當之所有反對與贊成亦應中國人表示之與他國無關也乃日本又偕列國來相勸告此以常理論又所謂不必有而有者也 
　　勸告之風旣起而協約國又有引誘中國加入協約方面之言夫中國旣無兵力又無他能加入何益不加入何損徒使中國他日處於爲難之地位此又不必有而有之一事也是故中國近來之新問題皆不必有之問題也然而問題旣有中國愈難矣 
[命令]  
　　十一月二十二日大總統策令梁啟超現在給假任命戴戡署參政院參政此令 
　　又令王永華授爲陸軍步兵上校此令 
　　又令司法部呈請任命邵振璇試署直隸高等檢察廳書記官長應照准此令 
[專電]  
　　北京電　政府派政事堂參事唐在章籌備大典事宜 
　　北京電　大典籌備處已覓定大理院後地點行將開幕 
　　北京電　外部通飭各省調查各該地方外人駐兵地點 
　　北京電　諭定自有日起召集籌防會三日 
　　北京電　張伯烈函致陸徵祥請代辭政治諮議 
　　北京電　外交部事繁陸徵祥因兼領國務不能按日到部擬添設次長並保王廣圻堪以勝任 
　　北京電　桂粤兩省大吏有更動說 
　　北京電　張振勳楊度等現與美商合組中美銀行資本一千萬元中美各半並聞此事業經財部贊助 
　　北京電　隴海鐵路五百萬元之債票現已簽字蓋印每張價洋千元分五月十一月兩期付息不久在北京發行 
　　北京電　日使署小幡氏已任命爲奉天總領事不日回東請訓再行赴新 
　　北京電　財部擬徵屯田執照稅 
　　北京電　聞段芝貴來京數日現尙未回任 
　　北京電　英法擬在普洱縣增設領事 
　　北京電　前在内蒙宣告獨立之扎薩克圖王烏泰經我軍戰敗後該王退去庫倫率有羽黨一千餘人亦在庫倫逗留自中俄蒙三面會議解決後烏泰在庫漸爲三音諾顏王淡視烏泰由是决計至北京投誠袁總統爲遠柔邊服起見不追旣往因即賞還王爵並在公府位置以高等顧問月支薪一千元烏泰異常感激聞月之二十日蒙藏靑海回在京選舉代表投票解决國體該王自請願充代表以便一體投票當場投票結果該王亦大書贊成君主四字查該王年五十餘歲面長而瘦兩頰有黑鬚發音高朗非尋常蒙王可比並自述予前之稱兵獨立者係反對民主非反對袁大總統今袁大總統將爲皇帝予所以來歸云云現住雍和宮髮辮尙未剃去 
[特約路透電]  
　　倫敦電　外部次官薛西爾今日在下議院答覆議員唐華爾氏之質問謂目下雖無切實之報告然就現象觀之與敵斷絶貿易之章程今巳使中國德商之活動大受影響此項章程現正積極施行薛西爾又謂協約國公使關於帝制運動之勸告乃以友意呈遞而中國亦以友意容納之今協約國似無須續有舉動（二十二日） 
戰電 
[其一（英人路透電）]  
　　倫敦電　據羅京電稱奥國現正由多瑙河輸運軍火接濟布國載以淺水大船每船可容物五十車至百車之多每拖船一艘拖此巨船七八艘奥國鐵甲艦泊於多瑙河者共有六艘每次運輸軍火輒派一艦護送迄今已有十八巨船向下流而去軍火之抵布國者尙有千車之多並尙運出有刺鐵絲電報線過山砲重砲等物及兵馬若干奥軍現正在江中掃除俄人埋置之水雷（二十二日） 
　　雅典電　英使署發表公文稱聯軍旣在希臘領土登岸則當然在希臘境内可以自由行事今希臘政府對於聯軍安寗及自由行事權態度頗不明晣故協約國暫行停止希臘向所享受商業上與經濟上之便利協約國此舉並非欲强迫希臘取銷中立但恐希臘政府容或施行與其保障之言相矛盾之計畫故不得不出此如此事之擬點一經消滅則協約國即行撤消妨阻商品運至希臘之障碍云（二十一日） 
　　倫敦電　雅典來電謂吉靑納與希皇及首相晤談後即往晤希臘參謀部長縱談甚久嗣後内閣開會討論至五小時之久政府機關報有探悉内閣决議予協約國以種種保障藉釋其疑條約之基礎現已議定等語希皇與其政府已確告吉靑納謂希臘决不攻擊協約國之軍隊（二十二日） 
　　倫敦電　泰晤士報雅典訪員謂協約國艦隊現於 
愛琴海及地中海嚴密搜查懸希臘旗之輪船吉靑納之至雅典偕行者有駐埃及辦事 
大臣美克瑪杭爵士埃及陸軍司令美克斯韋爾將軍（二十二日） 
　　雅典電　塞軍在里虚至萊斯柯伐資陣線大戰二日加重創於布軍布軍秩序幾爲之亂委棄戰品甚夥（二十二日） 
　　薩洛尼加電　南塞大局日有進步布軍恐爲塞兵兩師圑包圍已退離泊里萊浦塞馬隊進至巴布拉山隘未見敵兵蹤跡現信敵軍已向東疾退（二十一日） 
　　亞姆斯特丹電　君士坦丁公報謂達達納爾有惡戰砲隊頗爲活動塞杜爾巴有炸彈戰事（二十二日） 
　　蘇里區電　聞西境陣後復集有德國重兵共約七軍圑大半由俄境調至現信俄境之軍已調去三分之一但俄軍今正力取攻勢故必難續調（二十二日） 
　　彼得格勒電　俄皇俄太子已抵哇特薩閱兵並校閱黑海艦隊（二十二日） 
　　亞姆斯特丹電　德國地方日報謂英法軍官巳在阿爾巴尼亞桑蒂圭闌太登岸乘汽車向北愛比魯斯進發以便預定塞軍退入阿爾巴尼亞之路（二十二日） 
　　巴黎電　今晚公報謂亞土瓦香巴業亞爾薩斯砲隊甚爲活動亞貢有地雷戰事十九日法軍擊敗塞拉河之布軍翌日兩軍復開戰十五日加里波里英軍奪獲戰壕一道炸彈庫一所法國裝甲巡艦及法砲隊曾發砲助戰土軍回攻者均未得利（二十日） 
　　巴黎電　今日下午公報謂前敵僅亞士瓦及勞蘭有小戰事（二十二日） 
　　倫敦電　費蘭巨元帥報稱前四日内英砲隊轟擊敵軍陣線多處甚獲效果魯斯北面並美蒂愛爾與伊泊爾東面之敵砲隊甚爲活動十九日有德飛機一架降落英軍陣線並未損壞機中之人均就擒（二十日） 
　　倫敦電　達達納爾總司令來報謂英飛機兩架在愛洛斯附近攻擊佛里其克之火車站敵砲隊之彈曾中一機然該機仍能安然降地另一機見其友處於窘境乃降而救之迨敵軍擁上時已飛於天空英軍又在安柴克附近小戰獲勝占據羅塞爾土浦附近敵軍地道工程一部分（二十二日） 
　　倫敦電　地球報今日復出版取消前載關於吉靑納貴族之新聞並載有道歉文（二十二日） 
　　倫敦電　英船墨岡塞號（一九○五噸）哈拉姆希爾號（四四二○噸）爲敵潛艇擊沉船中之人均遇救（二十二日） 
　　倫敦電　大英公司郵船薩爾塞特號（四一八四二噸）由倫敦開往孟買在蘇彝士灣拉斯亞杜達萊士南面二英里處擱淺急待援救（二十二日） 
　　倫敦電　大英輪船公司加里杜尼亞號十一日在地中海救起克龍比亞空谷號船員四人及水夫若士今已送至泊萊茅資口岸登岸克龍比亞空谷號由東印度駛回在地中海遇敵限期甚短船中人僅能怱促入救生艇遇救者已在海中飄流五日其他救生艇中人存亡未知（二十二日） 
　　巴黎電　十一月二十日德國伏華斯報云德國縱於各陣地獲勝然膠州决難恢復（二十一日） 
　　彼得格勒電　德黑蘭半公式消息謂波斯内務大臣已發命令多條以絶協約國敵人之活動德黑蘭漸復前狀波斯人前聞波王將離京人說紛紛逃避今則相率回來協約國之敵人刻往南方德公使巳往伊斯巴漢取道堪姆因傾向德土之波斯人及共和黨皆集於該處故也波斯王室及政界皆願親英俄以從民情（二十二日） 
 
 
 

Page 3

 
 
　　哇太樺電　坎拿大殖民地第一次戰績之說 
明書現已發表共募美金五千萬元實收九七五利息五釐各大財政機關刻方凖備認購將來成績必佳（二十二日） 
　　菲萊台爾菲亞電　近有爲協約國製造軍火之巨廠三家無端起火現據當道查明乃係有人愼密縱火所致（二十二日） 
　　紐約電　台勒韋河之鐵路橋爲輸運軍火之火 
車必經之路近發見有人密謀炸毀該橋故已派防兵巡守（二十二日） 
[其二（德人德文報專電）]  
　　柏林電（由塞維爾轉）　十一月二十二日德軍大本營公報云德軍已在波特桀伏兩面攻破拉白山谷之入口處昨日俘塞兵二千六百餘人獲砲六尊機關鎗四枝並戰品甚夥德軍於洛維巴柴兵工廠獲大臼砲五十四尊舊式砲五尊塞軍後衛在伊巴河流域索加尼加附近爲德軍擊敗（巴爾幹戰况）俄軍進攻杜拉堡西北伊魯 
克斯特之塋地殊易敗之（東境戰况）　末斯河與摩塞河間·香巴業·魯勒維勒東面敵軍砲隊殊爲活動（二十二日） 
　　柏林電　英法封鎖希臘海濱消息傅至此間無爲警驚詫者因此爲協約國對待小國中 
立與主權之慣行手叚也布國財政大臣唐斯琪夫氏曾語柏林地方報代表謂彼此次蒞德凡所見聞皆深欣慰彼回國之前尙擬遊歷比利時又謂今布軍奪獲之土地皆無塞人居住故理應屬於布國末謂希臘深知布國决不攻其領土云該大臣寓德時曾向德國銀行公司商定墊欵辦法此項墊欵日後將改爲借欵（二十日） 
　　柏林電　援助土軍之重砲及軍火顯巳運抵加里波里半島英國巴拉勞君在下議院之宣言頗與此事有關其發此言諭蓋欲使國人豫知英軍不久將退出加里波里半島也騰出之軍運往何處須由吉靑納貴族决之大約將全行派往薩洛尼加意大利决不能出兵至馬其頓助戰吉靑納將親至羅馬運動意國助英防守埃及因英國今須調埃及陸軍至印度及南波斯故也但意軍近在里比亞爲阿刺伯人大敗必不能分兵赴埃據君士坦丁電稱埃及菲桑附近之叛黨巳獲砲二十二尊機關槍十枝塞敗軍現沿山路退走且有婦孺及老人甚多隨於其後積雪載途頗形委頓塞軍一部分已越孟邊惟廬舍糧食不足供大衆之需求據前敵特别消息聲稱上星期内塞兵被俘者共有二萬六千餘人塞軍已失砲五百餘尊德奥軍現正穿越桑特斯恰克洛維巴柴進攻意軍在伊森沙陣地所受之損失甚爲重大意軍進攻戈爾士如再失敗則意人必不允派兵助英作戰國境之外（二十一日） 
[東方通信社電（日本人組織）]  
　　東京電　協約國引誘中國問題日本之態度連日審議尙未决定非其主義目的有所反對實因引誘後所有政治問題須加講究也今日内閣會議大隈伯因足痛未到石井外相以外交關係現尙未至報告之程度旋即散會（二十三日） 
　　東京電　協約國引誘中國問題日本一般輿論皆取愼重態度未嘗一言論及（二十三日） 
　　北京電　德人揚言勸告帝制延期之五國承認以非正式提出交換要求（二十三日） 
　　濟南電　近有多數革命黨人潛至濟南乘機起事之謠甚盛因之一般人心非常恐慌昨今城内警戒極爲嚴重當局者並飭開始檢閱電報及郵便物（二十三日） 
　　濟南電　山東鐵道沿線昌樂車站附近二十一日黎明有日本人川口某爲二中國人慘殺掠奪所有財物逃逸（二十三日） 
　　東京電　智利公使之遺骸定一月二十五日行假葬儀後即運回智利（二十三日） 
要聞一 
[英報論巴爾幹戰局之急迫]  
　　字林報云戰局開幕以來軍情迷惑不定無 
從索解者亦云多矣然未有如此時巴爾幹軍事之甚者也近來電信不獨消息滞諱且往往前後矛盾試舉一二端以證之本月十一日雅典電云塞政府巳由米特洛維柴遷至克魯希伏然六日巴黎電已詳叙該兩地中間之戰事豈塞政府竟行經戰地而至克魯希伏乎十四日倫敦電則謂塞政府仍在米特洛維柴又十四日薩洛尼加電云塞軍奪復台土伏且逾兩日薩洛尼加又電云布軍已由台土伏境進窺泊里萊浦及摩拉斯蒂爾按是二處皆在台土伏之南相距約五十英里且在克魯希伏之南若後電爲確則前電爲虚矣諸如此類不勝枚舉讀者試較閱近來三四星期中之電信即可知之故欲就電信而編逐日戰事紀巳不可得無已讀者惟有略其似無重要關係之瑣事而專注於三四戰地以求眞相而已我人展閱塞國地圖而察德軍攻線則僅知德奥軍已南至洛維巴柴餘則不能詳知三日德公報謂德將林辛干等之軍隊與塞軍戰於摩拉伐河之兩岸及伊薩伐流域至於塞軍所據守之地點及今日所處之地位則我人無從知之六日德公報謂德奥軍已行至貝爾格勒南面七十英里此說似屬確實蓋其時德軍當巳在克魯基伐資附近距里虚西北約三十英里而向孟國邊界而進矣繼察布軍攻線其進兵之路有三一爲譬勞特至里虚線二爲庫斯丹第爾至庫泊魯魯及摩拉斯蒂爾線三爲斯特魯姆尼柴線第一第二兩路有一相同之點即布軍可由布京乘火車出發而至塞布邊界是已然其兩路進攻之用意則不同蓋布軍破譬勞特陷里虚其志在於聯合德軍此路尙屬偏師而布軍主要之攻勢則在從庫斯丹第爾進行越庫泊魯魯·伊士伏爾·泊里萊浦以期截斷塞軍奪取摩拉斯蒂爾也摩拉斯蒂爾位於高地距海面高出一八八○尺爲薩洛尼加·杜拉索·烏斯庫白·愛特里安諾波爾諸路集合之點其地極關重要此布軍之所以出全力欲據有之也惟塞軍尙力戰於台土伏自附近而聯軍又據守克里伏拉克以與泊里萊浦策應當此之時布軍何以能西進危及摩拉斯蒂爾此誠我人所無從知之者以意度之塞國中軍大約已受逼而退半退向孟國邊界半退向希臘邊界其所以不向阿爾巴尼亞退走者則以阿人傾向布國仇視塞軍之故塞軍旣退聯軍遂有不得不全師退入希境之勢目下聯軍力守克里伏拉克與斯特魯姆尼柴兩處布軍似未能得志於斯特魯姆尼柴然克里伏拉克西北兩方面布軍已破陣而前苟長驅直入無以阻之則塞軍非死於陷阱即退入希臘舍此别無他道故希臘對於退軍將取何等之態度乃今日最重要問題希臘秣馬厲兵備戰巳久一旦反戈相向即足扼英法塞軍隊之背而制其死命雖英法艦隊能加重創於希臘然援塞軍隊之命運將因此休矣 
[倫日德英之關係]  
　　華德日報云日本東京大和報著有一論甚爲直截了當其論曰我日本並不詳加查視即匆匆攻擊靑島此事甚爲糊塗當日最妙我日應稍俟時機默察究係何國勝利再行出來若彼時我日並不出頭則英早已敗矣我與英聯盟義務極重而權利甚小則不如與德聯盟俾嗣後可將外交推廣倘我日與德聯盟所有英之殖民地如印度南洋太平洋阿非尼加澳大利亞等處皆將起而反抗英國而獨立矣英之能戰處所祇北海而已其他則皆失其效也以日本現在地位情勢而觀則我日攻打靑島所得效果與不攻靑島無甚分别究之我政府過於笨拙祇知爲英人之奴已也 
編輯餘談 
[日本人之美日戰爭談（一）] [  王衡]  
　　美日兩國國際之感情自日俄戰爭以迄於今日已多相左矣近日日本帝國國防會又著有美日大戰爭一書詳述太平洋上二國交戰之狀美之海軍如何覆没日軍如何入菲列賓羣島夏威夷羣島及舊金山美日二國政府如何商議媾和條件如何日本佔據美地如何美國喪失權利信手寫來一若眞有其事者其深意固在督促日本人民之備戰也十月三號牛約美報（New　york　American）竟以此書譯載之長篇累紙促人醒悟美人對於日人之感情遂日劣美議院中亦以海陸軍增師案爲近日惟一要題威爾遜氏與海陸軍二總長更旦夕謀擴充計（關於美國軍事現狀另函詳述）如此則日人夢中之美日大戰爭恐將變成事實而太平洋上之波濤恐亦愈增凶險也茲將牛約美報所譯之美日大戰爭轉譯之以告國人 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於國體問題之京訊]  
　　參院尙無會議　日前此間盛傅上星期五日參政院代行立法院將有特開秘密會之舉惟届期並無此等事實而下星期二日（即二十三日）爲該院例會之期外間早傅該院受各省國民代表大會之委託於是日舉行總開票並議决推戴文然以今日情形論之决定國體投票尚未全部告竣所謂國民代表大會總意見之實現即亦不免延期並聞該院是日有無例會此時亦尙未可知參政王家襄君請假旋里事已多日茲悉土君因久病未痊决計辭職已於日前有電來亦其電文云北京參政院黎院長汪副院長鑒腰腿舊疾復作假滿不克來京開會期中長此缺席有碍議呈進行乞據情呈請派員接替以重要公又參政李國筠氏自交卸粤巡按使後即奉中央任命爲參政院參政然李氏優遊南中迄未至京近聞李君已於十八日到京擬一二日内即行入覲總統昨聞政府有電至粤促凌參政福彭回京擬委要職大約不日亦可回京矣 
　　表示延期關係　國體改革頭緒繁要政府對於籌備之件擬詳細討論分配表略以便按照進行茲聞陸代國務卿已奉交諭飭將關於財政法律外交軍事等項籌備之件會同各署按項規定以便通行各省藉以表示國體延期之重要關係 
　　政界硬軟兩派　据聞關於國體與列强承認新帝國問題現時公府中人員及政界重要人物等議論紛歧各分硬軟二派一爲尊重國際關係提議暫行中止帝制俟後確得列國承認之内意再行變更一爲無論國際關係如何而欲急速實行帝制者也以上兩派主張之持論大略前者以爲中國最近國内情形列國早已盡知設使一味進行不顧各友邦之言硬行帝制縱然帝國成立吾知列强必不承認縱然承認亦非在數年以後不能然則在此數年間之中國是全然已被揮出於國際圑體以外矣更進一步而研究硬行帝制以後之國勢旣已如此現狀即可測知將來苟有明眼之士仍不能斷言治安繼續而不虞也靜焉思之試一慮及彼時發生之對外問題與對内問题實不禁戰慄也故暫行中止帝制實爲上策其後一派則以爲關於變更國體問題之議論惟有外交上承認之遲早與實行上之順序而已然各國承 
認之遲早只視實行後能否維持治安辛亥革命由君主成立共和各國先後予以承認是其明徵然則所謂承認云云者本非重要問題在變更國體之國家邀各國承認後即通告一切權利義務均仍其舊其事甚簡不必再行何種之手續現値歐戰正酣之際能於遠東發生一大强有力之帝國與東隣帝國同負維持東亞和平大局之責諒各國當歡迎之不暇何不贊同之有惟求實行上之不生阻碍斯爲得失之所判 
　　鄭候被刺影響　步軍統領江雨臣軍長及左右翼鶴袁兩總兵京師警察廳吳總監於昨日特開軍警聯合大會籌辦冬防事宜並提議嚴緝行刺鄭將軍之餘黨以衛公安中央政府昨以鄭汝成氏死事甚爲慘烈擬於其靈北上後在西山擇地舉行國葬海軍部全體人員又擬爲鄭發起追悼會擇其舉行巳遍發知單通啓各機關矣 
　　商埠防務方法　政府以中以雜居之商埠 
如天津漢口上海等租界黨人每多潛伏其間乘機滋事惟租界爲中國權力所不及故維持治安之法須與各國領事會商或提出收回保衛權一部分之辦法要求各國同意不日將於以上三處先派商埠防務員與各國領事從事磋議 
　　近年流行變化　某日報云革命戰爭以後中國人之風尙競醉心於歐化即日用物品亦多購自西洋乃自獎勵國貨以來中國人之嗜好忽又受反動作用一變而尊重國貨日前帝政運動進行此風將與之俱進如帽子一項前三年爲我對華輸出額之激增品今則又不用西洋式而羣尙舊式之中國帽風行一時又珐瑯鐵器等亦喜用中國古式云 
[各省尃欵之擴充說]  
　　財政部自今歲訂立各省專欵法令後各省長官按照認解數目源源接濟近數月中中央收入尙有效果昨日已有命令將各省報解專欵足額之巡按使財政廳長傅令嘉獎惟此項專欵原訂名目僅驗契契稅印花稅菸酒稅曁菸酒牌照稅五項現在各省稅收逐漸整理政府以爲頗有成效至國民生計之狀况則一時尙無暇計及故關於此項專欵尙有力求擴充之說聞財政部昨已與各省長官商定擬自明歲起將各省之所得稅屠宰稅兩項力進行並將牙稅當稅等项悉行訂入專欵之内解濟中央其餘如釐金等項亦擬設法整頓力求增收云 
[軍事教育與軍事費]  
　　日前公府開軍事例會陸軍王總長出席提議我國之軍事教育近漸進步惟各地之程度尙不能一致擬組織軍事教育統一委員會由各省選派委員比較研究各省之軍事教育擇其成績之優良者作爲模範編訂教科書以資軍事教育之統一云云此案是日不能解决不日將與統率辦事處會同再議 
　　財政部編訂五年度預算中軍事費及警察費尤占多數約占歲出總額十分之四今就其預算之大略述之正式陸軍及艦隊費約一憶二千萬元陸海軍機關及兵工廠費約一千八百萬元各省巡防營練軍警備隊等非正式軍隊費約一千六百萬元各省水警察費約一千五百萬元合計約共一億六千九百萬元 
[丁恩之鹽務進行談]  
鹽務顧問丁恩氏幾經調查南中各省鹽務甚爲周詳茲將其調查之情形及其改革最近計畫之主張誌之於左 
　　現制之成績　江蘇北部於製鹽成後即由場商運至十二圩再由運商運至長　江一带之官立鹽局然後鹽販就而購之以運消於各處政府從而徵稅法至善蓋政府無各處徵稅之苦及運消之費廣東用自由貿易法亦得有良好效果惟以紙幣繳稅祇値原數之半未免損失過巨福建自民國成立後即用官賣法然實行之以來尙未達到完好地步其他各省或用自由貿易法或用官賣法或用商運官收商賣法尙無若何成績之可言 
　　製鹽之比較　各鹽區之制鹽其成功易而價廉以及鹽質之優美則南省較遜於北方即如浙江之煮鹽以海水置諸鍋中待其化汽迨半乾運至於杭州然後更煮而用之蓋長江一带氣候潮濕汽化較遲而江口海水日爲江水所激蕩含鹽質亦較寡若北方則不然以直魯而言其煮鹽所用之海水純含鹽質而氣候亦乾燥故成鹽質鹽質優美而價錢較之於南省極廉 
　　改革之計畫　據個中人云丁恩氏並無完全破壞而後改造之意蓋中國現行鹽政雖異常複雜各區制度復紛然各異固不足以持之久遠然亦多有可取而行之有效者且苟欲盡剷除各種習慣代之以新法不特糜費過巨而各處亦將立起反對故丁恩氏之計畫仍係就各區現行之制度去其弊而取共利用漸進主義改革以謀 
劃一 
[再紀北方之儲金]  
　　救國儲金事北方初主積極繼續進行近因反對派多爭論頗不相下雙方各持理由故暗潮甚爲劇烈茲將兩派理由及近日現狀分列如下主張發還派之言日此項儲金起自上海原因交涉今交涉早結上海已經發還其曰存否聽儲户自便者顧全我北方面子之詞也若不發還關係儲金圑信用猶屬小事關係國　家前途尤爲重要影響所及爲害將不可勝言亟應留此民氣以待後用否則信用一經掃地嗣後有事政府將成孤立矣 
　　主張不發還派之言日歐戰未已外資難惜熱心志士竭力呼號提倡始得此四百餘萬京津兩處統計亦六十餘萬今若發還則各志士前此之熱心毅力俱付東流恐外人益將以五分鐘熱度笑我並恐此後因難交涉益將層出不窮祇須用途正當國民自無間言稍違定章天下亦能共諒 
　　兩派爭論皆持之有故言之成理無從解决於是又有倡折衷之議爲調停派焉其法如何先由儲金圑定一日期定一地點預印入場劵公决票遍發通告由各儲户將收條到該圑或分圑或商會照驗領取入場劵公决票届期預會未儲欵者不准入場無收條者不發入場劵人不論貧富貴賤數为論多寡大小統俟投票公决以免爭論面定行止行則進行止則發還云云此法頗爲正當公允然能否成爲事實尙不可必 
　　前聞外間傅言謂有人倡議如不發還依法起訴或設法抵制云云茲悉倡議起訴者以此項儲金本以國際問題而生如果實行其說誠恐騰笑全球攸關國體現尙俟最後之解决至抵制云云則係二三無識之徒所言决不至成事實也 
　　北京中交兩總行先聞上海已允發還旋又知漢口亦須發還而施某所發詰問上海之電至今尙未得覆聞亦有恪守銀行範圍之意並聞有究竟發還與否悉聽儲金聯合會及儲金圑事務所主持此後一槪不置可否 
　　中交兩總行前此確有發各儲户以週息五釐外並另行補助聯合會經費之議近以此節本出於該會之請求非出兩行本意即使照發本定俟之明年又以聯合會與事務所旣均以救國儲金爲標幟即不應自分門户銀行爲存款放欵機關遇事光明方爲正當故聞有索性取銷前議 
之意以保信用 
　　此間中交兩銀行共實收儲金三十餘萬元聞天津交通中國直隸保商鹽業五銀行亦在三十萬左右前此之鋪張揚厲以合之僅認未交者而言也今聞兩行領袖以民氣可貴人言可畏滬漢旣均發還他處國民之自願進行或須取還本息均聽儲金聯合會及事務所相機因應該行亦不置一詞以淸界限 
　　總之京津結果因民氣與南方不同紳權較重大約進行派終占勝利惟進行後果否有效則全視其手叚何如矣或者竟得如滬漢之存否自使則亦爲萬一之希望也 
[江西投票後之代表消息] [  俠平]  
　　曾秉鈺病殁情形已紀前阖曾爲此次江西第二名代表投票贊成君憲後於十一號晚間在壽昌錢莊與人晤談陡呼腦痛脈息遽微不省人事抬回寓所未至而逝曾體素强健此次忽焉無病而逝全省人士大爲驚悼其總商會便長一席已由會員推定事見前報 
　　宋育德爲江西總視學官此次以得票最多居八十一名代表之首人皆稱宋爲最熱心者日前中央派來贛省視察教育之張錢兩部視學連日赴各校視察照例須總視學隨同前往而宋以代表之故未能外出僅由副視學等陪侍而已 
　　立法院議員江西額僅十名復選在即一般初選當選人初到省時頗多種種妄想今得可靠消息此十名議員已經暗中擬定如宋育德袁噒李盛鐸李國珍趙從蕃趙維熙（尙有四人未詳）等已可操劵而待故其他初選當選人那個人竭力運動恐亦無望且前次選舉縱不獲選而一票之代價尙可得數百金今聞票亦無甚價値故到省之一般初選人頗爲少興云 
[鄂聞零拾]  
　　副總統護衛解散　黎副總統由鄂入京時曾携護衛官十六員（每員月薪三十元）護衛兵六十名（每名月餉十元）茲因黎已提出辭職書决計歸隠無須再用護衛原擬將該官兵一併送歸陸軍部支配改編該官兵恐不能悉有位置故要求退伍回籍由黎公商准總統令陸軍部從優給予退伍慰勞金現經議定各給十個月恩餉令其自謀生計並由部專備京漢火車裝載該官兵及家屬人等返鄂開黎公並自捐廉給各官兵金每人四十兩該官兵等禀謝時黎公温語慰藉詞甚悲痛各護衛亦澘然泣下刻已乘車返漢即由警廳照料回籍不准逗留武漢 
　　官錢局監理到鄂　湖北官錢局光復後濫發鈔票二千餘萬合之前淸舊票共有五千餘萬之巨賬目極爲紊亂前由財政部薦任高松如爲督辦設 
法將票幣縱信用逐漸回復照各省官銀錢局現制部中均委監理官一員駐局監察一切因鄂錢局高督辦本爲財部薦任且慮監理官掣肘是以年餘以來並未委派茲以高氏現兼任礦務督辦又經奉天段軍使聘爲財政顧問官不時須往來奉鄂恐錢局事或有贻誤特薦任張頎爲鄂錢局監理官昨張已由京到鄂任事矣 
　　官產處調查暴卒　湖北淸理官產處調查員汪煥章日前奉該處長黄祖徽派往嘉魚縣調查官有田宅事畢返省由漢口乘輪渡至武昌文昌門外輪碼頭起岸甫登躉船忽言心慌眼黑囑從者少待已則倚座船上如假寐者從人見久不起呼之已僵黨禀由該處長將屍移至江神廟報請警廳地檢廳蒞場勘驗全體無傷確爲暴疾致死並無他情遂令屍親具結領葬由黄處長優予撫卹傅聞汪體素虚弱染有烟癖此次出差暴卒或由外縣無烟濟急致烟癮而死未知確否 
[奉天最近之戒嚴]  
　　自上海鄭鈟守使被刺警電傅來後段將軍深恐民間因此誤會滋生謠言黨徒乘間煽惑與地面治安大有關係昨日曾傅各師長官曁省會警廳長宋墨林氏等在軍署集議保護地方之辦法大旨不外添派軍警多名在省垣要隘處所日夜暗中密查并傅知巡邏隊認眞梭巡戲院客寓晚間至十鐘以後即須持有燈火方准在街道往來從前各機關當差人員持有警廳所發之門證可以通行城關者今則自十二鐘後一律不准出入如果實有要公須將機關及姓名有何要公由警兵驗明門證逐項登入記事簿中天明即須報告候核凡遇晚間不持燈之行人即行盤詰因此省垣地方安靜如常段將軍近已以奉省人民安分營生地面安謐等語報告中央矣 
[廣東發還儲金之决議]  
　　昨日儲金圑會議幹事到者數十人明子遠主席先宣佈上海事務所來函儲金履行原約旣不足額滿六個月後任由儲金者自行收回等語多數主張依照上海辦法發還否則失信國民嗣後救國事業不能再辦並謂前本所代表赴滬會議時亦曾當衆聲明參照上海辦法願收回者任其收回不願收回本息繼續進行關楚僕提議將儲金撥充航空學校開辦費僉以儲金本由儲金人自行處置本事務所未便撥充自應遵守原約以維信用主席遂以發還之議付表决衆贊成遂决議除擬定告白日期宣佈發還外并通函中交兩銀行及各分事務所知照茶會而散 
[羅掘一空之廣東]  
　　日來粤省庫欵異常支絀各行政機關之催欵告急者日必數起巡按使因與財政廳長籌商應付之法議决方略如下（一）嚴催各屬徵收機關限文到之日迅將徵存欵項悉數解繳不得稍涉停滞致干重咎（二）商由造幣廠長將鑄出銀元三日解繳一闪以濟要需（三）凡關於各級機關報請修繕及營造者一律暫行停支以節虚糜烟酒公賣局前派委簡肇承等十餘員分赴各屬調查烟酒營業各情形昨已陸續回省禀復該局主任王秉必察核現狀謂非包總商承辦不可擬將全省烟酒節日招商設局公賣其烟稅巳由張福裕堂承辦照舊額酌量加徵至酒稅包商亦有眉目日間即可發表 
[粤省防黨之近况]  
　　捕緝者　陸軍圑長納順洪昨日又在香山縣屬破獲一黨人機關計共搜獲猛烈炸彈六枚及委任狀關防徽章文件等多種惟祇拿獲其領袖一名餘巳聞風遠颺是日下午經由納圑長押解來省呈解軍署訊辦前日駐潮偵探聞有黨人張喻煊鄧之瑜蕭鎭濤李岳寓狀元亭巷黄宅内運動軍隧立即偕警衛軍協拿不料張等於早五分鐘知機逃去昨聞又探有黨人潛行來汕偵探復會同兵警至汕四出跟拿尙未緝獲此外各路軍警之捕緝黨人者幾於無日無之頃聞陸軍第二混成旅長叚爾源在禪山拿獲黨人一名厥口黄康刻正詳解軍署嚴密審訊福字警衛軍昨在河南地方拿獲黨人一名查係姓何名命是日經由該軍司令李福林 
備文詳解軍署訊究聞爲黨人中之重要人物又月之十五號午省港某輪抵步時有便裝偵探四人在省港輪船碼頭捕去一人此人係頭戴𠲵帽身穿藍衫白褲者即以草繩反縛其手由西門解往將軍行署聞此人亦係關於黨人嫌欵者 
　　德慶縣拿獲塾師窩藏炸彈一案經軍法課將案訊明現以此案獲犯陳思亭係莫汝英家教讀塾師現獲炸彈雖在其館内起出惟訊供係談竹霞用皮箱裝載带來存放與姚擔之談亞文俱稱並不知情談竹霞莫汝英均未就獲究竟有無同謀尙無確切供證未便先行處治現由龍將軍飭行粤海道尹卽飭該縣迅即咨會德慶縣一體會營購緝談竹霞莫汝英刻日獲案提同陳思亭談亞文究明是否通同違犯再 
 
 
 

Page 7

 
 
行分别擬辦免枉縱至圑董陳濟漢巡查得力賞給獎牌一面以示鼓勵 
　　龍將軍昨接駐港偵探密報謂現有大帮黨人携带危險品 
物擬由港澳地方取道入粤希圖起事請即嚴密防範龍將軍即於昨晚加派偵探分途偵緝並飭令水陸兩警廳認眞查拿以遇亂萌 
　　治罪者　警衛軍統領袁带詳解私運軍火人犯陳跛金杜榮才二名到署經發交軍法課訊明陳跛金供認專代黨人偷運軍火數次船户杜榮才供認載運軍火數次希圖漁利等情軍署昨已出示宣示略以陳跛金一犯情罪重大應按律槍决杜榮才一犯情罪較輕應按刑律 
第二百零三條意圖爲犯罪之由而製造收藏炸藥及其他類此之爆裂物或自外國販運者處二等至三等有期徒刑意圖供給他人犯罪而製造收藏販運者亦同律處該犯以三等有期徒刑酌定監禁四年示警云云 
　　警衛軍統領趙月修在江門埠拿獲四邑僞司令部參謀長陳鐵軍（即何廷賡）及四邑黨人莫超一事已詳各報頃續聞迭經提訊據供直認不諱昨十三日午後五時龍將軍着將陳莫兩人提出鎗决有某軍官與以玫瑰露二瓶莫受而飲之立盡一瓶陳時已如淚人然仍飲酒始就縛及赴法場陳仍沿 
途號哭聞者多爲酸鼻 
　　被陷者　將軍行署前派出陸軍多人分往天官里法 
政學校及蘆荻巷南海中學校拿去學生一節頃查 
悉是役實每校拘去學生兩名解回軍署後龍將軍隨委承審員研鞫始知係被仇家攀供尙無不法情弊昨十三日下午三時許均已釋放 
地方通信 
[蘇州]  
　　鄭使靈柩過蘇　前任上海鎭守使鄭汝成將軍靈柩於前晚六點另四分鐘抵蘇埠由軍警各機關在蘇車站搭蓋松柏祭亭設祭文一道花圈數枚祭菜一桌在月台前殷道尹朱師長孫知事警廳長二師參謀長禁衛第四圑長憲兵營長檢察廳長審判廳長水警趙廳長仇長第三四專署兩旅長第五六兩圑長等均赴車站祭奠由鄭大爲少將如禮答謝第二師全副大軍樂奏樂致送開車赴寗已鐘鳴八下矣 
　　日報編輯被捕　前日蘇州日報登載西區巡警見死不救時評一則爲西區吳楚卿警正所見前日午後吳警正先行用電話報告北區警正王孟龍電云北區境内之蘇州日報破壞巡警名譽已派巡長率領巡士前來添派長警同往該報社將主筆吳生花拘捕到署當時王警正即添派長警二名至該報社將吳君捕至西區拘留該報經理石雨聲隨往警廳謁見行政科長報告被捕情形馮科長即將情由面禀廳長立用電話囑令西區警察署將吳送往警廳核奪如何發落容探續誌 
[鎭江]  
　　農會議修水利　鎭屬揚中縣農會日前開會提議振興水利當經决定仿照宜興溧陽等縣另設水利籌備處專辦水利事宜其經費由忙滞带征二釐全縣通力合作以備補救業已將議决情形禀請長官核示矣 
[揚州]  
　　學款不易領取　女子公學附設代用甲種女子小學教員講習所前經省視學侯葆三請縣年撥補助二百元早經縣署公飭遵照日昨該所前往具領任總董告以此款尙未編入預算晳緩支付該所以添講以來費用大半移挪急應償還特又函陳一切困難并請示支付方法未　該處如何答復也 
　　催領營業執照　烟酒牌照係特種營業執照從前各廂造户酒舖並不認眞捐領缺額甚多現勸辦菸酒牌照委員因省垣派陳委員來揚督辦故特上緊催促各該釀賣舖户导速措資領取以符定章 
　　募化救生經費　瓜州救生紅船常年經費向以租田柴洲兩項爲大宗今年秋收旣薄柴洲因捕蝗作踐亦大受損失兩船開支每月約需七八十千文衡其所入不及十分之四實難支持茲由紀獻庭沈鼎臣兩人發起擬向各業勸募藉資補救 
[南通]  
　　鎭署前禁止通行　南通爲江北要隘國體問題發生後軍警佈置頗爲周密日昨鎭署前有多數異鄉人徘徊觀望衛隊恐其蓄意非善當卽逐去並報告管使擬請出示禁止署前通行以防意外 
　　整頓屠宰稅　本邑屠宰稅向由各區經收後祇以二成撥充地方教育經費其餘則不知作何開支近盧知事查悉此項餘款恐有侵吞私飽等情弊昨特委派公產處經理薛蘅詳細查復以便整頓 
[安慶]  
　　通緝搶礦盜匪　頃聞浙江巡按使有咨到皖略謂長興縣長興煤鑛公司前被盜匪郭開春黄光宗羅老三吳秀槐等大肆搶刧并拒傷司事數人事後濳逃現郭匪被擒供出羽黨多人匿跡廣德故特咨請飭屬通緝李使准咨後已飭廣德縣勒限嚴拿矣 
　　商民挽留知事　當塗縣宋知事蓉塘蒞任三载現奉上峯調署桐城該縣紳商學界昨特公電挽留聞李使已准其繼任三月矣 
[杭州]  
　　中央協欵之爲難　浙不处五年分中央協款前准部電定爲五 
百四十三萬元當經財政廳長通盤籌畫實已無可増加電部免予增解去後旋准部復仍須遵照前電切實籌解茲據個中人云浙省舊稅協欵三百零六萬本已竭蹶萬分至明年預算以四年度比較所餘亦祇三十四萬元加以此次奉減道尹公費年計二萬元共計三百四十二萬元業由財政廳詳復巡按使咨部查核即以前數爲協解中央之定額云 
　　給發浙路五期股息之情形　浙路股款淸算處第五期股份利息自開始給發後各股東紛紛持單向該處領欵者日有數百人掛號給息兩處自上午八時半至下午四時刻無暇晷計發出老股利息臺整股七千四百五十元拾整股二萬五千五百八十五元五十整股四萬一千三百元壹百整股五萬七千八百二十元又新股利息地有湖山美五種息單共計四萬三千餘元其間以興業銀行曁各錢莊爲股東代領者居大多數 
[湖北]  
　　漢商會勸進之電　武漢兩商會近接北京商會來電以改革國體原屬民意所趨萬衆一心毫無假借事關内政自不應由外人干涉囑即上請速定國體等情昨日兩商會已開會議决後立即發電漢口商會之電文起首謂北京農商部轉奏大皇帝睿鑒云云大約此等電文各省一律也 
　　巡按使勒遷農會　鄂省農會原設於省立圖書館餘屋内現圖書館須擴充内容欲收回該餘屋爲陳列室該農會延不遷讓前經禀明巡按使飭以前省立第二半日學校撥爲該農會之用該會謂搬移修理須費經巡按飭撥錢一百串文作爲遷費詎迄今多日仍未遷移茲探悉該會以欵不敷用意欲要求增加段巡按以其有意抗延已申斥不准並飭警察廳勒令刻日搬遷不准再延 
　　禁烟處重新改組　鄂省烟禁雖極森嚴而私吸私售仍不少減蓋有一種劣棍蠧役包庇索賄所致也刻叚巡按又奉中央嚴令掃除烟毒特飭新任武昌知事吳本義嚴密查禁將該縣署附設之省城查緝處改組擴充設主任一員查緝六員密探四員所有從前調查報告等員悉予撤消如有冒名在外招謠訛詐者立即拿辦連日破獲私吸私售者甚夥 
雜評一 
[擴充專欵說（默）]  
　　前報載江蘇有增加協欵之舉今京訊又謂明年將擴充各省之專欵然則擔負之加固不僅江蘇一省獨受矣專欵何以能擴充曰取之新稅也然則新稅之厲行明年又將加甚矣重稅之爲害以政治言從來人民怨　之生而釀成國家禍亂者無一不由重征苛歛而起以經濟言則阻礙生產力之進步痪本勞力因以外移而財源必益枯涸以社會言凡人不能安其職守其業道德必隨而破壞寡廉鮮恥之事必見增於社會此僅就重稅普通之弊害而言財政當局固無不洞知此理然而必盡力進行者何歟將以稅爲未重耶則商民之呼籲豈無所聞抑以財窮而有所不暇計耶則不暇計而遂不計之又豈國家之幸是誠國人之所不解也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[責成楊使規畫防務]  
　　聞新任楊護軍使昨接統率辦事處電傅奉大總統諭上海地方華洋雜處綰穀蘇松密邇江浙現在松滬兩鎭守 
使員缺業有明令裁撤改組爲松滬護軍使所有地方防務事宜應責成該使悉心規畫並得便宜從事仍將改組情形防務設置隨時通報仰即傅諭知之等因特電傅知照云云 
[上海鎭守使遇刺餕聞（二）]  
　　補錄總統祭文　前任上海鎭守使鄭汝成君遇刺出缺總統深爲惋惜特頒祭文委派海軍總司令李鼎新爲代表就近致祭茲覔得祭文原稿補錄於後 
　　中華民國四年十一月大總統特遺海軍總司令李鼎新致祭於追封一等彰威侯彰威將軍海軍上將銜海軍中將勳三位行上海鎭守使事鄭汝成之靈曰功臣化碧圖弓矢而痛心烈士銜鬚聽鼓鼙而　涕方作長城倚畀遽驚大樹飄零彌軫忠貞馨香特薦爾鄭汝成才護曠卓品學優長初畢業於陰符即程材於海部艟朦直指企王濬之鉅勳舶　横馳練岳飛之勁旅勤勞久著資望兼深遽總北府之兵妙極南征之選改革以後徼廬執戟沐雨戴星陳利貞則拔劍當門金日單則捽胡下殿以爾艱危不避志趣　　命汰皮笠之軍更整　弓之隊淸廉蒞事和輯有功適贛皖之不寗命視師于申浦保我武庫有十盪十决之能剪彼　殘用七縱七擒之略厥功尤偉峻賞疊膺冀带礪之永延衛金甌而無缺何圖蟊賊殲我忠良逞元濟之陰謀携棓以伺中岑彭之要害披刃而踣噩電遙傅將星遽墮榮彰華袞親題袞輓之詞錫之土田更下恤孤之命恨百身以莫贖留萬襪之芳稱嗚呼九原可作再塞良將之旌旗三殿舉音空贈通侯之印綬式頒牲玉用　英靈尙饗 
　　革兵朦混護送　鄭使靈柩回籍其護送軍警人等均發有憑照藉資稽考是晚車近鎭江時由護送衛隊在車上查出趙姓榮姓兩人並無憑照詰據聲稱係直隸保定府人前在上海鎭守使署充當兵士因事斥革流落在滬無資返保今知鄭君靈柩回籍特開專車欲圖混乘回籍並無他意搜其行囊僅衣包一個當票十餘紙此外並無他物當禀明鄭少將大爲以其情節可疑於抵鎭江時將該兩人發交當地警署查明辦理 
　　軍界追悼舒錦秀　駐滬憲兵營司務長舒錦秀與鄭鎭守使一併遇害柩寄湖北會館定於二十四號開喪等情曾誌昨報茲悉舒君開喪之用費及靈前佈置祭品等一切事務均由憲兵營營長張輔君代爲籌辦定於今日午後二點時由駐滬各營軍官佐等齊集湖北會館特開追悼大會以誌哀悼惟舒君靈柩因其家屬在山東靑州聞耗之後雖已首途因路途遙遠至今日尙未趕到是以靈柩回籍尙須再擇日期云 
[江蘇請免加漕公文]  
　　蘇紳唐文治等因冬漕加價曾致電政事堂財政部蘇巡按呼籲請轉陳總統收回成命茲悉該紳等因未見准行故又遞文巡按使財政廳長請爲咨部詳請罷議茲錄其原文如下敬啓者蘇松太三屬田賦偏重民力凋敝曾由紳士陸懋宗等於民國三年二月間將亟宜分别減輕之種種理由具呈國務院請付會議旋奉發交財政部批開詳核 
所陳各節自屬實情惟全國田賦極關重大現在正通盤籌畫酌擬劃一辦法以資整理該三屬未便率行變更致滋紛擾等因捧讀之下竊以爲通盤劃一辦法必求全國平均旣爲偏重之區自在議減之列三屬士民喁喁仰望企踵引領日復一日未幾而忙銀每兩加省稅三角矣未幾而忙漕徵收費加徵於折價之外矣未幾而带徵水利經費带徵海塘經費疊奉通飭矣歷時一年有餘非惟無減而且有增而全國通盤劃一辦法仍未頒布三屬士民頗爲失望上年韓巡按使有呈請永不加賦之案本年蘇省加徵畝捐二分蘇松常太各縣以賦額太重得免於是士民又奔走相告謂通盤劃一辦法雖未頒布全國平均主義雖未實行而吾三屬之爲田賦偏重區域蓋無日不在行政機關痌　念慮之中則大可見也豈意本月初旬忽聞蘇省漕米每石加徵五角之信初謂必無其事詢之官府則行文已到乃相與詫愕惶駭專電籲免迫切之情當蒙鑒納夫江蘇全省獨蘇常松太各縣有漕今加漕價是專加蘇常松太各縣之田賦也各縣漕額每畝一斗左右今加價每石五角是每畝加四分五分六分不等也然則賦輕之區加在先所加者每畝二分賦重之區加在後而所加之數乃一倍兩倍於較輕之區也行政機關對於賦重區域痌瘝在抱何至出此當由偶未詳查 
舊案遂致歧誤或謂浙省大吏報告中央謂田賦浙重蘇輕故有此議此又理論之萬不可通者也夫浙之杭嘉湖蘇之蘇常松太其各縣田賦以全國比較同爲偏重之區同在應減之列但可以重中尤重爲議減之理由斷無以重中較輕爲議加之理由况浙重蘇輕本非正確以銀元蘇似尙輕於浙以畝分計銀米蘇固較重於浙乎或又謂中央本議忙漕並加加漕不加忙巳賴省吏之折中補救凡此幹旋之苦心詎非士民所同感然民力果尙有餘雖並加未爲偏重民力旣有不逮即稍加亦屬難勝總之此舉與部批全國劃一之案曁前省長呈准不再加賦之案前定賦重區域免加之案均係後先歧異必當聲明更正伏乞鈞使貴廳爲民請命咨部詳請罷議上全信用下卹民艱三屬士民同深頂祝至本年農田旣遭颶潮又遭霪雨災情荒象各縣不同想各縣知事仰體德意勤求民瘼早經詳晣上陳分别請蠲請緩文治等不再贅凟專肅籲懇祇頌鈞安不宣唐文治王淸穆潘祖謙尤先甲姚文柟沈恩孚劉傅福汪朝模吳蔭培王同愈耿道冲吳本善蔣炳章莫錫綸黄炎培孔昭晉吳馨秦錫田黄慶 
瀾杭祖良丁懷永吳曾濤口端信貝理泰汪恩錦謹啓 
[取締武學書籍之通飭]  
　　上海縣公署奉道尹公署飭開奉巡按使五七九四號飭開准陸軍訓練總監蔣咨開案查本總監前因學校軍隊所用教科書籍及參考書其中所載軍事學問未能盡合教育宗旨甚或陳腐雜　取從前已經廢棄者重加編載非但不能適用且於教育進步大有妨碍其故由坊問編譯武學各書自由出版致有此弊本總監負有教育軍人之責特行設法整頓嗣後各學校及各軍隊所用教育參考等書除大元帥頒發典範教令外其餘關於武學各種書籍無論何人編譯均須先行送交本總監審查核定批准立案方得出版印行其未經核准者一律禁止將所擬辦法呈請大元師鑒核批令在案茲准統率辦事處函開貴處呈請爲學校軍隊須用武學各種書籍先由貴處審定立案始准出版一節奉批可等因除知照參陸兩軍部並函由京師警察廳通飭各坊肆一體遵行外函復查照等因除分咨各省外相廳咨請貴巡按使查照飭屬遵照等因准此除分行外合飭該道尹遵照等因奉此除分行外合就飭仰該知事即便轉飭遵照 
[商會聯合會開會之預備]  
　　全國商會聯合會定二十四日（今日）開預備會自二十五日至三十日止開臨時會已將南北商會總協理並各議董及各僑埠各省商會代表等姓氏調查明晣後即預備徽章贈送各員以便届時佩章赴會提議一切 
[測繪上海輿圖之開始]  
　　上海縣測繪事務所主任嚴濬宣以上海城廂内外肇家浜薛家浜方浜等各幹河曁各處原有支河現均一律塡築馬路城牆城濠亦皆塡拆且新闢街路尤多路名均已更換致與原有上海縣城輿圖大不符合事關全境地圖亟應從速測繪故特呈由縣知事核准重復測繪已於昨日爲始分叚派 
員携带儀器着手測繪矣 
[新閘新舊刦案併誌]  
　　孟納拉路之新刦案　前晚七時有衣服齊整之盜匪六人突至新閘孟納拉路八百四十三號門牌前上海縣地保徐子良之妾某氏家敲門入内適徐姜出外燒香祇有傭婦一人在家該盜等即將傭婦綑縛並出手鎗利刃嚇禁聲張正欲登樓搜刧詎有某庵女尼欲入其家募化在外叩門甚急該盜等情虚不敢搜索遂攫取傭婦銀鐲一副開門逃出該女尼見有多人手持鎗械而出駭極狂呼中西各捕聞聲趕至並嗚警笛兜拿該盜匪等均往西竄去追拿未獲該捕等回入徐家先將傭婦解釋詢明原委同投新閘捕房報告捕頭即飭華探目陳雲忠留心偵緝務獲解究 
　　白克路之舊刦案　新閘捕房華探目陳雲忠偵悉盜匪孫長生顧遠成王培前與在押西牢之同黨顧鴻源於本年七月十一號夜糾黨持械搶刦新閘白克路六百四十四號門牌人和煤炭店内現洋八十六元並開槍拒捕擊斃黄包車夫顧朝樓逃逸現孫等三人匿居徐家匯路未釘門牌之小屋内禀明捕頭於前日午後協同西探往將孫等三匪一併拿獲押至昨晨解送公共公廨請究並傅同見證婦人徐劉氏到案備質中西官以案關越貨傷人自應詳細研鞫判被告仍均带回捕房候訂期下禮拜二研訊 
[續誌積竊與黨人同寓]  
　　黨人林仲泉近由外洋來滬不知如何與長江積竊金玉堂相識同寓於江西路鴻發棧内被金探悉其情先後騙林洋九十餘元嗣金於前晨圖遁林恐洩漏秘密用剪刀將金頸項戳傷金負痛逃出當被五百五十三號華捕攔獲一併带入總巡捕房在林身畔搜出手槍子彈及某黨魁之照片等物押侯訊究情業誌昨報昨由捕房將林押解公共公廨請究即據五百五十三號華捕投訴前情王襄讞得禀商之美　博君以金玉堂因傷現在醫院醫治不能投質遂會判林仍還押候金傷愈再核 
[擬建大船塢之規畫]  
　　江南造船所原有船塢基址不甚寛大每遇大號兵艦修理不能駛入大半均在福建船塢修葺茲聞造船所總辦王濟會君以上海爲海軍調遺之總司令部凡有軍艦修造若須駛往閩省不特稽延時日往返尤多不便故擬在江邊碼頭向天主堂商購空地數畝預備建築最大船塢以便遇有巨大兵艦損壞易於條理業將添造船塢購地築費情形詳報海軍部請示遵行矣 
[派艦巡弋長江]  
　　海軍李總司令查得鎭江一埠爲長江衝要之處亦爲梟匪出没 
之區亟應添派軍艦專在鎭江至南京一带江面往來游巡故於昨日飭派豫　大魚雷艇一艘駛赴鎭江上游各處巡查江面以昭愼密 
[飭發禁烟出力各員獎章]  
　　淞滬警察廳接江蘇巡按使公署飭文云爲飭行事案查該廳秘書沈維杰等十六員禁烟出力業經本使酌量情形分給外獎已將沈維杰等四員各予記功署員藍挺英等六員傅諭嘉獎於十月間第五七零六號飭知在案現查該廳警衛隊長姜渭淸水巡隊長潘恒言二員應均給予一等金色獎章巡官孟廣銘馬恩起趙連耀焦嘉圖四員應均給予二等銀質獎章以示鼓勵茲將獎章隨飭發去仰即分别給領具報此飭 
[带土進口者何多]  
　　王連生私带烟土三磅乘神丸輪船來申爲水巡捕房查獲又天津人陸三云劉正榮各带烟土二十五兩爲水巡隊查獲昨日均令解送地方檢察廳罰辦 
[通俗宣講社宣講記]  
　　通俗宣講社於前日午後二時在南市隆德小學校開第八十四期宣講會由單貽孫君講國民道德之必要葛雲韶君講家庭教育張筱剛君講國民當有愛國心講畢分贈印品散曾已五時矣 
[工巡捐經濟之困難]  
　　工巡捐局代理局長莫子經君調查該局内容自經前市政廳移交繼續辦理至今公欵依然支絀雖有地方公益稅收入撥充經費然近年以來經辦城濠排築瓦筒興築馬路以及城内塡浜築路與浦江内推放岸線借機挖泥等種種工程所耗公費甚鉅是以前市政廳移交之公債數十萬雖經陸續措理至今已有數期尙未付息迭經淸理債欵處函催亟宜設法措理故特知照稅務科迅將各稅欵機關所欠稅款催促淸付以期撥濟公用 
[周道尹政躬抱恙]  
　　滬每道尹兼特派交涉員周金箴君近日忽抱微恙所有往來公牘凡事關重要者送至寓處照常辦理其餘尋常事件須俟到署核辦 
[酒捐改徵續誌]  
　　上海酒捐分局成立後經該局長姚滌源將稅務總公所移交到局之經徵酒稅案卷稽核淸楚即變更名義爲缸捐先從調查四鄉酒作坟醬園缸數爲入手辦法經紀前報茲聞此事經省中總局以上海爲通商碼頭店舖較他處爲多徵捐一節不可草率從事必須與該業和衷商榷俾午照前次認數酌加數成故連日姚局長正與該業代表磋商辦理聞該代表等抱定減捐宗旨雙方意見尙未合宜故開徵之期尙難預定也 
[小機業風潮已息]  
　　本埠小機織带業工人因欵熊錦記劉文記兩作創用機器罷工要挾一案經淞滬警察廳司法科訊明交保候核等情兩誌前報茲悉此案自司法科質訊後有陶德記張明高于福壽等因兩造誼屬東夥出爲排解該代表王煥章等亦情願和息熊劉亦不欲多事故已雙方商妥由經勸人代向熊劉兩處掛紅伏　各代表即日通告衆工人一律照常上工以安營業 
[攙售棉花之議罰]  
　　棉花一項每届新花上市之際發現攙水弊竇經中西官設局查驗此風稍息不料近又有將客花攙入太倉花中朦售與各紗廠者受其愚者已非一家昨經蘇綸鴻裕等花廠通告各廠略謂嗣後如有此種弊竇查出須將該花扣留議罰將罰欵充作善舉云云聞各廠均表贊成矣 
[尋常盜犯解送檢廳]  
　　本邑漕河涇鎭張家庫汪这有祠堂看役楊丫頭家於本月十三日上午二時被盜匪五人撞門入室刧得銀飾布被銅元等件携喊逃逸事爲該管地方警察第四分所巡邏隊所聞即鳴槍告警該分所　所長聞警立率警察分路兜拿當場拘獲盜匪柳雨膏一名並原贓五件即日解送警察所經司法員提案研訊據供夥刧得贓不諱飭傅事主認明獲贓無誤司法員以柳雨膏係屬尋常盜犯不在懲治章程之列除飭各探嚴緝逸盜務獲外昨特禀明沈知事備文將人贓一併移解地方檢察廳訊究 
[擅自拘人之判罰]  
　　江北人楊壽山朱道平在法租界地方擅拘余文初爲捕查見以楊等不應擅自拘人一併解送法公堂請訊楊供在馬旅長部下充偵探带有公文來申訪緝盜匪適在法租界與匪徒余文初遇見恐其逃逸故不及協同探捕拘拿請察詰其公文何在答稱存在上海縣署中朱供隨同楊來申辦案是實余供在申拖黄包車度日並無爲匪情事實被誣指中西官判余開釋楊朱各罰洋五元無洋改押五天 
[查獲被拐婦孺]  
　　滬上拐匪之多甲於他處雖經官廳儘法懲治若輩串拐如故前昨等日經救濟婦孺會偵探鄔錦廷協同水巡捕房偵探何阿春在淡水輪船查見被拐小孩陳阿毛張阿虎二名又在甬興輪船查獲被拐少婦王蘇氏年輕女子小順子二口又在廣利船查獲被拐十五歲女孩春夏一名又查獲形跡可疑之婦人王陸氏所带十二歲女孩王阿大一口所有拐匪均逃逸未獲該探等當將陳阿毛等一併解入水巡捕房由梅捕頭略詰之下於昨日備函併送地方廳經林檢察長諭飭分别收留候訊明發落 
[撞見誘妻之同鄉人]  
　　淸江人向爲小工之白先金家居西門外潘家木橋其妻白陳氏 
於今年五月二十日忽然失踪當時四處探訪無着上月間該氏突然歸家述明被同鄉人爲拉車之潘克華誘拐至浦東地方姦佔今日得以乘𨻶逃回等語昨午白出外買物中途與潘相遇當即鳴警將潘拘送警廳司法科傅到該氏連同原被并送地方廳午後經檢察官預審之下判該氏交夫領回潘收押候究 
[婦人不認串拐]  
　　新閘居人蒼金文控住居北海路三號三號門牌之婦人吳阿寳（即）華阿寳）與郭通桂串拐伊之十二歲子孩秀貞一案由捕將華婦與郭一併拘解公共公廨訊供分别押查在案茲悉華婦以秀貞由其父母央葛姓爲中於上年十月間立據得洋一百二十元價賣何得指爲串拐昨延費信惇朱斯芾兩律師投廨聲請訊釋中西官諭候禮拜六復訊再核 
[懲儆男女拐匪]  
　　馬任民投法公堂控稱有男孩一口本月初五日被人拐去報捕後由探拘獲拐匪羅石全羅陸氏夫婦二人吊出小孩求恩訊究羅供陸氏係二房客拐孩之事與民人無干陸氏供見孩在途中無人携带故領至家中是實包探許福卿禀稱往吊小孩時見羅與陸氏同在房中查明羅實係陸氏之姘夫拐孩之事實有串同 
情事判陸氏押一年羅押半年孩給伊父領去 
[鹽城縣被拐女孩待認]  
　　女孩小虎子身穿白地黑花洋布短衫内襯白洋布對襟衫又穿綠色柳條洋布衫柳條洋布袴黑絨襪灰色緞小脚鞋在法租界迷途由捕带至法公堂請訊據供鹽城縣人年十歲家有父親名朱才榮被人拐來上海被拐匪凌虐受有傷痕乘間逸出是實聶讞員判送堂留養候父母具領 
[紗廠失火即熄]  
　　前晚二時滬西澳門路日商第五紗廠油棉花間内忽爾火發當經該廠中人用皮带車取水澆息計燬貨屋一間迨救火會西人趕至已早烟消火滅矣 
[掉騙鑽戒案判决]  
　　女子馬海秋原名李錦和因掉騙全昌金鋼鑽號値洋三百八十元之鑽戒並於舊曆八月間混入白克路昌壽里陳輅淸家竊取陳母値洋五百元之珠花被控公共公廨迭經訊供判交一千元人洋並保候核在案昨晨復訊先由陳輅淸偕代表律師上堂聲訴前情請追繼由見證備婦季潘氏翁氏投案證明馬女在太太牀上假寐乘間行竊各節訊之被告供不承認並延律師到堂代辯稱係受王姓之憑至全昌掉換鑽戒云云中西官核供以掉驅鑽戒巳供認屬實惟行竊珠花一案並無證據姑念女子無知從寛判押滿女所三月另交三百元人洋並保如一年内再犯弄事除着保交案外並罰保人洋一百元充公 
[註銷騙案]  
　　已帮前淸津海關道洪翰香之姪洪稚可控吳松亭方積順串騙 
金表現洋等巨欵一案昨晨由公共公廨復訊據原告代表　　上堂聲稱現被告已央人理勸明白請爲銷案中西官核供以旣據原告稱已理明遂判將案註銷吳開釋方積順西有另案還押 
[攫物案類誌]  
　　匪徒王金嘉前日在湖北路攫取女子王老三金耳環圖逃由捕追獲昨晨押解公共公廨經中西官研訊屬實判王押西牢八月期滿函送上海縣知事署遞回湖北原籍 
　　流氓童其郎在南市大逹碼頭攫取崇明人尹洪郎値洋一百零九元之烟土逃至公共租界被尹尾追至虹口扭獲鳴捕拘押昨解公共公廨請究經中西官訊知事出内地判童連贓物併送淞滬警察廳歸案訊辦 
　　匪徒周金海前日在牛莊路攫取姚奚氏金挖耳由探追獲昨解公共公堂經中西官訊供不諱判周押西牢三月示儆 
　　吳王氏投法公堂控稱在菜市街購物被男孩徐榮奎搶去金押髮一支拘獲後贓交同黨取去求追徐供將贓抛棄並非交與同黨因被父親逐出無奈搶物判送兩牢習所一年 
　　大南門外妇人宋顧氏因　經過水神閣畔被匪徒吳金海搶去金挖耳一支當場喊救由警追獲然原贓巳被轉遞與同當遂由警廳司法科昨送地方檢察廳訊辦 
[竊案一束]  
　　甬人王封記在英商新沙遜洋行爲西崽前日私取南潯路二號貨棧鎖匙竊取値洋二萬元之大土一箱被美捕房中西包探查獲昨解公共公廨請究先由中西包探上堂禀明前情繼由原告西人偕出店張阿全投訴被竊各節訊之被告認竊不諱俞代襄讞核供商之美領郭君姑念贓已吊到判王押西牢五年期滿带堂再核 
　　皖人王夏生與江北人張小四仔串竊崇明路沈文元有恒路沈榮生等各户衣物巨贓由捕查獲昨解公共公廨經中西官復訊屬實判各押西牢四年其滿带堂再核 
　　南京路國順國貨號夥王永記因竊店内値洋四十元之綢緞被經理人王竹卿察出報捕將王拘解公共公堂訊押查在案昨經中西官復訊屬實判王押西牢三月示儆 
　　北山西路一千五百零六號門牌缸　店夥謝子慶因竊店主沈阿根値洋四十元之珠花金飾至某當舖求質被探查獲於昨傅同失主將謝押解公共公廨經中西官訊供不諱判謝押二月贓交沈領回 
　　虹口西華得路乾豐祥洋貨號夥虞和林控粤人李國良以來號購物爲由串黨竊取値洋二十元之羅緞一疋昨由捕房將李拘解公共公廨經中西官訊明判李押一月示儆 
　　源盛押店前晚被竊賊穴牆進内竊去店中所押衣服約値當本洋三十餘元又銅元十七千現洋兩元逃逸迨店中人覺察追趕已屬不及惟查見門首所遺舊衣服數件並鐵鑿等竊具當即鳴警在巷口拘獲形跡可疑之韓阿寳带至第一區詰悉韓又名田阿四前曾犯案當卽移送憼廳司法科訊究 
[下電車跌傷斃命]  
　　前日有吳滿九搭電車至英租界某處因下車時失足跌仆受傷甚重由捕房送入醫院醫治無效而死屍體車入驗屍所報請中西官蒞驗昨日死者家屬投報捕房請求免驗捕頭准之 
[汽車撞傷小孩之判罰]  
　　汽車夫毛壽康因在南京路駛機不愼撞傷小孩楊慶桂由捕拘解公共公廨訊供着交一百元人洋並保假訊在案昨經中西官復訊因原告不願到堂判毛罰洋三十元充公示儆 
[詐欺案氷消瓦解]  
　　商人李伯賢前控警廳偵探吳錫生詐欺騷擾一案經地方檢察廳諭令自赴警廳控訴李嗣投鎭守使署上訴批着警廳訊明詳報經警廳司法科傅齊兩造訊供後移送地方廳澈究生案茲悉此案業經檢察官預審因供詞各報乃派員前往調查得吳錫生當時雖未到場詐欺恃蠻然與合利元藥店主陳守先串唆各節 
 
 
 

Page 11

 
 
事出有因惟其時在場者則另有冒頂吳錫生之人遂　　禀復鍾檢察官以李伯賢所控證據並不充分碍難成立將案撤消不究在案各人一併省釋所有冒頂之人着原告随時遇見　案禀控此案遂結 
[婢女私逃請緝]  
　　北河南路洪福里第五十號門牌潮州人郭某家婢女阿彩於前晚私逸出外郭四尋無着昨特投報捕房請爲查緝 
[洋行經理回國]  
　　本埠英商老公茂洋行經理人（卜理納）（伊勒脫）二人於前晚乘英國郵船歸國行中職務另由他人代理 
[洋貨商第二次聲請破產]  
　　向爲洋貨　客之胡綏之前因何欠各洋商定貨鉅欵被控公共公廨破產　償了結旋又開設舊愼洋貨號重振旗鼓分向英美　各洋行定貨甚多詎料時乘運舛所定各貨又虧折甚鉅故復倒欠各洋行鉅欵紛紛具控公共公廨奉飭傅提去後胡乃畏避不出懸擱一年之久始行提案復延代表律師到堂爲第二次之聲請破產經中西官判交妥保候分别訂訊在案前日午後因英商囑哩控追欠銀一千五百餘兩新沙遜洋行控追欠銀一千二百七十餘兩二案經王肇之襄讞與英領廉君升座會訊先由兩原告代表莫肅聖文兩律師上堂請追被欠銀兩並據譯稱被告律師代表聲請破產敝律師並不反對惟起訴迄今一年有餘被告旣無力理償亟應早日將實在貧窮無力情形呈明公堂聲請破產不應於被控後抗避不出其中恐有别情故敝律師對於被告聲請破產雖不反對然必須派公正理賬人員將被告之賬澈底淸查最妙理賬員須由英人充當庶不致受被告之騙云云被告亦由代表律師上堂辯護並陳述被控後不即到案及今聲請破產之理由中西官核供會判訊據被告代表律師聲請破產原告律師旣不反對應予照准惟原告爲英美德三國洋商所有理賬負應由英美德各舉一人公同查理以昭公允 
氣候報告 
[上海徐家滙天文臺天氣測候報告]  
　　已過者之報告　十一月二十二日中國東部海岸之反旋風猛力稍減有氣壓次最高成於日本上海天陰日間有小雨揚子流域雨二十三日晚兩晨陰而稍凝氣壓表下降二十三日下午四時前二十四小時内上海氣候温度至高六○·三至低五一·一去年同日至高五七·七至低三九·四 
　　未來者之推測　二十三日下午四時三十分預測上海天陰恐尙有細雨海濱新起東北凉風 
雜評二 
[滬人勉之（納）]  
　　今據廣東消息儲金亦决議發還矣廣東固津圑意中所謂法律能及之地也吾不知將何法以處置之又據天津消息北方儲金以發還進行兩派爭持故擬投票以解决之使投票而主張發還者多數則以法律責人之人更將何以自處總之今日之發還儲金固爲滬人痛心不忍言之事即在局外者猶能以不得已相諒而况乎同爲儲金之圑體吾人於此亦何忍斷斷與人爭辨取快特欲藉以勉勵滬人此後勿以人之不相諒而灰心於救國各事業而巳 
違警罰法 
[第一章總綢]  
　　第一條　本法於違警在本法施行後者適用之 
　　第二條　本法及其他法律教令或法令所認許之警察章程無正條者不論何種行爲不得處罰 
　　第三條　宋滿十二歲人違警者不處罰伹須告知其父兄或撫養人責令自行管束　前項之違警者若無從查悉其父兄或撫養人時得依其年齡施以感化教育或送交收養兒童處所教養之 
　　第四條　精神病人違警者不處罰但精神病間斷時間之行爲不在此限精神病人違警不問其處罰與否應告知其父兄或監護人責令自行管束前項之違警者若無從查悉其父兄或監護人時得酌量情形送入精神病院或精神病人之監 
處所 
　　第五條　因救護自己或他人緊急危難出於不得已之行爲致違警者不處罰但其行爲過當時減一等或二等處罰 
　　第六條　凡爲人力或天然力所迫無力抗拒致違警者不處罰 
　　第七條　違警未遴者不處罰 
　　第八條　因違　處罰後六個月以内在同一管轄地方再犯者加一等處罰三犯以上者加二等處罰第三條第一項及第四條第二項之違警者於告知其父兄撫養人或監護人後六個月以内在同一管轄地方再犯者處其父兄撫養人或監護人以應得之罰依前項規定處罰者以罰金爲限 
　　第九條　違警行爲同時涉及本法所列二款以上者分别處罰（未完） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[看報者之研究] [  佚名]  
　　（一）凡報到手即看專電路透電東方通信社電者必關心時局者也 
　　（一）凡報到手卽看第三張後幅之戲目者必能唱小東人先帝呀幾句者也 
　　（一）凡報到手看之不巳口中念念有詞者必識字不多者也 
　　（一）凡報到手即看醫生藥房告白保證書者必有疾病者也 
　　（一）凡報至手即翻第四張自由談者必投稿家或愛讀小說者也 
栩園詩選 
[寳簟] [  趙廷玉]  
　　寳簟熨湘紋金爐荳蔲薰屏風妨夜月花氣織春雲舊夢温珊枕新凉檢翠裙櫻桃簾外落絲雨鎭紛紛 
[紀游]  
　　桂楫木蘭船淸游紀昔年半篙芳草渡雙槳杏花天燈影溜春水簫聲　暮烟鴛鴦三十六今夜夢誰邊 
[潤州晚眺] [  李鏡庵]  
　　斷峰零落晚烟騰客路凄凉總不勝回首家山何處是滿江寒雨一桅燈 
　　程途未慣歷風霜此日徘徊興斷腸愁煞夜深江北路瓜洲星火黯無光 
[花地] [  徐官海]  
　　素馨無力泣秋風騰粉零香怨草紅多少玉顏亡國恨笛聲吹盡夕陽中 
[泊吳江]  
　　江天烟雨獨歸舟横笛誰家風滿樓永夜覊人對孤竹坐聽楓葉下寒流 
[出遊郊外醉後口號]  
　　暮天新雁獨飛遲遠道音書欲寄誰醉後方知身是客西風吹亂鬢絲絲 
[紀夢] [  楊鴻年]  
　　綃帳圍燈夢有無醉中情事憶模糊靑衫漬淚經年濕紅袖憑肩昨夜扶梁燕似聞嬌語細籠鸚猶把小名呼自將潘鬢羞靑鏡難博人歡且自娛 
[絶世] [  何春旭]  
　　絶世丰神柳州一聲檀板最風流南來情緒蹉跎其十丈氈毹倩爾收 
[水程紀景]  
　　布帆六幅不須降長要聽風靑草矼兩面玻璃忽然黯石梁藤葉掃篷窻 
　　輕舟已過施王廟夢醒始知不在家猶幸長隄解人意一齊開放繡球花 
　　奴水池塘踏桔橰移時鑼鼓打喧嘈草根水急倒流去哀厲歌聲等鬼號 
　　隔山寒月度微明峯遠波平櫓勢輕白霧濛濛風謖謖黄鸝來引旅人行 
　　石坊高聳禦兒橋一出長安路便遙猶有家鄉好風味柳陰人賣茯苓糕 
　　草桔千枝釀蜜筩春潮破曉澉溪東舟中人亦關心甚不數艱難螫尾蜂 
栩園詞選 
[淸平樂雨] [  劉古香女士]  
　　凍雲籠日作得窗紗黑風漾鈎聲瑟淸饗遙和篬滴不知身處蘭堂恍疑家在瀟湘一幅倪迂小景寒林烟靄茫茫 
[又新涼]  
　　好風收暑幾點梧桐雨廷際幽花紅漸吐小蝶翩翩自舞越紬初換輕銷茶烟微度疎寮冰簟剛宜午夢惱他篬鐵頻敲 
小說 
[家庭小說嫣紅刦] [  常覺小蝶合譯天虚我生潤文]  
　　第七十五章（續） 
　　威廉梅麗旣行夫婦之禮福郎昔司太梯遂登壇頌其祝辭爲新婦祝福聲朗然四壁皆應似带喜音嫣紅至此乃不禁樂極而悲淚珠沾其白綃之衣而茀萊克與亨利則互作詼諧調弄新夫婦一堂之人皆笑禮畢威廉挽梅麗登車一時觀者如堵車過安西來好禮倍登合資工廠一般工人咸罷操作向車歡呼威廉亦含笑報之忽見街側有一少年衣服垢穢目灼灼然有如無賴時方向車箱似有所語則雪笠兒也嗟乎當數年之前雪笠兒苟能自好則今者車中所坐或不爲威廉而爲雪笠兒即不致此而工廠之名不爲好禮倍登爲特雅亦正情理之事而今如何矣車復行至倫敦路側道柏斯忽急行而來以舊鞋一雙力擲車中時配新司亦在大駭曰道柏斯汝何爲耶道柏斯曰此爲威廉幼時所着爾時彼尙爲工廠學童去今幾若天淵故吾以此擲之俾勿得新而忘舊勝汝儕撒米多矣配新司撫膺曰道柏斯汝誠有心人也 
[奇情小說秘密汽車] [  東埜譯]  
　　第十二章（續） 
　　列位讀過英國小說大家哈葛德氏所著迦茵小傅應該曉得迦 
茵只爲要何全亨利忍心害理和石茂結婚時的痛苦眞個一夫在旁萬念都死如今茉莉兒只爲要顧全父親不墮入萬惡之淵顧全勃立南顧全英倫議院中許多達官政客不罹殺身之禍毅然决然棄天倫之樂棄素所心愛之人棄畢生的名譽幸福和達而登握手定一條相將偕遁之計和迦茵的境遇如出一轍怪不得他面如死灰心若槁木了他和達而登握手後返身掩面趨出書齋上樓去了達而登待他走後向圏椅上一坐心緒潮湧也分不出是喜是怒是恐怖是慚作自古說人孰無情士各有志他做一個社會黨魁和政府挑戰得勞動界中人信用百折不回巳有多年了如今大功將近告成忽要李掉頭走出把數年來慘淡經營的成績從根本上打消一則受社會非笑二則被黨中人怨恨這便是他恐怖慚怍極不願意的緣故所喜的茉莉兒千金一諾已允我同遊同處將來艷福詎可限量看他一種志堅意决的形狀似可保將來不至再有變卦就是有變卦這一串鑽石項圏總是到手了大几人血氣之勇極盛之後難乎爲繼我此時倘然反悔不允毀壞那汽車茉莉兒方纔一投激烈之氣已經發揮凈盡再不至於自裁咳我究竟何所適從呢罷罷事已大定不必再另起波瀾了他想到裏裏看看手中那串鑽石項圈心神略定把項圏向衣袋中一塞振作精神收拾檯上幾封信札忽又想到地板上散落的紙張和日記薄從椅上立起身來前去收拾先取日記薄在手再把那些紙片一一夾在其中後來拾得一紙旣硬且厚和别種紙張截然不同翻轉一看却是一張照片他在無意之中驀然瞧見似觸看劇烈的電氣身體也麻木了面色也灰白了手裏執看那照片再也放不下去目光注定那照片再也移不開來那是何故呢列位要曉得天下之事若要無果除非無因旣種其因必得其果不論爲善爲惡那循環報復之理總是一定的 
[苦情小說峭壁雙鴛（三續）] [  天白]  
　　吾今回叙玫荔及老人矣玫荔居老人家老人持之殊殷渥第老人自玫荔來後往往默然靜坐如有所思第一睹玫荔則又歡然笑語玫荔亦時於老人前作諸憨態蓋以伯叔事老人固不虞其有他意也一日向晚玫荔方獨坐園中樹下悄然深念間忽一龍鐘巨影來近其前玫荔知爲老人方欲起立老人撫其玉臂止之己則坐其側絮絮詢玫荔起居已而盛誇玫荔才貌第譽詞殊淺腐弗稱末乃露求婚之意言時格格時夕陽適映其面蒼顏愈紅如夏果玫荔驟聞而駭俯首默然良久始曰丈之高誼厚恩孤女必有以報至孤女之身曾與丈言之已許勃戈矣老人亦俯其首言曰余固知之雖然余愛汝殊甚不欲汝出余門而他適也且勃戈漂泊天涯入無消息殆已化爲異物汝尙硜硜守信寗將以丫 
角終老耶如彼尙存則余亦不奪汝志玫荔無言久之老人乃握其柔荑吻之曰然則玫荔默許我矣玫荔遽縮其手曰與丈期以一年必得勃戈眞消息以告我否則不能許丈老人曰上帝鑒余必如汝約時樹杪殘陽猶餘一抹老人忽曰與汝久談幾忘余職乃匆匆策杖而去玫荔嘆曰勃戈吾愛余心碎矣言已而泣殊不知勃戈此時即在門外之海灘石上方奄然待救也 
　　老人家海濱門前矗立一燈塔蓋即老人之所司也老人别玫荔出方升塔燃燈時陽光尙未落盡數十武外尙可辨物瞥睹岸旁石上有一白影老人取望遠鏡諦視之赫然一死人老人急下塔大呼玫荔且呼且奔玫荔聞呼出見老人向海灘疾奔知岸旁必有溺人亦奔而往則老人已曳此溺人近岸玫荔助之登時天已嚑黑老人與玫荔更番爲之磨擦一刻鐘後溺人微呻蓋老从之情敵勃戈活矣 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[教育部請飭整頓實業學校辦法並乙種各校畢業無庸先期報部之咨文]  
　　教育部通咨京兆尹各巡按使三都統川邊鎭守使甘邊寗海鎭守使文云爲通咨事案查甲乙種實業學校各省辦理每有未能合法者業經本部於本年三月申明部章通咨請飭認眞辦理在案近據視學報告及核閱各處所報表册實心整頓籌設完備者固已不少而因陋就簡名實不符亦復所在多有實業學校與普通中小學校不同其最要之點無如設備實習二事查實業學校規程第五條實業學校於校地校舍校具及其餘需要者均需設備等語又第七條第八條所定必須具備之室及一切用器均屬必不可少之件誠以實業重在應用若使教室不適講授用器不敷考驗雖有良好教師亦無所施其指導現在經費支絀固知添設購置動輒需貲然旣有其名必須副責似未可惜小誤大因一端而害及全體仍應斟酌情形於撙節之中策進行之效又實習一項查實業學校規程第二條實業學校關於實習及實驗時間須占總授業時間五分之二以上是實習事業原與講堂功課並重乃各校對於各科教授或尙認眞而實習每不注意甚有農業學校蠶科養蠶實習鐘點列入冬季課程一紙空文隨便塡報毫無實際不問可知本部爲重視實業教育起見急應再行申明各省辦理此項學校務就以上二事切實進行省視學及道縣視學於出發之時對於此項學校尤宜格外考察除詳報未能合法者應詳爲指導外即所具表册井然可觀亦必就其開列事項留心勘察是否相符須知本部對於各省實業學校並非故事苛求當此實業教育最關緊要之時設立一校須收一校之用若共名不副實虚靡欵項其事猶小而貽誤靑年失信社會使教育前途重多障碍其事乃大期望之切不能不賫備之深也至於乙種實業學校大率經費不多用人有限　造表册每苦力有不逮嗣後關於乙種學校詳報畢業准其報由各該省行政長官核准轉報備案無庸於三個月以前預將應行畢業各生在學學年成績報部核辦庶於總核之中藉資體恤而省繁牘相應咨行貴尹使巡按 
使都統查照分别飭遵可也此啓 
[農工銀行條例（續本月十五日第三張）]  
　　第三十五條　農工銀行監理認爲必要時得命農工銀行報告營業情形及各項帳目并得檢閱該行庫存欵項票據帳簿及 
各種文件密詳該管官廳轉陳財政部 
　　第三十六條　農工銀行監理得出席該行股東總會及各種會議陳述意見但不得加入表决 
　　第三十七條　財政部或該管官廳如認爲必要時得限　農工銀行放欵及其他各種營業 
　　第三十八條　農工銀行放欵利息其最高率應於每年營業期前稟由該管官廳查核轉報財政部備案其隨時變更利率亦同 
　　第三十九條　農工銀行應照本條例訂定詳細章程稟由該管官廳轉請財政部核准施行　前項章程如有變更亦須禀請核准 
　　第四十條　農工銀行在營業區域内開設分號或代理店時須禀由該管官廳轉請財政部核准 
[第六章罰則]  
　　第四十一條　農工銀行經理有左列情事之一者處以一百圓 
以下一千圓以上之罰金副經理董事於職掌範圍内應受罰金亦同一違背第八條至第十三條之規定而放欵二違背第二十四條之規定經理本條例以外未核准之營業二違背第二十五條第三十條第三十二條之規定而發行債票四違背第二十八條第二十九條之規定而怠於償還債票本息五違背第三十三條之規定而勳用公積金 
[第七章附則]  
　　第四十二條　各地方官認爲該地方應行設立農工銀行之必要時或地殷實紳商有願出資倡辦者得詳請該省地方長官批准後揀派籌備委員組織該地方之農工銀行財政部及該省地方長官認爲必要時亦得派員籌設 
　　第四十三條　籌備委員按照農工銀行條例訂定詳細章程稟請該管官廳查核轉詳財政部批准後招　股分 
　　第四十四條　籌備委員招齊股分組織成立並俟董事經理選定後即將農工銀行事務交代與該行董事會及經理 
　　第四十五條　本條例未規定者得適用銀行通行則例其公司條例第四章股分有限公司第九十七條至第二百二十九條及第二百四十八條第二百四十九條之規定與銀行通行則 
例及本條例不相柢觸者均適用之 
　　第四十六條　本條自公布日施行 
來件 
[國粹體育十分鐘體操（上海澄衷學校編）]  
　　序 
　　八段錦者古中國武士道也俗以其操法簡捷十分鐘可畢故謂之十分鐘體操而或者遂疑其無效嗟乎吾人飲食日必三餐率不過十數分鐘而終不可以廢飲食然則論事者計其利害得失何若耳於時之短長何與也且天下事固有以刹那間而收奇效者拿破崙曰兵家勝敗在最後十五分鐘何獨於八叚疑之余嘗有言吾國非國弱之爲患種弱之爲患治弱之方八叚錦其最適乎蓋其法簡故習之也易費時廉故無害於事也嗚呼吾民之病弱者多矣不人人治之則殆吾民之騙病深矣不日日治之則斃夫欲人人治之而奏癧日日治之而無害焉者舍八段錦其奚屬哉其奚屬哉吾校學生每晨八時起操八段錦教授者同學王君綬臣民國四年十一月上虞曹慕管序於上海澄衷中學校 
　　編輯大意 
　　一此種運動原名八段錦爲國粹體操之一　改名爲十分鐘體操 
　　一此種體操爲家庭體育學校體育均能適用 
　　一此種體操便於學校早會練習每節操畢可參入呼吸一二次　　一凡運動之次數視學者程度之高下而增減之 
　　一此種運動宜按日練習其功效能穏健步武强壯筋骨活動精神 
　　一練習時面向東而立 
[吴縣王懷琪詰]  
　　第一段　兩手擎天理三焦四八呼唱 
　　一兩辟由左右高舉兩手十指相組二掌心翻向上兩肘毋屈同時兩足踵高起三兩手放開兩臂由左右埀下同時兩踵放下四休止如法再行七次至閉數時兩足趾閉合 
　　第二叚　左右開弓似射鵬四八呼唱 
　　一右足向右一步踵弗起兩膝下屈作騎馬戒右手握新臂向右舉食指翹起向上左手握拳臂平屈於肩前拳孔向上頭向右轉二足弗動左臂向左伸食指向上右手握拳臂平屈於肩前頭向左轉三同（一）四同（二）如法再行七次至末數時上 
體起立右足併上兩臂埀下復立正養勢 
　　第三段　調理脾胃單舉手四八呼唱 
　　一右臂右上高舉手指向左掌心向上左臂埀於左側掌心向下手指向前二左臂左上高舉手指向右掌心向上右臂埀於左側掌心向下手指向前三同（一）四同（二）如法再行七次至末數時左臂弗向上舉兩臂埀下 
　　第四叚　五勞七傷望後瞧四八呼唱 
　　一頭向右轉九十度二頭向前轉三頭向左轉四頭向前 
轉如法再行七次至末數時兩足趾閉合 
　　第五段　搖頭擺尾去心火四八呼唱 
　　一右向右一步兩膝屈作騎馬式兩臂稍屈肘向後兩手鑋置於兩膝蓋上頭向右深屈二足弗動頭復正三頭向左深屈四頭復正如法再行七次至末數時頭復正上體起立右足併上足尖仍閉合兩足踵高起 
　　第六叚　背後七順百病消四八呼唱 
　　一兩足踵輕輕放下即舉起二三四與（一）同如法再行七次至末數時兩足踵放下弗起 
　　第七段　攅拳怒止增氣力四八呼唱 
　　一右足向右一步兩膝屈作騎馬式右臂握拳向右伸左臂握拳平屈於肩前拳孔向上止突出注前方二足弗動右臂肩前平屈左臂向左伸三同（一）四同（二）如法再行七次至末數時兩臂埀下上體起立右不併上 
　　第八段　兩手攀足固腎腰四八呼唱 
　　一上體深向前屈（愈下愈好惟膝不可屈）兩臂隨體埀下手握足趾頭略抬起二休止三上體起立兩臂還原四休止 
如法再行七次至末數時右足併上復立下 
　　演畢面東方而立行深呼吸數次 
 
 
 

Page 18

 
 
   
 
