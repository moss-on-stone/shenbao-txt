# 1896 - 392 - 4908506

 

Page 1

 
 
[四百六十九號畫報出售] [  點石齋啓]  
　　滬上近有龜奴阿和在泰和館肆筵設席箋召東棋盤街妓女蔡文卿侑觴被蔡妓察出反唇相稽欲罰以三擔燈草灰亦太不自諒矣他如僕婦之風雅館童之神奇情女易服以奔喪淫婦喬裝而偕遁斷勢償姦騙之孼納媳貽慳吝之譏劇賊逃生凌波竟去叅戎好善視民如傷均繪爲圖以供衆覽後附李侍御請推廣學校摺爲邸抄所不見准於十六日出售此佈 
[重印明季稗史告成] [  圖書集成局啓]  
　　明季稗史一書分子目一十有六曰烈皇小識曰聖安本紀曰行在陽秋曰嘉定屠城紀略曰幸存錄曰幸存　錄曰求野錄曰也是錄曰江南聞見錄曰粤游紀聞曰賜姓始末曰兩廣紀略曰東明聞見錄曰靑燐屑曰吳耿尚孔四王合傳曰揚州十日紀大抵雜紀前明末造佚事體例雖近乎野史要皆得諸目擊非同耳食之談披閱再三實足與正史相印證本局前曾覔得舊本用活字板印行寰海流傳爭先購置茲復印以雪白連史紙校讐裝釘精益求精每部六册碼洋七角請臨三馬路申報館帳房申昌書室及各書坊隨意選購各外埠申昌亦皆有寄存 
[論中國之患在不能通力合作]  
　　今以一夫耕田則所耕之田不過數畝而已而天下之田吾未見有蕪穢者何也以耕之者不知盈千累萬也一女織布則所織之布不過數端而已而天下之布吾未見有匱乏者何也以織之者亦不知盈千累萬也夫耕田女織布各事其事也然有一夫之不耕一女之不織則田不治而布不足矣是以天下之力貴乎通且吾嘗見有造巨室者矣引繩者凡幾人削墨者凡幾人運斧斤者又凡幾人無不各執其事也而其心則無不專注於室吾又見有駛大艦者矣駕櫓者凡幾人執篙者凡幾人施牽挽者又凡幾人無不各司其役也而力則無不畢瘁於艦假使有一人之心不能專一人之力不能瘁則室不成而艦不行矣是以天下之作又貴乎合夫國猶田也猶布也猶巨室也猶大艦也治國者猶耕夫也猶織女也猶引繩削墨運斧斤之人也猶駕櫓執篙施牽挽之人也今天下之人皆知耕田織布造巨室駛大艦不能不藉乎通力合作而於國獨瞢然不知人自爲謀家自爲計不思有益於國但營自便之私爲臣者先後易任因革殊途彼以爲利之所存此卽以爲弊之所在此以爲利之所在彼卽以爲弊之所存一人一心各行各事而天下遂　然不理矣爲商者以其私財經營於市偶得小利沾沾自喜以爲此我獨得之秘也公之於人則我失其利見者知其有利可得羣起爭之互相爭則利遂互相失而商之困乃日益甚矣爲士者畢力於科舉制藝之外若無他學可謂同其心合其業矣不知制藝不適於用而同其心合其業者乃在乎此故格致測算以及諸凡有用之學皆以餘力習之一二人學之而人才遂不能日出矣夫一人之心誠難無百密一疏一事之行誠不能有利無害但使内而相臣外而疆吏平其心以察之公其議以斷之善則從不善則汰而美政所布前者創後者因遂無半途中止之慮而國無不理商賈操奇計贏固在圖利而圖利之法又無所窮有爲一二人不能謀者必合數十人謀之有合數十人而仍不能謀者必合千百人謀之如是則資本鉅而大利可得若僅僅人有所利我亦圖之是不啻骨肉之相殘手足之相搏而洋人之以公司鉅本者遂得壟斷居奇病我商政矣國何以能富制科之法不變則維新之學不興今旣知西法之善皆由於格致測算而亦以格致測算爲重自當驅天下之士專門習之勿分其心勿撓其慮中國四萬萬人中魁儒碩士當必紛出其間與之言治國之道而治國之道無不得其要領與之言經武之事百經武之事無不得其全綱與之言製造藝事而製造藝事無不得其精藴則國焉有不强是故泰西之立國也有議院有商部有學會蓋以有議院則集思廣益謀而後成可以壹意孤行振興大局而不至各行其是囂雜無歸振作者或如爲德不終因循者或以敷衍塞貢而牽製阻礙忽廢忽舉之弊可免矣有商部則公司可舉商不能自足其資國代足之商不能自衛其業國代衛之若是則商之爭利也皆爲國家爭利而非爭國家之利銀錢之流溢於外者不難由漸收歸矣有學會則人人知當務之急人人知扼要以圖愚日以闢智日以開而不讓外人以獨巧今中國無議院商部學會三大端故事不歸一而所作不相合有力不相通不能通力合作是欲以普不下之田普天下之布使一夫耕之一女織之矣是欲造一巨室駛一大艦而使一匠人建之一舟人駕之矣雖有善者吾未見其能行也 
[本館接奉電音]  
　　昨日上午京師飛電傳來○硃筆一道旨一道敬謹譯登○十一月十四日奉硃筆馮文蔚補授内閣學士兼禮部侍郎銜欽此同日奉旨廣州漢軍副都統著永隆調補欽此 
[襄水寒鱗]  
　　蕪湖訪事友人云蕪湖南門外浮橋朽壞地方各紳董將擬環禀道轅求請撥欵興修詎袁爽秋觀察早已胸具成竹因查自江口入河之第五碼頭寗淵觀渡口旣爲商民前赴鈔關報稅要徑亦爲蕪繁兩縣接壤官驛大道較之南關通宣歙之要津尤爲往來孔道南門之橋旣應興修而寗淵觀亦宜添設浮橋一道庶免公無渡河之嘆查有上年米行私加行用罰欵存銀二千五百兩並捐廉俸銀一千兩共爲添橋修橋之用札委鈕殿三叅軍經理工程聞擬先造橋艇廿四艘爲新橋架筏及舊橋换新之需每艘估需工料費洋百圓之譜其餘一切俟招募匠頭估值購料始行擇吉開工興辦云○蕪湖鈔關查船委員婁午峯二尹岳書前奉藩憲于方伯咨調回省監督大書院工程袁爽秋觀察以二尹經手事件未完暫行咨留已紀前報兹經觀察查有前曾辦理查船之俞平甫叅軍錫麒駕輕就熟堪以委令接辦詳請前撫憲福大中丞批准叅軍隨捧檄於上月下浣到差二尹卸事後卽摒擋行裝向榷轅禀辭於本月朔日起程回省矣○蕪湖關内河口掣騐委員兼辦育嬰善堂劉牗雲少尹家楝前奉道憲袁觀察札委管解册檔京餉投部交納所遺差使兹經觀察詳委鄭寅生少尉貽源接辦亦於月前捧檄到差視事○蕪采營所屬當塗縣塘溝鎭額外汛弁遺缺前經營憲王梧岡叅戎詳請以蕪湖河道哨官張錦貴咨補遞遺河弁馬餉一缺以七品頂戴戰兵朱茂華請補均奉皖南鎭憲李壽亭鎭軍批准補授所遺戰餉之缺經叅戎於上月杪升堂考騐拔補一時守兵中之具穿楊技者咸各佩戎裝就箭道前各發五矢鳴絃貫札命中頗多不知誰奪錦標也○中國開辦郵政聞各口岸統於西歴明年正月一號卽華十一月廿八日起設局開辦蕪湖信局政大源等十五家前於八月間奉稅務司曉示飭令具結掛號領憑代遞内地各埠信件兹經稅務司班謨君於上月廿七日卽西歴十二月一號傳令各信局主至關發給執據每家各領一張飭令改爲聯政局蓋因在通商口岸所開冀與郵政相聯之意其餘詳細章程俟探聞續布○蕪湖各店鋪販售長淮徐鳳各郡土藥須至土樂局請領印單視其店之資本多寡分别上中下三則宗稅開張貿易現距上年領單之期又復一年期滿應各照章領換兹經局憲王衫園别駕諭公各該店鋪赴局換領其有上年未及領單及本年新開各店鋪 
 
 

Page 2

 
 
亦須速行赴局補領倘有隱瞞不領一經差委查出定卽照上則印單加罰五倍云○蕪湖陡門巷後有某氏婦者胭脂虎也平居潑悍鄰里咸莫敢攫其鋒有住屋一所坐落三街典質與江北雍家鎭人蕭姓孀婦居住婦以針黹撫孤㷀苦度日日前受某婦指槐駡柳百般凌辱孀婦忿無可洩遂暗購紫霞膏一盞和酒吞服迨鄰右知覺思爲覓藥灌救某婦猶謂其係假裝服毒攔阻不許未幾孀婦毒發斃命某婦猶若無事迨經鄰衆率孀子渡江詳告孀之母族派人來蕪向某婦理說旋經人轉圜命某婦爲之備棺盛殮齋醮超度及聊給撫孤費而婦仍倔强不服孀之母族隨率其子赴縣喊寃　又甫明府卽於上月廿九日帶同刑仵官媒臨塲相騐騐畢卽將某婦帶回署中研訊口供交官媒管押想　懲以威逼之罪矣 
[烟海冰紋]  
　　烟臺訪事友函云海防分司吳二尹赴省報滿暫遺斯缺上憲檄飭周二尹署理蓋以二尹熟習方地事宜雖五日京兆亦不可不愼重其事俾資職守也○向例冬令必設立粥廠俾飢無食者不至於風饕雪虐中有呼庚呼癸之歎本屆粥廠已於初一日開杓道憲錫觀察關心民膜三四日間親臨監放貧民之飲和食德而去者皆歡呼夾道無口不碑大有食防風粥口香三日氣象○冬令得雨已具前報嗣於月之初二日屏醫君又復稅駕是日適交大雪而天氣頗覺和煦以仲冬而行春令豈碧翁翁亦欲一變其局故作翻雲覆雨之態以示炎凉之無定耶○本月初三日微雨初過封家十八姨忽然戾止有某號大杉板船撥運豆餅千餘片頓遭沈没事後撈獲大都爲水浸透糜爛不可用祗能貶價出售以供剛鬣之一飽矣○向來施放棉衣每在隆冬嚴寒之際今於月之初五日已舉行此事比往年略早數日一時挾纊諸人皆有解衣衣我之感○某酒鋪學徒肩酒一罎擬送某處力弱如蟬翼不啻負千釣之重蹣跚不前一失足間傾跌在地所負酒罎亦如王處仲之唾壺擊碎矣麴秀才淋漓滿地低窪處積成酒池有素嗜杯中物者數人見之不覺涎流滿頰就地作牛飲一呼吸間已不留點滴須之玉山頽然中有一人竟至一醉不醒天生劉伶以酒爲名是眞有荷鍤風者古今人何不相及耶○拐騙之術雖屬多端然皆官樣文章如士人作制藝總有一熟套不能溢出範圍黠者知其術之不過爾爾故技雖巧亦終不能售惟鄉間人性笨若牛又久居三尺地偶然入市不知世途荆棘固有幻想非非者昨有鄉人牽長耳公一頭背駝地瓜入市求售適爲箇中人所見以爲是當入彀遂導至一弄狹窄不能旋馬内有居人二三家紿之曰是物龐然豈能入内作轆轤之旋轉爾可將物肩負至某家門首敲門　人必有應者余當在巷口代爾執綏鄉人睨其人儼然一團正氣信爲大家厮僕不之他疑如其言負物入巷踵門作剝啄聲閽者方以天寒瑟縮捫蝨向火怒其無端妄擾以不買叱之鄉人惘然告以有先容者閽者以竈下養不言欲用是物疑信叅半囑與唤買者俱至鄉人諾之棄物出視則人畜均失所在東奔西竄欲圖尋覓則已四大皆空不知來自何來去自何去矣遂至舊處負瓜出賤值售之懊恨而返 
[臬憲履新]  
　　杭州訪事友人云署浙江臬憲吳福茨亷訪於初九日晉省當卽赴院禀到次日發給紅諭擇於十一日辰刻接印兼署臬司鄭芝巖儲憲先時將印信文卷派委首領官齎送前去屆時廉訪朝服升堂望闕行禮隨更補服拜印升卒印委各員均卽叅賀臬轅書吏差役逐班叩見廉訪退堂後卽排導上院禀知隨拜會各司道及旗營武職紳士 
[英國地震]  
　　本月十四日倫敦來電云英國本境西南及中間各地皆遭地震被災最重爲隙立夫地方所有教堂鐵道棧及民房若干悉行坍去 
[粤東火警]  
　　廣州博聞報云南海縣黄鼎司屬横江墟與三水縣西南埠遙遙相望一葦可航墟内鋪户百餘家以布帛爲大宗並設典肆數家以通貧民緩急其中以致祥一肆爲巨擘人多信之鄉中富户輙將銀兩衣物寄儲共中以防暴客上月晦日之夕天將明矣肆中各夥早起叅神偶爾失愼致遭火燼燃灼貨物霎時間火勢燎原不可嚮邇各夥紛紛逃竄肆中儲有火藥以爲禦盜之用被火燃及轟然一聲如空中霹靂所有貨物化爲烏有祗餘破壁頽垣而已傳聞肆主吳某走避不及業已葬身火坑西南埠某銀號方存銀數千竟罹是刼按典肆例自家失火者所典各物須照當本賠銀故事後向之索賠者不一而足云 
[自强設會]  
　　廣州博聞譯美國紐約報云在美華商以中國在在被人挾制咸以國憤未伸爲恥議在金山創設自强會以圖振興其大略擬將中外利弊兩相比較每月著成論說寄回中國以便擇善而從業由華董邀同各商集資創建矣 
[粤東瑣紀]  
　　廣東友人來函云本月初一晚二更時會仙街某生果店被匪徒撞門入内拔鎗指嚇樓上店夥聞儆卽上屋鳴金報儆惜其走至别家房上離店已遠有安勇一隊聞儆馳到四圍觀看并無動靜相率而去該匪尚有把風在外知勇已去糾衆携贓而逸至靖海門呌城而遁及該店開門呌喊而賊匪已去多時矣聞被刧約三四百金云○初三晚四鼓時五仙門外直街忽兆焚如延燒各店鋪有三十餘間至五更時火乃始熄該處附海左右均有娼寮當起火時搶匪大爲猖獗各家失去物件頗爲不少○日前李家焯直刺到廣濟醫院邀請紳董集議加抽各行厘稅聞所加頗重連日邀請各行值理集議各行值理因近日生意艱難祗應許酌加惟憲意以刻下用費浩繁不能少减未知果能减少否耳○花縣土匪尚未平靜日前大憲擬調安勇五百卓勇五百前往痛剿惟刻下尚未拔隊成行昨又有寗邑　紳來省禀報大仁山大窿洞地連陽江新寗惠州等處刻下復有匪徒盤踞時出搶掠呈請派兵前往剿捕現經批出准派南澳鎭潘鎭軍督師前往剿捕諒大兵一到定當瓦解冰消矣 
[之水寒濤]  
　　杭州采訪友人云本月初三夜四鼓時錢塘江内有一小艇順流而下行經厘局之前巡丁司事瞭見船身甚輕似非載有貨物者然事在深夜殊屬可疑因高聲喝令停橈船中人不應爰知照江防統帥鮑副戎友章撥出巡船追至六和塔邊適上游亦有巡船經過襄同追截船中人知事不濟急將鐵器抛入大江而巡勇已將船扣住矣搜索船中計共有五人檢其身畔有鐵撬二柄小火刀一把餘無别物及帶回拷問供認圖竊不諱次日副戎備文將五匪及鐵撬等押送錢塘縣署請吳大令嚴行訊鞫○寗波府屬某邑人某甲購地拱宸橋西岸擬欲建築戲園藉甲舞丁歌爲昇平之潤色嗣官憲嚴申禁令是以未及興工現有嘉湖富商欲購地營造典屋甲卽將此地售歸復在租界内另買地基不知有何用處也○浙省田榖豐收市中米價略貶近日每石忽回漲一二百文聞因關上須每石納稅十六文并有奸商私販出口之故也何官憲尚未之查禁耶 
[鹽院憲示]  
　　湖北總督部堂張示鹽梟販私最干例禁迭經盆拿猖獗猶甚私開鹽店窩藏户囤兵役營勇查拿務盡持械拒捕格殺勿論 
[邗水寒]  
　　揚州訪事人函云前報紀揚城西北河顧家鄉某姓家被匪行竊邑宰聞報後卽躬往履勘現已匝月尚未破獲邑宰因特懸賞緝拿賞格略云光緒二十二年十月初三日據縣境顧家鄉二甲地保胡升禀據坊民徐王氏據稱伊家於十月初一日二更時被菲入室竊取衣飾等物傭婦聶談氏喊捕被匪拒傷旋卽携贓而逸囑身轉報往查屬實追捕無蹤匪遺下竹篙口袋呈請勘緝等情並據事主徐王氏開單同報到縣據經會營詣勘繪圖造册通詳各憲飭捕嚴緝未獲誠恐日久遠颺合亟懸賞勒緝爲此格仰諸邑人等知悉有能拿獲此案正犯眞贓首夥全獲者賞洋四百元獲不及半者賞洋一百元聞風報信因而拿獲者賞洋五十元本縣捐廉以待决不食言語云重賞之下必有勇夫雖鴻 
 
 

Page 3

 
 
飛冥冥當不難爲弋人所獲也○運司街爲揚城繁市行人絡繹路極寛平本月某夕上燈後忽有一男子彳亍而來行至探花巷口南首遽然踣地久之竟不復起往來者異之趨前睨視見其口中吐血氣息奄奄本街鋪户急嗔坊保至意在欲詢其來歴比保至則一縷幽魂已向海山飛去保卽呈報聞次日已由善堂殮埋標誌有見者謂其人年約三四十歲衣履完好惟滿面病容憔瘁特甚及以一跌而死亦不料也人生如朝露豈不信然○府西街有張姓者成衣爲業其子某在新城古旗亭仇姓雜貨店中爲學徒不知因何忽於上月杪飄然而去迄今旬餘毫無影響其父母悲悼非常仇更惶急萬狀逢人輙訴情甚可憐現已遍出招帖四處找尋未知一粒掌珠能還合浦否 
[精衛含冤]  
　　沙市訪事人函云有張肇祥者其母川籍也僑居萬壽宫旁初歸張生肇祥及二女卽爲文君之寡張父雖門第卑微而貲藏頗厚沙市十八分碼頭張占三四其餘三椽五椽之小屋亦有多處氏擁中人之産顧子女尚髫稚常引野騖入室的歡窺其意在春宵一刻不吝千金遂就枕上謀乞其碼頭之半允之跡竟絶氏旣失故雄復求新特時肇祥姊妹亦成人肇祥且授室生子女矣遽遭鼓盆之戚長女適城内某次女饒有母風雖出閣仍牽其壻歸與母處故尤得母氏歡肇祥旣鰥游蕩忘返然沉湎花天酒地從未費家中分文皆憑其三寸舌東騙西詐而來間或阮囊羞澀歸而謀諸母母必作色拒之否則竟摽諸大門之外土妓陳喜兒者艷幟也與肇祥交最密願委身焉時喜兒有私財寄城内邀肇祥同往索取行時示關白老虔婆忽失喜兒疑爲肇祥拐逃乃集龜奴往張氏家坐肇祥以誘拐罪并言喜兒有外債二百餘串張氏謂不肖子前已赶出欲不理反被扭赴巡檢署喊禀兩造伸訴官謂誘拐無憑張氏前送逆子有案不能着落張氏要人龜鴇又謂喜兒外角尚有數百串官謂此喜兒之債非張肇祥嫖債更難着落張氏因飭速查兩人下落了案越數日兩人由城内聯袂而歸固不知已遭訟事也各自歸家肇祥已深入醉鄉路遇其姊妹丈怒而毆之肇祥醉稍解力求到舍再理旣歸姊妹丈卽以繩綑肇祥脅之疾走妹又持刀尾之街鄰驚訝則稱肇祥持刀逆母故綑送官行至便河橋頂卽舉而投諸河橋有欄高不得下妹乃自後顚其足撲通一聲七尺軀已隨流水長逝矣橋左右觀者皆呼救適橋下艤一逃荒小划急爲援救而據者又在橋上大呼謂伊有逆倫重罪其母置之死地且伊暴厲若生還我輩無噍類汝能擔此救之可也小划卽退回明日張氏備棺殯諸橋頭之碑亭而給兩汛保正錢各二十千街鄰不服謂肇祥忤逆何不一投街鄰且街鄰從未見其有持刀狀就令沈水何以母不到塲顯係姊妹丈有謀産情事張氏大恐力浼保正爲之說合願罰修便河一帶石路街鄰欲三人同爲掛孝於碑亭示衆三日不允乃報官請騐張氏又賄仵作騐之日仵作喝報但有繩傷委係綑置水死照例塡取　格復呼其母及姊妹又訊之同供酒醉自溺官曰然則其繩亦伊自綑者乎三人語塞官命其母交保而帶其姊妹丈入城訊鞫而使一縷寃魂常向水濱憑弔也 
[課題照錄]  
　　本月十八日松江府陳太守舉行會課限十日内交卷兹將各題照錄左方内地錢荒擬維持圜法議問墨西哥銀錢盛行中國粤鄂等省自鑄銀幣庶冀漸塞漏巵市儈短價阻抑不便流通宜用何法懲勸擬融齋精舍記擬融齋精舍藏書樓記 
[上海官塲綴要]  
　　四品銜賞戴花翎江蘇候補知府孔麟軒通守祥霖因有公幹由鎭江乘輪來滬假寓滬北太昌棧昨日赴署關道行轅拜謁○發審局委員卽用知縣兼襲雲騎尉董瑞生明府鋧瀛籍隸山東乘輪來滬昨日命駕進城赴敬業書院署關道行轅拜會 
[名園盛讌]  
　　昨日署江海關道吕鏡宇觀察設席閘北徐氏雙清别墅柬請駐滬各西員赴讌鐘鳴十二下觀察已偕上海縣黄大公寶山縣沈大令英界讞員屠别駕法界讞員鄭大令及各署譯員衣冠恭候旣而各國總領事正領事副領事繙譯官洋關正稅務司副稅務司以次戾止觀察速入園中煮茗清談寒暄互叙越二刻同入又一邨列坐於竹籬茅舍間映成小像時廳事上盛筵已設其式如　字雲罍雷鼎映以姹紫嫣紅十色五光陸離璀璨庖人以殽饌進中西叅錯燔炙芬芳主賓各罄三蕉互相致祝觥籌共獻談笑無猜至三下鐘時始盡歡而散亦衣冠之盛會也 
[令節頒諭]  
　　明日爲長至令節署關道憲呂鏡宇觀察發出紅示一通懸掛敬業書院行轅屆期所有文武官員一體穿朝服赴萬壽宫行禮循常例也 
[定期題主]  
　　江海關道憲黄幼農觀察之太夫人在署仙逝尚未開喪兹聞觀察於本月十七日恭請前任兩廣總督李制車瀚章書題神主然後擇期開吊扶櫬回江　珂鄉爲太夫人安窀穸焉 
[名士西歸]  
　　英儒傅蘭雅先生以傳道起家學究天人無書不覽自來上海就廣方言館譯席者數十年更以暇晷製爲格致彚編推闡精微多發前人之所未發邇者染恙未及數日卽撒手西歸昨日葬諸西國義阡中枉人士之執紳以臨者輿馬紛紜相屬於道 
[浦東火警]  
　　王金全在吳淞路德興飯館爲夥其眷口則居於浦左洋涇鎭左近王家宅有妹嫁於間鄉某姓家前日午刻釀秫爲酒遺火灶下以致上炎計前後進平房十五間一霎時竟化爲焦土亦可憐已 
[憲示照錄]  
　　本報前紀南市開築馬路加價一節兹本埠接得江督劉制軍示諭一道照錄於後南洋大臣兩江總督部堂劉爲札飭如照得上海小東門外十六鋪迤南一帶浦灘興築馬路前經本大臣札委候補知府許守寶赴滬會同復勘核實估計旋據該道將勘估擬辦情形會同禀復當經明晰批示並咨呈總理衙門查照在案今據該道呈稱據上海縣黄令禀原定挑土方價係指沿浦而言工費較省現在排定木駁非離駁丈餘起土不足以固路基潮水緊逼潮落方可挑挖爲時甚促起土無多會營飭令營勇於遠處公地挑土用船裝運每船需價二百文三船運土一方加以挑土方價每方約錢七百餘文較原定之價數有懸殊俟按叚查數再行另禀等情前來查土價原定一百四十文一方今來申遽增至七百餘文一方按照前估摺開該路需土二萬八千方核計增欵甚鉅非惟籌欵爲難且此案估店之後早經咨明總署豈容再行似此任意加增卽據申因待潮挑挖起土多是江邊並無土可起旣係按方給價儘可多備人夫乘時挑起何可舍近就遠致耗鉅費足見辦事並不切實考究一聽任意糜費言之殊堪痛　自應飭由許守前往復查籌辦以昭核實除札飭許守遵照前詳切實查辦禀覆察奪外合行札飭道卽便轉飭該縣凛遵毋違切切特札 
[種火宜懲]  
　　前晚二更時有宵小在新北門内眼鏡鋪門首塗抺火油意圖種火適被鋪主瞥見亟卽追捕已杳不知其所之矣後喚地甲至告知其故並令嚴行偵緝以便送縣究懲當此風乾物燥之時匪徒卽思種火害人圖刦財物是誠罪大惡極不可不有以嚴懲之也 
[局懲竊賊]  
　　前日下午偷兒陳炳奎至虹口鄉間陳家弄朱渭渭家圖竊朱見而追捕陳卽奪門圖逸被朱扭獲送入圓通寺巡防局請局員王壽華二尹詰問屬實喝令笞責二百板原贓給失主領回 
[上海縣署瑣案]  
　　棉花掮客雷振祥扭控陳根明定貨不繳前日黄愛棠大令倩帮審委員蔣刺史升堂訊問雷振祥供稱監生向做花業此次向陳根明定買花子二千擔當時方明每擔價洋八角先付定洋二百元立有定票限期繳貨詎陳延期不繳目下花子日漲每擔增價三角監生與恊泰公記行主係屬親戚所定花子爲協泰代買現協泰屢來催促故將陳根明扭案請斷陳根明供小的與沈惠卿代銷花子二千担售與雷振祥收過定洋二百元立有定票約期九月中可以交貨無奈鄉下貨少故至今尚未繳出並非有意爽期旣扭案下求請酌斷蔣刺史以陳根明旣無貨物何得先收定洋出立期票本應從嚴究辦姑寛著還定洋二百元再罰洋二百元限七天一併繳案如延定行提案嚴比○鹽販 
 
 

Page 4

 
 
鄭爲發徐緒貴等持械拒緝曾由吳福海將鄭徐二人拘住送縣經蔣刺史訊供將鄭爲發徐緒貴等收押在案前晚堂期刺史將二犯提案研究鄭爲發供稱小的年三十九歲係安徽合肥縣人販賣私鹽共有四個月之久惟船上並無軍器實被誣控叩求明察徐緒貴供年二十九歲盧江縣人小的撑駕鹽船已有四個月船係向人租來每月租錢八百文裝運一次由都司署給憑一次船上並無軍器是實求開恩典刺史喝曰本委命爾等從實供招尚可從寛核辦爾等偏狡展不供實爲可惡著將鄭爲發徐緒貴一併釘鐐收禁○地保徐景山前曾誘拐趙俞氏之寡媳錢氏價賣與沈　生爲妻被俞氏訪悉投縣控告經蔣刺史一再研訊著將徐景山押候交洋七十元前日徐已交過五十元現徐景山續將洋二十元如數繳清蔣刺史提案發落謂徐曰爾知犯蟻媒之罪乎徐俯首求恩刺史判徐枷號一月發頭門示衆期滿責放○上海縣捕柴樛前日在八仙橋地方途獲竊賊一名送請懲辦前晚蔣刺史升堂提訊據竊賊洪招蘭供稱小的係江西人年三十有三父親前開茶棧因父故後貧苦異常難以餬口不得已出此下策在泥城橋某姓家穴隙而進竊取錫燭臺一對及鞋子一雙前曾犯事數次在英公堂辦過今又被拘案請開恩典刺史以洪係積竊判枷號一　月發二圖地方示衆期滿遞解回籍 
[英界公堂瑣案]  
　　昨日屠别駕知照各捕房所有案牘早一點鐘解訊旣升座卽由包探韋阿友禀稱賊犯葉春生　入王晉源家竊取布被布裙等物報捕　捕頭遣小的拘獲解請訊懲王投案申訴被竊情由葉供稱小的行竊該死求大老爺開一線之恩别　判令笞責五十板原贓給還失主○包探洪阿寶禀稱洋人洪道生家曾失去金鈕扣二料報捕後捕頭遣小的在張寶生處弔出原贓兹特解張請究洪道生投案領贓張供稱小的係本邑人此項金鈕扣以小洋銀二角向某舊貨擔上購得别駕從寛斥釋○某號華捕解車夫郭友榮至案禀稱昨日此人拉車過日斯巴尼亞領事署前悮將門前所懸銅牌撞壞適經小的所見當塲扭獲送請追賠日斯巴尼亞領事遣丁投案申訴前情郭供稱小的拉車過比欲避馬車以致悮撞别駕判令管押一禮拜○包探黄四福禀稱賊犯蔣連生竊取錢福寶家綢比肩袋内有皮夾一枚内儲洋銀六圓珍珠六粒兹經小的拘獲吊出原贓送請大老爺訊究錢投案領贓蔣供稱小的係浙江嘉興府屬某邑人别駕判令笞責五十板贓給還失主○包探顧阿六禀稱賊犯胡阿根迭經小的等各探役解請大老爺懲辦今又在某鄉竊取布衣兩件携入租界由小的緝獲送請究懲胡供稱小的係　江府屬某邑人求恩赦宥以盡餘年别駕判令笞責一百板遞解回籍○包探施奎江禀稱陳炳全向在楊樹浦某繅絲廠做工昨日竊以廠中水桶持之而出經小的拘獲連原贓送請究懲繅絲廠司事顧蘭丹投案申訴前情陳供認行竊叩首求恩别駕判令枷號三日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[法公堂瑣案]  
　　昨禮拜六法公廨堂期因上午十二點鐘署關道憲吕觀察假滬北徐園之雙清别墅恭請駐滬各國領事倩英法兩　員陪座鄭大令咨照捕房將應訊各案於九點鐘備齊會同蘭繙譯升座訊判陸家浜祥泰南貨店夥嚴林方收買大昌洋行竊贓迭經訊供尚未定讞嗣因車夫張阿四供認竊取順全隆愛禮司兩洋行顔料賣與嚴林方英讞員屠别駕請移解到廨訊供嚴又供認轉賣法界祥和漆店經中四　官判斷禁押一年期滿笞責三百板鄭大令飭探將嚴張二人帶回捕房昨日堂期解案張阿四供所竊之贓由趙阿三携來趙回江北業已因病身死小的將此贓轉賣與祥泰店夥嚴林方售價十四元小的分得洋三元其餘爲趙阿三李海金二人分用嚴供出洋三十六元向伊等買下大令謂嚴曰爾應繳賠贓銀一百六十兩因何不交嚴供力有不逮求恩從寛大令與蘭萌君會商謂嚴旣不交銀著禁押捕房六個月期滿重笞三百板張阿四枷號三個月責三百板曹永順仍交原保候核○海宴輪船茶房蔡東橋在天津紫竹林買留姓之女爲媳前因屢次逃出送押捕房經鄭大令訊供將劉氏交蔡帶回飭具不准凌虐轉賣切結送案存查詎領回後蔡妻劉氏欲令媳作皮肉生涯其媳抵死不從復又逃出昨日堂期蔡妻劉氏挈其次子銀福投案禀稱丈夫出外撑駕小婦人於本月十一日因齒痛進城請醫看視媳婦將綢衣十餘件打成一包從後門逸出幸鄰居告知現在藏匿何處請大老爺嚴追質之其媳蔡劉氏供因姑逼令作皮肉生涯小婦人不願卑污日遭凌虐受苦不堪其父劉仲良供由天津來滬住英界小客棧劉氏稱其父將女領出反向小婦人索人大令謂劉氏曰爾不應逼令媳婦作此不端之事著將劉仲良父女暫行禁押候查明實在情形再核○董吉甫禀稱有東洋車十輛值價洋一百六十元租與方阿榮推駛每月租洋十五元照會由小的捐出方欲將車輛　没扭案請追方供付過洋一百十二元照會非車主所捐現在小的願將車輛交還董務欲照會是以邀同李貞福張生寗投案伸訴董稱車輛均有記認方欲張冠李戴將舊車唐突小的已將原車二乘拘入捕房方供所付之洋有摺子爲憑請品摺核算質之董方二人彼此推諉大令命一併押候查明復核○烟妓王才寶在英界任順行花烟間内因不願爲娼逃至法界爲任尋獲扭送捕房經鄭大令訊供著將筆據交案昨日堂期命帶案復訊王才寶供來滬五年第一次押在小東門金珠所開之花烟間内得洋一百六十元期滿之後輾轉調至任處筆據九十元只收六十元歸還前途大令著將王才寶發堂留養候傳金珠到案追繳洋六十元充公○小車夫周小雨代客裝載洋皮至金利源棧房門首爲八個　搶去皮統子二件當楊弋獲張阿生一名解經大令研訊供出同黨錢八仔張阿根陳阿元顧阿炳胡全全吳阿福六人訊供後因無端倪昨日命帶案著覓保出外查明再核○包探禀稱陳阿福竊取剔牙　一副爲失主拘獲送案請訊大令以原告未到著押候復訊 
[美界捕房紀事]  
　　周浦路第三百十八號房屋由鐘健册賃居日前車夫王阿三誘去鍾家婢女一口旋經包探倪順泉拘獲解請讞員屠别駕責懲前日之午突有葛榮昌者自稱包探施奎江所雇夥役向鐘索酬鐘遂投報捕房捕頭詰知其僞立遣各包探嚴行查緝○　行路十三號房屋某西人家所雇細崽曹胡發竊取洋銀一百三十五圓而逸西人報知捕房捕頭遣某包探將分贓之王阿三拘獲詰知曹已逃回常州府屬武進縣境孟河原籍遂繳夥役前往拘獲前晚解入捕房捕頭查得南潯路十八號洋房某西人家乳嫗阿大姐亦分用洋銀六十圓遂遣包探拘入押候解送英公堂禀請訊究○前日下午有不知姓名之某甲倒於西華德路同文書局迤東四百八十八號華捕巡街至此送至捕房捕頭令送英界公堂禀請屠讞員安插○昨日午前有江北某邑人某甲至漢壁禮路西國　中小便管圊者見而喝阻以致互毆旋由三百七十五號華捕將甲拘送捕房禁押 
[蘇撫轅抄]  
　　十月三十日候補知府羅道源禀知出巡各卡回乙未翰林李景　福建人由籍來○十一月初一日乙未翰林院庶吉士李景　辭行回寗從九黄　隆禀謝奉委華亭縣保甲差縣丞王茂華禀謝委署長洲縣吳塔司巡檢事○初二日三品銜前署湖北安陸府知府李根源江西人由滬來准補蘇海防同知王用龢禀銷襄辦河運差請補通州州吏目朱大頤禀謝奉飭准補督轅牌示漕　左營守備黄甲調省察看遺缺本部堂查有儘先都　王開　年力富强堪以委署藩轅牌示照得常州府督糧通判金鍾彦病故遺缺查有儘先前同知李福　堪以委令署理又署吳縣光福司巡檢王樹年滿撤回遺缺查有試用未入　王鎔堪以酌委署理○初三日新任藩憲聶到同知鄧文　禀知奉委赴鎭江催提銀兩差○初四日委辦皖南茶釐局候補道趙詒書由寗來知府彭文明禀銷瀏河厘局差元和縣李禀知接收葉任交代于初限内算緒縣丞王茂華禀　委署吳塔司巡檢事卽辭赴任正任石浦司巡檢岳廷幹禀辭赴任○初五日前署湖北安陸府知府李根源辭行通判郭廷浦禀知交缷暫代太湖　事回上海縣縣丞劉廷榮禀到巡檢朱福麟禀謝奉委帮辦南匯縣保甲差○初六日新授安徽安慶府遺缺府陳文　辭行赴皖訓導慮福保辭赴泰州縣丞吳　衡禀辭赴昭文縣保甲差新任藩憲聶　初十日進署○初七日同知朱汝　禀謝奉委海運滬局差知縣楊錦江沈祖燕劉廷鳳查亮采王慶埏均禀知進撫署閱卷十月三十日江寗藩轅牌示海州直隸州徐慤立調省另有差委遺缺查有候補知府吳　僅又安東縣　樹鼎調省察看遺缺查有知縣趙從鼎又　陽縣張篤調省察看遺缺查有卽用知縣周楙謙均堪以署理○初八日翰林院檢討徐肇績由鹽城籍來正任震澤縣費鴻年禀知南匯公幹回又宗能　交缷署丹徒縣任事回新關查騐委員候補知縣夏輔　禀知奉蘇松太道憲委勘蘇滬杭三關　界事宜來省○初九日知縣鍾進賢禀知赴上海公幹回又林丙修由嘉興崑山公幹回又夏輔咸　辭赴嘉興○初十日幹林院檢討徐　績辭行常熟縣朱禀到典史王鎔禀謝光福司巡檢事按司獄林守亷交缷署荆溪縣湖　司巡檢事回 
[江西官報]  
　　十月初十日補用縣李寶權李光表俱長江催運回蔡汝嘉解九江關餉回張　城解一批漕折進京鄭伯瑞解二批漕折進京縣丞許聯桂調賣昌局外巡○十一日知縣司徒　酌委厘卡一次黄傳羲騐收江軍水師砲船府經馮際泰接辦文報局朱士元　辦文　徐有成泰和等縣催减平回裘錦往清江等縣催道欵鹽大使陳丕業辦泰和緝私卡千　陳鼎元查順化門○十三日知縣王藴煇騐收西大街水池惲學基帮辦　後局通判洪範酌委同通優缺一次府經裘紹箕捐升知縣過班黄海濤辦蠶桑局雷熙賢府試彈壓來典由萬年橋厘卡來省 
 
 
