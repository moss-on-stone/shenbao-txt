# 1908 - 309 - 4912856

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
上諭 
　　十月二十一日奉 
　　上諭自去年入秋以來朕躬不豫當經諭令各省將軍督撫保荐良醫旋據直隷兩江湖廣江蘇浙江各督撫先後保送陳秉鈞曹元恒呂用賓周景濤杜鍾駿施煥張鵬年等來京診治惟所服方藥迄未見效近復陰陽兩虧標本兼病胸滿冐逆腰腿酸痛飮食減少轉動則氣壅欬喘益以麻冷發熱等症夜不能寐精神困憊實難支持朕心殊深焦急著各省將軍督撫遴選精通醫學之人無論有無官職迅速保送來京聽候傳診如能奏効當予以不次之賞其原保之將軍督撫並一體加恩將此通諭知之欽此 
　　旨朝會大典常朝班次攝政王著在諸王之前欽此 
　　上諭此次騐放陸軍部游學畢業考列優等之砲兵科畢業生沈郁文周斌史久光李祖植熊祥生成桄向瑞琮童序鵬李人鐸姜明經劉爕元均著賞給陸軍砲兵科舉人並著授副軍校考列優等之步軍科畢業生蔣作賓高佐國金永炎劉一氅吳經明沈尚樸程箴覃師范王家駒何澄吳祉貞均著賞給陸軍步兵科舉人並著授副軍枃考列優等之馬兵科畢業生劉嗣榮著賞給陸軍馬兵科舉人並着授副軍校考列優等之工兵科畢業生李煒章鄧質儀翁之麟均著賞給陸軍工兵科舉人並着授副軍校考列上等之步兵科畢業生趙康時周承英張承禮張新麟杜錫鈞裕冕竇洪勝徐卓張明遠祺昌張學齡饒景華余欽翼均著賞給陸軍步兵科舉人並著授協軍校考列上等之砲兵科畢業生翁之穀邵保朱兆熊錦銓噶勒炳阿李鈞南劉祖堯丁文璽馬祖全均著賞給陸軍砲兵科舉人並著授協軍校考列上等之馬兵科畢業生沈綱慶芳倪謙解朝東玉琪劉國祥黎本唐吳連慶繆慶禧蕭安國均著賞給陸軍馬兵科舉人並著授協軍校考列上等之工兵科畢業生雙祥張策平陳從義劉繩武那瑪善吳保鍔均着賞給陸軍工兵科舉人並者授協軍校考列上等之輜重失　畢業生王占海蕭鴻陞均著賞給陸軍輜重兵科舉人並着授協軍校該部知道欽此 
論說 
[論攝政王]  
　　二十日自下醇親王授爲政王之諭。草野人民。聞命疑慮抵掌私議頗有以朝家多故爲慮者。皇上非成王冲齡之時。太后無宣仁致政之事。無緒無端忽有周公攝政之舉。蚩蚩小民。誠莫解其聖意之何屬。然而參考朝事。證以所聞。樞垣催御醫。兩邸商　方賭知聖躬不豫。殆已至今而加劇以太事耄期倦勤之際。而皇上有有疾不豫之憂。斟酌布置。擇親王中之賢且親。者假以大寳之尊。責以疏贊之。義使薄海内外咸曉然於聖意之所在未始非奠國者之至計也。何疑慮爲 
且攝政王之名詞。本國朝開國之祖制原非事事屬創舉。至今日而始有也。入關之先。太宗上賓世祖冲幼。即有鄭親王。濟爾哈　朗睿親王多爾衮同爲攝政。入關以後順治元年三月乙丑特勅睿親王曰『我皇袓啓造丕基皇考新定宏業重大之任付之眇躬當此剏業統之時征討之舉所關甚重朕年冲幼未能親履我行特命爾攝政和碩睿親王多爾衮代統大軍往定中原用加殊禮賜以御用纛蓋等物特授奉命大將軍印一切賞罰俱便　行事其諸王貝勒貝子公大臣等事大將軍當如事朕同心協力以圖進取』當時雖特命睿親王爲攝政猶未直稱爲攝政王也。至十月甲子加封多爾衮爲攝政王册文曰『太祖武皇帝肇基鴻業垂裕後昆太宗文皇帝嗣位西併蒙古東臣朝鮮擴十開疆顯庸創制皇考命叔父攝政王征討元裔察哈爾國俘其后妃世子遷其邦族獲制誥玉寳又隨皇考征朝鮮承領水師破江華島盡掠其國王眷屬遂平朝鮮各處征伐皆叔父倡謀出砢攻城必克野戰必勝叔父幼而正直義無隱情體國忠貞助成大業皇考特加愛重賜以寳册先封和碩睿親王又輔朕登極佐理朕躬歷思功德高於周公昔周公奉武王遺命輔立成王代理國政盡其忠孝皆武王已成之業我皇考上賓之時宗室諸王人人覬覦有援立叔父之謀叔父堅持不允念先皇殊常隆 
 
 
 

Page 5

 
 
遇一心殫忠精誠爲國又念祖宗剏業艱難克彰大義將宗室不軌者盡行處分以朕係文皇帝子不爲幼冲翊戴擁立國賴以安及乎明國失紀流賊竊位播惡中原叔父又率領大軍入山海關破賊兵二十萬遂取燕京撫定中夏迎朕來京膺受大寳此皆周公所未有而叔父過之碩德豐功實宜昭揭於天下用加崇號封爲叔父攝政王錫之册寳式昭寵異垂念我叔父靖亂定策輔翊眇躬推誠盡忠克全慈孝中原賴以廓淸萬方從而底定有此殊勳尤宜褎顯特令建碑紀績用垂功名於萬世』蓋至此而攝政王之徽號見於詔勅攝政王之名詞。習熟於朝野臣民之口。觀其身處危疑之地。恪恭盡職垂十數年。而始終不渝其節者寗非攝政王之有。造於國家歟。今以皇上久病之故。援睿親王之故事。望之醇親王。吾知醇親王公忠體國纘承先緒其必能善體此意可知也。 
　　憶七年以前。醇王銜命赴德謝罪。與柏林君臣上下議論。已增長其見識。道經上海。參觀學堂局廠。又已推擴其見聞。以中國强鄰逼處國家多故之秋。而有開通之親王。起而代理國政。總攬大綱。安必有異於多爾衮之所爲乎。吾儕小民。惟有拭目俟之。 
專電 
[電一（北京）]  
　　昨晨（二十日）兩宫均未召見各樞臣散値後慈宫忽特召樞臣入内奏對至一鐘之久事頗重要午後三句鐘又召入内送有醇親王授爲攝政王之旨 
[電二（北京）]  
　　慈宫因患病特召慶邸速回緩驗萬年吉地工程 
[電三（北京）]  
　　軍機内務部急電催御醫陳秉鈞入京 
[電四（北京）]  
　　醇親之子溥儀（年三歲丙午正月十八日生）已入宫 
[電五（北京）]  
　　孫家鼐張之洞有同入毓慶宫消息 
[電六（北京）]  
　　川督趙爾巽電奏四藏亂事已派兵籌餉撥械請飭景星兼程赴藏惟川省庫欵支絀此次用費應請作正開銷硃批該部知道 
[公電（蘇州）]  
　　申報館轉江蘇總敎育會鑒溧陽敎育會被傾乞主持溧邑旅蘇學界 
緊要新聞 
[度支部奏陳土稅辦法]  
　　一請各省推廣牌照捐前財政處會同臣部奏定十藥統稅章程各省關撥欵均以光緒三十年收數爲逾額不撥不及遞減自各省實行禁烟稅收鋭减而滇餉江北餉湖北兵工廠。撥欵取給於十稅溢收者數逾百萬以致周轉爲難本年五月臣部奏以鹽斤而價抵補十稅如直隷山東河南安徽福建浙江等六省。應得加價錢文足敷額欵且屬有餘無庸再由總局籌撥此外各省額欵以湖北江南爲最鉅。湖北撥欵已另由臣部奏明核定南撥欵關係賠欵以湖北江南爲最鉅。湖北撥欵已另由臣和園歲修之需應得加價約祗錢五六十萬千倘鹽引滯銷又須撥補課釐原額江西湖南兩廣。應得加價爲數無多欲籌抵補之方經臣部與督辦統稅事務臣柯逢時等往返電商擬仿照蘇省牌捐辦法而略變通之。蘇省定章自明年起每膏一兩捐錢六十文現擬定爲無論膏土各店凡來購者均須驗明牌照。每土一兩向購者捐錢四十文每膏一兩向購者捐錢六十文作爲牌照捐。現各省禁種鶯粟十價飛漲加牧牌照捐即爲嚴禁吸食地步此外各地方官不得再有别項征收名目其膏土各店憑照費仍照民政部會同臣部奏定數目辦理亦不得再行加征倘有故違定章查出從嚴參辦。每屆年底核明該省繳回藍執照所有填土數目以該省應得鹽斤加價牌照捐及補收土稅儘數作抵如核與該省原征科則除撥抵外尚有不足仍由統稅總局核明照數撥補惟各省運銷十藥須遵照臣部調查洋十藥奏案照光緒三十三年銷土之數遞年减銷二分以上如不遵章遞减卽按藍執照所填担數減撥一半江西原定歲撥七十萬兩並聲明以後各年收數與光緒三十三十一兩年收數不相上下均仍照舊辦理等因以光緒一十三十一兩年收數牽算計歲銷土一百二十六萬餘斤現當禁烟令嚴銷數必已鋭减所有該省額欵即照此比例減撥。似此分别辦理部局可資周轉各省額欵亦不至無著此核定行銷土藥各省撥欵之辦法也至四川貴州陜西甘肅山西等省。均係著 
 
 

Page 6

 
 
名產十之區雖現定爲分年分縣禁種其間民人自種自吸散漫難稽即征收牌照捐亦無由查禁應由各該督撫另行嚴定稽查章程以收征禁并施之效九月三十日奉旨依議欽此 
　　一覆湖北另籌抵補辦法鄂省派認賠欵一百二十萬兩向由膏捐簽捐銅幣盈餘三項如數動支該督以統稅。減撥即謂賠欵無著似不盡。然該省歲收籨捐爲數甚鉅銅元雖已减鑄上年留省六成盈餘尚得銀二十七萬九千餘兩至土藥稅一項以鄂係創辦膏捐省分奏定按照鄂省行銷担數將每担正稅一百兩全數歸鄂嗣該省請歲撥銀一百二十萬兩經財政處咨明如果銷至一萬一千担應准照撥不及遞减局費等項由所撥欵内扣除兹旣由統稅總局提前溢解銀八十餘萬兩因收數鋭减無可周轉將鄂欵商請暫停除已解之賠欵仍應由該局設法補解外此後旣稱收不敷解應卽遵照禁烟諭旨十年遞減之限正本年九月起到有年八月止定爲按月解鄂七萬兩以解足八十四萬兩爲　。俟一年屆滿再由臣部察核情形奏明辦理臣部亦知總局稅收鋭减撥解爲難但此係鄂省特别辦法他省不得援以爲例。應仍責令力任其難俾紓鄂餉九月三十日奉旨依議欽此 
[二十三誌達賴喇嘛在京情形北京]  
　　内閣咨行理藩部内稱達賴喇嘛勅封應由本閣撰擬勅封文。俟撰成後與貴部會衝入奏交正副使前往勅封 
　　達賴與各國駐京公使參贊宴會晤面臨别均行握手禮。惟與中國軍機王大臣曁各尚書均行彼敎之合掌禮。其餘官員則一點首。而已 
達賴於十四日親往護國寺龍福寺。及朝陽門外之淨祝寺。等處瞻禮由黄寺喇嘛通告各處預備接待 
　　蒙古喀喇沢親王。因與達賴有議商事件特於日前來京。聞已知會理藩部日内當赴黄寺拜謁達賴晤商一切 
 
 
 

Page 7

 
 
   
 
 

Page 8

 
 
   
 
 

Page 9

 
 
 [G 
[包愈内外痔瘡立見奇功]  
廣東陳恒德堂始創熊膽珍珠人參蘆飛龍化痔丸此丸獨重用熊膽珍珠人參蘆專治一切惡痔服之立刻消患無形不靈還洋 
凡患痔瘡之症雖風濕燥熱四時受傷所致實肝脾腎三經虚損而成日久則生管成漏破孔穿腸膿血淋漓痛癢難堪本堂志在濟人不惜重資修合家藏秘方以眞正熊膽珍珠人參蘆爲主佐以舒肝健脾補腎行氣固本培元等妙品專治一切内外惡痔服之立刻定痛消管生肌硬塊化軟根除蒂落再服一盒永不復發最奇者愈後非但永不再發且能身强體健飯量加增屢試屢驗凡醫藥到包能病除眞化痔除根之仙丹也加重者宜服正號其功更捷正號每盒二元副號一元　假冐甚多購者認明　外埠函購信力自給　分設上海英大馬路萬東醬園對門德仁里石庫門廣東陳恒德堂謹啓 
[參茸珠术海狗腎汁壯陽廣嗣金丹]  
凡購此藥務須認明崔氏瓣香廬牌號附近假冒須在根德里方是的眞切切小心○附送奇藥包治陽痿神妙莫測比衆不同 
海上壯陽種子之藥在坑滿坑在谷滿谷所難得者王道而兼神驗也本廬自開設以來未敢出售此藥者因無盡善盡美之奇效良方故也去秋始於陳尙書家得此出神八化之秘方第藥本昻貴製煉不易故遲至今日始克告成先將老年陽痿少年精竭之人一一試驗無不回天再造健如龍虎乃敢出而問世蓋本廬之名譽關係甚大不得不愼重至再也此丹專治老年陽痿少年陰虚以及精竅不固見色流精未交先洩旣交不久舉而不堅洩而不射或少年誤犯手淫或後天戕伐太過以致腰酸腿疼耳目昏眩神思恍惚百體委頓等症服之壯陽煖腎固精滋陰益命門之眞火療氣血之虚寒腎經旣足諸恙悉平冬不畏冷夏不畏熱鬚髮轉黑視暗若明雖琴瑟屢調精神不倦神勇奮發曲盡歡娛且儘可保險身體轉弱爲强更有比衆不同者如諸君服無功效儘可將原藥退還情願原洋奉璧惟志在利濟無後之人不克廣登報章尚祈　諒之每兩實洋兩元每料一觔收工本洋二十八元雙料治老年久痿每盒洋五元上海盆湯衖新橋南塊朝西見洋貨號轉灣約十餘家根德里崔氏瓣香廬藥室啓 
[上洋乾泰源皮貨號廣告]  
在小東門内大街己歷有年自運揀選各口粗細皮貨精益求精馳名遐邇照碼三折誠信無欺貨價不合包退回換現尤克己定價以廣招徠如蒙　紳商賜顧請臨小號選擇是幸　　主人謹啓 
 
[扶陽種子奏効快速]  
欲添子女○欲廣嗣族○必購衍慶丸酒○惟是種子良藥 
孟子云不孝有三無後爲大故伯道無兒爲人生恨事然亦當盡人事以回天不宜全委於天命也僕素心操勞年將半百膝下尙虚因而徧購種子之藥以兾獲後嗣及閱至上海二馬路天寳齋參茸海狗腎扶陽種子衍慶丸仿單考其言論方藥極爲周妥實事求是洞中欵竅遂即信服托購一料按方靜飲又購婦科降生丹二料囑爲調飲於此二年之中妻妾各舉一男從此桑榆暮景足可自娛良藥之功不可不表明而公之於世夫種子之原全在精血充足欲精血充足非裕其生化之源不可今扶陽種子衍慶丸功能化衰弱爲强壯變繞指柔爲百煉剛固精種子健旺氣血開胃進食服之立見奇効若非裕其生化之源曷克臻此奇功神驗聯誌數語謹謝主人製藥之婆心并告世之無子者速購一試方知僕言之信而有徵也秣陵潘爾疆敬告 
[鏡靣散有移山拔鼎之能力世襲雲騎尉浙江方鈞叩]  
鄙人在春間購得尊製雙料鏡面散一料如法擦搽不出一月果然將十餘年烟容斑點一洗而盡用餘之藥敝友讓去搽雀班用未二旬已去大半藥已用罄大有一日不可無此君之感今由郵匯上洋三元請發一料原班帶回以便敝友雀班早去一日矣貴主人心存濟世鏡面散製煉得宜確有移山拔鼎之能力令人感佩無涯（下略）浙江杭州大井巷朱公祠對門江蘇候補道方鈞叩八月二十一日自杭郵局發　人壽醫藥室開在上海盆湯弄新橋南首北無錫路卽北新街石庫門内　售價每瓶洋二角五分每洋五瓶雙料用羊脂珠粉每瓶洋半元每料六瓶洋二元五角 
[上海蘇存德陳膠發售]  
本堂諸品陳膠先由主人不惜鉅資在未開張三年前設廠於選青里内此固昭昭在人耳目特延名宿擇料既正製法尤精清潔道地與衆不同高明自能鑒别當此冬令克己定價以供遐邇購取諸凡補劑飲片丸散膏丹莫不竭誠考較加意精研聊副主人之用意凡　仕商惠顧者請認明本堂庶不致悮 
[裕祥當滿衣出售]  
本當滿貨爲數甚鉅因提莊躉銷市面疲滯今平價零售非貪利以圖銷滿貨爲懷所售原當滿衣各種緞綢粗皮貨新舊俱全成交後貨價不合准可退貨還洋斷無二言以昭公道特此佈告擇於本月十一日開張　英大馬石路口本堂謹白 
[己酉年京版七政經緯己到每本洋一元上海集成圖書公司啓]  
[感謝倪榴生良醫]  
僕自逢庚子之變棄官家居憂憤成疾眩暈心悸咳逆吐紅嘔噁塡脹胸腹結痦求醫救援屢無成效延至夏初痰鳴喘急命在須臾自問不能久居人世維時適有倪榴生良醫懸壺在大馬路南石路公興里爲其師賴嵩燕先生分北顧之勞僕知救星己至即往求治雖久病未有速效調理得宜二竪自退迄今己占勿藥妙手回春功參天縱古之盧扁亦不是過也爲感重生之德因誌以鳴謝云 
[泰昌當滿衣設柜零售]  
本當所滿各色花緞甯綢湖縐棉夾衣服及粗細皮袄滿貨山積今特設櫃照本自售比衆格外克己每兩大洋一元不折不扣貨價不合包銀還洋倘蒙賜顧請至　英界大新街春桂戲園南首第二家便是新衙門對面泰昌當特白 
 
 

Page 10

 
 
分類新聞政界 
[請停鑄銅元不准浙江]  
　　杭州　務總會前經呈請商部謂近來銀價日增錢價日賤各業貿易大受虧損外府縣已有將銅元减折行用雖省城尚未折减而市面岌岌恐難持久請通飭鑄造省分永久停止其各省存局之舊鑄銅元暫行停發併將私鑄嚴密查禁所有糧稅各捐概准搭成繳納等語現增中丞接到度支部來咨謂銅元係當制錢决無准其减折之理但各項徵收亦當分别而論如向係徵收制錢卽不能並收銅元若向徵銀兩其如何搭成帶收應由該省斟酌市面情形自定章程飭屬遵辦現在各廠銅元經本部奏請就已購之銅儘數鑄完卽行停止該商會所請永久停鑄此時應毋庸議等語增中丞已札飭藩司商務局察酌情形妥議詳奪 
[東督預備出巡奉天]  
　　東督徐菊帥刻已將恭藏玉牒差辦竣定期月杪先赴黑省巡閱然後再赴吉林各處視察一切 
[收銀納銀之防弊南京]  
　　江督前因各州縣忙丁賠累奏請改爲收銀度支部以此事關係緊要恐日久生弊農民隱受其害現擬一防弊善法每逢上下忙時中督撫派委會同地方官徵收一律按照庫平收銀不准私作銀價如有納錢者亦不准額外多徵所有忙銀徵收完竣除撥给地方官分費津貼外即由地方官押解回省全數交庫所有委員薪金公費俱由藩庫支給不准私受地方官供應如有與地方官串通舞弊者一經查究即行參革不貸 
[調騐嗜烟人員武昌]  
　　辦理富池口統捐專辦洪令子郊素有烟疾曾經禁烟公所指名調驗該令因恃有某方伯之勢竟託言病重不能住所日昨因赴富池口差特上院禀辭陳小帥見其形容瘦弱滿面烟容特諭令暫勿赴差須往禁烟公所調驗再行前往 
[委員查併釐卡鎭江]  
　　淮揚裏下河一帶州縣釐避林立每遇貨船横徵苛索商人受害甚巨特聯名禀請江督將局卡酌量裁併以惠行商昨經午帥委派陸樹聲太守前往查勘情形酌量裁併太守奉札後已起程赴該處調查一切 
交涉 
[禀報民敎衝突原因（寗波）]  
　　蕭山縣安令日前禀請道憲略謂據本城天主堂函稱以赭山塢所設分堂現被棍徒馮世美等搬毁物件並擄去敎民四人請卽拿辦等情到縣當經選派幹差移營撥兵星夜前往彈壓查放初二日晨知縣會營馳詣查勘該敎堂内什物散亂堆積損壞數件並敎民周鉅欽成衣店陳培生剃頭店兩家稍被搗毁乂驗敎民高德祥肚腹受有微傷查無擄人之事當時拿獲同塲滋事之馮榮生馮大砲二名帶署發押候訊惟此案起釁之由因馮世美等與敎民周鉅欽等在演戲塲口角爭閙馮世美等由此挾恨至周鉅欽等店搗毁以致牽涉敎堂將堂内動用各物搬赴宗祠存儲即由該族紳董勸令搬還而物件間有損壞遺失者蓋由往返搬運所致委非搗毁藏匿伏查馮世美等因挾口角微嫌輙敢恃衆逞蠻先後至敎堂敎民任意搬運毁壞實屬胆大妄爲亟應拿獲究追以儆將來而安民敎降再添差會營嚴拿滋事之馮世美等務獲到案提同在押之馮榮生等研訊究懲責令賠償外合將大略情形禀祈察核 
[敎堂册改歸臬司彚辦蘇州]  
　　海門廳詳送夏季華洋敎堂數目敎士姓名各册奉南洋大臣端午帥批云此項淸册轉瞬造送秋季之期而本年春季分淮安府應造之册迄未造送以致全案尚未轉咨實屬任意玩延又夏季分淮安徐州蘇州常州鎭江太倉各府州仍未造送仰蘇臬司分别嚴飭各該府州限文到五日内依限造送核辦自本年秋季起各該府州廳應造前項淸册統由各屬改送該司衙門彚齊呈送以憑轉咨延即由司查取職照章記過示懲以儆玩泄而專責成 
[中日合辦本溪湖礦大]  
　　奉天所屬之本溪湖煤礦日俄戰時爲日本人佔領迭經東督咨請外務部向日政府索回該國不允交涉日久案未了結茲經中日兩國政府議定作爲中日合辦之礦組織中日商辦本溪湖煤礦公司其資本暫定一百萬元中日各半惟將來可增至五百萬元該公司設總辦二人中日各一總工程師用日本人會計長則用中國人公司湏遵中國商律礦律辦理不得違背該公司開礦之權限三十年此該礦約之大要也其詳細章程須俟日本新任駐奉總領事阿部到奉後由徐菊帥派員會同妥議 
軍界 
[秋操之大演習四誌安慶]  
　　徐統制曁孫吳兩協統十九日指揮混成第九鎭分三路出攻令步隊第三十三標統帶官姜國樑第三十五標統帶官李文升第四十五標統帶官羅實義各率所部自爲一路又以機關砲一隊過山砲四隊輔之極形猛鋭紅旗遍山谷假設鎭探知强敵壓境即在朱家衝附近一帶施用極堅之防禦工作以抗敵軍相持三小時究以寡不敵衆乃整軍而退在桃花鋪稍西之處擇地結營仍施防禦工作第九鎭展開陣脚如牆而進已逼近桃花舗亦在野外陣地露營端午帥坐兩人肩椅率幕僚往來觀戰指點陣形全軍益加奮勵第三十五標之動作尤爲整肅 
[軍官譴責續誌杭州]  
　　前報有軍官失竊反遭譴責一節混成協陶參軍尤謙並非自行辭差實因於十月初一日夜酒醉回營不服申斥由協先行撤差然後禀請撫憲通飭本省各營隊不准投効茲奉浙撫批云該協參軍官陶允謙舉止乖張屢戒不知悛改尤敢酗酒回營不服申斥似此行爲乖謬非從嚴撤辦不足以警效尤現旣由協先行撤差應准通飭各營隊不准投効 
[通飭各海關認籌海軍經費鎭江]  
　　陸軍部鐵尚書以海軍經費前經議定歸各省藩司及各海關分認協籌乃各省多以入不敷出難籌鉅欵爲辭殊非愼重軍需之道特通飭各省務須按照原派之數竭力籌畫不得　詞减認等因鎭關道劉觀察昨已奉到札飭 
 
 

Page 11

 
 
[議向美國定造軍艦福建]  
　　樞府因美政府減退庚子賠欵故議向美國廠定造戰艦二艘巡洋艦二艘以爲記念而謝厚意曾電閩浙總督松鶴帥南北洋海軍總統薩軍門於來厦美艦隊中擇其最適我國之用者照式製造 
學務 
[蒲城縣學界之惡現象陜西]  
　　蒲城縣高等小學堂管理員劉友仁退職學生自定規則呈請蒲城縣令李體仁核鑒忽有劣生蘇氏章冉澍等反對李知縣將禀批抄錄傳示學堂該敎習即紛紛退職學生守候二日無可受課特具禀辯誣李令閱禀大怒於九月十三日下午有差役數名手持蒲城縣正堂封條竟將奉旨設立之小學堂用交义封條封禁多數學生皆從操場逃出暫寓北街關帝廟尚望官威少霽仍可回堂先是本縣敎育分會廚役某恒夜出不歸致屢彼竊月之某日晚該役又不言而去適被書記雷電窺見尾偵所向乃至巡警局賭博蓋與轎班之合開賭塲也雷即喝駡廚役亦逃拿獲賭具亂錢回會會長舉人常自新現充高等小學堂敎習長不在會次日始知責其越界拿賭實屬不合然已勢成騎虎只得面李請予懲辦李羞惱成怒揑禀學司不應多事且所拿者乃整錢非亂錢乃飯碗非骰盆余學司亦不詳查只批將滋事之人嚴拿懲辦李令遂得兵符於二十二日下午親領健役二百餘名各持器械槍砲緊封四門行同捕盗直至敎育會將舉人常自新親手拉出左右批頰庶務常瀛勸學員李九標門夫杜姓全數鎖拿旋去北廟廟門　開喝令差役越墻啟門至上殿破扉而入亂打亂鎖甚至十二三歲之小學生皆全數被縛得勝回衙高坐堂皇將本縣舉人敎育會會長學堂敎習常自新痛責數百其餘會昌學生皆批頰二百笞三百五百不等無一能免一時横飛血肉號哭震天用刑旣畢即飭拘押械繫在東西黑卡上舉人常自新與盗賊同押晚間繫以大練旋卽鳴鑼街市令差役喝呌凡在敎育會者速遞悔詞乂敎習潼關舉人陳同熙乘隙宵遁逃進省城敎育會演說員寇重慶及一漏網學生先後到省各報告敎育總會總會已派員往查咨呈各大憲余提學司不察眞僞袒護李令省城各學堂人心洶懼昨日開會集議座中有痛哭者 
[兩江法政學堂經費南京]  
　　兩江法政學堂近以蘇皖贛三省正科協欵情形並聲明籌辦寄宿等事詳奉江督批云各省學生願入正科肄業者旣經考驗各格未便因定額所限阻其嚮學之忱應照别科附課辦法一律納費准其入堂肄習蘇皖贛三省正科協欵係照兩江師範學堂成案辦理旣因該堂情形與師範學堂有不同之處所有儀器藥品等費自應連同在内不再攤籌候飭三省藩司按照所送學生名額將本學期協欵滙交該堂收用至正科别科生操衣書籍紙筆等件及附課生應納各費均應杳照該堂章程分别辦理并將籌辦寄宿事宜隨時詳報 
[催解各屬學堂捐武昌]  
　　鄂省高學司以各屬攤解之賠欵前經改爲學堂捐以五成提歸省城充學務公所經費兹查各屬遵解本年春夏兩季學欵至今尚未解淸現在省城學欵奇絀專恃前項捐欵扣限解淸方能周轉特電飭各府轉飭所屬牧令迅即將應找解之欵及秋季學欵赶緊如數掃解 
[分撥學堂充公屋費常州]  
　　前賃美孚油棧被陸太守發封充公之汪姓房屋曾由提學司批准先將三千元補助冠英育志粹化爭存等校久未照撥現在該屋基單已由縣署填給故勸學所總董徐果人君業將該屋在某銀行暫抵三千元如數分交各校應用 
[敎習被毆案和平了結福州]  
　　漳州師範學堂金員被漳州鎭馬麗生毆辱實於學界前途大有影響閩省師範生聞此消息大不爲然卽於前日開會抵制又昨日閩省學界接厦門陳監督來電云金敎員被辱一事洪提臺已出爲轉圜議令馬鎭罰酒服禮請各敎員在堂相見 
實業 
[儀泰鐵路籌添股本鎭江]  
　　淮南儀泰運鹽鐵路現遵部飭改建寛軌即應添籌股本總理劉廷鈞擬由塲運各商按引認股以便興工昨特邀集各商協商一切嗣因鹽商不願贊成未能定議尚須另籌辦法 
[漢口錢業之恐慌漢口]  
　　漢口錢價奇跌銀根過緊兼有九九商捐風潮是以各錢店頗不流通著名之怡生隆怡生和怡和興怡和利道生恒五家錢莊虧空共計三百餘萬十五日乃係比期週轉不靈相繼倒閉聞所欠均係官欵故警察局夏口廳均派弁勇臨塲彈壓并由錢　帮董將帳目一併送交商務總會以備考查當經盧總理詳請　督維持陳小帥即諭藩司李方伯星夜渡江來漢向户部銀行暫借四十萬分别開銷而商家仍異常恐慌十六日凡用花票購物者無論何項牌名均不敢遽行收用附記倒閉各錢莊欠欵怡生隆欠欵天順祥十八萬蔚盛長十八萬五千濬川源九萬九千中興和三萬五千天成亨五萬順義信四萬大德通一萬二千存義公一萬大盛川三千正金一萬五千滙豐九萬麥加利一萬湘官錢局八萬汴官錢局六萬五千怡和興怡和利怡生和欠欵藩庫十七萬荆川道二十二萬牙釐局十二萬北官錢局二十一萬南官錢局十四萬麥加利銀行五萬正金銀行一萬五千德華銀行五千法蘭西銀行三萬滙豐五十萬零七千大德通二萬二千大德恒四萬五千大盛川七萬五千天順祥四萬五千合盛元九千世義興三萬六千中興和四萬老成興一萬晋祥四萬義源三萬永豐厚二十二萬度支部押欵八萬交通銀行押欵十五萬道生恒欠欵未詳 
[會議擇物送京陳列江西]  
　　江西商務總會現奉農工商部札以京師勸工陳列所重建落成飭將贛省工藝天產各物擇要寄送赴京陳列於十五日經該會總協理曾平齋熊文叔宣布來文會同會員提議辦法現擬將本省陳列所勸工塲陳列各物擇要備文送京 
[批駁請開煤礦之含混安慶]  
　　繁昌縣職商佘長鈞等擬開佘冲煤礦前經農工商部咨復礦圖畝數不符駁詰在案茲乂繪具圖說禀奉皖撫批云查閱礦圖東以山埂爲界西以水溝爲界而該職商前呈圖說西至流水澇爲界究竟水溝與水澇有何區别是一是二未據聲明事關達部未便稍涉含混仰再委查明確飭造詳圖二分刻日呈送核辦 
 
 

Page 12

 
 
[催查沿海航船數目鎭江]  
　　郵傳部以近來航海船舶日見發達亟須詳訂章程以資管理曾電致各督撫將沿海江河航船多寡數目調查咨報至今尚未見覆昨又咨飭各省督撫迅速調查限年内咨覆以備核奪江督端午帥接咨後已通飭沿海關道一體遵照 
雜記 
[順泰小輪失事紀詳厦門]  
　　本月十二日行駛同安之順泰小火輪因載客三百餘人儎脚過重駛至高崎洋面遽行沉没有賊船數號見之飛駛而至乘次打刦適遇開往新安之某小輪及他號小輪經過同往援救當時救起二百餘人並捉獲刦賊六名帶至厦門綑送廳署請究是役共溺斃一百餘人屍首亦多撈起用帆船載回以便屍属認領五崎脚洽成號東因母喪先一日馳回同安故里其妻與子媳孫四人適搭順泰回里同遭此刦 
[餉銀被竊之糾葛武昌]  
　　黄陂縣差陳某解銀來省繳呈善後局庽斗級營同發棧内歇宿次晨即失銀一桶共銀四百兩當將全棧各貨箱櫃俱已搜索無蹤又將全屋地板盡行拆看仍無影響旋乂找至後山見有銀一桶封鎖絲毫未動内只存銀一百兩該差以形跡可疑當將餘銀繳呈後局自行投首將店主與該差一併交首縣收管押追 
[飛划營迭獲盗犯松江]  
　　飛划第三營管帶沈葆義親率弁兵於初三日在奉賢新寺鄉下拿獲搶刦澱山湖航船案内首犯阿龍之弟阿金一名初六日又在奉境徐家橋獲到夥搶澱山湖商船之首喪張阿和起出前後膛鎗各一支利刀一柄當票數紙供認九月廿二在飯盂蕩地方連刼三船得有銀表一只英洋十四元皮棉衣服不計初八日復在奉境長興廟拘獲徐小根殷田老兩名供出有黨十五人分乘二船在金澤截刼商船得爲銅元十餘千毡帽一大包洋肥皂水烟多件旋又在閔行拿獲蔡阿三一名係搶刼南橋王海章家之犯乃分解華奉靑三縣一面備文赴府禀知 
[籌辦房捐之提議江西]  
　　江西商務總會前因賦稅契局契局奉飭籌辦舖捐移會轉飭各店一體遵辦當經閧會提議呈請緩辦在案旋該會又准陳少石方伯照會轉奉馮中丞批示籌辦房捐先期查明店户若干租錢若干請飭各商一律遵照據實填報以便抽收故該　同人提議似難邀准現在擬請當道仿照浙江章程減成收辦以恤商艱 
[不准鎭紳阻止行車寗波]  
　　奉邑蕭王廟鎭紳等阻截棠岙等人行車一案現經車夫江林木等控奉撫憲批云行駛小車先由舉人孫震祺等禀縣立案以後車局閉歇爾等踵而行之相安已久人人皆知無論何項紳董不得以橋路爲詞忽行阻止致碍生計若孫震祺尤不應出頭具禀自取咎戾仰布政司飭縣查明公斷錄案詳奪 
[鞭責包蔽販私圖差松江]  
　　西門外鹽公堂偵知北鄉賣花橋地方　地保龔姓叔侄二人販運私鹽遂函告府尊戚太守立飭該處圖差馬和傳該保叔侄到府訊鞫供稱僅由戚串送鹽五斤太守謂爾不肯供圖差必知乃問馬和馬稱小的袛催各圖漕糧其他實非所知太守怒喝上天秤架良久復飭用籐條鞭　胸際兩旁吏役代求不允乃鞭胸二百下發押婁公所 
[破獲盗刦信局挑夫案江西]  
　　贛省各民信局往來瑞袁各府銀錢信件均雇挑夫運送前月挑夫謝餅俚行至西山地方慘被强盗行刦殺斃報經南昌縣李令驗訊通緝在案昨由進賢縣沙大令禀陳拿獲鄰境匪犯蔡靑山一名訊供移解歸案審辦奉撫憲批云該犯蔡靑山係南昌地方信客謝餅俚被殺案内盗犯該縣於接准移知後即行拿獲緝捕尚屬認眞並據審出歷犯不法實情審斷尤見勤能旣據移案審辦仰按察司卽飭南昌縣遵照一俟該犯解到傳集屍屬人等提同研訊確情錄供通詳核辦一面由司速催右軍右營蔡管帶刻日醒交該犯蕭三勝解究並飭該縣知照 
[請飭協拿兇匪鎭江]  
　　淮北緝私統領李本淸鎭軍以日前鮑家墩梟匪徐占鰲戕斃緝私正勇周桂堂現該匪等業已遠颺未便任逃法網爰特禀請江督通飭營縣一體協緝 
[陳巡檢自投羅網長沙]  
　　湖南試用巡檢陳嘉善前辦三仙湖釐卡虧欠穀米釐金錢九百一十串經雷灣釐局委員禀請提追久延未解嗣據禀請措資出外未知去向由　後局詳請湘撫將該巡檢咨部革職並飭查下落提追在案昨因湘省第三次考試職官該巡檢竟自報名投考當由岑撫帥飭將試卷扣除並查提勒限究追前欵 
淸談 
[董事（選）]  
　　近來董事日多。學界中有董事。政界中有董事。商界中又有董事。其間名實相副者。固不乏人。惟品類不齊。故董事之怪象。因而百出茲就見聞所及。各以一字評之。藉博衆粲。 
　　以董事起家。而子襲父職者。曰董嗣。 
　　不通世故人情但識之乎哉也之董事。曰董士。 
　　掛名董事。諸事不理。一若其人已没者。曰董逝。 
　　略識之無僅能於投票時簽一姓名者曰董氏。 
　　迷信深重動輒乞靈於土木偶之董事。曰董祀。 
　　對天立咒以自明其不得賄之董事。曰董誓。開會必到。瞠目危坐。不發一議之董事。曰董視。 
　　以耕田起家。目不識丁。而亦做董事者。曰董耜。 
　把持廟產之董事。曰董寺。 
理路全無。蠢如蠻牛之董事。曰董兕。 
包攬詞訟。無日不門庭若市之董事。曰董市地方官一到。立刻去候的董事。曰董伺。奴顔婢膝。善於趨奉官塲之董事。曰董食。吃著嫖賭。四字兼全之董事。曰董嗜。 
　　動輒寫貼告白末署某董示字樣者曰董示本鄉董事。有於董字上加一木行蘆匠豆腐薙頭等徽號者。曰董諡。 
　　假學堂名。以苛派捐欵。仗官場勢。以嚇詐鄉人之董事。曰董恃。 
　　一面孔老爺身分。樣要學做官的排塲之董事。曰董仕。 
　　鐫名片以送訪。揑照會以圖騙。本非董事。而假充董事者。曰董似。 
　　剛愎自用。甘犧牲其身之一部分。以供衆口咀嚼之董事。曰董飼。 
　　不爲衆人所公認。而於禀牘上冒稱紳士之董事。曰董自。 
　　侵吞公欵魚肉鄉民之董事。曰董噬。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局士民實行調查 
[江蘇蘇屬（蘇州長元吳）]  
　　長元吳選舉調查事務所前派各調查員協同圖董分赴城廂内外調查選舉合格之人茲悉各該員等調查已畢連日呈繳草簿有調查詳晰者有填寫寥寥者現經該所紳董審閱各簿凡係文武職銜及師範傳習所法政講習所師範體操專修科巡警學堂畢業者匀不合格逐加剔除外約計三邑城廂内外合格之人共二千數百餘名惟出仕游學在外者曾函致各省同鄉開示履歷呈報到所以便入册現未接到復函並因調查時或有遺漏之人該所另設補遺一册如有熟悉之人或本人未被調查者可以赴所補報一面令府縣學書將學册抄送到所以便核對其三邑鄉鎭各區已派員協同各董前往調查尚未查畢至定章調查員本有酬金一項現聞酬金之多寡須以調查之詳略爲衡又該所日前接到吳江盛澤鎭事務所來文以盛澤震澤兩鎭人民籍隷浙省秀水者實居多數每有在鎭經商數十載營業財產或在五千元以上而住所仍在浙籍者亦有住居在鎭而入學在秀水縣者此項人員是否調查入册備選等情茲已由該所紳董逐一駁復詳告矣 
士民動議調查 
[江蘇寗屬（揚州江甘）]  
　　江甘選舉調查事務所自開辦以後復經袁萬兩大令商之在事諸紳敦請史都護念祖吳方伯引孫于提學齊慶張觀察允顗爲總司監察員業已公函通告並照會刻期到事務所會商一切 
[乂（揚州儀徵）]  
　　揚州儀徵紳士大都寓居郡城其間具諮議局員之資格者頗不乏人現經邑紳張敬生君擬在揚州設立調查事務所以期易于從事爰於昨日邀集學界同人籌商辦法 
[浙江（寗波鎭海）]  
　　鎭海諮議局籌辦所於本月初一日在商會内特開組織大會初四日開辦初八日起至十五日各舉調查員多人分叚演說（各校敎員充之皆担任義務）又即挨户調查以爲入手辦法兹將舉定九區調查員名錄下（城中）向鳳樓君王禹堂君（崇邱）徐御風君（靈巖鄉）虞希曾君兪汝舟君（秦邱鄉）張晋封（海宴鄉）曹子玖君（東受鄉）王賡華君（西受鄉）劉楚薌君方彭年君（前靈緒鄉）陳賢炳君周勉臣君（後靈緒鄉）虞守璜君鄭望湄君當由籌辦所給發選舉調查草册以及職務須知等件一面城鄉各處廣貼調查章程并分送諮議局章程聞近日各鄉已實行調查限一月内畢事 
[官長設立]  
　　江西 
贛省諮議局公舉總協理在百花洲陳列所樓上開筒點騐已紀前報所舉之兪文賀三公名單卽交由陳方伯呈請馮中丞札派茲悉是日有諮議局創辦所庶務張君尚賢呈一籌辦處紳界公舉票箱（即昨報所紀二三百票）請爲開騐經文觀察演說謂紳界選舉範圍太大此係遵照馮中丞照會所開由商敎兩會會員公舉總協理所呈紳界票箱應卽作廢衆多贊成其說三司亦頗以爲然張默然無言散會時忽有創辦所書記員胡大令發珠復摇鈴演說所内號房某（號房乃係張尚賢之用人）無禮毆打稿生某增生一事林學使以增生係在學之人號房胆敢無禮毆打實屬目無法紀當飭向張處拘辦當時張求從寛林學使頗有怒容後經慶廉訪飭拘交警局責辦該增生亦在會塲呈明傷痕旋即摇鈴散會 
[江蘇寗屬]  
　　寗垣諮議局籌辦處設在中協署於十一月開局一面經江督將開辦情形電咨政府復於十七日在本局開特别大會聯合官紳商三界集議到者不下數百人其入手辦法注重調查户口及人民財產由資格相當之調查員報告担任其次會議常年經費頂算須九十元遵照諭旨不動公欵由地方各自認籌是日提議雖略有頭緒然仍須續行開會方能解决又訪函云十七日開特别大會首由局長楊子勤太守報告開局以來之事及經濟因難情形所辦之事如設研究所招寗屬士紳研究自治學理立宣講所講演自治淺說啟發愚氓目前急需籌辦者爲調查户口一事憲政編查館九年預備表凡調查户口及頒布城鄉鎭自治章程擬於明年實行今日距明年僅七十餘日若不早爲籌備何以能刻期成立副地方士紳之望籌及經澤問題擬就地方公欵籌撥五千元加以官欵五千爲調查户口經費提議之欵約分五類一普育堂二崇善堂三救生局四義渡局五商團經衆認可嗣又提議陳紳藿圃條陳開濬秦淮河築埧灌水事宜議由自治局派員會同巡道警局委員切實履勘查復後再行核辦 
專件 
[諮議局章第三條選舉資格議（李維翰稿）]  
　　昨讀貴報沈君同芳解釋諮議選舉資格數則見解卓越剖析精當使立法者之精神以求合於事實意誠盛矣然謂舉貢生員中須除去武舉武生而單指文科而言則猶有可疑者條文云舉貢生員則舉人得兼文武可不煩言而解所可議者武無貢生武生不得稱生員二說耳夫武之有武生猶生員之稱文生耳其所以不稱生員者蓋去員加武以别於文而非實地之有異也凡解釋條文文理釋解外乂須參以論理解釋論理解釋者斟酌其時代人情之所向以求合立法者之精神就中國現時社會言武生與文生略無差等昔嘉慶年間科塲條例有曰生員科舉貢監科舉則生員實兼文武雍正十三年鄒升疏陳生員匿喪應試有文武生員之稱此外於武生稱生員者尚不一其例乃徒以近代沿習而謂武生不得稱生員斷非至當之論也至謂此項選舉資格乃案語中所謂學識資格武舉武生學識必有不逮似矣然議者固謂八股試帖之文與弓刀矢 
 
 

Page 19

 
 
石之武同爲無用學且學識二字解釋亦有不同若以辨别善惡知某也賢舉之則有利於國某也不肖舉之必有害於國以是爲學識則文舉人文生中不必人人有此學識而武舉武生中不必人人無此學識若指一材一藝言則文章詩賦爲文明各國文學之專科而决鬥擊劍亦各國學校所不廢錄彼棄此未爲適當且吾聞論理解釋中有制限解釋與擴張解釋之别制限者文義本寛須從狹解例如日本發布藥印紙稅規則夫藥之字義失之太寛水可爲藥米酒亦可爲藥然規則决不及於水與酒米也决矣古物取締條例古物字義失之太寛今日所作明日而陳悉爲古物而此條例不及於一切作成物販賣店也决矣此當從制限解釋者也擴張者文義本狹須從寛解例如公地揭示不可折樹木而竹非樹木亦須以不可折解之不可捕魚鳥則龜非魚鳥亦須以不可捕解之此當從擴張解釋者也或曰如子之說得毋失之廣漠而非立法者之意乎應之曰立法者不明言文舉貢生員而第稱舉貢生員舉兼武舉則生員之必兼武生可知矣武無貢生則武生而已出學者仍以武生之資格而行選舉權亦無不可也又今日爲豫備立憲時代一切均須爲實行憲法地步今諮議選舉資格各國憲法中無有如此之狹者若再以嚴格解之則與庶政公諸輿論之說不大相反哉 
本埠新聞 
[江督批飭嚴辦洋犯]  
　　本縣李大令詳報英按察使判斷民人陳所文被洋人司姆生跌傷身死一案奉江督端午帥批示略云所論甚是仰按察司速移上海道照會駐滬英總領事查照卽將司姆生一犯另行妥擬辦理等語昨左廉訪已轉移滬道照辦矣 
[查詢懲辦漁户罪名]  
　　日本領事前以日商三井洋行所裝金源興帆船之火柴麵粉等貸在南滙縣境滙角海灘遭風擱淺被該處漁户搶刦一空曾請滬道札縣追賠在案日前經蔡道台函復以該漁户等所搶麺粉等貨現已認賠將銀繳縣請囑失主領取等語兹日領除飭三井洋行遵照具領外以該漁户等似此不法究竟如何懲辦未奉宣布爰又照復蔡觀察請卽飭縣迅將擬辦罪名查復宣示俾知底藴 
[定期會勘浦東地基]  
　　本縣李大令禀請滬道照會英領轉飭英商怡和洋行會勘浦東董家渡凉亭基地已紀前報昨總工程局亦接縣署來函内開奉飭會勘凉亭地基一案前次定期九月初二十二兩日均因天雨未勘茲再訂期二十五二十六兩日除禀請道憲照飭該洋商候勘外特再函請屆時會同川沙南匯兩縣紳士前往勘明以便禀道核辦 
[批示變賣灘地之原因]  
　　滬道蔡觀察批姚文枬等禀云禀悉查前次抄發瑞前升道附禀稿内叙明寳山縣尚有灘地若干當照市估報連同上海縣現存之灘地從速設法召變能多得一分地價即多濟一分公用先儘北市開埠用費隨時禀請報部飭撥等語此即撥濟埠工原案豈諸董俱未寓目耶茲再將築路借用部欵灘地變價歸還本道原詳及憲批照錄全文發閱夫漲灘係公家之產遇有地方公用自有隨時變價撥濟之權本道衙門奉文督辦上寳升科事宜凡屬兩邑灘地皆在升科範圍以内並無限制十六個圖之解釋况閘北開築馬路振興市面爲保存利權計好爲該董等桑梓計以國家之產供地方之需該董等猶不能滿意齗齗爭執誠出意料之外茲願繳價無論坐落何處果係上寳轄内漲蕩但與浚浦界線無碍者儘可遵照前批報局勘估無所用其多辯至久記已買之地早經局委勘丈會縣禀准梁升道在先斷難翻異仰上海縣再行轉諭知照此繳 
[償還公廨地價]  
　　工部局前因放闊馬路商請公廨將靠西沿馬路圍墻收進三尺議定償還地價規銀一千二百兩當由廨員禀奉滬道批准劃讓在案昨工部局已將價銀如數送廨轉解道署聽候撥用 
[飭阻洋人千預民事]  
　　泰興縣王大令以某日人在該縣干涉華人詞訟是以禀由江督札飭滬道照會駐滬日本領事飭令該日人迅回通商口岸不得逗留以免交涉 
[團練會舉行跳戲]  
　　本月二十三晚九句鐘上海萬國團練會在英租界大馬路小菜塲樓上議事廳舉行跳戲並頒給鎗靶最優者之奬賞此次華隊友亦有獲賞者足覘中外聯合之誼也 
[秋賽尾聲]  
　　寓滬西商秋季賽馬已屢誌前報昨日補賽跳浜祗於午間舉賽一次共計十馬係密司海司代怡和洋行得勝 
城内 
[刑訊兇犯]  
　　謀死蔡福生之皮箱店小主張毛毛由縣提案復訊仍不供認判責一千板又砍斃季裕春之王潮生亦提復訊抵賴不認與張毛毛各跪練兩小時判仍還禁候再審訊 
[均非善類]  
　　浦東流氓薛木全等三十六人前劫運棉花船洋二千元事爲防營哨弁聞悉查拿薛疑張來生所報於十一夜紏人劈門入室希圖報復張已避匿今由哨弁將薛張二人拘至該鎭巡局解縣訊究張供妻弟亦在三十六人之中岳母深悉彼黨所爲運花船被搶銀洋薛亦分得一百八十元薛供張來生前曾開賭挖人眼目求究判薛責四百板與張分押再究 
[拐案敗露]  
　　漕河涇女子馬金全已許字於馬阿大尚未完婚被金桂生以帮工爲由騙至上海交於南匯航船主王阿妹帶回姦宿繼復圖賣於瞿妙海未成而散金全之銀釧首飾爲王質當一空詎瞿忽串出某甲冒稱金全胞叔馬慶和挈金全至南匯縣控告訉明底藴甲先管押金全遞回本縣經襄讞李明府升訊判交骊阿大收領 
[道批]  
　　黄文德禀批據禀是否屬實有無挾嫌誣控情弊仰南匯縣速傳具禀之人到案訊明確情如果所禀非虚即予提究否則坐以誣告之罪以爲好訟者戒仍具復察奪喬桂禀批案已由縣訊明該監生賣與唐桂林兄弟田九畝七分半於光緒九年加至杜絶契據時隔二十餘年斷無回贖之理詎容多瀆惟留存坆地五分有無被佔及唐桂生所控盗去牛只各節是否屬實曾否查明斷結朱據聲叙仰上海縣飭遵具報 
[官事]  
　　湖北候補道錢紹楨前義國欽使許珏前辦衡山配銷局收支委員宋弼良試用縣丞王殿元昨日到道拜會禀見委辦一路五區副巡官陳祖武禀請病假一天貨捐局北卡委員張毓楠禀知米糧認捐米卡即日裁撤陸軍部授職協軍劉聲震禀知調委巡警總局庶務課員並稟銷城北巡警學堂敎習差 
南市 
[淸查户]  
　　高昌廟巡局委員李保初二尹奉飭淸查門牌户口於日前起親向各户調查以便彚呈各憲核辦 
[革退巡士]  
　　總工程局巡士陳嘉升請假多日避不到差昨奉警務長革除卯名 
[復訊火案]  
　　洞庭山碼頭甘錦記木作主甘錦標保險起火延燒各鄰一案昨由工程 
 
 

Page 20

 
 
局復訊鄰人楊三喜供甘於起火後並不喊救並先於十三十四兩日將物置在棺材内運出私給傭婦洋五元以杜其口請究甘供奉飭將險銀繳案惟行家不允求察判甘交保限三天將女傭及險銀交案再究 
　　限期理欠○甬人王永和控陳發生担保跑街陸雲生經手帳洋二百餘元延不理償咋由工程局復訊判陳交保限半月理處又王左卿控張子萬不理經手帳洋五十餘元及自欠八十餘元亦奉提訊判限一月交保理處 
[閘北]  
　　愼重冬防○現屆冬令宵小易於竊發昨滬道蔡觀察特移巡警總局轉飭各區巡官傳諭偵探巡士人等每於深夜遇有形迹可疑之人及一應流丐務須　出以安閭閻 
[英租界]  
　　不認股東○德商天福洋行控元豐號股東錢伸揚定貨不出昨由公堂會訊原告洋人投案請追錢延管理司律師訴稱該號股東係曹季安並無錢仲揚之股份應請查明譾單核斷判錢仍交原保候禮拜二復訊 
　　不認捲逃○姚周氏背夫捲逃由伊夫姚鳳岡控奉公堂提訊氏不承認判押候查明再訊 
　　不出定貨○源懋洋行控萬德明定貨不出咋由公堂傳訊判萬交保限一禮拜科理 
　　不理欠銀○傳德順控顧桂記欠銀不理咋由差探將顧傅至公廨判過堂候訊 
　　串騙金飾○王盧氏與李順永陸潮宗串騙楊慶和銀樓金飾由控將三人一併查獲昨解公堂請究判分别還押限一禮拜還洋再核 
　　欠繳木價○木匠李寅來不付掮客陳炳國木價銀二百八十餘兩被控公廨前晚提訊李供因尺寸短少是以欠繳銀一百五十兩判李交保候諭令該業董事將帳算明禀候核奪 
　　盤店紏葛○寳大衣莊經理張小寳因盤頂張仙舟店業被控一案前晚由廨提訊李襄讞因原被供詞各執判移送商會處理 
　　塌車肇禍○塌車夫蔡阿桂李沛林陳學義拖車不愼將女孩張寳仙撞倒碾斷手指由捕一併拘入捕房解廨請究判一併還押候傳作主王仁發到案訊奪 
　　復訊拐案○王文卿（即裕春）拐匿譚裕才之妻並竊衣物由廨訊押在案昨日復訊譚投訴被王拐匿妻孩並被竊去金飾等物求究王延威金生幇辦麥幹律師到案辯駁判王還押候禮拜四再訊 
　　拐案定斷○魏雙喜翁子貞拐匿高春生之妻胡氏匿居王孫氏家由探查獲昨解公堂復訊判魏翁各押捕房兩月魏因另案未結期滿送還閘北巡警局再辦王孫氏從寛交保胡氏交高領回 
　　拐匿女孩○余金生拐匿顧韓氏之女孩由探查獲昨解公堂請究判宋押候提集人証再訊 
　　逆子毆父○高福海兇毆伊父高桂生由途人報知包探錢壽生將高福海拘入捕房昨解公堂請究判押西牢一年 
　　公堂瑣案○八次過犯徐敖福復至租界判押西牢三年期滿仍予逐出流氓陳阿三搶取袁嗚鳳洋三元判押兩禮拜逐出過犯顧阿二圖竊衣物判押捕房兩月逐出 
[美租界]  
　　烟館無照○捕房查得吳淞路六十三號門牌高阿四小烟館未領工部局執照飭探請廨出單傳罰 
　　茶館聚賭○捕房查得吳淞路瑞華樓茶館有聚賭抽頭情事飭探請廨傳案訊罰 
　　索債被毆○張步舟被張生記欠銀避匿 
昨日遇見向索被毆當報捕房請究捕頭以事屬錢債飭赴公廨稟控 
　　形迹可疑○唐文明昨持衣服多件至押舗求質包探宋掌桂向詰支吾爰即帶入捕房押候查明核辦 
[法租界]  
　　私刋圖章○王大鴻私刋達天祥曹益大兩烟紙店圖章至同業元亨號冐取貨物爲該店察悉搜出僞章原贜當即扭送捕房解究據供胞兄咸林現在某書局非小的私刻求寡判押候提咸林到案再訊 
　　撞傷車馬○某西商之馬夫李和尚前日駕車行經新租界與四十一號電車互　致車馬均受傷壞前日傳司機人許潞廷審訊據某探稱查該馬夫以有不合由洋東停歇故未到案判許退去候知照該西商囑荐保人將李交案候質 
　　狼狽爲奸○顧雨梅在小東門唐永愼米店爲經理荐王樹雲爲跑街狼狽爲奸控經訊判交保理處在案迤已半載仍置不問前日傳訊顧等一味求請寛限判再限十天如不理明一併押追 
　　分别懲辦○積竊顧金標王西岱將毛文龍藍裕成之後門撬開圖竊獲住解訊判各枷一月期滿後顧押捕房三月王押一月周金榮行竊徐文藻之人力車件王愼掩入某捕家圖竊俱被拿獲判周枷一月王押一禮拜 
來函 
[濟良所華董金琴孫君意見書]  
　　仲禮觀察葆三觀察漢溪大令閣下啟者鄙人前函陳說兩則承表同情至爲佩荷茲有未盡之言合再仰塵淸聽近來童養媳逃入所中者常有所聞竊謂凡童養媳皆是貧苦人家無力婚配是以從小領在家中俾長大容易完聚倘一入所中雖其女仍由所中擇配而養媳之家萬一從此無力婚配則離人婚姻斷人嗣續在其女一面思則爲濟良在媳家一面思則爲害良鄙意擬將此條重新改訂再所中接到匿名信件即據以前往調查難保其中無挾嫌情事雖一經查過是非立見然恐往查之時愚民無知驚慌逃避轉成可疑之形跡被誣受累者不少鄙意以後所中接到信函如有投信人姓名者必須面晤其人詳詢確切然後再行准辦其餘匿名函件概置不理以杜嫌訐而省牽累質之高明以爲然否專此奉達敬請台安惟照不宣 
賑務 
[德發洋行蘇筠尚經收振欵第十次淸單]  
　　藉安全君規元二百二十一兩四錢許愿安君規元一百四十七兩六錢完愿氏求子病痊洋二十元黄樹恩敷恩君爲王太夫人七十壽誕筵資移振洋一百元徐善慶君洋五十元徐地記粤漢股票三十股計股本洋三十元方如珪君求病痊洋五十元以上共收規元三百六十九兩洋二百二十元粤漢路股票三十股謹特登報以揚仁風 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[偵探小說意外之奇案（廿七）]  
　　麗亞克見此。乃大驚。立作一函求吾恕其大罪彼將以某日開會延客。屆時請吾於赴會之頃。潜入花圃中與彼相會。吾一見此札。以爲此麗亞克者。仍將與我結婚。乃如約而往。當賓客雜遝之際。乘人不備。疾趨宅後之花圃。已見此麗亞克者。獨立於草地之中。若有所待。吾乃進與之語。希望欲重復前此相愛之情愫。詎料此女子者。乃欲以十萬磅。購回其親筆之密札。袖中出一簽字單。欲簽字給我。吾斯時懊怒至於極地。不顧而唾。立離此草地而他去。至於後此之何故爲人謀斃。則吾乃絶不知之。此數語者。無一字之誑語。裁判官閣下。吾乃無罪。語至此。泰勒斯亦謂裁判官曰。葉德恩君之供詞。乃至明確。於麗亞克之死。决非葉德恩君所爲。裁判官聞泰勒斯之語。立摇其首。似不以泰勒斯之言爲然。旁坐之檢查官。忽發聲謂泰勒斯曰。泰勒斯君。君以葉德恩君爲無罪。吾意至不謂然。蓋葉德恩君之與麗亞克相會。有此弗雷　格森爲證。然此弗雷格森者。遁於麗亞克未死之前。葉德恩君之。並未殺人弗雷格森不能爲證。安知非葉德恩君於弗雷格森遁去之後。歘然復返。以行此謀殺之伎倆耶。泰勒斯君。充吾之意者。似不能憑葉德恩君口中之語。遂引爲葉德恩君無罪之證。泰勒斯未及出語。裁判官已發聲謂檢查官曰。可克士君之言。至有條理。此麗亞克被殺之案。葉德恩君似不能委爲無罪。葉德恩聞此二人之語。似有驚意。疾聲謂裁判官曰。裁判官乃以吾爲犯罪之凶手乎。裁判官曰。吾何嘗以君爲犯法之罪人。第對於吾國之法律言之。君不能不受此嫌疑之形迹乎。彼弗雷格森。已目覩我之並未殺人矣 
國外新聞 
[英國礦炸慘禍]  
　　二十日倫敦電云英國菲利亞省海媷地方近有媒礦炸陷埋没礦丁三百六十名目下已拯起三十六人身均受傷並掘獲死屍三十七具餘人均無生望故已决意用水冲灌 
[澳洲新内閣成立]  
　　二十日倫敦電云澳洲工黨首傾費希君已將工黨内閣組織告竣 
[韓國市面蕭條]  
　　二十日東京電云高麗每届冬初恒以新穀貿易爲要務今歲各市塲頗爲蕭條其故因韓政府實行斷髮律令韓人多有不願寓居租界附近者現皆移入内地故也以上譯字林報 
[德皇談片問題續聞]  
　　二十日倫敦電云德國各報因議院不實行大臣擔負責任之律頗爲失望謂德皇任性狂言足召危局乂謂首相之言並未先行奏陳德皇云云蒲羅親王辭職一事大約定不能免二十日柏靈電云德國聯邦議員會今日集議四時之久首相蒲羅親王報告時局情形頗爲詳細明日杜洛斯輕千之行業已作罷擬於星期一日赴其爾將各事奏陳德皇 
[日本大操告竣]  
　　二十日東京電云日本陸事大操今日業已告竣 
[近東大變局三十五誌]  
　　二十日柏靈電云據維也納消息奥皇約瑟近曾接俄皇璽書目下奥政府已有和平之態度日内即將答覆俄政府東方大會問題 
[英政府簡派禁烟會委員]  
　　二十一日倫敦電云英政府已派斯密斯君（前任香港度支員）華斯君（前充四川總領事現任駐華代理商務調查員)金君（坎拿大工部副大臣）勃倫叶脫君（印度民政員）及萊提勞君爲萬國禁烟會委員以上譯文滙報 
[美總統近事]  
　　二十日紐約電云羅斯佛總統現擬宣述未請工黨總理高泊斯君預宴理由謂並無蔑視之意 
[塔孚脫演說]  
　　二十日紐約電云新選美國總統塔孚脫君近在勃羅克倫演說聽者甚衆以上譯泰晤士報 
 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
