# 1894 - 41 - 4907476

 

Page 1

 
 
[增廣華英字典出售] [  三馬路申昌書畫室啓]  
　　增廣華英字典一書爲粤東鄺容階司馬所輯其中縷析絛分便於檢閱較初印本更爲美備誠　人之寳筏度世之金針也爰付　闕以廣流得每部訂成二本碼洋六角欲購者請至本埠三馬路申昌書畫室暫外埠申昌售申報入購取爲盼此佈 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽實洋七元○咸豐朝東華錄碼洋二元五角○左文襄公奏疏碼洋四元○繪圖三國演義碼洋二元○駁案釁編碼洋二元○明季稗史碼洋七角○明季南北略碼洋一元二角○欽定六部皆分則例碼洋一元二角○補註洗寃錄碼洋六角○康熙字典碼洋二元五角○臨證指南碼洋一元五角○花月　碼洋七角○徐霞客遊記碼洋六角○永慶昇平碼洋三角○玉堂字彚碼洋二角○徐靈霞八種碼洋一元一角○外科正宗碼洋四角○徐氏雄著碼洋一角二分○徐氏十三種醫書碼洋一元六角○大淸會典碼洋一一元六角○六科準种六套實洋五元五角諸君欲購者請移玉申報館帳房可也此佈 
[論江西緝捕認眞事]  
　　有緝捕之責者其人可謂多矣緝捕者所以緝訪拘捕地痞流氓扒竊匪類强刦盜犯無論大小凡有害於民生地方者皆在應予緝捕之律内而九門五城步軍統領都察院御史指揮左右前鋒護軍統領以及各地面官外而各省捕盜同知通判巡檢等類其數不可以僂指計而皆統之於臬憲盖臬憲固司其總者也近來各省又增保甲各局有總局有分局皆於候補官派委大者道班小者巡典每局皆有護勇巡丁畫夜巡查不遺餘力然而京都則竊盜之案時有所聞甚而至宮院重地警蹕甫臨而亦有被竊被掠之事其可笑孰甚焉若夫外省各府州縣則固無一處無緝捕之官見無一處能盡緝捕之責正不知袞袞諸公其所以爲國宣猷者自居何等也昨有豫章友人郵示江西有總查七門城外保甲兼管河道事務一差膺其選者爲羅太守去冬奉文添設巡丁卽飭照向章夜間巡緝盜賊日間稽查痞棍復立新章諭飭拿獲滋事痞棍送局每名賞錢四百文拿獲竊盜各賊送局者每名賞錢八百文倘巡丁不能拿獲經事主報案者卽將該巡丁責革不饒此但指岸上巡局言之也至於各處河道則另設有河捕亦飭日夜梭巡其能否拿獲痞棍盜賊一切賞罰條例均照岸局一律辦理似此賞罰嚴明閭閣可以安枕而臥矣雖然復有一說於此各省緝捕之事何處不有大張曉諭務飭畫夜認眞而能實事求是者卒少所見遠處姑置不論卽就上海城廂内外而言惟前此西門一帶絶無一家烟間艒艒船以及一切流氓滋事皆無所見自某委員交卸之事繼其後者卽不能仍前安謐烟館漸見其多流氓漸見滋事其餘各處亦復如是惟見民間但有索欠打降等事由局爲之審理以稍代地方官之辛勞而已彼竊匪流氓横行者如故也夫上海爲五方雜處人類繁多流氓痞棍之盛甲於天下雖在租界之内西人設立巡捕認眞稽查見卽拘送公堂懲治立法何等嚴厲辦事何等認眞尙且流氓肇事之案於英法兩公堂時有所見則又何論乎租界之外故或者謂匪人之多關乎地方氣運雖有緝捕勤能之官亦不足恃顧何以前之所無乃爲今之所有乎今之所有者又爲前之所無乎道惟在乎認眞而已不能認眞則雖有緝捕之人與無緝捕者同能認眞則雖同此緝捕之人而可以駕乎他處而上之此則所謂草上之風必偃其勢然也江西羅太守奉憲添設巡丁此固年常舊例冬防之故事故亦照舊奉行但飭令日夜梭巡而已惟念舊章是率幾同故事之虚行於是復立新章明定賞罰古人云賞信罰必有賞斯有所勸有罰乃有所懲勸懲之權操之自上不可以稍有假借果其緝捕勤能雖以一人日得數賞而不得謂之濫與苟具不知勤奮别經發覺雖以一人日罰數次而不得謂之苛求果如是也江西地方痞棍匪徒將必無可容身閭閻　闐之間有不可以高枕無憂者哉獨是近來人心愈壞世道愈變彼所定新章但有應緝不緝應捕不捕之罰而已而孰知見有以巡丁捕役而通賊者此則尤非上之所能逆料其又將何以罰之天下之事有一利必有一弊新章中謂該巡丁未能捕獲經人報案者卽將該巡丁責革不貸固爲義正辭嚴又孰意巡丁等又有瞞天手叚能抑勒事主使之不得報案而人間更多寃抑之氣此則又不可不預爲之防者也夫不能禁暴卽不能安良緝捕之官正所以爲禁暴計卽所以爲安良計禁暴安良本地方官之責今上憲俯體下僚知地方官往往疲於迎送酬應但可責以催科不可責以撫字於是理訟者有帮審之委員巡方者有保甲之諸局地方官之責遂分而地方官之任亦輕故禁暴安良之事不得不深望乎經辦之委員如江西總查七門城外保甲兼管河道者乃有羅太守其人焉謂非地方之福謂非地方官之幸也哉 
[金臺春眺]  
　　户部縀疋庫司庫崇志三年期滿應卽揀員調補經管理三庫各堂憲揀定正陪於去年十二月十四日帶領引見本日奉硃筆圈出户部縀疋庫司庫員缺著内閣中書春林調補欽此○刑部雲南司滿掌印光正郎昭現已簡放陜西榆林府知府遺缺經大司宼諭派山東司帮印員外郎奎章充補已將印鑰接受佩帶矣○年例嘉平下浣將八旗各營應領次年正月兵餉提前開放去年户部銀庫付稱明年正月分各旗營兵餉錢糧定於十二月十九日已初開放左翼四旗餉銀二十日辰正開放右翼四旗餉銀已由俸滿處分行各旂營飭知承辦人員届期赴庫承領莫悮○管理太常寺事務禮部尙書臣宗室崑岡等謹奏爲具題請旨事恭照光緒二十年正月十四日宣宗成皇帝忌辰應行遣員恭詣慕陵讀文致祭謹案臣寺祀則應遣土一人往祭惟歴年俱奉特旨改遣近支王公一人恭代行禮准宗人府將和碩鄭親王凱泰銜名開送前來臣寺恭繕題本進呈是否卽令凱泰致祭抑或改遣近支王公行禮之處恭候欽定俟命下之日再由臣寺轉行遵照謹此具題請旨十二月初九日奉旨改遣固山貝子毓橚行禮欽此○侍衛處爲知照事所有經奏事處奏准賞給福壽字硃紅絹方之王貝勒貝子公文武大臣翰林卽於十二月十六日派員赴本處祗領並於翌晨進内謝恩爲此知照各衙門轉行遵照○值年旂爲咨傳事所有光緒十九年年終應行承襲世爵世職人等左翼四旗計二十九排人九十名於十二月十五日帶領引見右翼四旗計三十排人八十一名於十六日帶領引見相應咨傳八旂滿　漢各固山轉飭應行引見人等佩帶對子荷包手巾各於是日五鼓赴景運門外見本旂承辦人員先行報到伺候點名帶領引見不准遲悮○年例嘉平二十三日皇上臨幸大内西偏西廠子校閱善撲營官兵貫跤所有年班進京之蒙古王貝勒貝子公台吉塔布囊曁呼圖克圖皆得躬侍盛儀分兩翼排班列侍賜以奶茶菓點烟壺搬指翎管古玩名曰小金殿先期由武備院支搭黄察察葢國初 
 
 

Page 2

 
 
都遼瀋時遺制也近年上駐蹕瀛臺遂於紫光閣舉行先期御前大臣面奏本年小金殿典禮是否仍照上年成案在紫光閣預備請旨遵行本日面奉諭旨著仍在紫光閣預備欽此○禮部爲移咨事儀制司案呈本部議覆湖北巡撫譚繼洵題請將年逾百齡五世同堂之湖北江夏縣壽婦陳俞氏旌表一疏覈與例章年限相符應請旨准旌一本於光緒十九年十一月二十五日具題二十七日奉旨陳俞氏著照例旌表加恩賞給上用縀一疋銀十兩餘依議欽此欽遵到部相應抄黏原奏移咨湖北巡撫查照○吏部爲知照事考功司案呈本部議覆管解京餉五萬兩以上之山西候補通判楊毓嵩應准其照例奬叙一本於光緒十九年十二月初一日具題初三日奉旨依議欽此欽遵到部除咨明户部外相應黏抄原奏知照山西巡撫查照○廂藍蒙印務叅領啓賢等向本管都統稟稱本旂應領十二月大檔甲米劄由太平倉支領現在本旂滿洲甲米將次領竣本固山自應接領禀請示定日期恩都統佑定於十二月十七日前赴倉中支米除派正叅領善志副叅領景瑞赴倉彈壓一切外並行知監督届期開倉預備○河道總督許河帥振褘奉命與合肥傅相會治永定河先令來京陛見河帥於十二月十四日入都僑庽賢良寺繕具安摺膳牌於十六夜專弁進内交奏事官遞入十七日寅刻河帥趨入東華門就景運門外茶房小憇候　旨旋由軍機處内監捧出點心一盤頒予河帥後由軍機處發出傳單著許振褘頭班備見河帥遵卽步人上御幹淸宮西暖閣垂詢治河之策河帥條奏畢退下乘輿回庽○内閣稽察中書科事務龍中書侍郎升任刑部左侍郎所有稽察中書科事務應另派他員充補内閣將漢内閣學士銜名開單請派十二月十七日奉硃筆圈出内閣學士兼禮部侍郎銜揮彦彬欽此 
[香港火災]  
　　新正初一日午後一點三十分時香港皇后大道有人施放爆竹干霄直上墜入一花爆作中霎時間花筒月爆百子高升九龍飛蝶金蛇萬道四處交轟響若山崩脆如玉碎捕房急鳴鐘告警各水龍紛紛馳救得以轉危爲安少焉有人奔告捕房謂失火之家尙有多人未見捕頭心知有變急率探捕往查則前旣瓦礫塞途後更烟燄迷目乃從旁鑿垣而入見有三人以厚絮被裏其身方開自來水喉澆射啓被視之其氣將絶未絶遂舁至醫院懇醫生救治良久漸蘇詢之言有十四人同罹斯刦复往刨掘則男婦十三小孩一皆已面目黧黑變成焦炭一團矣慘哉 
[蕪湖火警]  
　　本館於初八日接蕪湖訪事人來信云殘臘已盡新春甫回人家每於祀灶節前後擇期饗祖先肴饌旣陳兒孫羅拜然後率同家人婦子團坐歡飲其嚮祭餕餘俗名之曰分歲酒又曰吃年湖北客民亦同此禮惟必以天明爲度爲少異耳去臘二十七日天明時河南楊泗廟旁李姓家婦子家人歡呼大嚼忽灶下餘火堕地延及積薪以致祝融氏欣然降臨大張威燄自内達外頃刻通紅主人駭然避席而逃左右鄰方蝶夢惺忪聞聲驚起多跣不及履裸不及衣少焉洋龍飛駛而來爲之灌救則瀕河居民並薙髮店共十户已蔓延無際掃蕩一空矣○同時北岸曾家塘東首劉姓花園亦燬茅屋兩椽聞因烘養春蘭以致延燒屋宇意者花神惡其暴殄天物故假赤熛以示之威耶○翌日晨光甫動曙色熹微南岸遊擊署上首沿河一帶草房無端火起是時東北風正勁刮面如霜鋒救者皆畏縮不前回祿神捲甲疾馳鋭不可遏直至下風盡處始廢然而回其起火之由災民皆指爲河下灣泊之砲船天明焚香敬神並燃放高升花爆火星堕落某姓屋背初僅焚穿一孔屋中人卽驚起沃救無如手忙脚亂飛廉氏又助之爲災以致一發難收計共燬四十餘户事後哭聲震野入耳悽然道憲及好善諸紳皆派人按户散給錢米 
[夏口飛災]  
　　新正初八日本館接得卾中訪事人手書披緘視之中述漢口火災之事略謂本月初二日晚七點鐘時漢口下關上首釀成火災遠而望之惟見黑燄衝霄紅光照水斯時北風甚緊火仗風力跋扈非常幸前臨江坡後係院落絶無引火之物兼之左有厚生祥堆棧與俄商新泰磚茶棧垣墉鞏固飛越良難右爲英領事官衙中隔寛卷新泰備有防險洋龍數架當火之初肇卽曳至緊要處吸水狂噴未幾各洋行洋龍皆踴躍而來未幾各善堂水龍亦陸續駛至四面灌溉奮勇當先至九下鐘時始行撲滅計被災者一爲大島木作坊一爲劉某篾簍坊一爲興昌木廠起火之由彼推此諉旁觀者迄尙未知也 
[杭州火警]  
　　杭州訪事人於初八日投書本館云上年十二月二十四日之夜大東門李姓錫箔坊因祀神施放爆竹火星飛入柴房時適茅草堆滿屋中霎時間烈燄騰空不可嚮邇幸坊中人併力施救僅焚去柴房三間○二十五日之夜二鼓時羊市街胡姓又因施放爆竹敬神火星飛出墻外焚去草舍五間○二十七日之夜忠淸里某酒店爆竹遺火藍棚幸爲巡更人所見立卽喚令救滅○二十九日之夜珠冠巷孫姓家樓上以炭火烘濕鞋旁點洋油燈不知如何潑翻延燒牀帳幸人尙未睡一聲呼救衆鄰咸集登時救熄惟灼及屋椽板壁而已新正初二夜淸泰門新塘街某雜貨店夥伴團坐鬥牌命學徒煮點心遺火於廚房内延燒房屋三十餘椽回祿之災可不愼哉 
[白下官聲]  
　　江寍藩憲瑞茀侯方伯三年任滿將卽尊旨晉京陛見因詣督轅禀請交卸劉制軍隨委江寍鹽巡道胡芸臺觀察署理藩篆所遺鹽巡道缺委候補吳道炳祥署理云 
[迎春志盛]  
　　杭州訪事人云省垣迎春向由本府率同三廳兩縣詣慶春門外迎入轉普安街東街直上經撫轅頭門中丞恭設香案行禮然後回署去年十二月二十八日爲迎春之期是日卯刻理事同知溥司馬水利廳陸别駕錢塘縣朱邑尊仁和縣伍邑尊齊集府轅已初陳六笙太守命駕出轅各官隨同詣壇行一跪三叩首禮演戲三劇然後請芒神入城前導有甲午年芒神牌淸道旗各一對五榖亭五座中懸黄斗上書五榖豐登字樣神像作少年狀青衣穿鞋及進城因崧中丞停喪在署護撫劉中丞尙駐藩轅是以改道由菜市橋大街過聨橋和合橋轉衆安橋大街進淸河坊經藩署穿轅而過將芒神暫供湖南會館是日天氣晴和慶春門大街觀者如堵至傍晚執事入排齊燈牌鼓吹至會館　芒轅至府署太守行禮畢卽請入城隍山太歲殿供奉前導儀仗大有可觀第一起爲藩糧二道大班燈牌一堂牌書萬象回春玻璃燈一堂鼓吹二班淸音一起更以孩童扮八蠻進寳衣服華麗手執珠燈光明璀璨照出亭亭玉樹懇冠貐服别具風流後有黄亭供敬神如在牌牌前設萬象回春明角燈一架其次爲杭州府大班有孩童扮八仙祝壽一起其餘儀仗如前次爲杭捕府大班理事府大班水利廳大班僅燈牌四對鼓吹一班黄亭一座萬象回春燈則均以五色紙紥成又次爲錢仁二邑大班各有青龍絹燈一條黄亭前萬象回春則以點銅錫製成中嵌五色玻璃上面加一統萬年燈一盞光彩尤爲奪目所過之處萬人如蟻嘘氣成雲雜以鬢影花香覺燈光月色中尤有旖旎温柔之致豈獨上元燈市爲足娱目騁懷哉 
[北固山治春詞]  
　　鎭江訪事人來信云元旦黎明時關道憲黄幼農觀察以及在城文武印委各官俱穿蟒袍補褂齊集萬壽宮朝賀迨班次排齊卽行三跪九叩禮鳬趨表範虎拜修儀雍雍肅肅誠盛事也旣而各官隨同觀察至江西會館團拜藉聨僚寀之歡兼賀新年之喜移時始命輿各散江中所泊各兵艦亦高懸五色彩旗以伸慶賀○獻歲以來風和日麗青嚋紫甸淑氣宜人舉凡踏青媚子拾翠嬌娃莫不掠鬢掃眉呼姨約姊向郊外流覽景色故金山甘露寺等處游人如蟻小街僻巷書詞戲法密布如林銀山門西門橋一帶售賣耍貨及各種花燈亦皆十分熱閙○寳鳳茶園主於去臘赴滬聘請名角數人擇於元旦登臺開演座客如雲後至者幾無容足之地園主可以獲利三倍矣○鎭江營叅府鄭叅戎國祥蒞任以來整頓營規惠威並濟弁兵無不同聲感戴特於去臘二十六日公製德政牌數對德政匾一方導以鼓樂齎送叅署將匾懸 
 
 

Page 3

 
 
掛大堂其文曰式是南邦各人皆衣冠恭送脚靴手版濟濟一堂叅戎設筵欵待直至夕陽西墜始各盡歡而散○鎭郡每至新正有一種鄉民三五成羣以五色紙紥成麒麟鑼鼓喧天牽至城中向大街小巷挨門歌唱語多吉利謂之送麒麟所可笑者謂有抱伯道之戚者取麒麟鬚數莖便可賦弄璋之喜小家婦女深信不疑有然放鞭爆以迎者每至一家給以青蚨或數翼或二三十翼若輩名爲點綴昇平實亦賺錢之計也民家又以所經之地有煞氣咸以鹽米擲之習俗使然所謂非禮之禮也○初五日俗傳財神誕是日五鼓時各店鋪皆燃放鞭爆鼓籥欵神靴帽鋪雜貨鋪大半懸牌開市又值天宇暢晴城内財神廟香烟繚繞燈燭輝煌紅男緑女進香者絡繹不絶廟門之外醫卜星相之流咸於此卜一年利市○鎭江關於十二月三十日停辦公事至新正初四日開關騐貨循曩例也○丹徒縣漕倉於客臘二十九日頒發紅諭所有光緒十九年漕米各鄉各圖尙未完淸者今歳每擔加錢五百文以二月十六日爲止漕欵爲天庾正供想食毛踐土者定當踴躍輸將也○鎭江私用小錢早經嚴禁無如日久玩生邇來各錢鋪依然攙用毫無忌憚貽害閭閻甚非淺鮮鎭江府彦詠之太守以此風斷不可長現復重申禁令遍貼街衢想若輩亦當有所儆畏矣西門外大街有王姓者年逾不惑家道小康生一子甫五齡鍾愛特甚不啻掌上珠也翌日傍晚孩在街頭嬉戲適有某公子端坐藍呢轎顧盼自如自西徂東其行甚疾孩避讓不及竟被輿夫撞倒皮破血流不省人事孩之父母立將輿夫扭住誓不干休公子當卽降輿見孩未傷要害向王再三婉勸給以洋蚨五元爲養傷之貲王始首肯公子乃乘輿而去未逾時孩漸漸甦醒可無性命之虞家人環集不覺轉悲爲喜 
[濬河量地]  
　　前報紀挑濬運河一事兹悉河工總辦袁恭宏太守於初四日遴委幹員在洋浮橋近江一帶丈量地叚然後分派人夫前往開濬日後源頭活水汩汩其來往來舟楫有不同聲稱便哉 
[潞河紀事]  
　　臘某夜有某號掌櫃身披皮襖手持票夾内儲通票七百串由羅家橋履氷而過行至河心陷入氷穴忽來一人以手援之皮襖票夾已被抓去飛步狂奔不知去向斯人也可謂恩怨兩任者矣某氏母女二人家稱富厚因不避瓜李嫌爲其傭工所播制遂每月給以八金爲餬口計詎料傭工肆意揮霍不敷用度終日向女母訛索女母不堪其摵訴諸玪堂未識判事者何以處此也○城南安平地方有豆腐坊每日遣學徒送豆腐至某店因索錢不付與店夥口角回訴鋪主責其不應如此强索有傷主顧學徒因此鬱悶成疾一病不起數日而終學徒之兄往豆腐坊理論經人勸阻又赴某店喧鬧被店夥一槍制死被控到宮已將店夥拘案繫諸囹圄恐豆腐坊亦不免牽涉矣○諺云三九四九不出手去冬天氣和暖無異三春向陽處河氷大半開釋陰寒之處氷結不過四五寸何天時之不正若此耶○前由京都解來囚車二輛一裝男子二名一裝少婦二口幼女一口均帶黑索據解差云因在京都妓竂滋事遞解香河縣原籍嚴加約束也 
[蕪市叢談]  
　　蕪湖市面向以米爲大宗米市旺則各業因而俱旺去年粤省米商因暹米進口者多價遂因之大貶蕪米運去無利可沾皆存一持盈保泰之心斂手不敢貿易市中生意大不如前錢業向年勝算獨操去歲因匯票進出較稀又以廬州失火倒帳漢上歇莊被累以致贏少絀多僅同和一家賴冬季各州縣匯劃錢糧銀厘起跌從而獲利差爲合帮之冠布業以客春新開之協泰森洋貨批發莊减價招徠無遠弗届同業俱受其敵遂亦無利可圖京廣雜貨等業况味亦與此同惟土業咸獲厚利蓋西土收成雖歉而新貨上市後行情日見騰漲浮梁商賈旣已利市倍蓰廣土滬中價盤亦始終有進無退是以别業或㗳然喪氣而土業無不意氣飛揚大莊如黄泰和榮昇皆獲萬金次亦盈千累百至於粤帮米業其中亦盈虧不一如春夏秋三季生意淸淡時潮帮尚堪保本廣帮則覆轍相尋十月杪十一月初始逐漸轉敗爲勝旣而愈消愈旺輪聲帆影終日屏蔽江天一二月間運去百數十萬石兼之粤中市價合宜前者失之東隅者至是皆得桑榆之補且或尙有羡餘然亦有一蹶之後不復能旗鼓重張者獻歲以來廣帮中某某等米號四家行將閉門謝客料理歸裝矣統核去年新關稅册出口米共三百萬石有奇運赴廣州汕頭者二百二十八萬餘石餘則或爲振米或爲軍糈視前年實短一百一二十萬石之譜倘核以價值卽不下二百萬金内地驟短如許進欵無怪市面大不如前歲之生色也至去年所收船鈔貨稅按西歴春夏秋冬四結僅收六十萬兩左右比前年短十萬有奇貨物之進出較少可想而知所幸西歴度歲之後至華歴臘杪米市正當旗鼓大張貨物亦進口大暢閱時僅月餘而新關已徵收十餘萬之多或者去年之疲出於偶然今年尙當重復振興駕前歲而上之也跂予望之 
[謻臺難上]  
　　蕪湖訪事人云客歲市面雖曰淸寥而歲暮倒帳之家尙不多見惟井兒巷口去春新開之協泰森洋貨店遽爾被人逼　聞協泰森當開張時塲面闊綽貨物如山並設生昌協布行烘雲托月使人莫窺其崖岸久之漸有外强中乾之勢迨歳暮放出之帳一時未克遽歸而本街莊欵結欠甚多驟難料理延至小除日收帳夥足音杳然各錢莊咸相疑慮踵接其門店主之戚某甲見債台層纍益高祗得好言相慰謂敝店尙有如許存貨諸君不信儘可用以暫質毋急急也莊夥以爲眞言约定是夜三更時帶夥前來搬運迨搬竣各夥卽閉門高臥翌晨街鄰見重門不啓遂傳言已被錢莊逼倒至日午收帳夥薄有所得欣然而歸店主韋某忿各莊之太不留情繕就呈詞伺王明府呵殿過其門卽攔輿呈遞聲稱某某等錢莊於昨夜三鼓時紏人搶刦貨物計值甚鉅邑尊訊以平時有無交涉答稱略欠數子金邑尊諭以旣有欠欵何謂搶刦遂入内踏勘一周諭俟派差查明核辦至下午卽有縣差持信票至被控各莊稽查搬貨 
[閩垣紀事]  
　　有劉崎鄉人某甲被鄰鄉某乙等數家欠糞料錢數十千屢索不還已閱二三年之久去臘乙族中人赴省賣糖甲遣表弟某丙向買糖三擔議價之後著乙挑至甲處强將糖錢抵還舊帳乙稱此事與我無干豈能强抵甲答以總是汝家兄弟欠我錢文何謂不能畫抵由是彼此齟齬乙赴臺江汛署控告甲亦投南臺保甲局遞禀局差將兩造傳集解由局員康鼎臣少尹訊問廉悉情形斷將甲重責三百下押令追繳至被人所欠糞料錢准其具禀照追以昭公允○董事葉大琛等去各赴省會保甲局控稱有江姓在城隍廟前排列賭桌前往驅逐復移至某住居開塲聚賭少年子弟趨之如騖請卽驅逐局員准如所請飭差往逐倘敢故違立拘究辦○城門鄉與臚厦鄉互爭糞船塢一案相持半載兩不相下今臚厦鄉紳士鄭錫光等具禀督轅譚文帥批其禀尾略云候赴飭臬司仍令公親理處以免纒訟○總督後某玉器店夥某甲被人毆斃一案今兇手某乙業已到案俱稱因甲携玉器向某顯宦求售已給價值跟丁某乙索取酬費甲吝而不與致乙忿忿不平乘出門時上前肆毆悮中要害以致斃命所得之錢尙在身畔當被匪徒攫去傳說如此究竟如何俟過堂時再錄○侯官縣屬南嶼鄉有花會首綽號土悶召集無賴私掛花會恃有護身符遂視禁令若弁髦去冬因與鄰近江口鄉某乙有隙遂起爭鋒江口鄉民以南嶼鄉人出入必在其鄉經過遂在三叉路口攔截無論男女老幼如被遇見卽行擄去爲勒贖之計往來貨船亦被截掠南嶼鄉人因於日前在太山廟聚衆商議報復之策恐不免釀成械鬥之禍也○城内文儒坊内有人私掛花會早晚兩次異常熱鬧每日可收錢二三百千誠閭閻一巨蠧也○閩縣陳尺珊大令到任以來德政頗多士民望之如泰山北斗去冬有長樂某茂才頂冐開張肉鋪與某飯店涉訟到署控告大令批駁不准某茂才恃有護符冐昧求見經大令大加申斤始悔悟踧踖而退又有某甲因犯地棍案拘案訊究甲口稱前曾讀書並未爲地棍大令問爾能記四書中句語否甲朗誦無誤大令憫之准其保釋可見鑑空衡平本無成見也 
[監司過滬]  
　　新簡蘇松太兵備道魯公甫觀察於昨晚九點鐘時乘威靖兵鑑駛進浦江旣抵滬各營弁勇卽鳴砲恭迎旣而印委各員 
 
 

Page 4

 
 
亦皆迎接以禮觀察並不登岸卽登官舫以小火輪船帶向蘇州 
[春江花月詞]  
　　本邑南市十六鋪橋堍公昇水果行學徒某甲賭負難償竊取洋銀以付事發吞服洋烟自盡行主李遠明立發電信往寗波知照屍族來申收殮事延多日至前日屍親始附船而至經人再三解勸令李從豐棺殮並延僧道誦經其事遂寢○豫園名勝冠于滬江流氓之多亦以園中爲最蓋以城中無探捕巡察巡防局又有名無實不肯有犯必懲也前日有甲乙二流氓行至錢糧廳前見相士某丙方信口開河卽假看相爲由向之滋擾旣而互相毆擊致旁觀者紛紛碰落小河中迨扒起已帶水拖泥乃羣向甲乙理論甲知犯衆怒飛步脫逃乙行步蹒跚被衆人扭住想必有以懲之矣○賣花傭王寳春以竹筐置春蘭挑至南市陸家浜喚賣有某姓孩尾隨其後意欲竊取數箭以供玩弄之資王知之伸手擊其頭孩痛哭不休抱頭奔返家中訴知其父老犁牛昏聵特甚不咎豚犬兒之不是反飛步追上扭王肆毆王知卵石非可爭持任其毆畢而去○昨日午後一下鐘時有一西人雇坐小車自南市大教塲至西門行經大南門之西滿地污泥車行蹇滯西人卽下車徒步不給分文車夫向之索資西人反掣木棒亂擊噫是眞兇悍無理者矣幸車夫能隠忍不言耳否則引動衆人羣起而攻不將釀成禍事乎 
[災生意外]  
　　前日美租界白大橋北首生昌鐵行有甲乙兩出店人正在堆鐵時鐵忽堆倒壓傷甲之足跦骨碎肉糜乙則手足均傷呻吟痛楚行主急延西醫救治將甲足鋸下乙則傷勢更重難保無性命之憂也 
[賭害難除]  
　　有武職某大員之舅某甲在南市十二圖内開設賭塲每當街鼓統如四邊聲靜卽招集諸無賴大開博簺之塲一擲千金輸贏甚巨不知地方官亦有所聞否○有福建帮小工羣聚小東門外洋行街某粥店中昕宵賭博呼么喝六喧嚷不休事爲某號巡街西捕所聞將各賭徒及大小錢九百餘文解送捕房轉解大自鳴鐘捕房管押翌晨克捕頭向之訊問著從寛開釋錢則如數充公 
[吃講茶]  
　　昨日下午三點鐘時法界公舘馬路一枝春茶館中有衆流氓啜茗評理唇槍舌劍蝶鬧蜂喧卽俗所謂吃講茶也旣而拳脚交加誓不兩立致擊壞茶盌烟袋約值洋銀三元茶博土奔訴捕房克捕頭飭某包探偕往指認行至新街口拘獲某甲頭顱已破滿臉腥紅旣入捕房捕頭向之詰問據云禍由某乙而起我惟袖手旁觀而已捕頭令賠洋銀一元甲無以應付乃令押候覓人保去 
[廳差不法]  
　　曹徐二水利廳署差役也曹專司岸上之事徐專司河中之事各分畛域分道揚鑣去臘曹向南市各馬頭浦中所泊小船收取陋規徐聞知向之理論曹不服徐卽紏合衆無賴守於要路見曹至一聲暗號立卽拖下船中駛至浦東敬以老拳並將穢物塞其口事爲爛泥渡巡防局勇丁所見上前拿獲送入局中林少尹訪悉前情立飭廳書丁郎山差役江莫前往查明禀復一面函致局員請將曹等發回訊究 
[懸金以待]  
　　去冬十月二十六日之晚本邑西鄉新橋鎭王豐崙家被盜刦掠事後事主投縣具報黄大令會營詣勘旋獲形跡可疑之王友生王豐高二人迭訊不承已詳前報大令以日久未破恐干叅處特出賞格遍貼通衢略謂如能拿獲首夥各盜或知風報信者奬賞有差盖亦循舊例也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[美界捕房紀事]  
　　前日某號巡捕巡至東桂芳里之後見有小棺木二口抛棄亂　　　卽歸告黎副捕頭捕頭飭二十三保二圖地保余坤寳爲之安葬余以新正以來業經退卯爲詞捕頭乃令接充陸聚山陸坤咸舁至義塚埋瘞○酒保嚴德明家在下海浦變昌自來火公司旁福順里二百三十八號屋中其妻某氏徐娘半老尙有風情與比鄰鞔工沈濟生結成露水因緣妾意如膠郎心似漆歡聨魚水樂也無涯久之江上柳絲春光漸洩嚴以堂堂男子不某被忘八之名遂於昨晚九下鐘時彳亍歸家破屝直入將姦夫淫婦絏以巨絙招集鄰人暫交巡捕巡捕不知就裏連嚴帶入捕房捕頭略問緣由著押候解赴公堂請米二尹判斷 
[英界公堂瑣案]  
　　代理讞員宋君前以雜佐人員歸江蘇候補是以報内稱爲二尹兹聞已捐升通判例得以通剌稱之昨日通剌旣升堂包探張阿五禀稱積竊吳和尙近又行竊馮阿發等三家衣服水烟袋經小的拿獲人贓解送案下馮及夏新和何阿隆均投案領贓吳供稱小的係崑山縣人連次犯竊自知罪戾尙求老爺格外施恩通剌判令笞責一百板押候備文遞解回籍贓給三失主分别認領○包探秦少卿禀稱積竊莊阿紀近又行竊羅阿全家銅香爐經小的拿獲人贓解送案下羅投案領贓莊供稱小的係安徽人偶然犯竊尙乞恩寛宋通剌飭押候備文遞解回籍贓給失主領去○包探陳阿九禀稱孫沛林竊取邱泉生家皮衣經小的查獲人贓解送案下邱訴稱家中被竊皮衣今知吊到原贓請免辦賊孫供稱小的與邱相識實因手中拮据無奈犯竊宋通剌著具改過切結卽行開釋贓給邱領去○包探張阿五禀稱張彩雲傅金泰二人串竊陳壽康家水烟袋一枝經小的拘案請訊陳訴請領贓張傅同供稱小的等尙係初犯求恩免辦宋通剌著卽開釋贓給陳領去○某包探禀稱林鳳淸竊取楊東來等三家皮坎肩及皮夾袋内洋銀六元經小的查獲人贓解送案下楊及曹天順張金和均投案領贓林供稱小的係崑山縣人自知該死罪無可逃惟求老爺筆下超生從寛曲恕宋通剌飭押候備文遞解回籍贓給三失主分别認領○楊吳氏訴稱僧人陳友亮　入小婦人家胡閙是以報捕拘案陳僧裝作瘋癲語無倫次宋通剌飭送交僧綱司發落旣曰僧矣何以依然有姓謂非千萬秃奴中别開生面者歟○包探唐寳榮禀稱羅桂生投捕房報稱唐金松等向之訛詐小的是以拘拿送案羅訴稱金松爲首拆梢任金發從而附和唐金土亦在塲褫去小的之衣復勒索洋銀是以報捕拘案金松供稱小的與羅相識故向稱貸不敢拆梢任供稱唐與羅口角小的爲之解勸金王供稱此事與小的無干求老爺電鑒宋通剌判令將金松枷號一禮拜任枷號三日均發頭門示衆金土卽行開釋○包探秦少卿禀稱李毛毛投捕房報稱朱張氏吞没伊之皮馬褂是以小的拘氏送案李訴稱朱張氏係治下烟鴇小的曾至伊所開花烟館住夜脫下皮馬褂卽被質錢向索不還不得已而報捕拘案朱張氏供稱李大少來小婦人家與烟倡阿寳扳相好初六夜因阿寳另接客人李喫醋撚酸將雜物恣情打毁約值洋銀四五元小婦人卽報知新巡捕房後經人解勸了事初七日李大少又投老巡捕房誣指小婦人吞没皮馬褂小婦人實無其事叩求明察宋通剌飭將原被告一併攆出嘻開設花烟館何等犯法事嫖侶喫醋何等齷齪乃敢公然訴諸訟庭試問尙知有法度乎幸遇寛宏愷惻之宋通剌耳否則兩部肉鼓吹其鳥能免○包探何瑞福禀稱張阿生行路時突被吳阿仁所駕馬車撞倒碾傷小的卽將吳拘住送張至仁濟醫院求醫醫生言此病尙難决定須於下午再往診察始可辨其輕重今特將吳解案吳供稱小的係寍波人事出無心叩乞老爺恩典宋通剌飭押候張騐明傷勢如何再行核辦○包探黄四福禀稱泥城外公信洋行主人宅中失去絨單等物小的卽開單知照當質押各鋪旋有何阿萬者持票至某押店贖取押店夥告知小的往問此物何來何言馬錢氏在四馬路拾得押票倩張華氏轉倩往贖小的因向馬錢氏等詰問所言大略相同今特送案請訊唐阿小訴稱小的在西人宅中傭工是以來領失贓何及馬錢氏張華氏各供前情宋通剌將贖贓之洋銀給還一併開釋令唐給償押本一半始准領贓○某號華捕禀稱施阿星串同孩子陳聚生竊取俞阿相家衣服氷烟袋經小的查獲人贓解送案下俞訴請領贓施供認行竊現曾求恩陳供稱小的在路遇施囑同前去宋通刺判令將施笞責一百板陳交父母領回管束贓給失主領去○包探江阿三禀稱莊阿二串同李梁氏家婢女竊取金簪綢衣經小的查獲人贓解送案下李梁氏訴稱婢女牡丹求准領回管束莊供稱小的係江北人偶犯串竊尙求老爺高檯貴手略略從輕牡丹丰姿慘淡幾同雨後之花雙涙如珠一言不發宋通剌判令將莊笞責一百板遞回江北某處原籍牡丹及贓均著氏領去○女郎陶雙喜訴稱昨日小立門前突被流氓攫去耳上銀環母親見而竊追得將陳阿全獲住陳膽敢逞兇毆擊母親致被毆傷適有巡捕到來得以拘拿送案陳供稱小的係寍波人友人蔡龍與女郎打架小的勸令釋手反被兇毆並不攫取耳環求老爺電鑒副捕頭禀稱陳是流氓尙有羽黨耳環諒已轉　他人矣宋通剌飭將陳交探帶回查拿同黨解候訊辦○包探唐寳榮禀稱積竊包茂祥近又行竊黄茂賢家布被衣服經小的查獲人贓解送案下黄訴請領贓包供認行竊崩角求恩宋通剌判令笞責一百板管押一月贓給失主領去○包探唐寳榮江阿三同禀稱粤東人陸阿生侯福友梁阿九均曾犯竊今又在熱鬧處圖竊經小的等拿獲送案陸侯梁同供稱小的等失業多年流落在　　圖回籍苦乏川資宋通剌飭帶回捕房押下輪船送之回籍○毛金生訴稱新年無事偶以鑼鼓互相娱樂鄰人張順生突來喝阻與之口角竟被擊破頭顱因報捕拘張管押不料其母時來滋擾辱駡不休張供稱店中時有主顧到來毛家鑼鼓喧闐不能說話囑伊暫止伊不依從爭閙之間伊自碰傷頭角宋通剌將張開釋諭不得再往滋擾○包探唐寳榮禀稱僑居鎭江之西人士紀路家傭人梁阿士竊取洋銀五十元携之來滬士紀路卽電致捕房今小的獲梁送案梁供稱小的祗竊洋銀三十四元宋通剌商諸薩副領事謂本委擬將梁及洋銀交探帶回移送鎭江地方官核辦可乎薩君曰可 
[金陵官報]  
　　十二月二十四日知府阮祖棠禀謝保准歸道員後加二品頂戴州同胡瀛謝委府發審差○二十五日知縣崔作球叩謝河運案内保加同知銜補昨日宜昌川鹽局文案縣丞陳宗雍禀知胞兄坐辦防營支應局報銷處分省補用道陳宗派于今日申時病故並請期服假二十一天○廿六日洋火藥局蔡禀知廿三日停工機器局郭徐均禀知今日收工○二十七日候補道李經楚謝委總辦防營支應局報銷處今日到差調補甘泉縣汪懸琨禀謝准補泰飭知赴任藩轅牌示淮安府經王用楨病故通缺查有縣丞高泰鳳又徐州府經歴劉泰寛期滿遺缺查有分缺先用縣丞羅樹勲又泰興訓道馮肇蕃病故遺缺查有訓導張文聰又曹縣訓導朱聨捷請咨曾試遺缺查有訓導劉　雲又邳　學正馬錦繁請咨會試遺缺查有訓導陳堂又　山縣敎諭楊　　請咨會試遺缺查有敎諭吳秉成以上均堪以署理○新正元旦日知州湯華衰奉委府發審差東臺釐捐朱文炳禀知交卸代理東臺縣事巡檢倭什洪額奉委藩署文案差○初二日新授蘇松太道魯叩謝飭知督轅牌示江寗瑞藩司三年任滿遵旨赴都陛見禀請交卸藩　應卽派員接署查有鹽巡胡道家楨堪以委署藩篆所遺鹽巡道缺查有江蘇候補吳道炳祥堪以署理○初三日試用通判許承俊到禀知服闋回省通判劉人橋叩謝十八年同運案内蒙保四品銜○初四日委署江寗布政司胡委署江南鹽巡道吳均謝委○初五日代理甘泉縣滿世熙到 
[蘇省官報]  
　　新正元日直州同謝乃元禀知由本班改捐内閣中書請咨北上縣丞王希禹禀知奉委葑門早關卽到差巡檢褘國楨奉飭派寗差委○初二日准　昭文縣沈熙廷謝委代理　陽縣事○初三日同知黄琪常昭内河釐局來並禀知接電信丁父憂○初四日代理溧陽縣沈熙廷辭赴任縣丞孫孚貞謝委盛擇釐局差遣○初五日上　縣黄禀到謝奉督憲飭知蒙保以知府用查亮來禀知奉委報辦發審局差 
[恭賀鴻釐]  
　　履瑞伊始草木值萌動之時泰昨維新規模啓恢宏之兆敬惟名埠大者長大人福向日茂仁共春緜接物温和瞻玉堂於富貴捐資慷慨沐金殿之褒嘉胞與爲懷頌歌胥洽晚　襄張務泃乏片長歲序甫更年豐競詠但願歡臚比户鼓腹優游逾硯瑞聚德門傾心禱祝肅脩鯉　恭賀鴻釐虔請鈞安統希開鑒上海北市絲業會館籌賑公所施善昌謹誌 
[上海虹口元濟善堂經收月賑淸單]  
　　唐君茂枝十一十二月份洋十元全　號三元翁醉樓祥茂行義成號韋文圃唐郁君陳可良陳秉元唐冠卿八户各四元　　　邱寳麟黄子如鄭程先陳鴈初廖慧宵六户各二元黄　田王毓川黄家詰永增祥林　樓廣泰祥黄毓齋萬順豐吳捷三慶昌仁怡喴號十一户各一元愛香室恆生義立生　陳大生四户冬季各五角全信質洋八角○元昌號怡昌號長和號李珊記正大源五户全年各洋三元六角順興源聚昌號源泰號寳興號昌昇泰生昌號恆昌號順德號長茂　　　利　昌仁利亨號永成號泰和舘恆裕昌震泰來　春祥乾昌號日盛號同春詳寳成號升和號源泰昌二十三户全年各洋二元四角墜泰號二月至十二月洋三元三角寳昌號正月　八月洋一元六角○以上共收英洋一百四十八元九角合併聲明 
 
 
 

Page 10

 
 
   
 
 

Page 11

 
 
[光緒十九年十二月二十日京報全錄]  
　　宮門抄○諭旨十三道錄前○豫　裕奏　　　　　　　　　　　　　　　　　　　○又　　　片○向督　奏　解各欵京餉摺○大學士福奏左右　　　任　　　　　　　○川晉　　奏　案　　　　　　　　　○又　奏解　川恊餉銀兩片○江督劉奏恭報淮南徵收課　　　　　　　　　　　　　　　更正　名片○　　　　　　十二月二十日内務府國于監值日○恭王等謝賞綢縀恩榮公徐　　　　安○　防　　奏初四日　　　　　　　　　　　　公　　　　行　○召見軍機麟中堂克們奏○○　　　　　　　　　　　　　　奏爲　　天　　　　　　　恭服來　砍　　　　　佑康頤昭豫莊誠壽恭欽獻皇太后六　　　　　　　　　　凡正臣工共　　祝滋准　　　　　　　　萬壽慶典王大臣等會奏中外臣工報効工需酌擬分交數目一　　　　　　　　　准户部咨開内務府會奏分叚　　　物一　聲明如有增　之　　行奏辦等因竊維慈暉普蔭壽宇　　合　　　　　　　　　之　　奴才封城　　受　　　深願　　　之愚忱上佐　　之盛典伏思點景如應增設經費宜預　　　　　　二十六年大學士傳醒等　明各叚點景等項交納銀數各省督撫每省交銀三萬兩遵奉在案今奴才謹率同豫省　司道府　　　　於王大臣等前次奏定報　經費分交數目外循照從前成案再　集銀三萬兩以備增添點景之需籲懇賞收　得各　誠　　　　俞允奴才　宫先期　　道府大員赴京敬謹隨同辦理不勝踴蹕歡忙待命之至所有遵照成案續請報効經費緣由理合繼摺具陳伏乞皇上聖鑒訓示謹奏奉　硃批著准其報効聽候部　　　門知道欽此○○裕寛片再河東河道總督臣許振褘以明年恭運　慈禧端佑康頤昭豫莊誠壽恭欽獻皇太后六旬萬壽現在各直省督撫臣於王大臣前次奏明中外臣工報効工需經費外再行交納銀兩以備增添點景之需該河臣受恩深重亦應勉効　忱同襄盛典謹援乾隆二十六年大學士傳恒等奏明河東河道總督交銀一萬兩成案籌集銀一萬兩以佐工需該河臣因奉命查勘永定河尅期北上未及具奏移交奴才謹代奏還相應代懇大恩俯准賞收以遂其報効之誠爲此附片具陳伏乞聖鑒訓示謹奏奉硃批著准其報効聽侯部撥該衙門知道欽此○○頭品頂戴閩浙總督臣譚鍾麟跪奏爲匯解各欵京餉委員起程日期恭摺仰祈聖鑒事竊照光緒十九年分福建省部撥京餉業經分批委解先後具奏在案兹再籌解内務府茶稅一萬兩户部茶稅一萬兩添撥稅厘一萬兩固本京餉一萬兩籌備餉需一萬兩委侯補同知廣志督同號商進商投納定於十一月初三日起程俟報到上庫日期再行由閩發還據善後稅厘局司道具詳前來除分咨外謹繕摺具陳伏乞皇上聖鑒謹奏奉硃批該部知道片併發欽此○○經筵講官大學士管理户部事務臣宗室福錕等謹奏爲請旨事光緒十九年十一月十三日准左翼監督宗室敬信右翼監督賡音布各將差滿日期照例豫報前來臣等查得左右兩翼稅差期滿例由臣部將各衙門保送人員並八旗内務府俸深人員職名開列具題恭候欽簡更替近年俱係專摺奏明請旨均蒙特簡大員管理在案今查左翼監督宗室敬信右翼監督賡音布於光緒十八年十二月十三日接任起扣至本年十二月十二日止均届一年任滿例應更替理合專摺具奏請旨簡放並將上三届左右兩翼監督各員繕寫名單恭呈御覽伏候命卜由臣部行文左右兩翼遵照仍俟一年差滿豫期報部奏請更換爲此謹奏請旨左翼監督著長麟去右翼監督著載瀾去欽此○○頭品頂戴四川總督臣劉秉璋跪奏爲川省京協各餉需用甚鉅請援照成案再辦光緒二十年按糧津貼以資接濟恭摺仰祈聖鑒事竊查川省自咸豐年間需用浩繁不敷接濟經前督臣奏准按辦津貼每糧一兩津貼銀一兩隨糧上納歴經户部指撥京餉兵餉奏奉諭旨准行在案兹據署理布政使文光詳稱光緒十九年自開徵起至十月底止各屬徵解津貼銀兩均已撥解京恊各餉及防剿經費之用統歸另案報銷至另收捐輸厘金歴係撥供各省營協餉及本省勇糧均係隨到隨撥毫無積存綜計收支各數目仍屬入不敷出年前奉撥京外各餉必不能少若不預爲籌備深恐貽誤要需該司道通盤籌畫擬請按照歴届成案於光緒二十年再行勸辦按糧津貼每糧一兩仍收津貼庫平銀一兩於開徵時隨糧交納由司刊刻告示遍貼曉諭除川北川南兩路酌留夫馬一二成仍准照章隨糧攤收外其餘各屬夫馬早已裁撤一切雜派經費一概禁革不准私立名目派收絲毫如有不遵一經訪聞或被告發卽行撤叅究辦所有地處邊瘠之汶川梓潼廣元照化劍州蘆山青神松　茂州峨邊屏山馬邊雷波越寯鹽源石泉　江理番石砫天全筠連興文高縣琪縣叙永永寗榮經大寗淸溪會理等十廳州縣仍照章免徵津貼此外如有應行减免者自當隨時查明分别减免用示體恤至收徵事宜局中薪水餉鞘運費分别途程遠近查照向章辦理不准格外加派累民仍俟收解齊全綜計銀數請加中額以昭檄勸等情請奏前來臣查川省年收津貼歴經户部指撥京餉兵餉等需此後源源接濟全辦津貼而外無欵可撥不得不援案辦理以免貽誤仍恪遵上年諭旨隨時嚴飭各廳州縣實徵實解不准浮加分毫及另有津貼名目如有前項情弊立卽據實嚴叅懲辦以期仰副聖主軫念民依之至意所有光緒二十年分援案請辦按糧津貼緣由理合恭摺具奏伏乞皇上聖鑒訓示謹奏奉硃批户部知道欽此○○劉秉璋片再查官運局每年認解貴州抵捐銀四萬兩又奉部議將川省原奏解部之餉每年分撥貴州協餉銀十二萬六千兩又黔省徵收川鹽稅釐兩項前經議定由官運局每年代徵銀十八萬兩前經議定由官運局每年代徵銀十八萬兩所有光緒十九年春夏兩季分應解銀兩業已報解按季奏咨在案兹據滇黔官運局候補道夏峕文天駿會同署理布政使文光會詳光緒十九年秋季分應解貴州抵捐協餉銀四萬一千五百兩又代徵銀四萬五千兩均已如數提撥分作三次發交天順祥商號匯解貴州藩庫交收以足本年秋季分應解之項等情詳請奏咨前來臣覆查無異除分咨外理合附片具陳伏乞聖鑒謹奏奉硃批户部知道欽此○○頭品頂戴兩江總督管理兩淮鹽政臣劉坤一跪奏爲恭報光緒一八年下半年淮南徵收課厘數目仰祈聖鑒事竊淮南鹽務於同治三年奏定新章徵收課銀按半年奏報一次鹽厘隨課並報歴届循照辦理光緒八年湖南湖北安徽三岸經前督臣左宗棠奏加新引接准部咨自光緒九年　將兩淮新舊各商課厘數目收支各欵分數造報等因遵經報至十八年閏六月止在案兹查十八年七月起至十二月底止收舊商課厘銀一百四十七萬八百七十四兩有奇新商課厘銀十五萬七千八百六十三兩有奇共收新舊各商課厘銀一百六十二萬八千七百三十七兩有奇又收湖北襄陽鄖陽等府試銷淮鹽厘稅錢二萬八十二百二十千有奇萬户沱抽收川厘錢十萬八千二百三十三千有奇銀錢併計雖比十七年下半收數稍形短絀較諸十六年下半收數尙屬加增據兩淮鹽運使江人鏡分造淸册詳請具奏前來臣覆覈無異除將淸册咨送部科外謹彚開淸單恭摺具陳伏乞皇上聖鑒敕部查覈謹奏奉硃批户部知道　併發欽此○○劉秉璋片再辦理瞻對善後完結保獎案内誤將指分四川試用縣丞由從周繕作俟選縣丞後以知縣用又增生徐致琨請以訓導歸部選用原名内少一致字兹據阜和恊副將徐聨魁查明該員等銜名禀請奏咨更正前來合無仰懇天恩勅部以指分四川試用縣丞由從周俟補縣丞後以知縣仍留原省補用增生徐致琨以訓導歸部選用一併更正註册立案出自鴻慈除咨部查照外理合附片具陳伏乞聖鑒訓示謹奏奉硃批吏部知道欽此○○劉秉璋片再查前督臣丁寳楨任内請以府經歴縣丞降補之知縣徐思温前署内江縣知縣任内欠交餉鞘驛站等項銀五百八十一兩零於光緒十三年經前任藩司崧藩查明原案詳請飭籍解川追繳奉旨允准在案嗣據該降員徐思温將前項欠交銀兩如數措齊於十八年三月初三日呈繳司庫彈收歸欵兹據署理布政使文光詳稱該降員旣將前項銀兩如數繳淸懇將前請追繳之案予以註銷等情詳請奏咨前來合無仰懇天恩敕部將該降員徐思温前欠追繳之案予以註銷分咨查照外理合附片具陳伏乞聖鑒謹奏奉硃批著照所請該部知道欽此 
 
 

Page 12

 
 
[光緒十九年十二月二十一日京報全錄]  
　　宮門抄○諭旨三道錄前○缺單○豫撫裕奏報接署河督篆務日期摺○御史恩等奏援請續撥煖廠米石摺○湖南撫吳奏恭逢慶典援案報効工需摺○將軍長奏審明兇犯照例擬辦摺○十二月二十一日理藩院鑾儀衛兇祿寺舉日○徐用儀等同鄉官謝恩○恩公假滿請安○瀅貝勒博公椿壽阿克東阿各請假五日○錢應溥謙光各續假五日○掌儀司奏二十五日二十九日祭奉先殿慶王　侗行禮○召見軍機崑岡阿克丹○光緒十九年十二月分缺單通判安徽安慶飽昌故知縣安徽休寗水鴻飛廣西靈川陳濟坤山西和順曹廷杰江西分宜張兆齡俱丁陜西藍田李福淶近縣丞山東長淸趙湘帆故典史福建福鼎顧尙楨近○○頭品頂戴河南巡撫兼署河東河道總督奴才裕寛跪奏爲恭報奴才兼署河督篆務日期恭謝天恩仰祈聖鑒事竊奴才承准軍機大臣字寄光緒十九年十一月十三日奉上諭許振褘兼程來京陛見河東河道總督著裕寛暫行兼署等因欽此隨准河臣許振褘於十一月二十四日委員將河道總督關防並文卷等件齎送前來當卽恭設香案望闕叩頭祇領任事伏念奴才知識庸愚疉膺疆寄撫豫三載報稱毫無兹復渥被温綸兼權河篆自天聞命伏地增惶查豫省河工自河臣許振褘抵任後改定章程力加整頓經歴各汛屢慶安瀾現雖時值嚴冬而凌汛一切修守事宜仍不容稍有疏懈奴才才輕任重深懼弗勝惟有益矢愼勤督飭道廳各員遵守定章實心經理不敢以暫時兼攝稍涉因循以期仰副高厚鴻慈於萬一所有奴才兼署河督篆務日期並感激下忱謹恭摺叩謝天恩伏乞皇上聖鑒謹奏奉硃批知道了欽此○○巡視北城陜西道監察御史臣恩溥巡視北城禮科給事中臣余聨沅跪奏爲煖廠米石不敷支放擬援案請旨續發以廣皇仁恭摺仰祈聖鑒事竊臣城梁家園百善堂女煖廠每年約收婦女四五百口請發粟米三百石辦理在案前於光緒十三年據該廠紳士翰林院修撰黄思永等面艃夏秋之交京東各州縣俱有偏災婦女絡繹而來該廠已收有八百餘口之多前領粟米三百石扣至明年二月底止以人數核之實屬不敷當經前任北城御史臣恩燾等於十一月十一日奏請奉旨再賞給粟米二百石等因欽此光緒十八年該修撰黄思永等又稱煖廠收養貧婦太多恩賞粟米三百石已用過半復經前任北城給事中臣慶綿等於十二月二十三日奏請奉旨再賞給粟米二百石等因欽此仰見皇仁施惠窮黎有加無已之至意兹又據該修撰黄思永等來稱今年順屬被災來京就食者甚衆百善堂煖廠房四十餘間仍不敷住自十月以來共收過婦孺二千餘口以廠房實不能容撥往翼善煖廠數百人現在住廠者尙有一千六百餘口前蒙　恩賞倉米三百石不敷甚多距明春撤廠爲日方長擬援照舊章請續賞米二百石以資接濟等語臣等親往察看俱係實在情形查來京就食婦女卽不能風餐露宿亦不忍迫令還鄉待哺嗷嗷殊爲可憫理合查照成案請旨再行續發米二百石俾該廠得以放至明年二月不至中輟再五城粥廠前因粟米不堪煮食經前任中城御史臣文博等與臣等會奏請旨一律改放秈米已蒙聖慈允准此次請旨續發米二百石合無仰懇天恩仍改給秈米二百石以資實惠如蒙俞允並請飭下户部速行劄倉臣等隨卽派員赴倉支領所有煖廠援案續請賞米緣由謹恭摺具陳伏乞皇上聖鑒訓示謹奏奉旨已錄○○頭品頂戴湖南巡撫臣吳大澂跪奏爲恭逢慶典援案報効工需籲懇天恩仰祈聖鑒事竊前准户部咨開來歲恭逢慈禧端佑康頤昭豫莊誠壽恭欽獻皇太后六旬萬壽總辦慶典王大臣等會奏中外臣工報効工需酌擬分交數目一摺奉旨依議欽此又准户部咨開内務府會奏分叚點設景物一摺聲明如有增添之處再行奏辦等因又在京王公及閣部九卿先後奏請恩賞地叚點綴景物經壇共申叩祝奉旨准交内務府辦理等因欽此臣竊維盛典恭逢普天同慶京外本同一體恩波下逮三湖瞻望宮闈願偕巷舞衢歌而獻頌輝煌殿陛應效嵩呼華祝之微忱謹查乾隆二十六年大學士傅恒等奏將各叚點景交納銀數各省督撫每省交銀三萬兩旣有成憲之可循允洽臣工之卜願臣謹率同湖南提鎭司道等於前次王大臣報効經費分交數目外敬再籌集銀三萬兩以備添設地叚點綴景物之需援案籲懇賞收准將前項銀兩飭交内務府歸入各省賞派地叚點景工費項下彚案辦理臣等不勝歡欣舞抃之至所有遵照成案續請報効經費緣由理合恭摺具陳伏乞皇上聖鑒訓示謹奏奉硃批准其報効飭候部撥該衙門知道欽此○○奴才長順跪奏爲因姦拒殺一家父子三命並放火燒房燬屍審明照例擬辦恭摺具陳仰祈聖鑒事竊查前據署吉林府知府謝汝欽詳報民人葉長勝因與陳丫頭通姦拒殺陳俊發等一家三命並放火燒房燬屍一案當經批道轉飭該府審辦去後兹據該府覆審擬議解經吉林分巡道訥欽勘轉前來奴才提犯研鞫葉長勝籍隷吉林府素打野獸度日與已死陳俊發同屯居住素好無嫌葉長勝常至陳俊發家來往與陳俊發之女陳丫頭習見不避光緒十八年七月初旬不記日期葉長勝前往陳俊發家閒遊因見陳丫頭在屋獨處同陳丫頭調戲成姦並未與過錢物陳俊發與其父陳榮其弟陳俊喜均先未知情嗣被陳俊發窺破向陳丫頭盤出姦情卽將陳丫頭毆責嚴訓拒絶葉長勝亦不敢再往至十九年五月初三日陳俊發與父陳勞同赴鄰屯横道河子赶集陳俊喜亦往屯外種地陳丫頭與陳俊喜之幼女小雙在家看守下午時分葉長勝携帶裝就洋槍出門尋打野獸路過陳俊發家門首探視陳榮等父子三人均未在家卽進屋欲與陳丫頭續姦正值在炕同坐說笑卽被陳榮陳俊發回家撞見上前喊駡提拿陳丫頭當時出屋躱避葉長勝情急用洋槍將陳俊發咽喉放傷倒地維時陳榮持用夾把刀向葉長勝奔砍葉長勝閃避未傷乘勢將夾把刀奪獲向陳榮狼砍一下致將其額顱砍傷陳榮喊跌倒地陳俊喜之幼女小雙亦被撞倒爲陳榮身體壓住小雙哭喊葉長勝復坐壓陳榮身上陳丫頭聞喊進屋查見陳榮陳俊發均因傷重殞命小雙亦因被壓氣閉身死卽向葉長勝哭駡不依葉長勝嚇稱此事因姦而起被人知覺報官俱要受罪囑令陳丫頭同逃免得後患陳丫頭聞而畏懼亦卽應允葉長勝又欲將陳俊發等屍身裝點燒死情形起意放火亦未先向陳丫頭告知卽令陳丫頭走出葉長勝獨自用火將屋内所堆秫稭點燃出屋携帶陳丫頭逃逸移時陳俊發家火起陳俊喜與牌頭商泳漋屯人武成等瞥見往救因風大火猛撲救不及將屋燒燬因不見陳丫頭等逃出正欲查找適陳俊喜發高瞭望瞥見葉長勝在屯外領同陳丫頭逃走卽同牌頭等將葉長勝等追獲盘問葉長勝與陳丫頭難以隠瞞向告前情牌頭等將葉長勝陳丫頭一併拴帶回屯查看陳俊發等屍身俱已燒化報經前署吉林府知府騐訊未及詳辦因病出缺現署吉林府知府謝汝欽審擬解道勘轉奴才提犯覆鞫據供前情不諱究詰不移案無遁飾查律載殺一家非死罪三人凌遲處死財産斷付死者之家又律載殺一家三命以上兇犯審明後依律定罪一面奏聞一面恭請王命先行正法又了孫犯姦祖父母父母並未縱容被人毆死及故殺者絞立决各等語此案葉長勝欲與陳俊發之女陳丫頭續姦被陳俊發與其父陳榮回家撞見捉拿輒用洋槍夾把刀放砍陳榮等父子身死並將陳俊發之姪女小雙撞倒故意壓斃復敢放火燒房燬屍嚇令陳丫頭同逃實屬淫兇已極自應按律問擬葉長勝應請合依殺一家非死罪三人凌遲處死律擬凌遲處死於審明後恭請王命將該犯綁赴市曹先行正法陳丫頭雖無同謀　毆情事惟與葉長勝通姦以致祖父陳榮父與陳俊發被姦夫葉長勝放砍致死罪無可逭陳丫頭應請合依子孫犯姦並未縱容之祖父母父母被人毆死及故殺著絞立决例擬絞立决查訊該犯葉長勝並無妻子所有房屋財産俊查明後照律斷付屍親陳俊喜收領原騐各屍骨殖因被燒燬無從分别辨騐何人屍骨及受傷情形業已飭屬領埋應免塡格兇器洋槍夾把刀供棄免起除全案供招分咨軍機處刑部查核並飭吉林道督同吉林府會同營員恭請王命將罪應凌遲之犯葉長勝綁赴市曹先　正法以昭炯戒曁將罪應絞立决之陳丫頭發府還禁外所有此案審明照例擬辦緣由理合恭摺具奏伏乞皇上聖鑒局部　　　行謹奏奉硃批刑部速議具奏欽此 
 
 

Page 13

 
 
[光緒十九年十二月二十二二十三日京報全錄]  
　　宮門抄○諭旨二道錄前○護浙撫劉奏恭報接篆日期摺○又奏委署司道片○署浙藩趙奏恭報接篆日期摺○署浙臬王奏報接篆日期摺○川督劉奏機器局採辦銅鉛銅鐵緣由片○湘撫吳奏動撥各項餉銀片○川督劉奏審明藉考滋閙武童武舉按例定擬摺○湖南撫吳奏光緒十九年分上忙錢糧截淸解可銀數摺○又奏營兵請借倉榖緣由片○皖撫沈奏候補人員仍形擁擠請再展停分發一年摺○又奏知縣人地未宜開缺另補摺○直督李奏籌辦永定河備防稭料等項摺○陜督楊奏揀員借補遊擊摺○川督劉奏叅革守備片○十二月二十二日○張中堂等同鄉官謝恩○張中堂請假五日○許振褘預備召見○順天府奏京師得雪三寸有餘○召見軍機許振褘　長驎張蔭桓皇上明日用膳辦事後至皇太后前請安畢少座午初至時應宮拈香後至紫光閣看視貫跤畢還宮○十二月二十三日○克王等謝賞貂皮綢縀恩○善耆假滿請安並謝前引大臣恩○成公文熙各請假十日○那公續假五日○英侯請假五日○内務府奏派恭代聖容○派出瀅貝勒○又奏派堂子掛紙錢派出崇光○又奏派時應宮拈香派出慶公○關防衙門奏初九日大高殿大光明殿拜表慶王漪貝勒行禮○召見軍機崇禮皇上明日卯正二刻至大高殿拈香○○頭品頂戴護理浙江巡撫布政使臣劉樹堂跪奏爲恭報微臣接護撫篆日期恭摺叩謝天恩仰祈聖鑒事竊照前撫臣崧駿因病出缺經臣電報總理各國事務衙門並恭摺由驛馳陳旋於光緒十九年十一月二十二日准總理衙門電寄奉旨劉樹堂電奏已悉浙江巡撫著劉樹堂暫行護理欽此跪誦之下感悚難名當卽恭設香案望闕叩頭謝恩遵將封存浙江巡撫關防鹽政印信各一顆敬謹開封並王命旗牌文卷等件於十一月二十三日一併接收祗領任事卽於是日交卸藩司篆務伏念臣知識庸愚疉叨寵遇藩條久綰氷惕時深前次暫護疆符涓埃未報兹復仰承人恩命撫篆重權聞命自天悚惶無地查浙江爲海疆要區事繁責重他如海塘鹽務吏治民生一一最關緊要臣在浙三年隨同撫臣認眞經理雖情形之素悉慮措置之或疏而自維謝陋膺兹重任懼弗克勝惟有益加策勵勉竭駑庸遇事與司道提鎭和衷商辦總期地方又安斷不敢以暫時護理稍涉疏虞以冀仰答高厚鴻慈於萬一所有微臣接護撫篆日期除恭疏題報外合將感激下忱緒摺叩謝天恩伏乞皇上聖鑒謹奏奉硃批知道了欽此○○劉樹堂片再臣於光緒十九年十一月二十二日接奉電寄欽承恩命暫護撫篆所遺藩司印務查有按察使趙舒翹通達治體器識宏深堪以署理遞遺臬司印務查有杭嘉湖道王祖光才猷卓起辦事精詳堪以署理其杭嘉湖道遺缺查有候補班前補用道丁彦精明詳愼練達有爲堪以署理除分檄飭遵外理合會同閩浙總督臣譚鍾麟附片陳明伏乞聖鑒謹奏奉硃批吏部知道欽此○○署浙江布政使按察使臣趙舒翹跪奏爲恭報接者藩篆日期叩謝天恩仰祈聖鑒事竊臣於光緒十九年十一月二十三日奉護撫臣劉樹堂札開欽奉恩命護理浙江巡撫所遺布政使篆務委臣署理等因臣卽於是日交卸臬篆並准護撫臣劉樹堂委員將藩司印信文卷移交前來當卽恭設香案望闕叩頭謝恩祇領任事伏念臣秦關下士魯鈍庸材臬事初陳愧涓埃之未効藩條遽綰益兢惕以難名迭沐鴻恩倍深鰲戴查浙省夙稱繁庶藩司責任旬宣舉凡愼度支以重庫儲勤考覈以淸吏治在在胥關緊要如臣檮昧懼弗克勝惟有殫竭愚誠謹守成法隨時隨事陳承護撫臣盡心經理不敢以暫時攝篆稍涉因循以期仰答高厚鴻慈於萬一所有微臣接署藩篆日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○二品頂戴署浙江按察使杭嘉湖兵備道臣王祖光跪奏爲恭報微臣接署臬篆日期叩謝天恩仰祈聖鑒事案奉護理浙江巡撫臣劉樹堂札開按察使趙舒翹現在委署藩篆所遺臬司印務委臣署理兹於本年十一月二十三日准正任臬司臣趙舒翹將印信文卷派員齎送前來當卽恭設香案望闕叩頭接印任事伏念臣　　詞垣疉膺衡校曾備員於太學復晉秩於春坊光緒十六年蒙恩簡放浙江杭嘉湖道上年經前撫臣崧駿奏署浙江臬司印務本年復經委署浙江鹽運司印務愧涓埃之未報方悚惕以難安兹復攝理栢台叨登棘列濫竽充數受篆滋數查浙江省爲東南大邦臬司係刑名總匯舉凡安民察吏剔蠧除奸在在均關緊要如臣愚昧深懼弗勝惟有殫竭血誠隨時隨事禀承護撫臣認眞經理斷不敢以暫時權篆稍涉因循以期仰答高厚鴻慈於萬一所有微臣接篆日期並感激下忱理合恭摺具奏伏乞皇上聖鑒謹奏奉硃批知道了欽此○○劉秉璋片再查光緒八年十一月初七日准户部咨議覆軍需善後報銷章程内開各省設立機器局如有採購機器等項事前報部立案事後方准核銷等語奏奉諭旨依議欽此等因欽遵行司移局遵辦在案兹據機器局委員成緜龍茂道承厚候補道江希邠會詳稱本年局中製造銅帽彈壳鉛子機器等項需用銅鉛絧鐵必須委員陸續採購方免停工待料之虞請仍照前案在成緜道庫土貨釐金項下提撥銀兩飭令委員在於省城就近地方採買上色精銅一萬八千斤淨鉛一萬九千斤蘇土　一千斤毛條鐵六千斤均經購辦齊全陸續運局製造等情前來臣覆查無異除飭核實彚案報銷並照章開具名目淸單先行咨部備查外所有機器局委員採買銅鉛鋼鐵緣由理合附片陳明伏乞聖鑒謹奏奉硃批户部知道欽此○○吳大澂片再查湖南歴年支發防恊各餉動用藩糧兩庫錢糧均經隨時奏報在案兹據總理善後報銷局司道詳稱光緒十九年正月起至九月底止動撥藩庫十八年地丁銀二萬兩驛站銀二萬兩又十九年驛站銀二萬兩糧庫南秋銀三萬兩驢脚銀一萬兩總共銀十萬兩均湊作甘粤恊餉並本省防營勇餉等項之用應請歸入善後經費項下作正開除彚案造銷等情呈請奏咨前來臣覆覈無異除咨户部查照外理合附片具陳伏乞聖鑒謹奏奉硃批户部知道欽此○○頭品頂戴四川總督臣劉秉璋跪○奏爲審明藉考滋閙武童武舉按例定擬恭摺仰祈聖鑒事竊照光緒十八年十一月學臣瞿鴻禨按臨保寗府歲考劍州武童徐碧梅等借考滋閙一案當由府縣獲犯訊供禀經學臣具奏咨臣將武舉歐隆晉咨部斥革行據闐中縣知縣費秉寅提犯訊擬由府解司核恐案情未確發委審辦兹據成都府知府恩壽等審明定擬由署布政使文光署按察使張華奎解勘到臣隨親提研鞫緣徐碧梅歐隆晉分隷劍州廣元等州縣歐隆晉應已卯科本省鄉試中式第三十二名武舉與武童徐碧梅彼此素相認識光緒十八年十一月間歐隆晉送弟姪同徐碧梅在保郡院試十二日學臣瞿鴻禨牌示校閱各屬步箭先射劍州徐碧梅至塲外候點下午時徐碧梅應點入塲演軃步箭脫靶被逐出塲維時劍州尙未射畢突有蒼溪武童誤聽傳言已射蒼溪各武童慮恐誤點擁擠上前喧嚷禁喝不止經學臣飭差將劍州武童梁彩舟蒼溪武童楊宗興拿獲枷號示儆徐碧梅因府考第五名今步箭脫靶被逐出塲心懷憂鬱撞遇歐隆晉應允一同擁擠喧嚷衆人隨聲附和爭進人多致將頭門儀門板壁擠毁提調及文武各員趨向彈壓衆人陸續退散徐碧梅等仍然挺立吵閙逼令開釋枷犯提　退入禀商徐碧梅等亦擁上大堂恃衆咆哮隨經提調將梁彩舟等縱釋徐碧梅等始各散盡十三日照常考試至十七日畢棚當由縣府獲犯訊供禀經學臣具奏咨臣將武舉歐隆晉咨部斥革行縣提犯訊供解司核恐案情未確發委審辦兹據成都府等審明由藩臬兩司解勘前來臣親提研鞫據供前情不諱詰係邀約藉端滋鬧並非有心約會罷考及掀毁頭儀門情事究詰府和助勢之人是何姓名堅稱當時人多擁擠素不認識出塲後亦未謀面不敢妄指攀誣案無遁飾查例載在外刁徒直入衙門挾制官吏者其係不干已事别無寃抑發近邊充軍又律載斷罪無正條援引他律比附定擬各等語此案徐碧梅因考院試步箭脫靶照例斥逐毫無寃　　藉梁彩舟等擁擠爭點飭拿枷號爲詞紏約歐隆晉藉端滋閙逼請開枷訊係不干已事惟當時僅只意在要挾並無傳單約會之事與備事罷考之例不符亦無毆官情事遍查律例並無作何治罪專條自應比例閒擬徐碧梅起意紏約滋開恃衆咆哮卽屬爲首合比休刁徒直入衙門挾制官吏訊係不干已事别無寃抑發近邊充軍例擬發近邊充軍已革武舉毆　晉聽紏　　上堂滋閙恃衆咆哮卽屬爲從應照爲從减一等律擬徐碧梅軍罪上减一等擬杖一百徒三年均酌擬折責安置充徒武生李莊　王定　張炳坤李　堃武童 
 
 

Page 14

 
 
　彩舟楊宗興王文嘉卽王嘉王坤卽王周元何象　左　臣　治邦趙再魁或充當　習約束不　或擁擠喧　　聲兩　均係　犯塲規應請照違制杖一百律各擬杖一百李壯隊萊已咨革應請將王定雖张炳坤李培　武生一併斥革照例免其發　　彩　　宗興王文嘉王坤何魚　在發臣趙治邦趙再魁各抗貴發落其餘不識姓名之人迭訊不能供指請免查究再此次徐碧悔等借端滋開事起倉猝經提調及文武各官立刻馳詣彈壓事後復拿獲首從懲辦所有職名例免關送除供招咨部外所有審明定擬緣由　合恭摺具陳伏乞呈上聖鑒敕部核覆施行謹奏奉硃批刑部謹奏欽此○○頭品頂戴湖南巡撫臣吳大澂跪奏爲湖南省光緒十九年分徵收上忙錢糧截淸解司銀數循例具陳仰祈　聖鑒事竊照定例州縣每年應徵上下忙錢糧除例准留支及實欠在民外所有徵收銀兩儘數提解司庫上忙應四月完半限五月底全完下忙限十二月底截淸解司銀數專摺奏報又咸豐二年接准部咨嗣後各省應徵上下忙錢糧均以二月開徵限五月底完半下忙八月接徵限十二月底全完按照八分計算責成藩司督催以上忙匀爲三分徵收如能完至三分者免其議處完至三分以上者卽予議叙下忙匀爲五分徵收如能完至五分者免其議處完至五分以上者卽子議叙其餘二分果能於奏銷前全完者卽將該藩司從優議叙務於上下兩忙截止一二月内專摺具奏造册送部又於咸豐九年經户部奏定各省上忙限十一月底下忙限次年五月底分晰成數造報各等因歴經遵辦在案兹據布政使何樞詳稱光緒十九年分湖南省額徵地丁起運存留驛站等項錢糧除永順保淸龍山桑植四縣均係秋糧向於秋後起徵係下忙截數造報外其餘各廳州縣衛應徵上忙錢糧據各屬陸續徵解造册送司查湖南省本年上下兩忙共額徵正銀一百一十三萬六千五兩五錢一分九釐上忙已徵完銀三十五萬四千四百八十九兩四錢四分五釐未完銀七十八萬一千五百一十六兩七分四厘又額徵耗羡銀一十一萬三千五百一十五兩七錢九分一厘上忙已徵完銀二萬三千六百七十二兩五錢九分一釐未完銀八萬九千八百四十三兩二錢共計上忙已完三分以上考成正耗銀三十七萬八千一百六十二兩三分六厘其餘未完銀兩現催令赶緊徵解等情造册具詳請奏前來臣伏　查核湖南地大宜麥之區較少民間素重秋收完納錢糧須至下忙始能踴躍本年未完前項銀兩確查均係實欠在民並無以完作欠情弊除督飭藩司嚴漼各屬將未完銀兩上緊徵收務於下忙掃數全完不得稍有虧挪並將淸册送部外所有光緒十九年分上忙錢糧截淸解司銀數謹循例恭摺具奏伏乞皇上聖鑒謹奏奉硃批户部知道欽此○○吳大澂片再淮户部咨凡遇靑黄不接營兵索借倉榖務須專摺奏明等因歴經遵照辦理按年彚奏在案兹據藩司何樞詳稱光緒十九年分永定臨武二營均因靑黄不接兵丁買食維艱請照章借支倉榖接濟查永定臨武均係本折兼支營分照章每名借榖一石永定營弁兵二百九十三員名共借榖二百九十三石在於永定縣倉内支給臨武營弁兵三百七十四員名共借榖三百七十四石在於桂陽州及臨武藍山嘉禾四州縣常平倉内分支借給彚案詳請具奏前來臣覆加查核俱與歴辦成案相符除飭令於秋後照例扣餉買補還倉造報外所有營兵請借倉榖緣由謹會同湖廣總督臣張之洞附片陳明伏乞　聖鑒謹奏奉硃批户部知道欽此○○頭品頂戴安徽巡撫臣沈秉成跪奏爲安徽省候補人員仍形擁擠請再展停分發一年以冀疏通恭摺仰祈聖鑒事竊查安徽省前因分發候補各員人數過多仕途擁擠日甚經臣會摺奏請停止分發三年以淸治源嗣准吏部議覆自此次奏明奉旨之日起暫停分發一年俟期滿後仍照常辦理等因轉行遵照在案在部臣以捐納勞績兩項人員尙多慮其無地自効是以酌定一年限期權衡實爲允當惟查各項捐指人員在奉文停止以前陸續分發到皖比較往年仍不稍减除特用知府王泳寛一員卽用拔貢班知縣四員實缺丁憂起復仍回原省四員及捐免騐看未奉覈准人員不計外覈計新到候補試用同通州縣佐雜等官共有二十八員之多緣從前未經請停分　可以隨時到省迨聞停止有期各該員等卽爭先赶辦紛紛禀到以致名雖停止而較之統年分發實仍無異差缺難及困累徒深屈計一年限期轉瞬卽將届滿各項人員又必紛至沓來更形擁擠縱使嚴加考察分别去留而去者究不及來者之多宦途旣雜流弊滋多實於吏治民生大有關　臣與司道等再四熟籌以現在情形而綸若非量請展限恐一年期滿後照常分發人數更多不特壅滯堪虞卽吏治亦難整頓擬請將奉停分發捐納保舉兩項人員自道府以至未入流等官俟光緒十九年十二月二十四日一年期滿後再請展停分發一年以期次第疏通至奉部簽掣各項正途人員仍請照常分發以示區别而符定章據藩臬兩司會詳請奏前來臣謹會同兩江總督臣劉坤一恭摺具陳伏乞皇上聖鑒訓示謹奏奉硃批吏部議奏欽此○○頭品頂戴安徽巡撫臣沈秉成跪奏爲知縣人地未宜開缺另補恭摺仰祈聖鑒事竊州縣職司民社爲吏治之所由興必須人地相宜方足以資得力兹查有宿松縣知縣趙廷瀚現年三十八歲係正藍旗漢軍克明佐領下人由翰林院七品筆帖式光緒十五年二月選授安徽宿松縣知縣是年八月到任十六年三月調省差委十八年正月飭回本任於地方應辦事宜尙能盡心講究惟該縣界連江西湖北素號衝難民情好訟該員性情謹飭未能措置裕如致招物議雖經查無劣迹而人地不甚相宜未便稍涉遷就據布政使德壽署按察使丁峻詳請開缺另補前來臣覆查無異相應請旨將宿松縣知縣趙廷瀚開缺留省遇有相當缺出另行酌量補用以期合宜除咨部查照外謹會同兩江總督臣劉坤一恭摺具陳伏乞皇上聖鑒飭部開缺施行再所遺宿松縣知縣員缺安徽省現有應補人員應請留外遴補合併陳明謹奏奉硃批著照所請吏部知道欽此○○大學士直隷總督一等伯臣李鴻章跪奏爲籌辦永定河來年備防稭料等項恭摺仰祈聖鑒事竊永定河兩岸大隄計長四百餘里全係沙土鬆浮每届大汛溜勢趨向靡定險工林立賴有稭料應手隨時搶鑲經前督臣邢彦成奏准於歲修料物之外每年添購稭料二百四十萬束以資防護又歲搶修各工稭料因近隄所産稀少須從遠處購連經前督臣顔檢奏准每束加增運脚銀二厘五毫歴經循辦在案兹據永定河道萬培因詳稱本年凌伏秋汛河水迭次盛漲掃叚紛紛蟄陷備防稭料動用無召請照案購辦二百四十萬束分儲各工以應來年要需沿河地畝水冲沙壓産料甚少必須遠處購運歲需搶修稭料應照章添給運脚銀兩等情具詳前來臣覆查無異仰懇聖恩俯准照案預購來年備防稭料二百四十萬束每束連運脚銀一分五毫共需實銀二萬五千二百兩又歲搶修稭料加增運脚需實銀八千五百兩一併全數撥發以備工需俟奉旨後臣卽飭藩司設法籌墊給領責成該河道督率廳汛各員趁此新料登場赶緊照數採買分撥工次核實騐收備用所有籌辦永定河來年備防稭料緣由理合恭摺具奏伏乞聖鑒訓示謹奏奉硃批著照所請該部知道欽此○○太子少保頭品頂戴陜甘總督臣楊昌濬跪奏爲揀員借補遊擊要缺以裨營伍恭摺仰祈聖鑒事竊查陜西固原提屬馬營監營遊擊員缺前經臣以儘先遊擊雷天　請補嗣准部覆該員儘先名次在後且距寄籍在五百里以内核與定章不符應令另揀儘先合例人員請補等因臣在於儘先合例人員内揀選留陜甘儘先卽補叅將張浚鄉於同正年間從戎積功保至今職光緒二年借補定安營守備調補陜西盩厔營守備十四年由署商州營都司任内因病請假來日旋卽病全銷假由臣　奏請開除盩厔營守備底缺歸入儘先叅將班序補前經臣請補陜西漢中鎭標中營遊擊員缺因與輪缺章程不符經部議駁該員公事明白人亦老成且在陜西年久地方營伍情形較爲熟悉以之借補馬營監營遊擊員缺實堪勝任亦與輪章相符合無仰懇天恩俯念員缺緊要准以該員張　　借補陜西馬營監營遊擊員缺可期得力如蒙俞允俟接准部覆後卽行給咨送部引見以符定制除該員履歴淸册前已送部外謹會同陜西固原提督臣雷正綰合詞恭摺具陳伏乞皇上聖鑒訓示謹奏奉硃批兵部議奏欽此○○劉秉墇片　再據布按兩司會詳轉據前署理番廳同知烈嘉禀稱雜各屯守備高坤定自承襲以　　防廢弛干預詞訟不受約束結　　　如不叅革恐　邊　等情禀由兩司轉詳奏叅革織　　　應請　旨准將雜各屯守　高坤定卽于革職交地方官嚴加管束　　　批飭另　妥弁照例承襲　理合前片具陳伏乞聖鑒謹奏奉硃批著照所請該部知道欽此 
 
