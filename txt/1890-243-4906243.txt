# 1890 - 243 - 4906243

 

Page 1

 
 
[重印快心編出售] [  申報舘主人啓]  
　　快心編一書爲天花才子所著描情寫景曲曲入神雖不脫章回小說體裁而其叙公子之風流佳人之妍慧草寇之行兇作惡老僕之義膽忠肝生面别開從不落前人窠白惜乎刋板早經毁壞絶少流傳昔年得自東灜曾付手民校印幾經寒暑箱篋頓空而問價者仍源源而來　是　爲印出校警裝釘遠勝從前計共三編分爲十本定價每部洋銀五角世有先覩爲快者請向本埠申報舘申昌書畫室及各外埠分售申報處購取可也 
[賑物求皆] [  申報館協振所啓]  
　　本舘開辦賑捐以來蒙海内諸同仁捐助各種貴物隨時變價彚解災區茲又承助下七俠五義卅部每部一元二角隸有五十部每部六角石印小耕石齋畫譜廿部疫痧草六十本每本洋八分倭刻和漢三才繪圖一部感應錄要廿本每本一角和合大堂幅一軸象牙柄冬青扇一柄金免痴先生行書墨蘭扇面十張每張三角浦麗生先生書畫扇面十二頁每頁二角白象牙笏一方現當順直山左水災汪洋數千里飢民朝不保暮待哺嗷嗷諸君子有情殷匡救者請速臨本舘選購庶幾裘成集腋實惠早沾乎 
[論通商]  
　　中國與泰西各國通商盖已歴有年所矣而中西人往往不解通商二字爲何義若但云以泰西之貨運之於中國以中國之所有易泰西之所無此之謂通商夫亦疇不知之者所謂通者通以情也通以理也中西之營商者苟能使彼此情理胥通則得乎通商之道而胡越一家之治成矣無如情理二字通之極難近來公堂案牘凡與西人交涉者大都因商務而起其中西人控華人定貨不出者十居八九而小土一項爲尤多盖以華人向西商土洋等行定買貨物皆以一言爲定簽名簿上便已成交或有先付定銀若干者然所付定銀止數白金而所定貨價則每每盈千累萬而洋商急求售者有人並不查其來歴察其底裏究竟果係殷實與否又並無的實可靠之保人迨至貨已運來而巿價或有高低則延不往取洋商催之則誘約無則於是禀諸該管領事由領事照會會審公廨爲之提訊究追而華商多以貨樣不符爲詞或以爲逾期日久以致巿價日跌不合銷售夫行商以信義爲重果其貨樣不符則是西人有意欺朦西官亦不肯袒庇譬之中國茶商之攙和假茶西商挑出不但退貨而且重罰具理一也果其逾期日久則隔年之歴本原不能以售人華商之不與出貨猶可言也如其不然則是華商有意作弄西商矣盖華商之弊亦正不少或有初無貲本偶然想着某物奇貨可居藉以獲利則先向洋商訂定甚至有以素手定貨者至期貨到市價果貴則先出若干貨售出後再出若干盖其出貨之錢必待其貨出售後方有之設或先出之貨鈍銷則後一半即不能出矣若貨到時巿價已跌則竟置之不問并先之一半亦不往取洋商勢必控官請追核計虧耗之數與夫棧租利息指令定貨之人賠價如不能償則管押不釋故因此等案而管押讞署者竟有押至數年之久尚不能釋案亦不能了結蔡太守患之今年閏二月間以此情節禀諸前任道憲龔仰蘧廉訪經廉訪照會各國領事請其與諸商人約凡有華人往定洋貨無論何物必須先定以幾時出貨而定銀則必須先付且先須多付又當有的實保人彼此先有訂立合同簽字各執必使兩面允洽而後成交如有木立合同未訂定限未有保人者則不之理此則所謂以理制情蔡太守可謂苦心孤詣矣自經此照會而後想必可以永斷葛藤此等案牘定當一掃而空矣而孰知事竟有出於意外者其他洋貨吾不之知而小土一項則華商之業此者咸以爲不便相約不向本埠西商購土情願遠往香港購取而歸本埠西商見本埠之貨積壓不銷探得其故乃將已運在本埠之貨從新裝至香港由港售與華商其價則較本埠爲貴在西商不過折耗水脚而華人則所耗者多矣夫香港之購土也必以現銀若以現銀而就本埠購貨則既可省往來之川資水脚其價又可稍得便宜何故不爲而必欲至港始買意者因定以限期出貨以爲受西商之制故憤而出此而不知此舉乃係華官所定之章程非西商之所定也且縱有定限而以視香港之以現銀購現貨則有間矣乃於香港則雖現銀而不以爲怪在本埠則限期出貨而即以爲忿此種情理實有不可以思議通者非特蔡太守所不料即還以問之本人恐亦不自解也由是言之華人之與西人其不可通之處正多西人能移貨以就售華人寍費財以求貨卒之求其所不當求費其所不必費是誠何心哉雖然此等别有肺腸之舉非可以理屈非可以情喻止可以不解解之而就華洋通商大局而論則蔡太守之此一禀乃爲深知通商二字之義者也盖有無之通不難而情理之通最難果能遵照會辦理則情可通理可通而貨之有無人之中外斷無有不可通者矣中西各商人其亦深體太守之苦衷也哉 
[日本風信]  
　　本月十四晚日本横濱地方忽起暴風其時法公司船名西的尼停泊在彼旋被風將錨練吹斷碰於美國兵船名華馬哈公司船上桅杆杉板船及别物都有損壞兵船亦有損傷後經船主設法將兩船離開冉將錨抛下始得無事該公司船已於昨日駛行來滬修理後始可開行又聞該處岸灘房屋被風吹壞不少云 
[紫禁曉鐘]  
　　吏部示據都察院咨請揀發中城兵馬司委用正指揮一員等因查光緒十六年四月分在部投 
爲咨取事所有管理寳坻等處小四處大臣現在出差例應咨取各副都統銜名奏請派署相應咨行八旗各固山即將本副都統堂銜以及署堂銜名即日開送過旗以憑繕入清單奏請派署○崇侍御以直省災重糧米缺乏疏請停止燒鍋一年以濟　食於初六日奉　旨准行初七日闤闠中業麴蘖者驟將酒價高抬崇文門外各酒行每車漲銀八十兩價較從前逾倍　城内外大小酒鋪亦皆抬價是日以前每酒一斤高者一千一百廿文次者九百八百不等現在高者昻至三千二百次者亦昻至三千六七百有奇軍民相顧驚駭商販藉以囤積此後繼長增高伊於胡底按光緒初年曾有停止燒鍋之令未見酒價如此昻貴此次漲價壟斷居奇毋乃太甚乎○吏部示傳擬補内閣中書朱查基　慈和二員又知縣徐承熊等三員又分發道劉亮沅等十七員本部於本月十一日帶領引見相應示傳該員等於初九日辰刻衣冠赴部演背履歴初十晚在内城左近歇宿十一日丑刻穿紅青褂備帶補褂青褂並偑帶荷包手巾前赴西苑門外六項公所内吏部公所内報到伺候點名排班帶領引見○正白旗漢恩露濃副都統光於本月初十日辰 
 
 

Page 2

 
 
初在東長安門外挑補本固山五個甲喇領催二缺馬甲五缺敖爾布三缺養育兵一缺又廂藍滿恩保庭副都統佑亦於是日已初在錦什坊街華嘉寺本固山衙門挑補五個甲喇領催四缺馬甲三缺養育兵三缺並揀充德祥佐領下族長一缺○大金吾三堂憲交諭步營八旂官員此次皇太后皇上駕臨醕王府沿途道路初八日未及修墊次日雖經八旗各廳分叚赶修亦未一律平妥灑墊黄土幸上優容不子譴責著八旗滿蒙漢各廳自三座門以至王爺府飭各叚官兵妥爲修墊務期平坦並將沿途各巷口支紥木障以免臨時赶辦不及蓋皇太后皇上看視醕邸時時往來故諭不撤墊道之差云○廂藍旗滿洲都統大學士恩爲咨取事本旗斌耀佐領下驍騎校松山病故出缺應行咨取前鋒護軍内外鳥鎗護軍與應升之領催一同揀選相應咨行貴營即於該本佐領下前鋒護車鳥槍護軍中照章保送入放務於五日内咨覆本旗以憑定期揀選 
[視疾續紀]  
　　皇太后皇上臨幸醕王府看視醕邸病體己綴前報兹悉醕邸近因政體違和加以偶染暑濕初八日申刻病勢甚重幸邀昊慈眷佑轉危爲安皇太后傳囑御醫愼重調治俾見痊可皇太后皇上初九日在醕王府爲時頗久用晚膳後皇上於申初起鑾還海皇太后於酉初命駕言旋所有侍從之王公大臣府内備餚欵待跟隨之侍衞官員每員給銀一兩拜唐阿兵丁校尉每名給京蚨八千當時由府開放俾作飯食之需其隨　駕　領太監宫娥醕王福晋各賞銀四兩二兩不等其府内官員護衞弁兵太監媽媽女子皇太后皇上皇后分子賞賚又聞皇太后今於醕府中傳諭步軍統領三堂憲所有自三座門以抵醕王府沿途蹕經道路兩旁搭蓋各項買賣木棚着加恩毋庸拆云遷移俾免虚耗以示格外優恤從醕邸所請也 
[奏請開捐]  
　　合肥相國以蘇浙賑捐現已辦竣計由津局集收十萬數千己經截止惟順直各屬水災極重賑務尤殷需欵過鉅擬請將賑捐章程再爲推廣開辦順直賑捐以期捐欵踴躍藉補欵項不足庶使災區得沾實惠等情專摺入奏已交户部核議矣 
[山水成災]  
　　古北口於六月初間大雨滂沱山水河流同時並發衝塌滾水壩數處計長百餘丈該處值班房冲没無蹤水溜經過之處民房牲畜冲没不少人口間有淹斃者業已上逹天聽矣 
[日東問俗]  
　　上月七號日本元老院查訊稅關各委員以致爭論經旁人爲之勸止後有知者謂一月前調查稅關章程時各員意見叅差始終懐恨遂致肇此釁端也上月初遞信省小使部屋中忽生惡虫盈千累萬朝隠夕出人苟被嚙頃刻間即身發腫痛官吏病之禀請内務省衞生局設一驅除之法九號午後由中濱四等技師察得此虫歐洲人稱爲别剌托槐姆一名寢臺虫晝藏於木甚難剔除須將此屋付之焚如方臻妥善云以意度之大約即中國蜰蟲俗所謂臭蝨者也○上次西京丸郵船自上海駛回中途有一日本水手忽患吊脚痧船主知之即令衆水手扶登艙面用尺許鐵針横剌其手又用藥水灌之不效乃命以紅布綑其身用鐵條五六根插背後抛諸大洋之中洎駛至長崎港外船主坐舢板上岸訴明官設檢疫所旋有檢疫官偕醫生下船查視謂該水手既已死在艙面即將屍首抛却准爾進港停泊否則須扣留在彼令拾客一一洗澡然後禀請長崎縣發落云○上月二十號神户傳電至長崎云本日法國郵船到港因搭客中有患虎列剌疫症者檢疫所遂阻其入港○日本第三回内國勸業博覽會滿期已詳前報政府查得是會開自四月一號迄七月三十一號預計入塲費應收六萬四千一百三十五元五分及鎖閉後計算實收五萬九千五百五十元二角一分一厘較第二回多收六千一百元有奇較第一回多收三萬一千六百元有奇云○暹邏某新皇遊歴日本本擬附西京九赴華因恐取道長崎沾染時疫乃折而至神户於上月十九號乘外國郵船赴上海○二十年前各國來遊者咸謂日本冬無嚴寒夏無酷暑不啻四時皆春邇來地氣反常冬間必見微雪及交秋令則又炎熱若洪爐日來火傘撑空寒暑表升至九十度宜乎疫症蔓延迄未有艾也 
[棨戟遥臨]  
　　湖北提督程從周軍門奏請入都陛見仰邀聖主俞允差弁齎回原摺後軍門遂交缷篆務遵旨起程本月十三日乘某兵輪船由鄂省抵九江鎭道府縣以下文武各官均赴大碼頭舟次恭迓節麾軍門接見之餘略叙欵曲隨呵殿入城往各衙門答拜事畢即展輪而下選鋒新勁等營均列隊施放排槍恭送如禮及抵皖省各官及水陸弁勇亦咸迓諸江干冠蓋如雲殊形熱閙 
[皖省官塲雜紀]  
　　安徽候補府鄒墨賓太守增翰奉沈仲復中丞檄令赴建德查辦要案事畢於十四日旋省當即禀見銷差○本任六安州劉湘笙直剌現奉大憲調省另有差委遺缺以候補同知許幼笙司馬以增署理聞月杪即須束裝前往履新矣○沈中丞接到天津當道電音謂邇來順直各州縣被水成災小民困苦急需籌欵以拯餘生遂向文武各屬員諄諄開導勸令捐資日來樂助者衆已集得數千金不日交商號匯寄災區酌量散放殆所謂登高一呼萬山皆應者耶 
[嗔鶯叱燕]  
　　駐紥天津各領事函請津海關道驅逐附近租界各娼寮俾得蕩穢滌瑕民人安居樂業劉觀察准之除派弁清查外並飭縣認眞辦理代理天津縣隆小村大令以原差故意濡滯笞責示懲隨於初十日委捕廉某少尉在紫竹林一帶搜查拿獲鄭三即鄭六家娼妓三口李寳順家娼妓兩口又烟娼何氏一口送縣發落並將各娼樓烟館一併發封經此雷厲風行燕燕鶯鶯自當擇地而蹈不敢在枇杷花下閉門居矣 
[臺疆雜誌]  
　　煤務歸商接辦從前辦理煤務之黨幼雲大令接奉憲札改委全臺鐵路工程總辦兼商務提調事宜已於月之十二日交缷清楚乘坐火車至郡銷差一面禀知接事○長勝輪船年久失修大府因命陳石齋明府駕往閩廠修理刻聞閩省各大憲擬將該輪留省差遣另派定海輪船來臺聽候劉省三爵保帥隨時調遣○臺灣候補人員果係因公病故眷屬聞訃後來臺搬運棺柩劉宫保概予護照關文不收水脚准附便輪内渡所以體恤寒畯無微不至乃輪船司事水手等人不能仰體憲意凡遇靈柩起卸往往恣情訛索或袖手旁觀多方撓阻此次飛捷官輪内渡時有某姓靈柩業蒙大憲批准附載詎有司事某甲竟敢明目張膽向送柩人勒寫洋銀筆據限定抵埠時照付事爲管駕吳質夫副戎訪悉立將筆據追回面斥某甲嗣後不准仍前需索致于未便一時咸服副戎之明正○淡水福興康信局夥友胡醉桃串同厦局周德友拆用客洋一百八十五元逃遁無蹤經局東李某具禀淡水縣署請爲追查一面立將客洋墊還垷聞淡水縣擬向厦門將周德友提案訊辦信局有此等情事殊於客商有害想李麗川明府必能盡情懲治使若輩有所深懼不敢再施伎倆也○輪船管駕某君與某質鋪往來未及一年積欠至六千有餘今春來臺充當管駕往來香港厦門臺湾等處該質鋪見其絶不至申當派店夥朱某執帳來臺索取一面向臺地商務總局呈明原委並謂前已在上海縣署禀請追查業由陸春江明府許爲行文至淡水關提現雖有魯仲連者出爲調停囑某君急向該店夥善爲料理未知能免涉 
訟否 
[辦案公平]  
　　閩省駐防旗人廉中松普毆斃秦家連一案已登前報兹聞軍憲公平正直已將兩旗協領奏請革職約有四員又有革糧者約十餘名兇手照例懲辦以昭炯戒聞者稱快有管帶督轅箭道親軍黄副將明啓亦已撤差奏革奏稿略云儘先補用副將黄明啓湖北江夏 
 
 

Page 3

 
 
縣人由武童投効軍營積功遞保叅將光緒十年間經前福建建甯鎭總兵張得勝咨調來閩法防案内保升副將留於閩浙儘先補用十四年考騐收標該員近患痰疾神智昏迷行爲乖謬屢在街鋪强賒硬買不給價錢本年五月十八日旗人連鍾等共毆致斃秦家連一案該員挺身扛帮攪　屍塲人皆諒其痰迷不與計較惟係在標人員誠恐别滋事端已飭臣標署中軍副將成華派弁押令回籍相應請旨將閩浙儘先副將黄明啓暫行斥革交原籍地方官隨時管束倘得醫治病痊由江夏縣察看出具保結再行奏請開復是否有當謹附片具陳伏乞皇上聖鑒訓示施行謹奏 
[閩省官報]  
　　七日初九日知府范錫朋禀辭回水口釐局初十日典史倪長齡禀措資請假十一日同知施恩榮卸辦木蘭坡釐局到閩縣王禀明到南關外石步鄉相騐副將朱長陞引見回閩禀到督憲牌示浙江太平營叅將篆務查有留浙補用副將李世祥堪委署理 
[白下新秋]  
　　交秋一二日承爍石流金之後忽來風師雨師爲之驅除煩溽計點點滴滴者僅自宵而逹旦頓覺大千世界一變而爲天上清凉矣連日砌暈苔痕漢拖練影俯仰宙合之中凡所以作成白藏氣候者無不婆娑其態摇曳其神猶是星光月色閃爍層宵而一片空明沿階似水上下竹枝柏葉倒影其中恍惚如荇藻之依㶑灎深處謫仙疑爲玉壺濯魄東坡謂難得清閒自在身可以常時領略更深無事欹忱味二公此語知非聰明智慧人不能臻此悟境亦非福慧兼全人不能享此逸境也金陵城以南舟車輻輳其囂則塵而上城以北亭樹相雜其趣則拓而平劃青溪爲鴻溝儼然如劉項之臨廣武氣象逈殊敝廬又近南塘宫址衣帶水環縈繞雁翅紅橋猶想見當年之五步一樓十步一閣人家庭宇豐儉不一中間並無岡阜然柴門朱户高偃參差遠　望之宛似一幅天然圖畫加以籠水則烟白於朝銜山則霞朱于暮古人謂城巿山林此景直兼風月山水不必具有一邱一壑而獨坐焚香王摩詰已覺屏絶塵累矣○金陵苿莉最盛蒔此花者沿梅子岡以西至莫愁湖不下數十家皆蘆棚低護幽韵宜人繞花一周衣袖間恍若荀奉倩在座今歲花神尤爲得意斟酌飽滿出色當行不止如優曇鉢花時僅一現勾欄中由賣花蓊每日伺水精簾底菱鏡乍開輙送一二枝或三四枝其法以銅絲穿花作蝴蝶雙飛式視豔幟之高下以定花數大抵侵晨一枝則匝月索洋一元兩枝則二元以此遞加需花愈多則其人必冠絶羣流故客之黠者每向下陳　其月費花錢幾何必打謹不譍或爲之頸赤前日陸八子家有某客欲援例拔麗者之鬢邊一枝藏之懷袖以作春風香友妓怪其無此緣分且此花另有主者微聞薌澤非羅襦輕解之過來人不可由是兩相延拒客恃被酒竟擲碎其房内之西瓜燈或曰此客固濁世之佳公子而游於吳者也因與俗物爭房間不知者誤傳其見都膚之舊痕云耳○男女相悅或芍或蘭互相贈荅此溱洧所不諱不料今日竟有效紅拂之累騎而逃者先是江右一胡姓者僑寓四象橋之某姓宅内胡武人以武職投標得筦某局庫籥恃其巧於伺應所用之人亦未免尚文而薄質今夏忽移居城北之一枝園上月下旬日將落忽一男一女各跨長耳公揚鞭得得纔到四象橋詎迎面一人大呼曰爾何往盖此人因與驢背之男子相識今偶見不得不作寒暄語耳不料做賊心虚男子見問便慌急無措滾下鞍即從橋堍下之小巷内竄去女見男已遁已便呆立若木雞詢之亦不作聲問者曰頃竄之男子乃胡公舘長隨爾何人而與之一路同行今更窮蹙若是女仍不答惟脚夫稱兩人均由胡公館出來騎我驢約送到城外各給錢一百四十文今路已半合給我七十文女舉空嚢示之脚夫索益急女不得已只得仍騎其驢折回而北揆其情狀其爲串逃無疑○前月杪有　　如病鶴者柴立矣而又須扶杖以求醫殆亦貧病交迫之朝暮人矣據稱行至官醫局時已值過時不診然病者猶滿堂下問何以自七點鐘至十二點猶不獲診則告以未曾預先挂號之故不得已捱步而返適在信府河街口有善者捧粥一碗請其下咽則摇手不肯接後聞其行至東牌樓即倒斃經救生局爲之棺殮以待屍親尋認云 
[並未遞籍]  
　　金銀寳控被夫二阿姐誘領來滬一案由縣訊供情形均登本報前晚陞邑尊升堂訊問以吳二阿姐誘良作賤殊屬可惡着從重鞭背二百下交官媒看管候究昨報記該氏遞回原籍係傳述之悮也 
[發堂擇配]  
　　前年有本邑鄉人計阿妹控龔儀生誘匿伊妻張氏一案其時值裴浩亭大令甫綰上海縣篆提訊之下據計張氏供被夫價賣爲娼等語當將該氏發堂龔判罰開釋在案荏苒光陰瞬經三載前日由陸邑尊飭提該氏並傳同計阿妹升堂訊鞫據計張氏堅稱前年七月間我夫領我來申詭言帮工詎被領至雙福順堂妓院内押洋七十元後來復將我賣入薈方里金姐處爲娼我不愿作此皮肉生涯有龔姓客爲我脫藉我遂嫁龔爲妾不料事閱四年我夫聽人唆使到案朦控求請超豁詰乙計阿妹供稱我妻實遭龔儀生誘領覇佔控案後奉裴大老爺罰龔賑捐洋一百元小的並無賣妻爲娼情事叩求給領完聚邑尊謂計阿妹曰此案已由本縣訪明不必狡賴復將計研詰再三始據供認一時糊塗將妻價賣邑尊以計阿妹既將伊妻一再賣娼漁利夫婦之義已絶未便任其領回着將計張氏發普育堂擇良婚配一面取具計阿妹切結完案 
[押解賭棍]  
　　虹口賭檯前經巡防局勇往拿遭賭棍毆傷弁兵禀經前縣裴邑尊騐傷並拿獲賭棍何阿生訊責收所已紀前報前日陸邑尊飭將該犯釘鐐派差押解遞回廣東原籍 
[履勘續聞]  
　　昨報紀履勘界浜一則兹悉該處界拱係上海寳山川沙兩縣一廳管轄上海縣陸邑尊接奉憲札會勘興工前晚邑尊另有要公不及啓行昨日午後太倉州程直剌川沙廳倪司馬寳山縣陳大令先後來滬至上海縣與陸邑尊會晤後定於今晨同往履勘云 
[醵資設醮]  
　　每逢中元節各業均設盂蘭盆會前夜本埠各馬車行醵集資財延羽士備冥鏹建水陸醮壇賑濟孤魂並備寳馬香車香亭執事奏樂鳴鑼遍遊租界預先知照捕房派中西捕沿途彈壓觀看者殊形熱閙 
[生離死别]  
　　蘇鄉黄埭鎭人某氏同已嫁之女均在美租界某西人家傭工藉博蠅頭微利其婿某甲以妻久不回家未免時時繋念且聞人言其妻有外遇因之隨母來　尋訪消息相見之下勸妻同回故里妻雖不願回里然爲大義所迫怏怏就道前夜甲同母領妻至蘇州河趁航船妻母護送到舟見女面有異色詢其故不答問有痧乎答稱並無病症母再四囑婿及親家母好好同歸己則興辭而去俄而航船户見甲妻在地亂滾知係吞烟毒發知照甲及甲母用船上平基板扛擡上岸欲送至仁濟醫院請爲救治行至半途繩忽中斷甲妻跌仆在地當爲印捕所見同至捕房由巡捕頭問明原委查騐中妻業已氣絶身死命扛擡者舁至荒塲傳二圖地保問明甲兩手空空無計成殮至次晨邀女母到來商酌願出銀洋十五元作爲備棺成殮之用由甲載棺回去噫嘻離鸞調苦乍斷琴絲畫鷁風輕載將旅櫬亦可傷已 
[英界公堂瑣案]  
　　所探秦少卿見陳阿銀手持衣包情狀可疑拘至捕房盤問來源支吾以對解送英公堂由蔡太守訊供陳阿銀稱有親戚囑令典質並非竊賦太守命該包探帶回捕房查明有無失主禀覆候示昨據該包探稱查無失主承認惟揆度情形顯係竊贓陳阿銀仍執前詞太守檢點包内有雪青紡綢褲白洋布褲元布棉馬甲藍布夾袄藍白布夾被元色布棉套褲雪青紡綢套褲各一件布包袱二條洋傘一頂銅鎖二把飭將陳阿銀交保衣包存捕房俟有無失主來認再行核辦○包探沈金隆稱昨見陸阿二手持棉被二條情有可疑當即拘獲搜得鐵鑿一把自來火一匣紙煤頭一紥究其來源言明在新閘西斜橋附近殯房内竊來係盖在棺木上面者尚未查明失主今將人　送案賊具呈閱 
 
 

Page 4

 
 
陸阿二認竊求恩蔡太守判笞責一百板贓存捕房後失主認領賊具銷毁○寗人張之偵遞禀聲稱在五雲日昇樓茶館司帳有木匠等時來啜茗賖欠不依時常口角昨日木匠又向堂倌宋春榮欠錢不遂糾衆行兇毁壞茶碗燈罩　件當扭三人交與華捕該捕稱祇要一人賠償何必拘拿三人祇收張兩金一人餘被走脫今既解案開呈毁物清單請爲追賠毁壞之件呈騐張阿金供甯波人爲木匠有同業之阿鶴與堂倌口角我曾解勸蔡太守問堂倌宋春榮究竟何人起釁爾　獲幾人交捕答稱的係阿鶴起釁糾來者共有三十人當時扭獲三人華捕祇收一人華捕稱茶館内堂倌向我言有人打架我同伊前去既登樓並不見人打架惟張阿金意欲逃遁立即扭獲並非交我三人釋去二人太守問爾與擾事之人相識否答稱並不相識太守閱單見毁失物件甚多呈案者無幾副巡捕頭禀該茶館司帳人到捕房報毁失之件值錢一千二百文載明狀單太守問張之偵何以在捕房祇報值錢一千二百文今所開失單數目懸殊答稱所報一千二百文係指打架時各茶客走去茶錢無着而言太守謂爲自擾禍者既非張阿金飭押候補提阿鶴到案再行訊辦○周增祥稱柤某甲之東洋車轉租與某乙乙又轉租與余茂春竟將車上坐墊抵押洋烟五十六文又將釘在車上之馬口鐵照會撬下兠賣由捕拘拿並吊到坐墊送案徐茂春供本邑人初次拖車遇友人邀到烟館吸烟友人去後將坐墊暫抵太守問照會何以兠賣余茂春語塞太守判笞責五十板坐墊照會交周增祥歸還車主 
[法捕房瑣事]  
　　代理法界讞員宋莘樂二尹昨晨蒞八仙橋捕房時命將竊賊張鳳林即楊鳳翔逮案喝令笞責三百板楊一再求恩聲稱家中尚有老幼小的躭擱棧房中身患疾病可否求恩釋放自行携眷回籍嗣後不再來申二尹謂斷定遞解本難更改姑念一再求恩俯如所請着從速自行回籍如再逗留定十重辦○李阿四因向浴堂夥魏寳金索詐替工錢文堂訊押候証人某甲來案質訊已紀前報嗣因甲不肯至案對質二尹著將李逮案謂爾友不肯爲爾質証顯見爾素不安分着笞責一百板驅逐出境不准逗遛○宏成綢庄主張聨卿因虧倒萬隆義徐鏡士等九家銀一千餘兩初時管押在後交保理處已詳前報兹因延宕日久仍未理楚昨晨據徐鏡士投案禀追前款並查得張聨卿出貨不符清單一紙呈鑒旋據保人林友生投案禀稱張因患病臥床不起未能親自來案二尹謂徐曰據張所禀尚有數家均肯遷就了案爾獨不肯吃虧乎答稱别家應允職員决無不從之理惟日前有張弟祥卿出塲言及連生財價一應作數合成規銀五百兩各家公攤因吃虧太多商量未定豈知張復變卦將五百兩之數先付兩成現銀另立期票一成半其餘一成半再立興隆票待伊得法後再行還楚二尹謂既經說明五百兩理應照付着徐於下期傳張來案再核徐稱謝而去○楊六袁三寳因犯賭拘押堂訊先枷兩個月期滿責放在案昨因期滿二尹着帶案疎枷喝令各責二百板釋放 
[濟入惠普]  
　　本館協振所昨接江西督銷總局來函云頃讀勸募水災急振啓不禁喟歎天心猶不悔禍耶何斯民遭此大變如此其極也現在辦理蘇浙賑捐尚未告竣已爲竭澤之漁今次加勸急賑徒費唇舌且有緩不濟急之勢祗得另爲設法措繳足紋七十兩即希察收并請發給收條隨時登報本協振所拜登之下具見澤逮貧寒心存惻隠不勝欽偑除掣付收條外理合節錄來函以昭激勸 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
