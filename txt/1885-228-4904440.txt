# 1885 - 228 - 4904440

 

Page 1

 
 
[四十八號畫報出售] [  申報舘主人啓]  
　　上月二十一日招商局各輪船換挂龍旗氣象一新圖之以志欣幸其報首之畫譜一圖豕一圖羊均係任君阜長所繪筆墨之妙賞鑒家早有定詩　煩贅述准于初六日出售後附淞隠漫録圖説一則此布 
 
[重印青樓夢告成] [  申報舘主人啓]  
　　吴門爲山温水膩之鄉七里山塘鶯花如織釐峰慕眞山人捃其艶影著爲奇書顔日青樓夢都六十回本舘曾取而印之數追寒暑早己鄰架一　　特重付手民較前尤覺較對精工裝潢古雅定于今日出書仍釘十本價洋五年踷君子盍循曩例購歸以供酒後茶餘之滿縱乎 
[新選石印小題宗海] [  點石齋主人啓]  
　　盖以億兆人之衆十八省之廣各塾師命題課徒又經刻意删改以成傑搆者日不知出凡幾惜乎各人據爲窗作秘不示人故雖時下選本疉出購聞之仍是此竄彼竊陳陳相因間有佳文亦數見而不鮮文匯舘主人獨闢新裁爰集同志各出平時所作小題窗課並取歴届試草以及各處社課各省書院課與名家稿本時賢摘本親自校讎嚴定去取凡文不極其佳而題不極其難者概置弗録其己見於小題文藪小搭珠華領集者更不闌人一文并不相犯一題滲淡經營力闢雷同力避習見約之又約精之又精得文一萬六千餘首分爲初二兩集交本齋石印約八月初告成揣摩家其亦聞　竊喜也乎此啓 
[請開爐鑄錢摺槁]  
　　閩浙督楊船政大臣裴奏爲閩省制錢缺乏籌欵變通鼓鑄以資民用恭摺仰祈聖鑒事竊查閩省市廛制錢缺乏各錢舖盡出錢帖零星以小錢攙雜　用雖迭赴江浙購錢接濟價脚固多虧折而且杯水車薪隨散隨盡上年海防吃緊錢帖更難取信幾致紛擾曾經奏明提動公欵暫借各錢鋪以銀折支始獲綏定是閩省錢法關係甚詎不能不急籌鼓鑄也查錢文輕重本無一定大約錢重則私毁必多錢少則盜鑄更熾補偏救弊貴乎因特損益伏考大清會典順治年間初鑄每文一錢嗣加鑄一錢二分至一錢四分康熙年間改鑄一錢嗣又鑄一錢四分雍正年間改鑄一錢二分乾隆以後皆以一錢二分爲則迄今制錢日見其少由於舊錢銅質較重私毁盗鑄逐漸消磨欲除其弊莫若輕貨使毁之無利可圖不禁自止否則法律雖嚴仍難禁絶是議辦鼓鑄不能不酌改銖錙也省垣原設寳福司本歸藩司糧道晉同管理需用銅鉛委員分赴滇黔辦運遵照部頒錢模按卯開鑄工本尚須籌貼自咸豐年間改鑄鐡錢鈔錢之後停辦　二十餘年匠工流散爐座傾圮所剩屋宇改儲軍裝欲循舊制驟難規復是鼓鑄之地又不能不變通另籌也同治四年間前督臣左宗棠在閩奏請製造輪船聲明輪機來後兼可鑄錢因創造之初赶辦船工一時不能兼顧現在錢價日昂百物因之俱貴竊思船政廠屋有餘添爐調匠無須另行建盖船料出洋採購順途附運銅鉛亦船便捷在廠員紳本以考工爲事併講求算學化學兼司監鑄測算尤精廠員之上設有提調就近督率查稽自無流獘通盤籌畫較之城内專設一局辦理尤稱簡易經　亦可節省至攤鑄錢文必須先計工本官辦無虧利毁無利方能垂諸久遠據船政後學堂監督刑部主事鍾大焜確切校核以紅銅白鉛各重一百斤入爐一五火耗應除三十斤可鑄成錢一百七十斤以枚計之得三十二千文東洋紅銅每百斤連運脚共合錢一十八千二百六十文白鉛每百觔連運脚共合錢七千三百四十文工炭每千需錢二百文共應錢六千四百文與鑄出新錢數目相準試鑄之錢每文重八分五厘民間堪以　用似此變通辦理係爲嚴杜私毁利益民用起見據福建布政使沈保靖會同兼署按察使督糧道劉瑞麒善後局司道詳請奏明請旨如蒙恩准即在辦防經費内籌銀二三萬兩作爲成本在船廠設爐募匠照此鼓鑄按月將出鑄新錢照價發賣换回銀兩再購銅鉛轆轤周轉母使間斷母使虧耗其應行酌貼廠紳丁役薪資及製辦模範自定局費二百兩另於外銷欵内籌支以免侵用成本等情前來臣等竊維歴代錢文法以漢之五銖唐之開元爲最善昔賈誼有言錢厘則利深盜鑄雲起重刑不足以禁之前明譚綸謂國家鑄錢以濟銀之不及就使鼓鑄之費與銀相當而多鑄一萬金之錢即多增一萬金之錢流布海内是藏富之術也近來各國通商金銀流出外洋每歲以千萬計各俱省利源漸嵑惟有推行錢法尚可補民用之不足閩省民貧土瘠地不産銅一紙相沿歴年己久去歲馬江失事各錢舖支取爲難紳民始知鼓鑄之益若因其勢而利導之便民之政莫大乎是據呈錢樣輪廓頗似開元雖分徑差小面體質殊厚經臣訪諸紳耆均稱尚可適用惟事關更改舊制錢法處分綦重臣等未敢擅便合無仰懇天恩俯念閩省制錢缺乏民維艱准予籌欵蠻通鼓鑄以杜流弊而濬利源地方幸甚再現錢輕重既與舊制略殊銅鉛耗三項價目亦與例價稍有未符惟科本鑄錢並無賠貼之處應許免其核計合併聲明除咨部外謹會同署理船政大臣裴蔭森恭摺具奏伏乞皇太后皇上聖鑒謹奏 
[日下紀聞]  
　　○六月初三日午後三點鐘時鄧鐡杳大鴻臚會同孫侍郎毓汶沈大京兆秉成續京鄉昌拜會各國駐京欽差各欽差敬禮有加欵以香餅酒牛奶餻等物盡歡而散儀節肅然○俄國駐京欽差博白傅君因中法議和己經大定俄國保護内地法人之責仍歸駐京法欽差管理各事均己移交清楚並趕將俄署事件布置一清以便交替回籍擬於八月二十間携眷起身並謂愽欽使不願航海榮旋欲收張家口前往取道恰克圖云○月初某夜右翼廣翼尉帶領手下兵丁數十名出外梭巡藉捕竊賊行至阜城門内馬市橋北溝沿瞥見有人潜身橋洞内當飭手下技勇兵分頭而下堵住溝洞南北兩頭緝獲勇犯四名女犯一口起獲洋燈等物當即鎖往右翼檔房訊問供出竊案數起具女犯白稱越城往來如履平地當解送步軍統領衙門以便移送刑部審明照律擬罪陜西止考官黃君羣杰副考官趙君是熙諏吉本月初四日出都想玉尺裁量定必得人可慶也○三等侍衛吉秀前因在營差委未甚得力咨回侍衛處當差現奉醇親王交諭仍留神機營差委以觀後效云○本月初四日總管内務府大臣等奏稱今日天降甘雨地頗泥濘紫光閣前馬道潮溼雖己修除泥淖收拾一清仍慮馬匹不能行走恐該官兵馬上各色技藝有礙演練尤虞呈獻不全嘗即面奉諭旨改於明日卯正由内至北海進承光左門至悦心殿辦事用膳召見大臣畢出承光右門進福華門至時應宫拈香畢至紫光閣升黃幄内閲看精捷營官兵馬上技藝當即分行各衙門遵照辦理查精捕營官兵馬上技 [ 
 
 

Page 2

 
 
藝計有一百零八樣之多○是日清晨巡捕緑營練軍齊集德勝門外教場合操正在開操之際適大降甘霖藥繩盡濕停候多時雨仍未止該管官無可如何遂諭令改口再操然各官兵衣帽己大半濕透如洗矣○吏部副郡玉杲家在西單牌樓東土地廟其姪充當馬甲分住藍靛廠地方素有烟霞之癖時向其叔索錢子取子求殊形無壓玉每以其姪不習上爲憾雖經　給爲數悉屬零星其姪總以叔不肯厚贈每一上門故意藍縷若丐本月初四口又赴玉家乞錢玉給以京蚨五千其姪嫌少不依時玉適欲進署當差衣冠車馬俱己備齊其姪阻止要錢不令前任玉怒大加詈斥其姪揪玉衣服自將頭顱碰破桃花點點紅暈兩腮躺臥在地嚷鬧不休玉着人找本地方兵官藉以攔阻不意其姪反將官兵撕打官兵遂將伊扭至本鑲藍漢固阻官廰玉懇爲呈送忤遂逆叔姪各執一詞紛紛争辯本屬瑞恊尉遂録取供詞一併解往步軍統領衙門懲辦矢 
 
[雲津近事]  
　　江甯織造派解龍衣於初四日由武昌輪船到津查此項貢件由江甯藩庫額領六萬金包解到京除龍衣外紗羅綢縀布疋通草一切俱備○初二日津城有雨無風而大沽河面則有風有雨是晚八點半鐘雨停之後覆一舢板溺斃粤人五名舟子一名該舢板係由大沽擬上駁船入津者駁船離岸不及半里傍新南陞輪船寄椗河中梁成吉者傭於招商局在駁船押運粮米者也天津東局自工匠藩榮並紫竹林照相人方道生有事到沽擬附駁船回津方又挈一鄉人同姓名昌者作伴該四人均係粤籍大沽船塢裁汰工匠内有四人亦係粤籍被裁來津擬回故里是晚與長發棧接客之唐某計九粤人雇一舢板隨梁擬上駁船詎風起水湧船小人多舟子只得一人摇到新南陞與駁船將近夾道之中水流湍急舟子舵難把握舢板遂覆潘以善泅得免唐係接客者慣爬錨練摸得新南陞舵後猱附以登餘人沽兩工匠二傷頭面一傷肢體獲救後未能安然無恙梁與兩方及另兩工匠則載沈不見載浮從三閭大夫後矣舢板飄役無蹤舟子或云己死或云逃去連日打撈祗獲屍骸三具一則認係方昌餘兩屍模糊莫辦尚有兩屍想飄流口外矣○宋祝三軍門慶由旅順到津經列前報山海關之葉統領正昭並經到津均向傅相禀商一切事宜隨於初四五日乘兵輪陸續回防矣○廣仁堂在西南城脚地荒僻貧人之聚處也其施醫處向於堂之西偏空地一區搭盖篷寮於夏季凌晨按號開診極貧送藥現以篷難經久己於靠後起盖屋宇地甚宏廠現己落成大約將來即爲施醫處矣登斯民於仁壽謂非該堂之極大功德哉 
[海水漫溢]  
　　頃接揚友來信言有人自廟灣場來揚云及場境距鮑家墩不遠之海神廟地方遽於上月下旬海潮上漫氾濫異當即俗所謂海笑是也冲毁房舍牲畜無數幸前歲左相防患未然在濵海各場添築避潮墩多座今值此厄該處居民以及竈户爲咸　挈妻孥高踞其上是以所傷人口尚不甚多現己由該管地方官前往履勘撫恤矣哀鴻遍野殘喘之餘莫不頌左相爲萬家五佛范文正公其能專美士前哉 
[破圩成災]  
　　本月初三日爲大汛之期風狂潮湧沿江坍堤决口實繁有徒而莫甚於瓜州一圩計該圩有糧田萬餘畝而以趙四之産爲多是日江心大風浪湧如山通圩壯丁皆麕萃大堤防護衝刷不料磞然一聲三十餘圩同遭决裂本圩之民不敷搶築鄰圩急公赴義撥來民夫二百餘名襄助工役一時樁木告罄遂向趙家園内代竹代之趙鄙各性成靳不許斫民夫將情白諸管圩局董復往斫取而事己無濟知其時洪水逆流堤障傾圮中廬物産盡付東流並溺斃某姓二童子其餘千萬哀鴻皆蟻附高墟呼吸待命地方官緝購俻麫餅包子運往災區散放俾得殘喘苟延現通圩花户己赴揚禀控趙四昧理吝財不顧大局以致惟此飛災云 
[嶺嶠叢談]  
　　前月二十六日爲皇上萬壽聖節是日五鼓欽憲督撫憲率同司道齊赴萬壽宫行禮沙面各國領事公舘亦高懸五色彩旗以伸慶賀○法國官商教民均己回省所有教堂洋行由督憲札知臬司揭去封條交還管理法領事公舘亦己照舊升旗○惠府闈姓不買鍾廖王三姓者所有中式銀兩概令充公内有三十餘萬係由兆昌售出前有德國人持票領銀該號即據情禀明大憲旋經府尊批示不准給發數日前有德員謁見制軍向索是款制軍札飭南海縣傅集闈此商人訊明該票是否由西人購提抑係奸民賄其索取務期澈底澄清云○邇來烟税抽收愈重走漏愈多計亦愈巧有奸商租一絶大店房串同無賴西人專販私土門首高懸某國洋行牌號使巡役不敢查搜一人作俑羣相效尤河南地面幾至十數家之多事爲關憲所聞移文各國領事官請將西人嚴加管束不得與華民通同作弊一面委員查封并將奸商姓名詳縣拿究其弊遂絶○前數日藩憲沈方伯乘舟親往各屬履勘基圍决口旋札府轉飭各叚汛官查檢淹斃屍骸妥爲理瘞以免穢氣黨蒸澤及枯骨方伯有焉○日前有匪徒持械直入同德街友合米店將櫃面銀兩搶掠一空幸經銜鄰分路攔截奪取原銀又新基西街某油豆店亦被匪人行刧失去現銀三百餘兩噫白晝行凶王法何在有巡緝之責者何以辭其咎哉○旗人某甲葬其先人靈柩於北郊唐帽崗忽有土人十數名强將棺木奪去勒令納銀甲知難以力争隨即回城赴縣喊禀想裘邑宰嫉惡如仇定必嚴提懲治也○上月二十八日保甲局勇巡至芳草街見一拐婦即便擒拿詎該婦竟恃其勇力與勇相持街鄰緊閉閳門始克就獲○閲日霜生在雙門底購買試具爲店夥所愚回寓後遂紏集多人擁至店中争論該店恐生事端向之賠禮生始息怒而回○己革知縣徐賡陛前在陸豐任内生葬某生員經言官糾叅革職審辦前月二十四日督憲會同撫憲升堂研究兩造及証人均給以紙筆令各自繕供詞徐由袖中呈出禀摺一扣大憲閲畢退堂復飭讞局傅集証人虚衷訊問刻己訊有端倪徐於律例極爲諳習前署各任所有案件皆自閲自批並不假手慕僚此次所呈禀摺清辯滔滔大憲以其逞刁心滋不悦聞須請厝辦以警官邪云○沈方伯之太夫人來粤就養初一日行抵省垣泊舟天字馬頭方伯即備齊儀目迎入署中績著薇垣歡承萱室作忠作孝應無遺憾之留矣○學憲葉大宗師於前月廿九日抵省垣泊舟花地翌日登岸回衙聞途次憲躬感受炎氛偶沾微恙一俟調養痊可即示期考録遺刁云 
[泉唐潮汛]  
　　錢江雖有水怪之稱然朝潮夕汐例有常期舟行者皆歴歴可計故見慣不驚也今歲入夏以來潮汛之巨倍於往年而驚波駭浪尤出入人意計之外是以覆舟失事者前己層見疉出七月朔夜潮尤户銀山十二高若城垣十里平沙盡成澤國凡江干之聚泣　居結茅而處者俱己蕩析無遺至初三日之汛其狂愈甚候潮門外之三郎廟爲官憲祭潮之處凡杭人之觀潮者咸聚集於此盖　廟恰對潮頭而高居塘上地據上游且有兩道沙隄金　永固胥怒雖狂斷不能狹蛟龍而飛越天塹不料是夜潮來高逾數丈既潰决夫沙隄復漫溢夫塘路山崩海倒勢不可當而三郎神遂爲靈胥挾之而去廟亦冲塌無遺且有民舍二十餘間男婦十餘口盡隨波逐流而去其死生則不可問也次日有渡江來者據云西興岸水勢尤盛鐡陵關外望之盡汪洋一片西興街市之中水高一尺有餘有七八巨舟裝貨而來盡遭覆溺現奉省憲嚴諭一律封舟禁渡每日潮退後始許開行兩點鐘時候即行封渡云 
[皖水雙魚]  
　　桐城周鎭軍守榮轉戰頻年鴻勳懋著遞升今職簡放貴州安義鎭總兵去冬潘琴軒中丞檄令統帶數營屈關破敵後以失機挫敗中炮陣亡屍棺回籍奉旨入城本月初三日十點鐘時靈輀抵皖舟泊東門外由首縣盖搭官棚撥差伺候水陸各營弁習依麾下者皆登舟祭奠以誌哀忱祭幛祭文目不暇給隨於翌日扶櫬回桐生榮死哀其鎭軍之謂乎○自前月二十五日起連得大雨炎威漸退時送清颷晚間銀燭畫屏尤覺秋凉如水較之滬上撐空火繖執若洪爐眞覺相懸天壤矣○城内外各洋藥行向章按月承繳厘金每箱繳錢十八千今春更定新音須於上海加完出口税其他厘税一概停收皖屬淮北鳳穎泗毫各屬鄉農前皆樹藝鶯粟花其利較禾稻可多幾倍近日牙厘局派 
 
 

Page 3

 
 
勇在城内外嚴密訪不准私售小士並傅各洋藥鋪主赴局再三曉諭令具嗣後不售雲貴川南新土切實甘結一經查出即以販私科罪各舗求請寛期五日以便集議具結遵行 
[烝涉波矣]  
　　京口地方前因晴少兩多再加洪蛟四起遂致江潮陡漲水幾平堤至本月初二日夜潮汛更大而義渡碼頭鎭江關風神廟招商局一帶江岸均己上水欵經該處者皆須褰裳赤足或債人背負給錢十餘文日來水未見退而窮民藉駛人爲活計者不下一二百名云 
[中丞莅滬]  
　　前晚九點鐘時本埠官塲探悉衛静瀾中丞將次抵滬上海縣莫邑尊松海防劉司馬租界讞員翁太守英租界讞員葛大令等均赴新閘恭迎接昨晨八下鐘時中丞乘坐民船用飛雲小火輪船拖駛至申停泊新閘大橋附近關道邵觀察偕提右營陳叅戎製造局總辦聶觀察蔡太守蘇滬厘捐總局蘇觀察新簡臺灣道龔觀察招商局各總辦及文武印委諸員并駐紥高昌廟之滬軍仁義忠信四管統領亦督同各勇分執旂鎗刀械列隊江行各官皆登舟投遞職名手版名勇亦次第開槍中丞傅見邵道憲略談片刻旋即告辭至九點鐘時中丞豈岸乘緑呢大轎前導有清道旗肅静廻避江蘇巡撫部院等銜牌頂馬旗牌等人滬軍仁義忠信等營勇約共二千名前後護衛行經英界大馬路向南過法界進新北門出小南門至馬家廠江蘇海運總局會晤錫尾使少選各官復遞手版晋謁中丞傅見蘇龔二觀察遜松江府時太守吴淞營務處朱觀察狼山統領合字營章軍門駐紥吴淞之曹軍門高昌廟炮隊營顔統領至下午各官次第散回惟莫邑尊在轅伺候並悉中丞座船己用小火輪帶至大碼頭晚間仍回船安息 
[行轅事宜]  
　　前晚九下鐘時錫星使因有要公傅關道邵小村觀祭進轅晤談至二鼓後始行返署昨午衛静瀾中丞拜會滬上則委各員赴轅禀安概丁辭免 
[英界公糤堂瑣案]  
　　徐德桂訴稱小的向在老閳大橋北首開設酒店昨午前十下鐘時有比鄰點心店主施鳳岩偕十來生在小的門首扭住東洋車夫牛掌榮私刑吊打至十二點鐘尚未放下小的恐釀人命將其鬆綁詎施父子竟向小的尋釁毁壞店内傢伏甚多反又報捕前來驀將小的拘押比事該處地保亦所聞知施供小的關設點心店有東洋車二輛出租一輛租與牛掌榮三日不回昨得尋見車己損壞照會亦己遺失所以將伊毆打幾下因其倔强用繩捆縳徐出頭硬霸將牛放下轉將小的吊毆因由妻氏報捕來拘其子供與相同牛供租施東洋車碰壞車輪致被巡捕拉去撬下照會須修整後始可將照會領還小的恐車主嗔責故將此車拉至木作修理延至三日尚未修好施來尋見大怒見將小的私刑吊打幸徐見憐放下施反又與徐饒舌地保陳桂雲禀稱施將牛吊起毆打由徐代放施又與徐尋釁麥總巡捕頭禀捕施妻前來報捕聲言施被徐打及派捕往拘知施將牛私刑吊打由徐放牛轉將施吊爲此一併暫押今特解訊徐稱小的並未吊施惟言施既吊牛甚久我富代放轉將施吊多時葛大令問地保安竟徐放牛後是否將施吊起地保答徐確放牛然並無轉將施吊起之事大令謂施父子既擅用私刑復遷怒於隣人之代放情殊可惡判施鳳岩管押三月其子枷號三月以儆兇頑牛着自投醫院養傷徐飭退夫人至不得己而拉東洋車終日奔走街頭尚難餬口我輩方憐憫之不暇而施竟私刑吊打暴戾凶殘果尚有天良一綫乎然上海車主之凌虐車夫比比皆是豈獨一施也哉觀此讞詞尚其自鑒○包探楊阿炳禀稱查得陳愛林將女孩價賣與人疑有拐賣事情爲特送案請究旋有法教士到堂訴稱陳拐帶外甥女價賣經其姊夫胞姊得知將欲來申尋覓請將陳暫押候質陳供青浦縣人姊夫梁順興捕魚餬口因有急需託帶親生女來滬價賣葛大令問爾姊夫行將投案爾亦何必飾詞可即供明是女賣在何處得洋幾何苟能交案尚可從寛陳稱小的將女帶至烟館中經人買去價洋二十四元小的用十六元餘被閒小用去大令命押候派差跟同指交烟館提案根究女孩一面俟梁到案再行覆訊○日前陳阿五訴稱妻兄在金陵爲馬夫回來躭閣我處妻弟徐阿榮簻借洋元不遂持刀自刎報捕舁送醫院療傷旋復解案葛大令命俟傷痊再訊昨由麥總巡捕頭禀稱徐傷業將平復爲又送案請爲發落阿榮稱以後不敢行兇叩乞施恩開釋大令命覔保關釋○包探顧阿六禀稱拿竊賊吴阿全竊報時鐘一只錢阿喜竊水烟袋二支吴係初犯錢係積竊贓均賣與舊貨攤主華錦山傅華訊問供認買贓惟己轉賣與無從交出失主言鐘值洋二元水烟袋值洋三元今特一併送案請究吴錢二犯各認竊物價賣與華華供實不知是竊贓以致誤收刻己賣去情願賠償葛大令判吴押七天以示薄懲錢押一月以儆華押令賠洋五元以便分償失主 
[聲明]  
　　昨日英公堂瑣案内邵偕小婦人至某戱園觀劇句寔係邵偕一婦人至某戱圍觀劇一時筆悮合亟聲明 
[勸茶業帮助粤賑啓]  
　　本年兩粤水災爲近數十年所未有幸各處大善士或勸募或解囊源源接濟可謂不遺餘力但此時尚欠十萬金左右方能善其後事因先救災民後築圍基故也當此市面爲艱勸捐不易伏思上海生意以茶業爲最大近年山東順直各省亦災均在奉憲札着以各茶棧每箱茶捐助三四分或四五分不等而各茶帮亦遵諏樂爲夫人生欲作善事即無憲示亦多願助此次粤省遭災從未覩貴茶帮如前捐助者未免厚於此而薄於彼兹特大聲疾呼奉勸滬市衆茶棧主人以及紅緑各帮貴茶客痌瘝在抱勿分畛域再發慈悲用向日每箱即扣回三四分或四五分以助粤賑如收有數目即交申地籌賑公所善士陸續代寄放賑積少成多可成鉅欵其功德實爲無量公侯可卜萬代也謹代粤民迫切禱命之至即請公鑒有心乏力人謹啓 
[上海文報局内恊賑公所告募江蘇同鄉輸助沙洲賑疑啓]  
　　敬啓者七月初間風潮爲虐蘇省之江甯鎭江常州蘇州揚州通州各屬沙洲紛紛破圩災民數萬或居堤埂或登屋頂嗷嗷侍哺慘不忍言除蒙大憲撥欵賑卹外楊鎭等處己由張廉泉陳寅谷子白川楊君式柳少雲毛聲和邵天禄諸君助賑靖江等處己由張雪堂諸君助賑其餘各處當地官糾亦在設法助賑凡我同鄉誼屬梓桑理當恊濟雖災區之廣視兩粤爲懸殊而被災之慘傷實歴年所僅見吴中夙稱富庶原不難於自救惟水災莫重於急賑捐欵即官於速籌用特瀝誠籲告伏望諸同鄉大人先生各大善士慨然惠濟活此災黎如蒙樂助請指明沙洲捐欵速賜擲以下以夷施當其厄之義盼切禱切江蘇同人王松森任錫汾丁漢雲謝家福拜啓 
[上海三馬路與昌絲棧陳竹坪經收廣東廣西賑捐七月十一日第三十八次清單]  
　　姚壽南善十爲胞兄錫蕃患虚勞求痊指助廣西洋一百元王濬泉善士募來陸門潘氏籌筵節省移助洋弍十元與字二十七册徐次雲善十經募由顧雲錦杭莊交來海鹽衆善堂公助洋今元海鹽隠名氏洋十元晉康典洋八元海鹽善記洋八元海鹽張滋蘭舘洋兩元海鹽張德滋堂海鹽集記李森玉萬豐園四户各洋一元周裕大經募滬字單但求不服藥還讀軒多病人還愿逢凶化吉倪萬者朱筱濂酬客移六户各洋二元不留名百忍堂熊祖田槐蔭堂億源仁敦厚堂六户各洋一元補缺人洋八角以善爲寳有心無力人二户各洋五角有心無力人洋二角杭州翁又魯翁募來邵文伯孫鴻賓少書名三户合助洋八元德泰洋貨號洋四元隠名氏洋四元毘陵隠名氏爲超度亡妾燄口費移賑洋三元煤業馮姓洋二元慶泉氏洋一元隠名氏小洋四角潁上子潁上氏鄭門潁上氏可門全城氏卿福行通子五户各洋一元三壽洋一元五角潘六逸氷友楊又記三户各洋五角○共收洋二百二十元小洋四角合并聲明 
[蘇省撫轅抄]  
　　七月初十日候補通判王祖慶禀知奉藻需委赴鎭江公幹即辭候補縣李超瓊禀辭奉調簾差並解文闈經費等項銀兩赴金陵選用教諭汪兆曾禀知詳奉撫憲委隨同赴台灣探得撫憲衛於本月十二日起程由滬其福建○十一日撫標左營中軍守備吕建伊禀辭隨衛中丞赴台灣 
 
[江督轅門抄]  
　　七月初七日同知聶徽琨奏委赴鎭江查勘水灾 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
 
[九江官事彚登]  
　　本月初四日十一點鐘時前九江關道新授山西按察使司嵩書農廉訪挈同灜眷乘坐江孚輪船前赴金陵買舟往晉出署時前導者有德政牌二百餘面德政匾額十餘方紅縀繡花萬民傘二十三柄紳民設筵祖餞者約有八十餘處臥轍攀轅聲泣俱下廉飭俱下車接見慰以好言沿途各鋪户亦皆争燃炮竹以表敬忱按廉訪署任甫經三月勤求吏治善政入人宜士民之頌德歌功淪肌浹髓也○德化縣周明府探悉廣東主考錢周二公皇軺時將過境遂預飭幹役雇定紅船數艘停泊江千守候并於關常廟内備辦行臺初三日午後兩點鐘時舟抵九江碼頭文武各員先後投遞手版主考隨坐緑呢大轎呵殿入城至次晨即起節各官及選鋒新勁等營咸出南門列隊恭送○本月初二晨有木簰兩架來自漢臯報關納税十點鐘時新任九口關道李亦青觀察督同書役分乘長龍杉板船數艘親臨浴港飭役丈量 
[黃梅來信]  
　　光緒七年左爵閣總制兩江時曾奏明典鋪均以二分取息各省奉行商民稱便近江皖鄂豫川廣之好善殷商有取息一分數厘以惠貧户者獨湖北黃梅縣某典定章以二十個月爲滿二分五厘取息且　押時九八市錢贖則必須十足鄉民畏其勢燄莫敢誰何哉謂典主爲某處顯宦不知此種各情實係店夥私肥通同中飽也本館距鄂省甚遥此事未經目擊惟據該處人言之鑿鑿因爲綴録報端以兾該典有則改之無則加勉而己 
 
 
 

Page 10

 
 
   
 
 

Page 11

 
 
[光緒十一年七月初六日京報全録]  
　　宫門抄○諭旨一道録前○西撫李　奏報災象己成動欵開倉撫恤摺○又奏續報被災地方片○湘撫卞奏知縣辦理不善詣交部議處摺○大臣桂等奏捐輸人員優給奬敘片○將軍慶等奏請援例留員片○淅撫劉奏叅各官懲處勒追摺○陜督署奏審擬辦理片○七月初六日理藩院鑾儀衛光禄寺八旂兩翼值日無引見○禮部奏派考試拔貢之大臣派出崇公周德潤○掌儀司奏初九初十日祭奉先殿載津載灜行禮○召見軍楷○皇上明日卯正至南海等處拈香○○暫護廣西巡撫二品銜按察使臣李秉衡跪奏爲省城河水陡漲淹没田廬損傷人口災象己成現飭動疑開倉妥籌撫恤恭摺馳陳仰祈聖鑒事竊臣在龍州防所接見因公南來各員詢知四月以後桂林府屬雨水太多恐致傷稼正在行查辦理間接據藩司張夢元監法道慶愛會禀稱入夏以來附省地方天雨過多河流不時泛漲五月初一日大雨如注通宵逹旦山水同時漲發宣洩不及初二日自寅至辰河水陡漲二丈有餘勢極洶湧維時城外樓居民人先見青氣旋變白氣後變黑氣水即隨之而至聞係上游發蛟近河民房多被冲倒對河東洲一帶尤甚男婦丁口多有淹斃省城東西南文昌行春伏波等門被水灌入城内街市水深二三尺不等民房及書院廟宇亦有倒塌淹斃人口尚未查明實數據桂林府知府秦煥臨桂縣知縣全文炳禀報相同初四日水漸消退被水難民一時無從覔食該司道己飭桂林府督同臨桂縣會同紳士查辦撫恤並移叅將蔡瑞祥邀集城紳往會東洲紳士分設粥廠六處又派保甲局員會同城紳在東西南北及文員五門外分設粥廠七處先濟難民日食諸紳篤志桑梓帮籌賑恤甚屬急公民情亦尚安静此次水勢泛溢臨桂沿河鄉村及上下游地方被淹之處恐亦不少己遴委各員分赴上下游靈川興安全州陽朔平樂各州縣會同地方官查看被水輕重情形據實飛禀分别酌辦臨桂縣屬四鄉即飭全文炳確勘辦理等情前來臣伏查粤西此次猝漕水災小民蕩析離居深堪憫惻若不及早廣籌賑濟必致流離失所現在省城内外雖設粥廠而被灾較廣就食維艱非寛籌賑撫斷難不濟臣己分别函飭先由司提用局存梧州歸公經費銀一二萬兩就被災處所先行散給撫恤並令開倉放米分給災黎仍當另籌接濟一面遴委誠實可靠之員分赴被水各州縣會同地方官周歴災區確切查勘務將被災輕重情形淹斃人口若干迅速據實禀報以憑核辦倘有隠匿敷衍情獘定即從嚴叅辦臣暫護撫篆奉職無狀致地方遭此奇災實深惶悚惟有力圖補救以期稍贖愆尤仍俟查明詳細情形另行奏報外所有省城被水淹没田廬損傷人口災象己成現在速即動欵開倉妥籌撫恤各緣由理合會同兩廣總督臣張之洞恭摺由驛馳陳伏乞皇太后皇上聖鑒訓示謹奏奉旨己録○○李秉衡片再臣正繕摺間據梧州府知府梁俊禀稱本月初五日己刻狂風暴雨河水陡漲淹及城外次日水由大南門西門入城平地水深數尺沿河税廠厘廠簰筏均被冲斷縴纜隨流漂没停泊舟楫有覆没及淹斃人口情事初七日水勢稍平該府率同地方各員設法救護加意撫恤一面查明沿河鄉村被水及田禾被淹情形分别辦理等情到臣即經批飭該府動欵撫恤此外各屬被災由司一併委員查勘妥爲撫恤臣謹附片具陳伏乞聖鑒謹奏奉旨己録○○頭品頂戴湖南巡撫臣卞寳第跪奏爲刁民聚衆鬨堂塞署知縣辦理不善請旨交部議處恭摺仰祈聖鑒事竊湖南省城每於五月杪迎長沙善化兩縣城隍神出巡近年風俗頽靡聚會多班内有采蓮船鞦韆架高蹺等類男扮女裝口唱淫詞極諸醜態並有十五六歲閨女夾雜其中冶容誨淫大關風化前去兩年均經藩司禁止本年署藩司孫翹澤以現當散勇之際尤恐聚集滋事循舊出示禁止乃會中輕薄少年多以游蕩爲樂仍欲定期行會臣以藩司示禁在先民間不遵不成政體因飭署長沙縣知縣李宗蓮署善化縣知縣嚴鳴琦妥爲諭禁善化縣會首均尚遵依署長沙縣知縣李宗蓮未能剴切曉諭致長沙會人於六月初一日晚糾集多人突至藩司署前拆毁栅欄闖進大門鬨堂塞署喧嘩擾攘聲言不應禁會府縣喝禁不退門外人觀看愈集愈多臣聞信當派長沙恊副將春祥署中軍叅將崧煜右營遊擊張宏陞管帶虎字營總兵彭炳武各帶兵勇前往彈壓會人始各哄然而散維時署藩司孫翹澤率領家人在大堂後禁遏閑人上房本無眷屬居住無人照應失火燒去頂栅窓屉等件亦經營員樸熄查刁民鬨堂塞署挾制官長情節甚重署長沙縣知縣李宗蓮既未能防範於前復不能臨時獲犯實屬庸閽無能相應請旨將署長沙縣知縣武陵縣知縣李宗蓮交部議處仍勒令拿獲滋事首犯從重懲辦所有刁民鬨堂塞署緣田謹附驛馳奏伏乞皇太后皇上聖鑒謹奏軍機大臣奉旨李宗蓮着交部議處餘依議欽此○○桂祥那遜綽克圖片再奴才等履任後目晰各盟連年荒旱草萊不生遍地嗷鴻盈眸斃畜每欲設法拯救無如欵項難籌曾經咨商烏里雅蘇台將軍等請飭四盟量籌賑欵暫濟災黎奈各盟灾祲迭報户鮮盖藏迄無定議旋據圖盟郡王阿木嘠巴咱爾等呈報所屬四旗受災甚重代祈賑救等情奴才等焦思萬分難籌賑欵不得己札飭四盟量力籌捐稍資補救乃各該盟七年遭旱力盡筋疲六月飛霜人飢畜倒以致寥寥捐户挹注難資即有踴躍輸將者不過本盟盟長車臣漢車林多爾濟捐銀一百兩烏城叅賛大臣親王車林多爾濟車盟貝子銜札薩克輔國公長里克多爾濟各捐銀六十兩杯水車薪難期普被昨復函商烏城將軍擬照蒙古捐輸新章酌議開捐優給奬敘量力樂輸以救災蒙容俟辦有端倪再行奏明試辦惟車臣漢車林多爾濟等捐數雖屬無多究係稍爲補救似未便没其微忱除將報捐十兩以下者由奴才等存記彚案請奬外其車林多爾濟等可否飭下理藩院量予奬叙出自天恩覆查蒙古災區蕩析離居游移無定若不設法急力賑撫誠有不堪設想者且上年經棚竄匪擾及蒙境若非仰賴聖主鴻福人心堅固鮮有被裏脅者幸有庫倫後地一區羣向就食藉免渙散岌岌危殆夢寐難安惟有就地籌畫極力勸捐極救以固人心期免流離是否有當理合附陳謹奏軍機大臣奉旨該衙門議奏欽此○○慶裕等片再奴才衙門學握候補筆帖式崇照係鑲紅旂漢軍趙松嵐佐領下人由捐納掣分刑部衙門行走於光緒五年十一月十四日進署連閏扣至八年十月十四日三年期滿維時奴才到任未久該員是否辦熟事悉行走奮勉無從深悉是以未敢遽行奏留兹查得該員年富力强富差勤愼學習案件尤見用心堪以造就擬請將崇照一員援例留於刑部衙門俟有漢軍應留筆帖式缺出給咨送部帶領引見補放如蒙恩准應由奴才衙門移咨吏部遵奉施行理合附片陳奏伏乞皇太后皇上聖鑒謹奏軍機大臣奉旨着照所請吏部知道欽此○○頭品頂戴浙江巡撫臣劉秉璋跪奏爲特叅交代案内短欠銀兩未盤倉谷各官請旨分别懲處勒追以昭炯戒恭摺仰祈聖鑒事竊臣前將短欠錢粮各員分别叅辦聲明交代己結欠數較少者勒限清交暫免查叅奉旨欽遵在案兹據署藩司孫翼謀詳稱除己將短欠銀米掃數清解各員免子叅處外查有前署壽昌縣候補同知吴京培壽昌任内短欠鋃一千一百六十餘兩前任龍泉縣己故知縣歐陽烈龍泉任内短欠銀七百六十兩己革前任泰順縣知縣袁續慶江蘇陽湖縣人常平谷向未盤交詳請分别奏叅嚴懲等情前來臣查各該員欠解銀兩未盤倉谷送經勒限仍不赶緊措解盤交實屬玩延相應請旨將前署壽昌縣候補同知吴京培前任龍泉縣己故知縣歐陽烈暫行革職並勒令己革前任泰順縣知縣袁續慶均限兩個月一律掃解盤交如再逾延或交不足數另行從嚴叅追以儆將來而資策勵除咨江蘇撫臣委員押令袁續慶來浙盤交倉谷外謹將查明虧欠銀兩未盤倉谷各官分别叅追緣由會同閩浙總督臣楊昌濬恭摺具奏伏乞皇太后皇上聖鑒訓示謹奏軍機大臣奉旨吴京培着摘去頂戴歐陽烈着暫行革職並勒令袁續慶均限兩個月一律掃解盤交餘依議該部知道欽此○○譚鍾麟片再據甘肅藩臬兩司詳稱己革署肅州城守營千總史久毓容留匪類張炳山等在署提到會匪張錦質訊雖無同謀情事惟查史久毓署肅州千總有城守之責輒以張炳山係先時認職將張炳山莫松林賀桂年等留住署内雖張炳山等於辭去之後在九家窰聽從李九明聚衆滋事該革弁初不知情第張炳山等本係外來游棍旋於李九明勾結滋事形同判逆與尋常匪類不同該革弁並不杳明來歴輒爲容留機讓臣患僅予革職不足蔽臺應請從重發往黑龍江充當苦差張錦即張金本係俏悄會黨既知李九明等聚衆溺事當賀桂年約合帮助之時並不即時首告應鎖帶鐎桿三年以示儆戒所有審擬史久毓一案謹會詳請奏前來臣覆核無異除録供咨部外理合附片陳明伏乞聖鑒訓示謹奏軍機大臣奉旨該部議奏欽此 
 
 

Page 12

 
 
[上海四馬路高易公舘恊理兩兩廣賑捐所經收七月賑欵清單]  
　　初九日老沙遜行募三十號册周雲卿周蓮塘二户各四元楊禮和二元陳貢甫蕭鳳山秦純甫葉公堂隠名氏無名氏隠名氏李承翁陳榮桂補不足程氏於君十二户各一元以上十五户計二十二元○廣成昌募一百十二號册鍾錕廖君劉君韓君鍾楊氏五户各半元無名姚三齡女二户各二角五齡子三角李月林二元廣成昌一元以上十户計洋六元二角○元亨行鄭桂峰翁募三十一册美士亞先路三元乾豐二元元亨行拍賣加賑費規元十六兩以上三户計規元十六兩洋五元○信和行募四百零四號册鵝峰山樵怡安記唐舉時三户各一元任種原六元以上四户計洋九元○初十日歐子衡五元○華利輪船帳房募四十號冊馮迪文李興岐鄭儀臣鄺創楊船黃和張然青七户各一元朱春林新順昌棧錢萬富王啓才高子玉劉漢章徐永魁陳天喜徐松竹山房九户各二元鄭俊臣五元徐松階十元徐應波徐云侣二户各半元以上二十户計洋四十一元○蘇如軒翁募三百五十五號册章阿水陳錢錢黃竹香林阿毛周亦美史桂英陳忠興徐芝生八户各一元周上林董道豐徐祖源王三懷董道云顧成道魏雨琴謝祝三陳雨薌羅思贊十户各半元唐茂秀二角蘇汝安二元以上二十户计洋一十五元二角○元眞子四角○禮和行募三百零四號册斢偉卿第三次捐五元霍麗泉伍記二户各一元以上三户計七元○潘鶴琴翁募五百十號册蓮峰居士潘李氏三户各二元卓驥先潘兆基潘辿基潘祝四户各半元以上六户計六元○昇號募九十號册區朗星四元袁愼之三元丁文治馮純光招樹棠龔祝興廖賛超五户各一元霍心田馬緝如李全德鄭冠廷四户各二元柯氏賑廣東二十元賑廣西十元卓文通馮朋二户各半元以上十四户計洋五十一元以上統共一百六十七元八角規元十六兩○再日前登報泰和行陳麗明洋十五元誤寫肇明合並更正 
[孟秋四日縵雲張丈八旬大慶所領親友壽儀又酬賓席金洋二十元一併交敝堂轉送文報局彚解緊要灾區即録清單如左]  
　　陵秋瞏洋十元黃煥烟葛蕃甫林閣奎陳蓮 
舫倪畬甫徐網珊瞿垂伯七户洋各四元施少欽玉一齋洋四元謝綏之經蓮珊王心如洋三元王竹鷗董心樵張健齋楊聿脩張夑堂閔懋脩童涵春堂王海帆千莘田葉秀園陳杏汀姚佑孫吴渭川龔問竹陳雲孫十五户洋各二元陳蓉鏡姚安谷洋二元薄俊卿姚鴻溪洋二元蔣雲泉潘孟祥朱禾生張政卿賈企雲楊蔚亭周雨亭衛黼堂曹潤甫恆泰藥行汪静岩郁叔謙謝蓉生李玉書朱凝香瞿縠人陳子宣胡小薌萬曙樓唐子衡夏玉珍張松軒張長生徐興泰廿四户各洋一元黃步階唐允卿洋一元李松亭趙甘亭張悦溪洋一元黃菊泉梅再春瞿辛五潘幼洲鄭錦標五户各足對開一元蒯錦堂劉秋亭范允庭鄒翰卿翁銘甫蔡紫黻郭晋川徐礪卿黃芝田林志姜劉松泉恊卿葉紫卿胡芝楣楊少蘭趙王泉陸蒼莊江秋槎十八户各對洋一元程琛山楊粹甫劉洋一元瞿品三張品梅對洋一元王星陬徐星濤對洋一元潘履五陳吟香沈夑堂李仲甫曹寄耘徐雨香陸肇三开户各四開二元瞿安齊鍾心查兩户各四開一元陸虞卿黃嘯篁兩户各八開二元襲樵錢七百文王記臺顧㥫裕堂二戶各錢五百六十文李子韾錢四百日文沈吟庵查月庭黃汝霖霍西卿程　如陳子換陳亦樵黃少華陳瑞生九户各錢四百文周芸孫劉景輿徐竹隣黃楚卿張味蒓周雲泉六户各錢二百八十文陸少軒唐桂山陳春岩陳簡三鄭雲軒黃子廣孫問陶趙翔升莫爾嘉何益齋張甘甫趙稷卿凌曉蓮朱桐卿姚吉甫王盼雲十六户各錢一百文又張丈酬賓筵費洋二十元以上共英洋一百二十五元足對五元虚對二十一元四開十六元八開四元錢十千零七百廿文除刻印壽啓箋紙信封錢四千一百力金錢三千五百五十三元發啓並用人應酬工錢一千八百六十四共共計九千五百十七文應有錢一千二百零三文併大小洋統交賑所彚解果有堂謹具 
敬啓者燦八旬初度老大無成何敢當諸公稱祝乃以兩廣鎭江水災交迫業蒙諸親友借稱觴之舉爲移粟之資辱承厚貺感荷良深謹將所賜隆儀及燦薄具酬賓筵費一併由果前堂轉送文報局彚E解首重災區謹祈貴舘登報藉申謝悃縵雲張燦頓首 
　　　上海四馬路浦灘文報局内恊賑公所經敗赈代捐七月上旬清單○初九日收兒規矩讀書二元○大圑王曉滄翁募金字二百廿廿一號册邵鳳池一元王省香四元王曉滄四元又錢二百六十文泰順典節省西瓜錢二千文方榮初二元五户共敗洋十三元○東海保安子十元○蕩口孫仲淵翁募壽萱堂陳順之世顯堂邵三月各一元無名氏少力氏不留名敦義華四户各五　無名氏錢曉簷　開泰三户各二百文顧鈺谿一百十四文生記一百文華和尚二百四十文十三户共收洋六元陳肇駮翁經募松桂堂五元德豐森四元生泰萬豐厚二户各三元胡瑞堂生記二記二户各二元陳際亭陳烳　太古雲吴金堂四户各一元共收洋二十三元○滸浦裕通號募滬字三百三十九號册裕通行二元金吟香五元又五元　病體即痊曹雲溪曹衡士孫亮夫無名士四户各一元七户共收洋十六元○羅店潘春生翁募金字一百號册空空子十元泰昌典鼎成典二户各三元數點梅花之室二十元潘同典　記趙陸氏隠名氏鋤月山居顧信成稽古齋七户各二元鎰泰號王成裕嚴源順隠名氏一樂軒隠名氏錢和盛小記蘭記宋　雲徐子琴趙再先王東園朱隆泰榆蔭廬趙懷麆松肈朱記北隆泰隠名氏竹韻軒玉壺軒瑞草堂子記元泰潘詒燕黃長興正記隐名氏隐名氏王順興隠名氏三十二户各一　淑記一元五角顾蕊新五角共四十五户共收洋八十四元○三萬泰齋爲殿臣資冥福五元○雙鳳公記募申字一百五十二號單蓄記十元吴東美四元拾遺儉饌二户各三元吴子厚福記免力子三户各二元吴觀棨劉子玉程復三俞聞生沈於勤兩益程履之七户各一元共十四户共收洋三十三元祈勿藥氏苦苦人不得意氏三户各一角清溪樂安氏吴逸史東海隠士天水康氏無名氏五户錢各三百文求合家平安錢四百文求無病人錢一百文○蘇城費募滬字十一號册舞雩歸詠齋七十元陳禮堂十元前哨官勇等十九元　角左哨官勇等十九元四角右哨官勇等十九元七角称哨官勇等十九元七角中哨弁勇等十元五角陳有福吴元熙二户各五角以上蘇撫正後營共助洋一百七十元○宋玉亭三十元姚煦亭十元中哨弁勇等十元前哨官勇等二十元左哨官勇等二十元右哨官勇等二十元後哨官勇等二十元以上蘇撫副後營共助洋一百三十元兩營共收洋三百元○崑山葆雲堂二元○漂陽湯少泉翁募西謙益堂壬吉南謙益堂泰豐恊泰五户各三元聨捷子私豐豫成三户各二元狄瑞生徐其鄞久和查信隆周燦榮源豐鄭竹坪彭易安堂媵香舘量力了胡振遠十一户各一元朱廣泰大有曹煥卿正禇公興順聚源昌三益義陰渭祥泰和兩袖清風軒全裕同益昌信裕祥始悟子心肖餘力不足恆吉祥樹本堂恊和甡十七户各五角無名氏不書名五户各二角五分無名氏查順保二户各三角德成和順是祥一貧如洗客天益海陽病窘生不留名六户各錢二百文鍊青錢五百文巨芬三百文不留名四百文量力子一百五十七文撞錢一百零七文共五十户共收洋四十四元○屈涓埃雇張奩無名氏三户各一元○暨陽署海昌俞松記十元○九峰募用字一百五十三號單乾記无記亨記利記貞記繩記開記星記成記　記芝記聲記鴻記獟記仁記山記友記添記雲記十九户户各錢一百文培記錢一百六十文虎記錢一百四十文龍記三百文濳舘聚記二户各四百文共二十四户共收洋三元○本日洪收英洋五百五十四元小洋三角錢二千文 
 
