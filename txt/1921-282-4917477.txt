# 1921 - 282 - 4917477

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
申報第二張H ] 
時評 
[南北戰談（二）（冷）]  
　　就戰以言戰南方今日之北伐實爲非時其最上之策厥惟按兵勿動修明其内政充實其軍備一方收攬人心一方窺伺北方之機會乃乘時而起如是則用於戰之力少而成功多其不戰之時亦能有益於地方人民所謂進退咸宜者也然中國之事往往不能事各爲事而爲他事所牽掣紛成之軍隊旣無可安置急進之主張又勿能遏抑於是爲暫時安和之計遂不得不委曲遷就不問時勢之如何而慨然有出師之計矣 
　　孫子曰知軍之不可以進而謂之進是謂縻軍故於南方今日之進軍不能略忍艱苦以待時機竊以爲非善戰之徒也 
[命令]  
　　九月十五日大總統令據新疆省長兼督軍楊增新電呈在古城之俄國敗兵及伊犂收撫之華兵先後暴動均經設法解散轉　爲安阿山自俄國亂兵竄擾失陷即經力圖規復現據報業已恢復阿山全境各等語該兼督軍捍禦邊患力固國防調度有方深堪嘉許已另有令晋授勳位以彰殊績其餘出力人員應由該兼督軍詳加考核擇尤呈請優奬用資激勸並　陸軍部查照此令 
　　又令特授楊增新以勳一位此令 
　　又令特授閣書堂以勳五位此令 
　　又令派汪榮寳爲國際保工會委員此令 
　　又令任命劉宗儀爲陸軍第十八師步兵第三十六旅旅長此令 
[國内專電]  
　　北京電徐派師某赴正定勸王士珍出山王舊部如田中玉張士鈺王廷楨各方亦有人去接洽陸錦亦大活動將由王之舊部勉勸王出靳巳有聞故銷假說又遠 
　　北京電齊耀珊在徐前力辭代理内閣并舉顔可任十三李董兩總長入府談及靳不銷假徐曰請大家催催此是國事并非吾事靳對我不快是一事不能對國家不快李董出府頗有憂色 
　　北京電徐靳表面似無意見實則暗鬭極烈（十六日上午十鐘） 
　　北京電内閣事張執旁觀態度某閣員獻議召集各督來京會議解决内閣財政國會諸端并謂今春僅邀三使致各督不快兹擬遍邀較周到以院奉府諭拍電吾人觀測各督不定來卽代表亦必不到齊此電僅延長内閣交代作用 
　　北京電張景惠十一日在奉謁張作霖張令少管閒事速回任張景惠十三回張家口（十六日上午十二鐘） 
　　北京電十三上午十點訪日使署西田談話（一）日政府對於駁復節略之正式回答尚未有訓令到使署惟日本意見與中國意見根本不同之點在日本佔領青島時中國尚未參戰不能謂中國後加戰團卽將日本前取於德手之物日本無說話餘地（二）日皇病危之說否認謂天皇幼年曾患肺病兩肺已損其一近日因民間不知病狀遂兩次宣佈脈案（三）齋滕朝鮮總督在金剛山病症謂係極輕微之受寒若被剌病險諸說均否認 
　　北京電使團息烟酒借欵條件商妥本星期三有簽字信但各省反對甚烈美使由津電勸阿卜脫勿操切銀團某君語人謂舊合同照舊不訂新合同將兩筆到期本利另訂兩小合同則尚公平若歸併一大合同難免受人反對但阿氏嫌瑣碎謂不是美國氣派 
　　北京電日前天津華法借欵本月到期應還三十萬元頃保定來電催索謂勿令破壞者如願查此欵財部僅收數十萬日前此間某報巳揭登其内幕聞有國庫劵兌現關係破壞者藉口大約在此 
　　北京電交部欠滙業到期借欵日金三十萬無法籌還請展三個月又欠中孚行卽日到期借欵十萬元亦請展限三個月利息改給一分六釐又以金融公債二十四萬向交行抵借現欵十二萬又以交行股票四十八萬向某銀行押現三十萬財部尚向交部挪四十萬交部無法以金融債四十萬付與財部所欠交部金融債二百萬利迄未償交部連日急催各路解欵可見其窘（十六日上午十鐘） 
　　北京電京奉路被部催欵拼凑十五萬其五萬由北票煤礦取回墊欵三萬係取回啓新洋灰定欵又售去廢鐵及鐵箱得二萬 
　　北京電航署前向英費克斯公司訂購愛弗羅小飛機六十架商用維梅式大飛機四十架敎練用維梅機三十五架業巳陸續運到清河航空總站惟有幾箱尚在滬津待運聞此項飛機購價不下千餘萬元（十六日上午十鐘） 
　　北京電黑吳元電謝部俄兵五營魚日（六日）到海已解除山砲五尊機槍十九架槍三百八十五枝其餘駝馬車輛等正在查解議定駝馬每匹給價三十五元兵士衣履費每名十五元官長加給十元未出境前每人每馬給伙食一元現正籌備車輛運送該兵回國又該兵内有日人二十三名已送交日領處置（十五日下午六鐘） 
　　北京電删日（十五）閣議决定呼倫室韋臚濱改一等縣江西敎育廳任蔣維喬内長提案本屆國會各省選舉參差類皆特别情形究應何時召集請决結果靳未銷假緩議又議浙盧密電爲省憲事 
 
 

Page 8

 
 
   
 
 

Page 9

 
 
   
 
 

Page 10

 
 
國内專電二 
　　北京電電甘省議會寒電反對潘齡皐長甘謂本日省會開議人民聚集萬二千五百餘人要求本會呈請罷斥請俯順輿情另簡賢員 
　　北京電楊增新電院進兵科城不難若我軍復科則俄黨東退科東無軍隊堵絶是永難肅清請電張使出兵赴蒙奉軍東來新軍西發雙方夾擊必收全功否則卽將科城占領舊黨難保不捲土重來新軍實疲奔命（十六日上午十二鐘） 
　　北京電法政府贈我高得隆飛機由羅克運抵南苑又潘榘楹與費克斯商小借欵三十萬鎊 
　　北京電吳佩孚電胡景翼取消靖國軍名義厥功甚偉胡部八千餘人請改編爲陜西正式陸軍餉由陜省擔任改編後開駐興安護衛陜南鄂北（十六日下午五鐘） 
　　北京電曹錕電請卽命令胡景翼爲陜西暫編陸軍第一師師長岳維峻田玉潔爲旅長（十六日下午五鐘） 
　　北京電曹錕電據吳使電宜渝航路恢復（十六日下午八鐘） 
　　北京電齊燮元捐十萬建築南大學圖書館（十五日下午九鐘） 
　　北京電司提文奉美政府派爲太議中東路主任委員并令派華俄各一員隨同赴美宋小濓請阻止我國人員隨往但俄員獨往中國更吃虧政府默許華員隨往且可隨時監督（十五日下午九鐘） 
　　北京電宋小濓咸電太平洋會中東路問題一保護二經濟三管理并擬計畫請提太議（十六日下午八鐘） 
　　北京電海部覆農部創設漁業市塲於滬無其事（十六日上午十二鐘） 
　　天津電杜錫珪將任海疆巡閱使 
　　天津電曹錕向天津鹽商索餉十五萬（以上十六日上午九鐘） 
　　漢口電鄂西水陸兩路川軍聞已退盡吳通令左右翼將領約束前鋒扼守鄂邊要隘勿侵入川境卽遇川軍亦不准追擊 
　　漢口電潘正道藍文蔚兩部由建始利川退回川境劉湘派軍至横漕石砫間阻止傳已發生衝突并聞劉派員與吳接洽協同改編潘藍兩軍設法安揷 
　　漢口電吳組兩湖總稽查處委馬毓寳爲處長 
　　漢口電粤漢路吳局長拒絶職工十五條要求罷工潮未巳吳電關督辦請示關有日内來鄂訊 
　　漢口電蕭電蘇皖贛各督協商長江聯防（以上十六日下午五鐘） 
　　漢口電軍署頃接吳電鄂西軍事將結束准號（二十）率軍離宜赴岳在岳布置防務約勾留二三日卽行回漢（十六日下午六鐘） 
　　哈爾濱電海站解械俄潰兵六百名决照遣謝辦法資遣出境由范領事與崴政府交涉允爲接收惟關擾亂蒙古行爲崴不負責須俟俄正式政府成立再爲解决當飭路局備車押送潰兵内有日人二十三名韓人二名已送江省交涉局與日領交涉（十五日下午五鐘） 
[國外專電]  
　　倫敦電聯盟行政會長顧維鈞星期日偕英外相貝爾福由日内瓦起程返倫敦顧定本月二十六日乘夏令譬克號赴紐約（十四日） 
　　倫敦電倫敦晨郵報主張撤銷對北京政府之承認（十四日） 
[公電]  
　　全國商敎聯席會議通電全國各報館轉全國國民公鑒兵禍連年商民塗炭敎育摧殘國本顚危人天憤怒同人等愴懷大局對於裁軍額節軍費之計畫業經鄭重宣言冀圖挽救兹再迫切勸告軍事當局在戰爭未息地方迅告停戰在未預戰爭地方勿入漩渦妥籌善後全國一致確定裁兵辦法尅日實行以解倒懸而謀建設披瀝電聞佇候明敎全國商會聯合會全國敎育會聯合會聯席會議銑等語仍希合力勸告俾息内爭而全危局全國商會聯合合會全國敎育會聯合會議銑 
　　武昌高師畢業同學　電上海全國學生聯合會廣州全國敎育會聯合會各省敎育會學生聯合會各報館鑒武昌高等師範學校經費無着兩載於兹上年校長及敎職員代表學生代表呼籲於中央政府終無效果求救於湖北省政府亦不能維持永久勢成瓦解無可挽回本學期開學伊始學生全體北上請願此出於萬不得已之舉不料敎育部擅用威權縱使巡警刀傷學生十餘人殊深憤慨素仰熱心敎育主張公道敢呼將伯敬乞維持武昌高等師範學校畢業同學會叩元 
　　南京李中一等來電申報轉江蘇省敎育會公鑒鹽電敬悉本會自一日開會中一等對於議長問題苦於少數暴力之把持致選舉未能成立外界鬼蜮伎倆恫告多言冀破壞我省會原不足怪乃貴會又公然以金錢運動之說厚誣我同人究竟施者爲誰受者爲誰貴會爲全省敎育機關非報館訪員可比發言必有根據苟非明白宣布不特助長破壞者之毒燄並有損貴會之盛名肅此電陳竚候明敎江蘇省議會議員李中一季通閔瓛徐果人錢名琛邵玉銓宋銘勳錢鼎陸曾燕侯兆圭龔廷鶚葉理封張葆培楊同時許仲祥周凱周乃文陳大啓王廷凱陸元萃吳廷良章春治陳同倫銑 
　　蘇省浚治長江討論會電上海省敎育會總商會旣申時新聞各報館鑒蘇省浚治長江討論會業於咸日成立會所在中正街昇平橋内設總務調查測量研究經濟五部除將簡章分呈備案曁通電鄂贛皖三省從速組織以備合力進行外特先電聞蘇省浚治長江討論會諫 
　　北京僨劵局來電申報館有奬債劵今日開籖頭奬（五六六七九）號二奬（Ｏ七一一五）號三奬（Ｏ七八六六）號四奬（一二ＯＯ八）號又四奬（五Ｏ二八七）號五奬（三二一八Ｏ）號又五奬（四一四六七）號特聞僨劵局印 
世界路透電 
[英國多事之星期]  
　　十六日倫敦電英國會將於星期二日集會届時首相喬治氏將提出内閣所擬挽補失業之辦法聞此辦法範圍極廣所包括者不獨爲救濟貧苦安插失業事且有振興工業之計畫再英愛和會在下星期初將入甚重要之階級故下星期乃英政府多事之時爲輓近政治史所罕有者 
[英國海軍俱樂部之減軍意見]  
　　十四日倫敦電海軍俱樂部發表意見書言華盛頓大會事略謂限制海上軍備之問題在物質上似未能有美滿之解决蓋此非爲物質問題乃道德問題也若徒限制海軍經費或軍艦額數其事甚難因各國縱嚴守條欵之字面意義然以其發明家之技能未嘗不可更改船隻致完全改變比較上國際地位人類之於海洋有兩種相反之觀念第一爲其執行世界最大權力之可能性第二爲其極有造於各國幸福之無限能力如各國皆採第二觀念則此問題可解决矣 
[奥國之財政計畫]  
　　十三日維也納電財政總長格特勒氏在國會宣布恢復奥國財政大局之遠大計畫建議逐步减少終乃取銷糧食津貼裁減冗員改組政府並謂國家將參與出口商業擬照國際聯盟提議之根據發行内國公債希望藉此種種計畫使紙幣印機停止印刷 
[英國之失業人數]  
　　十五日倫敦電十月七日止之一星期英國失業工人報告共一百三十七萬五千人較上星期減少三萬人 
[英國之礦主與礦務部曲直]  
　　十四日倫敦電南威爾斯煤礦主與礦務部之爭端由公斷員判决礦主理直豫料有煤礦多處將因此開工而可減少失業者之人數 
[美國之鐵罷工信]  
　　十五日芝加哥電鐵路聯合會宣稱路局减收運費有破産之虞故擬再酌減工資但工人已公决反對減資因此鐵路罷工風潮或將發生 
　　十五日芝架哥電火車工役同胞會及扳機人聯合會之職員已奉會員之命發起大罷工定本月三十日實施先停駛十七路火車其餘各路隨後於二十四小時陸續停駛 
　　十五日華盛頓電鐵路局爲决定工資之最後機關已與聯邦商務委員會會商一切因聯邦商務委員會乃决定運費之最後機關也現雙方已派定委員繼續討論 
　　十五日芝加哥電機車技師同胞會會長蘭特氏請與鐵路幹事部開會現信六大鐵路聯合會已主張罷工幹事部現正考慮此事 
[波斯之行政方針]  
　　十五日巴黎電新任波斯首相在國會發第一次演說時宣布其行政方針内有設立大會社志在開拓全國天然利源尤以煤油爲主要品並擬借用外資興築道路鐵路 
[比皇飛行斐歐]  
　　十五日巴黎電比皇近游於斐洲後乘飛機飛抵法國土洛斯今晨行抵巴黎即入謁總統會談一小時許旋由勒波葉乘飛機遄回比京 
[伍德將軍之就任式]  
　　十五日馬尼剌電伍德將軍今日在此就菲列濱總督任其演說之際謂政府之政䇿乃在整理商業恢復菲島信用英語作爲通用語政府對於自治不加干涉參與就任禮者共有十萬人且有萬人結隊游行 
[芝加哥地震]  
　　十五日芝加哥電今日此間地震計表現地震歷兩小時半之久推測地震中心點乃在二千八百六十五哩外大約在太平洋中 
[華府會議雜聞]  
　　十五日華盛頓電美國勞工聯合會已請中美及南美勞工機關附和於休戰節日集衆示威主張裁减軍備運動 
　　十四日巴黎電參與華府會議之代表團定月杪啓程由裴台台洛氏任秘書長 
　　十五日海牙電荷政府已請美使轉逹華盛頓政府謂荷政府極注重華府會議願應哈定總統之請派員與會 
[合國近事記]  
　　十五日紐約電煤油大王羅基菲勒氏之子助欵造一巨厦以充紐約外國學生之寄宿所取名國際室能容五百人按紐約共有外國學生一千五百人 
　　十五日巴黎電土耳其正式否認希軍近在亞拉土里亞獲勝之說且謂土軍刻在薩哈里亞乘勝前進 
　　十五日巴黎電朗特將軍偕協約國委員團中之英法委員游歷上西萊西亞公民區域敦勸波德人各宜鎭靜 
　　十五日巴黎電匈國各報對於多奥兩國在維尼斯關於白根倫爭端談判之結果皆表示滿意 
　　十四日哇太樺電九月份加拿大商業報告其總數爲一一九ＯＯＯＯＯＯ元較上年同時減少九二ＯＯＯＯＯＯ元至九月底止六個月之總數爲七二一ＯＯＯＯＯＯ元較上年同一時期减少五五二ＯＯＯＯＯＯ元 
　　十六日葡京電政界否　外間所傳葡政府派兵赴澳門之說 
[海外華人消息]  
　　十五日倫敦電華人四十八名明日將由利物浦押解出境其中十二名乃在利物浦就逮餘在他處就逮蓋皆私入英境者 
　　十五日馬賽電中國學生一百零四人因欲寄居里昻法華學會未遂昨日自里昻抵此暫居一砲臺中旋由警察四十名導登保爾勒加輪船遣令回國 
太平洋路透電 
[日本華府會代表起程]  
　　十五日東京電華府會議日代表德川公爵加藤男爵等及赴歐商家視察團今日啓程送行者甚衆 
[東俄近事記]  
　　十六日海參崴電本月十日俄黨人攻擊斯巴斯克爲民團逐走是日俄黨人且攻擊希萊夫加村而占據之翌日爲民團及伊伐諾夫加之日兵逐走 
國内要聞 
[北京通信（般若）]  
　　甘人拒潘與甘督問題 
　　甘肅省長自任命潘齡皐後旅京甘人即曾開會一次對於潘氏以爲從前服官甘省頗著貪名其政績亦無可見决定反對即已致電本省各公團表示此意並推代表數人赴府院請願吃一次閉門羹至國慶節潘方擬於是日就職先期即有電到京而甘肅省城各公團在左公祠以二萬餘人之衆决議驅潘旋至潘所住之客店實行驅逐潘雖逃免而甘肅省議會敎育會商會已有如不得請即罷市罷學罷稅之議並電告政府電告旅京同鄉旅京甘人又於十二日開會十三日代表二十餘人乘汽車八輛赴院再請願以靳　　院未見一人轉而赴府府仍令見總理乃又至靳宅靳派人代見允以三日後答復至今仍在風潮中也 
　　考甘人驅潘之故潘爲舊官僚不滿人望固其一因然甘人治甘之說倡導者者巳一載有餘張廣建之未去也旅京甘人即迭向府院要求罷斥張氏改任甘人最初希望此席者爲秦望瀾時在直皖戰後秦與馬福祥之子深相結納主逐張之後以馬繼督以秦繼長然秦有安系歷史甘人多不滿之者不能得一致之擁戴及今春張廣建罷職省長以陳誾護理督軍任蔡成勳其時甘人之表示對蔡不拒絶但拒帶兵入甘而於省長一職則要求繼任之必先得甘人之同意政府亦遂擱置之而暗中之醖釀者一爲馬鄰翼以其本爲回敎徒得甘省冋民之贊許而漢人則贊成者鮮一爲潘齡皐爲東海所特賞直派所推薦而甘人於有此說時亦不贊同然潘齡皐之赴甘查烟也徐面許以到甘以後即下令任爲省長潘秉此命以去日前明令之頒在徐固以爲踐息壤之盟也然自甘人迎歸周之翰推爲省會議長而甘人之目光又集於周氏以爲甘人治甘之適當人物今兹驅潘固仍本甘人治甘之旨而意在周氏也 
　　顧此次甘人發難其關係尚不如是之簡單東海之所預定者爲陸洪濤眞除潘齡皐長甘冋時發表當靳初請假之日東海即催促下令而靳不表同意命令底稿擱置於棉花胡同不肯副署者將及旬日嗣後幾經磋商始將省長一令發表而督軍之令依然不發且陸之眞除亦巳中變北京方面爲陸奔走者爲陸之異父兄弟董十恩及代理隴東鎭守使張兆鉀之代表某此訊一傳董等非常觖望與拒潘之甘人往來殊密且以此内幕電告陸氏故十日蘭州之大會尚不無陸氏之關係不然在今日軍閥積威之下何得於省垣之地發生如此之巨變也 
　　推任潘不任陸之眞因則又爲直奉之關係直派方面因孔繁錦駐軍陜甘之交對於陳樹藩曾有援助之形跡而孔之於陸又稱擁戴者當閻馮入陜之初曹吳卽主聯陸驅陳政䇿對陸洪濤極表好意其請明令眞除之電到京者已不下六七次即以潘長甘亦以潘爲直人欲藉爲聯陸之權紐蓋自直系經營陜西即抱有混一西北之野心而對甘着手也但馬福祥之素志實在督甘綏遠都統非其所願始並求諸奉直及直派方針一變馬乃藉蒙防名義迭赴奉天求張爲已助而張當經略蒙疆命下以後其唯一政䇿在統一内蒙三區察旣爲張景惠矣進一步而以熱河付汲金純亦以迭次之迫索得逹目的綏遠一區當然收爲已有故張之建議以馬福祥督甘以許蘭洲爲綏遠都統其來電亦不止一次日前潘氏令下時愚曾詢諸府要人據云許綏遠而馬甘肅在靳氏方面已經允許恐有不能拒絶之勢陸洪濤眞除之中變亦即以此故又知有人拒潘雖不得謂於直於奉有何關係而其導火線仍在奉直也 
　　至甘肅内部之勢力則其糟異常孔繁錦雖擁戴陸氏而尾大不掉陸氏未必能指揮之張兆鉀亦然此外則漢人尚有裴建凖兵力頗弱每爲羣馬所牽制馬麟馬鴻賓諸人擁回族一部力量而回漢嫌隙極深殊難融洽現漢人擁陸回人擁馬而實則無一能統一甘肅者誠甘肅之隠憂也（十四日） 
[太會代表之又一消息]  
　　顔惠慶不出席　繼任者有陸顧王說 
　　外長顔惠慶忽然中止赴美一節據曾晤顔氏者云顔氏近因國内政治關係與經濟關係已於近一二日内曾向總統作懇切之辭職勿論如何不擔任總代表一席又據某方面消息顔氏堅辭赴美之内幕係因政府方面以魯案覆文送達日本後日政府至今尚未表示有何動靜假使外交大員均聯袂赴美後日本又來回答或再發一質問是時無人負責抗爭豈不誤事故府院雙方均主張顔氏不赴美在京主持外交暗中授意於顔氏令其竭力辭職云云此種說法似亦近情至其繼任人物如陸徵祥顧維鈞王寵惠三人皆有此資望聞東海方面擬以王陸二人中擇一委任而十三日閣議席上又有某閣員委託顧維鈞充任總代表之提議又聞政府已委任伍朝樞氏代表現仍未有就職之表示元首曾於十三晚又下手手諭一件令外部從速致電伍氏促其早日放洋赴美不可堅辭不幹以負國民厚望 
　　另一消息政府以華府會議經費浩大實難籌措雖令交長張志潭赴津籌辦巨欵然恐緩不濟急曾致電各省區長官攤助以期速效如奉張復電允撥十萬元陳贛督認一萬元等皆此通電之效果也至我國出席華盛頓會議代表高等顧問梁如浩到神户時聲稱中國希望華盛頓會議能解决一切遠東問題但梁氏絶不願提及山東案或中國在華盛頓會議之計畫云 
[異哉青島之日本增兵]  
　　駐守膠濟路沿綫之日兵現藉換防暗增額數聞魯督田中玉派員嚴密調查已得其增兵確數除飭交涉員向日領事嚴行抗議據理力爭外特致電政府報告一切情形請示應付方法並謂魯民現在對於青島問題輿論憤激民氣奮興若日本再增兵隊誠恐發生重大風潮懇向日公使小幡提出抗議云云 
[庫恰交還問題]  
　　交還庫恰問題歷久未决近優林再度與張使接洽後意見頗爲接近對於交還問題之大綱業已談判就緒惟各項詳細辦法須由雙方派遣陸軍專員會商辦理以奉赤道途遙遠不便召集現優林已與張使磋商擇定滿洲里爲適中地點以便雙方派員接洽一切刻優林業已返赤報告此事並籌備開會一切手續又赤塔十月十二日電云外交總長優林氏已於昨日由哈抵赤當向遠東共和國政府報告大連會之詳情 
[烟酒借欵十三簽字說]  
實收只二百二十餘萬誰負拍賣烟酒稅之罪 
　　烟酒借欵醖釀已久張壽齡因政局之變遷利用時機連日爲緊急之談判而徐恩元又積極疏通故銀團代表史蒂芬日前有同意之宣言據銀行界確訊該項借欵十三日下午五時由潘財長與張壽齡及阿卜脫簽字其内容與外傳之消息略有出入即該借欵係美金一千六 
 
 

Page 11

 
 
百萬元除去匯水百分之十一（回扣）即八九交欵又除扣還芝加哥銀行及遠東拓殖公司舊欠一千二百萬元中政府實得二百二十四萬美金以此最低之代價而斷送烟酒稅收人民之反對充耳不聞張氏殆有所恃而無恐也 
　　大陸報北京十二日通信云據中國財政界消息中國改府與美國芝加哥大陸商業銀行協理阿卜脫磋商以烟酒稅作抵續借該銀行及太平洋進步公司借欵一事聞十一月一日以前當有圓滿之解决現在中國向該大陸商業銀行之欵計爲美金五百五十萬元十一月一日期滿太平洋進步公司借欵數目與上述借欵相同償還期係十二月一日該兩項借欵之債劵均屬之於多數美國國内人民到期均須本利俱還如中國屆時旣不能償還此項本利又不能繼續承借則中國在美之信用勢必完全消滅故中國財政界中人物均主張中國方面與阿卜脫應在十一月一日第一批借欵滿期以前商洽一種辦法以免墮失信用且當此華盛頓會議之時如一失財政信用則非但政府於會議中難以見人或者并因此而發生别項結果也 
[武高師請費團被毆之反響]  
　　武昌高師學生因校費無着跋涉來京受門警一場毒打旬餘以來當局對於經費問題始終敷衍毫無切實辦法時屆深秋該請願團數百學生猶半服夏服衾枕單寒席地而臥狀殊可憫然而該生等仍奔走終日呼號乞援誓必達到目的而後歸十四日上午法專及國立八校敎職員先後派代表至部慰問並均籌有辦法以後援助聞該團被毆事前已呈請馬次長轉請政府懲辦行兇門警曁主使長官日久尚未得復現該請願團冉呈馬次長催促其原文如下呈爲惡警兇毆懇速法辦事竊查生等於本月五日下午一時遊行爲惡警在大部門首毆傷二十餘人等情業經呈請鈞座依法懲辦該管長官曁肇禍兇敬在案乃事隔多日未聞辦理現在受傷諸人終日呻吟痛憤之餘緘默何甘伏念生等結隊外出原不過表示失學之痛苦冀引都人士之注意初無逾軌舉動影響治安警察何人大部何地生等　罪乃於甫行出隊之際搶奪校旗閉門毒打以最高敎育機關作摧殘學子場所傀儡行空暗中必有線索自非該管長官指使警察何敢暴動生等近居部内譬諸一家鈞座實爲家長生等則子弟也子弟受奇恥大辱家長當然負保護之責理合再呈鑒核即日逕向警察總監嚴重交涉懲辦肇禍官警或依法向檢廳起訴藉求公判以保大部威嚴以維生等人格實爲公便謹呈又田文烈昨致函湖北省長劉承恩請對於該校經費力予設法維持其原文云浩春仁仲省長閣下敬啓者刻有武高師校欵請願團來稱國立武高師九年度積欠曁十年度經臨兩費統告無着致暑假久過渺無開學希望日前該校學生二百餘人爲要求讀書來京請願經馬代敎長與財部磋商指由漢口京漢路貨捐局按月撥銀幣一萬八千元在該校十年度經費並派部員高丕基赴鄂與吳巡閱使蕭督軍劉省長接洽嗣接鄂垣來電貨捐係地方稅省議會不能通過敎部乃復向財部交涉改由鄂省烟酒稅按照預算劃撥十一日晚敎財兩部已分電鄂當局徵求同意並令高部員就近辦理再九年度積欠爲數尚巨亦經閣議通過由財部與鄂政府磋商於本年内清償各等情求爲婉切向公轉懇維持兄自下野以來鍵户養疴雅不欲聞事端一切外緣罕所梯接扳援竿牘尤不敢承惟念高等師範關係敎育前途至爲重要設竟輟於半途豈不可惜該生等求學情殷務祈逾格成全竭力設法俾欵歸有着孚期於成固不僅該生等感銘無旣也 
[東三省通訊（）]  
　　奉天之大會議統一滿蒙之大計劃 
　　中央失統奉直對爭曹使已屢開軍事會議張使亦起而效尤曾電邀吉黑孫吳兩督軍察熱張汲兩都統以及東三省文武要人到奉開滿蒙特别會議解决　項重要問題吉林孫督軍已到奉多日黑龍江吳督軍因籌備邊防軍務與慶賀壽辰直至三日方始到奉張都統因事未到汲都統以到任伊始未暇分身均派代表參與東邊鎭守使湯閣臣奉軍第六混成旅長鮑子揚第七混成旅李旅長第十混成旅長郭瀛洲巡閱使署衛隊混成旅長張學良遼瀋道尹何子璋洮昌道尹都林布東邊道尹王理堂等先後應召到奉遂於月之五日起在督署大樓連日會議與議者除上列諸人外尚有代理奉天督軍張作相代理奉天省長王永江及奉垣各廳長一併列席迄未閉幕兹探確息該會議已决定下列數項（一）軍民分治張使以武人兼文職終非善計軍民分治應即實行故先將奉天省長委王永江代理以爲起例發凡吉黑兩省早有簡人之說旋以逐鹿者多左右爲難以致未果實行兹議定由東三省與熱綏察三特别區先行實行以爲各省倡東三省一律另行簡人而三特别區當向政府建議改爲行省改都統爲督軍另設省長軍民分治以期易於治理至六省爲誰尚未定（一）更迭督軍吉林孫督軍自耿案發生後久爲張使所不慊此次到奉張即面斥其辦事無能處置乖方孫見勢不佳興言辭職張擬告中央給一將軍以爲孫氏下臺地步調張景惠督吉而以吳俊陞調任察哈爾督軍二十七師師長張作相升任黑龍江督軍張使又以三特别區旣歸經略使節制亦應妥爲配置汲吳本屬部下自無更動之必要而綏遠之馬福祥尚非奉系人物留之諸多不便會新疆督軍楊增新將任甘新巡閱使遂保馬福祥繼任新督而以已系之第十六師長鄒芬繼任綏遠如是則大滿蒙清一色主義可告成功一說孫督調任奉軍副司令張作相督吉兼吉黑剿匪總司令以巡署總參謀長許蘭洲任綏遠督軍鄒芬任察東鎭守使張吳不動而孫督之下台綏遠之歸奉系就現在之趨勢觀測似已可斷言（一）劃一軍制東三省軍隊雖編制有年然均係陸續添編多爲混成旅形式制茺均不一致至三特别區之軍制更爲複雜尚有毅軍警備巡防綠營等名目均應改編爲陸軍以昭劃一兹擬將東三省及三特别區軍隊一律改編爲師奉天五師吉林黑龍江各三師三特别區各二師將原定各種名目概行取消（一）統一滿蒙張以奉吉黑三省已歸巡閱使節制察哈爾熱河綏遠三特别區亦在統屬之下應將滿蒙大權亟謀統一以期易於治理特商吉黑兩督熱綏察三都統擬請政府於滿蒙適當之處添設滿蒙都統使正使張自任之各督（因將改都統爲督軍故統稱督）均加以副使銜俾將滿蒙六省文武政權歸都統使掌理以資統一（一）添設軍職張使以東三省接壤日俄三特别區又有俄蒙匪之滋擾防務均關重要除奉吉黑三省僅有鎭守使數缺外熱綏察三特别區尚付缺如查六省重區要隘甚多非酌添鎭守使不足以資鎭攝擬將每省額設四缺分東西南北四路此外再設奉吉黑護軍使熱綏察護軍使各一奉吉黑護軍使擬保鮑貴卿熱綏察護軍使擬保張勳觀此則其目光已集注於大滿蒙主義改特别區爲行省及添設護軍使鎭守使等尤爲擴張實力之明證惟孫烈臣原爲張所信任之員今竟一朝下臺不無奉系自裂之象說者謂奉系黨派紛歧張又無堅定主意喜怒無常人人自危放眼將來倒張者必係奉系中人也 
[魯人之太會熱]  
　　代表人物與行期之變動　　美報女記者與各界之談話 
　　山東參與華府會議代表由各界聯合會舉定徐君冠生王君樂平並定於昨日夜車赴滬已誌前報不料昨日又有小變動因王君樂平對於此行並未十分同意而原擬之五人中本有唐君蜀眉唐君原意以徐王如均願前往則已身决定堅辭今王君旣游移不决自未便任徐君一人獨行且又經各方面之敦勸故唐君又表示願往之意而田兼長則以代表係各界舉定自已未便以私意參預其間惟因唐君熟悉英文英語且亦在原擬五人之數故對於以唐易王之意深表贊同遂决定王君　去以徐唐二君爲代表因有此變動遂致昨日夜車未能成行然其間恰有一難得之機會則以中央昨日有電到東令所舉代表於十五日到京聚齊以便與顔外長一同前往因之山東代表可於今日從容赴京不至有趕辦不及之慮矣聞各界昨晚赴車站送行者人數甚多惟因當時改期遂致徒勞往返想今晚車站上各界歡送定有一番盛况也 
　　美國紐約唐森報女新聞記者潘德克爲調查遠東時局及中國人對太平洋會議之意見前日到濟由青年會之介紹昨日（十三日）下午五時有濟南商學報各界常勉齋周朗山林濟青魯佛民李冠九黄銘九等六人與之會談當時潘記者請林濟青君翻譯對諸君云今日諸君會談非常榮幸大家有何見敎請即發表首由常勉齋君致詞略謂美國與中國爲世界兩大共和國中國近年來受强鄰之侵略屢欲提出於巴黎和會貴國極力援助雖未能達到目的而中國實銘感不忘此次哈總統又發起太平洋會議中國政府與山東人民均有代表與會但恐友邦於山東情形不明所以吾人早預備有日人在山東一切之事跡證據及影片希望先生帶回美國披露各報云云潘答一定能辦周魯諸君等又詢以貴國國民對於太平洋會議前途將來解决中日問題未知抱有何等見解潘答此項問題以鄙人淺見實未敢妄加批評不過至中日兩國各持極端不能解决之時美國政府及國民方面對於貴國總必能出其全力予以提携此事目前實研究不到猶須看將來情彬以爲斷定云云末後潘君又問中國國内各項重大問題如廬山會議南北戰爭各事山東人民意思究竟趨向何方諸君皆有答復彼此暢談至二時之久臨行並約定星期六日下午由中西俱樂部招待假商埠公園開歡迎會七時始興辭而出 
[湘民國慶日之遊行請願]  
　　今年國慶節因湘軍新挫之後湘民被刦之餘較之往年更無興味商户僅各懸敝舊之國旗官廳則就總部内外張燈結綵並陳設各種鮮花上午十時由趙總率同僚屬齊集行禮旣竟各欵以西餐然到部之人不過百人上下至學生聯合會則經先期議决於是日全體游街並以下列數端向政府請願（一）提前實行憲法（二）裁减軍隊至省憲所規定之額數爲止（三）增加敎育經費並將舊欠償清（四）學校永遠不得駐紥軍隊旋以各公團贊成加入遂於九日再開聯席會議定名爲長沙市民游街大會並决定如請願各件不能得完滿之結果即以罷課罷市罷工爲最後之對付屆期各校學生及各公團代表到會者共及數千人各人皆手一小旗書以各種警惕之語十時前後即奏樂開會由總指揮排定班次各向國旗行禮再由主席報告開會緣由即公推代表赴省議會省政府請願然後全體繞塲出發其次序首爲小學生次爲女學生次爲各公團代表中學以上各學生殿後沿途發布傳單多至百數十種類皆喚醒國人共圖根本解决之語直至下午四時始冋至會塲而散又是日閱兵犒賞等事均未舉行 
[杭州快信]  
　　浙省議員張鴻材昨提出修改本會議决暫行議事細則案連署者四十人待付大會公决又該會昨已選出法律審查股許祖謙等二十七人 
　　浙省水災義振會由張載陽顧乃斌黄元秀曁商會會長王錫榮等發起現已分配各部辦事人員卽日開幕 
　　四師師長陳樂山昨因軍警衝突案由滬馳回晤督軍磋商辦法又電燈公司總理俞丹屏亦因小工孟鳳華被毆斃命面謁盧督請示辦法盧督允俟查明核辦現警廳已將一區四分署崗警門警徐國　王文奎等一名　解督署軍法課訊辦 
　　海鹽沈蕩鎭商會電省土布免捐展期將屆惟土布一項於生活上更有密切關係布稅多一日寛免即民命多一分昭蘇擬懇貴總商會電呈財政部並轉全國商會聯合會將土布免捐再行展限以蘇民困 
　　省會救火聯合會昨在湖濱路演操救火器具到洋龍十架水龍二十七架推警廳督察長陳廉齋湖墅保衛團長徐輔齋爲評判員洋龍列甲等爲善益廣福兩集水龍列甲等爲永濟等集 
　　海鹽陶汝梅僞串舞弊得贓十三萬餘金案起訴後原告財政廳代表知事王毓芳昨開庭未到又須改期審訊 
[南京快信]  
　　省議會昨（十五）日下午一時開第五次選舉大會延至四時簽到七十二人不足法數散會蔡議員璜主張廢止議長採取委員會制蘇旅京同鄉會又同鄉京官徐邦傑顔惠慶董康于寳軒楊潤等宜興商農敎育會均來電請愼選議長以饜衆望 
　　北京江皖浙鄂湘黔災賑協濟會電稱現由旅京之直魯豫秦晋五省官紳發起組織災賑協濟會於九月二十六日成立會所設於北京西單牌樓手帕胡同二十五號推定王君士珍爲會長並公推徐大總統爲名譽會長災重區廣亟待進行明知籌賑募捐今日已成弩末但能盡一分这力詎敢辭手足之勞謹先電陳 
　　地方公會呈稱省垣米價奇貴懇請禁止打包以杜漏巵一面遴選妥員逐日稽查以防私運 
　　財廳昨將無錫稅所長莫棠調辦江陰稅所改委本廳征榷科長葉增濤充無錫稅所長 
　　齊督前秉陳其父孟芳獨力捐建東南大學圖書館估計工程需欵約十餘萬元擬分期捐足全數現又以鼓樓附近地方形勢奇突草木滋繁且爲全城適中之點加以修葺布以點綴足爲最完備之公園特獨捐銀一萬五千元撥作建築費用並委警務處長王桂林軍署參議梁逢森爲籌辦專員即日勘定界址核議辦法並令王梁兩專員擬具建築工程營造結搆估計用費繪圖貼說妥速呈核 
地方通信 
[松江]  
　　義務敎育期成會之議案松邑義務敎育期成會　於十五日上午假座勸學所開第二次幹事會籌劃義務敎育進行問題會長陸規亮主席宣讀本會計劃書衆意經費爲辦事命脈俟經費有着再議其他進行事宜遂將籌劃經費一項提前議决如下（一）呈請縣署將忙漕滯納罰金全數劉充義務敎育經費（二）呈縣商劃徵收手數料之一部作爲推廣義務敎育之用（三）帶徵畝捐勢在必行但今歲正在帶征積穀經費未便疊徵暫從緩辦 
　　縣公署開行政會縣公署爲造送本年度預算問題於十五日下午邀請農商敎三法國及二十四市鄉自治委員等在署開行政會將預算底稿提交公决温縣長親自主席領袖張警佐及縣署三四科主任均列席與會主席將預算交衆傳觀後僉謂欵項繁重决議先組審查會從事審查遂用單記名票先選出審查員周鑄李修則朱慶咸楊鳳修朱昌楣張芝張宗幹郁崇光吳步蟾楊升階陸文藻等十一人候再續議 
[蘇州]  
　　請求銷案之穆湘瑤被押上海兩穆湘瑤選舉訴訟一案經高審廳於本月三日開庭審理各節已誌前報現高廳復定於本月十八日下午二時繼續審理在案昨日（十五）下午五時許原告穆湘瑤忽至高等廳投狀請求將該案撤消其理由稱前因受人敎唆現下不願訴訟云云當時即經高審廳民二庭庭長將狀核閱並立命庭丁將投遞撤消狀之穆湘瑤傳喚即時開庭審訊法官問其受何人敎唆該穆湘瑤唯唯無所答又問其爾究竟是否姓穆名湘瑤所答甚爲支吾不知所云並不能證明穆湘瑤三字爲其素來姓名問官當時認爲　穆湘瑤之選舉訴訟發生刑事關係遂即移交高檢廳拘押看守所候偵查令行管轄衙門提起公訴今晨高審廳已將穆湘瑤請求撤消該案准予撤消之主文公布兹錄如下（穆湘瑤與陳洪道因省議會覆選涉訟一案一决定主文）木案訴訟准予註銷） 
　　工巡局收回市辦之提議蘇州工巡捐局初山警察廳管轄嗣即移歸縣管温知事任内因委任該局董事問題惹起地方三法團及市鄉董事之控告適松江縣知事郭曾基亦因案被人控省省署乃將温郭對調至郭蒞任吳縣後工巡局之董事問題仍未解决郭知事爲免除該問題之糾紛起見特將章程删改並增添評議部由馬路商民及各法團曁城内各區市民公社共推評議十八人前日各公社在市公益所集議推舉評議員到者十五公社由道養提議推請市董向官廳請願將工巡局收回市辦當塲一致質成本月二十日爲市民公社聯合會常會之期特由聯合會事務所發出通知書徵求意見以爲將來實行收回之預備云 
[無錫]  
　　北鄉低田之歡收北鄉　城市一帶地勢素稱低窪今歲又遭水災近雖暢晴然水退極微故該市之芙蓉圩楊家圩拓塘圩唐　圩上中下等圩田雖有一二梗稀薄稻穗然因田中積水甚深不能照常工作現雖收刈惟須於田中揷佈　　巷竹然後將水稻曬於巷竹上待曬乾後收歸調查收成每畝自一二升至七八斗不等且近日秋風凛冽田水甚寒農民在水耕作困苦不堪 
[鎭江]  
　　揚中縣諭修圩堤揚中縣一帶夏秋以來風雨頻仍江潮暴漲瀕江各洲圩堤被水冲决者計有三十餘處之多現已放晴多日江潮逐漸退落昨經該縣李知事示諭各洲農民等務各趕將本鄉已破圩堤刻日修復不得諉卸 
　　丹徒縣籌備冬賑丹徒縣本年夏秋之交霪雨連綿災情奇重現經丹徒縣張知事於昨午邀集各紳董等到署會議籌備冬賑辦法一面刊印捐啓分送各機關勸　巨欵以資救濟 
[揚州]  
　　小輪訂芿開駛鎭清（鎭江清江浦）往來之長班小輪前以大水停駛兹各公司以運水漸退高郵誌椿祗一丈五尺八寸此時行輪似可無碍圩堤特聯名公呈鎭江關稅務司請准予行駛業經核准訂於二址五日照舊開駛並聞因水停駛之仙鎭班六合班皆將依次恢復原狀以便行旅云 
　　開辦西岸綱鹽兩淮丁運使據西岸商人呈請核定十五日起開辦乙卯春綱鹽引以濟岸銷 
[南滙]  
　　水災籌賑會成立南邑洪水爲災總計災區六七十里災民十五六萬業由李知事於前月杪開縣行政會推定傳恭弼爲正會長唐其寅陳佐漢爲副會長嗣因陳君病故缺席補推盛家勗擔任本月八日開成立大會到者甚衆山正副會長提議各案（一）通過簡章（二）推舉職員（三）散賑辦法（四）續募賑欵（五）分設收欵機關 
　　議員請賑南邑省議員陸秉前日同楊議員往見嚴財廳長面請續撥賑欵即經嚴廳長允撥二千元暫令縣公署墊發聞李知事業已照辦矣 
雜評一 
[各種會議與國民會議（默）]  
　　北京欲解决内閣問題而無法於是有召集督軍會議之活動軍閥欲解决時局問題而無法於是有召集廬山會議之活動本屆國會議員欲解决國會問題而無法於是有催請召集國會之活動是三者之新活動以表面言皆欲解决所謂國是也然以實際言皆不過欲解决自身問題皆不過欲藉多數人之力以維持個人之地位苟稍存此意以召集會議非特不足動人觀感即使召成亦不過爲一種無結果之會議或竟至搗亂而後已 
　　督軍會議有成績在前固不足論廬山會議雖有一部分爲國民會議然以軍人發起國民亦不無懷疑至於欲藉新新國會以解决國是則此種會議微論法律即以議員本身論亦殊不足使國民尊重故以上種種會議皆不足以言解决國是今日而眞欲解决國是則惟有國民自動召集全國國民會議之一法不存南北意見不受黨派約束力負責任以眞正之民意解决糾紛之國是庶乎有望商敎聯席會議中人誠不宜僅有此宣言而上更宜進而以實力促成此一舉也 
 
 

Page 12

 
 
   
 
 

Page 13

 
 
自由談 
閑話 
[巴黎繁會記] [  昭實]  
　　歐美有三大都會在英爲倫敦在美爲紐約在法爲巴黎其位置均不相上下分别言之倫敦者轉移政治之樞紐紐約者轉移金錢之樞紐巴黎者轉移風氣之樞紐實則政治乃有力之計謀金錢乃無形之機械悉易爲少數人所利用惟風氣之爲物可以轉移人之趨向可以改革人之心性如風之行如氣之流無往不至日本文定巴黎（風）新（流行）等名詞良有以也以地勢言倫敦在海島中爲大英吉利各都市之領袖紐約在新大陸之東海岸乃美利堅四十八州諸大埠之領袖惟巴黎市與其他大陸國一脈相連足爲歐洲全部領袖與一切臘丁系國家有種族關係又足爲世界大多數城市領袖當西伯利亞鐵路通行時繁華都府聲震寰區則幾乎成爲歐亞二洲各國領袖蓋旅客之來歐者多觀光巴黎歐洲大陸各國以及南美臘丁系諸國多效法巴黎言其大者如一千九百十九年歐洲和會之集中巴黎固爲世界人士所共知共聞言其小者巴黎之起居飮食服御均足爲全世界各國模範三者之中以婦女界服裝爲最著讀者不難由此一端而觀察全世界人民生計狀况之一斑如在一千九百二十一年夏巴黎大多數女服最最行之時樣有三要點最足令人注意 
筆記 
[重圓記（三）] [  西雲]  
　　旣抵蜀潛心案牘勗勵自勉會值清明佳節夾岸垂楊綠絲如畫二三士女咸作拾翠踏青之舉吳初入蜀交遊頗少旣乏談笑之人沈寂時輙徘徊緬想感慨千端是日亦踽踽獨行於芳草綠楊　信步郊外遠矚峨嵋山色近聽川江濤聲聊以遣悶解愛耳無何暮色沉沉遊人漸稀遂作歸計循序緩進逼近城闉時濃烟籠水繁星滿天僅餘冉冉將入之霞光一若爲遊人照路者然吳蟄伏旣久得良辰之暢遊胸襟爲之一寛正快思間忽聞嚦嚦鶯聲自一家户出吳猝覩雙眼爲明趾重不可舉蓋一麗姝聞門外有呼物求售者急啓户喚之則已遠去適舉目見吳紅暈羞頰返身急入神光一瞥刹焉都滅吳生至是眼花撩亂嗒然若喪旣抵署殊覺惘惘移時神思稍定恍如夢醒然從此飮食銳減奄奄成病矣竹青聞之急就榻畔問疾並詰其故吳知不能隠遂傾情訴之并懇力謀竹青銳身自任立遣人探之始知女陳姓名繡君父浙人經商於川者物故未久女從母操作性聰頴喜讀書而又女紅精絶惟瘦絶可憐貌清癯如雨後菊風韻天然不可一世嘗私語母曰兒意不論貧富但得一名門佳子弟爲配於願已足故年已及䈂猶未字也 
文苑 
[民國十年雙十節感事（三）集杜少陵句] [  松江寗君曜]  
　　虚無只少對瀟湘濯足洞庭望八荒新鬼煩冤舊鬼哭大麥乾枯小麥黄徵君已去獨松菊羣盜相隨劇虎狼已訴徵求貧到骨九州兵革浩茫茫 
　　虚無（即事）濯足（寄韓諫議）新鬼（兵車行）大麥（大麥行）徵君（覃山人隠居）羣盜（三絶句）已訴（又呈吳郎）九州（惜别行送劉僕射判官） 
　　錦官城外柏森森玉露凋傷楓樹林大廈如傾要梁棟萬方多難此登臨馬官厮養森成列估客胡商涙滿襟但恐誅求不改轍北來肌骨苦寒侵 
　　錦官（蜀相）玉露（秋興）大廈（古柏行）萬主（登樓）馬官（韋諷錄事宅觀曹將軍畫馬）估客（灔澦）但恐（釋悶）北來（舍弟觀赴藍田取妻子到江陵喜寄） 
　　天生江水向東流高視乾坤又可愁可念此心懷直道近聞寛法别新州十年戎馬暗南國萬里風烟接素秋遙拱北辰纏寇盜朔雲寒菊動離憂 
　　天生（石犀行）高視（相逢歌贈嚴二别駕）可念（題鄭十八著作虔）近聞（寄杜位）十年（愁）萬里（秋興）遙拱（追酬故高蜀州人日見寄）朔雲（長沙送李十一） 
　　大水森茫炎海接南方實有未招魂欃槍　惑不敢動文采風流今尚存但使閭閻還揖讓欲傾東海洗乾坤黎元愁痛會蘇息南北東西拱至尊 
　　大水（多病執熱奉懷李尚書）南方（返照）欃槍（魏將軍歌）文采（丹青引）但使（將赴成都草堂途中有作） 
做一日和尚撞一日鐘易　 
欲傾（追酬故高蜀州人日見寄）黎元（暮秋枉裴道州手札）南北（喜聞盜賊蕃寇總退口號） 
座載 
[誌三十節蘇州之觀前街（二）] [  苻赤]  
　　蘇州人之有嫁娶事者以門第富力衡之其妝奩儀仗可過觀前街則頃刻空巷來集市人爲之主設坐其堂具茗食預剌取兩家事推演之娓娓向人言此經商之術也有舉喪扶櫬行者以不經觀前街爲恥經觀前街而不足以炫人觀聽則恥莫甚焉於是百戲座陳薤歌如婚樂人之以娛視聽而來者無不滿其志而去也昔人指謂聊誇市童不顧雅道者相沿旣久蒸成風習市人皆得而數之曰某家也盛某家也衰某也孝某也不肖蘇州人又皆志於孝弟富厚故志之所至禮亦至也禮之所至樂亦至也 
　　他鄉人偶值休沐來蘇必購蘇州指南按日游山水蒞名園而觀前街者蘇州人休沐日之騁游塲也每值星期六與星期日色彩之盛聲音之繁莫觀前街若或曰躑躅往來於兩列店舍一行石板之間以事游賞舒勞困者不亦奇乎然人各有其所好費念慈書之市招安知其不勝於苔蘚斑剝之碑版丐人之胡索短笛或且爲天籟之不可多得者乎 
　　今以三十節之盛典極視聽游觀之良機故觀前街人聚如瀿各店皆納其舊顧客列坐數行自日中以至黄昏於是店主人來挾日報十餘紙彊識其所謂評論感言祝詞者與人言而語機大暢客有問曰三十節盍爲而有祝典乎主人亟應曰此所以鼓起國民愛國心也時客皆大饑則曰欲鼓起愛國心者莫若啖馬玉山之糖果於是馬玉山之門如市主人力也先一日馬玉山先生蒞蘇蘇人開盛會以吳儂軟語之演說詞與清脆可聽之掌聲歡迎之于留園然其意之摯終不及是日之衆客也 
小說 
[劇賊胠篋記（二十五）] [  一圭]  
（四）一夜 
　　餐房就在這道廊的盡頭你如果需要甚麽你儘管按鈴呼喚好了我答應道是那人就去了過了一會又回到室裏坐在我的旁邊笑嘻嘻的問我道你到這裏來究是爲着何事我道我特地來拜訪Ｗ·Ｆ·辣弗里司的那人又笑着說道那麽你就坐在這廟等他罷他雖已出去總得回來你就可見他的面了後來我和那人談了好久曉得他的名字呌做歐巴克在這銀行裏很有些勢力他又說那時銀行裏人員很少大半都已出去祗留下兩三個人罷了我聽了這話心中一動又見歐巴克不住的笑我就很有些疑心疑惑他們不懷好意我旣起了這個疑心就各事加以防備他又說他有一支實彈的手槍夜裏放在枕頭下面日間就放在櫃枱下面差不多一刻不離開左右我聽他這話知道含有恐嚇我的意思但我也不去理他祗道日間放在櫃枱下面麽歐巴克道正是他說時睜開眼睛呆呆望着我當時我就料到他的心理必然懷着鬼胎但是他並不是個鬼鬼祟祟的人言語行動很覺落落大方他又引着我到銀行的四周察看了一回那時天色已晚他說我路上辛苦呌我早些去安息他引我到了一間房裏和我握手而出我也就脫去衣服上床安睡忽然聽得有悠揚的琴聲送到我的耳鼓又聽得高抗的歌聲很爲合拍起初我原不知是誰後來仔細一聽却正是歐巴克我受了這琴聲和歌聲的激剌精神就鼓舞起來當即跳下牀來輕輕的開了房門側耳靜聽我又見這銀行裏燈火不明四處都是黑魅魅的原來行員都至回家去了留在行裏的僅有歐巴克至多冉有一兩個人罷了我受了這沈寂環境的感觸就起了一種非常的心理這是甚麽心理呢就是我的舊技復癢很想施展出來做上一筆交易好在銀行廟没有多人我也無所顧忌這種好機會那可錯過 
餘瀋[  石征鴻]  
　　久旱得雨農人色然喜而施之於黯然銷魂之地則必有戚戚於天之不做美者噫爲人難爲天尤難 
 
 

Page 14

 
 
本埠新聞 
[商敎聯席會議開會紀]  
　　十月十六日第五次電請任顧使爲太會首席代表 
　　國是會議案付審查議决設立駐滬辦事處 
　　昨日下午三時全國商會敎育會聯席會議仍在總商會開會因該會議事廳已預爲籌辦江蘇水災急賑會所假用故聯席會議改在三層樓上舉行兹紀其詳情於左 
　　到會省區及人數昨日到會者爲蘇浙魯川贛吉皖直湘　陜晋閩滇等十四省綏遠京兆兩特别區共六十四人後續行列席者六人 
　　議事日程計共三案先經揭示議場（一）國民會議案（二）商敎聯會合組執行委員會案（三）關於商學兩界有共同利害關係之提案 
　　討議情形開會後由黄任之君主席先宣布謂聯席會開議已有四次據商會中人云商會本身尚有許多事件亟須討論而敎育會代表亦亟須赴粤開會故聯席會議芿間不能過長應至何時宣告終結請加討論蘇民生謂除國民會議及執行委員會兩議案外其他並無重大事項本席主張今日即行截止未盡事宜於明日上午談話會時結束之兼行閉會式毛西峰主張明日上午開大會即行閉會式汪文澯謂無行閉會式之必要江辛謂閉會式不過表示結束之意不妨於明日行之次主席報告北京各團體國民外交聯合會來電書記長宣讀畢主席主張不必討論次由沈信卿動議謂近得消息顔氏决不赴美因此首席代表未能决定惟照前所發表正式命令次序爲施顧王伍則施或有首席傾向果成事實外交頗有危險因施顧在外交方面信仰不同美留學生方面絶對不滿意於施因施取穏靜態度與美國人之活動天性不同故如施得首席國民代表即難活動本席主張應急請派顧爲首席代表並草擬電文附議者甚衆主席乃以沈說付討論發言者頗多討論結果由沈信卿自將所擬電文修正爲（聞華府會議顔外長不能出席首席代表亟宜愼選以重外交顧使維鈞在巴黎和會頗著聲望且曾被選爲國際委員會長請迅速任命以免貽誤）衆通過即照發次按照議事日程開議先議國民會議案馬息深說明另提國是會議案以補救前日國民會議之未完備處李傑又提出全國公團代表會議案汪文燦主張將兩案合併討論主席謂馬息深提案尚無具體辦法李傑提案則有組織方法本席以爲辦法尚待討論現在先决問題爲是否有成立此種會議之必要沈沅謂此時已有三個名稱（一）國民會議（二）國是會議（三）國民代表會議惟本席以爲應重實際不必拘拘於名稱沈信卿對於三種名目詳加區别謂最好組織國民代表會議進而成國是會議李傑謂頃聞明日即須閉會此案萬不及議應請延會二天沈信卿亦主張付審查并延會一日孫增大附議主席謂現有兩種辦法（一）明日上午開審查會下午再開大會（二）今晚開審查會明日上午即開大會仍舉行閉會式當由汪潤之起立謂代表來滬已歷三星期對於本身事件毫無議决若長此遷延實無以對付託者馬息深謂究竟解决國是與解决印花稅所得稅等問題孰輕孰重當時同時起立發言者甚衆蔡輔卿更申述漢口沙市兩商會苦衷謂應請原諒關翼之亦謂北京同此情形主席以沈信卿提出延會一天付表决計全塲六十四人起立者僅二十六人不能通過乃决定今晚開審查會明日上午開大會後即行閉會至此案審查員仍即以國民會議案原審查員充任不另指定當時李傑起立再三請自行撤還提　　席謂應向審查會陳述遂續議商敎聯會合組執行委員會審查員趙叔雍報告審查情形沈沅謂此駐滬辦事處機關究係永久抑爲臨時趙叔雍答云當以事情之是否完了爲斷毛安卿謂對於第三條有疑義因各省商會敎育會各推一人事實有難辦到趙叔雍又起立致答主席謂此案已經表决付審查現在但須就審查報告討論即可高語罕陳述有組織永久機關之必要沈信卿謂此機關即爲國民代表之後盾至辦事處期限可以另加一條即以太平洋會議終了時爲止至第三條組織可改爲每省區商會敎育會永推代表一人或二人（或商敎兩會合推一人（方惠剛謂第四條代表權限（項以）二字之問應加入（得根據對外宣言條件）一句蘇民生主張補加第六條（本辦事處於太平洋會議終了後由代表公議撤消之）高語罕主張改爲（對内對外達到目的時撤消之）袁觀瀾反對結果仍不補加主席以簡章全部付表决通過次討論第三案商敎兩界有共同利害關係之提案衆以無討論必要多數主張撤消遂散會晚間國民會議案之審查員繼續開審查查會云 
　　今日舉行閉會式今日上午仍開大會討論國是會義案審查結果討論畢舉行閉會式全國商敎聯席會即將暫告一結束云 
[省敎育會代表赴粤期]  
二十日乘蘇州號 
　　昨日（十六日）上午十時全國敎育會聯合會在滬代表在江蘇省敎育會開會商議赴粤日期决定本月二十日乘蘇州號起程同行者十一省區二十一人其尚未來滬元里等房客聯合會代表到會及房客以來賓資格到會者五十餘人劉樹梅主席報告開會宗旨及加租利害關係語極中肯張天鐸提議本會成立事關於公益務宜堅持到底並願在伊宅内讓出房屋一間爲事務所衆贊成次推舉職員名譽會長楊小川正會長鈕惕生副會長劉樹梅林步瀛評議員十三人戴懋哉兼幹事長明潤身蘇君武馬潤卿兼英文文牘沈文萱兼駐會幹事句工譜兼中文文牘屠俊甫蘇振栻兼中文文牘蘇　卿王瑾士史宗堂沈應嘉張天鐸爲駐會幹事衆大鼓掌次論經費問題每幢兩角雙幢四角三幢六角衆贊成次來賓鳳一鳳及昌善里新康里等代表相繼發言大旨均以萬衆一心將來各路房客總聯合會成立後互相贊助此種羣衆運動較有實力云云次主席演說引伸香港限制加租之辦法並主張由各路聯合會調查地價有無加租之理由並推述根本之計畫集合資本自建房屋各要求其服務之居停爲生活之補助在租界外組織新村添辦公共汽車即可在荒僻處經營住宅尤爲切實可行衆大鼓掌次新閘新康代表請派代表加入房客總聯合合會談話當推舉明潤生馬潤生兩君昨日上午七時前往接洽遂茶點散會 
嗚呼申報三十年老友活版部主任涷君由庚之遺像史家修題 
本館活版部主任陳君由庚於本月十五日因病逝世已略紀昨報陳君任本館事三十餘年綜其一生始終爲本館盡力刋登遺像以誌悼　　 
这浙江赴粤代表王卓夫許漢章胡墨仙三君是否同行已由省敎育會快函詢問矣 
[公營家屋之動議]  
　　十六日上海日報云滬上房租奇昻住户困難欲房主之減租不啻與虎謀皮納稅人會中現正計畫建築宅舍如大規模之建築一時難成先生公共租界内建築三百户乃至四百户之住宅共四處其地點在虹口楊樹浦中央區及西區其房自兩層以至六層不等租須低廉而式樣須求完備其費向工部局商量利息約以七釐半爲率先行試辦如果成功則每年增築使此項住舍統歸於納稅人會之手以謀房租之統一洵爲有利之大計畫而實施期猶未定一俟資金有着即予實施果爾則上海居民有低廉之屋舍可以託足矣 
[哈同路聯合會創立會紀]  
　　房客之羣衆運動 
　　哈同路民厚南北里及沿馬路衆房客因加租問題組織聯合會堅持反對已有多日昨日假寗波同鄉會五層樓開創立大會到者該路房客二百餘人又新閘新康里法界新康里楊樹浦新康里昌善里馬立師大馬路大慶里德裕里民康里鑫昌里西華德路永吉里鼎 
[勞工增資運動七誌]  
作主邀工人磋商展限五天答覆 
　　南北市外作漆匠工人因被裏作漆工鼓動繼起要求增加工資提出擬加之數請作主承認如至十五日無滿意答覆决於次日全體罷工各作主等以加增工資事關全體同業非取决衆意一致進行難期收效惟集衆磋商不免需時當兹工作緊要之時若不待商决遽爾罷工作主工人同蒙損失特於前日下午邀同衆工人至公共租界福州路長樂茶樓茶叙先告以不克如期答覆之情形繼復告以一停工損失之無謂要求展限五天准於二十日切實答覆各工人允之故昨日仍一律照常工作云 
[吳淞商埠局布告]  
　　藴藻浜橋禁止多數汽車同時行駛 
吳淞商埠局發生第十號布告云照得本埠藴藻浜大橋建築本不堅固汽車經過之時震動非常猛烈現在汽車往來日益加多司機者不加注意往往數輛銜接同時上橋危險殊甚兹本局爲預防肇禍計除函就地警察區署酌添崗位指導行車祗單輛行駛不准數輛接續上橋以免危險外合行布告仰往來汽車司機人等一體遵照 
[義務敎育期成會滬支會成立]  
　　選出職員議决請免减附稅停帶征學費 
　　義務敎育期成會上海支會邀集本縣敎育界行政人員於昨日午後至西門外體育場縣敎育會開成立會到者有李頌唐楊聘漁賈叔香賈季英錢紳齋陸仲超王壯飛胡少亢顧旭侯袁頌豐劉鏡犀朱有章等並請袁觀瀾君與會三時開會由李頌唐主席報告開會宗旨畢由袁觀瀾君演說、義務敎育之急要無論如何困難請諸君毅力進行云云並將其所擬籌備方法擇要表見次賈季英君報告見本縣各市鄉調查已未入學之學齡兒童人數統計表義務敎育不可稍緩遂發表意見付會討論再次爲討論簡則後即選舉職員選出會長穆抒齋副會長顧韾一姚紫若賈季英錢貴三庶務王壯飛胡少亢會計李頌唐書記楊聘漁錢道民調查朱伯華陸仲超賈叔香何子文研究趙靄英葉袖東潘贊麟劉鏡犀講演顧旭侯毛吉生袁頌豐顧聘珍編輯朱有章錢紳齋陳采苞曹幹臣選畢即提議事件將交會議案分别討論議决本會請求縣公署將前邀各市鄉經董會議表决减征附稅停收田畝帶征學費一層關碍甚巨務請免議本會即本此旨進行始終貫澈遂散會已六時半矣 
[江蘇童子軍聯合會開幹事會]  
　　昨日（十六日）上午十時西門林蔭路口中華民國江蘇童子軍聯合會開幹事員會到者沈信卿章伯寅章君疇張寄周陳廷禎陸禮華俞元爵潘競民諸君議决各案如下（一）函復顧拯來君現由本會議决在病假期内省總敎練一職暫請被選次多數之姚麟書君兼代常任考驗員職務請章君疇君兼代惟近悉病狀業已稍痊一俟全愈即請從速到會任職勿再拘半年之期以副衆望（二）推請章君疇君分赴南匯縣立第六高小崇明强明鄉貧民小學南匯大團明强國民學校南通育嬰堂國民學校南通唐閘實業小學泰縣王氏廣義學校等處調查考驗各該團童子軍及幼童團（三）函復常熟縣海虞市第十六國民學校請逕向該縣聯合會請予派員查驗承認（四）發給溧陽縣聯合會請給徐炳華等證書及上海縣聯合會請給宣剛等證書（五）函復上海愛國女學校長給予敎練員張英穀證書請逕函上海縣聯合會俟核准後再行照辦（六）本年十一月召集各縣代表開會决議女童子軍辦法所有各地寄來意見均俟開會時并付討論（七）函請朱仲陶君擬具組織童子軍用品代辦所之預算與唐閏生君所擬組設販賣部辦法交到後一并討論（八）將姚麟書君審查戴企留所著幼童團補充科課程之意見鈔寄戴君請逕與經乾林君共同研究修正交會討論俾臻完善（九）將戴企留君考驗崑山市立第十一國民學校幼童團之意見鈔寄崑山縣聯合會轉函該校查照（十）函催沈同一君從速赴澄調查縣聯合會請奬事宜（十一）函復江陰縣聯合會請贈祝丹卿張寄周兩君感謝章照辦 
[約翰大學近事]  
　　東方八大學每秋有網球錦標競賽之舉自本月一號開始比賽以來已經二週約翰連勝南洋復旦本擬與滬江於昨日（星期六）作最後之角力因天公不做美未曾舉行遲至二十二號必决一雌雄云 
　　約翰學生會所設之義務學校開辦迄今忽已二年半爲滬上五四運動後首先設立之義務學校日夜兩館共學生一百十餘人多鄰近店夥小工今有曹家渡安迪生電燈泡廠女工要求每晚到校肄業現該校敎員正在籌商擬另設一班專敎女工云 
　　該校於十三日（星期四）晚八時請密爾司博士演講南美洲情形並隨帶影戲片百餘張表示南美各地之景緻並述歷史上之關係南美洲如哥倫比亞秘魯智利巴西等國之古蹟及名勝之處歷歷可觀不啻身臨其境也 
　　該校理科學會於十四日（星期五）下午六時請美國橋工專家華德爾博士演講（築橋工程）聞博士近受中政譛之委托考察南京與漢口二地建設長江橋之問題 
　　校中學生現組織一太平洋會議研究會專討論此次在華盛頓召集之大會如有所得擬隨時貢獻當軸云 
[組設上海縣自治講習機關續誌]  
　　本邑内務部地方自治模範講習所畢業學員吳靜存及滬海道地方自治講習所畢業學員孫志山等昨日上午十時假城内第四區救火會根據北京地方自治協進會章程籌備上海縣地方自治協進會支會推舉吳靜存爲臨時主席討論結果公推吳靜存孫志山起草會章沈健侯周伯堯爲籌備員一俟會章脫稿再行定期開成立大會選舉職員並聞同時議决對於組織上海縣地方自治講習分所及一切進行事宜云 
[美人募欵擴充學校]  
　　大陸報云上海美人所辦之美童學校現擬大事擴張需費十五萬元旅滬美人已組織募金團定十六日起分頭勸募擬於一星期内募集此項巨欵云 
[滬港間海電正在修理]  
　　大陸報云上海香港間之海電現在修理中故發往香港等處之電信或須稍有延擱 
[菸酒聯合會緊急會議紀]  
會議反對烟酒借欵之進行辦法 
　　中國菸酒聯合會昨因報載菸酒借欵業已簽字特於午後兩時開臨時緊急會議各業代表到者甚衆首由主席陳良玉報告自菸酒借欵發生以來本會經幹事會之議决迭於九月二十九日十月七日十四日十七日等連電政府請求顧全國權商命拒絶簽字祇於江日接菸酒事務署復電認爲並無其事此外則未得政府片字之答復而各省同業函電紛來詢問前情者日必數起有如竟簽字誓死不能承認等語且有多數主張倘政府一意孤行即行同時歇業而昨今兩日報中所載及私家函電均謂借約一定實行並有巳經簽字之說事機迫切兩業末運已至如何可以挽救尚祈公决俞葆康起言苟借約實行簽字稽核所實行設立則兩業生機已絶與其坐而待斃不如早謀自救吾全國兩業旣衆志成城自應一致進行陳祝三起言各省同業來函旣有一致之主張自應順從多數惟借約究竟已否簽字條件内容如何須得其眞相方可進行目前宜暫忍耐旋經公决俟得確實消息再行集議次盧星階報告接浙江温州同業來函浙江八區菸酒事務局長周宗頤將已經納費裝瓶之酒指爲混充蘇燒勒令重捐請設法維持公决轉呈浙江八區事務局長仍照向章辦理議畢時已五鐘搖鈴散會 
[商邦協會常會錄經過成績未來計畫]  
　　昨日下午四時旅滬商邦協會例開常會各邦會董到者二十餘人會長馬乙棠君主席首先報告往來函電次討論收費問題略謂本會常年經費向無的欵全賴各帮商號熱心捐助每年冬季派員收取一次除本會開支外所有餘欵彚存銀行生息遇有公益事件發生俾可臨時提用去歲承租華利商輪一艘行駛長江流域疏通客帮商貨便利諸多奈本會會塲連年租賃耗費不貲擬俟經費收齊集有成數或購相當地皮自行蓋造屆時公同酌辦總求欵不虚糜現近收費之期一俟上年文牘收支報告趕造齊全分送各員觀覽一以表示本會之成績一以表示本會之徵信務祈會董諸君轉達各帮知照仍將認助之欵照舊繳納其新入會員亦請酌量捐助以期經費擴充會務更形發展經衆贊成時已薄暮遂搖鈴散會 
[旅滬甬人兩團體開幕紀]  
　　寗波同鄉會徵求會開幕寗波旅滬同鄉會新會所第一次徵　大會於十五日午後六時開幕會所前面瞭臺用電燈紥成徵求大會四字鐵門及演講應門首皆用鮮花松柏點綴以演講廳作會塲滿懸萬國旗月樓四週懸小黑牌二百零五面書各組組長姓名及所得分數演講臺左右列揭示板二揭示第二科九月分事業統計及此次徵求會所用各種印刷品廳之四週整列叙餐席叙餐時各組組長副組長及組員到者二百餘人依次就座先由南通音樂隊奏樂酒數巡由該會理事長李徵五起立宣開會辭略謂今晚爲徵求會員大會開幕之第一日到會者如是踴躍將來定有極圓滿之點結果務望諸公猛着先鞭努力前進以求最後之勝利云云又有組長俞宗周駱懷白演說駱君蓄意新頴語含滑稽聽者異常歡欣俞君措詞持重舉座動容末由江蘇敎育會會長黄任之君演說大旨謂各地會館或公所金碧輝煌形式非不壯麗然觀其内容則幾尊偶像而外罕有其他之設備貴會會所爲滬上各同鄉冠其中各項事業如關於社會敎育職業敎育平民敎育高尚娛樂正當社交等無不應有盡有貴同鄉之識見遠大熱心公益至堪欽佩今後發輝而光大之惟在座諸君是賴鄙人將日在盼望徵求成功消息云云洋洋數千言莊諧並濟滿座鼓掌黄君演說畢由任矜蘋駱懷白揭曉本日各組已徵得之分數計一萬五千餘分兹錄各組分數如下周茂蘭一千分王雲甫八百七十分駱懷白七百十分陳如馨六百五十分樓恂如六百分陳文鑑陳伯剛袁祖懷烏崖琴何鹿山袁慶雲周德甫孫梅堂劉聘三毛志訒方椒伯張汝霖馮口囗汀黄漁亭袁履登包達三洪囗囗李徵五周漁笙魏伯楨徐芹香周炳文應啓霖等二十三人各五百分毛志訒三百五十分周漁笙錢雨嵐蔡康仁均五十分 
　　四明公所北廠落成開幕　四明公所在閘北横演路建造北廠業經落成該廠基地都二十二畝建築房屋三百餘間用費二十萬元規模宏敞布置井然昨日舉行開幕典禮先期由該廠辦事處柬邀當地官紳及各機關曁七邑同鄉　廠觀禮屆時紳商各團到者約千餘人公所董事朱葆三嚴漁三周湘雲葛虞臣孫梅堂方椒伯石　乾張延鍾陳蓉館洪賢鈁等親臨招待引導參觀上午十時開幕（一）振鈴（二）奏樂（三）董事朱葆三開幕（四）董事邀來賓人禮塲（五）全體向國旗行禮（六）建築董事周湘雲報告建築情形（七）由烏崖琴代表來賓致頌詞袁履登演說略謂吾甬同鄉對於公共事業素稱踴躍南廠旣成更有北廠建築完美後來居上對於死者固無遺憾而於生者事業若同鄉會若醫院尤賴尤賴羣䇿羣力以馴至於盡善盡美之域是則鄙人所期望於同鄉諸公云云（八）值年董事葛虞臣致謝詞（九）攝影（十）叙餐并聞官紳各團致頌者有上海縣知事沈寳昌及廣肇公所潮惠會館粤倁商業聯合會湖北會館三山會館山東會館平江公所嘉興會館江陰公所寗紹公司寗波同鄉會等四十餘團體其餘以個人名義致頌者尤夥 
[警官親募賑捐]  
　　淞滬警察徐廳長前奉何護軍使令蘇省籌募賑欵一事現因天氣漸凉待賑尤殷萬不容緩故已商准新舞臺開明公司董事允爲協助請諸藝員演劇三天以盡義務所得劇資悉充賑欵之用外令飭實力就地籌募等因徐廳長即預印捐册通令所屬各區署所警正佐親歷所轄内各大商號實地勸募昨日第一區王金山署長及一分駐所牛雲舫署員等相繼親赴境内各商號實行勸募矣 
[衛生處預防天花]  
　　工部局各衛生局爲預防天花起見昨特發出通告四處張貼標題題爲（要防天花來種牛痘）八字並以目下天氣不寒不暖趁此時機種牛痘最爲適宜云 
[輪船撞沉鍧釣船]  
　　昨日上午十時瑞和輪船進口駛經張華浜洋關相近里許之浦面時適逢水漲當時是處進申之船隻甚衆適 
 
 

Page 15

 
 
有寗波釣船金寳興裝載沙石運滬在瑞和輪前行駛該輪正向前直行致將該釣船後梢碰撞該釣船立時沉没舟中船主夥友六人急即躍登舢板幸免落水未遭溺斃旋由洋關河泊司與淞關稅務司駕坐鏡澄小輪馳往調查聞釣船主須向該公司索賠云 
[米價增漲之原因半係人心作用]  
　　本年新粳白米到貨較往年爲遲一則因節候較遲二則爲雨水淹没田禾農民不能工作之故首先到者爲青浦角里之薄稻杜秈茭白秈等各船運到之時陳貨常帮破礱價尚須十三元左右嗣後續有裝到各米店以市價尚高咸相觀望旣而各船漸到漸多閘北一隅河下每日有二十餘號且客人心思久待不如速售以便再向内地轉貨故價格每日跌小三四角新粳最小曾到九元有零各米店見時機已至遂爭相購買故銷路大暢前昨兩日天時陰雨河下到船稀少銷路活動故兩日之間新粳又轉漲七八角常帮貨竟將至十一元推其原因大半係人心作用聞内地糙粳祗七元數角此次天時復雨已歷有一月天晴雖内港河水尚未退盡然雨不過大並無何等關係米價恐難再漲也 
[無錫米市之報告]  
　　昨日閘北某米客接無錫快信云自新粳上市以來銷塲頗旺陳貨破礱已少市價仍不肯賤前日陰雨之後到源皆稀糙粳已漲起二三角其餘杜秈洋亦漲兩角这譜小麥平平兹將做開市價列下新糙粳七元七角有零至七元一二角糙大子秈七元三角糙埠尖六元九角糙牛筋八元六角小麥六元三角 
[本星期洋布運往各埠之調查]  
　　本星期中運往各埠之棉布共計二十八萬二千零八十四疋其中花色以原布白布居多計運往寧波一萬五千三百六十八疋鎭江七千五百零五疋南京八千七百二十疋蕪湖六千八百六十疋九江一萬一千一百零七疋漢口四萬五千八百七十四疋宜昌重慶八千零四十疋高州二萬二千七百零八疋烟台一萬零二百五十四疋天津五萬八千七百五十四疋牛莊一萬七千零十五疋温州三千四百四十二疋大連一萬二千五百八十九疋福州二千三百九十疋香港一萬一千二百二十七疋日本一千四百四十七疋蘇州三千二百八十五疋本地二萬八千三百五十疋其餘别處一萬零一百五十七疋云 
[麥警務長注意盜案詳勘眞相]  
　　公共捕房麥警務長以租界地方遼闊事務紛繁且時有搶竊等事發生對於緝捕手續自應加嚴凡一發生事故經辦探捕非悉心查察殊難得其眞相爰特命令各捕房捕頭轉飭中西探捕此後如有前項情事發生須實地偵查詳細察勘窮究來蹤去跡並着繪呈出事處所草圖俾資研究又以將届冬防於前日傳諭舊招之特别巡捕一律上差分赴各捕房輔助辦公 
[代理檢察長行將履新]  
　　江蘇高等廳首席檢察官黄用中奉令代理上海地方廳檢察長定於本月十九號由蘇來滬履新昨午現任王訪渠檢察長已派警届時赴北火車站恭迎 
[南洋中學校友會評議部開會]  
　　昨（十六）日正午十二時南洋中學校友會評議部假四馬路一家春餐館開會到者爲席裕昌楊仁柯箴心陳祖年郭步陶等五人已足法定人數兹錄所議各案如下（一）通信書記李柳溪君以祖母喪事辭職案公决去函挽留在喪事期内作爲請假由李君自舉全權代表代行職務（一）會長函交會員顧天放等提議添設介紹部案衆甚贊成其意旨辦法一層柯君箴心主張設機關於校内衆意亦贊同結果由部致函提案人請其詳說辦法再細討論（一）督促校友廳募捐進行案（甲）柯君箴心前提分隊募捐辦法由臨時大會否决瞬又經年如何進行一無聞見應請會長於一月内再召臨時大會詳細研究（乙）暑假大會時郭步陶君曾提議會員之有力者宜勸其多捐鉅欵以爲提倡事逾數月尚未進行亟應聯合三部職員公議如何勸請之法結果一併函達會長由臨時大會取决（一）召開餐會以聯校友情誼案校友久未舉行餐會校友又多事忙殊少晤談之機會宜請會長召開餐會以聯情誼公决於臨時大會時就便聚餐即於致致長公函中附說可也（一）督促編輯部進行案　公决致函編輯部請其催收稿件並印發校友略歷表格請各會員塡寄即憑之以編校友小史所有照例印行之通信錄可附列其後不必另印（一）催交預算决算案此案去歲已致函幹事部迄今未經交到公决再由部函催（一）提議添設俱樂部案此案係趙師復君所提是日趙君未出席俟下次到會時由趙君詳說理由辦法再議議畢已二時一刻矣遂散會 
[同濟師生聚宴紀]  
　　同濟大學校長阮介藩君及工科敎務長培倫子君新自德國歸同濟工科畢業生之在滬者昨晚（十五日）聚讌於大東旅社蘇蕙廳一爲阮培二君洗塵二則聯絡感情阮培二君均有演說大概述工業發達貧富之關係及如何振興工業之道是晚公宴者爲龔積成（恒豐紗廠工程師）鄧根廉（華商電氣公司工程師）劉志堃（中華職業學校鐵工廠主任）顧昌濬（中華職業學校鐵工科主任）趙際昌（同濟學校敎員）陪席者有阮培二君夫人及舒震東君）中華鐵工廠總工程師 
[小學敎育研究會開會紀]  
　　上海小學敎育研究會昨日上午在尚文路勸學所開會九時起爲理科研究（洋墨水製合法）　時半起爲鄉土研究到會者有縣立一高市立養正等十四學校校長敎職員朱有章等二十四人由李頌唐主席發表議案經衆討論表决如次一件報告收到縣一和安養正貧民東明等校國語作法應用新式標點符號進行順序議决請　送各校補送俟收齊後再行研究標準一件議舉行國語作法及鄉土科成績展覽會事議决國民學校加添鄉土科現方提倡成績展覽會宜從緩舉行國語作法宜先搜集全縣各小學校如學生原本一篇統計出作法標準一件議廣搜鄉土科敎材議决一面備促商務書館承印自然科補助讀本從速出版一而函請各學校將關於鄉土科敎材不論何種體裁篇幅長短隨時送至本會彚集發表議畢時已過午遂退席午膳而散 
[百老滙路商聯交誼會]  
　　百老匯路商界聯合會於今日午後二時續開交誼大會會所遍紮翠柏觧花懸燈結綵以歡迎本路各商號及各團體蒞會參觀以弜絡友誼融洽商情特備各種游藝以娛來賓蒞會者均有人場劵由招待員引導列席秩序整肅首由主席許廷佐會長起讀廷佐義務學校頌詞繼由史觀濤余鵬劉西平余鯤孫道勝李澤源諸君演講崇論偉議殊爲動聽復經許會長及職員演說大致希望本路各商號熱心毅力奮發興超相輔而行以冀本會日臻進步卒以茗點欵賓全體攝影先由青夜國民義務唱歌復由廷佐義務學生表演拳術旋滬北公學演雙雙簧新劇繼由著名家演名片影戲復經少年宣講團獻演新劇國樂所奏音樂清妙絶倫掌聲如雷迨散會已鐘鳴十一下　是日來賓到會者約二百餘人可謂極一時之盛矣 
[起建西方極樂世界之擬議]  
和尚仰西等所發起 
　　滬上自有屋頂花園游戲塲以來生涯頗爲不惡及新世界以肉身活佛招徠游客遂轟動一時獲利不資兹有僧界異想天開將創造一西方極樂世界此事爲城内九畝地福田庵住持僧仰西等所發起擬招股集者起建内造花園藏經樓等與寺觀相類前日下午在該庵召集滬上各寺僧會議因龍華寺靜安寺海潮寺國恩寺等各住持僧均未到會故尚無把握云 
[毆斃朱金山案之近訊檢廳業已起訴]  
　　徐阿三（即小福生）楊天福唐阿五張阿狗冷旺開楊福生（即小丹陽）等於八月二十四號因向賣熟藕之朱金山拆梢不遂將朱毆斃由法廨訊供判將徐等六犯引渡地檢廳訊辦在案兹悉此案業奉該廳檢察官預審終結已起訴同級審判廳請爲公開審理 
[汽車傷人兩則]  
　　昨日下午二時四十分有三千一百二十八號汽車駛經百老匯路公和號門前撞倒廣東人梁桂林跌傷頭部甚重當即不省人事由提籃橋捕房六百二十八號華捕到來押令汽車載送受傷人往同仁醫院醫治一面帶該汽車夫人捕房稟候捕頭發落又昨晚八時許有某西人駕乘一千一百十四號汽車駛經北山西路撞倒在路行走之十歲男孩馬培雲首臂等處受傷經虹口捕房一百十八號印捕瞥見押令汽車載送受傷小孩往同仁醫院醫治一面抄錄汽車號碼及西人姓氏呈報捕頭請究 
[祥源花廠失火再記]  
　　美租界狄思威路二百十一號祥源花廠於日前晚間火起延燒二百十號二百十五號兩家洗衣作計燬房屋六幢捕房得悉　派探詳查起火緣由稟候核奪各情兹悉哈爾濱捕房包探葛祖元與一百七十六號西探調查得詳源花廠係堆放棉花之　房晚間並有住宿夥友該棧會向某某等公司保有火險銀二千五百兩此次因何起火眞相未明該探等昨向祥源貨棧主周鳳山詢問一過業已據情稟復捕頭核示矣 
[虹橋路刦案盜犯之供詞兩犯均係開除步兵]  
　　行刦虹橋路戚玉峯家之盜匪張玉高王子標二名由警廳偵探拘獲吊出原贓綢皮衣服押送偵緝隊經郝隊長將人贓申送司法科昨午該科嚴科員提案研訊據張王供一係山東人一河南人前同在二師五團十連充當步兵於今春開除一直流落滬上嗣因難以度日由王老板等爲首糾合民等於舊曆本月初八夜往戚家行刦同去者共有七人五人入内上盜二人在外把風事主之親戚婦人葉陳氏之傷爲同伴陳桂林持槍開放臨行時所放之火係老袁所爲民等事後分得綢皮贓衣當在各典當中業已吊到問官得供判令分别收押起案贓衣及抄獲手槍一支一併存案仍飭偵緝隊派探嚴緝逸盜到案再行核辦 
[被拐女子候家屬認領九江巡警之功德]  
　　西門外打鐵浜年已及笄之女王愛珍前次被匪誘拐乘輪至九江登岸當爲該處巡警查見以其可疑上前拘拿拐匪乘間逃逸遂將該女獲解九江警察廳備文派警帶同該女乘輪到申昨詣淞滬警察廳稟明一切奉諭將王收押候傳該女父兄來案認領 
[禁止私娼一未經公許無賣淫之權]  
　　近來公共租界内未向工部局領取執照之雉妓日見其多故捕房對於此種雉妓已畧加取締凡巡捕拘獲拉客之雉妓如查無捐照者或送公共公廨暫交官媒看管或令存洋十元作保即解送公堂亦須加等罰金凡領有執照之雉妓犯同樣案情者祇須存洋五元交保而公堂訊罰亦減輕一等以示區别 
[禁止私娼二旅館非賣淫之地]  
　　滬上一般似妓非妓之婦女因公共捕房定有取締妓院專章不便公然作賣笑生涯或至各游戲塲中勾誘狎客或庽居旅館内秘密賣淫兹爲麥警務長偵悉以此等流妓由寗波來者居多似此實爲取締賣淫之障碍因特諭飭專查妓院之中西巡捕對於界内大小旅館應加注意故日來該捕等調查界内各旅館非常認眞業已查出數家旅館内有容留此種土娼秘密賣淫之事矣 
[私自調頭]  
　　廣西路一百四十二號門牌妓院内鴇婦吳阿寳因私自調頭妓女匿不報告捕房前日被專查妓院之中西巡捕查出以其違章據情回訴捕頭業已稟廨出單傳訊矣 
[尼姑師徒對簿公庭]  
　　閘北太陽廟附近有萬福尼庵老尼名思意有徒名信儀不知因何被師逐出昨信儀偕其父徐關春投四區控思意吞没其衣服器物等件思意邀同庵尼月空（即思意之師）及黄婆庵尼越空某烟紙店主丁前鑫華成火險公司夥梅安生等到案作證謂信儀之衣物早已取去各證人均皆知情云云奉顔署長判兩造供詞各執一併退去聽候調查核辦 
[四積竊犯案纍纍]  
　　警察廳偵探連日在寳山路拘獲積竊王金福（混名小無錫）徐阿八陳玉田張老四等四名押送偵緝隊詰得曾竊取公益里振興學堂衣箱一隻内有每張一千元之公債票五張方單三張珍珠二百二十三粒男女綢皮衣服四五十件又竊美華印刷所　興路鐘表店横浜橋周福興木匠作小南門王順興木作新閘薙髮店大通路王公館大興街李順泰杉板廠李姓家虬江橋江姓家邢家木橋王姓等家銀洋衣物等物當即派探押同該犯等於昨日始分詣各處吊贓俟吊齊後知照各失主移送司法科究辦 
[法公堂訊案併紀]  
（一）錢金才許錢氏同至法公堂控胡富忠借洋八十餘元求追一案胡供認欠洋押限繳欵在案昨又屆限提訊胡供一時無力措繳請求釋出歸還官判被告管押日久釋出限期料理如違扭案押追（二）伯興洋行前延　復律師代表控稱原告前駕汽車至英界南京路地方被王學泉所駕之汽車到來撞損請追償修費及損失銀洋等情被告亦由律師代辯判候下堂諭飭遵昨經中西官商明堂諭判曰此案經公堂研訊明白着被告償還原告修費銀二百五十兩損失洋一百元堂費亦歸被告負擔（三）陳泮林前在法界開設仁康莊因受虧倒閉延律師投法公堂請求破産判准如所請由丁朱兩人爲理賬員清理人欠欠人各賬現除收得之銀公攤外尚餘一千餘元經理賬員稟明公堂登報聲明着應分得之債權人到來領取如逾限不來充作善舉迄因登報期滿仍無債權人到來領取昨經公堂傳訊先由理賬員稱今此欵旣無人到來領取業已議决充作善舉請爲核示中西官判准予將案注銷 
[贈送救世奇書]  
　　上海格言叢輯社因鑒於世風之澆漓道德之淪喪特不惜鉅資敦聘通儒蒐集古今中外聖哲之嘉言懿行彚刊成書按季出版三年以來共銷去二十餘萬册閱者均目爲救世之奇書指迷之南針並由靳總理曹巡閱使趙督軍盧督軍田督軍閻督軍范總長唐督軍王將軍等題字題序更由黄炎培天台山農王一亭沈恩孚鄭孝胥王正廷諸先生題簽益覺有聲有色現已出至第十一集原價每册實洋一角五分兹　該社適逢三週紀念之際特廣行贈送每册祗收回紙本裝訂費洋七分如寄去郵票七十七分即可得到格言叢輯十一本當此獸欲大熾道德掃地之時不可不備置該書願閱者可將姓氏並郵票等直寄上海北山西路德安里格言叢輯社收無不達到也 
[誌謝]  
　　昨承中華圖書館惠贈第一三一期（禮拜六）兩册謝謝 
雜評二 
[勗滬上各團體（旡用）]  
　　各人自掃門前雪莫管他家瓦上霜此爲我個人主義之國人所同具之幼稚思想尤以滬上居民爲甚比屋共居弗相問聞此爲國民之弱點滋可痛惜焉 
此次房屋增租問題激起某路某里聯合會之組織記者以此雖爲應房租問題之運而生第就社會之眞性言此種團體實爲居民所不可少以共處一地必有多少利害相同之關係發生此利害關係尤賴共處一地之居民互相䇿畫衛生也防盜也以及其他治安問題風紀問題有協以共謀之責吾人託足租界向以市政任執政者謀而已不顧問不知欲市政之進步發展必人人有市政思想與參與市政之熱心方能收美滿效果華顧問之參加旣得當局諒解爾後市民積極爲市政上正當運動吾知執政當局度無不願分其勞以公諸全部市民租稅爲代議士之對價我滬市居民旣納高額之租稅提向當局商得參政權能要爲文明國通例所許而誘發之任端恃有規例有系統之團體當之記者觀於滬上年來集會結社之多而深望其向極有規例極有系統之途以進市民之福亦市政之助也 
公布欄 
[江蘇高等審判廳]  
　　民庭判决莊夏氏爲同居涉訟對於本廳之决定提起抗告一案（决定主文）本廳民　十年七月三十日所爲之决定更正之本件控訴應予受理聽候定期傳訊徐榕年爲執行異議不服六合縣知事批示提起抗告一案（决定主文）本件抗告　回宋小亭與刁元壽爲房屋涉訟控告一案（决定主文）本　抗告駁回抗告費用由抗告人負擔張顧氏等興詹汪氏爲債務涉訟上告一　（决定主文）本　上告不合法駁回趙子傑與陶錦臣等　欠　涉訟控訴一案（判决主文）原縣本年五月三十一日之判决無效控訴人對於原縣九年七月四日判决之控訴駁回本審訟費由控訴人負擔石盧氏與石根仙爲繼承涉訟控訴一案（决定主文）本件訴訟程序中斷高錫五與戴殿松爲　契涉訟上告一案（判决主文）本件上告駁回上告　訟費歸上告人負擔 
　　批示律師方　網呈爲提出指定　由盡呈請核准兼區由呈悉據陳該律師近因堂住滬凟擔任上海民刑訴訟及非訴訟事件委託日繁各等情具爲理由請求核准兼在上海　方審判廳管轄區域行使職務前來查稱所稱果屬實在儘可另　改指在上海地方審判　管轄區域内行使職務所　兼區未便照准此批以上十月十四日 
　　民庭判决李林章爲折産涉訟抗告一　（决定主文）原批示撤銷本案廳由如皐縣知事公署依法審判王振聲與黄景明爲花欵涉訟请求受理一案（决定主文）原决定更正本案控訴准予受理耿俊儒與鄭司　爲田畝涉訟再審一案（判决主文）本件再　之訴　回再審訟費歸耿俊儒負擔高檢官對於丹陽縣復審判决朱小村子殺人等罪控告一案（宣告判决）　　汪張氏與汪務學因莊田及承　涉訟控訴一案本廳定於十月十七日下午二時（宣告判决）孫邦基與陳吳氏爲贖田涉訟控訴一案本廳定於十月十五日下午二時（宣告判决）以上十月十五號 
　　民庭判决穆湘瑤與陳洪道因省議會議員覆選涉訟一案（决定主文）本件訴訟准予註銷樊巽權與羅鑄卿因苗地涉訟上告一案（判决主文）原判撤銷本案發還上海地方審判廳迅予更爲審判駱文華與魯德清爲田地涉訟控告一案（决定主文）本件控訴駁回奚紀生與奚朱氏爲田單涉訟上告一案（判决主文）本案上告駁回上告審訟費歸上告人負擔廬王氏與盧鵬雲爲田畝涉訟上告一案（判决主文）本件上告駁回本審訟費歸上告人負擔孫邦基等與陳吳氏爲贖田涉訟上告一案（判决主文）本件上告駁回本審訟費歸上告人負擔王儒程爲房屋涉訟不服如皐縣知事批示提起抗告一案（决定主文）本件抗告駁回林鑑燦與林子和因冒牌糾葛抗告一案（判决主文）本案控訴駁回本審訟費由控訴人負擔王永年與袁錦成因欵糾葛發還更審一案本廳定於十月十九日下午二時（宣告判决） 
　　批示孫瑞康一件　爲案懸日久請求限令被告繳納訟費由呈悉查本案業經本廳於本月七日决定並送達决定正本在案仰即知照此批狄梁孫呈送證書並登錄費請求轉報登錄由呈悉據稱願在江寗地方廳管轄區域内執行律師職務呈騐證書送繳登錄費請予報部核准登錄等情並據上海律師公會查明該律師確與修正律師章程谷規定並無抵觸具呈證明前來應准予呈部核辦證書登錄費存此批汪雅琴呈爲武進縣懸案不辦請廳飭進行由呈悉候再飭縣迅予依法辦結此批沙錫忠呈一件請求發還原卷由呈悉查本案卷宗已於本月十四日發還原縣矣仰即知照此批鄭司諫呈爲縣署執行耿俊儒田地案毫無效果請救濟由呈悉查此案業經本廳判决駁回再審仰候鈔發判詞飭縣迅予切實執行此批范步雲呈爲衆議院選舉訴訟應用何種程序上訴請　示由呈悉本屆衆請員選舉係依照元年八月十日公布之衆議員選舉法辦理此項選舉訴訟依法不得上訴該民仍引現不適用之修正衆議院議員選舉法是　誤會仰即知照此批以上十月十六號 
[江蘇高等檢察廳]  
　　批示朱景雲狀悉仰候附卷一併呈送總檢察廳核辦此批王黄氏狀悉查此案第二審應歸上海地方廳管轄仰即逕赴該廳上訴可也此批王敏　等狀悉依提卷核辦此批饒翰臣狀悉候調卷核奪此批黄八斤狀稱各節是否屬實候令海門縣知事查明呈復核奪此批夏炳元即達先狀悉候卷到核奪此批徐達卿徐杏生狀悉准予撤銷上告並候令交第三分監照判執行此批劉後我不　崑山縣决定提起抗告呈遞一狀衛雲鶴對於衛吳氏案委潘承鍔辯護呈遞一狀邵芳粟狀交證物呈遞一狀連同賑薄等件夏廷棟委諸葛銓辯護呈遞一狀以上四狀業經本廳查閱一併函送總檢察廳核辦仰即知照此示以上十月十五號 
[上海地方審判廳]  
　　公示送達（全文在本廳揭示塲公布）第一三八號（民二庭）一件趙蘭亭與鍾金生因生財貨欵涉訟一案主文被告人應給付原告人洋二百九十一元七角訴訟費用歸被告人負擔右仰被告人鍾金生知照第一三九號（民一庭）一件忻自康與林如域因貨欵糾葛一案兹本廳續定於本月二十日上午十時爲公開審理日期仰該被　人依期來應候訊母違特示右仰被傳人林如域遵照 
　　判决主文（民一庭）一件判决王畏明與王錫南等土地涉訟控訴一案主文本件控訴駁回本審訟費歸控訴人負擔一件决定朱菊生與周守仁米欵涉訟聲明礙一案主文本件窒礙之聲明照淮一件判决陸雅夔與黄璿琳債務控訴一案主文本件控訴駁回本審訟費歸控訴人負擔一件判决黄順全與倪鑒銓土地控訴一案主文本件上訴狀撤銷一件判决徐阿明與俞仁恩欠欵糾葛一案主文俞仁恩即俞小燦應償還原告人欠欵洋三百零三元五角八分一釐訴訟費用歸被告人負擔一件判决沈杏泉與侯沈氏因竊盜私訴糾葛控訴一案主文原判關於沈杏泉賠貼銀二百元及訟費部分撤銷訴訟費用沈杏泉負擔十分之三侯沈共負擔十分之七一件决定任楊氏與陳長仁因租屋糾葛一案主文本件訴狀准予註銷訴訟費用歸原告人負擔一件决定任楊氏與陳長仁因租屋糾葛聲請撤銷假扣押一案主文本廳民國十年十月五日所爲假扣押之决定准予撤銷（民二庭）一件决定　佐周與施莘如爲强暴奪租帶附帶私訴控訴一案主文本件控訴駁回一件决定郭筱亭訴王順清因欠欵糾葛一案主文王順清應償還郭筱亭洋一百元訟費歸王順清負擔一件判决謝阿四與黄景春租屋糾葛控訴一案主文本件控訴駁回本審訟費歸控訴人負擔一件决定邱金華與陳福順會欵糾葛聲請假扣押一案主文本件聲請駁回聲　費用歸聲請人負擔一件决定余阿根聲明抗告一案主文本　抗告駁回抗告印紙費歸抗告人負擔以上十月十二日 
[上海地方檢察廳]  
　　批示吳史氏狀悉仰即邀同吳金桂英和尚等來廳候訊此批陳淮瀋狀悉候訊明核辦此批張子良狀悉仰即遵傳來　候　此批吳楊氏狀悉仰即遵傳來廳候訊此批張雪亭狀悉仰即邀同康張氏康阿四李阿根蔡茂林余玉等來廳候訊此批李醬明等狀悉仰即來　具領此批桂瑞和狀悉仰即來廳候訊此批張子良狀悉候訊明核辦此　周瑞卿狀愁仰即來廳候訊此批張閔氏狀悉候訊明核辦此批劉高氏狀悉爾如對於同級審判廳判决爾子强盜罪刑有所不服得以輔佐人資格提起附帶上訴至本廳控訴理由無對於爾表示之例仰即知照此批楊友才狀悉爾旣將徐阿大扭控警區有案仰　該區移解來廳再予澈究此批周張氏狀悉該氏如能覓具殷實商舖願貪人洋并保之責任者則准予保外候産後再　照判執行可也至水巡所扣船隻應俟覓保到日再予核辦此批張金榜狀悉仰　邀各舖保來廳訊核此批嚴同興狀悉業已票傳仰即依期到廳　訊此批陳立帆狀悉查周新浩陸氏等已經本廳迭次研訊爾應靜候核　母凟此批以上十月十一日 
 
 

Page 16

 
 
   
 
 

Page 17

 
 
常識 
常評 
[兩宣言] [  覺]  
　　我讀全國商會聯合會全國敎育會聯合會聯席會議之兩宣言而歎我國固未始無眞民意也 
　　兩宣言一爲對外二爲對内知對外欲求勿喪權利則對内必先自盡義務此眞良心之主張謂國民尚未覺悟不可得也然苟僅僅覺悟而無實力以盾其後則宣言仍空談耳吾知已覺悟之國民必有以實行其宣言而一雪從前專事空談之恥 
　　且細觀兩宣言之用意所希望者皆最低限度耳我國民旣知外交之勝敗必原於内政則整理財政整理軍政實爲整理内政之最低限度發此最低限度之宣言國民其有實行之决心矣 
　　其言曰我國民無私好無私惡能尊重民意者共戴之不能尊重民意者共棄之蓋對於南北當局之忠告也自今以後國民可依據此宣言判决眞是非矣簡單言之則能尊重民意縮減軍額不致陷財政於破産者則是之而共戴之苟或不然則非之而共棄之矣然則爲民所棄與爲民所戴亦惟當局之自擇耳 
道德 
[西方格言（二Ｏ二）] [  謝介子選譯]  
　　柔言有毒（席勒斯）（Ｓｙｒｕｓ） 
　口與心有竟相懸殊者（德意志諺） 
　　倩智者傱事可無贅言（英吉利諺） 
　　易來者易去（荷蘭諺） 
　　寗早售母致貧（英吉利諺） 
　　同情所以結友（德意志諺） 
　　智者希望小而無失望（英吉利諺） 
　　未了然者往往覺奇（臘丁諺） 
　　盜亦有道（英吉利諺） 
　　兩人同騎一人居後（莎士比亞）（Ｓｈａｋｅｓｐｈｅｒｅ） 
[法制]  
[未成年中復設年齡階級之理由] [  迺頌]  
　　人類心身發育之遲速不特因國而異即一國之中亦因人而不同若限定滿二十歲爲成年之齡始有行爲能力則將屆成年而未滿二十歲者必不能有行爲能力受法律之保護矣揆之情理詎得謂平且人得爲法律上行爲之自然能力於未成年中旣與年俱長即有階級可分與其任事實上之判斷不如設法律上之標準故法律於定成年年齡外更須設年齡之階級羅馬法採三級制男女自出生至七歲滿爲一期男至十四歲女至十二歲爲二期男女滿二十歲爲三期德或民法則採三級制以未滿七歲人爲無能力人滿七歲以上之未成年人爲限制能力人返徵吾國禮爲殤者服殤分長殤中殤下殤長殤十九歲至十六歲中殤十五歲至十二歲下殤十一歲至八歲不及八歲則爲無服之殤孔子家語載男子八月生齒八歲而齔女子七月生齒七歲而齡是七八歲之交於身則發育旣殊於禮則服制亦異今仍劃七歲爲一芿徵諸文獻不爲無據我民律草案除婚姻出嗣遺囑三者另有特别年齡外未成年人分七歲未滿及滿七歲以上二級旣取德國民法之制又合我國古昔之禮其規定最爲適當也（乙種酬） 
經濟 
[商店用人之經濟] [  志垚]  
　　商店用人之不可不力求經濟人盡知之然則固如何而後始爲經濟乎大者遠者姑不具論請言其淺者近者 
　　（一）俸給不宜過薄諺有之好貨不賤賤貨不好人亦猶是也試察店員之能力厚者其所須之俸給恒較能力薄者爲多俸厚者其治事之成績亦必較俸薄者爲優例如甲須月俸廿元乙則祗須十五元就商店一方言似以用乙爲經濟惟甲一日所能盡之事以乙爲之須三日方能告竣甲能負責乙則不能甲能爲店中謀改良乙且不免於錯誤故就實際言仍不如用甲之經濟也即同是一人俸給過薄則遇事敷衍不肯認眞一經加俸便勤奮異常不稍怠忽是爲吾人習見之事非臆造者故欲求商店用人之經濟則店員之俸給斷不可過薄此爲經理者所最宜注意者也 
　　（二）人地務使適宜人之稟性不同有善於此而拙於彼者極稱職之發賣人或不善於司賬蓋其性不喜拘束也善司筆札者恒不善於發賣蓋其性不好動也爲經理者宜默察其長而授以事庶不致用違其長是亦經濟之一道也 
右述二端似甚普通而實重要採用店員苟能不悖乎是則其有利於店也必矣（乙種酬） 
衛生 
[臨睡洗足之有益] [  景文]  
　　昔曾文正公每晚臨睡洗足相傳以爲衛生妙法予嘗細研究之覺此法實有至理蓋人當就寢以後若血液尚聚於臘部則思慮坌集每苦不能安眠兼易入夢若於臨睡時以温水洗足則血液可以自腦下行入於足部實助人安眠之良法也睡眠旣足精神自旺謂爲衛生妙法誠非虚語且此法行於冬際尤宜冬夜嚴寒每苦足冷不能鼾睡若行此法則雙足温煖睡思自濃其功用尤妙也予試行此法已歷數月每睡異常暢適用公諸世世有患心悸不眠症者曷勿試之（乙種酬） 
青年應有之目的　少飛作英賓題 
雜錄 
[處世要言] [  者五]  
（一）有所作爲但求納入正軌衆口交謪不必顧慮否則中途改轍適足貽人口實 
（二）與人言語見他唯唯否否必係不暇聽不願聽當立即止住勿致取厭於人 
（三）與人共事但求自已無過他人之盡職與否不必顧問恐不見我好反見我多管閒事 
（四）與陰險人共處當敬而遠之否則機詐百出禍生不測（五）與小人言勿作輕薄語恐一朝得志報復必苛 
（六）遇人爭執欲加勸諫只須就事理反復申說不必判定某是某非否則跡近私見易起猜疑 
（七）遇人盛怒時欲加勸諫當先任其申說淨盡則怒氣旣泄而後婫婫　之勢必　聽否則任你舌有蓮花只是不聽見 
（八）代人經管銀錢賬要清楚條理要明白否則我雖無私人必疑我 
（九）舟車往來宣靜默寡言即欲有言當作浮泛語否則一言之失貽禍無窮 
（十）勿苛責人須知天下事不易爲 
（十一）勿輕然諾恐事不成反受人詬責 
（十二）勿仰交富貴人恐不能附勢反足傾家 
（十三）勿輕以事託人恐不能助我成功反足以阻我進行 
（十四）計畫旣定不可輕信人言致多躊躇 
（十五）人之賢不肖只可腹内明白不可輕易說出 
（十六）辨别是非宜閒暇無事時細細思量則心平氣和自易明白 
（十七）親戚無論遠近總是有支脈關係不可因小忿齟齬致傷親誼 
（十八）人當煩惱時想到世事認不得眞便就快樂勿抑鬱傷氣（乙種酬） 
[太平洋會議之參攷資料序（五）]  
　　太平洋會議將於本年十一月十一日開會於華盛頓我國人以無限之熱望無限之同情希望此會議之成功俾向之受屈於巴黎和會者得直於此會議在我個人私意未嘗不希望其如是然試一曠觀國際間大勢則又不免令人不寒而慄今日會議之受操縱於五大猶昔日之巴黎和會也我東鄰日本之用心其周且密决非我國政府之比對英則力求其親善對美則力求其諒解對我則力試其誘惑日英同盟之延期一年也雅泊島問題之解决也山東問題之提出要求直接交涉也皆彼之所以預爲地步求勝於太平洋會議者也而我則如何舉棋不定之政局政府自身日在飄搖風雨之中羣逐逐於己身之權位問題焉知他人之將宰割我也我爲此言非欲以灰我國人對於太平洋會議之熱望與同情也正以太平洋會議爲我國生死存亡之所繫不可不愼重提案以免蹈巴黎和會之覆轍也此届會議關於我國問題以英美日三國關係爲最切美與日爲對待而英爲日之同盟國在我萬不可提出有損於英之體面或利益之問題以傷英之感情以堅英日之聯合不但對英即對我東鄰之日本亦萬不宜以控訴態度訴其罪於太平洋會議以求其審判在我個人私意我國對於太平洋會議之第一要着在力謀英美之携手英日今後如再續盟其目的必在對美英美若能携手則日英同盟延期至明年七月自無正式繼續之必要英旣有脫離同盟束縛之意自無助日之必要於是我可以至誠之態度懇切之言語陳說我國與國際間和平之關係及某國侵略我國之行爲足以危及國際間之和平於是提出（我國政治的獨立與經濟的獨立）之議案以求列國公道之承認果能如是則我國之一線命脈尚可繼續保存以謀逐漸之發展於將來此我個人對於太平洋會議之意見也邦人君子或不以爲陋而有所採擇則幸甚矣穆湘玥 
 
 

Page 18

 
 
   
 
