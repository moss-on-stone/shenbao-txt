# 1908 - 22 - 4912569

 

Page 1

 
 
   
 
 

Page 2

 
 
[上諭]  
　　十二月十八日奉 
　　上諭尚書吕海寰著派充津浦鐵路大臣並直隷江蘇山東督撫會同辦理欽此 
代論 
[江南籌辦諮議局章程草案評議（續）]  
　　十八條諮議局議會議員每州縣至少一人多不得過三人寗缺毋濫 
　　每州縣至少一人。而下文云每年改選三分之一。似乎矛盾。玩寗缺毋濫四字。語氣中有愈少愈妙之意。 
一地方之公事。决非一二紳士所能專斷。其被舉爲省會議員者。又未必人人到會議事。若定額過少。必致到者寥寥。或因最少數之决議。而不能取信於公衆。致生阻力。此層似宜慮及。 
　　第十一條凡有本條完全之資格者得有選舉權一年二十五歳以上二本州縣之土著或現居本地（指家室及財産所在而言）五年以上之住民三無劣跡者 
　　第十二條凡非本條所開之人雖有前條資格仍無選舉權一曾經出廿者二曾得科名或在庠者三公正紳耆四中學以上卒業之學生五學堂管理員及教習六教育會商會及其他自治團體七千金以上資本家 
　　十一條以下。謂之變通選舉法。是即江蘇紳士所擬之暫行章程也。旣曰變通法。自不當以正當之法理繩之。然按之事實。此七項人應如何調查。如何給票。亦須研究。令可施行。前云每州縣舉議員一人。多不得過三人。夫當選之額如此其狹。而選舉之權如此其多。千百人投票而舉一人。其得票多少之數。有不可思議者矣。 
　　第十三條凡有本條完全資格者得有被選舉權一年三十歳以上二本州縣土着或現居本地（指家室田産所在而言）五十歳以上之住民三無過犯者四學通經史五文理明達六熟悉本省情形七通中國或東西日本法政大畧八不染嗜好者按本條第二項第二號。現居本地五年以上之住民。旣無一定全額以上之財産。及捐税。則於本地之關係極淺。雖有家室住居滿五年以上。仍如浮母泛宅。何得爲本地之代表。而有被選舉權。且以權利義務論之。亦覺不平。外國所採住民主義。蓋以現住某地者。滿一定期間。即籍爲本地住民。應與土著負担同一之義務。享同一之權利。故由住民而取得資格。必計其地之財産及捐税。足一定之金額始可。並非有室家妻子而已足也。 
 
 
 

Page 3

 
 
向例取保出結等事。尚須指明殷實鋪户。豈有以議員之資格。其議决可否。關係全省利病者。而可不加財産上之制限乎。果爾則以無根據之人。爲無効力之言。其流弊將無所底止。此則規定選舉及被選舉資格。而採用住民主義者。所不可不知也。 
　　又本條第二項。第四五六七號。所謂學通經史文理明達等語。皆係不確定之詞。全無限度。果欲加以智識上教育上之制限。則如第十四條一二三等號。以中學以上之畢業及得科名與否爲標準。較爲確定。以學通經史文理明達等爲議員之必要資格。而此數者又苦乏確定之界說。宜乎第七條之欲令督撫加以考驗也。 
　　第十五條凡有左項開之一者均無選舉權及被選舉權 
　　現受民刑裁判。似宜加别白。民事裁判。與刑事裁判不同。外國除剥奪及停止公權者以外。均不失其選舉被選舉權其受民事裁判者。苟非受破産之宣告。受刑事裁判者。苟非實犯刑法上之罪。且應處某等以上之刑。旣下確定判决。均無由剥奪其選舉被選舉權。否則可任意誣陷。虚實未明。即奪選舉被選舉權。恐將從此多事矣。 
　　第十六條諮諸局議會應議之事如左 
　　一本省各州縣議事會以下之建設變更事項二本省興革事項三本省公益事項四本省利權保存事項五資政院交議事項六督撫司道交議事項七自治團體或人民陳請提議事項 
　　興革事項。與公益事項。不知所指。依次理省議會權限。應有預算决算税法。公債增加負担及公欵公産之處。分下級議會之評判和解等事項。而今皆不與。但以興革公益渾括之。豈預算决算等事。皆可以興革公益概之耶。抑凡此數事。皆非人民之所宜問也。凡議會皆以預算案及修正法律爲要職。今旣不與則是本省人民不當問本省之財政也。夫所以立省會者。欲以一省之人。經理一省之財政。而負担其公用之不足者也。預算决算旣不令人知。則負担之義務。苟有增加。又將誰問。財政缺乏。是議員之責。今乃拒之門外曰。財政大事。爾未許過問焉。又安用此議員爲哉。 
　　第三十四條參事會之組織加左 
　　一督撫二三司三首道及各局所處總辦提調四叅事員十三人每府州（直隷州）各一人 
　　各局所處總辦提調。係督撫三司委任之人。亦得與行政機關混而爲一。其紛擾之狀。何可設想。 
　　右數條指其利害關係之最著者而言。若其他文義上之解釋。可出可入之處。足爲將來無窮之累者。又不可勝舉。亦有應行執定而付之闕如者。至此變通選舉法。錯雜其中。不知此章程果有永久之性質乎。抑尚爲一切苟且之法乎。永久與暫行性質糅雜不分。恐不足以示信守。所冀報載之案。尚爲未定稿。或僅係籌辦處擬議之詞。未必能得大府之認可。則甚幸也。 
專電 
[電一（北京）]  
　　路欵部借部還已與英使商允 
[電二（北京）]  
　　御史徐定超奏翰林升階遲滯以後請自掌院至檢討孔目加品廣升遇有大學士尚書督撫至叅議藩臬學司空缺即予簡放 
[電三（四川）]  
　　成都將軍綽哈布川督趙爾豐電奏旗丁糾衆滋鬨奉旨着查究爲首之人如不嚴懲惟地方官是問 
[電四（北京）]  
　　十八日奉旨瑞良因父病危電請開缺著賞假一月無庸開缺江西巡撫著沈瑜慶暫行護理 
路欵要聞 
[代表與梁士詒之磋議]  
　　十二日京函云江浙代表昨又將公司請求各欵與鐵路局長梁燕孫晤商梁云部借部還大綱現巳確定此外各節之關係較輕者儘可代向部中商量惟另派英國工程師一層昨據外部與英使磋議英使不肯退讓某代表答云築路借欵旣分兩事是工程師應由蘇浙公司自行選聘即使有需用洋員之時亦當由公司自擇且亦不能限定英人云 
[蘇路恊會定期會議要事]  
　　昨日江蘇鐵路協會刋發公啟云因於蘇路有最關緊要之事件准於十九日下午六時邀集本會職員及各屬路股會職員在寳安里地方研究會開會届時務請早臨 
緊要新聞 
 
 

Page 4

 
 
[外部寄示津浦鐵路合同北京]  
　　日前外部分電江督魯撫蘇撫略謂津鎭鐵路改道津浦該合同於本月初十日奏准即於是日畫押原奏合同另寄云云（或） 
[蕪道札查銅官山礦交涉蕪湖]  
　　蕪關道札貴少尹文云本月初九日奉撫憲密電開准外務部魚電據英使來函轉據銅官山公司禀此兩年内工程師修築道路今在礦地實用炸藥轟攻歷四五月之久每日工作就十餘人預算已得有足裝兩船礦質俟該礦師抵礦添加機器方能裝運與地方官紳交際甚爲和睦是該公司已全有其礦正在施工凱約翰决無與李大臣酌商退礦之意等語現該使所稱築路轟礦各節是否屬實希將近日實在情形飭查電復等因准此仰即遴派明妥之員密往該公司遵照部飭各節詳密查明迅即電聞以憑轉復幸勿刻延院庚等因到道奉此合行札委札到該員立即遵照密往銅陵縣銅官山詳細查明部飭各節及礦師麥奎現在該處如何確切情形迅即據實禀覆勿稍草率違延切切（内） 
[粤東西江緝捕問題]  
　　札派專員巡查前次税司籌議整頓西江緝捕添派巡輪四艘并請每輪派一水師大員駐輪督率巡查現大吏以各巡輪已經租定派往即派趙香鵬毛秉科管帶該兩巡輪巡查西江上游封川江口羅定口都城德慶六都都騎悦城祿步肇慶一帶又派梁英武董銘管帶該兩巡輪巡查西江下游東西馬寗七𣽸口甘竹九江學憲巖古笪古勞河清三洲河口馬口𣽸口清歧廣利雙龍後瀝一帶按月各支給薪水一百兩並飭將每日來往巡緝會哨查搜各情按列日記詳細具報 
　　小輪分别驗修派赴西江駐叚小輪向有十九艘其中十四艘係李鎭前在香港新造者其餘五艘均係舊有之物昨大吏以駐叚之各兵輪小輪魚雷艇恐有舊壞曾飭一律陸續調往黄埔船廠悉加查騐擇其中之堅利者仍舊派往將舊壞不合用者分别留修另選堅利輪船駛往已分飭實行照辦在案現各兵輪魚雷艇已由船廠一律查明巳選定新式之元和普安各輪由李鎭帶往擇叚派駐矣 
　　粤商自治會傳單兩粤華商輪船有限公司招股章程迭經改訂以期完善現接梧州來電梧埠代表准十三日到省會商兹定期十四日開大會議决招股章程並開収股銀日期佈告中外實行此佈 
[蘇撫電商添兵勦匪事宜松江]  
　　松江提台劉軍門續接蘇撫電復略謂侵電悉正在肅復復奉大咨並函貴處兵力不足確係實情惟蘇東陸隊前以不敷分布勉調新軍兩營往平望等處防堵飛划各船亦全行往各要口梭巡游弋與大咨陸師防堵永師游擊之意正相符合承囑派陸隊五百飛划兩營實已無可匀撥然剿匪緊要同負責成苟可移調决不推諉頃又札處再行通籌酌核至添募一營藎籌甚是惟募費餉械及行軍各要需必須籌備的欵庶不至臨時貽誤現亦飭局會司籌議如餉需有着即當會商午帥奏明辦理統俟覆到布聞前承函牘辭兼統鹽捕營具徵謙退爲懷昨已電商午帥復電擬委余大鴻觀察接替想必併覆尊處矣（一） 
[浙省亂事彙聞]  
　　石門縣禀報匪徒閙漕文石門縣令伊象昻禀撫藩臬三憲文云據卑縣貢生陳宗閎等禀稱世居三都十圖扶駕橋地方初四夜倏有鄉民數百人自東至西沿途鳴鑼聚衆迨至生等村内巳有八九百人之多口稱年歳荒歉不許收租還漕名雖借荒爲由實則形同匪類一連鴇毁生等五宅門面及正廳門窻桌椅什物聲稱明夜復來同進縣城要求縣官免漕否則即行放火生等輾轉籌思深恐帮匪串入難保無乘機搶劫之事查爲首者係沙渚橋左右曁沿塘一帶村莊之人事起倉猝不及細認禀叩迅速詣勘彈壓撥兵鎭定等情據此伏查卑縣本年秋成歉薄巳奉藩憲釐定分數田卑職按照歉收田畝核實辦理緩徵其成熟銀米自應照常徵收現定本月初六日開收漕糧該鄉民胆敢先期鳴鑼聚衆要挾士紳禀官免漕甚至搗毁門窗桌椅什物等件其中難保無匪類乘間煽惑所致實屬形同化外除由卑職立即親往履勘並函致烏鎭巡防第六隊管帶周樹森就近派兵彈壓曁嚴拿首要另行禀辦外合先肅泐禀報仰祈察核 
　　徽商續請嚴緝盜匪電杭州撫藩臬農工商局憲鈞鑒金屬徽商信船於本月初六夜在嚴州府城十里之馬目埠被匪盜百餘人刦失信八百餘號銀洋貨物六千餘元此等銀錢均係店夥零星碎數寄回歳底養親育子之用被此巨禍兩地生命攸關伏乞大憲嚴電迅飭府縣營防水師嚴密勒追以全民命金華徽商程世華等急迫叩元 
[廣東分銀行添延經協理北京]  
　　度支部前議廣東開設分銀行即派樂道平爲總辦巳電催樂道北上籌商一切辦法兹聞總銀行巳有專函到粤略謂擬設廣東分銀行事巳决定仿照庫倫張家口營口奉天天津上海山東各分行辦法參酌粤省情形酌定專章辦理惟開創伊始必須官商聯絡一氣方足以謀成立分行總辦雖熟悉粤省 
 
 

Page 5

 
 
情形然一應與商界交接聯合之事須添設經理一人協理一人帮同商辦該經理協理應由粤省商界中選擇最有名望者照各國銀行辦法分别取具保單並酌定薪紅章程由分行總辦與之訂立合同延請辦事等語又聞樂總辦約在明春到粤開辦云（望） 
[江蘇教育總會復蘇撫函（爲保存國粹事）]  
　　敬肅者接奉鈞函殷殷於存古高等兩校有兼籌無偏廢高等之不完備允爲另行設措賓興公欵仍留爲推廣公立學校之需並無撥補存古之說具佩敬教勸學斟古酌今之主意提倡國粹不廢歐化南皮嗣響其在兹乎至來書所論日本維新仍鄭重本國文字因推究于中學廢墜之患此即本會改建南菁文科高等之初意也夫各國教育無不以本國文字爲主位固不第日本爲然文字者一切道德政治精神之所寄也近今滅國新法尤務使其勢力範圍所及悉用巳國之語言文字而不容奴隸於我者有南冠故國之思故或謂文字亦足以滅人國此國粹之說所由來也顧我國之所謂文古有六藝而今祗一藝何也孔子教人孝弟親仁復以餘力學文文者原兼禮樂射御書數而言當時七十之徒就其所學苟身通一藝即足以成名造就之途廣故濟變之才多自漢唐以降而文乃專屬于書斤斤于攷據詞章皓首窮之而不能盡迨以帖括取士復疲其精神于八股有以攷據詞章鳴者則巳爲文中之尤此文之所以愈衰人才亦所以愈弱又不幸與列强相遇于盤錯之地人有百能而已無一焉此非天生我中國人才伎獨絀數千年來古今得失之林灼然可睹也南菁之議自去冬迄今本會屢有條議亦旣蒙學部及本省長官之采納自前撫帥委蘇學使往勘忽忽四五月殆無一字見復夫南菁爲公立性質且就現有基礎爲山覆簣似有兼籌無徧廢意必先其所急因感於大帥提倡雅意連類縷陳管見如此幸乞卓裁即頌勛安 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
要件 
[津浦鐵路借款合同（續）]  
　　第十三欵此借欵分兩次或數次出售債票俟此合同簽字後將頭次債票三百萬磅之數從速出售不得延過十二個月外其價值係按虚數九三折（即每百磅實交九十三磅）交付中國國家其第二次及後次出售債票之期總以不誤建造鐵路工程爲準其數目由督辦大臣酌定其價值將來係按照售出之實數交付中國國家銀行等於每百分扣留用銀五分半（即每一百磅債票扣留用銀五磅半）銀行等在歐洲及在中國招人購買中國人與歐洲人一律照章辦理若中國國家定購自應儘先照給但須於未發出借欵招帖之前定購 
　　第十四欵借欵進項或在中國或在英國或在德國交付德華行曁滙豐銀行收存歸入天津浦口官鐵路項下至交付此欵係按照購票章程内所載購票人交付銀兩之日期辦理其在倫敦在栢林所存之鐵路欵項按常年四釐給發利息在中國所存之鐵路欵項或作來往或作定期存放其利息嗣後酌定借欵進項曁生發之利息除造路期内交付借欵利息并經手用銀外銀行等將此欵存放聽候督辦大臣提用督辦大臣提用欵項若過二萬磅之數應於前十日知照銀行等借欵進項按照建造鐵路工程所需隨時提用由鐵路總辦或其代辦出支取憑單向滙豐銀行曁德華銀行支取并須將所提用之欵另單聲明緣由及給發工程所需之價值在中國所需欵項開支費用可由總辦自定向匯豐銀行曁德華銀行匯至上海所滙之欵存放該銀行聽候爲鐵路事提用鐵路帳目用中英文字登記按照妥善新法辦理並佐以收支單爲據於造路期内該帳目並收支憑單隨時任由銀行等自給薪水雇用之稽查帳目人查看該稽查帳目人之職只專爲公司查察此項借欵是否按照本合同第三欵所載提用開支並爲公司查明按照第十八欵内載鐵路總局商訂驗看帳目日期以便辦理上開職事鐵路總局每年年終結帳後將鐵路支收帳目及行車進欵用英文刋印以便任人取閱 
　　第十五欵設若建造鐵路時借欵進項並生發之利息除付借欵利息外不敷修造鐵路以及裝配所需其不敷之數先由中國欵項提付以免延誤建造工程如仍有不敷之數則向銀行等續借洋欵其利息並條欵仍照現時之合同辦理其價值則照此項借欵之第二次及後次出售債票訂定若鐵路造成後鐵路項下尚有存欵將此未用之欵移入後詳第二十一欵内載借欵利息公積項下以備中國國家撥還此合同承認應還之欵 
　　第十六欵此借欵出售債票招帖未發之先如有關係大局或銀市格外之事致中國國家現在市面之債票價值有礙以致此次借欵未能按章辦理銀行等准展期緩辦惟所展之期由立此合同之日起不得過十八個　若在限内第一次債票仍未售出將此合同作廢所有第三欵載銀行等付過之欵並其利息由中國國家付還但概不給别項酬金 
　　第十七欵此鐵路建造工程以及管理一切之權全歸中國國家辦理建造南北叚工程之時中國國家選用公司認可之德英總工程司各一人若銀行等以所選之總工程司爲不合宜須將其不合之緣由聲明此兩總工程司須聽命於總辦或其代辦所有繪圖造路各事須遵照總局之意辦理其平日行爲須敬重督辦大臣與總辦其聘用該兩總工程司合同由督辦大臣自行獨訂至鐵路上派用專門人員分派各該員應辦各事以及辭退各該員總辦或其代辦與該叚總工程司商酌辦理遇有彼此意見不合禀請督辦大臣判斷判定後彼此均不得異言工程造竣後中國國家則將南北兩叚合爲一宫辦鐵路派一總工程司料理此總工程司在借欵期内須用歐洲人但不須與銀行等商酌 
　　第十八欵此鐵路南北兩叚於造路期内德華銀行曁華中鐵路有限公司作爲此鐵路經理購買須由外洋運來各材料機器什物之人所有購買此項緊要材料由總辦招人投標若所購之材料貨物係購由外洋者該經理須以鐵路最合宜之價購買執照原買實價每百兩加用銀五兩惟定購材料及支取費用非經總辦核准不能照行德華銀行曁華中鐵路有限公司旣得上文所詳之用銀自應各在其段内代監購鐵路所需建造裝配各外洋材料此等材料須在於公共市塲擇價值最廉而質料最佳者購買若材料運至中國有與原單不符者鐵路總局有權退收德英所製貨物若質料及價值與他國所製者相同南北段應先儘由德英購買鐵路總局如欲在中國或在外國招他人經理購買各項外洋材料以爲更覺合宜者可以有權照辦惟用銀仍照上文所詳給該經理人所有買貨單及驗單均呈總辦查核所有各項回用扣頭均歸還入鐵路項下所有該經理人購買者材料須有製造廠原賣單并驗單爲據該經 
 
 

Page 11

 
 
理人除得上文所詳用銀外不再給用銀惟遇有雇用工程顧問人員總由鐵路項下提給薪水中國材料及經在中國製造之貨物若質料價值與德英或他外洋材料相同自應先儘購買以鼓勵中國工藝購買中國材料不給用銀全路造竣後鐵路總局若爲南北段内購買外洋材料應先儘向德華銀行曁華中鐵路有限公司經理購買其辦法章程嗣後彼此商酌辦理 
　　第十九欵本合同内所言之鐵路將來或以爲有益或以爲必需建造枝路由中國國家以中國欵項自行修造如需用外國資本則先儘公司商辦 
　　第二十欵遵奉上諭訂立之草合同内載提餘利十分之二給銀行等擔任酬勞今免提給餘利改由頭次發售此借欵債票項内提二十萬磅給銀行等以代之其提留之法按照借欵招帖所登買票人交付銀數日期照攤核算辦理所有此借欵後次發售債票或續辦借欵不再給予抵换餘利之欵 
　　第二十一欵歷年除付借欵本利外鐵路總局將本年鐵路凈進欵盈餘足敷交付來年到期借欵利息之數在天津或在上海存放銀行所存放之欵按照市面情形給發最優之利息 
　　第二十二欵德華銀行曁華中鐵路有限公司可將本合同應有之權利及責任全行或分别交與他德國公司或他英國公司接辦或再交代理人代辦其接辦代辦應商請督辦大臣核准 
　　第二十三欵本合同係遵光緒三十年月日上諭簽定已由外務部用公文照會英德駐北京出使大臣 
　　二十四欵本合同繕寫華英文五分中國國家存三分銀行等存二分如有繙譯文字可疑之處以英文爲準 
　　光緒年月日即西歷一千九百零年月日在簽定 
分類新聞政界 
[札飭贛藩臬赶理文牘南京]  
　　江督札飭贛省藩臬兩司云西省各屬近來會匪蠢動輒關交涉加以舉辦一切新政公務繁多文牘往來不容稍有濡滯乃披閱江西各屬禀詳公牘查核文内所塡發申之日與到院日期竟有相懸月餘及兩三月不等者其中多係緊要之件必待院示遵行而詳禀到院閱時已久事過境遷情形或有差池僚吏憑何遵守貽悮實非淺鮮亟應設法改良切實整頓以重要公應由司通飭各屬嗣後凡關繫軍務交涉及緊要案件文牘概由郵政局掛號飛速遞呈至於驛站鋪司尤臬司專責並應由該司嚴加整頓一面將江西全省各廳州縣何處巳通郵政何處尚未設立確切查明列表具報（諟） 
[鄂省大計揭曉武昌]  
　　鄂省本年舉行大計所有舉劾各員經趙次帥於十三日榜示揭曉兹將姓名列左卓異官九員湖北荆州道陳夔麟武昌府知府趙毓南漢陽府知府琦璋黄安縣知縣滕松富陽縣知縣龍賡言宣恩縣知縣曾傳漳武昌府經歷范肇爵興國州學正錢儒儁署江夏縣訓導王家鳳不謹官四員荆州府通判程曾誠咸豐縣知縣秦毓麒隨州吏目張德懋安陸縣典史徐保宗年老官三員隨州州判周興邦黄梅縣教諭余岑蒲圻縣訓導鄒兆棠有疾官一員王如松（生） 
[批准附設調查員養成所武昌]  
　　鄂省自治局總辦李少東方伯日昨具詳鄂督擬在該局内附設調查員養成所選派各屬士紳入所肄習卒業後派往各屬調查關於自治之事當奉趙次帥批示云該局從事編制以各地慣例爲根據所有調查各項欲求事事精確非略知統計學與地方自治成立之所由來者不能勝任所請附設調查員養成會亟應籌辦仰卽妥擬章程並預計開辦常年經費呈候核奪（生） 
交涉 
[蕪道催結三山鎭教民毁學案蕪湖]  
　　蕪關道札繁昌縣賀大令文云奉撫憲蒸電開繁昌三山一案昨今電牘持平辦理尚未據復至深厪念仰該道督同彭周兩令曁繁昌縣賀令秉公妥速了結毋得稍有遷就致滋流弊等因到道奉此查此案前奉撫憲馬電及蕪湖天主堂翁司鐸繼偉來函復稿均經抄行在案兹奉前因合抄翁司鐸兩次來續函及本道去函一併札發札到該縣立即遵照秉公妥理速給一面傳集肇事教民趙知新等　學堂一干人証悉心研訊當時確切供情據實錄摺通送核辦毋稍徇飾（少） 
[蕪關道札會丈局文（爲英商租地糾葛事）]  
　　札會丈局知悉前月十五日准英領事葛函開現有英商陶爾伯禀稱擬在租界内租地一塊坐落怡和地段之後計寛二十丈深十五丈共五畝另備地圖一紙呈閱等情據此合行照章函請貴監督查照請煩派員丈量給契以便轉飭該商繳價等因准此除函覆前准駐寗德領事蓋函開德商白理和擬在怡和洋行之東租地五畝繪送地圖核卽在英商陶爾伯現擬租地之内當德領事來函時因租界内馬路之外租地建屋宜先劃分區段留出巷道方合興闢街市建築舖面住房之用飭員遵照妥議繪圖呈送核辦迄尚未據　圖禀復是以德商租地延擱至今應俟札催赶緊劃定區叚酌留巷道之地繪圖呈送以便檢圖會商轉飭英德商人照圖擇定指租再行丈量外合行札飭札到該局即便知照赶緊劃分區叚留出巷道繪具圖說呈候核辦（胡） 
軍界 
[督批王道條陳軍政武昌]  
　　鄂督近據道員王漢鵬條陳兩湖佔揚子江上游優勝之勢務當整飭水陸各軍阨要駐守等情當即批示云該道所陳各節與時賢中條議所見略同至變通軍服搭着草履一條前由湘撫奏陳各軍士春夏着草履秋冬着皮靴如臨敵秋冬亦着草履等 
 
 

Page 12

 
 
議巳奉旨准行通飭在案其餘數條均不爲無見留備採擇可也（昌） 
[派員帮統荆襄水師武昌]  
　　鄂督趙次帥以荆襄水師七營分派各屬駐防關係甚爲緊要因特派委李大令祖蔭充當各屬帮統以重防務云（今） 
[鎭關奉籌江防經費之困難鎭江]  
　　鎭江關奉度支部通飭籌撥夏辛酉軍門辦理江防常年經費六萬兩劉觀察以道關兩庫毫無積儲且平時按解各種協欵巳覺十分支絀何能再益以巨數現擬禀懇督撫憲代爲酌减免致將來貽誤要公（眞） 
[軍兵撤防回省南昌]  
　　江西義寗州地方毗連萍鄉一帶素爲匪徒聚匿之所當道前派防軍官兵駐紥該屬清查匪徒近因冬防清鄉查户業已告竣尚無匪跡地方亦巳安靜所有駐紥防軍現經當道撤防於月之初十日由該軍管帶袁楚英督隊回省矣（曰） 
[陸軍教練官易委九江]  
　　駐潯陸軍二標教練官陳邦憲因病出缺現由標統陳得龍詳請贛撫委本標執事官何友琳升署所遺執事官請以劉明祥接署業已奉批照准轉飭該員等到差視事矣（天） 
[講武堂請給軍械安慶]  
　　安省陸軍講武堂由各營分派排長司務長入堂肄習業於初三日開課惟教授操法非用軍器不足以資演習且教員亦無從指揮機宜刻經該堂監督詳請上台札飭軍械所發給快鎗二十五桿以資演習（孔） 
[嚴飭州牧防梟鎭江]  
　　通州屬小海地方久爲梟船所盤踞頃當浙省嚴行剿梟之際難免再有竄擾劉觀察奉江督札飭該州關絧之直牧妥籌防範以備不虞（金） 
學務 
[鄂督允助留德學生印書資本武昌]  
　　鄂督趙次帥接江督函開據留學德國各生函禀請將所學之實業軍事各界編譯書報宗旨一取純正不稍攙入邪說由上海商務印書館代爲刷印分期銷售應需資本銀四五千兩應先籌寄以速開辦等語江省已認籌一千兩懇請鄂省協力籌解等因現次帥已認籌二千兩札飭善後局先籌銀一千兩解交備用矣（生） 
[樂清學界電請勒停中學温州]  
　　温處學務總會電杭州教育總會孫仲公鑒樂清中學被毁學界全體主停請懇學憲照崔紳前禀電飭勒停免起衝突盼切郡學請欵准否請示温處總滙處叩 
　　樂清學界電杭州學憲鈞鑒樂清中學名實不符且又被毁前禀已詳請速電飭即停樂清全邑學界崔陳鴻等同叩（遠） 
[盛湖公學考試畢業蘇州]  
　　盛湖公學於十五日舉行畢業禮式由吳江縣劉大令蒞堂給憑計開高等生洪兆鐘洪增爵張羣盛承恩初等生洪兆流周延祚張時清施啟璜吳聯桂（來） 
[充公房價撥助學費常州]  
　　常郡美孚煤油棧何福記房屋前經陸太守禀准督撫憲發封充公在案旋由勸學所籌墊洋三千元領照管業現奉蘇學司毛實君學使批飭將該洋分撥冠英粹化繩正育志爭存維亞佩實等七校以資津貼（紅） 
實業 
[批飭請熬樟腦浙江]  
　　嚴州建德縣西鄉半莊地方樟樹甚多現有職商胡青選等集資三千元擬設立湧利公司採樟製腦禀奉商礦局批示云該商是否熟悉熬腦之法所集資本現存何號並未明晰聲叙着將試辦章程呈送再行核辦（如） 
[商部嘉奬船會鎭江]  
　　農工商部以鎭江商盤總公會辦理兩年貼欵甚巨卒能成效卓著輿論翕然故業將總協理銜名奏奬已邀允准矣（眞） 
[鎭郡商業之墮落鎭江]  
　　鎭郡錢莊銀息現仍以一分五厘計算貨業不易周轉爰有同慶源北貨號倒閉逾日瑞祥洋貨號繼之兩號共欠莊欵三萬兩左右聞尚有六七折収成云（眞） 
雜記 
[蕪道覆税務司函（爲釣船來蕪運米事）]  
　　昨准函開寗波商人來本口運米可否准裝夾板船逕運寗波釣船販運中國素有定章寗波釣船不准駛過瓜州口數百年遵守定章無異近年偶有寗波商人來蕪運出均係裝載長江輪船運至鎭江上海卸載轉口自應仍遵定章辦理卽祈貴税務司轉飭遵照仍由江輪裝載可也（少） 
[蘇州捕務兼管商界蘇州]  
　　蘇州馬路向分租商兩界租界向歸蘇關道管轄所有捕務事宜僱用洋總巡鄂爾生經管商界捕務向由商務局派一武弁經理現經商務局總辦蘇觀察以武弁充當此差不甚合宜爰商之工程局札委鄂爾生兼管昨已到差兼管矣昨報紀改聘洋員整頓路政一節係屬傳聞之誤（南） 
[盜非搶刼釐卡安慶]  
　　廬江縣東鄉青帘釐金分卡前夜被盜搶刼地方營迅得報追捕該匪等竟敢開鎗拒捕當塲擊斃匪首一名現巳由廬江縣禀報皖撫察核示遵矣（非） 
[飭勘新漲沙灘蘇州]  
　　寳山縣境鴨窩沙地方新漲沙灘甚多現經該縣舉人蔡日暄禀請藩憲報買當經朱竹石方伯批飭寶山縣親詣勘丈詳覆候核（禾） 
[會禁冒名官膏招摇訛詐蘇州]  
　　長元吳三首縣會銜示諭畧謂近有不法棍徒佈散謡言熒惑愚民甚至僞造撫憲諭條托名官膏在各處招摇熒騙需索規費錢每條一百文或數百文不等現由本三縣會同憲委嚴密查拿儘法懲治云云（禾） 
[閙教匪犯分别議罪江西]  
　　南贛教案業由兪明震會同地方官與各教士立約議結在案所有拿獲關禁各犯擬擇爲首之犯擇要嚴辦數名餘將從輕議罪爲日後民教相安地步（因） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[短篇小說蠻觸爭（八）（續）（無術）]  
　　蛇蠍正與牡鹿交綏。郤被觸氏國兵士。放出斬蛇手段。又拿這個蠍。取了他的箝。蠻政府急得不可開交。就命蝦兵蟹將。添師前進。蝦蟹妄自誇大。以爲牡鹿的行爲。不過鋌而走險。我們大軍一出。眼見他死不擇音了。那料蝦兵蟹將。被他抵觸。大吃一驚。部下的士卒。個個分頭奔竄。這種做品。眞與前年的義和拳一般。那時觸氏國兵威正盛。陸軍是牛相統領。這位牛相。本有縱火之功。當初樂毅圍齊卽墨城。田單曾借他的力。得解重圍區區蠻氏國。那有不破之理。海軍是野犀統領。這位野犀。本有分水的力量。一個犀首。便是極利的兵器。而目靈心四映。無論那一種軍情。不待報告。都能曉得。攻一個蠻氏國。自然易如反掌了。由是鼓譟而進。殺得蠻氏國境内。雞犬不寗。老幼婦女。血肉模糊。那屍首都丢人金蝸江裏。母大蟲君無奈只得匍匐出降。把一個好好蠻氏國。降爲觸氏國的臣屬。路也被他攘去。礦也被他奪去。一片錦繡河山。今非昔比。牛相哈哈大笑道。人家都說我爲人穿鼻。如今蠻氏國。也要仰我鼻息了。觸政府因派牛相爲蠻氏國總監。一切用人行政納税事宜。無不由他監督。蠧相平日。郤聚了大大的資財。觸政府責令悉數獻陳。不准絲毫瞞過。牛相又數蠧相的罪案。說道。你爲蜂蠆。毒你蠻氏國的民生。你爲蟊賊食你蠻氏國的民命。你還有甚麽面目呢。蠹相自知無地容生。投入金蝸江而死。咳這不是立憲國麽。爲了一件借欵事。壓制國民。闖出這樣大禍。目今正是强權世界。强陵弱。衆暴寡。講什麽公法。談什麽公理。在下故把蠻觸兩國的情形。畧記出來。請幾位謀國是的人看看。（巳完） 
國外新聞 
[英國黨人之暴動]  
　　十七日倫敦電云英國鈕登愛鮑城自由黨數人糾衆圍攻保守黨之俱樂部約五句鐘之久所有窻門盡被搗毁警察持短棍驅逐其一人卒爲暴徒所擊受傷頗重保守黨健將陸軍曹長倫台爾亦被暴徒毆倒於某機廠之傍其頭顱面部均巳受創 
[訊問旅順失守案情形]  
　　十七日倫敦電云俄京法廷審訊旅順失守案時司都塞大將與斯米瑙甫大將互相怨訟不巳斯氏則謂司都塞於攻戰守　兩事均置不問祇發行歌頌功德之命令聲告奬飾勳章之事實並僭奪斯氏之地位以欲行其投降之謀云 
[美艦隊近狀]  
　　十七日倫敦電云美國滅魚雷艇隊巳奉命在利亞强尼魯埠偕同美艦隊同過麥亟梁海峽云以上譯字林報 
[德國海軍同盟會近事]  
　　十七日栢林電云德國巴佛利亞海軍同盟　董事部於前日會議時盡行辭職當時大衆討議異常激烈照大概情形而論巴佛利亞人勢將全行出會但此舉卒未就下次開議會定於旦雪個地方舉行届時巴佛利亞人將盡蒞止云 
[英國改訂税則之議]  
　　十七日栢林電云英國地方主張改定税則之議者日益增多觀於議院中補缺選舉時主張保護税黨得優勝於自由黨之事可以證之 
[俄人反對海軍豫算]  
　　十七日栢林電云俄國國中反對海軍豫算議案更形激烈 
[俄員隨從美艦]  
　　十七日栢林電云據紐約來消息謂美國艦隊中有俄員一人隨行至太平洋 
[駐俄法使將至越南]  
　　十七日栢林電云駐俄京聖彼得堡之法公使龐伯將赴越南履總督之任因現任越南總督巴君將於來春辭職故也 
[愛爾蘭貴族代表]  
　　十七日栢林電云英國克迪來斯東之寇仁伯即前任印度總督現經愛爾蘭京城都伯林人公舉爲英國上議院愛爾蘭貴族之代表以上譯文滙報 
本埠新聞 
[飭派警局驅逐梟船]  
　　本邑西南鄉龍華火藥廠後面港内近日泊有梟船百餘號該廠委員及巡防局員相繼禀明製造局張總辦立飭巡警帮帶劉萬祥千戎督帶通班警兵協同該段西路總巡設法驅逐以免滋擾一面並咨請滬道札飭文武各員一體嚴防（夏） 
[巡捕干涉内地站崗之交涉]  
　　北市巡警分局副巡官蕭鳳祥上巡警總局禀云竊照卑區於本年十月間奉文推廣添設區所當經巡官於北市華界天保里租賃民房作爲四路二區巡警辦公之所並經派定崗位列表申報在案是該處馬路北首爲卑區崗綫應及之處設區以來卽經派巡在天保里外現築川虹浜馬路界綫站崗並無不合不料前日忽有租界巡捕前來干涉阻止謂卑區巡警只能站在天保里口不能站至界外馬路界綫之處如或站出即須拘送捕房等語事出意外禀請核示祇遵 
　　附巡警總局移滬道文爲移請照會事本年十二月十四日據北市四路巡警分局二區蕭副巡官鳳祥禀稱竊照卑區于本年十月間奉文推廣添設區所（中略）禀請核辦等情前來查該處川虹浜原係界浜不知何以擅由職商朱馮夀出費遽任租界工部局塡築馬路原案無從稽考然即築成馬路據職商朱馮夀云當時曾經聲明該路管轄之權華洋各 
 
 

Page 19

 
 
半是天保里外馬路中綫之南爲租界中綫之北爲華界界限分明不可混淆今該區派巡站崗循照天保里外馬路界綫以北旣未涉及租界辦理並無不合工部局巡捕何故侵佔干預强迫禁阻似此非理相干實於路政主權大有仿碍合亟備文繪圖移請貴道查核請即迅賜照會領袖領事轉飭工部局諭止該處租界巡捕彼此合循界線照舊派巡以保治安而重交涉望速核辦施行（企） 
[新簡蘇藩赴寗續誌]  
　　新簡江蘇藩司瑞莘儒方伯十七晚乘輪赴寗巳紀前報兹悉方伯此行約七八日即須回滬度歳俟明年元宵節後再行赴蘇履新云（哲） 
[禀報南邑鄉民滋閙已靖]  
　　南邑張江栅鄉民滋閙一事滬道現據南匯縣禀稱自奉派撥松滬巡防隊兵駐紥之後地方業已安靜謡言亦息似無須重兵駐防善後事宜會商紳董妥辦一面會同上海縣查拿滋事首要等情業已函知杜統領矣 
[批准給發警局鈐記]  
　　滬道前詳頒發吳淞巡警局鈐記一事奉蘇署撫批云據詳寳山縣吳淞鎭巡警局需用鈐記應准給發俾昭信守希即飭匠刋刻轉發給領啟用具報仍候督部堂批示（的） 
[南區工舍改期遷移]  
　　總工程局南區分辦處工舍業巳將小普陀禪院拆改竣事原定十五日遷入辦公兹又改期於二十日遷入昨巡士等己先至該處布置矣（杞） 
[總工程局愼重冬防]  
　　總工程局董以時届隆冬宵小易於竊發爰諭飭偵探等不得遠離差次靜候遣用至晚尤應分段認眞巡緝（夏） 
[學堂放假]  
　　城内敬業梅溪等各學堂均於昨日年假本埠道縣學師各官咸詣各堂考察課程隨即放假（泳） 
[民立中學堂行畢業式]  
　　民立上海中學堂於十七日下午二時年假並行第三次畢業式秩序如下（一）監院報告（二）誦中文論（三）誦英文論（四）試驗化學（五）給憑（六）來賓演說（七）教員演說（八）總理贈言（九）給奬（十）展覽成績兹將畢業生姓名列後田福蔭周均鄒魯威朱善孝方定華薛夀康 
[石子船沉没]  
　　昨有某石子船駛入斐倫路浜附近裡虹橋畔忽然沉没幸未傷人（西） 
[沙船遇盜]  
　　南市某商號近有商船一艘在北洋裝載油荳雜貨回申駛至吳淞口外小沙海面突遇海盜將船貨搶刼一空船亦遭損該船耆舵當即發電報告號主禀請捕盜局申詳滬道請派兵輪往救昨午梁觀察立派馬千戎廷樹督率鈞和兵輪駛往口外將該商船拖帶回滬再行核辦（軌） 
[滬城火警]  
　　昨日本城大東門沿城脚某姓家午餐失愼幸人手衆多得即救熄（杞） 
[官事]  
　　提右營萬叅府棣花昨日由松回滬浙江温州府啓續由浙來滬昨午即乘舟回温貨捐局總辦金籛蓀太守昨日赴蘇謁見蘇撫陳中丞面禀要公江蘇海運滬局會辦沈賡虞太守皖贛閩浙四省鐵路書記員劉孚周等到道禀見上海縣李大令禀銷病假留防十一十二十三十四等四隊官袁庭華劉智權魏廷樑姚振凱等昨均到道禀知於今日放餉（軌） 
訟案 
[會訊禀控阻撓塡泥案]  
　　英商馬海延律師愛理思控華人瞿士英賣地阻撓塡泥請照會傳究一案昨午奉帮讞王松丞刺史與英巴副領事提訊被告延達商律師投案代訴愛律師稱瞿巳將地出賣原告倩人塡泥詎地上另有棺木不遷向論支吾有意阻撓請爲訊究達律師稱此地先賣與已故之徐阿桂又賣與寳源祥復賣與瞿輾轉售賣况瞿因此曾赴上海縣　控有案請堂上查案再訊判候查明復訊 
[上海縣案]  
　　閘北巡警包探唐立才即小三子前拉東洋車時向同伴陳五徐二强借爭毆今誣陳等爲夥搶寳昌路張竹卿家之犯妄拿至局復向陳等每人索賄洋五元陳等不願致被禀局解縣又有楊小牛子前向小三子索討車租積有嫌怨今亦誣楊曾搶　東某姓家物件亦解縣請究前晚經帮審李明府訊明守情判三人回押候移請警局將唐立才交案質明究辦○顧叔其家被竊獲賊王粲英並原贓竹籃領衣亦奉提訊王　由某甲紏竊不諱判責二百板收押贓交失主領回○趙晉臣控竹卿專與無賴爲伍不顧家家請爲究辦判竹卿戒責一百下押自新所三月（車） 
[總工程局紀事]  
　　利益公司配船頭目康子林扭控承包雇船之邵榮安延不交船經陳參軍訊判交保限即日交齊○恊順煤炭店執事吳善裕控辛園老虎灶主王耀宗欠煤洋二十六元由南區解案判令出外自理○流氓王金泉李阿元阿榮因在火塲扒物與兪金寳爭毆扭案判王李各戒責一百五十下阿榮戒責二百下同兪一併押候再訊○張興才王阿三王阿榮楊和尚等在火場擅取未燬木植由巡士一併拘入判各戒責一百下逐出○恆大米行扭控掮客錢正卿代賣黄荳四十担延不交貨因此虧折銀四十兩請追訊判交保候移提買主訊核○崇明人施叙綱與孫進福案欠扭爭控案訊知各有不合判施交保孫押候查明再訊（夏） 
[巡警局紀事]  
　　總局戴文奎之幼孩昨被張德喜拐去當經尋獲扭張到局控究奉飭押候訊究○朱阿小欠姚阿大排髮洋五角不還向索逞兇被扭到局判朱笞責一百板示儆 
　　城内一路三區薙髮匠楊某與三區巡士何姓往來前日偶因細故口角繼而扭毆經巡士將楊何兩人一併拘入三區奉巡官略訊情形飭即押送總局訊斷 
　　三路一區張喬氏被夫金生押在鷄鴨弄花煙間内賣媪不愿逃至吳淞路某廠工作昨被其夫瞥見扭入三路二區警局訊判分别押候補提人証再訊○某女孩年約十歳似江灣鎭口音在路啼哭由巡士帶局奉飭留差候領（衣） 
[公共公廨早堂案]  
　　福州路胡家宅半飽居炒麵店失愼延燒多家捕房查其保有火險將邵榮卿及陳鐵梅陸坤林倪子章等拘案解訊奉判押候復訊各情巳詳本報昨復請究福和木噐店主陸坤林延穆安素律師投案訴稱火實半飽居所起木噐店與伊等隔隣實無串同縱火圖賠情事應請堂上將捕房控陸坤林案註銷倪子章供是晚起火小的實不知情邵榮卿供詞支吾求察帮讞楊燕貽大今以邵咎無可辭商之美白副領事判邵交保候訊陸倪當堂開釋於禮拜四再行將邵訊究餘人帶回捕房候示○李姜氏串同李學成販賣女子愛寳李金鳳李小五子等於公陽里龜奴李德昌處由濟良所查悉報捕派探將李等拿獲解究李供向做厨司金鳳女孩是小的親生愛寳等由蕪湖帶來並不賣娼伊父母取大洋三百元求察金鳳供與李同判李與姜氏各押一月李金鳳亦押一月期滿交其父母具領愛寳李小五子發濟良所留養候示○婢女馬蘭香年十二歳被主人某粤婦凌虐奔入濟良所昨日解訊供被歹人賣與粤婦處逐日被其凌虐不堪是以逃出求恩判發濟良所留養候示○曹利和串同戴蘭亭竊取洋人草帽一案昨解覆訊曹戴同供求恩判各押三月期滿逐出○蕩婦楊氏與夫張秀卿口角後日前忽將室中所有捲逃經張控奉上海縣移提在案昨由廪差恊探將楊氏獲究判過堂送縣訊辦○沈阿生竊信源祥皮貨號内灰鼠皮統等件判押一月○孩子徐小生王阿二串竊無主煤觔判押交父母具領管束○陳阿毛因軋傷夏老虎手指判押候傷痊再訊○王阿二前充某號巡捕犯事斥革昨因細故向金阿生等拆梢洋元 
 
 

Page 20

 
 
判枷示七天押六月滿期逐出租界○何加生前向李陸氏騙取縐紗十一疋判押候追贓各情巳詳本報昨解請究何供實因被人將縐紗拿去小的祇押兩疋求宥判押九個月如將贓交案再行酌减○王阿二竊周仲華書籍兩箱判押四月○曹廷香前向陳淦生處騙取眞珠花押洋三百零四元判押繳當本再核各情已詳本報昨復請究曹呈當本請爲察釋判將原贓交陳領去外曹押候具改過結交保開釋○王小毛前犯案逐出今又復來租界滋事判押三月再行逐出○徐阿利攫朱姚氏頭上金挖耳判押三月○王楊氏串拐李鑑清之妻子逃逸無蹤報捕解究氏供並不拐逃另有王施氏知情求察判押候補傳人証再訊○程齡孫以陸張氏之女愛保爲妾意圖捲逃禀求提究等情於昨提究判過堂訊○凌一成向英商恆豐洋行定買泰西縀不允照付價銀控奉提究判交保訂訊 
[法租界公堂案]  
　　回教民米長甫因余文甫誘逃姚永慶生女一案致被牽涉昨提訊原告姚稱余係米通信逃逸求追米供與余僅有生意往來並無通信縱逃之事求鑒楊啓明供係米之夥友阿四通信與米無干是實中西官判楊押米交保限交阿四到案再核○流氓吳少卿在閘北熗布被探拘押昨由閘北巡警局偵探持函赴公堂請帶回訊辦聶司馬准之○王來蘇前晚在巨誠昶廣貨店搶老虎毯一條由捕拘獲解訊王供認不諱判枷一月改過局四月○趙阿大前控史岡郎行竊奉判交保查辦在案昨又復訊史仍堅執不認判准予開釋飭趙另行追贓訊辦○某西人被孫亞毛竊去毛鷄數十隻售與徐木金沈金山兩酒館投廨求追孫供鷄係下鄉偷來並不在洋人處行竊徐沈同供用鷄向販户收買並非孫姓之鷄求核判孫枷號一月徐沈着具永不收贓結存案斥釋（舟） 
[美租界捕房事]  
　　王金發前晚在兆豐路與某印人口角互毆由捕拘入一并申斥釋出○華記路二百六十三號門牌某肆違聚賭由捕報知捕頭飭探查明該店主請單傳訊○前晚有一年約五六歳之男孩在百老匯路迷路啼哭由捕帶入留候認領○姚阿春張咸芳二人昨在西華德路口角凶毆由捕一并拘入押候解訊○七十五號英捕昨在百老匯路查見蔡洪記牛奶栅以病騾駕車當即帶入將驢送馬醫處驗明核辦○狄思威路項某前因失竊水烟袋布鞋等件疑係隣右杜小娘所竊報由包探拘入押候查明送究（西） 
[來件]  
　　蘇省鐵路公司十一月份工程報單 
　　松江車站分路土方已塡築存料之道板房搭起築月台巳動工 
　　釘道已至九百九十號橛碼 
　　第三段 
　　橋工 
　　第一千一百三十五號橛碼大漲涇橋東碼頭洋灰巳打好東西碼頭兩邊雁翅砌好一半 
　　第一千一百六十六號橛碼水溝已做好 
　　第一千一百八十一號橛碼水溝已做好 
　　第一千二百二十一號橛碼二尺洋灰水溝巳做好 
　　第一千二百五十三號橛碼小普陀橋東西碼頭脚手架巳做好樁東碼頭已打入二十顆西碼頭打十根均入地深自三丈至三丈三尺拕打三寸至三寸六分用一噸一拕 
　　材料廠蓋道木房兩所長六丈寛三丈以備存洋灰並材料傢俱等用 
　　第一千二百八十號橛碼二尺洋灰水溝已做好 
　　第一千三百五十四號橛碼水溝已做好 
　　第一千三百七十九號橛碼二尺洋灰水溝已做好 
　　第一千三百九十九號橛碼二尺洋灰水溝地基洋灰打好現立模子以備打洋灰 
　　第一千四百二十四號三尺洋灰水溝已做好 
　　第一千四百六十二號二尺洋灰水溝已做好 
　　第一千四百六十十八號橛碼二尺洋灰水溝地基洋灰己打好現立模子以備打洋灰 
　　第四段 
　　橋工 
　　第一千五百十二號橛碼十尺空橋河壩巳做好地脚挖畢兩碼頭地脚椿打下四十根地脚地盤洋灰均打完兩碼頭洋灰由地盤起己做兩尺高 
　　第一五百四十六號橛碼十尺空橋已告竣轉水道開就橋碼頭左右雁翅己砌成 
　　第一千五百八十六號橛碼圓洩涇二百尺兩空橋橋墩擋水椿撻完二百五十顆地脚椿巳撻三十二根入地内 
　　第一千六百號橛碼十尺空橋地脚由河底控下五尺深九寸厚石子打入地内四尺地脚及一尺地盤之洋灰己打成兩碼頭及兩旁翼牆已做就六尺高 
　　第一千六百十四號橛碼二尺洋灰水溝已造就三分之二 
　　第一千六百二十號橛碼二尺洋灰水溝己作就三分之二 
　　第一千六百五十號橛碼十尺空橋河壩擋就一面 
　　第一千六百八十號橛碼十尺空橋已告竣轉水道巳開三分之一 
　　第一千六百九十二號橛碼六店灣一百尺兩空橋東碼頭地脚金椿已打入地内七十二顆 
　　第一千七百二十三號橛碼十尺空橋地脚已控就三分之二 
通信 
[招領男女小孩]  
　　本所奉會憲陸續發下迷路及被拐之男女小孩十五口現又拍照招領小照一懸英公廨一懸英大馬路保安堂一懸南市總工程局一懸本所如有家屬可至新閘大王廟後本所認領可也所有各孩姓氏籍貫開列於後男孩金阿毛年七歳江北人張坤岩年十一歳通州人張成實年十二歳鹽城人顧小兒子年八歳清江人范岳星年九歳寗波人兪振泉年十四歳蘇州人沈三芝年十二歳儀徵人張順子年十三歳高郵人張阿旺年十二歳無錫人王愛卿年十一歳太倉人張祥福年十五歳舟山定海人陳大元子年十二歳阜寗人韓元劉子年十四歳阜寗人女孩胡英南劉小三子年十九歳阜寗人 
[  滬北棲流所謹白]  
 
 
 

Page 21

 
 
   
 
 

Page 22

 
 
   
 
