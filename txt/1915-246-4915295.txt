# 1915 - 246 - 4915295

 

Page 1

 
 
   
 
 

Page 2

 
 
時評 
[神經病之中國（冷）]  
　　每見神經有病之人忽怒忽喜不循常軌然而喜怒過後不轉瞬而即復常度矣中國國事往往如此而此次之籌安會起落即其一也 
　　籌安會之起也所謂逸出常軌者也於是請願也提早國民會議也召集特别會也衆說紛起於是百事動摇而中國之神經異狀矣乃未幾而神經稍定所謂衆說者漸漸消滅而所謂百事者亦漸漸照常 
　　雖然此神經一錯亂間而國家與人民冥冥中所受之損失已不知凡幾矣 
[專電]  
　　北京電昨日代立法院開第一次常會參政列席者四十人政府特派員四人黎院長請假主席以汪副院長代之所議之案均係大總統提出由政府委員約略說主席指件審查 
　　北京電參政院指定對於各團請願書之審查員爲聯芳梁士詒李國杰蔡鍔王家襄陳國祥汪有齡寳煕施愚等九人 
　　北京電昨日猶有向參政院呈遞請願書者華僑聯合會領銜吴亢幸回疆八部代表王寛馬龍標京外二十三處總商會領銜京師上海兩總會 
　　北京電總統昨召集國務卿内史長向詢要政并諭交立法委員會進行起草事宜 
　　北京電國民會議選舉事宜現正積極趕辦擬於明年一月一日或二月開幕 
　　北京電國民會議總統仍主持明年二月正式召集 
　　北京電聞肅政廳將有聯銜封事之呈請内容不詳 
　　北京電駐日陸使因有要公須與政府面商業已照准歸國一行其遺缺將以現往日本之外部參事王鴻年代理 
　　北京電政事堂電飭陸將軍給假來京 
　　北京電東三省改特别官制軍民並不分治設警察處視學監均係簡任 
　　北京電段將軍將任東三省經略使吴鈁將升浙巡按財政廳以丁道津張允言最有希望 
　　北京電京兆自治籌備進行聞不日選派委員分赴屬縣調查官制一月一日實施 
　　北京電敎育湯總長辭職未准特賞假一月 
[譯電]  
　　北京電順天時報云清室宣稱隆裕皇太后曾於清帝遜位之前降諭委託袁世凱治理國政故目下不便干預時事且不便受宣統復辟之請願書（九日） 
　　北京電政界對於帝制運動之態度近數日内顯有重大之更變袁總統致參政院之宣言書語意雙關意謂余固反對改變國體然反對與否須視民意爲轉移參觀其他表示宣言書中似含有更確定之意義參政院昨日議決不受理請願書因討論改變國體不在該院職權範圍以内政事堂已會議通過不贊成改變國體之决議案且將呈報袁總統其他各大員亦紛紛辭絶加入籌安會今據種種之現象觀之該會已不復能得政界之贊助然目下仍不能謂無後患但有責任之方面皆渴望此舉不於目下實行衆料帝制運動斷不任令銷滅蓋將待歐戰旣止時局安穩時續謀進行耳（七日） 
[特約路透電]  
　　北京電四國銀行團昨以指定改革鹽政之欵英金五十五萬鎊交與中政府因丁恩曾言鹽政無須用之故也按該欵原數計英金七十五萬鎊爲銀行團扣去借欵應付雜項二十萬鎊繳付之時且附有條件帝制運動似因袁總統之宣言書受有明確之頓挫國務卿通電各省將軍巡按使命於該管省分内維持治安至籌安會提議之問題當由國民會議妥善解决如有乘機圖亂以碍公安者當照律嚴懲不得寛縱 
　　成都電成都平原除北部一小隅外本年收成甚佳川省西部則收成平平（八日） 
　　香港電英藉華人羅竹伯（譯音）購送馬達救傷車一輛以備前敵之用其他華人允助資購買救傷應用之器具（九日） 
[戰電（英人路透電）]  
　　巴黎電今晚公報謂法軍砲隊在尼曷濮特境協同英艦隊轟擊維斯丹特海濱德軍排砲亞拉南北二面均有劇烈之砲火法軍排砲於數地點大損敵軍防禦工程香巴業砲火激烈不減於前亞貢華愛佛勞蘭均有炮戰法軍占優勢法飛機一隊以炸彈擲擊佛萊堡車站軍署起火一處又以炸彈擲擊薩萊堡·蘭斯·法凡爾桀·華萊爾里·維爾·台爾尼愛爾車站蓋報前德軍飛機轟擊聖狄愛及桀拉爾特美爾無防鎭地之讎法飛船以炸彈擲擊貝朗勒周圍之鐵路（七日） 
　　巴黎電今日下午公報謂西歐陣線幾處處有激烈之砲戰惟無步兵戰事德飛機五架以炸彈轟擊瑪爾齊維勒未釀損失又擊南錫曾斃數人法英海軍飛行家攻擊哇斯丹飛船停置所及狄曷士鐵路車站德軍戰於俄境者僅禁衛軍團已失軍官五百三十九員兵二萬三千六百九十二人可見德軍于俄損失甚大（八日） 
　　巴黎電今晚公報謂亞拉及洛瓦葉周圍瓦斯河與愛恩間又香巴業砲戰仍頗活動亞貢西部之德軍以無數含有毒氣之砲彈猛轟後即以兩師團進攻在法軍陣線數 
 
 
 

Page 3

 
 
地點得有有立足地法軍猛力回攻德軍之戰壕德軍復圖擊破法軍陣線失敗而止法飛機以炸彈擲擊佛萊斯加蒂德軍軍署及美的車站以報德飛機攻擊南錫之讎（八日） 
　　倫敦電公報局宣稱昨夜齊泊林飛船三艘飛至東海濱抛擲炸彈共死十三人當時英軍曾以抵制飛船砲擊之且有飛機升空偵察惟不能知敵軍飛船所在炸彈所落之處毁小屋十五椽起火之屋登時救熄（八日） 
　　彼得格勒電今日公報紀俄國馬隊之戰績謂馬隊一再衝鋒將柯凡爾至薩尼鐵路境之敵軍逐走俘敵兵一百四十人更南之俄軍因爲優勢之敵軍壓逼已奉命退至斯蒂爾河東面新陣地（八日） 
　　彼得格勒電俄皇簡尼古拉大公爲高加索總督及總司令俄皇對於尼古拉大公在戰局中之事業表示感意（八日） 
　　彼得格勒電俄皇頒發軍訓總握指揮海陸軍之大權並勉勵兵士信任最後之勝利保衛國家始終勿懈尼古拉大公自署爲副官長留書慰問兵士謝其從戰之勇武並謂俄皇定可引導兵士以得新勝利云（八日） 
　　彼得格勒電俄皇致尼古拉大公書謂開戰之初余極欲親臨前敵爲海陸軍之表率但爲事所阻不獲如願故畀汝以總司令之權汝受職後行動穩健爲全國所共見起衆人之信任今日敵軍深入余爲天賦之責所驅不得不親出指揮分戰爭之苦以保我疆土天意固不可測但責任不可不盡故余决心臨陣以謀國福敵軍壓境南疆亟宜注意陣地之號令旣須統一而軍民之統治權尤應集中爲地擇人以資鎭攝余特着汝前往南疆俾展汝才焉（三日） 
　　彼得格勒電俄軍在加里西亞東部太拉波爾大獲勝利擊敗德國禁衛軍第三師團及第四十八預備師團又奥兵一旅俘敵八千人獲砲三十尊又快砲若干尊俄軍略事追擊後占據沿塞里士河之原陣地更南特萊姆波夫爾境之俄軍亦將若干村之德軍逐走俘敵軍官四十員兵二千五百名獲砲三尊又快砲十尊奥軍在里斯特河與塞里士河下游中間於星期二日取攻勢俄軍步兵一大隊包圍擊之遂阻其攻勢並俘敵兵一千一百人俄軍前在維斯士拉河陣線爲敵所圍然俄軍竟能脫出困難地位今漸有逐步勝利之結果（八日） 
　　倫敦電波蘭大戰似已於尼們河與泊里貝河間一百十英里之陣線開始大約乃以距格洛特洛東南四十五英里之伏爾柯維斯克爲中心點昨日柏林公報承認俄軍在斯基台爾與伏爾柯維斯克間三十英里之陣線奮力抵禦彼得格勒公報則謂敵軍於星期日及星期一日仍在格洛特洛東面及東南面發展戰事星期一晨間俄軍後衛在伏爾柯維斯克附近及全陣線南面至羅沙尼通斯洛尼姆路止從事戰爭非常猛烈又謂俄軍接續戰鬭之後得於柯姆斯克至特拉岡慶陣線稍東阻遏敵軍之攻勢（八日） 
　　倫敦電德國專使和漢洛希親王八月十日第一次覲見土皇之詳情已由蕯洛尼加傳至米蒂蘭當時土皇頗怨德國漠視土耳其帝國之安危同志之國今皆棄而不顧致土國無軍火無兵餉獨於高加索達達納爾支撑危局德皇曾允輔助土國今竟食言云云該親王聞言爲之愕然繼乃答稱德奥二軍因用力於東部致一時未能作戰於巴爾幹無任抱歉云（八日） 
　　北京電中國德人復圖毁西比利亞鐵路橋梁一座幸俄人預先察覺炸彈得免炸裂（七日） 
　　倫敦電路透電社得悉據里虚來電徵實德奥軍在塞國邊界大爲活動預備進攻之說惟塞軍有備無患兩軍已見小戰數次塞軍多得利（七日） 
　　亞姆斯特丹電今晚柏林公報謂敵艦攻擊維斯丹與哇斯丹海岸砲隊轟擊之敵遂退去德兵死二人傷一人（八日） 
　　巴黎電郵船古亞特瑪拉號（五九一三噸）中魚雷船中之人均經救起（八日） 
　　倫敦電公報局稱敵國飛船今晚飛至英倫東部擲落炸彈聞死傷數人且有數處着火但火勢於半夜時卽被撲熄（八日） 
　　倫敦電八月份英國之入口品較去年同月增加英金二七一五三九八八鎊出口品增八二二七五八四鎊（七日） 
　　登扣克電昨晨有英軍艦三四十艘轟擊哇斯丹海濱（八日） 
　　倫敦電今日内閣開會接受委員關於維持軍力及各種要事之報告大約尚有與將來豫算案有關之財政問題國會定於星期二日復行集議（八日） 
　　倫敦電泰晤士報謂昆斯鎭美領事已接正式報告謂希斯泊里安郵船沉没失美人一名（八日） 
　　華盛頓電國務部接倫敦美大使調查希斯泊里亞號沉没情形否認德人所云該船曾置武裝之說且謂該船斷無能力可攻潛艇云美國各報評論此事頗形憤懑且要求德國嚴懲該潛艇艦長（八日） 
　　巴拿馬電巴拿馬運河近因岸塌不能通航致有船三十艘被阻不得出同時並接古亞特瑪拉之桑薩爾伐杜劇烈地震消息（八日） 
[東方通信社電（日本人組織）]  
　　東京電海軍預算有將删除之說惟此次海軍預算係考慮時勢提出之要求如果删除則政界恐將又起波瀾（九日） 
　　東京電山東日本守備兵隊撤退之後原定由中國聲明撤廢交戰區域惟此不過形式上之事今以日兵旣撤交戰區域自然消滅故决省此手續（九日） 
　　東京電俄向日本定製之軍需品計小銃一百萬桿銃彈一萬萬顆此外並有三寸口徑野戰砲及砲彈等計價約一萬萬元（九日） 
　　東京電日本防務會議定於十三日開會（九日） 
　　東京電大正五年度預算已經本日閣議提出今後尚須續行討議計大藏省歲入爲五億三千萬元（九日） 
　　東京電三井男爵因有𤸔病研究之舉特捐助金一萬元（九日） 
　　濟南山東青州之實業家近組織青島觀光團團員計二十人於今日啟行前赴青島觀光往返豫定以五日爲期 
　　又濟南紳商亦有組織一大觀光團前赴青島觀光之議不遠即可實現云（九日） 
[公電]  
　　申報館轉儲金團聯合會敝邑儲金初尚踴躍近忽停滯旣繳且索還默察人心於國體問題實受影響特聞餘姚支所佳 
要聞一 
[一月間所見之巴拿馬太平洋萬國博覽會]  
　　本報旅行記者抱一 
　　余游美國全境旣畢返舊金山窮三十日之力參觀博覽會自歐戰發生世界工商業及其他各種事業無不受影響此會之現狀或未能盡如最初之所期望然要不失爲一時盛舉此會資本爲七百五十萬元加利福尼省及舊金山巿各補助五百萬元合共一千七百五十萬元益以各省政府館各國政府館場内商家所建設之各館爲數不資矣 
　　此會之主動爲舊金山巿商會然當創始時尚有一叚關於地點競爭之歷史即同時有波士頓華盛頓三的哥等五巿與舊金山共爭設會地點也記者前此通信述在三的哥巿參觀加利福尼省地方博覽會其所以同時舉此實爲調停競爭之一種手叚而當時吾中國各大商會亦嘗聯名電陳其設會舊金山與中國各商埠之關係兹姑勿論要自巴拿馬運河旣通自上海至紐約旅行日期短至五分之一自紐約運貨至舊金山從前每磅十六元今減爲九元則其影響於太平洋商務之大自不待言而此紀念博覽會之設在太平洋岸最盛商埠不得謂非名正言順也開會期自本年二月至十二月記者以七月往游適值其會期之中心天氣清和絶不苦暑（舊金山氣候最佳終歲不寒不燠）以廣六百二十五英畝之會場而游人如蟻所至摩肩嘗以冷眼暗注此紅男緑女足跡之所聚目光之所駐屬製作出品内容上之研究者亦正不多得而其最大多數直以是爲游觀娱樂之場焉會場之左偏有地曰（叢）　無數游觀娱樂機關於一隅其地游人之盛嘗數倍於十大陳列館亦一證也 
　　組織博覽會者知其然也故凡出品之陳列一方謀所以供專門學者職業家研究之利便一方務謀所以誘起一般觀客之興味而鼓舞之試舉一以爲例會場内英屬加拿大館陳列鑛產農產木材獸畜漁業鐵路等等亦猶夫他館之所有而其陳列布置匠心獨絶事事物物悉以實物模型標本圖畫混合點綴之惟其佈置精奇故遇夕陽在山他館門前漸形冷落而此館游人獨留連不忍去若輩來意不過賞其奇巧耳而卒使其腦海满儲殖產興業之思想以去斯其影響所被可勝究耶 
　　即如所謂（叢）者外觀一游戲場耳而究其内容亦正有特别之價值試略舉之一爲創造世界自開闢天地以至山川河海禽獸草木種種構成發育最後乃爲人類其中風雲雷雨水火人物維妙維肖一爲巴拿馬運河將運河全圖及行船開閘洩水堵水諸事用實物或模型或圖畫混合演寫另有小船小火車自動往來觀者坐位設於實景之周圍旋轉繞行全河在目一爲無畏戰艦之歷史演歷次海戰形狀一爲自倫敦探險至南極乘船出發惟見冰塊千尋雪峰萬疊與探險家纍纍之墓碑一爲馬之敎育馬能辨色知數座有客若干男女客各若干每月幾星期每星期幾日每年幾月任客舉問馬皆能足踏紙牌以對一爲嬰孩養育器凡未足月離胎之嬰孩收養於機器内使其空氣温度與在母胎時無異至足月從機器取出與初離母胎無異凡送嬰孩入内護養槪不收費入覽時有醫生詳細解說一爲潛水艇所設與眞艇無異遊客乘之深入水底惟見各種魚類游泳四週及冰田火山諸景其他若升空機快樂轉輪滑稽院玩物世界阿爾蘭墨西哥中國日本等村落皆用實物布景來者亦祗慕其奇巧耳不知不覺中使其腦海满儲科學思想冒險思想尚武思想歷史地理思想以去 
　　博覽會復常乘機發起特别之舉動引人入勝僅記者在彼三十日間發起大會三次皆引動傾城士女捷足爭先一爲新辭職國務卿白乃安氏之演說大會白氏爲人前此通信嘗言之是日演說世界和平主義一爲前總統盧斯福氏之演說大會其題爲擴張軍備主義兩主義如氷炭之不相容而於先後三星期内演述之其人皆爲一時大雄辯家方其登高壇對廣場萬衆聲響之宏壯氣槪之偉岸不可一世其所持理由何等堅强有力各以全副精神訴其志願於千萬國民而受其敎者頓增無限之智識與理想又一次爲歡迎自由鐘大會則更舉國如狂自由鐘在東方費城爲美國共和國寳此次特由東美舁行萬里以來美沿途歡迎傾動全國是日正午以無數軍隊樂隊護入會場隨行有四十八童子衣特製之綵衣代表四十八省高唱國歌一時耆宿名儒演說紀念共和宗旨凡此皆於快樂游戲之中施其申儆國民之手叚所謂博覽會者不過借題發揮耳 
余偶以是種眼光觀博覽會乃覺博覽會之價值廣博無涯所謂研究出品改良進步其一部分也 
[北京快信]  
　　據余所得各有力外人之意見大致不外（一）冷靜派大意謂中國之變更國體與否與外人無涉惟以中國不生擾亂爲前提（二）反對派其說種類如下（甲）謂此時歐亂未平恐有野心之國出而乘取利益則無國能與爲援而在中國最有利害之各國尤不能不引爲深慮（乙）謂各國利害反對若協商國方面表示同情則同盟國方面必生惡感若同盟國方面表示同情則協商國方面又必生惡感（丙）謂歐戰未了之前各國必不承認如此則中國必不能干預大會有損中國之利益（丁）謂時機未熟恐生擾亂（戊）頗以禮敎爲言 
　　此信未發得見朝日新聞所登神田生通信所述英美德法各國人意見與上述相同足以互證 
　　又日報載古德諾在奉天途中之言謂中國私自有人運動變更國體我將回國用爲犧牲將所述言論加以曲解種種誤謬發爲無責任之言論實乃出於意料之外然古氏之共和與君主論具在雖不能引爲絶對論據要其頗左袒君主不能事後一併取消也 
　　故現在北京傳言確有中止進行之勢蓋外交關係重大不能不兼籌並顧也 
　　聞軍警界要人主張將反對各派之人一一柬請交換意見若其不到則以書信問其意見必欲得回信而後已此所謂反對各派者並莊思緘汪鳳瀛等亦在其中 
　　梁士詒氏派之施肇基已以儲金團事於卽日出京聞某要人頗語施氏令其轉告上海商界不可惶恐中華民國四字决無變更其意殆即謂總統選舉法或憲法上將有更變即將取一種方法令總統可以自由傳賢傳子耶 
雜評一 
[領銜（無名）]  
　　此次籌安會發起後請願之風盛而領銜二字遂常見於電報夫領銜何事也榮歟辱歟使人欣美歟鄙棄歟此則各視其人之所好何如耳 
 
 

Page 4

 
 
 [G 
[（瑞和洋行禮拜五拍賣）]  
八月初二日拾點鐘在本行拍賣爲司格酒打字機器軍衣鈕子寛緊帶鐵床各種木器另物等不計瑞和洋行啓 
[華商拍賣]  
啓者今禮拜五即八月初二日二句半鐘在本公司拍賣凈漬各色粗細厚呢數十疋均不限價届時祈請降臨面拍可也此佈 
[禮拜六拍賣凈漬洋紗並箱頭貨寳和洋行]  
准于初三日下午二點半鐘在本棧拍賣廿支紅財神十六支福島十二支三馬夫婦九星球雙旗十支金寳星牛耕田天官送子紗共計四拾餘包開山鋤三百四十四只煤鍬五百只木柄七百七十六根十二磅怡和人鎗細布一件三兎市布一件色油光紙七件三光燈二箱女絲襪一箱金花面盆二箱共并干二箱電燈泡一桶樣子顔料一箱塊布八箱鈕扣一箱光耀香皂十箱香粉紙一箱並零星不計此佈寳和洋行謹啓 
[禮拜六拍賣小輪船寳和洋行]  
准于八月初三日上午十二點十五分鐘在　關碼頭拍賣小輪船一只該船榮昌鐵廠製造名榮華計一噸二十六分長三十六尺八寸廣七尺七寸吃水三尺四寸馬力六匹每時走廿八華里拍後當付定銀貴客欲看請至英大馬路外灘碼頭可也此佈 
[禮拜六拍賣義記洋行]  
啓者禮拜六即初三日上午十點鐘在本帳房内不限價拍賣各種八仙利市錶牌狐頭鵝魚洋紅標等貨此佈義記洋行啓 
[拍賣暫停二期裕昌疋頭]  
魯意師摩洋行始創自同治十三年即英一千八百七十四年啓者本行拍賣裕昌疋頭各貨班期於禮拜一下午二點半鐘現因來貨不多又聞有二船在途遇險該貨誠恐未能應期不如暫停拍賣二期一俟各貨到齊仍舊照常拍賣特此佈聞魯意師摩洋行 
[禮拜六拍賣舊木器寳和洋行]  
准于初三日上午十點鐘在本行拍賣柚木書樓椅火爐鏡銀器廚紅木古董架三扒酒架大餐檯鐵床木床大座茶几寫字檯椅信箱書廚電汽風扇鐵裁縫銅自來火燈地毯畫鏡留聲機器中國戲片十餘打織襪機器火爐邊火爐屏風檯布磁器玻璃器以及全副房間大菜間式舊衣服一切零星什物不計此佈寳和洋行啓 
[華商拍賣每逢禮拜六]  
准於下午二點鐘在本公司拍賣零躉疋頭洋貨兼拍凈漬元色粗細厚昵等貨届期請來面拍此佈上海天津路華商公司啓 
[禮拜一拍賣]  
魯意師摩洋行始創自同治十三年即英一千八百七十四年准地初五日上午十時在本行拍賣女帽數十頂衣服等及柚木大厨面湯檯酒架書樓色帽架五斗廚梳粧檯雙單人鐵牀大菜檯大菜椅刀叉大菜色大小新色畫鏡磁器花瓶屏風花園籐檯椅器等一應什物不計此佈魯意師摩洋行啓 
[禮拜一拍賣凈漬貨]  
壳件洋行始創自同治九年即英一千八百七十年准于八月初五日下午二點半鐘在本行拍賣稍漬十支老中國人印度紗九包爲四格酒念箱洋線圑一箱聽頭吃食鐵條鐵板鐵絲油漆玻璃另星什物衣服木器等不計此佈壳件洋行啓 
[禮拜二拍賣舊三角鐵搭頭鐵板]  
壳件洋行始創自同治九年即英一千八百七十年准于初六日下午三點鐘在虹口滙山碼頭拍賣舊三角鐵八百餘擔又搭頭鐵板百餘擔分莊拍賣拍後當付定銀限一個月出淸此佈壳件洋行啓 
[農商部註册中國精益眼鏡公司]  
總公司在上海英大馬路泥城橋東首分公司北京漢口 
謹告學界及各界註意目力不克之讀書苦况SISSALD　SDEE　　NOICI　　EVITCCFEO已戴完美合光眼鏡之明爽DEE　　　YOO　　ONA　NIARO　DETCERROO　HOIAIY目力不充之患近　爲青年學子之一種流行病無以補助之　特足以　滯美學力且充足以枉耗只書明盖由於　獵既艱心神不　而記憶力之作用往往事倍功半即視筋亦爲之疲乏乏誠得真正光學專家爲之害驗目光特如所缺之度數製成化學鏡片以備補之　具適如　除則目不勞而　　暢腦旣逸而用自舒且無　之裨益有　可以道里讀者若夫學子之有頭痛及腦　筋病者按諸醫理亦　與目患相　一經騐光病根立見他如外著之目疾　不可不先就審騐俟調理康復再　力於學堂庶不爲終身之不如以工所　亦不能學界中人世之有同病者皆當　意敝公司於驗光製鏡之學　業各界信用自開亦於爲社會　益竭誠忠告幸　　　及各界　之 
中國精益眼鏡公司謹佈 
[廣東種德園新發明國貨]  
買如意油錠一粒奉送如意油藥渣一包 
自製薄荷錠　商標薄荷錠上海廣東種德園　　 
薄荷乃中國特產功效優勝於東洋近今提倡國貨本主人爲挽回利權起見研究製藥之方法提薄荷之精液煉製成錠較之東洋之品與别家之品更爲優美近有無恥之徒僞藥欺人有碍國貨進行　諸君惠顧請認明醒獅爲記辨别氣味純香庶不致誤價目　大號洋二角半　二號洋二角　三號洋角半外埠函購原局回件寄費自理　批發代售格外克己 
創製如意油錠　商標如意油錠上海廣東種德園　　 
本園自甄之自意油其功效之超著久已遠近馳名本主人特出心裁不惜資本研究西法製藥提如意油之精液製煉成錠較之如意油功用更爲得宜而且携帶利便亦無傾洩之弊誠護身之至寳也　諸君惠顧請認明上海四馬路老巡捕房對門開張不誤●廣東種德園謹啓　價目　大號洋二角半　二號洋二角　三號洋角半　萬應如意油●大瓶一元中五角●二角●小一角●五分 
[聲明]  
森興押店停押候　至九月底止如過月發賣本主告白 
[拔毒止癢癩疥瘡藥]  
此藥無論何種疥瘡小孩黄水瘡濕毒一到止癢頭尾二天毫無痕跡大盒半元小盒角半上海抛球場北首廣東杏林軒啓 
[王喬松]  
星卜家仍住三馬路仁安里同和公又茲有在外冒名朦混妄言圖利者祈諸君注意 
[黄埭范淵如啓事]  
不肖長子廸奎于陰曆五月廿五日擅將店欵私自捲逃在外遍處招尋毫無音信如有親戚好友銀錢出入等欵受其愚者與鄙人一槪不涉特此登報申明 
[中國股票公司]  
本公司代客買賣收買蘇浙安徽廣東湖南湖北川漢粤漢股票收條通商交通興業四明銀行漢冶萍股票憑單漢口旣濟水電通州大生紗廠崇明紗廠墾牧股票蘇浙湘皖路有期證劵新華儲蓄票願售者請持票至上海五馬路正豐街口安裕泰茶號接洽本公司事務所設在上海三馬路石路口曲江里八十六號安裕泰茶棧内均可交易又兼做蘇浙路證劵押款再有路遠者往返不便請將票就近交郵局雙掛號寄下價洋卽交中國交通兩銀行滙奉或交郵局滙奉 
靑島皮酒係最好最廉之酒并且每星期有新貨到埠上海圓明園路六號天福洋行總經理電話三四七六 
[新到雲南火腿]  
本號自辦正雲南宣威腿普洱茶發售上海四馬路接元堂啓 
[存濟局周文卿先生名不虚傳善治各種毒門重症真有藥到病除之妙]  
滬上醫藥林立眞僞難分報紙所載非假借揄揚即張皇誇大廣告傳單觸目皆是而欲求一眞正靈騐者百不得一鄙人初患白濁小便刺痛繼則紅腫破爛痛苦更甚市上丸丹徒費無益家人代憂未幾竟變爲血淋寢食俱廢更加劇烈適値内表來寓探望力述六馬路朝陽樓對面存濟局　周文卿先生包醫男婦各種毒門重症對病發藥無不神效鄙人婉言却之　子以至戚之言决爲可靠又恐前藥之悞或尙未極端發作因徑請　先生到寓診察相見之餘備承指敎而所言亦頗有把握因即試服先生湯藥如法兼服丸藥及外用敷藥果然當日痛止一夜安眠便覺腫退淋愈及至覆診實已霍然今已數月並不發生他症足徵　存濟局醫藥之靈騐確是名不虚傳爰述　末以告同病　　先生秘製珠珀立止白濁丸每料一元　珠黄下疳散每罐一元　珠黄掃毒丸每料二元　横痃内消丸每料二元　横痃立消膏每張一元　錢業李承生啓 
[白濁香甜露]  
此露治五淋白濁眞如仙丹一般靈驗且極香甜可口如如溺管十分刺痛小便不出痛苦到要命一服此露立卽利水止痛即愈每瓶三角上海抛球場北首杏林軒啓 
[拐逃聲明]  
松江北鄉四十三保十一圖地名　界浜有著名土棍沈仙雲即沈阿二屢犯竊盜前淸懲辦有案家有兄弟五人綽號五虎將獨沈阿二最爲兇横結黨横行遇事敲詐人之受其累者往往敢怒而不敢言同村有孀婦錢張氏薄有田産所生遺腹子年已弱冠被沈阿二百計引誘拐逃無踪經族人四處招尋兩月之久始探悉沈阿二與錢張氏匿居松江西門外白龍潭某家居住雙宿雙飛如同夫婦報告二區局員派警於十七晚在姦所當場拿獲送究然孀婦嫁人雖律所不禁在沈阿二休妻娶妻法律難逃今旣佔其身并奪其産且又滅其宗嗣其居心之險惡已可想見想賢長官嫉惡如仇挽回地方風化當必照律究辦以懲兇横而安閭閣也　北鄉四十三保羅界浜錢氏同人啓 
[允康公司賠欵之最速]  
先嚴陳羅德于本年二月五日在泉州允康分公司投保壽險銀五百元不料于上月失足　樓受傷致命當經報知分公司轉報上海總公司查明得實立即照章賠償無稍遷延洵爲信實可靠賠欵最速之保壽公司也無任欽佩特鳴謝悃泉州靈慈舗棘人陳脩綸謹啓 
[介紹良醫]  
胡作屏先生幼習醫道脈理精通懸壺甬上二十餘年危症沈疴經君挽救獲愈者指不勝屈而於外科癰疽楊梅結毒癧諸症痔尤稱獨步茲因友人勸駕來滬濟世同人特爲介紹俾便週知凡欲求診者請至英租界老垃圾橋南堍厦門路朝南門面史積富舊庽可也周金箴朱葆三錢達三袁履登余伯陶徐小圃朱堯臣顔伯卿 
[敬謝陳道庵醫士]  
月初内人患痢寒熱胸悶投藥依然旋請先生診視用芳香化濁之法一藥而愈房人感佩曷勝謹此鳴謝並爲病家告焉醫寓在白克路龍飛馬房西首十六號洋鄙九時至二時候診門診一元出診四元與號在外　王肇之啓 
[蘇州四擺渡張愼甫瘋科來申]  
每逢舊曆初一初六十一十六念一念六下午三點鐘開診八點止在申英界浙江路老垃圾橋南板本號隔壁三百八十四號内診掛號處識 
[中國紅十字會敬募浙江水灾急賑]  
浙屬開常龍衢各縣于今夏同患水灾該處四望皆山蛟洪　發城鄉村鎭冲刷蕩然現雖水勢退殺而田畝已成沙磧屋廬多付汪洋巨萬哀鴻嗷嗷待哺業經一息奄然况届秋凉風棲露宿貧無所歸其蕩析流離情尤可慘實令言者酸鼻聞者傷心本會前奉浙江屈巡按使來函告振早經募墊欵項派員馳赴該區趕放急振惟綠灾區旣廣灾民衆多殊有杯水車薪綆短汲深之慮除刋浙灾　眞廣爲勸募外特再用亟登報布告務祈　薄海同善情般飢溺慨解仁囊多助一金即能多活一命早施日即能早救一人俾吾浙垂斃窮黎咸出水火而登衽席則功海二馬路中國紅十字會總辦事處沈敦和啓 
[上海久成絲廠通告各同業]  
敬啓者敝廠於本年舊曆七月十五日由張仲甫君介紹臨平緯文字號春繭計八百七十六包堆存上海華比洋棧已交過元二千兩現因袋及繩索分兩與原訂不符因起轇　望同業中勿可售進特此通告　久成絲廠啓 
[参茸珠术海狗腎廣嗣金丹]  
人生未有斯身先有此腎故腎爲先天之源五臟之本十二脉之根而性命寓也凡人或成婚太早以致體虚漸覺四肢厥冷變成勞瘵從此腰膝酸疼耳目昏眩神思恍惚百病叢生此皆先天不足後天失調所致若不藉藥石　補救之則伯道　憂噬臍何及本主人創製補腎廣嗣金丹擇天醫良辰黄道吉日親自監工督製故與市井牟利欺人者有天淵之判專治各症開載於後一治五勞七傷諸虚百損一治腰膝酸疼四肢疲倦一治命門火衰眼目昏花一治神情恍惚坐不耐久一治畏寒畏熱自汗盜汗一治體虚血枯百病叢生一治先天不足夜熱骨蒸一時後天失調食不運化以上諸症略　不詳無論多病男子龍鍾老叟服此丹後諸恙霍然弄墇之喜指　可期且能强筋骨壯氣血若服一月萬病回春面目光潤如連服不斷則冬不畏冷夏不畏熱鬚髮轉黑視暗若明雖昕夕從公不覺勞倦昔日五勞七傷之人服此藥旬日全愈其不世之王道奇品也本主人實事求是胞與爲懷如或大言欺人毫無實驗非惟天地不容且必災殃立至也附　每盒二元每料十六盒收藥本洋二十八元○雙料每盒五元上海盆湯弄寗波路口瓣香廬總發行啓 
[允康人壽保險公司賠欵迅速廣告]  
先父唐崑山於民國三年五月廿五日在泉州允康分公司投保壽險銀一千元不幸於前月病故當經報告分公司轉報上海總公司查明立即如數賠償不折不扣足見該公司信實可靠用特登報鳴謝並以告我同胞之欲保壽險者向允康公司投保爲荷泉州水仙鋪唐氏長女恨治次女勒治謹啓 
[青年會附設商業半夜學堂添招各科新生]  
本學堂課程完備敎法精密久播聲譽無待贅言本届定於新曆九月十七號即舊曆八月初九晚開學科目有二十餘種之多不及詳載　商界有志者欲知詳細可向本會事務所索閱章程餘額不多報名從速　校址上海英租界四川路靑年會内 
[感謝戒烟聖手]  
孫君介謙名醫也僕因肝胃氣痛吸烟二十餘年身體衰弱日甚一日且烟禁日嚴遂立志戒絶更醫八人終以困苦難忍屢次中止再欲求戒絶之方而屢以前日之苦爲戒適含親産後病危諸醫束手後延孫君診治萬應手而愈僕神其技因以戒烟相告承蒙慨允許以毫無困苦乃服藥　餘果如所云居然癮斷病除飲食大進闔家歡忭僕感其恩驚其術且悲同病者之欲戒無從焉因登報以相告介慶醫院孫君之出診處設在偷鷄橋西芝罘路三號虹口四號黄世才謹啓 
[專門醫咳唐拾義咳丸]  
廣東醫咳大家廣東省城下九甫唐拾義老醫生世業中醫並由西醫大學專門畢業購備各國儀器專門醫治各種咳症所醫必效遐邇知名其最著名之（久咳丸）乃以中藥之精液煉蜜製成曾服試者無不認爲治咳聖藥故外洋内地遠近爭購是以名譽日高消流日廣敝號爲普救同胞起見特運到此丸一大帮以便諸君採買謹將其功用列左○一治戒烟之咳一治酒色過度之咳一治喉癢虚寒之咳一治腎虚脅痛之咳一治憂慮成患之咳一治老人虚弱之咳一治胃弱飽滯之咳一切日咳夜咳連聲咳單聲咳黄痰咳白痰咳唾血咳破金咳潮熱盜汗心跳氣喘肺　肺痿五癆七傷等咳雖最日久不愈之咳症無不百試百驗每樽一元每打十元（總代理）上海抛球場二馬路口永順成廣洋貨拷綢莊啓（分銷處)上海虹口天潼路華豐○有興○三馬路廣昇祥○棋盤街均益○天津北馬路小獅胡同福茂恒○漢口前花樓富源○蕪湖鷄窩街廣泰○奉天恒茂益○北就福茂恒 
[泰和參號擇於八月初三開張]  
本號向在上海大東門外裏鹹瓜街南首於今夏遷移對門洋檯門面專辦吉林大山人參高麗野參暹羅毛白官燕東西洋參關東毛角鹿茸北洋魚肚交趾玉桂天生野术上白銀耳一切細品俱全貨品選擇精良價定格外克已早蒙各界信孚如蒙　惠顧請認明小號招牌貨價不合包退回換特此佈告　主人謹白 
[滬杭甬鐵路局醫官西醫周邦俊]  
門診　下午二時至五時診金一元號金一角出診五時以後診金五元號金二角提早逾時加倍急症隨邀隨到最新六百○六注射兼戒洋烟診所常年包醫另有專章英大馬路泥城橋堍同濟藥房（電話）三七五九 
[京都天德堂]  
包醫男婦花柳毒症列名於下近有無恥之徒見我告白爲效同音仿樣翻刻報章改頭去尾掉換言語摀亂朦混假造冒充此實醫界蟊賊也諸公留心認明上海四馬路羣仙傍京都天德堂牌號方不受滑頭奸輩欺騙也來堂包治出立保單特備凈室膳宿隨便 
下疳腫爛下部腫爛刺猴下疳袖口下疳臘芯下疳斷綿下疳闖疳蛀疳初起五元至十五元五淋遺濁血淋遺濁虚勞遺濁或毒火淋砂淋膏淋或尿血淋小便刺痛當日立止初起四元至十五元魚口便毒横痃堅硬或紅或腫發燒作冷疼痛難忍步不能行要潰不潰破口流膿初起四元至十五元疥瘡癩癬楊梅瘡疥或乾皮疥或潮濕疥或瘋癬疥或膿窠疥或痛或癢内服外搽三天脫落初患三元痔瘡漏瘡分廿四樣如鷄冠痔如紅棗痔如葡萄痔如燕窩痔日久生管膿血淋漓初起五元至卅五元小腸疝氣左右偏墜或有疼痛或不疼痛常好常犯發時有氣串入腎嚢小腹抽痛三天消淨初起四元楊梅瘋癱週身斑點透頂爛喉塌鼻壞眼陷穿足底四肢酸痛本堂治法比衆不同二十元起一百元止 
[上海信源堆棧公司廣告]  
啓者本棧爲便利滬寗鐵路營運客商起見招集鉅貲建造洋式樓棧於滬寗下貨碼頭對河西蘇州河路澳門路口駁貨到棧靈捷便宜風雨偷漏之獘更可無虞本棧尤稱特色者保險公司認爲頭等棧房又設有晒場潮包可代　晒以及保險押欵滙兌皆可代辦並且便宜迅速至於本棧棧租亦極格外公道對於客貨照料周妥茲承客商之請先行交易俟帳房工竣後再行擇吉開幕如蒙　惠顧請　移玉本棧面議可也此啓 
[淮安府學堂伍君頌揚沈製鏡面散]  
專治雀斑酒刺粉刺烟容紅點白點暗晦等症果然立奏竒功 
人壽醫藥室餘年先生惠鑒鄙人面上素有紅瘰班點百藥治無一效每一攬鏡竊自慙恨前于正月中旬郵購尊製雙料鏡面散一料如法敷搽旬日减一月痊愈果然立奏奇功不獨紅瘰班點悉行去淨而近時面色紅潤嬌嫩逈非昔日不揚蒙恩殊深理當鳴謝用誌數語請登各報以彰保証庶海内外同胞有患面上紅瘰斑點烟容粉刺瘡疤滯氣油光酒刺等症俾得同霑惠澤也（下略）淮安府中學堂伍雋義上言二月念五日郵局掛五八四號原信彙裱屏幅任人閱看　沈製雙料鏡面散售價每洋兩瓶每料六瓶洋二元五角單料每瓶二角半每洋五瓶　人壽醫藥室開在上海山西路即盆湯弄大街集益里二弄對門認明餘年氏小影藍龍商標 
[利康洋行火險公司啟事]  
本行代理火險歷有年所專保南北市房行棧廠店生財衣物如遇不測賠欵迅速信用卓著早蒙紳商所稱頌茲圖推廣營業特請貝明忠鄭鍾漢爲華經理專任其事如蒙各界賜顧請移玉小行向貝　兩君接洽是當格外克已以副惠顧者之盛意也 
[包愈立止遺洩聖葯]  
京都天寳齋●凡購遺洩聖藥●必須認明牌號●此丸有中流砥柱之力●挽囘造化之功●確係普天下第一靈丹●如不效騐原洋奉還 
凡患遺洩病症皆因腎水虚耗命門受損或思慮太甚以致心腎不交久之面黄肌瘦腰酸腿軟四肢無力虚損勞傷由此起矣若不醫治將來根深蒂固望愈甚難治藥雖多對症者少本齋深悉病源覔得異人秘方名曰純陽必愈丸專治遺洩各症服之奇功立見當日可愈精神充足則身體雄壯百病不侵如患遺洩即是陰虚之現象此丸功能鞏固骨髓滋陰補益輕者二盒包愈重者一料除根永不再發若能連服兩旬大補氣血諸病不侵精神倍足每盒洋一元每料六盒洋五元如外貼遺洩膏取效愈速每張七角膏丸並用功效益彰上海二馬路西鼎新里石庫門京都天寳齋啓 
[餘姚鏌劍山吳梅巖調理温熱胎産女科專家]  
英大馬路五龍日昇樓後香粉弄恆德里七十二號 
[治肺秘寳雅製貝母精止咳除痰補肺順氣不論新久妙不可言]  
雅製貝母精乃救世經驗之秘方除痰止咳之神品具有空前獨創之奇功藥力所至立致肺經健壯能止生新痰將粘滯肺體之陳痰推運出喉隨嚯而出爽滑非常若口吐白沬之薄痰能變爲若凍若珠灰色之厚痰此種奇功皆可目覩新痰已止陳痰將凈之明證也神奇若此雖極重極深之痰咳不論新久定能完全治愈不寗惟是尚有添增精神不畏風寒之妙能若夜寐不安虚熱盜汗手熱脚軟遇風如翦驚入骨髓者每次服三四片日凡三次服至三四天後立覺神壯氣爽痰咳消除飯量加增若傷風塞鼻腦脹流涕者連服二天立能全愈一切肺病均可保險凡久患痰咳曾服他藥而未得絕根者連服雅製貝母精三四天所見之效力便有比衆不同之奇妙若痰滯咳劇氣喘喉癢寒痰嘔噁體胖痰塞作聲痰腥痰紅喉啞胸痛老年痰粘氣急一切癆傷咳血肺炎肺脹肺損肺痿等症不論男女祈速試服幸勿錯誤本堂濟世心切誓不欺人特訂試服章程凡購雅製貝母精六盒如服盡一盒未見效力者可將餘藥退換原洋六元以昭信實若傷風新咳一二盒可愈者不在此例●每盒售洋一元二角●每料十二盒售洋十二元各埠郵購加費半成原班回件保險寄呈郵票代價九五作用上海四馬路東中西藥房對面光華堂藥房啓 
[上海晝錦里江新旅館六折價]  
本旅館開辦以來悉心研究無不美備惠臨者無不洋洋樂道極稱便利茲於本主人有鑒於斯自卽日起優等大菜間可住六位一元四角頭等官房可住五位一元二角二等官房可住三位七角三等官房可住二位四角久蒙各界諸君咸皆許可茲于七月期日起三角四角起一律减爲收足六折以昭公道藉副來賓惠顧之雅意恐未週知特此佈告 
[國貨之特色]  
民國肇興始行軋髮而是項利器本國向無若購自舶來利權外溢思之可慨今有機學專家悉心研究自造機器組織公司經營數載出品之軋髮剪四種質地堅固製造精良較舶來品無異而定價極廉本公司非爲牟利實因提倡國貨挽回利權於萬一現當　各界熱心國貨正堪酬副諸君雅意耳批發零拆均無不可貨眞價廉均可包用如有生銹損壞可向本公司修理不取分文有此特别便宜　愛國諸君從速賞鑑爲幸　製造廠虹口鴨綠路銳利公司發行所河南路興昌祥啓 
[新發明廉價戒烟神藥廣告]  
本醫院自發明此藥以來購服者日形發達有爭先恐後之勢蓋方劑配合均極和平之品無毒質亦無嗎啡兼有補氣血壯元陽之功售價甚廉凡烟癮患者每瓶藥能服四天癮輕者每瓶可服七天至十天四星期即可完全斷癮精神煥發永無後患故名之曰戒烟神藥定價每瓶大洋一元每打十元外埠函購原班回件總發行所在英大馬路泥城橋西首十號葆元戒烟醫院 
[勸用中國襪]  
盖布襪創自三代由來已四千一百餘年傳至晚近競尙侈靡各種線襪充　於途始則婦女用之以爲炫奇繼則輕薄效之竟成習慣用夏變夷已可慨嘆可　　日之商家社會亦　其習竟不思愛國耶今之名稱本廠線襪多屬外洋製造襪雖小道亦人人所必需而昔時銷路甚廣今　查吾業數載以來逐漸减　　　　　亦　　　　　　　　　挽　救後患　　敝同業特爲振興起見非敢漁利　　　　　　　　　　　　　　　　　　　　　　　　　　君惠顧之雅意旣盡愛國之熱忱復維工業之振興願吾同胞　　思而註重之敝同業所　　　　望者焉上海襪業研究會謹啓 
 
 

Page 5

 
 
   
 
 

Page 6

 
 
要聞二 
[請願聲中之參政談話會]  
　　請願事件之討論代行立法院昨日（六日）特開談話會商議處置各省公民請願書辦法總統特派政事堂左丞楊士琦到院有所辨明已誌昨報兹悉昨日談話會黎院長照常出席參政到者五十餘人楊左丞到後袖出大總統宣言書朗讀一過（宣言書錄後）讀畢即去各參政討論許久多數以爲按照立法院法定職權實不能收受此等關乎國體之請願事件至於鞏固國基人人有此心理大總統宣言書中亦著此語但此是憲法上事應待國民會議解决談話結果將各省公民請願書先付審查以符手續並公决以後該院確守職權不再論及國體問題云 
　　總統宣言之原文代行立法院開談話會時總統特派政事堂左丞楊士琦赴院發表之宣言書大旨曾見路透電中兹得原文照錄於左本大總統受國民之付託居中華民國大總統之地位四年於兹矣憂患紛乘戰兢日深自維衰朽時虞隕越深望接替有人遂我初服但旣在現居之地位即有救國救民之責始終貫澈無可諉卸而維持共和國體尤爲本大總統當盡之職分近見各省國民紛紛向代行立法院請願改革國體於本大總統現居之地位似難相容然大總統之地位本爲國民所公舉自應仍聽之國民且代行立法院爲獨立機關向不受外界之牽掣本大總統固不當向國民有所主張亦不當向立法機關有所表示惟改革國體於行政上有甚大之關係本大總統爲行政首領亦何敢畏避嫌疑緘默不言以本大總統所見改革國體經緯萬端極應審愼如急遽輕舉恐多窒碍本大總統有保持大局之責認爲不合事宜至國民請願要不外乎鞏固國基振興國勢如徵求多數國民之公意自必有妥善之上法且民國憲法正在起草如衡一國情詳晰討論亦當有適用之良規請貴代行立法院諸君子深注意焉 
[趕辦國民會議之期限]  
　　國民會議提前趕辦之聲喧傳已久現該會議議員覆選選舉日期曁單選互選選舉日期及籌備期限已於本月五日奉總統敎令公布兹錄其内容於下國民會議議員覆選選舉日期曁籌備期限第一條國民會議議員覆選舉於中華民國四年十一月二十日舉行第二條前條所定選舉日期遇有必要情形得由覆選舉監督酌量提前或延期五日以内如延期至五日以外時應報由辦理國民會議事務局核定之 
　　第三條關於民國會議議員覆選舉之調查審查及選舉通告之頒發並其他依照法定程序應行籌備期限由辦理國民會議事務局核定之選舉届日期就報到之選舉人組織選舉會依法舉行投票第四條本令自公布日施行國民會議議員單選互選選舉日期曁籌備期限第一條國民會議議員單選舉於中華民國四年十月二十日舉行國民會議議員互選舉於中華民國四年十月三十日舉行第二條前條所定選舉日期遇有必要情形須提前或延期時得由選舉監督報於辦理國民會議事務局决定之第三條關於國民會議議員單選及互選之調查審查並其他依照法定程序應行籌備期限由辦理國民會議事務局决定之第四條在互選選舉日期以前及届舉行互選選舉日期除選舉監督依國民會議組織法第二十條之規定外其一應籌備事宜由辦理國民會議事務局依國民會議組織法第十九條第二十九條之規定辦理並準用立法院議員選舉法第三章辦理選舉人員施行細則關於中央特别選舉會之規定行之　　第五條本令自公布日施行 
[汪榮寳之憲法意見]  
　　大阪朝日新聞北京通信記憲法起草委員汪參政榮寳草擬憲法之意見曰比利時王國也其憲法取民主主義則共和國體亦何不可制定君主主義憲法之有目下籌安會諸人以共和國體不適中國國情擬改民主爲君主依予之見與其變更國體毋寗仿比利時之反例在共和國體之下制定君主憲法予之草擬憲法即抱定此意予曾以此意上呈總統總統頗表同情憲法起草委員會曾開會兩次大衆之意俱不外綜合新約法與前清憲法草案而草擬一中華憲法至於完竣之期約在十月以後云云 
[梁任公對於國體問題之新著（四續）]  
　　復次公等曾否讀約法曾否讀暫行刑律曾否讀結社集會法曾否讀報律曾否讀一年來大總統關於淆亂國體懲儆之各申令公等又曾否知爲國民者應有恪遵憲典法令之義務乃公然在輦轂之下號召徒衆煽動革命（凡謀變更國體則之革命此政治學之通義也）執法者憚其貴近莫敢誰何而公等乃益白晝横行無復忌憚公等籌將來之治安如何吾不敢知而目前之紀綱則旣被公等破壞盡矣如曰無紀綱而可以爲國也吾復何言如其否也則請公等有以語我來且吾更有願爲公等進一解者公等之倡此議其不願徒託諸空言甚明也其必且希望所主張者能實見施行更申言之則希望其所理想之君主國體一度建設則基業永固傳諸無窮也夫此基業果遵何道始能永固以傳諸無窮其必自國家機關令出惟行朝野上下守法如命今當開國承家伊始而首假途於犯法之舉動以爲資譬諸欲娶婦者横挑人家閨闥以遂苟合曰但求事 
成而節操可勿沾沾也則其旣爲吾婦之後又有何詞以責其不貞者今在共和國體之下而曰可以明目張膽集會結社以圖推翻共和則他日在君主國體之下又曷爲不可以明目張膽集會結社以圖推翻君主使其時復有其他之博士提示别種學說有其他之團體希圖别種活動不知何以待之詩曰毋敎猱升木如塗塗附謀人家國而出於此其不智不亦甚耶孟子曰君子創業垂統爲可繼也以不可繼者詔示將來其不祥不亦甚耶昔于令升作晉紀總論推原司馬氏喪亂之由而嘆其創基植本異於三代陶淵明之詩亦曰本不植高原今日復何悔嗚呼吾觀於今兹之事而隱憂乃無極也 
　　（附言）吾作此文旣成後得所謂籌安會者寄示楊度氏所著君憲救國論偶一翻閱見其中有數語云（蓋立憲者國家有一定之法制自元首以及國人皆不能爲法律外之行動賢者者不能逾法律而爲善不肖者亦不能逾法律而爲惡）深歎其於立憲精義能一語道破惟吾欲問楊氏所長之籌安會爲法律内之行動耶抑法律外之行動耶楊氏賢者也或能自信非踰法律以爲惡然得勿已踰法律以爲善耶嗚呼以昌言君憲之人而行動若此其所謂君憲者從可想耳而君憲之前途亦從可想耳 
　　孟子曰予豈好辯哉予不得已也以生平只問政體不問國體如鄙人者曷爲當前此公等第一次主張變更國體時而復曉曉取厭當今日公等第二次主張變更國體時而復曉曉取厭夫變更政體則進化的現象也而變更國體則革命的現象也進化之軌道恒繼之以進化而革命之軌道恒繼之以革命此徵諸學理有然徵諸各國前事亦什九皆然也是故凡謀國者必憚言革命而鄙人則無論何時皆反對革命今日反對公等之君主革命論與前此反對公等之共和革命論同斯職志也良以中國今日當元氣彫敝岌岌顧影之時竭力栽之猶懼不培并日理之猶懼不給豈可復將人才日力耗諸無用之地日擾擾於無足重輕之國體而阻滯政體改革之進行徒阻滯進行猶可言也乃使舉國人心皇皇共疑駭於此種翻雲覆雨之局不知何時焉而始能稅駕則其無形中之斵喪所損失云何能量詩曰嗟我兄弟邦人諸友莫肯念亂誰無父母嗚呼論者其念之哉其念之哉 
　　或曰革命者事實之不得已也天下惟已成之事實爲不可抗吾子疇昔抗之不已以自取僇辱今何必復爾爾者惟然吾固知之然使吾捐棄吾良心之所主張吾之受性實有所不能故明知其無益焉而不能以自已也屈原賚志於汨羅而賈生損年於墮馬問其何以然恐非惟不能喻於人抑亦不自喻也吾昔曾有詩云十年以後當思我舉國猶狂欲語誰吾生平之言亦多矣大抵言之經十年之後未有不係人懷思者然非至十年以後則終無道以得國人之傾聽其爲吾之不幸耶其爲國家之不幸耶嗚呼吾願自今十年之後國人勿復思吾今日之言則國家無疆之休焉耳 
[關於立法院事項之鱗爪]  
　　各部總長之出席代行立法院定七日午後一時召開第一次會議是日議案爲大總統提交之刑法國稅會計户籍各法案届時内務朱啓鈐財政周學煕司法章宗祥各總長及審計院長孫寳琦又内史監政事堂均特派專員臨時出席 
　　議事日程之續誌代行立法院第一日議事日程一至四各案曾誌八日本報兹聞是日議案尚有（五）修正著作權法案（六）土地收用法案（七）司法官懲戒法案（八）審計官協審官法案等 
　　刑法草案之偏舊暫行新刑律由法制局起草修正交代行立法院之參政院通過此項法案係奉總統命令起草以現行刑律有不合國情處也惟起草員矯枉過正未免偏於守舊聞參政院參政不贊成此新草案者爲數甚多大約將來該院開會討論此項法案時尚不免有一番爭端也 
　　府制交議之從緩總統府修訂官制議改爲大元帥府各　疉開府會議討論辦法兹悉此項預定修正草案已於日前經政事堂呈請核示以便提交立法院呈上後旋奉總統諭從緩交議故此案業已擱置矣 
[關於敎育之談片]  
　　敎育廳有改局之說各省添設敎育廳之提案以四年度預算之財政困難遂决議從緩兹聞政府以敎育爲立國根本整頓擴張爲不可緩之要圖此項敎育行政機關之添設案究以設法實行爲宜並預計以明年爲實行期所有民國五年度預算即行列入此項經費惟政府中有一部人主張將原案加以修改即日重行提出討論而修改之大要係略縮小其局面取消敎育廳名稱改稱督學局以爲督查全省校務之機關至於敎育行政仍歸公署之敎育科主辦以免窒碍而督學局局長一職定爲薦任職由巡按事詳由敎育部呈請大總統任命又聞敎育品製造所長陳文哲條陳擬以各省敎育司改爲學務局直隸於敎育部統掌全省之學務設局長一員分科辦事其特别區域得設分局局長 
定爲簡任等情湯氏以敎育經費旣窘乏如此此項設置尚無糜欵掣肘之事已具呈政事堂以觀主峰之可否並通電各省討求關於此項設置之意見一俟部中規畫妥協將呈述該項設置之理由及辦法於總統以便督飭進行 
　　編纂小學敎授之綱要敎育部爲擴充小學敎育起見就各種問題研究漸有端倪兹據該部消息部中現有編纂小學敎授綱要之舉業經派員著手研究擬先編大體再經詳細討論以期完善聞其方針在使小學各敎授書一切注重切實敎授不令流於虚僞務期後生均得普通之智識技能以收實用 
[紀中央之新政潮]  
　　政事堂六日之會議政事堂訂於六號下午一時開各部聯席會議徐相國及各部總長均須出席所議之件兹探誌如下（一）各處清鄉事宜案均陸續蕆事此後之設防辦法案（國務卿提出）（一）召集軍政會議之應行討論案（陸軍部提出）（一）限制各省新組高等分廳之權限範圍案（司法部提出）（一）實行官吏所得稅之詳細辦法案（財政部提出） 
　　三總長假中之消息海軍總長劉冠雄請假原因外間傳述不一兹聞劉總長之請假確係偶患足疾並無他種原因日内已稍痊愈即行力疾銷假並於前日面謁大總統財政總長周學煕赴津養病聞係得乃父周馥氏之手諭而行外間傳謂此項手諭含有令周氏辭去財政總長之意然周氏病瘧亦係實情以近日財政情形觀之殊無辭職之必要或者病愈之後即來京銷假乎敎育總長湯化龍滯居天津病院昨有自津來者爲言湯氏假期届满仍欲具呈辭職萬一總統仍與慰留伊亦將繼續堅辭云 
　　兩疆吏赴任之報告王祖同奉命授廣西巡按使適因赴福建查辦許世英參案致遲遲未能赴任兹聞王巡按查案告竣已由閩赴桂蒞任陸將軍俟王到任即當來京覲見新任奉天鎭安上將軍段芝貴於日前出京赴任兹聞政府接叚上將軍自奉來電謂初三日抵奉初五日接印視事 
　　陶思澄辦礦之風說卸署湖南巡按使前該省財政廳長陶思澄昨日入覲總統據陶之從人傳出消息謂陶有督辦湖南礦務之望但據財政界中 
人云周總長請簡人員向極愼重即如黑龍江採金局長奉令特派朱照而其駐廠監督劉文鳳即爲周氏平素信任之人故陶之能否如願仍須俟周氏銷假面謁總統後方能决定也 
[中日間之路利與稅收譚]  
　　懷瑾通信 
　　統捐影響膠濟收入膠濟鐵路自入日人之手初則陸軍鐵路工程隊管理不甚完善本年三月劃歸山鐵管理部經理後雖刻意經營而商賈仍懷觀望及津浦鐵路忽增設統捐局直魯商民呼籲裁撤至今無效於是山鐵管理部長藤田虎力氏見時機已至減價招徠竭力優待減運脚也求貨車也無不唯命一般商人爲貿利起見遂不得不改道膠濟矣大種運脚入欵轉瞬即被日人所吸收來日方長當局者亦知注意及之乎兹將八月份山鐵管理部營業主任之報告成績表抄譯以供有心挽回利權諸君子一研究之 
　　八月份膠濟鐵路每日平均收入運脚計洋八千零八十一元六角半内屬於運輸貨物運脚每日平均計洋六千零六十五元内屬於頭二三等坐客水脚每日平均計洋二千零十六元六角半比較津浦未設統捐以前運輸貨物運脚每日平均計洋二千八百元比較津浦未設統捐以前頭二三等坐客水脚每日平均計洋一千四百十元 
　　七月份初設津浦統捐驟增運輸貨物運脚每日平均計洋四千六百十二元七月份頭二三等坐客驟增水脚每日平均計洋一千八百零七元兩共每日平均驟增運脚水脚合計六千四百十九元 
　　八月份比較七月份每日平均更驟增多計洋一千六百六十二元六角五比較去年德人時代八月份每日平均計洋七千八百元 
　　試觀上表尚超越二百元零上項成績均因津浦增設統捐局之所致也今核計由膠濟路線運輸生牛一項已達萬頭以上就義生公司一家而論八月中已有三千八百三十八頭之多今膠濟管理部方擬再跌運價俾廣招徠是則源源而來者正未有艾也現煤炭每噸祗收運脚九分五釐可謂廉矣餘如大小麥大米五穀豆油花生油藥材牛羊皮高梁等一槪減收運脚或減三分之一或減半數不等故八月中落花生油一種由膠濟轉運青島出口者卽就鈴木商店一家所輸出已達三千擔總數各家轉運出口者已達七千五百擔之多均裝運直往歐西某國者 
　　津浦影響青島稅額九月一日日人已實行交還稅關於中國仍名膠海關矣兹將八月下旬十天内最終稅入總額及出入口汽船隻數貨品噸數詳誌如下以測青島現狀而比較津浦未增設統捐時之貿易盛衰 
　　入口船隻　隻數　總噸數 
　　屬日本　十四　一六·五九六 
　　屬英國　二　二·二六○ 
　　共計　十六隻　一八·八五六 
　　出口船隻 
　　屬日本　十六　一八·八六五 
　　屬英國　三　三·三七七 
　　共計　十九隻　二二·二四二 
　　貨價總額　關稅收入 
　　總額　一·○七九·二五六　三八·二四五·九七六 
　　輸入口貨　五五一·六三五　一七·九○一·四五六 
　　外貨　四九○·七○三　一六·九四九·九一○ 
　　土貨　六○·九三二　九五一·五四六 
　　輸出口貨　四三一·四三八　二○·三四四·五二○ 
　　外貨　三七八·四五九　一八·四八六·六三四 
　　土貨　五二·九七九　一·八五七·八八六 
　　轉口貨　九六·一八三　轉口無稅 
[東三省政譚（續）化險]  
　　王揖唐氏蒞任後現尚未表示何種政策惟用人與敎育意見則已略露頭角用人一項除登各報廣告有遠道拔涉徒勞往返冀盡心以報國寗獲罪於知我等語以拒絶請託外其致京同鄉函則述吉署辦事困難情形謂曹屬薪俸多者僅百餘元餘則數十元或二三十元宦是間者除官帖之扣折伙食之開銷無或稍餘故囑其同鄉勿來過問現署中聞除政務廳長高集安氏辭職王已保薦廣東孫氏繼任外餘均不更動外縣則亦均接其通令謂該屬須照常任事勿存五日京兆之思倘非特别事故亦不肯遽爲更迭云云是王氏用人大略也 
　　其他敎育意見雖欲有所發表然對於財政問題外間均疑王之到底能否始終其策未可知也蓋以今日情勢論吉林敎育實有至難言之點因在孟氏任内吉省財政支絀政府以節流爲訓遂有核減各種政費之舉本年七月間財政廳即將敎育經費核減半數將各校之柴炭及師範等校之官費悉數裁減以至暑假後學生之困於經濟者多中途輟學别謀生計各校招生因之大受打擊雖破格收容亦乏學生投入未始非敎育前途之奇異現象聞政務廳於會計年度時將預算案報部現奉飭覆謂敎育費仍須核減恐現定男女師範列前茅者之奬勵金亦將取消否則亦必減少中學之經費尚如是核減又遑論及小學耶故論者咸以吉林學費拮据正與王巡按破題兒振興敎育政策相鑿枘爲慮至王使之意見則以國家强弱一視人民之程度爲轉移人民之程度則隨敎育爲高下質言之即國家之强弱基於敎育耳吉省現雖有多數學校然所裁培者實僅少數人之子弟且貧窶子弟未嘗有受敎育者非施强迫手叚則敎育終難望普及故　任伊始卽亟圖普及之政策昨特諭警察廳轉飭各區署 
 
 
 

Page 7

 
 
迅將界内學齡兒童總數入校與未入校之分類調查明確詳覆以作著手之準備此未始非吉林敎育界之一線曙光也 
　　至孟憲彝氏則已於日昨起程赴京說者謂彈劾案或能打消蓋無實在證據也又有謂大總統念其撫邊有年勞績昭著擬任以參政又或謂孟氏於政務上不免有失當之處或將由總統交文官高等懲戒會付懲三說未知孰確姑並誌之 
[湖北通城破獲中華革命黨紀詳]  
　　黨人近因通都大埠偵探衆多組織機關不易故每於小邑僻壤暗立機關此湖北通城縣所以有破獲機關拘捕多人之事也斯案因在軍法審判中故外間雖知其事而不能道其詳兹經調查情形得其大槪誌之於下通城雖爲彈丸小邑而界連湘贛聯絡頗易復爲偵者耳目所不及前次黨首陳某委任湖南寗湘人吴鼎武爲兩湖聯絡使隨帶金錢運動吴到通城卽聯得吴紳保元推爲中華革命黨鄂支部長給欵號召同志多人凡入黨者月給十六元或四元之薪金故人爭趨之謡言大起民心爲之震動該縣李知事聞信飭警隊訪拿該隊亦有入黨者故不得眞犯將素日聲名不端之豪惡何松山皮老八（混名八大王）劉心元等拿獲嚴懲收押候訊詳辦人心爲之稍靜詎有該黨中之胡某因爭權利不均欲赴縣自首恐格於在黨之警隊乃來省赴軍巡二署告密經軍署派調查朱沛澤等帶隊來通會同李知事選派警佐黄雲慶警備隊長吴得柄乘黑夜前往縣屬山鳳嶺該黨機關部派兵四面圍繞逕入首將房主黄國柄捉獲搜得木質僞印一方板片多件刋成木質砍字數百枚（此字未知何用）賬簿一本證書二十三紙布徽章及空白委任狀七紙黨首諸人潛逃未能當場拿獲次日即就册中所列人名於縣城中搜查捕獲黨員盧省吾黎長壽胡隆開唐貽禮吴泰壽五名訊究始悉紳商軍警均有誤入該黨者當由李知事示諭准其自首投誠旋有警備隊隊目王興强隊士徐炳南警察續振魁均行自首投繳委任徽章由該知事會同調查提犯隔别研訊據黨員黄國柄供稱此案係爲兩湖聯絡使吴鼎武勾同吴保元吴稜組織聯絡公舉吴保元爲鄂支部長兼通城中區代表吴稜　副部長萬國興爲東區代表黄國柄爲南區代表黄毓臣爲西區代表洪震坎爲北區代表黄少谷爲財政部長初行聯絡起事尚無准期大約在八九月間盧省吾供稱介紹入會多人胡良臣黄龍甲二名均爲黨内要人辦理秘密文牘黨中宗旨以乘機擾亂爲目的等語黎長壽吴隆開供詞狡展唐貽禮年十九歲學爲貿易被誘入會未受證書未領津貼吴泰壽則年甫十四知識全無故當將　釋唐貽禮則留縣覆訊核辦餘如盧省吾黎長壽胡隆　黄國柄均解省訊辦其餘警備隊士已取具妥保並此後不法知情連坐切結釋放偵查黨首自贖所有在逃首要之吴鼎武吴保元吴稜黄少谷胡良臣黄龍甲洪震坎黄毓臣萬國興等均通城人現經購線懸賞嚴緝而解省之盧省吾四犯刻在軍法處審訊聞有即處死刑之說並經將軍飭將黄國炳吴保元之房屋查抄充公矣 
[地方通信]  
　　蘇州 
　　殷道尹由滬返蘇蘇紳疉次公電擬請將巡按使移駐蘇垣未經中央允准兹聞馮將軍齊巡按以蘇垣濱連太湖港汊紛歧盜匪出没無常搶劫重案時有所聞故有復設鎭守使消息仍將道尹原缺改任不另委員又一說謂蘇滬鎭守使合併改爲蘇滬鎭守使前日蘇常道尹殷獻臣第二師長朱申甫警察廳長崔怡庭均紛紛往滬謁見鄭鎭守使會商要公於昨晨抵蘇軍警各機關均派隊赴車站迎迓未知是否即爲此事也 
　　嚴懲匿報盜案大湖邊茅港一帶於某日晩間曾有大帮匪船在途攔劫商船連劫五船之事旋爲水警二廳趙廳長所聞卽派某探員前往探該屬實當以該管第三分署長鄭宜富匿不具報荒謬已極特飭將鄭記大過一次並飭將該管一等巡官宋某撤差所遺之缺即派委鍾其勳接充一面已嚴飭鄭分署長勒限緝拿務獲解辦倘再逾限不獲定即撤差示懲 
　　匪刦團防局吴縣所屬渡村鎭向無巡警兹由當地紳董與水警游緝隊隊長李標勝商議設立團防局爲保衛地方之舉當經李隊長允准設團目一名團勇六名一切經費在地方各舖户抽收應用軍械則由李隊長處發給即派袁德標爲團目設局開辦已數月於兹矣前日晚間突來匪船兩艘停泊河港船上匪徒三十餘人陸續登岸持械閧至團防局口操湖北音詢問袁德標在那里適遇袁本人言語支吾各匪知即袁德標隨手劈面一刀頭部右面血流如注其餘團　即四散逃竄各匪一齊動手將局内毛瑟槍七桿及子彈衣服鋪蓋器用物件全行搶去迨匪下船逃逸後始由各團勇報告董事及游緝隊李隊長轉報吴縣知事署及水警二廳勘驗飭緝一面將受傷之袁德標抬送醫院診治 
　　松江 
　　誤食漿粉之戕身貢院東偏縫匠陳潤田夫婦子女六口相　僱主某姓餽以治霉冲漿調糊粉兩罐係英國麗華染坊公司所製名曰泡特以東方朔　記標朗麵粉一兩加入此粉五分製漿糊物可以永不發霉惟可用不可吃冲調需當心云云不料陳異想天開以此粉托東隣餅師製成炊餅數枚分餉家衆幸子女以不適口哇而不食其婦食數口亦棄之陳則盡一餅詎越炊許即汗出如瀋手足拘孿其婦亦相繼倒臥病狀如一鄰里知爲中毒急延中西醫生施救苦無效力遠近聞聲來觀幾穿户限入晚陳竟下世不知其婦能否保全也 
　　屠宰捐勸募就緒當道創徵屠宰捐餘下警局派員勸諭而每一屠舖祗勉允認捐半頭（定章猪一頭捐三角羊一頭兩角）警區乃邀該業領袖婉轉勸導未能驟决連日各屠肆祗宰銷半頭致食肉者流幾於無處購買計城内外羊舖四户猪舖五十二户近始議决每月由五十六家公籌捐欵三百二十元繳局以憑轉解警局以此捐數已大費唇舌遂亦允許爲轉報縣署立案 
　　解　　　偵探泗涇李區員獲有形跡可疑自稱浙江駐滬巡察長名下之偵探員王甲王乙毛丙三人並指拘之包某一人併解來松由總局二等警佐壽君研訊據毛等供稱有楊周兩匪係亂黨中人近因無聊擬繞道泗涇轉至松江意圖覷便搶劫故跟蹤偵緝詎到鎭祇覩包某一人因而指交拿解包供係巡察長陳德甫名下眼線亦欲追捕楊周故到泗涇誤被指拿云云壽君商之那警佐飛詢滬上有無浙省派駐巡察長果否有偵探王毛等人旋得覆王毛等確非僞托惟所獲包某並不犯案儘請在松自行發落故包亦不復解滬可以自由訊釋矣 
　　鎭江 
　　寗探偵獲要犯江寗鎭守使署偵探員某由上海尾隨某要犯至鎭察悉有同黨多人昨特會同陸軍警察第四中隊宋隊長率同陸軍警察在南門外觀音山拿獲三人内有一和尚又在城内五條街等處先後拿獲五人一併解送寗垣嗣悉所獲之人犯一名范天才一名楊成錦一爲鄧姓一爲觀音山僧人一爲開爆炸店之陸宗田現辦捷足公司者一殷姓一陸姓一名易丁山以上八人先後就獲解寗繼又在南門外五鳳口拿獲開機坊之潘廣富王松林二人暫交第六區拘押聞有暗殺黨關係未知確否　　安徽 
　　當塗地火爲災皖南當塗向來年多豐稔今年入夏以來雨水亦甚調和且圩隄又未漫决咸謂可望豐收詎交秋後有多數田禾忽遭地火爲災一經雨水則枯而成黑一動即成灰粉鄉民惶恐紛紛報告農會會長轉呈宋知事詳請省署派員查勘聞公署已飭蕪湖道尹委員前往會同勘驗矣 
　　皖公署人員之恐慌新任李巡按蒞任數日一切行政尚無表見惟對於用人一項因查移交册内韓前任所用秘書及總務敎育兩科長監印庶務密電等股員多有辭職者故將隨帶來皖人員分别飭委接替此外各科人員諭令照常辦公暫不加委因政務廳長一職尚未選定聞已有電催鄭孝檉來皖一俟廳長就職即當全體發表惟各科人員以未奉正式委任殊恐慌云 
　　湖北 
　　黎黄陂府第之建築鄂省舊撫署經官產處賣與黎副總統建築府第聞由京派來之工師已相地繪圖擬倣湖北現將軍署式樣修造於五福堂後修造新洋式樓房三棟連改砌外表總共需銀五萬元不日即可動工現在該署址内所設官立法政學校已暫遷前省議會内以便拆卸改建按鄂將軍署乃民國二年經黎公派員就已燬前清督署址建造其三洋樓即黎公與二如夫人居之頗稱適意兹私邸亦倣此式改建豈黎公眞有離去京都不問國事之意耶 
雜評二 
[反比例（默）]  
　　以民主國人而主張君主制以君主國人而主張共和制此所謂反比例也以素倡共和論之人而忽變贊成君主以素倡君主論之人而忽變維持共和此又所謂反比例也今汪榮寳之宣布憲法意　亦取一反比例謂比利時王國也可用民主憲法則我將據爲反比例以中華民國而用君主憲法夫中國事本無一不名實相反者使憲法而名實相符將不成其爲中國矣汪氏對於時局前傳其沉默不言今言之而適與國體問題轉入憲法問題之新趨勢所謂國體不改而從憲法入手者隱相　合所謂夫人不言言必有中者非耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[回敎俱進會之對於國體問題]  
　　上海回敎俱進會昨因接到北京某君來電請贊助籌安會以壯聲勢當即開會討論電覆如下來電敬佩惟國體問題關係綦重滬部謹守會章未敢妄議 
[海寗將通火車]  
　　滬杭火車經過之周王廟長安許村各車站距離海甯縣城僅有二十餘里所有海甯裝運來滬之貨物皆以船隻儎至長安車站轉裝火車而上海運往海寗之貨亦甚多現由滬杭鐵路總局擬自長安車站接築支路一條直達海寗量其路程祗有十八里聞滬杭鐵路洋總管烈德已於前日偕同副總管沈成文君由滬乘車前往長安察勘路線矣 
[查禁私運烟土]  
　　滬海道尹楊君奉江蘇齊巡按使飭開訪聞近有大帮土販在上海租界購買大宗無印花烟土通同無業游民及東洋車夫分運輪船火車潛入内地接濟烟户而尤以蘇常寗鎭爲最多實於烟禁前途大有妨碍飭卽查禁等因昨楊君遵即分飭所屬各縣曁淞滬警廳行知滬寗各車站分駐所督率警探於火車抵站時嚴行搜查以重烟禁並已咨請路局查照矣 
[法租界烟膏店加捐之審愼]  
　　法租界内共有烟膏店一百八十六家於本月一號由法工部局總辦唐登君在該局議事廳親自抽籤禁閉四份之一共計四十七家限兩個月即十月三十一號歇業尚有未抽去之一百三十九家一律加捐自十兩至五十兩爲止現聞該局對於加捐一節因各店營業大小不同故須詳細調查分别等差再行核加一俟捐數確定即通知各店遵繳云 
[誘拐小孩之新法]  
　　英租界北京路東順興里第九百五十四號門牌李惠全家之十一歲男孩名順根日前在門前玩嬉被拐匪陳阿二高和尚等以藏有迷藥之餅相誘該孩食後迷失本性先被引至閘北叉袋角藏匿二天前日午後領至滬南十六舖大達碼頭附搭平安輪船希圖帶往温台一帶販賣事爲淞滬警察廳偵緝隊士金殿臣吴錫生查見因其形跡可疑向之盤詰據該孩訴述前情遂將陳阿二當場拘獲高和尚則已知風逃脫金隊士等當將陳匪及李孩一併帶廳分别拘留候傳孩父李惠全認明訊究 
[讞員疑及黨案]  
　　住居新閘大沽路一百零四號門牌（前報悮爲五百零四號）之浙江人陳少春吴鎭芳湯金奎等被新閘捕房華探目陳雲忠以其形跡可疑一併拘解公共公廨諭令管押候查在案昨晨由捕解案經王襄讞與美副領事郭君在樓上公堂提訊據陳探目偕西探上堂禀稱因見陳等出入或三四人或十餘人形跡可疑故至其屋内調查樓上並無器具祗見陳等三人即向盤詰言語支吾當時搜當票八十二張舊軍衣一件曾解公堂請究奉諭管押候查業經捕頭向陳等一再研詰未得實在口供是以解請澈究訊之陳少春供稱我三人係浙江退伍軍人來滬後曾在法租界寳昌路愛國報館内營業所有捕房查出之質劵多張所質者均係友人借給之物乞鑒旋有謝禮青陳達夫二人投案據謝供稱前在浙江警界辦事來滬後曾在江西路西人羅司所設之洋行内做過買辦陳等係我之用人因欲組織火柴公司仍用伊等爲夥恐其散去故將衣物借給伊等質錢敷衍供至此堂上以此案似有黨人嫌疑宣判被告還押候再澈查而謝等聞之卽復投案要求免予調查愿代陳等宣佈情形陳達夫亦欲證明陳等三人之職業中西官諭令謝與陳達夫退去毋庸申訴聽候查明實情再行核奪 
[法租界新廨定期開審]  
　　法租界會審公堂向設於法總領事署内本年因推放租界後民刑訴訟較前繁多故另在法新租界薛華立路購地建造高大洋房將公堂移設在内現已將次竣工經中西讞員商定於本月十五號起將應訊各案解送新廨訊判其餘公堂寫字間及各辦公房俟裝修告竣再行擇期遷入 
[自來水准歸商辦後之爭奪]  
　　上海内地自來水廠自改　官辦後未有成效近由紳商陸伯鴻等發起籌集資本五十萬元購回商辦恢復公司名義曾禀由財政部核准刻下正在集股聞須籌款七十餘萬元並與該廠總辦陶君磋商辦理已在頭緒詎忽奉部飭以水廠已准歸商辦刻據姚紳慕蓮禀明集欵獨創先由中國交通兩銀行代劃三十萬元其餘將廠内帳略查明後續再匯繳等因陸君等聞之以此舉係伊等首先發起亦即集資三十萬元禀達財政部請爲核准仍歸伊等收回未知部中將如何處置也 
[貨物稅又須加徵]  
　　上海稅務總公所吴所長因奉胡財政廳長通飭謂應徵各項貨物稅現定新章照原有稅率一律加徵三成飭即遵辦等因故吴所長昨特飭傳各業認捐商人到局諭令遵照新章認加各商以事關大局請俟公同籌議再行禀覆 
[儲金團歡迎代表紀事]  
　　昨日（九號星期四）爲全國儲金團代表聯合會開會之期滬團幹事以各代表遠道蒞會熱心國事殊堪敬佩特於是日午後三時先在愛而近路紗業公所開歡迎會會場軍樂迭奏秩序井然先由主地幹事虞洽卿君報告開會宗旨並由書記朗誦歡迎詞次由北京代表林康侯君出席道意大旨謂此事宜始終勿懈以實踐儲金救國之初衷云云衆鼓掌繼由浙江代表張心蕪君出席答謝（頌詞答詞另錄於後）迨攝影散會已在五時許並聞是日攝影係竇記照相館慨盡義務云 
　　上海儲金團歡迎詞敬維民國四年九月九日午後二時荷蒙各省儲金團代表諸君子遠臨會集於滬上愛而近路之紗業公所同人得以親炙敎益共圖儲金要策不禁感愧交形莫名額頌特進微詞歐陸風雲亞邦響影國基受損權勢現形厥惟儲金干城後盾厥惟足額協救同心代表諸君熱忱克盡遠道來申不憚艱辛聯合衆論實深感幸謹貢俚詞藉表歡迎愧我同人謬膺鉅任欲期寸進負疚無能握手相親高山景行偉籌絜引善後競存狡兎窟成同胞安枕雄獅喚醒百廢振興企望前程十分引領羣公萬歲萬歲國民 
　　浙江儲金團答詞維民國四年九月九日爲我華全國儲金團開聯合大會於滬上荷蒙總所正副幹事賜詞歡迎代表等愧汗交并竊念國家安危匹夫有責溯我民國成立四載於兹歐戰響影致有二十一欵之迫壓五月七日之大恥熱心志士莫不奔走呼號倡言救國羣策紓難視爲天職虞君洽卿吾浙中巨子也痛民國之將傾發起救國儲金數月於此風行直省貧富老幼省衣節食婦孺孩提易釵減餌恐後爭先儲金救國熱心毅力莫此爲甚代表等受吾浙儲金人之付托來滬與會逖聽諄諄清誨尚希源源指敎會今日於登高卜他年之國勢秋花正好本來傲骨之姿葵子向榮早露傾心之熊敬佈謝忱無任歉仄 
[國貨展覽會之參考團]  
　　北京國貨展覽會上海方面之參考團刻已組織完備昨日午後八時在錢江會館開會商訂出發手續並到京後之如何編制分任職務兹將姓氏錄下　洪善長　李景順　熊介圭　萬選青楊佩瑜　吴玉書　顧少也　史良臣　李卓民　王建中楊滄聲　馬俊甫　石珊安　黄惠任　蘇鳳笙　王漢强蔣伯英　龐竹卿 
[華商電車公司之擴張]  
　　華商電車公司原有發電機電力尚嫌不足現由該公司總理陸伯鴻君向天津電車公司商購多餘之發電機二部其引擎之馬力計有一千匹能走電車七十部附帶拖車三十部尚有餘電可多若以之燃點電燈可燃三萬餘盞現在此項機器鍋爐均已運滬安設於滬杭車站南首電車公司之空地上業經劃出餘地四畝預備建造廠房其烟囱計高英尺七十二丈圍圓基址以直徑十二丈爲限昨已雇匠動工聞須先造烟囱云 
　　又聞該公司現在沈家花園面前馬路轉角處起添備軌道築至製造局半邊橋爲止計長二百五十密達惟馬路兩旁所種之柳樹必須截去業已禀經鄭鎭守使允准於昨日起雇工將望道橋南外馬路兩旁之樹木一律鋸截迨至柳樹截完即先鋪路面約下月杪當可鋪設軌道云 
[上海巿圖董常會紀事]  
　　九月八日爲上海巿各圖董第一次常會之期各圖董均於午後齊集尚文門内巿經董辦事處鐘鳴兩下摇鈴開會經衆公推陸崧侯君爲臨時主席姚子讓君爲臨時書記二十五保一圖十三圖十四圖十五圖各圖董因工巡捐局在該四圖開築馬路一切手續未能完備提出公函一件請由圖董辦事處照轉工巡捐局核辦經衆公同討論决定照行議畢散會已鐘鳴五下矣 
[拖帶無錫快船通融辦法]  
　　江海關稅務司昨批内河輪業各公司禀云據禀已悉查此案原由湖州會館曁絲廠總公所各董事爲愼重人道起見禀請取締輪拖始經安稅務司核准改訂新章十條刋發實行乃各該公司等於奉行之後一再來禀無不以新章第二條之於無錫快船生計有碍爲詞請另重改本稅務司詳加察核尚非虚飾姑准量予通融如果此項快船由平水面起自上至下高不過英尺七尺六寸者始可於各該公司輪船遵照新章第一條所拖各船六只之内准其附拖一只惟其次序該快船須隨公司客船之後而佔貨船之前又須先遵理船廳在旁指定之處編列號數給發憑單方可照辦否則不准以示限制而順商情仰各遵照此批 
[竊取公文之嫌疑]  
　　地方檢察廳法警郝榮押解發回川沙縣執行徒刑之顧嗚臯在途遺失公文詳情已誌前報兹悉該縣范知事自據該警呈報後卽派人四出偵查現已查得該警解犯至董家渡碼頭附趁航船時該犯之兄顧鳳綽號白赤鍊曾與同船次早船抵川邑西門外託稱有事先行上岸顧鳳本係川邑訟棍前清時曾犯案監禁於辛亥革命時脫逃當經飭緝有案此次不無可疑遂將顧鳳拘獲並傳船户等從嚴追究昨已咨請上海地方檢察廳轉飭該警迅即到川以便質究矣 
[蘇州河船捐招人投標]  
　　工巡捐局昨日出示云照得閘北蘇州河船捐上年由商人唐子康以每月認繳三百六十元爲最多數給諭承辦在案現值該項捐務將届期满自宜照章投標以示公允爲此出示曉諭仰本埠華商一體知悉如有熟悉該項捐務願可承包者即着遵照後開各條來局投標即於本月十五日當衆開匭以多數爲得標仰即遵照切切特示計開投標須知八條一蘇州河船捐區域東自新閘橋西至小沙渡北至天通菴悉照舊時地點不得踰越範圍一該項捐款每月以比照舊額較多爲合格一投標日期自九月十一日起一開標日期九月十五日下午三時一投標人須開具姓名籍貫住址職業並附驗本年最近三個月地方稅捐票一投標人須隨繳保證金三百元由局出具收據一投標人須冩明認繳數目親自封函投匭届日由本局長當衆開並以多數爲得標一得標人應出具認保切結加具殷實舖保視預繳三個月捐款聽候給諭承辦不得標者當場將保證金發還原給收據隨即繳銷 
[清潔捐已有人承辦]  
　　中西區清潔事宜由工巡捐局續行招商投標已誌前報兹悉羅某所投之標爲九百一元五角業經朱局長核准着即照章先繳三個月捐款覔取殷實商保給諭承辦現羅已呈繳捐洋二千七百零六元一俟呈驗保結即可接辦 
[巡捕證明推人落水之實情]  
　　馮陳氏即李陳氏前至法公堂控野鷄扛夫王金榮將伊子李阿毛推入浦江溺斃屍身由救生局撈起收殮請求伸雪等情現由捕房將當日在場拘獲王金榮之華捕傳至公堂質證該捕禀稱是日下午一點三刻時見王金榮掮貨一包由碼頭上岸李阿毛向王奪掮王不應允李即强奪王將身一閃適碰在李之身上因李立足不妥以致跌入浦中巡捕與王趕即撈救已經不及在王實出無心請察中西官以李向王奪掮貨物咎由自取判王管押一月了案 
[界石壓破小兒頭]  
　　前日傍晚有年約八九齡之男孩三口在公共公廨前面同仁輔元堂義塚地上掘泥搜捕蟋蟀因將所竪界石掘鬆該界石驟然倒下將某姓八歲男孩頭顱壓破腦漿流出立時殞命旋經巡捕查見將尸舁入虹口斐倫路驗尸所昨請公共公廨中西官蒞驗一面知照該孩父母前往尸場候示 
[木柱擊傷行人]  
　　崇明人施其倫昨日行經百老匯路二十一號西酒店門首適該店洋台上之木柱墜下擊傷頭顱血流不止由巡街捕帶入捕房飭送同仁醫院醫治 
[病斃三命]  
　　向爲鞋底作生理之王金洪前日下午由松江來滬因時已晚至南巿其兄王成才家住宿昨晨金洪因事入城至火神廟附近老虎灶内啜茗忽患急病倒臥地下不省人事經旁人通知其兄到來已不及施救氣絶而死事爲該處十五舖地甲查悉即赴地方檢察廳報請相驗林檢察長正擬派員往驗據尸兄王成才到廳禀請免驗廳長准之着令具結備查又盜匪李泉根前因在顓橋鎭搶劫徐姓家財物案發由縣警察所拘送地方檢察廳訊供收押候究在案邇因該犯在押患病發送新普育堂醫治無效延至昨晨斃命由堂中以電話報告到廳請爲相驗林廳長正擬委員往驗忽據尸母李趙氏投廳請求免驗情願自行棺殮林君准之着令備棺收殮又被拐男孩蔡小林近在救濟會患病醫治無效而死由該會報告地方廳經林檢察長委派婁檢察官毛檢驗員等蒞會驗明委係因病身死判由該會備棺收殮 
[男女同桌抹牌之釁端]  
　　婦人康張氏向居南巿高昌廟地方祇生一女小名阿妹曾招贅製造局工匠楊福年爲婿改名康福年完婚至今已届六年前晚福年工畢回家見妻他出詢之康張氏始知阿妹在附近張家宅張掌全家遊玩福年即至張家找尋見阿妹與二三男子同桌抹牌福年怒不可遏將阿妹毆擊數下阿妹即乘隙逸歸惟同桌之男子張長生張關林張印生等以福年不應吵鬧與之爭論繼而用武福年寡不敵衆被張長生等毆傷倒地後經鄰人舁回家中昨由康張氏雇人將福年舁至地方檢察廳請求驗究經檢察官驗得受傷屬實惟尚無大碍諭令自行醫治並着補詞聽候核奪 
[挑膏店與匪結仇]  
　　匪徒劉大前晚至虹口華記路六百四十二號門牌源　烟膏店以挑膏爲由闖入店堂嚇詐不遂遽將賬檯上所置值洋二百元之烟膏潑於地上逃逸當經該店主婦巢王氏鳴捕追獲昨解公共公廨請究原告偕證吴萬潮投訴被告前因搶取巢王氏金飾經公堂訊實押辦現甫釋出又糾人來店嚇詐不遂將烟膏倒於地上請爲訊究訊之劉大供詞支吾中西官以劉係過犯實屬怙惡不悛判押西牢二年期满仍逐出租界 
[流氓糾衆滋擾]  
　　三十六個黨流氓秦阿龍王根友張阿四張阿香前日至九江路二百二十六號門牌新開烟紙店内勒索規費洋五元不遂糾衆滋擾由該店主夏成德鳴捕將秦等四人一併拘押昨晨押解公共公廨請究原告偕證劉長清等上堂訴明前情繼由中西包探投訴被告等專在公共租界内成羣結黨向新開店舖勒詐規費此等惡習最足擾害商民請爲嚴究訊之秦等均推賴不認王襄讞商之美郭副領事判該被告等各押兩禮拜以儆 
[過犯借端攫洋]  
　　四川人劉炳榮前晚至虹口東有恒路一千九百九十五號門牌孫阿全所開之小京貨店内以購物爲由闖入店堂攫取賬檯抽屣内現洋三元而逸當被孫鳴捕追獲昨晨解至公共公廨經中西官訊知劉係過犯判押西牢一年期满仍逐出租界 
[燈籠店大放光明]  
　　滬南董家渡余順昌燈籠店披屋内於前晚一時許起火幸由隣居帮同救熄不致成災後由崗警將店主厲光照店伙王金生帶至一分駐所問明姑念無心失火諭令罰洋二元充作救火會經費 
[修葺律師休息室]  
　　上海地方廳内所設之律師休息室邇因失修滲漏不堪兹由律師公會集資雇匠修葺並在後壁開闢門窓兩旁改裝西式摇門四壁糊以五彩花紙已於昨日工竣矣 
[協和學堂監督來滬]  
　　北京協和大學監督英人郭世祿君前日請假來滬聞小作勾留即須回國云 
[行使僞幣]  
　　龔善榮劉大國等前日持銅洋十四元至南巿李國均所開之店内兌換銀角鈔票而去旋經該店察知立即追趕將龔劉等扭住喚警拘送警廳經司法科提訊判令備文將龔劉兩人及僞洋連同原告併送地方檢察廳收押候究僞洋存案原告退去 
[不認冒收油價]  
　　鼎泰油荳行伙朱永長扭某米行伙王德生至一分駐所控稱前有荳油三簍賣於閘北德豐醬園計價銀一百餘兩不料被王冒收今始尋見請爲追還詢據王稱所收者係自己之賬欵並不冒收飭卽移送警廳司法科訊核 
[騙子又犯竊案]  
　　王增寳控葛長生冒騙現洋三元已由捕房將葛拘獲並查得葛曾偷竊頭壩路五十五號門牌小客棧内布被三條於昨日傳同該棧主婦金江氏將葛押解公共公廨經中西官研訊屬實姑寛判押兩禮拜以儆 
[再誌揑造電報之欺騙]  
　　天津路七十三號門牌葉德潤號經理湯阿五控自稱在南巿開設牛皮店之皖人鄭德星假造江西景德鎭葉德裕號電報圖騙滙欵銀二千兩由探將鄭拘解公共公廨訊供押候函請電政局派人到廨核對電碼再行訊核在案昨晨復訊原告投訴被告揑造電碼圖騙情形並由電政局派來之金某證明該電碼實係僞造卽將眞電稿呈案指明眞僞之辨别中西官判鄭仍還押候再復訊核辦 
[收買義女之受欺]  
　　丁錫昌至法公堂控稱商人由福州原籍來申欲開店舖因租賃房屋與蔡茂興相識日前蔡同媒人及婦人張氏來言張氏有十二歲之親生女因貧難度日願售於商人爲義女言明身價洋八十元媒金八元在茶肆内交洋立契將女領回家中詎爲時未久蔡等串出無頼十餘人突入商人家中將女孩强行領去檯上所放之身契亦被奪去且將商人軋入茶肆誣指誘拐迨商人喚捕到來若　已乘間逸去祗獲劉春茂一人請求訊究劉供强　女孩等事民人並未前往實被誤拘求察中西官察閱解單上尚有原告方王氏一名今未到案判劉管押候下期傳到王氏質訊核辦 
[並非正式夫妻]  
　　張福生前日至警廳閘北司法科報稱去年憑媒娶閻謝氏爲室出身價數十元未幾該氏卽潛逃無蹤今訪聞匿居謝阿才家請爲提究等情當經段科員派探將該氏與阿才一併逮案移送檢察分庭經李檢察官預訊據該氏供稱曾與張福生妍識並無媒證　原告所控無據將案註銷分别斥退 
[拐販小孩之懲治]  
　　拐匪蔡長聚拐得男孩小袴子一口意圖帶往他埠販賣當爲探警查獲解送地方檢察廳預審明白起訴審判廳前日午後由推檢各官開庭研訊屬實判蔡長聚處二等有期徒刑監禁六年褫奪公權全部判畢飭令還押候送監執行 
[烟犯罰洋釋放]  
　　馬壽生因私帶烟膏一兩被警查獲由警廳閘北司法科移送檢察分庭前日經李檢察官提起公訴卽由施推事開庭判决罰洋三十元押候繳欵開釋 
[查獲男女烟犯]  
　　五區探警前日在滬寗車站查獲私帶烟膏半盒之曹榮生一名又江灣鎭香花橋地方有姜姓婦在家私吸鴉片被六區一分所長警查獲均解閘北司法科經段科員訊問一過一併移送檢察分庭押候核辦 
[幼女並不賣娼]  
　　四馬路南西安坊二百二十一號門牌妓院内容留十五歲之幼女俞林弟前晚被老閘捕房華探目張寳榮與西探卜羅司查見當將該女及鴇婦陳王氏帶入捕房分别拘留昨解公共公廨請究先由中西包探上堂禀明前情訊之俞女供稱家居法租界餘德里因往探望阿姨（即指陳王氏）並不賣娼繼由女母俞張氏投訴因患足疾命女往喚阿姨來家商議請醫療治並據陳王氏供稱在該妓院爲梳頭娘姨並不開設妓院求察中西官判陳王氏開釋俞林弟交其母具結領回以後不准再入妓院如違查出嚴辦 
[轉租房屋之糾葛]  
　　俄人立根前向英商哈同租賃南京路之二十號洋房第四層樓面近由該俄人所雇之華人邵金桂轉租於西婦吉你高爾來塔因勸令遷讓不允並因其並無領事管束故具控公共公廨出單飭傳去後乃該西婦自稱爲法國人不受公堂傳訊所有附交之原告禀詞亦不收受是以回禀公堂於前日午後傳同邵金桂解廨由聶襄讞與英康副領事升座會訊先由原告代表律師上堂譯陳案情並稱被告西婦並非法國人實係無領事管束應歸公堂管轄今旣抗傳不到請爲判决云云并經公廨牌票間管理洋務傳提事宜之二十號西探上堂禀明三次往傳被告抗不遵諭并不受原告禀詞繼由原告哈同上堂供明前情請究因即傳華人邵金桂上堂訊據供稱南京路二十號洋房第四層樓面轉租於西婦居住實向原告商明並非擅專旋由原告之西崽張阿才上堂供明邵金桂當時雖與洋東商量並未允許祗囑其將西婦之姓名寫出候查再行定奪乃邵不俟回音擅自出租請爲察核中西官研訊多時以邵金桂未經原告允許擅自出租實有不合諭令交保將已收該西婦之房租銀六十五兩如數退還而該西婦未向原告正式承租不應盤踞候給諭限三天將房屋交還如違准原告禀候公堂派捕驅逐 
[刑事不能成立]  
　　北京路某錢莊股東劉福禮控股東兼經理邵某私用賬欵銀一千餘兩並捲取現洋四百八十餘元逃匿西藏路十二號門牌姘婦家内昨由捕房將邵提至公共公廨請究先由原告偕證葉子方投訴前情訊之邵供認欠洋屬實並稱實非逃匿係出外調款預備清理中西官以被告同爲股東原告不應以刑事起訴判被告交二千元人洋並保着原告補具禀詞歸氏事訊理 
[原告不欲管業]  
　　新閘路成利押店主鄭幹卿控夥馬蘭生侵吞洋三千餘元業經公共公廨判决限被告於一月内繳還原告洋三千零七十七元嗣因逾限不繳着將被告所開之利源押店歸原告管葉並移請廣東潮陽縣知事查封被告產業在案前日午後由廨復訊原告 
 
 
 

Page 11

 
 
延律師上堂譯訴前情並稱被告所開之利源押店資本祗有二百餘元且積欠房租數月是以原告不欲執管請將該店拍賣並請移催潮陽縣查封被告家產質之被告亦延律師到堂代辯旋經中西官會判將利源押店給諭拍賣所得之價除歸還房租外餘存公堂一面函催潮陽縣查封被告家產俟復到再核 
[調查被告家產]  
　　勝家公司跑街夥陳琴山前因經手放出之賬洋五十二元無從收取陳已如數賠償嗣陳將談秋源扭至法公堂禀稱商人放出之賬係談所欠請求追還賠墊之欵質之談供認不諱判令交保無保押追迄仍挺押不繳故由公堂傳諭原告查明被告有無家產限七天禀復核辦 
[吞用布欵之辯論]  
　　徐泉源因掮客李逸甫代銷江陰布五箱計價洋七百六十元盡被吞用報由捕房派探將李拘解公共公堂訊押候查在案前日午後又由捕房將李解送公堂經俞代襄讞會同英白繙譯官升座復訊原告由代表律師上堂請究質之被告供稱代售布欵當時即如數點交伊兄及原告之司賬並無短少中西宣判仍還押候補傳人證到案質訊再核 
[供訴珠别針之來歷]  
　　黄包車夫劉惠倫韓仲英前日持值洋一百餘元之珍珠别針在虹口海司路圖銷被包探李明泉查見以其來歷不明當將人贓帶入捕房昨解公共公廨請究據劉韓兩人供稱此别針係在靶子路海能克路轉角處拾來中西官判贓存捕房候登報招領如兩禮拜内無人投領卽行變價充公劉韓還押候示 
[米店追索米價]  
　　恒康米店主陳佑記控康甫（即康緒湘）不還米洋一百三十九元四角前日由公共公廨王襄讞會同美領畢君質訊屬實判康交保限一月理清 
　　誌謝 
　　昨承國貨月報社惠贈第二期國貨月報一册又承戲報社惠贈半週紀念戲劵兩紙書此誌謝 
[氣候報告]  
　　（上海徐家滙天文臺天氣測候報告） 
　　九月八日颶風已在琉球島引起烈風且仍向九州方面反曲黄海有西北大狂風旋風西南部分顯已在呂宋東海濱附近成一中心點向西北偏西進發 
　　九日晨間風仍折向西北偏西上海天氣晴而涼爽颶風必抵鹿兒島及長崎 
　　九日下午四時三十分預測颶風向東北偏北或東北過日本海日本朝鮮間及中國海北部天氣惡劣中國海濱有秋季候風 
　　九日下午四時前二十四小時内上海氣候温度至高八四至低六二·四去年同日至高七九·四至低六九 
雜評三 
[勗儲金代表（訥）]  
　　國人誌之我輩所主張之儲金救國論實一正當不易精確不磨之主義也他之紛紛籌安紛紛救危未必果能安或且危乃愈甚而實行儲金主義則未有不能轉危爲安者也故我國人對於外間之紛論不可爲其欣動亦不必容其惶恐而惟專心致力於儲金救國之一法用一分心力終有一分效驗此則至要之言也倘此政策不成則救國本已無望而其他外緣之擾亂又遑暇與之計較哉吾故於儲金代表之來會而勗之以此 
來函 
[法總領事來函]  
　　閱貴報九月二日所登德領事署來函强詞奪理可謂至矣獨惜其空言無補於德軍殘暴行爲終不可掩至其對於各協約國駐滬領事肆意謾駡尤屬自失人格本不足辯惟德領署旣將此函請登於前本署亦不妨直抉其隱於後查德軍殘忍酷虐乃其天性德領署雖百喙置辯謂無暴行人孰信之昔義和團之役德皇命將誓師謂爾等此去務將華人大加殺戮使彼以後不敢正視是其明證孰意向所施諸貴國者今欲行之歐洲矣足見德國文明程度較之歐亞文明先進各國德人尚在幼稚時代也又德人殘暴行爲亦由政治造成蓋其政治素以專制壓迫虐使其民爲宗旨平時其國將帥待其部下法令之嚴酷殊堪驚駭况在戰時更何難迫令其兵加虐比人哉德國野心勃勃素持黷武主義故其兵學各書凡可以殘害敵國民人使懾服速行講和者莫不臚舉以備研究此次之焚掠淫殺慘無人道直是照書行事無足怪也至協約國所出宣布德軍罪狀各書類皆調查明確鐵證可憑傳之全球奉爲信史德領署獨謂出於揑造加以謾駡殊不知公是公非自有定論德領署欲以一函掩天下之耳目傎孰甚焉應請貴報將此函登入來函門内俾衆咸知爲禱順頌文祺法總領事署啓 
　　記者按法領此函爲因報中曾載德領前函之故德領前函又爲報中曾載比領前函之故如此互相辯難恐無已時蓋戰事之勝負軍隊之文野至戰爭終後必有確實之揭曉爲世人所共知今日載之徒傷各方感情故本報自載此函後無論何方來函恕不再載至德軍前次來華之後亦與各國等其文明並無特異之舉動此則各方均我友邦而爲我人所深信者也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[乞丐生活] [  茸顚]  
　　丐者曰余非生而即爲乞丐者也當時父母呼吾爲寳寳囝囝鄰人稱吾爲少爺官官吃必魚肉穿必綾羅儼然一貴公子也乃自父母見背不數年而沿門托鉢口唱蓮花落矣其所以致此之由千篇一律毋庸贅述蓋一隹子弟而流落爲卑田院人自由一種老司務敎導也當余爲丐之第一日不免面皮太薄一受呵叱即行逃遁新脚色上場固難免如此也然日復一日關子懂矣門檻精矣加以生性乖巧於乞丐一道竟超出儕輩使余仿名伶擺闊之例實可掛環球無二之丐界大王大牌子也 
　　余之爲丐亦有一定之生活如晨必赴公館居家之後門口向僕役索食餘之冷粥冷菜至日中則乘兩脚車駕臨城隍廟矣城隍廟　大宗貿易之場所故除風雨外日必光顧見姨太太老婆婆之虔心者大頂其梢不得一銅板不止而余口中恭維之語亦如傾瓶倒便壺而出滔滔不已足令被討者聞之而耳根軟心花放自然而然向慳囊中挖出錢爺爺矣間有向索而不與者余必作申申詈曰（我亦大少爺出身他日望倷亦像我）等而余隨身所帶之法寳若　先生虱老爺等亦跳躍爬動一若爲我助勢者 
　　余亦有時出門名區勝地時或一至至則本地之丐主人必延余講丐學並以上好之百併菜嚮之而遇名寺巨刹香汛時亦必隨衆前往以燭油塗身作惡瘡以牲血和之充膿血團坐地上高呼苦呀大慈大悲之香客見之未有不以錢投者所入較平日良多然余極會作樂晚則以所入資巿酒購脯吃個盡飽及明日而仍兩手空空作余乞丐之生活矣 
　　余輩有一苦事在則隻身赴小巷索食時不情之狗伯伯每向余狂吠甚至高竄余頂與余作甜蜜之親額余拒之惟恐不力然余所穿之蹩脚大衣已满印梅花足迹矣而無知之頑童猶跳躍左右嬉笑怒駡擲磚抛石與余作惡謔此時之苦况實難嘗嚼幸余有護身符在丐杖一根横掃作大聖舞金箍捧形至是而狗也頑童也俱作驚鳥之飛余乃方得事吾所事嘗思文人之筆尖可横掃半萬人乃不圖乞丐之丐杖亦能驚退數人也 
　　余蜚又有一樂事在則每遇興至必約三五丐友至野外撲狗剥其皮貨之得錢就其肉烘之得食其樂可知也或居家有喜喪慶弔事則必就之胡擾不满慾望不還以上皆丐界通常之生活也 
譯著 
[間諜生涯] [  天虚我生]  
　　（八）歐洲中立問題 
　　予自投身爲間諜以來於英德法之内容遂洞如觀火逆料此中必有一非常之事不久將出現然在一九一一年十一月中一事則又殊出吾人意料外也蓋自摩洛哥一役後德皇遂知英法之盟實至堅定大有生死與共之槪夫以德皇之英偉豈能於臥榻之旁任人鼾睡遂不得不爲先發制人之計而予又不獲免於奔波矣時在秋假予方以馳騁爲樂得召命於深林中勒馬而還趣赴威廉街則凡特伯爵已坐而待見予亟加贊許謂摩洛哥一事實敏捷可嘉并授予支票一紙凡一萬馬克言曰莎愛奶麻亦斯太特此蓋部中縮語意言皇帝嘉許也予得此殊竉亦不禁有自矜之色凡特遂亦不更他語逕入本題倚身於椅背向予笑曰博士今將屈汝爲凱特倫惠許得之書記吾所以命子者實以子精英語且於此事知之晰也此次秘密會議實有多人但均須汝酬應且勿令彼等之眞姓名漏洩於外苟有信札字紙汝即當凱特倫惠許得之前焚之并吸墨紙亦燬毋留痕跡言次語忽弗續以目視予然予則知此次差遣又一絶有興味之事也伯爵又曰會場即在湯訥斯森林汝可於開場前三日往一切應用物品均由汝備之彼等之出皆以森林會獵爲言汝宜知之此外則可隨機應變不必拘泥其中人物大半爲汝所知吾今不妨先以名單授汝言次遂援筆而書予乃默念此事内容夫德皇之欲力制二國固已在予意料之中惟其制之之法如何吾竟百思不得予乃默念而伯爵已書竟其中所列爲美國議員貴爵□□密斯特□□提督突必剌將軍西林根將軍毛理斯司立特海兒（德語先生之稱）凱持倫惠許得予讀已心緒乃紛集誠告讀者日來報紙正盛傳巴爾幹之事英吉利無日不欲與德國宣戰而亦無日不自相驚擾以爲日耳曼間諜已遍布其境今者兩國重臣忽然交相往來其中必有極大之變幻行將發現於大陸之上可知矣或者英人懼德國軍威且於空中戰爭尤非彼所擅長故來議和耳吾思未已而伯爵又續語曰名單中所列諸人於本月間必會集於雪郎根勃忒之湯訥斯森林其地蓋皇帝秋狩駐蹕之所汝當知之予曰然曰然則所以命子之意當知之矣予又曰然蓋伯爵之意實欲吾人加入其中以監察也 
栩園詞選 
[擣練子集成句二闋] [  時圃]  
　　松露冷（司馬光阮郎歸）竹風清（無名氏解紅慢）樓外凉蟾一暈生（萬侯詠長相思）殘夢不成離玉枕（歐陽炯木蘭花）倚闌聞喚小紅聲（李石臨江仙） 
　　鶯已老（馮延已喜遷鶯）燕空歸（歐陽炯三字令）六曲闌干翠幙垂（謝逸燕歸梁）欲寄相思無好句（陳允平唐多令）合歡帶上舊題詩（無名氏踏莎行） 
[踏歌辭集成句] [  時圃]  
　　見晚情如舊（黄庭堅喝火令）嬌多夢不成（歐陽炯菩薩蠻）簾前雙語燕（薛昭藴謁金門）花外一聲（陸游烏夜啼）惆悵秦樓彈粉淚馮延已南鄉子）泣瑶英（劉壎湘靈瑟） 
自由談之自由談 
[動] [  覺迷]  
　　昔日之官吏態度恒持冷靜即遇應動之機人民日盼其動而官吏不動如故人民稍有所動官吏必斥之曰輕舉妄動然今日之發電贊成表示主張遞呈請願者無一非官吏也其動亦殊駭人矣豈久靜之後故一動遂爾大動特動耶 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第五十六章（續） 
　　特雅亦不暇語立推約瑟夫令出門外直至於前廳初不作語約瑟夫訝曰主人何謂耶特雅愕然旣而曰吾令汝延醫生耳惟速始佳約瑟夫覻左右無人乃低聲曰主人亦知殺小主人者爲誰特雅摇首曰不知約瑟夫曰以吾思之似爲密斯特哈勃克特雅大驚且怒曰汝老悖哈勃克乃殺兄耶約瑟夫曰主人未知耳餐時哈勃克即欲剸刀於小安東尼腹　因以二人交門之事告之特雅曰兹可毋語汝卽往延醫密斯特密兒勃來近汝可往叩其門約瑟夫諾乃啓門出剛及堦側適有馬車一輛過視之則醫生勃來也約瑟夫大喜呼曰密斯特勃來何往勃來曰適自鄉間行醫耳但汝又何往約瑟夫曰吾主人死往延君耳勃來曰噫密斯脫特雅病故耶約瑟夫始知語誤又急曰否小安東尼耳今汝可下車隨吾入主人待急矣時正見崗警巡夜過聞二人語乃曰汝儕何謂言次以牛眼燈照二人而乃曰密斯特勃來與約瑟夫耶約瑟夫曰然吾主人小安東尼卒故吾來延醫耳警察曰安東尼耶十一點鐘時吾尚見其扶醉而歸以飮酒多乃不能行一人負之奈何遂死意者或氣厥耳三人旣入餐室則燈已大明小安東尼仰臥如故其旁尚有大衣一襲則哈勃克物也以是衆正爭論謂哈勃克已歸者亦有謂未歸者而特雅則謂必未歸否則人聲亂雜如此彼又安能寗睡或者有怯於心故僞爲不聞耳方言時見醫生已進遂各默勃來乃俯檢創口則股間實被刃内有凝血死殆已二三句鐘矣特雅亟曰有救乎則摇其首曰無及矣特雅曰然無論如何達克透終宜少發仁慈施以療救縱不能全吾亦盡吾父之心耳乃返身問約瑟夫曰密斯特勃來謂小主人死且二三小時但汝亦知其歸在何時耶約瑟夫模糊應曰警察謂在十一句鐘也特雅曰然則哈勃克乃於何時出約瑟夫愕然不知所對繼念事已如此安能更隱乃告以其人之出入實皆由窗而不由户故均無從知之特雅大駭曰由是言之此間直或不閉之門矣約瑟夫見主人怒乃亟辨曰吾亦固爲小主人言特皆一笑置之吾亦無奈何耳特雅曰然則哈勃克今夜曾否歸來汝乃未嘗知矣約瑟夫亟鞠躬曰然特雅不復語立奔上樓中心忐忑唯恐哈勃克果殺其兄迨至梯半忽見皮靄卡正坐於級上而顫見特雅至猝不擇言曰死者果安東尼耶特雅曰然曰然則哈勃克亦死乎特雅大駭曰哈勃克亦已死耶姑娘之語何謂皮靄卡曰否吾蓋不料哈勃克不死而竟令安東尼死也特雅知女郎神經已瞀不可更語見柏得秀至乃曰密斯特哈勃克果已歸乎柏得秀曰不知但以大衣卜之似已歸皮靄卡呼曰但吾能爲誓保哈勃克必非殺兄之人特雅聞與己意相同則喜曰吾固謂哈勃克非如此人即此大衣亦何能作爲兇證蓋炎熱如此哈勃克乃能御大衣而行耶 
奇情小說 
[秘密汽車] [  東埜譯]  
　　第七章（續） 
　　次晨十點鐘勃立南主僕兩人一肩行李已在維多利亞火車站老等後來黏好行李票走出待車室烏麥萊照顧主人的一只雜物箱自到二等車中去了勃立南沿着月台邊徐步而走只見人山人海也有呼親喚友的也有携着票子匆匆登車的也有照顧物件東張西望像熱鍋上螞蟻的也有已經登車自窗中探出半個頭來張望的喧譁擁擠不可言狀其中夾着許多異言異服之人鈎　格磔擾得人耳根不凈他瞻顧之間只見車窗上面粘着紙條標明自己的坐位就昻然登車看了看坐位且就不坐只立在車門口吸烟忽見滕達自票門口走出笑嘻嘻跑到月台邊呼道畏勃里我專誠來送别祝你前程萬里幸福無量還有探訪柳仙的事你須得記在心頭勃立南走前一步和滕達握一握手正待發言忽見一位驗票員制服堂皇自前車直向此車而來囑勃立南歸座驗票勃立南只得依允那人向各座一一驗過票子鎖上車門去了勃立南冉探首窗外向他夥伴說了一聲後會有期那時火車將近開行那車長已將銀製的呌嗶一枝啣在口中那站長也執着綠旗在手只待揚展開來月台之上白巾飛揚向車中人頻揮不已不知其中有多少痴男怨女在此一霎時間嘗遍别離滋味勃立南見他朋友也在月台上揮揚白巾又見那車長摸出錶來一看曉得時候已到嘴唇一動頭頸一扭鼓足了一股丹田之氣正待吹響那呌嗶忽有一個人满頭大汗從栅門口直衝進來一跌一撞的鑽進客車裏那車長待他上車纔咻𠺕一聲接着那車頭上嗚嗚然回答了一聲汽笛車便蠕蠕移動月台上送客的人把許多白巾草帽揚展得越發起勁只有勃立南和滕達兩人一個探首窗外一個注目車内面面相覷互使了一個眼色心頭各有幾十隻小鹿别撲别撲撞個不停你道爲何原來最後登車的那位客人一副身材容貌和那夜在議院前廳内向達而登叙談的人是一是二和柳仙的一副身材容貌又是一是二他不是在郵政局裏做工的嗎不是勃立南滕達向來料他是柳仙的哥哥的嗎不是達而登的黨羽嗎勃立南滕達兩人處心積慮誓要查出他們巢穴來的嗎寃家路狹驀地相逢適從何來遽至於此奇哉巧哉 
文字姻緣 
[崑山顧渭耆君客死滬寓舉目無親旣送其殮復送其喪歸澱山湖中金家莊原籍賦此聊當輓歌] [  莽漢]  
　　西風黄葉擢歌聲歷盡山程與水程一片雲旗霑暮雨老天也爲淚盈盈（舟抵澱山湖雨甚） 
　　品學如君有幾人絲蘿姻好締朱陳如何不起文園病終古長卿四壁貧（君家徒壁立而品學甚優心工丈重其人爲予族姪女執斧作冰上人） 
　　去年華燭照紅牀鴻案方欣接孟光今日望夫岡上石麻衣濃染一天霜（結褵甫一年而作故且無子女言之殊爲嗚咽） 
　　絳帳春風满座清顚頭同聽說分明於今雪色門前霽桃李三千盡失聲（君兼主上海西成及工業小學理化講席與學生感情良好） 
　　神洲禮器久銷沉文化難憑物質尋博物張華渾不忝獨窺堂奥造精深 
　　三絶羣推顧虎頭興酣落筆似龍游彼蒼亦解憐才意召入諸天賦玉樓（君於六法之外兼工繪事） 
　　由來名士有膏盲投劑何堪誤藥方世上誰稱醫國手爲君前顧更茫茫（君病肺就醫西湖濱之某醫院看護者誤投以他人之劑遂至咯血不起） 
　　悲莫悲兮生别離聊拈斑筦寄哀思浮生草草眞如夢愁聽春山 
泣子規 
 
 
 

Page 15

 
 
   
 
 

Page 16

 
 
[腦筋各病之可危腦筋各病之可危]  
人生在世固人人所樂享高壽者也然有最易促人壽命者莫如腦筋病也其病態如下頭痛心厭精神疲困皮膚各症胃不消化夜不成寐形容憔悴腦筋失健易於發怒心存惶恐患者諸君須當謹愼因此病症隨時將變癲狂而隨時有夭亡之酷害也故立當以相當之藥以治之最相當之藥者即天下最著名補腦聖藥修道院丸藥是也上海盆湯弄口老乾泰孫君來函云予喜飲酒每飲不醉不停致獲酒濕病初不介意繼則手足不能行動頭痛劇烈腦筋衰弱見萬物均存恐惶之心輒夜不眠延醫服藥不惟毫無效驗且病體加重後由予友以修道院丸藥見貽予隨在中英大藥房先購一瓶試服後再購二瓶逐日照仿服之漸見减輕未及三禮拜手足已能自由行動夜能安眠身體較前更爲强壯迄今已歷載餘未見復發敬泐數行祈登報端藉此報謝以表鄙忱至感至禱敬頌道安 
孫杏芳鞠躬各埠大藥房均有出售價目每瓶計洋一元中國經理上海老晋隆洋行 
[廣東種德園監製玉樹神油熱天不可不備]  
此油乃本園秘製良方凡熱天湯火所傷滾茶滾水所傷即搽患處立刻止痛故有神油之稱大瓶一元中瓶五⾓小瓶二⾓上海四馬路老巡捕房對門開張 
[買賣各種股票公債證劵廣告]  
下列各公司其一切價値均已誠實無欺如蒙賜顧希按惠臨可也 
公興英大馬路壽康里大利二馬路石路西華興襪廠中國三馬路石路曲江里惠通南香粉弄永吉里底三益三馬路晝錦里黃順泰四川路騰鳳里復大四馬路北石路吉陞棧内公益大馬路虹廟東五福弄永祥二馬路石路永祥皮貨莊信益大馬路南石路通裕棧興業大馬路虹廟對門泰和里興昌大馬路天發園盆湯弄内萬順豐法大馬路中市永和泰十六舖大成里謙益四馬路晝錦里中市公信二馬路石路口三泰棧内祥和英大馬路虹廟東首大成大馬路裘天寳隔壁弄内通商後馬路福綏里裕祥抛球場賓樂公旅館 
上海股票公會啓 
[龍涎哮喘氣急斷根丹哮喘氣急奇方]  
此丸專治哮喘氣急靈驗異常無論痰哮風哮冷哮水哮鹹哮及痰壅肺愾逆氣上冲不思飲食不能睡臥等症服之立刻氣平喘止豁痰順氣潤肺寛胸固本攻補並進凡醫藥不能見效者服此靈丹包可藥到病除屢試屢騐百發百中眞仙方也每瓶一元六瓶五元小瓶六角上海河南路彭壽堂啓 
[遺失棧單]  
今在途遺失中興公司第二百七十三號麩皮棧單一紙計二百五十包已向該公司聲明作廢望中外各寶號切勿收用受愚特此登報長和泰啓 
[董德潤啓事]  
鄙人爲潘金羅徐永淸定貨交葛承潘金羅再三相托從中言和茲見報端所登竊單詐欵與鄙人居中言和之意不符鄙人居中言中不敢偏私用持登報聲明 
[允康壽險公司添辦儲蓄小保險廣告]  
本公司開辦以來頗爲各界所歡迎營業尙稱發達現更力圖普及以惠同胞特添設儲蓄小保險每月保費祇須銀一元或一元五角俾中資以下之家皆可量力投保同享利益且保費之廉獲利之厚較之各項小保險有過之無不及如荷蕙顧請向本總公司及各埠分公司或經理處取閱章程照章投保無任感盼總公司在上海南四川路二十六號電話九百八十六號 
[新舞臺協濟戒煙丸廣告]  
本社五種丸自已酉迄今已届七載至於藥品之王道功效之完善素蒙有口皆碑毌庸煩凟當此烟土居奇印花增稅利權損失不可勝數伏願嗜好諸君毅然决志早日脫離同登樂境是則同人所厚望者也如蒙光顧毌任歡迎五種丸每元九十四料半濟丸一百八十八粒朔望九折希注意焉　總分發行所移至四馬路第一台左首第二家十六舖橋北堍沿黃浦鐵房子内 
[治愈咳嗽痔瘡原信]  
上海河南路彭壽堂諸位先生惠鑒鄙人久患咳嗽醫藥俱窮奄奄一息幾成癆瘵來申就醫毫無起色幸承家叔指購貴堂四寳半夏露連服數瓶得以轉危爲安銘感救命之恩没齒不忘矣再者家叔前患惡痔曾用尊處化痔丸外治藥到除根故談及藥石之靈稱道不去口實足見婆心濟世受惠者不勝其數今因上京謀事特函數語以誌○盛德于無窮焉專此鳴謝敬頌壼安弟梁旭生頓首 
[三馬路大舞台斜對過老惠和堂發明極速極靈治淋濁聖藥止痛止濁丸]  
淋濁一症皆由宿娼受毒而成者居多或濕熱下注或先天不足體瘦腎虚亦有此症小解滴瀝瀝痛者之淋小解急滿不痛者謂之閉皆腎部膀胱之病分爲五淋名曰血淋氣淋石淋膏淋勞淋此等病症腫痛不一初起皆屬細微乃人身自覺無碍不肯速醫日積月累濕毒攻入重門貽害終身本主人存心濟世秘製靈丹重用犀黄珠珀王道藥品此丸利便止痛治濁固精一切淋濁早服晚愈每料一元本堂秘製珠黄花柳掃毒丸專治男婦一切楊梅下疳横痃魚口便毒服之能瀉臟腑積毒淸利膀胱濕熱止痛消腫去腐生肌服此丸可保永遠除根每料二元珠黄下疳散專治男婦楊梅結毒下部腫爛肉赤無皮膿血淋漓日久不乾疼痛不止將此藥搽敷患處當可止痛拔毒化腐生肌漲肉其效如神每罐一元横痃魚口立消膏皆因花柳染毒凝積或勞頓過度氣血虧損是膏主治未或者即消已成者卽潰痛苦難忍寸步難行將此膏貼之卽能毒消腫退每張一元 
[滬甯鐵路開車時刻表]  
[由上海開至南京] 　 
上海　上午七點卅五分（快車）九點（三四等車） 
十點三十分（滬蘇客車） 
下午一點五分（特别快車）三點四十五分（滬常客車） 
五點三十分（滬蘇客車） 
夜十一點（快車） 
南翔　上午八點三分（快車）九點卅一分（三四等車） 
十點五十六分滬蘇客車 
下午一點廿六分特别快車四點八分（滬常客車） 
六點（滬蘇客車） 
安亭旗站上午十一點十五分滬蘇客車下午四點廿五分滬常客車崑山　上午八點五十三分（快車）十點卅三分（三四等車） 
十一點五十二分（滬蘇車） 
下午四點五十四分滬常車 
七點九分（滬蘇客車） 
蘇州　上午九點五十分（快車）十一點四十四分三四等車 
下午十二點四十八分客車到二點四十五分（特别快車） 
五點五十九分滬常客車八點五分（客車到） 
夜一點十分（快車） 
無錫　上午十點五十分（快車） 
下午一點三分（三四等車）三點三七分（特别快車） 
七點八分（滬常客車）夜二點十九分（快車） 
常州　上午十一點五十分（快車）六點五十分（常寗客車） 
下午二點十三分三四等車四點廿五分（特别快車） 
八點七分（客車到）夜三點廿四分（快車） 
鎭江　上午五點廿四分（夜快車）九點二分（常寗客車） 
下午一點卅三分（快車）四點廿四分（三四等車） 
五點五十一分特别快車 
南京　上午七點（夜快車到）十一點（常寗客車到） 
下午三點四分（快車到）六點十八分三四等車七點（特别快車到） 
江邊上午七點五分（夜快車到） 
[由南京開至上海]  
南京　上午七點三十分（快車）八點廿五分（三四等車） 
下午一點廿分（特别快車）三點五十分（寗常客車） 
夜十一點（快車） 
鎭江　上午九點七分（快車）十點卅三分（三四等車） 
下午二點零七分特别快車五點五十九分寗常客車夜一點（快車） 
常州　上午七點十分（常滬客車）十點五十七分（快車） 
下午一點五分（三四等車）四點十九分（特别快車） 
八點九分（寗常客客車到）夜三點十六分（快車） 
無錫　上午八點廿四分常滬客車十一點五十六分（快車） 
下午二點廿九分三四等車五點九分（特别快車） 
夜四點二十一分（快車） 
蘇州　上午五點廿四分（夜快車）七點卅五分（蘇滬客車） 
九點四十一分常滬客車 
下午十二點五十七分快車二點四十分（蘇滬客車） 
三點五十二分三四等車六點四分（特别快車） 
崑山　上午八點廿五分蘇滬客車十點四十分（常滬客車） 
下午一點四十一分（快車）三點二十五分蘇滬客車四點五十六分三四等車 
安亭旗站上午十一點廿四分常滬客車下午五點卅五分三四等車 
南翔　上午六點四十一分夜快車九點廿九分（蘇滬客車） 
十一點五十分常滬客車下午二點卅三分（快車）四點九分（蘇滬客車） 
五點五十九分三四等車 
上海　上午七點（夜快車到）九點五十五分蘇滬車到 
下午十二點十六分常滬車到二點五十六分（快車到） 
四點三十分蘇滬寗客車到六點廿七分三四等車到 
七點卅五分特别快車到 
[津浦鐵路開車時刻表]  
[由天津開往浦口]  
津總站下午七點五十五分（特别星期五開浦口止） 
下午一點（尋常每日開浦口止） 
上午八點（每日五次慢車濟南止） 
上午五點三十分（每日十一次慢車濟南止）西站下午一點二十一分（尋常）上午八點二十一分（五次車）上午五點五十六分（十一次車）滄州　下午十點四十八分（特别）下午四點三十分（尋常）上午十一點四十八分（五次車）上午十點三十分（十一次車）德州上午一點二十七分（特别） 
下午七點三十八分（尋常　）下午三點十二分（五次車）下午三點四十九分（十一次車）濟南星期六上午四點零九分（特别）夜十一點零一分（尋常　）上午七點三十分（每日七次慢車徐州止）下午三點十分（每日十三次慢車　州止）泰安上午六點二十三分（特别）夜一點二十八分（尋常）上午十點零九分（七次車）下午六點零六分（十三次車）兗州上午八點三十六分（特别）夜三點五十九分（尋常）下午十二點四十五分（七次車）上午六點四十五分（每日十五次慢車徐州止）臨城上午十點五十四分（特别）夜六點五十五分（尋常）下午三點三十六分（七次車）上午十點十五分（十五次車）徐州下午十二點四十分（特别）次早九點二十三分（尋常）上午六點（每日慢車浦口止）下午一點四十五分（每日十七次慢車　　止）福履集下午二點零四分（特别）上午十點四十九分（尋常）上午七點五十一分（九次車）下午三點三十六分（十七次車）固鎭下午十二點二十一分（尋常）上午十點零四分（九次車）下午六點零一分（十七次車）蚌埠下午四點二十分（特别）下午一點二十八分（尋常）上午十一點五十分（九次車）上午五點三十分（每日十九次慢車浦口止）明光下午午五點三十九分（特别）下午三點零四分（尋常）上午七點三十八分（十九次車）滁州下午七點三十九分（特别）下午五點零七分（尋常）下午六點零二分（九次車）上午十點零三分（十九次車）浦鎭下午六點十三分（尋常）下午七點四十三分（九次車）上午十一點四十四分（十九次車）浦口下午九點零四分（特别到）下午六點二十三分（尋常到）下午七點五十三分（九次車期）上午十一點五十四分（十九次車到）由浦口開至天津 
浦口下午九點十分（特别星期二開天津止）上午九點四十五分（尋常每日開天津止）上午六點五十分（每日十次慢車徐州止）下午二點（每日二十次慢車　　止）浦鎭上午九點五十八分（尋常）上午七點零五分（十次車）下午二點二十分（二十次車）滁州下午十點四十五分（特别）上午十一點十一分（尋常）上午八點五十一分（十次車）下午三點五十九分（二十次車）明光夜十二點五十二分（特别）下午一點十四分（尋常）上午十一點四十二分（十次車）下午六點四十八分（二十次車）（蚌埠）星期三上午二點三十三分（特别）下午二點五十二分（尋常）下午三點二十五分（十次車）上午六點三十分（每日十八次慢車徐州止）固鎭下午四點零六分（尋常）下午五點零一分（十次車）上午七點五十八分（十八次車）福履　上午五點二十一分（特别）下午五點四十四分（尋常）下午七零九分（十次車）上午十點四十分（十八次車）徐州上午七點零二分（特别）下午七點三十五分（尋常）上午七點四十分（每日八次慢車濟南止）下午二點卅五分（每日十六次慢車兗州止）臨城上午八點四十六分（特别）下午十點（尋常）上午十點零二分（八次車）下午五點十一分（十六次車）兗州上午十一點零四分（特别）夜一點零四分（尋常）下午十二點四十一分（八次車）上午七點三十五分（每日十四次車濟南止）泰安下午一點零八分（特别）夜三點五十六分（尋常）下午三點十二分（八次車）上午十一點零二分（十四次車）濟南下午三點十二分（特别）次早六點三十分（尋常）上午九點（每日六次車天津止）上午五點（每日十二次車天津止）德州下午五點三十七分（特别）上午九點十七分（尋常）下午十二點十三分（六次車）上午十點零四分（十二次車）滄州下午八點（特别）上午十一點五十七分（尋常）下午三點二十三分（六次車）下午二點二十三分（十二次車）西站下午二點五十一分（尋常）下午七點十五分（六次車）下午八點十分（十二次車）津總站下午十點三十五分（特别車到）下午三點零二分（尋常車到）下午七點二十六分（六次車到）下午八點二十一分（十二次車到民國四年五月重訂 
[滬杭鐵路開車時刻表]  
[由上海開至閘口]  
上海　上午八點正（快車）八點五十五分（慢車十點十五分（四等車）） 
下午三點卅分（特别快車）四點廿分（區間車）嘉興止 
莘莊　上午八點二十六分（快車）九點二十七分（慢車） 
下午五點零一分（區間車） 
松江　上午八點五十五分（快車）十點零六分（慢車）十一點四十分（四等車）下午四點十五分（特别快車）五點五十六分（區間車） 
楓涇　上午九點三十五分（快車）十點五十一分（慢車） 
十二點四十一分（四等車）下午六點四十八分區間車） 
嘉善　上午九點四十九分（快車）十一點零七分分（慢車） 
下午一點零二分（四等車）五點正特别快車七點十分（區間車）嘉興　上午七點三十分（區間車）十點二十一分（快車）一點十五分（慢車） 
十一點四十五分（慢車）下午一點四十六分四等車二點五十九分特别快車七點四十分（區間車到）硤石　上午八點四十分（區間車）十點五十八分（快車）十二點三十一分（慢車） 
下午三點零二分（四等車）五點五十八分特别快車杭州　上午十一點三十分（區間車）下午十二點卅八分（快車）二點四十二分（慢車） 
五點四十七分（四等車）七點廿四分（特别快車） 
閘口　上午十一點五十一分間車到十二點五十二分（快車到）下午三點正（慢車到） 
六點十五分（四等車到下午七點卅五分）（特别快車到） 
[由閘口開至上海]  
閘口　上午七點三十分（快車）八點三十分（慢車）九點三十分（四等車）下午三點十五分特别快車四點正區間車嘉興止 
杭州　上午七點五十五分（快車）八點五十六分（慢車）十點十三分（四等車）下午三點噩　六分特别快車四點二十五分（區間車）硤石上午九點三十三分（快車）十一點零一分（慢車） 
下午一點五十分（四等車）四點五十五分（特别車）六點四十七分（區間車）嘉興上午七點四十分（區間車） 
　十點十二分（快車　）十一點五十五分（慢車）下午三點零一分（四等車）五點廿六分（特别快車）七點卅八分（區間車到）喜善上午八點十八分（區間車）十點三十六分（快車）下午十二點廿六分（慢車）三點三十七分（四等車）五點四十七分（特别車）楓涇上午八點四十一分區間車十點五十分（快車）下午十二點四十三分（慢車）三點五十八分（四等車）硤石　上午十點四十五分（快車）十二點二十二分（慢車） 
松江上午十點零二分（區間車）十一點三十二分（快車）下午一點三十一分（慢車）四點五十八分（四等車）六點三十二分特别快車莘莊上午十點四十八分區間車十二點（快車） 
下午二點零七分（慢車）上海上午十一點廿二分區間車到下午十二點廿五分快車到二點三十八分（慢車到）六點零七分（四等車到）下午七點十五分特别快車到 
[滬杭甬鐵路甬曹綫行車時刻表]  
[自寧波開至曹娥江邊]  
寧波　上午八點開　下午一點五十五分開 
莊橋　上午八點十三分開　下午二點零八分開 
洪塘　上午八點二十二分開　下午二點十七分開 
慈谿　上午八點三十四分開　下午二點二十九分開 
葉家　上午八點四十八分開　下午二點四十三分開 
丈亭　上午九點正開　下午二點五十三分開 
蜀山　上午九點零十分開　下午三點零五分開 
餘姚　上午九點三十一分開　下午三點二十六分開 
馬渚　上午九點五十二分開　下午三點四十七分開 
五夫　上午十點零四分開　下午三點五十九分開　 
驛亭　上午十點十五分開　下午四點十分開 
曹百　上午十點三十一分開　下午四點二十六分開 
曹娥江邊　上午十點三十六分到　下午四點三十一分到 
[自曹娥江邊開至寜波]  
曹娥江邊　上午八點開　下午十二點十五分開 
曹百　上午八點二十二分開　下午十二點三十七分開 
驛亭　上午八點三十二分開　下午十二點四十七分開 
五夫　上午八點四十三分開　下午十二點五十八分開 
馬渚　上午八點五十五分開　下午一點十分開 
餘姚　上午九點二十二分開　下午一點三十七分開 
蜀山　上午九點三十六分開　下午一點五十一分開 
丈亭　上午九點四十七分開　下午二點零二分開 
葉家　上午九點五十九分開　下午二點十四分開 
慈谿　上午十點十二分開　下午二點二十七分開 
洪塘　上午十點二十五分開　下午二點四十分開 
莊橋　上午十點三十四分開　下午二點四十九分開 
寧波　上午十點四十三分到　下午二點五十八分到 
[老太古公司]  
太古SB火險公司 
叭喇定火險公司雙司勞哈其火險公司 
倫敦崙格西火險公司柯里仁火險公司 
家定火險公司 
啓者本行經理以上五保險公司事務現可代客保廠屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保請駕臨接洽可也特此佈聞 
[真對口菌出現]  
此菌功能治咳嗆吐血及各種虚癆損弱等症靈騐非常凡有患以上斯症服藥罔效者如服此菌無不沉疴立起誠救命仙丹也托上海西門内張興記號内朱少峰君代售外埠函購郵局妥速 
[京都天寳齋嫩面玉容散]  
此散專治男女面上黑氣雀斑烟色酒刺油膩暗晦等患每晨搽擦自然嬌嫩滋潤淸秀眞整顔妙品也每瓶大洋二角每洋照折六瓶雙料每瓶四角每洋三瓶舖設上海二馬路中市西鼎新里口 
 [P彚司公司男色間新到上等新式呢帽以及洋傘皮鞋現錢一槪九五扣彚司公司江西路南京路 
[遺失派司]  
茲有LR唛英國白漂布十一箱一九一二年六月念四號由D10MED船進口該原派司第87/74905號今因遺失經向海關申明作廢准照補給在案特此聲佈上海英商泰和洋行啓 
[京都樂家達仁堂老藥舖]  
我京師同仁堂自前淸康熙年開設迄今近三百載虔修各種丸散膏丹選料不惜重價必求其精泡製不憚煩難必合科法是以服食之效應如響中外馳名歷久愈著比來南中往購者粉至沓來大有應接不暇之勢達仁感當時相需之殷不敢株守一隅以上海漢口爲南北交通之所茲特不憚煩勞先後設肆藉慰惠顧諸君子望嚮之忱但同仁堂素有不設分號之戒以各埠凡用同仁二字者均係冒名漁利曾在京都禀明有案達仁此次設肆若仍用同仁二字似與假冒者無分異同所以專用个人名義以免混淆至本堂一切修合之法皆依家傳秘製與衆實有不同且不徒事外貎裝璜望之似不甚寳貴服之實效騐如神與我京師同仁堂絲毫無異素知同仁堂良藥諸君子其鑒察之京都達仁堂藥舖經理人樂達仁啓各埠函購向郵局兌洋寄至上海英大馬路南首抛球場一百念九號漢口黄陂街瞿家巷口外路北天津設於估衣街西口内路南立卽郵寄不誤 
[上海四明銀行廣吿]  
本銀行總行開設上海寗波路分行先設寗波江北岸温州府城内兩處重整營業章程商業櫃存銀活期三釐計息定期三個月四釐六個月五釐一年六釐存洋活期二釐計息定期六個月四釐一年五釐兼營各業商號往來逐日收解無不克己儲蓄櫃存洋活期三釐計息定期六個月五釐一年六釐二年七釐其餘滙兌各欵格外公道　賜顧者請至本行面議可也 
[上海中法實業銀行廣告]  
本行係股份有限公司股本四千五百萬佛郎中華民國政府認購股本三分之一計一千五百萬佛郎本銀行章程業經處中華民國政府於一千九百十三年一月十一號批准立案　總行　法京巴黎聖喇札街七十四號　分行　北京　上海院　本銀行職員如左　董事局局長白德洛　副局長廖世功　亨烈　法總裁斐洛德華總裁王克敏　北京分行經理賽利爾　上海分行經理李雍　本銀行專辦各種長期短期實業借欵收儲各種定期活期存欵其存息一年者長年五厘存六個月者長年四厘存三個月者長年三厘其餘逐日往來存欵長年二厘五毫并貼換期票經收中國各種票據交易各種債劵証劵買賣貨幣金銀及外國紙幣代發各地支票承辦信滙電匯無不格外公道並保管貴重物件特此廣告　本行開設法租界外洋涇橋第一號便是 
[浙江江蘇省財政廳諄勸商民貼用印花稅票及續奉部頒條例第二次摘要廣告]  
查中央頒布印花稅法前經本廳摘要登報一年於茲續又迭奉財政部飭於前項稅法稍有增益業行各屬遵辦深恐商民未及周知特再摘要廣告務各注意毋貽後悔計新增稅法各條開列於後一推廣印花稅額在十元以下者不論屬於第一類第二類均貼用印花一分於票面上加蓋圖章或簽一字一修正印花稅法凡第二條第一類之契約簿據不貼印花或未蓋章畫押者處以二十元以下十元以上之罰金貼不足數者處以十元以下五元以上之罰金又第二類之契約簿據不貼印花或未蓋章畫押者處以二百元以下二十元以上之罰金貼不足數者處以一百元以下十元以上之罰金一藥品香類貼用印花辦法藥品照售價二十分之一貼用印花其價値不及二分者以二分計算貼印花一釐香類中香枝每枝貼印花五厘香塊及香末每兩貼印花一分一律加蓋舖戳凡發售藥品及香類不貼印花或貼用時夫蓋舖戳及貼不足數者處以十元以下一元以上之罰金一罰金執行規則應貼印花之契約簿據每届六個月卽每年六月及十二月由警廳檢查一次於三個月前出示曉諭凡不依法貼用之契約簿據於檢查時發覺及巡官長警平時糾發或人民告發應由警廳依照修正稅法處以相當之罰金於訴訟時發見由審檢廳及兼理司法縣知事依法處罰一滙票貼水單據照稅法第二條第一類銀錢收據一項貼印花二分其十元以下者照推廣稅額案貼印花一分 
[香港聨泰水火保險有限公司開辦滬局廣告]  
本公司總局設在香港文咸東街自置房産五十四號經在英政府註册集足資本洋五十萬元開辦僅四年盈餘公積洋二十五萬元可見本公司信用充足辦理通融乃能有此實效現設滬局於英界北京路十號　凡南北市之房産貨物傢私衣服與夫輪船帆船之船壳及所裝　貨物如承惠臨投保一體歡迎目下國恥愴懷羣思提倡國貨今保險亦挽回利權之一道倘遇意外務必保持信用兼以通融出之用副　諸公維持圑體之盛意也　　總局總理李煜堂李葆葵總司理黄碧荃滬局司理吳冕伯謹啓 
 
