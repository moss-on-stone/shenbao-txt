# 1895 - 351 - 4908145

 

Page 1

 
 
[諭旨告成]  
　　本年秋季諭旨本謂敬講排印恭校無訛大哉王言如綸如綍薄海内外凡欲盥手莊關者每本收回工料洋銀六分 
[重印解酲語告成] [  申報館主人啓]  
　　解酲語一書雖類小說家言而事蹟新奇文詞頴秀前經蘭月樓主序以行世未及數載插架己空兹復重付手民工料益爲精美每部仍碼洋一　八分世有欲步武劉伶者取而讀之　不必取資于五斗也　處在申報館帳房三馬路申昌書畫室及各外埠申昌或經售申報人處 
[四百三十二號畫報出售] [  點石齋啓]  
　　周浦西郷百曲村瞿姓婦於主月初旬分婏得一怪胎尖頭長尾四足分開徧身毛茸茸然合家以爲不祥舉　擊斃懸樹三日然後收殮亦異亦　他若穿窬之絶技掘碑之大聞劉將軍出險之難法欽差觀刑之舉獵人之與虎併命賊父之挈子遊街日人用巨車以載石　祖晝燃花炮以　　鼠及所附册頁叢披等圖說卽百出售此佈 
[馬力解]  
　　今之定造汽機者皆以馬力之多寡爲衡而價值之低昻大半依此而定然其命名之意習焉若忘故前有人以爲用馬力爲名而有實馬力號馬力之别是强判之以亂人意也實則無所謂實與號也二而一也是說也人多疑之若不考究其由來何以釋羣疑而昭實事爰從西書採譯以識於篇識者鑒諸攷馬力命名之意爲馬一匹行平路能在若干時内起若干重高若干尺曾試用多馬而得中數定馬一匹能起重一百六十磅每一點鐘高二英里半卽每一分鐘高二百二十英尺假如有煤井一口深二百二十英尺底有煤一桶重一百六十磅井口有轆轤繞其繩令馬行平路拉其繩則拉一分鐘其煤桶升至井口設立汽機之時必用法定汽機之能力而因馬力爲最便故以馬力定之以一匹馬在一分鐘内能起重三萬三千磅高一尺爲一馬力卽等於一分鐘内起三千三百磅高十尺或三百三十磅高一百尺迄今仍用此法定汽機之馬力惟欲求一汽機之馬力必先查其鞲鞴所受壓力之磅數將此數以鞲鞴每分時所行之尺數兼之再以三萬三千約之則得其馬力惟壓力俱以每平方寸所受之壓力計之故必推算鞲鞴面之平方寸數法將其徑自乘再以單位下小數七八五四乘之卽得假如有某兵輪某鞲鞴徑八十二寸半推路六尺每一分時轉數十六轉半壓力中數每平方寸十六磅又小數三五鞲鞴徑自乘得六千八百零六寸又小數二五再以小數七八五四乘之得五千三百四十五又小數六二八七五以鞲鞴箇數卽二乘之得兩鞲鞴共面積一萬零六百九十一平方寸又小數二五七五再以每平方寸之壓力乘之得二鞲鞴全壓力十七萬四千八百零二磅又小數零六再以鞲鞴速之尺數乘之卽推路六尺乘轉數十六轉半乘鞲鞴數二得一百九十八以此數乘前數得三千四百六十一萬零八百零七又小數八八再以一馬力之數卽三萬三千約之得馬力一千零四十八又小數八爲某兵輪汽機之實馬力如欲省推算之工可另設簡法之表以備用以上爲實馬力但定造汽機或買賣汽機則必另設設一法定其能力如暗輪汽機合同内言明其速而壓力以七磅爲限葢汽磯家瓦特之法以汽筩内每方寸之均力爲七磅此所設之數因以爲馬能在一分時内起重三萬三千磅高一尺爲度所以定作汽機者如言明二十馬力汽機照此數爲之則用汽機者不能云不足二十馬力反言之定造二十馬力之汽機必常得多於二十馬力之便宜今汽機與鍋爐更屬堅固而鞲鞴之速率增大所以實馬力常爲號馬力之數倍總之實馬力爲推算汽機能力之數而號馬力爲度量汽筩容積之數二事本不相涉故雖先知其號馬力不能算得其實馬力猶之先知其實馬力亦不得算得其號馬力也此事須知號馬力爲造機時之量數覺於度量之法買賣汽機俱用此數不能以實測之法考究須有權者定之如定度量相同實馬力乃實測之數如重學之理以若干重致若于遠須若于時故必先知均力之數與鞲鞴速率之實數始可推算旣得實馬力卽可考汽機之功率功率者用定限之煤所得功効之成數卽用煤若干而得實馬力幾何故陸地汽機之功率以實馬力數爲實將用煤數約之爲準用煤而得實馬力若行海汽機則倒用其法以用煤數爲實將實馬力數約之爲準實馬力而得用煤兩法各適所用也惟功率又與能力不同能力依時而定功率依煤而定故汽機運動或一時或一日或一月功率恒同而能力則與時有比例也或者謂實馬力與號馬力如此不同則爲大弊因其數易於相混所以其分别愈大愈妙因一言汽機之馬力依其數之太小能知其爲實馬力或爲號馬力如前案内以七磅代十六磅又小數三五而依其號速二百二十二尺代其實速一百九十八尺則依同法推算得五百零三又小數四六零四八爲號馬力數 
[本館接奉電音]  
　　昨日傍晚京師飛電傳來上諭一道敬謹譯登○十一月初四日奉上諭董福祥奏迭次獲勝連破賊巢擒斬首逆立解河州城圍一摺甘肅回匪自四月間起事以來河狄西寗賊蹤徧地自派喀什噶爾提督董福祥統師剿辦該提督行抵安定節節布置蓄銳進攻逆回麕聚洮河西岸勢甚猖獗九月二十七日分撥十營搶渡洮河轟破賊卡立將該逆擊退十月初二日該提督親督隊伍由邊家灣麾軍前進左右山岔賊壘林立伏賊猝起我軍奮勇爭先斃賊甚夥初三日悍賊萬餘蔽山塞谷齊撲營盤各軍整隊齊出鏖戰二時之久賊始潰散該逆扼守洮河恃險抗拒初八日該提督復親率全軍及馬安良四營銜枚競揜該逆堅卡重守並徧掘坎坑内伏搶砲抵死固守悍賊五六千從山口一擁而出我軍槍砲刀矛齊進賊始返奔追剿三十餘里遂至三甲集將堅巢攻克初十日派何建威進搗高家集賊巢生擒逆目馬世潤止法復派何得彪馬步隊接應殺賊無算該提督派隊填紥固守後路十五日全軍由狄道西山以及康具崖兩路進兵齊集於太子寺聞逆目閔伏英嘯聚悍賊於四十里館負嵎死拒十八日督隊猛進各賊望風潰散追抵河州重圍立解該提督渡洮河二十日迭獲大勝殺賊數千勢成破竹實屬謀勇兼裕調度有方董福祥著先行交部從優議叙在事出　文武員弁不無微勞足録自應量予奬叙翰林院編修李遇道著以道府記名簡放先换頂戴並賞戴花翎知府用候選直隷州吳成基著免選本班以道員分省補用並賞加二品銜補用總兵葉占魁著以提督記名簡放並賞换依博得恩巴圖魯名號補用副將陜西寗陜營叅將何建威著免補本班以總兵記名簡放並賞加提督銜留省補用遊擊何得彩著免補叅將以副將儘先補用並賞换博多恩巴圖魯名號儘先副將薛成德著免補副將以總兵記名簡放並賞加提督銜儘先遊擊馬安良著免補叅將以副將儘先補用並賞給銳勇巴圖魯名號副將銜儘先遊擊張　光著免補遊擊以叅將儘先補用並賞給擢勇巴圖魯名號記名提督王鉞安著交軍機處記名遇有提督總兵缺出開列在前請旨簡放並賞給頭品頂戴記名副都統寗夏駐防蒙古佐領奇克伸布著以副都統交車 
 
 

Page 2

 
 
機處開列在前請旨簡放並賞給頭品頂戴記名總兵何美玉著交軍機處記名遇有提督總兵缺出請旨簡放記名總兵湯殿恒著以提督總兵記名簡放儘先副將張進昌山東儘先副將朱廷芳留陜儘先副將孔高明陜西補用副將趙逹元留甘副將岳登龍補用副將李乾均著免補副將以總兵記名簡放並賞加提督銜張進昌並賞换喀拉春巴圖魯名號朱廷芳著賞换福隆阿巴圖魯名號叅將張銘新秋登平均著兄補本班以副將儘先補用張銘新並賞給法礬凌阿巴圖魯名號秋登平並賞加總兵銜推補副將儘先叅將謝典禮著免補叅將以副將儘先補用並賞給綏勇巴圖魯名號陜廿補用遊擊董陞官儘先遊擊王　應馬明其均免補本班以叅將儘先補用並賞加副將銜王時應並著賞戴花翎儘先都司保旺劉廷貴趙順補用都司陜西檎林鎭標守備丁際昌補用都司馬復保均免補本班以遊擊遇缺儘先推補並加副將銜藍翎陜甘督標守備洪瑞陜西提標候補守備黨志振儘先守備張其光應大有留閩儘先守備楊讓梨均著免補都守以遊擊儘先補用並加副將銜洪瑞並賞换花翎黨志振揚讓梨均賞戴花翎藍翎儘先守備歐陽魁著免補守備以都司儘先補用並賞换花翎藍翎補用守備石慶良升用守備延繪鎭標千總楊福申藍翎千總馬海彦均著免補本班以都司儘先補用石慶良並賞换花翎五品頂戴把總于福著免補千總以守備儘先補用並賞戴花翎山西截取知縣來維禮著免補本班以直隷州知州仍留原省補用並賞戴花翎藍翎分省補用知縣金承蔭著免補本班以直隷州知州留甘補用並賞换花翎俟補缺後送部引見候選直隷州州同王世相著免選本班以直隷州知州分省補用並賞戴花翎知縣用分省補用府經歴何沂著免補本班以知縣分省儘先補用並賞加同知銜賞换花翎舉人宋聨奎著以知縣分省補用並加同知銜賞戴花翎甘肅試用縣丞楊畫榮著免補本班以知縣仍留原省遇缺卽補並加同知銜賞戴花翎藍翎五品銜附貢生于震春著以州判分省補用並賞换花翎三品頂戴臨洮衛土司世襲指揮使趙元銘著賞换二品頂戴並賞給驍勇巴圖魯名號以示鼓勵餘著照所議辦理仍著該提督剿平河狄一帶餘匪搜間凈盡並激勵將士乘勢分途扼剿迅掃逆氛以期早日蕆事又據楊昌濬奏官軍迭次獲勝踏平賊壘及河橋平戎兩驛接仗情形一摺現在河州之圍己解楊昌濬所統各軍及剿辦西路各軍均尚得力自應一體施恩叅將金恒林遊擊王正坤均著免補叅將以副將儘先補用副將劉璞著以總兵記名簡放陣亡之千總劉進才著照守備例從優議卹把總李定堃五品軍功莫泰和六品軍功高得勝榮湛均著照把總例從優議卹　九巢承烈著照從九品例從優議卹以慰忠魂該部知道欽此 
[美籌軍械]  
　　初四日倫敦來電云美國議政院中議員擬籌金錢一百兆圓購備洋槍一百萬枝行管砲二千尊砲臺上所置大砲五百尊歸兵部大臣核議施行 
[迎送盛儀]  
　　嘉興訪事人云上月廿八日五鼓時撫標後旗營親兵排隊經大街出北門而去黎明時嘉恊兩營弁兵亦由此而出詢知係迎接本省新藩憲龍方伯由陛見出京赴省履任棨戟過此在郡文武印委各官早己乘舟往蘇州塘迎迓約廿八日九點餘鐘己接著憲舟各官投遞手版禀安沿塘各營弁兵列隊鳴鎗鼓吹跪迎水師砲船亦各升砲恭迎憲舟直向麗橋河而過各官舫尾其後至西門官碼頭暫泊傳見各官遂卽解維上駛向杭州塘進發各營兵當卽繞往杭塘恭送各官亦隨恭送如禮 
[示用銀圓]  
　　沙巿采訪友人云十月望後各帮字號在枝江縣屬江口採辦棉花約運往青錢五六萬貫夏間安陸府屬襄河陽防被蛟水衝刷目下興工修築由沙洋赴沙巿以白鏹易青蚨又運往萬貫以致巿中錢少錢價陡漲至七錢八分二中一日省憲示行所鑄銀圓後附易錢之價說者謂倘得此項銀圓源源而至則錢價或可漸平也其示曰頭品頂戴兼護湖廣總督部堂兵部侍郎湖北巡撫部院提督軍務譚爲出示曉諭事照得湖北設局開鑄銀圓以濟制錢之缺乏便商民之取携前經本任部堂會同本兼護部堂恭摺具奏聲明凡各局卡課厘均准商民一律用銀圓完納支發官欵一體酌用嗣因銀圓銷路以江南安徽等處爲多又經會奏卾省銀圓局歸南洋經理在案現查湖北銀圓局鑄成銀圓大小五種大銀圓車庫平七錢二分第二等銀圓重三錢六分第三等銀圓重一錢四分四厘第四等銀圓重七分二厘第五等銀圓重三分六厘一面鑄清漢文光緒元寳四字曁漢文湖北省造庫平幾錢幾分幾厘字樣一面中鑄團龍紋並附鑄洋文均係選用化學洋匠詳加化騐輕重旣準成色亦好與外洋各國所鑄上等銀錢精美相同業經署南洋通商大臣兩江總督部堂張將鑄成銀圓式樣奏明進呈經户部議准所有通商各口岸及内地各省關凡向用銀圓者一體照辦如能漸　漸廣實可濟圜法而收利權等因具奏奉旨依議欽此欽遵咨行到卾並准署南洋通商大臣兩江總督部堂張咨請出示曉諭湖北官商軍民並轉飭各司道關局通行各州縣及稅厘各局一體遵照行用等因到本兼護部堂准此除通飭遵照外合亟出示曉諭爲此示仰湖北官商軍民人等一體知悉爾等凡遇巿面交易及完納關稅厘金各項官欵以及文發官欵均准一律行用銀圓所有價值除巿面交易應就各該地方巿價隨時核算外其交納各項官欵現在從中定價每一大圓作錢一千文以次照數遞算俾歸劃一嗣後銀價如有漲落仍由本部堂酌量增减隨時出示曉諭務使官民兩得其平各官吏商賈不得故意低昻抑靭致干查究各宜凛遵毋違特示 
[武林火警]  
　　杭州采訪友人云本月初一日上燈時警鉦四起水龍俱往東北飛馳出外探之知太平門外某姓家失愼以致火勢蔓延云 
[漢皋火警]  
　　漢口采訪友人云本月朔日之夜九點鐘時五彩巷後聚復公麫坊忽然火起燭天照地遠近通紅各鋪洋龍聞警齊來力爲噴射約歴一點鐘之久祝融氏始興盡而回僅焚去堆貨之板屋并比鄰劉義和染坊後屋各一椽 
[潤州火警]  
　　鎭江采訪友人云郡城西門外薛家巷南首茅擔蔀屋密比如鱗大抵皆淮上客民藉以蔽風雨者本月初三日午前鐘鳴十下忽聞砲響五聲隨卽警鑼亂鳴人聲喧嚷知有回禄神肇禍登高一望惟見濃烟縷縷幾如鴉陣盤雲少焉而千萬燧牛飛奔破陣淫威所播銳不可當事後訪之始知某姓家有一老嫗年近古稀旣聾且瞶其時欲入廚作午膳先至房内取自來火點上洋油燈旣而釋溲蒸浮一身兼任忘却風吹葦壁燈影摇摇閱片時黑霧穿窻迷漫空際急呼救而勢己不可嚮邇矣斯時城内外各氷龍己電掣雷奔而往而西門橋人多於蟻擁擠不開直待丹徒縣宗大令命駕到來始將橋上間人驅散及過橋而人益擁擠水龍仍無路可行火遂一發難收蔓延無際幸迤北各家瓦屋有風火高墻阻隔火始不能飛越雷池旣而鎭江府廖詠之太守以及城守營某守戎保甲巡防局各員聞火勢披猖各帶勇丁督救天主堂第一　道署各洋龍亦飛馳而至飛泉百道噴薄層霄至十二點鐘時火始漸漸衰息然茅屋五六十户己化作昆明刦後之灰矣當火之熾也有周某者駐足閒觀適某善堂水龍馳至退讓不及致被撞仆痛極昏迷旋由相識者舁之而返旣而各水龍爭先恐後以致互毆經某武弁出爲調停始各釋手最慘者西首張姓見火己燒至堂屋急抱表衾奔出旋憶家中尚有一女臥病在牀亟返身至家而屋梁遽倒女被壓其内火熄後扒出屍骸己焦黑不堪嗚呼慘哉又某姓子經人從火窟中救出然徧體灼傷延至晚間哀號而斃其餘被災之户類皆貧苦小民值此天寒雞棲無地仁人君子能無聞而惻然乎 
[金陵火警]  
　　金陵采訪友人云十月二十九日之晚更魚三躍遥見城之東北角紅光上燭幾疑震起赤城或有疑爲野燒者 
地近北極閣冬初秋末好事者時舉火焚山林也翌日訪之始知臺城附近窮民所結蝸廬宿火偶然致燬比鄰十餘户亦可　　燒者蓋以此處 
 
 

Page 3

 
 
[津水氷花]  
　　天津采訪友人云時交冬令天氣祁寒貧民無食無衣情殊可慘籌振局司道除就西　 
復製棉衣棉褲頒給極貧之户俾禦嚴冬今年七屬秋穫尚佳間有災區另聽委員勘明議撫復示禁民　　　　先設女廠以振附近貧窮婦孺外門外施饝廠亦己查明城廂貧户於十月二十二日起憑票支領○去歲軍興北洋施醫院　治受　　民婦不得來津以免道路流離得不償失西受傷輕重分别上中下三等上者卹銀二十兩中者十五兩下者十兩痊後分别由廣仁堂　　　受傷軍士多至六七百人破者完之斷者續之其而必需鋸去另續者中西醫官以華人所琢義手義足不如泰西所製之佳因函致　　　堂代給以便遄回現在辦理將完其中腿脚己斷或未斷去一似樓頭燕子一年一度一歸來來去均有郷人攬載行李包付川貲謂之　　　歐洲購備一切○京城工賈向以山左人爲最多其人春來冬無遺失亦免浪費之虞故山左人之作客者均樂附之其運載行李均　　之把頭把頭之攬客以多爲勝行李皆權其輕重以計挑貲之多寡客輪船以去每一把頭多者攬客一二百人至少亦數十人上月　　均以五六套大車堆纍車上如岡如陵每届將近封河此等車陸續來津分附各把頭皆詫爲得未曾有○隆冬時節盜賊横行今年更遣撤各軍每有游勇逗遛地方愈不安靖上月中旬某日靜海縣主之夫人適逢帨旦津郡官商之與有桑梓誼及葭莩親者預具禮儀專差往賀至半途禮物被刦人則飲刃而亡此處歸靜海縣轄由地保報請騐旋縣主見屍身帶有祝壽信函爰卽給資盛殮飭拿　兇手以便究抵 
[滬上官塲紀事]  
　　缷任江蘇臬司胡芸臺廉訪奉督憲札飭回鹽巡道本任道經滬上前晚抵埠在天后宫暫駐襜唯本城各文武咸往恭迓○黄遊戎青雲龍遊戎復森現奉上憲押解駐紥金山衛章字營防軍散勇回籍道經滬上舟泊南碼頭昨午兩遊戎命駕進城赴文武各衙門拜會至縣署黄大令公出未回由丁擋駕○新委無標滬軍營帮帶李樹春副戎懋祺本月初二日接差己列昨報李副戎昨日午前命駕入城先詣道轅謁見黄觀察後分赴文武各衙門拜會至縣署黄大令飭丁擋駕 
[仁人之言]  
　　上婁青三縣交界浦肇河開濬己登前報婁青兩邑己於本月初三日築壩上邑於昨日築壩由委員王二尹並同仁輔元堂　汪曹兩君經理其事黄大令誠恐碍及墳墓爰出簡明告示其文曰起土須缷隙地毋許任意堆積倘遇義塜墳墓纎毫不准狼籍夫頭約束散夫差保傳諭實力如敢玩違不遵卽由委員究責 
[滬城火警]  
　　昨晚八點鐘時據訪事人云正在閉户晚餐忽聞鳴鑼聲嚷成一片急起開門規東首紅光燭天火鴉飛舞空際詢之知係本城邑廟之東四鋪本街某店鋪不戒於火致遭此災幸左近之保嬰局果育堂各洋龍如飛而至汲水墳射閱一點鐘許火龍馬寂然而逝當火熾時地甲分投各衙門報警各官臨塲督救搶火者尚稱歛跡聞内中雙鳳臺茶館及某蠟燭店頭繩店同付一炬細情容訪明再録 
[法界火災]  
　　法界菜巿街復興里對面王阿二貰器店棧房於昨日上午十二點逾十分時不戒於火登時紅燄熊熊冐穿屋頂延燒左右鄰家捕房鳴鐘報警法界洋龍首先駛至用皮帶套自來水管上竭力澆灌英美各洋龍及救火會西人亦各風馳電掣而來帮同施救不逾時火卽熄滅計焚去樓房三幢查起火之由因王爲其子完烟賓客盈門廚下積薪悞惹火星所致鄰居之波害者大都窘迫不堪事後由法包探拘獲火頭解入捕房押候堂期解訊當火熾時法捕頭派中西各捕及各包探嚴密梭巡英捕頭亦派巡捕到來帮同照料讞員鄭大令則督率會捕局線勇彈壓搶火匪人 
[嚴辦賭棍]  
　　本縣縣丞吕蘭階二尹訪實虹口賭徒甚衆爲害不淺申請本縣黄大令飭卽加差往拘拿獲地主包茂祥到案前日經吕二尹提訊供認將墳地租與廣東賭棍牛古等搭檯聚賭每日可得租資八百文共有賭檯七隻小的地上僅有一隻等語二尹喝重笞三百板諭令將該地方單呈繳以便禀縣充公並將牛古等交案究辦諭畢交差看管限繳方單 
[捕衙比甲二則]  
　　本城老北門十二鋪及北三鋪一帶近來竊案頗多經各事主紛紛投捕衙報案前日經蔡季卿少尉命傳十二鋪地甲金文並汛捕等到署比緝金甲一再叩求少尉寛限三天務緝原贓給領○竊賊吳阿毛前因行竊提右營署前之地砲數尊獲送本縣捕署訊責枷號發七鋪示衆該地甲劉貴防守不愼以致脫逃無獲前日經蔡季卿少尉提劉甲比追該甲再四苦求寛限兩天少尉喝笞一百板准限兩天 
[移提候訊]  
　　不煩越爼己紀報端前日吳子峯偕葉某忽將羊毛店主謝某扭入法捕房捕頭以此事在租界之外斥逐不理詎料吳復控諸讞員鄭大令案下大令准詞出票至十六鋪協同地甲提謝入捕房押候堂期解候想一經推鞫終有水落石出之時也 
[反目輕生]  
　　江北人胡某以小工餬口携妻賃居虹口楊家灣地方前晚與妻不知因可互相辱詈胡卽潛購阿芙蓉膏背人吞服以圖自盡至十一點鐘時毒發呻吟牀席爲其妻察悉卽雇人舁送同仁醫院求治經醫生灌以吐藥始將餘毒嘔出得以無恙 
[縣案二則]  
　　盛宜懷前控王錦山抵押房屋虧欠七百餘千佔住不遷一案延宕數載照前斷應繳洋三百元方可了案王錦山收押待質所押繳在案現己逾限前晚經帮審曹明府提王比追王叩稱小的現己措辦將成求寛限一天當如數繳案明府准之飭還押候繳○昨准英公堂移送張小軒控家丁王福卽萬福行竊金表一案請將王福遞解上元縣原籍等由到縣後值日差入禀請示太令諭飭先片收所聽候備文起解 
[英早堂案]  
　　包探倪順泉禀稱朱茂郎黄春春麥積善毛阿眉均在西人處管駕杉板船不料先去三艘投報捕房由小的查係積賊季桂田所竊拘獲後吊到原贓送請訊究朱茂郎等投案申訴質之季桂田供江北人竊船該死求割去小的之耳以示儆别駕據情商之蕯副領事以季係過犯未便從寛判令枷號十四天發犯事處示衆再交捕房管押三月期滿遞解○一百二十四號華捕拘解流氓許月亭張長林徐阿寳到案禀稱許等昨在棋盤街因周阿桂賣柴碍路卽持柴擲傷周之鼻準拘送請究周投案申訴前情質之許月亭供並未毆打實被誣指求恩别駕判將許等三人各笞一百板○三百九十號華捕禀稱昨有董朝水至金松溪所開布店僞稱買布乘間竊取花布二疋當被扭交小的拘送請判别駕判將董遞解回籍董一再叩求稱小的雖則貧苦犯事但家中均係書香可否求恩免遞以全體面别駕遂改爲押送回籍○王阿三竊取陳阿福小烟館之烟槍一支當塲拘獲扭交九十九號印度捕拘送公堂請究别駕略訊之下判將王阿三管押五天○包探黄四福禀稱羅房元竊取王阿二沈茂生家綢布衣服四件經小的緝獲人贓送究王阿二沈茂生投案領贓質之羅阿元供寗波人行竊該死别駕訊得行竊屬實判令押送回籍○包探孔阿才禀稱積竊張阿春前曾犯案懲辦今又竊取某姓家之布衣三件經小的拘獲人贓失主未來是以先將張送究張供本地人不敢行竊求恩别駕判笞二百板○包探趙銀河禀稱陳阿三昨在張阿三門首來往數次伊家疑圖行竊經小的拘獲送究陳供蘇州人實因失業無聊流落滬江所致求恩别駕判令笞責一百板遞解回蘇○野雞倡婦王彩林在途拉客經三百零七號華捕拘入捕房昨晨解案王彩林供清河縣人家有父母勒令小婦人來滬賣倡不敢拉客求恩别駕判交官媒押候遞解○楊榮卿與妓女周蘭芳索洋口角經包探趙銀河拘送到廨楊榮卿供周妓因母死無資棺殮曾向小的借洋三十元立有借據向索無著周蘭芳供借洋三十元言明在伊處爲夥妓今己做過四月清結矣求恩别駕得供將借票當堂塗銷一併斥釋○一百六十五號華捕拘解王阿二麥阿招到案禀稱昨日小的出外梭巡王等竟 
 
 

Page 4

 
 
敢與小的爲難推送請判王麥同供實因酒醉糊塗以後不敢求恩别駕判令各罰洋半元以儆○有趙金標萬金林二人不知其向操何業同來滬上借居小客棧惟行蹤無定今日宿此棧明日移他棧前晚又在英界蕪湖路投宿未幾卽有一人跟蹤而至昨晨投報捕房稱係蘇州捕役夥名沈招大因捕頭命我來滬訪尋趙萬二盜今見住宿在棧故請派探往拘捕頭亦卽來滬向問該二盜所犯何案則稱係閏五月二十日晚在蘇州夥刦妓院珠翠首飾並現洋一千元之案至詳細情形則須俟正身捕役到後方知捕頭聞報立飭包探孔阿才同沈至棧將趙萬二人獲住送至英公廨請暫行管押屠别駕以趙萬旣係盜犯沈招大來滬拘拿何無公文遂飭將沈交捕役趙金看管趙金標萬金林二人管押候示 
[美界捕房三則]  
　　甲乙二粤人將鈔票用藥水洗去其字將五元改書爲五十元十元改書爲一百元前晚將百元之鈔票溷用在天潼路久孚錢店以五十元一紙兌與西華德路盈記錢鋪當晚該二店未及察覺至昨晨始察出破綻方知僞物因先後奔告捕房旋經竇如海石金榮二包探查悉此二人均在鯉門輪船爲火夫因告知捕頭派八號西探協往該輪船將一名霍四金一名羅企英並原贓一併拿解捕房押候解送英公堂訊究○前晚有某某等三婦爲錢鈔瓜葛互相格鬥經走街捕拘解捕房捕頭詰問之下謂此事非捕房所應理一併斥擇○江北人張小和某日溷至耶松船廠内在進塢修理藍烟囱某輪船上竊取製造機器之銅斤若干經失主報知捕房前晚由包探竇如海將張查獲拘押送捕房昨昨晨經捕頭詰問張直認不諱並供曾竊某輪船之對時表衣服諸物因令押候解送英公廨訊解 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[榜示供事]  
　　十月二十一日宗人府出榜曰爲出示曉諭事照得此次取中供事五十六名相應將名次等第開列於後須至榜者計開方心鑒周雲峯姚鴻儒陳緘汪鏡明陳庚銘方銘鑒汪德泉楊以沅劉玉山張慶澍王在戌朱澤潤白方劉榮第吳承蔭賞壽延曹裕光鈕儀質劉鑑珍周德仁李耀庭賞壽圖張興堂孫德仁匡錫紱蕭奎炎余輝宇汪玉式錢晉元曹聨駿劉德騄袁鳳藻汪炳奎龔蔭森王廷偉李長銘毛唆輝程遵孟方基培楊霖杜春濃曹愷臣崔家杰汪寳悆樊永寳王崇禮魏紹文邵宗綸周鳳德賀述曾陸鎔顧繩正李澍文趙棠張啓亭 
[輕生雜誌]  
　　據京都訪事人函稱某甲住東單牌樓北蕭家大院向在某官宅充當庖人十月初旬甲夫婦忽於夤夜縣梁　列膝下二女一子長女方及笄次女年十二子九齡甲夫婦當未死時先將次女與子以阿芙蓉膏塗入口内毒而斃之長女見父母及妹弟皆死遂亦自服烟膏而斃天明同院居鄰知甲一家五命俱斃急報於官至十二日五城指揮各帶仵作會騐委係自盡死者身邊并無隂狀因何自盡迄無頭緒窺其居室三間又似非貧苦無告之輩官訊同居兩鄰其一鄰某甲供稱移來未久不知細情其一鄰趙姓者係包賃房屋之人訊之趙詳述甲夫妻子女年歲官因向詰細情趙推不知官怒掌責趙六十并令趙尋找屍親以結此案云○前門内迤西吕祠閣山門外石獅高聳一男子夤夜自縊於獅子脚上經官相騐無人認屍○宣武門内并中一汲水者撈出男屍一具報官相騐亦無屍親均以薄材殮埋之又宣武門外十間房火烟鋪一學徒山西人不知因何自服阿芙蓉膏毒發掌櫃覺之逐徒門外希圖僥倖無事徒竟於是夜死路側官騐後鄰右識爲火烟鋪之徒報官官立帶掌櫃回署究訊徒屍迄未葬埋此皆十月中旬事也 
[法界捕房瑣案]  
　　昨日禮拜五鄭大令蒞八仙橋捕房發落各案升座後卽命提陳胡氏控楊阿二錢阿余將飯店各物搬藏阿金花烟館一案著照原斷將楊笞二百板錢笞一百板隨飭將楊押候覔保錢從寛釋出○顧張氏控逆子顧渭泉不務正業時向索錢滋擾一案己紀報章昨日大令訊供之下著照原斷笞責一百板還押捕房一禮拜期滿交伊母領回管束○積竊陳桂福在英界屢次犯案此次包探搜出當票四十餘張解經大令訊供吊贓存候認領昨日將陳照原斷笞責二百板還押覓保○上月初五日陳洪春控宋阿才在英界清和坊門首竊去東洋車一輛售與仁和泰報關行大令訊供之下飭提經售之王阿四研訊供出車係車夫陳阿大所賣得洋銀七圓遂著一併管押候交陳到案究追兹者在押日久延不交案因飭將二人帶出著交保出外償洋銀七圓○竊犯王阿全枷期己滿昨日大令命帶案開枷照原斷笞責一百板驅逐出境不准逗留○楊祥記玻璃店主楊子祥控永泰店主韓子卿將碎玻璃調换整塊大令訊供禁押己見報章昨日楊投案聲稱業己調處明白償銀三十兩求卽銷案大令飭將韓開釋又令楊呈具銷案切結存查○江西候補清軍府文司馬寓居名利棧失去枕相一具内儲大小對時表及烟壺文玩旣控案大令飭提棧中司帳人陳鳴峯禁押捕房昨日棧中執事人孫明山投案籲稱此事己向失主商妥求恩保擇大令謂爾棧時時失竊殊不規矩理應責賠遂著賠洋銀二十圓俟繳案後給失主具領○天福戲園主武春山被邵中才張硯香控欠押櫃洋銀一千零七十二圓大令訊供之一武先繳五百圓給張領去嗣因限期己過延不續繳著將保人章如川禁押捕房昨日帶案略訊著仍還押所令武赶緊措繳○沈培緒控王錦之陳子賓等串同將絲頭棧單抵押銀一千三百餘兩一案迭經大令訊供責比限繳昨日王錦之之兄土雪山投案聲稱此銀一千兩由上海晉和錢莊匯至寍波永記錢莊轉匯紹興交裘沈二姓收大令問沈曰當時雪山是否在塲答稱並不在塲大令問雪山曰今日爾來此何幹供稱來視胞弟大令命提錦之研問仍稱此銀由晉和匯至寍波咸泰尚有三百兩己交沈收去有根有柢可訪可查大令謂爾將銀交何人所稱憑據何在錦之一味妄供大令又謂雪山曰爾與弟同居何以任令作此不端之事雪山不答錦之依然狡展大令怒署從重掌頰雪山氏求恩典大令著將雪山押候交人保出限三日内帮同理處雪山求寛限十天查明禀覆大令限五日内將銀一千三百兩如數繳案延于追比錦之掌頰五十下還押 
[及時推解]  
　　敝堂開廠施粥每日枵腹貧黎食粥者二千餘人經費浩繁深虞竭蹶乃蒙郁知悔子助施粥洋四十元李如伯求合家平安洋三十元李方照祈病愈洋五十元寍波無名氏助洋廿元夢錦書屋助原棉衣二百件張雪堂助救狗費洋四十元又奉到南陽居士祈病愈助賑洋五十元泰州不留名助賑洋四十八元先後祗領莫名欽感現值仲冬啼飢者更兼號寒得蒙仁人及時推解救命之錢固屬恩同再造綈袍之惠尤徴澤被陽春當厄之施功德倍蓰加以仁漿義粟飢黎食德飲和善願天從吉邀神佑心香一瓣盻禱鴻慈上海六馬路仁濟善堂籌賑公所施善昌等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年十月二十三日京報全録]  
　　宫門抄○諭旨一道録前○浙撫廖奏籌解鐵路經費摺○又奏解清厘金京餉片○又奉　邊防經費片○又奏在籍大員分年捐修塘塔要工請立案摺○兼護湖督譚奏籌解加放俸餉片○又奏籌解第二批加放俸餉摺○又奏解清籌備餉需銀兩片○陜督楊奏揀補都司員缺片○十月二十三日刑部都察院大理寺正黄旗值日無引　見○漙善請假十日○遷公續假二十日○召見軍機許應騤張蔭桓○○頭品頂戴浙江巡撫臣廖壽豐跪奏爲浙江省籌解光緒二十一年鐵路經費銀兩恭摺仰祈聖鑒事竊查鐵路經費浙江省按年籌銀五萬兩業己解至二十年分止分别奏咨在案兹准户部咨會奏關東鐵路暫行停辦請將各省每年籌撥經費各五萬兩自光緒二十一年起改解部庫以供軍需等因於光緒二十年十二月二十五日具奏奉　旨依議欽此鈔録原奏咨浙轉行遵辦去後今據署布政使聶緝槼詳稱現准運司解到綱票課厘銀一萬五千兩釐捐局解到厘金銀一萬五千兩再於司庫光緒二十一年地丁項下動支銀二萬兩共合銀五萬兩發交日昇昌號商匯赴户部衙門投納守候掣批回銷所需匯費照案於耗羡項下動給造報作爲浙江省籌解光緒二十一年分鐵路經費等情詳請奏咨前來臣復核無異除咨部查照並取領匯日期咨報外理合恭摺具奏伏乞皇上聖鑒謹奏奉硃批户部知道欽此○○廖壽豐片再承准軍機大臣字寄欽奉上諭户部奏撥光緒二十一年京餉限五月前解到一半十二月初間全數解清不准截留改撥藉詞延誤等因欽此並奉抄單内開撥浙江厘金銀一十萬兩當經轉飭司局委員管解過二批共銀七萬兩分别奏咨在案兹據署布政使聶緝槼詳稱移准厘捐局在於釐金項下籌動第三批銀三萬兩查有候補知縣吳繼彪堪以委令管解至滬由滬附搭輪船運津解京交納等情詳請奏咨前來臣復核無異除分咨查照並取領解日期咨報外所有奉撥光緒二十一年厘金京餉銀十萬兩全數解清缘由理合附片具陳伏乞聖鑒謹奏奉硃批户部知道欽此○○廖壽豐片再准部咨奏撥光緒二十一年東北邊防經費一摺光緒二十年十一月二十日奉上諭光緒二十年東北邊防經費照案指撥銀數於來攫五月前批解一半年内全數解清毋稍遲逾等因欽此並抄録原奏咨行到浙業經籌解過二批共銀六萬兩分别奏咨在案兹據署布政使聶緝槼詳稱移准厘捐總局在於厘金項下籌動二萬兩解司查有候補知縣吳繼彪堪以委令管解至滬由滬附搭輪船運津解京交納作爲浙江省奉撥光緒二十一年厘金東北邊防經費銀八萬兩全數解清詳請奏咨等情前來臣覆核無異除分咨查照撥護並取起程日期咨報外理合附片陳明伏乞聖鑒謹奏奉硃批户部知道欽此○○頭品頂戴浙江巡撫臣廖壽豐跪奏爲在籍大員分年捐修塘塔要工據情奏請立案恭摺仰祈聖鑒事竊查浙江省錢塘縣境内自秋濤宫起至范村迤西二十餘　向名捍江塘前因塘工坍損據省城紳士呈請興修當經前護撫臣劉樹堂飭據署杭嘉湖道丁彦委員勘估嗣以籌欵維艱又因海防多事未及舉辦兹據在籍紳士前捕部右侍郎朱智呈稱前項江塘築於晚唐武肅王錢鏐當時僅填薪工宋兩浙轉運使張夏採石修塘隨損隨治民始奠居其地南逹富陽北通海寗本爲驛遞大路塘内廬舍田畝胥恃塘爲保障關繫民生極重我朝康熈間前浙江撫臣張泰交趙申喬朱軾疉加營築自乾隆五年前撫臣盧焯修築後迄今一百五十餘年塘身損壞光緒十九年潮汛驟猛畫夜衝激坍塌愈多不特驛路多阻廬舍被淹且鹵水浸灌田禾亦虞傷萎民情萬分焦慮前委勘應修者四百三十二丈現又隨時續坍一百七十六丈察看工程似難再緩並查江塘之上向有六和塔建于宋開寳三年歴代屢毁復皆由無塔則江潮爲害不得不修建以資鎭壓宋曹勛六和塔記言之最詳恭查雍正十三年世宗憲皇帝以此塔有繫民生發帑鼎建乾隆十六年高宗純皇帝御製塔記云塔毁則有警浪之虞塔成則有安瀾之慶天語煌煌允爲萬古定論嘉慶間前任撫臣玉德重修道光二十三年潮水爲災彼時護塔廊屋雖焚塔心無恙尚能鎭壓現在六十二級碑石傾圯塔頂坍塌漏明塔心又壞詢之江干耆老皆云連年江潮横决實由于此欲期江塘鞏固修塔實不容緩今公欵正當支絀就地又無從勸捐修築愈遲衝淹愈廣現在江塘共坍六百零八丈連盤頭馬磴級核實估需銀二萬九百五十兩零據考江塘做法塘脚釘樁應在水涸見底之時逐層加高尤必潮汛緩小方免隨砌隨衝如遇風雨冰雪卽難施工未能刻期竣事六和塔在月輪山巓前臨大江護塔廊屋七級每級二十四間共一百六十八間專賴塔心搘拄今應拆造之塔心六七兩級坍壞最甚其餘五級是否堅固須俟動工後方能估定其費且較修塘爲鉅塔高二十八丈支架登造頗涉危險宋朝紹興間復此塔十年始成此次亦非數年不能竣工據該紳自稱受恩深重願竭微忱分年措資將塘塔兩工獨任修建上體聖主衛民之德下慰郷人捍患之懷報効出於至誠斷不敢仰邀獎叙工竣請免造册報銷呈請奏明立案等情前來臣查前兵部右侍郎朱智睠懷桑梓捍禦民災似此險要鉅工竟能竭力輸將毅然獨任洵屬公爾忘私察其情詞懇摯所稱不敢仰邀獎叙實係出於至誠應請准予立案至此項工程係由該紳獨力捐修未動公欵將來工竣並請免予造銷所有在籍大員分年捐修塘塔要工奏請立案緣由理合恭摺具陳伏乞皇上聖鑒謹奏奉硃批另有旨欽此 
○○譚繼洵片再前准户部咨具奏各關應解抵閩京餉改爲加放俸餉銀四千兩委解赴京交納分别奏咨在案兹據湖北漢黄德道監督江漢關稅務惲祖翼詳稱在於第一百四十結所徴四成洋稅項下提撥庫平足色銀四千兩作爲本年加放俸餉銀兩飭委卽用知縣梁葆仁候補知縣任本垚管解赴京交納等情詳請奏咨前來臣覆核無異除咨管解外謹附片具陳伏乞聖鑒再湖北巡撫係臣本任毋庸會銜合併陳明謹奏奉硃批户部知道欽此○○頭品頂戴兼護湖廣總督湖北巡撫臣譚繼洵跪奏爲湖北省籌解本年第二批加放俸餉銀兩恭摺仰祈聖鑒事竊前准户部咨湖北省應解西征洋欵改爲加放俸餉一欵自光緒十五年起每年應解銀二十萬兩按年解部等因光緒十四年十一月二十四日具奏奉旨依議欽此咨行欽遵辦理歴届如數籌解劃撥查本年應解加放俸餉銀二十萬兩前准户部咨劃撥雲南銅本銀十萬兩業己解過第一批銀一萬兩附奏報在案兹據署湖北布政使龍錫慶會同善後局司道詳稱籌撥本年第二批加放俸餉銀二萬兩飭委卽用知縣梁葆仁候補知縣任本垚管解赴京交納其餘應解銀兩容再續籌委解等情詳請具奏前來臣覆核無異除給咨管解外理合恭摺具陳伏乞皇上聖鑒再湖北巡撫係臣本任毋庸會銜合併陳明謹奏奉硃批户部知道欽此○○譚繼洵片再前准户部咨乙未年籌備餉需奏撥江漢關四成洋稅銀十二萬兩六成洋稅銀十六萬兩等因業經籌解本年第一批至三批籌備餉需四成至稅銀八萬兩六成洋稅銀十萬兩委解赴京交納奏報在案兹據湖北漢黄德道監督江漢關稅務惲祖翼詳稱在於第一百四十結動支四成洋稅銀四萬兩六成洋稅銀六萬兩共銀十萬兩作爲本年第四批籌備餉需飭委卽用知縣梁葆仁候補知縣任本垚管解赴京交納所有奉撥本年籌備餉需四六成洋稅銀兩現己掃數解清等情詳請奏咨前來臣覆核無異除分咨外理合附片具陳伏乞聖鑒再湖北巡撫係臣本任毋庸會銜合併陳明謹奏奉硃批户部知道欽此○○楊昌濬片再凉州鎭屬張義營都司員缺臣前之儘先都司紅城堡守備李海源請補嗣准兵部議覆該員名次核與定章不符應另揀儘先合例人員請補等因臣隨在儘先人員内另揀得留甘儘先補用遊擊現署凉州鎭標中營遊擊景祥亨勤奮耐勞以之借補斯缺實堪勝任亦與部章相符合無仰懇天恩俯念員缺緊要准以該員景祥亨借補凉州鎭屬張義營都司員缺可期得力如蒙俞允甘省現有軍務應請飭部先給署劄俟軍務大定再行給咨送部引見以符定制除查取該員履歴清册送部外謹會同署甘肅提督臣張永清附片具陳伏乞聖鑒訓示謹奏奉硃批兵部議奏欽此 
 
