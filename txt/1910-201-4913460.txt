# 1910 - 201 - 4913460

 

Page 1

 
 
   
 
 

Page 2

 
 
[第一張]  
　　論説專電緊要新聞一時評 
[後幅]  
　　緊要新聞二分類新聞瀛談稗史 
[第二張]  
　　要摺本埠新聞 
[後幅]  
　　來件小説國外新聞 
 
 
 

Page 3

 
 
論説 
[論各部丞參之當廢（續）（錄憲志日刋）]  
　　説者又曰。如上言。乃長官任用不如法之弊。非設官之本意。也因任用不如法而失其本意。不足爲制度不善之證據。則應之曰。然假使丞叅。均用本部司員升補。又廢行走之例。以清耗蠧之源。復其本意。遂足以顯其制度之善歟。記者不敏。竊願爲説者進一解也。 
　　丞參居尚侍之下而未嘗割一部分之權力。以予丞參。使就某事項某範圍之内。無須白尚侍。而逕由丞。參專决者。亦未有由丞參先决。行司執行。然後。白尚侍者。若是則。丞參無權丞叅居尚侍之下。司員之上。不行尚侍之權。則對於部務不負責任不親司員之事。則對於尚侍。又不負責任。若是則丞叅無責。丞叅非堂官非司官。不事一司之事。乃理之當然。各司之事。皆送丞叅堂畫稿。似爲綜核各司之事。然無權力。無責任。而照例畫稿畫可也。不畫亦可也其畫。也無一諾之重。其不畫也。無越級之嫌。若是則丞參無事。無權力。無責任。又無所事事。而曰應職務之需要而設。不知其所謂需要者安在也。 
　　不但此也。自積極方面觀之。丞參爲無利。又自消極方面觀之。則有大害焉。何則。各司之事送丞叅堂畫稿。俟其遍畫。或五六日或七八日不等。有時丞參堂。惻然不忍或自笑其遍畫之。無謂。或創爲一人畫而衆人從連帶。之例者。然猶至少須一日。夫中央政府爲天下行政之總機關。總機關延擱一日。則天下皆延擱一日。或且有因事赴功遲一。日即無及者。自有丞叅堂。而天下之行政。皆感濡滯之病。則其害已非淺鮮。又有一擱經旬。或且累月。爲無意之沉滯者。又有心有所蔽。不善司官之所爲。而又不敢昌言。於是用擱之一法。司員不敢語。尚侍不能問。而卒以廢滅者。又自有丞參堂。堂官多。與丞參語。司員除公見外。無多談。則其是非好惡。多出於丞叅之口。而司員多不能伸其意之所欲出。忿恚之極。而無如之何。其影響所及。遂及於民生國計。語曰。爲福不足。爲禍有餘。丞參盡之矣。故曰吾觀於實際上而知有大不然也。 
　　説者又曰。今之丞參。亦有能出其智盧。爲尚侍畫策。輔佐其所不及。以整理其部務者此不可謂非丞叅之效用也。今曰裁之便。則其人皆自以爲有輔佐之功。於情爲不順。且尚侍多耄老。輔佐之機關。其遂可廢乎。則應之曰。然以輔佐尚侍爲丞叅之效用。則吾國立法例固有所本矣。請陳其説。 
　　一謂丞參之職本之外國叅事秘書等官而設。此可徵之我國從前奏定官制而得之也。然既本之參事秘書等官而設。則宜使就叅事秘書之秩。外國各省官制。首大臣。次次官。次局長。再次爲參事官秘書官。參事秘書。位在局長之。下局長。猶我國司員之長。如總辦掌印是。例以郎中爲之。叅事秘書既在局長之下。則我師其意而設丞參亦當在郎中之。下考之日。本局長有掌理其主管事項及指揮監督局課之事務。而參事秘書。且有時分隸於其局。則二者之地位與我國之所謂丞參。逈不侔矣。 
　　就其所掌之事務觀之。在左右丞。則曰任一部總滙之事。凡承辦機密。考核司員。編存文卷。籌核經費等屬之。所謂掌一部行政上之事務者非耶。其在參議。則曰任一部謀議之事。凡議訂本部之法令章程等屬之。所謂掌一部立法上之事務者非耶。案之日本秘書官爲承大臣之命。而掌機密事務。與吾左右丞之職掌。差同參事官承大臣之命。而掌審議立案。復與吾左右參議之職掌差近。然秘書參事。皆爲奏任。而局長乃爲勅任。猶今之知府爲知縣之上司而經歷知事照磨等官雖爲府之佐而品秩則在縣之下也。今之丞參。儼然稱丞參堂。求之外國蓋無此例。而曰倣參事秘書而設。豈不謬乎。 
　　二謂。丞參之職。相當於外國之大臣官房。大臣官房。置書記官掌之。吾國丞參以輔佐尚侍。爲職務。亦書記官之類也。然大臣官房。乃一部文卷總滙之區。書記官代大臣檢閲文卷。以分其勞。如吾國各衙門局所所謂總。文案者。是大臣之有總文案宜也。吾國丞參以輔佐尚侍爲功。若果居於總文案之列。則存之可也。蓋總文案有似幕寮。對於大臣可以分勞。而對於各局課。無長官之體制。無承轉之階級。無送稿畫稿之煩數。總文案對於各局課。無所行其干涉。各局課對於總文案。無所用其請示。故爲總文案則可。存丞參則不可存。今之丞參。逈非總文案之比。而曰倣大臣官房而設。又失之遠矣。 
　　要之丞參之所由起。因核訂官制者。茫然未明乎官制之原理。斤斤焉剌取他人一枝一節。而顚倒錯亂以施之。爲廓清仕途計。恐非姑息所能奏效。抑從前左右參議有置參議廳分領之者。如法部民政部度支部陸軍部是。有但置丞參而不置承政參議兩廳者。如外部學部禮部是。其爲冗員則一。不以設廳與否而異也近者行政綱目。按類羅列。使人一覽而知存廢并合之所宜。有其官而無其事者。悉擯不錄。使人悟裁廢之出於當然。而識其用意之所在。其意至善。願主者堅持之而已。 
專電 
[電一（北京）]  
　　政府探得日俄協約内容除已發布之三條外尚有關於日韓合邦及檢查中國財政保謢兩國在黃河以北權利并干涉蒙藏各節甚爲憂懼連日與外部各堂密籌對付之策 
 
 

Page 4

 
 
[電二（北京）]  
　　攝政王於日昨召見軍機時諭詢山東萊陽海陽亂事擬另派大員往查起釁實情 
[電三（北京）]  
　　江督張人駿奏陳南洋勸業會開會情形並請閉會時於出力各員擇尤保奬奉硃批著毌庸給奬 
[電四）北京（]  
　　法部嚴催貽穀速繳贜欵便早日起解貽以該贜係員司均分須輾轉催追一時實難速繳對 
[電五（北京）]  
　　度支部迭飭各省栽减經費各督撫以諸多爲難擬 
聯銜反對 
[電六（北京）]  
　　外務部派劉玉麟爲資政院委員劉不願意運動出使奧國外部已允奏保 
緊要新聞一 
[再誌葡兵炮攻過路環海盜詳情廣東]  
　　澳門葡兵在過路環海攻海盜迭紀前報茲悉是處郷民婦孺誤被擊傷者不知凡幾海盜又異常殘忍騷擾不堪老婦某氏之子被擄索銀五百元贖回該婦僅貸得三百元函求釋放海盜着婦親到巢穴商議該婦携銀前往仍着再交二百方肯釋回該婦難之海盜遂將伊子帶出縛於木椿淋以火油縱火焚燒該婦目擊情形痛哭上止而又不敢報官因恐吏役需索也又有某貧婦之子亦被擄去勒贖百金貧婦不能取贖遂被斫碎煮熟用箱裝載寄回貧婦聞者莫不慘之 
　　十二日葡兵又毀兩村海盜退入山内是日下午葡兵搜獲賊巢一處並無所見祇有屍身二三具用坭遮掩又見有快槍一桿血衣血氈數件觀其血迹甚爲新鮮不知被何人所殺 
　　日前澳門風雨甚大雷電交作砲台懸掛風玻中葡砲艦均駛入澳門内港停泊海盜乘此機會棄巢逃遁濳過澳門或竄入中國内地聞海盜由岸邊沙灘挖出小艇數艘乘之逃走據澳中舟人傳説見有海盜數名携帶竹籮由海旁登岸又有拖船四艘經差查獲搜出快鎗七枝炸藥子彈二十五顆另有短鎗子彈甚夥又聞某巡警綫人聲稱路環海盜現在澳門濳居者有百餘人之多此言果確誠爲澳門巡警之羞也 
　　現在海盜被拘監禁者共有四十六人之多並有被傷郷民兩名在醫院調理忽欲逃走仍被拘回解往監房留禁被拘四十六人之　有一匪首留備研詰現在高晏尼士兵士）或云係印人（已全隊調回因彼等胆怯無用之故前日葡兵尋出長隧道一處直通海面葡官擬用炸藥焚炸以期堵塞所有挖濠之人已將軍火快鎗投繳澳官仍被拘禁又十二日所拘十一人中有二人所帶之物均有血痕彼二人是否由路環逃來不得而知是日炮台近處又獲兩人形容詭譎殊屬可疑 
　　十四日澳門傳言聞路環海盜曾寄一函與某律師因該律師以賊黨之所在報知葡官函中言必欲斬去該律師及其眷屬之首級今日葡兵尚無動靜傳聞海盜已編成木筏臥於其上於黑夜飄流而去十三日路環窖河村被葡兵用火油焚燒燬爲平地惟未傷人葡兵此舉乃欲使盜匪無地窩留現聞有多數盜匪藏匿黑沙處又有走入該島瘋人村索取火食者因村人不允遂將該村刧掠擊斃一男二女 
　　過路環各村既經葡兵用砲攻燬據爲已有大局粗定然餘匪伏匿巖穴深處以延殘喘者尚多葡人遂用火油遍洒九河村及附近山林縱火焚燒俾匪黨無所托足然自火起至熄不見一人蹤影蓋匪黨及村人早已避地圖存又據道路傳言匪黨派有偵探隊約百名分佈各處消息靈捷匪等所用無烟槍衆皆謂購自澳門而葡官力言向來禁販軍械澳督所發軍裝牌照祇許修鎗非許販械然查近十年間澳門入口洋鎗約有五十萬杆非販運而何先是新寗陳某因其子弟被賊所擄勒贖三萬五千元偵知匪匿澳屬特見律師司路華求其代禀葡督緝賊起人葡督遂於初六早派步兵四十名馳赴過路環查辦先抵某村闃其無人祇有一叟一媼一孩向問匪蹤均謂不知葡兵放膽深入忽巖穴間有鎗彈飛出兵弁中鎗倒斃者甚多葡兵還鎗攻擊則隆然高山不見人跡旋即退駐大巴地方求救馬交小輪聞警而至協同陸軍再進匪黨列隊惡戰馬交燃放炸彈匪知不敵立即四散下午四點鐘澳門續派步兵百名及警兵一大隊分路圍困匪又出而惡戰馬交復放炸砲匪遂逃入深山以避是役也匪黨死傷數百而葡兵除陣亡外重傷七人是時澳門商界喧傳其事有乘船往觀者馬交管駕力向勸阻而匪又開鎗由馬交發砲匪方退去所有各村房屋燬於炸炮者不可勝數村人大忿助匪拒戰投以磔石初九日葡又添兵合圍匪黨突圍撲攻生擒二十名十一日晚間有小舟載十四人私運軍裝爲馬交弁兵所見立卽追擊捉獲三人餘則拒捕身亡或投水溺斃而各村死傷之人現尚未知確數也 
 
 

Page 5

 
 
十三日葡兵起出一童年十四齡據言乃沙教郷人其父爲某渡主被匪擄藏此間勒贖二千元現在尚有匪徒約五十人匿於下沙十四早葡兵又起出被擄少婦羅氏亦言尚有餘匪竄匿附近葡兵遂於十四夜半直進下沙高口大銀坑處搜查匪黨則杳無蹤跡惟在大銀坑口拾獲長槍一桿及藥碼等物葡官現擬將尚存各村概付一炬澳門紳商則備辦烟酒等物餽送馬交小輪奬犒弁兵至於前獲陳姓匪首現仍囚禁砲臺内聽候發落 
　　粵海水師吳統領於十四日偕同繙譯顏某晋見澳督由葡武員勞列刺引進晤談片刻即由律師路華帶往軍界醫院察看受傷匪黨及被捉之人約共四十名吳統領親抱被捉學童檢視傷痕詢問安慰聞有一學童於十三日因傷夭折吳爲戚然參觀既畢復回葡督署適葡兵新擒著匪梁振才解至省垣吳一見即指詈曰爾亦有今日乎蓋以該匪爲匪首梁汝華之義子封爲僞先鋒向甚剽悍聞汝華於此次戰事早得風聲逃匿香港振才恃勇不去十三早方同其妻　某匪飲食葡兵猝至其妻及某匪兎脱狼奔振才成擒然猶面不改色並向葡兵恫嚇謂同黨必不罷休異日必圖報復爾弁兵人等勿以爲太平可喜一個腦袋不過暫寄在頸上不日即當跌下云云既而香山馬副戎亦往見澳督談及十三晚葡兵進至鶴沙不見一人祗起出火藥一大桶及鎗碼甚多吳統領謂鶴沙港内甚闊雖當水退兵艦仍可駛入現在中葡兵弁四路包圍匪徒斷難逃遁云 
　　又有友人將居民慘狀錄寄如下初六日葡人派兵六十人往捕被賊擊死二畫一名傷葡兵數名賊乘勢盤踞街坊葡兵不分皂白概指坊人是賊亂開大砲轟擊倒塌舖户房屋打死良民無數該處商店良民欲往路灣總兵處求情被兵房放鎗擊死安和蘇杭店　事人黃廣轟傷恒安押店張岳於是砲火連天居民驚惶欲走上兵船或砲臺求生賊則舉鎗相向禁之使不能去至初七日葡人再起大兵兵船又亂放大砲玉石俱焚所最可痛者霍廷順之拖漁船有賊濳匿船中放鎗數響即行走去兵船人見礮碼從漁船發出卽開大砲轟燒其船計擊死船上良民男女老幼三十餘人内有携帶老幼往船避難者十餘人棄水登岸者僅四人砲臺上仍放鎗追擊逃登兵船者三人亦被拘留初八日賊衆潜逃初九日賊去淨盡初十日仍將茘枝灣各居民亂擊亂轟死傷數十人 
　　又一函云初六日砲台守弁帶兵往賊巢將所擄之學生七人婦人三名奪回置砲台中賊首梁義華乃遍告郷人着往礮台請將諸人交回否則開戰郷人遂往陳説弁兵不允賊乃往攻初七早援兵至賊首乃號召衆人分集各舖之後及窄巷之中又編派各店户按其大小每餐須多備幾人飯食並令立劵爲據葡兵至賊衆於屋後及僻巷處開槍迎擊故葡人謂郷人助賊其實非也及馬交砲船放開花砲賊衆始散無一傷者而轟死者皆無辜良民也 
　　澳門葡兵起出被擄勒贖事主除新寗東坑學堂學生陳洪基等七人另馬兆振一名已有親屬到澳認領外其餘尚有林發旺一名黃圃人於六月初四日被擄又有羅成係東莞瀝心沙人何能何福何捷湯炳寅四名均新會人亦於初四日被擄梁心東莞人於正月念七日被擄屈樹根香山大卑人於四月十六日被擄以上各人皆未有家屬認領 
[粵督咨送國防輿圖北京]  
　　粵督袁制軍咨文陸軍部軍諮處略云前飭督練公所測繪全省海陸軍國防輿圖以爲建設砲台之預備茲將本省陸路邊險要塞之東興那良等六處先行測量妥協繪具圖表帖説咨部查核尚有數處俟測繪事竣續送備核 
[濤貝勒考查無線電報紀聞北京]  
　　西歷五月三十一號濤貝勒帶隨員二十餘人在德國考查無線電報當經該國德來風根總理及穆勒法蘭克諸君接待貝勒及隨員等均乘汽車行抵德來風根跟站由總理保洛君先爲介紹一一解説並將各機器眼同試騐先與伊藤海岸之站互相通信次與柏林德來風根公司房傳電貝勒亦與柏林通信實屬便捷試畢卽將機器拆卸數塊安放箱内貝勒見而大悦因思中國正在整備軍政之時此事亟宜注意擬俟回國後仿照栢林德來風根公司辦法先在京師創辦以便海陸軍處消息靈通但該國商人聞知此事亦欲來京創設想我政府必婉詞拒絶也 
[俄人將奪華工自由權北京]  
　　外務部昨接吉撫陳中丞密電報告俄人在哈爾濱行動今非昔比現有在哈埠施行限制華工自由之議華人羣起反對恐釀意外交涉請速向駐京俄公使阻止勿施此項虐政致傷華民感情 
[澤尚書擬採滇銅鼓鑄銅幣北京]  
　　度支部澤尚書因各省鼓鑄銅幣其銅質皆購自外洋利權外溢殊屬可惜雲南爲產銅之區其銅質較之外洋所產者尤爲純凈堪以鼓鑄銅幣之用昨特電致滇督李仲帥查明報部以憑核辦並擬由部派員前往聯絡銅商改良開採以闢利源而杜漏巵 
[宣統二年預算表式北京]  
　　度支部昨將宣統二年預算表格式咨送軍機處核閲以便進呈御覽聞其格式共分十二項（一） 
 
 

Page 6

 
 
警察費（二）教育費（三）司法費（四）海軍費）五（陸軍費）六（各部院經費（七）京師應增新政費（八）各省新政費）九（各省公費（十）八旗兵餉及官俸）十一（皇室經費（會同内務府辦理））十二（蒙藏新政預備費）會同理藩部辦理（ 
[核訂預算總表之辦法北京]  
　　度支部以現在京外各衙門已多遵照清理財政定章覆報試辦宣統三年預算表册應由部核訂總表奏請宣布惟查欵目繁雜若不分别門類甚難清晰擬分别四項辦法以清眉目辦法列下）一（京師各衙門之用欵）二（新官制各省之用欵（三）内地各省之用欵（四）蒙地各邊防及藏地之用欵 
[京師近事]  
　　皇上典學事宜監國曾面奏皇太后並請欽定舉行時期聞慈宮之意以聖齡尚幼擬定宣統五年再入南書房讀書監國擬縮近二年候懿旨允准即行宣布 
　　吾國財政總滙於度支部各部需欵動請該部籌撥現在庫欵支絀無以應付澤公擬於二十二日在部邀請各部尚書開茶話會商議節省經費事宜 
　　大理院自接辦京控及覆判各省命案事宜人𦢌甚繁各員均係兼差不兼薪近日紛紛告退或請開去兼差定正卿現擬奏請飭部加撥經費銀一萬兩所有兼差人員一律酌給津貼 
　　鑲紅旗副都統吳祿貞因現任差務極屬清簡不啻賦閑故向某邸處運動帮辦督練大臣差務嗣聞某邸以吳都護於此督練大臣一差甚不相宜故運動已歸無效 
　　郵傳部徐尚書因本部事務甚煩擬增丞參上行走數員帮同辦公經各堂擬定前奉天叅贊錢能訓陸緒生朱綸蔣芬張權及某某等八員不日會同政務處專摺奏請調部當差 
　　外務部奏派本部郎中沈艾孫爲墨西哥代辦公使前任葡萄牙代辦吳爾興爲西班牙代辦公使前任朝鮮總領事唐恩相爲新金山總領事現任舊金山總領事蘇鋭釗爲星架坡總領事均於日前奉旨依議 
　　聞墨西哥代理公使日前有照會到外務部謂該國本年舉行自主百年紀念大典請各國蒞會觀禮外務部已奉旨派出使張大臣蔭棠充當專使届時往祝 
　　澤尚書以設立鹽政處原爲清理鹽弊整頓國課起見乃自實行以來無所著手曾飭各省保薦鹽務人員各省亦無從物色以致毫無設施現擬將舊日鹽商選其才識富足者作爲鹽政處顧問將來辦有成效并擬從優奬勱 
　　勞京卿乃宣前蒙簡命提學江寗勞擬不赴任蓋因江寗提學每年不過三千鑫除酬應外所餘無幾而京卿在京計每月憲政館三百政務處二百資政院二百進講處一百理藩部一百統計每年不下萬金是以不願到任 
　　日前外間傳言某省呈度支部之報告册有供張監理官費一條茲經調查明白乃係江西省之事並聞澤公察閲後甚爲駭異當即發電至江西查問謂何以輒受供張又何以居然以供張之費爲正經用欵究竟如何供應其報告册究曾寓目否據正監理官覆電謂該省特爲監理官蓋屋一所用銀二千兩勢不能不認後來又不能不令開入賬云云 
時評 
　　其一 
　　吾國社會之積習。信仰貴人達官最深。以爲貴人達官居於崇高之地位。其權力萬能。故民間百。種事業苟能借重貴人達官之大名。以爲之長。則對内對外。皆足資鎭懾而有餘。心習已成。牢不可破。試觀近年來無論何種選舉。其裒然首列者。非京官翰苑京堂。以上即外官道府以上。蓋非。此不足以自豪。而表示。其所爲事業之有勢力也。 
　　顧以是之故選舉者既非以其人之才略。果足以肩此事業而舉之不過震於其赫赫之頭銜。將恃以爲前盾之物具。而被選者亦深知人之舉已。原非器其才具。特欲借其頭銜以自重耳。使我頭銜而猶存。則雖不事事。而此一席斷。非異人所得任。而甚則挾其頭銜之威力。以凌社員而恣威福矣。此其毒中。於一般事業。而商業公司爲尤甚者也。嗚呼詎不可痛也哉。 
　　其二 
　　萊陽之民。非好亂也。虎狼之吏。苛捐激成。之有迫使不得不亂者在也民既迫於無可如何而亂。而猶日望撫綏之至。冀復歸其田里。以延一日之殘喘。其爲狀亦至可悲憫矣。乃官軍殘之殺之。奸淫而擄掠之。至慘極酷無復人理。試問民暴乎。抑官軍暴乎。 
　　嗟乎吾當言之。亡中國而毒吾民於死者。非外人也。非水旱盜賊也。官與兵而已。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[嚴屬土匪猖獗杭州]  
　　浙屬頻年水旱薪桂米珠致人心不靖匪盜蠭起如嚴州上游淳安遂安沿江一帶時有土匪結黨攔刧行旅情事其餘偏僻州縣所謂吃大户結小團（匪類糾劫隱語）以及擄人勒贖强索硬借等事見於近數月者幾乎書不勝書日前又有淳安農民胡炳旺等聯名具禀浙撫謂該邑著名土匪徐大柳等勢熖日熾黨羽日多本月初突向該民等强索銀米不遂輒敢糾集黨羽數百人白日搶刧勒寫票據並毆傷村民多人捉去帮工一名索洋二百元回贖致鄰近數十里民心惶懼籲請迅賜拿辦等語增中丞以該民等所禀如果非虚不法已極亟應嚴拿究辦以儆效尤爰於二十一日密札臬司迅飭淳安令勘騐馳報一面會營選派兵差勒限嚴拿匪首徐在柳等務獲懲究 
[日人使用僞幣案定罪太輕蕪湖]  
　　蕪湖警務公所四月間拿獲行使湖北僞幣日本人高庄次郎烟音吉兩人搜出一元僞幣一萬三千餘張由關道李梅坡觀察備文派洋務局員解送金陵交日本駐寗領事照約辦理該日領事并原氏當將該日人寄押江寗府模範監獄一俟訊明卽行解回本國究辦等情茲悉關道李觀察前日准兩江洋務局來函略謂現准日本井原領事函稱日本人高瀨庄司（卽高庄次郎）中尾宇造（即烟音吉）兩名在蕪行用僞造鈔票既經訊明按照本國法律判斷高瀨一名處以一年懲役之罪中尾一名處以六個月懲役之罪業於日歷六月二十九定案現已送至上海總領事署執行云云聞關道接函後以該日人行用僞幣於吾國幣制大受影響實非尋常詐僞可比昨已復函力爭矣 
[勸業會塲之見聞錄南京]  
　　京畿館定期開幕京師出品協會裝飾陳列將近完畢定期二十五日開幕中設正陽門模型二座係拳匪燔城後另圖建造者左右支以木架用黃布障圍如城垣形令人瞻仰其出品係審查總長所徵集暨農工商部之工藝局爲多瑰寄富麗美不勝覩 
　　美國商團來會叅觀勸業會事務所昨接美領事來函太平洋沿岸美國各商團預備來寗參觀勸業會由美國駐寗畢醫生及通曉英語之學生爲之招待不日即可抵寗 
　　研究會暫停研究勸業會研究會以近來天時暑溽熱度過高未便着手研究特函知事務所暫停研究俟炎威稍退再行開會 
　　官界來寗考察實業湘省官立中等工業學堂監督候補道韓子良觀察以湘省工業尚在幼穉時代亟須切實考究方有進步茲特就該堂暑假之時自行具禀撫院請赴南洋勸業會考察各項工業俾知各行省何物行銷何物不行銷何者應加改良何者可以推廣以及物價之低昂成本之輕重逐細研究以便回湘切實整頓業於前日抵寗 
　　留學生回國調查農業留日東京帝國大學農科大學三年生陶昌善以該校明夏卒業論文由該大學教授指示調查中國農業農產以供論文材料特請代理日使吳公使介紹來會調查業於日前抵寗連日到農業館研究一切 
西報譯要 
[英人注意中國路政]  
　　字林西報載二十一日倫敦電云倫敦支那公會對於日俄兩國實行要求管理建造滿蒙鐵路之舉反對甚力此事之起蓋由兩國對於錦愛鐵路之態度及近今兩國所定協約關於該處鐵路之條欵有以致之昨已將此事作爲審查之件並致書外部謂英國承攬人及造路人一方面所主之爭點關係綦重大宜注意設錦愛鐵路竟被阻撓則此後滿蒙路工咸將援引前例擯拒英人近日且以事已急迫遂將該問題移交國内商務總會徵集意見目下贊成該會之議者已有數處其餘各處亦將集議解决此事外部因恐贊助英國承攬人有背英俄協約故猶躊躇未决惟外間皆信該部必樂從由錦州築至洮南府之議或請中國頒布諭旨建造全路俟築至洮南府時須再奏請續行展長此間人士大都贊成云 
[英大臣宣述西藏問題]  
　　又載同日倫敦電云下議院討論印度豫算時印度事務副大臣芒台格君宣稱不丹新約足爲政府决意不欲外人干涉泥泊爾或不丹内政之明證政府深悦諸邦已共有此堅意至西藏問題前由政府明告中國須嚴守一九零四年英藏條約一九零六年英華條約嗣接中政府覆文深爲許諾故藏民對英之忠誠已無所恐云 
[英議院討論禁烟問題]  
　　又載同日倫敦電云芒台格君論及鴉片問題謂中國自稱所减鴉片出產之數已過十分之三雖未呈出確實之證據惟亦並無可疑之理由以故英政府已請編造統計之證據並許中國續將合同展長三年至縮短禁絶鴉片貿易之期中政府提議以十年爲限英政府亦並不議加減短蓋更改之後於行政及經濟之上將大費周折故也芒台君又謂美政府倡議在海牙開鴉片會政府現已和平研究其豫擬之辦法惟英國與中國外交上之討論政府未便承認至於列强是否有意討論輸運嗎啡及格加（醉麻藥名）前往東方問題此亦政府所欲知者 
分類新聞政界 
 
 

Page 11

 
 
[贛藩諭禁佐雜鑽營署缺江西]  
　　江西藩司劉方伯手諭候補佐雜云照得江省候補人員輪委署缺久有詳定章程足資遵守佐雜各項向係不分班次按新班到省舊班卸事各日期挨次委署輪委五人之後插委勞績一人超委一人勞績人員無論儘先本班拔委酌委亦無論有無優缺字樣統歸勞績班内按詳奉批准日期先後挨委其預先呈明不署小缺之州縣縣丞等官如遇小缺到班臨時扣除俟有相當缺出先儘補委是得缺先後悉以資勞爲準辦法至爲公允間有因地方緊要事務繁重輪委之員不甚相宜隨時爲地擇人酌量委署均係權操自上非屬員所得請求詎自捐例頻開候補人員已形擁擠加以近年舉貢生員就職考職截取揀選各項雜職紛至疊來人數幾十倍於前官缺則僅有此數需次縱然清苦居官癟戒鑽營無如流品不齊賢愚雜進往往有一缺出千方百計相率營求不知章程爲何物品行之足貴若不及時整飭將何以澄叙官方爲此示仰佐雜同官一體知悉自今以後均宜屏除奔競恪守官箴如再有請托干求輕則停委記過重則據實詳叅不謂言之有早也至新到省人員按照新章如有應入學堂者均著速赴法政學堂報名肄業愼無自誤其各遵照 
[粵藩明定州縣赴任時期廣州]  
　　粤藩牌示各州縣云照得國家設官最重牧令各該員等一經捧檄無論正署兼代均應迅速履任以免曠誤要公茲查感恩知縣王令開先經本司於二月間飭赴新任乃遷延四月之久揑稱患病在省逗留實屬意存規避本應撤任改委姑寛面加申飭並勒限王日内啓程赴任仍酌記大過一次以示薄懲惟粤省官員赴任期限向無定章以致奉委瘠缺之員大抵相率因循以爲迴翔待時之計而前任以缺經改委呼應不靈措施乏術一切地方要政遂不免暗廢於無形之中若不亟圖整頓明定限期殊不足以重地方而資遵守今與諸僚友約自茲以往凡各員委缺不論繁簡均于奉札後赶緊料理赴任至遲不得逾一月之限夫遲以匝月則拼擋一切自當就緒初非迫以所難倘再有遲逾則是有心違玩一經本司查明定即改委仍分别記過停委以爲取巧規避者戒 
[台商禀請包認鹽釐不准杭州]  
　　台屬鹽釐向歸黃某包辦自閙鹽案出後已收回官辦在案近有職商胡正端覬覦此項利益向運署進禀包認奉衡都轉批云查台屬釐鹽正因商辦積弊甚深甫經奉委飭查改歸官辦據稱報效釐費亦並未聲叙若干未免巧混且與請設照烙定章又多未符所請礙難准行原結發還 
[釐捐局禀准設立分卞鎭江]  
　　鎭江下游釐捐總辦陳太守因通州設立商埠凡有烟葉桐油等貨皆附江輪直達該處卸貨於該局捐數大有妨碍日昨特禀准上台援吳淞補騐例於天生港口設立補騐分卞補完税則以重税務 
軍界 < 
[浙撫電催王鎭赴任之原動力武昌]  
　　鄂軍第十五協協統王得勝去歲奉旨補授浙江定海鎭總兵業經陸軍部頒發箚付飭其赴任王因浙省綠營將裁總兵毫無兵權故不願前往又經統制極力挽留遂安然在鄂毫無去志昨張統制忽接浙撫增中丞電催王鎭速即來浙履新當經張統制復電略謂王鎭前因湘省民變率軍前往彈壓此時尚未撤防歸鄂一俟湘中安堵接替有人即飭赴浙説者謂浙撫此催原動力實由鄂軍某標統因該標統運動升充協統欲去王而代其職也 
[鹽營添設帮帶原因揚州]  
　　淮北分統蕭錦標以水師營分散二十餘處駐紥綿長數百里管帶一員實難兼顧擬請添設帮帶一員分任其責並兼查驗等事又衞隊四哨分紥各處分統出巡不能時常督率並請添設衞隊帮帶一員分任其事而免疎虞查有水陸總稽查張玉得穩重老成堪以派委水師帮帶又查衞隊中哨官于雄奎辦事耐勞堪以委任衞隊帮帶差使所遺總稽查一差查有通判卞玉成精明强幹堪以委任並令兼理各營軍械事宜昨特禀請王統領轉禀督運兩憲加札委用矣 
學務 
[中路師範學堂借地開校長沙]  
　　師範學堂暨附屬小學堂通告各學生云本堂遭三月初五日之變校舍校具焚燬凈盡四月十三日學憲親臨勘騐允爲籌欵規復照請廖笏堂先生經理建築工程並派總務科科員王靖宣大令會同辦理另設事務所籌畫善後事宜因念工程浩大難於尅日竣事呈明學憲先行租屋開學現在所賃房屋地址偏狹師範班與附屬小學分校辦理刻下趕速設備諸多因陋就簡方此創鉅痛深之時亦知多士以求學爲急不遑顧及於學科之外爰訂七月二十四日起四日内一律入堂以便訂期開學其預科及附屬小學各生應繳本學期膳宿等費一體免收至本科學生原不徵費即將考取入堂時所納證金各退還五元以備諸生自應添置鋪蓋各學科應用之講義教科書仍由學堂擇要補發茲特佈告以便周知 
[發達宣講所之作用常州]  
　　武陽宣講所本年由勸學所專青責經理定期每逢三六九輪赴城廂内外宣講講員中學商界諸君擔任義務並由視學員伍陳二君按期帮同演講另加各種影燈及留音戲自晚間八時起十時止聽者頗爲擁擠每次必有二三百人臨時由武陽邑令照派警兵彈壓藉免滋事 
[書吏法政學堂之復活揚州]  
　　揚郡江都甘泉兩縣書吏前因上憲札飭裁汰人人自危羣謀抵制之策其中有狡黠者擬仿丹陽成案組織學堂以一年畢業每人按月繳學費二元後經進禀甘泉萬大令批准照辦惟前任江都呂大令將禀詞束置高擱兼有某視學員從中梗議事遂中止現江都方大令接篆視事該書等重復組織朦請縣署通詳立案以冀達其目的而後已 
[太平府中學監督不孚衆望安慶]  
　　太平府當塗縣自治公所職員沈方維等以太平府中學堂監督張維辦理學務毫無成效况劣蹟昭著全堂共知若不撤退另委監督不足以振學務頃經該員等上請議書請由諮議局代呈皖撫核示斥退以維學政 
[開除學生紛紛請伸寃抑蕪湖]  
　　蕪關道刻准學司移稱據皖江中學開除學生周濂方洵良楊鋆朱澤敷劉文晋萬溥金禀稱生等或請假回里或在省考試遊美學生均不在堂前次風潮亦被開除請伸寃抑等情聞觀察已移該堂監督將該生等行誼分數册及請假簿送道以便移復 
實業 
 
 

Page 12

 
 
[商會提倡漁業之𤍽心鎭江]  
　　鎭江商會以籌備憲政期内本年應辦漁業公司就沿江海地方設立並應組織水產學校等因當由會員于君首先提議與坐辦吳君及在會各職員切實妥籌測勘地址以金山左近荷花池興辦漁業爲最相宜公衆解决大略情形至如何籌欵及一切草案再行續議 
[商會提倡商業教育之苦心湖南]  
　　湘省商務總會以常德油業提欵創辦商業學堂事移常德府武陵縣文云查常德一埠夙稱商務繁盛要區邇來漸形疲敗大有一落千丈之勢茲又有開作商埠之説外人之貿易日漸侵入苟不及時研究商學亟圖改良後患何堪設想本會自成立以來凡關於全省商業各事如商務分會商業學堂等類其已成者固爲之竭力維持其未成者亦爲之盡情籌畫以期日有起色稔聞貴埠油行一業每年所耗糜費如各神佛誕期演戲酒食之用以及各衙署差油季規等欵合計將近萬金使能令其一律移挪以之興辦商業學堂則挹彼注茲化無用爲有用在各商家既不受絲毫之累而所有子弟更可求學識之充凡在商民此理不難共喻應請札縣轉飭該油業董事尅日糾集同人妥議辦法以期商業學堂早日成立並請隨時妥爲保護仍望將該油業董事如何籌辦情形隨時詳晰具覆以憑報部立案此外各商業每年如有此項浮費者一併請由就近明白開導令其切實節減移作興學經費以爲培植商務人才地步 
[勸業道振興工藝之實方廣州]  
　　粤省勸業巡警兩道均以粤省搶竊頻仍皆因游手日多之故特請飭行迅速設立工藝廠已奉袁督札行遵照辦理現聞陳道擬定在省城四城各關匀設工藝廠一區另行設立工藝總區已派員分投勘辦禀覆察核 
雜記 
[清凉寺觀音誕辰之橫禍常州]  
　　常城舊例六月十九爲觀音誕辰城郷男女麕集於大南門外之清凉寺寺中婦女埃坐滿地澈夜不散俗名坐夜河濱燈船千百歌管雜奏兩岸郷民競唱山歌通宵達旦沿爲成例詎意本届天氣炎熱坐夜婦女因擁擠致發急痧因此斃命者頗不乏人次日搭檯演戲檯又倒塌立時壓斃賣瓜者一人壓傷埀斃者三人吁無知愚民因求福而遭此橫禍亦可已矣 
[羊角風拔屋斃人之慘劇漢口]  
　　本月十六日天氣清明南風甚微而漢陽淮鹽公所一帶於是日正午忽起颶風數陣其勢甚勁（此風鄂俗名曰羊角怪風）將鹽公所間壁某茶莊及某某等姓小房吹倒數棟一時屋内外及行人退避不及壓斃七八人傷二十餘人血肉狼藉哀呼之聲遠近俱聞誠慘劇也最奇者此風祇發於該地一叚他處俱未見風勢其理誠不可解 
[休寗官吏互揭之結果安徽]  
　　徽州府查復徐令禀揭王建中一案奉撫批云察閲來禀與委員查復情形若合符節此案徐令錫疇周縣丞頌年一充警務要差一任本地職官輒敢挾妓冶游已屬不知檢束而周頌年假禁娼以營私徐錫疇藉違警以洩忿尤爲荒謬絶倫既據該守並委員密查明確候即分行布政司巡警道將休寗縣丞周頌年屯溪警務委員候補知縣徐錫疇先行撤任撤差聽候參辦一面即由司道遴選妥員詳委前往接署接辦至調查員王建中鄭廣鎔以軍界中人並不恪守紀律竟在奉差地面恣意宿娼並爲娼寮説情且於事後圖詐亦屬行同無賴應由兵備處查明該二員有無官職是何學堂畢業按照陸軍章程詳請懲處如該員等尚未回省或另有差務並卽先行撤銷毌稍寛縱休寗縣龔令於王建中等押送到縣並不據實禀請核辦跡近徇庇亦有不合應記大過一次以示薄儆該縣駐屯徵收幕友李春波及流娼寶珍寶瑜等飭縣分别驅逐具報休寗縣丞一缺暨屯溪警務事宜並先由府迅委妥員暫行接代以重地方仰即遵照辦理 
[選舉訴訟保險之成績杭州]  
　　台州選舉訴訟各案人証衆多裁判無效兩次派委愈形紛更臬司李橘農廉訪以此種控案關係憲政進行如不提省難成信讞業已詳奉中座核准概予親提秉公判决以資折服並疊次電檄該府赶緊催傳在案詎鹽賈黃崇威等百計運動希冀拖宕又盧憲飭頒布反汗不易特邀致周繼濚等潜踪來杭由學務某巨紳介紹要津締結密約担任保險各節惟提省文告通國皆知突然悔約勢必受人口實聞已密禀廉訪謂議員黃崇威周鍾俊等賄買投票迭經原告揭發據稱追出原贓撥助警費究竟該屬巡警各局區有無收到是欵擬請再派大員秘密馳查等情聞廉訪頗韙其策業密派候補知府孫肇煌太守易服改裝不動聲色迅往查辦現又加派候補知縣鄭灃元大令奉查淳安礦務爲名濳赴仙居分頭訪察會同商辦矣 
[瀛談]  
[英法兩飛行家之大競爭]  
　　英倫某日報高懸賞格。有能從倫敦乘飛行機至孟斯者。可得奬英金一萬磅已存儲銀行備取。此欵不日即將由法蘭西人寳亨取去。英國人以故注視此事。均驚心動魄。子二人競爭賽行。所經過之十二村莊。全體一致以杖高舉其帽。向風口搖曳。以示慶賀。至賀滕時。有兵隊一隊。均拍手歡呼。各西報盛載此事。及兩飛行家之小影。不一日遂傳徧國中矣。 
　　先是偉德氏。於上月廿三日。由孟斯起程。其行道係旁鐵路而行。行至不及笠匪特四英里而止。計程一百十三英里。始行停止。其降下之時。係趁風力。不幸適有大風。幾破其機。修理甫經完竣。寳亨從法國乘飛行機于是日五鐘廿二分。乘機由海姬司向北西行。時偉德不知。正在高臥。殆驚覺。赶備起行。於六鐘半動身。而寳亨已先行一鐘餘矣。寳亨君行至德倫德村落下。計共行一百十七英里。而偉德計僅僅行六十英里。忽然落下。 
稗史 
[東俄女武士）七（]  
　　夫人曰。不知敵軍之勢如何。中尉曰驚峰劍山。已被敵軍所奪。旅順背面。亦幾被困重圍。余之新任地係第一受敵之地。故將來必有非常之衝突。可想而知夫人曰。然則君之此任重且大。君其自愛勿失軍人資格。中尉曰。嗟我賢妻否。我戰友。勿復多囑。余是蘇拉扶男兒。俄羅斯軍人也。自有蘇拉扶男兒俄羅斯罼人之氣魄者。請我友勿疑。且勿多盧。中尉語畢告别。將出門甫至石階夫人又問曰。何日赴新任。中尉曰今晚起程。夫人乃抱中尉之項。接吻又接吻曰。妾今夜爲巡視市街之期。軍務在身。故不送别。祇此一言。以叙别離之情。又接吻。至於泣下。兩眼秋波間。淚溶溶滴衣際。凝視中尉。中尉亦泣下。此時夫人。已復露温柔女性。弱質無力。凭倚於中尉之腕際。不勝感情。良久乃整容曰。君勿忘砲台之爲何地。 
　　中尉夫婦既灑淚而别。當日之夕。須函琳中尉之宿舍。忽有一兵卒來。獻上一綠色包。説是司米爾瑙夫將軍部下傳令司所差來者。中尉部下人領之。獻于中尉。檢視包面。書有新任比利箕砲台長須函琳中尉查收。等字樣。贈物人果。誰歟不知也。 
 
 

Page 13

 
 
[南京下關津浦鐵路收支委員陳予望以一元四角即除煙害之證書]  
裕麒觀察鑒僕弱冠患咳𠻳嘔吐等症延醫服藥如石投水家庭中人咸以爲憂或告以吸鴉片烟可止因是交相勸吸僕爲病苦遂亦强從不意吸之� 
則止不吸則發未及數月而一錢之烟癮以成恃此苟延於茲十有餘載然當此禁烟時代官塲之戒刻不容遲况僕又承乏津浦路局收支差委不戒旣干例禁戒之又苦無良方夙聞○尊號經理之亞支奶戒烟藥盛名鼎鼎藥到癮除成效昭然戒者疾病不生毫無痛苦乃懇友人以一元四角代購一聽服之靈效異常舊疾亦不舉發脫離黑籍賴此靈丹苦海慈航當前即是敬修寸楮庸伸謝忱並告同病諸君愼毋失之交臂也謹肅此佈敬請 
大安價目每聽一元四角包斷一錢煙癮每打十四元批發八月節前特别放盤上海英大馬路壽康里席公館附誌 
[杭州清河坊中山昌典記紹酒老棧廣告]  
本棧在紹山陰東浦村設坊製釀係歷祖秘傳嗣因杭有清河坊分立酒棧躉寄批發迄今來有二百餘年所售之酒　已中外馳名其味厚氣香遐邇咸知此次尤宜悉心考究惟向售之花雕陳釀今以復加改良可稱特色以及門莊另沽之酒更爲優品本棧非敢自誇請中外紳商一試顧之方信鄙人言之不謬也倘思飲醇醪而嫌途遙者當函購立奉郵力還請自給此佈　典卿氏特白 
[上洋泰錩興記號新到三銅欄杆床批發公道]  
本號開設三茅閣橋北首棋盤街坐東朝西門面便是自運外洋鐵床黃黑籐椅異樣木器繡花漳絨床椅各色俱全另備西式籐椅千餘隻專門出租定　重加甌綢被面如蒙紳商賜顧格外克已以廣招徠　泰錩興記告白 
[治小腸氣二日已愈] 　　 
僕患小腸疝氣十四年矣腫脹如瓜筋粗如繩醫藥嘗盡終無效驗近來病勢更重寸步難行眞有求生不能求死不得之苦幸閱貴報得悉上海河南路廣東彭壽堂出售各藥十分神妙函託王如蘭君代購彭壽堂疝氣膏四張疝氣丸二料内服外貼奇在頃刻之間立覺下部氣鳴脹消囊核逐漸縮小週身暢快妙難喻言不到三天竟將多年疝症平復如初不禁大喜過望早知有此妙藥何必空費多金徒求陳馬諸醫耶功同再造不可不報 
[瓣香廬驥製半夏聲明]  
黄帝與岐伯論咳嗽岐伯謂五臟六腑皆能使人咳咳最傷人能使藏脈空虚臟腑牽動予謂無論五臟六腑之咳皆必假道於肺故肺爲百痰之器即是明證至推其生痰之源良由脾土虚濕淸者難升濁者難降留中滯融淤而成痰故治痰必先治脾脾運旣健則痰自化矣然痰亦有五飲亦有五若痰在脾經者名曰濕痰其人面黄嗜臥腹脹食滯痰在肺經名曰燥痰又名氣痰其人面白氣喘寒熱不樂痰在肝經者名曰風痰其人面靑躁怒便溺秘澀痰在心經者名曰熱痰其人面赤心痛口乾唇燥痰在腎經者名曰寒痰其人面黑足寒心多恐怖若素盛今瘦名曰痰飲咳吐引痛名曰懸飲身體疼重名曰溢飲氣短不臥名支曰飲嘔吐背痛名曰伏飲以上五痰五飲古人治法不同惟我崔氏骥製半夏謁盡心血功能出奇制勝不論各種痰飲咳嗽服之靡不立起沉疴永無再咳之患近更精益求精匠心獨運凡多痰之人服此半夏能將已成之痰淘汰化爲精液以補天一之水其汰出之頑痰或走大腸或從口吐此法爲古人所未有儘可面試神騐昭彰但諸君必須牢記惟崔氏驥製半夏有此奇效因世　不古每有毫無實驗之藥拾人牙慧抄襲告白居然大言不慙欺諞同胞更有明目張膽仿造僞藥本主人深惡而痛嫉之用特敬告中外采藥諸君必須瓣香廬下加驥雲氏三字認明藥紙包上及仿單上骥雲肖像半夏上有驥製兩字尤須認明五開間門面驥雲氏督製招牌方不致悞若藥紙包上混稱瓣香廬主人肖像及一開間門面者便是假冐本廬已經禀明江浙商會改稱崔氏驥製半夏以昭愼重大盒洋兩元四角小盒洋一元二角每料六大盒洋十三元二角批發格外克已如無消路可以退藥還銀上海盆湯衖過絲業會館五開間門面瓣香廬驥雲氏總發行所啓 
○製藥所仍在北京路根德里内 
[濓製戒烟自治丸] 　　 
普天下戒烟丸者其方藥品不一然能絶其眞癮者十無一二則可抵癮故呑丸而癮不發停丸而癮復來惟服此種抵癮烟丸久服癮積更厚烟蟲加增百病叢生殊屬可危有志戒烟者宜服濓製戒烟自治丸爲最妥不問其人癮染歲月之淺深老弱之强壯自能照常吸烟無須顧忌每欲吸烟一次呑丸一次惟藥性一到欲不戒能自戒欲不治能自治甫逾五日便覺吸烟無味一錢之癮減至五分至十天包可戒盡一二兩之癮照此類推再服絶根善戒久呑代癮戒烟丸極難除袪代癮烟丸者同上戒法皆可奏效如斬草除根之妙自始戒至於絶癮毫無所苦亦無他疾之患最奇者非但數十年老癮盡去且喜精神振作飲食倍進勝服參茸補劑屢試屢驗有志烟界同胞烈心决計戒烟一試知之欲思戒烟吸烟有味心憶二推勿必購服烟癮一錢服藥一瓶癮大照加每瓶一元每打十元　總發所上海五馬廣濟路祥　經理處揚州敎塲南首中美公司　岳州乙海春大藥房　蕪湖大英大藥房　漢口　海春大藥房　長沙乙海春大藥房　沙市乙海春大藥房　宜昌乙海春大藥房　南京坊口大英大藥房　天津估衣街中英大藥房　甯波中日大藥房　甯波中英大藥房　朱氏蘭臺局謹啓 
[訪尋胞弟蔡成發]  
年四十二歲甯波人三月廿四日出外今逾三月汝　中年之妻幼小之兒於心何存見報速即來家以免一家之憂慮倘有諸君知其着落勸其歸家或通信者自當謝厚美界延緒山莊西首蔡成觀啓 
[京都天寳齋　花柳　經騐良方　除病妥速憂無　毒门聖藥] 　　 
京都天寳齋藥房○天下馳名○靈騐第一○異人傳授珠黄八寳化毒丹○包愈男女一切楊梅結毒限日全愈永無後患 
此丸乃本齋獨得異人傳授良方重用眞正犀黄珠粉血珀極品上藥泡製練成專治男女楊梅結毒横痃下疳小便皮破腫爛一切毒門無論初起久染包可限日全愈如請醫不精服藥不愈或庸醫圖利不顧人之性命攸關獨用輕粉升藥倒提丸等當時立愈乃毒氣内攻逢春復發四肢痛酸甚至鼻塌髮秃紅斑起點皆緣毒藴經絡且必染妻絶子其害非淺餘毒未凈其患不休此賣藥者未得其法患者豈能安全今本齋不惜重資修合濟世染者卽將此丸服下立刻止痛消腫袪毒絶盡凡極重極危之症服藥一料立可全愈價雖略貴而效足值當可掃盡骨内一切毒氣且能生育無害屢試屢驗必發必中輕者五天重者旬日除根如用倒提丸輕粉升藥雷殛火焚凡有染此毒者雖諸醫束手危險萬分請嘗試之方知本藥局方眞藥靈之功○每料價洋十元每瓶洋二元○另有珠黄下疳散每瓶洋七角如男女下疳腫痛或陽物臭爛或筋爛去半節搽此散立見拔毒去膿生肌止痛保復原形仍可生育種子此乃第一奇方也○立愈珠珀五淋白濁丸價洋一元鋪在上海二馬路中市西鼎新里石庫門内便是遠埠託郵政局購寄信局作弊難靠 
 
 

Page 14

 
 
[同和真汪六吉綿料貢宣紙廣告]  
本漕創設涇縣官坑二百餘年總發行在上海怡春堂紙號一家經售並無分設近有法界吉如里無恥同業假冐本莊牌號蓋戳汪六吉字號欺騙客商希圖射利現在本莊精益求精加重潔白每張紙内暗做老汪六吉四字以免魚目混珠特此登報申明如蒙貴商賜顧屈駕英界後馬路福綏里口西首怡春堂便是 
[百司洋行廣告] 　　 
本廠在法國創設歷有餘年中外早已馳名專織外國花緞素緞洋縐紗薄綢絲紗蔴紗及一切各花樣絲貨並閃色等類不及詳載前均托各埠洋行代理至戊申年在上海泗涇路八號設立百司洋行迄今已有三載蒙○各寳號賜顧生意漸漸推廣各貨精益就精商界中皆讚美信從可知本行貨色與申地别行家比衆不同因本行係廠家所開各貨格外講究且廠中機器佳七聘請頭等技司用心設法所以出來各貨花樣顔色特别鮮明時時變化無窮况價廉物美而耐久現有各式新樣到申望○貴商界駕臨小行看樣定購無不格外客氣特此敬啓泗涇路八號電話三千四百三十九號 
[立止婦女白帶最速之法] 　　 
廣東彭壽堂秘製婦科白帶靈丹○立服立止○神效常異○立止經期腹痛丸每盒一元○婦科眞正參茸白鳳丸每匣一元 
婦女白帶一症大傷元氣此症因濕熱　滯月經愆期或憂思怒鬱動情　洩寒痰凝聚膀　受濕以致脾胃不和腰酸肚痛面黃肌瘦頭暈眼花久則百病叢生漸成癆症本堂獨秘立止白帶靈丹不論新久赤白帶下服之即愈屢試屢驗其應如響功能除中宮之濕提　陷之氣化痰解鬱清火調　是以帶下即止腹痛立愈連服七日包能脾胃健旺飲食加增月經調和身體强壯非特止遺止帶之功實有廣嗣延年之妙每盒一元○中盒二元○大盒四元上海抛球塲南首河南路三層樓七號洋房廣東彭壽堂啓始創眞正萬應如意油批發公道 
[戒烟善後至寳逸仙採製黄山野白术精]  
黄山野白术早已天下馳名其功用過于參苓人所咸知者也而市間之貨的眞者頗鮮鄙人世居黄山半耕半讀茶餘酒後輙以採藥消閒農務之暇則囑農夫遍採卽巉巖峻壑艱險亦所不憚因之居户樵夫所得咸來供献以此數十年寳藏頗富茲願割愛益人又慮　者未精食法故特悉心研究精益求精去盡渣滓取其精華以供當世之滋養常人服之則培元固本益壽延年即體質素勤精神困倦面黄骨瘦四肢酸軟及婦女信水不調諸虚百損者連服半月當見奇功誠濟世之至寳也當此烟禁森嚴有志戒除者深慮减癮後有百病叢生鳥得以善其後因之懷疑而不即戒絶者亦頗不鮮今幸此精出世足可釋大下戒烟志上之疑慮矣請試服之當知非尋常補藥可相伍也經售處上海小東門内曹素功堯記墨莊分售處上海抛球塲九華堂蘇州閶門外曹素功福建省南街曹素功靑島潍縣街祥雲壽厦門走馬路得月樓每瓶大洋二元四角 
[叭喇有限糖卡隆帮橡皮有限公司淸算合啓]  
凡執有本公司股票而未將定單送人以便派定格拉卡隆帮橡皮産業股份者請於西八月十五號左右將定單送交本公司俾可即換新股票本公司股東如送定單限期本月三十號爲止優先股每股應繳二十五仙令由上海匯豐銀行代收每四股合叭喇公司之股一股每兩股合卡隆帮公司之股一股否則該定單應寄交倫敦匯豐銀行須在西八月三十一號之前寄到該處 
[楊廣興今遷至四馬路石路中擇於十三日開張]  
本號創設四馬路十有餘年今遷至北石路中市坐東朝西高大石庫門面親自督辦大小洋藥揀選川西雲土精製淸陳公烟零躉照箱批發貨眞價實比衆公道如蒙紳商駕臨格外克已以廣招徠外埠函購原班回件 
[重慶府大生藥行張德翁來信牛髓粉專治虚損百病眞是奇驗驚人] 　　 
上海望平街大隆藥房燕窩珍珠牛髓粉靈騐鐵據 
大隆藥房台鑒僕襲先人餘蔭坐享恆産中年失檢涉足花叢看花飲酒縱慾過度遂藉烟霞爲提神之劑年來精神困頓身體衰弱未暑畏熱未寒怕冷遺精洩陽之症間日必作去冬以來四肢麻木竟成癱瘓之症延醫服藥毫無起色自料不久人世矣後聞敝親陳筱卿君　及上海望平街大隆藥房燕窩珍珠牛髓粉能補諸虚百損靈效萬分持託郵局匯洋廿元函購二打調服月　果然筋絡舒暢步履如常刻竟賤體復元諸病全消僕益信牛髓粉之功效世無其匹續購數次連服不輟容顔爲之豐盈精神爲之煥發親友相見驚訝咸謂較未服以前判若二人僕得逍遙大地皆貴藥房再造之功合陳謝悃無任感德此頌日祉四川重慶府大生藥材行張德明頓首原信謹存案頭任憑取閱 
[博山公司第二次大票廣告]  
茲啓者本公司大票擬定改章自行開彩所有仿照湖北六月份開彩之大票已陸續收回尙有未經收回計有三十餘張望購票者速將此票退還原店領取原洋限以六月念六日爲止過期作廢特此聲明切勿自誤自行開彩定期再行續佈 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[憲政編查館草定行政綱目（十九）]  
　　學部行政事務分配表第九 
　　按現制學部五司曰總務曰專門曰普通曰實業曰會計茲就原定章程所列職掌分配如表 
　　司别别科事務條目直接官治間接官治地方官治地方自治附考 
　　總務司 
　　機要科 
　　掌理機密文書撰擬緊要章奏及關涉全部　體之文件函電稽辦理學務職官功過及任用升黜更調●●○○○按此項事劃歸承政廳 
　　檢定教員雇聘外國人高等教員會議學堂衛生等事項●●檢定教員可兼列間接官治雇聘外人可兼列地接方官治○按檢定教員等欵如衛生事項應增者驗醫師藥師事務而高等教育會議所係本部特設幾關只宜隸於本司之下 
　　案牘科 
　　掌收儲各種公文函電案　册籍編類編號●●○○○案牘科事項亦可劃歸承政廳 
　　編纂統計報告兼掌各省學務報告等事●●○○○ 
　　審定科 
　　掌審核教科圖書儿編譯局之已經編輯者詳加審核頒行並收管本部應用參考圖書編錄各種學藝報章等事●●○○ 
　　按本司事項除應併入承政廳外其餘所司職掌應酌量劃歸各司局辦理毌庸另立總務名目以昭劃一　　　　　（未完） 
[學部會奏核議浙撫奏籍紳陸懋勳辦學請奬摺]  
　　奏爲核議浙江職紳辦學奬案恭摺會陳仰祈聖鑒事内閣鈔出浙江巡撫增韞附奏職紳陸懋勳𤍽心辦學仍請給奬一片宣統二年四月初一日奉硃批該部議奏欽此欽遵到部原奏内稱江蘇候補道前翰林院編修陸懋勳前充浙江高等學堂監督經臣彙案奏請給奬嗣准部議以該紳實計任差年限不足無庸給奬等因茲據提學使詳稱浙江高等學堂係由求是書院改設光緒二十三年招生肄習中西各門科學均由陸紳首先創辦二十四年遴選高材生資遣日本就學爲各省游學之先導二十七年陸紳回京供職三十一年回籍復經奏充高等學堂監督擴充學額附設師範傳習所又於省城設高等初等小學誘掖奬勸不遺餘力三十二年仍回京供職綜計辦學先後共逾五年若不追錄前勞無以示激勸而昭公道由司查明轉詳請奬合無仰懇天恩准將前充浙江高等學堂監督江蘇候補道陸懋勳賞加二品銜以示鼓勵而昭激勸等語學部查浙江高等學堂辦學人員奬案臣部前於宣統元年十一月二十九日會同吏部核議具奏曾以該紳陸懋勳任差年限不足無庸給奬等因奏准咨行在案茲據該撫奏稱該紳自光緒二十三四年間提倡學務資遣游學復經陸續造就師範推廣小學洵屬熱心興辦不遺餘力既據查明該紳前後辦理地方學務卓著成效自應准其照案給奬藉資鼓勵吏部查定章加銜限制三四品各官不得逾二品該紳所請加二品銜核與定章相符應請照准伏候命下即由學部咨行浙江巡撫欽遵辦理所有核議浙江職紳辦學奬案緣由謹恭摺會陳伏乞皇上聖鑒再此摺係學部主稿會同吏部辦理合併聲明謹奏宣統二年六月初七日奉旨依議欽此 
本埠新聞 
[會商維持錢市辦法]  
　　滬道蔡觀察因北市正元兆康謙餘等各錢莊虧倒後銀根緊迫市面震動曾與商會總理周觀察赴寗禀明江督奏奉電旨籌商維持已誌昨報昨日午後二時復由蔡觀察英廨讞員寳大令與駐滬英國正副領事及中西商會諸君在泥城外洋務局會商挽救辦法聞已畧有端倪云 
[錢莊掉票之害人]  
　　英租界福州路盤記棧主袁汝良近被天津路正元謙餘等錢莊向之掉票正元等倒閉後牽累甚多袁情急萬分遽於前晚濳呑生烟（或云安神藥水）夜半毒發呻吟床席迢經家人察覺送往醫院已不及醫治卽行身死不知其身前糾葛將若何料理也又聞衞芝三前日將袁汝良之姪琴祖及董體芳扭至閘北巡警總局控被袁汝良將謙餘等莊票託董經手換去近期票銀一萬七千五百餘兩今該莊己倒欵無着落袁汝良避匿不見故將其侄扭案請追昨經警法科長聶司馬研訊一過判董還押袁發交偵捕看管候再訊奪 
[夜花園藐視禁令]  
　　尚文門外之新園即夜花園前經滬道蔡觀察照會總工程局以該園通宵達旦並有𦦨火影戲灘簧誘令男女聯袂� 
偕游有傷風化飭即嚴禁等因當即由局將示諭執照吊回予限每夜以十二時爲止自十九日起不得再事張皇違干未便不料該園主陽奉陰 
 
 

Page 19

 
 
違依然大放𦦨火事爲局董所知昨又出示諭禁如再抗違定行究罰� 
[夜花園中之酸風]  
　　徐雲玉前晚與普慶里妓女艷情軒同坐馬車至徐家滙路留園游玩詎甫入園門即被該妓之姘夫馬夫潘阿根（混名跑龍套阿根）所見紏合同類王金生等多人將徐圍住嚇詐洋五十元不遂扭住兇毆徐大聲呼救衆遂一哄而散事後徐卽投報靜安寺捕房飭探陳永康前往將潘之同黨王金生拘獲昨解公共公廨請訊徐供父親開設德大木行前晚偶與艷情軒同遊夜花園詎該妓之姘夫阿根預在彼處守候糾黨嚇詐肆行兇毆事後聞知該妓與阿根賃居安康里姘識已久商人先未知悉以致受愚求究孫襄讞商之美副領事韋居判王押候補傳人證再訊 
[領事注意無賴流氓之滋詐]  
　　駐滬英德美各國領事照會滬道畧云近有無賴流氓將各商人等軋至城内及閘北巡警局左近茶肆啜茗任意滋詐若不允從即被扭入縣局殊屬有違租界定章後患頗巨若不整頓恐起交涉請札飭本縣及各巡警局嗣後遇有此項案件須照章解歸公堂訊辦 
[承認起意掘毀古墓]  
　　掘毀淡井廟古墓之蘇阿菊及地保張文祥前晚由縣復訊蘇矢口不認田大令喝將阿菊鞭背三百下笞責三百板跪練踏扛始認由伊起意掘開一棺與地保各得洋兩元惟此次所掘只有一棺求請寛宥判蘇釘鐐收所候禀詳上台核示 
[英領事渡浦商辦租地糾葛案]  
　　英商李德立在浦東楊涇租購地基糾葛一案爭執已久迄未了結日前禮拜一由滬道派陳鎭東譯員田春亭大令陪同管理租地事宜之英領事寳君渡浦往勘由地方紳士朱福田導觀一切先在沿浦馬路週圍勘視寳君見馬路工程完善而用欵不多極口稱許既畢往東溝塘工局小憩該處駐有巡防隊一哨排隊歡迎寳君以禮相答旋由朱君導往局内各辦事處閲看並告以此乃官紳合力爲地方興辦公益復由朱君欵以茶點介紹該處防營張曉初管帶局員嚴述齋明府與寳君相見寳君以該局官紳辦事實心成蹟燦然贊頌不置並允將浦東地基糾葛各案從長議結云 
[美國實業觀光團抵滬日期]  
　　美國實業觀光團將於西九月十六號即華歷八月十三日乘花旗輪船高麗號行抵上海 
[滬道將爲公子完姻]  
　　滬道蔡觀察之公子向在外洋遊學業已回滬觀察曾在粤東爲公子聘定原籍陳宦之女公子爲室刻已擇定於本月二十五日完姻聞陳宦已將女公子親送到滬寓居五馬路均益洋廣貨號内想届時必有一番熱閙也 
[水巡隊禁約長警之文告]  
　　水巡隊總巡隊官出示云照得蘇州河一帶河道綿長帆檣雲集自本隊開辦以來凡所以保護公安維持航路者無不悉心規畫實力施行至本隊各長警均恪守定章不准滋擾間有一二違章者立刻懲辦從未稍有徇庇各船户商民人等早應知悉惟是耳目所及深恐未周特再出示曉諭自後倘有本隊長警向該商民人等稍有滋擾或竟有不肖棍徒冒充本隊長警向該商民人等藉端訛詐准即隨時扭控一經訊實定即嚴懲該商民人等亦不得挾嫌妄控致干反坐 
城内 
[照例行事]  
　　新任本縣提右營守備王泰和昨日牌示於即日午後察看軍械查點馬匹巡閲城垣並點駿水陸兵丁及所轄砲艇 
[道批四則]  
　　曹世傑禀批合昌愼係該生開設經與該莊往來之福源經理張雲淵在廨禀明由廨勒限清還具有限結乃拖延半載輙藉口並非股東希圖推賴此項劃欵殊屬刁狡仰會審官寳令速遵前批嚴切追償毌任藉延元亨巽森等禀批江哨官駐防保商公所辦理是否得力能否免予撤回仰南匯縣查明如果確係有益地方速卽禀留仍報送備考趙增釗禀批案經縣訊捉姦情眞原禀過甚其詞礙難憑信惟不應捉而捉如非挾有私嫌即難免意　詐財非一押所足示懲應再予嚴切追究以遏刁風而杜藉口仰上海縣遵照辦理再將吳德有無賄串勒詐情弊澈查究報毌違抄黏並發職商方達材禀批仰會審官寳令速遵節次批檄勒限着交嚴追廨差張林果有受賄捺擱情弊併卽嚴行革究具報均毋寛延 
南市 
[愼重衛生]  
　　總工程局昨給汪偵探諭單云查董家渡賴義碼頭等處有羊毛作數家收買新鮮牛皮雜骨堆積甚多穢臭薫蒸實於衛生有碍前據商民禀控時大有羊毛作收買牛皮雜料臭氣四溢請飭遷移等因業已限令遷至空曠之處並經裁判官面諭各家勒限二十二日一律搬清在　惟恐各户意存觀望延不卽遷除出示限遷外合並諭飭仰偵探汪銓着同地甲傳知各該店主赶即遷清如違定行拘辦該探等亦毌得延玩干咎 
[限制糞船]  
　　總工程局批船户薛關和等禀云該處肇嘉浜浴河已闢成馬路平時往來者甚衆値此炎大糞船麕　在彼穢氣流溢實於衛生有碍因飭探諭令移泊斜橋外此係應有辦法何得謂之欺壓據禀夜間挑糞日中用船板蓋冐並無穢氣是粉飾其詞意在仍泊該處斷難准行惟既據一再苦求自當稍予通融以示體恤嗣後端午節前中秋節後各糞船　准暫泊斜橋以内指定之處若端午節後中秋節前務各停泊斜橋外以免穢氣其挑糞必於夜間日中用平機板蓋冐應准如禀辦理如或有違定行拘罰至别項船只並無穢氣者仍准停泊斜橋以内第不得蹧蹋河道致干究罰捐票兩紙揭還 
[尋女兒]  
　　江北車夫孫季和之十一歲女孩名蘭花於十六日被人拐失旋有隣人王雨香告知謂該女由其叔母孫湯氏誘去串賣於棉陽里某土行潮州人處得洋六十五元有測字人代寫賣契孫向湯氏　問推諉不認遂偕伊妻向氏將湯氏扭控南區解至工程局訊供不認判孫帶出找尋在案茲由向氏在該土行内唐姓處尋見伊女將唐及女與媒証張朱氏鄭高氏測字人張雲軒一併扭控到局押候訊究 
閘北 
[限期理清]  
　　南市同興莊跑街夥胡仲璋控吳敬仲前爲德昌洋行買辦時欠去往來銀三千餘兩迄置不理昨經警局裁判課員孫大令傳案質訊判吳交保限一月清理 
[勿再虐待]  
　　江北人韓富順之養媳桂林時常被韓責打日前逃至法界被探查獲解至公廨經讞員聶司馬訊知韓住居華界昨特派探送至四路分局由黃正巡官略詰數語着韓覍保將桂林領回嗣後不准虐待如違提究 
[夜行被拘]  
　　徐　林陳石培二人前晚偕婦人徐蘇氏行至閘北　粥廠旋被崗巡查見以時已深夜情甚可疑遂將三人帶入四路一區昨經黃正巡官研訊據徐供稱氏係伊妻陳係友人同由無錫來申判交保候查 
英租界 
[碾斃女孩]  
　　殷子桂之二歲女孩蓮鳳前日在新記洪被馬夫王阿二所駕之馬車撞倒碾斃當經巡捕將王拘入捕房昨解公堂 
 
 

Page 20

 
 
請究判押候上海縣將相驗情形移復到廨再行核辦 
[凌虐婢女]  
　　住居虹口之粤歸陳羅氏時將婢女秋蘭凌虐事被捕房查悉昨派包探將氏與女一併拘解公堂請究判氏罰洋十元充公秋蘭發幼女所留養 
[不期而遇]  
　　鎭江人張友發之妻羅氏近與同郷人朱桂生姘識逃匿香粉弄附近前晚被張在馬路瞥見尾隨入室將氏與朱一併扭住鳴捕拘入捕房昨解公堂訊實判羅氏與朱分别各押兩月期滿後着張來案將氏領回 
[不耐閒居]  
　　住居新閘馬霍路之沈正林因被控告由廨判押捕房後其妻沈邱氏即與薙髮匠梅子菜姘識匿居虹口前日沈期滿釋出偵悉其事卽與妻母邱徐氏報知捕房派探將男女查獲昨解公堂訊究中西官以男女均屬無恥判分别各押兩禮拜斯滿後氏交其夫領回管束梅仍帶案交保開釋 
[硬借行兇]  
　　丁寳仁俞松林因向朱文生借洋不遂將朱兇毆昨由捕房解廨訊明判丁押一月俞押兩禮拜 
[偷兒收押]  
　　妓女林黛雲控沈同發竊取銀水烟袋又胡阿梅控劉春生摸竊洋銀均經包探查獲昨解公堂訊明判沈押三禮拜劉押一月 
[我馬瘏矣]  
　　馬夫王阿二因將病馬駕車由探傳至公廨訊究判王罰洋十元充公馬給還醫治 
[移提人証]  
　　楊太寳王燦生因串拐郷女秀蘭由廨押候查辦在案昨日復訊仍多推諉判令還押候移提人証到案於下禮拜二訊奪 
[侍者被疑]  
　　虹口某西妓失竊衣物疑係侍者張少良胡少弟所竊報知捕房派探將二人拘獲昨解公堂訊無証據判交保候查 
美租界 
[人証未齊]  
　　美捕房四百八十六號巡捕被葡人兇毆由某西人代抱不平鳴捕拘入捕房已紀昨報昨由捕房將該葡人及被毆之巡捕併送葡署請究葡官以人証未齊判將該葡人由捕房帶回押候傳集人証再行解訊 
[小孩被疑]  
　　鴨綠路永昌洋紗廠玻璃牕被人擊破後該廠疑係小孩沈慶祥所爲鳴捕帶入捕房經捕頭詢無証據揮之使去 
[情節離奇]  
　　元芳路一百六十號門牌張顧氏昨至捕房報稱有名阿康者來家誘賭不遂强被取去鈔票洋十元請究捕頭以情節離奇飭赴公廨禀控 
[店夥欺人]  
　　汪阿法昨至西華得路鉅昌押舖贖衣押店夥答以票已掛失汪卽報由捕房飭探將原衣取回了事 
法租界 
[追究夥計]  
　　牛奶棚主吳阿記將僞造牛乳令夥混售被安南巡捕查知報由捕房飭傳不到茲又將牛乳瓶塞頭火漆印私借於朱囡囡混用由宰牲所西人察知將吳送廨訊究據供照會已被吊銷從前所雇之根福金生兩人現已不知去向實難交案判押候指提兩夥來案再訊 
[幸有合同]  
　　寡婦陳楊氏串同夫姓陳阿六陳阿良於氏夫陳璧照病故後將氏夫與陳茂金股開之潮州雜貨店貨物擅行售賣希圖獨呑由茂金控奉公堂判將店貨估價與氏對分在案前日復又集訊據包探禀稱店中餘貨祇値洋三百四十元又有收租人投廨控追該店欠租六四十八元茂金供店貨被賣約有二百餘元須求追還氏稱所賣之貨祇得洋十八元况茂金並非股東聶司馬以合同載明茂金出資本二百六十元憑據鑿鑿豈容妄　此事實係阿六阿良二人從中主使判店歸茂金或開或賣聽其自由所欠房金着阿六等三人合交限一月歸清 
[賭棍就獲]  
　　滬道蔡觀察飭拿之虹口賭棍柴利生（即白頭麗生）茲經縣捕徐文偵悉柴棍匿　法界爰卽協同包探前往捕獲縣請公堂訊辦聶司馬商之顧副領事准交該捕帶回歸案訊辦 
[控追房租]  
　　暉光公司收租人以永香樓廣東消夜店虧欠房金十二元六角控由公堂將店夥金阿林逑案訊追金供在該店爲經理店主已往廣東該欵係永香居所欠該店因遭回祿已換人接開求察判金退去候查明再核 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[王照爲官話簡字報事上學部唐尚書書]  
　　敬啓者自乙未四月照自海上暫一歸京將再應仁和相國之調蒙我師臨别贈言慷慨憂忿見乎詞色照嵌入胸臆刻不去懐是年九月海防善後事竣照遵檄歸來則我師已奉板輿南下屈指至今十有五年其間豺虎縱橫屢丁大厄流離藐是無復可言照邇來就食他方到京日少且十餘年來不具衣冠山人賣藥偶至神州苟非布衣昆弟之懽概不交接而師門之嚴未敢造次應無責耳茲有請者拼音白話爲教育普及之不二法門世界各國所同日本不以漢文考試而通漢文之人反多者亦皆推以拼音字爲階梯之功近年我國眞知教育者無不謂然照自庚子創官話合聲字母於天津歷於北方各省試行凡目不識丁之人習之兼旬皆能自讀書報身受其益者莫不懽欣鼓舞甲辰立拼音官話書報社於保定乙已移入京城其時照俛首孜孜爲此於各省大吏提倡與否聽其自然凡與官府交涉皆照之朋友或門人此自爲吾國人公共取用之物非專屬北省某大吏之物也乙已勞玉初見而稱善乃佐建德周尚書試辦於南京改名曰簡字增以江左各土音另印簡字譜而仍以官話簡字爲主官話簡字即照之原製無所增减改易者也丙午夏周尚書片奏進呈奉旨飭學部知道敞社所出書十餘種報一種通行南北丁未敞社停報專印各書戊申勞玉初入京九月照自保定來京燕玉初於書報社中玉初勸仍出報且願任籌欵照以無通人主筆辭謝之近時社友王曙笙邵笠農鋭意出簡字漢文合璧之報照以闇合玉初之意故未制止本年正月見其所出之報誤解漢文訛謬甚多屢致函勸其勿再出醜社友不聽五月十四日照自保定來欲與玉初謀物色手改良報事及見玉初始聞該報已奉旨禁止以該報内容之惡劣謂爲有妨漢文誠爲確當恭讀諭旨曰官話簡字報有妨漢文自係專指此報毫無疑義於各種拼音書與官話拼音學堂等事無涉敝社遵即停報且卽日令誤解漢文之主筆人辭去以極意服從詔今故也至近日外間有誤疑爲禁止拼音字者此不切事實無足置辯惟照翹企函丈於講學辨難之義有不能已於言者謹條析事理幸埀察焉如謂不然朴而教之可耳竊見古今中外之帝王所以養其威嚴神其運量者惟在不任一已之聰明斯不受天下之指摘而已虞之典曰稽於衆舍已從人商之訓曰自用則小孔之戒曰言莫予違自古聖武神威考其當時未有不虚懷翕受者我朝聖聖相承而威棱振刷海内尤以世宗憲皇帝爲最考雍止十三年中戒臣工之附和面從不啻三令五申元年四月諭廷臣曰朕深念付託之重凡朕所降諭旨爾等以爲是則曰是以爲非則即陳奏勿得面從雖封還硃批諭旨朕亦深喜斷不譴責云云夫我世宗憲皇帝習勞於外即位已過中年其才智練達豈不遠勝於後世子孫天下臣民哉而懔乎不敢自是其是若是乃知虚心采納含育萬有即威嚴之所從出也徧稽我國經典史册兢兢業業不狎一夫之意千聖一揆伏讀欽定憲法大綱曰君上神聖不可侵犯此語也爲我國誓誥中從來所未有而立憲始有者蓋以自然之威望淪洽國人腦髓即自萬幾决於公論不代行政大臣負責任來也泰岱有所以自然而高江海有所以自然而深凡他國習用之例語皆有實理存焉非曰一言立憲則慮君上失威而特著此作威之空言以幹補之也方今籌備立憲期限已迫試問爲大臣者宜各從職任中詳度審處使元首安居總攬地位以養成神聖不可侵犯之威望乎抑乘此暇時姑曰奉令承教可幸無罪側足屏息一切默視使君上一耳一目之聰明較然曝露於億兆之上以暗損威望而不之顧乎我師素懷忠愛必明於此矣照野人也除所嘗致力之端餘無可知聞五月初三日召見面諭以官話簡字報有妨漢文我師唯唯退後覔該報二紙具摺覆述以停報非學部職内事請飭民政部云云而軍機大臣奉旨遂以學部議奏請禁等因發表之矣事實如此月餘以來凡學部堂司與非學部之人衆口一詞傳述如此本非秘密之端無所容其諱飾者也　　　　　　　　　（未完） 
小説 
[言情小説玫瑰淚）十八（]  
　　繼吾見密司將護吾之二子。勤懇至極。直等於已之所出語至此。約翰伯森自覺其語之唐突鞠躬謝曰。吾乃不善語言。密司幸諒我。今吾請更言之。吾自念麗娜生時愛此二子逾於性命。吾之欲求與密司訂婚。即以麗娜之靈爽决之。亦必贊成其事。無所乖忤。自是以後吾之愛情。乃環注於密司之一身。吾敢自。信吾之愛密司。出於誠梱。愛極至自忘其死。非特世間無人可擬。卽合全世界男女之愛情。舉以爲衡尚恐不及吾之少半。今吾之靈魂生命悉懸諸密司掌握之中。其權至大密司可以立抑吾之靈魂。入諸黑獄。又可以立拯吾之生命登諸天堂。密司苟不肯拯我。則吾之靈魂生命熸矣。白拉根聞約翰伯森之語。雖甚怪其失檢。而心亦不能無動。第曰密司脱伯森君今日果發狂易耶。抑遇眚而失其知覺耶。如是不倫之語。吾乃不能作答。約翰伯森竟長跪於地。力引白拉根之裙幅曰。我非狂易。亦非遇眚。惟密司果拒我者。我且立死。白拉根至此顫不可止知境地之危險極矣。力扶約翰伯森使起。約翰伯森既起。而白拉根之淚亦隨之而墮。拭淚長嘆。乃謂約翰曰我不欺君。自我見君而後以君之丯采傾人吾心安能不動。今日之所以决不能允者。吾蓋自有不可告人之苦衷。非特不能語君。卽吾母今日而在亦不能盡吐勿隱。吾於此數年間。備受千萬之苦毒較之罪人登斷頭台爲尤酷。君之愛我我無勿知。然爾我二人僅可以愛情相期許於此世界中。萬無結婚之望。嗟乎。須知吾之拒君。出於萬不得已。而心之酸楚亦正如君。彼無形之桎梏。較國家之法律厲也。語至此淚滿其頰。咽不能仰悲極立蹶於地。 
 
 

Page 27

 
 
約翰伯森自此次乞婚之後。知白拉根堅不可動心知戀戀。而無如何白拉根雖不允約翰伯森之乞婚。而亦不遽言去二人之交期益密。約翰伯森視白拉根如家人。白拉根亦視約翰伯森如兄弟。相見之頃。挽手欵語。促膝敷坐。情愫至洽。惟不至於接吻。二人者。各以禮防樹爲藩棘。謹守其城。界限之分際至嚴。而有時亦或逸出於禮防之外。 
國外新聞 
[英皇閲看秘密操術]  
　　二十一日倫敦電云英皇昨臨湯培港登奪雷諸脱式戰艦閲看海軍操演秘密戰術除日本士官一員外其餘外人均不准參閲 
[德國海軍大臣辭職不確]  
　　二十一日倫敦電云據栢靈電稱德國頒發半官文牘不認海軍大臣竇壁士海軍大將行將辭職之説此事不啻爲主張調和英德海軍者之當頭棒 
[英國與日本之新税則]  
　　二十日倫敦電云商務部大臣白克斯登在下議院答某議員問日本税則事據稱日本新訂税則是否或將損礙英國商業商部極爲注意現已接到禀件甚多正在詳爲研究外務部大臣葛雷君已爲此事通告日政府 
[銀行會計員捲逃續誌]  
　　二十一日倫敦電云據傳華俄道勝銀行紐約支行會計員除盜去金洋六十萬元外尚將該行往來各客所存之公債劵共値美金洋五十萬元一并挾逃 
[外交家會商居留島問題]  
　　二十日柏靈電云土爾其内閣總理大臣海基巴沙日内將在曼利安培特與奧國外務部大臣阿氏俄國外務部大臣伊氏會商居留島問題大約法相畢氏亦將與會 
[俄國過境税事續聞]  
　　二十日柏靈電云據俄國消息傳稱西比利亞鐵路擬徵之過境税僅行於由海參威以至巴噶萊里其開叶（西比利亞鐵路與滿洲鐵路交接之點）一路至德國由西比利亞鐵路運往之貨則並無過境税俄國之計畫並未損礙開放門户主義云 
[萬國滙兑會閉會]  
　　二十日栢靈電云萬國畫一滙兑律會近在海牙會議數星期之久現已議結閉會所有呈會之萬國暫訂草合同已經通過其定稿及簽押等事均俟下次開會再辦云 
[世界電話之進步]  
　　某日報載十三日紐約電云倫敦至巴黎之電話近已試騐極形靈便不日即須通用倫敦至紐約之電話亦將安設 
　　（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
[蛤??蟆减價八折?] 　　 
蓮子糖各欵糖果减價每元四斤新增衛生凈素冰凍倫敦嗬蘭糕水上市本居自運滋補蛤??嫫貨積如山减售八折欲購請至英大馬路同安居外埠函購原班回件 
 
 

Page 31

 
 
   
 
 

Page 32

 
 
   
 
