# 1905 - 140 - 4911531

 

Page 1

 
 
[電傳諭旨]  
　　四月二十二日内 
閣抄奉 
　　上諭商部奏請整頓商務一摺據稱路礦農工等項均爲近今西政各省往往視爲具文至奸商倒欠之案經該部行查各該地方官遲延不覆華商囘籍仍復任意需案等語現當振興商務亟宜加意整頓著各該督撫等嚴飭地方官遇有奸商倒欠訟案刻期訊結各項商政一律實力興辦出洋華商回籍凛遵迭次諭旨切實保護不准刁難需索如有前項情弊著該部照例參處以挽頽風而肅商政欽此 
[論抑價收回當五銅錢]  
　　地方大吏舉一事行一政苟非通籌全局熟權利害惟憑一時之私心貿焉思與人爭永永無窮之利其末也勢必至民間大受其害而官中之所謂利者亦必付之不可知之數此固萬事皆然而近來蘇垣之鑄行當五銅錢亦其一端也夫蘇州本有銅元局所鑄銅元有當十文者有當五文者行之市廛民頗稱便穌垣官場羡其本輕利厚於是另設一局鼓鑄當五銅錢其本較銅元爲尤輕其利較銅元爲尤重牟利之計可謂得矣然錢質惡劣不堪民間不願行用乃爲展轉設法或用官法恐嚇店鋪或以利益計餌錢肆分局遍設示諭高張在鑄此錢者以爲但求兌於居民固不必問其能否行用而官中所享無窮之利自可安如泰山不意行使未久初尚勉强支持繼竟風潮大起松江鎭江常州各處皆因窒礙難行相率罷帀地方官初時猶思用强力壓制嗣知商民立意甚堅不得不下收回之令蘇撫陸春帥諭飭楊委員調查此查各處當五銅錢實數據各地方官查得鎭江五萬串松江八萬串常州三萬串蘇州本城三十萬串天收之誠是也然此數不過就大錢肆所屯 
 
 
 

Page 2

 
 
積大店鋪所存儲其零星小販以及窮鄕僻壤焭焭孤寡之流或數百文或數十文迹其辛苦所得無非藉此以購米鹽瑣屑爲一家餬口資當事者果能上體憲意下順民情自應不論多寡一律照原價收回乃初次定價祗有七折繼而赴兌者多復定當五一文換錢三文且錢少及到遲者概屏不收取嗚呼何其不諒輿情不顧大局如此乎夫上之舉行一事處處求便於民信於民猶慮不能行之無弊乃初時之鑄行銅錢但求己之有利而不顧民之不便其居心已不可問及下令停鑄將已兌出者重行收回使其顧大局而諒輿情則大錢肆所屯積大店鋪所存儲固當一律照原價收轉不可使商人有所受虧其零星小販以及窮鄕僻壤焭焭孤寡之流尤應加意體恤不加抑勒於其間如是則閭閻方曉然於上之能體諒小民於市面不致震動卽使所收者不免有私鑄攙雜其中然弊在上之不能嚴防小民旣誤用於前豈能令其受虧於後况當五錢行用至今爲時甚暫即私錢未必甚多苟能不分官私多寡悉數收兌則上之所損者小而民間知官吏雖初時貽誤至後猶能設法維持自今以往或再有類此之事必能羣焉信服不致阻礙横生否則無論其或作七折或竟三而易一在當事者占益甚微而民間旣受此虧雖亦無可奈何然怨謗之興庸詎能免嗟乎上之行一事其得當與否民心之向背係焉所望當事者毋但顧小利而不顧大局始即雖辦理不善而挽回補救苟有善法以處之庶不至一誤再誤民旣大受其害而官亦有失信於民之慮哉幸當事者熟思而審處焉 
[商部覆電（爲駁阻美禁華工事）]  
　　陽電轉行外部兹准覆稱工約限滿業將梁使改訂條欵詳加增損並將苛例删除函飭磋商美外部在案兹准梁函美國置不開議且有清查華人名籍之舉昨已將華商設法抵制情形電梁冋美外部切商餘另函飭駁阻等因希傳諭滬上各商董知悉（南） 
[賠欵分票畫押各國不允俄國獨得便宜本館天津專電]  
　　賠欵分票畫押事各公使以俄國銀行 
所開每千温司作規平銀八百五十三兩五錢七分未免獨得便宜請再扣减百分之一以作脚保等費否則各國所定之價亦須重議外部慮翻動全局連日與各使磋商尚未定議（豐） 
[户部奏駁邊防餉項撥抵洋欵本館北京專電]  
　　粤督岑雲帥桂撫李仲帥前請將邊防餉項撥抵洋欵一案已由户部於本日十四日奏駁（家） 
[電詢户關解欵起運日期本館天津專電]  
　　滬 
關解欵一百萬兩文已到京欵尚未到户部已電詢起運日期（明） 
[商標章程請聲明以漢文爲準京師]  
　　商部 
爲咨呈事光緒三十一年三月廿七日接准咨稱准德英法義奧各國駐京大臣聨銜照稱商標章程現量爲修改彚送查核一俟復文到日再爲轉逹各本國政府照允并附送漢洋文章程各一分相應咨送查核辦理並希見復等因前來查各國大臣所送章程本部尚有應行核義之處惟此項章程雖以漢文爲准必須將洋文校譯無異方可核議兹查得漢洋文不符之處較多特開列清單應請各國駐京大臣詳細復核逐條聲復並聲明以漢文爲准俾本部可專就漢文愼加查核俟核定後再行咨復相應咨呈貴部查照請煩抄單照會各國駐京入臣迅卽照復可也須至咨呈者右咨外務部（震） 
[中德商約擬另立商標注册專條]  
　　聞 
駐滬商約大臣吕尚書此次與德國議訂商約專員開議中德商約於商標註册一事另立專條（明） 
[嚴拒俄商租採石油礦北京]  
　　新疆綏來庫爾 
喀喇等處所產石油頗旺經新疆巡撫飭屬開採頗著成效嗣經俄領事轉據俄商欲租礦地開採照會該撫請准出租當經該撫婉詞以謝猶慮俄領事向外部要索特行咨外商兩部請力拒不允現經商部已咨復該撫并請飭屬認眞開採仍將歴辦情形照填礦表詳細報部以憑稽核（鎭江） 
[江督查勘東生洲砲臺鎭江]  
　　署江督周玉帥 
由通州回轅順道在沿江一帶察閱砲臺防務二十一日午後乘保民兵艦駛抵東生洲查勘砲臺按是處距鎭江之東七十餘里故鎮郡官塲聞信之下已均在焦山預備行臺矣（觀） 
[江督由鎭起節江甯來電]  
　　江督周玉帥乘鈞和兵 
輪船於昨日丑刻由鎭開輪上駛戌刻抵甯垣 
[練兵處准設蘇省陸軍學堂蘇州]  
　　蘇省議 
建陸軍學堂已由陸春帥咨呈練兵處王大臣准於江蘇省垣照章建設（孚） 
[直督奏留總戎京師]  
　　署通永鎮總兵邱開浩前蒙簡放浙江處州鎭總兵赴部陛見已有明諭直督袁慰帥以該總兵現署通永鎭缺控轄山海關一帶正值嚴守中立防務吃緊之際一時未得替人爰特具奏令暫緩陛見已奉旨著照所請矣（訟） 
[張大司農蒞任後辦公誌聞京師]  
　　調補户 
部尚書張大司農自蒞任後逐日分班接見司員挨次詢問公事留心考察昨標堂諭飭令各司員按日上堂呈稿畫到不得托故誤差並傳各司一律停止劄記（此趙司農所立也）務將檔案詳細編輯勿稍踈漏又諭捐納房原有額設司官十二員惟恐不敷辦公著再添派十二員俾資治理所有捐納房司員例係二年更換嗣後届期亦着毋庸更換以資熟手云其餘事無大小無不極力搜討屬員爲之骨悚書吏更覺膽寒（訟） 
 
 

Page 3

 
 
[鄂督電請軍機處代奏病狀武昌]  
　　軍機處 
鈞鑒恭讀敬電諭旨以微臣染病仰勞聖懷厪繫天語垂詢惶悚感激莫可名言之洞所患口瘡將及一年中醫云係心勞肝火病在内東醫云胃熱牙虫病在外竊自揣察中醫東醫之言均有所見大率數日公事順暢睡時較多則痛止公事拂逆睡時過少則痛劇三月以來延東醫診視并於飯食起居留意將息内外兼治己愈六七分謹當遵旨善爲調攝早日就痊以慰宸厪謹由電覆奏仰謝天恩情代奏（張） 
[實缺官員東遊首途漌口]  
　　張宫保選派實缺人 
員前赴東洋遊學久見本報兹聞各員料理行裝己於本月十五日首途矣（泰） 
[譯學館添設研究科北京]  
　　譯學館提調擬在本 
館乙級學堂班内設立中西文學研究科分别十部每遇禮拜日揀選三人各作策論一篇評定妥協刷印頒發同學共相揣摩以期精益求精日前將此意商之管學大臣已蒙允許（訟） 
[會奏請加賞教養局米石京師]  
　　五城察院侍　 
御以日來敎養局漸次推廣罪犯日多兼收貧民幼童學習工藝是以每月所賞米石不敷給發爰特會銜具奏懇請再行加賞以贍窮黎而資教養聞已奉旨每月著賞米六十石矣（訟） 
[江督札飭嚴防内亂鎭江]  
　　江督周玉帥以俄國 
艦隊將駛近南洋口岸而德兵艦亦在贑榆縣之青口鎭往來游弋誠恐内地梟會諸匪乘機造謡閙敎釀成交涉重案故特札飭各海關道加意防範日昨常鎮通海道郭月樓觀察已轉飭沿海沿江各州縣曁各防營一體嚴加防護矣（觀） 
[提憲巡閱水師鎭江]  
　　長江水師提憲程從周軍門出太平節轅起程乘坐官舫於四月十六日駛抵瓜洲旋詣大敎塲校閱瓜洲鎭總兵高藎臣鎮軍帳下水師各營陸操十七日辰刻閱看水操步伐整齊技藝嫻熟軍門顧而色喜賞寳有差並勉以時事多艱江防緊要務必精益求精等語旋即回舟過江至鎭暫泊六吉園碼頭少頃解纜聞將駛往江陰吳淞下游一帶巡閱云（觀） 
[土膏緝私局舞弊被控漢口]  
　　漢口土膏緝私 
局王屺之大令年已就衰用人不無失當之處刻有南岸嘴分卡項某擅將鸚鵡洲某木客黏有印花之土指爲私土硬行搜去并將印花悉行揭落土則半人已囊半繳局中木客不服因集十八帮董事赴藩署控告藩憲李方伯札飭夏口廳胡慈圃司馬秉公核辦未知若何了案也（泰） 
[警局委員縱棍滋事鎭江]  
　　前有棍徒多名自 
稱和濟輪船水手赴湧興裕號滋閙當詢諸該局據云并無其人乃由警勇扭送警察局訊辦委員濮文波大令囑該號補具稟帖號主卽繕禀呈上詎濮令忽謂此事不便過問以致棍徒愈無忌憚甫出局門卽將湧興裕號夥痛毆埀斃幸生簿衙門相離不遠奔訴情形當由張少尉派差提案諭令不得行兇始草草了案（井）記者曰警察有懲治匪徒保衛閭民之責今若此焉用警察爲 
[警察裁額仍辦保甲武昌]  
　　張宫保以鄂中警察辦無成效所有警勇皆係市井無賴從未受過教育特令酌裁勇額省出經費撥作警察學堂擴充之用俟學堂辦有成效再行推廣井飭樊城老河兩處亦將警察停止仍辦保甲經費亦解省（履） 
[京城議設蠶桑總局京師]  
　　日前商部各堂憲議 
商蠶桑一事京師地方風氣未見大開且各省雖已舉辦是否確有實效亦無從查核擬在京城設立蠶桑總局招人研究養蠶繅絲之法並於局内附設蠶桑學堂延聘外洋教習隨時講授以期精益求精其各省所辦蠶桑各局統歸該局管轄並將辦理情形列表咨照該局立案以便查考又聞此事本擬不日舉地因籌欵維艱是以尚未定議也（訟） 
[抵制英總領事索解案犯]  
　　英總領事以上海縣所拘陸松亭一犯延不送廨以致各犯不肯承認迭催滬道飭縣送廨質訊在案　聞滬道又致函駁復略謂前者川沙廳拿獲各盜供出有閙天宫一名在廨屢次照會貴總領事飭捕解送川沙廳訊辦未荷照允至今案猶懸擱如荷貴總領事先將閙天宫飭交解訊俾可擬結則本道亦當通融辦理飭令上海縣帶陸松亭赴廨會同質訊一經訊實帶回按律懲辦以昭平允（鼎） 
[上海道駁復義商把持牛捐事]  
　　前日義總領事函致上海道以牛捐太重公司不能承認己商領袖總領事電請北京政府免徵别商有援案爲請者望勿允許等語兹探聞袁海觀觀察已備函駁覆略謂查内地所產無論何項貨物均須隨時酌收稅捐牛捐一項重以貴總領事函請商之釐局禀奉南洋大臣减半核收已屬格外通融乃該公司非但抗不承認并欲阻止他人認辦似此要挾把持殊出情理之外要之該公司旣不願承本道亦斷不相强如有華人及别國商人以此爲請者本道卽當准其給照辦運萬不能因該公司抗捐之故致本埠西人共有乏牛之慮云云（巽） 
[鐵路總公司與福公司商訂中國擬設山西鎔化廠並合辦山西孟平潞澤礦務合同]  
一山西商務局將批准專辦之孟縣平定州潞安澤州與平陽府煤鐵以及他處煤油各礦光緒二十四年商務局與福公司訂公合同轉請福公司辦理限六十年爲期現今擬定中國願與福公司合辦以上孟平澤潞等處鐵礦以及化鐵需用之煤與煉焦爐福 
 
 

Page 4

 
 
公司應允中國合股開辦以五成爲度自給憑單之日起六十年爲限其限其之内中英董事人數相同平權辦理合辦派股之時所有福公司創始己用經費如實有單據可憑確係爲鐵礦事宜所用准其分派核算撥入股本項内其詳細合同另行會訂至以上所指各處煤礦如亦願意合辦届時由山西商務局與福公司再行商議 
二中國國家自籌貲本准在晉省設立鎔化廠允將中國與福公司合辦鐵礦之鐵砂交由國家鎔化廠煉成鐵磚以便易於火車裝運此鎔化廠或設在就近產礦之處或在就近鐵移之處由彼此商定相宜地叚案置其化鐵爐式樣自必選取各國最近最新之圖樣估算辦理届時福公司如有圖樣價值亦可一併呈送由督辦大臣擇其極相宜者辦理以期工速費省如果礦務興旺推廣辦理實多裨益應准商量中國國家推廣辦法以期盡善而保廠礦彼此利益 
三鎔化之處彼此商訂公道之價該廠如實係自已需用之煤及焦炭倘欲在第一欵所指各處之煤購買須訂一額外價值比外賣之價略减該公司儘先供用該廠旣設之後國家須時常保全妥當合用而該公司除國家允准外不得將鐵砂寄往别處鎔化或别法銷用該廠亦不得於該公司處煉鐵砂有所躭延 
四該廠及日後推廣之廠均係中國國家物產該廠督辦大臣應自遴用合式化鐵公司如届時中國尚無稱職之人應向英國延聘由督辦大臣與該工帥另訂聘用合同（震） 
[俄羅提督回至越南之計畫]  
　　二十一日倫敦電云法國各報論及俄海軍羅提督所統艦隊回至越南洋面之舉動實係羅提督之妙計以便隱匿其突往海參威之意與昔日由馬逹加斯加峽前往越南之事相同 
[俄國知難戰勝日本]  
　　二十一日倫敦電云俄 
國各報及衆人之意願和之心日甚一日至主戰黨則謂俄在海陸兩處若不於大勝日本之前萬不可與日議和其較爲明白之俄人皆謂俄陸軍屢次戰敗海軍又不得力萬不能取勝日本蓋俄兵已皆驚怯萬分不能復圖振作也 
[俄海軍巳赴香港東]  
　　二十一日東京電云海南來電謂俄海軍之一部現仍遊巡該島洋面又有海軍一部聞在斐列賓羣島近地裝煤云云但本處衆人之意以爲俄海軍皆已赴香港之東某處矣 
[法人爲日本所拘]  
　　二十一日東京電云已入美籍之法人名皮而尼者近由神户逃至上海十七日又由上海潛回行至長崎被日官拘獲蓋因此人曾犯代俄探察軍情之罪也 
[德訪員已至香港]  
　　二十一日香港電云前太古公司武昌輪船近爲德報館　買改名錫雪利於今日由山東青島抵港船上除各德報訪事人外又有德武員數人本港英官頗爲懷欵恐德員之外尚有他國人將附入俄海軍助戰此船現泊於香港與澳門之間船身已漆作灰色譯太晤士報 
[瑙威船報稱俄船在西貢裝貨]  
　　二十二日香港來電云有那威輪船名號拍拉密斯由西貢來港報稱於十八日離西貢時見有俄載運船六十艘大一半己裝足貨物又有裝煤船一艘在該處失火焚燬於路上則并未見波艦隊蹤跡 
[俄官爲炸彈轟斃]  
　　二十二日倫敦電云排哥總督與某武員及旁人一名在排哥（譯音）地方爲炸彈轟斃波蘭警察長亦受大傷抛擊炸彈之人現已逃逸 
[英議詰責俄判棉花案須俟公文]  
　　二十一日倫敦電云前英議紳宣言俄將英棉花船作爲禁止品宜向俄政府詰責一事現由剖爾賽伯爵聲明此事須接到俄政府判斷之公文方可與俄理論以上譯文匯報 
[德公司允載俄兵]  
　　二十一日柏林電云德國公司名勞疊斯區勞疊（譯音）己與俄政府立約允載從東亞細亞至華疊塞地方之俄兵譯德文報 
[日軍屢勝俄兵]  
　　二十一日東京電云本地官塲宣告稱滿洲戰地百俄步兵一大隊馬兵六隊於十八日午後擊城陽堡北面之高地皆被日軍擊退十九日午前俄步兵一大隊馬兵約二三隊由吉林逹道路之大道向全城嘴前進欲攻該村同時又有步兵一中隊馬兵一隊出現於全城西之高地兩軍皆被日軍擊退由遼河西岸來之俄馬兵於十九日晨始向北而退至午後五下鐘時已不見俄兵之蹤跡矣 
[俄將軍報稱勝日]  
　　二十一日倫敦電云俄凌義維樞將軍報稱俄兵一隊於十七日占據開原南之沙河嘴又有俄兵一隊於十四日將昌圖鐵道車站之日軍逐出日軍向南而退以上兩隊俄兵至十七日尚在向南前進 
[俄大臣述戰地情形]  
　　二十一日大阪電云今日接倫敦電稱俄交通大臣吉而可甫親王由滿洲回俄告稱戰地情形甚爲得手俄軍糧食及軍械頗豐部下各兵亦頗服從武員 
[哈爾濱俄兵毫無紀律]  
　　二十一日大阪電云接倫敦電稱哈爾濱之俄兵毫無紀律約束 
[海参威砲台可危]  
　　二十一日倫敦電云英每日電報駐東京訪事人云逹海參威之鐵路現已截斷故該處砲台已成孤立之勢 
[俄新提督兼管海參威及波艦隊]  
　　二十一日倫敦電云俄勃歴勒夫海軍提督接受統制海軍之職所有海參威艦隊及波羅的海艦隊咸歸管轄 
[日起沉没旅順之兵商各輪]  
　　二十一日東 
 
 

Page 5

 
 
京電云有自旅順來者謂日本已將在旅順沈没商輪二十艘（内有小輪數艘）起出有數艘現已遣用目下尚在謀起沈没各兵輪聞各兵輪起出後皆可行用俄之西凡斯脫普耳戰艦亦在其内 
[日親王在朝鮮行火車開行禮]  
　　念一日倫敦電云日本夫希米親王抵韓京時韓人甚爲歡迎韓皇又賜親王以頭等寳星一掛明日親王擬行由韓京逹火山鐵路之開行禮當時日本交通大臣及議紳多人亦皆在内韓皇沠懿親王爲代表 
[判斷日本徵收西人房捐事]  
　　二十一　東京電云荷蘭京都各國公正會謂日本政府在國内征收西人房捐事所發之堂諭抵日本後日人及西人皆己承認照法律而論房地主西人所徵爲直但由衡平而論其直明在日人如此判斷兩造甚爲欣喜此事實係緊要之齟齬今有文明之辦法其齟齬可消滅矣 
[俄又獲炸彈]  
　　一十一日大阪電云倫敦傳來消息謂俄華疊塞埠尋獲炸彈一百四十枚 
[殺害俄公爵者之死刑]  
　　二十一日倫敦電云殺害俄大公爵搜奇盍思之兇手名柯立愛甫現已縊斃譯字林報 
 
 
 

Page 6

 
 
   
 
 

Page 7

 
 
   
 
 

Page 8

 
 
　　告往知來 
　　王瀛洲庽 
　　寳善街怡園茶館對門新泰安棧内候敎談相尋常格局四角大六壬課五角批命一元加批二元 
　　盤店聲明 
　　吳淞路沈家灣同昌泰油酒雜貨號並樓上烟茶館店底生財貨物等一應盤於同昌泰公記開張尚前有各項銀錢往來均向前東與衆上行自行理直於同昌泰公記無涉恐未週知特此佈聞同昌泰公記啓 
　　茂生經理火險 
　　啓者本行經理皇后火險公司代客保火險事務其費格外公道如有不測迅速賠償不必函問外國總局此佈華正月十一日三馬路茂生洋行啓 
　　包愈遺精第一靈丹 
　　神童二仙丸 
　　此丸專治身體虚弱遺精夢洩溺後淋濁四肢困倦腰膝酸軟或酒色勞傷思慮過度見色流精本堂獨秘奇方尊用上藥虔製志在濟人無論年久遺精不愈服之可能包愈輕服一料重者二料此丸温和不寒不熱常服非但身健體壯而且功能延年種子卽日初服一天立覺神淸氣爽是晚安眠固精止遺保無遺洩之患功效大見不靈還洋每料三兩一元包愈遺精膏止遺如神培元固本眞水火旣濟淸心安神每張七角雙料一元二角○上洋天后宫橋東中和米店對門眞的廣東老益三堂分售三馬路外國墳東首近便 
　　英華書館 
　　啓者本館開設上海靶子路第九十號門牌自咸豐年間開設巳來已歴五十餘載凡華人子弟之來館讀書者以此爲敎法最善有洋敎習兩位均在英國大輔學校考得文憑另有華敎習數人爲之肄業者課以英文循循善誘不數年卽成通才尤妙在能不荒中學束脩甚廉惟須先付兩月學生如欲在館中午膳亦無不可膳資亦頗便宜欲知詳細情形可至本書館詢問詳詢可也此佈 
　　悅興隆合記磚茶批發 
　　本公司自備頭等機器專製雙龍悅字各式茶磚批發並承接定貨不論用何招牌均可代壓前搭唐信和内現遷至博物院路第十三號卽二擺渡騰鳳里後街貴客光顧屈駕到本帳房看樣此佈 
　　請看尋人 
　　於十五日走失男廿三歲面白身發痴顛病左瘋手左拐脚口呆衣衫襤褸倘有知其下落通信者謝洋二元送到者謝洋五元決無食言後馬路隆慶里林子記告白 
　　聲明退股 
　　兹將名下所附唐信和茶號股份拆退聽由該號另招别友接受以後該號生意盈虧前後一切債賬一槪與余無沙特比週知光緒三十一年正月吉日黄亮臣謹白 
　　古鐙出售 
　　新到奇貨東漢光武御賜馬爰將軍獨角獸古鐙一對請士庶諸公九點鐘來淸芬堂所看出沽價當面謫議主人東京汴梁楊姓告白 
　　廣東彭壽堂治痰咳神藥 
　　痰化咳止 
　　本堂家傳秘方精製化痰止咳順氣四寳半夏露久經馳名活人無算○此露補肺不膩降火不寒滋陰生金開胃健脾補虚療損固本培元有起死回生之功專治男婦老幼諸般咳嗽吐血咯血受寒該喘痰火咳嗽夜半咳嗽五更痰喘肺痿乾咳久咳失音痰中帶血鹹痰白痰産婦虚咳痰迷肝厥等症隨意冲服三四錢立刻化痰止咳平哮定喘吐血卽止胸膈寛舒喉嚨爽潤妙在藥味極其甘和使人樂於服食功效極速品性又極和平屢試屢騐眞仙丹也每料一元遠路託郵政局函購或滬友代辦最妥乙上海二馬路石路西首興隆里内廣東彭壽堂啓 
　　聲明遺失匯票 
　　兹於三月廿一日元和輪船失愼本號寄來申江匯票兩張一計江西長和出五十三號向申江崇餘蔣兌三月廿九期規元二千兩一計江西惠康出六十六號向申劉瑞生兌三月底期規元二千兩其匯票因元和失愼一槪無從查追究不知有無下落巳在南昌縣禀請立案日後無論中外人等如有將此匯票揭出即照案永作廢紙恐遠近未能週知特此佈告江西義成昌謹白乙 
　　聲明 
　　高易公館出給余恊和英册第壹千五百三十七號道契之受托據業巳遺失兹警告大衆毋收領該據蓋巳作廢另由高易公館出給新據西歴壹千九百零五年三月三十號 
　　聲明假冒 
　　啓者近有棍徒假冐小號圖章往各號騙取貨物經被察破兹特登報聲明嗣後小號如有到各號採取貨物等件均要送至小號帳房盖回單圖章爲憑幸勿受棍徒所騙此佈虹口福安號謹白 
　　日本郵船會社 
　　啓者本公司平伏利輪船准于本月廿六日卽禮拜一早六點鐘開往長崎神户横濱等埠小包收到禮拜五午刻止倘蒙各寳號如欲裝貨搭輪者務祈早臨爲幸郵船株式會社 
　　廣東普太和老號 
　　八寳紅靈丹○萬應痧氣丸○靈寳如意丹○八寳萬靈丹○諸葛行軍散○時症白痧散○萬應臥龍丹○飛龍奪命丹○應驗雷公散○太乙辟瘟丹○太乙紫金錠○人參再造丸○回生再造丸○淸心牛黄丸○小兒回春丹○藿香正氣丸○太乙菩提丸○萬應保和丸○龍涎戒烟丸○萬應如意油○人參牛黄丸○參茸戒烟餅○人馬平安散○正化州橘紅○純陽正氣丸○萬應玉樹油○督製正阿膠○一品衛生丸○一品白鳳丸○戒烟粒金丹舗在上海棋盤街朝西門面 
　　果非凡品 
　　余服種子藥多矣鮮克有效前聞舍親談及上海二馬路興隆里廣東彭壽堂參茸海狗精如意壯陽丸酒靈效非凡函購試服果然精神煥發强壯異常今春次姬巳舉一雄足見名不虚傳感極鳴謝六十老人李銘之拜書 
　　遺失匯票 
　　本號於三月十四交福興潤帶申匯票三紙一計聚盛向黄紹祖翁兌一百五十八號三月廿九期規元一千兩一計怡和誠向黄紹祖翁兌一百五十九號同期規元一千兩一計廣濟恆向張稼雲翁兌未列號同期規元八百兩今據福興潤云該票寄至九江經郵政局於三月十九付元和船寄申該船在途被燬該票槪無下落巳向前途說明作爲廢紙萬一該票復出望各寳號切勿收用特此聲明江西原泉通告白 
　　𤻤子頸聖藥 
　　余患瘰𤻤七年醫藥鮮效苦楚受盡幸購上洋三馬路外國墳東廣東益三堂瘰𤻤聖藥四元二大瓶服之不半月竟將久年痼疾一旦除根世之患瘰𤻤者盍往求之南京東牌樓何潤伯啓 
　　軍衣必需 
　　上海後馬路阜安里源盛洋貨號新由印度運到頂上地球船牌土黄斜紋布幾種極合做軍衣所用貴客賜顧其價格外克巳請移玉至小號看貨定交可也此佈 
　　聲明 
　　兹啓者本行買辦龔慶祥業經歇出如有與龔某自已名下經手交接銀錢一切進出等情向龔某自理與本行毫不干涉特此佈知時泰洋東白 
　　失票聲明 
　　今遺失南源錦記本票第二百七十三號四月初七期元一百兩已向前途說明作廢望中西各寳號切勿收用此佈淞江榮發白 
　　四月日廿二進口船禮拜四 
江天輪船由寗波招商總局江寛又由長江招商總局吉和又由長江怡和洋行景星又由烟台怡和洋行重慶又由烟台太古公司臨安又由廈門太古公司永生又由汕頭怡和洋行 
　　四月廿三日出口船禮拜五 
膠州輪船開往膠州烟台天津美最時行那啞達又開往烟台天津華綸洋行吉和又晚往長江怡和洋行景星又開往烟台天津怡和洋行杭州又晚往汕頭香港省城太古公司北河又開往鎭南浦仁川平壤釜山禪臣洋行北京又晚往寗波太古公司　遠又開往香港省城招商總局新濟又開往天津招商總局桂陽又晚往烟台太古公司西安又開往牛庄太古公司廣濟又開往天津招商總局 
　　四月廿四日出口船禮拜六 
永江輪船下午四點鐘開往鎭海定海石浦海門越東公司安慶又晚往長江太古公司福州又晚往香港省城太古公司江天又開往寗波招商總局 
　　四月廿五日出口船禮拜日 
江寛輪船開往長江招商總局美大又開往長江美最時行　　四月廿六日出口船禮拜一 
平伏利輪船早七點鐘開往長崎神户横濱等埠郵船株式會社克辣浮鵬又開往神户横濱新旗昌行萃利又開往長江麥邊洋行 
　　四月廿八日出口船禮拜三 
可貴輪船開往鎭海舟山石浦海門老公茂行 
 
 

Page 9

 
 
[直督奏請採買戰馬京師]  
　直隸總督袁慰帥日前具奏北洋淮軍親兵營戰馬問有疲弱不堪操用者亟應採買以重操防擬派儘先把總仇明升前往張家口外剌嘛廟一帶產馬之區採購臕壯高大戰馬一百五十匹請飭下兵部發給照票並諭理藩院轉行各該旗盟長俟買馬委員到時妥爲照料俾易採購云云己奉旨允准（訟） 
[札充商部議員山西]  
　　山西商務局總辦劉觀察篤敬視事有年深資得力前經晉撫咨請商部派充議員現已田部核准札充並將札文咨由晉撫轉給矣（需） 
[錫金商會批准立案無錫]  
　　錫金紳商楊宗濂等前禀商部設立錫金商會并請以該部願問官周觀察廷弼爲商會總理刻經商部批准立案并札周道爲該商會總理以與商業（需） 
[嚴查私運銅元鎭江]  
　　鎮江開行南京班之小輪冋以販運銅元爲事刻經道憲訪悉函請稅務司義理邇君傳諭查輪扦手嗣遇銅元必須持有官給執照方准照運否則即照夾帶私貨辦法一律充公（井） 
[日博士考查農業武昌]  
　　日本農學博士片山外美雄遊歴湖北各地專查農業請日領事水瓏照會官摥妥爲保護（　） 
[招考小學堂學生蘇州]  
　　吳縣李紫璈大令案准總理高等小學堂方時褧明府移稱堂中學生現有缺額請卽出示招考等因大令遂定於本月二十二日考試（　） 
[江水泛溢慶州]  
　　浙東上遊一帶地勢甚高邇因連朝驟雨江水衝瀉而下奈嚴陵七里瀧等處皆甚逼窄難以疎洩以致横溢沿江數十里悉成澤　秧麻漂流殆盡　不免有災歉之慮矣（離） 
[禀復行輪窒礙鎭江]  
　　華商馬冠千禀由鎮關稅司函請道憲准用小輪自鎭駛往龍潭鎭以便商旅道憲因飭句容縣查明有無橋梁窒礙及河道之寛窄深淺詳禀核奪兹該縣禀稱沿途井無低橋惟河身不寛且至冬令則涸可立待恐小輪未便通行云（井） 
[新任荆宜道視事武昌]  
　　新簡荆宜道陳少石觀察夔麟日前奉到飭知定期二十起程二十八日接印視事（　） 
[裁撤夏防巡勇蘇州]  
　　署臬司朱廉訪據各路總察面　蘇城夏防巡卡勇丁如同虚設請一律裁撤歸管操練詳奉撫憲陸中丞批准倘有要隘處所由各總察體察情形禀請沠撥巡勇（蠱） 
[委解軍械武昌]  
　　京師工巡局向鄂中調取軍械已紀前報刻下聞己備齊派李汝釗太守解往業已起程矣（履） 
[浙省官事]  
　　金華府永康縣知縣楊家賢因干大計掛悞於今春奉翁方伯另委勞績候補縣趙蕖生大令世芬接署大令充省垣讞局差曾上　訂刑章考選仵作條陳故此次蒞任後頗能留心詞訟積案一清○新任上虞縣蕭覲瑜大令蒞任以來首先挑選學生出洋肄業設立小學堂兹又捐廉集欵分就城鄕創立蒙學堂以資啟迪（頤） 
[福州]  
　　閩垣產米無多全恃他處接濟故外七縣如有米榖販運到省在所不禁近有葉紳矇禀軍轅謂凡有米榖運入口者須請領護照如無照難保非接濟外洋一經查出應卽扣留軍憲崇佑帥准之通飭各關口照辦詎長樂連江各縣商民未能遍知運米來省均未請照關員以奉有憲諭悉行將米扣留或議罰或議充公間者咸爲不平有陳生者爲之具禀閩安稅關歴言米榖入口例所不禁向不領照現米被扣多日已多霉壞事殊病民　員轉禀軍憲將所留之米分别發還唯此後各屬凡運米來省仍須赴關請領執照每張只售二十文此外並無所費遠近聞之咸爲稱便○建寗郡某姓婦年二十許姿色極佳因姦情毒斃親夫案發山地方官拘解來省一時觀者如堵姦夫某甲亦美少年現已分禁兩處日内省憲即須親行提審矣○玄壇河有某甲者在香店執業向與某乙同居男女老幼共十有一人前日忽患疫症互相博染計有七人之多聞者咸爲駭然（萃） 
[蕪湖]  
　　壽春爲皖北重鎮前由江督周玉帥奏調董履高軍門權攝總戎篆務兹聞軍門已於月初由珂里啟行定期十三日接印視事○蕪湖展拓租界道憲童觀察已飭令宿太木帮地址一律遷讓十三日會同英領事柯韙君隨帶工役親往丈量約逾四小時丈畢而散○駐蕪各營汰弱留强精　左右兩營已將裁勇每名發也餉兩月川資二元飭令卽日回籍不得逗留滋事（困） 
[會審公堂及上海道先後議]  
 
 

Page 10

 
 
[覆上海會審章程全文續四月二十一日]  
　　第十條 
凡案内所有之人務須悉遵會審同知隨時所定由各國領事公允之堂規 
會審公堂議謹查此條所云堂規按華人控告華人案件中國官員審理自有中國體制即公堂會審亦有向來堂規自應詳加改良一律遵守 
上海道議前件擬請照行 
第十一條 
凡原有之章程各條與此項續增章程不相牴牾者照舊施行會審公堂議謹查此條自應照行上海道議前件查公廨會審原章中外官員如能實力奉行界限本極清楚牴牾句下應改爲中外官員仍舊實力奉行上海道擬增會審章程二條一會審公堂應添設□□□□釐定妥善章程一自此次增定章程之後除由原訂衙門會商修改外中外官員均不准擅議更章 
以上遵飭逐一查議並添籌二條是否有當統候鈞裁己完 
[預備交代]  
　　上海縣知縣汪瑶庭大令得悉憲台有札令王念祖大令到任之說因將己了未了之事赶緊理清以便交代（金） 
[浦東盜案]  
　　浦東二十四保十七圖張家樓人張增榮在彼處鎭上開設押鋪本月初旬被匪混入包房行竊衣包當場拘獲解送保甲總巡局謝岳松明府訊問飭責數百板枷號犯事處彼黨於某日夜半聚集十餘人突往行劫駐防戚家廟之營勇聞警急即督隊馳往開槍兠拿匪黨亦抗拒不敵而遁詎料前夜兩點鐘時復有匪黨三十餘人各執槍械擁致押鋪衆噤不敢語任其窮搜鎭民知之鳴鑼聚衆迨戚家廟防勇馳至匪黨遂負贜奔逃内有一匪見勇逼近避入近處更棚被什長瞥見上前擒拿被匪用刀猛砍頭顱傷重仆地匪遂乘機逸去經衆勇追上擒獲旣而張家浜防營内魏哨弁帶勇搜查在戚家廟四見有一匪在路飛奔因被獲住俄而總巡謝明府聞知亦帶同壯捕綫勇差丁馳赴彼處查拿甫行至老白渡地方見有空屋一所有數匪在内瓜分錢洋明府即飭勇丁捕役入内獲住五人連營勇所獲二人共計七匪一併押解到局聽候訊究一面勘明形跡禀報上海道袁觀察知會上海縣汪大令請派捕偵緝餘匪（土） 
[新廠安置機件]  
　　新委製造局船塢督辦葉桐侯軍門自將眷屬遷住局中即將船塢等六廠委吳盈之副戎接收惟一切機件尚未安置妥當因於前昨等日飭令工匠赶緊分别遷置（金） 
[失去股票存案]  
　　商務總局據職商唐姓亟稱於三月念一日在元和輪船焚失招商局股票等仵請即移知該局查照等語昨　將情除移招商局查照外又移知上海縣汪瑶庭大令一體存案金 
[工部局諭令清潔]  
　　現聞租界工部局議欲令租界居民所用便桶一律改用鐵製至各家牆壁務於此數日内一律粉刷潔白以防污穢日後如查有陽奉陰違查出究罰（木） 
[總巡查匪]  
　　浦東洋涇廟一帶前有匪徒乘夜攫物等事曾經鄕民獲住一人解局謝明府以訊無實供交保另外飭捕嚴緝并每晚親率勇役逕往彼處巡查若輩始遁（土） 
[諭操洋龍]  
　　工程局總辦翁太守前命補頭率各華捕每日操演一次近復諭飭每逢三六九日率同差甲舁局中洋龍赴浦濵試演救火技藝（土） 
[俄兵回國]  
　　老閘橋南首蘇州河畔某大洋棧内向駐有受傷俄兵數百名前日由該管領事雇定郵船盡行送回故國（木） 
[拘獲盜黨]  
　　前晚浦東張家樓某米店被盜劫去多金次晨報由駐防是處某營弁率勇前往拘獲盜黨五名押解瀾泥渡總巡局暫押上海縣汪大令知之立飭捕役將盜提回候辦（金） 
[美界失火]  
　　前晚十點半鐘虹口崇明路青雲里全順興木作失火幸救火會西人馳往救熄計焚去房屋七幢（火） 
[滬城瑣志]  
　　鹹瓜街桂園店主某中前日午後行至東姚家弄城上忽來匪徒多名持刃威嚇致被攫去牙扇等仵想須報請查緝也○有某學堂學生數人前日在東街駐足閒談警察巡丁以其碍路意欲用棍驅逐各學生羣起與之爲難巡丁回局禀明由局員郁二尹率同各巡丁至彼解散了事（金） 
[上海官事]  
　　婁縣屈吉士大令泰清因公坻滬分投道縣拜謁○撫標續備左營帮帶楊少卿協戎德泰昨亦到縣拜會○本城警察總巡朱森庭明府前曾因病請假兹以假滿病尚未痊昨又飭丁到道禀請展假三天○哨弁沈保義林德勝二人昨日由蘇來申投道禀見袁觀察面呈要公○浙江海運滬局撤去後總辦葉壽山太守擬於日内返省銷差并擇於廿四日在寳源祥設席特請上海道袁觀察電政大臣吳仲懌侍郎商稅大臣吕鏡宇尚書等飲宴（金） 
[上海縣案]  
　　上海縣汪瑶庭大令前指福建會館相驗何道贊屍身翌晚即提訊房東及見證諸人研訊先據何道英供道贊係小的之兄嫂氏現在原籍小的向在寗波糖行爲夥接上海電催來申詢之兄友吳阿炳等三人知兄屍有刀傷痕求鑒陳子又共與吳阿炳何清水均與何道贊同鄕本月初一夜張錢氏遣英界華捕張阿新來喚小的云道賛忽然吐血小的轉邀吳何二人同往見道賛已死衣盡血污身上有洋銀四元旋往　館乞得棺木收殮旣又見頸内刀傷兩處張錢氏供婦人租菜市街房屋一幢四姓同居何道賛於正月二十七日遷來每日出賣糖菓前月因病跌扑愈甫匝月本月初一夜回來汗出氣喘嘔吐不休同居寗人華林之妻問是否患痧何云不妨卽上樓安睡旋聞大聲呼喚婦人即同華林之妻及住於後進之老嫗上樓看視何巳身死婦人等俱屬女流不敢擅動因央英界華捕張阿新尋到其友陳子文陳又轉邀吳何等到來備 
 
 

Page 11

 
 
棺收殮當時見何屍手内握有賣糖菓所用之小刀求鑒大令核供著何道英退去判陳吳何交保張錢氏交官媒管押候奪○詹俞氏因媳吞烟自盡被拘到案亦經大令提訊先據地保郭懷仁供俞氏之子與妻某氏口角致某氏吞烟畢命捕房飭小的報驗後俞氏復央求免驗俞氏供長子娶媳六年冋與婦人分居昨日聞　夫婦反目前往詢問見媳神色有異恐係患痧即倩薙髮匠挑治後見旁有洋烟盒始知吞烟百計醫治無效而死後聞憲駕蒞驗央地保代求免騐媳係安徽人其兄在蘇垣爲染布司已發電促其來申大令判俞挈子到案復訊○前日彭海榮在本城東叚巡局界内竊得某姓布皮襔一件被北局巡丁獲住搜出賊具押票禀經北局委員送至東局傳某姓領贜外彭則解縣訊究彭供係第二次犯竊大令喝令鞭背一百下判枷號遊示十天（金） 
[浦東保甲總巡局案]  
　　紳士潘俊麟函送墳丁倪阿炳竊去柏樹五十餘株倪認竊二十餘株判責五百板枷示墳前○陸家嘴一帶時有流氓聚衆生事兹獲到毛郎小明卿小保順等判分别笞責柳示犯　地方（土） 
[馬路工程局案]  
　　李占元竊協昌隆煙館内銅板判責一百五十板朱李氏控張毛頭措去金籫質洋二十八元又借現洋二十元向索不還准即飭傳訉斷（土） 
[會訊擔保定貨不出案]  
　　英商謙和洋東愛文司前控林舸琴擔保買辦陳鵬飛銀兩並定貨不出等情昨據原告稱陳鵬飛係林擔保前因欺騙鑽戒等物蒙斷押西牢刻尚查有宏順厚記公餘瑞章四家定貨未出應向保人追問兹將宏順號東帶案並將各家定貨單呈驗訊之宏順號東稱並未向陳定貨且單上圖章不符請驗明府察得確係不符隨將定單與被告博文律師詳閱博云此事須陳到案方可明白包探李星福稱厚記於春間被焚公餘瑞章均於上年閉歇查此種字號並無貨物博律師稱林只保陳用空逃亡不保定貨不出愛文司又稱陳在本行全憑林之担保似此種種欺騙務求著保追償博律師稱有虧空銀五百餘兩自應照單賠償至定貨各家洋東宜先詳查此係原告失察中西官判俟提陳再訊（木） 
[會訊侵吞股本餘利案]  
　　廖錦山前控經手萬春亭侵吞股本曁歴　餘利昨據泰來永安名利三棧主長興棧當手等同供棧章如有盈餘饋送當手花紅自每千元念元起至五六十元不等至諸夥借宕各店均有原告哈華托律師稱此四人均萬心腹目然助萬當時萬本窮苦開棧六年萬即自開一棧另有茶館股東試問資本何來即諸夥借宕亦應交代東家計共資本餘利一萬四千千另萬虧空七千千餘萬供一萬四千千餘數確相符惟除本四千千又用廖四千千諸夥借空三千八百千且每年應酬二三百元現存生財資本尚值一萬有零小的有何侵空中西官判禮拜五訊斷（木） 
[公共公廨早堂案]  
　　陳王氏控顧鳳來誤認爲野雞妓女肆意調戲并被毆失金銀翡翠各飾判顧責三百板枷三禮拜○黄成金　顧錫生竊金戒女褲判責二百板枷三禮拜○瑞公館控僧人法意竊東洋香爐判責二百板○李阿香控陸蓮生搶奪洋九十三元判責三百板押六月○捕解薛阿福投河自盡薛供寗波人貧不聊生自尋短見判發棲流所留養○圉人張桂生及　阿東俱因駕車違章判桂生罰洋四十元阿東罰洋二十元○陳楊何王陳等五家控何和尚竊衣飾錢洋判贓給領何責三百板押六月○陳品山控陳富榮竊銀表練判實三百板押七天○張阿根張阿四控韓桂生攫大銀表判責二百板押三月○李桂堂控王四海張兩根竊絮被二條判各責一百板王加押一月○王阿根行竊火腿判責二百板押七天（术） 
[法租界公堂案]  
　　陸阿桂所租之東洋車被賊竊去斷賠還車主洋十元陸續拔清○張全福迭次犯案被流氓朱長福蔡方泉冐充包探向索規費判張押一月則滿責四百板朱蔡各員二百板○車夫石金和與周義春在途相撞扭毆判周罰洋一元○王阿寳以紅黑籌設攤誘賭判枷一月期滿責四百板○凌阿林竊某洋貨店棧房毛巾數十條判押捕房二十天期滿責三百板○周根林高桂生在小輪上竊衣包一個判各責一百板（水） 
[美租界捕房事]  
　　前日夜半有盜匪四人　入澄衷學堂圖劫幸司閽人卽鳴鑼告警上下人等聞警羣集盜始逸去遺下單刀一柄報由捕房令中西包探查明核辦○西牢押犯張九林病斃令傳地保查明屍屬棺殮○徐阿祥竊茂海路某西人家皮衣命押候解訊○莊阿源在塘山路打破羅阿長陸羅氏頭面命羅等送同仁醫院莊押候解究○美人某甲在百老匯路與英人某乙口角并將乙頭面刺傷命乙送醫院醫治甲押送美領事署訊究（火） 
 
 
 

Page 12

 
 
   
 
 

Page 13

 
 
   
 
 

Page 14

 
 
　　廣東陳恒德堂 
　　淋濁紗藥 
　　珍珠　　立止白濁丸 
　　此丸專治五淋白濁小便剌痛難忍　管閉塞點　不止日久不愈致成血沙等症無論一切淋濁此丸服之立刻淸濁止淋止痛利便消腫化毒去濕袪熱輕症兩天重則四天包可全愈倘若不效原洋奉趙輕者一大瓶重者二大瓶定可除根愈後非但病除而且身壯體健培元養精異治淋濁之第一妙藥也每大瓶二元小瓶一元分設上海英大馬路萬康將園對門德仁里内石庫門交易乙 
　　不愧毒門聖藥謝 
　　今夏余道晉上海蒙至友不藥終日酒地花天初走長三么二繼戀土娼野妓不意野妓之毒染則甚易回里後小便稍有淋濁日久滿身紅班陽物腫爛且淫毒過染于妻蔓延不休幸購二馬路京都天寳齋毒門聖藥八寳化毒丹一料珠黄下疳散二瓶内服外敷不半月夫婦全好刻余飲水思源有意普傳奉勸爲客者土娼野妓切莫久戀并謝貴寳齋製藥果秘揚名萬里杭州服藥愈姚氏子敬錄乙 
　　雲南火腿 
　　本號今有新到雲南火腿寄售四馬路巡捕房對門接元堂啓 
　　始創龍涎香戒烟丸 
　　啓者本齋秘法創製龍涎香戒烟丸三十餘載荷蒙○士商賜顧功效昭彰久已中外馳名酒邇遐信用近有襲用本齋龍涎香丸名希圖影射魚目混珠誡恐有志戒烟者爲其所悞用特佈告四方凡欲賜顧者千祈辦認招牌細嘗藥味庶免以僞亂眞也服法原方另詳仿單○廣東邇遐齋謹啓分設上洋三馬路 
　　祖傳秘製 
　　　館祖傳始創自甑萬應如意油扶正抑邪性和功峻内科外科俱治或搽或食隨宜無病則分益諸經有病則各呈其效馳名旣久經騐良多眞爲濟世之慈航護身之至寶也氣味淸香與别家不同請嘗試之每瓶洋一元○五角○一角○五分○三分○自甑薄荷油○萬應玉樹神油價同上○鋪在上海老巡捕房對門分設杭州淸河坊又蘇州閶門中市 
　　第一靈藥 
　　鹿芝館馳名兒科囬春丹 
　　專治小兒急驚傷風　嗽哮喘夜啼吐乳啼哭無涙寒熱往來瘧疾痢疾撮口臍風與及一切疑難之雜症書所未載醫所未讀萬病一切藥到回春神效無比○八寳驚風散○珠珀保嬰丹俱每丸大洋一角○兒科萬應丹二角○保嬰煖臍膏五分○珠珀點眼藥每瓶一角○光明眼藥五分○茄南氣痛平安丸每瓶二角○立止牙痛散一角○立止肚痛丸五分廣東鹿芝館分設上海老巡捕對門分枝杭州淸河坊分枝蘇州閶門中市乙 
　　新開仁大衣莊 
　　專辦時樣緞絨呢紗軍裝號衣定期交貨决不致悮 
　　本號開設在上洋石路中市公陽里對門專印各當滿出新舊粗細皮棉夾單衣件定價每兩洋五角貨價不合包退還換兼定做四季男女新衣出租吉服格外公道非圖牟利以廣招徠仕商賜顧請臨小庄面議特此奉知 
　　英商巴勒火險公司 
　　本行經理北英商火險公司資本銀四千餘萬兩○○又家定火險公司寶本銀三千餘萬兩在申開設最先迄今巳數十餘年專保房産貨物機廠一切火險遇有不測無不立卽照賠保價格外公道如蒙紳商賜顧請至五馬路口第二號門牌本公司帳房面議　當悉心照辦以副○光顧者也此佈甲 
　　寶順洋行保險 
　　本行設申最先辦理火險歴有年數敝公司在外洋創立百餘年資本頗巨賠欵迅速恐未週知爰特登報無論行號棧房財產家私一例可保價極克已倘荷見顧請至二馬路外灘本行帳房面議此佈 
　　隆茂火險 
　　啓者本行經理崙格西大公司有年承保中外棧貨房屋生財傢伙衣服什物保費克己倘有不測賠欵迅速貴客合意請至四川路本帳房面議是也恐未週知特此佈告 
　　一掃光疥癩藥 
　　此藥無論乾濕疥癩小兒胎毒一到止癢頭尾三天便無痕跡每盒角半上海抛球塲北首廣東杏林軒丸藥號啓 
　　上海半濟戒烟總局只此一家賜顧認明 
　　廣招批發包退包換 
　　上海送戒不取分文戒烟新方出在東京本局總董醫通古今調元贊化配合君臣藥貴品重珠粉人參天下第一此丸最靈性味甘平益腎滋陰五臟化液培土生金分布陰陽榮衛調和善能　癮易於補神淸心理氣百病不生半濟存心自有天知按時配藥戒烟養生試服不靈包退還銀另買門市仿單章程經創分局美不勝收常年批藥總局記名年終結算再送謝銀函購批藥註出大名以杜假冐發票爲憑代登告白不收分文批發五元格外稱心如藥偶損包退回換逢人勸戒陰　最多欲知詳細請函示知海上總局三洋涇橋一八十三號發行總所 
　　喇司勞士 
　　六馬路五百六十六號瑞祥茶號隔壁明晶ＩＡＨＧＮＡＨＳ洋行 
　　天下頭等眼鏡無論年老年輕或各種眼光均可合用其玻璃白藍黑等色及眼鏡架金銀銅銅各色俱有其價由洋二元起碼至洋一百元爲止且本行售出之各種眼鏡均包貴客合用如練眼光不取分文特此佈告 
　　勝家縫衣機器公司 
　　本公司縫衣機器每年可銷一百五十萬部之多早己馳名天下且在一部車上可做盤切摺縐打襇等花樣針線比手做更爲堅固能包用五年修理不取分文並有婦女教習可能到府教授一切做法概不加費機針及車上所用零星小件均有出售此乃家常必需之物置辦一部甚爲合宜因在先只付銀洋少許便得機器在家應用餘銀可能按期攤付凡仕商賜頭者請臨英大馬路第十七號勝家公司面議可也寗波江北岸及城内均有分行蘇州杭州己由本行自己派人經售諸君就近交易其價與上海一律不二價也 
　　新到各貨 
　　本行刻到花旗頭號紅美人麵粉花旗頭號泗門汀又德國頭號泗門汀價廉物美如蒙　仕商賜顧者請駕至小行看橡議價格外克已特此佈告協隆洋行　甲 
　　魯亨洋行告白 
　　本行設在二馬路祥茂洋行内專辦棉花油花下脚等貨倘各寳號有貨出售者請至本行帳房面議可也此佈甲 
　　遺失匯票 
　　元和輪失愼有寄申寶成本號永隆婺字第五號集成抬頭向森盛恆俞楚槎兌見票遲拾天匯票一紙計規元三百兩他人拾得永作廢紙巳向前途說明望各寳號切勿收用九江寳成 
　　同慶堂戒烟各藥 
　　吉祥参片一粒金丹如意参片 
　　本堂戒烟各藥早以風行各省四遠馳名而一粒金丹加料製煉更爲靈妙批發定做無不克已光顧者請至陸家石橋南外　瓜街北口便是乙 
　　批發各省彩票 
　　本號逐月向售湖北浙江廣東福建各種大票批發公道門莊照市小號經售以來大彩屢獲諒早洞鑒外埠仕商函購原班回件上海南市新馬路楊家渡大發源啓乙 
　　應時要藥 
　　靈騐咳嗽藥生髮水清香小兒疳積糖玫瑰香蜜水起油漬藥水玫瑰擦牙粉立止牙痛水神效救生烟藥花柳清毒藥其餘藥目繁多不及細載上海老德記藥房謹啓 
 
 

Page 15

 
 
   
 
 

Page 16

 
 
   
 
