# 1934 - 237 - 4908754

 

Page 1

 
 
。 
[閩刻武英殿聚珍板叢書寄售] [  本館謹啓]  
　　刻有友人寄售閩刻武英殿聚珍板叢書計共一百四十八種釘成一千本板旣精緻紙猶潔白裝訂亦工欲　者請移王至三馬　里報館及申昌書畫室閲看可也此佈 
[王氏潛齋醫書五種○脉學四種] [  圖書集成局代啓]  
　　海寗王孟英先生所著潛齋醫書五種首醫案霍亂論等縱談古今之同異百家之得失滔滔滾滾折衷悉當一案一方發明病源莫不崇論　議縷晰條分久爲醫家寳笈前印五百部早經售罄今倩本局二次重印每部八本定價洋一元半○校印脉學四種每部四本洋六角寄上海三洋經橋緯文閣發售 
[論中國宜仿西俗設戒酒戒烟等會]  
　　中西之情不同乎是是非非也同好而棄惡也栽者培而傾者覆也吉者趨而兇者避也奚爲而不同也中西之俗同乎西國君不甚貴民不甚賤豈惟不賤有所謂民主之國者君之在位也有期君之得位也從衆君之俸有定君之權有限其國之民若曰君者何物也食衆之祿而與衆辦事者也苟不稱其位易之易如反掌是卽孟子所謂民爲貴社稷次之君爲輕者也其他君主之國與夫君民共主之國亦莫不有上下議院焉有大政事舉措必從乎衆是西國之視民若此其重也西國之民其重若此故凡事之有關於世道人心者興其利防其弊相約爲會以補君相與官吏之權之所不及其始倡者數人和者數十人漸推漸廣至於千百萬億由一國以至他國國政雖異而民會則同其最大者爲救世教會其次專爲一物一事而設者則有如戒酒戒烟等會皆極有益於當世君相官吏知其會之有益於當世也匪特不禁且從而奬勵之中國則不然自三代帝王以前政教相傳威福作於一人君之權本至重而自漢唐已後君天下者皆私爲已業而於古人所謂元后作民父母之意幾幾乎無有存焉於是君至貴民至賤次於君者爲官官有大小其權卽有輕重其貴亦分等差而要皆非齊民所敢望是故民之一舉一動有法令以禁制之上有舉措不便於民者民旣無如之何卽民或有自相保衛之心自相禁約之意亦必官居其名而後可夫誠設官以治民而權旣若是之重也意者民之利無不興乎民之弊無不革乎上之法令無不奉令惟謹乎而抑又不然昔者儀狄作酒禹飲而甘之曰後世必有以酒亡其國者於是疏儀狄而絶旨酒然絶之而已不能禁也周公作酒誥曰羣飲汝弗秩盡執拘以歸於周子其殺可謂雷厲風行矣然而酒之禍卒未絶唐宋以來猶有禁者至今日而酒禁遂蕩然無存夫官有禁而民弗遵固不如弗禁之爲愈也若夫今世鴉片烟之爲禍其實猶酒類也其嗜之中於口腹也與酒同其有此物而不能禁絶也與酒同以人之血氣强弱而論似酒之害過於烟以人之智慧昏明而論則烟之害甚於酒顧中國之有烟患不過百有餘年而中國之欲去烟患則已勢盡力竭矣外洋之來而不能遏患在弱也内地之種而倚爲利患在貧也源之不圖而治其流烟之不能禁猶夫酒也今中國言者事事動法泰西官旣有之民亦宜然誠能仿西法以設戒酒戒烟等會願入此會者各守禁約隨處勸阻偶有犯者屏弗與會而又著書立説講求藥物凡有關於會中之事竭力以爲之合力以助之一邑有會則一邑烟酒之害除矣一郡有會則一郡烟酒之害除矣推之一省而皆然推之一國而莫不然又何待於官吏之法令哉或者謂中國之法士人禁結社凡民禁結會一旦擅立名目昌言設會恐官將有以懲之噫此殆膠柱鼓瑟之見也誠因戒酒戒烟而設會其意至善豈匪人結會之比而猥曰犯法乎哉抑推而論之不特戒酒戒烟有會也凡士人有志於天算輿地諸學者皆可聨合同志通爲一會庶合大易麗澤講習之義以文會友以友輔仁其裨益固應不少外此醫學有會農學有會藝學有會無不可合衆人之心思以求精進竊以爲西俗之最善而亦最易仿行者必自此數者始 
[諭旨恭錄]  
　　七月二十五日奉旨崇文門正監督著隆懃去副監督著桂祥去欽此同日奉硃筆稽察正紅旗蒙古旗務著烏爾慶額去欽此同日奉硃律稽察正黄旗漢軍旗務著本貴去欽此 
[接錄中英續議滇緬界務商務條約附欵]  
　　第六條今彼此議定將原約第六條擬改如左現在所定邊界各綫應由兩國所派勘界官比較劃定以免地方官民爭論如查得無論何處有未甚妥協者應行更正兩國勘界官應於此附欵畫押後十二個月之内在兩國屆時所定之地相會勘界官自首次相會之日起應限定不出三年之外將兩國界線一律勘定如確守附欵所定界線必有騎線之鄉村部落地叚勘界官員可量爲遷改互易倘勘界官有不能商妥之處應速將未妥情形各報明本國國家核辦第七條與原約無所增改第八條與原約無所增改第九條凡化由緬甸入中國或由中國赴緬甸過邊界之處按照原約准其由蠻允盞西兩路行走兹彼此言定如將來兩國勘界官員查明另闢他路與貿遷有益所有查明之路皆准照原約所載一律開通行走第十條與原約無所增改第十一條與原約無所增改第十二條一英國欲令兩國邊界商務興旺並使雲南及約内中國新得各地之礦務一律興旺答允中國運貨及運礦産之船隻由中國來或往中國去任意在厄勒瓦諦江卽大金沙江行走英國待中國之船如税鈔及一切事例均與待英國船一律中國答允將來審量在雲南修建鐵路與貿易有無裨益如果修建卽允與緬甸鐵路相接第十三條按照原約中國可派領事官一員駐劄緬甸仰光英國可派領事官一員駐劄蠻允中國領事官在緬甸英國領事官在中國彼此各享權利應與相待最優之國領事官所享權利相同如將來中緬商務興旺兩國尚須添設領事官應由兩國互相商准派設其領事官駐劄滇緬之地須視貿易爲定今言明准將駐劄蠻允之領事官改駐或騰越或順寗府一任英國之便擇定一處並准在思茅設立英國領事官駐劄所有英國人民及英國所保護之人民准在以上各處居诠貿易與在中國通商各口無異英國領事官在以上各處駐劄與中國官員會晤文移及往來酬應亦與通商各口領事無異第十四條原約内載華民欲赴緬甸可向華官請英國駐劄蠻允之領事官給發護照云云今旣言明將駐劄蠻允之領事官改駐或騰越或順寗自應將此條内駐劄蠻允之領事官字樣改爲駐劄或騰越或順寗領事官第十五條與原約無所增改第十六條與原約無所增改第十七條與原約無所增改第十八條與原約無所增改第十九條原約後加增通商章程如未能議妥如何修改則仍應遵守原約所載之章專條光緒二十一年十二月初六日經總理衙門照會大英署理欽差大臣以光緒二十一年十一月十五日本衙門具奏西江口岸通商一摺奉旨知道了欽此相應恭錄諭旨照會查照等因令彼此三明將廣西梧州府廣東三水縣城江根墟開爲通商口岸作爲領事官駐劄處所輪船由香港至三水梧州由廣州至三水 
 
 

Page 2

 
 
梧州往來由海關各酌定一路先期示知並將江門甘竹灘肇慶府及德慶州城外四處同日開爲停泊上下客商貨物之口按照長江停泊口岸章程一律辦理現在議定以上所定中緬條約附欵及專條各節應於畫押後四個月之内開辦施行其批准文據應在中國京城速行互換爲此兩國大臣將此附欵專條畫押蓋印以昭信守此附欵專條在中國京城繕立漢文三分英文三分共六分光緒二十三年正月日西歴一千八百九十七年二月日錄時務報 
[憲躬違和]  
　　學憲龍宗師自赴金陵後考試各生殆無虚日嗣因勞瘁逾恒遽抱清恙所有一切事宜均委提調唐光照太守辦理近日迭請省中名醫診治想天相吉人不日定占忽藥也 
[觀察撤委]  
　　日昨本報紀某觀察之家丁毆傷安徽考生一則兹接金陵訪事人來函悉某觀察向辦某局事務兹由江寍縣趙大令將此事通詳上憲風聞觀察現已撤委矣 
[維持圜法]  
　　四川江巴二邑曾設官錢局行用錢票每票作錢一千文而持票到局取錢者又或因無制錢給紋銀八錢是名爲錢票實卽銀票也兼之納糧完税不甚通用以致數月以來官局無人過問上憲查悉其情現在變通章程由官倡首先提公欵五萬兩凡票一張准其隨時取錢一千文並招殷實商人入股每股銀五百兩共需招一百股俟商股招齊卽陸續撥還官欵 
[愼重刑章]  
　　四川重慶府地密人繁城中分廿三坊每坊設一小委員由縣發給刑具以便巡查乃近來竟有任意刑訊者殊違定例事爲任逢辛觀察所聞飭將各委員刑具一律撤收以後遇有民間訟事須隨時禀請府縣核辦不得擅專 
[備迎節鉞]  
　　新簡常鎭通海道長久山觀察恒現已由京南下蒞鎭在卽道轅辦差人等已將萬壽宮收拾整潔以待棨戟遥臨 
[儲憲回轅]  
　　浙省督糧道鄭芝巖觀察押糧北上因今年六月間雨水過多倉憲恐米受潮停騐數日直至上月中旬始得竣事觀察卽禀辭南旋附招商輪舟於二十四日抵申杭地接有電音知觀察卽日乘坐小輪回省府縣特命辦差人在下馬頭打掃清潔恭候憲旌上月二十五日印委各員均在官廳伺候至三點鐘時憲舟駛抵馬頭各員均呈遞手版觀察接見後卽升輿進城命駕赴撫轅禀見廖中丞接見後叙談多時始行告退 
[添委簾差]  
　　浙江候補同知姚司馬景䕫前奉撫憲札赴滬上公幹於上月廿三日回省銷差廿五日又奉藩憲札飭調簾司馬隨赴各轅叩謝 
[營口火警]  
　　牛莊訪事人函云關帝廟東浙紹慶生堂爲周姓所開百年老藥店也上月二十日清晨不戒於火烈燄飛騰不可嚮邇水會中人齊往援救又以時值大雨之後祗焚去貨房四間約值銀千兩隣右人家幸未延及其屋係周姓已産焚後海防廳將執事周煥章拘案諒須照例懲辦也 
[廣東火警]  
　　上月廿一夜五鼓時廣東省垣大新街廟前羅培記玉器店失愼一時火光燭天四處水龍聞警馳至竭力灌救約燒一點餘鐘始行息滅計延燒左右鄰居房屋約十三四間該處附近向有勇營駐劄當起火時該勇分馳各街路口彈壓是以匪徒不敢肆行搶掠尚爲安靜云 
[尼菴被盜]  
　　蘇州閶門外鄉間高金山地方有尼菴一所香火頗繁香積廚中資糧富有匪徒垂涎已非一日本年初夏某日晚曾有匪人數輩持械闖入意圖行刦幸經查夜者至此若輩始行遁逸方謂從此可高枕無憂矣不料上月下旬某夜突來强徒十餘人手持利刃撬門而入分投至各房任意搜掠將所有現銀及法器等零星物件席捲一空併將十七歲幼尼强行奸污旋卽呼嘯而去事後查檢所失約值洋一千餘元當於翌日開單投吳縣署報案請緝不知冥冥飛鴻能入弋人之手否也 
[奸僧不法]  
　　蘇鄉木瀆附近承天寺住持某僧年三十餘登徒子一流人也今年二月某日至相距三里外之某姓家禮懴某姓有鄰婦周氏年逾花信姿首尚佳該僧見之百計將婦誘至寺中結成歡喜緣由是婦恒至寺中歇宿而於藁砧前則以歸寗母家爲詞自此醜聲四佈鄰右哄傳事爲其夫某甲所聞爰邀集鄰人數輩伺婦入寺後一擁而進當將奸僧淫婦一併拘住時婦之母周嫗亦在廚下操作聞變卽挺身而出大聲謂甲曰爾之妻我之女也如此不端爾我俱無顔面爲今之計不若將一對野鴛鴦綁縛於寺前樹上任人聚觀使大衆周知看淫婦日後再有何顔來此乎甲然其言擬將男女一併舁出嫗又謂婿曰汝可先將淫婦從事我將痛掌奸僧之頰以少洩胸中之忿甲曰諾遂率同各人將婦舁出縳置樹上不料甫出寺門卽被該嫗將門緊閉任人敲擊一若不聞也者甲情知中計無可奈何只得將婦領回用鐵練鎖閉室中詎至上月某日竟被周嫗乘婿外出時潛將其練開釋領之逃逸甲愈思愈忿繕禀赴吳縣署控告當蒙賴大令准詞飭差將奸僧淫婦一併拘案訊責分别管押俟提到周嫗再行核奪 
[郵送小兒]  
　　英國拔之克以痕哈靡郵政局某日忽有人携一三歲童子至局據云頃須赴工作塲時刻已迫無暇伴送至家卽請局員作爲郵便物代爲送附局員允之遂將小兒代送至家 
[美得金坑]  
　　美國在苦洛痕達以苦地方新得金坑西歴七月十五日有一汽船盛載砂金至桑港并云該處坑金甚多任人携取無人爲之禁阻也 
[白日搶奪]  
　　松江西門外問俗亭地方爲婁縣轄境上月二十六日午後有方家窰鄉民梅姓者偕王姓胡姓兩人自亭林鎭購得牛五頭牽過是處突遇匪黨數人攔住搶奪三人與之相拒匪徒遂將利刃戳傷某姓之手足等處鮮血淋漓暈倒於地幸附近鄉民聞聲麕集代爲追拿至某處河邊匪徒意欲泅水逃逸適有小輪船至各水手遂帮同拿獲四人經汛弁姚伯棠協同汛兵解往縣署嚴行審訊係婁境六十家頭民人素不安分者也邑尊得供後各重笞六百板收禁候辦 
[洋員捉賭]  
　　奉天花會素盛有三十七門名目押著者獲利三十倍有兠攬之人名曰跑風出進九扣故開會與押會者均不得利惟跪風人所獲獨豐地方官久懸勵禁奸徒遂借東營洋行爲淵藪遠來行會局尤盛近爲巡捕查明禀經英領事官拿獲數人照約懲辦 
[匿貨被控]  
　　營口胡常裕及高姓等船攫取萬永順沙船布捆多件私赴山東龍江等處售賣獲利甚厚被三江公所查知已向道轅禀控矣 
[節錄清理善堂章程]  
　　金陵訪事友人函云江寗府劉嘉㴻太守前奉憲諭飭將普育等堂常年用欵核議裁减太守奉諭後卽行妥議新章開摺呈送兹將原稿節錄於後以供衆覽一普育堂委員向係正辦一員本年正月經前署府柯守先後札委呂令承瀚冷令利南帮辦繼又改派張令壯彩查該堂事務雖繁設有司事分别經管帮辦一員擬請裁减每年計可節省銀一百四十四兩一勘收租榖委員不支薪水每次給川資錢二十一千又自前升府李守添委郭縣丞希振專收田租月給薪水銀二十兩每次仍給川資錢二十一千文現據普育堂委員張令擬請將收租委嗣薪水裁减每屆收租仍照向章由府札飭分堂委員勘收每年計可省銀九十六兩一愛育堂委員薪水月支銀二十兩前因 
 
 

Page 3

 
 
該堂經費不敷由普育堂經費内提撥上年經前署府柯守力加整頓籌添經費月有盈餘所有委員薪水擬請在本堂開支毋庸由普育堂提撥每年計可節省銀二百四十兩一修理房屋大都在三四月間斷無冬令掃房檢漏之理查該堂上年四季報銷修理本堂房屋及巿房共支錢八百二十餘千秋冬兩季用欵轉較春夏爲鉅混冐侵浮在所不免嗣後該堂所有房屋常年歲修擬請以五百千文爲度如有牆屋倒塌一切應修大工由該堂委員督匠核實勘估禀府復勘核准方許動工不得擅自興辦每年約可節省錢合銀二百三四十兩一洲柴運力上年册報每石支錢九十文業經前署府柯守批飭每石開支錢六十文擬請照辦不得多支每年約可節省錢合銀二百七八十兩一普育堂房産各租户積欠租錢爲數甚鉅節經前署府柯守及卑府札飭上江兩縣會同該堂委員查明疲玩欠租最多者由縣將房先行封閉一而押追繳清擬請嗣後凡有欠租之户積至三月延不清繳由堂委禀府飭縣立卽押遷將房封閉交堂查收另行招租所欠租錢以押租扣抵多則給還少仍追繳惟查各租户候補公館居多官階大小不一倘欠租三月掯不交房由縣押讓窒碍殊多任令踞延政令奚肅究應如何定　示儆之處未便擅擬伏候憲示祗遵 
[嚴辦青皮]  
　　鎭江府饒應褘太守自署篆以來凡禁烟禁娼訪拿訟棍查辦窩賭等事無不實力奉行而尤以查緝青皮爲首務日前府差在小碼頭拘獲著名青皮小三子一名禀明太守立卽升堂研訊知係素不安分喝令重責數百板荷以巨枷遊示城内外地保肩牌鳴鑼前導牌上大書青皮王三子一時觀者無不拍手稱快並飭刑杖班置備雙聨三聨厚校又粗重鐐銬等以備懲辦痞棍之用若輩聞之其亦不寒而慄乎 
[處决盜犯]  
　　四川訪事友遞來雁帛云前木洞劉姓被搶一案業經前署縣國大令拿獲正犯八人禀詳上憲其中有情節可原者六人已蒙恩輕赦其餘二人實係罪不容宥批　於月初在原處梟示 
[維持闈捐]  
　　闈姓一項捐欵匪輕豈容攙奪其間以致餉源有碍日前宏豐公司因查梧州地方有人私開廣東闈姓多至八廠且於肇慶廣州高州等府屬地方派人潛收招人投買特禀善後總局詳請移咨示禁兹聞局憲局局如所請照詳督撫兩憲咨明廣西撫憲飭屬一體遵照并札行梧州府憲遵照辦理云錄廣州博聞報 
[滬軍易委]  
　　上月十一日晚本埠滬南砲隊營失愼一節詳細情形已列前報兹悉劉觀察以該營管帶兼滬軍營帮帶劉君毓湘未能先事預防致肇此禍遂卽撤差另委張玉發守戎炳齋接管滬軍營一差委劉春華遊戎爲帮帶張劉二君奉檄後已於前日到差任事矣 
[女工踏傷]  
　　虹口楊樹浦公和絲廠昨午一點鐘時各女工正以飯後上工姗姗而至有某氏婦懷妊滿月將及臨盆甫進廠門忽然腹痛暈去旁有同行之婦驚駭無措大肆喧譁樓上衆女工誤爲火警紛紛奔竄奪路而下一時將樓梯擠住踏傷婦女四口一爲胡王氏一爲陸湯氏一爲桂姐一爲王妍秀胡王氏遍體受傷粥飯悉已吐出桂妲肚腹已被踏破二人傷勢最重陸湯氏王妍秀祗傷頭面脚骨等處昨因禮拜日廠中雖有德律風奈已關閉不能通遞信息司事張某急卽馳往英界公和帳房關照執事人至將受傷各婦舁至仁濟醫院求治未識能無性命之憂否 
[會館演戲]  
　　　巿小南門外小普陀橋堍有江西會館一所供奉許眞君每屆春秋彼籍中人醵資演戲以答神庥兹由董事擇期循例演戲三天一時衣冠濟　絲作嗷嘈觀者甚形擁擠二十三七鋪巡防局委員深恐滋事派地甲勇丁隨時彈壓昨日亭午本縣黄愛棠大令保甲總巡鍾受百明府江蘇　　滬軍營管帶龍鎭國副戎督標奇兵右營鄒燮祥遊戎製造局砲隊營帮帶張裕春千戎先後蒞止均入内小坐乃換穿朝服趨赴丹墀拜跪如　然後與董事等語談良久始各鳴騶而回 
[隣封詣騐]  
　　昨　監犯凌景星在監病斃一則黄大令已於昨晨禀請道憲劉觀察札委鄰封相騐聞觀察已札委寳山縣沈明府臨騐約在今晨方可來滬云 
[出殯盛]  
　　前招商滬局帮辦兼怡和洋行買辦唐茂枝觀察在泥城橋西黄家庫寓次仙逝擇於昨午二點鐘發引至北京路迤西廣肇山莊暫厝一路儀仗赫奕鼓樂　揚又有寓滬西商恭送花圈以表誠意至親友之執紼者尤素車白馬塡巷塞途異常熱鬧云 
[臺倒傷人]  
　　英界東薈芳里張小經妓院内曬臺因年久朽爛前晚大雨時忽然塌倒庖人某甲不及躱避壓傷腰背等處當送仁濟醫院求治未識能保無恙否 
[不欲終訟]  
　　蘇鄉人潘鳳岐向在滬北某妓院爲傭與同鄉之女傭呂李氏姘識賃居法界同安里如膠似漆亦旣有年日前因口角細故潘遂服洋烟察知醫治已經不及其母潘葛氏聞訃前來以其子死於非命投法公堂泣訴求請伸寃鄭大令立飭包探將呂李氏提案訊供以鳳歧曾與萬寳樓蔡博士之姘婦某氏口角遽爾天回畢命大令以事關人命著將呂李氏押候查明核辦茶博士與姘婦二人聞信之下恐被牽連避匿無跡包探據情禀復嗣屍母潘萬氏以其子自尋短見不欲累人具詞求請銷案請將棺木領回埋葬未識大令能俯如所請否 
[上海縣署瑣案]  
　　朱芳裕扭控周阿炳誘拐伊女等情經黄大令升坐提訊朱供丹陽人在滬開設切麫店隣人王阿喜開設肉莊有周阿炳在王處習業時來小的家内不料與女兒阿三有私於六月十九日挈之而逃至嘉興經王阿喜尋至伊叔周慶恒處説明情由據稱伊姪先幾日帶領女子在家住過數天目下已往寗波小的等就到寗波尋見將阿炳哄到上海扭至案下求究周阿炳供嘉興人年二十二歲供認先姦後拐等情不諱惟朱女現在寗波不肯同來大令判著原差帶齊一干人証前往寗波將朱女阿三帶案再核○升科局許太守函致黄大令飭提擅行拔去界石之包茂祥到縣前日黄大令提訊包供稱有田八畝方單祗有二畝現奉局憲許大人查出竪立界石小的並未敢拔去現蒙充公之地實在吃虧不起惟求作主地保朱沈祥供包之田畝在胡家木橋東首已經許大人丈出餘地未報升科故將地充公包疑小約播弄時來爭閙大令謂包旣不報升科及被丈出尤敢將界石拔去實屬可惡已極喝令重責一百板限翌日將界石仍照舊址竪好再核 
[上海巡局紀事]  
　　前晚十六鋪汛捕陳金之夥在外巡夜見有湖南某邑人李洪貴手携絲料二把在途東張西望形跡可疑遂卽上前詢問言語支吾當解至十六鋪巡防中局請究經局員蔡蓉卿二尹命押候訊究○竊犯吳妙生陳妙元屢在南巿一帶潛入崇明船上竊物前日又在三層樓碼頭某姓船上竊得繭綢褲一條時有陳春橋王炳生二人冒稱十六鋪汛捕向之恫嚇旋扭至王家碼頭長順昌烟館吸烟奪取吳所竊之褲吳知係假冐亦忿與相爭以致互相用武事爲汛捕聞知上前詢問情由當卽一併拘解十六鋪巡防中局請究經局員蔡蓉卿二尹飭再候訊究○前日報登楊樹浦流氓張小毛徐錫卿因賭起釁各邀羽黨互决雌雄經巡防局員李葆初二尹訪聞親往查拿當將調停此事之劉秋棠帶回前晚二尹飭提劉秋堂研訊劉稱與張等素無交涉是日因見張等糾衆鬥毆小的從中排解始散求恩鑒察二尹謂爾欠彼青銅二百餘文約吃講茶爭毆之事由爾爲首現已訪明尚欲抵賴乎飭從重笞責一百板覓的實人具保釋放○楊樹浦二十三保十圖鄉人張樹雲有田二畆五分活賣與附近劉毛毛管業得洋二百五十元旋經劉將田絶賣與楊樹浦接嬰善堂爲義塚之用張訪知其事以劉盜賣控知楊樹浦巡防局李葆初二尹以田在十圖係圓通寺巡局　轄未便越俎代謀張卽於前日投圓通寺巡防局喊控李蘭史二尹准詞飭差恊同十圖地保邢 
 
 

Page 4

 
 
仁溪查拿劉毛毛到案訊核○楊樹浦振源麫館主江炳全曾欠王炳會洋二元控經巡防局判令歸楚了案詎至昨晨王又向索所欠江以歸遠對王遂糾約流氓與之爲難江奔訴巡防局李葆初二尹飭將王炳拿案於午後研訊江申訴前情二尹謂此案早經本委判結當堂繳楚　得又向索欠顯係拆梢飭將王炳重責五十板具改過結釋放 
[美界捕房紀事]  
　　夏阿福昨在虹口梅家巷將僞質首飾沿途攬售有某氏婦購買銀簪一支察係僞物向夏調換夏不服爭閙之餘經二百四十四號華捕拿送楊樹浦捕房押候送廨訊究○偷兒周德榮昨在楊樹浦某紗廠圖竊經包探徐榮珊緝獲拘入捕房押候送英公堂究辦○楊樹浦某成衣店前日失去布衣數件有流氓名少卿者冒充探夥向該店拆梢洋銀五元旋被扭交包探徐榮珊拘入捕房押候送廨訊究○成衣匠王長生僑居外虹口老街第五十四號内今歲天中節前將同居董之明之子名星才者拐賣與本城西門内某姓得洋三十元董報捕後經包探四處訪查昨經包探張阿五將王緝獲拘入捕房押候解送英公堂訊辦○偷兒張玉寳上月二十八晚竊取穿虹浜第四百二十號門牌某姓家東洋車一輛昨經包探張阿五查獲拘入捕房押候解送英公堂訊究○顧阿三竊取南潯路第二十七號門牌日本人某姓家皮酒六瓶經一百二十八號印捕巡獲拘入捕房押候送廨訊究○舟子徐忠孝駕杉板船一艘停泊元芳路碼頭三百六十六號華捕查得此船未領捐照爰將徐拘送捕房押候訊核○偷兒程阿二竊取北江西路第六十三屋内布衣四件經二百八十七號華捕拿送捕房押候送廨訊辦 
[贈書鳴謝]  
　　昨承天祿閣主人惠贈繪圖中西醫學叢書檢閲之中分六類曰繪圖全體通攷入門曰中西内症玄機曰中西眼　指南曰中西割症大成曰泰西裹紥新法圖解曰中西醫學要論圖攷余雖素不習醫然觀其條分縷析朗若列眉采摭中西醫學家言融會　　　衷一是而又繪圖貼説俾覺者得一目了然是誠黄岐之功臣青囊之秘笈也爰書數語以答謝忱 
[請鑒苦衷煤油同業公啓]  
竊維煤油一業自通商以來我中國銷塲目廣故業此者有居積有屯户有數多有抛空各名目亦有掮客者流總之無非欲圖微利爲衣食計本年自春至夏市面平穩價目亦上落無幾其時上海洋行存貨僅數萬價最漲時不過一兩六錢左右詎六月初至今價日飛漲而洋行存貨多至百餘萬殊爲駭異查各貨貨少價貴貨多價賤事理常情今貨多於春而價何反貴推原其故一以先令短少爲數十年罕聞事二居積者多三時値新秋各路廣銷然抛空輩處此勢難支撑交貨因此被累倒閉者有傾家蕩産者或涉訟公庭者甚有以性命相　　短見者是皆　巧成拙之輩自貽伊戚與人何尤惟目下市面其稱可支持者尚爭塲面虧賺勉力照市以盡盈虧聽天當然之理而掮客及小戶偶爾進出被大戶連累無力交貨徒多口舌茲同業公議萬不得已相懇各商客可否無論板期遠近如一兩五錢外至七錢内抛出者每箱均償虧銀五分折價如七錢外賣出准照出貨此係吾輩情極苦衷想各商號洞悉其情同具仁慈必慨然允洽每箱少賺數分同業受惠當多感深感　否則出貨不著反招怨惡想譜君子高明定然樂從幸希原諒是荷另議條例列後　一議如有甲買與乙三千箱乙賣還甲三千箱照買價找銀不在此例倘甲賣與乙三千箱乙賣與甲二千箱除對銷過照價找銀外餘一千亦准照例折價　一儀倘有早將成單買寳　銀者不在此例着進出之户貧富再爲妥商另議不在此例　一議自八月朔後買進某號成單祇准至該號出貨或扴價償銀其成單不准在外抖賣現銀如抖賣現銀則將成單作廢特此聲明以免保險○以上條例尚有爲富不仁小人貪得無厭　顧自已壁斷居奇不管他人性命有意違背仗財欺壓硬行出貨勢必有犯衆怒人財兩空悔莫及矣幸乞善爲斷導不勝感其 
[南洋師範豐堂招考外院生簡約章程]  
本學堂招考外院生百二十名年在十歲左右至十七八歲爲限開明籍貫年歲三代向讀何書曾否習過西文西學先期赴徐家匯本學堂報名以本月初六日爲始至念五日截數卽登報示期　考規條四則如左右一考格略依年歲分四班第一二班試論說取文理明暢者第三班取講解明晣默冩清楚者第四班取背誦不訛略能講解口齒清朗者均以性情樸厚資秉聰頴氣體充實身家淸白四者爲决取之的其專習西學未習中學者弗錄其奢傲儇惰已染時習者質雖敏弗錄　一取定後入外院試讀二月再甄别去留留者須覔現住上海有名望之人具函保送再由本生或父兄具結兩紙一存學堂一送本籍有司衙門備案視學業遞升中院上院如未卒業中止者照結議罰追費　一脩膳由學堂代備惟中西紙筆讀本朔頭點心洗衣節賞等零用由學生自備按節酌數預存帳房備用　一外院三四班生祇課中學候文理通順挑入一二班始課淺近西學以後按班遞進惟不課八股不得應本學堂外各種考試除年節及疾病大故外不得告假 
[立止吐血咳嗽斷根奇方]  
天下馳名廣東宏仁堂立止咳嗽吐血第一穏當奇效聖藥 
本堂家傳秘方精製包愈咳嗽吐血斷根仙草藥膏屢試屢騐活人萬計專治男女老少遠年初起吐血咳嗽立服立愈無論諸醫束手危險萬分速將藥膏依法服下奇功立見輕者一料重者二三料全愈永不再發藥性和平不寒不燥有起死回生之功滋陰降火補氣潤肺眞水火旣濟之良方順氣化痰止血斷根之妙品倘若不效原洋奉還每料二元近有假冐多方妒嫉特再聲明購者留心○鋪分上海三馬路明胡家宅西首慶安里内宏仁堂發兑 
[京都天寳齋人参鹿茸靈芝野术海狗腎陽補身種子衍慶酒]  
此酒名揚中外壯陽種子咸稱第一○鋪設上海二馬路中市西鼎新里石庘門内交易○近因假冐疉見購者切宜留意 
此酒有　天造化之功本齋獨得之秘方内用親自揀辦眞眞大山人參關東鹿茸海狗腎並各種滋補貴品上藥製成藥性和平不燥不熱老幼咸宜四時可服專治男子陽痿不舉舉而不固或精薄無子未交精泄或泄而不射諸虚百損五勞七傷夢遺滑精腰酸骨軟四肢疼痛無力一切等症雖白髮老翁以及壯年體弱之人將酒連飮一月弱者當能轉强老者賽如幼年身强體健之人服後陽物堅舉房事任情歡樂百戰百勝屢試屢效此酒常服補命門煖丹田開胃健脾舒筋活絡培元固本養精烏鬚黑髮返老還童却病延年多子多壽壯陽種子固十分靈騐敢稱第一絶非是誇口矣大瓶四元中瓶二元如購十瓶照市九扣遠埠購者另用洋鐵瓶套千里可寄勉慮打碎之悞○另有第一靈騐參茸海狗腎扶陽種子衍慶丸雙料每兩二元單料减半煉丸雙料一元單料五角○壯陽煖腎種子膏每張一元功效同上○眞眞自運關東海狗腎每條六元不折不扣○另有調經必孕丹每料十六兩洋八元○遠埠購者 
[掃盡花柳毒氛天下第一良方]  
天下馳名廣東陳恒德堂第一家創製眞正犀黄珠珀八寳化毒丹○假冒甚多購者認明 
本堂主人心存濟世獨得世祖始創治毒屢騐良方比衆不同不惜工本創製眞正犀黃珠珀八寳化毒丹此丹專治男婦各症錄下○楊梅結毒○上頂下隊○週身毒瘡○下疳橫痃○五淋白濁○魚口便毒○小便作痛破皮腫爛○面口鼻喉生瘡○筋骨酸痛聲啞髮落○四肢流毒作癢生瘡○以及自生一切濕毒等瘡○膿窠瘡癤○瘰𤻤痰核○遠年臁瘡○小兒胎毒○發背疔瘡○一切毒門○以上各症服此丹全愈乾難以數計因此遠近咸知紛紛爭購可見力眞藥正心口如一故能至此無論男女老少初起久染如患以上各症者速將此丹服下頃刻除毒去濕清熱止痛消腫生皮重者三大瓶除根輕者一大瓶包愈可保永意不發至本堂藥　如無眞正珍珠琥珀犀黃並各種和平上藥倘口是心非藥内若有水銀輕粉必遭雷火再有之從前悞服覇藥及五毒倒提外毒果愈而内患更深積久其毒復發則上適頭面下結腎囊甚至染妻絶嗣遺累終身至此悔之晚矣推原其故均以水銀輕粉和藥升提之法收功以致將毒收入骨髓餘毒未凈其害非淺矣如患此症者其毒尚未復發之先亦將此丹服下能將筋絡骨髓積年之餘毒一掃而凈所妙在能包生男育女永無傳染之患眞治一切毒門並能種子之天下第一聖藥也每大瓶四元中瓶二元小瓶一元○倘有男婦上下週身以及小便腐爛難以收口諸　束手各藥無效惟有内服本堂犀黃珠珀八寳化毒丹外搽本堂犀黃七寳收口珍珠粉大瓶二元小瓶一元可包仍復原則愈後能保永無後患也○各埠函購信力自給○分設上海英大馬路萬康醬園對門德仁里内石庫門廣東陳恆德堂謹啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[廣東杏林軒精製]  
煖腎種子膏 
　之　　方者層見矣而種子之藥亦疊出也至騐乎　否則各有殊焉此膏素稱神效是方秘自家傳納丹田之氣以固精佐命門之火而煖腎得次離夫並濟誠壯弱以咸宜展此乾剛配彼坤順身經百戰也不能挫其鋒陣屬連環猶未足疲其銳决乎功成馬上何難夢吐熊祥老蚌含珠斯向太陽之照枯楊生稱藉揮甘露之榮輔弱爲强可却一身毛病舒筋活絡能除四體 
不仁大張者每洋七角小張者每洋四角貼丹田 
腎俞兩穴一膏能貼五十日功難詳載幸毋惑 
分設上洋大馬路抛球塲 
[瑞生洋行]  
經售各種機器 
英國第一著名朶白生倍老厰所造紡紗機器早巳風行寰宇中國各紗厰購用共有十八萬錠子之多他如華特厰之鍋爐引擎修理機器利物賽廠之織布機器格利内而之灑水滅火機器復推克斯之溥潤機器無不推陳出新靈巧適用又名厰所造引擎發電機器電汽燈以及可資運動各項機器用之電汽箱尤爲心裁獨出精巧絶倫現該厰派一洋匠駐滬專司包裝電燈機器以上各厰己倘蒙貴官商賜顧請移玉至小行看圖面議價値可也此白 
[召盤聲明]  
楊樹浦華泉園浴堂爲因各股東别圖鴻業今將全副裝修生財一併招盤如合意卽來領看議價所有各號欠欵押櫃等候得主成交日一槪奉還不悞一衆東啓 
[蠟箋紙同業聲明]  
謹啓者吾等硃蠟箋紙手藝一業爲因連年被紙坯顏料以及錢價各項開銷較昔均皆加倍之貴兼我業向售箋紙價目刻苦異常目下如若仍照前價出售虧耗更有甚焉而　口實難故而不得巳急於邀集同行酌議加價一事巳蒙同行允諾照前售價增加一分五厘之譜所有花名價目現巳刋板刷印紅單分送各省店號等戶而吾同業務望恪守新增價目出售不得私自賤價如果不肖之徒不遵議規仍然賤售倘被查明卽邀集同行議罰特此申報 
[聲明]  
啓者本號創業於今夏六月朔方初在用各夥良多自重次如不肖之夥五人卽經歇别今聞有在外冐取貨物揑名誆騙併私取棧單抵押事情幸而覺察尙早不致伊於胡爛然巳撓累非輕矣以後恐有前項情事仰各寳號毋其愚弄爲此登報聲明如遇生意交接銀來貨往須盖本號圖章或有要件另加玉麟手記爲正倘無玉麟字樣作爲私向授受而論不涉本號之事惟向原人自問謹此佈聞均祈鑒察是荷泰升玉記號啓 
[生財出售]  
西門外南禇家橋堍厲同興糟坊向由余一人經理去年正月憑中華明禮等將店租與葉文奎開張加和記兩字刻下余因有急需將該店生財出售如合意者請至厲同興藕粉作領看面議可也 
[地基召租]  
啓者今有地一方約五畝坐落英界五馬路可出租與人若干年建造房屋欲租者請至祥利洋行面議可也此佈 
[華英大藥房]  
照相噐具材料 
茲由英國名厰每日運到新奇各樣照相鏡頭鏡箱等件鏡明如水攝影最速無論人物山水惟妙惟肖乾快磁牙各片及放大鏡紙軋光機器巴　蛋紙藥水等一應齋備鏡箱之精巧玲瓏莫能言宣且牌號洋字譯明華文詳載用法瞭如指掌今貶價格外招廣生意特此佈啓 
[老德記藥房遷移]  
本藥房向在英大馬路黃浦灘口開張五十餘年所售各種藥水藥丸藥片藥粉以及香水香皂香油香粉等物久巳馳名海外今因房屋期滿遷至江西路四十號卽英後馬路廣肇公所對門照舊開張倘蒙○仕商賜顧祈○移玉爲盼還祈認明照牌庶不致悞上海老德記藥房謹啓 
[廣芝館痧藥批發]  
本館所有萬應痧氣丸八寳紅靈丹諸葛行軍散時行辟瘟丹回陽四逆散臥龍奪命丹軍中武備散戒斷烟癮丸夏天各痧藥解暑各藥茶滋補各藥酒拔毒諸膏藥萬應如意油哮喘洋金花水瀉痢疾散馮了性袪風藥酒等史目太多恕未能盡錄各藥俱由粤東省城運上貨眞價實童叟無欺諸尊光顧請認明招牌爲記粤東老店分設上洋棋盤街廣芝館啓 
[啓昌黄振篆再聲明假冐]  
曩屢有人假冐本洋行向各寳號詐取貨物曾疊登報請凡遇購取大小貨件必送本洋行葢印回據方無遺誤恐日久忘懷特再登明切祈愼重毋忽謹白 
[老太古告白]  
　　　格西火險公司定火險公司同德來火險公司勞洽爱司眞火險公司 
啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客欲保者請臨面議可也特此佈告 
[戒烟愷悌丹]  
半賣半送 
市上戒烟之藥可謂多矣而能戒斷者曾不一見焉本堂秘有愷悌丹一方以之戒烟斷引無異拔草除根戒時平安自在業經戒斷萬人　承　朋慫恿暫行貶讓數月半價發兌期滿然後收足俾有引者不致向隅此丸輕者三日除根重者七日戒斷藥力之大無有逾斯大瓶百粒能戒烟一兩二錢價洋二角减收一角小瓶五十粒能戒烟六錢價洋一角减收五分英界打狗橋口廣東梁愷悌發兌 
[吕宋發財大票]  
英九月份雙張公道批發格外分條五角七紅票代勞各埠賜顧申棋盤街北萬利號啓棋盤南首錢運來仝啓 
[杭州德記號]  
發兌外國藥水香水丸粉糖片各貨俱全照申批拆信購卽奉近多假冐賜顧認明大井巷元元銀樓間壁石庫門内 
[英商]  
保平水火保險公司　　 
啓者本公司創自倫敦實備資 
記公司代理有年蒙貴客商信重恆見生意日盛爲此本公司督辦米士嘉親至上海開設總分行專保水火險一切事宜嘉君自操權衡辦理無不妥洽爲懹保費比别格外公道以廣招徠如蒙光顧請臨四馬路一品香斜對門樓至本帳房面議可也謹佈 
[五馬路公信洋行]  
經理火險公司 
大英士干的士祐能拿臣那而火險公司 
此公司創自倫敦始於一千八百廿四年資本四千二百萬兩今在申江招徠倘荷貴紳商賈保險房屋棧房住宅保費從廉倘遇不測賠償迅速用特佈知 
[輪船往長崎]  
啓者本行今有朴羅克司輪船准於初四日開往長崎各寳號如有貨物裝運者早請來行面訂水脚此佈寳源洋行啓 
[八月初二日錢銀洋並匯票行情列左]  
新匯劃收市七錢八分四五 
銀拆二錢四洋找頭七銀八分五錢找頭八百七十文市錢一百廿四千文卡錢一百廿三千文衣牌九百五十文足赤四百三十兩遠期標金四百十四兩 
現貨標金四百十五兩銀行電匯銀票二先令三辨士半銀行現銀票二先令三辨士半銀行三十天期票二先令三辨士八之五銀行四個月期票二先令三辨士八之五 
[八月初二日進口輪船禮拜]  
北京輪船由寗波太古公司武昌又由天津太古公司桂林又由香港太古公司永生又由香港怡和行景星又由天津怡和行瑞和又由長江怡和行德興又由長江鴻安公司永清又由汕頭招商局 
[八月初三日出口船禮拜一]  
德興輪船晚往長江鴻安公司羅白又開往神戶橫濱新旗昌行張家口又晚往琿春玻璃太古公司北京又下午往寗波太古公司江寛又晚往長江招商局杭州又晚往牛莊太古公司台灣又晚往汕頭香港省城太古公司北海又晚往神户橫濱太古公司武昌又晚往烟台天津太古公司圖南又晚往汕頭厦門招商局海晏又晚往烟台天津招商局景星又晚往烟台天津怡和和行 
[八月初四日出口船禮拜二]  
龍門輪船晚往香港粤省禪臣行富順又晚往香港省城招商局江天又下午往寗波招商局朴羅克司又早往長崎寳源行瑞和又晚往長江怡和行忌連花其又晚往長崎神戶橫濱怡和行 
[八月初五日出口船禮拜三]  
益利輪船晚往長江鴻安公司大通又晚往長江太古公司時美又晚往烟台牛莊禪臣行 
[八月初六日出口船禮拜四]  
江裕輪船晚往長江招商局 
[八月初七日出口船禮拜五]  
薩摩丸輪船下午三點鐘開往長崎神户橫濱等埠　郵船株式會社 
[八月初八日出口船禮拜六]  
兵庫丸下午四點鐘開往烟台仁川長崎釜山元山海參歲郵船林式會社 
 
 

Page 9

 
 
[英廨瑣紀]  
　　男孩李阿招迷路啼哭由二百五十三號華捕送廨聲請安揷值日差據情禀明明府飭差留養待家屬認領○胡信全向陳阿和索討房租爭閙經二百八十八號華捕送案值日差禀明明府飭押候訊究○徐元生徐金生高元紀在途互毆由二百八十九號華通送究值日差禀明明府飭分别押候待訊 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年七月二十一日京報全錄]  
　　宮門抄○諭旨兩道錄前○缺單○御史宋奏八旗教習補缺遲滯請酌量變通摺○川督鹿奏爲兩淮紳商捐欵助賑據情援案籲懇緣由片○陜督陶奏爲遵旨察看知府據實覆陳摺○直督王奏爲調署知府片○七月二十一日理藩院鑾儀衛光祿寺廂曰旗值日無　見○倉塲奏漕船五日回空○召見軍機○七月分缺單小京官國子監監丞黄惠孚故太常寺博士程良馭呈請分發通判廣西平　譚明德修墓知縣廣西興安卜永春革安徽青陽錢保壽丁廣東清遠張景融近廣西貴縣馬秀芝四川長寗倪淑俱修基甘肅大通樓汝濟丁山東高苑徐引源終養陜西清潤唐濟濬事縣丞直赤城李卓琳病吏目安徽壽州張鼎恩開缺巡檢江西貴溪羅濬清革廣西融　　冕英近庫大使山西綏遠城張嘉楨丁典史四川彭山蔡廷楨近井研姚長齡終養奉天鐵嶺李玉書開缺湖北廣濟江文頴逾限○○山東道監察御史臣宋伯魯跪奏爲八旗教習補缺遲滯擬請酌量變通以資鼓勵而維官學恭摺仰祈聖鑒事竊查官學之設原爲造就八旗子弟蔚爲有用之材故教習之責爲最重其責之也重則其奬之也亦宜優此定理也自光緒十年大學土徐桐奏定新章講求課程奬勵教習十餘年問學生中有膺拔萃者有舉賢書者有　詞館者至於附庠食餼則尤指不勝屈乃聞近年登科第者漸次稀少推原其故良由教習奉行故事不肯認眞訓迪而其所以不肯認眞者無他宏奬之途隘不足激勵其心耳考官學新章凡教習傳到後立課最嚴歴時最久前三年　品學無雙者不能留差後三年非始將如一者不能邀奬至六年期滿保以知縣分發省分歸候補班補用其所以待教習也旣優且渥而謂　　　不知感奮者必無是情無姑仕途塞滯各省聽鼓者極多此項人員一分到省卽與軍功河工及各項勞績並曾任實缺歸於候補者合爲一班只論名次之先俟不分資勞之異同甚有需次十年而不得委權一缺者又安望補缺乎後來之不肯踴躍也臣查外省知縣補缺定章升調遺爲大輪病故休爲小輪每於卽用到班時候補班人員亦可統補似候補班不爲不優惟近來新班遇缺分缺先間各項花樣俱皆揷入以故輪補到班極難此外又有五項雜缺止准卽用候補兩班人員輪流酌量每遇候補班到班須將各項候補人員合爲一班酌補一人則欲補引五項雜缺　　　易又叅革缺出一咨一留向例專以軍功候補班酌補他項候補人員不得過問然則新章教習歸候補班者雖曰優異實則向隅又查外省　　丁憂缺出向例送部歸選可否仰懇天恩俯准此項丁憂之缺仿照軍功候補班一留一咨專用新章教習保歸候補人員酌量請補他　　　亦不得與聞以示優異而昭激勸且自八旗整頓官學以來掃習人員得保候補班者甚少現在每省不過一二員尚覺易於變通如將來　　　次無人時丁憂缺出仍歸部選以符定章夫疏通教習卽所以振興旗學其政固相因而至也是否有當伏乞皇上聖鑒訓示謹奏請旨○○鹿傳霖片再據布政使裕長川東道任錫汾詳據兩淮紳商花翎刑部候補郎中吳景祺等十三人聨名禀稱已故花翎二品頂戴候選道兩淮泰州分司運判沈桂係順天府大興縣人由安徽　丞先後隨原任兩江督臣曾國藩曾國荃軍營辦理文案遞保通判後改兩淮運判補泰州分司運判報捐在任候選道復經保奏遇有地方道員缺出請旨補用奉硃批署交軍機處存記在任十有五年光緒二十三年以捐陞道員未經開缺經前署兩江督臣張之洞奏叅革職去官之後紳商懷思有歴久而不忘者前在安徽歴署貴池青陽縣事所至皆有政聲嗣改兩淮補泰州運判蒞任之始整飭鹺綱撫恤商灶甚得民心泰屬地方遼闊私販易於隠留該革員首將灶籍户口牛舵舟車編列保甲字號灶丁難於透私梟犯無從著足十年法人搆釁通泰二十塲坎桶停收者十居七八濱海窮丁資生無策該革員禀請發欵濟收塲局得以保持灶丁不　　動十二年河南鄭州决口近海塲分商避丁逃該革員禀發官欵又創設集股分收之議丁商始無失業又恐水患未除不能持久復隨臬司張富年疏濬下河自老閣斜風港起至東臺海道口止張富年擬築長隄九十里捍衛田廬東臺縣黄承暄慮經費難籌該革員力破肇議獨籌鉅欵招募丁夫計三萬餘人大工始克告竣迄令農田草蕩悉賴保全十八年蝗蝻蔓延該革員親歴各塲不分畛域收捕兼施冒暑　　歴時至四月之久人工奬賞舟車夫勇以及收買蝗蝻四五十萬斤皆係該革員捐廉墊發二十年奉飭創辦團防該革員督率塲員置備器械招　灶丁數千人又挑選精壯者五百人立爲一營教以戰法一月以後技藝嫻熟訓練成軍調赴海口扼要分紥聲威甚壯非獨鹽務賴以安全卽地方亦多恃爲保衛當時有團練得法以泰屬爲最之稱至於平日勇於爲善如給義棺施藥材散棉花施米糧以及修廟宇治道路各事善舉指不勝屈故罷官之日土民皆有攀轅泣下者至今東臺新興等處立碑以志去思聞其病故無不同聲婉惜均以一官未復設施未盡爲憾伏查安徽鳳頴六泗道任蘭生因留用革書革職後地方紳士集繳銀八千兩代爲捐復光緒十三年八月經前安徽撫臣陳彝奏奉硃批任蘭生　准　捐復等因欽此今該革員被議並無實在省蹟且已病故因聞川東被災甚重籌賑孔亟謹公同會商籌繳捐欵銀一萬兩以助賑需願代該革員援案奏請開復用抒報効之忱藉答循良之蹟乞將捐欵賞收請詳專案具奏前來臣查革員沈桂被叅原案係因捐陞道員仍不禀請開缺奉克旨著勒令開缺仍交部議處等因旋經部議照官員溺職私罪例議以革職然該革員去官已久自非惠政及民何以尚有遺愛且查歴年捐賑萬金奏蒙恩准開復者如山東糧道鐸洛崙係革職永不叙用之員又如湖北孝感縣知縣亢廷鏞係甄别降調之員核其情節均較該革員爲重况該革員又已病故更非起用可比現在捐此鉅欵出自紳商之愛戴議邀身後之虚榮旣有任蘭生成案可援而捐數尤有過之自應准將捐欵收明當兹災廣賑繁得此多資全活甚衆合無仰懇天恩俯准將已故花翎二品頂戴候選道兩淮泰州分司運判沈桂原官頂翎一併開復以順與情而裨災賑出自逾格鴻慈所有兩淮紳商捐欵助賑據情援案籲懇緣由除咨部曁兩江督臣查照外理合附片具陳伏乞聖鑒訓示謹奏奉硃批該部議奏欽此○○頭品頂戴陜甘總督臣陶模頭品頂戴陜西巡撫臣魏光燾跪奏爲遵旨查覆恭摺仰祈聖鑒事竊　等承准軍機大臣字寄四月十二日奉上諭陜甘鳳翔府知府張衍熙著陶模魏光燾悉心察看如竟不能勝任卽行據實奏叅毋稍遷就將此各諭令知之欽遵旨寄信前來臣等欽遵正行司委員查辦間旋據藩司張汝梅臬司李有棻准鹽法道江匯川咨據鳳翔府知府張衍熙詳稱該員現年六十五歲山東進士由刑部郎中截取引見奉旨以繁缺知府選用光緒二十年六月選授斯缺是年十翔二月到任迄今兩年有餘辦理一切公事尚無貽誤不意於本年四月間陰雨過多感冐風寒兩骽疲輭艱于步履若貪戀貽誤獲咎匪輕骽疾一時難以就痊懇請開缺回籍調養等情具詳前來臣等查該員履任兩年雖公事尚無貽誤而年力己就衰頽現又咸患骽疾刻難速痊自行呈請開缺應如所請除循例具題外相應仰懇天恩俯准該員張衍熙開缺回籍以資調理至所遺鳳翔府知府係簡缺歸選後第二次出缺輪應外補俟部覆至日再行揀員請補合併陳明謹合詞恭摺覆陳伏乞皇上聖鑒訓示謹奏奉硃批著照所請吏部知道欽此○○王文韶片再保定府知府陳啓泰俸滿卓　併案　咨赴部引見所遺保定府知府篆務查有天津府知府沈家本守潔才長騐平平躁釋堪以調署遞遺天津府知府篆務查有候補知府梁丹銘振浮　靡悃愊無華堪以委署除　飭遵照外理合附片具陳　乞聖鑒謹奏奉硃批吏部知道欽此 
 
