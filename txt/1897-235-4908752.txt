# 1934 - 235 - 4908752

 

Page 1

 
 
[新印大字本子書二十二種增附鶡冠子告成] [  圖書集成局代啓]  
　　二十二子爲秦漢古本文筆深奥稽古之士靡不涉獵行于世者以杭州局刻本爲最善惜卷帙繁歴定價甚昻寒士力有未逮徒興望洋之感近　坊間月行石印本字跡細若蠅頭全部僅八百餘頁今二林齋主人覓得初印善本倩本局用大號新字排印成書以公同好體例悉照原書計共二千四百餘頁用潔白連泗紙印釘精工裝成三十六本每部實洋四元此書旣便誦讀更便舟車惟所印無多遲則恐難應命蘇州綠蔭堂上海文瑞樓蕪湖汴梁文苑山房出售 
[珍物待購] [  申報館協振所拜啓]  
　　本舘協振所自經解賑欵以來屢承諸大善士源源接濟且有以珍物助振者惟連城之寳旣承割愛相投兩美玉之沽尤賴知音鑒賞　將各種珍玩羅列於下倘蒙仁人君子慨擲亷泉旣能廣積陰功且可增輝藝圃誠一舉而兩得也計開朱漁珊帖一部高滬游山水一幅 
[論中國通商各口宜多開小匯劃莊以輔郵政之不逮]  
　　天下之事不外利弊二端利則興之弊則除之其大較也若其事利益旣宏而尚有小弊未盡去者不得不恩挽回補救之術以期事垂永久而後國與民始交受其益是蓋凡事皆然而郵政亦其一也攷中國自三代以前人民熙熙皥皥走死不相往來其後風氣稍開而人皆重去其鄉游宦不踰千里以故吳越之民鮮至楚蜀燕齊之民鮮至甌閩卽偶有躡屐擔登遊學於他國牽車負擔服賈於遠方而一别故鄉卽雁杳魚沈欲求一平安竹報而不可得昔人詩云家書抵萬金又云憑君傳語報平安蓋一紙音書尚不易達而欲朱提公子轉移自如者更無望矣自本朝嘉道年間由寍波人創設信局通行各省信函之外兼可携帶銀洋雜物民皆傳之近國家復效法泰西創設郵政局如直之天津奉天之牛莊山東之烟臺四川之重慶湖北之宜昌沙巿漢口江西之九江安徽之蕪湖江蘇之鎭江上海蘇州浙江之杭州寍波温州福建之福州厦門廣東之汕頭廣州瓊州等處凡各通商口岸悉由税務司經理設有專局爲民間代遞信函初時章程未能周知居民亦多疑阻嗣後知其寄資甚廉而又能速而無誤也於是咸樂就之然尚稍有扦格而不能盡洽民心者則以郵局但寄信函而不携帶銀洋也查郵政之設創始於英嗣通行於俄法德美聨約者有六十餘國國家特命大臣總理其事凡通都大邑以及鄉村鎭巿商民麕集之處皆有分局又兼管匯劃莊無論何處信局皆可發寄匯票所收信資除支銷外每年所餘不下數千百萬爲國家入欵之一大宗是誠利國利民之至計也今中國興辦之初除通商各口設立郵局外其餘一切鄉村鎭巿勢不能遍設分局而銀洋雜物郵局旣不肯代携雖現定新章准民局自行携帶然郵局旣設民局獲利漸微若專帶銀洋雜物則盤費往返所費不貲以是亦互相留難竊謂中國自通商以來江海各處輪舶縱横凡出而謀食者自士農工商以及傭販賑卒人數日益加多將來鐵路通行尤必蒸蒸日上人人有須寄之信卽人人有須寄之錢其上者金張富宦陶朱豪商其數多或數萬數十百萬少亦數千數百本可匯劃流通毫無阻滯惟貧者覓蠅頭微利錙銖積界家中待哺嗷嗷一月不寄錢卽一月不得食匯劃旣難通行托寄又多不便從前有信局携帶時亦常有中途搶刦之事雖局中通例苟遇失事照數賠償然因此而遲誤糾葛者亦在所不免今議於通商各口岸多開小匯劃莊聲勢互相聨絡章程胥歸劃一其所匯之數自數元以至百元均可惟百元以外則不與聞以自有大銀號在也匯費則酌量數之多寡而損益之譬如有人欲由上海寄銀洋至京師者則將銀洋及匯費均交與上海莊上掣給收條由上海莊發一信至京師倩其如數送交某處彼之於此亦然卽推至他處亦莫不皆然如此則資本不須甚鉅用人不必甚多旣可免盜賊搶掠之虞又可省山川阻滯之弊推而廣之内地各處城鄉鎭巿均可仿行於是民之生計日益流通卽國之利源亦日益開闢是亦何憚而不爲哉或者曰通商口岸如此其衆路途有遠近之殊巿面有盛衰之别而子乃欲强不齊者而齊之使之聲勢互相聨絡章程胥歸劃一無乃不量度事勢之甚乎則應之曰爭心之啓由偏倚而生也今路途雖有遠近之殊巿面雖有盛衰之别然皆限於地勢無可奈何然苟能實力行之利之豐歉雖有稍殊而其有盈無絀之機自可操劵而卜也彼操奇計贏者盍亦仿而行之乎 
[電緝軍火]  
　　蘇垣元和縣署李紫璈大令接到上海關道憲劉觀察電諭謂近日有人於申江某洋行購辦　裝火藥約五百元迨經查悉業已他去兹因梟匪施老窩子黨類衆多盤踞太湖騷擾江浙盜刦之案層見疉出民心爲之震動深恐若輩混跡來申購辦軍火等物不得不預爲防備仰貴縣轉飭蘇屬各關卡凡有來往船隻務須格外嚴查勿稍懈怠致被偷越云云大令接電後當卽禀明府憲已照札飭各關卡一體遵行矣 
[賊入柏垣]  
　　上月廿三日晚間十下鐘時蘇垣臬署忽聞上房屋瓦有窸窣聲時吳廣涵廉訪及眷屬等皆未安睡急向庭前仰望恍惚見一人跕立不動廉訪知係匪類急命長隨速傳闔署差役進内搜緝賊卽跳躍而去旋經瞻大者躡梯而上則已蹤影杳然俄一府三縣聞報率領捕役馳至廉訪面諭長元吳三邑宰謂嗣後巡查務宜格外當心勿事疎忽三邑尊唯唯遵諭而退 
[江西小火]  
　　江西省城於七月十五日二更後塘塍上福大油燭鋪忽然失愼焚燬房屋二進幸四圍牆垣高厚異常祝融氏不能越雷池一步然四隣已飽受虚驚矣事後詢悉起火之由該鋪因某夥照蚊失手燒及帳頂隨手舉扇撲之復因忙亂不中肯綮反致火勢炎炎夥驚而退出已不可嚮邇矣 
[燭棧失愼]  
　　杭州清河坊方裕和南貨燭鋪爲寗波方某所開資本殷實生意浩繁其棧房在柳翠井巷現當鄉試之時各貨充足又因考客需用塲燭銷塲甚廣加雇工人日夜赶造上月二十六日未刻燭棧方煎熬柏油火力過猛而諸工人因天時炎熱午膳後在外稍息不防油鍋沸騰火卽冐穿屋頂轟轟烈烈毒燄披猖各水龍聞警馳至藩署及城守營洋龍亦電掣而來汲水狂噴吳回氏勢不爲却約歴一點鐘許火始熄滅計燒去棧房一所幸四面牆垣高峻不致延害他家也 
[蠶桑利溥]  
　　江西各屬民風向不知有桑蠶之利自江訒吾太守毓昌前署瑞州府篆時捐廉倡勸樹桑　　辦理極爲認眞高安爲附郭首邑復得錢筱卿明府實力勸導蠶桑日益繁盛本年出絲約值二萬金小民一旦得　鉅欵頓覺充實飲水思源莫不頌太守之惠澤及民也 
[皖江時疫]  
　　皖省三伏之時不甚炎熱早晚猶著單衫自交秋後一日忽然暑氣薰蒸寒暑針升至九十七八度半月以來有增無减以致居民多染時症朝生夕死薤露頻歌操青囊之術者無不求診盈門大有應接不暇之勢藥 
 
 

Page 2

 
 
肆及棺材鋪無不利巿三倍倘再不渥沛甘霖恐二豎子尚未肯歛迹也 
[副戎解事]  
　　温州訪事人云上月廿一日道署執事頭目阿錫因接新道憲箕踞招商局門口石砌上伺候輪船有某西人從局步出喝令起立詎錫年老昏瞶慢不爲禮某西人怒其違忤將錫踢倒探破額角帶有血痕西人以其跌傷卽予番佛一尊交地保令其自去調理不料錫筋力衰頽因此一仆傷礙腰骨坐莫能興錫子卽糾集多人在税務司輿前鳴寃一時哄動愚民幾釀事故幸經李希程副戎出而彈壓諭令舁錫至醫院請西醫包治痊愈至錫之家屬按日贍給食用衆始寂然解散 
[育嬰善舉]  
　　江西省垣育嬰公局自去冬經南昌府江訒吾太守實力整頓百事認眞好善者見之慨然解囊以襄善舉近有袁培元堂捐助馬王廟大街店房計契價銀一千四百五十兩朱育記捐助洋銀四百元其餘數十兩數十元及捐助炭布等物者不一而足卽月捐額數較前亦易收取若非太守痛除積弊核實倡導曷克臻此惟自五月水災後鄉民困苦之情不堪言狀凡初生女嬰多不遠數百里送來公局一路感受風熱半成夭殤其幸而無恙者爲數已倍於前局中甚甚乳婦難雇爰議自七月朔日起至晦日止凡來局領嬰一口除照章月給哺資五百五十文外加給三百文以示體恤而冀領嬰孩者皆踴躍從事焉 
[憲批得體]  
　　湖北訪事友函告云前有蕭某議在漢口地方招集股分開創電燈公司會申禀府憲在案兹又有同知銜康某亦擬創行是舉禀請江漢關署道憲瞿賡甫觀察觀察得禀批示略謂此項大宗生意須有資本二十萬存放有成協成諸銀號處方准開辦云云觀察此批可謂深得大旨矣 
[節烈可風]  
　　鎭江新河某甲登徒子一流人也上年娶張姓女爲室琴瑟和諧頗擅唱隨之樂無如甲輕薄性成每於酒地花天樂而忘返婦性賢淑常以戒淫節慾婉勸藁砧奈甲執迷不悟依然終日尋歡久之漸成瘵症延醫診治藥石無靈婦見甲病日益增劇惶急萬分乃於某日之夜乘家人睡熟時焚香祝禱持刀將股肉割下與藥雜煮以進無如人力不可回天未幾甲卽謝世婦自恨紅顔命薄潛購阿芙蓉膏背人吞下及家人知覺設法灌救則已玉隕香消魂歸地府矣一時知者莫不稱婦之節烈洵足爲當世風也 
[搶刦頻聞]  
　　寗郡南門外半街富户袁某家於上月二十六夜突來盜匪十餘人撞門而進旋入臥室刼去衣箱五只袁某家祗有婦人噤不敢聲任其呼嘯而去但是處係附郭閙巿店鋪林立盜匪敢如此肆行搶刼眞可謂瞻大包天矣然有緝捕之責者何故作痴聾冥然若無聞見耶 
[搶案上控]  
　　寗郡縣前蕭家橋陳紳家被賊放火搶刦旋獲匪徒蔣順之一名尚未究辦餘匪亦未緝獲陳紳爰赴府道衙門上控兹將批示照錄於下府憲批云匪徒放火搶奪大爲閭閻之害業經本府懸立重賞出示購拿並諭令各保甲委員嚴密巡查在案仰鄞縣立卽加派幹捕勒限嚴緝贓匪詳辦現獲之蔣順之一名如果放火圖搶已有確據亟應從嚴究辦以儆其餘均毋違延切切仍候道憲批示黏抄並發道憲批示云放火搶刦大干法紀而寗郡搶火之風由來已久尤應遇案嚴懲方可爲益地方此案候卽酌派發審委員會同該縣卽提蔣順之等悉之研訊澈底根究務得確情照例通詳察辦一面仍比緝逸犯務獲究辦毋稍從延如訊有確供情罪較輕亦宜酌擬辦法將蔣順之定以年限通詳請予鎖帶發往城廂内外游示儆衆期挽澆風仰寗波府卽飭鄞縣遵辦並令移知梅倅可也黏抄同發 
[邑尊勘案]  
　　杭州訪事友手畢云上月二十夜錢塘縣屬之瓶窰地方某絲行於三更時有竊賊三四人撬門而入身穿短窄黑衣正在搜括爲棧司所聞起而捕捉該賊舉刃相向傷其右臂及衆夥咸起賊始啓門遁逃計所失約值二百金次日由地保報縣吳小村明府卽帶同差役往勘騐傷尚不甚重回署後立飭捕役訪緝未識鴻飛冥冥果能弋獲否也 
[示諭錄遺]  
　　江西每屆鄉試咨送錄遺者多至數十百起或由任所或由幕次往往非有文無卷卽有卷無册亦有册卷不合程式者無不臨時懸牌批飭照例妥恊辦理未免紛紜煩瑣本屆鄉試學憲黄吉棠大宗師先事彚叙例案預行誥誡俾咨送各生悉心查照辦理不復逐起指示實簡明妥善良法也爰亟錄出以供衆覽示曰諭貢監生員知悉定例遊幕不及回籍起文錄遺者准於幕所起文申送督撫咨送不加督撫印文者起送官收考官一併叅處其隨任之胞兄弟子孫胞姪係正印官准由任所起送佐貳教職必由任所正印官起送均例限七月二十日告投違者不准收考查江省歴屆起送之所備具合式印卷者用原卷收考乃癸已科泰和縣監生蕭敷改由湖南撫部院照遊幕例印卷咨送錄遺中式後將錄遺原卷解部經禮部扣除覆試會試行查在案查由幕所起送例固無不准印卷雖奉有明文惟旣經駁查未便再蹈故轍此次凡有由幕所起送不加督撫印文該生卽日赴提調衙門禀請印卷申詳撫部院轉咨其所投之文不作行用本部院不另牌示有由督撫咨送者無論幕所備卷未備卷該生一面將文告投本部院衙門一面赴提調衙門備卷本部院亦不另牌示凡有起具幕文及由任所起送者均各遵例於七月二十日告投毋得自悞以上各事宜均爲各該生等免犯磨勘起見切勿自悞考程特示 
[試卷開局]  
　　浙省文闈試卷由藩司經歴廳承辦督理印卷事宜另委周大令錫康帮辦定價每套折收制錢三百文書吏人等不准有意外需索由藩憲出示曉諭定於上月二十五日開局發售監買印卷則委仁和教諭梁夢樓訓導朱麗川兩廣文專司其事仁錢士子塲卷係由蕭藴齋吳筱村兩邑尊捐廉致送案省中士子所領賓興微乎其微而縣官之送卷資者亦寥寥無幾除高竹儒司馬伍芝藥觀察朱小笏束季符兩太守之外未有聞焉今蕭吳兩邑尊仍照舊一律捐送於寒士不無稍有裨益是以應試諸君莫不頌賢父母之嘉惠士林也 
[示用龍圓]  
　　皖撫鄧大中丞前因圜法日蔽鄂粤等省所鑄五等銀元奸商巿儈又多任意抑勒不使暢行而外洋來之本洋轉致壟斷居奇每銀七錢三要可抬作九錢有奇涓涓不塞將成江河因特奏准仿照鄂粤兩省規模購辦機器就皖垣本省設廠鼓鑄刻下廠屋將次落成機器亦不日運到轉瞬龍圓五種卽當流行於巿因先出示通省各埠使軍民人等知悉其示曰頭品頂戴兵部侍郎兼都察院右副都御史安徽撫提部院鄧爲曉諭事照得泰西各國銀幣中如俄曰盧布法曰馬克等類皆由其國自鑄在於本境通行别國之所運來皆須减成使用中國自開海禁本洋來自日斯巴尼亞鷹洋來自墨西哥到處流通中國亦應自行鼓鑄以廣利源近年户部奏准沿海沿江各省仿照廣東湖北辦法自造銀錢蓋以救錢荒維圜法便民用挽利權也本部院於本年二月具奏購機設廠鑄造銀元實因錢缺價昻爲制用利民之要舉現已叅配鄂粤成規核定龍紋式樣及大小五等分兩一等重七錢二分第二等重三錢六分第三等重一錢四分四厘第四等重七分二厘第五等重三分六厘一俟機到廠成卽時開鑄成色化騐必好分兩較準無差應使上下流通以爲民倡錢漕税厘等項皆准兼收廉薪俸餉及工食雜支等需並得搭放典當出入巿廛貿易亦各一體遵用以廣運銷前已通行各屬飭查就地按月用數陸續禀覆有案此項銀錢每一大圓照鷹洋隨時作價其次四等亦統按鷹洋價值分算可化銅錢可抵銀兩畸零小數實爲民生之至便本洋一項其得與鷹洋相同而其價高騰一圓作銀八錢八分至九錢以外近來竟有以鷹洋改鑄本洋者巿儈巧於圖利民間又民吃虧嗣後巿上本洋祗准按銀計數而與龍圓鷹洋同價以濟其平恐未周知合先出示曉諭爲此示仰官商軍民人等遵照本省自造銀元凡遇民完國課及發庫欵及巿面交易均應一律使行准與鷹洋各按地方時價平算其間大小搭用較之銀兩無平色之受欺較之錢緡又取携之甚便且於制錢可補其缺而使巿價不抑自平不許猾吏奸商故意抑價致多 
 
 

Page 3

 
 
阻滯而礙行銷亦不得再將本洋故昻其值重累小民如有抗違定行查究不貸切切特示 
[五茸巷語]  
　　松郡西門外長橋南首有徽人某甲者以髹漆爲業一日三餐不憂不繼其妻某氏體旣肥胖而又皤其腹鄉里咸以彌陀稱之自歸甲後撫男育女已歴十有餘年勤儉持家絶無嫌隙前夜在鄰右看放焰口二更歸家忽購取阿芙蓉膏背人吞服迨夫驚覺殺羊療救則已中毒甚深不能挽救矣○松郡四十保内圖差胡九卽阮昌也因事結怨於夏家埭一帶鄉民聨名在縣署呈控邑令予以薄懲鄉民復繕公呈至府署上探恩太守批諭仰婁縣查明辦理又據圖董陳鳳鳴會同各圖董等十人投控府轅太守批示迅飭婁縣查究卽提該差訊懲刻下尚未提訊忽有監生周紹驎武生山鳳麟龔鳳鳴等四人來府具禀悔控府批該差在鄉欺詐各端早經飭縣訊懲在案查該生等禀詞所具各名尚有六人未來申訴前情現經檄縣爾等應自投縣呈詞毋得越凟致干未便 
[潞河官蓋]  
　　新任通永道沈子梅觀察能虎陛見出京諏吉於七月十三日接印屬下各員手版脚鞾均往道賀本署書差人等亦皆衣冠叩賀如儀○新簡户部倉塲侍郎漢堂李倉帥端棻亦於十三日接印闔城文武以及坐糧廳漕運屬員江蘇糧道陸觀察浙江糧道鄭觀察各率總辦委員均在西門外天成菴鵠立恭迎憲駕兩觀察於接差後禀辭倉憲出東門至碼頭登舟赴津搭輪南下 
[渝城客話]  
　　重慶采訪使雁帛云渝城前因雨水過多鄉間富户恐今歲歉收存儲各米以備不虞現在天氣晴明禾苗暢茂可卜有秋爰將所存倉榖一律出糶米價爲之大减蔀屋小民可慶果腹之樂矣○巴縣所屬木洞地方六月初有某甲在外收回會銀五十兩錢二十串爲匪人偵知糾集十餘人入室搶刦並將事主刃斃匪徒旋卽逃逸嗣報經巴縣騐明屍身飭差緝犯務獲訊辦○美國福音堂墨教士前因鐵櫃内失去銀六百兩嗣查得係雇工楊大川所竊並搜出現銀二百餘兩因將大川送縣訊究刑追數次供與王某同竊正欲拘王對質大川在押忽患寒病蔣大令送回寛仁醫院療治以病勢沈重不可救藥越日身死○重慶鎭張軍門署任已歴數載軍心愛戴卓著政聲惟年已七旬常多疾病六月間舊病加劇延至十五日没於鎭署其常行公事暫由中營參將代拆代行一面電請上憲委員接署以重職守○春夏之際雨水過多以致渝州城垣多有倒塌東水門江南會館側向有青龍閣一座臨江高聳藉壯觀瞻現在地基磐石忽然開裂五六寸許似有奔頽之勢會中人亟擬修理惟工匠估價甚昻一時尚難興辦也○某日有無賴數人在白象街蘇三麻子家聚飲旣醉有某甲不知因何事故與怡和洋行轎夫某乙始而口角繼復互毆乙受重傷仆地不起甲復持刀至山西會館尋獲向有仇隙之某伶用刀亂砍連傷腰膊三四處尚不致命人見其勢洶洶莫之敢攖遂爲其脱身逃逸嗣由縣主勒差限日緝拿不識能否弋獲也 
[潤州客述]  
　　鎭江訪事人云上月二十四日午後瑞和輪船泝江而上旣抵碼頭有一小划船載客登岸船中連篙工共六人中流容與之時悞撞於躉船鐵練上以致傾覆六人悉墮水中幸衆划船竭力救援得以次第援起惟共一則已腹膨脝如五石瓠返魂無術矣慘哉○丹徒縣王伯芳明府芝蘭送部引見歸過州班上憲檄委鄭大令籛署理丹徒縣篆大約中秋前後當可履任矣○農人某甲年逾不惑而尚未經人道近娶王氏爲妻王雖出自小家皓齒明眸頗饒風韻對此衰翁未免有一樹利花壓海棠之憾月前忽得瘋癲疾或歌或哭終日昏昏時復刎頸投河意圖自盡甲無奈告知母族鎖閉空房日給粥飯兩餐待其自斃噫是豈鴛鴦簿上錯注因緣致成此情在缺陷歟請還執月下老人而問之 
[蜃江秋汛]  
　　超武兵輪奉調來甌第二次送試已於上月廿一日已牌抵埠大約廿二日卽鼓輪而去與試諸生紛紛赴府學註册購票人數已逾五百名之多兹聞朱眉生廣文因虞太擠擬同招商局酌撥白餘名附趁普濟輪船未悉能否通融○温郡自春徂夏苦雨纒綿交秋令後又久晴不圤禾苗漸將枯槁榖價陡漲每石約四元左右嗣於上月初十日有天寗寺住持僧本立設壇祈雨擬借大士一滴楊枝灑遍大千世界不期精誠所格果於十二日風伯雨師一齊税駕現聞魚謄沾潤已足彼犁雨鋤雲可慰篝車之願也已 
[之江秋鯉]  
　　浙省鑄錢局監工兼收支委員候補通判徐别駕樹淵現奉藩憲札委文闈内總理差事而錢局一差另委候補縣金大令甌　辦大令奉札後於二十三日到局因新舊交替例應盤查故命各工暫行停爐一天以便查點徐别駕交代清楚後卽赴貢院辦理一切○錢塘門外桃源嶺地方爲南北山往來必由之地北至留下南達江干行旅經過終日不絶該處向設巡防局特委武弁一員兵丁二十名在彼駐紥以防奸匪乘間搶奪之事現因舊員期滿由撫憲委候補守備童守戎兆麟接充是差又艮山門稽查武巡委候補都司徐都戎世寳接辦○駐防士子應試例由將軍派員送考在頭門前點名入内至儀門中路而進由監臨官親點給卷本科應試者共有三十四名昨奉濟留守札委佐領安君瑞博君第蘇親赴送考二佐領奉札後卽赴撫轅禀報○時屆鄉闈青雲街一帶店鋪林立而挖包剪綹之徒亦多混迹其間保甲局憲派巡勇八名常川駐彼日夜梭巡以防宵小○杭垣於立秋節後謹身者率以食瓜爲戒恐其致疾也今年中元節後殘暑逼人甚於中伏西瓜昻貴異常每斤需錢二十餘文蓋由五中煩躁非瓜不能解渴也 
[北通漕務]  
　　北通州訪事人云七月十一日倉憲提騐江蘇第六十五起漕糧浙江第三十八起漕糧十二日提騐江蘇第六十六起漕糧浙江第三十九起漕糧十三日提騐江蘇第六十七起漕糧十四日提騐浙江第四十起漕糧江蘇第六十八起漕糧十五日提騐江蘇第六十九起漕糧浙江第四十一起漕糧十六日提騐浙江第四十二起漕糧江蘇第七十起漕糧十七日提騐江蘇第七十一起漕糧十八日提騐浙江第四十三起又第四十四起漕糧前半起十九日提騐浙江第四十四後半起漕糧江蘇第七十二起漕糧江蘇漕糧掃數報竣二十日提騐浙江第四十五起漕糧二十一日提騐浙江第四十六起漕糧浙江漕糧掃數報竣○江北河運漕糧已過天津關行抵楊村界但楊村有鐵橋橋甕過矮運船不能駛過乃雇夫役起剝過橋另行裝船運壩經此一番周折恐不能免虧耗矣 
[秋賦開徴]  
　　上海縣黄大令接奉蘇藩司札開本年下忙漕糧刻因庫欵支絀亟應設法徴收以濟餉項等情大令奉札後擇於八月初一日設櫃徴收並出紅示曉諭各花户爭先完納毋得觀望想食毛踐土之人定當踴躍完納也 
[塡塞河道]  
　　法界小東門迤北有新開河内通城河外達浦江來往舟楫皆取道於此近以帶鈎橋三角地建造電燈公司房屋應需修砌馬路之石之無處堆存擬將此河塡塞以便堆積石子業已築壩不日卽當畚鍤從事矣 
[無故行兇]  
　　本邑人趙阿勝向在某姓麻袋店中爲夥上月廿九晚在洽興街地方突遇不相識之李阿三攔住聲稱尋爾久矣今日可往一評曲直趙茫然不知所謂李突出利刃向趙之腰脇戳去趙側身閃避傷及小腹血流如注當經兩造互扭至十六鋪巡防北局經局員楊聘侯二尹提案研詰察得趙阿勝傷勢頗重當卽移送上海縣署由黄大令飭仵騐得趙阿勝傷在肚腹要害處未便稽延遂卽片送滬北仁濟醫院療治 
[挑夫撞傷]  
　　菜巿街施永和槽坊有挑水夫某乙昨日擔水在肩行經轉角處適與某姓包車夫兩相碰撞避讓不及被車横撞於要害處登時倒暈在地不省人事經人將車輛及車夫一併扣留旋經坐車人將挑水夫舁送仁濟善堂醫治未識能無性命之虞否 
[浮生若夢]  
　　自　　行西街某姓車寓内車夫某甲前晚飽餐夜膳卽在所停之車上納凉未幾夢入華胥鼾聲大起寓主不以爲異至深晚呼之不應撫之已冰矣當卽報知同仁輔元堂分局備棺收殮人生如朝露豈不信然○南巿老白渡救生局門首昨日倒斃無名男子一人 
 
 

Page 4

 
 
年約五十餘歲身穿白洋布單褲跣足一身無衣當由十六鋪地甲報知同仁輔元堂派令堂夫察得實係病斃當卽照章給棺收殮發壇浮屬 
[金案再紀]  
　　昨報紀德華銀行控瑞昌順金號已經妥議明白禀請銷案一節兹悉此事不由德大爰再紀以符有聞必錄之例 
[會訊定貨不出案]  
　　德商瑞記洋行控春生茂洋貨號定貨不出經德領事施妥博君函請翁明府傳提號主余永發股東吳光裕沈亮夫汪康伯等訂於昨午三點鐘偕同德繙譯單維廉會訊瑞記洋人禀於上年六月間春生茂來行定購洋布十九箱現在定貨已到屢　不出但以目下巿價須虧銀五百餘兩請爲追究余供號中之事職員槪不與聞悉由周耕泉經手查此貨並非號中所定實周自行私定明府商之單君判春汪茂貼償瑞記行銀四百廿兩限一月内繳案延干未便 
[上海巡局紀事]  
　　楊樹浦流氓張小毛徐錫卿因賭起釁各邀黨羽互角雌雄廿三保八圖地保趙國棠阻止不依旋經其黨劉秋堂出爲調停始行息事兹爲楊樹浦巡防局李葆初二尹訪聞爰於前日下午親往查拿當將調停此事之劉秋堂提獲解回局中路訊原由飭令管押候拿齊供出之葉瑞生劉妙雲陳華華及張小毛徐錫卿等到案再行訊辦○前日温州人王巨良投楊樹浦巡防局控被奚德才拖欠借項洋五元屢索不還求提訊追李二尹准詞飭勇將奚拘案詰問之下奚供認欠洋屬實惟被王屢次糾人邀往茶肆爭論必不甘服以致遲延求請鑒核二尹以王動吃講茶亦非安分之輩姑念生意中人免予深究令奚將所欠限五日内歸楚了案 
[英界公堂瑣案]  
　　吳達昌將木排停放浦江有碍水道由水巡捕送案請究翁明府判罰洋廿五元充醫院經費○廿八號西捕禀馬夫沈雙揚將病馬駕車請爲究治明府判罰洋五元○二百三十二號巡街捕禀稱陳阿元在怡和碼頭行竊松板二塊拘送請究明府判押二天○洪包探禀稱張阿堂失去小牛一頭查係陸正才所竊拿獲原贓求請究辦陸俯首求恩明府判押三天贓給失主○四百零六號巡街捕禀稱劉子友談木法與談月古扭毆傷及月古頭額等處請究明府判劉談各押二天○一百零七號印捕禀稱唐阿全飲酒過醉在途胡閙喝阻不服反敢行兇是以拘案請究唐供酒醉無知求恩寛宥明府判著交保○野雞娼婦莊阿林在路拉客由四百七十二號華捕拘究明府判交官媒管押三天 
[法界捕房紀事]  
　　寳興里居民某姓前晚有甲乙丙丁四同鄉人由寗波附輪船來滬借宿其家擬附東洋公司往日本工作以天氣炎熱寢不安席團坐抺牌時已深夜牌聲轆轆爲巡街捕所聞因卽拘入捕房捕頭以其初來租界不諳禁令無心悞犯從寛覓保釋出○紫來街某姓翻造房屋尚未竣工前晚忽被偷兒淹入圖竊爲管房人瞥見拘入捕房捕頭以圖竊未成命械其足禁押片時卽令釋放 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　陳秀坤擡子陳阿海被陳虎全戳傷一案前日經黄大令研訊陳秀坤供年五十五歲務農爲業家使洋涇鎭二十五日與子在田戽水陳虎全無端將兒子毆傷旋又將牛車奪去是以來案控告求究陳阿海供年三十三歲在田戽水因牛尾碰着虎全身上伊就行兇將牛車奪去陳阿盛供是秀坤之次子亦被陳虎全毆傷大令飭仵騐得陳等父子三人各有傷痕判著目行醫治俟提被告到案質　訊前晚滬南藥材行建醮賽會遊人往觀者甚衆有甬人邵小生亦隨衆往觀行至南巿突有李阿三者手持利刃將邵猛戳數下邵卽倒地經旁人扶起將李扭住並受傷人一併送至十六鋪巡防北局局員以事關行兇遂轉送上海縣請騐黄大令立卽升座提訊先詰受傷人邵小生供寗波人父母妻子均在原籍小的來滬謀業前月有某米行來喚去做工李阿三説小的奪他生意以致挾恨前晚小的在南巿行仁弄觀燈他遂持刀將小的猛戳數下傷勢頗重求請騐究質之李阿三供浦東楊司橋人前在米行打包生理現被邵小生奪去故於觀燈時向之理論並未行凶大令怒其刁狡喝令鞭背二百下掌頰一百下始供邵謀奪生意故此挾恨用刀戳傷飭仵騐得邵小生左手及左肋兩處均受刀傷深寸餘右乳一刀其傷尤重飭送仁濟醫院調治李阿三著具保辜切結收自新所管押候再覆訊○英公堂移送王寳林毆傷邱福成一案前晚黄大令提騐邱供爲泥水匠王寳林供爲木匠廿四日二人同在王順發處做工王在樓面工作小的在下王偶失手跌下碰著小的頭額時有巡街捕路過見小的頭上受傷王手持斧頭疑王行兇經公堂轉送案下王供甬江人碰傷邱福成並非有意餘亦與邱略同大令得供曰據爾等所供與英公堂來函不符著將王先行收押候詢明英公堂如何情節再行核辦○捕夥范勝千緝獲秦加波一名因疑伊竊某姓家等物用刑拷問後又用刀戳斃一案當經黄大令騐訊後飭提兇犯范勝千詎被范乘間脱逃黄大令飭捕頭柴樛徐文赶緊跴緝在案前晚黄大令又升座提比柴樛供稱四出訪緝尚無下落務求寛限大令喝著各責爫百板著卽赶緊緝獲毋延 
[英界晚堂瑣案]  
　　天福戲園武啓泰扭控伶人李春來悔議停演前日晚堂由翁明府提訊武供天津人在天福戟園執事上月廿五日聘李春來在園演戲由馬飛珠等六人爲中繕立合同詎至本月李忽停演故此控案請究訊之李供因天福改換費記牌號尚該小的薪水兩月計洋四百元向索游約因此停演求恩鑒核明府以兩造供詞各執且中証馬飛珠等未到判著出外自行理楚○捕送在路爭吵之周老海等至廨前晚堂亦由明府提訊趙三保偕傭婦陸陸氏訴稱小婦人生長蘇州被人誘令至滬賣入野雞娼寮與周吉漁並不認識惟其兄曾在小婦人處游玩前日吉漁忽糾領多人來院拆梢洋五十元不遂其欲卽行凶毆以致受傷並被打毁什物鳴捕送案求恩究辦追償訊之局　湖南人向在吳淞營當兵上月間因事斥革前日至趙妓處尋兄不見向論之下被龜奴掌頰受傷求爲騐究明府察得兩造各有微傷均非善類判着一併送請上海縣騐傷核辦 
[美界捕房紀事]  
　　陸阿四在天后宮廟塲賭博昨經四百九十九號華捕拿送捕房捕頭飭押候解送英界公堂訊究○乍浦路第一百九十九洋房西人某甲前日下午喚乘某號東洋車至英界南京路帶有雪茄烟一匝遺落車中投告捕房昨晨車夫將烟持至百老匯路某烟店求售爲三百二十九號華捕緝獲爰將人贓一併拿送捕房押候解送英公堂訊辦○流氓李長生昨早在裏虹口某烟間内向黄召星拆梢洋銀若干黄卽左告捕房捕頭飭包探石金榮將李拘至捕房押候送廨訊究○百老匯路西華德路轉角處有外國洋貨店陸續失去洋布洋紗等　昨經洋東投報捕房並稱所用細崽王炳如情有可疑請爲詰問捕頭立遣包探石金榮將王拘至捕房詢知王住法界爰卽帶往會同法包　　其家抄查並無贓証回禀捕頭釋之使出○楊樹浦怡和紡紗廠粗紗問工頭孫榮生前晚在廠内扭獲形跡可疑之徐雲才送至是處　　　　究辦並稱前者曾失洋銀數元是否卽係此人所竊求請人併查究捕頭飭包探徐榮珊稽查據稱在廠内曾竊某女工之銀挖耳一支　　　　禀覆捕頭令押候送英公堂訊究○楊樹浦瑞記紡紗廠管機工人某甲前二禮拜時帳箱内儲有洋銀二百二十元至昨早啓箱檢視則　　　已不翼而飛當卽奔告楊樹浦捕房捕頭立派包探徐榮珊前往查察殊無端倪回告捕頭飭令嚴行查緝務獲究辦 
[金陵官報]  
　　七月二十四日同知恆垣到蘇州來奉委文闈巡綽差又劉卓栻知縣游毅之戴光楊覲圭均知對本畢南捕通判李上江北捕通判劉下江均　　　　開局收卷　臺縣湯曜儀徴縣朱江新選靈澤縣劉潤珩安徽截取同知劉耀增卽用縣李邦慶試用縣王從禮藍和光均到奉調簾差○二十五日知縣陳元鑄兄鄞　　　　　徽公幹卽辭並銷奉委查各善堂中城牛豆局差均見同知鄭孝胥辭回滬通判德山由蘇回奉委文闈差又崔貞禀知服　回省知縣許慶春到由蘇解餉來海州營　　　　　叩謝飭知回任卽辭徐州府經歴楊元勳叩謝奉藩司飭赴新任聚寳大使章灝從九聶春藻均謝委至公堂文巡捕巡檢姚步青奉委文闈差鹽巡檢周祖　奉示騐　　　　　照禀知二十六日會考督轅牌示太湖左營副將余萬興先行到任署事已久應　來轅請咨赴部引見以符定制遺缺水部堂查有安慶營副將劉先文堪以署理○二　　　中恊王禀知拜木畢遊擊郭廷忠謝委署柘林營都司同知黄琪由蘇來縣丞余肇度安徽來均奉委文闈差候選州判黄贊清四川來准補通州營都司務左營領哨守備　　　投文請咨均到准補安東縣李瀚鋆叩謝飭知卽用縣劉兆暄林毓菁揚炳震楊錦江均到奉調簾差○二十七日南瑞兵船吳　威到赴丹徒口接撫憲向通判丁健相奉　　　起鳳門彈壓差知縣許慶春辭回　又縬義㴻到由京引見回常熟縣朱秉成金山縣劉元誠南匯縣汪以誠敎習知縣張祖綸卽用縣林士菁高麟超安徽另補知縣劉家　均到奉調簾差府經歴劉士林縣丞程廷琛楊榿繁昌縣荻港司巡檢李翕和均到由安徽奉委文闈差來 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年七月十八日京報全錄]  
　　宮門抄○諭旨兩道錄前○雲督崧等奏爲擬請京銅一律加價摺○陜撫魏奏爲報平利縣等處雹災情形别分辦理片○楚督張等奏爲遵旨察看知府據實覆陳摺○江撫德奏爲甄别知縣留省補用片○滇撫黄奏爲甄别知縣留省補用片○皖撫鄧奏爲委署知州片○七月十八日刑部都察院大理寺正黄旗值日吏部引見二十七名户部十名工部二名正白滿七名正紅漢五名廂紅蒙二名火器營八名○恩普請假十日○愛隆續假十日○工部奏派管理火藥局事務派出松溎○召見軍機胡燏棻瞿鴻禨○○雲貴總督臣崧蕃雲南巡撫臣黄槐森跪奏爲滇銅加價未能畫一礙難出未招徠復懇恩准銅運每年三批到京一律加價俾得通行示諭商民以興礦務而擴利源恭摺仰祈聖鑒事竊臣等因雲南礦地尚多未能推廣歴年辦運京銅未能加批確查情形據實奏請解銅白斤加價二兩合前准加一兩共銀十三兩二錢原爲推廣招徠以維礦政而回利權起見兹准户部議覆如一年辦解兩批之外加增一批實解到京始准將加增之批每百斤暫加銀二兩若能逐漸遞加亦應按批加價仍令遵照同治十三年變通銅本運費奏案按四廠原議之數分晰加給不得槪定爲十三兩三錢俟將來銅礦豐旺規復原額再照價發給倘一年僅只運到兩批仍按前定價銀支給不准稍有加增等語奏准咨行到臣自應遵照辦理惟其中窒礙情形請爲我皇上縷析陳之伏查公司辦運京銀係按廠收買出自本地貧民准集工本開礦設爐煉煆成銅隨交公司過稱給價後分運各店陸續運瀘集省成數方能核定批數卽廠民隨時交銅隨卽領價固無從辨别其爲加批不加批之界限也若照部議每年辦解兩批之外准將所加三批加價二兩逐漸遞加按批加價則是同一年而銅價有低昻同一銅而加價有先後倘遵照出示通行或限定交銅數目劃分頭二批或限定月日截止作爲增加之批恐廠民惟利是視祗知加價不問批數因以給價之多少爲交銅之趨避勢必匿前所得之銅退歸於後待價而沽不特礦物不能振興而擴利源轉使廠民藉以觀望而誤京運此礙難出示之實在情形也欲竟不出示曉諭聽從公司遵照部議發價則廠民交銅領價而有遲早多寡之殊必公司遵照部議發價則廠民交至爭索不依其貽誤更有不堪設想者非但如部議所云有加價之名無加批之實已也臣等籌商再四際此時艱庫欵力求撙節絲毫不敢虚糜惟事關京運要需滇民生計不能不於部議略爲變通仍懇天恩准自光緒二十四年爲始每年二批實解到京運銅百斤槪加價銀二兩合前加價一兩共銀十三兩三錢能逐漸遞加亦按批加價倘每年仍解兩批到京並未加增雖收銅照價發給悉令公司自行賠墊不准照加價銀數報銷似此辦理一則布實惠於廠民鼓舞之不能不盡力以圖功一則嚴示發於公司限制之不得不加批以顧本實於京運民生兩有裨益又如部議令遵照同治十三年變通銅運費奏案按四廠原議之數分晰加給不得槪定爲十三兩三錢等語查同治十三年試辦茂麓寗臺得寳萬寳四廠奏定銅價連山廠運省脚銀均在十兩以外惟萬寳一廠稍減亦須九兩六錢五分統計四廠銅價不甚相懸究屬叅差不一光緒十六年變通銅償已槪定給價十兩零三錢迨十八年請准加價一兩業於二十年二次奏銷自十八年七月二十八日以前册造各廠均給價一兩三錢七月二十八日以後均給價十一兩三錢由首店起運脚價在外亦經部議核准在案臣等查公司接辦以來設廠開採固不止此四廠而民間自集工本擇地設廠亦不一而足此次若遵照部議劃出四廠給價不得從同亦非所以示平而一商情惟有懇恩俯准無論何廠每銅百斤均給價十三兩三錢捭歸劃一得以遵照出示而廣招徠如蒙俞允應由臣等會同督辦唐炯併力稽查如公司及收銅委員人等稍有加稱扣價及抑勒商民等弊卽行據實糾叅從嚴究辦務期振興礦利日有起色仰副聖主愼重公帑軫恤民艱至意所有擬請京銅一律加價緣由謹合詞恭摺覆陳是否有當伏乞皇上聖鑒訓示謹奏奉硃批户部議奏欽此○○魏光燾片據興安府禀報平利縣屬鎭坪縣丞所轄之蠓子　地方五月初三日夜臨河三山忽坍塌里許阻塞河水上漫十餘里流没古里大路附山居民于懷光等七户房屋盡被塌陷壓斃男女大小三十七名口又陳啓元等三户房被淹塌人尚未傷河邊豆麥亦遭淹没所有壓斃人口業經該縣丞捐棺飭埋又據鎭安縣禀報該縣土地寨等處五月初四日及初七八九等日大雨連行山水陡漲沿溝水旱地内夏禾致被衝壓三百六十餘畝幸未傷人且多係有力之家已諭令補種秋禾不致成災俟秋後察看情形如須調劑再行禀辦又據綏德州禀報該州西鄉徐家坪等處五月二十六日被雹打傷夏禾自四分至五六分不等猶可補種糜榖蕎麥不致成災其極貧次貧各户已經該州借給義粮俾資接濟各等情前來當經臣先後批司移行該管道府州縣遵章覆勘究竟被水塌陷房屋及被水被雹所傷地畝各有若干分别成災與否錢糧應否蠲緩據實聨銜結報鎭坪一處已飭令縣丞將前存賑餘糧石曁興安府今春賑餘銀兩妥爲分别賑撫毋任失所並設法開挖河内塞士俾消樍水仍令各該處趕緊補種秋禾以資接濟統俟查辦完竣另行奏報理合附片具陳伏乞聖鑒謹奏奉硃批知道了鎭坪地方被災甚重著妥爲撫恤其餘被水被雹處所並著一併察勘分别辦理欽此○○頭品頂戴湖廣總督臣張之洞頭品頂戴湖南巡撫臣陳寳箴跪奏爲遵旨察看知府謹會同據實覆陳恭摺仰祈聖鑒事竊臣等承准軍機大臣字寄光緒二十三年四月十二日奉上諭湖南永順府知府案澍霖著張之洞陳寳箴悉心察看如竟不能勝任卽行據實叅奏毋稍遷就將此各諭令知之欽此遵旨寄信前來承准此臣等敬謹捧讀仰見聖主澄叙官方不遺偏遠至意私衷莫名欽感竊查現任湖南永順府知府吳澍霖係由甲科部曹於光緒十四年京察簡放廣東肇慶府知府十五年正月到任其時臣之洞在兩廣總督任内察知其操守廉潔心地樸誠及調補湖南永順府在任數年臣等留心訪查其自守實無可議惟該府地屬苗疆民情獷悍勇於私鬭所屬永順保靖桑植龍山等縣界連鄂蜀時有匪徒出没肆行剽掠地方官防範稍疎居民卽難安生業知府爲各該縣所秉承非有明幹之材不足以資整飭又地居僻遠近來風俗日媮獄訟滋起常多上控之案不得不飭府就近提訊以省拖累該守吳澍霖心術無他而囿於才識精力遇事不免拘滯本省批發案件每多不能審結臣等悉心考察吳澍霖在湘供職操守不苟是其所長應變治劇是其所短永順府一缺實與該守人地不宜臣等往復函商意見相同合無仰懇天恩將湖南永順府知府吳澍霖開缺送部引見以備聖明裁擇伏候諭旨遵行所有奉旨悉心察看會同據實陳覆緣由謹合詞恭摺具陳伏乞皇上聖鑒訓示謹奏奉硃批著照所請吏部知道欽此○○德籌片再准部咨道府州縣無論捐納勞績各項人員應于到省一年後察看考核分别補用等因歴經遵辦在案查有捐納試用知縣朱兆麟試看一年期滿應行照章甄别據藩司翁曾桂會同臬司張紹華請留省補用前來臣詳加察看捐納試用知縣朱兆麟才具明晰堪以留于江西補用相應請旨留省照例補謹會同兩江總督臣劉坤一附片陳明伏乞聖鑒謹奏奉硃批吏部知道欽此○○黄槐森片再道府通同州縣等官到省試用一年期滿例應督撫察看才具出具　寳考語奏明甄别以肅官方茲查有雲南補用知縣吳淞霖自光緒二十二年四月初八日　省之日起扣至二十三年四月初八日止試用一年期滿例應甄别據燕臬兩司會詳前來臣查核員　淞霖才明識練堪以本班留省補用除將履歴清册咨部查照外謹會同雲貴總督臣崧蕃附片具陳乞聖鑒謹奏奉硃批吏部知道欽此○○鄧華熙片再和州直隸州知州朱大紳現經撤任調省所遺員缺應卽委員往署以專責成　查有鳳陽縣知縣符兆鵬諳諫老成殫心民事甚以調署據藩臬兩司會詳請奏前來除檄飭遵照外謹會同兩江督臣劉坤一附片具陳伏乞聖鑒謹奏奉硃批吏部知道欽此 
 
