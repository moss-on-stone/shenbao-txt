# 1916 - 202 - 4915608

 

Page 1

 
 
遊記 
[羗海雜誌（三）（十）（七）（生入）]  
　　土爾扈特俗兼耕牧盛産靑稞豆麥穀食與肉食並重皮毛豐富女知織紝凡毛布毡褐以白製者爲榮旣踞地利復殫人工旗下鮮襤褸之子徒手之夫子弟讀書略解漢文無嚣張氣習畏見官長鮮犯法者男黑頂　簷帽盤髮于頂粗布襯衣或着短袄外罩靑藍褐布長衣牛羊之皮爲轉爲履足套毡襪冬易毳裘毡褐出必帶刀自衛女布衣紅帶長領窄袖裝束略同番搖帳房居定不輕遷移其地無處不饒水草天氣寒暖適宜不必擇夏窩冬窩而處土客牧而兼耕地叚分有界限勢亦不能他徙沿山沿河築土圑以居室家者相望不絶此土爾扈特蒙古之風俗也和碩特分支最多性質最雜近邊者耕牧並業居土屋土炕男子衣服言語悉同漢人與漢人合作音無可别子弟多通漢文婚禮喪禮并有沿用漢俗者蒙漢聯姻顯然不諱惟婦人雙辮垂前仍用蒙裝足着布鞾各色自便獨全黄全紅者禁用此近邊和碩特蒙古之風俗也蒙民愛主心最重迷信性最堅部民待旗主如事其家長至旗主而僧更視爲無上之尊和碩特部如東上旗南右翼未旗兩旗主均削髮諷經其民愛戴若天神悉化之而爲僧言語多番音不脱在家之服飾亦僧亦俗略同喀爾喀部然性情剛悍倔强仇視異族此又和碩特中另成一種之風俗也 
其他和碩特之在靑海南北及柴達木南北者大率尊崇刺麻爭輸財産婚喪之費最奢每方之地肥瘠不一民生貧富至爲不均亦善營生以游牧爲主要兼及工商農獵女紅尙勸略具漢人知識樂與漢商往來士人亦能通漢文野居者什八屋居者什二男女服飾完全爲蒙古裝性嗜酒有客則終日飲巿有大莫率眷屬邀親友連日飲飲必醉醒而復飲然平時涓滴不常入口出佩番刀負鳥鎗途遇番客不下馬貴主接下客不還贈哈達有俯視自大之旣此靑海南北兩路及柴達木南北兩部諸和碩特蒙古之風俗也若　柴達木之和碩特旗文化不通營生獨隘雖漢商　回繹出其途而土人生性拘泥不肯襲法變通仍有茹毛飲血不常火食者男子髮蓬蓬如怒獅鬚繚繞如磔蝟冬際毳裘平時布褐婦女裝略同番婦殊樸陋惟天寒所御獸皮頗珍貴所居黑毛帳爲多亦有築土坏圓如蒙古包樹枝結圈而塗以泥聳其頂而開天窸大如巨碟婚配簡易近番俗財聘嫁資牛羊以外無他長物然無機械巧詐特客籍不深拒結納能盡禮爲東部諸和碩特所不如此又西柴達木和碩特蒙古之風俗也若夫土司部民如阿里克風俗牧牛羊種穀食土屋土炕矮凡木橙男子耳穿綠寶石戴靑布尖頂帽披長頒寛大衣跣足革履 
 
 
 

Page 2

 
 
[時評]  
　　 
[定（冷）]  
　　大局定矣大局之定非他人心定也苟此後而不再有擾亂人心者則人心之定其影響於凡百事業非淺鮮也 
　　葢國家之發達必先凡百事業之活動凡百事業之活動必自能定人心始夫人心之定不定雖與國家之治亂有關國家而治人心自定國家而亂人心自不定然國家即亂而亂事之前途非漫無憶度者則人心亦斷不至於不定今之中國謂爲前途必無亂事者人或未必能信任謂爲前途即有亂事其亂事亦必有限此則盡人所信也何則製亂之原現巳消滅也此人心之所以定也 
[命令]  
　　七月二十四日大總統策令湖北省長范守佑起家牧令洊陞道尹擢任巡按使省長廳辦要政擘書勤勞方冀長資倚畁茲聞溘逝悼惜殊深着交國務院從優議䘏並派現署省長王占元前往致祭以示篤念賢勞之意此令　　又令特任王占元暫兼署理湖北省長此令 
　　又令財政次長兼鹽務署長稽核總所總辦張弧呈因病懇請免職張弧准免本職此令 
　　又令任命林樹蕃署理湖南衡陽道道尹此令 
　　又令山東財政廳廳長楊壽枬因病呈請辭職楊壽枬准免本職此令 
　　又令任命王璟芳爲山東財政廳廳長此令 
[專電]  
　　北京電大總統誓詞草定内容自勉者四實行眞正共和維持法治精神爲國民公幸福發揚國光對國民希望者二全國一心力袪私見 
　　北京電東海致電張勳副總統應國會選出局外斷無妄干督軍竟通電舉世昌殊駭聽聞忠告督軍勿作此無味之舉云云　　北京電内部巳將收買端方古物案取消 
　　北京電黄漢湘爲姚捷勳案入獄元首念其前總持滬司令光復有功將予特赦 
　　北京電徐恩元對行事態度仍强硬並無辭意 
　　北京電財部飭賦税司速擬各省税額減除苛征 
　　北京電違令罰法决廢止 
　　北京電今午中國總行來有三人形跡可疑門警詰問堅不應阻又不理遂捕住查搜各帶有手鎗一支究稱總裁雇用保標頃飛報徐恩元尙未證實 
　　北京電中行拿獲三人手鎗兩支彈十九粒經總稽核等派警搜出質問總裁徐稱請提署派來自衛陳威調停現人放回鎗彈扣留行員大墳公决㈠函提署㈠禀財部如無滿意答復明日將停工 
[譯電]  
　　北京電八月一日國會正式開會後政府即將交議下列諸案（一）閣員之追認（二）副總統之選舉（三）各法律之修正（四）憲法之制定（五）民國六年份之預算案 
　　　　　　　　　　　（二十四日） 
　　北京電蒙古親王多人禀請政府改蒙藏事務局爲專部以示重視蒙古事務哈密王電請政府准其在所屬各處依照選舉法選舉回民代表以充國會議員因目下回民並示有代表故也（二十四日）　　成都電周駿昨日離成都劉存厚來此守城以待蔡鍔大局尙安聞簡州開戰死傷數百人滇軍與劉存厚之軍隊當不致衝突四鄉情狀仍擾亂不安但無危及外人之虞蔡鍔到成都後時事當有迅速之進步劉存厚巳令雷颷與警務長紀廷璋（譯音）往迎滇軍入城（二十四日） 
　　以上路透電 
[東方通信社電（日本人組織）]  
　　北京電黎總統段總理前以敦促唐紹儀孫洪伊二氏在上海國會議員等來京特派汪彭年赴滬茲汪巳於二十三夜歸京昨日晉謁黎總統段總理復命據該氏談聚集上海議員應發旅費由中央發欵二萬元浙江督軍處借欵三萬元合計五萬元分發各議員惟議員中多居滬一年或半年者究非二三百元之旅費所能敷用因此爲難者達二百餘人是以尙需增發旅費若干云云（二十五日） 
　　漢口電由湖南退出之第六師工兵一營於本日來漢又由四川退出之第七師第二十五圑亦巳到漢（二十五日） 
　　漢口電武漢總稽查處第二次革命以來爲革命黨之怨府近奉北京政府命令撤廢王督軍現正呈請政府爲保稽查長劉祐齊（譯音） 
之安全　（二十五日） 
　　濟南電新任山東省長孫發緒乘坐火車於昨夜十時三十分到濟即入舊巡按使署駐節蔡前巡按使於今朝啟行入京　（二十五日） 
　　東京電紛傳往代朱爾典氏爲駐華英國公使之阿爾斯敦氏現乘二十四日入横濱港之春洋丸船來日聞氏在東京勾留數日後即赴任　　（二十五日） 
　　東京電日德戰役文官行賞定來月下旬又九月一日發表其一部　（二十五日） 
　　東京電英吉利法蘭西瑞西瑙威等之歐洲各國至九月三十日以前其標凖時間提早一時巳由瑞西萬國電信局通知此旨矣（二十五日） 
[戰電]  
　　（英人路透電） 
　　巴黎電今晚公報云松末河北面砲火甚爲活動二十一日法飛機以炸彈擲撃維業萊車站夜間又轟繋錫盎維勒各車站共起大火三次翌夜又攻該地前後共擲炸彈一百十五枚二十三日晨間法飛機十二架以炸彈擲撃末爾漢車站及營房歸時與德飛機一隊交載撃落其四法機兩架被逼降落德軍陣線德炮隊及飛機轟撃貝爾福僅釀物質上之損失　　（二十三日） 
　　巴黎電今日下午公報云松末河境夜殊安靜天氣惡劣法軍於前兩日内在俠泊勒桑特菲勒俘敵八百餘人今日法軍撃落敵飛機兩架法軍曾轟撃公佛蘭火車站等處（二十四日） 
　　倫敦電海軍部宣稱英輕艦數艘於二十二日夜半瞭見敵驅逐艦數艘出現於洛特興特燈塔附近敵艦雖屢次中彈仍能駛抵比國海濱英國微傷將士各一旣而英艦與敵驅逐艦六艘戰於旭文班克之外未受損失亦無死傷　（二十四日） 
　　倫敦電海格將軍報稱英軍在哈愛叢林附近及向古維勒芒方面得有土地波齊愛萊村一大部分巳入英軍之手昨日兩軍交戰後雙方繼續互轟夜間尙稱安靜敵軍屢在哈愛叢林與古維勒芒間屢次回攻昨日毫未得利英砲隊及機關槍曾重創敵軍英軍在波齊愛萊附近獲重要勝利敵軍抵禦甚力該村一大部分仍在英軍之手英軍於此獲砲兩尊俘敵六十人（二十四日） 
　　倫敦電官中宣稱政府决議派赫特森培公司之船狄斯考佛萊號往救沙克爾登探險隊之留於象島諸人該船乃專造以供赴南極探險之用現歸海軍部調遣（二十三日） 
　　彼得格勒電公報云高加索俄軍之攻勢仍在進行俄軍在古米虚康獲砲六尊又在該地西面巴拉班達蘭高地俘土兵二百人俄軍在貝格達方面與古爾兵小戰數次 
　　（二十四日） 
　　彼得格勒電里加境之戰事今甫發端俄軍在德陣線要害地點審愼進逼德軍雖積有子彈甚多且在該境修繕防務甚久而僅居守勢以禦俄軍故俄軍乃不能速進（二十四日） 
　　彼得格勒電里加陣地大戰四日未嘗間斷今勢巳見弱蓋俄軍須鞏固所得之土地德軍須由他處調集援兵故也俄軍巳將伊克斯庫爾之德軍逐至里加灣俄軍在坎米境西進巳過其原陣地十二英里此次勝利極關重要　　（二十三日） 
　　倫敦電英皇准外相葛雷用子爵銜 
　　（二十三日） 
　　倫敦電愛斯葵今日在下議院提出派員查辦達達納爾及美沙波太米亞戰事役議案（二十四日） 
[公電]  
　　楊肇基等致中央電北京大總統國務院公鑒川省年來苦客軍侵暴久矣和平雖復軍隊猶多四宇流離瘡瘐未復祇以大局所關故含茹莫發曹張東下川東職責中央簡畁有人乃黔省長戴戡銑日通電竟於周駿王陵基遵令交代之頃藉口川東空虚川軍難恃擅行進兵越俎代庖藐視中央弁髦法令羣情惶駭險象環生若不電飭戴戡撤兵歸任以紓川禍恐綰兵符者人人皆可自由行動則後憂方熾不獨川省巳也心所謂危不敢不告四川國會議員楊肇基廖希賢叩　　羅佩金致梁任公電梁新會先生鈞鑒二十日在簡陽行營奉松公轉示先生文電過蒙期許慚悚曷勝金以能力綿薄不敢與聞國事巳兩年餘去冬袁逆叛國難容坐視幸先生與松蓂諸公提洯於上金得附驥爲國馳驅榮幸何如今袁逆雖遭天讉而内訌更甚於外患國是飄搖民生憔悴金雖憑頑何敢偷安然獨當一面關係全國安危况蜀事尤艱度德量力萬不敢奉命松公體近違和就人情諭亦宜使之稍事休養然以現在川局之紛擾舍松公外則無可以治理者爲川即所以爲國得松公坐鎭其一切繁難金與諸同志協助之於松公之恙諒無大碍刻周亂巳平松公於昨日由瀘啓節來省履新省中今日巳去隊布置一切尙望先生體念金之愚忱爲全國計力勸松公勿辭並電達中央萬不可准無任切懇金奉命率師平定周亂以後大小十餘戰撃破亂軍三十餘營屬駿巳遁日内可告肅淸同類相殘甚非本願爲維持國法計又不能不含涙誓師此戰爭之苦况也戎馬倉皇拉雜成辭諸祈諒鑒後學羅佩金二址二日午 
　　旅京鄂人來電申報時事新報轉彭養光先生鑒先生學識并粹齒德兼隆吾鄂省長一席旅京同人一致推公祈早日拼擋來京母任切盼湖北旅京議員曁軍學各界公叩 
　　又電申報時事新報轉孫中山黄克强唐少川曁湖北旅滬諸公鑒閲京報欣悉吾鄂旅滬諸公推戴蔡濟民君爲鄂督然省長一席亦關重要彭養光君望重資深以之相畀必能與蔡君共濟艱難望始終堅持并祈孫黄同諸先生表示主張吾鄂幸甚湖北旅京議員曁軍學各界公叩 
要聞一 
[國會開幕後之憲法問題]  
　　召集國會巳見明令而議員之報到者亦達二百人此後之三四日在滬上及他省之議員將有大批到京則八月一日當可開會惟據箇中人云議員巳入政界及死亡與夫不願再爲議員者不下百餘人而附和帝制者又須除名其缺額當然以候補當選人依次遞補然當年候補名册選舉各區未曾送到者不下三四處設此數區内有缺額時及出缺最多候補當選人仍不足時自非另行補選不可籌備國會事務局現巳咨行各省令將候補人名册未送到之選舉區速行查案補報但恐事閲數年檔案無存將來非仍另選不可並據政界消息自國會成立以來雖曰由五族各部選舉代表參議國政其實内中獨缺回部議員故此次召集國會回部哈密雙親三特電駐京代李勤君轉呈黎大總統曁叚國務總理請求或由本部公選或由駐京回民推選追補議員數名以昭公允云云凡此皆爲兩院内部將行着手之大槪情形也其在政府方面則對於兩院開幕時所將提交議案自以憲法爲最重要日昨國務院四照堂因此事曾開會議一次列席者除段總理與在京各國務員而外卽爲秘書長及公府中各法律碝問惟此次會議仍爲非正式的召集聞磋議結果擬仍將民國二年由參衆兩院會選委員所成之憲法草案檢出并另由政府編制一種憲法意見書届時均提交國會同時並另案提出最新意見三項（一）憲法旣宜本諸國情釐定則民國成立五載是否宜由政府初行約法時爲起點將歷經約法修改及此時回復約法之政治沿革槪略與夫每届更改時發生各種利弊之情形另案彚輯成帙一致提交國會考核（一）向來我國三權固多相混之點無如行之五稔其各局部成績亦有略與現勢相宜之處是否此後一槪廢去抑應分别事實提交國會採擇（一）以後編制大政方針是否按諸向日政治進行成績變通辦理抑或純以最新理想釐訂以上聞巳决定由昨日起開始將此研究各節凖備國會開幕時由段總理親往出席時述明一切又聞大總統近與某要人會議亦以恢復舊約法是否全適中國國情尙未能知若加修改效美效法恐難適我國國情他日不免引起種種之窒礙故此項約法之修改宜鑑我國國情方爲適當聞關於此事大總統近日巳一再研究以備開會提出議决 
[中央財難之政治影響]  
　　字林報二十一日北京通信云聞政府巳電令各省照常解欵協濟中央但力能解欵者究有幾省其力能解欵而又願協濟中央者究有幾省此則吾人所疑問者也又闻審計院請獨立諸省將獨立時間内用度具册詳報吾人不知其報銷册中亦列入反抗政府之軍費乎各省軍興以來虧空頗多政府又將何以彌補之乎一般人士預料八月一日中交鈔票當可兑現以爲内閣常討論此事今之遲遲未决者僅爲手續上之困難而巳實則作此想者無異身處夢境何則各省協濟幾巳完全停止鐵路盈餘又復盡爲紙幣而鹽税餘欵又僅敷外債之需大宗進欵巳如是試問政府從何處籌資以還中交兩行欠欵乎中交旣不能收回政府之欠欵將何以收兑紙幣乎外國銀行圑無資可借且非俟調查中交兩行内容及中國政局安寗後亦不願作借資與中國之想也今中國負債纍纍漸不能履行其債務目下雖僅屬諸無關重要之外債然氣象不佳重要債務之未能履行恐不能免若將來得免極重大之金融恐慌而不使政治受其影響則誠天幸矣 
[粤省民政長問題之關係]  
　　大陸報十八日廣州通訊云中央政府如不許粤人自舉長官則數月内粤事難望和平粤省革軍不下七八起各據一方各施政權莫擎宇據潮攻惠李耀漢據肇慶隆世儲據廉州馮相榮據欽州車駕龍據高州鄒武等據雷州羣雄並峙不相統屬自任官吏自徵税項凡自以爲是者輙自爲之雖與岑春煊友善僅屬虚名雖曾承認龍濟光爲都督亦僅表面今且要求龍氏退位矣岑春煊以兩廣北伐軍都司令名義實行其委任文武官員及羅借債欵之權而使中央政府負償債之責龍濟光之勢力僅及於廣州 
 
 
 

Page 3

 
 
圶烈鈞六月間佔領韶州今向廣州而進各軍司令齊趨向省垣共逐龍氏三水巳於兩星期前被佔江門亦於十五日攻破而龍軍將士亦離棄龍氏高揚革命之旗故龍所有者不過一省城而巳龍勢巳蹙非去不可此函到滬時龍或巳出省城未可知也政府欲收拾粤事而不棘手則於省長之任命不可不大注意粤中黨於招兵募欵以攻帝制派時皆以如何利及黨羽如何惠及人民爲口頭禪若中央任一舊官僚而爲粤省行政長官舊官僚必挾其衣袋中人物以俱來而分據要職如是則一般革命家將何適乎彼等亦惟有據地以抗耳粤中少年之與民軍無關係者謂政府收拾粤事之最善方面乃准民軍舉薦一人爲省長俾最有勢力之一黨得在省垣執行政務除黨仍各守其所現有之土地俟其確能保全地方秩序中再正式任爲鎭守使或道尹苟如是則紛爭庶可免矣又非政黨中人云王寵惠如爲省長當可聯絡各黨而施行粤人所亟盼之新政且王研習法政久在外洋海外華僑多聞其名或知其人者將來行政難題首爲財政王若出任省長則可向海外華僑作將伯之呼而收善果云今日一般粤人之最有勢力者乃經營出入口貿易之重要商人彼等亟望廣州有一良善政府蓋彼等深知政治不良與其商務利益大有妨碍也此次事變中最有關係者有粤人五即伍廷芳唐紹儀梁啓超康有爲王寵惠是巳據非政黨中人云之五人者苟得其一回粤治事則必可得各方面之歡迎陸榮廷督粤各黨泰半無間言惟就任後能否爲衆愛戴則須視其對待民軍領袖之態度而定民宣領袖起事之初自稱救民起見他人亦以拯民於水火屬望之詎其中義始利終自背約言辜負人望者終不能盡無聞粤省議會不久可望召集議員多在香港一俟龍氏離粤即將回省活動云 
[川商述張師過宜狀况]  
　　川人遭北軍蹂躪數月於茲邇者局勢巳漸解决各兵撤還原防意吾民可以從此昭蘇矣不謂張敬堯於出境之初尤復大肆擄掠茲有川商某自宜昌來函略述該軍狀况云近日北兵轉宜騷擾不堪關街舖面均巳關閉姦擄搶掠無所不至惟第七師長之兵爲尤甚該師長張敬堯此次可算飽載榮歸隨身所帶現洋川土數十箱另由聚興誠銀行匯回四十一萬過宜反逼宜昌商會飭令各帮與伊掉換四川擄下之交通銀行鈔票并川幣數萬該師旣携現欵如是之多而輪船等費還是首尹招呼彼則不破分文老軍剩餘無幾盡是新招烏合之衆沿途蹂躪絶無紀律上水貨船估逼下放慘無人道莫此爲甚弟搭貨船雖未遭彼副下宜昌而梢櫓漿橈舟中用動各物悉被擄掠養兵原是保民今該北軍反轉擾害於民不卜政府於彼何所取也 
[江蘇省議會之籌備]  
　　省公署昨接中央來電略以省議會問題現經議决恢復所有關於此項問題應行詳查之條欵如下㈠省議會議員尙存在者約有若干名㈡省議會議員選舉案從前有無候補者之選出其名額若干㈢省議會地址巳否改充他用㈣省議會之經費舊案所規定者每月實需費若干以上四條飭即從速詳查尅日具復以便籌議進行聞齊省長得電後昨巳通飭各屬查報議員人數略云該縣所有各議員現在是否在籍抑或他去將來能否應召赴會與原先員數有無缺少着即切實查明詳報以憑彚核又聞在寗各議員昨亦接到江蘇省議會上海通訊處通函云逕啓者臨時約法巳經恢復參衆兩院現巳　届開會各省議會亦當及時籌備聞浙省預備進行開會巳定九月一日吾蘇處此現狀議會規復刻不容緩爲此函請台端從速齊集滬上以便商榷幸勿延誤是所翹盼駕到時祈即至法界霞飛路（卽寶昌路）寶康里第二弄二十五號接洽一切云云卽此以觀江蘇省議會之召集當爲期不遠矣 
[南京快信]  
　　與孫洪伊同來之國會議員劉成禹彭介石凌文淵王乃昌蕭晋榮等寓居華洋旅館連日往來軍民兩署與馮督軍齊省長商議一切軍民兩署各派專員招待刻巳事竣於今日（二十五）乘津浦早車聯袂北上 
　　馮督軍齊省長昨奉政府電飭嚴緝洪述祖解京 
　　馮督軍日前電京請任李鼎新爲海軍總司令昨巳得復電照准 
　　各屬烟酒公賣分局將一併歸縣知事派員辦理以節糜費 
　　軍署接川電周骏巳離成都率所部向重慶退去 
　　聞江北運河水漲過十英尺泗陽等縣均成澤國爲十餘年所未有之奇災 
編輯餘談 
[借欵與愛國心（飄萍）]  
　　今之長財政者無論何人均不離乎借欵借欵之用曰善後也簡直言之則有多數人要錢而巳苟諸君少要一分錢卽國家可以少借一分欵 
　　要錢之心與愛國之心成一無形反比例愛國之程度與借欵之程度成一有形反比例 
然則今次借欵之多少卽可以測國人愛國心之厚薄矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[帝制餘黨與帝制議員]  
　　政府宣布懲辦帝制禍首巳見明令下文如何分解之處尙未可知嗣經政界傳聞政府尙擬爲第二次之懲辦禍首不日當再以明令發表等情昨據調查此息似尙未確蓋禍首之懲辦在政府原不過爲一種敷衍之辦法斷不願過事追求祗得如此含糊了結以不了了之所傳二次宣布懲辦一節當係揣測之詞也惟是帝制罪人之未經有令懲治者如嚴復劉師培袁乃寛阮忠樞葉恭綽等近以政府如此寛大仁厚頗形感激故得安泰自由消遙法外於日前曾齊詣東廠胡同總統府進謁黎大總統拜謝不究之恩閔黎公以彼等毫無廉恥故拒絶不見彼等遂狼狽而去又帝制派之舊爲議員者其議員資格之是否存在一事爲召集國會中一種極大問題刻下國會開幕之期巳迫各方面對此無不非常注意聞前數日非帝制派議員曾有要求政府先將此項解决之説近日南方各要人亦多以此爲請其所理持由蓋以後立法機關乃重建共和之樞紐務宜蕩滌垢污斷不容有複雜份子攙入其間帝制議員亦自知此項權利恐不能回復於是近日亦連開密議籌商抵制方法聞巳議定兩種方法一爲届國便開幕時槪不出席一爲出席時亦否認癸丑時與聞贛寗黨事之嫌疑議員資格爲有效藉此作交換品日昨政府爲此事巳迭次研究咸以此爲召集國會唯一至要之點倘不先事設法消弭將來或不免多所糾葛故段總理曾於日前國務曾議時將此件提出討論當亦擬有兩種調停辦法一係俟國會舉行開幕禮以後政府速開茶話會邀集各議員將此事作無形之通融一係如果不易排解時擬將帝制議員内與帝制關係較重者指定人數呈請元首以明令將其資格取消缺額即以候補人充任另一消息謂大總統二十日特爲國會議員資格問題與段總理密談良久聞商定之策擬令國會議員之有犯帝制嫌疑者悉由院依律審定政府斷不參預審定後將資格取消之理由由院通告全國所有帝制議員資格之取消儘可擇首要者以免過事株連以上二説孰確然以大勢觀似前説爲較近情理也 
[撤退北軍又惹起交涉]  
　　聞日本駐京代理公使小幡西吉因北軍之由川撤回者在重慶一帶肆行騷擾害及日商於十九日親赴外交部向我當軸嚴重交涉我當軸允迅速取締以重邦交據日人所傳消息謂由四川撤回之北洋第七八兩師在重慶沙巿等處肆行掠奪任意横行兇燄熾烈甚於土匪不但華商慘遭刧掠其餘外商亦頗受擾害自五日起至十日且混入重慶日本專管之租界　發日人所僱船舶並擄去日人所傭船夫且向日商舗開鎗脅迫種種暴戾無所不至駐紥重慶日本領事向該處交涉員要求嚴加檢束不止一再然該軍司令官威嚴掃地該軍兵士毫不聽從日領事恐有傷租界之秩序安寗與日人之生命財産即電請駐京日使嚴行抗議小幡氏遂親至外部交涉又順天時報云日本代理公使小幡酉吉君於前日午後五時往外交部與外交總長陳錦濤君晤面聞所談者係對於四川撤回之北洋第七第八兩師兵士在重慶及沙巿地方侵入日本租界並有極其强暴之事實特提出嚴重抗議陳總長答由政府電飭該地方官及該軍司令等對於兵士應嚴加管束不使再有不法行爲云云 
[相鄂軍事上之新形勢]  
　　曹錕到岳　　陳宦過漢 
岳州雖爲湖南轄　然在軍事上可以控制湖北前月北軍由湘退出之際即由湘軍第三旅長李佑文駐守黨於城陵磯建築砲台作種種對鄂防禦本月初湯薌銘由長沙出奔至岳所部軍隊大半潰散湯氏離岳後湖北王督軍因奉中央電令以湘省黨派紛爭故先後調遣北洋第二師步砲兵約兩圑及湖北第三旅往佔岳州其時車霞猶率湯薌銘殘兵在李佑文率隊他去故北軍復踞岳陽擬街陳二菴至以冀進窺湘省惟湖北近日盜匪蠭起萑苻滿地原有軍旅專以治匪尙嫌不足今以湘事分兵出省省内土匪愈慮披猖王督軍乃將種種困難情形縷呈中央其時大總統適令曹錕將所部各北軍盡退回原駐地點故飭王督軍俟曹軍到岳即將鄂派北兵撤回今後湘省方面以曹當之王督軍專治鄂事現曹錕仍以長江上游警備總司令名義率所部第三師於十七日由宜昌到岳在岳之鄂中北軍遂復退回除第三旅仍紥邊界外第二師各圑營巳於二十日開回武昌駐紥而張敬堯李長泰所屬之第七八兩師亦由川撤退連日開過武漢聞王督軍以本省遍地是匪原有各軍不敷支配業請中央將新由北方調來往湘之第十八師及由鄂回北之第七師截留數圑辦理剿匪淸鄉巳經中央核准故第十八師暫設司令部於鄂垣第七師之馬隊全圑則留駐於武昌南湖該師長張敬堯前日抵鄂亦暫駐節不能卽日北上蓋爲磋商支配各軍分區淸匪故也刻關於淸匪事己於二十日在鄂軍署開大會議議决水陸并行凡寄椗鄂江之海軍艦艇與巡防兵輪水警舢板均負協助責任至調駐岳州不以由川撤回之七八師而更煩勞第十八師大約係以該軍在川久戰疲勞過甚須回北稍資休養也但北軍現雖大集於岳州因陳二菴亦知自量不願强入湘省當不致再有戰禍聞陳二菴昨巳率北軍一旅及衛隊一營由宜昌抵漢其不欲赴湘新任可想見矣現陳巳於二十一日晋京所部北軍則隨後開㧞前日所傳之湘鄂危機至此巳可番然矣 
[鄂省之督軍與省長]  
　　近來各省以排除帝制餘黨之影響鄂中民黨亦頗不滿於王督軍與范省長王因此頗有退志而大總統則以王督軍於南北紛爭時維持湖北治安曾著勤勞現在大局甫經統一正宜培養休息豈可再有紛擾特諭王盡心逎職勿惑謠言一面派委前充鄂軍第二師師長蔡漢卿中將來鄂調和民黨共圖治理未知果能和解否也同時大總統又派本府諮議羅澤暐衛侍武官蕭星垣來鄂尉勞軍隊蓋以鄂中主客各軍前者服從命令不受誘惑自滇事發生至今又能擁護共和毫不變叛故特派使傳諭奬勵 
　　范省長守佑由江漢道尹升任巡按之時即抱病偃息床褥至今兩月有餘聞其疾係腹泄腿腫有竊議其係由戒烟所致者初延名醫楊聞川診視服藥終無大效近延魯海峰診治病勢愈劇至二十一日午刻與世長辭聞現年僅四十八歲其長公子定八月一日完烟現距婚期巳近乃遭此變度必不能實行王督軍與范交誼頗厚聞耗立刻親蒞省公署弔唁武漢各文武官是日適往漢口招商碼頭弔鄭湯濟武夫人聞信又趕忙來弔車馬僕僕誠勞人也因裝殮一切事前毫無預備延至二十二晨始入殮按范字筱齋開封人與項城有戚誼淸季游幕江蘇保舉知縣歷署吳江等縣嗣入北洋總督幕府保知府授黑省龍江府民國二年冬簡爲江漢道尹爲人頗活潑圓通段書雲辭巡按項城遂以升任官運之佳一時無比不圖其遽殞也現省長篆務暂由政務廳長胡俊采護理尙未知中央以何人繼任惟胡廳長於二十日曾奉委兼權江漢道尹現以一身兼三要職亦足自豪矣查胡兼道篆原因係由原任江漢道尹金鼎勳巳改内務部參事新簡之趙基年在河洛道任交卸尙須時日該道署政務由武昌知事代拆代行殊非正辦故范前省長委胡兼代不意越日胡又須兼代省長也 
[湖南程朱交鬨之片面觀]  
　　護國軍湖南總司令程潛軍隊與湘軍第三師第五旅旅長朱澤黄軍隊在長沙縣屬之靑山舗一帶因爭奪軍械大起戰爭前報所載之某軍卽程潛軍也據程司令一面聲言謂係部下誤會所致朱旅長則不承認此説特於日昨通函各機關聲明此中原委茲將朱旅長原函錄之如次逕啓者昨湯氏去湘澤黄恐其將吾湘精良器械携去故早伏兵靖港一帶以截其水路又伏兵於靑山巿麻林巿一帶以截其陸路並駐兵長沙以備追襲旋湯氏出走三路要撃北兵果棄械奔逃澤黄又不惜重資回民間購收是此項鎗支實澤黄以鐵血金錢所换來者不論何人應無奪取之理今程潛無端搆釁突於七月十二日派營長廖鴻鈞及廣西招安隊前來並以重金煽惑敝部營長梁崢嶸以爲援助圍攻敝宅奪取軍械澤黄聞耗禀奉督命於十四夜馳回敝宅解運軍械回城十五日八時抵宅即督率黄營長代彪與營長載福朱營長邦紀及所部官兵突入重圍將敵撃散敝部梁營部梁營長崢嶸程部參議楊定淸均當場撃斃廖鴻鈞負傷潛逃殊程仍不知悔悟是日復派鑛警營長郭有餘十六日又加派鑛警兩營意欲挾全力與澤黄决一死戰在澤黄個人方面曾以數百之衆破萬餘北兵豈武力所能威嚇者但同室操戈糜爛桑梓澤黄雖愚何忍出此然螻蟻貪生困獸猶鬭人靈於物能不自衛惟兵端不息居民不安幸督命止兵鑛警知梅故十七日雙方罷兵此誠澤黄日夜所禱祝者惟程潛對於派兵奪械之事委爲不知試問梁崢嶸之委狀及關防又令先鋒隊李隊長之命令均蓋有程潛私章從何而來廖鴻鈞及廣西招安隊若無命令又何敢甘爲戒首以外種種命令報告證據尤多如果係下鄉收械稍有誤會然敝宅距靑沙巿大路有七八里之遠何故率大隊繞道圍攻廖梁失敗鑛警陸續開拔程果不知何竟昏瞔至此况自稱總司令命令不自己出部下行動自由冒此虚名任人愚弄能不自愧以若所爲雖有秦儀之舌亦難代辨現敝宅遭此兵燹響失無算而鄰近數十里全爲蹂躪强爭個人之權利擾亂地方之治安釁自誰開咎將誰屬諸公明達應請詳加討論以定是非 
　　此項通告係朱旅長片面之辭記者非軍界中人此中眞相實難得其詳細姑錄此函以俟程司令方面之聲明可也 
[湖南近事]  
　　湯氏督湘時以戒嚴爲常例老照壁及轅門上貢院西街等處商店均大受影響自湯逃後即令取消凡老照壁帶無論何時皆可任人行走商民稱快乃昨十七號晚不知因何又下戒嚴令起更時老照壁等處又復禁止交通 
　　周則範司令由湘西率軍晋省曾誌本報昨周君以護國軍第一軍湖南步兵各營統領官之名義刷布文告云此次滇黔起義我軍響應最先轉戰湘西十數縣屢次挫敵攻堅並保地方秩序人民財産安全現今率隊晋省特與各軍相聯共同保護桑梓商民勿得驚疑務須照常營業彼此均要和謙目兵均守紀律有犯軍法從嚴特此曉諭周知 
　　陸督由永返衡一節巳紀前報茲聞劉公以湘局雖巳粗定然善後各端亟待高賢整理昨特再電陸公敦促即日來省俾得早卸仔肩 
陳宦現以湘中人士反對甚力由宜昌電致中央辭職政府因徇湘省各圑體之請擬調陳晉京即將底缺開除另行任命刻正物色繼任之人昨湘代表巳將此事電告來湘矣 
　　昨日總商會啟事略云桂湘唇齒輔車相依此次桂軍來湘救災恤鄰湘人同深感激初望陸督蒞長開歡迎大會表示感情乃者陸都督竟回旆永州馬邱各司令之軍亦相繼開拔茲聞沈司令又𥞊馬待發凡我商民應如何攀轅臥轍以盡地主情後經商定派代表挽留備筵犒勞鳴鞭歡送且拍放陸都督大照　寄呈以紀念 
　　軍樂連長聞占魁係湖北應城縣人前晚被一般冒充軍人匪徒藉搜索調查爲名蜂擁入内將聞連長之衣物銀錢刦搶一空并刦去武器多件昨巳赴府禀究劉督以假名刧奪迭經嚴禁此風不戢民命焉託特令長沙知事勘緝究辦 
　　現在大局巳定所有各屬民軍自應從速集合編定以資結束乃現在湘鄉安化新化寶慶平江一帶民軍無論曾否檢查俱未定有辦法以致軍心不定紛擾不堪衡州吳棟樞總司令以此非所以重軍政安地方之道故特請都督將各民軍中之徒手者責令各首領遣去其携有武器不願退伍者從速編齊以期了結劉督深以爲然特派程總司令爲編制處處長余範傳蔣明祺等爲處員飭令會同妥籌一切程司令等以各屬民軍之堪備成軍資格者（指有武裝言）應將一併調省酌量編組故特詳由劉督核准通令各地民軍首領務各於七月十號以前將所部持有武裝民軍率隊來省集合聽候編制勿得延宕自誤現巳勘定順星橋宗聖祠（卽曾氏家廟）爲編制處處址民軍來省卽駐紥該處巳於十七號正式開辦矣 
　　省議會定於明日（二十）開幕各節巳誌前報茲聞劉都督定於是日蒞會報告切昨巳函致該會知照矣所有議員公費現因政費奇絀鑄措維艱劉督擬暫不支給每員日給旅費洋二元俟將來財政稍有頭緒再行補給昨亦巳函知該會籌辦員等查照 
[川西各縣之兵匪患]  
　　㈠什邡匪患成都舊屬之什邡縣巨匪楊邊花等於前數日均各率其黨羽假冒護國軍名稱住紥距縣五六里之各大院中城内居民因之一日數驚該縣劉各事督飭警圑晝夜守城防範極爲嚴緊七月二十八號爲該縣趕集之期及至日中巿齊人民正各互相交換忽見北門外之小花園火燄衝天槍聲隆隆人民相顧驚惶於是各携貨物散去聞各街鳴鑼嚴扃栅子始知匪將追逼城下午後三鐘匪遂由北門鼓樓街及西門麻柳灣兩處放火延燒民房數十餘家警圑由城上放槍射撃匪亦進圍城下是夜鎗聲不絶直攻至天明砲聲始息二十九號又有大股隊伍由綿竹方面而來均執九五子快槍並有洋抬砲二十餘支紥於北門外羅漢寺復分住多人於東門外關岳廟午後二鐘鎗聲又起砲彈横飛蓋匪等復行攻城也惟來時出有告示一通署名爲四川西北路招討軍司令某中有敢拉植搶刧燒殺民房者按照軍法條例懲治并令敎堂敎士一律保護等語自此股到什後攻城頗爲劇烈惟確未燒燬民房三十號法國天主敎司鐸見匪等攻城激烈彼此相持不下恐城外居民受害遂出而調停全城中富室出銀數千元償彼軍餉俾各散去不料調停無效不數鐘轟　之砲聲又復發矣該縣被楊邊花等圍攻七日城中雖云日夜驚惶然尙能鎭靜防禦至六號十二鐘突來川西護國軍前衛司令某率隊有部下數百人均手持快槍紥於該縣南門外敎養工廠内派有代表數人入城與知事交涉午後三鐘該縣知事劉宏藻率警隊城防民圑共千餘人開北門遁去矣 
　　㈡德陽兵患川西綿州舊屬之德陽縣經陳前督所帶北軍前隊騷擾後人民巳受痛不堪近又有後隊北軍過道到縣即飭馬知事掉換兑換劵前後約六七萬該縣紳商等雖經承認然一時難以措辦北軍則坐索甚力該縣知事乃嚴飭差隊逐一催繳聞六七號澈夜催欵極爲急迫紳商等乃將所存之穀陸續出賣穀價因之大跌每一石僅售銀圓二元四五左右 
　　日前北軍在德陽縣内之大街小巷廟宇民房均皆駐滿有某隊北軍逕將該縣之聖廟洞開直紥其内所有一切柱石成爲繋馬之椿大成諸殿變爲寄宿之所至於門窗戸壁拆毁不少昨開拔後所遺之人糞馬糞遍地狼藉不堪見之者徒付諸一太息而巳該縣文昌宮向有古柏數百株大者合抱小亦徑二尺餘日前因北軍駐紥該廟復因街面柴炭昂貴購買維艱該軍等竟將該廟之古枯柏伐去二十餘株爲炊食之燃燒料云 
[浙江省議會仍如期召集]  
　　呂督軍兼省長定於九月一日召集省議會開會一節曾誌本報茲悉前日（二十三）接奉國務院來電云省長鑒華密省議會應否即行召集須俟國會議定再行辦理院漾印旋由呂省長復電云北京國務院内務部鈞鑒國務院漾電敬悉浙省前因屢據省議會議員依法請求召集并疊開政務會議討論僉謂省議會暫行法乃臨時參議院議决之法律本非命令所能廢止即京民國三年二月二十八日前大總統命令而論亦未言及廢止該法則省議會暫行法當然繼續有效不必經過回復之手續依該法省行政長官有召集之權責業經决定九月一日爲召集期公布在案各省必有議會巳爲今日衆論所同惟其權限應否擴充須待國會解决耳浙省議會召集期在國會開會後一月届時如省議會權限問題尙未解决自可暫據現行有效之省議會暫行法辦理毫無窒礙理合報告鑒核浙江省長呂公望迥印 
[蕪湖快信]  
　　蕪湖某敎會敎士於二十二晚接九江牯嶺避暑某西人來電　九江聞有不靖消息 
馬路眞華照相館日人若江政治前日毆撃第一路機關鎗隊某兵士一事此間諸日商亦不以若江所爲爲然現馬統領除一面飭各營約束兵士勿得與該日人爲難外并函請徐監督照會南京日本領事官核辦 
　　繁昌錦衛洲農民與因利公司因决水　鬭傷斃多命一案無湖祝道尹奉倪長飭後望往察勘以　核辦巳於二十三晚公回 
 
 
 

Page 7

 
 
蕪湖東北鄉發現蝗蜅氽知事得信親往撲捕並出示給價收買近日先後收買蝗蝻約三四千斤之多聞日内即可肅淸 
　　蕪湖總商會於二十二日開特别會舉定商事理案董事陶玉堂陸丙章揭愼五吳興周等四人周學熈刻擬在蕪湖創辦紗廠一所其廠基巳指定内河大礲坊上首卽乃翁周玉山住屋舊址秋間卽可經營一切聞經理其事者係一靑陽人寗姓宣城知事金梓才前日因公乘快利小輪來無次日即赴徐州謁見張督軍 
[川沙加征忙銀手數料之反抗]  
　　川沙公民黄炎培等致趙知事函云糼班縣長報事自公下車輿論無間地方深幸頃邑人走告忙銀忽加征手數料百分之二不日將出示開徵衆意大爲駭詫遂欲電籲上峰求免弟等竊以公愛地方當不出此無論川沙去歲災荒之後民不聊生方籌賑之不遑豈能復加負擔鄰邑上海災情較　於川沙忙銀尙邀酌減川沙災重而反增不惟民力不勝亦恐民情滋憤且大局巳在轉國之時立法機關不日恢復加税大問題此時萬不宜輕易提出手數料雖非正税同是出之於民不惟川人不願恐全省人士必出全力相爭弟等不願川沙掀此平地之波尤不願我公身爲衆矢之的爲此椈誠奉懇如果確有其事開征在即務宜立卽取消或擱置千萬千萬如果淸公辦事廉吏難爲吾川人决不恝置罔聞異日必有以圖報但此時加征手數料萬萬不可如此事係屬傳訛尤顯得公一言以袪衆惑謹專使率訽立候賜復祗頌公安黄炎培莊以涖張志鶴同啓 
　　又致下砂場秦場長函云敬啓者川沙去歲奇荒甚於前淸光緒三十一年而圑田濱海受災尤甚於關田乃圖田奉減冬漕而灶課下忙未減民間方以公文手續趕辦不及相諒謂待至本年上忙必當兩忙併減蓋光绪三十一年之災減征兩忙有成例也業戸董保旣已報荒請命於前迄尙未聞上忙減征之示正擬圖請酌減間驀據鄉人走告台座徇各圑地保非分之要求將於正課附税手數料之外准加貼役每畝制錢十文圑民羣相駭詫値此災荒之後半年來所引領期望之減賦問題旣未如願忽又於額征之外增加負擔創圑中歷來未有之貼役陋規弟等竊以爲執事亦蘇人知地方較深愛地方尤切當不出此違背輿論之舉動且時局巳趨正軌地方意思機關恢復在即加增人民負擔事件須待議决辦理此時萬不宜率徇劣保之一紙禀詞致激全體人民之公懷使告者之日而信也請速收回成命或有此禀而尙未批也請卽嚴詞駁斥之感係傳訛而並無其事也亦請迅予示復以釋羣疑弟等愛鄉並愛吾公爲敢竭誠奉陳統候明白裁答至減征一節亦乞查照川沙縣署上年奉准成案務於本年上忙串票加戳施行盼卽一併賜覆無任企檮黄炎培莊以涖張志鶴同啓 
[地方通信]  
　　無錫 
　　警察所革除陋習無錫於前淸時每逢官鑒舉行祀禮所用牛羊猪隻均歸民問辦差向不給價其承辦此差之人稱牛頭羊頭等名目圖邑宰牛宰羊各業按年須出陋規名爲貼差入民國後此項陋習業巳革除不意前年冬間縣知事丁方穀奉命籌備祀天典禮因省署規定用費僅一百元不效開支以故需用牛羊猪隻仍招牛頭等辦差此後牛頭等名目復活依舊需索規例頗爲邑人所詬病近日有牛頭張某忽與帮夥衝突禀請警察所根究即經警察所票傳兩造研訊之下心供和時代不應有此陋習張某自稱牛頭官廳不能承認爰即出示通告以後祭祀需用牛隻應由縣給價採辦牛頭羊頭等名目一律革除除出示曉諭外並咨縣公署立案以批流弊 
　　鎭江 
　　缺學欵准辦特捐鎭郡對江進化楊　鄉公立國民學校自成立以來所需經費專賴附税爲地欵餘無他項收入今年收税奇窘以致校用不敷甚巨該校長蔣鑫君特具詳縣公署請求撥欵維持經周知事飭行敎育欵産處查詢餘欵該處答以實無餘欵可橃故周知事昨特批飭該校長會商當地紳董舉辦特損以濟校用 
　　霪雨中米珠薪桂鎭地之風雨不息將及一月洲圩各田之秧苗巳被淹没難望秋收附近城郭之園圃所種菜蔬近亦腐爛不堪不能上巿變賣並聞金壇镖陽丹陽一帶秧苗亦多損害近日操米業者預料出産無多來源亦少故將米價抬高高米巳逹七元五角以外如風雨長此不息米價將有加無巳至柴草一項連日各蓬柴堆亦巳透濕不能開秤而鄉間現値農忙山柴樹枝又不多覯竟有持大洋一元欲覓乾柴一擔而不可得者倘若再不放睛則將成荒象故近日各農民莫不憂形於色 
　　保圩堤小輪停班來往鎭江邵伯之小輪本係逐日開班惟遇運河水漲時照章停駛以保堤身本年湖河水勢日見增加而霪雨連綿又復不稍休息頃鎭江柖商天泰永和等輪局遵章於二十四號將邵鎭早晚兩班暫行停駛以衛農田 
　　南通 
　　政治犯請釋未准日前鎭署所獲犯黨案嫌欵之周瑞琪施郁三周旦王子生等均經訊明判决分送如臯泰興等各該原籍地方監監禁在案茲聞周等各家屬見共和復活各處政治犯恢復自由者巳數見不鮮爰特具禀鎭署請求將周等釋放管鎭守使以政治犯雖在寛免之列尙未接奉督軍飭文未便批准　　淸丈事碍難停辦全國淸丈業奉大總統明令廢止惟南通舉辦淸丈係由地方紳耆規畫呈請官廳核准而行辦理以來歷著成效全境二十一區巳告完竣者巳有十八區祗餘三區正在進行未便中道而止盡棄前功故由縣署將上項不斃廢止之理由具詳上達巳邀批准繼續進行矣 
　　江北 
　　鹽城水災紀略邇來霪雨爲災居民受害非淺裹下河一帶興化鹽城等縣田禾大都淹没而以鹽城西鄉湖琛常盈三豐樓岡建高梁　等巿鄉爲最高低田淹没殆盡現巳薪桂米珠無從購買竟有佃田人家宰耕牛以供食者其家居什物典　無人顧問該處居民紛紛南往逃荒設當道不爲之籌欵賑濟恐飢民將流離載道矣 
　　杭州 
　　殷汝熊任高檢廳長高檢廳長王天木辭職遺缺以殷汝熊接充一節巳誌昨報茲悉殷廳長字督祥温州人爲參議員殷汝驪之兄畢業於日本法政大學曾任江蘇高審廳民庭長曁浙江私立法校憲法敎員此次莊廳長蒞蘇殷君辭職旋里甫欲北上爲呂督軍挽留任以高檢廳長之職業定於八月一日履新　　寗波 
　　商務分會改選會董定海沈家門商務分會前奉寗波商務總會公函轉奉浙江民政廳飭以商會前巳送有章程及發起人淸册並准先行備案應即依據新商會法選舉等因該總理特於本月二十一日依新商會法邀集會員投票選舉會董二十人是日到會投票者計一百十三人即於次日開票檢查票數劉雲茂得一百零五票王春生一百零一票張　畊九十六票張月峰九十四票王和生九十二票王熙生九十一票劉寄亭九十票宋志臻八十三票五守鍔八十三票鄭本薌八十一票周積善七十五票陳詠藻四十八票陳文榮四十七票　汝生四十四票樂純韾四十三票劉永成四十一票當選爲會董並公推王德生李珊美楊篤春等三人爲特别會董計候補當選者爲王守鋭吳文元等十人並聞於二十五日由該會　互選正副會長云 
　　湖北 
　　鋼藥廠總辦炸斃縉聞綱藥廠總辦沈儀廷君被炸慘死一事聞當日宛公轟至丈餘遠之將隂邊雙足炸斷手指全無血肉模糊不堪逼視園丁劉興貴全身焦灼號三四聲亦卽殞命長工韓福轟至四丈遠之草地胸腹洞穿號房李玉山因回話適逢其厄由地轟起高與簷齊落於西式大客廳石級上腦裂腿折沈公一足飛落屋頂一足撃至西徧園中均經尋獲韓福兩足撃入湖中僅撈其一此當日四人同難之慘狀也當經王督軍派劉石張宋四員先後臨唁並飭張副官監視後事即於是夜戍刻由廠備棺分别殯殮次日王督軍又賜奠金一千元賜同斃三工役各一百五十元並電請政府優恤 
　　山東 
　　軍署遷移之近訊軍署移駐工校巳數月於茲現各校開學在卽遷移問題萬難稍延聞張督軍巳决意遷出以明尊重敎育之意日前派參謀某君偕同測量員赴財政廳勘定地址測景繪圓大約暫駐該處至財政廳辦公地點擬移往銅元局又敎育會前因此問題曾具禀軍署請示頃巳奉復略謂除本署業巳定期擇地遷移外所有軍隊佔駐之省城醫學講習所歷城縣立各小校及益都第四師範附屬小校滋陽縣甲種工業學校等址巳通飭各軍隊并各縣知事知照妥善會壽届期設法遷移俾軍學兩界各得其所云云茲聞巳由該會函知各學校迅與各處駐校之軍隊妥爲接洽矣 
　　天津　 
　　召集省會之電請順直省議會議員致北京電云黎大總統國務院鈞鑒國會召復薄海騰歡惟各省議會上接國會下通民隠中則監督地方行政相維相繋關係至鉅自非法停止以來庶政淆亂官利民哭日甚一日我大總統及國務員新猷丕煥與民更始造福全國自可預定惟政治當過渡之時正官僚上下其手之日若不速立地方監督機關則財政蒙蔽吏治混淆不知伊於胡底語云地方不治國無以寗議員等代表人民不容緘默請援照國便明頒命令俾各省會尅日召集全局幸甚地方幸甚順直省議會議員邊守靖王秉壽袁華林王福延孔慶祿張樹枬孫宗渭董景勳郭熙洽冉凌雲彭桂馨王蘭馨馬樹田安明張煥然張玉琪閻作霖曹克祗楊萬選任守恭婁育熊王運生等一百十六人同叩直隷省長朱家寶亦致北京電云北京國務院内務部鈞鑒堂密自本年六月二十九日奉令召集國會全國人心喁喁望治均以恢復地方制度相期查民國二年各省省會係根據元年九月參議院議决之省議會選舉法選舉而來而民國二年之參議院議員又係由各省省會議員投票選出是國會省會戰權雖不相屬統系實爲一貫現在參衆兩院不日成立各省省會似亦在應行機續定期召集之列前聞各省省會議員巳多函電紛馳互相號召刻下直隷省議會議員亦有在津組織通信機關之聽應否即請中央明令召集以饜衆望抑或可由各省省長自行召集之處伏希裁奪見覆以便遵行朱家寶卄印 
[雜評一]  
　　國情（一子） 
　　前此國會中之爭黠第一爲國情二字凡提一案議一法有不便於政府自身者必藉不適國情以拒絶之其時之論憲法也亦曰憲法爲國家根本法與一國歷史上政治上社會上之情熊有密切關係故各國因國情之異而憲法内容卽緣之而殊今欲研究中國之憲法不可不先研究中國之國情此固當日政府派所最有力之主張也然吾以爲國情云者隨時而變憲法則爲大綱本係硬性的豈能如其他之細節瑣法逐一稱量現情而出况乎當日所謂國情者非能眞正洞悉無遺不過藉以爭權力之大小而巳故今後之論憲法第一祗須問國情之大體而不可專以國情爲主更不可假國情以爲爭權之利器專言國情異見必由之紛起假國情爲爭權之利器則其擾攘更不堪言矣 
今政府方面爲憲法問題之籌備而巳鄭重致意於國情吾故推+-論而預防之如此 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[丹徒縣巿鄉議會廣爲聯絡]  
　　丹徒縣巿鄉議會議員全體致上海縣議會事務所函云敝邑前以通函無所故登報以圖聯絡共謀恢復現經敝邑同人等再四磋議恐前報不能周知用再奉约仍圖聯絡且此次之謀恢復固宜圑結一致即他日明令公布尤不得不亟圖聯合俾謀吾蘇之公益此敝邑同人等不得不奔走呼籲者也現與敝邑表聯合之同情者巳有松江吳江泰縣等處惟開會地點未能取决應請迅爲函復以便訂期開會公决進行辦法是爲切盻 
　　附錄丹徒議會通函江蘇六十縣縣議員曁巿鄉議員公鑒前以恢復地方自治問題擬設臨時聯合會特登報通告諒邀鑒察松江吳江泰縣等處業經先後賜復惟開會地點未能取决用再函致貴處寄由商會轉交如有未經收到者請向各該商會取閲并希從速示復至爲盼禱此頌日祉丹徒縣縣巿議會議員吳桂林梁鴻卓吳瑀慶李炳麟李壽籛姜覲宸公啓 
[商法尙談不到此]  
商會議董謝天錫復上海總商會函云頃接大札藉悉全國商會聯合會請推代表赴京參與會事等因天錫按國事初定國會續開該會對於審查議員資格選舉副總統通過正式閣員諸事非一月不能藏事且重大問題開宗明義莫如憲法雖有草案而内容繁多非竭一年半載之力勢難通過商法一項揆諸法理應在民刑之後此時似無靖願之必要擬派代表一層天錫頗與本會會長意見相同應請從緩舉行謹此奉復 
[尊重人民書信之自由]  
　　本埠各公署及各交通機關轉奉交通部箇電開查約法第二章第六條載人民有書信秘密之自由現在檢查條例業巳廢止應卽曉諭商民於各處郵局均可照常自由遞寄毫無檢查遲滯云云 
[請釋租界拘禁之政治犯]  
　　松滬護軍使昨致楊交涉員函云本月十四日奉大總統申令現在懲辦國賊條例及附亂自首特赦令業經廢止所有本年七月十二日以前因政治犯罪被拘禁者應卽一律釋放其通緝各案亦一律撤消但觸犯刑事罪名者不在此例此令等因奉此除前上海鎭守使署及本署判處徒刑監禁陸軍監獄之政治犯徐惟一等三十八名業飭遵令開釋并咨陳備案外查租界會審公堂判决本國罪犯亦屬本國法權之行動所有本年七月十二日以前先後拘禁之政治犯自應遵令一律辦理相應函請貴交涉員即便轉行公共租界及法租界兩會審公廨遵照辦理至申令旣有觸犯刑事罪名者不在此例之語則凡不屬刑律内亂章之犯罪均未能援以爲例并請飭行該兩公廨將應行開釋之純粹政治犯各姓名案由註明收禁開釋日期詳細列表備文送署以便彚轉備案盼速施行 
[詹大悲行將出獄續誌]  
　　黨人詹大悲前被中國偵探指爲私造鄂省官錢局票夥刦湖北富紳及圖謀三次革命將詹與同伴溫楚珩一併拘解公共公廨迭經訊供判溫釋放詹則押至本年陽曆年終開釋茲自黎大總統受任後巳有明令恢復約法取消黨禁故由詹之家屬禀奉楊交涉員函致公共公廨轉商陪審西官美領事及捕房麥總巡帶堂核釋在案茲聞外交圑對於此事一致贊成巳照復公廨檢察處轉知捕房定於本星期四（即二十七號）將詹帶堂釋放 
[撤銷滬杭路線檢查處]  
　　松滬護軍使楊君以刻下大局安靖所有滬杭路線前派之檢查處應卽撤銷故特飭令該檢查處長王琪迅將所帶隨車檢查員四名於二十四號起一律撤去前由路局給發之隨車證劵即飭該四員迅速繳銷惟檢查處名義取消後該員王琪仍委爲滬杭火車稽查員專查私帶違禁物件並飭查察駐站保護軍警是否認眞從事云 
[旅滬閩人力拒北軍]  
　　李厚基在閩擁兵自固袁氏死後尙疊次運儎北兵入閩曾經海軍總司令李鼎新電詰李厚基據李復電則諉稱係閩鹽政處所募近尙運兵不巳且請領大批子彈入閩旅滬閩人聞之大動公憤爰於昨（二十三日）在三山會館特開大會討論此事到會者約三百餘人林學衡史家麟張琴宋淵源曹振𢡟劉映奎諸君均有演説嗣經全體議决請領子彈一事另行討論辦理其運兵一事先行電詰福建鹽運使劉孝祚並令立即停運其巳經運入之北兵則電請中央即行撤退電文如下 
　　致閩運使電福建劉運使鑒接李將軍來電稱此次由滬添運北兵入閩補充鹽緝隊係由公主持查鹽緝隊向有定額縱不敷調遣儘可就地招募當此大局漸次底定政府方注意結束軍隊而閩省一隅驟加多數客軍羣情疑駭謠諑乘之萬一有變誰尸其咎此間同鄉迫於公憤昨特開會决議請公立將此項軍隊停運以全大局而杜淸議吾閩幸甚主建國會議員宋淵源劉映奎朱觀玄張琴曹振懋陳堃陳承箕旅滬福建同鄉會幹事郭　史家麟何扶桑王君秀倪則忠曁全體會員同叩 
　　致國務院電北京國務院鑒前經本省旅滬國會議員電請撤回駐閩北軍業奉大總統交部核辦等因現在大局漸次底定所有雲貴起義以後派往各省軍隊均巳陸續撤回閩省僻處一隅尤無用兵必要伏乞俯順輿情迅將雲貴起義後派駐閩省北軍一律撤回以维治安而冺猜嫌大局幸甚旅滬福建同鄉會幹事郭樂史家麟倪則忠王君秀何扶桑曁全體會員同叩 
[國務院對於殖邊銀行之主張]  
　　駐　楊交涉員致上海總商會函云昨接農商部函開准國務院秘書廳函開准貴部提出徐紹楨函陳殖邊銀行之地位及維持不維持之結果與辦法一案茲經國務會議决商付五年公債等因相應函達查照辦理等因准此除函知殖邊銀行遵照辦理外相應函達查照等因相應函布卽希貴總商會查照爲荷 
[張公權對於工部局自鑄輔幣之意見]  
　　本埠自新小銀圓風潮發生以後旅滬西人頗有主張援照香港成例由工部局自鑄輔幣者本埠中國銀行副行長張公權曾將對於此事之意見著爲論説略見字林西報及上海日日新聞茲將原著華文披露於下 
自南造幣廠發行新小銀幣及巿上發見僞幣以來上海西人頗主工部局自鑄輔幣之説贊成反對各持一見至此項計畫之當行與否鄙人不欲有所論評所欲言者則中國貨幣制度之根本缺點是也主張工部局自鑄輔幣者實於中國幣制之眞况不盡瞭瞭設其計畫果見諸實行不過在租界以内多增一種輔幣益使流通貨幣日趨複雜耳 
　　上海交易媒介之標凖貨幣銀兩也銀兩者以其重量而驗價實不啻商品非貨幣也因之小銀角銅元等 
之種種輔幣皆以銀兩爲標凖以其實質而日有巿價如英洋爲七錢二分龍洋七錢一分九釐小洋每十角合銀六錢三分二釐銅元每一百九十二枚合銀一兩均以其實質爲標凖而巿價日有不同其賣買等於商品故工部局輔幣即使實行不過於巿場上增一種價値稍高之輔幣每日中國各錢莊間必至多開一種行巿如是烏得謂之眞正貨幣乎以鄙意言之工部局果欲使上海有眞正之貨幣必先廢除上海行用銀兩之習慣并有一定之本位貨幣不然如主張工部局自鑄輔論者所謂自此得見上海有眞正之貨幣徒空談耳工部局之輔幣實新商品也 
　　更考其主張此計晝者謂所鑄輔幣將以墨洋或香港洋爲標準并得以平價兌換雖然余不能不一言者邇來内地各處均用龍洋即上海一埠英洋日就減少龍洋日見增加如目下所存不過二千萬左右而中國爐房尙鎔鑄不巳不久墨洋將有消滅之慮即不消滅龍洋流通之日廣實爲自然之事實無論華人洋人均不能不收用龍洋但龍洋低於英洋而工部局之輔幣以英洋爲標準則以龍洋易工部局之輔幣必加貼水而每日貼水行巿必以英龍相差多寡爲上下而日有行巿如英龍相差一釐貼水七文相差釐半貼水十文以此類推煩雜不可紀極兑換店中必日掛一龍洋換工部局輔幣之價或发角九十文或九角八十文工部局所謂便利居民十進輔幣之目的仍不易達到也 
　　工部局若銀銅二輔幣同時發行則將增加無數行巿如錢莊間將有每銀一兩換工部局銅輔幣之行巿小兑換店中增加以下四種行巿（一）舊銀輔幣换工部局輔幣之價（二）中國銀元換工部局銀輔幣之價（三）中國銀元換工部局銅輔幣之價（四）中國銅輔幣換工部局銅輔幣之價如是因工部局幣之發行而巿面反加複雜卽一般公衆其使用貨幣者亦日就迷惑也且因此而小雜貨店中之物價其値小銀角二角或一角或値銀元數枚者必至有二種價格而付價之前必須聲明付以何種貨瞥詎不益臻困難乎 
　　如是則所謂便利居民使租界以得貨幣之統一者恐屬理想結果反使巿場益趨煩雜而居民徒感不便耳即曰工部局自定輔幣之兑換價格但不知中國輔幣之流通於各省巿面者實不在少數據幣制局一九一二年底之調查報告二角一角之銀輔幣有二千六百萬元十文五文之銅元有三萬萬枚之多且上海實爲金融中心與他埠之關係至爲繁多焉能使上海貨幣獨立自成一區域而不舉外界往來不受中國巿場貨幣之支配乎故欲以工部局自定換價而免輔幣價格之煩雜又屬不可能之事也 
　　且中國輔幣與工部局輔幣同時並行其發行之初小店舗中必稍加區别其後彼等思趁此圖利其向以舊幣售賣同等之物今必以新輔幣出售矣若以舊輔幣並將要求補水矣如是物價將無形增漲警如中國飯店中小工吃飯向來每飯一碗銅元二枚今若與以工部局幣二枚彼未必能多予以飯久而久之飯店中以爲每向値舊銅元二枚之飯今非新銅元不可若與以舊銅元飯量必減少矣如是物價增高於無形之中而小民實受其苦因此人民均喜用劣等之舊幣而惡貨驅逐良貨之原則必受通用矣 
更有言者則上海小兑換店向來恃兑換而營利每換大洋一元可得十文或二十文之利換小洋一角可得一文或二文之利今工部局若以平價兑换彼等無利可圖必不樂於兑換即曰黄浦灘各外國銀行可以擔任兑換此固非事實之論即曰行矣居民以極小數而必至奔走於黄浦灘其煩雜爲何如耶久而久之人民均不喜用新輔幣而新輔幣將絶跡於巿場矣 
　　故中國全體幣制不加改良或工部局不能將租界以内所有中國貨幣一律驅逐另立一種本位幣則新幣之發行實有害無利之事也 
[兩路接軌工程近紀]  
　　滬寗滬杭兩鐵路接軌工程因小沙渡附近路線經過之地約二十畝有零係某洋商之産地價過昂尙未購定故通車日期尙難預定現聞交通部飭將梵皇渡車站之票房及該處南岸至梅家弄之枕森軌道從速鋪設故由該路局長先將票房雇工建造所有梵皇渡以南之枕木鋼軌昨亦飭令工程處迅速接鋪一面又飭購地委員速將某洋商之地趕緊商議購買以便通車云 
[官産處止轉道契之反動]  
　　上海慈善圑總董郭廷鉁凌紀椿詳縣知事文云奉鈞署第三六六號飭開案查二十七保十圖念字圩義塚地前因淸理江蘇官産處指爲官置義塚據上海慈善圑具詳聲明義塚地實係地方公産巳函請淸理江蘇官産處鑒核並函致會丈局查照各在案茲准會丈局函開英商新康洋行請轉英册八八九五號道契附交貴縣印諭一紙旋准淸理官産處來函止契即經函達貴縣查照並准函復亦即照轉在案茲又准該處復函到局合再函致並將原函另紙抄請鑒核究應如保何辦理希見復等因到縣查閲抄函以縣署原文並未提及縣諭指爲未承認給諭又以棲流所附交印諭爲弊混查官産處前指此地爲官置義塜引證於志書案據慈善圑原詳專就官産處引證之項逐條聲叙並未解釋於引證各項之外是以未及縣諭果爲官産有縣諭亦爲官産果爲公産無縣諭亦爲公産其根本問題止須辨明爲官爲公本與有無縣諭無關至義塜地轉移於棲流所係因廣肇山莊函商以義塜地劃歸山莊應用另以山莊東邊毗連棲流所之地畫劃歸棲流所爲推廣桱流所工藝廠之舉與山莊訂約進行交換産業於公産無所損失不能無縣諭以資稽考義塜地與棲流所同一歸於慈善範圍前由上海慈善圑詳請給諭有案可稽更不知官産處指爲弊混何所根據合將抄函照錄飭仰查照具復察核等因奉此查二十七保十圖念字圩義塜地確係地方公産前經敝圑詳稽縣志逐條聲叙在案今會丈局所抄該處原函旣不能於巳經駁辯之外另指證據僅以同善堂與棲流所之轉移爲疑點又以所領印諭爲弊混而故作遁詞武斷謾罵此眞所謂卑劣伎倆也如果敝圑有弊混情事該處儘可向法庭起訴聽候裁判何得但以止轉道契阻礙地方善舉之進行奉飭前因合再據實具復應請鈞署函復會丈局務速照案辦理以全公益而免稽延伏希察核施行實爲公便 
[後崗鎭烟案一再上訴之結果]  
　　前松江禁烟委員沈成兆曾在後崗鎭查獲私藏烟土違禁吸烟之汪望雲解送松江縣公署訊究旋由汪姓家之司賑蔣咸並親戚潘　卿等爲見證以確由前自治委員孫家相警董孫枤等爲之過付賄洋由沈委員收受等詞控經上海地方審檢廳訊明判决沈成兆孫家相孫枤等各處三等有期徒刑嗣沈成兆等不服上訴高等廳減孫枤爲四等有期徒刑孫家相爲五等有期徒刑各在案惟沈成兆等仍不甘服上告大理院業經奉文將原判撤消着原審衙門重復審判前日下午由第二法庭傳集在案人證辯論良久以蔣潘供詞前後不符飭將沈成兆等當庭宣告無罪一併 
 
 
 

Page 11

 
 
省釋 
[恢復商圑之建議]  
　　上海商圑公會會友袁頌豐爲恢復商圑事通告會中同志云方今黎大總統就任恢復約法薄海同歡約法旣巳恢復自治當然復活商圑爲地方自治之一如何重要母待贅言上海商圑創辦最早又爲各地之模範遷聞閘北巳有成立之信我南巿曷可居於人後鑄備伊始手續繁冗頗非易事故鄙人略具芻議爲諸同志集議時之議案尙乞採納曷勝盼切茲將建議錄左（一）召集前次舊職員議决籌備草章以爲實行之方針（一）假定交通便利之地暫爲集議之場所（一）所需經費應請商會擔任（一）原有之公會會所及鎗械應設法收回（一）會友以品行純正爲合格尤當恪守會章（一）進行方法俟籌備就緒逐漸擴充 
[製造局之減政主義]  
　　陸軍部以上海製造局額定購料費用及員司工匠薪工等項每年祗有六十萬金而該局各廠委員司事曁工匠人等之工資每月計需三萬數千金若將購料各欵併計在内則每月需欵何止五萬金核與額定之數大相懸殊現在財政困難屢請籌濟無從撥解故擬將該局砲廠砲彈廠機器廠鑄銅鐵廠鎗廠鍊鋼廠等工匠酌量裁減其餘一切經費亦酌核減少以節經費昨巳飭由該局李總辦將鑄銅鐵廠之工匠先行裁去三十二名其餘各廠工匠自下月爲始再行裁減 
[註銷嫌欵盜案]  
　　前在法租界八仙橋開設順昌烟膏店之吳耀林（即吳耀楚）賃居孟納拉路四百四十六號門牌三間兩廂房屋因内無器具被新閘捕房探目陳雲忠查見以其形跡可疑恐係盜黨機關禀明捕頭前往搜獲私土數十包金戒二十餘只將吳與其友陳阿寶一併拘解公共公廨訊供收押在案昨晨復訊據捕房禀稱查得被告並無爲盜情事請爲核示中被官得禀擬將被告釋放忽據洋藥公所代表律師上堂譯稱西告等私藏紅土未便開釋應請押侯訂訊堂上准之遂判將嫌疑盜案註銷私土案押候訂期研訊 
[烟土留候化驗]  
英租界寗波路二百六十七號門牌向爲掮客之湖州人宋振明又馬霍路一千一百六十號門牌藍熙安又東棋盤街四十五號門牌烟土店主吳子雲吳雨雲田均私藏紅　　土被洋藥公所查悉於前日協同捕房分往三處搜獲私土一併帶入捕房昨經公共公廨傳訊即據洋藥公所代表律師上堂譯訴前情並稱藍熙安因持紅土至廣東路捷興烟膏店掉换烟膏得以查獲今臨訊不到請爲核奪宋振明延朱斯芾律師到堂代辯會審員王肇之君商之美領别君判被告退去烟土暫存捕房候化驗再核 
[菸酒聯合會記事兩則]  
　　㈠成立大便菸酒兩業爲免除苛税起見發起菸酒商聯合會於本月二十三日在四明公所開成立大會首由該會主任陳良玉君宣布開會宗旨發表意見痛陳疾苦聞者動容旋票舉陳君爲總幹事報告各處意見有減税主義産銷並徵主義産銷分敎主義歸併公賣主義取銷公賣主義取銷牌照主義商認主義等等復經公推代表公推副幹事諸程序會場整肅秩序不棼是日來賓演説者有洪承祁袁履登秦聯奎在君洪君熟悉鹽政以鹽税之盈虚徵菸酒之利弊袁君熟悉外情演述國貨不發達之故並勸諸商挽冋權利秦君根據國情博徵學理力陳税目繁多之弊語尤沉痛提出治標治本二策並以積極進行爲朂三君演説備受歡迎内中惟秦君演述最久錄其要旨如下我商民之苦重税久矣而以近年爲尤甚同一貨物捐税迭徵一之於産地再之於銷場而沿途局卡層層剥削更有不勝其擾之苦然此猶一般商人共受之苦痛也若我烟酒兩業則更受特殊之若痛正税之外益以增收貨捐復加牌照明明加税而美其名曰公賣我商民創鉅痛深膏血將竭一般理財家不之憐惘復藉口學理主烟酒重税之説以避與論之攻繋不知消耗之税多取不虐行之外國則固然矣若我中國情勢不同事實通異國内工業如此糼稚又以條約之拘束不能自定税率實行保護貿易之政策以致舶來之品日增月盛國内土産奄奄垂絶我烟酒兩業正如久病之軀危同風燭非亟培元養氣終恐不起長此暴徵勢不至國貨永絶於巿場不止爲淵敺魚爲叢敺雀思之良可痛心今此諸君聯合圑體力求補救洵爲切要之舉聯奎不才欣逢盛會敢就管見所及略貢芻言以答貴會主任相邀之誠意凡舉一事必先定其鵠夫然後依事理之當然而預備實行之今日諸君爲自救起見發起大會志在裕國便商巳不待問所有俟乎研究者即如何而可裕國便商耳按之本年預算全國酒税收入七百零八萬五千一百六十三元以全國一千七百九十一縣區平均計算每年每縣負擔酒税三千九百五十六元全國菸税收入一百八十二萬六千六百十六元平均計算每年每縣負擔菸税一千零二十元全國菸酒捐菸酒牌照税菸酒税增收三項收入七百四十萬零二千零二元平均計算每年每縣負擔三項捐税四千一百三十三元全國菸酒公賣費收入一千一百六十八萬元平均計算每年每縣負擔公賣費六千五百二十一元統上列諸項國家對於菸酒之收入共計二千九百九十九萬四千一百八十一元再以平均計算之則每年每縣負擔對於菸酒捐税公賣等欵計一萬五千六百三十元爲數誠不得謂少但果能按表實收尙不失供給國用之本意而我菸酒兩業之負擔豈僅止此數目前第一急務即在剔除中飽果非國家所得者悉返諸商民立一簡單法則杜絶留難之患庶國計不因而見絀商民亦實沾其惠裕國便商當不外此雖然言之非艱行之惟艱剔除中飽積弊難淸改良税則手續繁重苟非因時制宜兼鑄並進竊恐無以如吾人之初願不揣愚陋敬獻標本二策以備諸君採擇（甲）治本無論任何捐税其法則皆非國會通過無法律之效力國會議員來自民間洞知疾苦貴會可將一切利弊提出意見請求國會議定税率改良徵收方法載之法規垂諸久遠所謂根本的解决也但目下國難甫平百端待理建議雖可始於今時成議尙有待於來日我商民火熱水深勢難縣待爲救急計則治標之策亦尙可行（乙）治標目前政府改組國會回復民權巳漸伸張當税法未經議定之前可要求政府變更舊例劃一税目統一徵收機關手續務趨於簡單吏役自無所利用中飽之弊可絶留難之患可除此舉有益於商無損於國當不爲政府所拒雖曰暫顧一時未必一勞永逸然於法律未定以前得此結果亦尙可較勝於曩昔也以上兩端如有一當則聯奎更有極簡單之一言爲諸君告即事貴實行四字茲事體大討論調查原不可免惟恐過於遷延收效太遲未免美中不足即就調查一點言之以中國之大交通之艱非數月不爲功此數月間我商民之負擔末由輕減及至請願於國會與政府如彼時仍以調查爲必要勢必再事調查又須多延時日憑見以爲但須抽查最繁最簡之區得其究竟以爲請求之資料似覺輕而易舉如政府必欲調查全國可由貴會請求協同辦理以除上下隔間之害而收事半功倍之效淺俗之見是否可行唯諸公正之 
　　㈡歡宴代表菸酒聯合會前晚在英租界四馬路美德利番菜館歡宴各處代表兼開評議會本外埠菸酒兩業代表蒞會者六十餘人杭州紹酒業代表陳克堂朱明惠單玉麟軍子安適於是日到滬因亦相邀入座開會後經衆擬定上政府電稿兩件隨即拍發並由本埠菸酒兩業添舉會計董事各一員酒業爲史燕堂菸業爲籥良軒茲將兩電原文照錄於後（其一）北京大總統國務總理財政農商部總長全國烟酒事務署督辦鈞鹽中國烟酒兩業農工商民賴以謀生者數萬人前淸未季重捐疊税民巳不堪民國以來税未未減捐復倍增秕政示除留雞益甚外貨日湧國貨日疲牌照甫起公賣又興名爲仿行外國成法實則税上加税捐上加捐外國專賣名實相符中國公賣竭澤而漁長此外货暢行土貨滯銷商民生計將窮國家税源將絶上下交困不妨預言不得巳集會公决具情籲懇體恤商艱明發命令改良税法廢止公賣統一徵收剔除中飽以維商業而保税源中國烟酒聯合會總幹事陳良玉副幹事洪少楚賴漢濱陳懋屏陳祝三密友琴曁各處代表二百十一人公叩（其二）烟酒兩業爲討論改良捐税起見由各省各埠公推代表來滬公同組織中國烟酒聯合會業於二十三日正式成立選舉陳良玉爲本會總幹事洪少楚陳樾屏陳祝三宓友琴賴漢濱爲本會副幹事除另陳意見外特此電聞中國烟酒聯合會 
[巡廻講演圑之組織（續）]  
　　第十一條講演圑出發應給予護照其在各地得商請警區保衛圑保護 
　　第十二條講演圑出發除酌借住公地外其舟車膳宿等費由額定旅費内開支 
　　第十三條得帶左列各項輔佐物品（甲）含有敎育意味之幻燈及活動影片（乙）含有敎育意味之音樂及有益之圖畫（丙）理化儀器標本（丁）其他關於社會敎育物品 
　　第十四條出發時應佩帶徽章其式另定 
　　第十五條每届出發將講演要項擬編稿本送主任核定 
　　第十六條自出發之日始應各備日記就所過所達各地接觸事項及其社會狀况人民特徵詳悉記載報由主仛彚報省長查核（規程巳完） 
　　委定各組講員姓氏第一組張國政夏掄升第二組承振華周昌時第三組朱應元張兆可第四組陳錫祿侯兆圭 
　　第五組陳汝道丁春生第六組杜進王家槐第七組項延釗王從禮第八組狄迺健徐平第九組張榮瑚申延秋第十 
組謝汝霖于琪 
　　預定巡廻日期及經行各縣路程表從略惟預計以九月二十日至三十日爲上海巡廻講演之期云 
[官契局定期歸併]  
　　上海官契局致各鄉分辦處函云敝局定於本月底結束歸併縣公署辦理所有七月份淸單契紙存根等件曁官中費收支數務乞尊處於月内造報以便彚造總册不勝企禱之至 
[委任圖董]  
　　上海巿二十七保一圖圖董張良訓病故刻由該圖公民推舉張鴻敦繼任函請巿經董轉詳縣知事給予委任巳奉核准知照 
[省委就商要事]  
　　江蘇齊省長特委候補知事陶文煥於昨日來申假寓北巿午後即至上海縣公署謁見沈韞石知事晤商要公良久始去 
[巴西領事出游]  
駐滬巴西總領事雷斯前日赴内地游歷所有一應公務暫由副領事施球代庖 
[東南區淸潔捐投標揭曉]  
　　滬南東南區淸潔事宜因承辦人欠繳公欵曾經工巡捐局出示招商投標承辦茲聞前日由局照章將投標各商人揭曉内有汪洽記標數最多計一千四百零五元照章得標當即諭令覓取殷實商保並呈志願書及預繳捐洋三個月計洋四千二百十五元聽候給諭承充 
[首盜歸案訊究]  
　　浦東船塢工頭朱雲卿及同居之姚林發曾於五月初一夜被盜行刦將姚拒傷嗣經拿獲盜犯魏起欽劉開琪王三于三及在逃匪首稽茂生（即王八綽號老頭子）之姘婦稽宗氏等由地方警察所解送地方審檢廳訊明判决魏劉各監禁五年又三個月王于並該氏分别保釋候緝拿稽茂生到案再究茲由該所將稽拘獲暫行收押即由該所主任景毓華禀明上海縣沈知事於前日飭將稽押解地方廳昨日午後由檢察官將稽提案並提同在押之魏劉兩犯質訊一過判令分别還押候示 
[請銷逐出租界之舊案]  
　　舒德生於西曆一千九百零九年間因犯賭案由據房拘解公共公廨訊實收押期滿逐出租界在案昨晨舒延律師投廨聲稱舒巳釋出多年向來安分現覓得上海總會西崽生意特延敞律師到堂請求准予取消逐出租界舊案准其自由營業願爲覓保到堂具結等語王襄讞商之美領郭君着覓一千元妥保如六年内無違犯法律情事以後准其自由 
[粤婦拐帶女孩]  
　　婦孺救濟會調查員余杏鐮偵探虞占順等昨午在招商局廣利輪船上查獲廣東拐婦梁劉氏及被拐之九歲女孩林弟又年約二歲之無名糼女一口當即押解地方檢察廳請爲訊究 
[串拐婢女之刑期]  
　　婦人朱徐氏因與南翔人孟阿坤串拐唐家衖三百七十三號門牌婦人徐周氏家之十六歲婢女阿秀關賣被控捕房由探將徐氏與孟及婢一併查獲昨解公共公廨經中西官研訊屬實判阿秀交其主母領回朱徐氏押半年孟押三月一併送請原籍嘉定縣知事照判執行 
[拘獲拐案關係人]  
　　蔣和祥因傳銀如之女秀絨拐案内牽涉昨由捕房將蔣拘解公共公廨請究中西官以此案前由德領陪審判被告押候禮拜六解訊 
[地方廳研訊姦案]  
　　婦人王陳氏探護軍使署偵探馬善嗚程錦驥郭先耀誘姦伊女王阿二一案前經地方檢察廳訊供判郭先耀收押在案前日又由軍署將馬程兩偵探續解檢廳請爲訊究昨午經檢察官諭將王陳氏母女傳案提同馬等預審良久判馬程郭三人分别收押候究 
[女子被污]  
　　陳文泉誘拐汪沈氏之姪女沈福貞至福建路五十六號門牌浦江旅館内姦宿兩宵被氏偵悉前日報告捕房將陳與女一併拘獲分别收押昨解公共公廨經中西官研訊屬實判陳押西牢半年沈女押候傳其未婚夫屬到堂再核 
[查究運動縣幕之虚實]  
　　滬海道公署昨批陸少蘭禀遵批赴縣陳明延攔不批請檄縣飭吏立拘由據禀陸春霖飾詞敗露情虚運動縣幕延擱不批等情是否屬實仰候飭上海縣知事查案核辦此批副禀發 
[誑騙律費之懲治]  
　　粤人陸伯全因知陳爲卿之友陳竹山被訟案牽涉僞爲代延律師向陳爲卿騙取律費銀一百兩後被察破報告捕房由探將陸拘解公共公廨訊供判交三百元人洋並保在案昨晨復訊先由原告投訴前情請究繼由見證陳桂華陳定三到堂證明被告欺騙情形訊之被告亦與見證胡惠泉楊阿寶等力辯並無其事中西官以案證確鑿未便狡賴判陸押西牢三月示儆 
[究竟有無盈餘]  
　　陳德安德文兄弟兩人投法公堂控稱前與堂兄陳德楨合開押店商人兄弟兩人得三股德楨得七股店巳開設三十餘年二十五年内用人經理年年賺錢後由德楨自爲經理此梭五六年中非無盈餘德楨則反稱虧本照商人等核算連同官利應分洋八千餘元向索不睬請求訊追德楨供前與德安等之父合開押店並無合同店中歷年虧本並舞盈餘分派有帳可證判各延公正人將賬算明禀覆候斷 
[房屋無須拍賣]  
　　徐顔記前投法公堂控稱唐新記前將坐落法界敏體尼蔭路租地建造屋之樓房三幢抵押銀一千二百二十五兩過期不贖求追等情當因飭傳不到故判將房屋拍賣作抵在案今又由原告投稱唐巳出場理處明白求免拍賣判准予銷案 
[土販無力認罰]  
　　法捕房探目黄錦榮等先後拘獲販賣紅土料子之王祿天等解送法公堂判王罰洋三千五百元金富元罰洋一千八百元王洪初朱修仁各罰洋六百元又冒名頂替到堂之王永江罰洋五十元王等均挺押不繳續解公堂請追王祿天等均供實情無力認罰請求寛宥聶讞員商之法副領事德君判王祿天改押一年半金富元押一年朱修仁王洪初各押三月王永江押滿一月如能繳洋准予開釋 
[婦人逞兇受罰]  
　　住居閘北夏家弄同和里之婦人羅曹氏前日雇錫匠陳復興來家修製錫器疑陳偷減錫料口角之下致起爭毆陳被該氏踼傷下部由四區崗警一併拘入警署送至司法科由嚴科員訊得該氏疑竊無憑不應逞兇行暴姑念婦女無知從寛罰洋四元以儆 
[流氓誤人子弟續誌]  
　　程金耀控流氓蔣阿三徐連生唆使伊子寶寶竊取家中衣飾押洋三十五元供彼揮霍並購辦衣服時表鞋帽分别穿着請求究辦等情昨午由地方廳端木推事官與劉檢察官開庭研訊之下以蔣徐兩犯詐欺取財罪當然成立判各監禁三個月以儆 
[狹路相逢]  
　　陳阿六昨在西華德路被仇人毆傷倒地由一千一百八十四號華捕巡見送入捕房捕頭命送同仁醫院療治再行核辦 
[衛生糖果之精美]  
　　南京路十一號沙利文洋行出售各種衛生糖果其製造者爲美國著名製糖能手每日現制現銷無越宿貨糖之質料精良加重其花色又甚繁用爲禮物人所歡迎有名可可糖者其所用之蛋白質確由生鷄蛋中分泌而來非如外國來路之可可糖以人造蛋白質裂之也 
[氣候報告]  
　　（上海徐家滙天氣測候報告） 
　　巳過者之報告七月二十四日石垣島之颶風與日本高度相遇漸見上升斐利濱東之中心縮小全海濱一帶信風復生上海晴而凉二十五日上海多雲而晴氣候涼烟霧頗多凉風和適來自東北東氣壓在常度之上二十五日下午四時前二十上小時内上海氣候温度至高八八●四至低六六●二去年同日至高九二●六至低七六●四 
　　未來者之推測二十五日下午四時三十分豫測菲利濱東面之新颶風將向西北西或西北進發海濱一帶有東凉風天氣晴 
雜評二 
[民意機關（訥）]  
民意機關最高者爲國會今巳定期召集矣其次爲省議會今浙省首先决定召集蘇亦開會不遠而各省之繼起不待言矣其下爲地方自治今江蘇丹徒縣巿鄉議會發起聯絡各縣預爲籌備而規復之期亦近矣是三者備而中國之民意機關乃完全恢復吾願辦是事者勿徒有民意之名使徒有民意之名則眞民意仍在機關之外仍將起而與此機關爭也故吾敢首告之曰民意機關須時時保存此民意於機關之内而不可須臾刻離 
來函 
[沈家園並不開放]  
　　敬啓者頃見貴報新聞攔内登载沈家花園任人遊覽一節想爲訪聞所誤蓋沈家花園乃沈志賢君之住宅萬無改作公園任人遊覽之理惟沈君近擬於該處西首租借地畝另關一園實與原有花園不相聯合然亦不過慘澹經營崇尙樸實藉爲高人雅士游息而巳恐滋誤會合亟函請更正爲荷姚姚鴻謹上 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬逮捕禍首法] [  鐵仙]  
　　捕盜易捕賊難捕黨人易捕禍首難盜也黨人也一則衆竊伎短一則冒險力强故漢有龔遂不稱其異淸有端方莫名其賢若夫民賊禍首所行奸宄所謀隂詐厚驗入國外之籍滑脚走歐墨之遙金山銅穴堪爲保障斧鉞刀鋸視如弁髦此所以今之君子太保得逍遙法外政府懲辦無所措手也是用深慮極籌敢將逮捕禍首好妙之方條陳如左 
　　（一）宜請玉皇大帝捉拿也禍首倡亂早觸天怒順天應人莫如進表玉帝請即發天兵天將下塵密拿吾想天心厭亂誅惡如仇必能俯如所請立予雷厲風行雖以神通廣大之孫行者活潑敏鋭之大財神恐亦難逃恢恢之天綱而刺朿手就擒矣 
　　（二）宜請閣羅天子逮捕也施公之判曣脂假城隍以訊盜龍圖之探柳氏借牛鬼而伸寃良以褒善黜惡隂陽所同兩界危難原有相助爲理之義焉故逮捕禍首亦宜商請閻羅天子轉飭白無常星夜來陽如數拿解以期懲辦若將渠等魂魄攝於隂殿再由陽間法庭委任代表假包公過隂床赴隂於是隂陽會審在政府可不多費手續而使若輩領略些油鍋刀山風味亦足以稱快人心 
　　（三）宜請山神搜索也少猴歸洞肥羊入山燕子尋泥野猪退巢似此持險憑夷則舍照會山神代捕外别無良法且該神有保護山中安寗之責此項毒物决不能聽其爲患嚴穴故請以嚴加搜索或驅出山林（本引渡意）當亦爲山神所首肯也 
　　（四）宜請海龍王捆解也有以禍首狂蕩不覊擬爲八仙者八仙時遊大海若請五路龍王高駕海濤帶領蝦兵蟹將以及鯉魚蚌壳精等四處包圍彼八仙雖變幻百出而値此激烈風潮亦不免望洋興嗟捆載而歸固指顧間事耳 
塵餘觚剩 
[碧蒨] [  野鶴]  
　　碧蒨者姓吳茂苑故家女貌絶麗姽　可人寡言笑長日居樓時拈韵語或度洞蕭客固莫能窺也父小香早殁僅生碧蒨及其兄儀聖母黄氏絶愛憐之蓄婢可十數曰鶯兒者便嬛得碧蒨歡鶯兒亦奉侍維謹未嘗忤也黄固知書晨夕復課碧蒨讀晚唐人詩年餘所作詩孟晉其尤工者若蓓蕾艶卉明麗絶倫嘗有新柳四絶云陌頭春色淡於烟破曉妝成起復眠生小多愁太無那柔枝　愛付誰憐昨宵小夢好風吹眉影如絲損舊姿紫燕年黄鸝徒好事滿腔新恨有春知牽人情思濃於酒小試新衣薄似羅從此春光多熱閙不須舊艶憶靈和綺痕和夢不分明二月江南風物淸最是陽關歌三疊敎儂省識别離情儀聖偶以眎友轉相稱美而才名大噪至有呼以吳新柳者時年僅十七耳旡何其兄病卒鶯兒適賈人家爲婦碧蒨失佳伴時復邑邑一夕睡方酣小童報失火碧蒨亟起偕黄氏出遁親串家半日方熄則棟字巳爲灰燼書卷蕩然靡所存乃斥田産幾盡重建楹宇甫就而又焚於火碧蒨大慟哭於黄前以爲天殆不欲生我家也遂復仰食於舅氏久之食益菲薄僕隸椰揄使人不耐碧蒨復哭語黄曰吾家盛時彼非奉候驅馳若牛馬走者耶而今乃若是又奚生爲未幾黄偕碧蒨出賃一茅廬以針黹所得自給一日向午錢罄不得餐假於鄰鄰無應者倐有艶粧婦携斗米隻鷄至視之則鶯兒也碧蒨語之曰若别後所遭逢何似鶯兒迺告以頗得夫敬禮且經商里中所餘復不資碧蒨大慰由是鶯兒時來碧蒨家碧蒨長日無營則過鶯兒家閒語以爲取樂久之始讅鶯兒鄰有劉生者年少負異才訴弛不覊嘗言擇婦當試其能詩與否非然者縱姿澤明靚而中心卑穢若坐荒傖於側使人不耐轉不若鰥居之爲愈也碧蒨慕之乃禀於黄氏命鶯兒爲蹇修生聞之忻然曰是即吳新柳耶乃拈雙燕爲題命碧蒨作未幾鶯兒報命謂詩巳就生得之大喜曰是乃眞吾婦矣議遂定旣嫁黄氏遂亦居劉家 
　　野鶴曰姻婭之誤終其身墮諸愁苦之域無復克有旋復之一日若碧蒨與生豈易能哉世有罹其苦者其將讀吾文而悁悁焉悲巳 
劇談 
[耕塵舍劇話] [  瘦碧]  
　　余又攷鬼塜志附載莆中黄世康撰秦孟姜言之綦詳詞彩斐然未知其何所依據或亦文人好事耳文云重瞳南狩湘君之號聿興八駿西征盛嬪之徽彌煥乃知離爲火而熙物道由人而弘世故漸台齊女送幽質於綠波居廬楚姬抗謬恩於白璧並皆聯景靑編延芳彤管然碩兔朗矣燭龍炳於九隂玄鵠翔矣雲鵬息以六月則夫體負行健畸氣通靈稽諸秦世曰有孟姜焉孟姜許姓關中范植婦也昔者蒼天雨粟炎帝植其靈根赤鳥啣圭文叔敷其喬木曁剪於楚以國爲字晉楚之際代有名家溱洧之間邑多著姓姜濯珠彩於蕊宮吸瑤華於香苑天然規矩儼若神明譬彼八卦少女定位於東方觀於四詩夫人宣風乎南國及於結總縭以往紫氣繞車解珮于歸黄光照幕識者巳揣誕應之淵崇芬華之秘遠者矣琴瑟方鼓鳳凰始蜚河水更名袞衣變黑秦始皇包六合爲一家築長城爲外屏起自隴西極於遼左督衆百萬遵海而東高堂則母子傷離中閭則女郎怨别脱巾就道莫定反面之期荷插出門慘於師泉之路民生其間良亦哀矣姜旣割良人於燕爾奉寡姑以色養秋分霜月啾蟋蟀而響石點春令柳園囀倉庚而抽絲繭縫衣寄遠固有悲端侯枕承安罔回笑緒旣而世爲閲水倚閭之影奄然哀以臨喪呑血之聲何慘門前罕奔弔之人垤上祗悲鳴之鸛人生到此天道何如遶牀祭奠傷行役之未歸負土成墳悼幽淪之難返鏡　舞照憔悴其形琴蛟値隂悽鬱其氣於是度三從之義衡千載之權出秦嶺而西循漆川而北逢人稽首掩涙陳情按劍破顔問風遠覔狼望之埜雪沍於黄台馬闌之陂泥渾於黑水未嘗志沮而心驚知其物憑而天鑒矣朔風憭慄聞塞馬之長嘶白骨參差見隂霾之特起君子逝乎悲不自勝介夫有言痛將安及爰乃噬指枯髏越三日夜睫無停潛喉不輟咽爾時扶蘇太子蒙恬將軍擁武帳於盧壟趣貝裝於涿鹿倐聞其事咸傷厥心就而詢之以觀其怨姜乃言曰義於君臣誠有使事之分禮云夫婦寗無哀傷之情夫今不生諸秦前妾何勿死於夫後語畢遂嗚咽而絶有如杞婦遠追襲莒之魂無負范郎同遊析水之野於是太子等紛然破涙遮以玄蓋表范爲左將軍姜爲貞夫人給鼓吹一部賜以合葬是日也蜚沙凝石遂變望夫之形圓鳥湧波忽示隹城之勢石則離關東八石許鳥出海涯可一里焉有德動天維蹟駭衆遂議創廟於石登櫬於島時乃虎賁執紼絞人送榜笳吹繁悽薤歌摧愴慷慨燕趙之士表裹山谷之人莫不白馬馳香編衣祭酒浮邱環水左夾碣石之宮雙梓盤枝遠對蓬萊之殿始信籠泉幽室未足稱奇石槨東都方斯多讓也降及漢魏載飭碑金肆我國家復新棟彩余小子飄零巾車咨嗟時代叨承假夢備悉行藏欖塋封之葱鬱隨潮汐以浮沈覺雲氣之徘徊似旌旗之出没悚然驚異乃爲作銘銘云朝鮮故國孤竹舊彊殷有二士秦有一姜德維天鑒容恍月舉作相於范應運於許如彼智瓊蜚軿北止如彼杜蘭　輪西起旣靜而恭終明且毅不見藏書偏知秘義鳳蕭始吹桃笙未換長城崛興九野流散子出母傷夫行婦歎况守黄姑未弄稚子剪尺風霜蘋蘩㵎水事生也勤送死則哀榆陽旣邁萱露巳理迺睠蜚狐載過玄菟掩涙遶城吊影問渡願侶良人同歸幽土烏乎其圓非規其直非扶經權克運顚沛弗渝坎壇生前照耀身後志感山靈誠通波后人間何世海底幾塵浮塋勿没遺像猶新凌虚萬頃淸比湘沅儀陵一碣高並崑崙旒纊代御籩豆時存日光下盪雲氣上温虬螎夜駕孔翠書旛隂隂無極今古茲墳 
小説二 
[偵探小説情塲蠧史] [  天虚我生]  
　　第三章（續） 
　　此時鮑景詩正獨坐侍者遂導客至客亦少年以今日將赴莫理克夫人開古裝之跳舞會故特華服而來見鮑景詩尙兀坐卽曰鮑景詩汝尙未易裝耶鮑景詩曰安尼格汝蓋不知予心之苦予之赴會豈復有心行樂故吾必俟夜半乃往踐後園之約耳但汝亦允爲我證人乎安尼格曰决鬭實爲人生大不幸事然君旣以此事屬我則又奚敢固却唯賽蘋伯爵之被逮此事實出意外吾聞捕伯爵者即爲葛羅瑟果耶鮑景詩曰果也吾恐老人之幸福即巳於此告終矣安尼格曰果爲寃抑獨無辨白之餘地乎鮑景詩曰欲加之罪何患無辭矧伯爵乃與其他著名之虚無黨人同時被逮夫復何言然吾與葛羅瑟巳誓不兩立今夜决鬭必死其人而後快否則寗吾死耳安尼格曰君愛納蘭乃不惜以七尺之身赴其急難高義如君亦殊可嘉夜半之約吾亦誓必踐之嗟乎吾友吾但祝上帝當移今夜之危險以加葛羅瑟之身乃始佳耳鮑景詩曰佳今君可先行少頃吾亦卽當蒞止吾所衣爲希臘兵士之裝會場之中或尙能相見也安尼格乃與握手爲别而去鮑景詩則起而蹀蹳默計今夜决鬭之事 
 
 
 

Page 15

 
 
   
 
 

Page 16

 
 
   
 
