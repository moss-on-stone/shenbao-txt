# 1886 - 157 - 4904727

 

Page 1

 
 
[丙戌科會墨出售] [  申報舘主人啓]  
　　本屆丙戌科會試揭曉後本舘除先後將電傳題名録登報外並託都中友人將宫板題名録并會墨迅速馳寄其宫板題名録已列入十九日報中所有會墨亦卽付工晝夜赶緊排印仍將題名録列於首幅訂作一本刻已將次工竣定於本月二十四日出售白紙每部收回工本洋八分正想諸君當無不爭先快覩矣售處仍照曩例先此布聞 
[七十八號畵報出售] [  申報舘主人啓]  
　　車利尼馬戲至申開演已將半月中西人無不爭先覩以爲快顧未經寓目者仍不知凡幾本齋特倩名手按照班中所豢各獸若獅若虎若象若鳥蛇若巨猴牛首而身似駝鳥首而身似羊者凡人生不恆見不易見之物一一摹繒絲毫不爽不啻入其中而周覽之快何如也再此次淞隠漫録薦紀事實皆屬時下著名之詞史名曰申江十美亦屬畫手分繪小影傳神阿堵准於初六日出售此佈 
[日知録集釋成書啓] [  點石齋主人啓]  
顧亭林先生日知録一書閎博瑰麗上下古今黃潛夫先生爲之集釋此書益極大觀惟是翻刻日多譌謬日甚本齋特覓善本精繕細校付諸石印縮成四本外用錦函定價每部二元准於廿四日出書談經世之學者此書實枕中鴻寶也尚望諸君從速購取特此預啓 
[讀新疆巡撫劉爵帥奏疏書後]  
　　國朝幅員之廣更過于元先之以臺灣繼之以衛藏復繼之以新疆衛藏自乾隆時珠爾默特那木札布叛後分爲四術拉特各治其衆權始削弱而於一切民事仍由彼等辦理駐藏大臣亦不盡預聞得以長治久安然其勢稍凌替矣臺灣經劉爵帥悉心籌畵改建省垣招撫台北生番漸有就緒邇因抽收厘稅大拂民心聞有罷市毁卡之說雖一時逞忿不難瓦解氷消亦可見開創之難有出人意計外者乃今讀新疆巡撫劉爵帥估修城垣及撫藩衙署等工奏疏愈以歎老成之忠於謀國焉爵帥自幼從叔父忠壯公軍忠壯殁於王事卽飭爵帥攝其任左文襄督兵出關爵帥實居前鋒轉戰而前勢如破竹纏帽回竄投安集延旋與白彦虎不相下爵帥知之下令招纏帽回以携其黨總兵某悞殺降衆立斬以徇回民悅服相率歸順兵不血刃而天山南北悉入版圖矣近以迪化州城定爲新疆省治就滿城東南隅起接至漢城南門使兩城合而爲一增高培厚與新築城同又創建撫藩衙署共計銀十一萬六千二百兩有奇工必精良費無浮濫非大有經濟者曷克臻此且於北路之古城哈密修理城工亦費銀五萬五千餘兩卽以防營勇丁輪流合作用旣省而事易成尤爲善策他日者邊防屹峙重鎭巍峨庶足以寒敵人之胆乎客有自新疆來者略述其風俗人情意謂改設省垣不若悉仍舊貫言雖不逹時務或亦可爲末議之叅爰備詳之新疆周回幾二萬里中多戈壁寸草不生一望皆紗績耳民習回教一曰天方教分白帽紅帽其頭目稱大小伯克等而上之爲札薩克而於阿渾爲尤信阿渾者華言老師父也民之信服官長不如阿渾從前辦事大臣及叅贊領隊諸員類皆容縱官兵欺凌回衆甚至借榖一斗借飯一盂輾轉取償永無還清之日名之爲斷頭債又有大臣如素誠者淫虐昏庸釀成變患詳見魏默深聖武紀中此時特懾于爵帥之威耳蓋大小伯克無異土司凡遇稅項詞訟往往仗駐防官憲徵一而歛十藉以分肥由來已久可謂蒂固根深一旦盡奪其權不啻改土歸流卽令暫就範圍而胸中之積憤難消且漢官不過數十百員所用胥役無非若輩土著之人又發往者未必皆賢萬一激之生變鋌而走險得母盡棄前功哉抑新疆費用全憑内地轉輸每年協餉不下二百餘萬金所幸朝野清平得以源源接濟設或稍有不靖或水旱爲災竊恐鞭長莫及未免禍肇脫巾也總之習俗難移舊章可式因時制宜不若因地制宜之爲愈况乎臺灣南北尙費經營僅擬一出口厘金已攖衆怒何必兼營並騖使南方未定復厪西域之思耶斯言也殆知其一不知其二也有非常之人然後有非常之功人苟能奮發精神雖乾坤氣化亦可轉移試卽伊犁一處言之昔所指爲冰天雪窖者今且人煙稠密商賈駢闐林茂花濃不異中華風景羣然呼小杭州焉使任其獉獉狉狉自相雄長貿焉不加富教於其間或旁伺者因而生心將百餘年開闢之功勳勢且付諸流水焉夫多一番變動卽多一番布置昔鄂文端剿撫苗疆言者紛紛以爲開邊召釁其後君臣一德庚戌橋成至今猶蒙其利賴向之指瑕索玷者今且頌德歌功矣因革損益之經固非淺見寡聞者所能道也一則建績於臺疆一則銘功於雪嶺二劉勳望旗鼓相當要皆成竹在胸不爲流言所摇惑用能籌緩急整紀綱弼成我大清億萬年丕丕基焉豈不懿哉豈不褘哉 
[諭旨恭録]  
　　五月初一奉上諭慶裕等奏神靈昭著懇加封號並頒匾額一摺奉天開原縣城及威遠堡邊門外龍神廟夙著靈應上年夏間該處雨澤愆期田苗枯槁經官紳虔誠詣禱甘霖立沛轉歉爲豐實深寅感着南書房翰林恭書匾額一方交慶裕祇領敬謹懸掛所請勅加封號之處着禮部議奏欽此同日奉上諭殺虎口監督明保奏差滿回京齎交盈餘銀兩一摺所得盈餘等項銀三千六百八兩零均交廣儲司明保着毋庸賞給該衙門知道欽此 
[本舘接奉電音]  
　　昨日本舘駐京訪事友人電傳本月初九初十日上諭五道敬謹擇登○五月初九日奉上諭衛榮光已調浙江巡撫未到任以前着許應鑅暫行護理欽此同日奉上諭江蘇按察使着張富年補授欽此同日奉上諭兩淮鹽運使員缺着賈致恩補授欽此同日奉上諭兵部奏遵議廣東裁併改撥總兵各缺一摺廣東陽江鎭水師總兵着卽裁撤改設北海鎭水陸總兵以資控制其高州鎭陸路總兵並着改爲水陸總兵餘依議該部知道欽此○初十日奉上諭新科一甲進土趙以炯鄒福保馮煦業經授職外彭述姜自騶蔡金臺周爰輙張星吉姚丙然陳昌紳華子瀾吳慶坻劉啓襄吳鴻甲王蔭槐王榮商于齊慶馮芳澤丁瑞乾張桂堂連捷楊士驤孫錫第宋伯魯王廷相朱延熙凌彭年葛振元陳志喆劉玉珂徐嘉言羅光烈沈曾桐周承光陳遹聲李秉榘陸壽臣宋滋蘭韓培森柯劭忞楊天霖李煥堯陳文爽李偉堂徐世昌盛沅徐受廉李子榮劉學謙余贊年孫綜源鹿瀛理高熙喆孔憲教高覲昌仇繼恒江希曾沈維善丁良翰馬芳田余朝紳吳炳尹殿颺渠綸閣徐敏中闊普通武林鑑中賀沅瑞洵陳田梅汝鼎林仰崧李子茂張元奇鍾大椿承德榮慶凌芬陳兆葵莊鍾濟楊森王新楨謝崇基宋育仁葉在琦王榮先景厚王守訓黄紹曾格呼鏗額俱着改爲翰林院庶吉士吳品珩常澍余肇康繆祐孫陳爔唐姚肇瀛葛金烺劉嶽雲邱淮史緒任張僖楊聖清吳濬康克明黨慶奎怡齡章紹洙劉孚京葉大琛吳國鏞王承萾江德宣張登瀛劉果葉大涵鄭寳渠王基磐姚桐 
 
 

Page 2

 
 
生林啓東李翊煌楊文春陳恒慶方培愷曾福謙秉彞趙俊升顧曾燦文德馨劉安科區震胡之鈞鄒嘉來秦逹聰周生錦徐德欽土文毓吉紳裴景福陳夔龍徐貞鏡李潢李英華姜子珍張則周李夢蘭侯葆文楊祖蘭譚國恩劉啓彤黃祖直傅秉鑑馬九如余應雲張慶翔何聯禧劉光祖雷天柱王樹柟魏延齡袁楚藩王誠羲魏聯奎采滋蓍蔡壽星金鵬張丕培王國慶熊冠斗楊書詹張驤謝昌年陳孝恪李賀祁郝秉忠孚坦張六翮倪教敷薛秉仟王肇修俱着分部學習王明德趙以煃蔣茂璧劉培陳順驤李宗唐李相熊拜昌蘇品仁俱着以内閣中書用楊宗典童春柴作舟胡文瀚叚樹榛李文煥鄭仲和邱爲鈺鄧士英茹寳書屈光燭陳時中李樹每何守謙徐元瑞唐則璲傅彦瑞逯蓉高楓黨獻壽陳文然江峯青林福熙劉愈宋嘉炳回長廉王寳琛劉瀚藻張阜成朱汝賡華鳳章徐友麟梁卓午龎紹統夏葆彞劉蘭馨劉憲仁任佑觀朱暄李垚杜友白胡寳仁張良暹叚士林韓寳琳史繼澤楚材何文燿張爕霖汪懋琨陳閬楊增輝左宜之張堯淦劉有光史誠李子春馬樹英林履端戴朝普王源瀚楊汝濵黃兆岷夏汝鏞鄭仰虞胡毓材胡裔麟王福鍾杜甡范克承李宗唐何逹聰劉永清間捷王人文許益謙蔣傳爕楊樹裴作則董汝明程搏萬白焯劉榆生唐樹譽王臯滕尚誠趙廷光王玉山宋萬選劉炳青黃燿奎黃濟川王秉籙查文清續昌羅崇鼎唐國珍李蟠根楊錦江周德至梁乃賡黃運春許源清劉自然趙新俱着交吏部掣籖分發各省以知縣卽用刑部卽補郎中謝元麒着仍歸原班補用兵部候補郎中慶頤着以撮中即用内閣候補中書錫齡趙臣翼均着仍以中書候補國子監助教候選堂主事松廷國子監典簿麟瑞大挑知縣傅漢章均着仍以原班用餘着歸班銓選欽此 
[封禁口岸]  
　　五月初三日英都來電登諸循環報云土王見希獵國仍未撤兵特逹知各國欲封禁希獵國口岸矣 
[越南近聞]  
　　本年二月法人上至保勝數百教中人千餘越南土人又有昭晉州知州阮文光主和勾引法人襲踞昭晉州復進兵攻打萊州萊州知州刁文持父子大舉義旗率三猛之衆曁黑旗餘黨痛擊法人旋卽克復昭晋州法人死者六百餘名保勝法人去救又被刁氏父子擊敗奪去大開花砲立尊後膛檜數百桿刁氏父子欲截斷文盤州大路駐守保勝法人一夜數驚欲逃無路刻下烟瘴大起法人日有死亡又艽葑地方亦被該處義民約同黑旗餘黨共有數萬衆擊破殺斃法人數百教中人死者千餘搶獲開花大砲數尊後膛鎗數百枝輜重無算近將有取諒山之勢越地庶義之士不少皆欲奮臂誅法此時法人强弩之末若再不見機退去恐將來無孑遺矣以上係安南來信所述果如所言則法人雖居保護越南之名亦何利之有哉 
[火幾及宫]  
　　美國報言俄國尼希利士黨之謀害其上非止一次本年某日俄皇適與宫眷等在禮佛底涯宫中是宫四面皆係林木該黨人卽在林間縱火兵民等見大地通紅竭力施救而火勢蔓延已不可遏直燒至數日之久而林木悉成灰燼幸尙未延及離宫然俄皇及宫眷等已受驚不少矣 
[銀臺仙逝]  
　　周小棠大銀臺家楣前因抱恙告假復請開缺調理均荷恩賞假期不意藥石無靈日形沉重延至本月初一日戌刻跨鶴西歸間者咸爲悼惜云 
[釋菜盛儀]  
　　新進士詣太學釋褐行釋菜禮已登前日報章兹得在京訪事人抄録儀注郵來因再録登於下清晨諸進士至集賢門外下馬入持敬門詣致齋所贊引導由東角門入詣階下通贊贊排班班齊贊就位行謁見禮贊跪叩興三跪九叩畢通贊贊行釋菜禮先師位四配位前均以一甲第一名主獻十哲位以一甲第二名第三名分獻其餘諸進士俱隨班行禮禮畢由西角門出詣致齊所神庫前釋褐候祭酒司業朝服升堂諸進士由太學左門入至階下序立曾入監者升露臺四拜起立臺西未入監者露臺下兩拜祭酒司業俱坐受禮畢一甲三名由堂東門入執事者設食案於座前祭酒司業下座南面立一甲三名面北立執事者簪花斟酒一甲三名向上揖飲酒三爵出祭酒司業送至堂門内諸進士由堂西門入本監屬官接待簪花飲酒如儀畢送出堂檐下 
[録閩督楊臺撫劉會銜奏稿]  
　　奏爲遵旨籌辦澎湖防剿請飭部籌撥款項以濟急需恭摺仰祈聖鑒事竊臣承准軍機大臣字寄光緒十一年十月十九日奉上諭前有旨將福建巡撫改爲臺灣巡撫一切改設事宜官令該督撫詳籌議奏臺南北地輿袤延甚遠以形勢而論臺北各海口尤爲緊要原議臺灣道一員遠駐臺南深慮難以兼顧且巡撫常川駐紥一切錢榖刑名事宜必須分員管理各專責成應否於臺灣道之外添設臺北道一員着楊昌濬劉銘傳悉心會商妥議具奏澎湖爲由閩赴臺要隘扼紥勁旅認眞操練方足以資緩急該處地方官着由巡撫管轄節制自更得宜並着詳細議奏其餘未盡事宜該督撫如有所見務當明晰敷陳以備採擇將此由五百里各諭令知之欽此遵旨寄信前來等因到臣除臺北道如何添設另行籌議會奏外當卽咨商督臣楊昌濬澎湖防務如何籌辦將才難得能否由閩省布置旋准楊昌濬咨覆澎湖防務仍歸臺灣籌備等因臣查澎湖一島孤懸特立不獨爲閩臺門户亦南北洋緊要關鍵誠如聖慮必須扼紥勁旅認眞操練方足以資守禦該處瑪宫港口天然船塢如内泊兵輪外築砲臺布置得宜足可固守惟該處一片沙石修築砲臺黃土皆須由别島裝載需費較多且練兵購器等事若無得力將領素明操法通曉外洋鎗砲利鈍者守禦仍難得力查有記名提督吳宏洛素守吳淞海口嗣在廣東歴辦海防曾於十一年六月間經臣派往澎湖察看情形所論該處地勢水陸險要極爲明當該提督隨臣日久曉暢戎機臨敵身先驍勇敢戰講求操練深明外洋火器利鈍若令駐防督率澎湖布置實堪勝任惟該提督兄弟俱殁母老多病年近八旬於上年七月請假回合淝原籍省親疊次禀請終養情詞懇切惟臣勉以移孝作忠之義專弁函令募勇來臺現在署提臣孫開華奉旨開去帮辦差使仍回提督署任所部楚勇一千八百八二月底卽行内渡臣令吳宏洛仍將所部可用營哨將弁招集就近淮北地方選募勇丁一千八百名尅日來臺辦理澎湖防務以固海疆要隘惟辦防以購砲爲第一要務否則雖有勁旅堅臺亦屬無用臣於上年十月二十五日附奏請旨飭撥洋欵一百萬兩現准部議洋欵僅剩六十萬兩已撥歸海軍衙門應用劉銘傳所請動撥百萬兩一節應毋庸議惟現在海防雖撤澎湖防務仍應竭力經營爲未雨綢繆之計該撫親歴履勘程度形勢籌畫固甚周詳督撫有兼理粮餉之責一切布置當量入爲出爲久遠之圖毋使半途匱乏致隳前功臺灣係富庶之區非新疆等地方可比從前辦理不得其人於入欵則肆其侵吞於出欵則滋爲冒濫以致入不敷出異常竭蹶今旣改設巡撫則一切政令皆所專主應卽請旨飭下該撫臣竭力整頓通盤籌畫務將從前弊政陋習概絶根株總期所收之欵涓滴歸公所用之欵絲毫無濫並將該處收支各欵量入爲出計每年撙節銀若干另欵存儲俟集有成數後再將澎湖及各處砲臺次第興建以期欵足應用事無中止卽令該撫察看情形隨時辦理等因查洋欵僅存六十萬兩已經奉旨撥歸海軍衙門臣處無可請撥但臺灣一島久爲外人所窺伺朝廷視爲重地改設巡撫無非爲保固巖疆之意臣忝膺斯土恨不能倍日經營誠如部議從前辦理不得其人於入欵則肆其侵吞于出欵則滋爲冒濫往事旣不可追今須百廢俱興事事草創如開山招墾建省分治皆目前急務均須巨欵臣前奏請暫緩分省亦慮經費無着惟辦防以禦外侮撫番以清内患清賦以裕餉需此三事係急不可緩臣現竭力經營期於必成查已故兩江督臣沈葆楨已故福建撫臣丁日昌等先後於臺灣撫番開路一事動需經費數十萬每剿一社調兵十餘營臣於撫番重務未增一兵一餉惟與沈應奎陳鳴志嚴裁冗費將劉璈冒濫之餘清查隘租奪土豪侵漁之利慘淡經營兵不血刃全臺生番已 
 
 

Page 3

 
 
撫三分之一將來愈撫愈多雖經費無出臣尚可就地籌畫惟辦防一事尤爲臺灣最重最急之務臣于上年法兵退後卽飭修造基滬砲臺并與洋商議購後門大砲三十一尊始據上海洋行開價八十餘萬兩嗣後滬尾領事並稅務司電商英國砲廠往返議减至六十五萬餘兩現經旗昌包辦復議减三萬餘兩並將砲位運至臺灣不給運費花洋不折色約可便宜銀十萬兩急須定議給價部議請旨飭臣量入爲出每年撙節銀若干存儲俟集有成數後將澎湖及各處砲臺次第興建等因在部臣因餉項支絀不得已請緩辦理查全臺每年入欵只九十餘萬現經臣逐加整頓涓滴歸公約增洋銀十餘萬所有防軍三十五營月餉並輪船製造各費每年需銀一百五十餘萬兩此次督臣楊昌濬到臺議由閩省每年恊濟銀二十四萬仍由閩海關協濟銀二十萬兩合計不足一百五十萬勉支全臺兵餉雜欵一時萬難撙節盈餘朝廷之設立海軍購買兵船均爲愼重海防起見澎湖爲南北洋關鐽閩臺門户凡有心時事者無不以該處防務爲重爲急若不及時辦防一旦有事倉皇束手前車之鑒　不悚然卽使經費有着該處砲臺工程浩大非兩年之久不能工完若俟撙節存儲集有成數後再行辦防則杳杳無期臣若畏難苟安就此推諉特恐海疆第一要隘棄而不守爲外人所竊笑尤恐一旦有事貽誤大局正在爲難之際適督臣楊昌濬由澎湖察看形勢到臺船泊基隆臣卽馳往會商三日督臣久於軍務深知緩急亦以澎湖防務關繫緊要明知閩省經費支絀然一片公忠之忱允回省城極力籌商但臣辦防急需銀八十萬兩如督臣回省籌定有着之欵次第撥給可資應用否則惟有仰懇天恩勅部另籌撥給以濟要需無任急切待命之至所有微臣遵旨籌辦澎湖防務請飭部籌撥欵項以濟急需各緣由由驛五百里具陳是否有當伏乞皇太后皇上聖鑒施行訓示謹奏再臣等欽遵諭旨籌辦澎湖防務自以購炮築臺爲要着而砲位購自外洋造運需時尤宜及早籌畵臣銘傳與洋商議購後門大礮三十一尊爲台防各口之用由旗昌洋行包辦不給運費等項實需價銀六十餘萬兩前經奏請撥欵部議未准而砲已購定萬難失信遠人現須先付定銀二十萬由閩臺急切難籌不得已擬在閩省前存洋欵六十萬之内暫行借留二十萬將來由協臺欵内撥還當經電請北洋大臣李鴻章轉商海軍衙門及户部酌奪旋准電覆並令會奏立案前來相應請旨飭部准予暫借洋欵二十萬兩以濟要需出自逾格鴻慈除咨呈海軍衙門及户部察照外臣等謹附片具陳伏乞皇太后皇上聖鑒謹奏 
[閩中近事]  
　　福州官銀號悅來久大業已辭退現經閩浙二帮人合夥至古將軍署禀請接充厦門天益永豐兩號已於四月廿八日接開暫借港仔口德記棧房屋另租打鐡路頭房屋擇吉遷往世事變遷如奕棊之不定有心人爲之慨然○厦門米價日漲較之前歲法人封口時每元糴五斗四五升者現在每元僅糴三斗二三升每斗僅得十四兩秤九斤然法人封口時米價高漲上憲設法由安南採米至厦平價出糶民間尙不至十分受害現在米價較前加倍昻貴不知道憲亦曾設法辦理以拯小民否 
[火災續述]  
　　初二日天津大火前報已紀崖略兹聞係東門外天橋萬升齋鞋鋪起火延燒鋪户四十六家民宅一家空屋兩間灰店後門一座海關道衙署近在咫尺照墻及東轅門均被燒燬衙署雖危於累卵而卒能保全誠大幸也事後查得此火東至浮橋口西至關道前南至澡塘北至洋藥局而止其浮橋欄杆西面半經焦灼當警鑼報後各水會之後至者見橋欄上火鴉飛舞欲渡無梁或繞院浮橋或向河旁問渡城廂内外共到水會三十七起一面赴各處分救一面保護衙署計自未明時起火至六點餘鐘始熄關道周玉山觀察賞水會茶點六十斤而勝水助水撓鈎等局尤爲異常出力賞亦加倍翌日由天津縣將萬升鞋鋪主王某枷號火塲示衆滿日笞責發落聞關道照墻外一帶舘户俱係官地經此次火災須將地丈量清楚不准復盖房屋云 
[津沽捃要]  
　　醇邸由旅順口發電至京奏報事件往返遲延兼有舛錯遂由電報局總辦將干咎之打電學生斥革數人○武偹學堂總辦湖北候補道楊貽芳觀察宗濂前曾因事撤差此次醇邸回京覆命籲乞恩施本月初一日奉旨留直仍交李鴻章差遣委用欽此但該堂已委吕觀察耀斗接辦恐楊觀察不能仍舊回堂矣又聞由德回華之錢星齋參贊亦在該堂會辦云○初一日張朗帥奉調補山東巡撫毋庸來京請訓之諭朗帥於前月隨醇邸到津後尙未遄返是日接奉電諭當卽料理行裝旋於初二晚乘北洋小火輪船駛往德州到省履任朗帥方自山東查勘河道而回歴將徒駭黄河入海並挑挖情形敷陳入告現奉巡撫山東之命朝廷殆將以全河利弊託之朗帥歟 
[方伯行程]  
　　昨報列藩憲將臨一節兹聞易笏山方伯之公子先臨滬上在廣肇公所行轅伺候方伯於初七日晚間由津乘招商局海定輪船初八日黎明啓輪節麾戾止當日指顧間矣 
[法員來滬]  
　　上海法總領事愷自邇君前奉法廷派往北京代理駐華欽差而以漢口法領事于雅樂君爲總繙譯官此已列報昨晨招商局之江孚輪船抵埠于君卽乘之來滬小駐聞定於明後日會同愷君乘輪北上云 
[大殮盛儀]  
　　英會審員羅少耕太守之太夫人於初一日辰時仙逝擇於昨日酉時大殮等因已列昨報兹悉昨日未時先設太夫人之靈位在三堂道憲湯小秋觀察提右營陳玉卿叅戎海防廳劉小芳司馬上海縣草善徵大令製造局總辦聶觀察蔡太守松滬厘捐局總辦蘇觀察其餘各局總辦委員總巡馮蓮士直刺城廂内外各叚巡員本縣之縣丞主簿捕廳傳守備城汛并本境紳宦前往吊奠者絡繹不絶法會審員翁子文太守洋務委員葛蕃甫大令法華司張道一二尹則在彼應酬有奠畢卽行告辭者惟現任諸官員并各有差者皆留待送殮升砲排堂太守同昆仲子孫咸舉哀如禮諸官員送殮去後始有本署之幕賓家丁書役人等挨次行禮讞署内外觀看者殊形熱閙也 
[限日交房]  
　　許秋泉將房屋兩幢抵歸陳松濤嗣許向贖爭價涉訟縣署經莫邑尊斷令許措繳房價一面限令陳交還房屋兩造各具　 
遵斷切結在案嗣因陳不領價復赴松江控告經姚少讀太守批准發回前日提訊莫邑尊以此案早經本縣斷定原被各具切結而陳復敢上控實屬刁狡遂將陳掌頰二十下限十日内將房屋遷讓所有許秋泉繳案之房價着卽赴案具領如再違延定干重辦 
[嚴究唆使]  
　　浦東人姜舒堂之妾阿秀被陳汪氏中途拉匿反敢圖詐一案已紀前報前日莫邑尊提媒証張保等到案覆訊姜亦投案伸訴前因並稱奉斷令陳汪氏將伊女阿秀送歸該氏竟敢違諭迄未將女送來叩請察究張保供稱姜娶陳汪氏之女作妾小的確爲媒証惟不知現在陳汪氏女如何翻悔致生枝節邑尊復將陳汪氏母女研詰堅執如故邑尊察得陳汪氏抗斷不遵實由伊兄汪振生從中唆使查汪係在縣橋堍開設烟舘因將汪提案申斥並將該烟舘押閉一面着將阿秀暫行發堂候核 
[私土案結]  
　　昨報紀私土轇轕一則莫邑尊復提販私之王周氏詰訊據供向居大東門外壩基橋左近洗衣餬口從未販過私土當日被賊竊去棉衣二件知覺追赶經路人夏栢生帮同追獲原贜卽向索回及開看忽有大土一隻川土二塊不知從何而來邑尊問夏曰檢視時土在何處抑在衣内取出答稱土在衣中邑尊謂該氏曰揆度情形私土定是爾物否則該賊旣從别處竊到土斤决不再到爾處竊衣爾旣在後追赶該賊亦不及將土捲入衣内該氏仍不肯認邑尊以該氏旣不承認着將起案之土變價充公並著該氏具並不販私切結夏係生意中人不應多事姑念無知從寛免究 
 
 

Page 4

 
 
[宦海苦情]  
　　前記湖北某甲投河自盡由捕救起解送公堂羅太守飭發棲流公所留養等因兹悉甲係候補佐雜官在蘇聽鼓已閱多年宦海浮沉典質已罄探聞同鄉某大員將至上海遂費盡心力湊借川資附船來申冀圖一見不料候至七日大員來滬之信杳然貧病相連飢寒交迫不得已自尋短見及遇救送公廨尙不直道前情至公所後始向司事說明及大員乘輪莅滬甲向司事商借衣服往見而侯門似海一面無緣無奈仍返公所告知司事司事察得甲落魄堪憐然文理甚優隨卽資遣回籍云 
[打架未成]  
　　昨報幾致攘臂一則聞兩造餘怒未平皆欲決一勝負前日下午各糾黨羽一百數十人海陽幫人聚於勝春紫來閣一圖三茶肆中携帶竹木等棒某甲之黨皆聚集於褚家橋相近之小烟舘老虎灶内用小車裝載扁擔正待動手爲法包探所聞立卽禀明捕頭傳到通班中西捕會同包探嚴頌眉王榮培帶領探夥人等四面兠拿海陽幫中人聞信之下先遁至英租界甲黨亦聞風散去嗣聞當晚有人爲兩造解紛各點香燭一副其事遂寢 
[法捕房瑣事]  
　　昨報紀法包探在洋涇浜拿獲賭攤望風人捕房昨將陳春榮解案初則狡展後認代伊等數錢翁太守判責一百板枷號一个月又華捕在河浜拘到賭徒張金奎并携有長凳一隻自認爲望風者太守謂斷不是望風人亦着責一百板枷號一个月○昨報列有人開自來水之大龍頭被捕拘押一節捕房昨將華德山解案據供住新橋恊隆酒店内因見龍頭有水射出取洗椀桶承之並無担桶翁太守謂法界自來水有小龍頭任人取汲爾何得在大龍頭取水本應懲辦今姑從寛罰洋兩角充公下次不可再犯○前報列丁阿尤雇駁船私搬日新街火燒塲磚瓦賣　俞金壽一節經翁太守着俞將磚瓦仍唯原處昨日捕房將丁解案俞由保交到經收房租之陳夢蘭亦投案候示并稱雇工七八人搬還磚瓦本日始竣駁船甚大可裝三十墩貨物聞俞許給舟資每次洋一元五角現在舟泊城河浜日向俞索錢翁太守判將丁阿尤重責二百板俞亦應責姑俞年老罰洋四元充公俞遵斷繳洋卽子釋放○全盛烟舘主馬南城前因命案管押上海縣署被林阿高將店中物件私自賣去曾列前報昨日捕房將林解案包探禀稱曾詢林阿高據云祇有兩物可以取到其餘賣與過路人不能追還翁太守謂此等人必須嚴比看將供出之物先行吊到餘物逐次追比 
[來啓照登]  
　　謹啓者敝堂又蒙英會審公堂羅太守撥來善舉經費洋一百元遵卽收充留養煢民之用彌感太守關懷善舉惠澤頻施用登報章以徵共信 
[與楊五先生潔齋廣文話别卽贈]  
　　未見聞名久相逢笑口開胸羅墳典富吐屬漢唐才躡屐穿雲健携籃採藥回忘年在道義鷗鳥漫驚猜煮經澆五臟鋤硯學三農角里棲文豹東園隠臥龍烟霞清供養泉石小侯封此地山川秀應呼五老峰謂其隠居地名饅頭山丹徒嚴鍾爵吉人甫待删草 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[照譯美報接録]  
　　更有近日著名公法可引以駁伊華士及拜亞者查英美兩國爲亞罅巴瑪船之案集議於展呢華城歐州瑞士國京都公斷一事伊華士代美國力辯英國則有大臣名巴麻駁辯謂英廷旣經竭力禁止該船開行無如禁止職分按英國例係由某廳員管理是其一人失守職分英廷不能肩其責任等語伊華士答稱英國本應援照萬國公法章程在國内各處妥設善法以盡公法職守萬不能託以内治廢弛之故而推諉責任云云是時各公斷人咸以此論爲然於是議定英國果屬不能推諉責任甚至美國按察司谷賓係與各公斷人意見不符者亦以立約之國凡約内應行事宜各本國務必禁止平民無使違犯爲止今美國違約推諉責任而拜亞竟謂美國素守此法未嘗稍有變更不特與此案不符抑且相反耳拜亞又責中國與美國交涉向無互相酬報豈知惟無互相酬報正使我國受益耳拜亞只知苟且引述一千一百四十四年中美兩國所立之廢約竟不知引及天津條約更爲公道查該條約載美國人可在中國二十二處城邑居住貿易且作中國人體相待倘受人損害身家性命或遭陵辱等情地方官須極力保護并拿凶嚴辦自有此約幾至中國無處不有美國人往來此是現行之約何以并不引述乎自外部照復中國公使之後至今未滿一月而西省沿海十數處華人屢受驅逐惡黨或於夜間塗黑面目圍繞攻害另有十餘埠土人慫恿禁人與華人交易以奪其口粮又立合省攻擊華人之總會并各處集議恐嚇驅逐種種苛虐無非執華人種類不同之說以爲滋事之根孰知美國教士到中國迄今已歴四十年種類已屬不同而每於宣講道理之時輒駡華人崇奉神佛皆屬愚昧之見以致動招中國人之厭惡然而四十年之内竟無一美國幾十遭害喪命者一千八百八十二年五月二號美國駐華代理公使何天爵函稱美國教士在中國各省均屬平安直隸一省共計外國教士五十二名其中有四十三名係美國教士云云有時中國閙黨或滋擾恐嚇教士中國政府無不力爲彈壓查一千八百七十五年八月廿三號閙黨恐嚇耶穌教會總署立卽出示曉諭凡屬欺陵恐嚇外國人者務必嚴拿重懲決不姑寛云云前數听有教士寓居山東之登州口被惡黨擾害當時惡黨云美國人必要離别此地此句反引美國人今逐華人之語其語云華人必要走於是教士遷往烟臺中國地方官卽力爲保護且知照美國駐華公使謂該教士等必要復回原地旋卽由美國輪船邊呢沙找往到時該地知府親身來迎并自認錯細讀一千八百八十一年美國外交書二百六十八至二百七十頁所載足見外部於此等緊要之處尙未領會明晰遽以中國無互相酬報之文長萹照復直藐視中國公使耳又是年北京鬧黨恨怒外國人因致恐嚇美國教士惟中廷立卽彈壓拿匪首五名枷打於通衢又由總署出示警戒俾知外國人在中國應同華民一體相待復由兵部送出示諭通飭該地方員弁緝拿該閙黨銷解到部嚴與懲辦觀此則美國人民在中國沾益更深看待尤厚較之華人在美國屢遭陵虐何啻天壤豈拜亞偏欲相反其說然後快於心歟　 
[彚録楊制軍奏稿]  
　　再臣此次出省係乘坐美富輪船署臺灣道陳鳴志先經撫臣飭委内渡商辦餉需事定於二月初三日抵省一見臣卽于是日起程陳鳴志留省數日與司道籌議一切至初八日乘横海輪船順解臺餉銀六萬九千餘兩並廉銀等項於初十日抵厦適臣校閱事竣卽日展輪赴澎緣澎湖籌防以水師爲要本歸提督管轄水師提臣彭楚漢卽偕該道乘横海船一同赴澎勘閱詎是日海霧迷濛該船駛行落後臣卽于十一日辰刻已逹澎湖該橫海船於十二日早行至離澎湖八十餘里之吉貝目嶼相連洋面因霧重失道觸礁擱淺提臣與陳喝志帶印換坐舢板冒險涉洋至澎臣詢悉情形立派美富輪船並飭顧民船數十艘懸立重賞前往該處連日拖救采該船半欹入水力有難施當將人物餉銀移裝美富船運卸無誤一面添委得力員弁至彼看守署理船政臣裴蔭森接電報後卽派伏波萬年清兩船前赴該處設法援救除將詳細情形及該管駕等應行分别叅處由船政臣查明另行會奏外臣謹會同署理船政臣裴蔭森合詞附片具陳伏乞聖鑒謹奏再臣由漕督奉命援閩值馬江新挫之餘風聲鶴唳聞者裹足而隨營辦事需人查有降調江蘇候補知府黃波曉暢戎機忠勇奮發經臣札調帮辦營務處抵閩後飭赴前敵於芭蕉山媽祖澳一帶法船屯集之所密採嚴防機宜悉協嗣委辦閩安南北兩岸砲臺三座工堅費省刻期竣事上年八月委赴澎湖勘度形勢賑撫災黎均能實事求是業經先後奏報在案此次隨臣巡閱厦門基隆該員于閩省海防緩急情形瞭如指掌管務洋務無不悉心講求足爲指臂之助伏讀同治四年九月初五日上諭遇有各項廢員因公罣誤才具可用者准其留營差遣以觀後效等因欽此欽遵現在閩臺整頓海防需才孔亟撫臣劉銘傳先後奏留已革安徽臬司張學醇等并擇内地賢能各員調臺差遣閩與臺内外相維一切軍事餉事及遇有通商要件在在需員勷理查該員黃波於前署揚州府任内承審寳應縣考童王臺民冒籍案件被叅部議降三級調用委屬因公罣誤歴試要差其才具幹練能耐勞苦實有可用合無仰懇天恩俯准將降調江蘇候補府黃波留於閩省差遣委用籌防一切可期得力臣謹附片具奏伏乞聖鑒訓示謹奏 
[福州官報]  
　　藩牌示閩縣南臺主簿朱應鎬准升頭團縣丞遺缺以閩縣永慶巡檢鄭之麟升補鳳山縣下淡水縣丞高士優丁憂遺缺以福清縣南日縣丞程榮森調補署竹崎巡檢新選閩縣典史林德懿飭赴新任所遺竹崎巡檢員缺飭准補是缺之古炳文速赴新任 
[西泠談屑]  
　　瞿子玖學使於上月廿五日西刻舟抵碼頭省中各員得報爭往迎接而文宗已排道回轅矣是日憲駕晉署後卽命封門以重關防次日行香落學講書定期廿七日考試生童經古及闔屬補歲廿八日爲海富餘臨於新昌七縣生正塲廿九日覆生經古五月初一日府仁錢生正塲初二日闔屬童正塲初三日官優教初四日覆一等生初五日提覆初六日小覆并武童外塲以下則接考武試内塲於初十大覆十一日卽行發落○杭垣嚴拿土娼及臺基而縣中共派幹役四十名一時驅鶯逐燕雀亂鴉飛滿城中紛紛震動三四日來拿到老少男婦共五十餘名有仁和屬下之地保小張錢塘地保王福兩人里下共有十一二家皆漏網脫逃府尊以謂賣放不勝大怒命將兩人一上天平一上梃棍日日嚴比必着落兩人身上緝拿到案不知能否根交前日鼓樓上枷有四犯枷封上大書開設臺基字樣惟一人則大書龜棍二字殊覺新頴傅間此事之起由某票號請某武員赴宴席中以無人勸酒不免減興號主卽命人往喚某妓促其同來妓到後卽棒觴入席欲献殷勤及見某員則退縮不前頰紅如火某見妓面善而頗心疑及細審之則係族中猶子盖女本羅敷有夫經離散後久傳已死而不料其淪落至此誦錢唐蘇小是鄉親之句某更難以爲情於是一氣幾絶不便發作卽命打轎回寓次日親往府署面見太尊細訴一切情節請必嚴拿重辦聊吐惡氣故太守面諭兩縣必欲網羅殆盡至臺基各婦則已徧於十門示衆昨報詳言之矣○杭垣上中下城三總巡均於四月二十日卸事上城已委宣君廣東人中城則楊君江蘇人下城則葉君福建人原任下城之錢君旣明且公并能息事各紳董皆懷其惠因公製萬名傘二柄德政牌十二對用鼓樂彩亭送水楊巷公舘錢君遜謝再三始行收受越日親至各紳處拜謝云○織造署前有某姓轎繖店頗獲微利月朔之夕有匪徒四五輩往來數四似係偵探情形迨更闌人靜忽聞有人大呼火起衆隣驚起撲救見火從板壁上延及椽木烈焰正透衆爭升屋撲救拆去數椽火勢已殺而起火之壁外尚有鑤花洋油等物知係放火無疑不料該匪等尙思乘亂搶劫混入人叢衆見其形跡可疑方欲下手而五人中已逃其四僅獲一人送局研訊攄供父名阿五向爲泥水作頭家住后市街前年被父逐出食用無着在外無所不爲放火之事直認不諱且云前日城隍牌樓之火亦係彼等所放局中以情罪重大尚須提其父并究餘黨○五月朔日吳春泉太尊札委府經歴會同錢唐捕廉方少尉督率差保查封各臺基房屋聞列名者計共二十四所此外尚有章家橋尼菴一處其續拿到案者不在此數各房屋皆託名公舘門首則煌煌官銜大書特書聞板兒巷某家實係某大令官眷居住與十五奎巷某公舘皆被指鹿爲馬現委員已據情禀明云○初一日府仁錢三學生正塲是日點名甚早迨封門發題不過五更次日放牌亦僅在午末未初時分至酉初已可掃塲文題於不可已者而已之一節經題恒豆之葅水草之和氣也賦得投壺雅歌開清宴得開字五言六韻初二日爲杭州闔屬童正塲亦係大開門自三更初點名及扃門天已將明是夕風雨不徹天氣甚寒諸童皆衣冠蹌濟淋漓盡致杭屬共一州九縣兼以旂籍商籍共十一學是日文題旂籍人無有不善二句仁和百姓皆以王爲愛也二句錢塘舍豈能爲必勝哉二句商籍豈徒順之二句海甯况以不賢人之招招賢人乎富陽君子之不教子何哉餘杭爲機變之巧者二句臨安斧斤伐之二句於潛日月有明二句新城段干木踰垣而避之昌化遵先王之法而過者未之有也通場次題非祭肉不拜賦得西山烟雨捲疎簾得疎字五言六韵是日場中肅靜諸童皆衣冠作文未有敢除冠脫套者故宗師僅落廠一次不十分嚴緊○浙撫劉仲帥自請假後不出署者數月矣兹當假期已滿且閱兵之旨不能延緩不日卽將命駕出巡查視各營以肅軍政連日憲駕拜客頗忙抵暮方歸 
[光緒丙戌春三月偕香山徐秉詩太守貴池楊潔齋明經同游齊山卽步岳武穆王元韵]  
　　朝衫懶着着棕衣漫笑荒譚性命微訪勝齊山凌絶頂携將滿袖白雲歸拂拂輕風掠客衣緜芊芳草碧烟微細尋古碣殘碑讀夕照銜山未肯歸苔封洞口石生衣古篆迷離僅辨微媵有忠魂遺墨瀋靈旗風雨鶴來歸湖光山色暎春衣劖壁詩多妙入微不是晚鐘催送客貪看佳景幾忘歸[  古潤嚴鍾爵吉人甫敬和]  
 
 

Page 10

 
 
[贈周鳳林調倚蘇慕遮]  
　　迤羣心推鳳鬢可是男兒難與爭佳麗寳管語鶯歌細細却憶當初心字猶堪記隊中儔花下嬖星眼斜抛短盡才人氣無限綢繆無限意驀也相思我亦情難秘[  梁溪瘦鶴詞人稿]  
[將去津門留别黄姬小巧]  
　　好夢剛從枕畔回離愁已到眼前來要盟玉珮貽君子奢望心香祝上台但有情人多好色原無名伎不憐才相如不少凌雲句走馬黃金買賦臺生怕秋風等素紈幾多愁思到眉端怱怱短漏行將盡苦苦啼妝不忍看人到中年憂患起交逢知已别離難今宵尙有同車分珍重江頭月色寒○黑海舟中次寵九韵正是行南三月天同舟深幸短床連風濤澎湃添新句琴劍飄零惜少年畢竟才華難自棄豈因貧賤受人憐男兒萬里尋常事莫問前途路幾千○寵九賜題扁舟雜憶依韵奉酬中郎好經濟萬象富包羅朗澈主如鏡瀾翻舌有波窮通原不計慷慨抑何多我亦憂天下青萍向月磨○舟次之不雨夜得句并寄黃姬縹緲蓬萊幾度經今宵人對一燈青舟中雨過帆痕溼海上潮生水氣醒五夜凄凉歌折柳十年蹤迹感飄萍何當歸去營金屋曲曲屏風伴尹邢[  離恨天侍者菉近稿]  
[次悔生廷試入都詩以送之]  
　　乘槎同作海東遊赤水元珠竟暗投國士豈無王景略將軍誰是吕婆樓林居紫竹甯逃俗幕擬紅蓮祇自羞且喜故人雲路近明經挾策上皇州[  歴下老農稿]  
[和歴下老農贈别韵]  
　　荆棘前途敢倦遊逢君意氣幸相投願埋十萬横磨劍且築千秋著作樓得失雞蟲何足戀侣儕狐鼠不勝羞他時歸老編年譜應悔行蹤入趙州[  次梅生稿]  
[疊韻奉酬]  
　　同賦蒙莊智北遊寸心相契漆膠投何勞射鼠千鈞弩且臥元龍百尺樓天上文星君有曜車中新婦我堪羞雄才詎肯輸毛遂爲弔平辰入趙州[  歴下老農稿]  
[次悔生疊前韻]  
　　化鵬才作北溟遊羅網重重側翅投此座定非徐孺榻依人深愧仲宣樓每懷南國心如醉好决西江水洗羞又見天邊眉樣月雲鬟圡臂夢鄜州 
[清節移賑]  
　　今接虎阜清節堂寄到賑捐册上開列内堂助洋二元又錢七百十七文李貞女助洋一元徐李氏江黃氏各助錢五十文以彼夙勵氷清不厭茹荼之苦猝聞水患同懷輸粟之誠洶屬以弱女子身具偉丈夫志者又初六日乍浦富氏將辛工洋一元寄來助賑想一月所得幾何而慷慨若此謹共登報章以質當世[  陳煦元謹誌]  
[上海四馬路文報局恊賑公所經收賑捐五月上旬清單]  
　　初八日急單蘇城富郎中卷陸雲生翁交來無名氏募無名氏四元沈琴山一元○林善士交來沈逋悔先生書畫潤一元朱少翁交來無名氏求病速痊一元周善士交來沈逋梅先生書畫澗四角無名氏二元保安堂交來沈逋梅先生書畫潤四角張善士交來沈逋梅先生書畫潤一角○本日共收英洋九元小洋九角 
[上海四馬路文報局内恊賑公所經收賑捐五月上旬清單]  
　　初九日急單源豐潤號交來寧波新關李經募寧渡關稅務司康英洋六十八元二角二分幫辦白菜喜幫辦岳格幫辦狄大順理船廳葛靈霓騐貨戈淪斯五户各五元鈐字手涂璧騐貨馬格斐鈐字手索克妥鈐字手蘇錫彌鈐字手賀而司五户各一元實收英洋九十八元二角錢廿二文青浦有心無力人募錢鼎甫杭少盧錢伯英青陽舊築隨緣子友梅子盧雲林余芝舲自省齋丁封甫有心無力人十一户各一百文實收英洋一元○同字圖册八千二百廿一號泗涇敦本官鹽棧錢印文梓募陸芳舟敦本鹽棧馬九雲三户各一元馮寶卿沈堂費馥三户合助洋一元常熟凝善堂來同字圖册三千一百十六號徐朗岩翁不留名葉夢雲書屋數息精舍留餘康記寶善堂五户各一元省吾居二元東海氏銅洋一元無力人近水棲補過子荷香書屋四户各五角○漢口招商局黃小翁交來漢鎭上下釐金總局自四月十五起廿九止共集錢三十三千文又募鄒仲雅堂十千文安徽江善士三千文李黃朱湯四善士四千文實收九八錢五十千文甬江劉長蔭先生募各大善士洋十七元京江棧銅洋一元爐坯一元又交來吳恆生銅洋一元汪維堅二角孫鴻濱五角姚燦如銅洋五元無名氏一角王長盛一元順記號交來沈逋梅先生書畫潤六角○本日共收英洋一百三十元銅洋八元爐坯洋一元小洋十六角錢五十千零零廿二文 
[上海三馬路與昌絲棧陳竹坪經募山東賑捐五月初七日第二百九十八次清單]  
　　漢口復昌元號經募邵伯棠馮仕安各洋十三元五角李接卿洋二元以上三户共洋廿九元○漢口慶裕義號程明甫經募程孫氏錢一千文張福順乾元正曾宫飾天錫不書名篤慶與人同仁順德四盛永同昌同記棧隆盛祥孫友堂錢三十六百文册上不登錢三千一百廿文以上十五户共洋六元○如阜胡萬昌信局來恆昌號經募恆記洋三元又募隠名氏錢八百文潘劉各錢四百五十文錢魯各錢三百文俞錢二百文殷趙袁章各錢一百五十文十七户錢一千七百文十一户錢五日五十文以上四十户共洋八元○杭州裕泰莊二户洋二元五角又募靜居士洋一元五角夏劉氏敦本堂潘隠名氏不填名各洋一元張百忍繼志堂餘澤堂愼永堂各洋五角以上十一户共洋十元由恆豫莊交來○杭州吳正隆錢六百文又募無名氏錢一千五百文思補軒樂山書屋各錢五百五十文章純來湯錢氏王愼餘湯徐氏各錢五百文湊補氏錢四百五十文孫世勳二百文敦義軒錢二百五十文五户錢五百文以上十六户共洋六元○蘇州萬利經募問心居錢一千九百六十文姚蓉全張渭川李建章姚瑞英張子權張梅軒厚本吳仲萱均月費移助各錢三百文以上九户共洋四元○蘇州公和泰經募朱少荐洋五元放生簿撥洋五元無名氏洋二元文洋一元魄香書屋洋一元金茂聊顧鳴雲各洋五角以上七户共洋十元○蘇州昌記桐油號洋二元○蘇州溢記蘭記各洋五角○蘇州大有豫金鋪錢一千一百文銅行氏錢七百文仁泰銀樓錢五百文源記錢三百文何亦芝立記客錢二百文三户錢三百文以上九户共洋三元錢四十五文○硤石北卡沈松巖淮陰尹見知堂各洋一元侯鳳岐丁匯堂逸雲子念舟舒洲金王庭槐宜城潘任受祺各洋五角以上十一户共洋七元○寗波久大號經募春和洪立記各錢二百文二户各錢一百文連無名氏共洋三元銅洋五元又募祝同心善士第八千二百六十六號同宇册洪子元錢五十文連無名氏共洋五元二册共洋八元銅洋五元○寗波福順銅號洋四元○鎭江立生祥禍號洋三元立生新潘繁春各洋二元　 
鄧岳峰洋一元林步丹劉發甫合洋一元潘錦堂洋五角李慶元王漱芳合洋五角以上九户共洋十元○新上金館老上金舘各洋一元以上均塔册○安康莊交來漢口益大莊匯下安徽青陽縣陳無名氏五旬求嗣又求孤孩孫男平安益壽洋一百元○漢口無名氏洋一元○申字單江右郁仲甫經募沈宜記洋十元郁旡咎齋錢廿一千同善堂錢五千李富亭姚用賢各錢四千寶芝堂留餘書屋各錢二千彭廣豐無名氏楊蔭堂各錢一千文李少岷錢八百文陳漢江錢五百文萬金山吳本貞各錢四百文許章戴合記能袁鄧合吕蕭袁王合吳鍾合鍾楊葉合各錢三百文彭錦堂王吳合梁劉合劉起吉各錢二百文以上廿三户共合來洋四十二元花洋八元錢六百文○南游恤鄰氏經募端節折筵謝玉樹洋四角柳月波潘韻仙各洋三角半趙柳塘陶淑湘筠女史各洋三角台過客洋三角周月桂竺翠筠高晴川蔡素芳崔素卿姚文卿各洋二角鄭素蘭華月潭各洋二角半梅素心陳蘭舫各洋一角半吳雪梅洋一角以上廿户共洋五元○金陵大豐厚號因鄰居失愼得以來全洋十元○吳郡俞良佐求兒病愈洋十元○南潯韓怡昌絲行銅洋六元○馬曹氏保平安洋一元乾裕銅洋一元○本日共收英洋二百八十四元花洋八元銅洋十二元大錢六百四十五文合併聲明 
 
 
 

Page 11

 
 
   
 
 

Page 12

 
 
[光緒十二年五月初一日京報全録]  
　　宫門抄○諭旨六道録前○東撫陳奏請簡放鹽運使並委署司道摺○禮親王等奏請充署章京片○台撫劉奏請改留道員補用片○又奏請開復文生衣頂片○又奏請飭部查照施行片○豫藩許奏報接印日期摺○黔撫潘奏請補叅守各缺摺○大臣謙奏保獎駐防巡緝出力各員片○大臣文奏遴員接署副都統片○黔撫潘奏爲派員帮辦善後局報銷摺○五月初一日理藩院鑾儀衛光禄寺正黃旗值日無引見○醇王等由天津回京請安○耀年請假十日○内閣奏派騐放之王大臣派出豫王烏拉喜崇阿徐郙錢桂森○召見軍機醇王善慶○○革職留任山東巡撫臣陳士杰跪奏爲署臬司本任鹽運使因病出缺另行委員接署所遺運司員缺請旨迅賜簡放以重職守恭摺仰祈聖鑒事竊臣在濰縣行次接據按察使經歴余家珍申報署臬司本任鹽運使黃大鶴於四月初六日因病出缺等情臣查黃大鶴自署臬篆以來遇事力求整頓前因患病禀請給假調理爲日未久不料遽行溘逝悼惜殊深新任臬司成允尚未到東亟應委員接署以免員缺虚懸兹查濟東泰武臨道王作孚諳練老成操守廉潔堪以署理臬篆遞遺濟東泰武臨道篆務查有候補道張上達才具開展河防尤熟堪以代理除分飭遵照迅速接印任事外所遺鹽運使員缺相應請旨迅賜簡放以重職守謹繕摺由驛具陳伏乞皇太后皇上聖鑒訓示謹奏軍機大臣奉旨知道了欽此○○軍機大臣臣禮親王世鐸等謹奏查滿洲軍機章京兵部郎中榮堃現已蒙恩簡放浙江衢州府知府所遺章京一缺應以額外行走之理藩院員外郎多壽充補多壽現在出差應以額外行走之内閣候補侍讀志樸充署爲此謹奏奉旨知道了欽此○○劉銘傅片再現署臺澎道江蘇遇缺題奏候補道陳鳴志自上年五月到任以來整頓地方遣散營勇拿辦岢老會匪首王春善易子林等辦理俱甚妥洽從前劉璈蠧國沽名視私財如性命用公欵如糞土陳鳴志接手之後破除情面遣散冗員裁併各局所每年撙節銀四萬餘兩該首持躬廉正辦事勤謹實爲司道中不可多得之員合無仰懇天恩俯准將陳鳴志改爲留閩遇缺題奏以資臂助查該道係曾紗繳過離省銀兩引見到省人員此次又以原官原班改留閩省題奏應請免予再繳離省銀兩合併聲明謹會同督臣楊昌濬附片具陳伏乞聖鑒謹奏軍機大臣奉旨着照所請該部知道欽此○○劉銘傅片再彰化紳士已革同知林文欽前因管帶士勇空額多名擅離營伍經臣據寔奏叅奉旨林文欽着卽革職核明該營空少勇數夫數餉銀若干勒令呈繳餘依議該部知道欽此欽遵等因轉行去後現據沈應奎詳報林文欽將應繳領過餉銀一萬六千餘兩全數繳清該紳不諳營規雖曾負咎於前尚知愧悔於後詳請奏結開復前來臣查林文欽空勇空夫係其不諳車事非尋常帶勇有意侵蝕者可比今旣一律繳清合無仰懇天恩俯准將林文欽開復文生衣頂以觀後效出自逾格鴻慈謹附片具陳伏乞聖鑒訓示施行謹奏軍機大臣奉旨林文欽着准其開復文生衣頂該部知道欽此○○劉銘傅片再署提臣孫開華現已遵旨率帶所部内渡所有該軍餉項及公費銀兩已商明督臣楊昌濬臺灣發至本年二月底止滕出該軍餉項自三月以後作爲吳宏路一軍口糧查孫開華自奉旨帮辦軍務之日起每月由糧臺支用辦公經費庫平銀六百兩因用度不敷添用長夫一百三十餘名月支銀四百兩總共月支銀一千兩兹均截至二月底止一律停給除由糧壹彚案造册報銷外謹附片陳明合無仰懇天恩勅部查照施行伏乞聖鑒謹奏軍機大臣奉旨户部知道欽此○○二品頂戴署河南布政使按察使臣許振褘跪奏爲恭報微臣接署藩篆日期叩謝天恩恭摺仰祈聖鑒事竊臣接奉撫臣邊寳泉札開布政使孫鳳翔因患目疾禀請開缺調理除恭摺奏請給假外應卽委員接署以重職守札委到臣隨於三月十九日准布政使孫鳳翔將印信文卷移交前來臣當卽恭設香案望闕叩頭祗領任事伏念臣豫章下士知識庸愚甫趨叩於天顔得仰承乎恩訓歸循職守復撫藩條憶懷保之殷心四野幸渥霑膏澤勉趨承而矢力百城當宣鬯皇風際理繁治劇之重膺愧墜露輕塵之莫報臣惟有益殫愚誠更加惕懼遇事禀承撫臣悉心認眞經理不敢以暫時權篆稍涉因循以冀仰答高厚生成於萬所有微臣接署藩篆日期並感激下忱謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○署貴州巡撫臣潘霑跪奏爲揀員請補叅將守備各缺以重職守恭摺由驛具奏仰祈聖鑒事竊照羅斛營叅將羅雲陞因病禀請開缺調理經前署撫臣李用清會同督臣岑毓英恭疏具題接准部覆在案又准部咨新選水城營中軍守備孫殿元因患骽疾開缺回旂係部推之缺應令將期滿名次在前之營用武進士照章請補等因自應將各缺遵照揀補以重職守臣於通省將備内逐加遴選查有提督銜總兵用留黔儘先前副將借補提標右營遊擊高德元現年四十歲湖南甯鄉縣人同治元年投効楚軍武字營因迭次勦賊出力由六品軍功遞保以叅將留黔儘先補用又因勦平牛角坡杳爧山等處堅巢併奏同治十二年九月二十八日奉上諭着免補叅將以副將仍留原省遇缺儘先前補用並賞給敷勇巴圖魯名號欽此又於攻拔興義府新城各城底定全黔案内保俟補副將後以總兵仍留原省補用又於克復下江永從廳縣各城保加提督銜光緒三年借補松桃協右營遊擊五年調補提標右營遊擊接准部覆到任九年請咨赴部引見領照回黔該員久歴戎行熟悉營陣堪以借補羅斛營叅將員缺洵堪勝任與例章相符又查有營用守備黨修觀現年四十歲廣西北流縣武生中式同治庚午科武舉甲戌科會試中式貢士殿試三甲進士欽點以營守備用簽掣分發貴州撫標試用於光緒元年七月初九日到營業經試用五年期滿咨部註册在案該員勇敢有爲堪以補授水城營中軍守備員缺洵堪勝任與例亦符合無仰懇天恩俯准將高德元借補羅斛營叅將黨修觀補授水城營中軍守備寔於地方營伍均有裨益該二員均係引見回黔之員如蒙俞允毋庸再行送部並懇勅部給予札付以符定制所遺提標右營遊擊係部推之缺黔省現有應補人員應請扣留外補除咨部科查照外謹會同雲貴總督臣岑毓英貴州提督臣羅孝連合詞恭摺具奏伏乞皇太后皇上聖鑒訓示再高德元係第二次借補合併聲明謹奏軍機大臣奉旨兵部議奏欽此○○奴才宗室謙禮跪奏爲熱河駐防練軍巡緝地方著有成效並疊次拿獲逆黨訊明正法擬將出力各員擇尤保獎恭摺具陳仰祈聖鑒事竊查光緒十年五月間魚泡子逆匪楊辰青等謀爲不軌竄擾圍疆經前任都統繼格分派練軍等會同兵勇在黄榆栅等處立將大股逆匪擊散生擒逆首楊辰青等訊明正法地方肅清當將尤爲出力各員酌保文武共十七員聲明其餘出力人員另行酌核獎敘等因奉旨允准在案前任都統繼格未及核獎旋卽交卸將應獎各員存記在卷嗣於奴才到任後查明地方雖已肅清餘孽尚未淨盡卽經奏明分撥練軍等遏要駐紥分路防守以杜擾竄並於通衢大路商民往來之區逐叚巡緝以安行旅現已兩年有餘該練軍等往來於深山叢莽之中奔走於雪地冰天之際不特多倫廳一帶逆犯潛蹤卽所屬府廳州縣經該練軍認眞搜捕年來搶劫巨案通計亦少至數十起之多且該練車等僅有練餉並不另領行粮每到邊荒草地人烟稀少易食較難甚至有兩日一餐者其困苦情形尤堪矜恤至於搜捕餘黨尤屬不遺餘力先後擒獲馮國新董順張亮周鳳淇四名訊係甘心從逆担敵官兵並臨拿砍傷練車等情不諱均於訊明後就地正法其餘拿獲被脅從各犯亦經隨時訊明並非甘心從逆者照章分别遞籍保釋奴才查熱河駐防練軍等旣樹勞勩於前復盡奮勇於後實屬始終出力備歴辛勤不無微勞足録可否擇尤保獎以示鼓勵之處出自逾格鴻慈所有熱河駐防練軍等處巡緝地方克著成效擬請擇尤保獎緣由謹恭摺具陳伏乞皇太后皇上聖鑒訓示謹奏軍機大臣奉旨准其擇尤酌保數員毋許冒濫該部知道欽此○○文緒等片再呼倫貝爾副都統薩克愼奉旨賞假三個月回籍修墓所有副都統印務自應遴員接署以重職守查齊齊哈爾城水師營副都統銜總管海昌老成總逹堪以委署除檄飭該員遵照外謹附片具奏伏乞聖鑒謹奏軍機大臣奉旨兵部知道欽此○○潘　片再善後報銷各局事務紛繁必須添派明幹大員會同司道辦理以專責成查有三品銜候補道袁開第練逹老成情形熟習其於出入支銷各欵尤能細心勾稽堪以會辦除檄飭遵照外謹附片具陳伏乞聖鑒謹奏軍機大臣奉旨知道了欽此 
 
 

Page 13

 
 
[光緒十二年五月初二日京報全録]  
宫門抄○發抄旨三道○東撫陳奏爲恭報出省校閱營伍日期摺○直藩奎奏爲恭報到任日期摺○漕督崧奏爲請免議處管官片○直督李奏爲調補都司守備各員片○東撫陳奏爲揀員調補要缺知縣摺○又奏爲調署知縣片○湘撫下奏請獎勵都司片○黔撫潘奏調署知縣片○五月初二日吏部翰林院正白旗值日無引見○豫土謝紀録恩○粤海關監督增潤請訓○江西布政使盧士杰請訓○召見軍機增潤盧士杰○發抄岑毓英奏請將打仗出力之遊擊將世恩等開復處分奉旨着照所請兵部知道欽此○又請將在營瘴故之副將從九等議卹奉旨林紹喜等均着父部從優議卹欽此○又儘先道員陳席珍改獎奉旨着照所請吏部知道欽此○○山東巡撫臣陳士杰跪奏爲恭報微臣出省校閱營伍日期並順道查看海口情形恭摺仰祈聖鑒事竊臣准兵部咨光緒十二年二月十五日奉上諭本年輪應查閱營伍之期山東卽派陳士杰逐一查閱等因欽此欽遵咨行到臣伏查東省營伍前於光緒八年間奉命派閱前撫臣任道鎔僅閱過青州滿營及登榮水帥登州鎭標咨營尙有德州滿營撫標左右並兗曹鎭標各營未閱臣履任後因籌辦工賑海防未及兼顧迭次附片陳明展緩在案此次自應併案校閔而海防勇營現已陸續裁撤留防之隊亦須親加查看另行設法布置以期周密兹將署中公事逐細清釐河防亦先料理周妥貢成前臬司潘駿文前河南臬司豫山並添派候補道張上逹會同現任司道督率在事文武隨時實力修守臣定於四月初四日出省輕騎减從先赴烟臺查看海口情形妥籌辦理並將登州鎭標各營及登榮水師青州滿營挨次認眞校閱約五月初間旋省臣出省後署中日行公事循例檄委藩司崇保代拆代行解審命盜各案亦委該司代勘遇有緊要事件仍包封送臣行次核辦所有臣出省查閲營伍日期理合恭摺具奏伏乞皇太后皇上聖謹奏軍機大臣奉旨知道了欽此○○頭品頂戴直隷布政使奴才奎斌跪奏爲恭報奴才到任日期叩謝天恩仰祈聖鑒事竊奴才光緒十二年正月二十八日遵旨人覲荷蒙召見二次懔天顔於咫尺欽聖訓之周詳就日忱輸戴山恩重陛辭後旋卽束裝就道於三月二十七日在天津謁見督臣李鴻章奉檄飭赴新任旋卽行抵保定省城於四月初十日准署布政使松榕委員將印信文卷移交前來當卽恭設香案望闕叩頭祗領任事伏念奴才遭逢恩遇由京秩出領監司尋以山西按察使升補布政使復於十年四月奉命暫署撫篆卽榮承乏曾無塵露之稍酬感何量移彌望雲霄而思奮第查直隸地居首善藩司職任旬宣理財用人尤關緊要奴才材輇任重深懼弗勝惟有益矢愼勤遇事禀承督臣悉心經理以冀仰答高厚鴻慈於萬一所有奴才到任日期並感激下忱理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○崧駿片再准吏部咨兵部題山東濟甯衛守備出缺題補遲延應將該督及該管官議處光緒十一年七月二十三日奉旨依議欽此咨由吏部查取應議職名扣明遲延月日送部議處等因奴才伏查繁缺衛守備出缺例應漕運總督於三箇月内揀員題請調補向不由該管司道等官詳辦軍興以後多未能依限辦理濟寗衛守備張耀宗於光緒十年七月二十九日病故八月十三日接據該管知府文報前署漕臣孫鳳翔係於十年八月十二日接印十月初八日交卸在任不及三月例無處分前任漕臣吳元炳係於十年十月初八日接印於十一年二月二十七日具題調補除到任未及三月有例不出考外計揀員請調繕本具題僅止一月有餘實緣衛守備散處各省到任未久難以周知並非無故遲延此外亦無應議職名台無仰懇天恩俯准免其議處出自逾格鴻慈理合附片具陳伏乞聖鑒訓示謹奏軍機大臣奉旨着照所請該部知道欽此○○李鴻章片再督標左營都司王得魁升補大名鎭標左營遊擊現已引見開除底缺所遺督標左營都司爲省會要缺亟應揀員請補查有前曾擬補之儘先補用都司泰甯鎭左營守備吳光祖年五十七歲四川成都縣人由千總升補泰甯鎭左營守備調署督標保定營守備該員樸實廉明辦事勤幹熟悉省標情形以之升補督標左營都司實堪勝任其所遺泰甯鎭左營守備員缺查自督標前營千總土夢熊年五十三歲清苑縣人由行伍歴拔千總光緒九年考拔馬蘭鎭左營守備員缺安枘擬陪奉旨記名該員勤明穏練諳悉戎機以之升補泰甯鎭左營守備亦堪勝任該二員均無違礙處分與例章相符應請准予升補除吳光祖履歴前已送部俟飭取土夢熊履歴另咨外理合附片具陳伏乞聖鑒勅部核覆謹奏身機大臣奉旨兵部議奏欽此○○山東巡撫臣陳士杰跪奏爲遴員調補要缺知縣以裨地方恭摺仰祈聖鑒事竊照滕縣知縣朱世俊於光緒十一年十月初一日在任病故業經臣具題開缺在案查開缺章程内載在任病故者以病故之日作爲開缺日期以本月三十日截缺所遺滕縣知縣係冲頰疲難兼四沿河要缺例應在外揀選調補該縣界連江蘇豐沛等縣時有匪徒出没兼之俗悍民刁巡防緝捕撫字催科在在均關緊要非精明幹練之員弗克勝任臣督同藩臬兩司於通省現任簡缺知縣内逐加遴選均與此缺人地未宜惟查有單縣知縣黄毓奎年五十二歲湖北鍾祥縣人由廪生考取道光已酉科拔貢咸豐丙辰科考取正紅旗官學漢教習三年期滿引見奉旨以知縣用欽此籖掣四川十一年到省捐加同知銜因在防剿局籌撥貴州軍餉出力保准補缺後以直隸州知州用光緒元年補授峨嵋縣知縣旋因胞弟毓恩補授夔州府知府遵例廻避開缺改指山東歸廻避卽用班補用六年正月到省題補嘉祥縣知縣七年三月二十二日到任是年八月調補單縣知縣八年二月初三日到任嗣經調署益都歴城等縣篆務本年三月代理滕縣知縣是月二十四日到任該員公事穏練爲守兼長接連前俸已滿三年以之調補滕縣知縣實堪勝任惟以煩調煩與例稍有未符但滕縣知縣係四字最要煩缺較單縣三字之缺更爲煩劇且人地實在相需例得專摺奏請據藩臬兩司會詳前來合無仰懇天恩俯准以單縣知縣黄毓奎調補滕縣知縣實於要缺有禆如蒙俞允該員係現任知縣調補知縣銜缺相當毋庸送部引見厯過任所交代均已清結並無積案及欠解錢粮承緝未獲盗案已起降調革職叅限亦無未完商課倉欵等項其餘一切因公處分例免核計該員係屬再調其益都任内罰俸銀兩現飭照例完解所遺單縣知縣係繁缺容俟奉文後另行揀員調補謹會同河東河道總督臣成孚合詞恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○陳士杰片再據藩臬兩司詳報調署卽墨縣海豐縣知縣廖福京飭回海豐縣本任所遺卽墨縣篆務委鉅野縣知縣徐大容代理遞遺鉅野縣員缺委章邱縣知縣喬有年調署該員章邱任内並無已起四叅命盜案件及錢糧未完有閱降調展叅處分詳請具奏前來除批飭檄遵外理合附片陳明伏乞聖鑒謹奏軍機大臣奉旨吏部知道欽此○○卞寳第片再留南儘先補用都司申大發由行伍歴著戰功薦保藍翎守備加都司銜同治九年補授龍陽城守營守備十年哥老曾匪劉導美何春台等攻陷龍陽經前撫臣劉琨奏叅革職旋將匪首劉導美拿獲開復原官奉部議覆照章給予守備銜復將巨匪何春台拿獲解省正法經前撫臣王文韶以該員始終奮勉迭著勞績奏請開復原官原銜同治十一年正月十六日奉上諭看開復守備原官並藍翎都司原銜欽此隨軍援黔肅清苗疆案内出力光緒三年七月十八日奉上諭着免補守備以都司留南儘先補用欽此該員旋奉委管巡緝營勇丁在於沿湖一帶水陸隘口嚴密稽察歴年拿獲游勇匪盜聚衆搶劫重犯多名如光緒九年拿獲蘇南方李二郭儆齋龎子逹吳深眉杜三才等均係持械行劫拒傷事主之犯十年拿獲劉四麻子秦老六木匠龍益連等均係紏夥强搶殺斃事主之犯曾經前署撫臣潘鼎新龎際雲彚案奏報上年三月又拿獲戴學貴周運樓劉榮桂羅名才等亦係疊劫傷人罪十斬梟之犯去冬益龍匪徒滋事復督帶勇丁先後拿獲謀逆匪首毛世發匪夥曾友阮毛立生揚美柏劉春四毛相肥毛相榜等又拿獲開堂放飄會匪頭目楊得林均經訊明正法恭摺陳奏在案臣維湖南民情浮動會匪散勇到處皆有乘機誘脅竊發無常但能一有風聲立將首要捕獲則匪黨渙散自不致滋蔓燎原該都司申大發自派委巡緝以來周歴各處傎探購覓不避艱辛用能迭擒要犯弭患方萌實屬異常出力合無仰懇天恩俯准將該都司賞加遊擊銜以示獎勵出自鴻慈謹附片陳懇伏乞聖鑒訓示謹奏軍機大臣奉旨兵部議奏欽此○○潘縟片再署安南縣知縣王懋祖調省貴缺查有普定縣知縣彭億清老成練逹堪以調署據潘臬兩司會詳前來除檄飭遵照外謹會同雲貴總督臣岑毓英合詞附片陳明伏乞聖鑒謹奏軍機大臣奉旨吏部知道欽此 
 
 

Page 14

 
 
[光緒十二年五月初三日京報全録]  
　　宫門抄○上諭三道録前○湘撫卞奏拿獲會匪照章就地正法摺○陜撫鹿奏派員充當提調片○漕督崧奏報漕船開行日期摺○又奏濟漕各工告竣催儧各帮漕運上駛摺○江撫德奏調署知縣片○陜撫鹿奏審明因姦毒夫並誤毒夫弟定擬摺○五月初三日户部通政司詹事府正紅旂值日無引見○徐郙謝署侍郎恩○福建補用知府裕庚謝恩○德銘孫家鼐各請假十日○召見軍機○○頭品頂戴湖南巡撫臣卞寳第跪奏爲拿獲游勇會匪盜劫重犯照章就地正法恭摺仰祈聖鑒事竊照湖南省奏定章程遇有游勇土匪並强盜聚衆持械搶劫殺人罪干斬决斬梟之案一經地方官禀報獲犯卽批由該管道府或委員前往覆審明確就地正法彚案奏報所有光緒十年以前正法各犯節經各前撫臣具奏在案兹查光緒十一年正月起至年底止先後據芷江桃源沅陵龍山甯鄉江華祁陽黔陽道州長沙等州縣禀報拿獲匪犯姚剛李三及劉逢漢張老九叚老八楊啓聖唐八戴三劉榮桂羅名才周逆樓林錦春賀老滿郭老二唐啓愛李安坤楊黑皮楊晚廖滿苟唐惠洸莫庭漳唐白洸金受雲胡大影戲子等或係會匪糾衆强劫殺人或游勇夥搶得贜謀財害命或强盜迭劫殺斃事主均屬凶暴昭著贜証確鑿照例罪應斬梟當經分飭該管道府及委員馳往覆審明確情罪相符禀經前署撫臣龐際雲曁臣先後核明批飭就地正法俾昭炯戒除攸縣益陽會匪劉鳳閣毛世發等謀逆糾搶各犯業經專案奏報曁各屬尋常盜案仍飭照例解勘具題外所有光緒十一年分拿獲遊勇匪盜情重各犯照章就地正法緣由理合恭摺彚奏伏乞皇太后皇上聖鑒謹奏軍機大臣奉旨刑部知道欽此○○鹿傳霖片再學政考試各屬如遇考棚設在州縣由督撫派委知府充當提調歴經遵辦在案查西安府屬考棚向在三原縣城内現值學臣考試四安府生荲約須月餘方能竣事該府係省會首郡政務殷繁現在知府李楹勢難兼顧查有調省察看之興安府知府童兆蓉堪以派委充當提調除行藩司檄飭該員前往妥爲彈壓巡察外謹附片陳明伏乞聖鑒謹奏軍機大臣奉旨知道了欽此○○漕運總督奴才崧駿跪奏爲江北江蘇漕船挽上福興各閘開行日期恭摺由驛具陳仰祈聖鑒事竊照本屆各帮漕船於三月十三日挽上清江閘業經奏明在案查江北漕船十起共船五百隻裝運正餘米十三萬七百餘石江蘇漕船四起共船二百隻裝運正餘米五萬二千八百餘石奴才騐明後督同江安粮道馬恩培江蘇總運委員候補知府潘學祖及河漕在事各員催儧上挽時值上游挑河事竣積水下注浮送堪資於三月二十四日全數挽過福興通濟惠濟各閘連檣北上現在新挑河道一律深通並有前堵邳宿各水口堪以啓放接濟業經通飭沿途文武各員催提前進並飛咨東河督臣山東撫臣照章啓放湖口壩鋪水下注俾各船早抵東境乘汎渡黃以兾仰慰宸厪所有漕船挽過福興各閘開行日期理合恭摺由驛馳陳伏乞皇太后皇上聖鑒謹奏軍機大臣奉旨户部知道欽此○○漕運總督奴才崧駿跪奏爲濟漕各工一律完竣現在催儧各帮漕運連檣上駛恭摺具陳仰祈聖鑒事竊照邳宿以下濟漕各工辦理大概情形於正月二十八日具奏奉旨該部知道欽此奴才拜摺後督率在工各員上緊赶辦所有亨濟閘挑切淤灘堵閉越河各工于二月二十日完竣宿遷以下挑河工程於二月二十六日完竣逐一查騐均與原估相符卽飭印委各員堵塞引渠淑放瀾河大壩該壩横截長河埽創堅固若不澈底清除水過沙留恐將來漸形梗阻奴才飭將創土先行一律啓淨於三月十一日㓾開埽土放水下注水勢高下八尺餘寸冲刷得力不致復留阻碍江北江蘇各幫漕船於三月初間相繼到浦十三日均已挽過清江閘適上游啓壩河水增長催令迅速前進其邳汛竹簍壩等口暫蓄之水俟船過楊莊後再行察看情形相機啓放以助微山湖鋪水之力所有濟漕各工一律完竣及催儧漕船上駛各緣由謹會同兩江督臣曾國荃江蘇巡撫臣衛榮光恭摺具陳伏乞皇太后皇上聖鑒訓示謹奏軍機大臣奉旨該部知道欽此○○德馨片再署奉新縣知縣張晋經臣調省差委所有奉新縣印務查有現署南昌縣事臨川縣知縣汪以誠明練有爲堪以調署遞遺南昌縣印務查有調署貴溪縣事尙未赴任之蓮花廳同知潘懿精明幹練堪以調署該員等任内均無盜劫三叅屆滿已起四叅及錢粮未完叅限將滿有關降調之案據署藩臬兩司會詳前來除分檄飭遷外謹會同兩江總督臣曾國荃附片具奏伏乞聖鑒謹奏軍機大臣奉旨吏部知道欽此○○頭品頂戴陜西巡撫臣鹿傳霖跪奏爲審明因姦謀毒本夫並誤毒夫弟一家二命重案分别定擬恭摺仰祈聖鑒事竊查前據洵陽縣具報民婦向王氏因姦聽從姦夫華進冲謀毒本夫向倉兒並誤毒夫弟向爐兒各身死一案當經前撫臣邊寳泉批飭審解因犯供狡展解府解司兩次發回覆審嗣復飭委西安府行提人証質訊兹據西安府知府李楹審明議擬由臬司張煦勘轉前來臣親提研鞫緣向王氏華進冲均籍隸該縣華進冲傭趁度日已死向倉兒係向王氏之夫自幼經其生父向世寛出繼與族伯向世玉爲嗣向倉兒素性愚蠢與華進冲隣居素好往來向王氏見面不避光緒九年五月不記日期華進冲至向倉兒家閑坐與向王氏調戲成姦以後乘間往來陸續給過錢物無數向倉兒時同向世玉出外木匠手藝均不知情十年二月間向世玉病故向世寛見向倉兒夫婦年輕搬回同度華進冲稔知向世寛家内人多未敢再往四月初九日華進冲探悉向世寛等出外往圖續舊向王氏密向泣訴不可再來恐被向世寛等撞破併催令速走華進冲恨難續好起意商同將向倉兒致死以便娶作長久夫妻向王氏因戀姦情熱應允維時向王氏身患疥瘡華進冲憶及從前亦染患此瘡在不知姓名藥灘上買得瘡藥賣藥人曾言内有信末須防誤食毒人現尚存有餘藥商允隨後送交乘隙下手各散十一日上午華進冲將藥包好意欲送往又慮向世寛等知覺敗露適其表親楊楊氏探桑轉回知必路過向王氏門首揑稱向王氏託造瘡藥央令順便帶交未將毒謀情由告知楊楊氏被罔信實携藥前往向世寛等均赴地工作僅向王氏在家楊楊氏將藥交給走回向王氏會意接收移時向倉兒口渴至家索茶向王氏濳將藥末放入茶罐煮熬用竹快攪匀給吃半盌忘未倒棄剩茶卽至厨房造飯隨後向倉兒生母向郭氏帶其四子向爐兒誤吃旋各毒發腹痛亂滚不能言語向郭氏心疑當向向王氏盤出實情喚回向世寛一同灌救罔效傍晚向倉兒向爐兒先後毒發殞命正投約報騐卽經該縣高偉曾訪聞獲犯騐報先經議擬解府因犯供游移發縣覆訊詳由該府解司發委確訊犯供翻異發回覆審議詳轉解到司仍恐案情未確飭委四安府行提人証質審兹據訊明議擬由司解勘經臣提訊據供前情不諱詰無起釁别故亦無另有同謀知情之人供証確鑿案無遁飾查律載妻因姦同謀殺死親夫者凌遲處死又例載姦夫起意殺死親夫擬斬立决各等語此案向王氏因與華進冲通姦戀姦情熱聽從華進冲起意謀毒本夫向倉兒以致誤毒夫弟向爐兒先後身死實屬淫兇已極自應按律問擬向王氏除誤毒夫弟致死輕罪不議外合依妻因姦同謀殺死親夫凌遲處死律擬以凌遲處死華進冲因姦起意商同姦婦向王氏謀毒本夫向倉兒斃命罪應擬斬其誤毒夫弟向爐兒身死該犯意料所不及自應仍按本問擬華進冲合依姦夫起意殺死親夫斬例擬斬立決照例刺字該犯等事犯覊禁雖均在光緒十一年正月初四日恭奉恩旨以前惟係因姦謀殺本夫罪情重大且招解在後應毋庸查辦楊楊氏順便帶藥雖訊係被罔信實並非知情同謀惟不查明來歴輙爲帶交致釀重案究屬不合應請酌照不應重律杖八十係婦女照律收贖事在赦前所得杖罪應予寛免並免收贖向王氏所得華進冲錢物訊無確數請免着追售賣瘡藥不知姓名人免予查究藥末無存無干省釋屍棺飭埋除全案供招咨部外所有審明定擬緣由謹恭摺具陳伏乞皇太后皇上聖鑒勅部核施行謹奏軍機大臣奉旨刑部速議具奏欽此 
 
