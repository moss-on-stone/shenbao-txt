# 1914 - 486 - 4914969

 

Page 1

 
 
遊記 
[羗海雜誌（四十六）（生入）]  
　　蒙古男人入關或有爲漢裝者在游牧處則番裝也王公台吉忽焉寳石頂團龍褂忽焉毳衣而露臂革履面跣足忽而揖讓爲座上客忽而執鞭如牧羊兒見者不知其爲封建主也然衣服有裏有襲不似番子之僅披一襲而已也婦人多顔色衣飾之豐美數倍於番婦束髮爲兩辫而雙垂於前以布帛爲囊護之所綴鈴片銀者多寳石眞者多帽爲五色綢而綴以紅絲纓鞾爲絨布而繡以花彩其式如漢人常用之冠履然冬日御羔羊裘草狐裘富者用火狐青狐以至猞猁猻一衣之値内地動需兼金彼族視之爲常産不足貴也餘皆與番婦同出必跨馬數里之遥不常用鞍一躍即登馬背漢人善騎者遠不如一男子或娶數婦人亦有妻妾之分家有所事必請命於家主之妻其妾不敢自主親友至其妻陪坐妾則立而聽命夫妻離婚須告知坐家僧及該管之旗主與盟長棄其妾則揮之卽去矣女工勤巧如剪皮毛織氈布製乳湩酥酪半出於婦人之手家多畜牧兼製造工者則招番民任放牧之役番婦任烹飪採汲之役傭工論値不以錢畜牧布疋惟其欲飲食衣服與主家同若王公台吉家雖無製造工亦雂番人爲傭如中土之貴者男僕名烏拉（西藏聽差者亦曰烏拉）女僕名和爾嘉主僕親如家人無尊卑親疎之分視世之頣動指使輕視臧獲輩者大有别也所惜風氣不闢陋習不除日趨汙俗而不可挽父老云昔年蒙古早被王化粗識禮義今則鄙陋擴捍與西番同其野蠻矣張鵬翮論北蒙風俗曰盛夏着裘而敝垢不以爲恥男女共處而不以爲嫌沿子妻其繼母翁納其子媳之惡習人倫道絶而不知其非敬信刺麻而可否惟命尊之若神明視之若考妣至梵宇之壯麗牛羊之供奉其餘事也青海風俗如出一轍天地之生成豈有厚於中土而薄於邊陲歟抑亦敎化之未至歟 
　　余天性喜游無論晴日風雪乘興即出測繪員顧季良君亦吳人前游學於秦精砲學好馳馬少年饒於膽氣所行無不偕時日月山一路爲西寗常備軍汛地無日不與匪戰此路盜騎横行無忌冬令更不必言余所任羣科灘一路盜迹略稀然路徑紛歧亦奸宄匿跡之所也一日余等巡行至察漢山北下馬息喘游興尙酣以乾餱充飢忽聞前山有人聲仰望山脊數騎馳而來山半又聚有十餘騎與之聨轡而下從者大呼曰是盜也催衆跨馬鎗引滿備决敵山徑寛不及五尺左則嵬峯　雲右則懸崖萬丈恐其從捷路抄截則腹背受敵行役將被困於谷中時同行者馬隊四人又通事隨丁及顧與余八人耳彼易予寡緊躡不捨後面鈴鏑聲震撼漸近余謂顧君曰君携二騎先馳出峽品以防前路顧君曰遇敵急擊焉有平日自負一朝有事反置身於無敵之地乎君勿脫我於危余猶再四强之忽聞鎗聲硼然飛彈掠過耳際余曰無已且戰則行顧君怒勒馬回擊以鎗顚其前騎匪衆駭然返奔余等棄之不追馳百步出峽凡初次臨陣雖勇者猶不免慌亂慌亂則鎗不能命中此老軍士閱歷語也顧君勇往槍無虚發非臨敵閒定何以至是至軍軍中皆詫以爲奇余笑曰南人固無怯者然又誡以登高臨深之義而顧君興不可遏復請與俱明晨攜騎勇十人步隊倍之仍往舊道衆少之余曰無慮我　快槍彼以土槍不敵也車官何某從邵光庭君督步勇後至 
（未完） 
 
 
 

Page 2

 
 
時評 
[三中立國（冷）]  
　　比利時宣告中立之國也有人侵犯其中立者抵抗到底中國宣告中立之國也有人侵犯其中立者退讓到底美國宣告中立之國也亦無侵犯其中立也故亦保守到底比利時僅存一角矣而今尙在抵抗故曰抵抗到底也中國爲人再逼而再進矣而今尙在退讓故曰退讓到底也美國决不願自破中立人亦决不敢破其中立也而今亦尙保守中立故曰保守到底也 
　　是三國者地位各不同國力又不同故其所得之結果亦不同比利時與中國正相反者也而其受害有相類美國與中國若相類者也而其禍福或相反抵抗到底者其忠可佳也保守到底者其心可敬也退讓到底者其情良苦矣 
[命令]  
　　十月九日大總統申令好生之德人情所同不幸躬遇亂離横被鋒鏑見危授命取義成仁誓爲國殤哀動行路洵足增光史乘興起懦頑自改革以來秩序紊亂暴民土匪紛起如毛茶毒生靈魚肉良善凡生命財産之瀕於危險者不知凡幾本大總統不忍生民之疾苦挽回浩劫締造共和辛苦支持幸而獲濟迴憶數年之間萑苻不靖井里爲墟每有抗拒凶鋒慘遭非命孤人之子寡人之妻顧此子遺益懷愴惻矧兹義烈可無表彰著各省行政長官分飭所屬將民國死難士民采訪事實彙咨内務部立案以待褒揚企闡幽光而國久遠此令 
　　又令兹制定海軍艦艇職員（此處電碼恐有脫落）公布之此令 
　　又令兹修正各省所屬道區域表公布之此令 
戰事要電 
　　 
[其一（本館特電）]  
　　北京電一德人云英見日估膠濟欲佔津浦北段俄謂英已得南北應歸俄現三國正在協商其難信 
[其二英人特約路透電]  
　　倫敦電據晨報載稱據確實消息盎凡爾業已失守公報局曾准宣布上載之消息惟尙未得確報徴實之比國公使亦未得有確報（十日） 
　　哇斯丹電德軍駕砲二百餘尊於盎凡爾前其口徑分二十八三十及四十二生的密達三種距離十四基洛密達之遥晚間十時至昨日深夜砲聲暫止旣而復開砲轟擊極爲劇烈（九日） 
　　亞姆斯特丹電德軍今日接續轟擊盎丹爾惟今晨拂曉其勢稍弱夜間火燄熊熊紅光燭天避難人五十萬名已抵荷蘭且尙有火車多輛行將續抵（九日） 
　　亞姆斯特丹電德國公報宣稱西部戰地無重要之大决戰俄軍由洛姆柴進至里克德軍已開始攻擊盎凡爾内砲台且承認昨日有敵軍飛機擲下炸彈毁特沙爾杜飛船所齊泊林式飛船一艘之覆面（九日） 
　　巴黎電據下午十一時公報宣稱兩軍於洛瓦葉境内激戰近兩日内聨軍俘敵一千六百人此外無新事實（九日） 
　　倫敦電據今日下午公報宣稱大局未變雙方馬隊仍在列里之北交綏蘭斯亞拉白萊霞爾萊洛瓦葉拉西尼陣線一帶戰事仍在進行目瓦斯河至末斯河之前敵僅見小戰(九日) 
　　巴黎電據今日下午公報宣稱華愛佛境内陣線一帶兩軍砲隊互相互相轟擊勞蘭伏斯巨亞爾薩斯均無可紀之事實(九日) 
　　倫敦電公報局某員隨英國司令部親歷戰地據報九月三十日戰事及大局續變情形如下是日敵軍小加攻擊且不時以炮火猛轟十月一日天氣高爽安靜無事夜間敵軍築新戰壕數道二日有霧入夜更濃我軍砲隊擊毁一麵粉廠敵軍曾佔據該廠以爲先鋒營所有之炮及快炮均被毁於其中德軍接連兩夜進攻熟地我軍僅傷四人佔敵壕兩道而塡滿之（九日） 
　　北京電俄使署接到俄京公報謂星期四日俄軍在東普魯斯戰地接續進逼分成兩股之敵軍第一股敵軍佔據維拉迪斯萊伏夫及凡爾巴龍一帶地方俄軍將德軍驅出維拉迪斯萊伏夫並從北面抄圍之德軍仍佔守凡爾巴龍東南兩面之地位敵軍迎擊受重創而退第二股敵軍兵力似甚厚在歇洛干茄湖及巴克拉喇桀伏一帶戰鬭甚猛俄軍圍其兩翼奮擊前面之敵兵德有强勁後隊在後掩護之故擬避去一戰但俄軍退盡之際其所佔地位一一爲俄軍猛擊而得俄軍現已得里克並沿戰地全線而進（十日） 
　　彼得洛格勒電據官中宣稱東普魯斯陣地十月八日復續行開戰俄軍仍取攻勢已佔據里克自德軍進攻失敗後俄軍已俘敵萬名獲砲四十尊（九日） 
　　西汀其電五日孟軍在特拉斯里柴戰地進攻奥軍惡戰之後奥軍大敗而逃孟軍擄獲傷兵俘敵一百二十人並奪得快炮六尊及軍需甚衆孟軍佔據克勤伏痴哇布萊克斯迪芬里柴諸要塞孟軍進攻薩拉桀伏者力戰良久已佔據一山高一千四百零五密達距薩拉桀伏不遠（九日） 
　　巴黎電孟台里格洛之軍隊已抵巴斯里亞首府薩拉桀伏外之防線（九日） 
　　哈爾濱電彼得洛格勒電社稱據意大利維立思消息謂奥國無畏大戰艦維里布斯儒里迪斯號近駛至海面爲法艦隊所追及被迫而戰該戰艦受傷頗重但仍逃去未致全毁（十日） 
　　倫墩電公報局宣稱海軍部接海軍少佐葛雷報告謂彼與海軍大尉麥里克斯及西泊奉命攻擊德國特沙爾杜夫飛船所麥里克斯由五百尺之高處擲下炸彈毁齊泊林式飛船一艘因該飛船煤氣燒着故由空際下望甚明三員皆安然而回惟彼等之飛機已失此舉頗爲勇敢飛行之程約百餘英里（九日） 
　　倫敦電倫敦五金交易社决議凡入英藉之候補社員應繳出脫離本國國籍之證據自新年起凡店夥須用英人（九日） 
　　東京電近來半月發達一種令人驚異且善爲傳布之運動力欲藉日報之發行以挑起日本反對美國之惡感始先僅見於各州無關重要之報章以因美國反對日本輿情而感生之言論及重要美人表示美國凖備在中國干預之談片爲根據有自稱爲美人者謂美國刻方增加太平洋防兵遣發艦隊並謂戰事必難倖免東京報紙爲其所蒙蔽今亦有危險之宣載此種最近紀載提及一美人自爲美國海軍大將海軍會計但其名不能得之於美國海軍名册顯係僞託此事旣暴露報紙謂談片肖像皆一美人送來者故美國應負責任警察刻方研究此事顯見此種誑人之術實由於德人之慫恿日本及美國官塲咸以此事爲無足介意者謂此種紀載太爲荒謬不値研究且不値辯駁然日本及外國著名報紙皆謂此事須大爲注意傳布此種謬論之人深知日本本地及政治情形必設法鼓動衆人聚衆示威以反抗政府謂政府與凖備破壞日本之邦過於友好也美報所載對於日本行爲之批評及目下遠東時局之進行皆恐爲被吸引之訪員所電傳或爲德國煽惑目下暴亂戰爭者之代理人張大其詞而傳布之（九日） 
[其三（德人德文報專電）]  
　　紐約電盎凡爾附近白林杜克砲台業已失守德軍現正猛轟内砲台及盎凡爾城（八日） 
　　紐約電法國德軍右翼馬隊現戰於列里（法境）及哇斯凡（比境）之間德中軍現在聖米葉爾附近及亞貢山進攻（八日） 
　　紐約電奥軍在巴里兹附近擊敗俄軍克復泊里齊米塞爾西北之爾齊斯查俄軍屢次進攻泊里齊米塞爾均被擊退（八日） 
　　青島電大局無變動日兵現正築壘防守各地位且輸運子彈至陣（十日） 
[其四（英人字林報專電）]  
　　倫敦電比軍今在盎凡爾猛禦德軍比國南部目下正在鏖戰德軍已由法國東部怱遽調兵入比法國東部德中軍之兵力已弱援軍之抵英倫者絡繹不絶德人發布無稽之消息謂青島聨軍已經擊敗死者二千五百人據官中宣稱英人失業者除棉花實業外均在百分之五以下且仍日減聞十月初旬德國貿易會三十四所之失業者平均有百分之二十一之多（八日） 
　　倫墩電據羅馬公論報俄京訪員電稱俄軍已擊退自佛洛克拉克進攻之德軍俄軍現距沙恩砲台僅數基洛密達聞波蘭德軍左翼半已被圍（九日） 
　　按佛洛克拉克在俄國波蘭距華沙西北八十七英里在維斯土拉河左岸其鐡路與沙恩相接沙恩在西普魯斯維斯土拉河右岸距佛洛克拉克西北三十五英里 
　　哈爾濱電據蘇華爾基消息德軍入城時卽擄車一千二百輛及各種私用物品載之赴德據萊姆堡消息奥軍退時棄有受養老費之貧民一萬二千五百人俄國軍需部因無法供給故請美領事商諸奥政府爲人道起見運之回國（八日） 
[譯電]  
　　北京電今日國慶紀念舉行大閱自晨間九時起至十一時止袁總統乘馬而出乘車而回參與者共兵二萬五千名軍容頗壯中外來賓甚少因發出請柬有限故也閱兵既畢袁總統卽赴禁熱河古玩陳列所有學生五百名高唱國歌迎之（十日） 
[專電]  
　　北京電今日閱兵後學校學生 
 
 
 

Page 3

 
 
均至西長安門右方橋西面南立袁總統訓辭甚長一注重共同道德二獨立能力三尙武精神 
　　北京電大閱車隊編配秩序如左總指揮盧永詳第一師師長劉奎標拱衛軍樂隊第一旅旅長洪自成拱衛軍第二旅旅長王賓第十師工兵第一營禁衛軍輜重兵第一營禁衛軍機關槍第一營拱衛軍第二師師長張敬堯提署軍樂隊第三旅旅長吳新田第三混成旅第四旅旅長申振林提署游緝隊第一團團長雷恒成提署游緝隊第二團團長劉鳳藻提署游緝隊工兵第二營禁衛軍機關槍第二營第三混成旅騎兵第一團拱衛軍提署游緝馬隊第一師第三混成旅炮兵第一團拱衛軍第三混成旅 
　　北京電周學熙决不就職張謇今日南下 
[東方通信社電]  
　　東京電美國駐青島領事已决定退去（十日） 
　　烟台電濟南電云至昨日止日軍到者計步兵百三十名衛生及鐡道部員二十四名紀律嚴肅其行動不出鐡道之外官民均甚安堵 
（十日） 
　　東京電德人於博山坊子兩炭礦及鐡道沿線埋没爆藥約有三貨車（十日） 
　　東京電本月一日以來野戰病院收容俘虜九名之内死者一名（十日） 
　　東京電美國總統威爾遜君聲明關於太平洋問題接到日本保證一節兹聞日本外務省當局言惟占領麻沙爾羣島並未向美國聲言保證（十日） 
東京電政府預金部本日命勸業銀行撥欵五百萬元交農工銀行貨與全國府縣産業組合（十日） 
　　東京電本日爲中華民國國慶日日本因在大喪期内故不祝賀（十日） 
[戰地快信]  
　　濟南函日軍二十八名六號晚十一點鐘坐摇車到濟南膠濟西站警察廳長交涉員均往接洽日軍官住車站兵士分駐列車内聲言只收鐡路决不越車站一步舉動尙屬和平七號下午續到日兵十餘人聞尙有百五十人今晚（八日）卽到德國商家如德華銀行之類先已將輜車移往天津等處聞德華大班今日亦已離濟惟領事未去謡言雖多市面尙屬安靜 
　　濰縣函日軍工程隊數十人六號在昌樂（在濰縣西青州東）將德人轟毁之鐡路橋修復並遂站整理鋼軌枕木不日卽可通車日軍在濰縣車站刺死之報生李訓已經交涉將尸送回家屬葬埋並由日軍賠償撫卹 
要聞一 
[强權的法律論（十月七日）（遠生）]  
　　日本佔領濰縣車站著著進行由此而青州由此而濟南據記者通信時所得消息日本兵三十人軍官二三人乘摇車以昨日（十月六日）夜十一時到濟南並不通告地方官直行佔據濟南車站矣據日置公使前月二十九赴外交部所陳述本以佔領膠濟鐵路爲目的今已達其目的地之終點意者事實上卽暫以此爲一結朿耶 
　　外交部於日兵佔濰站青站陸續提出抗議也共已三次日本政府之正式答復在本月十二日由日置公使接到本國訓令以普通書信交付於外交部者其全文另見本樣要之日本所認爲證明自己行動正當之理由者一山東鐵路係根據膠州灣租借條約純係在德國政府監督權之下有公産性質之德國會社其實體上與租借地爲一體的延長（意謂兩者爲不可分之物也）（二）鐵路本身爲運用上絶對不可劃分之物今决不能以德國經營之鐵路以其在中立地帶濰縣以西之故得改變其性質日本旣攻擊青島傾覆敵國之根據地同時應將不可劃分之鐵路經營之管理之按之交戰本旨本屬當然蓋據其解釋而綜言之租借地與鐵路旣不可分鐵路本體又不可分不能論其在濰縣以東或以西也（三）交戰區域之劃定與山東鐵路本質及其管理經營本係各别問題不能混而爲一（按此論最奇特據其意只認山東有一德人名義之鐵路不復認山東有中國之領土權也）（四）自攻國軍之地位觀之其背後密接此路且現有敵國人在内經營不能放任不顧况中國不能阻止敵人利用該路之實例甚多此等之法理論一言蔽之直謂國際公法上不應有局外中立國之權利義務而已然此答復文中有二點最可注意者一其前文謂此次開戰目的不僅攻擊膠州灣並擬進百除经德國極東經營之根據以期永絶禍根其裏面即謂日本將斷承德國在中國所得之權利及一切根據而已又其㈡謂中國政府來文謂曾聲明濰濟間由中國保護並曾經日本承認云云不知所云係指何事日晒政府全然不知則此項外交關係實離奇光怪令人不可捉摸矣 
連日日人報登載某學者之意見以辨明日本行動之正當可與前項公文意旨互相發明約言之（一）濰縣旣爲地域境界線則此線上之諸部落之無明確規定者當然可以佔領（按此說何以解於今日日兵之佔青州濟南各站）（二）山東鐵路據一八九八年之中德條約其敷設權全畀之德國而另設一中德合同會社爲其實行手段故敷設權與會社全爲别物換言之乃屬於德意志權利之下之一財産也且據其會社之營業報告及山東鐵路之特許命令並定欵觀之無一可認爲中國人之權利者如其上級職員全係德人且須德政府之選任其他一切之施設經營須經膠州總督之認可鐵路股五萬四千幾全爲德國本部或在中國之國銀行會社等所引受中國人僅出資十五萬兩或三十萬兩以敷衍體面一切營業全在德人之手沿線警察雖係中國辦理然每年二次由該會社付出一定經費與警察長故此路可認爲完全爲德所有一面得認爲與膠州灣德軍有密接關係之輸送機關之延長一面得認爲青島軍事經營之一部故在國際法上佔領之决非不法（三）引證該路違反中立之事例中多與事實懸絶（四）謂坊子及博山二炭礦爲膠州條約中中國所畀與德政府者此爲膠州海軍之有力的補給資源日本旣押收山東鐵路全部同時當沒收此等礦産云（記者按本京日人之新支那於青島戰事起後即列表詳載山東礦産如數家珍） 
　　凡所有此等辨明吾等不可不詳細記述者以因此得窺知相對國之意向及其口實而已至於是非曲直又何待論某外人　與記者坐論而歎息曰自從此次戰爭旣起之後乃知國際公法爲物根本上實爲烏有先生斯言諒矣附記京中盛稱日軍到濟與華兵衝突文報載津浦北段改歸英人管理皆絶對傳訛至津浦路之性質任有何種之强權的法理論固决不能破壞之也據日人語我此三四日内青島將有總攻擊大約青島變易地圖顔色之日不遠而此後日俄戰後之東三省交涉將頻頻發現於山東一帶固爲吾人所預計也 
[美人之膠濟交涉論]  
　　大陸報四日北京特别訪函云華日兩國政府對於此次膠濟鐵路問題未免各有意見而在北京或竟至外國所傳說之中國態度往往失其眞相兹據某華官爲余（訪員自稱）歷述此中情節頗爲可靠爰特記之於左或亦閱者所樂聞乎 
　　日軍假道龍口進攻膠澳本非中國政府所能承認之事故立即通咨交戰國聲明龍口膠州之間爲行軍必經之地中國不能擔任保守中立之責繼即畫地爲界指定戰事區域現時日軍業已佔據山東鐵路至濰縣爲止將來且延及濟南吾人姑先就此項問題而研究之 
　　先是中國政府提議戰鬭線延長古至濰縣之東二十里照此而行日人約可佔據鐵道一百二十二英里之長惟日政府不肯贊同聲稱此種界線實難遵守日軍偶有犯境不任其咎并言濰縣一縣應爲戰地區域之西界中政府以濰縣爲要隘之地未便首肯往返磋商日人遂將此事報告東京政府中國外交部旋得答復據稱中國政府之意當表同情凡鐵路在濰縣之西二十里以外者日車概不佔據惟日軍官須得赴濰縣採辦軍需品等語中政府得此之後并不反對以爲雙方所約如是而已詎料未幾日軍佔領濰縣車站向西進行之消息傳至北京矣 
　　是時中國政府立即提出抗議請求日政府飭令日軍照約而退不得再犯前星期一日駐京日使往謁外交部聲言華日邦交現極親睦兹有一事不得不告日本政府實欲佔領山東鐵道全線自海演至濟南府爲止尙望應允外交部答稱實難照辦果爾則作爲破壞中國中立論日使去後兩日闃然無聞中政府復提出第二次抗議附陳法律上種種理由焉 
　　當此之時北京傳說距離濰縣之西九啓羅米達地方有一橋已爲駐守鐵道之華軍拆燬此外数日中一無所聞直至本日晨間中政府宣告前云橋樑計有兩處乃爲鐵道上德工所燬實與華軍無涉德工之爲此蓋欲保護德人（内有婦孺）之由坊子及黄山礦地逃往濟南者 
　　據確實消息日軍在濰縣緝捕此項德工五名後經中國當道極力調停始行釋放 
　　前星期五日外交部得駐日公使電告據稱日本外務部聲言日政府欲據山東鐵路全線務請轉呈中政府撤去駐守鐵路之華軍又言佔領鐵路之時如有反對之舉動則日政府將視爲親德離日之行爲云 
　　華人輿論對於此事咸以爲破壞中國中立咎無可逃將來山東必爲第二之南滿洲現時舉動不過開台之第一幕耳中國報界未有不反對日人之行動者參政院亦已通過質問議案軍界正在慫恿大總統勿再隱忍受辱張勳前在南京時曾到日本領事署道歉現已入京聞欲請求大總統令其統領山東軍隊云 
　　華人一方面以爲日本原允以青島交還中國現正激動華人冀有變故可以藉口背約現在情勢似極危殆大總統當不得不用種種方法阻止軍界之暴動也 
　　英人輿論對於日本舉動似屬是非各半有一部分以爲英國旣請日人帮同攻敵其於行軍必要这行爲到底未便反對惟余（訪員自稱） 
意多數英人雖未明言莫不以爲日本此舉有違公理若英國爲維持公道保守比國之中立起見投入戰局則此次牽入日本任其作此舉動於山東又何公道之可言耶（中略） 
　　外交部自得日本欲行佔據山東鐵路全線之消息後即擬從長計議通融辦理自濰縣至濟南一段所有德人概行撤去由華人收回管理惟日政府尚未答復聞日軍意在佔領全線已由濰縣而西矣 
　　現時大局危亟似無可諱余聞參政院開會討論質問議案之後復開秘密會議多數主張日本將來如作難堪之舉動自應嚴行阻撓大家咸以爲大總統一氣退讓直至今日未免過甚云華東交涉爲難情形旣如上述而本晚又出一奇事大總統下令對於日人在熱河被殺一案聲明中國政府抱歉之意云大總統固有種種可靠方法以免或與日本决裂惟聨盟國（指英國）亦當試思徒逼大總統用此手叚以致失其威信於華民究竟是否正當辦法質言之假定日本相逼太茂大局又當如何且英國政府常言保守條約以及强者之義務弱者之權利今令華人追憶及此能無怍乎 
[德軍聨奥攻俄之戰畧]  
　　華德日報云北京俄使署所發表之俄人大勝於東普魯斯一電昨日記者嘗於報末繫以評論謂此種消息非不可信但宜切記三兩日後必有報告德軍新戰略上之舉動不意今次發表之速竟出乎記者意料之外此誠可欣慰者也而德軍之新戰略據八日紐約電稱興丹堡將軍自在東普魯斯大敗俄將任能堪氏之一軍後旣因戰略上之故未派其前驅遠追俄人至尼愛們河現今德國軍團已與奥軍在伊凡哥洛要寨之前互相聨絡而俄人則調集其軍隊於維斯土拉河後德軍在伊凡哥洛及蘇華爾基俘敵七千人按以上所報各之情形固甚簡略但可按其所言而推斷之今試引伸其大意於下先是俄先在東普魯斯大敗而逃於是興丹堡將軍雖逐走其敵任能堪將軍至於越過尼愛們河而德軍統帥無意再派前驅蓋不欲先由此東下而欲竭力進攻俄人中央之主軍即沿維斯土拉河流域有華沙及伊凡哥洛等要隘爲其根據地也然欲求達此目的必須先聨合在俄國波蘭南部作戰之德奥大隊方可一舉成功職是之故興丹堡將軍大約先撤其麾下已抵格洛諾砲火下之一部軍隊以便實行其所定南北德奥匈三軍聨合之大計畫而在俄國北境之德軍所餘一半旣自知力弱不能不由俄境退守沿湖之陣地故未俟俄人回攻即先設深溝高壘以備拒敵然此絶非俄人戰勝之功乃德軍自行其戰略上之作用也而俄人不知此爲德將之藎籌偉畫即盲然張大其詞一似俄人確曾戰勝者其實德俄兩軍並未交戰即俄官電中亦多有德軍未戰而退之詞然俄人則自稱其大勝試問舉世有未戰而勝者乎而自古以來因戰略上之作用未戰先退者亦多矣然未有若今日俄人不察虚實盲然貪奪天功者也現今德軍已與奥匈大隊聨合在一戰線之上凡前事儘可不必復贅目前德俄戰線約略言之北自馬麗亞波爾起南至維斯土拉河流域内之散斗米止而波蘭京城華沙則已包括在德軍前敵之後面至於德奥聨軍又可從此沿上所言之戰線長驅東下進攻俄人矣 
雜評一 
[戰事盲談（三十四）（無名）]  
　　盎凡爾又陷矣比境内之要隘已盡輸之德入矣是誠比國之大不幸也非但比國余謂聨軍亦受其影響也德軍之在法境者無後顧之虞德軍之所利者一也撤防守比軍之兵以加入法境德軍之所利者二也德軍之利即聨軍之不利也故聨軍又必增其兵力矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南京卹欵散放記一（岐逸）]  
　　散放準備談 
南京去歲遭全城刧掠之慘政府允照贛軍兵變例一律概予賠償韓巡按使就任時即已定議今春金鼎赴京商准撥民國元年六釐公債票二百萬元四月間領到五十萬元六月中旬一齊領到七月開辦南京卹款散放事務所九月韓巡按使去任散放之責移歸金陵道尹主持輾轉遷延爲時一載散放期日方始定議當局者仁心仁德誠可感佩也此次散放賠欵基於去冬賑撫局調查之報告及底册計損失金額一千六百餘萬元損失區段城内四鄉下關三部損失户數四萬數千户爲洪楊後之巨刧當議賠償之始原係以現金發給一律照損失額一成散放嗣因政府財政困難如堅持現金恐不能行而改用公債票之說遂成立原額二百萬元照債票章程每年二八月兩期付息三月間批准以六釐債票發放是二月息期已過韓使與紳商磋商關於散放手續極爲繁雜須六個月方能濟事已逾作八月息期因請政府將八月之息銀三十二萬元撥現搭放則公債票可少用四十萬元一轉移間國家免四十萬元之本五六十萬元之息（爲期三十年六釐）所省近百萬元之鉅而損失少數及有輢零俱得以現欵發給一舉數行楫爲善策當定　公債票時南京本存有八釐軍需債票概爲千元票又爲五年還本利大期促又不便分散因改用六釐債票爲十元五十无百元三種利小期長得以分用如斯種種蓋皆輾團延長時日之故也 
　　損失户各金額由振撫局爲第一次調查行政公署爲第二次之調查查竣發有紅黄色調查劵爲證今春振撫局取消底册各件移送省公署振務處主辦債票賠償之議旣定計一百六十萬元爲債票三十萬元爲現金其零數之二萬元作爲辦理事務經費其手續第一步在核定支配成數損失總額一千六百萬元内大多數在三百元以下小户因决議發給一成現金約二十萬元其十萬元爲支配債票之零數凡不足十元者即發現金又酌分爲五級第一級爲三百元以下發一成現金第二級三百元至千元發債票一成四第三級千元至五千元發債票一成三第四級五千元至萬元發債票一成二第五級萬元以上發債票一成一支配旣定作手核算爲第二步　振撫局及省公署兩次調查底册相比較兩數不符者一律照少數各以所定成數詳加核算列表造册爲時已六月矣七月底設立卹欵散放事務所將核算表册一律移送至此方入於散放地步此項政務含有慈善及地方之意味重要事情紳商會議定之行政官執行之散放方法由事務所印就通知書三聨一聨存根二聨發給當事人一爲領欵收據一爲通知書發欵時以收據繳換票欵以通知書爲領欵對牌先期雇有書手百餘名繕抄通知書一月方辦完於九月十二日爲始分東南西北中下關四鄉七區散放其第一級損失户由警察協同調查員挨户散給下關由商會協同散放四鄉由鄉董協冏辦理至九月三十日散放完畢下關因中秋節關市面危險特先期於廿八日發欵城内及四鄉定議自十月十一日先發第一級現金俟發完後再接續發第二級散完之時約在月底　備蓋已一載矣 
[東亞風雲中之京華消息]  
　　答覆質問問題參政院質問書咨送總統後聞總統以此事純係外交問題所有外交經過之手續及將來如何之對付關係重大仍宜由外交部詳細答獧已將此質問書交到外交部並聞外交當局不日即出席參政院詳細答覆並解决關於外交上將來之辦法 
　　又一方面據探聞政府對於參政院日前所提出之外交質問書現時正在種種商議大約擬於二三日内即向該院請求開秘密會議徐相國及孫外交總長親自出席報告近日對日外交之辦法并陳述將來之方針以供參考或云外交總長若因有他故不能出度則可以公文報告以代口述 
　　又總統昨在澄懷堂傳見梁鄧徐蔡趙五參政所譚時刻頗久聞係關於質問書一切接洽事宜 
　　又據日昨英文京報參政院又舉定該院副議長汪大爕及某君偕同兩隨員前往山東調查駐紥山東日軍之態度及其佔據膠濟鐵路之詳情云云又聞汪君赴魯係有他種要事恐不盡如英報所云 
昨據參政完某議員云中日兩國此次交涉誠爲可憾之事鄙在參政院亦屬贊成梁君所提出外交質問之一人然鄙人雅不欲主張對日開戰之理由以其開戰之必要也該院日前對於外交質問案議員全體固爲一致之贊成無一人表示反對者然就其議員全體仔細考察其所懷抱之意見大約分爲激烈與稻健二派激烈派多痛憤我政府對日外交之懦弱先以戰爭爲解决對日問題之手段穏健派則主張不涉極端其憤慨我政府外交之軟弱失策雖不遜於激烈派然其解决問題不取戰爭之手段惟以平和之外交爲解决之方針 
　　　濰濟鐵路交涉日軍佔據濰縣車站後我國當局提出抗議刻聞駐京日置益公使已面允俟該國軍隊進佔濰縣至濟南全路之後將德人騙逐即派專門技士接管營業然後再將軍隊澈退並聲明此次軍隊行動並不出鐵路範圍以外 
　　另函云日本使館現又照會外交部宣布日本佔據膠濟鐵路之理由實因德人有管理該路行政之權放日人取而代之伹日人於鐵路線之外决不致有若何之舉動除非有時必不得已而越路線之外如運載糧食軍火等事日使謂日政府必不致鑫派軍隊以管理該路凡華人在路執役者仍照常雇用井謂日政府不日即派行政官吏以管理路事云 
　　兩部派員赴濟青島戰事起後魯省維持秩序事頗爲政府所注意現在日本正向濟南方面進行該處又爲省會之區故政府此時尤爲碏厪念日昨外交部特派劉崇傑交通部特派權量兩君前往濟南與該處地方官吏接洽一切以冀維持該處秩序而免人民驚擾 
　　電致烟濟内容昨日（五日）中立處有電致濟南靳將軍烟臺林左司令輯鎭守使探其内容厥有數端（一）日軍登岸之數目及進行之狀態與夫日艦隊封港有無變態攻擊青島情形若何（一）中國軍隊現在駐紮地點有無變動及總數若干軍械馬匹輜重軍糧尤須按表塡明一濟南烟台及其他中立地點有無外兵蹤跡應隨時電報中立處 
　　政府安慰商民自日軍在魯省發行軍用手票後魯省商店極形恐慌或不十足使用或竟停止營業聞外交部於九月二十九日特電魯省巡按使略云該項軍用手票有充足之凖備金行使上與平常紙幣毫無差異不必妄生誤會一面示令　萊等處關閉店舗照常生理一面曉諭商民照票面洋額使用政府之委曲求全可謂無微不至矣 
　　山東籌賑情形吕海寰氏自得督辦山東全省賑務之令後已允即日就職以便着手籌辦一切前日吕己由天津來京面謁總統呈報就職並請頒發關防以資信守聞吕君擬將籌賑總事務所設在天津由吕君主持一切濟南則立一機關專辦調查及放賑事宜北京原擬設一事務所因爲撙節經費起見北京事務所暫不設立即由艾慶鏞在京擔任並聞吕君日内即行回津籌辦一切 
[京津間政聞紀要]  
　　天津一帶外兵近况美國運送船（華崙號）今日（六日）從馬里那（南洋）起程赴秦皇島大約於本月十二抵埠此艦載來人數若軍官若兵士頗足爲駐津美兵第十五團增加兵力蓋自德軍退去後天津塘沽間京奉路線側改由美兵保護而天津塘沽唐山雷莊古冶一帶現需美兵三連分駐者異日將悉數以新至之兵代之此外法兵僅司天津東站總站之保護所有英人保護之天津北京緣今僅駐兵半連（即半中隊）豐台駐兵昔有四百之多今僅二十人而已舊有美國將校將俟新兵到後　津其間中校一名少尉十名有由海道旋美者有轉入菲律演羣島者此近日津埠外兵狀况之大略也 
　　答復東三省三問題東三省張孟朱三將軍提出三項緊要問題電請中央指示昨日已政事堂分别答復大致財問題中央不能接濟嗣後務須格外節減軍事問題値此中立吃緊之時三省軍事合併爲必要之鬭如何合併協商後再軍中央地面問題前劃區滅顧善現當地方多事之秋不宜更動劃分區域一說應從緩議 
　　執法處鎗斃黨人本月二號軍政執法處發布通告爲宣告事照得民國三年九月二十日據拱衛軍探訪公所呈送亂黨伍在伍一名來處當經督員研訊得伍在伍係逆首孫文死黨曾於本年六月受孫文委任爲黑龍江僞聨絡總使與黨匪寗武等在哈設立機關並受何逆海鳴委爲僞軍統招集鬍匪意圖謀亂破壞大局等語檢查委任狀並謀亂證據均名相符質訊該犯供認前情不諱案無遞飾查該犯疊受首逆委任設立機關招匪謀亂實屬罪無可貸應即按照内亂罪處以死刑以昭炯戒而遏亂萌除即日押赴刑場槍斃外特此宣告其各周知 
　　丁院長逝後誌聞審計院院長丁振鐸氏日前因疾逝世已誌各報先是丁氏來京就職之日已嬰疾病醫藥雜進本愈三復疾轉埀危據其所親傳述丁君病狀初不過口多涎沫嘔逆時發實由於胃旣藴熱而胸中復有客寒尙非不治之症第醫者狃於體熱之成見初進大黄數劑不愈乃投以石膏以至變症百出隨臻危急日昨（五號）自知不起已召　親故商量後事據丁自述志願大有速歸以正首邱之意云 
　　張少軒留京近狀張動現仍留京每日早間出庽驅馬車歷訪中外友人應酬頗形忙劇且有初十日之國慶日張頗願在京列場共祝慶故南歸之期至早須在本月月底並聞張之目的與政治上並無關係蓋張君以久未來京今特一暏京師之狀况至其來京之動機第一爲袁總統壽誕係陰曆本月二十故渠擬就是日以表賀意又渠前督師赴山東省係奉清宣統帝之命故對於清宣統帝亦有一切之報告於是决意北上自抵京以來每日訪問舊友而其外出汽車兩側必隨有帶辫兵士數名经充護衞云 
　　京漢路同人會課題聞京漢路局局長等曾組織一會名曰京漢鐵路同人人專以研究路事兹聞近因廣徴意見特設課題並備有贈品兹將其課題及辦法詳誌於下（一）論歐淵戰事及於中國路政之影響與其維持因應之方法（二）問奸商專運貨物往往勾通員司舞弊百出有無稽查最良之策（甲）本課係本會命題（乙）凡會員及未入會之局員均可應課（丙）兩藝白作其一全作者須分數卷一人交數卷者亦聽其便（丁）願應課者隨時　本會庶務處報名領卷（戊）交卷限十一月十五日截止（己）取列最優等及優等前列者均有贈品（庚如佳卷較多由會長酌加給獎名額 
[武漢中外軍隊行動紀]  
　　俄軍離漢之聲明辛亥革命時俄政府曾派俄軍二百三十八名來漢協防該國租界近因所住營房傾欹故俄領事商請湖北交涉員特别准予回國並由該領事備文切實聲明此項撤退兵士祇回至海參巖爲止决不開赴戰地故丁交涉員即據情商承段吕二公分電中央請特别准予携帶軍械出口已奉政府覆文核准遂發給護照交該俄軍於日昨乘岳陽丸赴滬換乘俄船往海參嵗 
　　日軍野外之演習駐漢日軍一聯隊自歐戰以來時常至漢市附近鄉間操演戰法每於夜間施放大砲致商民屢受虚驚經交涉員商請其夜間勿輕開砲日領事以軍官不允復之昨悉日軍參謀小譯寅吉又通函杜鎭守使云該軍於七日午後六時半至十時在何園及該兵營西側附近演習十日自午前一時至四時在該兵營西北方村落附近演習均施放空砲請飭所屬一體查照杜鎭守使當即函飭夏口縣知事預爲出示通告商民以免驚疑　　北軍二師之調京近畿陸軍第二師自去歲平定贛亂後移駐湖北迭次勦辦匪徒鎭攝地面頗稱得力兹中央統率處因北京得力軍隊多調往直魯邊界防禦故特電　鄂征調留鄂第二師步隊兩團開冋京師塡紮防地昨段將軍已與王帮辦占元商妥即飭該師五六兩團尅日治裝預備北上該師將士原多有　屬住鄂六號已先以火車送反京師又據另一消息云二師現調兩團恐須開往山東並有將該師全部調往之信鄂境則以現駐長沙岳州宜昌之北軍二師塡紥 
[鄂省之悲樂觀]  
　　國慶紀念之佈置段上將軍以本月十號鄂軍起義創立民國之大紀念已經制定爲國慶大典各省一律舉行大總統副總統並以武昌爲共和發軔之地特派劉少將炳福及危敬齋來鄂參與慶典更不能草率從事是以飭委本署副官在復生領欵一千元將烈士祠鋪設華麗又飭本署　務課　本署兩轅以至三堂照日前袁總統壽辰慶典穿紮燈綵俱限工人於八號竣事至巡按使署亦支搭彩棚配電鐙惟不及軍署之盛聞吕　按並飭垣男女各學校籌備運動會委　籌備員多　督各校男女生預爲演習云 
　　將軍喪偶之哀悼段上將軍夫人王氏仙逝　柩安徽會館倐已匝月現於五號會館内開弔一切鋪設由軍署庶務課人員承辦門首高搭吹鼓樓一座内外全掛白綵裝配南燈六百餘盞計自大總統以下内而各部總次長外而將軍巡按各官均有祭椲輓聨總共不下千幅是日段上將軍將行署事委之參謀長代拆代行自到會館理喪自晨至暮所有武漢軍政學紳商各界以及旅鄂之段姓戚族等來賓均紛至行禮祭奠六號晨八時由會館出殯出漢陽門登輸運送回皖 
[戰事影響之浙江觀]  
　　派員專任外交甌甬中立分處梁道尹因青島戰期延長中立事繁而該分所辦事各員均係甌甬各機關人員委充兼任昨特詳請朱屈二公遴選熟悉外交人員二員並派能諳英日德法語言人員各一員前往專任外交事宜并擬於分所内另設外交科專辦中立外交案件以專賣成 
　　電請蒞會祈禱日昨朱屈二公准北京長老美以美倫敦公理中華基督敎各會牧師李玉山等曁青年會會正王景春電略謂歐戰日烈波及亞洲人力雛挽惟有仰賴上天好生之德祈求救恩惠此中國普及全球今由本京　會及青年會　起聨合全國基督信徒於陽曆本月十八日下午二時開世界和平祈禱會京中聨合會時大總統副總統均派代表到會貴省敎會聨合祈禱擬懇均座親自蒞會並分飭敎會所在地方官親赴各該遷之祈禱會以昭虔敬 
[財政部八月分收入之報告]  
　　各省收入數　直隸洋一百零七萬二千九百八十一元　熱河　洋四萬五千五百一十三元　張家口　銀二千零四十三兩二錢六分六釐五毫洋二千四百五十餘元　吉林　洋三十萬一百三十餘元　黑龍江　銀四十八萬五千六百一十五兩一錢五分六釐洋二萬二千零八十六元二角六分二釐五毫　河南　銀三十二萬七　零九十八兩八錢二分九釐洋二十萬七千一百五十四元　江蘇　洋一百二十五萬六千三百七十元一角三分九釐　山東　洋五十萬九千五百八十九元　山西　洋三十七萬三千一百七十六元二角四分三釐　湖南　洋八十萬零七千六百五十餘元　湖北　洋六十六萬五千三百四十八元九角四分一釐　安徽　洋三十二萬七千零七十一元　陜西　洋二十七萬九千一百一十九元九角六分二釐　浙江洋一百四十三萬四千七百二十元五角五分五釐　江西洋六十七萬四千九百八十四元　福建　洋四十二萬六千零六元　四川　洋一百九十六萬六千二百二十七元零五分九釐　廣東　洋一百令一萬三千一百一十一元　廣西　洋五十三萬三千餘元　雲南　洋四十二萬九千三百三十元　貴州　洋二十二萬六千六百五十七元　甘肅　洋九萬五千三百五十　元　以上除奉天新疆兩省未到總共銀八十一萬四千七百五十七兩二錢五分一釐五毫洋　千二白六十六萬　千三十餘元 
　　關稅與鹽海關　收入計二年八月二百九十二萬九千二百五十五兩九錢九分三年八月二　五十九萬九千九　十四兩四錢二分　常關　收入計二年八月十八萬九百二十五兩二錢七分三年八月二十三萬二千四百二十二兩六錢　以上係稅收淨數業已扣除經費　項儲存銀行以備付還借賠各欵　鹽欵　收入計八月　共洋三百餘萬元 
[政府之銀行政策]  
　　財部調查私立銀行總統以中國銀行制度紊雜獘在於國立銀行之未發達而私立銀行之太多故令財政部編製全國財政經濟年鑑於私立銀號一門調查尤爲注意業由部製就各省私立銀行表式頒發飭即塡送其中調查事項係分年次行名開辦停辦日期資本約數營業範圍存款放款約數有無發行紙幣發行紙幣約數盈虧數目各種唯各省財政監理官以私立銀行作何解釋資本不厚組織未全之私立錢局應否算入頗滋疑義多電部請示財政部以各省私立銀行資格完備者尙屬寥寥各 
 
 
 

Page 7

 
 
錢局自應列入並因總統催促此項報告甚急近復嚴飭各省監理官將私立銀行調查表册除邊遠省份外限於九月一律塡送聞日内私立銀行册已到部者共計吉林二百餘家湖南九十六家四川三十六家湖北祇踼送某實業銀行及駐漢浙江興業銀行兩家其餘各私立錢局均未列入財政部現擬詳細編輯呈請總統提出財政討論會研究云 
　　興華儲蓄銀行關辦政府擬發有獎儲蓄證劵一節已誌各報兹聞因發行此種證劵特由中國交通兩銀行合辦一興華儲蓄銀行已擇定廊房頭條前萬慶樓之房屋爲行址並擇定本月十五日卽行開辦因房屋修理不及先借某銀號開始營業已派定方仁元爲總理鮑星槎陳同紀爲協理 
[贛省取消市銀後之錢業風潮]  
　　贛省取消九三八平銀改用英洋每元作銀一兩爲本位業經官商議定辦法一律實行而民國銀行欠商各欵一百四十餘萬兩亦經發出六期劵兌付英洋限定陰曆十二月十五日兌清信用極爲堅固市面存欠各欵公私往來均仿照銀行欠外辦法一律實行經錢業全體簽字認可在案詎料墨跡未乾即有錢業義和成麕生隆怡和怡源震益昌咸寗廣福生東安永和成長茂恒謙乾亭泰裕安福隆祥同豐乾裕泉亭恒春福來　長　咸豫阜昌寳華悅來松泰同大聚豐詳福盛昌松盛福康義長厚裕源和怡德昌乾泰祥三十四家破壞成案專製存户認受貼現每元五角函請商務總會備案該商會顧全大局維持成案依法駁回該錢業等鼓起風潮於五號午間將入商會執照繳還商會經　會長出席宣言收回執照無關緊要誠恐各號將來偶有事故不能享受會員權利云云現預備明日開會公籌對待方法 
地方通信 
[松江]  
　　團長升遷陸軍第四師餉十六團劉啓垣團長到松後就西外解白池設立團部現奉中央命令升仟營長立需交卸入京劉君治軍素嚴部曲感情其厚全部將校本日就醉白池張筵祖餞多有依依惜别之概劉君竭力慰撫俾各盡歡而散闖所遣團長缺以本師參謀長王君接任云 
　　堅辭董席公欵公産管理處前經周縣長委任雷繼興君爲總董吳伯庚閔瑞芝符茂園朱益孫楊文石葉桐叔鄭子崧七君爲董事符楊兩君先後辭職均經縣是竭誠慰留兹聞符君以俗務如蝟　損公益爲詞堅不肯任事大約需擇人疱代矣 
　　修葺二陸祠耿伯齊先生郡中師宿也光復後解組歸田不預外事近見普照寺西偏二陸詞日就傾圮爲鳩資修葺遍徴時下名流繪圖題詠以爲紀念亦邦人文獻之徴也 
[鎭江]  
　　縣知事便民新章丹徒縣劉知事以人民投訴本署不能立時准駁殊與民間不便爰特設立新章派員當庭收受籍以便民兹將發貼示諭錄下爲出示曉諭事照得本署受訴時間前經曉諭在案惟訴訟人等於遞狀後在外候批候審往返需時不特妨害正案亦且多費旅資殊多不便甚至受人欺騙殊爲可憫本知事爲便民起見特派承審員於本月八日起每日上午九鐘至十一鐘止下午一鐘至二鐘止當庭收受狀詞分别准駁其准埋各案飭令買狀繕寫聽候批示隨時審埋遇有情卽支離即時却下旣無買狀耗費復免候批時間其餘命盜案件仍准隨時受理庶　體貼民情清理案牘兩得其宜爲此示仰訴訟人等一體知悉其各遵　毌違切切 
　　通飭密查黨人鎭郡軍警各當道以近日黨人變幼百出或喬裝乞丐或改扮僧人種種会倆令人防不勝防兹特通飭各機關一體明查暗訪母使者輩混跡漏網又淮揚鎭守使楊君以東海灌雲鹽城等邑附近海岸恐有黨人登陸情事特派防兵前往鎭攝 
　　移兵駐防要隘鎭郡東門外京峴山地當要衝爲往來行人必由之路前曾有兵一連駐紥於此以資防堵自三十二旅取消後該處軍隊遂即裁撤兹鎭江鎭守使施從濱君爲注重防務起見特飭第五師第二十團張團長派兵二百人前往該處塡駐以查奸宄而保治安 
[江西]  
　　破獲會匪機關江西將軍行署密探隊昨在毛家橋楷杷巷地方破獲白江會匪總機關一處並獲匪目方伯棠一名　據多件訊據供稱曾充過陸軍三標督隊官此次預備定期搶刧洪恩橋警察分署鎗械子彈起事云云當經李將軍發交軍法處覆訊確實按照懲治盜匪條例擬議詳辦現聞該匪胞弟方國樑在三區警署充當巡警曾穿警服赴伯棠監禁處所探聽消息兩次警察閣廳長恐其與匪徒有關係已斥革管押聽候訊辦矣 
　　中秋　將軍壽誕江西李昌武將軍於舊曆八月十五日四旬大慶上午八時在四福堂擺設毒堂行香升炮九響巡按使戚楊豫章道尹何剛德財政廳長王純政務應長陳嘉善警察題長閻恩榮水巡廳長李照岱以及在少軍政商學警紳各界先後均至壽堂鞠躬拜壽武官一律免刀李將軍長袍馬褂佩帶勳位依禮答拜畢由招待負導入客堂休息女賓則在五福堂行禮男女來賓共到千人左右熙熙攘攘頗爲熱閙 
雜評二 
[不得已（步陶）]  
　　以租借地而任交戰國互爲攖奪曰不得已忚旣　相攖奪矣而又爲之畫出者干地域以爲戰區曰不得已也在此戰區内吾民吾何苦痛吾産業若何凋敝胥含苦茹辛目覩人之爲所欲爲而莫可如何曰不得已也忍無可忍至迫而出於抗議又復人之實力進行與我之虚言抗議同時進行（參觀昨日本館北京特電）而莫由自識其前路之所屆曰不得已也然則不得已三字其弱　專有之名詞乎而初不謂日本之照會我外部乃亦有所謂（有時必不得已而越路線之外）云云毋亦彼日人者與我交涉　聞我不得已之聲浪熟姑爲是畢肖之口吻以相玩弄與然而我一不得已則恒有若干之割棄彼一不得已則將有若干之攫獲是不得已届而苦樂固逈不一致且我之不得已僅爲打擊已經之陳迹而彼之不得已或且爲異日别有進取之地步不特此也得已不得已以何爲表示以如何爲程限戔戔數小字中其境地固茫無涯際也以視口頭約束相去寗復有幾而謂耽耽者其欲乃有止境耶當局者其識之幸勿以吾人易用之數小字而或留他日交涉之種因也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[又有防範黨人之通電]  
　　中央政府近因京師軍警於本月二號緝獲暗殺黨人十餘名訊據供認受各黨魁委任到京希圖暗殺重要人物查閱收獲證據内有黨魁孫黄委任各省大元帥名單一紙内載上海淞滬大元帥陳其美江蘇大元帥王國華杭嘉湖大元帥鈕永建江寧大元帥何海鳴湖北大元帥詹大悲江淮大元帥季雨霖四川大元帥岑春萱廣理大元帥胡漢民安徽大元帥柏文蔚湖南大元帥譚人鳳山東大元帥韓恢福建大元元帥林虎等語難保非分地擔任圓謀起事亟應隨時查緝以遏亂明隐能電各省將軍巡按使飭屬一體查緝外昨特電飭駐滬陸軍部稽查員留心偵察隨時報告 
[偵探報告果可信乎]  
　　淞滬警察四區第四分署署員程錦驥昨據探報五區第二分署轄境内虬江橋地方有黨人設立機關私藏軍火圖謀擾亂等語當即親率警察前往該處查拿並無軍火文件等項證據僅將居人甲乙兩名拘獲帶回分署詰詢不認謀亂遂飭拘留候調查明確再行核辦 
[黨人害人自害續誌]  
　　前在安徽廬州運動失敗之黨人張士珍近在滬地誣指王明傑爲俠義團團長王鐸朦報淞滬警廳將王明傑緝獲解送鎭守使署訊明係張士珍冒功圖賞且張係皖省倪軍督懸賞飭緝之犯是以判將張士珍於九號午後執行鎗斃大略已誌昨報兹將罪狀照錄於下上海鎭守使鄭爲示諭事案據淞滬警察廳拿獲亂黨俠義團團長王鐸一名並由眼線交出王鐸函致龔振鵬逆信一封呈解來署經飭軍法處調查審訊該犯實係前充蕪湖五十七團排長被龔逆撤差之王明傑並非發起俠義團團長之王鐸當飭原報告人方子鈞張士珍焦二風到案質訊據稱獲犯原名王明傑於今年五月間來滬由張士珍勸令王明傑改名王鐸並誘令五明傑用王鐸之名親寫致龔振鵬密信一封内係虚報謀亂情形希圖騙取金錢而王明傑不知其詐照樣謄寫張士珍得其信後遂串同方子鈞將王明傑作爲王鐸至警察廳偵緝處報告致將王明傑捕獲送案希圖冒功得賞幸即當堂互質始均各自供認前情不諱而張士珍一犯曾准皖省倪軍督電開該犯張士珍係與徐少清鄧子雲等於今年在廬州運動謀一亂約期舉事及至臨時得以破獲復被脫逃當經懸賞飭緝之犯現旣拿獲請爲併案訊辦等因查張士珍前在廬州謀亂律逃法綱此次復敢在滬串同誣陷王明傑意圖得賞冒功實屬怙恶不悛該犯張士珍係犯刑律一百零一條第三欵内亂罪及犯一百八十二條誣告俱發罪應即按照内亂罪擬辦判處死刑以昭炯戒方子鈞串同張士珍誣告王明傑爲俠義團團長之王鐸係犯一百八十二條之誣告罪但王明傑不應聽從張士珍敎唆冒充王鐸寫信騙欵亦犯三百八十二條之欺詐取財罪現均另行按律分别判處輕重徒刑業經詳奉統率辦事處呈准照辦除將張士珍一犯按照軍法執行死刑鎗斃外爲此示仰軍民人等一體知之此示 
[張代總巡之懲前毖後]  
　　泥城外卡德路附近張家宅王保和雜貨店於本月七號夜突遭盜刧又被縱火未成並被鎗傷店夥擊斃鄰人殷昌泉業經捕房報請公共公廨中西官蒞所騐明棺殮諭探緝兇解究在案兹悉張代總巡以租界内迭出盜刧傷人之事殊駭聽聞因特嚴諭各捕房中西探捕勒限破獲並飭新閘靜安寺戈登路三捕房捕頭自即日起於邊界及僻靜之處加派探捕日夜分段梭巡務使匪徒絶跡以保公安云 
[包探重入盜窠]  
　　前晚十二點鐘後法捕房探目沈德福帶同各探又至格洛克路十五號門牌即日前拘獲盜匪六名之處搜抄又獲盜匪吳小二子一名並手鎗兩枝解入捕房訊究據供搶過新租界同豐押店等語旋飭管押候解公堂訊辦 
[崇明民警衝突續聞]  
　　滬海道尹楊小川前日派科員顧有容會同鎭守使署稽查員盧嘉佑前往崇明查辦民警衝突一案已誌昨報兹悉該員等已於昨日回滬據實呈復謂崇明縣知事與警務長各懷意見已責成警務長追緝巡警五人快槍九桿云云現楊君已擬詳團省聽修核辦 
[勸募方外人購買公債]  
　　内國六釐公債票事宜經南北商會及各機關擔任籌勸以來各業商家等踴躍認購於陽曆九月底第一期内將認數欵目陸續措繳麦已屬不少曾由駐滬經理處核發預約劵總計已繳未繳數達八十五萬左右刻聞該經理處經理周金箴君等以上海爲商業薈萃之區擬再從事搜羅俾湊足百萬之數而各菴觀寺院僧道者流同居五族共和之内亦應設法勸募爰特商之各市鄉經董等擔任向各僧道勸購 
[軍界舉行慶典彙紀]  
　　上海鄭鎭守使以昨爲國慶紀念先飭兵士在砲臺營操場舊址以冬柏紮成牌樓一座上嵌民國萬歲四字昨晨十時鄭君率領第七旅滅旅長十三團周團長砲隊第四團陳團長駐紥吳淞步兵十五團吳團長駐紥龍華補充兵第六團龔團長各領該管步砲各兵士約一百餘名合成兵士一團由十三團第一第二第三各營魏田高三營長及各連長排長等帶至操場列成團横隊式官長軍梭各按次序站立旋由十三團掌旗官率領護旗兵士二十四名曁軍樂隊將團旗迎至操場插在牌樓之前由鄭君督同各旅團營長官舉行三鞠躬禮高呼民國萬歲三聲各兵士齊行舉鎗禮畢由各連長率領兵士荷鎗走排並奏軍樂走畢將旗迎回由各官長領兵散隊 
　　海軍李總司令昨亦在司令部前操場上率同各官佐及駐泊浦江各軍艦長並各水手兵士等舉行慶賀典禮事畢又在司令部設席於午刻邀請各官佐曁各艦長飮宴 
　　駐泊浦江各軍艦昨日一律懸掛滿旗夜則改懸電燈以誌慶祝 
　　鄭鎭守使於昨日午刻備砲二十一門飭令砲手士兵在西砲臺開放 
[城内之國慶紀念]  
　　昨日爲國慶紀念上海縣公署並地方審檢兩廳淞滬警廳等處均停止辦公一天淞滬警廳徐廳長恐有匪徒乘間竊發特派保安偵緝等各隊士分投梭巡滬城大小各商家亦懸旗掛燈慶祝郵政各支局除收信時刻外亦皆休息今日又逢星期天署六署仍停止辦公一天云 
[南市之國慶紀念]  
　　昨爲雙十節南市各機關均懸旗結綵各商家亦由南商會及各區署傳知一體懸燈升旗浦江内商輪兵艦亦皆升旗慶賀 
[美租界之國慶紀念]  
　　美租界百老匯路西華得路蓬路北河南路吳淞路華商各舗户因昨爲民國國慶紀念之期均懸五色國旗同伸慶祝面老滙路各行號且休業一天各領事署亦停辦公事 
[救火聯合會之國慶紀念]  
　　昨逢國慶紀念雙十節閘北救火聨合會會長錢君允利特柬請一二三段救火會全體會員於下午二時各穿制服齊集慈善團全體攝影並由錢會長備筵欵待以伸慶祝 
[鄉民誤中槍珠]  
　　江灣鄉鄉民許毛毛許長林兄弟昨在田中工作適有甲乙二洋人至該處打獵鎗珠誤中長林之身受傷多處由家屬关入同仁醫院醫治候禀該管官廳再行查究 
[法租界火警]  
　　昨午十一點三十分鐘法租界興聖街三十五七兩號門牌雙開間朝東門面協康成東洋雜貨號不戒於火登時烈燄飛騰當經巡街捕奔告捕房急派皮帶車及救火車馳往救熄惟已帶傷三十九四十一兩號門牌之許永利鑱架店共焚去樓面二幢旋將恊康成店主某甲並賬房某乙拘入捕房管押候訊 
[棉花棧失火即熄]  
　　紹興人陳某在狄思威路相近肇勤路十二號開設棉花棧昨日上午忽然起火經救火會西人前往救熄焚燬舊花若干擔捕房訪悉該棧保有火險因飭中西探查明起火情形再行核辦 
[鹽捕營新舊統領之爭執]  
　　江浙鹽捕營統領一職前經宣武馮上將軍以陸軍部新放統領劉忠樑情形不熟擬以王佑甲爲帮統管理蘇省捕務浙江捕務則專歸劉忠樑辦理曾電商陸軍部核辦劉統領因權限縮小不肯就職馮上將軍遂委王佑甲接充在案兹悉陸軍部接前電後以江浙捕務向歸統一所請添設帮統劃分省界事宜未便照准仍飭劉忠樑到差接辦劉奉部令後當即蒞營接任而王佑甲以未奉馮上將命令不允交替以致互相爭持各電上峯請示現聞尙未解决云 
[油荳餅業禁止遠期空盤]  
　　上海南市油荳餅業因行商抛盤將大連灣荳油攙雜混充牛莊荳油致牛莊油反受影響故在萃秀堂開會集議禁止抛盤在案兹悉該業采菽堂董事昨又致函各冏業云敬啓者謹按定例賣空買空向干例禁故吾業采菽堂油荳餅向章抛盤祗有路貨交易以兩禮拜爲度若遼期空盤均不准賣買今日同業公議重申舊章除現貨照常交易外如有期貨油荳餅均限兩禮拜爲度遠期空盤禁止成交此係整飭市面謹愼營業起見尙希公鑒 
[寳山縣招告革書]  
　　寳山縣知事茹慶琛因查得已革司書生王起宋種種劣跡昨特出示招告云照得本知事自兼理司法以來遇有民刑案件督同承審員悉心裁判一秉至公對於署内員役尤嚴重監督毫不假借前恐有不肖員役違章需索私取訟費情事曾經一再示禁兹查有已革司書生王家豫即王起宋又名王震旦愚弄訴訟人等乘機詐取財物無知鄉愚受其剝削者實繁有徒當事人畏其兇狡敢怒不言本知事訪聞之後當經詳奉高等審判廳批飭（中略）等因又詳奉滬海道尹批飭（中略）此批等因奉經搜查證據現查有方同生訴遺失方單請求登記一案已將保證金洋六元五角交給該革書囑其送投該革書竟敢私出收條藉公吞用并有薛明卿遭風覆没船隻一案該革書經手騙用洋數十元其餘詐取之案不一而足且前清犯案亦卷宗累累似此怙惡玩法實堪痛恨昨又犯吸食鴉片烟罪已由警察起獲烟具將其拘案訊據供認不諱除收看守所看管外合行出示招告爲此示仰訴訟當事人一體知悉爾等如有曾受該革書詐欺取財或被魚肉者准其提出被害證據訴請嚴辦以伸寃抑惟不得挾嫌陷害致遭誣告之罪其各遵照 
[以勤惰定功過]  
　　淞滬警廳徐廳長前日通傳各區署云照得現在地方防務吃緊土匪亂黨互相勾結四散謠言人心惶惑迭經本廳長面諭各區署隊官長嚴密防範並於本月四日親查滬南各區長員勳惰復於五日派員抽查均經分别功遇通傳在案閘北地方較遠誠恐各該官長玩視命令故於昨晚派勤務督察長張桂榮總務科長趙殿英前往查察以覘勘情是夜九時半查四區二分署署員程销驥未在署内因辦案到廳尙屬實情據巡長王清和並貼寫巡警冏稱巡官於九時出署查崗頃間巡官錢鎔昌回署自稱赴四馬路洗澡並因家内有病購買丸藥云云以巡官之語證之是王巡長與貼寫巡警有意代巡官掩飾揑造謊言着各記大過一次署員旣不在署巡官應負防守之責前經本廳長通傳有案該巡官錢鎔昌不遵命令着記大過一次十點二十分查四區警署署長薛振中在署判案勤勞職務着記大功一次巡官安義泰在署身着軍衣警衞隊馬巡官亦未外出十點五十人查四區一分署署員王簡文在署巡官楊德明身着軍衣在外查崗殊堪嘉尙着記大功一次十一點三十五分查五區警署署長姚志祖身着軍衣在署督守巡官李蘭亭身着軍衣親率巡邏在外梭巡派駐所巡官馬恩起身着軍衣在外查岡該署外表精神實爲各區之冠署長姚志祖巡官李蘭亭馬恩起各記大功一次十二點查五區三分署署員張光烈在署正看公事巡官解廷桂身着軍衣在外查看派駐所及各岡巡警尙屬精神巡官解廷桂着記大功一次署員張光烈在署督守殊堪嘉許十二點半查五區一分署署員許壽表在署巡官謝楷身着軍服查崗方回一點半查五區二分署署員劉秉倫在署督守着銷去大過一次巡官楊永芳在外查崗着記功一次爲此通傳各區署隊一體遵照嗣後本廳長除親查外不時派員查察以勤惰定功過該官長等應各振刷精神切勿稍事偷安 
[南洋公學同學會]  
　　日昨三時南洋公學同學會假座一枝香開常年大會到者三十七人由書記員張世揆代表會長主席報告告務旋議修改會章次選舉董事當選者爲張世揆吳繼杲傳運森沈慶鴻胡敦復馬衡孟森楊錦森郁德基趙興昌錢秉瓚等十一人另訂十八日開董事會互選會長書記等職員旋於七句鐘開晚餐會盡歡而散 
[再誌管理遺産之鄭重]  
　　已故女敎士周金藻有二子年均幼稚其遺産百萬餘金無人管理故該女敎士臨終時立有遺囑托聖公會主敎經理業經該主敎選定敎友西人麥克來史墓烈二人代爲管理並延律師至公共公廨將遺囑呈案聲請給諭中西官諭令登報七天如周氏家族無人捥議再行給諭經管俟其子年至三十一歲時交還並着開具産業及人欠欠人欵項清單呈案備查所有房屋侬具准先接管在案兹悉前日上午關讞員會同美領博君升坐民庭訊理民事訴訟時有黄瓊仙俞鴻賓金友梅投案聲請給諭爲已故周金藻女士遺産之監護人中西官磋商之下遂會同簽判云准給諭黄瓊仙俞鴻賓金友梅三人按照周之遺産爲監護人候别行正式給諭飭遵此諭 
[此有抵欵彼有存欵]  
　　已閉滬南源元莊主沈尙之因不理同業夏錫龍抵欵銀一千七百餘兩被控由公共公廨傳案交保在案前日上午由關讞員會同美領博君升坐民庭研訊原告延律師上堂代表請追訊之被告認欠屬實並稱夏亦欠其存欵等語中西官會商之下以除將抵押品作價外尙少五百餘元判沈交六百元人洋並保限兩月清理至被告所稱原告另欠存欵着於五天内正式具禀准予提前訊理 
[不理欠欵案展期集訊]  
　　陳守功等控顔九臯等不理欠欵一案前晨由公共公廨傳訊原告延律師上堂代表聲稱被告臨訊不到應請提究中西官諭候傳保着交展期一禮拜再訊 
[積欠車租案限期清理]  
　　捷飛黄包車公司股東蔡順泰控周筱文積欠車租一案前日上午由公共公廨將周及保人陳景福併傳到案訊追原告偕司賑人張蘭廷上堂證明被欠實數並稱尙少油藡等件請爲併追訊之被告認欠不諱中西官會商之下判周交七百元人洋並保限兩月清理所有油蓬等件亦着檢還保人陳景福交人銀並保着依限幫調料理 
[復訊不理押欵案]  
　　義商阿密達控杜葵甫不理乾繭抵押本利銀一萬餘兩業經公共公廨訊判並將所抵乾繭由原告拍賣在案前日午後由廨復訊因拍賣抵償後尙欠銀五千五百餘兩經聶襄讞商之義領羅君判杜交六千兩人銀並保限一月向原告理清 
[再誌延年公司之訟案]  
　　沈頌控延年人壽保險公司股東兼經理孫泉記（即孫泉標） 
及清理人徐松林因各股東短交股本銀八十餘兩以致投保壽險大受損失等情經公共公廨判候傳集各股東諭繳股本在案前日午後由廨復訊各股東因散處各埠仍未傳集以故延年公司清理處代表沃沛律師上堂聲請展期俟傳齊各股東到案再訊並因股東中有住居外埠者請公當登報諭知云云復據延年公司代表律師聲稱浙江都督朱价人與丁劍秋楊伯周等均係名譽董事於短交股本一節毫無關係會經延年公司清理處將始終緣由禀明公堂應請明察聶襄讞與英卓副領事會商之下判着清理處登報通告短繳股本之各股東限期照繳再行核奪 
[夥友舞獘之結果]  
　　王朝榮前因夥友馮新階私與陳雅泉交晚易洋襪共計價洋二百零七元付下莊票到期向收無着報捕將馮陳解送法公堂訊供屬實判馮交人洋並保限七天照繳陳交保准馮禀控在案兹已多日馮尙無人保出故前日又解廨請示王供馮夥不應與陳私相交易迨至查出始行交付莊票顯見圖吞訊之陳供與馮交易該襪價已劃付洋一百元是實馮供此欵實在無力照付至與陳雅泉另有賑欵不愿禀控求恩成全讞員聶君以馮旣無力照償應即擬辦遂商之法副領事德君判馮押三個月了案陳無干省釋 
[祇可每月拔還]  
　　元和及耿仁亭等前控馮煥新圖賴借欵與貨洋共一千三百八十五元有零經法公堂訊供不諱判交人洋並保嗣因無保押追由馮妻繳洋一百元請交尋常保人出外中西官飭再繳洋一百元准交妥保清理去後兹已多日尙未續繳前日解馮請究各原告稱請飭再繳百元分派訊之馮供實在難以籌措况原籍遠在平湖須求交保遂户清理中西官判將存案洋一百元諭令四人公攤馮押交店保出外每月拔還各原告洋五十元以拔清爲止如果有力不還准再禀請押追 
[原保人不能卸責]  
　　法商匯中公司西婦前在法公廨控劉玉皆不付車租除由保人楊元六代繳洋一百元外餘欠八十元將劉交年正仁保出照繳在案兹已多日劉不繳洋令其子金寳投案代押兹由原告將原保人楊元六及年交捕解案年供將劉保出今已交案請訊質之劉供賑未算明不能再累及楊楊供租車却由民人擔保惟已代繳百元其餘應請飭年照繳中西官以年據内無名不能牽混遂判劉楊押交八十元人洋並保限七天照繳年省釋 
[原告證據不足]  
　　袁一峰控已閉恒盛米店主曹積侯不付票洋一案前日上午經公共公廨傳齊兩造及見證人等質訊之下以原告不能證明曹是否恒盛店主又不能證實該票來由未便究追遂判將案註銷被告開釋 
[原告自誤]  
　　王沈氏控王金元等欠欵糾葛一案前晨由公共公廨傳訊因原告臨訊不到判將案註銷被告開釋 
[鄉婦拷打隣人]  
　　西鄉曹行鎭附近鄉婦劉陳氏家近日失竊衣服銅器等物該氏即指隣人胡關卿所竊遂糾合多人於前日將胡拖入空屋任意吊打着令交出胡因受痛不堪含糊承認嗣爲該處地方巡警第三區偵悉飭派長警前往將該氏及胡一併拘區由區員察得胡受有傷痕當即備文移送地方警察事務所經司法科王科長提訊之下飭將劉陳氏胡關卿分别收押聽候禀明景警務長核辦 
[毆辱尊親之薄懲]  
　　鄉民李杏生前將叔母李潘氏毆傷頭額等處由氏投地方檢察廳具禀請究奉諭將李杏生拘案預審收押起訴審判廳前日午後由張推事官會同宗檢察官開庭研訊宗君起訴此案事實請照刑　三百十三條第三欵辦理張君以李杏生毆辱尊親本應重懲姑念一再苦求從寛判令拘役四天以儆 
[地保無可包庇]  
　　浦東二十二保四十三圖嘴角浪地方民人丁阿煥繭在地方廳控被奚阿林等紏衆誣竊凶毆受傷當經汪檢察長論飭法警下鄉往傳奚阿林朱掌全陸炳炳等三名由該圖地保姜錫山擔保允許次日自行投案迨届時祗有案阿林一名到案訊供判押一面於前日將姜傳案由賀檢察官預審姜稱朱掌全陸炳炳奚金山陸炳泉奚炳炳等五名現均逃匿租界求察問官得供判令退去立飭法警下鄉將朱掌全陸炳炳等二人先行拘案訊明後再行核辦 
[流氓藉端敲詐]  
　　昨日午後有一鄉人某甲在大東門内萬豐銅店購買物件正在踚價之時突來乙丙二人將甲扭住指其身畔帶有烟土必須搜檢甲向之力辦若輩不信任其亂摸並無違禁品物遂將其衣袋内鈔票數張攫之而逸該店中至此始知拆榉命甲出外向東追赶後不知其究竟又有流氓二人於前日下午在滬城永興橋附近軋住身帶烟土十餘兩之某丁一人向之索詐時適丁身無洋元乃將烟土各半瓜分該流氓等始含笑取土而去 
[夫婦互相攻訐]  
　　寓居虹口武昌路德興里三號門牌公義總會内之粤人姚東卿（即姚棟材）於前日早午延博易帮辦律師同至公共公廨據該律師聲稱姚東卿向在義國兵輪執業在家日少詎其妻姚陳氏乘姚遠出於夏間將所有衣物捲取一空匿居克能海路一百九十一號屋内兹經友人通知始由義國請假回滬查係由八巴利洋行買辦張仁山幫助應請堂上出票將陳氏與張併提到案澈究即據侯魯公律師投稱爲陳氏（即陳阿蘇）之代表陳氏與姚並非正式婚配實係姘識嗣姚離滬後另行遷居所有物件均代爲安置而姚到申後並不向取即至捕房控告被竊當由捕頭詢問後以其旣屬夫婦不能指竊何以復令西探至陳氏家内擅將衣箱等件敲開此種蠻横殊不合法曾由敝律師繕函詰問其强奪之理由而姚實有犯法行爲故先發制人來案具控此等不合法律之舉動應請出票提姚訊究助欲函致總巡詰問捕房辦事之不當查姚專事販賣私鹽爲違法營業現旣到堂請將姚先行交保免有避匿情事云云俞代襄讞商之美領博君諭候被出傳單飭傳兩造到堂質訊再核 
[尋獲逃妻]  
　　南匯縣四團倉鄉人葉紹琴之妻顧氏於上月間在家私逃來滬託人荐至南市生義碼頭張源茂糟坊内爲乳傭月給工資洋五元先取三月計洋十五元甫經月餘昨日葉忽來申指氏私逃定欲同歸該氏因葉不顧家用不願隨夫回家因之口角由坊主婦張蔣氏嗚知第九崗警察將氏及葉帶往第一分署請追還透取工資經署員飭原薦人將葉夫婦二人保出將欵如數理楚然後准予領回完聚 
[男女小孩待認]  
　　前日有一男孩年約五六歲身着藍花洋布短衫褲秃頭有鞋無襪在法馬路啼哭巡街捕知係走失帶入捕房送廨安插又女孩錢七囡年約十二歲身着舊白洋布短衫褲赤脚髮辫黄頭繩在馬路徘徊由巡街捕送廨請訊女供松江人父母俱無家有胞兄前日同伯伯趁船來滬走到火車站人多失散家住河處不知地址中西官判男女兩孩由捕房拍照俟家屬認領人則伴送善堂留養 
[東語夜課續招新生]  
　　貴州路逢吉里伊藤書院東語科夜課迭次招生均經滿額聞將來卒業後可咨送日本留學或薦引職業且有日本商學士勝村日本早稻田大學卒業王養吾諸君擔任敎員故成績優美兹悉該科因推廣校舍重招新生欲學東語者动速前往報名 
[電燈公司已准立案]  
　　上海總商會禀查復江都振明公司電燈事業計畫情形乞察核註册由業奉巡按使批示云禀曁附件均悉商人祝大椿等在江都地方籌集股本洋十萬元創辦電燈公司查閱單開一切計畫章程尙屢妥協應即准予立案除咨農商部外仰即轉知遵照此批 
[解釋竊取鉛字之嫌疑]  
　　英商字林西報館因頻年失竊鉛字甚多疑係前在該報館排字現在北四川路一百二十六號門牌股開源康印字店之粤人梁才初所爲並往源康查出與失贓同樣之鉛字報由捕房將梁及股東黎松發先後拘案訊判各交二百元人洋並保候再訊核在案前日午後由廨復訊兩造各延律師到堂互辯良久關讞員商之英領康君以原告所控證據不足遂判將案註銷被告開釋 
介紹書畫集 
 
 
 

Page 11

 
 
上海級青社書畫集一書　振青書畫社搜集名人書畫彙印圖成字則眞草隷篆畫則山水人物花鳥並苑采　筆鋼筆西法畫月出一册以供同志之　庫並作學堂之艱本現第一期已經出版書家如楊守敬高邕之李然昌畫家如吳昌碩林希聲胡郭卿方清新畫家如丁悚張聿光劉海栗諸君之筆　授羅甚多特誌之以介紹研求書畫者 
雜評三 
[租界防盜感言（字）]  
　　上海租界之捕務較華界爲嚴密而失次攎刧傷人之案偏發生於租界詎有他故哉蓋以内地富户遷至租界者日見其多而一般婦女之裝飾品又往往爭靡鬥勝窮極奢侈遂足使宵小生心耳今英界捕房已加派深捕至僻靜之處日夜梭巡法界捕房亦屢派包探搜查盜匪巢穴其所以保護居民者亦已不遺餘力矣而一般　家婦女仍不知謾藏誨盜之宜戒捕房亦奈之何哉 
來件 
[美博士李佳白答戰否之或問]  
　　譯十月十日大陸報 
　　近數日中外人士頗有以中國擬與否爲問者予謂中國之不免於戰爲最屬惹之事亦爲最難免之事惟據予個人意見則頗望中國之能勉强忍耐使戰事之終不發現也或又有以中國應戰與否　問者予先以一語答絶之謂中國萬不應戰也然其所以不應戰之理由則固有可分溯者（一）據心事以觀察苟使中國宣戰於日或日有宣戰於中國之機皆爲日本之所深願蓋以歐洲列强方從事極大之戰爭必無餘力以顧及東亞且以武力論中國亦不能與日相　　則戰事之結果必有利於日而無益於中果使戰端一開日軍之至中國沿海各口及揚子江流城攻而取之不過數日事且亦無難由天津以直犯京畿使中國之首都即爲隨落此固無所用其諱言者其不應戰者一也（二）如上所說旣爲必至之勢則宣戰於日即可謂之爲亡國政策數千年之主權不難由兹而破滅之蓋以國勢之困難軟弱旣如此而武力之　　完美又如彼設相爭戰日本之智與中國之愚要皆爲不可及也予在校肄業時有法律敎員問予一同學曰殺人以何爲正當同學之意本擬答殺人以自衛爲正當乃對答之頃惶遽失詞誤答謂殺人以自殺爲正當中國今日如欲交戰於日是眞殺人以自殺也又予於庚子被圍前一月在北京晤剛殺時各國正屢有侮辱中國之事各省殺士亦多有籍外勢以挾制長官欺侮平民者朝臣羣不勝其憤憤剛因謂予曰如各國後再有侮辱我國之事忍無可忍必當以兵力對待之予竊以爲不可請如此是無異中國自殺也剛曰管如有盜入室刧搶子將竭力以抵拒之乎抑豈拱手而讓之乎予謂予必番視盜之體格以爲衛如盜而弱小於我則拒之否則張大於我我必設法以哄去之不與數也剛亦以爲然但其氣終不可遏且北方之民不下數兆皆抱此種狂惑之見遂以酿拳匪之禍各省外人或逃或傷或死亦不一未幾而聨軍至中國遂受自來未有之大創而幾於一蹶不振今日之事如爲名譽主權故而至不能忍其結果將何以異於庚子之役同一爲自盡之舉乎 
由上二理觀之則第三條之理由爲中國所當行而可行者從可知矣武力旣無足持則所恃者惟在盡其心力於和平手段上尋求妙法并須以義理與道德爲正當之防衛而使世界之人羣明其所處之地位爲不悖於義理則庶乎其可矣中國雖曾學德日二國之武備思藉以爲外交之後盾然中國之外交史其歷來所佔之勝利絶不在於軍事而多取效於理論辯給及縱横捭閻之功今日本兵隊上中立口岸過中立領土復佔據中立鐵路凡所動作皆取自由絶不待中政府之允否於以剝奞中政府之體面隱傷中政府之感惰而挑動一般軍民之氣憤其所恃者固全在海陸軍之强力而絶無義理之可言也中國本意渴望東亞和平保持中立即各國亦深願而贊成之乃以英日同盟故致開青島之戰而以中立之領土領海爲戰場主權利益損害誠不可計然歐戰之勝負一定各級交涉終必有一曾議之大結果屆時日本或亦在會議中然各國於此一初事實終不得不依公議爲定斷則中國自亦可乘機以提出公訴爲名譽利益上相當之素賠萬一該會議不肯收受更無雞提及海牙和平會公斷蓋預料歐戰丁結和平會之能力必可加增且會中多各國和平公正而有道德之上流人物即該會亦有權力未逮之處終無谿代爲佈置而仲公理也 
以上兩會之提訴若仍歸無效則中國此次无妄之災亦祇得待日後之公論然中國今日所最當知者中國雖萬不可戰要斷不宣因不可戰而爲逾分之遏讓以自騙且此次中國本處於議理無愆之地位今雖屢受侵犯激剋尤不可不即恪守義理之迹與夫所以恪守之故一一明白而布告之使世界之人羣了然於此中之是非也吾人逆料此次歐戰終了世界必發生一新氣象帝國主義仁軍國民主義曁一切武裝和平强暴侵略之政策或將退處於無權而民专民欲必可得伸今其潛勢力固已日見活動矣中國苟恪循執道面行則收回數十年來所失之權利爲時或不在遠也 
　　否則若以各會議爲不可必伸而以公論爲無濟於實堂堂大國斷不能日受侵逼敬且圖存非偕背城之一不足以伸久屈之國威而於是竟毅然决然以武力爲抵抗假使總統下令全國嚮風各黨人各叛匪靡不捐除私怨敝愾同心合四百兆之人民以與日本相見於砲火之下期於晝爲國殤而後已由是以解青島之圍與德聨軍而德在南洋之艦隊亦遂駛入中國海以攻日若英若法若俄旣有連帶之關係亦自必聨合以助日則中國將與各國混戰至於全體糜爛不可收拾禍且較庚子爲過焉其結果亦終必爲波蘭而已矣 
來函 
[祝家橋龔丁二君函]  
　　十月六日執載祝家橋土匪械鬥一節閱之不勝詫異祝家橋地方素稱安謐至載梟匪土棍三四百名持械毆鬥曾經地方紳董投鎭守使署請兵等情盡屬子虚諒係訪事人傳誤特此具函乞即更正爲幸五團鄉紳商代表龔奎聚丁振凡同啓 
 
 
 

Page 12

 
 
   
 
 

Page 13

 
 
自由談 
游戲文章 
[束覺運先生小傳] [  離離]  
　　先生姓生芻一（束）或曰非也爲一伸一（縮）耳先生名不知不（覺）天臈文（運）或曰非也爲一雙臭（脚）五言八（顔）耳匱居嗶里嚕（蘇）亞西亞（洲）幼習死要　（錢）之業而好以福爾縻（斯）則以學（文自稱試詢其加我數（年）則已一三得（三）二五成（十）矣今年着手成（春）開聘辰宿列（張）氏之女尙未過黑漆牆（門）而先生之如得其（情）已中心鬱（急）而不能格外優（待）矣顧以八口之（家）甚貧不能備二三得（六）志心朝（禮）也又不敢伸手就（搶）疏不間（親）無可奈何依其大脚娘（姨）卿士大（夫）以自活爲玄妙觀前之渺乎其（小）大白銅（錢）大溪皇（莊）夥計生意碧波生（清）終日無禮部主（事）見一條塘（路）上往來之大男小（女）臭鄉下（人）則舌　怕（涏）水滴滴如沛然下（雨）且一一批評其里仁爲（美顔良文）（醜）於某則曰牛頭馬（南）還算標緻可惜有幾點帶孝披麻於某則曰敲釘轉（脚）尙小可惜墊一塊匏土革（木）於某則曰千鈞一（髮）黑得可愛伹暇子醬（油）太多於某則曰糖燒芋（奶）大得有趣伹雙手抱（腰）不細於二女同行者則曰此必爲田家三（嫂）彼必爲清嫩麻（姑）於男女同行者則曰此必爲蘇家小（妹）彼必爲結拜弟（兄）於二女一男同行者則曰若爲横濶竪（大）若爲七大八（小）於二男一女同行者則曰若爲拚命三（郎）若爲一勇之（夫）也像他猪身狗（肚）流氓埸（皮）信口開大地山（河）幾不知浪白遥（天）脚踏實（地）間猶有恐辱含（羞）禮義廉（恥）矣一日又與其知己朋（友）正聊以解（嘲）某女郎謂彼行禮成（雙）公子黑（臂）摇擺有致是必破七月食（瓜）者其彪形大（漢）不知凡幾有知而告之曰此即先生未婚之結髮夫（妻）也先生乃立垂其蟲枯顱（頭）伸其抝口作（舌）螟其請問其（目）寂然而無言爲心（聲）有來兌萬選青（錢）者口操東西南（北）音甚寛以濟（猛）先生正喪一團和（氣）不之有求必（應）客乃拍憋脚帳（檯）而大呼先生爲之一樓觀飛（驚）則函稱之曰匹馬當（先）一介書（生）請息王赫斯（怒）要換南大平（洋）世間少（有）世間少（有）客不明其夫人不（言）誤以爲世間少者此間少也遂舍而自來自（去）先生因哈哈大（笑）曰彼雖有三分硬壳島（綸）氣而一伸一（縮）一雙臭（脚）五言八（韻）猶不解還要在　里嚕（蘇）亞細亞（洲）當鬼使种（差）宜其吃得山窮水盡而當得削滑精（光）世然而先生之一鍋爛（飯）青花大（碗）亦從此百粒細（碎）矣 
　　按縮脚韻先生以無力明煤正（娶）殺狗勸（妻）调戲人家三歲爲（婦）紅勇繳（女）卒致好官我（自）求榮反（辱）則世之有樂而不（淫）而觀其（行）者可以和所沙僧八（戒）矣其不因此而生醫卜星（相）日有所（思）小夥毛（毛）以老而不（死）者亦云僥天之（聿）矣僅僅碰着就（打）唾壺擊（碎）冷粥冷（飯）衣食飯（碗）猶其合家老（小）焉者也質諸成敗利（鈍）前脚後（根）先生其亦以爲駭不其（然）否踏雪尋（梅）赤壁周（郎）誌㈢ 
[四季苦開篇農夫苦二（續昨）] [  蔚雲]  
　　省識如年夏日長　犂雲　雨太匆忙　三間茅屋是居留地　兩岸秧田便算運動場　爾室周旋容犬豕　隔籬臥起有牛羊　苦只苦單衣偏在長生庫　當票尋來倒有五六張　苦只苦肥料欲賒雜啓齒　苦只苦工資無出費商量　光陰彈指交三伏　炎帝施威龍火傘撑　舍己芸人無可奈　賠工靠背總相當　空勞揮汗難成雨　只落得桔橰聲裏送驕陽　苦只苦面目晒成油炸檜　苦只苦手足污同糞十牆　炙背欲焦誰顧恤　捫心未忍怨爺娘　便是偶然倦伏在車棚下　無賴么麽白鳧翔　坟烟裊篆當薫香　着來大半皆空乏　滿村莊幾個足倉箱　苗未秀　青不黄　偏是聲家竟絶糧　明曉飮鴆聊救渴　可樣側肉爲醫瘡　夏水旱　慮過傷　一日三秋九曲腸　倘使豚路盧所祝　怕的是催租虎役勢猖狂　勞形爭比勞神苦　積勞成病更苦非常　須知道盤中粒粒皆辛苦　無如業主的雄心還未肯降　横加壓力太無良㈣ 
詩選 
[去歲之中秋咏] [  盛棨東]  
　　一年容易又是中秋去歲之中秋正國内干戈紛擾之餘今歲之中秋又値歐戰劇烈之日竊不顧與此中秋之月結短促緣也而予也海上覊身滄粟滋感値此良青思親懷友輒不成詩翻閱去歲殘稿爲之黯然者久之 
　　吹簫聲裏歲如流看到蟾華了半秋客似袁宏思泛渚我同庚亮賦登樓高懸水鏡青山挹斜掛銀河白浪浮念四橋頭明月夜幾人詩酒話揚州 
　　經年幾見碧玲瓏十二團團第一容大地波涛澄照裹九天烟火畫圓中月圓未鼓江南櫂株守時驚白下風何處玉人歌罷無笙簫疑在廣寒宫 
　　碧霞斵處湧冰翰新劈雲箋欲寫眞怕惹明朝添舊威也知今夜古來珍江淹賦别悲秋客杜牧魂銷失路人把酒頓增身世感庭花零落倍傷神 
　　不到棄淮夢也驚碧雲深處寫幽情哀啼醉三更魄餘燼消殘萬　聲滄海横流金粉地白萍重汎楚江程烽烟到處洪羊刧今歲中秋月不明（去歲中秋入夜月蝕） 
[次韻奉酬李悔庵先生] [  廉泉南湖]  
　　閉户無人可說愁娟娟月色更當樓寒條繫馬誰青眼遠客聞　易白頭酒次哀　屬欲斷特成殘燭興偏遒迴蓬桑海今何世旦作浮生半日留 
　　帆檣歷螣鏡中過避俗琴尊欲渡河花氣撩人牽宿醉柳陰如塔臥晴波藏身自古無三窟佞佛於今學二何莫倚天南望天北書圖展處涙痕多（吳觀岱爲寫南海子流水音圖故云） 
醫話 
[耳之衛生] [  丁福保]  
　　耳司聞聲在頭之兩側中有竅其竅突出之處有薄膜如紙微内凹苦蒙鼓皮然曰鼓膜以是分内外鼓膜以外至耳翼曰外耳鼓膜以内爲小穴有極纎小之骨循是而進又有骨若干枚前後相衛接更進即開口于乳嘴突起及咽腔之歐氏管也自鼓膜至此曰中耳中耳内有二小孔各有薄膜及小骨其内端曰内耳爲聽神經所分佈之路此外中内三部之大略也 
　　此三部所發之疾病難以縷述要之皆曰耳病 
　　耳病者何或呈耳鳴症狀雖夜深人靜萬籟舞聲而彼腦部不安如聞怒濤淘涌聽覺奇幼如聞鐘聲鏗鏘或因耳病而眩暈煩闕作惡思嘔或聽覺頑鈍無心音樂爲交換竟志之大阻力而交際浸疏甚或以耳鳴爲苦而奮起自𢦤有一于此至不幸也 
　　耳病之危害更有甚於此者耳腔與腦毗連僅恃一骨屏障於頭蓋之下側而與腦髓爲界若耳病劇其鼓膜中蓄膿液則必傳其病於腦部而起腦膜炎腦炎等不治之症是故講求耳病之預防法誠斯臾不容緩不矣（未完） 
[小說花木蘭傳奇（再續）] [  天虚我生]  
　　第十四齣義殺 
　　（武丑中淨跳下）（揭帳介）（花旦貼開襟跌下介）（武丑調介）（中淨）咳殺花旦貼介（生挈旦小旦披襟逃介）（武丑中淨亷刀介（旦小旦指袖下）（武丑執生介）哈哈慕蓉兒好快活你爺特來找你呢（生）你乃何等樣人敢來俺慕容府裏行劫（中淨）吸住口仔細你大王爺的刀子（武丑）慕容小子聽者俺家說你知道你大王爺要去勦王乏了軍餉特來向你家借來（生仰天大笑介）哈哈還個何用恃强你要金銀俺家儘有儘你予取予求値得什麽（中淨背笑介）哈嗤嗤鑣也是個快人旣如此你快素指點與你大王爺取去（同下） 
（武旦引四嘍囉上） 
　　（雁兒落帶得勝令）（雁兒落全）負韶華向山林爲首領莽風塵埋没煞姑娘性天不念好英雄一片心直把個小牢籠厮縳定（得勝令全）呀算誰個弟兄們知我心强把此惡行頭厮逼緊恨只恨生來花樣嬌動不動祇道我心兒硬思尋奴雖是英嬌柳　丰神後也有個雄心怎肯散那跳　兒身手很跳梁兒身手很（登高座介） 
　　奴尤劍花本是臭家于女當年與岑家哥哥結爲兄弟間伴過此爲這秦主許靖所刧虧得俺哥哥武藴高强言出驚人纔把寨中諸人側伏下來便推我哥作爲山主本待早自下山因看　　紛紛舞從揷足禮時等待方因單于之亂我哥哥創議率衆勤王叵奈那許靖和伍疑婁等盜心不改險詐居心因風作浪今日又下山行刧去了我想我哥哥帶領此等人物前去從寧不免有累我哥哥雄名若使不去又道我哥哥出言反覆我想敎我哥哥受累於後不若我社患於前我横竪是個無用的女子不如將我這薄命拚他一下聊以報我哥哥的厚情深義也得兒郎們（雜）有（武旦）許伍二大王回山須索報我知道（下雜應下） 
[家庭小說嫣紅刧續] [  常覺小蝶合譯天虚我生潤文]  
　　第三章 
　　方二人語時牛茶之瓶已嗤嗤而沸似告二人爲已熟者素瑪豈欲絮絮有言嫣紅已不克待即自注之瓶中適滿至頸乃以手帕縳其頸且加以栓裹之而出以奉其父老人見嫣紅挈瓶至即自椅間徐徐而起面微作灰色以一手　椅上之引枕而以一手接嫣紅所握之瓶嫣紅覩狀不禁蹙額曰阿父面色似弗甚待兒爲阿父調一雞子如何爲時甚易不須一分鐘也老人曰吾女乎予不能更待矣以予心中忐忑縱食亦必不能下嚥嫣紅曰然則彘牛茶阿父當自歛之吾父乎此茶固爲阿父而作也嫣紅之爲此言不自覺其粉靨間現爲鄭重之色老人乃以枯顫之旨輕撫嫣紅之髮而爲温婉之言曰吾親愛之女郎聽之吾人旣受上帝之托使爲上帝保護無告之民而乃沾沾以私利自先者吾又何以對上帝哉老人言時已自蹒跚而行以手啓門手乃顫動不由其主嫣紅亟趨而前爲之啓鍵冀勿使其老父勞動而老人之心爲嫣紅之純孝所感忽覺酸乃澈腑則頻點其首而以枯顫之手撫其肩曰上帝佑汝言次遂自出門逕向薄司寡婦之居而去嫣紅目覩其父遠步而出廣場之外乃始返身入室面其母曰阿母乎吾父今者狀殊匆迫然亦足見其仁愛之心密昔司太梯曰然吾亦於窗次外盼覺汝父之行乃至健速揣彼之意固欲力挽此鐵弓也然而亦夢想耳談者須知密昔司太梯之所謂鐵弓者即却里得也老人旣去之後室中母女復事針黹久之寂無所語室内外之鐘聲競報一下嫣紅引首偶矚乃見密斯脫好禮倍登方自廣場以外蹳　而來嫣紅乃自語曰愛搿今日歸何早也殊不知愛搿此時厥狀已如中狂亟趨起居之室以手推門使成一斜角之隙而此隙中適容其面面色慘白盡現慌張之色密昔司太梯時方背門面窗而坐故於好禮倍登之形狀初未之見然嫣紅已見之矣則駭然曰嗟乎受搿汝乃病耶好禮倍登亟自鎭定從容而言曰嫣紅乎予有一事將以告君當密斯脫好禮倍登語時密昔司太梯已聞嫣紅之呼愛搿則迴面以視愛搿然愛搿此時之面早已縮至門外伹以手招嫣紅嫣紅乃置針黹於案出與好禮倍登行返已室好禮倍登立健其門嫣紅駭然此時嫣紅面色之白亦與好禮倍登等矣好禮倍登曰吾愛（未完） 
儉德會 
　　儉德會規則　一不狎邪　二不賭博　三不必以酒食結交四不必蘭服　五不輕寒素 
　入會者　休密戴籔齋　汪薇則　　致違　數贓　寳舉　　門方　濟　汪皖公　　南羅贊　　羅繼健　南清洒卓　辰 
 
 
 

Page 14

 
 
   
 
