# 1886 - 255 - 4904825

 

Page 1

 
 
[新出石印藝林拱璧] [  點石齋主人啓]  
　　藝林拱璧一書吐棄一切生面别開係武林吳君少琴所集選集中　作居多面家藏名稿亦採取二三理法一准乎清　風氣必宗諸時尚得文五千餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時機器番　火力故墨色黑而匀更無燕瘦環肥之誚現巳竣工每部分訂十二本約月杪出　價洋五元五角法馬路南申昌書坊與外埠申昌發售皆可購取如躉買祈至新北門外天主堂街大順行及還讀樓面議可也 
[恭書整頓釐金積弊上諭後]  
　　釐捐爲國家不得已之舉前以軍興需餉孔鉅用以爲協濟之用至今積久弊生歴經言官陳奏廷旨嚴飭整頓者已非一次近日又有言官抉其積弊舉以入告旋奉上諭有人奉浙江省征收釐金積弊甚多其利半歸中飽亟須整理等語抽釐助餉爲朝廷不得已之舉豈容不肖局員圖利營私此等弊端總由該管督撫不能破除情面審擇賢員實力整頓一聽該員等以多報少朦混侵吞致税釐日見其短殊堪痛恨一省如此他省可知恐亦難免着各直省督撫凛遵迭次諭旨力矯積習認眞稽核如查有委員舞弊情事卽行從嚴叅辦毋稍姑容欽此恭讀之下殊見聖明洞見萬里顧或者謂釐捐一事自從肅清以後本可早從裁撤無如利之所在積重難返各省督撫皆以辦理善後爲名未肯裁併不但不肯裁併而且分局子卡有增無減商旅怨聲久經載道朝廷旣知其弊不如一舉而悉數停止概子汰除豈非上策如但曰整頓則聖諭煌煌已非一次而各督撫之瞻徇者如故各委員之舞弊者如故各處商旅之怨咨亦無不如故然則所謂整頓者安在哉夫利與弊相須而行有一利必有一弊　捐之利夫人而知之厘捐之弊亦夫人而知之　前者屢著論說盡發其覆以爲或可動當道之聽而抑知言者諄諄聽者藐藐問有實心整頓者乎無有也近年以來但聞某處有歧路奸商繞越宜設一卡某處有汊港恐有船戶偷漏宜增一局彼以爲此卽所謂整頓厘金　而不知多說一卡卽有一卡之支銷多添一局卽有一局之經費上而委員之薪水司事之月俸下而至於巡丁差役何一不賴此以活然則統盤籌算卽使果能杜其繞越禁其偷漏而所收之數往往不敵其所用之數是又何益之有且其所以有增無損者初非眞爲辦理地方善後事宜之故也爲一省候補人員之數旣有加無已而一省之缺則歴歴可數儘有終其身聽鼓轅門而無從得缺者此等冗員實無由位置惟有周卡各差乃足以養其欲而給其求有總局有分局一支而數流皆若輩一枝之借也一旦去此則省中必多出無數候補冗員人數愈多得差得缺愈不能速而候補之員將愈見其貧調劑之實無良法以是而不肯遽撤厘局甚至有因此而時增一二處分卡者是不啻明明以百姓之脂膏爲冗員之衣食也不但此也旣立一局則局中斷非委員一人所能爲役必也用司事二三人或五六人用巡丁七八人或十餘人多者竟至數十人凡若此者何爲而來耶用之者委員而養之者則厘金也夫苟少設一卡少增一局則少養此若十人以其所省者貼之釐税項下卽使略有偷漏何足爲釐捐之害而乃必欲於商則涓滴無遺於國則纎毫無益而於若輩諸人則曲章爲之調護竭力爲之養贍是誠有不可解者矣且多一分局卽多一經費此意大憲亦何嘗不知無如成竹在胸不能融化遂因循以至於今而弊端乃因之愈多整頓乃因之愈難雖屢奉嚴諭而卒視若具文良可慨也不見夫上海之有大關又有新關乎大關專司華商之税新關專司洋商之税其初意何嘗不善迨乎今日招商之局旣開輪船之行旣久凡往來於閩廣天津以及長江各口之商人非皆屬洋人華人亦有之而其報税則皆在新關大關所收○税較之從前有减無增不知其仍前分設兩關正復何用夫多一關卽多一關之費用亦與增設分卡無異雖大小不同而所耗則一也故竊以爲整頓釐捐積弊今日實無良法然苟聽其弊日益滋則將來中國之受禍必不免有横潰决裂之一日此不待蔡而可知者也言官入告但言其弊之當除而不能力陳釐捐之害是猶屬一偏之見若果有深見遠識欲奠國家於磐石之安則不如苦口進言請將釐捐一概停止雖曰平添無數失業之人而民間之感德旣深卽若輩亦無能爲害所謂一路哭何如一家哭是亦持原握要之道也非然者諭旨雖嚴其如各省督撫之無從設法何耶 
[上諭恭錄]  
　　八月十五日奉上諭剛毅奏特叅庸劣不職文武各員等語山西署甯武營都司桂馨任性妄爲玩視營務調署甯武縣知縣神池縣知縣汪澍縱蠹索詐聲名狼籍署繁峙縣知縣候補知縣許應長辦事　頇糊塗錯謬均着卽行革職以肅戎政而飭官方餘着照所議辦理該部知道欽此 
[帝京日紀]  
　　本月十六七八三日止六部九卿　詹科道會同刑部大理寺都察院宗人府在天安門外朝房内閱看朝審本章刑部旋於十人日帶各犯赴朝房覆審○十六日午刻廣儲司開庫支放造辦處銀二千兩其各項應領節銀等欵俟有收存再行開放○稽察欽奉上諭事件處出有曉諭謂本處現擬自八月二十一日起設有值班人員每日自午至申接收六部九卿翰詹科道八旗各營文移事件所有各項應送文件務於是侍送至本處按該處從前並無官員僅蘇拉一人在彼接收文件該蘇拉每收一件必索京蚨二三百文近因此事發覺故添設值班人員也○八月十四日爲俄皇誕生之期駐京各國欽差署均懸旗誌慶總署王大臣亦具名片差官往俄署致賀俄欽差現雖不在京都署中人亦具片答覆○鳳侍御英奏叅明護軍統領于揀選官缺時有官兵以擬定　公呈訴並爭鬥各情明護軍統領旋遞明白回奏一摺奉旨一併交刑部核議具奏○正紅旗满蒙漢三固山驍騎營護軍營内火器營前鋒營並漢軍籐牌營炮營馬步官兵於十六七兩日黎明齊集阜成門外金王坆本旗教塲預備槍砲六營合操○太常寺現懸京陵贊禮郎八缺讀祝官四缺咨取各旗營保送所有各旗營中於驍騎校恩騎尉舉貢生監領催前鋒校藍翎長前鋒親軍校親軍護軍校護軍鳥槍護軍校鳥槍護軍願送賛禮部等官者造具覆歴三代清册務於卽日咨送本寺以便彚齊奏請欽派會同本寺堂官揀選○月前由内頒出賞給乾清門侍衞之袍褂料尺頭現奉懿旨欲經慈覽再行頒發因復搬入内務府擬將特賞鑾儀衞等官員銀兩由縀庫折發尺頭奏明照辦至今尚未傳領以致得賞人員諸多觖望云○新授古城城守尉德勝具摺請訓蒙卽召見上詢以由何出身當差若干年德君一一奏對復諭　城爲關外重鎭練兵乃邇來要務云云德君叩頭領命其出都之日諏吉九月十三云○永定門 
 
 

Page 2

 
 
外十里庄進呈上用鮮薑人盒交御膳房收存聞此薑係是處土産年例於二八月進呈云○連日崇文門内花枝營舊衙門等胡同竊賊肆行幾致睡不安枕各家多有將衣服首飾銀錢移寄戚友處者捕務廢弛殊足憂也○雲南經費支絀戶部指撥各省協滇餉銀日久躭延未克解往現在滇省籌辦邊防需欵孔亟勇營餉項尤爲迫不及待岑彦帥毓英據情馳奏請由戶部飭催各省關迅將新陳協欵撥解毋得再爲延宕諒已飭部飛催矣 
[粤東紀事]  
　　初三日係張香帥壽辰各官均往叩祝輿馬盈門翌日香帥親往各處道謝○西關晩景大街新設同仁善院每日早施醫給藥午後宣講善書冬施棉衣夏施葵扇此外善事次第舉行聞已擬就章程禀縣存案以垂久遠亦足見此邦之多善士也○花縣所屬炭步兩龍等鄉闈姓廠短繳海防經費銀二千五百餘兩由善後局札縣將廠查封在案茲該廠商人遵將應繳銀兩如數繳是局憲隨卽札　揭封照常出售闈姓○南海縣張石磷大令自捐鶴俸招募勇丁百餘名爲捕盜之用并詳禀督憲請派武弁數人統帶以資巡緝○南雄州地方前月霪雨爲災河流盛漲田舍悉被淹沒張香帥聞之立委候補縣左大令馳往查勘分别撫恤大令已回省禀覆矣○日前某縣武童在校場習射適有七歲之孩經過矢貫左耳血流满　孩之父母向武童爭論經人排解許以延醫調治並書立筆據保其無事始免爭訟○某甲　充衙役因公到省暫住客店然有賭癖衣服行囊盡付一擲情急自尋短見幸店主解救得免世間不乏嗜賭者當引以爲鑒○聞瓊州有土匪肇事牽連游勇黨羽甚多張香帥業已函知馮軍門督率所部移駐該處藉資鎭壓○初八日申刻迅雷突起擊斃押犯馮阿東查該犯係南海沙頭堡　馮何兩姓械鬪案内馮係主謀豈以官法不足蔽辜故復遭天譴耶○瓊州鎭篆務委現署欽州營叅將記名總兵楊瑞山署理遞遺欽州營叅將缺委儘先叅將麥鳳標署理業由督憲牌示矣 
[羊城消息]  
　　西報載有廣東消息云刻下粤省又有戒嚴之意先是聞瓊州有滋亂情事調兵前往近以中法劃界之時法兵遇盜被攻法人因此有增兵至東京之說故廣省亦皆預備軍械整頓軍實以爲有備無患之計云 
[金陵火警]  
　　近日令陵之罹火灾者又有二起一爲明瓦廊緣一童子曝自來火於金井欄上已燥矣舉手取燧觸物卽燃喜極啓而復闔者再不知何故满匣盡灼爇其指順勢拂之意著於柴堆裏祝融氏見童子無知大作威福是處本空洞無一物忽來一陣旋風將火盡捲入半空與多年承椽之枯蘆席結不解之緣霎時通前至後三幢瓦屋不及水龍之灌注已無噍類矣又其一爲城北之新路口宅主某甲以承役督轅趾高氣揚俯視一切甯俗以厠身公門爲中戶故人皆樂於從事不以吏胥皂隷爲諱然俗尚無論爲吏爲役必視其衙門之大小隱然以承乏之輕重相統屬平常晤對尤必以前輩晩生相稱蓋如晉人之重氏族譜不容偶觸忌諱甲自恃居高臨下不屑與同儕伍同儕時仰其鼻息多惡之有惡作劇者糾其同類效楚人爇郤宛之法令助已者或取一編菅焉或取一秉桿焉于是夜聽鼉更四下圍其前後垣而焚之且相約束手作壁上觀如延及其左右鄰則視救者之勇怯爲賞罰諸無賴旣陰受部署但遥遥拍手爲聲援並無以一杯水救一車薪之火者甲始悟己實怨府又以衆怒難犯恝然置之惟日督僮指掃瓦礫自怨自艾而已 
[大閱紀盛]  
　　八月十七日爲兩江總督恭代簡閱江蘇軍政發軔之始是日在城内小教塲先閱督標所屬各營伍前數日營務處中協譚軍門督率弁兵將覆舟山下之小校塲蒐除平坦四圍繚以繩網爲圍塲就大影壁搭葢東西轅門施張燈綵甬道上設箭棚一座兩旁分設監箭委員公案又派親信可任者司旗鼓以爲耳目演武廳内外通障五色布棚庭中支降紗中軍大帳供王命旗牌次印勅再次契箭十二道健兒數百人歴階而上持刀環左右材官交戰於門鎭道官廳分東西侍皆支青布夾帳房如行營欵式將臺上高懸大帥字旗一面逾二三丈另立三軍司命蜈蚣旗臺上鳴鼓角作軍中鐃歌凱旋之樂　之足使俗子耳聰懦夫志立　怪伏櫪戰駒聞掌號聲便蹄踔長嘶躍躍欲試也黎明九帥出轅吹螺鳴角大纛前導偏裨以控勒爲擁護者前後可千騎誠丈夫得志於時者之所爲矣抵和門升礮將校跪道左唱名迎接皆膝行無敢仰視者旣升座現任鎭臺及帶兵備銜之道臺戎服庭叅九帥離座謝免三揖而退遂坐受副叅遊以下之鍪甲唱諾叅畢由城守協中兩都司詣座前請限箭步卽奉弓量至所限之數高唱設侯再由巡捕官在臺階上揚令開棚各官仍按品級以次試射射畢再傳令各防營演陣圖打鎗靶當下以南字營兵勇坐作進退尤其嫻熟曾邀面奬操罷八座起回署各官跪送如初儀論者謂九帥鬚髮如銀而顧盼鷹揚正如宋人所詠精神如破貝州時可見命世偉人福必兼壽當不讓文潞公矣越日榜出大有賞罰而無甚升降因念昔子文治兵于蔿終朝而畢不戮一人此正似之頃牌示准于二十日渡江云 
[秋疫繁多]  
　　日來甯波急症甚多所染皆吐瀉轉筋卽俗名吊脚痧者倉猝不及延醫往往凶多吉少竟有朝入市而暮盖棺者聞靈橋門内世大夫第比隣鞋店主不三日而夫婦雙亡冷靜街某甲晩飯後猶在浴堂洗澡歸家偶覺腹痛至三更時遂不可救藥矣當此疹癘流行保身者宣如何愼之又愼耶 
[繁昌大疫]  
　　客有自魯港至金陵者稱沿江南岸所有圩田一片黄雲大有满車满篝之望惟疫氣則非常傳染有鄉人負米一簏在市上稍易油鹽方擬以其所餘就茶肆飽餐一頓未及數十武忽倒地扶之起已口不能言惟連呼荷荷而殂又某甲家小康日間猶據案經紀生意詎入夜則寒熱陡作黎明已拱手謝世人化丁令威之鶴矣縣主曹大令籍山東署内承奔走者亦多兗産北人素不樂江南之卑濕更畏瘧如虎兩月間署内家丁死者竟八人大令亦于前日祭厲壇爲民請命竟以身代繁爲江表下邑斗大山城一望已麻衣如雪呻吟聲一如蚊聚之雷不堪側耳諺曰年成熟病人足其信然歟 
[鷺嶼紀聞]  
　　厦門淺藥局經蔡碧溪司馬接辦每月認繳課釐二百四十箱已於十三日下午開局矣所有巡勇一概撤去另招各洋行門前不復派勇署守惟沿路梭巡而已至海上則依舊分派巡船日夜查緝蔡司馬前經承辦有年釐務頗能生色此次駕輕就熟定必遊刃有餘也○　勇滋事甚多經提道二憲諭令　名給予川費送回原藉十六報各省共一百數十人當經雇定招商局致遠輪船載赴上海當啓○者唐分府在船上點名各給予洋蚨四枚以便由漢口回藉○南普陀寺爲鷺江第一古刹年久失修近將頽圮奎觀察以名勝之區不可令其荒廢因卽籌欵興修刻已破土興工諒年内必當告蕆也 
[閩海摭新]  
　　京都蔚長厚匯兌局夥高某偶至鼓樓前買香遺失興泰號銀票六紙爲數數千兩尋訪無蹤立往各家掛失并赴縣存案懸賞找尋○楊石泉制軍政體違和請假二十日上丁釋菜委藩司恭代行禮○省垣各書院膏火較外省菲薄且弊竇甚多聞正誼鰲峯鳳池三書院肄業生童訂於十八日齊赴督司道府各衙門指禀候補中素孚衆望諸君輪流閱卷并歴敘營私諸弊遍貼通衢○大水成災士民紛紛請恤大憲均批飭有司確實辦理日前陳孝廉兆豐赴督轅具禀楊石泉制軍批云本應原禀擲還姑念儘此一次計十七紙仰福州府查　辦理倘再有率禀概不收閱以杜冒濫有督轅某書吏亦混請賑恤制軍批其禀云該書吏月有公食與凡民不同着毋庸賑濟識者咸頌公明焉○玉 
 
 

Page 3

 
 
田鄉鄭有寳之子三三往本鄉族人甲某處索欠漸至紛爭被甲毆斃鄭立卽赴縣報命邑宰准詞提訊而鄭移時始到大令疑其與公　通同串詐先飭將公差責三百板隨着鄭於明日隨往騐屍冉行察辦○撫院前孀婦徐林氏與隣居王姓爭毆王鞔工也忿忿之餘順手取皮刀砍傷額角等處氏遂挈子赴縣呼寃李大令飭卽提王研詰王所供支吾大令怒動則千攆之出署 
[杭郡摭遺]  
　　入秋後苦雨兼旬陰寒殊甚田中禾稼大受損傷以致數日之間米價竟如潮長杭人向有南柴北米之諺近日武林門外米船寥落若晨星米商奇貨自居不肯糶出自初十至今每石加增至四百文而米色猶非上品是以閭閻貧戶經紀窮民無不嘆生計之維艱愁家居之不是云○西湖聖因寺爲明聖湖著名　林與雲林净慈鼎足而三寺中宫殿巍峨樓閣重疉鳩工庀料約非　萬金不能前年創修文瀾閣時曾於寺址四面繚以短垣中搆數椽聊蔽風雨而以三潭映月住持僧满　兼主之今歲彭宫保養疴西湖捐助廉金且爲勸募鳩集購辦巨料於八月初開工約之閣閣琢之丁丁斧鑿之聲與左文襄祠遥遥相應云 
[松江鯉信]  
　　歴年八月十五郡人例賽東岳神會而以照天俟靖江王施將軍滬從比年市道式微東岳會久經停止所舉行者惟楊施二神一時鬢影衣香不減長安水邊之盛云○焚燬教堂一案躭延至今尚未訊結近南匯縣解到陸姓文童十六日恩詩農太守升堂親訊該童不承○曾沅圃爵帥將於九月中臨松大閱現各邑汛防司弁皆麕集郡城演習弓馬正副營練軍亦日逐操演以成節制之師 
[鄂函節錄]  
　　鄂省自譚序帥蒞任之始飭地方官在漢口等處認眞稽查烟館並委某太守專司其事一時雷厲風行凡有吞雲吐霧之塲無不立時對禁自此陸續閉歇者亦復不少邇來日久玩生業此者故智復萌或遷居他屋或改換店房一榻横陳名爲自吸實則鵠面鳩形之輩納以青蚨咸得飽享烟霞清福焉僕久客漢臯街道頗爲熟悉昨約一二知已信步閒行道經董家巷見有新造華居三五女郎羣居其内及人曰若輩似曾相識盍入内覘之邀子同往則一榻横陳對眠呼吸樓上更門庭如市應接不暇僕詢之曰近來禁令森嚴汝輩何不畏法據云　之烟館由外觀之皆變作别項生意孰知内中仍操舊業烏止我一人一家哉且刻特畏譚序帥禁令森嚴故尚遮遮掩掩耳待其一去卽須大開旗鼓矣噫此事如果委員認眞斷不致此守土者其何以設法治之[  四洲歸來客拜上]  
[商會議事定期]  
　　中國將自理郵政局一節本埠西人商會中接到工部局信件交議此均列報兹悉該商會定於禮拜二卽廿四日下午三點鐘在黄浦灘規鉅堂集衆公議各商咸集至所議如何容俟續聞再錄 
[失愼卽滅]  
　　昨晩八點餘鐘英租界外國墳山對面某店不戒於火立卽撲滅迨水龍馳至則祝融氏早已返駕矣其詳容侯續述 
[觀察履新]  
　　昨爲新任蘇松太兵備道龔仰蘧觀察接篆吉期上午十點二刻代理之湯小秋觀察委上海縣主簿及道轅護勇頭目李得勝排齊全副儀仗齎送蘇松太兵備道監督江南海關關防各一顆并令箭文卷等件至求志書院行轅時行轅左右早　蘇松太道親兵大及中西吹手排班伺候關防旣到卽升礮作樂以迎龔觀察接受後排道赴道轅滬上俗例新官到任須由太平街以取吉語觀察因繞道而來其時松海防廳上海縣知縣上海學教諭及各局各叚委員以迄佐貳候補各營汛弁齊在署前恭候至十一點鐘觀察乘緑呢大轎淮署循例祭門旋卽升座隷役照例排堂各員及道關書役人等挨班叩賀旋卽退堂各員又至邵廉訪處叩賀升禧聞觀察暫駐求志書院行轅候冉擇日進署是日代理法界讞員葛同轉及英界讞員蔡太守均往賀喜因知照捕房暫停公事一天并聞法捕房案件積厭太多擬連訊二三天以清案牘云 
[文定厥祥]  
　　前任湖廣總督李筱荃制軍之女公子許字升任河南臬司邵小村廉訪之哲嗣當龔仰蘧觀察自原籍啓行時制軍面託就滬受聘廉訪遂諏吉八月二十一日在道署行文定禮作伐者係代理蘇松太道湯小秋製造局總辦聶仲芳兩觀察昨日届期八點鐘後湯觀察自道轅排道往求志書院後隨對馬四騎家丁盡披紅綢禮盒八个抵院由龔觀察接進聚談片刻隨卽興辭回署一時賓客盈門紛紛道賀廉訪開筵欵之盡歡而散 
[母女同殂]  
　　南市篾作街某氏嫗生有一女自幼許字近鄰同業某甲之子今歲甲因病殂逝嫗遂蓄意賴婚中秋節甲之親族人等趁嫗他出雇就喜娘備就香燭令甲子與女成親嫗回知之放聲大哭怱怱出外少頃回來持毒物逼女吞下隨又自吞俄頃毒發施救不及母女兩人均卽殞命隨由甲子備棺成殮 
[縣訊誘逃]  
　　徐周氏扭林劉氏及子林增至縣呼寃莫邑尊提訊之下徐周氏供稱家在通州與劉氏爲鄰前年挈子金元來滬小本營生劉氏曾撫童養媳在家近忽被人誘至滬上售與英界某公舘家丁爲室小婦人知之信致伊之親戚社姓由社知照該氏母子前來認領詎該氏竟將媳私自領出意欲乘舟回里小婦人恐日後拖累遂阻令且慢動身正在爲難之時甲以妻室脱逃謂我所誘將我子金元扭控捕房爲持扭劉氏至案請訊林劉氏供稱小婦人撫周姓女爲童養媳已歴多年至本年七月間無端走失後悉被滬北某公館家丁某甲誘匿故來認領邑尊問養媳究竟被何人誘出抑係自脱逃詰之再四一味支吾邑尊飭掌頰二十下發交官媒看管候傳甲復訊核辦 
[犯婦保出]  
　　毒斃黄錫家小孩之粤婦黄來富疉次刑訊等情前已備登於報邇日黄來富在獄嘔血下　病勢垂危因央雞鴨行主張小興倪金香投案請保昨日莫邑尊飭提該犯婦至案騐得患病屬實遂交張倪兩人保出着於十日内投案候騐如病已痊仍須收禁 
[英界公堂瑣案]  
　　戴李氏稱陸瑞雲與我同居兹因伊搬出另有人接租房屋囑伊將所存物件移運所有些微柴料已經燒去非陸向我索還口角爭扭由捕拘案陸瑞雲供伊不應將我木料作柴蔡太守以衅起細微一併斥退○王萬興稱失水烟筒一只由捕查獲人贓送案包探王阿二禀拘獲霍三溥認竊水烟筒由莫大隆質錢四百文霍祇用錢一百五十文莫係積竊反得錢二百五十文隨獲莫大隆吊贓一併解案蔡太守判霍管押七天莫大隆管押十四天贓交王領○羅相軒稱失鷄一頭由捕阻獲人贓送案蔡太守判竊雞之王阿大管押三天雞交羅領○包探陸阿長稱謝阿毛到捕房言伊子被曹王氏家所蓄犬抓傷受驚殊甚曾向該氏理論一味胡言捕頭以狂犬噬人理應擊斃命我着該氏交犬堅不允從爲將該氏送案謝阿毛申訴前因該氏供犬係我子所畜甚爲可愛不忍交出任遭打斃蔡太守謂爾子所畜之犬爾應愛惜人之子被犬咬傷豈不應愛惜卽諭令將犬交出○一百十一號華捕稱張阿桂在租界中空地出恭拘案請罰蔡太守隨判罰張阿桂洋三角撥充醫院經費 
[醫會秋季題目]  
　　陽氣者若天與日失其所則折壽而不彰論○腦氣筋說○論唐宋人服金石藥利弊○問京師人多患瘿婦女尤甚試言其故並治法答書仍寄大馬路天保棧長順晉轉交劉佛卿手收 
[高易籌賑公所撮要]  
　　頃中天成亨匯號劉雲亭先生交到山東運河道憲陸觀察印仁愷賜函并蒙指助兩廣賑捐漕平紋二百兩伸規元二百一十五兩一錢正已照拜領望風叩謝卽塡制兩聨收票備函奉繳將該項移解直隷山東等處緊要灾區查放具　誼篤救灾洵無分於畛域情殷利濟廼惠逮乎閭閻移濟緊要之灾區藉副仁慈之善念鴻嗷感惠鵲頌維虔謹列報端聊伸謝悃兩廣協賑同人秋坪李朝覲等謹誌 
 
 

Page 4

 
 
[誄序]  
　　誄者累也誄其生前之操守旌之不朽也文情則哀豔而動人詞意則纒綿而悽愴若番黄門之誄其妻陸洗馬之誄其戚是皆生前懿範死有可哀之處而誄之今諸君誄余續聘未婚之陳氏女則余豈敢陳女幼失怙恃戚屬撫成字余四載未賦結褵已筮於今年九秋之夕行親迎禮豈意鵲期之後溘然長逝此亦人生之恨事古今之所同慨者也獨是深閨茹苦未覩翁姑之面一旦魂歸地下伊誰援引以相識踽踽泉路思之凄然渺渺幽魂歸於何所此眞余之可哀者也跡其生平之操守思欲誄而不得其誄之之故雖强爲之所誄者惟此而已今諸君子惠然好我措其情誄其事妍詞麗句榮賜宣揚使陳氏女有知亦當感激於地下不獨余之捧誦誄詞臨風遥拜已也無以爲謝爲之序以存之海上種榆山人胡悅彭拜稿 
[過西湖退省庵上彭大司馬]  
　　地闢小瀛洲心輕萬戶侯愛才眞若命嫉惡本如讐花柳邀青眼湖山掉白頭竹籬茅舍隱貧士舊風流四明王定洋未是草 
[友甫先生薄醉歸來旣挫於腰復跋於足竟得無恙歡然告我并命題石學士以况之錄請高昌寒食生吟政]  
　　鄰翁相約共駢筵脱帽談詩老更顚小飲便教神欲醉一生却與酒無緣宰宫未免將腰折學士尤難得瓦全若使曼卿生斯世風情堪並李青蓮海上種榆山人悅彭氏就正稿 
[浙省撫轅抄]  
　　八月十四日周祖升禀見辭赴湖州監修烏邑塘工○十五日候補縣李光益禀謝督審局詳准記大功二次並提調委署 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[高陽臺秋海棠]  
　　蝶瘦偎烟螿寒怯露斷腸時節凄清羅帕啼痕曾將薄命憐卿秋來慣灑相思淚况淚乾無那秋情嘆病　風雨闌珊也算今生年光漸長　顔　儘朱唇翠袖不負香名只恐將來秋魂杳杳冥冥天涯我亦悲秋　　十年身世飄零　　堪眉月粧樓獨弔秋英[  太痴生倚聲稿]  
[感贈馮蘭初校書錄請霧裏看花客高昌寒食夢畹生斧政]  
　　黄金揮盡豈還來白眼霄人亦可哀却笑書生眞潦倒除卿誰更解憐才冰肌玉骨雪丰神淺笑佯嗔總可人眉月初三花第一芳名占盡滬江春　但有愁堪化清淚　無名可補情天揚州夢醒知何日載酒江湖已十年[  江左痴浪仙氏漫稿]  
[客窗述懷錄請海内外諸故人指政]  
　　半生落魄滯江河得意難逢失意多何　鬢絲　倅甚驚心歲月付蹉跎　椿　棄養　歔欷音日門庭此日非　更頻添兒女累客中瘦損舊腰圍一自東瀛被難歸故交從此往來稀諸君　　　秦醜六國還鄉盼陸機此日重來海上游傾城滔息隔青樓霎時驚醒春婆夢醉月迷花付水流從軍問我事何如海嶠流離不易居受盡蠻烟兼瘴雨幸家概示指南車謂陳展堂方伯臨政　悵路三义極目蘭陵不見家觀戰歸來無别物一肩行李到龍華　利覓蠅頭處世難但期時事保平憐余潦倒無長策休與尋常一例看謂當局諸公窮途終日悶昏昏十扣柴扉九閉門太息至今無鮑叔祗知負義不酬恩星移物換客心驚大器誰言待晩成我本無能奢望少但期安穩度餘生天涯冷落飽親朋雲路升沉豈獨登世事易更難逆料涸鯤且喜　飛鵬[  毘陵醉墨生草]  
[上海馬路文報局協賑公所經收湖北省經募細戶清單]  
　　八月十五日蘇城任方伯交到賑欵　字十五册局紳經募記名提督張壽安九八半銀三十兩根心書屋九八半銀四十兩留蔭書屋曹九八半銀十兩副將張正順五千文鄧問月山房無名氏二戶各二千文久徵質鋪六千文明德堂三千文青黎堂劉六千文計捐銀九十二兩八錢八分城外保甲局經募義源坊李　泰裕豐祥郭祥盛盛昌錢號共捐十千瞿正興義　坊劉品三萬春仁李義三共捐十千文汪合順郁洪順河東堂吕蕭正興張洪泰雷保和共捐六千文劉興養郭純一唐洪順蕭耀亭趙雲谷徐萬興共捐六千文陳益順胡元興胡恆興馮茂盛張慶泰馮興發共捐六千文白順利王興順共捐十二千文胡盛興王　順共捐三千文王復泰熊萬泰陳義興廖旭東張正泰吳乾哉共捐六千文陳聚五任萬順慶昌錢店孫永泰江興茂日昇恆共捐六千文王正泰三興安洪發范雨鑑李祥裕共捐五千文永昌恆晉豐泰鼎　恆共捐十五千文陳萬盛張茂甡共捐六千文郭德順吕松亭陳恆泰渡春恆共捐八千文陳恆順周萬順陳源順黄雨亭蘇洪發太成德共捐六千文劉鴻發同森合王泰興羅雙茂雙　方新發范同興共捐六千文潘裕昌馮興發共捐四千文陳夏安承慶共捐二千四百文夏長泰安承德吳杜劉劉義泰共捐六千文愼禮堂黄丹甫張勳臣楊興盛龐義源尹莘田　捐十八千劉蘇楊大生十　堂二房白順利朱瑞芝乾吉昌共捐六千文復源盛永順陳記陳萬順彭曾記何森茂李萬順共捐六千文大順典六千文王元茂藍福源陳億源譚慧泉桂合興王祥興共捐六千文祥源戴萬順陳先先包方氏鄒陳夏張宋共捐六千文馮伍仁二千五百文李信泰黄永興共捐二千六百文徐福順一千六百文永茂榮岳儀翁裴氏吳芳林杜本西永慶堂共捐六千文任萬利伍億豐廿人和朱廣發劉祥泰韓朗齋共捐六千文熊满盛劉福堂春裕茂譚復泰李恆順合順共捐六千文全煙齋李米店張林公李盛發　海清徐共陳共捐六千文店家旺項夫順朱尚信豐泰共捐六千文無名氏陳宏興朱復興劉祥興安洪發　祥共捐十二千文張永茂祥記陳同興共捐十六千文李公盛發記天吉甡共　八千文張永茂　記龍宏興廣信和胡添源共捐十二千文羅啓泰錦記魏興泰祥記李公盛信　張義興盛記共捐四千文周萬興全記益大恆周萬興和記汪順興共捐四千文張永茂五房張永茂利記張永茂儀記張永茂謙記共捐二千文周萬興聲記周萬興厚記張義茂大房鄭長發祥記共捐二千文熊裕茂有記周時富胡公茂祥記楊永和共捐二千文周天順高記葉大興萬泰昌共捐一千五百文鄭長發四房廖合森聚華室李長發玉義興孫雙合共捐十二千文成泰興雷長茂熊萬勝蕭祥發唐祥泰張正興共　九各文陳松亭彭黄毛張福順王福順王源茂陳福大萬復甡共捐九千文詹大茂無名氏孫雙合周天順詹辦茂憶興恆共捐六千文謝興發楊義豐徐萬和喻正興楊萬興劉億發共捐六千文陳允昌楊永盛陳言順田同大萬興茂張興泰共捐六千文錢恆泰杜祥興羅怡大魏恊太蘇永順殷大興共捐六千文金致漢安定堂李恆豐解東昇永泰蘇星茂共捐六千文黄協和張全順甘光順陣洪恆蔣同順何德豐共捐六千椿源吕恆興余全發李洪昌後復昌魏興袁共捐六千文艾陸仁二千五百文桂十二千六百文童黄氏一千六百文　永堂李宅李洪興共捐一千一百文陳義順永茂羅復茂共捐一千七百文陳福盛張萬順羅言吉炳共捐一千五百文羅洪興洪興胡正興張和泰涂興順共捐二千文潘大成陳復　田義興祥和二千六百文雷肖胡桂太共捐三千五百文張天興殷大興鄒祥泰共捐一千三百文計捐合銀二百二十八兩九錢四厘○蘇字十六册新有東鋪墓劉直甫肖書如二戶各銀一兩源昌四千文周華山仁厚堂鄭二戶各三千李永昌貽清堂劉蓮舫郁楚臣四戶各二千文江增煒石金聲劉萃圃郭介卿張瑜生錢福田蘇添茂張海山許炳忠汪西卿胡福昌洪熙台龍星垣無名氏錢從五姚洪順陳洪興十七戶各一千周蘭陔李晴芳二戶各五百訐捐合銀二十四兩五錢八分新興西鋪募楊步雲洋一元周子定十千文周保瑜四千波　堂　三千文朱魯松楊毓瑛任雲溪王景彝四戶各二千叚恆泰陳宏興董福田柳寳青周澍江增輝王崑亭譚正興李譪堂鄭菊齡黎閣堂劉楊楚如蘇俊藻陸楚卿王松安余敬修富春堂鄧鎰堂許張王紹曾唐循臣姚崇仁　進藻方煥春二十四戶各一千計捐合銀三十一兩零八分○蘇字十七册崇文七鋪募總鎭余朝貴三十千金復开五千楊祥茂三千萬世成吉慶堂李祥興春元號　選亭六戶各二千王秀廷廖吉元朱福大趙隆泰萬年興順泰店沈光昌汝南堂愛蓮堂劉元善吳泰豐孫照計捐合銀三十七兩二錢通茂興鋪募隴西堂王采臣既寡嫂劉氏二戶各八千補讀山房六千聽嘯軒陳慶門奎耀堂三戶各三千仕鴻娶馬雲程李燮臣丁介山胡樸菴　蓮堂林春圃湯符階譚錫山梅　菴陳潤青盛心畬城守叅府常彤翰李復興　益山十五戶各二千戴雲卿五千王梅溪景賦堂舒朱少峰李漢三華錦堂吳六皆馬和卿清和堂傅佩經書屋何端甫朱勉齋章子猷渤海堂高丁進亭十四戶各一千計捐合銀四十九兩六錢○蘇字十八册新興一鋪募全泰盛銅洋三元滋生善堂六千黄泰興周禮堂維新質三戶各四千洪蘭恬天昌雜貨店二戶各一子天裕二千五千五百梅通合江壽康周裕順長記劉義興義泰恆蔚長厚曹永裕吳公舘黄正泰姚宏　夏徵壽堂十一戶各二千義成乾泰和源遠長熊復泰胡開文振合森向裕茂源昌魯良臣陳天順東泉正李錦和裕泰興諶先美黄衡興劉恊盛鄭作雲李錦和陳雲峰榮泰福連陞閣協泰祥鄢錦雲鄢宅山鄢卓夫范靖洪甘春亭汪樸亭程公舘林玉珊乾元利任乾泰雷道濟容寶興吕玉臣浣香居李漢章梅復興錢從五三十九戶各一千洪聚和六百汪近聖太極圖徐蘭洲王恊和鄧新泰五戶各五百計捐合銀五十六兩八錢七分二厘右零前鋪募曠心堂三千文乾大福二千文胡春和一千五百文許復成雷長茂孫元昌何義順吳大詠梅堂六戶各一千文袁宅賢雀靜安合捐一千文武林岩陳新順合捐一千文計捐合銀八兩九錢九分○蘇字十九册仁壽二上鋪募本立典六千文楊受亭四千文孫記徐旭山葉子雲三戶各三十文經縉安陳瑞庭劉選亭乾豐泰田靜山寶通源周廣泰眠琴山舘汪佩册九戶各二千文郭耀堂德新分庄李龍門朱德厚哈藹卿李大有張天昌劉祥源盛洪泰許秉忠蕭仙芝恆興在吳六皆十三戶各一千文計捐合銀三十一兩保護營鋪募源泰典六千文蕭受之鄭湛侯蕭厚菴怡怡草堂四戶各五千文劉彤軒殷蓋臣二戶各四千文無名氏李耀亭伍台三彭列五朱萬泰丁高氏蒯潤生種芝軒八戶各三千文吳福生盧品卿蕭燦軒殷寶三萬萬泰五戶各二千文李興順吳鳳墀林耀南李承華吕應成余經大袁崑山霍萬隆藜照堂劉王友信曹正祥張　興魏經寅十三戶各一千文高星坪五元殷月嶠二元計捐合銀五千五兩一錢二分○蘇字二十册新左二鋪募甘守信紫陽書屋焚泉山莊澹遠山房陳天成五戶各三千文　善堂五千文三省堂義莊陳義利豐斯美堂陳林同森億豐和周隆記衛生堂八戶各二千文葉正煊葉立堂王玉亭吳大暄永太愼餘堂吳德昌徐吉安熊復太藹園劉龍蘭陔鳳山　屋清心山房讀易堂黄明遠十五戶各一千文計捐合銀三十一兩六錢二分新興五鋪募田偉臣賦梅堂王賓如三戶各三千文懷忠堂張伯卿施楚翹黄金坤趙榮臣宫錦堂源隆裕王樹滋堂馮殷安華郭春農汪子衡李太茂龔舍舘十四戶各二千文李少芝安乾記知止山房劉二仙李少實劉啓鴻陳順興張利江苗兩田張寳麓興善莊袁賈殿臣不書名陳福隆掃石山舘王敬樂堂任顯承堂沈周宅三金鑑堂白少渠劉直臣汪韓公經北堂丁奎文書屋吳楚卿紫騰仙舘何秀峰丁華堂涂花園妥福記顔品三文正書屋吳花園安生巽無名氏敬修堂郭光濟堂周松茂歡益堂翁宋吳公胡萬盛徐長春安信記袁孫花園四姓小貿陳敦叙堂韋宅四十七戶各一千文邱潤生蕭靜山合捐一千文葉小峯五百文無名氏銀一兩計捐合銀五十三兩九錢八分四厘○蘇字廿一册中和鋪募畬經室四千文閔良臣張恊卿韓廷煥魏樹德堂吳立齋李清泉黄公舘承瑞堂八戶各一千文張秀洪七百文陳大韋翁永甫合捐七百文林吉垣定永興合捐一千文夏賜冠堂但永興合捐一千文李成秀四百百文曹子壽田祥泰合捐一千文熊正發八百文王子雲六百文傅宅李源泰謝宅合捐一千四百文張宏興田百文黄仲珊蕭信成合捐一千文楊輔卿二千文計捐合銀十四兩二錢六分賓陽鋪募陳漢記十千另九百文田錦韋雲章堂劉無名氏三戶各四千文田伯臯三千文譚宏付二千五百文徐星樵大啓二戶各二千文涂起發陳載之詹義臣朱紫雲單萬順三槐堂王愼思堂周萬順酒坊李大元桑河堂徐鄧光厚王瑶　恆德十三戶各一千文王東興周茂松合捐一千一百文曹萬良董太山合捐一千文薛遠元陳正興合捐一千五百文黄維章金鑑堂張合捐錢一千文計捐合銀三十一兩○蘇字廿二册仁壽一鋪募杜永興十千文劉鵠臣雍睦堂濟生官藥局三戶各五千文汪和軒四千文馮儒席鄒廣田諶乾臣海陽雨農氏四戶各三千文恆豐怡豐永五豐登怡昌甡聚源德茂德新衣庄泰興衣庄陳餘堂義順匯生余東垣十二戶各二千文洪興衣庄和昌質洪昌厚庄合捐十千文萃豐質豫豐衣庄合捐八千文陳月樵石萬泰大有馬人和豐盛蕭仁發一本堂七戶各錢一千無名氏錢六千計捐合銀五十九兩五錢二分仁壽二下鋪募高海泉錢八千姚永森錢六千李葆田忠孝堂江二戶各錢三千梅通合陳志魁彭城堂劉嚴禹生吳海峯沈松亭長盛福七戶各錢二千諶光美永源合金致漢宋德順亨恭儉堂黄李心齋汪申申伍億豐康文軒李文山張堯卿李育楨永興泰十三戶各錢一千計捐合銀二十九兩一錢四分○蘇字廿三　崇文三四鋪募壽廣典錢六千常立之五千文俞墨齋興善齋雲庄堂劉三戶各錢四千懋公舘周厚安愈匯隆三戶各錢三千宗公舘周裕順　瑞亭三戶各錢二千天成汾酒坊劉乾豐王廣興三戶各錢一千六百汪月卿任承鋕白乾泰王北豐鳴鳳樓王恆豐程正茂青華室艾裕順劉子衡文壽田汪裕豐田義順田源源程順興張翰珍王介卿無名氏無名氏十九戶各錢一千欒慶甫孫正興二戶各錢六百愼修堂錢五百陶長發錢四百黄怡太裕康厚戴德昌陳榮昌五戶各銀一兩計捐合銀四十三兩五錢一分八厘崇文五鋪募公濟益錢十五千吳億成錢十千汪裕盛彭泰和錦春東三戶各錢三千天和唐源順桂祥裕　和堂隆森合蘇景興六戶各錢二千衡興福錢六千恆豐元錢五千李鴻德雲田王開泰三戶各錢一千五百梯雲室新盛祥　青閣諶光美周信順陳萬盛三山正開泰義和祥王開來楊順記五豐登成記桐華樓曹長椿裕德甡山海珍永裕亨金聚茂泰來齋均益誠怡和懋昌劉裕茂松泰樓羅寶興王恆順劉望洲二十七戶各錢一千永豐謙徐松源合捐錢一千文候補道吳銀八兩計捐合銀六十三兩二錢九分○蘇字廿四册新興三鋪　劉義莊萬良臣二戶各錢十千文仁昌匯源道生三戶名錢六千恆甡懋大有信記新泰態立成馮義利恆朱是卿愈萬源八戶各錢二千東壽隆鄧儒興魏天元德泰和王復興吳元大余萬興曹洪大吳百福伍億豐周壽記廿正興李永盛桂義興劉裕興諶長春張德昌孫福太郭允裕甘葉豐洪太甡李起棟羅福興鄧萬盛李垂裕堂杜長發張公祠吳吉安夏萬育樂復順夏德興三十一戶各錢一千余億大錢六百張福元錢四百計捐合銀五十三兩三錢二分前後所營鋪募杜獻廷五千文錢庚甫錢三千無名氏吳受之崇學堂三戶各錢二千姚友松馬宜亭羅海臣朱張軒舞鶴堂公順店樹滋堂鄒鶴亭胡厚滋曹子厚烺志軒宋雲程貽德堂沈進之趙藝林安香谷符裕茂張經三鄒岱峰十九戶各錢一千董恆泰胡恆大合捐錢一千計捐合銀廿一兩另八分○以上共計十册計共捐合九八半漢平銀一千另十六兩九錢五分九厘由滬上晉生庄匯來二八寶銀九百八十八兩八錢合申　元實收到一千另六十五兩四錢八分二厘合併聲明 
 
 

Page 10

 
 
   
 
 

Page 11

 
 
[光緒十二年八月十四日京報全錄]  
　　宫門抄○上諭一道錄前○發抄旨二道○禮親王等奏爲恭請加上徽號摺子○粤西臬凌奏報接署臬篆日期摺子○直督李奏爲官剥船戶苦累仍請照前貼給摺子○八月十四日戶部通政司詹事府侍衞處值日無引見○莊王假满請安○召見軍機發抄劉錦棠奏欽差大臣關防可否繳回並啓用巡撫關防日期奉旨着准其回繳所有新疆改設一切未盡事宜仍着劉錦棠悉心妥籌辦理欽此○張之洞等奏外洋卑叻阜華商職名鄭嗣文等捐助海防經費分别建坊給匾請奬奉旨卑叻阜中華會　崇祀關帝素著靈顯縣南書房翰林恭書匾額一方交張之洞轉發　處敬謹懸掛鄭賴氏准其在本籍建坊鄭嗣又所捐海防經費養該部議給奬叙欽此○○和碩禮親王世鐸等跪奏爲恭請加上徽號以光鉅典事光緒十二年六月初十日欽奉慈禧端佑康頤昭豫莊誠皇太后懿旨前因皇帝冲齡踐阼一切用人行政王大臣等不能無所禀承允准廷臣之請垂簾聽政並諭俟皇帝典學有成卽行親政十餘年來皇帝孜孜念典德業日新本日召見醇親王奕譞曁軍機大臣禮親王世鐸等諭以自本年冬至大祀圜丘爲始皇帝親詣行禮並着欽天監選擇吉期於明年舉行親政典禮皇帝聞諭後當卽長跪懇辭醇親王及軍機大臣亦以時事多艱萬幾煩鉅皇帝日就月將學無上境如蒙從緩歸政將來躬親庶務必更能貫澈無遺益臻上理爲天下臣民之幸再三籲懇情詞亦出至誠惟念垂簾之舉本屬一時權宜皇帝繼統御極仰承穆宗毅皇帝付託之重當此典學有成正宜與内外臣工勤求治理宏濟艱難自應欽遵同治十三年十二月初七日懿旨卽行親政以慰深宫期望之意著欽天監於明年正月内選擇吉期舉行親政典禮所有應行事宜着各該衙門警謹查照成案奏明辦理欽此又於十四日欽奉　慈禧端佑康頤昭豫莊誠皇太后懿旨皇帝親政典禮着於明年正月十五日舉行所有應行事宜着各該衙門敬謹預備等因欽此又於十八日欽奉慈禧端佑康頤昭豫莊誠皇太后懿旨醇親王弈譞奏重申愚悃請允訓政禮親　世鐸等奏再行瀝誠籲懇訓政數年各一摺皇帝初親大政决疑定策實不能不遇事提撕期臻周妥旣該自大臣等再三瀝懇何敢固持　已守經之義致違天下衆論之公勉允所請於皇帝親政後再行訓政數年等因欽此臣等伏維徽音嗣媺周詩興詠夫思齊景祚開基宋史會崇於媲昊矧握符闡珍以立極尤扇巍顯翼以難名欽惟慈禧端佑康頤昭豫莊誠皇太后道協坤貞智周離照當皇上御極之始允臣工籲請之詞大統初膺尚待　熙於典學萬幾特總重　宵旰之憂勤簡師保以懋宸修壬親賢以叅機務運内安外攘之略惟新乃成厪春補秋助之懷庶艱克奏用能十洲澄鏡八𡋺靜塵徧衢童壤叟以臚歡合西　南琛而納欵兹以皇上春秋鼎盛德業益宏飭羣工以規復舊章擇歲首而命親大政　乾衷兢惕存望道未見之思慈訓周詳裕基兩用中之義引古鑒而豫防流失堂階之吁咈頻聞念時艱而交儆倦勤宫寢之提撕倍切啓萬靈長之祚孝養宜隆積羣黎徧德之誠頌聲交作臣等謹查同治十二年穆宗毅皇帝舉行親政典禮經王公大學士六部九卿會議援照順治八年康熙六年成案奏請恭上徽號欽奉俞旨允行溯舊典之堪循慶新猷之聿煥體堯蹈舜宜崇至極之稱華祝嵩呼藉展尊親之戴爲此合詞籲懇恭請加上慈禧端佑康頤昭豫莊誠皇太后徽號以修上儀以彰　至德伏願皇上仰遵成憲俯順輿情燕翼長承大慰四海謳思之念鴻稱迭晋用敷一人錫羡之仁所有一切應行典禮恭候命下之日各該衙門警謹詳議具奏臣等不勝踴躍歡忭之至謹奏軍機大臣奉旨已錄○○署理廣西按察使二品頂戴補用道凌彝銘跪奏爲恭報微臣署理臬篆日期叩謝天恩仰祈聖鑒事竊臣于光緒十二年六月初五日在左江道署任奉護理廣西巡撫臣李秉衡札飭帶印上省查辦灌陽金州等屬土匪聚衆搶米情事遵卽束裝帶鑷起程途次復奉護撫臣檄委署理臬司篆務隨於六月十九日到省准署按察使沈康保委員將臬司印信連文案卷宗移交前來臣卽於二十日恭設香案望闕叩頭謝恩祇領任事伏念臣皖江下士知識毫無由貴州實缺州縣薦保道員蒙前任廣西巡撫臣張樹聲奏調來粤委辦善後局務復蒙前升任巡撫臣慶裕奏留廣西照例補用歴署鹽法道及左右江道篆務疎庸勉効競惕方深兹復委權臬篆彌切悚惶粤西乃邊地要區臬司爲刑名總匯安民察吏禁暴詰奸在在均關緊要况值上年水災之後秋收歉薄米價昻貴匪徒易於煽惑巡緝尤應加嚴檮昧如臣懼弗勝任惟有遇事禀商護理撫臣實心經理斷不敢以暫時攝篆稍涉因循以冀仰酬高厚鴻慈於萬一所有微臣奉委接篆日期並感激下忱理合繕摺恭謝天恩伏乞皇太后皇上聖鑒再臣接印後已將左江道關防移交調署左江道沈康　接收合併陳明謹奏軍機大臣奉旨知道了欽此○○大學士直隸總督一等伯臣李鴻章跪奏爲官剥船戶苦累前請由省酌貼工食實較部議例定銀數有减並非格外加增仍請照前貼給以裨漕運恭摺仰祈聖鑒事竊臣前因官剥船戶窮極滋弊例定工食銀十五兩僅領一半不符贍家糊口請自今年起每船由蘇浙漕項内酌貼工食銀五兩奉旨着照所請戶部知道欽此業經咨行欽遵在案兹准戶部咨開定例封河守凍内每船工食銀十五兩又每船每年給油艌銀五兩三年給小修銀二十兩又每運米百石給脚價銀八兩四錢零食米一石一斗五升同治七年請籌給耗米同治十年請每百石加脚費銀五兩歴以格外周恤今請加每船銀五兩應無庸議等因臣維部議剥船戶旣領工食油艌修費又　脚價食耗米統計爲數似多故謂無須再加然逐項分計所得實屬有限且此次係酌復工食辦法亦非例外加增請得而詳陳之查油艌修費係爲補葺官剥之用非船戶所得自私况軍興以後人工物價皆昻又將十年满料改爲十五年船身歴久朽敗修費益重領例銀兩不足尚須貼補並無絲毫餘剩至同治七年籌給耗米每百石一抵五斗七升五合迨奏明歸南省自行運通亦與船戶無涉此皆應剥剔除未可併計者其所得惟工食脚價食米三項從前封河守凍期内實領工食銀十五兩而於蘆商捐欵東綱生息項下動支本無折扣凡運米到通係由經紀承交旣不賠米更無浮費所得脚價除去沿途用項儘先盈餘且商貨暢行漕後攬載獲利是以尚不爲苦嗣因長蘆山東綱情疲累商捐生息收數無幾將工食减發銀七兩五錢而交米並責之船戶遇有短缺與經紀各半分賠查南糧由海運津難免略受潮氣沙船行程遲緩米久儲倉鹹水外漬尤慮間有蒸變是以　船受兌到通往往須下地風晾踐踏抛灑並有附近窮民偷竊此中傷耗不少旣須補賠其船上添置繩纜器具鋪艙蓆片秫稭沿途加雇縴夫並過壩卸米脚力風晾人工及一切守侯意外之費尤屬不資每供斛百石僅例領脚費銀八兩四錢零食米一石一斗五升實不符賠補傷耗及各項開銷幸有同治十年奏加脚費每百石銀五兩藉補運費之不足然每年運米三次所餘三項與工食併計約不過十餘兩每船水手眷口七八人一年衣食悉在其内焉能足用又值連年荒歉商貨稀少攬載寥寥遂致啼飢號寒貧窘日甚臣目擊其困憊情狀又據紛紛苦求勢不得不量予調劑查從前每屇虧短漕米至數萬石之多覊押船戶至數百名之衆津通兩處逐日追比血肉横飛亦未有實濟迭經設法整頓嚴飭南北運員實力稽查不准偷竊又加給津貼若干去今兩年竟無虧短寔已著有成效該船戶旣不敢作奸犯科而又明知其資生乏術若不稍示體恤無以得情法之平難保不復萌故智商之倉塲侍郎及蘇浙粮道意見相同遂有酌貼工食之請亦緣例定工食减至一半僅計七兩五錢實發之數太少本應復額祇以直隷無欵可籌蘇浙漕項恐難多撥故僅議貼給每船銀五兩實較部議每船例給工食銀十五兩之數仍减銀二兩五錢旣未規復原額更非格外加增且必俟該船最後一次運竣如無顆粒短少始由蘇浙局員查明自行核給否則扣留不發酌計每年每省不過分攤銀數千兩懸此以爲賞罰之的俾可觀感奮興仍嚴飭運員寔力稽查以冀不再虧短如敢抗違盡法嚴辦南省旣無籌補之案正供卽免缺乏之虞寔於漕運大有裨助是前摺已聲明嗣後不准於此外再請增議明示限制　無虞踵行不已相應仰懇天恩俯念此係酌復工食辦法寔較部議例定銀數有减並非格外加增敕部仍遵前奉諭旨自今年起每船由蘇浙漕項内貼給工食銀五兩以裨漕運免累窮民再今年銀兩已據蘇浙粮道詳　於奉旨後欽遵發給不無再四窮苦船戶追還之理理合恭摺覆陳伏乞皇太后皇上聖鑒謹奏軍機大臣奉旨此次工食銀兩着仍遵前旨本年起每船貼給銀五兩戶部知道欽此 
 
 

Page 12

 
 
[光緒十二年八月十五日京報全錄]  
　　宫門抄○諭旨二道錄前○發抄旨四道○監察御史鳳等奏爲請旨摺子○粤督張等奏爲知縣應行廻避姻親照例揀員對調摺子○又奏爲委署總兵片○粤撫倪奏爲交卸撫篆日期摺子○護折撫許　奏爲營官劣迹多端據實奏叅摺子○又奏爲裁撤營勇及加派統領片○陜督譚奏爲查明甘省應徵錢糧暫照熟地爲額并未完一分以上職名摺○八月十五日禮部宗人府欽天監廂黄旂值日無引見○内閣奏派騐放之大臣派出絪貝勒麟書畢道遠薛允升○召見軍機○發抄　張曜奏伏汛以前被災各屬散賑銀數奉旨該部知道欽此○又請仍以撫標右營千總楊文　升補桃源守備奉旨兵部議奏欽此○又出省查勘河工日期奉旨知首了欽此○又嵩武軍馬步各隊軍裝等項就近採製奉旨該部知道欽此○○稽察左翼前鋒統領護軍統領山西道監察御史奴才鳳英稽察左翼前鋒統領護軍統領兵科給事中奴才覺羅阿克敦跪奏爲請旨訪下據實加奏並請交部研訊究辦事竊奴才准正白旗護軍統領文稱於八月初八日在鑲黄旗侍衞教場揀選官缺奴才等是日前往會同揀選奴才等見有騎射中靶相同者並不再行品射率意擬定正陪奴才等不勝詫異詳問該統領揀選以何爲重據云此係勞績班次不論騎射正在講議之間突有藍翎長瑞連護軍瑞斌面稱揀選不公上堂理論竟被護軍校惠承奎林攔阻扭毆情事奴才等目睹甚確似此揀選任意以致藍翎長瑞連等講堂以及扭毆實屬不成事體相應請旨飭下護軍統領明安明白回奏並將藍翎長瑞連護軍瑞斌護軍校惠承奎林一併由該營送交刑部究訊有無别情務求水落石出以昭平允而服衆望伏乞皇太后皇上聖鑒訓示謹奏奉旨已錄○○兩廣總督臣張之洞廣東巡撫臣倪文蔚跪奏爲知縣應行廻避姻親照例揀員對調恭摺具奏仰祈聖鑒事竊照定例姻親屬中妻之兄弟嫡妹之夫俱分屬至親同在外官不無所瞻顧亦應令官小者廻避又准部行劃一章程内開知府以下等官所管止一府一州一縣鄰府州縣卽非其所轄所屬有本族外姻親屬爲其轄屬各項官員例應廻避者俱由該督撫於本省内酌量調補以别府之缺揀調又定例州縣以上等官廻避應行揀選對調者其所調之員如未經到任或歴俸未满者仍准一律揀調各等因兹據韶州府知府譚承祖禀報所屬之曲江縣知縣魯宗頲係該府妻弟例應廻避等由到司當經札飭該員魯宗頲交卸離任並委員接署在案查曲江縣知縣魯宗頲江南豐縣人由舉人考取宗學漢教習辛未科大挑一等分發東河以知縣用是科會試中式進士以主事用籖掣工部分虞衡司行走請改歸知縣原班銓選遵照新章呈請分發簽分直隸親老告近改掣廣東光緒三年六月到省題署曲江縣知縣准部覆十一年四月二十七日到任尚未試署期满實授現與韶州府知府譚承祖係外姻親屬自應照例廻避以别府所屬選缺知縣揀員對調兹查有始興縣知縣鄭守昌年四十八歳福建閩縣人由舉人光緒六年庚辰科會試大挑一等以知縣用簽掣廣東是年十一月到省試用期满甄别堪膺民社題署始興縣知縣准部覆尚未到任該員人甚精明辦事勤愼始興縣與曲江縣均係部選兩字簡缺以之對調洵屬人地相宜合無仰懇聖恩俯准以始興縣知縣鄭守昌署曲江縣所遺始興縣知縣缺卽着魯宗頲調署均俟試署期满另請實授如蒙俞允該員等係現任知縣遵例對調銜缺相當毋庸送部引見據藩臬兩司會詳前來臣等謹合詞恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○張之洞片再准兵部咨光緒十二年三月二十一日奉上諭廣東南澳鎭總兵李揚陞著開缺送部引見欽此當經咨行欽遵查新授南澳鎭總在劉永福先奉諭旨暫緩赴任所有南澳鎭總兵篆務應行委員接署以便李揚陞交卸請咨進京查有廣東碣石鎭總兵鄧萬林明白穩練堪以調署除檄飭遵　外謹會同閩浙總督臣楊昌濬附片陳明伏乞聖鑒謹奏軍機大臣奉旨兵部知道欽此○○廣東巡撫臣倪文蔚跪奏爲恭報微臣交卸撫篆日期叩謝天恩仰祈聖鑒事竊臣於三月力疾銷假當經具摺陳明欽奉批旨知道了欽此嗣以衰病增劇復懇恩開缺調理兹於六月十四日接准吏部咨　光緒十二年四月二十七日内閣奉上諭廣東巡撫倪文蔚着來京陛見廣東巡撫着張之洞兼署欽此遵　六月二十一日委撫標中軍叅將鳳鳴廣州府知府孫楫將廣東巡撫關防太平關監督關防並王命旗牌文案卷宗及兼署理廣東學政關防曁學政衙門文卷一併齎送督臣張之洞接受臣卽於是日交卸伏念臣　疆謬　將及三年報國心長曾之涓埃之效趨廷念切時殷雲日之思仰荷聖慈俾伸瞻對幸廪承之有日實寤寐所常期雖病　尚未復元而鉅艱暫釋可以一意調理倘邀　　庇得速就痊卽當遵　旨星馳北上叩覲天顔跪聆聖訓以展數年來戀闕之誠無任瞻依屏營之至所有微臣交卸篆務日期並感激下忱除恭蔬題報外理合繕摺叩謝天恩伏乞皇太后皇上聖鑒謹奏軍機大臣奉旨知道了欽此○○護理浙江巡撫布政使臣許應鑅跪奏爲營官劣蹟多端據實奏叅恭摺仰祈聖鑒事竊于本年七月十六日接准浙江提督臣歐陽利見咨稱現在海防大定整頓善後防務之際是以密查各營力求振作乃有管帶達字前營營官劉玉田貪殘貌法嗜好更深並訪聞前有該營什長柳海臣搜獲　老會總簿密繳請究該營官並不設法妥辦洩漏事機以致衆勇遷怒蜂擁鼓噪游勇蔡箕裘立將柳海臣刺死請營官於此案事前旣未覺察事後並不呈報殊不成事體且查月報勇册其斗不符者甚多顯有虚額情弊似此劣員亟應嚴叅懲辦以肅營務等因咨會前來臣查整頓營務實爲目前緊要之事該營官劉玉田劣蹟昭着萬難姑容相應請旨將管帶達字前營頭品頂戴補用提督劉玉田先行革職聽候查辦以肅營規而昭炯戒除數營勇丁已由提臣另派委員接帶外謹會同閩浙總督臣楊昌濬浙江提督臣歐陽利見恭摺具奏伏乞皇太后皇上聖鑒訓示謹奏軍機大臣奉旨劉玉田着先行革職聽新查辦該部知道欽此○○許應鑅片再浙省陸續裁减營勇練軍砲兵等項節經升任撫臣劉秉璋先卽遣後附片奏奉諭旨該部知道欽此欽遵各在案伏查記名總兵馬朝選經升任撫臣劉秉璋奏調赴川該鎭所帶之親兵新左營一軍應撤所裁弁勇薪糧給至本年六月底止又江西候補知縣徐春榮前經委辦省城營務處提督銜萬重喧辦理乍浦營務處各給薪水現在均已裁撤乍浦營務處薪水給至五月十五日止省城營務處薪水給至五月止又親兵新右護軍左兩旗經升任撫臣劉秉璋調省開濬河道緣工程較鉅無員統率事權不一因派管帶楚軍中營記名總兵劉得勝統率加給統領薪水以資辦公所有前項裁撤營勇及營務處及加派統領添給薪　緣由茲據　軍支應局司道遵照新章詳請奏准立案等情前來臣覆核無異除咨部照查外謹附片具奏伏乞聖鑒謹奏軍機人臣奉旨該部知道欽此○○頭品頂戴陜甘總督臣譚鍾麟跪奏爲查 
明甘省應徵錢粮暫照熟地徵數爲額　缺十一年未完一分以上各員職名請旨飭部核議恭摺仰祈聖鑒事竊臣前准戶部咨光緒十年經徵錢糧各員如有未完一分以上者無論綫粮奏銷題本能否依限具題先將示完一分以上各員名開單奏報以便由部核定處分等因當經轉行遵辦兹據藩司譚繼洵詳稱遵查甘省各屬應徵錢糧　秦州兩當縣三源州判喈州文縣成縣西固州同碾伯縣貴德同知毛　縣丞等處原　通完向無荒地外其餘各州縣應徵錢糖照額尚多荒蕪雖現在造報錢粮均係剔荒徵熟然懇熟之地又不無復荒緣亂後本處人民稀少墾荒者皆晉豫川楚等省客籍爲多報徵錢糧後或因所收歉薄仍回本籍或因隻身故　熟者復荒是以歴年帶徵錢糧甚屬寥寥蓋未完者多係復荒非民欠也情形如是本年科以常例惟甘省應徵錢糧尚多缺額若不認眞整頓不足以重賦額而惟正供應請將各屬本完分數以乙年應徵之錢糧擬照甲午實收之數爲額如光緒十一年卽以十所爲額倘照上年之額下年徵收短少一分以上者先行查明詳請奏報不及一分者隨册附揭照例議處斷不稍事姑容如招墾果多徵收較上年額數有加卽　例議叙以示鼓勵懲勸並施墾務或可日增所有光緒十一年徵收地丁正耗錢糧未完一分以上各員職名相應一併開具　摺呈　具奏前來臣查甘省自兵燹後荒田未能盡闢錢糧向多缺額實緣地曠人稀收成瘠薄客民無利可圖　懇旋棄雖疉經飭令名属設法招徠而具報墾熟者爲數無多已墾復荒者仍屬不少該司所擬勸懲之法爲愼重止供力永整頓起　理合恭摺具奏並將十一年未完一分以上州將職名繕其清單恭呈御覽伏乞皇太后皇上聖鑒勅　核議施行謹奏軍機大臣奉旨該部議奏單併發欽此 
 
