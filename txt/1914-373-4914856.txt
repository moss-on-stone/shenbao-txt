# 1914 - 373 - 4914856

 

Page 1

 
 
   
 
 

Page 2

 
 
時評 
[今日之大局（抱）]  
　　前數月之大局全國上下悉注其目光於中央約法問題也造法機關問題也總統制内閣制問題也省制存廢問題也各項借欵問題也紛紛擾擾波譎雲詭而凡外省之水患之匪耗皆有所不暇問此若干時間一若舍中央無問題者 
　　今者約法公布矣約法會議閉矣政事堂成立矣外官制頒行矣中央財政旦夕可延喘而借欵問題略弛矣一時掀天撼地大問題至此悉作一小結束就中央一方面觀之不且泰然謂天下事略定者而軒然大波遂突起於他方面 
　　夫各省方日日告水灾告蟲灾而西北白狼之禍乃日演而日惡今且以敗毅軍亡統領偪西安困陸建章聞此豈細故者安耶危耶定耶否耶烏乎今日之大局 
[專電]  
　　北京電審計處咨各部不得以私人名義開支讌會餽贈輿馬捐助等費並請轉飭所屬 
　　北京電馮國璋保胡嗣瑗以巡按用奉批巡按職位較崇未便由各督率行保荐 
　　北京電中央以陸督辦勞師糜餉白匪東竄不能早爲設防致匪回竄逼近省垣騰笑外人殊屬治兵無狀已嚴電申飭 
[按此條可與譯電欄參觀]  
　　西安電七日前聞白匪有囘竄之說當道並不注意十一日匪發現寳雞陸督辦始知匪已東來然猶疑其小股也詎知此股匪甚精悍趙倜所部之毅軍在隴縣接戰高統領雲彩陣亡下級官長死去二十餘人官軍甚爲失利匪乘勢逸出鳳翔而盩厔而雩澧十五日匪進犯省垣陸始督隊出抵現相持於子谷觀匪勢省垣兵力不能勦之趙倜亦已退之西安 
　　南京電巡按使秘書翁炯孫辦理沙田領墾事宜刻已辭職 
　　南京電巡按使准部令監獄醫師一律裁汰 
　　南京電江寗便民鄕蝗蝻發現昨樊知事赴該鄕盡力捕滅以免蔓延　　杭州電湯蟄仙近在南洋購地數千畝經營實業俟鐵路奬金領到卽往開墾不願再入政途 
　　杭州電聞錢塘道丁傳紳金華道沈鈞業電請入覲俟有覆電卽起程晉京 
[特約路透電]  
　　北京電日使署接東京外交省消息謂今巳將所布關於錦朝鐵路之公文原稿寄京日本代理公使收到此文後將謁英使朱爾典解釋此事東京外交省似以爲前致華之電文過簡乃起悞會 
　　北京電有人發起在京設中外賽馬俱樂部贊助者實繁有徒而各種球戲者亦願加入故大約尚將擴充範圍設一中外賽馬運動俱樂部 
　　廣州電目下仍准賭博且由當道保護惟北京政府及上海粤人如伍廷芳唐紹儀等均反對故料不日將重申禁令 
　　廣州電有官二員被控鬻職業已就逮 
　　東京電上年美日移民問題交涉來往之公文宣布在即交涉黑幕將因以揭開此項公文至一九一三年八月爲止當時曾開訂結新條約之談判惟新政府對於所議各欵頗不滿意故此舉乃復作罷重以公文來往新交涉之結果全恃美政府對於一州有無權利通過推翻國際條約問題之態度爲轉移 
　　東京電三井公司定造軍艦有關之各員如岩原君等業經公開審訊惟此案並未發見特點 
[譯電]  
　　北京電袁總統命各縣知事及各道尹以各縣各府社會現狀報告内務部俾籌備重施自治制及編訂預算案 
　　北京電編纂清史館定七月一日開始辦公以趙爾巽爲總裁並將以漢蒙藏史家多人佐之定十年蕆事政府已撥銀一百萬元以充該館經費新黨中人恐該館撰革命史必多偏袒且將表明袁總統之大權非於革命後由國民公决予之乃得諸清帝之禪讓云 
　　北京電中政府照會駐京英使謂曾得消息英屬巫來由羣島之華僑約三萬人擬乘所租之輪船三艘來華駛過香港至澳門汕頭登岸届時將有精壯之亂黨三千名迎之於汕頭云云中政府竟注意此種消息足表其目下張皇之狀態 
　　北京電湘督電呈長沙近有秘密會勾通白狼圖抗政府業經發覺拘獲首要數名抄出炸彈軍械甚夥 
　　北京電肅政史彈劾秦隴都督及第七師師長剿匪溺職致匪得蹂躪洮州刧掠敎會　　北京電陸建章業已褫職惟仍令率軍剿匪俾立功贖罪 
　　北京電參政院定明日（二十日）行開會禮先由國務卿宣讀參政院起原報告繼由院長黎元洪演說然後由徐世昌代表袁總統演說衆向國旗三鞠躬禮乃告終 
　　北京電袁總統命令隂曆八月二十日爲其生辰推查陽曆乃九月十六日嗣後逢此兩日均將慶祝隂曆用中國禮陽曆則用西禮 
　　巴黎電法總統卜横加萊君今日接見中國專使陸徵祥君陸以袁總統贈卜之大勳位進呈 
　　倫敦電羅斯佛君就商喉科專家據謂巳不能從事政治運動 
　　倫敦電土希兩國之交涉經各國斡旋後漸有轉機土國無論如何必欲恢復米地蘭及其哇斯二島故志在逐去對岸之希人 
　　倫敦電印人所租開赴加拿大之日本某輪船奉命駛回船中印人因加政府尚未准若輩登岸故乃與日本船員爲難今料日本將派巡洋艦兩艘開往凡哥佛護送該船回國 
　　華盛頓電墨西哥維拉將軍及卡蘭柴將軍業巳息爭維拉將軍今在柴卡台卡斯督戰 
　　華盛頓電墨總統烏爾太之砲艦格爾里洛號已擊敗叛軍之炮艦台姆闢柯號台姆闢柯號之統帶及機師均巳自裁 
　　君士坦丁電土政府覆希政府之公文措詞頗爲和平 
要聞一 
[談屑（三）（六月十五日）（遠生）]  
　　有二客同謁徐相國言及近日政局趨嚮相國語云昨有英人見我首作寒暄賀我之出因謂近參政院將成立中國昔時之老成物望者皆聯翩而出大局漸歸平定中國似有由否而泰之機矣余（相國自謂下同）謂總統之意決不僅此總統意以今日既立國於世界不能不與世界同其步趨且將延致新人物歷練有成以發達新事業此英人聞我之語欣然而道謂我所懷疑者正在此今有此余意釋然矣以余所聞此所謂英人者殆即駐京英使朱爾典氏也 
　　客謂斯固善矣惟中央意旨未曾透澈鮮明奉行之官又多舊人輙復矯枉過正竊恐本意在重經驗而所保存者僅其習氣本意在注意制度而所恢復者僅其流弊本意在無擾所減少者僅往日國民黨時豪右惡少假借黨會魚肉狼藉之弊患而地方之眞正疾苦新社會新人物之悲觀怨鬱將醖釀而益深至於不可收拾且今日大患卽在一般人物對於國家感情日淡日惡其原因即在新人物之屏棄不用新政之基礎日益敗壞今卽曰過渡時代不求發達奈何並其基礎而去之也他客更益以警語謂過渡則可掉船回頭則不可相國矍然而道南方人來者多如君輩所語 
　　近日官場相聚而語惟梁崧生之於交通部報載梁語該部舊日有勢力之司官謂兄弟本不願出此來但稍與諸君以不自由惟某決不久諸君須少耐之其言果實可謂雋永 
　　開復黨禁此語太舊要之近日政府似對於黨禁云者頗持寛大主義也（一）執法處近來捕人之事絶稀（二）日尚張勳有電捉拿徐某有人至徐相國處力辨其誣訊明即釋（三）贛南鎭守使李廷玉拘打新聞記者黄邦直（以軍棍打之）一案經贛人紛紛陳請已交李都督純戚民政長揚查辦（黄並非國黨）（四）太炎夫人電大總統謂太炎在京（龍泉寺）頗受虐待總統卽命朱啟鈐總長查辦原電有通信甚難云云而據查復謂其夫婦之間通信如故並有屢次電文爲證亦並無其他虐待等情（五）駐日公使陸宗輿有電昭雪國民黨員四人立即照允 
　　有自東京投匿名書信於徐相國者謂我見命令開復黨禁甚喜特遥遥歸國顧一入鄕門地方官之查問鄕里之蹂躪仍是不堪其擾我無法只得仍行回東究竟中央眞意安在徐氏見之頗爲感動謂此是意中之事其言可信此信我尚存之云云 
自新官制布後人人垂涎道尹而向日之以觀察使存記及道尹存記者政事堂中之名簿高可數尺箇中人言當在五百人以外故此等存記非加以特别化學作用决難有效今發表者已十餘省政事堂人云類多各省所指名保薦由中央特簡者僅程克等寥寥數人程克氏老同盟會而自民國成立後極効力於中央者也謀事之難謀事之人之多既如屢述報載前清監司部曹降爲錄事等者甚多蓋實有其事交通部有一錄事曾爲前清藩司前汪榮寳氏家雇一女僕即係前典禮院郎中之夫人有旗人某氏曾爲秋審處總辦實缺郎中與許世英曾拜把兄弟許爲總長時千託人情萬託人情乃得爲一錄事至今尚一錄事也記者近見一官銜片曰張亮嘉者向某要人求一差委以資餬口而其下註稱原名連甲前湖北布政使此類蓋甚多不可殫述 
　　比來沈悶極矣而内務總長朱啟鈐氏頗有一節可稱爲妙人妙事即忽内定一例凡以事捉將官裏去者無論是非曲直先將其人辫子鉸去北京下等人至今剪辫子者甚稀而數日以來常見無辫之車夫無疑是曾一度到過官衙者也梁任公家有一廚子因打架被拘其徒屬向任公求片子說情不許翌日回家則辫子去矣 
近日有一奇事一怪事 
　　奇事者即女戲子金月蘭大打報館是也金月蘭爲青衫女優蓋上中流脚色而名聲甚噪某報忽載其與其烏師某君有不甚正當之事金優大怒乃率十數男女到此報館打壞招牌並取以去謂將以作茅厠板且將興訟不意優伶之中乃亦有此英雌 
　　怪事者則其言近於荒唐然言者鑿鑿諸君恕我請妄言之何如 
　　北京正蒙印書局有一工人甚俊一日至觀音寺街某店購物忽覩一女郎貌甚妍麗挑而與語甚有情好夜歸與其夥伴同宿忽有扣門者開視乃見一狗此工人與狗忽失所在早旦而歸大呼見鬼謂夜被一女拉赴其家家甚華麗而斜見月光如無間隔者然怪問卿得非鬼此女大怒謂我待汝如此乃疑我鬼乎屋宇忽失所在則露宿於梁家園也並出示女所贈金手鐲則束草爲之又女自稱係湖州李侍御之妾從此此工喪魄失志悵惘不復平常送之上路回家在火車上尚作囈語及登輪則清醒如故矣以上所云爲友人劉君所說劉君稱曾親質之於正蒙書局者此非所謂去年古怪少今年古怪多耶日無事宜於說鬼應並記之以終吾篇 
[參政院開院前之參政出處談]  
 
 
 

Page 3

 
 
參政院定於本月二十日舉行開幕式刻下正在籌備一切聞約法會議遷入團城之後該會地點即完全移交參政院接收嗣接收之後所有會場布置尚須加一番修理兹特將開院前之參政消息調查如下 
　　巳領簡任狀者巳經報到領簡任狀之人數外簡傳說頗有歧異兹經調查其實在報到領狀之人數列下 
　　胡鈞（千之湖北）徐紹楨（固卿廣東）楊守敬惺吾湖北 
汪大爕（伯棠浙江）塔旺布理甲拉（雲樵蒙古）馮麟霈潤田直隸）孫多森（蔭庭安徽）姚錫光（石泉江蘇）蔣尊簋伯器浙江）劉若曾（仲魯直隸）汪有齡子健浙江） 
王世　莪孫福建）陳國祥（敬民貴州）鄧鎔（守瑕四川）朱文劭劼丞浙江）王印川（月波河南）饒漢祥（苾僧湖北）阿穆爾靈圭安甫蒙古）那彥圖鉅甫蒙古）李國杰（偉侯安徽）李士偉（伯芝直隸）聯芳（春卿京旗）黎淵（伯顏貴州）王揖唐（一堂安徽）王樹枬（晉卿直隸）李盛鐸（木齋江西）程樹德（郁庭福建）梁士詰燕蓀廣東）陳漢第（仲恕浙江）趙爾巽（次珊京旗） 
　　梁啓超卓如廣東）王家襄（幼山浙江）李經羲（仲軒安徽）熊希齡（秉三湖南）吕海寰（鏡宇江蘇）孫毓筠（少侯安徽）趙惟熙芝珊江西）寳熙（瑞丞京旗）蔭昌午樓京旗）王　運湘綺湖南）嚴復幾道福建）馬良（湘伯江蘇）施愚（鶴初四川）李湛陽勁風雲南）馬良昶通伯安徽）蔡鍔（松波湖南）宋煒臣（渭南浙江）袁棧勛（海觀湖南） 
　　辭職須補簡者參政院參政經總統任命之後除政治約法兩會議人員及向在政治上占有重要職務者均巳先　承領任命狀外其一般老師宿儒及曾任前清大吏者均含有一種出處問題須加審重之意味故以現象觀察無論如何或以老病乞養或以恬淡性成其堅辭不就者總在十數人以上兹聞政界消息總統以此輩如堅不欲出政府亦未便相强　該院開幕在即其繼任人員亟宜另行選擇以補其缺聞日來曾向國務卿提議此事其堪勝參政人員刻正在物色之中云 
　　代收簡任狀者新簡參政袁海觀現在尚未到京日前外間多有謂其巳領任命狀者兹經調查蓋因袁君雖不在京而袁伯騤則現爲政事堂印鑄局局長是以秘書長林長民特派專人將袁君之任命狀送至袁伯騤處求其代爲收存業經袁伯騤允諾惟是袁君有信到京謂目下尚難起程須俟中秋節前後再行摒擋行李預備北上在此數月期内暫擬作爲請假以便料理私務此其領到任命狀之原因外間不察其實遂有謂其巳經到京者蓋巳誤矣 
[新政局中之聞聞見見]  
　　官制之討論外官制業經公布施行内官制如何改訂刻正在計議之中伹此事關係至鉅當局頗守秘密於是外間對於修改之點傳說紛紜莫裏一是兹據個中人消息此事已大略討論就緒各部設局辦法政府極不表同意新官制擬將此項刪去均改爲司其人員階級之分配爲便於升轉起見擬多添等級此層之外尚擬規定差與缺之分别缺則設有定額不能隨意更動差則視事之繁簡可以隨時添設大致此項規定頗與前清部中有烏布人員及額外學習行走等項相類惟名稱此時尚未擬定此外若京察制度亦擬恢復之說蓋以有此手續亦爲奬勵人材甄别賢侫之一法故政府亦頗有敢而倣效之意也 
　　權限之劃分新外官制發表各省巡按使之職權業經規定而内官制如何修改各部總長與各省巡按使之權限如何劃分此時亦極應明白規定以便遵守兹聞政事堂日來迭次會議此項問題有人主張擬將來各省巡按使直接總統辦事凡各省致中央文電直接呈遞統而中央各部文電政各省巡按使亦須由政事堂發遞等情當時各總長多不以爲然以後若果如此辦理則是部中毫無活動之餘地政治進行殊多防碍然此議結束仍以直接一說可决云 
　　部務之整頓政事堂爲行政之總樞各部秉承政事堂分曹執事必各部振刷精神勵精圖治政治進行乃能有濟日來總統以各部事務浩繁每有重要政務交議後遲延多日始經議復恐以後玩愒日生有悞要公日昨特交諭政事堂擬定分班遞事外擬每日批答各部請示事件及批交會議各項要案并分别最要次要批定議復期限令機要局即日照批分擬申令轉交各該部遵照不得稍逾時限致誤要公云 
　　人員之審定自前内閣時代以及現在政事堂成立後各省官長陸續保薦觀察使道尹人員記名者已盈筐溢笥若不分别辦理殊有人滿之患昨徐國務卿擬呈請總統擇尤簡放以收得人之效惟須嚴行稽核一次膺保人員須飭原具保長官送京覲見加以審定果所保確實卽行分别任用否則作爲無效以免濫竽之獘 
　　總長之與議總統制實行以來國務會議制度取消總統特飭於政事堂中規定國務卿與各部總長會議期間於每星期内舉行一次若遇重要事件發生總統並可召集臨時會議討論辦法此自政事堂成立以來照例舉行未或間息者也惟總統爲辦事便利起見特於府中組織一種政治討論會凡有應議事件不便交議諮詢機關者卽提出該會議决兹聞該會所議事件往往與各部互有關　須得各該部長官接洽方始推行盡利總統頗有意嗣後關於此項案件卽由該會於會議時通知各部總長一體參與其間一以期詢謀僉同免除隔　之獘一以微求意見收集思廣益之效聞不日即交諭阮斗瞻會長轉知各部總長遵照辦理云 
　　星期之酌假政事堂規定辦事時間甚爲嚴密每日上午九時起至十二時止下午一時起至五時止凡屬各局科人員均須準時在職辦公不得遲誤時限此外每值星期日亦不能終日休息兹聞國務卿徐菊人君以各局科人員每日准時在職辦事固屬應爾惟星期日各機關人員均有酌量休假之慣例特於昨昨交諭政事堂公所以後每值星期日各項人員均可酌量休息惟各局科均須酌留值班人員不得一體出署以示體恤而重要公云 
[裁撤釐金進行辦法之議定]  
　　修改關稅一事方面爲財政上之關係又一方爲商業上之關係輿論之歡迎國人之希望已非一日矣此事政府向外交團提議以來幾經談判終以裁釐能否有效爲最後之解決若釐金能實行裁撤關稅自可酌議增加外人此項之主張亦利益均衡不爲不正當也惟我國釐金行之已久頭緒極爲棼繁若言裁撤非旦夕之間所能奏效不但此也而抵押於外僨者有之一旦裁去將以何項爲替代此節又爲其中一最困難問題不能迎刃而解者也最近關於此問題得有一種消息日前財政會議議定將釐金分爲兩類已抵押於借欵者爲一類未抵押於借欵者爲一類其未抵押於借欵者先行裁撤已抵押於借欵者暫從緩辦一俟籌有他項收入能作其相當之替代然後再爲之寳行而未抵押於借欵者並擬規定程序辦理卽分别各省之釐金現充何項支出之的欵裁去有無關碍若其現充某項支出之的欵極爲重要者則從緩其現充某項支出之的欵并非關係重要而又能以他項收入爲之抵補者可即實行故又擬規定程序逐次辦理此層則又以調查爲入手云 
[雜評一（抱）]  
中央而不欲廢地方自治也則頒布自治制可耳今先令各縣調查報告社會現狀以爲籌備縣之調查經若干月日既竣上之道道上之省省上之部又經若干月日全國一千七百三十四縣報告完全更不知須經若干月日愼之與抑緩之也 
　　史出於官是否有當於公意本在不可必之數况以乙朝之官修甲朝之史事當鼎革非張皇於此即廻護於於彼歴代私家著述其價　往往重於官書所謂千載自有公論也設官編史而或乃恐其失實不惟多此一編抑且多此一恐 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[八百萬鎊借欵之前途]  
　　銀團之近訊續借欵總額減爲八百萬鎊五國資本團代表已拍電本國請示辦理巳誌前　兹有訪五國團某代表者據云現尚未接覆電　各國資本團對於中國政府此次提議减額須定期在倫敦開會决定又現值天氣炎熱避署旅行之時減額問題之解决雖不至因避署而延滯然以變更借欵之内容開會時不能無討論也 
　　用途之核算此次届期償還之短期各債聞外債約二千七百萬元内債約四千八百萬元自正月至六月底利息約三百萬元共計七千八百萬元左右日前業由財政部籌欵償還者約有三百萬元故政府向五國資本團提議府借歟額數滅爲八百萬鎊總計以善後大借欵實收八三核算可得欵六百六十四萬鎊現因倫敦銀塊行市跌落每金貨一鎊值銀十一元五角此等届期應還之短期借欵除小數金鎊借欵之外其餘均係銀元借欵以此核算實收之數尚不至不敷支配云 
[英法協約之别報]  
日前東京日日新聞載稱近由北京傳來消息謂英法兩國已訂協約英許法在雲南得自由行動法則許助力英國使英得在揚子江自由行動就二國過去專實觀之此消息恐非子虚也當中國革命之先英國在揚子江之進行曾暫行停頓其故一因當時中國方盛倡自外人手中收回權利之說二則各國勢力亦已潛入英國範圍之内也及中國革命起收回權利之說烟消雲滅而中國其時窮極無聊非借外債不可英國即乘此時機以攫取特權近則且正設法驅逐他國勢力於揚子江之外然揚子江之門戸既已一旦開放英國欲重加鎖鑰殊非易易也回視他國仍在潛值勢力於揚子江且染指各市場之營業法之貸欵中國者非僅一次有所謂江蘇善後借欵計二百萬日元又四川實業借欵計一千二百萬兩再有一萬五千萬佛郎之中法實業借欵爲浦口築埠及建造武漢鐵橋之用此各借欵中英人以中法實業借欵爲侵英人之特權也乃向中國政府提出抗議其結果則借欵合同重加變更借來之欵不用以築武漢鐵橋移其欵以爲改良浦口及北京電車電燈自來水之用然而在揚子江謀取特權者不僅法一國也德之資本雖不若法之多固思分嘗一臠者而法之資本宏鉅頗足爲英人害此則英法協約之所由起以免雙方衝突者也更就雲南論之雲南爲法之勢力範圍自有一千八百九十八年四月十四日之宣言蓋不容他人問鼎者也然而雲南情形與揚子江相似果能守關主義乎且法人亦不得雲南人之信仰故法在雲南之商業不若英在揚子江商業之發逹而德人且擬以五百萬元貸與雲南省政府以築雲八鐵路美人亦擬以百萬元貸與雲南以開採雲南之礦産英國則擬延長其廣東路線經雲南而　四川之重慶而法遂不能高枕臥矣法人既向北京政府抗議德人在雲南之鐵道計畫並美之開採礦産同時要求至八色之支略建築權第法在雲南之政策與英　中國南方之計劃常相反對英租九龍灣法即租廣州灣法之攫越南大權也在防英人之南下而今則英巳得自廣東至重慶之路權得使香港與揚子江得有聯絡並擬以鐵道使緬甸與上海相連法人固不能坐視也於是法人乃要求路權以冀使雲南與歸化成都線相連横互南北横斷中國歸化成都線者比人之路也英法兩國計畫既若是則利益不免衝突法人知前與英相持而後與德美爲敵之不利也遂與英互爲讓步就英一國而論既有連絡緬甸上海之計畫則不必與法爭雲南法人可假比人之手以攫中國路權亦不必與英爭揚子江此英法協約之所自來也兩國之權德國勢力之侵入而緊結協約亦未始無因然則德國其遂熟視無覩哉 
[中國交通兩銀行之一夕話]  
　　中國銀行之將歸部轄財政周總　呈請將中國銀行改由部中直轄奉總統批准如抽擬辦理兹紀原呈如下爲請將中國銀行改由部轄仰祈鑒核聖竊查中國銀行自民國元年設立以來辦理尚著成效代理金庫事務亦能妥愼經營惟查該行成立時本部因規畫伊始貴專責成故將組織事宜悉由該行總裁籌辦現值財政著手整理之際金庫事務關係要圖政策宜求一貫且收回各省濫幣及維持地方金副諸事凡該行應盡之責均與本部行政息息相關自非由部統籌莫收指臂相維之效擬請將該銀行嗣後改由本部直接管轄所有一切推廣計畫均由本部主持隨時責成該行總裁辦理俾明統系而策進行其該行總裁副總裁等職向係簡任以後擬請照舊辦理籍符定制所有請將中國銀行改由本部直轄各緣由謹乞大總統鈞鑒訓示施行謹呈 
　　交通銀行之國有消息交通銀行近來營業益見發達而商股東多有怨言刻聞有股東某擬條陳政府擬請將該銀行收歸國有其措詞謂交通銀行本爲官商合辦性質鐵路收入及隨抽捐稅皆歸存儲而各項大小借欵以及新築各路墊款亦皆有彚存之說自表面看之鮮不謂交通銀行獲利獨厚股東收益最多而不知銀行以國家之力固得有大宗存儲金然數年以來銀行爲國家帮忙亦最多在彼總恊理熱心國事一意爲國家帮忙似無暇整理營業革命時各省之損失未知以何法補復辦事人之紅利惟見年年分配而股東會從未見有明白報告選舉總理亦不得自由（指上次湖廣會館股東會之選舉總恊理言）則商股有收益之名而無收益之實卽在國家雖用銀行帮忙然事過之後總須清還其股東之地位收益與商股相等似此官商皆無利益徒設此機關供私人把持無寧國家分期償還商股將銀行收爲國有較爲兩便聞此條陳不久卽將呈遞政府 
[政潮起伏中之五光十色]  
　　國務卿之復舊談上海字林面報駐京訪員某君日前往訪國務卿徐君談及政府近日用人情形據徐君答云政府之起用舊日官吏並非含有復舊之意味蓋政府不過還用能扶助政府使得鞏固基礎之經騐家以期中國得確實保持其在在之能力而已不久當予少年派以參預行政之機會現在政府希望於兩年之内使各省財政得回復前清全盛時代之狀况並希望再經數年之後更爲充裕至於遣散兵隊一事早將着手辦理惟因有剿匪之必要以致進行延緩不能如政府之願望將來各處匪患一且肅清則遣兵一事辦理當較爲順手云 
　　史館中之行樂圖昨日圖史館王館長呈請任命譚啓瑞等十二人爲該館纂修協修等職已見策命此項人員文章學問半多知名且均曾從事於政界於國家掌故政治經騐必確有根底吾人論量人物自無庸絲毫之疑義惟默察各方面輿論之趨向覺其間尚不能無幾微之缺恨者則以選擇史才與尋常行政用人不同我國老叢名流聞望卓絶者大有人在史書記載爲數千䙫信守之物不能僅憑一人眼光所見之人物以爲取材之準則王館長所荐各員其能勝任愉快者自不乏人其不能勝任愉快者亦當不在少數也且最近一部輿論發見一種極滑稽極有趣之論點謂該館所發表之纂修協修各員係天然的一幅天倫行樂圖更美其名曰祖孫班推其用意則謂各員儕輩懸殊太遠以年齡論最高有七八十五六十歲者最少有三四十歲者以學問論亦有名滿全國爲學界泰斗者亦有後生新進絶不知名者恍如祖孫懸隔居然聚首一堂爲文字上之討論可謂新國家之異數也　　巡按使之轎子頂陝西巡按使近將自己乘用之轎子改爲新式樣較諸前清時代督撫所乘用者略同惟其轎頂則加以銀頂子按陝省在前清時代之官民從來即均慣用馬車而用轎子者甚屬鮮少至民國成立以後殊覺舊稱翻新更不見有用轎子者矣然此次民政之長官巡按使宋君倐然用此種舊物不可不謂奇觀也一般省民皆對之喧稱不可思議之玩物云 
[更正聲中之中比興業公司觀]  
　　亞細亞之更正十六日亞細亞報爲中比公司事登一記事標曰奉令更正略謂中比興業公司事無論實與不實而同時登載之中外報紙多年至十數家其非本報該報自謂）之故意揑造無待辭辯不過本報憂時心切措辭稍激遂獨爲彼等所惻視耳據聞某派中人於日昨函呈當局誣搆本報種種不倫不類之罪案大有欲得而甘心之意賴大總統及徐國務卿之曲予維持僅飭令警廳稍施干涉而警廳又能善體上意僅飭照常更正不爲過甚此亦本報之大報矣至於此事之内幕究竟如何是否因各報登載而遂致中止又其不承認此事究竟爲眞爲僞現在本報既受所管官廳之干涉已無說話之餘地惟有仰　閱者於言外會意而已云云 
　　警察廳之示文京師警察廳爲示知事案奉内務部飭開據　泰豫海鐵路督辦施肇曾而稱迭閱本京亞細亞報内載中比興業公司出現以隴海同成兩路界内礦産抵押向比國借欵作爲資本等語連篇果牘言出無稽淆惑聽聞憑空結揖浮言偶起流弊滋虞擬懇行知警廳按例執行以正詖言而維政紀等因到部查亞細亞報連日登載中比興業公司事件牽涉路礦實業持論偏激關係國家對外信用且據施督辦來函辯正該報登載錯悞仰京師警察廳嚴行干涉傳飭該報館迅速更正以免傳聞失實淆惑聽聞致妨政務合亟飭知該廳遵照辦理仍將辦理情形具覆同日又奉飭開六月十三日民報國華報國民公報白話捷報亦先後載有此事雖言詞略有不同而其登載錯悞則與亞細亞報無異自應仍由京師警察廳迅予傳知各該報一律更正以免傳聞失實各等因奉此合行示知該報館於示到日迅逮更正并將更正原報送廳查核以　覆部此示 
[最近到京之人物]  
　　周玉山前雨江總督周君玉山於昨日（十四）上午由津來京總統派三公子赴車站迎迓并派有軍警多人沿途爲之保護當赴總統府晋謁總統聞周君此次來京係國務卿徐君函約有畀以參政之說云 
　　張雨亭駐奉陸軍二十七師師長張雨亭前數日帶領副官張子良並馬弁廿名乘京奉汽車來京據聞係奉總統電召其原因係會議改編奉省陸防軍制并擬任該師長以南路鎭守使詢其是否同意或云日前總統電召張都督赴京磋議奉省陸軍與巡警防營界限如何畫分都督與巡按使權限如何規訂並東三省畫爲軍事一區各重要事件張督因軍民各政集於一身巡按使無人接替一時碍難脫身因將實情電復中央故特委任熟悉東省軍務之大員代表來京以備諮詢一切是以張都督特委張師長代表謁見總統磋議以上各事云云二說未知孰是 
　　姜翰卿熱河都統姜翰卿上將日前來京其原因蓋爲熱河軍事而來厥有數端（一）熱河特别區域如何制定（一）熱河是否劃入軍區（一）軍防上佈置之情形（一）軍餉之請領（一）熟河都統名目是否更改（一）熱屬防營改編之計畫並聞昨日覲見總統當時經總統慰勞一番次詢熱河地方官制應如何規定囑其詳具說帖於政事堂以備採擇後復垂詢熱河各種礦務實業及興辦鐵路各事宜姜都統當時一一詳細陳覆最後詢及軍區制度事宜極爲秘密但聞將留姜都統參預會商軍區制停妥後始能出京云 
[舊國會之未了緣]  
　　國會議員旅費之續撥國會停閉後兩院休職議員之歲費旅費迭經國會籌備事務局向財政部催務雖經該部撥發兩批然爲數有限議員中未領此項經費亦僅少數刻聞該事務局昨又文政財政部請將休職議員之歲費旅費悉數籌齊續行撥下以憑照發等語尚未悉部中如何答復云 
　　議院工程轇轕之解決前衆議院改建工程本由德商泰來洋行包辦嗣因此項工程交工逾限該行不　賠償部中遂將尾欵九萬餘兩暫行扣留致起交涉乃此項交涉發生後虞由德使函催外交部速爲解决而原辦議院工程處迭向該銀行交涉卒無結果刻聞目下此事巳經伶方商定辦法無論交工逾限或付欵過期每日均照五十兩賠償按日扣除昨巳由外交部將欠欵利息廢約賠償及工程師酬費開具清單送交財政部從速照撥云 
[章太炎最近之書詞]  
章太炎氏近致其夫人書略言不通而件幾四旬幽居數月隱憂少寐餘食之費素皆自給不欲受人餧養今遂不名一錢延至六月則槁餓而死矣亦不欲從人告貸及求家中寄資蓋如勞癆之人不可飲以人參上樂使纒綿患苦不速脫離也云云並言有十年前起義時所製之衣常藏篋笥可爲亡後紀念且言在京書籍遺藁望其夫人來視庶免雲烟俱散又其先公太夫人墓在錢塘留下村九條沙違家墓八歲今歲八月四日爲其先公九十生辰屬其夫人之謁墓並云吾生二二三歲而孤憤疾俗絶意考試研精學術忝爲人師中間遭離禍難辛苦已至不死於清廷購捕之時而死於民國告成之後又何言哉云云 
[破獲警察烟土公司之奇譚]  
　　鎭江警察目改廰爲所後歴　警務長未能久於其位者大都皆爲查拿烟土獘竇之所害惟雖因物議去職尚無實跡可言若現任警務長張濂利令智昏尤達極點張自受任以來不理警政專心在查獲烟土轉賣分肥爲要棄乃伯乃叔妻舅阿姪佈滿局中丹徒劉知事久有所聞留心訪查證據果於本月八日（即隂歴五月十五日）在江邊馬三元客棧破獲該警務所烟土公司秘密機關一處並拘獲寓居三元棧之警察稽查員金憲章張灝丁浩林澄衷吳東美王雲漢等帶回縣署次日又在西塢街王泰記號内捉獲該所之勤務督察及稽查挂名稽查差遣等員計張庶懷陳祖烈馬新寰劉振亞金本樹施惠卿蔣武並烟土十餘斤現洋二千數百元日新街巷内德源棧烟土數斤現洋一千六百餘元人　一併綑帶縣署經劉知事堂訊各皆供認售賣贓土係張瀛授意並供所有獲得之土業經售過數次昨日又售與王泰記十八斤德源棧六斤該兩店係一區地叚恐分署不知隱情來店查拿故張庶懷等分住該兩號保護云云劉知事得供後因張庶懷乃張濂之私親初未詳悉既巳被責軍棍着寛恩釋放飭令出境不許逗遛金本樹等薦主勢力較强撤差驅逐但王雲漢吳東美二人殊不值當現仍被拘押德源泰記兩店東釘鐐拘禁 
[湖北實業之面面觀]  
　　修築漢口馬路之實行漢口建築馬路一事自歸中央簡任督辦磋商借欵以來停滯已久日前段都督創議提前修築第一段由招商馬頭繞後湖至湛家磯因鐵路與輪船交通轉運官商貨物道經租界者取締極嚴近且議征過境稅故亟亟焉修造鐵路與輪船聯絡之馬路以利遄行並飭江漢關監督撥欵十萬元將此段劃定仍歸原設之馬路工程局主管監修慣丁監督士源因動撥關稅種種爲難特約同馬路局長陳鎭蕃謁見段都督磋商段君以此路緊要暫在關庫附捐項下挪借十萬元俟工竣由鄂官錢局籌還丁監督巳允照辦此路遂於日昨興工 
　　製造大冶水泥之進步湖北大冶水泥廠前議由吉林公家接辦及借天津法國實　銀行欵項續辦均因糾葛紛紜未能成約兹巳由現辦天津啓興洋灰公司周學熈集資組織華豐興業社接辦業已開工一月有餘凡事大加改良又聘英德水泥工師八人督事工人悉心研究現已堆積水泥二萬餘　其貨樣巳運至漢口經各國工程家考騐云其質料與啓興水泥無異比之從前所出水泥優勝數倍現該廠定於本月底從黄石港　運來資以　行銷 
　　鶴峯銅礦開採權之取消湖北鶴峯縣九台山銅礦前曾由李鴻斌集股禀准承租開採定名濬源公司迄今數月採出礦砂洋商爭相購買近李等自借外債而以礦砂作抵昨並開列辦法呈請巡按使備案吕巡按使以九台山礦爲官有之産李等租開祗取得採挖權此外並無他種權利當即嚴詞駁斥飭取消其開採權令鶴峯知事迅將該山封禁派員保管以便另行招商採辦 
　　武昌自來水包工之糾葛武昌自來水創議多年未能興修去歲由前實業司科長張繼業等組織公司（卽名自來水公司聲稱集資一百五十萬兩先備發起金四十萬兩呈報工商部立案一而與奥國工程司恩傑爾訂約包工墊欵開辦現在水塔巳經開工樹立基礎水管機件多巳運到皆係奥工師墊欵所辦日前該工師照約向張索還所墊購料各欵張無以應付暫行停工由駐申奥領事來鄂交涉索欵甚急張無法避至北京向部呈控由部咨鄂查辦吕巡按以張既無維持公司之能力巳電部取消立案一面召集武漢商會各董詢其願否承辦咸以無此財力對聞農商部現擬撥欵接辦至恩傑爾與張繼業之債權關係已飭交涉員督同武昌知事處理矣 
[東三省之悲觀與樂觀]  
　　水利牽動邦交之風說奉天設置水利公司挑挖河道引水種田而日商某洋行亦在省城東買有大宗民地試種水田曾與水利局議訂借用該局河道之水嗣因挖河占用民地激起聚衆抗告之風潮數日方息惟所挖之河東北方逼近郭城又兼接近北門外之大營二十七師張師長因恐將來或隂雨連綿或河水暴漲致河道外溢東北各關及北大營均遭淹没面請都督設法繞越因此河工暫停日人因無水難以卽時栽種聞由日領署邀張師長議及此事張師長卽以預防水淹實情告之日領甚不謂然頗有衝突現張師長巳於前日晉京據聞因袁總統置念邦交故召張師長而商和平解决之方云 
　　俄人擴張航權之計畫松黑兩江航權久操諸俄人之手雖哈埠有郵船局之設僅備淺水小輪四艘往來哈埠依蘭一帶而黑龍江則隻輪不見就表面論天塹之險吾與俄人共之實則久已反客爲主矣近俄之阿穆爾總督關達基以 
 
 
 

Page 7

 
 
該答航業日益發逹黑龍江中輪船往來次數甚少前阿穆爾輪船公司與俄交通部訂立合同以一九一六年爲限每年由斯特列金斯克至尼古來斯克止航行三十二次去歲組織之輪船公司共有快輪四艘據航行表每年來往於黑河伯力尼古來斯克亦不過三十二次不無遺憾現爲擴充黑龍江航業起見擬再添快輪四艘每年定航行五十次獲利既鉅於邊事交通上亦大有利益云 
　　俄海軍大臣之東來俄政府於遠東軍備近日大加整頓陸軍大臣蘇霍穆里諾夫氏至海參威查閱陸軍甫經歸國又派出海軍提督亞闊甫列夫赴海參威埠查閱海軍並阿穆爾江所有水師巳由俄京乘專車起程准於俄暦六月三號本月十六日遇哈云 
　　黑龍江墾荒之成績東三省荒務奉天則在遼源一帶吉林則在依蘭一帶黑龍江則在拜泉一帶均爲天府上　近聞拜泉荒務逐漸發達墾荒戸日多已墾熟地約佔十之七八山東直隸吉林奉天等省（尤以吉林長春德惠農安等縣人占最多數）農民携帶眷屬赴該縣墾荒者絡繹不絶刻荒價暴漲頂上荒地每方（四十五响）須 
江省官帖一萬七八千吊其次亦須一萬二三千吊至探其荒務發達原因因該縣駐防陸軍于帮統不時分派軍隊到處搜緝匪類地方賴以太平又有艾相臣（　該縣紳戸經人民公舉爲鄕團總團長）組織四大鄕團凡該縣人民咸有充兵義務（鄕團兵均係各鄕人民充當） 
每種地二十餘响者須出一人充兵平時從　農業有事即服兵士義務與古寓兵於農意暗合）每團民兵三百餘名辦法頗屬完善地面爲之肅清故各荒戸趨之若騖荒務日見起色云 
地方通信 
[山東]  
　　土匪擄人勒贖資縣西南鄕大門裏周家村周慶恭之子年十四歲日前被土匪綁去後經周某詳細調查確在城東北二十里叢林寺内當用羗帖兩千元贖回現巳父子團聚矣黄縣地狹民稠四境之内鷄犬相聞盜賊不易寄迹昔當改革之際伏莽四起亦未聞有明目張胆若斯之甚者今於人烟稠密之中發見此等擄人勒贖之案該縣捕務之廢弛於此可以想見矣 
　　新泰乙種蠶業學校之組織新泰縣素爲養蠶之區産出之絲爲數甚夥惟其收繭繅絲泥於舊法以是未能銷售外地該縣知事近與士紳商議創辦一乙種蠶業學校以爲振興蠶業之基礎擬招學生八十名分班敎授現已籌畫就緒定於署假後開辦展覽會特開夜會巴拿馬賽會山東出品展覽會遊覽規則第三條規定本會特開夜會九次其日期時間臨時定之兹聞該會特定於本月二十三號起開夜會三天即於二十三號晚九鐘請中外男女來賓茶會所有請帖酒菜曁會場招待各事宜由孔招待長協同吳傳三各員及外交司課員籌備云 
　　保姆學生自陳苦累省城保姆養成所學生鞏沈氏具呈濟南道尹公署略謂伊故夫鞏思忠在霑化縣任内辦事勤奮所虧公欵實屬因公賠累並無侵呑情事伊夫病故之後家景蕭條實屬無力繳納請轉詳巡按使加恩豁免等情聞夏道尹以鞏思忠交代所欠銀兩均係正雜各欵本無邀免之理第念該縣知事服官廉愼身後蕭條姑予轉請巡按使核辦昨已批飭姑候巡按使批示再行　　 
[湖南]  
　　公署相錄要鴻　按使以公署改組一事迭與各司長磋商進行現巳妥訂協定七月一號實行兹錄其要點如下（甲）署内設政務財政兩　政務　設内務實業敎育三科外因巡按使　管司法行政事務添設司法一科財政　僅設財務稅務兩科（乙）每科設科長一人科員二人至四人錄事書生無定額因事之繁簡隨時雇用 
　　知事騐契得奬湘省舉行騐契巳逾半載先後由各該知事將所收欵項呈繳省垣轉解中央在案昨經財政部將彚解契欵八萬至二萬之各知事分别給奬三四五等軍鶴金章計三十餘件頒給到湘由公署分發祗領兹將等級縣名照錄如下（甲）三等單鶴章給長沙等六縣（乙）四等　鶴章給寳慶等十三縣（丙）五等單鶴章給湘隂等十九縣 
　　小縣請求補助安化等縣近日聯合十一小縣公呈巡按使略稱每年收入稅欵不敷行政費之用懇請援照前清津貼疾苦小縣辦法酌給常年補助費以資辦公而免無米爲炊之歎云云不卜能邀尤准否也 
[南京]  
　　清理官有財産辦法韓巡按使前奉財政内務兩部飭設清理官有財産局昨又按奉部訂清理辦法數條兹錄如下（一）各省之官有田地山林房産一律分别登記（二）田地之畝數山林之區域房屋之問數須詳細注明（三）田地已聖者若干畝及其肥瘠須詳細注明（四）田地山林房産業經變賣或已作抵押者須詳細註明年月日及其數目 
　　巡按使重視民食寗垣民人王詠梅具呈韓巡按使謂現在金融阻滯請開米禁以卹商艱當奉批云去歲寗滬之亂大江南北均被騷擾軍需民食供億維艱現届秋　爲日方長收成難以預料一經弛禁米價必至鷹貴影響匪細本年四月迭據無錫等處米商呈請均經駁斥不准現在各屬蝗　又經發生正在設法購買俾卹民艱所請斷難准行 
　　銅山河工暫行停辦蕭縣士紳昨來寗晋謁進按使以銅山開挖河道上淺下溢蕭縣必受其害請暫行停工再爲從長計議等情現聞韓巡按使已飭令總稽工委員暫行停辦矣 
　　鷄羣亦須調騐警察廳長王桂林因寗垣近日謡傳居民所詞之鷄羽毛悉被剪去未經目睹殊難憑信特傳諭各分署轉飭居民將被剪之鷄送廳呈騐各署長巳遵照辦理並聞東署東花園地方一及笄女子長髮被剪其半亦飭來廳候騐云 
　　律師會補舉幹事律師公會日前開會改組舉定顧君南庸陶君保晉爲正副會長併幹事評議等員兹又以規則定幹事四人前選半額似與會章不合特於十八日（星期四）下午二時假夫子廟泮宫内幼幼小學校開會再行補選併將文憑講義等件帶會以便彚送蘇州辦理甄别事宜 
[蘇州]  
　　電飭照料洋員韓巡按使以警察顧問洋員卜羅斯君近春内務部派遣考察警務定於六月十八日蒞蘇電飭水陸警廳妥爲照料並令酌派淺水兵艦沿途護送以資防衞 
　　汽油燈肇禍蘇垣都亭橋新開之莫義昌綢緞店於六月十七號傍晚然點門前之汽油燈因火油漏出一時全燈皆燃火燄四竄立刻報告該處永康洋龍社先有該龍社義務員吳厚福趕至綢緞店見該燈火勢甚熾掛燈之鐵條已燒紅傍邊所紥湖縐彩球已將延及吳君卽縱身一躍將該汽油燈用手拖下滿街皆火傷及　路人三人小孩一人吳君滿身皆受火燙傷　永　泮　赶到火巳熄滅當經該處各店主夥人等延請西醫謝仲蓮君帶　漿水到來將受傷各人分别醫治大約不致有碍 
[鎭江]  
　　寧鎭道仍駐丹徒江蘇韓巡按使昨復内務部電云承詢寗鎭道駐在地點自當因地制宜妥壽規定以便控制查丹徒縣爲前清鎭屬首治係常鎭道駐所商埠繁盛輪軌交通形勢上頗稱扼要自火車通行後寗鎭瞬息可達控制尤便請仍仿常鎭道舊制在該縣設署駐紮又聞新任道尹王舍棠君有電來鎭准於七月初旬到鎭履新云 
　　交涉員調省委用鎭江裁缺交涉員鄭汝騤君自將該局交涉事務歸併於鎭江關袁監督兼理後韓巡按使以巡按署雷人辦理交涉委任鄭君爲該署交涉專員日昨鄭君已由鎭乘車赴寗就職矣 
　　保護休伍兵士丹徒縣公署昨接馮都督來電云本省現有休伍兵士派員分送回籍計鎭江三十三名丹徒十六名均經發有執照飭即保　云云劉知事當飭洜區警署一體遵照保護 
[揚州]  
　　混成旅裁減軍隊駐揚混成第七十六旅張仁奎旅長奉都督府飭行到揚擬裁汰軍隊一團業已電復都督酌裁一營旅部中軍械軍法兩科概行取消另加三等參謀一人相助爲理想可照准也 
　　憲兵實行執法江蘇憲兵駐揚第四營陳　官訪悉駐揚軍隊時有不法情事亟擬嚴辦以儆效尤日昨在舊城某茶社見有兵士數人滋閙當即派兵拘拿回營從重懲治 
　　衞隊搗毁娼寮揚城四喜堂妓女王賓琴與水師營某軍官結不解緣昨與鹽務中之重要人物爭風特派衞隊兵士多人將該堂房間搗毁計值二百餘元該妓即赴花捐局報告因係軍界聞亦無可奈何 
[雜評二（步陶）]  
　　太炎之書詞自仿古諧詩傳播以還太炎近著之不聞於世又幾時矣今得其致夫人書傲岸神情一如平日而諄諄致意者尤再三以革命時之衣物與身後之書稿屬望於其夫人何其哀艶蒼凉一至於此以視半年前之羽扇徽章赫赫然呌囂於總統府之章太炎其氣概之相去寗可以道里計耶 
　　龍泉寺之待遇外間傳說頗不一致在朱内務之呈復則謂書信一切自由如故然而太炎此書之絃外音其何如哉罪名不定廢棄以老所親一面艱於再造我讀太炎此悉若斷若續之硬咽書詞我蓋不禁爲我若隱若現之國學前途增無窮之感嘆焉 
　　史館之行樂國史館新請任命之纂協修等十二人外間以天倫行樂圖之滑稽徽號贈與之其意蓋謂年齡學問皆相去遠甚也其運思造意殊新頴動人雖然此十二人者方入館尚未從事修纂勝任與否何能預决老者才少者天何必不才有名者富於學無名者亦安必其盡屬於無學以常理論但使異日所修之史足以爲國民留眞實之紀載雖祖孫班抑又何玷於民國而不然者雖盡聚黄髮皤皤之老名宿以輝煌史館而舉筆輒回護曲折以自便其私懷即不祖孫班抑又何裨於吾國我願行樂國中之人物有以自勉也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[遠東運動大會續選幹事]  
　　遠東各國體育家本年在滬舉行運動大會今方在籌備中送　本報昨日午後五點一刻該會諸幹事員又假青年會舉行籌備會鄺富灼君主席楊心一君提議此次運動大會體育家雖各國均有然中國既爲地主此次所有職員如評判員等須以中國人爲限如有必須邀請外人之處方可延請襄助全體表决通過於是除各部幹事長及書記員業巳選定外續選王寵惠李登輝印道生唐寳桐黄添福秦聯奎陳則民陳道源吳承齋余日章諸君爲欵待部幹事員陳光甫陳繼善諸君爲售劵部幹事員林則蒸朱成章何文彬歐陽月諸君爲交通部幹事員李觀森張予權諸君爲奬品部幹事員張士一何林一張　雲周錫三李卓民沈怡生諸君爲佈告部幹事員夏孫鸕胡鴻猷朱友漁譚耶生鍾摩西鍾桂丹費家祿陳永樞諸君爲運動部幹事員 
[滬杭鐵路之將來]  
　　滬杭鐵路向分蘇浙二段現均收歸國有聯絡一氣每日客貨收入俱解交通銀行兹定於七月一號改訂時刻并價在五角之車票概售小洋又聞將來滬甯滬楓兩路實行接軌後須將甬嘉路局改爲滬杭甬路總局滬楓路局改爲杭滬叚辦事處甬分營業所改爲甬紹段辦事處至滬杭甬借欵合同即日接收後實行云 
[强國酒店管轄權之研究]  
　　公共工部局控羅馬國人强國在北四川路華洋交界處未領捐照開設酒店並容留各國水手兵士沽飲吵閙等情業經公共公廨將該西人傳案迭經訊供因此案關於界務主權判令被告存洋一百元交保候研究明白再行判决在案兹悉此案巳經中西官將管轄權問題研究明白故於昨日飭知捕房將被告傳案卽經關讞員會同美領博君升座特别公堂復訊工部局代表牛門律師被告代表穆安素律師相繼到堂候示中西官升座後卽將研究問題並附誌堂諭當堂宣布云此案被告被控者有二節（其一）則開設酒店未領照會有違工部局定章（其二）則在該處吵閙以致妨害地方治安被告除否認犯法外並辯稱本公堂無管轄權可以審問此案查被告係羅馬人因本埠無羅馬領事故承認係無領事代表之洋人但彼之辯駁本云堂無管轄權係根據領土問題非在國籍上發生因其開設酒店之地乃係完全中國地界故也據原告律師以爲被告既是洋人而非中國人本公堂應充作領事公堂履行領事裁判權此項問題極重要查中國領土權及住居中國境内者除按照通商條約何國人歸何國領事管朿外均作中國人看待以中國律法規治之此乃至明者本公堂又何能充作領事公堂而履行領事裁判權試問用何法律以懲治被告中律乎抑羅馬律乎中國對待外人之法祗有兩層有領事管束者則謂之有領事代表之洋人否則直謂之中國人可也假如有一無領事代表之洋人犯事而本公堂以洋人對待之充作領事公堂履行領事裁判權以裁判該犯該犯可以要求本公堂用該犯本國之律法施行並可詰問本公堂以爲此等案件本公堂實不能充作領事公堂此案祇能照洋涇浜章程第七條認被告爲中國人可也本公堂既已斷定此項問題現在祗須研究裁判一層是否合法查該酒店開設之地點係靠近工部局之馬路卽北四川路是也其酒店之地址並非在工部局馬路界線之内不過靠於馬路之邊此項馬　可以謂之萬國人口之通衢大道而在於租界之外者租界内保護治安之法　處亦應一律執行但本公堂係完全中國公堂係因特别緣因而建　者有一定權限既不能收小及放大租界内之權限又不能更改租界之界限更無權可以推廣租界内之收捐權　工部局要擴張捐照之能力以致有碍中國之律法如發賣鴉片烟等是也但北四川路一隅應作爲萬國人口之通衢大道而穿入租界領土式故本公堂以爲第一節因被告未領工部局執照而由本公堂懲治之殊屬不合但第二節因吵閙而致擾亂治安一層係與租界之治安有關者本公堂與閘北官員均可以懲辦此案既在本公堂控告可由本公堂訊理但以後不能援以爲例其完全界限問題須候外交部與公使團解决故本公堂判令將所控第一節註銷其所存保証金給還其第二節則由本公堂訊明核辦云云宣告畢據被告代表穆安素律師聲稱被告店址既在華界不涉工部局範圍吵閙一層應一律取消如仍歸公堂訊辦被告不服判决請暫綏執行現公堂已設立上級機關應請准予上　原告代表牛門律師聲稱公廨上級機關尚未設立完全未能指爲上級機關云云繼與穆律師互相辯論良久中西官得供復於解安單上簽判云被告律師聲請上控候據情抄供呈請交涉使會商美總領事查核示遵 
[存留警察分廳之未定]  
　　閘北徐警廳長自奉中央任命爲淞滬警察廳長後卽傳集廳中各科人員會議改組方法並赴寗謁見韓巡按使而請指示回滬後又與鄭鎭守　禀商一切答情均記前報日來外間傳聞有南北兩分廳仍舊留存之說昨特探詢警界中人據云存留分廳之說尚未確定刻下正在編訂改組手續大約明後日即可宣佈云 
[取消附加稅名目]  
　　上海縣知事署接江蘇　按使公署通飭文云爲通飭事查七百四十七號政府公報載財政部呈請取消國稅地方稅名目以便支配而利進行文稱竊維現在財政萬絀外債日多險象百出非將全國收入通盤籌畫總核盈虚另定支配則財政無挽救之方國家有破産之厄上年本部劃分國稅地方稅原取分配出入期於　濟乃行之一年未收實效實由我國情形與各國不同各國人民納稅本重而人民又皆知急於公益地方稅之多出於習慣之自然我國收入向以供軍國之用爲大宗民間社會自收自支者向無多數而收支法則亦未完全耗國病民上下交損查各省所劃地方稅有將田賦等正項撥入者如因附加稅不得過百分之三十分竟將地丁正耗及平餘等合計作百三十分而以三十分劃入地方有將向列奏銷之數撥入者如畜稅等前清會典皆列有收數每年均辦奏銷現乃劃歸地方之類是也有將向供賠欵之項撥入者如陝西之加復差徭四川之肉釐等類是也當國用日增之際而向供軍國之用者反少於前無惑乎財政困難日甚一日而地方稅劃分之後所辦自治學堂實業等亦徒有其名多歸中　應請將國稅地方稅名目取消凡現大此兩類收入均應解交各省主管財政官署審度緩急酌量支配果係有益地方之舉亦自不令停輟總以財政可裕國基可固爲主呈奉大總統批令准如所擬辦理等因查鯀处征收原案各縣附稅如地丁内之三角漕糧内之一元契稅内之二分向係由縣截留以縣三成市鄕七成分配地方之公用歷經循辦無異現既奉令取銷此項附稅名目卽歸消滅應從三年七月一日會計年度開始起不分正附一律解交財政廳核收合行通飭各該縣知事遵照辦理一面將附稅用途臚列欵目開具細册詳候審度緩急酌量支配一面截至本年六月止分年分月將附稅收支各欵開册詳候核奪此外尚有附加帶收各欵呈奉核准有案者並將收數用途聲叙明晣另造清册並送候核其地方所收捐稅未經呈奉核准有案或事涉苛細者一律停止徵收以示限制而免弊混均母違延切切此飭 
[竟有爲挾嫌誣陷之偵探呼冤者]  
　　鎭守使署探線余昇（即佘祖動）因誣指甬人陳仁琅爲黨人陳英判决監禁九年送交地方檢察廳執行等情已誌昨報兹有曹一霖等三十餘人以余昇輕聽誤傳致坐誣陷將成冤獄昨特公呈數署環請持平裁判文云竊查探線余昇本係商業　身家之人因少年浪費曾經其母控請懲處受陳仁琅之裁判然事後追悔並無怨陳之言此爲鄕里所共知此次偶有風聞謂陳仁琅即陳英兩陳皆任上海法官皆爲律師是一是二未及研攷以陳英爲蘇州獨立首犯大總統專電指拿遂爾擔負完全責任報請邵　書傳喚至署迨至訊明釋放竟遭輿論環攻指爲有心誣陷余昇曾受陳仁琅懲戒今日忽發生誤傳之事其爲挾嫌誣陷有口難分陳瓫琅之怒忿同鄕會之攻訐實爲當然然揆情度理實未盡然蓋陳仁琅是否陳英一訊卽眞僞立辨斷不能欺朦到底余昇雖愚亦能慮及若明知而仍爲之是無損於人而自蹈不測之禍無論如何心理斷不出此可斷言矣風聞鎭守使徇同鄕會之請將科以九年監禁之罪在鈞使内以儆不法外以饜羣情無論如何加重固無不可惟是法律究宜恪守事理終貴持平查律載逮捕不實本有三年以上九年以下之徒刑然未至實受審判與懲戒而即自白其誤者得予酌免余昇雖有誣入之罪而陳仁琅並未實受懲或且一知錯誤即行自白是余昇之罪本在酌免之條即使加等擬辦亦無科以最重九年之必要我鈞使大公無我守正不阿權衡至當何敢凟陳惟余昇與陳仁琅同是寗人彼以一夕幽覊尚爲公訴此則九年暗獄能不鳴冤同是同鄕關係同是多數公言惟有仰求鈞便折衷至當以劑於平既免兩姓結不解之冤更免有曲法徇人之獘是否有當伏乞察核施行 
[偵查黨人招工回國]  
　　上海鄭鎭守使前日接馮都督通飭内開准大總統政事堂寒電開據駐新加坡胡總領事電稱亂黨現買該處土圍數近百萬借招工爲名購買死黨及粗工回國擾亂治安乘中國商船公司船三艘分赴香港澳門汕頭三處黨人在彼接應巳達三千餘人聞擬招足三萬人應由中國各口岸從嚴追究等語奉大總統令飭沿海各省注意等因准此除分行外合亟飭令該使遵照云云鄭君業巳轉飭所屬嚴密偵查矣 
[格洛克路暗殺案之近訊]  
　　嫌疑犯之續獲本月九號晚間住居法新租界格洛克路九十六號門牌之安徽人張子剛被人用手槍暗殺斃命一案雖由法捕房拘獲嫌疑犯章少良等四人訊未供認故由法總巡藍維譪君嚴限各探務獲正兇究辦在案前日由探目黄錦榮沈德福包探韓邦遠方福林等偵知匿居西新橋街一百號門牌朱順興小客棧内之李長桃實爲此案之正犯故於二點時前往拘拿詎李長桃膽敢拒捕後經各探奮勇擒獲並獲嫌疑犯姚如棠俞季雲袁金和等四人解入捕房藍君諭令嚴行管押聽候詳訊供詞禀請中西官核辦 
　　程錫卿之圖逃張子剛被人暗殺後張妾孟氏之前夫充上海鎭守使署偵探之程錫卿於十二號晚間携一少婦在浦東爛泥渡碼頭欲乘公司船前往日本該處巡警以其形跡可疑將程拘獲解送鎭守使署嗣經法捕房藍總巡查得此案與程大有關係禀由法領事商請鄭鎭守使將程移歸法公堂訊辦在案昨日鎭守使派人將程錫卿移解至法租界大自鳴鐘捕房收管下午四時經藍總巡在三層樓公事房内親提詰訊據供係安徽某偵探囑我轉托某姓將張子剛暗殺等語正詰訊間程乘隙從三層樓窗口踴身躍出圖逃旋由駐守捕房内之各探捕赶出擒住兩足骨已經折斷内部亦受跌傷藍君以程錫卿已經跌傷難以取供着送廣慈醫院醫治俟醫痊後再行詳訊供詞禀請中西官核辦 
[蔣輔洲解送鎭署]  
　　鎭守使署偵探張某日前會同滬南警察分廳軍探郝某金某在小南門内拿獲泰興縣越獄逃犯蔣輔洲一名解交滬南警廳押候訊核等情曾詳前報兹悉崔分廳長以蔣輔洲係前因附亂被泰興縣拿獲監禁越獄脫逃奉省公署通飭緝拿之犯自應轉解泰興歸案訊辦　將該犯發交司法課提訊一過於前日備文飭派保案隊六名押角鎭守使署收禁聽候該縣關提歸訊 
[拘獲趙玉甫]  
　　長江巡閱使所派偵探員朱光明前晚於滬寧鐵路旱橋堍拿獲趙玉甫一名當解閘北警廳據該探稱去夏黨人擾亂時趙嘗與份遂經司法科密訊一過禀由徐廳長錄供禀陳鄭鎭守使請示核辦 
[鎗斃劉鐵]  
　　法捕房前在敏體尼蔭路拿獲私造炸彈之劉鐵一名由法公堂訊供後解送上海鎭守使署訊辦等情迭誌前報兹經鎭守使署軍法科長訊得該犯劉鐵承認製造炸彈不諱擬處死刑呈由鄭鎭守使核准飭卽執行槍弊故於十八號夜八點三十五分時判將劉鐵一犯綁赴西砲台處决兹將宣布罪狀錄後上海鎭守使鄭爲示論事案　法公堂於本月十七號呈解拿獲私造炸彈圖謀暗殺之匪徒劉鐵一名並抄供單一紙到署當卽交軍法科訊據該犯供認去年六月間在湖北沙洋地方謀判劫掠焚殺蹂躪荆門安陸等處失敗逃滬復與逆黨身海潛等密設機關私造炸彈希圖實行暗殺各等情不諱查該犯劉鐵前在鄂省謀亂失敗已屬倖逃法網乃野心未死仍敢怙惡不悛潛來　地私造炸彈圖擾治安尤屬罪在不赦死猶餘辜應將該犯劉鐵按照軍律治以死刑立予槍斃除執行外爲此示仰軍民人等一體知悉此布 
[杭垣開辦電車之取法]  
　　浙路寗紹大股東朱嚴孫虞諸君以路權讓歸國有股本由部償還擬集股份二十萬元仿上海南市辦法在柿垣清泰門至旗營馬路一帶敷設軌道駛行電車卽借大有利電燈機發行日電沿途　桿均護以水門汀已向滬南電車公司經理陸伯鴻君詳詢一切辦法以便禀請官廳立案籌備進行是亦振興商場之要圖也 
[蘇省出品展覽會紀事（十）（九）]  
　　宣言書之分送江蘇籌備巴拿馬賽會出品協會昨接駐滬美總領事薩門司君函送巴拿馬河成大賽會第四五次宣言書共四十張並英文兩紙請爲分送各機關查照該會主任當飭發文牘員遵照辦理矣 
　　事務局之來文赴美各賽品應用對照表及註明書前經北京事務局通函各省協會同時譯繕日昨蘇省協會續接事務局來文已准通融辦理矣 
[浦東又有刦案]  
　　浦東張江栅一帶近數月間盜案迭出本月二十一夜有住居二十一圖西圩之唐中孚家突來頭裏白巾之盜匪四十餘人撞門入内將大小人等盡行綑縛翻箱倒篋搜括一空呼嘯而去計失去銀錢物件等約值洋二百餘元似此盜匪肆横民難安枕所望有地方之責者嚴行緝捕弭患無形則人民受惠多矣 
[請改産銷併徵辦法之臨時會]  
　　　上海商業維持會各業領袖等以江蘇國稅廳籌備處蔣處長飭於七月一號起貨物稅實行産銷併微各業多有反對故於昨日下午三時在南商會開臨時大會各商業及各認稅商家蒞會者共約五六十人先由會長姚紫若君副會長聞蘭亭君報告開會宗旨次將蔣處長頒發之産銷併徵簡章二十四條逐條朗誦次卽宣告國稅廳籌備處將於七月一日實行産銷併徵各業商家因併徵簡章種種苛細難以承認擬與衆商籌議對付方針嗣經議决將所頒各章逐條酌核另訂變通方法與稅務所所長韓君商榷後將通融辦法及章程轉呈蘇省財政廳長察核酌改以恤商情 
[關於清潔事宜之工巡捐局批示]  
　　上海工巡捐總局朱局長昨日發邮批示照錄於下 
　　承辦中西區清潔莊泉生禀請辭退由批據禀已悉議商人承辦中西區清潔認捐以一年爲限限内應負完全責任何得藉詞圖卸前據圖董張汀芝等以該承辦人出立推據歸圖董接辦等清來局具禀當經嚴詞批斥傳知該承辦人遵照定章認眞辦理在案該承辦人猶未寓目耶着即將應繳捐欵趕速繳清不得藉詞蒂欠致千未便切切此批 
　　圖董奚元良等禀請另舉中西區清潔所經理由批禀悉中西區清潔認捐經前市政廳核准委任莊泉生承辦一年限内應由該承辦人擔負完全責任如果辦理不善本總局自有權衡亦母庸該圖董越爼代謀所請另舉經理之處着不准行此批 
　　商人張雲記禀請承辦中西區清潔由批禀及節略均悉查莊泉生承辦中西區清潔認捐期限尚未届滿所請應母庸議此批 
　　商人徐森記禀請承辦中西區清潔由批禀悉中西區清潔認捐應俟原承辦人限期届滿察看情形分别核辦所請應母庸議此批 
[各商家請修道路]  
　　南市各處道路久未修築現因連日大雨致積水成潦行　呌苦各業商家目擊情　以從前市政廳自治機關未取消以前道路時常修築街衢坦平迨自工巡捐局接辦以來從未修理以致街道日見低窪非大加修築必將積水没踝阻碍商業誠非淺　爰特公同具呈工巡捐總局朱局長請速勘明知照工程處撥工按段開修以興商務 
[警餉暫緩發給]  
　　淞滬警察現在閘北組設總廳并擬將　南警察分廳裁併一切正在變更時代所有　界六月份餉銀聞歸閘北警察總廳核發惟六月上半月之餉刻已逾給發之期曾經崔分廳長知會各區警察署謂未奉省中頒發一時無從籌欵代撥須暫緩給　云云嗣悉各長警多籍隷北省寄居客地一旦領餉延擱必致開支竭厥籌措無由是以向各該上級警官請籌欵代給不知該上級能否照准也 
[安排新到騎兵之駐所]  
　　北洋陸軍第四師楊師長前日接天津馬廠留駐軍隊司令陳君來電謂奉令飭調騎砲兵一團添防上海等因業巳先挑騎兵一營於十七號由津起　乘津浦車南下准十九號可抵浦口二十號抵滬請派兵輪至吳淞招接等因昨由楊師長派剿湖兵輪於二十號駛往吳淞迎接一面飭第七旅滅旅長將炮隊營舊址所駐之砲隊二連移往三十七團舊址新營房内駐防俾新到之騎兵一營駐紥在砲隊營内以增滬地兵力 
[法庭因水停訊]  
　　前信成銀行倩代訴律師秦聯奎在上海地方審判廳控沈桂山奚俊英顧霖周等抵欵逾期請求催贖一案曾由該聽定期本月十九號（即昨日）開庭辯論昨日午後在案人証均各到廳候示旋經廳長飭吏傳諭謂昨今兩日天雨連綿法庭滿地積水無可容足　候再行定期集審於是各當事人咸遵諭而去 
[吳前知事往日本游歴]  
　　前上海縣知事吳馨因赴日本東京游歴並賙查實業參觀該國大正博覽會昨特具函駐滬交涉員署請給讓照並請轉達駐日陸公使查照保護當經該署照准聞吳君定今日星期六乘　船會社筑前丸放洋云 
[和尚妻訴追廟産單據之笑柄]  
　　昨報紀婦人周陳氏在地方審判廳控葛陳氏匿單不還一案前日經袁廳長飭吏往傳一干人証來廳候訊午後由董永昌推事官特開民庭審訊原皆律師盧尚同因病不到參加人僧法空延律師沈豫善到堂代表被告亦延秦聯奎律師爲之辯護先據周陳氏投案供訴前情請求追還即據秦律師起而言曰查西門外打鐵浜蓮池菴原爲葛陳氏之業産此次忽有周陳氏自稱係巳故該菴僧人仁法之奏訴葛陳氏竊單且又串通僧人法空爲參加人帮控揀敝律師主張和尚不能娶妻周陳氏無原告資格云云沈律師亦贊成之遂由董推事官宣告辯論終結候送逹判詞 
[誘騙愚民財物之可惡]  
　　老婦陶戴氏吕王氏與陶三吕五等在龔家宅地方租賃房屋合開佛店誑　有大仙附身能醫治疑難百病并代人消灾除厄　釋冤　遍發傳單誘惑愚民哄騙財物經二區二分署查悉將陶吕等一干人逮捕到案解送　廳司法科押候嚴辦 
[緝獲串攫日婦鈔票之逃匪]  
　　匪人　小三子於去秋與已經判押西牢二年之孫廣才周寳林等　虹口　路串　日本婦人鈔票逃匿捕房緝拿未獲兹忽潛來租界匿居天潼路某小客棧被美捕房包探查獲昨晨將林解送公共公堂請究王襄讞會同英領康若略詰一過判林押候照會日領　廨便審 
[欺騙案証據不足]  
　　五福弄協和成號主夏同瑞及同弄某號主盧定官被通州人王文錦在南市十六舖悅賓樓旅館内虚設協秦祥字號以支悅賓樓旅館等之滑頭支票騙去值洋三千二百五十八元之本廠布一千二百六十疋届期避匿不付嗣將王尋獲扭控老閘捕房捕頭飭探朱阿巧協同西探考爾查得所騙之布在城内某當舖質洋一千五百餘元吞用故由原告備齊當本將布吊存捕房失經將王解送公共公堂訊供判交五千元人洋並保祗因無保飭令還押捕房候傳齊人証復訊在案前日午後由捕將王解請復訊先由夏盧兩原告相繼上堂將被騙並所付支票届期收取無着向追避匿以及尋獲扭訴捕房各節詳細供明並延律師代表請 
 
 
 

Page 11

 
 
究質之被告亦延律師到堂代辯並據供稱前項布疋係替人代辦祗因不合消路擬向原告退換是以所付支票到期未付惟因待欵孔亟經濟困難故將布暫當應急實係生意往來不敢欺騙云云復經悅賓樓旅館主曹錫和上堂供明前項支票不過由客人托爲代解故須先期將欵交來方能照解云云聶襄讞核供商之美領柏君以原告所控欺騙證據不足遂判將刑事案註銷被告改交三千五百元人洋並保如無保改押本廨民事待審所仰原告於一星期内補禀歸民事案訊理如原告逾期不來起訴卽將被告開釋 
[候查木作場抵欠]  
　　陳松茂楊愛芳前投法公堂控木作頭徐清濤托荐造屋工程短給酬勞銀一百七十兩立有憑據向索不交求追等情奉判交保無保押追在案昨又提訊徐供工程虧本甚大無力再給酬勞銀兩陳等投稱徐在青浦縣有大作場一處並非無力有意抗交求恩嚴追判徐還押着原告補詞到案候移文青浦縣署查封該作場備抵 
[查明被告産業再訊]  
　　王采章不理結欠史悠鳳往來銀一千餘兩被控公共公廨於前晚傳訊原告投案求追質之被告認欠屬實惟因實在無力求請寛限料理云云王襄讞核供即與觀審西官英卓副領事判被告照原告所控之數交人銀並保仰原告查明被告有無産業禀候核奪 
[失物理應賠償]  
　　住居徐家匯路三號之某洋人因出店秦福根失去脚踏車上零件扣除工洋五元秦心不甘服投英臬司署控告該署以事甚細微函致該洋人照數算給該洋人以秦無理取閙報請捕房於昨將秦傳案訊明以失物理應賠償以後不准吵閙判秦開釋 
[楊介人先押六月]  
　　楊介人租開歌舞臺戲園虧欠房租巨欵並不還司帳金仰峯等押櫃洋銀共計六七千元被控法公堂楊供因各股東不交虧本銀兩在審判廳具控俟追出作抵奉判押追後房東延福履理律師投稱各股東已交銀數千兩存在廳署請移回抵欠中西官准予函致該廳將銀移廨備抵旋接覆函各股東所交之銀已被楊介人之子領去奉判飭提楊子訊追各情迭見前報兹因楊子已逃故又提楊詰問楊供商人在押兒子所爲之事實不串通求宥聶讞員以楊不應欺騙公堂着先行管押六個月期滿再行核辦 
[情同放鴿]  
　　浦東鄕人顧金　於上月間由郁寳大陸楊氏作中出洋七十元買陸桂堂之妻賈氏爲室詎該氏於翌日卽乘間脫逃顧遂向郁理論前日由郁在閘北尋見陸桂堂夫婦遂以串放白鴿爲詞扭控二區一分署解送　　司法科預訊一過判移地方檢廳究辦 
[烟妓拉客]  
　　捕房解花烟間鴇婦王李氏李黄氏龜子李桂祥等至法公堂禀稱李氏等均縱令烟妓在途拉客有違定章拘案請究李氏等同供妓女新來上海不知定章以致誤犯求宥判各罰洋三元充公 
[茶館聚賭]  
　　北浙江路老垃圾橋堍八百四十七八號門牌茶館内因聚賭抽頭被美捕房捕頭偵悉於前日派探前往拿獲賭徒朱生泉羅文炳王炳生許金英顧四法龔奎郎陳阿二薛阿六等十餘人連同賭具一併帶入捕房事各存洋保出昨經公共公堂傳案訊明以朱生泉未到着將　洋充公餘人各罰洋一元賭具銷燬並着飭傳該茶館主陳阿四　案　究 
[寰球學生會夜舘暑假]  
　　寰球中國學生會夜館於今日晚八時爲暑假放學開會請范源廉先生主席并請王正廷君余日章君演說留心學務者盍往聽之 
[尚賢堂演講清眞敎理]  
　　回族爲中華五族之一其宗敎思想較各敎爲尤重本埠寳昌路尚賢堂對於宗敎向持聯合主義明日（二十一日）又值該堂星期會開會之期聞定於下午四時半由回敎阿衡馬崑山君演說清眞敎理之有益於人世本埠回敎中人數亦不鮮想往聆者必佔多數也 
[德副領事因病逝世]  
　　庽滬德副領事卜德樂君因患病在公濟西醫院醫治無效於昨晨六時逝世至午後五時棺殮當將靈柩舁送泥城外西國墳山安塟 
[公共公堂瑣案]  
　　駁船戸沈明山控小翻戲紀光來（即小九子）混名猪八戒以囑運松柴爲由被騙洋十九元由廨訊供判紀押查在案昨晨由廨復訊校告繳洋十四元求釋中西官以其不應欺騙着押兩禮拜繳案之洋給原告具領 
　　德商順利洋行控協和順　主夏同壽不理定貨虧銀一萬零六百廿二兩又老大房茶食店控蔡仲明又劉王氏控劉氏又嚴胡氏控嚴　興均不理欠欵　案昨由捕房將被告各人傳案請示奉判分别交保候訊 
　　探夥徐榮生朱來生欠過犯陳天生賭錢一千八百文陳向索不還前日在寳興路華租交界處爭執被美捕房四百零三號印捕查見一併拘入捕房昨解公堂請究經中西官研訊一過判均押候查明訊究 
　　陸杏生王阿福王和尚馮銀生等在成都路串竊馬士杰家衣物由捕拘案訊實判各押一月期滿帶堂再核在案昨日届期由捕房將陸等解案請示判仍帶回捕房着於下禮拜一解堂再核　　九江路三十二號居婦葉應氏私售燈吃且多堆稻草違章被總巡捕房四號副捕頭查獲昨將該婦連同烟具拘送公堂請究經中西官訊明判劉氏罰洋三十元充　烟具銷燬 
　　木作頭施金狗在滬西麥特赫路造屋不照工部局定章且多堆垃圾有碍衞生被工部局西人查悉於昨知照捕房將施傳至公堂訊明判罰洋五元充公示　 
　　陶原川戴蘇氏控金寳生竊取橡皮消贓與石銀祥石寳生等情昨由捕房將金與兩石一併拘解公堂訊阴判兩石開釋金押西牢半年贓交原告領回 
　　趙根根控邱國法在南京路摸竊袋内現洋七元九角等情昨晨由探將邱拘解公堂訊據供稱在地上拾得中西官以既拾得亦應報告捕房不應私匿不報着押一禮拜示儆 
　　石阿瑞在浦東刀傷顏乾坤避匿虹口前日經顏妻尋獲扭控捕房昨解公堂請究顏妻偕浦東警署偵探投訴前情求究中西官會裔之下以事出浦東判石交來警帶回歸案訊辦 
[介紹新刋]  
　　棋盤街中華圖書館小說週刋（禮拜六）本擬用彩畫封面其第一第二兩期因付印怱促改用一色銅版今第三期亦巳出版封面印一彩畫女郎倩妝嬌好栩栩欲活其中所刋小說尤新奇可愛昨承惠贈四册書比誌謝并介紹於愛讀小說者 
　　神州醫藥學報第二年第六册業已版學說精細醫案詳明昨承惠贈一册特爲介紹 
雜評三字 
[招撫與搜捕]  
　　招撫與搜捕非可同時並進者也何則招撫欲人來搜捕欲人去二者並行是猶以矛攻盾耳且招撫自招撫而搜捕自搜捕彼之既應招撫而來者必復因懼搜捕而去是非特不能取信於人而益取怨於人矣烏乎可哉今陸軍遣撫調查所既巳開誠布公從事招撫矣吾不知滬上偵探家其將放寛一步以待其來乎抑仍網羅密布以伺其後乎是亦頗堪注意之事也 
來函 
[介紹渡邊醫院]  
　　渡邊久作先生日醫兼美國醫學博士也精内外科以及耳鼻咽喉科婦人科産科花柳病科特創渡邊醫院於虹口崑山路先生又設醫學補修科於日本基督敎青年會出其平生學力薰陶我國同胞使醫藥界之進步有加無已是其熱心尤不可及也故特爲一言以介紹於同胞云門弟子中國自新醫院醫生張紹修謹識 
[青年新劇練習社來函]  
　　頃讀貴報新聞欄内載有華安坊第二弄第一家糾人學習新劇竟於前晚起在家開演歛錢等因查本社自開辦至今迄已三閱月内容整肅并無游戲取資舉動警局并無干涉之明文想係貴報訪員傳聞之誤尚乞更正爲幸青年新劇練習社緘 
[蘇州楊宅來函]  
　　啓者閱貴報六月十三日蘇州通信一則述楊紳家竊案已獲藍磁表一件云云按此表因要修理放在廳西書室案内抽斗三月十八日耿松山來蘇望女姨太自取付修即存樓上臥房松山臨行前向借隨於五月一日清晨離蘇回寗是日家主入書室如常二日之丑寅時有穿窬自磚牆跳入後圃連挖二穴徑到廳堂扭斷書室廣鎖將案桌抽斗内物一捲而空最貴者金剛鑽金約指奇楠十八子金表練玉表六朝造像及餘物衣服計三十餘種當報本區履勘並呈報蘇州警察廳在案蒙孫廳長飭員弁嚴緝端節後忽某探弁由寗馳書告見藍表而不言其處家主忽憶本在抽斗亦疑與原報諸物一併被失六月二日江寗偵探數人到耿宅徧翻箱篋僅見此藍磁表並不見他種如果眞相豈失物三十餘種無一露現者三日松山奔至蘇州申訴家主好言慰遣且曰卽當書纒錯理由函逹孫廳長並請移文江寗王廳長將耿案取消是取消者乃枝節之江寗耿案非蘇州竊案也豈可影射牽混至貴報内稱罰俸攤賠云云罰俸一事自是警章未便與聞至攤賠一事既未風聞料想萬無是令家主一視同仁讀之駭異或訪事人誤聽之故不得不特爲伸白耳楊星使第華升謹述 
[潘石樵龔文成來函]  
　　前閱貴報六月十三日蘇州通信欄内楊紳宅失竊查得藍磁表云云此表嗣由楊紳查究實係其妾借與乃父佩用並非竊贓特此申明仍請卽登貴報來函欄内爲荷潘石樵龔文成特告 
 
 
 

Page 12

 
 
   
 
 

Page 13

 
 
   
 
 

Page 14

 
 
游戲文章 
自由談 
[屁學（再續）] [  老范]  
　　屁對有物理學家研究植物學有得乃出一聯曰香花弗甚紅紅花弗甚香致瑰開花亦紅亦香屁學家一見即對出曰響屁不大臭臭屁不大響說話放屁又臭以響 
　　屁詩評曾見一人作打油詩詩筆極不佳後有評語曰氣味頗似劍南初訝其不相似繼爲恍然悟劍南者放翁也放翁者指此翁爲放屁也評語可謂虐謔矣又相傳某名士到一名勝地見壁上題詩甚多乃題其後曰昔年不見詩人而今見詩人丈二長不是詩人長丈二如何放屁在高牆又有人題其後曰放屁在高牆如何牆不倒那邊亦有詩故而抵住了此皆詆詩爲屁也又曾見財神廟題壁詩黑而趙玄壇底下騎隻護旁注曰護虎聲也續題者加上兩句如此題壁詩弗如放個布旁注曰布屁聲也屁聲亦入時奇哉 
　　屁文評文評分放狗屁狗放屁放屁狗爲三等盡人皆知而鄙人所聞較詳試詳述而剖辯之前清學政考試必延幕客襄校有某學政延一老幕友閱文老幕友就一卷批出放狗屁三字爲學政所見覺得蠢俗心殊不慊也乃微諷之曰此卷雖不佳亦何至於此幕友瞿然曰吾本以此卷爲最好置諸高等故批放狗屁也問高等既批此次等三等又將何批答曰次等吾批狗放屁三等吾批放屁狗惟高等則批放狗屁蓋放狗屁者猶認其爲人也但是人而放屁耳而其所放出之屁細細辨其臭味乃是狗屁次等批狗放屁則直不認爲人而認爲狗矣而於狗下附加放屁二字可見此狗是偶然放屁平日容或有不放屁之時至於三等批放屁狗以放屁二字加於狗之上此狗專以放屁得名竟無時無刻不放屁矣此乃狗種中之尤劣者也吾評文向不苟且而於狗之放屁則辨之尤詳學政乃大笑而去 
　　屁學家之定評屁學家述屁學如右屁尚不止於此他日再放可乎吾談屁學科必有詆吾爲逐臭之夫者甚且亦嘲吾爲放屁狗杲然則大佳狗非惡名也孔子聖人也司馬遷尊聖者也其撰孔子世家曾說孔子爲茫茫然如喪家之狗謝疊山高人也所傳却聘書有曰呼我爲牛者應之以爲牛呼我爲馬者應之以爲馬蓋悠悠之口聽諸人而由由與偕不自失吾今紹疊山之意而轉一語曰呼我　狗者應之以爲狗（四） 
[瓶甏罐頭齋筆記] [  警衆]  
　　愛而近路某成衣舖懸有一牌上寫大漢明服四字不知何解某甲蘇州人不會識字而善說字一日見一一字說曰歸格人勒朶困覺哉後又見一眩字又說曰歸格朋友困醒仔側起來吃西瓜子哉 
　　上海某先生初喪其妻若子親夫親爺哭之甚慟忽門前有喊　　球油條聲其子意欲購食哭不輟聲卽連下哭曰親娘呀吾要買油條來吃呀其妻哭中答曰吾個好妮子呀耐搭吾帶兩個蔴球來呀（四） 
[無題嵌用女伶名] [  佐彤]  
　　舞衣飄下（紫雲）輕桃正含葩李（秀英）滄海（珍珠）明似涙高岡（美玉）粹無聲非因（文艶）能銷福除却（春恒）不算情天上（長庚）樓上月一年幾見（曉峰）晴（四） 
[滑稽時評倣六月十一日冷君評匪官] [  太和]  
　　官今日中國之特産也任官各國所不免而中國不然中國之官解釋不一然而以近時現狀論則恃有奥援挾有八行可以剝人民可以媚政府者官之謂也 
　　夫擾亂時代易於得官平和時代難以得官何則擾亂時代聚多數之偉人梟桀人得一位置而官吏成矣平和時代聚多數之猾吏刁紳而不能人得一任命官吏不能成也蓋長官之密薦濫保由政府取締之賄賂之取與授受由政府取締之故官不易得任命也不得任命故雖具有智略不能明目張膽剝人民媚政府而成爲官也 
　　然而中國今日其對於長官之密薦濫保也賄賂之取與授受也亦皆由政府取締之也然而具有智略之官則咸安富尊榮焉剝人民媚政府而甘心亡國焉此其任命果何自而來耶酬庸報德者十之一而得之私人請託者十之九也蓋政府以任命委私人而私人復以之與官其之之法或由徇情或由私售或且以私人要求而成官此官之所以多也故推究官之所由來不愼重任命以除其原官終無絶獘之日也治官者其亦能知此意否（四） 
尊聞閣詞選 
[南歌子] [  天虚我生]  
　　柳葉顰眉黛桃花襯臉霞剛剛睡穩驚他吩咐鬟兒廉外走輕些睡起雙鬟　羅衾半體庶腰肢無力倚人斜笑索檀奴親手遞杯茶 
[又]  
　　嫁去敎郎愛歸來阿母誇和卿不是别人家爲甚人前稱我總稱他膚色瑩如玉妝成艶若霞同心髻子綰雙丫要與郎肩相並照菱花 
劇談 
[錯姻緣] [  純根]  
　　十七晚民鳴所演之錯姻緣天虚我生爲松江孤兒院籌欵而作也天虚我生之劇本固足傾動一時然而此夜觀者聯　蒞止坐無餘隙大半抱有救濟孤兒之熱誠而來也洎乎劇終孤兒登臺叩謝代表陳說苦衷諸兒皆涙下四坐凄然動容相率解囊銀圓紙幣紛擲臺上如雹頃刻而集百數十元又有某君者慨然認捐常年費五十元又有美國力士二人因慈善事業故登場獻藝爲助餘興嗚呼盛哉十室之邑必有忠信上海雖爲澆風薄俗之颧而仁厚士亦自有在如前述諸君吾爲之歡喜贊歎不止矣 
　　民嗚諸藝員不乏學藝兼長之士故所爲戲多令人觀之滿意惟錯姻緣劇爲時所迫事前不及預觀劇本祗於前一夜由編輯部摘示幕表略語大概故說白舉動全出諸藝員獨運　心質之天虚我生原本不盡符合也觀者諸君當加諒焉 
　　孤雁飾柏公子頗能表示窘狀在法庭聞律師言涉母死事即驚痛掩泣此等處常人最易疎忽足見孤雁細心 
　　雙宜之莫碧桂可謂窮形盡相尤妙在劍魂飾其母醜態相仿酷似母女 
　　則民之本家老爺天然一副辦喪事面孔與化佛老拙無用之莫員外相映成趣 
　　天影之樂女士姿態流麗中露英爽氣恰合身分潤身飾其父景明又誠懇又慈愛又牢騷又將順眞是好老子 
　　無爲之萬律師在法庭頗能侃侃而談惟求婚一幕微欠温存態度 
　　詠馥之媒婆天呆之偵探均爲卑鄙齪齷社會寫照非多材多藝者不辦 
　　明日當以天虚我生原本揭載以餉自由談同人亦使是夜觀劇者得以所見與劇本相比對也 
小說 
[俠情小說北美婦（十）（五）（美人柏列希著）] [  是吾譯]  
　　其時臺上復行跳舞音樂大奏隊長乘此攀登而上自念李將軍付託之事目的已逹刻下所最注意者卽與勃來納夫人一面觀其跳舞彭　體小玲瓏較隊長敏捷巳相去數丈矣烟突中昏黑不可辨物惟聽其爬抓聲愈上愈遠烟煤簌簌而下彭搿仍悠然自得口唱勿忌隊長曰汝何疎忽乃爾如被聞生命不保矣吾不能再登因此問甚狹隘不容吾身出也彭搿曰然則奈何隊長不答專意考察其地位問彭搿曰汝知此屋若干高曰三層而加以屋頂小室也隊長曰今巳達幾何高度矣曰不過三層之半耳蓋此處又見火爐與第一層相彷也隊長即屈身火爐洞口量其廣濶謂彭搿曰吾將由火爐口匍匐而出恐吾再攀十步四肢將麻木不仁矣汝能攀至其巓否彭搿曰吾能之汝盍同登即麻木可堅忍也隊長曰否汝自登勿顧我二人中須有一人生達李將軍者汝從屋頂而越以速爲貴如吾被拘則汝亦得脫矣彭搿依其言而去隊長聽其攀登聲甚輕緩知口處狹隘不易進行也少頃寂然無聲知彭搿已離屋頂矣隊長乃謀出此火爐口卽匍匐作蛇行狀甚艱苦久之始出房内昏黑隊長徐步摸索知係臥室因手觸床架也不數武有一帳幃以手推之開微見廳事毗連亦無燈火幸門半啓流入微光跳舞會之步履聲閒譚聲音樂聲均甚清楚隊長又還至臥室見床内無人趨至窗邊見一烏木寫字擡上有數紙亂置旁一椅能旋轉牆上掛衣一襲似久無人居者隊長卽輕步趨廳事至門外從窗隙下望遥見跳舞臺人聲鼎沸座爲之滿後來者無容足地隊長仍卽退入暗思從此下樓混入跳舞場則身上所穿之灰色軍衣立即敗露如待跳舞畢則時太晚不能於黎明前出此同盟軍線則吾所欲傳於李將軍之密信仍歸無用又繞至後窗向外一望見巡邏隊星羅棋布心甚焦灼仍退歸就坐忽見椅背有衣堆置視之乃砲隊總兵之軍服也色樣時新面有紅邊旁綴金辫私計穿此服飾冒充總兵出境易如反掌惟血列騰勃來納克登三人均巳識予必被窺破然逆料彼等此時未返所慮者如遇此衣之主人則頃刻敗露正躊躇間偶見檯上一紙畵有（命克勃生總兵帶領砲隊速越開五特未嶺告知副參將拿兒同時將該營出發此令限今晚五句鐘即行）隊長乃知總兵此衣安放在外本擬晚問穿之而觀跳舞者適奉此令即穿平時常服而去也隊長即將此衣穿之又在室隅尋獲佩刀裝　對鏡自照喜曰此眞天賜哉惟滿面烟煤形如鬼魅即就室隅盥器用水洗去洗畢欲行忽念途中如有人　吾姓氏如何答覆乃以格上數紙細視一通見一紙爲砲隊職員名單强記其半以便隨時更換既而下樓至跳舞場由大門進門旁一將　即起立讓路此將校穿軍服亦砲隊也衣有副隊長標記衞隊長即稱之曰副隊長汝如血列騰將軍及其從者至界線察勘已否回營副隊長曰未也衞隊長曰吾意此時當返矣觀汝軍服係屬吾營不識汝在何隊對曰在皮字牛乎及社第五隊衞隊長曰搿脫思畔之戰汝在役否對曰吾第一次出戰在三密納而嶺其他未曾預戰也隊長頷首告别從容登梯進所過之處兵士肅立致敬隊長喜甚思若以此事歸告李將軍將捧腹不止也 
了青追悼會 
[輓了青] [  酒丐]  
　　不愛功名不愛錢平生筆墨是因緣再來若墮輪廻刧少占才華自永年 
　　同將小影入新編噩耗傳來更愴然喚起會中諸作手大家揮涙哭詞仙 
[輓徐了青先生] [  南昌扶風女史貞卿]  
　　寒江日暮墮文星觸目空悲舊爪痕題柳生前陪道藴繡花窗下寫天孫細君莫逆爲知己益友神交有鈍根逝去情緣猶未了騷壇剪紙爲招魂 
　　斯人夙慧誰能匹天上徵文少此才霧散鸞離緣未了雲飛鶴馭不重來空閨悽絶吟詩伴舊鏡抛殘錦瑟哀更有膝前小兒女思親有涙已盈腮 
[敬悼徐了青先生] [  桐體]  
　　神馳城北兩三年屈賈文章實可憐流水絶音終渺渺殘書遺恨自綿綿文人應有來生福塵世猶畱不了緣今日悼君還藉慰悠悠悵望海雲邊 
[又集唐兩絶]  
　　世上虚名好是閒東來紫氣滿函關桃花盡日隨流水詩卷長留天地間 
　　朝朝分散敬亭秋日日悲看水獨流屈平詞賦懸日月白雲一片去悠悠 
[又輓聯一副]  
　　登樓解榻悄悄無人文藻長留空有涙把劍覓君茫茫何處林花落盡不勝愁 
[哭了青] [  豁公]  
　　潦倒名場四十年差强人意是文傳劇憐病榻彌留際遺恨猶爲不了緣（所箸不了緣說部尚未完稿頻死引以爲恨且伉儷情深一期撤手亦不了緣也） 
　　箸作等身自擅名當今誰得似先生傷心有德偏無壽從此吟壇少一人（了青素躭吟咏所作倦游草等詩久爲江表人士所傳誦） 
　　畢生彈　未逢時古道知音究屬誰知否申江塵幃裏有人含涙覓遺詩（鈍根君擬將了青遺稿彚付棗梨現正從事搜集） 
　　當年高唱大江東慷慨無慚蘇髯公文采風流今已矣傷心豈獨是親朋 
[輓了青先生] [  莽漢]  
　　先生去矣留者重文宇姻緣是眞不了魂歸來兮看　許名流哀悼巳足千秋 
 
 
 

Page 15

 
 
   
 
 

Page 16

 
 
   
 
