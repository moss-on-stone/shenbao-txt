# 1907 - 346 - 4912453

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　八月二十日奉 
　　上諭我朝以武功定天下從前各省分設駐防原爲綏靖彊城起見迨承平旣久習爲游惰慢耗口糧而生齒滋煩衣食艱窘徒恃累代豢養之恩不習四民謀生之業亟應另籌生司各自食其力著各省督撫會同各將軍都統等查駐防旗數日先儘該駐防原有馬廠莊田各產業妥擬章程分劃區域計口授地責令耕種其本無馬廠莊　　　　　　　　　　 
田曁有廠田而不安插在飭令各地方官於駐防附近州縣俟農隙時各以時價分購地畝每年約按旗丁十分之一或十數分之一授給領種遂漸推擴世世執業嚴禁典售而以所授田畝之數爲裁撤口糧之準裁停之餉另欵存儲聽候撥用該旗丁歸農以後所有丁糧詞訟統歸有司治理一切與齊民無異至田畝之腴瘠價值之低昂　　　　　　　　 
各省亦有不同但以足敷養瞻爲度一面仍將各項實業教育事　　　　　 
宜依限認眞分别籌辦以廣旗丁謀生之計其授田之始應需廬舍隄　　　　　 
堰曁農具牛種等項並開辦實業各經費准由裁停存餉内核實奏請　　　　　 
酌量協濟並著各將軍督撫等破除情面實力奉行不得任聽　　　　　　　 
協叅佐領各員挾持私見阻撓大計先由度支部　　　　　　　　　　　　 
迅籌實在的欵以備撥發勿稍諉誤期於化除畛域共作國民用付朝廷一視同仁之至意欽此 
[宮門抄]  
　　八月二十日召見軍機蔣廷楨楊士琦　　 
論說 
[論責任内閣不能成立之由（還）]  
　　各立憲國。必先有議會監督制而後有内閣獨立制。有内閣獨立制。而後有大臣責任制。責任云者。由人民約束政府而成。非能突然產出者也。　年内閣草案。議設總理大臣。左右副大臣。已不合立憲國責任制度。然而軍機併入内閣。編制形式。固尙有責任内閣之空名者存也。近來袁張入京。中央政府。屢有組織新内閣之。議蚩蚩人民。將謂責任制度。今後必有成立之希望。顧吾讀政務處覆奏兩摺。其於袁軍機之請建政府。則　軍機大臣。各部大臣。皆入閣會議公同取决。其於趙御史之請定責任制度。則云内閣爲行政樞紐。分爲各部。合爲政府。是政務處之措詞。原無反對責任内閣之主義。究之内閣所以負責任之故。茹而不吐。大臣應對於何人而負責任。又不明白宣布。然則政府之用意仍不過稍稍。改變面目。自立于不負責任之地位而已。嗚呼吾國人民。向來不負責任。置國家政治　　　　　　　 
於不問。一旦欲政府驟負責任豈可得哉。豈可得哉。今試探究其不負責任之故。而新内閣之不能成立。可逆億而知之矣。　 
　　一由于編制之未合。也中國之軍機處。其地位與立憲國之内閣相等。立憲國之内閣以國務大臣組織之。日本爲君主立憲制。憲法第五十五條規定之曰國務大臣輔弼君主而任其责。夫僅曰。『任其責。』彼中法學各家。或釋爲對于君主而任其責。或釋爲對於議會而任其。責說雖不同要之内閣統一行政。負全國政治上之責任。固爲人民所公認今會議政務處。既併内閣。而軍機處五六大臣。仍立乎内閣之上。則統一之權破而内阁寗捅任其責耶。　　一由於君威之積。重也。大臣所以負责任者。以君主無責任爲前提。以副署詔勅爲證。明夫責任之關係論者或谓由於輔弼行爲。非由於副署行爲然副署行爲卽爲輔弼行爲之表證一有副署則大臣公布命令實已確定其有擔負責任之道。故大臣之責。雖謂其生自副署可也。今軍機處但有擬旨之例。而無副署之制。卽或擬定諭旨。由軍機處片交各署。不過承上接下。證明其詔勅之眞實。非以證明副署大臣之任其責。也副署之。制未立。此又其不負責任之原因也。　 
　　一由於民權之微弱也大臣責任之最重要者。莫如對於議會之責任。議會監督行政。大臣一有過誤不可不有以質詰之。究其質詰。之結果往往移於特别之裁判由是大臣訴訟與夫大臣彈劾之。制度因此發生。而多數學者。遂確認爲憲法上之責任。故立憲國政府。不敢違法失政。無一毫之放任者。賴有此。制也。中國軍機大臣。違法失政。下無人民之質詰。上無特别之裁判。僅僅恃一都察院。上奏彈劾。每以賤不敵貴。失其監督之効力。而輿論之不表信任者。亦皆置之不顧。若是乎大臣雖被彈劾仍得立於其朝。而肆其專橫之手段也斯又其不負責任之最。大根源也　　 
 
 

Page 4

 
 
責任内閣。不能望之政府者。旣如彼其昭著矣吾。民將昏昏沉沉。長聽政府之。放任。而終焉不顧乎。抑將速結政黨。標示政綱。改造責任政。府爲救國之唯一手。段乎。何去何從。是在吾國民。 
專電 
[電一江西]  
　　（二十日午後二點）南康縣匪徒猖獗十九日焚燬贛州天主教堂　　　　　　　　　　　　 
贛撫瑞鼎帥得報立飭吉安防軍前往彈壓 
[電二江西]  
　　（同日午後五點） 
南康縣莠民焚燬教堂傷神甫一名省中卽派常備　　　　　　 
軍六哨往勦� 
按此電係另一訪員所發與前電互有詳略　 
[電三北京]  
　　（同日午後七點）軍機處擬請簡用岑春煊先電詢病狀復電言尙未稍愈 
[電四北京]  
　　（同上）考試留學生又調襄校四人（一）陳錦濤（二）曹汝霖（三）張奎（四）力鈞 
[電五北京]  
　　（同日午後九點三十分）肅邸運動外任東督徐世昌有復任民政部尙書消息　　　　　　　　　 
緊要新聞 
[憲政館畫一官制之權限北京]  
　　憲政編查館現已訂立章程凡京内各部院衙門及各行省如有新定章程與改變官制及一切改革事宜入奏後均須咨明該館核奪須俟該館議准覆奏請旨始准施行現該館已通咨在京各部院及各省督撫查照矣（酉）　　　 
[慶袁力保楊蓮帥實授北洋北京]  
　　十二日署理直督楊蓮帥召見時兩宮垂詢一切要政奏對頗愜聖懹慶邸曁袁尙書遂力保其才擬俟署理六個月後卽請降旨實授惟張香國頗不滿意於此舉聞於日内當自向兩宮諫阻云（益） 
銅官山礦交涉案文牘彙錄安徽 
[皖撫復駐蕪英領事函]  
　　頃接來函具悉一切銅官山礦約久經作廢麥奎强運機器屢電貴領事請飭禁阻在案貴領事置之不理地方官本　　　　　　 
應照約阻止毫無不合之理至拿押棧主責辦更夫乃地方官自有之主權於麥奎無涉且以中國之官管中國之民貴領事更不必過問商人被竊一節前據該縣禀報情節支離惟念貴國商人素講信義錢財之事諒不誑言當弳批飭该縣嚴行查緝實已盡保護之責總之兩國素敦睦誼未可偏聽一面之詞本部院向來祗知抱守約章此案自有一定辦法斷不受人恫喝也（政） 
[皖撫札蕪湖關道文]  
　　七月二十一日准外務部咨開案查麥奎硬搬機器一事产接二十五二十九日兩電當經照會英使并電復在案茲准英使復稱兩月前據本國蕪湖領事詳准皖撫電稱該案合同作廢請轉飭麥奎停工當飭該領事轉致皖撫以合同并未作廢故難照辦今因皖撫咨報合請咨行皖撫以爲合同作廢决無其事自勿得請飭停工須於開礦之事設法照料并預防紳士違理阻撓致生糾葛之害等因前來查銅官山礦務合同前以退欵作廢迭與英使磋議迄未就範現在各執一詞惟有俟李大臣輿凱約翰商定方有辦法但麥奎屢次滋事有意激生變端以爲藉口之地尤須嚴飭地官隨時彈壓防護以免别生枝節相應咨行查照飭遵再據總稅務司復稱已電知大通副稅務司不得越分干預并飭將此事始末詳爲申報等因合行札飭知照（儀） 
[江督批駁洋商串合購地南京]  
　　江督據滬道禀陳老鼠沙灘地被地販奚朗如出售洋商糾葛爲難請咨部對付等情當奉批示云據詳已悉查高橋沙仔在寶山轄境華商賣買洋人本不能干預乃該洋商於濬浦施工之際勾串華商奚朗如擇要購地二百五十一畝復訂立合同以一百畝酬勞協享洋行餘地出售除歸本外仍提給洋行用金二成實出情理之外現　原告不能管業復欲控追　議用金二萬五千兩旣經該道飭公廨按照時價斷令華商償銀五千兩已屬曲予通融格外體恤該洋商尙不滿意更慫恿領事有詳禀駐京使臣之說察其所爲洵屬無理取閙仍應由道駁拒以免相率效尤併候咨呈外飭部查照繳（妻） 
裕通银號倒虧公欵事要電温州 
[温洲府縣局卡各官禀撫藩電]  
　　甌裕通官銀號執事人史姓猝病故各縣局卡匯解公欵多被壓擱賀道力爲維持並無辦法號東丁立中甌亦毫無佈置各縣局卡向催欵項一味　約旋即回杭瀕行僅至道署並聞呈有存欠淸帳餘公未面但云在杭籌欵應付嗣有函來甌謂欵難　 
 
 

Page 5

 
 
已將家產開單呈明杭甌兩關道派委查明備抵儘先稅項詢之賀道則云委驗禀函未據丁君遞到已電詢上海有劉君派人來温如此時逼令倒闭於彼此公欵無益昨有自滬來甌馮施兩人徑至道署密議外間傳說承接裕通官銀號專管道署海關公欵其餘各衙局公欵槪不預聞復　　 
詢賀道函復馮施兩人係劉道學詢派來請接銀號公欵未淸准接與否尙在未定聞丁氏已將家產禀呈撫憲備抵各欵道署欵亦在内再詢賀道所言公欵專指道署抑統各處而言據復劉道請項官銀號並非接開裕通現從緩議竊思裕通因係官銀號故温處兩郡衙局均與往來今該號東丁立誠立中所欠官欵置之不理運動劉道營求賀道承接銀號有改裕通爲泰豊之說則人言恐非無因各員愁急萬狀公欵無着處分甚重將來恐有身家性命之慮仰乞憲恩可否將丁誠等所有產業一律查封准抵公欵若劉道承接银號須將官欵一律認繳方准接開大局修關能毌上逹幸速示复不勝迫切並求鑒察施行職道壽松卑府綸各縣局員同叩删 
[甌關道賀元彬禀浙撫電]  
　　裕通官銀號虧欠稅欵約十八萬元零現已倒閉乞迅飭該號東丁立誠保人上海信大莊土眉伯從速淸理職道元彬諫（董）按裕通倒閉略誌十八日本報專電 
[續誌萬頃湖暴動詳情]  
　　萬頃湖鄉民因索租暴動一事迭詳前報茲復得該處訪員報告鄉民暴動情形甚悉原函錄左 
[一諸說之紛岐]  
　　鄉民之發難也或謂各公司苛租太甚或謂墾户有意抗租或谓中有匪人煽惑故有是變然此特就近日表面言之而其原因尤不在此 
[一由於公司之設立]  
　　墾局初立之始由局招人領墾官荒繼而各公司源源設立令昔之承召墾局者皆換承召公司墾户不願遂以官力壓制墾户以爲吾輩所費已足領價（官價每畝三元墾局领墾者每畆一元其他小費實不止二元特不知歸於何人耳何以使出吾價者爲主於是旣怨墾局又怨公司此兆亂之原因 
[一由於丈量之減縮]  
　　各公司之立實有基本金者無幾大都隨領隨賣以三元領者以五六元賣之以出賣之欵爲領墾之欵一轉手间利已　　蓰故公司不費一錢能得由數千畝故於官吏之丈量不問其丈尺之縮小雖使百畝之田丈爲三百亦所深願今歲收租之始各墾户遂以此問題與公司爭執此召亂之原因二 
[一由於田户業主之捍格]  
　　湖田現已成熟者約計九萬畝官界佔其大半如周玉山陳劭吾方玉山謝鳳崗翟小軒葉玉笙等多者以萬計少者亦數千畝其雇用管田之伙類皆與佃户毫不聯絡小有事端卽以壓力對付致佃户蓄憤難申此兆亂之原因三有此三因故事機旣動一發遂不可收拾致有强搶葉紳稻穀劫奪巡勇鎗械之事 
[官塲之意見]  
　　查辦委員陳劭吾觀察邑令謝鳳崗均擾從嚴勦捕關道又促雲觀察力主和平 
[最近之情狀]  
　　蕪采營李葆林巡防營張芳韾帶來之兵隊現均駐紥大王廟恐激成變故不敢妄動張於前日率從人親至湖中竭力開導湖民令繳半租湖民已爲感動詎陳劭吾謝鳳崗不以爲然故此舉遂作罷論近日湖民仍聚未散尙無暴動情事惟官塲意見各有不同一時恐未能和平了結也 
淞滬要聞 
[浙撫覆駐滬日領事文（爲高慶堂私運米石事）]  
　　大東公司買辦高慶堂一事本部院於華歷七月十二日至二十六日迭准貴總領事四次來電當於七月十五日至八月初三日奉復四電在案何得云屢次詰問均無確復殊不可解查高慶堂營業犯案及此次拿獲均在内地或華界實緣私運米石把持漕務確有憑據其餘冒捐職銜朦混護照不止一起故特飭員拿解來省訊據供認罰欵取具甘結此皆中國内治自主之權非外人所能干預本部院顧念交情因來電言高慶堂有大東經手事件是以飭令承訊人員於问供後准其暫行保釋乃來文一則曰查辦各節捕風捉影再則曰無中生有强詞周納甚至從前嘉興府之判罰亦指爲辦理悖謬不特代大東爲高慶堂辯護卽高慶堂從前罰辦之案亦代爲辯護須知此係中國治理華人之案新章罰欵例有明條何關大東公司之事耶中國與貴國誼託同洲邦交輯睦去秋大東小輪在南潯一事承貴總領事飭公司與紳商等杯酒解釋當時旅滬湖州寗波紳商稱該公司之深明大體卽本部院亦深佩貴總領事之辦事平允今高慶堂係營私舞弊聲名最壤之人該公司豈有不知乃稱爲體面職商又言其素無怛產何以託之經理是該公司卽有虧損亦其用人失當咎由自取本部院不能承認亦不能困洋行用人卽置另案於不問總之皆我内治之權與商約第十一欵治外法權無涉案情皆在内地拿獲又在華界與租界會審章程又無涉查中日通商行船條約第六欵日本臣民准聽持照前往内地游歷惟在通商口岸有出外游玩地不過華百里期不過五日者無庸請照等語此各國在華約章通例專指洋人出外游玩而言非謂通商口岸之外其區域遠及百里也來文謂通商口岸區域向例以自租界起四周一百里爲界此例向所未聞解說殊欠明確况以洋人出外游玩專條引爲華界拘解華人比例尤有未當本部院不得 
 
 

Page 6

 
 
不照約聲明非好辯也至來文所稱余委員指使家丁索費及途中串通　　　　　　 
幕丁多方威嚇逼勒索賄等情高慶堂在杭就訊時何不當堂指出現在何不自行來杭控告惟旣據列有數目虚實皆應澈究應准高慶堂自行來杭據實呈控以憑另派大員傅集當面質對如果屬實定將該委員究辦决不寛貸此爲證明案情塌見斷無令高慶堂爲難化錢之處高慶堂如在大東公司希傳諭知之如此秉公核辦本部院自謂於貴總領事素有睦誼並無所謂前嫌也（秋） 
[滬道請结蘇路採石案]  
　　滬道函至松江府戚太守略謂奉督憲函諭蘇路公司采石事好在試藥平穩鄉民已無異言旣能逹公司開采目的全案不難收朿並將來往函稿抄寄飭令查明來函所稱及答復各節督飭印委秉公查辦尋譯公司函意緝獲滋事人犯不願深究係顧全桑梓起見祇以犯甫獲案即聞預備取保致啓疑　究竟該犯等供词若何曾否分别澈究未據具報張紳葆培所受虧損請飭伊叔張汝礪賠償並罰资充公一節如果前次鄉民暴動實由張紳汝礪聳恿所致照此辦法尙不爲過此層應卽會委敊縣確切訊明酌斷以昭折服其揑名迭上禀電之人亦應澈查併究云（恥） 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
　　籠絡之手段（爵賞） 
專件 
[沈家本調查日本監獄情形淸單] 　　第十七衛生在監囚徒若疾病死亡之數過多則監獄適成爲一種死刑塲名爲執行自由弄之地實则成爲執死刑或體刑之地失監獄之性質矣近來各國從事監獄改良其最著之成效在監死亡及疾病之數减於昔日所以然者以注意各種衛生也夫監獄縱令注意衛生而於無形之間身體常受影響據德之博士貝魯調查盬獄死亡疾病之此例較社會良民盈溢之數約差一倍而社會總括耄稚監獄俱屬强健之人又博士莫格爾調查盬獄死亡之數每年平均計千分之三十一此實限於生活之狀態有非人力所能挽救者果能以人力圖挽救非特爲人道之義務且爲維持自由刑本體之法理的任務也 
　　衛生之宜注意者不外衣食住三項一曰食食關係於人類之生活第一宜分量適均第三宜選擇性質二者以能保持普通勞動者之健康爲標準性質以有營養之効力爲主約區爲三類一蛋白質二脂肪質三澱粉質皆日用不可缺者然過與不及皆非所宜據衛生家之計算普通之健康體量七十五基羅克蘭姻者（約百十餘斤）若從事普通之勞動其每日所必須營養分蛋白質百十七克蘭姻至百十八克蘭姻脂肪質五十克蘭姻澱粉質五百克蘭姻（克蘭姻者基羅克蘭姻千分之之一）不及此分量則不足以維持其健康日本普通體量减於泰西約五十五至五十七基羅克蘭姻食物所須之營養分脂肪質三十克蘭姻澱粉質二百四十克蘭姻蛋白質百克蘭姻中國人體量位於歐洲與日本之间以者之加减爲比例不難推測而知也蛋白質者邓卵中之白但含有此質者不僅卵類其他肉類中亦有之脂肪質者即油質分動物脂肪植物脂肪動物脂肪如豚油牛油等是植物脂肪如萊油麻油等是澱粉質乃植物中之米麥類皆是三者各定分析表欲求其質若干不難據表而索其中復分健康食病食二種健康食者乃給普通健康之人者病食者視其疾病酌量給與較健康食精良而稍費二曰衣指服及其他附屬品而言按各國獄制均使囚人著用一定衣服在昔日所以示辱俾顯異於普通之良民目便於逃亡逮捕今日之目的則在守規律猶如軍隊之有一定衣制而藉此被服以保兵隊之紀律也衣服制限須應季節寒燠得宜身體虚弱或疾病及老邁者酌量增加弄事被告人之衣服可令自備歐洲各國绋同若不潔或不適季節時監獄酌量貸與三日住住指獄房寢具及其他附屬之雜品而言首宜淸潔淸潔者即掃除洗濯之謂行之得宜能補食物被服之缺點與衛生大有關係也（仍未完） 
分類新聞 
政界 
[江督批飭暫定所長監督階級南京] 　　江督端午帥批憲兵練習所詳請明示所長監督階級云查所長旣係司令官兼充司令官職同正參領照章監督應歸所長節制自無同一階級之理乃朱光奎以甫經畢業之生充當監督輙欲以正參領自居與所長并列實屬意氣用事不學無術應卽申斥惟各項階級現尙無定章可循自應定一暫行章程以示限制而免陵躐嗣後所長仍爲中等第一級監督卽定爲中學第二級仰 
 
 

Page 11

 
 
卽遵照（宮） 
[批駁禀請緩運賑米南昌]  
　　贛省雨澤稀少米價漸昂近更　江蘇採辦賑米十萬石價尤増漲現由紳士禀請緩辦奉藩司批示云查近來雨澤愆期晚稻雜糧並有被旱之區幸早收頗豐現辦中米每石僅錢五串以内不致如來禀所稱斗粟需值六七百文惟江省地方貧苦即此已屬貴價應否禁止商運出口旣據徑禀應候撫憲批示遵行主蘇省派員來江採辦平糶米十萬石已奉諭旨允准仍應照數辦運不得率請展緩著卽知照（孟） 
[甬道蒞任寗波]  
　　新任寗弨台道張觀察鴻順日前在省接印後　　　　　　　　　　 
卽于十九日由省起節來甬蒞任（行） 
[鄂督奏保會審委員已准漢口]  
　　漢口各國租界會審審公堂委員吳曉汀大令辦理斯差已歷三年經前鄂督張中堂於奏保俟補缺後以知州用業已奉旨允准矣（新） 
[揚府總辦巡警揚州]  
　　揚郡巡警總辦黎雨生分轉屢請辭職茲運司趙都轉以新任楊府嵩祝三太守辦事認眞堪以勝任特札委總辦巡警至黎分轉亦仍飭留局坐辦以資熟手（在） 
[紳董禀請以工代振安慶]  
　　五河縣紳董淩其淮等以上年境内被災甚重而皖省旅漢客商所籌災欵存儲尙多擬將此欵撥修橋工圩壩以工代振業由該縣據禀省台候批祇遵（非） 
[杭關匯解欵項杭洲]  
　　　浙省協濟北洋餉需已由杭關道於七月二十八日匯解第五批銀二萬兩送至天津銀錢收兌（連前四批計十萬兩）至月解賠欵及本省防餉庫欵已罄萬分竭蹶一俟稅收稍旺再行籌解云（光） 
[禀陳籌餉難辦情形武昌]  
　　湖北沔陽漢川二縣烟酒捐向歸州縣報解年共三千餘串現善後局委知縣沈令際虞往辦剔除積弊收數增三萬餘串惟事屬創始其中不無阴難全賴地方官相輔而行詎該州縣坐觀成敗以致諸多掣肘垷沈令來省禀見李護督力陳一切爲難情形云（讀） 
交涉 
[批飭呈騐傳教信據南昌]  
　　臨川縣教民陳集生在義寗州傳教經該州牧禀奉洋務局批示云查條約旣無不准華民傳教明文並有安分傳教之人均當一體保護等語據禀陳集生來州租賃劉祠設堂傳教如果實係吳城巴牧師所派自應照約准其傳教切實保護不得誤會致貽口實仰卽函催吳城同知轉詢英牧師巴蘭福查復一面飭令該華民陳集生趕緊領取領事或牧師簽字信據呈由該州驗明後方准懸牌傳教該州一體妥爲保護其未經呈騐簽字信據以前是否假冒無從辨别設或稍滋事端大損彼教名譽即不得先行懸牌傳教該州亦不能承認保護以示限制而杜假冒仍將辦理情形具報查考均毌違延（存） 
[華商販運洋貨不准立案蕪湖]  
　　上海德領事日前函致蕪湖關道稱德商禮和洋行所售香烟現由蕪湖洋街快得利内協記經理請准立案等语富由文觀察駁覆略謂查本口現已設有各國公共租界洋商來蕪開行貿易應在租界之内至華商販運洋貨來蕪銷售與華商貿易不同應毋庸聲請立案云云（少） 
[匪徒屢與教民爲難安慶]  
　　安省洞城縣北鄉孔城鎭現有大刀會會首汪齊靑等刻已糾聚黨羽又思蠢動且與天主教民意不相洽屢欲尋釁日前藉　基一　毆傷教民多名幾將該教堂拆毁業經該鎭巡司詣勘彈壓其風暫息（　） 
軍界 
[學生充當臺官鎭江]  
　　鎭江一路砲臺總台官温幹臣明府因事　　　 
撤差江督端午帥卽遴委學生吳祖蔭前來接充吳君奉委後即於前日乘輪蒞鎭（退） 
[陸軍部議定陸軍中學辦法北京]  
　　陸軍部日前議及各省陸軍　　 
小學刻已辦有成效應亟籌辦中學以備升階惟中學程度較高所有内堂外塲一切辦法各省尤不容稍有叅錯現訂新章嗣後各省陸軍小學仍由本省自行籌設其應設之中學統由部厘定章程派員籌措已通咨各省督撫查照矣（靑） 
[部覆變通巡防營制辦法江西]  
　　贛撫瑞中丞前奉陸軍部咨發改編營制章程當將贛省巡防隊擬定變通辦法先行電復已誌前報茲悉瑞中丞接奉陸軍部复電云養電悉所擬巡防隊變通辦法如分路編營及統轄制内擬緩設减設添設各項官弁司晝兵夫人等均屬可行應卽變通辦理惟定章程每營一哨每哨八棚每棚目兵九名略足資分防之用如慮兵力仍單亦可多編一營或二營以資分防所擬改爲每哨九棚於兵力加厚無多而營制未免歧異又書記官與會計官所辦之事責任迥殊難歸一人經理至擬添設哨長旣無專司形同虚置以上數條仍希查照定章酌核辦理（鮮） 
[批准購機改造鎗子南京]  
　　上海製造局張楚寶觀察詳請籌議寗垣製造局改造鎗子購機價值奉江督端午帥批云查寗機器局前請　　 
添配機器改造小口徑毛瑟鋼箭子現經司道等籌議據稱不如酌改　春略添機器改造曼里夏鎗子旣可濟應軍需且於購機弳費爲數較省　　　　 
自係爲實事求是起見即候札飭金陵機器局照議分别察核禀辦一俟禀定辦法另行叙具明晰妥詳呈候察核咨部立案（宮）　　 
開辦中発之計晝常州 
　　常州中學准於九月内開辦曾誌前報茲已議定招考簡章咨照各縣小學凡高等三年級學生均可申送投考每縣取三十人八縣共二百四十人另招簡易師範百人一年畢業凡有相當程度均可投考如中學生不足二百四十人擬以其缺額添開師範班學期則延長至二年半云（居） 
[堂長任意塡給文憑之笑談武昌]  
　　鄂省西路高等小學堂堂長蕭宗汀素不理於衆口本届該堂辦理畢業塡給畢業學生分數憑照大半錯誤或榜列優等憑照内書中等榜照不同諸生遂與之理論蕭恃年近六旬一味强硬請汝等不要此憑照儘可還我吊銷諸生於是大嘩禀 
 
 

Page 12

 
 
見提學司面訴此情黃仲弢學使以蕭係兼署藩梁心海之契友未便窮究允將憑照飭學務公所更正了事（讀） 
[高等學堂委定齋務監學安慶]  
　　安省高等學堂自今春與嚴監督衝突暫委王詠霓太守監視開學全體學生亦一律上課不數日卽放署假所有前次浙帮教員亦皆辭退現聞署假後經撫憲馮中丞聘定前浙江衢州府洪太史思亮爲監督其餘教習庶務各員均飭提學司使考察酌奪委用現沈子培學憲禀明皖撫該堂齋務長已委中書科銜霍山縣擾廪生藍晋琦監學員已委湖北候補縣丞孫發緒均到堂任事（化） 
[禀准提撥學费安]  
　　皖南寗國縣田令以五區小學堂常年經費不敷邀集紳商籌晝擬將該境向有無益用欵銀兩罰充公產盈餘各項悉提入該區學堂以資擴充該紳商均各允洽日前已禀經省台批准遵行矣（化） 
[禀請添聘日教員武昌]  
　　鄂省陸軍學堂監督近禀李護督文云陸軍小學新添學兵六百名除六十名習英文六十名習德文所餘者盡習日文但原聘日教員六人尙不敷用擬再添聘一人前日已與教員山田君略談此事據云同文院今年畢業者頗多如欲添聘尙易爲力可否託其代聘前來以便卽日開講云（讀 
實業 
[洋工程司考查綫路江西]  
　　九江至贛州電綫爲兩廣通各省之關键最爲緊要無如此道線路多安設山上時有阻滯修理殊不容易上海電政督辦特派洋工程司海耳士根來江沿途一帶考查宜如何修理以資迅捷闻不日卽可到省（黃） 
[撤銷華通拖貨小輪成案鎭江]  
　　鎭江華商華通小輪公司前具禀鎭關道請專拖貨船往來揚鎭淸淮等處當經榮觀察批准並酌定完稅章程諭飭遵辦在案乃迄今多日並無船隻報關請單開班行駛榮觀察爰於前日函請稅務司將該小輪公司前案撤銷另招殷實商人承辦以杜招搖影射之弊（應） 
[贛撫飭查勸業場辦法江西]  
　　贛省廣潤門萬壽宮内店房前經商務總會擬作勸業場禀由商部批准立案旋有該處店商禀請另擇場所當奉贛撫批示云查萬壽宮設立勸業場前據商務總會擬將宮内店產修茸歸會經理招集商衆陳列百貨仿照兩湖勸業場辦法先行試辦申請立案等情到院當經本部院以萬壽宮房屋究有若干租銀向歸何處經收逐年作何開支有無撥充地方公用未據聲明一旦改歸商會經管羣情是咨悅服卽經批局會司飭府督縣查察明確禀局僵議詳覆察奪並據該商會呈請農工商部核准立案咨會飭遵各在案今據禀該商民等在萬壽宮内租地賃屋設攤開店歷久相安貨物雜碎易地卽無生意商會布告攤鋪仍可照舊租價絲毫不加究係一時權宜翼安人心等語畢竟此事商會現擬如何辦法於該商户等生意有無關礙仰農工商礦總局會同布學按三司查照前今批示迅速轉飭南昌府督縣確切查明據實禀由該局商明商務總會妥議詳復察奪務使事出兩全各得其所是爲至要仍先移商務總會知照（來） 
[和鹽產可慮揚州]  
　　淮南各場所出之和鹽銷於鄂湘贛皖四岸者向頗暢旺詎今年各場和鹽均屬歉收各岸屢次催鹽西皖兩岸尤下頗有脫擋之虞云（可） 
[揚郡米價漸鬆揚州]  
　　揚屬裡下河一帶新穀登場收成頗稔連日仙邵等處來源頗旺故揚郡米價日漸下挫最上白米僅售洋五元上下云（見） 
[京漢火車添班開駛漢口]  
　　京漢鐵路火車向章每晨八點鐘開駛一次現因貨積如山搭客亦衆特改作兩班開車另訂章程於每日辰刻六句鐘開駛一次八句半鐘開駛一次快車亦已改章由漢到京僅二十九小時由京到漢亦如之較前速八小時矣（舊） 
雜記 
[叔嫂爭產釀成命案寕波]  
　　鄞邑鄞江橋某山石宕茅顯有與其嫂茅吳氏爭奪宕巖糾衆鬥毆始則茅顯有被其嫂所雇工人擄去繼經茅之妻弟率領多人將茅搶回並將某甲擄至家中兇毆斃命甲之家屬擁赴茅吳氏家吵鬧並將什物搗毁茅吳氏卽赴縣喊控鄞縣黃大令詰訊後當卽飭差拘拿兇手到案再行審辦（餘） 
[鎭道電禀江輪失事後辦理情形鎭江]  
　　日淸公司大福丸輪船在焦山江面失事蒙蘇撫陳筱帥撥銀二千兩撫卹被難之人等情已誌本報茲鎭道榮觀察將辦理情形電禀蘇撫略謂奉撥卹銀二千兩已由職道墊交商董吳兆恩等遵飭妥辦輪船被焚救出搭客均已送走十一日撈獲尸身百十具隨又撈得四具除該木船淹斃十五人由該公司棺殮又當日認領自備棺殮數具外餘均飭宗令並商董等派人拍照編號棺殮浮厝日來認領者有人均酌給撫卹大福輪已拖滬奉撥銀兩俟事竣具報謹先電禀云云（幾） 
[妒奸行凶駭聞常州]  
　　寓居周線巷之江北婦人始與售麺包之某甲姘識生有子女繼又姘山東人某乙已歷數載甲乙尙無間言近日該婦忽又與鐵路小工相識私自偕往無錫未歸乙疑甲串逃於酒醉後持刀將甲猛刺大腸湧出一息奄奄卽由鄰右報明陽湖縣陳大令將乙拘獲監禁俟傷勢如何再行核辦（里） 
[聯名禀定完畝章程安慶]  
　　廬州府屬舒巢兩縣糧　下鄉淸書向章各分圖堡征收地丁漕米折銀換銭易洋每於上下兩忙串合劣紳多方勒索農民頗受其威偪　經該兩縣正紳邀集圖堡耆董會議不分軍民人等花户每畝兩忙均定晝一章程完繳制銭五百六十文不兌銀注錢鈔規費槪無另取聞已聯名具禀該府亟予飭縣給諭照辦（化） 
[修築西江塘籌欵之困難杭州]  
　　候補知府汪淸麒會同　縣李瑞年蕭山縣胡爲和具禀撫藩各轅將勘辦西江塘被坍現擬籌修各清形等情已誌前報茲已由浙藩批云所陳三難極爲透澈然形勢旣難兼顧恐輿情必不服從動欵需三千萬卽財力亦難驟集似宜别籌善法先築石塘一面會督紳董勸集經費再善其後所請邀集杭紳籌議一節應從緩議云（白） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄（美國企格林原著）二十三]  
　　旣抵里富亦未登岸。惟傍舷而繫之。尼卡忒問利富賴曰。君於偵察方方針。將何所向。利富賴曰吾今有以語君矣。言次。復以手指籠中之鷹。曰吾自離紐約後曾於途次繕有數函。今爲君誦之。遂怱怱至冩字檯旁。取信於手。復至原處。朗誦曰。 
　　字復尼卡忒之人知悉。尼卡忒不辭勞瘁。遠迹至此。刻泊舟於佩牟喬河南首。山勢突出之間。惟是雖具熱誠。而重山峻嶺。遍迹爲難。見字後。速備數函。托之異鳥。所居之處。務須暗識。或標小幟。或起炊烟。皆無不可。苟有可遣之人。尤徽穩愜。書到卽復。不勝翹盻。 
　　讀竟。謂尼卡忒曰。君以爲如何。尼卡忒曰。於偵察之。前作此　備君之用心。可謂細針密縷無微不至矣。利富賴曰。君勿過譽。猶有一信。以挪威之古語成之。今并富譯以告君。言至此。卽展讀曰。 
　　此函如古時挪威士之。後裔見之當知利富賴刻已風餐露宿於山中。找尋公主。 
　　利富賴又曰。前函復以西班牙文成之。而此函則又以本處之土音書之。函二也而紙共四頁。若旣以此意爲然當以此鷹帶呈之尼卡忒曰。甚善。利富賴曰然則二君且稍離此處。吾將啓籠。門恐鷹驟覩面生之人。肆其搏擊。尼乃偕敦企望後退。利富賴即出鳥於籠。以所寫之信。一一縛之於脇下。縛旣畢。疾趨逕出。尼敦與之俱。時日已斜射於巖壁之上。尼卡忒曰。鳥雖靈異究係飛禽離此久或忘路况天已將暮不如於明晨縱之利富賴曰。我意不然。鳥雖離此久。顧旣縱而後。必能自前之所由來。以逹於授信人之側。君其觀我所爲。言畢。將鳥釋放。卽放大鳴一聲。振翼而上。三人佇立望之。見鳥盤旋於空中。愈振僡高。形亦漸小。旣而不甚辨别惟見一小黑點向北奮飛而去。利富賴返身謂尼卡忒曰。投書之鳥旣去。我之職盡矣。嗣後君其行我之事。尼卡忒愕然曰。何謂也。利富賴曰。我雖曾至此。間未收效果。今欲以偵察之職。請君擔任。敦企與余。當順君之令。爲君之辅佐可也尼卡忒聞言沉吟良久徐徐言曰君旣有此意曷不於小舟方返時。與余言之。利富賴奇異曰。願聞其故。豈以時之先後而有異耶。尼卡忒曰。苟言之。則吾將縱此鳥於諸礦之間。以覘其所向。而我得隨其所至以迹之。利富賴恍然曰。計誠大妙顧。君以我言之不預爲憾而吾亦謂君有是計。曷勿早言之。然斯言也。今已事過境遷。亦不必嘵嘵置辨。頃耆鳥之去。不自南而北乎。其由礦穴之路。已無疑義。　　 
國外新聞 
[美洲排斥黃人近聞]  
　　十九日東京電云坎拿大首相勞利安與日本調查殖民委員石氏商議如何消免日後再啓暴動且維持現行之條約等事惟談次並未涉及賠欵間題及限制日人入口一說　太樺日本總領事曾與坎拿大首相談及賠欵一事但其詳情亦尙未定云現東京外務省已加滛一員專轄理移民入口事務 
[南斐工人暴動]  
　　十九日倫敦電云南非洲匣來斯堡地方各工人之被遣回國者爲不願將平時擅自離工之愆期補足羣起暴動警察當時開槍轟傷工人十五名 
[印度駐兵問題]  
　　十九日倫敦電云英俄協約所得之利益可以續漸　進各報章咸望内閣裁减印度地方之軍備惟軍務中人因印度各處之不爭靖皆反對此舉 
[火防範之周密]  
　　十九日倫敦電稱法國兵隊在卡塞培倫開地方　圍　　砲台蓋防摩兵首領馬來拉希聯合亂黨來攻德路特將軍也以上譯字林報 
[駐擊德使就職]  
　　十九日栢林電云摩洛哥德國公使魯森已於丹琪亞地方就職視事 
[德人對於英俄協約之鎭靜]  
　　十九日栢林電云英俄協約原文已呈送德國　看德政府及各報章對於此約均靜默無言 
[美大臣行蹤]  
　　十九日栢林電云美國國務大臣魯得氏已抵墨西哥城卽將拜訪墨大總統地愛士云 
[英敬禮德皇]  
　　十九日栢林電云英國海峽艦隊擬俟德皇與皇后蒞英時齊集鳴砲以表敬禮 
[波的賽患疫]  
　　十九日栢林電云蘇彝士河東口波的賽埠近來亦有時症患者已有五人云 
[議院重開]  
　　十九日栢林電云德國議院大約將於西歷十二月二十一號起重行召集關會云 
[俄公使召回]  
　　十九日栢林電云駐波斯國京城俄國公使哈得回近忽被召回國或謂此舉實緣該使干涉波斯内政之故云 
[西班牙風潮巨災]  
　　法文報專電云據西班罭馬拉茄來電稱西往牙南恩度魯西省大風潮復繼以大水致全省田產等被損甚巨人口死傷亦衆以上譯文匯報 
本埠新聞 
[新任寗紹如道之鋪張]  
　　新委署理寗紹台道張鴻順由杭來滬假寓福興棧昨因日内卽須就道道擬至各處拜客親兵隨從必須持械護衞道經租界深恐工部局有所藉口故特函請滬道照會各領事轉飭工 
 
 

Page 19

 
 
部局勿得攔阻（尾） 
[弁兵界内拘人案解道發落]  
　　南洋續備督標永師哨弁李傳文率同王寅臣等在租界内拘人一案昨由廨員關太守備文派差將李弁及竊賊李國良營兵王寅臣萬春林鄭富勝李維并饒長順等七名一併解送道轅奉瑞觀察論飭承差分别收押聽候備文轉解揚州交該營統領自行懲辦（尾） 
[善堂冒振吞捐之結果]  
　　閘北宏仁善堂有冒吞捐情事爲皖省義賑總收發所查悉當卽函請滬道飭提追繳茲聞瑞觀察已飭公廨關讞員飭提該堂司董等分别嚴訊究追一面將該堂發封以儆貪邪而維賑務（逮） 
[銀行控案未便延緩]  
　　滬道瑞觀察爲劉紳學詢與匯豐行訟案糾葛 
已久該道旣授權律師赴香港公堂控告自應迅速質訊淸結以杜外人藉口斷非空文駁議所能延宕了事仰卽轉催尅日起程不得以八月後爲詞漫無期限如再任意延緩惟有查照部咨勒令赴粤歸案免增交涉此案應俟劉道起程後再行復部併卽切詢起程日期呈報核咨繳節略函件均存（等） 
[批斥上海縣辦事之敷衍]  
　　上海縣詳復糞夫滋鬧案内黃阿根等分别訊辦情形昨奉滬道批示云此案行文一月僅據將往居圖分相符之黃阿根等三名枷號　懲究係何人爲首並未另行切實根查輒以明察暗訪一味敷衍延宕大非整頓地方實事求是之道不圖該令亦蹈此習殊失所望仰再嚴飭差保密加訪查務將首要拿獲究查此繳（括） 
[咨請照解給事中衙門飯銀]  
　　滬道接蘇藩司咨文略謂據内府給事中衙門移稱本衙門去歲奉准仍回内廷舊署合併辦事所有各省應解各科之地丁鹽課各項關稅考核飯銀仍按向章逕解給事中衙門投納毋庸解赴都察院免致往返遷延其各省應解部府京餉等銀及應解在京各衙門物料等件該省於起解札委時備具給事中衙門分文該委員役親齎赴本衙門呈投以重考核而杜遺漏其各省關應解各科考核單册飯銀向係關期滿後隨同册擋批解應令各關道監督悉仍照常解赴本衙門投納以重榷務而資辦公應行文江蘇布政使於文到日起轉飭所屬一體遵照再本衙門印信業已頒到於七月初三日開用隨文移明以昭信守等因准此咨請查照一體移行遵照云云（便） 
[預備致祭李文忠公]  
　　本月廿二日爲致祭李文忠公之期昨經本縣李大令預備祭品并請瑞觀察届期至製造局行禮致祭（厘） 
[移提虐子抛屍罪犯]  
　　新閘圖董徐鍾槱前投上海縣控天津人劉志藩與妻將子虐斃抛棄荒郊一案曾經縣主李大令將劉夫婦提縣判劉妻管押三日完案徐董復投道轅上控奉瑞觀察批縣移提再究縣主卽移請英公廨於昨晨將劉提案押候移復上海縣再核（莊） 
[商圑成立會定期操演]  
　　本埠商圑成立會定於本月廿二日午後三時在滬南滬軍營開特别體操大會昨由會董禀請滬道曁上海縣等届時蒞會觀操（厘） 
[罔控匿妻行兇]  
　　無賴周蘭生前往英公廨控張阿文匿妻行兇一案奉判候提張訊究茲經捕房查悉周蘭生所控各節皆不實在且伊妻乃是雉妓故於昨晨提張阿文解廨請究詎周蘭生情虚不到判周所控不實將案註銷張卽開釋（根） 
[警局派人編釘門牌]  
　　北市華界各店匍住宅昨奉警局派人逐户編釘門牌（　） 
[肇禍車夫解縣]  
　包車夫王孟春前在英租界碾斃老嫗朱邵氏昨由英廨派差將王解縣李大令飭收所候訊（車）　 
[探捕獲賊]  
　　前晚有竊賊徐木生在北門内獅弄某姓家挖洞行竊適被九號探捕查見當塲獲住並抄獲小刀兩把當卽解至北區請究（厘） 
[控告搗毁爛繭]  
　　閘北各絲頭棧堆存敗繭由局押遷各情屢誌前報昨忽有禮和棧主居寶生赴局報稱被隣居人等蠻將爛繭缸廿三只一併搗毁巡官允爲查究（根） 
[上海官事]  
　　河南候補道韓國鈞候補知縣沈榮馥運米委員洪鼎棻昨均到道拜謁出口局委員新調蘇州六門釐捐委員那昌上海縣李超瓊均禀知由蘇回滬海防廳秦錫鎭奉委赴馬蹟山監哨公畢禀知銷差高昌廟巡局委員李錫年禀銷病假（車） 
訟案 
[第二次會訊纸烟冒牌案]  
　　英美烟公司延哈律師控華商三星纸烟公司冒牌一案訊供飭候復訊各情已詳本報昨讞員關絅之太守與英巴副領事復訊卽據被告所延費烈律師聲請將見証傳訊洋人麥老供此項紙烟在上海銷售已十二月至十四月光景其店屋已三次搬斱分店在法界費律師稱後來生意壟斷被人在外洋控告知否麥稱三星牌銷售曾經知照電車牌係七年前在美國銷售上海匣上有特别記驗山東烟台等處有人冒過虎牌涉訟了結所註册憑據俟取以再請堂上察騐費律師稱原告律師請照成案辦理但成案係弄名此係錢穀是否在香港注册再定哈律師稱强盗牌包上繪的海盗手執大刀有英文而福建學生軍官拍照摹下請騐費律師稱被告紙烟上有少年中國三星公司華文與原告所售大不相同卽紅帽子金三星亦相懸殊訊至此因時已晌响午判一併退去下禮拜二晨再訊（莊） 
[上海縣案]  
　　徐桂祥控王學泉定買田畝延不付价一案前晚復訊徐供有田一畝二分八厘五毫前年二月王學泉欲買言定每畝六千元先收定洋一千元定期三月底付價如到期不付卽將定洋罰去不料到期不付屢催不啋小的因有急用卽挽中人向王說明照據罰去定洋另行出賣遂於六月初四日另售與徐子峰管業每畝减收洋一千元吃虧甚鉅詎王知地已另賣誣控圖詐今挽郭先生等向王理論折償銀洋三百元未允求鹽質之王學泉供小的定買徐田先付定洋一千元議定三月间交地付價因到期徐無地可交故未付淸僅於四月二十二日付洋三百元並非遲延大令判各交保限五天淸理○陳張氏控寡媳陳湯氏不守婦道訓誨不聽媳之生母又帮女挺撞求請提案戒責發堂留養俟能悔過再投案具領大令諭退去候查復再核（泳） 
[總工程局紀事]  
　　滬南祥和茶葉店將茶葉堆存木行公所被同業歇夥方貴奎方啓生私取十四篗至寶善街託程裕隆店夥周鍚章經手賣與虹口福興茶葉店得洋一百二十餘元該店主查悉報由英捕房獲到人贓並將方貴奎扭控總工程局孫明府訊據供稱得洋卅五元判戒責一百下押候移知英廨提回人証訊理○法界陳春記烟葉棧控李阿狗佔踞小南門外義泰衖房屋孫明府提訊判限月底遷出○卓春林住在小九華周順記木作 
 
 

Page 20

 
 
内抗繳六七两月地方捐被拘到案孫明府訊判戒責一百下押令補繳捐資○漕河涇成衣匠趙秋咸前壯妻馬氏賣與三馬路羊肉麫店主周升生前日趙與氏遇向之强抱幼孩口角　　　　　　　 
由南區解案孫明府訊判氏交保命趙邀到族長再核○萬景星虧欠惠和恊和等糖行銀两被控到案茲有該業萃和附追欠銀一千餘两明府判限三天交保理楚○陳春泉坐脚車碰傷高洪和肚腹由南區斷給洋六元近又到區禀請加給明府飭陳再給洋十元○殷慶雲妻子吳氏由高顧氏荐往周姓家爲傭向之追　不遂用刀自傷腹肚高急將氏追　交巡士送案陳叅軍訊判殷領回○巡士解竊花瓶之陳阿寶經陳叅軍訊判戒責一百下贓存案○成衣匠傅方懹憑蟻媒范子卿以卅五元買通州寡婦黃氏爲室不久被范誘匿經傅弟金榮扭追到案訊判押交茲將黃氏交到陳叅軍訊判氏交伊姑柴氏領回范著具改過結免究（杞） 
[公共公廨早堂案]  
　　馬夫朱寶生曹阿　與同業金阿生家隔鄰前因細故口角後金之臥房忽失緞子皮袍等衣並金戒指金押髮等報捕查緝疑是朱曹同竊金　楊氏乃至朱家抄出孩子馬甲一件堅指原贓報捕將朱曹解訊中西官　此失單未未便照准判　　　　 
押候查明再訊等情在案昨朱曹同延律師穆安素投案代辯以所控無憑判朱曹交保候查明再奪○鄕人倪阿連曾欠印人派克生洋四十元　已還過廿六元外尙少十四元而印人以無收條不步承認投英領事署控欠奉中西官訊令將見証顧姓邀案再訊昨顧投供實係還過廿六元分期交付惟無該印人收條求察倪供求公斷判倪交原保給還原告洋卅元了案○沈榮華向在洋人處服役茲經　竊什物報查將沈拿獲解案昨日訊究沈供有世華亦在洋東處求提訊追判交保候提到人証再訊○小工蔣東林土長來韓龍云韓秋云王秋新等因　工資互相打架經捕拿解請究判各具安分結交保開釋○蘇州滄橋浜妓女陸筱蘭因不愿賣娼乘隙逃來上海奔入濟良所於昨解訊陸請安揰判發濟良所留養候示○林阿蘭因犯禁在妓院内住宿被濟良所查獲解訊發所在案嗣其母林應氏具禀公共公廨請領奉關守批准昨濟良所西董投稱該女不應給領應請照原判辦理明府判林斥退阿蘭不准具領○陳德喜卽丁德喜前經犯事遞解今又串同姘妻王阿保在唐家弄將繅絲女子劉三妹借洋不遂打傷颈項報捕解究判丁押三月逐出租界王押官媒十四天○王文六日至某繅絲廠門前調戲婦女昨日又向馬阿大口角行兇由捕解究明府判枷十四天　冒充差務之局銀濤向押犯顧云卿騙取繳款二百圓吞没不繳報捕將周解訊奉判押限七天繳洋再辦在案昨復解訊請追周供奉押捕房無人通信求恩判還押再寛限七天繳洋如違擬　　　　　　　 
○王云章以假票向協成福號騙貨交捕解究以人証未齊判押候禮拜五再訊○施金生徐金泉許阿貴張阿毛黃連生等串竊世和洋棧内洋酒等物昨解請究判押候禮拜六再訊○徐桂記因將道逹洋人所製之機器圖樣竊取不交控奉將徐解究徐延博律師投案供稱現在圖樣已全行交還請爲销爲銷案明府判徐開釋（莊） 
[公共公廨晚堂案]  
　　浦包氏控葉朗南李老九串吞浦五房店業一案前晚提訊浦供祖遣浦五房肉店租與李姓現限期已滿李竟抗不交還求究葉供李租浦五房肉店是實李供祖用至今從未欠租明府判浦包氏邀同李氏及公親向李贖回惟李氏須該氏撫養两造各具結送查○蔡木林控陸阿法等串霸田畝一案提訊蔡供本姓徐自幼嗣於蔡姓爲子後因大母舅痛故遣由二畝零之方單被陸等霸阻求究陸供當時所書遣據不能交出蔡木林係異姓亂宗求察陸鳳樓等同供方單現抵押在外計洋五百元請察判一併開釋各邀公正親族理楚姐有不遵將田充公以爲立嗣爭產者戒（莊） 
[法租界公堂案]  
　　生祥泰南貨店夥徐吉生前日將店中囑送之賬款洋四百零二元吞逃至蘇州除挾娼花用及購　金表金戒外尙餘洋一百五十元後由該店主陸忠良報捕緝獲解訊一味求恩判荐人潘松生交係押候補提妓傭王老二訊究○王潤生扭陳阿根蔡　生至　控稱中秋夜蔡紏黨數人到小的處硬將衣服洋傘等物搶去小的往追伊等示利刀以致不敢窮追報捕拘獲陳阿根後蔡疑鄰人陸金記通風故將陸連戳五刀現送醫院醫治將蔡一併拘究探禀所搶之贓已俱弔出惟尙少綢衣二件請辦陳蔡同供是阿四阿六二人所爲餘语支吾判押候核辦贓給原告領去○馬陸氏朱陸氏將林王氏之媳拐匿滬南胡榮亭馬夫處一案昨捕房將陸續提至案詰訊胡稱王氏養媳雖由馬朱两婦人送至小的處留養然後來購物出去竟不回來至今音信杳無判一併還押再提胡子桂寶到案訊究○蔣棟昌前承修工部局新租界水溝夜間違章燃燈由公堂判罰在案詎近來依然違章燃點昨又傅案判加罰洋四十元（舟） 
[美租界捕房事]  
　　舟子俞阿鳳報稱被同業名銀川者在天潼路老虎灶攫去金戒捕頭准即飭探查究○廣東人謝阿二因妻黃氏捲逃報請查緝○余阿壽之包車載西孩至西華得路被楊阿大包車撞倒跌出幸未受傷惟車板已碎由捕拘入斷令陸修了事（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
