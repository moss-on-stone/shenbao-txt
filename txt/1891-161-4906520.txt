# 1891 - 161 - 4906520

 

Page 1

 
 
[新印五經三萬選出書啓] [  點石齋告白]  
　　邇來四書大小題文及試帖等書皆有三萬選名編者而經藝獨缺如焉文苑中每以爲憾本齋特請名士主持選政旣集石印各種經藝之菁華復得各省書院社課及近時名人窻作共文三萬篇分釘四十本皆淸華朗潤出色當行之作葢是書出而始集經藝之大成焉目去冬開印以來原擬春間竣事祗以校對詳愼至再至三以致稍稽時日現巳將次告成不日出書業經三馬路同文分局經記悉數購歸另自定　發售如蒙賜顧請卽　玉往購謹此佈聞 
[篤素堂文集澄懷園語合印告成] [  申報舘主人啓]  
　　桐城張氏簪纓世胄望重江南文端文和父子蟬聯早登相位人咸羨其文章勛業世莫與京而不知其持躬涉世之間實有切實周詳爲他人所不可企及者本舘覔得篤素堂文集及澄懷園語二書伏而讓之覺大而齊治均平小而周旋動作無不語長心重切理壓心以之作家訓觀可以之作治譜觀亦可洵乎心有所得不同紙上空談也因亟付之手民以公同好印以新鑄鉛字校儲裝釘亦均格外精工每部核定碼洋一角五分諸君子有欲讀先正遺書者請臨本埠三馬路申昌書室或就近向各處申昌及分售申報處購取可也 
[書聶道憲五月初四告示後]  
　　爲治之道曰除暴安良此固盡人知之也然良暴難分卽安除不易蚩蚩之氓同此面目暴者必不自認爲暴良者又何從而知其爲良在上者用之一不得當而視良如暴則武健嚴酷或傷天和視暴如良則姑息因循必至貽患二者不同其失則一如是而言除暴安良之道不綦難乎近者閙教之事紛紛四起其已閙者房屋已燬什物已盡將來賠償了事固無待言其未閙者亦岌岌可危謠言日甚且每閙一處聚衆少則數千多或萬餘官兵彈壓視　若無此豈眞匪徒之衆多官兵之懦弱耶盖其間不少隨同附和之人辦理者倉猝之際良暴難分或恐誤殺一時無從措手故匪徒得以施其計耳盖匪黨能有幾人倘愚民各安故我不動於謠言則彼雖欲肇事而人數無多何難就獲故輕聽謠言實爲大患試觀九江之事城内城外安堵如常而匪徒在城外則謂城内教堂已燬在城内亦然以致内外居民驚疑紛擾辛早有防備故未墮其計中而人心皇皇數日未定謠言之害不可槪見乎且此等謠言非特九江他處之閙事者其初亦莫不由謠言而起居民一聞謠言畏葸者流紛紛遷徙不過擾亂人心好事之輩逐隊往觀實足以掣官兵之肘夫官兵之不能獲匪非果其力之不足也匪徒聚衆放火乘亂搶劫律所難赦見則殺之何待躊躇若旁觀閒雜之人則豈可視同一律故大憲遇此等事雖風馳電掣調將遣兵總不過令其彈壓解散誠恐或有寃濫貽累旁人然此種情事彈壓最難匪徒旣取聚衆滋閙其　不畏法已可槪見兒頑之性豈彈壓所能歛迹且知官兵之來不過彈壓則更無所畏懼官兵旣未奉上令不敢開戰則雖有桀驁難馴者亦惟拘拿而已大抵嚴令在前利器在手一兵之刀殺數人而有餘上無定令下恐誤傷數兵之力生拘一人而不足大憲恐害旁人不令遽殺兵士又恐害旁人不敢遽殺於是匪人乃得以投隙而來乘間而去推原其故謂非逐隊閒觀之輩爲之梗耶今者有鑒前車凡未經閙事之地必不肯若從前之寛縱然鬧事之際倘仍有閒觀之人則終不免波累欲免誤傷必先禁止此等人而後可夫安分良民孰敢選事諺有曰三塲　到恐惹禍也今閙教之事其爲禍大矣猶敢逐隊而往此其人實亦不知自愛卽有波累亦其自取何足深惜然其中亦多有無　愚氓罔知利害隨波逐流不過欲一擴眼界者倘竟與匪黨駢首而誅則亦心有不忍特擾攘之際勢難細别且觀於各處可見好事者多自愛者少苟不預先設法有不免仍蹈覆轍者乃昨閱關道憲告示略謂法租界及徐家匯一帶前有匪徒匿名揭帖誣衊教堂情事業經申明例章出示諭禁並移行營縣嚴密彈壓保護訪拿究辦在案乃近來外間謠言仍未止息因思滬上商民與各教堂教士歴久相安素無猜忌第恐外來遊民藉端生事希圖乘間搶刦爾百姓罔知利害隨聲附和逐隊觀看一時皂白難分必致誤拿波累追悔無及爲再出示軍民諸色人等務各安分營生勿爲謠言所惑幷約束年輕子弟遇有匪徒滋鬧不可出外多事自罹法網平時亦不可任其前往教堂窺伺釁起嫌疑云云道憲此示誠扼要之圖哉夫暴而害良則安良必先除暴良而比暴則除暴必先安良使良者皆自安於良則暴者不待辨而卽知其爲暴旣知其爲暴則除之易矣匪徒之所以蔓延無已者彼知民心易惑衆人旣聚則鬧事之後可以推諉　苟人人皆明於保身則彼將何由而起事自有此示吾知起意之匪附和之衆當必有爽然自失者倘因此而各歸謐靜豈非中外人民之福哉 
[太液恩波]  
　　戶部爲咨行事北檔房案呈准吏部咨稱内閣侍讀學士陳希齡升授鴻臚寺卿所遺之缺照例揀員帶領引見恭候簡放應咨各部於一等資深兩項保送入放等因前來查有京察一等花翎四品銜戶部郎中葛寳華花翎四品銜戶部郎中顧璜等二員堪以保送入放内閣侍讀學士理合開具該員等履歴咨行吏部查照以便帶領引見○四月二十八日奉旨由進士出身之侍郎三四五品京堂未與考試試差者均於是日在南書房考試聞是日赴考者十有六人係禮戶右侍郎李文田工部左侍郎汪鳴鑾右侍郎徐樹銘理藩院左侍郎鳳鳴内閣學士霍穆歡溥良文治陳學棻李端棻都察院左副都御史徐致祥宗人府府丞陳彝國子監祭酒薩廉内閣侍讀學士奎郁金保泰光祿寺少卿田我霖鴻臚寺少卿殷如璋也所有各卷由書房彚呈御覽恭候睿裁○總管内務府大臣爲知照事内總管宋進祿傳旨皇太后於五月初一日還御西苑所有應行導引扈從以及跟隨關防侍衛官員均於是日卯刻在頤和園東宮門外伺候等因相應知照各衙門查照凡有應行傳派之處照例傳派預備○吏部爲示傳事所有光緒十七年四月等月分選月官員外郎袁世勳宋思允知府恩立陳兆奎同知裕林慶恩知縣祥成吳宏成周寳琛宗式坊直隷州州判胡紹瑗等本部於五月初二日帶領引見相應傳令該員等於本月三十日辰初衣冠赴部演習口背履歴於五月初一日晚在内城左近歇宿初二日丑刻穿天靑褂備帶補褂靑褂並佩帶荷苞手巾前赴西苑門外六項公所内本部公所書到伺候排班帶領引見如排班時不到定將緑頭籖撤下扣除引見勿違特示○浙撫崧振帥以直隷天津兵備道胡燏棻前因浙省災重飢民待哺嗷嗷倡捐廉銀一千兩並募勸浙捐銀七萬兩先後解浙分 
 
 

Page 2

 
 
散災區全活甚衆誠屬見義勇爲不分畛域雖據該道堅稱不敢仰邀奬叙然未便没其好善之忱擬請旨嘉奬以期奮勉等情入奏於四月廿六日奉硃批胡燏棻著傳旨嘉奬欽此○東安門廣華成絨線鋪於初一夜四更時有妙手空空兒揭去屋瓦以皮弦拴繫鐵鈎弋取衣包適學徒驚覺急以手將鈎拖住該賊用力拽上學徒故意釋手賊在上面以爲衣包尙未鈎着遂又懸鈎下來學徒卽以利刃繫於繩上忽聞哎喲一聲鈎繩墜地燃燈細視則見鮮血點點無異桃花亂落喚起夥友查檢之下未失一物次晨報明地方廳官勘騐見瓦上亦有血跡該鋪恐其復來加意嚴防不敢稍懈云○近日鬧教之案迭出駐京各國使臣聨銜照會總署請速嚴辦往復辨論頗費唇舌總以中朝辦法尙不滿意催請再三此係京友函述日前本館接到京電知此事已由譯署入奏明降諭旨曉示中外早經恭錄報端矣○皇太后於初一日由頤和園駕還西苑是日八點鐘啓鑾經御前大臣預飭武備院於中海福華門内左偏支搭黃幄皇上於己初出德昌門至福華門内黃幄内等候跪接慈駕王公百官均於三座門外候接慈駕並飭由内務府傳集内府優伶於是晨在南海純一齋伺候以備慈駕還海皇上跪請聖安後恭請慈駕觀劇○理藩院考試貼寫筆帖式已綴前報兹悉四月廿九日卯正恩露圃總理及松鳳慶三堂憲先後入署計八旗蒙古送考此項者二百四十餘人經司務廳逐一點入二堂内列坐恩相國命題試以繙譯條子一道當日繳卷由恩相披閱擇其繙譯明順字畫端整者按照吏部咨定額數取中計考中正取貼寫筆帖式志明等三十二名備取貼寫筆帖式札克當阿等十六名初二日將擬中正備取當堂逐一覆試旋由司務廳開具名次旗佐出身姓名造册分行吏部曁八旗蒙古都統查照○内閣侍讀貴秀謹禀中堂爲禀聞事侍衛處送到淸字諭旨一道皇上明日辦事用膳召見後由勤政殿乘轎出德昌門西苑門走北長街至大高殿拈香畢仍由北長街進西苑門德昌門瀛臺少座至豐澤園門步行至儀鸞殿皇太后前請安畢出瀛秀園門進承光左門還畫航齋卯初二刻伺候欽此○崇文門外石板胡同魯某之女年纔二九玉貌娉婷别饒丰韻地棍松某久已垂涎上月廿五日午刻女在門前閒立爲松瞥見立卽糾人將女掠去置之車中女在車中喊救魯聞聲而出鄰人亦奮力相助赶至口外將女奪回並楸松某至本管官廳涉訟餘黨則已鼠竄矣光天化日之下竟敢糾人搶女玩視王章至於此極不可不從嚴懲辦也 
[上相回津]  
　　李傅相出省閱兵本報已疉紀行程兹聞傅相本定於上月二十四日由大連灣前赴威海至五月初四日旋津嗣於大連灣閱竣卽於二十三日午後兩點鐘起節初二日卽回大沽水師親兵於初一日駕長龍船赴大沽陸路親兵及練軍則於初二日率隊恭迎迨憲舟入口兩岸砲臺曁各營隊伍燃槍鳴砲聲若震霆傅相於初三日閱大沽砲臺午後四點餘鐘入津六點鐘抵埠闔城文武恭迓如儀 
[析津雜誌]  
　　革書李鴻年負欠被控由前任天津縣孫大令發押乘間脫逃原告　府上控牽涉其弟廩生李某某已析爨有分單爲憑鄒太守不便判令代償惟勒限疏防各書差務獲送犯追究日久渺無影響原告以賄縱爲詞太守亦以事有可疑於四月杪將看役翟起龍書吏傅杏林提訊謂管押人犯應如何小心看守乃竟任令遠颺卽非賄縱亦難辭咎喝將翟傅分别重責數百板責畢令各抬頭回話察貌辨色傅杏林面目與前堂不符喝問何得僵李代桃其人失色研究府憲署承辦差役供稱果是贋鼎太守大怒着將傅杏林原人逮案逾時帶到謂汝敢將要犯賣放復敢倩人頂替上堂玩法已極着卽重責仍限時日將逃犯交案違則嚴懲於是府縣兩署書差均以太守嚴明不寒而慄○天津縣差役壯皂快各分頭二兩班每月每班輪値五日尙有鹽丁捕快兩班無値日謂之八班遇有詞訟無論原被告均視身家之有無案情之大小需索錢財謂之差帳如奉飭查禀覆事件尤視差帳之多寡爲事理之是非黑白混淆曲直顚倒此係若輩長技天津縣李大令稔知情弊於廿八日點名諭令潔已奉公如違嚴懲不貸○天津縣李大令自下車後卽飭官木匠置備站籠巨枷爲懲辦混混地步若輩聞風歛跡月餘以來相安無事近日故智漸萌設立鍋夥除需索娼賭外並波及良民聲稱造器械備糗糧預備鬥毆一似軍書旁午也者與其嚴辦於事後不若解散於事前敢以告諸安良除暴者 
[西信譯登]  
　　前授中國副將麥問副戎致書於西字報云現聞土匪不靖情勢孔棘上海西商團練兵皆係商人承充日間在肆營生夜間又須防範其勢不能兼顧鄙意不如招集六千人加以訓練藉資保護此六千人兵則招自華人以西員爲之教習與從前常勝軍辦法相同兵分二隊一隊係水師可備江海防堵之用一隊係陸兵專在陸路防禦如滬上官紳以我言爲然我尙然我尙能爲先路之導也 
[三山夏雨]  
　　近日福州天氣寒暖靡常民間易生疾病南鄕一帶死亡尤多此外通衢大道如大橋南街竟有一日路斃六七人者吁可憫也劉景韓方伯張笏臣廉訪關心民瘼設局施醫頒發告示曉諭民間其文曰爲曉諭事照得土薄水淺南方之瘴氣恒多午袷晨綿天氣之陰晴不定稍疎調攝易染疾疴况復暑氣之蒸更恐時疫之易起在富戶席豐履厚何愁醫藥無資而貧民茹苦含辛實覺呻吟可憫旣三餐之莫繼復二豎之相纏呼籲無門顚連誰救現已禀奉督憲厪念蒼黎痌瘝在抱酌擬章程於省城適中處所之皇華館隔壁通商局房屋設立官醫局定於四月廿八日開辦豈必天和可召竟寒暑之無侵庶幾壽世堪期共康强之逢吉除將章程寫立粉牌懸挂該局曉諭外合亟示諭爲此示仰諸色人等知悉如須赴局就醫者卽照牌示遵行毋違特示○四月三十日晚間有偷兒王合合在八角樓某甲家行竊業已取出贓物多件正欲出門逸去適保甲局員帶勇巡查至此一勇見之奮力向前扭住王之髮辮王竭力掙扎苦不得脫卽以利刃向勇亂刺刀鋒所至鮮血迸流幸别勇從後面緊抱其身大聲呼救始得將王綑縛送縣辦理閩縣王大令提訊之下王供認拒捕傷人主騐某勇傷痕約有八九處其痕甚深血跡儼然大令喝令將王放入木籠中自初一日起選派快役在籠畔日夜看守初時籠内尙放一磚俾之踐踏至次日將磚携去該犯立足不穩上下兩懸十分受苦游魂厲氣當不久於人世矣○福州城内土娼以射圃里爲最多嗣經保甲局員認眞查拿若輩爲之歛跡惟五顯巷内有棍徒綽號阿弟者以撮合山自任勾引良家婦女作傷風敗俗之事保甲提調柴司馬聞之會同段委員親搗巢穴士娼早已聞風遠颺室中只剩零星家伙提出阿弟拷問阿弟此時但搖尾乞憐叩頭無數不復敢以護花鈴自居司馬呵斥再三諭以此後再不改轍當將龜殻擊碎云 
[宦途佳話]  
　　梁太守玉瑜因營謀署缺被人訐告欽派大臣查辦遂得水落石出梁太守奉旨發往新疆効力贖罪其中原委早已見諸邸抄兹聞梁太守與其同鄕人邱太守平日交情甚篤自比於古之管鮑數年前邱太守於筵間話舊以爲吾兩人情好如此若重之以婚姻不更佳乎梁太守唯唯邱太守遂允以女公子許字梁太守之第七少君雖邀布諾未訂絲蘿迨梁太守奉旨遺戍之日正邱太守委署邵武之時一盛一衰不可同日而語若以他人處此勢必翻悔前盟而邱太守不忘故舊卽於正月間成文定禮二月間送女成親梁太守舉丈夫子七在閩隨侍者三人俱願隨父同赴戍所太守以道途遙遠却之而七少君尤能先意承志新婚未久自願襥被從行太守鍾愛特甚不忍重違其意慨然許之臨歧祖餞送者寥寥而七少君抛妻别母飄然就道無離别可憐之色純孝出於天性得之弱冠尤難邱太守特贈千金以壯行色語云知有君父之大義遑恤妻子之私情七少君有焉又曰惟仁者不以盛衰改節義者不以存亡易心邱太守有焉其事其人不誠足以風世歟 
[郢州新曲]  
　　鄂省來函云某甲金陵人也日惟沉迷於酒色之中自不知天地爲何物曾託一西醫致函英國購取藥材日前貨已至漢皋甲忽無銀付給西醫覔之不見欲稟請領事照請道憲追銀經友人出爲調停送甲至西醫庽中理論西醫聲色俱厲欲送巡捕房押交又經友人說情允於晚間交付詎甲一出西醫之庽仍匿跡所歡某妓家談笑自如略不介意友人再三催促甲答以明日再辦今夜當在温柔鄕裏消受 
 
 

Page 3

 
 
一刻千金也友人無可如何隻身渡江告知其父次日其父携銀而至親自交與西醫擬將甲領回置於死地云○漢口商人李姓向年貿易於川江沙市一帶去歲集貲開辦四川奉節縣鐵礦及湖北興山縣銅鐵礦携帶礦子禀呈湖廣總督張香帥飭西礦師鎔化騐之刻奉香帥劄開該二處礦苗極佳飭卽赶緊集貲開辦聞李於咸豐三年避粤逆之亂僑寄星沙省迄今歴三十九年至去歲始回漢口一遊親友寥落只剩總角交一人亦已年近六旬見面不相認識重　舊日里巷不但人民非舊卽街市亦迥異昔年惟漢陽之大别山曁鄂省蛇山猶是本來面目而已撫今傷昔能不生物換星移之感哉○某氏媼年已過大衍之數徐孃老去風韵猶存無子撫夫亡從子某甲爲嗣甲支持家政頗覺井井有條惟見母氏行止不端不免中心鬱鬱凱風之怨無可明言因於去冬挈眷而逃不知去向媼遂由是恣意揮霍遺資巨萬刻已蕩然吁若此媼者不亦禍水哉 
[甌江煖浪]  
　　温州鎭周靜山鎭軍前次出洋巡閱旋於四月十九日回轅標下將弁均各赴轅稟安李觀察於次日詣署拜會鎭軍亦鳴騶答拜禮也○管帶甌江紅單船朱耀亭遊戎荷恩於四月廿六日在山盤外洋面緝獲興化盜船一艘鎗礮火藥軍械具備内有海盜十五名當卽押解來郡發交永嘉縣邵邑尊立卽升堂研鞫其中三人確是洋盜當堂釘鐐收禁其餘十二人均係閩浙商人身畔帶有護照船牌裝載冰糖等貨駛甌售銷因中途觸礁船漏水汨汨而入適其旁泊有同鄕船隻遂將貨物搬運過船初不知其爲盜致被朱遊戎一倂獲解幸卲邑尊明鏡高懸細心研詰廉得確情不致以良作盜現聞東美鹽行業經來案具保已將商人十二名保去矣○永嘉縣卲補堂明府訪聞台州童某僑寓在甌越境帮訟因於四月廿五日赴廣化廂之便枉道過台州會館拿獲童某發交巡廳看管正擬查案懲辦迨傳訊時見其白髮盈頭皤然一老心焉憫之不予深究廿八日准其交保省釋異地之人偶干訟事輙被訪拿足見耳目之周旣經訪獲憐其年老而遽釋之此眞寛嚴互用非剛愎任性者所可同日語也○柟溪土匪聚衆刦人藉圖勒贖犯案纍纍前經永嘉縣懸賞購拿不惜重資四月廿四日在岩坦地方擒獲土匪兩名一姓汪一名阿蒙廿五日又獲一名解送到縣雖未實供然其爲匪黨已無疑義惟匪首毛炳一依然漏網則所得尙是鱗爪惜未探得驪龍頷下珠耳○永嘉縣十六都陳莊地方有江其姓景浩其名橫行里閈魚肉鄕愚合村啣之而不敢攖其鋒近與村中林姓婦通姦明目張膽肆無顧忌一對野鴛鴦儼成伉儷四月十八晚鄰人某甲聞房中戲謔聲疑其子被誘誤入邪道闖門直入意將呵責已子也不圖景浩正與林姓婦如是云云驀見春光漏洩怒髮直指遽拔利刃劈傷甲首血肉淋漓甲負痛狂呼甲妻聞聲往救亦被戳傷數處鄰人見而不平擬將景浩送官懲辦幸甲傷未致命旋經人理處免致對簿公庭殆惡貫尙未滿盈歟○百里坊上定院住持僧華淸色相未空情絲猶繫夙有登徒之癖慣參歡喜之禪與三官殿對面某甲認中表親甲操朱買臣業性格粗鹵不解嘲風弄月其妻某氏貌醜而性淫屢有外遇近與華淸密室談禪夜來晝往習以爲常四月廿三夜正在促膝談心驀被營兵乙丙等突入捉姦華淸自恃佛法無邊抱頭疾竄乙丙不遂所欲揚言送縣請辦華淸始知畏懼將平日所積募化之資和盤獻出遂得化大事爲小事然香積廚已羅掘一空矣○道前永祥官園虧本歇業逋負如山去冬業經繳帖奉批着限三個月售銷餘貨於四月廿七日閉門廿八日復行開張改作公和字號聞係馬姓招股接開云○永祥園股東徐某因虧帳攤派不公具呈府署以該園餘鹽尙有數萬斤之多經夥繳帖時匿未聲報德太尊閱詞後以其有關鹽務札飭批騐所袁新栽叅軍親詣該園封騐鹽倉着令隨時閉歇所餘鹽觔仍由廣和仁和兩園帶銷亦整頓鹺政之一端也 
[驅逐流丐]  
　　帮辦總巡朱森庭明府以近來時有乞丐於夜靜更深時在大街小巷就地橫臥殊不雅觀前晚帶同丐頭沈春並各夥役赴城廂外加意巡查如遇前項情事立着丐頭驅逐出境 
[放鎗駭衆]  
　　昨晚九點鐘後居民將就枕矣突聞本邑南市董家渡天主教堂前轟轟三響羣譁然曰放礮矣放礮矣其殆匪人肇禍耶急披衣趿履四出狂奔地甲營勇聞信奔來互相詢問始知堂邊空屋駐有勇丁是時適至堂左放鎗示威居民悞以傳訛遂至驚惶無措也 
[上海縣署瑣案]  
　　上海縣袁大令飭差獲著名流氓陶金榮卽流過頭金榮徐春春卽狂徒阿春趙德紀卽小德紀訊供收所已列入前報前晚復由帮審委員宋二尹飭提徐春春趙阿貴陳咸咸山金仔李祥祥陳阿狗章金和章炳羅意仔朱阿銀陳阿林羅阿囝徐阿海張炳坤王大狗仔王小狗仔等至案各犯供稱小的等或操舟度日或小本營生或耕田餬口前雖犯事現已自新叩求明鑒二　研詰再三各犯堅執如前二尹飭令分别收所聽候查明核辦○二十八保六圖地保潘鳳祥朱念劬因虧欠條漕前日由袁大令飭差提到潘呈繳洋銀七十元餘求寛限朱稱所有條漕以後情願按限措繳大令卽着具呈限狀如逾限不交卽當提案嚴究○聶觀察訪得滬北新閘地方有寗波人劉阿財行止不端札飭上海縣提究袁大令奉札後立飭皂頭全順幹差薛貴往提詎料該圖地保孫順和將劉縱逸該差等將孫帶回縣署禀請訊辦晚堂由大令提訊孫供稱劉有病在家並非小的縱逸現求大老爺寛限片刻容小的派人追到不敢延遲求恩鑒察大令謂此係上憲訪拿之案豈可任爾飾辭諉卸如再延宕當將爾笞責一千板諭畢着交差看管 
[上海巡局瑣案]  
　　木匠楊少卿投二十三鋪保甲局呼寃局員王恒堂二尹庭訊之下供稱小的包造褚張氏家樓房五幢工竣後價已淸楚嗣又添造披屋三間議定價錢三十五千及竣工氏頓悔原議祗付洋銀八元小的向之索加竟被掌頰二下二尹飭差傳褚張氏質訊氏抗不到局遲至三日二尹怒欲將兩造送縣究懲氏始來局供稱小婦人愿給還原價求免送縣二尹謂本委久知汝兇橫如虎此事本應重辦姑念女流格外從寛不究氏唯唯具結而退○丐頭沈春見有七人夜臥董家渡浦灘形跡可疑拿解巡局局員問爾等因何半夜臥於灘畔顧坤全王本根秦遠得馬來喜陳鑑華徐和六人各將姓名供出幷同稱小的等家在浦東向作小工今晚有事往北市洎歸夜漏已深渡船不能開駛客棧亦均閉戶不得已暫假一席之地以待天明局員謂深夜露宿必非安分之徒判令各責一百板責畢諭令沈驅之出境又有張春泉者供稱小的係洞庭山人習南貨業此次訪友不遇窮途落拓無奈蜷宿街沿局員謂姑念汝係生意中人免子笞責鎖在局前覔的實人具保○小竊胡三郎竊取鼎康茶食店中人衫褲獲案訊責吊贓均已列諸報紙矣前晚局員王二尹提訊之下胡供稱小的以後决不敢犯矣此次叩求大老爺開一線之恩二尹着重責二百板具改過切結始行開釋 
[覆審佔地案]  
　　英商敏控山雨香佔其毗連租地一案先曾會訊因見証未齊飭令再候集訊此已列諸前報昨日下午兩點鐘覆訊此案原告律師博易帶同見証人有恒洋行東金世美高易公館西人林並諸華人候質旋由山雨香所延律師小威金生聲言此案爲租地起見應否先行辨論工部局所定章程博律師則言無關租地章程可以不論威律師復將章程呈堂指明第七欵内開凡洋人租華人之地必須中西官會同查丈並集得主失主指明界址方能立界又須勘明所立界石必無碍於將來方能作準博律師則言雖有章程未必盡能遵辦且敏　是地原契本載約數是指四地成交並不論畞分也旋令金世美聲明當日曾經繪圖並有林情認爲成交時同看地實被山雨香佔去再三辯論時已傍晚因定今日兩點半鐘再訊 
[英界公堂瑣案]  
　　包探黃四福稟稱小的查得章得勝向當營勇撤遺後借居某客寓逐日向街坊行乞形跡殊覺可疑是以拘解案下 
 
 

Page 4

 
 
章供稱小的係安徽廬江縣人流落在滬忝顔告帮蔡太守問爾欲回籍乎答稱小的他鄕落魄時時睠念家山祗以旅費不周是以欲行又止耳太守飭帶回捕房俟有長江輪船之灣泊大通者押令附之回籍○張金奎訴稱小的原籍常州此次附舟來滬欲覓枝棲偶與同鄕人沈阿德言及沈言伊可推荐小的因爲之付給烟酒錢旣而伊言荐小的至某行囑預備衣包鋪盖小的信之不料將行李悉行騙去質錢二千九百文因之報捕拘案沈供稱小的與張相識商借衣物質錢至生意則一時無從推荐某號巡捕禀稱小的在沈身畔搜出質票今特齎呈蔡太守判令管押一月勒令繳還錢二千九百文質票給張收領俟沈繳錢再行贖取○包探孫阿才禀稱王阿三犯竊解案奉大老爺判遞回寗波今又來滬拘請訊懲王供稱小的前因犯竊遞回原籍嗣以家中不能度日故又來滬業己改過不再爲非矣蔡太守判令押候再行遞解○江北人陳三郎訴稱小的在治下當東洋車夫昨日停車在小弄中突被張永和等將車拉去令伊停止伊非但不依反被兇毆是以報捕拘拿至案張供稱小的偶與嬉戲不收逞蠻蔡太守騐得陳頭面略有傷痕判罰張洋銀半元爲養傷費○二百六十五號巡捕禀稱小的查得王仁和所駕馬車並無捐照是以送請判罰王供稱小的駕車來往吳淞停在鐵路舊基不入租界此次由某西人雇坐强令送至伊家捕頭稱查得租界中不領捐照之馬車拿到公堂往往飾詞朦混蔡太守判罰洋銀二元半以儆效尤 
[法界公堂瑣案]  
　　老虎灶主潘寳和訴稱日前朱阿昌屢向小的索詐前日復糾約流氓九人特來尋仇致將叔父潘利寳腰脅毆傷夥計　三王阿四亦均被擊因扭朱至案請賜究懲朱供稱小的往某烟館吸烟見有七八人在彼打架因之婉言解勸並不敢紏衆行兇葛同轉曰　叔已遭爾等毆傷豈容抵賴着押候將受傷人送往仁濟醫院騐明傷勢再行核辦○張阿弟挈子六桂訴稱上月廿八日小的向裁縫工高長根　得樓面半間令兒子設館授徒當付租洋一元五角另加小租二角及遷進高竟私將書箱考籃等物藏匿因卽報知捕房昨經包探將高及其妻朱氏尋獲今特送案請懲十六號華捕禀稱小的有哆囉麻一疋囑高製衣遲延曰久衣未製成且將哆囉麻典押昨日始得收到原物葛同轉判令將高押候交還房租再行核定哆囉麻給華捕領去○無錫網船舟子尤永春訴稱前日小的掉船至洋涇浜長發棧左近旁有蘇州白姆橋航船停泊潮水不足稍有碰撞航船夥徐仁法金二官卽與小的口角徐指稱小的係耶穌教中船欲將小的砍死幷稱無錫焚燬教堂伊亦有分徐供稱小的與尤駕船行駛有碍伊船致遭辱駡葛同轉謂爾旣駕船何必說出教與不教遂着一倂押候傳舟主核辦○吳淞小火輪船司事王奚永　稱前日營中人韓貴年周炳川謝少曾等主人由吳淞附船來滬將近虹口欲喚舢板船將行李運至一里輪船駁往大火輪船水手鄔　　與轉等言語不通以致口角鄔突遭韓喝令同黨用刀砍傷右手筋骨具斷船中人極力搶救將韓等三人一倂拘獲送案請懲有督標砲隊中營六隊親兵張有葉號衣一件一倂送案葛同轉問兇首是誰王稱已被脫逃韓同黨供稱從前在某營打仗出力保至總鎭銜兒子前在吳松營當勇嗣調往揚州十二灣此次欲往訪尋因乘小火輪船來此不知誰人砍傷水手之手實出不知王　知韓指使砍傷大老爺不信請觀韓之長衫尙有血跡同轉以韓係安徽人供詞聽不明白着令在堂上自具親供韓繕明此次有四人同伴至所拘之謝少曾絜不相識旋有虹口營勇謝一臣蕭英祥韓正桂投案聲稱小的等數日前由寗波大校場營中調來暫住大方棧内謝係同鄕誤遭拘累求恩開釋並請將誣捐之人照例查　同轉謂謝是否寗波來去飭查難以憑信　大方棧具保方准開釋韓等不肯指出凶首着押候備文送縣究追○舟子陳阿弟撈獲覆舟所失　布一箱與龔阿仁分贓出售失主郭和生查知將陳並洋布十四疋送案葛同轉着陳交保出外限期將龔阿仁尋交一切情形已詳前　昨日郭偕陳投案繕有西字信一封聲稱龔避匿南匯縣境務請關提同轉謂爾屢次瀆訴並未將細情禀陳殊屬藐視公堂着退後明白補詞呈　核奪 
　 
 
 

Page 5

 
 
　　新丹桂茶園 
　　五月十一夜演 
　　溪皇莊新排燈彩戲一祁新排戲缷封前後本善遊斗牛宫出山錯中錯甲王 
　　三雅園 
　　五月十一日演 
　　正本龍樓判 
　　五月十一夜演 
　　出頭水中月寳圖作雙張月娥辦火少全班合演已上脚色出齊與别演大不相同大有奇觀 
　　天仙茶園 
　　五月十一日演 
　　進蠻詩戰樊城狗洞焚棉山後曾頭市玉玲瓏絮閣驚變要鍋堂斷打嚴嵩 
　　五月十一夜演 
　　大賜福渡僧橋盜御馬殺狗勸妻洪羊洞割髮代首十二紅 
　　天福茶園 
　　五月十一夜演 
　　大减價檯包每位二角大長春金山寺取城都新安驛打金枝跳墙下棋溪皇莊探滁州 
　　禮拜三拍賣 
　　本行於十一日十點半鐘拍賣鷄牌人馬熊牌色羽毛元虎羽綾虎圏紅嘰馬頭色嘰雙鳳紅嘰虎牌紅嘰單鳳色呢六四線紅瓶漂７２金瓶１０００漂８０線傘牌漂布五磅七磅紅雀布八四黑瓶　藍雙鴨藍三鴨紅蟹藍蟹藍鐘藍瓶　綠雙瓶藍雙瓶布十磅紅蟹藍蟹藍鐘雙　雙瓶藍瓶咖市布十一磅藍雀藍鐘市布二四紅雀紅瓶藍瓶標二六紅瓶標另有油漬花其粗布斜十餘件此佈怡和洋行告白 
　　禮拜三拍賣 
　　十一日卽禮拜三兩點鐘在本行拍賣羽紗傘油　鏡法藍絨各色外國帽羽紗白大衣各色汗衫五彩絨毯藥水鈴皮袋餅干各色衣料呢等餘不計倍發洋行啓 
　　禮拜三拍賣 
　　　　十一日十點半鐘在本行拍賣　酒櫃　玻　酒　綱絲床墊馬車鐘百童琴畫鏡　椅衣料花　一切家用木器雜物不計此佈瑞和行啓 
　　禮拜三拍賣 
　　准於十一日二點半鐘在天祥棧内拍賣水漬十磅黑金狗市布單人　槍英魚粗布計一伯餘包限一禮拜出清届時望貴客　　　處面拍可也　聞瑞和行啓 
　　拍賣生財 
　　准今日兩點鐘在打狗橋北首拍賣洋廣什貨櫃檯厨窻自鳴鐘燈鏡什物不計此佈合意者當日現銀出清茂記告白 
　　拍賣 
　　准今日二點鐘在虹口廣東街拍賣油酒南貨店生財櫃檯廚窻油缸自嗚鐘什物隨带現洋當日出賣不悞安記　　 
　　禮拜四拍賣 
　　啓者於十二日二點鐘在太古十一號棧内拍賣連史紙六十件又金利源四號棧内拍賣小屏紙二百件倘各寳號欲　者届期至該棧面　可也此佈永發行 
　　禮拜四拍賣 
　　啓者禮拜四卽本月十二日十點半鐘拍賣路燈船牌九老羽毛人鎗小呢　嗶嘰船牌九老羽綾十一磅彩三元十磅十二彩人鎗十磅紅三元紅萬壽圖紅四美紅人鎗藍人鎗市布八磅四五子登科彩三多紅三元紅送子紅三多藍彩人鎗藍三元藍四美藍人鎗洋房雙人七磅藍三元藍四美藍人鎗六磅雙人採蓮圖原布八磅彩三元花邊藍獅七磅紅三元紅彩人鎗花邊藍獅藍三元挺市洋標八磅雙松鼠細斜紋十五磅老人頭十四磅老人頭雲獅粗布十二磅人鎗九獅細布十四磅老人頭人鎗十五磅跑鹿斜紋紅金星白三元七十二線紅二美紅雙路燈六十四線烏金三元藍雙路燈藍房洋光毛市漂布等貨特此佈聞五月初八日元芳洋行啓 
　　禮拜四拍賣 
　　茲于十二日二點鐘在浦東華棧拍賣煤油數百　又散艙煤油　碼頭内約計數千聽如貴客欲意者届時請至旗昌碼頭同趁小火輪赴該棧面拍可也買客者備傢伙斛見照算特此預聞壳件行啓 
　　禮拜四拍賣 
　　啓者於十二日兩點半鐘在本棧拍賣金畫白牌色羽毛色羽綾鷄頭白羽毛等貨此佈仁記洋行啓 
　　禮拜四拍賣　 
　　准於五月十二日十點半鐘在本行拍賣水菓盆四星架香皂銀鎗筆擺鐘皮酒色牛奶平紡綢洋傘芹酒白藍地各數十箱晒　銅鎖銅交鏈銅衣釣水泡風扇繩條　带銅揷銷生財木器餘物不計此佈魯意師摩啓 
　　拍賣聲明 
　　余上年十一月代南市李月表所開瑞和鐵號經手向洋行限價成定鐵板二百廿四担零今年三月到貨限期二個月至本月十三日付銀出清不料瑞和正月倒閉擋手周元鈞跑街祝永利均推須號主李月表來申料理延至於今該號主匿不來申周祝二人彼此推避而洋行定貨到期刻不容緩余經手人所沾微用何堪　此鉅累不得已於本月十三日二點半鐘由倍發洋行在浦東旗昌棧不限價拍賣鐵板貴客二點鐘請至四馬路趁小火輪仝去面拍現銀出貨拍價與原價虧短銀兩後仍向號主李月表照算收銀此申地大槪情形也况有在上者論之公斷再李月表開瑞和已歴數十年矣於是起家殷實近年歸家享福號事託周元鈞經理不顧號内有無盈虧自已仍然年年來號取用甚至負此鉅欵卽使眞正倒閉亦要出來理明何得縮頭諉缷洋行定貨有利卽出無利則推天下豈有包賺錢生意乎余經手斷不能爱此嫁禍必有性命相拼之事在後也特此佈告經手人孫馥庭白 
　　禮拜五拍賣 
　　啓者於十三日兩點鐘在本行拍賣鈕扣廿六箱大小保險吊 
燈桅燈各色紙料紙烟花漆布火腿白監地佛摩必得四火酒另樣什物不計此佈永發行啓 
　　欠租拍賣 
　　西棋盤巧仙堂本家於元月間避去積欠本行房金六十元本家避走後當時挽中友說立合據懇限一個月過割本行　登申報三次聲明至今並無影嚮所以將巧仙堂什物爛板一應於十二兩點鐘拍賣以抵租欵特此佈聞有恆洋行啓松記 
　　新到文集 
　　今有湘城西山眞夫子全　每　裝訂一百本一存上海　瓜　興和棧　售一存杭州　　橋正泰和行代售　購者請向二處面議　　此啓 
　　神效辟瘟藥水 
　　本醫院不惜重資採購道地藥料製成此次善治四時不正瘟疫流行現届夏令穢氣薰蒸最易傳染更屬危險務須購此藥水以備不虞　居低污之處必多蛇虫穢濕之毒先將此水灑滴自不爲戾氣所感頓使毒物遠避蒙顧諸君認明本院招牌不致有悞 
　　仙乎仙乎 
　　月前請新衙西首讀易堂評命並占流年云十日内有兩得先得機會後得貴子兩得皆驗感甚佩甚嶺南鄧仰璋誌謝 
　　四海春棣記聲明 
　　本舘盈記原係股開今因各東均就别業是以收回議單頂與棣記開張往來帳目仍來理取所有各東私帳則與棣記不涉此佈 
　　廣東朱炳昌 
　　包戒洋烟丸 
　　太堂參茸戒烟丸限八日永遠斷癮每瓶洋一角二五創自八十餘載各種丸散膏丹久矣中外馳名而參茸戒烟丸近多假冐射利特於光緒庚寅孟冬　戒烟丸續序仿單用永印加給未炳昌三　以分眞僞映照便見又將丸　加貼花草二仙招牌爲記貴客光顧伏祈細認庶不致悮茲恐各客未知用刋日報以便　洞鑒舘設上洋大馬路抛球塲一在香港上環一在廣東省城普濟橋老鋪向在廣東佛山鎭黃傘大街開張 
　　上洋匯豐銀行告白 
　　本行所存原本洋五百萬元並招新股尚未交足計股洋二百零七萬四千七百四十四元七角五分兩共計洋七百零七萬四千七百四十四元七角五分另外公積洋二百三十萬元並新股餘利洋一百五十六萬三千三百六十一元六角六分兩共又計洋四百零六萬三千三百六十一元六角六分本行開在香港今在天津紫竹林設立分行廣招中外商務凡上海香港福州厦門漢口小呂宋西責新加坡並外國倫敦法國印度新金山美國日本諸凡貿易繁盛之區無論零躉匯票俱可由津匯兌並代押欵及存欵生息卽至本行面議可也特此佈聞 
　　英工部局諭 
　　爲曉諭事照得揚子江各通商口岸及各内地時有土 
匪肇事以致產業毁壤民人傷斃深恐本租界及附近諸處或有歹人隱匿若不留意難保不糾黨煽禍本工部局因欲保護本租界民人產業是以通行曉諭如有滋閙等情定當設法立時遏止倘滋閙時巡捕不敷調遣則放礮四聲爲號并嗚火警鐘使團練兵及各項兵丁聞聲齊集租界各色人等須各自知悉此號一出所有安分守已者務須各自回家俾巡捕團練兵等出力攻擊否則如有傷斃實由自不小心也 
工部局首董巴敦恭贊韜朋啓光緒十七年五月初六日 
　　四海春番菜舘告白 
　　本舘自節後起房間開拓器具精良食物美備點心奇巧現届天熱另有專辦凈素廚司侍奉一切無不周到定菜預先關切諸公賞光爲幸 
　　盤店聲明 
　　茲有必得成呂宋票行自五月初六日起盤與趙愼記開張所有從前往來向前東王亮卿理楚與愼記不涉特此佈聞 
　　廣昌土棧輪船爲記 
　　上海寳善街東首石庫門面揀選大小洋藥零躉批發精製清膏每洋一兩四陳膏還灰二兩四公膏二兩八冷籠三兩四熱籠四兩遠處寄購原班回件無悞 
　　宗益亭辨明與劉無十 
　　平安里妓女順香卽大實逃元綾於五月初三日經人見大寳仝和尚在江天碼頭至妓女向伊追問送捕由和尚托丹桂樓小開懇情逸送担保一月交完大寳當時和尚等友自已開烟吃麵嗬　水另借錢一百文合共用洋一元並無劉姓在内豈料章等要圖悔賴限保一月妄言登報以劉姓索惠烟鈔等言因章等借勢招搖神通廣大誠恐累劉至特辨明 
　　杭州怡吉代僱官輪 
　　啓者本局代僱奉憲批准小火輪專走申杭嘉興等處於五月初一日爲始每日開行拖带船隻便附搭客格外快捷公道蒙光顧者請至杭域内横造東馬　帳房面定寫票本帳房啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤東官報]  
　　藩憲牌示東莞縣缺委陽春縣董汝礪調署陽春縣缺委現署增城縣烏爾興額調署增城縣缺委現署東莞縣田郅軒調署崖州知州缺改委候補通判陳虞書署高要縣祿步司缺委准補南海江浦司趙錫齡署連平州上坪司缺改委卸花縣水西司樓蕚署理 
[西江官報]  
　　知縣何惟傑禀謝酌委一次劉步元禀謝拔委一次劉榮拔由籍起服來江署鉛山縣閻尙賡卸事淸理交代回省州判程俊魁委辦上高釐卡吳壽松孫澄淸俱帮辦南昌保甲前廣東南韶道華祝三由鉛山原籍來省署都昌縣李世申卸事淸理交代回省武寗都司萬鵬因案撤任以城守候補都司李人傑署理 
[月湖閒話]  
　　甯波人某甲世家子也癖嗜賭博家業蕩然典質一空漸且饔飱不繼每値窮愁抑鬱忿無可宣卽扭床頭人而毒毆之逼令出環易柴米妻念遇人不淑屢次躍入河中均幸經人救援得免於死噫賭之害人彼牧　奴固無足責奈何衣冠之子亦喜呼盧喝么甘與無賴爲儔耶執而懲之是在民之父母○南鄕某乙年已知命家道凋零近日臥病在床醫藥俱無所出不得已令婦將舊長衫一襲持出易錢婦彳亍街頭苦無售處旋遇某内言定價洋一元婦恐如米元章之贋本河豚必欲同往錢莊估看内允之行未數武忽乘間逸去婦情急倩人視之則係銅質而鍍以銀者忿恨交加倒踣於地後有一老者問明情節不覺惻然於心出洋一元給之婦乃叩謝而去 
[助賑平安]  
　　謹啓者敝堂　接李錫琅大善土因服符生産母子平安喜助順直賑洋十五元以答神庥又接奉邑陳江厦大善士樂助賑洋一百元旋又奉到金苕人觀察　募無名氏賑洋一百元又無名氏賑洋十元統解順直災　敝堂祗領之餘仰見仁心共具善願同歸陰德不求人知吉人自邀天相勿藥有喜彌叶康强逢吉之徴作善降祥定　福壽無疆之劵掣付收照還同千佛名經奉揚仁風謹代萬家　祝上海六馬路仁濟善堂籌賑公所施善昌謹誌 
[靈丹濟世]  
　　謹啓者兹有全亨寳號大善士情殷濟世助來敝堂紅靈丹一千二百瓶囑代分送珠玉分貽麝蘭馨馥碾就珊瑚之屑寳鼎生春裝以琉璃之瓶金丹換骨如數祗領合十伸虔入夏以來寒暖不常轉瞬潺署蒸薰不無時行痧疫倘蒙海内諸大善士利濟爲懷痌瘝在抱製成妙樂續賜靈丹俾病者得共慶平安則敝堂當代宣德意救人一命勝造七級浮屠錫我百朋卽是萬家生佛附登報牘叩謝鴻施謹布芻言敢求公鑒[  上海六馬路仁濟善堂董事施善昌謹誌]  
[良藥苦口]  
　　玉簡傳心均堪尋世金丹換骨洵足利人兹承大馬路全亨洋廣貨寳號捐助敝堂紅靈丹六百瓶痧氣丸六百瓶　爲分送拜領之餘仰見慈懷樂育本利物以利人行看厚報聨綿定發財而發福肅此鳴謝並請善安[  廣益堂司事謹啓]  
[今將大善士樂助四月分月捐收數]  
　　鍾蕩翁助洋十元唐茂翁助洋六元陳陳善翁助洋五元李光翁戴綬翁各助洋三元朱寳翁　鳳翁徐棣翁黃佐翁王欣翁和昌成吳春翁譚幹翁各助洋二元張金翁周蓮翁趙馥翁何瑤翁韓山翁錦章源利太各助洋一元徐浚翁陳虛翁各助洋一元吳渭翁助洋四元莊源大源六角李珊記三四月助洋一元鳴昌三四月助洋一元德大王仁泰恊興各助洋五角恆泰洋三角恆生裕生生大正大恆各助洋二角金鄭氏徐雲岩各助錢一千文風生一笑樓可熾萬有全各助錢五百文愼餘堂四百文亦新園升陽樓春園義泰各助錢三百文恊豐金合順恊成舘恊興舘鴻運樓沈春張錦泰豐和莊廣盛祝源昌源興湧源陳心淵各助錢二百文永愼張應氏恊盛祥萬興各助錢一百文余洪記助洋二角福源祥正月起四月止助洋八角崔林記洋二角金裕興錢三百文元利錢二百文萬興錢一百五十文共收洋六十二元四角錢八千七百五十文[  廣益堂司事謹啓]  
　　 
 
 

Page 10

 
 
   
 
