# 1886 - 130 - 4904700

 

Page 1

 
 
[佩文韻府第二次石印成書預啓] [  點石斋主人啓] 　　　　　　　　　　　　　　　　　　　　　　　　　　　　　　　　　　　　　　　　 
　　石印缩本佩文韻府創自本齊避重就輕儒林稱便上年已悉數售罄刻今第二次開印字較初次爲大價視初次爲　　大也檢視不覺其勞　　　購置益形其易此外如十三經注疏一　業倩善作宋體字者一律工寫將次寫竣而校　之精期於無一訛字而後止在卽出書專此預啓 
[恭排光緖十一年諭旨告成] [  申報舘主人謹啓] 　 
　　本舘自光緖八年起將每年諭旨敬謹排印成書以供衆覽早已風行海内兹又將十一年分諭旨排印竣工准於本月初七日出售每本收　工　　 
本洋一角五分售書仍照曩例此佈 
[七十五號畫報出售] [  申報舘主人啓] 　 
　　喇嘛僧由藏入都取道春申江見者謂其所穿袍褂顔色均尙黄帽則有頂而無椲足穿緞靴靴尖嵌綠皮如意頭頭不蓄髮而問有一二留髮者禀土不常見特圖之以供觀覽淞隠漫錄圖説一則仍附盡報之末准於初六日出售此佈 
[論臺南糖捐事] 　 
　　我輩穿珠九曲下筆千言于朝廷大軍機大政事譬如人問温室樹噤不發聲非徒慮位卑而言高也竊自附於庶人不議耳唯遇民生利病世道隆汅不憚舌敝唇焦大聲以代爲呼籲亦自謂言之者無罪聞之者足戒豈知不特與戒心且若未嘗有言者如是則可以無言矣而卒又不能不言試更借不律一吐之昨西報言臺南爲糖業所會萃聞官憲凝加糖税每担銀四錢該業懼有礙生意彚中西商人聨名禀請求免加捐未識能邀允准否然因此而該處人心已覺惶惶卽他業有因此而停閉者是當早爲之所也西報大略如此噫異矣夫糖捐而必不可少也則　論所加者現止四錢等而上之或倍焉或蓰焉亦爲庶民應得輸將國課不容減免宜何如聞風踴躍相率遵行不當希冀停捐先期遷　一若挾制官長也者昔湖北初辦厘捐宜昌之沙市以欲減米厘竟然罷市時鄂撫爲胡文忠公大發雷霆嚴行查究謂國家每月少此數百千米捐不啻太倉𥺀米唯此等刁風斷不可長飭該州縣立將現閉鋪户一律發封卽使自願認缴亦難復准以是湖南北抽厘源源協濟東征局沛然有餘用能克蕆大功蕩平髮捻回匪成大業者先求定力稍一游移其際太阿不免倒持矣臺南其仿而行之庶足以杜奸謀而存國體乎抑使糖捐可以暫缓也前年中法違盟臺南雖未遭蹂躪而基隆失守風鶴頻驚團練巡防在在胥勤民力幸得干戈載戢奠厥攸居則休養而生息之自當安集鴻嗷革除虎猛况乎臺北生番甫經招撫地大物博瓖瑋充盈貨惡其棄於地也不必藏於已豈宜厚歛横征致桀驚難馴之俗輒復鋌而走險哉衛文公大布之衣大帛之冠敬教勸學務材訓農通商惠工元年革車三十乘季年乃三百乘夫商而必欲其通工而必加以惠再造之國猶且若斯臺灣爲富庶之邦糖蔗究輕徽之物君子務其大者遠者區區四錢之税似可從寛其問缓急弛張當局者自能籌之數千里外行迹所未到乃欲摇臂奮舌自託於紙上空談正所謂吹縐一池春水于卿甚事耳雖然歴代之取於民者其煩擾苛嚴不勝殫述夏后氏之貢殷人之助周人之徹其實皆什中取一而龍于猶以爲治地莫善於助莫不善於貢魯自宣公税畝什取其二至哀公尙憂不足秦用商鞅棄井田而開阡陌國以富强厥後頭會箕斂遂亡其國漢之文景最爲富厚武帝侈心一萌卜式桑宏羊輩言利滋姦算及舟車論傳鹽　迨論臺自悔而漢家元氣從此衰矣三國偏安五胡雲擾紛紛數百載賦税之法都不足稱北魏於農政頗有可觀隋文開國　藏充盈閭閻樂利使無焬帝國未可量也唐設租庸調三法卽布縷粟米力役之征實同而名異民亦安之宋王荆公創行新法琐碎煩苛民窮而財亦與之俱盡前明賦税不得其平以張士誠一人貽害三吴依租額起徵越數白年未甤其困至於三殿工程備邊練餉加派繁興崇禎帝有暫累吾民一年之諭而國運已潛移矣我朝定鼎首除明季虐政深仁厚澤受賜到今粤宼甫平卽减東南糧賦上以是施下以是應凡食毛踐土者所當仰體時艱聊抒葵霍舍關而立卡减賦而增税此中輕重自有權宜特司會計者不得已之苦衷有非愚賤所能窺測又或承辦者不善奉行以致激釀事端豈獨臺南哉豈獨糖捐哉書此以觀其後 
[本舘接奉電音] 　 
　　昨接在京友人發來電音有本月十二日上諭一道謹譯登○四月十二日奉上諭安徽徽甯池太廣道員缺着雙福補授浙江湖州府知府員缺着丁鶴年補授浙江衢州府知府員缺着榮堃補授欽此 
[厦門近報] 　 
　　美國欽差於三月二十九日乘坐兵艦來厦暫住美領事署中本月初三日領事在署設筵延請各國駐厦領事及税務司並請興泉永道奎樂峰觀察赴宴席間水陸並陳歡諧間作輯和之象概可見已初四日觀察回請美欽差及各領事亦均竭誠盡歡云○月前税釐局提調委員鄧少雲别駕盤獲被拐幼孩兩口一名阿三一名福連本月初一日託招商局利舵輪船帳房帶往上海交陳竹坪善士收養待認聞拐匪之婦業已附利舵往申自言到申後必設法將該孩領回以顯伊之手叚所望當其事者留心查察勿使該孩復墮匪人之手也○大担山簏起造西式樓屋修築花園以僃各西商領事避暑閒游業已告成頗極奂輪之美○孫庚堂軍門來厦探望彭軍門之疾文武印委各員無不設筵邀請衣冠樽俎歡洽流連亦昇平氣象也 
[彝陵瑣綴] 　 
　　荊宜施道張觀察於三月廿一日回荊江面砲船鳴砲相送城内外兵弁均在江干排隊宜昌府則坐砲船恭送一程○史守戎卸中衡任到操防營屬下弁兵送以德政牌四面○羅鎮軍於廿四日出南門至操防營祭旗挑選兵丁一百名夫役六十名派王董兩千戎帶往荆州俟制憲巡閲襄鄖時作爲護兵○江通輪舶於二十三日抵宜運來電桿電線甚多○培元堂點種牛痘已於三月二十日開堂傳漿○新令尹到任必將痞棍姓名開單拿訪　若視爲成例近日韓明府已出示曉諭矣 
[獵户除盜] 　 
　　遵化陳氏素以鎗法著名有叔姪二人技尤精能于百步外取獐兔百發百中三月某日有某貴介遣庖人踵門市鹿脯陳無以應遂偕姪携槍至山巔相與獵取時適平蕪春盡新緑成茵草淺獸肥馳騁頗樂驀見一兔鑽入密箐間正欲然火施鎗忽聞山後有女子啜泣求饒聲一人大聲曰汝不從請試白刃到得鬼門關上莫怨咱老子無情也女子哭益甚聲益哀陳諦聽之知係緑林客肆行强暴不禁鬚髯怒磔若蝟毛語其姪曰古稱救人一命勝造 
 
 

Page 2

 
 
七级浮圖我輩縱無慈悲心然遇强人而不爲剪除不將笑我輩無縳鷄之力乎言竟飛馳下山則馬賊七八人方行劫一少婦將褫其衵衣而污之婦抵死不從賊怒操白刃擬其頸婦跪地哀求叩頭如搗蒜陳陡從林隙放一鎗一賊應聲而倒群賊驚而噪姪乘其不僃復放一槍斃一賊大呼曰鼠若不下馬受縳放汝行百五步皆不得生諸賊大懼棄械伏地乞饒陳一一縳之押送州署請究而令少婦整粧携物而回 
[丙戌科會試元魁名次] 　 
劉　培直𨽻　于齊慶江蘇　任佑觀湖南　葉在琦福建　王榮商浙江　劉啓襄江蘇　吴慶坻浙江　劉孚京江西　趙覲光貴州　　 
姚肇灜江蘇　梁卓午江西　汪時深安徽　吴　壽直𨽻　馮　昭江蘇　張蚳暹湖南　李子榮湖南　李儒初廣東　李賀礽廣西 
右本科會試元魁名次昨由官場接得電音抄示本舘因卽照錄報端惟與本舘友人所報姓名微有不同諒其中不無差悮請俟官板題名錄遞來再行校正可也[  本館附識]  
[丙戌科會試題名錄]  
劉　培直𨽻　于齊慶江蘇　任佑覲湖南　葉在琦福建　王榮商浙江　劉啓襄江蘇　劉孚京江西　姚肇灜江蘇　梁卓午江西　 
汪時深安徽　馮　煕江蘇　李子榮湖南　賀懋初廣東　吴慶坻浙江　李翊煌江西　王榮先湖北　謝昌年浙江　陳兆蓉湖南　　　 
黄濟川浙江　陳志喆江西　鮑心增江蘇　周承光江西　張丕基廣東　胡寳仁江西　黄運楙江西　陳遵聲浙江　張六翮湖北 
蔡金白江西　温繁珣江蘇　仇繼恒江蘇　俞廣瑞浙江　宋飭齊福建　傳衍章安徽　王樹舟安徽　江峯青安徽　劉翰藻江西 
陳壽臣浙江　袁信芳浙江　姚癸虞湖南　向守謙廣東　王文毓江蘇　沈曾桐浙江　鄒福深　　　李最高湖南　劉裕彤江蘇　 
李　堯湖南　章紹洙浙江　吴品行浙江　彭　述湖南　朱　暄江西　高觀昌江蘇　朱　路江蘇　姚均然浙江　鬱家孝安徽 
劉　灜福建　膛蟠根江蘇　宗　裕湖南　丁　照浙江　林啓東福建　顔慶東福建　江德宜浙江　馮方澤江蘇　張甯奇福建 
夏汝鏞湖北　吴鴻甲湖北　沈維善浙江　曹九源江蘇　朱士黻浙江　宋滋蘭福建　李煥堯廣東　童景春浙江　劉榆牛浙江　 
許益謙福建　任希曾安徽　區　震廣東　黄紹曾江西　戴朝普湖南　俞士珩湖北　翁天佑廣東　沈士林江蘇　葛振元安徽 
俞贊年廣東　常　梅湖南　凌茀年廣東　冀甘藻廣東　徐家言江西　陳三立江西　梁葆仁浙江　全肇康湖南　劉獄雲江蘇　 
王　尤江蘇　王　臯福建　楊祖蘭江西　邱爲镳福建　陳昌紳浙江　劉學釣廣東　謝元麒廣東　程傳萬江西　蔣嘉禾江蘇 
熊拜昌江西　張阜成浙江　劉　玉湖北　王基磐湖北　梅汝鼎江西　張堯淦浙江　朱延曉安徽　林仰崧安徽　李英華福建 
查文清浙江　鄭仲和福建　劉邦槐江蘇　陳蟻唐江蘇　何連禧江西　韓信森浙江　何文燿廣東　潘尙智湖北　林履端福建 
榮大涵福建　莊鐘濟江蘇　蔣僧爕湖北　胡懋齡安徽　熊冠尹湖北　吴　濬安徽　林灔曉福建　周生錦湖北　曾灝遂福建 
江聨蓉安徽　裴灔晚安徽　李子臣江西　夏葆彝湖北　左宜之湖北　盛愷華浙江　鍾大椿福建　吴慶恩湖北　李子茂湖南 
鄧重藩廣東　謝臨春福建　葉士琛福建　林鑑厚福建　聞　捷湖北　宋嘉炳安徽　楊士　安徽　孫錫第江蘇　石鏡潢安徽 
茹寳書廣東　張慶翔湖南　黄兆珉江西　曹　琳安徽　駱國恩廣東　袁楚藩湖南　繆祜孫江蘇　聶佐虞江西　史緖任湖南 
畢崇辯福建　何建鏞廣東　陳長捷湖南　徐德欽福建　王同德江蘇 
　　昨日會試榜發本舘特派友人在京先將江蘇浙江江西湖南湖北安徽福建廣東八省獲雋諸君名姓飛電報知俾閲報者先覩爲快此外各首或以距京較近得信在先或以地屬邊區郵遞仍需時日是以暫付闕如一俟官板題名錄郵遞南來卽當全列報端以供衆覽至電傳忽促姓氏不無小悮且名次亦未注明日後當細心補正也閲者鑒之[  本舘附識]  
[姑蘇覽覧勝] 　 
　　盗犯董大高等正法後梟示犯事地方始裝木桶懸掛大憲以情罪較重不足以示炯戒爰命地方官改盛木籠懸諸萬年橋疎疎朗朗面目分明庶幾凶惡之徒見而生畏惟天氣漸暖臭穢難聞過此橋者均閉目掩鼻急趨若浼而附近地攤及肉店茶寮竟至無人顧問日前邀集隣里數十家環求大憲俯鑒下情大憲立命將該首級移置南城雉堞之下店鋪居民莫不頌聲載道○長洲縣户書科房被竊賬箱一口内有現洋及洋票棧票共値二千餘元之譜旋查悉由徐夥朱僕勾串飲馬橋朱某入内行竊當將夥僕解請王明府嚴刑訊究當卽招承惟　 
朱已聞風遠颺原贓分毫無着因向各錢店棧户注失一面分别緝查未知能否弋獲也○姑胥各花園游人例出青蚨若干翼門者始給以竹契導令入内縱觀餞春之期留園祇收半値時則花花月月燕燕鶯鶯繡地錦天風光無價以故西園公子南國佳人扇影衣香花光人面亭臺好處無不掩映生姿固不第　元人曲所云金蓮蹴損牡丹芽玉簪兒抓住茶𧃲架也所惜風風雨雨暮暮朝朝鴉襪泥沾鸞衫雨濕致令飄燈歸去未免蹙損眉山云○是日出紳巨賈詞客騒流買舟作山塘游者不可以數計雨絲風片烟波畫船直至虬箭頻催而銀燭清樽拇戰聲猶喧闐不息惜乎錦　人忒看得韶光賤未知珍惜流連徒令山温水腻之鄉增無數附羶之蟻耳 
[甬東談屑] 　 
　　聞朱友笙明府仍回鄞縣本任已有紅諭到甯不日内卽可履新矣○綉花匠繆得意之弟繆某現年五十歲於十三歲時被匪拐去賣與閩人某姓爲螟蛉子學習西國語言文字行商香港往來英倫以此致富家貲約有八九十萬已於日前回甯不料胞兄得意已作　 
古人僅存寡嫂而已現聞繆某將營造房屋置買田產隣嚅咸嘖嘖稱羡古人所謂衣錦之榮何以過之可惜脊令原上衰艸蕭蕭不獲與子季享此富貴耳○西門外郎官第張姓子性頗迂執近因其妻與母不協妻將投水自盡張急爲攔救而妻尙號哭不止母更怒駡不已張至此亦不能爲左右袒自怨自嘆竟自縊於床迨其弟覺而解救已無及矣闔家擾擾岂非倫常乘舛歟○鹿非馬也而或指之爲馬李非桃也而或以之代桃天下事無所不用其錯如釘打橋某姓家有姊妹二人其姊紅絲早繫緑葉成陰而妹以婿家無力迎娶故尙守貞瓊闥也日前婿家邀同親族作搶親之舉適妹抱姊子同立門前搶親者誤姊爲妹擁之以去旣入門始知誤搶急欲完璧歸趙而丈人峯登門問罪勢如哮虎姊夫亦不肯干休聞將赴縣控告未知賢令尹何以判此一重公案也 
[京口近聞] 　 
　　近有營勇搶劫某姓被地保拿住協同捕快起出　物六十餘件解送丹徒縣署王邑尊卽拜會該營官請爲查究未知若何了結○初二日江怏田三覓得眼線在火星廟旁黄魚棚内獲住盗匪一名解縣後供出同黨數人亦溷跡於各黄魚棚及小客寓中旋卽按名弋獲計先後共獲九人近日沙墩村刀鎗河羔子鎮各處劫案半係若輩所爲訊實後一律收禁聽候詳辦是役也雖不能將緑林豪客一網打盡然渠魁旣獲餘黨必稍歛跡矣○初四日丹徒縣王邑尊親率差役至租界隆合洋行吊閲賬簿以其代銷私土也○初五日午刻王邑尊會同城守營至西門外陽彭山庄塲監斬去冬閙漕首犯江以財及扭前任馮邑尊髮辫之吴鼎元二犯年歲俱在五十以外觀者至二三萬人之我江以財於未斬之先囑相識鄉人通信眷屬前來收屍及斬决後差保卽掘坑掩埋焉 
七 
 
 

Page 3

 
 
[江西雜記] 　　 
　　署理南昌縣事潘大令於三月二十二日接印視事連日巡閲監獄核倉庫查驗馬號清厘案牘兼帮辦善後局營務處事宜黽勉從公日無暇晷幸大令精明幹練高出尋常否則新政初觀其不致叢脞也幾希矣○狀元橋東岸有空地一區東林雁塔遥聳其前西山螺屏横擁其後形勝所在垂涎者多近有狡獪者賄通地保圍以土牆度爲菜圃窺其意倘或無人過問則卽大興土木營作菟裘矣乃事爲保甲總局所聞立傳地保查問地保情虚畏罪避匿無蹝巡丁四出找尋始行到局當經局員飭笞百板以示薄懲○本年爲大閲之期内河水師先期調至省河操演日前賀觀察正在指揮之際忽有某砲勇因洗砲未凈遽爾裝藥藥驟燃發將手擊斷負痛墮入波心當由同船救起雖不致有性命之憂然已成殘廢矣○洗馬池某布號學徒不知何故自縊而亡有痞棍多人藉端訛索旋經勸其家屬領屍免至涉訟然所費已不貲矣　　　　 
[撤勇逞强] 　 
　　江寛輪船由滬載福建營勇數百名將往漢臯遣散初十日駛抵九江是日九江各行棧有紅茶一萬八千餘箱附輪往漢不料勇竟恃强滋閙持刃恐嚇不准裝茶并催令赶緊開行躉船上某水手當拖拽跳板時偶不經意撞傷某勇脚跟勇又羣起譁騒勢將用武招商局總辦孫君聞信卽詣輪船拜會某統領燃放鞭爆服禮又給該勇養傷洋十元事始得寢船亦隨卽展輪各茶商見茶不能裝未免徬徨失措適江裕下水船抵　遂與太古行西人從權計議意欲附裝西人不能自主電商上海太古怡和招商局少頃接得回電言可通融始將茶箱搬上江裕輪船鼓輪往漢而商令下水諸客暫寓客棧一宵明日另附他輪下駛云 
[使節將臨] 　 
　　正任蘇松太道邵小村觀察奉旨赴香港商議洋藥收税事宜先行入京陛見兹聞觀察已於初十日出京在津小住數天卽須南下大約本月二十後節麾可以抵申矣 
[名優罰鍰] 　 
　　伶人汪桂芬被劉维忠告發經羅太守於晚堂提訊枷責其情形已錄前報兹聞判案之次日佩副領事奉正領事之命以該伶係英商由京雇來故特至公廨請太守開釋太守以爲按照從前中外官準單洋商本不能自開戯館且汪桂芬圖呑包銀現已供認確鑿例應枷責本委祇知就事論事執法無私若華官之權不能行於戯子則亦安用此官爲於是副領事辭出太守隨命與上道轅及見道憲而英正領事亦到彼此訴述緣由湯觀察亦以太守所判爲是正領事謂我非左祖汪伶桂請暫爲鬆枷耳然太守仍不許焉至汪之招供則稱實已前後收過老丹桂包銀一千五百兩此次又收新開戯舘包銀一千兩等語今願具結存案云至昨晨太守飭提汪至案汪以腿傷甚劇倩差保扶掖上堂太守飭將枷開去問本府辦爾冤枉否汪稱不冤枉太守問爾究竟是何處人汪稱北京人太守謂北人性直受笞不屑呌饒爾亦北人何以祇笞三百餘板卽裝出步履蹣跚形狀實是不中用之人且本府初意并不欲笞爾卽大盜到案苟肯直承亦毋須枷責寔困爾狡猾圖頼是以喝笞豈非爾自已討打乎汪俯首不語太守問是爾討打乎汪稱是小的討打太守謂本府因爾抵頼喝笞百板後祇加責十板爾何以停責卽頼以致漸漸責至如許爾苟不情虚何必託人向本府説情須知本府辦事一秉至公深惡旁人關説且已訊明陳芳水唆使爾到堂抵頼爾自願傳來對質今日尙憶及否汪稱是太守謂爾乃一伶人祇會唱幾折二簧便爾龎然自大獨不見去冬天仙茶園花旦蔡桂喜圖頼包銀百餘元到案直認惟判罰而末責懲爾何故受人之愚思在本府案下朦混乎本府憶及北京伶人程長庚技藝較爾高聲名亦較爾大然偶然犯事且被地方官重　爾之名望技藝未必如程而竟敢若是之任意妄爲乎今已開枷卽是格外施恩照原控一千五百兩外再罰銀五百兩共成二千兩幾天可繳汪　 
稱十天太守問此次邀爾者究竟是否李巧玲緣何暗使西人出面汪稱只求大老爺開恩隨着當堂具结令如限繳銀俄佩副領事到來先至班房騐明汪兩腿傷痕欲帶交醫院醫治隨入花廳拜會太守而太守已乘輿公出矣 
[押犯滋事] 　 
　　英界捕房人犯有押於虹口捕房者十二日忽然有十二人陡懹異志旣不飲食亦不作工并教唆他犯亦使如此刻經巡捕將此十二人悉數解歸老巡捕房管押始無他變云 
[被毆請究] 　 
　　昨有徽州人詹望林投上海縣喊稱向業鹹貨生意昨往浦東探親回時已黄昏路經西三林塘突見小烟舘中走出素不相識之十餘人按住攅毆并被咬傷手指攫去身畔洋二十元叩請提究莫邑尊飭值日差着詹先關節略一面飭提該處地保金泗安訊問情形再行核奪 
[嚴查痞黨] 　 
　　昨報載某氏探親回家倩某甲跟隨路經淘沙塲遭無頼王天寳等攢毆旁人將王扭局一節兹悉甲卽楊桂卿係楊邱氏之族人向爲糕團舖生意前日馮剌史將王天寳研訊楊邱氏并未投到楊桂卿供訴緣由王天寳供并未將楊毆打剌史怒謂當場擒獲何敢狡頼爾尙有同黨混名巴兒狗者現匿何處王不認同黨笞責至二百板王始乞恩剌史謂爾等在外往往借端肇釁殊可痛恨着再重笞四百板枷號兩月一面飭甲提巴兒狗到案嚴懲 
[依舊戴枷] 　　 
　　枷犯徐小王私自除枷吵閙由捕帶至捕房送案仍飭照枷等因已登昨報昨日羅太守提訊地保馮昌禀稱小的照料汪桂芬不克在家詎唐仁山之母妻竟至班寓與徐吵閙徐卽除去枷板與之紛爭經捕拘去徐叩頭求恩太守喝笞百板依舊枷號發交地保收管若此則問官不僅以獨桌欵留且餉以筍　炒肉矣或有以方盤托出大丁瓜相謔者則應之曰爾欲嘗新請俟盛夏 
[索欠扭控] 　 
　　前夜湖州人姚慎賢在某戯園向張書常索舊欠洋五百五十元張言我并未欠洋如果屬實儘可向自己所開德泰錢店照付姚言爾立有親書票　鑿鑿可徵何竟强行胡頼乎兩相爭執同至捕房捕頭诘得兩造各執一詞命至公廨候訊姚張均乘輿而往值日差禀明羅太守飭押俟訊供核斷 
[法界捕房瑣事] 　 
　　前報列小東門街捕獲到一人手携各色縐紗共七十三疋一事前日合源祥零剪店主羅奇峯具詞訴稱店中被竊早經報縣今閲申報悉已破獲爲此投案領贓翁太守謂爾欲領贓須將所開失單呈案羅遵照開單太守着赴博房領明○前晚有小竊至八仙橋西南紅色西殯房拆取竹籬管房人知覺獲送捕房僃捕頭着押候解案 
[上海文報局協賑公所催捐起解十八批山東賑欵啓] 　 
　　啓者山東賑欵本月僅曾解過十七批銀五千兩惟前接嚴何翁來函每月極少須解三萬金方免株守之虞本月解欵不敷尙多恐致斷手亟擬起解現准於二十以前起解十八批賑欵倘蒙仁人樂輪幸祈從速解囊不論交與何處事同一律也特此布啓卽請公鑒[  王松森等拜啓]  
[正悮] 　 
　　三馬路陳與昌四月初八日第二百七十次清單脱去佛門弟子葛永源洋十元又沈正興洋二元脱去一字今特補註 
[贈朱秀貞校書和葉鳳屏中翰韵] 　 
　　秀奪羣葩品獨清憐渠嬌小早知名生成竟體芳蘭似荳蔲含芬勝女貞秀堪供客共餐英漫擬身材扇墜輕我道天然風趣好最天然處是幽貞秀逾遠岫凈逾瓊慧眼窺人鑒别精何必守身如碧玉十年不字已稱貞秀甲春申孰與爭多愁多病更多情頻揩老眼端詳看爲汝難矝縮屋貞[  倉山舊主倚醉草]  
[舟遇大通] 　 
　　東岸大通鎮西涯和悦洲兩灘排巨市一水枕中流襟帶分蘇皖帆檣集楚甌却從梅埂上前渡問池州丹徒六吉道人倚舷作 
 
 

Page 4

 
 
[蘇省撫轅抄] 　 
　　四月初四日候補縣陳官慶禀知丁父憂○初五日候補府嚴錫康禀知奉飭回松滬局委用并謝保准歸晋賑勞績註册首先酌委一次○初六日藩轅　示照得太倉直隷州知州萬葉封回籍修墓遺缺查有候補直隷州吴政祥堪以酌委署理委署武進縣奔牛司巡檢胡福謙禀辭赴任縣丞何福鍾禀知辭奉委赴徐州屬緝捕差○初七日指分江蘇儘先補用同知愃齡滿州人由京騐放來省禀到程南金禀知奉委工料所差卽日到差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[江西官報] 　　 
　　三月十九日刑部員外郎程俊親拜辭行進京分發新班先補用從九龍祝慈廣東順德人典史張錫鋆浙江人俱禀到繳照二十日藩憲牌示星子縣朱錫祁飭赴樂平縣新任所有該星子縣印務以卽用縣李應奎署理二十一日吏部主事龍文彬拜會候補通判閻賡良辭往鄱陽接辦角山釐卡藩憲牌示彭澤縣典史馬士晋據報病故所有該縣典史事務以試用從九宋慶昇署理又廬陵縣固江司江祿據報病故所有汛務以試用從九歐陽春宣署理二十二晶刑部貴州司主事劉秉楨親拜從九龍錫楨禀奉委辦省河緝私卡兩淮鹽知事王汝惠聞訃丁母憂奏留神機管文案修天文事委員余仁由京來江禀到府經歴陳景湘起服來江投文二十四日候補縣張鳳齡禀銷善後局事委辦白口塘卡通判李餘奉委解第十二批漕折銀進京浙江候補府經歴楊元吉委辦總巡緝私二十五日大理寺少卿劉緒由南豐籍來省拜會候補縣彭繼昆回湖南守制府經歴周昌壽委辦洋口卡縣丞丁毓溎代辦省河緝私兼立成堂事南昌縣丞張麟禀謝拔委一次行知二十七日上高縣丞林鳳岡俸滿來省騐看廿八日凌宣鐸管解第三批地丁銀進京新昌縣丞楊彬俸滿來省騐看分缺先補照磨徐景琦浙江歸安人繳照禀到 
[贈姚如蘭校書錄霧裹看花客高昌寒食生申左夢畹生同正] 　 
　　姚黄詎是人間種領袖春江冠衆芳浪蝶狂蜂恣意採不堪唐突向花王品題花月愜心難紫𡛥紅嫣混日端一樣章舞　聲譽惟卿吹氣果如蘭[  倉山舊主走筆]  
[次鴛湖金子雲吟丈韻] 　 
　　風神駘宕骨停匀醉撚銀毫艶門春餐秀素欽詩有社薰香更快海爲憐龍池柳嚲检埀眼鳳　桃穠絳吐唇正喜舞雲風日好相於聨詠賞靈辰[  卍顧應鈈稿]  
[客窗問雨] 　 
　　連番風雨太昏昏獨臥空齋自閉門望霽何勞吹玉笛畏寒且喜對金尊花開旅館都無艶夢到鄉山欲　魂客尙未歸春過半今年踨跡不堪論[  申左紅豆詞人稿]  
[春日偶作卽次前韵] 　 
　　遠來嘉客共晨昏晤對琴書久杜門聽雨適宜停羯鼓賞春未及把清尊空園伴少闌詩興孤　蹝疏戀夢魂花信連番爭獻媚凝眸嫣𧰟不須論[  鐵沙漢壽生稿]  
[送吴卓臣表弟入都] 　 
　　柳緑桃紅映客旌　歌一唱入神京十年風雨談詩樂千里江湖載酒地隨侍宦游尋勝離家話别寄幽情何時返旆圖良會爲道關山幾日程[  鐵沙漢壽生草]  
[上海北市六馬路仁濟善堂三月初二至四月初十日止經收第六批施粥善捐清單]  
　　漕務賑房交來助洋二百元黄不留名收梁金翁交來助洋一百四十元無名氏由嵦香閣交來助洋五十元李善士求姪病速愈助洋廿元李存协堂求子種痘平安助洋廿元補過求安子助洋十元蔡太太助洋十元休圓恩病愈完愿助洋八元張貽恩求病愈助洋五元徐良熙助洋四元鄭翠記求瘧疾全愈助洋三元林登豐求母歐陽氏老弱康健助洋二元可卜春餘客恊泰交來助洋一元五角又錢三十文青黎閣主人助洋一元郭善士助洋一元譚慧安助白米五石○以上十六户共收洋四百七十五元五角錢三十文白米五石○附啓者連前六次共收到洋二千元敝厰放粥自春入夏以來就厰食粥窮人意不减少每見外帮流落失業之人困苦萬狀　昌目覩情形不忍停止今同人等議收到四月底尙少洋五百餘元伏望在滬及各帮巨富紳商廣發仁慈解囊相助庶幾善果圓成眼前功德實無量也無厭之求伏新原宥謹代數千窮黎百叩奉求請登報章藉呈○公鑒 
[上海三馬路與昌絲棧陳竹坪經募山東賑捐四月初九日第二百七十一次清單] 　 
　　甯波祥原局寄來二萬另二百六十號册董生陽經募廿六户共來洋廿元○七千四百六十七號册匯記洋四元又酒筵移助洋四元又募信大洋兩元○一萬二千七百三十五號册霞蔚合記節酒移助洋六元陶子冶沈芙卿姚頌恩周興甫顧惠伯柴陽氏顧吴氏新體安各洋五角金桐牛洋三角陶志雲洋二角十户共洋十元○源大昌經募廿户共洋三元錢二百○談任之交來一萬二千四百三十五號册十九　共錢四千二百五十文又足對洋五角○四千二百七十九號册武陵健記洋三元○恆　莊經募十八户共來洋二元五角○寗波金盛局寄來新洽興洋七角鄭德昌張載瀾各洋一元周維綵　阿毛曹世順各洋一角六户共洋三元○南潯永和局寄來二萬一千三百十九號册開泰興諸友共洋三元又寄來德泰洋一元○大茂烟號洋一元○六千三百六十六號册萬象銅洋四元○東山秦蓮如經募十户共洋十五角○董仁記洋一元程大福洋五角在如阿立懹仙阿四阿七各洋一角七户共洋一元小洋十角○六知五百五十一號册恊定洋一元二角○恊成豐錢五百○亷思文洋二角○甡記錢五百○以上均係塔册○黄姑氏妙蓮洋十元沈煥章洋二元陸鬥薜氏求病速愈又陸元銘各洋一元無名氏銅洋四元廣東新豐街德斯病愈爛英洋十元無名氏虚對洋五角○大團寳順局寄來浙乍商洋兩元銅洋六元○蘇州恊源局寄來微豐號銅洋十元○本日共收英洋七十四元半爛印洋十元銅洋廿四元小洋三十四角虚對開一個錢五千四百五十文合併聲明 
[上海三馬路與昌絲棧陳竹坪經募山東赈捐四月初十日第二百七十二次清單]  
　　○九章綢莊經募十一户共洋十元○恆大源經募三十户共洋十一元銅洋七元小洋一角錢五十文○廣德隆經募七户共洋七元○陸裕山經募廿八户共洋三元錢六百五十○仁德堂洋十元○一萬七千三百三十三號册郭隠名洋一元楊益棠郭載松各洋二　 
角半許氏錢二百郭元交許文溎郭福皆羅奚芝許周氏各錢一百十二户共來洋二元錢四百五十○南得永泰豐寄來宏昌不記名洋一元金兩元朱三房姚各錢二百金錢三百不註名又錢三百九十六户共洋四元○天仙茶園孟七洋兩元又諸友洋四元錢一千零四十五文○萬豐銅號經募七户共來洋六元○恊豐洋貨號共洋兩元○八千四百一十一號册順壽經募三十七户共洋五元錢三百五十文○鴻源質鋪來十户共洋兩元○川沙陶聚興經募廿四户共來洋一元錢九百又川沙丁聽濤錢一千闌芽子錢一百五十文○詠霓茶園來廿五户共洋四元九角錢五百五十○江灣鎮五户共錢二百九十文○以上均係塔册○安慶太平局來鄭輔庭姚義豐李泰祥祝瑞廷汪泰和不書名馬榮清世德堂舒范竹菓蔣德音陳裕盛春和李秉衡王慶有不書名黄麟瑞不書名凌雲堂慎夫汪肇泰萬新楊子文趙燿堂黄豐茂許祥盛張謙泰同春典豐泰裕同興義其昌祥大順和慶昌恆李榮泰同人三十四户各洋一元盧生錢二千文許景有餘慶堂徐同大　户各錢一千文添室錢五百廿文心餘力乏人蕭渭溪二户各錢五百文無名氏錢二百六十文以上四十二户共來洋三十六元又本洋四元由申晉生錢莊交來○周丙房完心愿洋五元○甯郡正和合記信局寄來祥順　莊經募祝同心大善士同字册共計三十二户來洋十元○漢口張同興經募昌字册湘岸百忍堂洋十元同興發洋四元武穴通裕公和昌李德純江寗秀升氏祈父病愈名洋二元裕生元吉徐大豐高日昇生春陽晉昌王克宜白下明遠山房求父母康健各洋一元十四户共銀廿二兩四錢由巨豐莊交來○森泰銅洋兩　鳧山樵侣來申字單錢二千文德興盛洋貨號衆友洋三元豫章氏得男誌喜洋五元新安汪心如病愈還愿洋四元又銅洋一元○甯郡元利洋四元由永義泰局來○張錄初共洋一元小洋十二角○本日共收英洋一百四十一元規銀廿二兩四錢小洋廿二角銅洋十元本洋四元錢七千四百三十五文合併申明 
 
 
 
