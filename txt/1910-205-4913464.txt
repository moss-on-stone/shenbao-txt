# 1910 - 205 - 4913464

 

Page 1

 
 
   
 
 

Page 2

 
 
上諭 
[監國攝政王鈐章六月二十五日内閣奉]  
　　上諭各省舉行新政就地籌欵如學堂巡警諸務原以本地方之財用辦本地方之公凟而地方自治卽以此爲根基惟一省之中 
[漢冶萍總公司廣告]  
漢冶萍煤鐵廠礦總公司産業估値四千餘萬兩現收股本一千二百餘萬元上年曾在漢廠萍礦設立儲蓄處頗收信用現於上海通商銀行内附設漢冶萍總公司儲蓄處不拘銀洋多寡或一年或半年或三個月或隨時提取均可書明存摺爲憑利息須視存欵多少期限久暫隨時議定比較銀行總可便益此布　　黄浦灘通商銀行樓上漢冶萍總公司儲蓄處啓 
[崇義會館减收賒材工漆扛力等費洋二元]  
本會館向章賒材一具由喪主應出工漆扛力等費洋四元前由四明公司總經理沈君函稱每見同鄉領賒材者情實艱難理宜體卹欲免其工漆等費今已會商各董事因體卹桑梓是當樂從自七月初一爲始凡領賒材一具則减收費二元謹此廣告虹口崇義會館謹啓 
[蘇路總協理坐辦董事監查員均鑒]  
本年年會議决預息股票一事全出自少數人之私意背章程失信用種種荒謬姑不具論惟股東利息旣改爲股票敢問公司中總協理坐辦董事監查員諸位之薪水等費是否亦改給股票否則總協理等未免有已無人恐無以對各股東諒諸位身家殷富深明公理當不至此請五日内登報示復蘇路股東裕記楊宣瑞楊宣貞仝啓 
[鎭江新開徽州天和昌茶號擇六月十九日開張] 　　 
　　我國用茶解渴西人格致用茶衛生產于高山吃口味厚帶甜眞正雲霧種子低山吃口味薄帶澁肥以糞草故西人非高山不食謹愼以衛生也本號向于祁門開設人和昌洋莊字號專採雲霧高山茶精製得法洋商歷年爭買稱祁山茶盖五洲之美衛生最宜馳名已久今特分設鎭江西門大街坐北朝南新造洋樓門面自運祁山霧養名茶并各省花色俱全克已批發俾衛生家便於購買凡官商賜顧須認本號採茶圖記不悞　主人謹啓 
[山東博山玻璃公司廣告]  
本公司製造平片玻璃質料精良名譽四佈各埠定貨者日增月盛實有不敷分佈之勢緣特聘請洋工程師添造副爐復將大爐火道研究改良日後出數推廣冀副定貨諸公惠顧之雅意特此佈告茲有新到明凈平片玻璃大小尺碼均俻如欲購者請請至南市業盛里本分公司接洽可也 
[新刋集部]  
潘蘭史徵君新刋飲瓊漿館駢體文詞鈔一卷價二角半羅浮游記一卷二角半又新刋錢牧齋初學集一卷三角詩鐘集一卷五角在四馬路惠福里神州國光社及棋盤街掃葉山房發售 
[遺失會票]  
茲在靑島遺失源生泰六月十四日立十四號十五號上海照付會票二張計各九八元一千兩正此票在靑島上海均向該號聲明作廢望中外紳商人等切勿收用特此聲明此佈順昌啓 
 
 

Page 3

 
 
州縣貧富不同風氣亦異全在地方官酌度情形量力辦事察吏司諸督撫責成則在州縣爲牧令者必當勤於理事通逹民隠凡地方行政添籌捐欵應於事前剴切曉諭集耆老子弟告以此事之所以然又善用土紳蒞之以嚴察則疑謗之端自少謡言無自而生即間有恃强抗阻者核其情節擇尤懲治一二人公道旣彰斷無激動衆憤之理蓋牧令得人而地方滋亂者未之有也乃痓不肖州縣平時上下隔絶於行政籌欵等事不加體察委之地方紳董紳士之賢者或潔身引避不願與聞或亦熱心公益出力辦事而憑藉官勢不諒輿情甚或借端抑勒挾私自肥百姓以爲厲已則怨讟叢生馴至布散謡言釀成事變究其原始僅由一二人之辦理不善而地方官實職其咎試問任用此地方官者督撫安所逃責耶嗣後各省督撫務當督同藩司愼選特令爲地擇人各道府於所轄州縣聲息相通見聞必確凡州縣官辦事不合即當據實禀報倘含糊徇隠則轄境有事一併參處如是則督撫愼選於公責成該管道府寄以耳目又或密加察訪證諸輿論則於州縣官之賢否亦十得其八九矣豈待參劾於事後以爲卸責之地耶今各督撫勗於行政亟於籌欵而恒疏於察吏不知吏治不修則勞民傷財亂端且從此起新政何由而行其各加意於兹斯爲綏靖地方之至計也將此通諭知之欽此 
　　上諭浙江布政使著吳引孫補授欽此軍機大臣署名奕劻世續鹿傳霖假那桐吳郁生 
論說 
[論鄉小學之設備（葆光）]  
　　居今而言敎育普及。其勢莫急於分區。學區不分。則校數無定。校數無定則經費難核。此吾於鄉小學之設備。斷斷然以學區爲冠也。次於學區。必在學費。則吾前論鄉小學經費之易籌。已稍稍有所布劃。不復論。論校舍。今日鄉間人。士所以視學堂如畏途。聞辦學之聲。而却步返視者。其咎不盡在智識顓愚也。懾於經常費之難籌者。半遲迴審愼於開辦費之無出者亦。半而開辦經費。之鉅。强半耗糜。於校。舍高視闊步大言自喜者。動輙說舊建築。爲不適於。學堂之用。故一言辦學。首重建屋。一師未聘。一生未招。一課未授。而購地興工庀材藻飾之需。已數千金矣。甚且及萬。小民視錢如姓命。一文且不易樂。輸驟聞此數。有驚心動魄。震越失次耳其僨事也宜哉。 
夫舊建築之無當於學堂。亦記者所素讅。然爲一時計便利。與其以開辦費鉅。阻人辦學之。心寗若暫事因就。漸圖改進之爲得。一鄉之間。必有寺觀以媚佛。必有殿廟以事神。假而用之。補苴而改輯之。其可用也。大姓所。居則更有家廟以祀祖先義倉義塾以濟惠貧弱公所。善堂以。備水。火拯無告之民僅。用其屋。而毋侵其欵。亦未必其不我假也。如兩者俱無。或雖有而不足。則其鄉必瘠。然十室之邑小康家焉。吾卽就其所謂小康者。熟與之商。令其假一二進以爲吾用。往者學制未頒。鄉間多假其。小康之家作童館。小康者亦慨假無吝色。今以昔之設童館者設學堂。於地方有益。於小康無損。度春未。必遂吾阻也。卽所謂小康者。竟不吾允。則小民所惜者屋。而所嗜者利。吾即估其屋以授之賃。投其好以滿其所欲。其有濟也必矣。一年。所奉無幾。而開辦之鉅欵可節。亦一時因勢利。導之至計也。嗚呼。吾言果行。天下其無校舍缺乏之憂矣。 
　　顧或有以爲舊式建築。黑暗湫野。决不。足以處今日之學生者。則建築校舍。亦自有法。初等小。學生徒。多爲其。附近土著。上學時可携書而來。下學時可携書而去。非如高等大學來自遠方。必爲授餐置舍也。則寄宿舍可省矣。小學敎員。亦宜取之近地。家居而校課。道固。至便。卽不得已而假材遠方亦可以敎員室充其居處。不必另築臥室也。則敎員臥室可省矣。且敎育兒童。宜養其節儉樸勤之心。故建築講堂以堅實而耐久爲貴。過事㶷。爛適啓奢靡。非善法也。則講堂。建築費。亦可稍節。蓋少者五六百金。多亦不逾千。耳雖同一建築校舍。而以五。六百金與五六千金較。千金與萬金較。相去之。遠固不可以道里計矣。 
　　或曰。開辦之費减。則小民較易於聰從。誠是也。其如形式卑隘。無以壯觀瞻何曰辦學之道。惟其精。神不惟其形式。苟其課。程如式敎師能勤。劬將事。雖蓬居茅處何害内容廢弛。無當於國民敎育。之旨。則外。貎縱極輪奐。又何取焉。東鄰日本。其立學者至。勤劬也。其收效至鴻也。然吾巡行其鄉落間。觀其所謂小學。校茅屋五六椽耳。日人未嘗引以爲病。人亦無以此病。日人者。吾又聞外人。觀我某公。學而喟然興嘆也。曰建築甚佳。他無所言而去。嗚呼。卽彼以觀此。可以。廢然返矣。（未完） 
專電 
[電一（北京）]  
　　軍諮處奏興辦陸軍關係自强基礎陸軍部奏定限期速成自清理財後各省均意存諉却請飭度支部另指的欵儘撥備用奉硃批度支部知道 
[電二（北京）]  
　　吏部得賄案正將覆奏該部司員以王憲章竟獲免公呈廷林二大臣澈查故又傳審王仍狡供不知二大臣 
 
 

Page 4

 
 
甚爲難 
[電三（北京）]  
　　魯撫電奏擬向奉省速購雜糧十萬石 
[電四（北京）]  
　　魯撫奏保孝廉方正二百十七人奉硃批該部議奏 
[電五（東京）]  
　　舊金山電稱美國德散斯州巴列斯陀因地方有白人黑人關於種族之爭鬥白人死者二十五名傷者數十名州兵已赴該處鎭懾 
[公電（奉天）]  
　　濤貝勒於二十四日上午十一點五十分到奉 
[公電（南京）]  
　　各報館鑒曾公館熊僕向錦華齋珠寶店騙珠寶值銀五千餘元已禀奉督憲批准查辦餘續函詳江寗商界公叩 
緊要新聞一 
[葡兵攻擊過路環海盜餘聞廣東]  
　　葡人攻擊過路環海盜詳情迭紀本報日來匪已逃散軍事大定粤省所派防堵之水提親軍統帶吳守宗禹及江大兵輪管帶吳令光宗等業已回省其在路環所拘之二百五十人内有六名業經偵控認識確係賊黨惟其中有瘋人婦人各一口水師總兵吳敬榮現仍在澳亦認出數賊内有一名爲華官所購緝者此係越獄之匪也吳總兵深信尙有賊黨七十名仍在路環十五日葡兵又在路環搜捕至一山巖見有食物子藥甚多觀該處情形似係爲受傷之人所居住者又聞葡　救回被擄之學童内現下又有一名病勢瀕危因該童被賊牢籠時備受刑苦據云當時賊匪若欲置童於死地卽將其綁縛排成一行用作槍靶云 
　　八大利牙砲輪日前出港回澳載來花鬚大金馬戰船水兵八十四名即到兵房駐紥聽候葡廷訓令所有駐防澳地勦賊葡兵亦已陸續撤回内有三名因患濕症入醫院調理餘均無恙各得行兵表記其中一兵取得短髮辮一條係於一女童頭上割來聞將來至少亦有百人須照軍律訊辦一經定罪卽遣往西非洲葡屬堅尼亞地方禁監此已爲葡國最重之刑矣 
　　十九日由被擄小童指引在某巖坭下查獲賊匪甚多八大利牙及馬交兩砲輪復載兵士駛抵路環島 
　　據土人傳說賊魁梁義華與彭義係屬同黨各有黨羽梁賊較爲强悍惟新寗學堂學童被擄之役乃梁彭兩人合謀兩賊索贖銀三萬五千元童之親屬籌備銀二萬四千元向梁取贖梁賊不充該親屬遂同彭求贖彭已允諾與梁會商梁仍不肯因是梁彭兩人亦積不相能各爲其黨迨後彭復命手下兩名與梁商議梁指兩人爲奸細遂將兩人梟首葬其屍於路環彭義因此大爲忿怒向華官投誠盡將擄刧事情揭發至有捕賊之事路環土人計初六初七兩天被賊擊斃者約八十人傷者約百人至於賊匪死傷人數亦大致相同 
　　南清早報載十五日澳門函云葡兵搜括路環無處不到共計所拘不下二百五十人其中有投誠者然此二百五十人非盡係賊黨不過因無人拯救是以良惡難分耳將來葡官研訊殊屬爲難或云葡兵所拘之眞賊將來由華官提解否現尙未知然多望華官提解懲辦因葡國法律處置匪徒過於寛恕也路環賊匪平時祇在内地刧擄而在路環居住則若良善鄉民若欲辨其良惡祗能暗探 
　　德臣報載十六澳門函云傳說昨晚又拘獲大帮盜賊二百人果爾連前所拘將近四百人一俟辨認清楚即由路環押解到澳今日下午有五男一女已由路環解來與前監之賊四十一人同在一處囚禁水兵隊現已回澳聞陸兵遲三四日亦回將留兵一百名克兩尊駐守路環又聞路環農民現經葡官准往附近海島覔取新田耕種被拘之賊魁始終强横其餘諸賊則未有如此之膽大者又一函云本日一點半鐘馬交砲輪載運砲兵一隊回澳携帶大砲三尊據葡官所報此次勦賊葡軍被斃者什長一名兵士一名感暑死者外委一名重傷在醫院調理者炮兵兩名兵士一名内有一砲兵恐難痊愈馬交砲輪共燃砲四百八十響八大利牙砲輪共燃砲一百二十響據老於軍事者言路環之賊輕捷而勇敢善於陸戰惟在水戰則如硬木頗不靈便目下統計救出被擄之童共有十八名内有七名年少至於賊徒被捉者五六十名由路環解到之賊内有地保一名該地保爲一少婦指攻該少婦年二十四歲被賊囚禁十一年又被地保拘管兩年路環遭兵轟燬已無屋宇葡兵食物亦頗難得現由香港巴列杜公司捐助紙捲烟二千包又某公司捐助啤酒十箱又十七日函云葡兵在路環各山洞搜獲毛瑟快鎗甚夥可以堆滿一房惟子彈無多又搜獲藥包無數毎長約八寸置有藥引顯係用以轟敵者 
[桂撫探悉匪黨總巢穴北京]  
　　桂撫張中丞電告政府略謂現在匪勢猖獗澳邊防兵亦被誘入夥並有革黨多人聨合在内勦辦頗爲棘手其總巢穴係在安南佔據桂滇毗連之處除照會法領外並會同滇省合力擊剿 
[洵貝勒派充參預政務大臣之原因北京]  
　　立憲國通例凡海陸軍大臣除屬於軍事問題例得參預機密外其不屬 
 
 

Page 5

 
 
於軍事之各項内政一概不得干預權限昭然用意至爲深遠此次洵貝勒以籌辦海軍大臣派充參預政務論者多以爲異兹探其原委係因政務處各王大臣自本年起在該處特設海軍大臣及軍諮處大臣座位而毎逢會議除關於國防及軍制各問題先期知會外其餘會議概不能知洵貝勒以時避艱難且身爲皇族近支與國家尤同休戚乃一應内政不得參預殊不滿意事爲某樞相偵知當在監國前力保監國以該貝勒熱心國事面諭某樞相嗣後會議一體知照洵貝勒以未奉明諭且格於成例恐遭物議雖經該處先期知照均未列席此前日明發上諭之所由來也又有一說謂洵貝勒近日呈遞澳門交涉封奏措詞極爲中肯攝政王以現在興復海軍一切設施均應與政務處各部院會議又以近日内政外交諸多困難遇有重大事件各軍機皆互相推諉不擔責任洵貝勒少年英敏且曾環遊各國洞悉時局故派參預政務毎日進值隨同各軍機共贊樞密冀得指臂之助云 
[預籌吏部人員之位置北京]  
　　吏部各堂官以本部旣將裁撤闔署人員如何位置自應預爲籌畫特於前日會議辦法除三堂外其丞參及丞參上行走各司司長科員散走司員有願外在者均加一級内用簽分各分别實缺候補先後挿補錄事謄錄兩項酌予出路錄事内用七品小京官分部外用知縣分省補用謄錄照銜議叙所有丞叅司員等擇其熟習本部公牘者酌送内閣襄同辦埋 
[吏部得賄賣官案之響影北京]  
　　此次吏部參案發見後攝政王頗爲震怒日前查辦大臣奏參某司員並述該案大概情形摺上王特與軍機大臣詳細閱看謂現值改良政體之時部員中竟有如此受贓枉法肆無忌憚之人恐該部弊端尙不止此一人一事且内外各衙門如該部者正復不少非責成各該尙書督撫認眞甄别不可並擬嚴定失察處分聞已飭軍機處恭擬嚴諭以資整頓矣 
[監國召見汪欽使述聞北京]  
　　攝政王於新間駐日欽使汪大爕請訓時面囑該員接任後最宜注意者四端（一）日韓合邦問題（二）日俄協約問題（三）考察日本實業（四）鼓勵中國留學生此外如遇重大交涉當與政府隨時電商以免失敗 
[鄂督與財政監理官齟齬北京]  
　鄂督瑞莘儒制軍遇事嚴厲近與財政監理官程利川京卿大起衝突雖經司道調和其勢難解探其原因係該監理官前致度支部尙書澤公密電力詆鄂督辦事之無狀澤公即將原電轉交瑞督閱看並囑　將程隨時察看瑞制軍得悉後傳程至署大加申斥程初尙爭辯瑞制軍謂我非他人可比萬不能任爾玩弄程謂電稿係金峙生所擬原非我之本意瑞取原稿查閱屬實惡其暗中挑撥隨將金峙生鹽道署缺開除另委黄祖徽接補前日瑞制軍之公子國華乘坐快車到京程利川亦卽赶至同謁澤公各持一說現聞澤公擬派程利川爲鹽政處帮提調所遺監理官一差擬派財政處總辦壽樞充任日内當卽入奏 
[外部測繪領海荒島北京]  
　　外務部以渤海灣交涉迄未議結此係我國領海豈可任人侵略亟應派委精於測繪人員實地勘測凡中國領海權内所有華僑殖居各島及大小荒島均須繪具圖說標立石址咨部核定以便照會各駐使嗣後凡中國勘定各島不得任意侵佔並咨沿海各該督撫隨時飭派軍艦巡視情形俾免損失海權以維邦交而資保護 
[軍諮處廳長之壓制手段北京]  
　　軍諮處第一廳廳長盧靜遠係留學日本士官學校第一班學生盧廳長對於第二第三班學生則引爲羽翼對於第四第五第六班學生則惟恐其名位與已同列思有以抑之此次因辦陸軍軍官之停年格遂逞已意令四五六班學生以三年坐升一級如協軍校則升副軍校副軍校則升正軍校不能越級其對於軍官學校速成畢業生則欲以最優等者授副參領次等者授協參領但吾國陸軍學生半多四五六班所敎授之弟子若照此辦法則先生爲協軍校弟子則協參領先生爲副軍校弟子則副參領且論其在學堂年月則在日本者須五年之久速成者則僅二年盧廳長任意高下殊欠斟酌以是諸人積不能平而停年格之衝突遂起兹經軍學司司長羅春士出爲調停遂將停年格延擱不奏俟濤貝勒師國再議辦法大約擬將速成學生最優等改奬正軍校次者爲副軍校惟就表視之似已相等實則先生尙有爲協軍校弟子爲正軍校者弟子之官仍比先生高一級故其風潮近尙未止云 
[度支部不滿意於軍諮處北京]  
　　國家財政困難已達極點度支部對於内外行政各衙門所需之欵均須加表册註明必不能緩者然後發欵刻聞軍諮處此次表册開造一百二十餘萬度支部極不滿意謂該處現在事簡人少有欵數萬便可敷用何至若是之鉅况今歲秋操業已停止更無耗欵之地擬即駁回或請攝政王核示遵辦 
[理藩部爲喇嘛訟寃北京]  
　　理藩部奏稱署庫倫大臣三多等奏喇嘛酗酒行兇聚衆拒捕等因一摺奉硃批該部議奏欽此旋准該大臣抄錄原奏曁供傷各戰咨送到部臣等會同大理院詳加核議竊維審理死罪人犯必須取具輸服供詞不得節引衆證明白即同獄成 
 
 

Page 6

 
 
之律遽請定案現行刑律特爲標明所以愼刑辟防寃濫也今署庫倫大臣奏喇嘛酗酒行兇聚衆拒捕一摺查閱原奏内稱宣統二年二月二十七日據巡警隊報稱崗登喇嘛等酗酒聚衆向德義湧木鋪持械尋釁騷擾地方胆敢將已獲起事之喇嘛三人中途奪去拒捕毆差等因當即督同印委各員前往彈壓甫經走至崗登坡該喇嘛等仍敢聚衆抛石毆打官差復經拿獲喇嘛登曾等三人派員審訊堅不承招惟訊據當塲勸阻之人等衆證明確均無異詞並將在塲之蒙古差兵等派仵相驗具有傷單當將大概情形電奏奉旨著三多責令商卓交出首要懲辦等因欽此嗣據該商卓特巴報稱案内起事之喇嘛除登曾外餘均畏罪遠颺應將該商卓特巴巴特瑪多爾濟請旨交部議處將喇嘛登曾先行剥黄依官司差人捕獲罪人聚衆中途打奪因而傷差人律擬絞仍請旨定奪其同時拿獲之喇嘛額林沁等雖訊無拒捕確供惟當塲拿獲時酒尙未醒亦非安分之徒照例枷責等語臣等詳加察核無論該喇嘛登曾並無輸服供詞照例不准節引衆證明白之律遽行擬以繯首即登曾供認聚衆奪犯傷差其中情節諸多支離含糊说不足以成信讞如該大臣原電奏稱拿獲喇嘛登曾等三人並未聲明登曾係屬首犯是以有著該大臣責令商卓交出首要懲辦諭旨該商卓特巴報稱除登曾外餘均畏罪遠颺似當時拿獲者止登曾一人檢查送到各供單據巡兵隊官阿本爾及巡警隊官綽拉門均報稱由衆喇嘛中將爲首沙畢嘛嘛登曾拿獲亦無另有拿獲之人則原奏所謂同時拿獲之喇嘛　林沁等是否卽在登曾等三人之内而所謂額林沁等者共係幾人額林沁之外又係何人旣未取有額林沁等供詞實亦無從懸揣至定擬登曾爲首係阿木爾等報稱據巡兵車林多爾濟及黑人車林多爾濟等告明現獲喇嘛登曾是首犯而巡兵車林多爾濟等供詞均無登曾爲首之語將登曾擬以爲首僅據官兵等供詞並無同夥供證即同時拿獲之喇嘛額林沁等亦無供招是以原差官弁所供爲衆證以車林多爾濟所受微末石傷爲聚衆毆差之據辦理殊未允協至若喇嘛等向德義湧木舖持械尋釁其起釁情由該大臣旣未訊明則該喇嘛等中途奪回之三人均係何名干犯何罪有無弋獲均未叙明案情旣未確鑿定斷亦復草率應請飭下該大臣按照臣等指駁各節再行覆訊確查詳審妥擬具奏以免寃濫而重刑辟又原奏内稱請將該商卓特巴巴特瑪多爾濟交部議處等因查此案旣未定結該商卓特巴處分無從擬議應俟定讞後再由臣部分别案情妥擬具奏六月十一日奉旨依議 
[京師近事]  
　　中國自有再興海軍籌築戰艦之說以來各國船廠均派員運動承造戰艦兹聞政府令美德兩國造船公司仿照前次英國船廠所造之式樣呈籌劃書以便訂造巡洋艦一艘不久當有成議也 
　　滇督李仲帥議辦公債票請由部擔任一半一節現經度支部各堂會議以爲若准滇督之請恐他省亦皆援案辦理部中將無詞答覆遂决議拒駁聞已於前日咨覆矣 
　　駐藏聨大臣等電致樞府畧云西藏舉行新政所有外交練兵警察實業均有乏才之歎請於京中遴選以上各色人才及能通藏文藏語熟悉藏情者酌派數員來藏俾資襄理 
　　陸軍壽署尙昨日諭催清理軍需財政處飭將五月份各省局已經造報最近盤查四項清册（一）官弁兵役總目（二）軍用土地營房制造各物（三）用欵存儲餉糈存儲槍枝砲彈器械各清册（四）酌裁綠營節省經費欵一併彙齊繕列總目開具節略呈核以便交代 
　　日前劉廷琛所遞封奏聞係關於宗室覺羅訴訟章程謂朝廷刻當圖新伊始法律旣已頒行不應輙予更變 
時評 
[其一]  
　　政府憂無欵尙可憑集權之力。搜之於疆臣疆臣憂無欵。尙可借新政之名。括之於百姓。獨至百姓。旣直接被括於疆臣。又問接被搜於政府。而以。問接。被搜於政府。於是直接又被括於疆臣。以有限之毋財。供直接間接兩重之搜括。其有不膏。血耗盡而奄奄埀斃者乎。 
　　顧常人之情至進退皆罹於死。則必出於横决一途。以姑求萬。一之不死。此近日各地方之。民變所由此。撲彼起。而岌岌不。可以。終日也。財聚則民散。當局者奈之何勿思。 
[其二]  
　　夜花園爲罪惡之製造所。其營業之不正爲何如。而開設夜花園者之人格。其卑鄙不足道又何如。 
　　異哉以自治機關之職員。而爲夜花園之大股東。且憑藉其機關之權力。以驅逐。區域。内同性質。之營業。而獨佔其利益通。宵達。旦毫無顧忌蓋非僅違反其圑體之規約也實已利。用其圑體之規約。 
　　嗟夫。不圖自治萌動最早之上海。而自治圑體中之人物。不可思議乃如。此 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂督添兵協緝大冶巨匪湖北]  
　　鄂屬大冶縣著名匪首柯玉山向在江浙爲青紅帮頭目年老歸里後舊習仍未稍改地方官紳畏之若虎前經瑞制軍訪悉責成大冶縣賴令汝驥派差勒緝但差捕等通同一氣走漏消息久未拿獲瑞制軍乃派督署敎練隊親兵數十名並委陸軍某營督隊官安某前往偵緝一面經頼令記過勒限獲案日前賴令遂大比差捕前往跴緝該匪聞信竟敢鳴金聚衆數百人在半途將差捕擄去四名幸駐防該邑之新軍督隊官安某聞警即率所部兵士數十人追隨匪後勢漸逼近安君即大呼曰前面是誰匪立而答曰我即柯玉山也安即取槍連放數響隠見有人倒地衆匪立即將此受彈傷者强負而去安督隊乃傳令再追欲將此受傷者無論死生必欲奪獲詎追至半山匪忽轉身開槍抵敵官軍所估地勢太卑衆匪俯瞰下擊致兵士多有受傷者幸安督隊調度得力奮命將被刧捕快奪回並獲從匪二人收押縣監一面回省將與匪接仗情形禀明八鎭統制張提軍由張轉禀瑞制軍聞制軍以該匪如此猖獗大爲地方之害添派步隊三十一標一營前隊及輜重第八營前後兩隊仍由安督隊統率前往協緝務將柯匪拿獲解究從黨皆免置議若再抗拒准即格殺勿論並面諭安督隊以縱不能生擒柯匪死獲亦可云云刻該軍隊已開拔前往矣 
[鄂省官紳合籌移民經費狀况湖北]  
　　鄂省沔監天濳各州縣災民前赴東三省逃荒者約萬餘人東督錫制軍及三省鄂籍官商擬將該災民移送黑龍江邊境墾荒惟需費三十餘萬兩除錫制軍允墊給銀十萬兩外當由熊秉三京卿電致瑞制軍撥欵接濟業經瑞制軍飭藩司會商各司道認籌在案兹聞該司道等已經詳復擬由官紳合籌銀二十萬兩各認其半現在官欵已指定藩庫江漢關庫各撥銀四萬兩鹽庫撥銀二萬兩共湊成十萬之數至紳界應擔負認籌之銀十萬兩前經瑞督劄請諮議局會議各常駐議員恐難籌措聞已密議數次迄無端緒欲藉詞推諉又恐受人唾棄誠一極困難之事也 
[俄國探險隊之組織蒙古]  
　　俄人布巴夫組織遠征隊探險蒙古一事兹據最近報告謂該遠征隊實以布巴夫大佐爲首領並網羅各業專門家數十人隨帶多數從者由俄政府派遺哥薩克兵隊沿途保護該隊並備商品若干種以備饋遺土人藉資鄉導聞此次探險之宗旨專就軍事上調查一切云 
[開濬遼河將次興工奉天]  
　　奉天遼河關係東三省之商務航業至爲重要營口一埠尤直接受其影響東督錫清帥有鑒於此故屢議開濬以利交通但綜計全河工程共約需銀七十萬元其攔江沙及鴨島兩項工程經費已與洋商議妥允由加抽稅損項下籌撥至購船開辦經費由公家先撥欵二十萬元亦已商准度支部由稅關項下撥付當飭錦新營口道周長齡觀察照曾各國領事妥擬抽收輪船貨損章程就近督工以便尅日開辦 
勸業會塲之見聞錄南京 
[京畿館出品美備]  
　　京師爲首善之區物華咸萃以次徵集赴賽出品皆精美逾恆昨日開館游覽者莫不嘖嘖稱善其中如寶華樓所製之鑲嵌珍珠寶石電燈花籃價值四千二百元及鑲嵌寶石靈仙祝壽　屏一對價值四千元又鑲嵌銀胎鍍金如意價值二千五百元館内刺繡尤多幾與吳湘之綉齊驅並駕其他如雕刻髹漆各器亦足表其特長 
[水族館甚爲可觀]  
　　水族館爲張謇所經營其建築甚费思致館中設噴池一池中置一蚌一平面一直立直立之蚌竪於平面之蚌之上其殼砉然而開殼内竪一人形手持一魚魚口即爲嘖水之具館内牆壁間周圍悉築以魚池各　立一假山上安掁來水邊嵌玻璃甚爲透明其水之源源而來魚之圉圉而游莫不全神畢露一俟上海縣徵集之活魚及介類運至即可　館縱人觀覽焉 
[各省自造玻璃之特色]  
　　玻璃之用爲一般社會　需要幾乎無人不有吾國産礬甚富而製造玻璃者從前不多見近年仿造漸見發逹就會塲所陳列者山東有博山公司江南有耀徐公司四川有鹿蒿公司福建有泰祥公司廣東湖北皆有公司博山公司除陳列山東館列屏掛燈外曾姓别館其中精美品尤多各館所用玻璃皆其産也耀徐公司則勸業會中理化器具及農業館用具均出自該公司爲多鹿蒿公司所製痰盂酒不洋燈各色罩請均臻美備福建公司所製各種茶壺酒壺洋燈罩開館之日即爲觀覽人定購殆盡其氷月燈罩尤爲特色廣東則大小茶杯瓶具物美價廉而尤以茶壺爲最動人眼目該館中門牕多各色刻花片並有刻爲楹聨及扇面者皆有可觀湖北則有各種理化試騐玻璃器並有携手燭台燈罩爲長六角眼網以鐵絲亦日用品也惟除博山耀徐外各省不過略有陳列而已未能多運物品以給吾人之求良爲可惜耳 
雲南通信 
[滇省新軍謀變訛傳]  
　　滇督昨准廣東袁制軍電開閱報有雲南新軍謀變情事是否確實希即電告等因李制軍以　省安靖如常並無叛亂消息除電復粤督外並飭嚴爲防範且密查謡傳原因以便澈究 
　　按此事固屬某報傳聞之誤惟聞來滇投効陸軍者實繁有徒久無位置不免觖望或因啣怨而圖煽惑亦未可知甚望當道者加之意也 
[陸軍會操之消息]  
　　雲南陸軍已成第十九鎭一鎭操防雖極注重惟 
 
 

Page 11

 
 
無實地練習不足以覘優劣聞滇督李制軍擬於本年秋問舉行會操親行校閱以觀進步現正飭員查勘合宜操地早爲預備聞阿迷州一帶地勢平坦大可敷用擬先測繪圖樣呈候規定 
[滇省議廢礦約續誌]  
　　雲南紳學各界議廢隆興公司七府礦約曾於六月初四日在龍廷新館會議是日來會者以數千計而該館地頗狹隘僅容數百人多有不得其門而入者因之擁擠異常初由胡君報告一切旋有多人發表意見一時賛成此舉者頗占多數繼由某君聲言請諸君將意見書函報礦産事務所以備擇日决議 
西報譯要 
[俄人注意中國殖民事業]  
　　二十四日栢靈電云據俄京某報載稱中政府現正計畫增加滿洲蒙古之殖民攝政王已命招募南方人民前往該處 
[士皇接見中國專使]  
　　二十五日柏靈電云中國派往土爾其會商通使之專使已經土皇接見 
分類新聞政界 
[武陽縣自治經費有着常州]  
　　各廳州縣籌備自治公所本應於五月中旬成立武陽因經費無着致逾定限兹由兩邑令照會惲紳祖祁爲正所長惲紳用康莊紳殿華爲副所長各鄉董爲叅議另具禀籌辦處將兩邑鄉董公所裁撤提取原有經費三分之二爲籌備縣自治經費三分之一爲農會經費已奉批准立案矣 
[巡視民政員將次來皖安徽]  
　　民政部以各省辦理民政事宜其認眞辦理者固不乏人而因循遷就者亦在所不免因奏定巡視各省民政章程奉旨依議欽此通行欽遵在案兹特派委諮議官岳嗣彝前赴安徽巡視隨時報告以觀成績刻已咨行皖撫轉飭一體查照 
[法敎士干預禁烟功令廣州]  
　　高明縣鄧令彦斌現以該縣屬勝隆烟膏店違禁開燈即飭差將該店查封並將辦理情形禀請大吏察核聲請照會法國領事轉飭天主敎堂劉敎士不得干預地方公事等情大吏據禀以該縣屬三洲墟勝隆烟膏店違禁開燈聚衆吸食經巡警當塲起獲烟具自應按照禁烟章程辦理劉敎士何得率行函請該縣撤封殊屬不合至敎堂産業須曾赴縣稅契註明置爲該處敎堂公産字樣方能認爲敎堂之産若未經投稅無論是否敎民送與敎堂均應作爲民業且敎堂公産更無准開膏店聚衆吸食之理本案旣經該縣據約駁復辦理甚是候再據情照會法領事嚴飭該敎士不得干預地方事件可也仰廣東布政司會同禁烟局速飭遵照 
軍界 
[浙省實行裁兵挑兵之辦法杭州]  
　　七月初一日爲浙省實行裁兵之期日前已中浙撫增中丞酌定毎制兵百名内至少須選充入新軍者五名入巡防隊二十名入巡警二名如合格之人能逾此額則多多益善自經此次選定之後其堪入新軍照章造具清册並由原籍地方官加具印結彙送來省編入陸軍其堪入巡防隊者應就處標及麗水營共挑兩哨温標及温城守平陽協共挑一哨合成一營編爲後路巡防隊第四營擇屬扼要之地分三處駐紥毎處一哨不得零星散紥又就台州　寗海營太平營共挑兩哨樂清協玉環營大荆營共皎一哨合成一營編爲後路第五營駐紥温台交界之楚門大荆玉環毎處一哨不得零星散紥又就衢標及衢城守楓嶺營共挑兩哨金華協嚴州協各挑四棚合成一營編爲中路巡防隊第七營扼要駐紥至多分至三處不得零星駐紥此外各營之堪入巡防隊者亦即造具清册就近移送各路巡防隊統領管帶按名補足各營之空額其堪入巡警者亦卽造册移送各縣照章考騐撥入巡警敎練所敎練期滿派充巡警其綠營稿情書識應照擬定安置辦法由委員會同各該管營官認眞考試擇尤錄取以備補充新軍及巡防隊各司書生一面並遴選明幹人員馳往各屬會同各營曁各路巡防隊統領管帶及地方府縣妥爲辦理以期尅期竣事 
[請撥輪常駐惠州河面廣東]  
　　惠州奏陸提以東洒一帶河水乾淺甚至最小兵輪不能駛到如遇要事頓形不便兼以東河盜匪皆於淺水處擄刦以故易於得手而巡扒駛救緩延未能獲效雖惠叚向有西安兵輪而水淺不能泊惠故特請李水提撥電輪一艘札委張哲炎常駐惠州俾遇事得資快捷而保河道云 
學務、 
[城議會提議學務經費詳情常州]  
　　武陽學務經濟紳辭職一案經兩邑令交城議事會會議先開審查會等情已誌前報廿三日審查完畢由議長傳告各議員於念四日開第二讀會是日共到十三人副議長史君主席由書記宣讀審查會報告書略言武陽學務公欵向於勸學所附設經濟處遴選公止十紳經理公欵中有屬縣自治者有屬城自治者性質實難區别城自治會何能擅分非經徵集勸學所敎育會意見再三研究不能妥洽應卽日預備議案交第一届議會愼重會議至公欵短絀關於城自治者應由議會公同籌集關於縣自治者應由兩監督與經濟紳協商籌足等語衆皆賛成交書記修正字句即開第三讀會呈覆監督核奪 
[贛紳組織法政學堂之熱心江西]  
　　贛省日本法政畢業生現充官立法政學堂敎員湯北鄉擬在本省遵章組織私立法政學堂一所以爲推廣普通法政之知識起見現經諮議局副議長黄太史大壎葉太史先圻等竭力賛成籌集捐欵以爲開辦經費定名曰私立豫章法政學堂招考合格之舉貢生監兩百名入堂肄業擬租毛家園陳小梅觀察新造之房屋爲學舍並公舉黄葉兩太史爲總協理已經公同撰擬章程豫算經費通禀大吏咨部立案以便暑假後即行開辦 
 
 

Page 12

 
 
實業 
[厦路决議歸部辦理之原因福建]  
　　夏門鐵路用欵二百萬開車三十里不日已將修至江東橋唯非造鐵橋不能通車而鐵橋估價約六十萬現在厦門路局所借廣東交通銀行五十萬之欵祗存十七八萬預算支至七月欵已告罄一至八月則無欵開支日前經各股東决議商股旣難招足路工又難中止唯有禀請郵部派員前來將厦路收回官辦刻已函叙情形通知外洋各股東矣 
[伏龍山濬浦開輪之計畫寗波]  
　　鎭海縣鎭北一帶地處山麓海濱交通甚不便利居民苦之虞洽卿觀察因杭甬勘定路綫又不過境特組織商輸公司在伏龍山塗頭開濬浦道已於四月間雇挖泥火輪開濬該浦工竣集股購輪行駛寗郡以便交通 
[青陽組織商務分會安慶]  
　　勸業道童次珊觀察頃據青陽縣職紳林之楠禀稱糾集該縣屬木竹潭商業遵照部章倡辦商務分會公司訂立會規選舉熟諳商情商董充任總理等情核與部章尙無不合兹已據情轉詳上憲咨部核准札委開辦以維商務 
雜記 
[管帶之雙妾逃湖北]  
　　湖北陸軍某標營任管帶素性通脫顧影生姿舞扇歌裙往往流連忘返因之漢鎭南城洋塲一帶莫不以大老官呼之去年在絲絃班某家買一愛寵名曰寶玉今年五月初旬復在某家納一雛姬名曰小翠鴛鴦一對變成鼎足而三南面王無以易也本月湖南滋事任管帶奉命馳往彈壓公事怱忙姑從割愛不紏該管帶去未十日寶玉小翠兩下密商將房中衣裳首飾金玉等物各携其一於某晚由公館後門同時逃走門丁次日天明見此情形四出查訪杳無踪跡想任管帶遠隔長沙不能回家親訪聞此惡耗當亦悽然 
[湘案之賠欵難湖北]  
　　湘省飢民滋事毁壞敎堂洋行由各國領事與外務部光涉賠欵調息一案兹因湘紳决不承認已由諮議局呈請都察院代奏鄂督以此案爲國際所關頗爲厪注前特札委補用知府朱太守沛赴湘調查此案始末情形日昨朱太守事竣回省當赴督轅面禀一切云 
[贛官塲之今昔南昌]  
　　贛撫馮汝騤日前奏參庸劣不職文武各員一摺已奉明發上諭惟内有候補知縣張宣中因犯姦拐致被奏叅官塲頗爲寒心以故贛省宦海中人之好嫖賭者自道員以至佐貳雜職毎逢夕陽西下雜遝娼寮嫖賭不一現因馮撫近來頗欲整頓吏治以肅官方若輩稍爲歛迹矣 
[劉館委之行程南昌]  
　　憲政編查館奏派考查憲政專員劉殿撰福姚到贛後將各署局所關於憲政之條件逐日詳加考察纖悉靡遺現已分清條理預備報告於二十日下午乘輪起行由潯赴皖考查矣 
[厘員叢弊之撤差者浙江]  
　　寗郡北門厘卡爲全省優差之冠委員王朝俊前　浙路巡警頗得某大員歡籍此調濟到差未期百弊叢集種種苛征爲數十年所未有合郡商民怨聲載道本年經慈溪戴紳臚舉罪狀三次　控迭奉撫憲嚴飭查辦該員彌縫無痕並賄囑司巡故控帳幕籍朦上峯之觀廳日前復蒙顔方伯　詳中座以該員捐數比較應否留辦請示兹奉增帥批廻查寗北門卡王令朝俊留辦半年届滿按照新章原額次數短絀應即撤差一面另委妥員接辦 
[男子嫁人之權代者湖州]  
　　武康縣下栢地方有農人丁蘭生者憑楊家尖楊阿齊之妻爲媒出有重金聘塘鎭某氏女爲妻於六月初三日完娶成親後新婦屢夜以姅（姅音半說文婦人污也）相托至四五夕新郎探其私竟偉然男身大爲驚駭狂呼四隣將媒人拉至下栢怒詰其由答以我雖爲媒情實不知衆云事已至此應將汝媒婆以李代桃媒言我亦有夫焉能相從衆怒甚隨用繩索並將新婦同吊至夕媒人尋思無計姑從其願遂與丁蘭生偕入洞房一面即將新婦放走踰數日楊阿齊風聞妻從丁蘭生心殊不甘即奔護龍橋投河自盡事爲武康縣所聞當卽騐屍收殮不知以後如何辦法也 
清談 
[嗚呼今日之民]  
　　設官以治民也。而今乃專以虐民。設兵以衛民也。而今乃專以殺民。設諮議局。以通上下之情愫也。而今則非袒官以抑民。即坐視其官吏之苛征。兵丁之。殘昌而不一爲援救。哀哀小民。何不幸而　於今日也。 
　　今日者。山西有交文之民變。山東有海萊之民變。致變同。而所以致變之點不同。交文一役。淫掠無算。海萊一役。淫掠更無算。蚩蚩小民。絞血汗。節衣食。以養此無數之雄兵。冀其保衛吾生命者。今乃反以摧殘吾生命矣。西晉東魯。地距。千里。百春涉夏。時歷數旬。其奉命彈壓同。其擅自開砲同。其艸菅。民命也亦無不同。然而諮議局不聞也。議　不顧。也旣不能先事彌縫弭變無形。又不敢持平情之論斷。以兢兢焉。爲事後之補救。由是在晉則有顚倒是非之諮議局。在魯則有寒蟬噤口之諮議局。 
　　而幸也尙有同鄉京官之公憤。尙有都察院各御史之昌言。尙有查辦大臣之覆奏。朝廷之上。洞悉民隠。尙有奉行新政就地籌欵酌度情形量力辦事之諭旨。 
　　雖然。一事之眞相。其得逹于查辦大臣之耳目者幾何。即逹矣其得藉查辦大臣之覆奏纖悉不遺。據實上聞者。又幾何。果爾吾恐朝廷自朝廷。京官自京官。都察院自都察院。窮簷蔀屋受困於不肖之官吏者自若受困于殘忍之營隊者自若。受困於淟阿失職之諮議局也亦自若。 
或曰晉省諮議局袒官抑民。昭然耳目。若海萊民變。甫經告靖。子何見其縫寂寂。耶曰禮時爲大。過時而言。君子謂之不言。彼　議員者。夫獨不聞斯語也耶。果奈何而不聞爲緊急之動議耶。 
稗史 
[東俄女武士（十）]  
　　須函末夫人奉新命感謝曰。妾無可報此恩羲。今而後雖粉骨碎身。亦恐難酬萬一。言下涕泣叩頭于地。此時夫人若乂變爲裙釵女性者然。蓋夫人。具有雄諱男子之剛勇。又備具優婉女性之美質者也。夫人領命後欣然赴任。及到比利箕砲台。與良人須函琳中尉相抱對天誓曰。我二人之骸骨可埋。於此砲台下矣。自是以來。夫人在良人中尉之側。而撫慰良人之部下。鼓勵。諸士卒。之勇氣。中尉之從卒當語曰。我等士卒。時厭戰役。時惜身命。或患擲兵戈。而投降敵。軍或思脫隊伍而　出砲壘。一見跨白馬之夫人。垂金。髮於雙肩。嫣然笑容。　至各戰綫。殷懃握我等士卒之手。温然慰勞曰。余察琐之。疲憊。知爾之困苦。然務宜忍耐。爾等皆蘇拉扶之男兒。當軍國之干。城者也。爾等無所傷乎。無所訴乎。夫人之親切蓋如此。至見其美容。聞其温言。我等之煩苦。遽消失於九天雲霄之外。再執擲地之兵　。而復與敵戰。夫中尉之號令誠嚴矣。然不足以奮勵士卒。夫人之言　雖温然能奮勵我。等故當日者中尉之號令。遠不及夫人之言辭也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦地方自治 
[常昭城議事會庚戍夏季常會議决案（續）]  
　　一件設立醫學研究所精求醫理愼重衛生案 
　　公推趙君仲簡吳君英屈君賡華趙君士庠李君汝諧先行調查在城附郭行醫者若干人報告董事會定期發起常昭醫學曾（調查期以六月初一日始初直日止）一面報縣開會日請監督蒞會提倡俟醫學會辦有成效再行籌辦醫學研究所 
　　一件輪船馳内河簸淹幼孩冲塌塘岸日後恐生事端急宜設法諭令停止案（此案臨時提出） 
　　大東輪局添開支塘班曾否立案應詢縣尊該輪所經五渠等處皆係極低之區沖塌圩岸淹没田禾實爲農民之害應請監督與該輪交涉援永濟橋立表例在五渠𡑴底之處照立水表並諭輪到五渠左右撈低之處中蘇常班之於姚家𡑴一律慢車慢行之處兩面插立標準書明輪船漫行字樣 
　　一件清理道路設置路燈案沿街巷口糞缺限令遷移盡凈以重衛生案 
　　（一）多雇夫役分叚掃除 
　　即將原有圑防之半數計三十名改充清道夫及現有之十名共計四十名由董事會督飭清道局分叚掃除以清道路 
　　（一）毎叚安置木桶以傾垃圾 
　　呈請監督諭飭各圖地保圖内應分若干叚叚内應設木桶若干只列表送董事會覆查木桶經費即由叚内鋪戸捐置 
　　（一）糞坑設法遮蔽逐漸遷至曠地 
　　呈請監督示諭各圖地保經街頭巷口浮厠一律遷去如有不服者由地保報知董事會調查情形設法移置 
　　（一）糞擔一律加蓋限九點鐘後勿入街市 
　　呈請監督諭飭地保凡糞擔入城市一律加蓋違者由董事會送縣重罰 
　　添置路燈一項俟舉定區董後就近設法推廣 
　　一件禁止各茶肆挑取穢水以重衛生案 
　　呈請監督諭飭城廂各茶肆不得挑取穢水以致妨礙衛生如在城市中挑永較遠者應雇用水船出城載取清水至寺前一帶人烟尤爲稠密現悉所挑之水在西涇岸虹橋一帶該二處最爲穢濁請派警察二名分往西涇岸虹橋站立遇有各茶肆再往挑取者科以一元以上一元以下之罰金如警察通同隠匿由人民指禀一併罰究况西涇岸虹橋距九萬圩甚近儘可舍此就彼如再不遵有意妨礙衛生應從重懲罰 
　　一件設法招徠簡易識字學生案 
　　創設城廂簡易識字學塾招生開辦案 
　　呈請監督照會鄉約生及勸學所勸學員敎育會宣講員分任宣講擬將城廂分爲五區毎區立一宣講所定日輪流到所演說簡易識字之有益並請照會商會敎育會發起公立私立簡易學塾另山議員錢君禄爵王君夢　擔任編輯白話分貼通衢以冀家諭戸曉 
　　一件維持米捐辦學案 
　　呈請監督照會勸學所召集經理米捐者受米捐補助者公議維持辦法查此項經費係城鎭鄉公有之欵應照諮議局議决案縣自治未成立以前暫仍其舊俟縣自治開會後再行支配方法 
　　一件組織閱報社案 
　　東門推趙君仲簡吳君英南門推沈君朱軾屈君賡華龐君樹範中區推屈君家琨錢君祿爵朱君昌熾王君夢　發起組織 
　　一件設立普通習藝所招集游民振興工藝案振興工藝收集流民案呈請監督將簡易學塾遷至白糧倉旁屋騰出原有習藝所房屋由董事會先行設法試辦此項經費應在自治經費項下支發 
　　一件推廣施藥局案 
　　由董事會調查舊有各堂局施藥施診能否實事求是所延醫生平日經騐若何如有徒負虚名者實力整頓夏秋之交各善堂局有同日施診者可援繼善局例移置秋冬之際開辦俾痼疾較深者得隨時就醫至常年施診性質近於醫院俟醫學會醫學研究所成立再行設法創辦 
　　一件整頓善舉以便施濟案 
　　廣仁局照舊章夏初開辦呈請監督將例有之告示照會速行出發無廢慈善事業查此局係言屈陶三姓創捐合辦與别項善堂稍有不同旣經舉定邵紳接辦報縣立案應由行政官主政（未完） 
本埠新聞 
[挽救市面之苦心]  
　　江督張制軍前因上海北市錢莊倒閉多家銀根緊迫市面震動曾奏准息借銀三百五十萬兩維持市面兹聞該債欵係向上海外國銀行九家分借目下正由滬道與各銀行代表磋商一切日内即可定議一俟借欵繳清即將商議處置倒莊之辦法云 
[研訊正元莊股東之眷屬]  
　　北市正元謙餘兆康等各錢莊虧倒後該莊等經理跑街各夥並正元莊股東陳逸卿陳妾王氏許氏均奉滬道蔡觀察札廨一併提獲分别收押在案昨由官媒將兩氏併解公共公堂研訊王氏延威金生帮辦許氏延德雷司律師上堂聲稱該氏等住宅已奉發封所有財産亦經抄存在案被告均屬女流應請交保候示寶讞員謂此案非尋常錢債可比陳等虧倒有三百五十餘萬之巨滬地市面震動中外各商均受影響此欵業經道憲號中西官商在洋務局一再籌議暫由公家擔任已由道憲電商督憲不日可以定議旋問許王兩氏陳所蓄財産究存何處自應從速交出否則爾等均難脫累爾夫亦永無出罪之日而許王兩氏則均俯首無言寶讞員商之英副領事康君判曹氏還押候再訊追 
 
 

Page 19

 
 
[管棧夥監守自盜]  
　　捕房代表高易律師控朱學高陳福昌陳少法等運銷絲繭形跡可疑一案昨由滬南工程局將陳福昌之子陳樹榮送至公廨經孫襄讞會同英雅繙譯官研訊車站代表愛理司律師經業代表吟華托律師均聲請澈究朱學高延德雷司律師聲稱此案前堂陳福昌已供明繭子係伊子竊來托朱代銷並未知其來歷應請將朱交保開釋陳樹榮延愷第十律師辯稱陳在車站管棧進出貨物均有帳據可查並不舞弊不知乃交何處取來查陳父子感情素惡此次被父所誣請察孫襄讞商之西官以陳樹榮身充管棧有保護各商貨物之責不應監守自盜應押一年惟住居内地照章須解送上海縣核辦朱不應串銷著押捕房一年陳福昌姑念年老著押一月陳少法開釋絲繭暫存捕房聽候給諭拍賣變價若干悉充地方善舉 
[中國醫會熱心施診]  
　　中國醫學會發起人蔡小香君熱心公益於三月十五日起在會專請内外科醫生曹仲鉤余筱鴻董鯉庭張小村許春山朱震元徐小圃朱堯臣胡夢橋全志熙尤鏡澄王仲康王肇康蔡幼笙君等各盡義務午後施診又偕董鯉庭君發起於裡虹口老三官堂内設立分所逢雙日午前施診以應遠道之人聞蔡君近因丁王個人交涉之事牽及醫會全體忿不能平致患吐血雖幸即愈而門診巷多實無餘力兼顧施診故專托鎭江會友張筱村君到所代診其熱心公益可見一班并聞公會將開大會仍舉蔡君爲正會長一切經費不敷皆蔡君獨任云 
[思與善堂分利] 　　 
　　陸順生私刻圖章揑造捐簿冒充仁濟同濟等善堂在租界内募捐被探查獲昨解公堂請究各善堂均派兴到堂證明本堂並不在外勸捐中西官以陸冒騙屬實判押西牢半年捐簿銷燬 
城内 
[變賣抵償]  
　　萬隆醬園主陳步雲前控浦東塘橋鎭義隆摺坊主嚴春山嚴幼山父子圖賴欠欵曾經本縣田大令提到經理劉鶴梅判劉押追在案前日陳步雲投案求　大令飭差提訊豈知嚴春山避匿不到由伊子幼山及無干之姚桐生到案質訊據嚴幼山供所欠萬隆欠欵現已有人出爲調停將帳算明該欵應師劉鶴梅理還劉鶴梅供亦相同判劉還押速將生財底貨變賣得價理償取結遵辦 
[各還各債]  
　　沈錫福控楊俊卿欠銀案内牽涉之丁兆麟前晚由縣補提到案丁供小的雖欠楊俊卿銀兩與沈不涉不能劃抵判楊丁均各交保沈欵師榻料理楊欵由丁清還 
[嚴比可懼]  
　　福元莊主陳房紹曾欠大清銀行巨欵由本又淵控奉滬道札飭公共公廨飭提股東不到將經手葉微生拘案收押葉亦挺押不理嗣復由未禀明滬道諭飭移解上海縣訊辦前晚經田大令提葉審比葉求寛限判限十天料理如違嚴比 
[串賣女子]  
　　一路巡查巡長將金慶發夏陳氏單反仁及女子王靜寶王二寶等解送到局前晚經德正巡官提訊王靜寶供廿六歲人平湖縣人因家貧難以度日偕同妹子王二寶到甲帮傭前日在小輪船上遇見夏陳氏被伊誘騙到棧住宿二宵該氏卽托單友仁兜賣欲將姊妹二人價賣於花烟館議定洋五百元金慶發聞而垂涎出爲　阻欲將女子等薦至城内帮傭因此聲張拘送案下求鑒王二寶供年念三歲餘語相同訊之夏　氏單友仁金慶發等供詞友吾判一併送縣訊辦 
[截獲拐]  
　　浦東二路總巡函送　案兩起到縣一係佘梁氏梁唐氏卓煥三串拐四男二女一係鮑正壽拐騙女子丁阿妹葉金鳳二口均由巡警偵探長在大坂碼頭日清公司甘州輪船上查獲解請訊究田大令諭飭看管候訊 
[道批四則]  
　　學生李鴻飛禀批該生旣稱在滬留學有年究竟中西學業如何是否具有出洋游學之資格着禀由最後卒業之學生監督備證明書來道再行核辦護照相片暫存陶運昌等禀批據控縣差連吉即唐文卿種種劣跡如果屬寶自應盡法懲治仰南匯縣立即密加訪查究明禀辦毋稍寛縱爲要摺粘發龏金氏禀批親生之女何至被人冒認詞未近情且案經由廨訊判未將堂諭抄呈顯有不實不盡不准朱金林禀批案經控局移縣應修查明追緝一面仍由該民自行追尋下浇報官提辦可也抄粘姑附 
南市 
[誥誡巡警]  
　　城自治公所警務處昨出條諭兩則照錄如下（其一）照得東南二區雙崗巡士一站一巡依名次前後以一點鐘爲調換時間西區雙崗以二點鐘爲調換時間毋違（其二）照得三級巡長於各管轄地段如有巡士犯規在二人以上而該巡長並不報告被上級查出者酌量記過 
[盜黨逃]  
　　閘北四路一區巡警分局昨派探弁孫駿發帶同盜黨何成桂一名至總工程局聲稱該盜刦奪張家渡煤船上錢物尙有同黨祝三現匿潮源樓茶肆請爲協拿旋經局探往拘未獲有着將何犯帶回再行緝拿 
[妾媵捲逃]  
　　大東門外生祥糖坊主陳銀和於今年四月間憑某鐵店主張瑞山木作主王宋氏及李張氏李沈氏等爲媒娶平湖人張沈氏之姪女鳳珍卽三妹爲妾費去洋數百元至本月中三妹忽捲金銀首飾多件及鈔票洋八十五元私逃無蹤昨將媒証扭控工程局經陳裁判研訊張沈氏等供僅收洋一百元餘洋由張瑞山經手收去惟由女兄主持成交現下私逃實在不知王宋氏等供由李沈氏來說合各得媒金洋二元判張瑞山　沈氏李沈氏一併交保限五天尋獲三妹到案再訊 
[覓保理處]  
　　萬泰槽坊主徐迪園虧負鉅款率子私逃由各債戸控經工程局將徐父子移提歸案訊明判令交保理處在案昨日徐之長子徐康侯投案由湯裁判復訊旋因迪園無人具保忍然患病判康侯留局著覓妥保保出理處迪園同次子書之一併斥退 
[僞造首飾]  
　　浦東人曹友山持銅賣僞銀鐲一對至振大質店求質被店夥王大聲察破上刋景福銀樓牌子正在詰問曹忽逸去旋由八十八號巡士追獲　至工程局研訊景福銀樓夥李富根等投案梁稱被曹冒牌混質已非一次求究曹供由妻向人買來不知其僞判戒責一百五十下押七天僞　鐲存候銷燬 
閘北 
[勿再妄想]  
　　劉開聲所開之得意園茶館前因彈唱淫詞被四路分局黄正巡官查悉提劉到案訊實拘留五天飭將該茶館發封在案詎劉釋出後判處招摇謂已託某某等轉圜定可卽日啓封照常營業巡官訪聞後正俗傳劉訊問適劉投案具禀求請啓封巡官大怒遂嚴加申斥將原禀擲還如再混瀆定行提究 
[巡士刁惡]  
　　四路三區巡士陳秉鈞前向施全福米店賒欠米洋二元屢索不還前日陳在該店門首經過施又向討詎　老羞成怒奔入店内將施帶入該區朦禀顧副巡官謂前次向買之米斤兩均未秤足向諭不服請爲究辦當經巡官飭送一區昨奉黄正巡官訊得谬巡士不應賒欠民人貨物實屬有犯警規飭卽記過一次速將所欠之洋清還違干革辦 
[勒交男孩]  
　　仲懷羣控顧阿四拐匿六歲男孩一案昨經警局孫正裁判提訊仲偕見証陸仲俊投案証明前情質之顧供詞狡賴判顧暫交妥保限十日内將孩交案如違嚴比 
 
 

Page 20

 
 
[帮尋小孩]  
　　黄段氏控隣人劉三拐匿小孩一案前日由四路分局將一干人移解總局經孫裁判研訊一過因無實據判劉交保帮同找尋 
英租界 
[有無的保]  
　　英商太古洋行控吳渭川不理担保水脚銀兩一案昨經公堂復訊吳延律師穆安素聲請交保中西官判吳交的實妥保如傳訊時避匿不到著保賠銀二萬兩 
[西婦追欠]  
　　英婦慕亞氏控黄愼之不理欠欵昨晨由探將黄傳至公堂押候訊追 
[控追租金]  
　　腦威商安納輪船公司控葉安夫不付輪船租費昨由包探將葉傳至公堂交保候訊 
[刁徒入獄]  
　　陳意敎王六六張犬男胡阿土因私鑄銅質小銀元由探一併拘解公堂押候查辦在案昨經復訊明晣判陳押西牢半年餘人併送閘北巡敬局訊辦 
[寡婦擇配]  
　　寡婦張王氏向與成衣匠姚老二姘識近又與木匠阿三有染前日被姚偵悉向氏吵閙先將自已髮辮剪下復將王氏髮髻剪去在途互扭由捕一併帶入捕房分别拘留昨解公堂訊究中西官以男女均屬無恥判姚押兩禮拜氏發棲流所擇配 
[超拔泥犂]  
　　濟良所昨解妓女花三寶烟妓葉阿秀幼女王寶珠金雙喜到廨請訊花妓供在連陞堂么二妓院爲娼苦楚不堪叩求超豁葉妓供在雞鴨弄烟鴇　馮氏家賣娼被虐逃出王金兩女供稱偶往王張氏　妓院閑游並不住居院内中西官以王鴇容留幼女違章屬實判押女所兩月陸鴇斥退兩女兩妓併發濟良所照章擇配 
[客棧售烟]  
　　漢口路八十四號周士兩所開之小客棧内因私售燈吃前日被探查獲當將烟客　天生旋萬順並周妻王氏一併拘入捕房昨解公堂訊明判氏押一禮拜陳施各罰洋十元充公烟具銷燬 
[乘間索詐]  
　　李長生竊取其母金氏之金飾質洋浪用被流氓張桂寶所見冒充包探向李索詐由捕一併拘入捕房昨解公堂訊明判李押五月張押兩月 
[私取電線]  
　　德律風公司控用人周了頭私取電線昨由捕房將周解　訊明判先　五天示衆期滿再押七天 
美租界 
[姘夫不情]  
　　蕩婦楊阿寶昨投捕房報稱家住伯頓路六百二九號門牌被姘夫薛正法將硝强水潑傷面部請究捕頭見傷痕確鑿飭探查辦 
[走失養媳]  
　　西華得路一千三百四十八號徐羅文家之童養媳年方八歲前晚忽然走失徐卽報請捕房飭探訪查 
[爭充工頭]  
　　機器匠小槐子昨與楊阿大在狄思威路因爭充工頭起釁互毆楊因受傷報由捕房飭探查辦 
[妓女少興]  
　　北四川路一百五十五號粤妓王純英昨投捕房報稱清晨突來粤人多名與馬姓狎客爭　並毁物多件請究捕頭謂如敢再來嗚捕拘辦可也 
[風力過猛]  
　　南　路一百十八十九二十號門牌洋油箱棧房園墻前晚被風吹坍北四川路一帶所植樹木亦多吹折更有連根離地者 
法租界 
[索債衝突]  
　　周德昌與陸開發因索逋起釁在途扭毆由捕一併送廨請訊周供前被陸借去洋八十元本利無着請追質之陸供此欵係代鍾長林所借鍾因患病不能到案聶司与察閱借據無訛判陸交保限三大將鍾交案訊奪 
[勒限遷居]  
　　鐵店主杜茂香欠協興公司七個月房金計銀一百四十兩由收租人控奉公堂傳杜之祖母楊氏到案判限七天交銀兹已逾限仍不料理原告昨又投催並稱該店不但不付房金且有私售洋烟情事若不責令搬遷房主必被拖累務求勒遷判杜楊氏限於二天内遷去違干重究 
[控拐無憑]  
　　梁俞氏前被隣人張桂庭以誘拐　女等情控經公堂提訊不認繼　見証　　氏到廨亦不能指實判　氏押候交保飭查在案昨又由廨傳訊俞氏供婦人於五月間來申張女於四月間走失何能誘拐聶司馬以張所控無憑將氏開釋 
[女孩何來]  
　　女孩秀秀散髮裸禮在途哭泣由捕查見送請公堂核示聶司馬詰問年歲住址該女均不能答判送善堂留候家屬具領 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[學部奏四川通省師範學堂簡易科學生請奬摺]  
　　奏爲四川通省師範學堂師範簡易科學生畢業照章請給奬勵恭摺仰祈聖鑒事竊臣部准四川總督趙爾巽咨稱四川通省師範學堂經前任總督錫良奏咨設立初優兩級同時並辦初級師範暫定爲三年畢業所學課程略合完全程度惟以畢業年限不足五年定爲滿二年以上之簡易科計自光緒三十二年閏四月開堂迄宣統元年五月三年期滿當由提學使趙啓霖遵章派員會考評定分數分别等第計初級簡易科甲班考列最優等者三十二名優等者三十九名中等者五名初級簡易科乙班考列最優等者十三名優等得十七名中等者二名計兩班畢業學生共一百零八名應請照章奏請奬勵等語臣部查奏定師範奬勵章程初級師範簡易科由官設立年限在二年以上者畢業考試取列最優等比照初級師範中等奬勵辦理優等比照初級師範下等辦理中等准充小學堂及程度相當之各項學堂副敎員四川通省師範學堂初級簡易科旣係由官設立各生畢業年限復滿三年自應照章請奬以昭激勸所有考列最優等之甲班范紹逵陳家燊羅繩泌李聨恒曹貴立周武績陳澤翔孫國琳楊汝棻陳文趙時欽曾明選黄默善鄧文光朱位天練廷梁秦樑游棣張寶箴李振繩周鶴齡吳燦鄒宗浩蒲德馨劉祖澤羅大鏞廖希曾苟名玨彭芝藩林樹人林陔伍孝慈等三十二名乙班之文科潤龔開第鍾靈蕭應湘陳懷珠杜煥章張開材牟成鍈孫純一楊曰校黄國城舒國華植葉榮等十三名均請比照初級師範中等奬勵辦理作爲師範科貢生以訓導用令充小學堂及程度相當之各項學堂正敎員俟義務年滿以應升之階儘先補用考列優等之甲班趙景祚陳懋實楊靖安曾維江陶鴻藻魏博房德謙黄政藻張秉權李鳳梧鍾集賢汪厚坤王冕蕭濬向作賓曾璧琮　思謙史文忠王家楨宋鴻猷吕錫璋吳之薰余繼祖陳宗穎周道彰秦燾但樹棻文思治陳元龍董湘陳韶陳紹昇陳邦基鄭周藩張天經邱渭璜朱體芳李士濳蕭應銳等三十九名乙班秦光烈葉含馨洪文瀚羅英何焱森牟銳文彭啓靈祁光第陳秉忠馮柄周晉楊國光李際泰談會昌并公田劉光瀛汪作霖等十七名均經比照初級師範下等辦理令充小學堂及程度相當之各項學堂副敎員俟義務年滿作爲師範科貢生奬給訓導銜考列中等之甲班馬德鉛錢世杰曾時選王化隆劉敬臣等五名乙班劉德芬吕翼昌等二名擬令分别准充小學堂及程度相當之各項學堂副敎員如蒙俞允即由臣部咨行該督遵照辦理所有四川通省師範學堂師範簡易科學生畢業照章請奬緣由理合恭摺具陳伏乞皇上聖鑒謹奏宣統二年六月十七日奉旨依議欽此 
要件 
[學部通行京外學務酌定辦法改良私塾章程文（續）]  
　　又議覆御史趙熙奏檢定小學敎員章程妨礙敎育一片内開原奏稱敎育以普及爲定義今學部奏擬檢定小學敎員章程於敎育種種妨碍因歷舉五弊請旨飭令覆核具奏或將檢定小學敎員章程暫緩通行俟師範普立敎育大興再行舉辦或於該章程後另加附條聲明此項檢定專指官立小學堂而方私塾不在其内另將課本計定頒行天下詳定私墊學生考騐之法等語臣等檢閱學部奏擬檢定小學敎員章程以該御史所陳各範詳加考核如所稱直隷廣西因檢察師範城鄉小戸偶延一師在家縣官出差逮問費輒數百元又地方官以官立學堂易入考成往往於私立者不加保護甚或摧殘之及有品者方去之若浼無品者挾持龔斷興訟漁利地方從此多事各節誠不免有此等弊端皆官吏奉行不善所致並非章程之咎况敎育期於普及且將多立公私小學堂並令私墊改良以冀漸推漸廣應由學部於前發章程再行詳細申明飭令各省提學使嚴禁前項弊端以期興學日多力杜擾累至謂此次章程限定三年後無文憑者不得延聘是爲天下開無數訟根又謂限檢敎員私塾勢歸撲滅不知此次章程三年後無文憑者不得延聘乃專指各處兩等小學堂而言私塾本不在内不致擾累民間有妨私塾也又如所稱各項科學皆須通曉乃可爲敎員一省中舉貢生監通才幾人不得其人將令一般學堂全行解散是暗中直勒令人民廢學及敎員旣難中程勢將無人辦學此項人民挾所學以尋生計日逼窮途尤爲世局大患各節查章程内檢定科目修身經義國文歷史地理皆舊日舉貢生監所優爲此外如算學格致其程度皆甚淺近期年數月即可涉其藩籬即在家自行研習亦可通其大要其必不可能者又有專科敎員以濟其窮初無强人所難之處兩等小學旣定有各項科目則敎員不能不有此知識即不能不施以檢定兩等小學之外尙有三年簡易小學及簡易識字學塾其敎員即不在檢定之内但使文理通順略具普通知識者皆可取爲師資此項敎員方慮其不敷分布斷不致無地拉置則失業滋事之患可無慮也至所請將檢定小學敎員章程暫緩通行俟師範普立敎育大興再行舉辦一節查章程第十四條内本有現在敎員缺乏之時凡風氣晚開之偏僻地方有略通經義文理明暢粗識歷史地理之大要及淺近算術者准由提學使發給暫時准充敎員執照俟風氣漸開然後實行檢定之語是已早經籌及自無庸另議又請另將課本訂定頒行天下詳定私塾學生考騐之法臣等已於議覆御史趙炳麟條陳摺内酌擬辦法請旨飭行亦無庸再議惟所請於該章程後另加附條聲明此項檢定專提官立小學而言私塾不在其内一節查檢定章程本專爲兩等小學而設私塾原不在内但公立私立兩等小學之經官立案者亦應一律照辦不能專限於官立而原章未經指出或恐外省誤會應由學部補行聲明（未完） 
小說 
[言情小說玫瑰涙（二十二）]  
　　距道克斐逝之十二年爲一千八百九十三年道克斐所營之銀礦忽有 
 
 

Page 27

 
 
銀苗溢出。有英國巨商哈樂生。集資開採。不二年乃大獲利。顧此銀礦者。爲道克斐之産業。曾擲百餘萬之巨資於礦中。英國法律凡開礦而虧其資本。繼之者苟得利益。必償其前此之損失。或以所得之若干分。永永歸諸其人。彼時有赤利伯爾羅利亞者。爲道克斐之從子。而東方銀行之股東。聞道克斐之銀礦。今爲哈樂生所得。立出而與之交涉。哈樂生乃以二十萬磅爲賠欵。即授諸赤利伯爾之手中。正於此時。笛克忽至赤利伯爾許。欲承此二十萬磅之巨資。赤利伯爾謂之曰。吾叔之逝。雖有遺囑。然於此礦産。乃漏未道及。按照吾國法律。此金當歸之若兄托而根。汝不得與。笛克爭之不得。時赤利伯爾適大病。淹滯至六月許。乃愈。旣愈。則電屬倫敦律師。令該托而根之消息。顧此托而根者。爲人乃至怪僻。自銀行辭職。後絜其女露第至法國。居於巴黎者二年。乃返倫敦。旣返。則在惠爾文購一老屋。携女以居。平時戚友。匪特罕見其面且并不知其所居在於何許。非至友不能知其蹤跡。律師旣得赤利伯爾電。訪之良久不得。倫敦中乃無托而根其人。跡之至於一月。迨訪得托而根居。於惠爾文之消息則托而根死已二月。律師者。僅得赤利伯爾來電。令訪托而根。乃不知訪彼爲何事。托而根旣死。則以電報赤利伯爾。赤利伯爾大驚。而笛克亦於斯時由美洲歸至印度。前此道克斐死時。曾立一遺囑。遺産僅八千磅。悉以歸之托而根。囑中且載明苟托而根死者。則歸少子笛克。今托而根旣死。此二十萬磅之金。應歸笛克笛克。得此鉅産。倏成富人。赤利伯爾者。爲人誠厚無倫。平日至鄙笛克。目爲凶狡之畜。生而笛克之貪詐鬼。蜮幾同貸金之猶太。人此時赤利伯爾腦中。忽發一不可議之理想自。念笛克之爲人大。不可恃苟。利之所在。縱令以生命易之。亦毅然無恤。托而根之死。笛克方在美洲。安知其非濳往倫敦。設微以死托而根。而僞爲自美洲東歸。以愚衆人之耳目者。 
國外新聞 
[法國風雨損害田稔]  
　　二十七日倫敦電云法國近遭大風雨豫料田稔已損五分之一 
[法國陸軍大操之飛船]  
　　二十四日倫敦電云法國舉行陸軍大操中有飛船八艘汽球一具 
[挾欵私逃之司帳員被獲]  
　　二十五日倫敦電云道勝銀行鈕約支行之司帳員維特挾欵美金洋十一萬圓逃失蹤跡現已在鈕約拘獲聞已自認盜欵云 
[布土國際之齟齬]  
　　二十五日倫敦電云據蘇菲亞電稱土國官員近在馬其頓取奪民間武器聞有虐待布爾茄利亞人情事致布人大起惡感泰晤士報駐蘇菲亞通信員電稱布政府現正豫備一切設遇外交失敗則將徵集大軍云 
[英皇巡幸倫敦]  
　　二十五日倫敦電云英皇偕后近駕車赴倫敦醫院及伊斯德安特此爲皇御極後第一次巡幸倫敦而道旁並未列有軍隊警兵所過一路民衆皆向高呼致敬 
[英相宣述政務]  
　　二十四日倫敦電云英相愛斯奎士君在下議院宣稱憲政公會已會議十二次雖未有所商定惟羣員均不以解散爲然此則爲所得之進步今擬續行磋議設竟無定决之望則自當停閉該會云 
[德國外務部大臣接任]  
　　二十三日栢靈電云德國新任外務部大臣華區脫君已於今日接任 
[西維亞國君擬幸奥京]  
　　二十三日柏靈電云西維亞國君彼得擬出游奥京維也納 
[俄奥君主互會先聲]  
　　二十三日栢靈電云外間盛傳俄皇將與奥皇互會惟官塲尙無明文 
[意政府更正流言]  
　　二十四日柏靈電云據半官文告宣稱意皇從未以減輕軍備之議進諸德皇 
[西政府將與敎皇絶交]  
　　二十四日柏靈電云西班牙政府與羅馬敎皇行將絶交一節已漸有實在之徵 
[奥國陸軍大操作罷]  
　　二十四日栢電云奥國陸軍大操因軍馬多病業已作罷（以上譯字林報） 
 
 
 

Page 28

 
 
[（吉屋召租）] 　　 
英界後馬路福綏里内有石庫門五幢二廂三平屋三幢三廂三平屋二所又絲棧一所如欲租者請至後馬路乾記弄姚慕記帳房面議可也 
[麝香痧氣丸]  
歷年馳名靈效麝香痧氣丸八寳紅靈丹臥龍丹白痧散如意丹俱大瓶一角中瓶五分小瓶每元一百廿瓶如購藥一元送金字紅靈丹一瓶鋪在上海五馬路寳善街同文堂 
 
 

Page 29

 
 
   
 
 

Page 30

 
 
[經理處上海仁記路二號文達羅洋行好立克麥精牛乳最補飲料無上食品] 　　 
[本公司所製之麥精牛乳久已] 　　 
馳名各國最宜於老年氣虚血衰之人並小孩體弱肌瘦以及仕宦紳商旅行之用因其能補血益氣强健筋骨乃乳膏中之魁首也　光顧者請認明牌記幸甚 
[啟新洋灰　有限公司廣告] 　　 
啓者本公司係承受唐山洋灰公司老廠另購外洋最新式機器施窰等創設新廠自丁未臘月新廠開機以來出貨加增行銷愈廣灰質經本廠西洋化驗師悉心研究精益求精曾寄由德國國家栢林及日本關東都督府上海薛爾惠君各化驗所驗得灰質之細勁力之堅日增月加凝結之遲速合度超出英國各工程司於西一千九百另七年六月所定之成色單寳與外洋最高等之洋灰相伯仲用能信用日廣故京漢京奉京張正大南滿洲津浦南北叚各鐵路紛紛訂購名譽日隆尙有機器製造之缸磚花磚洋灰瓦水溝管　子土等項無論零躉交易均可本公司總經理處設在天津海大道英租界並在北京奉天大通烟台牛莊靑島上海漢口南京鎭江名埠均設有經售處如蒙　賜訂大批價値從亷交貨不悞期限所有洋灰及各種磚瓦等件重量式樣大槪用法另刋有華洋文廣告　賜顧諸君請向本公司面議可也 
[山東濰縣煤礦洗潔塊煤廣告] 　　 
　　本公司自運山東各路煤礦親自監督以求便益不惟燃燒火勢足用且與别路經燒山東各各廠及輪船户等無不讚美銷路愈形暢旺核明年即英一千九百十年之貨業經在申定出已數不勝計滬上爲通商大埠萃會之處故本公司另設分銷處在黃浦灘念八號内電話一千四百六十號倘蒙　諸紳商賜顧欲看樣者請速臨本帳房預早購定遲恐不及其價格外從亷以廣招徠特此廣告　上海山東路礦務公司啓 
ＳＨＡＮＣＨＡＬＡＧＥＮＴＡＲＢＵＵＧ 
terSOHANTRNG_BERGGESELLSGHAFT 
[支票聲明止付]  
啓者莊同順號支大昌莊六月念七日期元三十九兩六錢正此票已向前途聲明作廢望各寳行號切勿收用此佈　興謹啓 
[旗妹牌呂宋烟（清香適口）] 　　 
綠樹牌呂宋烟（馳名已久） 
總批發所在上海三馬路口永泰棧烟行 
各埠行號均有發售 
　 
[廣東彭壽堂始創最靈騐] 　 
真三日全愈珠珀白濁丸此丸乃本堂獨秘奇方合天下白濁各藥　無如此功效神速無論新久五淋紅白二濁痛而且腫及醫藥罔效之症一服此丸立刻小例暢通消腫通淋止濁定痛極至三日包可全愈眞有萬試萬靈又速又妥之妙眞仙丹也每瓶雙料二元單料一元小瓶減半如下疳陽頭潰爛上下一切瘡毒痛不可忍另　珠黄下疳散即愈每瓶一元雙料二元鋪在上海抛球塲南首河南路三層樓七號洋房廣東彭壽堂内懸上海縣告示爲記切勿誤購 
[告白]  
武昌路奇珍號東志圖别業愿將全盤生財頂與奇珍合記開張生理所有帳項錢銀斜葛俱歸前東理楚槪與奇珍合記無涉特此聲明以免後論奇珍合記謹啓 
[英國愛倫生電燈廠廣告]  
本廠製造發電機器電燈電線凡電燈附屬各種大小機件皆獨出心裁特别製造著名環球惟天下最大廠所有引擎鍋爐各種機器鐵軌車頭皆物美價廉賜顧者請至本行帳房自當竭誠相待格外克上海北京路六號祥泰洋行白 
[三井洋行經理]  
經理明治火險東京水險日本火險共同火險茲者本行經理治火險東京水險日本火險各公司四十餘年辦理妥協賠欵迅速中外紳商深所共知餘不再贅今有共同火險公司已歸本行經理專保南北市房廠棧其價格外公道諸公光顧請駕臨四馬路北四川路口四十九號門牌本帳房面議可也三井洋行特白 
 
 

Page 31

 
 
   
 
 

Page 32

 
 
   
 
