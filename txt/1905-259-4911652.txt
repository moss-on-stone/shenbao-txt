# 1905 - 259 - 4911652

 

Page 1

 
 
   
 
 

Page 2

 
 
[逆度各新政之將來]  
　　記者歷觀近來政府舉行各新政如修刑律裁官吏改兵制興商會用留學生最後乃有一律停止科舉廣興學堂之舉此皆朝廷明　　 
示中外以革新之標準而在下者亦復漸次預備各種學業爲將來地方自治之基此誠可賀之秋也 
雖然將來所修之刑律未知究與舊時之刑律若何未裁之官吏未知究與已裁之官吏若何已改之兵制未知究與未改時之兵制若何已設商會後之商務未知究與從前之商務若何至若留學生固已錄用矣究未知其所錄用者果盡拔其尤否科舉固已停止矣究未知其積弊果能盡除否學堂固已廣設矣究未知其收效果能如願否記者一一研究其原因則有矍然驚愀然不樂欲賀而未敢遽賀者 
何以言之蓋事變之來至無定者也改革之際新舊之交其現象之變幻尤令人不可思議者兹就現象可見之端以逆測其事之結果則非但記者一人之廢然而返矣請先以修刑律論西國法學家之言曰刑律之根源全從政體上出故中西刑律之不能合一其關係全在乎政體今中國政體旣未革新則修律大臣要亦不過補掇其罅漏而斷不能改成合格之刑律也請更以裁官吏論中國今日之官制其局面非但各國所未有亦中國從古所無有欲舉行一新政則增設一官欲裁汰一冗費則撤通一官有所增减亦從未將其職如何統屬如何分轄通盤籌算官制之雜可稱已極故今日不改官制則多裁一官多撤一吏亦不過多一紊亂而已餘如改練兵制而以不知兵事之人當其任則兵氣何能强觀蘇省之改編兵制可見振興商會而以不悉商情之人司其職則商務何能興觀蘇省各屬設立商會情形可見至於起用留學生一事則實爲今日轉弱爲强之大關鍵而於近來舉行各新政中最有價值者宜如何鄭重選擇乃聞日前召試錄用諸學生中頗有在日本並未卒業高等教育者此後錄用愈多其途愈雜可斷言者也若夫停止科舉之上諭則以科舉積弊深重而欲廣興學堂以補救之也乃不料當局者即以辦理科舉之人使之辦理學堂（上諭以各省學政改爲經理各省學堂事宜）豈非大失望乎方今興辦之始人材未出待理之事日益繁多非得精諳學務之人竭力提倡未易遽云有效今乃以不明學務之學政予以攷察管理之權竊恐學堂之利益未見而科舉之弊已隱伏其中矣 
故記者歷觀近來政府舉行各新政自表面上言之事事有刷新之氣象誠足爲中國前途賀及轉一念間則所謂可賀者已變爲可歎而可悲竊願忠告當局者愼毋爲記者過慮所中斯則眞可賀焉矣 
[本館接到日俄海軍訂定休戰約書專電二十五日申時到]  
　　日本東京發來專電云日俄海軍休戰約書已於二十日在北韓羅津浦口外由兩國合意訂定 
[本館接到俄政府擬頒行戒嚴令於全國專電二十五日酉時到]  
　　英京倫敦發來專電云俄國内情現極危險俄政府擬發戒嚴令頒行於全國 
[東三省撤兵要聞]  
　　卄五日倫敦路透電云聖彼得堡傳言駐東三省之俄兵不能全行撤退須留若干隊譯文匯報 
[美總統宣布開院會議禁約日期]  
　　美報云中國此次抵制美約實因去年賽會時管理外人入境之關員欲媚工黨苛待商家遊歴人等所致此事關係匪輕故由羅斯福總統宣布定於十一月十一號召集臨時會議此次所議雖有數事惟聞總統此次决意開會實注視華人停銷美貨之事若總理外人入境部之權非歸工黨掌握不至衝突亦未可知現新任外部卿律氏所辦最重最急之事而最難措手者非有别端即此一問題是也（冬） 
[鄂省贖路要電武昌]  
　　昨張香帥因贖路事發電云北京軍機處鈞鑒外務部商部同鑒頃接梁使佳電稱本日第一期欵美金二百萬員加息一百二十九天美金三萬五千三百四十二元四角五分四五月一號應付借票息美金五萬五千五百五十員統共二百九萬八百九十二員四角五角已交訖之洞叩眞 
[電催速辦粤漢鐵路北京]  
　　聞政府日前電致粤督云粤漢鐵路旣已收回自辦務須設法籌欵從速興工萬不可稍涉遲延致生變端等語（秋） 
[新寗路股已收巨欵廣東]  
　　新寗倡辦鐵路發起人陳君宜禧昨由美國回　將爲總理鐵路事務經香港寗邑商務公司會議已收到股份銀一百三十餘萬元貯放銀行至於鐵路章程妥議後不日當可踏勘路基興工建築矣（張） 
[新寗鐵路尚待核議廣東]  
　　新寗縣余紳乾耀等以鐵路章程簡略奉批遵照妥訂具禀督憲隨奉批示謂禀及章程圖說均悉興築鐵路爲目前要政華商果能集有的欵辦理得宜洵於地方深有裨益兹據該紳等將續擬章程路圖呈繳前來查核各欵目較縣繳章程詳備惟事體重大不厭詳求究竟該紳所議章程是否悉臻妥協所請建成鐵路永歸商辦能否照准其溢息内每萬元報効五百元是否與定章相符所稱并無洋股是否可信應卽遂一查明分别核辦仰廣東善後局會同商務局即傳該紳等到局詳詢明確核議詳覆察奪云（張） 
 
 
 

Page 3

 
 
[廣東紳士上岑雲帥書（請分設粤漢鐵路公司事）]  
　　公肅者鐵路公呈先奉鈞批後蒙示電商鄂督張宫保章程九條當於前月二十三再集省紳行商會議於廣濟醫院詳爲宣布僉頌大帥力任仔肩維持全局其所以顧商本恤商情者無微不至感荷德意踴躍歡呼然商情仍欲有所言者則以數目必宜分算公司必宜分設也謹將衆論簽同者詳爲明公陳之聞贖路之費需七百萬元由官府擔認後由三省籌還湘鄂肩其四粤肩其三是此七百萬金實爲已成鐵路之老本將來贖回粤東省佛之鐵路每歲所入除開銷外其溢利應匀爲七以上份撥歸湘鄂以三份撥歸粤省湘鄂粤三省公司收到此欵自行分派股東此外粤東接築本省應築餘路其溢利應歸粤省公司按股匀攤不能混入贖路項下以昭劃一此數目之宜分算者一也至接築之路湘鄂與粤各照原勘路圖築至邊界彼此接軌各於該省站頭設廠賣票派員管理各省之情形各異招股之難易不同必須湘鄂自爲一公司隷於湘鄂大吏粤省自爲一公司隷於粤省大吏將來購地設軌頭緒紛繁在在胥賴地方官維持保護業已股分各招界綫各劃則公司就近旣有禀承股東稽察亦易爲力此公司之宜分設者二也前此合興公司分叚承築大略不外此意蓋必如此然後商情益固民信易昭至關於鐵路治安公司情弊仍由督立大臣舉察判斷謹將集議情形縷陳鈞座務請將三省合築鐵路粤省自立公司各實情補行電商張督帥酌　俟奉到鄂督覆電准令照行卽當公舉人員赴鄂面議一切以免延悮所有來往經費必當個人自爲籌辦粤民浮動若所事尚無頭緖遽收小股必滋疑謗不得不從權辦理也伏乞迅電香帥得有回電乃行定期赴鄂以免虚糜鉅欵徒勞往返致貽姗笑耳肅泐恭懇敬請鈞安 
[蘇垣蛇門將由外人代開蘇州]  
　　胥門盤門之間向有堵塞之蛇門近年商部開闢蛇門附近局廠如林地面漸興非復如兵燹後之一片瓦礫城外青陽地又爲租界勝地游人來往絡繹如梭繞道盤門旣　跋涉胥門又迫近水口行旅商貨時有擁擠之虞兹聞日本領事欲展闢青陽地租界已奉我政府准行因擬將蛇門開通以便行人而利租界商之當道亦以爲然然此事尚未舉行不如及早自開不待假手於外人之爲得也（雲） 
[湖州匪亂詳情湖州]  
　　湖州府屬形勢頻臨太湖盡屬水路通衢匪類往往出没近因雙林汛弁許培元緝匪拿賭被控撤任而匪胆愈横竟在𤩕連連巿雙林六家灣等處大開賭局經姚統領珍榜張管帶立德剿捕膽敢拒敵致傷勇丁多名又於八月初七日在白雲橋互相攻撃傷及武康旗官成春堂一名十六日巢匪赴善連鎭擄掠蕭汛弁聞信往捕致被分掠汛署二十一日巢匪復聚集五六百人在湖屬連巿白雲橋一帶將該處稻苗桑樹盡行割取房屋拆燬前列大　十五尊各持後膛快槍專備攻敵之勢經聶中丞調撥省防武備軍兩旗督帶官兩員叅議官兩員雖已前日拔隊起程因路徑未熟不敢前進即在雙林鎭地方駐紥湖防統領姚珍榜駐紥石塚地方離匪八里之遙張蓉初管帶駐紥荻港湖跌漾口嘉防右旗崔雲貴同徐富春駐紥菱湖鎭各離匪十數里之遙皆不敢前進巢匪未見官軍動靜因此擄人劫物益無忌憚刻下郡城戒嚴所有水旱城門以及城墻水栅經程安兩大令親詣察看飭匠赶緊修葺多派防兵嚴密梭巡並通衢曉諭禁止夜行城門限辰開酉閉所有城廂内外客棧烟館查察極嚴每夜文武員弁督率勇役四處巡查均至天明回署（而） 
[調集水陸防營會剿帮梟浙江]  
　　嘉湖帮匪近由防營會勦膽敢集衆拒敵致傷陳徐二管帶及弁兵多名顧經姚統領擒獲匪目殲斃各梟奈餘黨出没無常到處滋事現奉聶中丞諭飭姚統領調集嘉湖常備軍及乍浦泗安二防營并水師槍划等分頭會勦已　月之二十日水陸並舉務將帮匪悉數殲除復恐不敷布置刻又調省防左營龍管帶右營留管帶各率所部駛往湖州援助復由支應局撥出快砲四尊及各項軍火以資前敵云（必） 
[紀惠州府龍川縣巡檢被戕事廣州]  
　　日前老龍司吳巡檢被匪轟斃兹經禀報來省具言當日賊匪百數十人各持槍械明火行劫各一户四五十家時老龍司吳巡檢聞警即手持刀械督帶差勇往捕無奈賊衆勇少不能抵敵卽被賊衆槍斃陣亡衆賊乘勢擁入司署將署内所有金銀衣物盡行搶掠一空而去刻下岑督派水師提督李凖馳往剿辦李軍門帶勇數千駐紥惠屬匪等均逃竄不出官軍無從圍捕聞官軍已費餉不貲本月十九日李軍門先行回省禀覆岑督（空） 
[改派蔡琦出洋武昌]  
　　湖北派一道三府隨同端午帥出洋考求政治已志前報兹因漢口籌餉局委員楊守汝康被木局承啓官趙寅臣舉發弊端張宫保得禀後卽將楊汝康出洋差使撤銷聽候查辦改派兵工廠提調蔡守琦前往（文） 
[准派近五科舉貢出洋游學武昌]  
　　學務處以科舉已停近五科舉　精力尚皆强壯一例棄置未免可惜日前特禀請張香帥將近五科舉人副貢優貢一律派往日本游學令先赴處報名試騐以便給咨當奉香帥批准飭令札行各府州縣一體遵照（有） 
[海陽鬧學潮州]  
　　海陽縣城南小學堂因陋就簡頗形腐敗各學生聯名禀知沈觀察請爲改良觀察商之新任顧大令允爲整頓　在堂教習一律辭　詎各生迫不及待偶因細故遽執陳監理之家人毆致重傷大有性命之慮由陳監理將家人送縣請騐不識將來如何結局也（谷） 
[鄂督與川督之意見武昌]  
　　鄂督張宫保因川督錫制軍不願與鄂省合川漢鐵路大有芥蒂近聞川督派員至荆宜招股並在川鄂交界之處測量購地鄂督大爲不悅嚴飭荆宜各 
 
 

Page 4

 
 
地方官不准川員招股購地並指爲假冒招搖大張曉諭惟鄂省籖捐彩票議及委員携往重慶設分銷局錫帥知之亦嚴飭川東地方官知照不准設局復嚴禁湖北彩票不得私售於此二端見川鄂二督之意見甚深也（文） 
[擬委員庖代運司述聞鎭江]  
　　正任江蘇臬司署理淮運司恩新甫都轉升授江寗藩司聞官塲傳述新任運司趙都轉蒞任需時督鹽憲周玉帥以省中要政應與兩司籌商者甚繁擬令恩都轉將經手事作略爲部署先赴新任所遺運司篆務則暫行委員庖代云（萬） 
[粤藩禀辭會行局處事務廣州]  
　　廣東全省局處藩司均有領銜現藩司胡方伯以兼理裁缺糧道事務近又因岑督抱病委令代拆代行公事益形繁劇禀由岑督除善後釐務清佃稅契錢局由該司主稿核行及學務處仍會同臬司經理外其餘商務軍械巡警營務等局處暫不會行已分飭各局處將公事停止送閱矣（谷） 
[川中招練工程隊重慶]  
　　工兵一門爲行軍所最要而華人不知也近有遊學日本之卒業生等囘川以爲宜注重於此亟應設立專科延師教習禀經沈幼嵐觀察轉請督憲札委袁小山太守赴南部縣一帶招募誠實子弟二百人編爲工程隊附入武備學堂專門教練（日） 
[選派軍醫赴打箭爐効用成都]  
　　成都自去歲設立軍醫學堂教習係法國人曾將習西醫者分班敎授兹中營務處考騐後聞已選得優等醫生二名遣赴打箭爐軍前効用（君） 
[高松如擬提倡工廠武昌]  
　　湖北官錢銅幣兩局總辦高觀察松如因承辦財政要差宦囊豐裕近見銅元價值日低恐已不能獲利頗想辭缷兩差開辦製造工藝廠前年由端午帥派往日本練習實業學生數名刻均畢業回鄂高觀察頗欲羅致以資辦廠云（字） 
[擬延日本技師振興造紙重慶]  
　　嘉定府屬之夾江縣廣産柘樹竹料製成紙張堅而且百川省地方大半仰給於此近以人工愈胄故同業擬集股若干聘日本技師購備機器回川試造果爾則不特於工業上可期發達且亦振興利源之道也（父） 
[補抽廠管理輪拖新章廣州]  
　　前省河各輪船拖渡均歸保衛　管理嗣因被商民控告經大憲派員查明飭令裁撤由善後局改定新章妥籌經理現奉督憲批飭撤銷保衛營勇另由各船户自行募勇防衛由統巡派員專司約束稽查各船應徼公費概照向章繳歸統巡仍租輪雇勇巡護輪渡每月收支細數由統巡於月終造册送局查核所有輪渡餉項歸省河補抽局經理於八月十六日接辦（谷） 
[擬组織孔教紀念會廣東] 　　 
　　中國宗孔教西國宗耶教而西人於耶蘇誕辰大開慶典舉國歡呼我中國於孔子誕辰則循例一拜視同告朔宜乎爲外人所輕玩兹聞廣府中學堂學生特爲發起擬组織一會於八月二十七日孔子誕辰高張國旗會同致祭届時放假停課藉留紀念云（張） 
[洋務局租期已满禀請購地自建]  
　　關道袁觀察以滬北洋務局係向洋商哈同所租業已期满故擬在該局左近叧行購地建造約需銀四萬餘兩以期一勞永逸惟須開支公欵　放前日禀請督撫憲示奪（近） 
 [P德領事照會滬道請飭錢莊不得止付票銀> 
　　駐滬德總領事克君近以滬上各錢莊往往稍有糾葛卽將所出期票止付實於巿面有關故於日前照會道憲轉飭各莊嗣後所出期票應令照付不得阻止（近） 
[日俄和約携至俄京]  
　　二十四日倫敦電云俄議和全權隈得君之叅替已携和約至聖彼得堡請俄皇畫押 
[日使行程]  
　　二十四日東京電云日議和全權小村男爵政躬己經復魯因急欲歸國决意於禮拜三日隨帶看護婦一人由紐約起程前往户古斐島 
[美郵船被拘]  
　　二十四日東京電云有美郵船名勃落考得者載重一千七百四十九墩近在庫頁島之北境被拘 
[俄臣會議高加索亂事]  
　　二十四日倫敦電云俄國各當道將於聖彼得堡會議振頓高加索亂後之經費曁維持和平之　法 
[德法於摩洛哥交涉]  
　　二十四日倫敦路透電云得官塲傳言摩洛哥交涉之會議終可允洽惟目下以德國要求監　邊疆執掌財政等種種特權故一時遽難訂約云譯字林報 
[蘇彛士河壅塞續報]  
　　二十五日倫敦路透電云筦　蘇彝士運河之公司委辦已定議於禮拜四將擱淺之峽雜姆郵船撈起 
[俄加兵於芬蘭]  
　　十五日倫敦路透電云俄在芬蘭之軍力現已增加譯文報 
[德皇接待隈得之日期]  
　　二十四日栢林電云德皇　定於下禮拜四接待隈得君於魯明頓 
[德非洲總督啟程]  
　　卄四日柏林電云新任德屬非洲西南部總督林特貴斯脫君經德持召見定於三十號起程 
[機匠罷工]  
　　二十四日柏林電云各電燈公司之廠工其工作時間之長短及薪工之多寡皆未一律故工人一萬一千名近遂罷工譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[派員採購軍米鎭江]  
　　常鎭道郭月樓觀察昨奉江督周玉帥來文内開准北洋大臣袁宫保鐵寳臣尚書電稱會派委員李德潤赴鎮江蕪湖一帶採購京旗陸軍第一鎮軍米一萬石以濟急需請轉飭各關卡免完稅厘照騐放行等因觀察刻已遵照辦理（此） 
[新任揚州府蒞任揚州]  
　　新選揚州府榮月帆太守領憑出都將次蒞揚並諏吉八月二十二日接印兹悉太守在省垣禀辭後先赴清江浦謁見江北提督劉軍門二十一日清晨抵揚至花園港公館暫駐旋卽諭令本署書吏人等届期一體伺候行接篆禮（及） 
[古刹被焚成都] 　　 
　　成都府考棚之側有白衣菴古刹某日不戒於火遂兆焚如延燒數十餘家以書鋪佔其多數蓋時方學憲按臨也（事） 
[英艦遊歴重慶]  
　　英國驻渝之雙烟囱兵船名威進者月前赴叙瀘一帶遊歴今已於初四日回渝仍寄泊原處（事） 
[考騐中堂學畢業生杭州]  
　　杭州中學堂兹届第二次畢業之期計共四十餘名已奉撫憲派學務處提調湯晴川太守於月之二十一日起會同總理潘鳳洲太史分日按科校試再行示期給憑畢業（能） 
[中學堂停習英文重慶]  
　　重慶中學堂暑假後本定七月十六日開校旋因史學教習梅際邭英文教習楊庶堪相繼辭席是以延至八月初一始行開校兹聞英文一科暫行停止來年改學東文係前所聘定之日本人神田正雄爲教習但忽習英文忽習東文從學之士將何所適從耶（敬） 
[示准工藝新章爲規範表率杭州]  
　　嘉興府尊世伯先太守據詳平湖縣徐印士大令捐廉創建工藝局督北遷善所各押犯學習工藝所擬章程周詳妥善實足以化莠爲良洵屬善政因奉聶中丞行知臬司通飭各州縣悉向平湖移抄章程全案一律仿行即作爲通省舉辦之規範表率（必） 
[委赴泰屬各場查勘風潮揚州]  
　　泰分司所屬各場類皆濱臨大海本月初三日陡起風潮海水上泛煎鹽𪣿灶及田畝民房均被漸水沖損運司恩都轉接該管分司禀報隨遴委袁分轉世傳前往查勘分轉奉札已於二十日買棹啓程星夜前往矣（方） 
[蘇州]  
　　元縣觀東角門口理髮店夥某甲不知因何與同業某乙有讐中秋夜甲與乙相値於菊家巷口乙突出利刃將甲連刺數下登時倒斃當經地甲投報地方官請騐○前日陜西候補知府仲康伯由吳江籍雇舟來蘇途中被船户顧阿二謀斃報經吳縣吳江縣主會同相騐獲犯訊供一節已紀前報兹聞屍妻仲丁氏以案懸三月尚未定讞已於本月十三日來省投臬轅上控矣（　） 
[叅戎北上]  
　　本邑參府周子安叅戎聞定今日乘招商局輪船起程赴京所遺提右營篆務奉提憲札委守備殷岐山守戎兼護殷守戎擇吉昨日卯時接篆視事（近） 
[部郎宴賓]  
　　前日午後商約頭等繙譯官周蘭槎部郎因有要公在黄家庫趙氏花園設筵柬請安徽全省鐵路大臣李伯行京卿商約參贊劉星階閣學隨辦商約馮伯嚴沈研傳兩太史前福建興泉永道楊彝卿觀察並高壽農孫蔭庭羅與三周孝懷諸觀察會宴（見） 
[太史觀審]  
　　甲辰科翰林唐秀峯太史寳鍔昨至會審公廨拜謁關絅之司馬請在公堂觀訊捕房各案並將公堂形式繪成一圖至十一點鐘興辭而别（見） 
[寳山縣禀陳要公]  
　　寳山縣王緯辰大令昨日因公來滬到道禀見袁觀察禀陳要公（近） 
[製造局紀事] 　　 
　　滬南製造局會辦方碩輔觀察日前因公赴寗昨已有電至滬定於日内返申○分省補用袁丞金乃光二尹江蘇候補巡檢朱炳勛二尹候補典史薩景顔少尉近日均奉製造局總辦魏觀察委令隨局差遣於昨日分别下札（欣） 
[縣差開釁敎堂續志]  
　　昨報紀縣差開釁教堂一則兹悉此案因劉方氏控郭阿二調姦詐洋由縣飭差李元毛郎永發三人往提由保領至該處北橋永濟教堂内陳說案由致起爭閙被教堂投該處巡局具控搶洋滋擾奉局員張二尹將各差押解到縣當晚奉大令訊得該差辦公草率不應擅入教堂致生事端當飭皂頭全順薛貴將該三差仍送該處巡局請辦一面立提被控之郭阿二及地保張長生等到縣訊核（近） 
[法人刀傷西婦]  
　　某法人在北四川路三百十六號房屋開設小雜貨店前日不知何故將某西婦用刀戳傷血流如注由婦投報捕房捕頭騐得西婦受傷屬實飭送濟醫院求治並飭六十二六十六號兩西探將法人拘入捕房昨晨押送法領事署訊辦（古） 
[諭拆凉棚]  
　　本城警察總巡朱明府昨傳南巿各鋪地甲到局諭以現届秋令風乾日燥境内各居民所搭凉棚限令即日拆去免肇火患（欣） 
[騐收橋工]  
　　南巿新馬路大關橋前因損壞由工程局總辦翁太守飭匠修理業已竣工昨由工頭禀请太守騐收（欣） 
[縱火無憑]  
　　中秋晚英界棋盤街悅來新客棧失火延燒樓下宏昌洋貨店事後捕房派探查得前棧主周姓曾保火險銀五百兩將單抵押於人因疑與洋貨店串同縱火保險行亦嘖有煩言相約至捕房控告轉請公廨出票將客棧新東朱慶郎宏昌號東俞春偉傳案昨早由讞員關司馬會同德副領事麥令豪君升訊先由恒豐等保險行洋人聲訴朱俞二人保險銀數並起火各情俞延哈華託律師剖辯堂上飭傳八十六號西探並華探王阿巧訊問如何起火王稱查得棧中火起之時棧客已經晚膳後出外是以樓上房内均無燈火僅走路處有洋油燈三盞朱慶郎供此棧新向周姓盤下是日小的於六點鐘　家八點餘鐘起火聞棧中人云樓上並無一人不知火從何來司馬與麥君反覆研詰並無縱火實據因判將案註銷朱俞當堂開釋（見） 
[上海縣案]  
　　貨捐局查得王德潤麻油作於十二日購進芝麻三十包漏捐未報移請縣尊汪大令飭提店主王雲阜到案於前晚訊究王供芝麻係華盛棧水漬之貨買進後均已完捐有捐票兩紙呈電大令閱係十七及二十一日所捐並無十二日捐票顯係偷漏判從寛交差押往捐局補捐了案○養媳奚鳳金溺斃十案曾提其姑唐朱氏等訊問供係自行落水身死惟該處鄕人稱有被倪三郎推墜之語汪大令因飭提倪訊究倪供向爲築路小工實無推墜鳳金之事大令判姑交保聽候查明再核○楊德榮向王順齋贖房不遂互相呈控大令察核楊之贖房價洋尚係托諸空言故於前日提訊楊供已備卽期票洋二百元餘求寛限措繳大令判限十天交齊贖價傳王訊斷（定） 
[局事志略]  
　　王阿生李杏林前晚在南巿陸家石橋擺攤誘賭由十六鋪北局甲勇拘獲解至局中值局員陳仲賢二尹在中局會哨故卽解至中局由陳二尹提訊屬實判各責籐條二十下復著重責四百板用練鎖示五天發犯事處示衆满期再行送縣究辦○日來浦東一帶有某流氓等專在各鄕鎭私販耕牛至滬宰割將肉 
 
 

Page 10

 
 
挑往各鄕鎭售賣現被總巡設明府所聞故於昨日飭差諭禁並著各地保隨時拿辦（欣） 
[覆訊定貨轇轕案]  
　　美商茂生洋行控華人葛茂常不出定貨奉中西官提訊判候查明葛與朱文德拆股帳目再行覆訊在案前日午後美副領事安立德君　　會同襄　孫明府覆訊葛延高易律師到堂代訴並供查帳上去年七月份付洋一節不甚明白原告之信云在六月其實乃十一月之事登報拆股在今年正月種種不符求請明斷原告律師哈華託稱此項帳簿一時難以辯别惟葛言去年七月拆股則七月以前定貨應請堂上飭令付銀明府商諸安君判兩造退去靜候堂斷飭遵（見） 
[公共公廨晚堂案]  
　　徐許氏控馬鶴亭圖賴担保欠洋三百元奉關司馬訊明將馬收押限交王茂松在案詎馬父見子被押聽人唆使投上海縣喊控事爲司馬查悉前晚傳齊原被復訊徐許氏供此項銀洋係馬出據於去年九月借去至今本利無著與王茂松無涉質之馬語多挺撞司馬大怒喝青三百板還押限十日交王茂松到案延干血比○永和祥四川棧股東何松亭控郭誠齋與子樹屏盤踞滋閙請提驅逐等情前晚亦奉司馬提訊何供在滬股開永和祥客棧用郭父子爲棧中接客現被用空洋一百五十六元盤踞不去請究質之郭父子同供棧係與何開曾出股本洋四百元因未立股單今何圖吞誣控求察司馬得供判郭交保出外各邀公正人理處（見） 
[公共公廨早堂案]  
　　新閘捕房包探徐阿華解在大沽路開福星園茶館之高其仁至案由捕頭禀稱高之茶館每日聚賭抽　有五十餘人之多爲此傳案請懲訊之高供此店係中秋節後下不敢紏賭關絅之司馬商之德副領事麥君判罰洋五十元○錢阿四控任阿登圖賴包漆輪船工洋關司馬飭差協探於昨日將任傳案判押候過堂訊核○王阿二張桂生錢阿五陳阿七等在美界孫立其肉店門首粘貼各樣招紙爲六十六號西探拘入捕房昨日解究判各罰洋一元○妓女花瑞娥花小寳由龜奴趙少庚朱云福掮至書塲經捕拘入捕房存洋保出昨日臨訊不到判將各存之保洋五元充公○孫榮慶竊楊啓龐李培根曁洋人愛司勒家衣服報時鐘棉被絨毯等物由探顧福其拘獲吊齊原贓解辦判責一百板押二十一天○崇明車夫曹和尚與妻刁氏因同鄕流氓熊富藉端拆梢洋二十地不遂糾衆行兇並將小車一輛拔去不還訴知一百五十四號華捕拘案訊之熊供詞狡賴官判責二百板押捕房十四天（見） 
[法租界捕房事]  
　　某甲前日失去女孩一口將二房東某婦扭入捕房控被誘騙捕頭命押候解堂訊究○甲乙二人因事相爭乙之頭顱被甲撃破扭訴捕房捕頭騐乙得受傷屬實飭送仁濟醫館療治甲押候堂期解辦○丙丁二人在碼頭上竊衣包一個携贓登岸爲包探瞥見拘入捕房押候解訊○某戊前日在四明公所左近摸竊途人搭連袋一只内有小洋六角爲包探緝獲解入捕房捕頭亦飭押候解辦（居） 
[美租界捕房事]  
　　某日人雇甲乙丙丁人力車四輛裝載貨物至某處交缷查得尚有遺失物件亟行跟尋僅獲某乙一車當卽送至捕房捕頭盤詰之餘以其毫無証據著該車夫出外帮尋了事○喬春裕拖車至北四川路悮將某粤婦撞倒傷及面部由捕將兩造帶入捕房氏送同仁醫院求治喬從宦開釋○吳阿高陳仁山在西華德路因索取工資口角互至捕房控告捕頭以事屬錢倩斥不准理（古） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
