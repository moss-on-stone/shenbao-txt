# 1918 - 151 - 4916274

 

Page 1

 
 
   
 
 

Page 2

 
 
時評 
[龍濟光（冷）]  
龍濟光者始終北京政府用以牽制粤事也當帝制之際北京政府曾利用之及帝制事敗而龍乃被放於瓊島 
及至此次南北戰起而北京政府之用以制粤者亦曰龍濟光不謂戰而屢敗於粤事無補於是龍濟光又親赴北京以獻其攻粤之計劃焉 
當龍濟光至京之日適值湘鄂前敵諸將興盡之時調和之説又起主戰之徒束手無策而龍乃得乘間而入以粤事易圖淆人聞聽於是時局乃又爲一變焉 
[命令]  
六月日大總統令茲制定刑事訴訟審限規則公布之此令 
又令楊建勳授爲陸軍少將此令 
又令苗得霖授爲陸軍砲兵上校　繁敏加陸軍砲兵上校銜此令 
又令陸軍總長段芝貴呈請任命郭奉先爲陸軍第二十八師騎兵第二十八團第一營營長應照准此令 
又令内務總長錢能訓呈准江蘇省長齊耀琳咨淞滬警察廳警正姚志祖另有差委請免本職應照准此令又令司法總長朱深呈請任命戴修　爲僉事應照准此令又令司法總長朱深呈請任命恒璋李靈鍾向澤藩玉潤黃永孚李樹滋爲黑龍江高等審判廳推事郭毓珍白斌安爲黑龍江龍江地方審判廳推事林祖式爲河南開封地方審判廳長曹瀛爲陜西長安地方審判廳推事均照准此令 
又令鄧瑤光給予二等文虎章此令 
又令張九卿晉給二等文虎章應振復晉給三等文虎章王逵晉給四等文虎章此令 
又令梁得勝給予四等嘉禾章此令 
專電 
[北京電]  
　　徐東海今日由津來京 
據其親信言爲調和時局問題一方面又傳其與大選舉有關但態度尙未明瞭（七日下午四鐘） 
[北京電]  
　　東海由津來京意在聯合南北要人作平和運動但語人云非將馮段間最近發生之意見疏解後取得同意不敢表示（七日下午一鐘） 
[北京電]  
　　梁士詒願作調人自承運動南派確有把握北派方面則請東海擔任徐此來即梁勸駕（七日下午一鐘） 
[北京電]  
　　張倪等近欲來津與曹商議再合主戰團體梁等亦欲於此時與之交換意見此次會合與和戰頗有關係（七日下午四鐘） 
[北京電]  
　　吳佩孚來電亦請病假一星期並堅辭第一路總司令　（七日下午一鐘） 
[北京電]  
　　贛督急電贛西大水萬吉等處軍報不通（七日下午一鐘） 
[北京電]  
　　報載日本近在北滿各處增兵或云日之增兵即爲一種變態的出兵先聲 
　（六日下午二鐘） 
[北京電]  
　　政府又以放逐敵僑名義向四國銀團借欵五百萬　（七日下午一鐘） 
[北京電]  
　　安福俱樂部竭力聯龍請其助欵予以名譽理事之名義（七日下午四鐘） 
[香港電]  
　　汕頭電稱粤軍六月四日復佔黃岡奪獲子彈三千餘箱（七日午後二鐘） 
[香港電]  
　　廣州報載陸榮廷六月二日來電願允政務總裁之職　（七日午後二鐘） 
外電 
[北京電]  
　　閩軍得奉軍援助擊敗粤軍佔據距汕頭二十英里之黃岡聞孫山昨巳倉促離汕頭他適（六日） 
[哈爾濱電]  
　　五日滿洲里電稱紅衛隊已從波齊亞附近之哈達布加鎭撤退先鋒隊回至鄂嫩河該處過激黨刻正建造木橋一座頗爲忙　伊爾庫次克　信被阻故傳來消息零落不全聞烏定斯克甘斯克克拉斯諾雅斯克等處皆有戰事交通阻隔勞農議會頗以時局爲慮（五日） 
[哈爾濱電]  
　　謝米諾夫與霍瓦特巳雙方議定謝米諾夫應承認霍爾瓦特之權力但謝氏在後貝加爾境内仍有在軍事上自由行動之權海軍大將柯察克氏辭去中東鐵路職務但允統帶歐洛夫將軍部下及調赴濱海省作戰之軍隊今日歐洛夫兵士分乘四次火車開往波格那尼施那以助加爾米柯夫將軍之哥薩克兵進攻尼古爾斯克（五日） 
[哈爾濱電]  
　　謝米諾夫公報云過激黨二日失利後不復在亞歷山得羅夫斯克境内進攻今謝軍已活動進行以防德奥軍截斷交通線謝軍於此方面巳佔據古克斯村此村在波齊亞車站西北一百四十俄里過激黨參謀部所遺之重要文件已爲謝軍所得惟此路謝軍人數無多未能阻遏敵軍之前進　（五日） 
以上路透電 
 
 

Page 3

 
 
[北京電]  
　　最近張作霖派使者呈密函於段總理聞張氏不欲己之軍隊派往前敵從事於粤川兩省之討伐（七日） 
[北京電]  
　　最近張懷芝電致政府云如再欲繼續戰　則子彈爲必要之件請萬急發給子彈二百萬發或謂張氏故意以此難中央政府也（七日） 
[北京電]  
　　中央政府將任張懷芝爲討粤總司令以斷其北歸之念已分電張作霖倪嗣冲曹錕囑敦勸張懷芝今日政府接倪嗣冲覆電允爲轉達並請從速發表任命張懷芝爲討伐軍總司令之命令政府現擬於一二日内發表此項命令其名義則爲靖粤總司令唯張懷芝之承認與否尙難言也（六日） 
[北京電]  
　　北京近日又喧傳復辟之説據某方面消息云徐世昌一派之有志於復辟固屬事實但該派現皆一致聲稱此非其時目下該派所最熱中者在選徐世昌爲大總統然新國會之成立果毫無把握則本年十月間改選總統之時時局將陷於非常之擾亂實行復辟之好機會其在此時期歟（七日） 
[北京電]  
　　任命張懷芝爲靖粤總司令之命令一二日内將發表（六日） 
[北京電]  
　　段總理今日（六日）午後對於訪問之某日本武官云南北調和固予所欲也但照現在之狀况尙有不能遽許者幸而龍濟光有平定廣東之堅固决心且政府以爲廣東實係擾亂之根據地故政府之方針在决行鎭定廣東方面龍濟光將於一星期内南旋云云（六日） 
[北京電]  
　　徐世昌今日（六日）午前入京其目的不甚明瞭但一般觀測者僉謂有政治的意味　（六日） 
[北京電]  
　　據國務院方面之談話徐世昌之來京固就於南北妥協事欲勸説各方面有力者共同協助以底於成（六日） 
[漢口電]  
　　第二路總司令張懷芝因受段總理再三之勸告遂决定留任且兼代理第一路總司令現擬將總司令部移駐武昌城内巳與王督軍提議擬一二日内遷移云（六日） 
[漢口電]  
　　政府擬命王占元督軍代行曹錕之第一路總司令王督軍以現在任務繁鉅固辭　（六日） 
[奉天電]  
　　張督軍已命限資本金一萬元以上之錢莊停止營業停止兌換銀洋依然繼續殖邊銀行鈔票巳停止通用金融界異常紊亂銀圓與銀兩之差勢將愈甚（七日） 
[東京電]  
　　陸軍方面於今日開元帥會議又定於十日再開陸海軍聯合會議（七日） 
以上東方通信社電 
[東京電]  
　　唐紹儀及張繼二人現逗留在熱海南方派志士之往訪者足跡不斷傳聞孫中山等一行若赴日亦將同駐熱海云（七日） 
[東京電]  
　　南洋華僑銀行已議定以台灣銀行之泗水分行爲基礎由中日合辦設立　　（七日）以上共同通信社電 
戰電 
[倫敦電]  
　　今晨海格將軍報稱英軍在蘭斯附近與拉巴塞運河南面襲擊獲勝俘敵數人且在摩爾蘭柯爾西南敗襲繫之敵軍亦俘有敵兵斯加泊河與里斯河北面等處夜間敵砲隊殊爲活動今晚報稱敵軍在摩爾蘭柯爾附近襲擊被敗就俘者二十一人星期二日天氣陰晦敵飛機殊欠活動中彈墜落及受損降地者各一架（五日） 
[巴黎電]  
　　今日下午公報云敵軍於昨晚及夜間仍在各處進攻加爾萬邦叢林北邊之敵軍兩次攻擊均爲法軍機關鎗所阻哇特里歇境同米愛東柯爾細數處之敵進攻者亦均遭失敗法步軍藉湯克砲車之助在柯爾細北面戰勝因將陣線擴至森林之邊哇爾克河南岸之敵軍猛攻歇齊村與該村東南段爲法軍擊潰大受損失愛恩河濱及萊　境砲戰仍甚活動（五日） 
[倫敦電]  
　　德國公報云敵軍奪獲美爾里南面戰壕數小段德軍激戰後占據愛恩河北岸戰壕數段及伏克比安高地又在旭丹西面奪獲貝爾朗與米細約波瓦二村迫敵退至勒索里愛至同米愛陣線德軍獲砲數排俘虜數千人法軍跨哇爾克河回攻失敗（四日） 
[倫敦電]  
　　德國公報云敵軍向安白勒尼至哇特里陣線敗走德軍占據同米愛北面之陣地（五日） 
[倫敦電]  
　　法軍大本營路透訪員於四日夜半電稱敵軍自五月二十七日取攻勢後至今始露鬆懈之狀大戰似已臻三月二十九日比加爾第平原德軍攻擊被止時之地位敵軍今非續調砲隊臨陣難得進步故料敵軍仍將進攻且將較前更爲劇烈惟此次非前突擊可比協約軍當處優勢美軍業巳出戰甚爲勇武足徵前途確有希望德軍亦深知此節故將於秋前竭全力以决勝蓋入秋後美軍所到更衆德軍將不能保持目下兵力之優勢也歐洲今夏似將有空前之大血戰 
　　　　（五日） 
[倫敦電]  
　　昨日大戰雙方迭有進退敵軍進步似已被阻惟敵軍仍在愛恩河與哇爾克河間奮力作戰顯圖包圍維萊爾柯特萊蓋前由正面攻擊曾遭失敗也該區居蘇瓦松通巴黎大路之側敵軍旣於此力逼且於兩翼猛攻公比業境與哇爾克兩岸各村之戰事極爲劇烈敵軍雖稍得利但損失甚重軍事專家之意敵軍今於維萊爾柯特萊或勒資森林均不能逞志法軍於此役可望得利（五日） 
[華盛頓電]  
　　航務部宣稱五月份造成之船共有四十艘載重二十六萬三千五百七十一噸其數之鉅爲美國歷史上所未有照此速率則全年可成三百十六萬二千八百五十二噸　（五日） 
[舊金山電]  
　　太平洋濱將造一至大之船廠占地一百六十衣克需費金洋二千萬元同時可造每艘載重二萬噸之　船十艘現已招募數千人卽時興辦日後擬續募二萬人（五日） 
[華盛頓電]  
　　陸軍部宣布將以女子四萬四千四百七十一人代男工一九一八年級之全國後備兵每百萬人中今日報名投効者共七十五萬人（五日） 
[華盛頓電]  
　　國務部接莫斯科消息德俘現紛紛取道俄沙回國每日有三列車載運八百人若輩皆身健力壯而俄俘之回國者皆屬病夫且多患結核症云（五日） 
[華盛頓電]  
　　美英商約已由國務卿與駐華盛頓英國大使展期五年（五日） 
[倫敦電]  
　　（被　）泰晤士報巴黎通信員電稱法内閣克勒滿沙氏頃由前敵歸來此行險遭不測克氏偕大將一員巡察陣地甫離某地點有敵軍斥堠兵一隊猛力前撲該大將中彈殞命衛隊亦被擒多人（三十一日） 
[倫敦電]  
　　公報局宣稱喬治君貝爾福君維爾森將軍參與高等軍事會議後已由法回京（五日） 
[倫敦電]  
　　海軍部宣稱五月份英國共造成商船十九萬七千二百七十四噸四月份造成十一萬零五百三十三噸（五日） 
[倫敦電]  
　　公報局宣稱英法意首相在凡爾賽大會議决下列之宣言（一）建設統一獨立之波蘭國而有通海之自由孔道爲鞏固公正和局與歐洲正當治權條件之一（二）彼等對於塞克斯洛代克與宇哥斯拉夫人民之自由願與美國表示誠意贊成民族之企望（五日） 
要聞一 
[在法德留學生生活之比較]  
美國哈佛大學畢業生賀格斯氏fradcishogers刻在法國遊學於本年四月十五日致書美國某報其言曰法國物價較諸六個月前美國物價尙屬低賤故不難得充分之食物余偕同學數人遊歷法國名城大邑以及鄕僻之區所寓旅館無論大小凡養生所必要之食品皆能供給備客取啖雖未戰以前所習見之麵包與乳酷久已不可復得此不獨法國爲然即歐洲各國亦大都如此然戰時麵包固甚適口也晨起飮咖啡茶牛乳白糖無稍缺乏肉食亦尙充足當局爲防止糜費起見特發食劵給與居民此種辦法用意至善旣可杜商人之壟斷居奇且可便國内人民不分貧富皆得足食也衣服較戰前爲貴但尙不若紐約市價之昂以余觀之今日法境内生活代價殊不比一年前美國生活代價爲高若在德國則大異是二年前予在德國頗感困苦平民食物皆非佳品予嗜飯第遍求不得余爲果腹計不得已勉食kk麵包此物極劣在昔本用以飼豕者予胃因以受傷至今猶常作痛德國食品旣惡價又奇昻留德學生因食品不良致生疾病者目有增加兩年前情形旣如斯則今日德國現狀其惡劣爲何如更可想見且德國農工不足於今爲甚故比較在法德兩國留學生之生活情形則在法學生食品多而且佳價亦不貴遠非在德學生所能及也 
[中央將召軍事會議]  
曹錕與前敵司令之關係 
聞四日閣議席上曾就徐東海主和之電詳細討論卒决定日内在京開一軍事會議討論辦法在未議决以前仍按原定計畫進行議畢卽發一院令致吳佩孚令其代理第一路軍務此外别無所設施又此項軍事會議係徐樹錚建議召集曹張二司令來京與會徐意在統籌全局新訂戰事方針且勸曹張回漢並可藉此一會使曹張及其他不至明白主和至將來結果如何則待事實證明也又據某方面消息云徐樹錚之調動奉軍者係早慮曹張兩路軍隊有中途豹變之虞故終欲貫徹南伐萬難僅此是賴此次曹錕等北歸北軍旣已休戰勢不外專賴奉軍之力繼續南伐吳佩孚刻擬任爲總司令進擊廣東更擬令奉天二十七師長孫烈臣爲奉軍司令率軍三旅與捲土重來之龍濟光協力以略定廣東惟曹錕部下之吳佩孚此際肯奉徐樹錚等之調遣擔任南伐全路總司令與否尙屬疑問焉 
　　曹宣撫使因病北上養疴津門近日病勢雖見輕減一時尙未克親政近如姜桂題田中玉兩都統皆有電來仍促曹赴漢督師昨日張湘督亦有冬電到京略謂現在前敵軍事緊急曹使回津養病懇令病愈即速返漢調度云云中央如何處置尙無所聞惟觀曹使之倉卒北歸即可知其一時不易回漢矣現在第一路軍事聞其例行公事已决定由督署參謀長趙玉珂代拆代行第一路軍隊則交第三師師長吳佩孚指揮已由政府分别電令遵辦惟范國璋之二十師馮玉祥之第十六混成旅向亦歸曹使節制今曹巳於三十一日電京請改交王占元指揮此或亦爲曹使求脱前敵關係之一種表示而曹使所部直隸第一混成旅長王承斌第二混成旅長閻相文聞亦已電請退休謂所部軍隊轉戰數月確有筋疲力乏之勢可否准職隊北返乞電速電示以便轉諭各軍云云按曹使北上後王承斌即以病聞今又有此種表示其態度可見一斑則雖令吳佩孚節制全軍而是否能保持曹使未歸以前之狀態尙不可知也 
曹使回津第一路總司令事實上已不能擔任某策士建議曹使因病回津並無大碍所患者惟恐前敵直隸軍隊因曹使之回津而生懈志欲免此弊非聯絡吳佩孚不可聞此議巳爲當局所採納參陸處四日已有電致吳佩孚師長及前敵各軍官大意稱已與曹使商定第一路總司令一職由第三師吳師長代攝所有第一路軍隊統歸吳師長節制惟吳氏爲曹使多年舊部肯否受任尙未可定也 
[曹錕回津後消息]  
　　馮總統因時局問題急待解决前日特指派公府庶務司長張調辰衛侍武官張聯棻兩氏前往天津迎迓曹仲三宣撫使來京茲據可靠消息總統前晚復續派秘書惲公孚續至津聞昨午已得天津電話報告曹仲三宣使尙須緩日來京據政界人云曹使前夜（三日）十時十分曾來一統密電内容甚密微聞係表示感謝馮段二公派員赴津問病之忱對於來京解决時局一事懇請元首准其暫緩數日再行來都請示訓誨云云又聞曹錕近三日來病狀漸痊每日接見來賓三二人惟不能久談大約再靜養兼旬精神即可恢復原狀也 
[政界瑣聞]  
　　國務院新添顧問新聞交通社消息政府因邊事日亟諸須　畫以蒙藏院總裁貢桑諾爾布熟悉蒙情特聘爲國務院顧問以便隨時諮詢一切月支夫馬費四百元 
　　庫倫添設領事問題俄國列寗政府在庫倫添設領事一節昨據某當局云過激派侵入庫倫之耗曾接有報告惟添設領事一事尙未接到公報駐京俄使館於此項問題無交涉權限故一切外交正在中止之狀態云云 
　　陸外長宴請日員外交陸總長定於今日午後一時在迎賓館設招待目下來京之日本政友會領袖加藤恒忠氏並請林公使芳澤參事官船津書記官作陪七日晚日本公使館亦擬設宴請加藤氏讌會並請陸宗輿曹汝霖等作陪 
　　證劵交易所開幕北京證劵交易所已於五日在甘井胡同新式洋房内舉行正式開幕午前九時至午後五時行禮邀請各界官紳大張筵宴該交易所董事長爲梁士詒王璟芳兩氏資本金爲五十萬元如事業發達再行增資 
　　江寛船撞沉案近息江寛船爲楚材艦撞沉一案政府已令按照兩船相撞例集訊審判招商局必欲要求不待審訊先行賠償並引新裕被軍艦撞沉政府曾經賠償爲例據政府中人聲稱從前新裕係受政府租雇彼時曾約定如有事故損失由政府賠償是前此新裕之受償乃契約之結果與此次楚材江寛之關係迥不相同故未允所請 
[大選舉競爭之一]  
近旬以來各省轟轟烈烈辦理選舉國人但知安福俱樂部小徐與王揖唐包辦合肥總統之機關將來國會選舉馮段競爭如何劇烈不知内幕中尙大有人在主戰到底之倪嗣冲亦發副總統熱近據最確消息倪嗣冲已出洋一百萬元由王郅隆交王揖唐爲包辦選舉費用擁段爲正舉彼爲副王爲衆議長此説早有所聞惟以北洋系各督中較倪氏資望深且大者正不乏人疑倪未必作是想乃近來愈傳愈盛與俱樂部信使往還絡繹於途臨時動支五十萬元參衆議員覆選由其開單指派俾來京後無從翻議此亦皖系與直系競爭之一見端也 
[龍濟光之宴會忙]  
四日下午七時段總理及全體閣員在金魚胡同那宅花園設宴歡迎龍子誠聞靳雲鵬徐樹錚王揖唐梁士詒馮耿光葉恭綽吳鼎昌方樞陸宗與方仁元曾毓雋任鳳苞姚震吳炳湘李長泰王達諸君均到會歡迎其餘府院方面電要職員及軍界蒞會者不下七八十員頗極一時之盛並有時慧寳劉鴻昇梅蘭芳楊小樓王鳳卿諸名伶演戲以助興趣又聞四日下午七時由蔭參謀總長吳鏡潭總監及曹交通總長等二十餘人發起歡迎大會並召集梅蘭芳楊小樓等唱演奔月惡虎村等著名好戲亦均興高采烈另一消息云三日晩諸要人曾宴之於徐氏私宅召妓侑酒八埠名花應召而往者約百餘人四日晩各部總次長及蔭參謀長吳總監王京兆尹靳將軍徐副司令師軍事處長府院兩秘書長中交兩行長等又讌之於那氏花園召楊小樓梅蘭芳各名伶演劇佐觴龍使飲量極豪引滿數十觥議論風生每道在粤得意之事滔滔不窮又聞龍使連日與政界諸要人酬酢尚未與外交團方面往還因定今日午間訪問駐京各國公使並聞其預訂訪問日使之時間爲今日上午十時龍氏前日曾造謁貢桑總裁說者謂其對於某項選舉抱有希望之意昨據其親信人言龍氏抵京後曾先後遍謁各當局其造訪蒙藏院貢桑總裁亦係一種通例之訪謁並無特别事項且貢桑總裁是日正值公出未克接見是說未知果確否也 
[南京快信]  
　　馮總統叚總理昨均有電致李督商時局辦法 
　　張宗昌由漢急回醴陵聞因南軍返攻勢頗岌岌 
　　中央選舉會迭電促蘇列名選舉人入京舉行初選聞韓國鈞張謇等六人已四次電京請取消選舉資格 
　　江寗前日舉行參院初選因舞弊第一匭被選民搶去第二匭亦被在場撞壞且管理員張某監察員朱某均被痛毆江寗縣孫監督乃宣布此次投票無效改日復投 
　　江寗衆院十日舉行復選聞票價每張已漲至三百元尚有續漲之勢 
　　松江衆院初選監察員朱廷揚昨呈省署控鄭坤舞弊屬實捺延袒護再請嚴飭澈究並吊銷當選證書又淮安公民李炳生爲選舉黑暗叩求澈查以順輿情 
　　省議員任期各省均主張以七月末日爲止蘇議會前日談話會亦决定一致 
　　范球請議江蘇出獄人保護事業曁感化院經費及辦法案茲省議會審查結果以出獄人保護事業曁感化院東西各國行之已久本不容緩應將該案建議省行政長官釐訂章程交由本會議决施行 
　　通濟門外火藥庫廢鐵被看守兵盜賣殆盡昨被南區郝巡官查悉已將一干人犯緝獲解送軍署訊辦惟看守兵已聞風遠颺　　齊省長爲維持民食起見恐商人抬高市價昨通令各縣知事嚴行查禁 
　　齊省長昨通飭各屬禁烟委員迅速呈報烟禁情形以便報部備核 
　　日本衆議院議員團甲組今日即可抵寗各機關已預備歡迎 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於和戰之都中論調]  
近日南北和議之聲浪在在皆有所聞蓋人心厭亂中央當局明測趨勢暗察　情近亦呈默認狀態矣在京津間除徐東海梁燕蓀等外尙有梁任公及多數名流政客亦甚欲斡旋於南北謀和之間并聞審計院院長莊藴寛氏出京至兩粤多日亦係與南北謀和問題有關然問蓋鮮有知者至於京外各省對於謀和一事贊同者頗多湖北省議會日前曾開茶話會討論要求南北雙方辦法並有某當局已默認諸要人對於謀和之斡旋矣前日林公使特訪總理於府學胡同聞林氏此來有兩種意思一爲詢問中央對於西南之和戰問題一爲通知新約告成後日本政府對於段氏信賴之意段於林使問和戰問題時言此次曹錕回津并非反對主戰若中央讓步則西南必復猛進予非不願和平但事實上做不到云云又據某方面云政府對於息兵之事表面上仍認爲辦不到前日梁朱周之來京確同段總理勸告改易方針但迄四日止尙無結果可言目下最可危懼者爲國會問題現新國會之選舉只餘數日而廣東舊國會之召集亦正着着進行據最近情報在滬粤之衆議院議員已有二百四十八人參議院一百二八人去法定過半數已甚相近是以最近期間如無解决辦法則轉盼間將見中國境内有兩個國會出現在中央雖否認舊國會之存在然一旦開會南北將立時陷於分立狀態戰禍延長益無倖免之望倘若中央兵力眞能攻城陷地勎如破竹則吾人固不必抱杞人之憂而靜聽武力之解决然觀近日情狀軍事進非常蹭蹬且往往有意外之變遷是則戰禍延長恐依然不能解决而分裂旣成調和絶望國家全局不知危險至如何程度吾人望内閣注意此端並望各派主張調和之要人覺悟時期之緊迫有所致力不然此機會一失則以後將無可補救矣 
[中央之七年份預算]  
不足額一百兆 
七年預算案已經閣議議决據某財政家云七年度經常支出之最鉅者實爲軍費總數達一百六十七兆元特别軍費支出一十五兆元其他臨時及零星支出十兆元合共爲一百九十二兆元幾占收入之半數此項軍費旣不能削減當局與軍部及各省長官商議後即將列入預算將來戰事終止除常備軍外所有中央及各省臨時添置之兵尙須設法裁減以便整頓財政至於收入一項則以各省亂事未清無可靠之統計約略計之可得五百兆元除軍事支出外其他政費以最低額計約需四百兆出入相抵不足一百兆元欲求彌補捨借外債及募公債或增添新税外其道無由也 
[設立留學生監督之經過]  
　　留東學生監督江翊雲君經敎育部催促赴任定於本月九日起程東渡惟此次設立監督之經過情形尙有可以補述者向來我國駐日公使頗不喜照料學生之事當陸宗輿駐東時已聲言學生概不接洽章宗祥亦然故設立留學生監督一案乃駐東章使之所提議　宜此後與使館劃濟權限政府依章使之　乃在國務會議提議派充人物最初提出三人一爲金邦平一爲范源廉一爲江庸金邦平根本反對另設監督機關范源廉决不肯就江庸氏留東有年頗願爲學生謀今後之幸福遂毅然擔任此其經過情形也江氏發表後以凡事並無所難惟學費苟不如期滙寄往往因此激成風潮政府乃允先爲預籌數月之費江之行期始定但目下有絶大之學生問題横梗其前敎育部自發布告後便算責任已了對於在京代表絶對置之不理據東京電告現實在東者不到一千餘人而歸國者多三年生或將近畢業之士政府豈竟棄之如遣而不爲之所耶不識敎育部及監督又將何以善其後也 
[四日之中央政紀]  
　　公府紀聞馮總統政躬已漸痊愈四日元首復覺不甚𢃡爽加以肚腹　瀉故未到辦公室辦公亦未接見來賓下午二時朱司法總長進府報告閣議情形並未延見聞府中各機關在職人員均照常辦公惟散值時聞較前日略早又一消息馮總統四日未至辦公室亦未接見入府報告閣議之朱博淵總長張仲仁秘書長等退府間在下午六時以後惟聞馮總統擬與龍濟光洗塵已定於五日設宴下午七時在居仁堂指定　時陪筵人員爲段總理及各部總長靳雲鵬徐邦傑師景雲併府院秘書王長達李長泰吳炳湘諸官長計三十六員 
　　國務會議四日國務例會段芝泉總理曁各部總長均於上午十時到齊十時一刻即照常開議首由段芝泉總理報告某項重要軍事問題曁曹使所陳述之收拾湘局各項辦法并諭各總長詳加討論全體閣員多謂曹仲在宣撫使係新由前敵歸來其陳述之意見當然較爲可靠儘可由總理酌奪辦理似無再加討論之必要次段香岩總長報告參陸處之會議詳情各部總長亦係照例贊同並無特别討論之處餘僅將粤事討論片時卽按照日程决定財政案及任命官吏案多件最後錢幹臣總長關於選舉問題曾有報告即由總理宣告散會時已下午二時又聞四日國務會議最要之件即爲討論招撫湘南各處南軍之唯一辦法大致已議定惟關於局部議和問題並未提議其次議案　撥欵維持三湘地方案（責成財部迅速籌欵分期 
撥滙）一蘇省擴充軍隊案（議决暫緩）一張廣建鮑貴卿電請截留解欵案（未决歸下次閣議討論）一電示閩省行軍計劃案（因關軍事未便宣洩）一任命官吏案（通過）至時局問題及前敵軍情計畫案其中扼要之點即關於前方軍事照舊進行總理報告畢復由段陸軍總長報告本日早參陸處會議情形兩案俱無討論報告畢接議前敵請發軍費案數件結果一律通過交財政部分别核發内務總長對於新國會選舉救濟辦法有極長之報告又陸軍部提出長春添駐軍隊增加軍費案决定交部核議又外交部提出轉呈辦理烏梁海善後辦法六大端案結果未詳至二時許始行散會 
　　參陸會議據某要人傳出消息四日上午九時參陸辦公處照常召集會議一次靳翼青將軍段香岩總長廕午樓總長師嵐畧處長曁參陸兩部次長等十餘人均列席首由靳將軍報告此次往津與曹仲三宣撫使接洽之軍事情形略有討論之處次將湘省之收拾辦法及鄂西川北閩贛各方面之軍事問題詳加討論兩廣巡閲使龍濟光氏所提出之某項條陳亦曾提出討論但聞尙未得有辦法十時後由段香岩總長出席閣議報告會議詳情下午二時以後曾發往川湘鄂粤等省重要密電多起又聞四日午前又參陸處會議其重要議案爲龍濟光所陳定粤方略由師處長報告畢僉以應歸入中央平粤計畫併案辦理當未議决次議湘省前敵某項重大問題並無具體辦法其次爲彙齊之各省招兵案如趙豫督請續募宏威　五營案旋從濱請招補充兵一團案李蘇督請先續募步兵五營案李厚基請續募新兵二千名案楊善德請募第四師補充兵案大體皆議决照准但尙未電復又據某要人消息四日參陸辦公處發出要電二道係分致王承斌張宗昌二旅長詢問病况大意謂前聞貴體失和想因在前敵感受濕熱所致刻下是否巳經痊愈請即電復等語聞係是日三時發出又拍發重要電報一件專致湘南鎭守使兼湘南招撫清理局局長趙春廷囑其將招撫情形隨時報告中央一説是日會議先由靳將軍報告在津與曹使接洽情形各員就湘事全局及曹便所擬勦撫兼施辦法頗有討論聞張湘督近日連來告急電四通似有敵軍返攻巳距長沙不遠之説各員討論結果並無具體辦法師景雲主張將重要各案提交閣議聽候取决 
[天津商會聯合會消息]  
全國商會聯合會於四日下午四時開會由會長卞蔭昌登壇報告到會者共十二省區除巳回省業足三分二之數繼即宣布辦理决選副會長由秘書長周偉引導實業廳廳長嚴智怡並李科長蒞席監視卞主席指定聶家楷雲維儒爲散票員設匭於講演台一切投票法均仍照前投票畢由嚴廳長親自開匭由聶家楷與周偉唱票曅卞主席報告張興漢得票八十五權安迪生得票二十權宣布張興漢當選爲副會長首由張維鏞登台略爲演説大致係維持會務培養信用藉求發展等語繼爲張興漢就職全體鼓掌演説畢卞主席提議組織評議部爲當務之急一切組織之法仍援照第二次大會舊案組織之每省區擬推舉二人爲評議員以維會務之進行衆贊成付表决起立者大多數通過後卞主席宣布訂明日報部即實行組織卞又報告現有聶家楷雲維儒高崑等提議調和時局與楚材艦撞沉商船請恤兩案擬均交由評議會討論衆贊成聶家楷動議土布免釐川鹽没收入官向政府力爭案請積極進行卞主席主張免交評議部執行表决贊成卞主席提議會務至今已辦理完全擬於今日爲閉會之期所有應辦事項槪由評議會討論衆贊成時至五時半宣布振鈴閉會 
[關於軍事之北京近信]  
　　徐樹錚之大計盡聞徐副司令此來曾有親訂湘川粤三方面戰事大計畫並指定何軍任何路某人統某軍極爲詳盡呈由總理交令參陸處核議正核議間張湘督來電亦條陳湘區戰事計畫與徐副司令所廂訂似無甚出入并聞該計畫分東南西三部東部以兩路進兵攻入粤境與贛軍會合爲止南部以三路進兵攻至桂林爲止西部以兩路進兵將湘西全境搜索　　爲止云云　　張敬堯軍告軍情聞政府曾接到湘督張敬堯軍電一件略謂近日湘東湘西湘南要非絶無戰事發生然非激戰不過係一種衝突而巳惟另一報告則祁陽方面衝突較甚當衝突時北軍似因冒雨應戰不無失利死者不僅奉軍且有某軍在内但確數則一時尙難　查 
　　粤軍將三路攻　贛南方面北軍自取得南雄後似取守勢現粤軍方面由李烈鈞節節布置頗有前進之狀陳贛督因此曾迭來電催援情形甚迫東電略謂　丁王兩司令東電稱南軍現分三路攻贛等情近因贛江水漲蘇旅巳開一團二十三旅亦由吉萬開　預計約兩星期可達敵情緊迫懇催李耀漢龍濟光迅速出勳以事牽制云云冬電略謂據吳指揮電仁化之長江墟南雄之百順同立州等處新到南軍約一旅向大庚邊境前進等語乞催各路貫　從前計畫積極進行云云又同日來電措辭尤急略謂據吳鴻昌電稱經各方面報告南軍大舉攻贛業巳發動我軍三面受敵萬難應付乞催第二路急趨彬州以阻南軍謀贛之勢等語除電張使蘇旅外懇電催云云政府如何覆電未能探確 
　　鄂西吃　之要電宜昌吳光新總司令致電政府據稱巫山敵軍東下係分兩路一爲黎天才攻犯秭歸一爲王天縱攻犯巴東並有顧品珍所部之滇軍爲後隊光新現已加派朱劉兩旅分往迎擊云云 
　　川北之軍事消息聞劉存厚督軍三十一日以統密電致參陸處略謂張甘督所派新建軍十營其前鋒部隊之四路已於本日抵廣元其餘部隊尙在隴邊刻正兼程開來俟全數到後再依照原定計畫舉行進攻云云又聞政府以四川督軍劉存厚屢次來電懇　接濟軍火特電漢陽兵工廠撥給鎗砲彈八百四十箱聞該項軍火巳由許芝田中將統率奉軍送往廣元行營 
　　許蘭洲軍已到豫奉軍將領許蘭洲四日由鄭州轉來密電一件致參陸處略謂職部編成三枝隊取道潼關西安星夜赴川北等語但未及是否往援渭南日前參陸處曾依陜陳督之請求令許軍援渭南或許尙未接到此項訓電也 
　　李耀漢擬赴香港據政界消息中央前晚曾接莫擎宇來電略稱李耀漢確與莫榮新斷絶關係實心擁護中央政府日内即須來港與擎宇籌商對付莫榮新之辦法等語并聞參陸處四日對於莫之此電曾一度討論結果已於下午三時由專電處拍覆莫擎宇一電一面電致李耀漢凡欲有所接洽者可即赴港與莫中將確切磋商云云 
[陜省大弛烟禁之西訊]  
　　大陸報五月三十一日汾州通訊云陜西北境刻種　粟官場公然許之聞官場無兵無械不能收集捐税故欲乞靈鴉片以籌經費兩月前鄕人毁麥種烟黃河旁自綏德州至沈家莊一帶田地皆種　粟秦省北境殆無不如此七月初間卽可收　倘及時施以嚴峻辦法則烟毒或可不致復活云 
[西南之和戰兩派]  
　　主和之電唐繼堯來電云南　陸巡閲使陳督軍廣州莫　軍貴陽劉督軍成都熊督軍永州聯軍譚總司令並轉程總司令武昌省議會鑒鄂議會敬電痛哭陳詞洞中覈要循誦一過　目惕心繼堯對於時局始終抱和平宗旨况值外　方殷民生凋敝　電馮代總統傾　切勸幾於舌　唇焦不圖誠信未孚不蒙見納諸君苦心救國繼續言和極所欽佩望協力進行早紓戰禍殷情解决拭目俟之唐斷堯叩 
　　主戰之電吳議長通電云讀馬總司令寒電主持正大義聲炳然至爲敬服慨自護法興師舉國風徒天戈所指不旬日百西南半壁於焉底定乃自和議之説興遂阻我進討之機武漢未下長岳已危川局初平龍　又起我方節節言和彼乃着着備戰大義未申於天下敵勢復振於湘中追維往事寗不痛心今者北庭野心未死觀其厚集兵力分道而來希圖擾亂我粤疆動搖我根本其　張爲幻勢非剿滅西南以謀達其澈底破法亂紀之目的終無已時若西南不察再爲和議之説所誤則星火燎原種禍尤烈夫此次西南舉義所爭在法法旣不存國將安託是事至今日除大張揵伐以期還我法治復我眞正之共和外决無虚與委蛇和議再見之理諸公謀國貞堅尤富毅力竊願共矢决心堅持初志作正本清源之計爲一勞永逸之謀庶衆志成城外侮自　而完全之勝利終當於最後五分鐘見之矣謹布腹心尙希亮察吳景　叩豔程潛來電云西南此次用兵所爭者惟在護法如法上能説得去取消自主可也服從中央可也初非若北方有鋤除異己之野心茲心耿耿中外共鑒故今之言息爭者應完全注重於法律問題而政治問題則絲毫不相干法律問題如可完全解决則政治問題西南皆可讓步况政治問題西南始終並無何等目的亦烏有讓步之可言法律問題雖絲毫不容讓步此乃訴諸西南此次以鐵血保障之决心當然如是且迄至今日護法已演成國人一致之心理無論何人均無權可以讓步如西南而於此有所讓步是護法者亦敢於亂法矣如他人而欲西南爲法律之讓步是直不尊重人之護法而左袒護法者矣以此而欲解决南北之爭恐非特不能解决也適以促糾紛耳南北非不共戴天之仇也舍爭言和誰復異辭惟茲法律不能讓步法律無權讓步之一點凡事調停者當有明瞭之觀念與夫極公正之主持若法律問題可以解决而西南猶不息兵則責有攸歸吾人亦不能强爲曲諒敬布鄙忱伏希明鑒程潛叩沁印馬濟來電略云觀已過之戰績段之爪牙巳損失八九而龍濟光張懷芝劉存厚三軍覆没尤爲其致命傷現所餘者在湘之吳佩孚張敬堯兩部此兩部爲敵軍之中堅已成强威之末我軍齊日寶慶　又將張敬堯之部擊敗吳巳不足平矣在鄂西之李炳之朱廷燦兩旅久經損失所賴以支持該方殘局者奉天一師一旅之衆鄂爲主要戰場敵之殘兵敗卒只有此數至閩贛兩方最多不過三旅難堪我義師一次之猛攻以我義師之决死奮　最後勝利終歸於我西南有也長岳之失並非戰敗不守實悞於和議兩字毫無餒我軍威伏乞列帥及我首義諸公務各持以毅力竟此全功萬勿再爲和議所悞大局幸甚馬濟叩 
[廣東之財政問題]  
中行票之兑現波折 
公債票之開會追認 
此次中國銀行歇業原因甚爲複雜茲據政界有力者某君所談該行此次歇業之風潮醖釀巳久先是副長貝祖詒奉段政府命供給龍氏餉糈嗣因軍政府收回鹽税不克接續乃將該行鈔票數十萬密運香港給龍作軍費事爲運使李茂之所聞乃密派偵探陰伺貝行長舉動同時財政廳長曾彥偕李茂之歐陽榮之等面謁莫督要求將貝祖詒撤換并以某銀號司理蘇某繼其任莫督即巳首肯並面諭某參謀長照辦旋有人力保貝行長不致脱逃故該公文已辦竣壓下未發而貝果然脱逃遂令全省金融受絶大打擊矣中行歇業後軍署允將廣海軍艦售出乃實行兑現現巳有中外商人數起出價爭購并已有人出價至一百二十萬元者在財政廳及呂行長歐陽監理等意見因金融吃緊急欲照此出脱以期實行兑現惟某參謀則謂不如多候數日故至今尙未能規復兑現聞曾彥呂文起歐陽榮之因中行復業之規畫甚多　肘致金融界未能復元頗爲憤懣咸有告退之意日來紛傳曾廳長辭職之説未知確否也自中行紙幣低折後政界日言兑換故由七六而漲至九成一般人民無不日冀其早日復原昨聞總商會會董面謁財政廳詢以何時兌現曾廳長云現廣海有人擬出價七十萬元用兩個月如成事則可以不必將此艦沽出以此欵作爲兑換暫時支持商董又問現各界所認籌之欵均巳繳到如何辦理該廳長以三數萬元又要大吏蓋印若開設小兑換亦無措手即着其暫勿繳上一俟大欵到後然後再定奪時期云 
 
 

Page 7

 
 
云又聞此次中行紙幣市上雖存百餘萬元而呂行長恐貝　詒潛逃後授北京指使陸續侵入故擬定章程九條呈請大吏批准在案商會照此辦理未嘗不妥惟一經蓋印則向之紙幣勢必壅塞且港中聞此消息多有預備携上省垣者寄語當道宜設法以塞其來路可也 
　　軍政府財政總長廖仲凱昨致國會非常會議公函云敬啓者去年軍政府成立之初以軍需孔亟財源無着不能不設法濟此艱難經由大元帥提出軍事内國公債條例咨交貴非常會議議决於中華民國六年九月二十五日公布施行在案迨本部成立一面凖備債票而於債票尙未製備之先印刷票面數額不定之公債收條以期簡便而應急用嗣爲防弊起見將該項收條陸續收還取消而代以票面已定數額之收條仍依債票例分爲千元百元十元五元四種以憑換取同額債票一面於内地外埠勸募公債發行債票綜計此項收條或債票其性質約分五類其一爲於本部派員勸募　款發行於内地外埠者共四十五萬一千七百九十元其二爲償還討伐袁氏組織革命軍歷年所用内外債欵丙辰大局解决後册報北京政府經部承認而未償還者及對於督軍團叛國後軍政府未成立之先經大元帥籌借用於國會海軍曁粤閩蘇浙湘鄂豫皖魯奉京津漢滬等處之内外商民債欵特給債票以爲憑證者共三百九十四萬三千二百一十元其三爲交給經業獨立之省軍以充軍費者共五百六十五萬元其四爲交給前往内地各省招募運動安撫慰勞各軍隊之專員以資運動者共五百三十五萬二千八百三十元其五爲給予軍政府職員與大元帥府及行營衛隊諸兵士以代俸餉者共一十四萬八千一百元綜計前五項發出債票及債票收條共一千五百五十四萬五千九百三十元當發行前項債票及收條時仲凱爲愼重清楚起見特定辦法數條以爲限制一債票不得於公債條地所定八八折之外再行低折銷售一俪票銷售若干應每月將數目報部並將所售出之債票號碼一律呈報一債票剩存若干應與報銷册及存根一併繳部辦法旣定本部正擬厲行然而内例外埠或以戰事梗阻或以交通窒碍依所定辦法呈報到部乾尙屬無多故除上所舉二五兩類外其屬於一三四三類實際已發行之債票實數若干應候各屬報銷數目到後始能明瞭現值軍政府改組本部應即辦理收朿謹將發出債票數目表發出債票收條巳繳存根數目表發出債票收條未繳存根數目表注銷債票收條號數表各一册賚送貴國會非常會議報告以明責任再者所有經手領去債票及公債收條諸人當有收據存部合併聲明二十七日國會非常會議開會吳議長主席宣布開會畢卽討論前軍政府財政部咨請議决軍政府所發出軍事内國公債票及自去年軍政府成立至改組後止軍政府職員與大元帥行營衛隊一切費用一案經各議員互相討論許久聞已承認并議决移交新政府辦理矣 
[伍林允就總裁職之報告]  
　　是昨國會議員開談話會推定議員歡迎各總裁就職陳策劉希瑤二君赴日迎唐少川馬驤褚輔成二君赴申迎岑西林居正焦易堂二君迎孫中山湯　王葆眞二君迎陸幹老羅家衡童杭時李紹白曹振懋諸君迎伍秩老林司令其餘遠地諸君先後出發當無回音唯據羅童諸君報告伍林兩總裁不日允即就職總裁辦公處仍定大元帥府舊址而陸幹老亦有來電允即就職矣 
[陸榮廷抵貴縣後之通電]  
　　陸巡閲使二十六號辰刻由　抵貴縣慰勞將士撫視傷兵（連 
日由高雷運回傷兵甚多）刻駐節城内中學堂發電數通催促高廉各軍立刻班師回貴另候指揮聞陸帥當有數日勾留將來應否出巡他屬現尙未能預定茲將陸使致各方電報錄後萬急廣州莫督軍永州飛送譚聯帥鑒密廷於有日抵貴所調各軍均已陸續集中現飭某統率分道出湘邊俾與各部聯絡作戰均經開拔其餘各軍略加整理即行出發湘邊現狀宜取守勢雖有生力軍到亦不必汲汲進攻但以保守桂邊靜待時機爲上廷在貴暫駐各方情報即盼隨時彙電貴局可也榮廷有印 
[選舉競爭中之贛黨社]  
本省各政黨於民國三四五年之間即已無形消滅迨至去歲省議會復活其黨社亦隨之復現所以有合羣社羣治社讜言社自治促進會諸名　發生當時雖已開會成立然較之從前國民進步等政黨則特具雛形而巳乃自南北爭戰以來所謂各社者一變而爲若存若亡之氣象矣今適競爭選舉各社社員皆欲從中活動於是高張旗　氣象一新然金錢不多實力亦因之不大其安祉俱樂部則赫然有聲現亦爲此選舉競爭已派本省政客多人携帶鉅欵至省組織支部此次贛省複選區域全部變更參衆兩院以豫章　陽廬陵贛南四道爲複選舉區域省會以前清府治分十四區爲複選區域所有衆皖初選複選日期前巳定期五月二十日爲初選六月十日爲複選嗣因贛南贛西各縣戰事兵差不暇顧及選舉以致至今未送名册是以緩期十日衆議院初選準以五月三十日複選準以六月二十日參議院初選凖六月四日複選凖六月三十日投票今值初選告終記者爰將各社競爭之内幕分錄如左 
一羣治社社員本甚寥寥前已合併於合羣社嗣因任壽祺與顏丙臨等積不相能於是任壽　仍恢復原有之羣治社獨樹一幟以爲競爭地步然旗幟雖已獨張而社員則僅林中桂黃頃波寗廷柏邱漢宗等寥寥數人前次議會提出彈劾任案後任與合羣社水火愈深其時讜言社因倒任與該社毫無利益即一變而爲擁任派任壽祺遂亦利用該社爲抵制之方迨此案解决後讜言派之饒正音等遂與任籌商請將羣治社合併讜言任滿口允許饒等卽開會歡迎任壽祺林中桂黃頃波寗廷柏邱漢宗等遂入讜言社此次選舉任壽祺等仍將羣治社名義欲仿元年政黨分設招待所於　選舉區故事奈金錢勢力大不如人乃派心腹王李二人秘密赴滬向某要人運動事爲顏丙臨所聞亦派劉某　顏手書追蹝而往某要人答以西南刻正用兵之際那有餘錢辦黨何不識時務乃爾况此種選舉是否有效尙爲一大問題寄語任君靜以待時可也故該社近來對於選舉異常岑寂而任壽祺個人仍在積極進行中 
一合羣社本舊國民黨改頭換面社員衆多分部亦已設立四五十處該社主任歐陽莘魏調元顏丙臨陳鴻藻等對於此次選舉之新法改選頗加研究以此種新法將來能否與新約法同一有效尙爲一大疑問所以對於此項選舉以冷眼目之意圖戰勝省會故各分社雖紛紛函電商酌進行而該社概置不復焉一讜言社該社本舊進步黨隸屬於北京憲法研究會自首領梁啓超湯化龍林長民諸氏出閣後其勢力爲之頓減無待諱言日前前國會議員某某等回省即在社揚言已向京師領和鉅欵來江籌畫選舉聲稱欵項支配妥洽每複選區設一招待所參衆院複選四區各發欵項一萬五千元省會複選十四區各發欵項五千元綜計約在十萬元以備初選人伙食川資及複選人津貼此等揚言恐未必可靠然該社已派多員分赴各複選區從事進行矣 
一自治促進會該會於四年秋間經文龢高巨　等集合各縣自治人員組織而成其各縣分會雖屬無多大抵以各縣自治畢業人才爲基礎文龢高巨瑗領袖該會二君前在省時對於該會取急進主義迨文君調任潼關監督高又應李蘇督召赴寗充任李督秘書會務主持無人一變而爲有若無之狀况此次選舉該會會員均以私人資格意圖當選倘該會領袖得人其選舉之勢力亦不小惜乎主持無人自甘放棄耳 
一安福俱樂部該部　省向無支部上月經北京派熊正琦蔡國器葉先圻等携帶鉅欵來省組織支部然贛省黨社林立一時羅致不易乃將讜言社要人全部羅列一齊請至洗馬池振興辦館備大菜百餘份當　讜言派人以爲係一種尋常之應酬故聯袂而至酒至數巡熊蔡乃起言北京研究派巳與交通系握手同一宗旨均甚穩健我等此次來省是組織安福俱樂部意欲仰　諸公請以讜言社變名爲安福俱樂部可乎時讜言派人相顧無語最後由饒正音答曰此事重大須俟回社開會討論後方有的實答復散席後卽回社召集在省各府要人漏夜開會討論有主張乘機歸附以圖選舉之勝利者有謂他與我雖同屬穩健份子然宗旨究屬不同者議論紛紛莫衷一是適劉某張某來自北京恐同社人被俱樂部同化卽大加反對决定婉詞向熊蔡謝絶於是熊蔡乃以别法運動未悉能達到目的否也 
一憲政討論會該會會員多屬袁臨撫建籍隸由民黨份子之變化者對於此次選舉會員等亦暗中從事進行决定戰勝則屬討論會會員失敗則仍復歸民黨之某社刻聞已向袁臨撫建分途運動矣 
[江北通信]  
馬鎭守使巳於昨日由泗陽剿匪回浦在泗十餘日力戰兩三次共斃土匪十餘名生擒數名官軍傷排長一名兵士一名大股均已散去惟搶刦之案仍無日無之離泗城二三里即搶馬將股匪擊散後卽要求地方士紳電省報告肅清該士紳不得已由商會會長出名拍一電報然仍未肯下肅清字樣也 
漣水縣又告急矣有土匪二百餘人將距縣成八九里之某莊佔據知事唐樹槩飛飭警備隊往剿一面宣布戒嚴因該匪頗有窺伺縣城之意駐漣軍隊亦復隨同警備隊出發聞該匪係由泗陽來者現在正值收穫二麥之期匪勢如此鄕民莫不　額 
淮陰縣警備隊隊長鄭炳南頗爲專橫日和丁家糖坊爲匪占宿鄭於匪去後始到將丁某捕去謂爲通匪後經湯　張董等出而擔保始行釋放 
江蘇省立第六師範學校四年級生三十四人曾由校長徐公美曁敎員黃少玖許文彬等帶同前往日本參觀小學敎育已於昨日旋浦最初計劃本以日本東京爲止境正值留學生回國風潮故僅至神戶大阪西京等處現擬擇期在本校開一講演會召集敎育界全體人員到會講演該國學校之特長並對我之熊度藉以發人猛省 
江北爲烟酒出產之區自設局公賣以來局長之任期無一年者淮屬公賣局本爲包辦性質各棧長因之上下其手新局長蒞任後又增加三千餘元各棧長無力抵抗已如數承認惟徐屬則不然始而錢數繼改洋數改後復又增加八千餘元令各棧長包辦地方紳商因之羣起反抗曾派代表陳彥甫等赴省局交涉現巳議定爲儘徵儘解辦法然有上年之比較總要增加若干也 
[徐州短簡]  
前夜三日九時許蘭洲乘津浦車由津到徐張鎭使劉旅長均至站迎接略談片時卽轉乘隴海車赴洛陽矣 
城内各旅館門首均有紅條數張非某縣公寓即某縣初選當選人招待處愈至夜間出入之人愈多 
第七師範發生風潮敎育廳巳派委費君查辦今早到徐 
　本館昨接該校四年級生來函云昨讀貴報徐州短訊載第七　師範學生實習與附小劉主事衝突事不免失實其情形爲貴　報詳言之按章師範生實習理應遵主事批評惟生等實習時　該主事劉平江並未在校參觀逐日在外運動銅山縣敎育會　長一席迨至批評之際彼方回校挾素日嫌疑及其厭惡心竟　抛却批評會宗旨藉端譏駡目生等敎授爲三十年前之舊法　如招商船之妨害人命彼時生等向彼略問招商船之理由即　被校長及諸先生揮退並未加以毆辱而劉以理屈辭窮逐聲　言已被毆辱以要挾校長開除全級校長以事關重大未便卽　允劉遂憤憤晉省非達到推倒反對之學生不已並令附小學　生散播主事被毆之聲言外間因之誤傳云云 
[杭州快信]  
　　省會警廳昨在新市場獲到嫌疑黨人馮志棠一名送交督署軍法課訊辦 
　　楊督軍昨撥解馬鎗四大箱營馬七十八四派員押運赴甬交由福康輪船轉載送閩歸童營前敵應用 
　　吏治研究所沈所長（錢塘道尹）現規定各學員津貼甲等每月二十四元乙等每月十六元有差務者折半給發呈請省長轉飭財廳立案 
　　杭甬紹三屬錢業因抵制中國銀行蔡行長剗平現水案紛集省垣一再會議尙無切實辦法現擬即日假錢業會館開會公决　　代理峽石統捐局長省署機要秘書袁長春近兩月來比較奇長大蒙上峯獎許昨巳飭記特功兩次 
　　省垣緯成織綢公司强佔民地并圈没賽西湖古蹟經事主許芝祥控發巳由高審廳切實查究 
　　袁運使昨將湘省兵災籌賑册分送督軍省長及各機關廣爲勸募 
　　上海慈善救濟劵開彩在即楊督軍昨特派本署一等副官張焯赴會監視 
地方通信 
[青浦 
[ 
　　參院初選揭曉青邑參院初選於本月五日舉行刻已揭曉當選人爲蔡鍾秀鄭士英張筠孔慶珍葉昌霖劉墨圍張功何力徐徵華唐汝紳諸光唐寳鍾郭慶鈞汪承寛潘文藻吳保華支頌堯曹漱石陸淮清孫嘉麟董人鏡姚錫鑽俞達璋葉世苹陳珍許藻才金詠榴黃道生徐正林顧韶李家朱斯煌呂鐘李元晋席裕壽唐鵰經 
[松江]  
　　參院初選第一次開票記五號縣署所投之參院初選票業於六號在縣署大堂由初選監督李潤之縣長監視開票計各匭均選出初選當選人兩名二十匭合共選出初選當選人四十名當選人爲吳爕齋葉理彰宋廷柱張汝礪沈調陽朱昌楣高鍾英胡常　　鍾駿周廷珍劉增輝郁崇光薛球黃樹棠周以房劉欽勵陸文藻壽天其石爕卿郁崇猷周鑄楊小西謝鹿苹張善鈞馬開泰陳邦傑陳駿彥張思永俞　倪宇昌盛元音張企歐諸文藻李沅楊鑄江徐揚祖李修則許壽荃煥張葆琮 
[蘇州]  
　　參院初選第一批　選人吳縣參院初選舉於六月六日在縣署大堂開票第匭得當選人一人計莊鴻業姚文澂吳耀祖范叔和袁開　　元潮高超席紹桐戴萬泉張冕傑王澄吳文琴等十二人吳參院選民原造清册列一千六百二十三名旋春省長電飭將册内應行列入中央選舉會赴京選舉各選民共計四十一名於册内删　實存一千五百八十二名依照選舉法每三十人中互選一名應得初選當選人五十二名候補當選亦五十二名此次僅選出十二名尙少初當選人四十名候補當選五十二名定於七日再選城鄕問題未知能解决否 
　　省　選民問題之抗議本届省會改選江北各縣濫造選民册迭經蘇屬士紳公電省長蘇五屬省議員季通刋布公啓並謁見省長陳述理由先請咨部將省會初選期展緩一月已蒙省長允准省議員太倉唐人傑靖江范漢光宜興吳葆彝江陰孫士莪等又同到蘇會商蘇紳在惠中旅館内組設事務　一面分電蘇五屬士紳來蘇會商又由蘇州公陶惟抵錢鼎孔昭晋宋光照張震生等公電省長云寗屬選民浮報乞飭各縣按照税額重行核實造報惟初選期迫並祈電部展期以重選政而杜流弊云 
[無錫]  
　　舉行參院初選六月五日無錫舉行參議院議員初選舉投票投票所設於縣公署二門内爲簽名領票處領到票後即就各票匭依次寫票逐一投匭每人計投二十三票自八時半開始至十二時休息一小時職員等午餐下午一時起至六時止始行完畢計到選民約一千二百名每人可舉二十三人無錫應產初選當選人四十六人故欲當選者先期集合結成團體分甲乙兩組一般均有目的照預定之花名單挨次塡寫秩序頗爲整肅較諸衆院初選時景象大見改良矣 
　　電請覆查浮報選民本届省議員改選江北各縣浮報選民額較上届加增數倍至二十倍不等自被省議員揭破後無錫公民電省長云本届省會改選江南北各縣浮造選民較前增加數倍支配員額江南江北相差三分之一似此作僞舞弊實犯選民章程刑事處分應懇省長依據江南江北納税之多寡定選民之標凖毌使畸輕畸重有所爭執無錫公民倪家鳳錢鑑瑩孫恒圻孫壽鏡諸汝賢錢維楨華山叩支並電蘇屬各縣初選監督市鄕主任調查曁各公民請聯合堅持不達目的則此次省會選舉暫時停辦云 
[南通]  
　　參院初選完竣參議院初選舉盧子衡知事於本月五日就縣會舉行自午八時起至下午六時止計到選民一百三十餘人分六次舉出當選人六名候補當選人六名當選人爲張　張謇于振聲孫儆薛蘅費師洪候補初選當選人爲張蔭　章維善徐善基于宗敏單宗璐顧鴻闓 
　　水淺阻礙小輪大達公司往來通城掘港間之北班小輪早因河水淺涸停班惟西班往來通如間之輪船仍照常逐日開駛茲聞西班航線内之平潮市東城二處亦復淺阻若三數日中河水再不增漲則亦將停駛云 
[鎭江]  
　　參院初選舉狀况丹徒參院選民計二百七十六人應出初選當選人九名候補初選當選人九名六月五日就縣署大堂投票上午八時開始設四匭派長警監視照料選舉人由頭門而入領票後至大堂設匭處所逐一投票下午一時完畢矣 
[揚州]  
　　宜陵税所風潮江邑宜陵市税務分所原屬孔仙局自改貨物税所後即屬　興稅　所日前有鄕人牽騾入市購買籽種税所指爲販賣牲口鄕人以騾背負有空袋實用以駄物此騾並不出賣該所置若罔聞竟將騾扣留適值大雨如注鄕人遂泣訴鎭人大動公憤將搗毁該所鎭董党雨亭周樹廷見將釀禍一面勸阻衆人一面向所代爲理結詎該所員一味强辯談無結果因亦動憤除代禀縣署外復電省長財廳長請示辦法矣 
[安慶]  
　　擴充長江偵緝隊安徽督軍公署原有偵探隊多名近倪督特仿照旅隊辦法添編一隊爲偵緝隊即就浦口地方組織長江偵緝所并委祁　材爲偵緝長此項隊伍直屬長江巡閲使長江各埠分派探長什長兵士若干專事偵緝以資防範云 
　　拿獲搶犯請就地正法霍邱迎河集釐局被搶案迄未破獲日前霍邱防營在西城内查獲一形跡可疑之人詰據名宋永盛前次搶动迎河集擾亂潘家集均在其間該縣畢知事電請軍民兩署就地正法云 
　　徐匪竄擾泗縣日前有大股土匪由徐州竄擾皖北泗縣所屬之小陳　大傳莊一帶肆行刦掠經該縣趙知事督警會營攻勦當場繫斃匪徒多名並奪獲鎗枝旗幟等件餘匪多受傷逃竄該縣知事呈奉省長指令謂該知事指揮得力深堪嘉許云 
[嘉興]  
　　衆院開票情形衆院初選已於四日分區投票定六日在縣署開票是日因票匭衆多自上午至下午六時止所開票匭僅城區王店新　三區檢出日票及廢票頗多簽到選民多於票數一百以上因投票者有連投數次情事故帶出場外而不及投入也王江涇等十餘區票匭須七八兩日開票云 
　　新絲價值嘉興蠶事巳罷新絲登場南門外之裕綸協源等絲行及各鄕鎭絲行均已開秤鄕民負絲求售者頗多但肥絲每兩收價三角八九細絲每兩四角一二鄕民因價低不售者居多云 
　　視學定期出發嘉興縣視學葉志翔譚庚生前以鄕區各學校正在蠶假中故暫緩視察現蠶事已畢各學校均上課定於下星期一分道出發以期速徧云 
[杭州]  
　　省議會人數又不足浙江省議會六日下午一時開會出席議員祗有五十人請假者五十二人又據王議員倬報告本會第四席議員鍾瀚卿現已在職病故本會應於今日休會一天以誌哀悼許祖謙云長此休會亦屬非是以後開會期内凡有不到者應作缺席論按日扣薪六元全體贊成陳鍾琪云省長交議案尙多請議長通告各議員一律出席以免不足人數遂宣告延會　　衆院初選開票情形六日爲衆議院議員初選開票之期上午八時開匭由景知事登臺報告謂前日投票時有空白票七紙並有一人投三四次之無效票十一紙宣布畢即開匭當選人爲吳友　顧乃斌丁文炳徐宗洛郁守璋馬葵之張綬章姚濟人姚福昌勞篤柴汪瀾張錦榮許白周荀儒張　孫烺翟銘張丙熊陳鳳廷仲以忠陳昌壽趙理定張兆銘馮春霆鄭郭和鍾璜朱壽南蔣銑 
[濟南]  
　　新任美領事到濟新任駐濟美領事别克福氏於星期二由滬起行計程六日可到濟外交公署現已預備歡迎美國向無領事駐濟此爲第一任也聞美領到濟後暫駐英領館内再行建築新領事館云 
　　飭查來華韓人軍署接到參謀部函送諜報一件張代督即令全省軍警各機關一體嚴查聞因韓人金永錫等十七人由俄領赤塔城潛到長春分往滬寗魯各地連結所在韓人携有革命黨秘密文件數十張此項文件係隱字若爲外人見之只見空白紙非用火烘不能顯見文一件計長七八寸寛約一尺之白色高麗紙文字異常奇怪 
[哈爾濱]  
　　嚴防罷工中東鐵路警備總司令陶旅長因鐵路公司斥革十三人後仍有一部份俄人擬鼓吹鐵路機器廠華俄工人罷工特派軍隊數營在三十六棚及秦家崗兩機器廠附近駐紥嚴行防守以免再有罷工之舉動並禁止閒人入廠云 
　　華輪可赴黑河自松花江解凍後華船商等見俄輪船不敢開往黑河即與過激派屢次交涉擬乘此時機恢復華人航權近接黑河電報云過激派已允許華輪船開往黑河故黑河客商聞知均購辦貨物以便轉運云 
　　調查火衝撞原因秦家崗火車站附近短車與客貨車相撞受傷者三十餘人現鐵路總辦特派員詳細調查究係何人之咎以便從重懲辦俾司機人與撥道岔人皆知儆戒 
雜評一 
[攻粤（默）]  
　今日之政府雖略爲和議所動然尙未能忘情於攻粤也故　内閣會議參陸會議以及預定之軍事會議所議皆圖粤之　策略也激勵龍濟光籠絡吳佩孚以及勸誘曹錕回漢所勸　皆攻粤之司令也然旣不忘情於攻粤則亦嘗一審今日攻　粤之情勢乎贛攻粤而南雄之爭數次今仍在南軍之手　　攻粤而黃崗之爭數次今又在南軍之手况乎湘旣返攻鄂　又喫緊所謂情見勢絀者不僅在攻粤之軍隊矣奈何猶信　戰派之大言而不悟耶 
 
 
] ] 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[呈請修正商會聯合會辦法]  
上海總商會呈北京農商部文云呈爲商會聯合會選舉會長壓起爭端由於立法不善懇請察核修正以杜流弊事竊商會聯合會之設原以聯合國内外商人所設之商務總分各會協謀全國商務之發達輔助中央商政之進行爲宗旨有義務而無權利絶無爭競之可言但設立聯合會之初恐滋日後之流弊故原訂章程第十九條内開本會設於北京設總事務所於上海分設事務所於各省各僑埠云云北京並無常駐機關大致聯合會名義祗能適用於大會開議之時大會旣畢各省均各就原有之會所辦事上海之總事務所無非爲聯合之通訊機關預備大會以前之手續執行大會以後之議案毫無權利可操其所謂會長者亦髣髴與大會時之議長同其資格百已立法之先預防杜弊其意不可謂不良乃自民國五年開第二次大會於北京即有楊木森爭做會長擾亂秩序之怪象貽全國商會莫大之羞當其時也吉林雲南湖南浙江安徽山西湖北江蘇廣東直隸天津各省及越南僑埠等事務所一致來函取消楊木森會長資格以杜不肖之覬觎而大部商務司司長來滬亦曾言及楊木森常以聯合會代表名義到部請求纏擾其目的在棝人之招搖可以槪見本會有戒於此卽於民國五年十一月呈請撤銷上海總事務所即通告各省埠事務所總商會及登報聲明在案乃事不旋踵果有制錢案之納賄行爲其　喪全國商人之資格至於此極言之可恨本年第三次大會開於天津倉猝電召未經大會以前之手續然深望其不越範圍免貽口實乃五月二十九日先據湖南江西九江貴州湖北各省代表來函揭告選舉之不公六月二日又准江蘇省事務所通告謂選舉可疑呈請查辦明定權限會長副會長不得濫用職權請協同進行各等語竊謂商會聯合會欲杜流弊應仍循照從前辦法有事則召集會議議畢即散各就各會辦事情誼固不虞隔閡事權亦不至偏重若必設立機關舉定會長常駐辦事無論住在何處選舉何人其流弊不可勝言即就楊木森而言何嘗不是商人有利用其爲會長者於是爭競之端起果係正當商人皆有職業焉得如此閑暇常駐辦事各省各埠如有商會安用此駢拇機關爲人利用於商事仍無裨益本會宗旨始終不變如蒙大部採納固屬商會之幸利害所關未便緘默所有聯合選舉屢起爭端由於立法不善懇請修正以杜流弊各緣由伏祈大部察核施行謹呈 
[二十六團體反對電燈加價之函牘]  
南市志成公所萃秀堂豆米業及錢業等二十六團體反對電燈加價一事迭誌前報茲悉電燈公司方面仍以煤貴爲詞不稍讓步於是該團體等除公呈交通部及江蘇實業廳核辦外因恐該公司或有强迫舉動昨又呈請淞滬警察廳預爲防禦一面將對付該公司之條件函請商會迅即轉致茲錄原稿如下 
　　呈淞滬警廳文呈爲華商電氣公司堅持加價激動公忿恐釀意外風潮請求預爲防範事竊查南市電燈向章二十五燭光全夜燈費月收一元五角半夜燈費月收一元三角本較他處爲昻去年正月該公司藉口煤貴已每盞加洋兩角今年正月該公司復以煤價逐漲爲言將半夜電燈縮短兩小時猶以爲未足擬自四月初一日起每盞燈費再加大洋兩角以達其壟斷把持之目的商等以事關公益據理與辯迄置不納曾經商會出任調停亦復拒不允許迫不獲已始由各業同人推舉商等代表全體公呈交通部及江蘇實業廳請求按照電氣事業取締條例第十六條之規定批令該公司從速取銷前議仍照原價收費并相約於未奉部令核准以前應繳燈費仍照原價給付設如該公司不允收受應暫緩交付候交通部派員檢查依法解决後再行補繳惟聞道路之傳謂該公司於月初收費時將用强迫手段勒令照加不遂即剪斷燈線不予通電此説果確則擾亂市面激起風潮應由該公司負其責任商等如有損失亦應由該公司擔任賠償時機迫切謹先呈報備案環請鈞廳預爲防範以維公益而保治安實爲德便 
　　致縣商會函敬啓者華商電氣公司三加價點費一項較他處獨鉅羣情忿激函請該公司撤回前議竟不見納貴會爲雙方顧全計出任調停亦復拒不見允可見祗圖私利罔顧公益並藉口普通商業習慣謂煤價旣漲燈價不能不隨之而漲不知南市燈價本較他處爲昻卽以松江電燈公司論之燈數不過二千盞二十五燭光全夜燈費亦僅加至一元七角而止同爱煤貴影響去年營業尙獲利不少南市燈數比諸松江何止十倍營業已極發達煤價縱貴何至入不敷出猶欲一再加價要求無厭商等不得不亦照普通商業習慣提出對抗條件請貴會轉函該公司即日答復一照普通商業習慣南市店舖如濫增物價顧客可舍而之他向租界購用倘我用戶援有立閘北水電廠之例向法界購用電氣請問該公司能否不加反對一照普通商業習慣苟有一老店縱高增物價豈能禁人不開新店以免競爭倘我用戶按照普通商業習慣自集資本在南市另組第二電燈公司請問該公司能否不加反對上開兩條如該公司能專函聲明允不反對則商等亦可聴其加價不與計較否則旣欲壟斷南市電燈之利又欲再三加價誅求無厭實屬無此情理易地皆然當蒙鑒諒請卽轉詢示復爲幸附調查各處電費現時價目表省立閘北水電廠盡夜通電包用三十二燭光月收一元八角（去年一元六角）省立南京電燈廠全夜通電十六燭光月收九角二十五燭光月收一元三角半南通通明電燈公司全夜通電十六燭光月收一元二十五燭光月收一元四角松江電燈公司全夜通電十六燭光月收一元三角二十五燭光月收一元七角三分（新加）無錫耀明電燈公司半夜通電一時止十六燭光月收一元零五分二十五燭光月收一元二角常熟電燈公司半夜通電一時止十六燭光月收九角二十五燭光月收一元二角蘇州振興電燈公司半夜通電二時止十六燭光月收一元二角二十五燭光不用常州振生電燈公司及掦州振明電燈公司並鎭江大照電燈公司等之半夜通電二時止十六燭光及價均與蘇振照公司定章同等 
[五誌滬上新流行之病症]  
本埠自流行病症發現後南市各舖戶各機關員役病者十居五六全部無恙者實屬罕有故昨日駛行華界之各路電車央賣票員不敷分配已將駛行十六舖至薛家浜之拖車四輛停止拖帶其行駛老西門至灋杭車站之電車三輛亦減去一輛祇有二輛出廠 
並聞華界電車因司機人亦巳相率患病不敷分配前日囑令公司中之司事及賣票人等勉强權代究因用非所長致有來往兩電車在薛家浜附近迎頭碰撞昨日約估修費計需四百金云 
公共工部局滙司捕房轄境衛生分所西員以時届夏令天氣漸熱且邇來滬上發生一種寒熱咳嗆等時症雖無大礙傳染頗速居家舖戶自宜收拾清潔故已傳諭文監師路七浦路一帶各居戶將家中器具什物槪行搬至門外暫時堆放派令工人多名用臭藥水挨戶澆灑以辟穢氣而弭疫患 
[白蓮涇南岸之大建築]  
英文滬報云大賚輪船公司在浦東白蓮涇南岸購地七十九畝自置碼頭貨棧聞大碼頭長約五百英尺以供太平洋大輪船停靠該處在潮落時水深二十三英尺此外另造一小碼頭長約三百五十英尺以備較小輪船停靠該公司將造二層樓之水泥貨棧一所可容積一萬噸並起築貨棧辦公室及中外職員室至於所需電燈該公司亦擬自行置機生電事事講究務使佈置完善爲東方最佳之貨棧他公司願存貨於此者亦可代存聞此貨棧需費銀四十萬兩云 
[火車上擒獲巨匪]  
浙省巳革水警艙長張福順近已流爲匪徒專在杭嘉湖一帶糾衆强刧商船及種種不法行爲經各該地軍警紛呈督軍公署令飭杭嘉湖緝私分統夏鳴臯勒緝在案夏分統奉飭後於昨日會同朱稽查趙艙長帶同眼線來滬偵緝查至龍華南首梅家弄車站見張福順及某甲二人敵乘火車來滬當即會同車站駐防軍　及各探假搜查爲由一併登車將張及甲拘獲在張身畔搜獲白郎林手鎗一支内藏子彈五粒繼查甲身畔並無兇器由夏分統商由駐防軍警將張等二人及兇器解送松滬護軍使署暫押候朱稽查等返杭禀請督軍備文來滬　提歸案訊辦聞當拘捕時張因猝不及防故未取出手鎗與之拒抗尙是幸事否則驚擾旅客不知若何情狀也 
[破獲浦東盜案]  
浦東二十四保二十五圖洋涇鎭迤南丁家宅鄕民陸順堂家於舊歷本月二十五日夜半被盜匪二十餘人明火持械撞門入内刧取銀洋衣物旋又擁至隔壁陸順堂之女張陸氏並同居婦人王金氏家翻箱倒篋搜刦　空當行刦時各盜將各事主男婦分别紥縛嚇禁聲張得贓後呼嘯而逸旋即渡浦至虹口分贓適爲巡街捕查見以其可疑上前盤詰若輩情虚紛紛逃逸當由該捕急鳴警笛召集他捕分投拘獲唐川連施玉郎陳阿生陳阿二等四名並追獲原贓衣服數十件一併帶入捕房經捕頭訊悉前情飭將人贓函送淞滬第三區警署收押昨由該警署傳到失主陸順堂張陸氏王唐氏連同贓盜轉送地方廳午後經檢察官提案預番之下判唐川連等四人分别收押候究起案各贓先給失主具領 
[中國郵船由日駛滬之消息]  
中國郵船公司上海辦事處接無線電報謂該公司郵船中國號於昨日下午三時開離長崎星期一日上午九時左右可以抵滬船中載有運滬之貨一千五百噸 
[新大輪船給照通行]  
招商局自新裕輪船撞沉後卽訂造輪船一艘定名新大以抵新裕班期現已工竣出塢呈請交通部註册給照註明行駛天津福州厦門並可於廣東長江各埠挿班巳奉核准給照通行現俟董事會表决推定船員即行定期開行云 
[又有新兵乘輪赴閩]  
閩省所招新兵兩團抵滬後均在龍華暫駐待輪陸續裝運送閩迭紀前報茲悉此項新兵除先後搭輪送閩外留滬者尙有六百名左右現李督軍又來電催速赴閩以便編制且須於駐滬各軍内選調軍官若干員赴閩訓練故該新兵等准定今日（八號）乘輪赴閩云 
[江蘇僑工事務局之通函]  
江蘇僑工事務局通函各公署及駐滬領事團云案奉國務院僑工事務局委任令開奉國務院指令第三號開本局呈凊派馮國勳爲江蘇僑工事務局局長方更生爲江蘇僑工事務局副局長顏世清爲直隸僑工事務局局長何守仁爲直隸僑工事務局副局長一案奉批准予分别派充此令等因特此委令仰即查照可也等因奉此本兼局長副局長遵即在南京珍珠局文德里賃屋組織於五月一日開辦除呈報分行外相應函達查照並希飭知嗣後承攬募集僑工前往各處招工者即由本局行知各該地方官知照合併聲明即希查照江蘇僑工事務局長馮國勳副局長方更生啓 
[華人購買英公債十一誌]  
日來鎊價大跌誠爲購買公債之最佳時機故購認者更形踴躍計朱雁階五十鎊錢鴻堂五百鎊甘月松二百鎊解金記二百五十鎊商務印書館五百鎊張吉甫五十鎊吳訪卿一百鎊張盛記五十鎊鄭德記五十鎊棉紗公所二百鎊劉鴻生五百鎊尤葛民一百鎊慶豐五十鎊朱葆三經募虞洽卿五百鎊總數已達十一萬一千四百五十鎊 
[東吳南洋之網球决賽]  
東吳大學與南洋公學决賽本年六大學網球錦標定於昨日在南洋公學舉行已記本報是日上午十點半鐘起賽請滬江大學數員凱樂弗東吳大學敎員施馬德爲評判第一次單人比賽東吳梁官榴與南洋丁人鯤對賽南洋勝第二次單人比賽南洋時昌黎與東吳李駿德對賽南洋勝下午一點三刻起賽評判員爲約翰書院敎員羅陪脱及滬江大學敎員凱樂弗第三次雙人比賽南洋時昌黎李樹本與東吳李駿耀黃紹棠比賽南洋勝第四次東吳李駿德與南洋丁人鯤對賽南洋勝第五次東吳梁官榴與南洋時昌黎對賽南洋勝總計南洋勝單人比賽四次作八分雙人比賽一次作三分計全勝十一分當場贈送思來仁葛大銀杯一具尙有六大學聯合會所獎銀盾一座俟工竣後補給云 
[添開運繭專車]  
滬杭甬鐵路車務處函致任局長以近日各站積有大批乾　並茶葉筍乾等貨均須由火車裝運請於四日起下午三時由閘口先添開繭子專車一次到滬至其他各站亦因貨積如山稍緩亦請添開專車以資輸運等語業經任局長核准是以四日專車到滬有閘口繭車十輛臨平三輛筧橋二輛長安硤石各三輛共裝乾繭一千七百餘擔云 
[鐵路員司盻望獎金之迫切]  
滬寗鐵路上年營業盈餘甚巨業經總管理處會議通過准給各辦事員司薪水一個月以資獎勵此項獎金洋總管克禮阿君本擬照章於會議通過後實行發給惟議長之意須呈由交通部核發以符手續當經任局長呈部核示迄今月餘尙未奉有正式指令本届午節全路員司對於此項獎金待領甚殷聞洋總管及車務工程各部分員司業已發起公同要求各領袖函呈任局長轉電交通部迅予核准以便節前趕發未識能邀准否 
[工巡捐局修路工匠罷工]  
滬南工巡捐局原有工匠百餘人每日由路政工程員派往各處做工自姚石蓀局長蒞差以來因局中公費支絀逐次遞減如有緊要工程方始撥工修築以故工匠現巳減至每日三四十人定章每工發給工錢八十文歸工頭趙榮生督率邇來各工人因見水木作工人加添工資連日相繼罷工要求局長加增工資姚局長未允所請以故各處路工均巳停止工作云 
[繕函索借之辯論]  
公共租界河南路六十二號門牌南洋藥房經理李達夫迭次接到劉月波（即劉再輪）具名之信函索借銀洋經李報由總巡捕房飭探周志仁協同一百五十二號四探海明惠（譯音）會同法捕房中西包探至法租界寗福里二十六號門牌將劉月波及其同伴陸先銀拘解公共公廨訊供管押在案前日午後又由捕房傳同原告將劉等解廨經王襄讞會同英卓副領事復訊由王部局刑事檢查科代表牛門律師上堂陳述案情並向原告李達夫詰據聲稱我與被告劉月波本不相識由主顧馬姓介紹始與認識馬姓交易數年人頗可靠乃被告與馬同來兩次後即書寫信函向我借洋二十元不遂連次函催語頗激烈所來之信共有七封已經呈案請究並由西探海明惠上堂證明原告報捕後即與華探前往法租界將兩被告拘獲請爲究辦被告劉月波亦延律師到堂代辯並稱被告之友馬姓曾向原告購買值價二百數十元之西樂被告乃向該經理李達夫索取佣金函中措詞並不激烈中西官判被告還押候再訊核 
[催解忙漕省税]  
上海縣知事接江蘇財政廳訓令云案照各縣征存忙漕省税應解江蘇銀行迭經通令飭遵在案現查地方歲入預算即忙漕附税曁加征兩項已達二百數十萬元本年四個月僅據解到五十二萬九千餘元不及四分之一且一二兩個月正值冬漕旺收時間乃所解止有此數非催征不力即係征存未解本廳待發敎育實業等欵積欠殊多已由省行挪墊鉅數設非各縣尅速掃解何從挹注合再令仰該知事遵照除忙漕正税應按成分解金庫外其餘省税儘文到十日内悉數交由就近江蘇銀行收受備撥要需母再諉延貽誤致干委提切切此令 
[禁止攙售造棉花之布告]  
上海縣知事署發貼佈告云爲布告嚴禁事案據棉花檢百局沈惟燿呈稱據上海南市花業公所吉雲堂曁全體行商沈恒泰榮廣大德泰恒潘正大協興昌怡和源老公茂德記等三十五家呈稱竊鄕販攙水之弊自貴局實力檢查以來已知歛跡無如作僞之技層出不窮將攙水之手段一變而爲攙和花核籽花石膏等物以冀加重分量迭經檢查局查禁在案近更發現攙和人造棉花及藥水製過破絮兩種僞花入市混售稍或不愼易被朦混一經誤收進行誤解入廠察出後甚至被華洋廠家將花悉數充公不獨行商血本攸關而且上海棉花之名譽掃地殆盡言念及此殊堪髮指此種作僞之手段跡近詐欺取財檢查局責司檢查棉花本不僅限於驗水一途况查檢查局呈部核准簡章第十一條細則第十條規定凡關於攙和雜物以及其他冀重分量等弊均在檢查之例此等僞花亦係雜物之一種而且以僞亂眞其心跡較攙和雜物尤爲狡詐加以難於辨别其受害亦更甚若不嚴加整頓絶其根株何以儆奸刁而維營業嗣後如再發現以上情弊應予從嚴懲究分别充公治罪倘有賣頭軋戶收藏此項僞花顯有販賣之意思應請照販賣僞物論一律重究爲此援據定章迫切陳詞除已公呈上海縣公署請求出示嚴禁外理合呈請局長飭令檢查員丁加意檢查有犯必懲如有行家發覺以上情弊亦擬送請貴局核辦以維營業而挽頽風實爲公便等情到局據此查鄕販作弊習與性成攙水之計不獲售一變而攙和花核籽花石膏等物然此種卑劣手段檢查者稍加注意猶易發覺近日科學昌明理化一門各國均設專科趨重實用於是文明之程度日高詐欺之手段亦與之俱進例如破敗之絮一經藥水製鍊其形色便與原絮無異但按之實質已全失棉花之效用又如人造棉花其原料均用蔴皮稻草等製成更屬脱離棉質甫經發明之際未始不炫燿一時以爲棉花可以人造然此等人工製造之物品在物理學上或另有特别之工能或各有相當之利用正不必予以如何之訾議無如鄕愚不察輙將上列物品以殘價購進攙入天然生產之棉花以内入市混售希圖高價以其形色相似魚目混珠執行檢查時勢難全包檢驗易致朦混流弊所至遺害無窮鄕人不諳法例以致誤蹈乎刑章而花行受此詐欺勢必影響於營業甚至牽涉洋商以商業上之問題妨害國際間之信用於花業前途實深危險據呈前情除已令飭員丁加意檢查外合亟呈請鈞署先行出示布告禁止鄕民勿蹈前轍並請轉呈滬海道尹訓令所屬各縣一體出示嚴禁冀其悔悟如再有不顧利害甘於嘗試一經員丁查獲或行家察出擬由敝局送請鈞署一律嚴予懲處分别充罰以昭儆戒而安花業實爲公便等情並據花業公所曁全體行商沈恒泰榮廣大等三十餘家蓋章連署呈同前情請予嚴禁前來據此除指令批示並轉呈外令亟布告曉諭仰鄕民人等一體知悉自示之後如敢以此項藥水製鍊之破絮及人力製造之棉花攙和混售一經檢查局查獲或被行家察出轉送到案定予嚴懲不貸倘工賣頭軋戶故收此項僞花販與鄕民混入花市一併根究懲處其各凛遵母違切切特此布告 
[海軍司令部紀事兩則]  
海軍藍總司令近接閩省來電催請調派軍艦赴閩助防當以新造之永健砲艦艙面軍械快砲及艙下電機藥庫均已安設完備可供差遣爰於昨日命令該艦長迅速預備着於日内開駛赴閩　又藍總司令以五月分應發長江各要口軍艦官兵薪餉現應從速輸送爰將餉銀發交利川運艦令該艦長速送長江各要口分别轉發 
[城東女校音樂會預誌]  
南市竹行弄城東女校自開辦文藝科後國文　畫音樂各科已於去年暑假舉行第一次畢業本届音樂科又添請留學東京音 
 
 

Page 11

 
 
樂校劉君質平擔任課程值茲暑假將近擬在假前開會演奏以表平日成績并請各校音樂家來校指正日期約在五月底并聞暑假期内尙須開音樂圖書講習會云 
[寶山參院初選揭曉]  
寶山縣於本月五日在城内農會舉行參議院議員初選舉投票該縣選民二百三十一名實到投票者一百八十餘人當選姓名錄後王鍾琦（本城）王式金（大場）朱治（未詳）曹猛（眞茹）張師廉（眞茹）張曾階（未詳）戴清瑞（大場） 
[美術學校與周湘之交涉]  
上海美術學校延高易帮辦丁鏞律師至公共公廨控被周湘議謗名譽請追損失銀一千兩等情由廨核准飭傳到案前日午後經俞襄讞會同英白副領事開訊先由原告代表律師上堂陳述案情索償損失被告周湘亦延羅傑律師到堂辯稱原告所控各節並無實在證據且第四節所控損害一層敞律師更不能承認應請堂上明鑒並由見證蔣雲頌投案聲稱我於民國五年曾至該校肄習同學者共有八九十人嗣因校中飯菜無論葷蔬常有腥臭之氣有碍衛生且冬無火爐殊覺寒冷是以同學多數離校被告並不陵使云云繼又由原告律師向該見證逐層盤詰良久經中西官會商之下判兩造一併退云候再訂期訊斷 
[散放春賑之報告]  
紅十字會因上年京直等省水災之後田畝被淹春熟無望當此青黃不接饑民何以爲生爰經籌備現欵雜糧等聯合仁德堂義紳唐鄂鄭并派會員分赴各災區查放春賑已紀前報茲唐君以賑務告竣業於日昨回滬報告詳情計放滄縣紅糧等項合洋七千元零東光縣紅糧等項合洋六千五百元零青縣紅糧等項合洋五千二百元零靜海縣紅糧等項合洋九千元零覇縣紅糧八百石由各該縣知事出具印收以昭核實聞其餘各縣亦將次放竣不日當可遄返云 
[救濟劵開獎之照料]  
茲善救濟劵現定六月十號假新舞台開獎盧護軍使恐届時人數衆多或有閒人乘間滋事故於昨日令飭憲兵營届期調派憲兵數名前往新舞台照料 
[緝私營長飭查私鹽]  
駐滬蘇屬緝私營薛營長查得高昌廟久記造船所小港内時有梟匪從浦東購來之私鹽在彼起岸售與步擔私銷本埠各鄕乃於昨日令飭稽查員密往查拿解究矣 
[洋布呌莊聯益會之通告]  
洋布呌莊聯益會正會長劉棟森於六月六號即星期四日通告同業云陰曆五月初五日爲端午佳節元芳公平怡和三洋行均照章停呌一星期過節後再行開呌 
[開水又須加價]  
南北市老虎灶同業昨發通告云竊惟水爐一業均以煤爲燃料自歐戰發生以來價倍於前兼以米珠薪桂百物較昔騰貴以致同業均遭虧折若不設法維持勢難支撑不得已邀集南北市同業妥議善後之策僉以水爐各店開水本爲每杓二文殊難更改今特通告務望同業於月底駕臨西門華園茶社集議谥陰曆五月初一起每杓實行再加一文恐未週知專此布告 
[碾米公所對於押欵之審愼]  
南北市碾米公所因現市米價跌落押滙受虧昨致南京下關各轉運公司函云敬啓者查客家運米到下關我由貴公司先做押欵一節刻因敝處各同業於今春組織公所凡有關於營業事務者均須會議通過方可實行茲經議定以客家押欵敝公所與貴公司有連接之關係如押欵過多致使廠家陷於困難不來提貨則是貴公司亦同受損失况時届夏令米受蒸熱每易變壤尤不能不愼重將事現經本公所公議擬以此項押欵暫以七折爲標準嗣後市價如有高低節令變遷再當隨時核定備函奉告先此布達即希查照爲荷 
[徽寗醫院之五週紀念]  
西門外斜橋徽寗醫院係徽州寗國旅滬紳商所組織昨日開五週紀念會同鄕到者甚衆首由醫院總理余魯卿院董胡晴筠曹麟伯朱漢齡汪漢溪諸君討論進行方法並由主任李君報告略謂本院自創辦迄今忽届五載賴諸鄕長熱心輸助及醫生悉心調治同鄕抱病來院治愈者甚衆惟有一種病巳埀危始送來院往往不及施治殊爲憾事嗣後尙望諸同鄕互相勸告俾有病者早來就治庶得早痊云云散會時已傍晚矣 
[徐警廳長宴客]  
淞滬警察廳長徐國樑定於九日（卽陰曆六月初一日）午刻在廳設筵柬請海軍總司令藍建樞松滬護軍使盧永祥並行政司法各機關曁南北商會正副會長等宴飮以聯情誼 
[林檢廳長銷假]  
上海地方檢察廳長林仲立前於陰曆本月初旬因其女公子出閣請假回閩料理嫁事刻巳告竣故林廳長即乘招商局之新濟輪船來滬於昨晨五時許抵埠當即蒞廳申詳上峯銷假視事 
[女子不服母敎]  
浦東三林塘附近婦人楊王氏之女阿新年十九歲早巳許字某甲因甲年祗十四歲故未成婚詎該女近被流氓潘順銓勾引成姦經楊王氏察悉將女訓斥乃阿新非但不服管束反有潛逃之意該氏遂於前晚將潘與阿新一併扭交巡警解入縣警五分所昨午申送警察廳轉送地方檢察廳訊辦 
[禁唱甯波攤簧]  
九畝地共和春茶肆開唱寗波攤簧旅滬寗波同鄕會以其有傷風化具呈警廳請爲查禁現徐廳長已飭將執照吊銷不許再唱 
[瑞典總領事返滬]  
駐滬瑞典總領事何德門君前因有事他往所遺署務委任副領事韋德弗爾君代理茲何總領事業巳公畢返署除由韋副領事交代署務外昨已函致中西各機關查照矣 
[騙取煤油之慣技]  
陳根林因騙取北京路六百八十六號門牌宓志煜煙紙店内煤油被控於老閘捕房派探姚錫卿將陳拘獲解送公共公廨訊供收押在案茲經姚　查得陳根林曾先後騙以白克路五百五十號門牌彭志高愛文義路一千五百六十七號門牌方銀元威海衛路二百零八號門牌方景揚楊樹浦路一千四百八十三號門牌應子卿又一千四百八十五號門牌德興隆等各烟紙店内煤油共二十八聽昨傳被騙各戶將陳押解公廨請究先由中西包探上堂禀明調查情形繼由宓志煜等相繼投案證明被告來店購買煤油不言地點囑令送去取洋乃命學徒隨往被告即至南京路先施公司樓下囑令學徒至樓上帳房内取洋被告携收煤油逃逸迨學徒取洋無着下樓找尋被告已無蹝跡始知受騙請爲究辦訊之陳根林俯首無詞經王襄讞商之英卓副領事以陳行騙屬實判押西牢年半以儆 
[騐明女子傷痕]  
虹口西華德路一千七百零二號門牌王顯其之妻陳氏因將領女王阿鳳百般凌虐經鄰婦張清氏陳葉氏等報捕飭探將王陳氏與女拘解公共公廨訊供分别留候查明訊核在案昨晨復訊先由張清氏陳葉氏與女阿鳳先後上堂禀明王陳氏將女凌虐情形被告王陳氏及其夫王顯其延羅傑律師到堂辯稱被告並不將女虐待加以訓責或者有之該女已於二年前許字與人應請給領經張襄讞商之英白副領事遂退入憇息所諭令官媒將女帶至密室驗得女滿身傷痕旋復升座宣判王顯其夫婦從寛免究開釋王阿鳳送濟良所留養 
[控訴同居人圖姦]  
江北婦人王王氏住居閘北恒豐路昨扭同居人薛寶發至四區二分所控薛欲圖强姦當經錢警佐諭解司法科訊辦 
[魚販徒勞起訴]  
虹口百頓路小菜場魚販周祥生曾至捕房指控粤人林東生　用　質小洋當經派捕將林拘解公共公廨訊供管押在案昨晨由廨復訊原告偕證周阿根上堂訴明被告混用鈴角情形訊之林延律師到堂代辯否認前情中西官以原告所控證據不足遂判將案註銷被告開釋 
[冒簽郵信收條之查究]  
法新租界之郵政分局執事昨至法公堂控稱前派郵差遞送信函至白爾路二十六號某洋人家送去時因已遷往呂班路故復由該郵差送往該處交於西崽持入囑其請由洋東簽字後由該西崽將簽字條持出交與郵差帶回局中細察並非該洋人親自所簽故復着郵差前往查明知係西崽冒簽並查得該信内尙有鈔票洋三十八元因此報告捕房將西崽張福水扭案求究訊之張供是日郵差送信來時洋東不在家中民人出外登　祗留初識之朋友子方在家看守此信係由子方代收字條亦由子方冒簽迨至民人回家子方即以辭去次日郵差來問始知其事民人一時疏忽求宥中西官判張罰洋十元充公另再賠償原告洋十元以儆 
[醉漢毆辱越捕續誌]  
前　會議員鄧天一日前飮酒過醉行至法租界八仙橋地方逢人便毆後由一百七十三號安南巡捕上前喝阻鄧又向該越捕行兇並將號帽踏壤旋由附近巡捕聞聲到來帮同拘入捕房解經法公堂押候查明核辦在案昨又提訊捕頭派人禀稱查得鄧實係安分之人請核並由孫諸元張瑞芬上堂禀稱與鄧同居鄧素無爲非情事請察鄧供是日公民因飮酒過多致肇此禍是實中西官判罰洋十元充公並着賠償越捕號帽費三元了事 
[將錯就錯之夫妻]  
揚州人李樹春昨至法公堂控稱髮妻趙氏曾於四年前逃逸無蹝今始在法新租界任介平家尋見報捕將任及趙氏扭案求究並請將妻給予領回詰之趙氏供因丈夫貧苦是以來申帮傭嗣因謀就無着與任姘識生有一孩現已三歲婦人不願回家請求公繼訊之任供爲理髮生意趙氏於四年前至民人處僞稱丈夫巳故家中無人民人故敢與之姘識不料現有本夫來尋實受趙氏之愚求察中西官以趙氏與任姘識已生男孩即使給予原告領回亦無良好結果判任限七天繳洋二百元給予原告另行聘娶 
[毆打車夫之科罰]  
前晚九時半新北門内大街晶明眼鏡店主金明生從英租界四馬路雇孫其林之黃包車回店言定車資銅元七枚下車時金給小洋一角由孫找付四枚旋因孫以該角洋係　僞質當場咬碎向金掉換金不認令閉店門孫遂訴知崗警敲門定欲掉換致兩相爭　繼以毆打金將孫面部抓破該警在旁勸阻不服即將兩造併帶一區二分駐所報告經王警佐察得孫而稍有血痕訊之金供認抓破不諱王警佐以事雖細微惟金不應行兇着罰洋五元了案 
[台州孩子遣回原籍]  
台州孩子張煥郎近隨其戚乘輪來滬謀事前日行經楊樹浦路忽然與其戚失散在途徘徊經巡街捕查見帶入捕房轉送公共公廨經中西官詰悉前情諭着轉送上海縣知事署遣回原籍故昨晨捕房派探持函將張孩送請縣署遣回台州原籍矣 
[監犯病斃]  
地方監獄押犯繆二近因患病發送新普育堂醫治無效延至昨晨斃命堂中以電話報告地方廳由賀檢察官沈檢驗員等蒞堂驗明委係病死並無别故因無屍屬判令由堂棺殮 
[拐案姦案接連被控]  
住居滬寗鐵路北首江北小工丁方卿之九歲男孩順子於陰曆三月二十九日忽然失蹝旋由丁之鄰人池得標得洋願代尋覔未獲丁扭池之姘婦王劉氏至閘北四區警署轉解司法科請究前日丁又將池得標尋獲亦扭送四區警署訴稱池有拐帶伊子嫌疑請爲追究而王劉氏之本夫王揚本亦投警署控池强佔伊妻請求併案究辦段科員諭飭原告退去池得標收押候訊 
[冒探索詐之追究]  
江北人高洪林昨投閘北偵緝隊訴稱有同鄕人繆雲中自稱爲警廳特别偵探並設茶會於新大橋　明月茶樓上民曾被繆藉故詐去洋六元請爲查究當由傳隊員飭派隊士將繆雲中獲解司法科段科員以案關冒充偵探虚實均應澈究着將繆解送淞滬警廳司法科訊辦 
[串拐婦女之推諉]  
住居北河南路三百零四號門牌之石生產控胡開文陳胡氏串拐其妻石陳氏等情由捕將胡與胡氏一併拘解公共公廨訊供分别收押在案昨晨由廨復訊原告投案訴明前情要求飭令被告等將陳氏交案訊之被告男女供詞推諉中西官判胡與陳胡氏仍分别收押候另行訂期研訊 
[控告行兇案和平解决]  
杜應氏杜沛峯在公共公廨呈控杜利康與母杜陳氏將伊等兇毆受傷等情由捕將被告母子拘解公共公廨訊供分别收押在案昨晨由廨復訊據原告代表律師上堂聲稱兩造係屬親戚此事現已勸妥請爲將案註銷中西官以旣據原告律師代爲請求應卽將案註銷判杜陳氏杜利康母子一併開釋 
[准予减輕保銀]  
　九霖控朱雙雲不還借洋三百三十餘元餘曾由公共公廨傳訊判著原告補具禀詞被告交三百五十元人洋並保在案前日午後復訊先由原告郟九霖上堂诉明前情請爲追繳被告則延羅傑律師到堂請求堂上准予被告減輕交保中西官判被告朱雙雲交一百元人洋舖保候再訊核 
[竊賊銷贓之敗露]  
上海兵工廠近被小工人等陸續偷竊銅鐵材料甚夥經謝廠長開單報由水陸警探嚴加偵查在案茲悉前日午後經淞滬警察廳水巡隊探目陳阿華在滬南太平碼頭浦邊見有小船一隻起運鐵條百餘根因押運者形跡可疑詢問來歷語頗支吾當將人贓及小船一併扣留解送水巡隊禀明潘恒言隊長詰訊據供名陳德標此項鐵條係在楊樹浦某船廠中串同小工竊來尙有鐵軌鐵螺絲等則由滬南兵工廠小工竊來一併運至滬南大東門外鴻大舊鐵店圖銷所有鐵螺絲等業已運去該鐵條正在續運被探拘捕云云潘隊長得供後判將該竊陳德標拘留所獲贓物及船隻暫留隊中旋即備文通知上海兵工廠查明核辦一面於昨日飭令探目陳阿華將該竊陳德標帶往鴻大舊鐵行起吊原贓候再核奪 
[莊阿寶不准開釋]  
婦人莊丁氏以伊夫阿寳爲盜案牽涉致被禁押軍署特具禀請求盧護軍使開釋昨經軍署批示云呈悉爾夫莊阿實已據供認先後結夥持槍在白克路及漢口路攔刦行人趙冠卿張澜清等得贓俵分各等情不諱現正押候按律判决來呈何得砌詞妄凟不准並斥此批 
[索詐行兇之扭控]  
停泊閘北又袋角之船戶劉太峯前日扭劉玉予至四區二分所控劉藉央索詐並被毆傷内部請爲究辦錢署員諭解司法科移送地檢廳訊究 
[警員干涉义麻雀]  
滬南萬裕碼頭　街祥順石灰行前日下午有汪步榮葉士與何富泉姚松谷四人敍义麻雀爲戲突來身穿便服之警員楊某帶同不穿制服之巡警四人闖入干涉在汪等四人身畔抄得鈔票二十三元現洋三元小洋四十五角並將門首賣水菒之阿香拖住抄出銅元一百餘枚披頰使去然後將汪等四人帶入一區一分署經張警佐訊判四人各罰洋二元斥釋 
[否認竊取花衣]  
英商茂新洋行西人柯恩指控引翔港鎭某店主楊某在東楊樹浦路楊家碼頭竊得值洋一百七十元之花衣等情昨由捕房將楊拘解公共公廨請究先由原告西人偕證顧阿弟等上堂訴明前情訊之楊延律師到堂代表否認原告所控案由要求准予交保候訊中西官判楊交三百元人洋並保候再訊核 
[攫取婦女金釧]  
匪徒周榮生前晚在山西路攫取桂陳氏金鐲圖逃當經氏之同伴周葉氏鳴捕帮同追獲帶入捕房昨晨押解公共公廨請究卽據原告偕證上堂訴明被攫後立即鳴捕將被告追獲等情訊之周供認不諱中西官以周胆敢在熱閙處所攫物不法已極判押西牢二年期滿逐出租界 
來函 
[吳巧福來函]  
頃閲報載洋人請緝餘贓一則係指碼頭竊賊前夜竊得鐵梗一百十二根雇用駁船裝至滬南銷售於鄙人店内云云閲竟不勝駭異事與鄙人名譽攸關不得不將探悉大概情形約略言之以明是非伏查此種鐵梗原在北叚十六舖起卸與鄙人之店途阻相遠此鐵與該處碼頭咫尺賣買關係亦未可知故起卸時適被查破若謂此鐵售與鄙人何不將原駁裝南起卸反舍近而求遠有斯理乎但鄙人之店設南薛家浜而彼處起卸碼頭兩處地點各殊事實亦未符合諒係訪員未察底藴傳聞之誤素仰大主筆主持公道紀載詳明用將鄙意陳明請登入來函欄内以明實在而釋羣疑吳巧福上言 
雜評二 
[爲希望議員者告（）訥]  
　以新選舉之情勞言之前數日之内務部已以川滇黔桂粤　等省兵事未了請爲延期閣議雖未遽允然已許必要時得　以照行昨王占元又以軍務紛擾取消鄂省選舉苟再有繼　起者卽巳至必要時而新國會難以成立矣此選舉未可恃　之理由一也南北之戰事實已無力再支一量着手謀妥協　則第一事即爲暫停選舉且今之言調和者正恐南北兩國　會成立同時選出兩總統益陷國家於分裂故必於國會未　成前力謀妥協此選舉未可恃之理由二也 
　吾敢以此二理由爲今之輦金以運動議員者告倘有懼虚　擲金錢廢然而返者乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[卜扇] [  張恨水]  
薰風旣至扇子上市怕熱先生游於扇店乃問店主人曰吾聞之扇有出處之不同價有品質之相異吾將購何種之扇爲得乎諸葛綸巾羽扇儒雅風流萬古凌霄一羽毛吾其購雕毛扇乎火車站上舉扇　遮臉之巾吾其購康聖人之蒲扇乎一扇煙銷二扇火滅三扇凉生吾購羅刹公主之芭蕉扇乎翡翠胭脂花葉相間一扇繫半壁江山興亡之史吾其購香扇墜所遺之桃花扇乎或者購寶姐姐之撲蝶扇乎抑購班捷妤秋日同捐之扇乎暑天病多吃藥必夥吾其購老君扇爐之扇自爲煉丹免吃痧藥痧丸乎抑購仁丹清快丸吃之籍得日本人所送之東洋扇乎（東洋 
人於夏天送扇子扇子上書仁丹及清快丸之功用蓋特别廣告法也）用外國貨不如用本國貨吾其購杭州之摺扇乎抑山東之麥桿扇乎抑廣東之草編扇與蘇州之絹扇乎摺扇其購白紙者乎使吾如好好先生也或用黑油紙者乎取其撲實而經久也放之則彌六合卷之則退藏於密抑購兒童所戲之軟紙扇乎更欲一帶兩用購絶大之輪葉扇因之可遮日亦可蔽雨乎寗紅紅綠綠購彩畫扇乎抑輕輕巧巧購最時髦之小七寸乎抑且購最大之摺扇藉以打狗乎而或者購油布扇用之打蒼蠅趕蚊蟲乎其輕羅小扇購以撲流螢乎且翻然反古購圓如滿月之團扇乎或購破如椶葉之扇所謂打野鷄式者乎或購昔人煑烟膏扇炭爐之鴨毛扇乎抑一概不用懸風扇扯之乎且更用電扇不費人力乎茲數扇者何良何賤何舍何從吾不得而知之請店主人有一語我店主人笑曰以子之言時上下乎今古地中外乎華洋小店區區何能有此也先生何不購一　殼草帽戴之有日之時則舉之於頂無日之時則搖之於手不省先生之錢而又事半功倍乎先生曰謹受敎然而主人之指示者乃出乎問題之外矣店主人笑曰先生休矣今日之事何事不出乎問題外耶但圖得利而已先生曰諾於是購一　帽殼戴之六 
家庭常識 
[種西瓜] [  母民]  
人家種西瓜所用之肥料甚多惟不能得極大之西瓜爲恨若以雞屎拌灰作爲肥料則所生之西瓜必大 
[龍胞鳳胎] [  秋夢]  
殺肥大雌雞一只斬之成塊再將猪肚一個用水洗淨置雞於中外加好醬油黃酒及火腿香蔁青筍等物置瓦釜中以文火煑之歷數小時而後取食其味異常鮮美好事者錫以嘉名曰龍胞鳳胎 
[夏布] [  長安客]  
白夏布衣上有汗漬時宜以冬瓜摀汁洗之 
[醋發霉] [  長安客]  
一交黃梅天氣醋必發霉若和以少量之熱鹽即免是患 
[萈羮] [  長安客]  
萈菜須摘嫩尖乾炒加蝦仁或蝦米不可見湯其味絶佳 
[濕氣] [  母民]  
春夏之交足多濕氣其最兇者足指間出水不止難於步行如用草紙或大紅緞子燒成灰後置於足指間每半小時更換一次不數日卽得全　 
詩囊 
[四十初度感賦] [  天虚我生]  
自落形骸已册年年來潦倒尙如前半生事業惟詩卷偌大家私剩硯田筆墨難償今世債文章無復自由櫂能行吾素惟貧賤不受人間造　錢 
往事民量一惘然世年前是小神仙桃花落後春無影芍藥開時玉化烟勝日園林成夢境舊時哀樂悟情禪光陰畢竟同流水不怪宣尼感逝川 
離合悲歡事萬千紛乘最是廿年前慈雲散後諸魔現天女來時衆態妍儘把黃金買煩惱空將水月證團圓誰知夢醒邯鄲後猶欠今生未了緣 
不慣趨炎只自憐十年韜晦讓人先牛衣臥泣悲前度馬恨傳經望後賢有限精神惟好睡無情華髮巳盈顛虚生歲月原如此陰錯陽差兴聽天（予生於陰歷六月四日而同人以陽曆六月四 
日爲壽故云） 
　附白如蒙賜和乞用四尺宣紙開十書之以便裝裱屏幅彙　印成帙 
集益錄 
[第一○二問] [  雲雛]  
余家養鴿已有數十年每於冬夏之季發生一種疫症輒傳染以斃每次病斃者不下數十隻之多惟冬夏病狀稍有異處冬症初起時足如就縳不能稍動繼則顛躍以死夏症則頸部抽搐兩翼狂躍口中發喘有涎死較冬症尤速　曾由友人傳得一方夏症須以鹽治冬症以甘草治屢試亦無效前閲自由談常識欄内載有吳瑤君養鴿須知二則頗爲詳細惟治病法則無尙祈載入集益錄内請求經驗家以良法見示曷勝感禱 
[第一○三問] [  琴庵]  
膠菜即黃芽菜產自膠州色潔白味甘美誠蔬菜中之佳品也但移種他處非變種則不活或土地之不宜歟抑裁培之不善歟願海園藝家有以敎之 
長篇小説 
[冰山奇俠傳] [  常覺小蝶合譯天虛我生潤文]  
（原名HANOEIOELAND）法國囂俄著 
　　第五章再遇（四） 
菲力曰佳乃翁昨已許汝惟汝今日不當背約復進此堡雅谷曰然則汝又何爲先在此間菲力曰我來實傳總督之命許舒墨客得在堡中自由嗟乎微汝言吾竟已忘之矣今已宣示吾亦不復留此當先出朋友汝亦宜從我出也雅谷點首曰汝先行耳我來亦有事須告舒墨客伯爵但非汝所能聞菲力晒曰汝事無預於我我但待汝於戌兵之室可矣雅谷不答目視其去然後轉身以向舒墨客舒墨客乃曰雅谷昨夜所訪事果如何耶頃爲覽子所擾乃使吾人不能爲語雅谷莊容曰伯爵吾已探悉鮑洛隊長之死實被殺也舒墨客慘然曰確巳死歟而殺之者爲誰雅谷曰殺之者非他實爲氷島罕恩此語出舒墨客父女咸爲一驚曰罕恩乎雅谷曰然且聞隊長所携物件亦盡被刦無存舒墨客曰亦聞有鐵盒否曰未也舒墨客顏色慘怚埋首於兩手中默然久之一種頽喪之狀令人心爲惻然雅谷不禁義形於色毅然言曰伯爵毌憂縱有何物吾必竭力追尋誓返其璧不使伯爵有一毫之挫失蓋罕恩近雖在逃然吾實有鄕導之人知其巢穴吾必能擒之也瓊仙聞語雙頰轉白至無血色而舒墨客則現爲感激之容覺世界雖狹尙有一人肯爲其助遂仰面而向天曰可貴之雅谷汝獨厚於老夫吾將何以報德唯願上帝相汝此去必成功而歸也又顧瓊仙曰吾愛願汝爲我重謝雅谷吾老且憊適爲豎子所擾至今頽然欲　當宜返室少憇汝當在此伴雅谷小坐母以我爲念也言次起立重與雅谷握手龍鍾入門而去此時樹陰濃蔭僅留雅谷與瓊仙二人默然相對瓊仙面白如石仰望雅谷欲語乃不能出其口雅谷亟扶之曰瓊仙汝何事不適耶而乃爲此頽喪之狀瓊仙聞語始微歎曰雅谷汝縱不愛我時亦宜稍加憐惜汝乃爲此冒險之事使我震駭極矣雅谷微笑曰吾愛汝謂我不宜往氷島耶然汝誤矣蓋吾力雖不敵罕恩而吾氣則勝彼汝何見而慮我之敗瓊仙曰嗟乎汝獨不知罕恩爲如何人乎彼之兇暴乃如野　豈汝　　一佩刀所能取勝夫汝此行實爲吾父吾非不感然君性命尤較吾身爲尤可貴故吾殊不願君之有此行也（未完） 
 
 

Page 15

 
 
   
 
 

Page 16

 
 
   
 
