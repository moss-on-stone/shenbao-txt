# 1922 - 109 - 4917662

 

Page 1

 
 
   
 
 

Page 2

 
 
   
 
 

Page 3

 
 
時評 
[江浙治安與武裝中立（老圃）]  
　　浙督通電謂維持江浙治安在守超然之態度可謂中肯之論蘇督與洛陽諸人聯名於馬電本可不必特蘇省人民雅不願張勳重擾徐州并不願奉軍南下故對於蘇督尚無非難之意其實蘇督之職責在保衞地方以武裝維持中立設有奉天張勳之兵自津浦而入固當以兵力北禦設有洛陽之兵自隴海而入亦當以兵力西禦是可知超然態度與武裝捍衞固並行不背非一言超然即不可以捍衞一經捍衞即失其超然也揣蘇督之原意或亦不外乎此以蘇省兵力言能抵禦侵犯中立之軍己爲大幸斷無逐鹿中原之餘暇但蘇督不以一省名義通電表明武裝中立之態度在形式上不無可議浙督敬電未始非藥石之言也但浙督旣言浙處偏隅力能保境又言蘇省不靖浙難獨安似出過慮蓋在浙亦當以武裝維持其中立旣認中立爲義務固不隨他人之中立爲轉移亦不隨他人之不中立爲轉移也要之江浙兩省但當各盡其道各求之己即戰禍可免苟人人盡知此義免戰禍者又豈獨江浙耶 
國内專電 
　　北京電今晨（二十六）三點半吳下各軍前進令謂馬廠二十二被佔曲不在我（二十六日下午一鐘） 
　　北京電王士珍昨入府大跳謂雙方表面說互讓骨裏則互進調人不再做只好由他自然相與抱頭大哭（二十六日下午一鐘） 
　　北京電召統一會議令卽下 
　　北京電院通電根據華會友邦待我之厚我不宜菲薄兵額甲於前史譁變時聞此軍政應計劃者債台高築民不聊生此財政應計畫者自治未興庶政凌夷此民政之應計劃者應由各省區軍民長官各就軍財民三項派員一人來京會議（二十六日下午三鐘） 
　　北京電徐擬通電中央練兵所以衞國三使爲中央倚重三使軍隊自由調動人民惶駭應卽各回原防國家大計有何建議請直商中央（二十六日下午三鐘） 
　　北京電徐意奉軍撤出關外所有關内防地由直軍塡防吳所統各軍應卽移回鄂防并勸曹張吳三方對等裁兵又徐意内閣屬王士珍以出力調停者參加閣席首先去張名振上均係徐腹案但須經過許多地節（二十五日下午二鐘） 
　　北京電徐現電雙方極力勸阻如無效下嚴重命令再不能止則辭職（二十五日下午三鐘） 
　　北京電馮玉祥等五人漾電謂此戰係共和與帝制之最後决鬭 
　　北京電馮到洛陽偕吳赴鄭馮留鄭吳卽赴保（二十六日下午一鐘） 
　　北京電梁遣人達徐此次非本心係爲環境所迫如能批准辭職可備呈文蓋預爲疏通地步 
　　北京電張作霖屢電葉赴奉葉不敢往徐昨夕召親信密議贊成召 
 
 

Page 4

 
 
集舊會左右僉謂巳晚 
　　北京電袁乃寛等昨回京周自齊昨夕回和平說已佔上風 
　　北京電孫烈臣主和但某師長某旅長謂軍發在途爲旣定事實不宜輕易撤回奉軍佔馬廠卽該兩部（二十五日下午二鐘） 
　　北京電孫烈臣回奉（二十五日下午九鐘） 
　　北京電張作霖敬電允將入關奉軍一律撤出關外府將電急轉吳吳未覆（二十五日下午二鐘） 
　　北京電洛吳有日（二十五）由洛赴保督師聞宥日（二十六）將下令總攻擊 
　　北京電魯田電探報有日輪未載一客滿載奉軍將至青島登岸請設法制止（二十六日上午十鐘） 
　　北京電昨南苑奉軍第一旅全部開豐台附砲兩營又騎一營開長辛店（二十五日下午二鐘） 
　　北京電法比和三使照會外部隴海線一帶將有軍事行動請注意該路工程人員生命財產如工程營業上有損害保留將來提出賠償之權（二十五日下午二鐘） 
　　北京電今日順天社論大誇奬張之皓電爲較諸始終以私事爲前提之通電迥異認爲贊同彼等平素之主張 
　　北京電孫烈臣電現因軍事紛繁一時不能回吉督署事委吉興代省署事委王樹翰代（二十五日下午三鐘） 
　　北京電汲金純電院請發一百萬爲大軍出發務先撥五六十萬院覆中央并未令貴軍出發餉當由部籌撥（二十五日下午二鐘） 
　　北京電葉恭綽以交長名義電京奉路力籌奉軍運輸種種便利各商貨一律暫行停運先儘奉軍運送兵馬軍需毋稍阻减 
　　北京電馮玉祥電院奉電阻陜軍出關或係交系緩兵作用請查示　　北京電魯田電告敬起宣布戒嚴派施從濱爲戒嚴司令以濟南及津浦膠濟兩路沿線爲警備地域 
　　北京電贛陳電孫文由桂林梧州親率輕兵回粤其前鋒各部隊由連州逕赴韶雄分兵攻贛邊萬分吃緊已飭各軍備戰請飭財部速籌鉅欵（二十五日下午三鐘） 
　　北京電陳光逺漾電陳炯明解職許林兩部亟攻大庾孫文移桂兵攻贛不取湘境改由韶關前進除令樟樹及省城軍隊赴前線增防開令岳兆麟妥爲佈防請中央速籌援應方微（二十五日下午二鐘） 
　　北京電昨午英使調印兵大批到京（二十五日下午二鐘） 
　　北京電何爾德建議在粤漢路未通部分開辦商業航空部令粤漢管理局核復（二十六日下午三鐘） 
　　北京電今日法官赴中央醫院就訊潘復潘裝呼吸不靈無結果 
　　北京電閣議修正法權討論委員會條例十三條可决王正廷給一等大綬章海軍艦餉債劵四百萬元仍先撥鹽餘魏宗蓮爲潼關督周光熊爲宜昌關督又議時局電曹詢吳於奉軍撤退時吳允否回鄂（二十五日下午九鐘） 
　　濟南電今日某國駐濟領事正式書面咨田督據云接到大連領事電報有奉軍二師經南滿路到大連預備乘船到山東云云此項問題違反國際公法破壞魯案大局人心大憤（二十六日上午十鐘） 
　　天津電梗（二十三）日袁乃寛劉恩源由西站專車赴保定鮑貴卿張景惠由東站專車赴落垡梗日晚十二點孫烈臣專車回奉行色至怱 
　　天津電張景惠孫烈臣張作相今晨會於落垡景惠已備戰當西路 
　　天津電孫烈臣在津對人言此行係視察性質各地布置均已妥備但只嚴守并未到最後命令 
　　天津電孫烈臣梗日由前線回津與楊以德略談和平論調旋卽赴奉聞對於戰事有主持和平意 
　　天津電鮑爲徐逼今午又來津 
　　天津電田中玉將通電否認六省聯名之禡電豫趙密派代表謁孫烈臣豫事未容樂觀 
　　天津電自梗日起京漢南行車售票只至長辛店（以上二十五日下午七鐘） 
　　天津電警廳訂寢感兩日率全部警隊巡行全埠地面 
　　天津電鮑貴卿往返京津對時局和平有所活動 
　　天津電熱河汲金純奉軍今日全開通縣加入上路或中路尚未定 
　　天津電津浦路局津韓段工程司轉據馬廠監工楊學亮電稱直軍又將青縣南五十八里處鐵橋拆斷該橋係托式鋼板兩座每座有兩孔每孔長四公尺半 
　　天津電李廷玉赴京晤徐請免曹銳舉嚴修徐允俟曹辭職照准對嚴無表示（以上二十五日下午十一鐘） 
　　天津電奉張復津商會電云漾電敬悉此次奉軍入關其宗旨及詳情業於皓日漾日兩電通告海内諒已接洽對於直隸商民及津門於曹省長棄去之後本使深恐地方或有擾亂迭經電請楊處長加意保護並專電聲明如有假借奉軍名義擾及一草一木者卽就地嚴行法辦平日本使對於直省水旱偏災無不竭力賑濟事實俱在不待贅陳是本使平時對於直省如何共見共聞不虞如曹使之養電强詞奪理以一手掩盡天下人耳目惟暴徒向來不講人道若乘間用其金口决隄之政策施行種種隂謀以自相殘害則非本使所敢知至津埠市場祇要彼方不設法自擾本使絶不越雷池一步並擔任盡力維護特此奉復張作霖敬（二十五日下午八鐘） 
　　天津電續探得津電局報告（一）津浦線自二十二日阻斷後當發給工頭巡修執照按段履勘兹據三段工頭陸續回局報告查至靜海縣界桿線尚無阻斷等語刻復加派工頭二名乘車前往分途查勘設法修復（一）津保線於二十四日阻斷測量情形係屬倒地據保定局電稱該線阻斷係爲雄縣軍隊安設軍用電話所致等語本局派出巡修津保工頭回局聲稱巡至距線河子二十里地方被奉軍馬隊盤詰不能前進所持執照亦無効力以故折回（二十五日下午八鐘） 
　　漢口電吳徑日由鄭赴保與曹晤商後卽赴前敵定寢（二十六）日由琉璃河固安永清三路同時進攻限一星期攻到天津馮玉祥暫駐鄭州負後方責任若皖魯有警卽移駐徐州其第一二四各混旅均赴永定可作戰十一師與暫編一師則在鄭州 
　　漢口電傳固安琉璃河徑（二十五）日均有戰事 
　　漢口電孫傳芳電請率隊北上吳以鄂西重要電令緩拔孫派參謀長陳詠屏赴洛謁吳商承一切 
　　漢口電鄂軍第二混旅長寇英傑電武長路局索車兩列 
　　漢口電蕭派副官駐鄭招待鄂省北上後備軍又派副官李佐臣赴黄皮孝感招募輸送隊五百名 
　　漢口電奉前派連長王金虎率模範連兵士二十餘人來漢陽兵工廠學習吳敬來電令蕭遣送出省 
　　漢口電印刷業全體宥（二十六）會議勞工記念日决停工一天各報休刊（以上二十六日下午七鐘） 
　　漢口電熊祥生辭職吳來電安慰並囑趕籌軍餉吳派顧間沈子良隨辦營務張樹勳徑日到鄂與蕭商辦軍需 
　　漢口電蘇齊派張文蔭徑日到鄂與蕭商長江聯防 
　　漢口電鄭焯定感到烟酒局長任黄永熙俟交卸後卽就實業廳長 
　　漢口電造幣廠徑日解銅元二十萬赴洛（以上二十六日下午七鐘） 
　　蘭州電省中各團體聯絡一氣要求潘省長將自治籌備處改委本省人辦理以符名實（二十五日上午二鐘） 
　　成都電此間人心已定昨米價巳平銀價亦低落劉成勳又禁燬制錢并主張停鑄當百大銅幣 
　　成都電議會咨省署請復省工會 
　　成都電陳樹藩巳由綏定返萬源聞各方要人多主融和内部迅速出兵議憲調和尚未就緒聞郭代表近巳暫持冷靜 
　　成都電劉湘現又擬出兵電商各將領多覆電贊成（以上二十三日下午十鐘） 
　　香港電有取銷民選縣長說 
　　香港電徑（二十五）晚德宣街司後街一帶有槍聲數百響商店紛紛閉門聞係因軍人爭餉斃排長二人傷兵士數人 
　　香港電伍廷芳派陸敬科赴港辦公務（以上二十六日下午九鐘） 
　　香港電近日東江一帶遍佈軍隊守衛極嚴 
　　香港電聞孫在粤秀樓密議派員赴惠與陳商任陳某項軍職撥出熊略鍾景棠陳炯光黄强鄧本殷各部歸其改編以三十營爲限并有附帶條件 
　　香港電省行幣現漲至九成 
　　香港電孫擬任李福林爲韶州衛戍司令 
　　香港電昨國務會議伍聲明解除代總統職務並將印交回胡文官 
　　香港電廣州發現一種揭帖述陳治粤好處且謂紙弊將來禍粤甚大故陳離粤實不忍見商民之慘苦（以上二十六日下午六鐘） 
 
 

Page 5

 
 
   
 
 

Page 6

 
 
特約路透電 
[日諾瓦會議中之法俄]  
　　二十五日日諾瓦電俄代表齊吉林昨在專家會議席發表一文言及俄國之困難内稱產業問題一經提議時此事之討論俄人視爲極關重要蓋俄人認私產爲不正當事等於中古封建制或采邑權應予廢除也俄國對於此層萬難退讓但爲調解目前困難起見俄國擬准舊主人長期租借或參加混合公司再俄人應有决定何者爲正當要求之權齊吉林賅括全部困難指爲兩種相反的法律觀念之差異齊吉林又稱對俄政府之法律上承認乃商業問題苟無法律權力則商業爲不可能 
　　二十五日日諾瓦電英官塲意見視法總理普恩賚在巴勒竇之演詞甚爲嚴重因普恩賚並不商諸協約國而發此言也倫敦右識者視法總理之言含有將對德國施　單獨舉動之恫嚇意故須視爲甚有關係之警告 
　　二十五日日諾瓦電日諾瓦現推料俄國將破壞大會而倫敦則以爲法國或將退出大會衆意如法國果有此舉則法國適自處於孤立地位蓋日諾瓦未必因法國之退會而遂不繼續開議也法國如竟退出英相喬治度將返英請國會再投信任票法總理普恩賚在巴勒竇以末斯河總議會會長之資格發言（按此會爲法國州議會之一其會員中包括國會議員四百七十人）評論外交各會員一致通過信任普恩賚之議案要求認眞履行凡爾塞和約法國報紙亦贊助普恩賚稱普氏之言可代表全國輿論 
　　二十五日日諾瓦電俄代表在專家股員會之態度衆頗重視之如俄代表堅不承認舊債務或私產權則大會之全部根據將被破壞也英代表團今日將集議因俄國態度而發生之新局面衆意所謂討價還價之時代必不可拖延過久察目前氣象各國漸有疲於討論俄事之狀俄事現最爲人注意據英人言論各國不欲久曠時日延長辯論故俄代表討價還價之麻煩手段必須速止又據巴黎消息協約國專家爲廓清俄事計已草擬條問請俄國逐條切實答覆所問各條皆關係戰前政府債務戰債外人損失及發還充公產業等事 
　　二十五日日諾瓦電今晨英代表喬治以各不侵略之約稿交與法代表巴爾都後英法法律專家遂終日研究此稿詳情尚未外傳惟困難似不能免因牽涉邊界問題也 
　　二十六日巴黎電法國將佔領德國魯爾流域之動機已於半官文中見之此文論及德國不履行其義務時法國所當採取單獨行動之計畫並謂協約國關於此事之同意雖爲法政府所願有然若賠償委員會旣巳佈告德國之失信並聲明行動之時機已至則此同意亦屬必不可少又謂德國限期五月三十一日届滿此後如賠償委員會不能滿意則可向法政府建議應合時局之辦法云 
　　二十六日日諾瓦電英人葛利格爵士代表喬治發表一文衆視此爲答法總理在巴勒竇之演詞而發略謂如不與俄媾和或仍進行將俄德兩國置諸不理之政策則將來必有俄德勾結共抗西歐之結果英國不欲與聞此政策亦不慮俄德危害但决計儘力維持歐洲免再遭刧耳俄人現雖使時局難以解决但繼續談判終可有效云 
[愛爾蘭之内訌]  
　　二十五日倫敦電愛爾蘭共和軍贊成和約之阿士隆旅旅長亞達姆森氏昨夜在阿士隆爲共和軍中人槍擊殞命共和軍軍官數員已被拘押至共和軍贊成和約部分之司令部 
[美國陸軍談]  
　　二十五日華盛頓電裴興將軍向參議院陸軍委員會演說贊助陸軍部要求多置陸軍之主張將軍謂美國如早有凖備則此次歐戰不致發生按陸軍總長請備十五萬人之經費衆院僅許十一萬五千人 
[第三勞工大會]  
　　二十五日巴黎電第三勞工大會之幹事會己投票撥欵二十五萬金羅卜以接濟法英意共產黨俄政府准發行面值五千與一萬羅卜之鈔票每一新發行之羅卜值舊發行之羅卜六百枚報紙載稱俄政府巳與阿憲汗政府立約設一學校以養成將來在印度與逺東宣傳勞農主義之人 
[美輪南美之减價]  
　　二十五日華盛頓電蘭波賀特輪船公司Ｌampot４ＨoltＬine輕赴南美口岸之船價美國航務部遂宣布孟森輪船公司ＭunsonＬine之船價將减收如下巴西京城二百九十五元烏拉圭京城三百四十五元阿眞廷京城三百六十元查蘭波賀特公司所减之價格則爲巴西京城三百十五元烏拉圭京城三百六十元阿眞廷京城三百七十元 
　　二十六日紐約電蘭波賀特公司電告航務部否認在南美航業上對於航務部船隻施行减價競爭之意並解釋减收容價之故謂該公司現用慢船載客其速度逺不及航務部船隻 
[雅片委員會之主張]  
　　　二十五日日内瓦電鴉片委員會現調查全法用之生鴉片用途已通過决議案請各國以每年應需之數通告國際聯盟秘書處法代表建議委員會之調查應推及其他危險藥品故委員會决議以危險藥品表致各國政府徵求此項藥品是否與鴉片有同一害處之意見 
[英國造船業之談判]  
　　二十五日倫敦電造船業之談判已由雙方提出建議内容尚未發表惟情勢已較有望四十七職工協會現商諸雜項機工協會以期重行一致行動 
　　二十四日倫敦電造船業爭端談判人所提出之解决基礎爲每星期卽减十先令六便士餘六先令應於五月間及六月初各減三先令聞雙方均主張接受 
[英國棉業問題解决]  
　　二十五日倫敦電棉業工資爭端已由雇主及工人代表在孟郤斯德開會解决紡織工已接受梳棉工承認之條件卽工資每鎊立減三先令十便士六個月後再減十便士 
[美政府研究鑛業問題]  
　　二十五日華盛頓電政府現正研究一種計畫志在永逺解决鑛業根本問題俾可終止煤礦罷工此項計畫不日將由哈定總統提出 
[各國近事記]  
　　二十四日開羅電埃及政府已干預棉市以阻棉價續落 
　　二十五日南錫電暹邏太子在此受軍事教育已滿六月日者設宴告别文武當道及當地名人太子以法語演說表示受官民優遇之感忱 
　　二十五日華盛頓電倫敦專家委員會建議組織銀行公會以便早日返至金本位哈定總統現聲明願合衆儲備銀行行長加入該會 
　　二十五日倫敦電馬尼刺消息現除巡洋艦赫朗號開往秦皇島尚有二巡艦載兵凖備由菲列濱開往中國 
　　二十五日喀爾喀特電一九二一至一九二二年印度出口貿易共二二九九五○○○○○盧比一九二○至二一年爲二三八三○○○○○盧比入口貿易共二六六四三○○○○盧比上一年爲三三五六○○○○○○盧比轉運出口者共一四○六○○○○○盧比 
　　二十六日東京電今晨十時十七分此間地震其劇烈爲數年來所未有損失甚巨 
　　二十六日東京電今日午後天氣晴郎英太子乘汽車至長尾隘瞭望五十哩外之富士山 
[北方時局記]  
　　二十六日北京電今日午後徐總統命令略謂陸軍以維持秩序爲天職張作霖曹錕吳佩孚素來矢忠政府勳勞卓著乃直奉兩派今有衝突之勢此種舉動將牽涉外交問題及使内國爲之騷亂故中央政府不得不出而干涉雙方今宜儘速撤退軍隊至原駐之地俾和衷討論商定辦法命令中且引述調人之意見諸調人昨晉謁總統促請發此命令據非正式確實消息諸調人且建議令吳佩孚放棄直豫魯三省副巡閱使之職專任兩湖巡閱使駐於揚子江各省以趙倜爲直豫魯三省副巡閱使此不啻使張作霖絶對控制揚子以北之各省想曹錕吳佩孚未必贊成如果提出則將使目下之沉寂突然停止奉直軍刻在長辛店與房山仍相距數里各方面側翼運動進行如故隨時有開火大戰之虞連日雖屢接戰事消息但北京附近迄今尚無戰事 
公電 
　　海軍總司令蔣拯通電北京大總統國務總理海軍部長鈞鑒各部總長各衙門各巡閱使各省督軍省長總司令各都統護軍使各師旅長各省議會農教商工各會各報館公鑒奉軍入關號曰以武力爲統一後盾效果如何姑且勿論惟太會力爭而得之撤兵條約因之中止爲可憾况轉輸軍隊旣礙商務且亂人心國計民生實受影響現蒙古且未收回應由張使先籌統一滿蒙然後由國中碩德名流公同討論全國統一悉泯糾紛同歸於好否則非拯之愚所能解也謹布區區伏唯垂察蔣拯有印 
　　南京報界聯合會代電各省督軍省長省議會各團體各報館均鑒敬日敝會致奉天張巡閱使保定曹巡閱使洛陽吳巡閱使一電其文曰奉天張巡閱使保定曹巡閱使洛陽吳巡閱使鈞鑒慨自奉直搆兵危及全局嗟我人民莫不以大難將至相顧色變各省團體雖先後一再陳請間有答復是否言行相符即揣其用心果有絲毫念及人民之痛苦乎嗚呼人民何辜疊遭慘刼際此南北紛爭外交緊迫連年水旱餓殍塞途舉國鋒烟盜賊滿地方息養之不暇反黷武而逞兵試問誰淪華土誰愛同胞誰喪心肝誰爲戎首雙方之曲直兹姑置不論而吸人民之膏血以國家作阪注苟有一不喪心病狂者胡忍出此須知人民爲國家之元素官吏乃人民之公僕國之養兵所以衛民民之從軍結合禦外非欲袞袞諸公擁重兵爭權利尚意氣逞私鬭戕人民亡國家也復思民國十有一年無歳不征標其題曰帝制問題曰南北問題曰直皖問題至今日則南攻南北攻北逞一己之私爲衆矢之敵愈趨愈下愈演愈烈即問題亦不成問題矣一言以蔽之曰保民云者殃民而已愛國云者亡國而已諸公當代明哲清夜捫心其亦稍有悔悟乎果長此而不悟恐演至舉世滔滔人民自决之一時斯時欲用武而無矣欲歛財而無稅時日曷喪予與汝偕亡矣倘能俯納芻蕘急早猛省息兵衛國各守原防莽莽神洲尚冀生機之一線時危事亟迫切陳詞冒犯威顏罪該萬死南京報界聯合會王潤身王春生王家福于緯文方灝陳虹煃達劍峯吳新民莊玉書叩敬 
國外要聞 
[太平洋海上商務公司之内幕]  
　　字林報二十五日倫敦電云巴黎電稱據澈查太平洋海上商務公司之科爾特氏報告該公司實係中法實業銀行一秘密支行查加魯塞氏與貝爾諾特氏在天津相識貝氏曾貸伊欵項至一九一八年七月助伊創設太平洋公司公司資本爲一百五十萬佛郎續增至二百五十萬佛郎貝加兩氏被控曾私組團體將該公司股票初售每股二百佛郎者提至四百佛郎而吞没其溢出之額該公司股票在巴黎證劵文交易所之價格曾升至四百五十至五百佛郎之間復跌至二十法佛當太平洋海上商務公司决定改組爲太平洋公司之時曾添入新資乃造　賬將董事會朦過加氏聲稱渠交卸管理權時太平洋公司欠中法實業銀行九千三百萬佛郎伹因提高股票值四千萬法郎故此項負債至少可减輕一半又稱渠與貝氏等所組之團體曾售出二萬四千股每股獲利二百佛郎但此項盈利即耗於以六百及七百佛郎之價收買股票以期外間認購新股云 
[蘇俄之新教育制]  
　　華俄通訊社云據俄國駐英商業代表團公布部最近所發表關於俄國教育事業一文略云俄國當大革命以前其教育人民之事向係由政府·教會市政局等分别擔任辦理附屬政府之大學及高初兩等小學皆受教育部直轄至技術學校及軍事學校則由各該專門部管理自經大革命後此項繁複之管學制已被掃滅代以一教育委員會爲之統轄全國學制其教育事業之範圍亦已大爲推擴該委員會舉辦之職務共分三部（一）教授部凡普通高初兩級小學·勞工學校·各項專門技術學校·及學校改良教員養成幼稚教育等任務皆屬之（二）科學部凡各項科學會·高等學校·藏書樓等皆屬之（三）美術部凡各項美術·音樂·戲園·活動影戲·及古蹟保存等皆屬之又成年人教育事宜原亦屬諸該委員會近已另設一獨立機關掌理之定名爲主要政治教育部顧名思義該部職務蓋在掌管一種特殊之教育事業其宗旨在將共產主義灌輸於民庶以符共產制立國之精神兹將近年蘇俄學校及學生增進之數額列一比較表如左 
　　高初兩級小學學生數 
　　一九一一年　　　　　　四七·八五五　三·○六○·四○○ 
　　一九一九年　　　　　　六三·三一七　四·七九六·二八四 
　　一九二一年（一月一日）九一·五○○　七·二○○·○○○ 
　　觀上表可見蘇俄自經大革命以還其國内學校及學生之數巳幾增倍惟有兩事須述明者上表所列七·二○○○○○之學生數祇當全國年届學齡兒童總額之半數再則各學校成績未有一定之標凖現時鄉村學校中教科書本及文房等具亦幾未有設備其簡陋情形盡人皆知而各校師資缺乏亦逺不如大戰以前 
　　但教育委員會則對之排除萬難銳意進行植立一完全新教育制之基礎其革新計劃之主要者尤在創設勞工學校一端低級學校如鄉村小學·教會小學·商業學校等匪特爲升入高級學校之階梯抑亦爲中等以下人民普及教育之良好塗徑斷不可少至如中學已屬備小康之家子弟入學而設至於高等學校大學校專爲畢業中學者而設更無論矣其完全不能普及一般人民尤不待言但自經大革命後已將此種社會階級剷除凈盡其新創之勞工學校卽代其他一切高初兩級小學以簡單學程教育一般學童無分社會階級蓋實含有平民教育之精神者也惟按年齡計分爲兩學級即初級學齡自八歳至十二歳高級學齡自十二歳至十七歳又現時蘇俄新教育制度注重實用主義務使一般學童學成各有實用不尚虚文俾足以謀生自立蓋欲養成一般實用人材使在國中皆爲生利分子故首授以農工商及各項專門技術科學智識又各工廠僱用之兒童旣有勞工學校施以補助教育教育委員會於此乃遇一難題按照蘇維埃勞工律禁止僱用年在十四歳以下之兒童但以受經濟壓迫及自立生活之誘導此律直等具文卒乃改定其年齡制限爲十二歳俄國採行强迫教育制凡在工廠作工之兒童每日皆須就學四小時因爲便利此項工童起見特設有高級夜學授以補助教育彼得格勒城内此項學校現共有四十六所學生約一萬人國内要聞 
[北京通信（春濤）]  
　　奉直軍備戰間之調人態度 
奉直兩軍勿論如何終必出於一戰特最終之勝負目前尚不能預測耳據現在形勢以觀兩方面軍事行動均集中於京漢線之北段長辛店琉璃河一帶彼此挖戰壕放步哨運糧秣實施種種防禦工程大有箭搭弓弦一觸卽發之勢所可異者和平解决之說突於昨今兩日如春雲之驟起記者從各方面調查始知和平云云皆含有一種作用非眞瀋洛雙方能澈底覺悟掏出天良願乘天心悔禍人心厭亂之際使滔天户浸頓歸浪靜波平也國人須知直方現旣絶無退讓之表示而其間謀和之徒純爲親近奉系人物公府方面又不求根本解决第以維持和平之空論向雙方乞憐哀訴寗有濟乎 
　　就昨日（二十）北京方面之和平運動言之則袁乃寛已偕王士珍抵京張景惠亦主張調解天津方面鮑貴卿邀張錫鑾張紹曾讌飲勸靳雲鵬出任調人奉天方面和平使者趙爾巽亦有電抵京謂張作霖並非極端主戰絶對不可通融惟須以吳佩孚退回湖北張勳巡閱蘇皖贛召集舊國會爲必要之條件云云說者謂第一項恐難望洛陽方面之容納第二項尤易激起長江方面之反對也王士珍到京以後對人言「曹張以姻婭而兼兄弟尚可商量張吳意見不同殊難疏解如果我力所能爲在家卽可以數函了之不必總統來請我昔年李秀山與某督有意見我甫發數信武裝立化爲和平這回似乎决非口舌楮墨所能奏效曹張在東三省皆受總統知遇甚深今日以元首資格發言尚絲毫不生效力我何人斯而能辦此到京一行亦不過我盡我心而己」自王氏此言觀之可謂毫無把握前昨兩日一般退閒大老如張錫鑾等提議謀和主張邀曹張吳三使在天津會議解决根本上之紛糾通電發出曹張贊同吳佩孚並不反對但覆張紹曾有曰『辦法固平正通達但不知能否實行耳是洛吳對調停辦法先自懷疑可見今日京漢津浦京奉隴海四線上槍劍林立棚幕相望决非三寸舌一通電所能化武裝爲和平然而奉保洛三方面則函電交馳都說願尊重和平其將誰欺歟北方人民之不願有戰事發生固矣和平解决亦並非絶對無望第謀和要必先有謀和之塗徑塗徑旣覓定當用何種方法使各方面疋循此軌道進行然後始有和平實現之希望今雙方之軍隊節節進逼雙方之意志處處乖違更安從而得息事寗人之機會觀於皓日張作霖所發之通電咄咄逼人吳佩孚讀之而能心平氣和謂不决裂其誰能信當時所恃曹氏昆仲爲緩衝者今巳成爲泡幻矣張作霖昨致天津警務處長楊以德一電大意謂聞省公署及曹家花園有人侵佔如果有人傷及曹家一草一木者嚴重法辦一面並請曹鍈回駐馬廠其用意簡言之卽單獨對吳佩孚發難曹氏昆仲除外其實吳佩孚失敗曹錕兄弟必站不住故直系軍官皆不受其愚十七日保定開軍事會議曹錕卽席宣布令本系軍隊一律服從吳使指揮至於餉糈願全力擔任更徵之遵守靖在武昌對蕭督談話亦云曹使一切均委吳使便宜行事可見曹吳已歸一致聞吳佩孚近致中央一電嚴詰奉軍入關侵佔直軍防地究竟持何種理由若立卽全數撤退出關佩孚卽無話說奉軍現在入關者已六七萬人豈能無故退去吳佩孚已有奉軍卽不來尋我我也要找他比比武的意思由此以觀戰禍已迫在眉睫矣 
　　調人方面趙爾巽王士珍張錫鑾等因徐世昌邀請出而調停純由被動直軍方面之王承斌本亦熱心和議之一人一自吳到保定後態度爲之一變彼雖係奉天人因受吳氏拔擢各爲其主絶不肯持首鼠兩端之意志曹錕吳佩孚及各軍官家眷均遷往湖北馮玉祥抛棄陜西曹錕不回天津皆直軍對奉系决一雌雄之表示猶億去年春記者晤吳佩孚參謀某君慨然曰「吾副使數年來所懸爲理想中之敵者卽張作霖三字不出明年六月必以兵戎相見」今將不幸而騐矣奉軍方面之張景惠鮑貴卿固亦熱烈研走願言謀和惟直方似不甚信任直系某要人言曰「張景惠等勸和主張非不娓娓動聽彼輩胥奉系重要軍官與其徒一味叫他人犧牲弗如阻奉軍之停止進關長辛店馬廠諸處本直軍防地彼如决計避免衝突正不妨將所部關駐軍糧城不許雙方通過以免接觸今乃陽表善意藉口侵防人孰能信譬如甲乙二人相爭互毆丙出而調解隂實袒乙舉甲手足而拘摯之以便乙之所爲而尚囂囂然楊言於衆曰吾爲息爭起見而出此其將誰欺」故以各方面情勢證之和平决已絶望今日消息固安縣地方前哨業起小接觸津浦路北段已挖毁數處靜海亦有關火說雖尚未證實然此函到達滬濱之日或卽兩軍大戰開始之時矣（四月二十二日） 
[奉直戰事之外論]  
　　奉張與日人結合 
　　星報二十六日北京電云昨日外交團在荷使館會議討論華商請求使團阻止吳張軍隊開入北京事聞各使曾討論保護外僑方法决定倘外人財產生命受有危害時卽分撥外兵及兵艦保護同日天津電云津浦路馬廠靜海間電報不通電線爲直兵割斷並毁鐵路木橋兩座同日保定電云曹錕已命直省各縣認籌戰費據華字報謂今已籌得一百萬元同日漢口電云聞陜督馮玉祥業已統率三萬五千人抵洛沿途苛徵供應以期軍行便利據報馮氏於上星期五離潼關經由觀音堂靈寳新安等處每縣須供給車一千輛白麫五萬斤而新安及陜州並供給草料地方紳士對於此種徵發不甚反對因皆信吳佩孚前往攻討張作霖使其不能攬權北京而造成在日本勢力下之政府故也 
　　大陸報二十五日洛陽電云陜督馮玉祥已率三萬五千人抵此馮軍因須經過狹隘之山道多處故至今始到吳氏及未開拔之第三師所餘半師將於今夜出發赴保聞奉軍巳進至天津與京漢路中間之楊村吳氏計劃或將自滄州同時攻擊前進之奉軍及其天津根據地吳謂張氏之「國民大會」不若稱爲「出賣國民之大會」較爲確切張氏已與日本暗締不贖膠路之密約吳氏並接有南方政府分崩之消息　 
　　大陸報二十五日保定電云記者晤直系將領渠輩以爲目下調停巳無效吳氏已停止京漢路北京保定間之交通預備在山東境内作戰此將爲第一野戰運動京漢沿線僅分佈小隊駐紥至吳之大隊則由隴海路載運復陸行經紅十字會新築之路向山東進發現料吳氏計劃將突攻天津遮斷奉軍之交通曹氏參謀長熊某與記者云直系以爲孫直奉三派可爲中國具急進保守及頑固三種思想軍人之代表若非將頑固派剷除則前兩派不能聯合記者訽以目下不和不戰之局面當相持至何時熊氏答稱不日即可解决且可保證征討頑固派之戰事一月之内卽可收束惟善後事宜尚須一年始能告竣厥後將召集今日各省領袖以謀組織國會辦法規定教育制計劃裁軍利用外資厲行實業改革及供給商務上應需之保護而今日撲滅安福餘黨却退奉兵即此大計劃之第一步此項計劃乃吳曹部下將士所企圖渠輩皆進步人物也老巡閱使傾心贊成聽令諸青年將士措施一切自處閑散共諸弟雖失軍中信仰而老將軍之威望固完全無損至於此次戰釁實因奉張謀攘山東釀成奉張之所以欲攘山東因圖與日人共同開發故此卽奉軍大舉入關之所由主動也 
[再紀直人請撤懲曹銳]  
　　京師順直同鄉會前日（二十）在西珠市口假天津會館開全體職員會議對於直省長曹銳棄職一事有所討論結果由會中推舉代表李廷玉·李飛鵬·吳鼎昌·等謁見東海請罷免曹銳任命嚴修爲直隸省長一方面再派員赴津勸駕請嚴氏出而擔任兹錄該會文電如下（一）呈總統府文呈爲直隸省長託病棄職請予罷黜另選賢能以維地方而慰民望事竊直隸省長曹銳自民國六年夤緣時會竊據今職以軍閥爲護符以議會爲芻狗舉所措施罔非厲民肥己事實具在無待贅陳羣衆怵於積威然已銜之刺骨旬餘以來大兵雲集直 
 
 

Page 7

 
 
該省長不思妥爲安戢鎭定民心乃竟棄職遁逃置全省人民於不顧若不立予罷斥何以服民意而警官邪且該省長任職數年罔利營私招權納賄揆其情節靡不觸犯刑章爲此公請鈞座迅將該省長明令褫職另選賢能以重職守而維現狀不勝屏營待命之至 
　　（二）致錕吳佩孚函仲珊子玉巡閱使麾下直隸省長棄職業經本會呈請大總統迅予罷免另選賢能以靖地方兹聞該省長逗留保定巳有多日查其任職數年種種措施罔不荒謬議員由其指派差缺任人賄買省有公產大半括入私囊非法稅捐設立遍於四境民不聊生黠者流爲盜匪弱者轉於溝壑該省長自知獲罪桑梓人人欲得而甘心近以客軍入境之際不思安戢地方乃竟擅離職守儼若置身事外紀綱何在責任何存應請節帥將該省長嚴行看管令候明白交代勿任逺颺羣情迫切急不擇言順頌勛安不次 
[内法兩部之罷工潮]  
　　内務部全體部員因索薪問題發生風潮該部何次長除於十八日發放半個月薪金外復於十九日補足全體部員一個月薪金之九成半但部員方面集議僉以此次何次長對於同人之索欠始云有欵繼云無欵及至同人將取罷工之手段又復有欵在同人全體初意深知政費支絀本祗冀獲得一個月之欠薪藉以勉維生活之現狀亦卽不事多求至其餘欠薪未始不可聽任長官從容設法補放乃何次長衊棄信用不顧公意一味取巧前昨兩日旣可臨時變無欵而有欵其部中必有現金存儲可無疑義本部旣有存欵則同人等之積欠當然仍應向現在部中負責之長官何次長索取爲正當辦法又本部會計課歷年積弊不堪枚舉平日部員向之挪借欠薪專視其人有勢力及感情與否爲允許拒絶之標凖公欵也而爲私人之應酬品其偏頗不平之處令人髮指於是一致議决由即日（十九日）起全體一律實行大罷工當時除各司長及參事等未加入外其餘全體部員一律簽名蓋章表示同意并推舉代表數人以全體人員職務之去留以爲各代表忠於所事之保障同時并議决罷工索薪之辦法數條（一）由各代表向何次長索取三個月之欠薪一日不達目的一日不取消大罷工（二）全體部員雖屬停止在部辦公但每日各員仍應到部協助各代表索取欠薪（三）要求會計課此後財政公開并對於全體人員平等待遇此十九日情形也昨日（二十一）該部索薪代表委員會又在部中後堂開會由鄭毅權主席當將宣言書及簡章宣付大會通過畢旋有顧秘書儀曾到會報告謂高總長自天津寄來辭職呈文一件因值罷工時間部印被索薪會封鎖未能發出應如何辦理請衆决定會員僉謂總長辭職究係何種用意如果出於善意如陸軍司法教育部長官以辭職爲向財部索欵之手段帮部員說話同人等當然贊成且願爲總長後盾否則當此罷工時期不能因總長個人問題而輕啓印信復由顧秘書將高總長辭職呈文持往會中宣布其内容略謂部員索薪迭經苦口勸慰舌敝唇焦依然無效因而觸發舊疾懇請開去内務總長本職以免貽誤要公等語部衆僉謂總長辭職呈文并未帮部員說話反說因部員索薪觸發舊疾遂以辭職是同人等有逼走長官之嫌疑殊非同人此次罷工之本意應請總長將呈文修改稍爲部衆顧全一二始能蓋印發出遂將呈文退還顧秘書囑其轉送天津呈高總長核奪遂宣告散會兹錄該部索薪代表會宣言書如下今日本部不幸竟出於停止辦公之一途蓋非同人所願實不得已也溯自上年七月以至於今爲時不過十閱月而積欠俸薪幾至半年之久同人等始則多方借貸以維生計繼則典質衣物暫顧目前初不願輕言停止辦公使一切部務因以停滯也不料時局杌隉險象環生薪桂米珠價增無已同人等值此典質俱窮生機垂盡之際乃當事者對於欠薪一節仍復不關心迭經懇求未得圓滿結果迫而出此寗所甘心但本部長官倘能鑒此苦衷於無可投法之中再籌的欵平均發給使同人得以維持暫時生活卽當回復原狀否則衣食不贍斷難枵腹從公卽或部務廢弛同人等亦不任各也謹此宣言伏維公鑒 
　　司法部罷工風潮近日愈行劇烈推原其始實有暗中挑撥者緣部員欠薪已屢次要求均未得有效果故有十八日罷工之預定乃不意次長羅文幹竟定於是日到任部員當以不得不顧全羅氏面子故十八日照常服務並看新次有何主見而羅氏到任後對衆宣言祇有暫且忍受之說而於欠薪辦法毫無具體表示部員睹此以旣無辦法卽定於十九日一律停止辦公乃於此風潮將起之時羅氏忽有諭令各部員均須按照法定時間到署並令在二門前畫到畫散部員聞之大譁以該次長實有與部員挑戰之心卽於下午在閱報室開會提出要求發放三個月薪俸之條件並請參事司長轉向羅氏陳說迨參事司長等婉轉調處羅氏迄無允准辦法並言畫到一節我行我法如部員違抗長官命令我自有辦法參事司長見無結果遂相率散署二十日羅氏卽往見周自齊請求除參事司長外部員一律免職以爲不遵命令者戒周不以爲然羅氏到署復往償債委員會往見輩綬金其主張仍欲將部員一律免職嗣被部員所知羣以羅氏到任甫經一日卽欲罷免全體職員斯眞奇事當即詳細探詢始知勒令畫到罷免部員二事均係總一科科長某氏在羅前進策（羅到任日卽派某兼秘書）於是羣情憤極全體研究對待方法時某方持稿件往委員會去見董氏忽聞索薪開會遂卽逃去現聞部員方面巳决定自今日（二十二）起將收發室鎖閉一切收發文件完全停止以表態度之堅决並舉定代表數人往見董氏說明部員態度以免爲次長朦蔽 
[舊議員恢復國會之運動]  
　　閣潮問題變爲奉直决鬭問題奉方假統一爲號召而舊國會復活之說遂宣傳於有力者之口因是一般議員新者舊者均大肆活動新新國會議員有召集非常會議之說而舊議員亦急起羣趨而直追以圖復活聞留京之舊議員（經濟調查局會員）自萬牲園集會討論進行後連日又在東城中原公司約集各員大開會議討論結果仍主張依照約法繼續行使職權將該會恢復開會其進行之辦法業經議定數項一派舉代表趕至上海舊國會議員通訊處接洽一切并邀留粤之一部分議員迅速來京以便開會二以浙江提倡制憲甚力分派代表赴閩浙等省請各督予以充分之援助俾早集會而利於制憲之進行至在京各方面之接洽則推王家襄等五人與各方作切實之磋商及研究恢復之手續至時局之糾紛則統於正式國會召集後依法律解决刻下該議員已分途進行頗形積極惟現在奉直戰雲日急政府與各方雖有恢復舊國會之議然恐非俟時局解决後無暇及此也 
[京法官詰問永大案件]  
　　代理司法總長董康囑高等廳發還永大銀行帳簿一事京中各級法官大爲憤慨昨又致書董氏詰詢一切並請設法挽救以保司法令名其原函如下總長鈞鑒今爲永大銀行賬簿事欲有所獻替於我總長敬舉一前事爲例乞先恕其干冒當有清季世各省獄訟腐敗黑暗達於極點而刑部辦案員司尚能保持獨立之精神潘文勤長部時嘗於判稿欲有增損主稿某司官執不可至以案卷擲之地且謂檢之者爲混帳亡八蛋文勤即俯首檢之笑曰我就是亡八蛋卒以某司官之稿定讞不復易一字以名滿天下悖才倣物之潘文勤乃屈於某司官之直節都下博誦以爲美談此後歷任長官雖不能盡如潘文勤主稿人員亦不皆爲某司官然京師數吏材論風節必首刑部我公昔年亦嘗躬逢其盛此雖千百年來國家培植之所留貽先輩清風勁節之所提倡有以致之亦以首都觀瞻所繫司法官吏若復闒茸則國家立將不國也乃者我國正在昌言規復法權懲治官邪之際忽有北京銀行公會爲檢察官扣押永大銀行賬簿以罷市要挾函由京師警察廳限時勒索之舉（見附件一）夫永大銀行據主任是案之張楊兩檢察官報告該行在潘復任内確有密切關係檢察官親往該行查閱賬簿見各賬内均有數十頁用紙封固拒絶拆閱又屬顯有疑竇而應查各賬爲民國十年賬簿據該行營業主任稱十年未結各欵均已過入十一年新賬其十年舊賬向在東交民巷鹽業銀行庫内存放并與營業無干（見附件二）且聞永大銀行係未入銀行公會之銀行何以銀行公會不究其賬簿是否與營業有關又是否與其本行犯罪嫌疑有關遽起全體同情之憤慨至以罷市相爭警廳又何以貿然爲之限時函索立派司法處長跟蹤到最高法院帮助守提而我總長又何以不問情由不顧體面即巳承諾於四月十日十時銀行營業時間以前送還業已扣押尚未查閱之賬簿當楊檢察官在九日晚九時接到熊檢察官在汪總檢察宅内所發電話時據稱總長電囑汪檢長謂我已答應總統府應於十日十時以前送還云云乃張楊兩檢察官於十五日晋謁總長則謂我誤聽十年爲四年以爲無用之賬故囑令閱畢發還何以未經查閱即巳發還云云而熊翁兩檢察官則復 
以自行閱畢發還並未被迫爲言報紙所載銀行公會罷 
市之要挾（見附件四五六）若不聞也警廳函索守提若無睹也長官電囑限時發還若無是事也計扣押永大銀行賬簿共有七本其用紙封固者又復百數十頁行賬與部賬是否相符封固之賬是否應行拆閱若均可不問也自九時以後張楊兩檢廳官始將該賬由高檢廳携至總檢廳十時以前永大銀行夥計卽已限時將賬携回中間僅數十分鐘謂已閱竣並無疑竇並無關係將誰欺欺天乎其北京銀行公會與京師警察之舉動是否出於誤會推檢等無從與之直接交涉尚難遽加評論至熊翁兩檢察官甘代長官受過或者别有作用僅關個人道德及節操亦可不必深論獨我總長爲發起財部大參案之人又係全國司法機關之代表對於參案内嫌疑最深之潘復部分應行查閱之永大銀行賬簿一聞北京銀行公會罷市要挾及公府電囑卽貿然承諾發還以全國屬目之大參案辦理若干時日甫得稍有眉目之證據卽遭銀行團體抗拒行政官廳干涉嚴重提來堂皇索去此何等事司法機關能甘爲城下之盟乎卽欲自行掩飾而報紙喧傳外界騰笑能若罔聞知乎公自倡議財政參案以來直聲驟滿天下乃因辦理財政參案甫經着手轉令我公所代表之司法權被人蹂躪至此天下後世其謂公何此等有聲有色之參案萬一對於贓案纍纍人言藉藉之達官富商始終不能辦得一人查得一據迫不得已或僅毛舉細故查辦一二無足重輕之人以爲塞責則是公之發起參案僅有澄清吏治之號召並無澄清吏治之决心天下後世其又謂公何且彼等若無過咎而故爲難則司法機關將蒙擾亂金融惡名或彼等確有證憑而不能深究則司法機關又何以逃全國人民之清議故我公之盛名與司法機關之威信能否維持全繫於此次參案之澈底與不澈底無論時局若何財閥勢力消長何若法院祇知執法該案要無中止之理至於銀行賬簿如與該行本身無關則查閱手續當然不能妨礙營業若銀行本身即直接認有嫌疑司法機關本於職權之作用隨地隨時均可立予扣押不論何國刑法决無絲毫限制其他銀行如果自問無愧何嫌何疑而投袂共起羣以金融市面壓迫司法俾永大銀行達其拒絶查賬之目的今日之事若不亟起挽救司法尊嚴掃地以盡一也此後法權僅能實施於鼠竊狗偷之人而不能行使於富商達宦之上二也參案全部從此不能進行三也餓死事小失節事大個人顏面事小法院威信事大事已至此我首都司令官吏若猶噤若寒蟬不發一言若猶靦然戴柱後惠文冠高坐堂皇自稱獨立直不知人間有羞恥事矣爲特不避譴責環請挽救推檢等願公爲輓近之南史不願公爲紙紙上之龍圖願公爲全國樹永久之風聲不願公爲一人博片時之虚譽毋爲有清前輩所譏而爲反對者所快惟裁察幸甚京師法院推檢謹上 
[外交部籌備接收威海衛]  
　　將派梁加浩爲籌備主任 
　　駐京英國公使艾斯敦氏於本月十四日奉本國政府命令赴外交部謁見外交當局提出交還威海衛辦法五條向我國磋商後當經外交部根據原議亦提出對案六欵送交英使核辦近聞英使以我國所提各欵與原擬條件相去尚不甚逺己擬邀請我外交當局速行組織中英委員會開始談判威海衛交還問題俾此案早日了結以期於中英感情愈增親密而我國外交當局亦以英政府旣以好意先行提議我國自不可不速行籌備一切現擬派梁如浩爲籌備接收威海衛事宜主任以專責成並擬即日草擬章程先行成立委員會以便派員前往實地調查 
[外部答覆勞農代表節略]  
　　深盼勞農政府實踐歷次宣言 
　　駐京勞農政府代表上月二十九日曾有節略致我國外部兹聞外交部已予答覆内容如次接准三月二十九日節略以中東路事開會協議久未實行並對於中國取銷中俄陸路通商章程及上海烟台駐泊之義勇艦隊與哈爾濱禁止彩票搜查俄人等事加以抗議兹本部特行答復如下（一）中東路事本國政府極爲重視深盼得以早日解决此次執事來華原擬立卽開議嗣因交收庫恰事先經提議本國政府已派員與執事商議交接事宜時閱多月意見迄未接近本國政府對於蘇維埃政府歷次對我宣言及執事此次節略所稱一變前俄政府攘奪政策擬將前俄帝政府强力所獲各項交還中國之原則雖深表滿意惟證諸事實庫恰地方俄軍迄今不但未見踐度撇退且近反日見增加而執事與本國委員接洽交還之際忽又表示有中國絶未承認之蒙古革命政府本國政府實爲駭異查蒙古人民居五族共和之一爲中華民國組成之一份子載在約法毫無疑義是以中國政府對於蘇維埃政府旣執事之眞意不無疑惑如蘇維埃政府對我果能相見以誠事實宣言始終一致則本國政府固甚願將各項懸案早行解决俾雙方交誼日趨接近即中東路事亦爲綦盼早决各問題之一也（二）中俄陸路通商章程訂於一千八百八十一年該章程聲明自換約之日起於十年後可以商議酌改如限滿前六個月未請商改應仍照行十年該章程截止本年巳届四次期滿邊界商務情形與前大異而俄國適因政變原訂約之政府旣不存在而現狀棼如内部政府林立赤塔政府繼起自主海參崴政府亦復自命爲承繼前俄之政府莫斯科政府迄尚未得國際正式之承認中國政府對此實有無從就商之苦是以不得不採取必要之方法將該章程取銷至執事所稱規定之稅率中國政府現已飭令暫仍舊貫留俟日後之解决（三）上海烟台駐泊之義勇艦隊本部係允照赤塔政府之請求暫時扣留並無實行出租之意義該項艦隊如何解决應與赤塔政府直接交涉因赤塔政府始終並未向本部聲明該艦隊爲勞農政府所給予使用者也四）俄國災荒中國政府與中國人民均極重視已特組）織俄國災荒救濟會從事集欵救濟此種善舉想執事當早知悉即俄國人民在華爲賑濟災荒而組織之各項慈善事業中國政府亦無不予以便利若發行彩票各國在中國無此先例哈爾濱地方官當然不能破例允行（五）哈爾濱搜查俄人一節當此事發生之後赤塔政府即來電詢問本部已電致東省查復俟明眞相當即逕復赤塔政府至節略中又謂蘇維埃政府極願與中國政府商訂各項條約以期兩國友誼早日鞏固等語本部對此深表贊同惟有爲執事開誠布告者雙方交好須本誠意言行一致尤爲重要中俄兩國壤地相接且有數百年歷史之關係感情自較密切蘇維埃政府對於中國之宣言態度光明中國政府與中國人民咸深紉佩是以蘇維埃政府雖未經中國承認中國政府爲雙方商務便利起見曾許新疆訂立部局通商章程中國之重視蘇維埃政府已可概見今執事來京會議本部極盼能一本蘇維埃政府歷次宣言之精神始終不渝則雙方自能日見了解交誼亦必隨之增進也 
[鄂財廳擬發行省庫劵二百萬]  
　　表面爲維持官票實際難保小挪充軍費 
　　二十二號爲財政廳財務行政會議第三次例會之期午後一時振鈴開會凡已到之會員紛紛列席財政廳長熊祥生爲主席當提出維持金融現狀案略謂吾鄂財政困難已達極點今日欲求根本救濟舍從維持官票着手别無良策旋經各會員各抒意見一致贊成當塲議决發行省庫劵二百萬元專爲維持官票開兌之用發行章程公推總務科長張道坦征榷科長黄開甲等爲本案起草員一俟章程擬就卽分呈軍省兩署請示核辦並商明省議會商會表示同意以利進行上案議畢卽接議編制預决算案議决一面由廳呈請省署令飭各機關迅將關於十一年决算彚交本廳一面由廳另設辦理專科以資簡便二案議畢正擬接議其他各案乃熊祥生因公急須赴漢遂宣告未議各案下會續議振鈴散會 
[長沙通信（華）]  
　　湘省之對内問題 
　　自北伐軍不入湖南後直軍之在岳者亦紛紛撤退長沙理應平穩惟最近情形則較前尤爲嚴重自六日放火謀亂案發生後每晚加緊戒嚴至今仍未撤消惟謀亂首犯均已正法餘黨悉畏罪而逃軍警何不憚煩乃爾且聞總司令部近更嚴密防範有人出入必驗符號始准放行總部加派檢查員八人在郵電局分途搜察被扣之件日必數十起小吳門火車站亦派一副官率領武裝兵士六人日夜駐守湘省並無特别軍事發生其所以如此加緊者聞係謡言四起有謂湘軍將攻岳州者有謂某某兩派不和者當局深恐悠悠之口激成巨變故不得不加倍防範然湘省本爲自主省分情形若此人民殊感不便矣 
　　湘省軍人原分譚趙程三派譚派主張與西南一致而不願西南軍隊加入湘境趙派主張固境自守四面聯絡程派久已不容於湘手無寸鐵僅假西南之力以推翻譚趙爲目的故湘省發現謀亂及運動軍隊之事無論是否程派之所爲人必疑之至於譚趙兩派則時離時合離者不過暗潮汹湧合亦不過貌合神離無所謂顯然决裂亦無所謂誠意携手也 
　　譚派軍人爲第一師長宋鶴庚衡陽鎭守便謝國光警務處長張輝贊寳慶鎭守使吳劍學沅陵鎭守便蔡鉅猷旅長劉鉶陳嘉祐羅先闓等趙派軍人爲旅長葉開鑫唐生智賀耀祖邵序彬等日前十四個團長列名呈請整理財政其條陳中力詆軍事長官之把持包庇此數人亦趙派之健將由此考察譚趙所謂勢均力敵至於對外之信用譚趙均不爲孫中山所喜惟孫皆欲羅致之使爲己用初無厚此薄彼之念也 
　　當西南盛傳假道湘境北伐時譚派軍官在衡陽會議其 
則集中長岳與川軍夾擊鄂省如趙不能贊同即强制執行惟至今孫氏雖不出湘其出贛之師尚未發動且趙派亦有强固之結合故譚派近日態度至爲冷靜最近趙派之常德會議葉邵賀唐諸旅長均列席聞對於湘省應取之態度亦將有所表决是否與譚派一致行動則未可知也 
　　於此時期譚派有人主張以武力爭回岳州蓋以直奉戰機日亟吳軍巳多撤防僅留沈鴻英之殘部事尚可爲也趙派對此意見未贊成亦未反對但恐爲勢所迫或有武力收回岳州之一日故不能不先事籌備近日向錢商籌餉二十萬即係此項凖備日前財政廳長·權運局長召宴錢商代表酒酣耳熱之餘即言湘省缺餉無可救濟不能不請錢商維持錢商尚未應允此事退席後卽請商會共同負責討論尚不知如何了結也 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[日俄大連會議之經過（三續）]  
　　筆二十三次會議（三月三十日）是日會議雙方代表均主張將會議停頓之惟一原因之根本問題先行商議故（一）廟街事件之責任解决（二）黑龍松花兩江之航權問題（三）漁業條約締結問題等均曾詳細協議惟雙方意見相距過逺交涉半日迄無接近之勢乃宣告延會第三十四次會議（四月一日）是日對於先行成立基本協定之通商條約曾經詳細討論以條項過多一時不易議了乃復延會以二次會議之期間日本代表與東京外務省間曾屢次往返暗碼電報而赤塔代表與其本國政府間之電報往返亦較平日爲多會議遂日見緊迫第二十五次會議（四月三日）是日會議赤塔代表對於日本之提議有所答覆而對於基本協定及附屬文書亦曾詳細互相發表意見大連會議遂有漸告終局之勢日本代表松島氏並將會議之詳細經過電告東京外務省且請政府訓令會議因而停頓直至六日上午九時外務省之訓令始到該訓令之内容計分兩項（一）會議惟一難關之廟街事件黑龍松花兩江航權問題讓諸日後協議之速行成立基本協定（二）漁業權問題矣基本協定後組織分科委員會討論之並許勞農政府代表參加會議以議定細目至於西伯利亞撤兵問題則俟與赤塔締結相互的軍事協定取得保障後始行研究實行方法日本代表當將接到訓令之事通告彼得羅夫請其即日開會討論第二十六次會議（四月六日）日本代表根據日本政府之訓令要求將重要難關之數種問題暫停商議先行成立基本恊定並議定附屬文書赤塔代表亦允其請於是對於基本協定爲愼重之討論會議於是又有成立之希望第二十七次會議（四月七日）是日對於基本協定及附屬文書大體商議告終並以日俄兩國文作成草案惟因條文過多未能擬畢遂宣告延會第二十八次會議（四月八日）繼續七日之會議作成條文是日會議大體頗稱完滿第二十九次會議（四月九日）是日爲星期日雙方代表均欲早日了結會議故繼續開會大體已將基本協定及附屬文書草擬完竣並交換意見第三十次會議（四月十日）是日已將基本協定及附屬文書審查完畢赤塔代表要求日本提出西伯利亞撤兵之確實證據及日期日本代表乃電請東京外務省之訓令會議暫停第三十一次會議（四月十五日）日本政府最後訓令已於十四日夜間到達十五日下午二時遂開最後會議日本代表將東京上務省訓令交與彼得羅夫聲明此爲日本最後讓步會議之成立與否只在赤塔之一諾赤塔代表要求與以研究時間暫停會議經研究結果以日本所謂最後讓步者實卽要求赤塔不能承認且對西伯利亞撤兵並不允言明日期日本實毫無誠意乃即要求於下午四時復開會議彼得羅夫當即面加拒絶並宣告會議破裂日本代表要求少待當再電東京請示赤塔方面認爲無此必要至十六日晚間赤塔代表彼得羅夫等八人即由大連起程歸國而大連會議遂成歷史上過去之名詞矣 
[山格夫人之生育限制論（續）]  
　　有若干種情形之下婦人完全不宜於生育此情形或存在於婦人之本身或存在於其所適者之身如男婦有患肺癆·微毒·麻瘋·癌腫·癲鲆或神經錯亂等病以及酗酒或有毒藥嗜好者均在上述情形範圍之内雖以上諸種疾病不見悉能遺傳伹仍易於傳染卽以肺癆而論近來患病者所以增加蓋卽因醫生曾救活若干患肺癆之少年此輩於未成年前卽應因病死亡第一經救活嫁娶之後其所育子女雖未遺傳其肺癆病然大半均　傳其易於傳染肺癆之性質因之患此病者乃漸加多微毒一病則能遺傳並可傳至三四代父母貽害於嬰孩之最甚者蓋莫如花柳病若矣凡曾至兒童醫院一睹忠微毒者當均可想見其慘狀至於上述其他疾病酗酒及有毒藥嗜好者吾人亦可斷定其所育之子女亦無非國家之負擔而已隊上述各疾病者應禁止其生育而外尚有種種單獨關於婦人方面之情形而婦人於懷姙之前應加以考慮者如其身體須充分發達須係强健其時當未染疾病或操作過勞假使婦人係患心臟病腎病或尻盤異形則其生育兒童直以生命相博故苟無婦人自身之允諾决不當使冒此巨險 
　　父母身心强健者有時亦生不完全之子女在此情形之下則無論其願盡父母責任之如何限度此等男婦並無權力以加重社會看護其不完全子女之負擔亦不應有權力使社會受其子女之損害美國麻省有一心神薄弱之婦人其所生之子孫約有百人現經詳細調查社會每年必爲其每一子孫負擔若干元之訴訟費監獄費棲流院費於此可見遺傳勢力之可怖 
　　吾人今置此疾病婦人之例勿論而仍討論强健婦人之問題藉以决定生育是否應全憑諸自然關於此事有兩觀察點一從社會方面觀察一從婦人方面觀察余之觀察結果雙方結果均同蓋以不利於婦人者常不利於社會而社會新增之分子須强健無病然後始可謂社會之福也今請進而言之 
　　母年過輕非育兒之所宜也當其懷姙之初孕婦自身之發達阻滯身心並受其害其本身旣仍其兒童之體質不能達其天賦之程度弱點乃遺傳於子孫凡各呞畜家均知此種自然律是以當不使其未成長之牛馬生育焉故爲兒童計爲母體自身計女子當二十二歳以前不當生育而在美國女子於二十五歳以前常不以遽爲人母爲適當至凡身體業已完全發達之婦人所生之子女無論在何種生活之中均較幼年婦女所生子女爲適合也 
　　凡婦人身體未經過適當之恢復時期則不當生育也婦人一經生育其身體必受極大之影響且生育之後尚須乳哺嬰兒體質不易即時恢復有若干婦人每於哺乳期間未了之前常又懷姙身體旣無恢復之期且長此以往未至衰年即露老狀健康受其妨害家事因以廢弛如是之家庭其子孫雖多然與其謂其有利於社會固無寗謂其增重社會負擔之爲愈也 
　　從經濟方面論人口過多其初本非國家之問題也某君夫婦生產過多又有某君亦生產過多綜合若干小家庭人口之過多遂發生全國人口過多之結果卒使彼政治家乃對於此問題竟無所措其手足假使某君某君視其衣食住以及教育等等能力之所定而限制其子女之數則此難題又安得而發生故爲家庭計爲國家計自均以限制爲得策 
　　再在經濟問題一方似男子最受影響緣男子爲家庭經濟之負擔者因家庭人口而受磨折之男子頗不乏種種之例若以一少年與中年比較而論少年男子在無論何種生活均精神勃勃而中年男子精神上輒不能如彼之愉快考其原因即一因無家庭之累一則爲子女所困收入輒不足以應其需終日僕僕憂思縈心故也雖然無形之中婦人經濟之負擔實尤較男子爲重瑣碎之家務乃婦人首當其衝苟男子工資不足則尚須其另謀收入以補助之飲食不足則婦人亦首受飢寒有食必先給其男子與兒女自身則獨受飢火之煎熬再則男子之作工時間則以工商之情形爲標準而定其短長而婦人在家庭之作工時間則幾無限制之可言若遇兒童發生疾病之時其苦楚更不待言矣 
　　今更推廣觀察之範圍不獨言家庭人口增加則人工之數亦加人工數目增加而工人間之競爭亦愈烈現在工人方面亦知自身競爭即自身蒙其不利故曾力謀補救之方顧彼等輒未能對於人口產生率及工資率間之關係一加考察更未嘗承認限制家族膨脹係爲解决工人困難之根本辦法不知要求資本家對於低廉工資長時間工作等等問題與以救濟仍不過治標方法而巳雖此等治標方法不無微效顧人口旣逐漸加增工人地位日益危險苟非對於其家庭中兒童產生之數與以限制工人當决無安寗之一日也（未完） 
[奉直决裂中之武漢]  
　　國聞通信社二十三日漢口通信云直軍對奉布置齊全雖有王士珍等出任調停羣料其必難奏效日來武漢喧傳奉直兩軍已於二十日在固安（舊順天府屬西南一百二十里）開始衝突漢口大智門火車站二十二日已通告京漢路只賣至保定之客票據傳直軍得某國軍艦之助戰事可獲勝利鄂軍署二十二日連得曹吳電報數通據聞關係重大其可以宣布者不過簡述北京政潮之現在及直軍備戰情形請蕭趕籌大宗接濟以策萬全故蕭於星期六（卽二十二日）常會後復令軍警領袖在辦公大樓開特别會議大概以武漢輪軌交通人類不齊令奉直旣已實行决裂謡言必比前更甚應特别加嚴防範以免匪徒煽惑查省垣要隘自直軍北上卽由蕭令二十五師砲兵加崗憲兵稽查保安等隊分途逡巡今又調駐岳二十五師步兵三營高等調查員分往武長火車各站武漢輪渡碼頭對於往來行人加以注意至二十日以後之和戰消息尚無所聞微聞王士珍等最近調停辦法不惟請兩方停止軍事行動并提有奉軍回防洛吳回兩湖巡閱使任梁去周繼等條件其不能生效又可想而知故此間仍積極爲後方軍事之籌備陜馮旣率全師已抵鄭州宜昌孫傳芳亦調二師之騎兵機關槍連並將現駐興山巴東第三四兩旅之精銳抽編一混成旅赴鄭應援張福來二十二日自岳電索武長車三列車頭三輛二十三日卽有三次軍車到徐家棚（車站）一次裝趙李橋十三旅董部之騎兵砲兵二三兩次即張部二十四師之步隊聞均於日内北上又二十二日北上者則有駐岳楊團長永申之第一營開赴長辛店駐漢三師十一團長吕子銘率第三營聞開赴鄭州三師憲兵一營亦於二十八日赴鄭吳氏二十二日曾派員來漢採辦麫包一萬五千包大米六千袋並餅干等又向美孚油公司訂購一萬三千三百二十元之火油二萬元之汽油備飛機及長途汽車之用均於二十三日運赴保定據此形勢觀察奉直决無和平解决之可言財廳催欵以作軍需之電令日有所聞十九日曾急電各征收局並通令各知事限期飛解二十一日又急電各征收局說明吳氏急電限七日内籌三十萬元各局應協力籌濟限五日内將征存各欵掃數解省並提前墊解一個月比額不得貽誤軍需致干未便據聞吳氏最近先後索欵共二百萬熊氏尚無把握焦灼萬分此間全省商聯會二十二日决議通電張曹吳請求息兵刻正起草中 
[湘公民反對選舉之激烈]  
　　湖南省選續陸告成者已六十餘縣新議員到省者六七十人梢（恒惕）總監督已令警務處撥水警廳房屋爲議員通訊地點矣聞趙對於新議會甚望早日成立以便修改一切政制實施自治進行日前已令行辦理省選遲緩各縣限日竣事以重選政云云現又通令各縣總事務所定四月底結束並飭各知事速發當選議員證書夫馬敦促早日來省聞新議會成立下月必將實現無疑矣 
　　政府對於新議會成立可謂積極進行不遺餘力各縣公民對於新議員攻擊亦在積極進行不遺餘力光怪陸離幾同入山隂道上令人接應不暇憲法初成大功未立即演出種種駭人聽聞之結果貽羞中外影響將來斯誠三湘七澤間之一大污點矣記者爰以最近消息錄告閱者 
　　昨（禮拜日）湘中湘南湘西三協會及中華工會律師公會各縣公民代表在湘西協會隔壁開公民大會僉謂此次選舉違法太多不從根本解决憲法必不能發生效力匪特自治之基礎難建即前途猶有莫大之影響後經湘公民代表彭君演說略謂根本解决似可不必但對於由違法包辦而當選者則决不能認爲有效政府對於選舉訴訟殊不注意吾人非請願舊議會敦促政府組織特别法庭專辦選舉訴訟恐將就此敷衍下去云云一致贊成當付表决如下（一）組合團體名湖南選舉公民聯合大會（二）敦促政府組織特别法庭專辦選舉訴訟（三）舉定起草委員（四）以太平街賈太傳祠爲會址地點聞舊議會對於請願甚爲重要巳將此案題出矣又靖縣知事苦於選舉經費無從籌辦適有劣紳向知事承認擔負經費以選證爲交換品知事利其簡使僅以四萬七千數百張向選民敷衍餘十九萬六千有奇卽交該紳等領去該縣公民對於此事異常憤怒除電控外聞已向總監督省長高等廳各處起訴舊議會亦有請願書呈當局矣又長沙岳陽瀏陽及湘南湘西各縣多發現搶票買票僞票種種違法事實訴訟者雖絡繹不絶政府終未懲辦一人大有視憲法爲具文選舉爲兒戲之概一般公民咸謂此次選舉經費多係就地籌畫加征田賦最多吾人增加負擔實冀憲法成立稍紓痛苦耳似此一味敷衍不啻以吾人之膏血供豺狼之飲啄然豺狼之貪慾無厭而吾人之膏血有限在上位者抑獨何心忍陷吾湘三千萬人民於苦海中耶先後在火宮殿教育會等處開公民大會十餘次其宣言縱不能達到根本解决目的對於違法包辦當選之議員及違法知事誓不能任其逍遥法外爲憲法之惡魔爲社會之蟊賊云云 
[維持廣東紙幣之概况]  
　　紙幣價格低折尚無維持辦法 
　　廣東省立銀行紙幣旬日來市面仍見低折價格大約在八成王六左右商塲購物表面上雖十足通用暗中已將物價抬高如某某等三大公司當然不敢低折行用然物價經已高漲省立銀行近日銀根更形短絀兌現更覺艱難政府本許可三大公司等每日准其到銀行兌換現毫三千元詎連日該行亦多未能如數兌付日祇一二千元而止該行門前逐日站立候兌者人多於鯽擠擁異常至二十號午忽來軍隊多人每人持紙幣迫令兌現每人要換一百元并大聲揚言換發紙幣人員非槍斃一二人不可聲勢洶洶行員皆以善言婉勸若無大帮現金撥出該行應付恐甚棘手也 
　　另一消息謂廣東紙弊價格連日爲淡友操縱大有如水就下加以省行限制兌現及銀行公所停止開盤已無眞正價格各銀店雖不敢明白自定而暗中買賣竟視店内存銀之多少以定紙幣之高低十九日暗中交易尚在出門九成入門八八二十日竟跌至入門八三出門八五查其原因各店緣條件規定十足通用故不敢買賣以避低折之名全市照常買賣銀紙之炒賣店調查所得僅有十三行一間城内二間大南門二間五仙門一間油欄門一間以上七間皆資本有限買入紙幣數千元卽已無本週轉故日來欲急換現欵者除向省行兌換外即不計價格若何亦難得有兌換處所據深知銀業内情者謂有二法可立使省紙價漲（一）銀行公所規復買賣照常開盤則有出有入自然流通有紙幣存者以有去路可靠自不至頓起恐慌自相驚擾紙幣價當可立漲（二）上列七間銀店收入紙幣不過數萬元因無路沽出至資本竭蹶無法週轉其餘流入各行商店者亦爲數無多因兌換機關旣未能多設商人收入紙幣雖願吃虧少許亦無人過問政府如撥二三十萬派人密向銀店收買各銀店因所存紙幣已獲沽脫自必提價買回存紙幣者見有人搜羅亦不允賤價出售影響所及不數日間必可由八成餘一躍而至九成餘在政府以九成左右向銀店秘密購買亦無損失銀業中人已知紙幣低折各行商務均受損失連日紛紛召集於西榮巷銀行公所商議維持十九夕六時議决二十日派代表分赴總商會商會聯合會二處磋商代呈政府將前日規定十足行用之條件修改俾銀業行照常開盤買賣免罹低折罪名并設法保護務令强徒不敢恃强勒兌則各店一律啓門買賣紙幣即如常流通 
　　財政廳因維持省行紙幣欲令銀業行仍將省紙開市買賣經函請銀業行公所派代表到廳會議辦法但該公所向無主任　經開大會議僉以對於開市買賈不成問題况價格必有起跌恐　淡友之名且省長命令及商聯會當日調處條欵聲明省行紙幣各行商須一律十足通用銀業界尤當遵守條約不能任意違背故無人敢出而擔任嗣十八日復開全體大會經衆舉定蘇熾廷梁組卿葉達朝余雪軒陳舜臣胡沛雲陳蔚文杜琯英黄楚香麥爵臣等十人爲代表以便出席會議旋財政廳復請商聯會出任維持連日邀請銀業行代表及工商各界再三討論擬改開省立紙市辦法結果擬將省紙改買西紙雖買賣時省紙與銀毫價格或有不同亦所不計卽使滙水漲落亦自然之潮流無論何界均不得干涉此種辦法或可解决也又航政總局亦提出維持方法并將意見書呈交財廳採擇略謂溯自省立紙幣發行以來市面流通商民稱便邇因奸商受人煽惑壟斷低折現各界擬發起組織工商銀行集合資本一千萬元作廣東省政府發出紙幣二千萬元之擔保隨時兌現保證省幣十足行使以堅各界共同信用互助提携法本甚善管見以爲同時當求根本解决之法其法維何卽規定廣州市内舉凡官商華洋來往貿易在一員以上者概以省幣爲本位一元以下以銀毫爲補助是也徵諸往迹時局一經變遷紙幣亦隨而消滅究其原因實由紙弊之行使未若銀毫之根深蒂固懲前毖後若改良省幣爲本位流行鞏固後雖有變遷已爲社會信用所牽制不受其影響矣今旣規定省幣爲本位則無論何國金銀貨幣概不許於廣州市面用爲直接交易貨物之媒介廣州爲通商口岸華洋互市來往頻繁必須兌換省立紙幣始能交易則需要必多對於各國貨幣仍屬間接流通自無礙於通商條約夫如是則省幣需要日益加多價格必日形高漲商塲中其有不以省幣爲貿易之貨幣本位倘發生訴訟情事官廳不予受理法令所在風行草偃流通之勢有不期然而然者况各處金融情形不同卽以粤之雙毫汕之汕票閩之臺票滬之規元港之港幣星加坡之坡毫等是入其境者須遵用其貨此爲通例果能實行以省幣爲本位將見外人方遵用之不暇何有吾人反以爲不可行耶他姑勿論觀之香港歷來直接通用各國貨幣自港政府規定一律以港紙爲本位後無有敢犯之者是其明證更就港紙而論凡在港貿易買賣以港紙爲本位然以香港一隅之地究能容納幾何其大多數仍是銷流吾粤以官商買賣多行用港幣故也若一旦實行省幣爲本位則凡在廣州内之華洋貿易概用省幣則外幣當不復如前之高而省幣價格將愈見其可貴矣或又曰此制一行銀幣當行停鑄在政府月少盈餘三數十萬元此項從何挹注此誠一孔之見夫造幣厰正以購買生銀多鑄銀毫之故致港幣價格繼長增高一般物價因之而漲社會上受損失者何可勝計矧一經以省幣爲本位後其利益有不止此者乎孰得孰失必有能辯之者或又以省幣銀毫目前已隱有高低物價因而騰貴驟易省幣爲本位物價遂形高漲人民生計維艱爲慮改革之始誠所不免然本位旣定暢行無阻港幣必因之低減物價隨而跌落勢所必然又何足慮惟是紙幣濫發於國民經濟上有非常之危險似宜將發行紙幣由銀行分等列明號數會同總商會總工會銀業公會公布人民一體週知以昭無私而杜濫發工有政府怍入及工商集合之資本爲保證根本上自無危虞或曰對外買賣不能行使省幣然以銀毫兌外幣其銀毫亦何嘗流出國外要不過爲一種代用物而已旣然將銀毫易以省幣爲代用物又何不可以易外幣且人向我買貨專以外幣易省幣交易反之則我省幣自能兌易外幣可無疑義兹值絲造伊始乘此時機毅然改省幣爲本位華洋貿易不得不就我範圍不得不用使省幣推行抑且堅固外人信用直接間接爲益實多此誠良好機會也廣州市一經實行各屬計必請求設立省分行以應當地人民之需求信用日彰省幣前途實利賴之云云 
[蕪湖學生大游行]  
　　反對倪道烺爲皖軍總司令 
　　蕪　中學校教職員聯合會及學生聯合會因張文生委倪道烺爲安徽陸軍總司令羣情憤憤激僉謂倪道烺爲姜案正犯法庭緝捕未獲近復結納張文生委偕陸軍總司令意在竊據軍權搗亂皖局遂於二十四日召集各校教職員及學生代表開緊急會議由學生會會長陶則堯宣佈安慶學生總會函電要求一致游行示威全體通過並推舉正副會長往獅子山與聖雅各中學接洽要求加入游行該校係教會所辦未允加入後又每校推舉一人赴縣教育會晤陳會長要求小學加入該會即召集會員開臨時會議僉謂小學學生無自動能力未便加入游行各代表當夜回會報告轉知各中校趕印傳單於今日（二十五）上午八時在東門外鐵路埂集合到者爲二農·五中·女師·蕪關·工讀·職業·萃文·襄垣·女師附屬小學·五中義務學校等男女學生共計六七百人前導爲襄垣學校軍樂隊次爲白布横額一方上書「反對姜案罪魁倪道烺爲皖軍總司令」其餘各學生手執白旗一面上書「一致驅逐倪道烺」等字樣由鐵路埂進東門·出西門·直下長街·走寗淵觀衖·過利涉橋·在南岸繞行一週至蕪關監督署前休息每人食麵包兩枚復整隊過浮橋·走二街·出陡門巷·經長街·由寺碼頭轉灣·過警察廳·上大馬路·走鎭守使署門前至留春園空地攝影而散是日各校教職員及童子軍皆沿途照料秩序頗爲整齊每校並推舉演講員五人沿途演講倪道烺之歷史聽者頗爲感動兹將學生會所散傳單照錄於下驅逐安徽全省陸軍總司令倪道烺正義人道我們應該維持的城狐社鼠我們應該驅除的倪道烺是正義人道的蟊賊城狐社鼠的化身我們安徽的同胞呀其速起撲滅此獠 
[蕪湖各界會議維持民食]  
　　蕪湖各界因近來米價騰漲底貨缺乏爲救濟貧民起見特於二十四日下午在縣農會開聯席會議討論維持民食辦法到者除各界外縣知事余詠南亦親自到會警廳派黄朋三爲代表水警三署派鄭惠卿爲代表共計到者四十餘人公推余知事爲主席報告開會宗旨略謂前日各界在縣署議决之案昨日商會方面忽派某君到署意欲變更前日議案由碾米礱坊兩業預儲食米二萬五千擔各界合辦食米一萬五千擔共計四萬擔留存本埠以備青黄不接時平價出售諸君對於此議是否贊成請衆公决旋由總商會會長湯善福起立報告該會開會之經過情形次濮秋丞主張欲維持原案須先恢復民維持會吳松亭起言民食商情應雙方兼顧惟縣署原案萬難變更潘伯和謂此事須籌一妥善辦法商會旣議决留米四萬擔除碾米礱坊兩業存儲二萬五千擔外應速籌欵定購食米一萬五千擔較有把握至籌欵一層房產公會縣農會均應擔負責任方昭平允次楊壽山陳西甫先後發言謂近日南北岸各礱坊夜晚點汽油燈照着下米共計有四五萬擔若不設法禁阻必致粒米無存急應先行禁止下河結果由礱坊帮留米一萬三千擔機器碾米廠留米一萬五千擔其餘一萬二千擔由各界分别擔任以備接濟民食並公决恢復民食維持會會址附設縣農會復推舉吳松亭爲正會長姜少廷爲副會長詹少卿汪耀侯等爲調查員今日（二十五）各界復在總商會聯席會議討論籌欵購米方法 
[倪道烺任皖軍司令之反響]  
　　倪嗣冲病廢後乃姪道烺欲攬皖省一部分兵權以恢復其固有勢力野心勃勃蓄謀已久張文生到任之初倪道烺即以擔任新安武餉項并聯絡舊安武完全歸張節制爲條件請任彼爲皖軍總司令馬聯甲得此消息頗不謂然因自己不便出面乃用該署參謀長儲辛等名義電蚌反對提出三大理由（一）旣有督軍又有帮辦無設總司令之必要（二）皖省僅五混成旅旅長之上不應設總司令（三）總司令係獨立省分所用名詞似不宜設立於中央直轄之下此電固爲倪之打擊惟是時適 
 
 

Page 11

 
 
當拒李之後張文生亦不敢貿然從事倪道烺知此種聲浪係出馬聯甲所主使因與馬勢成水火現因馬聯甲力謀倒張倪遂趁此機會報効張文生軍餉十萬元并出贊爲皖北鎭守使殷恭先運動將軍頭銜以安殷心更可使之敵馬張文生正慮力薄得此臂助極爲迎遂甘冐不韙委任道烺爲皖軍總司令同時殷恭先之峻威將軍政府亦即發表事前甚爲秘密故馬聯甲毫無所聞猶赴蚌埠與張文生商議軍事詎行至浦口正待登車突接旅長王普李培基史俊玉等聯電致馬謂帮辦之下應設總司令一職馬接電登時神色大變隨即乘輪折回蕪湖現馬之部下多主張反對繼馬辭嚴馬之參謀長儲辛已先辭職表示堅决駐省第五混成旅長史俊玉素與馬善昨日特乘江輪赴蕪表明前項電報并非出自本意至倪道烺刻下尚在天津已有電到省俟摨擋一切即行回皖就職各公團方面以倪氏禍皖已久且道烺又爲姜案要犯當然反對昨已有通電發出兹錄其文如下北京總統府國務院司法部陸軍部大理院總檢察廳安徽會館江宇澄先生轉各鄉先生天津段芝泉先生轉各鄉先生南京齊督軍·陶知行先生·轉各鄉先生·奉天張巡閱使·鄭州吳巡閱使蘇州李仲軒先生轉各鄉先生杭州盧督軍上海榮司令·柏烈武先生轉各鄉先生廣州政府徐季龍先生轉各鄉先生均鑒姜案正犯倪道烺法庭緝捕未獲近復绩納皖督委僭陸軍司令意在攫據軍權擣亂政局皖軍豈竟無人乃必戴此凶犯國紀猶存公理尚在道烺藐法恣睢張督引用罪人皆直視吾皖如無物皖民誓死反對除依法紀追緝凶外請主張公論速電皖督取消亂令以維法訴而安皖局安徽各公團聯席會議辦事處馬 
[杭州快信]  
　　蔣運使昨委梁樂山充緝私第四營營長虞祖恩充第六營三隊隊長陳子元充第六營二隊隊長 
　　各縣籌設地方分庭推檢人員現决定不由部派准高等審檢兩廳擇尤保薦呈候省長委定 
　　杭縣律師公會今日（二十六）下午開評議曾推舉全國司法會議籌備員二十九日特開大會討論民刑事訴訟條例（七月一日實行）研究改良問題 
　　上海美商會代表男女四十人二十八日晚蒞杭二十九日赴商會歡迎會及官廳讌會下午參觀各工廠三十日遊西湖是晚返滬 
　　上海澄衷學校學生旅行團一百二十餘人准今日上午起程來杭游覽西湖寓秋社 
　　青田縣各公團以知事趙銘傳梗日乘四人肩輿直入文廟藐聖違法省議員葉兆伯曁各法團領袖羣向勸阻則謂民國不拘古禮昨特公電省長查辦 
　　温訊省電杭商會唐某來平（温屬平陽）採米二萬石各囤户聞風停售民食恐慌經自治會商會農會决議電省請飭唐委緩來一面議禁糧食出境 
[南京快信]  
　　徐州鎭守使陳調元電告第十一師敬日（二十四）由隴海路運徐即轉車北上 
　　江寗宮鎭守使昨赴寗路各要塞視察砲台今日赴雨花台獅子山幕虎山各要隘視察防務佈置 
　　松滬何護軍使復函省議會贊成保境安民浙江省議會議長沈鈞業皖張文生均復函贊成蘇議會元電維持地方治安 
　　省議會昨日下午一時開大會延至四時簽到五十餘人不足法數散會 
　　齊督昨晚七時在軍署宴上海德總副領事温交涉員徐諮議陪席旋卽乘晚車返滬 
　　兩長會委簡任職夏翊宸監盤江海關交代財廳委簡任職程鴻遇會辦蘇城絲繭稅捐又委葉增濤監視無錫縣焚燬烟土烟具 
　　昨東嶽神出會各種燈彩美術台閣異常華麗上路者萬餘人途爲之塞行至舊江寗府有某外國人用快鏡拍五老圖照會中人不許大起衝害軍警趕至彈壓恐釀事端當卽將會迫令解散始獲無事 
地方通信 
[松江]  
　　金澤香市巨變之傳疑帮匪圖刦金澤香船致與水警格鬭傷害香客等情已紀昨報昨經面晤駐松水警辦公處職員吳君詢問據稱亦聞是說惟尚無公文前來除即以快郵報告外並專人探訪頃據回稱在界涇與蕩口間確有一香船沉没但金澤香市之上並無所傳事實惟此事哄傳逺近不止松江一處究竟原因何在言人人殊有謂即因界涇口沉没一船而起又謂係匪徒圖刦故意散播者又謂係反對香市故意弄巧者故各方面已在着手調查以便澈底根究 
[蘇州]  
　　市民公社改選職員城南市民公社自上年成立以來辦理地方公益事宜成績昭著兹因第一届職員任期　滿遂依法改選陸心榖當選爲正社長宋績成金天民李伯蓮當選爲副社長其餘文牘會計等各職員亦經同時擬定均已分别函知正式就職矣 
　　萃英中學春季運動會上津橋萃英中學於前日下午舉行春季運動會首由各學生排隊游行操塲一週並高唱愛國歌及校歌會塲秩序井然男女來賓約一千餘人其運動節目計分五十碼决賽一百碼决賽二百二十碼决賽四百四十碼决賽八百八十碼决賽擲鐵球撑篙跳高跳跳逺低欄賽跑一英里賽跑籃球比賽等十二項最後給奬散會 
　　工匠罷工與食物店漲價邇來百物昻貴各商工業之要求增加工資及聚行加價者接踵而起日前石匠罷工風潮尚未解决而水烟筒工匠於昨日全體聚集珠明寺前如意閣集議增加工資當因作主不允大起衝突幸有旁人勸解而散聞各工人現亦全體罷工以爲要挾之計又糕繼業以洋價飛漲成本虧耗定於三十日在穗豐公所邀集同業討論增價問題并於二十九日全體休業一天以表贊同又麵館業定於四月初一日起實行加價大麵每碗八十文光麵每碗五十文湯包燒賣每件六文松式緊酵饅頭每個均起碼十文云 
　　判决盜犯刑期閶門外朱家莊徐子琴家上年冬被盜搶刦一案業巳緝獲盜匪倪阿銀李鳳寳姚阿大唐阿二等四名經縣署迭次審訊屬實前日飭傳事主徐子琴並簽提在押盜犯到庭由原審官費承審員蒞庭覆訊一過當庭宣判倪阿銀李鳳寳各處徒刑七年姚阿大唐阿二各處徒刑六年六個月贓令事主具領判畢各犯還押俟經過上訴期間送監執行 
　　戳斃姘婦兇犯就逮西區伍子胥廟附近朱家園發生命案一節已誌前報兹悉兇手任得標於犯案後即逃往吳江一刻聞已在某航船上就擒不日解蘇訊辦云 
[無錫]  
　　重修龍光寺塔錫山龍光寺塔創自明萬歷間有清中葉超果禪師募資重建恢復舊觀後經紅羊之刦傾圯不堪大好古蹟將毁没無遺該寺住持普慶和尚於前年發起重修當卽搭造隂架動工但未外募化經濟非常支絀以致不能尅期造成今因延期巳久該僧人極力經營以底於成目下已修好兩層大約八九月間可以竣工 
[常州]  
　　女師校長之報告武進縣立女子師範學校於去年因校長問題發生風潮後校長已數易其人前月縣署委乙工校長張鏡淵君前往暫行代理張代校長已到校就職昨日特具呈縣署報告校務内容略謂鏡淵自維棉力薄不勝寒艱難猝投益形惶恐固辭不獲卽於本月九日蒞校任事一週間延聘教員支配教科次第進行大致妥適惟本科四年生修業期滿參觀實習畢業試驗事務經濟旣繁且難校舍問題又生交涉伏乞縣長指令勸學所長速選妥員候委接替以專責成 
　　檢定教員之規定武進縣署前奉教育廳令舉行第五届教員檢定特於昨日訓令各市鄉董及十區學務委員並張帖布告規定教員之報名期共分十學區第一二學區五月九日第三四學區五月十日第五六學區五月十一日第七八學區五月十三日第九十學區五月十三日各學區補遺五月十四日届時報名檢定之教員均須携帶筆墨文憑任職證明書四寸半身照片檢定費一元印花稅即分赴縣署報名並塡寫書紙 
　　獄囚鬧口糧地方監犯張紀生等四人因口糧不敷昨日在監喧鬧史獄官前往禁止不服且查出石塊草繩鐵托等件當即備文解縣提究姚知　親自出庭張紀生等供稱口糧實不足以充饑監内並有藏匿違禁物品云云姚知事以在監喧鬧實非所宜遂各責木棍百下諭令口糧增加容後設法違禁物品當派警查抄云云 
　　議禁烟賭娼武進姚知事前日晉省面謁王省長王省長謂武進之烟賭娼案較他邑尤多面諭從嚴取締姚知事回常後特於二十五日委派第四科主任陳文化會同盧張兩警佐及各分所長在警察所會議實行取締之辦法議决卽日從嚴查拿云 
[鎭江]  
　　新馬頭盜案鎭江對岸新馬頭左近周姓家前晚十時突來盜匪十餘人打門入室嚇禁聲張翻箱倒篋將衣服飾物全行刦去並持刀將周妻兩腿連砍數下傷勢甚重臨行又放槍示威現己報縣勘緝矣 
　　江北已發生搶米案江北實應縣東鄉周莊大橋兩處日來已發生搶米案兩起該縣知事特於前日召集城鄉各紳董到署籌商救濟民食辦法以免發生意外 
[嘉興]  
　　諭禁抽頭聚賭嘉興一般無業游民現在鄉間借開設小茶肆爲名抽頭聚賭鄉民售葉得錢均作孤注一擲因是置蠶事於不顧卒至傾家蕩產爲害閭閻莫此爲甚若不嚴行禁止轉瞬新絲上市後患何堪設想業經各該鄉公民具呈官廳請求嚴行示禁以安農民現縣公署已於日昨出示諭禁並令警嚴查矣 
[北京]  
　　慶王府被燒之詳情西城護國寺街東口定府大街門牌二號清室鎭國公載擾（即慶王弈劻之第二子載振之弟）府第内思間堂東配房於念號晚八點餘鐘忽由電燈綫往外冒火當時將全府中之電燈綫一律燃着並引着窗户頂棚一時之間火光冲天非常猛烈並將載擾府第迤東載掄住宅亦延燒殆遍經内外城各處水會·及警察消防隊·提署預防隊·内右三區各巡警聞信前來撲救延至夜十一點三刻始行救滅統計燒去房屋共 
七十一間損失約二十萬元以上所有府中衣物陳設等件全付一炬當起火之時警廳薛總監提署左翼總兵袁得亮右翼總兵申振林京師一帶稽查長張德恂該管内右三區署長陳寵錫右翼游緝隊統帶年德壽管帶龔德瀚等均蒞塲督飭兵警彈壓監視火勢熄滅之後由内右三區巡官將該府管事人王子玉帶區訊辦聞載擾自與伊兄載振分居後異常揮霍將全部家資完全花去現在毫無過度之資巳將府第出賣經此一火將貧無立錐矣 
雜評一 
[注意三事（默）]  
　　戰爭固皆爲害國害民然害國害民之程度亦自有别此次奉直之戰事勢已不免我國民旣無法以阻之則惟有防止其害國害民之範圍擴大其一因戰事而引起外禍使影響及於國際上之地位與權利者其二因戰事而牽及中立省分使完全無事之區亦陷入戰爭旋渦中者其三違反戰事上之人道與公例用很毒不正當手段以增重人民苦痛者吾國民其誌之無論何方面苟有犯以上三端之一者即爲禍首即爲我全國國民之公敵當羣起而聲討之者也 
 
 

Page 12

 
 
   
 
 

Page 13

 
 
本埠新聞 
[郵差罷工昨已解决]  
　　今日晨七時定一律上工月薪加二元半 
　　工作時間酌减存欵限六十元並可退回 
　　上海郵政局之信差四百餘人罷工情形已誌昨報昨日直至薄暮始得優善之解决今晨（二十七日晨）七時定一律上工薄暮之前信差因當局方面未能滿足其要求故仍繼續罷工且其勢又蔓延於郵局他職員以是昨日凡由滬寄出之快信保險信均不收受僅收平信而已緣前晚本埠各郵局内之工程部·大報房·小報房·中國信房·出口房·上下包紙間·排號房·印刷房之揀信生及傳事因此事曾舉行會議討論應取之方針及態度會議結果决與信差取一致行動以示援助故昨日上午五時起上述人員約有三百餘人亦同時全體罷工於是罷工人數增加至八百人較諸前日直增一倍重向當局提出新要求如下（一）每日工作爲七小時（二）每人每月增加工資六元（三）儲金一如舊例（即每月一元）惟如郵局辭退其職務或自行告退時須完全發還（四）保證金照舊副郵務長接到此項要求後殊難於應允因郵務上所受損失已非常重大現在雖仍由内部人員自行分送緊要信件而因未嘗熟練之故甚多困難且此種狀况不能持久故殊覺焦急昨日下午二時許郵務長接交通部來電對於工人要求承認减少工作一小時每人每月增加工資一元但郵務長以此事告知郵差及其餘罷工人員後均未能得其滿意仍堅持其新提之要求繼續罷工以故郵局内外及四川路北京路一帶捕房特加派探捕以資保護 
　　直至薄暮據該信差等所推代表叙述之詞云『全體信差罷工事現已得優善之解决全體信差定於今晨（二十七日晨）一律上工前所要求條件之重要三條已逐一解决如次（一）全體信差每人每月加新二元半（二）工作時間定酌减（三）全體信差之存欵每人存至六十元爲止又如有請假或告退者局中皆立即將存欵歸還决不充公又有昨日加入罷工之揀信生與傳事二方面亦一致加薪及享受與信差相同之其他權利現在除數件極小問題緩緩酌辦外今晨固由信差全體上工揀信生及傳事亦定完全上工罷工之風潮於是告止』 
[奉直調和無望之滬聞]  
　　本埠各機關於昨日（二十六日）午後接得吳巡閱使拍來緊急要電一通大致謂對奉已無調和之餘地業經宣告備戰准於二十七日（即今日）决定在保定開火云云本埠軍界得　警耗後當聞誥誡所部對於地方防務尤應特别注意 
[駐流海軍之行動]  
　　傾向洛吳自的地在大沽奏皇島一帶通濟艦沉没說 
　　聯合通信社云海軍上將薩鎭氷代吳佩孚來滬運動駐滬海軍參加戰鬭各情弱悉薩氏運動已一時告成所有在滬之「海籌」「海容」「晋安」（運送艦係没收德商輪改裝「楚有」四艦　時奉令於三日内開拔前往秦皇島大沽一帶各艦官兵皆給一月俸餉各官兵因欠餉已逾四月僅發一月餉銀即令開拔非常怨望此外尚有「通濟」運送艦原駐閩海據海軍方面消息該艦此次得令來滬不知何人將船底緊要機件卸去因此開至福州口外突遭沉没其「應瑞」練習艦武裝完整與肇和爲姊妹艦戰鬭力頗强刻尚在福建馬尾船廠修理須兩月完工故薩氏運動之結果除楚有原屬第二艦隊通濟已經沉没外得「海籌」「海容」「晋安」三艦 
　　聯合通信社云海軍加入直系曾於昨日（二十六）午前十一時在高昌廟海軍司令部開軍事會議會議時薩鎭氷與第一艦隊司令林建章海軍總司令蔣拯海籌艦長甘懌如海容艦長周伯仁司令部參謀長何質玉及晉安楚有各艦長各兵艦大副二副等均列席由薩鎭氷提出反對奉系攻擊奉張十二欵之電文列席諸人傳觀一過皆默無一語蔣總司令謂此電關係重要似應通知何懋如再行拍發薩謂我輩海軍行動與彼實不相涉此層大可不必蔣謂司令部駐在高昌廟彼如反對將奈何薩謂何果反對則司令部人員可移居軍權不及之聯歡社不至有何危碍蔣乃無詞而罷午後林建章因不贊同此種舉動提出辭職海籌甘艦長回艦約同艦員前往慰留各艦員皆極冷淡據聞有一部艦員頗具從戰之决心且謂秦皇島地形海軍砲綫足以阻斷奉軍陸路交通將來可藉此使世人重視海軍地位云 
[軍隊調動之眞相]  
　　國聞通信社云據外人消息星期一日（二十四）有未帶軍器之軍士二百五十人由寗搭車到蘇其所以未帶軍械之原因係爲鐵路機關拒絶輸送武裝軍士故該軍士不得不徒手搭車至前傳有軍隊二千人到蘇則非事實云云 
[一蘇民請止客軍過蘇電]  
　　勸齊督保境安民 
　　國聞通信社云蘇人楊春若鑒於報載第十一師通過徐州馮玉祥軍將駐徐州事特電省議會徐果人議長請向督署查明并轉懇齊督軍嚴守巧電保境安民之宗旨其原電云各報載洛陽聯銜馬電循繹詞意與齊督巧電所標保境安民宗旨不能一貫又有日某報載徐州專電有第十師二十四日由隴過徐運送北上語本日各報更有馮玉祥軍將駐徐說均不知確否徐爲本省轄境若容客軍通過將何以禁效尤萬一逗留不進長駐蘇境不特非蘇民之福利亦非齊督之福利馬電尚屬空言可以存而不論若客軍假道及駐徐兩事關係蘇省安危應請貴會向督署查明宣布眞相并商懇督軍嚴守巧電宗旨始終弗渝縱有友軍假道務請商令改途勿在蘇通過更絶對不得有駐徐之事庶不牽動本省大局日來人心不安已極百業廢弛務懇貴會不憚煩言切商督軍設法總以使本省不陷漩渦爲主要楊景斌叩 
[納稅華人會新理事揭曉]  
　　當選者宋漢章許建屏王正廷張慕曾袁禮敦王才運秦潤卿方椒伯虞洽卿九人 
　　昨日上午十時公共租界納稅華人會假青年會童子部舉行開票到者有監察檢票等員許建屏王肇成錢龍章張秉鑫張一鳴徐和卿趙南公張慕曾王廉芳余仰聖成燮壽等十三人先會議開票檢票手續公推許建屏主席其議决事項（一）公推至郵局查詢選舉函件員三人（二）納稅華人會職員現任者不能當選（三）如遇有成捲投來之選舉票作爲無效（四）今日會議决定開票權限所在外人不得干與（五）遇有姓名音同字異者作爲無效（六）公决有疑義者付審查（七）公推審查四人（八）助理員得隨時聘請（九）檢票分四組辦理至下午二時仍由前監票檢票員到塲開匭共選舉票五百五十三票分甲乙丙丁四組檢點結果宋漢章三百八十票許建屏二百二十二票王正廷二百零六票張慕曾一百七十九票余日章一百七十三票袁禮敦一百四十票王才運一百四十票秦潤卿一百二十三票聶雲台一百十八票方椒伯一百零一票謝永森九十五票虞洽卿九十五票張一鳴九十二票田澍霖八十七票簡照南八十七票陸文中八十三票張秉鑫六十六票吳藴齋五十八票穆藕初五十五票湯之五十一票吕靜齋四十七票趙南公四十六票穆齋四十四票以吕除余日章聶雲台謝永森三君爲現任理事重複當選認爲無效復有疑票須待審查者遂請審查員成燮壽張一鳴張靜廬余仰聖詳細審查共檢出廢票一百七十一紙結果宋漢章許建屏王正廷張慕曾袁禮敦王才運秦潤卿方椒伯虞洽卿當選理事張一鳴田澍霖簡照南陸文中張秉鑫爲候補理事至七時散會其各當選人由納稅華人會書記備函通知云 
[法國兵士搭輪赴津]  
　　調防天津之法國兵士五十二名由法乘輪來滬轉乘火車赴津迨至德州車站因軌道拆斷仍由德州乘車返滬昨日（二十七日）改乘官升輪船赴津 
[路局車務總管乘輪回滬]  
　　通州輪滿載由津來滬之乘客 
　　滬寗滬杭二路車務總管韋燕君及副車務總管袁紹昌君日前乘車赴京參與鐵路會議自奉運兵以來會議停頓津浦路通車無期韋袁二君乃由津乘太古公司通州輪船於今日（二十七日）晨可以抵滬並悉該輪滿　頭二等乘客到滬云 
[浙督派員來滬採購軍用皮鞋]  
　　浙江督軍盧永祥氏以陸軍各師團需用皮鞋孔亟經飭派採辦兼押運員王冠卿來滬採購黄黑皮鞋計一萬雙該押運員王冠卿持有陸軍部護照二紙及半價執照前往滬杭甬鐵路局呈騐索車報裝聞於昨夜由滬開杭之一百二十號夜貨車運杭云 
[修改稅則委員會議事大綱]  
　　修改稅則委員會議事大綱業已於第二次正式大會通過兹錄之於下（第一條）本會爲中國修改現行進口稅則而設應以中國政府所派委員會主任爲議長但議長有事故不能出席時得以中國政府所派委員之一代理之（第二條）議長得派秘書一人管理所有會議文牘紀錄等事並將開會日期及議事日程通知各委員准會議日期如已在上次議塲上决定者不必再行通知（第三條）本會會議一切事項得以多數表决惟每一國應有權將該問題留待請示本國政府决定之（第四條）本會議事付表决時無論各國所派員數多少每一國之委員祗有一表决權（凡會員於重要事項得請求點名表决并將此項表决登入議事錄）（第五條）各會員如有意見書曁參考材料應先交秘書分送各會員（第六條）本會各委員之發言均記載於議事錄内前項議事錄應由秘書分送各會員校定（第七條）會長經本會之同意得選派審查員討論特别事件或問題審查之終結須報告本會其應聲明者於選派審查員時注意於使有關係國會員參與審查會（第八條）以上所規定如有未盡事宜得隨時由本會酌定補訂之云 
[蔡廷幹赴杭訊]  
　　國聞通信社云修改稅則委員會委員長蔡廷幹因下次開會尚待各國代表研究提案成熟以後至各種議案業已印就配送故乘暇於前日赴杭游湖同行者有該會委員吳心榖等三四日後即行返滬云 
[航業要訊]  
　　日皇后就内甬海員又起風潮顧維鈞歸國之行程 
　　昌興公司此次照解决罷工風潮之合同更易新水手不意今日來滬之日本皇后號中各寗波籍新海員僉以昌興公司不能履行招雇時訂定之合同期限半途停職如俄皇后號·蒙抵格爾號·兩輪之新海員此次辭退亦祇多給一個月及四十五天之工資始終未照定期給薪因此不願再受公司之紿全體海員於昨（二十六號）晨船到吳淞未經進港之先便舉代表至船長處聲言如公司内待本輪到港後停辭吾人之職務吾人亦不違抗惟要求照半年合同期發薪當時且勒令船長簽字以作保證並限船長須允許此要求而且必在今日令上海公司内須將此項半年海員工薪如數代發絶對不承認到香港解决若船長不允或滬公司不發此半年工資者全體海員便立時停工不肯司機開船當時船長被逼祗得發電至滬公司請示辦法滬公司得此警電時在上午九時左右磋商之下立即報告捕房於十時許即經捕房調派巡捕若干名乘小火輪特赴吳淞至日皇后内彈壓水手之爭執迄至午後五時猶未得結果之訊能否即時平靜容再續誌 
　　同時又得一訊謂中國郵船公司此次在港辭退中國號輪内之甬水手當時離舟登陸曾經該公司備一宿所容留各水手寄宿一宵然後搭吉生輪來滬詎該寄宿舍之房屋已破　不堪各水手夜臥斯屋中因無門户可閉又無警士司查至翌日起身各水手身上所積存之工薪金洋大多被竊一空因此又釀生意外之交涉乞今猶未平息也 
　　太古公司去冬添建之長江上游輪長沙號本年二月内出廠之初即遇罷工風潮當時未能駛出故臨時派往澳洲開班兹因上游航路已通水勢可行故已調回來滬業定下月五日開始至漢口宜昌及長沙湘潭綫内實航矣 
　　大英公司之開磐號輪於二十三號已過哥倫布明日可到檳榔嶼吾國駐英公使顧維鈞已搭此輪回國將於月底至星加坡五月六號到香港十號抵上海此船到滬時係停在虹口公和祥碼頭又該公司之開伐號郵船自上月十一日離申還歐後本月十五日在法先卸去上海裝出之絲貨二十四號之八時船已安抵倫敦矣 
　　清華學校有學生一百名赴美留學已經本埠青年會購定八月内放洋之南京號郵船艙位同往者又有上海及各地之赴美留學生一百名届時南京號不搭他客專乘學生云 
　　法郵船亞瑪遜號已從神户開還二十八日之十一時可抵上海停泊黄浦碼頭翌日即放洋回法國之馬賽又岩高爾號昨來電報稱於二十六日四時經過海防准於五月二日抵滬較定期差遲一天云 
　　昌興之蒙抵格爾號二十五日已由香港駛出明日將與中國號同時進口到申均於當日下午四時在新關碼頭派小火輪維多利亞及亞歷山大號接送兩輪之赴美旅客上船云 
[華大輪船由漢放行消息]  
　　旅滬商帮協會前以華大輪船爲漢口内河船棧監督處扣留致商貨阻滯電請吳巡閱使飭知放行兹聞該輪日昨己由吳巡閱咨照湖北蕭督軍飭知放行矣 
[全國司法大會籌備處紀事]  
　　全國司法大會籌備處籌備主任張一鵬籌備員姚文壽李昌王開疆黄啓英等因司法會議籌備事宜訂定辦事細則每日下午三時齊集籌備處討論一切昨日提議案如下（一）再行通電各省司法團體請速推派代表來滬參興會議（二）函致杭縣律師公會請派員來滬協同辦理（三）委金卓然爲主任書記添雇書記二人茶役二人（四）一切開支曁電報等費由上海律師公會撥欵代墊兹將攻杭縣公會函件錄下逕復者昨今接奉惠函並附件均悉司法會議一案經敝會由評議會議决代爲籌備現已設處登報惟敝會勉力擔任深恐辦理不周務請貴會速即派員來滬協同籌備並有應商之事盼望早臨接洽爲荷此致杭縣律師公會上海律師公會啓 
[旅滬贛人反對鑄銅圓發鈔票]  
　　江西旅滬同鄉會昨致本省電云南昌各官廳各報館並轉省内外贛團體公鑒近閱各報揭載江西擬鼓鑄銅元並發行地方銀行鈔票在公家以軍用浩繁急欲藉增收入以資挹注祇須有利可圖無孔不入本會同人有不能已於言者經濟原理首宜詳審供久利害當前尤貴熟權輕重吾贛市面每銀洋一元換銅元一串七百是銅元價格之低幾甲全國當此供過於求之際而再加鼓鑄則價日跌落平時藉銅元小資以資週轉而爲生活之小民生計上必大蒙影響近年以來因物價太高民生日蹙同盟罷工要求加價浸成風氣即盡心維護恐難遏此潮流兹乃混亂金融迫令民不堪命無異助其燄而揚其波治安前途何堪設想至於紙幣首重基金反是即成惡幣惡幣驅除良幣尤爲經濟學家所公認外如湖南紙幣内如九五官票其爲害正顯然也吾贛庫空如洗基金無着奚容諱言加以金庫證劵發行以來言數目則茫無限制言兌現則應付無期官廳對於財政上之信用巳萬不可恃雖曰大權在　令出惟行其如瓜蔓再摘寸草無光何惟其結果即鋌而走險而四民失業溝壑爲塡當道與民何仇抑何忍心而出此且民治趨向已成軍閥勢燄難久今日强令施行之紙幣恐將來終成廢紙各團體抑何不放大眼光重貽地方無窮之禍各官廳何不顧忌顏面稍留去後之思本會同人一再研究對於鼓鑄銅元發行鈔票認爲與人民生計地方治安均有絶大影響極端反對敢佈忠誠希垂察焉江西旅滬同鄉會叩沁 
[爭免段山築壩電文一束]  
　　如臯同鄉會羣起力爭 
　　國聞通信社云如臯旅滬同鄉委員會因長江下游治江會四月十二日會議之結果由該會文咨省署阻止段山南漕築壩一案委員會曾以此案電促南通張季直迅以治江會名義電咨省署原電已誌前報兹錄南通來電以及該會復南通電並致省長電文如下（一）南通張季直致如臯同鄉會電云上海廣西路三八七號如臯同鄉會沈先生電悉治江會咨省長止築段山壩電已於支月十五日由僕領銜發出矣謇梗（二）如臯旅滬同鄉會沈玢復電云南通治江會張嗇老梗電感甚頃聞壩巳興工日夜兼營蔑視貴會强淪臯圉羣情忿激務懇迅電力爭貫澈議案通如唇齒提挈有年公誼私情均公所不忍坐視也除另電貴王會長外鵠候鈞示如臯旅滬同鄉會沈玢等（三）沈玢等致長江下游治江會王會長電云南京省公署長江下游治江會王會長鑒段山築壩省署及財部全國水利局均有禁成案貴會本月侵日假滬總商會開會由張副會長主席又經多數議决咨請省署迅令停築梗日接張副會長來電謂咨省止築段山壩案已於删日領銜發出溯已往禁令省長固不應違背論江會議案省長又不應漠視鐵案重重何以充耳不聞現聞壩巳興工不日竣事如臯亦同隸江蘇何以獨應淪溺似此籌欵何如拍賣版圖貴會旣合九縣組織臯民之害即爲貴會之害務懇迅咨省公署速籌妥法以救數十萬人民之身家財產如臯旅滬同鄉會爭免段山築壩委員會沈玢等有 
[俄災會歡迎募捐職員期]  
　　俄災振濟會上海部定於本月二十九號舉行募捐大會並定於今日（二十七號）下午七時半假青年會殉道堂先開歡迎募捐職員大會前日已發出通告但郵差罷工之際誠恐信件未能達到務望各團體各隊長隊員見報准時出席秩序如下（一）軍樂開會（惠兒院）（二）主席報告（聶雲臺）（三）演說（郭秉文）（四）雙簧（青年會學生）（五）募捐職員演說（六）電影（七）軍樂散會（惠兒院） 
　　又據俄災賑濟會來函云本會本定昨日在各區事務所開區城各團體代表會推舉竹筒捐欵保管員又定今晚七時在四川路青年會殉道堂開歡迎募捐職員大會所發通告均因郵差罷工致誤兹特緊急申明一切所有今晚七時在青年會開歡迎募捐職員大會仍望届時實行並擬於開歡迎會以前在會開各區代表會議推出保管員並望各團體各學校卽日報告加入人數以便派定募捐地點聞中西女塾清心女學務本女學晏摩氏女學體育女師範聖瑪利亞女學裨文女學神州女學啓秀女學愛國女學等均已踴躍加入男校方面除前已宣布之各團體各學校外尚有徐家匯交通大學亦定加入五百人一致贊助又本會今日並由董幹各股主任協同募捐委員會推出臨時捐欵保管員八人爲曹錫賡黄宗漢楊舞心趙士膺陳葆藩翁國勳黄祖貽榮渭榮 
[肇浜路電車案提交覆議]  
　　國聞通信社云城内肇浜路市民反對電車公司在該路敷設電車軌道一案委託律師楊春緑代表辦理由楊君製成理由六條函請滬南工巡捐局姚石蓀局長提交覆議取消等情曾誌前報現工巡捐局復函巳允將該案於五月二日開會時提交覆訊矣 
 
 

Page 14

 
 
[虐女致斃案開棺檢騐後消息]  
　　孫檢察官至寳隆醫院偵查 
　　邵徐氏即曹沈氏又即陸邵氏凌虐親女琴寳威逼服燐致斃由上海地方檢察廳獲犯訊供並開棺將琴寳屍體剖腹檢驗各情迭詳前報兹悉琴寳致死實情蓋緣邵徐氏本與新康里張瑞興篾作店主張水根有染嗣因戀奸情熱於去年八月中將伊女琴寳贈與張爲妾邇來有人播弄是非謂琴寳與張店歇夥兪民安有姦該氏聞知於三月二十一日將琴寳喚回長樂里家中同張詰問姦情一再毆打並逼令吞服赤燐火柴頭八匣高粱酒七十文事爲衆鄰查悉咸以該氏與張太覺殘忍羣起不服該氏等知犯衆怒始將琴寳送往寳隆醫院救治無效而死前日該廳孫檢察官將屍驗畢即返廳升坐預審庭飭將在押之邵徐氏張水根張興貴兪民安等一干人證提案研訊一過諭將邵徐氏張水根分别收押張興貴兪民安無干開釋昨午孫君又率同法警至寳隆醫院偵查琴寳當時入院救治情形查畢返廳預備訊辦 
[山額夫人宣傳限制生育訊]  
　　著名提倡限制生育主義之山額夫人於日昨從海道由京抵滬寓禮查飯店夫人現爲美國限制生育會會長此次渡太平洋而西原爲傳播其主義起見惟日政府以所抱主義不同曾有不願其入國之表示後雖未成事實伹到日之後終未能出席於公共集會旋由高麗來華夫人對於中國印象甚佳聞夫人對人云將在滬設立生育限制會支部以爲提倡該主義之機關云 
　　又星報載山額夫人談話云現有苦干團體邀余到該會講演余擬於明日下午與中國各言論家教育家先開一會議議定講演會日期余現除在上海設立一生育限制會支部後並希望在此倡辦一種限制生育主義之雜誌更設立一科學的臨床講演會俾有志限制生育者可能種種必要之智識該報記者又詢以將在各外人團體演講否夫人謂各外人團體未邀其演講惟彼甚樂爲之不過其注意之點則仍在對華人講演云 
[法意免除生絲進口稅]  
　　需供不能相應育繭家其注意 
　　法意二國着物及裝飾品備極奢侈其主要原料大率爲絲類每年消耗爲數甚鉅歐戰以還工業凋敝各種出品驟然減退然其經濟雖呈此頽唐之家而其奢侈之風迄未稍衰以故絲類供求並不相應比來兩國時尚競重生絲織物以其質旣纖細光又鮮艶於交際場中自易使人奪目現在此種風氣幾已普遍全社會無論貧富均有此嗜以故生絲原料缺乏且價格日昻兹該兩國政府爲適應此種需要起見將生絲進口稅完全免除以資招徠我國農商部業已接到此種通咨并已轉告各省實業機關江浙產絲之區比户育蠶苟能善事經營眞擴充之好機緣也 
[奉直風雲之影響廠布業]  
　　本廠布一業各廠所出方格條格絲光各種色布向銷行於直魯豫及東三省等處兹因奉直用兵天津烟台山東等客帮非惟不辦卽購定者尚欲退貨因此各廠等出貨除汕頭廣東等稍有去路外存貨堆積有數廠已暫停工作矣 
[昨日之國内滙兌市]  
　　昨日（二十六日）京津來電津匯暴跌前日無市計較二十四日行市行化跌五兩銀元跌十三元五角之巨其變化之劇烈實出於意料之外計價行化每千兩合申元一千零六十兩五錢銀元每千元合申洋一千零十元京滙隨津匯以爲漲落其市價計公砝每千兩合申元一千零五十二兩五錢銀元每千元合申洋一千零十一元濟南濟平每千兩合申元一千零五十五兩較二十四日行市跌十三兩銀元每千元合申洋一千零十五元較跌十二元半漢滙洋例漲七錢五分計每千零合申元一千零二十九兩二錢五銀元不動每千元合申洋一千零零二元沙市宜昌匯兌均無市其餘别埠銀元對於上海之滙價每千元合申洋數計九江一千零零五元南昌一千零零五元贛州一千零零五元蕪湖一千零零四元安慶一千零零四元半蚌埠一千零零五元南京一千零零二元蘇州一千零零二元鎭江一千零零二元揚州一千零零二元徐州一千零零六元清江一千零零五元無錫一千零零二元常州宜興常熟南通各一千零零二元杭州寗波一千零零三元温州一千零零五元嘉興湖州紹興餘姚各一千零零三元蘭谿一千零零四元半海門一千零零四元福州厦門一千零十元以上除蘭谿匯跌五角外餘均無變動重慶萬縣匯兌則昨日無行市云 
[昨日之外幣市况]  
　　昨日（二十六日）外幣市面尚有漲落英金票市價較前日市漲起二分計每鎊買價爲八元零九分賣價八元一角四分荷蘭票亦漲五釐計買價六角六分半賣價六角七分半花旗票漲五釐買價一元八角零五賣價一元八角一分半其他别匯均漲高惟馬克跌五毛計馬克每馬克買價大洋八釐賣價大洋八釐半法郎每法郎買價一角六分六賣價一角六分九較前日市漲二釐新加坡銀元每元買價九角賣價九角一分較漲一分東京老頭票每日元買大洋八角五分七賣價八角六分二漲五釐盧布不動價計千盧布新票每萬盧布買價四兩二錢賣價四兩四錢二百五十盧布新票買價一兩零五分賣價一兩一錢五百盧布老票每萬盧布買價十六兩五錢賣價十七兩五錢五盧布至二十五盧布每萬買價九兩二錢五賣價九兩七錢五港匯亦不動買價一元零零五釐賣價一元零一分由今觀之各項外幣市况頗有起色云 
[昨日之金融市况]  
　　昨日銀幣市價午前爲七錢二分八釐一毫二五午後七錢二分八釐比前日漲起三毫七五三月底期洋已届期滿四月半期洋上午爲七錢二分八釐八七五下午爲七錢二分八釐三七五小二五現洋仍由各銀行裝怡和等輪船運去數十萬元是以寗浙造幣廠雖有源源運來而到銷相抵因此洋釐難小 
　　銀拆上午九分下午錢各銀行收欵不多約二三十萬兩 
[友華銀行滙市報告]  
　　昨日友華銀行滙市報告云二十五日倫敦大條銀價近期縮短二五逺期一二五紐約銀價縮爲六角八分倫敦紐約間滙價爲四元四角二分七五今日此間各國匯價俱照昨日未動市况較昨日微平惟大體仍爲堅定晨間英鎊售開價四月份三先令五便士五六月份三先令四便士八七五美金售開價四月份七十五元七角五分五月份七十五元六角二分半六月份七十五元五角收盤時市况微平照此匯率購進者較售出者多昨日中國及美洲有銀在倫敦售出倫敦紐約市况俱堅定 
[出品萬隆城勸業會之照料問題]  
　　與新嘉坡展覽會情形不同 
　　上海總商會爲爪哇萬隆城三次勸業會致函各團體云逕啓者前接荷蘭公使函開爪哇萬隆城本年九月開第三次勸業會邀請吾國赴賽等情業經本會具函通知計邀葵照惟此次赴賽與薪嘉坡展覽會情形不同因該展覽會係由該處中華總商會委託承辦物品運到以後接收陳列均由新嘉坡中華總商會就近負責照料出品人自可無庸親往部署此次萬隆城勸業會完全由荷蘭殖民地政府主辦該處尚無中華總商會可以委託如果僅將貨品交由本會覓船裝運而貨品一經到埠以後接收無人布置陳列無人在塲照料無人待至會畢又無人代爲裝箱運回實屬諸多未便本會意見此次赴賽必須由各出品人公同推定若干人前往該處親自料理以免發生困難萬不能照本届新嘉坡展覽會辦法僅將貨品交至本會即爲了事恐各公司各團體對於此點尚未注意敬再鄭重聲明專動順頌日祉上海總商會啓四月二十七日 
[烟兌同業反對輕質銅元議]  
　　擬作五折收用 
　　衆和社烟兌業會昨晚在虹口紹興旅滬公學内開會討論對付輕質銅元問題由瞿瑞書主席略謂輕質銅元日漸充斥百物奇昻而生活程度日以遞增迭經本埠各團體一再呼籲迄無效果本會同業對於此項問題有無較善辦法徐成章謂本會前議作折收用本埠同業如能一致照辦必有成效瞿瑞書贊成此說並謂查輕質銅元價值每元可達二百餘枚前議七折彼販運銅元者尚有餘利可圖如以五折收用則販運者餘利無幾不能販運來源自絶物價自平如果實行最爲妥善惟本會雖係十二路同業所組織範圍尚小最好徵求全埠同業開一大會根本解决全體贊成公决分頭進行而散云 
[米行要求發米以所修正條規]  
　　南市米業各發米行之各駁船户上年結合團體訂定條規設立公所定名南市發米公所其所訂章程第七條内有駁船裝米凡遇在中途或意外不測等事船户不負責任云云當經米行公會察閱此條以關係米行出入至鉅旋經知照該公所將此條規修正去後至今月餘迄未允予修改答復是以米行公會特於昨日召集同業開會經到會各行討論之下以駁船公所此第七條規章萬難承認亟應修改斷無通融之餘地若該公所如欲據此辦法惟有訴請官廳取消該公所云云 
[賽槍會四月盃消息]  
　　萬國賽槍會四月份月盃比賽已於二十四日星期一上午六時三十分在靶子塲舉行到塲者共六十五員各賽六百碼臥射十六響以第一至第八槍作第一次月盃第九至第十六槍作第二次月盃兹將獲勝各員分别錄下（愛混班）第一次美人尼而三十五分勝第二次華人王衍慶三十七分勝（愛字班）第一次瑞士人勞白司曼三十九分勝第二次華人方液仙三十六分勝（皮字班）第一次英人華生三十一分勝第二次美人霍而脫三十四分勝（西字班）日人大島德次第一次二十六分第二次三十六分勝（地字班）第一次日人松本彌吉二十四分勝第二次華人李玉書三十分勝 
[家庭日新大會期]  
　　四月三十日在職工教育館會内外人均可往聽本埠家庭日新會成立三年定期舉行常年大會兹探悉該會通告各會員云敬啓者本會成立倐届三年每週開會向無間斷兹查照章程定於四月三十日午後二時在西區陸家浜中華職業學校職工教育館開第三年大會報告會務敦聘名人講演關於改良家庭問題提議本會進行事件並舉行拳術幻術崑曲音樂等種種娛樂集裙屐於一堂謀家庭之改進凡我會内外男女同志届時尚希聯袂偕臨不勝企盼特此通告聞是日所講滅蚊滅蠅方法會畢後擬約集同志設法實行撲滅蚊蠅以重衛生故是日開會不論會内外男女人士皆可赴會聽講云其開會秩序單如下（家庭日新會第三年大會秩序）「地點」上海西區陸家浜中華職業學校職工教育館「時間」十一年四月三十日午後二時至五時（一）國樂（二）報告本會宗旨及經過狀况（三）琵琶（四）報告家庭展覽會概况（五）拳術崑曲（六）講演夏令衛生滅蚊滅蠅方法（七）幻術（八）提議會稽（九）音樂（十）選舉職員 
[三合會黨嚇詐巨欵案候詳訊]  
　　昨晨公共公廨關正會審官　英包副領　偕兪襄讞會訊捕房瑣案畢復與包君升座刑庭研訊虹口有恒關四十八號門牌陳姓指控廣東三合會黨人李堂江五胡卓然與黎長大張榮錫陳江等書寫信函嚇詐洋三千元一案當向李等略訊一過以此案訊供甚長因時間侷促不及詳訊遂判李等主人仍帶回捕房候下禮拜一再訊 
[青縣車頭出軌之滬訊]  
　　鐵路機關之報告 
　　國聞通信社云滬寗鐵路代理車務總管吕嘉特遜ＭrＷＡＲichardson昨得津浦鐵路車務總稽查段芝ＭrＷＣＤodds來函據云日前津浦北上車因直軍掘斷鐵軌在青縣北面車頭傾覆壓死火夫一人鐵路機關當派人前往收屍但直軍不許屍身現仍壓在車頭之下該處車站並被軍隊搶刦銀錢均被取去該站站長及鐵路警察一人因抗拒之故被軍隊毆擊受傷甚重云云 
[施用迷藥刦妓女飾物之定罪]  
　　方周各押兩年 
　　華界十六舖裏鹹瓜街和順參行夥方志浩前在法租界用春睡丸藥將妓女秦老四耿老三兩人迷倒强將金鐲金練金鎖片等物攫去後持至法大馬路聚興及方丸霞兩銀樓内兌換化用現爲探目韓邦達楊振富包探張鏡波何土根許福唐陸海林許培春等將方拘獲後供出此藥係周銀爐所製當由該探等前往將周拘獲在周身畔抄出餘剩之迷藥一瓶並吊出原贓祇有老四之贓並未吊出帶入捕房管押候究已誌前報昨將方周兩人解送法公廨請究先由西探上堂稟明前情並將迷藥呈鑒繼由原告秦老四供女子住在高陽里二十八號門牌是日方志浩前來狎宿睡至深夜方摸出此項迷藥僞稱人參再造丸故此女子信以爲眞服後稍有苦味旋即不省人事致被攫去金鐲一只值洋七十七元有零後至醫院診治四天始行甦醒今蒙拘案請求重究惟此項金鐲女子係向他人租來請求追贓等語耿老三種女子住在有慶里七十七號門牌被取去金鐲一付金練金鎖片等物餘詞與老四相符詰之方志浩供民人因嫖賭虧空故作此不法行爲惟此迷藥係周銀爐所合製事後分給周洋二十元等語周銀爐供迷藥實係方囑令民人合製雖可令人昏迷不致傷害性命求宥方九霞聚興兩銀樓遺夥到案稱金鐲係照市價收下並無不合求察聶讞員商之法副領事歐君判方志浩周銀爐兩人各押西牢二年以儆外再賠還秦老四金鐲價洋七十七有零餘贓給原因領去 
[六縣欵產聯合會之開會期]  
　　六縣慈善教育欵產聯合會爲松江七縣慈善欵產管理問題定期開會昨日通告六縣欵產董事請届時蒞會討論其通告云啓者七縣共有欵產聞松人已訴之法律昨日申報又載七縣學校聯合會三十日開會兹定於本月二十九日（即夏曆四月初三日）下午二時開六縣慈善教育聯合會届時務乞駕臨是幸 
[滬杭貨車在艮山門站出軌]  
　　滬杭甬鐵路昨日（二十六）由閘口開滬之一百十五次日貨車駛至艮山門車站司機人偶一不愼致該貨車越出軌外倒翻車輛二輛並損壞軌道幸未傷害上員役當經艮山站長立發急電分致機務工程車務三等及全路關係人員接洽杭州機務工程二處立派救險車及工匠人等前往該處分别修理聞該貨車到滬時約夜間十點餘鐘計逾規定時間四時許云 
[滬杭路加開貨車]  
　　滬杭甬鐵路麥根站日暉港上海南北站及閘口南站杭拱宸各站近日貨物異常擁擠堆積待運爲數甚多該路現爲疏通貨運起見特於本月二十六起准定每日加開滬杭貨物專車往返各一次其開行時刻由各該站長隨時酌定並陳明車務處核示其停止專車之期仍由車務電務遵照云 
[日華紡織工求加工資之餘聞]  
　　浦東爛泥渡淞滬警察第三區署長曾永奎以日華廠工人罷工風潮業己調停解决特於昨日發出佈告云照得案據日華紡織會社函稱敝廠全體工人因要求增加工資未曾議妥該工人等相率罷工懇請設法維持等情前來查該廠工人因要求增加工資未遂相率休工本署長第念該工人此次罷工一切舉動甚屬文明遂以私人名義出任與雙方調查磋商妥洽即日開工倘有非屬該廠工人藉端滋擾妨害治安定予嚴拘究辦切切此佈 
　　日華紗廠休業之工人顧普法王仲甫沈金生劉學林等於本月十八號在楊樹浦等處散發請求各界予該廠全體工人以種種援助俾達增加工資目的之傳單請該管捕房查悉將顧等拘解公共公廨控煽動租界工廠工人罷工擾亂清安等情奉諭押候展期七天再訊已誌前報昨晨届期捕房將顧等四人解廨工部局刑事檢查科派代表費斯福律師到堂聲述所控案情請求公堂嚴辦時有甘維露律師起而聲明伊代表工界恊會要求將顧等開釋緣被告爲生計問題不得已而散發傳單請求各團體援助閱其傳單措詞並不激烈非有意擾亂治安者可比且該廠風潮現已解决以故敝律師請求堂體恤彼等即行開釋陳襄讞商之英米副領事遂諭各被告押滿七天開釋 
[工商友誼會駐外埠代表辦法]  
　　聯合通信社云本埠工商友誼會發起以來己届三載而各省法埠之分會成立者亦巳不少兹爲便利通信聯絡感情起見特請各地直接入會之會友爲代表並授以證書規則以免各界誤會兹將各種辦法照錄如下（證書）敬啓者本會爲謀會務發展聯絡各地工商勞働界友愛起見特請各地會友爲該駐在地之代表以便宣傳宗旨喚醒夥友覺悟組織各地分會冀圖進起達到吾人所希望之目的惟一切機要事宜均須隨時詳報本會藉通消息而利進行特請先生爲駐某代表就近交際一切誠恐無憑誤會理合發給證書爲據（規則）（一）本會爲靈便外埠消息聯絡各公團及分會會友感情起見特派代表駐外埠（二）本會駐外代表以外埠會友充任之有特别事故發生時得派特别代表惟須經委員會通過（三）本會駐外代表須服從本會公意有事時須報告本會以便開會研究妥順辦法（四）代表不得藉名義在外招摇如有察出即當撤消並宣布其罪狀以資儆戒（五）本會駐外代表均由本會發給正式證書爲憑由總務科主任簽字蓋印以昭鄭重（六）本會駐外代表有不得己而辭職者可致函本會當開會公决辦理或由總務科主任另委代表（七）本會駐外代表係完全義務性質不得開支公費如熱心辦事盡職秉公者期滿後予以特别奬勵藉表毅（八）本會駐外代表任期一年爲限連舉者得連任之特别代表無定期（九）本規則有未盡處得隨時修改之（十）本規則經委員會通過後施行 
[縣一高之二十週紀念再誌]  
　　上海縣立第一高等小學校（原名敬業）兹届二十週紀念舉行祝典各節曾紀本月十四日本報兹據該校校方面消息今明兩日爲學校慶祝二十九三十兩日爲校友慶祝其順序有展覽成績表演學藝京劇新劇技術幻術影戲等種種三十日晚七時爲十九届畢業生現任教職員曁在校學生一千五百餘人之提燈游行上海縣沈知事並贈以區額一方文曰「樹人作範」此外應届畢業生及各教育機關均有紀念品饋贈云 
[尚有本埠新聞等轉入後頁]  
雜評二 
[一戰亡國（旡用）]  
　　春秋無義戰吾於今日亦無義戰誰先爲作戰之計畫與作戰之行動者服上刑以今日之戰非在奉直恐將及於山東江蘇據山東則可以上制京津下通蘇浙佔徐州則可以南控長江西扼豫洛然山東用兵則牽動外人現佔之路礦而枝節横生難保不將海内外國民奔走呼號而於太平洋會議所爭回之些微利權重復一筆鈎銷山東主權不完則山東去山東去則中國北部去是故稍顧大局之戰斷不能擾及山東勢使之然也江蘇用兵則牽動長江下游蘇有事閩浙是否能無事設牽一髮而動全身揚子江中外航業盛列邦是否退處以待誠一疑問上海一隅萬國通商外人是否不以護僑爲口實而有所表示亦一疑問無論如何和平而因此喪損之主權必不鮮是故稍顧大局之戰不能擾及江蘇亦勢使之然也乃道路傳聞恐不免以山東江蘇爲焦點噫雙方所爭何事而前途利害何若奉直啓釁不出關以奉入關以直爲决鬭塲所而借山東江蘇爲一擲之孤注吾不知山東江蘇之人民作何感想吾又不知呼籲於華會盛唱共和平之全國人民抱何觀念戰不必亡國而此一戰可以亡國其奈之何 
 
 

Page 15

 
 
本埠新聞二 
[辨疾衛生社之時疫演講]  
　　黄筱堂之主張願醫家共同討論 
　　閘北浙寗帮水木工業醫院主任黄筱堂君歷年經辦時疫醫院對於各種時疫病症研究有素經騐頗富近有往居閘北之商學各界組織一辨疾衛生社以辨别各種病症討論治法爲宗旨前日特請黄君到社演講時疫種别俾病家知所適從以免錯服市土各種丸散遺悞性命兹將黄君演詞錄下凡邪之所中有天氣所受有傳染所致所感雖殊其病則一惟體有强弱寒熱勞逸之别稟體旣殊故病有不同醫者憑先賢傷寒論温病論霍亂論諸書參考臨症應症用藥不致錯誤但一般人不明醫理遇有疾病雜藥亂投最爲危險鄙人就歷年經騐所得分三端說明之（一時疫又名癟瘰痧）霎時吐瀉交作目陷音嘶股肉頓消指冷瘰癟此係感觸隂氣所致遇此危險刺刮無效服藥不及宜即送時疫醫院用西法救治（二冒署又名發痧）神惛頭暈胸悶體軟有汗口渴引飲奸睡或吐瀉腹痛等症此係感受暑熱因勞所致即宜刺出黑血或刮出紅點或用臥龍丹入算孔服紅靈丹諸葛行軍散人以与平安散痧氣奪命丹等皆開竅解毒均合病情若悞服純陽正氣丸蟾龢丸藿香正氣丸生　附桂十滴水等反加病勢而及於危（三傷寒）深居靜處陽氣不升貪愛風凉好食冰瓜水菓致霍亂吐瀉腹中絞痛身冷脚吊筋轉面青辱白此係因逸感寒傷冷所致宜服生薑附桂或蟾龢丸純陽正氣丸藿香正氣丸十滴水此是袪寒燥濕回陽之法皆所相宜若誤服冒暑條内諸痧藥亦反加病而及於危愼之愼之若明知飲食過度以致吐瀉切勿心慌待其所食之物吐盡休養一天便能復元毋庸服藥若寒暑雜感内寒外熱用回陽膏貼臍中亦是救危之良法云 
[澄衷學生赴杭旅行]  
　　滬杭甬鐵路昨接澄衷學校來函以本校學生一百八十餘人前往杭州旅行請予半價車票並備車乘坐當經車務總管飭知上海北站專備加掛三等客車二輛附掛於昨（二十六）上午九時由滬開杭之一百零六號二三四等慢車赴杭聞該校學生於（二十九）由杭乘坐一百零五號二三四等慢車返滬云 
[中華德醫學會餞别會]  
　　中華德醫學會於前日（二十四日）由值月理事李梅齡博士召集在大東旅社開四月份常會并爲會員孔錫鵬曾志民兩君祖餞海上德醫到者二十餘人先由江逄治博士代表全體致送别辭大致謂孔曾兩君均嘗盡力於中華德醫學會及同德醫學專門學校今連袂赴德同人等深望兩君仍不忘學會與學校將來回國時學識與經騐兩俱精進其盡力於學會與學校之可能性當更强固謹舉一觴爲兩君前途祝福繼由孔錫鵬君答辭謂自學校畢業懸壺問世以來亦己有年平日自覺學術上缺陷處尚多故不得不赴德留學冀求深造且學術之修明與荒蕪不特關係於學者個人的人格與國際地位亦有關係日本之能稱雄於世界不僅在海陸軍備之擴張即就醫學一端而言雖尚不足與德意志媲美然已足與其他各國相頡頏矣吾人爲個人人格計應悉心研究高深學術爲國際地位計應盡力提創公共衛生德醫學會之設立本具此兩種目的鄙人不日離滬愧不能再追隨諸公之後以盡力於德醫學會之事業只得請諸公偏勞了將來回國如有一得之愚自當貢獻於社會以不負諸公今日殷殷屬望之盛情末由趙啓華博士演講大意謂任何一種學術或事業欲求其發達非合羣策羣力以赴之不爲功德醫學會中之事業己舉辦而未完美未舉辦而應舉辦者甚多甚望會員全體努力進行或在經濟上或在精神上人人發展其能力按照德醫學會預定之步驟循序進行則不特可發揚德醫全體之榮譽并可增進醫學上國際之地位焉講畢全體新掌於十時餘散會 
[蘇交涉署之新屋舊影]  
　　江蘇特派交涉署前在顧家宅購地建築新署預計六個月竣工大約年内尚可遷入兹聞許交涉員以將來搬遣後應將舊署攝影留爲紀念昨由兆芳照相館承攝矣 
[唐祖瀛浮收學費之指令]  
　　漕河涇鄉董唐祖瀛因浮收學費被控案昨由上海縣知事公署指令市經董陸文麓呈悉前據唐經董具呈剖辨謂學費八角五分誤塡爲八元五角查契價八十五元應於中資八元五角之内提取學費二成計學費一元七角並無應塡八角五分之數是所謂八元五角即八角五分之誤理由殊不充足又馬巡隊經費照中資八元五角提取五釐計四角二分五釐而收據又塡爲馬巡隊經費二角一分二釐是所謂筆誤即使係有其事亦斷無重疊誤塡之理據稱雙方各執一說請以存根核對等情查存根非塡發人民徵信之件應即以唐經董收據爲憑所收八元五角及二角一分二釐劃出應收之一元七角並四角二分五釐唐經董須繳還許匡臣六元五角八分七釐除令行漕河涇鄉董外仰即知照云 
[斜徐路之防範]  
　　上海防守司令部兹以時局不靖防範尤宜注意查斜徐路沿浜一帶地甚荒僻而與法界僅有一水之隔且該處素爲匪徒充斥之區因恐乘機擾亂地方安寗及黑夜刦奪途人財物情事夜間防務尤爲緊要特於昨日除令行該管軍隊派兵勤加梭巡外並飭陸海軍警務查處派各稽查隨時前往該處查察以維治安 
[勒令撤消禁烟分會]  
　　上海禁烟分會借名招摇已奉滬當道　令查禁二區警署李玉庭署長自奉徐廳長指令後當即派警前往廠基弄積存坊該分會傳令即行取消詎該會抗不遂辦並致函二區警署聲辯是以李署長昨又函致該會略謂農會並非法定機關此次查禁係奉長官命令而本署長一再派警知照己屬格外優容仍仰遵令速行取消並將所懸之招牌即日撤去以全體面而便呈復云 
[交易所之中日觀善觀]  
　　聯合通信社云全球金幣物劵交易所自加人上海證劵物品交易所公共營業後全球理事長日人林茂如爲謀中日感情之團結爰於昨日在法租界高乃依路八號住宅内特開園游及網球大會併備午膳迓爾所經紀人及職所員與會以聯友誼又同日上海取引所理事會亦在某理事日人住宅内特設盛筵招請該所新近加入之上海棉紗交易所經紀人宴會以表親善而資聯絡云 
[國產交易所租屋訟案之堂諭]  
　　合同註銷 
　　陳輅青前延達商律師代表投法公堂控稱原告有坐落吉祥街地方之房屋前租與中華國產交易所理事長周椿山王星齋兩人爲該交易所市塲現因被告等違背租契請求追償損失被告等延巴和律師代辯判聽候下堂諭飭遵已誌前報昨經中西讞員商明堂諭先由法副領事歐君將西文堂諭誦畢後由陳讞員諭曰此案經本公堂訊明該交易所開會時原告曾經派人到塲贊成解散旋忽具控不應出爾反爾着將合同註銷所有押租銀四千八百兩歸原告領去堂費歸被告負擔 
[滬北工巡局整頓交通]  
　　閘北蒙古路西首近有木工在沿路鋸解木板幾以通衢爲作場致車馬不能通行曾經滬北工巡捐局函致四區一分署並派員到署接洽請其禁止迄未實行昨該局長許人俊以該處係交通要道豈容仍意佔僭妨礙公衆又於昨日再函致該分署尅日飭派長警勒令移去並隨時嚴行取締 
[王家碼頭房客之恐慌]  
　　南市王家碼頭裏馬路一帶房屋向係世澤堂之業產現由某公司購買後即擬翻造新屋預先通告各房客於隂曆二月底遷讓出屋以便動工現正打笆籌備進行兹聞各該房客近悉房東方面訂有新章每幢房屋須租價七十元並外費每間七百元如可承認始能繼續因此大起恐慌昨日邀集各房客開會集議對付方法公决先行函致上海房客總聯會報告一切並急行組織王家碼頭房客聯合分會以便隨時討論辦法一面擬定草章呈請上海縣公署淞滬警察廳備案 
[盜黨解護軍使署懲辦]  
　　己送松滬護軍使署懲辦之劇盜王小弟同黨張金生陳金榮等兩盜昨由法公堂錄供備文派華探目韓邦達包探王德奎等將王陳兩盜押登滬杭甬路南站火車解送護軍使署懲辦 
[楊家宅之刦案]  
　　浦東楊家宅土山浜居民趙阿東家於前日下午六時許突來口操北音之盜匪八人各執手槍以尋人爲由昨擁入内嚇禁聲張當將趙妻所帶金飾悉數捋去並闖進臥房搜刦金銀飾物約值二百餘元之譜携贓向浦邊逸去事後經事主開失單投該管三區警署請求飭緝 
[續獲搶皮夾案内之盜犯]  
　　江北人陳春金於本月十號串黨鄭小毛王學泰在南尋路攔刦日本人内儲日帶七百三十元之皮夾一隻携贓逃逸分用案發被捕解由公共公廨訊供判决各押西牢半年在案昨由包探沈崇禮續獲是案同黨筱金子一名拘入虹口捕房捕頭略詰一過諭令各候解廨請辦 
[男女拐匪均請入獄]  
　　被拐之丁顧氏交夫領回 
　　丁銀來之妻顧氏遭浦徐氏郭雲峯拐賣與三泰碼頭財神弄霍蔭亭爲妻得價瓜分丁報告救濟會派探將男婦各犯一併拘送地地方廳訊辦昨午該廳推檢各官開庭番理判丁顧氏交伊夫領回管束浦徐氏並郭霍二犯判各處五等有期徒刑各監禁四個月又十天 
[拐婦歸案訊辦]  
　　婦人張劉氏因在法租界誘拐貝姓女孩素芳（即素香）匿居新閘地方被女之父母得悉報請法捕房於昨派探協同新閘捕房中西包探將氏獲解公共公廨經中西官訊實判張劉氏准交來探帶回歸案訊辦 
[指控串拐女兒]  
　　盛步廣指控陸從如串同陸金保誘拐其十九歳女兒玉珍等情昨由捕房將兩陸拘解公共公廨經中西官訊供一過判兩陸各交二百元舖保候展期七天研訊 
[三客棧違章科罰]  
　　山東路尚仁里啓新旅館主朱文雲因容留不正當男女同宿又西上林街新豐公客棧主趙文卿容留庽客吸食鴉片烟又靖逺街新大客棧主華杏生不將庽客姓名明白登載循環簿上均屬違章被捕房查悉於昨將以上各棧主併傳至公共公廨經中西官訊明判　罰洋四十元趙華二人各罰洋五元充公新豐公内之烟日銷燬 
[懲燕子窠主客]  
　　王根山因在山東路二百九十七號星内開設燕子窠前日被捕查獲當將王與烟客華金寳朱得富陳子云陳玉生蔣子林倪榮芝連同烟具一併帶入捕房昨解公共公廨經中西官訊明以王破壞烟禁判罰洋一百元充公或押西牢二月烟客各罰洋五元烟具銷燬 
[愚民習神拳之拘禁續聞]  
　　四區一分所緝獲習學神拳之胡阿根夏海波張阿三張恒泰程瑞章五名經司法科轉解警廳一節已記昨報兹悉此案業經劉科長提訊據胡供符咒由住居汝南里之江北人劉香山所授昨派法警押解回所劉署員加派長警協往該里將劉香山逮獲路經附近空地上又見有于小十子正在使拳跳躍一併拘解司法科收押候辦 
[船上之姦案]  
　　昨有趙妙根偕母某氏投地檢廳訴稱操舟爲生船泊治下豐記碼頭昨晚因事往北到晚歸舟則見泥船户劉紀林掩入船艙與我妻顧氏通姦因此將劉與顧氏雙雙拘獲指交巡警今送案下請求究辦由張檢察官提訊之下判劉與該氏收押趙母子退去候示 
 
 

Page 16

 
 
[輪船上查獲拐案]  
　　救出松江女子高三囡 
　　拐匪孫金元拐婦王秦氏拐得松江女子高三囡昨乘圖南船往營口當爲救濟會偵探高金林張栢春到輪查獲詎該匪男婦倔强不行由偵探余長林到來帮同獲送地檢廳安辦 
[蘇州河内失火記]  
　　連燒稻柴船 
　　停泊老垃圾橋西首蘇州河内陸掌生之稻柴船於前晚九句餘鐘不知如何遺火稻草頓時勢成燎原其時適值潮水退淨不可施救延燒停泊兩旁之稻草船一時紅光直衝霄漢當經各段救火會聞警立驅皮帶車馳往灌救奈火勢猛烈救火不甚得力遂由各隊員持拆屋利器將該柴船砍分數段直至稻草焚盡火始熄滅云 
[押店夥縱火之定罪]  
　　蔡鄭各禁三年 
　　新閘路滋豐押店主潮州人蔡鴻光在公共公廨刑事科狀訴雇夥蔡晉卿鄭坤生邱永發詹起春等縱火焚燒該押店一案業由捕房偵查終結昨經公廨開審捕房代表費斯福律師到堂聲述案情並稱各被告除詹起春外餘均已在捕房承認遂將捕房所紀之口供單呈案原告蔡鴻光之律師即命蔡上堂證明此案發生原委據稱蔡　　係我之姪在滋豐管理首飾房鄭坤生係櫃夥邱永發係學徒緣蔡鄭兩人通同　弊陸續將收當之首飾竊出轉質於附近福源押店得洋分用我事前不知彼等因悉我己將滋豐盤頂與人盤價爲一萬五千元定於三月十一號交割恐交割時查出故於是日天將黎明與邱在包樓放火焚燒希圖滅跡應請嚴辦云云又據要證詹起春證稱蔡等縱火我被驚醒即報告店主是實質之蔡晉卿供稱因正月間賭負故與鄭商通私取首飾質洋兩人分用嗣悉店主將店出盤無法歸還原物遂與鄭邱兩人共同放火但邱並未用空賬銀等語鄭坤生供認用空賬洋百元而將放火之事推稱係蔡邱兩人所爲邱永發供伊年十五歳火係蔡鄭兩人所放蔡並囑伊下樓取火油一瓶及携得火油瓶上包樓而火已起等語被告方面並延有律師代辯關讞員核供商之英包副領事除將訊無關係之詹起春開釋外以蔡等放火燒燬他人所有物己經證實判决蔡晋卿鄭坤生各處徒刑二年着解往西牢執行邱永發姑念年未成丁應受之一年刑期准予宣告緩刑 
[再誌妨害自由之請究]  
　　泗涇商會董事吳懋仁與李修則同在公共公廨以刑事起訴住居愛爾近路均益里一百十六號門牌杭州人徐少　及徐妻張氏非法拘禁一案由廨諭兩被告各交二百元舖保候訊己誌本報昨晨集訊據原告吳懋仁訴稱因擔保借欵關係被徐邀往渠家將我等私禁後經友人代報捕房是夜十一時包探到來我等始得出外云云旋由造律師畧辯之下中西官判兩被告仍交原保候下禮拜三續訊 
[汽車撞傷行人]  
　　安徽人王楨生昨日下午二時許行經法租界愛多亞路遭某號汽車撞倒跌傷首臂等處由法捕房二十號華捕到來抄錄汽車號碼押令車送受傷人往仁濟醫院醫治一面帶汽車夫入捕房稟候捕頭發落 
[工匠跌傷脊骨]  
　　仁記路姚興記水木作場泥水匠陸保榮昨日下午工作時失足自四層樓上墜下跌斷背脊骨下半身失去知覺當經工頭舁送仁濟醫院醫治 
[藕斷絲連之拐案]  
　　江北人姜　山住小沙渡前日扭同鄉張友三至四區四分所控稱民妻姜余氏去年被張拐往無錫經民尋獲涉訟無錫縣張處拘役數月有案詎今期滿釋出又來勾引潛逃有張寄與民妻之信可憑請爲究辦經李署員判解司法科核辦 
[兩寗波男孩之迷路招領]  
　　淞滬警察廳二十四二十五兩日收有男孩二名開單招各該親屬速到廳中認領（其一）方賢榮年十四歳住寗波定海長髮無帽黑布對襟夾褲内着藍布褲褂腿紮黑線帶青襪黑皮鞋四月二十四日早九時迷失於吳淞六區據稱其父春生在往漢口輪船上生理母陳氏在定海本年三月間隨表兄陳文記來上海昨晚自己出外迷路（其二）胡永平年五歳住寗波光頭黑面孔衣破舊緑方格布和尚領小棉襖藍地黄道棉褲頸帶銀項圈赤脚四月二十五日夜七點四十分迷失於一區三據稱家住斜橋頭隨母出外迷路兩孩現均留養於新普育堂 
[相驗路斃男屍兩起]  
　　二十五保十二圖地保投檢察廳報稱小西門迎勛路倒斃一尸又寳山縣吉一圖地保報稱北車站栅門口亦斃一尸均無家屬請爲相騐檢察廳即委鍾檢察官等分往騐明均係病死判令拍照由堂收殮候屬認領 
[公共公廨訊案彚錄]  
　　昨晨公共公廨民三庭由李襄讞會同美約副領事訊理美商控告華人案兩起（一）德士古公司訴董士廉等不理擔保欠欵案被告方面對於原告律師之請求延許理律師代辯結果以被告源茂昌等至今遷延不理限各被告保人於本禮拜六將洋二千元先行繳存公堂一面函致川沙縣移提王秉彝到案着繳洋四千五百元並着輩士廉隨同前往協提（二）利達洋行訴鋆記紙號主穆振銓定貨不出請追損失案此係爲執行判决中之地產所屬問題原告以被告之地產並非正當售去故被告邀買主到案證明結果以原告律師稱被告售出產業與宏裕公司有串通情形訊無確據所有吳裕生呈騐官契當堂發還民四庭由關讞員會同美丁副領事訊理（一）奚洪德訴奚士亭等地皮糾葛案結果以此案前經改期十四天續訊函請會丈局答復各節兹届續訊之期未准函復應再展期七天函催該局查照前函迅賜遂節答復以憑續訊核判（二）印水心訴婦人劉月祥不還借洋案己由内地官廳判决來文聲請協助執行而被告否認結果以被告呈出房票捐票己住租界三年應改期七天由原告帶同中保到案證明管轄復核並一面據情函復審判廳查照 
　　又午後民四庭由李襄讞會同美約副領事訊理（一）聯益公司訴區繼臣私用賬洋三百餘元並將值洋二千五百餘户貨物取去案被告延高露玲律師代辯結果此案應令被告照控數完全償還並擔負訟費（二）方金義訴勤昌煤號主孫連生不理擔保愼昌魚行借洋案結果被告孫連生承認擔保應照保單賠洋三百元並堂費被告存欵之洋即交原告具領（三）何紹庭之收租人陳穎章訴房客楊正紀倪有生覇屋不遷並欠房租案結果改期一禮拜着房主何紹庭到案聲明是否須收回該被告房屋再行核奪四寳山縣地保顧永昌訴婦人唐韋氏欠錢糧銀案結果所欠糧銀二元八角己當堂付催征吏收據呈繳候咨送寳山縣查照 
來函 
[上海縣警察所來函]  
　　逕啓者本日閱貴報本埠新聞欄内載有浦東沈家弄新木橋長田岸刦案三則查新木橋一處係歸所屬東溝鎭第六警察分所管轄昨據該分所報告略稱據新木橋東首兪盛茂槽坊主報稱於昨晚十時有多人前來撞門料係盜匪店主即由後門逃出鳴鑼當經鄰衆聞衆趨救盜匪見勢不佳瞬即逃逸幸未失贓等情核與報載業經被刦失贓事實畧有不符用特函請更正爲荷順頌撰祺上海縣警察所啓四月二十五日 
來件 
[蘇民自治會緣起]  
　　蘇人治蘇的聲浪到處都有因自治運動而組織的團體也不少似乎蘇民自治會的新組織是屋上加屋大可不必了我們吃飽了飯甚麽事都可做更何必出來做這大可不必的事呢然而我們的神志没朝没晚來督促我們撫摩着良心覺得再不該遲延了 
　　在官僚底下求自治實現是笑話夢想也是我們江蘇人的污點因爲眞自治斷不能和舊官僚兩立在舊官僚的底下求自治實現的人就是不知自治爲何物的人我們旣經看破了這一點願意盡我們的力量大呼宣傳眞自治的意義打通眞自治的前途撕碎奉憲自治的牌子實現澈底改造的江蘇遣就是我們發起組織蘇民自治會的宗旨 
　　一時高唱的蘇人治蘇說實在太籠統中間包藏得魔道太多倪嗣冲治皖蕭耀南治鄂何嘗不是皖人治皖鄂人治鄂難道江蘇人所抱的希望只不過這樣罷苗人治苗獞人治獞以前的酋長土司也没用過客人難道江蘇人所抱的希望只不過這樣罷王占元在湖北閙得天怒人怨難道一回山東便會洗心革面麽鄲城縣占據梁山泊的宋江是土貨大閙北京的李自成是客貨雖有土客之别其爲强盜則同所以蘇紳治蘇斷不是自治查實現自治須把全部政權交回蘇人的全體這是我們發起組織蘇民自治會的一個中心主張 
　　和平原是江蘇人的美德然魂升魄降以後好久變成了個懦弱的骷髏了這十年内有幾省因爲有了些有骨氣的人閙得一年數戰爛額焦頭江蘇人見了越覺得自己聰明的好處充這種聰明的極境必定以爲眼前由别人去力爭到大局解决以後斷不會遺棄了江蘇所謂坐享太平是獨得之秘不是别種蠢東西所能領會的這樣固然佔盡了便宜可是在人格上損失太大了我們爲江蘇人人格計覺得江蘇人既希望自治不能再坐在家裡等人成功不能再圖佔便宜因人成事了這是我們發起組織蘇民自治會的動因 
　　宗旨主張動因己經簡單說明了以後我們便要在正當途徑中努力進行尤其熱望識得眞自治愛眞自治願努力於眞自治的兄弟姊妹來加入我們的組織一致進行發起人許蘇民施承謨茅祖權黄汝澤常牧民方潛沈旡競施方白陳毓才朱介葉楚傖劉炳晨戴蓀奠沈堯階沈堃劉雲昭高愈錢濟華楊企賢金堅朱寳楨顧聲振徐浣塵黄文燦胡長風牛遜張人傑余天遂李廉聲曹宗高旭顧舜華徐戟三陳大同陳彤陶惟坻王大覺狄柔王拯錢潛陳去病榮渭陽董翼孫解殳伯蔣大椿劉振殿楊友熙胡震楊士香廉天鐸柳棄疾殷佩六陳緜祥熊佩綸陸梅生陸禮華吕素紈附告一發起人會議决本會組織以縣爲標準入會人有三十縣以上開本會成立會各縣分會以本緜市鄉爲標準入會人有本縣過半數市鄉時得設分會一發起人會議决在籌備時期内凡本省人有贊同本會宗旨者經已入會者之介紹即可爲本會會員一本會籌備事務所在上海法租且界葛羅路（即嵩山路）五十四號 
公布欄 
[江蘇高等審判廳]  
　　民庭判决吳欽德與陵榮光爲賠償損害涉訟控訴一案（判决主文）原案　於控訴人賠償被控訴人停工損失（即俗泰濟和兩廠）（代碾機米之損失）盈餘損失及訟費之部分撤銷控訴人應賠償被控訴人停工損失洋二百十六元號控訴人盈餘損失之請求駁回被控訴人應將舊爐膽地軕交還控訴人本案訟費控訴人負擔十分之二被控訴人負擔十分之八聞卜氏與聞永才因承繼糾葛控訴一案（决定主文）本件控訴准予註銷施壽萱爲執行基地涉訟不服上海廳决定再抗告一案（决定主文）本件再抗告駁回再抗告訟費由再抗告人負擔沈富榮與金關仁因婚姻涉訟控訴一案（决定主文）本案控訴准其註銷陸榮生爲借欵涉訟不服吳縣堂諭抗告一案（定决主文）本案管轄錯誤移送上海地方審判廳審查裁判（以上四月二十五號）周家標等輿劉鳳袍爲糧苗及租錢控訟上告一案（判决主文）本案上告駁回上告訟費早上告人仁擔張藴田與張石甫爲股票糾葛涉訟控訴一案（判决主文）原判撤銷被控訴人訴追股票之部分應維持民國九年十一月十七日　興　知事公　所爲之堂諭控訴審訟　歸被控訴人負擔朱晉捐與許學官爲賬欵涉訟上告一案（判决主文）原判撤銷本案發　江寗地方審判廳迅予更爲審判朱寳生與金聚林爲田畝涉訟上告一案（判决主文）原判撤銷本案發還上海地方審判廳迅予更爲審判張兩霖與張石田爲債務糾葛涉訟控訴一案（判决主文）本案訴訟駁回控訴審訟費歸控訴人負擔王歧生與張石甫爲債務糾葛涉訟控訴一案（判决主文）原判撤銷張雨霖所負湯乾號錢莊一千二百元之債務被控訴人廳負擔保責任本案訟費由兩造平均負擔馬龍圖與鮑永華因田租涉訟再抗告一案（决定主文）本件再抗告駁回再抗告費用由再抗告人負擔尼覽寛與滕方氏因房屋涉訟上告一案（判决主文）本案上駁回上告審訟費由上告人負擔（以上四月二十六號） 
[江蘇高等檢察廳]  
　　批示劉氏據訴是否屬實候令丹陽縣知非迅予　公法辦此批成金連狀悉本案經調縣卷候卷到後核辦此批金永福陸阿五狀悉准予上告此批陸姚氏狀悉准予令催此批聞卜氏狀悉此案前經本廳令行六令縣知事依法辦理在案兹據狀請撤銷前來姑候令縣查照可也此批陸陳氏狀悉查此案業經本廳核閱縣卷駁回該氏再議之聲請仰即知照此批（以上四月二十五號）王育思狀及粘件均悉此案前據吳萬全等上訴到廳業經令縣調卷在案兹據所訴姑候卷到後再行核奪此批曹國枬狀悉查　案己由本廳檢察官聲明上告仰即知照此批丁林生狀悉所請於法不合廳毋庸議此批倪大發狀悉候令原縣知事依法辦理所請移轉管轄之處殊無理由應毋庸議此批張幹臣據訴己悉仰候調卷查閣格奪此批鄧劉氏狀悉候調卷核奪此批金佐臣狀悉查此案純係民事上執行問題該民何得向本廳狀請核辦兹據所訴姑准代爲函送審判廳辦理仰即知照（以上四月二十六號） 
[上海地方審判廳]  
　　公示送達（全文在本廳揭示塲公布）第五六號（民一庭）一件劉于汶與王效祥因欠欵涉訟一案兹本廳績定於五月五日上午十時爲公開審理日期仰該被傳人王效祥依期來廳候訊毋違特示右仰被傳人王效祥遵照第五七號（民二庭）一件李瑞夫與兪仁初因欠租聲請假扣押一案（决定主文）本件聲請照准本案債務人因停止或撤銷假扣押所應提供擔保之金額爲大洋二十五元五角右　債務人兪仁初知照 
　　判决主文（民一庭）一件判决連吕祥與張衛氏等因債務糾葛一案（主文）被告人廳償還原告人本利錢三百六十千文本案訴訟費用歸被告人負擔一件判决奚振美與祝培卿因貨欵涉訟控訴一案（主文）原判關於數額部分變更奚振美應償還視培卿洋三百二十五元七角七分四釐本案訴訟費用除逾額洋八元四角發還控訴人具領外餘歸控訴人負擔一件决定劉于汶與周瑶琴欠欵涉訟一案（主文）本件訴訟准予註銷印紙費洋一元六角五分歸原告人負擔一件决定廳葆薌與汪泉來因保證務債涉訟聲請註銷訴訟一案（主文）本件訴訟准予註銷一件决定程喬氏與施王氏等佔地涉訟一案（主文）本件窒礙之聲明照准一件决定徐國瀛與周汝舉因欵項涉訟一案（主文）周汝舉應償還徐國瀛車租洋四元二角借欵洋八十元訴訟費用歸周汝舉負擔一件决定徐國瀛與顧克軒因欵項涉訟一案（主文）本件訴狀准予註銷訴訟費用歸原告人負擔一件判决蔣承蔭與卞有章因典屋控訴一案（主文）原判撤銷被控訴人應償還控訴人典價制錢五百七十千文房租制錢八十千文修造費銀洋一百二十元贖回宣統元年十二月典契一紙其典價制錢折合銀洋照判决確定日南通縣徽糧處所立標凖計算控訴人應賠償被控訴人染房傢伙損失銀洋二百三十二元六角六分其餘控訴及附帶控訴均駁回本案訟費控訴人負擔三分之二被控訴人負擔三分之一（民二庭）一件决定唐國福聲明窒碍一案（主文）本廳民國十一年三月三十日之决定更正之本件控訴仍由本廳受理一件判决姚賢琦與姚蘭弟等因房租糾葛一案（主文）原告之請求駁回訟費歸原告人負擔一件判决陳錫璋訴王牧齋貨欵縀糾葛一案（主文）被告人廳償還原告人洋一百七十六元八角六分訟費歸被告人負擔一件判决張竹林典張士進債務糾葛控訴一案（主文）原判關於令被控訴人償還本洋五百元彌補利洋一百元之部分變更之被控訴人廳償還控訴人本洋三百五十元利洋三百五十元控訴人其餘之控訴及被控訴人其餘之附帶控訴均駁回本案訟費歸兩造各半負擔以上四月二十五日 
　　（民一庭）一件决定張烈與施仰亭等因欠欵涉訟一案（主文）本件訴狀准予註銷一件判决毛籌錦與孫春裕因保證債務涉訟一案（主文）孫春裕應償還毛雲錦洋三百六十元毛雲錦其餘之請求駁回本案訴訟費用歸孫春裕負的擔五分之三毛雲錦負擔五分之二一件判决張阿祥與周春圖因贖田糾葛一案（主文）原告人之請求駁回本案訴訟費用歸原告人負擔 
[上海地方檢察廳]  
　　批示朱小毛狀悉祁鎭國等訴爾糾衆毆斃人命一案前經查明與該民無涉業己不起訴在案仰即靜安生理可也此批張季氏狀悉查刑律補充條例第十一條案件不得援照刑訴程序上訴所請應毋庸議此批趙情有狀悉仰候傳訊核辦此批居廖　候偵查核辦此批黄二郎據訴窒碍情形與刑律第四十四條之規定不合所請着毋庸議此批以上四月二十五日 
 
 

Page 17

 
 
   
 
 

Page 18

 
 
自由談 
游記 
[龍華游記（上）] [  周眞]  
　　一年好景首推春光浮生若夢爲懽幾何得意須盡歡少年須惜取良有以也日者乃邀朱君乃華作野外游朱君適新婚不忍舍彼蜜月遲遲至三月二十日始偕新郎胡君踐約因時間關係且以君尚弟新病初愈四人遂通過逺足於龍華竟不克作長途之旅行矣是日正午由大通路搭三號電車爲起點更五號及華商電車而蒞南站甫至但見站房内人山人海萬衆塞途余等購票入車竟無插足地千人空巷自擾其擾非浪漫派樂觀者安肯出此無何吾四人乃站於車門之外未幾效顰學步踵接而至者頗衆以狹小地位而客多人勢不免擁擠而我輩處其中大受痛苦顧在座男子侃侃而談吃吃而笑一若未覩旁有婦孺輩受窘者然亦無怪其然蓋彼輩已成牢不可破之習慣矣胡君者戇直人也當仁不讓竟往令若輩讓座甫起立傍有鳩形鵠首之勞工喃喃自語意似苦甚無力支持其身者而爭坐之栗六俄頃車已駛動我等立門外飽嘗煤灰滋味衣帽咸染灰黑色澄鮮濃翠芳草盈野之絶好春景亦無暇觀歡矣刻餘車抵目的地始出煤灰之難而登龍華塔欲登此塔者須納洋一角抑亦投機事業歟旣登四望全城在目自憾不能化身而爲春之烏享此飄飄然之仙境也旋進龍華寺香燭烟霧密騰寺中觸目皆娘娘太太者流容態誠懇奔走寺中拜佛之迷深印於若輩腦筋中無法打破可謂無智已甚美國前教長云「無智」及「自私」爲人類進步之大障礙推夫拜佛迷之緣由老者大多求來世壯者求得子少者尚鮮其所求者非個中人不得而知之總之皆自私而已是故欲救中國急須剷除此拜佛迷蓋迷信拜佛守俱「無智」「自私」而並有之誠不愧稱二者之母也 
筆記 
[花夢記（三）] [  禹鏟]  
　　主人支顱於枕意乃大適私念吾生擾擾窮年無年閒之日惟此睡眠之時間始得稍休其肢體然心勞意騖初不因之而减伹以日比夜則此若勝彼耳彼覃覃靜念時兩眼方合已復啓睫則夜氣成圍不辦一物凡室中之所有者似一一均爲夜氣所没彼又自念世人咸愛光明力欲逃其黑暗之境不知光明之爲物其流毒之大乃無倫比試觀夜間萬籟咸息羣機亦止及至朝日一出則世事之幕啓矣千形萬態一一呈露而出而人類之勞役亦爭相擾攘於日影之下據此則寗令此世界永永處於漫漫長夜之中勿使稍展其光明世人世人爾等惟心愛光明故爾等遂爲光明所役須知彼太陽之盛明蓋即我人類無量數勞苦痛楚之結晶體爲光乃非可樂也彼此際思慮雖紛顧精力已大憊少須卽頽然游魂於夢境之中彼所夢之事乃絶非塵網中事蓋彼遨游於其意界中之芳園泉石清冷纖　不到見桃李正盛關紅白互映尚有緑柳參綜其間大類妙齡女郎中雜以垂𥬆小婢也彼此時滿眼芳妍自疑何以至此幽境正躊躇間忽聞枝上棲鳥與花相對作人語其言蓋斥世人多傖俗往往强附風雅每見花木輙假意流連實則彼等心目中金銀峯立於其前又何暇及於攬勝賞幽之雅事者且尤有可笑之人力不能致金銀以自肥則見金銀上所附之微塵已流涎覬覦日圖以衣袖沾取以歸滋可笑也彼一聞此花鳥能言益用訝詫疑此身誤入妖窟顧自度旣巳至此卽亦勿計其他遂抗聲向花鳥曰爾等所言者殊未盡當須知余與金銀旣無緣法而其所附之微塵更非所屑余亦日圖優游於林泉佳處顧乃不得彼未及言竟花鳥應聲笑曰汝誠雅人然汝亦知汝口與身力欲迫汝諂事金銀乎意蓋謂衣食爲累也彼聞言初不甚解已乃喟然喟聲未巳身忽懸空旋轉動盪不能自主遂驚醒回憶夢境歷歷在目則竊自嘆曰睡夢者乃世外之境余脫身塵網而踐之於心滋滴而今夕之夢尤使余意動今兹夜色未闌幽夢或續我知膽瓶中之桃柳必尚絲絲繞余魂氣然在此沉沉之世界中余果處何境地耶 
 
[居間之效力]  
雜錄 
[西湖雜記（二）] [  章頤年]  
　　遊覽之地昔以莊著私人所建之别墅也多築於湖濱遊船可到之地引湖水以成池堆怪石以爲山旁植奇花古木以陪襯之舉凡一切亭樹池沼建築佈置務極幽雅之緻然主人恒不蹴居其中間一至焉守莊僕人煑茶　客西湖水龍井茶每值風清氣朗之際把杯臨湖神腦頓爽塵市間一切煩擾俗慮悉爲掃去一若除我外不復更有騷亂之世界也者近二三年來除新築之葛蔭山莊尚整潔外餘均破瓦頽垣桌椅不治往遊者亦漸少盛極必衰不勝今昔之感矣 
　　環湖馬路今已自錢塘門築至靈隱矣反對及贊成者各有其人各持其說反對者謂馬路有傷風雅贊成者謂馬路便利交通竊以爲二說皆是惟浙江財政竭蹶教育不興實業未振待用之欵孔多以此數百萬之巨費築此不包之馬路固不如已耳 
　　梅花素以孤山名宋林和靖處士所植也然年代湮逺大半均已死傷凋零生者華亦稀少西湖工程局雖時有添種要皆瘠弱者反不如靈峯寺之盛矣寺在玉泉之後毁於洪楊吳興周湘舲君爲之復建植梅無數花肥密尤以緑萼梅爲最顯寺處偏僻知者甚鮮探梅者多往孤山余爲靈峯負屈矣 
小說 
[社會小說人間地獄（八五）] [  娑婆生]  
　　第十四回佳人𥥆𥥆纎手加衣學子莘莘奮拳飛碗� 
話說賈大人在薇琴家裏坐著和憐影說話忽聽見扶梯上一陣響走上一個客人誰知那上來客人先從門帘外邊向裏一瞧見是賈大人便大躪步走了進來和賈大人招呼大呼賈大人是什麽時候來的賈大人抬頭一看原來招呼的那人是從前程藕舲請客同席的鄒芝誥連忙起立招呼鄒芝誥道怎麽好久没見賈大人道這一向没出來鄒芝誥道幾時我來在這裏請客務必請賞光賈大人道必到必到鄒芝誥道薇琴又走這裏只剩儕影素雲兩人我們必定要替他綳綳塲面否則門前冷落太不像樣子了賈大人道那自然憐影聽見鄒芝誥替他請客心中異常歡喜臉上格外光輝走到鄒芝誥身邊放出嬌身道咬呀今天天氣很冷你爲什麽還穿灰鼠冷壞了身體那是要緊的鄒芝誥道我中半天出來很熱胡亂穿上一件不覺得冷此刻你提起了我似乎有些冷可是我也懶得回去再換衣服憐影道你那件狐𤝆袍子不是在我的衣櫉裏你一直還没拿去可以拿出來換上省得受凍鄒芝誥道現在穿狐𤝆也似乎嫌太早人家瞧見豈不說我不識天時憐影假意不悅道只要穿得上身體不受凉早穿幾天狐𤝆也不要緊别人家好心你還當作惡意呢你不相信由你去凍凍壞了傷風可不要再像上一次埋怨我說著又笑了賈大人從旁邊也勸鄒芝誥道上海灘上天時不正本没一定論節氣穿狐𤝆還早論天氣今天很可以穿說著翻轉自家的袍子道我今天本也同芝翁一樣想穿灰鼠出來走出門覺得不彀重新回去換上洋灰鼠方始適意憐影道賈大人也說可穿可見我的話不錯了鄒芝誥趁勢用手拍着憐影的香肩道聽你的話穿穿穿憐影聽了忙立起來走到衣櫉邊開了櫉門取出一件漢瓦文醬紫色庫緞面子的草狐袍子來鄒芝誥一面脫了灰鼠袍子親手交與憐影一面將狐𤝆袍子換上憐影忙將灰鼠袍子隨手替他掛好在櫉内又趕過來替鄒芝誥扣鈕子鄒芝誥樂得將兩手叉開讓憐影替他扣賈大人在旁笑道玉手加衣芝翁的艶福不淺我看此陳橋兵變黄袍加身還要榮幸鄒芝誥道豈敢豈敢賈大人簡直要將我列入帝制派了說著憐影已將他的鈕子扣齊忙問鄒芝誥道穿起來可煖熱點鄒芝誥將肩膀凑了兩凑道舒服得多了憐影道聽我的話你早可以舒服了鄒芝誥涎著臉笑嘻嘻的道我早知道有這樣舒服我早聽你的話了 
[餘瀋] [  筱亭]  
　　車無五寸之轄則不可以行門無三寸之楗則不可以轉國有内閣所以總筦全國之政務者使不得其人則百端廢弛雖堂堂大國不幾如無轄之車無楗之門耶烏乎可 
 
 

Page 19

 
 
   
 
 

Page 20

 
 
常識 
（一）投稿本增刋者其料料隂衛生法制道德經濟四項外增教育科學宗教市政雜錄問答六項其語涉攻盰個人者恕不登載 
（一）投稿者篇末須開明姓名曁詳細地址並黏一名片每句請自加單圈若籍幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
（一）問答一項專爲喜閱本增刋諸君實有疑載藉便討論起見當擇要登載恕無報酬 
（一）投稿者如不願取酬或不願將所署之名發表者請於原稿註明附函恕不作答 
（一）投稿登載時本增判得酌量增删其字句 
（一）投稿不登載者原稿恕不發還 
常評 
[非調停] [  覺]  
　　今者奉直之爭前此惡政府不問是非專事調停之流毒也方其戰端未啓有從而挑撥之者罪固不容於死今兩方有欲罷不能之勢是正惡人自斃之時而復有從事調停養癰以成他日之巨禍者此其得罪於國民與挑撥戰禍者略相等 
　　謂調停可暫免一時之禍乎誠然而他日之禍必更烈於今日多調停一次則國民必多耗一次之膏血多受一次之恐慌蓋目前雖暫免一時之禍而惡勢力永久存在且將因而潛滋暗長此後國民之大受痛苦仍在意中故與其調停以養惡燄不如聽其决鬭以自斃也 
　　或曰他省將牽入旋渦奈何曰苟非喪心病狂之人必不願自入旋渦以造糜爛地方之罪孽如魯固嚴守中立如豫亦先迷後復况蘇浙之宣言保境安民者乎故不入旋渦爲智者而於無可調停之時尚欲以調停爲國民留他日之大禍則其愚無與比倫矣 
經濟 
[會計問題淺釋] [  劉葆儒]  
　　一成本會計 
　　會計制度者適用科學方法於實業者也制度之至有統系者厥爲成本之計算 
　　在昔商事簡單競爭未烈無須複雜之會計已足供用近世競爭隨事業之發達而日甚而定訂賣價殊爲一問題製造家苟非於計算成本略具常識定價時每苦無標凖失之過昂難於求售失之過低虧蝕堪虞惟於成本計算能精密者方足以定賣價標凖而立足於競爭之市塲 
　　我國近值企業風起雲湧之時大規模實業之創辦時有所聞惟旋興旋仆者亦往往有之揆度其情半由於用人之不善半由於制度之不良例如不願减輕費用以低成本但知增加賣價使購者反裹足不前實我國實業界之通病也 
　　於以知介紹計算成本之常識不可或緩 
　　計算成本不外取原料工資等爲分析之研究統之以有秩序之記載再加間接費籍以知每單位出品成本者也因有簿册記載製造程序之故可籍以改良製造方法并　少費用使成本低廉銷路因以推廣 
　　自成本有法可以計算生產界及一般社會所受良好結果實多舉其著者如下 
　　（一）求得確實生產成本使製造家得有所根據往昔製造家因不知計算成本之故其記載甚屬簡陋僅知加原料及工資等費用爲總費用至年終察賣貨總數及存貨總數以本年存貨之值與前總費用之數相殺以得凈利而己固無制度之可言也自有成本計算之制度而製造家可考察製造成本之大體相度機宜而增减之由考察結果可作成損益帳以資比較其尤要者則根據成本加利得若干成而定訂賣價也 
　　（二）定價適宜生產界及消費界雙方獲益除特殊情形外各商品之在市場每有市價出品較市價高固無人過問較市價低人固咸樂購之然過低往往足以侵及成本不察者往往喜高其價格以求一時之利得其出品爲必需者固爲消費界所必購但一旦有競爭者出其價平允殊足以致前此壟斷者之失敗及我國商人往往重視利得而輕視資本之流轉Ｔurnover例如看利若干成不達此度决不出售不知、 
曠日持久資本流轉不靈所損失必不資其不然者則在同業競爭時往往爲無標凖之定價雖侵及成本亦不問也自有成本會計出計算精確定價多可與市價適應蓋按定法計算定價標凖其結果自無大差其能較市價低而多招徠生意者全視經理人之材力及成本計算之精確故同業競爭在研究如何可以利用新法減輕費用以增利得并不求用法增高市價在生產方面費用日減製造制度日趨於有研究性質之軌道以求與市價不相懸殊使市場不致有過剩之恐慌而自消費人方面觀之則得低價之貨使社會獲益不淺故其結果爲建設的進行而非無失序之競爭者也 
（三）因計算成本之故而製造程序有定多所發明攷製造業發達歷史由手工業而機械工業由個人工業而家庭工業Ｈouse-hold而工廠Ｆactory近世吾人咸知手工業成績不逮機械工業成績個人工業成績不及工廠工作成績矣然此僅就其著者覘之也若至精密之發明則必賴精細之攷察苟非有法可以稽考工作之程序則殊乏研究之根據自有成本會計而後有工作程序詳密之記載有詳密之記載而後有比較指導製造家使於制度知所捨取以利用新法成本會計與有功焉 
　　（四）增管理上之便利引用成本會計無非汰冗費及節用時間以增效力所謂效力Efficiency者以最少時間或勞力求得最大效果之謂也惟欲求達此目的必賴監視之力使制度完備則管理人可按記載知工人之勤惰機器工作之比較無時刻考察之勞而得知全體進行之大勢政（乙種酬） 
道德 
[醒世語] [  雉水黄花]  
　　三分助人眞助人七分助人往往害了人 
　　一貪字不知戕害世上多少人 
　　鴆毒青年者莫過於言情小說 
　　購書不惜費習字不惜紙 
　　事要知足學要知不足 
　　信用爲金錢之代價 
　　尊人自尊欺人自欺 
　　金錢萬能要必善於用之不善於用之則萬惡 
　　善人作事必留餘地 
　　無慶賀八十之盜賊有千古不朽之芳名 
　　光隂爲無價之寳 
　　居安思危便不危居危思安未必安 
　　滴水可以穿石 
　　大禍起於小不忍 
　　惟富切忌不仁 
　　寗可金錢損失不可名譽損失 
 
[縂不是避偈的方法]  
法制 
[侵占遺失物之科罰] [  吳子雍]  
　　遺失物爲所有者偶然失其占有之物非所有者故意抛棄之物也自遺失者之意思言之必欲復得其物而後始快此吾人心理之常也故遺失物乃有主物而非無主物吾人果拾得他人之遺失物在法律上必須在公告後一年始能取得其所有權其用意完全在使遺失者易於貫澈其所有權之行使而保護其利益也若故意將拾得之遺失物侵占之必致受新刑律侵占罪第三百九十三條之科罰即科以價額二倍以下價額以上之罰金如其二倍之數不滿五十元則科以五十元以下價額以上之罰金世之好侵占人之遺失物者其起而注意之（乙種酬） 
衛生 
[肥人衛生法] [  陳子祺]  
　　近今科學進化羣知衛生一道大之可以强種强國小之可以延年益壽稍有知識者固已重視之特對於肥人之衛生少有研究耳余嘗考求肥人衛生法大約不外選擇食物與减輕體重而巳今分述於左以告肥者 
　　（一）選擇食物凡食物之中有足使吾人身體加肥且有害於肥人者肉類如豚肉火腿臘肉肥肉等麥類如麫包牛亂餅玉蜀黍等此外如鮮奶乳酪牛油橄欖油雪膏菓子露糖果及各色酒類凡病肥之人宜概行戒絶然則肥者果無物以食乎是又不然夫天地生物足以供吾人之需求者奚啻千萬清茶水果足以供小食之需半熟雞卵亦可供正餐之用此外如清瘦肉食新鮮飛鳥合時魚類無一不足以供肥者口腹之欲而蔬菜番薯黄瓜香蘭胡椒芹菜諸類亦可作肥者之食料惟肉類之猪肉果類之香蕉仍在忌食之列耳（二）减輕體重凡肥人食量必較常人加多欲减輕體重必先减少食量所謂减少食量者非必忍饑而少食更非因少食而餓死但求日中所食切勿過多耳又肥人貪睡往往日上三竿猶高枕熟睡則爲害匪輕要之節食少眠爲肥人减輕體重獨一無二之法也世之病肥者不可不知（乙種酬） 
雜錄 
[讀申報常識應有之常識] [  養氣]  
　　申報館主任爲灌輸普通之知識增進社會之程度起見特闢常識一門若道德若經濟若法制若衛生若教育與科學以及其他各種之知識所以資吾人之考鏡便吾人之改良者爲益非淺吾人於逐日瀏覽之時其可無善讀此常識之常識乎讀常識之常識如何曰當知常識之性質與讀常識後之利用 
　　第一常識者日常生活所必需者也教育之最大目的卽在使人有生活能力欲使人有生活能力則不可無生活必需之知識吾國舊日章句腐儒皓首窮經自謂貫通今古及叩以家庭日用問題則茫然不知所對或反以不事家人生產作業爲其超出凡庸之表示社會不振職此之由今苟於常識加以研究則生活能力自可增進而不至爲社會之寄生蟲矣 
　　第二常識者人類普通之經騐合乎正當之事理者也凡人自少而壯而老家庭之所經歷學校之所講授社會之所見聞無一非增長經騐之時機卽無一非充裕常識之塗徑顧吾人往往以不正確之經騐產生不正確之思想例如烈風雷雨爲空氣界之驟變而誤詫爲天工疾疫流行爲微生菌之傳染而妄疑爲神罰此種謬誤之直觀實爲進化之大梗苟於常識加以研究則於判斷一事或處理一事時自能循確定之塗轍取正當之態度不至誤入於歧途矣 
　　第三常識者一切高深學術之基礎也古今來聖賢豪傑其知識固超越尋常然超過常識者亦必以常識爲初階從而增進常識之所未逮非能舍去常識而别有所從入之塗徑以一蹴而幾於高深之域也今世覘人國者必以其國民之常識程度如何而定其文明之高下故吾人而欲爲文明之國民求學問之進步豈可鄙常識爲淺近而以爲是戔戔者不足煩吾儕之研究乎 
　　是故吾人無論處家庭者在學校者以至爲商爲工爲農與夫一切服務於社會者當於報章所載常識特别注意不啻視爲明師益友其爲吾所已知者則可互相比較而得更切實之證明其爲吾所未知者則可具試騐之精神而應用於日常之生活最好每年自元旦日起將常識一欄翦裁彚訂以備將來參考之需其裨益匪細鄙人歷來卽係如此願愛讀常識者亦注意及之（乙種酬） 
 
