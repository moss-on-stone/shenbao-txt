# 1915 - 171 - 4915221

 

Page 1

 
 
   
 
 

Page 2

 
 
時評 
[風（冷）]  
　　中國之事往往突然而起悠然而止者其起也挾萬鈞之力其勢似不可當然而其止也則又雲銷烟没依然如故是無以名之名之曰風而已矣 
　　風者無實質之物也成於氣之動也氣動則暴發似一切物事無不足以摧滅之者氣靜則一無留印與未經此風者無大差異故中國人之出世任事者每曰揣摩風氣意者殆謂中國之一切事物法令均不足措意而其最可畏者即此風與氣乎 
　　今者肅政史之參風大盛矣是固不可不謂有益於官方者我特恐大風過後氣即竭不數月後汚濁之官界依然風淸月朗大可自在陶情耳故爲之作風說 
命令 
[六月二十六日大總統策令]  
　　蕭良臣穆特賁阿均給予二等文虎章此令 
又令　陸軍次長徐樹錚呈稱回籍營葬請予免去本職等語徐樹錚准免本職此令 
又令　任命田中玉爲陸軍次長此令 
又令　丁長發何元春均授爲陸軍少將此令 
又令　普爾布札普著加給副都統銜此令 
又令　任命納順洪爲廣東陸軍第一混成旅旅長未到任以前著李文富署理此令 
又令　任命施紀雲辦辦川東籌賑事宜此令又令　審計院呈擬將署審計官吳學莊胡大崇叙列四等署協審官林耀炘汪玉年叙列五等等語應照准此令 
又令　參謀本部呈請任命劉志陸爲廣西桂平鎭守使署參謀長周郁文爲廣西桂林鎭守使署參謀長應照准此令 
專電 
[北京電]  
　　張弧昨自天津電呈政事堂謂患暑病現在醫院調養請假三日若總統必須令速來則即日扶病來又附稱官勳尚在而產物被查家屬被留似無此體制等語據一部傳說某要人謂所參尚無實據又有人謂其人小有才尚可用將來或不至有大事 
[北京電]  
　　奉天日藥店延壽堂被炸事件日人大鬨而有人得確實證據係日人所自爲即東報當日專電亦有載稱係日人製炸藥暴發者而今則責其領事誤信張錫鑾報告徒爲形式抗議至主張干涉滿洲警察制度 
[北京電]  
　　湯叡昨以生計會事謁徐國務卿徐痛言今日但求國不亂民不餓注重此此甚至 
[北京電]  
　　梁任公今日（二十七）回京 
特約路透電 
[北京電]  
　　張弧於星期三日離京赴津擬往上海復由滬回浙江故里然後再赴四川詎離京後又被肅政史彈劾政府且有捕之回京之舉動茲聞張弧匿於天津某租界華警不能往拘大約此事將敷衍過去張弧可無須回京就審藎彈劾事件多係數年前舊案非新近發生者故也其他官吏因肅政史之活動頗爲惶恐不安（二十七日） 
戰電 
　　其一（英人路透電） 
[巴黎電]  
　　法軍復在沙歇境取攻勢得有進步末斯河高地柯格　地方已發展大戰德軍沿全陣線猛攻以毒氣炸彈及沸油對待法軍據公報宣稱敵軍攻入法軍第二道舊陣線一部分後爲法軍擊退德軍復於夜半圖取攻勢爲法軍砲火擊潰死亡甚衆法軍在勞蘭及亞爾薩斯殊易維持其優勢（二十五日） 
[巴黎電]  
　　公報謂亞拉北面勞蘭及瓦斯河與愛恩河間之戰事多屬砲轟及以炸彈互擊伏斯巨德軍之進攻者已受挫而退（二十六日） 
[巴黎電]  
　　今日下午公報宣稱前敵各處均沉寂無戰事大雨滂沱道不能行致阻我軍之進步今夜公報謂亞拉北面步軍戰事已於夜間停止我軍現固守所得之地德軍攻擊末斯河高地受挫而退（二十六日） 
[亞姆斯特丹電]  
　　德國聞萊姆堡陷落消息衆爲歡忭而今日柏林公報承認在俄國戰地連遭挫衂德人見之皆爲沮喪公報謂奥德軍左翼於星期三日所獲加里西亞之地今已被逼棄之麥剛森將軍 
 
 
 

Page 3

 
 
之陣地未有變動哈里資西北林新干將軍因受優勢敵軍之回攻被逼退過里斯特河（二十五日） 
[彼得格勒電]  
　　公報謂查爾基夫及萊姆堡之戰局未有重要變動敵軍仍沿萊姆堡白里加尼加芒加鐵路進攻在柯柴里境渡抵里斯特河左岸之德軍殘兵已於星期三夜爲俄軍逐至對岸又在瑪蒂洛伏及洛士特里維亞尼渡河之奥兵已於星期三晚爲俄軍所俘共七百十五人奥德軍雖因渡河受有重創當夜仍圖在布加其維慈南渡河目下戰事正在進行中（二十六日） 
[羅馬電]  
　　公報謂意軍各陣線外之斥堠探明敵軍現正從事鞏固防禦工程及調援軍與新騎砲隊至陣甚爲忙碌意軍以砲隊猛轟且以分隊勇擊以牽擾敵軍（二十六日） 
[亞姆斯特丹電]  
　　德潛艇一艘在波堪姆附近忽然爆裂旋即沉没艇長與水兵二人適在艙面監視室中大約已被救起餘衆皆溺斃德國社會黨機關伏凡爾資報因 
登載主張和平之社論已被封禁（二十六日） 
 [P倫敦電 
　　維也納公報承認俄軍已在里斯特河與泊魯士河間某地點攻破奥軍之陣線（二十七日） 
[倫敦電]  
　商部大臣在哈特爾浦演說略謂我軍已佈置佛蘭得斯之防務縱敵軍以重兵攻擊亦可無虞我軍人數甚多一俟機會成熟時即可大舉政府如遇必要時將執行嚴厲方法以阻糧食煤斤之私用吾人之肉食刻不充足國民當預備其缺乏吾人今正研 
究對待潛艇危害之方法云（二十六日） 
[哈爾濱電]  
　　彼得格勒電社薩洛尼加訪員　稱君士坦丁情形今更危急阿米尼亞人二十三名與土國國會議員一人名蘇格拉倍者近被捕殺君士坦丁大火毁房屋店舖一千所聯軍方面漁船兩艘裝載魚雷甚多在達達納爾峽溯流而上已抵末特洛斯英法海陸軍之新凖備規模甚大運送船裝載援兵至聯軍所佔之海島絡繹不已聞新兵有五萬人之多西汀其電稱孟軍在阿爾巴尼亞邊界已佔要地數處以便保護波雅拉河中之運送船使其往　不斷奥國飛機屢次攻擊不設防之波特戈里柴鎭該處孟員乃遣使人執白旗往見加太洛之奥員告以奥國如再有此種違犯公法之行動則孟國將有以報復之云云里虚公報局稱塞國步兵大隊之司令率領義勇兵若干於砲火掩護之下渡越多瑙河進攻摩爾達伐島擄奥軍官一人兵士十九人奪戰地醫院一所及電話器具並毁敵人該處所有之船隻塞兵無損失奥兵傷三人（二十六日） 
[蘇菲亞電]  
　　駐布德國公使米恰希爾斯博士已奉命回國德政府以其辦事殊欠敏捷官派太重故已以駐土德國大使署武隨員繼其任（二十六日） 
[倫敦電]  
　　新借欵購者甚踴躍决可滿意惟須知所募之數雖巨然僅抵一年之費用此後尚須各界人民竭力扶助國家也（二十六日） 
[倫敦電]  
　　公報局宣稱海外英人如欲定購新借欵者可致電英倫銀行惟須於七月十日前繳存定購之數百分之五（二十六日） 
[倫敦電]  
　　追加預算已於今日發表謂一九一六年三月底止一年之内英國海軍續招兵將共需五萬人原有預算係二十五萬人（二十六日） 
[倫敦電]  
　　六月二十三日前一星期中商船出入英國口岸者共一千四百六十九艘英國商船爲潛艇擊沉者三艘（二十五日） 
[倫敦電]  
　　倫敦公報載有英國人民不得與在中國暹羅波斯及摩洛哥等處德人貿易之禁令（二十五日） 
　　其二（德人德文報專電） 
[柏林電]  
　　德意志日報屢載社說排美已爲當道暫封北德意志亞爾其曼報謂德意志日報之社說詆責政府以懦弱態度對美謂德政府實欲犠牲海底潛艇最上之效力結好美國而以美國輔助德之敵國一事爲無關重要上星期一日之社說復譏刺德國牒文不遺餘力俄皇因革命舉動發生於各處實由内務大臣辦不善所致特褫其職不久莫斯科警務長亦被擯斥另以索爾台里夫將軍代之俄京接到前敵之報告謂日本克彈藥極爲惡劣德砲皆能命中受傷俄兵百分之七十乃由德砲火擊傷加里西亞俄軍完全紊亂士氣沮喪且各相分散難望集合巴黎消息謂法國陸軍總長不欲再行 
宣布將士死亡册（二十五日） 
[柏林電]  
　　法政府爲衛生上之事故起見已將德俘由達化美移至北斐德報謂此乃德人近宣言擬行報復手叚之效果克里斯報載有社說願德美之交涉繼續進行得將海底潛艇問題妥行解决而不碍及德國今日或將來之戰爭利益官中宣稱路透電所傳德國潛艇長赫辛少佐因擊沉魯西台里亞號受賞普魯斯戰爭最高等之勳章之說實屬不確赫辛少佐之功乃在駕潛艇駛過支白拉特海峽官中宣稱英法軍曾早德軍數月施用毒氣砲彈二月二十一日法國陸軍部發出訓令一條紀含有毒氣之手擲炸彈兩種及來福槍彈之用法謂用者乾必戴面具以防自中毒氣敵軍如圖鼓起美國輿情反對德軍施用煤氣則當知美國之廠亦造此種毒氣砲彈且登廣告稱述其效用不獨此也當一八九九年海牙和平會開議時美國代表曾不以禁用煤氣爲然馬漢大尉謂用此者之合於人道正無異於裂人肢體之開花砲彈也且佛蘭得斯之敵軍復用戰爭舊法决壩以淹德軍夫水與煤氣效用正同煤氣借風而緩進敵軍大可得間逃脫德軍科學智識優於敵軍國故能製造更精之利器敵國大呼以駡德國野蠻者不過爲此而已（二十六日） 
東方通信社電（日本人組織） 
[東京電]  
　　中國所希望之山東撤兵及撤除交戰區域等今後或可見其事實云（二十七日） 
[東京電]  
　　日本對華問題内閣已可容納元老提言之精神惟　等希望之具體案任便已意如更換公使等聞爲外相所反對（二十七日） 
公電 
[衢州華埠鎭公團乞賑電]  
　　申報館轉各報館各義賑會鑒開化天降奇災養日蛟洪陡發高地水深數丈全邑房屋冲没數千家人民被災數萬死傷無算華埠鎭商業貨物損失殆盡通市無米無鹽値此靑黄不接災民何以爲生貴館貴會關懐民命乞派員來華速籌賑撫拯此哀鴻不勝待命之至並乞賜復華埠商會正副長長沬山汪德自治委員夏惺圭叩漾 
要聞一 
[戰爭聲中德國工藝之凱旋談]  
　　華德日報曰若論吾德之工藝家與技師等於今戰局所成就者則有紐約公報不勝譬喻之議論可以參證據稱一切戰備自攻城巨砲以迄於不可缺之袖珍電燈甚爲工藝之出產品而當今戰局所賴工藝上優異之輔佐品以代人對人戰爭者其範圍甚廣　此優異之輔佐品皆非一日之工所能得乃技師等治事多年孜孜不倦之功績也此項輔佐品之效力與時俱進以臻乎大成之時代而所必須應用之人的材料則亦隨時有相對之額常常減少德軍之種種戰備固無一不賴有工學相助而觀其軍器之能力亦足證德國工藝之發達已達於極度如軍械實業製造軍火以及構造戰船潛水艇飛機飛艇等物德國皆能自辦全不仰給外國此誡不可輕視者也 
　　無論友敵莫不承認飛行艇隊與四十二年的田鷄大砲砲其來爲今戰局最大之襲擊品曩者德國所用飛機發動機多購自法國爾今德國所製造者則已足敷至鉅之需求而德國飛行家所奏之功效且遠過其法國之競爭者焉此如徐伯林氏所構造空中巡洋艦之能力無論何國飛艇一概不能與其並駕齊驅或有平等之價値是已德國要塞重砲與潛水艇亦各有遠過其敵之火力此有目共睹者不必深言 
　　此外與工學之知識能力有關者如架設橋梁開挖塹壕安營築灶建設庇廕所設置野戰電信電話修繕與使用鎗炮說明彈道以及配合炸藥與定其功效等無一不惟工藝是賴而測量地勢參閱地圖及定區域之遠近地點之方向等時則須有地理學之知識職是之故德國政府特設種種方法時常促進其後生少年咸有工藝與科學之知能而其各邦之陸軍部亦令施行强度之軍事敎育於其少年於是乎凡德國高等學校師範學校以及普通學校之學生遂一律必須有科學及工藝之敎育矣 
　　總之現在德軍中凡無工藝知識之軍人已不復見蓋人人必須稍有技師之能力也此若屬諸多所辱駡之尚武主義而求一併强去此巨擘則英國則將有其可受之負荷矣蓋德人之技術若於今國民大戰慶奏凱旋則將證明德國欲完其責任必爲此爲此中之首選也但近世之戰爭不在乎用拳力乃在乎用精神苟非然者以勢不可遏之俄國汽碾早達德國布蘭登堡之城門矣然考文明國民之戰史始終未有拳力之事業而恒屬高貴精神之功能如拿破崙第一者雖夙未研究工學而爲其世紀之大將然能超羣絶類利用其所得建設道路橋梁及開鑿運河等智識故其大軍所至多奏奇功也 
[日俄兩約與中國時局之關係]  
　　展緩中日約之實行說中日條約自經雙方批准交換之後當卽發生效力惟約中訂明於三個月後實行故此約實行之期當在八月下旬頃據某方面傅出消息謂此約實行之前自應有種種預備而三個月之期限太促一切預備皆有不及之勢故政府已電令駐日公使陸宗輿氏與日政府交涉將此約實行之期再行延長三個月並聞此項延期之議已得日政府之同意云云惟詢諸外交當局僉謂並無是事則此說之確否正未可斷定也 
　　會議内外蒙之善後策聞政事堂以中俄條約已締結所有一切善後事宜日前曾召集各總長及畢桂芳陳籙二氏關於左列要項從長計議一維持界務二保護在蒙華人之商業三駐紥外蒙代表參贊隨帶衛兵之件四組織外蒙審判之法庭五磋商外蒙各關之稅率六外蒙交通上今後之郵電七劃界地圖之製成及界碑之設立八保持各種利權九今後對外蒙之態度方針十鞏固邊陲防匪賊之越境騷擾其關於内蒙者聞亦有改良交通振興敎育調查境域奬勵移民改革 
内政改良司法調查森林礦產之會議其會議則在總統府云 
[周督辦之鹺政計劃]  
　　周緝之督辦自張岱杉去後昨特進見極峯謂以龔次長專辦鹽務已則整理部事庶財政可望起色云云聞周氏對於整頓場產辦法約有二端一則建築倉索使鹽有所歸便於稽核一則裁併灘副庶化散爲整乃可淸釐以上二種辦法業已呈准施行目前各省場產除長蘆之豐財蘆台石碑各場業經照此辦理河東舊設三場現改解池一場地勢團聚查緝合宜暫時毋須更改外其餘均應按照上項辦法急速舉辦以肅鹺致上項辦法刻已通行第前者建築倉索爲費甚巨竊恐一時難以辦到至於裁併灘副化散爲整則各場情形不同或因煎製無多產額日減或因井場異制事實不同倘使全國一律誠非易事秋以爲期或可辦到云 
雜評一 
[山東撤兵（無名）]  
　　中國要求山東撤兵之說日報傳之日外務省取消之而今日日電又謂可成事實其事究不知若何也若以理論日本當允許之要求固已久矣豈待今日哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[張弧案尚有後命]  
　　肅政史之再參張弧氏免職情形曾疊誌本報茲悉張弧免職以後曾於前日（二十二日）擬一種駢體呈文又似陳情表又似謝恩摺呈遞於總統并於前日親赴公府禀謝禀辭其措詞則曰奉命赴川總統當令某局長代見並有訓誡及勉慰之意張弧於下午又晉謁徐相國禀辭旋有肅政史方貞等關於是日二次上呈彈劾呈中指詞極爲嚴重大致謂其虐民病國罪重罰輕輿論大譁並言其贓欵共有七十餘萬證據確鑿且歷舉其平日豪賭情形因之總統赫然震怒交周章兩總長查辦惟張氏已於二十三日淸晨出京往津其時外間尚不知有肅政史二次揭參之事故到車站送行者除財政部舊人外並有政界某某要人張弧自以爲奉命出京當不致再生枝節故其出京之時神色自若及至周章兩總長奉命之後張氏已乘早車出京當由章總長通知警察廳吳總監遂由警察廳飭區派警到張氏西堂子胡同寓宅看守其宅中電話亦由警拆去又有一說謂不獨方肅政史上呈糾彈即周總長亦另有密呈揭參要之張氏確已在查辦之中微聞張氏現住天津日界電燈廠後壁又張出京時原定伊一人早車出京其眷屬及一切行李均於晚車到津後因警察前往看守其眷屬晚車未能即行周章兩總長以奉諭交查要案未便聽張氏遠颺當即致電直隷巡按使請其就近扣留飭令張弧即日回京候查張氏出京之後其眷屬被警察看守嗣因張氏旣已出京其眷屬留京與否並無關孫因由某君各吳總監請求撤退看守之警 
察並准其出京聞已於昨日上午乘京奉車赴津矣 
　　鹽務署之近情鹽務署自周學熙督辦接任後將署長之權一律收歸已手所有公事先由秘書分别最要次要將最要者先呈督辦親閱當時各報已詳載其事矣今龔心湛接任署長情形已有不同聞於接任之第二日周總長即傳諭秘書嗣後鹽署一切公事可逕呈署長核閱不必先呈督辦在部之方面言當時同有先呈總長之辦法今尚未回復原狀此爲周氏專心部務之結果或非於他次長有所歧視也龔心湛接任對於署中人員尚無更動惟參事兼稽核所辦事之伍光建氏已向總長辭職張弧與丁恩本不能直接談話惟藉伍爲之媒介今故連帶以去乃外間論者謂周總長必竭力挽留伍去則署中將無精通英語之員又有謂龔署長連日與丁恩接洽仍不能不用譯員者事之確否尚未可知又　報謂張弧在任時屢運動外報爲己辯護冀以表示其勢力昨開缺後天津某西報又大爲辯護而旣有過則應付懲戒旣不付懲戒則此令爲不當云云 
[津浦路案之搜索人證]  
　　津浦路案中除趙慶華葉恭綽外尤以葉恭綽之兄葉道生及袁某之弟袁長某爲重要蓋此二人在津浦路充材料科長等重要職務也昨日平政院由交通部將葉道生袁長某及某某三人押解到案該院南例過堂卽發交宛平縣管押此案内容聞確有十餘大欵詳細分之不下三十四件所牽及之人則共有三十餘員其中以路員爲多部員則不過數人將來均須傳案員訊大興宛平二縣之看管室將有人滿之憂矣平政院自接此 
案交令即特派專員著手證據之搜索聞現在所得證據已爲不少惟此案頭绪複雜證據之檢齊頗須時日大致須半月以後方能開始預審至全案之了結則總須一二月也葉次長尚未到案蓋葉旣不交管押現無到案之必要聞俟預審開始時方傳葉到庭案中連及於葉之處欵數極多獨滙通公司一事傳播世間者因其中有秘密政費之說政府特向某公詢及爲葉所知特登廣告自辯故此節遂獨著稱於時趙慶華以小京官而津浦南段提調不一年超擢總辦者聞因其令妹爲交通部某司長之如夫人有此奥援故得獲此優差耳趙在差二年聞所獲近二百萬創設多種名目以爲營私之法故津浦之弊漏遂爲各路之冠聞趙之爲人小有才能伹其品行如此其才能亦適足以濟其營私之用而已此次路案之揭發據京中傳說一則由於政府有意整飭内政二則由於肅政史之紏查三則又適外人亦有建言之事蓋津浦南段所借之資本原係英國其國之資本家因該路弊漏太大恐影響於彼國之債務彼國在中國之要人屢以整飭路政爲言但此不過適逢其會決非政府採擇外人之言而後有此舉不過外人且以弊漏爲言則可想見此路弊端之多而且大耳現在平政院之審理此案者爲曾述棨馬德潤盧弼鄭言邵章五君云 
[東省日人之所謂排貨影響]  
　　奉天之爆炸事件奉天日藥房延壽堂無端爆炸一事已詳昨報茲聞警察廳長宋墨林昨爲此案親往交涉署會同田伏侯交涉員偕往日領事館雙方搜集證據研究辦法日領事謂爲華人排貨之影響而我當局則堅持此炸彈確係在屋内炸裂者如果由外擲入則窗户玻璃破裂之跡必倒折向内今則破裂向外顯係爲屋内炸彈轟碎無疑並請該領事轉諭各僑商嗣後不得暗藏危險物以防不測云云日領事尚堅不承認此說故刻仍未有正當之解决方法巡按使張貞午以此案關係重要業將炸彈爆裂之時刻並其一切情形情電報政府核奪矣至日本居留民方面開會情形茲又續聞一切内容一併詰之如下是日在會場懸掛日章旗正門前面大書奉天在留民大會立看板二揭載開會時刻自午後一時以後城内十間房新市街各方面居留者陸續來會司會務者爲增田長吉宣告關會宗旨經　會諸人同事意推定中井十五郎爲會長首先演說者爲延壽堂主人村井松次郎在會長旁演講顚末謂如斯危險之舉動不僅余一人受其災害將來恐不定何人 
亦將蒙其慘禍爲安全保證生命財產起見宜對當局者要求認可云云次由上田理一詳述對於排斥貿易雜貨之情狀次内藤三郎演說激烈須急起撲滅排貨水野應佐謂對於愚蒙狠暴之中國人須要有相當之手叚田村貞一謂中日親善之諸種會甚無意味與居留民途之醒悟滿洲日日新聞主任皆川又續述二三處遂將議决案送於電報局拍發矣 
　　龍沙之排貨問題自中日交涉解决後黑省商民雖甚激憤然對於僑江之日人實無意外舉動加以朱巡按使屢次出示勸勉商民故更持穩健態度至於提倡國貨儲金救國皆係出自人民愛國之本意並非官府所催促乃聞駐齊齊哈爾日本領事因自交涉簽字後該國在江之商業遽然衰落各藥房各妓館無人過問又兼儲金團開演說會因謂爲有排外之預備又因日前本省通俗敎育報載有不雅馴之語句然此亦係警戒吾國人並未涉及該國而該領事遂藉口照會巡按使署謂本省商民有排外之風說並禁購日貨該國商業受無限之損失並有華人在嫩江春胡同口電桿貼單謾駡不准華人至該國理髮所剪髮若長此以往不惟與中日國交有礙且兩國人民易生惡感請嚴行取締等語尚未悉朱氏如何辦理也 
[敎育部討議中之師範與佛敎]  
　　召集師範校長會議敎育部定期召集全國師範學校校長會議一案其原上總統呈文云竊維振興敎育以造就師範爲先而師範之所以克臻良善者要在全國有統一之精神然後國民得齊等之敎育恭讀本年一月一日申令極力整頓師範爲普及敎育入手辦法二月二十二日本部呈請擴充高等師範敎育一案恭奉批令深以師道立則善人多應自行倡捐以示鄭重師資之意等因迭誦之下欽佩莫名惟是擴充辦法自以北京高師一校爲樹首善之風聲而各省原有之師範學校爲數實繁雖迭經本部頒定規程派員視察於各校現狀固可得其大概而精神訓練尚未歸於一致增進圖功道宜何取非得各該校校長來京面加討論末由示以因革損益之宜而收道一風同之效茲擬就各校署假期内由本部召集會議期以半月爲程庶本部於各該校平時施敎之旨得以詳悉諮詢而各該校長以互有考論亦得相觀而善之益云云茲錄其會議規程如下一敎育部圖師範敎育之統一使各校長交換意見討論方法特開全國師範校長會議二全國範校長會議由敎育總長主持開設於敎育部三會議時期定於八月十日舉行四會議星期間以兩期爲限但敎育總長認爲必要時得延長其期間五招集會議之師範校長以國立省立縣立者爲限六師範校長赴會之旅費除國立師範學校外各由設立該校之行政長官以公費支給之七私立師範學校之校長亦得赴會但其旅費應由自備八會議開始赴各校長應將該校辦理之狀况具報告書陳敎育總長九敎育總長得派部員於會議時出席討論但不加入可决之數十凡會議決定之事件辦法具報敎育總長分别施行十一會議事項及秩序另以規則定之 
　　召集佛敎大僧演說日昨湯濟武總長特召集京師佛敎大僧多人假座通俗圖書館開會演說並提出三大策徵求意見茲述其旨如下一佛敎上之改革略謂我國佛敎創興最古相沿以來流弊滋多欲求整頓非改革不爲功二佛敎與行政上之關係闡明佛敎範圍及其作用與行政上最有關係非敎自爲敎而政自爲政並證因果之旨而明收效之用三佛敎宗旨欲圖改革之法與行政上之關係必先明其宗旨宗旨一定始得有以着手進行言畢諸敎師亦略有所演說就中以覺先和尚言之最爲中肯云 
[張炳華案之謝金波折]  
　　京師地方檢察廳近據律師徐成柱聲明書辯護一切當批謂該律師是否藉案訛索張炳華謝金本廳尚未出票傳訊亦並無有正式報告或告發之人該律師乃無的放矢懇請追究報告之人身爲律師不知檢察機關之行動爲何等關係實屬荒謬糊塗該律師聲稱與張炳華面約公費及無罪謝金認爲最厚交納當以鄉情舊誼答稱公費决不敢收俟判决確定惟照章收受謝金數千元等語據此則外間人言嘖嘖已有由來矣查章程規定刑事謝金不得逾五千元一語爲規程限制之作用在立法者之意固未許律師每案必索人數千元也此次張炳華宣告無罪實由公判庭發見最的之反證故爲伊昭雪其寃該律師膽敢自居其功跡涉招摇但該律師如與張炳華原有正式契約事屬贈與行爲本廳亦不欲爲法外之干涉如謝金多寡並未議及僅憑一言爲事後之訛索法律具在本廳斷不能稍事姑息致亂法紀仰即遵照自愛云云 
[董升已執行死刑]  
　　陳繩案内之董升經法庭判决處以死刑昨日爲執行死刑之期聞是日上午十鐘由北京分監將董升提出卽在該監之執行場處决監刑員爲地方檢察廳檢察官劉元梓董於提出時大駡審判官張蘭並駡陳璧自提出時直駡到臨刑時口不絶聲並駡監刑員劉元梓不置 
[湖北潛江民敎失和紀]  
　　鄂省近十餘年間民敎極稱相安各國佈敎之士從未聞責我地方官保護不力亦不聞民間有與敎會爲難之釁動茲潛江縣屬忽有天主敎與官民爭執之案用誌其詳如下 
（一）起釁之原因潛江縣屬古堤垸地方先有天主敎堂之所去冬駐堂敎士施某擬將該堂改造洋式樓房以本地甎瓦多不合用在該堂附近築一小窰以便自造自用不料該地愚民迷信風水以爲設窰燒火大碍地脈亦有誤會其設窰並非專爲該堂建造之需似有侵害甎瓦營業權利者乃羣請其停建甎窰所有甎瓦仍另採購該堂不允於是民敎間遂起有惡感矣 
（二）滋擾之情形該地有蕭德榜者因此之故糾集愚氓與敎堂及敎民爲難但據潛江天主敎總鐸索乃德報告鄂東天主堂主敎之詞而觀顱責備知事之不力是否眞相不得而知茲將索總鐸原函節錄於下（上略）本堂因改造西式樓房建設甎窰不料劣紳蕭錫榜等酷信風水於該窰竣工之時陡帶多人蜂擁拆毁並毆傷窰夫敎民等數人當即飛報到縣比蒙劉知事飭派軍隊彈壓驗明附卷詎蕭錫榜等係該地豪紳平日出入公署動輒以金錢爲主議劉知事始而委勘繼而懸擱終而出示拆窰兇傷則漸緩不究近地愚民以官府對於敎堂如此漠視遂羣以爲可以欺壓此風一倡一時羣起與敎民爲難乾接踵而興或勒派廟費或苛索戲捐無日不有民敎齟齬之事而劉知事一味袒民虐敎以致敎民受累不堪至今尚多逃亡在外不敢返家安業云云 
（三）主敎之聲請鄂東天主敎主敎接前項函告後即提出公函逕向巡按使署聲請原函略謂查敎士内地傳敎或建築住宅或蓋造敎堂條約載明悉聽自便而地方官應當力爲保護若蓋造旣能自便而材料因何不能自備蕭錫榜等保得以風水迷信故與敎堂爲難劉知事身爲民上亦何得爲之袒護况妄信風水習氣不獨久爲外人所譏且與文明國法律亦殊不合應即函請貴巡按鑒情作主速派廉明委員前往潛江縣辦理一切免生意外之虞而釀仇敎之大交涉云云 
（四）巡按之飭查段巡按爲尊重邦交調和民敎之故接准來函立即飭潛江知事劉世璈將該處愚民有無勒派敎民廟費戲捐等情事迅即查明一面出示禁止一面將因何禁止建窰之故詳覆核奪矣 
[吉林之新災况]  
（一）水災本月十七八等日大雨鄉間窪田均有積水田苗甫經出土即被淹澇聞此次大雨各河無不漲發而水勢最大者爲吉長路線之飮馬河日前該河水漲一晝夜間兩岸卽溢出二三里及四五里不等故自南山發源處起至下流歸入松花江處止所有吉雙長德等縣民户田地被沖無算聞有一家種地百餘晌全被沖淹者其中下等户受災者更不知凡幾刻間均擬播種蕎麥矣 
　　（二）蟲災上二月陰雨連綿往往一日間乍雨乍晴故野甸靑草間輒生黄蛾羣飛蔽日近數日間凡黄蛾孶息盡化爲靑蟲長五六分刻間高粱穀子等苗距草甸相近者多被蟲傷其害幾與蝗蝻無異農家憂之 
（三）雹災前數日大雨每當午後雷聲轟轟茲探悉江東缸窰一帶及省北白廟子等地方降雹二次出土小苗多被擊傷 
[四屇保免知事之核准人員（十續）]  
　　綏遠都統潘矩楹保四員鄧東山李丙廳李恩賜方豫附前三届保薦行查咨覆核准免試人員鄭慶餘汪壽熙班廷獻　蕭承弼　趙澂宇　陳堃　邱喦　蘇秉鈞胡宗佐　王吉檀　孫嗣毓　沈祖銘　徐嘉彥　蔣國銓楊士龍　陳銘鑑　蒲志中　汪佩聲　羅會坦　盧宗吕賀昇平　趙　楨　陳祖英　徐鍾衡　姚繩武　沈昌淦趙巽年　申鍾嶽　馬六舟　鄒濟　郭光烈　任霈枝宋兆麟　繼宗　楊懋卿　畢泰　李松頤　寗祖貽劉鴻慶　黄源淇　程銘善　雲韶　曾宗魯　陳崇魯覃學斌　周行藻　張廣義　程立　賀良楫　丁惟椽郭鑒光　趙承恩　毛鴻勛　李世由　孟鐸　朱之英吳俊年　汪箎　李松材　王承祜　吳奉恩　徐銘新許繼瑜　周賡元　盧士爕　雷震　屠元豫　舒紹伊彭光熒　萬正坤　楊嘉修　冷載陽　周仁撰　鄭寳集周增錫　張祖梁　朱　枬　舒鎭觀　劉崇光　任祖安王士暄　趙增訓　周國鈞　嚴慈壽　毛煥煊　徐琮李欽　周學仕　沈從賢　周聲漢　周欽　杜坦之欒鍾垚　管炳文　周振成 
附勞績案核准免試人員 
約法會議秘書長顧鼇呈保裁缺人員歐陽守和秦其鏞李廷驛　葉鴻績 
步軍統領江朝宗呈保堪任地方人員　傅純璞　鄭祖康京兆尹沈金鑑呈保辦匪出力人員顧尹圻章斐　直隷巡按使朱家　呈保河工安瀾出力人員葉樹勳鎭安上將軍張錫鑾呈保剿匪出力人員關書綸　温文又呈保行署書記等官請改職張祖陶　陳宗炎 
前奉天巡按使張錫鑾呈保本溪善後出力人員　王鼎元梁禹襄 
　　又呈保復縣緝匪出力人員姚寳芸　謝恩　張維周鎭安左將軍孟恩遠呈保行署科長等員請改用文職成鳳韶于振凱　吳果剛　王式箴　李儨　趙樹琪　周敬熙鎭安右將軍朱慶瀾呈保行署課員請改文職王煥彤又呈保交涉出力人員　王建官　何如銘　王振鐸　于家銘莊秉彝（未完） 
地方通信 
[杭州]  
　歡送張咏霓赴任新簡鄂省財政廳長張壽　自卸篆後一切交代業已會同核算淸楚特於昨日午後乘特别快車赴申即由申赴鄂履新一班與張君有交誼如新任蔣廳長軍署金參謀袁秘書曁商會總協理本廳各科員等均往城站歡送 
　　請緩驗契補稅財部以浙省驗契較各省爲輕電飭補驗新任財政廳蔣君對此頗覺爲難日前詳請屈使略謂浙省各縣上年因災歉收迄今元氣未復本年春花蠶汛又復減色民力凋敝已極所有騐契補稅若照現時加增驗費民力實有未逮是項補稅乞自本年七月一日起至九月末日止一律照舊暫緩加增以蘇民困云云未知屈便允准否也 
　　浙境水灾又見報衢縣大水已誌昨報茲悉龍游縣境又有水灾經該縣知事電報到省其文如下將軍巡按使財政廳長鈞鑒龍游洪水爲灾淹斃多人田廬淹没衝坍牲畜器物漂失現辦急賑殮埋等事雨仍未止憂心如焚應如何賑恤乞示遵知事 
 
 
 

Page 7

 
 
莊承葬叩敬又聞舊嚴屬之桐廬縣因天雨日久亦有大水爲灾南鄉水深七八尺城内水深數尺亦已由該縣王知事詳報到省矣又省中接衢縣大水入城電報後聞巡按使已電僉華道尹速派員履勘略云金華道尹據衢縣知事電報水災奇重等情仰該道尹迅先查照勘報灾歉條例第三條委員前往會勘一面電由該縣知事從速設法籌賑并將實在災况曁勘辦情形先行詳報毋違 
[安慶]  
　　規定學校暑假期皖省公立私立男女中小各學校放假時期向由各該校長自行擇訂是以參差不齊韓巡按曾通飭各屬學堂暑假期間應卽規定一律頃聞各學校均已定於星期日（陽歷六月二十七號）大考一次考畢即放暑假一月云 
　　菸葉捐劃一稅則安慶宿松縣與湖北黄梅縣毗連均爲出產菸葉之區惟皖省菸稅每百斤收洋六角鄂省每百斤則收稅錢七百文商人不無避重就輕之弊皖省菸稅不免稍受影響頃皖省又遵部章實行半年一加之法於本年七月一日起菸葉出產稅改征洋八角商人擔負益增查鄂省底稅雖輕於皖即加亦不無軒輊以故韓巡按提出劃一稅則問題咨請湖北巡按飭由財政廳與安徽財政廳訂立同一稅則以期增減一致而杜獘端　　唐楠與杜炳鈞之兄弟泗縣杜炳鈞前充軍法處執法官時曾誣該縣公民唐楠爲匪嗣經上民迭次派委查明實係挾嫌栽害遂判杜以二等有期徒刑監禁八年在案杜之兄弟炳蔚等乃怨恨不已欲與唐楠爲難故日前唐又赴將軍行署禀稱杜炳蔚兄弟等明謀暗害懇請飭縣拿辦當奉批云該公民所控各節已飭行該縣知事立提杜炳蔚兄弟到案訊明詳候核奪仰即回籍安業可也 
[武昌]  
　　鄂屬蝗蟲受天誅鄂屬發現蝗蟲已有天門沔陽潛江黄陂孝感陽新襄陽棗陽宜城等十餘縣而傳染鄰邑尚在可虞難由當道責成各地方官紳合力捕滅然人力收效較難加以鄉農知識淺陋謂蝗爲天蟲誅之不祥羣以祈神演戲爲釀解奉命認眞捕捉者殊不多　兹因連日大雨平地水深數尺各處田園莫不積水如渠所謂天降民禍之蝗蟲悉受天誅無遺聞昨有由黄陂孝感漢川等邑來人均云田中死蝗盈千累萬凡傷害靑苗之處趕補晚秧秋間仍可望其豐收各農夫莫不喜形於色 
　　高等廳授所官以催結權湖北高等檢察長劉預瑶以定章凡刑事判决確定後尚未執行及民事案件之收所延未審理者看守所所官得據在押犯之聲請爲之請求檢廳執行或函催同級審廳提前審理此法雖未始不善然事旣周折稽日必多看守所官有管束押犯之權卽有保護之責平日對於人犯查有應當執行應行審理者不必待犯人之請求儘可向審檢二廳催告以期便利茲特詳部製定三聯式催告書飭發武漢兩地方廳轉飭看守所長遵照書式調查在所犯人案件每案限定七日一次凡有應執行或審理者逕向催告並請將是否審理及執行卽日片答一面仍由檢察長隨時到所查看是否盡職有無對於犯人延不催告情弊按月詳報以憑查考 
[　　收回軍票之希望連日川省商會總理樊孔周君晉謁新任巡按使政務廳長財政廳長商議收回軍票事陳新使謂軍票不收回萬事皆無可辦政務財政兩廳長意見亦同至收回辦法陳氏謂現已擬有條陳商諸政府俟内部稍有頭緒即行提出公開討論决不守秘密亦不專擅云云 
雜評二 
[兩參案（默）]  
　　張弧有無挾外人以自重之意我姑勿論然觀外報論調頗有爲張辨護者趙慶華案雖非因外人責言而起然據京報言外人以路政弊竇過甚早已嘖有繁言此則外人對於鹽路兩參案觀念不同之大較也 
[三次長]  
　　張弧褫職葉恭绰停職徐樹錚免職一爲財政次長一爲交通次長一爲陸軍次長而皆於數日間突然去之政界之變動亦劇矣哉張葉兩次長之去爲被參舞弊關係故徐則以回籍營葬爲詞自請免職然而吞欵查辦之說亦早已喧傳於人口矣 
 
 
 
] 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[暑假内小學敎員之助益]  
　　江蘇省敎育會致齊巡按使函云敝會上年舉行講演會分講學校管理衛生體育等要義荷蒙分飭六十縣知事推選聽講人員到會極爲踴躍整肅敝會深爲佩慰嗣經職員會議决本年暑假内附設小學敎授法講習會一次仍前招集各縣小學敎員聽講以期於學識經驗稍資匡助茲已擬定時期科目等辦法五條理合陳請電鑒分飭各縣知事查照酌派人員如期到會勿稍延諉近悉鈞署通飭各學校於休假期間組織短期講習會仰見屢懐陶溆於敎育進化之原殷殷注意敝會差幸一得之愚先已默藎籌現距會期不及一月爲時甚迫更乞俯准迅予施行曷勝跂盻之至 
附江蘇省敎育會附設小學敎授法講習會辦法五條一時期定於民國四年七月二十一日起八月四日止（星期不停）一講習時間每日三小時（八時至十一時）一講師由省立第一第二第三第四師範各校長推定在校各敎員分别擔任一聽講員由本會函請巡按使飭知各縣知事酌派地方小學敎員來會聽講於七月十八日以前將人數報告本會其川貲旅費均由各該地方籌給一科目擬於定心理敎育管理訓練讀法算術圖畫習字體操共九門 
[查緝大宗僞幣之賞格]  
　　公共租界總巡捕房刑事檢查科昨將中國政府所定查緝製造或行銷僞弊之賞格一道分發各捕房一體偵緝原文錄下爲飭遵事今准會審公堂函稱奉上海鎭守使鄭函開奉統率辦事處函開有人在滬經理鄂 
贛等省僞票租界亦秘設機關製造特定從優暫行賞格俾中西探捕稅關人員盡力查緝等因並暫行賞格一件到署鈔錄賞格飭轉知捕房等因准此相應照錄暫行賞格飭即一體遵照辦理計照錄查緝製造行銷僞幣賞格如下（一）警探人等凡探得租界内製造大宗僞幣或行銷機關因而人贓破獲訊實者給以三百元以上千五百元以下之賞金（一）凡密告舉發或作線指捕在租界製造大宗僞幣或行銷機關人贓破獲訊實者給以二百元以上千元以下之賞金指拿或密告自外洋輪船運入大宗僞幣人贓俱獲訊實者亦同（一）租界外國探捕如協助華捕等破獲在租界製造大宗僞幣或行銷機關人贓俱獲得能訊辦者酌量案情給以四百元以上二千元以下之賞金（一）租界外國探捕破獲在租界製造大宗僞幣或行銷機關人贓俱獲得能訊辦者酌量案情給以六百元以上二千五百元以下之賞金（一）海關員役如查獲由外國或租界運入大宗僞幣人贓俱獲訊實者給以二百元以上千元以下之賞金如僅獲大宗僞幣未獲人犯者仍酌量核賞 
[僞造錢票案今日引渡]  
　　黨人趙震五（即曹振武又名曲巨傑）因與同黨梁宗海等在滬私印湖北官錢局票經江寗馮上將軍飭探來申協同捕房中西探目在滬西徐家花園拘獲迭次解送公共公堂預審並經馮上將軍派員將在寗捕獲之同黨陳熈一名解滬質證明確業於前日（星期六）解經公廨會審官王肇之君會同德領師謀君判决照章引渡在案茲悉公廨正會審官關絧之君以案關私造僞票情節重大且趙係曾奉奉通緝之重要黨人旣已判決亟應早日引渡業已飭承抄錄全案供詞並趕備詳文發交捕房定於星期一（即今日）派探協同江寗偵探將趙押解鎭守使署歸案訊辦 
[再誌減少租界土膏店之手續]  
　　英美租界各烟膏土店經納捐多額西人於本年春季常會議决仿照從前禁閉烟間辦法分四期抽籤閉歇兹因本月三十號爲初次抽籤之期故已由工部局預先通告並於前日將租界内所有各烟膏土店之路名門牌開單黏貼各捕房門首俾衆週知云 
[嚴緝運土進口之主動]  
　　近有人由某公司之藍烟囱輪船從香港私運大宗烟之來申於某日晚間雇一小輪渡浦運入租界被江海關巡扦查見當將小輪扣留惟私運之主動人及不輪舵工等均已乘隙逃逸報經稅務司函請滬海道尹兼交涉員楊君通飭查緝在案昨公共公廨關讞員因奉飭文故已轉請公共捕房麥總巡通飭各捕房一體嚴密偵緝私運之人務獲究辦云 
[尊重吸烟定律之電稿]  
　　上海地方審判廳因洋藥印花稅實行以後吸烟者每有所藉口訊斷烟案頗覺爲難特電奉大理院核復仍照刑律科罪已見二十四日本報專電欄茲將往來原電補錄於后 
　　去電大理院鈞鑒吸食貼有財部印稅之鴉片應否科刑謹乞電示上海地審廳印東 
　　來電上海地審廳東電悉刑律關於鴉片烟罪非有新法律廢止或變更仍應適用故吸食鴉片不問曾納印稅與否一律科罪大理院徵印 
[浙省禁烟調查員過滬]  
　　浙省屈巡按使以温台各屬向爲種土最盛之區現値土漿收割之際亟應派員調查以重烟禁爰特委派調查長趙某帶同調查員吳銷芳朱硯如等分赴温台各處實地查察趙君等已於前日附搭滬杭火車來滬即日轉乘甬興永利兩商輪分往該處查禁矣 
[勸用國貨會常會紀事]  
　　六月二十六號下午四時勸用國貨會集議會長虞洽卿君有事赴寗託陳良玉代爲主席報告盛澤分會有函來會略云派員四出宣講及籌議國貨販賣處辦法更擬聯絡本會共圖進行又報告本會執行部昨日議定辦法逐日輪値會務執行議决事件又提議本會調查部急宜組織成立以便列入國貨一覽表俾衆周知衆贊成次謝碧田君報告南洋華僑近日均注重國貨苦無熟識門徑鄙人此次前往擬組織國貨陳列所以供衆覽而廣銷路請在會諸君隨時指示等語衆鼓掌稱善次郭建侯君報告日暉港發起毛絨廠粗有端倪兪宗周君深講勸用國貨利益爲當今之急務語語切中時弊聞者動容議至此時已薄暮遂散會 
[酒業對於公賣問題之籌商]  
　　本埠酒業同人因烟酒公賣問題妨碍營業特假城内醬圍公所開會集議已略誌前報茲悉該業中人連日會議僉謂本埠行銷之酒以紹酒爲首屈一指華界各處計有七十餘家之多紹酒一項因是消耗品故捐稅之重已非各項貨物可比 
計自紹地裝運來滬已有雙印花捐之完納（每壜計洋四角三分二釐）迨貨到滬又有落地捐每壜洋一角店家售酒縣署復有烟酒牌照稅一年兩期每期以下等計算至少亦徵洋四元一貨四捐同業已不勝其負擔今又奉文設局公賣照章每壜計徵六角八分商力有限實難遵行經衆决定擬要求烟酒公賣局准將現有存貨免予徵捐自今科新貨上市爲始每壜再加印花稅一張（每張洋一角二分）至多加至兩張以恤商艱現正向同業徵求同意以便禀請該局維持云 
[徵稅權限之凌亂]  
　　蘇省落地稅徵收局成立以後凡關於洋貨應徵之稅應照貨物稅公所劃歸該局辦理乃遷延至今尚未完全解决致投稅商人無所適從而稅務進行亦遂多所掣肘茲將近日情形探錄於後 
　　權限問題落地貨物兩稅之權限問題當沈應鏞君開辦之初即互相爭執及至吳元鼎君來滬接辦亦頗注意於此乃遲之又久仍未劃淸卽如糖稅一項向由該業向貨物稅公所認稅現經落地稅局查得此項貨物除產自閩粤等省者外實爲洋貨大宗若按土貨征收他業必藉爲口實故迭次商請貨物稅公所照章劃分而貨物稅公所則以糖業認稅向按土貨稅率徵收且糖質不易辨别殊難分劃現雙方爭執甚烈尚不知如何解决也 
　　糖商會議糖業領袖姚紫若等因前日接奉落地稅局飭知凡屬外貨應赴該局報稅以資整飭等情特於昨日邀集同業就該業韶稅事務所會議各商以原有認稅現在或即退認或卽移送落地稅局接辦均無不可惟兩稅權限尚未劃淸實屬無所適從當即公推姚君前赴貨物稅公所請示辦理適錢所因公赴寗故仍無確定辦法 
　　所長赴寗貨物稅總公所所長錢仲瑜君昨晨（二十七號）因奉江蘇財政廳長胡君電飭赴甯面詢要公錢君當即乘　寗快車前往聞不日即可返滬 
[推廣馬路輪埠之籌備]  
　　滬南十六舖沿浦灘由工巡捐局推放馬路築建輪埠已迭誌前報茲聞朱局長現已將浚浦局規定之樣樁自大碼頭至董家渡一帶詳細查勘計推放地址共有三四十畝每年每畝酌定租金銀八百兩嗣後尚可添增預算塡築代程约費三萬元之譜至沿浦各木行反對遷移堆木場所一節雖經朱局長會同縣知事與各代表屢次磋商迄今尚未解 
决現朱局長以開工在即未便久延亦已函請南商會總協理從中調勸聞木商方面以一時難覓相當地點頗難遽允云 
[認明曾被捆縛之盗匪]  
　　張阿毛前曾隨同盗匪陸阿根龔長發等行刦王阿榮楊德甫等船上衣服等物已經鎭守使署將陸龔兩匪訊實槍斃張阿毛因情節較輕發回地方審檢廳按照通常程序擬辦前日由該廳飭傳事主王阿榮楊甫等到廳午後由刑庭長趙君會同鍾檢察官開第三庭研訊據張阿毛供撑船爲業素來安分此次行刧實由陸阿根龔長發等起意小民當時向之阻止陸等謂時在深夜决不妨事小民一時糊塗隨同前去行刧之後事主喊救我等卽駕舟疾駛逃逸至翌晨即爲北新涇警局將小民等三人一併拘獲惟當時小民祇在自已船内並未過船搶刦求恩寛宥趙君得供命庭丁引事主王阿榮等至案訊據王訴稱駕舟爲生去年舊曆十二月十三日舟泊北新涇迤西约二里許張江渡地方當夜二時忽來盗船一艘上有盗匪十餘人各執刀棍並有一人手持洋燭一擁過船卽將民人與妻以及四歲小孩用繩捆縛然後刧去衣被銅錫器具現被刧各贓已經領回至當時將民人捆縛之人即是此人（係指張阿毛而言）因有他盗將洋燭燃照故得認明請求究懲又據楊德甫訴稱民人亦駕舟爲生是夜同泊該處被刦之夜民人住在家中船上祗有船夥陸金生等事後來家報信始知遇盗民人卽偕王阿榮奔赴北新涇警局報告訊至此即由鍾君起訴此案事實謂張阿毛合夥三人以上肆行搶刦實犯刑律三百七十三條之罪請爲公判趙君復向張犯一再駁詰執定如前遂會商之下諭飭王楊兩事主退去張阿毛仍飭還押聽候擬判 
[救國儲金紀要]  
　　商學界之節食江陰耶穌堂勵實中學校沈美仁君昨托靑年會送儲中國銀行洋七十元該欵係由校中同志將晚飯改爲稀粥日積而成其熱心愛國深堪敬佩又本埠通用洋行賬房同人亦於是日送儲五月分節食儲金計洋八元 
　　商帮協會之介紹太古輝複記卓鑑樵君昨函儲金團報告前由商帮協會介紹儲金計洋二百元已交中國銀行製收並報協會入册備查 
　　芷江分所成立湖南芷江縣儲金分所於本月六日正式成立公舉鄒鴻鈞爲正幹事各會會長各校校長爲副幹事各帮各業各團體領袖爲辦事員昨已將簡章及傳單函送上海總所存查矣 
　　大通分所之報告皖省大通儲金分所昨將六月二十號開會情形函告上海總事務所略謂是日各界到會者千餘人公推李秀崖爲臨時主席宣告宗旨次由榷運局長文狷閽之代表方仲藻及縣知事祝　吾警察局長之代表關笑如大通學校余日襄陳竹亭和悅洲兩等學校校長王心一兩湖同鄉會代表陳子元方述臣六邑同鄉代表龍文卿徽州同鄉代表何海帆涇旌太同鄉會代表翟作梅本帮代表余來賓袁勵澄等相繼演說末由各帮宣佈儲金數目共有三千七百餘元經中國銀行派員收訖給發存單所有是日繳欵政目詳報於左兩湖一千元涇旌太七百元淮南五百元六邑五百元新安五百十二元池洲二百元江西二百元本地一百元 
[中法學校放假]  
　　法租界八仙橋堍中法學校肄業各生共有四百餘人現經監院神父分班考試擇優給奬昨日舉行暑假休業式並擇於九月一號照常開課 
[砲軍尚無可以移駐之地]  
　　商人朱開甲等具禀鎭守使署請將砲兵第四團借駐之滬軍營舊址即行發還以便改建房振興市面等情已紀昨報茲將鄭鎭守使昨日發出之批示錄下據禀已悉來禀所稱移駐砲軍地點業經本使派員前往調查據稱三官堂房屋約有二十餘間翠微菴亦止十餘間距局旣遠街路又極逼狹砲隊出入諸多不便且合兩處房屋仍不敷砲團之用遷移一節碍難辦理等情前來查此項地畝旣經該商等允借於前自屬急公好義若果有合宜地點堪以移駐軍隊者本使亦無庸固執伹詳加查勘窒碍甚多不得不仍如舊貫照章借用該商等深明大義諒能共表同情也 
[造船所長晉京]  
　　江南造船所所長陳鑑成君因修造軍艦之工程欵項等事必須面禀海軍總長以便商辦故定於今日由滬起程赴京云 
[義子不能爭奪家產]  
　　住居本城姚家弄已故富紳顧芷芳之子顧繼芍近被伊父領義子亦芳因家產問題控經地方審判廳於前日午後開庭審理兩造各延律師出庭辯護先據顧亦芳訴稱自幼承繼於顧芷芳爲義子嗣義父又生繼芳義父病故後全部分產業盡歸繼芳掌握因此不服來案起訴請求公斷質之顧繼芳供稱先父曾領亦芳爲義子已於前年將市房業田酌給亦芳管業约値萬餘金至全部分家產亦不過三四萬金今將當時合同契約並喪薄等呈案請鑒原告律師出庭聲言此是合同並非分據足見原被並未分析被告律師起言顧氏全部家產不過三四萬金顧亦芳係是義子撥給一萬餘金已不爲不厚况義子按照法律僅有酌給財產之規定豈有非分爭執問官深然其說遂判本件訴訟駁回被告交案之合同等件一併發還訴訟費用由原告負擔 
[華洋存欵均應料理]  
　　已閉某票號經理張漢卿因不理華洋各户存欵　控經公共公廨訊供管押迄已兩年有餘嗣經原告英商譚華以被告以押已久不能料理現聞北京總號正在理帳請將被告開釋由原告同往北京向總號一併理處已經公堂核准並候詳請滬海道尹轉詳外交財政兩部查照在案前日因已故前淸鄂督瑞莘儒之子國潤章等各華商控案由廨復訊兩造均延律師到堂辯論襄讞員王崧生因洋商控案業已判决與被告同往北京理處遂與英領卓君會商判被告仍照前　開釋趕向各原告分别理楚以淸糾葛 
[合做買辦之糾葛]  
　　王聲高控莊可倫不理墊欵銀九百十七兩零一案前日由公共公廨傳訊原告由代表律師上堂請追被告亦延律師到堂辯稱此案實因原被告做泰大洋行買辦致生糾葛被告於去年曾經起訴請爲查察中西官判莊交保候再訊核 
[究竟應否復訊]  
　　吳健坤與吳竹齋等因地產糾葛以致涉訟業經公共公廨訊明判决嗣因原告不服復延律師投案聲請復訊當於前日傳集兩造由被告代表律師聲明原告請求復訊之毫無理由請求公堂撤銷中西官諭令退去候再察核 
[追繳代薦工程之運動費]  
　　宋坤榮至法公堂控稱作頭陳金初前至商人處閒談據云彼有能力可以代薦某項工程惟須出運動費洋二百元商人信以爲眞將洋如數交陳收去由陳出立收條爲憑迨後詢問何日動工陳頗支吾始知受騙向索房洋不還請求訊追陳供代薦時實有工程可做後來因東家悔議以致不能成就其洋由葛友林交來並非宋坤榮直接交付聶讞員問收條是否係汝所出答稱實係商人親筆遂判陳交人銀兩保限七天繳洋 
[吊閱歷年賬簿]  
　　陳太庚前延穆安素律師代表至法公堂控稱陳於庚戍年間出股本洋一百二十元計兩股並由李煥初出股本四百八十元計八股合開百裕雜貨店歷年盈餘陳應得洋二千餘元乃李祗於上年底交付原告洋三百元再向詢問則置之不睬故請堂上訊追李供陳係店夥並非股東惟曾允許店中如有盈餘提出兩成以爲陳之酬勞故已給洋三百元過割是實判將賬簿交出核算候斷在案茲由捕房飭探往吊賬簿祗取到三本送經聶讞員察閱均係本年之賬無從查核故傳李到堂着將庚戌年起至甲寅年止之各種帳簿盡行送至捕房並限七天内將賬算明究竟盈餘若干開明細賬禀覆核辦 
[婢女逃逸之嫌疑]  
　　住居王家碼頭之掮客吳嚴生家有婢女名根弟年十歲前日忽然逃逸兹經偵知係被舊隣木工卜長軒所拐有隣婦魏陸氏可證遂將卜尋獲向詰不認扭送一分駐所由陸氏到場證明卜仍不認飭送警廳司法科訊究 
[串拐有夫婦女]  
　　陳嘉郎在閘北檢察分庭訴吳三留子谷四哥子串拐伊妻蔣氏一案前日經李檢察官飭警將吳逮獲預審惟谷已遠颺判吳交保限三天將谷交案再行核辦 
[婦人撞見騙子]  
　　無賴葉子祥曾於陰曆四月初至某織補店冒充住居山東路二百十六號門牌甬婦葉任氏之夫騙取任氏托該店織補之花緞女袄一件逃匿迄已月餘前日在途被任氏撞見喚捕扭至捕房並經吊出原贓禀奉捕頭飭令收押候解公堂請究 
[警廳召認男孩]  
　　淞滬警察廳昨出傳單云據二區一分駐所詳送本月二十二夜由警在老北門來安里口查見之迷路男孩楊小毛一名年九歲和尚頭小白臉頭戴草帽身穿方格條布背心花夏布衫白布褲赤足黑鞋據供家有父母住居本埠除送新普育堂留養外合行刋貼傳單仰失孩之家即日來廳認領可也 
[山東小孩迷路]  
　　山東男孩王小海年七歲在南會館碼頭迷路由崗警查見帶至一分駐所詰知其父前在某營當過兵士餘言含糊飭暫留養候召家屬認領 
[黑人戳傷華人之結果]  
　　美籍黑人某甲前在天潼路用刀戳傷理髮店夥喬德財已迭紀前報茲悉喬已痊愈昨由同仁醫院用電話告知捕房將甲送入美領事署訊明屬實判拘留三月以儆 
[窶人投浦遇救]  
　　年近五十之嘉興人劉雲桃流落在申貧病交迫遽於前日午後至滙豐碼頭躍入浦江圖盡幸經巡捕瞥見急命駁船户援救登岸帶入捕房禀奉公共公堂轉送滬北棲流所設法安置 
[徵收正稅雜稅之文告]  
　　上忙條銀上海縣知事沈寳昌君昨日發出示諭云案照徵收忙糧前奉通令每兩折收銀元二元一角從徵收之日起予以兩個月限期如逾限未經完納者加徵十分之一並每完銀一元帶收徵收費銀六分能飭遵照在案本年上忙單串業已造齊茲擇於七月一日即陰曆五月十九日設櫃啓徵從前浮費裁除凈盡完納地稅國民有當然之義務自當踴躍爭先輸將恐後除傳保諭話先發易知由單按户催納外合行示諭啓徵爲此示諭合 
邑各糧户一體知悉速將本名下應完本年上忙條銀依限兩個月内赴櫃完纳立時掣串安業兩月限外即須加價徵收切勿因循自誤倘有玩户抗欠定按法律提追其各凛遵毋違切切特示　　烟酒牌照稅又出示諭云案照徵收販賣烟酒特許牌照稅奉飭每年分二期完納第一期一月一日起至一月末日爲止第二期七月一日起至七月末日爲止查民國四年第一期烟酒牌照稅現已辦竣茲屆開辦第二期徵收販賣烟酒特許牌照稅銀遵照定章以七月一日起至七月末日爲限務望販賣烟酒各商於一月限内赴本公署請領民國四年第二期牌照營業除詳報財政廳廳長外合行出示曉諭爲此示仰整賣零賣烟酒各店商遵照一律自民國四年七月一日（即陰曆五月十九日）起至七月末日（即陰曆六月二十日）止赴本公署請領第二期牌照營業案開部飭勿稍觀望如有逾限定干照章罰辦切切特示 
 
 
 

Page 11

 
 
[縣知事布告捕蝗方法]  
　　上海縣知事公署爲示諭事照得蝗蟲一物是極利害的害蟲地方上有了蝗蟲所有由裏生的東西便吃得乾乾淨淨一粒穀都不能收今年江寗六合等地方出了蝗蟲受害不淺因此巡按使屢次行文下來並頒下各種章程呌農民等趕緊防備搜查有無蝻子有了即便撲滅免得變成飛蝗本署已經好幾次行文鄉董等傳諭你門照辦想來都知道了你們要晚得蝻子初出的時候形狀好像蝻蟻但會走動還不會跳躍趁早去捕滅他還不費事隔了幾天便能跳躍了後來又生出翅翼便變成飛蝗了所以捕滅蝻子是一件極要緊的事情前日又奉到巡按使的公文說近來南滙也出了跳蝻從前南滙說是並無蝻子何以忽然有起跳蝻來呢可見得這樣東西必須及早搜捕絲毫不能疎勿的上海據經董等報告也說是並無蝻子照南滙情形看來這就難保了况且南滙是上海的貼鄰蔓延過來更加可慮現在本署已行文各市鄉經董傳諭各圖董保格外留意你們農民和農田更有切己的關係尤其不可疎忽萬一見有蝻子就該立刻報告董保一面用傢伙打死他又如田裏灌水放鷄鴨在田裏吃他都是撲滅蝻子的方法最好是掘個濠溝或者在田裏掘幾個水潭蝻子趕進去用泥土壓死他到了夜間濠溝旁邊點起了燈也可以引蝻子到來趕入水去倘若别地方的蝻子還没有到來應該用木板竹棚等類遮住他的來中這些都是捕蝻防蝗的簡便方法至於捕蝗一節飛蝗旣出在江南離開上海不遠萬一飛蝗過境也須有防備的法子纔好本署現將巡按使頒下的捕蝗方法抄給你們知道你們務必留意不要當做具文誤了自己的生計（捕蝗方法錄後） 
一宜於飛蝗驟至時緝捕飛蝗來時驟如風雨宜於田邊用農家蘿篩等物將各物裏面匀舖油膠（桐油煎成者）繫於長柄四處徧揷蝗翅觸之卽黏連其中赤手緝捕所獲亦多或就飛蝗將停落特糾集人衆用網罾兜取並用合網筲箕左右抄掠緝捕撲滅 
　　按以上每日按時捕捉並趁風勢迎面兜剿之法尚有預防飛蝗驅逐方法如左 
　　一器械驅逐法飛蝗見旌旗森列每翔而不下農家宜多用長竿掛衣裙之紅白色光彩映日者驅逐之 
　　一響驅逐法蝗之感覺甚敏農家利用金鼓聲爆竹聲驅逐之 
　　一身氣驅逐法蝗嫌臭氣農家宜用牛馬糞同木材塵芥稻　糠粃等薰起臭烟或以被布及舊蓆浸漬洋油懸諸田國驅逐之 
一物品驅逐法禾穀上撒以石灰或草木灰者蝗即不食最爲驅逐簡便之法 
　　一宜於每日黎明撲捕飛蝗好辜日落則止待黎明時兩翅露水沾濡不能奮飛率衆撲捕事半功倍 
　　一宜於交午雌雄相配時尋捕蝗至交午雌雄相配盡上大道此時散夫尋捕亦有功效 
　　一宜於日落後點照火搜捕蝗喜火光夜間於荒田堆積蘆葦舉火其中迎面刨坑彼見火則投多有就滅者若無月之夜尤易搜捕（刨坑之法宜多挖壕坑視蝗蝻頭各何處即於何處挖壕不可太近近則易驚其頭彼即改道而去） 
　　一宜於日間下風處圍捕蝗性順風飛必成羣若迎風圍捕最易撲滅（圍捕不論何種方法以臨時視察擇適宜者爲斷） 
[誌謝]  
　　上海人和雪茄烟廠聘請向在吕宋考察各種雪茄性質及捲製方法之中國技師監督製造男女工人計四百餘名出品約銀在二十萬以外各種雪茄牌號已有數十種每百枝自洋一元起至二十元爲止專銷本埠及北京天津烟台牛莊山東漢口大通蕪湖等處頗受中外人士所歡迎昨承惠贈雪茄兩匣書此誌謝　　中國救濟婦孺會經費支絀茲由哈同氏允借愛儷園開同濟慈善大會定陰曆五月二十一日開幕至二十九日爲止所收劵資悉充該會經費昨承惠贈優待劵四張謝謝 
　　蘇州東吳大學定六月三十號午後二時半舉行第九次畢業禮上海復旦公學定七月一號午後四時舉行大學預科及中學科畢業禮均蒙柬邀參觀無任感謝 
雜評三（訥） 
[一箇月中]  
　　敎育部以署假而開全國師範校長討論會齊巡按以署假而飭設短期講習會蘇敎育會亦於暑假期内組織小學敎授法講習會此外各學校自行發起類此之演講會等復紛紛然則此暑假之一箇月中非敎育家避暑休暇時而爲奔走忙碌時矣 
[二箇月中]  
　　據都中人推測謂津浦案牽涉繁夥搜集證據不易平政院審院理此案非兩箇月不参了結（見要聞二）參案不同時發現者甚多又類皆複雜繁重然則今後之兩箇月北京司法界將忙碌於辦理參案中矣 
[三箇月中]  
　　中日新約對於蒙滿方面有三箇月後實行之規定所以爲預備補救計也我國政界宜如何奮發其精神靈敏其手腕迅速布置　獲萬一之挽回然據東省消息則謂官吏之泄沓如故且有至今尚未知條約内容者長此漠視即再展緩三箇月亦何益哉（政府有商請日人展緩三箇月實行之說見要聞一）我故望東三省政界速激發其天良忙碌籌劃勿任此三箇月悠忽以過也 
來稿 
[紀蘇州福音醫院（楊廷棟）]  
　　福音醫院在蘇州齊門外之洋涇塘岸爲美國敎士惠更生先生所創設洋涇塘岸故荒村西曆一千八百九十五年（淸光緒二十一年乙未）惠更生先生東來布敎兼欲以醫澤民始稍稍購地營屋越二年傳道堂養病室粗完時風氣初開中户以上不樂西醫惟附近村農曁無告之民始就院治惠先生臨診懇摯愛護若家人病者輒霍而去歡讚之聲漸澈路衢求治者日衆惠先生益建院舍若臨診室若男女病房若割症房若瘋癲病房咸備又設男子醫學校女子看護學校於是規模大具前後歷二十年投資十二萬皆以惠先生一人之精力成之今全院占地四十餘畝住院病人就去年計之有一千三百八十四人住院日數平均爲十九日十分之一而門診之數不預焉去年用欵計二萬六千一百十三元零所收醫藥費曁中國捐欵計二萬四千八百八十三元零美國捐欵四千九百三十三元另以其餘者添置日用雜物並改建炊舍若干楹院中釐治淸潔整肅無譁惠先生以次各執事皆和靄可親女病房之看護女生尤嘘寒問燠撫慰周至即炊夫女傭亦彬彬循禮嗚呼遍我中國求一如此社社如此家庭恐不易旦暮遇之於以見文明國人之自有眞也表而出之足以風矣 
　　論曰蘇之人殆無不知惠先生者蓋其二十年精力所致余家東滙時家中老幼男女有病輒就院治治輒效推一家言之其受惠於惠先生者胡可以數計就學之男女生卒業以去社會以信惠先生者信之出而問世類能自立則受惠者匪特病者而已院址故荒村也今者舟輿坌集長年舁夫與夫負販者流因之各得沾溉於其間則受惠者尤匪特病者與求學者而已故諗福音醫院之效益第一減損病人之病苦第二增益男女生之智識第三且有以裨益貧民之生計三者何莫非受惠於惠先生而惠先生且欿然歸功於上帝之仁顧惠先生之惠日以廣惠先生之名迺日以著蘇人之稱道不去口有以哉惠先生之夫人亦設普通女學校於院外任事勤篤蓋與惠先生相若余竊望吾國之言公益者勿騖高遠勿尚空談各就其一人之力所及求於社會有尺寸之益而又濟之以有恒庶乎可矣願與國人其勉之 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[蚊之日記] [  茸顚]  
　　大中華蛟國六月一日天微熱余（蚊自稱以下倣此）絜我愛密雪史麥司開多（麥司開多英語蚊也覺迷註）散步子臭水溝畔綱草蒙茸齷齪可愛益以溝水污濁更覺芬芳馥郁尤令余心神迷濛幾欲窟宅焉顧我愛執不可謂若好景色不合我輩血食者棲所不如使我子若孫居爲佳余乃舞於吾愛吾榴裙下嗡嗡稱是復唱買哀甜呀求歡之曲使我與我愛得速成許多之小蚊我愛居然首肯余遂鼓翅接尖鋭之吻以代一篇乞准文焉 
　　二日我妻一舉百雄即以臭水溝爲育嬰所羣雛俱活潑潑地饒乃父風並善打猴拳一息不定觀之大足增繞膝之趣我妻亦在羣雛之旁嗡嗡唱撫嬰曲一門融融吾蚊家庭之樂大足以驕人世之惡家庭也 
　　三日余挈我妻游於肥漢之身此人極謙讓號輩未至之前已先有鄰人密史脫跳蝨麥歇　虱往來跳躍余輩攢集其身後一扣户而鮮紅之牛奶滴滴湧出余妻餓甚食之盡暢腹便便不能舉翅余乃挽之而行愈次余戲謂之曰吾愛新孕今又似一十月之孕婦矣我愛嗔余輕薄嚙薄嚙余一下而歸 
　　三日天大熱羣雛皆剝其皮衣（即蜕變）振翅欲飛余乃與我愛宣講種種之關子訣竅於羣雛以避危險講畢遂分作出發顧初次出山少不更事爲孺子之通病於是貪食無厭因之致死者有之偶一失足墜於繩罩内者亦有之日中歸家計點損失已去我孩之哈甫矣傷哉余遂草哭兒文以　哀余妻亦嗡嗡泣不已　　四日余與余妻游於一瘠漢之身此人血滴點無存毛孔内並發冷氣訝而細察之則渾身熱血已爲大量者吸盡無遺矣冷氣即其心冷氣寒之所致也又折而他往遇一主顧血縱多而銅臭味難嘗不得已連連呼不色頭而去 
　　五日余妻遇一一毛不拔之吝嗇鬼甫登身竟遭毒手畢命余哭之哀嗡嗡之聲達數丈益以羣雛日亡什之七八斷絃而繼以喪明更令予難過吾其效人間之時髦人物投江死乎 
　　茸顚曰上五日之日記係蚊先生投水時遺落者余遂拾而投之自由談以博半等無等之酬資至六日七日以至無數日之日記蚊先生在陰司必握管以續諸君果欲閱者百年之後茸顚當披露於鄷都城中所發行之某報上也茸顚附識（四） 
[筆銘] [  東園]  
　　指尖不尖舌尖不尖筆尖之尖可以闘义尖尖字分拈言小詹詹言大炎炎筆之削之一字嚴 
[刀銘]  
　　王濬之夢以吉成吕虔之贈以祥徵藏爲利器脫見交情庸中成皎鐵中錚錚軒軒氣舉作作芒生事有不平仗爾能鳴不畏强暴一怒皆驚如雪國恥視爾血忱寳刀寳刀三尺前横 
栩園詩選 
[呈姜君旭明] [  許貞卿女士]  
　　又勞白石遠微文幾度騷壇乞運斤江漢炳靈千古秀京都鍊賦十年勤春風曲院探紅杏曉月疏窗隱綠雲不詠宜春先詠柳欲將韻事寄朝雲 
[塍王閣]  
　　帝子今何在臨江閣半扃物華天尚寳人傑地何靈南浦雲飛棟西山兩滿櫺舊時圖畫少蛺蝶也飄零 
[秦淮月夜泛舟] [  吳絳珠女士]  
　　桃集靑溪渡蘆花白下橋風高秋有信月湧夜生潮水氣涵千頃江聲送六潮祗今舟艤處人語一燈挑 
[石城月夜]  
　　夜色涼如水江天氣象淸秋聲沙口堰月滿石頭城銀漢三分景金陵萬古情有山皆虎踞無地不蟾明 
栩園詞選 
[柳梢靑集成旬三闋] [  詩圃]  
　　睡起無人鬢蟬不整衾鳳　温寳瑟塵生瓊簫夢遠前事消魂業哺損紅痕忍不住低低問春春淺春深春寒春困愁對黄昏此恨誰知閒尋翠徑獨掩靑屏柔柳摇摇圓荷閃閃芳草萋萋小園鶯喚春歸空細寫琴心向誰穉綠蘇晴倦紅顰曉追念年時倚檻調鶯翦花挑蝶人醉寒輕碧草如茵靑梅如豆翠竹如屏無端惹起離情問心緒而今怎生曾幾何時塵侵錦瑟聲冷瑶笙 
[柳梢靑又一體集成句]  
　　芳心如醉佳期如夢暮愁如水斜點銀釭薄籠金釧亂纏珠被春無蹤跡誰知著數點催花雨膩紀去梢頭紫葳枝上碧蕉叢裏自由談之自由談 
[賭贓] [  覺迷]  
　　每一參案不外豪賭與得贓之一二欵而已嗟夫今之爲官者其視官也本一賭局而已官而不能得勝利也惟有於官之外另起一賭局而已賭而仍不能得勝利也則得贓而已故參賭參贓誠參不盡參也亦有幸有不幸耳 
筆記 
[西戍途中日記（三十八續）] [  桐城劉雨沛]  
　　七月二十五日自小宛驛西南行十里楊家莊夾道多紅柳甘草水渠縱横宜耕宜牧又十三里南工渠渠水流通平原開闊自北至南面山麓寛約數十里俱水草甘美之地惜未開墾又三十里車　轆壩爲安西營牧場有馬四五十匹就牧于上老兵五名駐守之予等下馬就兵棚稍息老兵欲烹茶敬客予以其不潔去之擬再行十里至南乾溝晚餐而行已兩小時尚未見房屋祗見路中沙灘之北有茂林一處而已縱轡續進而城堞忽觸眼簾蓋予所乘之馬善走故頃刻已越五十里而至安西州城矣將至城十餘里路皆軟沙高低深陷甚費馬力近城五里處則砂磧也予等進城住居三鼓而車始至巡西古爲瓜州地據祁連山麓東控玉關北通哈　南　靑海西連流沙布隆吉河黨河混合匯瀦其間故境内雖包有沙磧而泉泊仍饒東南兩面沃壤甚多自漢武開玉門以通西域而州城遂爲　邊門户古淵泉即在城内十字街樓下水味淸冽爲塞外絶無僅有之泉城南五里同治間築一新城將成爲沙所壅遂停工今十餘里即望見焉 
七月二十六日因拉車之馬病小住一日寄家信一封寄柴松亭軍門信一封是日車夫裝馬料數百斤蓋自安西至哈密沿途俱無草料也 
小說 
家庭小說 
[嫣紅刧] [  常覺小蝶合譯　天虛我生潤文]  
　　一日者格雷之心願竟以償矣先是格雷之友有子亦與菲律柏兄弟同學今見菲律柏兄弟學問忽復長　乃大異詢於格雷格雷具以告其友大喜求格雷爲之先容亦以其子備密昔司好禮倍登絳帳之列格雷乃往見嫣紅具述來意茀萊克復從旁參贊求其母允許嫣紅固不忍拂其子之意者乃亦允爲敎授風聲所播海兒斯東之孺子皆爭負笈而來嫣紅以居室過窄不能并容乃擇其尤者十人而敎　焉自是以後嫣紅束脩所入每季已能得四十鎊之數除家用之外竟可餘其大半乃令威廉諸人從一大敎師曰但維爾者習高等學問但維爾所居與嫣紅之家固邇故威廉等過從亦至便每星期中但維爾爲之敎授者凡三次餘則仍由威廉等自習習以爲常一日者威廉忽展其笑容呼曰母以吾視之上帝已漸以佳運錫我儕矣嫣紅問何謂則曰苟阿母肯允我則吾與阿弟又可讀法文矣蓋適間吾出自密斯特但維爾之家途遇密斯物理痕及其友大敎師柯零因爲予言謂彼將開一法文補習館也嫣紅曰此果佳事特學費不綦鉅乎威廉曰否密斯特柯零爲予言謂予苟願學者則彼當廉其費以吾母亦爲敎師與彼所業同也時茀萊克正旁其母而立聞語乃怒呼曰威廉彼輩乃稱吾母爲敎師耶此事吾當往與辦理嫣紅乃撫其肩曰孺子汝以爲此言乃凟我乎然我思之則此稱呼吾正猶愧當要唯稱吾爲女敎員乃始確耳茀萊克悲聲呼曰吾母汝乃至尊貴之婦人耳奈何嫣紅不待語畢卽已失聲而笑曰孺子癈矣天下亦有貴婦人而作手套及敎讀以糊口者乎威廉聞語唯恐更言者將又撩阿母之悲乃呼曰阿母讀書之事固將奈何曰吾固無所不可特汝儕將又何從得其暇者威廉笑曰苟吾母肯出其學費者則時間一事吾儕兄弟自能任之毋煩阿母憂也嫣紅曰諾茀萊克乃大喜立奔出以覔其弟意將以此意外之事告之也 
奇情小說 
[秘密汽車] [  東埜譯]  
第二章（續） 
　　挨周嘆道要財不要命世上極多此輩人只要像店主人這樣怪癖即是少有巧婦不能爲無米之炊這幾年中倒難爲你了柏利德道何嘗不是但如今否極泰來不比從前了你資助我這筆欵子於我甚有益處投之所向無不如意我並不曾浪費一點來來請你看成郦品但須留神一點說着便躡手躡脚的走到後邊一只壁角落裏向張掛的一塊着衣鏡照照面目又舉手向鏡子房邊裝設的一個秘密彈簧旋了幾旋只見那鏡子毫無聲息退後幾尺下邊露出一道階級黑洞洞深不見底柏利德掖着挨周的手一步步走下階級又回身把鏡子推上了燃一枝火柴點了壁上燈籠携在手裏重新再下去彎彎曲曲到了一個地窟之内挨周留心一看只見那地窟方廣约有三丈一種霉濕之氣觸鼻欲嘔鍋爐鐵鐙之屬紛紛雜雜散佈滿地像置身工治場中靠在一只角裏擺着一件東西看其形狀有如旅行用的皮包上面蓋着一塊紅布柏利德戰戰兢兢伸手把紅布一揭道東西擺在這裏你看找的成績品如何我們要復深分只在他身上我敢斷言自古至今世界上殺人的利器總没有及得他呢 
救國儲金 
[六月七日中國銀行收欵淸單]  
　　此爲第五十一次報告 
　　第三十一册六十二號 
邳縣舊城市嶧陽學校十五人孫冠中四角朱士安二角魏文菁四角郭安國二角梁樂羣四角麗春二角宋元培一角春雷二角孫毓賢二角景景松二角王瑞瑶三角劉漢沈四角王田二角萬林靑一角沈尤第二角共三十七角合銀二兩六錢九分 
[第四百零六册七十一號至一百號]  
　　馬奠川十五元李學淸十五元嚴佐周五元徐仲笙二十元張容三元關合五元關串五元黄其福三十元張竹溪一元全士賢一元周欽盛一元陳企高一元繆鴻昶江梅圃一元沈信成一元趙良生一元楊珥庭楊文卿一元張桂生一元陳鶴齡一元葛德泰一元林國華一元劉樹堂一元陳昌宏一元王震一元謝海鴻一元唐盈昭一元魏鏞湘二元盧家賓一元梁文秉梁文淸一元彭曾培一元任文鴻一元 
[第四百零七册三十四號至一百號]  
　　黄亦雄一元陳嘉法一元謝楊生一元鄧喜炳鄧祺福一元管潤之一元張砥臣一元錢道周一元馮晉文一元兪物三一元柳金徵一元章壽松一元周寳榮一元吳蕖蓀一元周奎齡一元潘鳴岡一元陳景綏五元兪覺先一元程逢祚一元李文麓一元白覲臣一元陳友笙一元王家麟一元吳士人一元李子貞一元陸亨衍一元龔初卿一元陸書臣一元周耀章一元馮松聲一元李允林一元余子康一元王舜卿一元郁心啓一元范夢惺一元徐雪階一元吳承銓一元鍾韓棠一元任亦山一元許誦寰一元楊峻甫一元徐增奎一元金宗城一元王同樓一元何際盛一元蔡耀琛二元胡永生二元王立漢一元陸廷撰一元謝其章一元葛錦庭一元孫關衡一元詹閑法一元楊延年一元鄭仲箎一元汪福保一元葉魁斌一元馮柳堂一元魏成瑞一元舒其釗一元陸樹聲二元潘霞卿二元奚林生二元馬屺懷五元董執庵五元王韻秋五元丁民山五元張孝思五元 
[第四百零八册五十七號至一百號]  
　　屠榮財二元吳根福二元馮雲章二元陳忠懋二元陳桂法一元祝全福一元牟志毅二元楊占元一元李鶴元一元馮幹卿一元劉家振一元閔雲階二元羅友良一元羅麗生一元李煒一元孫其元一元孫志尚一元湯昭謙一元戴沛然一元楊韻韶二元趙鳳山一元吳仲球一元李固仁張瑞裕合一元陳琳章二元兪選臣十元黄湛光二元汪中一元田雲炳一元李荷根一元曹嘉修一元周士英黄保三合一元邱文良一元劉殿甲一元徐念喬一元錢仲履一元桑鴻濱二元莊智表宫毓麒合一元朱福騜一元周越然二元王𤧸一元何元仁一元韓錦華一元姚昌茲一元張鶴曹一元 
[第四百零九册三十三號至一百號]  
　　余四三元朱五寳五元曾章五元程養五元烏林十元劉遇傑十五元倪居鎬二十元黄其壽二十元梁吉行二十元梁仲　三十元黄伯平五百元王增銜一元周禮南二元傅秋雲一元韋伯勝一元陳章重一元黄珍庠一元金信甫二元韋伯叙一元汪舜孝一元姜謂泉一元侯慧康三元洪良驊一元鄭福良一元胡集祺一元朱文龍一元朱勿來一元張增樹一元翁和春一元孫用樑一元李奕祺一元張先本一元陳振甫一元李賢堯一元許漢庭一元張儒剛一元朱吉堂一元馮裕靑一元沈玉堂一元莊則敬一元周承恩一元沙意志一元李亮卿一元山琴芳一元馬遜駿一元葉椿一元姚桂馨一元薛榮章一元周振榮一元奚敬忠一元鄭松年一元周季珍一元莊繼昌一元朱雨田一元葉曙一元王徵熊一元黄珍榮一元周廷銓一元萬年康一元金祖堯一元蔡君湖一元屠順全一元任惠泉一元陸世銓一元顧國棟一元居允斌一元何春泉一元陳永淸五元 
 
 
 

Page 15

 
 
   
 
 

Page 16

 
 
[中國明明眼鏡公司]  
中國第一家創新發明灣形托力克鏡片 
上海英大馬路新巡捕房斜對面　電話四四零三 
本公司包開幕以來備承各界稱讚泰西士女聯袂而來者亦絡繹不絶成稱所出之品誠能並駕歐美即泰西各國光學專家亦稱爲二十世紀空前絶後眼鏡公司中之新出品本公司係光學專家所組織而材料精美其中之良效非筆墨所能形容惟戴者能詳言之本公司辦有最新發明之電光騐目黑室及各種新式磨片機器房仕客参觀以來新藝兹將本公司之優點再述於下（一）已損之日光能補救奂視察明瞭（二）向無日疾者可使塵沙不侵豐彩增加（二）已患目疾而鏡片所不及補求者則聘有經驗昭著之西醫爲之醫治而後配鏡（四）無論腦筋歪斜速光近光散光皆可對症製片（五）裝配舒服適宜即無觸碍眼毛之患又無壓鼻牽耳之苦（六）鏡架精製式様新奇成色充足色因色換凡泰西各國所能造者本公司均能照造遠勝於舶來品凡戴本公司眼鏡者目證銀海永無目疾豐來倍增美麗無比各界士女惠顧 
無任歡迎之至　　　　　　　　　　同啓 
[國產寳丹良藥]  
維持國產杜寒漏巵廣東未普太和靈葯出世　扶危轉安太和丹總發行所上海英界棋盤街 
總發行所上海棋盤街普太和 
愛國同胞爾知今日商業之競爭乎夫工藝之不振以至倚賴舶來之品至國產因而癈棄豈不痛惜哉今小號言念及此茲特創製太和丹良藥行銷於市數載以來承蒙　同胞雅愛信用昭著故小號益加奮勉力圖研究耳其藥品純用土產製煉而居凡屬時邪癘疫内外各症但照仿單服用無不立效盖以本國之藥治本國人之病無遷地不良之患而又得以維持國產庶免金錢流出豈不兩全其美乎凡熱心愛國者不可不注意也如　代勞批售抑請示知定當有　　商標廣東未普太和靈藥出世夫危轉安太和丹維持國產杜塞漏巵總發行所上海英界棋盤街 
發賣章程奉告也 
治效　感受邪疫　霍亂吐瀉　四時感冒　中風中暑　不省人事各種痧症　嘔吐不安　急絞腸痧　瘟症鼠疫　頭暈眼花心腹飽脹　寒熱並作　止渴消暑　風火牙痛　排瘴解毒各種瘡癤　蟲蝎躉傷　醒酒解吐　肝胃氣痛　小兒驚風價目大包洋一角半　小包洋五分 
[愛國同胞請用本國薄荷錠]  
本堂精製薄荷錠純用國產香烈性速氷體堅實羅絲本盒裝置永不洩氣小號角半大號二角半批發從廉　愛國諸君祈請注意上海四馬路中西藥對門光華堂藥房謹啓 
[惠通股票公司]  
收買各省鐵路股票証劵各公司銀行股票公債票等價格從優現銀交易請至英大馬路香粉弄永吉里底電話四五三九 
[（敬謝梁重良先生）]  
余年春來滬胃病復發甚重且略有肺疾經梁重良先生施治得獲痊可又梁君在滬素以善種牛痘包戒鴉片著名先生之學術誠臻神妙矣特代介紹并伸謝忱公府衛侍武官方咸五謹謝 
[穗源號]  
專售各種有蓋無蓋織襪機器粗細長短織襪機針設在上洋鐵馬路桃源坊口電話二一七一 
[夏士蓮雪花商標]  
夏士蓮雪花乃嫩白肌膚妙品 
商標"ＨＡＺＥＬＩＮＥ，ＳＮＯＷ"ＴＡＡＤＣ　ＭＡＲＫ 
夏士蓮雪花爲寳威大藥行各著名製品中之一其質地之純粹功效之靈妙久爲中外人士所歡迎近來市上有多假貨出現或形式相同或字名隱戤大都襲用雪花兩字以影射故敬告各界凡購用夏士蓮雪花者務宜注意如其品質黏滯粗濇及施用後皮膚不得白嫩或治皮膚痛癢而不見功者定是假冒劣貨切勿爲其所欺又凡用夏士蓮雪花者如將外面紙盒寄至本行當即回呈解百勒麥精魚肝油樣品一盒特此佈聞　英京上海寳威大藥行謹啟 
乳母不健養子不强服解百勒麥精魚肝油母子定能强健矣 
贈送樣品證券　如將郵票十分並姓名地址寄下當即郵奉夏士蓮坆瑰稍樣品一盒空函恕不作覆 
[茂生保險公司謹啟]  
本行向在英國列佛坡創辦皇后火險公司計有六十餘年自分設上海三馬路以來歷有年所凡經理一切保險事務必公正保費從廉格外克已設遇不測賠償迅速故素爲中外紳商所信從今因舊址翻造房屋遷移於四川路第五十三號江海關後面照常營業如蒙　賜顧欲保者請至本公司賬房接洽可也　經理陳安仁謹啓 
[頂上英國織襪衫褲機器]  
啓者本行所售之織襪機器乃英國名廠製造物料堅固精良靈捷異於尋常出貨精緻快速並能翻新花樣織成之襪光潔可愛行銷甚易故本行各種襪機在歐美各國博覽會賽會共得有頭等獎証賞牌二十八枚之多即此一端可見本行織襪之優美全球爲第一耳倘蒙　賜顧價目格外克已若閨閣名秀欲購機學習者本行有女敎師指授敬請各界　諸君駕臨一觀始信物美價廉也　上海福州路念號　英商茂成洋行謹啟 
[龍牌水門汀]  
三井洋行經理德律風第二二零八號　 
[耀華照像]  
本館拍照放大價廉物美永不變色中外咸知承蒙賜顧者請移玉英大馬路新鳳祥銀樓弄内又售神功濟衆水批發　耀華謹啓 
[上海中洋大藥房預告]  
本藥房純集華股特在五馬路棋盤街轉角建造三層樓洋房專運泰西各國精良藥料著名藥丸藥片照相器具化學材料以及各醫院應用物件無不俱備並聘請中西醫學博士研究各種藥品精製丸散膏丹藥水藥酒花露香水香皂等無不價廉物美更有新發明應時靈藥二種一名日保丸一名明丹 
均係完全國貨與西藥並駕齊驅主治一切時疫危症立見奇效所有太和堂著名各種廣東蠟丸槪由本藥房經售藥目繁多不及瑣述一俟工竣即行開張倘蒙各埠　惠顧無不格外克已以答　雅意爲此先行佈告諸維台鑒　本藥房啓 
[上海廣昌號戒烟丸發客]  
本號開設上海虹口元芳路東貴方一弄從是月起外埠批發零售一槪裝就一百粒一盒售錢七百文煙癮一錢呑丸五粒購藥諸君注意本號獅子商標並本主人小像批發八折遠地函購原班囘件願代售者來函直接以免假冒此佈 
[招租學校房屋]  
今有在西門外白雲觀對過南洋女子師範學校校址因該校意欲遷移其屋交卸在即計該屋共二十餘幢操埸厨房等一應俱全如有學界中合意者請即向該處管門人領看可也　江西路七號德勝公司謹啓 
[浙鎮江帮掦州銀樓同行聯合會廣告]  
竊維吾浙帮在鎭揚開設銀樓已歷數十餘載所售金銀各貨其成色之商足素荷各界所稱贊早已有口皆碑無庸贅述茲同業爲精益求精起見聯合鎭揚同業多方改良以期應有盡有無美不備藉副各界諸公惠顧之雅意嗣後如同業中有　號中止者或有　水等情均憑聯合同業公同掉換免得主客受虧以全信用而廣招徠 
鎭江　寳盛　文華　新慶和　揚州　寳盛　寳慶　公啓 
[同茂公司織襪機器廣告]  
所售織襪機器敏捷玲瓏用紗絲羢線能織寬緊大小漏空奇巧花襪及手套人力各物且可隨心所欲翻新花樣隨意工作每天能織襪三打取線料外能獲利兩三元織成之襪人生必需之物銷路遠廣本公司粗細有蓋無蓋襪機分甲乙丙丁四種其價念五元至六十五元保用五年各界士女欲購機習學者備有男女學堂延聘男女名師敎授用法染法不取分文兼售各種襪針車上應用零件自造五色絲光線襪批發上海四馬路靑蓮閣東首一百三十二號門牌同茂公司啓 
[滬寗鐵路開車時刻表]  
由上海開至南京　上海　上午七點卅五分（快車）　九點（三四等車）十點三十分（滬蘇客車）下午一點五分（特别快車）三點四十五分（滬常客車）五點三十分（滬蘇客車）夜十一點（快車） 
南翔　上午八點三分（快車）九點卅一分（三四等車）十點五十六分滬蘇客車下午一點廿六分特别快車四點八分（滬常客車）六點（滬蘇客車） 
崑山　上午八點五十三分（快車）十點卅三分（三四等車）十一點五十二分（滬蘇車）下午四點五十四分滬常車七點九分（滬蘇客車） 
蘇州　上午九點五十分（快車）十一點四十四分三四等車下午十二點四十八分客車到二點四十五分（特别快車）五點五十九分滬常客車八點五分（客車到）夜一點十分（快車） 
無錫　上午十點五十分（快車）下午一點三分（三四等車）三點三七分（特别快車）七點八分（滬常客車）夜二點十九分（快車） 
常州　上午十一點五十分（快車）六點五十分（常寗客車）下午二點十三分三四等車四點廿五分（特别快車）八點七分（客車到）夜三點廿四分（快車） 
鎭江　上午五點廿四分（夜快車）九點二分（常寗客車）下午一點卅三分（快車）四點廿四分（三四等車）五點五十一分特别快車 
南京　上午七點（夜快車到）十一點（常寗客車到）下午三點四分（快車到）六點十八分三四等車到七點（特别快車到） 
江邊　上午七點五分（夜快車到） 
由南京開至上海 
南京　上午七點三十分（快車）八點廿五分（三四等車）下午一點廿分（特别快車）三點五十分（寗常客車）夜十一點（快車） 
鎭江　上午九點七分（快車）十點卅三分（三四等車）下午二點零七分特别快車五點五十九分寗常客車夜一點（快車） 
常州　上午七點十分（常滬客車）十點五十七分（快車）下午一點五分（三四等車）四點十九分（特别快車）八點九分（寗常客車到）夜三點十六分（快車） 
無錫　上午八點廿四分常滬客車十一點五十六分（快車）下午二點廿九分三四等車五點九分（特别快車）夜四點二十一分（快車） 
蘇州　上午五點廿四分（夜快車）七點卅五分（蘇滬客車）九點四十一分常滬客車下午十二點五十七分快車二點四十分（蘇滬客車）三點五十二分三四等車六點四分（特别快車） 
崑山　上午八點廿五分蘇滬客車十點四十分（常滬客車）下午一點四十一分（快車）三點二十五分蘇滬客車四點五十六分三四等車 
南翔　上午六點四十一分夜快車九點廿九分（蘇滬客車）十一點五十分常滬客車下午二點廿九分（快車）四點九分（蘇滬客車）五點五十九分三四等車 
上海　上午七點（夜快車到）九點五十五分蘇滬車到下午三點十六分常滬車到二點五十二分（快車到）四點三十分蘇滬客車到六點廿七分三四等車到七點卅五分特别快車到 
[老太古公司]  
叭喇定火險公司雙司勞哈其火險公司 
倫敦崙格西火險公司柯里仁火險公司 
家定火險公司 
啓者本行經理以上五保險公司事務現可代客保廠屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客欲保請駕臨接洽可也特此佈聞 
[（包愈斷根）心胃氣痛藥]  
此藥見效極速無論何種心肝胃氣痛及遠年難治頑症雖痛到十分辛苦一服此藥馬上此痛止後包愈斷根永不再發大瓶一元中半元小瓶三角　上海抛球場北首杏林軒啓 
[京都天寶齋　嫩面玉容散]  
此散專治男女面上黑氣雀斑烟色酒剌油膩暗晦等患每晨搽擦自然嬌嫩滋潤清秀眞整顏妙品也每瓶大洋二角每洋照拆六瓶雙料每瓶四角每洋三瓶舖設上海二馬路中市西鼎新里口 
[津浦鐵路開車時刻表]  
[由天津開至浦口]  
津總站　下午七點五十五分（特别星期五開浦口止）下午一點（尋常每日開浦口止）上午八點（每日五次慢車濟南止）上午五點三十分（每日上次慢車濟南止） 
西站　下午一點二十一分（尋常）上午八點二十一分（五次車）上午五點五十六分（十一次車） 
滄州　　下午十點四十八分（特别）下午四點三十分（尋常）上午十一點四十八分（五次車）上午十點三十分（十一次車） 
德州　　上午一點二十七分（特别）下午七點三十八分（尋常）下午三點十二分（五次車）下午三點四十九分（十一次車） 
濟南　星期六上午四點零九分（特别）夜十一點零一分（尋常）上午七點三十分（每日七次慢車徐州止）下午三點十分（每日十三次慢車兗州止） 
泰安　　上午六點二十三分（特别）夜一點二十八分（尋常）上午十點零九分（七次車）下午六點零六分（十三次車） 
兗州　上午八點三十六分（特别）夜三點五十九分（尋常）下午十二點四十五分（七次車）上午六點四十五分（每日十七次慢車徐州止） 
臨城　上午十點五十四分（特别）夜六點五十五分（尋常）下午三點三十六分（七次車）上午十點十五分（十五次車） 
徐州　　下午十二點四十分（特别）次早九點二十三分（尋常）上午六點（每日九次慢車浦口止）下午一點四十五分（每日十七次慢車蚌埠止） 
福履集　下午二點零四分（特别）上午十點四十九分（尋常）上午七點五十一分（九次車）下午三點三十六分（十七次車） 
固鎭　　下午十二點二十一分（尋常）上午十點零四分（九次車）下午六點零一分（十七次車） 
蚌埠　下午四點二十分（特别）下午一點二十八分（尋常）上午十一點五十分（九次車）上午五點三十分（每日十九次慢車浦口止） 
明光　下午五點三十九分（特别）下午三點零四分（尋常）下午二點二十一分（九次車）上午七點三十八分（十九次車） 
滁州　下午七點三十九分（特别）下午五點零七分（尋常）下午六點零二分（九次車）上午十點零三分（十九次車） 
浦鎭　下午六點十三分（尋常）下午七點四十三分（九次車）上午十一點四十四分（十九次車） 
浦口　下午九點零四分（特别到）下午六點二十三分（尋常到）下午七點五十三分（九次車到）下午十一點五十四分（十九次車到） 
[由浦口開至天津]  
浦口　　下午九點十分（特别星期二到天津止）上午九點四十五分（尋常每日到天津止）上午六點五十分（每日十次慢車徐州止）下午二點（每日二十次慢車蚌埠止） 
浦鎭　　上午九點五十八分（尋常）上午七點零五分（十次車）下午二點二十分（二十次車） 
滁州　　下午十點四十五分（特别）上午十一點十一分（尋常）上午八點五十一分（十次車）下午三點五十九分（二十次車） 
明光　　夜十二點五十二分（特别）下午一點十四分（尋常）上午十一點四十二分（十次車）下午六點四十八分（二十次車） 
蚌埠　　星期三上午二點三十三分（特别）下午二點五十二分（尋常）下午三點二十五分（十次車）上午六點三十分（每日十八次慢車徐州止） 
固鎭　　下午四點零六分（尋常）下午五點零一分（十次車）上午七點五十八分（十八次車） 
福履集　上午五點二十一分（特别）下午五點四十四分（尋常）下午七點零九分（十次車）上午十點四十分（十八次車） 
徐州　　上午七點零二分（特别）下午七點三十五分（尋常）上午七點四十分（每日八次慢車濟南止）下午二點卅五分（每日十六次慢車兗州止） 
臨城　　上午八點四十六分（特别）下午十點（尋常）上午十點零二分（八次車）下午五點十一分（十六次車） 
兗州　　上午十一點零四分（特别）夜一點零四分（尋常）下午十二點四十一分（八次車）上午七點三十五分（每日十四次車濟南止） 
泰安　　下午一點零八分（特别）夜三點五十六分（尋常）下午三點十二分（八次車）上午十一點零二分（十四次車） 
濟南　　下午三點十二分（特别）次早六點三十分（尋常）下午九點（每日六次車天津止）上午五點（每日三次車天津止） 
德州　　下午五點三十七分（特别）上午九點十七分（尋常）下午十二點十三分（六次車）上午十點零四分（十二次車） 
滄州　　下午八點（特别）上午十一點五十七分（尋常）下午三點二十三分（六次車）下午二點二十三分（十二次車） 
西站　　下午二點五十一分（尋常）下午七點十五分（六次車）下午八點十分（十二次車） 
津總站　下午十點三十五分（特别車到）下午三點零二分（尋常車到）下午七點二十六分（六次車到）下午八點二十一分（十二次車到） 
民國四年五月重訂 
[三益股票公司]  
本公司代客買賣并備現金收買各種鐵路股票證劵收據及各實業股份公債票各大銀行定期存單等均可交易如蒙賜顧請即駕臨英租界三馬路西晝錦里四百零六號外埠函詢當班答復　上海三益股票公司啓 
[空地召租]  
滬南外日暉橋下堍有地一方約近八畝沿日暉港通龍華路地形方正如建造廠棧市房住宅或一花園等均可合用要者問豐記碼頭陳盤卿面訂 
[滬杭鐵路開車時刻表]  
[由上海開至閘口]  
上海　上午八點正（快車）八點五十分（慢車）十點十五分（四等車）下午三點卅分（特别快車）四點廿分（區間車）嘉興止 
莘莊　上午八點二十六分（快車）九點二十七分（慢車）下午五點零一分（區間車） 
松江　上午八點五十五分（快車）十點零六分（慢車）十一點四十分（四等車）下午四點十五分（特别快車）五點五十六分（區間車） 
楓涇　上午九點三十五分（快車）十點五十一分（慢車）十二點四十一分（四等車）下午六點四十八分（區間車） 
嘉善　上午九點四十九分（快車）十一點零七分（慢車）下午一點零二分（四等車）五點正（特别快車）七點十分（區間車） 
嘉興　上午七點三十分（區間車）十點二十一分（快車）十一點四十五分（慢車） 
下午一點四十六分四等車二點五十九分特别快車七點四十分（區間車到） 
硤石　上午八點四十分（區間車）十點五十八分（快車）十二點三十一分（慢車）下午三點零二分（四等車）五點五十八分特别快車 
杭州　上午十一點三十分（區間車）下午十二點卅八分（快車）二點四十二分（慢車）五點四十七分（四等車）七點廿四分（特别快車） 
閘口　上午十一點五十二分間車到十二點五十二分（快車到）下午三點正（慢車到）六點十五分（四等車到）下午七點卅五分（特别快車到） 
[由閘口開至上海]  
閘口　上午七點三十分（快車）八點三十分（慢車）九點三十分（四等車）下午三點十五分特别快車二點正區間車嘉興止 
杭州　上午七點五十五分（快車）八點五十六分（慢車）十點十三分（四等車）下午三點卅六分（特别快車）二點三十二分（區間車） 
硤石　上午九點三十三分（快車）十一點五十分（慢車）下午一點五十分（四等車）四點五十五分（特别車）五點廿四分（區間車） 
嘉興　上午七點四十分（區間車）十點十二分（快車）十一點五十五分（慢車）下午三點零一分（四等車）五點二六分（特别快車）六點十五分（區間車到） 
嘉善　上午八點十八分（區間車）十點三十六分（快車）下午十二點廿六分（慢車）三點三十七分（四等車）五點四十七分（特别車） 
楓涇　上午八點四十一分（區間車）十點五十分（快車）下午十二點四十三分（慢車）三點五十八分（四等車） 
松江　上午十點零二分（區間車）十一點三十二分（快車）下午十一點三十一分（慢車）四點五十八分（四等車）六點三十二分特别快車 
莘莊　上午十點四十八分區間車十二點（快車）下午二點零七分（慢車） 
上海　上午十一點廿二分區間車到下午十二點廿五分快車到二點三十八分（慢車到）六點零七分（四等車到）下午七點十三分特别快車到 
[滬杭甬鐵路甬曹綫行車時刻表]  
[自寧波開至曹娥江邊]  
寧波　上午八點開　下午一點五十五分開 
莊橋　上午八點十三分開　下午二點零八分開 
洪塘　上午八點二十二分開　下午二點十七分開 
慈谿　上午八點三十四分開　下午二點二十九分開 
葉家　上午八點四十八分開　下午二點四十三分開 
丈亭　上午九點正開　下午二點五十三分開 
蜀山　上午九點十分開　下午三點零五分開 
餘姚　上午九點三十一分開　下午三點二十六分開 
馬渚　上午九點五十二分開　下午三點四十七分開 
五夫　上午十點零四分開　下午三點五十九開　 
驛亭　上午十點十五分開　下午四點十分開 
曹百　上午十點三十一分開　下午四點二十六分開 
曹娥江邊　上午十點三十六分到　下午四點三十一分到 
[自曹娥江邊開至寜波]  
曹娥江邊　上午八點開　下午十二點十五分開 
曹百　上午八點二十二分開　下午十二點三十七分開 
驛亭　上午八點三十二分開　下午十二點四十七分開 
五夫　上午八點四十三分開　下午十二點五十八分開 
馬渚　上午八點五十五分開　下午一點十分開 
餘姚　上午九點二十分開　下午一點三十七分開 
蜀山　上午九點三十洋分　下午一點五十一分開 
丈亭　上午九點四十七分開　下午二點零二分開 
葉家　上午九點五十九分開　下午二點十四分開 
慈谿　上午十點十二分開　下午二點二十七分開 
洪塘　上午十點二十五分開　下午二點四十分開 
莊橋　上午十點三十四分開　下午二點四十九分開 
寧波　上午十點四十三分到　下午二點五十八分到 
[一文不落虚空地]  
夏令將届諸君亦知人類之大敵將臨乎大敵維何則時疫是甚者早發夕斃俗稱之爲子午痧吊脚痧癟螺痧等傳染之速疾於星火本會有鑒於此揀選良方製爲急救時疫藥水起死回生神效久著仁人善士廣購分送嘉惠桑梓功德無量所謂宏施實惠一文不落虚空地者此水是已兹特重定價目格外亷讓以期普及○一急痧初起時頭目昏眩胸腹煩悶或吐或瀉急用温水冲服藥水十滴至二十滴○一如來勢凶險霍亂吐瀉四肢厥冷手足麻木腹痛如絞以及癟螺吊脚目陷耳聾者急服二十滴越半句鐘再服二十滴如狂吐不受隨吐隨服至能下咽爲度○一治腹瀉嘔吐或腹痛每服五滴○一治尋常痧症及中暑每服五滴○一孕婦照前減半孩童服四分之一○一肝胃氣痛服五滴立愈　○念四瓶洋壹元五拾瓶貳元壹百瓶叁元半五百瓶拾六元壹千瓶叁拾元五千瓶壹百四拾元壹萬瓶貳佰五拾元零售每瓶五分概不折扣　上海二馬路望平街東首中國紅十字會製藥部謹啓 
[中國新出品勝寳丹現已發行]  
中法藥房　監定良方新製妙品　辟疫大王名勝寳丹　其昧芬芳可聞可服　暑令相當更可搽抹　化毒消瘍居家購備　旅行庋藏功效迅速　保爾安康每封角半　價却不昂自製國貨　推廣消場監製完備　現已發行愛國同胞　有病請嘗一様購藥　購我祖邦勿使金錢　流出外洋挽國利權　是所至望總發行上海三馬路中法藥房　各埠藥房洋廣貨店均有出售 
大將湯不日叢行 
[聲明拆股]  
積餘廣莊於光緒三十四年間集股設立粤申兩號請章巨卿沈靜瀾爲經理今因多數股東不願再合故於今年陰曆正月底止憑中將存貨存銀以及生財均經接股分拆淸楚聽憑兩造加記分設兩號甲爲積餘善記乙爲積餘慶記所有去臘放出燈期帳欵議定以八折計算今年陰曆正月間放帳打作九折均歸積餘慶記接收尚有歷年舊欠各帳仍應二號分收不得獨交慶記自今以往則積餘慶記盈虧與我善記無涉積餘善記申莊往東棋盤街鳴盛里廣發祥廣莊内粤莊仍居廣東省城濠畔街金陵會館内原處請章巨卿爲總經理恐各欠户未及周知特登申新兩報聲明　積餘善記廣告 
[信成銀行廣告]  
敬啟者本行以節省開支起見准於星期一即六月廿八號遷回南市萬聚碼頭信成總行内辦事如蒙　諸公駕臨及函件股遞請逕向該處接洽可也此佈　北信成銀行白 
[全年應用電報材料招請投標]  
所需料器電報機器材料器具各種綫纜碗鈎各種紙張各種文具等等存費英洋五十元於開標後一個月内退還投標截止日期民國四年九月二十五日截止　凡願投標者可向下開地址繳納存費洋五十元取閲各該項材料程式單及料單等並可於繳費之先取閲承辦材料章程此項存費惟對於所投之標誠實可靠而又不自行取消者始得退還上海麥根路念七號交通部駐電料轉運處處長關柏斌啓民國四年六月二十四日 
[石功氏始創發行立止心肝胃氣痛>]  
秘製效速丸 
乃本氏家藏異方十餘年來功效神捷各界信服遐邇馳名專治男婦各種心肝胃氣作痛及腹痛痞隔等症無論久患新起無不立服立止雖百治罔效頑症亦能藥到病除屢試屢騐奏效如神如逢再發再服再止輕症陸續服丸一匣重者二匣便可斷根永無復發之患愈後並能胸懷愉快食量加增婦人經調受孕尤易洵良藥焉但近來外面仿冒疊出賜顧者須認明本氏牌號商標及地址久久在上海城内三牌樓福音堂南首戈製半夏店内蘇州在閶門外三六灣戈永安醫室○附價目每盒大洋一元○如服之不驗定例空匣還洋 
 
