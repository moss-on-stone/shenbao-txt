# 1907 - 21 - 4912128

 

Page 1

 
 
[電傳上諭]  
　　十二月初七日奉上諭直隷按察使著陸嘉穀補授周學熙著補授長蘆鹽運使欽此同日奉 
上諭直隸通永道着衡吉調補恩潤著補授浙江杭嘉湖道欽此同日奉 
上諭朕欽奉慈禧端佑康頤昭豫莊誠壽恭欽獻崇熙皇太后懿旨前以東三省民物凋殘瘡痍未復特派載振徐世昌前往查勘現據奏陳各節披閱再三彌深厪念該省當兵燹之餘亟應培養元氣固植根本深宮惓懐民瘼無時不軫切痌瘝所有清賦捐税等事皆地力應辦之　乃或操切擾累朘削煩苛凡我商民何以堪此一切新政必須次第舉行籌欵尤在得人務當體恤民艱掃除積弊務使閭閻輸一分資財卽受一分利益庶幾事無不舉民亦相安著各該将軍體查情形愼選廉吏力袪壅蔽嚴杜侵漁廣闢利源預謀生計以期漸臻富庶用副朝廷軫念民生之至意钦此 
[論君主之財宜與國家之財區别（共）]  
　　中國取財干民。其税額不及泰西之重。然税額偶加則人民咸疾首蹙額。以怨其。上此豈人民果無愛國之已心耶。抑中國土瘠民貧不堪在上者之誅求耶。是皆不然。夫國家之取財於民也。不外以一國之財。治一國之事仍散之一國之民。故人人均有。納税之主義。若中國則不然。不以財爲國家之公財。而以財爲君主之私財。由是中國之愚民。以爲吾輩之納税。皆所以供君上之私用也。上日富則民日貧。一若財衆於上與富藏于民成一。相反之比例。嗚呼。此人民所由以加賦爲病政也。夫中國舉行新政。無一不取資干財。而所用之財。又無一不取資干民。不言興利。則必百務廢弛。驟言興利則必民怨沸騰。故爲今日計莫若仿東西各國之法。分君主之財國家之財爲二端。考東西各國於君主之財用。均有私產。且有一定之歲俸。蓋律以國家之學。則國家領土權。與君主所有權亦析之爲二。所有權者。君主權利所在之地也領土權者。君主權利所伸之地也。執此例以言財政則君主之財。個人之私財也。故用財之權。操干君主國家之財。一國之公財也。用財之權。雖經君主監督然員非君主之私產也。故天予之財。與國家之財有别。卽中國古代亦然。考周禮司裘職云惟王之裘與其皮事不會。又酒正職云。惟王及后之飮酒不會。庖人職云。惟王及后之膳禽不會。外府職云惟王及后之服不會。膳夫職云。惟王及后世子之膳不會則。古代之時。王及后世子。用財均有限制 
 
 
 

Page 2

 
 
其用財無限者。惟飲食衣服二端。然觀大府職云。關市之賦以待。王之膳服。而太宰職亦云。以九式均節財用。四日羞服之式。則膳服雖不會。要不出關市之賦而已。自中國腐儒惑。丁人君奄有四海之説以爲普天之下莫非王土。而君主之財。遂無限制。故漢高帝得天下遂谓吾之。產業孰。與仲多。此非惟便于暴君汚吏也（後世暴君視天下爲一已之私產、敲剝天下之骨髓、離散天下之子女、其禍皆由于此、）旣誤以君主卽國家。復别人民干國家之外。人民忘國家之急。則害歸國家。君主爲國家理財。則怨歸君主。此非惟國家之不利抑亦君主之不利矣。故爲今日理財計。宜於國家歲人之正供。酌撥巨欵。以供皇室之儲藏。此欵而外。凡所人之税額。悉儲爲國家公用之財。復刋布預算各表。以示人民使。天下之民。曉然於所納之財均以治一國之公。益則税額雖加。亦必捐輸恐後。而彼橫徵暴歛之禍庶幾可以革乎。吾深望度支部之亟陳此議。吾尤望政府之實行此策也。 
[專電西安]  
　　西潼鐵路畆捐激變 
陜西華陰縣民因造西潼鐵路開辦畝捐竟致激變初六日聚衆數千人閙縣署焚局所拆學堂斫毀電綫數十里（戎） 
[札飭洋務局妥議傳敎章程武昌]  
　　　鄂督前准軍機大臣字寄飭籌傳敎章程嗣即札委熟悉敎務州縣三員妥擬章程茲又札飭洋務局總會辦妥議詳章以便斟酌損益删改後再行人奏　　（荒） 
[外部飭屬保護德國隨員九江]  
　　日昨贛撫接外部咨文内開十一月十二日准德國葛署使函稱本署隨員費寔携眷游歷廣東福建兩省經過上海南京九江等處再赴漢口搭乘火車往開封府游歷仍回北京請繕發護照等因除由本部繕就護照一張並由本部蓋印訖並函復葛署使轉給外相應咨行貴撫查照飭屬於該隨員費寔持照到境時照章妥爲保護並將入境出境日期聲明本部云云（更） 
[農工商部要聞]  
新譯礦章達部。鄂督張制軍將所有各國礦章特爲譯出尃函送部以備採擇 
書商禀請立案。京師琉璃廠第一書局商人王席珍具禀到部請將出版書籍先准立案現已由部核准不日將批示遵照矣 
禀設京津製碱公司。商人趙燕貽赴部禀請擬在京津兩處特設製碱公司以爲抵制洋貨之計昨方禀部未審能邀允准否（孔） 
[禮部近事]  
接收禁院。民政部准禮部文稱鴻臚寺舊署之習禮龍亭及該寺朝房六間勸學宫門三間前經奏請移建本部奉旨允准遵即行知各在案惟現値隆冬碍難興作一俟明春移建再行知照今於本月二十七日將鴻臚寺舊署房間一律騰出務於是日派員接收看管再龍亭朝房宫門由禮部派役看管希卽派員於二十七日午刻到部以便同往接收（日） 
金銀器存庫。禮部堂官點派祠祭司司官文惠祥安會同太常寺某司官兩員飭將祀典應用金銀供器九白銀茶桶金池五供等各器皿呈堂點騐裝箱封固送禮器庫存儲（閏） 
[萍鄕縣禀贛撫電（陸續獲匪情形）]  
　　撫憲鈞鑒各電均敬悉鋭下鄉偕洪統領由栗市分路鋭往黄土桐木洪統領往東山湖塘十七日下午會於桐木此外又照會萍鄉甘委員思麟往南源小視火燒橋等處鋭在桐木同洪統領朱管帶督紳協族勒拿匪犯除前報匪首况厚維等三名外陸續拿到匪首李棠彬况厚謙黄增藻李彈匠張堂湖張堂瞻歐陽晉戴歐陽景言卽春狗匪黨歐陽景榜鍾均厚李润星胡老七王盛言桐木股匪僞粮台黄梅香黄清香十五名二十日在宜屬余家坊會見阮令商議協緝交换匪單前獲匪首歐陽滿麻子即培篆榮清松匪黨歐陽培挺曾秀藻同匪首歐陽春狗及程巡檢拿送匪首胡友明等六名皆訊明錄呈草供禀明臬司卽在鄉正法甘委員拿獲匪首房興全送縣委訊已報正法又獲匪黨梅培詠並格斃拒捕匪首張庚調匪黨王跛子應益秀李紹先陳惠堂聞宜屬小洞坑溪等地方山嶺叢疊藏匿逃匪並該處紳士彭邦和来信所言相符遂商請洪統领往捕拿獲匪目劉道谷陳玉瑞積匪曾忠揚匪黨陳玉南洪統領卽由小洞小蔾回城二十三日鋭同水師左軍汪弁往湖塘在附近楚山祠冲栅頭鰲魚石等處拿獲匪首張祖堂匪目蕭价富歐陽培崇曾洪都黎佐林何興照曾吏信吳廣丁曾綉祥匪黨蕭傳喜卽毛牙歐陽培湯黎佐耆蕭家香蕭樹盤等十一名二十五日聞徐統制到縣暫回城禀見請示是晚宿栗市程巡檢拿送匪目李貴裕鄭錫来劉管帶拿送匪黨文良富劉祖厚巡防後營水師拿送匪目柳祖閣匪黨秦樹志吳科元黎正錫陳滿早豆田周族拿送匪黨周繼嗣念六晚一同親解到城再革生况榮已經張道派弁拿獲已由臬可發委審訊萍鄉縣鋭禀感（俊） 
[吉安拿獲匪黨南昌]  
　　江西警察總局捉獲熊有福搜出洪帖三角福字黄綾一塊供與吉安福祿茶園廖翊清周子儀結盟拜交當電吉安胡太守往拿果獲廖周搜出黄綾寫洪福齊天四字訊供狡展先行禁押電復省局是否解省訊辦仍祈電復勿） 
[萍鄕礦局購緝匪徒賞格湖南]  
　　萍鄉煤礦局 
 
 

Page 3

 
 
總辦張林兩觀察日来出有賞格在醴陵湘潭等縣到處張貼略謂前有匪首蕭克昌盤踞礦廠外新衙民房勾結黨羽煽惑良民希圖起事業經防營拿獲蕭克昌訊取實供就地正法迨後礦工中喻桂林朱徳生盧玉成等三人忽然逃逸其爲該匪首蕭克昌勾結人會形跡業已昭著合行懸賞緝拿如有將喻桂林朱德生盧玉成三人拿獲送交地方官者每名賞洋銀五百元有偵知該三人消息報信因而拿獲者每名賞洋銀二百元（時） 
[電飭會匪解省對質長沙]  
　　前報紀湘潭縣有冒充營勇訊出飄匪一案業經任緝臣大令將該犯鄧至發等迭次訊實監禁日昨任令接湘撫密電飭將該犯鄧至發黄子軒两名迅卽解省對質緣省垣已獲會匪胡春三供出鄧等同黨情節亟須提省備質云云任令遵卽派役協勇將該兩犯押解赴省（佐） 
[再撥鄂軍駐紮湘潭長沙]  
　　前由湖北派来陸軍已撥派二百餘名開赴湘潭株州茲湘潭縣任大令以該邑與瀏醴接壤縣城兵力太單特電禀湘撫請再派兵赴縣以資防守當由湘撫電飭駐紥安源保護礦廠之鄂軍第八鎭十五協統領王軍門酌派營兵赴潭駐紥昨由軍門分撥本協二十九標第二營戴管帶率兵赴潭就城内城隍廟駐紥矣（佐） 
[徵兵派員續誌安慶]  
　　督練公所現已將徵兵各員派定總其成者計張鶴清吳吉初二君擬設皖北徵兵總局于廬州别于頴州各地設立分局俟軍士入伍後卽以張君鶴清爲標統李君亞伯爲營官而吳君吉初則補砲隊管帶之缺（光） 
[松紳又議遷移火藥局松江]  
　　郡城東南隅火藥局久議遷移未果茲郡紳楊君至文以終久不遷必爲郡人之患特倡捐洋銀一千元並函致前署江南提督徐吉雲軍門請爲捐助軍門慨然允諾郡中富紳杜鼎梅朱正卿馬季常諸君亦願慨捐巨欵一俟遷費湊齊此事又可重議舉行矣（顚） 
[英領事干涉安𡽪鐵路之用地]  
　　（一）英領事致蕪湖道函租界内地所留馬路街道業經繪具圖説存案租地之人自當遵守現查鐵路公司曾將第一叚陶家溝官路佔用將来他商建造亦應聽便設施希即佈告貴監督查照可也（二）蕪湖道復函昨准函開（見上）等因查租界定章載明公用道路不准人私自租佔本口租界勘明應留公用各馬路繪圖印刷之後安徽鐵路經與貴領事商允將界内陶家溝頭之地留爲車站之用是洋商在租界地已劃在鐵路車站之外如有建造設施自應按照圖説免廢定章而資遵守斷無聽便之理合泐函復祈貴領事查照 
）三）皖撫批蕪湖道禀蕪湖鐵路公司係中國紳商自行集股開辦原與洋商租建情事不同且此項路工更非他項工程可比尤不能以爲藉口惟外人狡詞爭執誠不可不防仰候照會李京堂叅照各國鐵路章程另議專章照會英領切實聲明以免嗣後洋商藉端牽制以爲侵佔之漸至鐵路需用地畝則應丈量繳價分别給主具領未便槪置不問候一併照會李京堂及咨請外務郵傳兩部核復飭遵（正） 
[川漢鐵路紀事漢口]  
　　川漢鐵以漢陽南門外頓甲嶺七里廟一帶爲起點已由洋工師勘定近日該路購地局已將各業主傳齊繳契發給地價○又鄂省所招之川漢鐵路股份刻已届第一期付給息銀之期卾督已飭官錢局於本月初一日起在局發給（人） 
[南洋粤漢股票跌價香港]  
　　現有王君伯閒由南洋回港言該處路股近因風潮劇烈已跌價至五六成其影響於實際者如此是必有大原因矣（冬） 
[蘇路第一二叚購地之等則]  
　　滬嘉路線頭段路地自滬軍營至老君廟價分三等上等三百元中等二百元下等一百元於前月十五日開購以本月初五日爲限早經移縣出示曉諭凡各業主所有地畝應即到所驗據書契領價墳墓房屋一律照章遷讓除頭段業經開辦外第二段自老君廟至梅家弄亦卽日續購現定價上等一百元中等七十元下等五十元移縣示諭限至本月二十日爲止路工緊要總公司已擇定初八日行開工禮二十一日起實行開工（焉） 
[農工商部覆奏桂省運銻北京]  
　　前廣西巡撫林奏請由官提倡糾合紳商辦運銻砂以爲寓工於賑之策一摺奉旨該部議奏欽此現由農工商部主稿會同度支部已於上月二十八日具奏議覆。 
按西省銻礦以泗城府爲最多屢經礦師勘驗明確光緖初年該處紳商載往香港販賣時銻石一墩價僅百餘兩虧本停辦今聞香港銻石一墩値價銀二百二十兩有利可圖故又重議開採又聞銻礦必帶鉛質故銻鉛共產一處銻色灰白故不知者疑爲銀礦此外太平府萬承土州等處銻鉛鑛甚旺經礦師勘明可採又鎭安府奉議州屬距城八十里該處所出銻鉛亦經礦師勘驗可採據此則廣西銻產之富可知矣 
[助欵開採煤礦蕪湖]  
　　廣德州煤礦爲皖省礦山之冠前經鄭君贊丞等集股開採已著有成效惟因股本未充未能多募礦丁今有宿州周君感鄭君之熱誠允助鉅欵想礦務必可發逹也（光） 
[鐵廠擬築襄河鐵橋漢口]  
　　漢口與漢陽商務日盛夏秋時襄河水漲由漢口往来漢陽頗形危險前有人創議造橋未見實行近漢陽鐵廠於上月二十九日派洋工師率領工人在漢陽玉帶門一帶測量定妥爲建築鐵路之基礎衣1 
 
 

Page 4

 
 
[牧養公司講求牧政奉天]  
　　探聞牧養公司擬在該公司牧廠左近雙岡子等處勘得荒地一段約三四十方擬請撥爲種牛廠暨種馬廠之用以備講求牧政云（天） 
[楊使對於留學之謬見日本]  
　　駐日星使楊樞請日本東京各學校校長宴飮酒酣向各校長宣言日敝國政府現在禁止敝國學生到東留學此後凡敝國學生來貴國留學者本大臣皆不發介紹書但敝國私費學生係自備貲斧而来本大臣無法禁止惟有仰求貴國各校長凡有敝國人来貴國留學者切勿收容云云早稻田大學校敎師法學博士高田旱苗君答稱貴國政府欲不願有民往外國留學則當由貴國自行禁止若貴國不能自禁而欲我等不收畱大下豈有是理乎况收留學徒一事係敝國敎育權亦非貴大臣所能過問也楊語塞不能答旣退外人聞之皆譁然謂楊樞身爲公使不能勸本國政府敎育其人民反勸政府假借外人勢力以遏抑人民之敎育此等外交政策實爲地球萬國所無也（日） 
[蘇提學司選派議紳名單蘇州]  
　　江蘇周提學司以按照部章每省須派議長一人議紳四人除由蘇撫奏派王編修同愈爲議長外議紳四人亦已選派分别照會姓名如下姚文棟陸爾奎袁希濤陳慶年（外） 
[滬道照會比總領事文（請交國事犯。）]  
　　照得江西亂黨張寳卿黄易卽黄孝臣兩犯奉南洋大臣密派員弁到滬缉拿當經會廨備票送請貴領袖總領事簽字飭拿到案嗣以案由英副領事巴會審過堂由道照會英總領事請將該犯交廨解寗訊辦旋准復稱張黄兩人如果實係革命黨安有人爲協助辦理惟近来湘赣等省匪亂迭起以後查拿匪黨之事必多似應愼重從事張黄兩人所犯案情並李匪口供請詳示會審公廨俾可於過堂會審時核辦等因當卽電禀南洋大臣將會匪李福齋等供詞逐節查開内有張寳卿黄易係軍師等語抄送英霍總領事轉屬巴副領事會提張黄兩犯過堂交解乃昨准英總領事復文誤指張黄亂黨爲國事犯公議詳請駐京大臣核示查各國約章載有中國犯罪人民一經華官照會卽行交出並無國事犯名目以及掯留請示之語乃領事公會所議一則日因犯國事再則日與各國政府有重大關係須請駐京大臣核示本道百思而不得其解如謂匪徒倡亂中國受害外國人民之僑居傳敎者亦同受其害與各國均有關係此説誠是然旣知其有關係即應照約速交訊辦庶可保太平久安之局何以仍須請各國駐京大臣核示如謂請示而後再交則此種照約辦理之事奚必多此一舉如謂不請示不能交則英總領事亦深明條約公法者何以前此照復祇有張黄如係革命匪黨安有不爲恊助辦理之語耶况萍醴亂匪到處焚殺搶掠與廣西亂匪正同是豈國事犯之所爲此而可稱國事犯將來孰不可托名國事犯而彼此交涉辯論更多實非中外之福更非恪守條約辦事者所宜出此上海爲江海衝衢各路匪黨在此潛匿或係首領力主謀爲或係黨羽轉運接濟大都托名革命煽惑人心滬關迭次查起私運軍械炸藥尤爲確證及時懲辦事易消弭保全較多設有阻撓易長氣𦦨流毒實大貴領袖總領事暨各國領事熟悉中國情形既稱與上海駐有領事之各國政府均有重大之關係當更知上海之安危與各國政府關係尤大應請貴領袖總領事恪守條約電請貴國駐京大臣主持並於公會各領事切實言其利害俾得卽日交犯以重邦交而維大局合亟備文照會爲此照會貴領袖總領事請煩查照辦理見復望切施行（者） 
[蘇提學使周照會江蘇敎育總會文（爲學部轉發官報事]  
　　事爲照送本年十月二十九日奉學部劄開照得本部編刋官報於八月上旬具奏奉旨允准查本部爲學務之樞紐官報輔行政之機關此項官報七八兩月俱按月報編次月出一册嗣於九月初一日起攺爲旬報月出三册業將七八兩月分報各四百册附發售章程四百紙咨由江蘇巡撫轉發該司並聲明以後旬報陸櫝寄發各在案爲此札飭札司於領到此項報册後迅卽分發各屬各學堂及關係學務處所一律閱看並將發出報册分數按某處若千册共訐若千册詳細報告所有報費俟發報滿三期先缴半年滿十九期缴足全年俱由該司彙數解部仰該司迅速遵照辦理又先於十月二十二日奉撫憲陳札開光緒三十二年十月十六日准學部咨本部於八月初五日附奏編刋書報發行各省業經錄旨鈔奏通行在案茲將七八兩月分官報共八百册及發售章程四百紙交郵局寄上卽希轉飭提學使司分發各屬除將報費按照章程彙收解部外並將發出報册聲明某處若千分共計若千分由該司造册詳報此項官報自九月起改辦旬報月出三册以後當按期續寄相應咨行貴撫查照辦理可也等因到本部院准此合將報册札司查收分發各屬並將報費由司彙收解部暨將發出報册造册詳咨母違各等因到司奉此正在核發間復奉督憲端札發前項官報第一二期各一百分到司查此項官報所以輔行政之機關既奉部飭自應廣爲行銷俾資研究惟各屬勸學所敎育會業經通飭赶速議辦在案現時尙未一律成立詳報到司應由各該廳縣各派三分交由勸學所總董敎育會會長分布閱看設有不敷分派須添購若千分者應即報縣呈司以憑添發餘卽自行留閱除通頒並將發報數目暨處所錄報撫憲核咨外合檢官報並章程照送爲此照會貴總會煩爲查收備閱一面希將應需報費查照章程於一月内先行籌足半年解司彙解至此項官報册月出三期若按期分發未免煩𤨏嗣後應按三期并發以歸便捷並希查照施行須至照會者（外） 
　　 
[志謝繡像小説]  
　　昨承商務印書館以六十八六十九七十 
等三號繡像小説見贈除文明小史活地獄等仍賡續前期外又添譯燈臺卒山家奇遇兩種趣味濃郁情節奇幻頗足饜閲者之　書此以志謝忱（　） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[千人師範禮齋發榜消息武昌]  
　　鄂省提學使仲韜黄招考千人師範將五千餘本試卷分給各學堂敎員赶閱限於初二日一律揭曉云（荒） 
　　 
[咨塡皇册堂銜北京]  
　　聞宗人府日昨咨内閣文云本年十二月初十等日在保和殿塡寫世職皇册應即開列滿學士堂銜一員以便届期敬謹將事（閏） 
[照料喇嘛唪經京師]  
　　十二月朔日食由京城喇嘛印務處傳知雍和宫等三十餘寺廟届時由各寺廟達喇嘛德木奇等應領本廟徒衆鳴鐘擊鼓救護上殿唪誦經卷並由理藩部派出司員往各寺廟照料聽經卽將是日所誦各項經卷查明辦理計開光緖三十二年十二月初一日日食雍和宫救護唪念經名皈依經一次白傘蓋經三次獅象佛母經三次救度佛母經七次心經三次其餘念諸品咒（閏） 
　中國政府之迷信神權即此可見一斑 
[新昌匪棍披猖紹興]  
　　新昌一帶開設花會賭塲者實繁有徒日前李哨弁在馬蠶村拘獲賭棍七名詎卽有幫匪集衆持械追奪李知力不能敵急卽釋放互相開鎗致傷兵士二名鎗斃匪黨一名事後李卽報縣求助蘇郎亭大令以交御在卽置不顧問因之各匪益形猖獗云（早） 
[湘潭盜案湖南]  
　　湘潭十六都雷峽地方殷户尹明四家日前被盜縱火乘機搶去銀洋一千三百餘元銅元數十串並用鐵鎗剌斃尹明四及傭工一人次日卽由團甲赴縣禀報縣主任大令因有審訊會匪要案不及親往勘驗遂委巡檢赴該處驗明一面即簽差勒緝要犯務獲懲辦（佐） 
[上海官事]  
　　新任江安粮道譚啟宇湖北候補道景賢海軍總統薩鎭氷昨日均至道轅拜會江蘇候補道王鈺孫到道辭行回浙山東賑捐委員浙江候補通判丁乾一禀辭回省崑山縣知縣寳頤昨日由蘇來滬卽詣道轅禀知前月十五日交卸篆務之工巡局收支委員候補知府孫鴻猷禀展病假五天江蘇海運滬局總辦候補知府湯在衡昨至縣署拜會（宜） 
[袁京兆來滬消息]  
　　前任上海道升任順天府府尹袁大京兆於今日乘招商局長江輪船蒞滬其行轅預備在愼裕號云（力） 
[記滬學會體育部畢業式]  
　　昨日午前滬學會體育部舉行畢業式本擬借滬軍營操場因天雨泥滑不能操演故改假南市商團操場由敎習卲君馥初帶領全隊操演中隊之各陣式来賓商餘學會南市商團等約六百餘人滬道瑞觀察因事未至委縣尊王大令給憑由工程局董莫子經君代瑞觀察致誦詞南區區長穆舒齋君代全體答頌詞畢卽攝影收隊又聞卽晚假邑後萃秀堂公宴邵敎習云茲將畢業諸生之名次錄左 
（優等）吳書之穆藕初王行是梁麗孚姚速照朱友山（一等）杜尚陵宋良才吳翔麟孫景棠干病奴史家麟沈久成吳若虚許奇松曹鐵甫戴冰生高錦舟高堯夫王本一葉春岩包文煥沈汝騶陳桂林吳渭清宋文斌平永泉曹文端蔡耀章（二等）蔣伯雲尤惜陰張學成俞季蓀陳載卿周雲清李夢非邊琢齋周長康施光漢范應生汪幕梁途伸良徐紹源（三等）談𨼲庵陶輿情劉大進翁希周施佐才（外） 
[音樂大會紀事]  
　　初六晚八句鐘音樂大會爲孤兒院集捐一事假新天安堂開會中西男女賓到者六百餘人蘇省鐵路總理王丹揆廉訪商部顧問官周舜卿觀察並沈仲禮觀察輩到塲觀劇先由沈縵雲先生登檯演説開會宗旨復由各學生女士次第演唱繼由沈君帶領孤兒數人并女士等演説孤兒種種苦况纒綿惻怛座客竟有涙下者沈女士願將自製奇花捐助由四女士托花下檯兜售座客無不爭先樂購霎時售罄後以孤兒求乞勸省迷途時已鐘鳴十一下半而以獨奏琵琶作殿當時座中各賓無不嘖嘖稱是舉之善云（南） 
[廣明學校師範生畢業]  
　　本月初十日下午一時新馬路廣明學校師範生行畢業禮現已柬請學界中人届期詣校觀禮（　） 
[ 資遣廣西散勇]  
　　前日致遠輪船抵埠載有廣西匪亂時所招三江兩湖之散勇二百名業奉粤督周制軍資遣回籍抵埠後遂附立茂船溯江上駛聞尚有三百名乘美孚船来申云（深） 
[商請撥兵防獄]  
　　上海縣境盜案迭出現下獲到各盜禁押内外監獄已有數十名之多王大令恐有他變函請滬軍營管帶派撥營勇二十名駐防縣監以資防護詎龍鎭軍以不敷調撥却之大令無奈故於昨日親至畱防歩隊管帶袁都戎處商請撥疾防衛云 
[工程局議辦公積票]  
　　總工程局董現因局中經費奇絀禀請滬道瑞觀察興辦公積票其章程照銀行例辦法拆息以三年爲期分六期歸楚半年一期先定三千張每張銀十両自今年十二月十五日起至明年六月半爲第一期現由領袖董事及各議董認定數目相繼簽字蓋印矣（尺） 
[整頓巡士]  
　　東區分辦處各巡士往往於差暇時三五成羣出外滋事近由巡長警長等得悉特發條告令各仰體自治之意勿再戲玩如違定章須記大過（尺） 
[道批照錄]  
　　（一）唐爕等禀批前據劉副將倫昱以誣良慘斃等詞禀請澈究並據龍管帶將此案情形開摺聲辯前来發縣確查未復究竟情節若何仰上海縣迅速查詢明確禀候察奪劉寳恒是否即劉寳賢宋仁仙是否卽宋仁生一併查明聲覆屍親劉龍氏朱華等兩禀粘發（二）張吉生禀批此案緊要關鍵須將汪郭兩人如糾葛之處先行澈底究明則合泰絲廠拖欠之欵應向何人追償方有辦法著卽靜候訊理不必曉瀆 
　　（三）華承澐禀批此案業據廨員詳復十月二十八日包探將都見文卽林雲章解訊華承澐並未遣人来案十一月初三日又據捕房將該犯解廨華之司賬李清奎因病仍未投案當卽研詰都見文堅不認竊華之皮夾時表惟行竊許炳記之衣服証據確鑿已經判押捕房六个月華之失物另飭查緝等情辦理甚爲允當乃該職員不明是非嘵嘵抗辯實屬無理取鬧從寛申斥母再妄瀆（宜） 
 
 

Page 10

 
 
[蘇撫派員守提應桂馨]  
　　應桂馨前在蘇垣奉撫憲委辦督練公所印刷局時曾發給經費銀五千兩後爲蘇紳禀揭因卽撤委現接辦者以應並未將前發之五千兩交出面禀筱帥故於前日派員来滬守提應到省嚴究以重公欵（力） 
[妓院搜出軍火]  
　　英界老巡捕房包探姜長明訪聞西棋盤街第一百五十號門牌談張氏所開之花烟館内有私藏軍械等情因卽禀知捕頭立派九號西探協同姜探至談張氏處在樓板下搜出單刀鐵鐧及零星小械等多件卽將妓女士蘭香談張氏連同搜出各械一併帶入捕房著將王管押談張氏則送至公廨請關太守交官媒看管俟今日解案訊奪（力） 
[嚴查偷减橋工]  
　　董家渡至趙家渡旁近由總工程局添造一橋名日聖賢橋藉便往来茲局董查得所砌橋梁鐵料與原訂合同不符恐有偷减情弊已飭工頭遵依合同加換堅固料質營造云（尺） 
[提究地保作獘]  
　　蘇省鐵路公司近查得有金毛毛等四户單地由上海縣二十七保十一圖舊保沈查國現保徐彩文將空白契帋蓋戳倒塡上年月日揑造出租洋商僞契種種作弊特移請上海縣飭提澈究以重路工王大令准即飭提沈徐兩保詎均逃匿未獲祇提到副保許子祥經襄讞洪明府研訊許供伊在徐處爲夥蓋戳出租之事係沈一人所爲不干徐與小的之事明府判將許收押候提沈徐兩保到案嚴究（宜） 
[法界火警]  
　　昨晚八點半鐘法界八仙橋高陽口泰源小京貨店因潑翻火油燈竟肇焚如幸捕房近在咫尺急驅車駛往救息不致成災（深） 
[飭查起火]  
　　甬人鮑杏賢在英租界湖北路一百三十八號開設餘興祥洋貨店保有火險銀一千兩前晚比鄰空房内忽然失火經鄰人救熄四百九十四號華捕到塲以事有可疑將鮑拘入捕房候今日解送公堂訊辦（力） 
[嚴禁演唱花鼓淫戲]  
　　茶館主江阿三汪阿金前因爭攬周阿昭演唱花鼓淫戲互相鬭毆控經法界公堂除兩造均不准唱演阿昭勒令回籍外所有界内演唱之各茶館擬禀請領事一律禁止茲聞總領事業已簽字准於四二月起一體諭禁如違千究（深） 
[賭徒受罰]  
　　前晚南市毛家弄餘成小烟間有人在内抺牌併有婦女混雜其間爲巡長得悉協同巡士前往將店主王子卿同其姘婦及伙計金阿四賭徒李子方等四人一併解至巡局局員著賭徒各罰洋一元店主罰兩元（尺） 
[上海縣案]  
　　道委謝樹伯明府前日午後復至縣署與襄讞洪明府升座飭帶盜犯俞金亭審問不認仍飭　練李世林供山西人向販私鹽有小船一只停泊南碼頭上月初九與李矮子王蔴子章陶三等在碼頭上吃茶商允同往搶刦由李三紏人到小的船上夜半開往浦東共七八人各執刀棍登岸至一小店李三用斧開大門入内夥搶小的搶得布衣三件交與李矮子餘人各搶得大小銀洋銅圓其數均不知悉翌早仍回南碼頭小的先登岸吃茶衣服等物由李三拿去質當亦不知質錢若干小的祇得銅圓一百左右李三聲稱南碼頭向有開銷時陸阿二亦在茶館隨聲附和聞事後李矮子以銀表給陸又有籃布面皮被窩一條亦被陸阿二持去兩明府詰其執何噐械初供手槍繼稱木棍末則稱槍棍俱執謝明府飭先帶下又訊陳仲卿供章阿三約往浦東軋花　到船上見有多人訽係前去搶刦小的即欲登岸被章禁阻小的不得已帮同摇船乞鑒時俞已跪練逾三時之久未供一語两明府商於明日再審判各犯仍回禁押○職員鄒弨控周立士沈康源呑頼措墊莊欵前晚洪明府提訊鄒供周沈二人合開之裕泰新報關行虧欠難支于世年份邀職員到行司賬至少歲止盈餘銀一萬五千兩盡還伊等舊債職員担保措墊之莊欵八千餘两反置之不理莊家向職追索無奈控追周沈供小的等亦墊銀兩甚巨明府諭飭押追周沈求交保理還明府判人銀並保限速清理○劉春華扭控蘇連生朱文田拐賣伊子亦奉洪明府訊究劉供祇有一子今年七歲　蘇朱二人于上月廿七日拐去價賣隣里咸知求追蘇供劉之小孩已經買者帶往蘇州質之朱仍行狡頼鞭背五十下始行承認明府判朱收押蘇交保限七天交孩到案如違嚴辦宜） 
[公共公廨晚堂案]  
　　葉順康等控梁樹根圖頼木料銀两求提究追等情前晚堂襄讞孫明府提訊葉等同供梁樹根係修船廠内經理陸續欠去商人等木料等銀共二萬兩向索不睬情急控追訊之梁供廠中正理經係梁維寗與小的不涉明府判押候補傳人証再訊○周巧生前投捕房控顧梅林騙去古玩等情奉中西官訊供判押候過堂訊追前晚亦奉孫明府提訊周供去年九月間顧梅林取去古銅玩物代爲銷售除收到外尚少洋銀二百十五圓昨在馬路遇見向索支吾求請追究訊之顧供除付外祇欠洋十五圓明府判押限三天照繳洋二百十五圓○錢胡氏與陳丁氏爭奪女子菊蘭一案奉明府判令两不准領發幼稚園留養前晚復訊錢胡氏供稱三房祇此一女求准給領明府以案已訊結判孩仍留養一而查傅陳丁氏到案再行核奪（力） 
[英租界捕房事]  
　　住居汕頭路六十一號門牌之包金生於本月初三日下午失去十歲小孩一名當卽投報捕房請緝嗣知此孩已被潮州人田　和拐至朱家角出售因無售主田仍偕孩於前日返滬爲包探竇海如查獲一併拘入捕房押候解送公廨請辦○寗波府象山縣人陳婁氏携同寡媳鍾氏於前日来滬欲將媳鬻人會香里龔阿桂雉妓院賣娼不允適鍾氏之父母尋踨而至即投訴包探朱桂生將一干人拘入捕房並將該院留住之九歲十四歲两幼女一併帶去捕頭著將二女子送濟良所暫住陳婁氏陳鍾氏飭探送入八廨押候今晨解訊○前晚包探朱桂生在寶善街百花里内拘獲賭徒楊少亭等四名並骰子賭具送人捕房押候解辦○江竹亭與董阿三在途亙毆由捕拘入捕房捕頭飭將董押候解辦○朱寳生在虹口華順碼頭輸船上行竊搭客小包一個内藏小珍珠二十四顆携往英界銷贓爲包探姜長明緝獲帶入捕房押候今日解辦○王苦生混入河南路懋昌洋貨號行竊竹布一疋爲姜探拘入捕房飭探押辦○車夫王阿三行竊南京路洋人車中所用之踏脚皮報知姜探查獲送押捕房解辦（力） 
[法租界捕房事]  
　　甲已二西人專在各店騙取財物經被害之家報捕拘獲解請領事官訊辦○吳嘉林前拐李楊氏之女賣入娼寮旋又領出寄匿張李氏處欲圖另售被包探訪悉將張李氏李楊氏與李之姘夫潘云卿等一併拘入捕房候解公堂訊究○張云来張正祥因僞造小銀圓被探查知一併拘入奉飭押候　究○趙金四竊太古棧羊皮四張被探拘入捕房押候嚴辦又由探拘獲剪綌賊張大全胡雙慶張德元解入捕房奉飭押辦（深） 
[美租界捕房事]  
　　王興浦昨闖入蓬路三號日人家行竊絨衫褲多件由探朱子藩拘入押辦○沈阿三昨竊斐倫路　翁榮仁船上衣被由探倪順泉拘入押解○積竊夏雪生竊得有衣多件由探朱子藩拘入押究○朱阿大竊北河南路劉阿四家銅器衣被左和尚王少山行竊周姓衣服等件均由探陸恊庭拘入押辦○彭　堂昨在北山西路與婦人陳夏氏索欠起釁將氏右目毆傷由七百廿一號捕併送補房奉飭氏送醫求治彭押候解訊○鍾炎卿在華順碼頭向玉寳豐索詐洋圓報由捕房飭探錢盈棠拘入押辦○張阿毛昨推塌車至北福建路將老閘橋欄桿撞壞由捕拘入奉飭照修了事○陳裕卿昨在吳淞路拐孩一口行至半途孩忽啼哭由捕一併帶入捕房奉飭陳押候查明孩之家屬送訊（似） 
 
 

Page 11

 
 
来函 
[華洋義振曾来函]  
　　本埠天主堂近接窰濟神甫来函報告江北災情云邳州睢寗宿遷地處江蘇省極北三縣皆有城鎭相距之間有村莊每村三五十家不等且有小村二千處每村僅十家居民生意有限大都以農田爲業今年秋收均被大水淹盡農務荒棄小村顆粒俱無其大村三十家者僅有兩家尚能支持逃荒南去者有十家其餘十八家中有八家以所有田地根木牛羊易錢度日以待来年稼熟然距今尚有五個月之久也其他十家業將所有典賣罄盡倘無接擠必至餓死此一分中每家有五六口合此數縣而計每縣飢民不下二十萬以現在糧價計每人須得兩圓一個月始能存活依此計算此五個月中毎月至少需費一百二十萬圓方可濟事現在急需者衣服緣彼尚能存活者早將衣服典賣度日麵粉每助自五十至五十五交米自四十五至五十文有一種荳餅每磅價値三十文無論米麵荳餅每人日需一磅餘始可度命窰灣地處運糧河上向爲糧食匯聚之區購買者常自七八十里之外而来現在所存僅敷一月之用一月之後光景如何無從逆料據聞有自他處裝運来此者然冬令雨雪交加誠恐轉運艱阻將来之情形必至不堪著想本月十號有敎士自窰灣来電言頃自邳州返目覩飢民數十萬苦不忍言此處方面較宿遷尤大需賑自應較多望勿忽畧两處均恃山東糧食非有官力保護糧食不能過境屢有搶刦之虞而官併不拿辦尊處能否代請保護糧價日漲如無糧食運来將来情形不堪設想如再有逃荒者来則更形困苦商人云需糧甚急同日有學界中人自窰灣来電云糧食罄盡民衹有死 
 
 
 

Page 12

 
 
   
 
 

Page 13

 
 
[英商華利洋行廣告] 本行專辦英國著名各廠所造水陸軍新式各噐械製造廠船廠絲紗廠銅元銀幣等廠所用各種新式汽機機噐以及五金各料一切匹頭雜貨並收買各種五金礦砂倘蒙貴客賜顧請駕臨四川路Ｂ一百十二號本帳房面議外埠函訂亦必竭誠承辦格外克已以副雅意經理布廬特礦師啓 
 
 

Page 14

 
 
   
 
 

Page 15

 
 
   
 
 

Page 16

 
 
   
 
