# 1919 - 224 - 4916704

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[自塞其途（冷）]  
　　我人每見近日中國國事往往大可進行而常自塞其途使勿得進者此其偏執之見爲之也 
　　夫世間成事之方法不過二途一則强力一則情與理而已强力旣有所勿逮而情又不能與人融洽理又不肯自守勿渝則所以自持者何道乎故每至可以自進之機而每反自塞也 
　　今者北方之派王代表其亦此類之一歟 
命令 
[八月十八日大總統令]  
　　外交部呈請將兼任特派山東交涉員張仁濤免去兼職張仁濤准免兼職此令 
　　又令任命施履本爲外交部特派山東交涉員此令 
　　又令署奉天高等檢察廳檢察長楊光湛調京任用此令 
　　又令任命梁蕾熊爲奉天高等檢察廳檢察長此令 
　　又令希爾巴敦魯布晋封輔國公此令 
　　又令陸軍總長靳雲鵬呈准正藍旗滿洲都統志錡咨請以雙斌陞補印務章京應照准此令 
　　又令亢繼恒錦山均給予四等嘉禾章此令 
　　又令田慶祥給予四等嘉禾章此令 
　　又令徐麟瑞給予四等嘉禾章此令 
　　八月十七日大總統令齊變元給予二等大綬寶光嘉禾章王桂林給予二等寶光嘉禾章張中和宫邦鐸楊恩培均給予三等寶光嘉禾章朱旭東田棠坤均給予四等寶光嘉禾章此令 
　　又令李廷玉給予二等大綬嘉禾章陳毅王曜均給予二等嘉禾章劉之潔楊宗漢馬寶琛魏朝彦文龢渟于玉龍高巨瑗宋名璋文永譽呉朝聘均給予三等嘉禾章劉鍾瑞畢化東陳公錦胡迺楨王登高潘自涵張性王凱慶田祖蔭苗珍祥周鴻鈞王金海均給予四等嘉禾章此令 
　　又令林成武晋給二等嘉禾章此令 
專電 
[北京電]  
　　昨申安福開歡送代表會王宣言對新國會首重保存但不能解决時另籌變通仍須雙方有所交換現暫不赴滬先由呉方劉三代表中擇一二人先往偵察形勢（十九日上午十一鐘）　 
[北京電]  
　　王揖唐昨晤王家襄自述主張一各事可讓步但若南方不讓卽無解决二舊會制憲可允但南方須承認新國會爲第二期正式國會（十九日下午二鐘） 
[北京電]  
　　聞政府昨得某地團體反對王揖唐電（十九日下午二鐘） 
[北京電]  
　　施愚電請辭職電中對某事頗表不滿政府對各代表辭職擬悉慰留（十九日上上十一鐘） 
[北京電]  
　　施愚允不再辭呉鼎昌徐佛蘇辭意仍未打消李思浩奉派赴北戴河留呉（十九日下午四鐘） 
[北京電]  
　　鄂周珍電有提西南自治問題則南北愈趨愈遠務乞力持統一（十九日下午四鐘） 
[北京電]  
　　巴黎確訊奥約再展半月截至本月二十六决簽復和令定是日發布（十九日下午四鐘） 
[北京電]  
　　外部於下週内召集各部院委員討論德奥復和各件（十九日上午十一鐘） 
[北京電]  
　　陸徵祥保擧顧維鈞王正延爲國際聯盟會會員當局已復允俟簽奥約後發表伍廷芳等堅請加派伍朝樞尙無兩全辦法（十九日下午四鐘） 
[北京電]  
　　西南電保國際聯盟委員伍朝樞王正廷顧維鈞（十九日上午十一鐘） 
[北京電]  
　　各界聯盟會昨又上書對外交公開廢高徐順濟約學生被逮案重申前請又請願查辦馬良撤消漕運局解散安部三事（十九日下午十一鐘） 
[北京電]  
　　魏宸組因魯案無人過問憤請辭職（十九日上午十一鐘） 
[北京電]  
　　莊景珂將調朝鮮總領事（十九日上午十一鐘） 
[北京電]  
　　邊防處因日武官赴科烏等處出協定範圍外向日使交涉有撤回望（十九日上午十一鐘） 
[北京電]  
　　日武官小野等赴外蒙烏科等處調查經邊防處向日使署交涉已允卽日撤回（十九日上午十二鐘） 
[北京電]  
　　美使辭職昨奉電照准擬下月半返國以丁家立暫代 
[北京電]  
　　江庸有回任說 
[北京電]  
　　使館界發見處疫某外報極責當局諱飾疏防 
[北京電]  
　　己未黃秉鑑等亦提臨時會案（十九日上午十一鐘） 
[北京電]  
　　呉偑孚要求鄂湘速擬供二十萬元否則全師北旋 
[北京電]  
　　張敬堯電呉偑孚派員來稱請籌欵十數萬應急否則卽開回本省等語查湘省財政困難該師萬一撤架湘省無兵可塡防知何辦理懇迅示 
[北京電]  
　　張作霖電吿定率一旅出巡吉黑（十九日上午十一鐘） 
[北京電]  
　　奉省日軍有撤回消息 
[北京電]  
　　鮑貴卿電吿調隊赴吉用欵八十萬請飭籌撥 
[北京電]  
　　楊增新電俄代表擬運銀由塔人伊難保不暗中運軍械已飭查阻（十九日下午四鐘） 
[北京電]  
　　黑督電烏嶺東路車拉亞等處被激黨佔據勢極猖獗沃政府有遷伊爾古斯克說又稱勝福之姪凌升聯合各旗蒙兵近更徵集各旗大車數百輛謀攻外蒙（十八日下午三鐘） 
[北京電]  
　　陳毅電謝氏所部布兵及富所部約的四千餘由大烏里出發謀攻外蒙桑旗已派莽賚王率蒙兵三千赴車盟堵拒該王臨行到署面稱政府旣允出兵相助何以祇顧外蒙海滿一帶且所駐國軍無多奉省何不派衙兵防車盟此次所帶蒙兵萬難抵抗懇迅電政府速援並飭奉省加兵車盟與外蒙兵夾擊否則勢急難救等語查該王所稱確係實情今謝布等亟亟進行若延誤事機毅實無詞對外蒙懇迅催援隊速進並飭奉軍嚴防車盟索倫等處（十八日下午三鐘） 
[北京電]  
　　蘇李督電謂盧赴浙後滬地秩序重要已派旅長宫邦鐸前往（十九日上午十一鐘） 
[香港電]  
　　國會通電反對王任總代表並電南代表謂與壞法言護法賣國言救國應拒不與議軍府因國會反對未便遽承認故有電徵各省軍意見爲異時卸責（十九日下午四鐘） 
[香港電]  
　　日西原寺等昨早過港卽晚往神戶（十九日下午四鐘） 
各國通信社電 
[廣州電]  
　　西南軍政各界對王揖唐均主反對唐繼堯譯延闓來電措詞尤爲激切軍府鑒於輿情認爲未便與王開議不日即有表示（十八日）平和通信社電 
[北京電]  
　　陸榮廷莫榮新譯浩明電三次和會開幕薄海同欽願代表西南軍隊决不干涉分外事件 
[北京電]  
　　北方謀和草案擬提出先電西南各首領簽註意見賜覆以便促代表南下 
[北京電]  
　　楊增新電包頭電局長發電延緩誤事請撤換 
[北京電]  
　　天津商會電仍請堅持禁米出洋（以上十八日）以上中華通信社電 
[北京電]  
　　王揖唐對人云此次和議自信不至失敗據聞安福已决議犠牲新會另圖活動故王言如此（十八日） 
[北京電]  
　　有人主張將會議地點移至南京免雙方代表爲人操縱徐謂只要代表有决心實力不在地點 
[北京電]  
　　將准公代徐佛蘇辭職有王印川繼任說 
[北京電]  
　　劉鏡人使日已内定不日即可發表聞日本亦極意歐迎 
[北京電]  
　　西藏界綫問題聞英國已有讓步不難解决權限問題尙未議及 
[北京電]  
　　沃木斯克政府有不能維持之現象院電劉專使范總領察視協約國情形以定此後對付宗旨 
[北京電]  
　　邊防軍出兵費十三萬已由部撥發赴庫軍隊定號（二十）日拔隊起程（以上十九日） 
以上中孚通訊社電 
公電 
　　辰州來電各報館均鑒頃閱長沙公意報紙内載再湘西之局部議和謂湘西各將領除周則范外其餘田應詔張學濟胡瑛林德軒三部分現與馮玉祥旅長已接洽妥善請願與中央局部議和各方面之議和條件已經商定云云等語聞之深爲詫異和議問題關係全國自有軍府主持非一方一人所能置喙更何局部之可言况詔等前接奉唐劉諸公銑電所宣布之主旨極表贊同并陳明竭力鞏固軍府始終不渝主意於感日通電在案光明磊落豈一時黑白所能混汚今該報竟妄行登載悠悠之談不値一哂然奸人造謗意有所在速離變幻旣易淆乎觀聽當防遏於再萌區區之忱不得不重爲昭揭以資聲明而免虚誣臨電激切幸垂照察田應詔張學濟林德軒叩世印 
路透電 
[歐洲和後之各國]  
　　十五日柏林電德政府至牒凡爾塞和會請儘速談判丹齊新制度及該地與波蘭之關係 
　　十七日柯洛恩電英國佔地軍目下正在迅速減少有全師同時開回本國者英軍司令現許兵士出於自願助理收穫事務 
　　十五日倫敦電英波條約决無有所謂英國　負重大新義務波斯已放棄其自由一部分各節波斯先請英國輔助恢復波斯之幸福蓋深知英國爲其唯一鄰邦最爲關心波斯之前途且願予以助力也該約且列有英國協同波斯振興英波實業興造鐵路種種以利便交通條欵兩國將派專家組織委員會修改稅則俾國務得日益興盛 
　　十六日倫敦電晨郵報載稱白克倫爵士任駐意大使台萊爾爵士任駐美副大使穆勒氏任駐土公使克勒克爵士任駐捷克斯拉夫公使魯塞爾氏任駐瑞士公使業已發表 
　　十六日英國諾桑濮登電英國社會黨開大會時議員桑恩氏主張發展有紀律人敎育有組織的民治主義俾可實行眞正民治在建設之政策以此爲打消特拉斯與專利權之最善方法也桑恩氏極不贊成過激黨之傾嚮 
[匈俄近事記]  
　　十六日匈京電英國鐵甲艦數艘巡哨船兩艘已於星期五日駛抵多瑙河監視航務 
　　十五日倫敦電泰晤士報里伐爾訪員十二日電稱彼得格勒·比斯柯夫·諾伏哥羅三省已建設俄國新政府蓋從英國赴波羅的各省委員團之建議新政府以余特尼志氏爲陸軍總長已承認愛沙尼亞之獨立 
　　十六日倫敦電據希爾新福消息西北俄軍於十三日沿距彼得格勒西南八十哩拉伐雅堡鐵路西面取反對勢發展殊爲順利曾掃除紅衛兵全隊俘獲多人且奪得戰品甚夥 
　　十二日希爾新福電俄國西北臨時新政府已造成立以梁沙夫氏爲總理據新政府之氣象觀之其中多係反對過激黨之穏健革命黨與社會黨 
　　十六日倫敦電路透電社得悉俄國過激黨政府日見阽危匈京之事變與皮拉根氏之傾覆過激黨皆爲沮喪列寗氏曾在莫斯科召集政黨會集賴柯夫斯基氏亦在基夫召集政黨會議志在討論必要方法維持過激黨治制過激軍現爲台尼金將軍之軍緊逼而基夫附近且有農民紛紛起事致令敵軍抵拒施於烏克蘭之攻勢及防守基夫以抗洛夫洛境外圖攻運動二舉大受妨礙 
　　十六日泊拉格電捷克斯拉夫軍今日佔據泊萊斯堡橋端砲臺彼等在兩地點渡多瑙河或乘木筏或由橋而過悄然制服匈國哨兵於是防兵全降 
　　十三日匈京電過激黨紅衛隊司令堅錫克氏昨在警務總局預審堅氏乃鎭匠出身繫獄後曾經羅人痛毆有痕跡可證預審室中證人甚多證明堅氏在杜蕯本台爾地方曾發命令殺人三百等罪堅氏或否認或稱奉政府訓令行事路透電社訪員聞諸現任警長前報過激黨所殺害者之屍身多具已從多瑙河中撈起 
[各國近事記]  
　　十六日倫敦電利物浦船港工人聯合會幹事部已取銷停工三日之議 
　　十五日墨爾邦電澳洲輪船水夫罷工歷時已久縻費甚巨今由工人承認政府之條件了事 
　　十六日紐約電共同新聞華盛頓訪員電稱墨西哥總統加蘭柴氏命英國代使克明士氏離開墨京原因未經述明 
　　十八日倫敦電路透電社得悉英國駐墨代使克明士氏並未離城美法領事均抗議墨總統之命令 
　　十八日華盛頓電陸軍飛行家二人致書陸軍司令部謂爲墨匪所擒索贖欵一萬五千金元十六日如不收到贖欵則將置諸死地聞該欵業已運墨俾得救此二人 
　　十二日開羅電電車工人罷工全停開車街車御者亦罷工現恐鐵路及自來水廠用人均將罷工國民黨運動將復活 
 
 

Page 5

 
 
   
 
 

Page 6

 
 
[法國無線電]  
　　十八日里昂電協約國國際最高會議已三日未集議今日重復開會會所在法國外交部克勒滿沙氏正在假中由法國外交總長畢勛氏主席最高會議曾從事考慮對土和約之條件並討論所接匈京之消息捷克委員會於星期一日下午集議考慮波蘭政府所注意之罷工問題 
　　十八日里昂電貝魯特傳稱漢志王之太子范塞爾於二十日離貝魯特港赴法任和會亞剌伯代表團領袖之職 
　　十八日里昂電智利京城消息據官場消息智利將於下星期三日正式加入國際聯盟 
　　十八日里昂電蘇尼克消息柏林塔奇勃拉脫報宣稱福煦上將致一牒文於德政府要求德軍自蘇華爾基及南尼等地撤退牒文中再三聲明協約國國際最高會議使該省等脫離羈絆之重要 
　　十八日里昂電聖石門消息任勒首相往哈佛爾港及魯恩港參觀後於今晚遄返聖石門 
中美新聞社電 
[華盛頓電]  
　　農部統計今年田禾收成計小麥七億一千五百萬布希春麥二億二千五百萬布希玉米二千七億八千五百萬雀麥十二億六千六百萬稷二千四百萬米四千三百十萬布希 
[舊金山電]  
　　船隻委員會呈請輸運部減少自美國太平洋各口岸至東方之水脚計每噸自五元至十元不等 
[洛山里電]  
　　太平洋艦隊前鋒已抵此間　 
[紐約電]  
　　美國鋼公司不日訂約建造二萬噸大商艦二十艘預備長途駛行之用 
[華盛頓電]  
　　美代表在巴黎往來各項文件已回京城由美總統交上議院查考 
國外要聞 
[美國參議院與山東問題]  
　　美國參議院之外交委員會大都爲共和黨員所組成一月以來對於威爾遜總統在凡爾塞所締結之國際同盟及對德和約大施攻擊而尤集矢於處置山東半島之不公其中辯士以强生Jobnson諾克斯Knox洛氏Ladge爲健將民主黨方面力爲威總統辯護聲稱苟不允日本之要求則日本退出和會不加入國際同盟而與俄德同盟以擾亂世界和局當時威總統非徒受本國共和黨之攻擊抑將爲世界人類所唾駡矣（紐約時報七月十六日社論語）兩方辯論迄今未經參議院批准致駐法美國全權專使束手無術未能與英法專使一致進行（紐約時報七月十七日巴黎專電語）西大陸愛好正義之人士能爲吾國鳴不平之聲大可感矣兹將紐約時報所載七月十五日參議院兩黨之舌戰節譯於左 
　　麻色鳩參議員洛氏氏（共和黨）提出外交委員會之决議要求總統交出政府所保藏關於戰爭時期中日本與德國所訂密約之一切文件民主黨參議員希去高克Hitoheok反對之謂此項消息毫無根據美國參議院及其外交委員會誤信報紙之傳聞遽行要求總統交出不可必有之文件未免妨碍吾同盟兩國之邦交洛氏君曰現在訂立和約以三千六百萬之中國人民送給日本作爲饋贈品吾人不得不研求其詳細眞相前曾稱述政府確實保藏此項密約之文件希去高克曰對德和約以三四千萬之中國人民饋贈日本自不得不加考慮然德之獲有山東半島之特權以有一八九八年之中德條約洛氏曰請君詳述其歷史須自德敎士二人被戕德軍艦强佔膠州及以砲火逼迫中國簽約開始希去高克曰吾終當愼重聲明德之獲有山東以有一八九八年之條約此事距今二十一年矣及本屆大戰開始日本即爲參戰國之一隨其他協約國之後用兵膠州驅逐德人於一九一四年十一月遂自德人手中奪獲山東半島之特權眩在中美兩國參戰以前二年之事也共和黨議員諾里斯Noris質問曰希君以爲一八九八年之約爲有效而吾人應予以尊重乎希去高克曰吾意此爲全球所承認之條約當時吾國之海國務卿Hay亦承認之卽羅斯福總統施行共和黨之政治者也亦不反對故吾謂德在山東之特權爲有名義的吾美亦正式承認德之權利者也諾里司曰然據是約明明規定苟未經中國之承諾則中國所許讓德國之權利不得割歸無論何國希去高克曰中國明明在一九一五年之條約中承認日德兩國將來關於山東半島德人權利之處置方法諾克斯曰一九一五年之條約與一八九八年之條約同爲强迫簽訂夫人知之矣希去高克曰中國已經承諾德國之名分又爲全世界所承諾吾人依據歷史之事實則德人實有名分而日本則以戰爭奪諸德人手中今日本不過保持其所奪取者而已若謂和約以三四千萬中國人民饋贈日本予當批對此說其實日本不過取得山東半島之經濟權利至於主權仍爲中國所有中國在此次和約中以第十節之規定而所獲得之利益較諸從前原有之利益爲大也希去高克對於第十節保障民族領土完全之規定作如是解釋引起共和黨及旁聽席之噱笑於是參議員莫色士Mases曰山東之處置與其稱爲饋贈無寧謂爲賄賂之更爲切當希君以爲然否希去高克曰吾亦謂然然在曩昔中國受辱時未聞美國參議員爲之鳴不平今以全球承認之約而爲中國墮涙此余所不願爲者也諾里斯曰德法訂約割據亞爾蕯斯洛林何嘗不爲全球所承認然則據希君之意將謂美軍助法奪回亞爾蕯斯洛林之一部美國亦應佔有其地矣希去高克曰關於此點當作别論今不暇一一答復最重要者則本屆大戰目的之一爲助法奪回一八本一年所割棄之土地此從前已在本院承允宣布者也諾里斯曰下屆大戰目的之一即爲中國奪回基於本屆和約所喪失之權利也於是民主共和兩方互有辨論民主黨議員威廉士WjIIˉiams曰共和黨議員之所以反對以山東獎勵日本之參戰義務者無非欲見巴黎和會解體而不顧問各國間之和衷共理也果然則德有之利而協約之害也蓋德人之希望爲山東問題之决裂爲阜姆問題之决裂使和會延宕而解决無日也德之强奪山東誠屬可差之事德之以武力獲得種種權利誠屬不可諱言之事各種條約之締結要皆有威脅之作用即現在吾人所考慮之和約亦屬如是然山東之所以割予日本者以和會苟不讓步則日本將不復爲和約簽字之一員眞實之原因在此而已其後共和黨洛氏君起立曰余所得出之决議案竟引起熱烈之辯論誠本席初料所不及現在希去高克君之演說已畢余將更正余之意見余仍稱山東爲饋贈品或協約國所付與之獎品此舉世所可知者也關於山東問題日後余將爲充實的討論然在現在余當聲明鑄成之大錯莫此爲甚欲校正之而未嘗有任何限制之規定也波蘭之瓜分歷一百五十年而此大錯今竟校正矣德以二敎士被戕即遣派軍艦强佔山東之重要口岸膠州與靑島素租附近地域據有山東内地鐵道鑛産及其他種種讓與物之權利日本在戰爭期中自德人手中奪得山東英法亦在戰爭期中自德人手中奪回比利時然未聞英法之要索比國尺寸土地也日本則竟據山東爲己有且要留一英法二國强令其扶助承襲德國權利之處置此不可與阜姆問題並擬蓋阜姆爲敵國土地而山東則協約友邦之土地也中國亦曾參戰没收敵國船隻其國民爲愛好和平不尙武力之人民然亦遣派工人二十萬在戰濠之中及陣綫後之鐵道上從事工作此曹華工大都來自山東現在不顧吾美專使之抗議與研究遠東事件專門學者之物　竟以山東一省授與日本授與之原因則爲博得和約上日本之簽字不得已而爲之綜余所聞爲處置山東問題辯護之論調僅此不得已而爲之一語而已今者協約之土地友邦之土地忠誠於吾人仗義而戰之國民一旦授與東方之强權國矣日本者欲在中國建立强權之國家也今吾人反助之矣從前德割丹麥之希來斯唯霍爾斯旦省SohIeseigHoIstoin屈服奥大利使列於準藩邦之林殘破法國於一八七一年英人則袖手旁觀不爲丹奥法鳴不平至於近年始知從前之失策假四年餘之大戰以補償夙逋英人之行爲誠高尙偉大然其代價則絕鉅也今者又將在太平洋之對岸建立一强權國矣吾美獨立孤行不爲任何密約之一方不爲私意以欺公衆乃欲其贊助剝奪中國割棄山東之條約得乎利益之問題余可置之不談余不欲吾合衆國之國名在此種條約之底余欲吾曹有機會對於犧牲友邦之土地奴視愛好和平之國民侵削不尙武力之共和國以增加日本在亞洲大陸之勢力而投票反對之余以爲吾曹應當研究日本經過之行爲此余今日提出外交委員會議案之理由也洛氏陳述提案之理由後共和黨議員薄拉Borab亦有嚴重之聲明大旨謂苟日本嫌怨美國對於買賣四萬萬人民之處置不加贊助而敵視美國則美國不復能俛首忍辱卽使出於一戰美亦不避云云共和黨議員諾里斯宣讀日本與法俄意訂結處置山東問題之密約加以解釋最後投票則洛氏君所提出外交委員會之决議案參議院多數通過 
[大陸報之山東問題責任談]  
　　爲威爾遜辯白 
　　中美新聞社譯十九日大陸報社論（佑尼干著）云某方面之意見以爲威爾遜旣信任内田之言則不啻美國將中國放棄云此說實不盡然因内田之宣言係表明日本對山東之政策與目的耳美總統以一國元首之尊對於他政府之政策在表面上不便反對故不藉此一端以攻擊美國之不顧全中國幸福總之山東問題之發生全在英法日三政府訂有密約英法政府必定在約中聲明擔保日人在山東之權利不然日本不能在和會提出要求美國上院逆料此項密約必爲引誘日本勿聯德以攻協約及巴黎和會開議各國始知有此密約日本趁機堅請英法政府切勿背約而英法政府素有信用旣訂有約實不能背是故當時英首相與法總理鑒於情形之困難特請美總統力爲周旋再當時正値和議吃緊威爾遜所處境地完全爲密約所束縛一方面英法政府以有約在先擔保日人在山東之權利而日本一方面當然要求密約之實行故密約不得不實行惟日本在山東不得享有任何權利祇限乎經濟一方面並無政治性質所以威爾遜總統在和會經英法兩國代表之請調停此事祇得依據所已訂之密約而立條件威總統並不逃責今對於和約中關於山東問題之條件彼自願擔當責任一般吹毛求疵之英報紙藉美國放棄中國之題目而肆攻擊者讀本文當有所覺悟蓋易地而言若輩苟爲山東問題而向其政府提說又使倫敦向東京爲中國說項當知其效果爲何如也 
[伍朝樞在美國之演說]  
　　紐約時報云七月十七日紐約之中美協會公請中國專使伍朝樞氏山東人民代表孔許二氏在律師俱樂部夜宴伍氏卽席演說曰當一九一四年大戰爆發時中國政府即願與協約各國聯合作戰其預定之計畫爲派遣軍隊攻擊膠州之德國要塞然其志願以外交上之原因突遭拒絕至其原因吾人末由知其詳細其後日本致哀的美敦書於德以德國不在限期内予以滿意之答復而戰事繼起日軍在距離膠州一百五十英里之地方登岸横過山東半島所過城鎭悉遭騷擾沿途要索軍需佔據土地視若敵國返觀英軍之攻膠州者在租借地域範圍以内登岸絕未破壞中國之中立伍君繼曰至一九一五年日本提出著名之二十一條件第一項包含四欵爲關於山東之條件其中最重要之一條爲中國應承允將來日德兩國關於處分山東德國權利之任何契約當時日本以宣戰威脅中國政府使之不得不許其結果爲一九一五年之條約及他種文件之締結日本旣得中國之承允及種種鐵道權利其交換品即聲明膠州爲有條件之交還此項條件有日本應指定某地爲特别區域之規定其他條件無需聲述一九一九年之初中國派遣委員至巴黎請求山東之德國權利從道德及理法上之理由觀之應直接交還中國伍君又稱中立國之答覆美國要請「中立國對於德國舉動表示全世界共同反抗」之文書者以中國爲最先隨美國之後與德國絕交終致宣戰者又以中國爲最先今日本聲稱並不要索二百英方里以上之土地表面非不動聽而在遠東往往「政治權利隨經濟權利而發生」此不可不加注意者也從前一八九七及九八年列强之爭鐵道與經濟權利及日本之主宰南滿可爲證據伍君末謂現在日本自巴黎和約中獲得讓與權包含靑島及膠濟鐵路然日本所得數倍於德蓋日本原有許多讓與權也伍君演說以外蓋里君Gary對華賓述歡迎詞聲明其具希望中國自爲統一之誠意且言凡有智識者皆不否認美國人民對於華人之友愛現在吾人苟能吿成一種合理有力之均勢實爲全世界之利益中國在社會與經濟兩端皆與美國極有關係吾人願見中國日後國富之發逹云云許孔二君亦有演說皆反對以山東割予日本 
[美國農校狀况]  
　　中美新聞社華盛頓通信云美國四十八州無一不有農科大學之設間或得政府撥欵補助或由各該州量予補助有數州中之農校其敎授科目有農藝及機械學等但大率將此農科附設於本州大學者居多農科内有三層工夫（一）敎授生徒（二）爲民藝上之試騐（三）培植人才實地練習與農夫雜處以改良物産節省消費此等農校入學資格須有高等學校預備科四年畢業之程度並須及大學學齡換言之即須先受十二年之敎育始得入此科生徒來處城鄉各半其學級與文科理科各級頗相等此項學生畢業後大率從事於隴畝凡遇學課中有不能了解之問題則爲實地試騐而亦按照各該州特産情形各爲專門研究例如紐約與威根新多製牛酪明納蘇太麥産特富挨華威多牲畜科洛拉圖有水利加立芬尼亞産鮮果魯新亞拏産蔗糖米歇根産蜜糖伊黎拿斯産禾穀土壤肥沃又各州皆有推廣農業之舉其主旨在使大學農科生與各鄉農聯絡一氣以督促農藝之進步又設有一公布局此項局所戰時尤著奇功例如協約各國與德奥宣戰之初華盛頓農部總長即召集各農科大學敎授開一會議歷述時局並應時之需美國農民應各盡一分子之責以其所出物産間接扶助各協約各敎授聞言後於三十六小時内即已徧傳逹於四十八州之農民函電交事筆舌並用此卽其大效明騐也其結果則歐戰第一年美國農産之富爲有史以來所未有此並無望報之心與希圖高價之意特徇農部總長之請而又深明時局乃克致此厥後美民參戰人數約有二百萬尙有多人從事於製造軍用品而特産之豐且超過此次焉凡農科敎職各員鮮有在五十人以下者其規模宏大之校恒有一百五十人之多此外另有專門顧問此等顧問多係農科畢業生戰時物産之特别豐饒此等農科大學實與有力大學定制凡身軀健全之男生入農科者除本科外須兼習兵式體操二年體操敎師出身行伍此又不啻爲養成軍官之敎練所此次歐戰中美國所以能迅速養成軍官有大隊出發者職是之故即如伊黎拏斯州大學農科敎職員當歐戰初開時共有一百五十人外另有顧問員六十人大學生總額六千人中有一千二百五十人從事於隴畝約有農事牲畜八百餘頭懇種之地逾一千二百哀克均備有適宜屋宇其總事務所與校舍約二哀克之廣每年敎育費有金二兆元（美金）研究調查費三十二萬五千元推廣費十萬零一千元尙須陸續酌加至二十萬元爲止舉此一州以例其餘大槪相近又間有數州如紐約等獨設有農事試騐場與農科大學不相連　此項農科學校自美國南北戰爭時即已創設實甚有價値云 
[美大佐之航空計畫談]  
　　中美新聞社紐約通信云日前美國飛行俱樂部設宴欵待此次首先飛渡大西洋人員席間李德大佐（即飛渡大西洋飛機之首領）宣稱戰時之所以勤事航空術者若此後三年内仍繼續從事不怠則長期飛渡大西洋之行程將成爲事實孰謂吾人不克飛逹六萬英尺之高度孰謂吾人不克飛渡至歐洲朝發而夕返孰謂今兹似不可能之事吾人終且不成其實正如舊日有人謂鐵甲艦不能運行同一識見吾人大可用自策勉者也據李德大佐謂預料將來長途飛機　較今制尤巨當聯合數摩托以驅使一大推輪則今時長途飛行中所曹引撀諸患大可減免至於飛機中　無線電報機則李德曾發電至七百餘英里外與　士頓相隔一萬海里亦能得其電信並能聞他電站互相呼應相距一萬三千英里之遙較之舊時可謂一大進步大佐又稱當余等未啓程飛行之前知此項無線電報機不足深恃所得結果殊不滿意故飛行之後亦置而不用直至飛行稍遠始試用之豈知效果殊佳余經此次飛行後於長途飛行頗增閱歷足以解决將來横渡大西洋之航空問題並足爲國家擴張海權地步故此項飛行經費决非虚鄭余此次飛行後其第一感相即覺大西洋之洋面大爲縮短試以輪舶與飛機較其遲速相去奚啻霄壤此非躬行試騐末由盡悉有志於航空術之進步者其第一重任即爲廣爲傳爲造成人才大佐又發表意見謂彼信陸軍飛行家法朗仙大佐所計畫之横亘大陸飛行定能著有成效據彼個人之經騐法朗仙大佐所選用之摩托當無如戰時所造之自由式大佐演說旣畢參議員紐哈利氏對於諸飛行隊員起致祝詞並謂深信航空術在平時必與戰時同一有進步云李德復起言吾意將來世界若無戰事則已如其有之則戰爭之利器不出二途即航空術與化學作用之戰術而已然航空術决非全作軍用約兩月前有一鐵路公司總理吿余自航空術效用顯著後鐵路收入項下如輕便貨品郵件等運費均將減少其言或出於過慮然亦非全無理由參議員紐哈利氏復言美國應須特設一航空部彼英法意諸國今方在南美各國演習飛機大爲活動以期發展其效用均派員在彼南美諸國幾無不容納其人吾美亦當派員前往參預云云席間座客除榮譽航空隊員李德大佐等數人外餘均海陸軍將士及參戰人員酬酢一堂頗極一時之盛 
國内要聞 
[英報論日本對新銀團條件]  
　　字林報社論略云昨路透社東京電稱日本内閣十四日會議决定滿蒙除外爲加入新銀團之條件以日本在滿蒙有特别權利故也聞已以此意論知駐英美大使云云此電極可注意殆爲官場消息又據星期六日所接東京電内田外相主張加入新銀團不附保留條件不以日本在滿蒙之特别權利爲慮猶英國不以其在長江流域之特别權利爲慮也第軍閥家則期期不以爲然謂日本阻遏過激黨不容其侵入遠東即此一事之犧牲亦應得國際之承認而於新銀團合同中有特别之規定且所擬之新銀團含有一種趨勢故剝奪中國財政獨立而歸銀團所代表之各國管理之凡事之足以喪失中國絕對獨立或引起國際糾紛致碍及遠東和平者日本决不能與聞之云云統觀上述兩電内田之主張卒爲軍閥家所戰勝矣日本軍閥家所主張之地位立即闢一途徑使中國北方軍人復向日本濫借債欵且使日本以極賤之價格獲取極寶貴之讓與權而擴張日本在華之權利矣查新銀行團組織之計畫五月下旬始正式宣佈原定英法美日四國組織之後又加入比國但銀行團之旨趣與作用則已早兩月由倫敦匯豐銀行總理愛狄士氏在倫敦財政月報著文披露之蓋愛狄士氏乃組織新銀行團之創議人也新銀行團與舊銀行團在實質上固有不同之點但其主旨則不稍異無非意在避免單獨的與競爭的借欵於中國耳此種借債旣無實益且有危害至於實業借欵之穏健競爭當然無一律抺殺之意但南北軍人舉全國利權抵亡國借欵之行爲則確欲限制之蓋軍人借債充其私囊其不然者亦僅用於内訌而已限制武人借欵日政府亦曾稱爲要圖在休戰條約簽定後二三星期内東京曾有正式宣言聲明不許日人再以債欵借與北京供國内戰爭之經費以事實言過去一年來無時不有顯而易見供給戰費之借債情事計自一九一七年杪至一九一八年十月初日人之投資者所成利益極優之交易不下二十三起日政府初未嘗有以制裁之也顧日政府自行約束之新精神尙以口惠加諸新銀行團之主義今則新銀行團計畫未成事實且有破裂之象而破壞之者即承認滿蒙兩處日人特别權利之狂妄要求也姑無論日本在滿洲有何權利然其在蒙古之特别權利則吾人向來未有所聞此種現象不獨確見日本軍閥獨握大權且可見日本對於西方限制中國濫借外債之意絕未視爲有一顧之價値焉内田對於新銀行團之態度尙屬可取故其個人計畫或不盡非但靑島日當道排斥外人油行一事已足證明内田之舉動如何受人牽掣而膠州之交還將至何種程度矣威爾遜總統前聞内田之宣言稱其可袪誤會美總統此種言論在日本軍閥家觀之殆有威氏一日在位日本可一日不必以美國出場干涉爲慮之意且山東問題鼓噪數月倫敦巴黎與華盛頓皆有在華外人團體提出極嚴重之抗議但皆未有效果然則又何怪日本軍閥家趾高氣揚興高采烈蔑視新銀行團之旨趣而打銷内田之主張乎苟蒙古滿洲而可保留不入新銀行團範圍則安福大可繼續以滿蒙權利換得債欵經若干年而不已所謂新銀行團之旨趣者不將成一笑談乎日本軍閥家之得高據權位實食歐美之賜此後歐美將有何種其他舉動是亦頗曉興味但可爲傷心之推測也 
[王揖唐欲行不得]  
　　王揖唐充總代表後正在興高采烈乃事不凑巧偏有許多不對頭之消息聯翩而來王氏之行期因此不能即决兹將昨日（十七）北京所傳各種消息彙錄如次第一消息云王揖唐任總代表後尙須與各方面接洽待得西南復電之後即行南下惟近來西南内部意見叢生故對於和議不能一貫進行徐佛蘇昨自上海來電報吿彼方情形因此又請辭職政府尙無正式决議惟各要人俱以爲不宜出此即將復電慰留而政府至昨晚爲止尙未接到西南關於王任總代表之復電故政界方面近日對於和局又稍稍悲觀同時朱桂莘電龔仙舟稱當力贊和議之進行但又謂呉鼎昌以前此南下勞而無功囑再代懇辭代表龔得電後即發復電仍請敦勸呉氏勉任其艱第二消息云王揖唐迄昨日止尙無赴滬確期其原因有三（一）南方意見如何尙未徵實（二）開會地點有改在南京說此層亦待接洽（三）分代表徐佛蘇確已辭職須另覓替人以上三項解决之後方能定期南下又劉恩格前有緩行之說現因北代表人數本較南代表爲少不便更有缺席之人故除辭職另派之外必須隨同赴滬昨日安福系議員有改選議長維持衆院之議而王某鄭某黃某等並已開始競爭第三消息云昨日下午五點鐘東海又特約王揖唐入府談話閣員中亦有列席者聞所談仍爲接洽進行和議之事東海意在催促各代表即日南下惟各代表行止目下恐未能决定因其中尙有辭職及未能南下之人也又聞陳樹藩來電謂分人表如有更動或添派處擬請由陜加派一人以免隔閡云云聞當局已去電駁復矣 
[長江三督薦盧督浙電]  
　　盧永祥兼署浙督業有明令惟在此事未發表以前長江三督均先後來電一致推薦盧氏李陳兩督並請以齊夑元繼任松滬護軍使蓋浙滬同爲長江流域與三省有密切之關係也原電如下（一）南京李純電頃接浙江第二師師長等通電浙楊督於本月十二日因病出缺伏思浙省爲濱海要區財賦重地非有老成幹練公忠體國之大員難乎爲繼竊以松區護軍使盧永祥智勇俱備資望交深屢膺鉅艱勳績卓著其才識一切乃在鈞座洞鑒之中如荷簡畀斯缺必能裨益大局至松滬護軍使一缺同關重要查有第六師師長江甯鎭守使齊夑元學識宏富謀勇兼優老成有爲宅心正大在蘇供職有年上海情形尤爲熟悉如蒙遞簡似堪勝任用人大權操之自上本不敢妄有瀆陳惟蘇浙唇齒相依滬甯同一區域關係至爲密切謹援舉爾所知之義恭陳管見仰備採擇伏乞鈞酌施行李純叩元印（二）武昌王占元電頃聞浙江楊督軍因病出缺老成凋謝惋悼良深浙省屏蔽東南關係重要非有宿將坐鎭不能弭患無形謹查松滬護軍使盧永祥賦性樸勇資勞最深方面大才久邀洞鑒倘蒙擢用浙省定能措置裕如明知中央注重疆圻必能妙選良將惟占元爲因地擇人起見用敢冒昧進言敬乞俯賜採納無任大幸謹此密陳湖北督軍王占元叩寒印（三）南昌陳光遠電（銜略）頃接浙江張師長載陽等電吿陽督於元日因病出缺大局未寗長城遽殞想鈞座瞻顧南服必愼綬任之選全浙爲海疆要鎭　寄之關係尤重松滬護軍使盧永祥才略冠時威望夙著坐鎭滬濱綰穀江海風鶴頻警七鬯不驚中外翕然推爲名將其賢勞久在洞鑒 
 
 

Page 7

 
 
之中如蒙特賜旌衡畀領湖山必能爲國屏翰表海作鎭至松滬護軍使一缺地當江海要衝又屬華洋雜處控制因應亟賴長才江寗鎭守使第六師師長齊夑元謀勇兼優識略素邁治兵辦事才氣過人似可上備擢任之選除授封疆將師中央自有權衡本非閫外所敢妄貢末議第念夙荷特逹之知與共休戚之誼旣有所見不敢不披瀝上陳區區之愚實爲用人國事起見是否有當伏候鈞裁光遠叩寒印 
[失意之實業廳長談靜觀]  
　　各省實業廳長例由農商總長擬定人名提出國務會議决定後即由總統正式發令任命自民國六年八月各省實業廳長悉數簡任後先後組織成廳者有十四省區其餘或以宣吿獨立不受中央命官或以督軍擋駕遂至往而復返政府勢力薄弱無可如何亦有機關雖經成立而廳長個人見惡於督軍或省長不安於位而去者而繼任之員如何選擇其權蓋不能操之於農部也 
　　凡奉令不克到省之廳長與奉令免職之廳長其原在農部有實缺者皆有特别優待之例蓋因其爲廳長不成而轉失其固有地位殊覺對不過去也如四川實業廳長夏循愷原係該部參事福建實業廳長張景光原係該部技正一則以川局已脫離中央一則以督軍反對表示不准成立均不克走馬到任只好以新簡廳長之資格盤桓於舊部之中若依法律言當廳長簡命之日即原官取銷之時對於農部已無僚屬關係但以農部情誼言自不能不設法安置以維持其現狀如於夏氏則稱言曰暫留參事廳辦事於張氏則稱之曰暫留鑛政局辦事未幾任夏氏以代理商品陳列所所長任張氏以井陘煤鑛總工程師皆屬重要職務而張氏之所辦者係接收德人所辦之鑛業關係蓋尤鉅也　　其有不幸被斥於督軍或省長勢不能復安於位者在農部旣備受割愛之苦痛而對於退職之廳長亦不免視之慊然故每當交卸回京以後該部卽設一種名目以位置之如安徽實業廳長方時簡其初原不在部當時因與馮關係較切遂膺廳長之任一旦不幸見惡於倪解職入都亦復依依於農部田總長乃派任爲經濟調查會會員說者謂其待遇少差而不知其未得廳長以前與該部原無何種關係也若江西實業廳長夏同龢本以農部秘書出官贛省且以前清狀元資格翺翔於官場垂三十年今日一旦觸怒贛省長官不安其位而去在農商當局雖極抱不安而以疆吏權重亦不能不曲爲遷就夏氏旣到京該部即任以欼事上行走之職將來遇有機會仍當使之外出也前陜西廳長由步蟾氏上年因事返京以陜中匪亂道路梗塞欲歸不能該部亦派在參事廳辦事近則改調山東矣山東廳長當初被任命者爲陳介陳氏本農部之始任司長繼任秘書人極漂亮無如張懷芝屢不接見到濟十餘日只好不得要領而歸遂憤而將廳長辭却自是山東實業廳一名詞完全銷滅者歷二年今乃舊話重提復調任田氏前往組織想不致再見屏於張屈矣現聞田氏已摒擋一切日内即首途赴濟至新任陜西實業廳長陳幹山東人陸軍少將聞係陳樹藩專電力保未知確否 
[京華短簡]  
　　對德恢復和平行將以明令公布其恢復和平後之辦法雖經政府列成條欵提出閣議並交由各部研究現聞已决定者三事（一）對於德人交涉及訴訟等項按照本年四月間明令辦法以無約國待遇由國務院通電京外一律辦理（一）關於敵俘事項因各國有劃一之辦法俟各國實行遣送之時一律遣送且因和約二百二十四條之規定關於贍養俘虜費用一律抛棄尤非從速遣回不可擬於本年内遣送完畢（一）禁止敵人移居游歷事項以已經恢復和平則敵性消失此項禁例當然一律解除屆時以明令發布之現各主管機關已預備此種事項之實行矣 
　　專使陸徵祥等近日有電政當局擬俟奥約簽字即先回國將來續開之國際聯盟會吾國應派委員請先酌定以便來歐準備一切聞當局對於此事尙在審酌 
　　駐法公使胡維德請假回國曾於離法之日電致政府聲明不再回任故日來運動斯席者頗不乏人就中以外部陳次長爲最有希望惟須俟陸專使回自巴黎以 
後方能發表 
　　我國前派軍艦游戈松黑兩江本爲保護商輪之用而某國竟慫恿沃政府電令遠東代表霍爾瓦特提出抗議以致我艦停駐威埠未克前進嗣經劉鏡人根據瑷堚條約由江至海我國有共同航權之規定電與力爭前日俄使庫逹攝福參贊尅奇沙夫造訪外部聲明中國派艦保商不背中俄條約本使甚爲贊成已電沃政府查照云云聞外部刻已據此電飭軍艦開駛矣 
　　内務部因滬奉津等處虎列拉疫勢甚猖獗蔓延日烈漸有傳播京畿之勢故於日昨下午三時約集陸軍財政交通等部開一防疫會議討論施設防範辦法聞會議席上當時議决關於軍隊方面歸陸軍部辦理關於舟車主面由交通部設施檢驗辦法關於京畿地方防疫事宜由京兆尹公署京師警察廳曁步軍統領衙門會同中央防疫處爲積極的防範所有經費由財政部酌爲補助以專責成 
[中國陶磁業之衰退]  
　　中美新聞社特别調查稿云中國陶磁器之産地爲江西之景德鎭湖南之醴陵江蘇之宜興山東之博山廣東之潮州及福建之德化等處爲主要地其中白色者爲磁器磁器之産地當推景德及醴陵二處惟醴陵所産磁器較少而景德獨多此外則無聞也考景德鎭之磁器製造始於宋而盛於元及明代最爲完備宣德成化年間所出之磁器最爲精美萬歷間以軸上五彩畫著名及清康熙間已逹極盛之時嗣後漸呈退步之象此堪惜也該鎭居民大抵業磁陶業其職工之數約十五萬人巿上所設之店舖殆多與製造磁陶器之工場有密切之關係如土石掘採業原料紛碎業白土行釋灰行做瓷業燒工業彩工業選身業磁商及磁行土型行匣鉢廠是也所用之原料除一部分外則大抵仰給星子餘子明砂貴溪樂平祁門三寶蓬銀坑塢壽器塢等處至運輸機關則用民船帆船或沙船以輸至天津芝罘牛莊福州厦門廣州近來亦稍知利用鐵路以期便捷惟其裝貨之法尙未完備破損時有所聞關係匪淺是亦不容忽略者也海外亦有輸出據一九一七年之調查磁器輸出額爲十一萬二千八百七十于擔値價銀一百五十一萬三千四百十三兩陶土器之輸出額爲二十五萬七千四百八十八擔値價銀九萬三千四百四十八兩一九一八年之磁器輸出額爲九萬五千五百六十八擔値價銀一百四十八萬二千六百十九兩陶土器之輸出額爲五萬七千六百六十九擔値價銀七萬三千八百六十七兩逐漸減少貿易亦無起色若磁器製造之趨向則近來已漸趨於粗貨因國人之需求粗多而細少製造者視需求者之方向而轉移故也然實則工藝漸漸退化馴至僅能製造粗貨而不能製造細貨則中國磁業之前途尙堪問乎况東西洋之陶磁器年來之輸入額日見增加將來中國之陶磁業或盡爲所奪亦未可知愛國者奈何不加之意也 
[孟去後之三省軍事譚]  
　　吉林軍隊之風潮雖已平息然自孟督免職人心甚爲惶恐至鮑督就職時尤恐潛逃抗命之事所在不免兹聞張使以該省軍隊恢復原狀不易擬將吉林軍隊全體改編以資統一新任黑督孫烈臣十三日晚携帶隨員兵弁多人北上於十四日早八時到長下車至道尹公署小憇並由陶道尹裴鎭守使預備酒食招待一切十鐘遂乘吉長車赴吉到吉時鮑督親率軍政各界首領赴站迎迓聞孫氏此次至吉須有一二日之勾留 
　　張巡閱使於日昨特通令各師旅團營云前吉林陸軍第一師長高士儐抗偉命令逆跡昭張見雖交代動用公欵甚距該氏現在大連難免不與金鼎臣等相謀擾亂應行一體嚴緝以儆兇頑云云 
　　奉軍第一師師長兼副司令張景惠因關於邊疆及餉械諸問題均須切實磋商故於十三日晚由京啓程於十四日下午三鐘抵奉張使當令代理參謀長喬漢章副官長子沐潭及政財史王兩廳長談秘書長使署各處長及警務處王處長並衛隊旅各連排長均往車站歡迎進城旋即赴轅謁見張使討論一切並聞偕同張師長旋返者有王迺斌督辦等 
　　使署衛隊旅旅長張輔臣經張使保升爲二十七師師長仍兼該旅旅長乃張氏以二十七師責任重大力辭衛隊旅長兼職張使擬將混成二旅撥歸吉林編入第一師即以鄭榮廷旅長調充衛隊旅不日即可發表吉軍現已平靜高士儐高俊峯已卸職赴連故吉林第一師長一席委誠明暫行代理至高俊峯所遺之旅長迄今虚懸張使擬以使署軍事顧問湯玉麟爲該旅旅長業與鮑督軍電商妥協聞湯顧問已日昨奉委北上吉林軍政兩界人員自鮑督軍接事以來均存五日京兆之心因鮑督所帶人員甚多尙未安插妥協是以人員之辦公者均敷衍了事大約吉省軍政兩界人員必有一番大更動也 
[豫省會反對設置巡閱使呈]  
　　河南省議會反對設置直豫魯巡閱使其致魯省會及旅京同鄉二電業誌本報兹聞該會日前又有呈文遞呈當局其詞如下爲公陳輿情以釋羣疑事竊增設直魯豫巡閱使一職報紙喧傳虚實固不敢必然豫民聞之同深駭異查巡閱使之設始自長江當時寗贛初平是否因人設官姑置不論然自陸任巡閱使而兩廣愈增紛擾唐欲巡閱使而川滇致生意見東三省設巡閱使而吉奉風潮至今未已追念往事可爲寒心豫省深居腹地其形勢非若長江之重其控制非若兩廣之難前清設一巡撫即足爲治在昔固無總督之名在今即無必設巡閱使之理此自歷史上觀之不應增設者一也國家財政困難已逹極點聞預算支出超過收入在二萬二千萬有奇竭力撙節猶虞不敷今忽增此巨大官制不惟有疊床架屋之嫌實違今日厲行減政之義此自財政上觀之不應增設者二也滬會雖停而和平進行未嘗少減中央任命一官動爲西南所注目當和議期中忽增此職在中央固無擴充個人勢力之計而西南或藉爲口實不惟起人民之疑竇實足爲和平之障碍此自現今和議上觀之不應增設者三也和局吿成辦理善後實有不容緩各軍隊之收縮閑曹之裁汰皆中央惟一之計畫當此和平統一之前多增一軍職即後日結束多一番手續此自善後上觀之不應增設者四也豫人念已往之實事切將來之隠憂羣情惶惑本會代表民意難安緘默深願報紙傳聞失實河南之幸亦即大局之福也如中央有此計劃伏乞毅然停止以安人心不勝迫切待命之至謹呈 
[林頌莊患疫逝世情形]  
　　福州厦門等處霍亂症盛行北方海軍第一艦隊司令林頌莊亦染是疫據聞林患病之初由上海海軍總司令藍建樞聘南京某醫土到馬江第一號洋樓診視病體稍有轉機無何忽又增劇時以寒暑表計之逹於零點七月二十九日駐馬江之海容艦長鄧家韡奉藍總司令電令即日赴滬換防林欲附該艦赴滬養疴卽於三十日晨同其如夫人遷入海容艦午後啓椗赴滬不料至三十一日症益加劇昏迷不省該艦參謀及無線電官等令急轉輪駛返馬江是晚七時尙未抵馬林即溘然長逝矣當經正電官密電儲坟館司令處乃於八月一日由馬江呉劉兩秘書官宣訃海軍人員駐馬江之各軍艦均下半旗誌哀一面派電船前往迎接午前十時海容艦即抵馬江由福州家屬備棺前往收殮一面電吿北京海軍部及上海總司令部一面遣人到督軍署及各文武官廳知交戚友處報喪不日將正式開弔其司令遺缺聞將由鄧家韡升任 
[蘇省停運軍米之文電]  
　　軍米漕米暫行在蘇停運當局業於上月箇日通電在案現陸軍部已准停止軍米不在蘇省購運惟已經發給護照之第一批仍請放行齊省長特電靳陸長將所發護照之米石確數查明電知以憑騐放其往來文電如下（陸軍部咨）爲咨復事准貴署箇日通電（電文見前報）内開據各縣曁公團體請重申米禁將漕米軍米一律停運等情應請俯念蘇省災象已成其已發護照赴蘇購運之軍米請暫行停購尙未發給護照者請改赴他省購運以維民食等因並准國務院財政部先後咨同前因請部核辦前來查本部前准國務院財政部抄送貴署文日原電之後當以軍米原不在禁列惟現時蘇省旣係米價增漲自應另擬暫行變通辦法將前經由部核准及業已發過護照分行飭放有案之軍米仍照舊章逐批陸續騐放嗣後遇有請發護照赴蘇購米者應即暫行停止令改别省産米區域購買俟蘇省米價稍落再爲繼續往購以期民食軍食雙方兼顧經即分别咨請國務院財政部轉復並分行各購米機關照辦在案兹准前因相應咨復即希查照所擬辦法令行財政廳轉飭务局所遵照辦理可也此咨江蘇省長陸軍總長靳雲鵬（齊省長電）北京陸軍部鑒支日咨文敬悉遵擬變通辦法於民食軍食雙方兼顧莫名欽偑惟前經由部核准及業經發過護照赴蘇採購之軍米究有若干祈查明確數郵電復示爲荷耀琳印 
[杭州快信]  
　　盧督接篆後特别要公召各課人員赴陸軍同袍社行轅辦理至楊督移交檔案現因接篆時促尙未造竣仍在督署連日趕辦頗形忙碌 
　　今日爲楊故督頭七之期且兼六旬晋三生忌署内特召西湖昭慶寺僧二百四十名曁女尼四十八名陰陽生四十九名分别諷經禮懺門首高紥九層白綢彩樓一座並派音樂隊迎送來賓合署上下人等全着白服第一舞臺鳳舞臺樓外樓遊藝社俱各停巿一天午前十時盧督軍齊省長咸親臨弔唁 
　　致祭楊故督之總統代表施從濱及蘇督李純代表何恩薄今日俱衆午車返滬 
　　農商部僉事李珍奉派來浙調查實業狀况現已公畢今晨乘早車離杭 
　　餘姚分區建設鹽倉辦法經蔣運使勘定地點并於設倉之處添駐鹽巡官廳其距厫較遠繳鹽費巨者一律酌予津貼已呈請鹽務署核准施行 
　　省城時疫蔓延日甚朝觸夕斃醫藥莫及現聞拱埠已有人發起救疫隊分遣隊員輪班巡視救護但疫勢欠未稍滅 
[南京快信]  
　　亞細亞水師艦隊水師提督勞裘司偕參謀步希勞特羅乘美艦抵寗昨由駐寧美領事胡思德氏偕同晋謁李督下午李督齊省長卽在軍署設宴欵待軍警政各機關長官均陪席 
　　施愚辭職意已打消惟不克北上徐佛蘇辭職意仍堅盧永祥電吿已於銑日（十六）接浙督篆 
　　滬交涉員楊晟早車抵寗准明日午車入京 
　　軍署參謀長何恩溥係奉命赴浙入京說係誤傳 
　　長江巡閱副使王廷楨已於昨日午車北上 
　　鄂敎育廳長路孝植昨日抵寗考察敎育准明日午車赴蘇 
　　南京學生聯合會昨日電京反對陸徵祥任國際聯盟委員長 
　　東海派公府侍從武官施從濱赴浙代表弔唁楊善德昨過寗乘通車赴杭 
　　淮陰縣知事昨電軍民兩署報吿巨匪劉環已於删日（十五）就地槍决 
　　財廳長胡翔林派候補知事呂福　赴蕭縣密查要案 
地方通信 
[松江]  
　　敎育會選舉職員縣敎育會於十八日開常年選舉大會上午由舊會長呉驤報吿决算午後選舉會長及各部職員是日會員入場先赴騐證處繳騐會員證續至繳費處納費最後至發票處領取選票兩紙一爲選舉會長票一爲選舉職員票均係有記名票由各會員自行書名投　午後三時開票由縣派令第三科主任顧稼軒到塲監視共檢得會長票二百二十九紙職員票二百二十六紙結果倪世昌以一百四十八票當選爲正會長呉驤得一百十一票張芝得八十九票各當選爲副會長次多數王佐才七十票姜粟香四十四票沈玉璇三十四票各部職員共選出五十六人内有女職員廖寶善力禄君沈瑞賢等六人爲該會歷來選舉會之創舉云 
[蘇州]  
　　警探偵獲捲逃學徒警察廳偵探隊探員陳幼甫前日探聞間門外石路德元堂妓院有一衣服華麗舉止闊綽之少年每至午後必乘馬車兜圈當以形跡可疑報同探長李炳榮周得標探員何秉南等前往盤問據稱名劉漢香在上海天生源綢緞莊爲學徒代兄送洋九百餘元至莊乘間捲逃來蘇云云立時搜獲現洋鈔票七百餘元一併解隊由隊長潘秀清研訊供同前情遂備文押送警廳司法科訊辦一面派人赴滬至該緞莊傳同伊兄來滬到案具領 
　　巿立電燈廠之積極進行蘇州巿立電燈廠籌辦以來幾經停頓日前因络商會擔任招股遂又重訂章程分頭勸認並於章程第九條内附以說明本公司承「總商會贊成協同招股辦理故巿公所商會各設名譽董事一人以期將來互相監督」故希望該公司成立者方以巿公所與總商會共同辦理定可進行無阻早觀厥成不料前日總商會因巿民協會開會時會長報吿中有認募之說令人頗有改頭換面之疑數語即將所有招股單證等物繳還巿公所并取消以前協助招股之議章程内有第九條之第二項曁說明亦囑一併删除因之巿董態度重復消極而協會一方則頗積極進行請工程師作計畫書預備定機器派員赴部立案等種種事項擘畫精密即股本一項似亦極有把握該公司之成立當不因商會取消協助而受影響也 
　　蘇省考試法官之及格者江蘇高等審判廳於本日發出通吿案於八月十八日奉司法部篠電開蘇省法官分試及格計六十三名定二十五日在京口試不到不補除榜示應俟火車半價憑單一併發交帶蘇外即由該廳塡寫草榜先行宣佈等因奉此合即先將及格員名塡寫草榜佈吿如左計閒孫潞詹濬文鮑祥齡李韌樓觀光羅搢階萬楙王烈岐王藎臣（江蘇金壇）李啓華陳靑球壽楨劉世銓周紹勤李靑孚高師左徐爾僖孔憲穀楊廷贊彦嵃何振瀾過守一胡廷憲卞樹涵戴成祥朱儁陸仁耀浦武許曜王廣銓張繼祖徐書同潘鄙魏勳黃桂元諸葛魯徐祖燕方聞萬維鼎周承勤何立言沈國楨張廷曜朱宗周兪時張鑑賈昌平王汝霖唐嗚鳳汪文璣潘上營高溶李謨葉貝張焜鄭光曾翁贊年蔡復沈乃康孫鑑龍錫瑞景亮熙周毓　 
[無錫]  
　　觀戰員回國錫人徐祖善上年由海軍部派出歐洲觀戰並參考軍械軍艦等事現値歐和簽約任務終了經部特派駐英國公使館海軍武官惟須長駐歐洲兹與呉笈蓀女公子完姻請假回國一俟婚期完竣再行赴歐就職 
[奉賢]  
　　鄉紳施醫給藥東四鄉公民孫惺叔舊國會議員孫熾昌弟也精岐黃術爲人發藥應手而效近在本鄉創設施醫局徵集名醫各科咸備并備有各種時疫藥水廣爲施送該局定一六爲施診期聞每期就醫者有七八百號之多云 
[鎭江]  
　　鄉民因疫迎神會鎭郡西南句容馬莊丁角等處疫癘流行死亡相繼傳染迅速甚有一家一二小時死三四人者鄉民不知救疫新法徒知乞　鬼神現馬莊各鄉民於舊曆本月二十一二兩日將吉祥庵之楊四將軍神像舁出巡行各處一周謂可驅瘟逐疫亦可笑矣 
　　嚴查運米出口近當靑黃不接之際齊省長恐有人私運米糧出口特諭令禁米出省查騐局委員高毓浵派員分往鎭江江陰南通各緊要口岸嚴查矣 
　　漂陽籌辦災振漂陽縣各巿鄉農田前因霪雨連綿災象已成秋收無望民情異常因苦現經該縣知事邀同士紳會議水災善後辦法先行派員調查被災各區按照輕重電省乞振一面會紳辦理平糶妥爲振撫俾得實惠均沾 
[楊州]  
　　女士創辦女學十二圩向無女學女子求學頗感困難兹有周惠女士熱心敎育於前月發起實益女子學校年需經費邀請各界襄助經商會曁十八帮公議將鹽商捐助民國二年圩鎭火災振欵劃撥尙有鹽票一張迄今未放前由揚子细棧代租於揚州鹽商承運逐年租金積存項下撥欵三百元作爲開辦經費已經雙方呈請棧長照撥不日即可開學矣 
[嘉興]  
　　米價漲而糖價跌今歲大水爲災據官廳查勘呈報禾邑災田竟逹十分六七現當新秋早禾尙未登塲各米肆因來源缺乏積貨無多無不居爲奇貨最近食米每石六元九角據聞尙須看漲又自扺制事發生後糖價日有增漲現在來貨已多故昨日起各南貨站已將紅白糖價碼劃低現零售紅糖每斤一百八十文白糖每斤二百四十文照最高價格時每斤已賤二十餘文矣 
[上虞]  
　　永濟醫院救護隊出發馬家堰去申不遠自時疫發生後該處亦有傳染者聞永濟醫院門診甚爲擁擠又因他村相距極遠來診者常有不及之勢該院院長陳召恩博士有見於此特派本院救護隊預備一切將往徐姚上虞諸村出發分播淺近傳單演說衛生方法並施送藥品以救護貧病云 
[杭州]  
　　中國科學社開會三誌八月十八日爲中國科學社開會之第四日上午宣讀論文到者五十餘人由鄭宗海君主席首爲胡適之博士之清代漢學家之科學方法」胡君因事未到會山金邦正君代讀次爲胡先驌君之「細胞天演」次爲黃金濤君之「漢陽鋼鐵廠鍊鐵方法」黃君未到由周仁君代讀下午社務會仍由胡明復君主席首議編輯部事並舉定楊銓君爲部長胡先驌君爲書記繼討論經理部與中美年會事並續讀職員報吿畢散會二十日爲中國科學社年會之第五日晨八時由錢天鶴君導引參觀貧民工廠廠長係濤拜庚君兹將該廠情形略錄如下（一）定名浙江省立貧民工廠（二）設立年月民國二年二月十六日（三）管轄屬省長公署内務行政（三）管轄屬省長公署内務行政（四）經常經費每月二千四百九十二元四角九分八釐（五）辦事人數廠長一員染織部技士一員家具部技士一員辦事員九員（六）藝師染織部十三人家具部十一人（七）藝徒名額三百四十名（八工藝額目漂染科紮綜科大紓科小紓科織布科織帶科織襪科毛巾科織物修整科籐竹科皂燭科彫嵌科漆畫科小木科圓木科車工科（九）藝徒畢業年限不定年限以工藝純熟爲度畢業時間每年年終舉行一次（十）藝徒習藝及上課時間每日習藝八小時至九小時每晚敎授國文珠算習字二小時（十一）藝徒膳　衣褲每日一粥二飯每星期日食魚鯗一餐每月朔望食肉一餐每春夏秋冬四令節大餐一次毎人每年棉被一條棉衣褲一套夾衣褲一套單衣褲二套鞋四雙襪二雙帽一頂面巾二條蓆一條枕一個（十二）原料純用國貨紗綫用杭州通益公上海厚生生大通州大生等廠出品籐用廣東産品漆用閩蜀皖三省産品顔料用中國各省産品油質香料用本省産品木料用本省産品如香樟銀杏花梨和樢穖楓松杉等類（十三）行銷設發行所零售處各一所專銷本省及各埠次參觀武林鐵工廠由主任呉逸民君招待次廣濟醫院主任梅籐更君次緯成絲織公司由經理朱謀先君招待次大有利電燈公司由董事長兪丹屏君招待參觀畢兪丹屏兪曹濟兩君邀飲於臨安西飯店下午五時杭州靑年會開茶會歡迎參觀新會所八時大宴於浙江省敎育會是日參觀團共分二起一起參觀農塲由郭秉文導旨一起參觀各工廠共有十四人姓名如下錢天鶴羅英羅驥賀楙慶尢志邁胡明復胡剛復鄭宗海路敏行竺可楨鄭初年楊查佛胡先驌朱少屏 
[吉林]  
　　榆樹縣越獄紀此次榆樹縣越獄首犯係今春第一團拿獲之匪首趙海樓劉海樓等聞該匪收獄後不知何時運人自來德槍兩桿竟於本月八號夜間先將更夫勒死二人木狗全行劈開迨早六點鐘放封時將守獄兵之槍搶去四桿該獄犯人一擁而出七十八名之罪囚乃至逃竄一空獄犯逃出大獄即先到第二三分所指名索出胡匪張大官兵等四名持木狗木棒等器將分所大小槍枝奪去十餘桿警署受傷五名匪遂排成大隊齊出縣署當被縣署護兵槍斃四名全體獄犯擁出縣署行至南大街適遇駐防第三四兩隊雙方即在大街苍戰相時一小時官兵爲匪擊退獄犯遂向戲樓後空地竄逸由是逃出東浦城門全行兎脫兩大街警備隊與獄犯接仗時各商號均已紛紛關板但聞槍聲隆隆莫敢竄視嗣經查知在此槍烟彈雨之下擊斃犯人五名遺屍大街陰溝之内又東門里亦槍斃獄犯一人當雙方苍戰時中街同昌太櫃夥正在上板之際突來一流彈由腿部穿過受傷甚重是時流彈横飛十分危險巿場賣菜者全行逃散事後當由新警備隊曹隊官第一隊馬隊官第三隊王隊官第四隊孫隊官馬巡隊王隊官第一區周區長均率帶軍警往城外分投尾追 
雜評一 
[美參議員（默）]  
　　美參院議員對於和約中山東問題根據法理事實爭辯如是之力誠可感矣夫山東問題之影響誠有關於世界大局然以美之關係山東與我國自身之關係山東較其痛癢爲孰切今美議員之爭辯如是而我關係自身利害之所謂國會議員與一般國民反沉默無言對此將生如何感想哉 
[國民之力]  
　　力一而已而事則萬萬也國民一致振起其力以應付包界各問題則在在可見其發揮之精神若其力一稍懈必隨地現渙散之象矣 
　　是故國民非有眞實之力者則雖强欲持久不能也苟無眞實之力其初未嘗不張脤僨興力鼓一時之氣事事必譁然以爭其後則索然意盡一蹶而不復再振無論遇何重要問題皆若無力以舉之而聽其自生自滅矣 
　　嗚呼國民之力而如是者吾甚爲國家憂也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中國航空事務之發軔]  
　　港滬間將用飛機運送旅客與郵件 
　　字林報載倫敦通訊云日前聞北京政府曾向英倫馬可尼公司訂購無線電話二百具今悉中國又向海特萊裴巨公司訂購飛機若干架用以興辦香港上海間航空郵務及運送旅客與輕量商品余曾親至克里克胡特向海特萊裴巨廠詳詢一切適晤不日將赴中國籌備航空事務之陸軍大佐斯毛爾胡特氏因悉訂購之飛機一俟運到中國卽將用以按期飛行於香港上海之海均將建造能容此種飛機之停駐所每站將備修理器械與維持應用各物福州將爲來往飛機之中駐地點乘客可在此上下該處將設一貯藏所存儲各項材料以備不虞此爲中國航空事務計畫之大綱一切詳則尙待續訂此種偉大事業草創伊始必須熟悉當地情形而具有經騐者始能擘畫周到斯毛爾胡特氏將取道紐約舊金山以赴北京抵京後將與中政府妥訂辦法所訂購之飛機其兩翼廣百呎機身長六十三呎高二十三呎重八千磅滿載後重一萬四千磅能載客十二人至二十人裝三百五十匹馬力之發動機兩架每小時飛行九十五哩據斯毛爾胡特氏聲稱所以擇定滬港路線先行試辦者因此舉有賴滬港商界輔助也滬港相距約八百哩多至十二小時少至十小時可以逹之故兩地居民早餐於此者可晚餐於彼今雖訂購飛機六架設辦有成效另闢新路則自將續購多架以經營之日後北京至海濱等處必盡可以飛機逹之斯毛爾胡特氏又稱中政府極欲以飛機自天空測繒直隸全省地圖彼將實地調查以籌最善方法飛機測繒乃以寫眞器爲之每碼地勢均現圖中聚而合之即成全省完備地圖此舉目的乃在振興水利直隸省内河道甚多故當先興水利如能依計畫而吿功成則誠世界之偉舉也按斯毛爾胡特氏歐戰時曾供職皇家航空隊中於國内外飛行事業廣有經騐豫計八月杪左右可抵北京 
[加捐問題之昨訊]  
　　江蘇交涉員楊小川昨致上海總商會函云逕啓者工部局加捐一事今日上午英正領事費理伯代表英領事偕同工部局代理總董懷德來署聲稱此次工部局議定加捐一層所有辦法業經格外通融碍難再延明日倘仍不遵只得法律解决務祈轉逹商會敦勸大馬路一帶各商號先繳至尊署所議工部局内添設華董一事本總領画個人意見深爲贊成并允極力相助懷德所見亦同惟兩事不能相提並論等語當經一再磋商諄諄吿以務須和平辦理切不可操切從事除派陳科長世光將此情面逹外相應函逹即希貴總商會查核辦理爲荷云云昨日楊交涉員將工部局代理總董懷德等在署面商情形函復總商會外特派本署科長陳震東詣該會面吿一切請爲轉勸各商號先行付捐勿再固執至要求華董名義一節應再與工部局切實磋商等情該會即於午後新鐘五時急開董事會邀集各路代表等到會會董祝蘭舫沈仲禮聞蘭亭等十餘人亦先後蒞會即與各路代表公同討論雙方兼顧完全之辦法勸令各該代表速即轉知各路商號先行付捐後再擔任同意要求俾得早日解决云云直至七時後散會 
　　聯合通信社云昨日下午二時各馬路代表二十七人在假定事務所開會發布商會來函請於本日下午五時前赴商會討論各代表更舉陳則民金馥生張鱣堂王才運四人爲發言代表屆時偕赴北河南路上海總商會討論巿民權與加捐事件總商會會長朱葆三及會董沈仲禮聶雲台等九人已先時在座即席發表文書兩件（一）楊交涉員來函大旨謂英總領事及工部局代理總董於本日偕赴本署據云此次加捐爲已成之案請勸諭華人照付其要求巿民權一節予等（英領自稱）深爲贊成云云特吿凊傳知公衆等語（二）工部局代理總董對總商會請展期兩禮拜之復函原函無容納華人志願之意思各代表等閱悉前函由聶雲台發言主張此次加捐吾人尊重納稅人議决成案及工部局領事團之意思先行照付一面組織納稅華人會議專辦巿政權交涉各路代表根據禮拜六議决一體拒絕旋至樓下另行會議再至樓上會場聶雲台再申前議沈仲禮亦極力勸吿各代表請予三個月之猶預期間苟過此三月巿政權仍無解决辦法則新舊捐一體不納各代表頗以爲難最後總商會會長朱葆三起言『今次暫爲下台俟下季納捐時苟華人仍不得巿政權則吾人大小商店居戶新舊捐欵一體拒納』至是陳則民對各路代表宣言今兹總商會朱會長及各會董旣同此主張吾人宜暫允勸吿各路商人暫行照付至下季納捐時總商會定與吾人共同負責各代表多數鼓掌嗣四馬路愛而近路兩代表發言謂吾等代表勸吿付捐非常困難應請商會分布傳單將會長適纔當衆宣布之言一體載入朱葆三不允各代表又請求由商會出面登報一星期朱又不允各代表謂商會旣不負此宣言之責任吾人惟有另求良法朱葆三又言吾人明日會同各路總代表往晤英總領事商議辦法再定行止何如各代表全體贊成遂决定商會派代表五人各路代表會派代表四人於伉日午後新鐘四時由總商會偕訪英總領事散會已八點五分矣　字林報云南京路商人與商會會議後商會即函致工部局觀其語氣房捐爭點現無立即解决之希望工部局代理總董前曾函吿祝蘭舫允於將來財政股董事籌議加捐事件時當與華人代表一人商酌今商會之函即前函之答覆略謂工部局所允者不能使華人滿意華人所求者乃工部局代表權現正舉派代表團請工部局於此星期内與之接洽並請工部局於雙方未接洽以前停止收捐云云商會自覺未便於公共爭端未解决時主張繳捐故正式核許切實之反抗似加捐與代表兩問題已由衆人認爲不可分析之事矣同時收捐人仍陸續四出征收但收數殊不踴躍聞北四川路與虬江路居民現組織聯合會以反對工部局在該處之管轄權已有會員百人擬請交涉員交涉並勸居戶勿繳捐云 
　　大陸報亦載有租界房捐新聞謂昨日午後得確實消息工部局不願接見任何代表團亦不停止收捐且不願考慮何種調停方法 
[安福派與蘇敎育會]  
　　聯合通信社云安福俱樂部挾其不義之財收買人心拓植黨勢旣得逞其大欲於政界遂乘勝以侵略敎育界浙江省敎育會首蒙其毒會員多數變節該會舊職員悉被推翻而勢漸蔓延轉瞬已及於江蘇近有多數江北會員似受安福部密命在滬竭力運動希圖推倒江蘇省敎育會會長職員而代以安福派在安福派所爲欲更易蘇敎育會職員其故以蘇敎育會每事與北京政府抗爭安福派認爲眼中之釘非拔去不可惟以堂堂敎育會會員其道德學問當高出常人一等如亦爲金錢所役使未免太不自重今日省敎育會開選舉大會矣究竟江蘇敎育界之人格如何當於今日之選舉結果决之 
[江蘇中等以上學校敎育研究會之議决案]  
　　江蘇省敎育會組織之中等以上學校敎育研究會連日開會情形已誌本報該會於十八日開會討論各種問題結束其議决案如下 
　　一學生課外服務社會問題列舉各地現行方法如左（一）調查社會狀况（二）練習工商事務如組織製作部開設商店之類（三）練習敎育事務如附設學校通俗講演之類（四）其他社會臨時發生事務學生能盡力者以上各項方法得就各校地方狀况與學校程度斟酌試辦 
　　二學生自治團組織法問題設學生自治團組織法研究會附屬於省敎育會由中等以上各學校共同研究並由省敎育會委托南京高等師範學校調查共和國關於各級學校學生自治團之組織方法編輯印分以供參考至本年年終各校將已未試辦及試辦狀况連同學生課外服務社會情形報吿該會彙印分送互資參考至其他進行方法由該會公議 
　　三減少授課時間與變通敎科精選敎材問題本案由省敎育會通知師範敎育研究會中學敎育研究會及中等以上各學校分别舉辦但有法意之點如下（一）漸趨學科的分業制度就分科及選科上研究實施方法（二）敎科務取提要另謀課外補充方法（三）將敎育之普通目的詳細分析並據所分析之部分目的精選敎材（四）注意圖書館博物館及其他必要之設備（五）普通科注意升學上必要之程度（六）敎師按時計薪改爲按科計薪 
　　又聞幼稚敎育研究會本定二十一日起開會今已改期至九月中旬云 
[學生聯合會總會消息]  
　　學生聯合會總會臨時委員會因此屆各處選出理事到者已有天津南京上海三處其他各處理事亦不日到滬事事會成立在期特於今日午前十時請已到各理事到會正式交卸臨時委員會職務卽日停止執行附啓事二則 
　　臨時委員會啓事本委員會已於今日正式交卸所執行一切職權即日宣吿停止特此佈吿 
　　理事啓事本理事等已於今日正式就職接事今後對於一切會務當負完全責任主持一俟各處理事到滬理事會即行正式宣吿成立此佈理事何葆仁王德熙溤復光同啓 
[上海學生聯合會消息]  
　　昨日（十九）上海學生聯合會際部開常會由部長桂晟剛主席九時斌會會場記事湯成辛蒞會者三十　　（後排）劉雲舫瞿宣頴周崇高薛紹清曹德三鄒恩泳 
　　（前排）沈惟楚馮樹華岑德彰陸以銘李逹權 
七人一主席宣吿開會二書記報吿上次記錄三呉遵瀠報吿調查科經過情形四李鼎年提議通函茶食公所請其製造月餅純用鹹釀俾可省糖未始非抵制一助五袁白報吿某大公司出售一種皮鞋取價低廉銷路頗廣宜設法調查再行處置六陳詠聲提議本會調查科宜注意何等國貨可爲日貨之代用品雙方對照不然恐難有何等功效十一時散會 
[中美間傳電之近例]  
　　文匯報云太平洋商務電報公司宣稱現復傳遞急電每電不得過十字發電者一日中不能發電兩次收電者姓名地址前須置急字亦在十字之列 
　　中國電報局宣稱自九月一日起中美間經過太平洋之電報費每字約減洋兩角左右 
[尼羅號船將由英政府交還]  
　　大陸報云中國郵船公司之尼羅號前由英政府徵調以供運兵之用兹將由英政府在香港交還已定十月四日自上海開往日本各口岸與舊金山 
[工部局職員之加薪]  
　　大陸報云工部局宣稱工部局各科職員自五月一日起戰時酬金併入增薪之列月薪三百兩以下之職員均加給百分之十五最大每月增銀四十五萬 
[停止採購軍米漕米之省令]  
　　江海關監督公署近接齊省長令云頃准陸軍部咨開接西北邊防總司令部函開刻因漕運開辦米價日增亟須早購以備軍糧免增多費兹派姜振聲赴滬續行採買軍米三萬六千包每包重一百五十斤分六批用輪船運至天津分發各營食用一二五六等批派張國瑞押運三四兩批派李振揚押運請發護照六張每張註明六千包並請分知運放等因查前項軍米旣係土貨又爲該司令部購備兵士食用經過廳關局卡照章免納釐稅捐銀即予放行除飭塡護照六張發交應用並函復徐司令按照前定限開諸法運到一批將日期報部附繳護照除分行外相應咨請貴公署希煩查照令知廳局於分批報運時騐明包數重量與部照相符免捐放行並令逐批登記以運完三萬六千包爲度等因准此查軍米漕米本不在禁運之列惟蘇省本年雨水過多江南各屬紛紛報災上白米價已漲至八元以上小民粒食維艱當於個日電逹困難情形商請陸軍部及漕運局將糟米軍米一律暫行停止在寗購運以維民食在案准咨前因除咨復並令財政廳轉飭各稅所遵照外令仰該關監督一體遵照 
[各業反對延車費之昨訊]  
　　鐵路徵加延車眞一事碾米公所仁榖公所志成公所麵粉公會等先後開會反對由米麥雜糧業代表函致車務總管韋燕君去後迄未得復兹聞碾米公所以路局逾期未復難望取消新章故訂期繼續開會籌商進行手續又南巿糖北貨布業亦同爰影響加入雜糧公會俾取一致 
[南洋華僑羣思回國]  
　　華僑聯合會近日迭接爪哇安南由中華會館等處來函據稱自荷政府頒布當兵條例後華僑回國之念風起雲湧不可遏抑惟大都去國日遠園墓久墟一旦返國人地生疎居停無地且國内情形及登岸時海口有無留難手續都在疑慮之中特函該會請求代爲先行購地建築及調查招待云云 
[電請查辦陜棉借債之部批]  
　　中國棉業聯合會前以大陸報載陜督將該省棉業專利權讓與日本十年爲期抵借日債三百萬元等情曾於庚日電請政府查辦取銷兹奉農商部批云庚電悉業密電陜西省長曁實業廳查明復部俟復到後再行核辦此批 
[漢口新組織之紗廠]  
　　昨有人自漢口來者述及自各埠提倡國貨之後該處殷實紳商集資創辦實業者頗多而尤注意於紡織一業緣湖北紡織官廠（紗錠九萬枚）自賃與華商楚興公司後迄今年年獲利本年至年終之出品咸已抛出預算餘利銀有九百萬之巨於是該處徐某劉某各組織一紗廠徐已定機錠四萬枚劉定紗錠二萬枚均係本埠安利洋行承辦向英國阿山利司廠訂定於九個月内到齊大約明年秋間即可開幕尙有二年前李紫雲所辦之漢口第一紗廠預定紗錠八萬四千枚布機五百架刻下到漢紗錠祇一萬餘枚布機一百部據云係受歐事影響所以遲至今日機器尙未到齊爾歐事已平大約明春可以裝配完全秋季即可出紗出布云 
[本廠紗價昂貴之責言]  
　　旅滬商帮協會昨接南昌綢緞洋貨公會紗業全體來函略謂自抵制以來在内地各商固應一致堅持惟上海爲我國商務發源之總滙外貨輸入之要隘果能與之斷絕交易則内地來源自絕更何有貨之輸入上海各紗廠纱號亦我國民一份子當此國勢顚危之際苟誠心愛國當如何設法平價以維持國貨擴充銷路補助抵制之實力乃近兩月以來本機各紗竟提漲三四十兩廠家固高價居奇號家更抬價收買如本機紗二十枝電車地球等竟漲至二百三十兩十六枝者亦二百兩開外自有廠紗以來所未有較日紗相當之貨（如水月財神等）高過二十餘兩按紗爲花紡目下花衣每擔不過三十三四兩以此照算（每包作三擔半）加工力祇合到一百三四十兩廠家雖屬營業性質固難責以全棄利益然照目下紗價即壓小三四十兩每包尙可獲利四五十兩利孰有厚於此者刻日紗旣較本紗低廉二十兩各該廠號貧慾未饜難免不繼漲增高商家動於厚獲難保日久不貧利破壞推原其故實由上海各紗廠紗號高抬價格有以使然也貴會熱心愛國務祈未雨綢繆設法取締以善其後等因該協會接函後以本會前於抵制發生之後聞國貨有高價之說恐激成愛用國貨之反響曾經警吿各工廠及販賣國貨商家勿存壟斷在案兹准函述前因當又據情函逹紗廠聯合會曁紗業公所紗業競智團等請轉知各廠號速爲取締勿再抬價云 
[富利林鑛公司之籌備會]  
　　昨日下午六時富利林鑛公司假座東亞酒樓開會討論中國森林鑛産開採事宜公推該公司籌辦主任徐卓堯爲主席倪志和爲書記首由徐君發言略謂中國森林至富徒以不知開採致財源塞閉而惟以借債爲能事此實足亡國而有餘卓堯有鑒於此特設立籌辦富利林鑛公司事務所於南京足三百九十三號俾得聯絡熱心愛國興辦實業諸同胞共襄大舉以期早日成立至詳細章程容再提出徵求衆意總以逹到利國福民之目的爲目的望在座諸君合力相助云云次由倪志和發言中國實業最富者莫如金鑛徐君熱心籌辦以所得之五成投效國家儘還國債并有鼓鑄金鎊計畫云次由王漢强周瘦鵑張碧梧米人瑞高錫五黎彤彰符瓶銘祝葆亨繆月波徐卓宏蔣祥麟諸君次第演說大旨不外欲救國貧非開利源不可徐君計劃願竭力相助徐君起立稱謝并言如有研究事宜請至南　　（後排）裴國雄沈惟楚薛紹清彭昕瞿宣頴潘公展 
　　（前排）張偑英兪素靑兪慶棠張藹貞李逹權 
京路三百九十三號富利公司事務所與常駐秘書長倪志和接洽時已十鐘盡歡而散 
[工商研究會愼重審查國貨]  
　　中華工商研究會前以國貨與非國貨之區别所關甚巨曾經由會公議刋印一種國貨證明書以資證明當經票舉審查職員已記前報兹聞該會以審查國貨關係工商道德名譽信用匪細辦理稍不詳密流弊滋大故該會即擬將所定審查規則曁表格又證明書樣張備函分送各團體備考以期公負監察之責 
[海關新印行李單]  
　　大陸報云海關已印成一種行李名目單送交各航務公司發給各船嗣後船中乘客均須以此單塡明所携之行李僅必要衣服及個人之裝飾品化妝品與夫同樣物品而爲本人所有非以出售者得以免稅其餘物品均須塡明單内家具與雪茄（如過二百枝）紙烟（如過五百枝）工具等品或爲本人所有或交與他人者或供售賣或供專用者以及一切中外商品樣子亦均須塡明軍械子彈炸藥炸彈及用以製造以上物品之材料鹽鴉片鴉片製品麻藥針淫畫非預領執照均禁入口 
[少年宣講團近事紀]  
　　歡送團員赴法團員宋國樞君定八月十三日赴法京留學故該團於十二日在總部開會歡送首由幹事汪震報吿宋君赴法志願次宋君演說各同志均有頌語末茶點至十一時方散 
　　添製宣講用具游行宣講及露天學校關係社會敎育重要該團原有圖畫黑板等物尙不敷分用已决添製數組備秋後出發應用 
　　開會練習研究該團於暑期中特設國語練習會宣講研究會專爲個人預備已於七月二十七日起每逢星期三六開會進行國語練習會由李潤之主任宣講研究會由陳子和主任於國語發音宣講上之法術多有所發表 
[駐松軍隊調杭之作罷]  
　　駐紥松江之衛隊第一團全團各營前經已故楊浙督軍命令調往杭州駐防已誌前報兹悉該團全部官兵正在預備出發適楊督在杭病故旋由盧兼浙督即於十六日蒞杭接事以杭滬一帶軍隊駐防均關緊要未便移調故於前日令飭該衛隊第一團團長母庸調杭仍駐松江云 
[第一艦隊司令官暫不簡任]  
　　海軍第一艦隊司令官林頌莊在福建馬江防次病故後遺缺由海軍部電令厦門練習艦隊司令官蔣拯暫行兼理等情已詳前報兹聞第一艦隊司令官員缺業經國務會議議决暫不簡員俟議和吿成南北統一後再行簡員充任咨請海軍部電商海軍總司令轉詢各艦隊徵集意見藍總司令奉電後轉詢各艦隊均表同情昨已電復海軍部核辦矣 
[開審送彈嚇詐案]  
　　江陰人陳仲良（又名廖一凱）章杰蔣武等十名經人吿發在新閘山海關路六百零三號屋内組織中華國民鐵血團寄送炸彈信函向公共租界内富商巨賈嚇詐錢財由老閘捕房派探拿獲禀奉公共公堂訂定本星期一二兩日接續研訊前日下午屆期因陪審西員意副領事羅斯君是日午後往送該國總領事之行故不及蒞廨改期星期二即昨日下午開審直訊至傍晚始行退座其訊供詳情容明日續錄 
[皮匠被毆斃命續誌]  
　　皮匠陳德慧被人軋至楊樹浦路一千八百三十二號門牌小茶館内拆梢不遂毆傷身死一案經該管捕房捕頭强生訪悉徐州人馮殿魁及在逃之陳同和與此案頗有關係因於昨晨派探將馮獲解公共公堂即由該捕頭禀明訪查情形以屍體係由英副領事包君會同華官往騐請改歸英領陪審兪襄讞核禀商之美思副領事諭將馮殿魁帶回捕房收押候英領堂期解訊 
 [P關於疫症之消息> 
　　滬杭鐵路拱宸橋至江干段内沿線駐紥之軍隊如艮山門筧橋各團部兵士近日因患時疫乘坐火車送往杭城就醫者頗多蓋因杭州疫氣仍未稍瘥邇已蔓延至城外一帶頗形危險患者病狀雖非一律而死亡之速恒祇數小時幸乘車病兵尙無中途斃命者至鐵路工人連日病斃者亦有數人該路當局憫其貧苦間亦酌量撫恤 
　　日昨滬杭鐵路各車務總管以本路係聯運之一故對於時疫蔓延亟應注意爰特召集各段車務稽查姚伯良鄭文培陳季良等在車務處開臨時會議聞關於夜班車務尙多改良之處至病人到站乘車時須按照鐵路章程不得售給客票云 
　　本埠時疫甚未完全滅跡本城太平街之毛明甫縣橋之顧順福穿心河橋楊阿興小東門大官牌樓兪阿狗陳篐桶橋婦人某氏均染時疫不及救治於前晚昨晨相繼而死 
　　淞滬警察一區二分署所轄境内之邑廟所設各水果擁加設空筐以備積儲瓜皮並令添置紗罩防有微菌侵入傳染疫症兹據各擁主報吿已各奉諭置備請爲檢查爰由署員王清和昨飭王巡官親往各擁查看有無未備以重衛生 
　　徐州旅滬同鄉會前數日曾接得徐州來電謂徐屬近出一種極危險之疫症患病者僅泄瀉二三次人即見瘦半日卽死針藥無效該會得此消息立請滬上名醫研究此症之治療方法現據松江某醫士詳述致病 
 
 

Page 11

 
 
理由並配製藥水藥丸等由該會派人送往徐州一帶施送 
[仁濟善堂所接乞賑函]  
　　仁濟善堂接湖北旅滬同鄉會函云敬啓者敝會頃准漢口慈善會函稱吾鄂今夏霪雨連綿襄流暴發下游各縣如江漢道屬之夏口漢陽孝感漢川應城安陸襄陽道屬之鍾祥京山天門潛江荆門荆南道屬之松滋石首江陵枝江宜都監利等縣堤垸均被冲潰田舍悉付波濤當各縣隄口未决之先人民羣相防護一經决口萬丈洪流逃避維艱致有全家冲没者有一家而僅存數口者或棲屋頂或扳樹嶺家破人離屍流遍野悽慘狀况楮墨難宣敝會除由軍民兩長會電政府請予振撫外亟希貴會諸君關懷桑梓迅予維持並乞廣募樂輪源源接濟等因到會敝會查此次災區十餘縣被災之民數萬人此時粥米兼施需金已巨指日飢寒交迫待欵尤多不但敝會同人徒抱心餘之恨即敝地善會亦當存力絀之虞昨經敝會同人開會集議僉稱貴善堂慈悲無量畛域勿分力大聲宏呼去則羣山競　千柯一葉分來即滿地濃陰用敢冒味陳情略述鄂民之災狀伏冀痌癢在抱代呼將伯之助予如蒙俯賜哀矜並乞速予救援幸能勸募若干祈即逕寄漢口慈善會彙解災區散放爲感爲禱 
　　又接皖省含山縣知事復函云頃接支日代電敬悉查含邑於舊六月初十至十二日大雨傾盆晝夜不息北鄉黃山一帶蛟洪暴發陡漲一丈有餘北鄉沈思臘搭强家王家再安等圩搶救不及槪遭冲决東南鄉湘城澤纓車埠圩亦被漫潰各圩破决口計一百零六處塔口計長三千一百餘丈田畝淹没一萬九千餘畝災戶一千二百餘戶人雖未傷田廬槪淹牲畜亦多淹斃數千哀鴻露棲堪憫當就地籌募洋二千餘元散放急振一面呈蒙省長委周君仁撰下縣會同查勘兹會委勘明議定以工代振辦法各圩塔口以及培築復原佔計工料約需洋三千七百餘元除已電准省長撥欵三千元外尙不數洋七百餘元己與地方紳耆磋商妥協仍歸地方籌募以資救濟 
　　又接皖省宣城縣章知事來電云承張君賢清蒞宣調查本日已赴南陵謹聞章識言叩篠 
　　又接浙江長興縣農會報災啓云長興自入霉後霪雨連旬山洪暴發田禾盡被淹没廬墓蕩析無存悽慘之情筆難盡述除呈本省各長官派員會勘外謹將災情上陳還祈設法拯救俾長興數十萬災黎得出水火而登袵席皆貴堂之賜也 
　　又接施省之督辦來電云函悉今日回京晤慕老諸公知浙省水災已公電齊省長請速電呈呈首撥帑振濟並分别蠲緩錢漕俟得復即開會勸募銑曾 
　　又接呉江嚴墓巿助理員程世璫等報吿災情函云謹懇者敝邑大水爲災業經旅滬同鄉會轉報貴堂列入蘇浙皖三省籌振捐册世璫等逖聽之餘良深感戴除會同本區警所調取全淹圩名開具清單呈閱外謹以未没而無異淹没者未種而不及補種者之實在情形爲諸大善士縷晰言之查敝區共二百十三圩圩圍較大賦稅爲全縣之冠環有百里之遙地方散漫巿廛稀少旣貧且瘠可想而知又無農會商會田業會等輔助機關辦理荒政之困難較他區尤甚今届入夏以來正在分秧插種而霪雨連朝有因鄰縣之山洪暴發倒灌而下苗秧爲淹農民從事戽救晝夜不息嗣更陳雨未斷狂風又起若沉若浮望洋興歎迄今徒苦桔橰此未没而無異淹没者約計十成之三其他間有早種之稻長成日久似可望有秋乃近聞發現一種水沙蟲吸收苗葉炎滋膏漸形枯萎恐亦苗而不秀者人謂自清道光二十九年没靑苗後第一次寄災與清光緒十五年曁民國幸亥年等秋霖傷稼不同誠哉是言惟是敝區農民之現狀顚連困苦吿貸無從或以水漏圩沉投繯自盡（莫字圩潭西浜名趙關寶者因圩漏懼禍縊死）或以削瓜和粥殘喘苟延（藝字圩巿頭浜金姓等人家食南瓜度日）慘目傷心無過於是世璫等梓鄉服務睹此災狀非舉辦善後不足以稍定人心爲今之計所有未没各圩先行籌辦平糶其已没等圩另籌的欵以辦工振此亦不得已之規畫特以敝區備荒經費除購辦穀種所存不過五千餘元財力有限幾同杯水車薪而紳富商號之可募者亦僅有絕無所慮者遍野哀鴻嗷嗷待哺沿途饑民岌岌可危來日方長何堪回首云云 
[新閘商聯會創辦義務校]  
　　新閘商界聯合會於八月十七日下午在事務所開全體職員會會長胡鑑人提議救國之道首在敎育普及故創辦義務學校爲當今急務須積極進行當付表决一致贊成次提議學校開辦費及經常費各職員議决先由職員及會員等當衆認定約三百餘元再由職員等推選董事以補學校之不足遂公推胡鑑人爲校長至校内一切章程規則由正副會長書記等斟酌訂定校舍已假定新閘路新康里二百二十七號門牌一俟修理工竣即行招考開辦議畢散會 
[慈善團開辦義務學校]  
　　上海慈善團經董郭聘之賈伯深因本埠南北巿貧兒失學者甚多爰特籌劃經費自本年下半年起開辦慈善團公立第一第二第三義務國民學校三所第一校設於也是園隔壁蕊珠宫第二校設於中道橋西同仁輔元堂粥廠第三校設於法租界寗波路同仁輔元分堂每校學額各六十名不收學費應需敎員現已聘定開學期定陽曆九月一日開報名者已絡繹不絕云 
[各學校消息併記]  
　　湖州公學北浙江路湖州旅滬公學爲旅滬湖人所創設開辦十有三載學生已有千餘人而新生報名甚多校舍除原有信昌里全部外復租賃泰仁里北長康里兩處房屋尙不敷用祇因基本金未充故不能建築校舍各校董擬於下學期開學後籌欵實行現爲目前計先由校董楊信之捐助巨欵將内部大加修葺擴充俾得多容學額云 
　　振新學校公共租界派克路百合里振新學校昨日上午九時舉行開學禮來賓與學生家屬到者甚衆當由徐校長報吿各學生暑假補習成績來賓顧文藻敎員張享泰英文敎員張錦泰等演說散會聞定陽曆八月二十二日正式開課云 
　　振華女學北山西路北蘇州路口德安里七衖上海振華女學爲北安女子師範本科第一届畢業生梁溪蔡桐女士所創辦自本學期起添請敎員增加敎室招攷各級插班生四十名又設半費額二十名定於九月一日開學女界聯合會第二義務學校即假設該校校中主任由蔡女士兼任敎員由聯合會會員擔任每日下午四時至六時授課二小時現已上課可隨時報吿入學 
　　商業公學法租界李梅路上海商業公學功課注重商業文件商業簿記珠算估幣等學使學生畢業後得應用於商界本學期添辦寄宿舍定二十五號開學聞新舊學生報名頗多 
　　培德英文夜學虹口清雲里培德英文夜學係接惠廉英文夜學辦理兹由主任余文厚延美國歐海大學碩士羅善卿等敎授以期學者深造并鑒於工商各界每晚多係九點鐘後乃有餘暇求學故添設特别班由九點起至十一點止以資便利現定陽曆九月八日晚開學 
　　泉漳會館小學泉漳會館高小國民學校已於昨日（陽曆八月十九日）開學下午行開學禮新舊學生到者一百八十餘人 
　　民生公學海寗路粤秀坊民生公學本學期添聘敎員擴充學額夜學部加授速記打字簿記商學諸科定陽曆九月一號開學 
[江北同鄉維持會開會紀]  
　　江北旅滬同鄉維持會發起迄今十有餘月因經費竭蹶無所建樹昨日下午三時旅滬江北（蘇屬）各縣各界人士假法租界白爾路吉益里三號鹽城人郝心源庽所開談話會到者一百二十餘人公推沈卓吾爲臨時主席詳言同鄉亟宜力圖團結共謀刷新俾免爲人所輕視并引海上他處同鄉會之功績及其同鄉受其同鄉會之利益次由主席請宋易齋報吿經過情形宋君對於會事甚多抱歉之詞次請郝心源宣讀修改之會章内容對於同鄉協助尤力全體逐條通過當經宋君代表前任副會長曹祝卿申明因事即須遠行不能兼顧會事力請辭職并宣讀曹君擬就登報之吿白稿宋君并盛述曹君代理正會長主持會務時之勞苦俟會所成立正式開會時再爲討論表揚曹君功績之辦法當時會衆以爲會務不可無人主持乃推舉郝心源爲臨時主任主持會事公定下禮拜由主任通吿各會員再開全體大會選舉職員會議畢主席起言旅滬同鄉金錢勞力均稱富有所缺者智識耳請同鄉中之有子弟者互相聯合凡集合有二十人者請爲函知即當設法聘請敎員前往敎授通俗日用之文字及爲人必須之常識多多益善不收分文以冀同鄉智識日高佐以堅苦不拔之勞力將來必有見重當世之一日云云至五時盡歡而散 
[徐國樑抱恙]  
　　淞滬警察廳長徐國樑近日抱恙故到廳請見者一槪拒却昨日邀請各醫生診治 
[兵工廠近事紀]  
　　滬南兵工廠近奉部令趕造新式勃郎林手槍故擬於本月十五號爲始加開槍廠夜工嗣以廠欵支絀陸軍部額定支欵已數月未發苦增開夜工需費浩繁無從籌借故又作罷所有奉命趕造之手槍責令槍廠歸日工製造 
[布船撞翻西瓜船]  
　　西瓜船康阿海昨日下午二時許由嘉興西塘裝載西瓜六百餘個至南巿大碼頭正在攏岸之際爲杜阿坤布船碰撞覆没西瓜均隨水漂流舟子落水二人嗣均經划船救起得獲無恙 
[迷路女孩待認]  
　　日昨外日暉橋警察第四駐在所查見迷路女孩萬小寶一口現年十三歲原籍江北因無家屬認領送由高昌廟警區經李巡官略訊一過命將該女解請二區警署字插 
[伶人被控違背合同之傳訊]  
　　法租界大世界游戲塲經理黃楚九延逖百克律師至法分堂控稱伶人李德山鮑順義兩人違背合同請求提案訊究經中西官核准前日由捕房飭探顧三寶前往公共租界馬霍路馬德里兩被吿寓所内傳訊詎鮑順義已聞風逃逸祇將李德山一名拘入捕房諭令交保出外候訊昨日傳同原被至法公堂請訊先據被吿李德山之代表資美律師聲稱此案理由敝律師尙未詳悉要求堂上准予改期再審原吿逖百克律師聲稱被吿請求展期敝律師並不反對惟尙有鮑順義請求堂上改提擇案候訊中西官判准予改提鮑順義到案訊核 
[冒稱學生騙寫醮捐之宜究]  
　　本埠學商工界前爲靑島問題罷課輟業時一般熱心愛國之學生發起負販團提倡國貨巿上遂多一班假學生售賣牙粉藥品傸生聯合會有鑒於此已宣布將負販團取銷邇來閘北方面爲時疫流行各馬路各里巷居民咸醵資建設公醮前日忽有自稱學生頭戴白布帽手持捐簿向長安路各店舖勸寫醮捐觀其所發之齋戒單混稱本境公醮並無確實地點商民不察受其愚者甚多此誠社會之蟊賊也 
[被呑工資之怨憤]  
　　寗波人孫金文向在海外爲銅匠今年陰曆放月間返國當孫在外洋做華工時所得工資按月寄回本國托其舅父林小生代收轉交其母收領共有四百餘元現孫回國後將先後所寄之工資核算短少洋七十餘元知被林捺用向之追問林自知其非央胞弟林渭生商勸情願將捺用之欵逐月分還孫不能滿意昨日傍晚時見林渭生適在十六舖大盛水菒行内晚膳孫即步進向之理論一言不合頓起衝突孫即持水菒刀自向胸際猛剌兩下以致血如泉湧林渭生情急立即報知崗警將孫舁送第一區警察署由趙署長問明起衅情形飭受傷人先送紅十字會南巿醫院敷治林渭生暫留候察看孫之傷勢如何再行核奪 
[騙子禁押年半]  
　　安徽人顧天福於去年冬間在新閘派克路六百六十八號門牌虚設仁和烟紙店串黨先後騙取福州路三百二十六七號門牌某木器店夥王式咎派克路四十七號門牌王廣仁値洋一百三十八元之紅木器具及値洋十元零五角之洋針五千枚變價挾欵匿居於厦門路四百三十三號屋内經被騙之家報請查緝未獲直至日前由王在途撞見扭入老閘捕房解經公共公堂訊押候查在案昨晨由捕傳同兩原吿將被吿復行解廨即由中西包探禀明調查被吿串黨虚設字號騙物情形並據原吿王式谷投訴被吿於陽曆正月二十四號化名鄧字康前來租去木器言由仁和烟紙店蓋章擔保次日該烟紙店關閉人則避匿據聞遭此騙局者頗多等語又據王廣仁投訴正月八號被吿係以陳菊生名義賒去洋針五千隻迨至小月底往收賬洋店閉人逃等語又由王有年到堂證明木器係伊送去交與被吿屬實詰據被吿供無此事中西官核供以業經查明被吿前曾在華法兩界皆犯有與此同等之案且本案證供確鑿豈容狡辯判顧押西牢年半期滿逐出租界不准再來 
[瞽婦詐擾舊好]  
　　南巿陸家浜鎰泰典夥友陳文卿前曾姘識通州婦人張羅氏嗣因另有外遇於去年春間給該婦洋四十元與之分拆旣而該氏兩目失明流落無依時往陳處滋擾陳於上月抄將氏扭控一區一分駐所經王署員念該氏貧瞽堪憐着兩造出外自行調處迄未過割昨日該氏又往典中踞擾陳復喚警帶至該所王署員又向男女勸導仍不遵從飭即一併申送警廳司法科訊核 
[婦人病斃之請騐]  
　　閘北虬江橋順興里一弄第二家揚州婦人某氏年二十一歲向與洗衣作夥某甲姘識邇來該氏在家染病乏資就醫於前日病斃甲亦無力棺殮棄之不顧昨經四鄰報吿五區二分所警署令飭吉一圖地保陶祥生於昨日下午投地方檢察廳禀請相騐 
[被拐婦人之訴苦]  
　　南火車站陳家橋車夫閔德勝之妻龍氏年二十一歲於六月初二日被朱振才誘拐價賣與王王氏之子王狗福爲室近該氏被五母子藏匿小舟之内虐待不堪遂私奔上岸控由五區一分所警署飭長警將王母子與朱先後拘獲連同該氏併送警廳發交司法科訊供之下於昨傳到閔德勝備文轉解地檢廳訊辦 
[尋獲失妻弔打妻兄]  
　　西鄉虹橋農民徐金連之妻張氏今年二十二歲於前年十九歲時被拐無踪迄今未獲兹爲徐探悉踪跡尋至泗涇地方見伊妻地趙阿狗家中乃向詰問始知爲妻兄張芹生誘出價賣經徐喚到該處地保將該氏等指交看管一面返滬將張芹生扭回家中私行弔打連日不與飲食事爲四區四分所警署訪聞飭派長警將徐張拘送上海地方廳昨日午後經檢察官提案研訊一過判徐張分别收押候示 
[公共公廨研訊烟土案四則]  
　　寓居分共租界香粉弄連元客棧内之浦東人陸文元（即陸阿文）近在海參崴夾帶紅土三百七十五兩來滬圖賣被廣東路（即正豐街）上海樓客棧經理計阿新以保險代送爲由悉行呑没經陸倩人函吿捕房派探張芝卿與西探目壳羅香將陸計兩人先後獲解公共公廨訊供各情業紀本報昨由捕房將陸計兩人解廨請究即據中西包探投訴捕房接到本案西文之信函後遂將陸計兩人解案請究云云並據陸文元所延之代表律師詰據陸稱在海參崴地方貿易已有十三年於本年三月間來滬與海關執業之兪道善談及海參崴出産鴉片囑令順便代買若干頗有利益是以此次帶得烟土三百七十五兩乘羅宋公司輪船來滬即登岸與兪接洽兪轉託被吿計阿新運送至上海樓客棧内旋向計索取初則推諉繼稱該客棧係包探張芝卿所開伊即張探之夥計如果再來索取烟土定將我送入捕房懲辦無奈轉懇石錦榮王松濤蘇大毛等向計磋商令其償還烟土原價詎計一味大言恐嚇無可理喻乃另託友人寫西文函信報吿捕房是實訊之計阿新供詞狡展經兪襄讞核供商之美思副領事判陸計兩人分别押候補傳見證到堂質訊 
　　海門人曹鳳林前日身帶値洋五十餘元之烟土數包途經廣東路河南路口被流氓葉阿根將曹所帶烟土悉行攫取圖逃經曹喚捕將葉追獲連土一併帶入捕房經捕頭詢據曹供該烟土係在山東路帶鈞橋北首餘泰土棧内買來奉飭將葉收押昨晨解送公共公堂請究經中西官訊知葉專在租界内串黨搶取烟土實屬不法判押西牢四月示儆曹斥釋烟土送海關焚燬 
　　老婦金顧氏在滬西徐家滙路一百零八號屋内私設烟榻容留呂懷紀喫食鴉片被靜安寺捕房捕頭親自查見抄錄門牌請廨出單於昨派探將金顧氏傳至公共公堂經中西官訊明判氏押女所二月或罰洋一百元充公示儆 
　　虹口東嘉興路一千三百零五號門牌通州婦人張盛氏家藏有鴉片烟具被該管捕房包探徐阿華及九十四號西探查悉往將氏連同烟具於昨拘解公共公堂經中西官訊供之下以查無烟膏姑寛判氏開釋烟具銷燬 
[回國華工私帶烟土]  
　　小工劉四伍德興田富貴江阿計等四人向在印度爲工匠已歷十餘年近乘公司輪船回國臨行時各帶烟土十餘磅匿在皮箱中前日該輪進口泊在下海浦爲海關洋員查獲人證押送水巡捕房昨午梅捕頭諭飭備文將劉等送地檢廳訊辦烟土送關候燬 
[破獲曹行鎭嗎啡窠]  
　　西鄉曹行鎭人楊正江在家爲人放打嗎啡針漁利爲該處縣警察第三分所查悉前日飭警密往將楊拘獲並獲打針之王木狗何天生楊阿美張東根黃錫生等又抄出嗎啡針二支及藥水藥粉等併解到所申送事務所於昨轉送地檢廳訊辦 
[私用賬洋案了清註销]  
　　某光店夥郁棣華於上年間向往來各戶收得賬洋九百餘元私自用去後至捕房謊報在途被匪刦去旋經捕房查悉傳同原吿蘇子培解送法公堂判押西牢四月外再着將洋如數繳還原吿嗣因押期已滿洋尙未繳判着交保在案迄今無保管押昨由原吿投案聲稱現有被吿之保人出塲料理清楚請求銷案捕頭聲稱郁因患病送往醫院醫治故未提案請核中西官判准予將案註銷 
[剪取小孩金鐲]  
　　住居寶山路升順里之某姓家傭婦林紀氏前晚抱小孩在門前聽唱灘簧被剪綹賊徐金生將小孩手上所帶之金鐲一只剪去當塲喚警追獲搜其身畔僅月剪刀一把贓物已運交同黨逃逸當由崗警將徐解經五區警正轉解司法科究辦 
[電車上扒手分别押儆]  
　　劉小寶串黨戴裕生前日在虹口靶子路某號電車上將乘客兪林生袋内鈔幣十三元銀元五元輔幣二十二角摸去被兪察破訴由二十二號東洋巡捕與華探蔣阿林追獲人贓帶回捕房昨解公共公堂經中西官訊實以劉屢犯不悛判押西牢二年戴押六月以儆贓交原吿領去 
[竊手表禁押三月]  
　　竊賊王阿弟日前潛至法租界呉子清家竊取金手表一只而逸當由事主報吿捕房請緝現爲包探偵悉將王拘獲吊出原贓帶入捕房昨解法公堂請究先據原吿禀稱此表係親戚前來游玩置於檯上即被王乘隙竊去請求訊究詰之王供認行竊不諱中西官判押西牢三月以儆贓給原吿領去 
[縣署批示三則]  
　　葉姚氏呈爲在案患病叩求暫釋診治由案未完結該氏夫葉伯卿未便開釋 
　　漁戶楊關福呈爲意圖侵佔呈求備案由來呈不甚明晰候傳該漁戶楊關福及經收漁課之湯少齋查訊核奪 
　　莊子英爲呈請提案復訊勒令回復原狀由候提楊錦山陳汝霖查訊核辦 
[誌謝]  
　　昨承上海杞憂社惠贈三韓亡國史演義數册書此敬謝 
　　更正昨報和議消息唐總代表某秘書談話一節唐總代表秘書羅家衡易次乾二人羅家衡係盧信公之誤特爲更正 
贖約儲金消息 
　　估衣業新北門同茂棧内估衣業各提莊認額如下瑞源提莊孫雁臣十額張簋生六額林炳義四額郭培生四額義和提莊林邦政十額張承虎赴額元豐提莊束成之六額葛錫令四額潤源提莊潘虎文四十額丁瑞生二額姜文衡四額晋源提莊陸景蓀二十額呉禮臣六額戴紀汪五額房禾生五額永源提莊唐普明二十額陳玉泉四額久和提莊許伯馨十額孫仕發四額許銘慶二額晋泰提莊戴晋蕃四十額張微垣六額王正義二額於承蔭二額公盛提莊韓壽增六額呂午亭四額裕秦源提莊陳子安四十額陳子逵十額以上共計二百八十六額 
　　首飾業大東門花園弄銀樓公所昨日（十四日）僞籌廢約金事特開臨時會議各樓代表相繼認欵以久記代表認七百額爲最多總合十八家共擔認六千額 
來件 
[全國和平維持會宣言]  
　　吾父老苦兵革久矣戰爭之區財産毁於砲火老弱斃於兵刃一種耳不忍聞目不忍規之慘痛已念冤而莫之白即未經戰事之區亦莫不受其影響金融停頓巿面肅條四年以來殆無日不在水深火熱之中猶幸南北各有悔心至有和議之諒喁喁仰望不啻大旱之望雲霓乃一停再停開議未久阻力旋來始之以停頓繼之以决裂吾民所听听夕想望之和平曇花之一現痛心疾首無復加北今幸代表更迭和議有重開之望出水火而登袵席在此一舉本會乘此時機起爲人民請命不涉黨派關係不拘地域成見一秉至公力促和平務望當局者亦猶是心在在以國利民福爲前提不問南方北方苟利於國遑恤其他事實法律兩得其平可諒解者解之可犧牲者犧牲之瀝膽披肝共圖國是務使兵戈永息南北一家庶幾國家得免分崩離析之憂人民得免瑣尾流離之慘倘復各執成見爲利於一黨或一派之計則和平之機不斬於南北之軍人而斬於謀和之代表吾民究非可易欺者當必能起而自衛諸君憑式而觀之本會同人與寓目也敬布區區伏希全國愛和平者鑒兹全國和平維持會潘祖翼呉道璋方矩高孟龍孫家驥魏紹周金傑丞徐少卿殷之輅等同啓 
來電 
[留日學生李全章李光裕賀明懷來函]  
　　留日學生救國團諸同志鑒昨見報以僕等於十六日報載留日學生救國團幹事名義組織利餘針織工廠事認爲外人假冒讀之不禁失措查僕等自名古及東京方面回國以來從事工務勞形製作致少與諸同志晤談以致悮會多方咎固難辭然初以爲盡我責任極力於實業方面使祖國多一種國貨出品亦屬不違救國微旨惟集全精神於製造事業更不能於社會上别有活動深爲慚愧尙希諸同志鑒原曲諒其衷並此聲明以顯眞相留日學生李全章李光裕賀明懷同啓 
雜評二 
[應時之團體（庸）]  
　　自北總代表改派王揖唐後北京安福派報則逐日發表各省歡迎之電而上海方面亦有許多不經見之團體發布文電淺顯者則慶和會代表之得人藴藉者則幸和議重開之有望其一種愉快情此比諸朱啓鈐任代表之始殆尤過之王揖唐得此歡迎亦可以躊躇滿志矣 
　　顧吾思之王揖唐之派定至今不過一週間耳此數團體者何以不先不後適於此一週内應運而出縱所使發文電僅出於渴望和平之意然當北總代人選未定南方屢催不决之時又何以絕無一言之敦促豈時至今日始有發言之機會耶嗚呼應時之團體 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調换一次今日係呉昌石先生手書 
新談 
[濟南觀察談] [  一之]  
　　（一）記者未扺濟前之感想 
　　展東亞大陸之大地圖有最長之河流横貫中國轄境綿巨如長虹者即歐美册籍譯名所謂揚子江也揚子江以北重要大城苟默誌其他置適如北斗七星之以次羅列北京奉天漢城靑島各佔一隅爲四方形此外則濟南徐州浦口或爲歷史上文明所萃或爲談時局者視線所集斜上成一線與上四者並視則斗柄方南指其形勢甚可觀也 
　　然以一城巿而兼具歷史上時局上兩種重要之位置者舍北京外當無過於今日之濟南矣當予未扺濟南之先列車渡黃河北上時一扺濟南姑即有僑裝爲中國人之某國僑民紛入二等車一上車即偃臥狀似深慮旁人之識破者但其脛下所著色澤鮮明之新緞帶層層環繫其狀甚不自在不逾時而盡行解脫復易中國緞鞋而爲東洋式之拖鞋遍身中國裝遂以此一鞋之轉換不覺流露其眞面目可見甲國之民而飾爲乙國人民之行動者每因兩國間習俗之不同而不能十分神秘不徒面目舉止之不能盡肖而已 
　　中國服之輕捷利便固遠非西式服裝所能及此中外人士所共知也但天下事之利便與否與人生之慣習相繫匪淺所謂能習慣者方能自然不能自然則不覺其爲輕捷爲利便矣西式服裝之用硬領在我國舊派人士之眼光中固不啻令頸項間加桎梏在彼生長歐美習用西服者固亦相習不以爲累觀乎我國初服西裝者之入室即去硬領則知某國僑民之釋脛帶換拖鞋之不足爲可異矣所可異者北上途中某國人乘客惟濟南一埠爲最多欲知某國人自東西漸之勢之雄偉似又不得不急爲濟南之行此記者未扺濟南前所具之感想也 
　　同車客有山東籍孫君書琳濟南道署之主任秘書予在北京時曾在國民大學任中國文學講席兹悉孫君亦曾於數年前在大學本科畢業與談往事意殊相得而予遊濟南之志益堅决孫君之觀察濟南語有曰濟南之繁興雖遠弗逮北京天津然旅庽等處所所佔地積實視上述諸名城爲寛大也因舉所知之諸客庽囑予擇一而往予即如孫君意而行但予扺濟南後之所觀察頗與濟南人之觀察濟南者不同試於下節詳述 
新智識 
[童子軍游戲（續）] [  上虞陳伯源譯]  
　　隊長之宣吿欲覔之物也須擇可以生發隊員之觀察力及足以引動其上下四顧之觀念者爲主略舉數則以作模範 
　　得自來一杆一分 
　　得拍鈕一粒一分 
　　飛烏足跡二分 
　　每見行人衣服或靴冠之補綴置二分 
　　每見灰馬二分 
　　燕翔二分 
　　雀巢一分 
　　墜落之烟囱二分 
　　破隙窗戶一分 
　　每次游戲欲覔之物須宜調易至其數目之多寡則可隨時而定惟不得過十項 
　　（七）憶錄吿白 
　　隊長擇一張貼吿白之處以一公證人居之然後吿各員該處所張之種種吿白各使記其槪略（不准抄錄）還而報吿至其觀察時候之長短則以每一吿白限一分鐘推算公證人主之取萁其刻期報吿最完備者爲勝 
　　（八）觀窗 
　　隊長率排外出沿道行經店號凡六每至一店窗戶少憇可半分鐘之久使各觀察窗内物件如是而往及後至一處以紙筆分給各員然後任意指一店號（如第三店或第四店）使各錄其所陳之物以所對最多者爲勝　　 
　　倘每次以二人相賽負者須再與他員競比以故最劣者藉有多次練習之機會也故此游戲頗有可採之處 
　　（九）觀察 
　　每當街　散步之際左列諸則試注意而觀察之 
　　凡遇汽車駛行過速或司機者之奇癖試記其車之號數管理車輛巡士所用之記號凡幾於街沿上及階級上測量家游遨者以及頑童所劃之各種粉號試詳察之倘欲藉此作爲逍遣之舉則可邀同伴一人以助興趣 
　　或令每員察視店號之窗戶三二可一分鐘之久使各默書所記之物以其最完備者勝之 
 
[巴黎愛斐爾EifieI鐵塔]  
　　此種舉動雖爲微細可以輕忽然往往藉之可以練成觀察之習慣增進記憶之能力於將來生計上下無關係 
　　第八章夜黑游戲 
　　（一）捕犯 
　　有一監犯越獄而逸惟紙烟癖最甚故出獄後即購紙烟數枝火柴一盒而吸也 
　　黑夜間司令部忽接報吿有逸犯在鄒近之森林手執捲烟團長乃帥全國而出圍其森林試用耳目鼻之力以偵捕之　　其時爲逸犯者則須含烟口中而吸之且每越三分鐘須焚火柴一條 
　　林林地位寛暢逸犯易於遁躱爲隊員者宜加意也 
　　逸犯可取他人爲之蓋童子軍不准及烟也倘無旁人則可使一隊員取火柴警笛各一以代之每逾一分或二分鐘或燃火柴或嗚警笛捕者可以踵火而前循聲而進也　 
　　游戲之際隊員切勿集聚一處莫妙於游戲之前以擴張之陣式習操一二小時庶於圍犯之際各守其所藉免逸犯之遁避也 
　　（二）帮導 
　　先擇一鎭或一營寨使衆駐守之於此鎭外另取一排以向導員一人（由駐守者選定）主之 
　　此向導員實駐守排之奸細故先在鎭内排徊觀望密窺駐守之動靜及後即脫身至一相約之處與該排會集試導之而入此鎭中間 
　　於進行之際一人身軀倘被敵手所觸則全排皆爲俘虜 
劇談 
[東籬軒雜綴] [  柳遺]  
　　正角與配角關係至爲密切正角猶樹之幹配角乃其枝葉耳有幹而無枝葉不成其爲樹有幹而枝葉不葱翠其樹亦無足觀必也幹高而枝葉茂盛幹與枝葉有相得益彰之勢而後樹斯佳而後爲世所珍戲劇之正配角亦猶是也疇昔譯鑫培唱洪羊洞以李順亭去八千歲羅福山去太君德珺如去宗保朱佑芬去夫人王長林去陳萱無一乏角厠足其間配搭如是圓滿精神當然煥發而梅蘭芳演百花亭嫦娥奔月天女散花等劇一切凡關於配角所應用之件均由蘭芳置備是人材問題之外兼重衣飾矣總之一劇之構造劇中人各有其地位地位固有輕重而配置不能有高下量其才而務用其宜爲其卑而愈顧其長楊小樓嘗爲費德功矣賈洪林嘗爲家院矣民國元年同樂園之蚏蜡廟迄今傳爲美談而長板坡之甘糜二夫人非瑤卿蕙芳蘭芳輩不能勝任也朱佑芬呉彩霞呆滯無神用非其宜矣然有時竟有以配角之力支撑大局者若沈華軒之惡虎村以王長林之王良而得以不開閘又有時竟有以配角劇獨擅勝塲者劉春喜於空城計之王平可謂一絕迄今名伶皆樂爲之可知戲實因人而貴然配角一不當全劇即爲之减色雖有呌天之深沉蘭芳之秀麗無施其伎矣 
小說 
[畸人畸行錄（三）] [  劉麟生]  
　　吾之喬裝館中人無一知之獨以吿之昏者蔡勒彼爲瑞士人甚忠實吾命之加意於白勞開之舉動及彼朋輩之來往某晚余欲往厨室行經走巷間一童子以一紙條遺余云爲蔡勒所書以遺新來之侍者余拆而讀之上書云 
　　彼人已喚街車將於九時三十分來　蔡勒 
　　余即於紙後作數字令童子速以與蔡勒倩其賃一街車亦於九時三十分鐘扺此十分鐘後余往己之臥室取外衣披之由後門潛出至大門覓余車而登之盡闔車窓坐而俟之逾時白勞開與其友出旅館矣蔡勒扶蘿賽上車二人隨之吾吿御者後彼等而行相距宜稍遠以能見彼等之車爲限吾儕循斯特蘭街至弗利德街上魯門由繞凄泊街經過宫邱而逹東安街吾意彼等必往喬木街果不出余所料彼等之車停於喬木街口皆下車前行余付彼等行可百碼亦下車尾之行 
　　距白勞開前次入内之房屋不數武有二暴漢立焉盡俟白勞開之至也又有一衣服稍整潔之少年出迎余立暗處兩街燈射彼等之面故歷歷可辨須臾彼等皆不見余前行至彼等適纔所立之處瞥見旁有狹巷黑暗無燈余好奇之心油然而生遂潛入狹巷以足尖行忽聞有語聲自門罅出爰止步覓門罅而竊聽乃隻字不可辨余不能耐潛推其門門闔然開入門爲一小小走廊其盡端復有一門燈光約略可見余尙未行扺該處而此門忽開燈光直射余面其人遂捕余入室一人且以手掩余之口余見此室之板壁皆無物且甚汚穢室甚小中央置一木棹棹上有小杵及臼并灰色小石數塊外此尙有火油燈一具玻璃瓶及瓷器數事而已余意此間必爲私鑄錢幣之所惟錢模不見耳 
[自由談之自由談] [  不冷]  
　　迎拒王氏之盤桓未行也蓋俟南方之迎拒耳然而今日南方情形似在不迎不拒置之不理之勢夫置之不理實視拒爲更難堪者假使終於如此王將奈何 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[老申報]  
國内舊聞 
[滬巿滙銀跌價]  
　　（同治十一年五月十四日） 
　　今聞匯銀之價大跌前日商人打票之價爲六先令三辨士五今爲六先令一辨士五銀行票價則爲六先令零七五細查其價先昂之故蓋爲銀行所致其意以爲現在絲茶上巿商人一時必多用銀而洋貨中又無大進項全賴彼以應急需故欲乘機索高價迨見商人不多買而各銀行反爭買價遂忽然跌落聞昨日銀行買商人匯票計共有十萬兩之數云由此觀之從前之價長實非由銀行不多存銀之故不然商人仍多買絲茶何至於數日而價如此大跌乎聞洋元價今至八錢零四五矣 
國外舊聞 
[東洋書院之多]  
　　（同治十一年十一月十八日） 
　　日本敎育人才特多設書塾聞通國已設五萬五千間先將通國分爲八區每區大書院一中館三十講解館二百一十以外設蒙館以訓誨男女之六歲者至於每月束修中館則各奉五員大館七員半更每年由中館遴選生徒一百五十名遣發往外國閱歷所以增其知識廣其見聞每名給費用銀一千員大館發三十人每年給銀一千八百員以爲費用若中館則其有才藝者每年遴選一千一百人給以官銜其在館費用皆取給於公庫至若下館則無敎習西人語言文字之例惟是來學習之法則規模悉效西人規矩也該國原嗜西人書籍故多有譯出以日本字筆之此所謂供下書館之所用者也其請名師以敎下館之法則聘日本人之通西國語言文字者充是選惟唐人文字則不敎習以所重者西國也但據西人謂中館給一千員大館一千八百員未免過多緣後生出外與以多金使之習慣爲其害也在英國阿士佛及金布列治二大書院生徒每年需銀二百五十鎊至三百鎊耳其多於三百鎊者亦或有之然僅百五十鎊者亦有之故其多少不齊總之以英人而計一千八百員似乎大多若以别處論如蘇格蘭埃以蘭法蘭西日耳曼花旗各國尤覺其奢也此乃據日本國西字日報所言云 
　　按是時爲日本明治之四年其全國敎育之計畫已釐然如是自小學中學大學以至派遣留學等等早具規模矣試觀同時報載國内情形則何如各省學政奏報歲科試情形也生童攻計胃籍跨考也御史奏請釐正文體以清眞雅正爲宗也一海之隔恍若别一星球今之瞠乎其後又何足怪 
文藝 
[紀彭侍郎辭官事]  
　　（同治十一年十一月初三日） 
　　侍郎辭官而不辭事乃古今一大可敬事也原摺極正大樸實有古名臣風魏唐道人詩以紀之 
　　不要錢不怕死天下太平從此始此語傳自岳鄂王此事今見彭侍郎侍郎之身泰山重任事怕與軒冕共仕途禮數太絮煩心血終朝耗無用相傾相軋妬且讒一言不合終身銜冋如逍遙大江上西湖驢背飄靑衫疆場有急投袂起水國樓船歲一至藜藿不採虎在山士卒聞風皆奮矣不貪爵祿厭榮華赴湯蹈火爲國家庸流肺腑與公反其貌似正心則邪嗚呼乾坤乃復生此才聖朝攸賴眞快哉風塵亦有同心士蹴踏滄溟萬里開 
[春江泛棹（葆園）]  
　　久作征人慣遠游春晴好放木蘭舟東風何事狂如許吹落桃花夾水流 
[秦淮看月]  
　　秦淮烟月板橋横隔岸時聞玉笛聲臨水樓臺　捲處一燈化作兩燈明 
軼聞 
[女彈詞小誌]  
　　（同治十一年五月二十六日）華亭持平臾 
　　長生殿院本中有彈詞一齣乃唐李龜年事此彈詞之始也至明季柳敬亭以彈詞名說左寗南法武侯爲侯朝宗送桃花扇忠忱俠骨有足多者宜呉梅村爲之立傳也本朝以彈詞名者四家曰陳姚兪陸兪則兪秀山也四家中兪調獨傳或訛爲虞調謂出自虞山非也厥後又有馬調亦以姓傳乃妖調非雅音也昔皆男子爲之後有女子擅此技者考崑劇中已有女彈詞一齣則其由來亦已久矣惟崑劇中女彈詞其調爲九轉貨郎兒乃崑曲而今之女彈詞其傳奇之本則七言句其雅處近詩其俚處似諺則微有不同耳今之彈詞似長篇之七言詩平仄多諧有三字句兩句則似詞中之鷓鴣天調或加以說白二三字則又似曲中之觀字其用韻寛於詩韻亦異於詞韻曲韻大率通用音近之字類毛西河之通韻焉綜余所見聞女彈詞而閒評之道光中有楊玉珍色藝雙絕善唱玉晴蜒有張秀才惑之以其有夫也偕逃致訟張之叔被累自縊後官獲訊張生遣戍玉珍願隨戍迨赦歸偕老焉余童時見玉珍絕色少女也後見赦歸則白髮老嫗矣初玉珍與張生贈烟匣定情好事者撰烟匣記傳奇競相彈唱咸豐中有陸秀卿者呉人也避亂至滬貌絕色藝絕技人爭招致一曲八金則是一曲萬錢也珊珊來遲飄飄去速名重一時後嫁宰官以余謬論彈詞女士首論品次論才次論色藝余所見聞品高者二人才美者二人品高爲呉素卿小桂珠二人同師習兪調小桂珠後　於妓家善畫蘭重文人輕巨賈守身如玉自誓非翰林不嫁後如素志果嫁閩中某太史余識桂珠面未識素卿僅於戲園半面歎爲雅人深致或云素卿從不入書場獻技以某客待之厚有從一面終之意招致者皆辭之此二人品何高也王才美二人一爲程黛香一爲五麗娟黛香自負欲兼黛玉香君而有之故以自名余嘗見其自題馮小靑題曲　六絕句云焚將詩草了今生遮莫他生尙有情卿說憐卿惟有影儂將卿畫可憐卿倩女離魂杜麗娘雨窗題曲斷柔腸麗娘命比卿卿好不遇溤郎遇柳郎卿題艷曲我題詩舊事錢塘有所思後有小靑前小小一般才女兩情痴美人命薄太多愁濃福還須幾世修一世慰卿兼自慰留些詩草也千秋自傷飄泊已多年未斷情根未民緣畢竟好花終要落卿憐有我我誰憐近來惆悵欲焚琴畫意琴心可賞音欲畫卿卿題曲易最難畫處是儂心其詩纒綿悱惻讀之凄然余嘗與對弈讀詩論畫清言如雪絕無綺韻近其女弟女程大寶奏技於蘇州招之往黛香避囂而赴金圓矣王麗娟才亞於黛香畫樓幽雅四壁圖書曾嫁某都閫則以降冠而得官者也更不如沙叱利焉挽兩石弓是其所長識一丁字是其所短麗娟遂如驚蝴蝶翩翩逸去仍歸海上又復弦歌焉二人皆才女也次論色藝以色著者王幼娟徐雅雲黃藹卿陳偑卿幼娟卽麗娟之妹才遜姊而貌勝姊藝則埒姊徐雅雲乃徐寶玉之女性靜雅貌端妍寡言笑有閨秀氣歌亦清婉藹卿偑卿貌皆娟好並已嫁矣藹卿余嘗見其携示寸許小竹籃玩之不置嫣然而笑如嬰兒然天眞爛漫洵是可人偑卿深於情與施生有囓臂盟旣而多金者購之母已許矣施生泣偑卿亦泣母從其志卒反金而嫁生以藝名者陳芝香徐寶玉汪雪卿嚴麗貞芝香音清越而調娬媚於四聲七音辨析入徽其彈詞殆經才我潤色絕勝傳奇原本詞雅語雋聽者神往刻意描摹入理入情維妙維肖神乎技矣寶玉浩浩落落有英雄氣忽而喑唖叱咜忽而突梯滑稽勝於觀劇出奇制勝巾幗中别調也雪卿說白意同而語簡麗貞善繒悲咽無言之處包藴千萬言余嘗語友曰昔楊龍友謂李貞麗云麗則有之恐貞則未也今嚴麗貞得無亦然友曰恐貞則有之麗則未也余訝甚友曰色麗而袁則不貞將似貞矣余曰語太尖刻矣色藝能兼者二人一爲陳月娥一爲袁雲仙彈詞女士以月娥名者厥三有焉曰陳月娥汪月娥姜月娥陳名先著汪姜後出傲司馬相如慕藺相如而亦名相如之意因即以陳名爲名陳月娥即陳芝香之女甥貌美而藝佳撫絃奏曲其音節圓而婉靜而幽如一縷游絲睛空獨　態度亦楚楚可憐汪姜兩月娥不及也惜善病不甚登場近聞已嫁矣汪月娥貌綽約而性冷峭微近執拗姜月娥善笑瘦弱如飛燕可作掌上舞惜曇花一現即返兜羅矣近人於色藝盛推袁雲仙其貌豐麗其語倜儻其藝嫺熟以是衆皆悅之凡彈詞女士皆居城北而雲仙獨居城南初城北無知雲仙者數年前諸女士會書於金桂軒南之山森園排日奏技各擅勝場雲仙登場時薄暮矣不及彈唱怱怱說白數語伉爽雋永余歎爲會書第一以是聲名鵲起遂自南而北日奏技焉聽者日衆聲名日盛乃近有知音者以兩字評之曰硬響言其調硬而響也蓋兪調貴桑婉貴靜細貴情韻雙絕也今春某司馬偕余往聽果如所言乃知其善說白而不善彈唱論其說白誠妙語解頤然長處在此短處亦在此惜淫穢語太多耳（下略） 
 
 

Page 19

 
 
   
 
 

Page 20

 
 
   
 
