# 1881 - 351 - 4903109

 

Page 1

 
 
[自來火出售] [  申報館間壁申昌書畵室啓]  
　　本號有頂好紅頭自來火出售與外洋之虎牌龍牌無異一括卽燃並無着而旋滅等弊如蒙賜顧乞務玉來本號議價此貨包退包換磺叟無欺　　均可發兌此佈 
[論禁私鹽之難]  
　　煮海爲鹽管敬仲所以富齊也其實則鹽之利已見於禹貢靑州海濵廣斥而厥貢惟鹽可見海之可以爲鹽自古已然管仲特收其利於國是殆鹽分官私之始乎爾時所以收鹽之利者亦不過民間收煮銷售而官取其稅非有私鹽之禁也自後世鹽之利愈溥鹽之禁愈嚴於是各分畛域此省移之彼省卽指爲私鹽執其人收其鹽而加以重罰焉然鹽之利旣巨則民間安肯舍此厚獲勢必禁者自禁犯者仍犯而又恐官府捕役多方緝捕則又結爲黨羽持械自衛拒捕傷人而私梟之名於以立私梟之害於以滋試思彼私梟者所爲何事哉無非爲此區區之利而欲與官爭之焉耳蘇省自重申緝私之令明查暗訪巡丁棋布捕役星羅私販無所施其狡獪說者謂此等匪徒獷悍之性巳成習慣旣不使之逞私服之志則必流而爲盜賊時屆冬令正若輩出沒之時地方官弁宜如何防之於先斯言也殊爲有識蓋此輩本屬遊手好閒之徒膂力方圖心性暴很不啻以販私爲恒業今　旦輟業以嬉旣失其衣食之資又無以逞橫行之志則鋌而走險江湖暴客從此益增羽翼是亦意料中事此又將何法治之夫爲私梟者不過有害於官鹽之銷塲於民間尚無害也若不聽其爲私梟則彼將舍此而適彼其爲害於行道與滋擾夫閶閻將日益甚是官之嚴禁私鹽不啻驅私梟以厲民矣顧私鹽不禁則官鹽之銷塲實有大碍民間樂於私鹽之價廉競購私鹽食之官鹽擱積不能銷售以故鹽綱積壓有至數年不能出售者惟有私鹽所不到之處則民間無奈止可以官鹽爲食耳然則不禁不可禁之又不可其將何以處之乎竊思楚地本食淮鹽自髪匪擾亂淮楚間隔乃轉資川鹽以爲食延至今日淮鹽巳復舊規而楚地僅銷其半一半仍食川鹽川淮兩處聚訟紛爭鹽政運司各存意見其實則不妨聽民自便近淮之地則食淮鹽近川之地則食川鹽似此則民間旣各稱便卽就國課而論川鹽廣銷則川課必充淮鹽暢銷則淮課必裕充於此者絀於彼絀於此者充於彼同是國家之稅課又何妨作總算也如必淮自淮而川自川劃界分疆一絲不溢川鹽至淮界卽爲私淮鹽至川界亦爲私則是官先自存私見而又何能禁人之販私也乎故吾以爲欲官鹽之暢銷必官鹽與私鹽同價而後可欲私販之絕跡必使私鹽不足以奪官鹽之利而後可以緝捕認眞爲禁私鹽之法則販私者仍有欲販之意但迫於威而不敢逞故有鋌而走險之患以平官鹽價爲禁私鹽之法則人知販私不足以獲利卽有勸之使販者彼亦不復從事於此而另圖事業雖若輩情性不能遽改仍不免有流爲盜賊之人然究與憤不能平結衆爲匪者其情有不同矣或曰官鹽若平其價與私鹽之價一律則鹽課將何所出不知現在欠課已屬不貲若將此意陳明　朝廷舉從前之積欠而槪予豁免而卽以已收未解者補官價之缺吾知鹽旣暢銷可資周轉不數年間私梟絕跡官鹽廣銷則其所補有遠勝於前者若但就目前計之則固無從丕變也夫販私鹽者究亦何罪就海邊滷地熬晒成鹽亦屬不棄貨於地之意而資本亦鉏販鬻者亦將本就利冀爲衣食事畜之資其所以持械拒捕者正以捕役之查緝捕捉以迫之究亦無非國家之黎首也豈忍過爲酷虐也哉然而知之匪艱行之維艱有袵席斯民之志者其亦能採及芻蕘否也 
[鐵路價减]  
　　○西字報言印度地方之鐵路漸推漸廣自去年臘底爲止共計有二萬七千九百七十五里之長查印度之有鐵路自西歴一千八百五十三年創始屈指二十七年中已推廣如是聞每日用人需十五萬五千七百三十四名創造之費用英銀一萬二千九百零九萬八千九百六十四磅回溯十年之前每三里鐵路値銀至一萬六千四百四十五磅現在每三里僅値銀一萬三千八百四十四磅計已減二千六百零一磅搭客之多日增一日其鐵路生意之盛亦可知矣 
[日本水師近聞]  
　　○日本報言日本兵船名琉球干現在預備開行來華又言水師衙門近有水師各兵宫集議云應造一極大兵船以代水師衙門不必在岸上設立衙署旣有兵船則議事者卽可在船上會議如有戎事亦可備用各兵官皆以爲然大約卽須製辦也 
[運金被控]  
　　○華八月十五日日本匯豐銀行載有金條出口欲運至中國行過日本海關關役查間銀行稱係錢洋後經查出實係金條關上以爲日本定例金銀銅三者若未鑄造成錢不能出口蓋三物皆湏歸朝廷拍賣他人不得私賣故查出之後卽控該銀行於宮刻經宮斷云關上實有不應蓋查出口章程並無金銀銅三物不曾鑄造成錢不准出口之例卽所云應歸朝廷拍賣不過以此三物爲朝廷所有民間不得私賣並無不合出口之說且此項金條未知是否日本之貨亦無確証卽使果係日本之貨該行旣經買進何得不令發運他處關上殊有不合云云於是關上人大爲不服現在聞欲上控也 
[風浪可畏]  
　　○禪臣洋行之鎭江輪船於上月念五日早晨由香港開行來滬於前日抵埠據船上人言開行之時海中風浪殊甚洶湧直至行抵台州海面始得稍見寍靜途中曾遇英皇孫之船駛赴香港云 
[寒夜火災]  
　　○蘇郡來信謂上月杪寒威凛冽夜三更時廟堂巷中忽報火警霎時紅光燭天烈火具舉各水龍紛集焚至二下鐘始媳聞共燬房屋數十椽至起火之家則尚未有主名云 
[匠人得利]  
　　○蘇垣自入秋迄今疾役極多喪者之家咫尺間可數見以故匠氏之門生意大盛斧斵之聲徹耳不絕而猶惟日不足卜之以夜歴年陳貨一掃而空稱今歲生意較去年陡增至五六倍其繁旺可想然目今城廂内外各業淸淡獨若輩獲利能操左券亦可慨矣 
[進表出會]  
　　○蘇州城北有朱司徒廟俗稱校塲土地十月念五日下午醮壇畢廟祝等舁神出巡先有道士 
 
 

Page 2

 
 
十人乘輿前行後有一亭卽表文也繼有執事數對又有監督演武場一對神服黑紗袍齊赴元都觀拜表行禮畢乃脫去皂袍仍整導回廟云 
[再疏河道]  
　　○揚城内文風二河前經通濬奈河中所有瓦礫桃時只分堆兩岸未曾運開故夏秋以來大雨時行仍然隨水流下塡塞河中前功盡棄今紳士又公同禀請重濬舊城内之河由南挑向北新城内之河由北挑向南在龍江關黃金霸奎橋閘下街關四面合攏一齊興工各處用小剝船數隻由各水關口步步前進輪流裝載河中之瓦礫運至城外堆積此去彼來川流不息務必去盡免再壅淤俟兩面會合水道卽通然後再議岸工郡人以爲此舉不惟有功水利且可大振文風是以官紳士民同心辦理咸盼厥工之早成也又有爲形家言者謂近年毆王二運憲英何二太尊甘邑二大令先後騎箕而去因此二河壅塞之故云 
[圖姦誣賭]  
　　○寍波周宿渡地方有村學究朱某平日素不安分日前突入隣家羅姓婦之室當被扭住將送官究辦經隣佑林某等令其寫立服辨賠禮息氣而釋之去朱某挾恨遂誣林開塲聚賭揑稱胞姪年幼無知被誘聞知向阻反被扭誣等情赴縣控告當經秦邑尊傳集質訊始知圖姦不遂反誣喝笞四十勒具嗣後不准挾嫌訛詐切結取保釋放云 
[古剎重修]  
　　○欽命二品頂載湖北承宣布政使司布政使王爲出示嚴禁事照得創建廟宇供奉神像住持僧固應淸凈薰侈而無知之徒更不得阻撓凌侮兹據儘先補用遊擊丁體元等禀稱前於同治年間公議集貲在漢鎭皇經堂建立大佛禪寺召僧常悟住持祗因近河崩坍迄未修復現巳新修神像於玉帶門内天寶巷購地重建禪寺惟因公費較鉅應由該僧常悟四處募化誠恐起運磗瓦木料該處脚夫刁難阻撓或有無知匪徒肆行偷竊經費更形支絀難期落成等情禀請給示嚴禁前來合亟出示曉諭爲此示仰漢鎭諸色人等一體知悉要知此寺重修工費頗鉅皆由募化湊集甚難該處地當孔道良莠不齊自示之後脚夫人等如敢於該寺起運磚瓦木料任意刁難或有無知之徒乘間偷竊許該住持及在事紳董立卽扭禀地方官訊究將來落成以後倘有痞棍以爲廟係公建恃强借放什物甚或在内酗酒賭博任意滋鬧倚墻搭盖棚屋希圖侵佔以及經過遊勇强赴廟内歇宿等事亦准該住持等密赴地方官禀候嚴拏究懲其各凜遵毋違特示 
[誘姦事發]  
　　○天津九河聨絡中多船戶卽俗所謂養船者船中耆舵外更有雇工等名目而於城之西鄕浮家泛宅者尤夥遇有婚嫁如船未歸來則先奉扁担一條與新人同拜天地三日入廚羹湯學作居然新婦待新卽歸家始行合　禮此俗例也城西楊柳靑有高某者以船爲家子亦向烟波湝渺中爲生活聘定同村周氏女定於今秋迎娶及期而子出未歸因恐期悮桃夭歌興梅標遂從俗迎歸行扁担交拜禮女本小家碧玉綽約多姿十三歲時曾依母與佛動心同住佛動心者蓋妓而　者也丰姿　麗現雖半老徐娘而猶餘丰韻故有佛動心之號女母與其同住時以女年尚雅爾爲爾我爲我淸濁攸分焉能凂我詎已金針暗度白璧蒙瑕當十三歲時早爲佛動心之客玷染而母固不知也嗣以女年稍長同居不雅遂擬喬遷然雖別戶分門仍在一胡同之内今執女旣出嫁俗有回六之舉女於是日花團錦簇輿轎歸來較未　時尤爲　絕有戴某者爲富不仁者也開畫舖於村中頗能獲利常就佛動心處買笑追歡回六日覩女皓齒明眸淫心頓熾知與佛有因與佛有緣囑羅而致之女果珊珊來遲戴遽擁諸膝上雙扉遽掩此中情景不問可知女旣情竇已開且現巳爲婦竟常與戴赴陽台之約佛動心有螟蛉子曰砲子傳消遞息送屬迎鴻皆彼力任之一日晚餐已畢女就婆家刷鍋洗盌炮子遽來招女女怱怱入室挾一包籠子以去包籠子者津俗謂婦女繡鞋羅襪之包裏也女家屋係一明兩暗中爲佛堂右係女之香閨左係姑之臥室姑以久無聲息疑其如厠亟往尋覔亦闐其無人出問街隣謂步步金蓮隨炮子去遠姑趕往佛動心處尋覔女已知風一前一後彼入此出以致相左佛動心恃無左証不認藏嬌詎事當敗露女還却包籠子未擕被姑拾得認明己物謂是卽贓証人如未到物奚以來悉索愈急正喧嚷間女彳丁前途爲邏者遇獲謂時方夤夜何來少婦踽踽獨行得毋逋逃者卽在是耶喝問果然挈囘汛地汛弁問明原委弁與戴某固交非泛泛者擬爲調處就中亦得分肥戴以金作圖刑現旣經官所有花銷寍於官面結交其婆媳處則一味抹煞是以未有成議嗣以事難硬做議給姑錢百千將有成矣乃一波未平一波又起村之訟師石殿奎又名石矮子謂如以賄和非給我三百千不可弁以事難了結延擱三日詳縣辦理邑專廉得其情以爲汎地男無班館女乏官媒何以將案停擱三日想係賄和難了是以解縣地方練總隨堂回話亦有副爺着爲調處等語邑尊於若輩向不姑容聽其言毫無顧忌卽飭責各數十下戴某平昔雖色胆如天至是竟不敢投案云 
[皖垣官報]  
　　○藩司盧示夥縣典史缺委試用從九李慶蕃署理霍山縣典史缺委候補巡檢彭正章署理准補無爲州吏目王澤霖知悉前將該員題補現奉覆准應卽飭赴新任定遠縣主薄缺委試用縣主薄錢儔旌德縣典史缺委試用州吏目張煜均署理 
[訪菊得酒]  
　　○金陵神策門内鼓樓之山後有良田若干土性宜菊故附近園丁世以種菊爲業插棘編籬區分種類灌漑栽培無不得法每逢花盛時往來遊人成羣結隊爭以先覩爲快然地屬偏僻購物不便故遊玩者必自携酒肴另借地主而飲焉聞近有甲乙數人往彼旣賞名花恨無美酒徘徊良久日巳西沈乃信步而歸前歌後答聊破寂寥遙見一僧右挈壺左提榼欣欣向前直至菴門引手叩關衆知爲尼菴乃高聲云大胆和尚往尼菴内何事僧懼將所提挈者置諸地而逸焉衆不顧僧爭取酒食竟入尼庵大肆餔餟興盡而返且云古有白衣送酒之說此僧亦可爲識趣矣 
[搶親滋禍]  
　　○近日杭州上城洋市街某姓成衣店内有搶親之事致肇禍端聞成衣店之女年已及　早經許字同鄕某家去歲卽欲迎娶而女父母始以年幼爲辭繼則託言有病終則勒取衣飾多件婿家無計可地因商同媒人糾集族黨念餘人擇日往搶是日媒人領路婿則親率多人後至比到女家適店中只一夥一徒低頭縫袵女獨坐店後婿認明緩步而入突蔣女攔腰一抱飛步而出擁入轎内卽有多人族擁疾馳而去女大聲呼救父母聞聲奔出則轎已遠離兩三箭路矣女父母邀共隣衆追赶而路人見之皆知爲搶親無肯顧問不期轎至撫凝巷内有一人向爲立幕者近以無事在街游覽忽見轎中一男抱住一女啼哭彼不知杭人俗例大爲該異遂將轎攔住不准前行衆人共與爭論幾欲毆門而女之父母巳經追友遂將女奪還婿等乃抱頭鼠竄而歸衆以事旣不成反貽話柄咸疑媒人放風故女家得有埋伏而女家亦以媒人領路十分抱怨媒人兩邊受逼一時憤恚交集遂袖利刃奔至女家拔刀自刎幸人多手快爭先奪住氣管未曾勒斷然喉間傷已寸許尚不知致命與否也 
[整飭冬防]  
　　○南昌爲省會之區五方雜處良莠不齊所以每當冬寒之際地方卽委各巡防文武莫不仰體大憲安　閶閻至意格外整飭而保甲人員尤其專責故於前月卽將各處柵棚修理本報當經採列兹悉更經總巡馮太尊發貼淺近示語於各棚門期於更保並能通曉其詞云現屇冬令巡防宜密柵攔更棚一律修葺更去工食月千二百地保經發不得短給守夜巡更務須出力倘敢懈怠更保並責此示語也說者謂太尊此示特恐更夫爲地保尅扣工食以致飢寒不能勤於支更故指明錢數不啻呼而面命此後地保庶不敢短給不知更天初非 
 
 

Page 3

 
 
不自知工食數目無奈地保如虎而更夫如羊縱明知而亦何敢出言則欲除此弊要莫如逕由分局委員傳集更夫面給之爲愈云云然此示亦知其一而未知其二也蓋更夫皆由地保雇用者其工食每月三百五百文彼已先有定議今卽使歸局員散放地保豈不能取之於後而謂更夫遂敢背其前議哉 
[信船被盜]  
　　○前月二十九日全盛永和等各信局船由杭州硤石濮院嘉興等處携帶信件銀洋來申行至秀水縣塘匯三家村地方被盜搶刼一空聞已報縣勘緝矣 
[上海縣新生招覆正案]  
　　○郭慶颺何元瀛沈悅輔孫詒周景賢江璋達張景翰江紹均陸鼎祥李浩葉永封吳韞琦張維綢葛尚質黃肇瀉董炳章張彥魁沈慶炳王宗毅楊乾淸沈寶琳黃祖賡張良諫楊起泰郭世疇張恩煜盛淸藻張朝宗 
[工局停公]  
　　○初五十二兩日爲西歴冬節元且隹節各銀行及海關領事刑司等停公日期均列前報玆悉工部局亦定於初四初六停公兩日云 
[令節排堂]  
　　○前日爲冬至令節本埠官員咸各往來拜賀而邑廟中亦照舊例陳設四司皆赴廟拜冬各會中人請城隍神升堂受賀卽俗所爲排堂是也官會中向以徐紳掌案嗣因有住居南市之何某被盧姓控於縣署經莫邑尊懲辦徐紳等恥之不欲預聞於是何爲掌案旣易何後不論何人均可人會前日排堂時官會中有粵人某晶頂花翎昻然站立案側復從身畔取出玳瑁邊墨晶眼鏡帶上各會中人嘱令除下其人置若岡聞而階下觀者嗓謂渠看城隍神不仔細故帶眼鏡嗣經掌案何某將其眼鏡除去乃各依式排堂而散 
[駱張案近聞]  
　　○駱張控案經駱妻京控後上諭發交兩江總督劉制憲覆訊前月上海縣奉文着傳張姓赴金陵候審故張錦仁張錦智張唐民張純寶王銀全等於前月下旬雇船齊往金陵矣俟審訊後再將其情形照錄 
[傳保騐鑼]  
　　○昨日本埠水利廳趙二尹飭各鋪地甲帶領各段更夫將更鑼呈驗故縣署前但見更夫紛紛携鑼進署云 
[行路被傷]  
　　○甯人楊阿六投英公堂訴稱昨夜在路行走忽一廣東人追來手持門閂打我倒地又被用珍刀戳傷左耳大聲喊教由補拘蠶東人及門閂小刀一併送案求辦廣東人李阿大初供伊到囊家t將門閂毆伊一下及陳太守盤問如何起釁則李又稱因楊入我妻房中云陳太守騐得楊阿六受傷固重令投醫院醫治李姓交保着同其妻聽候覆訉核斷 
[車夫摸洋]  
　　○英公堂據西人某訴稱前夜雇坐東洋車被車夫推至荒野摸去身畔之洋八元報由捕房緝獲車夫王阿五其洋已祗剩一元我認明其面貌無錯請辦王不認摸洋賈副領事謂邇來時有車夫御洋人至荒野摸取銀洋等事請判押王六個月以示烔戒陳太守如言判斷其一洋交洋人收領 
[枷押細崽]  
　　○有西婦投英公堂訴稱前用朱雲亭爲細崽巳經停歇今朱來索找工洋十二元我憶及前有金練一條付彼修理尚未交還因向索取伊稱金練巳經典押祗存押票而交來之押票字跡改過係屬假票故將伊交捕送案求究金練價値洋一百零五元假票呈間朱供曾在此西婦處爲細崽典押金練係付房金伙食等用伊所知悉今實因向索工洋致被反誣賈副領事謂朱實吞沒洋婦之金練請爲　辦陳太守判朱荷枷一月期滿再押三月釋放呈閱之押票發還 
[押候移提]  
　　○昨報邑尊騐屍一案虹口捕房傳王倫記西國裁縫店主王三三及在押之沈子山一併送英公堂三圖地保投案禀稱董爾載吞烟身死由其胞弟董可祥妻弟范震生報縣稱被王三三逼迫自盡已經莫大老爺赴騐今縣中移提王三三之文未到請爲發押等語王供衣箱面上置洋四百元被董錦全竊去陳太守謂此係命案由縣辦理汝欲伸訴可俟到縣陳明卽將王三三沈子山發押俟縣文到時卽行移解歸案訊理 
[郝恭人節略]  
　　○恭人姓沈氏浙江山陰貢生諱桐字鳳巢之次女江蘇卽補縣名耀字子文之妹鳳巢公佐河帥幕生恭人於袁江幼嫺母訓四德咸備知府銜淮安山邑附貢生郝諱雲漢字海門之繼室恭人孝敬翁姑樂善好施賬粥施衣宰殺者給貲勸其改業施棺救難不勝枚舉族中尢沾其惠翁始病刲臂肉以進憂泣不食撫前妻子女勝已出恭人生六子長名嗣楨夫病恭人朝夕焚香叩天刺指血寫疏求誠巳年以延夫壽夫故恭人痛不欲生粒米不進嗣楨偕妻朱氏哭求膝下稍進粥糜形毀骨立現聞邑中紳士將公籲旌表云 
[澍兄見和一律遂又集四韻以自勉復乞正之]  
　　○何處覔靑樓登高天地悠無花閒對酒有雨卽成秋放眼觀滄海雄心觸不周他年帷幄日奚羨唱沙籌 
　　養滋方頤壽狂草 
[與養滋話維楊舊遊再疉倒韻索養滋弟和]  
　　○憶昔事戎籌虹橋跡未周煙花十年別明月二分秋翠袖銷魂易朱絃惹恨悠只今重話舊夢繞竹西樓 
　　芝山懶樵稿 
[澍人以維揚舊遊詩索和勉成原韻不足以效萬一復乞正之]  
　　○未運幄中籌他鄕夢已周豪懷三尺劍微雨萬家秋水上琵琶急天邊鼓角悠與君同惜別猶戀話迷樓 
　　廣陵散仙稿 
[養滋鹺府將囘歙浦三疉前韻送行]  
　　○醉倒酒家樓驚人意氣悠魚龍嘯淸夜鵰鶚擊高秋此別良堪惜相看重以周依依官燭底乍報曉雞籌 
　　海陽方之祥拜草 
[澍人以詩送行卽次四疉前韻不計工拙]  
　　○更上一層樓蕭然別夢悠天高關塞月潮落海門秋鄕淚悲年少　愁賦道周重陽風雨夜魂斷五更籌 
　　眞州方頤壽拜稿 
[養滋兄以屯浦唱和各律示我勉步原韻]  
　　○睡醒讀書樓高人興倍悠愁消一杯酒山勝六朝秋有志空今古關心判比周詩情塵外寄何事子房籌 
　　紅梅逸士橘孫戴承治就正草 
[秋暮舟返歙浦偶成五疉前韻]  
　　○遙指隔江樓扁舟逝水悠眼眞空世界手不釋春秋屋小心逾闊家寒急必周志同山岳壯起衆與爭籌 
　　方養之狂草 
[秋興卽次原韻乞養兄正之]  
　　○人在百花樓歌悠舞亦悠客來如對月葉落早驚秋琴聽三更靜觴流九曲周椿萱祝康健海屋唱添籌 
　　戴橘孫承治稿 
[寄甕城媚儂林校書六疉前韻]  
　　○猶憶小紅樓樓頭笛韻悠風流狂士態蕭瑟大江秋別恨詩千首相思腸萬周名花莫輕放待我爲卿籌 
　　廣陵散仙草 
 
 

Page 4

 
 
[廣陵散仙奇詩見懷漫步原韻聊以一詩代尺素書耳祈閱者諒之]  
　　○門閉妾家樓雲山夢裏悠淚沾司馬袖影瘦菊花秋無語一燈暗寸心千里周紅顏待君惜不倩估人籌 
　　落霞韻史媚儂林翠紅學艸 
[秋興]  
　　○年少更何成功名誤一生摧花遺恨事贈劍故人情腰折謀升斗胸空藏甲兵天涯孰知己同與話長纓秋老客心雄途窮志不窮詩情紅葉外人影夕陽東馬革歸還幸蟲雕我弗工豪懷貫牛斗把酒醉西風 
　　方頣壽草 
[讀十月念六日報内第二傷心人詩哀而賦此]  
　　○君詩一句一心酸齎悵孤臣志未完熱血感時空酒淚危辭醒世當披肝信他大肚從知誤識此胡雛亦是難垂絕猶然思報　國最傷身後要神觀 
　　月川散人未是草 
[光緒七年十月十七日京報全錄]  
　　宮門抄○旨兩道錄前○發抄　旨四道○直督李　　奏遵改員缺營制籌議妥辦摺○大臣喜　奏赴防官兵暫紥緣由摺○又　奏請准調差遣片○十月十七日内務府國子監正紅旗値日無引　見○榮頤由　東陵回京請　安○廣壽謝佩帶印鑰　恩○江蘇補用道鍾啓祥謝　恩○道府翁道鴻等謝　恩○雲南永昌府知府潘英章謝　恩○睿王托倫布請假十日○掌儀可奏二十五日祭　奉先殿橚貝子行禮○召見車機　潘英章○發抄　劉坤一奏請以花翎儘先都司許和生補安慶晉都司奉　旨兵部議奏單併發欽此○劉長佑奏儘先遊擊劉正甲等補雲南開化鎭中軍遊擊等缺奉　旨兵部議奏單併發欽此○又請將簡放總兵范淸等留於雲南補用奉　旨着照所請兵部知道欽此○又儘先副將涂開科借補雲雨昭通鎭標遊擊奉　旨着照所請兵部知道欽此○○大學士直隸總督一等伯臣李鴻章跪　奏爲口外張獨多三廳遵改員缺營制事宜分條籌議安辦恭摺仰祈　聖鑒事竊臣前因口外張獨多三廳地方重要今昔煩簡不同請將理事廳員改爲撫民要缺張家口副將移駐多倫並酌撥營汎添設三廳捕盜弁兵以資控扼業經吏兵等部覆准奉　旨依議欽此當卽轉行口北道奎斌宣化鎭總兵王可陸遵照迅將應辦事宜分條籌議玆據該鎭道會同議覆由藩臬兩司轉詳前來臣覆加核酌計列六條於左　一三廳循舊兼管旗蒙事務查張獨多三廳所屬疆界多在察哈爾各旗蒙古游牧地面多倫廳兼有熱河克什克騰旗蒙古地面現改爲撫民同知而向有蒙民交涉事件責無旁貸應令廳員循舊兼管至察哈爾都統駐札張家口所有駐防營糧餉商都太僕寺牧羣生息達里岡蓋等差費收支各欵以及都署會審案件亦應令張家口同知循舊經理以符定制　一張獨兩廳應酌添辦公經費查多倫廳額設養廉銀一千兩辦公銀二百兩又兼管稅務書吏役食等項另有作正開銷尚可敷衍張家口廳額設養廉銀八百兩無閏之年辦公銀二百二十一兩獨石口廳額設養廉銀八百兩無閏之年辦公銀七十五兩四錢九分照藩庫放欵章程減成給領所得無多該兩廳缺分較苦現旣改爲撫民同知冲煩疲難四字要缺政務煩重倍於往昔若不酌添經費不足以資辦公應請將張獨兩廳每年各添給辦公實銀五百兩在於經徵升科廠地糧銀内留支仍扣六分平解還潘庫其與多倫廳舊設養廉辦公俸薪役食等銀悉循其舊由司給領　一移設多倫恊管酌定營制兵數查張家口副將協標原有左右兩營守備兩員管轄馬步守兵六百七十一名内除已拔經制額外馬兵五名又調赴烏科兩城換防及調入練軍馬步守兵二百十七名現存馬兵三十二名步兵二百二十人名守兵一百九十一名共四百四十九名又千總把總經制各二員額外外委三員應令該守備兩員千把總經制額外九員馬步守兵四百四十九名均隨副將移駐多倫卽以多倫原有都司一員與移往守備兩員分爲多倫協標中左右三營遇有都司守備缺出一體由外不論滿漢分別升調請補中營都可應兼防閃電河二道泉兩汎右營守備應分駐經棚其土城子等處應分駐干把等弁俟撥定分汎另行咨部多倫原有馬步兵二百六十三名連移往之兵共合七百十二名再暫撥宣化練單馬隊一營交多倫副將管帶擇要駐紥分叚梭巡卽貴成該副將督率緑營練軍嚴拿盜賊搜查窩家保護商民毋得玩懈其烏科兩城換防等兵二百十七名應撥歸張家口營都可管轄又張家口協屬原有萬全營膳房堡新河口堡洗馬樸堡四營守備弁兵應就近改歸張家口營都司管轄柴溝營西陽阿堡兩營守備弁兵應就近　歸懷安路都司管轄毋庸再歸多倫協副將兼管至獨石口協標除多倫一營閃電河二道泉二汎撥歸多倫協標外其餘營汎均循其舊無庸更改　一守兵酌改步兵未折仍給十成查多倫原定營制應設馬兵步兵不設守兵蓋因邊外要地守兵口糧太少不能得力也今將張家口協標左右兩營兵丁移駐多倫内有守兵一百九十一名旣與多倫制營不符内地又無可抽換自應酌量更改然若改爲馬兵則增餉較多應請將此項守兵一百九十一名均改步兵每月僅加餉銀一百三十三兩七錢仍由藩庫給發以裨操防至多倫距宣屬州縣五六百里不等不能遠道支領月米所有移駐各兵應昭多倫原營定制均給米折銀兩俾歸簡便亦由藩庫撥給同所改步兵加餉統歸宣化鎭兵餉案内題撥惟現在藩軍放欵章程每米一石折銀一兩又按七成扣算僅給實銀七錢不敷買米之用且邊外寒苦與内地情形不同勢難過於尅減致令枴腹應請自光緒七年冬季起多倫協標新舊兵丁米折仍復舊章以十成實銀給發以示體恤　稿未完 
[蘇省撫轅抄]  
　　○十月廿九日縣丞王惪甡銷提淮徐海各屬監獄班舘並坊過冊籍紙張銀兩差　府經金慶互牙釐局委解縣捐銀兩赴浙江辭　府照紀承源謝委署丹徒縣與吏事　○十一月初一日直州黃安謹驗收川沙倉厫積榖回　理問吳恩植禀知奉委婁門旱關盤查差　徒九周作憲謝委署陽湖縣典史事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
