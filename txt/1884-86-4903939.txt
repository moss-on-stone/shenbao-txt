# 1884 - 86 - 4903939

 

Page 1

 
 
[新印放大直行康熙字典出售] [  點石齋主人啓]  
　　本齋向用石印照相法照印康熙字典出售業已四海馳名早蒙賞鑒但前此所印者或釘作一本或釘作四本其書之裝滿字之大小雖徽有不同而要皆平列三層非一行到底者兹則仍用石印法印成直行字比從前放大三分之一　恐行數稍密閱者自下至上其接頭處容或看在别行故每隔四行界以長墨緣以清眉目至點畫之清晣紙墨之匀稠向所印之小字已邀讚歎兹更放大可想而知每部釘作六本外仍加文木夾板準於今日出書價洋三元欲購者祈夾申報舘間壁申昌書畫室價買各外埠之賣申報人亦有代售此布 
[招請訪事及賣申報與各書籍] [  申報館主人啓]  
　　江西之南昌安徽之安慶皆省會地方本舘向固有人在斯二處採訪時事現在意欲更換如有能勝此任者祈來本舘帳房而訂又香港亦臨人薈萃　所且逼近南洋諸島國倘有人願爲本舘賣報曁代售申報舒點石齏兩處所印之書籍亦祈來本舘訂定此布 
[法人不肯罷兵說]  
北寍失守之後法蘭西絶無軍報滬上法商不聞誇張之語窺其行事亦未有欣喜過望之情卽繼北甯之信而來者曾有攻奪太原一說然寥寥數字未叙戰事情形兩軍死傷之數又未述及華軍劉圑於旣失太原之後退駐何處均無消息於是人情疑惑以爲法人果爾得志則於越南全境必有一番措置今乃寂無所聞大非好大喜功之素志也故有廣東省中郵來之信及海防華人以隱謎傳電香港轉鈔來滬諸說紛紜不一而大致皆謂北甯之退乃官軍與劉圑合謀誘法人深入將聚殲之法人果不知其計入城之頃遽告捷音而其實官軍明退暗進業已四路埋伏一聲號令齊出兠圍法兵盡數被殲遂於十八日將北寗克復彼此印　愈信消息之確矣盖法人最喜張皇今遭大敗自必曲諱其傳聞向中國索賠兵費六百萬磅英金者掩其敗所以顯其勝也本館初亦聞之然憶宣泰被奪之後滬上亦有粤中來信謂是誘敵之計不日卽已收復法兵悉入陷阱幾無生者彼時談者未嘗不眉飛肉舞乃久之而軍報杳然法兵則又進攻北寗矣今之津津樂道者安知非卽前此之說宣泰者耶故樂聞之而未敢堅信之也而獨於美人願出調停之說證北寗官兵勿戰遽退情形因知中朝密令北寗諸將姑讓法人勿與開仗一事爲非無因矣且私心竊議謂法人無禮己甚中國己屢次讓之法竟不知中國之讓我退一舍彼進一舍卽至讓無可讓而仍漠然罔覺然則何必多此一讓哉乃疑圑未釋而捷報又來收復之說果有其事信由本館在粤之人而得之督撫兩署之内似較滬上生意人接諸粤友者爲確且未己也北寗之師謂岑宮保督之收復之日法軍死亡甚多雖不至於盡殲而所留者固己單弱况法將美律爲統帥尼格禮也柏　也兩軍副之進分三路精銳無比一旦覆没則他處守禦必虚因而岑公乘勝規取於今初三日遂復河内省郵甫達港電又來誠可喜也愚始悔前數日猜疑北寗退兵之故而深以此時仍欲議和爲可惜并以我欲議和法人轉迫我以難和爲可慮者未免徒抱焦勞也顧軍書迢遞將略深沈傳聞異辭大都失實所以焦思不已者本屬鯫生多事但使越事自此得子法人經此大挫知難而退還我越南永逺不復東略豈不甚善然以事勢觀之法人决不肯自知其敗而遽爾罷兵也去年李威利之役僅黑旗數千人耳將失其元兵塗其腦波猶不以爲恥而務與死戰今滇粤兩省之兵合諸黑旗聲勢浩大彼續調大軍無過萬六千人而當此數萬之衆豈不自解曰勝負無常以寡敵衆偶然挫失不足云辱况陸戰不利猶能水攻也此固法人之意氣至死不變者而謂肯罷乎彼固謂法取越南無與我事今爲我大敗彼何難覥然索賠並恤其死者而謂肯罷乎蓋中國之與法本非不能兩立之勢彼土雖狹自棄其兵自耗其餉國本空虚而我之雄兵驍將堅船利械斷不能越重洋而攻其國都然則彼不至如拿坡倫固未嘗一日忘中國也且越南幸而大勝我自度南北萬三千里海口紛敵必無一處之隙使彼猝乘乎歐洲大勢合縱連衡國俗重商互爲保護中法而欲誓不兩立諸國亦將阻之彼旣無遽口之理我卽有難釋之嫌兵或罷於一時怨仍蓄於異日鄙論所謂勝敗均無了局者卽此意也小民何知空懷義　捷書屢至震地歡聲以騐人心之順逆則可而以定國是之安危則不可也前者李相涖滬再三與德公使商彼竟掉頭不顧桀驁情形李相豈樂於忍受者而猶遲遲不肯决計於戰盖觀乎中外大局之深而後能持重也當時議者命云太餒閱彭大司馬之疏及在越告示不禁擊節稱歎以爲能任大事者尚有人焉二者相形可見羣情之所臧否矣乃至今日而越事大局微露端倪無論注敗之信尚屬子虚關外軍情萬分棘手卽使重如所願次第收復試問法人其肯已乎否乎法不肯已而諸國必令其巳將處之於可已之地而後乃已我仍有所難忍苟不權其可已之道而亦暫已法終有所難忘不忍不忘而謂眞能己乎否乎甚矣老成謀國之不可少也彼屑屑於智名勇功者何足與語其大哉 
[諭旨恭錄]  
　　三月初二日奉旨明桂補授大理寺卿欽此 
[西報捷音]  
　　西報謂有中國武員由海口奉吳軍門命帶有文書回兩廣總督者業於前月二十九日下午抵港卽於本月初一日上省矣據云吳軍門之文書其大槪乃言華軍克復北寗宣泰等處十五日克復宣泰十八日克復北寗又言前此北寗所以失守之由實因華兵未經與外國人交鋒故臨陣退縮又以黑旂此時未能相助之故隨後黑旂軍已備遂合力以攻法兵黑旗將宣泰恢復又助華軍恢復北寗有法國砲船數艘悉爲水雷砲所轟去云此說見於維新日報其言十八復北寍與前昨數日傳聞相符惟謂十五復宣泰則是日正失北甯何以又復宣泰或者時日之間尚有小誤也 
[捷音已確]  
　　本館昨日又接官塲信息述及北寗之法兵實有大敗之耗又云法兵死於此役計有一萬二千人此言果確則法人已不能軍矣然本館專發海防訪事之友尚無信至姑俟續聞印證可也 
[西報彚譯]  
　　昨日英公司輪船來滬帶來外洋新聞帋言越南王近有電報致法總統賀其電線克成法越兩 
 
 

Page 2

 
 
國可以聯爲一氣殊屬美事并望去秋所訂之約早日改正交換云又言法水師部大臣現派孤拔爲中國東洋海面之水師提督以來士卑士爲之副計大鐵甲船五隻遊弈兵船十艘統共有兵六千名悉歸孤拔節制又言法國所定兵餉前擬可以用至今年六月閒而目下情形則甫交三月軍資己罄故將復議加增也 
[倫敦電音]  
　　印度新聞帋載有倫敦二十一日電報云法人奪得北寗之後追及華兵奪獲鎗砲旗幟無數又接二十二日電報言法人己按兵不動不復往追華兵矣 
[新設電綫]  
　　香港西字報云大東電綫公司現造一綫由香港以至海防因線不敷用須至新加坡接續聞此線歸大東公司管理與法人無涉云 
[英國電音]  
　　西歴二月二十八日英都倫敦電音言昨經巡差在畢定頓車路亭畔搜出炸藥數包約重二十餘磅並有引火機噐惟置此等物之匪徒則早已逺颺無從弋獲現地方官因嚴飭巡差四處查緝務期罪人斯得以伸國憲而快人心焉 
[海防近信]  
　　維新報譯香港德臣西字報云越南戰務現未聞復有大動惟聞法軍不日由河内進攻紅河地方此處去宣泰不逺又元戎挨路士未見由太原回來又河道賊刼甚可驚人本館採訪者前信言及海防附近有新小火船被刼并將管駕法人及華人水手殺死今復聞法人有别隻小火船名宣泰者亦落在此等人之手在前船被劫之地卽近象山此事未知確否惟在海防傳說有一法人員弁并九人在此小火船被賊捆捉而去云 
[拜會澳督]  
　　二月十七日香港寳制軍偕水師提督赴澳門拜會澳督卽小憩督署澳督大排筵宴以欵之陪客甚多極爲熱閙至十八日遂辭回香港至二十四日法水師提督來士卑士亦至澳拜會澳督亦排宴欵之其熱閙不減於港督來時且法提督抵澳時澳督令各兵船升砲以致敬并遣兵排隊往迎焉法提督亦卽於二十五日去澳 
[毒謀未遂]  
　　法之進攻北寗也本議分三路進兵尼格禮也一軍由左邊進柏里也一軍由右邊進美律一軍抄北甯之後以截華軍之歸路盖欲一舉殲之也乃屇期左右兩軍如約而至而美律元戎之兵其來稍遲華軍遂自後今軍引退以致北寗雖得戰務仍無了時故聞尼格禮也大爲忿忿云觀乎此而知法人之毒計有不可操必勝之權者尼格禮也之忿亦自忿其號令之不行巳耳 
[嚴辦會匪]  
　　聞前日粤中大憲會銜出示嚴禁拜會聯盟以靖地方略謂惠州歸善等縣土匪拒捕現在官軍雲集不日剿除惟其結黨成羣皆由被土匪煽惑結盟拜會引誘愚民以致大千法紀并聞新安九龍大鵬及附近省道亦有匪徒拜會等事實屬貽害地方亟宜嚴加懲辦惟本堂院不忍不教而誅合行出示先爲誥誡爾等各安正業各保身家切勿悞聽匪徒聯盟結黨如有前項情弊立即悔過自新倘能知爲首之徒報信引拿不特從寛免究并給予奬賞各鄉紳耆務宜約束子弟守分營生倘有知情不爲解散一經查覺卽究以狥庇之罪决不寛貸其各凛遵切切此前日示也現聞新安等縣各鄉落均已開辦圑練攻匪保良想憲示煌煌自當痛改前非矣 
[水手待訊]  
　　香港漢口輪船之西水手踢華人下水一案該西人本禁於西兵船嗣該兵船開往澳門亦無華人控告故將該水手監禁在獄現聞葡廷已飭澳督將此案交澳門西刑司審問現已傳集人証一俟人証傳齊卽當開堂訊鞫矣又聞澳督已咨請香港英刑司先訊漢口船上之諸証人口供錄寄來澳故粤督現亦飭令該案証人前赴香港聽英刑司問供云 
[倫敦種茶]  
　　循環報述英國郵報謂倫敦現有華商販茶公司欲在咸士德丹之處拓地爲園種植茶葉蓋華商曾於花園闢畦而播茶子其間未幾卽發榮滋長枝葉叢生故以爲倫敦之土亦宜於茶擬墾荒地以擴茶利也此等茶種聞購白錫蘭島收成旣稔而色香味亦佳英人呼爲星河露載至倫敦發售取價甚昻云 
[巨炮運津]  
　　數月前有十七墩大砲兩尊運來滬瀆係中國由德國購來者兹已於前日裝入招商局之利運輪船送往天津聞須運往旅順口以資防務也 
[援船續往]  
　　招商局之海琛輪船復於前日啓輪仍赴澎湖設法拖救富有輪船并帶有吸水機噐又聞福利小火輪現在船廠修理一 
俟修竣亦須前往以相助海琛也 
[臺防近錄]  
　　法越兵爭閩防亦屬緊要兹聞台灣道劉觀察特派候補縣丞鄭倅前往粤東坐探軍報是亦扼要之舉也又聞台灣道以兼管學政營務鹽務稅厘支應通商撫番以及煤務等事公務殷繁故禀請咨調湖南在籍福建補用道前署陜西巡撫劉果敏之胞弟劉祥雲來台帮辦營務又請咨調在籍江蘇補用知縣文瑋現在甘肅管帶楚軍左路後營提督銜陜甘遇缺題奏總兵李志剛以資臂助云 
[增修街道]  
　　金陵金川門自李景隆納燕師後門遂封閉出入徑由神策順治間以梁化鳳開神策門出大破鄭成功海宼因更名神策曰得勝該處通燕子璣大道相距十許里車馳馬驟最易傾圯去冬委余太守估工督修低窪所在一變而爲康莊履其地者久已口碑載道故今歳上游復以神策門内縱横至軋河沿仍由太守再司版築焉聞太守爲江右巨族在江蘇需次最久平日留心公事不輕臧否人物故雖瓦礫小試亦必實事求是云 
[王法必誅]  
　　閩之泉州南靖縣人陳奎璧者年約四十以妖術惑衆去臘由南靖縣會拿提解來省當經臬司堂審口供未詳但聞逆跡顯然兹於二月二十七日過撫堂請王命正法矣 
[尚衣來滬]  
　　新授江寍織造貴尚衣存前日乘保大輪船來滬卽於長發棧暫駐襜帷不日卽當赴任云 
[下旂誌哀]  
　　昨日下午本埠大英領事公廨前扯半旗查係接有倫敦電報云英皇子某王爵身故故下半旗以誌哀聞某王爵今年三十有一無疾而逝云 
[本埠氣候]  
　　石火光隂怱怱已過而薄寒中人渾不似暮春天氣租界居民多患傷寒症善養生者所當於飲食起居加之意也 
[新船下水]  
　　招商局前托耶松船廠承造小火船四艘均昌船廠承造兩艘均己下水聞兩艘己往天津備用云 
[械鬥案移縣]  
　　前報德泉樓械鬥一案昨經法捕頭將續獲之顧靜蘭及在押之張阿秋等十一人解法公堂内有張阿元係當時悞獲者雖己交保亦經解案翁太守復將前次供詞逐細研詰隨飭將潮州帮張阿秋等八人本帮楊阿新顧靜蘭二人一併移縣究辦悞獲之張阿元仍交原保 
[稽查兵勇]  
　　前日有某武弁乘馬而行手持令箭後隨兵丁八名在英租界各戯國稽查有無兵勇看白戯并吵閙情事及查畢果無此 
 
 

Page 3

 
 
種兵勇遂策馬而回 
[續訊賭案]  
　　西洋人控沈晉發局賭又被包探徐某釋沈等因中捕房先將該包探送案訊供押候称提沈晉發再行訊究均已列報昨日麥總巡復將該包探解案有鴨庇股船主西洋人稱被沈賭夫金練一條妻亦輸洋十五元誶包探係常向沈索費者又有吹樂之西洋人及薙髮之西洋人各訴輸主銀洋金飾又有無錫人名阿三者上堂稱赭宼亂時曾嫁西洋人現住虹口沈晉發時在西洋人家賭錢蹤跡詭秘我曾與之共賭初輸洋百餘元繼思翻本屢賭屢敗將金飾典押一空共輸洋八百元光景一日在西洋人對彭家聚賭見沈推牌九所用之骰二料係二面么二面五者取而觀之係空心夾板者爲向理論西洋人亦互與爭執欲索還所輸之金飾銀洋沈祗還金鐲不還我前欵正吵閙間徐包探已到沈卽上披屋而遁聞己跌傷不知確否該包探並無通同沈晉發之事惟當日確曾來過美總領事問爾曾見沈給該包探銀洋否阿三答稱不見惟知沈曾給包探洋二元買雪茄烟美總領事又問該包探汝得賄乎包探答稱不敢又問爾當日旣己到塲何不報明捕頭答稱伊等吵閙在先因我居處附近西洋人向我言欲抱沈索還所輸金飾我答以倘沈輸亦可向爾索還乎况我不能拘沈須稟明捕頭奉差則可詎彼因此挾嫌誣控覊押六日不勝困苦乞恩交保美總領事謂得賄包賭罪不容辭豈能交保麥總巡亦請將該包探重辦美總領事向黄太守曰前請移提沈晉發何故至今未到太守謂昨據沈之母投案稱伊子跌傷甚重請緩二禮拜投案本分府己經允准領事又謂沈係案中要人務請丞縣於下禮拜二投質太守然之美領事又謂西洋人聚賭咎亦難辭今飭總巡查明各西洋人聚賭之所再行照會西洋領事核辦太守又問該包探究竟西人洋輸去幾何答稱西洋人大都窮荅諒無鉅欵美總領事又問該包探與沈素來相識否答稱從未會面美領事研詰再四隨飭捕將該包探帶回又向太守曰各西洋人之供詞本領事己經照錄容冋譯華文送上可也 
[盗賣漲灘]  
　　上年有浦東人張日榮等投上海縣控向充四保念四圖地保莊念祖串同念四保十六圖地保郁福秀葉玉成將該處浦灘漲地盜賣與洋商收得鉅價現被該洋商塡作碼頭致將官河塘掘毁但此塘關係浦東水利莊念祖等只圖肥已不顧害民若遇風潮民田必致受害求請委勘提究責令修固等情黎邑尊准詞卽委水利廳趙少尹勘得該洋商塡築灘地至旗昌棧房爲止因其建造碼頭致將河塘掘毁具情牒復當經黎邑尊提訊着令莊念祖等將官河塘賠修堅固禀請騐收之後再行核辦在後該處紳耆曹煥章等又以莊念祖肆惡土豪盜賣漲灘撫廢官寒害民漁利等詞赴藩司衙門呈控譚方伯批飭上海縣提集訊究詣勘繪圖詳復前日黎邑尊接奉憲札遵卽移委東粮廳劉二尹詣勘該塘雖經莊等修築完竣尚未堅固劉二尹嚴飭趕緊修固一面據情移覆黎邑尊查得前差承辦不力故改差趙源提集人証於縣試畢後訊究詳報 
[麵館虧閉]  
　　劉浩亮在小東門外開設錦元麵館近因虧空倒閉昨日經各欠户余長順魚行等八家聯名控劉於法公堂其中欠項自數千至數十千不等共約錢一百餘千劉供尚有店中生財值洋二百餘元可抵翁太守著原告眼同檢點開單禀覆核奪 
[救時靈藥]  
　　近來天氣乍寒乍煖最易釀病春温之症時有所見聞本埠六馬路松盛胡同新昌參號主人預合準提丸專治是症據云極爲靈騐有患此者踵門乞藥不取分文是眞好行其德者已 
[來壽照登]  
　　少欽仁兄大人閣下二十五日奉到環雲并損單一紙復蒙示以治病之法謝謝小女慢脾已愈惟前此尅削太甚尚未復原然此病能愈亦未始非向善之報也閣下乃謂隂功萬倍益使弟惶悚無地承示東直兩省災况聞之惻然客歳屢奉手書欲令弟代爲勸募弟所以不敢應者以金陵市井蕭條人鮮殷富難以募成巨欵今聞尊處廣備捐册託各省同好代募雖百文亦收非事之急殆不爲此也頃又奉以重嘱欲弟代募弟雖不才敢不體慈悲盡隱之心而試爲之請先寄捐册二本一在金陵勸募其一弟欲轉寄蕪湖勸募緣有舍甥巫直才在無爲傅相府中辦鹽可以廣勸豐儉不能預計亦不至有負雅望也專覆敬請籌安[  教弟希琴齋頓首二月二十六日]  
[上海籌賑公所施少欽致希琴齋善士覆函并捐册二本]  
　　琴齋善長大人閣下接奉惠函聆悉壹是並荷周知疾苦曲盡肫誠耽運掌之珍壞感懷瘠壤減朶頤之甘旨汲引豪門力拯時艱祝傾忭頌令媛貴恙全賴嚮善殷殷挽回多術用特照錄登列報章以昭激勸所有流離窘况閣下聞之饑溺厪懷不帝親嘗波險渥承囑寄捐册賜委令甥巫直才仁大兄從鹺務中諸長代爲諄勸襄斯美舉不拘多少總十生成辱示金陵市井蕭條難於募欵此近來急迫情形卽各處亦何獨不然幸賴善人布置逾恒捐户彌縫甦困蛇龍肇釁亟除害以放菹貔虎迎威競騰歎而播榖仰仁帡於廣被集成數以常頒凡兹夏甸之滋榮不外春臺之熙皥也附呈捐册二本伏乞察存望塵恐後握管以須用特瑣陳藉伸鄙悃虔請籌安並希德鑒務請不拘大小不論時日總之多多益善聚沙成塔附筆拜托[  善昌謹啓]  
[移戯助賑啓]  
　　接閱青溪德辨生致少卿先生書擬移天后聖誕各業戯資助賑亦一策也爲之欣然恭譔小啓以誌感佩實有望於聞風而起者謹啓者優孟形容胥寓勸懲之術賓朋感喟俄籌拊恤之方曲予變通暫行裁撤擊鼓而迎田祖不尚繁文稱觥以薦天妃同伸臆祝爲茅檐除鱷患爲枌社答鴻庥青草無存拯時艱其恐後丹箋聿至襄義舉以爭先登臺多乞食遺生亦慰庚呼汲汲比户皆苟延殘喘還須辰糴頻頻播清唱於梨園和平神聽沛仁恩於蔀屋浹洽輿情謹獻蕘言撫窮黎而請命冀回菜色邀聖母之降祥祗與拈香權移助賑有望塵而傚者將濡筆以俟之[  歸安後學趙炳黎謹譔]  
[救飛蛾諸虫法]  
　　大凡賦有性命皆知向榮卽使微如腐蟲莫不畏死蟻將雨而徙風逢擒而奔惟此飛蛾甘投燈火有懷惻隱深爲痛憐古人雖有多訣救援然法訣未能盡善終難逺流羣公如能照方採用俾化濕可以廣延無非救命况不費錢功德人人可行每當時節清明年年莫懈代蛾請命迅邀善聞採法每年於清明前三日各家自量家内一夜應用燈幾盞一年共該燈芯若干買就當清明日晨採摘有花有葉之楊柳枝按燈芯幾握則用楊柳枝幾握先將燈芯平平排於潔淨大盆中隨以所採之枝平平盖於燈芯之上用清流水浸之水與枝平轉時試看燈芯浸透心内爲度取燈芯晒乾如天隂取出用竿懸於風前天晴再晒待有飛蛾日用以點燈不獨飛蛾見燈逺避卽一切蚊蚋皆無逢迎炎熱之態僧道師尼以及念經食素家最官多採以餽施主親隣並可給之貧人尤有可造無涯之福者又莫如買賣燈芯之店雖百千萬斤皆可如法採辦售於各花户並可多取十文一斤以作工資德利雙收善哉此舉○以上救蛾一法乃家嚴諱南浦常備送人者久經試騐今錄登報以便善用[  九齡無錢買筆童子熊東生謹錄並敘]  
[陳曼壽明經輓詩]  
　　新詞手製付黎渦玉板紅牙宛轉歌君客東瀛嘗以侍姬芸窓小鬟秀鳳自隨蚤得詩名齊北地乍歸海外死東坡難忘夜雨停燈話無復春風載酒過朋輩凋零感今昔湯湯逝水恨如何蓬萊仙侣憶前游異地鴻泥爪印留窮餓竟成名士劫江山偏助旅人愁先生一去無風月同社於今少唱醜狀列平生媿文弱爲撰行狀如蠡測海蟀吟秋[  平陵蔡錫齡寵九甫]  
 [ 
 
 

Page 4

 
 
[前署常鎭道黄幼農觀察創製機噐長龍礟船呈報] [  督撫憲禀稿]  
敬禀者竊查内地駛用小輪船爲目前當務之急其馳騖於長江大河不虞阻滯固稱利便然其弊有六尚不得謂全美請爲我憲台縷晣陳之一曰停泊冐險蓋輪船雖小亦須水深岸阔之處方便轉輪而沿江港避風船隻叢集小輪駛入窒碍仍多又苦無篙漿可施以故抛錨每在港外猝遇風暴人力輒窮一任波濤擊撞殊屬可危其弊一也一曰今恃火力每當停泊外江設有非常急事或遭風警趨避無從必俟火足始有把握而火足非一時許不可呼吸之間變端己出其弊二也一曰少見多怪洋式輪船駛入不通商之口岸最易駭人聽聞沿岸觀者往往千百成羣每欲上船一觀其異人數衆多其勢不能不阻阻之必生事端其弊三也一曰耗費油煤逆風行駛帆船固望塵弗及惟一遇順風轉不如帆船之速蓋本船既無帆可挂雖有好風非燒煤澆油不行可省不省卽屬浪費其弊四也一曰油煤防缺每逢不通商之處無洋煤可　無子油可買輪船寸步難移勢必反雇帆船拖行欲速　遲其弊五也一曰開支較大輪船管駕積習頗重司機噐及水手人等工價較華船不止如倍未免靡費其弊六也凡此數端皆職道所親歷而深知其害者間嘗輾轉籌思欲變通盡利周諮愽訪歷有年所曾何洋廠商辦僉曰非洋式不能又復商諸中國船廠亦無辦法因與内地心靈機巧之人反覆恩議繒圖貼說創製機器礮船凡教易稿援照長龍船欵式篷桅篙槳俱備添置機器輪盤先以内地杉木試造終嫌柔脆不足以敵機器之力嗣購外國　木以中國法度製造四閱月而工成船身共長六丈六尺腰寛一丈二尺五寸頭寛一丈稍寛一丈五寸大桅二道均兩截活筍可眠可立風水順利則蕩槳揚帆藉省油煤之費逆風迎溜則眠桅升火可無阻滯之虞船頭設巨炮一尊船板下可住水勇十餘人中艙安置機噐烟囱亦係活笋能竪能眠後艙餘地上裝客座一間住房二間下層爲司機噐諸人住所外則長龍規模内皆輪船製度總期收輪船之利而去輪船之弊行止自如周旋靈便製成計用工料規紋　五千一百兩添配一切器具什物又共銀三百三十兩二共合庫平銀四千九百兩前在鎭江瓜口一帶試駛多次一个時辰上水可行六十里下水約行百里實覺非常靈捷較之長龍船價雖昂愈三　而以之緝捕則其利無窮現當海防吃緊之際洋面禦敵自非鐵甲蚊子等船不爲功至於長江自有兵輪船以來水師舢板日形其弱將欲轉弱爲强非以長龍叅用機噐不能出奇制勝此船初次創造進退裕如惟人水四尺有餘於河道淤淺之處稍有未宜　舿略高船稍便於起坐而無置礮之位倘再續造則精益求精機器略爲輕簡船底稍爲加寛　舿改矮尺餘稍間多餘空地面板蒙以鐵皮庶稱完善有事時以之拒敵捕寇偵探賊情馳送軍火傳遞文報均可迅速以著奇功又或臨陣之際逆風收隊一船可拖數號舢板不患爲敵所襲無事時巡查汛地解領餉項在在均能得力擬請憲駕親臨賞驗如以爲然或留備驅使或仿此另造以爲親軍水師領餉巡緝之用果合機宜再與長江水師每營遣給一二艘以代左右哨都司長龍及營官督陣舢板之用從此逐漸推廣聯成一氣則江防水師消息靈通聲威日壯而勁旅可成矣職道爲預籌江防　見一得之愚是否有當伏祈訓示祇遵職道祖絡謹禀聞觀察禀報後左侯相順道察騐深加歎賞比卽剳派巡　水師黄軍門管帶並有仿此續造之諭二月十六日侯相復約江寗合城文武官員由旱西門　官亭登舟展輪試騐是日也冠盖雲集旌旗飛揚司道提鎭以下文武三四十員齊集長龍該船前後各艙幾無立足之地遍覽機器無不異聲同讃以爲簡便靈捷得未曾見自石城橋開輪至下關火力纔燒六十磅而慶雲横雲兩輪己瞠乎落後及出江水力稍加則更不能及侯相顧而樂之讃不絶口至草鞋夾轉輪進口駛行神速計往還不過兩點鐘之久復泊石城橋下按觀察幼年隨任粤東卽講求西法考究化學常以製造機器爲己任此船不過出其緒餘未足以窺全豹但願此後陸續仿造通行於南北洋江海防務日有起色庶不負觀察創製之初心也[  乙]  
[接錄上海陳家木橋金州礦務局内順直山東核奬賑捐公所徑收二月初四初五日第五十單]  
　　杭州同善堂經募洋二百廿九元一角四分細户清單附登於後○盛澤 
王寄到吳竊雲募無名氏十元陳氏十元○錢塘學姚募滄洲公八旬冥慶懺資移賑十元徐潤齡祈冥福一元無名氏一元高懋桂陳有正各半元○浙紹諸曁縣署中梅昌兪齡記十元嘉定舊心嘉爲妻病求速愈二元有心無力子十元丸藥餘一元還帳餘一元又小洋五角浙寗無名氏求闔家平安四元又無名氏求闔家平安二元又無名氏求闔家平安一元畢愼齋一元○算茂莊經收桶捐清單虹廟足對一個四開一個八開二個一百六十三文華衆會銅洋兩元六百念四文第一樓一元八開一個九十七文又四歳子助四元吉祥街口一元二百六十六文三茅閣橋四開一個念文廢押票一紙裏閣郎四開一個九十七文龍德橋三元七百七十九文又有心無力人四開二個龍王廟四元四開二個城隍廟四千九百文又無名氏助一元問心樓省產助一元正祥裕記銅洋一元念租求子助一元二妙堂總友節省二元無名氏四開一個德興里口一元楊泰記後衖四開一個八開一個二百三十八女小東門吊橋無名氏四開一個十六舖橋八開一個廿三文龍德橋四開一個廿三文信源庄二元一百五十五文財神殿四開三個八開一個十六開一個三茅閣橋一百三十一文棋盤街虚對洋一個一百八十四文裏閣郎二元銅洋一元四開一個二百三十四文又隱名屈氏助一元又觀音誕敬香費省四開一個四十六文礬石圖章五塊福和豐和船三十二元十四文永寗船一元銅洋二元四開二個三百文時和船本洋一元八開一個泰和船三元惇信船三百零四文以上共交來英洋五十六元内銅洋二元本洋一元銅洋十元足對開一個虚對開一個四開十八個八開七個十六開一个錢八千八百文石章五方廢押票一張○附核　張仰　規元十四兩八分徐心進規元十七兩七錢七分○以上初一起第五十單共收規元三百五十一兩一錢六分洋一千五百廿二元銅洋十三元錢念五千九百念文四共合規元一千四百七十六兩八錢八分四厘連前四十九單共收規元十六萬四千一百四十一兩八錢一分二厘連前統共解過規元十六萬二千九百七十七兩七錢一分八厘除收解外凈存規元一千一百六十四兩另九分四厘 
[浙撫轅門抄]  
　　二月廿九日牌示三月初一日本部院親詣至聖廟行香藩司武帝臬司文昌運司火德杭道城隍杭府龍風神倉聖候補鄧守宗衡天后宫祁道法　寺候他張守鑑南玉皇山寗分司錢王祠嘉分司岳王廟杭捕于公祠唐道水星閣杭理事昭忠祠仁和塲伍公廟均行香仰闔屬文武各官一體遵照　違特示新授寗紹台道薛禀知金薛府張禀辭江蘇候補通判許炳常江寗藩司委來浙估變胡紳抵償軍火項下典屋噐具禀到補用知縣石家麟禀銷硤石公幹差正任淳安教諭仲學禀知奉藩運二司委辦官醫局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年二月二十八日京報全錄]  
　　宫門抄○旨一道錄前○尚書彭南遵旨查　摺○府尹畢等奏請續賞采石摺○粤督張奏覆查保甲完竣據實上陳摺○豫撫鹿奏遵旨查辦緣由摺子○晉撫張奏請將知縣降補夾片○太常寺張奏請開缺調理摺子○二月二十八日刑部都　 
察院大理寺廂紅旂值日無引見○繼公假滿請安○詹事府代遞許有麟謝授右賛善恩○孫家鼐請假五日○貴　續假十五日○召見軍機○現換銀鼠褂白袖頭○○欽差辦理　東防務太子少保兵部尚書臣彭玉麟跪奏爲遵旨查覆仰祈聖鑒事竊臣於正月初四日接准部咨光緒九年十一月十九日奉上諭給事中鄧承修奏請旨責令　吏罰捐巨欵以資要需一摺等因欽此遵查各員中已故者一人去位者十人人事過境遷自難得其貪黷之實據而官聲優劣人區清濁公論自不可誣臣於接見僚友時按名採訪叅觀互証得其大凡　大學士兩廣總督臣瑞麟公事明白當紅菲肆亂能次第勦平洋務大端亦匪堅持定議在粤十一年俸入本自優厚雖未匪畯絶餽遺此外實無貪跡故學政何廷謙按臨各屬未能約束家　致有惠州府歸善縣不出印結等事其子道員何維楷現在天津業鹽前粤海關監督　禮舊有勒索書辦叅案可查俊啓兩任監督信任家丁及革　傅廣商民故有怨言前學政吳寳恕考試草率聲名平常有叅案可查前提督翟國彥承修砲台不無浮冐以致物議煩興前運司何兆瀛詩酒風流親戚子弟用事致壞聲名曾經劾免回籍囊内無餘前肇羅道方濬師兩署運司收受門包卽壽補署皆有餽遺而素性揮霍及歸時宦囊己空前廣州府知府馮端本由潮調廣以知府署運可恃才傲物因而謗議沸騰總辦安良局時亦有叅案前潮州府劉溎年久任潮廣二府皆係優缺公事委之劣幕宋華廷致滋物論前廉州府張丙炎曾調　肇慶優缺然無劣跡可指前南海縣杜鳳治歴任優缺兩任南海頗有貪名前順德縣林灼三曾任揭陽優缺在順德五年政無足取現任南海縣盧樂戍在東完任内濫押斃命藉案勒罰被叅有案　友沈少梅係前撫幕友沈梅生之子　調南海人謂其有粤援惟到任未久尚無甚劣跡此各負居官聲名之大略情形也伏思故大學士兩廣督臣瑞麟曾邀諡法並祀賢良聖　寛大保全臣子令名似應毋庸置議其餘已故及去位各員無丁書可訊無專案可推亦難確指其𧷢私之實據然經奉旨飭查則大小臣益知簠簋富飭否則己故已休之後指摘仍不能辭自當秉公潔已大法小廉於吏治不爲無益臣不敢徇隱亦不敢過事吹不謹就　聞據實具覆伏候聖裁其盧樂戍一員擬請飭下粤中督撫臣另補簡缺或勒令改教以息人言所有遵旨查覆各緣由理合專擢覆陳伏乞丘太后皇上聖鑒訓示謹奏奉旨已錄○○臣畢道逺臣周家楣跪奏爲上年各屇賞橃米石現經陸續用竣援案請旨續賞京倉米石以資接濟恭摺仰祈聖鑒事竊查上年順屬被水甚重災民生計維艱仰蒙恩　逾格累次賞撥　米有加無已兹復欽奉上諭特施膏澤撥給江蘇浙江本年漕米各五萬石以資撫恤順直災黎咸遂更生之慶欽感夏名查江浙前項漕粮應備各屬春撫及以工代撫之用上年蒙恩准留江北漕糧分撥各屬外復蒙賞撥京倉米西萬石續橃六鎭及五城門外粥廠米一萬石經臣等奏　京城平糶先後分設黄村等鎭五城門外粥廠併於各屬災區添設粥廠曾於陳奏内聲明順直冬撫雖經舉辦分撥各州縣欵項亦時以灾重欵少禀請增撥所需能否勉敷尚難預計兼之春撫需欵甚巨平糶經費運費採辦各屬均須開辦後察看情形並於展設粥廠奏内　陳如有不敷隨時聲明辦理溯自去冬開辦至今己歴數月之久各屇賞撥米石因京城及各屬災區粥廠五十餘處每廠人數其　多者至一萬數千人需米孔多陸續撥用將完本年入春以來臣等訪察民情尚稱安貼惟值　黄不接之際且有上年積水未消之區春麥難期一律播種閭閻仍形困苦不但已設粥廠難以停止且有陸續添設之處民命攸關皆出於萬不容已平糶亦須接濟此時正在吃緊卷查同治十年十一年各賑案均於　直分撥銀米之外由臣衙門另行奏請賞撥銀米七年由京倉添撥順屬賑米四萬　原擬請撥稉杣繼擬稉秈粟並撥准户部咨據倉塲文稱現在京城各倉存儲粟米不下四十餘萬石按年開放例款無多此次添撥順屬賑米正可藉以疏通積數己箚各倉監督務須認眞查察愼選　潔好米毋任不肖花户稍有攙和等語是以一律仍領粟米現時順屬賑糶正殷需罘孔亟而各倉存儲粟米亦堪藉此疏通積數惟有援案仰懇聖恩府准再由京倉添潑粟米三萬石以資接濟並請旨飭下倉塲總督查明舊章指派倉口飭揀乾潔好米由臣派肩騐米呈樣領運備用以後察看情形各糶局粥廠何時堪以停止核計米石能否敷用隨時奏明辦理是否有當理合繕摺專陳伏乞皇太后皇上聖鑒訓示謹奏奉旨已錄○○兩廣總督臣張樹聲廣東巡撫臣裕寛跪奏爲覆查保甲完竣據實上陳仰祈聖鑒事竊照州縣編查保甲向於秋收後責成該管道府州親往認眞拙查督撫於歲底彚奏一次歴經遵照辦理道光三十年三月初三日奉上諭保甲爲緝盜要務無如積久生玩有司視爲具文等因欽此又於是年十一月二十六日奉上諭近來各省盜賊横刼案纍纍甚至湖南會匪滋擾兩粤賊勢蔓延推原其故皆由保甲之法不行以致莠民無所忌　等因欽此均經通飭各屬欽遵查照兹屇光緒九年秋收查照省城辦法逐細彍查保甲　竣經該管道府州　往抽查造具册結由　臬兩司核明會詳請奏前來臣　伏思編查保甲仿自周官於詰　禁暴之中寓保善安良之意誠匪貫以實心行以實力洵屬弭盜良規粤東省城保甲里宜向選幹練委員分叚經理省外各屬一體照辦尚無虚飾　累情弊近因籌辦海防已嚴飭地方官督　 
率紳耆叅考成法認眞辦理並　諭紳　講　圑練與保甲相輔而行復於省會添設圑防局邀集紳士妥議章程圑聚練習務期聯絡激勸固結人心以靖内奸而禦外侮據地方文武及各路緝捕員弁陸續報獲要犯多名隨時照例懲辦按期奏報在案現值抽查事竣臣等仍當飭屬嚴密查察不許日久生懈有名無實以仰副聖主綏靖疆之至意所有光經九年分覆查保甲完竣緣由等謹合詞恭摺具陳伏乞皇太后皇上聖鑒謹奏軍機大臣奉旨知道了欽此○○河南巡撫臣鹿傳霖跪奏爲六年漕邦户粮業經停發從前弊端訊無確據巷摺仰祈聖鑒事竊臣到任後因訪聞此項銀兩有冒領中飽情弊當經奏請停發查辦奉旨知道了看卽確切查明認眞核辦毋許稍涉含混户部知道欽此當經恭錄諭旨飭粮鹽道會同布政使欽遵查辦旋准尸部咨以豫省歴年開放帮丁花名細數未據造册報部顯有冐支中飽情弊奏奉諭旨將支發糧至光緒六年截止概行停給並聲明事歷多年姑免究辦以後不得飾詞奏咨冐銷等因復經轉行各在案兹據升任布政使覺羅成孚糧鹽道姚近韓詳稱遵札會查飭據通州八帮領運千總鄧槐廷等同禀月糧一項昔年辦運本色時各邦弁丁均聚集於楚旺水次河南五十餘州縣皆在彼兌運帮弁等南兌北交公事紛煩時有與道中書吏交涉事件惟時千總等尚　選補到帮有無弊端不得而知迨改辦折色蒙發月糧帮弁等均係出具領狀由道署當堂發給委無勾串吏役冐領懤弊願出具印結存案司道等復詳加究詰該千總等矢口不移伏查此項月糧從前弊竇如何無從懸揣音日弁丁均已更調若輾轉行提必致多所拖累旣蒙將六年分併奏　停發可否遵照部咨姑　深究等情詳請具奏前來臣查帮丁月粮當改折時仍發此款原爲復運本色地步今本色萬難驟復而帮丁多已四散以後此項自應永停六年之欵經臣奏明扣發弊自無從而生五年以前如何弊端若必　底根究事隔多年官經數任勢必株累多人仍恐無濟於公合無仰懇天恩附准如部臣所咨永停此項不究旣往以示寛大而杜弊端出自逾格鴻慈至現任粮鹽道姚近韓甫經到任卽行舉發請　置議所有遵旨查辦緣由理合恭摺具陳伏乞皇太后皇上聖鑒訓示謹奏軍機大臣奉旨着照所請户部知道欽此○○張之洞片再臣迭據永濟縣生員崔養性等以該縣荒地差徭粮銀民累商困等詞呈控當經檄飭河東道黄照臨羅查禀覆一面將該縣知縣鄭顯撤任聽候查辦旋據黄照臨查明該縣荒地尚多遺漏差徭宿獘未　粮銀辦理不善禀覆前來經臣批飭厘定章程並飭現署知縣陳繼三將荒地詳查　勘另行辦理不准操切累民惟查該員鄭灝緊行近利習染油滑自任繁劇以來於輿情每多不愜而荒地差笥諸要政辦理均未得宜寔屬難膺民社未便姑容自應據寔奏叅請旨將撤任永濟縣知縣鄭　以府經歷　丞降補以示　儆理合附片陳明伏乞聖鑒謹奏軍機大臣奉旨着照所請部知道欽此○太常寺卿臣張緒楷跪奏爲假期己滿病難速痊籲懇天恩俯准開缺調理恭摺仰祈聖鑒事竊臣前因感　風寒迭次蒙恩賞假　治現雖病勢漸　輕减氣體一時驟難復元行走尚須扶持據醫家云血氣太　非靜養莫能奏效伏恩太常爲典禮攸關責任綦重設以病軀戀棧致有貽悞負咎滋深惟有籲懇天恩俯准開　俾得靜心調理倘蒙聖主福庇仍獲就痊謹當泥首宫門求賞差使不敢稍躭安逸自外生成所有微臣病難速痊懇請開缺緣由理合恭摺具奏伏乞皇太后皇上聖鍳謹奏奉旨巳錄 
 
