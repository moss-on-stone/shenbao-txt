# 1881 - 140 - 4902898

 

Page 1

 
 
[中俄疆界大勢論]  
　　俄國地勢偏重於西面其東自鳥拉嶺西臨波羅的海南界裏海地中海長約萬餘里處歐羅巴全境之東半　其地大率膏腴故部落之富盛城郭之雄麗者皆在其間而自鳥拉嶺以東南界興安嶺與中國蒙古部落為唇齒東　太平洋北臨北水海其間地方亦一萬餘里而類皆荒寒不毛之土與西境相較迥乎不侔似西與歐羅巴相錯壤為依人所壹意經營而東境則廢棄勿治中國邊防亦應以西北為重而東北尚可從緩　觀於從前兩國立界與今分壤之處其所恣意蠶食而欲窺我中原者亦正在西北也蓋中國新疆越戈壁而北有天山綿亘為之屏蔽天山以外為古城烏魯木齊迤西而至於伊犁是處尚去俄遠有哈薩克左部右中部數千里之隔俄欲窺伺中國猶不能遽越哈薩克而南也然回人畔擾之際俄已乘勢而得伊犁其能得伊犁者何也蓋哈薩克雖雄據北方而界乎兩大强弱　懸其部落已半入於俄故俄匪能至伊犁也鹹海之面裏海之東雜處囘部有軍突機窪　名與俄之高加索新　相毘連然道光年間西字新聞譯出歐亞兩洲近事謂俄人發兵渡鹹海由阿母河進窺阿富汗則是鹹海之旁雜回部落與布哈爾部落久已積弱不振為俄人所役使是以俄兵能由此道以進也自道光末年越今又三十年中間回部畔亂俄之乘勢以取哈薩克之地固其宜矣不特此也伊犁以西天山南北境東西部　特直至葱嶺左右經回為中國舊　叛而誅　而舍中國當自為政而俄於議還伊犁之後必謂回人有不願歸中國管轄者須留一地以安頓之然則俄之處心積慮果何所為也耶俄在歐亞二洲所最不能忘者土耳其而土亦兼有二洲之土其西土與歐洲列國相錯俄尚不能以瑞典之芬蘭觀之而東土則可由其境內東窺阿富汗以　於印度故其注意尤甚要之其經峉於西境者以立國之根本全在於是而東在亞洲境內者尚可以其黃遠而置之也雖然以我中國言之新疆以外固不可不思患預防即內外蒙古滿洲黑龍江有興安嶺為之扞蔽亦不能遽恃其險而稍弛提防也蓋俄之北境臨北冰洋其地無可開拓而且近　洋一帶之地類皆荒寒枯瘠耕種牧養均不相宜俄人未嘗不思大啓北鄙而無如力有所限故於歐洲各國爭踞亞墨利加之時曾跨東海而佔其近地數處此亦無可如何之想弱其難免則眞得尺則尺得寸則寸而未有窮期也北境既以水洋之故地成　棄而南面愈入愈沃且地氣亦愈煖　越興安嶺而有其土則其經營正不亞於歐洲境內可知也中國內地自三五以來治之者四五千年故其地極腴以內地視滿蒙則瀚海內外徒見沙磧而無膏田而以滿蒙視俄之西伯利則我之所棄安知不為彼之所取假令俄人不汲汲於西伯利諸部而逐逐於我之外藩其所貪之利正未可量也目前和議雖成各守疆土皆以盟誓可恃之故而我仍拘執成見以為　祖　宗以來未嘗以治內地者治之依然無所經營吾知俄之垂涎必且日甚一日矣試思伊犁為中國戍地承回人叛亂俄既挼手而得之俄且極意以治之較之從前未經回叛之時氣象已大改易然則歸之於我而我以為不如內地者屬之於彼而彼且以為優於北面一帶矣自古兩國錯壤必有　地如匈奴東胡之甌脫葢所以增邊備而恢疆界也即如三國之世吳與魏各遷其民而棄淮上之地雖在中原猶且如是然兩國相爭必有一雄東胡既亡而甌脫歸於冒頓晉受魏禪而淮地盡隸江南安得封疆之間有終棄之土哉吾故策防俄而謂經營東北不後於西北也 
[恭錄　諭旨]  
　　○四月二十二日奉　上諭惇親王奏　普祥峪　定東陵應修　神路營房可否派員與修一摺着仍派惇親王敬謹辦理欽此 
[擄人刦贖]  
　　○西報言土耳其國內有一地名薩羅尼格係開礦之區有英人蘇德主持其事一夜大霧迷漫蘇德正在自己住宅忽來盜五十人將住宅圍住蘇德之用人等出與堵禦眾寡不敵盜遂入門將蘇德捉住用人等高聲喊叫相近有士兵曰三十人駐紮其處聞聽赴援然以大霧不能遠見亦不知頭路只好在外放鎗而盜亦以鎗應之相持既久盜乃脅令蘇德着人前往將兵丁之槍阻止蘇德不敢不從槍聲遂止盜即挾蘇德夫婦及其用人四名轟然而去繼乃名蘇德寫一筆據書明銀一萬五千磅銀來則可釋放幷不得通知官兵使知蹤跡土王得信即與英領事等商議英官之在土者皆云蘇德係土國聘請辦事之人理當土人保護倘有不測惟土人是問其銀亦須土人措備云 
[衷衣偷稅]  
　　○字林報言化三月之初有一輪船之舊金山內載華人六百名上岸之時亦無聞言及數日後有人言此六百人中大半皆夾帶漏稅之物蓋中國綢衣褲携往該處出售均須抽稅綢褲一條計可售洋四元半面抽稅則每元須抽至六角故華人皆衷綢衣褲於內而以日常之布衣褲蒙之於外藉此偷脫無從稽查也 
[織呢近聞]  
　　○西報言有西人名美思尼前往蘭州至織呢局游玩該局總辦以有事不能相陪委員兩人陪之西人周視既畢慨然曰左侯創設此舉本屬極好機器亦係上等之物奈羊毛及線均未能精美線所延西人言語不通雖有通事亦不可深恃以致有此美舉而仍無佳貨殊為可惜云按蘭州設立織呢局事屬創舉原雖步武泰西 
 
 

Page 2

 
 
然能認眞辦理精益求精當必有蒸蒸日上之勢耳 
　　緝獲庖入　○夾板船名愛迷　者從外埠駛至天津卸貨已畢甫欲囘帆而船主銀箱中洋伍佰元失竊是日晨八點鐘後船主登岸將房門鑰匙交與細崽收執以便進內打掃九點餘鐘船主囘船房門依然關閉而細崽不見時該船已經定期放洋水手等均向船主借洋以購食物船主因喚細崽啓門詎影響全無尋至廚下庖人亦杳情知有異破門而入見銀箱鎖已落下箱面有撬破痕跡箱內洋蚨盡歸烏有赶稟領事拘押水手追問該兩人蹤跡聞細崽同鄉某甲向在紫竹林貿易該船此番至津甲曾在船借宿一宵失竊後十點餘鐘西差即向甲鋪搜查而甲亦未得髓由領事函請津海關道　究追是日九點鐘後有人見該細崽怱怱上岸用湖縐夾衫裹物纍纍勢甚沉重云前日上海英巡捕帶一華人至英按察司衙門請辦此華人即愛迷里帆船上人因該船主曾發信與本埠巡捕房謂船至天津時有一庖人及一細崽均於船上撬開箱子竊取洋五佰元不知去向請為查緝等語今巡捕房所獲即係船上之庖人也據庖人云在津脫逃實有其事惟洋銀則並不與知巡捕又言來信所言之細崽現亦在外跴緝不日可以獲到英按察司命將其人暫押候七日後該帆船道滬質訊之後當坐以在船脫逃之罪竊銀一節當歸華官辦理云 
　　餘杭頃聞　○餘杭客民滋事一節近日省中謠傳不一有謂東天目山已被該匪焚燒沿路香客都有被擄去者是以杭人之往天目山進香者皆從半路折回不敢冒險而進昨得實信知所獲匪黨十餘名於本月十四日已由餘杭縣中審實即在該處梟首示眾續獲匪黨兩名現已押解來省發縣監押候訊杭城駐紮饅頭山之一營統帶　為楚人周君近奉憲委赴餘杭援　已於十七日黎明起程前往亦 
　　示禁薙髪　○向例　國制薙髪之禁以　詔到為始故此次薙匠咸以官憲　曾讀　詔舉哀仍舊為人薙髪月之念五日蘇撫憲面　長元吳三縣着即示諭所屬薙髪匠務須謹遵　國制不得有違等因自是各薙匠會議以百日之期內該業無生意擬請出示免其繳付房租與各夥應得辛工以示體恤云 
　　詔到舉哀　○蘇郡於月之念八日由　憲率領文武官員及在城紳耆　門大碼頭恭迎　遺誥開讀即於是日在承天寺易素服舉哀云 
　　違制薄懲　○杭垣駐防旂兵某甲派位守門者月之十六日正值落班之期在大街上某茶店內剃髪而　適為管隊撞見大加訶責罰其連該三班不准告假且將其首以生漆塗之以為八旗兵弁示警云 
　　織造莅任　○新任杭州織造廣尚衣已於念二日抵省念四日進城即日入署接篆任事蓋浙省官場於三月念四日接輩部文即於念五日舉哀成服扣至本月二十三日正二十七日期滿故臬署之秋審杭郡之府試皆於二十四日舉行也 
　　拐案移蘇　○昨報舟獲拐徒一節茲悉拐徒非吳縣捕役實係元和縣署馬快童茂王榮泰幷童妻許氏被拐之女名朱阿秀除搜出刀二柄外尚有童茂充馬快之卯名單幷元和縣差緝牌票隨連船戶華金奎一倂解送英公堂報由陳太守庭訊上海縣捕役蘇秋江與會審署捕役稟訴情由朱阿秀供年十五歲係蘇州　門外余宅前人殳已亡故經母將我配與張阿龍家為養媳母在吳縣前韓姓家幫傭我因被翁姑毆打逃出尋母是日天雨兼因失路即被王榮泰招留領至童茂家强令童妻等一同下船先到湖州南潯屢次有人觀看伊等索價洋一百六十元未得成交我欲呌喊伊等便掣刀恐嚇今被載來上海云船戶華金奎供童等雇找船隻託言往湖州探親實不知誘賣女子當言明每日船價五百文竟然不付後既察知所為我亦無可如何餘供與朱阿秀同問官　王童等則均認拐秋恩抬手以拐犯係元和縣役女亦蘇人應得備文移送上海縣轉解元和縣歸案辦理飭將人證暫行分別管押朱阿秀交官媒船交船埠看管聽後發落 
　　竊取大黃案結　○竊取大黃一案昨由陳太守會同德繙驛庭訊禮和行買辦投案稟稱前日清晨小工張少亭竊大黃出外被管門人看破搜獲其時出店杜阿五尚睡未起杜與張通用行竊之說實無憑據惟杜懶惰失於照料咎固難辭其生意亦須停歇云張杜二人仍執前供太守商之德繙譯判押張七日杜斥釋起案之大黃給領 
　　被騙珠翠　○沈壽田控鄭瑞山於英公堂稟稱掮賣古玩珠寶為業前鄭瑞山說起友陸姓欲購買珠翠旋同陸來揀去數件計價洋五十八元當說價洋即付豈知一去杳然屢次向鄭催索初云願為賠償繼則游移無着昨由鄭交來陸某信一封信中稱伊現在蘇州實因急需已將珠翠押在上海英租界福祥押鋪計質洋二十五元質票奉上俟有好日再行料理等語信面上寫沈壽田收啓而信內係陸某寄與鄭瑞山者又內外筆跡不符顯係陸致信與鄭鄭換信封希圖脫卸其間難免無串騙情弊求為究理官詰鄭瑞山據供　陸向沈購珠翠不料如此被累今實無力贖償太守隨將鄭瑞山押起着繳洋二十五元取贖云 
　　烟館滋事　○法公堂據興聖街烟館主胡永祥偕傭婦張周氏投案訴稱二十六夜有二人同來吸烟計錢九十文挨至夜深不去向素烟資無着謂容一人借宿一宵俟一人回去取錢明晨送來允之詎料次日早承我等未起竟將盆內所洗之衣服四件竊去覺後追尋獲住而衣已付質報捕吊得原職求為訊辦間官詰之該二人一名杏松一名張承芳同共南匯縣人係表兄弟有事來滬衣服並非竊　適該烟館樓上花烟間某妓為舊相識特將此衣給與也翁太守令人騐張承芳身上衣服豈知竟無犢鼻褌者詰之據供為該烟館剝去太守謂彼欲剝衣何馬褂長衫不剝而剝汝之褲乎顯見狡展官方　將元　交失主領去乃又有曹阿慶投案稟稱住居本埠西門外前在南匯開設飯店時曾娶該處某姓婦為妻已生有十歲之孩今年二月我妻携孩往母家一去杳然及至南匯探聽始知為素駕航船之杏松張承芳二人拐去後又風間在潮陽樓賃屋居住亦未尋到今知為烟館扭控故特赴訴請究太守即訊杏松張承芳二人均不承認且供從未駕船官飭將該二人管 
 
 

Page 3

 
 
押俟查明後核辦又據烟妓王金鳳投案訴稱在新街西四號弄內秀寶家為夥本月廿三日有地棍范德昌向我借貸因無錢假　遂於次日前來尋　毆傷傭婦故將伊訴捕拘案求究捕頭稟稱此人係新街著名地棍動輒行兇拘來時在其身畔搜出鐵器一只據范德昌供通州人像在本埠老北門內吳家弄做玉器生意前曾與該妓相識今因該妓無端向我索資以致起　僅將其傭婦掌頰一下並未打傷太守問鐵器何來范則供詞含糊惟有求恩太守飭重笞二百板枷示一月范扣求從寬官謂刻已輕辦尚事妄求不知罪耶飭再加笞一百該犯始不語云 
　　失媳控訴　○三菱塘人奚桂芳偕妻奚曹氏投怯公堂稟稱媳婦孫氏於上年被人拐去並携去一幼孩久無下落近探知住於上海特來尋訪並知曾在謝李氏處住過故將該氏送案請究翁太守傳集人證審訊據謝李氏供住三河樓弄內去年十一月廿八日經陸鶴林領一婦幷一孩來祇住一宵便去後又在鄰近　屋居住該婦業以其子與鄰人郁翁氏之女聯姻但近日該婦不知何往官問謝李氏如何認識陸鶴林則稱鄰人陸徐氏所識陸徐氏供素不相識前彼等來借房我因來歷不明未肯容留郁翁氏供該婦與陸鶴林住於我家貼壁我因見其子相貌端正故將幼女許之近日該婦及孩不知何往惟室中什物尚有寸者官詰陸鶴林據供嘉善縣人誘拐賃房一切均無其事問官因其狡猾飭將陸鶴林謝李氏陸徐氏三人送縣辦理着原告自行投縣伸訴云 
　　誘送拐徒　○控告匿孩一則昨日經法公堂覆訉原告賴沈氏幷該氏之叔藍慶福一同投案候質藍慶福稟稱自姪兒失去後逐日在街找尋前日尋至郎家橋地方見該處針店捉一拐徒毆打問知該店兩小孩是日被該拐匪拐至城隍廟經鄰人有看見送回拐匪當時捉住比伊等將拐匪毆罷釋放我向探姪兒下落據云包管尋到祇要不令吃苦在後誘至小東門始送伊入捕房求為一倂訉究翁太守詰該拐匪據供名王雲三松江人針店二孩非我所拐乃同庽之潮州人偕我至大東門由伊領來囑我領到城隍廟相候伊尚未到　已被捉云官問藍姓之孩能尋到否則稱前者實恐遭毆姑妄應允並無尋處官飭將該拐徒押起再予嚴比云 
　　光緒七年四月十八日京報全錄 
　　宮門抄○諭旨七道錄前○湘撫李　奏請　旌表摺子○又　奏恭報接護　貢使入境日期夾片○廣西撫慶　奏據情奏請夾片○將軍銘　奏為遵　旨察看據實奏　聞摺子○湘撫李　奏辭結搖案並撫卹錄由夾片○大臣古　奏為請　旨夾片○四月十八日禮部宗人府欽天監侍衛處值日無引　見○錫光假滿請　安○浙江海門鎮總兵貝錦泉請　訓○貴州按察使易佩紳請　訓○寶中堂請假十日○倉塲奏漕船五日回空○召見軍機　易佩紳　貝錦泉○○湖南巡撫臣李明堀跪　奏為貞節婦女行誼可風籲懇　天恩准予　旌表事竊查江蘇陽湖縣貞女莊李氏係河南固始縣人前任安徽巡撫李明堀之女自幼許字前兵部候補員外郎莊賡颺為室未及于　賡颺病故時該氏年十九歲聞信痛不欲生矢志自守其母以其志堅商諸莊姓迎女過門成禮持服並　胞姪為嗣過門後清操自持戚當欽佩現年三十三歲守貞已十四年又浙江仁和縣烈婦嚴楊氏係江西南昌縣處士楊光裕之女湖南使用從九品　傑之室事夫敬順持家整肅嚴傑服官南楚該氏與偕光緒五年八月其夫身患癆瘵淹滯牀褥該氏侍奉昕宵歷久無懈家極貧苦撤簪環以供醫藥迨夫病　終夜禱天願以身代六年十月嚴傑病故該氏經理喪事畢屏絕飲食誓以身殉經戚黨再三勸慰該氏矢志不移計絕粒半月於是年十一月初三日身故存年三十五歲又廣東英德縣節婦李王氏係浙江海鹽縣人前山西太平縣知縣王沅鴻之次女前廣西西隆州知州李慶福之室年十九于　李氏生一子三女咸豐五年髪逆攻陷潯州郡城李慶福在桂平縣署任以官殉難該氏時年二十九歲矢志節守奉養翁姑撫育兒女歷二十餘年如一日其子試用付經歷李玉林現官湖南該氏現年五十四歲計守節二十五年茲據江蘇同鄉官湖南候補道裴陰森等浙江同鄉官湖南候補道童大　等廣東同鄉官署湖南岳州府臨湘縣知縣黃慶萊等造具事實冊結分具稟詳懇請核奏前來臣伏查該貞女　李氏分定通名義明不貳堅金勵節璞玉完貞該烈婦嚴楊氏矢志殉夫從容就義始終從一節烈　矜該節婦李王氏守節奉視撫孤成立閨型無忝孝義兼全洵皆巾幗之完人宜荷褒揚之　曠典雖莊李氏年例稍有未符惟近年貞女過門守節經內外臣工奏請均邀　特旨准旌該氏　同一律合無仰懇天恩俯准飭部將貞女莊李氏烈婦嚴楊氏節婦李王氏一體　旌表以維風化而闡幽光除將事實冊結送部查核外謹會同湖廣總督臣李漢章湖南學政臣陶方琦恭摺具　奏伏乞　皇太后　皇上聖鑒訓示施行謹　奏軍機大臣奉　旨均着准其旌表禮部知道欽此　○○李明堀片　再臣前准廣西橅臣咨越南國　貢使已於光緒六年九月初一日進　移會飭屬一體預備應付等因當經　司派委候補知府莊賡良先期馳赴由廣西入湖南境首站迎護旋據稟報該貢使於二月十二日入境經該員暨沿途地方文武各官逐程應付照料茲於二月二十八日行抵湖南省城照例筵宴犒賞仍即護送前進除俟交替出境後另行循例奏報並已咨明鄂省派員接護外合弦　片陳明伏乞　聖鑒謹　奏軍機大臣奉　旨知道了欽此　○○慶　片　再據遇缺總兵劉應高呈稱該員由留粵　先補用副將隨征越南勦平叛匪彚案保奏光緒六年三月初九日奉　上諭着以總兵遇缺簡放欽此欽遵在案　天恩高厚感戴莫名惟是自問輇材難遽勝總兵之任情願仍以副將補俾得及時報効等　臣查該總兵劉應高在粵有年迭著戰功於粵西情形身為熟悉據請願以副將　補亦與定掌相符合無仰懇　聖恩准將該總兵劉應高仍留於廣西以副將儘先補用俾資差委出自　鴻慈謹會同兩廣總督臣張樹聲附片具奏伏乞　聖鑒謹　奏軍機大臣奉　旨着照所請兵部知道欽此　○○奴才銘安跪　奏為遵　旨察看副都統恭摺據實奏　　仰祈 
 
 

Page 4

 
 
　　聖鑒事竊奴才前以寗古塔預備邊防事機慎密查副都統雙福人地不甚相宜當於光緒六年五月初一日恭摺具奏旋於二十四日承准軍機大臣字寄欽奉　上諭銘安奏副都統人地不宜請旨調補一摺本日已明降諭旨將德平阿調補寗古塔副都統雙福調補伯都訥副都統矣伯都訥地方亦關緊要副都統有管理旗務緝捕賊匪之責雙福能否勝任銘安悉心察看據寔具奏毋稍　就將此諭令知之欽此欽遵寄信前來查調補寍古塔副都統德平阿赴任後調補伯都訥副都統雙福於上年九月初間進省奴才晤談數次察看該副都統人尚樸實現年五十九歲精神步履亦未就衰惟詢以地方公事未能明白　暢旋即前赴新任奴才於任來公牘留心查核多係照例咨報事件尚稱平安又復明察暗訪聞該副都統通滿文不識漢字辦理公事不能不假手於人蒙蔽因循實所不免伏查　都訥地方近隣蒙界旗民雜處　如 
　　聖諭管理旗務緝捕賊匪均關緊要現當操練營伍整飭吏治之時副都統雙福於一切事件未能認眞講求誠恐難　振作奴才欽奉　諭旨飭令悉心察看該副都統能否勝任　據實奏　聞恭候　聖裁所有遵　旨察看副都統錄由理合恭摺覆陳伏乞　皇太后　皇上聖鑒 
　　謹　奉　旨已錄　○○李明堀片　再江華縣土猺滋一案所有派營前往查辦暨首要全獲各　由經臣兩次恭摺馳陳先後欽奉上諭飭臣徹底清查將原定章程詳加酌　妥　具奏臣伏查此次猺匪滋事固由盤成豪越獄糾眾而蓄謀倡議實錄　才良向為　江冲猺長猺戶信從其胞弟趙才鳳齊力過人堂弟　才進素習邪　妄稱能封火炮同惡想　蠱惑羣惠因與韓金珠李金鼎分充頭日糾集悍黨鳳亞碌　文　趙富　舟汝能等各就所住村段號集猺隶迫脅灾殺無知　和者實不下千餘人臣　　　種類至繁過事刑誅固無以安　　稍示寬縱實無以儆將來迭經　飭提督王永章蘇元春督同在事各　務將著名兇　素為　猺客民所切齒者悉數訪拿懲辦毋令漏　遺害　方嗣據先後稟稱共拿獲一百餘名惟趙才進逃匿西　山亦由蘇元春移會管　廣西效字營梁效賢親率勇　於富川縣　之五源猺山內搜獲趙才進持刀拒捕梁效賢　　長矛戳傷其右臂始被擒住嗣由富川縣　縣吳紀雲　解到湘節據　永州府知府周　會同委　候補知府縣　長沙府尚知李必昌提取各犯分別研訉取具供詞諸示前來臣　心　核查得趙才良兄弟向謀首先倡亂韓金珠李金鼎為首聚眾鳳亞碌等　黨助逆其　殺客民至於老病婦　獲　無遺備極慘毒迭　拒團傷　罪大惡極當將批飭　趙才良韓金珠李金鼎趙才鳳趙才進鳳亞碌趙文潮趙富仁周汝能等先行就地正法並梟示犯事地方其　李　廣李積　趙文茂李貫文趙榮應周積昌李應　李金昌　富盛周汝　盤得詳鄭啓仁周積慶李有萬鄭富　趙榮茂趙與貴盤文超盤老　趙富信李酉保盤得連余得富等並屬兇　黨惡罪不容誅亦境批飭按律斬訖其　死逆首盤　豪亦經提出屍棺驗明正身戮屍梟示其長子盤福生及其家屬五口並趙　長子趙　櫐照例皆應錄坐惟盤　豪起事三日即行自縊尚有　罪畏法之心臣查客民控詞以及各犯口供絕無一語道及其子自應貸其一死以彰法外之仁趙　榮訉　趙才良叛逆一案實不知情而迹其狀貌　頑年正強壯難保無事　尋仇報復因飭該地方官將盤福生趙　榮並訉係無知　　焚殺從塲之周積　　禿乾等三十餘名核其情罪重情分寄無　州縣酌定年限收管以抑其猖狂之氣而　其悔悟之心統俟年滿再由該管州縣體察情形稟　分別辦理其餘盤　家屬五口傳族領回到案各犯無辜省釋至於被難客名前經臣於厘金項下動用銀五千五百兩交州　　維緒會同王永章蘇元春查明被焚房屋被殺丁口實在數目分別極貧次貧酌定卹資設局給發蘇元春復捐資購米二萬　運赴華山一同搭放現在客民均已復　民　一律相安至應更定撫　章程亦經歷　維緒等會　妥擬惟事　永遠守不厭往復推求臣現批飭周　會同蘇元春再將所擬章程按戶傳　務使周知俟兩　月後如果民　賓在相安再　具稟由臣　核恭摺奏乞　宸定　命下之日　碑欽　所辦結江華縣滋事　猺並動用　今撫卹背難客民暨民猺近日安靜各　由謹會同湖廣總督臣李瀚章附片具　伏乞　聖鑒訓示謹　奏軍機大臣奉　旨知道了欽此　○○古尼音布片　再奴才古尼音布具奏　才生有一子瑞豐現在吏部候補員外郎而瑞豐亦僅有一子名　麟本年二十一歲現在工部學習筆貼式尚未補缺上年七月間　麟由部請假回　修　計今期限將滿正值奴才整頓營伍操辦海防之際所有家務實係無人　理奴才愚昧之見惟有仰　　聖　准令奴才之孫工部學習筆帖式　麟留任幫辦家務　讀　書練習　　以資將來　　是否有　理合附片奏　聞伏乞　聖鑒謹奏請　旨軍機大臣奉　旨着照所　該部知道欽此 
　　浙省　轅抄　○四月二十二日通判尤鉷稟知軍需局委赴江蘇查探硝　價值叩辭　即用縣路履祥稟知在餘姚差次續奉　司札未回審餘姚盜犯補用縣雙　稟知臬司委赴餘姚會審案件差　○二十四日　　已刻恭詣大堂督同司道公座堂事左右兩營官兵站圍　審本年秋錄大典各州縣　舊人犯婦犯元淋孫盲氏等五十一名日當堂　賞　首錢　　官兵撤回掩門 
　　蘇省　轅抄　○四月二十六日戶科給事中周聲　　行赴都　知縣魏　先銷假並　知奉委赴常熟盤驗樍　差即辭　請補青浦縣澱山司巡檢李　光謝飭知咨補丹徒縣丹徒司　　姚宗　謝飭知先行赴任　○二十七日　示照得　澤縣知縣張紹文前因母病　假即經飭委候補知縣程亮采暫行代理在案茲杳張令　已丁　所遺震澤縣選缺旱應候補　班到班查　該班內名次在前之候補知縣姚　儀堪以委令署　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
