# 1919 - 124 - 4916604

 

Page 1

 
 
   
 
 

Page 2

 
 
   
 
 

Page 3

 
 
時評 
[一的（冷）]  
　　萬衆一心萬矢一的此成事之本也然欲一心必先一的的不一則心自殊而欲其一之也難矣故樹的之道須簡單而純一赴的之方須和易而堅忍如是則内部不生紛擾而其於事也乃日進而有成 
　　今日中國之時局其挽救之也唯在啟發人之良心苟良心未能啓發徒責以名義則或面從而心違或旋知而旋棄及其結果難有大效若以一的而成一心以良心而聯一體則國基鞏固無事不能成况於一時一事哉 
[命令]  
　　五月九日大總統令據内務總長錢能訓轉據京師警察廳總監吳炳湘呈稱本月四日有北京大學等十三校學生約三千餘名手持白旗陸續到天安門前齊集議定列隊游行先至東交民巷西口經使館巡捕攔阻遂至交通總長曹汝霖住宅持磗亂擲執木毆人兵警攔阻均置不理嗣將臨街後窗擊破　擁而入砸毁什物燃燒房屋駐日公使章宗祥被其攢毆傷勢甚重保安隊兵亦受有重傷經當場拿獲滋事學生多名由廳預審送交法庭訊辦等語學校之設所以培養人材爲國家異日之用在校各生方在靑年性質未定自當專心學業豈宜干涉政治擾及公安所有當場逮捕滋事學生廳即由該廳送交法庭依法辦理至京師爲首善之區各校學風亟應力求整飭着該部查明此次滋事確情呈候核辦並隨時認眞督察切實牖導務使各率訓誡勉爲成材毋負國家作育英髦之意此令 
　　又令希得羅渥晋給二等文虎章此令 
[專電]  
　　北京電蔡元培確在津敎部專員挽留如無效傅自往（十日下午十鐘） 
　　北京電林長民奉命赴津留蔡兼商大學善後（十一日下午四鐘） 
　　北京電錢宴議員述外交經過請除誤會（十一日下午四鐘） 
　　北京電彈錢案兩議長疏通得緩提（十一日下午四鐘） 
　　北京電現内閣暫任維持以覔得繼任爲止（十一日下午四鐘） 
　　北京電内閣有局部改组先換外交交通消息（十一日下午四鐘） 
　　北京電安福幹部會議僉以外交内政棘手不主黨魁上台（十日下午十鐘） 
　　北京電徐訂明日集軍政要人開緊要會議解决外交内政最後辦法（十日下午十鐘） 
　　北京電法庭對學生提起公訴（十一日下午四鐘） 
[各通信社電]  
　　廣州電呂復等因郭人漳在京津各報宣言詆毁軍政府及國會提議除名有人强指韓玉辰亦與郭同一行動不知韓實入京爲恢復舊國會多方運動羣認應爲分别辦理（七日）平和通信社電 
　　濟南電山東公舉赴巴黎請願代表孔祥柯等電省議會謂日人不交靑島行將著爲形式應由我魯人協力同心籌最後之挽救（十日） 
　　濟南電山東除軍餉外政學各費一律自四月份起搭用不兌換劵五成其未及搭用者於五月份内追補（十日） 
　　漢口電日來北上之奉軍經過此間者甚多聞尙有大批蘇軍隨後由湖南來開往下游（十一日） 
　　杭州電此間軍民兩署通令所屬水陸防營及警察現届繭市日期應對於各繭商特加保護以維營業（十一日）以上中孚通訊社電 
　　北京電錢總理負此次北京騷擾事件及外交失敗之責已於本日辭職其餘閣員亦因連帶負責全體辭職雖經徐總統慰留然錢總理去志甚堅（九日） 
　　廣東電據來自上海方面之消息云日前南北軍人聲明不干涉政治之舉在事前北京方面曾派某軍官至廣東南方亦派某軍人暗中進京有所商榷雙方一部分重要軍人之間對於保障各人之地位等事已彼此默契云云此項消息似非全屬虚妄即如李烈鈞當初未知此中眞相僅於贊同其不干政之趣旨發表電報迨後覺察大爲憤怒聞不日擬發表辯明的意見云（九日） 
　　奉天電聞張作霖有欲藉口於邊防問題求免裁兵之意張作霖聞中央有欲解散入關奉軍一混成旅之說擬不日將入關奉軍全部調回（十日） 
　　奉天電派往黑龍江省之奉天軍係一混成旅聞尙須繼續添派聞邊防軍總司令有任吳俊陞之說參謀長有任英順之說吳旣調往黑龍江有以馮麟閣繼任二十九師長（十日） 
　　東京電日本媾和全權委員牧野伸顯男爵在巴黎發表聲明書略謂日本因對於中國欲始終以平和主義保全其領土起見故於從前曾經數次犧牲多數生命與財産以從事於戰鬭當此次世界大戰亦依日英同盟之誼於開戰後僅閱兩星期卽毅然對德宣戰其後於保護太平洋印度洋及送至地中海之航路之安全又大有所努力日本對於中國依照　日屢次聲明者取開放門户機會均等之主義絲毫不存領土的野心故於撤退駐屯軍撤廢領事裁判權保持關稅自定權等中國國民之正當希望當毫不躊躇首先爲之效勞特對於山東問題主張解决故將依照當初之聲明將靑島交還中國而在靑島設定日本專管居留地遵照大正四年及七年兩次締結之中日協定由日本繼承　日德國在該處之利權而毫不附加侵害中國主權之條件此各國素所諒解者也云云（十日） 
　　東京電衆議院失愼目下正在延燒貴族院亦已噴發火星（十日） 
　　東京電駐日比國公使决定於二十四日回國（十日） 
　　東京電山口高等商業學校敎授德重伍介井上推良兩氏於今日奉命前往中國（十日） 
　　東京電得報告云北俄政府已决定承認奥穆斯克政府爲全俄統一政府不日即將發表南俄政府聞亦將出於同樣之態度（十日） 
　　以上東方通信社電 
　　東京電今日下午一時日本衆議院因附近失火致被延及惟僅燒失屋蓋一部即已撲滅 
　　東京電横濱正金銀行决定增加資金爲一億元 
　　東京電黑龍江鐵道及烏蘇里鐵道歸日本管理即任鐵道院技師野村氏署理管理長職務（以上十日）以上共同通信社電 
[美國無線電]  
　　十日巴黎電瑞士代表於星期一日自奇尼代行抵此間威爾遜總統演說時詳解修正之國際同盟案 
　　十日巴黎電英國之風來門氏被任爲國際同盟第一任秘書長 
　　十日巴黎電日本之種族要求與法國之陸軍與軍備修正案均未加入和約惟言明日後自行解决 
　　十日巴黎電山東問題已照和約所定無更動云 
[路透電]  
　　七日倫敦電意相歐蘭杜氏外相公尼諾氏已抵巴黎 
　　七日倫敦電布京有反對皇室之革命運動城中有血戰 
　　七日倫敦電和約於今日午後三時十五分交與德代表禮節歷十四分鐘之久德代表宣稱彼等殊願簽定和約但德國不願交付賠欵德人承認攻入比國之過失並稱德國殊願給予補償克勒满沙氏語德代表曰今無庸作無謂之詞大小各國因德人加於彼等之最酷烈之戰爭而聯合得今皆派有全權代表在此大决算之時間已至 
[公電]  
　　清江浦第八師範來電申報館轉各報館省敎育會全省各學校公鑒外交變幻致激動北京各校學生義憤誅鋤漢奸揆理原情罪不應死除電懇督軍省長代爲籲請從寛解釋外希一致進行臨電不勝迫切企望之至省立第八師範學校全體學生公叩 
　　廣東王鑫潤來電各報館公鑒鄙人與善後經濟調查會毫無關係乃報載該會員錄中竟列有賤名顯係爲人盜用除依法起訴追究外特此聲明王鑫潤陽印 
　　淮安敎育會來電各報各省會農商敎育會鑒靑島我之固有願斷頭流血爭還故物乞一致電顧王二使勿簽押據理爭不逹目的莫歸淮安敎育會曁各學校叩眞 
國外要聞 
[歐洲媾和草約之槪要（三）（續）]  
　　路透社七日倫敦電訊 
　　第八節賠償德國及其與國因侵略而釀成戰爭致使協約國與共同作戰國政府與人民蒙受損害協約國與共同作戰國政府茲說明德國及其與國此項責任而由德國承認之協約國與共民作戰國政府於研究德國財力因條約上他種割讓致見减少後承認德國財力不敷完全賠償各項損害故欲德國依照下述七大項補償平民所遭之各種損失（甲）平民直接或間接因戰爭及天空聶擊而受身體　害之損失（乙）平民在陸地與海上及在被佔境内因敵人所行各種殘暴行爲而受之損失（丙）因苛待俘虜而受之損失（丁）協約國人民之損失如簽約時核計之撫卹金與養家費所表明者（戍）海陸軍用品以外之産業損失（己）平民因被逼作工而受之損失（庚）因敵人徴稅或科罰而受之損失德國又承認代償比國於一九一八年十一月十一日以前因德國破壞一八三九年條約而向協約國借得之各項債欵德國爲此原故立即發行一九二六年到期之五釐金債券交與賠償事務委員會德國應償付上述各項損失之總額由協約國共同賠償事務委員會於公允調查後决定之儘於一九二一年五月一日以前通告德國同時並送交儘於三十年内清償此項債務之計畫如遇某種意中事件清償限期可許展緩 
德國絶對承認該委員會之完全權力且允供給必要之消息並制定法律以實行該委員會之議决事件 
德國允交還凡可認明之協約國財物德國於兩年内應付英金一千兆鎊或以現金或以貨物船隻及他種指定物抵付此爲賠償之第一步此數即爲下述之第一批一千兆镑債券某種費用如佔地軍之經費及食物與原料之欵項可由協約國酌量扣除之　賠償事務委員會按時估計德國償付之能力應隨時研究德國徵稅之制度第一使德國所應付各賠欵以德國各種稅項爲抵較清償國内公債尤有優先權第二使德國稅制在比例上確如該委員會所代表各國稅制之重如德國故意不履行其義務則協約國與共同作戰國有權採行包括經濟的與財政的禁阻與報復之方法及各該政府所决定認爲必要之方法德國允不視比方法爲戰爭行爲該委員會以美以英法意比五國代表各一人組織之如塞國或日本之利益遇有關係時則塞國或日本之代表可代比國代表主席其他與國遇考慮其要索時有派代表入席之權但無票决權該委員會許德國呈同關於償付能力之證據並予德國以發言之公正機會會所設於巴黎可自定手續自僱職員有管理賠償問題之全權並爲協約國之唯一機關以保管賠欵上收受變賣分配事宜多數票决應作有效惟問題涉及任何協約國之主權者關於取銷德國全部分或一部分義務者關於發售分配及變賣德國債券之時間與方法者關於展緩一九二一年與一九二六年間每年付欵至一九三○年以外者關於在一九二六年展緩付欵逾三年者關於另行採用估計損失之新法者及關於解釋條文者則須得一致同意凡各國有欲撤退其在該委員會之代表者須於十二個月前預先知照方許出會該委員會可令德國隨時發行債券或他種證券以抵付非此不能满意之要求現需德國承認債務而發行之債券如下 
債券英金一千兆鎊於一九二一年五月一日以前償清無息債券二千兆鎊於一九二六年起付在一九二一年一九二六年間年息二釐半此後年息五釐加清償儲欵一釐德國允續發債券二千兆鎊年息五釐其條件由該委員會决定之德國債欵之利息除經該委員會將來决定增减者外應爲五釐苟賠欵無現資該委員會可收受産業貨品商業或權利等以代之該委員會可發證券交與有關係之國家以代德國所交出之債券或貨品　德國債券旣經分給而脫離該委員會之管轄則德國之一部分債務等於其債券面值者可謂業已清理　船隻　德政府承認協約國有權索賠戰中喪失或受損之商船或漁船故允將德國所有在毛重一千六百噸以上商船全數及毛重一千六百噸與一千噸間之商船半數又捕魚汽船及他種漁船四分之一讓與協約國　此項船隻連同清交證據儘兩月内送交賠償事務委員會　德政府爲陸續賠償計允爲協約國建造商船每年年不逾毛重二十萬噸以此後五年爲限　所有行於内江之協約國船隻爲德國拘用者應於兩月内交還其所遭損失應佔取德國江船至十分之三以補償之　被毁區域　德國允盡其經濟能力直接從事被攻區域内物質的恢復賠償事務委員會有權令德國出其國内現有之動物機器等以代所毁之物品並製造建設須用之材料而對於德國國内必要之需求亦將加以相當之考慮　煤　德國應於十年内每年以等於法國北部與加萊口煤礦戰前每年所産較諸後十年内每年所産相差之額之煤供給法國　德國且允隨意於十年内照和約所開定之價率每年除前數之外以煤七百萬噸售與法國以八百萬噸售與比國及於一九一九年至一九二○年以四百五十萬噸一九二三年至一九二四年以八百五十萬噸售與意國　枯炭亦可代煤以枯炭三噸作煤四噸計算　另有後三年内以石腦油煤脂亞摩尼亞硫酸鹽供給法國之規定　以上之供給如過度妨礙德國實業之需要該委員會有權展緩或取銷之　顔料與化學藥品　德匣可隨意於和約實行時以國内所存顔料與化學藥品連金鷄臘總數百分之五十以下及至一九二四年底止每六個月以出産總數百分之二十五以下交賠償事務委員會以抵現欵　海底電線德國放棄指定之海底電線所有權如屬私人所有者其價值可抵抵德國所負之賠欵 
特别規定　德國應交出寫本與初版書籍印刷品等物等於洛文圖書館被毁之數以償該圖書館之損失　德國應將所指定之比國祭壇中雕刻品現在柏林及他處者交還比國　德國須於六個月内將前在麥地那之歐資芒所編哥蘭經送還漢志王並將前在德屬東斐默克華華王之頭顱送交英政府　德政府並須將德當道於一八七○年取出之某種文字送還法政府並交還一八七○年與一八七一年戰中所得之法旗 
　　第九節財政收取德國土地之國對於德國戰前債務得擔負若干部分其數由賠償事務委員會以戰前三年稅項間之比例爲依據而决定之但一八七一年亞爾薩斯勞蘭爲德國割據時德國不承認法國公債上任何部份故法國鑒於昔日特殊情形今不擔負德國戰前債務之任何部份再波蘭亦不分認用以壓制波蘭之德國債務德國官有産業之在割讓土地内者其價值歸入德國賠欵内扣除但在亞爾薩斯勞蘭之德國官有産業則不算入德賬委託代管國不擔負德國任何公債亦不付德國官有産業之代價　德國對於國有銀行與各項委員會及其他同類國際財政與經濟團體放棄其代表權或管轄權德國須繳付自休戰日起至撤退時上之占領軍一切經費此項經費須首先清付至於賠償欵項於協約國規定其認爲必要之償付入境貨欵辦法後則爲第二種應先清付之欵　德國須將上國與奥匈戰中以財力資助德國時在德國所儲存之各欵一律交與協約國並將對奥匈布土基於戰時合同所可要索之權利一律讓與協約國　德國承認取銷德羅與德俄和約　德國一經賠償事務委員會之請求須抛棄其國人在割讓土地或被代管土地及在土國中國俄國奥匈與布國公共事業中所享之權利與利益交與該委員會由該委員會將其價值收入德國賬内德國前不允巴西從德國撤回其咖啡今德國擔保將此項咖啡進出之欵給還巴西 
　　第十節經濟條欵　稅務　和約載有詳細之規定使德國不得直接或間接妨礙協約國與共同作戰國之商務　此項規定非經國際同盟會展長期限其效力須满五年　亞爾薩斯勞蘭盧森堡及割讓波蘭之德境物産自由輸入德境至限定之數額均有暫時之規定　德國施於協約國物品之入口稅則其初不得過一九一四年之最低之率　六個月後德國可自由增其稅率但須對於各協約國一律平等適用之惟某數種指定之物品如農業出産品等則不能加稅關於此項物品之限制須展長兩年半　協約國在占領境内遇必要時有權施行特别之稅關制度　航務協約國之航舶得在德國受國有及最優惠國之待遇至少五年若非由國際同盟會修正則此項規定於是可以相互待遇之條件繼續實行　德國對於協約國漁業海岸貿易與拖船業須予以最優惠國之待遇其年限與稅務事件同　德國須承認無海岸國所屬船舶之執照與其註册地點（未完） 
[巴黎特别通信（二）（）]  
　　中國問題之代表談話三月五日中國代表團曾與各國新聞記者開茶話會陸專使演說中華民國政治之方針謂關於中國及日本之問題吾人極希望有满足之解决兩方代表亦會表示和解之意思惟如何辦法尙未敢决英法等國亦未表示態度也云云繼王專使演說略云保全中國問題日本曾與英法俄美各訂專約蓋以中國當改革時期輸入歐化自忖懦弱必須有獨立之擔保中國代表團所爭者在不承認日本要求承繼德國在膠州之特權及山東各鐵道利益又不承認日本要挾之二十一條蓋此要挾係於一九一三年正月十八日對中國以武力强迫者同時日本復勒令中國嚴守秘密對於外國文書只聲明不完全之條文其要挾恫嚇條件悉删而去之中國不得洩露中國曾於一九一四年已準備對德宣戰與英日共同出兵攻取靑島但恐中國入戰與第三國生出複雜問題是以暫緩迨一九一五年中國仍欲入戰與聯合國爲一致之行動而日本從中阻礙致未償入戰之願雖然中國自一九一七年對中歐帝國宣戰以來已交與聯合國汽船九艘工人來法者逹十三萬人且有傷亡者矣又於美索波逹密及德屬東非洲等英國軍隊中復有中國人充當副兵而英艦上之中國海兵猶未計及也且中國政府曾與聯合國訂立契約擬送十萬兵於歐洲此約已由巴黎聯軍會議認可矣第以船舶缺乏致未果行中國對於萬國聯合會之建設亦復極端贊同中國乃文明古國遠溯於歐洲誕生以前與協約國素相友好此次在和會上所討論之膠州問題我人必竭力爭持以期　澈目的而後止　云（未完） 
 
 

Page 4

 
 
   
 
 

Page 5

 
 
   
 
 

Page 6

 
 
[協約軍管理佔據區域政策]  
　　法國無線電社通信云協約軍之依照休戰條約佔領德境也以不擾動合於地方公共利益之現狀爲原則德人好名學重實效故協約軍頒發命令出以愼重蓋以魯莽將事朝發一令而夕更之則將爲德人所竊笑也佔領之地無論佔之者爲法軍英軍比軍或爲美軍然其行政則爲協約國共同措施之性質雖各處司令有揆度形勢酌量行事之權第一切大綱必取决於協約國軍事委員會或協約軍總司令福煦上將是以佔領之駐軍雖有法英比美之分而其行政大旨則各處相同佔領地治權之統一其重要正不　於戰地軍權之統一蓋所以齊一民政力守人道也前德人佔比境時頒行嚴苛法令待遇比人故比軍佔德境後擬以共人之道施諸其人之身但協約國軍事委員會不之許也佔地事業略分三幕一爲軍事佔領二爲收取行政機關三爲經濟處置所謂軍事佔領者不過警察事耳各國兵士依照福煦上將所定之警章執行佔領事宜福煦警章嚴而不酷志在保衛被佔境内之居民若居民行爲整肅安靜則警章未嘗不可鬆動試舉一事明之協約軍初入德境時通令居民每晚八時以後每晨六時以前不許出外但當地司令得察看情形酌量變通之今各處有展遲靜街鐘點每晚至十時半者矣境内警察悉以德人充之惟警官前由柏林派充者咸被淘汰電話初不許居民利用今此禁例業已取銷法軍佔領境内居民許在本城區域接發電話而美軍所管境内且許德人發電話然柏林等處惟由檢查員在旁聽之以示愼重郵件取締今亦從寛來因河左右兩岸商務函件可互相往來但略有限制至於取締報紙言論與公共集會之條例仍未稍弛報紙不許登載仇視協約國或左袒過激黨之新聞居民不許有擅自集會之行動惟敎堂之祈禱會則不在禁例德人之奉天主敎者當以爲法人奉敎不篤且政敎分離故頗不信任法人今見法人尊重宗敎不加干預咸訝爲異事德制凡城市居民數逾二萬五千者由政府派市尹一人不足二萬五千人者由居民公舉市長一人民選者注意地方利益官派者則仰承政府意旨故佔領軍留市長而去市尹焉法軍所據來因左岸之一部爲實業區域煤多糧少苟交通阻隔則民將枵腹法人乃以軍用火車運入食物並擴充鐵路交通與來因航業境内需用之原料可由德境運入惟對於從左岸裝入德境之物品則法人頗持愼重態度凡請執照運貨東行者必由協約國委員會核准凡製成之物品可從比法購辦者不准由德境購入察來因左岸居民國家觀念不若北部德人之甚此乃半由於天然之省界半由於歷史之關係蓋在拿破侖時代來因河以西之土地多屬法國故南面諸邑人民對於脫離日耳曼帝國一事其激刺之深不若北面諸邑也休戰條約係德國愛倍爾政府所定是以協約國僅能向愛倍爾政府接洽其他之政府則槪不承認遇有勞農政府輒解散之居民之感情何若非所置念當協約軍未握完全管轄權時各地方政府所倉卒頌佈之法令今皆不生效力惟舊有之法律及前政府之命令已經福煦上將核許者始克有效總之協約國在佔據境内施行一切悉以莊嚴正當爲主顧全居民利益不露戰勝者之氣燄故德人有不以協約國爲戰勝國者以爲德國革命發作德政府乃請協約國保衛居民利益否則戰勝國待遇戰敗國之人民未有如是之寛厚者也 
國内要聞 
[北京快郵代電]  
　　内閣總辭職半爲外交失敗半爲某派進逼徐尙設法挽回而錢意已决徐語人錢内閣如非倒不可余亦隨之下臺 
　　徐親訪段請出組閣段云外交無辦法財政無辦法我不能爲力 
　　確息内閣總辭職呈文尙未送府 
　　某派倒閣計劃甚力昨錢被逼親訪段請出山段表示不願但其左右已力勸駕 
　　徐以錢辭意甚决段又不肯出山現屬意熊鳳凰已派人接洽 
　　國院七日致各省區除南五省通電本日國民因外交緊急擬在中央公園開會討論經飭警廳剴切勸導並將外交辦理情形刋布分給閱看勿再誤會並停止開會各學堂亦一律上課地方安謐如常恐外間謡傅失實特以奉逹勿稍疑慮 
　　蔡元培昨晚潛行出京學界惶惑今日各校分舉班長開聯合會議决定一律罷課待罪非蔡回校不上堂 
　　十四校長因蔡元培失蹤外間有被暗殺之謡頃在敎部會議結果分任偵探並電津滬學界嚴密調查 
　　北京大學生因蔡元培辭職離京羣情惶惑通告自十日起一律停課待罪 
　　懲辦學生命令昨晚送局發布旋撤回今日又復發表敎育總長定范源廉一說周樹模 
　　章宗祥傷口漸合可無虞 
　　陸使來電英美法因與日本訂有密約靑島問題不能不容納其主張現會議結果决定令德人完全放棄靑島山東權利由日人將靑島土地主權交還中國而與日人以經濟上一部之利益中國代表再有異議三國即不復過問其勢竟無可抗爭爭亦反不利於我應否退出和會請速示遵 
　　國會彈劾錢内閣案疏通無效即將提出 
　　中央政費自政府各部以及參衆兩院財部因無欵可撥已兩月未發現軍警欠餉催索甚急將印花稅收入向某國銀行抵借二百五十萬元然尙不敷支配 
　　正金銀行連日兌現者非常擁擠 
　　院部密電駐日代理公使及留日學生監督監視學生行動並飭將院致陸使兩電宣布藉安衆心 
　　各省敎育會紛電府院寛釋學生免致激變 
　　院電滬盧使據探報上海各團體在西門外開國民大會人心憤激恐有軼出範圍動舉幷礙及曹墓等情希飭屬妥爲防範 
　　按以上各電係北京訪員九日三次所發之稿旋由該局退回稱係電線中斷乃改用快郵遞寄 
[北京通信（桂生）]  
　　山東已矣參衆兩院提出外交質問書 
　　昨日通信稱政府得巴黎專使來電報告山東問題業由三大强國所派專門委員判决山東之政治上權利交還中國其經濟上之權利則歸日本云云今早從各方面探訪上述兩層雖屬確實然其内容决非如此簡單質言之日本已澈頭澈尾逹其對於山東問題最初之主張中國完全歸於失敗而已不特經濟上之權利歸日本而靑島之交還亦須由德國手交日本然後復由日本與我交涉爲有條件的交還政府得專使電後極守秘密參衆兩院聞此惡耗均擬提出質問幷請詳細宣佈冀能設法挽救蓋我專使尙未簽字也衆院由王毅君等定於十號當場提出緊急議案而參院已於九號由魏斯炅君等提出質問書原文照錄於下 
質問政府外交危迫何不揭出交涉確情宣告國民書爲依法質問事查報載政府接四月三十日我巴黎專使報告英美法三國决定令德人完全放棄靑島山東之權利由日人將靑島山東土地主權完全交還中國而與日本以經濟上一部之利益云云又據日人方面之報告三十日午前七時英外相巴爾法氏電邀牧野男爵議事日本要求各欵均已如願解决如左（一）租借地暫行讓與日本然後交還中國（二）開放靑島作爲商埠（三）海底電線山東鐵路採礦權及德國官有財産全歸日本所有又東報載四月三十日四大國會議依日本之要求决定挿入條文於對德媾和條約中曰德國應將由一八九八年德華條約所得膠州灣租借地及山東省内鐵路採礦一切權利讓與日本云云以上同爲一日之報告而傅聞異辭若是其遠且聞吾内閣因外交棘手有總辭職之風說是見簡中危迫一敗塗地非僅如報告所云而政府正式佈告於國民者祇有五月六日如媾和總約内有日本處置靑島問題字樣吾國絶對不能簽字政府悉方堅持不渝此旨之電究竟近日交涉確情若何政府果能悉力堅持與否眞相不明益滋疑慮本員等以爲預防國民誤會莫如外交公開俾國民爲正當之後援而政府免未來之謗　希望政府即日宣布實情幸甚依約法第十九條九項並國會組織法第十四條二項提出質問請即咨行限三日内答覆提出者魏斯炅連署者吳釛林炳華等 
[北京大學又起絶大波瀾]  
　　蔡校長辭職出京 
　　自學生保釋後學界風潮已告一段落乃北京大學校長蔡元培君忽於昨早八時潛行出京出京之後由其預先委託之大學職員某君代遞呈文二件一呈總統一呈敎育總長表明辭職之意措辭極爲堅决昨日瀕午各學校始知蔡校長離京消息乃由學界聯合會舉代表二人謁傅沅叔總長請傅君設法挽留傅總長當面允許當派陳某赴津勸挽蔡校長此次出京事前極爲秘密大學校敎員職員皆未預知但聞前晚蔡已將在校内所有應用物件皆行搬運出校足證共去志甚堅茲將各方消息分誌如下國民公報云被捕學生保釋後自局外我觀之此爭靑島聲中之一枝節業告一小段落而不知暗潮之大更有甚於從前者先是前幾日閣議中多數閣員對傅敎育甚有責言錢幷謂傅云「汝謂蔡鶴卿校長地位不能動摇若蔡鶴卿死則又何如」傅以集矢己之一身故辭呈三日凡數上前日（八日）更盛傅摀毁大學某上將己調廊房某軍人都之說又據一可靠消息某派己向政府提出以馬其昶爲北京大學校長業得當局同意而查辦敎育當事告誡學生兩令已署名蓋章送印鑄局後有穏健一派力向當局陳說始將兩令撤回而前一令已爲順天時報公言報所登出（案學生交法廳懲辦令昨已發出）此前日波瀾之外表也至於内部之複雜奇怪竟出常人意識之外現尙未使盡情登出至於大綱則所有學界事項皆加於北京大學學生所有北京大學學生事項皆加於蔡校長一身前晚十一時蔡氏得一緊急消息遂於昨晨出京不知去向留一啓事云吾倦矣「殺君馬者道旁兒」「民亦勞止汽可小休」我願小休矣北京大學校長之職已正式辭去其他向有關係之各學校各集會自五月九日起一切脫離關係特此聲明惟知我者諒之觀此則有難言之隠可知蔡氏平生任事極有擔當此次事變發生日夜奔走前晚六時彼尙有安慰學生之演說東馳西走爲和解之謀當時有人向之云恐不免有人設計危及先生身體蔡以一笑答之並云如危及身體而保全大學亦無所不可蔡在清季去國多年飽經世變斷不至誤信謡言懼而出走乃其出走之事竟不與人謀雖蔡君平日最親信之人事前亦不與聞並不知其何往證以啓事其爲意外之最大暗潮所逼迫而行可知也蔡爲北京大學學生所愛戴更爲全國學生所欽仰之人此事一發北京學界大起震摇之像各校議於今日一律罷課大學學生代表謁敎育總長據云部中有三種辦法（一）請大總統下命令挽留（二）派司長赴津覓蔡君（三）通電上海請蔡君即日回任但敎育部亦在擱淺之時總長辭呈已上對於政府對大學之辦法亦無把握派人挽留必無效果學生方面則議决各校全體學生之進退以蔡君一人之進退爲斷而各校敎職員亦努力動作蓋據昨日情形觀之北京各校敎職員學生皆認爲此事件爲黑暗勢力與敎育界全體搏戰之開始未來之事最可慮也 
　　惟一日報云北京大學校校長蔡元培乃全國學界之泰斗爲人仁厚忠勇此次學生風潮起後即勸學生力持鎭靜繼續上課幷演說謂去歲學生赴總統府請願余即辭職此次余何以不辭職因諸君秉愛國之熱忱作事已到此地步若余辭職而去則無以對諸君余之惟一目的則保釋學生後再作良圖故蔡君前數日間奔走呼號於外此君平時只坐馬車前數日則改坐汽車足見其疲於奔命矣迨學生開釋後學生放聲一哭蔡君亦眼淚濃濃足見其必腸亦有不可言之苦矣昨晚總統府忽傅聞發二命令第一爲曹辯護（按留曹命令曾載九日順天時報其文略謂據述歷辦外交財政交通各情形該總長從政有年體國公誠爲本大總統所深識流言詆毁致釀事端馴至燬屋毆人擾害秩序該總長因公受累實疚於懐業經明令將當場逮捕滋事人等及疏於防護人員分别懲辦時艱孔亟倚畀方殷務以國家爲重照常供職共濟艱難所請應毋庸議據傅此令本擬八日發出旋又撤回改用密令）第二向學生大加訓飭自學生釋放後蔡子民志願已了已無必在職欲掛冠而去忽聞有此二令此君益不自安而辭職之必决總統之令聞爲某要人所阻而蔡已於昨早不知所去矣蔡之爲人磊磊落落聞此次之去實受曹派之攻擊而舊文學派亦欲報仇故蔡不能不出於辭職一途惟自蔡去後敎育部一面請總統正式表示意見並慰留之一面電天津上海詢問望其回任而北京大學學生以蔡因此次風潮而去有休戚與共同去就之槪京中中等以上男女各校亦聞聲一致如蔡辭去有全體罷課消息想當局决不因其辭職而不求挽留之法也　新聞編譯社云昨日下午北京大學蔡校長元培突然辭職即刻出京北京全體學生因之大爲驚動敎育部雖派要員速赴天津挽留聞蔡君係購至浦口聯票恐已不及追挽北京大學及各校學生羣疑蔡君出京或受他種勢力之脅迫於是有一律罷課待罪並與蔡校長同其去留之議决嗣得報告則自今日起罷課之議暫不實行俟政府對於蔡校長辭職之舉有所表示時再定辦法北京大學自蔡君辛苦辦理漸有新機政府當局宜有以善其後也　中美通信社云日前各校學生激於公憤尤以北京大學學生爲最踴躍乃官場罔知愛國旣欲與學生爲難復欲與辦學之人爲難謡言蠭起君子見機而作不俟終日於是北京大學校長蔡元培於昨日憤而辭職離京至其辭職之原因傅說不一有謂其因小徐逼迫者有謂曹章諸人主張懲辦者聞已定聘林紓或馬其相繼任校長之職但大學學生對於蔡校長非常敬愛一致誓死擁護今晚大學各敎習亦將開會討論設法挽留 
[懲辦學生令竟發表]  
　　九日順天時報所載懲辦學生命令本已撤回乃昨日（九日）又復發表據新聞編譯社消息謂四日學生風潮發生後政府本擬即下警誡學生之明令嗣經傅總長入府力爭遲至前晚始行發表惟旣發以後旋復撤回其原因何在衆多懐疑昨詢公府要人據稱此項命令仍須即日發表不過因命令前半段轉抄吳總監呈文其中字句多不相符故不得不略爲修改至移交法庭辦理一節仍未删去（原文見命令欄）又據安福派之某機關報稱前晚印鑄局送來命令一道係欲懲辦此次滋事學生旋印鑄局又來電話謂此令已經撤回請勿登報昨日政府又將此令發出據知其内容者云前晚政府之所以撤回懲辦學生命令係迫於熊希齡等之要求至昨日之所以仍將此項命令發出則因外國報紙業經登載（按所稱外國報紙殆指日人順天時報）若聽無責任之人阻止將已發之令取消恐外人將笑兒戲國事云云可見某方面對學生必不肯輕易放過此蔡孑民之所以憤然出京也 
[北京政潮續聞]  
　　安福派之倒閣運動 
　　内閣辭職消息昨早業經證實全體辭呈卽於昨日清晨提出東海特約國務員於下午四鐘至府親將辭呈交還並致極懇切之詞大意謂現當内外各種重要問題（指巴黎和會及南北統一）待决之秋不能輕有更動諸君如决意高蹈勢必陷國家於無政府地位度非愛國者所願見此時無論如何萬不能行云云同時段合肥於當局派員徵求組　同意時亦表示意見謂自己不特絶對不幹且深望政府勿於此時輕易改組現閣縱有爲難亦宜容忍勿輕言去外間各種謡言可勿理會京城地面秩序軍警長官責無旁貸前次肇事卽應負責至犯事學生應由法庭秉公審理云云又外交界方面亦數數探詢内閣辭職情形頗望維持現狀以貫澈南北統一計畫至閣員方面辭意仍未稍改昨日有王揖唐組閣消息惟王自身尙未承認然彼亦决幹不下且亦未必敢於上台也又聞前日錢幹臣訪謁段合肥時談至兩小時之久合肥始終未表示出山之意其理由則在無方繼續錢内閣之政策昨日早晨雖有田内閣繼任一說然東海實主張維持現内閣大約内閣更迭之說或不至成爲事實　又據中美通信社云日昨内閣有全體引咎辭職之消息一時政界中人以爲此舉頗類立憲國責任内閣舉動其實不然昨晚已未俱樂部開會有内務次長于寳軒代表某省議員特向山東某某議員等疏通意見懇其勿將彈劾案提出又有某某等議員嘗提案請總統將章宗祥曹汝霖陸宗與等褫職查辦近已軟化除將查辦案登報而外並無何等積極進行惟安福派議員尙有主張倒閣者表面說是倒閣所以圖外交上之轉圜實際則欲擁護段芝泉登臺而王揖唐之運動爲最力合上三項消息觀之則此次内閣總辭職實與安福部有極大之關係也　按此次錢内閣之突然辭職似與安福派倒閣運動頗有關係現新國會方面已由李某提出彈劾案以速其去（一說係抵制彈曹案）茲錄該派某機關報消息如下閱此可以知此中之作用矣該報云昨日各報登載内閣總辭職之說據聞錢老幹因内政外交種種棘手實在幹不下去昨日往謁叚督辦陳述苦衷勸段再出段言我决不再幹如迫我我即赴津並勸錢仍當勉爲其難又聞東海昨亦派人告段謂内外困難錢决難幹段言如錢不能不退可由田文烈王揖唐周樹模朱啓鈐四人中擇一任之聞王田已决意不任周亦未表示就意東海不得已一面令全體閣員勸錢暫勿告退一面派人往商朱啓鈐氏冀得朱同意又聞錢老幹茲時局實有不能不辭職之勢其辭職書已於昨日遞呈至閣員之總辭職書前日已由各閣員署名完畢昨晨亦遞入府中聞總統對於錢之辭職頗欲慰留惟以外交失敗政府當然負責錢等旣内疚神明外慙清讓引罪辭職實彼等見機之處若不允其辭職恐將激起國民之反感故决意不事挽留惟繼任人物尙未覔就前二日總統面邀段合肥出組内閣當經拒絶前日又面邀王揖唐亦經拒絶錢之運命或將多延數日也 
[李繼楨等之劾錢案]  
　　新衆院議員李繼楨等昨日提出彈劾錢内閣案其原文如下爲國務員錢能訓等違法失職辱國喪權依法提起彈劾事竊維此次歐戰吾國參加協商國對德奥宣戰雖至南北破裂内亂經年犧牲生命耗費財産累千億萬然而悍然爲之而不顧者原欲於媾和會中平等列席自由發言張我國權復我領土舉凡數十年來列强對我　結種種不平等之條約一舉而修正之廢止之以列於平等國際之林此舉國人心所同也不意警電傅來僅一靑島問題要求交還尙不可得其他可知矣違法失職辱國喪權此現政府之國務員不能辭其責任者也請分别言之查約法第三十四條大總統任命外交大使公使須得參議院之同意又國會組織法第十四條民國憲法未定以前臨時約法所定參議院之職權爲民國議會之職權今未得國會之同意擅命陸徵祥顧維鈞王正廷等爲議和專使此其違法者一也議和大事也專使重職也以重職舉大事宜如何愼選國中聲望素著識力堅定之人折衝壇坫始不辱命陸徵祥庸碌無能依庇外國婦人以自重顧維鈞少年輕躁略善英語王正廷卑汚齷齪才可傅敎政府不察乃以此輩爲專使此爭名義彼爭座位爭議未了而靑島斷送於人此其用人之不當而失職者一也靑島利權日本自言奪之德國斯蓋然矣然日本當攻擊靑島之時不曾宣言曰事後當交還中國乎口血未乾詎能食言此爲維持國際上之信義計日本不能不交還中國者中日兩國雖時有齟齬然自立國於世界言之實有存亡與共之勢彼國朝野近來亦有覺悟惡肯以得一靑島惹四萬萬人之惡感此爲固結中日兩國將來之友誼計日本不肯不交還中國者假使議和之始我國政府直接商之日本據其宣言請其交還日本雖强當不敢於舉世高唱公理戰勝之時不顧信義悍然以相拒者即不然或一面商之日本據其宣言請其交還一面請英美各國對於日本爲友誼之善道日本雖别有懐抱亦不敢於衆目眈眈之下毫無顧忌而摟靑島爲已有况爲日本將來對於世界立國計得一靑島而失一與國比較利害當亦不爲乃皆不出此旣已開罪於日本又不能結歡於英美旣不爲日本留交還之餘地使之欲交還而不可得又不能向英美得交還之擔保使之不交還而不可能且身當國務所爲何事舉所謂日英日法之密約事前且絲毫不知昏庸錯亂輕舉妄動竟演成今日之失敗此其因應之失宜而失職者又一也夫因公理之未伸而參戰因參戰而釀成内亂因内亂而犧牲人民之生命財産不知幾千億萬而始得參加此次之歐洲媾和會議乃政府竟昏庸顚倒措置乖方辱國喪權以至於此此不能不令人撫膺頓足而痛哭者也謹依約法第十九條提出彈劾案是否有當敬候公决提出者李繼楨等 
[北京學生聯合會成立]  
　　北京學界自此次風潮發生後各校學生决定組織一北京中等以上學校學生聯合會現北京各中學校已於八日一律加入專門以上學生之團體以後學生團範圍愈大而團體亦愈堅茲紀學生聯合會之會綱如下（一）本會定名爲北京中等以上學校學生聯合會（二）本會以盡學生天職謀國家之福利爲宗旨（三）本會由北京中等以上各學校學生組織之（四）本會設評議會由與會各學校每校選舉代表二人組織之（五）參與本會之各校學生每校組織一學生幹事會其組織細則各校自定之（六）本會評議會有議决本會綱第二條所規定以内應行事項之職權（七）參與本會之各校學生有循行本會評議會所議决應行事項之義務（八）本會評議會議决事項（甲）關於全體者由本會暫行委託北京大學學生幹事會執行之（乙）關於各校者由各校代表傅逹各該校學生幹事會執行之（九）本會評議會公舉正副評議長一人正評議長綜理本會一切事務副評議長勷助之（十）本會評議會之集會（甲）常會每星期一次於星期日舉行之其集會之時間與地點臨時酌定（乙）特别會無定期於必要時由評議長召集之（十一）本會經費由與會各校學生分籌之（十二）本會至適當時機得由與會各校學生代表四分三以上之出席出席代表四分三以上之同意解散之（十三）本會綱有未盡妥善之處得由各校代表之提議經出席代表三分二以上之同意修改之（十四）本會綱經本會評議會議决後發生効力 
　　另一消息山東問題之惡耗日緊一日學生界之奔走呼號亦日進一步前此示威運動與者僅有十餘校皆屬專門以上之學生近則範圍益廣聞前日某處會議學生到者已過三十餘校亦有小學在内議定設立聯合會以從事奔走昨夕外間有山東問題中國代表態度軟化之風傅於是該聯合會舉定代表二十餘人於九時許往謁錢總理請其宣布近日眞相其結果如何尙未控悉附學生聯合會致上海和會電上海和平會議朱唐兩總代表鑒外交危迫舉國震驚諸公受雙方重託全國視線所集對於靑島山東問題究持如何主張敬請確實宣布以慰國人北京中等以上學校學生聯合會叩佳 
[陸宗與辭職之文章]  
　　呈爲瀝陳歷辦交涉情形以待公評懇請免去幣制局總裁以謝國人事竊聞近日報紙喧傅謂歐洲和會之靑島問題我國外交將見失敗應歸各於曹章陸三人交通總長曹汝霖已陳情在案章使尙在病危而宗與則交缷使任已閱四年久居閑散並未經辦交涉何能有賣國行爲終夜傍徨百思不得其故無已則惟有將在使任時所經辦之膠案等大要陳述以質公論第一則攻膠問題方日本之對德宣戰攻膠灣也宗與適在使任卽主張宜以中英日三國聯合攻取時袁大總統頗採此議嗣日外部八月十五日面遞節略謂日英政府以中國旣守中立不必預戰惟若中國自生内亂英日爲保持東亞和平起見當相助平亂此時則惟望中政府能自保秩序而已是宗與四詰加藤外部以攻膠主旨所在謂無佔領土地野心宗與謂旣無佔領土地之心將來貴國攻得膠灣必當還我此時即無謝絶合攻之必要彼謂祇望貴國於開戰之地予以便利而將膠灣爲還付中國之目的當可於今日聲明當時宗與聲明如有内亂中國自能戡定毋勞代平一面卽據以逹部而爲後日得議靑島應由日本交還中國條約之張本者也其二則山東戰區問題當彼攻膠之始日本要求戰區甚大幾及全省嗣經曹次長汝霖與宗與内外磋商十餘次扣住假道一言始將戰區範圍極力縮小僅爲登陸必經之地决不使以满洲日俄之戰區爲比例其時山東留日學生亦來使署質問宗與曾告以外交事毋取空談激昂如戰區等問題得縮小一縣即萬人受其福聞者亦爲感動此膠戰縮小戰區問題之一段落也其三則即因戰區發生二十一條案之五號問題五號條件關我國權至大國人皆能記憶然民國四年五月初五日東三省已布戒嚴令初七日愛的密敦書之來忽將五號撤去此雖曰於日政府猶有顧念邦交之意而所以致此者究何因也當時外部參事顧維鈞方策意欲以西洋制東洋故頗利用西報利用英美其時日外部因此倍加激昂謂日本非打破李鴻章 
 
 

Page 7

 
 
以夷制夷之故策不可因亦對我再接再厲宗輿則知能顧全東亞大局之人日本大有人在固已早爲之所至五月初四初五極不得已時勢不能不對其有必有力之要人力陳利害爲泰廷之哭惟事關機密現尙未便盡宣顧彼實因是感動提議撤銷五號其時曹汝霖任外交次長與宗與内外堅持文電俱在可以覆按此固賴有顧全東亞大局之人乃得復歸和平俾我國權得以保全非區區一人可以言功但若使臣祇知意氣而　禍頓開抑或聽其要求而國權盡喪雖欲處我誤國之罪而國家已抵危亡則今日和會有無列席之資格已屬疑問更何論乎和會專使外交之若勝若負也至於前年春奉命再游日本實爲探訪對德宣戰之　宜因與彼邦朝野預爲接洽交換意見與曹汝霖章宗祥力主對德宣戰認爲有利國家陳說於我大總統及段總理始克力排異議决定參加協商當時預計之國利尙有自定關稅收回領事裁判權取銷庚子賠欵及使館界撤兵等問題因爲此重大之宣戰且日本允還庚子賠欵業經日外部而告章使矣乃迄今和會專使了未提及上項問題而僅　靑島還付之手續閧煽全國責難鄰邦自知弄巧成拙乃委過於巴黎寄庽之政客北京卸任之公使宗輿等雖欲任咎亦有未敢冒承者也至於幣制總裁任内惟阪谷顧問一案關係日人但阪谷係汪大燮上年赴日爲專使時所面請而又爲梁啓超財政總長任内所約訂阪谷來京時汪梁且面告以公早來華一日則中國幣制早發一日之曙光至曹汝霖長財政宗與任幣制局時則轉請阪谷緩來論以親日資格汪梁爲優而曹陸媚日頭銜日人方面或恐未願容許也惟衆口足以鑠金解官當能止禍宗輿旣未能見諒　國人尙請早日罷免以謝不勝屏營切禱之至所有瀝陳下悃及請免職緣由理合呈請大總統訓示施行謹呈五月九日 
[京華短簡]  
　　中美通信社消息據華盛頓特電云巴黎平和會之最高會議業已一致議定前德人在山東所享之權利當完全歸日本繼承日本亦聲明　靑島退還中國但要求許日本設立租界以及享有山東經濟上各種權利以爲報償日本當即將靑島軍隊及沿膠濟一帶之衛兵等一槪撤退其保衛鐵路之責則由中國巡警負之而用日本人爲之敎練 
　　山東新國會議員及來京省議會議長商榷會代表昨日下午二時在山東水災籌賑會内開會討論山東外交失敗由於外交當局之措置失當議决由國會提出查辦外交總長赴歐全權委員長陸徵祥及專使顧王等議案並由外交商榷會代表房君報告最近消息巴黎和會由英法美三國專使指派委員組織調查會專審查山東問題其議决事分三項（一）行政權完全讓歸中國（二）日本駐紥山東軍隊一律撤退（三）山東地方經濟權（路權礦權均包在内）全歸日本其理由大致謂高徐順濟鐵路中國業與日本訂立草合同由中國駐日公使簽押即表示將山東經濟權讓與日本之意中國不得以未經國會同意取消借欵合同此種消息不啻將山東交通命脈實業權利均歸日本掌握應研究辦法以圖補救議决十日上午赴公府謁見總統詢問政府已否定有辦法遂散會 
　　上海和會自開幕以來其確定議决者惟軍事案而已據聞該議决案内容如左（一）軍隊收朿之限度及時期第一期爲民國囗年六月以現在全國之兵數爲標準第二期全國兵數定爲五十師警備隊亦在内（二）收束軍隊經費第一期所需經費合恩餉及以前欠餉共爲五千萬元第二期合計約二千一百五十萬元（三）軍事委員會由和會雙方各舉四名以組織之其會址定在北京凡軍隊之收束及軍制之編定均由該會籌辦之一俟軍隊收束完竣即行解散（四）裁撤軍官及處分兵卒方法亦由軍事委員會辦理之共分四項（甲）優待因收束軍隊退職之軍官（乙）改編工程隊設立全國工程局（丙）使之修築河川道路（丁）使之開懇荒地奬勵海外經營事業養成職工（五）各處駐紥軍隊先使退回原防俟軍事委員會成立後再行辦理（六）軍隊收束後編定軍制極爲重要决由軍事委員會妥籌詳議下列各項（甲）實行徵兵制（乙）劃分徵兵區域（丙）力求軍令之統一凡軍令及軍事行政統歸參謀部辦理陸軍部專監督各師旅團長僅止有訓練軍隊職權（丁）區劃軍隊駐紥地點（戊）軍需將使獨立（七）實行徵兵後另行規定全國常備兵數以財政案所規定之軍費爲標準 
　　昨日政府接海參崴電稱日軍參謀長本月三日來告關於西伯利亞鐵路警備聯合國已决議暫由聯合軍分任其北满部分歸貴國軍擔任惟貴國守備隊擬請歸大谷司令官指揮想此層爲中日軍事協定之精神必表贊同等語此事關係重大請速與駐京日使交涉據理拒絶以保主權 
[交涉失敗後之奉天消息]  
　　張使頃駐京奉軍總司令部稱京津學商各界因靑島問題羣起憤激毆傷章宗祥各界已刷宣方書分寄國内現下京地嚴爲取締請通飭所屬勿受所惑免失邦交張使接電後即行通行嚴令所屬軍防混成旅警備隊警察一體知照勿受所惑張又電致旅京奉天同鄕會務須將奉省在京各校學生力爲勸勉不得隨聲附和免生意外枝節 
　　自外交協會提議國恥紀念日開大會後此間各團體非常贊成並對靑島問題之失敗極形憤懑僉以機宜坐失政府旣難辭咎而中日新約關係東省利害甚大舐糠及米唇亡齒寒尤宜早爲之計惟當局方面爲顧全日後國交起見勸令此次紀念暫緩舉行但當人心憤激之際未知能否有效也 
省議會及農工商學各團體因外交失敗由於内難糾紛致授人以隙現已决定一方聯電滬和會及南北重要人士祈望早日和平解决勿再爭持意見致誤國事幷一致對外以挽主權一方電覆外交協會及政府鞭策外交當軸以最正確理由爭回主權現各方均具决必誓不逹到目的不止 
當歐洲和會開幕本省當局曾電致政府請力挽主權現靑島問題瀕歸危殆政府昨電張使說明提議之經過及爭執情形幷謂政府决不甘放棄主權東省對外關係密切尤不宜引起外交上反感云云現當局已電覆中央稱本省人士對外交失敗深抱憤惋於外交當局及强迫之日本作霖職在交鄰固圉不能任其放縱已設法勸諭不致有激烈舉動惟政府外交當軸仍當有以饜其所求免失國民屬望之意 
[山東國恥紀念大會記事]  
　　靑島交涉失敗之原因實由於中日各項密約所束縛山東人民自聞北京學生事件發生軍警方面竟違反民意逮捕學生極爲憤激星夜討論力爭靑島嚴懲罪魁請釋學生各辦法乃北京政府預防東人之激烈嚴電東省大吏取締開會旅東某國人亦内不自安屢向官廳交涉迫令壓抑人民經種種刺激愈憤難遏卒决定本日（卽七日）十二鐘在省議會開國恥紀念大會午前十鐘陸續到會者巳三萬餘人是日警察荷槍實彈布满衝要之各街口欲往到會而被其禁阻者尤不計其數然會場樓之上下異常擁擠已不能容在場外露立者約有十分之六時已十二鐘振鈴開會先由全體會員唱愛國歌聲調悲壯憤　激昂旋由主席鄭幼亭報告開會宗旨繼由王默軒報告北京近日交涉情形聶湘溪江敦祿李子善相繼演說復由張問山登台請大衆討論辦法當經决定發電四道旋又由學生外交後援會代表劉汝巽宣布學生方面致北京政府及京師大學電文各一通全體會員又高唱保國歌旋由演說員張星五于芹泉張興三王魯生胡价人張文英秦炳咸余吟生侯丹峯杜錫恩楊煥章黄紹先周文鼎閻懋敬侯寶璋酆藍亭田業劉仲永鄧眞德王際觀李葆琨陳爰迂魯佛民五雲樵寗貴榮趙德韾李義卿韓滋生等三十餘人相繼演說張興三演說時當場咬斷右手中指血書良心救國四大字全塲會員無不隕涕皆指天誓日固結團體决定此番舉動如不能逹圓满目的雖犧牲全省人民身家性命亦在所不惜時已四鐘遂振鈴散會附電文如下（致北京政府電）北京大總統鈞鑒靑島交涉瞬將失敗　樹錚曹汝霖章宗祥陸宗輿等秘寗賣國事蹟昭然政府爲國執法早應明正典弄昨北京各校學生激於義憤羣詰曹章乃令警廳逮捕痛加毆辱聞之曷勝憤愕大總統受國民付託竟縱容奸邪坐視蹙團置齊魯於陸沉陷人民於牛馬對於賣國之徒旣狥情以廢法對於愛國靑年乃不能略跡以原情是非倒置正義淪胥國何以立懇乞獨振乾綱鋤奸廢約用挽危亡若茶毒志士防口庇奸東民一息尙存死生以之禍切剝膚鳴不擇言無任激切待命之至山東各界六十二團體聯合大會三萬五千人叩虞（致巴黎專使電）巴黎中國大使館轉陸顧王專使鑒靑島交涉日人蔑棄公理野心不戢我東父老昆季萬難承認章宗祥曹汝霖賣國結果刻已受國人之大創如先生冒昩簽字承認日本在山東有如何之權力他日解職歸來章曹覆轍具在東人决不汝容迫切陳詞即望酌奪山東各界六十二團體聯合大會大萬五千人叩虞（致上海和會電）上海和會朱唐兩代表鑒靑島交涉瞬將失敗徐樹錚曹汝霖章宗祥陸宗輿秘密賣國事蹟昭然政府爲或執法早應明正典刑日前北京各校學生激於義憤面詰曹章横遭逮捕似此狥情弄法顚倒事非正義淪胥國何以立我公受全國付託務懇力伸公道維持國法電請政府將曹章徐陸諸犯明宣罪狀依法嚴懲幷於和會提出條件儘先解决中國前途庶有和平希望也山東各界六十二團體聯合大會三萬五千人叩虞（致北京大學電）北京大學幷轉各校學生諸君鑒支日一舉具徵熱誠公憤一伸國賊褫魄東省同人共深感佩尙望努力前途當爲諸君後盾山東各界六十二團體聯合大會三萬五千人叩虞 
[寗學界紀念國恥中之請願]  
　　南京各校於九日舉行國恥紀念大會列會者有高等師範河海工程專校曁南學校法政專校金陵大學金陵神學金陵女子大學第一中學鍾英中學第四師範第一女子師範第一農校第一工校靑年會求實學校南京中學華中公學金陵基督學校匯文女校基督女書院來復學校進修學校江蘇貧兒敎養院江甯童子軍聯合會美以美會長老會聖公會基督敎會來復會貴格會共六公會等數十學校及敎會團體上午八時至小營操場聚齊到者約有萬有其時場上五色繽紛飛揚燦爛全體向國旗行禮後由鍾叔進陶知行劉伯明諸君相繼演說旋卽全體列隊南向出發游行街市至軍民兩署均舉代表入遞請願書至下午又各舉代表同赴省議會請願其請願書如下（上督軍公署）爲請願事茲值五月九日吾國人切齒痛恨舉行國恥紀念之日適當歐和會議關於靑島一案萬分緊急之時北京大學學生以是羣憤而起舉國一致激昂敝學校等爲義奮發爲國力爭曾電中央求伸公理維我督軍 
爲民仰望應懇鼎力一致主張（一）電和會專使力爭關係吾國存亡之靑島問題（二）不承認喪我國權之各種密約（三）勿解散我國最高學府之北京大學（四）卽釋我代表眞正民意之被捕學以培民氣以植國基顧外交之根本在於内政内政不修國恥永無湔洗之一日竊更深有望於我督軍之主持者二事（一）裁多數冗兵以救財政爲各省先聲（二）練少數精兵以維地方作東南重鎭誠若是則有以振興我中華洗刷我國恥或不至空言無補至敝學校等應盡之職尤望我督軍時加策勵義之所在不敢不勉冐昩陳言急不暇擇謹陳 
　　上省公署請願書詞同上從略（上省議會）爲請願事茲值五月九日吾國人切齒痛恨舉行國恥紀念之日適當歐和會議關於靑島一案萬分緊急之時北京大學學生以是羣憤而起舉國一致激昂敝學校等爲義奮發爲國力爭曾電中央求伸公理維貴議會爲民代表應懇鼎力一致主張（一）電和會專使力爭關係吾國存亡之靑島問題（二）不承認喪我國權之各種密約（三）勿解散我國最高學府之北京大學（四）卽釋我代表眞正民意之被捕學生以培民氣以植國基顧外交之根本在於内政内政不修　恥永無湔洗之一日念貴議會實爲地方民意之機關茲竊有所希望懇求者二事（一）擴張敎育以增進人民之智德（二）振興實業以厚殖人民之資財如是以建共得鞏固之精神以充國家存在之實力庶幾所以爲國雪恥者不致空言而無補至敝學校等應盡之職責尤望貴議會時加指導義之所在不敢不勉冒昩　言急不暇擇謹陳江蘇省議會 
[蘇省會三次臨時會議]  
　江蘇省議會第二届第三次臨時會於初十日開第一次大會延至午後三時始足法定人數副議長鮑貴藻主席第一宣布預算審查會報告八年度地方預算案馮世德等多數人請將此預算案曁各修正案重付審查表决多數起立屠宜厚請變更議事日程先行提議蔡鈞樞爲補救外交電請政府罷斥賣國諸人以清内奸並訓令陸顧王三專使力爭歐會以救危亡緊急動議案虞翰蔭又請變更日程先議五年度决算案討論多時遂以五年度决算付表决贊成多數朱翼雲請交决算審查贊成者多數遂依據日程宣布第五内務審查報告銅山縣改設警察局案依審查報告併入預算審查辦理遂宣布張書紳等提議對於靑島問題迅電歐洲和會曁我各國代表團力爭緊急動議案張議員宏業等提議外交緊迫宜速電政府並聯合各省一致力爭緊急動議案徐某提議電請政府曁各省轉請和會專使力爭交還靑島緊急動議案蔡議員鈞樞提議爲補救外交電請政府罷斥賣國諸人以清内奸並訓令陸顧王三專使力爭歐會以救危亡緊急動議案共四案合併討論朱翼雲主張改爲建議案陳大猷謂此案電稿昨日開國恥會已經擬就如曹章陸固須懲戒而徐樹錚本會已經有過懲戒案似可不必再多此舉宜用修正之稿爲宜表决多數贊成瞿名川質問議長何以不將懲戒案列入日程請明白答復鮑議長尙未發言各議員均紛紛走散遂散會 
[南京快信]  
　　南京總商會因外交危迫昨開緊急會議决三事（一）誓死力爭靑島（二）電請開釋拘捕學生（三）堅决抵制日貨此間抵制日貨之聲甚高洋貨業昨在同業公會討論以後相約不辦日貨正金横濱匯業各銀行兌换券市面已不行用 
　　日本商店近已數日無人問津 
　　學界發起日内仍在小營演武廳接開國民大會並組織講演團勸告國人各盡心力共救國難 
　　山東六十二團體電蘇議會云靑島問題失敗東民憤慨誓死必爭除逕電巴黎和會四國專使訴願並請政府飭勿簽字外特此電懇協爭 
　　聞滬上和會對於裁兵問題雙方代表主張已一致惟法律問題仍無法解决 
　　徐世章昨又出京來寗會晤李督後即轉車赴滬 
　　李督昨又特派本署外交顧問謝傅安入京與徐東海有所接洽 
　　中學成績展覧會已於今日（十一）閉會 
　　李督日前電海軍藍總司令請派艦兩艘來寗駐泊昨藍司令特派聯鯨楚謙兩艦來寗 
　　薛大可昨由鄂乘輪來寗乘今日午車赴滬 
　　通海鎭守便張仁奎昨來省禀謁軍民兩長 
[杭州快信]  
　　敎育部虞電支日大學等校學生因外交問題聚集游行釀成燬曹宅傷章使之事警廳拘捕學生三十四人業經各校長商保出廳各校均已上課希轉告浙議會查照 
　　國務院電浙當局據杭總商會會長顧松慶等電稱聞廢止六年公布中行則例深用駭異請救正等情該行爲金融機關自當力予維持省署已訓令該會知照 
　　省議會多數主張開放浙省繭行（向章二十里内不准添設新行）恐將成爲事實（以上十日） 
　　省議會灰日電致北京總統國務院外交部曁巴黎陸顧王各專使及英美意法四國和會代表力爭收回靑島詞甚激昂幷錄稿通電各省議會協力主張以表示今國之一致民意 
　　　議員徐成周等六十九對於本年度議會公費旅費預算案提出應增理由五種幷訂辦法兩種照前額須加一倍每員月支公費一百六十元旅费則照常會額數於開會閉會時支給已付大會公决 
　　新昌縣知事金城因病辭職照准遺缺昨委德清繭捐局長余文爚（任用知事）接署 
　　恢復各級地方自治機關案已由省議會討論公决咨請省署查照施行昨幷通電各省議會一致主張 
　　（以上十一日） 
 [L地方通信> 
[蘇州]  
　　角直學界之國恥紀念自北京學生示威案起角直人心頗爲感動鄕敎育會於八日開臨時會會同吳縣縣立第五高等小學校吳境區立第一第二國民學校崑境區立第一國民學校開聯合會議國恥紀念日各校均未停課兒童於手工及書法科時間各製白旗一面自書「毋忘國恥」等字樣下午四時散課後敎師及兒童整隊揭旗游行街市維時市民　集途爲之塞行至保聖寺場止步王臻郊等演講國恥之由來種種賣國密約之歷史及内容靑島交涉之始末等至晚始散 
　　市公所一開之會議蘇州市立公益事務所因籌辦市立電氣廠事於本月十日下午邀集紳商各界開會討論首由市董貝哉安陳公孟報告前次議决招股三十萬元近據王小徐君計畫改爲市債增爲六十萬元據某君介紹之劉雅扶稱現有福州電廠所辦新式電機全部業已運滬情願讓與蘇市並肯擔任公債二十五萬元請衆公决沈益之謂機器尙可缓議最要者究竟採用公債辦法抑係仍舊招股萬厚甫謂路燈前經議决改用洋燈非實行停止電燈不可否則信用旣失恐無人應募貝董謂開辦市立電廠鄙意以募集市債爲妥惟請公推兩人帮同辦理衆謂以市董之信用無再行輔佐之必要陸董清翰謂鄙人毫無能力不能負辦理有效之責陳董公孟亦謂辦理殊無把握貝董謂不能一人負責因之羣相詰責意見紛歧陸續散去 
　　師範學校之國恥紀念昨日國恥紀念蘇州各學校均休假一天師範學校全體學生三百餘人分爲五隊自一時起均手執小旗上書國恥等字樣游行街市並刊印警告數萬張四出散發其大要謂二十一條條欵係曹汝霖簽約海陸軍協約係章宗祥簽約今日人奪我靑島根據二十一條條欵與海陸軍協約現北京學生毁曹汝霖宅傷章宗祥愛國同胞猛省云又第二女子師範附屬學校亦於是日上午八時半開會於大禮堂由主事楊鄂聯述國恥痛史學生大爲感動並徧發國恥反省問題逐條提示歷兩時許始散下午學生各級代表要求主事即日游行示威下午二時半出發出盤門直赴靑陽地手執白旗高唱國歌過某國領事署而折回復繞道大馬路游行進胥門回校師範敎生三十餘人適在實習期内亦要求加入校長允其偕往是日該校幷茹素一天云 
[松江]  
　　國恥紀念日之聞見此間各界連日爲靑島問題非常憤慨昨日適丁國恥紀念基悲壯情形尤爲向時所未有學界中如省立第三中學校於是日開演說大會有學生趙　基　破指頭血書毋忘國恥四字同學大半爲之泣下是日午後該校全體學生與縣立第一第二兩高等在公共體育場齊集後舉行游行大會由體育場沿大街西行踰長壽橋至火車站復繞陶行橋而回邑人楊了公等亦於是日午後在嶽廟内奉高台開國民大會相幾演說者十餘人和約以不買日貨爲抵制聽者動容耶敎中如樂恩堂全部敎友於是日午後四時邀集非敎友在該堂開國恥紀念大會全體唱國恥歌愛國歌又爲國祈禱當時敎友中放聲哀慟者數十人即美國牧師班德生蒲惠廉等亦爲之搵淚云 
[鎭江]  
　　聯合運動會紀略鎭屬各學校於九十兩日在城内公共體育塲舉行聯合運動會與會者十六校竸技運動員約二三百人來賓共五六千人秩序井然十日六時許給奬閉會其運動節目除普通所同者外有第一節之全體早操第二十二節之童子軍之炊事搭草屋救火二十三節之餘興（軍國民）云 
[揚州]  
　　署電運鹽鹽務署電飭淮運使云江滁商運各縣旣不願借蘆鹽濟銷自當趕運北鹽方免地方藉口至北鹽不能到岸而徒以空言塞責本署固不能專爲商人計算置民食於不顧頃准安徽省長來電皖岸歷年脫銷淮運使不能飭商照運又阻止借鹽菜市已屆鹽倉如洗恐因鹽荒而生意外等語地方需鹽接濟似此實在情形萬不能稍有延宕即由該運使嚴飭揚子棧速掣北鹽以濟岸銷並將掣鹽數目先行具報否則該棧不得辭其咎云云段使據此業令棧飭商遵照矣　 
　　學界傅單本埠某校學生印刷不用日貨傅單分散全城以冀引起人民愛國觀念 
[海鹽]  
　　學界全體之國恥紀念會五月九日國恥紀念海鹽學界 
全體開大會於西門外天寗寺之千佛閣上午八時後全城公私立男女學校學生陸續排隊而至到者近千人當推查君佐卿爲臨時主席演說词以願君省之查君佐卿爲最激昂慷慨演說旣畢由願君提議應否發電爭保釋學生及解散大學許君佩英極端贊成並登壇說明發電之必要當經全場一致舉手贊同即推定顧省之爲起草員而散電文從略 
[杭州]  
　　大風雹中之損害本月八九兩日天氣狂熱寒署表逹九十度以上九日下午六時雷雨交作繼而颶風忽起大雨中夾有掌大之冰雹霎時間電燈息滅路上已無行人事後調查損失計江干之灰團苍苕帚灣及候潮門外共坍瓦屋草房多間壓斃男婦三人城内毛竹弄坍屋一所壓斃婦女兩口太平坊壓斃小孩一口上中下三城電燈木電話桿被吹折者約九十餘枝（惟三橋直　甚）城内外兩人以上合抱之大樹被折斷者三百餘株連根拔去者不計其數中城后市街舊行宮萬福來朝牌樓即民國成立後改爲還我湖山者亦被傾倒拱宸橋商埠停泊之輪船及公司船一律走錨隨波流下有富陽航船一隻在三郎廟卸空客貨開駛于海月橋江沿停泊忽被暴風刮至江中傾覆經錢江救生公所一號紅船駛救人均救起朱明芳之四開稍船停泊二凉亭江中亦被風浪打沉均由該公所紅船代爲盤起云 
　　蠶汛調查報告本年蠶汛較早早者已大眠遲者亦二眠杭屬各縣蠶汛向比他處早故餘杭海寗長安等處現大帮已經上山本月望日以前新繭即可上市紹屬蕭山上虞餘姚等縣本年蠶汛尙佳現正在大眠開葉葉價亦因之昂湖屬各縣蠶汛更佳一律已經大眠收成必好聞新繭開秤期定本月二十一日 
　　平水茶商會議平水綠茶運銷外洋素爲紹興出産品之大宗去年因山頭茶價遇高上海售價反賤以致各茶商蝕耗甚鉅小則六七千元大則三四萬元不等且到年底尙欠各錢莊今年新茶已經上市而茶棧成立者寥寥其原因半由各股束鑒於去年之折耗不願繼續半由各錢莊縮小範圍少做放賬茶棧成立者只有二十餘家（去年計有五十餘家）比較去年不及一半該業吉昌泰昌等棧特邀集瑞泰再興瑞康德昌義昌恒隆乾康嘉泰元牲等在該處雙江溪舜皇廟開會集議（一）要求各錢莊援助仍做放賬（二）向各資本家勸導（三）各棧一律五月初一日開秤（四）各棧均坐莊收買不得趕山 
（五）南山茶定每百斤十四元北山十六元（六）不得收買抽心以免山户取巧者 
[漢口]  
　　追悼詹眷誠預誌漢陽鐵廠湖北電政局漢口總商會漢口招商局揚子機器公司武漢歐美同學會京漢鐵路中華工程師學會武漢會員旅鄂廣東同鄕漢粤川鐵路十團體以漢粤用鐵路督辦詹君天佑逝世詹君爲工程界偉人宜中追悼現定於五月二十五日假河街茶葉公所爲會塲是日下午二鐘齊集行禮幷設籌備處於特别區四碼頭碧秀里口漢宜工程處通知各界凡贈文词詩聯者於三日前送交籌備處以便當日張掛俟會畢後再轉送至詹宅幷於是日預備小輪數艘往來武昌漢口間以迎送來賓云 
[汕頭]  
　　城津丸遇險粤報載汕頭通訊云上月二十八日日輪城津丸由香港來汕是晚行抵潮陽屬逹濠港口因該處暗礁甚多遂至遇險往時各輪航行至是處多繞道而行該輪船主名平野清人因熟諳水道放膽前進遂罹此厄惟乘客幸不甚多（僅百五十餘人）該船遇難處又僅離逹濠二十五里左右遂由漁船將乘客載至逹濠復由海關巡輪名釐金號轉載出汕現多寓於南興棧（約五十人）此二十九日事也其時埠人知此消息甚稀至午後警廳聞知即僱韓山輪船並派督察員察子才桂瀚華率同游擊隊兵前往救護日領深澤暹亦派船去聞該輪船首爱傷一時未能出險遇難時乘客慌張淹斃一名餘俱無恙警察所派督察員三十晚經已回廳所帶警察十名暫留保護該輪現在頭艙入水船身斜欹聞是晚因霧故被暗礁觸一大窿一俟將窿修竣即可來汕云 
雜評一 
[良心救國（默）]  
　　今日之山東問題非山東人之山東問題而實全國人之全國問題也山東人之山東問題任山東人自爭之自了之可也若認爲全國人之全國問題可不爭籌所以救之之法耶 
　　此次山東三萬餘人之國恥紀念會慷慨激昂人人感動而吾謂尤是爲國人一致效法者即會中所揭血書之良心救國四字蓋良心爲人人所同具不假外求也以他法救國或勢有所不能或力有所未逮所謂有救國之熱心而苦於爲其他種種牽阻者亦往往而有若以良心救國則返諸已而即得旣不需求之於人而又非他種勢力所能牽阻其成功更較無論何種之救國法爲强固而宏遠是故國人而良心亡也則已苟良心未亡者則此極易之救國法豈尙待人激勸而始用之耶吾故於此次國之能救與否卜吾國人良心之有無 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會續開之第三十三日]  
　　平和通信社消息南北兩方代表近鑒於外交緊急内政紛擾頗發生同一之覺悟認爲非速謀大局之統一决不能團結精神一致對外現和會所議各案聞已均有眉目唯國會問題尙懸未提議雙方代表昨已互相商議認定此事無論如何困難終須提出討論不能再延大約明日或可開議至於提案内容自不得預知但聞雙方代表意見尙多扞格據记者（平和通信社）探聽各方面對於此案之形勢約有左列四說極堪注意（一）新舊兩國會俱廢另行協議一種方法産出全國統一的新國會（二）新舊兩國會先行停會一面令民國六年六月十三日中止之憲法會議繼續開會於南京完成憲法俟憲法公布新舊兩國會同時消滅另召集憲法上之新國會（三）恢復民國六年六月十三日之國會於南京行使制憲選總統改兩法之三大職權（四）與第三說民惟組織全國統一之内閣時此種國會須行使閣員之同意權不過於前述三大職權外又多一項職權耳此四說中第一說北方頗主持之第三第四說南方稳健派多主張之第二說則中立各派以爲照此調停大法統系不致破壞認爲可行此問題究歸向於何法解决固難斷定而除兩極端主張外雙方總當在讓步範圍内折中至當以爲歸朿也　近日風傅北京將有政變錢内閣已總辭職並聞錢幹臣現已赴津記者（平和通信社）以事關重要特訪政界之某要人叩其錢閣辭職之原因何在某要人答曰此次外交失敗錢閣自不能不負責任但暗中操縱外交者實爲北方衆目所指之某派該派在閣内閣外者均有人繼續其歷來之外交政策大掣當局之肘以招此失敗今反藉外交失敗之名以倒内閣欲直接取而代之也記者又問錢閣今次如倒則必某派登台彼時大局趨勢如何某要人曰依余窥測必發生兩種現象其一則南北對等議和之舉本非某派所樂爲一握政權必首先破毁和議而上海和會即根本動摇矣其二和會破裂人必以爲再出於戰然揣測形勢某派亦知不能再見兵戎定必破壞現在之和局而另易其媾和之方法至於如何媾和不出兩途一爲寛大的分别媾和凡南方有勢力之軍人一槪設法聯絡予以位置使無反對之心則南方文治派亦自不期而屈服二爲嚴酷的單獨媾和先擇南方勢力極强之人物與之最高權利俾離間其内部消失其反抗能力則法律問題不解自解總之某派計畫實注重於聯絡南方軍人促成南北武力派之統一以壓治南北文治派其結果維持法律系統改良政治希望皆成泡影可斷也然南方尙有人以爲聯絡北方某派得其歡心卽可以恢復舊國會眞不啻痴人說夢矣云云昨日平和期成會聯合會公推代表往謁南北總代表先用電話通知恰值會議時間未能接見今日九時該會代表陳曾亮張之銳戴丹誠三君復往哈同花園與朱總代表接談逾一小時之久由陳君發言外交迫切昨今兩日國内形勢又與某等前次來謁時不同所傅時局倐生變化尤賴和會負其全責請代表表示决心云云朱總代表言連日電京均未得覆外間内閣總辭職及總理赴津說甚盛北方代表亦頗滋疑慮所云對和會負責並急將和會解决同人早有此决心其如南方所提各案論調太高事實亦辦不到設和會早一日壞裂則國内外早一日受害故不得不强爲維持至今後不知將出以何法也嗣經陳君等以外交失敗北政府尤負其責已爲全國人所注目請將此意警告中央朱君當爲首肯觀此則日來時局之危迫可以想見矣 
　　聯合通信社消息昨星期照例停會上午十時許北代表王克敏吳鼎昌兩代表因法律問題曾赴老靶子路唐總代表住宅有所商榷惟聞尙無結果至王吳兩君關於法律問題之意見則秘不得聞 
　　廣州林森等來電唐總代表及各分代表鑒近日和會已經討論國會問題外間傅說紛紜莫名眞相竊惟西南起義原爲護法諸公代表議和亦即代表護法誠爲法者國所與立非人意可得通融於其間以外問題更無有重於此者故顧名思義事實尙可酌量讓步法律則絶對無讓步餘地是國會完全自由行使職權爲總代表與分代表對於護法政府惟一之職責亦即代表此事者根本之性質失此則無所代而表之也乃近聞和議席上或懐疑於國會時間問題夫國會以行使職權完满爲時效决不因非法解散而停止其效力此理於民國五年已成一致之主張而懐疑者何不聞於彼持持異論又或懐疑於各方現狀之難辦不得已予以遷就夫此混亂之狀孰於過於民國六年之秋者西南且排萬難負至痛毅然興護法之師誠以法者國所與立决不能遷就一時之現狀而貽子孫無窮之禍乃護法主體之人不敢畏難遷就於始事者或護法代表之人爲畏難遷就於後將三年以來將士血戰人民肝腦視同無物竟不得一代價豈不痛哉聞分代表中不僅有懐疑者竟主持將護法大業量夕即實行讓步而岌岌不暇以顧者存亡之幾功罪所判其能負此重咎乎且爲法律開一惡例將來壞法亂國者羣引爲依據今日破壞大法明日僞囗囗國禍亂相尋戰殺無已諒亦諸公所不忍逆覩也道路傅聞或未可盡信各代表受護法政府之重任想决不至陷護法政府成爲無名之師必有以堅持於始終也如無完满解决則全部議定之案當然無效依軍政府組織大綱凡媾和條件須由國會同意若代表中竟有願犧牲法律者國會同人决不敢負諸將士及國民護法之苦心冒昩贊同以重罪戾爲此合行電逹尙希毅力堅持勿爲國家法律之罪人是所企盼林森（以下銜略）同叩 
　漳州陳炯明來電（銜略）此次政變不幸用兵已逹年餘人民痛苦殘喘難逃加以歐和機會全須謀國之安全尤當早息内爭力圖對外故苟得合法永久之和平吾人當犧牲一切以就之豈容再爭惟是西南興師原於護法法之解决在國會恢復其餘法律問題均可迎刃而解今聞和會有不利於國會兇耗若果爲事實則此次用兵爲造亂爲私圖何以昭示國人竊謂法能立國萬年之基事實者一時糾紛之事我護法諸公當堅持初旨寗犧牲事實以求和平萬勿遷就法律以亂國是民國前途實利賴之伏惟賜敎炯明江 
[彚誌各界對外之表示]  
　　上海商業公團近因靑島問題特分函該團五十五團體略謂外間有商學界人發起抵制日貨其大意一不用日貨二不裝日本輪船三不用日本紙幣此三種辦法應如何謀進行之實施宜徵集意見請即會議確切答復等因各該團體接函後俱有共籌良法爲對付之設施油豆米業及雜糧業等各代表咸定十二日（今日）在邑廟萃秀堂開臨時全體大會届時由同業各行號齊集會所公同討論一俟徵集意見當再函復該公團云 
　　救火聯合會查得邑廟豫園内貨攤林立其陳設貨品大半俱係日貨現因靑島問題羣主抵制日貨此種攤頭所設之日貨應首先傅知各攤主切勿再賣一面函致公欵公産處主任請爲協助進行分勸各攤應各具熱心拒絶日貨以重愛國心理云 
　　法租界大馬路興聖街一帶洋廣貨業統計不下數十家而以巨誠昶大盛祥大豐昌鴻錩祥永泰昶泰隆榮泰祥興申泰鴻盛協同信昌義生昌協成昌等爲大其營業性質與西門外冬靑園東莊洋貨公所所屬各東洋莊之專售日本大小貨者雖異其趣旨而日本貨亦該帮營業之一部份值此初夏之際草帽洋傘汗衫毛巾等項日貨銷場甚旺現因靑島問題外交失敗商民憤激倡議爲日貨之抵制該同業迭接各界函勸與日商停止交易故連日集議本愛國之熱誠良心之主張公同决定對外對内二種辦法函請該業公所（在公共租界泗涇路）通告各同業一體照辦並致函東莊洋貨公所要求一致進行以示商民愛國之决心茲將該業議定辦法照錄於後　計開（對外辦法）（一）自五月九日起同業一律停定日貨（二）九日前所定日貨如雖言而未簽字者一律退定（三）已定之貨如運輸有阻碍時定家不負責任（對内辦法）（一）各同業店内原存日貨爲保全成本計以趕緊售清爲止以後不准再有添進（二）各日貨停售後速覓相當國貨以資抵銷（三）各同業互勸導隨時查察如有陽奉陰違者公同議罰 
　　各烟紙店因山東問題昨午後藉河南路某會所開會到者一百餘家席間演說頗多沉痛之詞其中尤以某君言我同業此時再不决心自救等到國土被人占去後身受許多痛苦再想犧牲生命金錢來救國家已來不及了乃决議門市無論兌换買貨凡屬日本鈔票一槪不用聞昨日會議係屬出於各店之自動云 
　　昨有人分發傅單發起救國十人團其辦法如下（甲）组織（一）每十人爲一團推一代表曰團代表（以團爲戰位）（二）十團公推一代表曰十代表百團曰百代表千團曰千代表（以千爲止）曰某處千代表曰某處第幾千代表（三）每人所用名片（或普通或特别）背面刋團友九人之姓名（四）對於團外更須竭力勸導（每人須勸導十人以上）（乙）消極的責任（一）偍倡國貨寗死不買侵略國人貨物自自己的住屋不許侵略國人貼廣告（二）有存欵在侵略國人銀行應立刻提出並不得使用侵略國人銀行的紙幣（三）各人均代表其家庭負責（以同居爲限）（四）十人互相監督以人格或生命爲擔保（一人背約九人得自由處分之）（五）消極的責任至我國國權土地完全恢復時爲止（丙）積極的責任（一）提倡儲蓄以爲培養國力的基礎（二）團友每人每月須儲蓄國幣二角以上（愈多愈好）積至一元即送銀行存儲（三）國内外千代表逹百人以上時即開一救國團代表大會商辦左列各事（子）組織國民儲蓄銀行（丑）組織國民實業公司某省某地某種原料出産最富即於某省某地設製造相宜某種物品之工廠各工廠均受成於國民實業總公司（寅）所有儲蓄金均改爲國民實業總公司股金有愛華製藥社及太和藥房同人楊瑞葆吳之道張勉齋陳友卿趙有才王永春陳槐堂傅其龍丁鎭南劉賢相十人見此傅單辦法輕而易舉裨益實際因即組織成團各具志願書此後誓不復購侵略國貨爲消極之抵制每月每人儲蓄國幣二角爲積極之進行 
　　公共租界浙江路日昇樓後公平鞋莊於前日勸告同業將外貨一切呢絨毛織等品皆屏而不用改用華貨國産云 
　　火車轉運各公司同業公會以靑島問題議决抵制不代客商運輸某國各貨一面通知各商勿購該國貨物昨又通告同業曁各帮客商勿收用該國鈔票務希萬衆堅持誓不退讓云云又有警告云抵制東洋貨不用東洋各銀行鈔票愛國心一日不死則抵制一日不息凡我同胞切勿虎頭蛇尾云 
　　昨晨十時四川路靑年會中學國文正科四年生有游行演講之舉到處分發傅單至城内時軍警尤表歡迎互相勗勉隊長薛福田偕同隊員（共十餘人）至邑廟東廊演說又入某茶樓演說後在邑廟進食午後至西門蓬萊路演說及梅溪西城養正三小學演說嗣以天忽下雨乃至小東門口散隊則已四鐘許矣演說者爲李斯藩余天覺周永良薛福田等九人俱自信不負一天奔走云 
　　大團鎭紳商學界於九日開會到者千餘人討論抵制日貨方法南貨業領袖聲明願將日貨焚燬當衆議决辦法三項（一）不用日鈔（一）不進日貨（一）商家向外埠辦貨不裝日船 
[責難總商會之繼起]  
　　豆米業仁穀萃秀兩公所曁華商雜糧公會昨致總商會函云逕啓者頃據敝業同人紛紛來函僉云靑島問題我全國之主張在要求歐會和約直接交還非由日本間接交還事理極明乃昨見報載貴總商會分呈政府佳電羣深疑異如果照貴總會所云遴派大使尅日起程逕與日廷磋商交還手續並由中國派員與日本直接交涉等辦法在日本國求之不得想貴總會爲我衆商民代表何以如此背道而馳令人無從索解以爲董等常川到會發此電文必表同意羣深詰問董等查佳電之發實未與聞未審我會長是何命意乞即詳晣見復俾釋羣疑盼切禱切 
　　世界和平共進會等致總商會函云逕啓者報載貴會佳電主張派使赴日磋商交還靑島手續閱之不勝詫異夫靑島歸中日自行解决固爲日本力爭而不得者英日等雖有密約巴黎和會雖有許日本承繼德人權利之條然祇須國人誓死力爭專使不肯簽字協約諸國亦豈能悍然不顧以吾國權利供其犧牲之理日本之要挾繼承德人權利者特因不能爭得中日自行解决姑更進以恫喝耳其聲明將來交還吾國者不過欺騙之手段耳貴會何遂膽小如鼷爲荒謬之主張以墮日人之謀耶日人專意窥伺吾國之隙國人莫不恨徹骨髓力圖抵制貴會何心竟謂尙係對於章宗祥具有憤懑不平之現象而對於日本外交並無别種舉動耶又謂國步艱難國民須靜以處事試問年來國權淪喪非由於國人醉生夢死箝口結舌坐令政府訂結賣國密約拱手奉送而何時至今日猶言靜處然則必至國亡而後方能有所言動耶又交還清國一語尤屬荒謬絶倫處於民國之下竟敢爲此背叛之語國典具在罪有應得法庭自不能爲貴會恕也以上種種立論國人痛憤逹於極點想貴會不無明逹之士是否一二奸人竊名播亂則惟以貴會之聲明如何爲斷特此詰問即希明白答覆幸勿延宕以重國人之疑也世界和平共進會中華國民策進永久和平會廣東策進永久和平會同叩 
[學生聯合會之成立大會]  
　　本埠學生聯合會日前開預備會詳情已誌本報昨日午後二句鐘開成立大會於臨時辦事處寰球中國學生會内至晚九時始散議定最切實之進行方法甚多聞該會已將成立事宜通電全國各學校茲特探錄其電文如左各省敎育會轉各學校鑒本會今日成立期用切實方法挽救危亡請即日響應覆電寄寰球中國學生會中華民國上海學生聯合會眞 
[國民大會組織事務所]  
　　國民大會雖於七號舉行而外交日呈險象國民尤宜堅持奮鬭前發起該會之各團體已於十日晚集議由各團體各舉代表一人組織國民大會事務所以便本擁護國權之旨隨時討議執行各種事宜計分五科治事由各代表自由擔任並定簡章數條俟各科主任幹事舉定一律發布 
[旅滬山東同鄕大會紀]  
　　昨日（十一）下午二時旅滬山東同鄕就法租界呂班路山東會館開會到者四百餘人烟臺商會代表孫日溫交涉公署代表魏賓颺政界丁佛言等亦先後蒞止開會後首由丁佛言演說靑島之現勢及將來歸結於吾人爭得一分是一分不可絲毫退步更推論外交關係内政不良外交毫無希望今後國民須以實力監督政府不使再有賣國舉動發現否則賣之不已人民亦爭不勝爭懲前毖後爲拔本塞源之謀不可不抱此注意云次張瑞萱（山東衆議員）演說靑島之價值與順濟膠徐兩路之關係略謂吾國北部物産之富蓋藏之厚人民之衆未易以言語形容將來商務發逹至無限量靑島居山東沿岸適當全國海岸中點香港大連均不足以比擬上海雖地位略同而海口狹小萬噸以上之船便難出入靑島海口寛深五萬噸以上之船可以自由出入益以靑濟鐵道直逹津浦實足以扼我南北咽喉况膠徐道由靑濟線横挿徐州與隴海合成一氣順濟線由濟南直逹京漢順德站又扼京漢之吭故靑島一埠其吸收東北各省商務之力遠爲上海所不逮吾國與德宣戰租借條約撤消實爲千載一時之機會設爲日人唾手而得則吾國永無興盛之機東北省分之經濟亦永無獨立之望因運輸機關呑吐口岸悉操他人之手在在不得自由也若自軍事上言則萬一稍有警耗不數小時其兵力可沿順濟膠徐逹我腹部使我南北聲氣不通南省始不論魯豫以北直完全在其掌握危險實甚故吾人之爭回靑島不獨山東生死問題實爲全國生死問題吾全國各界旣已下絶大之决心與日人斷絶經濟關係若實際仍不實行則反不如不與斷絶之爲愈今後當全體一致不用日本貨不裝日本船不坐日本軍使彼雖握有靑島而無所用之又吾國人素無恒心外人每嗤吾人爲五分鐘熱度事過輙忘故雖如何宣言彼言終無所畏今次宜堅持到底不逹目的不止則收效之日吾人可以逆億也演畢全場鼓掌復次尙有張直甫安二等相繼演說詞旨略同嗣經公衆决定設立永久機關以專任責由商學界各選派代表五人共同組織山東協會以謀切實進行一面先將不進日貨等條欵通函各省法定機關公共團體請求一致同意實行云茲將該會致各處電文照錄如下 
　　（其一）北京大總統務院鈞鑒靑島失敗全國激動凡我魯人尤爲痛心徐樹錚曹汝霖章宗祥陸宗與等秘約賣國事蹟昭然懇速懲辦以伸公憤幷飭專使切勿簽字以圖補救臨電不勝惶悚待命之至旅滬山東同鄕會叩眞 
　　（其二）北京英字胡同山東水災籌賑會轉山東諸位鄕長鑒靑島失敗噩耗傅來旅滬同人至爲痛憤本日在山東會館開會到者千餘人議决由各界推代表組織山東協會隨時籌商辦法務望諸公一致進行幷時賜方針爲盼旅滬山東同鄕會叩眞 
　　（其三）濟南外交商榷會轉各團體各報館鑒靑島失敗噩氂耗傅來旅滬同人至爲痛憤本日在山東會館開會到者千餘人異常憤激議决由各界推代表組織山東協會隨時籌商救亡辦法務望省城各團體聯合諸同鄕一致進行堅持到底以圖補救之策是爲至盼旅滬山東同鄕會叩眞 
[張一鳴等爲學生事致京電]  
　　旅滬公民張一鳴等致北京電云北京徐菊人先生國務院敎育司法總次長鑒京校學生一本良知力鋤國賊天下爲快被逮諸生雖已釋放報載令云居然縱火傷人交法庭依法辦理閱之甚駭旣曰法庭又曰依法應請法庭先成立諸賊賣國之罪然後再治學生相當之懲誡萬不能將賣國賊章宗祥一氣呼通之執法人員提起訴訟國本是民民當自治若有袒賣國者卽蕒國民意在忍辱含羞之下猶能出而鋤之以伸大義若再執迷國民惟有死力與之瀝血陳詞迫切萬狀專待後命以定進止公民張一鳴姚式訓黄奠華謝强公朱賡石陳方陳浩波應季審陸子容莊之盤張之傑楊鶴潘頌卿湯執中陳逹輔李惠民陳劍生張夢清張志純胡輝朱筠項立蘭杜伯宗羅騷魏屈文等六百八十七人公叩文 
[三紀各學校之紀念國恥]  
　　務本女校九日務本女校集全體學生於禮堂開國恥紀念會先向國旗行三鞠躬禮唱國歌國仇歌復由學生自治會會長報告一切敎員學生相繼演說一致謂我國之恥非特二十一條之恥國恥紀念亦非今日一日之紀今惟今日最爲深切痛心我民宜刻骨銘心常印腦海中此次北京學生示威運動即本於歐美各國所謂Public　Sentiment爲代表全國國民對待公共觀念的發軔也政府不利用之反加以罪可知政府不可恃全恃我民自奮我人今日宜如何對待日本先從抵制日貨研究科學提倡國貨此皆眞正之對待方法也聞是日禮堂上各學生所撰草書楷書篆書等聯甚多中一横幅云海可枯石可爛此志不可滅旁一聯云魯連東海志越王會稽心復一聯云吁嗟三韓前車之鑒慷慨五族持挺其來尙有種種不及備載於此可見女界之愛國熱矣 
　　東吳第二中學虹口崑山路東吳第二中學學生平和會成立於去年春會分四部即演講部文字部提倡國貨部臨時募捐部前日爲國恥紀念日由會長柴君召集各會員議定於下午四時開會演說並分會員爲東南西北四隊於一時許出發至浦東閘北城内北火車站等處演講國恥之由來及雪恥之方法使一般平民詳悉種切是日開會秩序（一）開會（二）唱國歌（卿雲歌）（三）會長柴君報告開會宗旨（四）職員錢君述說該會經過歷史（五）范子美救國團代表李君來賓沈君敎員兪紫峯等相繼演說（六）閉會 
　　涵德學校新閘醬園弄口之涵德學校於本月九號除各級生停課外又開國恥紀念會由校長敎員等相繼演說此次外交之眞相午膳時各生素齋以誌本日爲中國第一紀念日期永遠不忘云 
　　浦東各小學校浦東高行鎭毘連川沙縣境該處上川兩邑各小學校學生五百餘人於九日齊集高行鄕立第一校開國恥紀念會由顧嘯泉張恂子等相繼演說散會後由各校敎員率領學生整隊游行街市各生手執小旗上書還吾靑島等字樣並沿途散發傅單喚醒一般普通人民引起國家觀念云 
[慕爾堂之盛會]  
　　上海基督敎公民一千餘人昨日午後三時聚集於三馬路慕爾堂爲國祈禱和平南方議和代表唐少川派秘書鍾文耀代表到會參禱盧護軍使適因要公未能到會專書道歉會審公堂關讞員則以新喪愛子兼有他事亦來函聲明當由蔡式之長老主席讀經陳維屏領禱袁恕安牧師報告開會宗旨上海傅道聯合會會長周亮亭牧師及兪宗周牧師崔通約均有演說鍾文耀代唐總代表致辭略謂南方以渴望和平之故極端讓步故南北統一問題不難於列席和會之諸代表而難於和會以外之軍人更難於暗助軍人之外人深願天牗我全國人民之衷速止　牆以禦外侮云云又有慕爾堂唱詩班及裨文女塾學生奏琴唱歌末由戴調侯牧師提議致電中央政府表明基督敎公民願爲正義公理之政府作後盾惟請速懲誤國官僚並電駐歐代表勿簽字於不公道之條約當時全場捐助電報費高唱國歌萬應遠牧師祝福而散 
[少年宣講團八年紀念]  
　　少年宣講團昨日舉行成立第八年歡迎新團員大會假紗業公所爲會場午後二時聞會到者五百餘人公推該團總幹事任稼春爲臨時主席報告開會宗旨及該團經過情形次述歡迎新會員之希望幷國家危險之情形旋由該團幹事汪龍超譯述團員之職任旋由任主席請上海縣知事代表熊育衡警佐代給第八屆徵求出力團員之奬章計得銀質奬章者爲胡雄才顧雲翔陳子和王維民朱漢光潘志傑吳相初黄自强汪龍超得瓷質奬章畢由熊警佐演說靑年宣講團對於社會之關係及時局有賴於宣講之殷切尤望以身作則幷介紹北京宣講團之成績全座鼓掌次由沈卓吾演說希望宣講各團員能急其所急勸人行義敦品雖屬急切但國家現處危急存亡之時尤宜先從保全國家上着想對於侵我國之東隣須使國民先有所覺悟幷望國人堅忍永久做去非密約取消不止人貴自助有志竟成中國亡與不亡全在國人自擇云云旋由畢雲和演說中國如一年久之巨厦形將傾塌居者欲自由居住免遭壓斃當自行扶持修整吾人欲求自保甚望力儲知識以救國難節省財用而興地利云云次由新團員代表李謀邦詳述志趣及社會不良之現象言甚中肯旋由團員十三人合奏中樂並演靑年鏡之新劇對於現時外交挽救方法勗勉殊爲盡致立時後方始散會 
[和平聯合會評議會紀事]  
　　全國和平聯合會於五月十日午後二時開第二十六次評議會到者十二省二十二人主席黄恩隆宣告開會仍請陳耀先代理臨時書記長朗讀各項文件畢柴春霖謂當此會務吃緊之時正待合力進行本會副交際主任梁辭職一事應當挽留不能驟准衆無異議嗣萬福華動議謂湖南省議會前日函逹本會擬撤回派來已到會代表彭兆璜再改派新代表與會一節本席主張去電極力挽留以全會務其理由有二（一）查彭兆璜在本會迭次發表時局主張異常公允詢足代表民意（二）現充本會文牘主任深資得力且事關繁重萬難准其所請縱該省議會要撤回彭君亦須俟和局稍有眉目方可承認云云黄主席遂以萬君動議徵求多數意見全體一致贊成黄主席又提出該會資格會計常任三項審查員缺席事付討論略謂各項審查員内有假期未满者暫不能到會所有應和會務因此頓生窒礙諸評議員有何法救濟以策會務進行議决暫推代理人辦理各項事件候原審查員回會時代理資格即行消滅常任審查員即公推高君崑爲張培記代理陳耀先爲毓善代理會計審查員卽公推王尹衡爲胡元倓代理田雨亭爲李堪代理資格審查員即公推周君逸爲馬鄰翼代理寇應祥爲呂逵先代理蔡鈞樞爲高登鱸代理即時柴春霖動議謂書記長亦在假期可否暫推一人代理議决公推李傑代理書記長職後討論其他議案未結果時已六下議延會下次討論黄主席即宣告散會 
[赣省議會通告礦照繳部電]  
　　贛省議會來電云南代表辦事處羅緱笙君轉同鄕諸公並南北和議總代表各報館均鑒城門鐵鑛同人等始終力爭迭經本會議决准省長咨復將鑛照提存省公署在案茲省長忽將鑛照送部陽日開緊急大會讜系一部份議員百計搗亂致無結果除仍抵死力爭外懇協籌辦法以保鑛權而維大局贛省議會議員歐陽炯等七十餘人叩靑 
[粤省議員主張粤人治粤]  
　　廣東省議員岑濤等通電云分送廣州軍政府各總裁 
 
 

Page 11

 
 
北京徐菊人先生錢幹臣先生廣東會館同鄕先生上海和平會議唐朱兩代表各分代表廣東善後協會徐固卿先生廣肇公所粤僑聯合會鑒吾粤頻年兵燹元氣斵喪非得聲望昭著深悉粤情之行政長官則粤局更難收拾粤人治粤爲三千萬人心理所同和議成後籲懇顧念南疆俯順與情用我粤人長我粤土全粤幸甚廣東省議會議員岑濤羅朝榮陳家溎陳巨理馮葆熙朱文格潘治慶麥瑛徽羅賡鏞何紹宗歐陽祥關强伯張思嚴叩支 
[關於中行則例之消息]  
　　商業公團聯合會昨接上海縣知事沈寶昌爲中國銀行修改則例事轉來京電云逕啓者本年五月九日奉江蘇省長齊庚電開頃接國務院歌電開上海商業公團聯合會電稱中行則例不應此時修改乞主持等語查中行爲國家銀行關係金融至爲重大政府自必力予維持希轉告該會勿生疑慮等因仰卽轉行知照等因奉此用特專函奉逹卽希察照爲荷 
[烟酒聯合會常會紀事]  
　　中國烟酒聯合會昨開星期常會首由主席陳良玉報告近得駐京代表迭次來函幷快郵代電報告歐洲和會情形與京師學商各界憤急情形大致與報章所載各節相同惟其中有一件絶大關係之事種種内幕令人可驚可駭當將來函逐一宣佈次金拜仁提議對内對外不可偏廢近來各團體及全國人民視線盡集於巴黎和議一方面而於國内和議則一任其稽延沉擱要知國内和議不定何以對外亦應聯合各界催請南北兩代表速謀具體之和議毋再枝枝節節曠日持久致陷國是於夜長夢多之境地公决贊成次報告接徐州烟酒業代表馬獻南等及本會駐漢事務所來函對於取消商辦公賣分棧改設公賣所一層誓不承認請通告全國兩業一體堅持如竟任意變更則惟有取消公賣爲根本之解决公議此事前經議有辦法應併入列議次樂維臯言現在各業已紛紛宣布本愛國之心提倡國貨我兩業同人亦應堅持到底議畢五時散會 
[徵求收束軍隊之意見]  
　　松滬盧護軍使近接南京李督軍咨略謂頃奉中央電以此次南方提倡收束陸軍實爲當務之急而海軍亦應切實整頓决意致電西南各首領將所擬整頓辦法除宣布外通行各省徵求斯種意見以備考核云云除分電外咨請查照見復云 
[護軍使通令兵士學習織布]  
　　松滬護軍使兼陸軍第十師師長盧永祥以所部兵士除夾單棉皮軍用襖褲及鞋帽腿布等服裝由陸軍部核發外餘如被褥等物皆係自備茲爲節省兵士用费起見凡所部各該兵士除每日輪值操防勤務各差外現擬購置織布器具於休息時間學習織布俾使學成之後得以製作被褥衣服藉省用欵苟有餘資即可顧及家室在該兵士等於投効軍務之中兼習藝術非僅目下節省金錢日後退伍尙能以藝謀生裨益非淺聞已通令所部各該營長設法購置器具責令各兵士實行學習云 
[海軍法庭預備結束]  
　　招商局江寛船被楚材兵艦撞沉一案於上年冬間經海軍部委派沈壽堃中將來滬組織海軍軍法審判庭規定組織法庭費銀三萬兩自開審以來迄今計閱七月前項規定費用早已罄盡且已透明四千餘兩迨沈中將第二批向海部請撥用費海部未允照撥惟令沈中將迅行結束於是沈中將遂積極進行直至上星期四始宣告辯論終結聽候宣布判决此案得此迅速結束者實爲招商局代表律師請退出本案範圍後單方進行毫無辯論阻碍之故茲聞沈中將已論令各秘書錄事等迅將本案一應人證供詞限兩星期抄錄完全以便撤銷法庭而資結束一面將辯論終結情形先 
行電部核奪 
[華絲出口之好消息]  
　　大陸報云昌興輪船公司俄羅斯皇后號輪船於十一 
日清晨開赴美國時載有中國絲極多計共三千六百十二包值銀二百萬兩此爲多年所未有者上屆載絲出口最多之船亦爲昌興公司之船日本皇后號時在一九一五年十二月所載之絲爲二千五百七十六包俄羅斯皇后號抵上海時適遇大霧故遲開十八小時載有郵件亦多 
[絲繭公所呈浙長官文]  
　　江浙皖三省絲繭業總公所近呈浙江軍民二長官請求保護繭市文如下謹將擬請保護浙江繭商銀貨詳情擬具條陳伏候鑒核迅賜分飭施行中外商人莫名感激須至條陳者　計開（一）保護洋商赴内地辦繭最重者現銀茲將運送現銀程途舉其大要者如下紹興嵊縣新昌上虞等縣由上海運至寗波更換火車運至百官鎭諸曁蕭山等縣或由杭州運往或由紹興運往餘姚奉化等縣由寗波運往鄞縣杭縣臨平海寗嘉興嘉善平湖崇德第鹽等縣由上海運往或由杭州運往吳興長興安吉武康德清孝豐等縣由湖州運往或杭州運往餘杭新城富陽昌化於潛桐廬分水等縣由杭州或上海運往（二）保護時間紹興嵊縣（西南各鄕）上虞諸曁蕭山杭縣臨平海寗餘杭新城富陽昌化於潛桐廬分水新昌嵊縣（東北各鄕）餘姚奉化嘉興嘉善平湖崇德海鹽吳興長興安吉武康德清孝豐鄞縣以上各縣陽曆五月十二號起至六月二號止爲現銀運送之期其乾繭成包裝運到廠大槪以陽曆六月二十二號爲止凡此四十天爲全省繭商請求保護之期伏祈分飭各縣知事曁水陸防營警察隨時隨處妥爲保護（三）保護事宜分爲五節（第一節）繭商由上海裝銀至寗波鄞縣奉化及再由甯波火車裝銀至百官鎭卸車雇用民船裝至嵊縣新昌上 
虞紹興等縣凡沿途經過章家埠三界等處均有繭行隨處起岸伏祈飭知甯波旅長在甯波地方預派軍隊赴滬輪碼頭曁車站地方卸輪裝車以及沿途護送均請妥爲何護再由百官鎭雇船運至章家埠三界嵊縣等處由繭商自赴該鎭統帶處請派軍隊護送亦求預飭統帶查照凡遇繭商請求准予立即施行（第二節）繭商由上海裝銀至杭州再由杭州分運蕭山諸曁桐廬分水富陽昌化於潛新城餘杭海甯海鹽臨平嘉興嘉善奉化平湖崇德吳興長興安吉武康德清孝豐等縣伏祈酌派軍隊分駐省城内外各車站及江口拱宸橋等處輪埠會同警察隨時保護並求預飭各隊官如有繭商面請分撥軍隊沿途護送務請立准施行送到後隨即回省銷差川資等費由該繭商給發免得臨時禀請另派至多停頓（第三節）繭商或由紹興府城裝銀至諸曁新昌嵊縣上虞虞稽等縣伏祈預飭紹興軍警嚴密防衛如有繭商面請分撥軍隊護送務請立准施行川資等費亦由繭商給發（第四節）産繭各縣知事公署軍警兩界曁舊時府城如嘉湖甯紹各處輪車通行地點以及錢舖銀號均有銀貨往來伏祈通飭各地方官廳不論晝夜嚴密梭巡而資保護（第五節）淺水兵輪伏祈飭知於保護繭商期内分調各艦赴上海之南黄浦直逹嘉湖等處往來遊巡以防小輪拖帶現銀中途盜刦自五月十二號至六月二號止此二十天爲全省繭商運銀之期最關緊要非由兵輪梭巡護衛難期安謐（四）各縣知事就地軍警均有保護之責伏祈通飭各縣知事曁軍警兩界自五月十二號至六月二十二號凡此四十天内爲各國商人銀貨往來時間無論沿途轉運以及繭行儲欵地點查照第三條各節不分晝夜悉心嚴防保護繭商即所以消弭外患中外商人莫不感激（以下第（五）（六）（七）三條與昨載呈蘇省長官條陳（四）（五）（六）三條同從略） 
[求新廠决定歸法人接辦]  
　　高昌廟求新製造廠去年因虧欠欵項議將該廠全部及基地等售歸法人經辦當由本地紳商以關係主權禀報盧護軍使曁上海縣沈知事央懇設法維持等情屢誌報端茲悉該廠事業仍爲法商投資購得業已立約成交訂期本月十六號過付接收現該廠職務人員正在紛紛趕辦移轉手續云 
[砲用炸藥運送赴寗]  
　　陸軍第六師砲兵第三營前有克魯卜過山砲一尊由寗運滬試騐藥力事畢業於本月八號由滬運回南京已誌前報茲悉該砲尙有需用之炸藥四百六十磅亦須起運赴寗惟炸藥一物性甚猛裂輸送之時亟宜妥愼故由該營副官王丕杰於昨日親自來滬領運仍裝火車解運南京矣 
[高壽里發生越貨傷人案]  
　　愛而近路高壽里斜對門某烟紙店於昨晚八時許突遭盜匪五六人闖入櫃内各出手槍利刃嚇禁聲張刦掠賬檯上現洋角子約百元左右而逸店主即隨後鳴笛喚捕當有附近中西探捕聞警趕來開槍追擊盜等亦開槍拒捕對門有某餅攤學徒及某姓傭婦聞聲啓門出視皆被流彈中所受創倒地各盜分途竄逃經探捕奮追將落後一盜擒獲餘盜轉瞬失踪追捕不及即經探捕將已獲之盜解送匯司捕房一面由五百二十七號華捕雇車送受創之學徒傭婦投醫院醫治嗣經捕頭飭探前往調查傷狀據稱學徒湯根生丹陽人十三歲彈中脚背沿皮尙屬輕傷傭婦某氏彈穿肩窩胸脯兩處受傷甚重云却由捕頭通報各捕房飭中西探捕跴緝在逃盜黨務獲懲究 
[續誌春暄里之刦案]  
　　虹口愛爾近路小菜場附近春暄里五百四十六號門牌居人毛根賢家於前日清晨九時許被盜四五人持械突入禁阻聲張將毛之眷屬人等驅諸一隅用繩綑綁旋即登樓入室將價值二千元之金珠飾物搜刦携贓而逃後被該管捕房包探陸連奎王桂亭等當場捕獲兩匪押候解究等情已紀昨報茲悉該探等於前日午後復將二匪帶至寫字間詳細研詰口供後立即協同西探目潘林士乘坐馬車分往在逃各匪之匿居處所及大陸旅館將其同黨某及與有關係之蕩婦陸氏續行拘入捕房分别押候解廨請究 
[遞函恐嚇之防範]  
　　英美總巡麥高雲氏以近來界内又有匪徒投遞恐嚇信函及危險物口向富户勒詐情事發現殊碍治安因特通諭各捕房捕頭凡管轄區域内各大公司大行號及公共游息處所着各選派中西探捕分往查察以免匪徒混入滋擾而保安寗以故公共租界内各大公司大行號及各游戲場各戲園均派有探捕到場照料 
[再誌包探偵獲恐嚇勒詐人]  
　　寓居公共租界福建路（即石路）蘇寗旅館五號房間内之江西人黄鶴臨湖南人張運坤袁項文專寫恐嚇信函向公共租界内各巨商索詐被老閘捕房特别機關中西探目偵悉協往將三人拿獲搜出信稿等證據解經公共公廨中西官諭着押候查明展期開審等情已誌昨報茲經華探目陳雲忠包探王長根查悉第一被告黄鶴臨實名楊則甫前因串黨湖州人陸小由向長利洋行買辦林逸壽勒詐由捕拘解公廨訊實判押西牢三年至本年二月間期满釋出後匿居法租界近又串黨張運坤等書寫恐嚇信函郵遞西藏路一百十六號門牌向在福州路寳羅藥房爲經理之王孟修勒詐洋三千元不遂又遞送鉛彈一枚恐嚇信一封措詞非常激烈限日將欵送交石路蘇寗旅館五號房間内而第二被告張運坤原名張湘迭犯嚇詐案已經公堂訊辦六次業經該探等將情禀明捕頭諭將搜獲之信稿等證據呈候研究外並令通知王孟修於星期六赴公堂備質 
[長警緝獲私藏軍械人]  
　　閘北四區一分所巡官長警昨在國慶路餘壽里喬姓屋内緝獲曾犯刦案之海門入張元開江北人黄榮卿兩人抄出手槍一支子彈四十九粒及衣服等物連同二房東喬培東一併解案楊警佐命角司法科訊辦 
[小學敎育研究會開會紀]  
　　西門外公共體育場上海縣勸學所議事室内於昨日上午由各小學校敎員開普通科研究會到者有比德梅溪等十三學校校長敎員十五人九時開會賈丁正副會長因故未到由省立二師附屬主任楊聘漁主席報告開開與提議事件如左一件報告梅溪送到課外作業簡章一分旦華送到表格彚訂一册課外作業表一紙比德送到表格十九紙課外作業報告一分倉基送到課外作業報告一分縣立第一女高送到各項表簿一册課外作業章程一分貧民送到十周紀念册一本内載各種表格　一件提議由本會編制全校一覧表及學年歷格式分送全縣各學校研究議决全校一覧表先行徵集各校現在編定者提出項目至下次開會時决定之學年歷即就二師附屬小學一覧中所列者研究再下次本定開分科研究會日期即五月二十五日茲以研究上列二種格式改開普通研究會所有假定之國文算術分科研究會當遞後舉行　一件提議整理各校所送各種表格及課外作業報告之方法議决各種表格及課外作業應請未曾送到之各學校於五月底以前續送到會俟收齊後交編輯員擇要編輯以備印送各校參考　議至此時已過午遂振鈴閉幕仍留各敎員就會千膳而散 
[皮箱業罷工風潮平息]  
　　南北市皮箱同業因大小行爭執管理公欵三百元激成全體罷工等情迭紀前報茲悉該業工人停工以來將届一月雙方咸受損失茲因端節期近生涯將旺亟應從速解决故該同業大小行司年特於前日邀集會議經各店主居中調解允將所爭公欵交由小行誠實可靠司年執管以資解决小行司年以目的已逹遂無異辭即由雙方决定於十二日（昨日）一律開工翌日（今日）由大行將所存某店内之小行公欵三百元交給小行方面管理以息爭執是以昨晨起南北市全體工人均已開工製作所有散回各鄕及紹帮工匠亦均去函知照來滬工作罷工風潮於此平息然雙方所受耗損已屬不資矣 
[北京稅務學校招考布告]  
　　江海新關稅務司昨代北京稅務學校發出布告云本校規定續招本科學生二十四名於陽曆五月二十六日在北京本校及上海廣州二關考試凡有志嚮學者均可先期來校及招考二關取閱規則報名赴考茲將一切考試入學辦法開列於後（年齡）以十八歲至二十二歲身家清白體質堅實者爲合格（程度）各省中學校或同等學校畢業領有文憑或證書者（考試）漢文修身倫理論一篇時務論略一篇（英文通讀）須順口暢讀伊索喻言並國學文篇等四集等書會話對答平日酬應之語（譯漢）英伊索喻言並國學文編第四集等書之文（文法）中學普通文法作文約三百字論略（地理）中外普通並高等地理（數學）比例命分約分小數開平方幾何第一二卷代數二次方程式（物理）普通物理（報名）投遞報考單須貼最近四寸單人相片繳試騐費二元（此欵無論錄取與否槪不退還）並抄錄文憑或證書備騐自出廣告之日起至五月二十五日截止（考期）五月二十六日上午八時錄考誦讀會話下午一時至六時考試漢文五月二十九三十日正場考試英文各科（每日自上午八時至下午六時）（費用）每年膳資五十元學費暫免（地址）北京朝陽門内大雅寳胡同東口本校招考處上海江海關 
[高行鎭將開小學聯合運動會]  
　　浦東上海縣境高行鄕各小學校與川沙縣壛各小學校聯合定於本月十八日上午九時在高行鎭開聯合運動會昨已函請楊家渡縣立第二高小學校第五團童子軍届時到場照料茲將該會推定之職員姓名錄下（評判）徐星璇顧聘珍陳久餘陸仲超王雄聲曹谷氷（主任）瞿初孫顧嘯泉（總司令）施鐘奇（總幹事）張恂子 
[四學校追悼傅琅齋]  
　　昨日午後二時東亞體操與神州愛國尙公等男女四校假西門公共體育塲球室間爲已故傅琅齋君開追悼會傅君年二十六歲江蘇宜興人舊曆三月二十二日病殁寳隆醫院在日爲創辦東亞體操學校之發起人歷任神州愛國尙公等校敎員故四校校長邀集團體二百餘人就塲追悼以表哀忱 
[索還校具將成交涉]  
　　北四川路厚德里中華學校内附設之平民義務學校係鄭卓文女士等發起所有校具均係鄭女士出資購辦近因該校敎務主任蘇愛南辭退遂收回一切校具轉贈廣肇公所乃蘇不交出故由鄭女士之夫林炎夫出面向索如仍不交恐難免一番交涉矣 
[嘉定旅滬同鄕會開會紀事]  
　嘉定旅滬同鄕於昨日（十一日）下午二時在城内邑廟後萃秀堂内開籌備會到者五十餘人當推定朱一笙爲臨時主席報告一切旋即討論進行方法决定先從調查入手並推舉朱一笙爲籌備主任朱侍軒袁寅昉朱吟江項如松湯椿年高介臣陳容如爲調查主任通訊處爲南市大馬頭北首同裕洋貨號朱侍軒英大馬路三百三十號朱一笙陸家浜中華職業學校陸友白限月底調查竣事後開成立大會云 
[憲兵營長校閱憲兵]  
　　京畿憲兵營營長張輔漢曾經親往漢口保定濟南等處校閱 
所部第三四五各連憲兵勤務並考試學術檢查軍械茲已事畢回滬於昨日到高昌廟第一連内校閱並面試各憲兵對於辦理緝捕人犯之問答旋於午後又往閘北校閱第二連憲兵之服務及檢查馬匹餵養各法事竣回營後即將校閱所部各憲兵合格情形呈報陸軍部查核 
[利濟副劵開奬紀]  
　　利濟有奬副券昨日在南市久大碼頭該奬券總發行所開奬開出頭二三四五各奬號數如下頭奬第一千九百七十六號（本埠大利源承銷）二奬第二萬七千二百九十二號（漢口湧記承銷）三奬第七千八百八十號（漢口湧記承銷）四奬第四萬四千三百十二號（本埠萬亨通承銷）三萬七千四百八十一號（松江生財道承銷）五奬第二萬零三百七十七號（杭州得記承銷）一萬九千一百五十號（南京萬利源承銷） 
[被告交保候訊]  
　　乾和煤號經理陸朝良在公共公廨呈控羅力智不付煤洋又張鴻鋆控周洪春陳錦昌不付房租又仁大米店主周瑞徵控楊昌松串賴賬欵等案業由公廨飭探將被告各人傅至公堂中西官諭令分别交保過堂候訊 
[戴勳臣聲訴被誣之損失]  
　　四川人戴勳臣在公共公堂呈控同鄕人唐巨奎王厚菴王石林設計陷害越界誘捕請追賠償名譽及營業損失銀一萬二千兩一案前日午後由廨績訊原告戴動臣投案由伊之義務律師海德禮氏赂其詰據供稱自警察廳訊釋後被告又進稟城内檢察廳仍控我拐賣人口並及重婚於朱傅訊之前兩王來我處令捐助四川同鄕會之欵謂可將案註銷我允捐銀二千五百兩出與謙益錢莊之支票一紙有許協揆王漢章等多人目覩嗣又被人騙去向檢廳消案費洋一百元然終被該廳拘押審訊之下起訴審判廳將我判處拐賣人口罪刑期三年重婚罪刑期四月不服上告於江蘇高等廳訊悉受誣因重婚罪未附帶上告故祇撤銷所處之三年刑期惟所捐之欵於被拘押時已令家屬收回而被告等又以四川同鄕會名義刊印毁我各譽之傅單分發四川帮故我現在之名譽掃地無餘自被誣以至省釋耗費金錢無算交通路所開之利川通皮件號因自已被拘不能營業貨物變價用罄不敷並將附與某皮件號之股本銀四千兩亦已提用等語又由前在王石林棧房内充當茶房之四川人魏漢卿上堂經海律師向其詰據供稱與戴素不相識亦未代王石林將戴誘往王之棧房等語旋由兩王之代表律師向戴勳臣略一盤問而唐之律師起稱尙須研究原告口供故今天不及盤詰請求改期王崧生襄讞核供商美副領事思君諭唐及兩王仍交舖保候展期續訊 
[造屋互控案之傅訊]  
　　顧懐昌承造蔡成記塘山路之房屋過期被蔡延律師在公共公堂控追損失而顧亦延律師反訴蔡欠交造價銀一千五百五十六兩洋四百元尙有當時訂立造屋合同作證之程少卿亦延律師具訴不承認擔保蔡控顧之損失銀一千四百五十兩等情前日由廨傅訊蔡已身故由其子蔡雲松到堂顧之律師反對雲松繼其父控告之權與蔡之律師辯論良久經承審官五襄讞與美副領事丁君核案以蔡雲松有權證明本案案情遂據蔡雲松投稱故父與被告訂立承造房屋合同言明六個月完工乃愆期九個月致受損失銀一千四百五十兩被告顧懐昌所控欠交造價實無如許之多等語中西官判候續訊 
[不付票銀案兩造各執]  
　　向做押店生意之朱煜清在公共公廨狀訴正泰錢莊經理楊翰臣不付莊票銀三百五十三兩六錢八分業由公廨諭令被告將控數銀兩繳存候訊明再核在案前日午後張襄讞會同美思副領事傅訊原告朱煜清延律師上堂陳述案情並據朱供稱此項莊票係帶鈎橋已經倒閉東夥無踪之益興錢莊還我存欵詎持向被告錢莊照兌不付亦未言其票是僞是以控請究追被告正泰錢莊亦延律師到堂向朱盤駁一過旋稱原告稟内稱莊票係被告莊夥付伊今又供爲益興所給自相予盾云云中西官核供以兩造言詞各執諭候續訊再核 
[拐妹與婢之追究]  
　　寳興路廣吉里三千三百十九號門牌奥商陸秉藩之胞妹桂媛年十四歲於舊曆本月初六日與十九歲婢女從喜同時失踪陸偕母陸盧氏分投找尋直至前日在鐵馬路附近將桂媛等尋獲詰據聲稱爲婦人陳程氏誘拐出外藏匿該處陳程氏現住閘北等語陸母子帶同二女前往將陳程氏扭送五區二分所警署牛警佐以案關刑事備文併送地檢廳經檢察官提案預審之下判陳程氏收押候查明訊究桂媛從喜交陸秉瀋母子領去候示 
[黄包車乘客猝斃]  
　　前日下午一點餘鐘有身穿白布短衫藍布褲子赤脚着蒲鞋面黑布鞋子頭上無帽年約四十餘歲之人在公共租界五馬路雇坐黄包車至法界共舞臺甫至法界驟然氣絶經該車夫報告捕房捕頭諭將屍身車送同仁輔元堂騐屍所察得並無傷痕當在該屍身畔檢出皮夾一隻内儲大洋二元小洋二十二角錢一百四十文又有錢摺一扣（上書滬江窑灰後面有上海信客等字樣）並　黄魚一包又無套眼鏡一副當將此項物件一併呈交捕房由善堂備棺收殮拍照懸掛聽候屍屬認領 
[兜售利濟劵之科罰]  
　　王洪茂日前手持利濟劵十餘張在法租界小東門外向人兜售適爲包探張鏡波查見以王有違定章當將王及利濟劵一併帶入捕房昨解法公堂請究先據該探上堂稟明前情詰之王供此項彩票係在華界　來欲持至南市店中售賣不敢在 
途兜售請求查察中西官判罰洋五元充公利濟券銷燬 
[私賣燈吃之罰儆]  
　　毛朝林在法新租界某處私設烟榻容人吸烟經霞飛路捕房捕頭得悉於前晚帶同探捕前往抄出烟槍等物連毛一併帶入捕房昨解法公堂請訊詰之毛供認私賣燈吸不諱中西官 
判罰洋三十元充公以儆烟具銷燬 
[手持紅土之科罰]  
　　崇明人毛華郎日前手持紅土十餘兩希圖至法租界銷售適爲包探查見上前向毛盤問言語支吾當即帶入捕房昨解法公堂請究先據該擇上堂稟明前情詰之毛供此項紅土實係朋友陸子明令民人送至公共租界行經法界被探拘案現陸匿居何處不得而知求宥中西官判罰洋三十元充公以儆紅土銷燬 
[擲包匪徒分别押儆]  
　　擲包匪徒錢阿根蔣文喜方連生桂小五等四人日前在法新租界呂班路施其故技圖騙婦人莊毛氏之銀洋適被捕房包探程金和苗永興等查見上前將錢等四人一併帶入捕房昨解法公堂請究先據該探等上堂稟明前情詰之錢供認圖騙不諱中西官判錢押四月蔣方桂三人各押二月期满一併永違逐出租界 
[逃妓躑躅路隅]  
　　女子陳小八子昨在閘北四區境内迷路由崗巡查見帶入警區詢問據該女稱年十九歲安東人在公共租界某妓院爲娼屢遭鴇婦凌虐苦楚難堪私自出外等情張署長諭送慈善園留養擇配 
[茶館聚賭]  
　　浦東人金安卿糾合賭徒多人在斐倫路一百十二號門牌所開之茶館内聚賭被五百二十六號三道頭華捕查見當將賭具帶入捕房稟明捕頭請廨出單傅究 
[法包探途遇竊犯]  
　　江北人周文甫在法租界犯有串竊黄包車案避匿虹口西華德路昨被法捕房十三號包探楊仁生在途撞見喚到一千一百九十八號華捕將周拘入虹口捕房稟明捕頭押候該探稟請上級長官備文來廨移提歸案訊辦 
[流氓攫取皮夾]  
　　前日下午有山東帮某客由永安街東順記報關行而出即有 
流氓十餘人尾隨於後該客皮夾内儲有大土兩只現洋二千元流氓等跟至轉角　城米店門道用强攫之而去事後該客投報捕房立飭包探前往調查並於該處加派華越巡捕站崗 
[淞滬警察廳批示二則]  
　　批費文品察核呈詞全屬出於懸揣旣未發生事實殊無備案之必要警有保衛人民之職權如果該船户倪森林等有聽唆暴行等情儘可隨時報區拘辦也仰即知照 
　　批張柴氏據呈各節事甚輕微彼此骨肉之親儘可和平解决毋遽興訟致乖親情仰即知照 
來函 
[法電車公司車務處函]  
　　敬啟者茲於昨日（九日）在法界電車中拾得海關進口氷糖派司一張現存在本公司電務處失主可用蓋印收據註明派司號數及各種能證明之記號來本車務處領取可也 
雜評二 
[兵之生業（庸）]  
　　裁兵之難於裁汰而難於安挿不難於一時之資遣而難於永久之謀生蓋招募之兵平日多無恒業一旦遣散區區恩餉斷不能贍其畢生之衣食若輩窮無所歸强者流爲盜賊弱者則宛轉溝壑民國以來各省之多盜非始不由於此故兵之生業不可以不講求也 
　　盧護軍使令其部屬購置布機使兵士於操演之餘練習織布講求兵士生業用意甚善各省統兵將帥誠能仿行不特兵士於現役期内餉糈以外得此生計自裕且退伍以後亦足藉以謀生而不至流離失所貽地方之隠患願南北軍事當局一國之 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（九十八）] [  一之]  
　　我國恒言内熱飲氷若自美民人人喜飲氷固人人感内熱也記者昔嘗戲言謂外人皆以凉血動物　　愛國熱誠之國民若我華人就其飲食上言固若内部甚凉適與上文内熱飲氷成反比例然進究其原因則所謂熱與凉者似與雙方之國民性有關我華之國民生嘗毗於「靜」遠之若棋枰榜蒲諸嗜好近之若撲克麻雀等娛樂物莫不於靜中消磨時日歐美之國民生嘗毗於「動」故如擊球賽馬擲彈溜氷橇雪　舟遊獵遠足等種種遣興方法莫不以求身心上動爲主旨此皆有數千百年相沿不革之歷史慣習似未可以一朝去之也 
　　美利堅以國民性好動之故其貪凉不畏寒處在在令人驚異少婦寒季外出舍領袖處以毛皮爲飾壯觀曕外絶未有御重裴數襲以壅腫之狀而掩其玉立亭亭之美姿者男子因毛皮爲消耗品尋常力不易致貴至狐貉賤若羔羊冬服更鮮用之若在夏季與上海夜花園同等之處所似又以彼邦爲策源地也但在我國竟有因往皮等處所而戕生者可見人有短處我切不宜更事沾染我若不省更從而沾染之無益固意中事而無窮之禍害又不期而有意外之發生也寗非事之至堪深惜者歟 
　　我國旅美人士對於「冷熱」二字尋常固多不便然尙可以積時漸染而寖成慣習也獨在旅中而忽病者所謂「湯藥」二字幾乎只有「藥」而不能有「湯」藥爐茶竈之諺竟不適於西方之社會矣人情每在臥病之中有以茶湯進者其美原勝於上池仙露若從而阻絶之是豈爲家人者所忍出此此直可謂西國醫學家極端專制之一種罪惡但在我國視之覺其忍心害理者在彼美國人士眼光中或反以爲大仁此又事之難以索解者也譬如往年北京東交民巷有一老馬中途與他車相觸重創見骨血流如江正思救治之時忽有一西人至出拳銃而斃之馭者大譁以爲忍心害理而彼西人聲辯語謂因不忍此馬傷痛過久促令速死以止其痛似反以此舉爲大仁也風 
俗習慣之不同其結果乃如是亦甚覺其可笑矣 
老申報 
[加功殺子（見光緖二年六月十四日）]  
蘇人吳某爲醬園夥子某甲仍父業年二十餘習業頗勤愼吳老且鰥其醬園工人有姊待醮因媒於吳吳納之婦有前夫子某乙者隨母改適以父呼年與甲相若俗所謂拖油瓶者是也吳愛婦及子袒乙而憎甲遞央媒灼爲乙議婚置甲度外婦又從而搆陷之有工人表喪爲奸甲被讒失歡憂憤不自檢束蕩游散悶失足烟花負空數十金債主索　吳吳久欲尋問聞甲負累加罪有詞乃與工人潛商意欲乘此屏斥工人曰逐之有後患不如殺之吳恐干物議工人曰天下有殺子而論抵者乎吳曰手軟奈何工人曰三尺麻繩芻靈猶且舉之如其掘强請助一臂吳志遂决是夕偕工人同至其家同夥某於户外潛聞其議急赴甲所欲令避逃至則甲已被工　去某知不免乘夜奔赴吳家敲門良久不應某情迫用力踼落門板倉皇直入則見甲頭罩麻袋身偃户檻頸項麻繩下面穿繞連袋帶頸緊紮數道工人横坐甲身見某至遽起某見尸挺然不動料無生理方躊躇進退吳謂某曰君爲勸解來乎便煩君解生死惟君某恐以人命連累不敢贅一詞急奔歸店明日吳將其子草草殯殮埋諸羲塚其店主聞之遂並吳與工人而俱屏焉夫父欲子死不敢不死獨奈何工人者事不干已殘人骨肉害人性命殘忍狠毒至於此極此豈尙有人心者哉何况故殺子孫亦有餘罪地方豈無公論耶 
雜錄 
[美國軍人之過去談（四）] [  楊潛]  
　　探獲間諜之巨賞美國之提出抗議於同盟也初亦不過爲形色上應有之舉動所以促德奥之反省彼同盟國聞之亦以爲官話文章可以置之不聞竟無禮於美國而美國迫於國體上之關係不得不與之宣戰於是一編官話遂成實演同盟國得此信息於外觀上雖頗屬鎭靜然視其内幕實呈恐慌現象知戰爭之不利於我也乃四出運動祈補救於萬一且編間諜隊渡美施以離間巧計美國境内遂有無數之敵人隠跡於境内最近美國紐約之大本營内被軍人Warmult氏捕獲間諜二人報之上司獲得巨賞茲將其情形述之間諜lunerin氏與Beacnre氏者均爲德國第四間諜隊之隊員也受政府之委任在美國刺探軍情假作負販商人販賣水果食物守衛不知准其人内久之相熟出入無忌遂得刺探内情幷施離間各軍人不加細察毫無疑慮惟Warmult以其容貎稍異心頗疑之知國内間諜之分布遂有刺探之决心乃將計就計日必購其食物初則與之談笑繼論歐戰大勢積日旣久習以爲常該間諜不知其詐以爲有隙可乘遂傾所欲言幷求Warmult相助且出徽章以示不欺該軍人旣得確實證據默思捕獲方法乃以操塲非講言之地誘之於悔過暗室中妄談多時該軍人假以小便而暫别彼等疑其有異意欲奪門而出然Warmult敏㨗異常急閉其户不爲所逸即報告長官二人俱獲在上者謂該軍人以愛國爲前題不爲所惑亦不爲利誘可敬孰甚且全營之内他人均醉惟君獨醒察獲間諜二人不至洩漏軍情其功非淺今先賞洋二千元幷擢爲營長容後代告政府再行進給勳章該軍人領賞而退 
 
[田横島（古蹟圖八十七）]  
[世界名人趣聞（續）] [  天醒]  
　　納海米亞斯納海米亞斯黑耳幾亞斯之子也一日復興日路撒冷城垣會當同心協力衆人唯唯時媒藥者多謡言四起而納海米亞斯益鼓勵其衆矢志不移及城工將次告竣又將兵器分給衆人繞城巡察巡丁等不准四野間游黑夜禁止出城已則親自周巡無一刻閒非沐浴及緊要等事不暫離城垣左右衆人或缺糧食萃聚一處鼓噪喧譁納海米亞斯因勸富人周濟貧民於是通力全作歡聲如雷統計不過五十餘日全城告竣散在各省流民亦陸續回京納海米亞斯且按照花名舊册將百姓分作十支拈鬭遴選分一支常住京城外餘九支能處各省有自願住居城中者亦各隨其便一時城中人烟輻輳房舍毘連大非前日荒凉景象云 
小說 
[壁上怪影] [  雄倡]  
　　且微語曰公子今已熟眠故不復需是物汝果未甚疲茶者幸稍同吾儕守伺爲善亞伯蘭曰吾乃未疲柏曰甚善然則句惟汝行動須稍靖亞伯蘭乃躡足就其習踞之所遂合三人寂然坐伺於是旣逾二小時柏累堪幾自疑其失策方咎悔間近榻趺處壁上忽發奇光作靑赤色幾如靑燐居中顯露一人影加半臂及短袴倒頭懸垂柏累堪已聞夫人駭呼復覺身侧亞伯蘭已僵如木偶即以如鋼之手指堅按其腕力引其臂於侧亞伯蘭旣痛且駭因大呼於是二人力鬭如狂人柏累堪旣力擒亞伯蘭不釋且喘且呼曰趣引電燈使明夫人靈性未失遂如言亞伯蘭固强項然柏累堪精科學爲力又足以勝之電燈未明而已仆亞伯蘭於地反　其兩腕力推之隅陬柏累堪起而喘息自拂拭其袴膝言曰是特兒戲然爲計亦工巧今試觀之句否幸少待容吾先旋熄電燈今試觀此臥榻帳　之上時對壁獰厲之幽魅已復現形且有一線之光高出臥榻之頂惟自室之中樞觀之乃可得覩夫人復失聲微呼遂坐於榻沿柏累堪復明電燈且戒仆地之亞伯蘭勿動乃引一案至牆下上加一坐榻柏遂升登其上捫得一物適當承塵之下狀如一通風之小天窗怪影即出自其中面如蒙紗中藏一小物厥狀如合射光一縷然此時爲電燈光所掩爲光已微柏且下且言曰不出吾料噫此即其轉旋之機乃尤佳言次即按一小桯藏於榻趺後者一縷之光自上射出者遂没夫人尙眩惑曰吾乃未明柏累堪曰是法乃極簡便又顧地上人曰亞伯蘭汝靜伏勿動否將不利於汝乃續其說曰事特如是吾人自始已謂其事純出乎欺詐互表同情惟夫人决其事於滕根無與吾則别有所見不敢强同决滕根必身與其中以其事果志惟彼直承其利果爾則彼必與此宅中人通也明甚吾今日四加窮搜果得一半燬之信封上有温哥維之（在美洲）郵政圖書其上並有殘缺之丨ey二字母此自成爲亞伯蘭一名Ainberley之尾亞伯蘭蓋即受　於滕根者吾自始固已疑之以彼得日夕與亞卿暱近又其發手搶一事亦令我懐疑推彼所爲自是發一空彈壳而以其餘實彈者示夫人尤有一事令我致疑者則據夫人言挈公子出游其議即發自亞伯蘭迨歸後而始有此幽靈現形事彼所圖者自是特欲遣去夫人母子以便設置此小機關是特一小影戲燈合一貯電器與佈景之機械一引其機即能射光於壁上作一全身人影其傅電之機則即藏　榻柱之下吾應早猜度而得惟夫人須省記吾未之前覩適始見之因未能遽有定見至若撲翅等種種吾頗疑爲六辨士之飛行玩具引以有彈力之革帶者最可恨者此等事未足據爲罪名在夫人所能爲者但有立行停止滕根之津貼並送斯人出諸國外而已至亞卿者一俟吾爲之詳陳所以彼當無恙今夫人能惠而少出乎夫人尙惑甚曰君遣彼人購歸之藥劑則奈何柏曰嘻是特設一虚幌藉詞遣去其人以便吾移動亞卿已耳吾遣彼購藥時已於亞卿茗中加以安眠藥四十格林今其購歸者猶存彼庋閣之上實即醒睡藥也俟夫人一出即當取而一用 
[自由談之自由談] [  不冷]  
　　今昔之感國内之和議爲國外和議後盾而進行也今國外和議已完全失敗矣欲補救此失敗將極力進行此國内和議　抑將視爲無足輕重而不必再事進行　我國民盍一思之 
 
 

Page 15

 
 
   
 
 

Page 16

 
 
   
 
