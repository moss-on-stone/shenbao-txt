# 1922 - 19 - 4917572

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[兵諫與軍用内閣（老圃）]  
　　民國之有兵諫蓋作俑於袁世凱袁自能开兵非受人兵諫者然與國民黨齟齬時恒嗾使軍人通電電文結語動曰枕戈以待其後相習成風段祺瑞亦利用通電以嚇議員並利用兵諫以窘黎元洪不料作法自斃卒因吳佩孚之兵柬而安福從此失敗吳佩孚狃於蒲騷今日猶用故智雖揭　外交問題立論甚正彼與安福同其腐敗者當然與安福一例消滅然兵諫一之爲甚不戢亦將自焚吾謂民國兵諫之風果不止斷送民國者必兵諫也 
　　梁士詒果爲賣國與否及措置失當與否今姑不論即假定梁士詒爲高才而奉張作霖之命組織軍用内閣其成績亦可知近日北京閣員大率皆軍人所推薦試思畜犬苟不鳴吠安用此犬然則軍用之犬大不易爲無論張作霖之犬不易爲即曹錕吳佩孚之犬亦不易爲也軍人以閣員名額爲贓品坐地而分分之均則苟安一時分之不均偏重甲則乙起而爭偏重乙甲又起而鬥長此循環伊于胡底吾謂民國軍用内閣之制不廢斷迭民國者必軍用内閣也 
　　故梁閣戀棧所以速亂梁閣退亂亦未艾 
[命令]  
　　一月十八日大總統令　勳一位陸軍上戕昭武上將軍管理將軍府事務陸軍檢閱使毅軍軍統姜桂題耆年重望體國忠誠先後治軍垂六十載自前清同治初年起家行伍剿平北五省匪亂曁出師西陲靡役不從累著戰功洊躋專閫民國成立以毅軍軍統移鎭熱河禁暴詰奸奠又邊徼復經分軍剿辦河南等處土匪膚功克奏悉出指揮上年該上將軍以年老多病迭次呈請開缺爰特調任陸軍檢閱使方期表率戎行藉資頤養詎意偶染微疴竟致不起披覽遺呈猶惓惓以撫綏軍士鞏固國基爲言忠摯之忱始終不易老成靈謝第悼殊深姜桂題着照陸軍上將例從優議卹並給治喪銀一萬元派蔭昌前往致祭靈柩回籍時沿途地方官妥爲照料生平事蹟宣付國史館立傳以示篤念耆動之至意此令 
　　又令　派羅文幹兼修訂法律館副總裁未到任以前派石志泉署理此令 
　　又令　派余紹宋署修訂法律館總纂此令 
　　又令　任命舒和鈞爲將軍府參軍此令 
　　又令　任命劉煥章爲吉林陸軍第二混成旅步兵第二團團長楊金聲爲第三團團長此令 
　　又令　張大錫晉給三等嘉禾章李憔昌于霖生李景昌榮廣明陳興仁均給予四等嘉禾章此令 
[國内事電]  
　　北京電　趙繼賢昨由洛陽回保曹派周夢賢來京但留梁之語不易 
出於曹之口吳則確無意外行動 
　　北京電　吳佩孚專使持函至粤欲結陳炯明陳覆中國之大害在兵君旣覺悟吾願與君同倡裁兵議請卽示尊見吳將電轉張紹曾張曰陳吳覺悟矣欣然就道赴洛 
　　北京電　張紹曾今日下午可到洛張志在國是會議并慫恿吳發起裁兵由各省派員到京各認裁兵額因陳炯明覆吳電謂願與君同倡南北裁兵則約縱連横統一之說不成問題等語（十九日下午三鐘） 
　　北京電　前電直系要求交換條件六項聞梁已允四項惟取銷免緝令係曾得曹使同意未允至由鹽餘協餉月五十萬改爲不限於鹽餘至梁張組閣條件由曹說明告吳不再重提（十八日下午七鐘） 
　　北京電　張作霖奉天會議云倒閣有危險應與曹使熟商吳亦有電致張作霖謂反對梁只爲外交餘無他意張未覆僅曰果爲外交則甚好恐爲的是交換條件 
　　北京電　梁元電籌欵贖路閣員多數謂籌欵無把握否决徐囑梁就英美協提四項中擇一辦法勿加修正謂倘失英美歡外交必陷孤立梁以四項中均含用人問題其第三項三全權來電謂去我希望尤遠萬勿採擇可信此事仍將取决於美會梁元電等於零 
　　北京電　昨英使艾斯敦偕巴爾敦見外長談厦門架橋案仍未决 
　　北京電　昨法使傅樂猷偕韓德衛見外長談中法銀行復業問題至退還賠欵尙需多次磋商 
　　北京電　昨美使舒爾曼訪外長談太平洋會問題吾國將擇英美調停辦法之一解决膠濟路 
　　北京電　修改稅則委員長羅又幹未到任前施弼代理該委員會組織今日通知外交團（十八日下午七鐘） 
　　北京電　交部催吉長解十五萬魏武英商之日代表加籐赫二不允 
　　北京電　王懷慶爲毅軍統領白承頤爲帮辦東海已有十三師及毅軍矣（十九日下午三鐘） 
　　北京電　二十四師張福來軍中止北調靳雲鶚之殘部四千返鄭 
　　漢口電　傳浙盧電吳蕭爲梁調停吳蕭尙未表示可否但南下直魯軍紛電驅梁鄂省兵民驅梁大會亦在醖釀中 
　　漢口電　靳旅騎砲兵均陸續運省轉車回鄭 
　　漢口電　武商會篠（十）（七）電交葉贊成投股贖路（以上十八日下午六鐘） 
　　香港電　滇北伐軍二路司令蔣光亮冬（二）（日）電告奉顧品珍令出師 
　　香港電　桂平知事電告大軍集潯上下游沿途河道已通 
　　香港電　顧品珍庚（八）（日）率師出發聞將取道黔安順入桂 
　　香港電　葡使電京外部謂粤態度堅决可否移京交涉 
　　香港電　駐柳滇軍截留各屬稅餉 
　　香港電　國會議員張鳳九提出質問粤政府擅將鹽欵劃入省庫 
　　香港電　港船東方面取消前允工人之條件但允復職後再商開工無期現泊港輪船共百二十三艘港政府今日上午派水手數百下金山輪駛往羊城載糧食下午香山亦開往省（以上十九日下午六鐘） 
　　香港電　粤現有兵力共一百三十七營　 
　　香港電　陳炯明代表鄧伯偉抵湘昨電粤報告與西南大局頗有關 
　　香港電　李福林謁陳以出發在卽請緩裁該部三營陳炯明已允 
　　香港電　謡傳吳佩孚代表黄申薌來粤與陳接洽有七條件（一）各方實行罷戰（二）另組臨時國會（三）取消南北現政府（四）組混合統一政府（五）成立正式國會（六）實行正式選舉（七）處置軍隊（以上十九日下午十鐘） 
[國外專電]  
　　華盛頓電　中國關稅案已由遠東委員會最後通過規定修訂實收百五之委員會四個月内在上海集議新稅率於修成後逾兩個月實施此後再會議前所宣佈之加稅附稅辦法（十七日） 
　　華盛頓電　海軍公約現可注意者爲英國關於防禦工程之意見英國不欲新加坡列入防禦工程以現狀爲限之規定内於是前所傳英國不獨欲南太平洋領圭除外且欲將新加坡造爲海軍大根據地之消息又成問題綜之海軍公約之全局形勢頗爲迷離美國現似不願促其進行但願任其拖延俟見遠東問題有何解决後再定方針（十七日） 
　　巴黎電　泰狄歐氏不允加入普恩賚内閣此爲法國政界不久將有極大發展之兆衆信克勒滿沙氏行將攻撃普恩賚雖克普皆以極端國家主義解釋凡爾塞和約並皆欲推倒白里安但對於其他事件則政見各殊猶憶戰時普爲總統時因事不得已諭克組閣但非出於己願而克氏就職附以普氏不得干涉之條件普怏然從之今則夙隙復萌克氏必卽開始掊撃克非自欲復登舞臺但欲推翻普恩賚而以泰狄歐代之（十七日） 
[交通大學無線電]  
　　華盛頓電　參議院海軍審查會贊助以海軍無缐電無限制傳遞新聞供給美報聯合會各報館之議案 
　　華盛頓電　美國已告知羅馬願參與日諾瓦會議但須不提議取消欠美倆欵之問題 
　　華盛頓電　哈定總統核准參議院鞏固協約國債務之議案芝加哥講壇報探悉歐洲革國已告知美國未能償付四月間到期之利息 
　　華盛頓電　共和黨參議員已决定先提議協約國債欵案次議兵士慰勞金案 
　　華盛頓電　前總統威爾遜論凡爾塞和約謂法國現抱不相適合之意見旣要求德國予以鉅額之賠欵又欲使德國不能在經濟與實業上自振蓋法國慮德國一旦恢復原狀將攻撃法國也此種疑慮爲法國政策之特質云 
　　柏林電　中央黨開大會時德總理韋士宣佈其政策謂今日爲政之道不在創造歷史但在愼重考察國際空氣因以擬定内政所必需之辦法國人宜靜耐當軸必施行爲恢復財政所不可少之舉措渠固準備抵抗暗中推翻政府之謀但若他黨不贊成其理財計畫則渠亦準備辭職云賠償委員會准德國運煤出境但不能碍及依照賠債條欵應交礦煤之額量 
　　柏林電　東亞共産黨包括中韓日人民在内將於數日内在末斯科開會 
　　華盛頓電　官塲消息哈定總統將召集會議討論美洲全部之聯絡法並準備與墨西哥另立條約以保永遠和平 
　　華盛頓電　商部稱古巴糖廠在一九二一年内停閉二十二家一年前古巴有糖廠七十九家今僅有四十九家 
　　羅馬電　敎皇臥病係患痒症但病勢不重（十九日到） 
 
 
 

Page 5

 
 
   
 
 

Page 6

 
 
世界路透電 
[華會關於中國之新議案]  
　　十八日華盛頓電　公報載稱星期一日遠東委員會集議時休士提出國放門户原則之議案英代表吉狄士建議設立審查會凡在此案範園内之事件可交該會審查貝爾福亦作此言並謂勢力範圍之舊習慣爲大會所不能容休士對於吉狄士之建議表示欣感之意意代表山塞爾稱意國贊成此議之精神吉狄士續稱各點今已有完全之保障英代表承認如此之議案法代表薩爾　發間各種讓與權如何解釋何者爲專獨權利休士當即說明之薩爾諾頗爲滿意但謂第四欵可使現有權利變遷若果一律修改現有各種條約未免毫無理由故第四欵不能含有疑意渠意須再研究原文云日代表幣原稱渠贊成此案之原則但需時研究之至是散會 
　　十八日華盛頓電　遠東委員會已通過休士所提組織國際審查會審查在華現有與將來讓與權之議案大部份但第四欵所載凡讓與權顯與他種讓與權不同而有背開放門户原則者列强應提交審查便之規定未有進行聞法日代表反對此條欲再討論之法代表且欲提出修正案以免現有讓與權稍受干涉日代表幣原稱休士之解釋開放門户視一八九九年海約翰之解釋範圍尤大故自一八九九年起得諸中國之讓與權不應受此新解釋之縳東云美代表提出一議案希望中國鐵路之發　可使華人實行統一鐵路管理法而於必要時擇用外人財政上技術上扶助吉特士動議反對中國鐵路上行客貨主因國籍不同而受之歧視主張凡歧異之待遇得提交國際審查會 
[中日代表之魯案商議]  
　　十九日華盛頓電　中日代表已商定膠州租借地之煤鐵礦由中政府特許組成之公司開採日人得投資於該事業惟其數不得超過華人之資本 
[日諾瓦歐會之請書]  
　　十八日巴黎電　聞英美俄荷奥及㨗克斯拉夫國政府均接到參與日諾瓦會議之請書據里加電稱勞農政府擬請大會討論俄債償還問題俄國因外國干涉所受損之賠償·及藍格爾將軍所奪軍艦交還俄國諸事現信喬治氏將代表英國韋士博士將代表德國與會辯論報載稱大會所擬討論之諸問題已由德國贊同德政府通告協約國之内閣謂現正積極凖備實行所要求之諸項改革巴黎發行之紐約導報謂美人各界之意以爲最近參議員美考米克氏關於歐洲軍務預算案之動議將令美國謝絶參與日諾瓦會議惟據另一方面消息謂駐英美國大使哈維大佐近在開恩斯所發之言似覺美國將參與此會 
[南美之爭端]  
　　十八日倫敦電　瓜地瑪拉國因聯邦議會持仇　之態度已退出中美洲聯邦國仍爲獨立共和國 
　　十八日桑蒂亞哥電　智利已允哈定總統之請派代表至華盛頓與秘魯代表討論台克拉亞里加爭端 
[英國之㾕症]  
　　十八日倫敦電㾕症流行之勢未退樸特倫之濟艇與水手患此症者多不能隨大西洋艦隊作常年之操演杜佛市政局禁止兒童至影戲塲並命學校停課勞桑姆浦發敎員之染此症阇占百分之十 
[各國近事記]  
　　十九日君士坦丁電　勞農政府應安哥拉政府之請逮捕安佛工將押解至安哥拉控以叛國之罪 
　　十八日巴黎電　瑞士京城電稱瑞士加倫特氏昨晨由上西萊西亞行抵蘇理克加氏不日將復赴上西萊西亞籌備德國與波蘭談判事宜 
　　十八日墨爾邦電　各邦首相開聯合會議山許干氏主席决議派夏夫氏爲駐東方澳洲代表以發展東方澳洲之商業每年給俸英金二千三百鎊並决議籌備參與新加坡展覽會 
　　十八日丹京電　大北電報公司已重在彼得格勒設局傳發俄國與各國間之電報 
　　十八日巴黎電　德國已遵照開恩斯條約交付第一次到期之欵三千一百萬金馬克 
　　十八日巴黎電　倫敦電稱昨爲喬治氏五十九歲生辰僅在家庭中慶祝英皇與后皆致電祝賀 
　　十八日開羅電　上埃及山達維爾因抵制英人有羣衆攻撃英公司市塲互鬭之際死埃及人三名又傷五名警察與公司中用人亦傷數名 
　　十九日羅馬電　敎皇患瘁症體温度升至一百零四度現恐有意外變故衆頗憂慮　 
　　十八日倫敦電　十二月份生活代價復减百分之七此爲自一九一八年三月以後之最低度但仍較戰前高百分之九十二 
　　十八日美國洛桑傑爾電　昨夜此間地震九次居民大爲恐慌玻璃窗與天花板均遭震裂震力之大可以想見 
太平洋路透電 
[北京之國庫劵]  
　　十九日北京電　政局未有變動所議發行之國庫券聞北京華銀行允認購一百四十萬元八三·五實收按月分半起息以鹽稅羨餘爲抵押品自二月一日起算於二十個月内償還據非正式消息有關係之使署已贊成此舉 
[香港水夫罷工續記]  
　　十九日香港電　英海軍兵士一隊其約五六十人由軍官一員督率駕駛江船金山號與香山號香山號今日午後開往廣州載運糧食此二船將於每日往來廣洪間惟不載客現有武裝兵士一隊在江船碼頭巡邏 
　　十九日香港電　罷工水手已取銷修正之建議仍要求照原議增加工資百分之三十與四十昨夜金山輪船由海軍軍官駕駛開往廣州 
　　十九日香港電　華務長出示聲稱航務公司已取銷允增水手工資之建議但擬考慮增加工資問題而以水手回船爲條件華文報某記者著論反對水手聯合會之態度水手卽致函警告該記者不得再有此種行爲金山輪船今晨開往廣州 
[公電]  
　　南京來電　申報館鑒東南大學南高敎職員學生校工議主由本國銀團經墓贖路公債誓達魯路自有自辦目的 
　　張弧邇電　各報館鑒接閱杜司令等篠電不勝駭異鄙人受事之初庫空如洗一星期内即先行籌撥海軍餉項十萬元匯滬接濟不意欵甫到滬海軍各艦即已開赴十二圩截留鹽稅財政部以海軍待餉孔急即日指定每月鹽餘十七萬元印花稅五萬元並允按月另籌十八萬元湊足日餉四十萬元之數咨請海軍部轉飭該司令等迅將船雙開國上海即可在滬發餉乃該司令等迭次來電必欲指定的欵方允開駛查中央財政所入貝石此數而全國軍隊爲數甚衆理在情勢無兵不饑無餉不欠若一一指抵的欵安有如許的欵可言若空言虚　則雖有若無鄙人但允發餉而不願以空言欺人其非虚詞搪塞可以想見縱有鹽　收入亦須軍政兩費公平攤付若照該司令電文所稱海軍一項每月即須指抵七十萬元則此外各軍如何分潤鹽餘受外人稽核凡各省有涉及鹽務之案英使抗議乃爲故常而交涉之來當其衝才仍爲財部拒之惟恐不暇尙何用其嗾使現在年關迫届以海軍蔽留鹽稅之故至今鹽餘不允結放各軍餉需同受　響該司令等貽誤軍需不知自惕尙欲通電責人竊　辱及國體之罪自有負其責者鄙人不任受也敢布實情以俟公論張弧巧印 
　　蘇州來電　申報鈞鑒敝館經理金一明君被誣經江都縣擅判徒刑剥奪公權封閉報館一案營經蘇高等廳審明業於巧日微銷原判宣告無罪特聞揚州十里春風報自蘇叩巧 
　　安慶來電　申報皖議會自集管鵬申明主張未加入 
國外要聞 
[倫敦通信（紀鴻）十二月四日]  
官費生之官費 
　　留歐官費生未領官費窮困歷四月矣駐英留歐學生監督因根本無辦法以致四月來電報往還之維持仍無結果而監督處之機能於政破産此中原因複雜大概一方面爲事實上之困難一方面似乎當局者之放棄留歐官費生分三種（一）敎育部之考送或派遣者（二）由各省分派者（三）屬交通部考送或派遣者換言之官費生官費之負擔爲敎育部交通部及各省 
　　破産之主要原因統而言之卽監督處不能照額收入交通部以收入豐富稱部屬留學生之經費自然能按期兌付於破産原因内本無與於交通部各省則因軍政安亂情形不同對於留學生欵項有解有不解者三分之二解欵三分之一無欵如四川陜西湖南廣東等皆無欵者（廣東現已滙欵湖南已電許滙欵尙未滙到）至於敎育部聽命於財政部者就近國立學校罷敎累月不能求濟則遠隔重洋之留學生當然鞭長莫及無所用其罷而此一筆經費遂完全無着監督處之收入爲多頭的有付有不付者而支出（發給學生）則平均的卽無分敎育部之學生交通部之學生與各省欵之學生故一部分之欵不到卽影響於全局年來監督處難於支應官費生常陷於困迫之境皆因部分解欵無着或差池間靑黄不接之故而本年夏秋兩季此種原因延長過久故官費生之窘因亦以此時期爲最甚又監督處職員之薪水每月爲兩千元無論收入多少薪水悉照兩千元開支於特别情形時期中小量之收入内仍準一定之開支則於公衆（指留歐官費生）困難之情形亦不無影響也 
　　在此未發欵之四月中經過之辦法惟打電報監督處電敎育部滙欵敎育部轉咨財政部財政部回電監督處就近借欵監督處菲正式外交官尤無借欵信用故不能不請使館借欵接近監督處爲駐英使館（監督處在倫敦）駐英使館爲維持此項事務商量借欵數月無着仍電求北京於是監督處駐英使館敎育部財政部電報紛紛仍無結果 
　　借欵必有所抵押空言借欵自然不能達到目的使館不　借得外債由財政部未准予抵押品質言之卽不負責任也財政部曾稱以鹽餘作抵而外人則以明年之鹽餘悉已押盡以此爲抵押則全是抽象的抵押與無抵押何異再則法國留學生曾攻撃政府借欵故政府對於留學生之經費不無還報之意存於其間也 
　　在此恐慌時期中之現象官費生唯有大駡監督或以函電相責或逕往監督處而責難之結果仍無結果大概各國之官費生一方面就近請公使維持生活費一方面 
找自費生或别界華人借貸但私人借貨總很困難而尤以英國爲甚蓋金鎊漲價以來自費生之經濟情形已不堪其苦矣余知倫敦自費同學無論放債與負債要皆處於極困難之境而能接濟人者大概很少同時在德國方面留學生曾發起留歐學生代表團與監督處交涉亦迄無結果且無具體辦法之决定比較的在英國方面稍有具體的辦法也 
　　英國方面有維持官費學生委員會Students　Keliet　Conunittoe此會之組織由（一）駐英公使館（二）留歐學生監督處（三）留英官費生代表代表使館爲朱兆辛君監督處爲監督高魯代表學生爲徐彦之君此會之作用卽專研究維持留英官費生之經濟此項辦法在顧使未赴華盛頓前卽已决定並由顧使紹介某銀行作維持學生經濟之出入機關Reliet　Account其辦法分兩部（一）收入（二）支出收入項下有三種（甲）監督處收到各方面入欵（敎部財部各省）先扣出英國應得數目（二）電請北就徐東海私人捐欵一萬元（此欵已到但不消費作爲保險費Iuserance俟國内應解之官費到時卽還此項欵仍存儲爲臨時救濟之用）（丙） 
國内各處來欵萬一不接濟時由公使私人名義設法接濟以上辦法皆於十一月内始行目前英國官費生得以維持下去卽賴以上之各種辦法也 
　　高監督所以要求顧使維持全歐官費生之生活（一）因使館地位較監督處重大比較可以設法（二）顧就近 
住在英國（三）顧在外交上比較容易活動而顧使始終不許維持全局伹承認維持在英國之官費生此中想亦有所說詞也 
　　高監督所以必要求顧使維持全歐官費生者就余之揣測除表面文章爲維持大局外尙有隠情在（一）各國留學生之經費（指在歐洲）如英國情形任駐各國公使分頭維持則監督處將無所事事薪水亦且無着此就消極的原因言之也再就積極的原因言（一）發官費有以下之各種利益（甲）鎊價漲落無一定之標準而各省滙欵則皆按照戰前金價或以十二元爲一鎊計或以十元爲一鎊計無論如何皆在現時金價上而發給學生之費則有一定數目（乙）官費生初自國内選送來英先後遲早不同而發欵則準學年或學期之始（丙）銀行存欵有利息如某處官費早到一月二月或半年則此中利息自然又歸監督處矣（二）發官費經監督處機關過監督處之機關費可以先扣除故監督處自己總不恐慌也因此各種原因故監處對於上述之維持辦法曾屢次作梗以期不成此余所謂當局者之放棄也 
[蘇博士之解决遠東問題觀]  
　　世界新聞社云　英國鄂斯福大學華文講師蘇黑爾W.E.Soohill博士曾旅居中國三十二年在華創設敎堂逾二百所自一九零七年至一九一一年任山西大學校校長自一九一一年至一九一四年任擬辦之中國大學校主任近在鄂斯福大學英美學生同學會演說世界未來之人種問題其辭頗長茲撮要譯述如左 
　　喬治斯蒂芬生之發明鐵路也是否有功於人類殆猶爲一未定之問題欲答此問題後世之人當較現代吾人優爲之今所可斷言者彼初配合一雙鐵軌時殆决未悟世界將開始由此而縮小也彼時距今不滿百年由英倫至中國需六閱月之行程非洲尙爲蠻荒立温斯頓以三載之力始達該洲中心余猶及見之也顧預料此後在君等生前由此間以達非洲海岸行程殆將縮至一星期中至於中國余前此最後由西比利亞鐵道往返時計程不過兩星期將來俄羅斯恢復原狀後則不過一星期可抵中國至於印度斷然亦相差不遠 
　　繁殖日增之人種問題爲世界各國共同之問題將來須君輩解决之而非吾事此問題至爲複雜足使人迷惘然姑作君輩生生活中冒險事業之一部分試爲研究亦大足增諸君之興味與價值也苟吾人在學校中全赖他人學作算題則學算何用苟人生問題一切均恃他人解决則又何能學得生活方法乎諸君與諸君之子孫負有一種責任此責任維何即合世界各種族而同生活於此一個世界是也夫歐洲各國同色人種尙難安然共居則欲與人數日多智識日擴希望日高之一切他色人種雜居共處和平無事其困難不更甚哉 
　　吾人自己之間雖未能保持和平而向以和平迫責其他種族之人此等種人向以同族戰爭致人口之低减非洲蠻族且有食人之風吾不列顚帝國則禁止非洲與印席之種族戰爭非亞兩洲之嬰孩多天亡亦爲使人口不增之原因世界人口每年死於蠅蚊及其他毒菌者以數百萬計此等人類之大敵在歐人中亦頗活動每年人民死者甚多但不若非亞兩洲之疫癘叢生死亡相繼今吾人正竭力從事撲滅此等災眚誠出於不能自己 
　　吾今將專論遠方面之人種問題誠以遠東人種問題卽爲全世界人種問題所繋關係全世界人類之幸福也印度與中國佔全世界人口之半數而此半數中之大部分則爲中國人口中國人之聰明夫人而知之彼等爲遠東文化之開導者然從未嘗迫促宣傳其文代彼等　猶有一并泉他人均可就之汲取然彼等又未嘗特意分其所有以與他人共之日本人至中國挾其文化而歸其他鄰國亦然　吾人亦受其賜因中國所發明之事物吾人資爲利賴者固甚多也中國人發明之天才爲虚空之自然哲學與低等之宗敎所汨没又因缺乏人才如亞里斯多德·紐頓·法拉台·瓦德者至不能發揮光大然其在簡單範圍内之發明固已爲世所公認其能否維持於今日之繁複發展中則係别一問題然吾終以爲中國人與日本人必皆能對於人類之智識與幸福多所貢獻也 
　　今中國人與日本人正在互相嫉視抑吾寗謂中國人嫉視日本人然使吾人或日人設身處地亦何獨不然惟 
嫉恨殊不利於人亦不利於國其結果且致「流血」而流血之慘狀如何固吾人今日所目覩身親者也但此亦難咎中國因日本人以擁有嶄新耀眼之武裝而驕人恣意蹂踐中國於中國之舊屬國高麗則蹂躪尤甚焉 
　　今者美國有華盛頓會議之召集原此會議之主旨在由限制軍備謀世界之和平而欲致太平洋方面之和平則爲日本中國及高麗間之關係謀訂一種協定實爲根本要圖 
　　原世界民族間之互相猜忌與盛修軍備其主要原因有二一爲企圖宰制他人或懼爲他人所宰制一爲經濟上之壓迫遠東之紛擾無非由此兩因而起就宰制層而論則日本政策之背後勢力厥爲軍隊固人所共知者也 
　　雖然日人雖愛宰制此愛宰制之念究不着經濟壓力之尤爲强列日本人民和藹近情善了解他人之心理舉動愉快工作勤奮尤抱深摯之愛國觀念彼等對於生活競爭較侵略政策尤爲關心日本有五千七百萬之人口衣食於斯每看曾加一百萬之四分之三其國土如英倫然所産食物不足供其人民人口過庶又乏出路然則將奈之何是有高麗在孱弱不振與特代相舛馳日本則入據之以示彼愚昧之高麗人以如何開發其國力復有滿洲在日人本已掌握彼處俄國築造之鐵路將由是再伸張其勞力至蒙古此二者區域至廣據而有之足使中國俯首聽命於日本原日本之所以爲此實爲其過剩之人口謀出路并爲其人民謀得食品原料之豐富供給 
　　日本之經濟　需要自宜受東方西方之同情考慮華盛頓會議亦然於此必須有所救濟顧救濟之成立似非有所損於他人不可而美國則立曰『吾人不願爲犧牲』坎拿大澳洲非洲亦皆曰『吾人不願爲犧牲』中國亦曰『犧牲斷然不當使吾人任之』甚至布爾失維克派人亦作此語以否認其所揭　之主義有人建議以滿洲蒙古之利益給予日本人然而又何以處同患過庶之中國人乎設非欲中國人移殖美澳非三洲者則滿蒙者實中國人之唯一出路也然則如何而後可 
　　曰有一事足慰日本而紓目前之緊張形勢者即爲確保其得一自由市塲可以購取原料并銷售其製品如是則日本國内人口雖增不患無法供給而日人生活於本國自較居於異域爲樂同時日本苟能改變態度抛棄其普魯士主義則向之鎖閉的門户秘轉爲開放而歡迎之日本果需要東方西方之信任與商業者則以和平公正友睦之精神換取之寶爲最妥速之道凡人固不能强迫他人購買其貨中國人之排斥日貨印度人之排斥英貨皆可爲前車之鑒 
　　中國今日之地位似屬可悲中央政府孱弱無能國庫空虚瀕於破産軍閥互鬭侵暴人民勤苦之農民與市民横被兵匪刼掠水旱荐臻飢荒頻仍災區至廣凡此種種均屬可悲可痛雖然吾人殊不必過作悲觀須知中國土地之廣等於一洲疇昔所遭之厄運有甚於今日者而卒能恢復存立至今其政體由君主改爲共和此事君等美國人亦與有力雖釀成不少之艱因然較之前朝易姓時所遭慘厄則殆不足比數中國今後仍將渡過此困難時期將發展其無盡藏之原料與人力以嘉惠全世界中國人雖多弱點與他國人同究不失爲偉大國民往績爛然足以自豪彼自信具有自治能力前途遠大未可限量中國雖亦多流血禍如他國然然中國人深恨戰爭其關心於農工商業逈過於戰爭和平發展不尙武力不但爲彼等之格言實爲彼等之天性 
　　　之世界最有興味之日在將來而不在過去君輩必須凖備遭遇世界人口生活曁其文明宗敎感情等種種難題而考究此縮小世界之人類如何可以衣食無缺和平聚居各不侵犯而仍有歡樂生活之機會吾人今可勿憂世界固尙有廣大富源待人探尋開發今所已開發者足以供給一時直至將來續有採獲之後余樂與君輩講演者以君輩皆年富力强之士處君輩時代較過去任何時代爲佳因其足增君輩一生之事業與熱烈經人事之錯綜繁變而得見光明之大道據余目前所見唯一之天理人道在君輩開張心量接待各種族之類並以以吾人所有最佳之智識經驗友誼貢獻於彼等也 
國内要聞 
[本報駐京記者外團訪問錄（二）]  
　　厦門海後灘交涉聞英使館以催促無結果深感不快致元旦未入府慶賀記者因欲探知英使館方面意見於一月九日午前十時二次訪問哈丁參贊茲記其談話大要於下（記者）日昨各報載元旦公使未入府梁總理電致英政府英外部電令公使補行覲見硿確乎（哈丁）此與事實不合蓋去年十二月三十一日公使署致函外交部聲明元旦不入府同日又函公府大禮官黄開文稱已正式函外部轉總統元旦不入府一月二日又函外部請總統另定日期直至六日未得外部回文六日又函摧外部茲已定於十日午前十時入府此係實情報傳云云殊不合也（記者）元旦不入府是否如外間傳說爲厦門太古洋行修建飛橋問題有所不滿意乎（哈丁）係爲此事吾等使館以爲太古修建飛橋旣有一千九百年四月三日簽定之八條其拆卸重修又有一千九百十年六月十四日及六月二十一日之換文實毫無疑義乃去年十二月二十三日得福州領事電稱福州省長公署及交涉使署等處案卷均無存已囑福州領事抄送全份矣（記者）此等案卷可否抄示一份（哈丁）此本非秘密之件可抄出一份記者遂興辭出茲將所抄案卷列後 
「案卷」（係英使館存案之原件）大清欽加鹽運使銜署福建分巡興泉永海防兵備道司徒大英欽命駐紥寗波調署厦門領事官啊爲議填築海灘事今將中國自填英商租界前面海灘商定章程六條開列於後各存爲據（一）該海灘填築後作爲公路碼頭不得别用（二）查新填海灘是英國經租後地出入門户除後地租主之外永遠不租賃他人如要租應先儘英國公平價值租賃（三） 
[]  
新填海灘應照所擬圖式建作（四）填築完好後面洋商原有利益仍須照舊保護均不别建名目遮蔽後面利益（五）凡要搭蓋篷縈等件須會同英領事官商酌不損壞後地各英商利益方可搭蓋（六）填完之後該地接　已經租地由地方官託界内各洋商代爲經理光緒四年二月初九日一千八百七十八年三月十二日 
　　謹將英商太古洋行議建飛橋所有前道及本道與英領事前後商訂章程一併開錄於後計開（一）太古洋行飛橋若與中國稅釐以及來往船隻有碍厦門道照會英領事官轉諭太古洋行將飛橋拆去如不拆去情願罰繳洋銀一萬元（二）每輪船用此飛橋應將進口土貨艙口單送與稅釐局查驗以免土貨走私（三）土貨過橋另有棧房此棧房無論何時稅釐委員可先知會太古洋行太古行立即應准委員同一司事進該棧房查驗土貨而太古行當囑自己之僱俚遵照委員之令將貨搬開以便查騐（四）如有揑報貨物每次可以從罰五兩以多報少或假冒走私皆爲揑報若筆墨之間稍有寫錯 
 
 
 

Page 7

 
 
則非揑報矣（五）如有船隻由飛橋經過須當將橋吊起倘有躭悮以致來往船隻受虧太古洋行應當賠償若干以上五條係周前升道與英國嘉領事所定章程理合登明（六）向來輪船貨物均用駁船盤運上岸將來飛橋造成其貨物由躉船上岸自可直達棧房但此係專指太古行棧房而言若盤運到别行之棧房貨物議明仍用駁船似此雖於駁船生計稍減然亦無甚大碍（七）飛橋造成躉船與岸相接貨物上落甚便將來若有别行欲行仿造應由領事與厦門道妥商辦理（八）該處海灘雖係中國租給英國租界前面之地然建造橋樑之處恰與中國官築海灘之地相接議明日後不得侵佔並不得别生異議（以上三條係本道與英國滿領事商訂合並聲明）大清欽命布政使銜本任福建延建邵道調署興泉永海防兵備道延大英欽命駐紥厦門辦理本國通商事務領事官滿R.W.Mansfieidｇ　千九百年四月三日簽訂 
　　計抄一千九百年六月二十三日興泉永道延來文一件大清欽命布政使銜本任福建延建邵道調署分巡興泉永海防兵備道延爲照送存案事案照太古洋行建造飛橋一案業經本道與貴領事會議條欵開錄清册由道詳奉總督部堂許批由省會洋務局核明詳咨茲奉督憲批准會咨由洋務局称請查照前來除分飭廳縣知照並將條欵清册加蓋印信分别存送外合將清册一本備文照送爲此照會貴領事請煩查收存案爲荷須至照會者計照送條欵清册一本右照會大英欽命駐剳厦門辦理本國通商事務領事官滿光緒二十六年五月二十七日計抄一千九百十年七月二十日致興泉永道郭去函一件逕啓者頃據本國商太古行稟稱本行前面躉船自昔架有跨岸飛橋一道現經風雨剽剥以致日久窳蝕俱已損壞誠恐危立傾覆之險今應先行拆卸且待異日再行重整應用合就聲明禀乞備案等情前來據此相應據情函請貴道知照爲荷泐此順頌升祺六月十四日竇爾慈片Touta 
　　計抄一千九百十年七月二十九日興泉道郭來函一件逕復者昨准來函以本國商太古行前面躉船跨岸飛橋損壞今先拆卸俟異日重整等因准此除飭廳知照外此復即頌升祺華曆六月二十一日郭道直片 
　　按以上案卷曾詢諸外部要人據云外部亦有此項卷宗當時因第六項載接攏云云漢文而英文解釋實含有包括字樣遂引起爭端現在英政府已允將厦門領事Tours撤回而於修橋及賠償則仍未肯讓步故日内尙須再爲討論大約去解决之日不遠矣一月十六日記 
[遠東俄黨之戰機日緊（侃侃）]  
謝米諾夫有回海參崴說 
　　俄新舊黨之交閧國内猶之我國南北之紛爭無時寗息洵爲東亞之不幸而亦中俄兩國之不幸也遠東俄黨自上月激戰驛馬河後愈趨愈烈現已移其目的地於伯力將爲大規模之奮鬭而舊黨之主謀聞仍屬於謝米諾夫查謝米諾夫自赤塔戰敗後受日人保護潛伏海參崴嗣以英美各國之反對不能安居於上年六月間密渡日本復於九月間密赴上少携帶眷口數十人本擬由上海前往法國轉赴塞爾維亞後法政府不許入境滬領事亦嚴加干涉不准謝氏久留滬上乃於十一月離滬曾至天津一次旋有日本人保護重渡日本此後不聞謝氏消息自舊黨佔領海參崴由烏蘇里江駸駸北上謝之根據地業已有着據外交界消息謝將再赴西伯利亞整其餘黨爲捲土重來之計並欲藉某國接濟軍械糧食以便恢復舊觀所以赤塔政府赴華會代表宣佈日本亂俄以擁護謝詸諾夫稱兵爲首要件並抗議日軍在俄境屯駐之非法也查俄境自伯力戰事發生後阿省軍事機關徵兵遣將大有日不暇給之勢目前又在阿拉斜依組織臨時司令部蓋以該地爲西伯利亞及阿省鐵路交叉之處運輸軍隊糧秣均稱便利之故而日本駐阿軍事代表某氏時往來於阿穆爾伯力驛馬河之間甚爲忙碌又俄官署傳出消息昨接駐伯力之遠東共和國前敵總司令西羅西夫電告前方戰事現正積極籌備不久將有戰事發生另據報告現在遠東軍隊前線不甚得力業由伯力南之小清河陸續退却暫據紀夫哥夫村爲前線現在該村附近設備防禦工程查此村距伯力約在三百華里刻下伯力雖屬後方防禦亦極森嚴又云現在伯力迤南二十餘俄里之多力民多夫克地方於本月十二日已見舊黨前哨之踪跡所有伯力一帶之防務倍形吃緊云云準此以談遠東戰事實已迫在眉睫惟誰勝誰負尙難懸揣據某軍事家言新黨以勞農爲後援後路寛展百敗中祇求一勝已能立足舊黨徒恃有人爲其後援如各國派人監視則其技亦窮目前新黨爲統一全俄計自不能任舊黨之常此猖獗割據一方故此次之戰與解决俄局大有關係也 
[梁内閣之鹽稅債券]  
　　一千二百萬庫券卽將發行九千萬債券仍在接洽財政部擬發行之鹽餘庫券一千二百萬元（一說已擴充爲一千四百萬元）現已經張弧與鹽務稽核所會辦耿布磋商妥協卽由耿布簽字於該劵面上以供擔保其餘與庫券有關之各方面亦經張氏取得同意故此項庫劵已由財政部將其式樣交由財部印刷局從事趕印以便簽字後卽交由内國公債局於日内發行此項庫券係由本年三月份起開始抽籖還本扣至民國十二年十月份卽可還清其利息爲一分五釐預扣利息一個月又匯水一分零每劵價額一萬元至於九千萬元鹽稅公債雖因各方反對陷於停頓狀態而當局心猶未死曾與國内銀團商議數次謂國人旣對於九千萬元債券有所疑慮不如以發行之權完全付與銀行公會凡償還各銀行以鹽餘爲擔保之零星短期借欵亦卽託銀行公會經理政府概不經手政府每月所應支出之欵亦完全開單通過閣議與銀行界公開因鹽餘旣以之擔保九千萬元債劵必俟數月後關稅增收實行方可將鹽餘騰出故此數月之間銀行界每月應墊欵三百萬元無條件無擔保概村八釐利息至七月關稅增收實行之時止政府之支出亦卽於此數目範圍内支配之如是則各種高利短期之小借欵皆可償清財政上方有頭緒聞銀行界對此意見正在接洽之中 
　　國聞通訊社十八日北京電云九千萬公債確未根本取消現銀行界仍盼發行抵欠政府允由銀行界疏通各方俾不反對卽頒條例發行歸銀行公會辦理清理各銀行借欵 
　　日人東方通訊社十八日京電云政府爲渡過舊曆年關計决定發行鹽餘庫劵一千四百萬元一兩日内將發表曩曾有發行九千六百萬元之公債之計劃旋以有關係各公使反對作罷此次發行庫券可視爲公債之變相其内容略與公債相同其所以定一千四百萬元者因發行九行六百萬元公債之計劃中曾有預備用於整理借欵之八千二百萬元今除去此數則政府應凈到手一千四百萬元也 
[統一會亦電斥梁閣]  
　　國務院所設之統一委員會近亦發一通電力斥梁閣說者謂梁氏登台之初曾議將該會裁撤此電或係一種反響該電原文如下各巡閱使各督軍省長各總司令各法團各報館均鑒民國成立十稔有餘外憂内患日甚一日推原禍始梁士詒實爲厲階溯當三四年間國内 
無事歐戰方殷袁項城以梟雄之姿若乘斯時有輔以正道者未始不可以建富强基礎乃梁士詒輩悚於交通參案日以帝制蠱惑項城日人乘機始有二十一條之强迫我國民今日痛心疾首之魯案即共一也雖幸項城早殁國體未更然自是以來内亂日多外禍益烈凌夷至今國幾不國不意梁士詒月前又復攘竊國務總理權組織新閣蒞政以後一切措施悉反國民好惡舉凡洪憲禍首復辟罪魁賣國奸賊均援據要津其他如擅赦禍首濫發公債大借外欵種種粃政不勝枚舉而其最爲我國民痛恨者即而允日使借日欵用日員贖何膠濟鐵路一事查膠濟路爲魯案中之最要問題數年來我全國人民奔走呼號我外交官吏壇坫力爭我歷任内閣毅力主持今梁士詒悍然自用不恤輿情不經外部不問疆吏輕輕將關係國家生死存亡之權利供手而授於外人吳子玉將軍及長江各督各團體之文電言之最詳可以覆按是而可忍孰不可忍同人等用是特開會議共同議决通電中外誓不承認賣國之梁士詒爲國務總理望我國人卽日崛起集合羣力共逐此獠迫切陳詞鵠候明敎國務院等備統一善後委員會同人公叩 
[各國在華無線電台之取締]  
遠東委員會議决案内容 
　　國聞通信社云各國在華所設之無線電站前經我國代表在華會提出要求將其一律撤廢各國僅允與以限制茲覓得十二月七日遠東委員會採納之關於該案之議案原文譯錄如下參與太平洋問題遠東問題及限制軍備會議之各國代表即北美合衆國比利時大英帝國法蘭西意大利日本荷蘭及葡萄牙等國代表議决以下之議案（一）凡中國境内之無線電站無論其係按照一千九百零一年九月一日國際協定書而設或者係建築於駐華使館以内祗准以之傳遞及收受政府電報不得收發私人或非官電之電報新聞電報亦在限之制列但於其他各電報均斷絶時得以正式文書知照中國交通部並舉出電報斷絶之證據後臨時收發商電私人及非官電之電報及新聞電至中國交通部來文知照其他電信已有溝通時爲止（二）凡外國政府或公民或臣民根據條約·或中國政府之讓步在中國領土内所設之無線電站祇能按照建築該電站所根據之各該條約·或讓步時所定之規定收發電報（三）凡外國政府或其公民或臣民在中國領土内建設無線電站而未得中國政府許可則此等電站及其内部機器裝置以及材料當移轉於中國由中國備妥全價償還原主於中國交通部爲公衆利益籌備接辦事務妥協後收回之（四）如各租借地及南滿鐵道地帶·以及上海法租界内之無線電台發生問題則此等問題當視爲應由中國政府及與該電站有關係之政府間談判之事件（五）凡中國領土内外國政府機關或其公民或臣民所設電站之所有人或經理·應向中國交通部接洽俾設定共同布置辦法免有攪亂在華各無線站電浪之弊惟將來因修訂一千九百十二年七月五日在倫敦簽定之萬國無線電會議所定規則而已集國際會議該會議將來議定之一般佈置辦法前述之佈置辦法不得與之衝突 
[京聞拾零]  
　　我國關稅一案在太會討論結果已决定先從值百抽五入手每年可增收入二千餘萬政府方面以此事關係國家財源頗擬卽速舉辦昨已决定仿照八年前例在滬組織改關稅委員會外交部稅務處會商給果决 
派羅文幹爲該會會長羅現已回國預擬下月下旬卽在上海組成開會至於會期則有限定四個月之說 
　　中奥商約日前上部接到美使照會後即已開始擬訂茲聞外交當局於原定草約内復汰冗聚精定爲二十七條内容與中德商約略同大概此項商約日内若無其他曲折極遲下月初旬即可與該國開始接洽 
　　海軍派艦截留鹽稅事聞英使已向外部提出抗議詢問有無辦法法英日三使日前亦到外部質問當經顔外長答以須與海財兩部會商始有答復昨外部已將上團抗議情形通咨海部請其即速核定辦法現英砲艦已奉使團訓令開往揚州監視惟係保護稽核所洋員並未阻止我國海軍截稅刻聞政府方面一面籌議辦法一面又由院部致電海軍各司令謂欠餉現正設法鹽稅擔保外債若强截留必惹起國際交涉務望顧全大局 
　　司法董代長以華會遠東委員會對於中國收回治外法權業已通過所有關於收回法權之各項手續亟　事行準備且以司法制度之良否監獄問題關係亦巨已决派該部僉事張祥周濟尅日赴美調查美國監獄制度以爲改革凖備 
　　八校學生因經費問題十六日下午三時在女高師開會議决辦法三項（一）積欠務於陰曆年終發出一個半月一月份以後經費務按照法定日期每月準二十六日發出（一）自本年八月一號（關稅實行加征值百抽五）起八校經費除按去歲十二月國務會議議决每月加增十萬元連同以前國務會議議决京師敎育經費每月二十二萬一律由海關收入項下撥付（一）定十七日下午二時八校代表齊集女高師同至敎育部謁見陳敎次要求卽日提出國務會議通過 
　　政府昨接新疆督軍楊增新來電略謂新省黨匪益肆猖力獗所有陸軍餉彈兩缺欲維治安殊非易易增新心力日拙鮮法支持懇請顧念下情准予開去督軍兼職速簡大員來新接替俾便專任省長藉卸仔肩云云聞當局以時事危難不便多事更易已去電挽留 
[津商會要求調查銀行準備金]  
　　天津總商會致銀行公會函云敬啓者查銀行握財界樞紐操縱經濟百業所繋社會金融盈虚調劑胥爲利賴公益所關國法故加限制迺晚近以來新潮澎漲銀行業之發達殆有一日千里之勢在經濟之活動上觀察誠佳象也然銀行之責大任鉅稍一不愼牽動全市影響所及各處同受其累最近如中法實業銀行之倒閉及中交兩行之擠兌可爲殷鑒敝會職司商界之中樞日夜未安恒多警惕今雖中交恢復固係其籌畫綦詳然終負未能預防之咎是鈔票之信用經此打撃則不能不求根本上解除憂慮必須時求準備充足以崇信用故敝會再四籌議擬對於出兌換劵各銀行之準備金依其條例隨時報告敝會然後由敝會推舉董事檢察公布於市提高信用解除疑惑鞏固金融預防危險實銀行界最有利益之舉想以貴會之忠誠對此當表贊同關於此事之進行擬先自我國銀行入手辦理將準 
備金另行存儲每月報告到會以便推舉董事隨時檢察相應函致卽希貴會查照議覆以便進行實紉公誼 
[吳蕭聯合驅梁之進一步漢口通信]  
鄂學生界亦表同情 
　　吳蕭一致動作積極驅梁眞文各電大有劍及屨及之概顧梁靜以制動除盡力宣傳剖辦外並無他種表示而大挑電戰之吳蕭亦幾無所施其技但吳電以七日爲期限梁下野此不啻一封哀的美敦書梁果依限自去乎抑將堅持前態視若無睹乎轉瞬限期將屆時局變化之途徑亦將由是而分而目前吳蕭之動作實爲國人所最注意者吳蕭旣已表示極强硬態度其非空雷無雨之行徑可以斷言使其目的不能達或竟無有力之疏解則其勢必至於决裂故軍事預備自所難免據聞吳已與川劉（湘）湘趙（恒惕）訂有密約如吳實力驅梁川湘决不掣吳之肘故吳無後顧憂决先就湘鄂所駐直軍撤回三個混成旅以防護京漢路除第三師一部已開始撤退外張福來所部二十四師亦已奉到凖備撤退之命令該師四十七旅旅長王蕙蕙十四日晨由岳到漢即轉車赴洛請示撤防手續至蕭所兼領之第二十五師五十旅長陳嘉謨與四十九旅九十八團長陳德麟昨十五日均奉蕭命到省聞即爲二十四師撤防及接防問題有所協商吳於計畫軍事外對於軍費亦正積極籌措十三日京漢南局突奉吳急電令將南段收入迅解五十萬元至洛南段監收委員兼京漢灄地畝事務處長馮澐於十四日午後二時親自押欵赴洛並奉委赴京帮同駐京代表坐索欠餉在吳表面上雖以陰曆年關措詞其實别有後圖明眼人皆已知之至鄂省外表上雖尙無軍事動作但鄂軍各師旅長元晚聯電政府請速罷斥梁士詒有若不施行即將率隊北行武裝待命等語措詞極爲激烈該電由孫傳芳領銜其已先得吳蕭之同意自無待言又據政界人云當道已密令鄂省交通各機關暫與交部斷絶行政上關係俟内閣改組再行聽命中央是鄂省表面上雖未宣告獨立然不爲現政府所有已顯然矣昨十五日公府侍從武官陸軍中將梅馨乘京漢車到漢携有東海親筆函爲梁疏通當即渡江謁蕭陳述良久聞疏通旨趣係請允梁暫爲留任以觀後效如實不堪勝任俟陰曆年關渡過後再行改組蕭聆此一席話並未加以可否蓋蕭對此問題乃處於被動不敢自决也 
　　鄂省各團體對於魯案雖多有討論但於内閣本身無有加以贊否者昨日武昌高師高商中華大三校代表在中華在學開茶會一次對於梁氏舉動異常憤激當議决四辦法（一）致電梁氏務速取消借債主張（二）電請吳使反對梁閣務須堅持到底（三）通電全國父老一致反對（四）如梁氏借債主張仍不取消即聯合式武漢各團體游行示威比即推舉數人起草電稿大約日内即可發出該三校代表爲武漢學生聯合會有力分子難免不因此再引起學生界之奮鬭也（一月十六日） 
[各省響應吳佩孚電]  
　　田中玉電　洛陽吳巡閱使鑒敬悉佳蒸兩通電尙未奉到梁氏賣路禍國已犯天下之大不韙無論如何無何掩飾全國各界業已洞燭其奸而微虞兩電猶復多方支吾直欲掩盡天下耳目其黠已極其奸可誅已於眞日通電就該氏兩電文中痛揭五大病症種種陰私豁然畢露凡我同袍共伸義憤該氏稍有天良當已自知再無立足之地特電布復尙祈察照田中玉眞 
　　潘守蒸電　保定巡閱使曹洛陽巡閱使吳鈞鑒梁士詒竊據政柄斷送交通喪國辱權殊堪髮指竊守蒸忝列軍職具有衛國之忱保我人羣藉伸誅奸之志蠭蠆有毒蔓草難圖罪全力以鏟除將收外人之淪胥肌膚痛切急不擇言率領士卒枕戈待命除電鄂省全體軍官聯銜通電聲援以挽國權外謹布腹收伏乞垂鑒湖北陸軍第一混成旅旅長潘守蒸叩文 
　　楊清臣電　洛陽兩湖巡閱使吳鈞鑒此次梁士詒投機竊柄媚外賣國實屬令人髮指我公兩次通電聲罪致討足寒奸膽復洽輿情敬誦之下曷勝蹈舞旅長籍隸魯省痛尤切膚愛國愛鄉寗敢人後况國家興亡匹夫有責除已致電山東省議會曁全國各界聯合會請祈通電一致反對外并聯合前敵諸將官一致聲討以作後盾謹此電聞旅長楊清臣叩文 
[蕪湖快信]  
　　張文生來皖索餉許省長已允凑交一百三十萬日前業經交過三十八萬由軍需科長范樂山解蚌 
　　許省長因舊曆年關軍政學等費需欵甚鉅日前財政廳孔菊仙派科員王紹衡往滬向某華僑以釐金作抵擬借一百萬刻聞已借成七十萬九二兌現一分息現財廳又派第三科長孔白符赴滬辦理此事 
　　張文生令委駐徐州高俊傑營長爲本軍營務處處長聞高將有皖中鎭守使希望 
　　馬聯甲前日因公赴蚌二十日當可回蕪 
　　許省長前日專人赴合肥邀皖紳來省調停省會事 
　　新任蕪關監督何炳麟已於十六日任事前監督胡惟賢定十八日往滬 
　　蕪湖日本領事館十四日開始辦公該領事草政吉氏已照會各機關查照 
　　直魯豫巡閱使署副官陳杰壽前日由鄂來蕪有要事接洽聞不日即須返洛 
　　蕪湖律師公會全體律師發起法學會以增進法律學識已於十六日開成立會舉崔祥鳩爲會長 
　　蕪湖甲種商校經敎育應令暫行停辦 
　　蕪湖入冬以來氣候温暖雨雪毫無十四夜忽朔風怒吼雪片紛飛至次晨止得雪不及一寸 
尙有要聞二及地方通信轉入後頁 
 
 
 

Page 8

 
 
國内要聞二 
[鄂督署之財政大會議]  
　　鄂省會融紊亂在王占元任内已成難支之象每月軍政各費時在窘鄉王氏乃不惜用挖肉醫瘡之法呈請北京政府加印官票五百萬以致引起多數鄂人之反對迨蕭督繼任後雖欲設法整頓而元氣傷損過鉅苦於無從着手前曾經邀請漢口銀行團以及武漢兩商會到署籌畫救濟方法無如罼費浩繁省有收入雖極力加增亦難出納相抵昨日又箋請各銀行領袖以及兩商會財政廳長魏聯芳·造幣廠長敦幹狠卿到省大開會議關防頗密聞其結果决定辦法如下（一）規定各機關預算以爲减政之着手（二）裁撤一切駢枝機關以免虚糜公欵（三）劃一鄂省省有軍隊餉糈以便按月籌措（四）由各銀行按日撥付現金十萬以爲流通市面（五）設法加征百貨稅率從新由武漢商會估本（六）嚴行監督各徵收機關弊竇並由軍署酌派密查分往上下游巡視（七）田造幣廠每日加鑄雙銅元二萬串重量不能太輕（八）官錢局趕緊設法兌現以免官票停滯 
[皖議會爭潮告一段落]  
靜候法庭解决 
　　聯合通信社云皖議會爭潮相持逾月京津滬漢各皖同鄉至爲注意昨代表胡維棟等自皖來電謂此事靜候法院解决雙方不至再有衝突電文如下上海安徽同鄉會平濟利路鳴和里柏烈武先生轉同鄉諸先生公鑒邇來皖中選舉之爭囂然塵上京津滬漢諸鄉人疊接許省長及各公團函電尋繹語意一若大難之將臨旅外之人遠在涯角旣懍於煑豆燃萁之慘又切於披髮纓冠之誼用特推舉維棟等星夜回皖代表鄉人之意貢諸長吏各公團共謀正當之解决到皖以來徵求輿論僉謂法者國家所恃以維持於不弊者也舍法以言利利於何有守法以言害害於何來且議會爲立法機關議會而不守法則何以代表民意又何以監督政府在反對非法選舉者固應執法以相繩卽要求召集之議員亦須聽候法律解决始有自存之餘地此本京津滬漢各同鄉屢次函電所主張亦即許省長應持之態度詢謀旣同許省長已於本日布告大衆文曰爲佈告事第三届省議會迭奉國務院内務部電示應由法律解决在選舉訴訟未訊結以前本省長决不能違法召集除再催法庭迅速依法判結外嗣後如有假借省議會問題攪擾治安妨害秩序該管警察廳署立即拘捕依法嚴辦以息謡諑而重公安此佈等語是此次紛爭告一段落雙方當不致再有衝突甘爲公敵恐勞厪念謹電奉聞胡維棟·劉自超·汪樹德·王慶雲·姚禔昌·李振亞·登鄧質儀等叩霰 
　　許英世電云滬寗局胡樸安兄鑒樸密請轉蘇州李仲老土海柏烈武兄鑒議員連日多方催促召集據警廳報告書議員約五十名本日午後來署要求世英鑒於上次在署當面責難過甚情形恐生衝突令將轅門暫閉警察徒手保衞先出佈告依法解决一面傳知學商各界凡學生商民一概不准干涉一面派安慶道尹李大防實業廳長高炳麟等在轅門接待代爲述意議員各自散歸秩序如常地方安謐謹此電達許世英印 
[杭州快信]  
　　軍警衝突案延未定讞經紳商竭力調解由盧督咨部覆准已將在押之兵士李秉臣警察陳其高一律送交該管長官發落已死兵士季清文及小工孟文煥分别給卹案遂結束 
　　督署秘書長孫壽恒奉財部令兼充浙江印花分處會辦昨已到差 
　　高審廳昨委姜元良充常由縣承審員胡憇棠充宣平縣承審員 
　　警務處昨委徐蘇充駐紥梅溪保安警隊隊長洪㨗充杭縣上四鄉周家浦警佐 
　　新調皖岸榷運局長錢文選昨已辭行回安徽廣德原籍俟下月一號赴大通接辦所遺浙江稽核所經理一度暫由協理田邊氏（日人）兼代 
　　餘姚榖人犯陳再明奉部令執行死刑今日（十九）杭地檢廳奉高等廳轉飭在第一監獄執行絞斃 
　　省垣洋鐵工人組織同業公所因所擬行規未妥奉令修改昨由行首將修正規程呈請杭縣知事察核轉報可望照准 
[南京快信]  
　　齊督因東海迭次派人來寗疏通對梁閣問題暫持和緩以觀梁氏之行動 
　　齊王兩長昨電京慰問東海病 
　　齊督昨又派參　馮錫庚赴保定謁曹參議王占鳳諮議崔霈由津返寗 
　　海軍蔣司令昨轉乘江輪赴滬杜司令擬日内赴鄂 
　　英領哲述森日領深澤暹昨日下午三時晋謁齊督談二小時辭出聞爲海軍截留監稅事 
　　嚴財廳長借到二十萬本月軍政費日可發 
　　王省長昨委朱肇昇充省署第三科科員許振鵬赴嘉定監視焚燬烟土烟具 
　　部令財廳轉飭各屬體察地方情形如有可以加徵之稅於國於民有利無害者均得隨時陳請採擇如果實在可行經官廳核准辦理以裕國稅又令廳杳明官商銀行有無兼營他業情事限一月内呈復 
　　實業張廳長以瞬屆春令植棉時期已到昨特通令各縣知事及農事試驗塲派員來省備領美棉種子 
　　省警廳昨出示嚴禁兒童履冰 
地方通信 
[金山]  
　　師範講習科招生　金山縣舉辦義務敎育依照勸學所所擬計畫書係先從造就師資入手前由該所派人接洽人海第二師範代辦講習科一級現定本月十七日爲招生日期二師派趙君榛來金主考考試地點假縣立女高考試時間午前九時至十二時（口試及檢查體格）午後二時至四時（筆試文題一算題四）報告者百餘人與試者約七十餘人聞發表日期大約在一星期後 
[松江]  
　　緝解嫌疑盜犯　南橋水警分隊長陳朝桂購線緝獲八保二十九圖楊培秋家被盜搶刦現洋四百餘元案内嫌疑盜犯李阿和一名由專署督察員訊供知情自願充作眼線偵緝餘匪並供出在上年十二月二十八號搶佔奉賢十三保四十一回徐陳氏之女翠林爲妻願將翠林尅日交案聞陳分隊長已將該犯先行送請奉賢縣署歸案訊辦矣 
　　校舍落成開會　縣立第一女子高小新校舍落成於十七日行落成禮式當在新校舍内陳列學生成績招待來賓參觀所列外國地圖及毛筆畫均極精美而剌誘縫紉兩項成不特式彩鮮美尤多切於實用該校學生本尙定於是日午後表演各種游技以欵賓詎天不做美雪霏終日致未演成 
[蘇州]  
　　水警禁止淌關　水警趙廳長近訓令各區隊畧謂内地各鄉航船載運貨物每至舊曆元旦經過各稅所並不遵章完納稅釐名曰淌關民國以來早經革除而船户往往仍沿舊習甚至闖越滋事事關國稅自應嚴禁仰各該區隊轉飭所轄護卡各師船巡官凡於是日闖關滋事之船户應即拘辦以重稅政 
　　商業境况蕭條　蘇城本年年底各項商情大非昔比市面清淡爲近數年來所未有東西中市街及觀前街僅糖食南貨兩業稍有生意他如布匹綢緞銅錫皮貨各業竟有門庭寥落之慨而城内外之旅館生涯則獨較往歳爲發達 
　　討論賑捐辦法　蘇州總商會近准稅所轉奉賑務處電令賑附展期一案上海現由總商會近准稅務所轉奉賑務處電令賑附展期一案上海現由總商會允許認繳之捐逕交義賑會彙放其零星客貨仍由稅所代收蘇城當可照辦該會特於今日下午二時函請各業代表蒞會集議解决辦法 
　　蘇埠將有本國烟煤　蘇埠烟煤一項市上所用之貨大多仰給外貨近聞有湘鄂巨商劉藩靑等聯合浙人抗莘齋在浙江長興縣勘得一烟煤苗鑛試採之後貨質甚堅遠勝舶來品之上現已呈請實業廳給予執照一面往滬聘請鑛務專家實行開採其鑛定名謂長興煤鑛公司招人各埠承銷並在鑛外建築一輕便鐵道 
直達太湖之濱與無錫之大道口相距一百八十里若此鑛早日開採則蘇州最稱便利聞蘇州及無錫常州埠已有錫豐煤號接洽訂立專銷合同繳付保證金四萬元推舉虞翰靑高叔安二人爲經理不日即有大批煙煤到蘇銷售云 
[無錫]  
　　臘鼓聲中之商業譚　大雪數天交通斷絶商業停頓至前日（十八日）天始放晴而氣候嚴寒積雪不能融化道路泥濘往返不便致城市商業仍不見起色祇帽鞋南貨紙舖香燭等業略有交易其他營業甚爲蕭條而陰曆年關將屆各項開支浩大在在需欵兼之天氣仍有釀雪之勢是以各店主莫不憂形於色 
[鎭江]  
　　鋼元充斥　日來市面鋼元充斥洋價貴至每元可兌錢一千五百六十文兹調查錢業鋼元多者每家存至數萬枚少則萬枚合計約存五百萬枚左右市面各項交易凡以錢碼計算者均暗受虧折 
　　天王寺盜案　距鎭城之南八十里天王寺地方王姓家十七晚突有盜匪數人毁門入内翻箱倒籠任意刦掠呼嘯携贓而去刻已由事主報縣勘緝 
　　棉紗近况　棉紗市面刻因陰曆年關將屆銀根奇緊客帮銷路甚爲呆滯價格逐漸低落各紗號以行情合算均紛紛購買囤積以圖善價昨日（十七）開盤二十支本紗已跌至一百六十五兩 
[楊州]  
　　飭查警官控案　南京警務處因據江都公民某某等聯控李典鎭邵伯大儀各巡官蕭溎姚小齋黄祥龍及警所巡查主任易某·巡查樊海·帮辦收發姜鴻鈞等或品性卑汚或嗜好甚深或身家不清請予查辦以肅官　特於昨日訓令江都王知事按照所控各節確查覆奪 
　　呈報爭執地點　點江泰接壤之高港（即朱家港）係屬楊橋鄉警察分駐所管轄該港本駐警備隊刻奉令調防他鄉該分駐所巡官高少堂遂添設派出所以衛地方乃泰興縣口岸已設之分所指爲越境不許設立現高已根據成案呈請縣署轉咨泰興縣署查照嗣後各守境界以免再有爭執 
[南通]  
　　施放冬賑　通邑沿江各港田畝夏秋迭遭風潮爲災禾苗淹没圩岸衝坍災民嗷嗷待哺即經縣紳張氏昆仲等集資分地散放急賑並組織潮災救濟會勸募賑欵派員調查沿江各圩災情爲施放冬春兩賑之備茲悉調查結果沿江災户四千七百四十户被災口數一萬九千六百十五淹斃口數二十六名淹没田畝六千九百九十七畝三分衝坍房屋七百九十七間昨已填表呈報潮災救濟會備核聞張會長（退庵）以通地連日大雪氣候嚴寒災民露宿風餐殊堪憐憫定於夏曆本月二十四日偕同職員携欵親往各災區施放冬賑 
　　義園成立　通邑城廂義冡計有十餘所縱横舛午重疊複雜前經興闢市塲屍骸暴露縣紳張退庵氏嘗經其側惻然動念特就城東敎塲購地一百六十餘畝以爲義瑩闢溝爲界取溝土培之以高闕表其南以爲門度築土以爲甬道東西畫分六　男女有别貧富無别縱横有界溝道有樹冡前編設石碣爲號經營年餘始告蕆事定名南通義園業經登報布告訂於舊曆二十四大寒節日開始葬柩定章十條公共遵守 
[嘉興]  
　　呈報應修圩岸　嘉興四鄉圩岸秋間因遭大水泥土均被冲破坍損不堪曾由各鄉農民報知官廳撥欵興修以利農田現悉縣署已於上月分令各區自治委員調查應修圩岸勘明丈數估計工價繪具圖說列表報縣以憑轉呈省中撥欵興工現第一區之城區雙橋束栅等已將應修圩岸丈數連同工價開單報縣聞縣署方面須俟各區報齊後案呈省故修築之期約在陰曆明春三月左右 
　　訂定清匪辦法　嘉興軍政警各機關前曾議决防盜辦法仿照古時連鄉制度責成各鄉圩甲里正客長分别調查隨時報知就近警所備查業經佈告在案現旅嘉温州同鄉會會長林永泰奉諭後已訂定清匪辦法四條（一）調查温州人姓氏以便查考（二）温州人如無正當行業即酌給川資令其出境（三）如有不入正軌之温人即勸之入於正軌並指派公正人監察其行動（四）如有外來之温州人須得同鄉二人以上之保證方許入境否則勒令出境以上四項辦法業由該會長呈縣備案矣 
雜評一 
[餉與官（默）]  
　　以鹽餘庫劵二百萬爲吳餉以路局長予吳之親信以帮辦僉事予吳之弟若表弟用此變相之賄以求苟容於直派則施者爲可羞納此變相之賄而緩和其倒閣之進行則受者亦大可羞 
　　自來軍閥内訌一次即伸張一次勢械彈餉糈充滿府庫親戚故舊徧布要津前之項城安福所以成爲項城安福者皆自此變相之賄始以官與餉爲甚自救之具而圖苟存者結果必不能徼幸苟存以官與餉爲其發難之的而圖成功者結果必不能徼幸成功此蓋不待識者而知之者也 
　　是故梁閣苟有說以自解决不行此變相之賄吳佩孚之洶洶作勢洋洋大文而果眞爲國亦决不受此變相之賄 
 
 
 

Page 9

 
 
   
 
 

Page 10

 
 
本埠新聞 
[香港水手罷工之昨訊]  
形勢稍見緩和綏陽同升昨已赴港 
　　香港水手罷工風潮迭紀本報至昨日已無香港開來之船舶矣但據本埠各輪公司云罷工風潮之形勢似較前兩日稍爲緩和蓋香港方面水手與船主已經接洽現所相持者爲加薪多少之問題舊曆年内或可望解决昨日太古之綏陽及怡和之同升均已赴港本日怡和之廣生輪亦照常出口而花旗公司之毫雪邦號據該公司云二十八號或可來滬較之原定期遲延四天至該船中華水手工人之一部份該公司將實行更調呂宋人此外如蒙梯格爾號與中國號兩輪迄今尙無電報到申故開期仍難確定連日各客家對於已經報裝·無期上船之運美貨物異常焦灼緣舊曆年關已届急須結束不能經此延宕邇日各輪公司門首惟見出口商之蹀躩探問如已報裝毫雪邦輪之貨容今頗有改裝提督公司之華納溪輪出口者蓋華納溪船中純爲白種人作工無一華人在内故此次得能獨免捲入漩渦於本月二十九日仍可按期開出也且據提督公司云該公司之海峽邦號爲預防有此罷工風潮起見故船中水手完全改用小呂宋人矣 
　　本日有東洋汽船會社之西比利亞丸由美來申即日須往香港明日之俄羅斯皇后號亦須往洪者該兩輪中均有華人在内未知能否不受潮流之支配殊難預定現各公司對此頗惴惴不安也 
　　上次數日中停頓船舶之損失殊巨如毫雪邦·中國·蒙抵格爾·等輪在港多停一天每輪每日至少須損失美金三千元况又有港滬班輪之停行者今次航業上之暗虧誠不可以數計也 
　　又據航業中人云香港水手公會於此次罷工舉動極爲堅决無論中外輪船凡有華人在内者均請一致加入該會且對於加入團體之華水手予以職位上切實之保證如有因此而被船主黜退者該會員代爲另覓生意之責一切開支等項均由會中供給故到洪各輪因是而紛響應也 
　　又訪函云香港輪船水手火夫要求增加工資同盟罷工影響滬埠繼起停輪等情迭誌本報茲悉本埠浦東西各碼頭所泊出口輪船日益增多昨日已達百艘以外惟太古公司之綏陽輪船因汕頭方面有重要事務經該輪船主與水手等再三磋商允爲通融辦理於昨開駛出口前赴汕頭到汕後再定行止云 
[程婉珍女士之游歐譚]  
今日在靑年會中演講 
　　中華基督敎女靑年會全國協會於禮拜五日（今日）下　　午五時在四川路靑年會殉道堂舉行會集由該會幹事程婉珍女士講演此次在内瓦兩大勞工會集上所得之 
經騐與夫英格蘭諸工廠之情形及大陸旅行之記錄主席者爲協會會長梅華銓夫人上海三大婦女會之代璷亦與焉 
　　程女士在日内瓦時曾一度往訪馬丁太太馬丁太太之婿華格先生Mr.　De　Nargas今方爲北京大學歷史敎授與靑年會頗有密切之關傃以下所錄者乃程女士關於此次旅行及萬國婦女勞動大會之記載也 
　　一九二一年之春萬國勞動婦女大會要求中國女靑年協會派送中國婦女出席該會惟是時國内婦女勞動界尙無堪勝此任者以余（程女士自稱）對於國内勞動狀况向頗注意協會乃命余往時迫事急辭不獲已於是鄭重登程勉肩斯任余在會上雖無選舉之權然頗爲該會所歡迎而使中國與派有代表之諸國相並對席也余於是滿懷複雜之感想於七月二十三日前赴日内瓦矣將行以前余時時自問曰余應受此種特權乎余有何物可從其會携取以來以貽中國乎使中國得有代表列席此一事實果足以引起國内之輿論而競謀改進幼童婦女勞動之狀况乎自上海至蕃古洼島歷時凡二星期其間頗多興趣濃深之事八月二十號始達利物浦經曼澈斯物而至倫敦途中訪問諸大工廠以搜集關於惠工事業勞工狀况之事實彼從事惠工事業者對於余之探訪極表歡迎余告以中國近正努力於輿論之鼓吹以圖改良幼工女工之狀况焉過倫敦時往訪惠工事業學校·女靑年會幹事練習學校·及勞動婦女寄寓學校此種組織其宗旨要皆在訓練勞動婦 
女使有飿袖才能庶幾當勞工婦女要求生活較高之標準機會較佳之工作時有所預備也雙十節余始悵悵别英格蘭而去在英時晤英人頗多甚喜其人精潔而有禮余之所見雖未廣博然余敢言英人蓋實歡愉而兼名貴者也英華之間相陋似遠此固爲一事實然余以爲欲兩國間有更善之了解斷不能僅恃外交上商業上之接觸也至巴黎訪露扶博物院又與美友數人訪凡爾塞身履此歷史上之名城因而聯想及於路易十六及馬利東尼之拘囚普魯士王之加冕與夫和平會議條約之簽押焉怏怏離此諸地直如嬰兒之失游樂十月十六晨始抵日内瓦居於馬丁太太之家 
　　翌晨勞動婦女大會開幕會所曰雅典宜蓋世界紅十字會産生地也由該會敦請者凡四十國而到會者僅有十三國代表僅五十人此則大部因於經濟上之關係也關於近世經濟上社會上諸大波瀾之大體計劃商决後大會卽行閉幕其派有代表之諸國則爲比利時·古巴·㨗克斯拉夫·法蘭西·大不列顚·意大利·那威·波蘭·南非·瑞士·美國·及中國也該會第一次在一九一九年開於美之華盛頓今爲第二次代表咸以爲有永久機關之必要於是本屆遂决定組織該會目的（一）促進婦女力面勞工聯合之組織（二）發展國際的政策注意幼工女之需要考查萬國同盟之國際勞動大會所提議關於立法之計劃（三）有關惠工事業之組織促使任用勞動婦女諸代表極留意於減兵與失業二事蓋失業之最大原因厥爲戰後工業之潰裂勞動婦女對於競增軍備一事其爲消耗浪費固已無須對彼等申說然諸代表則極欲設法使彼等所見到者得治理者之垂聽也該會主張完全廢兵警告前赴華府會議之列强於開會以前對此問題須詳加審度定爲步驟以達完全廢兵之目的又曾派遣代表一人負全世界勞動婦 
女之使命往華會列席焉除關於失業工資·工作時間·農業勞工·農地改良·造林事業·等之諸問題外該會更定有保護女工幼工之計劃總之該會此次不但得有具體之結果且亦與彼困苦奮鬭者以勇敢之氣也 
[組織勞働同盟之發軔]  
　　聯合通信社云工商友誼會昨發出通告及調查表云敬啓者敝會聯絡勞動團體感情起見故欲調查各勞團經過情形及成績俾得互相携行以達到改良社會之目的試觀歐洲各國莫不以此爲立國之模範敝會屬於工商兩界之夥友團體亦勞動者之份子用敢具函要求務乞貴會將成績填入調查表内以便刋載夥友報藉以提倡是爲至盼專此敬請毅安上海工商友誼會敬啓上海勞動團體調查表（一）名稱（二）何日成立（三）會員若干（四）職員若干（五）發起何人（六）王持何人（七）成績（八）注重何種（九）通訊處（十）備考並附各工團加入勞動同盟會公函式云茲啓者近因滬上各工團有組織勞動同盟會之發起本會亦係勞動團體之份子故極端贊成爰特推舉某君爲本會出席代表尙希各工團代表查照專此備函敬請公鑒某團體蓋印聞該會擬組織勞動同盟定於一月二十二號即舊曆十二月二十五日下午七時開會討論進行辦法云 
[太會代表團之還國]  
　　樞石邦輪内有五十人　舊歷正月初四日抵滬 
　　昨日提督輪船公司接樞石邦號來電謂已於十四號由西雅圖開出經維多利亞來華將於三十一號（正月初四）進口抵申船中來華旅客完全爲吾國回國之太會代表共有鍾文耀梁如浩等五十人 
[余日章到滬後之演講]  
　二十二日在上海總商會 
　　全國商敎聯席會議駐滬辦事處與太平洋會議協會發致各公團通告云敬啓者國民代表余日章君已行抵日本日前接來電謂本月二十一日可以到滬美國旅京新聞大家斐爾氏亦同船來華云云茲定二十二日（星期）下午四時假上海總商會開會歡迎請余君報告華府會議及赴美宣傳民意經過情形斐爾君旅京多年對於中國富有著作是日並請斐爾君講演業已專電余君面邀用即函達至希貴會通告在滬會員屆時到會無任企盼云云 
[民權建設社電訐徐世昌]  
老徐其何以爲情 
　　民權建設社　近對時局發表意見云各報館各團體公鑒自吳佩孚發出歌電斥梁士詒賣國鄂陜蘇贛魯豫和之一時國人視聽不免爲所歆動以爲軍閥亦知救國吾國必不卽亡世人何專以亡國爲軍閥咎不知軍閥豈眞能救國哉亦惟梁僞閣之分贓不平起而紾奪耳謂余不信請述其端梁氏竊閣運動不始於張作霖入京之日而始於朱啓鈐赴日之時彼旣與日本訂立經濟同盟自願爲日本對華經濟侵略之機械於是北庭閣命遂日軍閥而漸渡於財閥及至日本以主張經濟侵略之高橋代相中國財閥首領之財神乃亦不得不應時而出爲裏應外合之計此固徐世昌之主謀而各軍閥之默相認許者也不然張作霖何肯棄螟蛉之靳而撫果羸之梁曹錕又何肯親見舊燕之來剿而甘爲寒蟬之不語此可知其兩皆情願矣不觀夫直系之高凌看且甘由財長而屈就燕巢之内長乎蓋近今軍閥知直省之權重於内閣故寗以内閣爲供應機關而不以爲勢力之源泉如上次三頭會議竟以一不能到都統任之蔡成勛長陸軍而對於財部則不卹人言悍然以日本洋行買辦之李士偉充任可以知其所重惟金錢矣夫軍閥旣以内閣爲供應機關則所謂贊成某閣反對某閣自皆以能否供應標華而不關繋於賣國不賣國假如梁氏一方賣國一方仍慨允吳氏三百萬之要求吾知吳氏默然矣又如批准以京漢路南段所入歸吳收用吳亦可稍平憤氣矣復次讓滬寗漢長途電話之借債交涉由吳辦理吳亦不必與葉恭綽算賬矣今梁則全盤獨攬涓滴無餘一若惟知有奉而不知有直也者吳氏之勃然大怒厥故以此不然魯案罪魁何僅梁氏一人而輔梁賣國之葉巷綽何止長途電話一界今各軍閥縱徐氏之主魁而擒梁等之小醜護躉賣之總行而爭分售之零賬其隠衷尙可問哉查吳氏之應聲蟲肅晀谳佳電一則曰「前内閣對於華會慘淡經營」再則曰「須俟俟前内閣外交方針告一段落」而齊夑元亦顯然以「改組不帶一 
派色彩之内閣」爲要求其分贓吃醋之醜態躍然紙上不然梁固可誅靳又有何可取奉系一派之色彩固不佳匀配以直派之色彩又有何可喜各軍閥寗不知魯案失敗之近因卽在靳雲鵬示意日本自願直按交涉而失敗之遠因乃在徐世昌手訂「欣然承諾」之山東善後恊定今梁士詒實來斷命者耳軍閥知梁士詒之賣國而獨不知靳雲鵬之賣國乃至不知北洋各派所同認載之徐世昌卽賣國之總經理眞有所蔽哉母亦有所爲耳蓋軍閥原不以賣國不賣國爲意而祇以國自我賣與自他人賣爲意而賣之自我則賣之可也如賣自他人而我不得分其贓則眼紅耳熱矣昔靳氏雖爲奉張所卵翼然猶助吳佩孚占取陜鄂是直系之忠臣也故今猶樂道之梁士詒則旣赦安福以制直又復欲用張動以侵蘇今日之域中竟是張家之天下故吳與齊皆反對之至於賣國分贓乃軍閥之所同願不然留此賣國之主魁徐氏何爲者豈不欲利其名義再組分贓之僞閣如嫡派之曹銳邊守靖附庸之汪大夑梁啓超各占一席狂咀爛嚼乎如眞救國則何不單刀直取徐世昌徒曉曉於改組内閣何爲者須知徐世昌之下無閣之可言如段如靳以迄於梁每况愈下吾人業皆嘗試豈 
猶望其改絃而易轍惟此義不可以爲别有肺肝之軍閥道吾民自達其澈底之主張斯可　否則劇秦而美新何益哉民權建設社叩銑 
[海軍蔣總司令赴寗]  
　　本埠海軍總司令蔣拯因北海軍部積欠軍餉把持不發故與各艦隊司令商决裁取兩淮鹽欵以充軍餉已誌前報此次海軍之行動深得長江各督軍之輔且昨日司令署接得南京齊督軍來電請即來寗籌商要政等情蔣總司令接電後除電招第二艦隊司令社錫珪赴寗會商外即於昨日乘滬寗特别快車赴寗所有公署職務當委本署參謀長何品境代行 
[晉督派員來滬請械]  
運去機關槍九枝····槍彈十二萬顆 
　　山西閻督電上海兵工廠請撥輕撃機關槍九枝七九槍彈十二萬粒特派軍機局子彈庫庫員段林持陸軍部護照於前日到滬昨日（十九號）至兵工廠與謝廠長接洽後下午將槍彈裝榻車運至十上海南車站計輕撃機關槍九枝裝九箱七九槍彈十二萬粒裝十二箱共裝鐵蓬車一輛於夜間八時開出掛往上海北站由滬寗路今日（二十）早班車出發運至南京轉津浦路運至山西云 
[推定上海納捐人代表姓名錄]  
　　上海地方各團體爲恢復地方自治事業於日前邀請首辦自治之紳董議决先行設立納捐人會以爲創辦自治之先聲前日開上海市納捐人會發起會請加入會之人異常踴躍一時會員人數增多前日開會時經各會員提議將本市區内各會員就所住區域内各自擔任調查户口分途進行其事易行當經在會各會員一致贊成推定各路有名望之納捐人代表姓名一併登入會員錄内俟發通告於下屆開會時邀請入會以便會議辦事始會員中有熟悉各路納捐人者均可介紹入會茲 
將推定各路納捐人代表姓名照錄如下 
　　本表分東南西北四路以肇浜路爲中心起點每路約五人肇浜路（卽大東門直街）凌伯華·姚玉蓀·姚子讓·凌森甫中華路王立才莫子經·沈信卿·蘇頴杰·俞鳳賓民國路顧馨一·吳亮生民國路丹鳳樓後商業聯合會方浜路王寳崙·陸錦麟·馮秋心·郁葆靑大南門路至方浜路口周采芝·張樂君舊校塲街趙二孫·陳步丹·趙景宗三牌樓街楊春若·楊春綠四牌樓街毛子堅東街林稚周·朱輔臣舊縣街虞德鏞·孫子山畫錦路沈桐叔·陳頌春道前待王星泉·郭蔭葵孔家弄吳靜安虹橋南街錢紳齋·沈雲笙凝河路賈季英· 
朱新之·康孟然·奏硯畦·李英石尚文路林康侯·沈步瀛·黄伯文蓬萊路曹幹臣·張吉門·葉鴻英喬家浜路王稚眉·王季琳·王一亭·郭楚琴·郁子甘俞家弄楊· 
東山·李文卿·郁燕生夢生樓街賈叔香王家弄臧廉遜·朱福田·曹翰亭·曹頌孚文廟路衛秋濤九畝即拱辰路露香園路趙雨亭·張旭初·姚紫石·朱笙侯邑廟豫園徐子瀛·潘德春福佑路金仰孫·張志鵬·東北城商業聯合會西倉路李右之·徐企周唐家弄一陸松侯·王叔炎侯家路姚伯鴻·丁子裘·馮志卿老北門大街張秉鑫西倉横路蕭鹤儕·沈心海·王備五·朱伯華黄家闕路黄任之·穆抒齋小南門外街未推定董渡街吳叔田陸阶介孫·沈潤挹·陸伯鴻·南倉街顧翕周三角街·新馬頭街沈儉侯裏馬路·外馬路田時霖·馬驥良裏鹹瓜街曹龍田·徐炳輝外鹹瓜街未定油車街朱夑臣方斜路顧松泉林蔭路顧蔭亭·曹香濤·張蟾芬 
[閘北自治之進行觀]  
　　滬北五區商業聯合會近爲籌備實行自治起見曾於前日開會討論僉謂此事關係重大應由全體大會公决進行各節業紀昨報昨晚七時開會到六十餘人公推仲佩紳君主席議案（一）先組織滬北五區納捐人會（二）通告閘北各團體共同組織閘北地方自治籌備會以上兩案係史觀濤君提出（三）閘北自治須由本區先籌備實行（四）實行調查户口着手以上仲佩紳君提出全體贊成次蔣介民云前案通過宜即執行但本會進行章程不能不先擬定再行公佈解决當即推舉蔣介民姜煥文周拯世諸君即席擬定簡章五條茲將該會所擬滬北五區納捐人會草案如下（一）本會以滬北五區納捐人（指曾納工巡捐局各項捐欵者）組織之定名爲滬北五區納捐人會（二）本會以督促市政之進步收回市民自治權爲宗旨（三）納捐人代表由本區各路推出之每路一人至三人以店舖之多寡定之（四）本會對於閘北興革事宜得隨時提議討論陳述意見於當局（五）本會辦事細則另定之（六）本章程如有未妥俟大會集議時經三分一提議通過修改之以上各案當即决定分别執行議畢散會 
[呈請禁止外人在内地設洋行]  
　　全國商會聯合會事務所呈北京外交農商兩部請禁止外有在内地設立洋行原呈如左呈爲錄案呈請事竊本會本屆臨時大會據四川重慶總商會提出擬請政府禁止外人在非通商口岸設立洋行一案略稱我國與各國所訂通商條約原限定地點並非隨地皆可聽其自由營業及近年來外人在我國内地各縣市鎭鄉村均紛紛設立洋行不啻推廣殖民政策外人在内地之事業日漸增加即我商人之生機日漸消滅應請政府與各國公使嚴重交涉照約禁止等語經衆論僉謂洋商准在通商口岸設立行棧約上均有明文若在内地即不准設立行棧前清同治元年經總理衙門咨請南洋大臣准英國駐京大臣覆稱英商欲在内地售貨無不准行惟欲開設行棧僅可在通商各口不准在内地設立等因嗣後各處地方倘有洋商在内地城鎭設行皆宜一律仿照辦理有案可稽據原案所稱近年來外人在我國内地各縣市鎭鄉村紛紛設立洋行實屬侵奪商業違背成約自應由大會呈請政府通咨各省省長飭屬將外人在内地設立各行棧名稱地點分别查明彙案提出交涉一律禁閉云云當經大會一致議决在案理合備文呈請鈞部察核（其呈農商文則加迅予咨商外交部）俯准施行實爲公便謹呈 
[電爭土布免稅展期案]  
爲貧民生計起見 
　　國聞通信社云前次商會聯合會議决土布免稅展期一案業經事務所據情呈請政府批准嗣奉復電未允所　　請而總事務所以該稅關係平民生計必須力爭堅持不可茲將昨日關於此事之文通分錄於下 
　　致財政農商部電　北京分呈財政部農商部鈞鑒土布免稅前年因五省之災閣議展限去歲有十餘省之災忽議照徵前後政策大相剌謬在國家財政上收入有限而貧民生計上受害實多應請查照前呈准予續展三年以蘇民力不勝急迫待命之至中華全國商會聯合會總事務所寒叩 
　　致各省省事務所函　逕啓者本會寒日爲土布免稅一案電呈財政農商兩部其文曰土布免稅前年因五省之災閣議展限去歲有十餘省之災忽議照徵在國家財政上收入有限而貧民生計上受害實多應請查照前呈准予續展三年以蘇民力不勝急迫待命之至等語相應錄電奉達卽請查照並轉致各商會一致力爭爲荷此致各省事務所 
　　復布業公所函　逕啓者疊准台函以上布免稅一案前經本會大會議决呈請展免嗣部中准蘇省長之咨請破壞成案貴同業均以蘇省本年被災之重民力不勝擔負請爲據案繼續力爭等因查本會執行大會議决各案雖無能達目的以慰全國商會之希望而本案業經再三呈請終未解决殊覺歉然茲於寒口續電財農兩部其文曰（文見上）等語相應錄電奉達即祈查照並轉致費同業各行爲荷此致上海布業總公所 
[曲沃菸酒加徵之呼籲]  
　　全國商會聯合會事務所昨接由西曲沃縣商會電云全國商會聯合會鑒頃閱山西公報登載十一年一月一日各縣實行加徵收烟酒費稅等欵一成以爲各省賑捐查該捐係屬善舉豈能强迫商民承認况特加一成爲數甚鉅曲沃　年因稅費奇重質料昻貴種種損失紙烟充斥窒塞銷路已成弩末若由增茲負擔前途何堪設想爲此電懇貴會設法維持聯絡全體擔情請予收回成命爲烟酒營業存一緣生機各處諒有同情豈惟敝邑佇候明敎臨電無任瞻依曲沃縣商會全體叩巧 
[裁釐加稅之官樣文章]  
說是勢在必辭可惜没有確期 
　　國聞通信社云全國商會事務所昨接江蘇實業廳函云逕啓者案奏農商部訓令開據全國商會聯合會江蘇省事務所電稱請政府電令代表在太平洋會議提出請撤銷我國片面的協定關稅並宣布裁釐確期等情到部當經本部據情咨請財政部核辦去後茲准復稱查此案前據該商會電請到部當經本部復以支日代電悉恢復關稅自由一事業經本部擬具議案交由我國太平洋會議代表列席提議前據上少海商會聯合會電請撤銷協定關稅等情到部當已電復在案茲又准電前因此案旣經代表設法提出應候會議解决至裁釐一層勢在必辦本部現正通盤籌畫俟籌擬妥協即當宣布等因印發在案准咨前因相應咨復查照等因前來合即令仰轉知該事務所遵照此令等因奉此相應函達貴所即希查照爲荷云云 
[諭令房客代表調查房東賬目]  
　　西虹口海寗路松慶里三十六户房客一致反對房東厚記公司每幢加增兩元之房租經公共公廨諭令房客派人調查房東所得利益　憑核辦茲由房客方面公舉韓榮發爲調查房東賬目者昨晨經關讞員會同英包副領事下諭派充其諭云准派房客方面公舉之韓榮發爲查賬員着於七日内查明厚記公司房屋造價及一切用項實數報告公寠候核 
[公陞里加租之調解續聞]  
所差無幾其再磋商 
　　國聞通信社云長浜路公陞里房客聯合會反對增加房租一案經房客總會函致老沙遜洋行調解後業經該行復函約期接洽昨日上午十時總會即派員赴行據該行經租人意見以爲總商會如果能向兩方面持平調解當不難解决該行當可於原加數内酌量折减惟房客方面咸主張至多加洋一元而房東則允自五元减加至三元或二元半因此尙未能卽時解决云 
[留英學生實習工程學之機會]  
　　本埠留英歸國學生會近接北京乾麵胡同英商首公司來函云該公司之杜乃爾君去年返英道出上海漢口曾遇留英返國之學生多人上每以留英中國學生習工程學者在大學畢　後無機會可入機器工廠實習爲憾杜君抵英後歷至倫敦格蘭斯古及其他各處工業中心點與各大工廠董　等商機均表示願意收用中國學生在廠中實習不取費用學生所得利益與出資學習之英國生徒無異　項優待辦法爲英籍學生所不能得蓋英藉生徒入廠實習須年付學藝之費一百五十鎊且無薪　而中國學生則可由工廠酬與年薪一百零四鎊即每星期二鎊故在則力不充之中國學生亦可不以爲慮而不至祇讀死書一無實習之經驗也此項優待辦法之條作如下（一）已在英國一大學修習機械工程或電氣工程畢業得有學位者（二）該生乃大學確悉爲勤學之士時常入校聽講者（三）該生須聲明歸國後欲從事何種工程俾得酌量送入合宜之工廠（四）得有杜君薦書者此次所與商允之各家大都爲有關建築鐵路之工廠但杜君現方與其他各種工廠商量此事其範圍甚 
 
 
 

Page 11

 
 
廣俾機工各科無不包入杜君現請中英學生會推出會習工程科之學生成一委員會將目下留英學生之姓氏凡習工程科者一一列入註明身在何校將來歸國後欲學何種工程以備從速辦理使第一批學生立即可至各工廠實習云 
[美國同學會年會預誌]  
並開演講會···由胡適之講中國之國語 
　　美國同學會定於本月二十日下午七時半開年會叙餐後選舉職員並於九時起開第三次演講會由北京大學教授胡適之主講題爲「中國之國語」女賓一律招待 
[均拿大皇后號之來滬期]  
　　昌興公司之新輪坎拿大皇后號其落成出廠情形迭誌本報昨温哥武總行已有電報到滬謂船中之客位等等均將布置完備定於四月六號開始向上海出發十六 
天行程即可抵滬故預定四月二十一日船可進口此輪爲中美綫内太平洋郵船中唯一之大輪故到申時將遍邀各界至船中參觀一切尙有澳皇后號一輪則較坎后稍遲到滬該兩船一律開行中國後該行將以蒙梯格爾號改航他處云 
[滬寗路舊曆新年開車時刻]  
　　滬寗鐵路舊曆壬戍年元旦（即一月二十八日）行車時刻有上海上午九點三十分開行之特别快車及南京下午三點五十分開行之車（在崑山車站均停一分鐘）各一次除十五十六二班夜車行駛外餘均暫停一天淞滬支路上午開車來回一次下午開車來回二次翌日（一月二十九日）由上海七點四十五分開行及南京七點二十分開行之快車與寗常間之區間車均再停一天餘車均　舊行駛該路發售新年來回票如上海北站·無錫·蘇州·常州·鎭江·丹陽·南京·等站頭二三等均有期限與滬杭路同自陽曆一月二十日起至二月六日爲止 
[大有榨油廠之理賬問題]  
債權代表議决維持營業改歸總商會理賬 
　　公共租界蘇州路三十六號門牌已故高秋泉股開之大有機器榨油廠於本月九號突然倒閉其經理孫貽榖禀山公共公廨派西人薛遇羅爲臨時理賬將該廠財産賬簿暫時收管後經債權人得悉籌議各情迭詳本報該廠倒閉迄已一旬有各債權人已經進禀控追之數計達五十萬金尙有二十餘萬之債權現亦着手起訴債權方面因人數旣衆對於此事須一致進行故公推葉丹庭吳衡蓀黄耕伯樓懷珍張靑卿瞿德純謝錫琳等七人爲全體債權代表於前日下午齊至薛邁羅洋行集議辦法各債權之意咸以該廠設立有年信用頗著所有廠屋機器等産業均係目置此次因該廠濫發支票空出定單以致擠倒其營業不善咎固難辭然若任其一蹶不振變産公攤非特無以保全債權人之利益而受損失反鉅於是全體簽字决定將該廠賬務移歸上海總商會清理該廠亦即繼續營業概由總商會管理獲利償還債務該廠經理孫貽榖對於議决辦法當塲簽字贊成散議後卽由債權代表畢士敦·債務代表香飛兩律師投請公廨將前給薛邁羅爲臨時理賬之諭單撤銷改派總商會理賬債權人之律師除當堂將會議情形略陳梗概外並稱當議决改派總商會理賬時薛邁羅氏頗爲反對謂總商會理眼仍須受伊監督敝律師以爲薛邁 
羅之所以反對商會理賬者當係爲理賬費起見然其所得之理賬費債權人祇須公堂改派商會理賬使該廠復活當可承認若總商會因理賬而受薛氏監督則總商會之體面何存公堂諭派商會理賬其監督權當屬於公堂云云陪審之美副領事丁瑞門氏及承審華官張逵卿襄讞對於請求改派理賬員一層認爲尙須研究故當時未曾决定准否云 
[糧食維持會請再申私囤禁令]  
　　淞滬糧食維持會風聞近日又有人囤集米石希圖抬高市價現下時價十一元零日内如再遇雨雪必致乘機大漲昨日下午該會開會集議除推舉調查員四出偵查私囤眞相外即日備函請中外官廳重申禁令限制抬價居奇以維民食云 
[米行提早結束]  
　　南市各米行向例於年終時在陰曆臘月二十四起將樣檯移去謂之折樣檯進貨已告結束惟優好主顧或現錢現買等生意本年米業經營狀况平常市面緊迫故較往年早拆兩日云 
[續誌雜糧存貨之調查]  
　　雜糧公會於昨日起宣告結束停止度歲將存貨調查數目布告同業其數已誌昨報茲續據查加江北莞荳二千五百包江浙元靑荳二千包沙赤荳一千四百包天津莞荳四千包云云 
[棉紗市面看漲]  
　　棉紗市面昨日大阪三品紗來電近遠期略好數角日幣美花電報現貨跌十個磅音又東洋紗電報二十支藍 
魯跌日洋一元二十支紅財神仍照舊盤二十支福島略好二十支三馬漲二元本埠物品紗布棉紗等三交易所標準亦好起兩許客帮所辦之現本紗因四川廣東汕頭北帮江西野鷄等帮均有買進除川帮一帮買現貨期貨一千二百餘包外其餘各帮亦有數百包交易因之人心較爲堅硬公會小包本紗交易亦有一百餘包市而尙有看漲之餘地也 
[昨日之金融市况]  
　　昨日洋釐市價平穏略小二毫半上下午均爲七錢二分八七五内地江浙嘉湖等處來滬辦貨付欵者每日有數萬元寗杭新幣亦有少數運來某銀行又裝去現洋數萬元爲發餉之用年内情形無過漲勢蓋各業皆有賬欵解莊也 
　　銀拆上午收盤爲三分各銀行收欵不多僅有數十萬午後收盤仍回至二分云 
[昨日之糖市]  
　　東廠車糖連日已有售出之意昨日各廠式老夫在公會訂出大里廠糖五千包價仍與前盤彷彿建帮次粗砂揭進市價立定新靑糖漲四兩五錢號家尙存四千以上明正鴻盤約在四兩八九錢可開年内靑糖尙有七八千 
可到漳靑昨到四百餘包行家許五兩一錢去電未復 
[禁止頑童擲放爆竹之請願]  
防患未然用意甚善 
　　每晚黄昏時候有種頑童成羣結隊在南市各處街巷擲放爆竹最易損害行人現值舊曆年關此風更甚上海學商公會各職員爲防患未然起見特於上星期五職員常會時將此事提出討論議决呈請官廳出示禁止昨日該會會長沈惟燿　壽延陸福基具呈淞滬警察廳文云爲頑童燃擲爆竹不惟妨害行人尤恐發生意外請求示禁並傳諭各區各警一體遵照取締事竊爆竹一物居民必有事焉而後燃放以表誠敬之意並非幼童玩耍之品近見城廂内外各街各巷每於黄昏時候一班無知頑童三五成羣手持爆竹燃放四擲或抛在人身或去入暗地火星四射令人驚嚇以取歡笑行人之衣或致烙有火洞然此猶其小事星星之火可以燎 
原十四年前三泰碼頭商船會館前之巨災亦係一爆竹所致至今思之尙覺寒心際此舊曆年　在邇天寒氣燥火患尤宜愼防照此頑童任意燃擲倘有不測危害何堪設想與其懲戒於後孰若防患於先惟耀等爲曲突徙薪之計思患預防故特瑣屑凟呈顀祈鈞鑒核准出示嚴禁並請傳諭各區飭知崗警沿路取締一律遵照禁止以安行人而防意外實爲公便 
[前晚南京路之炸彈]  
　　星報云十八夜十一時南京路東亞旅館門前有一炸彈爆裂轟碎隔壁先施公司之玻璃窗此彈顯以火藥燃着係裝香烟之洋鐵罐作成内置炸藥當爆裂時先施附近有巡捕二人一立於門口據謂其時並未有人在旁捕房現正調查此事 
[蔡推事官患天花逝世]  
　　今年入冬以來本埠天花盛行有早經種過牛痘年已三四十歲亦染天花醫治無效而死者卽如上海地方審判廳蔡雙峯推事官聯芳原籍江西到差未久滬上並無家屬所以寓在廳中近日亦染天花之症屢醫無交該廳梅廳長得悉之下定於昨午送往醫院就醫以免傳染詎至昨晨蔡即在廳氣絶身死梅廳長諭令備棺卽日收殮一面發電往江西知照家屬來滬領棺 
[瑞領審訊毆斃米船夥案]  
原告等投到業已退庭 
　　昨日（十九）瑞典領事公署開審訊時關西捕斐迪生毆斃常熟帮米船暫根寳實先經許交涉員知照地檢廳將本案重要人證催傳到案俾資質證當因原告屍屬等回里由檢廳備文派警往常恊傳直至昨日（十九日）午後三時到滬當即投赴瑞領署候訊豈知瑞典領署所定審期係十九日午後二時聞庭迨原告等投到業已退庭故是日庭訊到庭人員計交涉　署顧問陸達權·中國官廳律師羅傑以及被告及辯護律師等據聞是日審訊仍無何種辨論尙須再行開庭審訊云 
[盛嘉銘之審判管轄問題]  
詳報高等廳請示 
　　太倉縣獄賄縱逃出要犯盛嘉銘來滬改名陳金明投充水警探夥因索詐不遂誣良爲盜由警拘送地檢廳訊供判押等情已誌昨報茲悉此案業奉黄檢察長據情詳報高等廳所有訊供在押之盛嘉銘一犯應否解歸太倉縣公署訊辦抑或歸本廳辦理請示施行云 
[蘇省水災義振會之來往電]  
　　鹽城趙知事等來電　馮會長鈞鑒冬振已放吳紳勤勞周至功歸實際感戴同深但災區民無寸儲冬已偷活春荒無麥且值閏年饑饉尤甚救生救澈存此孑遺實更以春振爲要計擬懇格外矜全寛撥春季振欵以資救濟伏乞鑒准萬千感叩 
　　復電　趙縣長并轉徐荔亭金孫諸先生鑒眞感電均悉吳新余義紳勤勞周至民得實惠聞之忻慰春振關係綦重應仍由會敦請吳紳賡續辦理用副仁懷馮煦諫 
[學校彙錄]  
　　鐵華義校之寒假禮　法界巨籟達路鐵華義務兩等學校於昨日舉行寒假休業禮中西來賓甚衆參觀各科成績均贊美不置本擬於寒假時開一成績展覽會因校長陸鐵華女士爲校務進行赴港遲返不及佈置定於來正開學時再爲舉行茲將其休業禮式列后（一）奏樂開會（二）向國旗校旗行三鞠躬禮（三）行敬師禮（四）奏琴（五）同學行敬禮（六）唱國歌（七）奏樂（八）校長訓辭（九）敎師勗詞（十）來賓演說（十一）唱校歌（十二）奏樂散會至該校開學之期准於夏正十六即陽歷十月十二日想屆時投考者必不乏人云 
　　嶺南中學之寒假訊　虹口愛而近路同發里嶺南中學昨日舉行寒假休業式本屆商科畢業者計有俞在龍等九人中學畢業者許伯瑜等二十一人小學畢業者鄭一飛等二十七人各班得奬學生共六十二人聞明年准於夏曆新正二十四日開學現在新生報告者已有數十人云 
　　益賽之擴充談　西新橋南首菜市街口基督敎幕爾堂益賽會益賽學校前日下午三時行寒假休業式首由主席顧夢西君報告宗旨竺牧祈禱繼校長美人安迪生君致訓詞敎務長汪舜孝君報告下學期擴充情形大致謂多聘敎員注重英文商業各科期次敎職員及來賓演說學生答詞師生行暫别禮末山安牧祝福欵以茶點散會並定下學期大充學額云 
　　著敎授純用德文乃爲中國第二德國式醫校亦爲流上男女同學之第一校該校正科敎授現有博士七人皆爲德國有名學校專科學者預科各敎授亦爲留德歸者或專學之士該校近又添租大洋房一所擴作三等病院以期廣惠貧病該校學生近有同學會及醫學講演會等組織聞凡有醫學知識者均可往聽 
　　南翔義校之寒假與擴充　私立南翔義務小學創辦以來己歷十三載現共有學生六百人成績卓著屢經省道視學嘉奬昨日上午九時在大禮堂舉行寒假休業式開會後首由校長報告本學期學生成績畢次山各敎員相繼演說大致多訓勉學生敦品勤學語次由敎務主任王引才贈給奬品後唱休業式歌行休業禮畢而散時已鐘鳴十一下矣該校現正修訂章程從事擴充定於陰歷正月十一十二日紹考高等商業二部揷班生十九日開學即日上課云 
　　夑諧學校之寒假禮　南市大東門外花園弄内夑諧國民學校於昨日行初等國民科畢丵業式曁寒假休業禮首由主任毛務生致訓詞並述本校開辦祗及一年校務頗形發達以黽勉誠實勗諸生向學次給奬單奬品及分數單繼由校董戴登川給畢業證書末由全體學生唱國歌校歌畢齊向敎職員行暫别禮而散聞該校定明年二月十六號（即陰歷正月二十日）開學云 
[昨晚公共租界電燈忽熄]  
　　昨晚九時一刻公共租界電燈忽然全行熄滅聞因總機關有損壞之故旋經該公司派匠修理歷四十餘分至十時後始行修竣各馬路電燈乃復放光 
[承天同門會選舉職員]  
　　本埠承天英華學校畢業生唐惟清關耕逸等發起同門會耶穌誕日曾在悅賓樓聚餐一次惟會員頗衆散居遠地如北京哈爾濱等處故該會職員議决通訊選舉昨日下午三時假母校開大會當衆啓櫃選出正會長唐惟清副會長關耕逸中文書記羅煒鄧秉爲英文書記黄大烈張延齡會計鍾嘉祥幹事周明動毛志良周明哲林樂生王振常並議决明春設立介紹部刊印雜誌云 
[嘉興梧州路商聯會開會記]  
　　嘉興梧州兩路商界聯合會昨日下午四時開職員緊急會議由主席余連貴報告開會宗旨程少泉紀錄主席謂北政府倒行逆施違返民意任用帝制罪魁洪憲餘孽羣情憤激輿論譁然莫此爲甚全體議定通電對付總表决一致贊成次由朱保羅譚伯䁂丁義全提議定是晚八時行義務學校放假禮並給優等學生奬品派會計員沈炳榮籌備一切特邀義務敎員宋福華袁家慶陳宗璉蒞會鼓勵諸生競爭求學言詞懇切後演影劇餘興而散 
[聯益善會開會期]  
　　美租界梧州路上海聯益善會創立以來於茲四載辦理各項善舉成績卓著今悉該會准於夏暦十二月十五日（即星期）下午二時開常年大會討論對於會務之進行及報告本年經過一切情形業已繕函分投各董事及會員等並聞徵求各界對於慈善事業之良策之 
[東亞儲蓄會近訊]  
　　聯合通信社云寳山路德馨坊華商東亞儲蓄會於西曆一千九百二十年三月間由商人徐一鳴發起開辦以來迄今二載成績尙佳據最近調查報告謂會員之加入儲蓄者已四午八百餘人外埠分公司設立六十二處本埠分經理有四處現擬擴張會務添設各鄉鎭代理處以期發展國民之儲蓄事業云 
[香粉弄火警]  
　　香粉弄二百零六號門牌恒益洋貨號於前晚二時忽爾火發霎時冒穿室頂由捕查見奔訴捕房當用電話通知救火會立驅皮帶車馳往灌熄計燬樓屋兩間左右居鄰亦均受有水漬捕房恐有保險縱火情事即飭華探陳桂卿協同西探往查起火詳情禀候核奪 
[華興里失火四紀] 枝節上又生枝節 
　　閘北華興里粤人何啓清家起火其鄰沈浩如乘機縱火脫逃各節已迭誌前報茲悉五區杜署長事後將何傳案訊問之下據供民　居該里五號門牌樓上樓下有餘屋轉租與在火車上營業之陳姓遷來未久是晚之火係樓下所起現陳在逃云云前日有某保險行投區報告謂陳以宋金記名義向該行保有火險請注意偵查等情杜君連日調查之下判何啓清暫行交保限尋陳姓到案一面飭緝沈浩如到案核辦 
[華興里裝設太平龍頭]  
　　閘北華興前未裝設太平龍頭接近諸里亦付缺如前次加租風潮起該里居户以裝設太平龍頭爲交換條件之一房東雖經允許迄未見諸實行十五夜一時該里大火　燒至十三幢之多主要原因即爲不裝太平龍頭救火車先後趕到近地無處覔水須從寳山路口義品里汲引而來因此延誤時刻火勢不可遏止致遭户刦現該里房東刦後悔悟擬即日裝設太平龍頭防患未然并以應居户之要求云 
[江西第一届省議員組設公萬]  
　　江西省議會第二届議員否認本屆非法選舉在滬組織通訊處不日召集非常會議昨又發出通告云啓者前設通訊處於嵩山路四十四號曾經通告計邀台覽前因同事粉來函報到主張開會陸續來滬者又日見加多原設通訊處不敷辦公現已籌有的欵賃定法租界貝勒路望德里第五號寛大房屋作爲滬議員公寓務請早日命駕來滬共策進　并希先將行期電知以便召待此致台鑒旅滬江枉省議會第二屆議員公寓通告 
[閘北添警之先聲]  
　　淞滬警廳徐廳長查得閘北四五兩區轄境近來闢築馬路多道亟應添設崗位以重防務昨特訓令顔社二署長限五日内查明情形呈復候詳江蘇省長請示核奪 
[兩路股欵清算處新年休息]  
　　蘇浙兩路股東曾因股欵無着於陽曆上年底疊電交通部催索迄今仍無着落浙路之第十二期股欵待至目下已屆年關亦屬毫無希望近悉浙路股欵清算處以第十一期未領之本息定於本月二十八日（即陽曆一月二十五日）起停止掛號其在先已經掛號之證劵照舊發欵截至陰曆除夕爲止陰曆元旦起該處循例休息四天停止辦公初五日起照常收發股欵及掛號蘇路之股欵清算處亦定於陰曆元旦起休息四天云 
[滬寗車撞斃小工]  
　　昨日（十九日）滬寗路由滬開南翔之加車駛至眞茹車站相近有本路小工在軌道上工作被車頭撞傷要害登時斃命當由該段工頭發電報告　工程司外並派路工照料屍體備棺收殮 
[法界破獲私製鉛解窟]  
　　法捕房探目任水揚包探黄守謙偵悉敏體尼蔭路某號門牌顧阿二家將樓而轉租興陳阿松楊榮生胡寳生錢和尙等在内私製鉛質四開八開在市混用等情爰於日前禀明西探同至該處將陳等三人拘獲抄出僞洋數十角及製造之器具等物一併帶入捕房昨解法公堂請究先由任探目上堂稟明前情詰之顧阿二供商人實不知伊等私造僞洋之事故敢轉租求宥質之陳等三人同供此項僞洋實係在逃之松全所製造民人等不過代爲混用求請恩宥中西讞員會判顧問洋十元充公陳等四人各押西牢一月以儆抄案之僞角存候銷燬 
[兩皮箱烟膏罰洋二千元]  
　　法捕房捕頭偵得鄭家木橋街某號門牌沈源根在内私煮烟膏秘密售賣烟膏烟土實屬違背禁令故於前日至該處抄出烟膏烟土兩大皮箱及天秤等物甚夥一併帶入捕房諭令交保昨日傳至法公堂請究先由捕頭稟明前情並將烟膏等物呈鑒請核詰之沈源根供此項烟膏均係以前存貨不敢私售餘供支吾中西官判沈罰洋二千元充公烟膏没收 
[婦人賣烟者破獲]  
　　婦人王徐氏因在愛而近路二百十七號屋内私設烟榻烟具容留王生桂楊五曹阿三等吃食洋烟被探陸連奎查見當將以上各人連同烟具帶入捕房諭令押候解訊辦 
尙有本埠新聞等轉入後頁 
雜評二 
[尊重利害關係人之意思（旡用）]  
　　此公司於家庭則股東爲主人翁焉利害關係人爲家屬焉公團（如商會之類）爲親族會焉設有問題取决於主人翁爲最正當次則家屬次則親族會并此三者而不部然后由官廳代爲處斷爾餘第三者除特受委託外無權干與即受委託亦不可反於委託者之意思而爲對抗此當然之理 
　　抑民事與刑事不同刑事采干涉主義民事采任意主義惟民事之采任意主義焉故凡呈報官廳之案仍應允許其不違反法律以外得便宜聲請辦理此亦當然之理也 
　　即是以論則大有油廠一案利害關係人有何意思當容許之歸由商會清理最極便宜官廳核准洞燭斯理第三者除聲明應得權利外不必復爲何種撃肘况猶有維持之意益當曲予贊同以爲君子成人之美旣符法理又愜人情無所容其疑義在商業繁盛之上海固當造成此種良善慣例以尊重利害關係人之意思文明進化時代允宜導而納諸正軌又奚　執偏見爲　 
 
 
 

Page 12

 
 
本埠新聞二 
[身藏烟土罰二十元]  
　　浦東人陳阿坤前日向東横盤街　　　土棧批得鴉片烟土數包藏於身畔行經河南路被一羣流　欄住正欲刦奪陳極口狂呼　流氓等膽怯散去而包探尤阿根與西探麥道漢則已聞警到來抄出烟土連陳拘入捕房昨解公共公廨請究陳供土從郭煜盛購買携歸自吃等語中西官以陳不應逮禁科罰洋三十元充公煙土存候再核 
[包探遷調]  
　　滙司捕房包探孔慶平昨奉西探總自安姆斯脫郎氏諭調靜安寺捕房當差遺缺由靜安寺捕房包探沈崇禮接充業已分别到差辦公矣 
[汽車傷人兩則]  
　　汽車夫張振康於昨日下午四時許駕駛三千三百八十三號汽車行經愛多亞路浙江路口撞倒江北人田羅寳受傷頗重由老閘捕房五百七十號華捕到來押令汽車送受傷人往仁濟醫院醫治旋即帶該汽車夫入捕房稟候捕頭發落又昨日下午五時許某號汽車駛經浙江路撞傷行人傳雙林腿足跌倒於地當經老閘捕房五百二十四號華捕前來將汽車號碼抄錄另雇車送受傷人投仁濟醫院醫治 
[錢債案引起國籍問題]  
　　中國機製粉麩交易所前延巴和律師代表投法公堂控建祥棧不理劃條欠欵求追飭傳去後被告由日本律師函致法公堂内稱被告係屬日本籍法公堂不能受理等語奉判聽候函致福建會館香覆再核在案昨又傳訊陳讞員諭曰現接福建會館覆信内稱建祥棧係林松全所開確係日本籍等語繼由原告巴律師稱此案查得彼旣入日本籍並無該國商標求請注意中西官判展期七天再行覆奪 
[討債打開頭] 茶食店主與茶茶食店夥 
　　丹陽人徐佩林在鄭家木橋開設稱香村茶食店前日向閘北大統路開桂香村茶食店之常州人彭玉堂索討借欵洋一百元適彭他去徐向其夥某甲詢問忽起衝突毆傷徐之頭面控經四區顔署長傳彭到案訊問一過押修提到該夥再行核辦 
[串詐庽客]  
　　山東人王得山偕同徐嘉林偵知江北周永貴在滬購帶烟土賃居南市十六舖老通如客棧内遂密報於某機關内管秤司事馬長清同至該棧向周所帶之行李内任意拽看良久並無證物乃復向周恐嚇希圖勒索繼被該棧茶房高金福代爲報警將王徐馬三人一併拘住解入第一區警署周供向業絲線未帶烟土今遭王等無端串詐請求究懲詰之王等供詞含混王署長以其訛詐屬實飭申解警廳司法科訊究 
[陳金紅脫離人間地獄] 惡鴇虐妓押兩月 
　　山東路三百三十六號門牌雉妓院鴇婦楊李氏因逼令患有外症之妓女陳金紅（即徐金紅）接客該妓苦不能堪自投濟良所由所知照捕房將楊鴇拘解公共公廨奉飭押候訊究在案昨晨集訊先由專查妓院之中西巡捕相繼上堂稟明前情以陳妓頭部嘴唇後背均遭鴇婦撃傷並將醫生騐單呈案請察繼據金紅投案證明患病後被鴇逼令接客不願致遭鴇用柴爿撃傷是以投所求援云云訊之楊鴇延台維司律師到堂壽護經俞襄讞核供商之美丁副領事以楊鴇不應逼娼凌虐判押女所兩月示儆金紅發濟良所留養 
[兩鴇婦違章科罰]  
　　廣西路四百二十二號門牌雉妓院鴇婦李袁氏因縱令妓女王阿二至馬路拉客又婦人李阿耀在大沽路二百零五號屋内開設雉妓院未領捐照均經專香妓院之中西巡捕查悉請廨出單於昨將該兩氏併傳至公共公堂經中西官逐一訊明違章屬實判李袁氏罰洋五十元無力改押女所兩禮拜李阿耀罰洋十元充公分别示儆 
[浦東賭案三起]  
　　浦東　混渡三區警署巡官李鹤鳴於前晚督同長警在楊家宅拘 
獲聚賭之林玉生陳仁初等六名同時又往陸家嘴拘獲杭永正張桂等四名昨又在典當衖拘獲孫鴻發李兆才等四名以上三起 
經曾署長略詰之下判各罰洋二三元不等賭具銷燬以儆 
[拐女拐母一同入牢] 他家女兒用不着你領去游玩 
　　法租界自來火行街婦人金俞氏之外甥女兒金巧爲住居附近之婦人王彩林誘拐至英界新閘路其母陳周氏家現爲包探偵悉前往將王彩林周氏一併拘獲吊出女孩帶入捕房昨解法公堂請究先由原告金俞氏投訴被拐情形詰之王彩林供婦人實將女孩暫領至母親陳周氏家游玩數天不敢誘拐餘供支吾陳周氏供女孩實由女兒王彩林領來不知拐來求宥中西官判王彩林押西牢一年周氏押六個月以儆女孩交原告領去 
[案犯病斃八人]  
　　近來天時不正所有因案發送分監執行案犯連日　病諭送新普育堂醫治無效者此三日内連斃姜小弟陳小福王阿元陳金福洪寳書失阿毛張松林金金泉等八名先後報告地檢廳山郭孫等各　察官連日分　往騐均係因病而死並無　故分别由堂及家屬稍殮 
[贛高廳電請引渡應秉鈞]  
　　江西南昌省議員應秉鈞　被同鄉李丹墀在江西高等廳控其私擅逮捕詐欺取財後應即潛逃來滬　跡公共租界廣東路餘豐厚樓房日前該廳移文上海地方檢察廳請向租界官廳引渡故檢廳備函致公共公廨出票派總巡捕房包探邵仁初於昨將應提　經陸襄讞會伺美約副領事預審終結判被告准交來警帶去轉解南昌歸案訊辦檢廳法警將應引渡到廳後下午經郭檢察官提案預審一過判應收押候電復江西高等廳請派員來滬迎提歸案訊辦 
[兩過犯竊古玩　　金阿弟竊得法租界呂班路四十號門牌美國婦人某氏值洋三百餘元之古玩等件託沈金生消贓與某古董店主王永卿前日經法捕房包探將金沈二人緝獲吊到原贓昨晨傳同收贓人王永卿照章解送公共公堂請究經中西官研訊屬實以金沈兩人均係過犯判金押西牢三年沈押一年期滿均逐出租界贓交失主領回收贓人王永卿候法公堂發落 
[匪徒盜竊墳磚亟宜查禁]  
　　近有一種外來匪徒三五成羣駕一小舟往來於四鄉荒僻處所不分晝夜盜取墳墓中之磚塊及至墳主知覺前往察勘則屍棺亂抛骨殖狼藉往追匪徒已無蹤跡如上海縣二十六保二十六圖·及松江縣之五圖等發生者已有數起業經事主報告鄉葷轉稟該管長官請求設法查禁 
[向輪船上偷白布]  
　　江北人張如波昨在公和祥碼頭怡和公司輪船貨艙内竊取白布兩疋携贓潛逃被碼頭包探翁松林查見當將人贓扭交包探何慶恩帶入捕房稟奉捕頭押候解究 
[女賊] 姑念他家有三個月小兒免究了罷 
　　滬寗鐵路警局前日函送偷竊貨棧内牛油之江北婦人趙俞氏一口至四區請辦經顔署長研訊之下姑念該氏家有三個月嬰孩待乳哺養從寛斥釋免究 
[傭婦竊洋押一月]  
　　傭於虹口寳樂安路三十一號門牌英人惠勃家之婦人樹阿大因行竊其主銀洋五十七元五角被控由捕房派探王桂生於昨將該氏拘解公共公廨訊實判押女所一月示儆 
[公共公廨訊案彙錄]  
　　昨晨公共公廨民四庭由關讞員會同英包副領事訊理（一）高源成綱莊訴已故盛宣懷之後嗣盛文頤不理綢價洋一千六百餘元 
案結果被告准予兩日内照章交保（二）　月發訴俞錦芳等不理賬欵案結果應判保人竺如林毛連元各還原告洋八百六十三元七角五分本案堂判一准暫緩執行一面函催理賬員陳鴻烈於十四天内趕緊報告本公堂核奪 
　　又午後民二庭由張襄讞會同美丁副領事訊理美商控案兩宗（一）美豐洋行訴永康蛋廠將變壞蛋黄混售請追損失案結果被告臨訊不到應照原告所控之數二百五十七金鎊五先令二辦士缺席判决利息按七釐計算自判决日起至償還日止（一）瑞裕洋行訴邱渭卿定貨顔料不出請追損失案此案前經判决茲係爲被告還欵問題兩造律師到堂陳述結果着被告遵照前諭繳欵内有三千六百八十四兩候展期三個月再核民四庭所排婦人吳分氏（即仇阿二）訴其夫吳正坤虐待請求離婚等兩案均未開審由張襄讞與日副領事判着改期矣 
[中國大部偵探片出現預告]  
　　上海新亞影片公司爲素有影戲經騐的殷氏兄弟所組織聘請管廖周朱任柴諸君主其事近來撮演最新事實大部偵探長片長約萬餘尺分爲十大部聞此片大有可觀其中情節離奇變幻令人驚喜交集爲中國影戲界之傑作開中國影戲界未有之大觀劇中演員男女百餘人此片製成所費十萬餘金現攝片將次告竣不日即可映演於影獻園中凡嗜好影獻者眼福眞不淺也 
[中醫雜誌出版]  
　　上海中醫學會馬闡發中醫學理普及中國知識起見發行中醫雜 
誌第一期現已出版内容有專著·學說·藥物學·醫案·騐方·等等足供中醫之參考昨承該會惠贈一册誌此申謝併爲介紹於研究醫學者 
[誌謝]  
　　昨承南洋兄弟烟草公司惠贈大長城牌香烟六罐五彩月份牌四張美術日曆二份誌此鳴謝 
公布欄 
[江蘇高等檢察廳]  
　　批示　律師馬達呈一件爲急應整理江蘇獄務敬陳管昆讀賜鑒核由據呈已悉此批顧周氏狀悉候調卷核奪此批以上一月十九號 
[上海地方審判廳]  
　　批示　一件湯雲山狀請發給支付命令由狀悉該氏前請發給支付命令業經本廳核准並送達通知書交由該民通訊處張菊泉代收仰即知照此批一件爭　氏呈爲保持建　請求備案由　及　仲均悉該　　係　與　孚露詳共同則德孚嘉祥自非得爾同意不能擅自處分　庸備案仰即如　　　此批　一件賣紀　狀領案欵並訟費由准領此批一件沈阿　算狀保　連　由浦保此批一件李雙玉狀請拘案押交由狀悉　傳追此批一件　文裕狀領出欵松費由准領此批一件張雙興狀請强制執行由狀悉查俞　氏非本案債務人未便傳案押追業經本廳當庭諭知何得一再凟陳棠欵應　依法執行所講自毋庸議此批一件丁祥泰狀領案歎由准領此批一件　楚伯狀請依法執行由狀悉已傳追癸仰即知照此批一件鄭長由狀請傳案開釋由狀悉准將董運珠開舉完棠所有該民前交僅據二紙并准來廳具頜此批一件王乃鼎狀頜帳簿由准頜此批一件朱杏林狀交訟賣由據交已悉所有該民多交訟費津五角五角仰即來鹿具領此批一件施廷欲奪狀領案欵由准領此批一件沈理生狀請銷案由狀悉准予銷案此批一件凌月季狀領查封費由准領此批一件　文　狀領發邇各動産由准領此批以上一月十七日 
　　公示送遂（全文在本廳提示塲公布）第九號（民二庭）一件邱錦雪與龔永永因借欵糾葛一案（决定主文）本件訴狀准予註銷訟費歸原告人負捕右仰被告人　永水知照第一○號（民一庭）一件俞錦林與陳福壽因票欵涉訟一案茲本廳續定於一月二十六日上午十時爲公開審理日期仰該被傳陳福壽依期來廳候訊毋違特示右仰　傳人陳福壽遵照 
　　判决主文（民一劵）一件判决陶績唐等與黄植甫欠欵涉訟一案主文黄植甫應償　陶績唐洋一百十七元五角陶神州洋三百元訟費歸黄植甫負擔一件决定武晏家即武彦高與魯世慶欵項糾葛一案主文本件聲請照准一件决定楊陳氏與楊和尚因扶養費涉訟一案文本件訴狀准予註　訴訟費用歸原告人負擔一件决定楊才芳與丁滋生貨欵縀葛聲明　碍一案主文本件聲明室碍照准（民二庭）一件决定俞仁恩與陳阿明因欠欵糾葛控訴一案主文本件控訴駁回一件决定應德發與　濂票糾葛聲請受理一案主文本廳民國十一年一月二日之决定更正之本件控訴准予受理一件决定俞思源訴張吟棣等爲欠欵糾葛一案主文本件訴狀准予註銷訟費歸原告人負擔一件决定俞思源聲請撤銷假扣押一案主文本件聲請照准一件决定廖周氏聲請受理一案主文本件民國十年十二月三十一日之决定變更之本件聲請再審准予受理一件判决王志盛與吳企虞經界涉訟再審一案主文本件再審之訴訟駁回再畜訟費歸原告人負擔 
　　批示　一件陳仲賢狀請將丁德林開釋由狀悉丁德林一部分准予銷案此批悉查爾在孫驥雄案内所提供之擔保金前據另案原告孫驥豪聲請扣留當經本廳傳爾及孫驥豪到庭據爾供稱情願將該項擔保金存案俾免孫驥豪聲請扣押廠内生財等語並具有切結在案茲復狀請給領前來應候傳同孫驥豪到案訊明核奪此批一件韓龔氏狀請銷案並開釋該夫由狀悉准傳韓詠棣來案訊奪此批一件張國當狀請迅予執行由狀悉准予傳案嚴追此批一件陳藻狀領組租金由准領此批一件邵德五狀請飭傳領簿由狀悉本案已在執行中應即照和解内容繳欵給領不得設詞翻異致滋訟累此批一件陸戚此狀保蔣鄭氏由准保此批一件朱嘉納狀交租洋由存候給領此批一件葉鍾庭狀保孫桂林由狀悉孫杜林業已將欠欵如數繳案毋庸交保仰即知照此批一件江憲成狀請執行由狀悉查本案業據韓嘉深聲明窒礙所請應從緩議此批一件倪玉成狀請銷燬借據由狀悉查本案卷宗尙未奉江蘇高等審判廳發涇所請應從緩議此批一件倪玉成狀請給領訟費由狀悉應俟本案卷宗發回時再予核辦此批一件沈理生狀領履勘餘費由准領此批一件曹安甫狀領案欵并訟費由准領此批一件曹安甫狀請銷案由狀悉准予銷案此批一件李德記狀請依法執行由狀悉查本案卷宗尙未奉江蘇審判廳發回所請　從綏議此批一件馮張氏狀領契據由准領此批以上一月十八日 
[上海地方檢察廳]  
　　批示　湯林福狀悉案已起訴仰候同級審判廳核辦此批蒯湯氏狀悉已函致淞滬警察廳送案核辦矣仰即知照此批商　氏狀悉已於蒯湯氏狀内批示矣此批曹懷榮靜候訴辦毋庸多凟此批談培春等如果爾子全生對爾有强暴情事准予扭送廳訊奪此批董如財狀悉爾妻旣俟趁爾回籍時自行逃匿與興業祥店主並無關係所請傳訊押追之處礙難准行此批陸漢章狀悉靜候值查毋凟此批周宗硬狀悉候送同級審判廳核辦此批張羅氏狀悉張海松如有惡駡情事該民儘可報請崗警核辦所請提究之虚着母庸議此批一寳生狀悉私訴部分旣向民庭起訴現又在上訴未確定中所請移送同級審廳交保收押之處無此辦法此批張陸氏狀悉　偵查此批洪文高等狀悉已批洪如桂狀内矣此批洪如桂狀悉仰即邀同爾女及孫樂暴來廳候訊此批以上一月十七日 
　　批示　應楊氏狀悉案已起訴所請不准此批朱友文狀悉　某等如有不法行爲届時再行旱請核辦未便空憑該民聽有謡言即予准理仰即知照 
此批劉錫銘等狀悉事不關己毋庸多凟此批落阿弟狀悉此批劉南揚狀悉爾妻楊氏一再私逃自非提出確證不得認爲被人誘拐來狀以隣家女孩作證不惟與證人資格不符即此空洞證言殊無採用之　值所請不准此批火陳氏狀悉所訴是否屬實候予傳訊核奪此批張徐氏狀悉靜候偵查毋庸飾辯此批陶順昌狀悉案已起訴所請着毋庸議此批程觀春狀悉旣據聲明不服仰於七日内補具理由書以憑轉送高等檢察廳核辦此批以上一月十八日 
[上海縣公署]  
　　批示　上海煤業銀行董事韓芸根等呈爲補送概奠報告等書並　册費請核轉由批呈悉據送營業概算書監察人報告書各六份財政部註册費銀六元應准併案轉呈惟該銀行註册應報財政廳核辦據呈各文件六份僅敷層轉仰再補繕一份送縣備查批浦東花業張文彬等呈報公會職員名册請轉呈備案由批呈及名册均悉已據情分呈核轉矣仰即知照此批又花棠公會董事秦錫田等呈報刋用圖　請核轉備案由批呈悉據報該公會依照規則刋就圖記及啓用日期應准備案併予轉詳可也此批 
　　批示　茂興三等公典劉仁秋呈爲聲明緣由請求給示保護由批呈悉已咨淞滬發察廳飭警彈壓仍候派員查明核辦此批農民趙福田呈爲圖賴租米請求勒還由批呈悉候令催征吏協同該民查催　今秋敢放歡　不得因　稍有擡累有遵照此批 
 
 
 
] 

Page 13

 
 
   
 
 

Page 14

 
 
自由談 
游記 
[碧瑶游記（十四）] [  顔文初]  
仙憑蘭洛San　Fernando街衢清潔且甚寛廠東北高山西臨大海是夜二月之望散步海邊讀蘇子赤壁賦所謂山高月小萬頃茫然竟於南荒遨遊中領略此天然妙景也七點後全鎭男女聯絡成羣手燃白燭扶禮拜寺中偶像出遊共計數萬人猶未脫盡宗敎迷信是夜十點安睡明月穿窗清風吹房市鎭中含有山居意味故睡甚酣足 
　　六點早起車聲人聲成羣土著身背烟草或成捆或零售爲購買日常用品我華僑商舖幾於無物不賣并收買烟草所以應其供求聞居是地人云此等土著皆居深山叢林中距市鎭有數十里者皆天未明即趕赴早市所帶來烟草原　試探市價此項智識爲數年來始進步及此故現時亦頗知屯積居奇中呂宋所出産烟草以允良省爲最佳因種植之 
地皆在叢山中時有大霧爲資培養故也 
　　其附近諸鄉鎭一星期中有三日或二日成爲市集者則固定商舖利不及費未免難資挹注於是有所謂行商焉行商之法維何土語謂之銅甲蓋牛車之變制其車式如木舟中艙爲穹形或售布料或售雜貨貨積車底人臥其上四壁掛以賬簿及應用器具車下有輪駕之以牛以土人司管駕職如明日某處爲市集今夜驅車就道天明卽至其地就市集中租地排貨駕車人驅車與牛出就清凉之地歇息下午後則收拾商品預轉售於他處市集似此制度殆卽我國所謂牽車服賈者歟 
筆記 
[自棄記（二）] [  張碧梧]  
　　一夕某生方獨踞一廂恣意流覽忽見一麗者姗姗來時園中已無隙地祇某生之廂中尙餘數座茶役爲招徠主顧計卽懇商某生畀以一座某生目視麗者頷首允之麗者報以微笑以表謝忱者卽與生比肩坐他人視之儼然眷屬也生性本浮蕩往時每途遇靑年婦女尙必尾躡其後多方誘之倘得一盼或一笑者以爲無上榮幸而况茲者彼美在側芳氣如蘭中人欲醉中心益不復能自持頻頻游目睨之而屢與其目光相觸知其意亦頗屬己也乃尤形放浪雖處萬目睽睽之地亦不知羞恥爲何事實施其誘惑手段維時劇臺上適演至刁劉氏與王文調情一幕演員竭力形容備極狎褻生屢報以彩聲而每當呌好時輒目視麗者而笑見其粉頰添紅眼波露澀似頗受劇情之激剌者鳴呼戲劇動人之深有如是夫生覩其狀知有機可秉乃隠蹴其足麗者若不覺生更佯作俯身拾物狀以手弄其雙跌麗者亦不怒僅微拒之生知其已爲所動即無復顧忌公然與之交談詢其姓氏及住址麗者具告之蓋爲城南王氏女名婉貞者二人雖初識而談笑甚相洽宛如舊好旁觀者見其前後狀况莫不責生之無德而鄙女之不端也劇旣終二人更約後期如此私下往還業有數月個中隠事讀者當能逆知之無待吾之明述且吾亦不欲直書有汚筆墨也惟王女已宇人于歸之期亦且已近恐旣嫁後不能如今日之自由乃與生籌萬全之策生初慫其離婚再訂白頭之約女諾之力言於父前奈其父甚古板堅執不可寗願其女之死之能從其要求女大惶急再商於生復得一李代桃僵之計女本有妹名秀貞年與生若促生央媒與之說合苟婚事可成則彼此爲至戚往來可無嫌疑生爲所惑立允之 
雜載 
[病榻瑣語（一）] [  金嘯梅]  
　　予體質素弱然冠後未嘗染疾詎五號忽臥病纒綿已旬日矣今雖稍可倚床坐而首仍疼痛欲裂雙目眩暈如觀影戲時作怪嚮手顫不能自主予心雖憤而無可如何也顧予在未病前一切態度與平時逈然不同友輩咸爲疑訝予初不自覺也迨病乃始恍然語云人病之將至必更變其常態此言信然 
　　予之奄然昏臥爲時如期之久者實誤於唐醫也蓋海上之 
[危乎其存省飛]  
　　時髦醫生類皆無醫學之可言即有亦决無如是敏㨗寗有爲丙按脈而口爲甲乙定藥味與分兩者再一他顧則戊己繼之矣試問若斯急急能保其無錯誤否抑所患之症盡爲一類乎天下决無是理也疑點一其搭脈亦略涉病人之腕即可毅然判症書方焉然則豈具有催眠術者耶不則技何神也疑點二嗟夫醫生有刲肱之心而若輩殆已良心喪盡惟以金錢爲目的疾之利害不問也如予之病亦幾斃於庸醫因力疾握管以告患病者幸母耳名而盲從致自貽伊戚也 
　　四日晚予目微眩首略熱意疑寒風所侵故不之慮翌日首熱之度驟增且如沸氣喘欲絶家人懼亟爲延名滿海上之時髦醫生某顧待其與至已紅日西沉萬家燈火矣某旣抵予榻略一搭脈判爲熱症書方怱怱而去予深訝其腦筋之敏㨗也家人急購藥煎而飲予予服藥二小時竟昏然失知覺家人環呼皆遑急不知所措惟有相對飲泣而予則似聞未联天旣破曉予昏如故適予友鄭君相探覩狀駭甚指某之方必有謬誤家人告之顚末鄭因言曰吾有葭莩親潘某頗諳醫理然不見器於滬人故無藉藉名曩曾療吾疾前後凡七且無時矻惡習呼之可立至吾敢爲介紹也 
小說 
[社會小說人間地獄（十四）] [  娑婆生]  
第三回杏花小酌慨說校風佳麗忽來重提影事程二少爺又急急的辨道我搽雪花粉也不是爲的臉上漂亮不過用他來代蜜省得臉上被風吹得起燥你們總會牽涉這些不正當的批評伍仲良道好了好了快點洗罷現在你們這班搽雪花粉的美少年總是拿這句代蜜的話來掩飾誅心之論恐怕總有點别的作用罷柯蓮孫道你也莫苛論他一個人現在搽雪花粉的人一天比一天增加起來從前不過是一班少數的美少年搽搽現在我親眼看見幾個四十多歲兩鬢有點同雪花粉差不多顔色的老少年也在那裏搽呢不過總是愛白相的朋友罷了可見風行一時程二少爺只顧洗臉也無暇分辨不一刻搽洗停當穿了長衣同柯伍兩人往杏花樓來赴姚嘯秋的約果不出程二少爺所料姚嘯秋早已在那裏候着了蓮孫等三人連忙入座伍仲良雖與姚嘯秋見過一兩面但是俱未多談蓮孫便又替他兩人彼此介紹一回各道仰慕的話那也不必細表姚嘯秋吩咐堂倌呌了幾樣拿手的廣東菜賓主四人便淺斟低酌起來姚嘯秋道這個宵夜館離我們旅館狠近我又取他個地方清靜食客不多我們可以借此談談至於宵夜的菜吃來吃去只有幾樣還合我們江浙人的口味也不能算好程二少爺道偶然吃吃却狠别有風味常吃自然自無趣蓮孫道無論什麽菜常吃也是無趣不但是廣東宵夜姚嘯秋道天下事大抵如是久則生壓也不僅吃菜而已别的不必說現身說法卽如兄弟在報界裏混混在不知者以爲主持輿論不受拘朿是狠清高的一件事起初呢今天動筆駡駡張明天動筆駡駡李隨意所之倒也覺得稍吐胸中的塊壘但是弄久了駡者自駡做者自做不見有什麽多大的效力駡的人也覺得懶洋洋的了况且近年輿論界的内容更是一言難盡我們不管他只動筆的人更是一天困難一天半夜三更一燈如豆的時候兀自在那裏言與心違良心桎梏眞覺得有些交代不過柯蓮孫道其實我天天仔細留心看你們的報我覺得你的議論很不錯並不同一般社會的潮流反抗也總算代表輿論了姚嘯秋道蓮孫你局外人那裏知道局中的甘苦說着微微的歎了一口氣程二少爺道俗語說得好在一行怨一行眞是一些兒不錯的柯蓮孫道談起了在一行怨一行又要提起我的牢騷了像我們這種在學堂裏當敎員的眞不是人幹的事呢說着將手中的酒杯往桌上一擺 
餘瀋[  懷橘四乳]  
　　松竹梅歲寒之三友也性堅忍尙氣節訂交於風雪之天結遊於冰霜之地寒愈烈交愈深隔雲泥而不爽其眞歷風雨而不渝其節三友如上可稱知己矣今舉世囂囂權利相競當此歲暮途窮欲求一二共患難者竟不數覯噫何松竹梅之不若耶 
 
 
 

Page 15

 
 
   
 
 

Page 16

 
 
常識 
常評 
[戒媚竈說] [  老圃]  
　　媚竈之說甚古春秋時王孫賈已言之遠在李少君以祠竈方見漢武帝及陰子方以黄羊祀竈之前特所以媚竈之故王孫賈旣佯爲不知而孔子亦但反對媚竈以爲獲罪於天其所以獲罪亦語焉不詳嘗考祭法七祀其七曰竈鄭康成註七祀謂小神居人之間司察小過作譴告者淮南子萬畢術曰竈神晦日歸天白人罪陸龜蒙祀竈解曰竈鬼以時錄人功過上白於天當祀之以祈福祥段成式酉陽雜俎竈神名隗又姓張名單常以月晦日上天白人罪狀大者奪紀小者奪算故爲天帝督使觀此知王孫賈所謂媚竈猶今日官僚諂事上司之委員遇有調查事件或夤緣請託或公然行賄或飲食徵逐盛設供張或代爲購置物貨務得其歡心以期覆命時爲之緩頰此皆齪齷小人喪廉恥者之所爲故孔子以爲獲罪於天言雖因獻媚而倖免仍爲天之罪人故曰無所禱也果爾則人苟襟懷磊落俯仰無怍竈鬼之功我罪我固聽其自然不必爲之供旨酒設籸盆僕僕爾亟拜也 
經濟 
[商業問題之研究（續）] [  吳東初]  
零售業店肆虧損之二（偷竊） 
　　偷竊之事乃商店中最難解决問題之一大抵店肆之範圍愈大即倫竊之事愈多滬上一部居民專善拾取便宜購買所謂一種「後門貨」據個中人云初則極便宜現因各店稽察嚴購者多前之只賣平當售價一二成者今則至少須賣對折可見偷竊之弊依然存在第多少之區别耳商店因偷竊所受之損失若統計之爲數當必不少每年查出者固不少而始終未經敗露者又不知幾何 
　　按此項偷竊可分爲三種曰外賊曰扒毳曰内賊對於第一種所謂外賊大半乘黑夜或假期店中無人時撬穴而入或奪門而進不論捉獲與否事後可立知損失若干至於第二種所謂扒毳伺隙以入僞扮而進有如魚目混珠相機行扒近日俄羅斯人來滬行扒大綸及其他綢莊屢遭其害　而事卒敗露其他商店可深加防範免致再蹈覆轍言及第三種内賊係出於一般不道德同事之手此實患生肘腋蓋有防不勝其防者較之上述二種尤爲不易驟知諺云「知人知面不知心」誠哉斯言也 
　　吾人防止偷竊之法對於外賊可俟日間生意完畢時重門深鎖嚴密禁錮之吾國商店舊法入夜各燈全熄新法留燈一二盞通宵達旦便内部明光照亮不知者以爲意在廣告殊不知乃所以防賊也對於第二種扒毳如店中同事各自留意再如大店可僱用便衣偵探自能拒絶扒毳使之無隙可攅對於防止内賊之法蓋不可不從遠處着想大概近代商店組織精密稽核詳盡同事甚難作弊設仍有冒犯不韙者即可立予革斥或送警署究辦然此種設施仍不免爲消極的方法而非積極的防止換言之卽非根本的設施若言積極防止之道在店主與店友應各明本身之責任亦卽在調查店友作弊之原因在店主對店友應休戚相關更當注意其生活消遣用度以及有無執迷於投機事業等情在店友對於店主切不可存「我閒下消遣於爾何涉」之心目下凡具有責任心之店主對於店友平素之不謹其行者輒及早規勸或辭退蓋所以預防其將來或馴至賣後門貨也 
[打破送竈的迷信] [  余隠靈]  
　　我國俗例每年臘月二十三四兩晚家家舉行送竈焚香燒燭供些糕餅糖菓並有紙轎紙馬和着許多稻草愚夫婦叩頭禱告然後把紙轎馬和稻草燃火焚燒說送竈君老爺上天去了到了除夕又舉行接竈竈上新貼一張竈君紙像掛一塊紅布門簾上揷一對金花兩旁貼一對聯上寫「上天奏好事下地保平安」這一件迷信的事簡直没有一家不舉行唉豈不可怪麽試問我國人口計有四萬萬餘約摸總有萬萬家家家送竈這樣看起來竈君一定有萬萬個了若說没有萬萬個祇有一個那麽竈君究竟是誰家的竈君呢我恐没有人能夠答出這是就迷信上解釋豈不是個笑話嗎至於「上天奏好事」這句話就更荒誕了要曉得善惡的事本從自己心地發出依着正道做事有什麽罪惡呢况且世事皆着因果種善因自然結善果種惡因自然結惡果行善的人决不能因爲不送竈竈君就奏惡事降他的惡報做惡的人也不能因爲送竈竈君就奏好事給他的善報啊再說「下地保平安」這句話請問今年南省的水荒川陜鄂桂的兵災痛苦總算受到極點了難道那些同胞是不送竈的結果麽咳送竈雖說不花多錢每家總要費銀數角萬萬家計算起來就有數千萬元我們何必把血汗賺來的錢做這迷信無益的事呢現在災地的同胞飢寒交迫無衣無食若移送竈費去助賑不知能活幾許生命况且數千萬元就拿他去贖回膠濟路也夠了我望大家快把送竈的迷信打破啊（乙種酬） 
衛生 
[種痘須知] [  階]  
　　邇來天花盛行亟宜先事豫防豫防之法厥惟種牛痘無論成人小兒皆宜種之因種牛痘爲絶對防天花之法而手續又極簡便須費亦不甚巨何樂而不爲乎惟種牛痘有須注 
意者數端 
　　一種痘雖不限身之何處但以臂之上端爲最相宜蓋可少受外物之接觸尤以臂之上面爲宜因下面血管較多恐刀劃時受損且恐出血多而將苗漿流去也 
　　一將種時刀上須消毒種處須以酒精擦之恐别種病菌隨入血中也消毒水或用三十倍之石炭酸水或用酒精 
　　一種後切不可洗浴及受寒冷否則病菌入内釀成别種危症或因寒氣入肺管支而生肺贜炎等症 
　　一種牛痘後雖有免疫性但遇痘症盛行時仍宜避去病人爲妙 
 
[你們要事事服從我們是是是是旭光口]  
　　一我國人每逢生病必有忌口之說然在種痘無須忌口且宜食發物與滋補之物蓋欲其發得足則免疫性尤强也 
　　一種辣數之多少可不限定蓋種一粒之功效與種任何幾粒之功效同（乙種酬） 
道德 
[神聖與人格之關係] [  余隠靈]  
　　神聖兩字在現今時候要算濫用極了什麽議員神聖哪勞工神聖哪這種聲浪幾乎没一天不聽見到底神聖兩字是個什麽意思呢大家必都曉得是極尊崇的意思究竟怎麽樣才能呌人尊崇他呢大家要因爲他位高職高有權有勢那就誤會了要知道一個人要想得人尊崇他必須要有人格所以神聖不神聖全看人格爲標準有了人格就神聖没有人格就不神聖没人格就是貴至總統總理也不神聖有人格就是賤至婢僕雇傭也算得神聖由此看來可以知道神聖兩字不是位高職高有權有勢的人所可濫用的譬如議員有監督官廳代表民意的權柄人人都稱他是神聖但是做議員的人必須要改良地方行政代表眞正民意使人民享受幸福才算盡了議員的天職纔算得眞正神聖假若議員代表僞造的民意或是代表一己的私利把民意抛在腦後拿私利爲要緊因爲公益妨碍他的私利他就想法子把公益阻住了甚至演出那金錢議員的怪劇來這種人忍心殘害同胞人格完全喪失不過自己空掛一塊議員神聖的招牌罷了不能呌人稱他是眞正神聖啊再說販夫走卒世俗呌他是最賤的要知道也是服務社會自食其力不倚賴他人比較那坐擁父母遺産的人終日坐食無所事事要高尙多了所以販夫走卒能夠保全他必需的人格我們也當稱他是神聖總而言之神聖兩字没有貧富貴賤的畛域没有職業技能的疆界全視人格爲判别的標準這麽神聖的名義纔確咧奬勵人煩道德的行爲鼓勵人類道德的思想必先自正名始啊（乙種酬） 
[西方格言（二四三）] [  謝介子選譯]  
羞惡之點德行存焉（德意志諺） 
愼防不自愛其名者（英吉利諺） 
毫無能力者將毫無所有（意大利諺） 
由人譽母自矜（英吉利諺） 
逸樂爲罪過之鈎（莫醒鳩）（Massinger） 
最有權力之人莫如能自治者（散訥卡）（Seneca） 
練習成純熟（德·西諺） 
劣人處衆是爲敗類（英吉利諺） 
不吠之犬嚙人必先（德意志諺） 
逆流而泳者難（英吉利諺） 
法制 
[婚姻制度之進化] [  楓濷]  
　　婚姻者組成社會之始點而於秩序風俗大有影響者也故社會程度之進化與否當視婚姻制度之進化與否以爲斷婚姻制度約有五種 
　　（一）掠奪婚　專恃暴力刦奪他人之妻女據爲己有近時野蠻閉寒之地尚有此種陋習 
　　（二）買賣婚　以金錢財帛送給女之父母爲交換之品常因此而起雙方之爭執 
　　（三）聘娶婚　易金錢買賣爲禮物聘娶之制雖較前項爲進步然婚姻大事尙由父母主持 
　　（四）允諾婚　此制不問禮物之繁簡須先得男女兩性之同意及父母雙方之允洽也 
　　（五）自由婚　因兩方情况之稱合而發生戀愛故凡關於婚姻專由當事人自由契約而定 
　　以吾國今日社會婚姻之狀態論之掠奪買賣决無存在之理由而自由一層因社會習性之關係行之尙多窒礙折中至當之辦法其惟聘娶允諾之制乎俟將來社會程度增高再進而論及自由庶無窒礙難行之慮乎（乙種酬） 
 
 
