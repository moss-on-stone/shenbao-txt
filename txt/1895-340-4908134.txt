# 1895 - 340 - 4908134

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[續印王肯堂六科準繩出售] [  圖書集成局啓]  
　　六科準繩一書醫科之大成係金壇王肯堂先生所輯其中論症無微不燭有義畢臻本局前出之書蒙識者爭購幾同帋貴洛陽今仍以　鑄鉛字續印行列井然紙色潔凈盛以錦套每部四十本仍售實洋五元五角卽日出書有欲探索枕秘者請移玉至三馬路申報舘帳房及申昌書室各書坊外埠則向申昌書室售報處購取爲盼 
[恭讀十月二十日上諭敬注]  
　　泰西各國盛行鐵路爲富國强兵之計通商惠工之圖誠善舉也西人不能自秘欲問風氣於中華二十年前在上海試辦自滬至吳淞口計程數十里片刻而達居民無不驚爲便捷而皆欲捷足以登焉後爲當道所阻以數十萬金購而毁之識徵者早知雖毁於目前而必盛行松異日也而果也李傳相在津沽創設鐵路經費較上海爲鉅規模較上海爲大由津迤邐而東日漸弗廣現已接至山海關矣初行之時京外官塲尚覺信疑之叅半迨中倭事起運兵運餉無不藉鐵路爲梯航於是咸知鐵路之利爲中國不可缺之大工而中國風氣可從此大開矣然工程浩大經費浩繁非倉卒而可舉行亦非倉卒而可竣事是以部臣每以籌欵之不易而猶待躊躇疆吏每以倚畀之無人而不無觀望而草茅之士稍習時務者莫不以廣開鐵路爲當今之急務雖天下不少才智之士而未經枘用亦不過徒托空言或謂宜官辦者或謂宜商辦者或謂宜官商合辦者議論紛紜莫衷壹是暮上一書朝陳一策旣不足邀當途之採擇又安能測廊廟之高深耶要知事不經宸衷之獨斷不足以定大猷事不經大吏之措施不足以成大效草茅之議本無益也兹讀本報恭錄十月二十日奉上諭督辦軍務王大臣奏請揀派大員督辦鐵路一摺鐵路爲通商惠工要務朝廷定議必欲舉行前諭王大臣等令將近畿一帶先籌辦法當經王大臣選派廣西臬司胡燏棻前往查勘兹據奏稱自天津起循運河西迤邐而北繞越南苑以達蘆溝橋計二百十六里估需工料銀二百四十餘萬兩並繪圖貼說請派員督辦等語開創之端難於圖始任用之際要不猜疑胡燏棻旣經條奏於先又復履勘於後津蘆一路卽派該臬司督率興辦以專貢成所需經費著户部及北洋大臣合力籌撥由蘆溝橋南抵漢口鐵路一條道路較長經費亦鉅各省富商如有能集　千萬兩以上者著准其設立公司實力舉行事關商辦一切贏絀官不與聞如有成效可觀必當加以奬勵將此宣諭中外知之欽此仰見皇上默籌國政洞悉民情官歸官辦而不欲捐商之欵所以恤商也商歸商辦而不使官掣其肘尤所以恤商也且官歸官辦而卽派旣經條奏又復履勘之胡廉訪以資熟悉所以知人也商歸商辦而必須集資千萬兩以上者始准設立公司如有成効加以奬勵旣足以箝奸商空言之口又足以鼓富商踴躍之懷可謂明見萬里矣自天津至蘆溝橋路不過二百十六里費不過二百四十餘萬工程不爲過鉅胡廉訪旣承欽派責任匪輕自當竭心籌劃選料祭工赶緊興築將見不及經年而近畿一帶皆樂覩王道之蕩蕩土道之平平矣自蘆溝橋至漢口一條其路之遠當加十餘倍其費之大亦當加十餘倍一時似難舉辦不知富商大賈已躍躍欲動者久矣而至今徘徊觀望者始則恐官之不準其辦致徒費周折繼又恐准其辦而官爲掣肘官有官體遇事不能徑遂而熟商官一攬權富商惟出資本而已關料聽之官工匠聽之官用人聽之官且贏焉惟官主之絀焉惟官主之出本之商反不能顧而聞問官雖大公無我而商總不能無疑於官者其勢然也今蒙諭示中外一切贏絀皆不與聞朝廷興利除弊之見可謂無微不至矣於是薄海人民咸曉然於朝廷用意之所在無不欲成裘集腋以答涓埃將見一富商爲之創衆富商無不附之一省之富商附之各省之富商亦無不附之雖千萬以上之欵諒不難數月而集者也且好勝之心人人所有官商分辦官必思勝於商商亦必思勝於官從此鐵路工程當有利無弊而蒸蒸日上矣海角書生不禁鼓舞歡欣而爲之謹注焉 
[本館接奉電音]  
　　昨晨京師飛電傳來上諭一道敬謹譯登○十月二十二日奉上諭禮部右侍郎李文田由翰林入直南書房拜升卿貳迭掌文衡學問深道克勤厥職兹聞溘逝軫惜殊深加恩著照侍郎例賜卹任内一切處分悉予開復應得卹典該衙門查例具奏伊子懋淵碩浼俟服闋後以員外郎分部學習行走欽此 
[京華霜鯉]  
　　今科武會試中式新進士至殿試時前五十名只第二之武國棟一人授爲殿撰其餘攺用藍翎侍衛者二人以營守備衛守備用者四十餘人與歴科大不相同嗣聞内廷當差人傳言前後倒置之由因中式後半諸人殿試時多有力力過人正背而花外更舞許多新奇花樣因此均蒙天顔有喜欽定前茅其原列前茅者皆自覺殿試不至落後因按步就班交代弓刀石力則盡移置末座矣○近年京倉以放代盤先察南新舊太海運三倉故此三倉遞次札放京官俸米刻值開放漢俸秋季米石推應海運倉開放因南新倉將及盤完故仍放南新未札海運云○宗人府招考供事已列前報兹定於十月二十日考試經宗人府示諭報考諸人於是日黎明各帶考具齊至府署前聽候點名散卷矣○直隷學政徐大宗師刻移會順天府丞堂定於冬月初四日案臨通州歳試順屬文武生童○金臺書院十月初七日冬季大考因順天李小川丞堂府考在通委治中代考書院赴考生童共二百有奇文題治人不治反其智詩題豐年及我挂冠前得豐字○前報兵部搶宴之四人被獲一案兹悉四人中有本部書吏因搶得羊肉一塊刻竟斥革差使貪小利而受大害者世間不知凡幾觀於四君可作當頭一棒 
[勁旅回津]  
　　銘軍十二營向由劉子徵軍門總統去冬出兵關外師老無功總統業已易人該軍亦進至十三站駐紥現因和議告成邊圉又安奉撤回津現於月中陸續入關附搭火車言旋津郡矣特不知仍回旅順操防抑另屯紥要隘耳聞該軍原有底餉並非新募者云 
[捧檄出洋]  
　　閩省采訪友人云船政局曾奉部議由南洋招商承辦兹有延觀察名楷者奉閩浙總督邊制軍之檄前赴新加坡檳榔嶼及南洋十三海島等處招殷富華商集股辦理某日已附南澳商船抵厦門想小住數日卽須逕往外洋也 
 
 

Page 2

 
 
[盜殺三命]  
　　津城自單街源源錢鋪被刦後迄今十餘年城市之間並無殺人掠貨之事不意月之十五夜河北關上有李姓家被刼殺主僕兩婦及男僕一名聞婦係寡鵠年已五十餘其夫在日向開洋貨鋪婦雖作夫亡人而基業不墜家中饒有餘資閫以外祗有男僕一名司閽閫以内則僕婦與主婦三人而已是夜三鼓星昏月暗夜色無光鄰舍聞有喊聲初以爲鄉鄰之鬥事不干已未卽披衣旣而聲不一聲拔關出聽聲息又寂查騐氏門已洞開有包裹遺落門前連唤該僕姓名迄不一答信　而前僕房内露出燈光照見該僕倒於房外房内燃燭一支桌上置書一部秉燭照該僕臥於血泊之中駭而却步狂呼鄉保前來騐得該僕已死院内並有贓物遺留僕婦又經殺死比至主婦房中炕上已鋪被褥衣褲尚未脱全似將睡未睡者傷痕著體血漬沾衣蓋又被殺於衾枕之旁門無噍類矣翌日天津縣馳往勘盜騐屍勒捕嚴拿究抵河北汛弁亦摘去頂戴勒限嚴緝新任天津縣本定於二十日前後到津禀見上司於月底月初履任現在旣出命盜重案鳬舄之來或當稍滯矣或曰是雖盜案恐尚有别情俟訪聞續佈 
[鷺江寒浪]  
　　厦門采訪友人云分巡興泉永道周迪士觀察蓮於十月十三日乘琛航官輪船到厦駐節同安縣公館中示期十五日午刻接篆厦門文武各官自楊西園軍門以下均赴接官廳迎迓十六日官塲就提轅設筵公讌并有能操官音之梨園子弟侑觴是日前任葉觀察急於赴省具柬堅辭○往返臺南之爹利士輪船於本月十六日到厦載有楚粤三江散勇二三百名難民三四百名詢之云日人占踞臺南後地方匪類日相尋仇刼殺姦淫目無法紀是以不得不避地圖存也○有吳姓少年自稱泉州吳肅堂殿撰之猶子用大字名片拜會地方文武各官把持訟事厦防分府訪聞其事正擬飭役查拿適殿撰由皖省督學任所錦旋本月初十日道出厦門查知少年尚有同黨之某甲某乙等人皆招摇撞騙因卽函告地方官以後勿被若輩所愚弄 
[豸旌過鎭]  
　　鎭江采訪友人云新簡江蘇按察使吳廣涵廉訪陛辭南下日前由津沽乘輪船抵申江小住數日卽於十六日乘招商局江永輪船溯江而上十七日薄暮抵鎭江縣署辦差人已先期在碼頭上搭蓋綵棚恭迎憲節水陸各營勇因時已傍晚未及列隊恭迎惟聞象山砲臺鳴砲數響俄而在城印委各員先後登船呈遞手版廉訪接見後卽飭差官詣各衙投刺謝步至鐘鳴十下啓輪向白門進發以便謁見兩江總督張制軍 
[琵琶亭題璧]  
　　九江稽查輪船兼保甲總局委員吳儀生明府政修精明練達極爲上游推重士民亦極愛戴本月二十一日爲太夫人六秩夀辰閭閻公製匾額一方大紅縀萬民傘一柄德政牌四扇於前二日冠裳濟濟鼓吹迎送蓋以酬保衛地方之勤勞也明府先期聞知再四力辭太夫人謂之曰爾須俯順輿情蓋太夫人昔年襄夫子官浙糧道卓有賢聲今教子成名徽音丕著屆期同城文武紳商士庶咸往拜祝明府躬親答禮設筵欵待惟禮儀一概不受○分潯差遣委員羅海源少尹濬清廣東人於秋間到潯才具開展學問宏通精岐黄術爲當道所推許德安縣有命案一宗屍父王學榮赴潯上控尹焉庚太守委少尹赴該縣會審少尹抵縣卽會同黄明府飭傳人証升堂研訊口問筆判尾尾千言澈底澄清兩造悦服回潯銷差太守深嘉尚之○前報紀張香帥委員在安徽宿松縣境傅家壠等處開辦煤礦頗爲旺相炭質極合宜已紀曩報兹總辦蔡慕陶刺史濟勤又悉鄰界之黄梅縣境獨山地方亦産煤炭乃會同該縣潘明府出示開辦未匝月已出炭矣炭質極佳亦合鐵政鼓鑄之用成本尤廉此誠天不愛財地不愛寳於將來强富之圖豈曰小補云乎哉 
[沙汀寒雁]  
　　荆江一帶堤防萬城最爲險要概歸荆州府知府承修民出費以輸官官募夫以代築法良便也舒暢亭太尊由部郎簡授斯缺己八載有餘每歳徵收土錢無不挶播從事卑者增高薄者加厚滲漏者補之壅塞者疏之由萬城以達竹架子堤防屹如山立行人稱便民患得紓遂美其堤曰舒公堤督撫以其歴年穩固未便遽易生手是以任滿仍留前歳大計膺上考得卓異以部議外省卓異人員如三年内不入都引見卽行撤銷現值水落石出普慶安瀾太尊遂禀請離任北上瓜代者爲候補府余太守肇康有廿五日接篆之說○自六月望後沙市錢價漸漲皆因來源稀少至交八月棉花上市工計然術者探聽重慶存花無多赶辦頭牌以爭利權而錢價亦愈昻同行見其上貨太湧恐致滯銷頗懷觀望及接重慶信謂銷售甚速且亦得價各行店始知確係利藪赶辦二牌倍多於前又聞川鹽官運司經鹿制軍攺歸商運沙市官鹽號合成股本另設楚成公號買辦棉花數千餘包以致錢價有加無己竟漲至七八分反較漢鎭高四五厘適值農事告竣四鄉八塲爭向長生庫贖取衣裳爲嚴冬禦寒之計以故各典稍多積蓄共裝赴沙頭期沾利益錢價遂跌落一二分近七錢六分四五厘左右云○江陵各鄉土産米粒不足供沙市闔鎭之食專恃湖南接濟岳州常德糧食船昔時溯洄沙津者均停泊下米廠一帶帆檣林立今歳湖南歉收上熟米每石售至三千四五百中熟三千二三百卽脱粟亦需錢二千八九百文價值甚昻兼之來源不旺小本營生輩𨇾蹀街頭博得餘資難期果腹莫不仰厔興嗟有似長安居大不易也 
[永寗談屑]  
　　温州采訪友人云新任永嘉縣程康侯大令熙增於本月十五日辰刻乘招商局普濟輪船至郡辦差書役急將考棚灑掃一清俾得飛鳬暫駐大令旋筮吉十八日丑刻接印任事○實缺瑞安協副將劉黎山副戎興邦前因俸滿入都引見兹已奉准回任十五日辰刻乘招商局普濟輪船戾止大約十八九日卽須赴瑞履新矣○前署永嘉縣沈子榖大令夀銘以庖代有人於十八日丑刻交卸仍賃明倫里潘姓房屋爲公館地方紳耆咸製萬名傘德政牌恭送以誌弗諼遵曩例也○前署瑞安協士雨亭恊戎書選握篆甫經四月而正任劉蔾山協戎已陛見出京乃於十九日交卸篆務○温處海道宗湘文觀察因海盜不靖刦案時有所聞疑是駕駛杉板之人與盜通同一氣特飭陳典史鏡仁督率洋捕傳集杉板船户點名造册每船給以號褂一領腰牌一面俾易於辨認是亦除暴安良之一道也○邇值隆冬防堵最宜嚴密有客於十五日黎明時行經府前街見袁新裁叅軍陳鏡仁少尉尚在笞責地保云○十五日清晨宗觀察詣關聖廟拈香文武員弁均在站班觀察談及海盜鴟張刦案迭出水師營汛漠不關心將何以對商民而除刦案突有鎭轅中軍胡遊戎星貴出言挺撞致觸觀察之怒齟齬不休幸劉軍門舒太守觀請觀察升輿呵殿始得冰消瓦解○温郡民貧地痏户鮮蓋藏本年秋收减色米榖價昻加之奸商漁利運私出海以致價愈貴而貨愈低兹經宗觀察出示通衢嚴禁漏海一面飭派水師營船出洋巡獲諭令如有米石出口致被舟師拿獲報官究辦者以三成賞給查獲之人其七成歸官充公是以各舟師益加嚴密杜絶漏巵十二日黄華關外有一船裝米八百餘袋開駛出口驀被左營舟師徐玉泉千戎與樂清營某弁緝獲解報永嘉縣署業將出海某甲管押仍候嚴查 
[萃勇濬河]  
　　鎭江采訪友人云城内河道由北水關以迄南門一帶綿亘甚長向本窄狹邇者日形淤淺篙楫難施屢經賢有司設法疏濬終苦旋鑿旋淤每交冬令源頭活水實難汩汩而來遇有火災更形棘手今歳九月常鎭通海道吕觀察禀請督辦江南防務馮宫保撥派本營勇丁修築城垣宫保卽委萃軍營務處蔡太守麗勛總理其事擇吉十月十六日開工又以無處取土禀明宫保意欲飭各營勇開濬内河將所挖之泥挑運城上以便修築城路宫保允之太守爰於十八日親詣各處勘視河道擬將河底挑闊開深爲一勞永逸之計定於十九日興工南北兩面均築土壩以截水源一時畚者鍤者桔橰戽水者自晨至暮霧霈雲蒸 
[西泠雜誌]  
　　寗波海關帮辦税務司花君蓀於月初到杭寓居廣濟醫院已列前報兹於本月十八日乘坐四人大轎帶同繙譯監生張 
 
 

Page 3

 
 
君國珍謁見藩憲聶方伯迎入花廳坐談良久始行出轅聞所談者乃係設立租界及通商事宜也○日領事珍田君在杭出入必乘緑呢四轎某日因地滑難行輿夫偶不經心幾至傾跌者再領事以爲有意戲弄告諸彈壓委員立傳該輿夫重責以儆○浙省籌解京餉不遺餘力現又撥銀五萬兩委候補縣何大令金魁管解已於十六日釘鞘寄存外庫聞大令擇於二十日起程也○乍防統領乍浦協鎭楊副戎武康統帶防軍彭副戎在中先後來杭謁良撫憲刻已禀辭回防矣○撫轅牌示仰候補州判陳吉庚府經翁光奎蔡焕熙知悉於十八日備帶筆硯來轅當堂開寫履歴又仰杭城守營期滿武舉陳桂芳趙思廉知悉於十八日備帶馬步射赴本署箭道聽候本部院委中軍官考騐給咨毋違特示○杭州狗兒山下有天下都土地廟俗傳十五日爲神誕之期廟僅三楹而附近居民歛資祝夀頗覺豐厚正日楚曲一堂十六日攤簧一本十七日本擬演傀儡戲因廟中不能建臺須在街上天不做美爲雨所阻因攺十八日補演而天猶未晴仍須攺日赶看熱閙者不免延頸以待也○藩轅牌示石門主簿缺現定以候補主簿王甸請補龍游縣丞缺現定以遇缺先候補縣丞張國年請補青田典史缺現定以遇缺先補用典史程煒請補○楊廟厘局總辦姚司馬文桂現奉牙厘局憲札調攺委寍波鎭海船貨局差 
[築塡縴道]  
　　揚城爲南北之衝城外治河縴道跋來報往者絡繹不絶年深日久塌卸者有之凸凹者有之高下崎嶇實難駐足轉瞬雨雪載途尤恐有泥滑難行之居三汊河駐防合字營某營官惻然動念飭令本營兵丁於操演之暇從事畚挶其筋骨遇有陡立之處水下工程難以著手卽於坡脚密釘拂樁樁襄　以板片使提不下坍其購買樁板之資臨河各店願出者隨意解囊不願者聽毫不勉强計由南門起刻已墊至徐凝門以上行路之人莫不歌功頌德也 
[劃界續聞]  
　　日本總領事珍田君來杭劃界情形疉登本報兹據訪事人續稱洋務提調余司馬耀乾前隨某大臣出使東瀛日國語言文字風土人情無不熟悉珍田君亦深曉中國官話及英國語言并雅好吟詠因此而尤契洽其劃立租界業已略有眉目僅請稍加廣闊欲從大關外起至原定之界止并以旅飽無事欲向丁紳家借觀書史籍以消遣官衙歳月 
[盜棺又見]  
　　去年冬間杭州太平門外屢有盜棺之事後經防軍統領撥營在彼駐紥又經城外保甲巡防嚴密此風始息刻下防營已撤而該處彭家埠地方有某姓新喪男柩一具殯於桑園之下某夜有匪徒數人在彼挖撬爲土人所知急爲鳴鑼其匪始逃而棺蓋已被挖開矣 
[覓死遇救]  
　　杭有陸某者向作洋貨生涯以其有烟霞癖遂致失業貧窘異常家居靈夀寺弄今夏三橋址高人和雜貨店失愼延燒被累雪上加霜暫於親戚某乙家借住現因虧欠房金乙下逐客之令陸無可籌措又以飢寒交迫尋思無計於本月十六日傍晚投入運司河中爲杜子橋埠夫所見急爲救起幸未隕命而陸終以無可謀生不如一死爲言有某大令之公子聞其事而憫之出洋一元令其聊作小本生涯以爲餬口又得該處樂善之人代爲募化或一百或五十頃刻之間得錢千餘從此涸轍可蘇當不致再蒙短見也 
[蟹舍閒譚]  
　　松郡爲江南提憲駐節之地營馬繁多時或牧放於荒原曠野而一種無賴子弟往往私捉偷騎以逞其逐電追風之技本月中旬某日復有甲乙兩人潛將中營前營某丙某丁所養之馬乘坐出大街馳逐於普照寺東首適有老嫗某氏彳亍而過不及避讓致被衝倒幸未受傷事爲張叅戎石游戎所聞將甲乙移送華亭縣署葛江邨明府提案研訊喝令答笞五百荷以鉅枷游行示衆并著於東西南北四城每限五日輪流押發並聞某馬兵以疎於檢察大干營憲之忽諭將所豢馬匹扣留已另發某戊領養矣 
[本屆江蘇海運銜名單]  
　　滬局總辦候補知府譚泰　舒體元松海防同知劉元楷上海縣黄承暄會辦知縣高彦冲差委同知李福冕知州蔣金生知縣張明允項兆驤胡調元唐贊彝金敏生州判倪善慶府經歴謝瑞麟縣丞戴修璋章承銘邵鼎蔡錦鎔主簿邱慶騄巡檢吳恩福從九徐銘勳應寳琮○津局總辦候補知府林文炳王毓苹會辦知縣江錫理差委同知李文濤鄧文堉倪啓佑明瑞知縣張德迪胡智澄范樹恒杜仁榦周清搸馬林周恩楙孫鼎薛葆楹李祖夀李樂善王慶埏趙鴻鮑德麟施沛霖朱福潛州判高士彬道庫大使吳陛鏞府經歴馮步衢許之琛魯國夀縣丞朱承琛姚霆全善張廷琛劉長德姚文傑鍾鴻鈞倪曾鎣黄熾康鍾國賢詹顯榮翟錫翰巡檢馬彬任述曾朱逢裕孫寳瑞施文殿周天祐聶師賢黄承祖項兆騮羊汝達鄒慕賢陳寛潤從九梁鼎元紳董候選知府王宗夀在籍卽用知縣陳作儀試用訓導翁宜孫候選教諭徐振熙候選訓導盧福保 
[資遣散勇]  
　　本縣前接厦門提督楊西園軍門電稱散勇一百六十餘名將次到滬已紀前報兹悉該勇昨日抵滬有兩哨弁帶領至縣署投刺請資遣散黄大令飭門稿傳諭著開具名單送核該勇等皆是安徽人居多現在分住租界客棧專候大令資遣回籍 
[鮮民挾纊]  
　　本縣前准崇明縣移送遭風朝鮮難民十一人到申投道轅申請遣回本國道憲黄觀察發縣安置已登前報奈因日久無便輪遣送常住城内關帝廟刻因天氣驟寒若輩瑟縮呼號觳觫堪憐黄大令惻然憫之給發棉襖爲禦寒之具惠及遠人大令有之矣 
[濬河開工]  
　　上婁青三邑交界蒲肇河開濬一節前因上邑董事以年内爲日無多河干冰凍難以從事禀請攺於來春興工已列前報兹緣婁青二邑急於開濬定於十一月初三日築壩移知上海縣一體舉辦黄大令亦擬於十一月初五日築壩大約初九日合龍畚鋤從事至工程青婁兩縣僅一千餘丈上邑有五千餘丈之多是以工程浩繁大費周章也 
[清查河道]  
　　近有某　追溯上海難僻處一偶而乾嘉時人才輩出邇來大不如前皆因城内運糧河道阻塞之故聲請黄大令清查開濬以通氣脉定必風俗轉美文風蒸蒸日上黄大令卽面諭該管承書照舊開明地址河形一在西唐家弄至南首則河道尚存易於開挑一在喬家浜化龍橋下貫串藥局弄至天燈弄亦有河形可指一在縣署西某烟館間壁迤北直至方浜爲止皆有運糧河碑石可証該書帶同丈量人等次第清查繪具河圖呈請黄大令閱視核奪矣 
[恃酒逞兇]  
　　本城雕花作邦向有公會於十月廿二日在邑廟中讌神爲齊行公議之舉前日由司事雇清音奏唱酬神在會者齊集暢飮歡呼正在熱閙之際寗波邦與本地邦不知爲何起釁大爲口角各仗麴秀才之勢力羣攻互鑿旋爲該處地甲聞知卽同巡防局勇前往彈壓而寗人不知官憲爲何物竟將勇穿之號衣撕破勇甲遂將若輩拘解巡防東局請辦局員王二尹以彼等如此横行不法竟敢拒毆勇差擬備函移送保甲總局請究 
[英早堂案]  
　　包探杜雲卿禀稱押店夥秦東岳在途失落珍珠一串計二百粒值價洋二百五十元經小的在張松三押店内查獲據張言出洋四元在沈友堂之舊貨攤上買來沈則出錢一百三十文向王阿坤買來王則出錢廿文向一不知姓名之人買來是以將張沈王三人一併送請訊　秦東岳投案訴稱珍珠二百粒在途失去今幸由探查獲求給領質之張松三供稱沈先將珠一串押在小的店中計錢一百文後始出洋四元購買押票求鑒沈王二人則供實不知是珍珠尚求鑒核别駕據情商諸薩副領事以張松三沈友堂王阿坤不應貪小購買來路不明之物判令各押一天以示薄懲秦東岳在途失物亦屬粗心著罰洋二十元充公外再令酬謝杜包探洋十元○杜包探又解竊賊王金寳到案禀稱此人竊取洋人生達司之絨線衫二件報捕後經小的緝獲人贓送究洋人遣人投案領贓質之王金寳認竊不諱惟求恩典别駕訊得王行竊屬實判押五天○包探趙銀河拘解范榮生到案禀稱此人先後竊取孫福生培德齋周道明等家珠皮馬褂絨短衫水烟袋等件經小的緝獲人 
 
 

Page 4

 
 
贓送請訊判孫禍生等均皆投案請領失贓質之范榮生供寍波人向爲洋貨生理實因失業凍餓難挨不得已作此無聊之事尚求恩宥其實尚是初次别駕以范榮生連竊三家殊屬可惡姑念初次從寛判押一禮拜笞責一百板贓物分别給領○趙包探又解嘉定人王廷貴到案禀稱此人手持土布五疋小的見其形跡可疑向之究詰據言係向不知姓名之人處竊得現在失主亦無從傳案因先將王解案請訊王廷貴供嘉定人向爲小本營生竊物該死惟失主業已不知何往叩求鑒核别駕得供判將王管押五天贓存查候領○包探孔阿才禀稱昨有諸謂甫者手持洋銀一枚至孫仁金所開錢鋪兌换錢文旋卽掉换銅洋經孫察出扭交小的爲特送案請判孫仁金投案申訴前情質之諸謂甫供本地人銅洋係友人托兌小的並不知以致受愚求鑒别駕得供判押五天銅洋充公○包探顧阿六禀稱乞兒張阿桂在滬北同仁輔元堂義塚地上拆取竹籬笆經小的拘獲送究别駕判張阿桂枷號五天發犯事處示衆○三百八十九號華捕拘解野鷄妓女王小寳並傭婦許楊氏到案禀稱伊等在途拖拉狎客適經小的所見故拘送請究王小寳供蘇州人不敢拉客求爲恩鑒别駕判令管押兩天○包探竇知海禀稱王金生與婦人李張氏在途口角爭毆拘案請訊李張氏供被王辱駡故與爭論王金生供被該氏無端毆打旋有王金生之兄投案訴稱不知胞弟在外胡鬧今願領回管束别駕准之並飭李張氏具攺過切結斥釋○毛行福竊取張友吉家水烟袋一支質錢使用經包探張阿五拘獲送究張友吉投案領贓毛行福供本地人行竊自知不合尚求恩典别駕判掌頰五十下○無錫人丁金法向在虹口一帶遇事生風昨又向同鄉之丁阿榮拆梢洋二元事爲包探竇如海所知拘案請懲别駕以丁金法拆梢可惡判笞一百板遞解回籍 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法捕房事]  
　　昨禮拜一鄭大令蒞八仙橋捕房會同謝副捕頭發落命提屢次犯案遞籍之積竊陶阿春照原斷先行枷號一個月期滿笞責二百板○又提積竊吳心亦照原斷先行枷號二個月期滿笞責二百板送縣遞籍○沈培緒控陳子賓王錦三串同揑造僞單將棧單抵押銀兩一案迭經大令訊供昨日寳和莊執事馮子如投案禀稱本年三月廿二日由沈培緒將沙遜棧單携來押銀二千五百兩至廿五日往沙遜照對卽被扣住知係僞造欲向根究監生與沈本不認識由大元茶棧韓姓作保當時有恊成元圖書卽向根究云係裘拙庵與王錦三股開由王經手迨後洋人亦知本莊匯劃素來規矩沈押銀二千五百兩現在還過二千三百兩尚欠二百兩並不向追迨後知眞單在周惠記處央沈友高蘭秀至彼詢問當押銀時由高同協成元來監生向高根究同至紹興質之沈培緒供此人已回紹興大令問沙遜内何人出面供協成元出名外間並無名望大令謂沈曰賣爲爾有何以協成元出名可見爾亦糊塗馮又稱貨色賣見二千三百兩由義善元周惠記劃過一千六百餘兩其餘交沈收去沈供除付尚餘銀一百數十兩帶回紹興馮又稱沈欠茶棧兪正明銀三百兩托監生墊付現在尚欠二百兩命提陳子賓錢姓質對陳供此係沈友當時因沈無可歸家托錢姓向小的措銀有之貨押廣豐因滿期拍賣托小的轉抵銀贖出協成元係王錦元王雪卿裘杪庵三人股開可吊議單核對大令謂貨爲沈有何以爾出名抵押憑據鑿鑿尚欲狡辨陳供由周惠記向廣豐贖出有協成元圖書爲憑大令問此銀交與何人供一千四百兩連利錢三月小的並未分用其中費由吳姓及裘拙庵等分用周惠記帳房内扣三厘命提王錦三供恊成元由王雪卿等拚開垷已閉歇陳子賓並不在内此貨因三个月期滿拍賣當卽咨照裘姓托陳押銀取贖由陳姓托吳姓向周惠記抵銀贖出同至拔維　過磅至沙遜因爲時已晚至明日交付棧單如何作僞我亦不知大令謂爾旣不知何以有恊成元圖章顯見狡賴着將上海晉和匯至寗波成泰之一千兩追回交案其三百兩旣無沈倍緒收條亦應一并交案着還押限三日内措齊延干追比陳子賓亦着還押將銀二百兩赶緊措繳原告斥退 
[美界捕房紀事]  
　　昨日上午有口操天津音之二女郎一約十二三歳一約十四五歳手携衣包鏡箱各一包内有寳銀一錠黏有字條書明宋公館收在北山西路某茶肆啜茗向人言欲往清江可有輪船附載適張阿五竇如海二包探巡邏至此見其情跡可疑拘送捕房捕頭詰問原由二女郎默無一語因令暫行看管以便遣探查明宋公館下落○無錫阿二在吳淞路萬陽樓茶肆樓下設攤市燒餅昨晨倩挑糞大沈阿五挑運清泉沈復倩某甲代挑甲諾之迨出門阿二以失去報時鐘疑甲所竊摺送捕房甲堅不承認捕頭令押候遣探查明核奪○鄉人某甲有棉花子若干包令其弟雇舟至滬求售所得之值被弟揮霍一空甲無可如何日向舟子追究舟子回滬找尋前日下午在天潼路相遇扭至捕房捕頭遣包探范進才查明甲弟住吳淞路第五百七十四號屋内乃令舟子回告其兄與之理論○昨日午前十一點鐘時甲乙二寍波人在北山西路兇毆經三百七十三號華捕一併拘送捕房捕頭從寛斥釋[  謹啓]  
[邗江官報]  
　　十六日王大令豫熙由省來揚公任泰分司沈分轉桂奉飭交卸來揚聽候給咨赴省送部引見○十八日揚軍廳朱司馬由秦郵工次到揚[  謹啓]  
 
 
 

Page 10

 
 
   
 
