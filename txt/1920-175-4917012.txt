# 1920 - 175 - 4917012

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[條件與效力（冷）]  
　　段張之條件定而政局可告一段落矣雖然條件之善否今且勿論條件之果否能行實政局有無改革之樞機也何也近年以來中國之所謂條件者大抵多不能遵行也 
　　綜論所傳條件之眞意其主要之端不過去安福系之三閣員以及去徐樹錚之兵柄而已徐樹錚者安福之靈魂也三閣員者安福之司命也靈魂去而司命絶條件苟實行者他且勿論安福乃無幸矣 
命令 
　　六月二十六日大總統令司法總長朱深呈請任命王璥朱錫祚署山西太原地方審判廳推事胡啓瑗李蔭川署陜西長安地方審判廳推事鄭箎署江蘇江寧地方審判廳推事凌嘉謨黄紹維署福建閩侯地方審判廳推事凃丙熙署湖南常德地方審判廳推事杜捷三署江西九江地方檢察廳檢察官均照准此令 
　　又令司法總長朱深呈請任命鄭文楷署山西第一高等審判廳分廳庭長應照准此令 
　　又令司法總長朱深呈請任命孫觀圻署山西第二高等審判廳分廳監督推事應照准此令 
　　六月二十七日大總統令任命于漳署察哈爾都統署參謀長兼軍務處處長此令 
　　又令朱鶴翔朱壽朋均給予四等寳光嘉禾章此令 
專電一 
　　北京電張段間各問題已逐欵解决條文如下（一）籌邊使官制修正（二）西北四旅移轉管轄（三）靳去總理專任陸長（四）周組閣（五）三長出閣（六）新閣員提出國會不否决（七）吳佩孚留豫軍隊一律回（八）滬會機關存在至不能進行時可更換總代表以上辦法已定張定晚車回奉（三十日下午四鐘） 
　　北京電張作霖今晚回奉 
（三十日下午四鐘） 
　　北京電周内閣照昨電外農商張志潭外交胡維德陸海軍不動但此係府單擬定均尚未徵本人同意（二十九日下午五鐘） 
　　北京電徐樹錚已自願辭去籌邊使職惟所部西北四旅應併入邊防軍歸段節制（二十九日下午五鐘） 
　　北京電滬代表暫不動惟交部爲滬墊用各欵責令詳報用途最近數有滙滬欵達一百數十萬 
（三十日下午四鐘） 
　　北京電復辟謠言某方故造徐飭查禁（二十九日下午五鐘） 
　　北京電有令張敬堯着來京聽候查辦（二十九日下午五鐘） 
　　北京電本日令張敬堯失陷長沙後革職留任原望自贖續據電呈失岳退赴嘉魚着無庸留任所部交王占元接管張敬堯交卸後卽來京候查辦又令張宗昌范國璋均褫職留任効力 
（二十九日下午五鐘） 
　　北京電張敬堯因所部退鄂鄂省飭令繳械電京陳訴參陸部飛電告張已有明令無庸留任所部迅卽移交王使（二十九日下午五鐘） 
　　北京電馮玉祥給二等寳光章（二十九日下午五鐘） 
　　北京電有令嘉奬馮玉祥查辦范國璋（二十九日下午五鐘） 
　　北京電鄂王電張部潰兵沿江下駛到處覓食已發生搶案百餘起（二十九日下午十一鐘） 
　　北京電政府電蘇魯豫皖贛謂張敬堯已退出岳防如有潰兵入境卽收械遣散（二十九日下午十一鐘） 
　　北京電吳光新督湘參陸處議决後徐不允擬任馮玉祥段派又反對（二十九日下午十一鐘） 
　　北京電參陸處决議湘省潰卒一律解散利用時機實行裁兵（二十九日下午五鐘） 
　　北京電張敬堯通電行署暫設嘉魚俟大軍調齊再圖恢復（二十九日下午五鐘） 
　　北京電外部據許沅電告葡使定江日北上因函路局備車（二十九日下午五鐘） 
　　北京電吉督電告謝黨高必二氏已派員押解來京謝委沙德入都托俄使轉求中央釋回請予駁拒（三十日下午四鐘） 
 
 
 

Page 5

 
 
   
 
 

Page 6

 
 
專電二 
　　北京電新楊電告俄新黨在俄屬葦塘子一帶近又添招新兵（二十九日下午五鐘） 
　　北京電黑督電據哈滿司令部報稱勘日早六時高柳少將帶隨員四人武裝兵二十餘名由哈過滿赴赤又日領派員改裝商人赴蒙地測繪地形聯合蒙人又日謝勾結蒙蘇將軍並給日槍五百枝子彈若干先令往商活佛被拒又復在哈倫等處聯匪圖擾 
　　北京電外部據調查員密報日軍隊敬日由海參崴循中東路至赤塔數在二十萬以上沿路均有營房及彈藥庫哈埠無線電台亦爲該軍占領其用意在擴充緩衝國（三十日下午四鐘） 
　　北京電東京電原内閣動搖後繼後籐呼聲高仍接近政友會（二十九日下午五鐘） 
　　北京電滬交涉員電商會代表來署要求政府取消租界行用印花稅（三十日下午四鐘） 
　　香港電軍府儉日電薩謂張自棄長全城縻爛故譚延闓往維持並非攻陷應如何解决湘局極盼示覆（三十日下午二鐘） 
　　香港電軍府以趙恒惕攻湘有功擬予湘軍務會辦職（三十日下午二鐘） 
　　香港電近日國會議員返粤頗多據會計報告現約參百名衆二百二十名（三十日下午二鐘） 
公電 
　　石青陽贊成廢督電頃得周鍾嶽羅佩金諸公寒軍贊成廢督採用民治主義宏猷遠略欽佩莫名川中此次救國同盟之組織即本於廢除督制之主張依此主義發爲實行中華民國四川廢督運動之進行請自救國同盟軍始特此通電表示極端贊成廢督之意並以明四川此役爲廢督之役有贊成此議者幸勿爲熊氏之個人主義與四川主義所愚弄也石青陽叩養 
　　黄復生贊成四總裁宣言電孫總裁鈞鑑江電意周慮遠義正詞嚴將以杜奸黨之詭謀除方來之隱患挽救頽風恢復大法捨此莫由復生極端贊成特電奉復不盡神馳黄復生叩敬 
世界路透電 
[意國兵隊之叛變]  
　　二十七日羅馬電昨日安柯拉地方有白薩格利里兵一大隊受革命黨文字鼓吹之煽惑而叛變拘捕其車官並以武裝摩托車在營地列陣而守未變之戍兵即圍叛兵之營房現亦掘壕備戰該鎭大爲驚亂當道已宣布戒嚴令 
　　二十七日安柯拉電叛兵已降服其司令援兵現正取道來此地方秩序現漸復原 
　　二十八日安柯拉電附近各村宣布罷工昨日波柴西哇地方有火車被攻死搭客五人警察一人無政府黨以機關槍攻擊安柯拉之加拉比尼爾兵營房以炸彈擲破營門但未能攻入援兵開抵安柯拉時居民由屋上開排槍擊之女子亦參與其間 
[愛爾蘭紛亂之一]  
　　二十八日倫敦電陸軍中將魯加斯及軍官兩員昨在費摩爲新芬黨所擒軍官兩員已回但魯加斯將軍不知下落魯加斯將軍之同伴爲大佐丹福特氏與太萊爾氏夜在漁屋爲軍界中人乘摩托車所襲兩軍官即被擒載而去丹福特氏自車躍下圖逃黨人開槍擊之傷其首部於是黨人乃留太萊爾氏看護之 
　　二十八日倫敦電加森爵士等今日謁見首相請注意愛爾蘭貝爾法斯特將起騷亂喬治氏答稱步兵一大隊頃已開抵該處尚有一大隊即將出發第三大隊已奉命整裝出發矣 
[土耳其之和約與戰事]  
　　二十七日君士坦丁電土耳其對和約之抗議書建議在塞拉斯闢一中立區域在士麥那舉行公民大會並闢一道路穿越國際區域通至白魯薩俾土皇至其領土不必經過外國土地及容土國代表加入管理財政委員會與其他代表有平等之權希軍前進消息使土國各處大爲震驚 
　　二十八日倫敦電泰晤士報君士坦丁訪員電稱希軍對土耳其國民黨之戰爭有取大攻勢之象國民黨領袖基瑪爾已集其部下之兵準備應付希軍 
[德國首相之演說]  
　　二十八日柏林電新國會於今日召集總理費倫巴克氏演說時述及外交政策謂德人並未承認凡爾塞和約確爲重大之擔負德政府今無他圖惟有竭力履行其約言耳德國必實行和約中增減軍值與賠償損失之條欵如有未盡之處則必非因無誠意之故總理於是乃懇請各國互相信任俾爲戰爭所阻之經濟發展得以復始其言曰吾人以爲當使前之敵對德人者覺悟德國人民愈受顧念則政治武力之夢想與夫復仇之思想愈失其根據如敵對者對於吾人妄加猜疑及吾人不以誠意履行和約條件則其結果必致引極危之反動消滅此種反動實吾人主要之責任也德國且當使敵對者知善良之德人今皆承認唯一蘇生之計乃在於寗靜之中重行建設戰爭所毁之事物 
[美國民主黨大會]  
　　二十八日舊金山電民主黨全國大會今日在此開幕由臨時議長克明斯氏主禮其演說聞曾得威爾遜總統之許可力言國際聯盟乃世界門羅主義並駁共和黨所持英國在聯盟會有六票權美國僅一而已之說謂美國與里白里亞·西印度·中美各國以利害相關而結合此諸國者雖不直接居美國保護之下然實間接利賴美國一切唯美國馬首是瞻故美國之票權實多於任何各國威爾遜總統知其反對黨圖以蠻力破壞世界和平之希望時匪特政躬違和且爲心痛克明斯氏每一述及國際聯盟全會爲之歡呼後乃通過决議案致詞黨魁威爾遜總統謂其功業彪炳不意不能爲政敵所諒横加抨擊全黨殊爲扼腕並祝其政躬早日復原大會旣將組織大綱議妥即宣告於明日續開會議休會之後草擬黨綱判决所爭代表席組織常設機關之三委員會卽開始集議至於何日始能商得同意大衆意見殊相歧異蓋白乃安氏主禁酒黨綱戈泊士氏主勞工黨綱伐勒氏主愛爾蘭黨綱未易融洽一致也或謂二三日内可將黨綱議决 
　　二十八日舊金山電民主黨全國大會開會時會場中有國旗甚多且揭露威爾遜總統之肖像衆爲歡忭半小時許有代表多人手携旗幟列隊歡呼唱歌議長克明斯氏演說之際每一述及威爾遜總統之才具時喝彩之聲四起議長屢請寂靜無效 
[第一次國際聯盟消息]  
　　二十七日華盛頓電協約國請威爾遜總統召集國際聯盟議會第一次會議此間官員聲稱威爾遜總統不致立卽召集該會議因會議之時日與地點尚未决定有主日尼瓦者有主不魯塞爾者 
[英國之民軍飛行]  
　　二十六日倫敦電民軍飛行業籌議委員會之報告言及發展英帝國天空航路之方法謂宜注重埃及至印度之路線主張凡飛行業公司經營國外路線者得由政府津貼最多不得逾英金二十五萬鎊以兩年爲限但未主張英帝國島嶼境内長距離路線之津貼特倫查德氏不贊成津貼之議謂不如以此欵用於提倡飛行業之研究 
太平洋路透電 
　　二十九日東京電今夜衆議院前有炸彈爆裂其聲甚大國會對面房屋之玻璃窗多碎但國會屋未受損當時國會中有議員多人大爲震驚但無一受傷主謀者未知何人 
國内要聞 
[北京通信（續）（申江）]  
　　實業家提倡學術之創舉 
　　段君錫朋發言曰予自五四運動以後知識欲望更起絶大之饑荒一年來留心新思潮下關於經濟政治問題終不敢爲信仰的主張予欣幸今得留學擬先赴美國哥崙比亞大學習經濟政治再往東歐更加研究人類由於創造之衝動已表現新的時代精神在此時代精神之下各國青年應具備同等的能力共謀人類眞正之幸福吾輩今旣不滿於中國的現狀欲謀改造如此切身的環境惟有修養精深的學問與偉大的人格以與惡社會苦戰吾輩將來之事業在於社會而吾輩此次留學復得社會的帮助故吾輩當本時代的精神謀社會全體的幸福以副諸君之厚望及國人之厚望至於别離予個人旣主張以奮鬭爲生涯者故感觸實鮮云繼由康君白情演說略謂予與諸兄同學三年獲益至多今日言别實不勝沈鬱之感予此次赴美將研究文學及社會學並及各種新社會學說且調查各處之實况三年後將游學歐洲由西比利亞回國作同樣之研究與調查抑吾校年來頗有令譽同學中對於事務上之表現實多但予深願此後之北大於多出事業家之外更有多數之純粹學問家方不掩其本色予往日離家昻首竟去從無東方式之别離故態然今日至此不禁百感交集嘗念所貴乎同學者一曰互益知識試思吾人所得於此數年中之學術研究爲何如雖曰不無進步而予甚慊然二曰互礪行爲因吾人實當養成偉大之人格然今日吾人試各自思其爲完人否三曰互助事業五四之局實開東方歷史之新紀元然至今日已不無停頓一年來予爲同學奔走而誠未足以感人才未足以濟用致有今日之失前功歸於盡棄三者蓋無一滿意焉此豈吾人個人之自爲各有不善耶抑三者之間互有未盡也自今别後予數年歸來而知識行爲事業三者若猶是今日之我予將不見諸兄若諸兄於此三者亦無進步則諸兄亦不必見我也云云言次語極沉痛聲淚俱下次由羅君家倫演說謂予此次與我最親愛的同學相别本無所謂中國式之兒女態但予實有極深之感觸實我們共生死患難至於今日猶得今日之會故不禁悲感交集而予此次遯跡海外專事求學暫遺國内之責任於諸兄不能分一毫責任心實難安予此次赴美往哥崙比亞大學研究敎育及比較文字因爲我是迷信敎育萬能的人而文學一項乃我數年來所治之專科故仍繼續研究我對於世事永不灰心我以爲世界如果已經完成就没有了進化社曾已經光明就不要我們奮鬭進化之路不斷奮鬭之日無窮人生興趣就在於此哥崙比亞大學之敎育科素在世界著名而新式實驗學校之學說尤以在該校研究最善所以我對於此種制度擬細心考察以謀改造中國敎育有所貢獻至我們在國内倡文學革命之說歷多少困難雖已日見成就然而靜心思之根底亦復薄弱眞正之新文學决非一般改文言爲白話者所可冒充的文學之基本原理如何藝術如何思想如何對於人生社會之關係如何世界文學之派别如何趨勢如何並無幾人提及言之實可痛心故我爲完成文學革命之素志起見實不忍抛棄此最有興趣之學科抑尚有一學校吾輩所可注意者則爲美國紐約之﹁社會的研究之新學院﹂ＴＨＥＮＥＷＳＣＨＯＯＬＦＯＲＳＯＣＩＡＬＲＥＳＥＡＲＣＨ此校爲美國自由思想家所組織皆爲新派大學敎授與舊式校長思想衝突乃退出各校而組織者其宣言中有最重要之數語乃曰舊式文明之所以失敗者乃因人類將科學與社會分離太甚所以往往和人類之眞正幸福相衝突而專門家不過爲少數侵略主義者之機械今該學院之目的就在打破此種界限吾深望同學能本此種新精神以求學能赴美者尤當注重此新學院予雖不才此次擬將該院與哥校並入吾輩此次赴美比他人稍微佔點面子的地方乃在於吾輩對於中國社會的情形略略知道一點然而社會之變化極速幾年以後我們恐怕要做外國人了所以今日有幾件去後的事希望於諸位者（一）常將國内的情形見告以免隔膜（二）常以國内之具體問題提出來便吾輩作比較之研究（三）少作文多譯書但譯書自已須萬分審愼須得二人以上之校閱不可落坊間流弊（四）注重平民敎育尤注重敎授生活之技能（五）以科學的方法作實地之社會調查與活動（六）以分隊募捐方法助學校造成圖書館以樹立學術上精深之基礎至於新出書籍予極願代爲調查隨時函告在美三年以後再當留學法德然後歸來云云繼由汪君敬熙演說略謂中國近日各種問題雖多然大家苟能各自認定一種問題用心研究去求解决則不憂其無漸漸改良之希望可懼者祇在大家缺乏毅力不耐苦思而已然即使能專心研究一種問題之時尚恐不只見其偏不見其全之弊人之生活實一不可分之全體個人之能力有限且爲研究之便利起見遂將全體之生活分爲各方面去研究故研究之方面雖不同而各方面實有密切之關係予赴美將習心理學請以心理學論則其與其他科學與各種問題實有密切的關連近日心理學者大半都承認心理學是研究行爲的科學是某種生物在某種情形之下發生某種反應的學問而不是研究内部經騐或意識的學問心理學旣是研究行爲的科學自然與各種社會科學有密切的關係自然與生物學生理學有密切之關係可以說生物學與生理學是研究心理學所必須習的兩種基本學問各種心理學的實騐所用之儀器是要懂此物理學之後才能完全應用及設法創造的有些實騐須要有很好的化學知識方能做的就是高等數學平常人往往以爲與心理學漠不相關在今日則二者已爲分不開的伴侣至於心理學的實際應用在此次歐戰以後更是日甚一日所以予深望同學都去各自選定專門的學問去研究成爲專門家而不希望同學僅見其偏不見其全成一狹義的偏側的機械的專門家云云最後由周君炳琳演說略謂予一年以來奔走日多研究日少乃近來最痛心之一事此次去國略償夙願幸何如之但是去國後對諸兄所受之痛苦而又不能分擔其難受爲何如耳予此次赴美擬入哥崙比亞或芝加哥大學專攻經濟學及社會學三年後轉赴歐洲研究同樣之學科尤擬注重平民經濟而攷察其狀况予臨去時尚有不能已於言者則北大雖去吾人理想中完善之平民大學尚遠然實有成爲完善之平民大學之可能與趨向諸兄數年來維持大學旣已費無限之苦心是以更希望將來能保持此日之精神爲中國新文化留一線萌孽至於外間有以吾校爲偶像者予亦不敢贊同而吾輩尤不能以此存心因凡事一有偶像觀念則頗足爲進化之障礙予希望北大及北大同人常爲活潑之少年立於時代之前而進化云云演說畢同學致辭者頗多隨即攝影是會自開至散精神一貫到底觀者爲之奮發實爲學界希有之盛此事宣布甚爲北京各敎育家所注重留學制度之改革已常有討論而實業家亦多有接洽聞風興起當此國事未定而有此種趨向實敎育上文化上轉變之一大動機此種制度在十八十九世紀歐洲即已盛行當時一般大學問家多由此而得克全其志故記者不惜冗長願爲鄭重介紹較之談糾紛無聊之政局實有過之想亦閱者所樂聞也又北大校長蔡先生近應法國巴黎大學里昻大學及里昻政府之電招擬赴歐一行其任務除行里昻中國大學之開幕禮及籌備一切外尚擬考察歐洲戰後之敎育情形與歐洲敎育界有所接洽往返之期大約三月即行回京同行有北大敎授陳大齊君及李石曾君羅家倫君亦一同前往由歐洲渡太西洋赴美其餘四君則由太平洋航線赴美云 
[北京通信（吹萬）]  
　　周少樸組閣决定之經過 
　　靳閣請假四十餘日銷假之聲雖時有所聞然終未見其實現而今迺有决定以周少樸繼靳組閣之訊矣周氏組閣之說本起於閣潮初起時安福方面利用之以倒靳者也惟其時安福所期之周内閣不過安福内閣之别名而以周爲傀儡者故直系督軍多半表示反對非反對周氏反對安福也今次所擬組之周内閣則適與安福所期者成一反比例故前之反對者今反贊成而前之贊成者今反處於欲反對之地位然在面子上旣不能出爾反爾一時竭力運動其出一時復希望其不成事實故止可暫處於不反對之地位以備觀釁而動且在事實上亦處於不能反對之地位故周閣此次之組織遂由虛聲而成爲事實 
　　保定會議之條件各報皆已登載就中最爲張作霖氏所贊成者有二（一）取消籌邊使官制而撤徐樹錚之兵權（一）改組内閣使安福議員全體出閣張之大東三省主張旣達目的欲伸張其勢力惟有向熱河與内蒙方面發展而徐樹錚與張之利害遂生衝突此張之所以急欲去徐也至於内閣則爲此次政潮掀動之原因當然爲首應解决之問題自保定會議後張氏回京入府商酌卽以此二事主張最力曾雲霈問張張亦但以取消籌邊使官制及改組内閣爲對張氏對於解决内閣之辦法堅持欲安福閣員悉數出閣留靳復任然屢次勸靳終以身體未復原狀失睡症依然如故爲辭靳太夫人愛子心切亦不願靳復出强令銷假卒無良果故不如任靳暫休另組内閣以免局部改組太與安福部以難堪而對於徐樹錚則主以西北軍歸段氏自領以減徐之反抗力東海然之令張赴團河與段氏商酌果得段氏同意即可實行張遂如團河謁段段亦以爲可並謂倘靳可回任則仍勸靳回局部組閣靳不能回則疏通周氏期正式内閣之成立張勸段回京一行段亦允可回京後先擬至靳宅與靳商靳聞之先赴段宅見段段勸令銷假靳與言不能銷假之故並表示願助周少樸疏通遂决定一致助周使得實現段旣與靳有約卽入府見徐告與靳張商定之辦法徐遂决定周氏改組内閣周氏前此表示不願組閣亦不過因受安福之挾制故今旣於閣員方面可以自由商酌支配故亦表示樂從而周閣遂於今日（二十八日）有决定之說矣周氏之意欲仍請靳氏擔任陸長靳亦有允意張作霖於閣員中但希望以王迺斌爲財次他無奢望惟更望以張景惠爲熱河都統調倪爲閣員而調姜桂題督皖張景惠之辭護路司令卽所以爲此預備者周氏則欲以傳敎次升任敎長其餘閣員悉可聽總統意此内閣果成府院方面似可完全融洽矣 
[内閣問題解决之别報]  
　　張作霖前夜訪靳談二十分鐘之久靳云余非置大總統諸帥之意於不顧余銷假後余之政策仍不能行使余爲合肥門下幾無人不知苟銷假後對於應付時局之處其有不便於合肥方面者人將謂我忘恩其有不便於各督方面者人將謂究竟是合肥的人此種難題實屬無法解决余之欲貢獻於總統者擬請政府另提周少樸組織内閣旣可將前内閣之罪惡作一結束又可將前内閣引起之政治葛籐可以一刀斬斷俾新内閣努力於建設之一途而政潮於以平靜所謂以不了了之此則國與民皆蒙其利云云言下張作霖非常動聽但周少樸組閣一層尚須徵求保定方面之同意至周少樸方面口頭上雖尚言本人决不組閣而暗中之活躍實未嘗稍已由此證之周氏組閣恐將成爲事實矣至保定方面經徐菊人電告其少安母躁諸事靜候中央解决後曹使並無後言故徐得以從容佈置又如段祺瑞方面與張作霖亦無話不談段謂張曰安福之壞我已知之我非安福君亦知之偌大政黨難保無不良分子無可諱言又謂徐又錚得罪人我亦知之我對於國家始終報以直道絶無權利之私現在惟望徐總統收拾時局耳此爲大前天張赴團河時之談爲各報未載者總以上情形可斷政局絶不能掀起大波但去解决期尚未敢確斷如何耳 
　　另一消息内閣問題最近靳復任之說本占優勢惟因三總長同時去職事實上不易辦到故相持結果靳固不能復任而三總長亦有不能不去之勢據昨日所得消息各方對於此事已抛棄原定計畫而另圖新發展其辦法即解散舊閣改組新閣是也蓋惟如此雙方始各得其平靳旣不復再執政權則三總長之去方不覺過於難堪一言以蔽之仍不過一種調停辦法而已至後任内閣已决定周少樸除財政交通司法三長脫離閣席外其餘如内務海軍兩部仍舊外交農商敎育三部補提靳因總統一再挽留情願辭去總理退就陸軍總長以表明心跡閣員人物尚未確定 
　　大陸報二十九日北京電云直隸派與安福部雙方軍閥領袖如張作霖段祺瑞等雖已屢次集議但尚無結果故雙方相持之局迄今未破現閣員三人之辭職固爲直隸派所要求惟安福閣員迄未提出辭呈安福部拒絶此次要求而於交通一席尤不允放手大約調停可成現正磋商條件聞曾毓雋或可捨交通另就新内閣他職財政李思浩或將調動但繼任者不爲反對安福之人物又聞有人建議將現内閣完全改組靳雲鵬固不能活動即周樹模亦不得組閣俾安福閣員得以保全顔面下臺南軍佔領岳州爲時局中之一要事鄂督王占元因此已收管鄂境内京漢路綫查京漢路爲交通部大宗入欵之源安福部所以不捨交通部者即以此故今則此路爲直隸派所分管矣徐樹錚地位今尚未定張作霖或不要求解散其軍隊蓋以徐樹錚治蒙手段操切蒙人憤恨思動欲得之而甘心也 
[吉黑江防司令王崇文電]  
　　聲明廟街事件之眞相 
　　北京大總統國務總理各部總長參衆兩議院邊防處段督辦保定曹經略使奉天張巡閱使長江倪巡閱使兩湖王巡閱使西北徐籌邊使各省督軍省長海軍總司令全國海陸軍軍隊曁各報館商學會公鑒我國黑龍江松花江航權按照噯琿條約本屬中俄兩國共有客歲中央政府派遣 
 
 
 

Page 7

 
 
海軍艦隊江亨利綏利捷利川四艘東來本爲鞏固國防保護商民起見乃適因俄國内亂俄舊黨恃蠻竟有砲繫我軍艦情事我軍艦因上駛被阻不得已退回廟街過凍聽候交涉此實爲談國勢者所痛心嗣因勞農政府覺悟前非始有正式公文許我艦駛抵防次此係繼續前好並非我國軍艦與彼新黨有締結若何秘密之條約也自沿海州一帶日俄發生衝突廟街日軍有被俄軍乘機戕殺情事日本各報紙慨忿於國軍之死亡爰遷怒及我國軍艦散布種種誣衊行爲爲國際競爭之手段查日俄戰爭之役我國無論海陸軍隊均係嚴守中立中外皆知乃日本浦潮日報始則造作謠言謂日軍在廟街之悲慘均係我國軍艦助戰致然經林代將周聯絡員據理駁正繼復由東京朝日新聞報揑飾事實謂在尼港（譯言即廟街）戰死之將校衣袋中得有日記一册内載當日在該港停泊之中國砲艦有對彼守備隊開機關槍衝擊故至死傷多數又云更據由哈巴羅夫斯克所達之報告謂中國方面與過激派互相妥協許可軍艦在尼港哈府間航行依此推測中國在尼港之軍艦與過激派不無何等默契云云又據九日大阪每日新聞載在尼港與過激派通謀攻擊我守備隊之中國砲艦經占領該港之派遣隊及陸軍調查並派花岡外務省書記官及理事並憲兵等到該處開軍事會議中國砲艦及中國軍隊援助過激派對我軍執對敵的行動事已判明目下在尼港之中國砲艦先經押收艦員亦暫時扣留再行嚴重判斷各等語雖報紙紀載未必盡爲確證然一則曰妥協許可再則曰默契通謀甚且於揭明押收扣留之後繼之曰嚴重判斷抑似我國爲無政府者此等無根之讕言大足爲中日兩國邦交之妨礙崇文忝任該艦隊指揮茲謹將聞見所及足爲我軍艦表明心跡計有鐵證者二焉查沿海州一帶日本無綫電消息異常靈通果使廟街日俄兩軍衝突之役我國軍艦實有從旁助擊情事何以彼國聯絡員伊田在海參崴對林代將所面稱僅云得該處探報中國軍艦有供給俄人武　情事無論必無此事即使如其所言旣云供給武器則日軍之死傷出自俄人所攻擊可知而日本報紙邇日所揭載已死軍人之日記乃云華艦開機關槍轟擊日軍豈彼國聯絡員所言尚不如該報紙之足爲徵信此證諸彼國軍官所言足以證明我國軍艦實無開砲轟擊日軍可爲確據者一也當兩軍在廟街戰爭之後此間曾得江亨艦隊長陳世英兩次來電報告日俄衝突情形第二電内云新黨司令欲邀我軍爲茲事證見以爲日俄將來交涉證據世英甚恐有礙東鄰交誼業經婉却云云夫當事起倉卒該隊長確能深明大義顧全睦誼爲證人尚不肯詎有供給武器及開砲助擊之理此又證諸我國艦隊實地之報告足爲嚴守中立之確證者二也推各該報之用意無非始則造作謠言希圖激動公憤繼則揑飾事實坐實我艦之罪名不知以死人爲憑證則無現存之人證可知日記係屬活動之物隨便可以移轉所謂欲加之罪何患無辭且航權本屬條約所前定何庸另行妥協通謀寥寥三四南來之艦隊困頓於冰天雪窖之中欲求自保且不暇又安敢違抗中立參入戰爭漩渦此爲稍有知識者所不爲又安有辯論之價值現在我艦困於遠東函電不通自無從探明眞相崇文爲黄炎國體曁海軍全體名譽攸關故對於日報紙所紀載不能不加以駁正除電請中央先由外交機關向日公使質問對於該報所紀載是否負責並該國對於我國軍艦究竟有若何舉動須得切實答復以便交涉外深恐訛傳失實淆亂聽聞用臚陳茲事本末以正曲直是非伏乞公鑒是所厚禱海軍吉黑江防司令王崇文叩養 
[浙魯蘇三省長續聞]  
　　魯省長屈映光調京任用已見明令聞田魯督昨有電抵京以該省長到任後對於財政各項成續昭著擬懇俯念下情特予緩期交卸俾成未竟之功云云屈映光昨亦有電到京分呈府院催齊速往接替原文略云奉令調京任用遵卽趕速交替并希電能齊省長早日來東以慰民望吳佩孚則由保定拍電政府及國會反對調任齊耀珊爲山東省長略謂齊在浙被省議會彈劾如查無實據則仍當留之如果有劣跡魯人萬難承認且齊隸安福一邱之貉品難獨清云云 
　　自浙省長調魯魯省長調京後蘇省長更動之說亦復甚盛昨據某當局言屈之調京以魯人排斥太甚齊之調魯以該省長電請辭職並即起程北上無法挽留故不得不略爲更動至江蘇省長齊耀琳雖與該省會意見不合而與寗督李秀山相處尚覺融洽經該督來電請予慰留故决定一時暫不更動 
[京華短簡]  
　　日本最近向赤塔方面增添軍隊前後共三千餘人並携有機關槍多架我國加以詰問則稱保護僑商且謂此項軍隊皆係警察改編我國以警察維持治安决無携帶槍砲之理復提出抗議乃日軍置諸不理現吉黑兩督以日軍如此行動恐復發生衝突業已增派得力警察兩隊維持該處秩序一面並致電政府請示辦法聞政府昨已電覆鮑孫兩督令卽查明詳情報告以便向日使提出抗議 
　　吉省邊境接近朝鮮近月我國境内迭有韓黨滋亂之事昨得警訊吉邊和龍縣屬又有韓黨獨立軍與某國軍隊戰事發生其結果韓軍並未失敗因此某軍將我和邑所轄沿江渡口悉行封禁斷絶交通并將自會寗至三峯輕便鐵道禁止載客運貨以便專運兵隊分駐鐘城潼關鎭水蓋三峯等四處預備越境逮捕韓黨 
　　鄂省近以防務吃緊及收容各路潰兵需欵萬急迭電請撥而財部僅允給以八年公債百萬元鄂督以此項債票目前市上無價旣不便抵押亦碍難行銷殊不足以應急因擬扣留京漢路自武勝關以南各站逐日所收路欵除充局用外暫濟軍需當已行知京漢路駐漢事務所及漢口交通銀行遵辦並聲明自六月七日起開辦俟軍務平定届時再酌量停止日昨即以此項經過情形電咨該部查照 
[岳州失後之張敬堯]  
　　岳州於二十五號拂曉已有戰事張敬堯所部又遭挫折南軍遂於當晚進迫新牆張督於二十早八時率隊乘勳華輪先退臨湘經城陵磯及新堤十時半自新場下駛赴嘉魚沿途由楚有江利等兵艦掩護范師國璋率領全隊斷後現駐寳塔洲張抵嘉魚後疊發兩宥電其一電直達中央自請嚴加懲處其二電係通告各方略云此次南軍搆釁祇謂客軍各守中立今則范師受逼於東馮旅被圍於西同受攻擊矣初謂敬堯退出長沙即可息事今則攻岳甚急進取不已矣云云其部下之劉朝臣等又有聯名通電大意係爲張敬堯諉過並言張督屢欲自裁爲左右制止現在憤恨交攻患病頗劇云云另一消息岳州於二十六日失守張敬堯昨日有宥電到京陳請頒發討伐令以便進兵規復原文略稱查南軍乘三師撤防後進攻不已初謂局部問題敬堯退出卽可罷兵繼則得隴望蜀節節進逼復暗約滇粤桂贛盧子才等先後加入旗幟鮮明人所共覩堯以孤軍與彼相持一晝夜死傷甚衆不得已暫退嘉魚比經拊循激勵全軍感憤同深咸願戰死疆場以圖報復迫請明令撻伐以張聲威並請速發大批勁旅星馳援應敬堯當躬率前驅誓掃逆氛云云又有第七師全體軍官劉朝臣等宥日亦自嘉魚電呈政府謂此次長沙失陷迫不得已退守岳州迭請中央撥濟援軍以圖恢復乃政府和戰模棱不發一兵南軍乘隙合力進攻自二十五日起至二十六晨與我軍對仗張督親往陣地督戰各軍士因援軍不到心悸膽寒指揮無效張督舊病復發朝臣等因衆寡不敵强扶張督出險退出岳防迫懇妥籌良策電示祗遵云云按此次岳州不守張敬堯頗歸咎於援軍之不至政府亦以李奎元陳德修兩部藉詞延宕不肯開赴前方致有疏失因將李陳褫職以申軍紀並致電王鄂督謂李奎元陳德修業經褫職第十一師師長即着張綸璜兼代至陳德修所部已飛電皖督迅速派員接替特此電聞 
　　張敬堯自奉明令革職留任本欲收容潰卒以待後援故岳州城廂附近及車站沿綫均張貼有奉大帥命令不准北上之條示奈軍心已去不能挽回且因張辦事操切潰兵多懷不平三五成羣各鳥獸散擄掠民船自由下駛者頗多張氏旣無力覊縻又見中央未發援軍自知不能久留遂决計離岳前日曾電請王督軍派車到岳以備北歸王督因未奉中央明令未允放車前往張氏異常狼狽兼之風聲鶴唳紛傳南軍將迫城下萬難與之一戰爰於二十六日早退出岳州暫駐嘉魚吳光新所部之劉躍龍劉文明兩旅則先退至白螺市螺山等處范國璋之殘部退紥城陵磯奄奄無生氣李奎元則時往來於蒲岳羊樓峒之間因該師長殘部現分紥各該地也張敬堯之潰卒在湘陰一帶者多爲趙恒惕所收買凡有帶槍械投降者每人給銀洋六元入招待所吃便飯一頓并以極優之禮貎待之且向之演說云湖南近日窮極南軍亦無多錢所以不能多送盤費只有張敬堯一個人剥削湖南人的金錢已有好幾千萬此次我們弔民伐罪只求逐去張敬堯一人諸位和我們都是中國人好兄好弟不犯傷和氣萬望諸位以後不要再說打仗就是了官長帶潰兵投降者官長給二十元 
　　日人某通信社接三十日漢口電云昨日南軍與湖北軍前哨衝突王督軍卽派參謀趕赴岳州向南軍總司令趙恒惕抗議又云張敬堯現乘軍艦廣濟仍在岳州方面張請王督軍允其卒同部下軍隊通過鄂省王督以無政府命令拒之 
[北軍尚有顧琢瑭]  
　　田樹勛死事亦烈 
　　湘事糜爛北軍非無能戰之將特張督敬堯喪失軍心十萬之衆望風先潰縱有一二知兵善戰者於大局無補耳衡祁旣失張之部將顧旅長琢瑭方扼守湘潭寗鄉之間迭戰獲勝衡山尅日可復張乃卽於此時輕棄長沙而遁事前更不通知前防以致顧部困入重圍敵軍在前土匪復乘其後士卒不得粒食者兩日參謀長孫某營長李某俱以戰死顧氏非不知大勢已去第以軍人以有進無退爲天職故雖彈盡援絶終不肯繳械苟免向使張氏部將如顧旅長者得三五人雖在湘友軍俱作壁上觀湘事之敗壞亦何至遽如此極也顧氏固北方宿將老於戎行者類能知其名生平最能與士卒同甘苦此次白果市龜頭市諸役莫不身先陷陣或背水制勝或冒雨衝鋒雖至一木難支仍得全師而退不但張氏部下少二寡雙卽求之南北各軍又豈多觀惜其用之於全局瓦解之湖南勞苦功高卒致無可表見至使論者謂北軍竟無一人堪爲英雄扼腕耳至於湘西方面田師長樹勛以久病之身猝臨大敵一子旣没於陣前田氏更以事機迫切並親刃其一女一妾免爲臣虜蓋亦慘矣 
[粤當局之自明苦衷]  
　　接近桂派方面之週循社通訊云昨據某當局云近來西南不幸致召分裂語者以爲軍府當局對於孫唐諸人手段太酷殊不知軍府當局無不以國家爲前提以爲護法同人不睦則西南不幸則中國不幸故有可遷就之處無不曲爲相從以祈達護法之目的不過近日孫唐伍諸人種種行爲深有危害於國家若仍聽其所爲反爲不利茲分層述之如下（一）滇軍易帥問題護法區域所有軍政事項理歸陸軍部管理蓂賡不明此理攬歸已有以是發生易帥風潮然軍府亦不過視爲一種錯誤不加干涉始終立於調人地位仍舊保全滇軍（二）財政部長改委問題伍廷芳挾欵逃走軍府一意主張挽留故屢次派人往港勸駕職此故耳乃伍氏不但不善爲體諒且通電痛詆使軍府當局不得不出於免職之一法（三）補選總裁問題軍府成立以來唐少川未就職孫文早通電辭職軍府斷不因此而補選總裁蓋以彼就職辭職不過個人之關係與大局無關然自唐蓂賡痛電謂軍府不足法定人數所議概屬無效其欲推倒軍府之心顯然易見故軍府對之因而有改選總裁之舉（四）更換總代表問題王揖唐爲安福部領袖不足以言和盡人皆知蓋與之言和不但護法之目的不能達且與護法宗旨相背馳唐少川此次不顧利害竟與携手其不危害護法者幾希故亦有撤換總代表之必要（五）免參謀總長職問題上海開會商議另設政府是與軍府作對凡屬軍府官吏正宜遠避爲好而李協和竟列席該會議是有意脫離軍府使軍府不能不免其職也總之軍府當局對於孫唐伍等之所爲實孫唐伍之自取與軍府當局無尤且軍府當局亦不因此遂絶其自新之路如定日唐繼堯氏在川着着失敗顧氏脫離而趙氏繼之軍府猶派趙藩氏前往調解是亦以國家爲前提而不能不屈爲遷就也 
[安正鐵路之新波瀾]  
　　皖省安正鐵路產生於民國元年由民黨議員管鵬等創議開辦經議會通過核准曾向日商森恪氏借欵二十萬元作爲繪勘路線之用嗣因欵方提撥到皖適政變發生繪勘亦即中止而所借之欵除由官廳挪用八萬有餘外其尚餘之十一萬有零悉由該路協理程慶福經手存放政局定後官廳曾經追查未有結束近皖紳等因籌辦安頴汽車路其路線卽援安正鐵路加以延長安正路所借日欵現尚未償還恐有外人干涉情事有碍進行因函詢程慶福請其明白答覆並與磋商該欵究當如何結清亦應早爲之所程接函後迄未答覆現皖紳等以安正路借欵一日不結束清楚即一日增加皖人負擔且程經手存放此欵已八九年即長年以六釐生息已有五萬餘元息金均被程用從未有人知其内幕者故擬呈請官廳曁省議會請飭程慶福將經手所存之欵歷年賬目據實詳報存案備查以待設法清理將來如何歸結容俟續誌 
[杭州快信]  
　　此間得旅京浙人錢能訓泛大燮孫寳琦等勘日覆電後拒沈聲浪驟減據政界消息沈定一號出京南下省會警廳已派員赴滬坐探來浙日期預備迎迓 
　　自沈金鑑長浙命下後此間軍政各界極少賀電惟塘工奬券局坐辦鄭雲鵬﹁曾與沈同官鄂省﹂拍電道賀已奉復電嘉慰 
　　省長問題浙東西兩派省議員意見參差浙東派絶對主張拒絶浙西派否認日來各以文電表示甚煩 
　　浙江醫藥專門學校今午前舉行第五期畢業式官紳到者頗衆計甲等醫科宋懋傳倪正彥劉崇熙三名乙等邵家驊等二十一名丙等斯道等七名甲等藥科譚守仁周師洛兩名乙等葉啓霖等三名 
　　浙江緝私營隊向設有副隊長計温聚華等三十餘員現一律奉令裁汰以節經費 
　　財廳委張寳經爲奬劵局第二科員朱寳賢爲錄事 
[南京快信]  
　　李督昨電阻譚延闓勿再進兵 
　　何思溥昨由保定兩次密電李督聞係報告曹使因某系態度强硬决取第二步手段 
　　齊耀珊由津電乃兄耀琳定艶日赴濟南東日接篆全省商會將在甯集合開大會討論修改商會法聞約七月中旬舉行 
　　米禁出省查騐處因經費問題將撤銷 
　　海州淮揚徐州通海各鎭守使連日分電軍署報告夏防佈置李督電復嚴加防範 
省立法政學校自昨日起考試畢業 
省立官紙刷印廠奉令停辦茲聞有人承領改商辦 
青年會定三日晚七時舉行衛生提燈游行會 
國務院第三次復齊省長電云有電悉陳情乞退至再至三冲抑之懷嚼然共見該省長平日股施羣情屬目公是常存天壞中央自有衡裁望勿固辭共維大局爲要遵諭特達勘印 
地方通信 
[蘇州]  
　　杜威博士演講三誌廿九日爲杜威博士演講之第三日仍假天賜莊約翰堂演講聽者幾無容足地十時開講先由一師校長王飲鶴報告宗旨即由博士用西語演講每講一段仍由鄭君譯述講題（一）敎育與社會（二）敎育與實業深入顯出閘發盡致計歷三小時之久聽畢各鼓掌而散 
　　帶徵選舉經費吳縣公署前曾邀集各紳董開會議决選舉經費一項援照江寗縣先例在田房契稅項下每百元帶徵一元專欵存儲留備辦理選舉之用如有盈餘即以抵補内務行政費之不足業經呈報備案一面布告周知於七月一日起實行 
[鎭江]  
　　鎭揚皮絲公會呼籲電上海申報館轉全國皮絲同業公鑒本日致漳州陳省長一電文曰漳州陳省長鈞鑒永定全邑生計專賴烟業年來受捲烟之排擠苦捐稅之繁重已岌岌不可終日兼以兵荒癘疫交荐頻仍地方凋殘人民困苦尤復達於極點賑恤撫綏盼望正切乃近接邑電菸絲每擔加徵五元烟葉按價值百抽十奄奄餘生曷克擔負若謂此爲間接收稅與地方無關試間屯滯之貨驟增巨價能否消行是令垂危生計迫於絶境稅源涸轍可立而待上下交困後患堪虞僉懇我鈞長俯念民生寛籌國計迅賜收回成命免除新捐地方幸甚臨電不勝迫切待命之至旅鎭江揚州福建皮絲公會公叩艶等語特此奉聞務乞一致進行是所盼禱旅鎭江揚州福建皮絲公會公叩艶鎭揚皮絲公會聯合會 
　　搶米貧民被拘米價飛漲不已已發生搶敉情事二十九日午後二時小馬頭立茂米店突來男女貧民數十人搶去秈米數斗當爲該管警區署知悉派警往拿當場拘獲貧民徐春林一名貧婦六口一併解區轉送總局以憑核辦 
　　盜案彚聞南門外横山凹肇峰菴於二十八晚九時突來匪徒多人衝門進内恣意搜刦並用火燒傷尼僧福全携贓逃逸又焦東鄉王姓家亦於二十九晚被匪漫高人内刦去衣飾甚夥逃逸無蹤現均報官勘緝矣 
[揚州]  
　　女學畢業式揚州慕究理女學計分幼稚園國民小學中學三部現中學部定二十九日下午三時舉行第五屆畢業禮由校長安德烈美女士函請各家長到校參觀並開游藝會以娛來賓　　民食問題之近訊揚地食米將盡米業董事王敬亭特向商會請塡護照派員至寳應一帶採運食米來揚濟銷至縣委日前在霍家橋查獲私運食米四船已判令在揚平價售賣各界不甚滿意具函向縣署責問故城廂街董定於二十九日會議云 
[安慶]  
　　皖吏催運贛米皖垣米價近已漲至九元餘前派赴贛省購米委員某外傳有受奸商運動嫌疑致遲不首途未知確否現省公署以米價層漲不已民間頗起恐慌特發急電數駐贛購米委員云該員赴贛辦米已經數月仍未見販運來皖遺誤民食莫此爲甚究竟該委員是何居心茲限十日内一律將米運皖如再稽延定干未便云云 
雜評一 
[岳州失守與湖北（默）]  
　　自岳州失守而武漢方面震動者蓋以地勢論不得不然也惟南軍當攻長之初即曾宣言爲張敬堯個人攻岳之前又曾宣言爲湘省弔民伐罪論理於鄂省决無問題若存得隴望蜀之心而爲得寸進尺之計鄂省戰釁一開則非特南軍宣言之信用盡失而戰禍且不可收拾昔所視爲限於局部者今將非局部所限矣昔所視爲對人問題對某派問題者今將不限於對人對某派矣南軍雖雄於進取當必不敢冒此大不韙故外人所傳之南軍與湖北軍前哨衝突說殆因細故誤曾而　之小齟齬耳非眞鄂戰之導綫也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[恐慌漸减之民食問題]  
　　租界已禁止囤米　首批購米已到 
　　調查存米尚多　平價局兼售麵包 
　　工部局出示查禁囤米駐滬外交團以米價奇貴妨礙租界治安業與英美工部局各西董議决出示查禁囤户以維民食此項示諭已於昨日午後發出遍貼通衢茲特抄錄如下照得本局查得現時米價非常昻貴其原因實緣有人祗圖私利不顧貧民生計故意將米囤積居奇釀成米荒險象以遂其强使價值高抬達於極點而後快要知米爲民食所必需以米糧藉獲非禮之財或視同投機營業均屬大干法律應受重懲爲特佈告諸色人等一體知悉如有將米囤積居奇或以他種壟斷之法以圖私利調查送案訊明屬實應予嚴重懲罰並將其米充公倘有人偵知囤户所在可立將詳細情形繕函報告四馬路總巡捕房總巡司以憑查究務將囤户嚴懲不貸特此布告西曆一千九百二十年六日三十日 
　　總商會調查存米昨日總商會調查委員會成立到會者十七人據調查報告閘北碾米廠十一家存白米四萬零七百餘石其餘米廠四十餘家米店六百餘家尚不在丙洋棧僅調查兩家存有秈米六萬餘擔其他尚在續查云 
　　昨日南市之米價前日南北市米業仁穀公所開會議定限至每石十四元定十五日實行昨日南市方面共到南帮常帮米船陳小二曹錫大等十一二艘行家遵照限定十四元之價詎米客倪某等把持居奇將米樣抑壓不予分發嗣受行家詰責始將樣分送遂售定開斛成交有七八船之貨其價不致越限 
　　警廳禁止私運囤積之佈告淞滬警察廳長徐國樑昨日又發布告云爲布告嚴禁事照得現在本埠米價之貴爲歷年所未有揣其原因皆由奸商私運出境所致查米糧爲民食所以關價值過昻在彼富厚者尚可支持而一般勞力小民誠有粒食維艱之苦本廳長有保護地方之責除通令各屬對於奸商運米出境從嚴查禁其由他處運滬米糧竭力保護外爲此布告各該商民遵照務仰顧念民食倘再有私運米糧出境情事一經查出定將所運之米全數充公决不寛貸滬市現有米糧亦仰平價出售不得囤積居奇致妨民食倘敢故違定行從嚴拘辦切切懍遵特此布告 
　　學商公會請查洋棧囤米本埠各洋棧中現尚有囤積米糧皆由一般好利之徒預爲躉購以圖善價不肯輕於出售現爲上海學商公會同人查知特分函滬海道道尹公署江蘇特派交涉員曁江海關監督公署並稅務司等請爲詳查滬地各洋棧現存食米躉數究有若干乞希明白宣示原函如下近日米價日見增加每石已至十五元外人民粒食維艱已達極點而米石來源日少後患何堪設想雖出口似稍歛跡而囤積未必無人茲訪聞本埠浦東某某等洋棧寄存米石爲數甚鉅該米户見此時艱猶欲將米囤積是何居心出口乎待價乎二者必居其一有一即大背人心敝會同人杞憂乏食故特不揣冒昧環懇切實調查有無存米祈請明白宣示以釋羣疑曷勝迫切待命之至 
　　工商研究會請查囤積中華工商研究會通告各團體云逕啓者近因米價飛漲貧民粒食維艱敝會曾經開會討論决定函請各報闢欄徵求告密并一面電請大總統國務院特頒明令嚴禁囤積及重辦私販各情諒荷雅鑒迨閱本日報紙知總商會已有定價方法然痛定思痛歲未歉收何來食貴馬凱之約限制綦嚴乃不根查囤積之居奇與夫奸人之私運迨至有漲無已遂迫而援例出諸平糶之一途爲暫時敷衍之計彼操奇計贏者反將竊竊然笑以爲大利已獲其奈我何逃斧鉞之誅傾中人之產而凡設法救濟米荒者且將蒙不智之名故欲破奸謀非自設法密查囤積與夫私運始尤非請政府特頒明令訂限制囤積之例與夫嚴辦私運不足以寒奸商之膽而快食貴者之心惟敝會雖經飛電陳請深慮力量微薄未足以動政府聽聞貴會關心民瘼可否乞求爲一致之陳請藉維民食而正人心曷勝迫切待命之至 
　　駁船議决停止運米出口淞滬駁船公所總董江政卿爲米糧問題前晚邀集各帮領袖會議救濟辦法議决通知各船户凡出口米糧一概停止駁運俾奸商販米出口者無所施其伎倆由各領袖擔認隨時調查嚴行拒絶 
　　維持辦法之縣署布告上海縣沈知事昨接總商會並米業仁穀公所董事張嘉年來函請照前日開會議决之維持辦法六則（見昨報）出示布告以便遵行沈知事以米石禁止抬價前已出示取締茲據呈報米業議决限制辦法具見關心民食深堪嘉許惟所議調查一項辦事必須嚴密除由本署隨時派員偵查外昨已分發布告俾衆周知矣 
　　閘北貧民搶米昨日午後二時有貧民數十人各携飯籮米袋擁至閘北共和路有餘里口王永盛米店内肆行搶米同時鐵路南北曁太陽廟一帶米店亦遭搶刦迨四區警署聞信並飭巡官李壽山督同長警前往兜拿該搶米貧民已分途逃散僅獲十七歲之揚州人祝江龍一名解署候訊閘北各米店得此消息卽紛紛閉門暫停交易事後警署長顔璧城會同游巡隊長郝采章巡官王寳樹各率長警隊士按段梭巡以防匪徒乘間擾事 
　　頭批購米已到滬滬上各米行之在縣商會報領縣給護照前赴無錫常熟松江等處採購食米者共發出護照無錫三百六十七張其他各縣一百四十張米數計九萬五千八百九十五石現各行之頭批前往購辦者已將米運到繳回護照計無錫縣三十六張米九千零四十五石其餘各縣繳回十張米一千四百五十石抵滬後昨日開盤均照十四元之限制價開斛次者價再另議 
　　無錫遏糴之呼籲上海縣沈知事接南市縣商會函云逕啓者據信昌碾米公司等來會聲稱商人在貴會報領運米護照赴無錫採辦米石接濟本埠民食詎於昨日陸續接到無錫行家寳成長裕泰等來函云託辦之米昨已備齊駁到車站奈爲地方各紳阻止運米出境要求稅務公所不准收捐出單雖有上海護照亦屬無可通融卽已經呈驗蓋有縣印之護照一概不准裝車出境似此情形殊難購辦各等語目前滬米將絶而内地遏糴爲之奈何特將原函呈送貴會請即據情轉乞縣長迅賜電呈省長令行該處稅務公所速卽照驗給單放行等情到會查本埠米荒實有朝不保暮之象一旦來源斷绝後患不堪設想據述前情爲亟轉陳希乞貴公署迅賜查照轉電施行至紉公誼 
　　議决各市鄉平糶辦法上海縣沈知事昨日下午三時召集各市鄉經董到署會議四鄉平糶辦法到者爲上海市經董陸文麓·楊思鄉經董穆湘瑤等十餘人由沈知事主席提議分設平糶辦法當經各經董互相討論至六時始散茲將議决辦法錄下（一）議决提取積穀息金二萬五千元分撥各市鄉辦理平糶（一）議决除已開辦平糶各市鄉外其餘十二市鄉各設平糶局一所（一）議决在現辦之平價局收入項下提取六千元分撥十二市鄉各五百元輔助開辦平糶之用 
　　平價局發售麫包滬上各處平價局開辦以來貧民之購糶平米者日形擁擠每處局所日售二三百石聞十一局所每日共貼虧耗欵七千餘元然市間米價飛漲來源稀少各團體除在江西省採運秈米五萬石外另由總商會各會董籌欵發電至香港採運暹邏秈米二萬不日俱將到滬接濟昨日有人發起在西門外第三平價局内發售麫包每個定價五文以爲補救今日起復至南市平價局發售云 
　　麵粉廠主之熱心本埠各麵粉廠昨日在麵粉公會開會提議補助米糧不足之法將原來五十鎊一袋之麵粉改做二十五鎊作一袋售洋一元由各麵粉廠攤派歸上海平價局發售如此補助則米糧可無缺乏不繼之虞且上海麵粉廠林立當此新麥登場源源而來麵粉决不至有缺乏業麵粉廠者有此計畫亦熱心公益之一斑也 
　　銀行界辦米平糶昨日（三十日）銀行公會會長宋漢章召集在會各銀行會員開會議决公同墊欵五十萬元先就產米各區採辦五萬石運滬平糶以維民食 
　　南洋烟公司往各處購米南洋兄弟烟草公司擬照去歲廣東糧食救濟會辦法自備巨欵分頭派員前往蕪湖江西香港等處購辦食米來滬以維民食並託三公司租賃輪船轉運上年南洋烟草公司在廣東辦理糧食救濟會成績昭著此次分往各處購辦大帮食米到滬市價或可稍平也 
　　紗廠聯合會會議救濟昨晚華商紗廠聯合會爲救濟米荒特召集本埠各廠重要人物開緊急會議討論根本救濟方法聞結果極爲扼要詳情容俟續登 
　　字林報之評論字林報論米荒略曰中國報紙所載官場暗中放米出境情事果有一半確實則政府之罪可謂嚴重已極圖利而危及民食此爲貪婪中最可痛恨之方法不幸人言藉藉雖欲信某某居高位者未曾以此方法充其囊槖究不可得也但今日上海米荒現狀若謂盡由於此則未免昧於由來已久之事態蓋囤米居奇之習慣已非今日爲然不過今日爲害尤烈致使勞動家首當其衝而資本家多付盈千累萬之金錢以防暴動昨日米價每石十六元此種昻價絶無理由且難保不再漲高僱工者付與工人之津貼今不復敷工人生活之代價無怪乎各方面皆有當軸宜出場維持之呼聲華人總商會雖已設法救濟米荒但囤米習慣今尤不可不以嚴峻方法處置之以經濟學言之上海米價即較今日便宜二三元一石亦應有充量之供給查南京杭州等處米價比上海便宜十分之四上海米價較高他處之米應被吸收來滬源源不絶來源旣多米價當不致再增然則此種經濟學定例何以在滬竟無用乎是必别有原因也明矣民食供給歷年來操諸一般壟斷者之手不獨預先抛盤且爲囤户出入歸其操縱又爲無數掮客上下其手於是供求原則遂失其效力矣上海與他處之米價今旣懸殊是必有人囤米居奇可無疑問上海存米或謂僅敷一星期然若連囤米計之則當足一月民食英國管理民食已甚困難中國苟無先例行之尤難中國不必仿英國辦法但禁止囤積固中國所習爲也頃聞有人要求當軸限定米價者此層能行與否不無可疑苟立法無伸縮餘地則適斷絶來源其實今應行者在破壞囤米壟斷之制度耳聞大半食米囤於租界此說果確吾人能設法處置之囤米向干禁例昔日如此今日亦然以民食爲賭何可輕恕當道對之苟有作爲居民必爲之後援近數日租界當道已商酌此事行將規定辦法此乃吾人所樂聞者蓋取締囤户乃極可令人滿意之一事也 
[股票結賬之結束]  
　　字林報云股票交易所諸人昨日甚爲活動所有六月份應結之賬聞在午後八時許業已清結華人銀行要求批明之支票以換取抵押之票據以致手續多費時間但此層難題終克打破各事聞皆美滿結束此次結賬其數殊鉅聞比前此兩次爲多至於實數幾何今尚無從估計但以支票付出之欵聞已減去五分之二因劃賬與交股故也 
[證券物品交易所今日開幕]  
　　棉花部議定標準證券議定佣金保證金 
　　華商證劵物品交易所已定今日（七月一日）正式開幕各部業已佈置完備等情迭誌本報昨日下午三時爲棉業部標準問題在該所二層樓會議塲開會到者張繼芳·陳質甫·薛潤生·陳子馨·鄭壽芝·金益芝·許松春·張綸卿·周芝良·李步青·吳樂山·顧文耀·董驊卿·胡紀鏞·楊緒奎等當經公衆推定審查員周芝良·陳子馨·李步青·張繼芳·薛潤生·胡紀鏞·瞿少穆·楊緒奎·董驊卿·鄭壽芝等十人以周爲審查部長陳副之旋由經紀會會長顧文耀交易所名譽議董許松春·張綸卿·曁交易所常務理事沈潤挹棉業部部長金益芝·陳質甫公同審查各花衣之結果先定火機·陜西·通州·三種之標準惟上海本花尚須研究再行定奪計開火機標準特别花者照市價每擔加銀六錢陜西花祗有一種隨時定價通州花在標準以上及以下之花須再徵求樣本另行審查議畢散會已五鐘矣 
　　所有證券股票等類亦由經紀部與交易所常務理事議决（一）公債票買賣之佣金係百份之二五保證金照價值百份之六（二）有價證券（即股票等類）佣金係百份之五保證金亦照市價百份之六業經理事部通過俟開幕後實行 
　　上海證劵物品交易所内雜糧部經紀人因雜糧同業前有人刋印傳單反對加入交易所現交易所即日開幕未便再稽時日乃於昨日下午二時開會經雜糧公會會 
[上海證劵物品交易所攝影]  
長葉惠鈞會同經紀會會長袁祝三等開會將交易所經紀會所訂條件當衆宣布後尚無損失權利之處於是遂經衆一律通過 
[商總聯會兩會紀事]  
　　反對印花稅之聯席會議 
　　納稅華人會之籌備委員會議 
　　昨日午後三時各路商界總聯合會爲租界華人貼用印花稅事主張反對函邀各團體代表舉行聯席會議到會者如宋誠彰·江湘浦·湯節之·鄔志豪·吳亮生·葉貺辰·周之璜等四十餘人公推湯節之爲臨時主席先由上海總商會代表張　雲報告謂總商會會長朱葆三昨晤法總領事法領言法界之印花稅告示係因抽印花稅之事業經公使團通過故出示一層僅係官樣文章至於捕房調查之手續將來如何實行一時尚不能决又　雲親晤公共租界工部局總辦立的爾君據立君云公共租界工部局仍係向來之意不欲公共租界内實行各種中國捐稅因旅居華民已於關稅中負擔而未嘗有何等給予租界居民惟抽收印花稅須由中國商民禀陳中政府否則將來或有發生案件而法庭判决須貼印花則工部局之反對恐亦徒然云云次宋誠彰鄔志豪江湘浦等大衆討論由朱賡石叙明租界華人全體反對印花稅實有下列四種原因（一）華洋不能一律貼用（二）不能盡無權利之義務（三）租界内擔負太重目前市面又在困難似不能再加擔負（四）俟國家統一而國民有正式監督國家財政之機關租界市民政府亦有相等權利方能承認若但謂華人因在租界絶對的不能承認印花稅此則關於人格問題本席所不敢贊同者也次邵仁傑王肇成陳國樑等相繼發言經衆討論以朱說表决一致贊同遂公推吳亮生葉貺辰江湘浦周之璜宋誠彰五君爲籌辦此事之委員俾有專任會議事遂告一結束繼乃討論米荒救濟辦法僉謂米荒問題關係甚切凡有關於此事之會議理應詳細公佈如昨日總商會之米事會議竟嚴拒報館記者而不納殊非所宜現在吾人切須公同討論之陳惠農謂今日見報載廣告有限止最高米價爲十四元云云雖亦要着然一般貧苦人民又安能食每石十四元之米故最優米固宜限定價目其中下等之米尤當從嚴限定價目云云朱賡石謂現據確實調查滬上並非眞無米但有一般米商居奇囤積以便大發財源故爲救急之計應切實調查囤米之處令其售出或即充公以解倒懸試思目下米價已達十六元若輩卽時售出亦已利市三倍若再忍心居奇眞非人矣云云衆復研討朱賡石提議上海總商會旣有糧食維持會之組織理應推定代表前往共商救濟方法並提出鄔志豪李澤源爲本會代表前赴該會至此已六時始宣告散會 
　　昨晚八時商總聯會復開上海租界納稅華人會之籌備委員會前次所公舉籌備員二十人中到會者如下王儒堂·余日章·陳蕙農·朱賡石·鄔志豪·張讓三·應季審·（以上二人鄔志豪代表）·袁近初·宋漢章·田時霖（以上三人胡熙生代表）·潘勵紳·周渭石·余仰聖·何鹿山·周之璜·先公推王儒堂爲主席朱賡石紀錄主席請陳惠農報告籌備委員所應擔任之事陳君遂起言籌備委員由前次納稅華人所推定籌備之事限於調查選舉被選舉人資格及組織方法等事余仰聖謂籌備會限於籌備爲止本日應先推定委員長及交際調查文牘幹事陳惠農謂現在所欲討論者尙有先决問題卽經費如何籌措會章如何起草第一步議定方可再定第二步主席謂宋漢章君函辭籌備員公决挽留並請朱賡石代表接洽主席又主張納稅華人會一方面徵求工部局同意一方面積極進行陳惠農謂應取公開主義並將全體納稅人調查清楚方有入手辦法主席謂﹁第一步﹂請有選舉及被選舉之資格者限定日期報名到會﹁第二步﹂召集組織納稅人會﹁第三步﹂選舉顧問衆贊成遂再議定四事如下（一）﹁會章﹂議决先擬五人起草卽推定王儒堂·余日章·陳惠農·潘勵紳·朱賡石·爲會章起草員（二）﹁責任﹂推定王儒堂爲委員長陳惠農副之周渭石·潘勵紳·爲銀錢管理員朱賡石爲書記長關於支付銀錢由朱賡石簽字交委員長蓋章管理員憑此向銀行支取（三）﹁地點﹂議决假愛多亞路十三號三樓房租公攤（四）﹁會費﹂議决通知各團體隨意捐助如有熱心贊助者亦所歡迎十時半散會 
[浦東捕捉害蟲之近訊]  
　　今歲入夏以來霉雨過多本縣東界南滙奉賢兩縣境内花田中忽發生一種害蟲（名曰駝橋蟲）狀似野蠶侵食棉花之葉現已蔓延八千餘畝此項駝橋蟲初出時鑽入泥土變而成蛹旋生翼變蛾蛾生子遇太陽曝曬三天卽出天陰則須七八天而出前後約百日長成如冬日遇大雪則春夏卽可不生每一蟲可生子一千數百枚旣成駝橋蟲能吐絲絲隨風飄去到處即緣絲而渡彼端田中即被其害現浦東棉業家穆抒齋穆藕初兄弟日前偕同陳子馨曁南奉兩縣紳士籌議撲滅之法已商准南奉兩縣知事在積穀欵項下借出一萬元並發布告諭令鄉人捕捉送縣公署驗明給價收買在泥土中挖掘蟲子每斤給錢六百文蟲身及蛹每斤六十至八十不等聞近日已收得一萬餘元惟雖買下毁滅之法異常困難如用火焚穢氣有礙衛生如用石灰掩埋工程浩大尚不能盡絶聞去年僅數頃之田今則已延至八千餘畝其害已可見矣若今歲不即剷除凈盡恐後患更不堪設想也 
[美國共和紀念預誌]  
　　江蘇特派交涉員許沅昨接駐滬美總領事克銀漢來函略謂本年七月四號爲本國共和紀念日查是日適值星期日故改於五日在署舉行共和紀念典禮相應函請查照云云聞許交涉員已轉行各機關届時前往慶祝矣 
[英公使明日抵滬]  
　　駐京英公使艾斯敦氏請假回國已於二十九號出京來滬昨江蘇交涉公署接英總領事來函以艾公使准於二號晨抵滬希查照云云許交涉員當卽函請松滬何代護軍使·曁警廳届時遴派軍樂一隊到站歡迎 
[浙財廳長再電辭職]  
　　浙省財政廳長沈爾昌近因患病來滬就醫前已電部辭職未邀核准昨日續電財政部重申前請電文如下北京財政部鈞鑒爾昌因病請假來滬就醫曾於篠日電請免職迄未奉准浙省財政重要未便久懸務請查照篠電迅簡賢員并先委員代理以重職務至所感盼浙財政廳長沈爾昌叩卅 
[各輪船進出口消息]  
　　昨日太古公司之新北京號輪船開赴寗波裝去白米三千餘包並福源長之川樸頭（卽藥材）十餘大件同日開赴甬江之新寧紹輪船亦裝去白米千餘包及大宗之鐵條鐵絲鐵片及祥茂北忌肥皂並有泰來廠之麵粉二千餘裝又大張鉛皮十餘件現洋十三萬元湖北紡織局十四支細紗十餘件紙張五六件及小囡牌紙烟四大箱又有油六十餘簍近日上海米糧之出口去路就輪船方面調查以三公司（此指招商太古甯紹而言）開行之甯波輪船裝去者爲最多此外則香港船亦常有運出邇日則太古·招商·及寗紹·鴻安·等貨棧内所存之米紛紛運裝于小駁船上據稱係儎至下海浦及楊樹浦並浙屬鎭海各縣接濟平糶之用云云每日駁去之數恒在二三千石之譜而且近日長江各埠來米不多云 
　　太古公司之新疆輪船定本日開赴厦門港粤裝去出口貨中有棉衣七十餘包鷄毛三十餘件（每件有百餘斤）華倫紙及大批之小包紙並湖北紡織局之土布十餘件洋葱頭二十餘大包此外爲興華機麵又開赴長江各埠之武昌輪船其所裝出口貨以洋廣各項之箱貨爲大宗如利華日光肥皂及固本祥茂肥皂並香亞之花裝品等類又有永興泰之大批蔴袋 
　　招商局之江裕輪船昨自長江來滬裝來有湖北紡織廠之土布數十件車油六十餘桶糖百餘包苧蔴三十餘件曁廣順隆之白皮二十件謙成隆·與復馨昌之出口箱茶並泰來廠之機器麵粉二千餘包其他則爲零星雜貨與粗藥材又開往温州之海晏輪船裝去大包棉花衣一百餘件維昌洋行之有光瑞典紙約有二百數十令裝箱之綠茶百餘件黄白糖六七十包又有大宗之木樹段開赴厦門汕頭之同華輪船出口貨有怡和紗二十餘件洋葱頭一百餘袋桐油五六十簍中華廠之化妝品五大箱及香亞花妝品五箱棕皮二百數十捆上海之三星啤酒約三百打各種肥皂五十餘箱米二百餘包同日開往烟台天津之新銘輪船裝去包紙四百多件黄標紙五六十捆天津祥泰恒之大張鉛皮約三百餘張苧蔴百餘捆並駐滬交通部電料供應處裝往北京郵電學校·及天津電報局所用之圓乾電二十餘箱棉紗二十餘件蔴袋十數捆肥皂數十餘箱桐油數 
 
 
 

Page 11

 
 
十簍維昌紙頭多件並英公司香烟八十餘箱土布三百餘疋又有方塊鉛皮七八十件 
　　昨日寧紹公司之老寧紹輪船開赴長江其出口貨以黄白糖爲大宗次爲油魚餘爲藥材及洋貨肥皂等項英國火輪公司之卡爾英（ＫＡＬＹＡＮ）號該公司頃接來電云已于六月二十九日從哥倫布開發來華又有聖亞爾朋斯號將于六月三十日抵香港又東方號即於本日從英國出發聞駛來滬 
　　怡泰洋行之客馬頓曉霞號業於昨日離開上海駛還倫敦聞至天津漢口等處均有貨物裝運華洋公司之西納物來亞號亦於昨日開往大運青島等處裝運貨物再行開赴波特蘭太古洋行經理藍煙囱公司之歐第安斯號於昨日已開還英國之利物浦開灤公司之貨船義平（ＰＡＴＲＩＯＴ）亦於昨晨駛赴秦皇島 
　　華洋輪船公司之西美伍吞號（ＷＥＳＴＮＯＭＥＮＴＵＭ）大抵在本月之十二號可從美國駛抵至申又藍烟囱公司之吞潑雷武士號及（ＯＲＥＳＴＥＳ）號兩輪大抵在本月六號及八號可從利物浦來申卸清進口貨後即須歸國云 
[銀市報告]  
　　中美新聞社譯友華銀行三十日報告云昨日倫敦銀價當地及遠期各跌一先令二便士紐約銀價九角二倫敦紐約匯價三百九十五元半此間開市時定價與昨日同惟金圓頗趨於軟弱金鎊有人賣出價在五先令一便士至一便士半之間金圓售價則至多百元無出口交易明後二日爲銀行休假日故少交易云 
[萬國賽槍會競射彚紀]  
　　六月杯昨晨（二十九日）六時本埠萬國賽槍會在靶子場舉行六月份月杯比賽到場與賽者計有三十九人英美日三國居多數以最小牛眼靶距離三百碼各賽十響結果合五班中其分數稱最者有二人一係華董陳景塘一係日董伊籐一郎各得四十七分茲將每班最優者三名錄下（愛混班）（一）日人伊籐一郎四十七分得奬（二）英人好治司四十五分（三）威而斯人史納浦四十三分（愛字班）（一）日人野一龜彥太郎四十五分得奬（二）瑞士人馬秋四十四分（三）英人麥邊四十四分（皮字班）（一）華人陳景塘四十七分得奬（二）日人飯島政雄四十四分（三）日人角田四十一分（西字班）（一）英人白勒處福達四十五分得奬（二）美人蒲納登四十一分（三）英人斐而達三十八分（地字班）（一）華人郝伯陽四十二分得奬（二）華人王衍慶三十一分（三）葡人搭口士二十七分 
　　第一次中華杯本埠義勇軍中華隊日前贈送賽槍會銀盃一隻以備該隊已入賽槍會各員之競射奬品每月一次照該會月杯分數計算班次悉照該會規定較低者酌加分數賽法至爲公道上月爲該銀盃第一次比賽業於十五二十九兩天舉行各賽二百碼十響及三百碼十響結果以副排長郝伯陽占優勝得刋名盃上又聞該銀盃須連勝四次或共勝五次作爲完全勝利茲將是日最優者三名分數揭載於左（一）副排長郝伯陽九十一分（二）射擊敎練排長陳景塘八十八分（三）操務敎練排長劉景和六十分 
　　第十一次銀盾賽槍會第十一次銀盾比賽已於上月二十九日下午五時在靶子場競射距離五百碼各賽十五響茲將最優十名有奬分人物錄下 
　　（一）日人伊籐一郎奬一分（二）威而斯人史納浦奬九分（三）英人好治司奬八分（四）瑞士人馬秋奬七分（五）意大利人裴杜尼奬六分（六）英人杜倍司奬五分（七）瑞士人勞别士曼奬四分（八）美人李吉生奬三分（九）華人陳景塘奬二分（十）瑞士人歐繩直埃奬一分 
[地檢廳今日焚土]  
　　上海地方檢察廳贓物庫主任吳旭初將近半年没收烟土烟膏烟灰嗎啡等四項計重三千四百五十九兩二錢七分又烟燈烟槍烟具等共計八百三十二件造具清册禀明梅檢察長申詳上台批回定於七月一號（今日）當衆焚燬昨日梅檢察長諭飭法警在廳前隙地預備一切江蘇齊省長等亦委派代表來滬監察 
[江邊發現女子手臂]  
　　字林報云昨午中央捕房英捕在公園南角附近之江邊覓見一臂查係右臂顯從肩下約二寸處截斷者臂骨參差且連肩肉顯非醫士所鋸下午後二時此臂送交捕房察其肌肉形狀似是軀體不大年紀尚輕女子之臂且指甲修理整齊顯爲講究修飾之女子雖無戒指然尚留平素常戴約指之痕跡就其斷處情形觀之似被輪船機輪截斷惟腕旁與上臂各有一破處其痕頗深成平行線似又非機輪所致者初疑此爲歐女之臂繼由醫士檢看斷爲中國女子之臂果爾則此疑案更難偵破矣捕房已攝影留存並將指紋印下以備稽考肉色尚紅皮色甚白推測此臂落在水中尚不足三十小時捕房派人分赴各醫院與各醫士處詢問近來有無截斷手臂事並探詢有無中國或外國女子失蹤事但無頭緒傳說虹口失去俄國女士二人然捕房並未得此報告此臂是否由潮水冲來抑由公園擲入浦江今尚未悉但此事難保不爲離奇謀殺案也 
[檢查印花稅暫緩舉行]  
　　今屆夏季印花稅大檢查業已照章舉行茲淞滬警察廳長徐國樑以現在米荒時際商民已備受苦况所有印花稅大檢查一經查出違法應行科罰恐力有不逮是以爲體恤計暫緩舉行即巧日起咨商縣知事一體停止檢查 
[檢廳革警侵蝕公欵之發覺]  
　　上海地方檢察廳長梅伯孫訪悉本廳已革法警包延佩有在外招搖情事密飭獲案訊供判押候示在案茲悉包延佩所犯之案爲侵蝕公欵緣有分升章陳阿夫二名竊取和豐船廠生漆由水巡捕房拘送上海地方審檢廳訊究民國七年五月中（前林檢察長任内）由該廳推檢各官訊明判决方陳各監禁二個月以儆此次該檢察廳因時有私縱案犯之提簽發現所以梅廳長將歷年送監之提簽核對查見方陳二犯當時送監執行未久忽而提回到廳細查案卷爲該犯等對於本案請易科罰金贖罪但原案中並無收入罰金之事遂秘密派警將方陳兩犯分别傳到由梅君親自研訊據供奉准易科惜無銀洋乃向蔡福生與婦人柴方氏處借來當時法警包延佩爲之周旋故易科金一百二十元並一切費用銀洋悉交包取去是實梅君得供除判將方陳開釋外復將該氏等傳到供詞相同前日將包提案昨日梅君研訊包初供支吾駁詰至再始稱此案中之易科銀洋係由在逃之書記官程冠吾取去革警不知其中有作僞情事亦無串詐情形求察梅君得供判令還押候究 
[耶敎自立會聯合會第三日記]  
　　昨爲耶敎自立會全國聯合會之第三日晨九時開會小港樂嗣才讀經講論羅店龐子賢領禱書記樂時農唱名誦昨天紀錄計到救主堂朱葆元·眞神堂余士廉·通問報陳春生等連同男女會員百九十餘名即由會長宣布孤兒院粹德堂旅滬閩僑三一堂均有祝頌函到並協贊會函邀本會全體交誼一事當時表决接納讀函以聯交情繼據審查員代表柴蓮馥報告名稱經由會長提交衆議討論終結無變更之必要遂分修改大綱公組總會爲兩股分議一面由李景賢演說﹁吾人之希望﹂時至响午各散午後二時開議以公組股由十六省之代表籌定計推定浙江林湄川福建郭篤周·廣東葉芳圃·廣西龐子賢·江西蔡德高·安徽翟耐煩· 
·湖北毛瑞翎·吉林張殿相·黑龍江奉天湖南均俞宗周·河南游蘭階·四川李幹忱·江蘇韓鏡湖·上海陳維新·女代表方娘娘·柴運馥師母·次據修改大綱委酌王宣忱報告該案除第四條之四級制交審查外其餘通過五時半即詣商務書館懌園全體攝影以誌紀念晚八時由施嘉達敎士講勉勵要旨九時胡宣明講衛生要題十時散 
[彚紀各學校消息]  
　　復旦大學復旦大學本學期畢業者有大學正科一班預科一班中學一班昨日在校内開送别會師生互以道義學問相勉並聞今日（一日）下午四時舉行畢業禮其秩序如下（一）唐少川君主席（二）校長報告（三）給授文憑（四）贈送王正廷銀盾（五）頒給奬品（六）東吳大學校長葛萊恩君訓辭（七）楊小川君訓辭（八）畢業生代表致辭（九）來賓演說 
　　大同學院南市大同學院明日（七月二日）晚間舉行友成典禮由本届畢業學生演新舊戲劇聞所演新劇爲全本梅花落舊劇爲新拾金現觀禮劵已發出一千餘張届時當有一番熱閙也 
　　體育專校靜安寺路上海體育專門學校昨日上午九時行暑假休業禮首由校長楊德鈞致訓詞略謂此半載中諸生修業成績頗佳良用欣慰惟暑假期内尚望温習以求精進並利用假期提倡社會體育云云繼由敎主任陳漢卿·學監王志祥·相繼演說據該校校醫王若儼謂檢查學生體格入校時弱者均已轉爲强壯半載以來竟無一人告病假云 
　　培畯小學培畯義務小學校本爲東吳二中學生分會所設立自該會解散後乃由馬旭樓·周世勳·温連章·張國熙·吕光榮·司永厚六君極力維持並屢由二中諸師生捐助現今學生已達三十人成績昭著一切規則均極嚴肅昨日該校敎職員會議定前日起考試明日（七月二日）行休業禮聞該校下學期擬假座某大戲院開游藝會一次捐募用欵俾得稍事擴充云 
　　上海美術學校上海美術學校定於陽曆七月九日起舉行第二屆成績展覧會一星期任人觀覽邇日籌備陳列分九大部（一）鉛筆畫鋼筆畫色彩畫（二）木炭石膏人體寫生的基本畫（三）函授生各科成績畫（四）圖案畫（五）水彩畫（六）師範生各科成績畫及各種手工（七）油畫及西洋畫科畢業生作品（八）敎職員的作品（九）各種圖畫物品會塲分前後兩進每日下午一時起開放展覽以引起一般人關於美的思想届時必有一番熱閙也 
　　女子美術學校林蔭路女子藝術師範學校執事諸君鑒於女子美術專門人才之缺乏特謂江君頴年邀集素研美術者在小花園都益處開聚餐會議决由該校增設上海女子美術學校以資多所造就列席者劉海粟·丁悚·李超士·汪亞塵·周競和·楊清磬·陳國良·程虛曰·王濟遠·許慕衡·周果成·馮飄廛·吳兆名·等· 
讌畢盡歡而散 
　　惠中女子中學斜橋惠中女子中學昨日下午二時行暑假休業式及高等班畢業禮先由校長裝迪克女士報告一切次由學生唱歌英文詩歌讀英文論說又中小班合唱愛國歌校長給憑得畢業憑者吳麗雯葛惠林二人得修業憑者徐麗珍·戈鳳鳴·程婉珍·朱湘紋·陳月英·華鳳淳六人繼由美國女敎士演說費牧師敎員趙星卿吳吳山亦相繼演說六時禮畢散會 
[少年宣講團嘉定演講紀]  
　　本埠少年宣講團總部於前日（二十七日）上午九時出發赴嘉定假邑廟開演講大會當該團抵嘉時由企雲學校童子軍啓明學校童子軍在埠歡迎午後二時開會首由該團報告宗旨﹁次由周枚琛君代表嘉城人士道謝末由講員（羅增潭陳子和胡雄才劉廷枚甘梅嶺劉人龍顧雲翔俞光芝汪龍超陳範武尚志宋柏潤李士林）合行化裝演講（勸導事實黑暗家庭）來賓約有千餘人至六時閉幕各團員乃參觀各處至晚八時又開會（一）報告（二）國樂（三）歌調（四）宣講（五）化裝宣講（醒世事實賣國恨）至十二時半方散會來賓二千餘人頗受當地人士歡迎閉會後該團即僱舟至翔乘夜車回申該團因承敎育會企雲學校啓明學校普通學校等團體招待贊助擬致函道謝云 
[知學會游藝會預紀]  
　　知學會定於七月三日下午一時起假夏令配克戲團開游藝大會已誌報端茲聞沈能實簡照南有正書局等或捐巨欵或助書籍均熱心贊助又本埠各著名團體學校個人加入者計有坤範民生中西北區工藝等女學青年會商業夜校學生分會義務學校學生聯合會第一義務學校上海公學青年會體育科及姚繼唐童星門祝競志吳淵白韓逵軒諸君其秩序業已排定計有游戲（選舉大總統）·游戲（疊羅漢）·游戲（短笛）·跳舞（蜂蝶競芳）·拳術·幼稚舞·滑稽談·鋼琴·角力·火棍·跳舞·鋼琴·唱詩·旗語·跳舞·新劇﹁爲什麽﹂·催眠術·謝辭·其中意星門之滑稽談詼諧百出妙趣横生東方曼倩不是過也上海公學之拳術非常純熟可觀且勇武絶倫中西女塾之跳舞素負盛名其餘如催眠術之神妙新劇之高尚旗語之新頴亦均可觀也 
[寰球學生會介紹部消息]  
　　寰球中國學生會昨得南通學校聯合會來函託聘塌氣機械電學紡織工程等敎員一人月薪百五十元至二百元每週授課鐘點廿小時至廿四小時以西洋織械電氣科成其他工程科畢業者爲合格如有願應聘者可投函（須中西文各一詳述學歴經騐）該會介紹部接洽 
[縣敎育會改選職員預紀]  
　　上海縣敎育會分致會員函云敬啓者本會照章每年開全體大會改選職員茲訂於七月四日（即舊曆五月十九日下午一時）在大吉路本會事務所舉行第十三次常年大會選舉職員凡本會會員屆時務請撥冗惠臨並隨帶會費一元 
[銀行結賬日期之休息]  
　　今明兩日爲本埠中西各國銀行結算本年陽曆上半年賬目之期此兩天内銀行家停止營業江海關停辦公務公共公廨亦循例停理讞政昨經關正會審官通知檢察處除飭令所屬各捕房於七月一二兩號停解刑事案件外並條示頭門仰闔署辦事人員曁訴訟當事人一體知悉 
[脅迫罷工押一月]  
　　南北市成衣匠要求增加工資一事連日雙方會議未得同意不能解决前日午刻有成衣匠林阿林聚衆至公共租界白克路八百七十五號門牌王東海成衣店内迫令同盟罷工並將夥友余炳楠等毆打被控新閘捕房飭探將林與嫌欵人張金南一併拘押昨晨解送公共公廨先由華探李明泉與西探灰脫相繼上堂稟明前情以被告等聚衆脅迫罷工有礙治安是以拘案請究繼據王東海投訴被告於昨日上午十一時糾衆來店强迫夥友余炳楠等罷工不允行兇等語又據余炳楠到堂證明以上情形訊之林阿林供稱近因米貴所得工資不敷度日不得已而要求店主加給工資昨至原告店内求其贊助並不聚衆罷工亦不毆人惟張金南實不在場求宥又據張金南供稱昨在中途遇見林阿林被捕隨至捕房欲爲林作保豈知包探等疑我與林同淘致被拘押求察經俞襄讞核供商之英卓副領事以林脅迫罷工妨礙治安判押西牢一月示儆張金南無于開釋 
[糾衆行兇之科罰]  
　　新閘馬霍路仁榮里居人張兆堂在公共公廨刑事科狀訴曹小亭及九百零四號落差華捕石青山於六月十四號糾衆十餘人闖人伊家行兇毁物毆傷其妻等情業將兩被告傳案諭候訊核在案昨晨集訊先由原告代表律師起述案情畢即向見證周錦泉詰據供稱伊年逾六旬兩眼昏花十四號在張姓親戚家門首溲溺其時曹妻站在彼家後門口疑伊有意侮辱遂口出惡言並將伊掌頰一下故遂逃入原告家乃曹妻復偕其夫等追至搗毁原告家中物件云云次由原告張兆堂投稱在南京路開設集成藥房是日得家中傭婦電話迨遄回家内兩造已往捕房後由捕房出來我即請西醫診視妻子被毆之傷現有傷單爲證被毁物件我尚不在意所憂者惟妻之傷等語並令其妻及傭婦朱楊氏上堂證明當時被毆受傷毁物各情質之被告等供因原告之戚對女人侮辱向論口角並無糾衆行兇毁物等事並延律師到堂辯護張襄讞核供商之英包副領事以曹糾衆行兇屬實科罰洋二十元充公石青山開釋 
[昨日公共公廨訊案紀]  
　　昨日上午公共公廨民四庭由關讞員會同美丁副領事審訊（一）﹁新世界游戲塲訴股東賈榮章積欠房租請求斷令償還並着遷移案﹂經原告代表律師向該塲經理陸錫侯詰據供稱被告所租之屋係在南部樓下兩間每月租洋十五元北部樓下兩間每月租銀五十兩今年一二三四等月分文未付其所付者係舊欠請求判令償還外並着將房屋交還該游戲場自改組後美商股本佔十分之六云云又向該場收租人李姓詰據證明被告欠租情形並將賬簿房票呈察被告賈榮章亦延律師到堂先向陸李兩人盤駁一過繼稱原告適供該遊戲塲已經改組等語敝當事人聞之以爲詫異請求將本案改期再訊﹁結果﹂改期再訊（一）﹁王翼雲訴符廣心不交定布請追定洋三千九百餘元案﹂原告代表律師商得被告律師同意請求改期再訊﹁結果﹂照准 
　　又午後民四庭由李襄讞及英包副領事會訊（一）﹁謝薇記吳培德等環訴元益絲廠股東兼經理胡迪卿倒欠各欵案﹂前經分别判决原告朦訴被告押追茲胡以在押已久延律師到堂請求開釋各原告亦延律師到堂反對﹁結果﹂改期十四天由原告調查被告有無財產再核（一）﹁萬豐康烟號經理楊根智訴雷勉臣不將運貨提單交出致貨被扣案﹂所謂貨者係烟葉三百六十件乃萬豐康從贛之廣豐縣購辦運到九江由寳元祥代爲報關交怡和公司運滬到後因無提單故不能出貨以是買主向該報關行交涉該行乃派雷爲代表來滬然仍不能出貨是以具控審時原告延律師到堂陳明前情並由楊根智上堂將關於購買烟葉付欵之簿據以及貨到無提單不能提取與該報關行往來交涉之函電逐一呈察雷亦延高露玲律師到堂聲明雷係寳元祥一雇夥此事與伊個人無關﹁結果﹂原告旣經證明確有該貨所有權應准提取雷無干聞釋民二庭由關讞員會同美丁俄麥兩副領事續訊﹁俄婦蘭弟羅谷文科等訴瑞隆牛肉莊經理德人弼德爾將店出賣不交請追已付價洋六十元案﹂仍由該莊股東及有該莊債權資格者並本案原被各造律師相繼陳述﹁結果﹂將被告店内所有一切生財物件一併拍賣得欵繳存公堂復訊再核 
[誌謝]  
　　昨承銀行週報社贈第一百五十四號銀行週報一册又知學會贈游藝會入座券四紙又大同學院贈觀劇券兩紙書此併謝 
來件 
[米貴之原因及其補救之方法（穆藕初）]  
　　民以食爲天古來善治國者莫不以足食爲先務足食則民生遂敎化行禮義廉恥四維乃張糧食之關係有如此今者我國受歐戰之影響糧食出口較前激增内亂頻仍農民不能安守其本業加之以農學未興農政不修糧食產額恒有不給之虞更加以門户洞闢日本米貴風潮起日商勾串吾國奸人百方設策盡量吸收出口漫無限制少數黠者借穀賤傷農之說聳動政府而政府中人一因大借日債關係希冀見好於日人一因眩於給發護照之小利故公然運米出洋不但不加限制反推波助瀾種其毒害於民間故至於此日來米價每石已漲至十六元爲曠古所未聞生計界恐慌情形不可終日僕不揣固陋請述其原因及補救方法如左 
　　米貴之遠因與近因一我國雖以農立國於農學素不講求地力日竭農民生活惟艱儉於培肥致產額有縮而無伸二人口繁殖因不衛生故死亡枕藉纍纍荒墳觸目皆是熟田日削荒塚日多而害蟲巢穴亦日增爲害遂日烈雖墾荒事業亦逐年進行終究得不償失三兵禍連年擴張權勢者流日事招募一旦失敗散而爲匪生產之農夫變而爲消耗國力之兵士更流而爲擾害地方之盜賊其結果使良民不能安堵農事廢弛產額遂減四東南人滿西北土曠於此多失業游民於彼多荒廢田畝凡人滿之區食料偶告缺乏價值因而驟增而於上海爲尤甚五米販巧於運動請領護照借名軍米以避稽查况金錢萬能沿途疏通一照且可屢用出口數目益無底止六沿海口岸隨處可以運米出洋海關無從稽察七即非口岸而日本商船便於通行隨處可以接受此項偷運之食糧八棉價高昻沿海產棉區域因之不照棉穀輪種之舊制連年栽棉以期厚獲米糧減收亦復不少九因運米出洋囤積居奇者日多而米價因之逐步提高十偶有因米糧發生事故報紙記載獨詳當地人民恐慌大起有餘力者爭先恐後購而儲藏故米糧益缺十一糧食恐慌發生後各報爭相傳布產米區域亦起恐慌此地運至彼地設法限制申地來源遂日見希少 
　　積極與消極之救濟方法一由官廳設法限制價格（此事已由仁穀堂函請總商會登報以安民心）二組織糧食調查會調查存棧米糧數目設法使其平價出售（此事已由總商會議决進行）三各處添設平糶局廉價出售（此事已由各當地熱心善士實行已兩星期）然鄙意尚不止此也按物價之低昻實出於供求之定例求過於供則價昻供過於求則價廉無古今中外其理一也湖南兵禍連年交通阻塞米糧陳朽苦乏現金聞每石僅三四元左右江西產米亦多聞南昌米價每石僅六七元苟當局者以救濟民生爲念集二三十萬流動資本運輸來申不但有益於十海湘贛兩省人民亦交受其利移粟之古訓豈當局者竟未之前聞耶及今急起圖之尚未爲晚此係積極的治標方法也積極的治本將奈何日惟務農而已無農即無工商無農工商即無生利之途而國無與立故立國之道首在務農衣食足而後可以言治安本年四月間省長召集實業行政會議僕等曾有振興本省農林之大計畫因地制宜規畫全省農塲採用科學方法增多產額藉裕民生此案曾經通過曾經省長交省議會核議不謂省議會袞袞諸公竟將此案打消之意者振興農林之計畫其有害於本省耶或議員諸公有比振興農林更好之計畫在耶抑别有不能明言之苦衷耶清夜思之其能有動於中否米貴之主因及人民之不富裕均應歸咎於農政之不修僕借此機會抉出究竟希望全省人士及全國人士咸着手於農業之改良並注意於監督代議士之行爲指導之而糾正之是乃救濟民困之要着也 
[米糧缺乏之暫時補救法]  
（沈恩孚黄炎培俞鳳賓） 
　　近日以來米糧價格日高平民生計益窘憂時之士咸思設法以補救之或籌備平糶之舉或阻遏外溢之源今平糶已開辦矣私運已查禁矣然而米價依然日昻搶米之聲不絶於耳誰實爲之孰令致之吾人感覺所及當知其詳可無贅述焉 
　　自經濟學觀之貨物流通如水趨平面凡貨物在鄰國之價格逐漸　長增高則内國之同等貨物必致不脛而走惟自最近歐戰以後糧食問題世界各國均視爲國家之命脈故無不注意於　蓄糧食以備緩急東隣之採米於吾國吾國之輸米於東隣兩相比較常識之相去太遠矣 
　　農人以血汗產出米糧目前之高價若由農人得之尚爲平允今其利益絲毫不歸於產米之佃户而其害則普及於食力之平民此社會至不平之事實爲人類之憂今燃眉之急已侵補牢之計未晚際此青黄不接新米登場尚需時日則暫時補救之法誠不可不圖矣 
　　今吾人之所急欲勸人即引用代米之食品也吾國北地向用麥食而人民壯健逾恒泰西各邦亦鮮進米食而體質强固大江以南食米者衆而風氣柔弱故今日米價如珠凡食米者盍一易其常規以滋養料同等充分之物暫時代用或亦天授吾人以强種之機會也 
　　蛋白質爲養生之要素今欲提倡代米物之引用吾人先當審查各種糧食中蛋白質之成分是否合度今列表以明之 
糧食之種類　　蛋白質之分量　　糧食之種類　　蛋白質之分量 
米　　　　　　百分之七·五○　燕麥　　　百分之一二·○○ 
小麥　　　　百分之一二·二五　珍珠米　　百分之一一·四八 
上等麥粉　　百分之一一·四○　蕎麥　　　百分之一○·七五 
下等麥粉　　百分之一四·○○　豌豆　　　百分之二二·八五 
黑麥　　　　百分之一二·二○　大豆　　　百分之二四·二四 
大麥　　　　百分之一一·○○　扁豆　　　百分之二五·七○ 
由此知米之蛋白質實爲最不足而雜糧之富有蛋白質者不一而足祗以吾人習慣專需米穀罕用雜糧實爲非計雖於科學上不敢斷定米與雜糧究屬同一功用與否而按之目前事實米價旣增至十有七元豈可固守舊習坐受食不充　之困難耶 
近人有主張廢止朝食之說三十歲以上之人可以酌量實行之倘一日二餐即可一餐用米一餐用他物代之則米貴之影響可以减去其半如能漸漸以麵粉或豆類製成之食品代粥飯則於經濟衛生兩受其益或能常用以代米固甚善否則暫用以採米糧之闕乏可决其生理上必無損害也 
來函 
[陸規亮致浙江盧督軍書]  
　　浙江盧督軍鈞鑒敬肅者楓涇車站大宗私米由松上兩知事一再復查米業中人公共鑒定江蘇省長依據法律有悉數充公之命令而各日報載鈞座忽有派員復查之電規亮閱報之下深信所載之不確也夫復查之舉必有解說將以前日疊次查騐爲不足信乎置兩知事於何地置蘇省長於何地官廳信用掃地無餘嗣後販米奸徒恃爲護符而益無忌憚其禍有不堪設想者此種悖謬之事平常人且不忍爲而謂貴督軍爲之乎此不可解者一也將以此項私米有平反之餘地乎貨票相離爲時甚久票載數目與米石實數又絶對不符違背定章無可置辯於無可辯護之中而妄爲處置此無意識者爲之而謂貴督軍爲之乎此不可解者二也以督軍干涉民政如軍民分治之國法何而謂主張廢督之貴督軍而出此乎此不可解者三也以浙督軍干涉蘇省事如蘇督軍之顏面何以食米問題而啓疆吏越分爭權之漸而謂貴督軍爲之乎此不可解者四也以萬鈞之力壓平民平民可憐固俯首順受也如一般輿論何如捫心清夜何即或人言不足恤良心亦不問而武力可常恃乎德皇威廉前車可鑒貴督軍自問視德皇果何如乎當必汗顏無地也此不可解者五也有此五疑益信可作模範之盧督軍必不爲此也然日報所載羣情疑慮用特敬求鈞座頒布命令謂楓站私米仍照江蘇齊省長訓令悉數充作平糶如是則平民疑懼根本撤消日月高明萬民瞻仰模範督軍直可與山西之閻並駕齊驅矣再規亮作客他方時不反里此函純係箇人意見良心主張與地方絶無關係合併聲明肅此敬頌鈞安 
雜評二 
[米恐慌之轉機（訥）]  
　　今日之米問題有兩種好消息據糧食調查會調查滬上存米尚多且聞在各地所購之米亦將陸續運來米旣有着人心自可稍定此一種也 
　　英租界當局已出示嚴禁囤積及壟斷查出充公則一般囤户自不敢再如前之膽大昩良罔利使華界官廳亦用此種嚴厲手段吾知居奇之習可以一清而米自不感其缺少此又一種也 
　　總之前日之所以釀成此恐慌之局者皆因米旣缺少而又競相囤積之故今缺少者旣有接濟囤積者又絶其源則恐慌之情勢自然漸有轉機此吾之所以樂道也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[南溟息羽記（四）] [  中一]  
　　惟最奇特者試擲﹁二﹂或﹁四﹂及將中﹁九﹂或﹁十﹂時萬一不留意或不凑巧誤中左右兩頂格之牛頭即作爲被觸而死須再從﹁一﹂起擲此中大有深意正如我國近日有不甚賢者在不得志時不易自墮其人格一至大位便易作惡便令其人格一落萬丈欲圖晚蓋雖悔莫追矣第二種爲推球片ＳＨＵＦＦＬＥ係在甲板上劃成與上同樣之九方格惟九方格之上下兩端作圓勢者均係正十與負十各占半頂格往往推球片至正數十時反易落入負數十之半格中令所贏得之數減去其十此正猶政界中人急於倖進者反易自干咎戾也第三種爲擲繩環係以極粗纜繩由船役紥成徑口約啞鈴大之六圓環共擲法有三種一爲ＱＵＯＩＴＳ先於甲板上畫套圈内外凡三層繩環正中最内層一小圈者作四點預寫一四字僅能偏中入稍大之一圈者作三點應於最小一圈以外稍大一圈以内記一﹁三﹂字僅能偏中入更大之外圈者作兩點再外層能緊貼外圈者爲一點以次累計先滿五十者勝一爲ＤＥＣＫＱＵＯＩＴＳ係將繩環擲向豎立高約尺許之圓桿以能套入者爲中的以套入環數之多寡計點數事較單簡以上兩者立足地有嚴格之限度均須預劃一線但女子限度恒較男子爲寛故若男女較勝負女子恒易取勝云一爲甲板上接繩環ＤＥＣＫＴＥＮＮＩＳ手揮目送似更近於兒戲然能使此身漸形敏捷亦足樂也 
筆剳 
[孤兒記（下）] [  紓庵]  
　　我抵廠中荷彭先生加意呵護我覺亡父待我恩意不過如此也因感彭先生次骨居廠兩年餘稍有積蓄一身適意百無所苦因於岑寂中旣感陳彭二先生恩意復念亡父之慈愛又苦思母氏廻環往復乃無已時一日薄暮我閒立門次適值女工輟課散歸我無意中見一婦人雜人羣中絶肖我母我乃不期心動方凝視事婦忽廻首目光及於我身而止陡失色却立不動我趨近諦視天乎眞我母也我母抱我而哭我亦大哭已而我泣述三年中之遭際述已乃叩母氏狀始知我離母後不半年趙叔酒後失足墜河而死我母伶仃無依乃隨隣媪來滬工作自活居年餘飄零如落絮轉輾入我廠繅絲我察我母益形顦顇膚摺如垂囊三十許人乃頽唐如此可哀也我以尚足存活我母因止母勿復工作計母受我返哺之報垂至今日歷三月矣乃母日來舊患大作爲狀至苦此蓋基於昔日焦勞所致試思我母苟遭不測則我不愈孤零乎阿靈述至此嗚咽不復成聲此時我友仰首而噓廻首見我忽哂曰淚瀉於襟何亦作女子氣耶然余尚不自知其流淚也 
劇談 
[歌壇䑆語] [  民哀]  
往者馮賈盛時友朋中旗幟紛陳各新壁壘一字之褒貶硜硜討論眞若華袞斧鋮然年陳代謝設再懇當日主盟者復爲酣戰恐亦無此清興也苟檢閱舊時筆墨定當啞然失笑猶憶當馮賈競爭最力時變雅樓主擬組第三黨棒毛韵珂然未實行稽之伶界黨案則有馮賈梅尚爲四大黨毛趙已在此次若王佩蘭小楊月樓等等更不足數捧坤角尤覺無聊吾友破園小隱霽庵等嘗謂余曰我等何不亦組織一黨以專捧一人余云黨魁何人破園曰隷新舞台之湯雙鳳余不禁捧腹 
　　滬上伶人鮮有當余意者降格而求新舞台之周鳳文現隷亦舞台之林樹森稍可一顧若二人者謂其藝術之如何精妙則余未敢云而尚能做戲周鳳文之巾生戲饒有迺父風度林樹森之鬍子盔靠手脚字面非常乾凈惟鳳文之旦角林樹森唱鬚生則又不敢恭維矣 
 
[未知可否適口] 共和春 
藝評 
[小說漫談] [  忍傑]  
　　新舊小說旣有主客觀的不同但是究竟這區别在那裏這不難試先就兩派區别的大概說一說再舉兩個實證就不難了然所謂主觀的小說作者就是書中主人翁由他的意志支配書中人物不過别人看他却不露頭角客觀的小說則不然作者以第三者地位直寫自然美景和社會現象用文學的眼光藝術的手腕請他一一暴露出來要證實這幾句話請隨便把舊小說和新體小說拿來參證一下不難看出主客觀的區别現在我且隨便舉二個例 
　　﹁客觀﹂﹁夏娜在這萬籟俱寂的當中他的心花怒放他漸漸想到愛情兩個字了愛情是什麽東西他是不懂得他只曉得我用我的靈魂去愛他他應該用他全付精神來愛我像這樣好景中他們應該握握手到下面去散步他們的心房不住的顫動起來他們的甜密愛情混和了這風清月白的好景他們的自已秘密也不知不覺流露出來這不是永久的温和的愛情嗎夏娜好像這個時候他的情人在他的左邊﹂（見法國大小說家莫泊三原著我國王崇植君譯爲﹁一生﹂莫氏是近代寫實派巨子故引他作例） 
新聞拾遺 
[夫也無良] [  幻夢]  
　　寗垣北城鄭某乖張性成娶妻楊氏伉儷間初甚相得近忽時占反目勢同仇敵昨晨復因細故衝突氏氣憤塡膺竟至昏厥闔家惶駭欲前施救鄭不許雖環跪央求亦不爲動家人見鄭如此亦無如何氏自昏厥仆地狀如死人直至是夜始蘇若鄭某者可謂無良矣 
[子眞不孝] [  聲]  
　　杭州許衙巷劉某素行無賴近因賭負甚鉅暗將其母方氏押與城外拱宸橋二等妓户家事前該妓户不知爲其母殆至約妥劉回家揑稱某親有某項要事請至城外一行云云比出城雇車送至妓家其母入室後見人都非素識深爲詫異欲覓其子已杳如黄鶴方驚駭間老鴇謂之曰汝已由劉某押於我家營業現取去押洋三百元方答謂彼卽我子該妓户始知受騙乃扣其母勿令歸一面由方出名控訴捕至究辦聞其母年已三十餘云 
[毒鯉] [  吳秉恬]  
　　寓南市某甲昨自市中購鯉魚一尾歸烹以佐饌詎食後不一小時怱覺周身皮肉痛如刀割以手捫之蒸熱如火渥以凉水痛稍減逾時復然現已呼號一晝夜恐不免性命之虞或謂此魚必毒物所化其形體間當有一部分不同於常鱗惜已烹割無從實驗爲可憾云 
[兇漢] [  立德]  
　　楊樹浦路大新紗廠左近居有俄國人某昨晨該家大司務購物歸未知何事忽被痛毆以致斃命其妻聞悉趨至見夫倒地氣絶頓時大哭吵閙不休該處華捕詢悉其事即拘某入捕房云 
餘興 
[海天雋語] [  銳文懷馨]  
　　苦中之樂最樂亦惟苦中之樂爲眞樂 
爲所愛而受痛苦胸懷彌慰 
巨富與赤貧俱足損人志氣 
世間遇知已者容或有之求而得之絶無其事 
慕虛榮而走極端自殺之道也 
人性猶水激之則上第有高低之别耳 
酸甜苦辣之味易嘗酸甜苦辣之事難辦 
聽老者說經騐語如夏日服一劑清凉散暑熱全消 
父母最痛心者莫如子女之喪失人格 
　　人婚而我笑之我不經意我婚而人笑我者我心不期而受戟剌 
劇本 
[新婚夫婦（三九）] [  瑙威名家皮琴生著一圭譯]  
瑪蒂爾達你赶快下去歡迎二老你瞧勞拉已在那裏了你不該再在這當兒使他找不到你很好這纔對了（阿克塞去）很好這樣纔不錯這是我第一回眞的得勝（走出去已聽得外面的聲音一會勞拉同着母親進來阿克塞同父親跟在後邊瑪蒂爾達也跟隨着） 
母親我親愛的孩子如此我在你的家中了（和勞拉接吻）彼此方離也值得因爲有重逢時的一番快樂（又和勞拉接吻）每天你總得有很好的信寄來親愛的謝謝你（又不住的接吻）瞧你的模樣兒仍和往時一樣或者略略慘白一些這倒也自然的（又接吻） 
　　阿克塞（向父親父親正卸下他的外衣和圍巾）可要我助你 
父親（鞠躬）謝謝你我自已辦得了 
阿克塞可要我給你掛起來麽 
父親感激得很我自已去掛好了（取了外衣和圍巾到客堂中去） 
母親（低聲向勞拉）不瞞你說我拉你父親同來很不容易他依舊不能忘懷過去的事但我們動身之先總得瞧瞧我們的小女孩子可是我們在家裏很寂寞不得不出去旅行 
　　勞拉親愛的母親（他和瑪蒂爾達助着母親卸去衣帽物件） 
阿克塞（向父親父親已從客堂中回進來）老丈我望你此來一路安樂 
父親甚是安樂 
阿克塞料來不曾着寒麽 
父親不算甚麽略受一些寒氣咽㗋似乎鬆了可是近來霧氣很大你可安好麽 
阿克塞謝謝你我們都很安好 
父親我聽了這話也很快樂 
母親（向父親）但是你可曾見 
父親我愛甚麽事 
母親你難道没有　見麽 
父親没有瞧見到底是甚麽 
小說 
[社會小說衆醉獨醒（八六）] [  瞻廬]  
　　第十五回咬耳朶娓娓不休嚼舌頭津津有味 
　　阿巧趕忙倒了一碗釅釅的茶送給婆子吃道靠你老人家的福依你老人家的金口（十二歲的女子便想做官太太）這幾句話又引得衆人一陣喧笑青巖舉着酒瓶請婆子飲酒阿巧娘道這些東西怎便好請客乾娘年高牙齒不堅牢了你請他咬嚼猪耳朶眞呌做老太太吃海蜇嘴裏閙忙你身邊還有五角多錢乾娘愛吃紅燒四喜肉你便到菜館裏喚一次來也不費甚麽青巖聽着心頭一跳暗想這五角多錢須得分給勉齋當時曾有利益均沾的要約（回顧第三回）均沾不均沾將來終有一個辦法現在初次進劉公館的大門怎好不守要約便拔他的短梯欲待不拿錢出來却恐怠慢了婆子自已杜絶了這條門路欲待拿錢出來又恐勉齋見怪在東翁面前說壞話左右爲難進退維谷只落得半晌開不出口阿巧娘冷笑道乾娘肯吃你的酒便是抬舉你小錢不去大錢不來肯不肯由你休得啞口無聲當着老娘扮鬼臉婆子道阿呀怎麽要點了菜請我吃酒我那裏有這般口福免了罷青巖見他們用着機鋒說話熱嘲冷駡一時没奈何只得把勉齋瓜分朿修的緣由述了一徧婆子道呸姓徐的這般没道理揩油揩到醋瓶裏來了（揩醋也非揩油也）他揩别人的油不干我事他揩我乾女婿的油我便一百個不答應今天這一次四喜肉我本不想吃現在聽了你的話我老大不服氣却偏偏要吃你這一次四喜肉你把五角錢白白的送給他還不如孝敬我乾丈母吃一樣菜男子漢大丈夫寗可塡城門休得塞狗洞你把這五角錢請了客姓徐的有什麽話你只告訴我乾丈母姓徐的敢損傷你一根汗毛自有我乾丈母替你出場哼哼諒這姓徐的也不敢怎麽樣生了他的人没生他的膽阿巧娘凑過頭來同青巖咬了一會子耳朶無非說有了乾娘拍胸脯你怕姓徐自由談之自由談[  鵑]  
　　飲宴樂事也然周旋於達官貴人之間則無足樂一樽一俎似亦以傲氣凌人者眞令人弗耐也月白風清之夜與一二村氓田父沽酒痛飲以豆棚瓜架間事爲下酒物斯覺此中有眞趣矣 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[官與商] [  箴]  
　　官者正當之職務也商者亦正當之職業也貪官貪官其名何爲乎來哉奸商奸商其名何爲乎來哉 
官未必無不貪者而貪者居多數商未必無奸者而奸者究居少數 
　　官之任職不應以發財爲目的其發財也以其貪也故貪官不可恕商之營業本以發財爲目的其奸也亦不過欲發財也故奸商尚可恕 
　　官之不貪者斷不能發財商之不奸者亦可以發財故爲發財計商之地位較勝於官 
　　官至於貪必直接爲害國殃民之事商至於奸亦必間接爲害國殃民之事（如販米出洋之類）故其罪略相等 
　　貪官造孼之錢往往釀成家庭之醜事（如眷屬宣淫子孫爭產涉訟之類）奸商造孽之錢亦往往釀成家庭之醜事故其結果略相等 
　　貪官無不病商奸商無不媚官故奸商苦於貪官 
　　極貪之官有時因劣紳之朋比而被挽留不奸之商有時因同業之造謠而受攻訐故我謂今日之人往往厚於官而薄於商 
　　貪官發財則時或化而爲商奸商發財則時或化而爲官此爲前清末造以來官商之變相 
　　奸商有時利用官力抵抗民意（如楓涇米案之類）貪官有時利用商人假託民意（如洪憲時之請願最近促和通電之類）此爲民國以來官商之變相 
　　然而官亦人也商亦人也貪官則因貪而失其人格奸商亦因奸而失其人格皆由於國家無公平之賞罰而社會無正確之輿論故也 
　　苟貪官奸商一旦而回復其良心則依然是人 
　　且回復良心之後能各出其不義之財興辦有益國家社會之事業則亦可懺悔其罪惡而其爲善也亦較易於不名一錢之人 
　　今不名一錢之人日日呼號救國而坐擁巨貲之官與商寗遺子孫以爲嫖賭之貲致消失其子孫之人格而不願分其私財敎養貧民以減少國家社會之危險是亦眼光短淺而已矣我知此等人不久亦將覺悟矣 
道德叢話 
[販米出洋的人可以覺悟了] [  隨]  
　　米價已漲至十六元外了搶米的案已經常常聽見了你們的財也發得殼了窮苦的小民受你的害也狠彀了你們倘然再不醒悟閙起饑荒來不獨你們從前販米發來的財保不住恐怕你們的身家都要危險了 
[論辦事人應負責任] [  黄振旅]  
　　大凡一個人生在世界上都有應盡的責任不過這責任的範圍有大有小譬如提倡國貨是國民應盡的責任整理家政是家主應盡的責任敎育子女是父兄應盡的責任總而言之這責任兩個字就是身當其事應該將他辦得完完善善的罷了 
　　現在單揀關於社會上有特别密切的關係之典業說内裏的事務自然各人有各人的責任譬如經理人有維持興務不使典東虧耗維持地方不使貧民飢擾的應盡責任司包司飾則有保守公物的責任司錢則有保守主東成本的責任柜友以下至學徒則有努力經營的責任 
　　以上所說是典當中執事人員所應盡的責任了旣然如此各人就該將他應盡的事務一一辦得完完善善就是完了他們的責任了（未完） 
經濟 
[合社之始創者] [  景]  
　　合社之組織雖爲渥温氏所發明而行之有效致開今日合社之風者則自英國之勞克戴爾消費合社始該杜成於一八四四年其社中規約多爲他人所仿傚今將其最要之四條記之於下 
（一）貨物只賣現錢並不掛賬 
有此一條而倒賬之事遂爾絶跡該社根基之所以堅固即以此故 
（二）貨物概照市價出售並不照原價 
常人以爲合社之貨物其售價必較市價爲廉此臆度之說也蓋市鎭之上售貨物者非止合社一家苟合社廉價出售則他家必起而與之爲難此於合社之進行必多阻礙故合社出售之貨物必照市價也（三）終年結賬以贏餘之大部分分給社員其分配法係視社員購物之多寡而定不問其股票之多寡也 
　　此分配紅利之法大可注意蓋惟如是而後可免資本制度之發生也使分利法係視社員股票之多寡而定則股票多者坐享多金而股票少者仍無利可圖非設立合社之本意也今該社之分配法係視社員買物之多少而定其公平實甚今使買物一元者年終可得二角之利則當其購買時雖似照市價付錢而年終可收回二角其實係以八角之錢買值一元之貨也其利於消費者即在此處 
　　（四）贏餘中之一部分當提出做公益事業如辦敎育等等 
　　觀於此條吾等可知合社之組織非特益於消費者本身已也其利益之及於社會者實不可限量 
　　夫合社之利不可勝數而其弊則實不一覯有心改良社會者曷起而提倡之（乙種酬） 
[廣告改良談] [  鴿盧]  
　　近來提倡廣告學者衆誠然廣告是一種商戰品不可不注重余意談廣告學須先指出現行廣告之不良促商人改革之庶收效可加速 
　　吾國實少廣告之可言蓋廣告須引人注目又須閱者有欲得此物之心理引此二原則以觀吾國之廣告殊鮮符合無已即以各商 
 
 
 

Page 18

 
 
店之印刷品等認爲廣告而雜評之 
　　藥店中之分單余最不耐觀字跡糢糊不辨大半是數十年前舊木版某某丸某某散等名字尚不易識不如用一張白紙爲愈當舖所發之當票尤其難認甚至地名亦不見雖不至有取巧之處惟此類紙件大可利用作廣告也 
　　醬園當舖門前之大牆天然爲廣告最好之地位寫幾個大字法甚好 
　　各商店招牌紙大半是刻板文章如酒店之﹁自運牛莊高粱遠年花彫﹂茶食店之﹁聘請京蘇名師佳製蜜餞﹂南貨店之﹁關山桃棗兩洋海味﹂此種濫調何能引起顧客注意故招牌紙上應說明自已之特點爲他家所無者始可維繫顧客之心使其常來 
　　往往見﹁只此一家並無分出﹂之字樣他們或者以爲獨家老店殊不知此種實小家派氣若自已店大生意好則支店必滿佈各處不然仍限于一隅而已若說恐人假冒則當用商標以示分别向農商部註册杜絶私貨查出則嚴懲 
　　商標一事常見﹁和會爲記﹂﹁天官爲記﹂﹁醒獅爲記﹂等均是虛文應當用圖畵表出須簡單須奇特 
　　街道上招貼若戲園之戲單紅色之紙金色之名字黑色之戲目毫無美術觀念至于專治白濁等招貼應嚴加禁止 
　　我國大商家如金舖綢莊靠着老牌子對于廣告漠然不注意不知外貨暢銷並無老牌子均賴廣告之力也（乙種酬） 
衛生 
[霍亂的預防法] [  谷生]  
　　現在時候又到夏季了天氣一天一天的漸漸熱起來回想去年夏季的時候不是各處患霍亂病的人很多麽望大家要預防預防不讓他發生纔好霍亂的病原菌就是那一種形如桿狀的微生蟲混在飲食物裏頭進了人的腸内他分裂生殖得很快所以傳染起來也是很迅速的去年患霍亂病的調查起來差不多是勞働界占最多數因爲他們住的地方骯髒吃的東西又齷齪所以傳染得非常容易現在講預防的方法最要注意的是飲食物的清潔還有公共聚集的場所若劇場茶坊酒肆菜館等處切戒涉足使那種病菌没有機會到我們病腸内那未霍亂菌雖兇也不能來害我們了下面的各種食物病菌最易附着切不可吃諸君注意預防起來未始没有小補的 
（一）蒼蠅曾飛集的食物及蟲類曾溺斃的飲食 
（二）隔夜食物及腐敗的魚肉 
（三）未煑沸之水 
（四）菜館飯店點心店之食物 
（五）未熟及將腐爛之瓜果 
（六）小販喚賣之食物 
（七）切開陳列之瓜果 
（八）冰凍嗬囒水冰忌淋凉粉等（不受酬） 
 
[米貴聲中所見貧富的階級] [  應鵬] 富人自已怕餓死拼命囤米却不顧窮人的性命 
小說 
[商業小說模範商人（二五）] [  瘦鵑]  
　　至於私拿私辦是過去的野蠻辦法和市長湯德都不答應的此刻你們快快離去大音報館别想私拿嘉德倘敢不依時便把你們這一班人一網打盡問你們一個破壞法律擾亂治安的罪不是驅逐出境便是鄉鐺入獄你們在紅馬鎭中住了幾個月大概已知道我了我說了甚麽話便句句要實行的可不是隨便說說自已聽自已的聲音呢那班粗人雖很粗暴究竟還怕山爾格這時也就不敢多說甚麽逐一退出嘉和病房離去大音報館他們來時好像一羣兇狼張牙舞爪的十分可怕如今却像變了一隊綿羊一聲兒不響的散去咧山爾格　那些粗人都走了便向嘉德道嘉德我瞧他們此去未必再來打擾你了葛來德和沙伊士那厮招集了這許多粗人本想狠狠的打你一頓出出氣的不道我們恰在這當兒趕來他們的計畫可就失敗了指你放火的事全是含沙射影毫没證據我料他們也未必敢告到官中呢嘉德道任是告到官中我也不怕我原並没有放火說時在嘉和床邊坐下把兩肘撑在膝蓋上把兩手捧住了臉山爾格道我的孩子你不要再擔心了沙伊士見你有我們這麽幾個好友在着他可也奈何不得你呢嘉德道但是我的秘密已宣布了在我雖心地坦白自已知道自已怕紅馬鎭大多數的人都要把我當做小人看待何况沙伊士那厮又有一搭没一搭的裝點着到處說我壞話唉山爾格如今你總明白了當初我和你說要是沙伊士一來我便須出走就爲了這件事山爾格道嘉德你虧得没有出走不見剛纔的情形已把沙伊士打敗一半了你要是早早離去紅馬鎭他却已知道你先前在這裏的背地裏便更要天花亂墜造了種種罪惡加在你身上人家瞧你出走了也就當你是個有罪的人那時你就要辯護也從何辯起可不是很冤枉麽所以你留着在這裏理直氣壯的和那厮作對他邪不敵正倒要怕你咧嘉德道你的話原也不錯但你要知道我先前想出走並不是怕沙伊士却是怕我自已山爾格道怕你自已麽嘉德答道正是我心中痛恨這沙伊士直好似恨入骨髓這幾年來椎心泣血時時想要報仇他一來我不知道要做出甚麽事來因此我很怕我自已山爾格點頭道我理會得這也怪不得你那時嘉和應爲受了很大的激動神經大亂便去請醫生來給他吃了一點安神的藥水就睡熟了這天黄昏時候嘉德到紅馬大旅館去却見沙伊士賴西和小桃礦主羅品生同在酒排間中旁邊還有一個人喚做迦維四人聚在一起講話唧唧噥噥的聲音很低分明防人聽得似的嘉德暗暗想道他們定在那裏談小桃礦的事沙伊士倘眞買了那礦從此住在這裏我可就没有法兒想往後事事作梗我只索讓他了想着他見羅品生掏出幾塊礦苗來給沙伊士和賴西騐看一面又不住的喚酒保送上酒來他們倆却推却着說已喝得夠了 
 
 
