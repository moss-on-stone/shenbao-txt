# 1917 - 93 - 4915859

 

Page 1

 
 
   
 
 

Page 2

 
 
時評 
[一致（默）]  
　　吾國最初之主張本與美行動一致也其後美似不戰於是我國之贊成加入者曰我有不能與美一致之理由而反對者則曰應與美一致又其後美决宣戰於是我國之反對加入者曰我有不能與美一致之理由而贊成者則曰應與美一致然則所謂一致云者並不以美之行動爲標準也 
　　即云以美之行動爲標準矣而美之入戰有美入戰之程度與其範圍我之入戰有我入戰之程度與其範圍表面雖一致而内容則决不能一致也使我能於此不如美之程度與範圍中充分籌備以勉企於美之程度與範圍則内容不一致中或能有幾分一致即不一致亦無所害又使僅一致其名而内容絶不求其一致則一致亦無所益 
　　然而我國之所謂一致果何如耶宣戰旣一致此後種種進行方法果亦能一致否耶 
命令 
　　四月九日大總統令任命張慶昶爲黑龍江督軍公署上校參謀此令 
　　又令任命王佐才爲陸軍第二十師騎兵第二十團團長此令又令參謀總長王士珍呈請任命李爽塏爲黑龍江督軍公署中校參謀應照准此令 
　　又令陸軍總長段祺瑞呈稱陸軍第十六混成旅少校副官劉占元因事懇請長假劉占元准免本職此令 
又令陸軍總長叚祺瑞呈請任命李雲龍爲陸軍第十六混成旅少校副官應照准此令 
　　又令舒賡勳晋給三等文虎章此令 
專電 
[北京電]  
　　閣員對德問題尚未一致段總理范總長主速達伍總長近因美德宣戰亦主積極與美一致許張谷現均主緩陳程無所表見 
[北京電]  
　　政府昨接駐美顧使電報告美國行動已决定先遣一師赴西歐對奧亦已宣告斷交一說奧使已下旗回國 
[北京電]  
　　外交界消息美正與協商方面磋議加入之辦法 
[北京電]  
　　顧使電告美凖備出兵日内先派陸軍一師開赴歐洲戰地 
[北京電]  
　　協約方面復到外交上勢將再進段昨電約梁任公來就商决大計梁允今晩准到預料不久可貫澈其主張 
[北京電]  
　　外交消息俄軍在利加戰線相近地點爲德軍所敗死傷約三十萬人恐戰局又將一變 
[北京電]  
　　外傳馮有反對加入之電昨辯明謂係副府秘書南海弟子伍憲子之意見 
[北京電]  
　　前傳駐德顔使已抵丹麥等情皆外交界推求之詞政府八日尚接顔使六日自德發電言德政府對於前月十六日之公文答稱將來留學等事繼續辦理均可允許惟德政府於未允華人離境以前願知戰爭完了而後中國待遇德人之政策云云似含以人爲質之意並證明六日顔使尚未離德政府連去三電均未得覆惟從丹麥轉詢一電則知顔於七日離德而華人至今仍未出境云 
[北京電]  
　　財長受賄問題陳自請查辦後又有無須更動消息一說財次長將外易 
[北京電]  
　　倪嗣冲到京後除商决皖省事件及陳述對外意見外昨忽提出内閣一部分改組動議聞限一星期解决出京 
[北京電]  
　　取消浙長裁審檢省令責成縣知事暫兼司法兩指令已下對齊質問彈劾案恐不生效力 
[北京電]  
　　駐近畿之勁旅奉命開赴甘肅外傳新疆不穩政界亦不甚否認 
[北京電]  
　　今日參院點半開全院委員會外股長朱念祖請從加入不加入討論丁世嶧要求股長報告最近經過情形答無特别事可告張魯泉稱贊成者非無意識乃條件的贊成金兆棪駁之謂前此一致者係指抗議止丁世嶧登台痛陳外交失計謂院内約分三派予本懷疑派之一現已偏入反對方面湯漪提出三項（甲）每週開會一次（乙）選舉委員四人與政府接洽（丙）接洽後報告大會關白衆院衆對乙項爭議頗烈相持歷兩鐘久無結果散三點開大會（一）森林法付二讀（二）鈔票制限法討論至第三條但該條正案有七時逾五點延會 
[北京電]  
　　今辰九時國際評議會陸徵祥等均列席叚總理到後多數發議以美德宣戰正我國實行第三步之適當機會自應與美一致段答不能過速殆因條件問題各國允于日内正式商議段意俟就緒後再發表又議赴法華工政府放任爲害實多不如擔負責任自辦此案條陳甚多今日大體討論下次將議具體辦法十一時半散 
[北京電]  
　　大借欵美决加入有速成望 
[北京電]  
　　伍外長自態度與段同後皆料其暫不去職 
[北京電]  
　　政府任陸榮廷爲兩廣巡閱譚浩明督桂陳炳焜督粤 
[東京電]  
　　朝日新聞紐約特派員報稱美資本家態度與前年末澁澤氏渡美時全異日美聨合投資機運大盛亞細亞雜誌（以開發中國富源爲宗旨）之發行足爲其徵云云 
[東京電]  
　　尼崎市櫻井市長在尼崎市制實施紀念會發表築港國營案以工費一千五百萬元築尼崎港竣工後可以爲正港以大阪神戶兩港爲副港 
外電 
[東京電]  
　　廣東士敏土廠前向台灣銀行商議借欵三百萬元契約茲已成立先以非公式調印其條件爲期限二年利息八分以士敏土廠爲擔保等本日廣東電云廣州中國銀行分行今晨開始兌現持票取現者甚少且該行紙幣已能十足流通想即此次借欵成立鞏固粤省財政基礎之結果也粤省一般人對該借欵頗有好感（十日） 
[東京電]  
　　紐約電云美國政府近因供給歐洲軍裝之關係輸向東洋旣經約定機器之類亦將扣留或即以之供給協約國亦未可知又美政府將以十五萬萬乃至二十萬萬巨欵貸與協約國（十日） 
[濟南電]  
　　山東省議會今日舉行開會式 
（十日） 
[南京電]  
　　江蘇預算中之水利經費僅十六萬元不足以資修築河川等用故齊省長另向中央請求支出運河修築費若干（十日） 
[南京電]  
　　倪嗣冲對中國目下之外交問題主張中國對德祇可以第二步爲限昨日電致馮副總統慫恿反對加入協約（十日） 
[北京電]  
　　參議院全院委員會於今日午後二時開會議員出席九十四人先由外交委員長說明美德宣戰及俄國政變情形次述研究中國此際所取之外交方針議員金兆棪反對中國加入協約議員丁世嶧等主張俟探政府之外交方針後再研究湯漪等則主張每星期開全院委員會一次由外交委員調查報告外交狀况並與衆議院交涉此事交換意見等終因爲時已促討論未終即行散會已三時矣遂移普通會議（十日） 
[北京電]  
　　外交伍總長與駐京法國公使齟齬伍總長竟電駐法公使要求法國政府將現駐京法國公使康悌召回今日國務會議此事議决以中國政府之名義訓電駐法公使謂伍廷芳之電報係伍個人之電非中國政府之意着即取消（十日） 
[北京電]  
　　憲法草案第二讀會即將完畢徐東海昨向憲法會議要求於二讀會畢後即議清室優待條件（十日） 
[北京電]  
　　參議院根據日前之决議於本日午後開全院委員會研究外交方針（十日） 
[北京電]  
　　衆議院議員易宗夔蕭晋榮等二十二人昨日提出質問書質問政府對德方針是否以斷交爲限（十日） 
[北京電]  
　　昨日衆議院預算委員會討議軍事機關經費中之長江巡閱使經費以目下軍事不甚繁多無設巡閱使之必要故議將該經費全部裁撤又預算案中之軍費昨日已悉審查畢事（十日）以上東方通信社電 
[北京電]  
　　北京日報云美使芮恩施以美政府名義請中政府對德採取與美國同一之行動七協約國公使已各奉本國電示依允中國關於加入協約之提議（十日）德文電 
戰電 
[倫敦電]  
　　英軍大本營路透訪員電稱今晨公報所述英軍之攻勢起自蘭斯而達聖康丹英軍猛轟敵軍陳線歷數日之久今夜更形劇烈英軍進撲之前砲火之密爲戰爭以來所僅見英步隊進攻時天黑而大雨但風嚮德軍方面故英軍頗佔優勢大砲之紅光與夫信號之閃爍發出亮光甚大旣而雨止惟風勢仍厲未能利用飛機上午八時後戰事入於第二幕猛烈更甚據現象觀之此次攻繫其發之速其勢之大皆出敵軍預料按英軍現所戰之地其北段爲一九一五年五月間法軍猛戰之區著名之維米山脊爲該地防務控制地點自一九一四年歲杪至今此爲第三次爭奪該陣地重要門戶之大戰矣該訪員今晩來電謂亞拉大戰仍在激烈進行利於英軍英軍已得實在之進步（九日） 
[倫敦電]  
　　英帥海格將軍報稱今晨五時三十分英軍在自亞拉南面至蘭斯南面廣闊之陣線進攻繫破敵軍陣線現正於各地點順利而進英軍佔據坎白萊方面赫米斯與波西斯二村攻入哈 
 
 
 

Page 3

 
 
佛蘭柯爾叢林並佔據聖康丹方面之小佛里斯洛瓦村英軍陣線已在勒凡舉爾東南前移英軍俘敵甚衆（九日） 
[亞姆斯特丹電]  
　　荷政府最後照會英政府謂武裝商船概不許駛入荷蘭口岸英政府對於此事將取何舉動現尚未悉此事已成荷英間之重大交涉（八日） 
[倫敦電]  
　　薩洛尼加法軍大本營之路透訪員電稱巴爾幹陣線之俄兵曾祝賀革命之成功且宣誓効忠臨時政府將士今皆知第一職務乃在擊敗敵軍且知惟勝利始能保全新自由故士氣爲之大振（八日） 
[羅馬電]  
　　意國外交大臣致電美國務卿藍辛氏謂美國加入戰局意人皆額手稱慶意國與恊約國不遺餘力苦戰三年以爭新文明之幸福以爲北美共和國對於自由與公道不滅之主義恒能竭誠擁護則對於吾人必不靳而不與援手今果不出所料復興義師云云（八日） 
[巴黎電]  
　　法總統卜横加爾曾電賀美國反對暴虐之日耳曼帝國主義所取之態度美總統威爾遜已覆電答謝（八日） 
[華盛頓電]  
　　奥匈已與美國斷絶外交關係奧匈代使已向美政府索取通行劵駐瑞士美使來電謂奧國已於八日與美絶交美國在奥之利益由西班牙代理奥國在美之利益大約將由瑞典代理衆視絶交爲宣戰之先聲土布兩國大約亦將步奥後塵（九日） 
[巴拿馬電]  
　　巴拿馬總統發表文告謂巴拿馬擬竭力輔助美國而尤注重防守運河巴拿馬總統已取銷所給各德領事之認可狀（八日） 
[哈伐拉電]  
　　覊留此間之德船三艘西恩菲哥斯之德船兩艘桑蒂亞哥之德船一艘均被佔船中水手均就逮（八日） 
[巴西京城電]  
　　巴西各報要求報復德潛艇擊沈巴那拉號輪船一舉此間德人現經嚴加監視而對於覊留之德船看管尤愼德使與外交總長穆勒博士會談甚久謂巴那拉號乃觸水雷沉沒惟巴西政府則謂乃爲潛艇擊沉現正籌議對付方法（九日） 
[倫敦電]  
　　據南美各共和國京城來電觀之南美對於美國古巴巴拿巴三國加入戰局及巴西輪船巴那拉號被沉二事大爲震動智利各報現信智利不日將取拒德行動秘魯各報謂南美各共和國當聨合抗拒德國之慘酷潛艇戰術阿眞廷各報之意大局今甚嚴重（九日） 
[華盛頓電]  
　　陸軍法制將於本星期内提交國會政府擬派陸軍赴歐一節益爲明瞭現已定造榴彈三百萬枚並鋼盔一種陸軍參謀部擬於兩年内募兵二百萬人（八日） 
[倫敦電]  
　　俄政府宣稱擬於戰後完全恢復波蘭其國體由波人自决之俄政府已仿英制改組故目下司令部與政府親近遠勝於前俄政府派員接收前皇之御産合計前皇與后及皇與后及皇太子之私産約值英金一千八百兆镑有奇並發見濫用國帑各節國民於是知帝制萬不可復今雖穩健派亦主張共和矣（六日） 
[紐約電]  
　　茲復有德人二十四名被捕前賽維爾無線電局局長亦在内芝加哥麥希因政府擬即設法保衞世界糧食之供給大起恐慌此用由農部發布報告謂天氣嚴寒冬季收成須減五十兆斛有以致之幸黑麥收成有一百六十兆斛之多實爲前所未有農民現正於受損之麥田内栽種玉蜀黍（八日） 
[倫敦電]  
　　威爾遜總統覆電英皇喬治第五日足下優美之電文發於吾人國家生活危急之際足爲世界自由人民情志合一之證據彼等今方力圖保守其主義維持其國家獨立之幸福擁護其人道權利余特代表美國人民及人民所賴以指導之政府申謝足下鼓勵之文（九日） 
[俄京電]  
　　伊凡洛夫將軍發誓忠事新政府後業已開釋但其行動有人監視昨爲哥塞克節日俄京曾開會慶祝前禁衞軍中之哥塞克兵兩聨隊及其他哥塞克兵數隊携帶砲隊游行全城致效忠書於政府並以花圈置於革命烈士之墓次後由柯尼洛夫將軍舉行閱兵式彼等曾止於英國大使署前歡呼致敬英使白恰南氏白氏出現廊下以謝之繼復接見由某大佐領袖之代表團薩瑪拉與里平斯克等鎭有軍隊開往前敵送行者甚衆前敵第一軍與黑海艦隊並塞伐斯土波爾戍軍之代表今日經下院議長介紹入院院提出决議案反對工人軍隊協會干涉軍務蓋此事現已引起許多悮會故也並謂今日僅當効忠臨時政府而已一月之内將有大决戰俄國能否自由或遭擊破悉視此役爲轉移將士務宜協力同心以拒强敵云下院議長羅翔柯氏答曰凡屬國民均當力助臨時政府以博勝利衆咸宜以斯土克化特河之挫衂爲警告國民乎其各盡責任勿再爭論意見須知吾國今日正在危險中也云云司法總長克倫斯基氏（社會黨）今日宣稱德國社會黨如望彼與同志季特士協助以成戰獨媾和之舉則必大失所望德人如能推翻帝位則兩國或有磋商之機會蓋必如是而後兩國人民將速了解殘忍之殺戮罪在其皇帝也（七日） 
[華盛頓電]  
　　美國於今日午後一時十三分正式加入戰局是時威爾遜總統批准國會宣佈現具戰爭狀態之决議案參議院票决撥美金一百兆元爲緊急戰費海陸兩部請國會准撥備戰經費美金三千四百六十一兆八十七萬三千二百八十四元徵募海陸兵士之通告業已發出陸軍部不欲於日後募兵但欲以强迫軍役制召集全國二十歲至二十二歲之少年總統贊成此議海軍刻在備戰中世界各處之美軍艦及海軍戍地皆由無線電通知美德間已具戰爭狀態美國各口岸停泊之德國船隻皆被美政府拘留計此項商船共值美金一百二十七兆元左右紐約港内共拘留德船二十七艘（六日） 
[柏林電]  
　　美總統致國會之全文已引起德國人民之激刺德皇在大本營接到此文今正開緊要會議德皇后奥皇奥皇后德首相外相及奥外相興登堡統帥魯登達夫與斯特拉森堡兩將軍皆參與會議 
（四日） 
[公電]  
　　川邊留守使殷承瓛電大總統副總統總理各部總長各督軍各報館均鑒蜀事前電業已愷切陳明竊以爲川局不宜更動更動則亂川事不宜掣肘掣肘則紛羅行有可慮者五有不解者二自歐戰蔓延巴爾幹問題已變相爲亞亞大陸問題蒿目艱危不寒而慄我方加入協約正宜上下披肝露膽共籌對外此其時乎若交弄智術相煎太急恐由此而黨派傾軋内外猜忌豈國之福可慮一浙局一變淺識者過慮恐有蹈襲袁氏故智之意妄生懸揣羣情惶惑蜀素稱難治不易收拾今偶虞謡諑乘機鷸蚌坐收漁利深恐輿論不察蠢蠢堪虞可慮二滇軍抛棄千萬頭顱血戰經年還我共和今傷痍未撫兵心嗟怨一有摇動保無他故可慮三收朿軍隊原爲減輕川民負擔各師漠視桑梓揑電中央　鼓是非措置偶爾失當實開驕悍之風尤而效之後患孔多可慮四任人以專治事以久而後功乃可圖輕進退人輕得失人狡者工於鑽營黠者騖於攻訐勢必至置官傳舍百政停滯可慮五可慮者如此意政府對川果能開誠布公假以權力承瓛敢决如以快刀切亂麻蜀事未始不可爲若事事掣肘不少假借雖有會艾無能爲力此其不可解者一也天下未亂而蜀先亂天下已治而蜀未治世人之論蜀也至深且切昔賢治蜀前有諸葛後有駱岑其明證也羅督軍素性耿亮半載經營粗具規模刻正收朿軍隊政府苟資援助必能措置咸宜乃小有齟齬横生枝節自起紛擾種禍全局此其不可解者二也承瓛在蜀知蜀心所謂危不敢上壅伏乞大總統副總統總理偉籌碩畫以安人心而息浮言臨電惶惑不知所云川邊留守使殷承瓛叩青 
　　公民符定一等電北京參衆議院司法部總檢察廳鈞鑒辛潘等行賄當選詐欺取財一案魚日辛漢潘承鍔楊石葛夢樸仲頣郝儒琳由甯廳傳案拘押辛潘現以萬金賄楊改供滅證伏乞大部鈞廳飭甯廳迅予依法進行勿任倖脱符定一曹　池陶震顧少雲同叩南京馮副總統齊省長鈞鑒辛漢楊石潘承鍔賄買議員已經楊石自首公民告發某等深幸是非未冺公道猶存乃現聞有人膽敢假冒副總統名義出面賄和强銷訴案伏思副總統素以維持選政尊重司法豈肯以副座尊嚴與此違法舉動然道路轟傳眞僞莫辯若不澈底查究匪獨選政前途不堪設想且慮含沙影射有玷清白謹盡忠告伏希鑒察公民符定一曹鳳池陶震顧少雲等同叩 
　　議員吳輔勳等電北京大總統國務院内務部司法部總檢察廳鈞鑒本届改選參議員出席投票係屬尊重職權乃反對者未遂所圖通電汚衊任意揑造冀淆聽聞是欲誣勳等個人者重誣我莊嚴之議會事關名譽詎容緘默應請飭廳從嚴查究以昭公道江蘇省議員吳輔勳葛夢樸仲頣郭宣森沈熙照郝懦琳馮弼仁等叩 
要聞一 
[古巴加入戰局之因果]  
大陸報云頃承古巴總領事惠示得將古巴加入戰局之新聞及此舉關係於協約國之重要披露於下以餉讀者古巴之加入戰局即古巴各口岸屏絶德國潛艇而歡迎美國與協約國艦隊之謂古巴總統毅然有此决斷其原動力不僅爲古巴對美之美感（初美國於古巴與西班牙血戰三年以爭獨立之後出而仗義執言向西班牙宣戰擊敗其海軍迨古巴旣組織共和後美國即以獨立權奉還古巴感其厚義）且以德人近曾資助反對在朝保守黨而未成事之革命行動也古巴爲世界第一産糖國就其土地（十二萬三千方基羅邁當）與戶口（約三百萬人民）而言誠爲世界最富之共和國去年貿易共達美金三萬七千七百十一萬三千零六十七元輸入爲一萬四千零八十八萬四千六百零二元輸出爲二萬三千六百二十二萬八千四百六十五元有常備軍一萬一千人訓練頗精及巡艦兩艘小軍艦十八艘以供巡緝海岸之用古巴以農立國烟草最佳除糖而外烟草爲最著名之産品又有木煤鎂鉛鋅銀銅煤石腦油石灰等礦物有銅礦一區名瑪太漢白者曾有人出價美金一千萬元擬收買之但礦主猶不允售脱蓋運往美國之銅以供爲協約國製造軍火之用者爲數甚多每月可獲利十萬元也重要礦山因資本未足尚未開採西班牙與美國合辦之鐵公司曾在瑪斯特拉山南坡掘出質地純良之鐵塊極多今出品仍佳故美國伯資利恒鋼鐵公司近費美金三千六百萬元收買該公司之舊股焉古巴較比利時大四倍有餘極宜衞生其每年之死亡率千人中僅得十三冬季氣候從未落至法倫表五十六度以下餘時氣候常在七十度至八十三度之間且位置於大西洋之中距紐約不足三日路程若至佛洛里達（美國東南一洲）則僅需數小時土地肥饒位置適宜亦投資者最注意之地古巴境内共有華人約二萬五千人經營各業今古巴加入戰局定可受人歡迎視爲其他拉丁民族共和國相率步美國後塵共擁護人類權利之先聲云 
[時局問題之内外審察]  
　　政界消息政府現在對於第三步計畫愼察内外已决定方針於六日在國際評議會議决内容異常秘密惟聞擬實行第三步政策但上海方面商界反對甚烈非先疎通不可故會議時當即派丁士源氏前往並另派農商次長文羣偕同司長嚴智怡前往解釋免得商民有所誤會惟又聞馮副總統與張紹軒督軍近曾聨名致總統總理各一電言對德交涉第三步宣戰之事萬不可孟浪辦理况外交情形業已變幻並有國璋在京主持加入者實因欲作調停之計無可如何等語並聞前日中央又接到重慶總商會電云國務院參衆兩院代呈大總統鑒中德絶交已成事實近聞又有加入協約之决心羣情危懼商界尤爲恐慌内潰堪虞奚禦外患務懇我大總統曁執政諸公堅守原議武裝中立與美持同一態度庶平和有望或易轉圜否則恐墜旋渦動摇國本涕泣上詳伏冀垂納無任惶恐待命之至重慶總商會叩微印 
　　聞政府昨日接駐美國公使顧維鈞緊要密電一通略以美人昨開大會慶祝俄國革命成功羅斯佛諸要人已相繼致電俄新政府表示祝賀繼又開外交會議决定調回比境美國善堂人員又云美陸軍總長宣佈各聨邦徵調民軍十四團威總統亦下令擴充海軍聞元首已將原電批交國際政務評議會核閱矣駐俄劉公使近兩三星期中亦有四次密電報告政府據國務院消息昨日又接劉使第五次報告之密電當由專電處譯呈段總理核閱探聞報告大要（一）俄國現在各地安謐及芬蘭亂事消弭之情形（二）俄國全國上下對於新政府信賴之狀况（三）俄國全國人民並各黨派對於共和國體之傾向及將來解决之預測（四）俄國對德繼續戰爭决定並新政府及前敵將帥最近籌戰之大概前駐京德國公使辛慈氏已乘荷蘭輪船放洋回國其第二次荷蘭郵船之開行期則定於本月六日再由上海起程惟第二次應載之德領事及隨員目下已至滬上者祇有奉天湖北汕頭江寗等處德領事六七人探其未到齊之原因蓋其程途遠近不一且其交代手續繁重非至第三次開船時不能到齊此後護送德僑之辦法政府刻下决定俟在華各德員回國後其德僑如有不願旅華者僅許凑足大帮護送一次以明限制理由係德僑旣非官吏出境恐爲他國擄去故定此法冀免發生意外枝節云德國小火輪在我内港行駛者其數頗多與我國商務極有關係前者當中德絶交之時曾由國務會議議决仍暫准其行駛日來協約國反對由各該駐京公使向我政府交涉以此事不合國際慣例提出抗議於是星期六（七日）上午國務常會又復提議此案特准全國税務督辦孫寳琦列席聞已决議我國内港限制德國小火輪行駛云云日内即由外交部正式照會駐京荷國公使矣 
[我國與世界戰局（十九）（飄萍）]  
　　第三步進行困難 
　　關税與賠款問題 
　　我國對德宣告斷絶外交關係以來幾一月矣斷交後不數日間適有俄國革命之事非但我政府不能不加以遲迴審顧即在協商諸國亦須觀察形勢以定外交之步驟至是所謂宣戰問題乃因之而若有若無雖經多次會議皆未見具體之解决各處商會等反對之聲又復隨之而起對内則缺一致之精神對外則無確實之保障第三步之進行所以極困難也當此時期之中外間揣測之論有謂政府宗旨已變者有謂段總理將辭職者要皆無徵不信而改變宗旨尤爲現政府所不可能之事故最近如國際政務評議會如國務會議雖有主愼重者並未提及改變宗旨惟重在疏通反對意見及與協商國磋商前此提出之條件使之確實而已美德宣戰之消息達於北京外交界又稍呈活氣昨日（四月七日）之國際政務評議會汪大燮與新任外交次長高而謙皆新列席汪君報告赴東後一切情形及日本當局對於此次我國對德外交之意見頗詳汪君報告後高次長述外交宜設法進行之意并述伍總長亦同意焉重要議題仍爲疎通國内意見之方法結果蓋未有决定也此第三步之進行所以時至今日而仍覺其甚困難也 
　　記者於北京甲寅日刋上曾載一論題曰（第三步實行之前提）即對内須得反對黨之贊助與多數商民之同情對外須定確實之保障如戰後國家地位加入後供應義務之範圍及因供應義務所不可少之利益等皆是蓋商民所反對者不在利益之不可必得而憂供應義務之無限制將與民生社會有關商業先蒙影響前日伍朝樞君曾與余爲十數分鐘之談話關於此層伍君亦極注意謂彼先在外交會議中提出云至於利益問題如世人所傳之關税賠欵等項自與各國磋商而後音耗寂然是蓋因各國駐使電致本國政府未有回電不能議此今如英俄日法等國陸續已有消息外交上近日當有進步之機其詳情今固未達宣布之候但知英日兩國對於賠欵頗不注重英允延期二年日允延期三年而關税問題則增加云云似有難色至於俄法方面適與此反法國不允延緩賠欵俄則勉强允延緩一年對於關税則商量似較英日爲易焉所以有此現象者純由於利害不同欵有多寡用有緩急進口貨有盛衰欲求其一致吾知尚須時日也試以各國庚子賠欵立統計表計其緩付一年或三年五年之總數爲若干以供國人參考 
[庚子賠欵展限統計表]  
（我國讓步僅要求五年） 
一年之數三年之數五年之數 
俄國七○九三二八二兩七五七二一二七九八四八兩二七一三五四六六四一三兩七八五 
日本一八九二三二七兩七一七五六七六九八三兩一五一九四六一六三八兩五八五 
英國二七五四一八五兩一一三八二六二五五五兩三四二一三七七○九二兩五五七○ 
葡國五○一九一兩七七三一五○五七五兩三一九二五○九五八兩八六五 
比國四六一六二○兩○四一三八四八六○兩○四○二三○八一○○兩○六七 
意國一四四八一八九兩八三七四三四四五六九兩五一一七二四○九四九兩一八五 
法國三八五六三七四兩八三七一一五六九一三四兩五一一一九二八一八七二兩五八五 
總數一七五五六一七七兩○四九五二六六七七二六兩一四五八七七八○八五八兩五四二 
觀於上之所記俄居第一法居第二宜其不如他國之易於商量然俄尚允緩一年而法則一年亦未之允是又與其國内財政有關蓋大宗數目苟已列入豫算則彌補頗難故即以賠欵展期而言商量就緒已覺如是之不易矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[哈埠俄人獲得平等自由]  
　　哈爾濱通信云俄軍界官員及軍醫等向有一種陋習即使用兵丁爲自己僕役現值革命成功人民皆得自由俄新政府已通電各處不准再將軍士爲下級人故哈埠軍界聨合會已提出會議將役使兵丁之陋習决定删除實行重視平等自由如有不能遵守者准被役使之兵丁隨時告發卽行從重議　 
　　俄軍界裁判所向係由軍官掌握其權兵丁遇事只有聽其裁判而已現俄國政治改革人民崇尚自由哈埠已設有軍官兵士聨合會舊有軍界裁判所亟應裁撤重行組織已議定由軍官兵士之代表平均數目組織之實行平等自由現該裁判所已成立矣 
　　哈埠俄電報局長札切普林斯基亦被各界俄人攻擊執行部已派　　查其劣跡一俟查明即行撤換 
　　自俄京新政府成立後需欵甚急各處俄商皆竭力捐助哈埠各界俄人亦竭力提倡現有著名巨商寶博夫兄弟特捐助俄洋五千元已滙送俄京新政府以爲各界提倡刻哈埠俄人之聞風興起捐輸欵項者極多中東鐵路公司帮辦辛慈係德人入俄籍者頗受各界攻擊鐵路總辦已不令其到公司辦事現該帮辦特電報俄京請假四月歸國已奉到回電批准據鐵路公司人云該帮辦此次歸國不再返埠矣 
[勝福反覆後之防蒙政策]  
　　張督軍近得畢植宸軍長電以勝福無力禦匪任令縱横現正由黑派隊痛剿胡匪並由奉吉派兵厚援聞張督接電後已電達吳興權鎭守使酌調騎砲各軍隊由索倫山北下赴海拉耳方面截擊並在洮一帶各蒙旗設防以免南竄此次蒙匪仍係巴匪餘孼并挾持宗社名義爲數甚㣲志在鼓惑大軍所至不難立時平定惟東蒙各旗連年兵荒久已不堪其苦若再加以蒙匪跳梁益不聊生故該菲利於速剿聞張督除　兵痛巢並電商畢軍長布告各處毋俾煽動設法勸諭令之解體並聞張督爲此事曾電陳中央略以勝福反覆無常實非勝福之主張蓋海拉耳逼近外蒙漢官威儀無如匪勢强梁而道路不便征剿不易其内嚮之心薄弱向外之心靡已勝福投誠由於窮蹙而部下明達者固自有人想望故鄉不甘夷虜足以使之早日投誠而是時連帶外蒙又有外交關係事雖解决隱患伏焉今宜乘中俄交誼日趨親善俄政府政局初更不似從前態度向該政府提議將此項外交關係與我掣肘者設法取消然後由當軸派前此歸降主動移住内地之蒙人前往說以利害外如仍梗頑卽行痛剿恩威並用剿撫兼施以免躉延而策久遠云云 
[奉省炸彈案結束]  
　　鄭趙訊明釋放 
　　去年奉省炸彈案中有鄭葆欣趙向宸二人皆屬主要份子兹聞鄭葆欣在蓋平被逮而單副官長於後二日又在哈埠解來趙向宸鄭皖人趙吳人均能操北方語言昨亭午張督親自訊問約三小時之久二人侃侃而談毫無滯　汨汨滔滔狀若懸河其最要者有吾輩非反對個人在剷除不良之政治自帝制傾覆後目的已達即不再運動與私人無恩怨故公然與國人往來無所防避　督以其理由亦甚充分即謂人各有志　亦不害吾作事好歹自有公論如果不好正希望有人從旁監督斷不能自己搶怙立命侍從解去束縛並諄囑須當勉爲國家良材不宜客氣用事以促國　彼時鄭等談笑致敬出門而去又一函云前學務公所之炸彈正犯鄭寳申被蓋平縣知事查獲押解來省交軍法處堂訊供認不諱張軍長電致政府請示辦法日昨覆電共和恢復國事犯概行赦免今鄭某事後無何違法行爲即可赦免軍長當即飭令軍法處遵電釋放至於趙相辰暫交衞隊看管以待政府再行覆電奪核 
[鄂省議會開會之暗潮]  
　　鄂省議會開會期前曾由王兼省長根據内務部電通知召集於三月一日舉行第三届常會因議員尚未齊集迭次展限至四月六日始獲舉行開會式但各議員以常會日期法律未曾規定現在參衆兩院正與政府爭執各省議會又未一致故援直粤之例暫開臨時會以一月爲期王兼省長亦不反對此次開會遂作爲臨時會六日午後一時行開會禮共到議員六十八人商榷派議員以詹趙梁被阻不能出席故多未到副議長王信敷先日已由京南旋屈佩蘭仍稱疾未愈當由王主席率各議員就席向國旗行三鞠躬禮禮成退席開會式行畢隨即振鈴開茶話會聞係爲選舉議長及杜戴丁三員簽席問題尚不知所議如何又聞行開會式時杜瑞壽丁學庸（戴孚夏在京未歸）與新補廖明如缺之留濬曾起立聲請王副議長先簽席次（杜丁等雖遞補到會數月且曾爲參議員選舉人然從未出席議事故席次並未簽定）經王副議長答以本日祇行開會式席次須俟議事時抽簽云云遂行開會禮至杜丁得以列席之故緣王信敷於四日返鄂後卽爲三席六議員問題發傳單於五日開茶話會討論其時有主張詹趙梁列席者有主張杜戴丁列席者有主張兩方均暫不列席者意見紛歧莫衷一是隨經王信敷主張用簿簽名其結果贊成杜戴丁列席者佔多數於是商榷派與中立之政友派皆不能貫澈主張杜丁等遂得列席而議場中乃無詹趙梁之足跡其同派三十餘人因亦不出席現在暗中醖釀風潮頗烈 
[粤省會審查五年度預算]  
　　省公署訓令財政股報告 
　　粤省五年度預算經交省議會由該會財政股審查提出報告咨建省公署省公署昨已令行財政廳飭轉各主管機關從速研究以資核復其文曰現准廣東省議會咨開接准大咨交議五年度預算一案先付財政審查股審查茲據該股報告前來當即開會討論僉謂審查預算事屬創舉頭緒紛繁加以國家税與地方税尚未劃分審查尤爲窒碍現將國家税與地方税略爲修正其冗濫者大加裁減庶幾審查之中仍寓核實之意又預算爲决算之根據其編製時間當在年度開始之前一經頒布官廳卽執此以爲行政方針議會亦執此以爲監督標準今五年度旣逾大半各項收支亦多溢出範圍倘純粹以理論相繩則原案當然不能成立惟稽之事實自不能不稍爲通融現擬本案未公布以前所有已收已支之歎俟决算時另行變通辦理其公布以後即應查照本會修正案執行業經多數表决贊同相應錄案咨　齋　辦理見復施行等由准此查報告書所列地丁帶收各雜費各米帶收雜費府縣商税船税等項當該　編造五年度新案預算根據成案編入國家歲入預算並於册内將原案理由分别註明呈繳前來業經分别咨轉在案其清佃花息沙捐兩項均係出自沙田而沙田爲入款大宗前經財政部認爲屬於官産範圍故以編列國家收入此後如何仍劃歸地方表面雖爲墊支究於實際無補且案經咨達院部似難遽爲變更至省議會閉會期内辦公費改列雜支項下劃支各官署服務員役因公傷亡恤賞經費應作廢除補助廣九鐵路发警局經費擬不由地方項下撥支警察廳辦公雜費二區至十一區辦公雜費十二區辦公雜費偵探隊經費均分别縮減廣舞臺特務誓察費又臨時門稽查公所檢查電報員生薪水津貼檢查郵信委員薪水或不必列預算或現在可無須此現准咨復究竟以後能否即照執行有無窒礙除先行咨復外合令該廳迅速會商主管各機關逐一研究按照報告書内各節妥爲議定呈復察核以憑轉咨此令省議會審查五年度粤省地方預算案報告書云查此次審查預算案事屬創舉頭緒紛繁法律之基礎未固事實之障碍尤多自當審愼從事以昭愼重茲就其大致而討論之約分二大部分凡預算之收入當根據法定税則以爲標凖現在國家税地方税之劃分尚無法律規定税則上略有規定者惟財政局釐定國家税地方税草案似不能盡爲根據乃查閱五年度預算案並與部章尚多違背而地方情形之不適合更無論矣此對於收入部分應研究者也凡預算之支出當根據上年决算以資比較本會開會以來因障碍尚無預算案之制定故無决算之可言三四年來所有支出祗憑官廳意思予取予携自不免局部偏重旣無成案之可稽又乏正當之支配此對於支出之部分應研究者也又預算案係事前監督現五年度旣逾半年此中亦須權衡基上理由因規定審查綱領四則（一）對於地方税則之收入是否與地方情形適合（二）對於地方行政支出之支配是否適當（三）對於各項收入數目是否的確（四）對於全案主張如何變通（依第一項規定原則審查如下）查粤省中各項收入（統鹽欵關税收入而言）不下四千萬現五年度預算統經常臨時兩門地方收入各欵僅一百八十餘萬尚不及二十分之一即除專欵報部外列入國家税者一千餘萬以地方税比較之尚不及十分之二似乎未免過少以吾粤地大事繁區區此數事業何由發展茲就國家税項下應劃歸地方税者逐欵列明並說其理由如左（甲）地丁帶收各雜費六六八一八（乙）各米帶收雜費六一三七一四上列二項原係丁米平羡及一切陋規改革後化私爲公公家始有此項收入旣係平羡陋規自在國家正供以外本國民額外負擔義當裁除今旣化私爲公當然認爲田賦附加税旣屬田賦附加查照修正釐定國家税地方税法草案第二條第一項之規定應劃歸地方收入了無疑義（丙）府縣商税五二四五零二府縣商税由來已久不知仿自何時均係按貨物之價值而定抽收之税率前清時由各府縣自行征收按照額定數目解歸藩庫所有盈餘一切悉歸各該府縣自用迨府税一律委員稽征儘收儘解間有落地貨税進口貨税出口貨税其性質極爲複雜要均在釐　國税之外另爲地方一種税源查修正釐定國家税法草案第一項第二條商税定爲地方税則此項商税自應劃歸地方收入（未完） 
[粤電白縣警衞營抗命之劇戰]  
廣東駐電白縣警衞軍營長許國豐所部抗令遣散鎗斃李帮統各情迭誌報端茲悉此案發生之初因李帮統廣恩奉到大吏電令飭將許國豐所部三連就近遣散並將該營鎗械收繳李帮統已逆慮此事執行之時許國豐所部兵士或有抗命之舉動乃於二十八號辰刻藉名點驗召集許營各隊齊赴文廟聽候點名並密令李隊長天運率兵三十護從一面飭營副陳某暗率陳自花龐兆清兩隊於許營抵文廟後即妯扼城門及要路原欲迫其自行繳械給資歸農及許國豐到時預令各兵士實彈以待李幇統尚未行至應立處所許國豐即呼號兵掌號四字暗號該部衆即羣起開鎗猛擊當時擊傷李隊長並護兵六人死二名李帮統見勢不佳遂督率護兵極力攻剿並派兵開横門出取機關鎗注射陳龐兩隊並分兵挖牆助攻許部抵死抗拒當下兩軍大相激戰鎗彈横飛李帮統腹部中彈四傷腿部一傷由副官李渡背負回部自知傷重無救即傳諭各隊謂本帮統治軍數十年生死久置之度外今日因公遇害死亦何傷但望所部將士奮勇抵戰撲殺此獠以免散竄爲害地方死亦瞑目等語遂於未刻逝世當李帮統溘逝之後所部軍士異常憤激奮勇向前再接再厲戰至申刻許 
營彈盡力竭各欲逃生秩序漸亂李軍遂乘懈猛擊奮勇衝鋒生擒營長許國豐及兵士吳大英等五十九名擊斃許部七十七名奪取鎗械一百三十餘桿并續據縣勇鄉團截獲許部謝廣崖等十四名均由林鎭守使提出訊明一律軍前正法事後查點李軍除李帮統陣亡外並斃兵十四名傷隊長一名兵士八名流彈誤斃良民十餘人此當日李許兩軍激戰之實在情形也 
[梧州大火記]  
　　梧州通信云雷君惠南近自粤返桂於三月三十夜抵梧州急欲赴邕即時搬行李至亞洲電船以便翌日黎明開駛至夜就寢忽聞人聲喧嚷雷君自夢中患患以爲本船失火探首外望則見火光融融已自下沙街河邊迤邐東下火乘風勢其燄益烈時方十句有半移時延蔓及於梧州酒店右側亞洲電船則停泊梧州酒店下之普濟筏旁起火時全河擾攘人聲鼎沸有如旋風驟雨俄而撫河口之晉安棧永安棧及各貨棧紛紛順流而下河面小艇貨船亦皆萬櫓齊發暗嗚魯啞之聲令人不堪卒聽普濟筏適當河口要衝各棧筏船艇避難者環集其旁該筏離梧州酒店最近仰視岸上火勢逼面棧筏船艇互相觸擊聲震河干亞洲電船亦被撼動傾倚不定船上人急呼開輪速避司機者乃拔錨突圍而出并拖帶貨船十餘艘並濟旣出大呼求救亞洲復入拖普濟筏出該筏旣出河道始通梧州酒店之右電桿電線等物建築甚堅救護亦力得不燒去計自十時至十二時火乃止而梧州酒店以東藉免於難者皆梧州酒店保障之力也然燃毁已數百戶損失當在百數十萬計起火之地爲小南門致祥之舖尾下筏之上頭至其起火原因或謂狗肉舖失火或謂妓寨失愼查河面并未燒及似前說較當 
[皖省近事]  
　　皖省敎育會昨日延請張君仲述講演敎育眞理及改革利益至四時始散聞今日擬開會選舉會長 
　　倪省長已於支日入都聞係參與軍事會議並有要事面陳總理 
　　安省本年度地方預算現由省長電飭財政廳編訂成册以備咨送省會核議 
　　安徽省議會現於十號召集其正式開議聞俟省長返省後再定 
　　廬江縣前拿獲要匪朱少龍沐世堂業訊明確由洪知事呈請依法處决現省長已照准令就地執行泗縣近有匪徒周永立楊崇道糾衆搶刦已由該縣知事電請省長派兵堵勦以除菲患今日（八號）爲國慶紀念日省城各機關各學校一律放假並懸旗結彩以伸慶祝 
[浙人對於齊耀珊之惡感]  
　　議會彈劾公民告發 
　　日前浙省議會曾提有彈劾齊省長案兩起一爲裁撤審檢所事一爲預算案當經討論之後兩案合併爲一統標題爲省長違法之彈劾案其文曰立法司法行政三權分立爲憲法之要素卽爲團家之基礎各有職守各有責任苟有侵越即爲紊亂國憲我國共和再造約法具在豈容一省行政官吏任　破壞今浙江省長齊耀珊蒞任以來以純粹行政官而擅撤審檢所而變更預算案違法行爲已達極點非特憲法萌芽摧殘殆盡即全浙人民日處於危險之境本會爲人民代表應提出彈劾上以維持國憲下以保護人民茲就其違法者兩端更列論之以俟公决（一）擅撤審檢所審檢所爲司法機關其存廢問題屬於司法行政齊省長並無監督司法行政之權卽謂辦法未盡完善以封疆大吏條陳建白固無不可豈能擅以省長命令逕行撤銷今齊省長呈總統文内雖有飭交國務會議迅予核覆施行等語然安得一面通電各縣先行撤銷夫法院之編制法律定之在法律未制定之時政府以命令行之浙江審檢所旣經大總統指令認追乃齊省長逕令裁撤此其違法者一查約法人民有受法院審判之權今齊省長强令江山縣知事爲無權之審判故姜宗根盜案司法部不能認爲有效是約法付人民受法院審判之權亦爲齊省長所剥奪此其違法者二查暫行新刑律第一百四十八條官員濫用職權妨害人行使權利者處四等以下有期徒刑今齊省長强迫各縣知事裁撤審檢所如臨海慈谿各專審員以奉院令緩裁前未經呈報與各該縣知事互爭審判權致訴訟停滯是人民訴訟之權專審員審判之權均爲妨害此其違法者三他如抗院電矯院令其不願法律弁髦政府擾亂秩序於此爲極不僅於行政司法分權之義顯相違背已也（一）變更預算案議會爲立法機關省之預算省議會議决之此省議會暫行法第二　第十六條第二項所明定省行政長官對於議决公布之案當然有照案執行之義務絶對無逕行變更之權利反之即爲違法行爲今齊省長對於本會議决五年度省地方歲出預算案内務費經常門第三欵第四欵又臨時門第六欵第七欵一律變更經本會議員錢宗翰等於三月二十四日提出質問茲准咨覆確將原有省會警察廳所管工務處西湖工程局及疏濬西湖工程辦事處等項機關歸併改設省會工程局查議决單行條例及預算之權法律旣付之本會齊省長乃别定章程不先文議尤復變更預算實爲違法且察閱來咨内稱所有經費總數並無出入等語是齊省長並非不知本省之有預算案也夫議决預算之權付之議會實爲共和國精神之所在預算之有欵項目節與法律之某章某節某條某項正復相等今將欵項一律變更甚至將經常臨時混淆不辨是全部預算均已紊亂揆其用意所有本省歲出祗須列一總數幾百萬此幾百萬者由省長任意支配可也如是則何用預算何須議會即省議會暫行法等於虚設而本會法律上應有之權亦爲之攘奪揆諸立法行政分權之義又顯有違背者也以上兩端皆齊省長耀珊違法之點特具草案敬乞議長提付大會依省議會暫行法第十七條提案彈劾不勝幸甚提出者盛邦彦連署者韓澤趙鏡年錢丹初莊景仲陳鍾祺奚炯文許一藩張立劉兆桐翁詩彦金 
燮丁鎔黄强錢宗輸胡璠顧振庠沈文華 
　　又有浙省公民查人偉董威王紱等向杭縣地方檢察廳告發齊省長檢廳收呈後即開庭臨時詢問略謂旣經有人告發本廳當然受理惟須請示後再行核辦其原呈曰爲數罪俱發據實告發迅請逮案提起公訴以維法律　竊浙江省長齊耀珊違令侵權裁撤大總統追認有案之審檢所其違法行爲已彰彰在人耳目然在平政院受理範圍以内可置勿論惟齊耀珊現已搆刑律之罪多端公民等爲請求維持國法起見環請鈞廳逮案偵查依法起訴謹將齊耀珊狀臚列於左（一）僞造文書罪電報亦文書之一種齊耀珊敬日電令各縣知事僞稱業奉院電准予裁撤有各縣知事致審檢所公函可證國務院之並無是項電令經司法部儉電證實若謂其斷章取義並非僞造此說似是而非查僞造二字改造模造均屬包括在内故齊耀珊於刑律第二百三十九條之罪已完全成立（二）凟職罪齊耀珊於奉到國務院未裁者暫緩實行之養電後猶敢於禡梗兩日密電各縣知事嚴詞脅迫曰致干嚴譴曰致干撤懲各審檢所有縣知事公函可證夫縣知事本無遵行政長官命令裁撤司法機關之義務審檢所有獨立行使職務之權利乃一方於無義務者則强迫之一方於有權利者則妨害之齊耀珊已迭奉院部電令在先並非權限誤解當然非懲戒處分所可蔽事實已成立刑律第一百四十八條之罪無疑（三）騷擾罪慈谿縣知事林覲光率警將審檢所牌號除去佈告扭毁案卷刦去法警承發吏等驅逐房屋封鎖有慈谿審檢所冬江支三電可證林覲光固已成立騷擾首魁之罪而據日前杭報所載齊耀珊種種敎唆知事辦法今果實行齊耀珊之爲該罪敎唆犯有口皆碑於刑律第一百六十五條第一欵之罪亦屬成立以上三罪齊耀珊均不能免責省長亦猶夫人耳並未有特别法爲彼犯罪之保障當然同受刑律之制裁若刑律乃專爲人民而設則請鈞廳明示以何種資格可以公然犯何種之罪不受法律拘朿俾公民等得釋然於民國官皮之可貴如刑律爲普及的法律卽請鈞廳迅逮歸案咨請審廳依公審辦以維法律不勝爲法律請命之至 
[杭州快信]  
　　省公署收受呈詞日必數十起原有收詞處楊頤陵等兩員不敷因應昨又添委王士灝一員即日到差 
　　督軍公署連日趕辦預算極形忙碌 
　　一二兩師考核軍官成績少有黜陟已列册造報督署備案 
　　海門臨時水警前因滋事遣散昨由顧鎭守使具報善後辦法并將爲首之項福元執行鎗斃新塍警佐徐光耀撤差後抗不交卸新委袁人龍被逐回省 
　　慈谿知事林覲光將撤任其遣缺以周國淦呼 
 
 
 

Page 7

 
 
聲最高 
　　礦商所用炸藥向給熙赴鄂採辦現財政廳變通辦理需用少數者准統本省採購 
[江北敎育新譚薈]  
　　淮安省立第九中學校近奉省長訓令案准敎育部咨開上年十一月據全國敎育會聨合會呈送建議書内中學校改良辦法一案其理由以吾國中學敎育結果不良無補社會因謀改良之方法得自第三年起就地方情形酌授職業敎科並酌誠他科時問伹對於學生力能升學者仍適用原定科目本部查近年中學校卒業之升學人數遠不及不升學之人數則在完足普通敎育之時於不求升學之學生酌授以裨益生計之知識技能自無不可茲酌定中學校增設第二部辦法五條先以草案通行各省區凡辦理中學人員及平時注意於中學敎育職業敎育者對此問題及其條目如有意見均可陳述限兩個月内送部彙核再行確定公布用收集思廣益之效（中略）等因准此合行該校長遵照如有意見書務於五月一日以前送署彙轉云云該校長現正悉心研究以備陳述 
　　泗陽縣麥釐向由敎育欵産經理處徵收充作本縣敎育經費惟此項捐欵多未能如期完納以致踰限被罰爲數不資經董張月溪擬於本市添設國民小學二所俾初等敎育稍事普及貧家子弟不致有向隅之感乃縣視學李昻軒以四陽爲三等縣月薪僅定三十番不敷應用欲將此項罰欵悉數充彼津貼張董未允所請李堅執不休張乃立即召集三市四鄉紳董蒞會報告此事顚末并當衆提出辭職書俾衆另舉違衆訽問李之進退何如初以同時辭退答繼復戀棧無去意現聞衆已　陳李之劣跡在縣知事署禀控請子撤換矣 
　　浦中省立第六師範學校諸生曾於去年春假期内往揚州與省立第五師範學校比賽足球光陰迅速轉瞬經年第五師範昨有球員一隊可二十餘人乘輪來浦欲與第六師範比賽以覘一年中之進退現擬稍事休息即在南門外敎場内一决高下矣蘇省敎育會副會長黄任之會員郭鴻聲蔣竹莊三君於本年一月往非律濱羣島考察敎育事　回國當由敎育會呈明省長擬在上海南京兩　將其考察所得報告本省敎育界以便研究省公署定四月三四日在上海省敎育會四月十三四日在南京省立通俗敎育館分别講演特訓令江北各遵縣及省立各校長届時前往聽講淮揚徐海兩道尹各縣知事署敎育行政人員及各校職敎員各縣視學現正預備赴寗聽講 
地方通信 
[蘇州]  
　　會勘烟苗專員來蘇吳縣　山爲　境　連之處此次英員會勘業早通令知照現聞會勘烟苗　員英領事陶樂爾　早至　京已由齊省長馮副座規定地點日期通飭軍警保護至吳崑邑即於今（九）日履勘故崑山縣知事連德英昨即蒞蘇與縣知事接洽後商明水警警廳撥派靖湖兵艦一艘水警三十名　陶委員等之乘駛赴鄉英員定今晨早車來蘇即借兩知事赴各　市鄉察勘 
　　蘇州火警何多蘇州自舊曆二月迄今火警　無或間　胥　鳴路自南北濠大火起後山塘街之宜蘭堂等已三次繼續失作盡係殷實商店損失總在數萬未幾盤門吳門橋堍又連焚四十餘　火　未煉警報又起江北茅屋亦被火災前夜十時許閭門吊　堍下大昌祥火腿店（即民與社之股東振市社之經理胡　章所開）四鄉居　店内失愼　及共焚烟店等三家盡燒内屋門面獨存損失之數約有十餘萬當火燄極盛時消防隊長馬墨五因防　先期上　　救連同兩長警同　於火坑中比經隊警冒火　　救出然受　甚劇今已赴醫院調治未知能否卽愈今晨九時閶門外又有火警消防隊各龍社無一日之安閒一月之間竟多至數十處亦可　矣 
[松江]  
　　串淫戲胎審青年松江第一社當開幕時本串演文明新劇近因賣廳寥寥　不恤　章而改演京劇且於第一日開演時即演富春樓會之淫戲去小旦之沙香玉描摹一種淫　狀　足令見者發　而一般　劇之女客均皆含羞他顧備促不安按松地自開演新劇以來名爲補助敎育實則破壞善良之風俗不少社會上所養生之事實已足令有心人聞而興噶若再以此等導淫之劇推波助瀾其冥冥中遺害青年寗有極耶有取締之責者應速起履行其職權也 
　　修縣志議籌經費前清華婁兩縣志書尚於同治季年設局修纂迄今四十餘年所有掌故興衰足資攷鑑亟應設局纂修以免日久遺忘惟修志之舉手續繁難經費浩大現在籌備之起點須從籌　著手但此項經費估計約二萬餘元礙難於公欵内撥濟故由李知事擬定隨忙帶征較爲便捷茲因事關增民負擔未便擅自進行特由縣署邀請合邑紳董並所屬各機關主任及各自治委員准本月十日下午在署開會徵求帶征修志經費之同意聞俟全體贊成後卽行呈請省長核准開辦 
　　泗涇鄉撤換巡官泗涇巡官李幸三本隨前松滬護軍使楊君來松旋即函縣薦任是缺現李君因奉浙督調用是以呈縣辭職遺缺本委二等警佐　　香之弟壽芬波承乏茲某紳以壽芬波已得烟酒税收捐差使實　兼順他職故向知事力保前清把總曾任泗涇汛之劉　坡接任知事遂將原委壽芬波之公事撤消另委劉前往接事矣 
　　黄耳寺河港開浚南門外黄耳寺河港地跨兩鄉核計全河得佔水利田畝屬城者十之三屬鄉者十之七確實淤塞已久兩旁樹枝菖蒲佔满河道以致内港水不能到連年灌溉全恃天雨如遇亢旱勢必成荒故特由松江市官紹塘鄉自治委員議决開浚按照業食佃力辦法業主每畝出白米二升由佃開河計受益田一千九百四十二畝由各佃戶按畝領米此外應需榮壩樁木望壩河警工食及紙張印刷辛工約需洋四十元請縣於水利經費項下撥濟業已擇期開工以期早日告竣 
[揚州]  
　　學校實行洒掃前月江都縣公署提交縣敎育會議决奉省令地方設洒摕會從夏時於朔望日率領各校選生實行洒掃謁聖一案當經該會全體會員公議請縣公署通知城廂各校從本年陰曆閏二月起逢朔望日由各校校長敎員率領選生輪次謁聖實行洒掃茲擬定各校次序紀錄如下（一）縣立第一高等（二）縣立第二高等（三）江都第一國民（四）江都第二國民（五）江都第三國民（六）江都第四國民（七）江都第五國民（八）江都第六國民（九）江都第七國民（十）江都第八國民（十一）江都第九國民（十二）江都第十國民（十三）江都第十一國民（十四）江都第十二國民（十五）江都第十三國民（十六）江都第十四國民（十七）江都第十五國民（十八）江都第十六國民（十九）江都第十七國民（二十）兩淮第一國民（二十一）兩淮第二國民（二十二）兩淮第三國民（二十三）兩淮第四國民（二十四）兩淮第五國民（二十五）第六（二十六）第七（二十七）第八（二十八）私立華新（二十九）私立求新（三十）樂羣 
　　鎗斃盜犯前搶刦北鄉雷塘橋尹志祥家之要犯王步德由縣署判决死刑詳請省署核奪刻奉指令照辦周知摹遂於今日（九日）由小東門監獄署提出騐明正身帶同警備隊押赴花莠所空地執刑鎗斃以　炯戒 
[安慶]  
　　吳宜　又將攻擊柳議長前次有某學校敎員吳宣淪因攻擊省議會柳議長罪狀十三條當經倪省長查明毫無實據遂令將　提交法庭吳即他避今吳聞省議會不日開會又由滬回皖擬再丄請願書於省議會聞其書中大旨　去年十二月舉發柳汝士十三罪狀一案不知貴會如何判結苟以原陳爲當則應除柳議長之名如以爲非柳當自行辭職直接向法院申訴乃延　數月不訴亦不辭揆之法理其爲默認無疑貴會乃國家立法機關爲民代表似柳如此理應示意辭職以正貴會名譽今與柳約十日之内如不引咎辭職惟有請求司法機關提起公訴按法斥退云云究不知省議會將來如何解决也 
　　鄉民搗毁測量儀器安徽陸軍測量局三角課員王繼乾日前測量至合肥縣屬之丙子舖地方正擬安設標旗之際忽有該處聶姓鄉民出爲阻止謂與風水有礙該員先以好言開導鄉民不服竟糾集多人將該員標　　器等件一齊搗毁　該員　機未與爭執遂即赴縣報告一函禀由該局長呈請省長　辨刻聞兌省長已飭令合肥縣知事勒令該鄉民將　旗　器等件償　并令切實　導毋得再生事端 
[上虞]  
　　馬家堰創辦醫院上虞北鄉馬家堰地方與餘統接壞當水陸之衝人烟稠密商店林立各種公益事業亦　發達近有田天放者擬在該鎭創設醫院一所商之族人田時霖亦頗贊成爰廣集同志募欵進行目下籌備手續大致已具不日諒可成立聞該鄉殷戶甚多解囊相助者當不乏人 
[嘉興]  
　　呈請加收附税以縱小學嘉興學校發違共計一百三十七所惟經費一項支絀異常全恃抵補金特捐爲大宗入欵去年該項特捐停止後經費短拙每每移擲别欵以資補救上學期經各區自治委員竭力籌劃始得維持現狀而本學期各學校經費尚未知從何挹注九區自治委員陸繼　朱榮鏡江廷潙唐念祖等九人特於日前開會集議籌商補救方法决議先將地丁公益捐暫行回復以資維持即於日昨具呈張知事轉請省長核示其文如下呈爲各區小學經費同一危迫公擬回復地丁公益捐藉爲挹注懇請轉呈核奪事竊查各區小學前清祗恃少數樂捐酌量設立民國元年起各區學校逐漸推廣學費開支全賴抵補金特捐爲大宗收入民國四年抵補金特捐停止後經費驟行短絀民國五年終决算各區學費酌有透支或籌欵代墊或移挪别欵不等而春恐慌情形實同一轍查舊嘉屬善平等各縣抵補金特捐均繼續徵收而吾邑獨抱向隅若非急於籌補竟有輟學之忠委員等特於三月二十五日開會集議祇有先將地丁公益捐暫行回復庶小學經費有所挹注而其公益亦可繼續辦理查元年曾由城鎭鄉自治聨合會議决地丁每兩附加公益捐洋一角充作自治經費之用詳准實行嗣因自治停止遂亦免除現在小學經費旣行竭蹶各項公益亦多因欵絀停辦應請於地本開徵時仍舊每兩附加公益捐洋一角撥充各區小學經費及其他公益之用委員等一再討論衆議僉同爲此公同具詞呈請核奪卽希轉呈核准實行以維學務而全公益實爲公便 
　　盜竊案同時並出嘉興縣梅湖北鄉湖蕩連亘爲盜匪出沒之所本月十三日該鄉廣陽廟地方酬神演劇詎有匪類溷跡其間及至夜　更靜分頭赴附近各村盜竊聞是夜田西之某僧寺及施家港張姓家被刧衣傭物件約有二百餘金而寺鶴港之顧姓王姓沈姓等家亦同時被竊失去絲綢等物亦不下百餘金盜匪充斥未聞一案破獲誠地方之憂也 
[杭州]  
　　省議會九日開會紀昨日（九日）省議會第六次大會議員報到省一百十八人政務委員出席者五人議長振鈴開會報告第四中學校長勵延豫來函辭職僉云付審查開議第一案修正修濬浙西水利案政務委員登台說明理由衆謂案應成立付審查又議第二案追加修築省道備築處職員經費事件馮良翰發言謂此案應與省長提出廢止修築省道案併付審查大衆贊成又議第三案縣立私立學校補助規程亦大衆贊成付審查又議第四案浙江公立圖書館章程規則案羣謂應與第三案同付法律股審查又議第五案籌辦全國米榖公司請願書王兆基徐仲許祖謙等反對遂打消又議第六案請豁免舊温處被災各縣元偉二年滯納地丁及抵補金案無甚討論付庶政興革股審查又議第七案免除抵補金帶徵省税案潘澄鑑報告提案意旨畢各席討論良久結果仍與省長提出追認案同爲預算審查合併報告再由大會决定存廢又議第八案建議審查股第一次報告當由俞玉書報告畢大會無討論明日列入議事日程議畢遂散會 
雜評一 
[哈埠俄民之自由平等（一子）]  
　　自來民權自由論之勃興大抵起於税制之不良與政治之不平等政府不與人民以參政權僅使負納税之義務而又民生疾苦一概不問威權恣肆惟意是逞民氣久鬱而不可遏於是上下衝突放逐王侯或演劇戰數年之慘禍或除專制魔力於一朝而代議制度之基礎遂樹於腥風血雨之中焉 
　　是故凡革命之起無不由於不平等不自由之極而渴欲得享平等自由之幸福者也革命成功而後新政府能如民意以予之冉以法律保　之則事無不定非然者僅有剷除帝政之虚名而不獲平等自由之　際國民其有奚利哉俄革命後哈埠臨時執行部首先注意於此點宜乎俄民之歟呼驚躍不已也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[孟尼拉海灣戒嚴之電信]  
　　大陸報云九日本埠美國總領事薩門斯接奉菲列濱總督赫里遜關於孟尼拉口岸之電示略謂管理船隻駛入孟尼拉海灣之規則業已頒發入孟尼拉灣之南面航道今已封閉埋置水雷此道北由加巴洛島起南至萊斯丁加角止北面航道在柯里基都與巴丹省海岸之間自日落後至日出前不許船行 
[檀香山菲律濱電信之呆滯]  
　　大陸報云太平洋商務電報公司發出通告謂發往檀香山之電報必須用淺明英文發往菲列濱之電報必須用淺明英文或西班牙文所有電信能否遞到公司概不負責 
[大批德員起程返國再誌]  
　　大批德員由滬起程返國已據西報所載略紀昨報茲又由訪員報告謂漢口宜昌南京濟南煙台天津奉天厦門汕頭等埠德國領事曁館員眷屬等共四十七人均於日前先後抵滬取得安全通行證並由英美等國領事簽給通行護照已於前日（九號）午後一時與上海德領同在吳淞乘荷國郵船起程聞抵美洲時不得登岸須取道巴拿馬河以達歐洲當啓行時交涉公署派員照料海軍艦隊亦派小輪保護以昭周妥 
[赴法華工祇任工作]  
　　法人在滬招募華工赴法工作一事曾將工資數目曁訂立合同式樣迭紀報端茲悉此次法國需用華工係因巴黎附近各商埠之機器各廠急須趕造而法國工匠已不及工作故由法政府派委洋員陶吕得（譯音）來滬會商駐滬法總領事招請粤人梁耀卿爲招工總理陳墨林爲總辦事員在法租界内設立道信招工事務所分投招募業於本月四號將第一批所招之華工一百名送乘法公司亞蘭得號輪船先行放洋茲又續招得第二批工人二百名業於昨日（即十號）停止報名聽候定期考驗約二十號左右法公司輪船來滬來行赴法並定四月二十五號爲始續招第三批惟所有現下投報情願赴法之各工匠均向招工總理處聲明赴法之後祇能充任工廠工作業由招工事務所允可凡所招中國機匠斷不任用於戰爭之事因恐各工人嫌疑故已將此節刋入章程並將章程呈請法領事署立案矣 
[交通滬行開兌消息]  
　　上海交通銀行停兌以來迄今已及十月該行營業如何且置勿論但就市面言之影響已極不小現據熟悉該行情形者述及該行内部現正改組以後一麾簿記及各項辦法概然新式辦理大約一俟將内部各事佈置就緒早則本月中旬至遲下旬即行開兌照常營業聞該行總處前由日本借到日金五百萬元將悉數供長江一帶各行之用故滬行此次開兌不獨兌換鈔票支付存欵所預備之現金已頗充足且有餘欵用以資助實業該行前以代理國庫與政府關係較密致被挪三千餘萬元久未見還現該行已改變方針注重實業以符銀行之主旨云 
[維持華茶貿易之請求]  
　　上海總商會呈外交部文云爲英國政府擬禁華茶進口關係至鉅懇祈迅賜維持以保利權事竊據上海茶業會館函稱伏查華茶爲出口大宗每年挽回利權爲數不少雖近年有印度錫蘭日本等茶與華茶競爭而色香味三者終不如華茶之天然是以歐美市場仍能立足茲據該會館聲稱聞英國政府有施行禁止華茶進口新章如果屬實則茶少數百萬貿易即國家少數百萬財源誠如原函於國計民生兩有損害竊思禮尚往來中外一理英國貨物運銷於華者爲數甚鉅我國敦崇睦誼從未加以限制而英國政府對於華茶竟欲施行禁止進口新章不與印錫日本等茶同一待遇殊失報施之道亦非公理之平據稱前情除呈農商部外理合具文轉呈伏乞鈞部俯賜鑒核速電駐英公使向英政府據理力爭以維茶業而保利權 
[烟酒聨合會之緊急會議]  
　　中國烟酒聨合會前日接京師代表團快函略謂菸酒預算案曁製烟專賣廠案已經衆議院審查會悉照原案通過與鈕督辦先商税法再交國會之原議全然相反云云該會接函後即於昨日午後特開臨時討論會一時餘各業領袖及代表等紛紛齊集鐘鳴二下振鈴開會首由陳良玉宣布開會宗旨繼將京師來函當衆宣讀衆皆謂政界如此欺人我民何望自宜衆志一心協力抵制到此地步萬勿再事遲回陳祝三起言此次審查之案表面上雖爲預算爲烟廠實爲專賣之根據無論預算之成立不成立與商民無關也現因公賣不除商業日衰税已日減預算已成虚設今政府不恤商艱則我等掛洋旗者掛洋旗不能掛洋旗者停業試看此項預算將從何處取償至於製煙廠一事名爲提倡國貨實則絶滅國貨試問中國各烟草公司究竟用中國原料多抑是用舶來品原料多則是提倡捲烟即絶滅我國固有之土貨也亦即絶滅我商固有之生計也凡我菸商爲自保計急宜組織維持烟酒國貨會以資抵抗相戒不吃捲烟外酒凡行銷烟酒地方趕緊設立分會廣爲勸導如此則不獨商人生計可保國家利權可保而製烟專賣之計劃當然不攻自破林偉卿言查製烟專賣廠建議原案欲以一百二十萬之官欵獨攬全國菸業之利權是直夢想耳日本烟草專賣投資至二千九百十七萬元而税關條約改正後不論外烟内烟均經政府收賣我國則外債日增税約未改幅𢄙尤廣試問有此資本有此權限有此能力乎是眞紙上空談將來必無結果所苦者我商民目前之生計耳况從來官辦實業無一發達徒飽私囊我聞該廠尚未成立而公欵一百三萬已消磨殆盡此次秘密運動實爲無可報銷蓋爲個人計非爲國家計否則如鈕督辦之機警百出豈不知菸廠之終難有成哉云云遂由衆公决即照以上所議兩種辦法各自籌備次由陳良玉聲言現在審查雖已完竣而衆院尚未通過良玉謬承委託奔走半載餘今竟若此實無以對吾兩業同胞爲目前計惟有趕速函致京師設法維持遂决定將所議情形郵寄全國商會聨合會吕會長及在京各代表就近竭力斡旋爲商請命一面並通告各機關旋即起稿分别發函直至上燈時始散會而内部辦事各員至鐘鳴十下時尚未散去 
[再誌會勘烟苗之預備]  
　　上海縣公署近奉省長公署訓令内開查會勘烟苗一事曾經電飭各屬妥速籌備在案茲查英員來蘇爲期甚近蘇省六十縣對於禁烟要政均當振刷精神督率員警嚴切搜查其徐海淮揚各屬英員最爲注意尤應嚴勵進行萬勿稍留毒卉致誤大局一俟中央委員與英員到境即由該管縣知事陪同前往妥爲保護仍將入境出境日由電具報除分行外爲此令仰該知事遵照辦理並轉致復查委員查照此令等因沈知事奉文後已轉咨地方警察事務所飭行所轄警察所一體遵辦矣 
　　又開昨日寳山川沙兩縣知事因英員會勘期近各派警佐張元燮丁嵩年先隨省委邵樹桐文林至上川寳等縣交界王家灣河塘河口等處逐段查勘尚無發見烟苗情事至晩方歸定今日再往吳淞江灣等處察勘 
[關於工商大計之條陳（續）]  
　　在通商大埠訌設一工業銀行凡有經驗製造貨物者輕利貸以資本或由銀行按貨給資另籌運銷如是凡小本工業者不致因無資本而輟業工業由此而發展未可限量也（一）請實行裁釐加税也我國税則之繁重各國所無逢關納税遇卡抽釐病國病商莫此爲甚我國土貨表面值百抽五其實值百抽十然必須兩起兩騐（每一起驗合植百抽五）始可通銷全省此猶指本省土貨在本省銷售而言假如此省運往彼省銷售者仍須兩起兩驗（合值百抽十）倘該土貨經過五省則合值百抽五十矣似此輾轉抽收不啻自封其足且查釐金之設因洪楊之役而起創自曾文正本係權宜之計並非永遠法規如能實行裁釐加税出口貨多當能取償所失各國征收貨税大都進口税重出口税輕蓋進口税重利其外貨滯銷隱寓節流主義出口税輕利其國貨推廣隱寓開源主義我國反是此税率不可不亟亟修改以舒商困也綜此五端在在均須政府籌欵補助想我大總統必加呵斥復初不達時務當此庫幣空虚羅掘俱盡安有餘力補助工商復初非不知政府處此萬分困難之時而故發此泛論以效紙上空談者流蓋以審時度勢我國工商一日不發達國家一日不能富强政府如不竭力扶持工商亦决無發達之希望惟有籲請大總統於無可設法籌欵之中視工商爲救急之圖儘先提出交議以立富强之基礎也所有條陳振興實業辦法是否有當謹具呈陳請大總統鈞鑒訓示施行 
[交涉員歡宴新任法領事]  
　　駐滬特派交涉員朱兆莘氏於昨日（即十號）上午十二時就本署特設西餐歡宴新任駐滬法總領事韋禮登君並邀在滬中西人士作陪茲將當時情形分誌如下 
　　事前之布置是日該署門前满紥冬柏鮮花高懸五色國旗招待室及西花廳宴會之所均有極精緻之陳設满懸萬國小方國旗並有中西軍樂 
　　法領之赴宴約十一時許新任法總領事韋君偕同譯員乘汽車而至即奏樂歡迎先由交際科長陳震東君延入招待室嗣由朱交涉員親自接見彼此握手爲禮茗談移時遂引導入席 
　　來賓之衆多是日中外來賓到者甚多中國官場如松滬護軍使盧永祥海軍上將薩鎭氷滬海道尹王賡廷譯員邵玉林海關監督施理卿譯員奚麟石淞滬徐警廳長上海縣沈知事公廨關聶兩讞員曁法界華董吳畹九陸伯鴻等均來陪宴 
　　賓主之演說席間由朱交涉員起立演說略云今日歡宴新任駐滬法總領事韋君及在座諸公辱蒙寵臨曷勝榮幸然華法邦交素篤極表歡迎之意云云嗣由法領韋君答詞由譯員代譯表示謝意賓主盡歡奏樂而散頗極一時之盛 
[銅罐炸傷兩船戶]  
　　泥船戶余全發上蚝期在太古碼頭裝載淤泥由挖泥機器檢起銅罐一個形似筆筒模樣余以爲玩物取之而歸前日下午一時許將銅罐在蘇州河港口售與江北船戶周六四子周購得後即在該處港口將罐擊開詎轟然一聲登時炸裂將周之左手炸落並傷及右足等處其時適有鄰船戶周阿生在旁觀看家被炸傷兩手兩周均倒臥船中不省人事嗣由他船戶報告水巡捕房派探將兩周舁送同仁醫院醫院治一面上梅捕頭飭派探目何阿春往查眞相復候核辦 
[添派軍艦赴閩]  
　　駐閩練習艦隊司令曾兆麟司令以閩省鼓浪嶼地居海島爲航路要道各國兵商各輪停泊該處者甚夥現在中德絶交國防緊要閩省駐泊軍艦尚嫌卑薄故於昨日電請駐滬海軍薩總司令飭派軍艦數艘赴閩防禦薩上將接電後已轉飭第一艦隊林司令第二艦隊饒司令各撥軍艦一艘即日駛赴閩省駐泊 
[德人走入電燈廠之嫌疑]  
　　德國人修勃脱於本月六號夜半走入楊樹浦路九十三號門牌英美電燈公怀機器間内被三百二十七號巡夜華捕查見向詰支吾當卽帶入捕房經捕頭詢問一過電告英美總巡麥高雲君麥君以中德邦交業已斷絶旅滬德國人民究歸何國領事管理中國政府尚未宣示應視爲無領事管朿依據洋涇浜章程第七條由公共會審公廨訊理故於昨晨派令西印各捕將該德人解送公廨先由捕房刑事科代表牛門律師上堂譯稱查被告被捕時似已酒醉詰其國籍據云奥國人於上月十五號奉駐京該國公使命令來滬與僑居密勒路二十一號門牌之德國人西搿拉同在百老滙路某酒店沽飲畢雇乘黄包車回船安睡不知如何車夫將伊車至是處被拘等語詎留至翌晨復向詰問忽稱係德國人向在北京德國使館爲司閽有護照爲憑云云捕房以其所供前後不符且電燈公司爲重要之地後靠浦江前後左右均有軍隊駐防日夜巡邏被告係德國人殊爲可疑請爲察核並由中國政府代表穆安素律師到堂略述數語（未譯）又由三百二十七號華捕于鳳祿投訴是晩十一點五十五分鐘與三百二十九號華捕在公司後面浦灘巡查見被告由碼頭方面走進電燈廠我卽舉鎗相向遂卽上前將伊拘住後招呼一百七十三號三道頭華捕帶入捕房當時未與被告交談亦未搜其身畔並言如欲進電燈廠後門除渡浦外尚有西首空地竹笆亦可扒入等語王崧生襄讞商之美博副領事以此案供詞甚長恐捕房瑣案不及研訊遂判被告帶回捕房訂期禮拜四再訊 
[强盜開鎗傷人續紀]  
　　法新租界格洛克路紫陽里四號門牌周蘭芝家於本月五號晩八點鐘突來匪徒三人各持手鎗入内欲圖行刧被周妻錢氏得悉大聲喊捕該匪等見事不佳即開手鎗二響擊傷錢氏右臂而逸後氏檢點飾物幸未遭刦故未報捕自投醫院醫治茲經西醫察得該氏右臂傷勢並無大碍不日卽可痊愈現捕房仍飭各探捕嚴加查緝務將各匪拘拿究辦 
[私賣膏土之懲儆]  
　　新閘孟納拉路十二號門牌烟膏店主粤人鍾仁坤於奉諭關閉以後仍秘密賣烟前日有陳裕連向鍾處挑得烟膏一盒出門適被六百九十二號華捕查見以其故違禁令將鍾陳兩人一併拘入捕房押至昨晨解送公共公廨經會審員王肇之君會同美郭副領事質訊屬實以鍾破壞烟禁判押西牢四月陳從寛開釋又土販陳振祥任殿章因私賣烟土糾葛在途爭執被老閘捕房一千零十二號華捕查見詢悉其情並在陳身畔搜出紅土一塊一併帶入捕房昨解公共公廨經王郭兩君研訊屬實判陳任各押西牢三月烟土銷燬 
[製造局紀事兩則]  
　　江南製造局總辦李鍾岳因事撤差由陸軍部遴委謝邦清接辦已誌昨報茲據該局中人云李總辦蒞任以來對於員司工匠頗爲和平現因後任謝總辦已經到滬故督同員司日夜趕辦移交甚爲忙碌全局員司擬於今日在總工務廳設席公餞以誌去思 
　　又陸軍部以該局原名製造核與製作軍械之義不甚切合現在各省製造軍火廠均已改名兵工廠該局未便獨異特飭改爲上海兵工廠以昭一律該局奉文後已預備更改矣 
[分段濬河之觀望]  
　　本邑引翔鄉各圖田畝平日水利均藉走馬塘爲之疎洩查該塘自外黄浦虬港口起綿亘於該鄉中間直達寳山縣境長約三千餘丈惟年久未濬兩岸坍崩以致淤塞不堪中間最狹之處甚至行人無須繞道橋樑即能下灘跨過故於去冬經各圖農民開會集議後咸願分段自行開挖以保農田水利當經公邀該鄉經董禀請縣知事核准給示動工曾於客臘築壩開挖至今已届四月有餘現因節逾清明正值農田下種之時而該河工程雖有數叚將次竣工其中觀望遷延並不上緊工作者亦尚不少統扯除六圖三五圖等約有八成工程外餘如八圖九圖等不及六成者尚多故各鄉民於前日集議後僉以長此因循延宕勢無開壩放水之日實與農田水利有關是以於前日公邀該鄉經董函請縣知事署迅即派令催征吏數名會同法警加派巡士下鄉監視勒令從事興築按叚開挖以便限期開壩毋悮水利而重收成云云當由該經董代呈沈知事核准於昨日飭派催征吏會同巡警下鄉監視限期開竣矣 
[退屋讓路之遷延]  
　　本城自花草浜塡平將屋退建浜基以來現已翻至紹興會館前接通侯家路惟大東門起至西門止之肇嘉浜雖已塡平而於退屋工程尚多觀望雖由工巡捐局一再會商各房主均因建費無從籌措不見着手現縣橋東首一帶房屋因年久失修無可再延業於日前動工退建餘如穿心河橋堍亦因坍毁改建退後而大東門大街一帶除姚秦山藥店一家曾經遷移西首預備退建外餘均仍未動工至魚行橋蔓笠橋及縣橋往西一帶則均未有動靜現工巡捐局正從事丈勘路線以期早日開放馬路然盼望一律退齊則尚需時日也 
[救火會籌募經費]  
　　閘北第三段救火會購置汽車改裝救火車力謀進行各節已屢誌前報前日下午四時半該會特開董事部臨時會議討論募集改裝汽車添辦器具之經費由會長俞宗周報告開會宗旨後經衆董議决所需欵項分擔勸募刻須先付定洋二百五十元由顧寅基君慨允墊付以期尅日告竣免致遷延時日云 
[廣智學校演劇募捐]  
　　閘北寳山路義品里三弄廣智商業學校係浙江上虞陳少卿君所創辦迄今已三更寒暑成效日著茲因校舍不敷兼多義額經費日形文絀故定於陰曆三月初一日商假大舞臺演劇募捐藉資維持云 
[俞醫士續講腦筋衞生]  
　　青年會定於今晩（十一）八時請公衆衞生醫學博士俞鳳賓君續講腦筋衞生並有美國新到五彩種種病症影片用影燈逐張解釋使觀者知病症之所由來可預爲防備誠於公衆衞生大有裨益講求衞生者盍早往聽 
 
 
 

Page 11

 
 
[訓令采用商務印書館之師範講義]  
　　上海縣知事昨日訓令各區學務委員云案奉江蘇滬海道道尹公署第二三九號訓令内開案據商務印書館經理高鳳池呈稱竊維小學首重敎員敎員必有檢定各省限於經濟不能多設師範學校而行政方面已設有檢定敎員辦法並有考驗私塾敎師之舉奈各省人士資力困乏者多現任敎務者又未能棄職就學轉瞬檢定届期尚乏適用之書籍以補習自修查敝館於前清宣統二年發起師範講習社刋行師範講義頗著成效嗣於民國三年刋行單級敎授講義並奉各省行政公署通飭采用在案今復延聘富有敎育經驗諸君遵照敎育部頒定師範學校第二部及講習科規程編輯新體師範講義科目完備詮釋詳明定價從廉分期出牌並詳訂畢業試驗規則備有多數奬勵之資評定分給似於學界不無裨益惟恐各縣小學敎員及城鄉私塾敎師尚未週知茲擬檢定新體師範講義第一期二册送呈察核懇請通用以便寒畯而造師資等情據此查該館所呈講義頗爲完備小學敎員得此實用練習上裨益良多自應通飭采用除批令外合行訓令該知事轉飭各小學敎員及私塾敎師一體采用可也此令等因到署奉此除分行外合行令仰該員即便轉致本區内各小學敎員及私塾敎師一體采用此令 
[商界挽留税務所長]  
　　滬上商業各領袖近聞上海税務總公所吳靜山所長有奉胡財政廳長命令與上新河釐局長高莊凱對調之說因吳所長於滬上商界感情頗洽未便遽易生手昨日請由總商會朱佩珍沈鏞縣商會顧履桂蘇本炎等電致財政廳長請勿更動電文錄下上海税務所長吳憲奎君蒞任以來對於税務商情兩有裨益茲聞去任衆商惶恐紛紛來會請留尚求俯順商情暫勿更動無任企禱 
[押舖升税後務須實行改組]  
　　工巡捐局朱局長昨日諭飭閘北鼎豐押舖文云爲諭飭事案奉滬海道尹訓令内開據振興押舖等呈控鼎豐押舖冒稱改典影射朦混請求勒令改組等情到署查此案前據該押舖等來道具控經徐前道尹令飭該局曁上海縣查明呈復嗣據該局查明實情呈復到署徐前道尹未及核辦卸事移交前來正在核辦間即據前情除批並令上海縣遵照外合行令仰該局立即會督鼎豐押舖從速改典以免藉口而息爭端仍將辦理情形具報查考切切此令等因並抄批到局奉此查該押舖冒充改典前經本總局奉令查明呈復在案該押舖旣遵登錄章程升税改典自應按照典業營業規則實行改組何得陽襲升税之名陰圖押業之利致干同業攻訐奉令前因除函上海縣查照辦理外合行諭飭該舖迅卽依照典業營業章程實行改組並限三日内先將所領押舖執照繳局註銷毋得稍延致干咎戾切切此諭 
[法租界火警]  
　　前晩十二點鐘法租界大自鳴鐘西首北新街一百零一號一百零三號門牌三六軒印刷所樓上起火霎時烈燄飛騰燒斷樓梯冒穿屋頂各夥徒等均睡樓上驚醒逃命均赤身從樓窻跳下二人受傷當經救火會皮帶車等竭力灌澆旋卽熄滅計焚去樓房兩幢帶傷貼鄰錦芳廣東茶食店聞火熾時逃出夥徒等人均被帶入捕房暫行拘留昨晨經施總巡訊得該店並不保險諭令一併開釋 
[福興坊房東之陳訴]  
　　西門外福興坊于本月十三日發生火災經該處二區警署將被灾房客周乾乾陸雲慶等一併拘署研訊連同房主胡金標等申送警察廳訊究各情已誌前報昨據胡金標到廳具禀聲稱寗波人今年六十七歲向在治下泰興里爲海味生理置有業産福興坊住房八間半亦爲商人之産曾保有火險銀二千六百兩自保迄今已有十餘年不料本月十三晩是處房屋失炎被焚當時有崗警目見爲第五家起火商人于次日晨始行知覺到彼察看奉警局連同第五家租戶周乾乾等解送鈞廳奉訊候示在案伏查是晩失火由警目覩第五家所起報告有案此可證明者一到案之周乾乾等皆爲第五家租戶奉訊推諉於第二家起火豈有第五家物件分毫不能取出此可證明者二查房産保險必須由行估值方肯承保該房乃保十餘年之久如欲縱火何待至今此可證明者三况該處租係按照租界章程先付租而後住月收租金發給房票所以無保租等名目查第二家房客被灾後現在不知居於何處一時難以找到總之此案全係周乾乾等畏罪諉卸爲將始末情形爲我廳長縷晰陳之應如何訊理之處伏乞約裁 
[救火車撞傷車夫續紀]  
　　黄包車夫江北人高鴻芳在美租界北蘇州路被救火車撞倒碾傷腦部經滙司捕房車送醫院醫治各情已誌昨報茲悉高因傷勢過重業已斃命由院通知捕房將屍舁送驗屍所　請公廨中西官蒞騐再核 
[寛免一半罰欵]  
　　鄭何慶前因私販僞烟土被探查獲解經法公堂訊判罰洋五百元交保限繳後因鄭無力全措故復判先交二百五十元尚有一半交保出外限兩個月繳清在案昨由鄭妻董氏投案聲稱丈夫因患病甚重已回原籍家中實在貧苦餘洋難以措置求請寛免中西讞員察得鄭貧苦實屬遂判將案注銷董氏斥退 
[崇明檢驗吏並無烟癮]  
　　崇明縣公署檢騐吏陳際周被人指爲吸食鴉片投縣訴告該縣知事倪文德以該檢騐吏是否吸烟非經調騐不足以折服人心故將陳際周一員備具公函於日前送請上海南市紅十字會醫院詳細攷騐究竟有無烟癮茲由紅十字會中西各醫將陳際周留院七天依法調騐確無烟癮照章塡給證書核收騐費業於昨日將攷騐情形函復崇明縣倪知事查照矣 
[出店酒醉肇禍]  
　　新閘路池浜橋附近顧永記竹竹失愼燬去值洋數千元之竹排曾誌本報茲經該行主顧耀洤查得實因出店唐春榮酒醉潑翻洋油燈所致禀請捕房昨派包探將唐拘解公共公廨請究中西官以唐疏忽違犯新刑律第十三章一百九十條判唐押西牢九月以儆 
[盜取義塚界石續誌]  
　　楊阿三張阿榮深夜扒入新閘梅白克路水爐公所義塚内盜竊界石串同嚴良忠運往閘北被捕查見當將三人一併拘押捕房候究在案昨由捕頭派探將楊張嚴三被告併解公共公廨請究水爐公所由毛啓才卞子根戴士奎等與江寗公所所延之代表律師上堂訴明前情請爲訊辦經中西官向該被告等略訊一過判均押候查明是否受人主使再行訊核 
[保護游歷洋人]  
　　盧護軍使以時届春令各國僑商往往携眷赴本埠附近之内地游歷現在中德絶交洋人游歷時深恐鄉民誤會滋生事端故於昨日通飭分防内地各團營如有洋人携眷游歷到境務須認眞保護母稍疏忽云云 
[收還冬季軍服]  
　　盧護軍使昨日通飭各旅團云現下天時漸暖春季軍服業已發給所有冬季給發之皮棉軍衣大衣皮遮風手套等物均應晾晒整潔由各團營繳存師部軍需處保管以免霉爛損壞至兵士宿舍牀榻各宜灑掃清潔免生疫癘而重衞生除飭本署軍醫處派員不時查察外仰即轉飭遵照 
[男女俯首無詞]  
　　常州人謝永福在上海地方檢察廳禀控季培生誘姦伊妻張氏並捲去衣飾各物請爲追究已誌前報茲悉此案已經檢察官預審明確判將謝張氏季培生分别收押一面起訴審判廳昨日午後由該廳刑庭推事官堵君會同沈檢察官公開第四庭審理先據謝永福訴稱住居老北門内季家弄所居之房屋係向季培生租賃邇來民妻忽與季培生姘識民人稍有所聞因事關顔面惟有暗中將妻訓戒囑其與季斷絶關係不料忽於本月十一日席捲而逃杳無蹤跡直至十五日始在小東門内長生橋堍泰永興肉莊樓上將張氏並季培生一併尋獲扭送案下請求究辦並由謝父謝信卿及證人馮錫林等到庭證明一切質之季培生謝張氏均俯首無詞惟求恩宥問官會商之下判季培生監禁兩月謝張氏拘役二十天期满交夫領回管束 
[女拐子供詞狡展]  
　　婦人李周氏誘拐五歲男孩根福希圖上輪出口爲救濟會偵探查獲解送地方檢察廳預審明確起訴審判廳昨日午後由堵沈推檢兩官開庭審訊該氏供揚州人因乏後嗣由胞妹將此孩送我爲子並無誘拐情事問官曰爾前在檢廳預審時已供明一切何以今日忽又改變該氏仍一味支吾問官駁詰良久該氏始供丈夫現在高昌廟爲木匠家住閘北附近有一廣東老婦某氏與我認識其子聞爲醫生是日廣東老婦領此孩前來托我領到輪船上謂係輪船將開時爾可回來事成之後酬洋一元云云究竟此孩如何來歷須問廣東老婦方能明白問官察得該孩身患紅痧遂判將孩發送救濟會醫治李周氏收押候查明再核 
[老婦不受欺騙]  
　　寗波人徐方順去年在原藉地方因貧極無聊將妻李氏託老婦徐俞氏介紹與張阿富姘識未幾李氏逃逸無蹤張疑俞氏串放白鴿追償損失近有徐阿毛徐阿掌二人通知俞氏云已偵悉李氏逃匿上海閘北特於前日偕同來滬阿毛等向俞氏索謝洋四十元包可交到李氏俞氏始知受騙將二徐扭控四區警署轉解司法科押候訊辦 
[妓女請求援救]  
　　山東婦人潘金鳳去年被其兄誘至滬上賣於蕪湖路龜奴徐德寳所開之花烟間内爲娼因不善逢迎被鴇凌虐於前日下午逃出自投濟良所求援昨日由所解送公共公廨即據潘婦禀明前情並稱伊夫潘仲賢現在徐州地方惟不知住址等語中西官判發濟良所留養候核 
[姦佔有夫婦女之懲治]  
　　揚州婦人鄧魏氏於去年背夫私逃來滬與郭德福姘識賃居虹口七浦路四百三十號屋内經其夫鄧尚卿偵悉偕同其母鄧馬氏來申於前日前往尋獲報告捕房派探將魏氏與郭一併拘獲分别收押昨解公共公廨經中西官研訊屬實以郭不應姦佔有夫之婦判押西牢二月魏氏從寛免究交本夫領回管束 
[南翔女子候領]  
　　女子沈大姐前日下午在新閘路徘徊由捕查見帶入捕房轉送公共公廨暫留昨由官媒將女送案請示據供年十六歲南翔人因家貧不能過活來滬謀生父親沈聚生現在原籍等語中西官判女留候函請南翔警局查傳其父來案認領 
[江北小孩迷路]  
　　前日有江北口音年約三四歲之男孩在閘北四區境内迷路由崗警查見帶回四區署詢其姓名住址均不能答經姚警正諭送慈善團留養聽候出示招該孩家屬到區認領 
[大鬧茶館]  
　　甬人陳心鶴馮阿元陳長發不知與王桂生王金財林世德有何仇隙於昨晨各邀數十人在虹口漢璧禮路一百十號門牌茶館内互相兇毆致將該茶樓器具擊毁經茶樓經理人張怡芳招呼一百二十七號八百六十號等華捕到來將陳等六人一併拘入捕房飭各存洋五元保出候示 
[聲明行兇原因]  
　　九江路天蟾舞臺小主許廷模指控王芝生孫梅生於前晩在福州路行兇等情昨經捕房將被告二人拘解公共公廨先由原告投訴前情訊之被告兩人同供出資在原告戲園内觀劇戲劵收去後又來索取看資因不給付卽被毆逐出門因此心不能平將伊毆打中西官判令將案註銷被告開釋 
[無賴欺詐鄉民]  
　　烏鎭路某菜場雇無賴蘇廣義爲查照人凡鄉民肩挑菜蔬欲往租界或他處菜場售賣者經過該處必勒令捐取該公司執照否則指爲沿途兜售違犯警章以須送該管警區懲辦等語任章恫嚇鄉民之懦弱者大都賄以小洋數角始得釋去前日蘇又向小販徐友卿索詐不遂大起衝突由四區崗警查見拘入區署經姚警正訊明前情以蘇專假警區名義詐欺鄉民可惡已極判令收押候辦 
[倒斃待驗]  
　　前晩有年約二十餘歲形似工匠之無名男子倒斃於閘北新民路上身穿舊布綿袄下身舞褲由四區一分所崗警查見歸報署員昨傳十一圖地保報請地身檢察廳蒞驗再核 
[繫鈴解鈴]  
　　解實全前纛法公堂控被作頭陳忠廷虧欠借欵銀一千五百三十八兩延約不付等情訊之陳供認欠洋請求寛限措還判令交保限繳後因無保押追並着原告查明被告家産禀覆候核在案昨由原各投案聲稱現陳忠廷托人在外向商人立據理楚商人業已應允求請銷案聶讞員准如所請判將陳忠廷開釋 
[經理控告司賬]  
　　恒豐裕記碾米廠經理張蘭初控司帳孫釁卿侵用帳洋四千二百零六元昨由捕房將孫拘解公共公廨請究先由原告代表律師上堂譯訴案情訊之被告亦延律師到堂代辯要求交保候訊中西官判張交二千五百元人洋並保候訂期研訊 
[賭徒禁錮西牢]  
　　賭徒李阿四（即杜阿四）張阿三（即張長根）前日在新閘同孚路誘賭花會被捕查見一併拘押昨解公共公廨請究經中西官訊實判各押西牢三月示儆 
[首犯先行入獄]  
　　匪徒姜阿三糾黨在虹口閔行路串搶某西人值洋三百元之金表金練等物由捕拘解公共公廨訊供押候補提同黨併究在案茲因捕房緝拿同黨無着昨復將姜解送公堂請究經中西官訊供不諱判姜押西牢年半仍着緝提同黨解究 
[匪徒分别禁押]  
　　匪徒楊阿發王阿根羅金寳於前日下午在勞合路山西路等處攫取佘陸氏等金挖耳金押髮均經包探查獲昨解公共公廨經中西官逐一訊明以羅金寶係屬過犯判押西牢半年王押三月楊押兩月分别示儆 
[追獲攫物流氓]  
　　流氓王長福在美租界漢璧禮路攫取江北婦人張王氏之鍍金押髮被行人韓小劉子與包探周耀庭帮同追獲搜出原贓帶入捕房押候究辦 
[包探查獲竊賊續誌]  
　　王福生王巧生竊取新閘大通路新康里居戶黄順卿等各家衣物被包探錢壽生高萬生沈壽章等查獲一併拘押昨解公共公廨經中西官訊供一過判仍押候吊贓再訊 
[誌謝]  
　　閒閨日永繡倦披書女子之嗜說部者實亦不少茲有高劍華女士等以井臼之餘編一雜誌名曰閨聲事雖游戲於感化人心或亦不無小補茲當出版之初承贈二册書此誌謝 
　　更正九日報載調查出口貨新聞内有怡大洋行經理輪船格要下門開往法屬其來一節茲悉格林下門係怡泰公司輪船並非怡大經理且查其來係屬意大利並非法屬合行更正以昭核實 
雜評二 
[華僑愛國之一證（訥）]  
　　吾國之華僑素以富有愛國心著稱於世清之末紀華僑挈資回國爲祖國經營事業往往不得政府之保護廢然以返然而僑商之愛國如故也 
　　其後政府知華僑之愛國也稍稍招致之或以名譽狀勵或派專員撫慰種種行動亦不過藉以牢籠而已非必盡以誠意待華僑也然而僑商之愛國如故也 
　　革命事業旣多得華僑之助力革命後之建設事業又得華僑之助力今菲島華僑對於職業敎育社捐助之踴躍亦卽其愛國之一證也嗚呼華僑之期望祖國如此而我同胞其將何以副華僑之期望耶 
專件 
[中華職業敎育社第一號社務通告（報告斐筆賓僑商捐欵情形）]  
　　敬報告者秉文炎培此次偕陳君寳泉韓君振華張君渲蔣君維喬赴斐律賓除考察職業敎育外兼事鼓吹推廣職業敎育臨行復以僑民之熱心贊助倡議捐金計與清心實業學校合募得斐銀一萬六千八百元尚有續認者茲將經過情形報告如下 
　　二月三日抵斐律賓首都馬尼拉總領事施君紹常商會總理施君光銘敎育會長陳君迎來律師薛君敏洛夫婦偕各機關僑商代表至輪埠歡迎是日起拜訪僑商參觀學校及各機關八日敎育會開歡迎茶話會於東方俱樂部中西官紳商學界到者八百人斐島總督亦派代表來會 
　　十二日僑商公立中西學校邀往演說炎培演說職業敎育聽者四百人 
　　十五日假法蘭西大旅館答宴僑商發表對於斐律賓華僑敎育意見書八條深荷贊許摘錄其關於職業敎育兩條如下 
（第五）宣注重農工商職業敎育同胞在海外舍實業無立脚地敎育卽當因其所需而施之實業專門敎育不妨求之異國若夫初步之職業敎育旣主張特設小學自宜酌量加入觀中西學校章程弁言此間中戶商家因傭金高貴子弟略已長大卽留在店中呼喚故學生繼續肄業满三年者十不得一二等語實爲此間需要職業敎育之確證將來小學推廣市宜工商鄉宜農工視地方情形分設職業科如商特敎内外國貿易工宜就本國或本島物産講求製造其餘視此可也（第八）爲謀上述各項之實施與進步宜與祖國敎育界實業界聨絡此事可以上海中華職業敎育社爲聨絡機關如有須待共同解决之問題可以通信互相研究或因推廣學校而需聘敎員或因傳習國語而需用書本皆可代爲訪求惟力是視而又須與實業界聨絡何也蓋僑民舍實業無立脚地前旣言之若輩目的直接在敎育之發達間接在實業之發達而職業敎育社則本國溝通敎育實業兩界之樞機也 
　　二十日閱書報社普智學校邀往演說秉文演說愛國炎培演說提倡愛國之根本在職業敎育聽者五百人 
　　二十一日廣東會館邀往演說炎培演說職業道德與智識秉文演說華僑愛國之方法聽者四百人 
　　二十二日敎育會開餞别會於東方俱樂部席間秉文演說對於華僑前途之希望炎培演說中華職業敎育社之組織僑商特贈銀鼎一尊爲紀念 
　　先是僑商以十餘萬金購地擬建一商業中學茲採納同人意見由敎育會長陳君迎來席間宣布下半年卽行着手建築並添設小學三所 
　　二十五日愛國學塾民號報社邀往演說秉文演說社會敎育炎培演說手工與實用敎育聽者百人 
　　二十六日領事施君及陳君迎來施君光銘薛君敏洛提議爲中華職業敎育社及清心實業學校募捐午刻集重要僑商於領事公館炎培演說職業敎育社之大意及組織法僑商各親筆寫捐計當場共認得一萬一千五百元並推定施君光銘陳君迎來經收捐欵寫畢偕送至輪埠而别繼復得施領事及薛君敏洛函告第二次續認捐欵合前共斐銀一萬六千八百元並述尚在續募俟有成數當再奉聞等語茲將第一第二次捐金者姓氏列左陳迎來君二千元施光銘君二千元楊嘉種君二千元蔡膺成君二千元蔡德燥君一千元林爲亨君一千元葉壽堂君五百元胡諸羣君五百元李文秀君五百元吳記並君五百元黄呈標君五百元李清泉君五百元蔡少菁君五百元黄念憶君五百元楊忠懿君五百元吳克誠君五百元邱立權君五百元鄭尊蜨君三百元鄭漢淇君三百元陳光純君三百元洪明炭君二百元蔡聨芳君二百元共斐銀一萬六千八百元中華民國六年四月一日郭秉文黄炎培報告 
來函 
[中華基督敎會來函]  
　　敬啓者敝會於十二號晩八點鐘在横濱橋順大里郇光學校敬請何萬川大醫生以粤語演說衞生聞何醫生此次專講喉症並帶有顯微鏡及微菌到堂使人觀騐際此喉症流行關係匪淺特懇登錄貴報俾凡識粤語而留心衞生者依期到校以駖要論而知趨避想貴報提倡公益當必樂爲代登上海中華基督敎會 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[煙鬼傳仿五柳先生傳] [  屠之麒]  
　　烟鬼不知幾許人也不必詳其姓字生前嗜阿片烟因以爲號焉吐霧吞雲不離呼吸性疏懶不事生業少失烟時便涕出涙流癮愈深禁嚴猶圖私吸警察偵其如此則報告而獲之槍燈畢搜當庭判罰旣罰而釋曾不立志戒除期限满矣土店閉歇短榻仰臥烟盒盡空慘然也常希存土收買頗因反對遲難救急以此病終贊曰吾友有詩昔爲禁烟節今眞烟禁絶生負烟鬼名死副烟鬼實其言何謔而近虐耶晏安酖毒以喪其生黑暗獄之寃魂歟枉死城之孽魄歟（五） 
家庭常識 
　　棉衣褲亦可入水洗但絞乾後裹以包袱置脚盆中再用稻草灰覆墊其上下越一宿取之暴日中則亦鬆軟如故 
　　疼瘃初起時即取蘿蔔葉及橘皮煎水洗之使血脈温和可免潰爛 
　　紅木几桌偶放熟茶杯其上嗣後必有圈跡出現若以乾布和花露水少許擦之即免 
　　水烟筒内著烟油滌之不清可灌以鹻水兩口緊塞紙或布置炭爐中猛沸之俟其塞爲水蒸氣所衝出遂傾其水則烟油盡去矣[  雲林]  
　　刀傷流血不止可用龍骨（藥店有賣）刮粉敷之立能止血且易收口 
　　瘡癤腫毒潰爛之後欲其收疤以九一丹（藥店有賣）置膏藥上貼患處數日之後即生新肌 
　　梅夏之時食用醬油最易起霉若欲免此可將醬油置於鍋内煎之俟滾去沬即能貯久 
　　戒指過緊不能褪除可以手浸入水中除之即脱[  守拙子]  
事物閒評 
　　自由談之家庭常識試用易獲益多甚爲閱者便余意將此欄之稿件彙訂成集酌價出售於賣者無損於買者省却許多手續寗不甚善否則每日剪抄不便設遇事繁無暇及此散失無稽尤爲憾事質之編者以爲然乎[  潤章]  
　　栩按茲事疊經閱者來函促成斯舉栩固極表贊成惟自去年至今刋載已多如編單本必須逐條加一題目分類纂成庶易檢閱特惜無此暇晷耳閱報諸君中如有願代編緝者則栩願任參訂校印之役出版奉贈若干册以酬其勞請先編一頁樣書寄下以便酌洽 
　　海上電車東縱西横往來如織然人地生疎者殊不敢問津焉蓋車上雖有停車站名標出而非老於滬上者雖至目的地而仍不識倘司機人每於停車處預先佈告俾乘客週知庶得從容而下亦可免跌仆擠軋之禍此法倘能實行營業必盛[  嫉俗]  
　　栩按電車中賣票人亦有每抵一站高聲報告者但覘其事似非職務上之必要故默不作聲者實居多數未審電車公司章程中果有規定此等手續否也 
新食譜 
　　神仙肉將肉切成方塊置於瓦鍋中配以酒醬等然後封固放於鐵鍋中（鐵鍋内宜乾）先燃七個稻柴團隔十五分鐘再燃五個柴團再隔十分鐘再燃三個柴團如是共燃十五個柴團不满半句鐘其肉即可食且肉味濃厚肉湯清淨非急火煑肉者可比（栩按整鷄鴨亦可以此法製之） 
　　牛肉汁先將牛肉一磅切成小塊置於閟氣小瓦鍋中用紙封固（酒醬等均可不用）然後再置於大瓦鍋中隔湯煑之下放炭團七八個上冒以布巾使火氣不散如是約經三時牛肉已變成汁矣汁味不讓藥房内所售者價廉物美諸君可一試之再此肉若置於鷄汁罐内煑之更佳[  經常]  
　　豆葉羹取蠶豆之嫩葉若干洗净入去油之鷄湯中加鷄絲火腿絲同煑俟沸透即可起鍋清香撲鼻病人食之最宜[  佚名]  
集益錄 
　　家庭常識中每有投稿問題以求解答者間嘗就記者所知即爲註明編入惟天下之大事物之繁以一人之知識終不免囿於一偏爰闢此欄設爲問答以期集思廣益幸博識君子有以敎之 
　　第一問包香烟之錫可以水銀少許和之成泥敷玻璃後即成明鏡特無法使之黏牢或謂用棗子泥先搽玻面然一經搽擦玻面即生晦黯决非善法茲事於工業上頗有益中國本有硍光業專家盍舉以告世人[  蘧廬]  
　　第二問銅質茶壺中裝置茶葉之有孔膽瓶時被茶葉浸成黑色且黏有類似烟煤之黑屑從龍頭中流出其體極輕全浮於茶碗面上有無善法以除其弊[  紫駿]  
　　第三問吾人自去辮髮後所留之髮有作平頂者有斜分者數者之中自以斜分者爲多但作此種式者往往頭皮如雪梳之不盡市廛所售油膏之類均屬裝飾之品不能去垢且足增垢亦有善法以療治之否[  悟幻]  
　　右列各問凡賜答者謂如右式標明爲（答第幾問）但非實騐有效者幸勿强不知爲知又答案如不止一法亦當繼續揚載以收多聞之益 
小說 
[榆莊影事（愛迭勒著）] [  常覺小蝶合譯天虚我生潤文]  
　　第十章三月二十二日刋起 
　　是日之夜先後至榆莊者乃有三人其第一人即爲默伯入時意至得呼曰瓊司老人時方理其鐵箱乃不之理默伯又曰瓊司汝不識我耶老人冷然曰吾何爲不識汝默伯曰然則我來汝奈何竟置不理吾電汝接到否老人曰得之曰是則當知我歸曰知之默伯乃伸其手曰然則請與我老人至此始徐徐迴首注視默伯之面冷聲曰何與汝者默伯曰金錢耳曰現金耶抑鈔票默伯不耐曰一萬鎊耳汝豈能自食其言老人殊不動容仍俯身理其鐵箱文件言曰一萬鎊乎此事豈能若是之易汝試自思瀕行時曾有何約默伯曰汝約非謂能去彼人與我一萬鎊耶曰然則汝何爲不去彼人默伯愕然曰吾昨電非告汝其人已去耶老人曰咄彼谷菲者明日豈返倫敦矣汝以我爲不知乎默伯嗤然笑曰吾以爲汝謂誰耳實告汝我已去一人其人蓋較谷菲爲重汝猜彼人爲誰蓋卽坎拿大之小戇耳老人曰然乎曰安得不信但須孺子一死彼谷菲又復何用老人曰然則汝固以何法死此孺子默伯意大得曰吾已推之墮海是夜適當大風雨故竟無一人知之瓊司汝思此事寗不妙甚老人曰妙哉但汝何以確知其死默伯曰如此大風雨又在黑夜安能不死後來吾復在皇后鎭沿海一帶尋覓其尸曰得之乎曰雖不得然其死則確也老人至此聲乃益冷曰汝未得而吾則已得其尸默伯一愕老人又曰其尸今晨卽坐此椅且能言默伯駭曰彼乃未嘗死耶老人曰彼安得死且來向我索取遺産默伯曰信乎當時汝復奈何老人曰此吾事不勞汝見問默伯曰然吾勞亦不應無酬老人曰然汝今可居此不使汝凍餒如何默伯自椅間一躍起曰卽此已足耶老人曰不則汝意將如何默伯乃大怒曰瓊司實告汝汝能去彼孺子然不能去我汝苟缺我一辨士者我固有口宣汝隱秘老人冷笑曰嘻汝殆癎矣言次見默伯忽以手向衣後則立啓其抽屜默伯鎗猶未出而老人之鎗已指其面曰孺子汝行耳勿攖而翁之怒默伯見勢已失不得不退而口中猶爲毒詈老人目送其出現爲獰笑曰汝欲向我施其技倆亦太不自量矣 
　　閱者諸君鑒今日第五張停刋一天 
 
 
 

Page 15

 
 
   
 
 

Page 16

 
 
   
 
