# 1893 - 291 - 4907367

 

Page 1

 
 
[新印温病條辨] [  圖書集成局代啓]  
　　温病條辨一書爲淮陰吳　通先生所著條分縷析精括詳明誠岐黄家所必讀者也本　用新式鉛字排印刻巳告竣寄語杏林橘升中人尚其家置一編以供揣摩之助乎訂成四本每部碼洋太角欲購者速至蘇中掃葉山房及外埠均可購取可也 
[論泰西善舉之善]  
　　凡所以振貧窮賜乏絶飢者食之寒者衣之務使天下無失所之憂者皆謂之善舉若此者中國有之泰西有之夫仁人心也好善人之同心也今使執途人而語之曰泰西之人好善中國之人不好善則無論智愚賢不肖必且艴然怒譁然辨而嗤其說之大謬矣然中國善舉恒不若泰西善舉之善斯固夫人知之而無庸爲之曲諱其中不相及之故果何自而判哉蓋中國之辦善舉其難有三首苦於經費不充無以爲展布之地經費充矣又苦於不得治法無以盡措施之表治法得知更苦於不得治人無以見推行之效有此三難此中　善舉之所以不善也泰西則不然有經費有治法有治人三者咸備此泰西善舉之所以克臻盡善也竊觀泰西善舉可指數者厥類有十有爲中國所無有爲中國所有而其立法定規措置得宜則遠非中國所及用特表而出之著於篇俾天下好善者得覽而取法焉一曰施醫院其制男女各自一室衾履衣裙飲食藥餌皆院中代備老者幼者更以圖畫器玩娱樂之或製車安四輪使憑之以自行飲食皆節於醫者病愈則舁送别室調養完善然後聽歸每院病者千餘人醫者數十人歲供咸取自紳富其院中堂羅列治病諸器後有鐵栅六層乃使學醫者立視之處病人每室必有一捨身義僕細心護持泰西各國中以美國費里地費城之施醫院爲最大病者常川有四千人設醫者數百人逐日診視更有醫生百領一名每三日首領必來院一次以資考察凡有剖割及疑難之症必親自醫治每年經費需六十萬元一曰育嬰堂美國紐約之育嬰堂最爲著名堂屋一百餘間男女自初生至七八歲者約六百名多至三千人每樓設十六榻二榻相並一臥嬰兒一臥乳媪衣食俱潔凈總管司事爲教門婦女男女四五歲卽使識字讀書並教作小玩物開其心思六歲至八歲女師教以歌詩並舒和血氣法俟及歲時量材薦事每年經費以多而論約二十六萬元左右半出公家半出善士俄國育嬰堂撫養之道揣摩備至竟有富貴之家患家中自養無術出資助善兼以自托者一曰瘋人院進門有醫生房客廳飯廳書房琴室藥房瘋人臥房高十二尺寛九尺深十一尺旁有照料人等居住更有琴房新聞紙房以爲瘋人娱樂之所且以瘋之爲病非藥石所能治必須養之爲宜或開其迷或解其鬱務令適其心性故擇園林以逍遙之置釣弋以消遺之醫藥不過爲佐治之具而已瘋人入此院竟有漸忘其病而化解者每年需費二十萬圓一曰義學堂凡貧苦之家其童子自五歲至十三歲皆令入塾習以工商之事曠學則其師督責之至再至三仍或不悛則拘諸獄中攺遇學堂使之省過而盖愆更自富人置一船招致貧而無依者聚其中供其衣食設監督之人令其學習水帥限兩年技成分派商船充當水手一曰養老院英都有一千三百七十所居男婦之老而無告者月抽其鄉租爲經費日給三飯晨給一饅首一茶一牛脂一粥午加肉晚加羹血氣衰者醫士謂宜酒則酒之男外服黑呢内服白布女服雜色衣裙無異充裕之家每禮拜一易而浣濯敝則改造寢所寛舒男女異處夫婦偕則共一室婦女未衰者令縫級而貨之畀以十之一有不願居於内者飯時乃集有僅投一宿予一飯者則别爲一所國主時一臨視有時或遣子女代查以昭鄭重一曰老儒會皆讀書寒士慮其就食爲耻繼粟繼肉遣人致諸其居一曰繡花局世家婦女家道中落不能自贍聚之深䆳堂室供給飲饌使之紡繡而賃之禁男子不得擅入以遠其嫌一曰養啞院樓園整潔聚啞者而讀書其中二十六字母皆以手指比之或以石粉寫木反上令其認記一曰育瞽堂皆瞽目而能作藝亦能讀書字皆凸出而以點數代字母一曰童藝院創於瑞典繼於丹馬後德國亦效之每年開設兩次先令地方查明無業子弟選其聰慧者教以雕刻訂書等淺近之藝限六禮拜學成考騐有效集資以獎其師此十類者皆泰西善舉之勝於中國者也敬得大有力者依次仿行使老者有得所之歌幼者無夭札之患貧户子弟皆能自立不至入於流蕩瘋者病者得善其調養而不至傷其天年瞽者啞者皆有以用其才而不至以殘廢自傷謂非中國生民之大幸乎哉 
[本館接奉電音]  
　　昨由京友電傳諭旨四道敬謹譯登○九月十三日奉硃筆遣長麟爲滿洲繙譯正考官奕年爲副考官欽此同日奉硃筆内簾監試著秀林鍾德祥去内塲監試著桂斌吳樹棻去入號巡察著文郁恩溥胡蕙馱楊晨去欽此同日奉硃筆這塲内彈壓著左翼副都統希朗阿右翼副都統文瑞去欽此同日奉硃筆這受卷等所官著陞額祿福蘇褘慶斌中興恩惠雙福去欽此 
[部務彚錄]  
　　兵部馬館漢監督候補主事李象辰一年期滿照例揀員奏請更換經大司馬諸憲揀得兵部武庫司主事陳鴻擬正候補主事陳鴻綬擬陪於光緒十九年八月二十五日帶領引見本日奉硃筆這失部馬館漢監督著武庫司主事陳鴻去欽此○總管内務府大臣爲知照事慶典處案呈所有會奏萬壽慶典分叚略陳景物一摺定於本年九月初一日具奏相應知照各衙門遇有應行廻避事件勿與同日呈遞○兵部爲片行事所有行走四年期滿之漢三等侍衛鄧廷忠榮厚仝輔宸林捷鰲張鴻喜常先榮劉竹書等七員本部於八月二十九日卯刻在東長安門外堂考馬步騎射爲此片行貴領侍衛内大臣處傳知該七員務於是日黎明各備弓馬前赴該處預備本部堂官考騐馬步騎射以憑塡考訂期帶領引見毋悮○吏部爲示傳事所有擬補昭陵總管衙門筆帖式錫庚一員本部於九月初一日帶領引見相應傳令該員穿天靑褂備帶補褂元靑褂並佩帶對子荷包手巾於是日五鼓赴西苑門六項公所吏部公所内書到聽候排班帶領引見並先於初二日午刻衣冠赴部演習口背履歴萬勿遲悮○侍衛處爲知照事八月二十七日奉旨朕於明日辦事用膳召見後出德昌門福華門三座門西安門阜成門紫竹院稍坐走蘇州街六郎莊進頤和園東宫門至樂壽堂皇太后前請安侍膳畢至玉闌堂消　出東吕門走六　主蘇州　紫竹院稍坐進阜成門西安門三座門福華門德昌門還瀛臺卯正二刻預備欽此○吏部示傳所有保舉湖北補用知縣王梓補授湖北宜昌府同知史丞保舉山西補用知縣周中佐擬補兩浙長林塲鹽大使張　年等四員本部於九月初四 
 
 

Page 2

 
 
日帶領引見相應傳令該四員於初二日午刻衣冠赴部演習口背履歴於初三日晚在内城左近歇宿初四日丑刻穿天靑褂備褂元靑褂並佩帶對子荷包手巾赴西苑門六項公所吏部公所内書到伺候排班帶領引見如排班時不到卽將緑頭簽撤下毋違特示○户部山東司示傳請領鐵路經費銀兩委員縣丞孟傳楨等知悉務於九月初一日親身赴部當堂報到毋違特傳 
[補授長史]  
　　多羅慶郡王門上長史現在懸缺經兵部會同宗人府堂官於上三旗各項三四品人員揀擬正陪仍由兵部於本年八月二十五日帶領引見本日奉旨多羅慶郡王奕劻閂上長史員缺著護軍叅領德楞額補授欽此 
[批本需員]  
　　内閣帮同漢批本官除升任出差外現僅丁桐生著作郎立幹一人應卽咨取科甲出身之漢三四品京堂奏派二三員帮同批本刻由内閣咨行翰林院詹事府通政司太常寺太僕寺都察院太理寺光祿寺國子監鴻臚寺各將科甲出身之三四品漢堂銜名卽刻開送過閣以憑繕單奏請欽簡帮同批本勿稍延緩 
[覆勘筆蹟]  
　　本屆癸已恩科順天鄉試及各直省鄉試中式舉人三塲硃墨試卷於磨勘後復與親供再行覆勘是否筆蹟相符覆奏刻經禮部開單於八月二十八日具奏本日奉硃筆圈出協辦大學士吏部尚書麟書禮部尚書崑岡禮部尚書李鴻藻都察院左都御史徐郙吏部右侍郎廖壽恒兵部右侍郎徐樹銘刑部右侍郎李端棻署工部右侍郎内閣學士王文錦内閣學士會章都察院左副都御史楊頤欽此 
[尚未合龍]  
　　北通州運糧河河西務上汛紅廟地方决口甚鉅疉列前報前次合龍未就復冲决三十餘丈經李傅相撥勇二千名星夜赴工帮同張觀察姚太守迅速堵塞定於八月廿九日子時合龍先立迎水壩以洩水勢兩站加高培厚只留五丈口門兩邊用四丈高木樁砸入水内樁上牢繫千斤繩中懸繩索蓆片秫稭蘆葦黄土等料積成懸壩預備合龍時將千斤繩斬斷堵塞口門詎口門愈忒水溜愈大至廿八日晚臨近口門之旁站坍潰七八丈幸堵口之料物尚未崩裂勇夫赶卽塡土補築合龍尚無定期然○米鹽茶麥豆雜貨等船均膠擱蔡村一帶候水開行幾至望眼欲穿今合龍未就大失所望本年大水奇災米珠薪桂民不聊生全賴運河暢通外省糧米源源接濟今河道阻隔不通轉瞬節交小雪河船例不發載未卜居民何以過活彼蒼者天何不眷顧此小民耶 
[豪客假銀]  
　　某公子僑寓金陵歴有年所其先人開府嶺南宦囊頗裕設典肆行票鹽久爲寒乞兒所艶羡忽九月初四日晨起見上房院落中霜鋒瑩瑩揷入磚縫莫耶犀利寒光懾人柄懸說帖一張大書云某俠客也道出白門川貲已罄敢假白金若干兩壯我行裝請某日某夜仍置此地當來自取倘吝不我與勿謂區區　首不利也公子大駭仰視垣墉屹然無恙重門寂鎖又未啓扃此物奚由置此若謂不肖僕從故作驚人之筆則内室只有雛鬟諒不敢施此伎倆愈籌思愈惶懼遂將白刃並說帖函送江寍縣署請屇取銀之夕設計獲人不知巍巍堂上者作何布置也噫嘻異矣 
[騐屍詳述]  
　　前報長洲縣王大令下鄉相騐云云兹悉此案在相近滸墅關之東橋地方該處民人陳某年近而立素以務農爲業聘鄰近某甲之甥女爲室女幼失怙恃賴甲撫養自前年于歸後不知因何常占反目之爻上月廿九日偶以細故又觸陳怒大肆咆哮且以老拳從事女飲泣而言曰妾如有不是之處儘可向母舅禀訴何得遽以毒杖相加耶陳聞言更怒瞠目大叱誣其與母舅有染旣又操杖在胸際狼擊數下忿忿而出女自念遇人不淑兹又誣加穢名有何顔面立於人世遂於夜深人靜時以腰帶懸樑自縊而斃翌日甲聞信卽偕該處地甲投赴長洲縣署報請相騐王大令准詞卽於午後率同刑仵書差臨塲詣騐據傳聞仵作喝報騐得死者胸際有毆傷痕數處實因受傷後自縊斃命大令離座親視一週卽著塡明屍格飭令甲自行棺殮一面飭將陳拘獲帶回署中候究 
[師船獲盜]  
　　本月初四日蘇州緝私營拿獲鹽梟一名當卽飭送長洲縣署請王大令訊辦聞此匪向在太湖中販售私鹽者日前緝私營營官翦香階軍門奉大憲面諭略謂蘇之太湖爲梟匪出没之處每當查哨時務須加意留神勿使漏網軍門奉諭之下卽親自帶領砲船往各處跴緝初三日傍晚正在湖中行駛忽見前面蘆臣中一道淸烟縷縷直上細視之見有鹽船一艘停泊於此蓋正在作炊也於是砲船不動聲色揚帆駛近匪黨並不見疑軍門號令一聲各勇手持鎗械飛躍過舟匪黨見之始各驚駭忽胡哨一聲咸湧身躍入湖心鳬水而遁僅剩一年逾知命之某甲在後梢艙下一榻横陳詡詡過癮一時不及逃避當爲勇等所獲細查舟中尚存私鹽若干包當於翌晨連船一併解至統領李軍門處禀候發落李軍門卽著備文飭勇持片將甲解送長洲縣署請辦王大令提訊之下飭釘鐐收禁候再訊供核辦 
[嚴查小錢]  
　　福州圜法之壞極矣歴經各前縣示禁立碑在案立法不可謂不嚴詎日久玩生近日小錢盛行大錢鋪尚知畏法每百祗攙和五六文不等然民間持票支錢每千只限支二百之譜勢必向小錢鋪駁換現錢每百攙和小錢至二十文以上自禁用小錢以來所有錢債店租工價一用制錢皆作九折照算詎至今日小錢不絶物價不平横被扣除又不可復原平民實受虧不少新任閩縣陳尺珊大令下車以來善政歴歴以此風斷不可長密飭親丁持票到城向各小錢鋪駁換現錢皆取該鋪兩淸招牌印記繫諸現錢之内一一帶回大令親自將錢剔選有七家攙和小錢尤多立卽籖拘該店東夥到案提訊之下該犯供詞狡賴喝令拘押候訊一面將該鋪先行標封其餘二家應歸侯官管轄卽移送訊辦閩中人士咸拍手稱快 
[布店倒閉]  
　　前督卞制軍爲閩中興耕織之舉利普萬家功德無量現城鄉開設布局棋布星羅生意蒸蒸日盛不料有一種奸商布店向局售買福布尚未屆期竟席捲倒閉至有三十餘家之多紹德堂布局被北門外瑞源號布店等倒閉卽飭丁赴縣禀控侯官李文卿大令批其禀尾略云奸商倒閉帳項大爲布廛之害此案前經委員按經廳來移當經飭拘標封在案據禀前情候比差尅日嚴拿分别限交押追究辦該家丁仍將正票繳騐毋延敦仁堂布局被井樓門公源號學院前方恊記等布店倒閉爲數甚鉅閩邑尊陳尺珊大令卽准將店標封籖差拘拿現公源號主人洪伯豪聞控尚能懼罪卽挽人展限照繳唯協記東人方本堅有心倒閉纔開五個月竟倒帳至二千元左右官差四處偵緝杳無影響開店之先卽預存倒帳之想世情澆薄乃至此耶 
[初訊謀通關節案]  
　　浙江鄉試謀通關節被獲一案巳革周太史卽周福淸拿獲到案早已列報現聞杭州府陳六笙太守於初八日晚在花廳訊問先將儀門内飭差役把守不准閒人入内關防嚴密供詞無從探悉惟據傳聞周福淸從仁和縣獄中提出至府署見太守傲不爲禮太守謂爾在京供職有年當知科塲舞弊功令森嚴竟不自重腦袋乎答稱這個腦袋豈僅一次遂將關節事和盤托出直供不諱并述某科以某字爲關節買中者幾人某姓某名其價若干意在牽扯語涉瘋癲約一點餘鐘滔滔汩汩如數家珍值堂人役聞之不覺毛髮悚然無不咋舌太守知其爲瘋人不復再訊當卽退堂飭差役小心看守周福淸旣到獄中獄卒周旋其側若形影之不離周福淸曰爾等如此看管未免勞苦我若畏罪當時避匿不出爾等將從何處尋覓今旣到此豈肯在獄中輕身自殉我烟癮已發速取洋烟來於是一榻横陳呼吸之聲逹於户外烟雲之氣遍布室中以上均由傳聞而得未知確否 
[西泠剩語]  
　　杭俗每九月初旬齋供斗母九天名曰九皇斗城廂中十家九户無不信受奉行不飲酒不茹葷吳山各廟往往鋪設壇塲 
 
 

Page 3

 
 
延請羽士唪誦經咒少年喜事者亦道家裝束弄神搗鬼無虚晨夕度關解厄禮斗朝天分定日期各壇不同壇内陳設古玩帳幔燈彩之屬爭奇鬥巧而士女之進香以及遊觀者人山人海舉國若狂也今秋皇壇合城通計十九處惟太歲廟推巨擘焉○雙眼井巷地方某機料坊毆斃學徒初坊主雇紹興人某甲之子年僅十二齡入門後挑水劈柴一應雜務無大無小均求備於甲子稍有錯悮拳足交下今春具母擬將子領回而坊主謂料房向有規矩學徒未滿師之前不得半途而廢也母亦難與辨說唯唯而去詎料至前月二十九日因細故坊主大肆咆哮順手一掌適中甲子耳門要害昏暈倒地立時斃命不得已邀集同行向甲再三哀懇甲初不允旣而願於棺殮外再貼英餅八十枚始寢其事 
[彞陵零拾]  
　　夔府鮑爵帥之少公子前日坐民船來宜暫住棧房云是進京引見者年約二十内外性極和平並無公子習氣常來某號訪友盤桓數日卽搭江通輪船往漢由滬進京云○某行掛旗船隻於月初開行至新灘上首地方忽被湍水將船旋入水窠繼而將船浮出查船上水手已淹斃四人拉縴之人已同上船者淹斃十七名貨物亦多流失風波之險眞有令人莫測者矣 
[屠户受傷]  
　　某甲者在宜昌城内縣署前開設肉案有某乙者係北直口音向之買肉甲索大錢乙卽付與大錢並不計價多寡買得之肉借别鋪秤秤之斤兩不符乙云咱們不計價值允以大錢何以秤不公平甲始與口角繼將乙髮辫抓住撳下乙被撳在下用手往上一拳不料中甲賢囊甲慘呼震天正難解間適值縣令回衙當卽停輿訊詰見乙非行凶之態問因何起釁甲黨云乙在攤上搶肉不與反行兇打人致受重傷乙則直訴前情并云咱們若是搶肉現在手内尚持有錢因被抓住故往上打了一拳並不知打在何處想甲如此兇横伊之仇人必不少或是他仇人趁此鬥毆之時將他致傷亦未可知縣官以各執一詞權且帶押俟進禀再訊甲則赶卽請醫調治不知可免性命之虞否也 
[庫廳出缺]  
　　兩淮運司衙門廣盈庫大使一缺掌管庫鑰稽察收支責任綦重張雲階鹺尹志榮選授斯缺已十有載勤勞過度忽得痰喘之症延醫診視葠术無靈竟於本月初三日出缺時運憲江都轉適往鎭江接差未返署中以此缺責司銀庫出納攸關未便虚懸遂星夜禀聞旋奉都轉回示檄委知廳毛平甫鹺尹暫爲兼理毛鹺尹奉札卽於初五日接印任事云 
[温守起程]  
　　新簡浙江温州府徐乃秋太守兆豐榮旋珂里等情已紀前報兹太守已於本月初五日由揚起程赴浙履新想彼都人士聞之定當竹馬歡迎歌興來暮矣 
[都轉回轅]  
　　兩江督憲劉峴帥躬閱象山砲臺運憲江都轉以次各員渡江恭迓等情已登前報兹聞峴帥閱臺時適江西巡撫德大中丞亦節抵京口司道各憲遂肆筵設席在金焦山分期恭請督憲中丞筵讌俟憲駕起節都轉等始各言旋於初六已刻回轅堤工保甲兩局憲亦先後遄返矣 
[揚試瑣紀]  
　　揚州府屬縣試日期已登前報江甘兩邑頭塲當點名時適逢雨師稅駕其勢滂沱無殊銀河倒瀉與考各童曁送考人等莫不淋漓盡致衣裳濕透然各童當此爭先接卷之際第聞一片屐齒聲喧毫無譁噪擁擠習氣塲規之肅於此可見一斑直至初一黎明封門後雨始稍住所有頭塲題目用特照錄於左江都已冠首題錯諸枉至子曰舉直次題罔民而可爲也未冠首題愛人問知次題若是其甚歟通塲詩題賦得正是英賢討論秋得秋字甘泉已冠首題爲斂至旣未冠首題而一旦豁然通塲次題不勉而中通塲詩題賦得重與細論文得文字聞此次與考者江邑約五百餘名甘邑約三百餘名云 
[保甲遷局]  
　　督辦揚州保甲朱觀察下車時賃居缺口街流芳巷某宅爲公館原屬權宜之計現東關街許太守公館業已讓出朱觀察以該處地處適中若賃爲總局稽察彈壓較爲靈便遂擇吉上月廿六日偕同瀛眷一併遷入矣 
[覆船慘斃]  
　　揚屬運河水勢繼長增高疉登前報連日因江潮盛漲仙女鎭孔家涵非常湍激奔騰澎湃勢如高屋建瓴重載船隻頗覺吃力非雇夫牽挽不能寸進昨聞仙鎭擺渡船因溜急載重適又見有下水　如飛而至渡船水手一時心慌致船身欹側登時下沈全船數十人得慶更生者僅十之六七餘皆隨波逐流而去水勢過溜屍身亦尚未全獲吁慘矣 
[自貽伊戚]  
　　孫姓寓金陵蘭家苑流娼也送舊迎新閂庭如巿九月初三日晚某客乘醉尋歡小有不合輒與妓刺刺不輟妓憤然作色曰温柔鄉中那得有此沙叱利悔不以閉門羹待之客大怒因與口角口角不已繼以揮拳中有麴生作禍故勢頗猖獗一足飛來適中妓之小腹妓呼痛倒地衆龜奴曰小妮子懷胎已及五月受此大創勢難保全倘玉碎香消誰執其咎請與客赴公庭聽巍巍堂上者作主言未畢早將客辫扭住簇擁上街另二人用木板一付舁妓如飛而去道旁觀者成千累百有素與客相識者爲之排難解紛令客出貲爲醫藥之費保一月内無恙倘一月内有事故再結訟未晚龜奴目光如豆見有銀餅十餘番不覺回嗔作喜諾諾連聲斂手而退或云有胎詐詞也盖非是不足以嚇人耳誑財伎倆亦狡矣哉 
[錢莊再倒]  
　　金陵承恩寺豫源錢莊今夏倒閉已登前報嗣經店主淸理帳目照舊開張頗有死灰復然之勢乃三月有餘忽又閉歇虧空存欵二千餘元並席捲家中所有携妻挈子夜半潛逃此九月初二日事也現由江寗縣封鎖房屋飭差緝獲店主未識破籠飛鳥仍可覊縻否喪貲者恨不寢其皮而食其肉也 
[蟹舍叢談]  
　　松郡自赤宼擾亂而後試院屋宇蹂躪一空所碩果僅存者惟兩旁考棚但號桌號凳亦皆毁乘無遺洎乎戡定之餘雖經籌欵建造奈時勢艱難規模粗具兼之邇科府縣兩試童天王更肆無顧忌將塲中檯凳任意拆毁幾乎不成體統恩詩農太守目覩流弊特於上屆溥大宗師蒞松時面禀一切商擬將考桌考凳悉改以洋松爲面巨石爲脚并以内呇狹窄不敷動用隨在花廳後面添建樓屋一幢上下十二間惟是工程過鉅經費難籌當由溥文宗恩郡侯各捐廉銀數百兩外並於所屬七縣宰各攤派洋銀六百元襄成鉅舉業於七八月之間由華亭縣王明府飭官匠金某承辦考棚内檯凳雖所費英銀三千數百餅至料實工堅眞有歴久不敝之妙至後樓係工人謝某承包聞亦需銀一千六百餘元原議四圍墻壁純用灰沙以期鞏固而謝貪得無厭僅以糞土了事刻聞府署嘖有煩言不知將作何辦理也○茸城萬某家資饒裕會計精詳開設履泰錢莊於西關善與各商號往來以通有無而權子母華邑張澤鎭相近徐某承蔭祖業雄據一鄉前年開設恊順祥布莊當用潘爲經帳通欵於萬行所無事已歴有年延至今歲端陽令節徐店倒閉該欠萬莊銀二千兩有奇屢催無看推諉多方萬不得已控禀縣署王明府准詞批飭集訊詎徐家景雖豐居心殊詐反覆研訊動諉咎於司帳之用虧及訊諸潘則云家遭顛沛確於往來摺上拖欠銀洋五百十枚而徐舌本瀾翻總以其間紋銀六百兩有票無摺爲潘所私不肯承認惟據萬供此項銀兩陸續憑票所取冠冕堂皇理歸徐還明府察核情節以萬所控往來銀數均有摺有票雖中有五百十元係潘虧欠而摺上並不注明冝俟答淸償後另飭潘歸徐以淸眉目而徐非惟不能遵斷且藉口於六百兩之無摺置辯多端未知如何了結也○神山在松郡西北鄉係靑浦縣轄境該地陸某綽號捋三毛於前月杪在山麓旁隙地支搭篷廠設檯集賭有劉盤龍癖者爭先恐後絡繹道途皆有一擲千金之概該縣差役聞知其事紏集朋輩買得一葉扁舟到鄉索規陸等隨其烟酒以供老饕并以番蛈八翼持贈差役始揚揚得意而回刻聞該賭徒尚興高采烈卜畫卜夜幾　已時不識賢長官亦耳聞其事否 
 
 

Page 4

 
 
[失妻上控]  
　　張銀寳者蘇鄉黎墅與之居民也妻周氏年逾二十淫蕩性成春間私與無賴某甲偕遁避匿滬上張費盡心機始得尋獲方冀其改過自新安守婦道不料氏水性楊花仍不忘其舊好乃前月間又蹈故轍去而不返張偵騎四出蹤迹毫無旋訪知避匿在母家當卽向泰水理論詎泰水非但不服反出無理之言張不得已赴吳縣控告凌大令准詞卽提周氏母研詢諭限將女交出越數日抗不交案張又迭次催訊大令又提兩造細鞫詎兩造供詞皆屬含糊當卽叱退張乃於上月下旬具禀投蘇州府署上控當蒙府尊於九月初一日批示著吳縣錄案詳覆 
[星使辭行]  
　　出使英法等國大臣龔仰蘧星使乘輪來滬在滬北天后宫側行轅暫駐已詳本報兹悉星使將次起行赴都陛見遂於昨日亭午時乘坐緑呢大轎前導有五梅花及頂馬一員洋槍隊十二名戈什唅四名入城往文武各衙門辭行繼至縣署黄大令飭家丁擋駕星使遂命駕返轅 
[學師回滬]  
　　上海縣學師宣廣文上月送本縣諸生赴江寍秋試兹已告竣於前日乘輪回滬昨日命駕至道營廳縣各衙門拜會 
[輪船擱淺]  
　　招商局前晚接到電音知海晏輪船在大沽口外擱淺船身不致有碍惟風車已損現聞擬派普濟輪船駛往該處相度形勢設法施救然後拖帶回滬 
[二尹易人]  
　　步海縣主簿鄢二尹金階前曾因病告退兹已奉准所遺員缺於本月初六日藩轅牌示以議叙班補用縣主簿孫二尹傳楨堪以請署云 
[幾兆焚如]  
　　昨晨十點二刻時本邑虹口迤西王家宅燮昌自來火廠經事人正在督率小工裁剪自來火梗不知如何忽然火發小工駭而聲喊衆人聞聲麕至汲水以澆僅焚去自來火若干房屋得保無恙亦云幸矣○法界玉露春茶館對面有泰昌油酒店昨晚將近八點鐘樓上忽然火起一霎時烟霧迷漫勢將冐穿屋頂幸被茶博士某甲瞥見赶卽告知該酒店樓下各夥取水澆灌巡街捕飛報捕房捕頭督同郁孫朱三包探及巡捕等前往迨皮條車至而火已熄焚去屋椽兩根樓板焦灼而已左右店鋪一聞火警紛紛上門大受虚驚事後查詢該店答稱樓上並無遺火未知究竟若何也 
[滬鄉瑣語]  
　　江灣人某甲肩負洋紗三捆行至陳家行被流氓某乙等見之妄稱竊自織布局中簇擁入某茶寮冋之敲詐孤掌難鳴祗得將物奉獻旋紏約同村人數輩尋至乙處欲將原物索還口角之餘各以老拳從事地保某丙恐其釀禍疾馳而至將甲乙及洋紗送交引翔港董事後遂不知所終○著名流氓楊猢猻毛慶徐勝忠等自稱四十二個黨在楊樹浦一帶横行不法魚肉鄉愚當織布局未焚時見女工趙小妹朱囡囡工畢而回突上前奪取飯籃向之調戲小妹等歸而訴諸父母禀請楊總辦究懲楊等自知罪無可逃央頭目小胡羊排難解紛商諸局中人倩洋蚨爲和事老刻下布局已燬總辦無暇及此若輩遂得事仆逍遙矣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬南巷語]  
　　松江人某甲向爲南貨生理近年稍有積蓄遂與金陵人某氏婦　　賃　滬兩太東門　中早出晚歸　戀温柔鄉以爲可以終老不料氏野性難馴乘機遠引竟於前晚將箱籠中所放衣服首飾盡行竊　及甲　家　其　人方　氏有事出外迨入臥房則見相　已開檢點各物檯凳之外杳無所見向左右隣詢問均以不知對蓋月裏姮娥早已　風下降矣甲　泛棹靑溪一訪玉人消息未知能邂遁相遇否○郎家橋某茶肆挑水夫某甲昨在橋下挑水行至石梯繩索忽斷桶水從上墮下將某姓　　撞跌水中幸潮水未漲得以扒起然已拖泥帶水淋漓盡致遂將甲拖住與之爭論曲直旋經旁觀者解勸令甲向氏賠禮其事始寢 
[縱火未成]  
　　滬城四牌樓吳祥泰京貨店係本邑人吳某所開歴有年所家計　實屢爲匪徒垂涎前晚三鼓時吳從　戚家飲濟歸來閉門就枕未幾忽有匪徒將自來火棉花火油等物在牌門上縱火正在奏手時適有支更者至該匪卽乘間逃逸更夫並未知覺從旁經過其火畐被大風吹滅得保無恙否則不堪設想矣至昨晨衆夥見門上有焦灼痕旁遺引火物告知店主吳不欲多事並不投巡防局廪報亭午時被巡防東局委員王二尹所聞以更夫太覺踈忽傳局訊責爲玩泄者儆 
[失火卽熄]  
　　前晚八點鐘時滬城縣西街某客棧閂前所懸招牌燈籠忽然火發頃刻延燒披水板左右居鄰見火光上熾大聲呼救衆人取水澆灌得以應手撲滅何幸如之 
[傳訊失主]  
　　甲乙二人在城内穿心街偷竊某作中之玻璃窓行至英界被捕拘　公堂蔡太守飭送巡防北局就近傅失主領贓前日局員着地甲傅到失主訊供之下判將甲乙笞責五十板交捕役押逐出境贓交失主領去 
[巡局瑣案]  
　　浦東唐橋地方著名地棍施錫華向薙髮匠朱阿泉借錢不遂紏含多人將朱及子毆傷朱父子投爛泥渡保甲局控告高介臣二尹飭將施母某氏提案押交已紀前報二尹又著廿四保北十七圖地保朱耀山緝拿前日耀山將施拿獲解局請究二尹升坐提訊朱阿泉訴稱安分營生與施素不往來日前施强借洋銀小的設詞却之因此懷恨聚集同黨於夜半時破門而入將小的父子兇毆不得巳來案喊控該氏供稱兒子在外肇事小婦人實不知情施錫華供稱小的前蒙懲辦釋放以後不敢滋事此次實遭誣控該地保禀明拘獲情形二尹得供以施迭次犯事殊屬不法今旣逮案未便姑容判笞一百板枷號三月發唐橋地方示衆該氏交地保帶去朱阿泉斥退○本埠南北猪行殺猪脚一項生意向由周洪川等承做近有吳厚生林啓賢二人亦做是業周以其爭奪遂於前日向論吳林不服口角之餘竟致用武周心不能平扭吳林至十六鋪巡防北局控告祝翼雲立卽備函飭勇將原被移送上海縣訊辦值日差周陞禀明黄大令諭飭看管候訊 
[英界公堂紀事]  
　　瘋人何廣菊神志昏迷沿途胡閙適爲某號巡街捕所見帶至捕房捕頭令移送公廨蔡太守飭差查訪有無家屬覆候核辦○有張乾元乾貧不聊生兼染疾疫僵臥於路宛轉呻吟某號巡街捕見之雇車載至捕房述明情節捕頭命移送公廨蔡太守送請棲流公所董事妥爲留養俟病痊後再行安置○匪人高松林誘取杭州平和尚之妻戴氏來滬窩留萬陸氏家和尚四出偵求昨得尋見一併扭至捕房捕頭命三百五十二號華捕將和尚戴氏萬陸氏及高押送公廨蔡太守諭令分别交保管押靜候訊供核辦 
[法捕房瑣事]  
　　前日某輪船到埠有搭客失去紡綢洋傘託招商局巡丁查緝迨查出後不卽交還爲法包探夥偵知通知某號西捕向該巡丁索取巡丁以探夥誣指爲竊嘵嘵置辯旋被探夥在床下搜出原贓遂同西捕將入贓拘送捕房捕頭命抑候解訊贓存捕房待領○有某甲者和樣之流也日則向街頭托鉢夜則宿於小東門外小客寓内前日睡至中宵忽動穿醫之念冋鄰家　壁不事借光竟爲　篋鄰家聞聲起視失去烟槍洋燈等物見壁間有孔知係大師所竊遂訴知寓主將僧拘送捕房候堂期解訊我佛慈悲不知能援手否也○中乙二人因事鬥毆扭結不解甲力不能勝大受傷夷血流被面觀者爲之塞路後爲巡街捕所見將二人拘入捕房捕頭命將受傷者舁送仁濟醫館療治行兇人押候堂期解訊 
[助振摭要]  
　　順直罹災後各户巳因憊難支矧復西風漸緊不特嗟興無食抑且嘆起無衣所賴好善者量力輸資非尋常積德所可同年而語矣華亭楊稻香善士求尊閫病速愈由和泰豆行高志鴻兄交來洋四百元淡水鄭善士由福裕南來規元一百兩長沙縣徐讓立善士由永豐莊來規元一百兩無名氏等求尊人病速愈由裕泰公來先後助洋一百元潘爕丞善士規元七十三兩俞翰　善士求病速愈由建始縣姚樂泉大令託江孚船來銀五十兩批見規元五十一兩蘇州位育堂張稚珊翁募周東伯善士求尊堂病早愈洋五十元嘉興大昌寳號杭惟善仁丈求尊堂病速愈洋五十元振宜堂仁丈求尊人病愈洋五十元朐陽唐作之善士求尊人病速愈由福和莊來錢五十千合洋四十七元四角八分浙省慶福綢莊丁曉芳善士經募第一批共四户合洋三十九元綢縀業緒綸公所善士九月九日爲軒轅聖帝誕辰節省筵費移助由司月九和號來洋三十元高郵振所丁玉軒翁募貽厚呇少記洋廿元委解拯濟需振良殷仰蒼天而太息傾資恐後憐赤地以維持竭力救時其培仁機會靡有過於此者家資充裕而不肯稍破慳囊斷不能望其項背焉再仁濟善堂前承皖撫沈仲帥之女公子賜助書畫堂幅册頁楹聯各種曁四方仁人先後惠助物件均囑變價充賑設有彩票二千張每張售洋一元現未售完由會館分别出售還祈迅莅買票俾全善舉不勝盼甚上海北巿絲業會館籌賑公所施善昌謹誌 
[蒼生蒙福]  
　　謹啓者敝堂接奉仁昌永寳號交來臺灣道顧觀察經募鶴馴堂大善士樂助順直振銀三百兩損齋大善士銀二百兩筠卿氏求病愈洋十元淸江謙裕寳莊交來愼思軒主大善士將可以取可以無取之規費移振紋銀十四兩一錢二分呂方氏善信平時節省錢易銀六兩五錢四分台北藩署劉大善士經募餘慶堂助洋十四元造福命於蒼生保誠求於赤子飢鴻凍雁戴德無涯謹登報章遙伸謝忱上海六馬路仁濟善堂籌振公所施善昌等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
