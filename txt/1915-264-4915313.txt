# 1915 - 264 - 4915313

 

Page 1

 
 
請投函申報館四號信箱詳詢一切 
[上海紡織有限公司廣告]  
本公司於英九月念八號起每日上午拾點鐘至下午四點鐘在四川路三并洋行給發老股息每股計派規銀七兩五錢正届時望各股東將老股單帶至該處憑單領取股息可也此佈　上海紡織有限公司啓 
[聲明]  
本號于本年陰曆五月望日向順升記主陳華章君賃到英界南成都路每七百五十五十一五十二等號之街面樓房三幢當面言明按月租金洋念三元以五年爲期期内租主不得减租退租房主亦不得加租自乙卯年年五月十五日起租至庚申年五月望日止當時立摺雙方蓋戳爲憑因恐日久有人在外謀挖瓜葛情事特此登報聲明　福盛米號主汪福康特啓 
[出盤聲明]  
上海浦東張家浜大綸織布廠有限公司因經理逝世開股東會議决出盤與李覲丹等爲業將房屋屋存貨及租地契約當衆檢交所有從前人欠欠人各事已由前股東理清與受盤者無涉特此聲明　　决綸織布廠有限公司衆股東公啓 
[受盤聲明]  
上海浦東張家浜大綸織布廠有限公司因衆股東不願經營將房屋存貨及租地契約等件自八月十六起已一應盤與李覲丹等執業管理改爲大綸新記所有從前未清各事均歸前股東自行理楚概與新記無涉特此聲明　大綸新記織布廠經理李貽蘭啓 
[商業會計所之露布]  
本所專爲各項公司及商店審查賬目整理賬務已蒙農商部批准立案欲知詳細者請至寗波路九號接洽名譽贊成員周金箴　朱葆三　鍾紫垣　胡寄梅　席錫蕃　宋漢章　印錫璋　施善畦　張公權　李馥蓀 
[招商局新濟快輪准於舊曆八月念一晚即禮拜三開往烟台天津本賬房啓]  
[曾貫吾啟事]  
鄙人因世事傷懷足不出户已經二載日惟作小學生伏案讀書而已近聞有人搬弄是非本不值識者一笑但恐親友誤聽奸言謹此告白 
[中國紅十字會天津路時疫醫院本月三十號停診廣告]  
現以天氣涼爽時疫肅清本會天津路時疫醫院定于本月三十號停診恐未週知特此佈告　 
中國紅十字會時疫醫院院長沈敦和朱佩珍沈瑞清啓 
[恕訃不週]  
清授資政大夫少珊吳公于陰曆七月初九日寅時壽壽終滬寓正寢于陰曆八月二十四日領帖遠近　 
鄉寅世戚恐有踈漏未及週知敬此訃聞　　　上海愛文義路八十一號吳宅賬房啓 
[中國銀行招股掛號廣告]  
本行現擬招集商股一千萬元計十萬股業經擬具招集商股章程六十五條由財政部呈明　大總統批准在案此項股金擬分期募集本年内先招一半計五百萬元茲將掛號期限及章程内重要各項錄後以供參閱凡吾國樂意投資諸君欲閱本行詳細招股章程者請至本總行及各分行號取閱可也（一）本行股分以一百元爲一股概用通用銀元繳納（二）自登報之日起開始掛號認股至本年十一月　 
三十號止爲掛號截止之期（三）掛號時每股交認股定金五元俟收股時即作爲股欵併算（四）繳股期限俟掛號截止後另行登報聲明照章繳納（五）凡在掛號期内將股銀交足者得分本年下半期全期之紅利其在本年十二月内交足者得分本年下半期三個月之紅利（六）股息自交欵之次日起算先分正利七厘再分紅利（七）凡有本行股分一百股以上者有被選舉爲本行董事監事之權利（八）本行股票爲記名式以中華民國人民爲限股票分一股五股十股五十股一百股種 
[中西大藥房聘請西醫張道中先生]  
張道中先生醫術學問久爲各界所景仰毌庸贅述今將其科目列左内外科婦科產科小兒科眼科耳鼻喉科花柳科及癘疫時行重症惟於肺病尤爲專長各　 
種注射並割症隨時均可面議醫例門診一元掛號一角出診五元掛號二角車資一元時間每日下午二時起五時止過此則出診時間凡遇急症隨邀隨　 
到診所四馬路中市中西大藥房内電話八百三十四號謹此佈聞注意陽曆十月一號即舊曆八月二十三日起診 
[上海泰豐罐頭食品有限公司股股東大會廣告]  
本公司爲擬添股本推廣美洲斐律賓南洋羣島及中國各省内地銷路事謹訂於陽歷十月廿五日即舊歷九月十七日午後兩句鐘在上海寗波路錢江會館特開股東大會議决新章除已將新章草案加股理由書及通知書函寄外合再刋報奉　聞務請在股諸君於開會前三天將所執股票飭送英界南京路本公司總批發所塡給入場劵該股票當即發還届時憑劵蒞會共策進行不勝盼禱之至倘各股東對於新章别有意見應加修改者亦祈於開會十日前先行函寄意見書至本公司以便開會時共同研究尤爲感幸泰豐有限公司董事局啓 
[遺失大土棧單]  
本行遺失大土棧單一箱號碼DO＃72B箱碼24OBN440＃海關已經完稅粘貼印花寄在圓明園路怡和源發棧八號今本行已向源發棧挂失作廢並登西報字林大陸及申新兩報如有中外人等拾得此單作爲無効矣　　英租界廣東路六百三十二號敦和土棧白 
[京奉津浦鐵路出售赴孔敎會減費車票廣告]  
本年北京孔敎會在曲阜開第三次大會赴會諸君凡由本路火車往返者均援上年成案按普通車價七成核收以示優待其售票日期京奉路定陽歷九月二十六日起至十月七日截止津浦路定於九月二十九日起至十月八日截止無論在何站購票皆以購至曲阜仍回至原起地點爲限不售單次車票并可由京奉路購買直達通票至會竣言旋走津浦路者限用至陽歷十月十五日止走京奉路者限用至十月十六日止過期無效特此廣告茲將各售票站點開列如下計開（京奉路）北京前門通州豐台　天津總站天津東站　塘沽　唐山　山海關　溝帮子營口　新民府　瀋陽（津浦路）天津總站　德州　濟南　泰安　徐州　蚌埠　浦口 
[滬南十六舖振市公司廣告]  
本公司營業自癸丑年六月二十日兵灾閉幕後所有外欠各欵手續紛繁一時難於歸結以致遷延日久有勞各股東懸盼茲方清理就緒擇於舊歷八月廿三日午後二時就九畝地開明公司新舞臺開全體股東會宣布帳略以資結束務乞准時　光臨不勝翹盻此布 
[誌謝金針御醫黄石屏君]  
舍親黄君石屏精鍼灸術往來蘇滬間活人無算僕因經營先祖慈葬事積受濕熱始而胸腹脹滿繼則兩腿浮腫鄉居僻陋苦乏良醫秋初就醫滬上承黄君歷試神鍼脚腫漸退步履輕鬆胸腹亦頓覺舒暢數年積困一旦蠲除用登數言以誌感忱　　江右周德琨啓 
[常州大經紗廠總事務所廣告]  
本公司議决資本銀五十萬元由發起人先認股銀三十萬元設總事務所於常州城内雙桂坊武進商會設分事務所於上海觀音閣碼頭如意里三弄寳興長號内如有事交接或取閱章程均請就近浹洽並定常州大街和愼銀行西瀛里聚昌厚莊爲收股處特此佈聞　　總幹事錢以振謹啓 
[感謝良醫]  
内子於前月忽患寒熱飲食頓滯一經婦科專家須聞欽先生診治藥到病消一二日間竟能元復曷勝銘感用特鳴謝先生現寓英界泥城橋新世界對面大慶里一百○一號劉海粟謹啓 
[天出利记精究放西出品廣告]  
本號主人業槽有年矣其中利弊無不藴蓄於中慨自消道稍暢益加精製者不無其人不顧腐敗者亦復不少缅放西一種雖紙品中之至粗向爲各界所歡迎今猶不加推廣用場皆因未達精究之目的鄙人生長鵝湖每恐别種抵制不可救藥致全處人民利益普通没却殊堪痛恨故特在鉛山之東鄉軫源地方揀選淨料採引泉水加工自造放西以備抵制其簾筐加重剔破較市以有區别今已由吳城紙行分售口外各埠一經採用便知涇渭倘蒙賜顧請認本號牌名併天官商標及所著明鵝湖利記軫源起廠加工自造淨料名紙小印爲記庶不致悮本號主人謹啓 
[高郵縣金星人壽保險分公司開幕廣告]  
本公司於高郵縣地方設立分局以期利益普及茲已聘定吳漢卿君爲該分局經理擇于九月二十八號即陰曆八月二十日行開幕禮届時由本公司營業部總司理魏小輔君親臨觀禮并演說保險對於國計民生之關係用先布告務望　各界惠臨不勝歡迎之至　上海香港路金星人壽保險總公司總理易次乾協理張平夫謹啓 
[辦礦者鑒]  
本公司經營礦業已數十年分設上海亦已歷有年所今爲利便中國紳商起見特於上海本公司内附設化驗分析所專代化驗分析各種鑛砂備有化學機器任便選擇試驗並派富有學識經驗礦師駐滬應聘查勘鑛山測量繪圖或代畫探鑛開鑛等事凡關鑛務均可代辦並兼收買各種鑛砂如蒙　惠顧請至英租界北京路三號本公司面訂籌備有規則奉閱古河公司啓 
[在中國交通銀行購買四年内國公債諸君鑒]  
啓者所有本銀行發售四年内國公債現在債票已由　公債局頒以請購買諸君自九月廿一（即陰曆八月十三）日起持本行收據至三馬路外灘呀國銀行三層樓上公債經理處換領正式債票可也换領時間每日上午九點鐘起至十二點鐘止下午一點鐘起至四點鐘止　上海中國交通銀行同啓 
[浙江甯紹義賑會敬募急賑捐啟]  
寗紹舊属各邑沿江沿海地方於陰歷六月望後颶風爲灾被害之區綿亘甚廣冲毁塘堰淹斃人口不可勝計疊經父老函電馳告並承　屈巡按使來電乞賬十萬哀鴻嗷嗷待哺務懇　諸大善士慨解囊金以解倒縣無任拜禱收捐處上海三馬路中國銀行　後馬路永豐錢莊　二馬路寗波同鄉會泗涇路紹興同鄉會　大馬路壽康里本會上海大馬路壽康里浙江甯紹義賑會田世澤虞和德等啟 
[全國商會聯合會上海總商會迪告商界諸君鑒]  
中國商業函拯學校廣招免費生業於九月二十五號開課專用中國淺顯文字編輯商業各學科鉛印講義按半月彙寄一次並通函問答　年畢業不取學費分文其造福於我商界之靑年良非淺鮮有志嚮學者無論遠近請速函開姓名年歲籍貫住址並滙半年郵費請義費二元郵寄上海美租界愛而近路均益里該校主任楊公火君處徑自報名可也特佈 
[英華日用字典]  
此爲英華字典中、體裁最新、編輯最精之作、所采之字、以切合日用爲主、凡流行之新字新語、以及常見之外國字　 
外國成語等、莫不備列、科學名詞、搜羅甚富、而譯名亦經專家考訂、字音拼法、尤爲注意、往往首列誤讀之音、及誤拼之字、然後示以正則、俾知取捨、漢文注釋、字字精審、末附英譯中華民國重要地名表、極便報紙雜誌等之用、 
商務印書館 
定價五元　特價二元五角　特價陽曆十月底止 
英文學叢刻 
高爾斯密士傳　定價一角　 
精選伊索寓言　定價角半 
商務印書館 
　　商務印書館單級教授講義 
優備獎金六舉行試驗六期出全本館所出單級敎授講義原定六期完畢茲已照章出全所有試驗題目試驗規則試驗卷格均在六期内發表特備優厚之現金及書券以爲獎勵欲定閱者尙祈從速定價全份二元每册四角郵費一角二分　 
[師範講義]  
根據師範科目啔輯各科備具手此一編敎育上科學上之常識均可完全凡應受檢定者預爲研究試驗時可以游刃有餘共廿二種價目克己商務印書館 
[筆記小說大觀]  
第一輯出版 
全書八十册精裝一匣原價十一元今特價減售洋四元一千部爲限　欲購從速 
諧舜　二册　　 
　　　三册　 
子不語八册　 
　窗異草二册　 
　微草堂八册　 
　食　　二册　廣智囊　八册　 
夜談隨　　四册夜用秋燈　四册秋雨盦　　六册三異筆記　一册　憂集　　三册　餘　　　三册里乘　　　四册庸開齋筆記　四册金壼七　　　四册庸盦筆記　四册壼天錄　　二册　　瑣話　四册嘯亭舞錄　四册 
　　第二輯出版預告 
本局筆記小說大觀第一輯出版　蒙各界歡迎　第二輯共輯得二十種甄選尤精如湧幢小品南橬楷語舌華錄蟲鳴浸錄此中人語清嘉錄均屬孤本藝林文人欲見而不得者久矣精校一過陸續付印准於十月成書特此預告 
棗林雜俎湧　小品舌華錄虞初新志虞初續志南　　語堅　集笑笑錄温遊紀　蟲鳴漫錄淞南夢影錄聞見界辭此中人語鷗陂漁話吹綱錄浪跡　談清嘉錄春在堂隨筆千百年眼香　筆記 
全書八十册原價十一元預約特價四元預約十月底截止上海文明書局發行各省中華書局代售 
古今宮闈秘記全書六册　價洋二元古今閨媛逸事全書六册　價洋二元廣四十家小說全書六册　價洋八角　 
古今說海全書十二册價洋二元清代野記全書三册　價洋六角 
 
 

Page 2

 
 
時評 
[保險（冷）]  
　　自籌安會主張變更國體之事起如各報所傳有兩說請籌安會之保險者其一爲如因此以引起内亂則中外人之損失將如何處置者籌安會人謂能担保其必無或謂能担保其有而即平其二爲籌安會人謂君主立憲四字缺一不可苟或缺一如僅改君主而不得立憲者則籌安會人謂又能担保其必無嗚呼籌安會人其有何物以爲是担保品耶苟其担保而無效則被害者將向何人以索此損害之賠償耶况乎即使能如担保者之所言則未發起變更問題以前國内原無變亂而共和不能立憲之原理又萬世無人能解也然則又何必多是担保爲哉 
[命令]  
　　九月二十六日大總統策令湖南巡按使韓國鈞電呈患病未愈曠職日久請開缺調治等語韓國鈞准免本職一俟病痊迅即來京聽候任用此令又令特任沈金鑑爲湖南巡按使此令又令任命王達爲京兆尹此令又令任命劉崇惠暫行兼署恰克圖佐理員此令又令外交部呈據駐口南浦副领事張國威因病詳請辭職准予免職等語張國威准免本職此令又令財政部呈請任命張德薰爲奉天造幣分廠廠長應照准此令 
[專電]  
　　北京電統率辦事處今日召集海陸軍總長及軍界要人會議鎭守使護軍使存廢問題巡按使兼管軍務問題 
　　北京電聞國務卿通告内外各官署甘省匪變聞因涇原道尹王學伊辦理内國公債及各項新稅所激成現將王某褫職 
　　北京電駐庫陳都護使籙准十月初四日晚車由京赴奉取道西伯利亞赴任其衛隊准今日由張家口前往 
　　北京電叚褀瑞二十四日早由王士珍邀同到府入見總統叚亦已署名請願 
　　北京電張鍚鑾准出月赴鄂連日總統邀其進府面商一切 
　　北京電總統爲聨絡邦交起見特給關東日本都督中村大將一等文虎章並派軍事參議官陳儀專誠賫送特别接洽一切 
　　北京電朝鮮物産共進會農商部擬派金邦平等前往參觀 
　　北京電間島交涉日使仍固執已見尙無結束 
　　北京電昨諭各長官不得無故辭職 
[戰電]  
　　其一（英人路透電） 
　　巴黎電法軍在西陣線從事大戰者已固守所得重要之勝利今日下午公報謂香巴業全境曾見惡戰法軍於廣二十五基洛邁當深一基洛邁當至四基洛邁當不等之陣地攻入德軍陣線所俘敵兵數在一萬二千人以上法軍終夜固守在亞土瓦所得各陣地如卡洛爾邸沙歇塋地及曲折防地德軍最後之戰壕皆在内陣線他處除法軍砲隊在班特蕯襲擊外餘無可値報告之事（二十五日） 
　　巴黎電今晚公報謂松末河與愛恩河間有炸彈及空中魚雷戰事法砲隊炸毁敵防舍之軍火庫一所香巴業法軍復猛轟敵軍戰壕掩蔽所防舍排砲既而法步隊進攻須維泊河及愛恩河間德軍陣線占據敵軍第一陣地其長幾與全陣線相埓（二十五日） 
　　巴黎電今晚公報謂法軍在亞拉北面進攻者續得進步法軍强占沙歇全村及東向其凡希而進法軍在稍南進抵拉福里衝至台吕斯北面直達電報局而止該局已爲法軍擊毁是役法軍俘嘀敵千人法軍仍在香巴業得有土地越過砲台及如網之鞏固戰壕此皆敵軍於近數月内所築成者也法軍北進迫令徳軍退至第二陣線即退至陣後之四基洛邁當也全陣線之戰事仍在進行兩軍砲戰時及以短兵接戰時敵兵大受損失敵軍所棄防地内遺有戰品甚多其數尙未查明惟法軍今已獲野戰砲二十四尊俘未傷之敵兵一萬六千人俘兵之數今尙漸増聨軍於兩日之内共俘身體健全之敵兵二萬人（二十六日） 
　　倫敦電英帥費蘭巨報告星期日會有惡戰英軍仍據守所得之地星期六日俘敵二千六百人並奪砲九尊（二十七日） 
　　倫敦電今日宣布之英帥費蘭巨戰報謂英軍在拉巴塞運河南面進攻奪獲廣五英里餘陣前之德戰壕並於數處深入敵軍陣線四千碼有奇兩軍且小戰數次英軍迄今俘敵一千七百人獲砲八尊機槍數枝（二十五日） 
　　倫敦電英帥費蘭巨星期日來電謂昨日英軍所獲之陣地今日曾見惡戰敵軍在魯斯東面東北面奮力回攻是役之結果爲英軍昨得之地除魯斯正北外均經固守魯斯亦在内是晚英軍奪回昨日得而復失之胡爾魯區西北之石坑是役曾誘出敵軍之後備兵得使英軍右面之法軍續得進步今查昨日一役所俘敵兵共有二千六百人英軍且獲機關槍甚多英飛機今日以炸彈擲擊杜愛東而洛佛附近火車一輛使之出軌又擲擊聖太滿附近羅須爾特附近滿載兵士之火車一輛及伐蘭西安萊車站（二十六日） 
　　倫敦電英帥費蘭巨仍在拉以巴塞運河境斯佛萊及凡爾美萊斯東而進攻英軍占據胡爾魯區之西郊及羅斯村圍攻坑道工程及七○山拉巴塞運河北面之英軍亦進攻誘出德軍强盛之豫備兵兩軍繼乃終日激戰互有勝負日落時運河北面之英軍占守晨間運陣地英軍且在末蘭路兩方面胡巨進攻路北之軍占據白勒華特田莊及山脊但即爲敵軍奪回路南之軍同敵軍戰壕六百碼現仍固守之星期五日德公報所云英軍在拉巴塞南面進攻一節實屬子虚是日英軍並未出戰（二十五日） 
　　亞姆斯特丹電柏林公報承認英法軍獲有勝利其文曰敵軍在列里西南擊敗魯斯附近德軍師團之一該師團由前鋒陣地退至第二陣線德軍當然大受損失兩陣地間之各種戰品均未及携走德軍自行退出沙歇貝爾台斯北面德軍一師團於戰爭時受逼委棄外防線該處受七十小時無間斷之砲擊已被轟毁德軍退至二至三基羅邁當（二十六日） 
　　倫敦電昨日德公報謂自北海至伏斯巨全陣線敵軍砲火更爲劇烈伊泊爾東自香巴業至亞貢一帶特爲尤甚敵軍發砲五十小時後昨晨開始進攻英軍在伊泊爾至羅萊爾及伊泊爾至柯米萊鐵路中間進攻英軍之北翼在德軍之陣地爲德兵以短兵擊敗惟英軍仍在亞曼蒂愛爾東北及東南又在拉巴塞運河北面繼續進攻公報又曰星期三日法軍攻入沙歇附近德軍已毁之戰壕昨爲德軍逐走軍在沙歇及勒維勒附近進攻者亦敗退香巴業法軍在泊洛斯萊與亞貢間進攻者或爲德軍砲隊擊走或在距德軍障礙物數碼處披靡而退法軍死於大砲及麥肯沁砲火者爲數甚衆陣前數地點目下仍在以短兵接戰（二十六日） 
　　羅馬電細維台爾附近有活潑之戰爭敵軍得援兵力頗厚意軍從伐爾特里拉上部馳來助戰遂將奥軍擊退今日公報謂加里亞全陣地砲戰甚烈奥軍三次進攻皆失敗意炮轟擊太維斯車站延燒頗廣（二十六日） 
　　彼得格勒電最近消息謂俄軍在魯士克共俘敵六千一百二十八人特文斯克全陣線之惡戰仍在進行德軍屢次奮力進攻助以猛烈之砲火有戰壕數道屢得屢失德軍旣逼近俄軍陣線輒爲砲火擊退大受損失而俄軍亦被重創公報謂他部分陣線之戰事俄軍共俘敵兵五千六百五十四人（二十五日） 
　　彼得格勒電今日公報謂特文斯克陣前稍形沉寂惟爾拉東面及稍南斯摩岡及新格洛台克附近惡戰仍在進行俄軍屢次進攻俘敵數百人（二十六日） 
　　里虚電公報紀星期一二三三日騒河砲隊戰事塞砲隊曾轟擊哇斯特洛維柴對面敵軍防禦工程敵軍發砲回轟但即爲塞軍轟至無聲星期三日敵軍圖渡騒河及特里拉河向羅恰進發爲塞軍擊退敵軍飛機兩次爲塞砲所迫飛過多瑙河羅國方面之岸濱（二十五日） 
　　倫敦電德國海軍大將賀特遜達夫氏前爲艦隊司令今被简爲海軍參謀總長以代巴志芒氏巴氏與今亦去職之比尼克氏皆主張無所顧慮之潛艇戰爭而新參謀總長等則不願未予警告遽轟商船且持任令船客自救之政策並謂潛艇司令如遇疑惑不决之處須趨重穩妥方面不可草率行事（二十六日） 
　　亞姆斯特丹電荷蘭某訪員從齋倫省加桑特鳥來電謂英艦一隊内有大艦五十艦二十五於星期六晨六時半轟擊齋不魯日俄而砲台之上濃烟冲起英艦輕砲亦頗活動大約係攻擊潛艇故砲彈未至海濱德砲壘回擊且有飛機由海岸飛至艦隊四小時後艦隊乃退（二十六日） 
　　倫敦電商船希細安號之救生艇内載十一人刻已遇救（二十五日） 
　　倫敦電布政府通告各國其文與布京二十三日所發半官文告相同布國斯湯蒲洛夫政黨領袖基拉狄夫氏與首相晤談良久後已加入政府此爲時局中可注意之事基氏或將在内閣中佔一席政府黨勢力遂因以鞏固惟基氏屢稱主張親近協約國故今日基氏之加入政府實有重要關係基氏或能左右政府之大計也駐希臘布使宣言謂布國動員非爲希臘或塞國而作惟防德奥軍隊侵入布境耳（二十六日） 
　　彼得格勒電波斯伊斯巴漢鎭之俄法僑民已由俄國哥塞克兵二十七人瑞士軍官一人波斯憲兵三十人護送行抵德黑蘭途中匪當黨屢欲謀害德黑蘭時局大有進步俄兵之在加士芬者現已增多德人氣燄已熄波斯政府已知協約國兵力充足苟波斯傾向德國則波斯將受禍（二十六日） 
　　其二（德人德文報專電） 
　　柏林電（由倫敦轉）九月二十五日德軍大本營公報云星期四日晚間法軍攻入沙歇附近德軍已毁之戰壕昨爲德軍逐出德軍昨復於沙歇附近及勒維爾兩方面擊敗法軍法軍在香巴業及由貝爾台至亞貢陣線進攻者曾於多處受挫蓋因德軍砲火猛烈而步隊機關槍隊復竭力抵禦故也法軍所受損失絕爲重大兩軍今仍於數地點以短兵接戰法軍攻擊魯勒維勒北面比桑巨拉格朗特亦未得利（西境戰况）俄軍在蘭勒伐登西南及維萊加與拉本附近進攻失利德軍現正於索萊南面進攻但俄軍仍在斯摩岡維區萊夫蕯白里細拉與台里蒂斯基陣線抵禦德軍之前鋒（興登堡軍團戰况）俄軍在柯里列斯基北机猛禦德軍德軍攻取新格洛杜克東北萊格尼維斯基鎭擊退猛力回攻之敵軍多次巴拉洛維斯基東面及東南面之德軍仍在進攻斯恰拉河西岸俘敵數百人米特維地斯區基西面及里浦斯克南面之德軍已抵斯恰拉河（里哇波爾特軍團戰况）麥剛森上將之軍所處陣地未有出入東南境戰局未變（以上麥剛森軍團及東南境戰况） 
　　華盛頓電駐美奥國大使署宣布九月二十六日維也納公報云俄軍屢次猛攻伏爾希尼亞省奥軍陣線曾於數地點進至奥軍戰壕但卒爲奥軍處擊敗加以重創九月二十三四兩日奥軍俘俄軍官二十員又兵四千名奥馬隊現正在斯蒂爾河下游森林及沼境前進占據固守運數村（奥俄戰况） 
奥砲隊在鐵洛爾哇勒境轟擊意軍敗意兵數枝隊意國亞爾伯山兵進攻杜洛米特陣線大受損失而退龍溪之西炸裂意國繫留汽球一具（奥意戰况）奥砲隊轟擊塞國貝爾格勒附近行李車一輛及土特斯基特山地之塞步軍頗獲效果（奥塞戰况）（二十六日） 
[譯電]  
　　北京電黎副總統移居城東新第參政院上次開會黎未列席二十八日之重要會議黎亦未必蒞會大約黎之眷屬將回黃陂原籍丁恩將赴蒙古調查監務（二十五日） 
　　北京電意公使斯福柴伯爵定九月二十六日離京回國前星期六日俄使克魯班斯基入覲袁總統據京中現象觀之帝制將於年内實行龍口確將於十一月一日開放爲商埠（二十七日） 
[東方通信社電（日本人織）]  
　　北京電中國政府有以江蘇將軍馮國璋氏調補陸軍總長所遺江蘇將軍以倪嗣冲補授之說或見事實（二十七日） 
　　北京電代行立法院定於明日開會協議對於帝制問題之公民大會組織法並起草建議案該院並定三十日續崻開會擬議呈請政府以申令公布關於公民大會组織法（二十七日） 
 
 
 

Page 3

 
 
　　東京電橫須賀軍工廠五十週年紀念盛典今日舉行朝野名士均各參集（二十七日） 
　　東京電表島日德戰役擊沈德國船艦計耶列念克麻斯號密黑兒耶布先號地烏連達德號等三艘現經日軍提起命名勞山膠州青島分隸於橫須賀吳佐世保三軍港（二十七日） 
　　東京電俄向日本定製軍品之代價以三分之一付正貸目下彼此正在交涉（二十七日） 
　　東京電府縣會議員當選人數爲政友同志中立三分而中立中多攻府黨其結果政友會又敗北（二十七日） 
　　東京電日本三十五府縣會改選議員其中二十三府縣業已開票計政友會三百三十四名同志會三百二十名國民黨六十七名中正會十一名無所屬一百五十名政友會校前減少百零四名同志會增多九十五名（二十七日） 
　　東京電日本政府决於明日發行鐵道證劵三千萬元年息五釐償還期限大正九年九月一日（二十七日） 
　　東京電即位大典皇太子亦參列（二十七日） 
要聞一 
[英軍官函述達達納爾戰事（續昨）]  
　　是夜敵未施攻莫明其故晨間澳兵與紐絲綸兵來報余等見之甚喜傍晚援兵續至代守新壕余等遂被調至左面二英里許乘夜襲擊土軍地位日間曾有兩聨隊進攻是處爲敵所滅夜一時秂余等三百人乘夜黑如漆之際趨向敵陣約行四百　時兵知之發砲猛擊余等伏地掘壕置死　於度　余等所據之地乃岸旁懸崖日前英兵曾　此登陸與敵接嚴歷數小時座因衆寡不敵棄陸登舟而退英兵陣亡者七百人陳　原野埋骨無人今余等所守者卽睘日英兵敗績之肆地足所踐踏者卽國人爲國殨命之屍身曙光旣現張目四顧始知余適伏於一屍之旁視其而目尙可辨職固昔在瑪爾太島同遊劇場共歡樂之某君也嗚呼出師未捷先喪沙場死者已矣生者能不悲乎四周死屍縱橫遍地爲余所素識者頗鮮余起視地勢敵衆據守兩旁若開砲夾攻余　將無生望帮即退守原線午前十時余與副官一人膝行而進偵視敵軍行動沿懸崖行約半哩許皆羊腸油徑最後行近敵壕相距僅數碼土兵語聲隱約　辨余伏地繪其形勢悄然復回派斥堠隊兵十二人先行窺其動靜余率兵二百人往襲其壕詎甫近敵線槍已發引導者六人獨余未被擊中至是我兵不得不退若當時有兵四百深入險境而未爲敵見則可奪敵壕線惜乎我兵單薄終未能奏此奇功也總司令察知前敵地位萬難進取是晚遂傳令第二十九師退守根據線藉資餋計余等登岸後十五日無日不在戰爭中茲得暫離鎗林彈雨樂可知矣今日爲休息之第二日余得浴於海濱安眠無擾頓覺愉快惟廻思余隊由某處出發時共有兵千人軍官三十一人乃曾幾何時僅餘軍官四人兵三百七十二人餘者非死即傷言念及此爲之淒然者久之顧余喪亡雖衆而據敵人言之已爲奇異之事蹟德軍官之被俘者謂加里波里半島爲攻軍不可入之天險英兵竟能登岸殊出意且登岸之際前仆後繼死亡殆半猶能奮勇直前達其目的洵爲世界最强之兵云云敵人之欽慕英兵有如是者余等亦可自豪矣目下單情已成壕塹戰爭防線日堅雙方皆難進取此間天氣晝熱夜寒日間余輙脫出外衣委棄於地晚則拾取戰地死人之衣而披之余近日有酒吸烟優游終日但此活快光陰能有幾時乎惟蒼天能知之余有釣但未臨淵餌魚河流𧗊赤至今猶然當余等� 
登岸時海水在三英里内皆成紅色血流成渠豈虚語哉 
[巴爾幹之危機]  
　　華德日報曰巴爾幹半島各國向爲兩黨一有戰端必牽動全局故近數月來本報每論及巴爾幹各國對於戰局所持之態度即有言曰協約各國苟自信能得巴爾幹一邦之黨助則不久必知其隣邦因勢所迫去而親近德奥等三同盟國假如協約國以利誘羅馬尼亞則不嘗明言欲排除布勒嘠利亞如欲結交布 
勒嘠利亞而希臘即須割度此巴爾幹歷來循環而行之軌道無時或息者若希冀各邦言歸於好全爲我用不爲敵助可一言以蔽之曰妄想而已謂予不信請觀邇來布勒嘠利亞一有備戰之命希臘亦即急發動員令則其中彼此不睦之情形已可想見布勒嘠利亞躍　欲試之勢及其伺機而動之原由前日本報已經言之今試就希臘羅馬尼亞兩匣一談希臘國王夙主嚴守中立苟與已無關則不問戰局之變遷如何惟自不得不召回希臘之偉人（卽夙唱大希臘主義者）四協約國之好友維尼柴洛氏爲内閣總理以來如今該國王是否尙有主斷國家大事之權不甚明瞭耳或者希王昆士坦廷與其首相維尼柴洛氏欲步布勒嘎利亞内閣總理拉多阿拉哇夫氏之後塵執戈而待其事之變遷若然布勒嘠利亞苟自有一定之限 
制則希臘當不至亽執戈干涉而布勒嘠利亞人若一越其領土之邊境然後希臘勿庸請託必先自要求發　施令與布勒嘠利亞相見以干戈再按照舊約希臘與塞爾維亞同盟爾今塞爾維亞被攻希臘㧞刀相助亦屬分所當然也希臘之熊度既難揣測而羅馬尼亞怕持之宗旨如何亦不易明瞭窺其情形爾今羅馬尼亞國王飛蝶南與其賢良之首相布拉提亞奴氏暫且殆無所拘束行動自由不作左右袒爲主此可假定者蓋今布勒嘠利亞旣志在西南而不在東北則羅馬尼亞即勿庸恐懼布勒嘎利亞侵襲入寇也惟有俄國圖謀羅馬尼亞入黨之心始終不怠如前在哇爾希尼恩及東加里西亞大肆攻擊以期羅馬尼亞聞風拜倒及至目前俄軍屢戰屢北又力圖招但布 
喀勒斯特羅京負責之人物旣知今昔俄國各軍所獲之結果尚有遠見否不得而知羅馬尼亞苟早加入戰局力助三協約國或能使俄 
匣得久操勝利不至於如今一蹶不振然亦未敢必也如意大利之兵力强於羅馬尼亞者不止數迄今大戰四月之久竟無裨於三協約國縱令羅馬尼亞能濟於事而從戰最得利之時機亦已過去故今羅馬尼亞人未有敢言其加入戰局黨附俄國能使俄國轉敗爲勝者也再者羅馬尼亞旣自欲推廣領土爲一大國若再隷於志在佔有多腦流域及達達納爾海峽之俄國之保護權下則其後能否振興存在亦屬羅馬尼亞應有之問題也據近日歐洲消息觀之現在羅馬尼亞政府似已洞悉黨於俄國一切政策所獲之结果故布勒嘠利亞公使通令僑居各國之布勒嘎利亞續備軍人一槪借道奥匈與羅馬尼亞回國由是觀之可知布匣政府苟無把握必不使其續備軍人假道羅馬尼亞陷於危境而羅馬尼亞亽布之發布動員令苟有意反對亦必早形見乎詞矣 
雜評一 
[於戲（無名）]  
　　於戲則我見之矣同一人也忽而飾悹忽而飾商忽而飾民而不謂今日所謂轟轟之事業濟濟之人才列列之名罩亦幾同於戲 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[說膠濟卷宗（懹瑾通信）]  
　　青島自被日人佔領後膠濟鐵路亦入日人掌握惟膠濟原駐中國路警雖至今仍留駐未裁然日軍不許上站遂如虚設且胡匪當人自由往來膠濟沿線中國軍警勢難偵捕每以爲若而日人終懹疑膠濟一路爲德人獨自築造之路中國决無股份資本在内因交通部預算及外債等檔册又歷來宣佈之路事從未齒及膠濟一路但中國旣稱爲中德合辦則日人又不能强指爲德人所獨造於是日外交人員施展其外查手腕初則在京設法在財政交通兩部搜查該項卷宗春間財政部某員被逮一事閱報諸君想能憶得後探得實無卷宗檔册即前清光緖十九年份膠州中德交涉膠濟鐵路奏准之檔册均已於光復時失散漫不可考惟查得楊士驤巡撫山東時洋務局與德人薛錄薄所訂之膠濟鐵路約章及奏稿諒山東方面至今尙能保存日人乃囑駐濟某書記生設法適於今春總統令裁山東特派交涉員缺羅昌内用交涉事宜劃歸濟南道尹兼理某日人乃在羅昌與濟南道尹陳懋鼎交代遷移交涉公署與道尹公署合併之際清理舊檔册之時遂經某路革辦人員某之介紹得識某公署某科員令其檢查膠濟卷宗及檔册奏稿不意略檢即得即以巨價售諸某日人聞該項卷宗均有前清洋務局總辦李經襄硃印奏稿爲楊士驤所奏陳批准者原原本本椹稱完壁且中德膠州灣事件膠事件膠濟與津浦洛口黃台橋接軌事件竟毫無遺漏按查該項膠濟卷宗中國應佔三百股第股計一千馬克共合中國龍洋十六萬八千元惟屬酬品楊士驤奏稿上陳明甚詳該稿且爲楊　幕府中某名士之物筆親書者也其中有不出一錢仍爲中德合辦之路云云即清慈禧太后硃批照准批詞亦甚詳及而膠濟路警一節載在薛錄薄與李經襄之約章内每年由膠濟德人出警費五行元又每月津貼路警三百兩之一條觀此則膠濟一路確爲中德合辦惟此後之交涉究不知將如何也 
[青島現在之寓公記（懹瑾）]  
　　光復後一般遺老均叢集青島無不購地置産瓊宫瑤室金碧輝煌洋樓轟傍海濱極𧗊山小之� 
樂去年春間雖半多出山然以夷齋自命採　膠澳者尙不尠也及日德戰起烽火籌防一日數驚厥後德人祗許每人携一包裏方得退避出境於是寓公遺老𧗊掬傷心之涙忍捨半生宦嚢所入換得之宫室寳藏衣服古玩倉卒上車他往其中心酸苦境即記者亦難爲之形諸紙上也嗣日軍佔八青島及開放時一般遺老羣欲悉其情形派人入鳬檢視詎被彈所損無幾略修仍舊完好会亦無甚遺失皆大歐喜本年仙旋來旋去有之官者有暫回原籍者有須料理家事仍擬來此安居者查現在安居青島遺老仍擬久居者則有前清副大臣劉廷琛中堂陸潤庠聞陸近病甚其家屬已爲料理後事侍郎吳郁生王　外部尙鄒嘉來觀察金猷大童次山瀛春江　張人駿趙爾巽之四公子李經羲眷屬周玉山哲嗣恭親王李德順許鼎霖之姪等十餘家其向日依旅館業賣笑之上海妓女近來仍復業集入夜笙與日本藝妓之弦聲震噪耳鼓惟昔之高閭明窗今則已易爲紙門木幢幢往來者不復聞蠻靴閣閣祗聞森履聲身入者幾疑逼近長崎之沿海鄉鎭也 
[膠海關之報稅辦法（越臣）]  
　　青島商務總會十八日午後邀集會長會員大開會議聞其提議之件係膠海關函開稅關旣已開幕則代報關稅之商號亟宜遵辦向章由該會以福祿壽喜編號註册各商家列壽字號之三等商號即可代民船報稅現在是否仍照舊章應爲研究一切帮主特開會也青島民船出八向由各商號代報關稅作爲營業現膠海關旣已開幕經立花稅關長佈告代報關稅各商每同業三家限定日期到關互具連環保結存案備查茲將佈告示文詳錄如下案查各行號經報民船貨稅向日辦法係據商會註册名單擇殷實可靠商家令其互相具結保無流弊方准報關歷辦有年尙稱允洽茲以本關設後一切按照舊章凡有已在商會註殷實商家願報民船關稅者應於九月二十一號起至月杪止速邀可靠之同業三家來關互具新結作爲保證否則槪不聽其報關此佈特示立花稅關長印 
[粤省之黨案何多]  
　　鹤山廣惠鎭守使接據探報謂鶴山沙坪墟附近有名劉鏗者交通黨人私藏槍械等情當經密湁員兵按址前往查拿果有劉鏗其人遂即將其拿獲并在劉之屋内搜獲槍枝三桿彈子百餘顆及洋烟等物此外尙有大銅鑊二隻似是以煮烟者此中人物昨經併行押解來省當由龍鎭守使備文詳解軍署將軍署駐港引渡委員楊應禒現查得有黨人暗設機關招人入黨昨午跟蹝來省拿獲重黨人四名呈解軍署審辦現正笖密研訊以期破獲内地各處機關又星期六日軍署駐港偵查員跟蹝至廣九路車舊部現由滬委任爲廣東第一軍總司令官此次擬赴新會結連鬭匪起事等語已收押候復研訊又濟軍營長李鳳昨赴新會鬭鄉拿獲黨人五名炸彈一籮計十六枚另箱貯炸彈一枚手槍二枝帶省解訊聞與邱國鍾案　有關連 
　　台山陸軍步兵一師四團三營李營長近在台山縣離城四十里地方憑線拿獲重要黨人五名起獲炸彈十數枚昨二十日經已押解返省詳解將軍行署辦龍將軍據報除飭將該犯五名發課嚴密訊究外特於後三時許派員將該炸彈數枚持至鎭海櫢附近矌地抛擲以驗其藥力如何該炸彈着地轟發時聲如巨砲響聞數里地土亦成　粉見者多爲昨舌其猛烈炸彈可無疑裘當時附近居民因未知原由頗爲驚懼 
　　新會新會有某偵探处稱探得李苑限近與鶴山交界之鷄斬尖地方客籍人有謀亂情事帶同濟軍直到該處菜屋搜出一木箱以老糠藏有炸彈十二枚駁壳五枝大旗五面一大書廣東第一營第一隊鄧九字一則書敢死軍三字並獲五人昨午三車時從牛灣出自都會站下車行至上淺口落輪旋即鼓輪出省 
　　潮陽黨人許順正等七人由南洋回粤匿居潮陽縣屬路外鄉製造炸彈希圖起事進窺潮汕一帶詎知事機不密被潮梅鎭守使偵悉立將許順正等七人捕獲當場起出炸彈及謀亂證據審訊時各欠直認謀亂不諱昨已將其一律就地槍斃並查拿餘黨以清餘孽現將各處要塞加厚兵力地方尙賴安謐 
　　惠州惠州附城之洛塘鄉黎俊嚴亞方兩人在家設有黨人機關（黎曾受黨人委任砲六團團長嚴係嚴德明之胞弟前充民軍營長）此次由嚴德明在新加坡購辦新式快槍數千枝俟運到時即號召綠林起事攻取惠州不料機謀敗露本月初十日陸軍李團長及部下楊連長漏夜率隊馳往圍捕當場拿獲黎嚴兩首要同黨五人搜出大炸彈兩枚並證據多件解回清鄉行營李督辦派員審訊黎嚴均侃侃而談直認不諱 
[粤垣女醫院炸藥案之歸結]  
　　提訊時之情形粤垣西關保産女醫院搜獲炸藥一案所有破獲情形曾紀昨報茲又聞趙旅長已將黃根俠在城内番禺直街捕獲又派探往十八甫某處將胡孝書羅劍魂夫妻二人及朱就榮一名帶至朝觀街陸軍第一師二團司令部審訊問官先傳朱就榮上堂朱係敎會中人先自行發誓據供民向業寫畫寓西關業桂新街居住與胡孝書羅劍魂男女兩人曾有認識伊曾托民寫畫一軸月之十四號一時许氏因事外出胡羅二人到訪不遇後在十八甫六雅齋門口於人業中認得其在此遊行民呼五哥與之立談後由羅劍魂邀至一處問民想揾錢使否民曰想羅云我欲托你做一件要事民問其托幹何事羅云可惜你是個呆人大抵都幹不來了民云義事幹得來不義事便幹不來了羅厲聲云十個錢呌你擔雨桶屎你能否幹得民云自然幹不來民再扣其欲幹何事羅云吾有一件呈相託你須三縅其口方可同學黃根俠曾盜醫院藥物一包伊託我放回該院我轉托你拿去放回黃玉英房内櫃頂民問所拿何藥羅云毒藥民不願帶羅云料中幹不來了三時許民到保産醫院告以此事旋即回家是晚即聞軍警搜查該院搜出亂黨書信及炸藥等件惟與民絕無關係所供是實隨傳胡孝書上堂胡供云民寓十八甫居住黃根俠與民之未婚妻羅劍魂前在保産醫院肄業時有往來昨黃到訪云本學期保産醫院將其出學該院長黃玉英自與趙頁一（女界）結契之後每晚不在院内住宿醜聲四播渠尙不知自已腐敗反誣我行爲不端將我革退我與黃玉英陶俠卿是不共戴天之仇我若害不成黃玉英我不姓黃事即不成伊亦無奈我何後出一稿呌民代書一信民不允寫後伊允以二十元相謝民遂照稿代書後伊將信携去至其如何搆害他人民不知情所供是實問官復問羅劍魂羅云黃根俠請胡先生寫信之時是晚經已睡着惟夢中聞黃某大聲詈駡吾甚懨其擾我清睡後乃沉沉睡去書中何事吾固不見即所聞者亦記不清楚此案實與小婦人無關最後遂傳黃根俠上堂黃供云解案之信係由胡孝書書的民女前寓城内豪賢街居住胡投函請吾到叙適已搬遷昨往訪蝴胡首吾將信及炸藥放入醫院并云黃玉英語你當私娼經已將你革退你若做了此事有三件利益第一件某統領有二百元賞過你事怕取銷你個偵探第二件可以挽回你個名譽第三件可以洩了胸中之憤民女聽了此番言語被其所愚故此拿去放入醫院實非民女起意復訊胡羅夫妻二人胡云黃確係托我代寫的伊懇我之時有云羅劍魂亦係被革現欲入圖强肄業又無學費得此二十元可以應手等語民實爲未婚妻籌欵所致故此代書實不知其鬧出如許大事羅劍魂亦供云當晚我臨踵之時尙見黃根俠求胡先生代書黃駁云個晚冩信時你在對面牀　寫到有個字可似尿船咁嘅你都走起身睇尚話吾知羅欲駁之黃又云你佃衰神晤可講咯畀八個仙你落樓買嘢你都偷起一個又偷幾百銀嘢羅欲與之辨明問官喝令不准多言并令退堂即飭朱就榮在外候訊黃根俠羅劍魂胡孝書男女三人一律留押今日已由富祈兩牧師（即保釋黃玉英陶俠卿之人）函請龍上將軍將案嚴辦小市街石亭巷某亦具禀控黃羅等冒名行騙之罪 
　　趙副官之道歉昨趙副官致函該院道歉云逕啓者日前據線人指報貴院暗設亂黨機關并藏炸藥多數言之鑿鑿毫無疑義該線并先索賞兩百元乃肯引拿嗣到貴院搜尋一週僅得藥末兩包已驗明非
危險物心已知其欺弄又將搜得之函詳加查閱勘破其假蓋亂黨函件從未有如是顯明者復又證以院中諸征共話當已决定該女線欺岡行徑因此不肯拖累准倩牧師具保𢌞首傳集該女線黃根俠及其� 
同謀羅劍魂胡孝書等細意研訊始據供出同謀誣陷等情不諱質以朱光漢供指若蜚鬼蜮情形毫無遁飾大致與各報所載前後各節大同小異欺以其方智者不免只覺對於貴院有歉於中用將各情布達清聽准將保案取銷便請轉爲致謝兩牧師是爲幸甚再者該女犯等對於貴院長等有何怨毒以致如此誣陷似將得而甘心者煩將該女犯等一切劣迹詞速送本部俾據原情轉請上將軍杧核從重懲治云云 
[湖北近事]  
　　疏通新河之兩利鄂垣武勝門外上下新河與漢口租界對峙舊爲停泊船隻之所近年已淤塞大船不能停泊武昌商業遂大衰敗前清張南皮督卾時曾有開闢新河一帶爲商場之議乏欵迄未見諸實行然將來川粤漢路交通該處終須開爲商場刻鄂省紳商劉鍚爵李凌等以建築商場效緩疏濬河道利速因此條陳巡使擬乘秋冬水落之時將該河疏濬以便泊船振興商務惟疏河經費甚巨雖議就地籌捐按船收費然不以能應挖工月需之用自應籌備墊欵以免臨時爲難業由李凌君擔任墊欵舉辦李之墊款何出則取給於武昌新組第一紡織廠綠該廠由劉李等創辦集股二百萬兩籌辦一最新以電汽紡織之工廠即擇地於新河岸官場所擬開商場之四馬路地言建造該處地勢低窪本應塡土固基故擬將疏河取出之土運往塡築以期兩得利益現該地士紳因疏河開工在即土工衆多良莠不齋已禀請巡署飭警廳派撥警隊駐防保護以衛地方 
　　鐵鑛國有之實行鐵鑛關係軍用原料極爲重要歐戰發生以來我國卽禁止鋼鐵運往交戰國現農商部爲保礶利濟軍用起見查照東西各國辦法將鐵鑛定作國家專業凡鑛商請領鐵路執照一律不發免與外人私立合同致生糾葛其從前曾經領照之鐵鑛除純係華商股本得由部體察情形於國有政策不相防碍者得呈准總統批准特許餘將鑛權收回或礦由官收買以示限制昨已咨由鄂巡按轉飭財政廳查照矣 
　　鄂中秋節之冷落鄂省各署局所學校軍營於中秋節均循例停止辦公放假歇操一日惟因謠言喫緊各軍隊除派出巡緝查街以外在營者一槪不准出街及飲酒賭博因有黨人中秋夜起事之風說各營皆枕戈待量當夜雖毫無舉動然次日猶仍戒嚴至各螪民於秋節固安穏而過惟前數日飽受金融恐慌若非官錢局之放款救濟及中交二银行之放款轉期倒塌者當不知凡幾茲聞各行商業於節後停歇者乃屬不省各街市舗門所貼招頂暫停交易大減價拍賣各色紙條觸目皆是而連日更因陰雨雖中秋日市上亦呈冷落之象 
　　日本陸軍之到漢日本駐漢陸軍屯紥於日租界以外抛球場地方每年換防一次茲於二十二日由申開來日本軍兵艦四國九載有日軍六百餘我當即登岸開往該營駐紥據日人云係開來換替去歲來漢之日兵一部分者但此時並非换防之期亦未聞日兵尅日開去也 
[川省最近之匪訊]  
　　隆昌自癸已淪亂後菲風大熾刦掠并行甚有連刦二次者如迎祥街之鄧某是也縣屬之太平鋪迎祥街雙鳳驛等處居民無来暗遷他處以避其鋒邛崍縣駐有川軍三師第九團團部匪徒竟於九月初二夜三更時在城外鳴槍肆刦伍團長聞警後即命某營長率隊出城馳往緝捕及至開抵該處而匪徒已杳如黃鶴矣又老楊場僅有鋪房數十餘間皆貧瘠小民佃屋居住而已八月下旬某夜亦來匪徒二十餘人持械行刦將該處居民搶摟一空武勝縣知事姚幹卿治匪尚嚴某帮審員王某前日路過三峽突來菲徒數十人將該員及財物摟掠而去至今均未番釋回姚知事頗爲憂悶未知能免性命之虞否璧山縣近以富戶遷徙大商停貸匪徒無所　掠又出一新法專拉搕農民近令賣穀以贖否則槍斃人有問之者何事與農民爲難匪答曰彼不治酒歡迎（匪中隠語）吾故罪之於是稍有　　　民　則在野苦耕夜則露宿避禍云雙流縣警備隊備隊至崇新雙三縣交界之三合場地方緝獲一要匪行未遠忽來匪二十餘人均持快鎗將匪奪去傷警隊一名折足轟斃警隊一名衆匪揚長而去駐防嘉定之步兵十團二營前奉令調赴叙州一帶游擊其第七連三排排長趙龍鼎君於前月率兵士三十餘人由叙屬之白花場開赴徐家場行至距場里許之地突遇匪四五十人持快鎗者二十餘人餘皆持土砲見官兵至卽呐喊助威開槍射擊趙君督隊奮勇攻擊相持約二鐘匪等力不能支始四散逃逸聞共奪獲偏耳馬槍一支雙筒五子鎗支圓頭五子彈百四十顆並生擒悍匪晏海舟等五名擊　匪徒數名永邊鹽運公司鹽欵月前被刦陳團長率隊追剿調兵包圍與匪相隔僅數里之遙繼至和豐場嚴上已將匪贓圍著專俟下巖兜剿十二號黃昏時江納交界之水清溪忽來小船二隻將匪渡過大河由趙壩逃八團軍隊乃復過河追剿現尙未知下落陰曆七月下旬有大股棒匪約有三百餘人各執快火並帶有洋抬槍數支由巴中江中直入通江分紥福元壩場壩草石壩等場附近居民一日數警驚二十入日巴中警隊在道屬新場壩之窄口地方缉捕衆等件多被刦奪該匪亦斃一人受傷二人又將新場壩搶刦一空約計萬金之譜當即退到距該場十七里之大山盤踞於山頂古廟𧗊忠菴内二十九� 
日又由𧗊忠菴逕到烟溪場與民團激鬭民團死傷亦衆該匪仍舊盤踞福元壩近來通南巴三縣人心恐惶已達極點 
[川南礦務之條陳（二）（續）]  
　　（三）嚴飭漢軍及地方官吏認眞保護礦廠也川省西南礦多界夷巢蠻夷冥頑兇悍犬羊其性樓殺爲生漢軍原爲控制夷蠻而設自有保護礦廠之責應飭與地方官吏認眞實行俾礦廠無不測之憂發達方可計日以待（四）速辦模範礦廠誘起一般一般人民礦業之趨向也川省人民向少礦業學識即舊有礦商亦狃於慴慣困於土法獲利者爲數寥折本者十居八九若非官家擇於産礦最旺之地設立礦廠酌用新法以作模範俾資仿效則鑛商以有限之資本作無把握之營求一誤再誤必視業鑛爲畏途裏足者日衆况設立模範礦廠之利又非僅作礦商模範已也而獲利之大收效之宏更爲他項實業所不及更爲國家歲入之一大宗四　� 
會鹽昭越峨馬雷屏等十屬之鑛包孕深遠質分極佳銅多自然銅酸化銅炭酸銅各鑛含銅皆百分之二十以上日本小坡銅山德國媽士芬崦特之銅礦僅含銅百分之二每歲利均不下數百萬彭縣銅礦局銅鑛僅含銅百分之三每歲獲利亦達數萬而此十屬銅質高約十倍其可經營而獲利倍蓰者無　著　矣山金首推紫古有每塊重三百餘斤者光緖八年龍周姓採行純金不下　餘萬兩有案可稽非捕風捉 
 
 
 

Page 7

 
 
影之談惜該山受壓力過大斷層過多而金之所在無一定標凖經營多费手續次推麻哈但麻母岩純係火成堅度太硬非用發由機絕大工程難以奏效河金則推淹房昔日鑛商李華清乘水涸時果採出些須眞金沙各半至今猶膾炙人口惜水患太烈經營匪昜其施工較易收效較速且宏者實莫如墨地龍該地金苗燦露者數百年爲木里土司所世守政府未曾察覺鑛商未敢間津之地寳藏之富鮮有甚於此者苟得實銀數萬元而經營之届期數月即可成效獲利之大難以限量銀鉛鋅汞四者産地較少成分較低爲利不及金銅之厚似可暫作緩圖委員等夙夜籌維比較緩急謂政府不　利源則已　利源當以鑛業爲先不開鑛則已開鑛當以金銅爲先政府如經營金鑛又當以墨地龍爲先銅則除現開水關箐苞蕉箐將軍石三處每歲約可出銅百萬斤外餘應推螞黑烏坡　子村朝天馬四處媽黑烏　子村三處皆位夷巢各距雷昭新建通道傍未遠查漢軍統領趙南森奉令新闢雷昭通道費資數萬原爲交通寗遠叙州以便經營沿途一帶森林鑛業起見茲通道旣將竣事則鑛業亟宜及早着手俾漢人趨鑛利入内鑛廠即爲屯駐之所漢人日多則野夷兇勢始得日減行旅始能日衆通道始克垂遠若非藉開鑛以實邊則漢民萬難移居於内該道深穿夷巢漢人行跡須六七日程内地旣寡漢人行旅亦萬難出途則雷昭通道雖費萬金實際毫無補益此三處銅鑛勢更不容緩圖者也烏坡銅鑛含銅百分之三十媽黑銅鑛銅百分之四十　子村朝天馬銅鑛含銅均百分之二十以上烏坡媽黑冶鍊燃料則有子油煤供給之　子村則有附近木材供給之朝天馬則有銅山鎭油煤供給之至於交通烏坡媽黑　子村均由新道二日至五日程即抵雷波水道而朝天馬鑛山近濱瀘水交通之便更不待言須籌備者惟經費問題耳（未完） 
地言通信 
[蘇州]  
　　醉漢砍傷巡警續述鎭副司前明瓦店内之俞春生（前報誤作金生）砍傷巡警各情已記昨報茲悉俞春生素業漆匠家住有王錦祥之明瓦店内家中尙有母兄其人素有神經病不時發作近日因失業有检薦至上海某漆店爲夥當時偕友同赴哈同花園做工因同業張祥發誣其爲竊停歇生意甫經返蘇八月半夜先與姚開泰森作（烏盆橋）内姚和尙等數人在元妙觀前飲酒大醉後歸家時已十二鐘致被巡警查問口角遂有取刀砍傷巡警之事聞所傷巡警温玉郎得魁程漢斌潘烈臣四人中以温郎二巡警受傷較重均已送至天賜莊醫院醫治巡官趙鴻升手臂亦被咬傷尙屬輕徵當經西區警署吳署長飭傳姚和尙及開明瓦店之王锦祥及俞之母一併解廳經警廳崔廳長督同司法科謝科長提訊聞俞春生直　酒醉後持刀殺傷巡警不諱旋經崔廳長親往醫院驗明各警傷痕隨卽面禀殷道尹道尹以省城重地竟有持刀殺傷數警並傷及長官之事不法已極亟應從嚴懲辦諭飭解縣歸軍法辦理即經崔廳長將全案移送吳縣知事署收審矣聞受傷之巡警温郎二人均已於昨日因傷身死以故俞春生之死刑恐難免也 
　　自戳案送庭發落前晚有一不識姓名之外路人在胥門外大馬路小寳家花烟間内不知因何起釁自行用刀戳傷肚腹及兩腿血流如注當由鴇婦龜奴報告　警將受傷者用板門扛至泰讓橋水仙廟派出所由巡官略訊情由繕寫報單移馬路警察總署經劉警佐提訊據供因爭風　而自戳現已移解總廳司法科核辦 
[鎭江]  
　　嫌疑人釋回江寗鎭守使署偵探員在鎭會同陸軍警察宋隧長拿獲嫌疑犯八人解寗訊問一再鞫詰並無絲毫確證並審悉係原舉發人胡義亭挾嫌誣告現業將所獲八人開釋一面反坐胡義亭誣告罪名矣 
　　布疋暢銷狀况去秋歐戰開始洋貨疋頭價格飛漲鎭地各布莊存貨不多赴滬採辦不特價高抑且貨缺鎭莊門售幾無以應幸有各織布廠工藝廠乘時興起仿造各式布疋以代社會之需求惟各廠所出布様有一百十十餘種之多均由各布莊出售一裁以來自製布疋銷數已達三十萬元左右現値秋令正布莊旺進冬貨之時聞各布廠工藝廠已加僱男女織工晝　趕造矣 
　　釐局請兵保護江北衆興車　釐局自歸併楊莊釐局魏局長管轄後所有淮安興甸鎭分卡每有土匪滋擾均未遂欲刻復糾集大帮船隻希　闖　該局長恐演成事實特詳請省憲派兵保護 
[揚州]  
　　商業附設乙種甲種商業學校前經部視學視察以其程度不合設絲應改組乙種以免糜费當經周知事更委校長飭令改組現該校長任桂森以半途改組有虧學業興敎育會商定在校添設乙種商業附科敎職均行兼任不支薪金昨已將添設乙種職員姓名與規程報縣立案矣 
　　局長赴省謝委前任江都知事謝元洪卸事後接任江北釐捐總稽查差使揚城設有公寓日前謝由裏河查察回揚接奉蘇財政廳長委飭調任江陰稅務局局長日昨已乘輸赴省謝委並面爲禀復結東稽查任務矣 
　　清潔所之物議揚城王灜洲冷伯暄等創辦衛生清潔所發起綠由業誌前報近聞鄉人以該所創辦主意似在侵佔利益物議紛紛現該所現已出佈告表明心跡矣 
[杭州]  
　　小學聨合會建議案之結果此次杭縣各小學開聨合大會其提議各案曾禀陳錢塘道尹轉詳巡按使請示核復昨奉屈使批復略謂據詳送杭縣小學聨合會議决案三件已悉限制中學濫收學生案辦法兩條應准照辦候通飭遵行取締學生跨考各校案第一項收受轉學學生規則早經頒布自應一體遵行第二項取締私行跨考辦法查收受轉學學后規則凡轉學學生必須持有原校證明書方得收受其私自跨考者旣無證明書本不在收受之列如果有還章收受者自應如議定辦法無論改名與否由原校函知同校一面並應由縣將各該校送到學生一覽表隨時切實稽核如未將析校證明書一併抄送者即予駁回其第三第四兩項斥退生暫收察看一節查學校之有退學辦法本爲令其知恥悔改起見正所以予以自新之機若引斥彼收非特退學等於虚名將劣等生轉有所恃而不知改勉殊失退學本旨未便准行應仍遵照收受轉學學生規則及學校管理規定必實已悛改有正確之保着者　准收錄至初高小學注重珠算變通敎授時間一案現在國民學校令及高等小學校令均已公布其各科目敎則課程原令規定應由敎育總長另定頒行茲俟頒布後再由該會酌量情形擬議詳轉核辦現可暫毋庸議仰即轉飭分别遵照 
　　嘉興冒充委員案之飭查嘉興商會函禀財政廳有检冒充廳委以調查酒　爲名需索規費經鐵路巡警拘獲解箥請從嚴究　一節茲聞　廳長查假冒委員需索規費均干禁例旣由巡　拘獲解省自應從嚴究辦惟當時究係如何情形應先飭該分局查明據實禀復以　核辦現已飭行第二區烟酒公賣分局委員陳炳華尅日查復 
[安慶]  
　　皖省敎育界近聞皖李巡按使　治後宣言安徽敎育腐敗急宜整頓乃不旬日箥立第三小學校校長辭職即委一不知敎育爲何物之陳家蔭代之陳爲公署之秘書自到校後聞學生唱歌聲即云此何聲也吾乃文人夙負才子之名速覔一靜室爲吾作詩地又云學校課程太多只須經史兩門即可又以習手工爲紙紥匠種種笑柄分人噴飯該校全體敎員見校長如此各萌辭職之念民恐不日將見實行矣皖箥近來社會道德愈形墮落玉訐之風大熾敎育界爲尤甚在公署匿名揑控者非快私仇即希圖位置省立中學校長胡某近被人控告聞密委尙未查覆而新校長已到校接洽矣新校長王某聞係新秘書王子祥之介弟此君近充省立工業學校英文兼修身課敎員課修身時遇有深文奥意輒引英文一句了之彼旣接中學事後即引用胡某魯某熊某爲庶務文牘會計又用吳某方某爲監學學生乃大不滿意敎起風潮停課兩日至今尙未正式上課濟不知若何處理也務正國民學校校長鄭某以敎育部令規定國民學校應添授經學遂商諸敎務主任汪某於本星期實行敎授并函知各生家屬一律購辦孟子以便隨時講授 
[廣東]  
　　立災後这旱象凌李兩專使曾於月之十七日偕同粤海道尹蔣繼伊乘坐江固兵艦前赴東江各屬巡視災區頃續查得該艦巡至東莞縣屬石龍河面則因天時久旱河水低淺再欲溯流而上已不能航行兩專使無奈迫得由此折回昨二十日經已駛回省河登陸兩專使即偕同蔣道晋謁將軍巡按詳告沿途查勘情形　稱近來天久不雨晚稻漸多枯槁有此亢旱之苦煞是可憂云云又聞張巡按使電呈北京云北京大總統鑒廣東前被水災共計五十四縣業經先後呈報方冀此後雨暘時若補救可期乃近日以來双苦亢旱晚稻漸多枯槁再十日不雨此五十餘縣必至顆粒無收撫此災祲憂心如擣善後之法棄畫偏難理合先行電呈伏乞大總統鑒核謹呈鳴岐叩　 
雜評二 
[中國人之容德（默）]  
　　羅斯福氏以有容德乃大一言爲中國人之自雄語嗚呼中國人之容豈中國人之自雄哉不得已而容之耳欲不容必抵抗然而無抵抗之實力也無抵抗實力則我雖不欲容而不得不容一再容之不已而三而四至於今日而凡匪之橫官之貪外交之辱與夫人情所不願之事凡各國所不能容者而我國人𧗊容之國人之無實力亦大可哀矣雖然是非� 
利害之間未嘗不能自審苟至無非含忍萬不能容之時則亦將不量其力以抵抗之此又勞所必然者也烏得謂中國人良必𧗊滅而能事事容之哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再紀謠言起事之戒備]  
　　近日本埠謠言蜂起謂黨人已由外洋行後返滬携帶炸彈擇於舊曆本月十四日或十七日起事等語滬下軍警各機關發下戒嚴令並在重要地點加派軍械防護及期毫無動靜詳情曾誌昨報詎昨日又發生謠傳謂以上兩日因某某黨尙未到申所以不能發動茲改於二十日起事云云事爲鄭鎭守使訪悉以此等謠言雖不足據然不得不嚴加防備因飭淞滬警廳徐廳長轉飭所屬各區署各警正警佐等於所發戒嚴命令須俟過二十日後再行定奪現每夜 
之人必須詰問來歷方准放行地方檢察廳模範監獄中附設之陸軍監獄關係較重昨日午後亦由鄭鎭守使飭派陸軍數排前往該獄並獄之四周不分晝夜持械防護晚間十時後禁止人力車來往檢察廳第一看守所内收押人犯爲數不少亦經林檢察長除加派法蒞所照料外復函請鄭鎭守使另派陸軍於昨日到所保護另一訪函云本埠軍警各機關訪悉黨首多人來滬已有匝月仍有圖動之意以帮二十五號夜間發生謠言爰各飭派兵警分叚防範查南碼頭之滬軍營舊址轉角處及斜橋迤南之馬路均爲通達製造局軍廠扼要之處現旣有此謠言防務益且加密故由步兵第三十八團長馬鍚藩（該團係陸軍第十師第十九旅所部）派撥步兵一排計四十餘名各帶槍械駐守自前晚（二十五號夜）爲始每夜十點鐘後凡遇行人由北往南兩者必須檢查又由駐紥徽寗會館新營房之步兵第十六團團長王嗚珂（該團係陸軍第四師第八旅所部）飭派步兵一排夜間在斜橋地方堵守以資防衛又淞滬警廳徐廳長以日來謠言　起誠恐流氓乘機騒擾地方秩序所有境内之敎堂均有華洋敎士駐宿亟應飭警加意保護以免交涉現已飭行第二警區第三分駐所須將徐糘匯之天主堂嚴加保護又飭第一警區第一分駐所着將董家渡之天主堂派警照料其龍華附近百步橋之敎堂因非警範圍亦已移請步兵十五團團長派兵馳往保護矣 
[籌安會借用儲金之不確]  
天津日日新聞報載有籌安會借用儲金二百萬一則適當全國儲金聨合會將近閉幕之際該會聞此消息恐事非無因或且以訛傳誤致起疑實爰即停會致電北京詰問並加電以期速復茲將原電二則並北京復電錄左 
　　全國儲金聨合會致北京儲金團養電頃接津團來電謂津地日日新聞報載有籌安會借用儲金欵二百萬有所聞否請查速復等因本會適當預備閉會之際得此消息驚惶萬狀公議停會以待請向中交兩銀行查實速復急昐又有電養諒達籌安借欵事究竟若何速復急昐 
　　北京儲金團復電備金聨合會公鑒養電悉籌安曾與儲金團截然兩事報載借用儲金本團已認爲不確奉電詢除向該報詰問外復向銀行確查實無其事請速登報以番釋羣疑有　（儲金團總事務所來稿） 
[派委調查散兵蹝跡]  
　　租界浙鹽棧之淞滬发緝隊兵士奉令遣散於發餉時釀成開鎗格鬭之禍詳情迭誌前報茲聞解散之兵士七十餘名信原有鎗船仍在浦東北蔡地方聚集希圖要求恢復舊職事爲道尹公署訪悉恐滋事端故於昨日派委員前赴北蔡調查該散兵是否聚集該處如果屬實須妥爲勸導解散務令各安生業以免滋事 
[鎗斃盜犯之罪狀]  
　　上海鄭鎭守使昨日發出罪狀一道略謂案據上海縣詳解緝獲搶刧南匯縣屬杜家行鄉民邢銀全家之盜犯江北小毛（即周小毛）蘇州阿五（即王阿五）等兩名到署發交軍法處審訊據江北小毛（即周小毛）供認前年陰曆十一月十六日夥同麻皮長松等二三十人持械搶刧崇明黑沙地方當典得贓一次又於去年十一月初十日聽從陳金元糾約夥同朱阿東等二十餘人持鎗搶刧南滙縣屬杜家行邢家得贓一次事後因恐朱阿東漏洩其事遂於本年正月十六日由陳金元商同該犯在新閘地方將朱阿不殺斃棄屍河中又據蘇州阿五（即王阿五）供稱搶刧杜家行邢家之案伊僅在船看守並未上盜事後分得贓洋各等語查該犯江北小毛（即周小毛）結夥三人以上執持鎗械强刦當典及居民兩次並謀殺同黨朱阿東棄屍河内實屬兇殘已極法無可寛廉照懲漒盜匪法第三條第五欵及刑律三百十一條併科死刑以昭炯戒其蘇州阿五（卽王阿五）一犯情節較輕應減處徒刑發交該管匯縣依普通程序辦理業經電替馮上將軍覆准照辦應將江北小毛（即周小毛）一犯依軍法執行鎗斃爲此示仰軍民人等一體知悉 
[黨案嫌疑人訂期研鞫]  
　　湖北人梁天標（即梁毛天又名張振華）黃冋生（即黃才喜）因均於謀斃匪首許老么（即許炳富）一案有關且涉黨案嫌疑經江寗將軍署將黃緝獲復由公共公廨派探移提來滬連同前獲之梁天標訊供收押並經捕房秘密研詰口供各情屢誌本報昨日又由新閘捕房派令中西包探將二人押解公廨請究先由九號西探目斐司蓋潑帶同在押西牢之張春山上堂聲訴前往江寗將黃同生移提來滬情形及被告等在捕房所供大略（未譯）王襄　商之英卓副領事以審訊此案爲時甚外早堂時間侷促未便研訊判被告仍均帶回捕房候特别訂期研鞫 
[米商請定泊船地點之公函]  
　　南市米商致南商會並米業董事函云工巡捐局爲振興南市商業起見特出租沿浦灘地改築輪埠雖其意可嘉而對於米船停泊無所非特商業前途大受影響即關民生國計尤宜注意且吾業坐賈性質全恃蘇松常鍚等産地行商載運而來有泊船地點指乃可使行商安堵無虞否則若前次之疊遭風湖損失甚鉅各略客商因以帶口在我業殊抱歉忱若無沿浦築埠之舉使各船仍停原處者設遇不測决不如是之劇烈即稆客商亦何言可藉爲今之計莫要於指定地點後分函各産地客商知悉以廣招徠同人等周覽沿浦築岸形勢自萬聚碼頭至南董家渡止岸線旣闊足以建築棧房停泊輪船北自大碼頭至萬聚碼頭止岸線旣隘最宜停泊各路米船非僅爲米業便利客商起見尤　交通城廂租界人民之計劃此乃天然形勢務乞與朱局長陳說利害雙方兼顧將以上地點指定作爲米商公埠庶幾客貨源來有一定停泊地點而民食自祫想朱局長旣爲勢忱興市定必雙方兼顧决無反碍商情之理也再南帮公所曾以客商名羲呼籲於先未蒙官廳允許致日來該帮到貨寥寥設各帮羣相效尤則申地米市危象豈忍預言事關大局幸勿因循云云 
[莊票加貼印花之困難]  
　　本埠南北市錢業對於莊票上加貼印花問題曾屢次聨絡請求南北商會轉票上海縣知事詳請江蘇財政廳豁免未准等情迭記前報茲聞該業已在北市錢業公所會議以莊票一項無異現銀且均短期隨時兌現即如銀行鈔票各國尙無加貼印花之舉何獨我國之莊票有此印花之問題實難認可且錢業北市居多而南市獨少若此舉必行則南市之莊家必將𧗊� 
遷至北市種種情形頗多困難是以擬再電禀財政部請求豁免不知能否照准也 
[徐廳長鄭重閘北警務]  
　　淞滬警察廳徐廳長以閘北地方遼闊爲淞滬重要之區所有一切公事不但離廳較遠且中隔租界往返恐有貽誤因查閘北向有警衛隊駐紥昨特飭令四區署長曹永奎就近督飭所有閘北辦公處内勤事務至司法案件亦即協同原有人員襄辦其有重要事務則仍秉承總廳核奪以期便捷而免貽誤 
[拘獲鹽販二十人]  
　　前日夜半時有馬友祥等駕駁船二艘滿裝私鹽從浦東三林塘駛至南市製造局附近涨邊碼頭地方各鹽販意欲擔鹽上岸當爲該處駐防陸軍所見以船中人數衆多恐有盗刧情事遂上前拘獲馬友祥吳鍚生陸銀泉陸阿毛金阿旺湯根銓陵仕清陸光九陸生法譚金榮張阿文馬阿五周福泉丁全生朱阿毛王福生朱小弟陸桂良錢福林鍾金仁等二十名又抄獲私鹽十八擔每擔約有一百七八十斤駁船二只卽行扣留遂將人贓併交巡警解送淞滬警廳由司法科員訊供之下判將私監暫留警廳馬友祥等二十人於昨午押送上海地方檢察廳訊辦 
[天安堂開布道大會]  
　　麥家圈天安堂爲喚醒社會聨絡羣情起見於陽曆九月二十七號（即陰曆八月十九）起三十號止每晚七時半至九時半開布道大會演講救世要道聞其講題定二十七號晚講世界之亂源二十八號晚講人類之大敵二十九號晚講禍福之眞詮三十號晚講救世之妙法欲知耶敎眞理者盍往聆之 
[青年會聖經學堂續行開班]  
　　四川路中國青年會聖經學堂定九月二十九號續行開班敎授基督倫理研究聖經要道以造就個人信德延請中西品學兼優之士於每星期三晚七時分班敎授凡就學者無分軍政學商均可入堂受課不收學費並給特别優竺劵能享該學堂各種利益至畢業時發給證書以資獎勵日來報名購聖經者絡繹不絕當此道德墮落時代青年會能設法補救誠不愧爲城市良好之社會願滬上人士踴躣就學也 
[辦理國民會議選舉之手續]  
　　覆選　查之折價辦法國民會議議員初選監督上海縣知事沈寳昌君昨奉覆選監督飭開准辦理匣民會議事務局籌備立法院事務局𢌞電開田房不動産錢價折合銀元應仍依各該� 
區開始調查之日銀元市價計算銀兩折合銀元每元以七錢二分計算此項調查標凖數目由各區開始日核定通千所屬地方一律辦理等因查銀兩折合銀元旣經明定標凖其錢價折合銀元一節現在辦理覆選調查應由各覆選調查員按照該覆選區開始調查之日市價核定詳復本使酌奪再行通告一律辦理除分行外合行飭仰一體遵照 
　　　選調查之詳報竣事上海縣初選監督沈知事因本縣初選區選舉人及被選舉人已經調查完竣特造具名册詳送覆選監督齋巡按使鑒核其文云案奉鈞署篠電内開來電所報宣示名册日期已悉惟宣示期間已經覃日通電縮爲三日應於三日期竣後即日將名册送省并一面電報總數如有請求更正亦應立予判定勿得遲延切切等因奉此查國民會議議員上海縣初選區初選舉選舉人及被選舉人調查名册宣示遵照鈞署覃電縮爲三日自九月十九日起至二十一日期滿宣示期内有不動産資格選舉人王廣淵陳福林二名以調查遺漏取具憑證請求更正補入業由知事判定准予補入除知照本人並公告外即將該二名補列不動産類選舉人調查名册之末頁合計各類選舉人總數八百四十四名被選舉人總數二百五十四名業將選舉人八百四十四名總數電報在案理合將國民會議議員初選舉選舉人及被選舉人調查名册各五本並另列各類總數表一紙一併　文詳送仰祈鑒核移交審查實爲公便附錄各類總數表高等官吏類選舉人十四名被選舉人十四名學校畢業類選舉人十五名被選舉人九名畢業相當類選舉人三十名被選舉人二十二名不動産類選舉人四百二十二名被選舉人一百十一名商工實業資本類選舉人三百六十三名被選舉人九十八名 
[烏木帮訟案之高等廳判决書]  
　　上海地方審判廳受理烏木業工店兩帮爭執行規一案曾經判决嗣由控告人工帮代表朱阿福等不服第一審判决聲請上告在案茲悉此案現經江蘇高等審判廳判决特將判决書飭發地方廳送逹茲爲摘錄於下江蘇高等審判廳民事判决四年控字第七七號控告人烏木工帮代表朱阿福右代理人潘承鍔陳則民律師被控告人烏木店帮代表方雲卿右代理人周積芹文超律師右控告人對於中華民國三年十二月三十一日上海地方審判廳就朱阿福等訴方雲卿等工價糾葛一案之所爲不服第一審之判决聲請控告經本廳定期傳訊控告人並不到案據被控告人之請求特爲即時判决如左（主文）本案控告駁回本審訴訟費用歸控告人負擔（事實）本廳審核案情已屬明瞭應即判决（理由）本廳按行政官廳對於特定之人或團體爲其利益計而付與私法上之權利法律上謂之設權行爲即屬行政處分之一如因此等處分所已確定之權利被他人侵害或行使權利而有侵害他人權利之行爲時除法律有特别規寰外被侵害者得訴之司法機關以求救濟如對於行政官廳設定權利之處分而求審判衙門爲變更其處分之裁判此定則也查本案店帮與工帮之爭執先爲加價而發生現所爭執者係爲加徒問題即有行規上之爭執雙方旣向上海縣禀請解决自應靜候行政上之處分即使行政衙門所爲處分該控告人心有不服亦不能遽向司法衙門提起訴訟現控告人旣不到案本廳自應認被控告人之主張爲有理由依各級審判廳試辦章程第三十九條之規定予以即時判决並依同章程第八十四條之規定由控告人擔負訟費特爲判决如右江蘇高等審判廳民事第一庭審判長推事周祖琛推事沈秉湛戴寳煇書記萬維鼎印 
[閘北惠兒院經費之竭蹶]  
　　前閘北市政廳開辦地方統捐時注重地方公益故組織慈善團創辦惠兒院寄養所安揰迷路被拐之小孩婦女自去春市政廳停辦後一切捐務路政公益等項均歸工巡捐局繼續接辦近聞惠兒院寄養所由各區警署分駐所先後送養小孩婦女已達二三百名口以故用度日增額寰經費不敷開支積欠各店之賬款今届中秋竟無欵應付又欠水電廠電燈費數月曾被該廠剪斷燴線嗣經人說項該廠雖通融接線照常開火而欠欵迄未清還昨經團董錢貴三沈聨芳二君會商之下擬邀請地方各紳董集議善後方法一面呈請鄭鎭守使楊道尹設法維持 
[紹酒認捐之困難]  
　　紹酒到申例須納起坡捐前清季年由該業認辦光復後仍繼續照認其時每月不過繳洋五百元迨至民國二年每月加徵至六百五十元三年又加三成每月缴洋八百四十五元至今年復加五成每月缴洋一千二百餘元迨公賣局成立每　須徵費數角紹興釀酒之家爲避重就輕計羣議改走洋關近數月中走洋關者已覺不少蓋因不特避脫公賣兼可免報進銷每　可省數角之故因此報進銷者寥寥認捐各商以難以支持進禀求退聞已將認辦機關縮小寓於北市某處清哽餘事云 
[恒豐路之火警]  
　　恒豐路寳康絲廠對面某藥水廠於前日下午突兆回祿經閘北各叚救火會到場救熄昨由四區二分所譚警佐派長警往查起火情形再行核辦 
[梧州路之警]  
　　前日傍晚時美租界梧州路長樂里中和軋花廠内忽然起火瞭望台鳴鐘告警由救火會西人立驅皮帶車到場澆救始得熄滅計焚去該廠平屋八間並延及左右隣之平房五間事後捕房派探往查當查得該廠曾在日商明治三井兩公司保有火險銀三千兩該探遂據情禀復候核 
[聲訴掯女不嫁之原由]  
　　陳庚生偕子元龍投上海地方審檢廳控高全囡匿女賴婚一案昨日午後經該廳民庭王庭長會同禇檢察官開庭辯論原告投案訴　常熟人務農度日我子元龍今年十九歲前於八歲時憑婦人龔竺氏爲媒聘定同鄉人高全囡之女高阿囡爲媳彼時阿囡处祗六歲曾送去首飾二件禮洋十元茲因男女長大故於今春托原媒前去報日擇定今年舊曆九月初四成婚不料高將女藏匿置之不睬顯有賴婚之意爲此控請究追次由原告所延律師出庭陳述一切質之高供我女阿囡前曾許與原告爲媳嗣因家境貧苦由常熟原籍携同妻女遷居滬上謀事住在倫鷄橋曾開麵店之友人馬福堂處後在申日久謀事不成無奈仍回常鶉臨行時因小民虧欠馬福堂洋數十元乃將我女暫行作抵及至小民返里後馬忽生惡念將我女輾轉抵押他人並非小民有意賴婚請求明鑒質之其妻高洪氏供亦相同問官曰現在爾女究在何處爾知之否高答稱今春原媒前來報日後小民曾來滬找尋三月間在途與馬福堂相遇詰問我女蹝跡馬稱爾女現在新普育堂内次日小民央馬同到堂中欲見我女無如堂中定章有男女之分别所以未曾看見問官詫異曰爾女初則寄在馬處後被抵押何以現又在堂中耶高供稱風聞後由受抵者將我女押八妓院改名高琴舫逼令爲娼我女不從因引發生交涉未知由何處長官將我女發送該堂云云問官問馬福堂現住何處高供稱不知問官核供一再會商判令兩造退去候發電話至該堂查問有無高琴舫妓女如果並無其人候飭派承發吏帶同高全囡親赴該堂指認再行覆訊核辦 
[惡姑凌虐養媳]  
　　法捕房解羅王氏至法公堂禀稱王氏時將養媳阿英凌虐昨日又將引線針在伊媳面上亂剌受有傷痕故拘案請究聶讞員當堂驗得阿英面上確有針剌傷痕　提王氏詰訊據供因養媳時常偷吃食物訓誠不聽故此略責數下中西官以王氏凌虐屬實判罰洋五十元充公阿英送堂擇配 
[再紀鄰居中角之禍胎]  
　　秦學蕭在地方廳訴鄰居寳根踢傷其妻戴氏肚腹身死請驗一案已記前報茲悉此案起釁情由於陰曆七月二十九日上午六時因秦戴氏與住居附近之老嫗柴馮氏口角秦學蕭袒護其妻將馮氏批頰二下馮氏之女包柴氏欲上前援助遂與秦戴氏互扭當由五區崗警到來一併拘入警署經薛警正研訊之下以秦學蕭不應兇毆年邁之柴馮氏判拘留一天以示薄懲餘均斥釋迨秦開釋回家鄰居聞其夫婦曾吵鬧相毆至陰曆八月十四日忽聞秦妻身死秦即投地方廳呈訴請驗前日柴馮氏見報載各節遂投五區禀訴前情並稱秦告發之寳根係婦人外孫七月二十九起釁時並不在場當由崗警帶署時秦妻亦無被踢受傷之供詞顯係揑情誣訴請爲伸雪薛警正得禀諭令退去聴候偵查再核 
[弄内發現孩屍]  
　　前晚崑山代園路某弄内不知何來意孩屍一具當由住居該處西人所見傳電話報告捕房飭探將孩屍送驗屍所經西醫士驗得係産下　斃並無别故即飭地保報堂收殮 
[鴇婦縱令烟妓拉客]  
　　小東門捕房解花烟間鴇婦劉徐氏至法公堂禀稱該氏縱令妓女在途拉客有違定章捕房罰過五次今第六次復犯故拘案請究徐氏供是晚婦人有事出外致被妓女誤犯求宥中西官判罰洋十元充公示儆 
[公共公廨訊理攫物案]  
　　流氓徐阿根前日在南京路攫取謝顧氏金挖耳圖逃由氏追至香粉弄附近拘獲鳴捕帶入捕废昨晨解由公共公廨經中西官研訊屬實以徐係遇犯判押西牢九月期滿仍逐出租界林盛氏控鮑連生與在逃同黨在南京路攫取金挖耳昨由捕房將鮑拘解公共公廨請究原告偕證林四喜上堂證明被攫情形訊之被告供不居認中西官核供以原告並無充分理由判令將案註銷被告開釋王阿四前日在南京路攫取日本福崗律師車上之絨毯逃逸當時被捕追獲昨解公共公堂經中西官訊知王係過犯實屬估惡不悛着押西牢二年期滿仍逐出租界李小貴子前日在虹口西華德路攫取日本婦人皮夾内現洋四元銅元十九枚圖逃由捕追獲昨解公菜公堂請究原告偕證華人陳兆之等上堂聲明前情中西官會判被告押候照會日領訂期會訊 
[拆梢證據不足]  
　　小販于小洪控王金福冒充工部局衛生處用人向伊拆梢銅元二十一枚等當由捕將王拘解公共公堂訊供不認奉判押查在案昨經中西官復訊被告仍不供認而原告亦未邀同見證到堂證明堂上以其證據不足遂判將案註銷被告開釋 
[並不晙罷工]  
　　楊樹浦老公茂紗廠西人哈弗特控女工張朱氏唆衆覇工由公共公廨判令被告存洋十元保出候訊在案昨經中西官復訊據見證陳李氏王知尚上堂供稱被告並不唆衆罷工亦無恐嚇言語中西官核供以原告所控證據不足判張朱氏問釋控案註銷 
[扖手遞回原籍]  
　　江北人趙洪生前因在北蘇州路摸竊王仲利袋内現洋及儲蓄票兩條由捕拘解公共公堂訊實判押西牢半年期滿再核在案昨届期滿由捕房將趙解案請示中西官會判押候函送上海縣知事署遞回原籍 
[竊案兩起]  
　　匪類王阿生前晚夜半在虹口蓬路弄内徘徊圖竊　該處所居之日晒人所見鳴捕拘押昨由捕房將王押解公共公廨請究中西官判令押候照會日領訂期會訊僑居吳淞路一千三百三十號門牌之日本人某甲控郭阿大竊取皮鞋等物昨由捕房將郭拘解公共公廨請究中西官判押候函請日領蒞廨會訊 
[懲治竊賊]  
　　竊賊王阿福周阿清在輪船上竊得衣服往益成晉太兩押店求質被包探查知將兩贼拘獲吊出贓衣昨解法公堂請訊王周同供實在江天輪船竊來以後改過不敢再犯求宥判王押二禮拜周押六禮拜示儆吊出贓衣給押店拍賣歸本完案 
[西人函請查緝皮包]  
　　前日有赁居滬北圓明園路二十一號門牌之某西人在南市浦濱失去黃色皮包一只内藏獵鎗枝三十個昨日繕就西函致淞滬警察廳繙譯處請轉函第一區警署查緝並言如有人拾獲送還者願給酬勞云 
[醉車夫駛車入溝之糾葛]  
　　陰曆八月十八日每有寓滬西人乘火車赴杭省觀潮前日本埠中法實業銀行内某西人亦往觀潮言定晚間九點餘鐘　滬杭火車晚班返滬故由該行汽車夫張金生駕汽車一輛至車站迎接詎是日張飲酒過醉駕車駛至滬軍營舊址旁邊之濠溝汽車及人一併墮下當時張勢力已疲急聲喊救願出　洋三十元旋有黃包車公司之放車頭目宋金生代雇車夫三十餘人將張救起嗣又合力將汽車拖上向張索取酬金詎張即乘車希圖逃脫衆追趕至賴義碼頭始行扭住由警帶至一分駐所察得張醉態模糊令將人車一併暫留至昨日由該行夥朱德章赴所請保既而各車夫亦即投所要求償給勞資旋經宋警佐斷令張償給十二元交宋金生具領攤派並以張酣酒滋事着罰洋一元了事 
[欠欵限期理還]  
　　邵興山前扭益記莊客蕭紀興送法捕房控蕭虧欠貸物價銀洋二百九十六元又林子卿亦控蕭虧欠貨銀二十三兩九錢九分昨經法捕房將蕭解請法公解審訊蕭紀興共認拖欠邵洋二百九十六元林欠銀二十三兩九錢九分逃逸不諱聶讞員判交三百兩人銀兩保出个限一月理還 
[索欠起釁]  
　　曹子卿偕證小車夫曹生甫控孫連福孫連俊在北浙东路串攫麵粉五袋昨由捕房將兩孫拘解公共公堂訊係索取欠欵起　中西官會判被告開釋控案註銷 
[欠欵案訂期會訊]  
　　朱迪生因欠俄商瑞泰洋行銀一千三百八十三兩八錢不理被 
 
 
 

Page 11

 
 
控該管领合照請公共公廨於昨日轉飭捕房將朱傳至公堂請示中西官判朱交保候照會俄領訂期會訊 
[被告分别交保]  
　　黃星衢控夏如山不理欠洋三百六十一元六角又姚秀卿控張同生崔林記朦領屋價銀三百十三兩四錢又楊晏堂控吳錦泉不付期票洋三百元又苗方義控衛津池浴堂主李溪梅呑没股本洋一百二十元等案昨由捕房將被告各人傳至公共公堂請訊中西官諭令别交保候訊 
[影戲接排演]  
　　西門外方板橋共和活動影戲圍於今晚起演三心牌記姊妹爭風是戲共十五集今晚先演三集其中情節離奇頗饒趣味聞該園煊達演三夜演畢云 
來件 
[滬杭甬鐵路海寗觀潮記]  
　　本月二十五二十六兩日滬杭甬鐵路各開專車一次載客赴海寗觀潮蓋中國自有鐵路以來未有之盛舉而佈置之周密亦幾毫無還憾僕漫遊歸來適躬逢其盛并自問凡所聞見比較確切似不容不略贊一詞以爲未與其盛者告并爲我中國鐵路前途額手稱慶也 
一專車之設備是日專車以雙機車共掛頭等客車八輛預定於清晨六時四十五分由上海開駛鐵路并雇定電車在租界各處迎接觀客僕到站約在六時許而車水馬龍中西觀客已紛紛來會經站員一一指引絕無擁擠喧嘩之聲車箱外逼佈進食次序經站員叩客欲得食之先後一一爲之解釋上車尤爲稱便一飲饌之整潔車行後即進晨餐午後進茶點晚間進大餐一律西式物料旣鮮潔味尤可口取價亦復不昻觀客得此可以大嚼非物果腹已也 
一舟行这舒適車　長安後觀客魚貫出站即見旗幟數方前爲引導步行至湖濱船隻排列如雁行又有站員一一指客登船船雖不大亦足以舒體駕一菜之扁舟令人興東坡赤壁之想自長安至海寗舟行兩小時故覺逸興遄飛并無倦容也一潮勢之壯觀午時十二點半鐘陡見海面遠處發見白線一道光耀如银逶迤數十里横面迎來漸近望之如高山傾倒萬馬馬奔騰潮頭形狀有時回外環拱作半月形忽而澎湃一聲列爲直線如兵隊操練開步而前整肅威嚴無出其右其聲尤宏大假使閉目以聽不營萬千　鼓同時并擊振起尙武精神潮頭過處水而旋過頗堪悅目塘上水天一色空氣清新殊廓胸懐觀潮盛會誠賞心樂事也（未完） 
來函 
[上海同濟工藝大學附設技師養成所通告書]  
　　謹通告者本大學開辦以來求學者源源而至規模日益擴充而區區愚忱欲謀中國工藝日益發展之心猶歉然有所未𧗊試備� 
述之工藝大學所或就者皆爲高等科學畢業以後或遊學歐美或研究專科與世界博士學士相角逐此固今日科學世界必不可少之人物尤爲中國今日社會所甚缺乏之人物也然舍此以外尙有應培養之人才年來中國工藝漸見發達凡一廠成立除高等工程師外必有多數之普通工程師襄助其間始得有功今中國社會對於此點不甚注意故設立工廠之始每以缺乏普通工程師爲苦延聘外人則薪資鉅雇用工頭則藝術疏學堂畢業者又偏重學理未嘗實驗苟無挽救之方恐於中國工藝前途阻格匪淺庸特附設技術養成所於授課之外注重工作卽以本大學原有工廠爲實習之地如木模型製造所鑄冶所鍜鐵所機械製造所建築科模型所機器試驗所電汽試驗所鍋爐所運機所等分期練習二面仍授以中文德文幾何圖書機器圖畫算學形學物理學電學機器學等各種科目四年畢業在第一二年授課時間每星期二十四小時工作時間每星期三十六小時在第三四年授課時間每星期二十六小時工作時間每星期三十四小時凡年逾十四歲曾畢業於高等小學家世清白者皆可就學畢業後當𧗊力介紹於中外各工廠　任相當職務將來人才輩出供求相應非特足以祫社會生計且可恢張中國之實業其效豈可尺寸計哉今者幸得駐滬德領事署之指導中國紳商之輔助本大學夙昔主張得見實行凡我青年盍興乎來欲入學者望至江蘇省敎育會報名聽候選送再由本大學試驗目光身量以定去留除函陳东蘇省敎育會外特此通告華德同濟工藝大學謹啓 
[伍詠霞來函]  
　　敬啓者前閱某報載京師回敎俱進會總部某君代表各省支分部九千萬回民繕呈請願書云云鄙人以曾閱各報載滬支部接京師某君來電囑贊成籌安會以壯聲勢當即開會討論電復云國體問题關係綦重滬部謹守會章未敢妄議等語並無隻字請其代表請願某報載恐不實故以個人名義函請貴報聲明前情蓋以俱進會純係宗敎性質於國體問題贊成反對兩方面皆無置　之地不意京師國華報大書特書曰非回敎人伍某某反對回民請願其中無價値之言論姑不必與辯惟謂鄙人與非回敎人聨兒女姻親爲出敎佐證不知非回敎之女子願嫁回敎人而信奉回敎爲敎例所許况當日成禮之期滬支部敎務長馬維常君親臨主持奉行宗敎禮節滬同敎人士類能道之又云鄙人不能代表滬支部回敎全體一語尤與事實不符鄙人固未嘗以個人名義代表滬支部全體也前次未敢妄議之復電係滬支部拍發電報局可查北京回敎俱進會可稽與鄙人何與至鄙人上滬上各報函云云報紙具在是鄙人個人名義乎抑代表全體字様乎有眼珠者當能辨之前函係從宗敎方面發揮以明宗敎未便干預政治之志於國體請願各問題風馬牛不相及試觀北京回敎俱進會會員張天滔君等二十二人致書回敎俱進會本部（載見本月二十五號時報）力勸該部僅可以個人名義加入請願萬勿假全國回民佝義致惹旁觀之笑云云正與鄙人之意義相脗合則國華報又將作何讕語以醜詆之耶書乞登入來函欄内以供海内明哲君子與全國回敎人公監伍詠霞謹啓 
[氣候報告]  
（上海徐家滙天文臺天氣測候報告） 
　　九月二十六日黃河與揚子江流域間有大旋風東海海濱一帶復有秋季候風各處晴雨計紛降且有間斷之細雨天氣晴而多雲父島颶風向東北偏東疾進 
　　二十七日上午天氣晴而昏沈有西北和風晴雨計仍徐升　　二十七日下午四時三十分預測天晴濱海有新季候風菲律賓羣島東面風浪甚惡 
　　二十七日下午四時前二十四小時内上海氣候温度至高七七至低五九四去年同日至高八○四至低六四 
雜評三 
[舊暦之八月十九（訥）]  
　　四年前之今日非武昌起事之日乎霹靂一聲全國響應遂肇共和民國之始基當時國民獲此共和如同異寳以爲我民國發揮光大此共和從此得以誇耀於世界而此八月十九我人亦遂永永奉爲寳愛紀念之一日乃此寳愛紀念之一日僅歷四年而帝制帝制之聲浪已激盪於一時起事起事之謠言又紛傳於人口我鳥得不深致感慨於此八月十九之一日哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[祭魯促連文仿韓退之際田橫墓文] [  炎炎]  
　　民國四年秋九朋余讀史記至魯仲連列傳感仲連義不帝秦因取酒以祭爲文而弔之其辭曰事有隔數千載而相感者余不自知其何心非今世之所稀曷爲使余景仰而不能已余旣博觀乎往古孰有庶幾乎夫子之所爲夫子死已久嗟余獨立其從誰當秦氏之强暴人皆奉以帝王何夫子寥寥數言而大義竟復明於天壤信善人之足寳豈天命之人常彼戰團之多士惟圖富貴而遑遑苟爵祿之不失雖國亡其何傷獨仗義而責言夫子至今有耿光　原辭而薦酒魂彷佛崦來享（四） 
譯著 
[間謀生涯] [  天虚我生]  
（十）間謀生涯之失敗（續） 
　　讀者以爲予旣逮捕必萬無赦理乎然予竟未嘗得罪抑且任予他行其中情節倘亦爲讀者所欲問歟而亦爲吾所欲言者也是日爲一千九百十二年七月廿二日證人之集者凡四十二人皆一時照要主審官爲英吉利之大臬司某君而安特參勳爵則爲律師毛登勳爵副之陪審官十二員亦皆英國著名紳耆然因予之挑選而易去者仍有數人蓋予爲間涯牛涯迄今已十二年人情好票辨之有如燭鏡知今日座上諸人咸以公正負一時之望是案結果必不至十分惡劣良以予至狡獪此次雖被逮而足以爲犯罪之證據者實無幾何矧此袞袞羣公又皆能憫念民生必不致强入人罪也福勞伏斯貴爵以予不欲其辦護之故深以爲異因語予曰子雖不欲予助但予必乘公理使子不受虧屈予因領之其後果然蓋大律師安特參爲其談鋒所挫竟至不能置詞予於此乃深佩英國法庭佈置之完善且於國事犯能加以仁恕之制也是日證人中各延科學之專門家咸具專主與予辯論然此次逮捕之故原因實爲格拉斯哥一事　予辯論目的即注重於砲學專門之證人曰阿台兒者是人爲海軍副提督神氣至清　裝飾　模在彼之意以爲予赴格拉斯哥實乃探聽新造之砲而予應之曰然但予所以能知此砲之内容者實由推算而出亦由予生平好研製造之學以長識見初未　有偵探之作用阿台兒殊不信乃以砲學知識與予辯論則其胸中所有亦不過與予等耳終至無可置答始已乃有一砲學之工程機師起立宣言謂以被告之學　論　有可以推算之能力藉知此砲之内容初不必實在偵探也予聞謂不禁暗中失笑蓋予之知此實爲一歌女所告而其人者即阿台兒之情人也是砲之口徑凡十三寸有半長五十一尺較舊式十二寸口徑者　短一尺重則七十三　較舊式多十四　彈重千二百五十　較舊式重四百　實一最新式之大砲也次日開庭其證據爲保惠藥房之信大律師當場宣讀聲至朗朗其辭予至今尚億之曰（敝行聞君目下所辦之事已箸手甚　甚慰苟能先交貨様則尤兰甚其他一事旣許爲效力尤咸唯於敝行果否有益則猶不可知也報酬當以百鎊　率更多則可作罷論）大律師安特參讀已遂舉其十鎊之鈔票五紙言曰此信在表面視之似極平常可無疑義但甲科賓時代黨會信札往來國家亦復稱行與此正相胳合使此信而無獘則彼但須用平常信封即可何必假冒保惠藥房而又無簽字其中顯係鬼蜮且保惠藥房近在倫敦信望素著苟有欵項何不滙劃而必用此支票耶况此信尤噯眜不明其所謂目下之事與其他一事者果如何事請試思之語出衆陪審官竊竊議不决蓋此輩實愿謹以信中之語實平淡無異殊無可疑之點雖有律師爲之　諭而猶不能自决吾乃不禁暗笑蓋書　之語除我及作書者而外普天之下實更無一人知者今則不妨爲諸君道矣其曰目下之事者蓋實指格拉斯哥十四寸徑之砲也其意本欲予私以炸藥毁之而又恐炸藥不佳故特令予先寄炸藥少許在柏林俟　審定而後行曰貸様者即指此事至其他一事則尤關係於大不列顚之存亡蓋命予以重金賂其國中軍官一人令於將來歐洲戰事起時在蘇格蘭海口軍港沿海處犯一絕大之罪使英人内顧不及則軍必亂唯其所賂之款至多不得過百鎊故曰更多則可作罷論也 
栩園詩選 
[西湖十咏選五] [  泗濱野鹤]  
　　斜陽紅襯碧山隈新月衝雲一半開最是晚鐘無意識催人一一剌船回（南屏晚鐘） 
春雨連番釀嫩寒花香如海擁欄杆游魚不避傾城貌生受紅妝帶笑看（花港觀魚） 
垂楊未解别離情西子明粧向曉成憐煞瘦腰扶不起壓瀾橋外聽流鶯（蘇堤春曉） 
水殿風廊憶六郎畫橋人影陷紅牆欄干曲到垂楊外開遍白荷花滿塘（曲院風荷） 
毿毿楊柳拂春衣便是無風絮亦飛一櫂錢王祠畔過水邊亭子正芳菲（柳浪聞篇） 
詞選 
[滿江紅題春思圖] [  時甫]  
　　繡倦停針又惹起檀蛾低鎖記當日挨寒枕畔儇香屏左衾鳳雙窺肩玉倚鏡蠻一笑鬟雲　怎而今春夢醉琫烟愁無那宵來也扶頭臥朝來也支頣坐任東風扇底幾番吹過紅豆花殘盟誓負青梅子結情綠破縱人前强欲諱相思如何可 
[滿江紅八月十六夜病中作] [  鏡湄]  
　　薄冷黃昏人靜後藥爐烟歇記客館去年今夜擁衾愁絕事去如雲迷處病來如雁知時節恨年年高枕度中秋辜明月江漢客經年别牢落意同誰說正回　凄緊亂蛩鳴咽曲巷深深鳴遠柝疎窗淺敲殘葉夢醒來一片是秋聲腸干結 
筆記 
[鳴紅（三續）] [  醒榭]  
　　明日燈初周會計方罷鵑紅以茗進雙回徵笑似欲言不言者周曰鵑紅何笑鵑紅曰吾嗣與淑妹聞話謂渠年已長成宜有壻矣渠乃大　　靦不能作一語是以笑耳周笑曰女大當婚人之常事何赧爲鵑紅曰女亦如是言但竊意阿父年來何爲竟未嘗一語及此吾初以爲父事儿故不暇及此如今所言則父固亦無刻不在念也周曰兒女終身大事爲之父者遽能棄置不念吾物色多年殊未能得佳耦耳鵑紅正色曰果耶然則頗牧自在禁中父又曷爲他求如趙生者非其選耶周不禁囁嚅曰吾初固亦有是意特趙生自襄其怙恃以後日不務正業迄今未能得一衿設吾以女嫁之不將有彩鳳隨鴉之歎鵑紅曰此意吾父亦嘗語之趙翁耶周搖首歎曰而父一時不愼竟已許聘其家今所以用爲籌躇者亦正以此但無論如何趙氏貧必不能爲吾壻吾行且以婚約歸之鵑紅曰如禮何周毅然曰此安有所謂禮者吾但以金賄之渠貧而貪利又何患約之不解鵑紅曰此恐非萬全之計主人宜重思之周乃撫鵑紅肩曰豈汝有萬全之計耶鵑紅不覺涕泣伏地再拜曰以婢子思之自以女公子歸趙氏爲上策但趙氏貧實非吾女公子偶悔婚則亦非父宜出兩者皆非全計求其全者要唯以婢子代女公子嫁趙氏耳 
自由談之自由談 
[投機事業] [  覺迷]  
　　曰贊成曰請願試問贊成者果何爲而贊成請願者果何爲而請願一言以蔽之視爲投機事業而已謂予不信他不必論試看無聲無臭之陳璧且急起直追非投　事業而何 
小說 
[家庭小說嫣紅刧] [  常覺小蝶合譯天虚我生潤文]  
　　第六十一章（續） 
　　一日密斯脱特雅復循其故例蹀　室中狀態至不寗耐密昔司特雅則默坐一旁目空然四視若一無所覩而心緖杌擣則有如萬輪輾地轆轆不寗久之特雅忽曰以吾思之彼輩迨亦孽由自作乃各得此慘報否則密昔司特雅時雖默坐而心緖正惡劣聞語乃遽怒曰誰作孽小安東尼作孽耶　勃克作孽耶雪笠兒商治亦作孽耶悖　奈何作此喪理之言特雅曰姑母論此汝試平心而言吾儕之有此諸子受其益乎受其害乎密昔司特雅不語特雅乃長嘆曰嗟乎渠　實且破吾家矣吾今殊自悔不應令吾兒冀自糼即處於膏梁　　之中養成驕矜之習終至禍患淹至莫可救藥小安東尼死於非命哈勃克長銦囹圄雪笠兒特雅言至此面忽慘曰亟欲自更其語而密昔司特雅已怒呼曰雪笠兒劭何汝果是何心肝毁詆小安東尼哈勃克尙以爲未足崦并欲詆雪笠兒嗟乎人必自侮也而後人侮之睘者吾正以安西來不遣哈勃克往法蘭西爲蔑我特雅氏族不圖汝身爲人父亦復如此是又何怪於他人戒特雅曰裘蘭汝亦知安西來所以不遣雪笠兒之故歟曰然吾固嘗以此語責密昔司安西來奈彼不予答乎特雅大駭曰汝乃以此責安西來耶曰吾蓋謂密斯特安西來不應遣威廉好　倍登耳是人有竊支票之嫌安可付以大任特雅明曰汝說時密昔司安西來如何密昔司特雅曰渠但等而不答意者是人受咸廉疊惑已深所謂入鮑魚之肆久而不覺其臭者是矣特雅低聲曰汝亦知其故　曰吾安得知曰然則吾不妨令汝知之嗟乎裘蘭往者吾以不欲重傷汝心故未嘗一言今則嘗𧗊情吐露俾汝得知兒子劣跡而有所警飭汝� 
亦知竊支票者爲如何人乎即雪笠兒也密昔司特雅大駭遽一躣起曰汝何語特雅慘然曰嗟乎雪笠兒作賊耳家門不幸至於此　復何言哉 
[冒險小說空中島] [  天白]  
　天風浪浪余之飛星（飛機名）已離地十千餘尺古巴全島之影纎如一粟點綴烟波中若隱若現是日天氣極隹睛空蔚藍與碧海　接飛星則如蜻蛉　翔上下余輩幾疑身入碧琉璃盒中作鞦韆戲也時老友約翰　如乾橄欖之面紋亦盎然有春氣似表示其老懐不勝愉快者考羅卜則目注氣壓手握舵機然狀極冷靜余憑欄遠望心中悠然作遐想時古巴島一粟之痕已隱於地平線下飛星去發軔地而東南已百餘海里矣約翰忽拊余背且曰威廉君天氣如無變更明晨太陽出海時余輩見阿非利加海岸矣余未答者羅卜忽回顧約翰曰老人果有壯心余輩横渡大洋不如上穹碧落也余點首以俟約翰之答約期果鼓其枯腊之掌贊成考羅卜者航空界之王大勇無畏人也余第以衣服未備慮無以禦寒方遲疑間考羅卜俯首出座下一巨裏授余啓視之厚絨之衣及裏身厚氈面具手套之屬燦然悉備余益服考羅卜膽大而精細時飛星已冉冉上升下視滄波漸作淺碧色老約翰已瑟縮畏冷取厚絨衣著之玄色之高領上覆其耳掩映霜髯愈形其白至約翰御厚氈時余亦添衣惟考羅卜領際圍一厚絨巾兀坐舵後神采如恒余偶窺高度表則大驚舌橋蓋離海面已十數萬尺俯身下窺　　水光已杳不可見惟空氣濛濛如霧而已時老約翰蜷身氈中若蠶在蘭惟時時伸首就氣管吸養氣若嬰兒吮乳狀至可笑然一小時後余亦步老人後塵矣考羅卜則一物捩舵一手執吸氣筒復時時增藥品於發氣甑狀至栗碌余與老約翰此時死生之權眞懸諸考羅卜兩手中矣無何老約翰已寒戰不能復忍齒震而呼曰考羅卜吾友君眞欲上升二百里外出空氣套耶若然則吾人作天空中之木乃　矣時考羅卜神若有所注余助約翰呼之亦弗答第聞機聲軋軋進行如前余至此亦弗能忍矣伸首外窺則見飛星似前行而非上升余口就氣管弗敢離向前諦視空氣蒼茫中數十里外髣髴有一黑影大如彈丸余心竊訝此高寒世界中竟有同志考羅卜當歎吾道不孤矣而此時之考羅卜果聚精會神勇往直前機行極迅黑影愈近愈顯第凝然弗動似靜俟吾人近前者余方駭異間忽聞考羅卜大聲呼曰此空中島也余聞考羅卜一呼推氈而起則黑影之眞像已映余眼簾形惰圓色黑如焦炭飛星已近之盤旋考羅卜取物向之而擲聲鏗然蓋崖石也老約翰亦探首出氈摩挲老眼諦視良久歎曰吾人竟發現此新世界此行殊不虚第考羅卜吾友觀止矣盍歸平余亦力慫恿考羅卜始捩舵環島而行島之周圍約里許望之崚竲皆黑石考羅卜忽倾耳注聽若有所聞余方欲問考羅卜面余曰君亦聞崖石中殷然作響否此島中心尙有活火一朝爆發吾輩地球上人又將紛傳星隕矣飛星旣越島一周遂徐徐下降老約翰裏身之厚氈亦件余之絨衣同時蛻去數小時後余之飛星已安然近海碧波艷艷似歡迎吾輩生還地球纎如一粟之古巴又入吾人視線然余习惝怳猶疑在茫茫空氣中發現一彈丸黑影也（二） 
救國儲金 
[中國銀行收欵清單]  
　　九月二十一日第一百二十六次 
　　第四百八十七册至二十六號至三十七號唐裕卿五元曹鍚祺二元楊炳記五元楊秀卿五元日濟學校陳作記五元劉漢元二元鄭執中十元何作鏞十元 
九月二十一日第一百二十六日計收儲金銀　四十四元連前共計已收儲金銀元六十五萬二千三百七十元銀四千一三百十一兩七錢二分中國銀行謹啓 
 
 
 

Page 15

 
 
   
 
 

Page 16

 
 
   
 
