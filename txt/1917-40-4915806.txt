# 1917 - 40 - 4915806

 

Page 1

 
 
   
 
 

Page 2

 
 
時評 
[衆說紛紛（冷）]  
　　推測將來中德事者衆說紛紛有謂即此抗議而止者有謂將至斷絶邦交者有謂將至交戰而加入協約國者有謂即至交戰不加入協約國而與美成新戰團者然此非今日事今日尙未至其時期莫由測其何說之爲當也 
　　雖然内容我不知以表面言中國之抗議實因美之通告而起我之步趨大抵視美以進退美之對於協約國加入與否即我之對於協約國加入與否也特是美能自生其主義者也我則不可知 
[命令]  
　　二月十五日大總統令外交部特派江蘇交涉員楊晟著免去本職另候任用此令 
　　又令任命朱兆莘爲外交部特派江蘇交涉員此令 
　　又令兼署湖北省長王占元呈政務廳廳長胡俊采另有差委請予免去本職胡俊采准免本職此令 
　　又令任命何佩容兼署湖北政務廳廳長此令 
　　又令河南省長田文烈呈河南警務處處長王景福因病懇請辭職王景福准免本職此令 
　　又令任命丁翯爲河南警務處處長此令 
　　又令交通總長許世英呈秘書王大貞另有任用請免本職等語王大貞准免本職此令 
　　又令交通總長許世英呈請任命袁靑選爲秘書應照准此令 
　　又令陸軍總長段祺瑞呈請任命劉夢庚爲直𨽻督軍公署軍醫課課長應照准此令 
　　又令陸軍總長段祺瑞呈請任命王健飛爲江西督軍公署軍務課課長應照准此令 
　　又令陸軍訓練總監張紹曾呈請任命王官維爲騎兵監一等監員高自超鮑竹蓀爲步兵監二等監員趙其鈞薛鴻鈞爲騎兵監二等監員杜　史國鈞爲砲兵監二等監員應照准此令 
　　又令賈文祥給予三等嘉禾章此令 
　　又令杜國勳給予三等文虎章此令 
　　補二月十三日大總統令外交總長伍廷芳呈請任命朱瑞墀兼辦喀什交涉事宜未到任以前由楊增炳暫行兼辦周嗣城兼代鎭江交涉員應照准此令 
　　又令兼署内務總長范源濓呈准兼署廣西省長陳炳焜咨南寗警察廳警正韋鎭垣離任日久請予免職韋鎭垣准免本職此令 
　　又令兼署内務總長范源濓呈准兼署廣西省長陳炳焜咨請任命雷澤琛試署南寗警察廳警正應照准此令 
[專電]  
　　北京電對德問題政府仍希望德圓滿答覆但第二步辦法連日外交會議業巳準備將完係依公法採取最文明辦法 
　　北京電今日（十六）仍開外交會議前外交次長夏貽霆亦參與 
　　北京電政府又得報告日本外相正與協約各使協商我國加入戰團與否及其他問題 
　　北京電馬君武上書段總理述與德决裂之害 
　　北京電陸徵祥昨（十五）訪俄使預商萬一中德不幸絶交德使歸國中國代向俄假道西比利亞望特别通融仍認爲中國護送之人勿加干涉 
　　北京電昨日比使謁元首時聞曾談及德奥船隻在華口岸者頗聞有逃逸及炸毁凖備並言外交團日内正注意此事有所協議云云 
　　北京電昨日公府有重要軍事會議大要（一）密示中央方針於各省（二）海防之件（三）改編某省軍隊（四）滬𡩋防務等内容多秘密 
　　北京電國務會議昨（十五）議題分四項（一）國防布置（二）外交籌畫（三）和局善後（四）注意各國態度至作戰計畫及一切準備雖曾議及極爲秘密似在籌備中 
　　北京電昨日外交後援會開籌備會到十四派結果以贊成本會宗旨者爲發起人不限定議員並舉三人與外交商榷會疏通聯合同時又有外交後盾會出現 
　　北京電國民外交後援會正議與外交商榷會提議合併又有外交後盾會出規亦主聯爲一體 
　　北京電日本聞巳决定歡迎汪大燮爲贈勳使將以靈南阪離宮爲館舍待以國賓汪啓行當在三月中 
　　北京電浙財廳長定張厚璟 
　　北京電兩院協商會議决保利合同仍維持衆院原案删除五六兩條加入一條爲各省所得之利限辦地方公益非經省會議决不得動用 
　　北京電保利公司合同參衆兩 
 
 
 

Page 3

 
 
院協商結果多數贊成衆院修正案收買限六萬噸餘利則政府與公司及收買省分三股均分至其他參院議决删去之條文則亦依參院所議决 
　　北京電今日憲法會議劉崇佑提出主一院制之修正案章行嚴著論贊同益友派則反對將起大爭論結果或以改組參議院爲調和方法 
　　北京電五年度預算案編製巳完歲出削四千五百餘萬歲入增六千餘萬 
　　北京電敎部重要部員擬仿日帝國敎育會例創設民國敎育會 
　　北京電昨（十五）國務例會决定任周恭壽爲西川道尹楊端宇爲建昌道尹又僞造儲蓄票治罪條例及挖墳加重治罪條例均廢止之餘即研究外交問題 
　　北京電法部請廢僞造儲蓄票治罪條例及發掘墳墓加重罪刑諭交法制局核議 
　　北京電贛豫兩省長有對調消息 
　　北京電各報均載浙齊省長保某爲財廳長莫則來京任用 
[外電]  
　　北京電鹽税餘欵四百五十萬元業巳撥付（十五日） 
　　北京電財政部近爲整頓關税厲行統一辦法起見特論各常關實行值百抽二五（即每百元徵二元半）之税率惟從前各貨其税較新税率爲低者今皆照新税率徵收而舊税率超過新税率者則仍照舊税率徵收商人以此辦法頗不公允故各處皆有反對舉動各省今仍有向政府索欵者最近黔督要索軍費五十萬元聞政府巳諭財政部籌撥現欵二十萬元債券三十萬元惟須得總統同意然後滙黔（十五日） 
　　北京電聞孫中山因總統屢次招其赴京巳允即日北上孫請撥革命經費二百餘萬兩此爲政府願與解决之一問題（十五日） 
　　北京電去年民國恢復後政府曾擬舉行政治大會議集各省代表討論軍事財政外交實業等事嗣因各黨意見不同互相衝突此議遂廢今因外交緊急政府復有舉行此種大會之意（十五日） 
　　成都電蜀省當道擬收買制錢改鑄銅元預計此舉可獲大利（十五日） 
　　北京電政府慮德船水夫或有自行毁壞被覊各德船情事特飭海軍人員愼重監視（十五日）以上路透電 
　　北京電公民日報云靑木中將原定本月十四日就軍事顧問職茲以欲先與日使林權助會商中德問題而林使適在東京故暫不就職林使在本月以前未能來京（十五日） 
　　北京電五年預算案巳由國務院通過日内將咨交國會（十六日） 
　　北京電上月鹽税餘欵四百五十萬元將於十九日交付中政府（十六日）以上德文電 
　　東京電近有德國謀與美國妥協之報東京外交界以非德國將潛水艇戰之宣言撤回美國必不應允而潛航艇戰又爲德國之生命不能撤回故恐妥協之説終難成立（十六日） 
　　東京電寺内首相定於明晚在官邸設筵招待近日回國之林公使靑島守備軍司令官大谷大將靑木中將等開晚餐會聞於席上交換中日親善方法之意見（十六日） 
　　東京電美國今届議會有提出於太平洋整備潛航艇三百艘案並建造潛航艇以爲大西太平兩洋之備等數案之報（十六日） 
　　北京電日本芳澤代理公使本日奉到日本政府第二次訓電卽行往訪英俄法各公使接洽後復往訪梁任公等談論中國加入協約國方面之事（十六日） 
　　北京電政府各部今日各派委員一人齊集國務院開外交委員會第一次會議對於時局就各方面加以研究（十六日） 
　　漢口電漢口德國領事館飭令該租界内警察巡捕悉易武裝日夜警備想爲中德國交急迫之故（十六日） 
　　漢口電漢口中國警察署於德租界附近增派巡警以爲萬一之備並新募巡警百名 
（十六日）以上東方通信社電 
[戰電]  
　　亞姆斯特丹電據德國確實消息謂德政府宣布無限制之潛艇戰略各界人士頗爲沮喪彼等以爲海軍當道誤計潛艇之能力且以急切未經斟酌之政策開罪於中立國尤屬非計當道雖示勸民衆發言宜愼然抨擊德皇與興登堡元帥之聲時有所聞全國人民今巳厭戰且以英國是懼（十四日） 
　　瑞士京城電駐德美國大使桀格特君偕同隨員計一百五十人巳由此赴巴黎（十四日） 
　　紐約電德使彭斯托夫伯爵與隨員人等所乘之船佛里特里克第五號爲關吏查出橡皮數百磅均經沒收（十四日） 
　　紐約電美國新聞聯合會訪員自丹京來電謂德國因運兵預備春戰之故鐵路交通大受限制德國陸軍當道現料春戰將於一星期後開始且謂無限制潛艇戰爭乃提前施行俾阻英國運兵過海峽藉破協約國之謀（十四日） 
　　華盛頓電政界之意以爲德國之願與美國開議以免美德宣戰乃德國一種謀術欲以挑戰態度加諸美國紐約傳告報云探悉德國願與美國談判之建議迷濛不明絶少成功之機 
　　紐約時報指德國願與美國談判之觀念乃美國内運動和平者活動之結果該報並暴露此事中德人之技倆紐約電云德國所以願與美國談判一舉者實六日與十二日所述之德國柯爾尼虚報電信有以致之聞海軍部長丹尼爾氏允許此電信由無線電傳達今威爾遜總統對於丹尼爾將抱何種態度大爲衆所注視白乃安氏擅行代表國人向德發言衆頗憤懣（十三日） 
　　亞姆斯特丹電駐維也納巴西代理公使以公文致奥外相内謂德奥宣布出入意料無理而不法之潛艇封鎖巴西深爲駭異未便承認其有效云（十四日） 
　　紐約電聞日本巳有約言美德如果開戰願出助美（十四日） 
　　華盛頓電美國託瑞士公使以公文轉達德政府乃關約洛台爾號輪船俘虜事現信係要求釋放諸人云（十三日） 
　　羅馬電美船里滿勞號（二五○○噸）在薩第尼亞海濱外爲潛艇所沉船中之人均巳登岸（十四日） 
　　倫敦電英船里錫亞號（二七一五噸）里石里號（四二二七噸）又希臘船一艘英國小船兩艘均被擊沉計八萬七千噸（十三日） 
　　紐約電美國各口岸堆積貨物甚多不能運出有預備出口之鋼萬噸現留於紐約（十四日） 
　　巴黎電馬其頓戰報宣稱重要之德軍於十二日猛轟之後攻擊巴拉洛伏（摩拉斯蒂爾東十英里）東面一○五○山輾轉苦戰後在第一行戰壕線各地點佔有土地夜間意軍猛力回攻奪回失地之大部分意軍且於習日復取攻勢（十五日） 
　　倫敦電德國公報云德軍猛轟加拉資之船港及軍事處所（十五日） 
　　亞姆斯特丹電柏林公報云外間所傳潛艇戰略因對美及他種理由將不嚴厲實行一說實無根據目下反對封鎖區域内各種海上商業之無限制潛艇戰略正在萬行無論如何决無限制（十四日） 
　　倫敦電俄國公報云敵軍在斯洛乞夫東南進攻大戰正在進行中德國公報云德軍在斯洛乞夫與太洛波爾間鐵路北面進攻深入百邁當留處五小時毁極大之地雷坑俘敵二百八十一人（十五日） 
要聞一 
[中美與戰局將來之趨勢]  
　　十五日英文京報社論略曰德國之措施苟使中國不能賡續其中立政策則中國將以何種形式與協約國聯合進行乎論者對於此點懸擬不一記者曾揭示中國斷不能爲協約國一份子之理由蓋依倫敦協定條件協約團中任何一國不得與德奥單獨媾和究其實際簡直是各協約國必須繼續與德奥爲仇至協約國隨時協定之戰爭目的達到時而後巳協約國之戰爭目的果爲何乎使日本外相近在國會所發之言論而果然也則以山東德人所有權利讓與日本而不許德人以其權利還諸中國實爲協約國戰爭目的之一中政府又安能贊成此種戰爭目的乎中國旣因美國之請而有舉動自必始終與美國聯合苟美國不得巳而與德國宣戰則中國勢不能繼續中德邦交至是中國與協約國實在關係之問題乃由此發生惟中美旣一致行動則中國與協約國之關係若何自當視美國與協約國如何聯合而定若美國以獨立之地位趨入戰局則中美兩國彼此聯結將成第三戰團以戰事動作言新戰團與協約國固屬一致惟戰爭目的新戰團與協約國逈不相同彼美國者焉肯爭戰不巳以待俄國佔據君士坦丁或日本固其勢力於山東以危害實際上爲美國同盟國之中國哉中美苟一旦趨入戰局則其所以爲此者實爲保全國際公道之效力計耳美國素重和平有改革世界制度以法律代武器之志中國亦素重和平而無禦侮之具亟欲覩世界制度之成立俾各國可依據公法互相擔保尊重此中美二國之志也協約國與德奥等所宣告於衆之目的彼此相同不過協約國尙含有國家或半國家性質之目的耳他日新戰團趨入戰局之結果或可使協約國抑　純粹國家或半國家性質之目的服從美國更偉大之目的而使世界和平得以早至並可埀久歟 
[外交商榷會之發起]  
　　政府提出對德抗議之前召集某社某會三數首領協商該首領等極端贊成並謂國會必然一致某等可以擔任政府信之故毅然通牒豈知該首領等並未得各政團之同意及星期六日兩院開秘密會由段總理報告此事於是益友社之湯漪葉夏聲田桐丙辰俱樂部之馬君武白逾桓張知競韜園之龔煥辰王乃昌蕭晉榮等均有嚴重之質問大致皆以我國對於此事雖可抗議惟第一次抗議不應遽說到斷絶國交一層政府似此措辭實屬失當且此等重大事件政府未嘗將前途利害切實計畫貿然提出抗議尤爲溺　誤國云云星期一日政學會之韓玉辰等聯合各團在衆議院集議設立國民外交後援會刻馬君武王乃昌等另組外交商榷會聞該會對於歐戰主張不加入並以政府之處置爲失當應監督而糾正之茲錄外交商榷會發起詞如左最近對德抗議一事爲中華民國外交界之一種最大事件此舉國所同認者也政府旣提出極嚴重之抗議書矣今後此問題如何解决如何進行皆待商榷究竟潛水艇之戰爭與中國之利害關係如何中國與美國取一至之行動其實力如何以後或不幸而不免於宣戰其準備如何中國放棄中立與一方聯各歐戰終了後所受影響如何此種種問題皆於吾國將來有絶大關係不能不與國内明達之士集合討論之同人有鑒於此發起斯會以圖上列種種問題之明白解决以匡助政府指導國民國内同志幸賜敎焉 
[紀十四日之憲法會議]  
　　昨日（十四）下午憲法會議開會議長王家　主席延長時間至兩點始足法定人數議長報告參衆議院議員出席人數並報告衆議員請假者十二人分另諮詢院議許可後又宣告某某等三人缺席均在三次以上依憲法會議規則應由本席酌定時問停止其發言權現在本席宣示三君二次停止發言後某議員提議交懲戒委員會議長宣告畢褚輔成對於起草委員會主權神聖及地方制度之起草稍有質問經委員長湯君答覆後遂　議第十二條中華民國人民之財產所有權不受侵犯但公益上必要之處分依法律之所定議長宣告贊成反對相間發言龔政向乃祺皆維持原案修正案中除劉芷芬聲明取消外而徐象先等六人皆提有修正案（一）杜樹勳之修正案以無附議而罷（二）秦廣禮之修正案中華民國人民之財產非依法律不受侵犯（三）賀贊元之修正案（四）秦錫圭之修正案中華民國人民有保有財產之自由（五）廖宗北之修正案中華民國人民世有之財產非依法律不受侵犯（六）某議員修正案就原案中删去所有權三字以次表决均不成立末以原案付表决在場人數六百四十八人起立者五百八十二人超過四分三以上通過議長謂第十二條後有主張加一項者現至休息時間休息後再行討論遂宣告休息二十分鐘休息後三點四十分復行開議參議員一百八十七人衆議員三百九十八人議長行指定懲戒委員褚輔成等九人王玉樹提議加一項（以上各條非有公益上之處分認爲緊急必要時不得以法律制限之）說明理由後無討論表决少數曹振懋又提議第十二條後加一條表决少數駱繼漢又提議第十二條後加一條文日中華民國人民之自由權除本章規定外凡不背憲政原則者皆承認之王玉樹極表示贊成衆謂無討論請付表决議長付表决在場人數六百零五人起立者四百六十六人在四分三以上通過續議原案第十三條中華民國人民依法律有訴訟於法院權無討論議長以原案表决在場人數六百零五人起立者五百七十二人通過第十四條中華民國人民依法律有請願及陳訴之權徐象先修正中華民國人民依法律有請願議會及陳訴於行政官署之權附議者不足三十人遂不付表决以原案表决起立者五百七十六人通過第十五條中華民國人民依法律有選舉及被選權第十六條中華民國人民依法律有從事公職之權第十七條中華民國人民依法律有納租税之義務第十八條中華民國人民依法律有服兵役之義務第十九條一項中華民國人民依法律有受初等敎育之義務皆無討論以原案通過議長謂自下星期一起議事時間改自一時至六時遂宣告散會時方四點四十分 
[南京快信]  
　　孫洪伊日内將由滬來寗與陶保晋組織韜園南京分部成立之期約在下月初旬 
　　下關江面現共停泊軍艦七艘海軍第二艦隊毛參謀長巳於昨日北上 
　　許晉祁（廣西人）昨巳就省署顧問職 
　　寗垣有人發起製烟廠現正在招股籌備一切 
　　警廳傳知事垣各戲園戲票及定座單據均須貼用印花以裕税收 
 
 

Page 4

 
 
   
 
 

Page 5

 
 
   
 
 

Page 6

 
 
[申報第二張（六）]  
要聞二 
[中德問題之要人商榷]  
　　公府消息大總統近日疊開臨時政務外交軍事各項密要會議巳達十三次議决對外政策頗多惟各省長官曾電詢對於新時局所持之政見相繼接得覆電主張不同實難取一致進行主義日昨（十三）特又分電各省督軍省長及各政區都統詳詢我國對待美德兩國失和應持何項方針爲適宜統限兩日内詳確電覆以資參證同日國務會議某某兩總長提議特設外交委員會衆頗贊成據該院消息段總理以籌設該委員會甚爲重要欲請梁任公爲會長其他會員不分在朝在野總以熟識外交情形及辦理交涉著有成效者爲標準但此項會議本爲特别機關與國務院不相統屬擬星期三親赴公府與總統商榷一切然後决定辦法又聞馮副總統巳有電致中央政府關於政府之對德抗議對美回答頗有不滿意處政府巳發覆電說明政府此次决定方針係疊開國務會議並與各政團各中堅人物再三審愼協議始行决定斷不至遺害國家云云先是公府於兩日前曾接到馮副總统來電略謂目下一切要政均待籌商近美德邦交决裂我國對外問題最關緊要請日内來京面陳所見等語聞總統甚韙其言亦欲親詢策略但以東南坐鎭未便遽離職守擬覆電先行派員北上參與政務會議藉資措施 
　　韜園俱樂部前次開會對於中德國交問題主張嚴重審愼不宜輕易加入戰團孫洪伊君致函該俱樂部詳述意見亦與相同其函云自美德國交斷絶之說傳於吾國朝野上下皆以爲絶大問題吾輩似應有一種態度之表示弟於外交向無研究然可武斷而下一判斷中國自有中國之地位不能隨人爲轉移而巳美德是否開戰今尙爲一疑問以愚度之外交之虚聲未必即成爲交戰實事也觀美國本身之利害亦似無開戰之必要况在我中國妄言加入戰團究何所爲欲見好於協約國耶只能於外交上表示一種善意足矣吾即加入戰團彼將何以謝我欲見好於美國耶吾國外交方針應與日本親善而不應過厚於美欲伸張吾國之權利耶吾國今日内政尙不能整理對外又何所求欲求得議和時之發言權耶旣無非常之使才又無特别之勢力縱能發言所補幾何况吾國之所謂發言權應於調人中爭得一席不可於戰爭團體中爭得一席蓋有權利卽有義務議和時所謂土地權利各國所紛爭不均者均將取償於我也然則加入戰團究何益耶豈獨無益且不勝其害也中國今日之外交惟有對於德國爲一種文書上相當之勸告作美德間之調人而巳彼如不聽則亦無可如何耳是否尚望諸兄决之餘容再陳云云 
[國敎問題之反對聲]  
　　溯自憲法會議開議以來五閲月於茲矣而孔敎糾纏之問題反對與贊成雙方各持意見聚訟紛紜靡所底止茲有衆議員秦　禮亦反對派之一份子也昨曾提出意見書其文略謂吾人之制憲須從大體着眼務宜求其對於現在及將來各方面無障礙垂諸永久期於不敝而後可我國本形成於五族族各有敎（如蒙之梵典回之可蘭經藏之喇嘛經是）究以何族之敎爲國敎而强他族崇拜之若以甲族之敎爲國敎乙族必感不平等而不曲服不曲服則競爭競爭之極同室操戈閲於蕭牆必釀成分崩離析之鉅患其爲害可不甚哉此從根本著想中國不宜有國敎也顧謂國敎者國人必由之敎育也其目的在使一　國民修有普通之常識而爲立國健全之要素敎類多矣均有啓迪人民常識之功能宜任人民自由意思抉擇之何必强之以法律使專固定於一途而孔敎之爲敎不言性命不尙迷信無論不能誘起國民之信仰心實亦理蘊淵邃誠爲大人之學非普通之敎育且以仁義禮讓爲主仁義禮讓多尙形式而不務實踐適於古乃不適於今中國古稱禮義之邦所以物質文明不發達以致國家於貧弱今則世界競爭學術演進而必欲執此尙形式之學爲國敎深恐國家永久沉淪於貧弱此不宜以孔敎爲國敎也尼山一叟道德之宗其敎風世勵俗有益於人類千百世奉之而不朽固宜獨是道德與法律兩相對待性質不同效力各異道德之性柔屬於任意的人樂吾遵則其效著否則其力窮也法律實與相反今若以孔敎爲國敎而規定專章於憲典是混道德與法律之中人人皆有强遵之義務將見動輙搆成違憲罪匪然者一任其本來之性質則憲法之規定等如具文失所尊嚴之精神皇皇憲典失所尊嚴人誰肯守耶且又足蹈政敎混合之弊端使敎育敎授被干涉於政治夫敎育爲人類啓迪知識之利器旣被干涉運用不靈則人類之知識必受影響如此是與憲法保障自由之目的相予盾社會進化國家發達寗有望哉此尤不宜以孔敎爲國敎而規定專章於憲法也故曰第十九條第二項宜删除之本員於憲法會議開會之始卽提出删除該項之理由書茲復伸明之鄙意如此仍請公决云云 
[加入憲法章條之擬定]  
　　憲法起草委員會公函 
　　主權神聖國會查辦權及地方制度四者爲憲法草案中所無經審議會議决加入後委托憲法起草委員會擬定章條茲巳由該會分别擬定函致憲法會議矣分誌如下 
　　憲法起草委員會函云逕覆者前月二十六日准貴會議函稱查憲法草案原文中未有之章條而爲各議員提議增加經審議會議决加入者爲主權神聖國會查辦權及地方制度章四點應請貴會將主權神聖國會查辦權等按照審議會議决之範圍草擬條文與地方制度一章巳經定有條項僅需標明章條次序者一併釐定列入草案即日繕明全文復送本會議以便舉行第二讀會等因准此當經本會於前月三十日開會議决其應行另章規定者如主權應作爲第二章地方制度應作爲第十一章其僅需加入條文者如國會查辦權應列於原案第四十四條以後神聖應列於原案第一百十條以後惟因神聖之規定與原案第十一章標題略有不符本會認爲文字上當然修改爲憲法之修正解釋及效力合併聲明除所擬章條應照二月一日貴會議公函暫不列入原草案全文單行提出相應函達貴會議查照報告可也此致憲法會議憲法赴草委員會啓 
　　議定各條文及地方制度（一）原草案第一章後增加一章第二章主權第條中華民國主權屬於國民全體（二）原草案第四十四條以後增加一條第四章國會第條兩院對於官吏違法行爲各得咨請政府查辦之（三）地方制度另爲一章其條文暫依原修正案假定次序以便分提討論第章地方制度第一條地方最大區域如左（一）省（二）蒙古西藏靑海及其他未設省之區域第二條前條區域之設置或區劃以法律定之第三條省設省議會其組織及選舉以法律定之第四條省議會以不抵觸中央法令爲限有左列各職權（一）議决本省單行條例（二）議决本省預算决算（三）議决省税及使用費規費之徵收（四）議决募省債及省庫有負擔之契約（五）議决本省財產及營造物之處分並買入（六）議决本省財產及營造物之管理方法（七）答覆省長諮詢事件（八）受理本省人民關於本省行政請願事件（九）關於本省行政及其事件之意見得建議於省長（十）其他依中央法令應由省議會議决事件第五條省議會對於本省省長認有違法行爲時得以出席議員三分二以上之可决提出彈劾案經由内務總長提交國務會議處理之第六條省議會認本省行政官吏有違法行爲時得咨請省長查辦之第七條省議會議員對於本省行政事項有疑義時得以十人以上之連署提出質問書於省長限期答覆第八條省議會議員對於省長之答覆認爲不得要領時得要求省長到會或派員到會答辯第八條省設省長一人由火總統任命之（不加制限）第十條省長依法令執行國家行政並監督地方自治第十一條省長認省議會有違法時得省參事會之同意提出解散案呈大總統咨交參議院議决之但同一會期不得爲二次之解散第十二條省設省參事會贊襄省長第十三條省參事會以左列人員組織之（一）省議會選出者六人前項省議員當選者不得過三分之一（二）省長推任者六人第十四條省參事會以省長爲會長第十五條省參事會之職權以法律定之第十六條蒙古西藏靑海及其他未設省之區域其制度以法律定之（四）原草案第一百十三條後增加一條第十一章憲法之修正解釋及效力第條憲法非依本章所規定之修正程序無論經何種事變永不失其效力 
[鄭家屯開埠之東訊]  
　　十一日滿洲日日新聞云鄭家屯原爲東蒙古咽喉其位置關係至重且要兼於將來亦頗有望故去年曾發表將此地開放爲商埠嗣因匪亂相繼中日之葛藤又起致未準備開放事宜現在蒙匪蟠踞北邊不能南下而中日交涉亦巳解决日軍撤退行在目前况四鄭工程又漸就緒此線一經開通則該地當爲東蒙古唯一之商埠而日本人外之外國人來往者亦必驟增故張督軍急於準備開埠不日當宣佈商埠章程再該地之日本兵撤退後交涉事件雖曾加設交涉輔佐員於縣署而至開放之後當高其資格爲交涉員令東邊道尹兼攝而道尹公署則由洮南移來該地以鎭守使署充之聞此事至三月上旬當能　事目下王道尹爲此等事正忙碌非常云 
[徵兵學會開幕紀]  
　　徵兵學會爲軍界中優秀分子所發起自去臘即開始組織經迭次茶話會至本月七號假定嶽雲别墅爲會場開籌備會前日（十一日）開成立大會到會者約二百餘人陸參兩部職員蒞會者甚衆内務部亦派員與會警察總監吳景潭訓練總監張敬輿均致祝詞表示贊成濟濟蹌蹌頗極一時之盛自午後一時開會至五時散會秩序異常整　並舉行選舉當經公舉王聘卿總長爲會長趙康侯廖少游爲副會長聞副會長演說徵兵必要語頗沉痛各來賓中有前湖南都督劉人熙君及衆議院議員葉夏聲君（葉君曾在院提出徵兵法案者）劉葉兩君均相繼演說尤以葉君爲懇切演說畢全體攝影並欵待茶點後散會 
[蓉垣滇軍携械逃竄記]  
　一月二十二號爲陰曆除夕是晚八點三十餘分蓉城東較場有少數滇軍携械逃竄事聞係逃回雲南者茲將一切情形錄下 
　　該軍謀逸之原因傳說不一有謂係從征日久值此歲晚思鄉迫切而出此者有謂因欠餉未淸憤而出此者督軍署參謀處通函亦有從征日久欠餉未淸等語該軍逃竄之原因大約不外乎是 
　　滇軍鼓噪出營時先有十數人開鎗擊其先時干涉彼等之排長共受三傷幸不甚重該十餘人卽上城牆至武成門又有十數人由城下赴武成門到時卽放兩鎗以恐嚇守城巡警隨即向巡警索鑰匙有一巡警許正武問其出城何事該軍答稱回雲南關餉該巡警云諸君旣要出城待我報告長官一軍人即以刺刀刺之又有一軍人鎗擊一彈該警士登時斃命隨有二十餘人入探訪所將各巡警以鎗筒揮擊陳文治曾茂林兩巡警亦受鎗傷將鑰匙搜出後并向探訪所鳴鎗二十餘響開城而去該軍去後該所長官始電告總廳及該區署 
　　是夜警廳得信卽以電話報知衛戍司令部顧小齋司令立派軍一連馳到武城門該處探訪所巡警又同軍隊在城上巡查後該連軍士又到探訪所守至一鐘餘見秩序無恙始回衛戍司令部 
　　該軍出武成門後向椒子街茞泉街而去到茞泉街朱姓菸舖借得路費若干元又到一洞橋王姓錢店借若干兩處共借去二百餘元到牛巿口下栅子街蔡德勝油米舖亦借十三元餘并順便將蔡姓隔壁之鍋魁十七個取去皆稱回滇故暫借旅費 
　　當該軍到一洞橋錢舖門首時有一貧民楊某因在該舖兑換銀元以便購買香燭等類者該軍初令速去該民因錢未換到不肯即去該軍即擊以一彈是夜因傷而死又傷張某一人尙不甚重聞督軍巳奬楊某四十五元張某十五元 
　　自該軍出城後警廳聞報即令全部警察及消防隊持槍實彈以防他變每門由雷兼廳長派警察隊二十餘名帮助各街亦派警察隊徹夜巡查並發出布告禁止放鞭炮以免驚恐然元旦日人民多有不知者故爆竹之聲仍不絶於耳 
　　受損失之商民遞禀後督軍特捐廉四百元派員持往東門外會同街正到各受損失之舖店逐一照數賠償 
　　二十八號警界人員在惜字宮開會追悼該故警士許正武各分所長官巡警紛紛結隊而至昨二十九號該警士出殯送喪之長警有六七百人之多 
[雲南三迤總會歡迎財政調查員紀]  
　　要求中央撥欵濟滇� 
　　三迤總會於本月十九號開會歡迎中央特派來滇財政調查員鄭綘非陳古儀二君是日各界到者甚衆午後一時開會首由會長趙樾村報告開會宗旨略謂吾滇素苦貧瘠此次軍興後瘡痍滿目公私交困庶政停滯雖累向中央要求協欵迄無成意今旣派鄭陳二君來滇調查鄭君任事熱心陳君爲吾滇人對於地方情形尤爲深悉諒必能據實電告中央撥欵協濟不負我三迤父老之望今日開會歡迎之意即在於是次由鄭代表演說謂鄙人對於雲南財政困難情形素所深悉當在京時即累向政府籌商解欵協濟現因各省長官紛紛向中央請欵政府欲謀財政上之統一特分派調查員往各省調查鄙人此次目擊雲南困難情形當據實電覆云云次由陳古儀演說謂鄙人本係雲南人當舉義時曾在省協助軍府參贊一切内容早巳洞悉到京後曾向財政總長備述一切今奉令調查將來必有以報命云云次由趙直齋演說云鄙人當雲南首義前會奉令到日本調查今匆匆歸來對於地主情形不甚明悉惟鄙人道經廣東時目覩我駐粤滇軍之困苦往往有　飱不繼身着由滇出發時所携帶之衣履多巳朽壤不堪者雖届嚴冬各軍士仍大半無衾被惟以草蓆覆裹覩此情形能不令人傷心彼中央果無欵項籌解乎則何以山東解散民軍有費廣東應龍軍之要求有費獨我首義之滇軍則置諸度外吾輩當思所以忠告政府者也至於協欵一層兩調查員目擊時艱務望爲吾滇籌一妥全之策云云復次李伯貞演說謂吾滇素爲受協省分自反正後協餉停止財政亦異常困難此次首義本會目覩餉項無着特函致各屬人民勸捐及解省後此項捐欵多屬簪環首飾婦女裝飾品物可知吾滇民之貧瘠當日曾由本會承認大局定後向中央要求解欵償還今累由軍署各機關各團體電請政府接濟均託辭推諉不曰交部酌解即曰某某欵項下撥取究竟仍屬空言且滇軍現存者無解散資戰死沙場者不能運柩回鄉陣亡家屬日夜啼哭慘不忍言今開會歡迎兩君尙望兩君與中央妥籌辦法勿使滇人有負隅之歎云云演畢請來賓隨意演說因無應者趙直齋復出謂刻經擬就辦法四條請衆斟酌如認爲可即當實行（一）請兩調查員速電中央請欵（二）由三迤總會同時擬電致政府（三）舉義時各公私團體所貸之欵兩調查員抵省一時必難週悉擬由三迤總會代爲徵查報告（四）凡欲晤兩調查員者擬由本會派職員介紹經衆拍掌贊成遂議定舉趙樾村楊映波李獻延李伯貞諸君爲介紹接洽員議畢巳三句鐘宣告散會 
[組設蔡公遺孤敎養會]  
　　蔡公松坡功在民國去年在東病故身後蕭條其師梁啟超氏特集合同志組設團體敎養遺孤刻巳擬定規則呈請湘省當局察核立案其呈文云竊蔡故上將松坡身經百戰再造共和帝燄藉以剷除同胞蒙其福利迺以積勞　疾就醫東隣噩耗飛來悲悼無似昨承大總統特令舉行國葬飾終令典備極哀榮惟查該故上將服官滇桂供職京都先後凡十餘年時以國事憂勞家計未遑過問淸風兩袖勁節孤鳴刻下白髮在堂黃口在抱善後事宜百端恃理超等或素同　難或謬許知交悲元勳之長逝痛遺孤之無依爰集同人組織蔡公遺孤敎養協會所有關於該故上將之遺孤敎養事宜由同人悉心籌劃務期六尺有託蔚國器於將來内顧無憂慰英魂於地下理合擬具規則呈請察核立案謹呈湖南省長省長公署據呈後當批示云來牘具悉蔡故上將國爾忘家亮節淸風萬流鏡仰據呈擬組織蔡公遺孤敎養協會爲扶植忠裔起見揆諸崇德報功之旨允稱協洽附抄規則慮藻周密切實可行應卽如請備案仰該主任等知照 
　　附協會規則（第一條）本協會以籌劃贊理蔡公遺孤敎養事宜爲職（第二條）本協會公推評議員若干人執行左列職務（一）規盡遺孤敎養方針（二）籌措保管分配遺孤敎養費用（三）推定主任（第三條）本協會推定左列各項主任受評議員全體之委託執行其職（一）敎育主任主計劃監督遺孤敎育審度科學選擇學校查察學續（二）駐湘會計主任主保管籌劃敎養費（三）駐滬會計主任主保管在滬敎養欵費（第四條）各主任須將職務進行情形每半年報告評議員一次若進行有障礙時由評議員全體解决（第五條）評議員以通信行之（第六條）各主任有辭職者由評議員全體審查改推（第七條）本協會俟遺孤成年後交由評議員全體决議撤銷之職員姓氏（評議員）梁啓超熊希齡譚延　范源濓蔣方震張孝準石陶鈞曾繼梧范治煥張嘉穀薦堃袁家普趙恒愓袁思亮劉庚先陳復初何鵬翔唐山獻岳森（敎育主任）石陶鈞（駐滬會計主任）袁思亮張嘉榖（駐湘會計主任）岳森唐山獻 
[武漢社會之悲觀]  
　　武漢人民繁庶傷風敗俗之事時有所聞近因新正社會中怪狀觸於吾人耳鼓者尤夥茲僅記述花鼓龍燈賭博三事以槪其餘亦足見社會道德之日益退化矣　　 
　　花鼓流弊花鼓戲爲鄂省所盛行詞鄙而嚷無一正劇向來例禁森嚴各縣鄉民於新年或偶一演之其有自治力之鄉村往往視爲例禁雖官不知之衆亦干涉蓋以婦女每爲所惑失節也顧官私公認懸爲厲禁之花鼓戲竟每日冠冕堂皇於漢口各地設園開演其生涯與新舊諸戲園相等平日所害之男女靑年巳不知凡幾茲就近日所聞者略舉數事如昇平花鼓園中有伶人榮中仙年甫成童竟將某巨商之妾拐逃並捲去萬餘金某鉅商名譽攸關祗得隠忍不究又某園有伶人小寳寳者與住居某某里某宦之夫人有暖昧情事拜爲乾兒新年某夫人到園看戲以正金銀行在日本發行之鈔票二百元打彩寳寳誇以爲榮其他良家婦女爲若輩所誘身敗名裂者亦時有所聞武漢當道固知花鼓戲園爲害社會惟以有設在租界諉爲官權所不及者其實不然租界當局對於淫褻不堪之劇未嘗不嚴厲禁止不過彼於花鼓戲之内容尙未深悉倘交涉員詳爲說明力請禁止外人又安肯庇護耶所可怪者縉紳士族富商巨賈亦多縱令婦女子弟入園觀劇毫不禁誡如果聯請領事捕房查禁吾知無須外交官之力亦必有效也 
　　龍燈慘劇鄂俗玩燈賽會以正月一月爲限並不以元宵過去卽便完結上年武漢附近各鄉農業均獲豐收故本届燈會尤爲𤍠鬧各縣知事雖循� 
例出示查禁龍燈花鼓賭博皆視爲具文警隊到鄉亦不敢實行查禁但受其供給監視而巳豹子海鎭爲武昌附郭之巿集民俗向稱蠻横花鼓賭博常年不絶現賽玩龍燈該處聚集有四百餘條日前有龔家 
 [ 
 
 

Page 7

 
 
灣之燈經過陳家灣陳姓要其賽玩並須唱曲龔衆不允雙方致起械鬭打傷數人打死吳姓一人死狀極慘腹中腸肚均皆挖出授狗食之吳姓户單人少陳則族大人衆事後紳耆　停不許告官遂私和了事聞地方廳武昌知事均有所聞以無人告發竟不查究刑事取干涉主義地檢廳對於此種重案不加檢舉非溺職而何 
　　官場豪賭鄂省軍政兩界新年以來賭興甚豪在野之政客聽鼓之官吏以及紳商學界遂效其所爲但輸赢不及官場之巨而警察又畏强欺弱凡普通社會與貧苦小民之賭動被拘罰高垣巨厦則雖知之亦不敢問聞警廳巡緝隊日前曾在平湖門查家巷某宅拿賭入内見盡係體面人本不敢拿中有軍署軍務課員某恃勢謾罵硬逼其拿警隊乃向各人索一名片將賭具（麻雀）携去回廳報告崔廳長亦不在意詎俄頃軍署電話至崔廳長大起恐慌竟將拿賭警隊各責二百板革除原牌倩人送還並謝過焉從此警隊拿賭愈爲謹愼非探明博徒歷史不敢孟浪官界賭興因之愈高惟輸者赢者悲樂不同乃有某高級軍官在大朝待某公館賭局中一夕輸去三萬餘元意圖騙賴竟將軍政界近來豪賭情形自向王督軍揭舉並謂某廳長某督辦均輸數萬署廳局所之内皆有聚賭之事不獨軍營中爲然王督軍聞之深爲震怒以官界賭博勢非警察權力所及將派親信掾屬數人分途密查據實報告以憑糾參一面頒一禁止軍民賭博之布告以示諷喻日來好賭之輩遂稍歛跡多渡江至漢口妓院以决最後之勝負漢口賭禁較省垣尤形廢弛陰曆元旦至元宵各商店居民多開門公然聚賭警察例不過問至元宵後始行干涉然在妓院賭麻雀撲克牌九歐金仍不爲犯禁但不准搖寳而巳 
[杭州快信]  
　　對德抗議問題聞楊督軍齊省長均主中立昨有會銜長電致中央曁馮副座 
　　財政部將實行徵收遺產税（即承繼人承襲之產）凡遺產在千元以上應納税百分之一五千元以上納百分之二萬元以上納百分之三五萬元以上納百分之四四十萬元以上納百分之五聞巳令行來浙 
　　敎育部訓令浙省各學校校長不得兼充他職以專責成 
　　莫財廳長赴京廳務委烟酒公賣局長蕭鑑暫兼昨巳呈請省長核准 
　　印花税分處畢處長以鄉鎭小商店多數不知印花原理昨特編成白話布告數千張發交各縣張貼 
　　省公署考試書記昨（十五日）巳揭曉共取二十人月薪一律三十元監印書記僅取周幹一人 
　　第四旅第七第八二團奉令移駐餘姚牟山湖茲第二師師長張載陽擬在該湖擇地組織一將校集合會派潘旅長總其事 
　　財政廳奉部電經募五年債欵亟應收束實收數目及未解各欵限日造册掃解送部 
　　齊省長昨日（十五日）下午至拱埠拜會英領事及洋關税務司日晡進城 
　　前參謀長周鳳岐及斯烈傅其永出洋學費奉部駁復由浙另行設法 
地方通信 
[蘇州]  
　　保奬江陰獨立案蘇常鎭守使署一等書記官陳良璐陸軍統計分任調查員朱復蘇常道尹署機要主任汪行慈財政主任王　等四員均於上年攻克江陰縣城案内彙保以縣知事分省任用業奉部准由省行知該四員昨日接奉訓令後巳赴寗禀謝其鎭道兩署職員書記等保奬七八九等文虎章者十餘員亦均巳頒到分别給領矣 
　　撤究寳山承審員寳山縣署承審員姚某被該邑士紳來蘇呈控劣跡多端經高等審判廳莊璟珂廳長派員按欵調查確實昨巳由廳先將姚承審員撤差聽候查究一面詳報齊省長查核 
　　敎育會改選職員吳縣敎育會本届選舉各職員現巳揭曉正會長潘起　副會長彭應昌評議員李蔭林吳家誠張鈺趙元愷沈國光顧之商等三十四名學校敎育部幹事張天一朱朋錢人洪社會敎育部幹事徐鈞犧沈仁杰李延甫考察部幹事徐晋鏞張紀祖趙大鑾彭傅參書記部幹事金起鳳陶壽昌會計顧玉振楊善桂 
[無錫]  
　　美敎士重來錫地無錫聖公會美敎士慕高文牧師在錫傅道有年去歲偕其夫人休假回國近日假期巳滿慕牧師亦於日前與其夫人自美到滬卽於日昨乘滬寗快車於下午三時抵錫該會代理牧師聶高萊特偕全體男女敎士城鄉全體敎友曁江蘇聖道書院聖馬可中學兩校全體職員學生及該會創辦之普仁醫院李貝二美醫士等均赴車站歡迎爆竹之聲不絶於耳久别重逢莫不喜形於色 
　　楊知事請假返里楊夢齡知事以出任外省背違鄉并巳歷多年急欲回籍省親故日前備文呈請省署給假三星期以便歸省所有署中往來公文函牘暫由朱承審員代行業經齊省長批准楊知事即於昨日乘車遄返珂里惟據一般人傅說則謂楊知事上年曾被省議會彈劾查辦有案本届省會開會如省長未加懲儆勢仍不了頗難安於其位此次請假擬往謁與有葭誼之某省省長藉圖調赴他省任用以避攻訐云 
[揚州]  
　　禀請取銷新埝未准公民許道修等前以徐文浩蠶蕩害民創新廢舊具禀運署懇請取銷新埝茲聞劉佑常司長批示云查灌雲縣車軸河底埝移築上口大柴墅一案迭經前司據濟南場查復與該場鹽運有碍請仍照舊辦理嗣准巡按使公函以及淮北葦蕩營墾務局各請會同復勘又經令行板中臨濟四場會縣復勘悉心妥議迄今未據詳復是此案尙在懸而未定究竟徐文浩等如何赴墾務局禀准興辦亦未准墾務局移知昨據公民王春來等以徐文浩假公築埝等詞來司具禀亦經行令灌雲縣查復在案具禀前情併再行縣併案確查一面候咨請淮北運副轉催該四場按照原案刻日會同灌雲縣復勘查議具復以憑核辦 
　　米價漸高揚郡自陰曆新正以來瞬届一月天氣乾亢麥芽并未出土小麥收成恐將不佳故各行對於米榖一項爭相囤積米價因亦漸高較之一星期前每石巳漲三角矣 
[杭州]  
　　商民買賣自由之部令財政廳近接財政部訓令云查牙行性質本係代人存儲轉運貨物繳納課税紹介買賣抽收用錢爲主故有此種牙行所有貨物由出產地運至銷場屯積何所銷售何人商民無庸直接經理均得委託牙行代辦俟貨物售出時牙行卽按原價抽收若干牙用額外不准多收至有一種貨物商民能直接自由買賣不經牙行存儲轉運者即無須牙行爲之紹介是與牙行不生何等關係自無庸繳納牙用其理至明乃現在各省每有藉牙行之名包税之實不論此種貨物有無入牙之必要輒向官廳請領牙帖認繳税欵一面卽按牙税章程强迫商民繳納牙用方准自由買賣是商民無故於釐金　税以外復多一重牙税　負商民必不樂從茲爲整頓牙税起見廳由各該省財政廳飭縣查明凡屬貨物無須牙行存儲轉運以及紹介等事即　聽憑商民自由買賣牙行不得干涉强令繳納牙用以免　　而示體恤仰即遵照辦理 
[嘉興]  
　　准設繭行嘉興商民陸潤田近擬於縣屬大收圩地方設立順昌繭行曾繪圖呈請省署核奪省公署以所呈圖式未詳究與條例有無抵觸特令縣署查覆張知事查得該商所設繭行地點尙與條例相符前日巳詳明齊省長批准令行財政廳發給牙帖矣又商民蔣世芳前擬於思古橋開設興業繭行經繪圖呈請官廳核示嗣以地點與條例不符未奉批准現蔣商巳擇定鉗天圩開設興業繭行業奉省署核准矣 
　　檢查旅館嘉興北門大街申天寳銀樓前日被匪刦去金　三副並開鎗示威事後張知事令第一警佐石中同轉令各長警對於北大街一帶商號嚴加保護並飭令水陸軍警一體嚴緝故各警佐近日督率長警至東北兩門各旅館加嚴搜查見有形跡可疑者輙詳加盤詰即各輪埠車站亦源有暗探密緝以期破案 
[武昌]  
　　日商與繙譯齟齬之交涉日本商人蓮沼武夫帶同繙譯吳某由漢赴羊樓峒產茶區域考查植茶法於本月六日行至蒲圻崇陽交界之伏嶺地方忽被吳某用器打傷並掠去銀洋百餘元幸傷不甚重現巳由崇陽知事孫明舫派隊護送至羊樓峒一面飭隊嚴緝吳某究辦聞吳係該日人新近雇用大約由於口角起釁昨孫知事巳呈報來省矣 
　　採購撲滅煤礦失火之新機炭山灣煤鑛自民國二年以八十六萬元向法商收回官辦出品佳旺年獲盈餘三十萬元有奇去歲因總辦高松林舞弊煤峒七處内有四處失火遂致出煤鋭滅（原額日出千餘噸後僅出六十噸祗供本廠機爐之用）反虧折官本數十萬内外比較損失在百萬以外前經被控查辦現王省長以此鑛乃鄂中官有財產特派員司妥籌善後日前聘來洋礦師入峒查勘其起火原因係從前苛待礦工致工人將紥架松柴槪未撤出置之空峒内浸以洋油火柴等引火物去歲因防範疎忽遂致燃燒而起火後又未扼要堵救故延及未採煤質火頭巳達百餘丈之寛非從速救濟必將全山煤質燒盡而後巳但以人力或水龍救濟終歸無效惟有比國新發明之一種鑛峒救火機以總機頭置適中地點車水灌入分牽機管二十四支導水浸入火場并能推及全山該鑛火勢正烈用此方足撲熄但全副機件需價二十萬元之鉅刻正由當道籌欵派員往購 
雜評一 
[一院制與兩院制之爭議（一子）]  
　　國敎問題之爭議未巳而兩院制與一院制之爭議又起在主張兩院制者以爲有上院可以調和政府與下院之衝突可以抑制下院之專横而糾其誤謬可以精細審查收立法上周密之效其理　大槪如是也 
　　在主張一院制者以爲中國與歐美之國情不同無階級習慣之可言卽無設兩院之必要且中國之所謂兩院權限性質實反乎兩院之精神故不如逕採一院制之爲愈其理由大槪如是也 
　　起而調和之者以爲國會必以兩院而功用始完又不可流於駢枝重疊之弊於是改造參議院修正組織法之議起將來結果誠或不出此調和派之主張蓋從根本上顚覆其一事甚繁難而苟且因循徒糜巨費又爲勢所不可計固莫便於改造也 
　　然吾謂所以分配兩院權限與調劑兩院之性質者不徒在法理上之完備也今日立法時之調和易而他日實行時果能獲此分配調劑之效果否則豈今日立法諸公所能預定哉 
 
 
 

Page 8

 
 
[人造棉花]  
保證关惠溥君所發明人造棉花確實精美　衆議院議員陳太龍　　　　中華民國五年十一月九日 
利益棉花是萬國日用之品鄙人發明用人工製造無論造多少總歸三天成功比天産棉花還要温煖製法易資本輕銷路廣利錢厚 
材料稻草桑皮麻皮舊棉等皆能造棉製造的時候全用人工同藥料製造的器具是鍋竈缸簸等物家家都有所用的藥料中國到處皆有價廉易辦有數十元資本即能製造獲利 
出品製成之棉性質温煖永不霉爛顔色同白雪一樣光彩同真絲一樣絨頭長短同花旗棉一樣而且柔軟堅靭可以舖衣可以紡紗可以織布可以紡洋絲線可以做毛頭繩可以做醫院用的藥水棉花如若不請來看樣便知 
面授鄙人爲普及實業起見盡心傳授如有人學造此種棉花不限年齡資格只須親到本所報名交納學費五元看鄙人當面製造小試一次只要三點鐘功夫就可將棉造成交學者帶回三天包會 
函授本所另備有詳細淺顯之講義專門敎授外埠之人内有稻草造棉法桑皮造棉法絲光棉造法舊棉花製成新棉花法醫院用的藥水棉花製法都能照法自造如外埠有人願學此數種人造棉花可詳書姓名住址連同學費五元寄至上海霞飛路鼎慶里二十五號實業傳習所本所收到學費後立卽將正式收據連同各種官話講義造成棉樣一併寄回學者對於講義一目了然如有疑惑可以寫信質問本所立刻詳細答覆以學會爲止 
造　　　　　報　　　　　　　　　　　　　　明人造棉花　在滬　　　習工　　　　　　　自應　人　　　　　　　　　　　造　派朱　　　泥彩　　　　　　　　　　　　　　　　　朱　　　　　　　　　　　　造　　　　　　　　棉　一拼招　　　研究　　　　　　　　　　　　　山西督軍公署唘 
大總統府軍事諮議官陸 
軍中將馮嗣鴻先生來函 
惠　先生大醫　　 
手書亞棉　二包　　 
　揚新理 
　　明星　　　　　 
山斗　吾國之　　　以　　　　　　授　　　　　　 
大道德　　　　　　　　　　　　道　國　　　民富國强　　　寳　　獨　　　　　　　　　　　美利堅　　　五五　　　　　前　　　　　　　　　　　　　　　　　　　　　惟　無　　　由債醜　　　　 
先生　　　　　　　　　　　　任　　　　　　　　　　　　　身　　　 
　　　　臣　　　　　　　 
登　　　　　　　　　　　 
唘發　　　　　　　　　　　　　　 
　　　　　　　　　　　 
　　　　　　 
　　　　　　　　　　　　　　　　　　 
誓約本所保學者能造如不能造學費奉還發明者兼教授主任吳惠溥 
注意　本所設在上海法租界霞飛路（原名寳昌路）巡捕房對面鼎慶里内函索章程棉樣或問事件須附掛號郵票一角三分空函恕不答覆 
[紅血輪]  
羅威氏製　補血不用鉄　靈騐補第一　葯性最和平　耑補紅血輪　味甘且適口　毫無澀腥氣　服後易消化　片刻即成血茶酒均不忌　男女老幼宜　大瓶二元　小瓶一元二角　縂經理中葯法房　公售處各埠各大葯房　縂發行羅威葯房 
[注意各大藥房醫院西醫士五金號諸公鑒]  
啓者慨自歐美互巿萬國薈集商戰之劇于斯爲烈舶來品之輸進旣廣我華人之漏巵逾大愛國志士愛心如焚爭以推廣國貨爲當務之急敝廠實習代驗各藥品物質之純悉心研究間有勝于輸入各品自歐戰迄今原料貴昻人所共知自製之品旣廉且美成效巳著惠顧諸君購辦或定貨者請移駕舢板廠新橋北恒通路西首認明顯微鏡商標庶不致誤今將本廠巳製出之品列下（一）防疫臭藥水每桶四十軋倫小聽一軋倫半磺倫均有（一）納炭養（一）納夫脫林（俗名臭丸藥（一）鐵磺養（一）伊打（一）甜硝伊打（一）松節油（俗稱松香水）（一）凈松香（一）銅磺養（一凈樟腦） 
[亞林化學製藥廠啓事]  
本廠現巳歸完全華商自辦精考化學製造化粧西藥一品其巳製成品物有現貨可購者列後未製出之品類落續加增製價格亦最便宜以享諸國民愛用國貨蒙不棄我華人第一家創製西藥原料之雅意兹准於夏歷二月初一日即陽歷二月念二日開工除函柬各界道謝祝詞外恐不週致特此謹佈 
[治瘡毒苐一靈藥]  
僕患楊梅瘡三年總不斷根以前數年均就外科治愈謂無大患不甚措意去歲夏間頓然大發毒氣上衝口鼻紅腐旬日之問遍體夢延毒水浸淫苦不勝言心甚焦急謀諸醫友友曰君不内服化毒之藥是以致此搽藥祇能去皮膚之毒耳其臟腑筋絡皮裏膜外容留不去必致毒復生毒内訌日熾積毒旣大遇觸則發君其速服彭壽堂八寳化毒丹使之逐漸内消毋留餘毒勿使夏盡冬藏毒氣收歛窩藏深奥開春便發者則非此化毒丹之力不能僕爲是悚懼幸此時猶尚未晚當急爲亡羊補牢之計因即來貴堂買得化毒丹五大瓶每日三服外仍用下疳散遍敷患處内服外搽旬日紅腐各處居然逐漸收歛旁邊亦無竇溢生泡者則知毒勢之消散巳過半矣再連服旬日爛處生肌外患全消所斤斤不釋者未悉内容究竟何如乃仍訪某醫友求其診驗内情尚留餘毒使來春再受苦難否友乃爲之瞻望氣色細按脈理復用聽筒及寒暑表探之則曰病去盡矣理腠無炎不足患也僕猶竊竊私慮至今數年自春徂夏絶無動靜心乃一寛而念及從前之留毒幾釀大禍不免談虎色變矣警告同病俾鑒前車阜寗吕祿述上海河南路七號義商彭壽堂錄 
[湖北世醫楊聞川先生門人岑景岐醫生]  
專醫男婦老幼各科精醫傷寒温症門診上午十一時至下午三時診金特别一元一角普通減半出診下午四時至七時診金五元五角隣近減半道遠面議早晚隨請隨到加倍醫寓現遷移在哈同路民厚東里北五弄内四百六十四號 
[上海老垃圾橋南首華興公司燕窩糖精新增錦匣官禮最宜]  
雪燕毛燕均爲衛生最尚之品外敬上游内奉老親貴居牛奶茶蓮子羹杏仁湯之上尋常之家備此者鮮矣此物如頻頻入口其補益身軀實不可思議本公司體察物理用機器製成燕窩糖精品式精雅香潔無匹和以沸水飲而甘之較之摘毛去穢倚水偎爐何等省力即士人携入學堂客商隨帶旅舍尤便服用添精補神潤肺生津開胃健脾固腎和肝男婦皆宜大匣實價伍元增加錦匣○小盒二元半 
[京都天德堂奚占一包醫男婦毒門真正出立保單]  
特備男女○蓋毒症世人皆知有楊梅結毒魚口白濁横痃之分不知得者有濕熱邪火臟精傳染之别審治毒發養病房間○隂陽脾腎虚實各有不同按白濁一症若不早治非但痛苦且變五淋有勞淋毒淋砂淋膏淋惟血淋膳宿均可○最爲險惡若在失治必攻魚口便毒下部腫爛俗名下疳實則梅毒之根本所發之瘡輕重深淺另有雇用招待○分别有包頭疳袖口疳斷線疳蠟燭疳圍脬疳鷄冠疳蛇眼疳猴子疳崩陷疳闖疳龜疳誤服巿上普專伺病人○通藥丸延纒日期病勢反增再誤投庸醫不顧人之性命加以輕粉水銀刦藥外毒雖愈而内毒墜入代煎湯藥○骨髓後來再犯名曰楊梅倒發透頂穿喉遍身紅點潰爛筋骨疼痛癱瘓下痿五官破形更相情關一藥不忌口○錯禍起百端喪身敗家斷子絶後苦楚難言本醫生祖傳藏方包治外科毒門不論男女新舊梅毒雖隨便往來○極凶極險以及他家不能醫治本堂另有妙法奇藥與衆不同出立保單包醫包愈好後還原永不復不誤公事○發不愈還洋若用霸藥雷殛火焚近有無恥奸輩仿造甚夥認明上海三馬路大舞台斜對門不誤 
[WHITEPINE　COUGH　SYRUP　立愈咳嗽白松糖槳]  
立愈咳嗽白松糖漿 
此種糖漿善治各種肺症如傷風咳嗽氣緊多痰等疾服之無不立見神效也　上海科發藥房發售 
IOELAEL　A　SCMROEDER　AG　CHEMISTS　NADAING　ROOD　SHANOHAI 
立愈咳嗽白松糖漿 
咳嗽一症雖云小病然或因循不治每易傷肺而變成癆症不可輕視此漿味美可口雖幼孩咸喜服之功能潤肺化痰和裏解表驅邪最速凡患咳嗽者幸急購服免起變端每大瓶一元每小瓶五角　上海科發藥房啓 
[光線紫藍黄橘紅白光中含有七種原色]  
總公司上海英大馬路泥城橋東 
白光由七種原色配合而成因各色光之速率不一故一線之光透過一三角玻璃各色分開如天空之虹術語名曰彩帶内中各色以最上層之紫與最低下之紅二色客目最烈一則速率過捷激剌腦網膜使眼易疲而一則速率雖緩然極能傳熱化學中名曰熱光線以其有傳燒性於眼内目瞳最有妨害今幸科學進步有名震科學界之克羅克司博士於去年創製一種鏡片名曰克羅克司鏡片此類鏡片能將紫紅二色充分消滅同時又不改少光亮且雖久戴亦不能有色差之弊自此種鏡片發明後歐美人士莫不爭先購用凡我國中寳愛目光者盡來試之 
本公司謹啟 
電話三千八百九十五號 
中國精益眼鏡公司 
分公司天津北京漢口長沙 
[胭脂豔]  
冶遊秘本不是小說精製精印每册二角郵票函購不折不扣代售處南京碑亭巷楊宅 
[一瓶斷根靈驗心肝胃氣痛]  
此散不論何種心肝胃辛痛凡痛極難能忍不特此苦更有性命攸關如遇經症請嘗試驗之妙藥一有服下馬上即速止痛縱以遠年幾無可治之頑症氣及結核成塊時痛時止腹胸腫脹濕痰邪熱勞鬱殪氣瘀滯等氣痛即服此散限定一瓶包能斷根永不再發大瓶一元小瓶 
半元　上海英大馬路盆湯弄廣東杏濟堂 
[眼疾無憂瞽目重明奇方]  
人之有雙目猶天之有日月也眼目有病則近不能察鑒遠不能瞻眺久而不治勢將流爲廢人矣本藥房竭數十年心血始得此靈效奇方名曰光明眼藥能統治眼部七十二症無論遠年不愈瞳人生翳白星白珠紅眼爛皮或痛如刀剌或癢不可忍以及痘後目疾只須將此藥日點三次雖瞽目亦能害然開朗真千古不傳之秘寳也每瓶一元又秘製一驗瞽目還明丸靈功效同上每盒一元每料六盒洋五元若能雙方並用見效更速　上海三馬路大舞台對面鍊雲藥房發售 
[艾羅療肺葯]  
臟腑之中肺最嬌嫩受病易而治之難盖人之呼吸皆入肺部或有不正之氣惡劣空氣及空氣中微生蟲一經吸入肺部即能致病所以受之易也藥石之力各部臟腑均可達到獨肺部最難達到往往有終歲服藥而病不少瘥者所以治之難也本藥房經理之艾羅醫生療肺藥乃該醫生獨力發明之良方因西醫於肺病最爲注意一若發生即朿手無策該醫生故特不惜若干心血研究得此種治肺良藥凡患各種肺病無論輕重輕如傷風咳嗽重至癆瘵咯血投以此藥無不立達肺部病即霍然行消迄今巳歷數十餘年服此而治愈肺病者何止億萬深願同胞中有肺病者速服艾羅療肺藥俾得早日痊愈也大瓶二元小瓶一元二角半總發行上海三馬路中法大藥房各埠大藥房均有代售 
[慎昌洋行廣告]  
啓者敝行經理各種機器兼做進出口營業如蒙賜顧無不格外克巳以答雅意 
總行開設上海圓明園路四號至五號 
分行開設長沙漢口哈爾濱香港張家口北京天津海參威紐約 
[久白濁]  
余白濁五年身體無力皮肉如柴苦楚難談買得上海三馬路天外天小花園對過永壽大藥房汪家田名醫白濁丸一元當日服下六天痊愈至今七月未見有濁故而登報傳揚又荐李君小便剌痛買珠黄掃毒丸一盒二元白濁丸一元日夜吃下七天痊愈張君白濁出血買各藥吃好胡家峯謝 
[上洋二馬路八十六號]  
此丹爲種子補身第一靈藥妙在外施瞬息有功價氤氲至寳丹每匣一元雙料二元宜男寳女界所需調經種子膏目相同又種玉露玉膏坤界宜男寳俱爲求嗣妙品又楊妃美容粉每瓶大洋二角　真老自强軒啓 
[耳中福]  
本公司新到異樣唱機多種並有各省新片一律齊備金鋼鑽針不勞掉換當此春光明媚長日多暇撥機細聆怡情悅性排愁解悶誠爲消遣之良好佳品也欲享耳中清福者盍請購面試之當憾相見之晚乎　百代公司啓 
[天工人代]  
小兒飲食以人乳爲天此乃自然之理自生民以來未有能出此範圍實造物之使然也但造物之於小兒尚留有缺憾在焉譬若人乳有時缺乏或乳母體氣未能健旺乳汁稀淡而尋常牛乳復多不潔小兒遭此時際欲求萬全之道其問題至爲困難自本公司創製代乳粉以來巳逾二百載風行環球無不歡迎盖質料純潔製配合宜小兒食之體壯身安確能代替人乳且編配一二三號按小兒歲月以哺之雖使呱呱墮地永不需及乳母亦無不可并可免去乳母之嬴弱關係情慾關係一切吸入不潔之關係安全便利無有過於斯者夫造物生人生成乳哺兹乃人自製乳巧奪天工謂非人定勝天乎哉　上海廣東路四十號愛蘭漢百利有限公司啓 
贈書券 
育兒實鑑及各種良藥書將此劵裁下並附郵票一分及姓名地址一併寄下當即郵呈空函無效 
[寒谷春生丹乃廣嗣之聖品]  
求嗣之道在於男精女血彼此充足而無疾病惟何則服寒谷春生丹最生效力純是黄道補品人參鹿茸海狗腎虎筋等貴重要藥六十四味君臣佐使相配不燥不烈四時宜服耑治少年虚弱老年陽痿以及一切精涸血枯之症雖如老弱殘軀服後功能富强全體𨺗振精神固本培元益智敏慧調和琴瑟長壽廣嗣之良藥非敢自誇實效歷售三十餘年經服盡驗有口皆碑唯推育麟聖品雙料每兩二元每料廿兩洋三十六元單料減半又製參茸狗腎滋補全體寒谷春生酒功效同上更速大瓶四元中瓶二元上海三馬路大舞臺對面鍊雲藥房謹啓 
[專門治咳醫生唐拾義醫寓上海三馬路石路口]  
醫例　門診十元號金在外出診面議每日祗診十二人若非重症恕不出診 
時間　每日上午九時至下午四時逾時不候 
專售久咳丸　每瓶一元每打十元批發克巳外洋内地均有代理 
[中國杏林醫院添設戒煙社廣告]  
本院自前年新發明一種戒烟藥水服時不吐不瀉毫無痛苦藥性和平王道完全效能開胃健脾養血安神滋隂固精生津止咳順氣化痰且戒斷後亦無後患誠戒烟之聖藥也自此水發明以來經本院戒除者不下數千人矣近因來戒者日多一日故本院另添病室專門戒烟不問男女老少病體弱老癮新癮均可包戒或住院戒或走戒通信戒者均聽自便欲閱詳章函索即奉院設　上海三馬路跑馬廳對過中國杏林醫院長西醫符研輝謹啓 
[吉房招租]  
今有坐落英界二洋涇橋善藥里内石庫門兩樓兩底廂披全一宅鄭家木橋松盛胡同内四樓四底庫門一宅浙江路清和坊斜對面泰安里有一樓一底廣式房兩幢法界格洛克路八十二號門牌三樓三底披樓俱全庫門一宅租金從廉如欲租者到西武昌路春暉里五百念四號本經租帳房面議可也 
[敬謝海狗腎補身衍慶丸]  
鄙人家頗小康自結婚巳至十載膝下猶虚且内人所患天癸不調或前或後以致臨時腹痛胸脹面黄肌瘦四肢無力及赤白帶下諸虚百損形容憔悴百病叢生屢請名醫診治服藥均無見效據醫士云氣血兩虧續嗣難望鄙人深爲憂慮於是去冬九月間敝友吳福清君談及惟有上海二馬路西鼎新里内京都天寳齋藥房特别研究新法化學秘製參茸海狗腎衍慶丸及婦科降生丹專治男女各症屢奏神效隨託吳君到申購參茸衍慶丸半料婦科降生丹一料寄青分别調服及服未及半病竟霍然至今巳得弄璋之喜飲水思源實賴貴藥房誠心濟世真婦科蓋天下第一聖藥余思無德可報特將靈驗實據刋於報章以告同胞乏嗣者毋須别求但購是藥何艱伯道之憂矣　青浦鄒葆青啓 
[京都致和堂戒烟茶葉香片]  
本堂之戒烟茶葉香片久巳馳名遐邇皆知無論老癮新癮包可戒斷妙在戒時絶無辛苦胃口加增無他皆因泡製得法故耳近日烟禁嚴森時機巳迫不趁早戒脫更待何時本主人爲便利購戒諸君起見特托上海英界二馬路晝錦里北首　香閣廣東藥丸號代理賜顧者請向該號購辦可也大盒一元小盒半元批發克巳 
 
 

Page 9

 
 
   
 
 

Page 10

 
 
本埠新聞 
[星期五之金融調查]  
　　本埠自去冬迄今進口之金甚多而出口之銀亦頗不少故金價低落銀價增漲本月十三號滙豐銀行又有墨洋一萬元運往威海衛十五號各路客帮裝來現洋三十萬元又道勝銀行有銀四十八萬兩裝俄公司輪船運往海參威聞昨日華商各銀行各錢莊共存現銀一百五十三萬兩現洋六百九十萬元洋商方面共存銀一千八百六十九萬洋一千零八十三萬元大條銀二百六十一條茲將細數錄下麥加利存銀二百四十六萬兩洋二百七十萬元大條銀四十九條匯豐存銀二百九十八萬兩洋二百二十八萬元大條銀五條德華存銀二百萬兩洋九十五萬元正金存銀三百七十二萬兩洋七十七萬元道勝存銀一百八十二萬兩洋四十六萬元通商存銀二十五萬兩洋三十五萬元東方存銀二十四萬兩洋九萬元花旗存銀九十三萬兩洋七十萬元大條銀二百零七條華比存銀三十四萬兩洋四十萬元和囒存銀二十二萬兩洋一百二十萬元中國存銀一百十三萬兩洋五百五十萬元台灣存銀一百二十六萬兩洋五十五萬元住友存銀四萬兩洋五萬元南北各莊存銀十五萬兩洋一百零五萬元有利存銀三十三萬兩洋九萬元中法存銀四十九萬兩洋五十九萬元 
　　另一訪函云本埠自歐戰發生以來金融界大受影響銀價日貴金價日賤現銀底盤業巳枯涸商業因此呆滯今將自上星期三起至昨日止此數日内各外國銀行進出口銀洋調查列後以供留心金融者之參考計進口者僅有滙豐銀行一家由太古洋行海口船從汕頭來滬裝進　銀八箱約計規元二萬四千九百餘兩出口者則有有利銀行裝太古洋行四川船運往威海衛現銀五十二箱又滙豐銀行裝太古洋行通州船運往烟台墨洋十五箱又裝東洋南滿洲社榊丸船運往大連灣寳銀八箱又裝荷蘭商輪夕氣那號船運往香港現銀二箱以此觀之仍進口少而出口多爲一與十之比例欲望金融活動尙難乎其難也 
[商界改用銀元之進行]  
　　縣商會副會長蘇筠尙倡議商界交易一律改用銀元免受銀拆暗虧一事巳紀前報茲悉南巿各商家對於此事頗多贊成惟北巿各業則因與洋商往來俱以銀數爲準尙未表示同意刻由蘇君將前擬辦法移請總商會列入議案當衆决議以期實行 
[催造兩路六年度預算]  
　　滬寗滬杭甬鐵路局昨奉交通部訓令以會計年度前經國務會議議决修正即以五年七月一月爲修正年度開始之期各路未便獨異至各路六年度預算現距六年七月開始之期不遠應由各該路妥速籌辦限於本年二月二十八日以前送部萬勿遲誤對於此次預算業務以減少支出增加收入爲唯一宗旨其支出並不得超過五年度預算範園仰即遵辦 
[國民禁烟大會之發軔]  
　　本年三月三十一日爲我國鴉片禁絶之期方冀届期禁絶一掃禍國弱種之毒釐不謂嗜利之徒多方運動當局竟有以二千萬元之公債收買餘土爲死灰復燃之謀忍使十年禁烟之功隳於一旦無數禁烟之費擲諸虚牝陽藉修合藥丸之名陰收販賣烟土之利違法害民莫此爲甚旅滬𤍠心烟禁之士有鑒於此爰於前日下午八點鐘在法租界白爾部路新民里開發起國民禁烟大會談話會到者甚衆當由某君　言發起是會乙必要謂禁烟一端爲掃毒雪恥之要舉現禁絶之期己邇當局竟以鉅額公債訂約收買存土公債爲國民所擔負而參衆兩院尙無提出質問者國民急應糾合團體電請兩院提出質問並請政府取消此約務使烟禁如約禁絶一面推派代表詣京籲請期逹目的而後己此蓋爲國家爭人格爲國民除毒害爲歷史洗恥辱爲種族爭自强非僅取信用於鄰邦除毒害於一時巳也云云某君語畢大衆拍掌贊成遂公舉某君爲起草員草定宣言簡章准於十八號下午二點鐘仍在原處開發起籌備會即於二十五號下午二鐘假座尙賢堂開大會云 
[美德絶交後之中國海軍]  
　　駐滬海軍輪機處王處長接海軍部來電以上海浦江及淞口等處爲各國兵輪往來停泊之所現在美德邦交發生問題吾國按照中立條規應有驅阻停泊之責着速選派兵艦兩艘一駐淞口一駐楊樹浦調查進出各國軍艦隨時報告以憑查核等因昨即派令海容巡洋艦駛泊下海浦又派海圻巡洋艦駛泊淞口責成杜湯兩艦長將出入浦江各艦名號隨時開報聽候核示 
　　又聞海軍部程總長以所轄各軍艦均巳裝有無線電機惟吸電針及機石最易損壤茲值外交多事之秋傅遞消息極爲重要如有無線電機損壤不靈以及各艦所裝砲械或有缺少之件均宜修配完備以昭愼重故於昨日電令輪機處玉處長通知各軍艦長迅速考察電機與砲械兩項如有缺點務即趕速整理云 
[薩上將抵滬]  
　　海軍上將薩鎭氷奉中央委任來滬檢閲海防事宜迭紀前報茲悉薩君此次因在寗與馮副總統商議要公勾留數日業於前晚九句二十分鐘乘坐專車扺滬淞滬警廳徐廳長特派偵緝隊長翟世淸帶同通班隊士在北車站照料聞薩君駐節美租界别克登西旅館云 
[私藏軍械案兩則]  
　　其一皖人朱進文姚炳卿前日午後同在公共租界漢碧禮路鶴勝樓茶館啜茗經總巡捕房華探目陳雲忠　悉朱帶有實彈手鎗禀明捕頭協同西探海明惠包　張林泰至該茶館内將朱姚兩人拿獲在朱身畔搜出勃朗林手鎗一支帶入捕房詰悉朱等同黨汪玉卿寓居新閘路一千七百四十四號屋内復往將汪查獲抄出手鎗一支鎗彈八十粒指揮刀一把一併帶囘捕房押至昨晨解送公共公廨請究由中西包探上堂禀明前情並將手鎗子彈指揮刀呈案請察關讞員得禀商之英卓副領事判朱等三人還押候杳明有無犯案展期兩禮拜研訊 
　　其二常熟人尤桂生於舊曆去年十二月二十七夜在　州路壽聖菴附近徘徊被老閘捕房包探石仁信查見向詰支吾經石深鳴捕帮同將尤拘獲在身畔搜出實彈手鎗一支解經公共公廨迭次訊供以尤受人指使圖害探夥李泉寶判押候訊核在案昨晨由廨復訊先由中西包探上堂訴明前情並將手鎗呈案繼據李泉寳投訴與被告並不相識亦無仇隙等語訊之尤桂生供稱與李泉寳素不相識該手鎗係網船金生給我囑於是晚在貴州路等候並無圖害李泉寳之事求察會審員王肇之君核供商之英白副領事以尤身帶手鎗决非良善判押西牢年半期滿逐出租界並候緝提供出人證到案訊究 
[新開紙號被人嚇詐續誌]  
　　新北門盧家弄北民國路口瑞倫紙號接到具名民黨四十餘人代表謝光新等之信函及炸彈一枚恐嚇索詐經該號執事嚴菊泉報告一區二分駐所轉呈警察廳諭令警探密查等情巳紀前報不料前昨兩大該號又接到此項函件大致謂商借之欵迄巳多日未見送到亦無隻字答復未知存何意見現在我等同志爲最後之忠告請速照辦否則以激烈手段對付恐届時悔之無及應請三思等語該執事嚴菊泉接函後當即報明該分署請求加意保護免爲所擾 
[懸賞購緝擊斃華探之盜犯]  
　　本月七號晚美租界楊樹浦威賽路桃源里耿和尙家被盗行刦華探余丙炎當場被匪開鎗擊斃英美捕房總巡麥高雲君以該匪等如此猖獗可恨巳極前日傳諭美界各捕房副捕頭轉飭中西探捕一體認眞防範如能破獲前案兇犯除賞洋三百元外並立予㧞擢以示奬勵故日來各探捕巳廣購眼線分投跴緝矣 
[首安里刦案續誌]  
　　本月十號法新租界愷自邇路首安里二十八號門牌陳姓家突來匪徒多人以轉租樓下房屋爲由入内將事主婦綑縛搶刦金圈一副嵌寳金戒兩只皮馬甲一件水煙袋一支而逸旋經事主報捕由探目沈德福包探陳三林任水揚在敏體尼蔭路格洛克路等處拘獲梁旺馬玉山等八人解入捕房經捕頭　而風西逐名盤問均供認搶刦不諱等情曾紀前報茲捕頭又向爲首之梁旺詰訊贓銷何處梁稱皮馬甲水煙袋質在公共租界某當内嵌寳金戒金圈寄藏同鄉人現充英捕房一千二百九十八號華捕張裕忠處是實當由法捕房中西包探禀請英捕房捕頭查究英捕頭立派包探前往張裕忠家將金戒金圈原贓吊出即將該捕斥革移送法捕房究辦 
[禁錮圖刦匪徒]  
　　匪徒張學銀於日前糾約同黨武永昌周阿二等至法新租界愷自邇路同登樓茶肆内集議希圖搶刦當爲法捕房捕頭兼西探目阿而風西君偵知率同包探前往拘獲張等三人扭入捕房錄明供詞昨解法公堂請究張學銀供徐州人前在砲船上當兵取銷後賦閒無事是日因有素識之蘇姓來邀民人至茶肆内商議意欲至某土行搶刦尙未起行即被包探拘獲被拘之前實未犯過搶案求宥武永昌供江北人前在湖州曾被官廳押過若干天惟係犯民事案釋出後撑船度日此次途遇張學銀邀至茶肆叙話並未商同行刦周阿二供江北人推車度日是日武永昌約民至某處在途與張學銀相遇武與張素來相識邀至同登樓啜茗故此民人亦隨同前去即被包探拘案並未犯案求察聶讞員商之法副領事德君判張學銀押西牢半年武永昌周阿二各押西牢三月期滿一併永遠逐出租界 
[裁釐加税之節畧（二續）]  
　　（一）是田關員估價抑聽商人照單報價以上三層應當預定若照各國　策無不由關估價現在人言多半不願從量要之量從價產必先問所訂税則以何價爲標準關册以何價爲根據若照從前條約所載如關員與商人估價意見不合應彼此喚集二三商人同驗以出價高者爲定壬寅善後章程第一欵亦載意見不同卽由海關揀派一員由該商之本國領事選派商人一位並由領袖總領事亦選一位惟不得派與該商同國之人所定如不相同從二不從一應送商人酬勞之費二十兩以錯者認繳照此似無權而有權有權而無全權最好援照各國由關從公估價之爲是主從價法者必謂按時價之高低以定稅額之多寡極爲公平况良貨量少而價高劣貨量多而價低如一槪從量則劣貨納稅反重於良貨再價高貨少價低貨多關稅收入亦相隨而增減從價無此過慮故以從價爲得法主從量法者必謂評論價值易起爭端良劣並陳尤費監察勢必虚糜公欵多經手續所征稅銀反因而減色從量則稅額議定事務較簡故以從量爲得法總之從價非長處而缺點在征收繁雜從量非短處而優點在征收簡明國家征税政策以利害相權與其繁雜不如簡明且從量短處亦有補救之方如延用稅則久不修改自不免物價有高低而稅額無增減之弊可見不是失在從量是失在從量永不修改原訂十年修改稅則一次何不現改近則三年遠或五年提出數種大宗貨物即由上海關員與各國總領事就近會商修改其餘小宗貨物與稅項無甚出入可以不改似此旣重稅務而免交涉之煩再論釐金不利於行貨盡人皆知一旦全裁贊成與反對者想中外均有兩派茲約略列舉一二於後辦進口洋貨之商人必謂裁釐與我關系有限加稅則成本較重銷路不易辦出口土貨之商人必謂加稅與我無干裁釐則成本較輕銷路自暢運銷口岸洋貨之商家以爲我本無釐無必加稅運銷内地洋貨之商家以爲稅縱加多祗要免釐俾無阻滯旣巳領有内地子口稅單在路旣受驗單之留難俟到指定地點單貨離開仍須照納落地釐捐等項公正商家皆望裁釐奸猾商家惟恐裁釐外國奸商藉招牌以作華商之護符殆以採辦土貨出内地之三聯單近年雖准華商同享此利權然暗中寓取締之法（即先存稅六洋商無此虐待）則華商勢不得不掛洋旗試問此等洋商專恃釐金爲貿易豈肯言裁中國奸商向與釐金局員狼狽相依以同等之貨譬如正商全繳釐金奸商僅繳一半待至巿場奸商本輕易售正商本重難銷試問此等華商以釐金爲利藪又不肯裁中央不願裁釐明知釐爲惡稅但國庫空虚每年得此的欵猶慮左支右絀一旦允裁所征之稅恐不足抵雖悔莫及又謂釐金間有巳抵外欵遽然云裁恐惹交涉地方不願裁釐因除報部外亦恃釐金爲外銷之用關稅縱多與我無涉再長官以釐金爲調劑親友員司以釐金爲升官發財一聞裁釐無不設法阻撓要之以上所論皆係一方面之偏見凡辦此等事件應從全局注重洋商應知稅即加多仍是加在買主釐如能裁亦非全在賣主洋貨縱貴華人未必不購土貨便宜洋商樂得多辦若謂洋貨稅重一定就是限制此眞鰓鰓過慮矣（仍未完） 
[鍾局長調部任用]  
　　前滬甯滬杭甬鐵路局長鍾紫垣因病請假半月奉部核准經派江紹沅代理局長業巳接事茲悉鍾君又奉交通部訓令飭卽到部另候任用所有兩路局長任務仍以江紹沅代理鍾君以舊疾未痊亟擬赴杭游息且在路十餘年久未回籍掃墓今幸卸去重任即擬搭輪遄返羊城祭掃塋墓業巳電呈交通部請假兩個月當奉照准並飭假滿卽行來部另有差委鍾君得復後决計先赴西湖盤桓句日再由滬赴粤云 
[内地水公司遷移之動機]  
　　内地自來水公司自姚幕蓮等接辦以來添設水池增置水塔規模巳較前闊大茲該公司又以大碼頭房 
 
 
 

Page 11

 
 
屋太小不敷辦公故擬在本城南門内凝河路或蓬萊路等處覔購相當地址營造房屋以便將辦公處遷移其舊有房屋騰出後讓於第五區救火會組織會所云 
[上丁祀孔之預備]  
　　本月二十四日（陰曆二月初三日）爲本年春季上丁釋菜之期上海縣公署巳飭公欵公產經理處總董丁賡堯預備一切儀節悉照上届辦理樂舞生仍由貧兒院各學生承充巳定陰曆正月三十日演習樂舞准二點鐘齊集二月初二日演祭舊部樂生於十點鐘齊集昨巳由公欵公產經理處通告知照矣 
[女飛行家今日獻技]  
　　大飛行家史天遜女士訂於今日在江灣跑馬場開演飛機一切佈置均巳妥善滬上工商學各界因聞女士凌空廻旋顚倒之絶技比之空中飛鳥尤爲敏捷故日來購買入場券者絡繹不絶大有爭先恐後之勢云 
[閔行鎭火警續紀]  
　　本月十二號夜閔行鎭火警焚斃三命巳誌前報茲悉上海縣公署昨據該鎭警察姚區員呈報失火情形後立即派委稽查員李葆田下鄉察勘嗣據李稽查員回滬報稱該鎭失火者爲陸來源水菓店是晚因賭肇釁潑翻火油燈以致起火其時鄰居均在北廟内聚觀新劇無人施救因此波及前後左右隣居二十餘家共燬巿房百餘間並焚斃陸來源房東彭秋堂之子彭益康及其妻母蔣朱氏與内姪蔣阿囝等老幼三命延燒各户之損失確在十萬金以上所有起火之陸來源巳由姚區員飭警拘獲於昨日解經縣公署轉送檢廳按律訊辦云云 
　　又聞是日起火後各店舖即紛紛遷避該處匪徒乘機搶物者甚衆昨有失主在同源典當門首守候適有形似緝私營兵士二人携帶衣服物件來當卽被失主認明原贓急鳴崗警迨往拘捕巳被脱逃 
　　又上海郵務總局據閔行二等郵務支局長徐選靑報告該處郵局亦被焚燬惟信函物件均未遺失即經派令偵察員前往閔行調查勘騐巳於昨日返滬詳報 
[公共體育場竣工後之佈置]  
　　上海縣公共體育場自勘定地址後由縣敎育會鳩工庀材依式建築近己竣工惟一切裝飾尙未佈置就緒該會會長吳懷疚因縣立高小各學校訂期三月三四兩日開辦聯合運動會擬在該場舉行現距會期巳近亟應從速裝修俾資應用故日來正在督飭匠司購集應需器物趕緊佈置 
[徐東海宏奬風流]  
　　徐東海聞羅友良兄弟承其姑母愛儷園主之志在杭州平湖秋月之旁建築學社校印四庫全書特撰書聯額爲贈屬廉南湖轉交巳於昨日郵到額曰（昭明鴻烈）聯曰（化人樓閣榜瑯環　　縹囊好細數太淸典籍王宰丹靑　烟水芸香藜火更添來羣玉神仙）東海又附有致廉　湖書曰惠　仁兄左右奉書備辱眷注承示愛儷園校印四庫全書洵爲豪舉然非公贊助之力恐亦不能成此宏願楹帖及額均遵囑撰寫郵去希轉交之此復祗頌雙社書髓拜啓二月二日 
[圖畫美術學院定期開校]  
　　西門外圖畫美術學院爲西法畫家張聿光劉海粟等所創辦歷有年所今歲擴充校舍加增學年來學者頗不乏人茲定於陰曆正月二十五日上午十時開校 
[靑年會介紹職業]  
　　四川路靑年會向設有職業介紹部凡寓滬靑年有一技一能者皆可向該部報名故現巳達百數十人其中尤以精通中西文字或諳打字縮寫簿記學者爲多無論本外埠各行號團體欲聘各項職員者可逕向該會介紹部主任接洽 
[尚賢堂之學務研究會]  
　　法租界霞飛路石牌樓尙賢堂昨日發出通告云本有十八日（舊曆二十七日）星期下午四時半在堂開學務研究會由李佳白博士演說其題爲謀國民敎育之發達應以何級學校爲本聞届時各界士女均可往聽無須入場劵云 
[測量局員出發]  
　　松滬護軍使昨奉督軍公署訓令得悉江蘇陸軍測量局局長高鏡現巳派令該局三角地形兩課出發金陵蘇常滬海各道區從事測繪等因盧護軍使當卽通飭所屬軍警俟該兩課人員到境妥爲保護並隨時傳諭人民勿滋疑惑云 
[政界會合宴客]  
　　烟酒公署駐滬辦事員史久龍電報局長汪洋英法兩公廨讞員關炯聶宗羲等十人昨日具柬邀請南北商會正副會長朱葆三沈聯芳顧馨一蘇筠尙紅十字會副會長沈仲禮曁虞洽卿祝蘭舫莫子經陸崧侯吳懷疚郭聘之穆抒齋凌伯華諸君訂於今日下午一時假座四馬路一枝香叙餐以聯情誼 
[救火車被撞續誌]  
　　南巿第六區救火會各會員前日（十五）聞梨園路火警卽駕馬拖皮帶車赴救詎行至外馬路突被塌車與　車阻止馬忽驚躍以致會員墜車受傷巳略紀昨報茲據訪員續報當時該會聞警後立卽駕車赴救由外馬路行至新碼頭南首相距電車公司所設停車站十餘丈之處前面被塌車阻止正在設法避讓間適第五號電車往南該會員等當卽舉手踏鈴令其暫停詎巳不及致將救火車　壤馬傷胸部車上會員張星泉楊寳生沈永淸等亦均跌下一傷手臂一傷足部一受微傷當場車送紅十字會醫治幸無大碍當時該會將電車及司機人等號數抄錄後該電車仍向南馳去並未損壤茲該會訂定今日在本區開會提議將來赴救時中途遇見電車應令如何避讓俟議定辦法後函請救火聯合會再開大會議决實行 
[小楊移提來滬]  
　　美國律師羅傑在公共公廨呈控楊常春（卽楊箴又名小楊）楊阿生林阿榮嚴阿五等串同縱火焚燬寫字間乘間竊取計銀五百四十兩之滙理銀行支單冒簽名字朦領銀兩等情業經捕房將楊阿生與林嚴兩人及牽涉之婦人劉何氏一併拘解公共公廨訊供分别收押並悉小楊逃匿漢口備文派探邵和鈞前往移提在案茲悉邵探巳於前日將小楊移提來滬禁押總巡捕房昨日解送公廨請究卽據邵探上堂禀明將小楊移提來滬情形關讞員得禀商之英卓副領事判小楊仍帶回捕房候帶同在押人證歸美領堂期審訊 
[上海醫院董事會大會預誌]  
　　公立上海醫院董事會昨通告各董事云敬啓者查本董事會規則於上次開會時第七條修改爲本會每逢雙月二十日開常會一次二八兩月作爲大會期等語茲訂於本月二十日（舊曆二十九日）下午二時假也是園開大會報告本醫院收管公立後收支欵項及委員會議决案須於是會通過届期務請台駕撥冗早臨是所翹盼 
[偵查三林塘鎭烟案之眞相]  
　　浦東三林塘鎭萬生堂藥店内之趙祖望因私販烟土並設燈榻供人吸烟經第五區警署署員親往拘拿趙祖望乘間逃脱祗獲趙妻許氏及烟客三名抄獲土膏鎗燈等物堂將烟證與該氏併解地方檢察廳訊供判押候提趙祖望再訊在案茲經林檢察長查悉此案尙有被獲烟犯三名何以警署祗解趙許氏到案亟應查　澈究業巳派警下鄉偵查眞相矣 
[航船帶土累及商貨]  
　　浦東水巡隊前在南巿久大碼頭海鹽航船上查獲火油箱内大土六隻當將證物在船主高某船夥陳阿發等移送警廳轉解地方檢察廳請訊船隻由隊看守巳紀前報茲悉該船裝載本埠各商號貨物甚夥船被扣留貨亦阻滯不能如期應銷故由各該業商董函請縣商會轉函警廳長請將在船各貨分别發還各商號易船裝送免誤交易云 
[代刺嗎啡針之懲罰]  
　　住居法租界自來火行街婦人胡陳氏用韓根和爲夥私用嗎啡代人針刺以抵烟廳獲利頗厚日前被法捕房包探任水揚偵悉前往將胡陳氏韓根和拘獲並抄出小洋鐵箱一只藏嗎啡數小罐及啡嗎針器具一併拘入捕房昨解法公堂請　陳氏供認代人針刺嗎啡以抵烟廳不諱惟稱此項嗎啡大半和入石灰並非全眞等語韓供在陳氏處爲夥帮同代人針刺是實中西官判陳氏罰洋三百元韓罰洋一百元充公嗎啡針器具銷毁 
[縣署催領公債票]  
　　上海縣署昨致各巿鄉經董函云逕啓者案查民國三年份公債洪知事任内募額銀三萬七百六十元本知事續募額銀一萬五百六十元共四萬一千三百二十元四年份公債募額銀四萬三千八百二十五元勸募時塡發印收以備倒換正式債票自債票奉發到縣迭催經募各機關換領債票迄未全數領訖現經邀集各巿鄉經董會議所有存而未領之債票由經募各經董詳查有户名號數可考而印收業巳遺失者由經董出具保結呈請核發其有號數户名均難稽考而確知實情並非冒領者如果經董可以證明亦由經董出具保結呈候酌核發給此項保證之内應聲明據稱遺失印收日後發現倘有冒領及浮報多領情事由原保人擔任淸理追還免致遺漏錯誤難以結朿除函致各巿鄉經董外相應函請貴經董查照迅即詳查辦理具報幸勿稽遲 
[收取租金之衝突]  
　　十六舖新春福棧向由馬炳榮開設嗣出租於黃繼莫繼續營業昨日馬向黃收取租金忽然口角互相毆打黃夥顏炳卿亦在旁帮助無如馬處人多致將黃顏頭面毆傷由警到來一併拘送一區轉送地方廳訊辦 
[尋獲呑沒衣料之衣匠]  
　　工巡捐局科員朱逢年前有綢皮衣料托萃豐碼頭成衣匠陳阿大製衣詎被陳呑沒避匿昨口朱在虹口將陳尋獲扭押捕房一面　請一區董警正移請該捕房將陳引渡轉送地方廳訊辦 
[誘姦圖賣案上訴之結果]  
　　前松滬護軍　署軍事偵探程錦驥馬善鳴郭先耀因串誘西門外婦人王陳氏之女阿二輪姦圖賣由氏控經地方審檢廳判程馬各監禁六年又三個月郭監禁二年六個月尙未執行軍署以程馬另有他案發生致函法庭將程馬索去迄今半年尙未發還而郭先耀則不服判斷提起上訴奉諭申送高等廳審訊在案茲悉此案業經高等廳訊明判將郭先耀監禁一年三個月發回地方廳執行昨日該犯奉諭發回林檢察長着即送監執行收禁所有程錦驥馬善鳴兩犯仍候函致軍署索回以便執行 
[女子聽其自由]  
　　植木公司用人周玉恒與曾爲妓女之金李氏（即李桂春）同控李徐氏（卽桂春之母）逼娼案前日午後由公共公廨復訊據被告代表律師詰據被告供稱李桂春係伊女兒早經嫁與松江人金關昌爲妻茲被周玉恒誘姦並無逼娼情事復由周等所延代表律師向李徐氏盤詰一過經中西官核供會判李徐氏開釋李桂春聽其自由 
[拐賣案候查核辦]  
　　馬夫司文才前日偕妻曾氏扭妻兄曾松橋至四區警署控稱伊有五歲男孩被曾賣與福建人得洋三十二元　爲訊究經姚警正訊據曾供去年六月妹從徐州原籍來　住租界東京路嗣因旅資告罄託將小孩賣去旋該孩在輪船上被救濟婦孺會查見扣留後業巳病死云云姚君判押候查明核辦 
[妒婦擊傷姘夫]  
　　浦東人倪龍生年三十五歲駕駛碼頭船爲業與南翔婦人許氏姘識巳十三年賃居閘北新閘橋堍弄内近因倪聘定某姓女爲室定於昨日迎娶前晚倪收得親友賀儀洋百餘元至許氏處詎被該氏盡數奪去倪不允該氏竟以鐵鎚擊傷倪之頭部偕同二女潛逃無蹤現在倪傷勢甚重其家屬　信前來趕延醫生療治醫生不肯用藥恐難保全性命四區警署姚警正據該家屬報告後卽派探警緝拿該兇婦到案究辦 
[通州被拐男孩迷路]  
　　男孩姚召海頭戴黑絨帽身穿元色格子布對襟棉馬甲元布棉袄破棉褲足穿黑絨棉鞋在法租界迷途爲捕查見帶至法公堂詰據該孩供稱通州人家中父母雙亡此次實由原籍被拐匪拐來上海在途失散以致迷途等語判送堂留養候家屬認領 
[原告禀請銷案]  
　　某藥房主笪慕堯前投法公堂控司賬錢寳山夥友夏月林陳文卿串同在帳上舞弊求請追還洋銀並照刑事案究辦經中西官判被告管押着原告將賬目查明究竟舞弊若干禀覆　歸民事案訊斷在案昨日笪慕堯投稱查明錢等三人舞弊實有二千元現由某姓出而商勸先還現洋二百元餘歸經勸人擔任拔還商人巳允求請銷案聶讞員判堂費四十元着被告繳出完案 
[被告照章交保]  
　　森記號在公共公廨呈控前華僑合資保險公司總理黃少泉（卽黃天林）呑沒應派之保險費銀四百九十七兩五錢六分一案前日由廨傳訊據黃之代表律師上當聲稱合資公司早經改　中華公司所有被欠欠人之欵應由股東擔任巳經登報聲明被告不負責任要求免予交保候訊並據原告代表律師到堂反對中西判黃照章交保應否負責聽候訊明再核 
[揑條騙物之判押]  
　　寗波人李仁卿私刻福州路一枝香番菜館圖章揑寫字條囑令同鄉人鄭小園至廣東路金利食物店内騙取值洋六十元之餅乾七十二匣當被店主梁日初察　報捕將鄭李兩人拘押昨晨併解公共公廨請究先由梁日初偕一枝香賬房童如生上當訴明被告等串同圖騙情形訊之李仁卿供圖章係在逃之袁某所刋惟字條係我所書求宥據鄭小園供近由甯波來滬與李同船相識李囑我至原告店内取物不知串騙求察中西官核供姑念鄭小園並未知情從寬摘釋李串騙屬實判押西牢年半示儆 
[花會賭棍游行示衆]  
　　浦東爛泥渡花會賭棍忻阿生陳阿林二名被三區巡長苗鶴拘案押候解究在案茲悉解恩桂警正以忻陳等開設花會騙人金錢實爲社會之害故於昨日起派警押赴境内𤍠鬧地方游行示衆三日並於該賭棍身上懸掛木牌一方大書花會賭犯字樣以期懲一儆百俟期滿後再行解究 
[工頭被人毆傷]  
　　浦東三井棧附近三榮街有江北人陳小二近與亞細亞火油池小工伍金祥等挾仇頗深陳於昨午糾集扛煤小工數十人各執木棍鐵尺欲與伍等尋釁經該火油廠工頭賈桂松喝阻不服被陳等擊破頭顱血流如注當由三區二分駐所巡邏警到來將陳小二拘獲連同受傷之賈桂松一併帶　經馬警佐略詰一過驗得賈傷勢頗重復杳得陳小二在境内賭博打架屢肇事端自去歲至今犯案巳有八次此次甫　釋放又敢糾衆鬭毆實屬　小畏法故飭警押解地方檢察廳訊究受傷人賈桂松亦舁送廳署聽候驗傷核辦 
[禁押毆斃小販之兇手]  
　　劉小三子王桂福於一月十六號在新閘白克路將小販潘學蘇毆傷身死當經捕房報請公共公廨中西廨員驗明諭令屍屬棺殮並將劉王兩人拘解公廨訊供收押在案昨晨由廨復訊先由屍妻潘陳氏投求伸雪訊之劉小三子供認誤傷求宥中西官核供判劉王二人各押西牢九月示儆 
[介紹國貨]  
　　自歐戰以來外貨來源日稀價亦昻貴我國工商界趁此時機仿造洋貨日見發達茲又有東林義記號主謝崇華在虹口兆豐路岳州路東首組織中華興記香皂廠延聘技師翁榮炳督造紫花牌緞匣手牌五彩美人牌及麒麟弓箭等牌桂花檀　花精等香皂發行以來頗爲四川漢口長沙天津江西及蘇杭内地各帮所歡迎其總發行所卽設在法租界三洋涇橋東林義記號内該廠所製之皂堅潔明亮香氣濃厚頗足與外貨抗衡特誌之以介紹於愛用國貨者 
[誌謝]  
　　飛行家史天遜女士於十七十八（卽今明兩日）下午三時在江灣跑馬場開演飛機昨承惠贈優待劵四紙書此誌謝 
雜評二 
[救火車與電車（庸）]  
　　火之蔓延甚速當其初起撲滅本易及至燎原不可嚮邇則施救綦難故消防隊之出發自以迅赴事機爲宜蓋火政與軍政相類也 
　　南巿救火會以電車不肯中途停讓致撞傷會員而有善後方法之討論在電車一面豈不以電車之停駛例須按站然救火旣貴神速則消防隊之馳赴自應排除障礙不使其稽延而債事此則電車公司與救火會所當從長計議者也 
來函 
[朱光奎來函]  
　　敬啓者竊光奎於乙卯夏將有京師之行先數日方訪友在外忽有客携一函至問朱浣靑先生在家否門者告曰外出矣曰然則夫人何在我有要函從上海來必親交也内子出接函客遂倉皇去啓緘則紙幣五十金在焉並附書一紙略云昔感厚恩無緣圖報茲聞駕將北上聊餽薄贐幸希莞納云云急遣人追之巳不及矣奎返家人以告視書未具姓名審其筆跡則用鉛筆書成故作不可辨狀退而思之生平未嘗有恩於人此函胡爲乎來哉繼思其人旣確知我之何日出門是必時相過從者旣用鉛筆作書故作不可辨狀是必其書爲我所能辨者因封其幣而存之以爲稍待當得其人乃博稽詳察巳閲年餘猶不能知爲誰氏每念及此寢食難安鳴呼自世衰道微人心澆薄以怨報德者有之矣未聞有報非所報而又自隱其姓名者斯眞足以風世矣惟竊揣餽金者不示姓字之意豈非慮我之將不肯受而還之乎然以此之故轉令我心不安是非所以報我實卽所以累我當非愛我者之所忍出也爲此請登貴報庶賜金者見之示我姓字並其可以取之道然後取之斯不爲苟耳亦足使閲者知叔季之尙有此人也朱光奎謹啓 
[北巿糖業商會函]  
　　閲夏曆正月二十日報載點春堂取締客帮銀期一節查敝公所開會集議爲整舊規且與各客帮交易素敦親睦並無取締之事諒係訪聞失實用特函達卽請更正 
[許文田函]  
　　今晨閲貴報見有冒騙人參一事係裏園堂倌張海大串同許文田冒騙此事鄙人見之非常驚駭當詢諸海大方知是余友許英所爲而冒用鄙人之名　貴報有聞必錄固無容心但與鄙人名譽大有關係請將此函登入貴報以明事實不勝感荷 
[補錄命令]  
　　二月十二日大總統令任命何恩溥署理江西督軍公署參謀長劉玉珂署理上校參謀此令 
　　又令任命張雲漢爲暫編貴州步兵團團長此令 
　　又令海軍總長程璧光呈請任命經亨咸爲海軍醫學校校長應照准此令 
　　又令又參謀總王士珍呈請任命黃典文爲贛南鎭守使署中校參謀董再昌爲少校參謀張廷贊爲陜南鎭守使署少校參謀應照准此令 
 
 

Page 12

 
 
   
 
 

Page 13

 
 
 [G 
[京都天德堂老醫藥局遷移廣告]  
本堂在京懸壺多年分設上海廿餘年治好男婦新舊梅毒透頂穿喉遍身紅斑瘋癱鼻削紅白痛濁下疳魚口一切凶險惡症無數臨診累萬見多識廣醫法改良使患病者茫無痛苦不出毛病現因原址翻造房屋今遷移在三馬路大舞台戲館斜對面民德里口照常開診凡來就醫者認明京都天德堂牌號庶不致誤本堂奚占一大醫生惟恐南北言語不通特將包治價目說明以告就醫諸君五淋白濁新病四元日久血淋痛黄濁十五元四天保好小便腫爛五元至十五元五天保好魚口便毒起初四元破口流膿十五元七天好痔瘡漏瘡初患五元久病面議楊梅瘋癱念元起另元止小腸疝氣初起四元日久面議婦女白帶血崩●以上各症均可包醫包愈出立保單門診一元隨到隨看另五元●備各種靈驗丸散膏丹外埠函購更爲妥當 
[染楊梅毒最怕春發]  
梅毒害人最凶一經開春必然發作而且傳染極快是故輕者害僅一身重者傳染妻子其苦萬狀難對人言醫治不易惟（美國哈蘭士醫生新發明内服六零六聖藥）能治一切（花柳毒門風濕癱瘓瘰癧癰疽癬疥瘡癤）其功能効力壓倒羣方本藥房經理以來未及數月而聲名巳播遍九州真濟世之良方楊梅之聖藥抱恙諸君速來購服輕者三日即愈如有（血熱血毒）等症（預爲服之）未雨綢繆其功尤偉 
總發行所上海石路太和新記藥房○本外埠各大藥房均有出售 
[存濟局周文卿大醫士治小便腫爛白濁剌痛魚口横痃聖手]  
余酒後誤入花叢忽焉下身染毒初患小便剌痛繼則白濁淋漓兼旬不止嗣爲無經驗之 
醫生所誤投以不相當之藥反覺更劇于前竟然毒入下部兩旁突起横痃便毒腫痛異常日益加重百治罔效蒙友指示六馬路朝陽樓茶館斜對面存濟局周文卿先生毒門擅長請爲包醫當服先生秘製丹藥内服外敷立刻止痛未經一星期下部漲肉新肌立生横痃魚口逐漸退消險症可畏全愈何速先生真當世名醫也良用欽佩蓋滬上醫家林立丸散繁多試之竟無實效惟存濟局周文卿先生功效如神可推海上第一名醫先生祖居滬上九世于兹臨診最久加之苦心研究精益求精無論何種至重至危之毒症四肢疼痛梅瘋癱痿透頂爛鼻下部腫爛均可包醫限日全愈出立保單逾限不廖可還原洋每日門診隨到隨看奏效神速醫資從廉先生誓不用輕粉水銀惡劣毒劑摻雜爲丸患毒同胞幸勿交臂失之該局秘製珠黄下疳散每罐一元珠黄掃毒丸每料二元珠珀立止白濁丸雙料四元單料一元横痃魚口内消丸每料二元横痃魚口立消膏每張一元要皆神效無比也本埠後馬路錢業鄭鑒消謹謝 
[天蟾舞臺]  
元月念六日戲特煩拿手傑作 
日戲減價注意 
三層頭等一角三層特等二角頭等正廳二角特别官廳四角特别包廂四角 
趙君玉　三本四本雙蝴蝶梁山伯祝英台 
何月山　雙演全本綠牡丹　酸棗嶺剌巴杰搜店房巴駱和 
時慧寳　法塲換子 
楊月樓　三本四本雙蝴蝶　梁山伯祝英台 
盖呌天　雙演全本綠牡丹　酸棗嶺　剌巴杰　搜店房　巴駱和 
尚小雲　二度梅 
小如意　全本綠牡丹　酸棗嶺　剌巴杰　搜店房　巴駱和 
[天外天]  
增廣游藝場商場特别茶室彈子房日夜門票每位小洋一角升降電梯上下小洋一角半 
二層樓　麗查　番菜館　惠顧者贈天外天游劵　公司餐劵　午餐大洋七角夜餐大洋一元　另點外買格外克巳 
新洋房戲場　女子新戲活動影戲　日二點至四點止　夜七點至九點半　日四點至六點止　夜九點半至十二點 
（三層樓灘簧書場） 
胡潤魁　文明宣卷　日二點半至三點半 
金繼祥　金台傳　日三點半至四點半 
吳西庚吳玉蓀　白蛇傳　夜十點至十一點止 
王綬卿　果報錄　天津女班　日四點至五點半 
天津女班　大鼓調　夜八點至九點止 
筱桂蓀　改良蘇灘　夜九點至十點止 
丁少蘭　東鄉灘　夜十點三刻至十二點 
四層樓男女書場 
天津男班　雙簧戲法　日二點半至三點一刻 
范少山　時事蘇灘　夜八點一刻至九點一刻 
女校書　京調　日三點一刻至五點半夜九點　時曲一刻至十二點 
新大洋房 
麗查西式旅館 
價目自五角至二元五角止一例八折遊覽天外天屋頂花園分文不取 
天外天四層樓上到有肚裏說話之美姑娘有問必答奇哉能問吉兇真肚裏仙快請試之 
[民鳴遊藝社正月念六日戲大減價特等正廳三角特等包廂四角頭等正廳二角頭等包廂三角二等正廳一角]  
特請英日法男女大魔術技師合演幻術劇開設在大新街民鳴新劇社原址電話三千五百五十六號 
張勝奎　草橋關 
張翠喜　百花亭 
筱榮貴小富貴　（少華山） 
景玉峰湯桂芳　（桑園會） 
天新　紙箱美人　暗辨國旗 
天左魯楂　焚帕變化金篐出鴿國旗隱身 
鐵彌　曲藝奇觀 
天左時子　帕内紙牌　劍光美女 
天左魯楂　束手自由飛去飛來 
天左　男女全團　（趣劇大魔術）（狡奴戲主） 
[民鳴遊藝社正月念六夜戲大減價特等正廳五角特等包廂六角頭等正廳三角頭等包廂四角二等正廳二角三等正廳一角]  
特請奂日法男女大魔術技師合演幻術劇開設在大新街民鳴新劇社原址電話三千五百五十六號 
張翠喜　送銀燈 
筱榮富貴　夜行路 
吳玉奎　趙州橋 
周雲鳳張金奎　（日月圖） 
繼筱芬　認兒子 
天新　暗辯國旗　紙箱藏嬌 
天左時子　聯帕入頸金篐出鴿國旗隱身　 
清客串張萬年君　空中飛竹 
天左魯楂紙牌歸帕行神如空 
鐵彌　大飛火球 
天左（時波）子女　束手自由雙美凌空 
魯楂　蝴蝶跳舞 
天左　男女全團　幻劇大魔術　怪異（三本）世界　初次新　異樣變化 
[大舞台正月念六日戲價目二等正廳二角三層包廂二角特别官廳三角特别包廂四角]  
金慶奎　太師回朝 
武鑄臣　西施國 
小桂枝　絮閣驚變 
小寳芬　害發章 
佳楣　遊界關 
張桂芬　寳蓮燈 
何金壽萬盞燈范少山　一疋布 
王永利小寳義沈韻秋小寳林　（大𧈢蜡廟） 
王又宸趙如泉　黄忠十三功 
馬献亭賈璧雲十四盞燈　採花趕府 
[大舞臺正月念六夜戲價目二等正廳四角三層包廂三角特别官廳八角特别包廂一元]  
方少棠王福連四陣風　二龍山 
小桂枝范少山　呆大做親 
小寳芬　滑油山　 
張桂芬佳楣　鳳儀亭 
小寳義　　白水灘 
王又宸　打棍出箱 
小寳林何家聲沈韻秋張桂芬小寳義賈璧雲小達子趙如泉姚俊卿王永利何金壽殷春虎小桂枝　全部風波亭 
[四馬路貴仙茶園特聘京都初次到申超超等第一武生]  
樊春樓 
樊春山超等武二花面兼演武開口跳 
念六夜東王莊捉拿康八真刀真槍特别擊剌决非尋常扮演此戲者所能望其項背也 
念七夜武松殺嫂　奪打真刀特别技藝與衆不同 
念八夜金錢豹　滿檯飛叉特别武技與衆不同 
武生以身手敏捷技藝嫻熟神情英爽狀貌軒昻爲無上上選超超等藝員樊春樓向在東三省一帶演唱久著盛名且精技擊之術真刀真槍如滚雪飛花非尋常武技家所可同日語飛真叉尤玲瓏活潑花樣翻新與武二花樊春山同演各劇洵稱雙絶春山兼工開口跳可見脚步之活身段之靈惟二藝員上海俱未到過本園不惜重聘託友邀請業巳到申擇於二十一夜登檯並請著名優等花臉李春利一同會串按本園超超等武旦九陣風見者俱謂獨一無二今又得獨一無二之武生武二花同演各戲武劇中有此三傑足令分外生色届期請觀鑒諸君早臨賞劇並預定優座以免遲到擁擠爲荷夜戲價目包廂五角正廳五角椅位三角邊廂二角起碼一角 
[天蟾舞臺]  
元月念六夜戲特煩全體藝員著名拿手傑作 
夜戲减價注意 
三層頭等二角三層特等三角頭等正廳四角特别官廳八角特别包廂八角 
時慧寳　上天台 
趙君玉　花田錯 
盖呌天　武松打店 
何月山　重排尚武精神七八十人真刀真鎗特别打武蓋世傑作 
頭本塔子溝　真馬上台淫宼險異 
從崇帥出京起欽賜寳劍玉馬到關東進香被淫宼見眼起意夜盜寳物各省標客解餉銀進京路遇淫宼被刦大會標客大破塔子溝本台武行配角旣多精神愈足七八十人賽打分五花八門花樣翻新全用直隸北口真刀真鎗特别打武與衆不同敢謂自有武戲以來從未有如此神勇之技從未有本舞臺人材之多况時君之上天臺趙君之花田錯盖君之武松打店均最爲著名最有精神價值之作難得一夜匹配請賞鑒家一飽眼福切勿錯過盛舉爲幸 
 
 

Page 14

 
 
自由談 
游戲文章 
[烟鬼賀辭] [  （召侯）]  
　　蓋聞上帝有好生之德生路常開仁人以慈善爲懹菩心特具拔升仙界漫云呂祖無靈渡到慈航爭說觀音出世是以窮途遇救不少神仙絶處逢生偏多造化烟鬼等生成懶惰常居下流性耽罌粟之英喜吸芙蓉之液灣腰曲背甘作廢人吐霧呑雲居然隱者援之以手不尙武也自携鎗錫乃嘉名未棄世巳先稱鬼脂膏耗盡吸得面黃烟火燒來料知心黑緣成不解倒頭伴長明之燈樂也奚如信口弄無腔之笛迨夫約章締定烟禁綦嚴雷厲風行官長　來干涉心驚膽怯同人大起恐慌爲驗看而拘留恨我黃霉透頂被捕拿　鎗斃憐他黑煞當　論到身家黑籍之名曾列偶談價值黃金與土相同飲林公之膏偏難斷廳效阮生之哭巳是窮途是雖三省暢銷善聚斂　　無督辦百箱販運做買賣者亦有議員然而公論不容人言可畏花鎗試舞還怕遭瘟竹榻黃陳未容酣臥一朝失足將爲罹網之鴻到處小心自是驚弓之鳥况三月告終限期巳滿幾番申誡禁令彌嚴旣　禁絶之時安有轉圜之地徒深浩嘆無計遷延乃嘆末連之將窮方深扼腕而聽佳音之遙寄不禁揚眉以二千五十萬公債之資銷二千五百箱餘存之土名爲政府理財　爲烟民救命聚九州之鐵願　大錯鑄成留一線之傳不許禍根剗盡問誰是萬家生佛積此陰功要無非五路瘟神留茲毒燄解　湯之網古人無此仁慈繡平原之絲我輩實深感荷不料死期逼近烟霞之疾未除居然生路重逢天日之光又暗從此烟湯灌飽應呼爲續命之湯倘將洋藥買來好當作返魂藥生機頓闢難關又逃幸狗命之未終得延時日撰駢詞以致頌具道賀忱全國烟鬼公啓（三） 
聯話 
　　春風一度農事肇端嗟我農人乃勤工作陶淵明所謂農人告余以春及將有事於西疇此其時矣夫農人足胝手胼盡力於耕耘收穫其事至苦古者省耕省歛以爲農勸非無故也聞賓州有一亭爲農人憇觀之所因名曰勸農亭之上懸一聯曰萬二千家爲鄉　水田再熟洫路交流到處爭留吾所憇』三百六旬成歲憶春昨觀風秋晴喜雨連年頻與爾相親』極冩農人與此亭之關係田家之樂隠在其中說者謂不失勸字本旨云[  ] 南錚）不受酬 
笑話 
　　夫婦二人携子弟十一人至戲園子女長者十六七幼者亦五六齡僅購二票欲共入觀覽門者不納其人曰此皆吾子也門者曰雖然其中數人年事巳長例不得免貲其人　然曰惡是何言子之招貼不云乎小兒不滿十二得隨父母自由入　門者曰然其人曰然則吾僅携小兒十一豈非不滿十二乎[  謇] （二） 
　　某甲向某乙賀歲曰發財發財乙不悦曰可否再添一個發財甲曰何也乙曰我方欲與人碰和去若兩個發財祗有兩和能得三個便可升一　矣[  柏春] （二） 
短篇小說 
[哀情短篇望夫樓（三）（歐德魯著）] [  （小翠譯）]  
　　珊文斯固料其人必爲老媼然其憔悴之態實有出於意料外者銀絲之髮挽一辫頭額際皺紋如刻其中似滿貯憂愁遙望之作深黑色其上覆以白髮衣式之古亦與頭同裙大而衣窄領袖至短袖口張如喇叭緣以花邊露其枯瘦之頸臂於外其狀直如枯蜡視之惻然及見珊文斯　卽　手狂奔而前顫聲乎曰高德菲高菲珊文斯見媼　抱己乃執其手曰汝盼我來乎此語珊文斯衝口而出亦不自知出於何心　笑謂女郎曰汝聽　渠出外爾許　乃猶問　盻渠歸否天下男子之心固均如是也　夫吾愛汝以爲出外不過數年　　則覺倐寒倐署直似數百年矣不　予姪孫女羅賽亦巳亭　　許耶渠直　我之小影倘非予稍頎者君且不　誰爲誰矣渠來此頗久似巳數月恒伴予至樓上望君歸噫羅賽今日吾儕何竟先期　往一視女郎顫聲曰今日非輪船至期渠蓋　小舟至者媼笑曰此亦無怪高德菲倘吾欲歸　亦决不能待至輪舟啓行時也言次以目視珊文斯曰汝面似稍黑此殆以久居印度使然而態亦較前爲莊然亦無害予以此且益愛汝又撫其衣曰羅賽會導汝入爾室耶羅賽吾親愛之孺子解事乃爾言時漸移其目光至己身驚曰是何可吾胡衣此劣衣以面高德菲吾愛此衣爲汝素所勿喜予易之如何綺芙綺芙綺芙者其女僕也媼且呼且奔殆旣出室上樓而綺芙之聲猶盪　于二人耳際珊文斯徐廻其身愕然曰姑娘媼殆有痴疾乎女郎搖首微喟旣廻身以纎手招珊文斯珊文斯茫然從之行至所至者爲室耶廳耶廣耶窄耶則巳盡不復憶蓋一入室其目光卽爲一盡所吸不復能旁瞬女郎啞聲曰君不見此畫中人耶其身材容貌至于衣式無一不與君　合而其名姓亦同特此盡懸之室中聞巳五十年矣屈指其時君實猶未出生即爲再世年齡亦猶太穉珊文斯不答第以目視畫現爲驚訝之色少頃女郎遲遲曰珊文斯君君父亦名高德菲乎珊文斯曰否吾父名郤爾斯旣又恍然曰是矣予祖父實名高德菲聞予貌頗似之歿於四十年　得母卽畫中人乎女郎笑曰然則是矣吾祖姑母蓋以汝爲彼耳當五十年前爾祖父曾往印度汝亦知之乎珊文斯曰聞之予祖母固印度富豪女也女郎喟然曰然汝祖父實與吾祖姑母訂有婚約臨行時約以五年爲歸期其後匪特不歸且以書函决絶渠得函　一病　死顧　不死亦竟痴矣嗣經醫治雖報獲痊然從前之事竟巳茫然如隔世矣珊文斯曰嗟乎豈竟自忘其姓氏耶女郎曰否其他均知之惟　祖父之函及其病痴事則巳均不復憶且忘其歲月之變遷自疑猶在妙年而汝祖父之出謂尙不過數年耳盼之不歸乃築此樓嗟乎可憐吾祖姑母言至此蹙其修蛾幾欲失聲而泣珊文斯慰之且曰然則何不告之女郎悲聲曰初予亦作如是想但醫士謂爲不可否則必復癎且恐渠自見其老乃冪鏡臺使不復覩其貌而渠亦勿欲視謂郎君未　决不願自見其　獨之影致益傷感故五十年於茲渠　未嘗一臨鏡　珊文斯嘆曰若是言之則渠猶以爲美少如君乎女郎曰然有時渠心中似亦微悟自視枯乾之臂發爲寒顫欲揭　幕視之顧又不敢蓋恐其心中所慮者竟成爲事實也然吾儕以他語亂之則渠亦復忘之矣珊文斯君勿能笑彼......珊文斯亟曰姑娘予縱無心何致於是然今者事且揭穿奈何若予即行者渠亦能忘之乎女郎未答忍聞履聲登登然綺芙狂奔而入喘息呼曰姑娘速往噫何物莽田子乃來比累人今主母着其五十年前之吉服命玳密德備小舟將在禮拜堂結婚矣女郎立返身疾奔而出珊文斯從之（未完） 
　　今日插畫爲『此次對德之手段僅以抗議而止耶』十四字組成 
 
 
 

Page 15

 
 
四十年前之波斯 
[書波斯國沙與英商相約治國規條後（見本報癸酉年閏六月二十九日）]  
　　千古至奇之舉萬方罕見之行傳說者以爲實有可疑目覩者方知確然可信如今日波斯國沙與英商路得相約治國之事是也孟子有言湯之於伊尹學焉而後臣之故不勞而王桓公之於管仲學焉而後臣之故不勞而覇今天下地醜德齊莫能相尙無他好臣其所敎而不好臣其所受敎今波沙之與路得果學焉而後臣之者乎抑好臣其所受敎者乎夫三代以下得君之最專且久者莫如蕭相國諸葛武侯王景略李鄴侯諸人而諸人之所以報其君者亦忠且久然蕭相之於漢高同起布衣彼此深知者也武侯之於昭烈三顧草廬而復委贊者也景略之於苻秦屢經人薦而始委政者也鄴侯之於唐肅自幼同學即位後用者也故蕭相方能始終保全武侯盡瘁兩朝死而後巳景略臨終遺言勿伐江左不聽卒至亡秦鄴侯歷事三朝忠言碩畫史不絶書今路得之於波沙相隔萬里重洋其非自幼同學同起布衣也無疑夫沙本勵精圖治奮發有爲之主也欲富其國而無方欲强其兵而寡術又無智謀之士果敢之人可以力任其政事者是以歷游泰西諸國視其政事訪其賢才忽遇英商路得許其代爲經理必能富國强兵波沙以爲得此不世奇才若非舉國相從豈不負我夙願而且波斯貧弱苦無厚資能成大舉路得又能代籌資本銀六百萬磅爲之興作各務豈非千載難逢之事四方難觀之人哉故爾與之相約先造鐵路以便招集商賈之貿易次開地礦以便採取物產之精華次興水利以便灌漑田畝之耕種三者舉行則富國之道得矣俟財賦再有盈餘然後設電線以通信息造輪船以運貨物製鎗砲以修武備創機器以速工作植樹木以召雨澤然後又可以强兵夫事之改舊從新者自以歷久而彌善惟相約至七十年之久未免俟河之淸人壽幾何倘二人之子意見不符又將何術以處之哉第二人之所爲實從來所未有直至今而特創者也旣非如朋友之夙昔投契也又非如君臣之風雲際會也此國之君忽延一他國之人帮辦國事豈非事出特創自來未有者哉特是事旣由於創舉勢實難於位置倘路得果能指揮如意斯亦巳矣若波斯人不聽路得之調度波斯沙不更難於調停哉夫國君發號施令使民聽從者也今忽有一人發號施令復使其君以聽從是君之上更有一君不大駭人聽聞乎昔漢昭烈之與劉季玉同爲漢室之宗盟也季玉欲召昭烈蜀之士夫且言兩君不能並立諫者如林季玉不聽卒使益州盡歸昭烈今路得之與波沙疏遠之人並非親信之士也而且路得之富旣過於波沙波沙之權又屬於路得而路得之勢愈彰波沙之勢愈孤其事尙堪設想乎縱令路得毫無圖占之意宋太祖有言汝曹雖無心其笤麾下之人欲富貴何一旦以黃袍加汝身雖欲不爲不可得也又况路得如此之行爲能保其必無是心否乎將見路得之潛取波斯並不如呂不韋之陰謀竊奪也雖然伊尹相湯不十年而有天下管仲相桓不十年而霸齊國事貴及身而成何必俟諸永久今路得所約必須七十年之期抑又何與誠令人有不可解者也兩人之約巳有成說矣不必逆料路得之别有異圖波斯之另生他變也然波沙之與路得可謂識英雄於泥塗定當收功效於末路而路得之與波沙當感其得一知己之恩必報以爲謀必忠之義深願彼此交勉以成今古美談不亦可乎此一事也實屬千古至奇之舉萬方罕見之行故大書特書以補載籍之所闕焉 
尊聞閣筆記 
[網船女子（見本報癸酉年二月二十九日]  
　　網船女子阿巧者故小家女也始生時父母不欲舉之爲網船某嫗乞歸撫養以爲童媳阿巧至十一二齡時姿容卽明媚可喜某嫗頗鍾愛之不令作船上生活凡拖　打槳諸務皆不問也阿巧性尤慧能得媼之歡心又數年媼稍裕另置一艇便阿巧守之而自與其子駕舊船出謀食蓋以其子亦將弱冠故令遠之也網船之泊於鴛湖也有定　阿巧之船適在東門東門爲　　繁盛之地有西冷某生者丰神楚楚有靈和張緒之風少嘗學書中更喪亂遂棄儒而賈設肆於禾城之東廓每當晨巿未集時則居樓檻而讀水鳥驚飛漁人皆起蓋日以爲常矣阿巧之船適在某生樓下聞生讀則亦起臨波掠　照水更衣生亦習見之未爲奇也一日方盛暑生散步河干柳陰下則見阿巧方倚篷剌繡着白苧衫不加妝飾而氷肌無汗艶絶天然始大驚異停足凝眸女亦仰目注視素頰微頳梨渦淺暈生揖而前似欲有白女辴然曰君非樓頭晨誦者耶生曰然久託比隣未經拜訪今得一面亦三生之幸也女怒之以目曰此豈君蛟文嚙字之地往來人雜寗無多露之畏耶生遂登其舟自隱於蘆箔之内長跪而請願自附於婚姻女笑曰君眞妄想耳儂爲船姥童媳寗不知之哉生哀之再四但求一促臂得親薌澤死且無憾女不忍固拂其意以手引之使起生乘勢躍起狎抱之遂作野鴛鴦矣過數月女忽乘隙召生至舟中泣而告曰君害儂矣誰知竟種孽根哉今將奈何不告亦死告亦死耳不告則死遲告則死速耳今將奈何生亦相持泣旣而曰無巳其亟以情告母乎倘母肯捨卿則其子娶婦之事我當任之女以爲不可曰此惟有走爲上着耳老姆之前儂何能自達其情耶生因爲賃宅於岳廟之村中迎女而居焉媼覓女不得生因使人微告之故而啗以重金媼歡曰吾固疑此兒太艶乃尤特非舟人子所能堪也一接而孕豈非天乎受其金而令仍以母女往還焉 
文苑 
[百字令題紅樓夢（見本報癸酉年九月十二日）]  
[  （金華山樵陸叙卿）]  
　　迷離惝怳是何人下筆神奇如此彩霧香雲留不住（原句）留得靈光滿紙萬艶同杯千紅一窟陶鑄眞虧爾店花微笑箇中意態堪擬也知恨海茫茫情天渺渺妙手空空耳不解傷懷緣底事但覺纏綿無巳滴粉搓酥雕瓊鏤玉倩影傳些子枉抛心力惹人歌哭悲喜 
　　不堪回首甚蘭因絮果怱怱彈指　果非眞眞亦假惆悵鍾秦大士金粉飄零疉花隱現可惜年如綺一聲河痴魂黯然銷矣休說湘館風凄茜窗月冷短夢　流水幾點翠雲裘上涙博得郎心非死我本無緣仰何薄命凄絶芙蓉誄天留闕陷古今大抵如是 
[繡雲天]  
在四馬路大新街口電梯三角盤梯二角 
樓下　羣芳小京班　日二點至五點　夜七點至十一點半 
二層樓　商塲百貨俱全　别有趣菜館　中餐劵半元普通西餐劵半元特等西餐劵一元電梯游資在内 
三層樓書場新劇 
袁澄泉史鑑文　文明宣卷一點至二點 
朱蘭庵朱菊庵　西廂二點至三點 
吳玉蓀　白蛇傳三點至四點 
邵文濱　東鄉調四點至五點 
袁澄泉史鑑文　文明宣卷七點半至八點半 
朱蘭庵朱菊庵　三笑八點半至九點半 
程小舫果報錄九點半至十點一刻 
謝鴻飛落金扇十點一刻至十一點 
邵文濱東鄉調十一點至十二點 
培德社（女子新劇）日三點至六點半　夜八點至十二點 
四層樓　髦兒戲　日一點半至三點半　夜七點至九點 
影戲日四點至六點半　夜九點半至十二點 
五層樓　鄭少賡蘇灘二點半至三點半 
女校書彈是唱　三點半至六點 
范少山蘇灘七點至八點 
也是娥何處女　金台傳　灘簧小曲　八點至九點 
女校書彈唱　九點至十一點半 
二十六日日夜戲 
日戲夜戲孝女逆婿　描金鳳 
小京班楊慧芳吳蘭芳陳金芳（黄永芳）　日戲　下河東　狀元譜　背板櫈　（伐子都） 
楊慧芳黄聲芳吳蘭芳黄永芳　夜戲奪小沛牧虎關花田錯鐵公鷄 
影戲　老兒上當　治牙無法 
髦兒戲　小菊芬王鳳卿沈小琴林月梅白鳳英　夜戲　探隂山　賣馬　富春樓　（花田錯） 
[美租界海寗路愛倫活動影戲院鳴盛梨園原址]  
每晚七時起十一時半止輪流排演二次逢禮拜六禮拜日加演日戲二時半起五時半止禮拜一五換新片 
今夜特演大部著名偵探新影片 
頭二三四卷著名偵探　大部影片　女强盜 
○簡單說○述緣起偵探談往事○刧財物盜黨殺伯爵○越牢獄盜魁報宿仇○狹路逢女盜背前夫○下關藥姘夫婦入迷○躍大海老偵探捕盜○（實事）冰上飛行（諷世）呆漢結親（詼諧）拼東口角（滑稽）醜傭捕盜 
准禮拜一即隂曆正月念八日接演　第十四十五集共四大本　怪手 
（價目）登樓○特等三角○頭等二角正廳○頭二角○二等一角 
[東和活動影戲園]  
武昌路四號東洋廟隔壁夜戲七點開演禮拜日戲二點開演 
（陽曆二月十五號至十八號計四天） 
大部秘密偵探案　（今准演第九十十一十二本）　偵探十二本大團圓　惡偵探做盜之黑幕　 
價目三角二角一角○禮拜日戲二角一角 
[吳品如（燈彩戲法）遷移廣告]  
中西幻術貴府喜慶堂演介紹請至英界馬立師小菜場西同裕醬園隔壁馬安里六百十一號通信處打狗橋浦五房肉莊或六馬路朝陽樓東首雲森祥鞋店接洽日期不誤 
[小說樷報三年七期出版]  
主任雙熱忱亞兩先生本期短篇小說皆趣味濃深一時名作而長篇中如雙熱燕語鐵冷之桃李因緣及儀鄦之無烟炸彈一厂之情海風花錄尤爲本期特色其他名目衆多不及備載誠雜誌中之明星孤月每册五角預定全年四元二角半年二元三角加贈彩物上海三馬路小說叢報社 
[洋房招租]  
兹有白克路寳隆醫院對面第念三號念四號高大洋房兩宅租金甚廉如欲租者逕向四馬路外灘十號新瑞和洋行接洽可也 
[第一台]  
念六夜特煩文武藝員准演全部著名戲大减價别官廳八角特别包廂八角頭等包廂六角上層包廂四角頭等正廳五角二等正廳三角三等起碼二角 
汪笑儂　准演前後本文武歷史好戲　哭祖廟 
張德俊三麻子麒麟童筱客串　准演重排全本文武歷史好戲 
髙百歲　李陵碑 
張蓮君　虹霓關 
哭祖廟　汪君笑儂哭祖廟一劇久爲中外各界同聲推許無庸贅述乃不知汪君所演者僅半本耳因在他埠角色不備從未能演全故顧曲諸君未窺全豹深爲憾事今幸敝台文武藝員齊全有麒麟童三麻子小客串張德俊等相助可謂珠聯璧合五銖六雀故敝臺主特煩排演全本從鄧艾渡隂平起至劉諶哭祖廟止查此劇須演四點鐘之久情節優美布景新奇有文有武有唱有做准於今晚開演 
[蘇州金閶新舞台念六日戲]  
蘇巧寳　取北原 
繆雲飛　龍虎鬥 
東方亮　不願意 
繆雲峰蓋月樵胡鳳翠　請宋靈 
小子英　查頭關 
蔣桂卿　硃砂井 
陳長庚七盞燈玻璃翠　西湖隂配 
[蘇州新舞台正月念六夜戲]  
蘇巧寳　鍘美案 
吳寳奎　應天球 
繆雲峰繆黑燈　茂州廟 
蔣桂卿　斷太后 
小子英玻璃翠　（遺翠花） 
郭翠英郭秀英　全本空城計 
東方亮蓋月樵七盞燈陳長庚胡鳳翠　大翠屏山 
 
 

Page 16

 
 
   
 
