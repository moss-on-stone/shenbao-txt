# 1894 - 87 - 4907522

 

Page 1

 
 
[新印仁在堂全集告成] [  圖書集成局代啓]  
　　整屋路閏生先生文壇老宿海内皆奉爲經師坐　臯此門盈桃李一時承學之士及門箸錄者多至數千人所居講舍曰仁在堂其集因以堂名名之初時刻于關中後經各省翻刻　魚亥豕辨認良難初學蒙童貽悞非淺茲覔得關中初印本用大號鉛字徒　排印以廣流傳圈點眉批一仍其舊紙墨裝訂務極其佳刻已告成卽日出售集分十四種曰時藝引曰時藝辨曰時藝核曰時藝課曰時藝綜曰時藝階曰時藝　曰課上詩曰課上賦曰文藝金銊曰訓蒙艸曰時藝核續編曰訓蒙艸注釋曰賦大抵窮源竟委由淺人深理法詞華兼擅其勝而又悉心評　細意推求　出　　金針暗度學者苟揣摩簡練昕夕咀含則破壁而飛正不難子此操左劵焉計全集分裝十六本碼洋三元賜購者請臨本埠三馬路申昌　室江左書林及蘇申兩處掃葉山房爲盼 
[硃印合肥相國七十賜壽圖壽言全集告成每部實價洋一元單購賜壽圖二角] [  圖書集成局代啓]  
　　合肥李傅相七旬壽辰皇太后皇上宸翰頻頒珍牧陳庭實爲非常之隆遇王公督撫以次陳言祝嘏序文聨額詩詞歌賦各體具備京都同德堂藥局主人由都門覔得原稿照式繪圖付之硃印爲數十種冠於簡端復廣搜王侯公卿府道州縣撰述不下千餘首由本局用鉛字　印　四驪六宋艷斑香色色俱足不特蔚爲大觀兼可增長學問無論士農工商皆當各貴一編茲用潔白連史釘爲四本外加錦套裝潢精妙大堪悅目賞心每部收回工本洋一元不折不扣欲先覩爲快者請至上海五福衖口京都同德堂藥局三馬路申昌書畫室購取此佈○是書初印二千部遠近爭購所存無多現擬重印誠恐輾轉傳鈔難免魚魯之訛倘有函示卽當更正可也 
[推廣機器紡織議續前稿]  
　　然則欲機器紡織大興於中國使國家商民均沾利益應如何籌辦而後可曰天下一家也中國一人也莫若公其利於商民商民利則國家無不利宜由南北洋大臣奏明通諭各直省凡通商口岸内省腹地民間有力購置機器自願仿行西法紡洋紗織洋布者一律准其開設無所禁止或專紡洋紗或紗布相兼或衆擎而易舉或獨力而維持其機張之多寡成本之大小悉聽商民之便全以商賈之道行之絶不拘以官塲體統盖欲整頓商務必先俯順商情不强其所難而就其所易不强其所苦而從其所樂而後推行盡利無隔閡不通之病今布局辦有成效所有利益衆所共知而商民遲疑却顧不敢追蹤比跡者一懾於禁令高懸一憚於公司名目夫固有所不便者在也誠能弛其禁令准其一體開設更不以公司束縳使權自已操彼商民旣知紡織之利甚厚而又小大從心得以量力開設必將聞風興起爭先恐後試觀上海石印書局其先創始者不過一家迨聞獲利可操左劵相率繼起者何止數十處盖天下未經習見之事苟無一人以導其先路往往多所顧忌而不敢輕於嘗試顧書籍銷路究未廣　故利以相競而微若紡織則爲民生日用所需多多益善初何慮利權之旁落哉竊嘗博採　書而知外洋紡織一事其辦理之法實有可大可小可仲可　初不必集有巨資始克成事按乘槎筆記英都織布局樓五重工匠三千餘人棉花至此由彈而紡而織而染皆用火輪總馬力四百匹棉花分三路原來泥沙攙雜彈六七過潔曰如雪又以輪紡由粗卷而爲細絲凡七八過皆用小輪數百紡之其細如髮染處各色俱備入浸少時鮮明成色織機萬張刻不停梭每機二三張以一人司之計棉花出包至紡續染成不逾　刻又按環游地球錄英吉利極新巧織機每張日出貨一百二十碼每碼合中國二尺五寸以一人司之每張續僅百元惟非借汽機不能動然汽機亦有小僅二馬力價四百元者每一具可運機二十張若乘槎筆記所載則非資本在數百萬以外不辦若環游地球錄所載則備機二十張價二千元購汽機一具價四百元此外再益以建屋招工之費不過萬金可以措置裕如中國商民其殷富雖不及泰西然坐擁鉅貲者亦不乏其人今自一萬至數萬數十萬推而至於數百萬皆可以用機器紡織爲路甚寛聽民自擇於其中務在推廣擴充不問開設之大小但使中國多設一機器紡織之　卽多一處自織之布分之見爲少合之見爲多如今上海湖北兩處布局其資本以百萬爲率外此而開設者以十萬爲資本則合十處所出之布卽可與布局相抵外此而開設者以二十萬爲資本則合五處所出之布卽可與布局相抵旣爲華人所開設卽爲華人之利益當協力同心互相維持以顧大局不當有歧視之心畛域之見中外互市數十年以來華商所以不及西商者首在心志不齊今當推廣紡織尤宜切戒傾軋夫當今之時苟能籌撥鉅欵仿照上海湖北兩處布局次第開設或益加開拓則大力盤旋振興更易爲力固屬上策然目前招股旣非易事而妨織推廣勢在難緩與其鉅資難集有願莫償曷若輕而易舉堪收實效况乎行之旣久成效昭著商富巨賈樂於解囊向之難於集資者至此　有因利乘便之妙則椎輪大輅小試卽所以樹大成之基洋藥爲中國一大漏巵每歲價值遞增至三千萬兩以外自土漿盛行洋藥進口爲之銳减且賴有土漿以遏其流故洋藥不能越淸江而上盈虚消長之理彼此相同故非自行　　無以阻洋布之銷路而僅恃上海湖北兩處所出之布必不能與西商相頡頏此吾所以謂欲使國家商民均沾利益非推廣擴充不爲功也然商民旣憚於公司懾於禁令而在上者不能曲加體察善爲變通終不能望商情之踴躍此吾所以謂欲守官督民辦公司招股一定不易之成法則推廣擴充未易言也誠能斟酌時勢俯順商情不拘以公司不限以官督則利之所在人所共趨不二十年而中國機器紡幟可以遍行於海内竊以爲統籌全局變通辦理握要以圖無逾於此特未識袞袞諸公以爲何如耳 
[本館奉電音]  
　　昨由京友電傳上諭一道敬謹譯登○二月廿五日奉上諭此次覆試各直省舉人列入一等之方補慶等一百名列入二等之宋聨奎等三百名利八三等之裴維信等四百三十二名均着准其一體會試列入四等之霍維熊黄秀之樂鳳書穆隆阿劉　周文明毛光　會文均着罰停會試一科唐朝幀着罰停停試二科曲純如着罰停會試三科欽此 
[昆明春漲]  
　　光緒二十年三月初四日祭西陵氏於先蠶壇是否皇后親詣行禮抑或　妃恭代之處應行請旨遵行俟命下之日再由禮臣查照向例辦理經禮部繕本咨送内閣鈐印呈進於二月初四日具　初六日奉旨皇后親詣行禮欽此○新授正白旗漢軍副都統公定爵統制昌涓吉於二月初九日午時往正白漢　山公署　新經該印房傳知印務叅領印務章京筆帖式等是日入署預備○户部爲移會事光緒二十年正月十五日由内閣抄出伊犂將軍長庚等會奏酌議塔爾巴哈台兵制餉章一摺奉硃批該部　奏單併發欽此欽遵到部除由本部另行議覆辦理外相應移會上諭處可也○兵部爲咨行事現有多羅貝勒載門上司儀長一缺應行咨取廂黄正黄正白三旂各項四五品人員由本部會同御前大臣揀選請補相應咨行貴旗卽將應送人員擇其老成持重管轄嚴明者保　 
 
 

Page 2

 
 
送一員務於三日内造具履歴咨覆本部以憑辦理○禮部爲知照事本部具奏順天及各省新中舉人補行覆試日期一摺本年二月十一日奉旨著於二月二十六日在保和殿覆試欽此欽遵到部相應知照内務府轉飭於是日五鼓開放保和殿槅扇並照例預備茶水○侍衛處爲知照事十二日奉旨朕於明日辦事後由乾淸宫檐前乘轎出乾淸門走後左門至中和殿看視祝版禮成後仍走後左門進乾淸門還宫用膳召見大臣卯初二刻預備欽此○二月十二日爲親王銜多羅克郡王晉祺懸弧壽辰在廷王公大臣往祝干秌者甚衆克邸雖粗具殽饌以欵來賓惟適遇齋戒期内不克傳優演劇後當擇期另備桃觴以宴嘉客也○侍衛處爲知照事十三日奉旨朕於明日寅正由乾淸宫檐前乘轎出乾淸門走景運門出東華門東安門朝陽門至朝日壇上祭禮成後至東嶽大帝前拈香畢至前殿更衣用膳畢進朝陽門東安門東安門東華門協和門走熙和門西華門進西苑門德昌門還瀛臺辦事召見大臣欽此○新授浙江巡撫廖大中丞壽豐交卸河南藩篆遵旨入都陛見於初十日進京暫寓煤楂胡同賢良寺繕具安摺膳牌於十二日子刻齎入　内廷交由奏事官遞入大中丞卽於十三日寅刻趨詣内廷於景運門内九卿房暫憇候旨旋由軍機處發出傳單廖壽豐第一起入見大中丞遵旨入乾淸門謁上於乾淸宫西煖閣上垂詢封疆要務數語廖大中丞敬爲我皇上晰陳焉奏畢退出大内乘輿還寓飯後卽往當軸諸鉅公處謁見○吏部示傳保舉黑龍江儘先卽補倉屯站官恒玉勝祿等二員給咨到部相應示傳該二員穿于靑褂備帶元靑褂並佩帶對子荷包手巾於二月二十日五鼓赴西苑門六項公所吏部公所内書到聽候排班帶領引見並於十八日午刻赴部演習口背履歴萬勿遲悞○癸已恩科各省新中舉人例於二月十五日在貢院覆試所有閱卷等官例於前一日奏請欽派宣旨後遵卽由内入闈經禮部開單請派各省新中舉人覆試閱卷等官一摺於二月十四日具奏本日奉硃筆圈出閱卷著禮部尙書李鴻藻都察院左都御史裕德兵部右侍郎徐樹銘去這監試御史著松齡錦昌齊蘭吳樹棻曹榕楊晨去這受卷等官著吏部候補主事劉顯曾兵部候補主事黄士俊工部候補主事錢昌祚光祿寺候補署正梁國瑞去欽此 
[蓬島春陰]  
　　日本櫻花爲百花中之傑出者其花無色不具有一樹數色一枝開紅白二色又有藍色一種尤耐人觀玩東京上野彼岸每當櫻花開時游人絡繹不絶近日春光澹沱櫻樹含蕾欲吐本月二十號逢春季皇靈祭日往上野觀櫻者已覺不少轉瞬花開具雅人深致者當挈伴提壺而往矣○江州滋賀郡滋賀村相連之舊見世村燄魔堂山中向有赤塚今爲大津之松本某發掘其上蓋以大石入内覘之地甚寛廣掘出土器及朱石棺似係古昔貴人墳墓也目下請考古家查究其源不知何說以處此○十七號午後八點鐘有小汽船經小笠原島入横濵港知係美國漁獵船名西亞衣夫英自彼國太壳麥出港漁獵遂遠涉太平洋以抵日本其船可容十六　長四十八尺寛十五尺深四尺船主及水手僅七人似此小船而能涉海數十萬里日人咸稱爲僅見○長崎縣人馬木健三十年來辛苦經營欲在朝鮮慶尙道昌原府屬開採金鑛此次韓政府准其開採因將鑛中所出金塊由仁川德商世昌洋行主派夥帶往德國試騐若鑛質精良願出資本相助爲理○大分縣豐後國速見郡中山香村民人伊東乙於去年穿地爲井忽有物觸于鍬上有光閃爍細視之乃金砂也再掘一層將土塊堅者打碎悉是金砂伊東喜出望外卽赴鑛山監督署禀請試掘近日專事採掘金塊益多有言寛永年間此地本有金坑世呼爲鶴成金迄今星移物換陳蹟已不可見大約伊東井灶邊田畑畦畔宅地等十數處仿彿當時遺址將來出金當不少云○岡山縣岡山市東田町三十七番所設銅鑛煉製會社去冬末購德島縣屬鷲敷村百合銅鑛山其價不過千金採掘至今見鑛脉約廣三十尺以上及一丈餘者核其所出之數總在十萬金以上與股諸人皆大歡喜○去年岡山鳥取大分島根愛媛等各府縣被水重興土木應請國帑以資補助現政府擬在國庫剩餘項下支出總額五百四十餘萬元分别輕重列爲三等最重岡山縣二百一萬七千八百四十一元次島取縣百六十四元四千七百九十四元其餘遞减有差○宫内省傳旨此次大典天皇眷念舊勳所有舊時華族在宫廷費中撥金賞賚總計百九十九萬元内除岩倉三條兩公爵家財富裕免其賞賜外其同族之窮乏者亦當賞給其他公侯爵一家金三萬元伯爵二萬元子爵一萬元其金存在御資部撥出公債證劵分十五年以利息之七成每年分配各華族餘三分積至十五年後再賜作爲世襲財產陸軍各旅團長應召在亦十九號趨内廷晉謁正午特召有棲川熾仁親王小松彰仁親王伏見貞愛親王進宫午膳并賜大山陸軍大山及各旅團長二十七人陪宴 
[朝鮮近事]  
　　咸鏡某村地忽中裂見一穴深不可測有某甲自恃其膽以繩縋下約二丈餘始履平地諦視模糊不甚辨物行數武覺熱氣蒸騰如遇酷暑再行數武忽寒氣砭骨如逢嚴冬恐怖不敢再入亟尋路而出其後亦無問津者○李姓婦藁砧外出隻影孤棲夜有盜撬窗入竊其衣物婦驚覺急起抱賊疾聲呼救鄰里應聲而至盜急以刃刺婦血流如注手終不釋盜由是被獲婦誠巾幗中之强有力者○有某公子與友會飲及歸已入醉鄉彳亍中途入某妓家妓端詳審視奈無一面緣見其醉侵以冷語某大怒效灌夫之駡座妓與鴇操杖逐之某狼狽遁歸次日告其父遣役拘妓痛加懲責先是官妓甚驕人不敢攖其鋒至是打鴨驚鴛不敢以醋娘子之威風壓倒鬚眉矣○有富室某姓雇一媪服役巳歴多年近有小過爲主人所逐媪忿甚密市砒霜服之歸未幾卽死胡馬依北風越鳥巢南枝無他安於舊也此媪戀戀於舊主而爲之主者甘於割絶竟令抱恨以終嗚呼抑何忍歟○上月廿七日漢城日本某商被盜○本月初二日漢城府拘獲博徒數人遊街示衆以警將來○慶尙道人至京言其地某山有盜數千人刦掠村民官不敢捕○初四日下午六點鐘時日本租界失愼○李姓與親串女有私同謀逃遁爲巡更者所獲解送官署照犯姦律治罪○初六日龍山領事唐君由廣東至漢城○通惠公司購買日本小輪船一艘按月賃與日人納洋一百五十元○初八日王世子生辰三市六街大張燈火宫中然放花爆竟夜不休妓女分班奏樂響徹琅璈並請各國使臣宴會○初九日鎭東輪船抵港裝束之貨較常倍蓰可見貿易之日增月盛矣 
[杭州火警]  
　　杭州慶春門外離城十里許沿江有地名三保者係流沙積聚而成土性甚鬆不能起建瓦屋且秋潮洶湧雖有江塘捍衛而潮水往往淹入塘内故居民不論大户小家俱支搭草房本月二十三日午初忽聞警鑼亂鳴各水龍望烟馳救至未末申初龍未奏凱而返報稱是處某姓因午炊失愼焚去茅屋九椽延燒鄰家茅屋十七椽紗機三架紡綢機四架機料約値五六百金 
[豸節回轅]  
　　臺灣兵備道兼按察使銜顧緝廷廉訪由臺南乘坐駕時輪船至臺北各節已登前報兹悉廉訪擇於本月十四日在撫署舉行秋審統計臺南北解到應審各犯十起前由委員押解至郡者審畢仍由各員解回原處監禁惟内有恒春縣斬犯劉炳一名照新章寄禁淡水縣獄秋審後發回監禁俟部覆到日依律治罪此案並無原解委員在郡業由臬憲札飭臺北府管太守另行委員押解臬憲卽於十八日赴撫轅禀辭旋至大稻埕乘坐官舫用小火輪拖帶赴滬尾海口登駕時輪船返轅是日自唐薇卿方伯以下文武印委各員均至大稻埕河干恭送至滬尾時定海砲隊各兵咸赴海邊鵠立砲聲隆隆俟輪船出口後始拔隊回營 
[脅從罔治]  
　　江西各屬會匪蠢動迭綴前報去臘吉安府屬某縣有會匪糾集羽黨約期某夕攻奪城池經地方官先聞消息預行準備并飛禀府尊調遣兵勇星夜馳援該匪聞而膽落至期不敢起事各鳥獸散未幾某叅戎飭兵拿獲數人卽行處决事後禀奉德曉帥批飭該府并委員前往會同查辦將來不知如何了结昔曾文正公於湘省會匪謂排擊不中理解徒堅脅從者從逆之心而梟桀者或多遁匿無辜者或遭殺戮因立内嚴外寛之法其有眞正頭目須予嚴懲者則拿解省垣聽中丞委審定奪大抵生殺之權當操之撫帥以下不准擅殺一人獄訟之權當 
 
 

Page 3

 
 
操之邑侯此外不准擅斷一獄至明至允至今人猶誦之今聞德曉帥因吉贑二郡會匪濳伏頗多恐愚民被煽爰飭各縣編查烟户册註明並未買受票布隱匿會匪字樣間有無知悞買者准其自首繳官免予深究册内并註明繳布自新字樣仍飭嚴拿頭目解省懲辦卽仿照曾文正公内嚴外寛之法也吉贑二郡脅從愚民不大受曉帥再造之恩哉 
[雨花岡踏靑記]  
　　金陵訪事人云省垣拐風甚熾迭經獲送縣署未聞擬定罪名以故若輩忌憚全無公然誘拐前報所載某姓遺失八歲男孩一口四處尋覔蹤跡渺然某姓婦僅此一兒視如拱璧至此愁腸百結涙眼雙枯近更狀類痴顚呼之寢則寢與之食則食喃喃終日不辨何詞逼而聽之但呼小保來家四字而已小保者兒之乳名至十八日偵者悉返家人絶望相泣庭中勸者慰者嘈雜良久獨不見婦索至空屋内見有一物高懸撫之闖然其人也燭以火則儼然孩母也鼻息已絶而肌膚尙温亟如法救之未識有濟否嗚呼悲哉寄語良有司盍三復除暴安良之語爲民間斷絶禍根耶○江寗縣屬秣陵關左近劉姓家被盜刦去絲經縀匹洋錢並刃傷事主前報已備登報案履勘情形矣越數日捕快禽獲二盜送案訊供據稱均係客民來此就食者所住草舍去秣陵關不遠某日有人約刦劉家遂隨之而去並未入門亦未分贓求恩免究趙大令知係正盜略用小刑諭令收禁俟弋獲羣盜再訊○某縣學向有田產歲收其息供文廟灑掃祭祀之用由老學究三四人董具事每届春秋丁祭在廟執事者各分胙肉二斤今歲二月某日舉行祭禮諸生於五鼓時齊集摐金伐革揖讓雍容禮畢退入小軒啜茗見饅首外别無所有乃顧謂首事人曰行將散矣何胙肉久不至首事人囁嚅而言曰近因經費不敷槪從儉嗇頃所供柔毛剛　假諸肆中仍須原璧送去也尙乞諸君子包荒内有某生忿然曰歲入累百盈千作何開支而草率如此人可欺天可欺聖人亦可欺乎首事人自知理絀默無一言逡巡而退半响生徐徐曰不知者以爲爲肉也其知者以爲爲無禮也肉可廢禮亦可廢乎衆人一笑而罷此事傳者失其地名大約窮鄉僻壞之中非大邑通都之地也 
[皖北差缺]  
　　頃聞安徽官塲傳說鳳頴六泗道一缺經督撫憲會商檄委現辦皖南牙厘局許小崖觀察署理所遺皖南牙厘局一差以省城防軍支應局朱翼卿觀察辦理防軍支應局則以總理撫提營務處王蘭畦觀察接辦然均未見明文也　　 
[僧勇滋事]  
　　蘇州臬署西首來遠橋堍八仙樓茶肆本月十九日下午有營勇四人把臂而來合飲香茗一盞勇等與伍子胥廟住持僧月航爲莫逆交少頃月航亦至欣然入座値堂人某甲上前問曰盍再瀹一甌乎僧搖首曰不須一勇曰再瀹何妨於是甲又取一碗送上僧於此時不爲菩薩之低眉而效金剛之努目大怒曰誰教汝取來言畢與四勇起身欲出僅惠一碗之鈔甲曰五人合飲一碗我輩生涯不將折盡耶僧愈忿舉手向甲一掌四勇亦相繼用武將甲兇毆當經旁人力勸始各釋手勇等路遇同營者數人詢問前情各懷忿恨於是重張旗鼓復至茶肆十盪十决片瓦無存茶客亦星散適西路二叚巡防委員吳二尹經過立飭局勇上前拘拿當獲月航及營勇二人解至糾察司廟總巡局候金明府訊究不料營勇之兎脫者糾合同營多人擁至總巡局將被獲之二勇刦去俄而明府回局正與二尹談及此事忽見一勇手持何某名片闖入上房口稱奉本營哨官之命索取僧人局差禀曰此卽頃間西首刦勇之人也明府喝令拿下當將名片及僧一併解至臬轅黄廉訪親自提訊飭將僧重笞五十下勇責軍棍一百十下責畢飭發吳縣收禁現聞廉訪已禀明撫憲奎中丞想須照例重辦也　　 
[豫章近事]  
　　江省楊家廠口屢遭大火辛卯之秋經本任南昌縣汪芍卿明府勸砌攔街磗門以遏火勢去臘該處復罹火災南北東三面皆僅焚至磚門而止明府先事籌畫之功不可没也惟西面緊靠撫院後牆左角當火焚街市店房時撫院皆受虚驚德中丞因查先年合同巷屢次失愼李捷峯中丞撫江出示萬壽宫右側牆外一帶餘地爲合同巷之東首無論公地私地不准再建店房濬修水池至今十餘年無一火患人皆稱之德中丞諭飭楊家廠口仿照修建水池以防不測而便取水近已委員勘估不日卽可興工從此該處可免火患當頌中丞不置矣○釐卡之設在裕餉而尤重恤商兩有裨益乃近來積弊甚深上下皆困如挂號打印盪槳串繩等項名目不一而足皆於正釐之外多方需索甚至完足十分毫無隱漏者每卡加一補完若過四卡則須加補四分是統計完至十四分矣不全失恤商之意乎商人知其然也勢不得不闖越偷漏甚至參茸綢縀諸貴物無一不瞞釐者聞之個中人云江右歲銷參茸綢縀不知凡幾百無一二完厘商人多因此致富船户亦因而發財不又失裕餉之意乎總理牙厘總局方佑民方伯洞悉情弊因出六言告示禁革掛號打印盪槳諸項需索並禁闖越偷漏隱瞞諸弊想巡丁及商人船户各有天良皆知畏法或不敢始終舞弊也○東湖書院爲南昌首邑造就人才之地去冬錢筱卿明府照章甄别列榜曉示所取者多知名之士皆謂明府賞拔非虚今春二月十六日爲開館之期署任周金箴明府届時率同前列生童行謁聖謁師謁官之禮肅肅雍雍不愆於度而退明府命題開課聞東湖向章初次甄别取列者卽得一年膏火合之爲數頗豐貪利而好名者不無請託條子諸弊去冬經錢明府改照各大書院章程初次甄别取列僅准應一年課試其膏火須逐月取列方行給發分之爲數頗薄自不致如前之弊竇叢生矣 
[法國官塲紀事]  
　　法國新簡駐京欽使在拉而君由巴黎斯附法公司某輪船來滬駐節總領事吕班君公館中前日江海關道聶觀察鳴騶前往投刺入謁欽使晤言之下訂於昨日偕領事繙譯等官赴道署答拜適逢國忌例不得升砲作樂因函致法讞員葛同轉請改期二十八日卽禮拜二○法總領事吕班君以在拉而欽使初次來滬特於今日三下鐘時備具盛筵以欵并延請江海關道聶觀察法讞員葛同轉陪座冠裳晉接中外交歡亦盛事也○前任駐京法欽使李梅君任滿回國本月二十三日卽禮拜四由天津抵滬以法領事吕班君公館爲行轅禮拜六乘法公司某輪船啓行法讞員葛同轉法總領事吕班君法繙譯祁理恒君送别江干依依情話夕陽旣下李梅君始乘小火輪船至吳淞口登舟 
[禮尙往來]  
　　日本新簡駐滬總領事大越君於本月十五日接印任事日來函訂中外各官按日往來拜會以聨交誼　　 
[高員入署]  
　　高麗叛臣金玉均携日本僕人北原延次來申被洪鍾宇所刺上海縣黄大令會同日本副領事山座君及譯員加藤速水二君相騐後北原卽禀求携帶屍棺回去大令不准謂須暫停一禮拜北原遂於前日天明時附西京丸東返屍棺則先一日已舁至三菱馬頭捕頭商諸郵船會社執事員欲向棧中寄厝執事員辭以不能乃舁入虹口捕房前謂厝諸新閘蓋傳聞之悞也當相騐後大令卽禀知江海關道聶觀察觀察電達駐紥高麗之商務大臣袁觀察世凱前夜九點鐘時道轅接高麗回電大略以金玉均係朝鮮叛臣脫逃已久洪鍾宇亦係高麗官員此案理合解歸高麗定奪觀察立傳大令面商一切大令回署卽命駕出城至英公廨會同讞員宋通刺至老巡捕房告知麥捕頭並訪聞駐滬英副領事薩允格君曾任高麗領事能操高國語言因柬請到來向洪詳問洪言高廷曾飭某員來華採辦諸物公館在老閘迤南其人能操京語可請其暫作舌人大令允之隨送洪至其人公館小住並派差役二名在公館中輪流守宿無論何國人不許入内探望蓋恐金玉均之羽黨濳圖害洪也昨晨十點鐘時大令復會同通刺請薩副領事至捕房倩麥捕頭派包探顧阿六沈金隆隨同縣署差役薛貴趙金公廨差役李杏李愼護送洪入城某高員願同往差役遂雇肩輿二乘請二人端坐擁護而行大令又飭差役將金玉均之棺木暫寄湖南會館以待附輪船載往高麗並送洪回國洪旣至縣署大令令暫居西箭道少選柬請督標滬軍營統領蕭雲卿軍門派撥營兵四名伺候金玉均之棺木則派差小心看管 
[詳述賭棍毆差事]  
　　上海縣黄大令派差至虹口彈壓流氓械鬥道經胡家木橋畔拘獲賭棍等八人昨已略紀於報兹又訪悉是日縣署捕役趙金公廨差役李杏將阿八及甲乙丙三賭棍拘獲連賭具帶回行至裏虹橋附近諸賭徒持械擁至欲將阿八刦去趙捕等堅不肯放致 
 
 

Page 4

 
 
有二役被諸賭徒毆傷并傷及地保之臂幸趙捕往拘時先雇定馬車一輛至是將阿八等曳上飛駛至美捕房向黎副捕頭訴知一切捕頭聞之大怒立督西捕八名印度捕十名華捕十六名至大址界拘拿而諸賭徒已銷聲匿跡守至鐘鳴七下始緩緩而歸昨日亭午時捕頭恐復有械鬥事情飭中西捕二十名及華包探仍至大址界守候阿八旣至英公堂宋莘樂通刺以署中並無仵作飭將受傷之差役送縣禀請騐傷黄大令著靜候騐明訊辦 
[學優登仕]  
　　有陳春福者家在法租界其子名長林自幼隷名菊部旣長娶姑蘇王連生之妹阿秀爲妻童養在家結褵未賦其姊曩在四馬路薈芳里某龜處賣倡某大員寵之置諸簉室連生攀龍附鳳寵眷逾恒報捐從九職銜聽鼓臺灣委辦善後局事務蓋竟從戲塲而入官塲焉近與陶姓女結成露水因緣置阿秀於不顧阿秀錦衾角枕獨旦生悲遂與德春客棧主大毛囡有私郎詠迎桃妾耽贈芍兩情叩叩一水盈盈竟效范大夫之泛舟五湖携西施而去日前其母偕春福之妻投訴法捕房請提大毛囡追究捕頭諭令赴公堂聲請葛同轉辦理　 
[嚴防種火]  
　　滬南董家渡一帶近有匪徒屢次種火幸卽救熄未成巨禍然該處各行號已有戒心惴惴焉不能安枕日前由某木行主會同各行號請房主天主堂神父設法弭患由神父函致上海縣黄大令前日由大令請保甲總巡葉司馬出示一通發董家渡馬頭略謂如有人見匪徒種火當塲拘獲一匪賞給洋蚨三十元二十三七鋪巡防局員劉穆亭戴憶珊鄭厚餘三二尹曁督標滬軍營統領蕭雲卿軍門所派哨官均於晚間派勇巡查甚爲嚴密匪徒當稍斂跡矣 
[淞北小志]  
　　前日午後崇明人某甲至美租界北山西路廣泉利小烟館一榻横陳喚値堂司取烟三分過癮館主阿龍聞之曰爾欲吸烟至少以五分起碼申怒曰爾如此執一勢必無人過問管教爾關閉排門也阿龍大怒贈以老拳甲大呼一聲暈仆於地口吐鮮血滿地猩紅巡街捕聞聲赶來將甲及阿龍拘入捕房向捕頭禀陳一切捕頭著將阿龍管押甲則雇車送仁濟醫院請西醫生療治○昨日下午有野　馬車飛馳至美租界天潼路折而至四川路口適一東洋車迎面而來避讓不及輪爲之折車中人滾仆於途及車夫呼巡捕到來而馬車已遠遁矣　　 
[楚弓楚得]  
　　浦東爛泥渡巡防局員黄衡堂二尹於前晚帶勇出巡行經浦濵見暗中有人行走情狀慌張知非善類卽命勇丁拘至　前見手中持有洋磁盆碗數隻訊問之下供稱姓施名士才南匯縣人向爲南貨業被店主辭歇流落滬上出此下策問物從何處竊來供稱在西人游船上竊得正在訊問間旋有游船舵工陳金利投局請緝二尹閱視失單與所竊之物相符著陳具領　切結判將施笞責一百板飭汛捕唐勝帶去驅逐出境　 
[惠澤風翔]  
　　本館協賑所昨承延陵求安子續繳賑捐洋四十元求保煜錘兩兒消災安順又承有心人頒到洋銀三十元囑爲代解災區當此靑黄不接之時百萬飢黎嗷嗷待哺誠有朝不保暮之勢得大君子解囊資助此恩此德直與山海同其高深行道有福作善降祥　　報施昭然不爽書比以當左劵何如 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[厦門有虎]  
　　海澄同安一帶向有虎患若嘉禾一島　山等嶺則恒不多見據鄉老言二十年前因某劣紳出入衙門包攬詞訟　　　民以致民間屈枉難伸道途以目而南太武山中之虎竟氽海來厦傷害人畜經孫師竹道憲詣城隍廟拈香請　爲民除害然後虎跡潜　　　他去此固道聽塗說之詞不足深信現在厦門獅山白鹿洞虎溪巖各山麓時有山君出入竟於初十日旁晚攔入街市在靑山頭地方將某姓之母猪一頭啣去至白鹿洞山下花園牆外飽食頭蹄并腹中五臟等物僅餘中叚半截及後腿一叚而已細察虎之脚跡乃在獅山後東邊山麓一帶並有獅山鄉民親見山君往來白鹿洞虎溪巖山間世無善搏虎之馮婦遂一任其出没於長林豐草蠶食生靈可槪也　 
[憲批彚錄]  
　　前有淡水縣人高大家被匪行竊臨時用强刼去銀洋契據衣物一案當經邑尊翁子文司馬飭捕獲到張番陳進二犯嚴行訊問直認不立卽收監申詳現奉邵中丞批仰臺灣道飭將該犯張番提同陳進研訊確情錄供通報毋稍鬆懈仍飭嚴緝逸犯張勤等務獲究辦并候督部堂批示繳又淡水縣竊犯陳水泉聽從在逃之陳生夥同正法之趙川流行刦馥昌雜貨鋪錢衣等物該犯臨時畏懼不行事後分贓一案亦經翁司馬審明屬實刻奉閩督批示仰候撫部院核咨繳想該犯一經定讞斷不能幸逃法網也　　　 
[皖公山色]  
　　新任湖南鹽法道李仲仙觀察經羲於月之十六日行抵安省旋卽乘輿晉城謁見撫憲沈仲帥並拜謁司道以及地方有司旋回公館各官咸往答拜車馬紛紜按觀察籍隸安徽省廬州府合肥縣係李傅相之胞姪原任甘肅甘凉道季荃觀察之哲嗣由優貢洊保今職補授四川永寍道閱兩載善政良多厥後丁太夫人憂觀察聞訃交卸篆務回籍讀禮客歲服闋赴闕恭叩聖安補授斯缺想觀察到任後定必振作精神德政播於三湘而彼都士民當交口而歌來暮也○皖垣有一寠人某甲年甫四十餘口操北方音於月之十七日黄昏時潛至南門外招商躉船跳板上將身上所著衣服盡行脫去只穿小衣一件欲躍入江中適某輿夫窺見拉住甲之髮　問其何故甲不告因無可脫身旋向人一一磕頭自願穿衣回家於是揪者釋手甲乘人不備仍躍入江中與波臣爲伍人亦無從救援議者紛紛究竟因何萌此短見惟死者自知而已 
[窶人倒斃]  
　　本月十八日皖垣御碑亭内病斃一人年甫廿餘鳩形鵠面慘不忍覩經人告知地保前來騐視旋向各鋪户募化錢文備棺收殮埋諸義山 
[唳鶴灘踏靑記]  
　　松江大吳橋某甲充當縣署差役家景蕭條性又苛刻生有一女年已及笄早經許字某乙乙亦窶人子雖已文定厥祥而百兩相將萬不能過從豐滿邇由　上人再三關說奈甲誅求無已乙雖百計營謀苦無以應隨於本月望後糾集多人擁至甲家希圖搶親而甲眼明手快業已將女藏匿狂呼打搶乙等志不得逞敗興而回聚而觀者塞巷塡街無不嗤然笑之以鼻○騎馬馳驟最易肇禍歴經地方官出示禁止無如年輕子弟仍復視爲具文置之不聞不見本月廿三日下午西關外秀野橋東首有一僕婦手携竹筐彳亍而行突有惡少某甲揚鞭策馬疾馳而來致將僕婦衝倒踢傷肩背頭破血淋奄奄一息甲見勢不佳恐被拘獲向東逃去某巨紳見此情形大爲忿忿函請婁縣張邑尊飭差緝查務獲究辦聞僕婦傷勢甚重倘有他變一經查明甲未必能逍遙事外也○西郊錢涇橋某甲向操淮南王術生意殊佳日前在門首煎賣臭豆腐乾當釜中油沸之時適比鄰小孩躑躅而來偶一碰撞油鍋倒於孩身自頭至足遍體斑斕曰泡黄膿竟無完膚其父母見之急延醫生救治而熱毒攻心藥石無效　二三日卽投枉死城去慘哉○本月廿三日爲華亭縣童大令之太夫人七旬壽辰文自恩太守武自譚軍門以下各官均恭製壽屏壽幛等件預期送入内署大令酌量收受必敬必恭届期大小官員及紳士等登堂祝嘏者絡繹如梭熱閙異常太夫人眞福壽兼全哉 
[携械被拘]  
　　前日下午英捕房三百八十五號巡捕解送携帶手槍馬刀之張懷亮至英公廨値日差禀明宋通刺飭將張交差看管是晚通刺升堂訊問張供安徽壽州人前在浙江統領楊大人麾下當差嗣在崇明朱鎭臺後哨哨官朱幹臣標下現奉差往金陵水西門内看守公館所帶軍械爲防事之用通刺飭將張押候查明再核 
[井有人焉]  
　　美租界本願里内爲日本本願寺之產里中向有一井以便附近居人汲飲昨晨寍波婦某氏提桶往汲突見井中有一嬰孩駭極狂呼諸人畢集縋起視之已腐爛不堪經好善者略解杖頭錢雇人携至郊原埋瘞旋由近鄰搬運磚石將井塡塞或曰此係人家所棄私生子理或然歟然而殘忍實甚 
[上海縣署瑣案]  
　　劉福順於五年前用刀戳死姘婦劉王氏由前任裴大令訊明管押兹劉以親老乏人奉養呈請釋回黄大令飭差至南碼頭劉家中細爲查訪旋禀稱事隔五年鄰居星散此事已無從查訪矣大令遂於前晚倩帮審委員葉臨恭司馬提案訊問供稱小的係湖南人光緒五年來滬彼時母親已故老父年已七十餘事隔十五年消息不通叩求明察司馬著仍還押○靑浦人陳阿耕私刨棺木剝取孩屍衣服由英公堂送請究辦黄大令飭收押自新所前晚葉司馬升堂提訊供稱小的貧苦無聊流爲乞丐在西門外拾得衣服一包携過法租界卽被巡街捕所拘囑令至捕房時務須供認刨棺之事小的不允巡街捕給錢數十文賄令小的供認其實小的並無其事叩乞開恩司馬曰本委閱英公堂來文爾已在彼供認何用翻供陳供稱小的現已知罪矣司馬問爾可有親屬答稱親屬全無司馬命卽開釋陳叩謝而去　 
[蘇省官報]  
　　十七日候補道劉麒祥上海來知府許寳書請補海州徐慤立辭回寗通判沈樂　辭赴金陵見制憲贑榆縣陸禀辭同知銜直隸州用候補知縣羅宗美湖南人由靖江釐局來縣丞吳秉衡禀知接辦西路二叚巡查到差五品銜候補巡檢薩榮琛福建人由寗來○十八日候補道王立淸金陵保甲局劉秉楨由寗來同知蔡國態禀知歸過知府班敎習試用知縣蕭啓英江西人到省指分江蘇試用縣丞林松如到省○十九日金陵保甲局候補道劉秉楨辭行浙江候補道任錫汾由杭州來知縣羅宗美回辭靖江釐局○二十日藩轅牌示照得署無錫縣典史試用道庫大使陳以屏現巳捐升通判所遺員缺查有孝亷方正試用縣主簿何樹勳堪以酌委署理知府沈鳳韶辭回盛澤釐局○廿一日留川補用同知陳慶榮由寗來○廿二日知縣翁傳照禀知奉委赴上海領解硝斤差卽辭又張祖綸禀知奉委瀏河釐局差浙江候補知縣程雲驥由浙來蘇公幹坐補按司獄胡崇本震澤公幹回 
[粤東官報]  
　　初三日候補府熊禀辭往永安公幹候補縣帖宗晉禀知委辦北海厘務禀辭候補縣陳陔禀知收呈候補縣裴景福羅燕臣茹慶銓成守正左學易卽用縣陽顗安蔭甲蔡鎭安蔭甲李錫庚李滋然許克家俱禀知在府署閱卷畢卽用縣范宗瑩候補縣熊况奇黄恩陶祖培俱禀知在府署閱卷畢又赴轅閱卷撫憲剛往文昌廟行香　往拜前海　聨官太太壽候補府熊禀辭往永安公幹候補府聨禀知委九龍關藩庫廳宋禀知放八旗兵餉候補縣丞鍾元棣禀謝超委卸定安縣李禀知拿獲竊匪李亞明交南海縣審　○初四日前　關聨到謝壽香山縣史繼澤交卸茂名縣事回禀謝委呈履歴菊坡監院陶敦復陳宗頴俱請題目補用鹽大使李作楫禀知本日接帶補用鹽大使阿勒坦布由廠回禀到臬憲額廣州府張南海縣潘番禺縣李俱禀知處决犯人畢候補用知成瑶禀知委太平　差龍川縣劉禀銷沙田局差禀辭赴任和平縣劉禀辭回署大挑知縣戴式藩禀知接辦河南保甲總查候補縣劉盛芳禀銷新塘厘廠差交卸定安縣李禀見候補縣帖宗晉禀知委會辦北海厘務禀辭卽用縣安蔭甲陽顗姚鍾璜羅棟材唐盛松祝　望張從禹羅燕臣陶祖培申顯曾張際唐俱禀知赴轅閱卷轅下文巡捕史支源禀知委淸鹺局會辦 
[上海六馬路仁濟善堂經收南北兩市各米寶行米麥雜糧捐正月初一至二月初十日第七十三七十六旬淸單]  
　　永愼和錢廿一千六百八十一文裕祥十三千七百八十一文元昌豐十二千三百九十六文恆祥十六千零六十八文穗祥十二千四百九十文萬順公十一千五百四十六文同順十二千六百十八生源八千八百廿二文乾利十一千一百十愼茂豐九千六百十三文振豐七千零五十五文豐記四千八百八十六文豐和四行零八十三文恊昌泰三千六百八十二文永順六千九百九十五文聚源三千四百廿六文萬源五千九百八十五文德盛二千六百四十六文同吉泰二千六百九十八恆源一千四百九十九文　祥一千四百七十二　裕愼一千一百八十五文萬昌八百十六文正豐六百五十八文晉泰九百十二文三和七百七十四文同德五百廿六文咸茂六百四十七文義記公四百十八恊記七百四十文義生八百三十八文洽興昌三百九十八文裕和二百四十八文恊豐三百零九文唐永愼三百七十文北同泰一百三十五文　元四百文宏茂七十一文天成義七十文恆裕五十六文錢恆泰三千九百十文恆隆三千六百十文源順恊三千四百八十三文興合二千五百零六文新興和一千五百七十三文高昇記一千三百九十九文大興順八百廿三文衡大四百七十九文同興二百零九德大一百十五文裕昌十九千五百三十一文元吉泰十八千九百七十五文松盛十千零七百七十文大和六千二百十七文寶泰四千零五十一文正義隆六千七百四十五文衍源六千二百六十文萬隆五千九百三十一文鼎昌源三千五百七十三文長豐六千八百九十二文元和四千二百五十文恆大二千三百三十文震大四千六百三十五文萬生三千五百文泰潤二千零三十八文餘大三千八百八十六文葆生二千七百十二文潤泰三千三百七十三文協茂二千七百九十五文愼餘二千四百十九文元餘二千三百五十文天和二千九百八十八文三泰一千六百四十文萬祥昌一千四百九十文生泰一千一百四十三文和記一千一百八十六文義記一千零零九文萬成九百三十二文南元昌九百八十四文愼生九百四十八文公正八百零八文同泰六百廿六文聚泰八百五十三文甡義七百廿六文天元六百九十九文萬盛泰四百五十文元泰四百五十四文長義二千三百四十六文新興二百六十五文和泰一百七十三文寳昌三千九百九十二文潤和九十八以上九十二户共收錢三百五十一千九百八十四文 
　　本莊向在舊教塲歴有數十餘年專辦各省刻絲　繡蟒袍補服壽幛圍屏帳幔堂彩衣邊挽袖大小事件一應俱全各貨無不親自督辦頗稱精良章叟無欺蒙仕商賜顧請至棋盤街北首靑蓮坊口認明圖章　不致誤只此一家餘無分出 
 
 

Page 10

 
 
   
 
 

Page 11

 
 
   
 
 

Page 12

 
 
   
 
