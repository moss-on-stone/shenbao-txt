# 1907 - 316 - 4912423

 

Page 1

 
 
明經韓止仙丹陽名士也刋有前後蒙古紀事本末一書又精醫學從孟河費繩甫遊著瘧疾論行世尚有時病撮要五種未刋云今夏在滬懸壺因父故奔喪回里頃己到滬仍庽南市寳泰碼頭德明里診金不計抱恙者勿交臂失之　孟河孫復瑞啓 
[滇督來電籌勸雲南急賑唘]  
雲南僻處邊逺水旱頻年連遭荒歉去年秋後數月不雨釀成巨災迤東南三十餘州縣赤地千里顆粒無收飢民乏食餓斃者不知凡幾嗚呼慘矣時同人等方專力於江淮賑需萬難兼顧嗣接滇省官紳函電紛來乞援幸值江淮灾荒漸有轉機同人等爰以籌振江淮之策移注雲南敝會開辦之初卽經籌墊元五萬兩電匯灾區並奉　朝廷發帑官紳義振終苦杯水車薪無裨大局近又接滇省錫清帥來電略謂滇省成灾已逾年至本年四月始得雨此間節候較遲敗獲亦晚新榖登塲須在秋盡冬初目前舊米早罄轉運又極艱難米價之昂爲從來所未有滇本瘠區官欵羅掘殆盡而灾區之廣被災之久此數月間爲日方長斯眞青黄不接嗷嗷待哺之時昨據石屏州印委電禀該境極貧不得舉火者三萬餘口得尊處義振垂斃者始獲更甦查放之日歡聲雷動明知東南近亦勸捐不易惟災民但能度此數月即可獲生　諸公飢溺爲懷救人澈祈代述滇省災情廣爲助募迅賜接濟等因敝會用敢重申將伯之呼發棠之請當此滇災萬緊刻不容緩尚望海内外仁人君子大發婆心慨解仁囊或有壽儀喜筵因病許願祈福消災以及蘭盆勝會等項與其作無益之浮文無如施普及之實惠務求源源慨助移振滇灾敝會除掣給收條外並登報誌謝仁施積善餘慶自獲社無疆也又各寳號如有舊藏銅洋不拘多寡亦祈助交敝會以便彙築鎔化提出銀質兌洋同解灾區化無益爲有益亦　救灾造福之一策也敝會辦事處仍在黄浦灘通商銀行樓上華安保險公司内收捐處一在華安保險公司沈仲禮一在四馬路愼裕號朱葆三一在垃圾橋北電報局楊彝卿一在觀音閣碼頭天順祥陳潤夫伏祈公鑒 
[縣丞鈕上逹覽]  
汝凌人孤弱通姦張氏寡媳復將撫卹存款捲去致心泉大人孤苦無靠以迄于死汝尚靦顏以江　縣丞自詡耶心泉先生有知將奪汝魄張氏親族將食汝肉汝其俟之 
[蕪湖新開浙甯葉同慶銀樓　今擇於七月十七日開張]  
本樓開在蕪湖長街寕淵觀東坐南朝北新造洋臺石庫門而自煉丙字十足赤金葉金標金精造滿漢金銀首飾朝頂束帶鳳冠霞帔博古酒噐堆纍鑲嵌搜挑人物中西鍍金法藍仿京包赭金點翠花樣玲瓏珍珠翡翠各式俱全兼收各路砂條荒金凡仕商賜顧認明蔴菇爲記庶不致誤 
[海内外閱圖書廣告諸君鑒]  
逕啓者敝業所有一切廣告於神州日報均有登載願諸君閱神州日報特加注意不勝盼禱⊙上海⊙新智社⊙昌明公司⊙至誠書局⊙時中書局⊙廣益書局⊙交明書局⊙科學書局⊙通社⊙小說林⊙南洋官書局⊙彪蒙書室⊙羣益書社⊙科學會編輯部⊙均益圖書公司⊙羣學社⊙月月小說社⊙普及書局同啓 
[上海新開綸華綢縀抄莊擇七月念四日先行交易]  
本號開設上洋英大馬路抛球塲轉角朝南門面精選名機摹本杭寕缐春春紗杭紡孰羅芝實亮紗金銀杭庫局紗貢緞庫金庫銀漳絨粧緞花素湖縐緯綾沈濮以及各種花式繁多不及備載剔選精工搜羅宏富凡蒙賜顧定價格外公道特此廣告 
 
 

Page 2

 
 
選諭 
議禮篇 
　　自新政二字。滂薄宇内。而古代經籍。後生小子。視若弁髦。放蕩之子。復援禮教不爲我輩設之語。便解弢毁秩之計。世道人心。江河日。下有識之士。所以抱經而嘆也今者奉旨設立禮學館由是好古儒臣運經碩子得以發抒藴蓄。潤色承平亦稽古之榮也。承斯職者定有卓識。記者不學安得容喙。然竊嘗略誦先儒之說。疑竇叢生。苦無折。衷今或有以解决之乎。康成於禮最精。而酒醬若干甕。三宜九嬪。八十一御妻之。注皆令人莫解其事實。此則大可疑者也。又若喪禮。自旣死之時。而小歛而大歛。而殯而葬而小祥大祥以至服除其間號哭匍伏之禮。皆分男女。皆有一定之形式。然則古之孝子慈孫。一一皆同此形式耶。不令此形式者。卽不得爲孝子。慈孫耶抑於學禮之時。將各種禮節。一一牢記。以備父母之死耶。抑父母旣死。當其悲從中來。情不自禁之際。必姑忍之。以待繙書考據。而求其合此形式耶。不然。何以言禮者皆推重喪禮。而動曰古制若斯也。何爲於哀痛呼號之際。尚必確遵一定之形式。求其絲毫不爽乎此又一大惑不解者也。至於大之如朝儀。小之如一器一物學說之多。汗牛充棟即所謂定本者。自宋明私家著述。下逮我朝官書卷帙亦各繁多。將以納天下人類於軌物之中則必特皓首窮經。而後成此人格。不亦難乎。夫暴秦焚滅六經。所謂古禮者本已散失炎漢旣興儒者綴拾灰盡。厥功固偉然而 
 
 
 

Page 3

 
 
首定朝儀者叔孫通。其書不傳。無得而考。然所爲禮者。可想而知。史所謂。雜就秦儀者耳。昔顧復初司業。與秦文恭書。論五禮通考云。漢以後君相俱係無識人。一切正宜斬斷文恭答之云。禮家本稱聚訟。非兩造之辭俱備。則斷不公。故必俱著於篇。其說雖不同。而實則皆不以漢以後之禮爲然可知矣。况後儒之東抄西襲耶。自來禮家之病泥廉縟節奏之說。概使之迂曲繁重。節目度數。愈見其詳。而精義微恉。愈失之遠矣。一言以蔽之曰泥古。曰好博夫泥古與好博。則必附會。苟有所本。情理之合與。否不必問也。試觀自漢以來。封禪爲歷代帝王大典。病國擾民。莫此爲甚。然考之經典。未見封禪二字。（說見阮文逹研經室集）始作俑者。爲大儒鄭康成。借尚書因名山升中於天以附會之耳。我世祖章皇帝。特删此禮。可謂　　天縱之聖矣。由此推之儒者抱殘守缺。奉爲至寳者皆。封禪類耳。記曰禮煩則亂。孔子曰。禮與其奢也寗儉。喪與其易也寗戚。夫儉與戚未必合禮。而顧以爲禮之本。其故可思矣。竊謂今日之社會。上下否隔。風俗奢侈。影響於政治者甚大。宜本孔子告林放之。恉以爲宗旨。務使上下相通。風俗純樸。冠昏喪祭相見之。禮固宜。概删煩重。使民易從易知。而官民之暌。隔拜跪趨走之足恭。車騎鹵薄之制度。一切非禮之禮。亦宜大加删除。而後得安上治民莫善於禮之效。記曰富貴而知好禮。則不驕不盈。貧賤而知好禮。則志不失。愼母使富貴者以驕盈爲禮。貧賤者以失志爲禮也。說林 
　　浙撫蹂躙浙省學界之不已。而今乃欲蹂我江蘇人耶。 
　　皇皇　聖訓旣明戒以不准株連而浙乃有電咨查搜韓醫之事。夫韓醫之受誣被查。固不足惜。特以。皇皇聖訓。而亦等諸弁髦爲足惜。韓醫一人之受誣不足憂。特恐自是而吾蘇或不僅吾蘇人之受誣爲足憂。 
　　今韓醫受誣於何人。雖不得而知。然以埋想推之其必受誣於非挾嫌誣控之徒。卽受誣於邀功生事之輩。 
　　今日蘇人不起而白其誣且治告密者以應得之罪則後日彼將挾私仇以陷韓醫者。轉而挾私仇以陷非韓醫。彼之生事邀功於韓醫者。轉而生事邀功於非韓醫。然則吾蘇人之。蹂躙將更甚於古越。 
　　吾松江人其聽諸。吾蘇人其聽諸。 
專電 
[電一北京（）二十一日午後五點]  
　　官膏專賣局外部准英便詰問電飭甯贛鄂蜀各省緩辦 
[電二北京（同日午後四點）]  
　　駐京日俄兩國公使爲來華傳教事昨日同至外務部呈遞節略（愈） 
[電三北京（同日午後七點）]  
　　肅邸有復任崇文門監督（消息不日揭撓）（句） 
[電四杭州（同日午後九點）]  
　　浙撫張筱帥聞高等小學校長孫翼中有野蠻舉動某某等八學生家屬於今日（二十一日）午後在明倫堂開會聚議立飭解散傳孫質訊（介） 
[電五鄭州（同日午前十點）]  
　　升任粤督張安帥於二十日辰刻過鄭卽坐火車赴漢（中） 
緊要新聞 
[議定資政院辦法北京]  
　　京師資政院迭經中外大員奏請設立軍機各大臣當將上年提議之事詳加增損聞其内容無論官紳均可選舉凡京師二品以上大員一律開單公同選派以得票最多者充任旣任資政院則所有兼差一律開去以專責成各省紳商代表大省三人中省二人小省一人其有才識出衆不克被舉者准其隨時條陳本院核議云（丁） 
[京外人員條陳消融滿漢之踴躍北京]  
　　據内廷消息近日京外大小官員遵旨條陳化除漢漢畛域辦法之摺計有一百七十餘件之多兩宫逐日披覽頗爲勤勞擬俟鄂督張相國到京詳加諮詢後卽次第施行去（益） 
[電查各省人口職業地理民情北京]  
　　日前政府會議憲政事宜擬卽電致各省將軍督撫詳查各省人丁戸口職業曁山川道路之交通民情之良莠礦産之有無商務之盛衰一倂詳絀調查列表送京以便考核一切而爲實行立憲之基礎（益） 
[盛宫保又有内用尚書消息北京]  
　　政府近議商 
 
 

Page 4

 
 
約大臣盛杏蓀宫保曾擬調京内用常時意見互岐遂致延擱然久置閒散殊非朝廷愼重人材之意現在京員於萬壽節後將大有調動擬卽以某部尚書請簡云（武） 
[俾侍御請定報律之措詞北京]  
　　前日俾侍御壽上一封奏請定報律已紀前報專電茲經探得摺中措詞略言各報議論正大者固不乏人而任意妄言肆行無忌者亦復不少或則因一人之私怨竟敢誣陷親貴大臣之名譽或則因衆報傳抄竟敢揑造封彊大臣之被害甚至創爲愛國之說名雖正大實則暗將國家朝廷歧而爲二遂起革命排滿之風潮等語（酉） 
[政府電勸東省督撫融合意見北京]  
　　日昨樞要諸公因東督徐菊帥奉撫唐中丞辦公不和時有意見特電致該督撫力勸謂改設行省伊始關繫至重而日俄交涉又復棘手兩公自應和衷共濟切勿各存意見貽誤大局（武） 
[港商赴部禀控岑督北京]  
　　香港商人陳賡虞（旣未） 
交股之粤路股東）近經張香帥電約赴鄂商辦路事聞該商以岑在郵傳部時曾電咨粤督周玉帥謂該商等股份認而未交是幷非股東不應干涉路事如再抗議定必奏明查辦恐該商等不能當此重咎云云因此周督飭將所招股份全數退出該商未免懷恨於心刻己順道赴京投商部禀控岑春煊强事壓制等情惟商部前此曾有准該商交股之電故至今尚未批出云（丁） 
[粤路股東禀控公司違背商律廣東]  
　　日前粤路股東崔作屏梁吉兆黄金來等因選舉董事通禀大吏略謂粤漢鐵路公司前月十一日會議選舉董事該議案數條多有違背商律者伏查欽定商律六十八條董事任滿之期以一年爲限期滿即退最初一年應掣籤定留三分之二以後按舉輪替等語詳譯律意誠以公司初立諸凡草創故多留前任董事數人以資熟手詎是日會議突有漢口英光閣映相店司事關少堯忽倡功成身退之議悉將舊董全數撤換另舉核與商律不符且董事均係公司担任之人經年以來恊同前鄭總辦等創設一切日在驚濤駭浪之中莫不以保全大局爲本旨何得遽行勒退此其違背商律者一也乂查公司昨年初舉董事公舉香港上海各舉一名原以該兩埠股份百數十萬照額應占一名藉資表率殊是日會議竟將香港董事一名改歸漢口似此違背定章固無以服香港各股東之心且查漢口股份僅占二十餘萬若外省各埠股份相等援以爲詞安得如許董事分派各埠是其違背商律者又一也查公司是日會議係由行商盧竹琴主席人原穩恊無他惟關等預伏伊黨十餘人喧闐附和並非得多數股東贊成實由事起倉猝未盡領會故伊等得售其奸似此結黨營私若竟决議實行股東斷難心服邇來總恊理等雖經公舉奏准加札委用尚仍瞻顧不前諒非無故商等躊躇時會緘默殊難查商律五十三條如股束會議决之事有違背商律或公司章程者均准禀控核辦等語現以董事爲公司重要之人倘選舉不守律章遺患實非淺詳迫　聯叩崇轅伏乞恩准迅賜札飭該議長全國忠按照所指各節悉依商律更正遵守實行庶不致風潮再生路事可期速辦云云當奉（廣府陳守批云）查董事係股東代表卽爲公司袖領此次期滿開會公舉已奉郵傳部電知臬憲監視何等鄭重應留應舉自應遵照商律章程辦理以昭大公而免後論仰候憲核遵行仍候札行南海縣知照可也（酉） 
　　按此係股東中一部份之言閱者當分别觀之 
[奏奬萍醴勦匪出力人員江西]  
　　萍醴剿匪一事首尾年餘在事人員不無微勞現經江督贛撫彚案保奬業已出奏計列異常者寗贛共六十餘人聞有江蘇知縣翁延年李筠二人經江督附片奏請亦得援案開復原官云（俠） 
[木簰冲入内河肇禍洋情蕪湖]  
　　江口吳萬泰木行由上游放來大宗木簰冲入内河致肇禍端已紀前報專電茲悉此項木簰初因潮水驟退擱淺于關門洲十七日下午三下鍾時潮汎忽　木簰遂趁潮冲入内河直至利涉橋而止（關門洲至利涉橋約一里許）事後調查損失計冲壞柴米等貨船二十餘隻有全没者有半沉者划船亦有二十餘隻受損並有河樓五座橋柱二支亦被撞毁一時落水斃命及跌傷四肢者頗不乏人河内呼喊之聲如雷貫耳兩岸觀者二三千人均束手無策巡警總巡臧少季大令恐滋事故當卽督同巡邏隊兵士到塲彈壓縣宰謝鳳崗大令亦到塲督同施救一面並雇有楚東保和榮泰等小輪四艘將木簰拖帶出河現在受捐各戸核查所失約有四五萬金之鉅已赴各署禀控索償矣（少） 
淞滬要聞 
[商界公舉代表叅預商約之禀稿]  
　　上海商務總會商學公會日前在愚園特開大會討論商約公議禀請商約大臣准許商界公舉代表叅預一曾切刋發公啓分送各埠等情及紀前報茲該兩會又將所擬禀稿刋送商界公閱如須酌改應於一禮拜内聲明逾期 
 
 

Page 5

 
 
不復作爲默許卽由會中繕禀照發禀稿錄下禀爲商約尚未及半關繫至重環懇俯准商人隨同研究以重生計事竊商約開議已歷有年所至今已定者爲英義日葡四國未定者尚有十國已定之約皆至簽押後方始宣示在憲台藎籌碩畫或有深意存乎其間原非商等所敢擬議但商等以生命財産之所繫不無惴惴竊念各國商業政策每有所計議有所執行必詢之商人而後决定如關於紗布則問紗布業關於絲茶則問絲茶業以百業以紛歧利弊之隱賾事非親操誰能盡曉是以商等公同集議以爲商約不平則不僅商人承其弊卽國計民生亦大受其影響躊躇再四不敢緘默以自取困敗累及民生用敢環叩鈞座懇賜允准商人公舉代表數人凡憲台之所議悉由商等調查利弊詳晰禀陳靜候憲台採擇以爲磋商之資料在憲台虛衷博訪諒不爲葑菲之遺在商等願效微勞竊自比芻蕘之獻爲此具禀伏乞宫保大人俯賜察核准如所請俾商人公舉代表數人得與顧問之列則商務幸甚國計民生幸甚不勝迫切待命之至謹禀（夾單稿）敬禀者竊憶昔年英約將定時曾懇前商業會議公所嚴故道代爲禀求擬請頒示約稿俾衆研究奉諭以約未批准照例不能宣布具見茲事重大理應愼密是以商等此次所求但冀於兩方面之要索應付得隨時獻替稍貢一得之愚至准許商人公舉代表以備顧問與否係憲台固有之權與外交無涉是以商等專禀鈞處並不兼禀外部務合倂聲明謹再禀（敬） 
[南市尅期開辦電話]  
　　南市擬設電話一事上年六月間議定由電報局飭派洋工程司前往勘路並請總工程局代租房屋本擬卽日開辦並將租界外從前外人所設之綫商議收回以符奏案詎迭與租界華洋公司商訂接綫辦法屢議未成總工程局及南市商會因函催電報局另行設法並有援蘇省電話由商務局經辦之議而電局以蘇省電話係在奏案之前且僅接通衙署局所傳遞地方公事之用與南市情事不同未便援以爲請復飭華提調洋總管與該公司切實磋商旋接該公司總董霍立台函謂現正籌議改用自動電話總機或仍用人工總機尚未定議是以不克議訂應俟總機定議後方可商訂合同等語電局總辦以此事有關主權不得不與華洋公司力持未便遽允歸總工程局經理以致有違奏案現擬先將南市一叚尅日開辦所有未經與華洋公司商通接線以前暫不收費以順輿情而保利權刻己將情知會商會及工程局查照矣（篤） 
[蘇撫爲松郡採石事致滬道電]  
　　松郡採石一案前派盧守懋善會同查辦現己赴松應由執事速卽督飭印委會商經理員紳妥爲辦結以重路政而靖地方其滋事鄉民已據報稱拿獲顧松秀一名並卽督飭嚴拿其餘首要務獲訊辦仍將辦理情形隨時具報龍 
[效滬道復電]  
　　效電敬悉滋事鄉民已據戚守電報先後拿獲四名仍督拿餘犯訊究一面妥商試轟開採盧守懋善赴松如何情形俟印委復到馳報澂哿（且） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畵史 
　　中國之進步 
專件 
[沈家本調查日本鹽獄情形淸單]  
　　第十一　待遇 
　　待遇囚徒之法有基於一定之命令者有基於命令更置一定之規則者昔日之遇囚監獄官吏可任意待遇今則必從一定之規則囚徒可爲之事及不可爲之事均詳載其中人監之初必令細讀且使生不可違犯規則之觀念此項規則稱曰在監人遵守事項如慮其遺忘或文義難解更演爲白話印刷散給在監之囚人俾時常誦讀甚切要也 
　　國家支配臣民必以法律監獄支配囚徒亦必以規則在監人遵守事項卽支配囚徒之法律也但囚徒應守之事項甚多若悉　羅於在監人遵守事項中勢有所不能故除在監人遵守事項中所載之外監獄宫吏於必要之時可特下命令囚徒服從與遵守事項同其中雖細微之事亦必力行不可稍有寛假約而言之遇囚之法分爲公平嚴正仁慈三要素缺一則不能謂之完全之遇囚法第一公平法律者公平之物非公平則不得謂之爲法律於監獄中待遇囚徒姑息不可偏頗亦不可否則失公平之旨趣抑法律之所以公平者破之者則有罰守之者則有賞監獄之對於囚徒尤　賞罰嚴明使囚徒知雖在監獄受刑之報行亦賞罰則其遵守法律之觀念自油然而生第二嚴正嚴正者力行不容寛假之謂法律乃不可違犯之物應使人常起　尊崇及威嚴之思想於監獄待遇囚徒儻不能嚴正轉令輕蔑法律而易蹈再犯故對囚人執行法律尤不可不力行也第三慈仁僅務公平嚴正猶不能生執行刑罰之意義也必加以人道之仁慈始可收改良感化之明效所謂人道之仁慈者如作業教誨皆是也（仍未完） 
内治部 
[護督定期接篆湖北]  
　　鄂省李少東方伯遵旨護理督篆須俟中堂假期届滿後始可接授關防聞己定於本月二十三二十九兩日大約視中堂北上之行期爲遲速云（金） 
[澤公條陳疏通銅幣北京]  
　　度支部尚書澤公查得各省銅幣均形滯銷其故皆因官發銅元俾民使用及民繳錢粮則官又不收以致未能流通遂具摺條陳請旨通飭各省督撫曉諭民間行用銅元錢粮一律收納如有不收銅元之州縣准民控告以便懲辦（金） 
[遴委督辦統領之消息蘇州]  
　　蘇省牙厘局督辦兼署臬司朱竹石廉訪俟新任陸申甫廉訪引見回蘇即當交卸赴淮揚道新任所遺督辦一差上憲有委朱詵伯觀察宜振接辦之說又鹽捕統領徐次舟觀察於十八日因病禀請銷差聞陳中丞擬委督練公所叅謀處總辦陳葆初觀察瑜承乏云（必） 
[禀復减免鹽船稅項之爲難揚州]  
　　日前儀徵淮鹽總棧憲徐季餘觀察禀請江督整頓江船略謂各岸回空鹽船往往需時圩地時須待船配運每年額引遂不能如數掣運且九江關船稅太重船戸必　帶貨沿途灑賣以資挹注按潯關船稅每年統計八萬餘金往返鹽船卽佔六萬餘金應請札飭該關道可否議免議减以恤船戸而固大局等情經江督轉行到關現據該關道禀復略稱九　姑塘兩關全年共收正稅三十一二兩核計船稅約佔五分之一鹽船又佔四分之　近年大部於收數考覈認眞歷來應徵之稅少一分卽少一分比較所有回空鹽船委難議　議减致干收數短絀有誤餉需至船隻正稅以及火耗雜欵並隨收簽票號錢文現在均須悉數報部此外並無别項規費除轉飭關員遇有鹽 
 
 

Page 11

 
 
船到關隨到隨量並嚴禁需索留難以示格外體恤云（徒） 
[馮守將隨帥節入都湖北]  
　　肅邸月前函召鄂省馮少竹太守入京適因太守奉委總辦武漢官膏局一切用人行政頗費經營故北上之行暫作緩圖現閣督憲將次陛見聞太守議將官膏事宜略爲整理卽隨同憲節入都云（金） 
外交錄 
[汕頭洋商侵修馬路廣東]  
　　汕頭碌崎一帶馬路前經汕商禀請惠潮嘉道自行修築經沈觀察准於日間親自至汕議辦惟現在駐汕洋人逕議自行分段修築先將營盤角一段刻日興工用灰修築由美領事照會澄海何令略謂爲路工程向係工程總會經理兹因崩壞日甚分段重修並以馬車行走該　損壞最深議收車捐以助修費無非顧全公益以期利便行人起見請煩查照分别出示申禁至車捐如何收取之處並祈裁奪見覆等語何令不加考察遽卽出示總商會曁同文學堂等見示後以崎碌馬路汕商已禀准自行修築當會議時洋人亦多明認今洋人不待商覆遽代修理具禀領事移文澄海縣竟置前議不論何令亦貿然代爲出示幾若不知沈道有親自詣辦之諭者此事大碍主權因特電請沈道阻止興築以便收回自辦（黄） 
[直督請奬中立出力洋員天津]  
　　直督袁宫保具奏略稱查日俄一役天津烟台上海各口岸最關緊要所有隨辦中立出力各洋員自應量予褒奬查有江海關稅務司好博遜擬請賞給二等第三寳星東海關稅務司甘博各口巡工司戴備理駐烟美國總領事官法均擬請賞給二等第三寳星津海關副稅務司韓森江海關稅務司柯樂福洋　曼德洋員孟治均擬請賞給三等第一寳星海關洋員丹博洋員邁爾洋員可生洋員梅羅教習白斯脫均擬請賞給三等第三寳星海宴商船正管輪勃郎擬請賞給四等寳星以昭奬勵云云（琴） 
[俄報辯白日俄秘約]  
　　二十日栢林電云聖彼得堡半官報聲言某報所載日俄恊約者秘密條欵承認日本在北滿洲及松花江流域之勢力以及中政府起而抗議等情均屬無因之談譯文匯報 
[軍事界]  
[限制蒙旗購運鎗彈北京]  
　　理藩部以内外札薩克各蒙旗紛紛請講快鎗子彈若不嚴定限制恐將來致滋流弊現經該部擬定凡各旗請購鎗枝者不得一面呈報一面購運須由該盟盟長報部奏准後奉到部文方准起運並於所運鎗枝到旗後編號烙印及發給人領用若干件其舊存軍器何項若干件一一造册報部立案以示限制業已於本月十四日具奏奉旨允准（木） 
[奏派崔祥奎考察滇邊軍務北京]  
　　陸軍部擬派司員前往雲南調查軍務己誌前報惟滇省遠處邊荒非熟於邊境情形者不能悉其底藴哈副使漢章特舉薦候補道崔祥奎謂其研究軍務有年且曾服官滇省堪以派委業蒙鐵帥允准具摺奏派（土） 
[派軍繼赴大治彈壓湖北]  
　　鄂省大治搶案一節茲聞自搶案出後謠言蠭起地方甚不安靜前派兵士太少不敷調遣兹又經張虎臣統制札飭二十九標統帶添派兩隊速卽開差前往以資鎭懾（水） 
[預備秋操操演脚踏車湖北]  
　　鄂省張虎臣統制因本届秋操在卽脚踏車爲　軍偵探之要具且恐久損壞以及乘者生疎至期不能利用故飭各營將所有脚踏車一律修好編成隊伍於十五日齊集督署箭道操演以憑校閱云（水） 
[潮屬新軍暫緩裁撤潮州]  
　　現署潮州府李太守具禀省吏謂此次黄岡匪亂變生頃刻所招新軍一營係一時權宜之計本擬匪事稍定卽應遣撤歸農以節餉項惟查各處伏莾尚多加以孫汶黨羽甚衆時有私運軍火來華潛謀不軌情事潮屬爲嶺東財府之區該逆黨垂涎已久若非厚備兵力深恐乘間竊發防不勝防察看情形難遽議撤可否准將該營續於東路巡防隊之後卽名爲東路巡防隊第十六營倂歸本道統帶辦理淸鄉所有薪粮則於緝捕經費項下劃撥支銷云（今） 
教育誌 
[法政學生禀請奬給文憑蘇州]  
　　蘇省法政學堂官班生王鼐等以現已將届卒業雖每學期由本堂監督奬給証書而畢業憑証自宜分别因聯合同學禀請左監督轉禀撫憲請届期奬給文憑不知陳中丞若何辦理也（出） 
[議觀摩會章程北京]  
　　學部嚴侍郎近擬開辦觀摩會係仿照運動會之義意於學務洵有裨益現已飭令名司詳訂劃一章程以便咨行京外各學堂一體照理以振教育（靑） 
[學堂職員均改實官北京]  
　　大學堂總監督改爲實官已誌前報茲悉政府會議以大學堂監督旣改專官所有各學堂之監督提調庶務員等亦應一律分别品級改爲實官以便專心教育而免紛營（木） 
[貴胄學堂請改年限北京]  
　　貴胄學堂原奏定章程係五年畢業茲聞各學員因肄業年限過長禀　改爲三年畢業請將每日授課時限酌加增長以符五年之程度聞現已禀經陸軍部允准矣（金） 
[通禀酌收房捐撥充學堂經費紹興]  
　　蕭山縣胡爲和通禀酌收房捐撥充聞堰小學堂經費情形云據聞堰紳董李昌壽聯名禀稱科舉停後士子非由學堂無從進身本年創辦聞堰兩等小學堂經費均由各紳籌墊現經邀集各商公同會議聞堰自西汪橋迤西至潭頭塘上民間起造並無分文地租未免近於取巧擬分爲上中下三則勸令助捐學費上則房屋一百二十間每間日捐錢六文中則房屋五十八間每間日捐錢四文下則房屋七十五間每間日捐錢二文照此數目分别抽捐每日可收錢三十餘千文又有水埠碼頭亦在塘地與房屋一律而利益更大亦擬酌量提租以昭公允查得碼頭共有五處皆由聞堰各行管業擬每處每月酌捐學堂經費洋四元共可收洋二十元各行熱心公益幸無異議房租捐錢均歸房主翰納錢則悉由租戸代扣碼頭租息由管業各行 
 
 

Page 12

 
 
按月照派月底由學堂派人照收以作堂中經費年中收支卽於年假暑假兩次造册報銷開具房屋間數埠頭處所詳辦等情前來卑職查浙東塘基原係民捐建築與浙西官塘大不相同現在該紳所禀聞堰學堂因常年經費無着擬將塘上市屋埠頭酌收學捐較之各出地租尚爲减少爲數無多在房主行主亦易爲力衆情旣已允恊學堂得以持久辦學旣有的欵居民别無地租公私兩全似應俯如所請據禀前情除飭將學堂認眞妥辦外理合肅泐轉禀（水） 
[實業類]  
[江督批准擴充江西瓷業南京]  
　　商辦江西瓷業公司發起人曾少卿張季直等前舉内閣中書康達爲該公司總經理現已面訂商允該中書業已滬赴江先行承收購買原辦公司舊建之廠窰一面釐定規則選雇上師惟前擬章程原定集股二十萬元現經詳加豫算存廠治瓷之資本爲一份採辦物料之資本爲一份運銷貨品之資本爲一份恐二十萬元之額金難資周轉今擬再集二十萬元合爲四十萬元日前呈請江督鑒核奉批云該公　總理康中書達現已赴廠承收接辦嗣後一切公牘應准由該中書出名代表期昭畫一至公司董事及查帳員應俟開會公舉後卽行報查所擬公司與官民各廠聯絡一氣講求倣造洵屬扼要辦法原集股本二十萬元不敷周轉現擬再集二十萬元自係爲實力擴充起見仰卽轉致康中書愼選工師研求製造務期物美價廉以收權利（宫） 
[聘請德人爲農政顧問官奉天]  
　　奉天奏設勸業道興辦實業曾由蔭午帥保荐德國植物家海司堪資倚任茲東督徐菊帥己聘定該德人爲農政顧問官（水） 
[示禁阻撓裝置電燈綫桿寧波]  
　　甬郡和豐紗厰前由該厰總辦招集股本由外國購運機器聘請工師各處裝置綫桿開設電燈公司業已禀准當道立案現在開辦在卽誠恐有無業流氓阻撓公司裝置綫桿等事咋特禀請鄞縣出示禁示（餘） 
瑣事欄 
[化導白蓮教匪安慶]  
　　皖北隷上縣與汴省光固接壤民情刁狡强横易於肇禍前有白蓮教匪煽惑鄉愚經前撫憲通飭嚴禁在案現該縣宋毓衡大令蒞任後深恐死灰復燃特商請公正紳董多人於城廂各區逐日登增演說化導鄉愚一面並出示嚴禁倘再有妄造妖言者一經察覺定當拿辦云（今） 
[紳十禁烟之成效松江]  
　　靑浦學界同人以城内各烟館均能恪遵禁令一律閉歇爰於六月三十日在明倫堂特開歡祝大會到者甚衆先由靜方錢君報告開會宗旨學師陳思九廣文曁錢仰喬李甘伯李幹伯諸君均相繼演說情詞愷切娓娓動人說畢並以林文忠公戒烟丸票多張分贈各館主以昭激勸縣尊趙豹文大令對於此事亦頗具熱腸本月十四日特製備銀牌數十塊委托地方紳士分别給奬並切托隨時密查以輔耳目之不及惟現聞間有數家仍私設烟榻售賣燈吃想一經紳士密告大令必能懲辦一二以儆將來斷不致有始無終爲地方留此汚點也（亮） 
[部郎霸産駭聞揚州]  
　　江西盧少元部郎坐擁厚資業鹺淮南其胞伯母汪氏　以産係公分由籍來揚查詢帳目廬部郎抗不服查喝令家丁袁福等人將汪氏推跌昏暈幸未殞命遂赴江都縣署擊鼓鳴冤袁大令卽飭令補詞核辦（丁） 
[王斯炳發交武昌府嚴辦湖北]  
　　月前三十一標一營拿獲身懷子彈之王斯炳尚在營中管押聞督憲以該犯盜賣鎗彈情節重大宜從嚴懲辦以儆效尤當飭該營將王斯炳送交武昌府讞局嚴訊並飭知臬司照例懲辦（火） 
[請斬悍匪杭州]  
　　杭垣良山門外爲絲市聚集之區近有著名靑帮悍匪金八斤糾冋沈和尚等攔路截刦並曾搶掠絲行由營將金沈二匪緝獲解送仁和縣署訊供不諱茲由方令佩蘭禀明撫憲將該二匪斬决以昭炯戒（伊） 
東京通函 
[閱大藏省紀事]  
　　閱大藏省由書記宜森俊六郎導觀各室大藏省綜全國財政如中國之戸部大臣外次官一人叅事官二人書記官八人並有專任鑑定官及技師技手等凡專任員以百九十人爲定額全省事務分四大支一大臣官房二主計局三主稅局四理財局大臣官房分四課曰秘書課文書課會計課營繕課主計局分二課曰决算預算課司計課主稅局分五課曰國内稅課關稅課經理課專賣事業課專賣技術課理財局分三課曰國庫課國債課銀行課課各分掛掛各分室爲室凡百數十附屬者有烟草專賣局局分四部有鹽務局局方新建鳩工庀材土木狼藉無可觀者此外隷屬於大藏省者有造幣局樟腦事務局釀造試驗所及各地方稅關稅務署稅務監督局等 
　　案大藏省設於明治初其始規制尚狹歲更月易日就改良至前數年而大定機關組織整齊完密有分設者有附屬者有監督者千肢百體無少滲漏舉具大綱則經紀出納釐訂稅法量定貨幣爲全國財政總紐紐而就中尤以募集公債發行纸幣事事與國家銀行相聯絡伸縮操縱移緩濟急使全國公私交便爲最要點夫國家之財猶人身之血金融不可窒塞猶血輪不可停滯然政治進化有其階級由單純純複雜由複雜而分析得其道而善應之則歷時少　進步速失其道而逆施之則需日多而收效遲然其弗能遽免乎錯雜紛亂則一觀明治財政史其經畫進行費幾許層折逮乎今日卒收效果足見國家政事不患無成立而患無改良也然理財之道一在講政策二在保信用舍此二者别無裕國良圖日本前二十年爲收回濫發紙幣計嘗不惜縻費鉅萬以維持信用卽其行烟草專賣政策時民間烟草亦高價買入故能一旦化私爲公民不怨詈謀國有道困乏可致富饒若以利爲利行同刧掠否則以詐僞出之政策信用兩者交失則其爲遠於理財之道亦不待智者而知矣 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄（美國企格林原著）二十三）]  
[第十一章蹊徑獨闢]  
　　屠拉俟其歌聲旣。止又復望前而奔。所經之處。平坦者有之。偪仄者有之。有溝道闊深。須迂道以避之者。亦有亂石山積。必踰越而過者。諸人亦步亦趨。約歷三十分鐘。始見有大石阻其前。縱約十碼。横亦如之。楷麥兩手緊拖。鵠立於巨石之中央。見尼卡忒至。笑容嫣然。恰默默不作一語。良久。始指諸人所來之路。而以土語語屠拉屠拉聞言。口呆目瞪。屢搖其首。繼又作哀懇狀。詻人方疑之。楷麥旋轉身謂尼卡忒曰。屠拉　隨我之意。其奈之何。尼卡忒曰。爾苟以爲然。則允之可也。楷麥卽以所言告屠拉。屠拉不勝歡悅。遽　一膝於尼卡忒之前。若謝其惠者楷麥曰。自此而出。足以直逹於山穴之間此其徑爲我所獨闢。直提與衆民。縱久居於此迄未知之。顧我何以獨得其蹊徑者。因屈指二載以前偶觸直提之怒。而屠拉又從而爭之。直提於是大肆刑威。置我二人於此太隂室中。尼卡忒愕然曰。此卽所謂太隂室者乎。言訖。又注目而視之。楷麥曰。然也。言至此。略作咳聲。旋續言曰。度直提旣置我於此未必晏然已也。充其毒之所至。非驅餒虎以噬之。情有所不甘我乃與屠拉計議。與其坐而待斃。不如冐險趨出。在當日之趨而前也。不過爲得尺得寸之計。非謂卽足以出此室也。豈知行行且行行。忽覺豁然開朗。别有洞天。循是而迹之。則山凹也。羣峰環繞。泉水瑩碧。果樹交縈葱葱然翠芽怒茁。二人遂居於斯而食於斯約半載餘。無有知我之所在者。其後直提人操兵於山徑之間。而我乃出而觀之。直提仰見我。駭而郤走。以爲我二人必賴神力以全者。於是我始重賦歸來而直提遂亦無傷害之意然自太隂室以至山穴之路迄於今仍無人知之。尼卡忒日。然則欲達於山穴。前者約行若干時乎。楷麥曰。三日耳。尼卡忒驚曰曉行瞑宿。旣須三日之久。而我未預爲果腹之謀。如之奈何。楷麥莞爾而笑。指手中所持之小包。答曰。備之久矣。諸人均俯首不語。若深訝其言之非確者。楷麥已默會其意。笑謂曰。諸君殆疑食物之寥寥。不足以供諸人之食乎。但我所豫備者。非米也亦非麵包也。實椰樹之葉耳。椰葉爲療飢之妙品。人於飢餒時。但食一葉卽足免一日之飢。諸君亦欲嘗試之乎。 
國外新聞 
[日將覲見意皇]  
　　二十日倫敦電云日本巡洋艦千歲波筑到意國後其伊集院大將及隨員等業蒙意皇於萊攷尼琪地方召見 
[摩洛哥設立警察問題]  
　　二十日倫敦電云法蘭西與西班牙會同牒告摩洛哥兵部大臣要求其遵照愛爾權西拉條約各欵　行籌辦摩國各口岸警察事宜 
[限制日工人美之交涉]  
　　二十日倫敦電云坎拿大政府現方與日本開談判欲重申前令凡日本人之來坎拿大營業者每年不得逾六百之數英屬哥龍皮省各工人聲言將以强暴待東方人云 
[戰船待修]  
　　二十日倫敦電云英國頭等軍艦考孟迥斯號當駛進蘭臘希灣時偶而擱淺現已抵台文絶港該艦鐵甲傷痕甚重並有裂隙多處 
[英議院停會]  
　　二十日倫敦電云英議院定期明日午正行停會式 
[埃蘭政事之困難]  
　　二十日倫敦電云代表朗福地方之議員茀來爾與他其四十餘人以牽涉地方騷擾事均被逮人官各均須經審判爲其有違法聚議之事故現在釋朗福地方因是大爲激動 
[日本水災實情]  
　　二十日東京電云東京至横濱之鐵路現已照常開駛餘各鐵道亦已通行目下各軍士於東京北境等地帮同設法救濟災黎據稱福古山（譯音）地方死者有八百餘人其爲兵士所援出者約一萬人云以上譯字林報 
[眞皇被害之傳聞]  
　　二十日柏林電云摩洛哥之丹其亞地謠言甚盛　謂斐資地方之眞愛雪斯已被人戕害 
[埃爾蘭不靖]  
　　二十日柏林電云埃爾蘭總督因有抵抗地産法律之舉已奉命將處治亂徒法令在各處佈示大衆 
[土爾基退兵]  
　　二十日栢林電云圭爾基政府已將遣赴波斯邊境之兵撤回本國 
[印度支那禁烟]  
　　法文報云近已降有諭旨准將禁制吸食鴉片章程施行印度支那 
[法德邦交發軔]  
　　法文報云德相蒲魯氏與駐德法使開彭氏相會後巴黎栢林同時發單報告相會情形謂兩方極形和恊德法交誼之完美兩方均可自信云以上譯文匯報 
本埠新聞 
[蘇撫爲平價局轉售洋米事致滬道電]  
　　轉售誠多未便自以前議爲妥希卽會商少卿速擬辦法卽日咨司詳奏（附滬道復電）頃曾道函告轉售一節迄無問津緣聞各處豐收市價早晚不同各帮觀望（下略）（貴） 
 
 

Page 19

 
 
[稅務司復滬道函（爲載生昌湖州航路改綫事）]  
　　疊接來函具悉（滬道致稅司日領致滬道函俱見前報）以六月十七日曾接貴道函准松滬厘捐總局咨據閔行卡禀報關行攬給旗照之航船仍復朦報嘉興實赴湖州各城鎭與指卸地方不符求咨飭報關行嗣後湖州等各城鎭不得仍前朦報等情咨請核辦前來合再商祈查照核辦見復以憑核轉等因有案鄙意小輪一項亦須一律辦理所以本埠内河招商戴生昌各局湖班小輪船概令必得過報禾關母許直赴湖州不料各該小輪局均謂繞道不便不願遵行當經本稅務司亟電杭關稅務司詢以由滬至湖班輪應否均須過報禾關旋准回電如果有事經過必須報轉否則可以經行直逹湖州等語是以刻已仍准各該小輪船由滬經赴湖州矣迭准前因相應函復卽祈貴道查照分别轉復爲荷（湯） 
[籌撥濬浦經費之督批]  
　　滬道呈覆寗蘇籌撥浚浦經費不准動支關稅此外無欵可籌請再飭議現奉南洋大臣批示云據呈已悉此案已據寗蘇兩藩司會同該關道來詳銅元餘利無可支撥請仍照案由各司關道局分派認解業經明晰批示並據情咨復度支部仍請照案攤解各於正欵内開支以免貽悞要需在案仰卽遵照另批辦理（湯） 
[又須化騐戒烟丸藥]  
　　滬道瑞觀察昨日函復沈仲禮觀察略云查市肆所售戒烟丸藥大都攙和嗎啡前經函囑稅務司密購化驗諭令各藥房將以前私售之嗎啡幷嗎啡丸嗎啡針悉數交出送廨銷燬此後改造戒烟丸方藥非呈官驗明批准一概不許發售商由領袖總領事轉飭工部局允照由道出示租界曉諭行廨遵辦在案今王孝廉擬將各家丸藥私行購齊定期化騐請中外官員臨塲查看凡有嗎啡及各種氣質者無論華洋一體勒令閉歇處以相當之罰核與敝處前與領袖商定辦法相符具見熱心義務足助地方官之不逮惟查此項戒烟藥品租界出售居多若係掛名洋牌尤非先商西官相助爲理難免掣肘自應照會領袖轉致各領事核覆到日再行核辦云（貴） 
[巡警學堂請領鎗枝]  
　　上海巡警學堂監督王大錕具禀汪總辦略謂本堂學生操法當經放練員分别已未受過操練教育作爲三班教練監督　閱操法頭等學生尚屬整齊二三兩班次之據各帮教聲稱再閱兩星期二三兩班必能與頭班程度一律監督查核該帮教等教練均尚認眞言非虛飭茲擬於下星期教授鎗操查本堂並無存槍應請察核給發鎗枝以備應用等語汪頡荀觀察以學堂各生現將教授鎗操鎗枝自係急需之品爰卽移請滬道飭撥領用（援） 
[愼重選舉]  
　　南市選舉局董前將所定章程刋布飭今商家居戸各將職業財産籍貫塡明送交局中以備另行選舉昨日各董齊集局中公議須令將派出之單式塡送來局方合命意而易於選舉云（永） 
[公益會開常會]  
　　昨日下午七時城内地方公益研究會開第十六次常會到者七十餘人由姚志梁觀察演說大旨謂四國恊約受其累者獨在中國現奉諭旨令直隷江蘇試辦地方自治願同人早爲研究各盡國民一分子之責任云云講畢提議開闢城門事請會員各抒意見及籌欵之法又提議諮議局事以本會爲邑中紳商總會之區實係縣會基礎應開特别會集議至九時半散會（泳） 
[道批三則]  
　　陳雲芳禀批抄呈疉次縣批甚爲明晣該民人不知恩喙率敢來轅混瀆刁玩已極不准抄件發還○鍾徐氏禀批氏夫欠人之欵旣不止萬云順陳義盛兩戸自應查明店本先行分攤歸還所稱患病甚重是否屬實並金陵商務局有無移縣關提之案現在能否交保淸理仰上海縣查明轉商總工程局辦理具保粘單並發○王金林禀批祖遺墳地當有契據粮串如以餘抵借亦必立據爲憑斷非空言所能爭執來禀是否屬實仰上海縣查詢梵王渡巡局委員提案訊明究報抄粘並發 
[縣批二則]  
　　朱如森禀批仍著遵照前批分别邀理母遽瀆訟該監生前遞禀詞早經搮示何以該承匿不掛發顯有需索情弊著卽明白禀復核奪此後批發詞訟事件無論白禀狀式均應一體榜示俾衆周知毋得違混並飭遵照○陳源和等禀批查唐步洲經同仁轉元堂選舉以品行端方鄉評素洽堪辦局務是以前升縣諭飭接辦在案茲據所禀唐步洲行爲大相反背究竟有無挾嫌虛揑情事候照會勸學所查明具復到日再行核奪（尾） 
[北市巡局購定地址]  
　　北市巡警總局房屋本係租自民間總辦汪頡荀觀察曾與滬道瑞觀察籌欵議建已誌前報茲聞擇定新閘橋西北角某姓陸地四畝九分有奇業己成交不久卽當建造矣（根） 
[歐西冠佩]  
　　法代領事喇伯弟君之夫人前往海參威避暑等情已誌前報兹法署接電知夫人於今日由津乘輪來申約禮幷六抵埠副領事惠君已預備迎迓又法總董栢爾德君北上公幹茲亦公畢於今日在津趁輪旋南明後日可到滬矣（泉） 
[西婦賴欠]  
　　西婦衰克司圖賴欠欵曾由法領事署將該婦名册删去嗣因又欠亞白亞洋人銀六百兩不還行將圖逃經亞訪悉卽倩開達律師於昨期投公堂控告並請先將該婦住房内動用各物一倂發封再行提究中西官准之（泉） 
[請禁深夜上貨]  
　　法捕房前因浜南十六鋪之菓行每於深夜上貨人聲喧閙曾經縣禁仍復不遵昨由捕頭派探持片至總工程局請爲查禁（永） 
[南市小火]  
　　前晚八句鐘時大南門外立興　崔姓木作不戒於火幸由附近洋龍救息祇燬平屋三間（永） 
[上海官事]  
　　調署安徽藩台連甲昨日到道辭行履新新任江蘇臬台陸鍾琦前晚由蘇來滬昨到各署謝步候選通判方濟川前奉海軍部電調赴京當差昨日蛭道禀辭道署洋務委員嚴家灼昨到道禀知奉度支部札委駐滬查探轉運差高昌廟巡局委員李錫年禀銷病假（釐） 
訟案 
[會訊不付保險銀兩案]  
　　華洋藥房黄德馨控合衆保險公司掯付保險銀兩一案前午帮讞王肇之明府會同美白副領事提訊黄延律師凱弟士投供向合衆公司保有火險銀五千兩迨火著後理應該公司賠償延宕至今分文不付因之控追黄德馨因另案被控故未到案由本 
 
 

Page 20

 
 
律師代表　告趙子君請哈華托投案伸訴良久明府以洋人威林並非華洋藥房股東則此案卽母庸會訊商之白君判一倂退去候查明再行商奪（根） 
[上海縣案]  
　　張榮榮在縣呈控堂弟張小和盜賣祖坟一案前晚奉幫訊洪明府提訊榮榮供小和將祖父華國並祖母棺木掘遷無　坟地盜賣求究小和供所售之地在十一圖内係故父出資購買有契呈電榮榮索分售價不遂將浮厝五圖内之祖父母棺木抛在現售地上業經小的搬去明府閱契以原中卽張等祖父張華國安有子購地産父爲原中顯係僞造及訊族長張大鍾地保姚旭生均供前勸小和分給榮榮地價洋一百三千元不從因而涉訟明府斥原被爲爭地價將祖骸一再搬遷照例應辦姑念鄉愚免究判限小和半月繳洋一百三十元給榮榮具領並將祖棺妥葬僞契塗銷各具遵結完案○顧文章查見伊子根生私運小麥出售阻斥不服反遭根生打落門牙控經龍華巡局將根生拘解到縣訊明判責四百板發押改過局半年察奪○公共公廨片送慈谿人張阿火並竊得布衣數件賊具鐵鑿兩把到縣訊在浦東三林塘落鄉不知姓名家竊得判責三百板押改過局一月期滿遞籍○改過局函解押滿竊犯楊瑞卿供係湖南長沙人高春朋供湘潭人判押候備文遞解兩縣交保管束（車） 
[總工程局紀事]  
　　楊家渡任記小烟舘前由陳叅軍查得違禁開燈解局訊責從寛交保在案詎叅軍昨日復查仍有店主潘鍚卿在内吸烟當將烟具一倂帶局孫明府　戒責一百下勒令遷去○江北船戸何學奎前控徐德興誘佔寡嫂魏氏領去男女孩兩名及划船一艘奉孫明府訊知何藉端圖詐判責押在案昨由何兄學仁同徐父硯前投案備訊明府以魏氏夫故無資料理划船父學仁兩孩隨氏至徐處貼養五年期滿歸何姓領還○劉正發在小南門内竊取張福昌家脚桶兩隻行至城外被巡士獲解到案判戒責二百下贓給張領○六十五號巡士解十六舖一二號淸道夫丁惠雨衞如亭疲賴玩忽判各戒責五十下 
[公共公廨早堂案]  
　　顧阿由在洋人處服役前日串同葉成法將洋東圖樣六張並梗木數十塊帶囘家中經洋東查悉報探解究讞員關絅之太守商之美白副領事判顧罰洋卅元充公再罰賠贓木洋十二元示儆○王阿三與馮友生分起在馬路洋房後人便判各予枷示三點鐘開釋○寗波路鮑李氏家前晚失愼事後捕房查氏保有火險銀七百五十兩疑係縱火圖賠險銀於昨解究氏供並不縱火圖賠求察太守以雖出無心究屬自不小心判罰洋卅元○雉妓金二保帶傭王馮氏違章拉客判發棲流所擇配王無干開釋○張恊源見干霞庭之女貌美悅之前日繕冩情書送至女處適遇女夫　知恐醜聲外播訴由干霞庭報探將張於昨解究並呈情書一紙張父洪濤投案懇請免辦訊之張俯首無詞太守將張申斥一番從寛發押捕房三禮拜情書存查○銀匠張阿五向　僞質首飾銷行江北一帶邇來冐楊慶和赤金首飾牌號向各質當押洋已有數家被張所朦昨爲包探王金生偵知至承　里張之妍婦處吊出僞飾數事拘入捕房一面知照楊慶和於昨解究席阿生供在楊慶和爲夥主人囑我投案並備酬勞銀洋一百元與該　探以奬其　仍求將張重懲訊之張供求恩典太守以張法無可貸判發押西牢年半冐牌僞飾由捕房銷燬○梁子堂向在李榮記處當　工前日行經美租界被婦人徐戚氏指爲攫取金飾之人交捕於昨解究梁極曰呼寃判押候查明於下禮拜二復訊再斷○薛根記吞没胡駱氏洋銀費竹林與高洪春帳目紏葛不淸先後控奉太守飭差於昨傳究判過　訊奪（根） 
[法租界公堂案]  
　　羅阿長控陳鶴卿之妻張氏背逃後嫁一案昨又傳訊張氏呈上程兄掌秀所立離異筆據並稱當時退還禮金洋二百元俱在新恊盛烟間内過付今因周士云娶小婦人婢女月蘭爲妻後改作小星不願領回致被具控因此周又串出　到案朦控是實聶司馬察驗　婚據是實以周羅不應誣控判各交保候傳羅掌秀到案研訊○婦女王阿金張金氏前借蔡安氏房屋居住私竊安氏衣箱各物旋即退租撮去近始察出報捕一幷拘究判各押七天○周阿福陳阿進在小菜場内擲骰抽頭林阿友竊作場木頭判俱押七天○李施氏控陶旭淸欠欵一案久押未保嗣以追傳原告不到故於昨日提案開釋○郭小萬子前被王慶桂控調戲媳婦唆使逃走訊押在案嗣查郭並無誘唆實據亦於昨日開釋○林金萬竊板枷七天李金壽偷毛扇押一天○張金生偷衣包押三天○楊銘華押期已滿昨提案送改過局覊禁（泉） 
[美租界捕房事]  
　　孫阿掌持西函至捕房稱在某輪船生意昨晚被已歇同業天津人王金林陳阿大楊二喜等無端兇毆捕頭卽飭八十八號西探同往查辦○張春林投捕房稱被流氓湯來順等十餘人軋入華記路茶　硬欲拆稍洋三十元因孤掌難鳴先付七元餘約再付求究捕頭令以後遇見鳴捕送究○童子鄔榮章在西華得路被某西人家惡犬啮傷足背由途人送至捕房轉送醫院醫視○昨日華記路弄口有路斃　屍一具由捕咨照地保報堂棺殮（西） 
振務 
　　 
[上海北市絲業會館賑公所施子英手各虛水災賑捐丁未年六月初一至三十日第一百九十七次淸單]  
　　初一日庶康莊來江寧關帝行宫公捐規元一百兩○初三　平修身氏洋七元銅洋三元蘇州順康莊募古吳樵隱子洋五十元又金爾　丁　畬均求病速愈各洋十元○初四日于純餘堂規元十兩零四錢五分九厘○初五日杭州恊德善堂募王金氏求病速愈洋一百元又李斐然爲病藥資移助洋二元○初六日沈少嵐善士湯餅移賑洋一百元隱名氏無名氏各洋二元○初八日陸丕才銅大洋三元銅小洋四十八角○初九日周仁沅率子懋德懋功懋昭龍洋十元映雪堂病愈還愿洋十元九江大梁生龍洋一元○初十日張雅卿求子病速愈洋十元無名氏求病速愈英洋四元龍洋八元隱名氏五十元○一日侯姓洋三十元朱舜臣廿元○十二日沈姓銅小洋四角○十三日鼎豐仁小洋十三角銅小洋十三角高郵丁玉　募龍鈺卿錢一千七百文又周覲廷安樂堂各洋一元○十五蔡鴻棠洋一元○十七日蘇州汪旭初龍洋一百元楊文瀾求兒病速愈洋一百元戚仲文十元○十八日於佑淸爲嚴親求病速愈洋一百元○十九日張雅卿求妻病速愈洋十元淦秋氏求病速愈洋十元○二十日松江張寄齋募於佑淸爲父求病速愈續　洋二百元無錫無名氏洋五十元陸培珍爲週歲女求病速愈英龍洋各一元○廿一日菱湖程時　洋五十元許琪華十元無名氏隱名氏各洋二元○廿二日松江楊璧池募於濟仁求病速愈洋五百元郁承恩求病速愈洋四元○廿三日何喜生求病速愈洋五元○廿四　松江楊璧池續募於濟仁求病速愈洋二百元無名氏二元○廿五日陳蓉山善長華甲大賡將壽儀筵資移助洋一百十一元　吳研農善長將錫箔灰變價移助洋一百七十八元六角鼎豐仁金蓮生銅洋一元○廿六日陳炳鎭求平安洋四元一角葉伯卿綠野廬求平安各洋五元○三十日無名氏洋十元○六月份共收規元一百十兩零四錢五分九釐英洋一千九百三十四元扯七三合元一千四百十一兩八錢二分龍洋一百廿元扯七二四合元八十六兩八錢八分小洋廿角扯六二五五合元一兩二錢五分一厘錢一千七百文一百五十串　元一兩一錢三分三釐以上共收規元一千六百十一兩五錢四分三厘銅大洋七元銅小洋六十一角連前共收規元六十萬零三千八百六十一兩三錢八分七厘銅洋三百七十八元　金押髮一支珠墜二個小珠一粒 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
