# 1912 - 217 - 4914182

 

Page 1

 
 
[評論]  
　　五國工業前途之希望（寒） 
中國工業會其先導矣 
論者亦知吾國積弱之原乎一言蔽之曰緣於無工業而已矣即間有之亦爲不與世界經濟相應之工業而已矣今論者動曰起吾國之積弱在政治之改良雖然政治良矣國家之政策定矣知農業主義不足以立國一趨重於工業主義矣然僅僅藉此在朝之當局者以主持於上而在下者絶無結合之團體以事研究而圖進步吾中國之大工業之芽蘖未形而恃一日萬幾之政府策勵而進行之寗有效乎軍興數月而國體驟易自秦漢以來革命事業之成未有如斯之易也而推本言之則不能不歸功於海外數小團體與夫自戊戍變政以來之政治結社蓋以一種目的結合一團體以從事於其目的而孳孳研究焉譬之星星之火終必有燎原之一日也有經濟上之目的足以富國足以裕民舉國皆莫之過問焉宜其國之貧而民之乏也社會之生活與時而俱進自初爲漁獵時代蓋當時人民僅知採取天然之物品以滴口腹而已再進而爲畜牧時代斯時知天然之物品必有時有盡不能不以人力補足之至此而進一步矣再進而爲農業時代蓋農業之產物較畜牧而益進便於輸運易於貯存節儉優美之風稍稍見焉再進乃爲工商業時代歐美各文明之國蓋已逹此而吾國社會之狀態則尙滯於前一時代也中西社會經濟之程度遂日相懸絶而不可接近矣夫使環球各國社會之生活循同一之塗徑而進而滯於農業時代焉其弊也止於守古樸之社會無進步之可言而已尙無所謂害也乃一爲長足之進行而企於工商一則保守而不進似滯於農業此兩等國相接觸於是工商國以昂價之製造品而易農業國廉値之原料一出入之間而債權債務之關係生况工商國之人民智識商資力富在在足以挹農業國之利益而攫之以去手故不導吾農業國以入於工商業在此工商業競爭之時代而國無由立民無由富也導吾國於工商業而誰任其責此不得不額手尸祝於研究工業之結社矣若然則中國工業會之創設關係於吾國之前途如何乎 
工業政策由農工商部指導之此政府責任之所在也顧政府之責任在持其大綱多屬於國家行政範圍以内若夫社會事業則不能專俟於政府以待盡力社會之人况工業之關係於社會方面獨多耶工業之所當急爲研究者有二一調查國内之原料二改良原有之工業蓋闡明學理從事敎育猶屬將來之問題而目前救急之計畫則莫能外是也此何以故工業首在製造著手製造必就國内所有之原料以發其扄始可以建工業之基而與外國之工業競蓋一國之工業視一國之物產以爲消長無物產則無工業之資料而取外國之物產以爲吾國之製造亦必不能與外國爭勝程度均等之國猶虞失敗而况工業之智識極幼稚耶故曰工業會之責第一在調查國内之原料調查原料所以啓發吾國之新工業然原有之舊式工業絶不過問亦非計也故當繼此而注意者在改良原有之工業夫吾人謂中國無工業者非謂無粗陋之工業謂其工業不足以應世界之經濟猶之無工業也創舉一新工業則事艱而力倍改良一舊工業則效速而技神且舊工業之製作國民沿用之已久風尙習慣行之翕然趨新者旣樂於觀成守萑者亦不厭其善變善用之或且視新創工業而利尤漙也故曰工業會之責第二在改良原有之工業中國工業會規章其第三條所包含之事業已悉舉而有之然先後緩急之間蓋有不可不一權衡之者該會熱心諸公倘亦不以爲謬乎吾國以工商業與列强相見之期當不遠也 
[要件]  
　　衆議院議員選舉法（再續） 
第三節當選人名額 
第三十條初選當選人名額定爲議員名額之五十倍第届由覆選監督按照該覆選區議員名額用五十乘之爲該覆選區内初選當選人額分配於各初選區 
第三十一條初選當選人之分配由覆選監督以該覆選區應出之初選當選人名額除全區選舉人總數視得數多寡定每選舉人若干名得選出當選人一名再以此數分除各初選區選舉人數視得數多寡定各該初選區應出初選當選人若干名初選區有選舉人數不敷選出當選人一名或敷選若干名之外仍有零數致當選人不足定額者比較各初選區零數多寡將餘額依次歸零數較多之區選出之若兩區以上零數相等其餘額應歸何區以抽籤定之初選富選人名額分配定後由覆選監督於初選期十日以前榜示各初選區 
第四節選舉告示 
第三十二條初選監督應於初選期四十日以前頒發選舉告示其應載事項如左（一）初選日期（二）初選投票所及開票所地址（三）投票方法 
第五節投票所及開票所 
第三十三條投票所每投票區各設一處開票所設於初選監督所在地其地址各由初選監督定之 
第三十四條投票所及開票所周圍得臨時增派巡警保持秩序 
第三十五條投票所及開票所除本所職員選舉人及巡警外他人不得闌入開票所因參觀之選舉人過多不能容時管理員得銀製人數 
 
 
 

Page 2

 
 
第三十六條投票所及開票所　投票及開票完畢之日起十五日以内一律裁撤 
第三十七條投票所啟閉以午前八時至午後六時爲率逾限不得入内 
第三十八條投票所及開票所辦事細則由初選監督定之 
第六節投票紙投票簿及投票匭 
第三十九條投票紙應由覆選監督按照定式製成於選舉期三十日以前分交初選監督 
初選監督應於初選期七日以前分交各投票所 
第四十條初選監督應按照各投票區所屬投票人分别造具投票簿并按照定式製成投票匭於初選期七日以前分交各投票所 
第四十一條投票簿應載明選舉人姓名年歲籍貫及住址 
第四十二條投票匭除投票時外應嚴加封鎖（未完） 
[命令]  
　　八月十三日臨時大總統命令 
參議院議决衆議院議員各省覆選區表本大總統按照約法第三十條公布之此令 
[專電]  
　　北京電工商總長劉揆一前日列席國務院宣示政見（一）中國工商業本未發逹經此次損失更形蕭索宜撫綏商業振興國貨至採礦因庫欵支絀稍緩（二）中國黨派分爭實爲不合力以調停黨爭爲已任 
北京電總統府接黎副總統電务辭參謀總長兼任提出兩大理由（一）兼任之舉參議院頗生疑義（二）軍政事宜參謀總長負作戰計畫之責非專司籌畫難期盡善 
北京電海軍部顧問許繼祥由總長改委爲軍法長 
北京電袁大總統派員弁二人赴日本邀盛杏蓀回國盛允整備一切然後首途 
南京電駐紮下關之憲兵一營敲詐騒擾由商會要求調遣他處否則全體罷市芳司令以該營長袁安慶逾越權限且有啫好立即撤差並將該營調進城内 
南京電程都督接袁總統復電寗省財政困難自是實情請將一七經費預算每月應需若干速　報　准隨時接濟斷不使獨任其難 
南京電程督因交涉局長温宗堯赴滬隨孫黃徐北上委任蘇州關李監督暫行代理 
南京電常州警察協會等十一團體控民政長屠寄濫用威權縱警敲詐請程督派員查辦 
[特約路透電]  
北京電各國銀行團代表已續行會議數次目下已在預備舉中政府重行正式討論之基礎 
北京電今日（十四日）參議院已認可浙江省議會採納地方章程昨日參議院曾接該省電告當時議長曾出席宣稱該省雖已採納不規則之辦法然其事無關重要蓋十月間國會即將召集不致延至來年届時將見定一正確之新比項章地方規則均將作廢 
北京電參議院已討論法製股員關於蒙古會社議案之報告該議案係備蒙古加入民國時對付意中應有之重大問題而設全院覺蒙古諸親王主有之土地實爲一絶大之障碍物多數議員主張使各親王仍得有地若干惟關於該問題之水消息現極寥寥此事目下仍在參議院範圍之外 
北京電本年美國抱斯登開萬國商會大會中政府派定陳錦濤等三人充當代表三君現已由京啟程取道西比利亞前赴美國 
北京電瑞記洋行已簽定合同承辦裝設濟南府之電誥訂明照曼格萊托之法國美國機器全城均可通逹 
北京電據安東電稱裝軍鴨綠江木料之船家現競减運費招徠生意前每件取費銀四兩今已减爲二兩且有續減之象 
蕪湖電稅關地基合同磋議三十餘年令始由各方面會同簽定該合同中所列各條欵在事之人皆頗滿意 
蕪湖電此間英領事已由牯嶺回任 
東京電桂太郎公爵之簡爲大侍從及掌璽官說者皆謂此舉極關重要雖桂公旣簡此任一若已離實在之政治範圍然旣受此職將常處新皇左右君臣之交必更密切 
東京電現任朝鮮總督寺内侯爵大約將繼桂太郎公爵爲省局政治國民黨領袖 
[譯電]  
北京電中政府將向捷成公司异惜銀三百萬兩興辦北京電車 
華盛頓電上議院與衆議院開會合商巴拉瑪議案衆議院業於上議院修正案准沿瀊貿易之美國商船免納通過稅一節似表同意此實出於預料之外 
聖彼德堡電俄皇已在克萊斯洛伊賽洛校閱陸軍六萬名法國首相帕萊卡曾在御帳小宴 
栢林電巴黎聞俄國禁衛軍及聖彼德堡軍區統領大公爵尼柯萊其維區將於本年秋間至法觀操之說皆謂此係首相帕橫卡爾赴俄之效果俄相柯柯齊夫游法之舉業已作罷聞法國預備助勱俄國進圖蒙古及倡議以特别萬國銀行團辦理中國借款云 
栢林電土耳其目下仍在地震 
君士坦丁電此次地震產業之損失及人口之死傷較之預料尤爲加甚罹難者多有全家之人或因地震而活埋地下或因失火而葬身火窟英國水手醫院已運粮食四出賑濟各大使館均派人護送 
倫敦電摩洛哥王末萊哈菲特已乘三等法國巡洋艦某號行抵桀勃萊脫復乘大英公司輪船馬基頓號前往買賽爾所以欲改乘英船者蓋避有法國俘囚之狀也摩王之妻已抵唐其厄據法國各報載稱摩王之退位將以致書法總統法里愛爾爲禮式摩王歲受赡養金一萬五千磅 
倫敦電據美國農務大臣報告預料本年收成之豐富將爲從來所未有收成之價値預計約有英金一千八百兆磅全世界生計之價率必可因此减輕據私家報告本年美國棉花收成預計當爲美國有史以來第二最佳之年云東京電明冶皇帝梓宮出發靑山時新皇並不隨送梓宮由御宮正門出行時新皇與后及皇太后親自監視後卽先乘車至靑山以候梓宮迨至梓宮赴桃山時新皇行禮作别辦喪各員掌禮司宮内省各員及屬員等均將衣古服隨送梓宮之前以十八人提松枝火把其後則以二十人提松枝火把梓宮左右有陸軍大將海軍大將十四人步行護衛除禮隊外從行者有六百人靑山守候梓宮者有各命婦朝鮮臺灣庫頁島居民之代表外國領事及外人之曾受日本高等勳位及在日政府供職者現每日通宵不眠者除文官外有海軍士官二人陸軍士官四人市政廳因葬車重量甚大現將應過各路趕加修築美國國務大臣諾克司君明日（十二日）由華盛頓啓程赴西脫爾乘美國郵船班西爾凡利亞號赴日同行者有國務部遠東事務局局長米納君米納君前曾任駐日美國大使新皇致書伏見宮親王有棲親王及曁資格較老之秉政者五人及現任首相　　以抒忠恊助展大先帝之宏業及使新君政策得見實行爲勸英國康諾脫親王赴日時同行者尙有海軍大將及陸軍大將各一人 
[要聞一]  
　　參議院紀要本館參議院特派員通信 
八月六號是晨大雨如注議員到會略遲計至十時三十分始得聞議本日議事日程計共三案一衆議院議員覆選舉各省區劃表二服制三財政部官制第一案爲議院議員選舉法附表時湖北奉天兩省覆選區尙未開送其已開送者多由各本省參議員按照大會所决議之範圍自行協定區數之多寡送院彙列山西分全省爲三區張聯奎提出異議謂晉省幅員延袤交通不便儻分三區實多窒碍擬加修正分劃爲七區而其餘之山西議員四人均反對之他省議員則以不習該省情勢無從爲之評判又以各省列表之形式亦復參差不一於是有謂宜交委員會整理者有謂宜交審查卽日報告再開第二讀會者衆均贊成審查之說然當時無謂之言論已耗費多時計至此已届十一時二十分鐘矣第二案爲服制案繼續討論第三條第一項之常禮服是否照原案及審查報告絲織及毛織品並用抑照大禮服一律删去毛織品前次會議爭持不决本日仍分兩派主張一則主删毛織品而增入棉織及蔴織品一則主留毛織品或併絲織品删去全不限定質料討論多時知毛織品全删亦有窒碍之處遂由汪榮寳提起修正案另於附則增入一條文云大禮服常禮服之用料若有本國之毛織品亦得通用蓋以西式禮服中删去毛織品字樣本爲杜絶外貨而非一併遏絶國貨故也此說提出衆無反對者遂得大多數通過而本條中常禮服之用料亦經多數表决删去毛織品而於絲織品外兼用棉織或蔴織品色用黑於是此問題遂得解决時已過午宣告延會八月七號是日開秘密會討論財政股及庶政股連合審查事項由陸軍次長到院陳述意見聞係關於各省裁兵善後辦法大抵比照前清時各省原額酌裁分遣散兵隊慰勞金及軍官善後休養金二種軍官休養金分年遞次減盡其大略如是現已議决實行又籌備國會事務局官制亦已於本日議决悉照審查報告原案本有各設籌備國會分局經法制審查會删去附錄議決全文如下 
第一條籌備國會事務局隷於内務總長其職務如左（一）關於國會開會之籌備事項（二）關於議員選舉程序事項 
第二條籌備國會事務局設委員長一人綜理局務監督所屬職員 
第三條籌備國會事務局設委員若干人由左列各員内選派兼充之（一）内務部參事（二）法制局參事（三）蒙藏事務局參事第四條籌備國會事務局設事務員十人掌文書會計及庶務由委員長委任 
第五條籌備國會事務局爲缮寫文件及其他庶務得酌用雇員 
第六條籌備國會事務局俟國會成立時即行裁撤 
第七條本制自公布日施行 
參議院初讀八月份支出槪算案紀詳 
八月九日上午九鐘四十分開議政府提出八月份支出槪算案（初讀）各部委 
員列席者計有二十九人之多議長請政府委員說明本案理由略謂支出槪算根據徵收現時財政困急萬分所得徵收入不敷出且無確定數目殊難著手本槪算書按照主管衙門分爲十部（一）外交部（二）内務部（三）財政部（四）敎育部（五）陸軍部（六）海軍部（七）司法部（八）農林部（九）工商部（十）交通部凡該部直轄機關與應歸各該部主管預算之機關悉分隸各該部編製其所載數目均以通用銀元計算暫以庫平一兩折合銀圓一元五角京平一兩折合一元四角在京各衙門及各部槪算雖格外撙節而從寛估計亦所不免有可删减之處已說明於各部之後以備審查云云陳景南質問國務院及總統府所用經費應歸何項開支是否另外除出李榘謂此項開支已載財政部槪算書可母庸令其答覆劉崇佑質問總統府秘書廳須費二萬元尙有各項棧機三）財部關不其内究竟亦歸入財政部開支否張伯烈謂許多篇幅參閱不清即質問亦不勝其繁請付審查並邀各部委員到會以備質問宋汝梅謂此案質問之處甚夥即令委員答覆彼亦說不明瞭非付審查不可兪道暄謂若不當場質問幾句豈不辜負這一般委員乎張耀曾陳時夏均主張分部由委員說明議長遂請各部委員說明本部支出之理由（一）外交部委員略謂外交部官制尙未議定所有外交經費及支出之薪俸悉照舊例此外尙有津貼清華學堂等處經費云阮慶瀾質問日本生活極低何以中國駐外代表月薪有四百兩之多委員答現時外交官制官俸均未規定俟確定後則薪俸若干均有準則李國珍謂此案頭緒紛繁應付審查並請委員到會說明議長請贊成付審查者起立少數（二）内務部委員略謂本部所支出各項均係行政所需如築道路及警察諸項爲大宗支出亦較多陳時夏質問旣設蒙藏事務局何以復有蒙藏事務處委員答此局前成立故此項名目未曾消滅陳時夏謂此係八月份支出槪算蒙藏事務局早經成立何以復存委員答此後應卽打消（三）財政部委員略謂本部支出經費已詳案内所有洋欵交涉均已承明谷鍾秀質問何以助手薪津需二千三百六十八元額有一百二十一人委員答尙未規定暫照成例谷鍾秀謂豈未定之先可以任意開支旣定之後便可減省（四）敎育部委員略謂本部爲節省經費起見應添置器具圖書均求撙節俟異日徐圖擴充金鼎勳質問國子監現已裁否如已裁撤何以復有此項支出委員答以國子監應保存之件甚多與歷史上有絶大關係須看守修理以求保存故暫時勿更阮慶瀾質問靑島學校特别爲外人所辦何以復有補助費千元委員答此亦屬歴史上之關係以靑島尙有一部屬於吾國前清津貼費較今尤鉅胡壁城質問大學未曾開辦何以設有工程處委員簽工程事關緊要前已開工因經費無着是以中止設此工程處即爲保存舊時之材料起見彭允彛質問財政部槪算書第五欵第一目上級員司薪津六十元以上者共六十七員按數支發尙無官制卽非法定機關何以列入槪算委員答此時以官制未定故均暫定六十金之薪阮慶瀾質問總統府秘書廳及軍事處用費如此之大民國困窮其何以堪委員答此事體大委員實不能答彭允彛質問今者旣有設參謀部何以復設軍事處其官制並未交院通過何以擅自成立委員答應歸入陸軍部彭允彛質問參謀部係民國之官非總統之官何以不假手參謀部别立軍事處劉彥繼而質問大總統何以設軍事處其官制何若張耀曾謂劉君所問不當彼若提出官制即有一種官名今日只問財政部編此案有何方針委員答本員實不能答可請總長來說明（五）海軍部委員略謂本部係固有機關所有支出者槩照成例（六）司法部委員略謂本部爲獨辦機關别無主管惟大理院與本部有直接之關係所有支出均包括在内以上兩部議員無質問者（七） 
工商部委員略謂本部附屬機關所有支出已求撙節惟原有工藝局現改爲工藝傳騐所非特創機關亦須聲明金鼎勳質問調查車馬費是否在京亦可支乎委員此答此係指在外調查而言（八）交通部委員略謂本部輸出之欵除部内應用之款外惟育才費爲大宗之支出王赤卿質問郵電費何未减少委員答更改此費須俟外埠報告齊集方可開議其 
 
 
 

Page 3

 
 
餘農林陸軍兩部以委員已去未經說明谷鍾秀謂可母須質問付審查議長依議遂繼續研議他案云 
衆議員複選舉區之大决定 
衆議員複選舉區表已於前日議决由大總統公布施行茲將該表大綱列下 
直隸八區河南四區奉天四區山西七區吉林四區陜西六區黑龍江三區甘蕭八區江蘇四區新疆八區安嶶八區四川八區江西六區廣東八區浙江四區雲南八區福建八區貴州八區湖北八區廣西六區湖南五區山東八區 
參議院咨請禁阻售賣招商局 
中國輪船招商局創辦以來歷四十年雖未能極力擴充而於長江及沿海之運輸足與外國公司競爭抵制挽回利權不少現因董事局借組織新公司爲名意圖賣與外人違法喪權經股東電請參議院設法禁阻現已由院議决咨請大總統查禁並聞共和黨參議員推舉幹事四人謁見陸總理痛陳利害力謂主持茲覓得參議院咨大總統禁阻原文照錄於下 
七月三十一日據上海招商局股東歐陽華臣等二十四户電稱去年民軍以餉需缺乏議將招商局抵押銀一千萬元事埀至急仰蒙大總統設法維持並得南京參議院否决幸獲挽回股東感戴今董事會以整頓商局爲名開會議决另組新公司實則暗中運動賤價劵賣即有已破產之粤人劉坻詢託名華商代表出價八百萬元全盤收買董會三四人不再取决衆股東已有擅允之意道路暄傳暗係日人主謀查商局創辦已四十年歷盡艱若始有今日統計全局船產約館銀一千七八百萬兩我國實業惟此中華航權惟此乃董會擅主賤價出售不遵商律蔑視民國輕棄商民違法喪權莫此爲甚爲此迫切電陳伏乞迅賜主持保全中國航權大局幸甚商局幸甚等因到院八月初一日復據招商局股東王惠記等曁三千五百股股東共和黨共和建設討論會國民協會亦以前情聯名電請主持前來查本院前於二月十二日曾據本院參議員劉成禺等以財政部以招商局抵押借債一事提出質問咨請前孫大總統查照在案此次該董事會竟借名另組新公司欲將全局船產賤價出售於託名華商代表已破產之粤人劉學詢果如來電所稱暗係日人主謀非特輕棄局產行同盜賣且於我國航權關係甚大經本院公衆決議應予咨請政府嚴電禁止爲此咨請大總統查照請即迅電上海招商局董事會嚴禁售賣局產以維商局而保航權 
國民公黨揭陳理財四弊 
北京叅議院大總統昨接國民公黨本部 
電云前黎副總統提出四欵質問政府（一）借債用途（二）南京公債票之承認（三）各省軍用鈔票之辦法（四）銀行採用何種制度請詳細電覆以釋羣疑各等語政府幸得成立此後政策自以財政爲和一關鍵如遣散軍隊增重邊防經營實業等在在需欵故政府不得不出於借欵一法以爲救急之計然補苴之術有盡漏巵之途無窮如發印公債票一萬萬元有以個人資格减價四一折售與外人者道路喧傳何能隱諱在此輩公然出售實無異明火執仗若政府竟予承認亦何啻挖肉補瘡一面任息而借債二方貪利賣國以此償彼且虞不足尙何有餘財以辦行政夫國家負擔終必取償於民以有盡之膏血塡無底之慾壑其能久乎此財源消耗者一此外如前清銀行及官錢局存單鈔票各省濫發軍用鈔票奸人私造軍用鈔票之數其數豈止億萬商民手持廢票無從兌銀虧耗血本而外人乘機赴會以賤價收買政府對於國民則始終莫展一籌而將來對於外人則絲毫未敢違拗此財源消耗者二各省光復後財用浩繁自有國民捐名義往往勒索貧民怨聲載道復藉口前清官吏取没財產不留餘地弱者 
隱忍無言譎者隱圖保衛以致贅財外溢楗塞無門借寇齎盜辱國喪權孰甚於此此財源消耗者三近者奸人聯合外人盜鑄前清年號銀幣明目長膽開廠設機推原其故實因光復後南京開鑄宣統銀幣蘇州開鑄光緒銀幣在彼時需財甚急遂忘假借之嫌而此時幣政紛然實受盜摩之累此財源消耗者四有此四耗雖政府日日言借債無濟國窮徒增民困總之民爲邦本藏富於民國始鞏固天下方亂官邪不飭螟毒傷根狠貪覆城故善種者鋤其害稼善牧者去其害馬若復優容含混遺患養雍生民終莫蘇息國家何能奠安黎副總統提出四欵實爲當今重要問題急宜明白宣示而本黨所陳四弊尤望妥籌善法補救將來否則所謂共和所謂民主皆屬有病無利名是實非民國存亡關鍵在此竊有所聞不敢緘默惟諸公圖之國民公黨眞 
[清談（萍桴）]  
今日之汲汲在謀國家之統一而不在乎要求友邦之承認 
國基鞏固意見融洽參議院與政府有指臂之聯而無扞格之虞使人人知中華國民有組織政府之能力而不致以無政府之故鄭夷我新國民則友邦之承認有日矣果奚必汲汲焉要求爲 
否則我國愈要求外人愈要索侵略之大欲未饜民國之承認無日微特外蒙古獨立取銷俄人將肆極端之要求恐邊鄙風雲且因此而日益岌岌矣 
雖然我極不忘前日之因國務員問題而大爭黨見者 
[小說]  
　　無名罪人（六十九）無名 
　　愛姑道正日那無名罪人便是冰心姑娘的阿兄冰骨兒也便是前年在古勃羅殉難的冰清少將的兒子黑兒道那是爲國盡忠的冰清少將我們巴黎人不久替他建立紀念碑的是他兒子難怪他不肯說出眞姓名來了克路侯爵道現在他的來厯旣經明白了我那有不助他擔任這事之理愛姑道這樣便感激不盡了我想冰心姑娘知道後也是萬分感激的方纔你到他慈善工場衷的時候我正和他對談見你進來我們纔將愁顏藏過了克路侯爵道那麽我們便去罷我們便去罷將我們現在相商的事告訴了他羆黑兒律師此時欲在旁冷語道現在旣知道無名罪人便是冰心姑娘的阿兄自然没有不助他之理你想明日獨自去見他麽但是這是第一次我須也去走走過了這次你一個去見他是了愛姑此時也猜着了此中情景克路侯爵你若眞個担任冰心姑娘没有不傾心向你的我現在去了先去告訴了他使他歡喜說罷便起身告辭而去去後黑兒對着克路侯爵說道你爲什麽聽得那罪人是冰心姑娘的阿兄便一力担任了你眞是大胆眞是勇敢我看這件事雖然知道了罪人的眞姓名後來困難尙多不是容易的事你日後休要後悔克路侯爵道我旣担任自然不怕甚麽艱難那有後悔之理說罷於是便兩人相談改裝到那犯罪的客店裹去偵探眞實的罪人 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　甘肅官吏之慘酷 
甘肅自省議會彈劾都督後卽有指使軍隊挽留都督破壞議會之事未幾李議長鏡清被刺省城郵電兩局均由都督派員嚴查人民所寄函電非得委員拆視核閱後不得擅發近聞又有捕殺議員之耗茲據囗囗等於八月九日接得西安來電確有其事其電文如下急北京甘同鄕鑒議長補戕議員科員尙正密捕暗殺速懇大總統電甘督保護囗囗囗等叩 
[李關道爲載瀾請命]  
　　前清親貴大臣載瀾因事獲罪發配新疆永遠安置倐忽已歴十年近因民國初成欣逢赦令特於前月呈經新疆楊都督發給護照並經各領事簽字認可乘由西比利亞鐵路歸國甫抵哈爾濱經李蘭舟關道據情電禀政府當奉政府飭令截留並令載瀾即速仍回配所已誌前報茲聞李關道以載瀾雖已獲罪人極和平且年力已衰家口又衆若再勒令仍回配所不免有餓殍之虞聞日昨特據情逕呈奉天都督轉懇大總統大發仁慈免其回配如載瀾此次回國再有違法舉動當惟本關道是問云 
[鄂軍征藏熱]  
　　袁大總統以西藏反對共和設不能即時征服某國必藉口干涉特電請副總统就近派兵助剿以保邊隅昨黎公特開軍事會議擬派五鎭統制吳兆麟率兵一鎭往助而一般參議官俱以季雨霖在川多年熱悉藏情擬請派季率所部第八鎭前往黎公現尙未决派何人然必於此二人中擇一聞已電商大總統及陸軍參謀二部矣 
　　卾省軍界同人日前假大同社開藏事討論會到者約二百餘人以季雨霖所部之軍官爲多議决共同請願西征日内再遍發傳單廣求同志一同前往聞有六鎭下士東子珩等六人熱心立功疆域以爲隨鄂軍大隊而行旣費時日又多阻碍恨不能直往西藏生擒逹賴請黎公給予咨文護照逕往川都督鹿下投效並不請給川資其志殊堪嘉尙云 
　　卾省軍界近因征藏問題頗有雄心勃勃之槪惟是征服而後所有一切行政上之設施非洞燭該處情形者不能着手廖君念萱等有見及此爰集同志組織西藏調查團以開導邊疆調查政治上之制度風俗上之習慣准備將來之行政爲主旨已訂定簡章呈請黎副總統咨中英政府立案發給護照以利進行聞黎公以此舉裨益邊防政治匪淺極願贊助其成惟以事體重大特飭令自赴中英政府直接呈請核辦以便國務院示以對藏方針庶調查所得可期實用聞該員已遵飭往京具禀大總統矣 
[鄂省新交涉]  
　　鄂省自民軍起義後所有土藥均歸海關代征茲經財政司查得沙市海關自去秋九月以後代征土稅一萬餘金尙未提回特呈請民政長飭沙市關監督如數解省以便應付當經劉民政長轉飭沙市關監督姚炳之與該關稅務司交涉將該稅欵歸卾撥用該稅司初執不肯繼經民政長電由北京財政部轉咨稅務處核准電飭該稅司遵照始將此欵解交該監督遴派洋務委員李蔚芳賚解來省矣 
　　漢口大智門車站附近有馬路一條距離法國租界約六十丈之遠前法工部局私將該路修築佔爲已用旋由江漢關道用欵贖回尙有七丈長一段未贖法領事力爭以馬路價銀未交祇允先將路旁瀚瀾里設捕收捐之權撤消至該馬路必須價銀交足方能歸中國管理漢口警視廳長周際雲前清時曾在漢口巡警局當差於該路情形尙能記憶除七丈一叚未經收足路價外餘價均已付清業請外交司照會法領事將從前與江漢關道往返照會及租界之原訂合同一併交閱便可得其梗槪想法領事必能照約辦理顧全邦交也 
大江報因取無政府主義被封 
湖北黎副總統因大江報於日前迭登無政府論說特於本月八日下午十一句鐘派衛兵十餘人捧都督大令過江并調漢口巡警數十人同往該報館將前後門圍住當將編輯朱華斌發行黃吉人及唐某三人拿獲何海鳴凌大同侯伯章等則早已遠颺未獲該兵警等當將該報封禁隨將所獲三人護送過江繳令翌日上午八句鐘都督府各參議會審有主張用軍法者嗣以非該報重要人物暫交軍法局拘押現聞有人從中調處可望從寛發落云茲將都督示文錄左 
國家要素在尊重夫主權共和人民要服從夫法律無政府何以定國無法律何以治民當此建設之秋豈容破壞之事查大江報出版以來專取無政府主義爲圖謀不軌之機關拉造妖言搖惑人心廢婚姻之制度滅父子之大倫無國家無家族無宗敎無男女近乃益肆猖狂毫無忌憚至有除去政府取消法律之邪說實屬大逆不道悖謬已極我中華禮義之邦豈可淪於禽獸之俗此等妖人誠民國所共棄世界所不容等諸非種朱虚侯在所必鋤例以國人少正卯是宜務去本府爲扶持人倫保護治安起見著軍警即行查封該報館該報主筆何海鳴凌大同等現尙在逃應一律嚴緝解府究辦以懲悖逆而維法紀 
[路釐之寓征於軍辦法]  
　　交通總長朱啓鈐電江蘇都督云致財政部隔電悉查釐捐辦法固屬病商損路然本部此次所以主持寓征于運提出國務會議者其宗旨首在改良稅法確定稅源使商民不再苦無厭之誅求而公家可實得正當之收入各路通行盡利即可爲稅收之一種將來凡有鐵路皆可仿行母須因事再行立法此於民生養息財政整理政府信用均有極大之關係鐵路一方面受益猶其餘事亟應統籌全局畫一施行顧以京漢等已成之局尙未改良津浦新造之路又經發議覆轍一蹈不可復追是以不得不先其所急就津浦發端成牘具存可以覆按啓鈐忝參國務興革大政應當有責固非專爲鐵路設想更非爲各省代謀也至寓征於運辦法大致擬仿照法比兩國鐵路印花稅法酌爲變通約分三種（甲）按運價酌加幾分之幾即於收價時附帶征收凡運價若干定明附收若干絲膏不能增榷（乙）酌加運價幾分之幾每年於運價進欵内將此幾分之幾剔出作爲貨捐定明（丙）不論是何貨色但每運貨車要一張應貼印花一枚此印花約分數等視票中運價之多寡用累進法規定以印花售得之價即爲鐵路貨捐此三者互有利害度皆簡易可行甲乙二法可决其收入必豐惟丙法盈絀難知恐袛利商而或稍損於國此外有何良法亦正在研求至於詳細手續非累牘不明部中考究再三尙非冐昧建議特事關大局亦未敢據已臆斷亟盼有熟悉各處情形人員會商一切貴省派員來議時請令就以上各節先行討論應接議時無慮扞格至京漢貨捐留難需索及章程不善分配不均種種弊害本部關係較切知之較深方思組織改良之計津浦情事又多與之不同又何能强成本其中變通審酌恐較之創造費力處轉或過之各省旣有開辦組織之繁又動須四省會籌轉不如鐵路之號公齊一一舉便可應手也所有收入款項各省如何指撥路賬如何互用稽查此皆俟委員到京一併籌議初非專就路一方面設相諒荷鑒察共予維持俾得早日速成 
民國幸甚再籌路政計經過有定綫定點且並綫不能有兩鐵路决非輪船所可比例洋輪運在海關完稅另有利益鐵路旣未能同一均沾比例以觀當不能有援案要求之事至我國鐵路統計祗萬餘里於國敷設計晝僅屬區區之數將來鐵道普遍若逐路議辦釐稅彼此歧異手續旣繁亦復無此辦法現在應預籌全國鐵路畫一通行稅法先從津浦入手以作起點管見如此並以奉聞統希查照眞電 
獨立團歸贛有期 
　　獨立團係林虎所帶向由第八師師長陳之驥節制其應行遣歸江西早在黃留守整理南方軍隊計畫之中茲經程都督與陳師長林團長會商之下亟應繼續辦理昨由程都督致陸軍參謀兩部電云獨立團欠餉兩月有餘蘇省萬難支付請將贛省恊助中英政府未解之欵十五萬兩撥發該團如有餘即交第八卽收領伏候核示等語茲得陸軍參謀兩部覆電内開來電已呈大總統察閱奉令林虎之獨立團准調江西已電飭將協助中央之欵十五萬兩撥發林軍欠餉希與贛省李都督接洽一切云云聞程都督已轉電李都督一俟得有覆電即當飭林虎開發歸贛矣 
[修濬秦淮之談片]  
　　南京工程處長沈學　呈請都督每月在車捐項下積洋千元並將各署局免票收回卽以所得費全數充作開濬秦淮之費其數約得萬數千元上下已經都督批奬飭令籌辦沈處長因即遍謁常道諸公發表政見無人否决意甚得也昨至巡警局請爲協助維局長極力贊成并諾開辦之時當派巡警沿途彈壓旋云修濬秦淮事前五年曾會同陶保晋屠作倫兩君親往調查二三日由西水關至東水關約八九里水深一二尺八九尺不等如新橋等處間或無水河底較之城外約高八九尺左右卽如東水關閘門多年封閉大半已埋入土内今日修濬勢必將從前淤泥挑除泛外河之水入内而兩岸居户不下數千家其檣基必被水冲壞又非排椿不可且河水由東水關入城分兩支行一支出西水關一支走内橋鴿子橋一帶出水西門其間水流斷絶者不知凡幾甚且河身在居户之二三進屋内者比比皆是開放東水關則向西一支水路尤宜籌劃也城外之水發源於句容茅山等處繞城而過水勢甚猛前數十年左文襄在龍華菴前設有三道閘門石橋一道久已被水衝倒片石無存惟尙有碑可查略云建此橋時費去二十餘萬河寛有三十餘丈工程固浩大也濬河洵今日當務之急通盤籌畫斷非萬餘元所能辦到卽删繁就簡將秦淮河之淤泥挑去比外河之水低一二尺兩岸造成斜坡形用城磚砌好並於向西行之水路砌閘一道隨時啓閉以免汛溢所需之費似亦不少總之此事巡警局對於開辦之時僅負彈壓之責對於修成之後僅負取締人民傾倒灰層之責其他建築種種事宜巡警局不敢貪天之功以爲已有且無暇與聞統由貴處長斟酌辦理沈處長聞之甚爲躊躇若作罷論已經呈請若遽爾進行又恐經費不敷甚或生出種種流弊擬邀集自治會南京府共同籌辦俾得分任其責云 
[興修崇明海塘]  
　　崇明民政長會委呈復籌欵興修海塘工程情形當奉程都督指令云呈悉該縣沙田與内地情形不同升科辦法無須從清丈入手致涉延宕至將來實行清丈歸入通邑整理田畝案内另行籌辦現在海塘旣萬分危險自應尅日興修以全要工所需經費旣經公議在地方費内先撥縣議會議决本年預算案支配海塘歲修費三千元及特别修理費八千元再將准撥公債一萬元以所存蘇路保息公欵洋七千元儘數提出購買餘分由紳富担任自係顧念要工保衛民田起見應卽如議辦理又所擬再募本地短期公債一萬元暫以本邑公田作抵升科後卽以稅銀抵還亦應照准除照會江蘇銀行將准撥公債一萬元給發募集外卽由該民政長於八月一號備文派員赴滬請領一面會同委員尅日興修核實辦理總以款不虚糜事歸實際爲主仍俟工竣呈候委騐並將升科事宜另行呈辦此令 
[蘇都督通令舉辦牙捐執照]  
江蘇都督通令云爲通令事照得金陵自光復以來軍隊林立餉需浩繁倍於他省現雖設法遣散而所需月餉恩餉爲數猶鉅値茲時局阽危羅掘俱窮之際若不勉籌的欵似無以濟軍需而免譁潰惟籌欵之道不外開源節流兩端無如兵戈之後元氣未復開源卽非咄嗟可辦節流又嫌牽掣滋多計惟調查從前固有之欵取之於民而不爲苛者切實推行尙覺事半功倍輕而易舉查本省牙照一項係經前財政公所仿照皖省章程辦理分列四等年換一次計自前清光緒三十一年舉辦起至宣統三年止七八年來通行無阻不特商民習慣相安亦且咸稱便利樂於輸納每年綜計所入亦爲大宗進欵洎乎蘇省光復以後經省議會於提議雜稅案内將從前部帖一項改爲登錄憑證即經本都督公布施行並厘訂章程通令各屬飭商遵照納稅所有原辦牙照因之一律停發嗣雖據如皐等屬呈請參用牙照前來當以事經停辦先後均未允所請批示在案惟查登錄憑證頒行至今業已半載迭次催辦而各屬來省請領者殊屬寥寥推原其故固由兵事甫平商力凋敝而登錄稅率比之牙照捐數多寡懸殊牙商力有未逮因之裹足不前且牙户因無力捐請登錄憑證其謹篤者不免從茲輟業生計日艱而狡黠者必致朋比私充互相容隱衡之情理實非體恤商情主持公平之道現經本都督體察情形勢不得不量子變通查照舊案將牙照一項賡續舉行以輔登錄憑證之不及先派委員分赴各屬會同民政長將境内原有各牙行先切實編查一面刊刻牙照告示擬定簡章發交各屬分别塡給張貼曉諭俾各屬牙户無力捐請登錄憑證者得隨時赴縣捐換開張營業仍以持有舊帖或經領過牙照者始准換給庶於變通體卹之中仍寓限制之意其有家道殷實力能請領登錄憑證者仍責成遵照新章請領登錄憑證似此雙方並舉於議案旣無所抵觸而於公欵商情不無裨益惟此項捐欵係專指牙照而言至從前請領部帖各户除年納稅銀外另須分等呈繳帖捐現在牙帖稅制旣經另行頒布自應遵照新章繳納其舊納帖捐應即槪予蠲免俾示體恤除派委前往該縣會同辦理外合將牙照告示章程一併令發爲此令仰該民政長遵照一俟委員到日務即查照章程會同切實編查飭令各行商遵章捐換收起捐欵准提二成作爲該縣經徵經費其餘悉數解繳寗財政司核收以濟軍餉一而將編查捐換各牙户牌號地名行目等則造具清册連同捐款及截存照根一併繳解核收查攷事關整頓捐務湊濟軍需勿得稍涉鬆懈是爲至要仍將開收日期具報母違此令 
[蘇市公所臨時會記事]  
蘇城市公所議事會據前日審查報告各案特於本月十二日（即六月三十日）開臨時議會是日議事日表（一）學欵預算案（二）豐備倉預算案均按照審查報告應行删除及分晰聲明各款知會董會復核報行（三）男普濟堂陶董浮冐案此案關係公欵最爲重大議員均竭力主張起訴追繳謂照檢查報告其浮冐情弊已無遁飾遂議决一面先請董會另派妥人接管一面將陶董擅換公產浮冐糜費請董會起訴追繳茲將臨時檢查員報告書錄下查男普濟堂陶董交到預算草數并歷年徵信錄等册證以實地調查頗多糜費浮冐謹將該草數核算每年可節省錢二千四五百串其歲入項下房租坑渡等項比較租册少列四百串左右臨時入款一項擅將堂產調換違背公理萬難承認至支欵項下比較歷年徵信錄僅將司事薪食貧榮棉襖二項每年浮支五百餘千之多四年合計已浮支二千數百餘千之鉅公欵絲毫均須按欵追問歸還如何辦理之處應請審查提議 
[松江談薈]  
　　政黨暗爭松江市議會不日將選舉總董董事現同盟會議員得十票共和黨亦得十票已由各議員摩厲以需預備奪錦矣畢殯盛况大總統諮議官鈕鐵生君夫人徐氏病殁後其柩暫厝長壽橋南廣化寺鈕君門生故舊及舊部水陸將校等於本月十二號假城西醉白池開追悼大會十三號舁歸馬橋安葬水陸將領親率軍隊跨馬執送大小花圈另有武弁十餘人乘馬執白色長旂歷書臨時政府參謀次長第二任總統府諮議官陸軍右將軍等官銜影亭後由鈕君親自騎馬隨送靈柩罩以紅綢滿堆松柏兩公子亦策騎在後執紛直至大漲涇碼頭登舟由小火輪拖帶馬橋窆云 
[浙江暗殺案續聞]  
　　杭州陸軍講武堂堂長虞廷被人暗殺一事已記昨報茲又接杭友報告續錄如下本月十二日午刻第六師將校因中央政府特派調查浙軍之丁君文璽蒞杭特備公宴藉伸東道申刻復經中路統領陳步棠君假座聚豐園筵宴軍界要津同席者多至三十餘人是日國民公所伶界聯合會演劇座客乘興往觀業已次第散去至九句十分鐘講武堂長虞廷君偕同某科乘奥回寓行未數步至環翠樓郵政分局前突來匪黨一人身着白紗長衫戴平頂草帽攀輿呼虞先生口操杭音謂有要事奉告遽出手鎗隔　轟擊連發兩響致虞君腹部受彈立時殞命該匪反身向後市街逃逸慮人追捕復開數響致剪刀店女孩彈傷面部站崗巡警呆若木鷄幸兩輿夫拚命窮追至國民公所前爲觀劇 
 
 
 

Page 7

 
 
　　輿馬所阻該匪竟被逸去僅拾獲手槍一柄係最新式之九響手槍尙剩子彈三料當由省會警察局飛電軍政府參議廳及各軍師旅司令部告警蔣都督聞變立派副官長斯君帶同憲兵到斱查勘一面電令各警區嚴密協拿凶犯十三日黎明奉都督大令飭斯副官督同憲兵巡警將虞君忠骸仍用原轎送回金剛寺巷寓所另備洋二百令斯副官經理喪務立刻電告家屬（按虞君長三兩公子隨侍在省二公子就學湖北餘在浦江原籍）至午刻凶手未獲蔣都督異常悲憤面告參議廳懸賞二萬金嚴限破案云 
本埠新聞 
[塡濠築路之約章]  
　　駐滬法總領事喇伯第君因拆城塡濠一事特委李副領事與譯員徐仁才等至民政署與民政長吳懷疚君商訂一切辦法已誌昨報茲將所訂章程七條錄後 
上海南市市政廳爲公衆衛生交通利便起見將城河塡平改築馬路自小東門迤西至西門外一號界碑止一叚地方因與法公董局馬路毗連所有現在將來一切聯合辦法訂定如下一上海南市市政廳所築之新馬路約寛四丈下面用磚砌成高大陰溝並代法公董局將原有之大小陰溝接通其費全歸市政廳担任無須法公董局貼還二法公董局沿城河浜原有之馬路與南市市政廳所築之馬路彼此便利起見合成一路務使平坦寛大以便兩界居民往來毫無阻碍三南市市政廳新築之路與法公董局原有之路分界處以舊時界線爲準地下埋界石上面以鐵板蓋这以便隨時查考另附地圖爲憑四在此公共路内無論地面地下一切工程建築如裝燈通水等事法公董局與市政廳各就界限辦理不相侵越五在此公共路線内華法兩界巡警各守界限辦公如遇追捕匪類不及知照時得彼此恊拿不以越界論惟拿到匪類須交各該界内警局備文移提六在此公共路線内凡携有法公董局捐照之車輛得經由華界携有南市市政廳捐照之車輛亦得經由法界七此公共馬路築成後常年零星修理各就本界自行辦理如全路大修理時得因便利起見彼此恊商合辦之法 
[民政總長照會南北商會文]  
　　商　連米赴京辦法 
爲照會事八月十日准江蘇都督程照開七月二十七日准國務院宥電准財政部咨開本部所管南漕每年由江浙兩省運京漕米一百萬石（中略原電已誌昨報）奉此查京師缺米亟應接濟而本省民食亦關重要雖任商人自由運米亦應有所稽考庶免私運出洋等弊准奉前因除呈復外相應備文照會爲此照請貴商會查照希即會同米業商董詳細討論妥籌辦法刻日議復核辦 
[日報公會致黎副總統電]  
　　爲民立報訪員被拘事 
武昌黎副總統鈞鑒敝處民立報訪員冉君劍虹近因電告退伍風潮事突被拿辦並聞將處以永遠監禁之罪查此事倉卒發生冉君雖有槍斃軍官之電迨明日查知失實卽續電更正並非造謠可比若處重刑與報界通信機關影響甚巨我公素以扶植言論尊重自由爲心應請曲予矜全迅賜釋放無任盼禱之至上海日報公會 
[投遞呈詞之格式]  
　　江蘇都督通令云案照前經通令自八月一號起凡有應向本府具呈者具呈人須將姓名年歲職業住址逐細開明其聯合多人之公呈呈首祇須開列一人其下加一等字凡同具名之人一律於呈後開明姓名年歲職業住址以憑查考其非公法人蓋有鈐記或圖記者須由具呈人親自到府投遞等因業經刋入第二十一期公報通飭遵辦在案查近日各處來文往往有浮詞滿紙而於起訖處並不摘叙事由者殊難醒目合亟剴切申告嗣後凡呈本府公文務須簡明不得冗贅並遵定呈式摘叙事由以便察閱各該民政長各局所各機關曁地方人民等均應一體遵照爲此通令仰南京府知事各縣民政長遵即出示曉諭自此令刋登公報日後至第十五日實行並將出示日期具報此令附呈式二條呈首爲某某事將須全呈要領簡明叙入呈末所有某某略同呈首緣由理合呈請 
[同盟會攻訐營長之疑問]  
　　滬防全軍李統領以近日連接同盟會來函攻訐余劉兩營長謂其作惡多端出身汚賤軍界名譽皆被彼等破壞請即撤退查辦等語李統領當於昨日函復云疊接貴會二函現經顯謨再四訪查余營長等自光復至今甚爲地方出力所稱作惡多端洵屬子虚烏有至出身汚賤老營升缺拔自行伍不論門第言之轉傷忠厚如若光復以前有何行爲旣往不咎何事苛求且來函祗用貴會名義並無貴會圖章究竟此函是否爲貴會所繕發者茲將原函二通抄奉希卽察入并祈賜覆俾得隨時領敎敝軍幸甚上海幸甚 
[製造局總理辭職]  
上海製造局總理李平書君致北京陸軍部總長電云鍾珏承乏局務九月餘矣無米爲炊羅掘已盡萬難支持務求迅派能員來滬接辦事關大局無任盼禱上海製造局總理李鍾珏叩元 
[砲隊營裁兵之經費]  
滬防砲隊營酌裁兵士一事已誌前報茲由李統領報告程都督略謂砲隊營目兵夫役計共遣散一百二十名除六七兩月正餉如數照發外所有各散兵截至裁撤之日爲止八月分薪餉祗有十餘天因無恩餉發給故將八月分全月薪餉一律照發以示體恤至於該散兵回籍川資亦以路之遠近酌定凡回湖南者每名給洋二元半安徽浙江二元江蘇一元均於前日分令各員護送回籍以免沿途滋事特此報告仰祈察核 
[私售軍裝案改期會訊]  
英美總巡捕房控南京路德商漢新洋行私售軍裝一案訂於昨晨開特别公堂會訊詎德副領事師君蒞廨良久該行買辦張靜江並不到案師君即與王襄讞升座傳諭捕房着速傳張到案再行訂期會訊 
[另建小孩留養所]  
公共租界會審公堂向章將捕房所解之迷途男女小孩以及被拐婦女發交棲流所分别留養擇配自被前讞員寳子觀呑没應撥該所經費後凡公廨送所之婦女小孩槪行退囘是以暫留女所惟所中押犯甚衆殊多不便業經領事團磋商關讞員擬另建一所專爲留養小孩之用現已議决將虹口崑山路六百四十三號洋房改建爲小孩留養所昨已興工建築矣 
[庸醫殺人續紀]  
滬南三泰馬頭江湖醫生曹濟時妄效西法醫治痧症將江北人某甲之女用刀剖臂以致身死已紀前報茲由該女之姑韓王氏投南區指控該醫學術不精致媳婦受傷身死雖由媳母索還醫金兩元究屬草管人命應請重懲等情區員查知曹尙兼治毒症託名不取分文實則遇事勒索迹近撞騙遂即飭探傳曹醫到案移解一區警務所預審究辦 
[電車司機人肇禍]  
法界電車司機人朱培元張阿五等與西門外白雲觀附近剃頭店主楊福根有隙突於日前糾合三十一號司機人多名偕往該處將楊福根百般痛毆幸爲城内十九二十舗商團會員王彥臣瞥見帶同崗巡將幫兇之各司機人拘送西區一併解送警務所由穆警務長於前日函致法電車公司請將行兇之朱培元等送案訊得此事曲在各司機人當交二號查票西人簽字帶回一面函請法電車公司賠償傷費給楊具領 
[瘋人奔突闖禍]  
昨晚十一句鐘時有一瘋人年三十餘歲姓翁從家中逃出奔至縣後街盛家弄底高墩脚下遇一四十餘歲之婦人迎面而來兩額相撞該婦撞仆於地被瘋人坐　身上痛毆婦大呼救命幸一區警務所近在咫尺卽有二巡士上前欲將瘋人拘住詎該瘋人膂力甚大未能獲住二巡士即鳴警笛召集多人始得拘獲解至所中該瘋人猶大肆咆哮胡言亂語旋由家屬聞知即赴警務所陳明病狀警長命二巡士押送回家其時被毆之婦人亦至翁家理論該家屬再三安慰欲請傷科醫治該婦不允後經隣人解勸給予醫費二元了事 
[催拆城根房屋]  
拆城路工事務所潘工程師以第一段工程業已開工將次築造馬路惟老北門朝南至小東門沿城脚一帶房屋均仍廷不拆除殊與工程有碍爰特函請路工坐辦梅君轉請吳民政長催令各房主迅速拆讓 
[李統領防禦盜匪]  
滬防全軍李統領以近來浦江迤西一帶時出盜案商民頗害其害除本邑附近各鄕責令滬防各軍分派弁兵認眞查緝外所有黃浦江朝西至江浙交界之水路命令鈞和兵輪董管帶往來梭巡昨各軍營已遵照辦理矣 
[農圃公會紀事]  
農圃公會會長章水天君昨據東西商各區圃民推舉代表莊瑞卿呈交圃民公擬條件一揩請爲酌核送請市政長飭交市議會於八月十四號公决以挽利權保全營業等情業經面送市政長察核施行矣 
[疏通押犯之籌畫]  
上海地方檢察廳呈江蘇都督程文云爲呈請事案據本廳罪犯習藝所所官范熙澤呈開竊罪犯習藝所地址湫隘將欲實行工作必須另籌建築前於呈復規定習藝辦法案内有先從擇地入手之請今度地尙待籌畫而押犯已極擁擠查本所犯額預算止有百名兩月以來新收開除兩項相抵每月溢出二十名左右目下在押人犯已多至一百廿七名來日方長即照前二月比例不及一載必視原額驟加兩倍人多旣慮滋擾天然又恐釀疫設不亟爲疎通殊多窒碍所官再四思維果能擇地興工早日遷徒自爲上策否則惟有因陋就簡擬將西院北面之空屋六間照南面押所添設木栅一道並將門窓等處修補堅固約可容七十人零有兩間改作所丁室稍事修葺俾便看守不過數日即可完工業經飭匠佑計起見是否可行仰祈迅賜籌決示遵實爲公便等情到廳據此查該所房屋本極湫隘自歸本廳以來所有收所行人犯早已超過預算原額迄今已有一百十十七名屋小人多兼之天氣炎熱深恐釀成疫癘甚爲可慮正在籌維間據該所所官呈請前情並擬變通辦法於所西原有空屋暫加修葺卽可應用所費旣屬無多擁擠不難疏理撙節經濟之中兼收輕而易舉之實詢屬兩全辦法可否照准之處相應具文呈请仰祈大都督鑒核俯賜批准飭令上海民政長查照如數就近撥欵以便飭匠修理而資救濟實爲公便再前項工程急待修繕以資疎通若待民政署核明呈復給領再行動工實有緩不濟急之勢可否先於本廳所收罰金項下借支以應急需一俟民政署籌撥卽行歸還並乞訓示祗遵合併呈請鑒核 
[訊明仁和莊東夥之訟案]  
蘇州仁和莊主龐元濟控上海分莊經理倪錫嚋副經理吳芷亭濫放鉅欵一案前日午後由廨復訊原告代表梅吉言律師上堂聲稱倪錫嚋等於二月初八日躉數劃交陳逸卿銀十五萬兩陳轉劃與交通銀行計銀十三萬九千兩惟倪爲交通總理兼理仁和莊事當時判此鉅欵諉稱不知且又私立户名查前年正元等三莊倒帳時原告本人曾與蘇莊經理龐天笙向倪詢問諉稱與該莊等絶無往來而事後又函致蘇莊匯劃鉅欵顯係串同舞弊應請飭追訊之倪吳延德雷司律師力爲辯護王讓讞商之觀審西官英翰副領事以此案迭經會訊明白遂判被告仍交原保候會商堂論宣布 
瑣聞 
[城内]  
地方審判廳牌示○照得本日本廳接有署名奉化旅滬公民一函内夾遞唐小標訴狀一紙查該訴狀係用私函呈遞違章應作無效惟閱來函有謂繕狀處壉算繕費數目不符之處當卽查詢寫狀處書記據稱向來寫狀收費於繕狀之前先註明繕費數目俟寫就後再行復核照章收費又稱唐小標遞來訴狀原稿亦經註明數目惟尙未收費等語查來函所稱數目不符繕狀處書記旣稱在來稿上註明數目自可查核仰該當事人卽將當日繕狀處註明之原稿呈繳本廳長復核以憑澈查一面仍遵章具訴正式呈遞不得有違 
地方檢察廳批示○金晋園請求追贓給領由批訴悉爾家被王猪生徐阿毛陸順元等行竊花洋一案其已追各贓爾已逕赴浦東裁判所具領至餘贓屢追仍不追齊者本廳未便以贓追不齊稽遲要案業已先後提起公訴經同級審判廳判決王猪生徐阿毛監禁三年寄贓之朱陸氏監禁一年陸順元監禁八年送請執行在案總之能追則追不能追則科刑此是一定辦法現在案已判決執行所請再爲追贓應母庸議察海生訴胡小風子屢次捲逃請求提究由批據訴爾妻胡氏捲逃已非一次究竟所捲何物逃往何處以後又如何尋獲旣未聲叙明白至陰歷六月二十日爾妻回歸母家亦係人情之常更何能指爲捲逃迨爾探問何致又遭岳家之毆辱且無傷痕種種支離不實不盡試問憑何核辦惟察核該民人請求之目的在於離婚屬於民事範圍自應照律逕赴審判廳訴請核辦正母庸以空言濫入刑事訴訟也着卽知照 
弔驗單串○薛愛堂前在地方檢察廳控楊如生卽康樹生等行兇傷人由該廳起訴於同級審判廳曾經開庭辯論康供認推跌薛愛堂受傷不諱二次覆審判决在案茲薛委任金泯瀾律師在審判廳起訴康樹生串通楊束生等呑没田單昨午由推事汪綸君開民庭提審康樹生同妻康薛氏及妻母薛丁氏並楊東生楊杏生楊阿根等上堂同供薛所控追田單之地係楊姓祖坆並非薛之已產楊有單串爲憑求鑒旋由被告律師巢堃與原告所延之金律師互辯良久判楊將單串於星期五呈案一面着薛愛堂將歷年程串交案復審判决 
地甲吃緊○福佑門内北三舖地甲陸桂珊用空捐欵抗傳不到昨由民政長諭令催征吏倪少峰將該地甲傳案押限即日繳清如延定卽革究 
[南市]  
解决疑問○市議事會議長姚于讓君定於今日午後開談話會表決關於市議會之疑問昨先知照各議員届時一體蒞侖 
追繳捐欵○稅務公所所長張壽鏞君以公和鷄行欠繳認捐洋四十元屢催不睬函經裁判所傳到執事人姦樹春訊供不諱判先繳洋十元然後交保餘限初五初十兩期各繳洋十五元 
[閘北]  
含湖了事○已革馬巡魏本立在新垃圾橋北首　阻騎巡隊官李華四之包車欲與爲難輕偵探　拘解裁判所訊供收押在　茲魏央人向李隊官聲明實孫聽人陖使受愚懇請免究昨由李君禀請裁判長將魏開釋 
收殮路斃○共和路昨日倒斃一人形似工匠崗巡查見報告一區由張區員飭十一圖地保查無家屬著報善堂給棺收殮决計退婚○馬法寳之女巧珍本許與王太和家爲養媳因被王虐待自投裁判所判留婦孺寄贅所嗣因所中各婦女至操揚納凉致女乘隙逃逸業由該女之叔馬進朝具禀裁判所請爲偵緝並憑究該所司事昨奉孫所長批示云據呈王太和夫婦屢次凌虐養媳又復决意退親候傳原媒陸歧等並王太和到案訊明酌奪 
[英租界]  
勿再違仵○王苗法因違忤其母陸氏被控昨由捕房拘解公堂請究王供以後不敢違拗求釋聶襄讞商之英哲繙官姑寛着具切結開釋並諭以後善事其母王連稱是而退 
茶館聚賭○陳雲卿在三馬路三百三十六號屋内開設茶館專事聚賭抽頭前日被捕房查悉以其違章於昨日將陳傳案訊實判罰洋五元充公賭具銷燬 
欠洋不還○王秋濤欠葉實林米洋六十餘元不還被控昨由公廨飭令捕房將王傳案判交保遇堂候訊 
日商追欠○日商欠長田吉次岩崎佑山等控王國柱不理借洋五萬餘元昨由捕房將王傳廨判令交保候照會日領會訊 
西人負債○印人傑逹生控無領事管東西人麥雀借洋一百五十元不還昨經公堂訊明判令被告之兄呑大立據担保一俟麥雀逹謀到生意卽將借欵分期拔還 
父子失散○男孩施才郎在路徘徊由捕查見帶入捕房昨送公堂請示據施孩供年九歲崇明人近隨伊父施順明來滬中途失散判留廨七天如無人投領着再帶堂候核 
歸案訊辦○滬西靜安寺附近鄕民馬杏卿因被馬金濤等四人在途毆打由捕一併拘解公堂訊係田地紏葛已在審判廳控告有案判馬金濤等各罰洋一元開釋杏卿押候該廳移提在案昨由檢察廳派警持文投廨聲請提回讞員准予派捕協同解回歸案訊辦 
冐牌受罰○英商老德記藥房控李興記出售冐牌洋蜜一案昨由捕房傳同見証蔡炳生等到廨經關讞員會同英翰副領事研訊明白以李不應冐戤着罰洋一百元充公所有冐牌洋蜜一併銷燬 
拐案訊實○姚孟氏誘拐王阿七之弟媳小寳被控收押嗣氏以王專事私鑄鉛質小洋訴由捕房將王解送公堂訊寳判押西牢二年氏則押候查辦昨經中西官復訊屬實判氏押女所九月示儆 
欺侮車夫○東洋車夫王寳生控坐客袁渭興行兇毆傷頭面等情昨由捕房將袁傳至公堂訊明判罰洋十元充公 
[美租界]  
流氓逞兇○吳淞咯某飯店夥　金祥昨報捕房云被流氓阿福阿玉二人無端毆傷頭面請爲究辦 
逃失婢女○菜市街五十三號粤婦唐梁氏昨報捕房云前晚逃走婢女一口名丫頭捕頭允爲查訪 
錢債紏葛○顧阿金昨與陳財寳在西華和路因會欵紏葛互相扭毆被捕併送捕房捕頭以案關錢債飭赴公堂起訴 
行人患痧○丁阿二昨經吳淞路忽患急痧倒地不起由捕車送工部醫院療治 
攫取銅元○張紀善昨日上午闖入天潼路某雜貨店攫取銅元數百枚逃逸由探追獲押候解究 
[法租界]  
　　股東脫累○湯九洲開設復順協記號時訴騙姚文記徐大生等各户貨物逃避現由股董王鈺庭尋交公堂迭次提訊均紀前報昨日各原告復又投追王供此事係湯一人所爲我則絲毫無涉判王退去諭湯覔的保限十四天一併理楚 
聚衆賭博○小茶肆主毛阿二因容留多人聚賭由捕拘解公堂請究中西官以毛不應違章判罰洋五元充公 
各清各欵○蔡順興竹匠店主欠沈竹芹貨欵不還控由公堂提訊判令分期拔還嗣因到期應付洋九十元分毫不理復以着保交案蔡當堂交洋甘元其餘擬將某甲之欠欵推抵裁判員以各清各欵未便牽混判人洋兩保限七天交清 
[來件]  
　　中國工業會章程 
[名義]  
　　第一條本會會員事業均以工業爲限故定爲中國工業會 
[宗旨]  
　　第二條本會以研究工學提倡工業發逹國民經濟爲宗旨 
[事業]  
　　第三條本會事業如左一調查工業原料二國查工業狀况三研究各種工業學術四研究本國工業興衰原因 
五研究世界工業大勢六研究勞働資本之關係七編緝發行各種○業書報八編定各種工業名詞九參定各種標準試騐法十建議興革各種工業之利弊十一備營業者各種顧問十二爲營業者介紹各種技師 
[組織]  
第四條本會設本部於北京設支部於全國各處 
第五條本會設正會長一人總理本會一切事務副會長一人協理本會一切事務正會長有事故時得代理其職權 
第六條本會事務所共分三部如左一等議部掌管本會籌議建設諸事設主任一人籌議員若干人二稽核部掌管稽核本會已經建設諸事設主任一人稽核員若干人三事務部掌管本會文書會計庶務諸事設主任一人事務員若干人 
[會員之入會出會]  
第七條凡合左列四項資格之一由會員二人以上介紹者得爲本會會員一學工學者二經營工業者三富有工業經驗者四提倡及贊助工業者 
第八條會員如有不得已事故欲退會者應將理由報告本會第九條會員有不守規則及聲名惡劣累及本會名譽者　提議由會員公决除名 
[會員之權利義務]  
第十條會員有選舉被選舉被指任之權 
第十一條會員有議事表决否决之權 
第十二條會員有提議事件及興辦整頓本會事業之繼 
第十三條會員有服從本會規則之義務 
第十四條會員有擔任本會事業及力謀擴張之義務 
第十五條會員有相機設法創設支部之義務 
[職員之選任及期限]  
第十六條正副會長各部主任由全體大會投票公舉其餘各員均由各部主任推薦經會長指任 
第十七條職員任期均以一年爲限連舉得連任 
第十八條職員在任期内如有缺時或開會　捕或會長指任 
[會期]  
第十九條本會會期共分三種如左 
一常會每月一次第二星期舉行 
二大會每年一次秋季舉行 
三特别會無定次遇有大事臨時定期 
[經費]  
第二十條本會經費共分三種如左 
一會費入會費每人一元經常費每年每人二元二特别捐由會員有志者擔任 
三基金由會員公議設法籌集 
[附則]  
第二十一條本會章程自發布之日卽生效力如有施行不便之處經會員十人以上提議得由大會公同議决修改 
第二十二條本會北京本路暫設北京西四牌樓祖家街北京高等工業學校内 
[來函]  
　　浙江旅滬學會致李平書君函 
平書先生大鑒八月八日神州日報滬評欄内載有滬江旅滬學會揭發李平書收洋十萬元無明確之用途報告今閱上海民政總長收支報告亦載有支浙江旅滬學會洋九千五百餘元亦未指明用途使人不能無疑該學會之在上海特一平常之私人團體耳以何名義而用此鉅欵不明不白相喩無言吾爲浙人羞矣等語查客歲九月十四日晨間製造局未下時餉需支絀艱險萬狀敝會員煞費苦心將張楚實所寄存貞吉里之現銀十躉兩設法運出以濟軍需一簣功成賴有此欵其時先生及滬都督府均未成立事起倉卒義士羣集即以敝會爲給發餉械機關以資便利事定後即將一切收支帳目領欵收條及餘洋四百餘元由敝會職員毛安甫蔣省三兩君面呈台端并蒙繕發取條一紙爲憑今閱貴處報告以張楚寳所存現銀十萬兩謂得諸貞吉里並未提明何人所得致此欵來歷絶不明瞭且敝會曾將詳細帳目報告貴處則貴處刋發報告應將敝會所報告者一一列入方爲正當卽謂敝會所付軍餉不在貴處範園以内則不宜收受敝會之報告卽收受矣故意一筆抺煞囫圇籠統有總數而無細目於帳目格式殊能不合况此係敝會代付之款何得謂之支浙江旅滬學會洋若干元有尊處一片糊塗賬（中略）執事如見此報當必有愀然不安於必者矣敝會對於上海革命以及蘇浙　立奔走運動捐資助餉組織獨夫軍隊與天攻克金陵進兵固該尊餉運械寢食俱廢至今滬杭南京發難部中人類能言之事定功成口不言勞亦未亨絲毫權利有何不快意于先生而故含泯其詞使他人疑鄙會亦在沾漑餘潤之列乎事關敝會名譽務乞執事將敝會報告細帳迅登各報以清手續而息浮言並祈示復爲荷此請台安浙江旅滬學會啓 
 
 

Page 8

 
 
   
 
 

Page 9

 
 
自由談 
游獻文章 
[城隍覆土地書] [  蝶仙]  
土地公公閣下展誦手書祗悉種種承詢一節諸多窒礙難行之處須俟府城隍頒到命令之後再行改革未爲晚也在閣下灌輸新學素號文明鄙人久深景仰但我陰曹守舊居多如欲大加改革必須借重陽世一般新學人才辦事方爲得體否則實在無從下手質之閣下當以爲然所有遽請改革之處應無庸議手此佈覆順頌升安城隍稽首頓首覆 
[戲名十安歌] [  虎瀛]  
　　一枝桃開來一捧雪二進宮去看二度梅三門街卽在三叉口四進士同信四杰村五台山大開五老老六部審只爲六月霜七星燈掛在七星廟八仙飄海到八盤山九件衣原有九絲縧十字坡口賣十美圖 
[其二]  
一箭仇要把奇寃報二姐逛廟去打城隍三奇計最妙空城計四郎探母過界牌關五老會共飲瓊林晏六郎歸位要小上墳七星燈結做連環套八仙過海進南天門九更天做了蝴蝶夢拾玉鐲訂定巧因緣 
[新論語] [  處癡]  
子曰飽食終日無所開心難過哉不有叉雀者乎叉之猶賢乎已 
色鬼問嫖於孔子孔子曰能行五者於窑子爲嫖矣請問之曰局和酒錢貎局則打樣和則報効酒則請客焉錢則有功貎則足以動人 
子之滬城聞乒乓之聲 
夫子莞爾而笑曰打鷄焉用洋鎗 
游子曰昔者俺也聞諸夫子曰君子學嫖則愛情小人學嫖則肉淫也 
海外奇談 
[亡國恨] [  虎癡]  
南洋望加錫埠素無旅舍客是地者若無親戚故舊惟有借宿於妓寮常事也去年有美少年西裝革履求宿於如意堂蓋錫江之藏嬌處焉少年揮霍金錢若泥沙而孤枕獨眠纒頭空擲妓見其顏色慘白雙眉時鎖若重有憂者徒以言語不甚了了未獲窮致詰問翌日晨興索筆墨題一詩於壁俛首疾走而去其詩曰國雙未報寸心愁尺鐵穔空動斗牛假弁易釵聊匿跡崎嶇乂到海洋洲始知少年固女改男裝因事濳蹤至此者誦其詩者羣猜爲高麗女子或曰中國人也 
尊聞閣詞選 
[感賦用潘蘭史次易實甫韵却寄] [  蝶仙]  
將何號令鎭虚譁風雅淪亡廢白華百倍精神當路草一般憔悴背時花歧途駐足寗無地孽海謀生未有涯幾輩重兵方在握何須還近縱橫家 
阿父雖爲萬石君郎公未肯浣中裙人情不一旋渦水我輩依然出岫雲煮豆任從萁上泣敗棋何待局終分閻梁祿莽皆堪鑒願以姚崇十事聞 
[寄何頌花公旦四首]  
爾我論交二十年十年聚散等雲烟喁喁吳語詩盈篋楚楚泰箏淚滿絃别後親朋多作鬼眼前鷄犬盡成仙清狂苦憶華亭鶴（悼華癡石）厚夜相違最可憐 
莽莽天風獨扣舷海腥吹沬濺衣邊場來身世愁無藝兜起牢騒酒有權銷歇鶯花歸斷夢扶持家國仗空拳不因譴謫非關隱潦倒窮荒亦可憐 
多少人間未了緣不堪負重此雙肩如花妻女嬌難養似鐵心腸錬未堅一片柔情都化水百般煩惱自相煎便能出世回頭看成佛成仙總可憐 
手潑愁雲上錦箋傷時杜老淚如泉凄凉共命陵頻烏寂滅無生大小禪薛鼓至今亡嗣響陶琴終古不安絃牙期死後晨星散爾我參商益可憐 
[董靑心阮劍痴各爲我題扇一首次韻分寄]  
仲舒同調屬劉萯落筆親題王朶雲塵榻久懸歌舞地空山聊續𤥐璘文詩魔近日高三丈酒債經年欠百斤寗可相思莫相見舟來猶是舊終軍 
酒寒欺夢落愁邊涯角相隨謝月憐恍忽堕歡皆可拾思量無字足名篇人生怕過傷心地客裹偏逢釀病天回首風華銷損盡不堪提起十三絃 
揮扇閒談 
　　急電飛來不曰某國增兵某處請轉飭撤退卽曰某國佔據某地請嚴重交涉遲之又久而增兵如故佔據如故其情形與奕劻長外部時適同 
美公使謁王天縱以多派宣講融洽黨派勤恤民隱諸策諄諄見告固是至當不易之談而忽於瓜分將次實行之候舉杯而祝中華民國萬歲母乃惡作劇乎 
實業救國爲今日不易之方針然而招商局也漢冶萍煤鐵廠也非中國實業界之成效卓著者乎而今已矣彼實業恊會諸公亦可以休矣 
孫羹梅以亡國之大夫爲外人之奴隷本不足責獨恨其旣爲中國人而乃見錢眼開擲中國之主權於不顧喪心病狂莫此爲甚雖然余不能爲上海之所謂交涉使恕也[  虎癡]  
新進少年學無專長大言炎炎不可一世各處都督府曁民政署皆爲若輩噉飯處所安得如卾民政長劉幼丹君一一甄别之 
讀鄧玉麟責問參議院書字字痛快語語鋒利眞是一篇救國大文章讀之可以愈頭風可以袪溽署 
某黨之夢想内閣欲以殷汝驪長財政谷鍾秀長司法張耀曾長外交吳景濓長敎育此四人之歷史不得而知惟見各報載參議院現形記以及種種黑幕可以得四人之大槪民國内閣果以此四人加入國務員不知要閙出幾多笑話 
高太癡詞家也二十年前與高昌寒食生霧裏看花客賓紅閣外史小樓主人縷馨仙史諸吟壇昕夕唱和佳作如林今讀其金縷曲一闋殊令人有回首當年之感 
冰盦痛詆參議院議員非好爲多事也讀黎副總統與徐軍長之電文可見支持危局民國自大有人在[  冰益]  
戲劇指南[  健兒]  
取城都一劇飾王累者例用丑角面塗粉墨（俗名豆腐臉）夫王累始諫劉璋勿迎劉備揖盜入室後劉璋欲開城讓備知大勢已去不肯屈節受辱甘心墜城一死以報君恩其忠藎識見俱加人一等豈可飾以丑角而誣衊忠智之士 
健兒謂且飾以掃邊老生庶與實情不致剌謬 
賣馬一劇單雄信見秦瓊知係山東人突然問山東我有一好友爾可認識窺其情似與瓊素未謀面而但聞其名才瓊之還問亦然然旣屬不相識之之人豈可直稱好友 
健兒謂山東我有一好友二賢莊我亦有好友二句宜改稱山東有一大大的英雄二賢莊亦有一大大的英雄方合於理 
小說 
[寓言小說蚊諧] 　　 
客有過余者見余而驚曰君何精神倦怠顏色憔悴皮膚浮漲疲憊困頓若是耶余初聆其言猶不甚介意閱數日捬膺自思攬鏡自視始覺客言之實不我欺方細心研究注意偵察見夫日伺吾前而環吾臥榻之側者如蚊也蚤也蟣蟲也白　也毒蠍也莫不蠕蠕然轟轟然沿壁掛墻塡枕塞席應瞵虎視蹈瑕伺隙皆係吮吾之血而吸吾之膏者無怪余疲憊困頓乃爾也異日客至方告以故客曰君聞余言而不介意者即君所以被害之由耳天下惟么魔小醜最能乘人於不覺又善運行於暮夜人常動極思靜之時彼即磨牙礪爪屏息側足甚且邀朋約儕結隊聯鑣欵欵而來莫所抵禦若不預嚴防備則一身之膏血有限而彼輩之慾壑難盈欲不疲憊也得乎余曰君言固善然防備亦有難焉者客曰人莫要於清心又莫要於定識凡么魔小醜之來也必有可以爲進身之階又有可以爲護符之具如狐之於城鼠之於社相爲倚伏上下其手而後乘間以售其奸蚊蚤蝨等又何獨不然必也清心寡慾勿墮冥漠之中明目定識不爲奸惑所混而又整頓其茵褥條理其器具斷絶其緣堦不使有一瑕一隙與彼入門藏身之地如是則害可除而身可養矣雖然如蚊如蚤如蝨堎蠍等皆爲害人之物然數者之中又不無軒輊之分焉常蚊之初集也未見其體先聞其聲光明磊落猶似有先書後戰之槪推其意以爲吾之來也彼已知之知而不防於已何尤豈如蚤蝨　蠍等鬼鬼崇崇區區漠漠來旣不知去亦無跡待彼發覺之時則皮膚已　精血已虧顏色已敝人已疲憊困頓而彼已駕長車投桃源去矣雖悔恨亦何及哉然則蚊之爲害雖與蚤蝨　蠍等而能大聲疾呼較諸專肆毒於陰暗者乂覺彼善於此也是不可以不戒 
[時事小說縣知事特别放盤] [  龍]  
恭喜！足下得委縣知事 
足下何日榮行小弟當預備祖偏餞 
不敢當兄弟擬後日到任 
足下平地靑雲眞所謂時來運至 
否否！余以。。八百兩。。。得之 
足下不必取笑民國用人斷不至如此腐敗 
吾與君爲刎頸交所言皆實 
吾由某院某長處辦侍僅需八百兩 
小弟不信足下能爲我代辦否 
是不難吾力足以包辦川北之某某等縣皆 
八百兩也 
能稍减其價否 
能。。有六百者。。有四百者 
確乎。。何如此之便宜 
君如不信請至批騐所問候委縣知事 
看官有縣知事之熱者請携。。八百兩。。或六百兩。。或四百兩速赴成都萬勿錯過此好機會也 
 
 
 

Page 10

 
 
   
 
