# 1889 - 57 - 4905699

 

Page 1

 
 
[新印白紙曾文正公年譜大事記家書家訓榮哀錄出售啓] [  申報舘主人啓]  
　　曾文正公中興致治一代名臣人皆仰其功冠本　而不知學問文章實有麟麟炳炳者所刻全集多至百餘册卷帙繁重携帶良難學者　數年之心思未易得窺全豹本舘覔得初印着本先將年　大事記家書家訓榮哀錄五種用新鑄鉛字排成印以雪白連史紙校讐詳細每部裝訂十一本價洋八角請向本埠南北申昌及各埠申昌購取均可此啓 
[新印欣賞齋尺牘告成] [  申報館主人啓]  
　　欣賞齋尺牘爲龍沙司花史曹仲甫先生所著大約皆貿易場中通用信札自慶賀弔　以及問候起居短簡長箋門分類别四駢六儷領異　新海尺牘中别開生面者也析疑齋主人讀而愛之謂足供操奇計嬴者　貧之糧益智之糭爰託本舘以新式鉛字印成計書六卷分釘四本刻己告成每部售洋二角半由本埠申昌書畫室及各處申昌出售賜顧者請就近移玉購取可也 
[閩省分設點石齋售書局啓]  
　　啓者本齋石印經史子集各種詩文典籍搜羅宏富校勘精詳向在各省發售允已功資點石價重兼金今特設分局在省城鼓樓前以便諸君子就近購辦伏惟雅鑒 
[鑄銀餘論]  
　　有客問於賓紅閣外史曰昨讀貴報廣鑄銀錢論旣聞命矣竊嘗攷之古者唐宋以前上下通用者一皆以錢未嘗用銀漢書食貨志言秦并天下幣爲二等而珠玉龜貝之屬爲器飾寳藏而不爲幣孝武始造白金三品尋廢不行舊唐書憲宗元和三年詔曰天下有銀之山必有　礦銅可資鼓鑄銀則無益於生人其天下自五嶺以北見采銀坑並宜禁斷至韓愈奏稱五嶺買賣一以銀元　奏狀云自嶺以南以金銀爲貨幣宋史仁宗紀景祐二年詔諸路歲輸　錢福建二廣易以銀金史食貨志舊例銀每錠五十兩其直百貫民間或有鏨鑿之者遂改鑄銀至哀宗正大頀民間但以銀市易若是乎古時惟以貨貝通有無至太公圜法創行始有泉刀之目唐以後方以銀代貨銀遂與錢並行乎顧自後亦有禁不准行者明洪武八年禁民間不得以金銀爲貨違者治其罪有告發者卽以其物給之誠以用銀則成色高低頗難一致奸民刁儈易於作僞爲奸不若錢之一律通行無所攙雜今貴報謂宜廣行鑄造以便流通毋乃與古　違誠不知别有見解否也外史曰唯唯否否古者僅中國各地之民互相交易中國之貨只於中國流通是以圜法之行可以歴久無弊今則萬邦通道四海一家外洋之銀載入中邦者歲不可以數計初時所用日斯巴尼雅銀餅久且鏨鑿满花文　墨西哥販運鷹銀三十餘年來幾於遍地皆是不特權利爲外洋所握且奸商舞弊愈出愈奇如挖銅如夾板如包鉛慶質日多市面益形敗壞若再不由官經理自鑄銀圓恐利源溢出日多僞銀且日甚一日江河日下誰能獨障狂瀾乎此所以高目時艱不得已而籌及鑄銀之舉也客曰我聞各國銀圓不一其式印度所鑄曰路畀每圓重三錢二分小者四分之一再小者八分之一法國所鑄曰佛郎重一錢二分半英國所鑄曰先令重一錢四分小者曰式本士重三分五厘又上中銀錢曰福老倫重二錢八分俄國所鑄曰　卜約重五錢奥國所鑄曰果爾登約重三錢三分强意國所鑄曰以里兒約重一錢四分四厘葡國所鑄曰以密而來斯約重七錢七分三厘强土國所鑄曰以辟掗斯忒約重三錢埃及所鑄曰以奪洛爾約重七錢二分荷國所鑄曰果倫約重三錢八分强瑞國所鑄曰以烈他斯拉約重二錢巴西所鑄曰以密耳來斯約重三錢八分美秘二國所鑄俱曰莎羅重七錢二分今中國旣欲仿照外洋鑄以機器若何輕重若何形模其將倣何國之規以埀定制乎外史曰中國鑄匠遠遜外洋銀錢無論己卽論銅錢其新鑄者雖重至一錢而字跡模糊輪　凹凸雖由沙質太重之故然亦安知非鑄匠技拙是以未得精工乎外洋則不然雕鏤雖細若毫毛依舊精奇清　是以宜倣具製法改用機器鑄成至形模則自當别出心裁擇一正大堂皇者恪遵不易更何必因人成事倣傚泰西乎鄙意輪船旗號各國或作鳥像或爲獸形或以數色鑲成或則遍綴花朶我中國獨畫一龍規制燦然實駕諸國之上令亦宜鑄以龍質惟不得與日本所鑄從同至分量若于銀式何似則當軸者自能躊躇盡善以杜弊端更宜　巧匠前赴歐洲悉心學習庶幾熟極生巧鑄造益精不至如道光時所鑄銀圓不克流通以致閱時卽廢乎客曰外國之錢金銀並鑄　以取金者輕而易舉出門者更便於取携也今中國亦宜兼鑄金圓俾與銀者並行不悖乎外史曰是則不必查英國金錢有名色伍崙者每圓以二錢五分爲度值中國銀三兩三錢五分六厘有奇法國金錢有名拿破崙者每圓以一錢人分爲度可易重六錢二分半之大銀錢四枚今中國若倣而鑄之誠有如昨論所言零星使用未能翦之使　若大鎭通衢尚有時價一遇窮鄉小店每有不能兌換之虞卽使可以易錢而土人勒價居奇不免故意尅減反不若銀圓之值價無幾隨地可以兌錢是故竊以爲銀錢宜於速鑄而金錢儘可不必也客曰然則銀圓之利子亦略盡之矣竊恐擇要設局勢或不能取給各省遍設則又所費不貲子其尚有握要之術乎外史曰我嘗閱壞游地球新錄云美國鑄錢局在扯里司街其法由鎔化而鼓鑄而範圍而淘洗而印花而權其分量輕重計大者每一分時可成八十枚對開四開十開法亦如之而成功尤速每一分時可成一百二十枚然則積十五分而爲一刻積四刻而爲一點積二十四點而爲一晝夜卽使每晝夜工作十點或八點時而所成己不可數計尚何須分設多局耶客首肯而退外史曰是雖紙上空談然亦　者鄉校議政之遺意也遂詮次其語而記之 
[本舘接奉電音]  
　　昨接在京友人發來電音有本月初一日諭旨二道敬謹譯登○二月初一日奉上諭馮子材呈遞賀摺另繕駢語屢次違式殊屬不合着交部察議欽此同日奉旨馮文蔚補授司輕局洗馬欽此 
[京事述新]  
　　駐京各國欽差以中朝欽使倘遇外國喜慶之事莫不往賀同與筵宴方今中朝大皇帝大婚歸政鉅典攸關各國駐京欽差自應入覲天顔隨同慶賀因照會總署各堂憲乞代秦准以便届期各躬人大内申　總署各堂隨與醇邸熟商允否尚未得悉也○兵部武選司近准漕運總督咨開山東臨清前帮衞千總劉荷暄於光緒十四年十一月初九日病故扣至十二月十九日限满由部銓補等因經武選司查有五品頂戴儘先選用衞千總朱萬良現年三十九歳順天人由行伍保洊赴部投供候選於光緒十三年九月擬選江西廣信衞千總因親老扣除改補近省今此一缺係屬近地自應遵照奏章將該弁朱萬良改補此缺已傳令該弁於開印日赴部騐到以便禀期帶領引見○宣武門内大街南路甘石橋東永祥山貨鋪自丐婦求乞此婦京中目之爲赶川的衣服並非破爛至鋪 
 
 

Page 2

 
 
討錢任其調笑而彼亦不怒彼此玩笑詈駡得錢而後已且竟入其鋪非若男丐於門外求乞也鋪夥見伊竟入鋪門自以新年甫過婦女入門有所不利且言語非正怒極遂將丐婦推跌出門掩閉門扇丐婦爬起向南飛奔糾約同類俄卽糾有男女乞丐百數十人蜂擁至鋪喧呌不休接踵而至愈聚愈多鋪夥往告於領東李某李赶託人往說於丐予以京錢數十串始得了結○署正黄旗满洲都統絪貝勒訂於正月十三日前往興平倉支領正黄满應領正月季弁甲米經該固山備文知照該倉監督等是日赴倉預備支米○理藩院額外侍郎御前行走烏珠木沁札薩克貝勒格楚於去臘年班進京朝賀因感冒於京中旅邸除由理藩院查核成例奏辦外其額外侍郎一缺奉硃筆着御前行走札薩克貝勒逹木定札布補授欽此○禮部爲咨行事儀制司案呈本年舉行己丑科會試例應由本部奏請欽派王大臣前往貢院搜檢士子入塲相應咨取親郡王貝勒曁文武各衙門堂官銜名務於文到五日内各將王貝勒各堂官銜名開送過部以憑彚奏請派至咨送後如有出差告假等項事故亦卽隨時咨報以便於題本中註寫○本年應行舉辦大挑曾於前歲業經行查各直省旗漢閑散舉人查上次庚辰會試後大挑至癸酉科　止此次應自乙亥恩科起丙子已卯兩科均應歸本年大挑其壬午以下各科應歸下屆辦理刻經文選司印稿諸員飭吏檢查上届辦過成案諒於開篆禀堂核奪具奏按大桃各直省舉人凡係候補候選就職就教者不准入挑若願挑者應先將前項官職註銷且臨時先將本科會試龍門册核對實係領卷入塲者方准入挑每排二十人挑列一等四人應以知縣簽掣省分挑列二等八人應以教職銓選若满蒙人則以七八品京官選用其餘八人列爲三等○連日造辦處人員帶領紥彩匠役内紥做長春宫彩臺采棚等活該匠等各佩腰牌以便出入計此匠人約百數十人謂每名日得　飯京蚨五緍有奇○宣武門外南下窪子田隴間不知何人抛棄一包視之所包非物旋經地方兵役開看内係女屍一具赤條條不著一絲口中塞有敗絮兩書反縛屍軀竟疉成三拆當經呈報衙門正指揮詣騐並無屍親認領飭役跴訪巡緝此案其處係某廟之香火地中遂將廟僧帶案訊究是否知情城憲訊究一堂遂移送刑部訊究 
[朝鮮近事]  
　　華人嗜賭歴年必有喪財逃遁者道憲念具海外營生受盡奔波之苦始得升合之資家中老幼正書此區區以爲奉養一旦付之他人誠爲可憫故出示曉諭自初六日爲止再有賭博者卽行查拿究辦○初七日夜間日商被火燒毁十餘家貨物無存玉石俱焚亦慘矣哉○初八日東大街一路用黄土遮蓋專候來日王駕出宫○初九日王出遊景慕宫行新拜禮○王出宫時任其鄉民瞻仰信口議論不以爲怪○仁川慶海樓聚賭被官拘拿到案重責二百板將封其房屋經商董求免○有鮮人招一華人同賭華人勝持錢將歸衆鮮人執送官府以爲夜入其室搶錢云云未知官府作何辦理○漢城小兒或三四十人或五六十人分爲兩處作對敵狀名爲打喜架○慶全班象姑打扮齊整酷似二八麗姝在道署演戲連唱八齣直至唱不成音始止○十五日衆華商張燈結彩共樂昇平與内地無異○朝人元宵節各持燈籠往來拜賀徹夜通明金吾放夜玉漏停催又於海外見之○土有旨限三日内浄街十八日出遊南廟○外道朝商皆至港候船爭買上色新貨不知販貨者誰着先鞭耳○龍山領事洪者於十七夜間被賊竊去寳銀十七錠商民鋪戶搜檢迨遍終無着落○十八日十二點鐘王駕臨三祖廟○洪君傳各帮商董進署傳語凡有賣東海關寳銀者須至署禀明○土駕至南街有鳴鑼呼寃者爲其父充軍多年其祖將終求王賜回原籍木知王允准否 
[皖上雜言]  
　　某姓貧嫗年已五十餘衰邁龍鐘苦難言狀正月二十日忽横臥御碑亭側一息奄奄見者憐之然亦無傾囊施舍者○撫署設立電綫已數年矣月前陳中丞飭知電報局委員遷移他處委員遵卽遷移租賃撫署東某市房爲之設綫通報云○安慶府聨仙蘅太守經陳中丞委赴無湖清查公務兹已查畢於正月二十三日遄回比卽乘輿詣院銷差然後回署○前辦支應局提調彭受臣太守奉阿嘯山方伯委署穎州府事所遺差使委周守誥接辦太守奉扎後旋卽趨轅謝委日内將擇吉赴局任事矣○正月二十二日炎熱非常幾若暮春時節至晩陰雲四合狂風怒號二十五日午後電光閃閃空中驟聞霹靂聲幾同山崩地裂繼而大雨滂沱聞諸父老云新正發雷主人多病云○正月二十七日恭逢皇上大婚典禮懷寍縣陳雲溪明府奉各大憲面諭届期令民間張燈懸綵以志賀忱明府遵卽諭飭城廂内餐各保鳴鑼埃次傳知計懸燈之期從二十六日至二十八日云 
[邗溝瑣語]  
　　海州大村莊仇某之子名蘭生年已弱冠忽於客臘杪隻身出游迄今匝月未返其兄名東生者一路蹤跡來揚黏揭招帖略云如有人知其下落或將本人送至其家倍給川資外仍當重酬或送信與揚州鈔關門外對河車行内楊君寳垣亦當重謝云○每届新年校塲内江湖賣技之流與夫市上售畫者不知凡幾今年地方官因飢民甚衆深恐滋事諭令此輩一概不准逗留故刻下城内頓覺清淨此亦賢有司杜漸防微保衞閭閻之一道也 
[閩嶠春光]  
　　某甲者瀟灑風流向在洪山橋妓舫買笑尋歡揮金如土毫無吝惜前日偕二三知己聨轡出遊離西關五六里許土名祭酒嶺甲興高彩烈跨上駿馬連鞭數下其行如飛急用力勒住馬異常狂吼道旁有糞池一口竟躍下逡巡間馬奮力躍出而甲已跌落地中經旁觀者搶救業已满身渣滓自不可近甲羞憤彌甚出洋租新衣數件便脫身上衣服交人洗淨約兩點鐘許始雇輿而回同伴諸人因之氣沮先後言旋而挾妓欽酒之初心遂付之無何有之鄉参現甲恐爲室人交謪尚寄寓親月家一蕉一蕕十年尚有餘臭恐不但爲家　所不容且爲野鶩所屏樂矣○出西關十里許新洲鄉某甲與下林黨鄉某乙因渡船爭泊道頭起釁於上月十八日紏約六百餘家僉議每家各了一丁持械前往下林黨理論下林黨僅百餘家亦糾衆抵禦甲自恃人衆頗有藐視之意乙黨各帶灰袋於兩陣相對時任意亂擲適其時東南風甚緊甲黨俱爲灰所迷口眼不能開棄械爭走乙黨乘勢追之約半點鐘許始鳴金而回甲黨負傷者不下二十餘人立時斃命者二人次日甲黨百餘人赴縣喊寃侯邑尊李大令前往相騐并帶乙黨數人到案訊問尚未定案也○有梁厝壑鄉村婦某氏挑菜爲生前日因江西船夥某甲向其買菜一言不合氏反唇相詬甲以爲奇辱立掌其頰氏潸然涕下回訴其夫一時忿不可遏糾集百餘人各持軍械前往理論甲亦紏其同黨爲　臂之拒幸經内河水師船哨官帶勇彈壓立將甲拘住喝責四百板氏始甘服各呼嘯而散○福州錢法之壞極矣現在持錢票向錢鋪支取大錢者每百攙和　眼及新鑄私錢約二十餘文市面店鋪自禁小錢所有買賣概用大錢如用票每百則以九十文折算而市價又不肯平落昻貴如前民商因之受虧不少現在官鑄制錢不可謂不足有地方之責者當知旣禁大錢則一律嚴禁自無弊病若照現在情形則錢鋪店家均獲其利而平民反受其害此亦不平之事也卞頌臣制軍留心民事現在面諭地方有司立傳錢當二商限卽日妥議章程禀覆察辦毋任奸商魚肉平民貽害市肆都人士聞之咸頌制軍之德於不置 
[閩省官報]  
　　正月二十三日府經范庶敬禀明丁父憂二十四日代理歸化縣謝變梅卸事到二十五日巡檢葛昌祚卸辦工賑捐輸并禀見二十六日知府郎慶恩委辦閩安稅課二關巡檢蕭清卸泉州古浮厘卡到二十七日楊道汝翼奉委帮辦保甲局務 
[邗上官塲紀事]  
　　正月二十六日吉分轉昌銷兩京餉差伍祐場顧鹺尹中正場陳鹺尹均到揚廿七日湖南金孝廉慶麟徐孝廉樹鍔同解餉來淮廿八日草埝場士鹺尹抵揚並禀知蘇皖賑捐奬結花翎 
[皖垣官報]  
　　正月二十一二日藩轅牌示大挑知縣鄈思賢委署祁門縣本任天長縣肅先鎬調署當塗縣祁門縣金士翹調署太湖縣 
 
 

Page 3

 
 
署天長縣李蔚判省廣德州州判劉開緒署舒城縣嚴忠培含山縣王煥熙寻辦五河厘務同知許以增均辭行候補府經徐鉽禀奉支應局委赴上游探聽硝磺價值巡檢婁慶榮奉臬憲委赴定遠提京控案委辦支應局提調知府周誥禀謝候補縣丞劉廷選禀知奉臬憲委解盜犯赴建平典史袁啓祥赴當繁查保甲並提飯食銀回知縣張樹建禀知奉臬憲委赴建平會審案件二十三日安慶府聨元赴蕪湖公幹回准補廣德州宿州何慶釗到省分發安徽分缺先補用知縣萬世章到省二十四日安慶府聨元禀知報捐花翎委辦華陽厘卡知府文庚委辦運漕厘卡知府邊保桱委辦巢縣厘卡同知錢應豐署滁州朱炳麟均辭行候補知縣張樹建辭赴建平會審盜犯案件王廷槐委解京餉回請假三天按照磨祝震鈞起服到省從九王國珍赴壽懷查保甲回巡檢成源匯由太平府差遣回指分安徽試用巡檢顧鼎書禀到 
[江西官報]  
　　翰林院徐嘉言辭行晉京候補府羅光廷由河口分局來省崔湘由瑞臨分局來省補用縣閻尚庚由吳城上卡來省俞壽祺接辦城外石灰窰卡彭厚基丁母臺城守都司葛步青在任起服吉安營守備陸昆池市汊汛把總宋發魁豐城汛把總周拔元署贑標左營千總史步雲俱禀辭守備余承恩委充左營前哨哨官奉新縣屠福謙東鄉縣文廉俱禀到蕭錦芬委解第十二批漕折進京將家　委騐收省垣城工縣丞陳廷憲儘先酌委一次毛鳳翎拔委一次俱禀謝行知新喻縣丞俞慶咸據報病故以孫維清署理又崇仁縣丞林瀛藻調省察看以王維新署理補用府馮芳植卸辦吉安分局回省浮梁縣任玉琛禀到景德鎭同知汪承誥禀到九江後營遊擊吳邦樹由貴州籍回省翰林院梅汝鼎辭行晉京署新淦縣史誠禀假回省就醫以補用縣周文潮署理廣信府通判嚴朝鼎禀到許文泳由姑塘卡來省朱士林委解固本銀停京 
[温郡雜言]  
　　永嘉縣恩綽亭明府蒞任兩載寛猛兼施士商感之因於去臘公送德政牌一方頭曰徐莠安良邑尊謙讓再三然後懸挂○去歲之杪市中火油賣斷順生汪雲從萃昌和大有等店素推巨擘者亦只能零星出售每斤貴至大錢六十四文後上海南順記有油五六千箱用夾板船裝至計每箱售洋二元刻下市價漸平每箱减去一二角惟菜油去年每斤祗一百零四文者近日貴至一百二十文云○順生廣貨號雇定源發夾板船約於二月初開往甯郡餘赴申江盖以裝運貨物收多錢善賈之效也○海昌輪船於正月十八日出口有永利生牌號冬笋十餘　柑子六七簍未及報關納稅關上洋人搜獲一概充公旋於二十二日拍賣○百里坊洗米巷某姓女早年曾許字楠溪人丁姓邇來丁家道艱難以致而立之年未諧花燭岳家又堅索重聘丁乃於正月二十五日帶同族衆多人暗伏某姓家左右旋見女開立門首遂一擁而入搶入轎中舁出望江門早有一船預備當卽揚帆而去合卺成婚岳父母無可奈何惟有痛哭流涕而已 
[襄水新謳]  
　　正月二十七日恭逢皇上大婚典禮蕪湖文武各官於五鼓時齊集萬壽宫隨班慶賀各署咸張燈結綵設宴邀賓新關循例封關常關亦免查騐各西官具柬赴道轅道賀新關領事署各洋行及江滸所泊躉船兵船俱升旗掛燈以申敬意大街各店鋪門首亦有搭成五色彩棚張燈結綵者○署蕪湖關道孫樹人觀察接篆後於正月二十六日清晨謁廟拈香至查庫點卯諸政尚未舉行蓋在花衣期内故也○正任蕪湖關道雙錫五觀察交卸後仍居署内養疴須俟督撫憲奏請開缺批摺遞回再行回旂調理云○蕪湖大關經徵稅課由雙錫五觀察札委黄少梁少尉灝解銀五萬兩進京共釘一百鞘裝入紅船押運至清江遵陸北上已於日前首途矣○洋藥進口稅厘自改歸洋關併徵之後巡防嚴密奸商無可漏私稅課因之豐收銷塲亦形廣闊近來各省所産土藥甚多稽察難週致侵洋藥銷路洋藥稅課因亦告疲洋務局員祺子麟太守體念商情禀經雙觀察詳請撫憲援照鳳陽關徵收土藥稅例每百斤徵銀二十兩加傾工火耗銀一兩五錢歸常關徵取凡運貨抵埠者先行掛號納裞然後掣給聨單無論運往内地何處概不重征現已通行曉諭矣○日前江于駛到兩枝桅白色英國兵輪一艘西國各官商咸登船以通欵洽詢之知者云係某兵官巡閱通商口岸藉以保護商民也○建平縣押解盜犯三名至會垣過司勘訊三犯狡展翻供大憲委員解回覆訊正月二十六日抵蕪暂寄蕪湖縣獄中翌日卽由委員原差起解回建○正月二十八日蕪湖縣嚴笠樵明府升坐午堂傳點本衙六房書吏三班差役及城鄉地保夘名各書役咸衣帽整齊聽點應夘明府諭以勤愼辦公毋擾民庶婆心苦口誥誡諄諄各書役咸唯唯叩頭而退○春雨過多山洪下注内河水勢幾若萬馬奔騰因之冲斷浮橋不能問渡渡船之值較常陡添五六倍云○春雨連綿幾似漏天景色至正月二十七日午後密雪飄揚頗似夙前柳絮入晩北風甚勁銛若剪刀誦東坡但覺衾裯如潑水不知庭院已堆鹽之句覺濃春烟景無殊殘臘風光二十八晨起見水池俱結薄冰而料峭嚴寒依然剌骨惟天時則已大放晴光矣○痲痘盛行家家傳染間有悮於庸醫之手以致兒女殀殤竊謂自牛痘傳入中國種者最爲平穩奈何信之者鮮致使天花染及名醫亦幾有法難施哉 
[宜昌瑣志]  
　　川省委員周觀察振瓊唐太守承烈李通守煐國大令璋因公至宜郡初假墨池書院爲公館近以院中肄業生次第襥被到來遂移住城北救生局其湖北委員裕太守庚許大令之璡則仍住鎭署内云○日來街市店鋪俱未開張惟有肩挑貿易之流沿街喚賣而已往來舟子俱以河壩河街爲貿易塲是以是處烟茶酒飯館閙熱非凡往歲上元前後好事者按戶斂費迎賽龍燈今春不知因何至今猶寂寂也○南門外街後小池中淹斃一人所有鞋帽衣衫放在坡上相其面貌約只二十餘齡刻已經善堂收瘞矣○南門外千人會及南湖人皆迎賽龍燈並有打獅子等戯各鋪迎以鞭爆以慶新年○江通輪船灣泊頂心洲用剥船兩艘將貨剥盡旋於正月十七日晩抵宜約於二十日開往漢口 
[襜帷暫駐]  
　　福建正主考黄潄蘭大銀臺假期已满由温州乘坐超武兵輪於前夜抵滬旋卽乘輿至滬南龍德橋附近之沙永公所暫駐袛帷再行換坐輪船北上本埠各官均往拜謁 
[姻婭搆衅]  
　　朱陳氏之女金鳳憑媒嫁與蔡同懷爲媳兹因該氏知女遭姑蔡虞氏毆辱太甚同子朱阿全及幼女珠鳳等向蔡同懷蔡虞氏理論爭閙之下同至捕房一併移送英會審公廨蔡太守飭候訊供核斷 
[英廨停訊]  
　　今日恭遇歸政之期英會審員蔡二源太守照會英美等領事停訊二日并飭知捕房所有公事併歸禮拜三卽初五日解候發落 
[認領幼孩]  
　　昨午後二點鐘時華捕將迷失路途之男孩送至英公廨年約四五歲身穿花布棉袄褲頭戴和尚帽值日差禀知蔡太守飭暫收留俟其父母認領旋有一蘇婦手敲脚爐盖尋覓失孩有人告以新衙門有一孩汝試往認及該氏往認據云不是未幾有某甲前往認子屬實飭令覓保具領 
[上海縣署瑣案]  
　　飭遷屠作一案迭紀報端前晩裴邑尊升堂覆訊各猪行主供稱現已集議定妥願將屠作遷往西門外惟城内屠作求飭一律遷往以示公平邑尊謂爾等可將城内各作開明呈案候本縣諭令遵照遷移可也○孫凝望扭張阿華至縣控稱被欠米洋百餘元向索逞　叩求訊追裴邑尊着候質訊核辦○嘉定人朱文林控稱妻子趙氏於光緒八年逃避無蹤至今因事來滬始在城内北三鋪李若山家尋見詢知已爲李妾意欲挈回反遭辱駡叩求提李追還則破鏡重圓終身戴德矣裴邑尊令明白補詞呈候提訊 
[上海陳家木橋電總局内豫院揚鎭恊振處正月十九日接常昭凝善堂來信]  
　　綏之少欽連珊仁兄諸善長大人閣下敬啓者常昭西鄉並迤北一帶地瘠而高上年自五月不雨直至九月農民始猶儘力車戽嗣因支河盡涸仍致抛荒不特貧民無依卽稍有力者亦已典質殆盡 
 
 

Page 4

 
 
大冬以後飢寒交迫仰屋而嗟鳩形鵠面者相屬於道今春青黄不接更難設想現毗連江陰之十四圖業蒙上憲撥欵給賑惟此外被災相等者尚有六七圖約計極貧次貧口數在二萬以外不得不勸募民捐亟圖撫卹前有徒揚賑捐由縣勸募四千有餘欲求截留未蒙恩准奈災區甚廣捐數無多蒿目災黎竟有無從措手之勢久仰諸君子痌瘝在抱一視同仁必能借箸代籌俾蘇涸轍倘蒙慨然應允惠以好音敝邑災黎之福皆諸君子之賜也謹冒昧直陳藉請籌安惟照不宣[  常昭凝善堂同人公啓]  
[報謝册捐月結]  
　　謹啓者竊敝堂濟世有心匡扶少力善舉愈廣經費愈絀新正特刊咸有一德一文願捐册叩托申報館隨報分送　爲勸募以冀經費裕如無虞竭蹶乃蒙本城外埠紳商巨富見義勇爲慷慨樂助近悅遠來源源不絶敝堂不勝欣幸自止月十一日起二十七日爲止所收捐數逐登報　定邀衆覽今廿八九三十三日又蒙本城外埠通州杭州蘇州興國州甬江南京蕪湖鎭江清江九江等十一處善士由局來函寄還捐册二十七扣共收洋六十元零八角錢拾三千零七十文現銀三錢自十一日起至本月底爲止總共收洋七百四十七元三角錢一百三十六千八百九十三文現銀二兩一錢銅洋四十六元四角常捐共二百十五愿第思一月未周助善者連常捐計有千金之鉅深沐各埠大善士恩膏厚澤化雨頻施不獨貧病黎庶均沾仁恩卽善昌等亦無任感激惟有叩禱蒼穹福佑善人歌功誦德奉揚仁風除備函復謝附呈善書鎭宅符外特登報章再請公鑒[  上海北市六馬路仁濟呇董事施善昌等謹啓]  
[浣溪紗]  
　　憔悴形骸不自憐一燈如豆任淹煎凄風苦雨負華年壯志無成空碌碌平生有恨總綿綿何須把酒問青天○舊事凄凉詞可哀家庭骨肉盡遭災烏私一念已成灰涕涙徒供揮墓木夢魂猶冀傍泉臺白雲遙望我心摧○莫道儒冠誤此身詩書有味足相親阮囊羞澀未言貧忠孝本爲吾輩事頽唐詎復昔年春且將歌哭養天眞○雅誼高情感最深賢師良友互追尋裙釵何况有知音抱病十年餘瘦骨酬恩兩字負初心茫茫塵海嘆浮沈[  太痴稿於佩珠]  
[和田嵩岳大令留别原韻卽送歸蜀]  
　　離情甕作一江烟那忍同登祖道筵連日君偕同人飲於徐鳳琴眉史處招余未赴豪飲能留金谷罰曠懷合受玉人憐忽爲萬里歸裝客不惜十金買笑錢紫姹紅嫣都賞遍七條絃上最多緣君初眷周琴娥詞史繼賞周侣琴最後乃屬鳳琴○梅柳迎年簇簇新未堪送别正芳春論交似水渾無迹植品如山自有眞不易忘情心上事最難分手眼中人何時再放江南棹重與開樽主共賓[  倉山舊主走筆]  
[江督轅門抄]  
　　正月十八日調署通州上元縣陳委署上元縣姚德鈞准補高淳縣署江寗縣陶均謝委○十九日通判李銓銷解海軍衙門餉銀差○二十一日知縣莊嶙奉委三汶河水厘○二十二日委署沛縣侯沐陽縣黄均謝委知縣吳慶儼赴江西採辦積榖辭知縣彭光廷禀知賈端病故○二十三日知州楊增芳知縣范桓均禀知正任通州楊鳳朝病故王　熙銷解棉衣差禀知丁生父憂 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[鄭工雜咏二十首] 胃議遺謨具苦心欲循古法　通今　防下策原無賴奈此　渊十丈深量水○尅則霜後到凌前兩月綢繆敢息肩竹纜長揪麻纜密新工應比舊工堅進占○廷臣建議亦多端欲復雲梯故道難銅瓦廂前尋舊迹攙流東去卽　瀾引河○河勢奔騰到此平力能挑潘入中泓築防退守終非計治水何妨與水爭挑壩○窪塘分别是沙淤土塘有委員監視選取淤土不準各夫以沙土混充一路爭推下澤車厥土塗泥惟上上莫將禹貢注河渠土塘○當年舊壩似魚鱗抛擲殊甎用意深栗恭勤公爲河督時創作甎壩甚爲得力今碎甎與條甎並用皆公之遺法然舊壩已廢棄殆盡矣運甓我師陶刺史竹頭木　見經綸抛甎○北灘沙土隨時長南圈河流逼岸冲精衞有心塡海易知非投石不爲功抛石○用剛不敵用柔佳深水難容鐵柱埋近有獻策擬用西法以鐵柱釘椿者中州沙土實不相宜瓠子如何能堵塞一層土壓一層柴壓土○古像莊嚴屢　災神功顯應捷風雷靈旂縹緲從天降導得黄流順軌來迎神○莫嫌屋小似漁舟一覽河光眼底收催料人回催土去考工有記少停留擡棚○送稭車來數十村急公好義古風存一錢不受知何意武陟河内兩縣鄉民有每里公送稭料數十車或百餘車不受一錢而去者爲報君王振濟恩送料○野人拾塊苦辛勤車不停輪徹夜聞夢醒雞聲啼曉月隔窗人語尚紛紛車土○取不傷廉繳則愚謹承母命性拘迂有背料夫楊姓以每日所餘錢積至十餘千悉數繳官問其故則曰母命爲公家効力不敢携一錢歸此可見中州風俗之厚負薪莫笑朱翁子報國丹心有匹夫背料○鐵路新車法泰西土牛囤積亘長隄唱籌不用量沙集土車買土向以號簽紀數由夫頭領錢按簽分給謂之簽土用鐵車則但記總數不用號簽起盡河灘萬斛泥鐵車○新造　鑲十丈船工師求木在精堅萬　盤壓千鈞重　骨有時作蜕仙捆鑲船龍骨已斷更易新者○駿馬收韁戒失身如何轉舵入迷津可噒估客沈船處有太康商船駛風過金門帆未及下獨捆鑲船而覆流斃十七人十八人中活一人沈船○零星稿秸亂飄風夜禁嚴防犯祝融抱火人來眞可慮不知身臥積薪中禁火○鞏固金隄計日成壩頭遙聽木爭爭願數萬戶安耕鑿此是唐虞盤　聲釘　○隔岸冲冲正鑿永　　　怕曉寒凝引河頭攔黄　外積氷甚厚恐開放時不能通暢赶備打凌器具顧夫往鑿以免引河　塞之患龍門未合心如結匯此深淵尚戰　打凌○　土功成保太和須防罅漏有餘波正壩邊壩中間有土櫃金門下占時土櫃如不塡實難免過水河兵謂之廉子水間誰屹作中流柱多少英才在網羅合龍網卽合龍占下之底鉤繩其密如網可容數百人光緒十有四年歲在戊子臘月八日愙齋吳大澂初稿 
[年初寂寞感事傷懷適承李淡丈趙榮卿龔佩卿王應之文桂亭魏少堂諸友相繼招飲因得以消愁遣興賦詩致謝並抒鬱積] 獨作他　客良朋氣誼深春回葭琯玉寠列酒尊金拔劍歌長恨銜杯賦短吟怨恩都未報憾憤積子心[  味道舘主葉耀元]  
[送佩卿之金陵] 　手别江頭江波帶恨流夕陽留幾樹長笛送孤舟我有騎鯨志日前晤蒲孫孝廉承其雅意慇慇關注一切余因擬作乘桴之遊君今數浪游行人遙不見悵望水悠悠[  味道錦主伏龍]  
[喝大令惜别寄王桂生女史并感金蘭英之作] 恩重難爲别神傷劇可憐爲君心事費纏綿不道西湖歸棹洽冷月餞當　筵好夢皆成負柔腸敢再牽恨懷到此付吟箋忍說三生石上有前緣忍說一爐香燼消息問重泉[  戊子春日鍾介元海上未是草]  
[客窗書懷]  
　　一自離鄉國深衷託酒籌馬周憐作客王粲怕登樓雲樹情難已關山恨未休依劉豈久計歸夢满江頭老屋中江上烟雲四舍聨半生容嘯傲萬事費窮研有志勞諸夢無才　不賢壯年猶若此老去也徒然開軒羅遠岫嵐琴漓玲瓏地接三苗界荒開大禹功稍知山水意聊解别離吏他日親朋集傾談興不窮陋質勞青盼馳　許遠游盛情以待報此地且勾留風雨增離索琴尊得唱酬近得徐芷生剌史極詩酒唱和之樂歸　期不遠天際大江流種榆山人稿於黔南客窓下 
[寄懷高昌寒食生]  
　　自與子相别遙指古黔州别時花猶放芳草緑满疇携手如昨日歲月忽已周凛凛霜氣肅獵獵北風遒野景雖云美積思己盈眸此鄉非我地兹地非常留望風獨惆悵思心常悠悠此思亦何思耿耿歴胸頭高誼薄雲漢吐氣逼三秋良時不可見徒令心懷愁顧瞻凌霄翩翼翼海上遊棲梧早得所翻　孰與俟和風鳴清響刷羽召匹儔笑彼鷦鷯者覓食遠相求遙遙萬里外營巢不善謀山川沮且廣欲歸道無由引吭空自鳴一笑此拙鳩種榆山人悅彭弟胡仁壽時客古黔 
[觀名角劉培山演醉寫一齣神情如畫醉態彬彬不失儒林風度想見學士之清高喜而口占誌之]  
　　梨園獨步信無儔玉貌清音占狀頭醉寫丰神皆人畫當年學士態風流[  桂宫侍使未定草]  
[上海四馬路高易公舘内籌賑所陳詠南經收河南皖北奉直揚鎭元月十一至十六日第九十三次賑欵清單] 　　十四日定海長至筵餘洋五元李成　堂翁禮堂徐修爵王家來各一元陳唯之慶寶合一元共洋十九元隱名一元盤記交來人册旋子源洋二角無名補改氏遷善氏各一元友名氏莫作惡氏改惡氏掩過氏擇善氏改遇懷德各五角共　十元浙江謙泰號一元人　姑蘇徐桂生秦梅記徐田姓各洋五角共二元人册子芬氏一元無名施蘭失求志軒各五角徐爾梅三角共二元八角揚州利和莊募無名一元龍秋居士五角訪梅山人四角柳蔭書屋三角十三七齡童子各二角善政生心心口口步瀛州主無力生客膝居無心無力紫陽後人各一角共二元三角人册虔心人助秦天四元無名一元人册存性堂十洋陳香泉元慶成昌六元薛仁恕堂銅洋一元○十五日人册津衢容兩洋五角和昌盛錢學方二角善昌榮來人册陳羅氏洋三十元陳冠昌五元吕陳氏求病愈四元黎敦善乙洋黎立元黎以輝以銘各半洋玉金玉顔合半洋共捐四十二元邵貞度五角人册黄遲彰求妻曹氏延年康健十元人號芷記坤琴葉章穎記各一元汝南太原女氏合乙洋健記四角松記四千共捐洋四元四角錢四千王廷貞四角朱錦英王愼三各三角許孝　黄安國顔雲甫　省三王潛泉李恭立各兩角李平夫殷體仁王章如王六元隱名各一角共二元七角潘餘慶堂五元隱名四角○獲日利西人三角陳留瓏西清河合三角萬泰行二角榮陽陳星記各一角共捐一元神源押潮源押蔡上利各一元共三元○　無力一元費蓮生半準唐學鑑堂三元黎芝山十元張和照朱善士各乙元肇隆求平安二元四經葉仲薌翁募王啓昆祈陔愈二元九江早昌行募人册仁壽道人石溪居士早同昌　枝氏各一元應童氏無民有　氏各五角煜庭三角匡庭兩角共六元鎭江愼思主人五元九江府署山陰孫澄清乙洋長沙洪雲芳捐有心無力一元京報局募信緣生乙洋○十六日定海稅署命春溪吳葵卿胡雲波合助乙洋陸兆林兩角星奎一角查仲康二百王本利願勝彰張性營邱廣秀王永成各一伯共三角錢七伯陜西咸寳縣　成章五局　佑祖榮各十洋共廿員崑山縣　募知遇子祈病愈凡事太平一洋○以上總共收英洋三伯六十九員一角五分銅洋十一員錢四千九百廿四文[  接續前稿]  
[鎭江電局代收丹徒旱災賑捐十一月中旬清單]  
　　　錢兩道憲發丁道憲棉衣一千五百件兩江督標南字全軍二百元章賢縣陳規元四百兩戴德潤堂一千千文少戴眉募振宜堂一百元募秀芝堂二百元糖土業二千六百二十五元黄煥記五百元油店業二百元隱名氏一百元鎭字九百六十六號册茶葉業二百元鎭字九百三十五號册京貨業二百元鎭字九百六十二號册鍋業一百五十元無名氏一百元鎭字九百四十號册皮貨業一百二十元貴吉祝一百元鎭字九百三十九號册醬圓業一百元無名氏一百元鎭字九百六十九號册　業一百元鎭字八百九十五號册銅錫業一百元洋貨業一元元隱名氏一百元鎭字九百六十五號册烟業二百千文洋六十元泰昌典一百元九角二分七厘田公益蘇公泰一百四十五元仁裕典四十五元六角鎭字九百三十七號册頭繩業四十元鎭字九百三十二號册茶食業四十元松茂典一百十元棉花蓆子業五十元順記洋　寄售業五十元金珠銀樓業一百元陶寶庭四百千　蘇叙倫堂一百千文蘇鳳岐代募一百千文無名氏二百千文無名氏二百千文致中堂二百千文無名氏二百千文無名氏三百千文李子均募無名氏六十元恆昌一百元支次均一百千各却餘書屋一百元無名氏五百千文無名氏一百五十千文梅花　士一百二十五千文子手代募一百二十五千文鎭字四十號册二銘書屋一百元二銘書屋代募十一元崇德堂十元汪德盛四元元亨錢一元蔣保三一元知遇氏十元陳庶堂五元陳懿文五元楊岱雲四十元岱乎募無名氏五十元無名氏三十元顧道存三十元道手墓無名氏五十元徐星伯募無名氏五十千文星手募無名氏二十五千文無名氏二十五千文徐朗川募無名氏五十文朗手募無名氏二十五千文無名氏二十千文愼字二千九十九號册宦遊人二十元　英四元厚德堂三元留耕堂二元愼字九千四百四十四號册　福堂一元不留名一元晩香主人三元福蔭軒一元另祥集九百八十文元泰九百八十文嚴恆豐二元無名氏高五十元恆聚二十元保安居三十元鎭字一百十五號册十笏山房五十元蘇氏募二十元朱竹坪四十元無名氏四十元無名氏　十元許德源三十元德隆三十元　同濟三十元積善堂二元同善堂二十員丁裕大三十二元江海關六元無名氏八元無名氏十元無名氏十元德隆代募二元　隆代募二元鎭字九百五十陸號册何裕昌三十員四志堂五十員吕雲峰募公善堂惜字　二十九一百文　慶堂王偉楨棉衣一百件恆泰十五員富春堂二員無名氏二員恆裕典二千文恆裕典同人四千文邵官鹽棧二千文謝紫綸一千文畢李氏四百文無名氏二七一兩無名氏二圓資敬堂四百文源和二百九十四文無名五百文無名氏九百七十六文不留名四百九十文無名氏九百八十文山陰張三　隱名氏二員不書名二員不書名一員不書名一員不書名一員同裕一員不書名一員王不書名二員拙安主人二員公和順九百七十文公和昌九百七十文通裕昌九百七十文恆記同興發崇豐廣駮發春祥元泰韋景園七戶各九百七十文敬字二千四百七十四號册　憲室五角白雲居五角黄天德一員願人人長壽室五角嘉樹軒五角無名名氏二百十六文鎭字四百六十一號册窮得好一圓無名氏求病愈二圓崇安堂二圓求安氏一圓道生居士余鴻烈觀有友桐余駿臣江茂仁醒晤齋汪少章胡翰卿九戶共一圓五角愼字六千三百九十號册崇讓堂劉十圓乏力齋一圓心無力人五角杞憂子一賀玉書堂五角務本書屋五角敬勝堂一圓槐蔭堂一元幸免饑寒一元無名五角郡培仁十圓彚泰昇一元登愛氏二七四兩一錢九分二厘鎭字七百三十四號册晋源　募天津源豐潤十圓同興昌十圓賓笙氏四圓鎭字一百五十一號册隱緣新二圓心餘堂二元 
 
