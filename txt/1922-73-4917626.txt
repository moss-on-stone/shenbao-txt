# 1922 - 73 - 4917626

 

Page 1

 
 
   
 
 

Page 2

 
 
   
 
 

Page 3

 
 
時評 
[一時與永久（老圃）]  
　　内閣紛擾一時之事也國有法律永久之事也現任閣員犯贓一時之事也歷任財政官犯贓而謀善後之法永久之事也故財政官而果當罰也即吳佩孚反對亦罰之通電贊成適形其多事財政官而查不當罰也即無張作霖干涉亦不罰秦庭之吳適形其狼狽 
　　合縱連橫者一時之事也統一者永久之事也因武人之爭權於是乎不統一因爭權之結果而縱橫之術行乎其間此可以求一時之烏合而不能得永久之統一以其有害人之心而不謀交利之道故也故今日惟至誠乃可以統一藉日誠也廬山會議可也長白山會議亦可也藉曰不誠長白山猶廬山也 
　　山東交涉一時之事也山東善後永久之事也凡對外之事非奔走呼號之難而實力相競之難今日不論何事非政治問題之難而經濟問題之難解决經濟問題亦不僅恃金錢仍視乎國人之詣力與執務之公德今乃駸駸乎入於試驗時代此誠全國人民所當憂勤惕厲者也 
[國内專電]  
　　北京電徐囑吳笈孫告鮑無論就否須入府一談顔今日語左右予今日閣議爲最後之列席 
　　北京電鮑十九日到京後聞府將不待本人同意下令故留呈報告赴奉結果請假十天赴津就醫當夜票車出京今日府派員往勸昨曹銳由津赴保亦奉府電促向曹錕就商鮑閣事（二十一日下午一鐘） 
　　北京電鮑貴卿到京因知陸部有索薪團風潮恐被請見不敢聲張有人赴宅詢問答曰在津未回 
　　北京電閣議顔避席强而後出言下不爲例浙運使蔣邦彦免杜純繼農部請設魯案善後林鑛委員會均决（二十一日下午七鐘） 
　　北京電徐囑秘書草倦勤通電因眞電經左右竄改未盡本意但左右仍在諫止中（二十一日下午七鐘） 
　　北京電津交系决議四月二日梁葉率屬員全體到京銷假以難日宮且看通電服從張使之人如何態度（二十一日下午一鐘） 
　　北京電鈕傳善到奉爲張斥退因鈕除蔚豐案外尙有乾没桂軍善後費案潘復到奉求援亦被駡出適傳電到奉檢廳潘宵遁將由大連轉赴津租界（二十一日下午一鐘） 
　　北京電鹽署華洋當軸决定凡由鹽餘内指撥借欵還本未經鹽署簽字者不負償還之責其庫劵基金及軍警餉之定案照舊維持 
　　北京電鍾周財政方針仍主發行九六公債如不發行鹽餘被外銀團扣留政府華銀團交受其敝 
　　北京電二十日下午五鐘中德新協約換文在外部大樓舉行本日起生效德使昨日出京 
　　北京電昨中德協約換文並換約文謂筆錄約係正約首爲中文次係德文再次爲法文均工楷 
 
 

Page 4

 
 
外用繡花紅綾裝潢互換時飲香檳以表尊重（二十一日下午一鐘） 
　　北京電昨午外顔約芮德克午宴到者二十餘（二十一日下午一鐘） 
　　北京電吉督電院六道溝日警夤夜搜索韓人村屯殺傷枕藉請向日使抗議（二十一日下午一鐘） 
　　北京電小幡奉東京訓令商議華會後問題月杪回國期限三星期再來華報載出淵繼任非確出淵已被任爲捷克公使小幡若更換後任必屬芳澤謙吉現談不到 
　　北京電遠東代表阿木列夫被召回國幾谷汀繼（二十一日下午三鐘） 
　　北京電巧日（十八）崴監管會議范其光列席與崴政府代表辯論英法美均有質問取銷陸路減稅辦法請將中東路除外范仍嚴駁 
　　北京電參部員宋金斗赴俄調查絶糧在新疆向英領事借八百元到期未還印兵一名在宋家坐索欲將宋帶送使館（二十一日下午一鐘） 
　　北京電張懷芝運動督魯業已失敗託名爲子取媳於二十日赴津　　北京電陳光遠招兵在順德一帶募齊交部飭京漢備車由邢台開漢（二十日下午八鐘） 
　　天津電直曹允維持田缺張懷芝督魯暫難發表 
　　天津電皓日（十九）直隷華商賽馬會开股東會當場發見會長蘇守愚私將股東押於日人該股東某君已在法界中國旅館組股東聯會辦事處討論對待方法 
　　天津電曹銳邊守靖哿日（二十）急赴保（以上二十日下午十鐘） 
　　漢口電湘省公團函駐長外領轉請駐京各外使勸南北當局息爭 
　　漢口電吳有養日（二十二）來漢訊 
　　漢口電沈軍改編兩支隊擬分駐 
岳州東城及岳州前線 
　　漢口電利通艦號日開岳協防 
　　漢口電第五旅楊連長號日解山砲四尊砲彈五萬及工程品赴宜 
　　漢口電聞陳樹藩在城口極狼狽向熊克武請願入川願受川指揮 
　　漢口電熊祥生擬赴洛陳述鄂省財政情形俟吳電准卽行 
　　漢口電聞劉承恩奉召入覲刻正準備北上並擬便道赴保洛接商一切（以上二十一日下午五鐘） 
　　香港電洪兆麟删（十五）偕妻赴滬 
　　香港電潮陽縣會電陳炯明謂聞潮梅善後處長辭職乞挽留 
　　香港電省報載葡使昨訪陳炯明謂銀坑屬澳界請於六個月内暫不設水警俟返國與葡政府商解决然後來粤開談判陳允聞葡使定敬（二十四）離粤 
　　香港電沙田英兵槍殺華工案哿（二十）判决陪審員僉謂京副警司發令開槍之舉京氏盡力爲政府辦公等語 
　　香港電米行傳出消息米潮經某方有力調停雙方定養（二十二）日實行解决（以上二十一日下午六鐘） 
　　香港電省議員因海員罷工潮平息到省者日多定本星期開談話會如足法定人數卽開常會 
　　香港電第三師長魏邦平因所部未足一師數呈准就桂兵站守備隊編足一師（以上二十一日下午十鐘） 
特約路透電 
[美國駐歐軍撤退]  
　　二十日華盛頓電陸軍總長已下令命駐來因之美兵均於七月一日起程回國 
　　二十日巴黎電德國柯白倫斯消息美兵一千一百人偕德妻六十四人於三月十八日起程回里美國佔領軍現不足四千人 
[南北愛爾蘭之惡感]  
　　二十日倫敦電今日報紙載星期杪貝爾法斯恐慌詳報及北愛爾蘭警察與南愛爾蘭共和軍士在邊界緊張日甚勢將决裂之情形並謂韋爾森上將應北愛爾蘭之請求向其首相報告恢復貝爾法斯秩序與邊界安寗之計畫星期杪貝爾法斯炸彈與槍擊聲中共死四人傷十一人數日來雙方在摩那漢邊界屯集兵士至星期六日忽開槍互擊昨日共和軍一支隊進襲波美羅伊之警署敗其衛兵奪其軍械彈藥以汽車運回事前拆毁橋梁割破電線所以阻援兵之來也韋爾森上將之報告攻擊英相喬治以南愛爾蘭殺人行兇事件應由喬治負責並勸北愛爾蘭首相聯絡英國又謂依其整頓北愛爾蘭軍力之計畫而行之時局定有驚人之進步 
[協約國討論近東問題]  
　　二十日巴黎電協約國外相將於星期三日開會討論近東問題之解决意外相今晚可抵巴黎英外相明日可抵 
[賠償委員會答覆德牒]  
　　二十日巴黎電賠償委員會將於星期四日晨間開正式會議討論答覆德總理開於整頓財政計畫及一九二二年繳付現金與貨物牒文事 
[美政府警告資本家供給外債]  
　　二十日華盛頓電政府一再向資本家提出警告不得未告政府遽將借欵供給外國衆視政府此舉有兩重作用不獨至少欲得戰時歐洲借欵之子金且予歐洲黷武者以打擊也如資本家不理會此警告則當局第二步趨將爲請國會授以取締外債之權卽採行一種政策集國家富力於政府之手以此爲發展其外交之具也 
[英議院注意美參院中之四國協約]  
　　二十日倫敦電今日下議院梅洛恩氏請政府注意於美國參議院反對四國公約之論據美國反對派以爲一旦俄日戰爭則簽約國將受外交上拘束對於日本將持優惠的態度外部次官哈姆斯韋氏答稱渠尙未接到美國參議院討論此約之詳報目前渠對於反對派論據之力量未能發表意見 
[德國無政府黨之無綫電]  
　　二十一日柏林電昨日警察在一無政府黨領袖宅中查出無線電機及密碼本並其他文件該黨首巳逃逸惟拘獲市政議會議員一人 
[法國遍往世界各處送酒]  
　　二十日巴黎電法國釀酒者所租之船將於四月底出發遍往世界各處贈送樣酒此船將往美國大西洋與太平洋兩岸但泊於領海界線之外 
[南斐罷工革命之報告]  
　　二十日開浦唐電南斐首相斯末資將軍在立法會演說謂上星期時局之嚴重有爲人所未十分了解者革命黨確然欲設立勞農共和國而望國人扶助之當時渠甚慮革命黨將得勢於約翰萊斯堡妄加殺戮造成等於法蘭西革命之流血慘禍幸國民迅速起應政府之請求時局乃一變而約翰萊斯堡今得安堵如故南斐士人亦殊鎭靜可嘉初慮士人受白人無端槍擊將激成巨變致勞政府彈壓但士人竟能沉靜處之政府現决計以尋常法律懲治罪犯並守前次决議組織實業調查委員會而不許雙方代表參列其間庶調查可期公允 
　　二十日約翰萊斯堡電技師聯合會已取銷罷工 
　　二十日約乾萊斯堡電匿居鄉間之著名叛黨數人已被緝獲解至此間 
[印度焚毁外國布匹]  
　　二十日喀爾喀特電地方大會委員會發起開公共會議會議畢焚燒外國布疋藉以表示反對逮捕甘地氏之舉動 
[各國近事紀]  
　　二十日巴黎電勞農政府得波蘭政府牒文謂俄國可派代表參與華沙之衛生會議勞農政府正式參與歐洲會議此爲第一次 
　　二十日巴黎電毅報載稱俄船一艘滿載軍火接濟安哥拉政府駛至特里比崇港船中突然爆炸所載之物毁去一部分 
　　二十一日里伐爾電勞農代表聲稱决議在雅庫斯克建設社會主義之民國 
　　二十七日海參崴電末庫洛夫氏復任海參崴政府總統白軍後衛巳由伊滿退至泊羅恰斯柯站 
　　二十日倫敦電柏林消息克虜伯砲廠董事前充日本路政局顧問韋斐爾特博士現被擇充德國駐美大使 
　　二十一日宜昌電據可靠消息鴻福（譯音）輪船之船長赫特森氏及友人某氏爲匪所擄 
[公電]  
　　安徽省敎育會代電上海申報新聞報民國日報轉京津滬漢粤曁各埠安徽同鄉諸先生各團體均鑒張督軍文生於本月冬日電令六十縣知事文曰某某縣知事覽軍餉萬急省庫久空所有各該縣經徵欵項仰即儘數源源報解毋得絲毫挪移短蝕以濟要需倘有上項情弊即以貽誤軍需論合電飭遵毋違干咎切要督軍張冬印等語自歲内張督來省洗庫以去迄今元氣不復血脈已停凡百政事奄奄待盡意猶未足更爲竭澤而漁之毒計斷絶省庫收入使新軍以外各機關盡數瘐斃是而可忍孰不可忍中國苦軍餉之禍久矣未有甚 
督之電令有效則安徽立見士崩之慘皖人且淪於萬刼而不復現全省譁憤民怨沸騰除由本會電懇政府迅予制止查辦電請各縣知事各釐金局拒絶亂命將經徵欵項照常報解省庫外諸公關懷桑梓痛切剝膚務懇羣起力爭以戢暴行而紓皖禍不勝憔悴待命之至安徽省敎育會叩皓 
　　蘇議員陳琛等通電上海各報館轉銀行公會錢業公會鑒蘇省財政積虧將及千萬瀕於破産財廳長嚴家熾服務本省絶無根本補救計畫惟知惜債以資供應是否别有用心令人不免懷疑中央覆轍寗容再循除俟本會開臨時會時提議公開澈查外應請貴公會轉告同業倘有因濫供非法借欵而自蹈危險時省民槪不負淸償責任特電聲明祈察江蘇省議員陳琛·吳輔勳·凉瓛·張葆培·龔廷　·周乃文·宋銘勳·錢鼎·錢名琛·馬甲東·陳謨·王景常·劉文輅·楊同時等叩馬 
國外要聞 
[法國退還庚子賠欵之内幕]  
　　世界新聞社一月二十九日巴黎通信云吾國庚子賠欵自參加歐戰後曾與各國有緩交五年之協定實行之期起自一九一八年時光迅速五年之期轉瞬滿矣此五年中吾國人因參戰不無微勞曾羣起爲退還賠欵之運動風聲所及各國輿論間亦有因動於對華親善之念與以贊助者吾國政府當巴黎和會之後即令駐外各使向各國政府商直接退還之事各國政府於口頭表示上多聲言願爲盡力但實際上則又遲遲不前頗難應吾人之渴望就中進行盡力者當推法政府法政府對於該欵誠有退還之念惟退還後究作如何處置此法政府當日所最費躊躇者在提倡中法文化之中法人士固時時以此欵移作提倡中法文化之用爲請但在中法兩政府執政者視之則殊以此爲不急之需而將别謀所用中政府當於圖賠欵退還實現之時其表面上自亦不能不以移欵興辦中國敎育實業爲言究其實其中心所最切望者乃在各國政府能慨然將此欵完全取消不限用途使政府中得少此一筆開支但此事終屬奢望次焉者乃爲希望各國指一各國所重視之用途而中政府乃得因其重視之故以借欵還欵之法從中取利此事在英日諸國尙無所聞至在法國則竟驗矣 
　　當法政府動議退還庚子賠欵後法國在吾國所恃以活動經濟之中法實業銀行忽呈恐慌現象行中百計彌補終難收效社會間羣以維持之責責之法政府而法政府不應於是該行卒以資本巳虧無法維持於去歲六月終正式宣告倒閉此變一生吾國之受存欵與滙欵損失者多不可言即各國人之受影響者亦甚多一時法國在遠東經濟上之信用大受打擊法政府乃不得不謀事後之救濟其時法財長嘗集各銀行家密議咸以中法實業銀行虧累太大非集巨欵不足以言補救法政府旣不願輕言擔任而各銀行家亦頗以無保證使難言救濟爲辭討論結果竟有所謂中法大借欵之案發生 
　　茲事在去歲中曾兩現第一次因合同不洽北京政府意未成第二次因數目過鉅未成事實而兩次中留法中國僑胞之反對破壞亦甚有力十月中被遣回國之學生其因亦種於此但借欵事雖未成而死灰非無復燃之望其在中法實業銀行本身尤急盼救濟方法能早日實現而救濟之方法舍借欵外其着意最重者厥爲庚子賠欵之撥用此按之法政府退還庚子賠欵後處理之用意亦不甚相違此活動旣起於是中法銀行復活之呼聲遂大盛法政府因借欵一時難成移用退還賠欵之心亦曾隨之喚起中法銀行將獲此厚援恢復之念旋壯法庭中亦四出通告聲言中法銀行之債務關係必可淸償惟移用賠欵之議案終須由法國會中通過方能實行社會間雖羣信庚子賠欵必可退還中法銀行必可恢復然法政府未將是案提交國會是此種希望仍未敢必其確實即在吾人固亦曾盼此兩事均能實現但决不願此兩事爲相互關聯的實現因一有關聯則賠欵退還之名存而實亡矣 
　　白里安氏内閣中財長杜美氏亦頗不欲以庚子賠欵完全移作救濟中法銀行之用内閣中有此阻力故終白氏之内閣未聞國會中爲此兩事有所討論白氏旣倒普恩賚氏登臺普氏就職未及十日便於前日（二十七日）將退還庚子賠欵議案提出普氏在國會中獲有大多數之與黨此案之得通過自屬當然其决議文云「法國政府當與中國政府爲此自一九○一年九月七日執行以至一九一七年十二月三十一日以後緩期之餘剩賠欵將商定一協定以移用於在遠東之法蘭西物質及精神安全事業上」此所謂退還庚子賠欵之議案也與其謂之退還毋寗謂之爲救濟中法實業銀行且决議文中亦未嘗有退還賠欵之名其所謂物質與精神安全事業物質事業當指中法實業銀行而言至精神兩字則爲姑且言之之陪襯耳卽在前日國會討論中凡不滿意普氏提案者所提出責難之點亦多就救濟中法銀行事件上着眼泰亭結爾氏首指出救濟中法實業銀行是不啻爲法政府增其危險因該行如再遭不幸法政府亦將受其牽連社會黨議員穆岱氏謂此等辦法雖云救濟中法實業銀行實無異以中國之錢還中國人之債耳最後穆氏更謂此拳亂賠欵最少亦應以五分之一施行法國文化運動事業於中國里昻市長愛友氏隨起立贊助斯議惟終因此派人少僅由普氏内閣含糊答覆俟中法實業銀行確定恢復之後再予以滿意的援助而政府提議原文竟由四百五十一票對六十九票之大多數通過矣 
　　吾國對法庚子賠欵最後之運命乃由是决定退還專作辦敎育興實業之幻想遂成泡影前者是欵未决用途吾政府縱仍擔負償交之責然退還之議固時時可以提出今則因退還運動之影響竟决其用途於救濟一巳倒之中法實業銀行是此後將一無變更之可言矣或謂庚子賠欵法國份尙餘三萬九千萬又三十六萬五千佛郎中法實業銀行之虧負尙不到此數是吾人興辦實業敎育之願望仍有活動餘地且法國會中固明明有精神事業之規定法政府自必顧及但以愚所聞中法實業銀行之虧累旣達兩萬萬佛郎以上而其他法國在遠東事業如東方匯理銀行等亦頗思以决議文中「移用於在遠東之法蘭西物質····事業」爲藉口而要求法政府分潤其一部分果爾則賠欵退還之結果能及於精神事業者將有幾許即幸或及見恐亦聯爲點綴應景而已且賠欵之出仍須由中國政府交納以今日中國國庫之空虚每年仍須償此鉅欵是决議文所云「與中國政府····商一協定」之語乃大可尋味吾前所謂借欵死灰非無復燃之望意即指此再中法銀行之待救其恢復須在一時非庚子賠欵按年分期之交納所能濟事者然則於最近期限内必將另尋蟄欵無疑是與中政府借債還債之妙用又巧合矣吾人細味法社會黨議員穆岱氏之言其感想爲何如耶 
 
 

Page 5

 
 
   
 
 

Page 6

 
 
國内新聞　 
[鮑内閣尙難實現]  
　　鮑貴卿入關之後仍托病留津一般人皆知對於組閣發生困難至鮑氏感何困難則日來各方所傳多未能道其眞因據聞張作霖對於鮑之到奉知爲組閣有所接洽而來適又接到吳佩孚蒸電巳不存維持梁士詒之想乃謂鮑云『霆九肯擔任組閣余極贊同且余對於總理之人選向無意見惟霆九就任之後余甚希望對於少軒予以相當之位置』鮑當時未置可否而退入關之後 
對於此事頗感躊躇所以未即來京也惟繼任總理人物舍鮑之外而又莫屬差可以調和奉直之間自以鮑氏爲最合格故鮑閣前余雖一時發生波折而鮑氏仍不失爲一個候補總理之最有望者又據與鮑氏接近之某要人言前昨兩日曾與鮑氏通電話數次探其語氣此次歸來似尙不得謂爲即是應允組閣之一種表示鮑氏口頭上仍極端謙讓未遑蓋當銑電發出時鮑本擬多留奉數日不遽行入關以免受各方面之纏擾奈十六日晚兩目紅腫益甚終夜不能安眠而奉天又無良好醫院及醫生可資診治適奉張接東海電報即送交鮑氏並派員勸鮑速行以免各方面疑是張氏撓姐鮑遂囑京奉路局站長立時備車於十七日早七時五十分上車離奉前晚抵津即延西醫診視目疾敷上藥水紅腫漸消但終未大見功效故到津兩日迄未與各方面周旋公府迭電催鮑迅速來京鮑答謂稍休息當就道或者今明卽可到京因鮑之目疾仍須在原來之北京協和醫院醫治事勢亦不能不來也云云據以上某要人所談鮑氏此來是否擔任組閣尙在若卽若離之際卽使鮑氏果非眞心拒絶此時亦實未應承外間竟謂命令不日發表閣員如何分配似爲時尙早也 
[奉直形勢緊急中之奉訊]  
　　近日又有張使行將晉京之傳說茲據軍界確息張使之晉京雖有是說是究竟何日起程尙未確定惟陸長鮑貴卿與熱察兩都統准於今明二日間聯袂晉京現已告知京奉路局預備專車張使晉京一節殆須俟各該要人晉京後再行定奪另一消息陸長鮑氏來奉與張使接洽時局滯留多日迭經東海電催回京鮑氏乃於昨晚（十六日）乘京奉車離奉詎行至途中白旗堡站發生貨車衝突事件以致路綫阻梗不通不得已復又折回擬於今晚（十七日）啓程回京財長張岱杉因財部參案於日前由京來奉茲聞張氏爲釜底抽薪計現將返京策劃一切以便於萬不得已時將該部所有出入賬目明白宣布一說謂張定明日早車離奉 
　　自閣潮發生以來遷延多日卒無一定辦法東海爲急於决定起見除迭次致電鮑氏商榷外昨又派徐邦彦來奉向張氏磋商辦法並催鮑陸長迅速返京伹聞奉直形勢至近頃仍形緊張據某機關消息謂奉直形勢之緊張依然爲内閣問題而内閣問題之所以不克解决者實繫於梁士詒之不肯正式辭職至梁之所以不肯辭職意欲利用奉派勢力以洩憤由是以觀奉直之衝突殆難幸免焉又據軍界消息張使爲注重京師地盤計巳向中央商准擬將察哈爾都統張景惠調任爲京師步軍統領遺缺由馮閣臣充任惟因閣潮未决發表之期尙未確定 
　　南政府派伍朝樞代表來奉逗遛多日現已南旋未幾又有蔣文漢代表前來曾謁見張使數次茲聞昨日下午該代表復謁張使密談良久據聞該代表將於日内旋南所商共謀統一事宜似巳妥協一俟該代表離奉西南必有所舉動云 
　　張使爲整頓奉軍編制擬將各混成旋改編合併爲師茲據軍界確息關於改編一事大體刻巳决定奉軍十二個混成旅（騎兵旅在内）共改編四師零四個混成旅計第三旅（即衛隊旅）與第十旅合編爲一師第十一旅與第五旅合編爲一師第一旅與第九旅合編爲一師第二旅與第六旅合編爲一師其第四第七第八與騎兵四旅仍爲獨立之混成旅另一消息奉軍第九混成旅自編制完竣後卽奉開駐直隷通州近因奉直發生誤會奉當局曾有令於本月十四日起開始調回奉天頃據軍界消息駐關内奉軍仍令照常駐紥不能移動是以該旅調回之說巳中止 
　　陸軍二十七師師長張輔忱氏前當奉直風雲吃緊之際曾預備出發巳將出發軍隊配帶物品發放齊楚繼稍平靖未能實行出隊現下張師長以前發行軍物品配帶是否相宜必須檢閱是以於今日（十七號）親赴北大營檢閱各軍隊配帶行軍物品或者仍將出發也 
[進行中之財政大參案]  
　　財政界大參案自經董法長一力主持國民財政大會竭力主動以後此風潮愈煽愈高巳有不可收拾之勢在此問題初起時實爲政治上之一種手段决非無的放矢者其後忽然軟化更欲以政治手段彌縫掩飾無奈此案巳爲全國所注目不特應辦者無處遁形即先主張嚴辦而後主張含糊者亦爲國民所不許故又急轉直下積極進行據委員會中某委員之談話謂日來鈎稽賬簿之結果所發現弊竇幾如蜂窠若稍就法律上或良心上之審查斷無不提起訴訟之理據云初送到之賬簿擋據其間漏洞可以成立罪名者固以某代部任内爲最多然其中已有若干案發現係某代部替某代部所經手者其後陸續調閱各項合同字據則於短期某長任内竟亦發現若干疑竇内如泰記一案案卷上面載明總長交下字樣此外並無他項根據又如某某等案經過情形與此略同而司長不敢負責由次長代簽閱字或照辦者亦不止一事其中有一借欵某委員爲之核算計銀行方面放欵一萬元年利可得二萬八千元此等荒謬之舉市面之印子錢尙無此重利盤剝核算之後一時傳爲笑談云云據此則前任短債之藪弊直至闇無天日國民有知能任若輩官僚之攫金而逍遙耶 
　　至國民財政大會之財政告發的訴訟前傳謂爲被告者共七人頃據調查則係五人前報當有錯誤今將該會至司法總長一函錄下敬啓者張弧潘復盧學溥陶瑗孫仲山等營私舞弊罪惡昭彰已經貴總長檢查短債内容將舞弊情形臚列八條呈報大總統在案乃近日以來據報紙記載驟變宗旨其中原因令人不解本月八日本會推舉代表將張弧等犯罪事實向地方檢察廳呈訴在案並經請求拘留孫仲山以免逃逸迅速偵查以免消滅證據至今多日尙未實行此案關係國紀法律存亡在此一舉貴總長總攬法權當此萬目睽睽贓私累累之巨案若令稍事遷延巨蠧漏網則縱情枉法責有攸歸仍請貴總長嚴督僚屬貫澈初衷保持法律卽所以保持國家凡我人民不勝翹企待命之至 
[上海調查九六債代表報告書（一）]  
　　全國商敎聯合會駐滬事務所前經駐滬代表會議公推龍君欽海穆君湘瑤江君經沅赴北京調查九千六百萬鹽餘公債茲接龍君等來書報告種種狀况合行披露以諗國人 
　　（一）三月十二日龍君等第一報告會商敎聯合會辦事處公鑒到京四日各處接洽少有頭緖撮其要義作第一次之報告（一）九六債劵之本身此項債劵條例未經閣議通過以前財政當局巳與内債團訂立將債劵付還之契約一月下旬財部又函日公使准將每月鹽餘由日債團優先扣還現金七十萬元三月五日又與日債團訂立契約計三千三百二十七萬二千四百六十九元將票面一元遠日金一元月扣現金一百萬元爲擔保基金另設償還内外短債債劵基金管理處因將一月份之前函取銷並聲明債劵如不發行前函仍爲有效財政當局亦可謂極波詭雲譎之手段矣（二）債務團之方面各銀行總協理等不顧股東血本但爲自身利益貪此折扣滙水手數料之各種收入以高利率借與銀行其巧者暗托外國銀行按月扣還自以爲智不料張弧上台一槪不還均充政費於是債務方面大起恐慌成立鹽餘借欵聯合團拚命與政府要錢裏應外合以成此九六公債實則財政當局之眞意何嘗眞爲内債打算不過内外一逼借此名目仍欲將一大部分流用於軍政費而巳不料自請審查弄巧反拙然債團内除與財政當局自兼之總董總理外所付諒係實在今以七千四百零九萬四千五百元之債務額攤派此五千二百四十萬元之債劵（九六債劵償還外債三千六百萬元除去財部已發七百六十萬元尙餘五千二百四十萬元）以九折承受折合實數四千四百六十七萬零尙不足六二折（已貼入六釐手數料矣）他日市價頂好不過六十元止矣又須從六二折中再打一個六七折實收不過百分之三一又五其債權剩餘額之百分之三十八不知於何年何月方能有着債權方面亦可謂痛苦之極矣論者謂債劵不發恐京銀行必多數破産我等謂債劵即發恐京銀行亦少數破産也此可爲不上軌道只圖私利之銀行家下一大敎訓（三）財政部之方面財部總次長公債司長庫藏司長以及與借欵有關係人聞董主法律審判板起面孔勢將逮捕均紛紛以脚底爲抵制並聞尙有與財政當局有關係之銀行之合同數份尙未送去直可謂之全部出亡國家之體面官員之職守箇人之人格姑且朿之高閣以後再說（四）國務院之方面京師軍警餉項本於去歲年底經閣議議决於鹽餘項下月撥一百萬元嗣各債權合力向財部索債乃有九六債劵之辦法諸閣員鑒此情勢當然通過惟某閣員須要求各銀行月墊一百萬元六個月爲止事無結果故此項債劵不發則各銀行多數破産影響且及於治安且除去日債團每月扣除七十萬元所餘數十萬元亦不足以救窮債劵若發則每月旣除一百萬元之還債之基金所餘更少且時被各省之截留即每月一百萬元之基金尙恐不能足額各銀行旣經此大敎訓决不再有人肯掮此木肖政府旣不名一錢影響亦將及於治安恐他日關門之總統亦不易做也（五）委員會之方面董旣力主嚴厲内分五組審查日夕從事聞各審查員均屬公正不阿之人自係上選惟恐財政當局修飾彌縫之手段甚佳則審查如尋不到破綻未免爲賊背包矣然如某記等之毫無住址營業内務部之五萬元新疆協餉之二十七萬九千元華北華法等僅欵以國庫抵借額之餘欵八十五萬元八校敎育整理擔保證劵二百萬元均無着落即此數端財政當局者亦難於置身事外矣（六）京中之空氣總商會全國商會聯合會敎育會報界聯合會（共有三個同性質之會）國民財政大會（係財部裁員經濟局裁員及新新國會議員於財政上均有智識已開會過四次以湖南籍爲中堅且巳正式起訴張弧於檢察廳）莫不持反對之態度然反對之目的雖各各不同反對之限度亦廣狹互異然對於財政當局之濫借重債朋串分肥均持極憤恨之聲色現因委員會正在審查時期故暫時沉默態度也以上六項綜四日之調查及觀察所得分類書之即候公察 
　　（二）三月十二日龍君等致委員會董會長函綬老會長先生台鑒敬啓者欽海等於本月三日奉全國商敎聯合會駐滬辦理處函稱第五届代表常會議决推舉代表赴京與財政當局及關係借欵各銀行接洽切實調查經當塲舉定范源濂及欽海經沅湘瑤爲本聯合會代表同赴北京向財政部及償還内外短債委員會與關係借欵各銀行實行調查以符財政公開之旨等因竊欽海等代表法定團體調查自當切實考核證據諒不能分赴各處僅聽口頭之陳述即爲盡職且財部及各銀行之合同簿據均經送呈貴會審查自無赴部行調查之必要特擬具切實調查之意見先行臚列呈鑒佇候採擇外並請遇有相當機會時邀同欽海等得將各項合同簿據切實調查實爲公便龍欽海江經沅穆湘瑤同啓附呈意見書（一）所負各債務之金額是否與各債權相符應檢雙方簿據對照並須實核其用途及眞實收用之處否則可以臨時造賬（二）倘債權債務對照之後金額不符應令財部將因何不符之處逐項分列聲明再行考核如或延不聲明即爲故意侵占稟請迅交法處辦理（三）查元記公司勃利公司通記和記公司裕記洽記哈達忒公司國華公司太平洋公司亨達公司興記合記公司四合公司等借欵原額竟有一千二百餘萬元之巨而未還債額尙在一千萬元以外綜計以上上各記並無實在地址亦從未註册立案應令各債權人悉數到會指出實在交欵之證據（卽欵由何種銀行交付一經切實根究不難水落因交欵付欵必有一着落之處斷不能一些含糊也）如過期債權人不來或來而指不出交欵之明證應將此項合同註銷（四）以中國銀行借欵於中國政府而用外幣計算雙方之不顧國體實足令國民憤恨苟非此中有黑幕存在何必多此曲折應請切實考核其當日折價是否與市價相符應調查中交兩行逐日行情簿及參酌上海申報之公布市價爲憑（五）債欵借到後其用途如何應令財部詳細開單嚴行考核（六）倘查有朋串舞弊情事應請嚴行舉發依法懲治以儆貪邪而平民怒其巳經查出虚懸無着之欵應即嚴厲進行（七）八校敎育凖備擔保證劵二百萬元無着落（八）中行墊付新疆協餉二十七萬九千元無着落（九）内務部五萬元無着落（十）八月一日華北華法合同及華北合同以庫劵一百萬抵借欵一百萬元此項庫劵只值百分之十五尙有八十五萬元無着落查華北華法兩銀行均係張弧總董 
　　（三）三月十二日龍君等致委員會董會長函綬老會長先生台鑒敬啓者本月五日財部與日債團訂立之契約抄稿二份敬呈鈞鑒以備查考乞弗發表爲禱「契約書一」中華民國政府（以下略稱政府）對於株式會社日本興業銀行株式會社中華滙業銀行合名會社大倉組中日實業株式會社·東亞興業株式會社·朝鮮銀行·及興亞公司·（以下略稱日本債權者）之原以鹽餘爲擔保之債務政府提議照中華民國十一年（大正十一年）二月十一日敎令第三號公佈之償還内外短債八釐債劵（以下略稱本債劵）條例發行債劵以償還之日本債權者巳經承受此項提議關於此次抵換辦法由財政總長代表政府與日本債權者訂立條項如左第一條政府於中華民國十一年（大正十一年）三月一日其應償還於日本債權者之鹽餘擔保債務合計爲日金三千三百二十七萬二千四百六十九元六十錢内開（以元爲單位） 
第二條政府交付日本債權者之債劵及息票以東京橫濱正金銀行爲付欵地劵後註明以與額面銀幣額同數之日金（即以銀百元折合日金百元之比例）支付之第三條交付與日本債權者之債劵每次抽籖時對於以本債劵抵換而交付於中國債權者之債劵應按配分比例中籖照另單附屬書甲號所載金額如數償還第四條交付與日本債權者之債劵本利應付基金按日本方面及中國方面債權額之配分比例照另單附屬表乙號按月由政府交付於橫濱正金銀行橫濱正金銀行於收到前項基金時照該行與政府協定之匯兌價格滙往東京保管之第五條第四條第二項之匯欵額較之另單附屬表丙號有不足時政府應隨即由他財源補充此項不足之數而交付於橫濱正金銀行即令萬一有遲延之時務必於償還期前二十日内淸村之政府照另單附屬表乙號而交付於橫濱正金銀行銀幣額之換算金額超過於另單附屬表丙號所載金幣額之時此項超過額可作爲將來基金不足之準備由正金銀行保管之至抽籖期爲止前項凖備金之剩餘額至抽籖期由正金銀行撥交償還内外短債債劵基金保管處第六條對於本債劵之本利金支付有延誤時日本債權者無論何時得復歸於鹽餘擔保之原契約而主張該權利前項之原契約書正本及附屬書類於註明停止效力之字樣後託日本帝國公使館保管之第七條政府對於日本債權額每日金八十四元應以債劵額面銀百元抵合於中華民國十一年（大正十一年）囗月囗日交付於第一條所記載之債額相當之本債劵於橫濱正金銀行其關於抵換一切手續均委任該行辦理第八條將來如政府以鹽稅爲擔保發行公債之時應以該公債所得之資金儘先償還本債劵第十條本契約用中日兩國文字繕製各八份政府及日本債權者各保存各一份關於本契約之解釋發生疑義時以日本文爲凖中華民國十一年三月五日大正十一年三月五日財政總長日本債權者「契約書二」中華民國政府（以下略稱政府）發行償還内外短債八釐債劵以償還凡以鹽餘擔保之各項政府債務照中華民國十一年三月五日（大正十一年三月五日）政府與株式會社日本興業銀行中日實業株式會社·株式會社中華匯業銀行·合名會社大倉組·東亞興業株式會社·朝鮮銀行·及興亞公司·（以下略稱日本債權者）所訂契約第四條及第五條所規定之日本方面債劵本利應付基金（以下略稱日本方面基金）有不足時由償還内外短債債劵基金保管處因維持外債信用起見願在其自己所收到之償還内外短債八釐債劵本利應付基金限度以内補足日本方面不足之數日本債權者爲與中國債權者相互協助起見於該債劵本利應付基金有不足時與中國債權者共同向政府交涉磋商此項不足數之補充方法特訂立契約如左第一條日本方面基金若有不足償還内外短債債劵基金保管處於政府撥交鹽餘或關餘之時願在其自己收到之債劵本利應付基金及巳經積存之基金之限度以内以償還内外短債債劵基金保管處之名義交出與該不足數相當之金額存儲於橫濱正金銀行橫濱正金銀行對於此項存欵應付適當利息第二條政府爲補充日本方面基金不足之數起見將上述不足之數撥付於橫濱正金銀行後日本債權者應隨將超過日本方面基金規定之數目退何償還内外短債債劵基金保管處前項手續統委任橫濱正金銀行辦理第三條第一條所規定之償還内外短債債劵基金保管處名義之存欵應於債劵還本或付息期七日以前撥入日本方面基金戶内前項手續統委任橫濱正金銀行辦理第四條本契約用中日兩國文字繕製各十五份各保存各一份關於本契約之解釋發生疑義時以日本文爲凖大正十一年三月五日中華民國十一年三月五日日本債權者償還内外短債債劵基金保管處本契約關於橫濱正金銀行辦理諸事件已由該銀行允許照辦橫濱正金銀行取締役 
[京小學索欠風潮解决] 陳垣亦已打消辭意 
　　京師公立各小學校前以經費無着無法維持生計特組織聯合索債團向敎部坐索校内功課暫時中止後經敎育部竭力想法巳於十八日將積欠發淸至將來之經費保障陳垣允按月照撥敎員等乃决於二十日起恢復職務茲將其宣言書照錄如下同人等爲爭敎育的價值和敎職員的人格起見纔有此宿部索薪之舉十餘日來經北京敎育會會長顧孟餘祝春年諸先生居間調楚截至本月十八日敎部始將積欠發淸惟對於以後經費保障一層祇云陳次長允按月照撥同人等本不敢認爲確實保障不過因爲敎育會和家長聯席會諸位代表向我們一再聲明說將來的確實保障還要帮助我們設法去籌同人等感於諸位先生之熱心又以數萬兒童學業爲念不能不委曲遷就况且我們曾經說過果使敎職員稍餘一分心力無日不思用在敎育事業上所以我們大家商定於本月二十日全體出部恢復職務並且在此索薪時期兒童所荒廢的學業也商定在署假内給他們補習至於我們此番運動不得巳苦衷尙求各界原諒至敎次陳垣前因北京學界索欵急迫曾欲以一走了事現因小學校索薪風潮已告解决而他方之火尙燒不着眉毛不必急於求去故自今日（二十）起亦已到部照常視事矣 
[交通部設置魯案善後委員會]  
　　交通部以我國接收靑島關於交通範圍者事務至爲繁𦣱鐡路以外如附屬之礦山碼頭海港以及郵政電報電話海底電線無線電臺並其他電氣事業在在均有討論之必要故擬於部中設立魯案善後交通委員會以專責成昨將此案提出國務會議通過茲覓得該會章程照錄如下「魯案善後交通委員會章程」第一條本會爲凖備接收膠濟鐡路曁附屬事業及其他交通事業預先籌畫討論一切應辦各事宜第二條本會設職員如左會長一人由次長兼任主持本會一切事務理事無定額由交通總長委派輔佐會長整理本會事務專門委員無定額由會長選定呈請交通總長委派分任各股事務第三條本會分股如左總務股掌關於法制規章·員司編制·及巡警·地畝·並不附於其他各股事項工程股掌關於線路·路基·軌條·車站·並一切建築物事項運輸股掌關於運價之調查審訂及其他客貨運送事項機械股掌關於各項機器車輛及工廠事項會計股掌關於新舊資金及營業收支事項郵電股掌關於郵政·電報·海底電線·無線電臺·電話·及其他電氣事業事項港務股掌關於碼頭·海港·倉庫·船舶·及航路標識事項右列各股均由專門委員中公推一人爲主任以專責成第四條本會應辦事件由會長分派或由理事或各股主任酌擬呈請會長核定行之第五條本會會議分總會及理事會均以會長爲主席不能列席時公推理事一人代理之第六條凡會議議决或應報告事項由本會擬稿呈由會長核定後呈報交通總長第七條本會得延聘與地方有關係及富有學識經驗者爲評議遇有必要時函請發表意見或列席會 
 
 

Page 7

 
 
議陳述意見第八條本會爲一切庶務及翻譯繕寫等事得向各廳司調用相當人員兼任辦理第九條本會各職員均不支薪津第十條本章程未盡事宜得隨時呈請修正之第十一條本章程自公布日施行 
[中日間之魯案善後準備]  
　　關於魯案之善後問題中日兩國雖均在凖備之中然因條約尙未批准交換正式委員一事此時尙談不到惟日本方面除組織委員會研究一切外對於將來商議細目之委員人選現亦有所擬議前華盛頓會議代表外務次官埴原正直氏有將被派爲全權委員之說他如高尾書記官等亦均有爲委員之望據日人方面消息埴原次官爲全權委員之事十之七八可以確定惟駐京日本公使小幡酉吉氏因魯案善後問題有須與彼國政府接洽之必要不日將起程回國預定在東京約留三星期之久待小幡回任後卽在北京商議魯案善後問題之大綱大綱决定然後將一切案卷移交協定細目委員會至委員會之地點因須由中日兩方同意後始能决定但以目前形勢察之其交涉地點十九必在靑島否則亦在濟南斷無依舊在北京開議之理蓋關於細目之一切實證皆在靑濟方面爲就近起見亦必須在靑濟開會也又我國派遣王正廷爲委員長唐在章施履本周家彦等爲委員之說實係揣測之辭政府方面現尚未擬議及此日人方面聞得此種消息遂拍電各處謂中國已擬定其實皆不確也至關於山東撤兵交涉日本方面已委派駐華小幡公使及靑島守備隊匹田參謀長當交涉之任現匹田少將業由靑島抵京擬日内訪問中國外交當局商訂開始交涉日期聞匹田氏主張於本星期内開始交涉但因未悉我國方面準備如何故决定先向顔外長陳述希望之旨趣以待確實之答復聞此次撤兵交涉彼此應行磋商者共有五事（一）撤兵之順序（二）接防之手續（三）任務之交代（四）物産之估計（五）善後之協議 
[新疆各族電阻易督]  
　　新疆蒙哈回纏人民因報載政府有更動楊增新督軍之說特於删日電呈府院縷述易督之害原文如下近來報紙喧傳新疆楊督軍有更調消息各種族人民羣相驚疑謹就　聞所及爲政府陳之查楊督軍服從中央共見共聞今若將楊督軍更調萬一繼其後者措置失當中央能一再更調乎邊省用人非同兒戲應請中央三思楊督軍蒞任以來十年於茲不論財政如何困難抱定永加賦永不借債政策如内地各省之苦捐新疆無有也各省之濫借外債新疆無有也今若將楊督軍更調繼其後者能不行搜括政策以邊民爲魚肉乎竊恐昔日登之袵席者一旦投諸水火也應請中央三思外蒙獨立而新疆内蒙古未受影響俄人傳播均産主義而新疆之回纏未受影響以楊督軍善於撫馭也今若將楊督軍更調繼其後任者能一視同仁乎竊恐不免爲其黨所驅也應請中央三思楊督軍蒞新十年始而於漢兵之外添用回兵繼而於回兵之外參用蒙兵然大半多用土著之人今若將楊督軍更調繼其後者如由内地帶兵來新開新疆十年以來未有之創局大不相宜凡客年所到之省分地方無不糜爛此等辦法萬不宜施之於人種龐雜財政困難之新疆應請中央三思默察新疆現狀尙非楊督軍高蹈引退之時各省易督無不惹起風潮者今若將楊督軍更調能保新疆各種各界無起而競爭者乎竊恐辦法不善發生枝節可以演成四分五裂之局天下事一動不如一靜應請中央三思此項易督問題關係極大前經新疆省議會回部王公先後電呈政府請勿將楊督軍更調有案公民等生長邊方利害切身難安緘默用特縷晰電陳敬祈核示新疆蒙哈回藏全體人民同叩 
[赤塔加派代表來華]  
　　華俄通訊社二十一日北京電云遠東共和國駐華代表團副團長鮑哥庭氏於星期一晚（二十日）抵北京又二十日哈爾濱電云新任遠東共和國駐華代表團副團長鮑哥庭氏於日昨抵此鮑氏係法律專家在西伯利亞滿州一帶頗有名望俄國革命以前曾歷任哈爾濱及伊爾庫次克之軍事裁判官在哈時對於敎育事業甚爲熱心故敎育界知之者甚多兩年以來鮑氏曾充遠東共和國國務副監督及司法次長 
[外報之中國無線電談]  
　　字林報十三日北京通訊云數日前京中各無線電臺之接電人皆覺有大電力擾亂電浪旋喧傳日人承造位於北京通州間雙橋（譯音）地方之大無線電臺巳將五百啓羅瓦德高壓交流式發電機接收電報按日人於一九一七年中國海軍總長迫於協約國之壓力取銷賴辛得律風根公司無線電報合同後即訂立承造五百啓羅瓦德高壓交流式發電機之合同當時寓居中日兩國之外國工程師皆信日本實無履行此合同之能力是以此項謠言頗惹京人士之注意及經詳查實乃一種訛言至電浪受擾乃由試騐中國電氣公司售與交通部之京津無線電話所致但此種謠言引起吾人之查究而日人於履行海軍部合同所得之進步遂因以暴露按日人所承造之高壓發電機前聞已兩次於試驗時焚燬及第三次造成後近在日本試騐雖告成功而其發電力祗有二百啓羅瓦德但日人即將機器運赴中國迨海軍總長得起運之訊乃通告日人不能收受其機器並咨行津海關不發護照故此項機器目下尙堆存天津關棧而雙橋所築之高塔今仍毫無所用中國海陸軍人員對此極爲注意而工程師亦然夫缺乏工程學識之人對於電力一層原不甚明晰茲姑述中國無線電臺之狀况不但可明五百啓羅瓦德之價值亦足以見中國無線電事業之成績中國全境連香港大連旅順計算共有無線電臺三十五所其中由日木管理者十七所英國三所法國三所美國二所蒙古及俄紅黨一所（庫倫）中國自有者九年泰半係供軍用設備未全電力僅自三至十啓羅瓦德如日本設在滿洲之許多小電臺法人設在雲南及廣州灣之電臺及喀什噶爾英領事署之收信電臺等今日中國最大之電臺爲大連日人所設之電臺電力三十五啓羅瓦德電浪速力日間一千六百海里夜間四千海里北京美國之海軍電臺電力三十啓羅瓦德速力日間一千八百海里夜間三千二百海里香港英國之電臺電力三十啓羅瓦德速力日間一千五百海里夜間三千海里庫倫俄紅黨管理之電臺電力二十五啓羅瓦德速力日間一千二百海里夜間三千海里又有兩電臺方在建築中一即雙橋電臺擬備電力五百啓羅瓦德一在大沽擬備電力八啓羅瓦德至馬可尼公司承造中之烏魯木齊及喀什噶爾兩電臺與庫倫之電臺相同電力俱係二十五啓羅瓦德烏魯木齊之電臺目下大約正在建築臺基又美國合衆無線電公司所訂之無線電臺合同爲在上海建造一千啓羅瓦德之電臺一所在哈爾濱建造二百啓羅瓦德之電臺一所又於上海北京廣東三處各建六十啓羅瓦德之電臺一所 
[湘人請撤岳軍之要電（漢口通訊）]  
　　但吳蕭方以湘境爲殖兵地 
　　湘省迭遭兵燹近又厄於災旱瘡痍遍野何堪再見兵禍顧以處於南北之間爲軍事上必爭之地南北不言戰爭則已否則湘省必先受兵在湘人對於南征北伐固欲跳出於範圍之外而形格勢禁萬難逃避故自北伐消息傳出後湘人函電呼籲提倡弭兵雖曰顧全大局究亦湘人自全之不二法門乃粤軍紛謀入湘直軍亦節節進逼因是湘人恐禍至之無日急欲雙方停止軍事進行日前由湘社發起各公團大會决組織哀籲團分向南北當道懇求息兵如必欲訴諸武力則勿通過湘境除派代表赴桂阻止粤軍入湘外又致電吳蕭及張福來請將駐岳軍隊一律撤退以免引起南方之藉口而促成湘省之自治原電云「湘人自驅張以來即以厲行自治爲唯一無二之願望雖其間不無政潮之起伏人事之代興然人民心理仍確守歷來之本旨而依循正軌以企圖健全之自治此驗之吾湘人平日對内之措施對外之表現當知其信而有徵也茲者省憲法巳慶公布省議會選舉亦正在積極進行預計月餘即可召集正式議會産生合法政府吾湘人日夕所期望之自治至是巳漸有具體成績之可觀顧於羣情鼓舞之中而猶不能無一線之遺憾者即湘省之現有自治區域猶復破殘未完夫兵事勝敗繫一時之得失人類親善乃不磨之眞理惡魔之於愛律其初雖並立而相厄其後終必戰敗而屈服觀歐洲大戰之後凡爾賽之會議華府之協定要皆爲維持人道之和平保障人類之幸福好善惡殺舉世相同更就國内之趨勢而言安福系何爲而推翻交通系何爲一蹶而不可復振固賴公等發奸摘伏爲之前驅而實際水始非由於輿論權威爲之後盾拿破崙戰之魔猶知尊重輿論自從輿論行事何事不成輿論所向天下無敵事之彰明理之顯著有如是者吾湘人連年苦於兵革苦於災旱者久矣知犧牲玉帛之不足恃也而思代以制度之改革知官治陳腐之不足有爲也而思代以民治之振興由省自治而期聯省自治由聯省自治而期聯省政府之成立此心此志皎焉無他惟一本人類眞摯之愛情而力求理性之生活湘省憲法旣爲吾湘三千萬人民總意之結晶即爲吾湘三千萬人民共同遵守之契約其第一章第二條曰湖南省以現有之土地爲區域第七章第八十九條曰省内治安省民共保之省外軍隊非經省議會議决及省政府允許永遠不得駐紥或通過本省境内煌煌條文載在憲章此皆對於外軍駐紥爲顯明之限制質言之即對於貴軍駐岳有絶對不能相容之點貴軍曩歲由岳返斾何嘗非慨然贊助湘人之自治今湘人力圖貫澈自治主旨而貴軍乃猶遷延未撤是以義始而以利終揆之公等初心得毋大相刺謬乎公團等自審主權所在萬難緘默尤恐受人口實易引起他方之同一行動則水深火熱之湘省將永淪於萬刼不復之地用特本人類眞摯之親善求公等熱烈之同情迅將貴部駐岳各軍一律撤回俾湘省完成現有自治區域臨電神馳毋任惶悚待命之至」並推代表黃天犀於十六日晚過漢赴津聯絡熊希齡郭宗熙等致電曹吳爲撤兵大運動顧吳已宣言如粤滇軍完全退出湘境岳州直軍亦即撤退否則不能自撤屏藩云云是則湘人撤兵運動恐難收效也（三月十八日） 
[湘人之和平運動] 湘民哀籲圍之進行 
　　湘省各公團前曾分電南北各當局請息戰爭吳佩孚卽來覆電聲言如南軍不入湖南直軍决不首先發難（原電已見昨報）觀其語氣吳氏但允不首先發難絶無罷戰之心若南方對於歌電則至今尙無聲響可知欲求南方罷兵亦爲不可能之事因之總商會昨又續開公團會議籌商所以求和平實現之法討論結果由馬振武提議請組織湘民哀籲團以湘省不堪再經戰禍各情形哀懇南方毋再假道湘省衆多贊成惟主張雙方並進一面哀懇南軍毋經湘省一面哀懇直軍各將領仍請將直軍撤離岳州全塲皆以爲然遂推出曹宗海等七人爲起草員起草哀懇團宣言書及簡章各件俾該團得以卽日成立並便籌措經費推舉代表分向南北出發實行哀懇息兵第直軍對於岳州極爲重視鄂督蕭耀南以駐岳防軍如何布置防務如何警備亟須調查明確尙於十二日下午親至岳州定十四日下午偕各軍長官前往汩羅以北各地巡視於十六日再回武昌又駐在湘隂長樂街一帶之直軍對於地方居民亦皆嚴行監視防其洩露軍機卽尋常採辦日用食物亦必佩帶直軍所發之出入證其無意退出岳州從可想見湘人之和平運動恐終亦等諸畫餅矣 
[湘省敎職員之罷課風潮] 衡常各屬亦將一致行動 
　　湘省敎育經費積欠甚多計自民七迄今積欠巳至兩年之久蓋前此敎育費原未確定所有收入悉數挪作軍餉其後雖經劃定鹽欵包索等費爲敎育基金然仍爲各地駐軍强行奪去屢經敎職員具呈催索不惟無確實之欵項亦且無指定之期限甚至無明白之答覆最近因財政廳長易人又有截從三月核發之說前此積欠竟無補發希望各敎職員以軍餉旣得分成補發省議員八年歲費亦可一次償淸而於敎育經費則漠視若此憤怒之餘决計罷課昨十五日下午在敎育會開會議决定期十六日實行政務廳長吳景鴻到會阻止無效各敎職員即一面發布罷課宣言一面致函各校長敎職員聲明自十六日起停止職務仍請各校長發給欠薪並定十六日下午仍在敎育會開會討論罷課後之進行方法至十六日所有各公校如工專商專甲農甲工及第一男女師範第一中學第一職業等校卽一體罷課各校校長以無法維持遂聯袂前往省署陳訴困苦吳政務廳長允即發現一月並允於一二日内召集各財政機關會議必有具體答覆云云一面即飭科分函財政敎育各機關首領定十七日下午在政務廳會議辦法又聞此次罷課醖釀巳久事前曾由省城敎職員聯合會通告衡陽常德等處各公校請一致行動以厚聲勢昨常德公立各校敎職員巳來電先峸謂如得省校罷課之耗定當繼起云云凖此以觀全省各公校均將有停頓之虞以實行自治之湖南而竟演成全省弦歌中輟之現象當局之咎雖百喙不能辭矣 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[交部請撥鐡路補助費]  
　　交通部提議請於華府會議增加關稅案内酌撥鐡路補助費一節已由昨日（十八）國務會議議决交財部彙案辦理茲覓得交部關於該案之說帖其理由槪括如下（一）該部僅撥財政部之欵自元年以來巳有九千四百餘萬元鐡路借欵及墊欵爲財政部挪用者又約七千萬元統共有一萬六千餘萬元之多以致鐡路經濟困難萬狀（二）新築之路往往因欵項無着遂致輟工若不設法繼續進行則前辦之工程不啻悉歸廢棄而未築者更難規畫且興工各路有已訂借欵合同者其外債本息仍不容緩付（三）該部僅恃各銀行借欵勉力支撑今内債因久假不歸無從續借而外債又以新銀團條件甚苛未願與之磋商以是金融無活動之地外人乘我困阨已屢倡共管之說設一旦外債本息失其信用則債權者即可按約收路（四）增加關稅之收入不宜專用於消耗之地應用於可以生利之途鐡路爲國家生利之機關且需欵孔急故請於新增關稅内確定每年提撥四五成專爲鐡路增加資産並撥還借本之用由海關逕行撥交本部不得移作别用 
[田中玉北上之原因] 將爲下台地步 
　　田兼長於前日下午北上據確實消息田氏此次北上之任務其表面上係因財政外交兩重要問題必須面陳極峯籌商妥善辦法而實際上則窺察各方狀况預作下台後第二步之計畫緣田氏目下在魯雖人民對彼　表示種種反對然彼並不以此爲慮所慮者乃自己能幹不能幹的問題簡單言之卽財政有辦法則可以幹財政無辦法則不能幹也山東財政問題雖陷於極難至險然苟長財廳者與地方人融洽一氣以財廳爲山東人之財廳則無論如何可以支持可以漸臻於鬆活境界倘長財廳者以財廳爲督軍省長之財廳所有一切設施僅秉承長官之意旨不令地方人過問每遇緊急關頭地方人壁上觀戰其長財廳長卽必至朿手無策正不必有何挑剔也張子衡接財篆時其財政上之空虚困難不亞於現在惟張以本地人且挾有經濟領袖之資格故諸事均能敷衍龔伯衡雖無張子衡之特殊勢力而諸事能容納幾分民意故現狀亦可維持詎料田氏因張龔不完全服從其命令迭次更換至現在財政廳長周衡峯氏在田氏之意以爲長財廳者苟能與彼和衷共濟則凡事皆可順序辦理此周氏接任後鹽斤加價濮陽附損·預徵丁漕·接二連三施行其忍疼一割之政策也彼忍疼一割之種種政策雖人民承當不起然果能行使而後在官府方面之財政上卽可立形富裕所以當長官者莫不眼紅心熱盼望其早日成就惟現在山東之財政尙未公開人民對於官府又不予信任命令一出立招抵抗實利毫無所獲且厚予反對派以攻擊之資料四週形勢旣形險惡理想之政策巳歸泡影例如最近之黃河包工以區區一百萬元而外國人不借欵本地人不擔保蓋田氏此時巳實陷於不能幹之境地矣然此種不能幹之情實尙僅限於地方上之範圍以内如果中央政府對於加捐預征種種設施極端的予以援助極端的准其施行則彼仍可回東一幹萬一中央政府不作此極端表示在田氏方面亦只有敬告不敏並作下臺後位置上之籌畫此卽含有滿腹苦楚急遽北上之原因也 
　　另據北京消息云魯督田中玉十七日夜由濟啓程十八日到天津寓特别第一區本寓聞本日（十九）可以到京其離濟前曾有一篠電到京報告一切其原文云大總統國務院參謀部陸軍部内務部均鑒昌密中玉現有要事面陳擬於篠晚由濟登車來京所有軍省兩署事務即委參謀長胡翊儒政務廳廳長王鴻逸代拆代行謹電奉聞田中玉叩篠田氏此次晋京據一般傳說均謂爲魯案善後問題與政府有所接洽實則不盡然大約屬其自身位置問題爲十之七魯案　後恃其十之三耳而田之於魯督因與魯人　情不甚融洽致呈動搖之象田氏來京或將有以彌縫之否則棄此他游魯案善後於田氏此行或無甚結果至魯省政局之騷擾或將生一結朿也 
[魯人反對預徵丁漕之激昻]  
　　學生聯合會之宣言 
　　東省連年災害水旱盜賊蠶起去年全省災區佔五分之三四本年之列入災區者又達四十縣家室蕩盡間閻爲墟長幼離散餓殍載道當此時間正所謂恤之未能活之無術人非鐡石詎能漠然乃不謂財政廳竟有預借明年丁漕之計畫以一年而徵兩年丁漕縱當豐稔之年人民亦未必能堪若以一息僅存奄奄垂斃之災黎加此重負試問東民尙有噍類乎是以自該計畫宣佈以來人民惶駭萬狀旬日之間各縣反對電報如雪片飛來昨日學生聯合會復發表告全省父老宣言原文如下「學生聯合會對預徵丁漕宣言」今山東財政廳擬於本年預徵明年丁漕分十年償還已具呈省長請予施行此等舉動之倒行逆施不恤民瘼固國人所深悉若不急起力爭萬一其議實行則吾東省人民受害不知伊於胡底此本會之所以不敢緘默者也查自民國以來丁漕一項由生銀折爲銀元人民之擔負較前巳無形加重益以各種附捐雜稅大有終歲勤勞不能盡仰事俯畜之責况水旱頻仍盜賊遍地久巳室如懸磬野有餓殍納本年之稅已萬分拮据何堪同時納兩年之稅耶今財廳乃藉口近來糧價奇昻農人之收益較厚雖預征不爲害不知糧價之昻由於農具曁其他生活必需品皆漲價之故是其他物價之昻較糧價爲尤甚故昔日斗米易布一丈今則八尺矣是以糧價愈昻農人之生活愈困藉口於此何其悖也吾省歲入約千一百萬元尙入不敷出致自民國五年迄今不過六年積虧一千二百餘萬元若明年少收丁漕八十萬元則政費必益形支絀此不待智者而後知也流弊所及輕則不能償還重則再行預征或大借外債質言之即爾今爾後非人民一年納兩年之稅則東省必陷於破産之境而財廳乃謂去年（民國十年）因減政之故出入已可相抵以後再以軍政各費核減預徵丁漕必能按年分期淸償此誠欺人之談也夫出入旣可相抵則可從此不再借外債軍政費旣可核減則可以所減之數分償各債每年核減百餘萬元則現在債額十年卽可淸償更何必預徵丁漕耶又丁漕總額不及虧額三分之二乃謂以此即可淸償各舊債不亦傎乎蓋其用意與九六公債同等吾東人民愼勿漠視不問也財廳呈文中又云預徵丁漕旣不變更田賦又不加重負擔此說尤爲大繆按賦稅原則凡人民經營業務得有利益時得提出純益幾分之幾以充公共用度是名之曰賦稅從未聞有人民未獲益先納賦稅之理然則今年徵明年之稅實大背賦稅原則不特變更而已矣一年納兩年之稅尙謂不加重負擔然則必一年而納三年五年之稅始爲負擔加重耶財廳雖巧言如簧願吾東省四千萬同胞誓死否認監持到底務使此議不能實行則吾全省之福也山東學生聯合會啓 
[滇南雜訊] 金鼎漢兼省長唐繼堯佔廣南普小洪擄敎士 
　　劉祖武於染疫病危臨終之時曾有遺囑謂死後所遺省長一職以現在情勢論非請金總司令兼任不可囑各界敦促劉出缺後顧總司令亦來電托各界勸金兼任二十七日夜間卽經軍政紳商學各界與省議會議長開會一致公推金氏暫行兼任省長以免停頓政事金辭不獲巳允勉任十五日巳於次日通告就職矣 
　　劉故省長於二月二十七日午時病故次日二十八午刻入殮旋於省長公署設立治喪事務所後經治喪事務所趕辦一切擇於三月三日午後二點鐘就省長署成服是日軍政警法各長官及學商各界人士均接時親赴省長署行禮 
　　近日唐翼賡統　駐桂滇軍一部分並結合桂　數千人前來侵滇意在恢復地盤業將廣南佔據現崗廳總司令接到警電後除親率各路討賊軍遵照南政府所頒討伐命令馳往夾擊外並令前軍政府陸軍部總長張開儒爲副司令統率現駐迤南臨開蒙各軍隊先由蒙自集合開往廣南　攻現張氏巳於二月二十八日抵蒙定於三月二日由蒙率師出發前往征討 
　　唐冀賡近日回滇除率部進攻外并先聯合雲南匪首吳學顯莫樸普小洪等率領黨羽在内滋擾或攻城奪地以故匪勢益張近更有捆虜外人釀成交涉情事如前此搶擄宜良車站穀死法國總稽查之案尙示了結近更在長坡之外攔刦英國敎士戴姓夫婦二人而去雖經滇軍派兵追救只奪回戴敎士之夫人一人而戴敎士近巳不知擄往何處駐滇英國總領事奥泰尉君業巳探明搶擄外人確係唐蓂賡主使昨巳電致唐蓂賡云桂林貴州興義電報局探送唐蓂賡先生聞匪首普小洪受閣下委狀擄去英敎士戴姓請飭令釋放駐滇英領事奥泰尉禡印 
[皖敎育費之維持辦法]  
　　政務會議議决指定三項的欵 
　　國聞通信社安慶通信云皖省省敎育經費向均按月發給自去年以來往往逾期不發統計每月應發之欵全省約七萬元之譜而實發之數殊屬無幾去年下學期半年之中省立各校有第一二月份經費尙未結淸者金庫旣以庫儲支絀未嘗指撥各縣爲狀亦同道途往返支領徒費旅資勞力仍無所得本年開學至今約有一月各校均因經費匱乏函電交馳蕪湖甲種商校以地皮産價未付房主並將提起訴訟屯溪第二師範以六七八年度臨時費及本年度十一月份經費無著勢將停辦省城第一師範女子師範女子職業等校日以學生伙食費無法支付爲慮工專校舍已與外人訂立合同建築至今分文無著其他各校困難情形及各校敎職員經濟奇窘之狀更難悉數而國内外之向敎育廳催取學欵者日必數起日前省敎育會學校聯合會等團體曾呈省長曁敎育廳請指定敎育專欵至今未見省署核覆敎廳長楊乃康以各校勢將輟學未便坐視乃於日前具請議書詳叙以上所述情形提出維持敎育經費議案於上星期四之政務會議當經與議諸人詳細討論議决維持辦法三項（一）牲畜屠宰稅項下每月指撥一萬五千元（二）各縣及各釐局地方稅項下每月指撥三萬元（三）蕪湖米捐項下每月指撥二萬元以上三項均指定爲省立各校經常費之用皖省敎育前途於此始見有一線生機矣 
[蘇省拒絶墊付中英借欵]  
　　江蘇王省長日昨訓令財政廳云案查中英公司借欵本息一案其始由南京政府及江蘇都督託蘇路公司轉借大倉洋行日金三百萬元内南京政府用二百五十萬元蘇督用五十萬元民國三年交通部以蘇路抵借日欵與滬杭甬鐡路借欵合同有礙因向中英公司訂借英金三十七萬五千鎊將大倉借欵還淸此項本利攤由蘇省認付六分之一（因蘇省原用五十萬）占借欵三百萬全額六分之一）此中英借欵本息之所由來也自民國三年八月起每年兩期每期還英金一萬一千二百七十八鎊二先令六本士約合規銀十萬兩左右蘇省攤六分之一祗應付英金一千八百七十九鎊七先令二本士約合規銀一萬數千餘兩自民國五年八月第五期起部電由蘇省全數墊出抵撥解欵以後每期援例電由蘇省全付至上年八月第十五期止均已如數墊撥淸訖現所待付者爲第十六期逾期巳久該廳雖擬電會復請向造幣廠借撥十萬元暫爲抵付不敷由廳籌足然繼此以往一期復一期尙接踵而來無論蘇省現時財政竭蹶萬分力難顧此即使歲計有餘亦祇能照案認攤蘇省應還六分之一之欵其餘六分之五從前所以照付者以尙有應解中央之解專兩欵堪以劃抵現在解專欵溢墊之數達四百數十萬之多早巳無欵可墊則今昔情形固巳大相逕庭若不從根本上向部中說明此後蘇省並無代中央籌付中英欵之義務則輾轉失信局外人幾疑蘇省應負其責而債務主體之中央轉不自知其責任之所在且層累墊付永無還時墊付旣久且將自視爲應盡之責均非正辦合特訓令該廳長仰即迅速查案詳擬一稿呈候復核電部聲明即將此項中英墊欵永遠停止其蘇省應攤六分之一數目即在歷年溢墊數内劃算照扣如此則本省每年支出總數亦可省籌二十餘萬元於財政前途不無裨益此令 
[南京快信]  
　　各縣公團反對設立自治籌備處電仍絡繹不絶省署以係准部咨設立一一根據部電答復 
　　靑年會昨請法國砲軍司令麥雷君演講歐戰經過來賓到千餘人旋放中國偵探電影以助餘興 
　　蕪湖道尹公署護兵許長信私帶土藥數十斤被金陵關查獲昨准皖省長咨查厲行禁烟律令森嚴利用護照帶運烟土情節重大業經派員澈查以憑核辦惟該護兵是否當場拘獲大咨未及聲叙應請轉送法庭依法辦理 
　　卸任邳縣知事李時亮交警廳看管後聞有該縣議員力爲李解脫王省長以李呑欵通匪受賄案情重大决交法庭依法懲辦 
　　蘇籍新新國會議員柳肇慶鍾善道王鴻藻余恒馮士奇昨均同車赴京 
　　齊督昨委馮文煜充軍署諮議 
　　崑山縣知事汪源渠前日因公來省昨禀辭回任 
　　下關永寗街昨晚失愼延燒民屋三十餘家焚斃幼孩二名情形甚慘 
　　前晚陡起颶風電桿民船房屋倒塌無算 
[杭州快信]  
　　杭州中國衛生分會昨開成立大會選出會董馬文綽伍菁材等二十四人 
　　杭州救火聯合會准二十三日開春季大會 
　　浙運使蔣邦彦准今日晚車由京返署 
　　地方分庭現各按舊府區除杭鄞金永原有地方廳外添設七區經費年需六萬元省長巳允籌撥 
　　平陽郭知事對於命盜各案任意漠玩且司法黑暗監獄腐敗曾經高檢廳提付懲戒現又被人臚列凟職殃民各欵密訐到省沈省長巳飭該廳派員切實查辦 
　　西湖戚榮光（管墳人）以老虎洞土石各山共二十一畝得價賣給二師軍官吳殿揚不將有主墳墓劃出致動公憤經督署飭師查辦杭地檢廳亦將戚拘押起訴今日午後公司審訊吳到案陳述一切尙未辯論終結　　第一監獄覊犯擁擠病者甚夥前昨等日連斃無期徒刑犯朱有泉姜金寳二名 
　　富陽電燈公司糾葛案經縣擬定收朿辦法呈由省長展緩一月淸理并飭登報聲明 
　　現有米號公益鼎泰通濟等因存貨無多擬集資赴温台採米兩萬石巳呈請給發護照 
地方通信 
[蘇州]  
　　縣署外交會議吳縣公署蘇州警察廳同奉蘇州交涉員轉准駐滬美領事函稱據蘇州美僑蘇邁邇請於蘇州美租界所置産業鄰近建築小路一條並碼頭一座令即邀集地方士紳會議具覆云云郭知事李廳長奉文後當即函邀各省議員各團體董事於二十日下午在縣署開會集議經衆議决建築碼頭地點查係華界主權攸關不能允許至於闢築小路應俟查閱租界章程再行核辦當由文牘錄取議案宣告散會 
　　定期討論自治吳縣郭知事近准市鄉董事公會函送縣自治籌備章程並請召集會議趕速成立因定於本月二十八日下午一時在縣署舉行行政會議共同商决昨已函邀各董事曁在籍省議員一體知照矣 
[鎭江]  
　　盧柴又復漲價　地　柴來源衡少每石已貴至一千文刻因各柴　脫貨羣起恐慌今日（二十）起每石巳漲至一千四百文矣 
　　籌議春振辦法鎭江商會于會長因籌辦沿江各洲春振事日昨（十九）邀集各紳董在商會開會籌議施募辦法 
　　江北災民慘狀江北高郵寳應鹽城興化阜寗五縣自去秋被災後糧價飛騰商業凋敝各縣災民半掘草根而食前經各慈善家提倡募捐演劇籌振者屢有所聞然迄今半載並無一處可靠振欵饑民嗷嗷待哺迫於眉睫現聞各縣紳董一同赴滬向華洋義振會乞振以救災黎 
[嘉定]  
　　恢復自治之進行嘉定縣敎育會縣商會致縣議參事會函云本省地方自治巳奉明令於四月一日施行惟此次公布之自治法係内務部地方行政會議所擬議該項會議爲本省省議會所否認該法當然不生效力查本省地方自治創辦甚早民國三年經袁政府命令停辦本屬非法現旣奉令定期施行自應尅期恢復以全民治報載上海常熟如臯等縣議參兩會對於恢復辦法正在集議進行吾邑議參兩會亦應有所表示應請迅集兩會同人集議辦法積極進行實紉公誼 
[嘉興]  
　　冬振巳告結束嘉興災振事務所辦理冬振巳告結束現正造册報告官廳查核並布告各界週知計城鄉二十一區共有災戶四千九百五十一戶共發結振米四百九十五石一斗計價洋四千一百二十五元一角二分又撥濟生分會代發棉衣布料洋二百元兩共結洋四千三百二十五元一角二分除募集振欵三千九百二十元零五角七分外其不敷之欵由經濟幹事高叔荃暫向錢莊借墊 
　　九里灣建設車站嘉善嘉興交界之九里灣地方經該處人士請求添設中等車站以便行旅當由嘉興汪知事嘉善牛知事會同呈省咨由交通部令行滬杭甬路局查議茲據費車務總管查覆九里灣可以添設交會行車之站擬俟欵項有着即行建設故交部巳咨行到浙飭縣知照矣 
[湖州]  
　　縣選訴訟不准吳興戴山兼織里區選舉舞弊致兩鄉臨時發生衝突織里全區選民因而未投一票當經該處公民鄭俊蓀等具陳種種違法情形呈請總監督准予調取簿證依法處分茲奉批示云該民呈訴縣選舞弊現據該區監督報告選舉始末情形尙無不合該民以行政手續呈訴前來未足憑信所請著無庸議現聞鄭等業已電呈省署請求派委澈底查辦以重選政 
　　剏辦長途汽車頔塘爲湖州南潯間陸行之要道自前淸光緖中葉撥欵興修後垂及三十年迄未修築是以塘石坍陷路基漸狹且凹凸不平行人苦之去年曾由城紳李君潯紳龐君發起修築並經議定籌欵辦法呈准省署在案現龐君爲便利湖潯交通鞏固塘基起見剏辦長途汽車即將該塘面積加闊填鋪石子水泥俾資永久巳聘請工程師某君測勘一週再定計劃以便進行 
雜評一 
[魯皖之財政（默）]  
　　中央之財政巳糊塗若此而各省當局則又竭力以製造各省之糊塗賬事事摹仿中央財政之所爲魯之田中玉一再加捐不已又進而預借下年丁漕曰借新債以還舊債也是卽效中央九六公債之法而不問以後之如何償還也皖之張文生一再索餉不已又進而電令各縣解欵軍署曰軍費急於政費也是卽效中央專供軍用之法而不問以外之如何急要也由魯田之手段則何債不可借一年徵兩年之丁漕則又何不可徵三年四年魯人必將斃於借債山皖張之手段則何欵不可搜括一切民政旣不顧則安能再顧民命皖人必將斃於搜括是故魯皖之人欲圖自救惟有速起而組織機關先查從前之糊塗賬監督以後之用余以對付中央財政之法對付省財政或有免於破産之一線希望魯皖之人果有此能力乎 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[歡迎王省長情形及其談話]  
　　今日早車省王長返寗 
　　昨日午後四時半上海交涉公署開茶話會歡迎王鐡珊省長景况甚盛中外各界人士與省長晤叙握别後署中頗靜江蘇特派交涉員許秋颿君偕本報記者乃列坐與省長談話旣畢省長離署今日（二十二日）早車將卽由滬返寗茲將開會之情形與省長之談話撮要紀之如　 
　　開會之情形會時旣屆省長偕財政廳嚴孟蕃廳長乘車抵署署中巳由許交涉員早爲預備布置極佳先迎省長入室隨由許君與秋長陳君世光·秘書楊君筱堂一一介紹中外人士晤叙如駐滬美法日比荷丹等國總正領事·與松滬何護軍使代表汪參謀長·蔣海軍總司令·王道尹·徐警廳長·沈知事·英法兩廨正副會審官南北工巡捐局長·水電廠長·運副使·南北商會會長·蔡廷幹·沈信卿·任筱珊·嚴直方·陳炳謙君等共約百人次在庭前入茗點席音樂悠揚歡聚有頃乃罷 
　　省長之談話省長與許君·記者·坐定後復稍進茗記者詢省長蒞滬數日有何感想答謂滬上亦舊游之所此行覺甚愉快許君謂數日來恐稍倦省長謂尙覺舒適記者詢旣係舊游之所滬况現尙較似進步否省長謂進步似未有大顯著者記者又詢昨晨往閱寳山塘工何如省長答謂往閱尙爲滿意惟塘工問題關係甚大爭論因之以多若將現在之塘工再獲厚欵以增築必益大有可觀也因復述及昨晨往閱時曾乘鄉村間之單輪木車亦頗有意味言次均笑許君謂省長腰脚輕健如此因詢年歲省長答云予今年五十有二如馮夢老巳八十許人精神尙矍鑠乃爾是亦可羡也言次乃於衣袖間出捲烟徐徐吸之意態甚恬適記者等亦飲茗稍憩尋復詢省長能稍多盤桓否省長謂寗事繁𦣱甚明晨（即今晨）擬乘車返耳至是時已頗晏均謂省長宜返庽休憩記者尋乃握别省長與許君等歸 
[海洋社租浦東碼頭事未解决]  
　　日商海洋社訂租浦東碼頭滿期我國政府須行收回該社一再延約至本星期一交割交通部特行文護軍使以如届期不交淸會同交涉署派警押收並大陸報載愛理思律師發表宣言各節曾紀本報茲聞海洋社於星期一恐官廳强制執行故先一日即通知棧中員司在是日上午九時以前均全體到棧買辦方漢新將棧中商旗撤去換掛日本國旗迨九時以後各職員一律到齊日人亦先後到棧會集以待爲不交之準備是日官廳未派警士前往押收該社人等旋即散去現該社巳通告各客家照常起卸及堆存貨物似有不肯遷讓之槪究竟如何容再探報 
　　大陸報云松滬護軍使署秘書處爲辯明海洋社星期六日所發表否認中國當道有押收浦東揚子碼頭之權之宣言與事實不符之故昨特送交本報宣言書一紙據内容觀之本埠中國當道將於二十六日押收揚子碼頭按海洋社之宣言書係由其代表愛理思大律師專交本報發表見於星期六日報端茲將護軍使署秘書處之來文照錄如下浦東揚子碼頭前係德公司所有於一九一七年由中政府没收繼於一九一八年租與日公司海洋社此項租凭賃合同於去年到期在未到期之前中政府卽接有該社未能妥善維持此項産業之報告繼派人查視果確按照合同第二欵第三第四節及第四欵第一節之規定承租者應妥善使用租予之産業及附屬小汽船且應時加修理及承租者方面對於本合同任何一項倘有未能履行情事則出租者得隨時收回該産業及附屬小汽船此項租約卽絶對無效中政府曾由其代表律師禮明大律師通告該社聲明揚子碼頭租約於一九二一年八月十五日到期因承租人方面未能履行合同上所載條欵故不能繼續承租該社覆文堅持續租之優先權中政府卽根據承租人未能履行規定條欵續租優先權巳經喪失之理由而拒絶之且查該合同第四欵有中華民國及德國簽訂和約後政府應歸還或另行處分敵僑産業倘有此項事實發生承租及續租立即取消而本合同所載各欵應立卽停止效力等語中政府根據此欵亦有取銷續租優先權之理由中政府因於去年通牒駐京日本公使轉飭該社但該社置之不理自租約滿期後依然違法占據巳將六閱月於是中政府遂不得不訓令松滬護軍使押收該産業松滬護軍使准卽兩次經由上海交涉員通知本埠日領事第二次通知書中卽明言將於本月十九日實行押收然護軍使因希望此事得由外交方面獲得圓滿解决故將押收之期展緩一星期實行 
　　星報云松滬護軍使昨以哀的美敦書致海洋社謂該社若不於五月二十六日讓交揚子碼頭則將派兵押收星報代表今日謁見海洋社經理詢以此事據稱該社接有消息中政府並不欲以該産業交還德人蓋中政府早與中國某公司簽定租借合同故今乃出此手段以排除日公司云 
[英總領事法磊斯爵士逝世]  
　　駐滬英總領事法磊斯爵士二十一日侵晨患心臟麻痺症急邀畢林赫斯特醫士診治醫未至而巳逝世中外人士聞此噩耗莫不震悼昨日本埠各國公署俱樂部商行等多爲懸半旗誌哀茲定星期四日午後在三馬路Ｉ 
[英國總領事法磊斯爵士遺像] Ｉ 
大禮拜堂舉行殯禮五時安葬靜安寺公塋届時駐滬英國海軍代表及萬國團練隊英國支隊均將前往與會按爵士於一八八○年三月三日應試得選旋於三十日委充駐華繙譯練習生一八八六年充福州代理領事一八八九年充九江代理領事旋充宜昌代理領事自一八八九年六月一日起至一八九一年一月十一日卸任一八九一九二年充高麗濟物浦代理副領事旋改充重慶代理領事自一八九二年七月一日履任迄一八九四年五月十四日止一八九五年十二月十三日充廣州副領事至一八九七年十月二十六日卸任同年九月二十七日陞爲羅星島副領事一八九九年五月十三日陞爲鎭江領事一八九八九九年充福州代理領事一九○○年一月二十四日起至一九○一年五月一日止充漢口總領事旋於七月一日實授漢口總領事一九一一年一月二十日調任上海總領事一九一一年受加冕勳章一九一二年六月十四日受封爵士計來華四十二年供職十一商埠駐滬最久計閱十一寒暑當歐戰進行之際滬領署人員多回國從戎爵士以一身兼任數役宵旰從公不遑寗息迨歐戰告終而精力巳交瘁矣昨據畢林赫斯特醫士聲稱爵士之辭世歐戰實有以致之爵士患心臟麻痺症巳歷多時其暴卒固非全出意料外也爵士遇人接物率重和藹故凡與交接者莫不歡洽同聲交讚而其生平對於敦睦中英邦交尤孜孜不遺餘力往年華人之爭租界市政權雖未全償所願至所以能略收效果者爵士與有力焉故爵士之出缺匪特英國失一循吏而華人亦少一良友也昨晨噩耗甫傳上海交涉員許沅君代表本埠華官上海總商會會長聶　臺君代表本埠華商即各致唁詞以伸哀感詞甚沉痛此實由爵士少習漢文及服官東土尤精究不懈能讀中國書報加以駐華淹有歲月風土人情了然於懷辦理交涉咸能得當有以致之也爵士於一八九九年三月一日與福州華爾金韶女士結婚生子女各二長子居牛津次子居温哲斯德長女居美次女居滬爵士於一星期前猶語其至交某君謂渠願再爲英皇及國家宣力數年渠之所以不退休者蓋欲視子女之敎育更能深造耳慈愛之情尤可哀也爵士生於一八五九年二月二十七日享年六十有三 
[國是會議組織大綱會開會紀] 討論表决權問題 
　　國是會議組織大綱會議於昨日下午三時在上海總商會繼續開會到者有崔藩等十四人仍由黃任之主席先由邱心榮發言謂對於巳經表决之章程第條所謂『與會團體』不甚明瞭請原提修正案者加以解釋當由主席詳細說明如有一百團體推派代表必須有五十一團體代表出席方得開議邱始恍然大悟次主席宣告討論章程原文第六條『凡出席代表每人有一個表决權但經九省區出席代表各有一人以上提議認爲須投票表决時每省區與會之每一種團體各一權其不以省區爲範圍者每省區之每一種團體聯合爲一權華僑團體每一國屬地亦聯合爲一權當由起草員沈信卿說明規定原因於每人一權之中仍寓尊重省區之意楊春綠則主張非確實規定爲到會代表每人一權不可議至此黃任之因事早退改由沈信卿主席當時對於該項章程提出修正案者共有六人（一）何積煌提出云『凡與會各團體每團體有一個表决權』（二）邰蘭坡提出云『凡出席代表每省區與會之每一種團體各一權華僑團體每一國屬地每種團體各一權』（三）温少鶴陳家燦提出云『凡出席代表每一團體各有一表决權如經十人以上提議時前項表决權可以投票方法行之』（四）李傑孫增大何飛提出云『凡出席代表每人有一個表决權』（五）崔藩提出云『凡出席代表每人有一個表决權但有投票表决必要時每省區並華僑與會之每一個團體各一權』（六）王先庚提出云『凡出席代表每人有一個表决權但經十人以上提議認爲須投票表决時凡與會之每一種團體各一權華僑團體每一國屬地每一種團體爲一權』當以提出修正案者甚多而時巳四時餘不及一一討論遂宣告散會 
[恢復縣自治之響應]  
　　上海縣議會副議長李右之日前通函江蘇六十縣議員並組織江蘇全省縣議員聯合會於上海巳誌前報昨日接得如臯縣議員方家珍等復函文云逕復者前接來函祇悉一是查政府現所頒行之縣自治制及施行細則係由中央行政會議所修訂當該會會議之際關於地方自治條例不合民治精神之點太多江蘇有鑒於此當由省議會議决撤回代表是吾蘇對於該條例在始即未承認此時自無尊行之理大凡自治事業之發展願賴有良好之自治機關自治機關之良否又全係於組織之法今組織之法旣多訾謬而俗　求所産生之機關發展自治事業則必不可得旣不得發展自治則將來必爲眞正民治之障礙然則地方又何必多事紛擾勞民傷財以無端添此一重障害耶夫自治本吾民所固有本不必由政府官廳之給予茲姑不作此高論然今政府官廳旣予吾民以自治之機則亦何必以民治之政而反爲紛擾之階耶且吾民之渴望自治亦已久矣勢難再緩查二年之縣議會未滿任期遂與國會省會同受摧殘國會省會均曾先後依法恢復而何獨最重之縣會未能一體恢復耶貴縣縣會此次會議决定自動恢復足稱卓見眞能代表民治精神逖聽之餘無任奮興謹當會集敝縣縣會同人一致行動至民五年所組合之縣議會聯合會因政變迭更以致中輟目的雖未達主張當然貫澈此一未了手續及此亟宜奮發精神再接再厲以必達目的而後巳敝縣縣會同人謹當從諸君子之後協力進行先此具復如臯縣議會議員方家珍汪愛沅薛蔭元薛鑫徐鴻澤任爲霖盧駿許煜等謹啓昨日上海地方欵産處接准江都縣議員凌鶴壽等快郵代電内云上海欵産處轉莫子經李右之兩先生鑒頃聞貴縣議决恢復自治敝縣深表贊同業巳定期集議會同進行乞代轉各報並希隨時指示江都縣凌鶴壽焦汝霖等叩諫 
[靑年會之慶功褒榮宴紀]  
　　昨晚六時半靑年會假西藏路一品香大廳開二十二週紀念徵求大會慶功褒榮宴並舉行贈奬禮柬邀軍政紳商報學各界與本屆徵求得五十分以上之各隊隊員一體與宴共約五百人由副會長李登輝君主席致開會詞後請工部局音樂隊奏樂極妙次全體唱愛國歌次江蘇特派交涉員許秋颿君演說即以此次徵求會正義犧牲·和平·博愛等隊名撰作妙聯贈隊長隊員及靑年會極有雅趣寓意亦深遠也次總幹事曹雪賡君Ｉ 
[靑年會慶功褒榮宴會攝影] Ｉ 
演說先作種種諧詞引人入勝最後致共相勉勵之語亦絶不板滯也次畢德輝史都爾茄莫倫費吳生四君唱歌亦妙次海軍總司令蔣印秋君贈奬全體復合唱三育贊而散其得奬諸君姓字及奬品等已誌昨日本報矣 
[省議會召集臨時會] 四月十五日 
　　王省長因十年度預算案急待交議定於四月十五日召集臨時會昨日通電各縣轉知在籍省議員届期赴會會議電文如下各縣知事覽茲因十年度地方預算案急待交議依省議會暫行法第二十二條之規定於四月十五日召集臨時會除公布外仰即通知在籍省議員如期到會省長王銑印等云沈知事奉電後已轉函本邑省議員諸君知照矣 
[上海特别市之省批] 由縣呈省咨部 
　　上海市納捐人會代表沈恩孚等日前具呈省公署請將上海市原有自治權仍歸諸市公民辦理等情巳誌前報茲悉該會昨日接奉省署批示内開來牘已悉查市自治制施行細則現未奉令公布惟上海市夙稱富庶所請咨定爲特别市之處應俟由縣呈報再行轉咨核辦希即知照此復云云 
[俄災振濟會宴報界紀]  
　　俄災振濟會上海部昨日午刻十二時假四馬路嶺南樓宴請報界人士到者十餘人由該會副幹事長陳維新主席報告會務進行事宜並謂會務現在粗有具體辦法實賴輿論爲之先鋒今後希望竭力贊助次京會幹事長王卓山演說略謂此次上海各界組織振濟會係由與論界之鼓吹與各界之同情贊助始獲籌備就緖確定本月二十五日開幕亟望報界更進一層切實指導蓋各界人士雖知有俄災往往不明俄災慘狀究竟何若又救災恤憐之義關係國際之重要各方或尙不明瞭此從積極方面以觀一般人對於俄災之心理宜請報界大力鼓吹者至於所謂金融關係因受交易所之影響對於善舉不甚熱心者有之但使一般人轉念一想如肯以投資交易所股本百分之一捐助俄賑即可救俄國災民幾十萬人與其投資危險事業何如節省浮費贊成慈善事業救人一命於心最樂或因國内義賑關係視爲俄災無關緩急者但吾人主張賑濟俄災正是引起中外人之同情對於中國長江一帶之水災亦當然促起中外國人一致救濟所以救濟俄災與辦理國内義賑兩種事件相得益彰外國人救我國之災我國當然救外國之災禮尙往來豈可忽略關於此兩種之疑難還請報界代爲解釋此外對於會務應當如何進行尙請加以指正甚幸甚幸沈卓吾謂俄災振濟會開幕在即鄙人主張多備募捐筒嚴密封固請學生與商界同日分赴各馬路里巷沿途挨戶勸募捐欵納入筒内當時給予捐欵人一紙製徽章不再重捐戈公振謂可將災區圖製版登報使人觸目動心末由陳維新吳山等致詞而散又該會定於今晚（二十二日星期三）八時開董幹全體預備會明日（二十三日星期四）午後六時邀請各界熱心女士在靑年會會食堂聚餐討論一切云 
[浚浦局之築堤通告]  
　　浚浦總局通告白蓮涇南沿岸業主本局現在白蓮涇南江南製造局對岸建築突堤二處用以整頓黃浦所有該處沿岸木排及船隻在工程進行時間務須遷移該項工程需時約四個月工竣以後該沿岸仍可使用茲特知照沿岸業主務須注意並遵守水上警察隨時之指令此諭云 
[航業消息]  
　　中國核桃多係産自天津者去年冬間出口運往美國者最多今年出口數較少現太平洋輪船公會内已會議减短運費藉以招徠客家之裝儎原水脚爲每重二千鎊帶壳桃運費美金洋二十元今减收十四元經公會轉知各公司後已分告各客家矣 
　　南洋麥加拉輪公司有電到滬通告天祥洋行謂有麥克里亞號商輪裝有大宗南洋糖計三萬餘包運滬將於下星期二進口又有澳洲威廉克拉司佩輪公司ＷＩＬＬＩＡＭＧＲＡＳＢＹ＆ＣＯ之亞麥號輪昨已進口來貨有檀香四百六十噸糖二千三百包麥粉皮油四百餘噸 
　　太平洋線内中美各商輪因美國人喜用中國麥草扇故特添加運美麥柴扇之水脚費議定每噸美金十元以利出口商之運輸出口云 
　　大德昌銀號本日有大條銀五十八條（每條一千兩零）毫洋及各省小洋二十箱（每箱約五萬枚）裝怡和之春生輪運港 
　　中國公司之南京號明日自香港開出定二十五日來滬出口船泊招商局北棧又尼羅號定下月七日往美 
　　近來由滬赴法之旅客頗爲擁擠故法郵船公司每輪由滬開出各等艙一律客滿頭二級艙位必先三個月預定方可購得即三等艙亦須於六十天前訂購四月三號赴法之盎巴士輪艙位巳全數售去同濟學校訂有留德學生客位六人而昨日尙有該校生欲往購訂云 
　　藍烟囱公司之恩巧雪司號昨巳進口運來紗布六百餘件甘油（化學用）三十桶透明玻璃三十六箱汽油一百桶餘爲蘇打等八百餘件 
　　怡和洋行之第三郵船喀爾喀噠城號現來電訊於三十號可至上海船中來客頗多四月二日須赴日本 
　　大阪公司之澳洲郵船神隆丸今巳兼來上海四月三日將進口此亦該公司本年新擴充航業之一種計劃蓋澳洲船從前祗以香港爲止今則添加上海一埠矣 
[王寵惠王正廷聯袂北上]  
　　王寵惠王正廷兩博士昨日（二十一日）乘滬寗路花車掛在九點三十分鐘開行之快車上赴京滬上軍政界到站歡送者有許交涉員徐警廳長等軍樂隊游巡隊均排在四號月台上歡送 
[陸榮廷由寗抵滬]  
　　陸榮廷於昨日（二十一日）由寗乘滬寗路中班快車於下午七時許到滬 
[淞滬警廳之禁烟通令]  
　　淞滬警察徐廳長昨通令各區署所云爲通令事案查鴉片流毒爲害人羣故亦爲强盛各國禁止之通例我國近年法令迭頒厲行嚴禁然尤貴能切實檢查力爲防止庶幾杜絶來源挽救沉痼按上海爲通商巨埠交通旣繁人數至衆設非隨時隨地注意查察終不免暗中私吸乘機偷運查核近來各區隊查獲烟案比較往昔有减無增果係犯者日少固堪慶幸正恐掛一漏百任其疎漏長此以往殊於禁烟前途大有妨碍除通令各屬認眞查禁外合亟令仰該署所隊即便遵照督飭所屬一體注意嚴禁務期有犯必獲解廳嚴辦毋得始勤終懈致墜前功本廳長有厚望焉切切此令 
 
 

Page 15

 
 
[長安里盜匪擊斃華捕案昨訊] 展期下禮拜二開審 
　　滙山捕房四百三十八號華捕胡維周在楊樹浦路長安里被盜開槍擊斃由捕房拿獲是案盜黨陳連芳孫康連昨晨又經公共公廨中西官提案審訊旋以捕房聲請因偵查手續未備請求延期故仍命包探將陳孫兩人帶回收押展期至下禮拜二開審 
[縣署集議取締加房租章程]  
　　上海縣沈知事以滬上房屋加租事宜與市面及貧戶均有關係非實行取締深恐羣起效尤爰特擬訂單行章程惟恐與地方有所窒礙是以訂本月二十五日（卽舊曆二月二十七日）星期六下午兩時在署開會討論一切昨已由署公函本埠各團體到署會議藉資考核 
[船務棧房工聯會之奮發]  
　　上海船務棧房工界聯合會自年前在四川路靑年會開成立大會以來本甚發達嗣遷入海寧路粤秀坊後不久房東藉名修理索還房屋該會以一時尙未覓得相當地點祇在北四川路公益坊某學校内爲通信處及辦事機關表面上似極沈靜實際上仍在進行現聞該會又遷入北四川路仁智里十三弄二百六十三號樓上爲辦事處邇來新會員加入者日形踴躍云 
[總商會之貴米輕幣表示]  
　　聯合通信社云海寗路商界聯合會前以本埠輕質銅元充斥市面及米價騰貴二事致函總商會請其設法維持茲接總商會復函云逕啓者接誦惠書具徵關懷公益銅元充斥開爐工作其詳情已迭見報章而皖省近以商會籲請停止之結果並更言此後出品專銷外省爲緩和反對之計蘇皖壞地密邇鐡道交通江輪如織隨時隨地可夾帶私運不禁其源而絶其流收效幾何故敝會方針擬專在各省停鑄上設法日前電致稅務處請其通飭海關凡有皖省訂購銅斤於報運時一律扣留亦以禁鑄文告早成虚設非此不能稍示制裁現在尙未接有稅務處電復如果敝會建議無效仍望各公團繼續請求如一致行動此敝會所希望者一也米價問題蘇省承去年歉收之後當時卽有人慮及謂一届開春卽將有靑黃不接之虞滬上食米旣仰給於外來而各處又以靑黃不接之故自無餘額可以輸出價格騰貴此亦爲原因之一欲救其弊似宜兼向他省或安南暹羅等處廣爲採購以期增進來源平定價格至查禁私運一層全在各公團分任稽察之職隨時隨地密爲留意據實舉發方足以懲創一二否則吾人以空文呈諸官廳而官廳復以一紙空文應之似屬無補旣承見敎敢貢其愚 
[昨日之金融市况]  
　　昨日銀幣市價上午收盤爲七錢二分五釐七毫半午後爲七錢二分五釐比較上日小去六二五三月底期洋價早市七錢二分五釐七五午後七錢二分六釐二毫半亦小二五現洋杭州續有裝到四月半期洋巳開始交易午前做開七錢二分七釐二五下午收盤七錢二分七釐一二五交易不多銀拆上午六分收盤大一分爲七分比前日鬆去二分各銀行收欵七八十萬云 
[昨日之滙市與金價]  
　　昨係星期二大條銀近期勿動計三十三辦士三七五遠期長一二五計三十三辦士二五先令初揭曉印匯大一羅比美匯小二角五分東匯小半分荷匯大一盾德匯大五馬克外餘均勿動時四月份先令銀行賣出價三先令三辦士三七五買者三先令三辦士半美匯七十二元二五買進七十二元半東匯六錢六分二五買價六錢六分至十一時許先令改長半辦士印匯大三羅比半法滙大十五法郎美匯大七角半東匯小一分荷匯大二盾半新加坡匯小去一兩先令美匯等市面見硬東匯掛牌雖縮去一分半而銀行結價與上日相仿據業中人云日後先令恐有續長之勢 
標金上午開盤爲三百二十四兩八錢先令初揭曉時金價爲三百二十六兩後又小至三百二十五兩五錢先令改長時爲三百二十三兩七錢最高到過三百二十六兩二錢收盤爲三百二十四兩六錢下午收盤三百二十五兩九錢較前日每條漲銀一兩三錢烚赤價爲三百三十二兩云 
[紗花最近之市况]  
　　棉紗市面連日惟標凖稍軟而現紗頗屬堅穩客帮胃口亦暢昨日三品紗因日本春祭之期無電報告各交易所標凖紗因大空頭家見報紙載有印紗由某公司船將於日内到滬裝有花紗一千餘噸云云（此項印棉大多數係解廠家抛盤者且印紗惟十支十二支粗紗與滬上所銷者不合）乃乘三品無電之機會散佈謠言人心即因而一軟近遠期均跌小一兩之譜川帮所需之二十支現本紗漲銀五錢十六支富貴雙象兩牌亦各漲五錢如意文明小去五錢至一兩其餘各牌平平除川帮買五百五十包外天津牛莊漢口江西蕪湖野雞等帮亦買一千餘包公會小包交易二三百包市面均不相左右現據紗業之觀測棉花堅穩决不致於跌落云棉花交易所通陜標準仍頗堅穩六月份開三十五兩各紗廠需料甚亟故寳成廠自向通州方面出莊搜羅得貨亦少聯合會報告有義成豐買進安南花一百件漢通買進頭號陜西花三百件價詳商　欄 
[昨日公平呌莊之市况]  
　　昨爲星期二值公平洋行拍賣元羽綢斜地羽綢尺六元絨泰西緞白洋紗花羽布細布市布原布紅標漂布等疋頭之期共排列三百零一件計一萬三千八百二十疋較上屆多拍十五件計八百四十五疋各客帮及内地各店舖均有拍進故所拍之價較上届轉機多矣 
[無錫米市之快信]  
　　閘北米業中昨接無錫快信云該處近日來源漸旺銷路平平故糙粳糙秈高者見軟角許中次疲落角餘糙元立定糙羊秈略平白米白秈亦爲帶淡惟聞各處有禁運出境之說若成事實勢將轉機且錫地棧存不厚若乘此時機揀選辦進堪稱絶佳機會云 
[粗砂白糖漲價]  
　　本埠錦茂糖行於昨日轉駁粗砂白二萬三千餘袋前往香港因該地價格較申爲高之故惟本埠存額因此驟缺加以該行尙在搜羅現貨故是項價格看漲云 
[友華銀行滙市報告]  
　　昨日友華銀行匯市報告云二十日倫敦大條銀價近期未動遠期長一二五紐約銀價縮至六角四分七五倫敦紐約間滙價爲四元三角八分今晨此間各國匯價僅美金跌至六十九元五角日金跌至六十八元二角五分然自開盤時市况即甚堅定英鎊繼升至三先令二便士半美金升至七十元二角五分日金縮至六十七元二角五分今日市况甚堅定而英鎊尤甚開盤時英鎊成交價三月份及四月份三先令二便士半五月份及六月份三先令二便士三七五其後英鎊售開價三月份及四月份長至三先令二便士七五遠期三先令二便士六二五晨間美金成交價三月份七十二元二角五分四月份七十二元其後美金售開價長至三月份七十二元五角四月份七十二元三七五通日買賣市况極爲堅定銀行不願購進昨日倫敦市場歐陸有少許現銀售出印度購進倫敦紐約市况均堅定 
[近週中滬杭路運來之現洋]  
　　杭州造幣廠己於前日開鑄連日由滬杭甬鐡路早快車裝來現洋頗多杭州中國銀行亦有大批現洋到滬茲將連日來數彙誌如下（十六）由松江甡源運交上海信元現洋六千元又運交安裕現洋五千元又運交鴻賚現洋六千元（十八）由嘉善怡和運交上海致祥現洋五千元（十九）由杭州造幣廠運交上海中國銀行新幣八萬元又運交上海交通銀行新幣八萬元又松江甡源運交上海鴻賚現洋二千元又運交德豐現洋三千元（二十）杭州造幣廠運交上海中國銀行新幣十一萬元又運交上海交通銀行新幣十萬元松江銀行運交上海商業銀行現洋五千元松江甡源運交上海鴻賚現洋二千元（二十一）杭州中國銀行運交上海中國銀行現洋二十萬元又杭州造幣廠運交上海中交兩銀行新幣各五萬元又杭州儲蓄銀行運交上海四明銀行現洋五千元又松江信餘運交上海均泰現洋五千元以上五日間共運到現洋六十一萬四千元先後運抵上海南站卸車 
[工業銀行之進行] 提十五分之二爲工業補助欵 
　　本埠自交易所失敗以後銀行事業代之而興本年分各銀行之新行組織者巳頗不少然其目的皆注重於商業滙兌方面於社會經濟初無補助茲有浙湖富商邵如馨等因覺工業之窳敗由於工界經濟之不能周轉特集合同志發起中國工業銀行其預定計畫銀行内除聶仲棋龐乃晉嚴漁三等發起人三十名外尙有贊助人三百餘名多爲各工廠領袖人物將來對於工界儲蓄尤爲注重並决定於紅利中提出十五分之二爲工業補助欵項如創辦工業義務學校及醫院等等慈善事業對於工業借貸事務尤擬有妥善辦法以爲導引生利之機會原定資本爲足額一百萬元現擬擴充爲二百萬元以資流通該行現己租賃北京路十八號爲辦事處前日晚間並由邵如馨假倚虹樓宴請本埠各紳商磋商進行到者有張松林·邵愷泉·李文淸·盛醒潮·嚴祝三·章志謙·李頌祥·邱沂軒·孫翰靑·吳瑞蘭·楊頌甫等五十餘人今日下午並在辦事處開會討論進行方法聞該行惟一目的即在工界中人能切實享有經濟上之利益云 
[寗波同鄉會消息]  
　　寗波旅滬同鄉會職員等因該會副會長王儒堂被任督辦山東善後事宜啓行在即特於前日晚間七時在四層樓叙餐室開歡送大會先後到者有虞洽卿君等百餘人當推代表致歡送辭復由王君致謝辭觥籌交錯頗臻歡洽又該會下星期三（二十九日）演講會請前法國巴黎總領事廖世功演講游歷歐美之感想吾國留歐學界之狀况及今後所企望於吾國敎育家者諸問題廖君留歐有年人格高尙學識豐富此次蒞會演講當有一番崇論閎議以饜聽者之望也 
[律師公會之呈報文件]  
　　上海律師公會昨呈上海地方檢察廳文云爲呈報事本會前於三月五日常任評議員會援據修正暫行會則第九條第七項會員不納經常費滿四個月者經常任評議員會之議决得令其退會又同章程第十條會員入會及退會時須呈報官廳備查茲查得會員陸家鼐等三十九名悉係欠繳在四個月以上前經通告各會員聲明但在陽曆三月十九號上午十二時前補繳到會者開會時仍得爲本會會員等情在案茲查陸會員等三十九名悉係欠繳經當費四個月以上且亦並未補繳到會照章令其退會除呈報江蘇高等廳備案外理合造具淸册呈請鈞廳核准備案並請函轉同級審判廳查照 
　　又該會前任會長蔡倪培昨呈江蘇高等審檢兩廳文云爲呈報事竊本會於本月十九日遵照會章特開定期總會在會會員計一百六十一人是日到會會員共有八十四人超過法定人數以上當即依法開會投票選舉以得票多數者爲當選檢票結果張一鵬當選爲正會長張家鎭當選爲副會長倪培及潘承鍔費廷璜席裕昌沙訓義沈時復文超孫鑑等八人當選爲評議員李昌黃啓英王開　姚文壽等四人當選爲幹事員業奉上海地方檢察廳派員監視在案除由倪培即日移交外並照修正律師暫行章程第三十條之規定呈報鈞廳備案查照 
[日人創設靑島商科大學紀]  
　　上海日日新聞云日華實業協會爲開發中國文明起見故自去歲以來即計畫準備設立靑島商科大學現已準備完竣目下正在北京上海漢口等處募集學生茲將該大學之内容略記於左靑島商科大學爲山東大學之一分科依日華實業協會之計畫將來陸續開設理科醫科等以組織完全大學商科設備費較少故儘先設立該大學所定修業年限預科二年本科三年合計五年畢業學科課程折衷於東京商大及慶大商科加日文日語又該大學附設中等實業學校置商業理工農林三科以求實業敎育普及設總長一人以中國相當名士充之惟屬之何人目下尙未定妥其敎師則案照科學性質由中日兩國人分任現聞屬於自然科學之物理化學數學工學等科目則由中國人擔任語學商業學經濟學等則由日本人擔任惟日人敎授添用繙譯講義用中文本月中即聘敎員云 
　　該大學取特異典制大學部學生如品行學術擾良由原校證明或由督軍省長敎育廳長作證推荐者則免收全部學膳費其附屬學校學生如品行學力優良由原校證明或由商會會長及其相當人士推荐者亦與以同一特典大學學生卒業後供職於日華實業協會所經營之銀行 
　　本年度募集商科大學預科一學年生及附屬實業學校第一學年生各若干名入學資格大學部預科一年爲中學卒業中學一年生爲小學卒業者又北京方面募集事務所設於西單牌樓東條胡同日語學校云 
[順直旅滬學生組織學會]  
　　同濟大學順直學生鑒於同鄉來申求學者日盛而無聯絡之團體乃擬組織一順直旅滬學會藉以聯絡感情交換智識並介紹本省之來滬求學者於相當之學校聞昨己開籌備會一次其推羨書珍張象昀李寳樑邢之楨籌備會中一切事務並聯絡在滬各校同鄉以期早日成立云 
[復旦音樂會成立]  
　　復旦大學同學發起復旦音樂會上星期日重行組織内分古樂國樂·軍樂·等部十三日午後七時在本會所開成立會先由主席程午嘉報告並謝李校長及張主任之贊助次由前敎員蔣君演說程午嘉獨奏古琴一曲會員絲竹合奏從茶點暢談而散該會職員爲陳定謨何學慰王洞生蕭賢範舒照元等云 
[靑浦旅滬學友會成立記]  
　　靑浦縣旅滬人士發起學友會於本月十九日開會出席者四十九人開會後推舉孫心盤爲臨時主席陳耀坤爲臨時記錄發起人代表孔繁熙報告籌備中經過情形次通過簡章次選舉理事編輯兩股股員理事股股員孔繁熙陸禮華胡人龍陳耀坤高爾松陳宗贄李鴻恩陸振寰張師灝袁文章編輯股股員丁昌勳孫心盤胡人龍陸禮華莊開一張承尹袁兆奎章昌煜金雪漁王吕一理事股主任孔繁熙陸禮華編輯股主任丁昌勳孫心盤次攝影次散會其評議股每校一人所由各校評議昌選出後即將姓名函示理事主任凡關於該會事項則向孔繁熙（第二師範）或陸禮華（中國女子體操學校）接洽 
[商科中學演講紀]  
　　老靶子路上海商科中學校係本年創辦延聘中西碩士擔任敎務注重商業實用科學如英語簿記打字縮寫等科均請西人敎授刻下就學者已有八十餘人昨特敦請菲律賓敎育家山道司君曁英國駐蜀傳敎師高博士以校演講使學生實地練習英語其演題山道司爲新思潮而高博士爲蜀中情形云 
[洞庭西山旅滬同鄉會開會紀]  
　　昨日下午四時洞庭西山旅滬同鄉會在民國路永慶里該會事務所開春季職員會到者二十餘人首由會長秦山森報告開會宗旨宣佈會中經過情形提議按月經費不敷請由各人量力擔任當經徐勤安徐霽生夏春樵陳岐生馮文達諸人皆樂贊成散會己六時矣 
[五洲藥房股東會記]  
　　前日（十九日）下午二時五洲大藥房假座寗波同鄉鄉開第十五屆股東年會到會股權計七千零八十八權公推王仙華爲臨時主席先由總經理兼董事項松茂代表董事會報告上年歷屆議案並述上年股東大會原議公司股本規銀五十萬兩呈部註册實收以規銀三十五萬兩爲限嗣因收買固本肥皂廠須厚集資本故由董事會議决增收十五萬兩合足五十萬兩因並未登報招股截至去冬止共收足規銀四十六萬九千六百兩報告畢衆無異議次報告營業狀况仍由項君起述上年營業收入總數一百二十七萬有零較前年未有增加其原因係湘鄂戰爭長江上游銷數滯鈍加之天津分號停頓數月此爲特别情形然按諸實際殊有進步蓋無以上原因則收入總數必可較前大爲增加也又去年收買固本肥皂廠（今改名五洲固本皂藥廠）墊欵頗鉅幸所製肥皂成績甚佳粗皂香皂銷路極暢若今年再加整頓公司營業前途頗可樂觀云云旋由衆議决上年官餘利定四月初一日起給發次將修正公司章程分别討論逐條通過繼議續行招股問題項君復起立申說謂五洲固本皂藥廠規定製造共分四部除原有製皂部外將公司固有之製劑部化裝品部一併遷入廠内又因藥房經售原藥皆運自歐美特增設製藥部製造各種原藥以期挽回利權擬招足股本六十萬兩改爲一百萬兩註册曾經董事會討論認爲可行今特請股東公决衆均贊成遂通過繼即選舉董事監察人投票後公推郁厚培謝培德爲檢票員檢查結果鮑咸昌項松茂張蟾芬貝潤生李覲唐王仙華高翰卿當選爲董事陳培生陳培初當選爲監察人事畢散會已鐘鳴七下矣 
[浦東電氣公司之股東會期]  
　　浦東電氣公司現定本月二十五號在四馬路一家春開股東常會報告上年營業狀况收支賬略議决純益分配並選舉董事監察人業已通告各股東屆時與會 
[聯益會博施濟衆] 閘北草栅被火後之施振 
　　閘北分水廟後物華絲織廠隔河悉係江北草栅昨日（二十一日）上午十時半忽然失愼頓時火勢大熾百餘茅舍盡付一炬該處居民皆勞工苦力扶老携幼哭聲振天慘苦情形目不忍覩時美租界梧州路聯益善會調查員李泰松適經該處當即報告理事主任陸文中君陸君聞悉之下即率同司事至該處按名發給錢票食糧以濟危難若該會者誠能博施濟衆望慈善家聞風興起救此火刼餘生也 
[徐牧湖注射防疫] 優待貧病 
　　小西門尙文路二百十號有一惹人注意之診所系徐牧湖醫生所設現春陽旺盛時疫極多徐備有治療血淸注射藥品先期發行優待劵以惠貧病徐因之應接不暇門庭如市云 
[商聯合附設牛痘局]  
　　四川路商界聯合會因近日來本埠天花仍復流行傳染最速工部局與各善堂各醫院之施種牛痘者雖有多所仍覺未能普及特附設施種牛痘局於會内由夏曆二月二十三日起施種不取分文昨日來會就種牛痘者有二十餘號之多云 
[　　附加振捐實行停征後己改爲自由募集上海縣商會連日經收各業所送之捐銀數千元除當塲由會分别製給收據外尙有與附稅無關之紳富捐如内地自來水公司總理姚慕蓮及正利銀行並民婦劉江氏等均各送振捐洋一千元請爲併數彙解該會會長己將所收之捐欵凑成一萬元於昨彙解蘇省振務處請爲實行散放以濟災黎 
[帶徵開浚中汾涇之飭議]  
　　上海縣公署昨令浦東塘工局並楊思塘橋等鄉經董文云案據公民孫夢賢黃麗生馬石山孫國卿呈稱浦東中汾涇年久淤塞曾於民國七年九月間經圖董徐履階等呈請開浚奉批報由三鄉經董邀議帶徵開浚當經公民等於九月春間推舉本圖公民孫鑑堂圖董朱能繩等邀請三鄉經董會議籌辦其事而三鄉經董彼推此諉未嘗協議進行不得己又於二睛月間復由公民趙晋三等呈請帶徵開浚奉經令行三鄉經董議復距又遷延至今未據議復惟工鉅費大斷非募捐所能蕆字查歷屆議浚三林楊淄兩河與役該兩河者不盡沿河沾利圖分推其意與役衆則負擔輕地方水利同盡義務固無異議中汾涇貫流圖分僅有二區三副八蓋十二三圖若以三個圖分獨任開浚經費苦樂未免不均其沿三林楊淄之天一方一方二黃二三區三劉四一區五三區六三區七共九個圖分理當協助四分之一作爲相當報酬惟沿中汾涇之三圖分任四分之三則義務均而負擔輕倘該九圖不允協助當然由沿河之三圖完全獨任茲擬分任獨任帶徵辦法請求令行該鄉經董協議採擇進行等情查此案前已令行該董等會議在案茲據前情合再令仰該經董遵照協議具覆以憑核辦 
[勤華貿易公司經理返國]  
　　本埠勤華貿易公司經理周錫三君於去年八月赴美考察商業順道游歷歐洲各國調查戰後實業狀况以推銷各種國産所到各處備受歡迎昨巳乘法公司郵船商爾提埃號到滬聞周君此次對於各處接洽非常順利該公司進出口營業頃己大形活動云 
　　尙有本埠新聞等轉入後頁 
雜評二 
[道德治（旡用）]  
　　今人競言法治法固可以爲治也第法之範圍寬執法者稍一不愼失入失出其弊將不可名狀故與其齗齗言法治無寗言道德治以道德之爲物雖不可狀然苟本良心公正以納於道德之軌事未有不諧者 
　　軍法之範圍過廣普通法權之範圍即狹論者之於普通法權每望其擴大而於軍法每望其縮小然有依軍法判事而嚴其罰杜其私在普通法權所辦不到者軍法能權宜爲之一本道德至痛快焉法權之行使有有限制者有不甚有限制者就審判者之活用法律起見誠以後者較前者爲優第不注意道德後者之流弊無極亦不可與前者同年語巳 
　　夫道德者良心之所繫而衆命之所託也失出入乎法而不離乎道德良心不致泯而衆民仍得所託失出入乎道德竊恐天神怨怒民庶咨嗟戾氣所鍾禍無久藴倘有仁人君子於此法紀廢弛是非混淆之頃盡力以提倡道德治洵爲當今之急務矣 
 
 
] 

Page 16

 
 
本埠新聞二 
[中易股東之恐慌]  
　　中易信託公司於去秋組織設立於法租界外灘三德堂舊址資本八百萬元每股五十元計十六萬股先收四份之一計二百萬元推朱葆三爲董事長洪承祁爲經理詎數月以來内容己見腐敗朱常不到公司按諸章程滿一萬元數應由董事長簽字施行者均由洪代事權皆操洪一人之手獨斷獨行濫做某交易所股票大受影響茲洪患傷寒病勢甚重公司停止營業各股東大爲恐慌巳公函董事長詰問矣 
[華美遠東交易所股東之控案]  
　　華美遠東物品證劵交易所股東周侃甫兪愛生孟建業張龍山等在公共公廨以刑事起訴該所主任喬立南會計長張伯勤（即張鼎華）串騙資本洋三萬元一案昨經李襄讞會同英包副領事提審首由原告代表梅華銓律師譯述案情略謂被告去夏在各日報登載招股廣告聲明該交易所係經美國政府核准註册一切均照美國法律辦理當時各原告見此廣告信以爲眞紛紛投資入股該所旋於九月間開幕詎至十二月被告忽然將該所解散所有四川路五十一號市塲内之生財及簿據搬取一空避匿無踪各原告乃向美領事署調查始悉該所並未向美領署註册故被告實有欺騙行爲各原告所繳之股欵槪係第二被告張伯勤收受而由第一被告喬立南簽字出給收據應請嚴究譯畢將該所之股單及登在廣告之報紙呈案並命原告周侃甫上堂訴稱去年陽曆七月間因見報紙登有該所招股廣告以其有在美政府註朋之語我遂信該所爲可靠即往認股當交與該所會計主任張伯勤之股欵洋六百元由籌備主任喬立南給付股票九月間該所開幕至十二月初三關閉被告將簿據生財搬去而人則避匿於滙中旅館嗣偵悉該所並未向美政府註册乃延律師投案起訴云云繼據兪愛生訴稱我之投資該所入股係由陳姓友人介紹我並在該所當庶務員然初不知該所在美領署註册係被告揑造迨該所關閉被告脫逃我等始往美署查詢纔知被告欺騙行爲云云至兪與孟張兩原告原訴繳付股欵取得股票之詞與周侃甫所言相言而兩被告亦延有甘維露等兩律師向以上各原告盤問之下巳届退庭時間問官宣諭改期續訊 
[萬國儲蓄會控案之堂諭]  
　　萬國儲蓄會前延逖百克律師代表投法公堂控楊某違背合同並私行將會中物件擅自取出請求訊追損失等情被告亦延穆安素律師代辯一切判聽候下堂諭飭遵各情己誌前報昨經中西讞員商明堂諭先由法副領事歐君將西文堂諭誦畢後由陳讞員諭曰此案經本公堂迭次研訊明白被告不應違背合同貿然登報實屬有損原告營業着楊共賠償原告損失洋一萬元外再罰洋五十元充公所有堂費及會計師費均歸被告負擔此判 
[蔚豐銀行請破産案之近訊]  
　　三欠戶聲請抵銷之判詞 
　　上海蔚豐商業銀行經理冀壽伯在公共公廨聲明請將該行宣告破産一案將近一載因尙有欠該行之欵而未送交理賬員者故一時不能結束理賬員前曾請求飭傳欠欵之人到案訊追茲有祥盛李張紱卿劉厚之三戶各具聲請狀呈廨以伊等所欠之欵均有抵銷昨日下午經關讞員會同美約副領事傳訊之下對於三戶請求均下判語錄之如次（一）祥盛李之請求判曰有沈幼記陳合記兩戶存欵可以抵銷債務等情應改期傳沈陳兩保人到案再核（二）張紱卿之請求判曰第三條内載日增號第一電泡廠義昌恒旣均爲該請求人所開各有存欠各欵准予抵銷第五六條准將字畫抵出發還第七條南京唐森森之電泡貨欵未便准予抵銷（三）劉厚之之請求判曰應由查賬員詢明冀壽伯報告公堂核奪 
[河南副劵開奬紀]  
　　昨日爲河南救濟有奬副劵開奬之期在民國路該總局内舉行開出之五大奬及經銷各票號錄下頭奬八千零九十五號漢口振華公司二奬三萬三千八百零四號本埠有利源三奬二萬三千七百九十四號本埠大利元四奬二萬八千九百八十一號本埠有利源又四奬三萬五千七百五十七號本埠萬寳源五奬七千六百四十一號本埠大利元又五奬一萬七千六百三十八號蘇州快得利又五奬三萬六千三百四十六號蘭谿謙益公司 
[呆猪熬油公司案判結] 罰的痛快判的痛快 
　　南市同記呆猪熬油公司因抗違松滬護軍使禁令私宰死猪一案前經何使查禁後該公司仍行宰售故將該猪行行主王秋泉等七名一併拘署訊押昨經軍法科鄧科長研究以該行主等不應貪利混售死猪判令每行各罰洋三千元共計二萬一千元着送上海縣公署撥充地方慈善公益捐欵一面再令各覔殷實妥保七家具結送署以憑交保省釋並以此案發生以來該行主等央人運動者甚衆深恐不肖之徒假名從中歛錢情事故特當庭諭令除繳罰欵以外並無分文開銷如果有人詐取銀洋者許即指呈控以便提辦各行主均唯唯遵諭而退 
[路警舞弊案之澈究]  
　　前充滬寗鐡路巡警之王公毅前日又投松滬護軍使署具呈以該路警察巡官兼督察長楊少良營私舞弊呑没賊贓種種劣跡求請查辦等情何使據呈後以此事係鐡路局主政未便受理曾經批斥在案茲又據呈前情業經派員調查所呈各節事非無因自當按欵澈究以重路政昨巳據情函請路局任局長查明核辦矣 
[兩汽車傷一男一女]  
　　昨日下午三時許某號汽車駛經小沙渡路撞倒崇明人張海成腰背等處受傷當由戈登路捕房九百四十六號華捕到來抄錄汽車號碼另雇車送受傷人往仁濟醫院醫治一面歸報捕頭候示又有某號汽車於昨晚十時許駛經蘇州路碾傷江北婦人兪趙氏足部跌倒於地由巡捕將汽車號碼抄錄另雇車送受傷婦人往同仁醫院醫治 
[浦東小工爭運貨物互鬭記] 毆傷四人 
　　前日午後二時浦東老白渡日淸公司碼頭嵩山丸輪船到埠時當由工頭靑口人徐有才督領工人上船起運貨物旋有自稱工頭之揚州人潘仁之亦帶領小工五六十人各持木棍刀斧前往爭奪生意徐處工人未及防備致被毆傷馬蘭亭王占鰲葉崇仁趙德四名並有陳先銓卜四被毆落水當經划船救起未致溺斃駐棧三區一分所巡警見人衆難以彈壓立即回署報告宋警佐督同全體長警前往拘獲行兇之潘仁之張二劉殿芝呂先發居榮康王小山王佐才孫二張九如潘懷玉等十三名連同菜刀一柄木棍二根併解至所當以事關糾衆鬭毆有碍地方治安判將原被人證於昨押解地檢廳訊辦 
[車夫與扛夫互鬭]  
　　阜寗小車夫樊永才姚泰山李阿三永大三等前日與扛夫紹人興嚴阿維金才郎陳阿苗陳阿來徐沛堂郭阿斌楊雙桂董順標徐和尙等因爭道起衅互相鬭毆致傷嚴之腿部由崗警將兩造十三名一併拘入四區警署經顔署長質訊之下判該車夫等不應逞兇滋事押候傳到小車頭目張阿大再行訊辦 
[拆梢黨鐡棍擊傷人頭]  
　　滬城胡家衖織帶作主倪松林前日與同業顧士林送貨出外行至薛家橋畔忽遇無賴長庚小南京孔小何雲祥等多人將倪等軋住拆梢洋元倪畏其兇橫送洋數元始得放行但顧乏資付給竟遭彼等用鐡棍將頭顱擊破流血受傷迨崗警到來則長庚等早巳逸去該警將顧帶到二區二分署當因爲時已晚於昨函送檢察廳當由該廳派員騐訊之下判願發堂醫治一面飭警往拘各被告到案訊究 
[領幼女圖賣被獲]  
　　五區三分所崗警前日在胡家木橋查見海門人宋文祥領一十三歲之蘇州女子金福蘭形跡可疑拘入該所經王署員訊據該女供前與父母同在漢陽因母與宋私姘被宋將母女拐往哈爾濱後母親因犯案覊禁哈埠官廳宋誘小女子來滬欲賣入妓院爲娼云云質之宋供詞支吾昨解司法科押候訊辦 
[厦門路靜安寺路之兩賭窟]  
　　老閘與靜安寺兩捕房中西包探前晚各在所管區域内破獲賭窟一所（一）厦門路四百二十一號門牌捉獲頭家趙阿新張老三賭徒王根瑞顧阿大陸生桂鄧富山蔣金榮洪禮源吳阿福劉阿龍婦人李陳氏張王氏汪陳氏等共男女三十二名（一）靜安寺路未編門牌之屋内拿獲頭家秦永生賭徒袁德才許永昌陳富根顧加才葉加山吳壽明沈阿毛秦渭卿劉金坤顧東席等共二十六名連同賭具帶入捕房着將趙張兩人拘留秦永生存洋五十元餘人准各存洋十元保出昨晨經公共公廨關讞員會同美丁副領事逐一傳案訊明判趙阿新罰洋四十元張老三罰洋二十元賭客各罰洋二元秦永生情虚不到着將保洋充公兩家賭具併燬 
[假懸砂皮廠牌之販土機關]  
　　總巡捕房華探目夏廣林西探堯克偵悉廣東咱一百十五號門牌門首懸有華豐砂皮廠總發行所實則販賣烟土機關兼售金公和牌號之烟膏於前日稟明捕頭協往搜獲烟土烟膏拿獲胡阿標王子春姚德淸鄭有廷周阿根等五人一併帶入捕房押至昨晨解送公共公廨即據中西包探上堂稟明前情並將烟土等呈案訊之被告等延許理律師到堂辯護中西官核供以被告等破壞煙禁判胡王兩人各押西牢兩月姚鄭兩人各罰洋三十元充公周阿根無干省釋烟土等送海關焚燬 
[專搶煙土者坐西牢]  
　　無賴張嘉生苗小祥李和尙三人專在法租界地方攔刦行人煙土現爲法捕房包探偵悉將張等三人拘獲帶入捕房昨解法公堂請究先由捕頭上堂稟明前情詰之張等供認不諱中西官判苗李兩人各押西牢一個月張押十五天期滿一併永遠逐出租界 
[錢錫堂私帶四斤川土] 罰二百元 
　　錢錫堂日前身藏川土四斤行經法租界適爲探目沈德福偵悉以錢形跡可疑當即上前抄出烟土帶入捕房昨日傳至法公堂請究先由捕頭上堂稟明前情詰之錢供認私帶烟土不諱中西官判錢罰洋二百元充公烟土銷燬 
[楊阿春私賣鴉片烟] 罰一百元 
　　寗波人楊阿春租賃東西華德路二千六百七十號房屋私設鴉片膏店秘密出售前日爲該管捕房包探吳如熊偵悉協同西探目唐仇馳往將楊拘獲抄出證物昨解公共公廨請究中西官以楊故違禁令科罰金一百元充公烟膏送關焚燬 
[婦人私賣嗎啡] 罰千元不爲過 
　　法捕房探目沈德福日前偵悉東自來火行街第七十一號門牌婦人高王氏家藏有大批嗎啡秘密售賣有違禁令爰於前日稟明西探帶同包探董長生等前往抄出嗎啡數十罐計值洋五千餘元一併帶入捕房諭令交保昨日傳至法公堂請究先由沈探目上堂稟明前情並將嗎啡呈鑒詰之高王氏供此項貨物實係戒烟藥粉並非嗎啡繼由捕頭稟稱現經西醫騐得確係嗎啡請核中西讞員判着王氏罰洋一千元充公嗎啡銷毁 
[三人與眞茹鎭刦案有關]  
　　公共捕房特别機關華探歸松濤白忠麒偵悉住居滬西勞勃生路某鄉人家之徐州人劉大倫子張慶雲楊玉林三人與眞茹鎭歸姓家去冬被盜搶刦一案有關於昨協同西探長壳羅香往將三人拘解公共公廨經中西官略訊一過以案關盜刦判劉等三人押候查明展期七天解訊 
[鴻大押店被搶]  
　　法租界民國路第四百四十號門牌鴻大押店於前晚九點餘時突來盜匪三人以質衣爲由擁入店堂各出手槍利刃赫禁聲張當被搶刦去大洋三十餘元呼嘯而逸迨探目沈德福包探王榮生等聞悉到來兜拿匪己遠颺當即詢明該匪等面貌服色據情回稟捕頭諭令務獲該匪等到案究辦 
[使用塗攺鈔票押兩月]  
　　由東人楊鳳林將已經塗改爲上海中交兩銀行發行之北京雲南等處中交兩行所發行之鈔票持至楊樹浦菜市混用被陸雲生陳雲祥等告發由捕連同塗改鈔票併解公共公廨押候查究在案昨晨李襄讞會同美約副領事提審據包探季立仁張永成等上堂禀稱據楊鳳林在捕房供此項塗改鈔票係楊在愛多亞路滋大烟紙小錢店照票面以六折付價購得日前即帶同被告至該店調查抄出塗改鈔票一束應請傳究中西官得稟向楊訊據供認此項鈔票係向滋大購買不諱判楊押西牢二月並着補傳滋大莊夥到案訊究 
[護送求乞之印人]  
　　昨有衣衫破碎不堪之印度人一名在高昌廟地方徘徊形似求乞當爲淞滬警區高巡官查見深爲憫恤照章應予維護出境立將該印人派警送交二區警署轉請警廳函送交涉公署送往英總領事安置以敦睦誼云 
[保薦案和解撤銷]  
　　婦人火陳氏因被歇夥楊阿喜竊盜銀洋等物共值洋五六百元其中牽涉薦保張銀生及陳漢章等經該氏控奉地檢廳候訊在案昨日下午由該廳張檢察官傳訊火陳氏不到遣子火仁良投案聲稱頃己有人在外向民母和解因已涉訟不敢擅專爲此來案請示問官得供諭飭准予在外和解免滋訟累將案撤銷 
[鐡行尋見失竊機器之根究]  
　　無錫人陳順山在閘北大統路開陳順記鐡行昨扭紹興人周炳坤甬人童莊文·常熟人劉阿二·常州人劉和尙陳顧林至四區警署控稱本月十八伊行失竊鋸木機器一部現在北京路周炳坤所開之周鴻興五金店内查見據云出價十五元向童莊文買下童稱向劉和尙等賣來出洋十元是以一併扭案請究當經顔署長質訊一過押候查明核辦 
[誌謝]  
　　昨承銀行週報社惠贈第二四○號「銀行週報」一册又商務印書館惠贈第九卷第三號「學生雜誌」一册又中華圖書館惠贈第一五三期「禮拜六」兩册誌此併謝 
公布欄 
[江蘇高等審判廳]  
　　民庭判决唐綉與王厚謙爲房租及欵項涉訟控訴一案（判决主文）原判除訟費部分外撤銷唐綉向李九　王季梅轉租之槽坊房屋二十六間應即遷讓交還王厚謙管業王厚謙繳案之押租洋一百元着唐綉於交屋後赴縣具領唐綉在第一審之反訴駁回控訴審訟費由唐綉負擔孔慶泗爲貨欵涉訟不服泰縣知事堂諭抗告一案（决定主文）原堂諭撤銷本案執行未了之貨欵洋四百五十八元應責令周文卿措繳（以上三月十六號） 
[上海地方審判廳]  
　　判决主文（民一庭）一件判决印水心與劉月祥因借欵糾葛一案主文劉月祥應償還印水心洋三百元本件訴訟費用歸劉月祥負擔一件判决周卓庭與朱揆一等會欵糾葛控訴一案主文本件控訴及被控訴人等附帶控訴均予駁回本審訟費及前上告審訟費均歸控訴人負擔一件判决周紀勛與顧根棠借欵涉訟一案主文被告人應償還原告人洋三十元原告人其餘之請求駁回訟費歸被告人負擔以上三月十八日 
[上海地方檢察廳]  
　　批示張壽根狀悉本案業經本廳提起抗告所請開釋之處應毋庸議此批趙小圖狀悉本案衆經判决確定送監執行所訴如果屬實仰赴同級廳民庭起訴可也此批黄金發狀悉爾姪女究竟是生是死仰即切實聲明再行呈請核辦未便空憑生死不明等揣測之詞即予准理所請拘究之處應毋庸議此批以上三月十七日于勳事狀悉案正偵查所請交保之處未便照准此批朱金海狀悉王朝人旣經警局拘留如何處分警局自有正當辦法所請由本　提訊之處應毋庸議此批黄開元狀悉俟尋獲爾妻及田蘇氏等再行呈請核辦仰即知照此批唐杏榮狀悉據訴張章疑爾行竊經警區訊無確據釋回各節張章旣有失竊事實且係由警帶區自不成立誣告及私擅逮捕至所稱不識姓名警察將爾毆傷旣據呈明該管警官查辦應俟查明送廳再行核奪此批以上三月十八日 
 
 

Page 17

 
 
   
 
 

Page 18

 
 
自由談 
遊記 
[滆湖遊記] [  丁戊]  
　　武進城西南二十里外有滆湖者南抵宜興東連笠澤西通長蕩縱可五十里橫二十餘里士人名爲西太湖雖四圍無山巨浸也壬戍仲春之月十四日予乘招商局内河小輪船至寨橋呼漁舟前進大雨中至靈臺村近湖處曰靈臺嘴雨中烟霧如隔夜半圓月若鏡高懸天心湖水微波映有月光如萬道金線風勢轉西吹淡墨雲綵東飛頃刻千變村鼓驚心發人深省天曉月巳西沉相對似欲攝人之影湖中烟霧忽又佈滿惜泊東岸未見日出光影十五日中午沿湖步行與士人笑語土人謂湖中魚産不富至秋蟹最美對岸有十瀆孟涇河水下注風景最饒在此岸可望而不可即湖中多歧路巨舟難入蒲葦深處玀匪（土人加以此名）出没無常寨橋駐警備隊僅二十餘人村民千家守望相助寨橋街有酒館七茶館十餘酒甘且冽菜蔬價值亦廉十六日仍乘小輪船回城口占竹枝詞云東湖西湖湖水明曉日未出春風生儂心欲綠垂楊樹不比風姨慣入城雨如淚脚滴湖烟隨得風兒去不還村姑懶畫鴛鴦繡笑說羣鳧似散仙蓋有感也 
筆記 
[棄婦記（二）] [  智軒]  
　　自是隷生旣不得志於閨闥間終日冶遊以聲色自娱欲於此中再求凰焉適比隣有林媽者壯歲嘗操神女生涯輾轉間得識其甥女湘舲湘舲貌固秀雅不羣復工心計粗知書算隷生一見傾心默念苟娶之爲婦庶可償夙願旣爲所惑個中底細絶不深察過從漸密誓訂婚娶惟是羅敷有夫使君有婦休妻再娶何以自解隷生不得巳乃述於母氏母愛子情切且兒巳富貴鑒於慧敏之童養媳固巳不洽且人言嘖嘖抑若有無限深恥大辱者夫旣不睦何再梗之故一聞斯議立允之惟須一見湘舲以决從違隷生頷之即約會於餐室湘舲貌固似温和而内實狡黠旣晤後見其柔順婉媚頗洽母意譎計旣售而慧敏亦從此入悲苦之境矣蓋隷生夫婦不睦之因半由母釀成之自是旣得所歡益加凌虐冀其不堪忍受下堂自去第慧敏性懦每含痛茹苦默不與較殊不知隷生蓄心巳久萬無商量餘地也噫隷生固年少意氣囿於私見兼爲痴情顚倒猶有可恕乃爲之姑者竟亦以勢利之見而附和之卒將純潔眞摯之賢婦勒令大歸驅之以由夫復何言時暮色沉沉秋風𥰡𥰡夕陽殘照爲浮雲所蔽一若爲愁人增悲然慧敏旣見逐乃徘徊中途荒山月黑豺虎四起此爲生平所未經手足破裂心膽俱碎行十餘里冀返故鄉轉念縱抵故鄉焭𠙦𠙦獨立其何以生日暮窮途進退爲難計惟有投水自盡以了殘軀而天下後世或尙有哀我者矣遂疾趨河干蹤身一躍隨波逐流而去嗟乎慧敏巳矣 
曲話 
[大皷書之研究] [  少卿]  
大鼓書之類别 
　　大鼓書名目繁多各有短長雖有生時生地之不同然均黄河流域之産物也其能獨樹一幟者曰梨花大鼓曰奉天大鼓曰京音大鼓曰梅花大鼓曰客（讀如怯）口大鼓等或以樂器得名如梨花大鼓或以地得名如奉天大鼓京音大鼓或以調子得名如梅花大鼓惟客口大鼓得名甚奇蓋京師人對於非北京口音者皆呼之爲客（讀如怯直隷南部及東部讀客爲怯音）口輕之之詞意謂鄉下粗野口音也凡大城市人其性皆好自誇大輕笑外客京師之人近帝王居此性尤爲發達京東一種鄉音大鼓初至京師京師人以音與己異遂以客口名之相沿旣久乃成專名彼中人嘗自諱呼爲京東大鼓焉此外尙有一種大鼓鼓大逾恒頗似巨缸以巨木搥之聲蓬蓬然唱聲多啞若破竹善說嚮馬傳其生活地在山東河南交界鄉村之區但簡名大鼓無有定稱然其一手亦執鐡梨花二片殆又梨花大鼓之别派或即梨花大鼓之始祖元音亦未可知也 
 
[勢成瓦觧] [  易銓]  
雜錄 
[麗湘閣雜掇] [  陳家慶]  
　　來安嚴太夫人呂汶有詩一卷多哀感蒼凉拔俗超塵之作去歲囑余爲錄一通手寫旣竟因拈小令點絳唇題之云好句如仙盥薇拜誦痴頑醒幽淸孤冷應是梅花影身外窮通一例付天定憑牽引千秋無盡靑史流傳並蓋太夫人斯作將以付梓藏之名山也金山高天梅詩人嘗仿山谷體爲題一詩云一編出世爭相推東風催放羣花開何以報之金玉案適相遇矣黃金臺女媧補天同此志道藴詠絮輸其才巾幗鬚眉能有幾芳馨滿抱詩魂哀 
　　太夫人集中如月夜云冷月漾中庭老鶴空階警翠袖忍宵寒去踏梅花影對雪有感云念年蓬梗蕩西東回首飄零感未終閒對雪泥思往事人間我亦等飛鴻未返瓊樓也自寒嚴寒惻惻倚雕欄天花自比凡花好吹到人間尙未殘梅影云身着重裘尙覺寒橫斜侮影上欄干素心豈要他人賞自篤娉婷與自看春寒小病云寳鴨香消顚再添繡衾斜壓意懨懨生憎小病春寒怯開瘦梨花不捲簾題垂絲海棠云絲絲紅艶足風流品自淸幽態自柔想自怕人燒燭看夜深無語自低頭生辰有感寄懷凝翠主人云無端人世念年過碌碌依然喚奈何百歲本年多日月一生能耐幾蹉跎謝家詠絮心空羨魏女簪花媿未摹難向妝臺重問宇樹雲迢遞隔山河 
小說 
[社會小說人間地獄（五七）] [  娑婆生]  
　　第十回羅巾裹淚滴碎芳心銀箭催人望穿秋水 
　　程藕舲道快點對我說儘着哭有什麽用處薇琴又歎口氣道話長呢慢慢的和你講剛纔你不是說肚子餓嗎你先喚西崽進來呌了點心候你吃個了我再說橫竪今天有阿婉同來到明天十二點鐘回去也不怕他程藕舲道難道你前幾天回去遲點蘭阿奶背後說閒話嗎薇琴尙未回答阿婉道自然了三小姐要不是吃着幾聲埋怨今天也不會哭出來程藕舲道這老太婆竟有這等可惡麽薇琴道可惡的正多着呢我呌你先吃飽了點心再講來得及餓肚皮受氣身體要受傷的便不由分說的伸出織手在床邊一隻電鈴上使勁一撳門外西崽應聲而至却不敢貿然推門走進來先用指頭在門上輕輕的彈了兩三下裏頭應了方始進門程藕舲便隨便要了兩客鷄堡飯新鮮牛尾湯炸黃魚又問薇琴要以什麽薇琴仍舊搖搖頭不要藕舲道多少陪我吃點便替他要了兩樣淸淡的食品一客鷄絨粥一客櫻桃梨又替阿婉要了一客鵪鶉飯那西崽答應著出去不一會湯菜雜陳藕舲和薇琴阿婉飽餐一頓藕舲吃得可口要再添點吃吃薇琴道好了夜深了吃得太多不大相宜藕舲道我有怪脾氣白天不大吃得下越到夜裏胃口越好而且板要吃飯什麽衡溜溜的湯粥點心吃下去還不濟事阿婉道上海人家家家睏得遲大半都要吃半夜飯大少這一頓也算是半夜飯呢薇琴道我十分吃飽了便睡不著第二天早上還要打噁心藕舲道這是你在杭州住久了睡得早没吃慣半夜飯所以要打噁心薇琴斜着媚眼向他道你在杭州也不同我在過一起怎麽曉得我睡得早睡得遲藕舲道不過猜猜罷了薇琴道你不要東猜西猜耽擱時候你要再添什麽吃快點去呌吃飽了我要和你說正經話呢藕舲遂撳鈴呌西崽添了兩片麵包來吃吃完西崽收拾了食具自去藉舲向薇琴道如今你可以細說了可是未說以前我要和你訂一個條約薇琴道什麽條約藕舲道說只管說說時不許哭我最所人哭人一哭我便不由得心酸一陣心酸我頓時便没了主意薇琴道你眞是講蠻話了哭不哭我自己也拿不定有了傷心的事說到傷心的話不由得要哭那裏好預先存一個禁止不哭的辦法如果没有傷心的事你要我哭我還哭不下來呢藕舲道話是不錯不過我總希望你能可忍住一點眼淚薇琴用手帕揉著眼晴道你不提眼淚到遺罷了你一提起我又要哭了老實和你說罷我在上海和你没有多少時候聚了 
[餘瀋] [  小仙女士]  
　　萬事起於點萬物始於胎萬惡萌於過吾人惡德之成原由於明知其爲本務而不能斷然行之巳信其爲正理而不能决然踐之一旦遇名利之誘惑不能斷然抉去其非遂以陷其終身誠可歎也 
 
 

Page 19

 
 
   
 
 

Page 20

 
 
常識 
　　（一）投稿本增刋省其料料除衛生法制道德經濟四項外增敎育將學宗敎市政雜錄問答六項其語涉　　個人者恕不登報 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至聖月一日（陽曆）即可向本館取酬其領酬時之署名蓋章須與投稿時同 
　　（一）同答一項專爲喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
常識 
[尙功] [  老圃]  
　　至德之世人人皆食其所勞之報而無不盡之勞故不勞而食者亂世之道也勞而不稱其報或求勞而不得者亦亂世之道也夜以繼日盡其筋力之謂勞故勞从力从熒省熒者屋中有鐙火也夜以繼日盡其心思之謂勞故古文勞作悉从悉悉者心之分辨也自服勞之人而言謂之工自服勞之效而言謂之功有功者謂之貴無功者謂之賤量其心力以獻其功者無貴無賤有功者生財生財謂之富無功者分財分財謂之貧量其心力以獻其功者無富無貧故韓魏之家不失爲至賤臧獲婢妾不失爲至貴守錢之猗頓不失爲至貧民力之黔婁不失爲至富惟其有功故尙之惟其功可尙故尙之藉曰無功也卽高隱之士嘯傲於山中者亦游惰之民也君子弗尙也藉曰功無可尙也作無益之功以害有益亦游惰之類也君子弗尙也 
　　更正十一日常評「論音」第十五行釋音之「音」應作「育」又十六日常評「非選舉（一）」誤分兩段又十八日同題第八第九行本流之「本」應作「末」合併更正 
衛生 
[帳被枕蓆之衛生] [  孑]  
　　帳被枕蓆爲人生必需之物且與人身之健康與否頗有密切之關係故其衛生不可不亟亟講求焉茲分段述之如下 
　　（甲）帳之衛生 
　　（一）帳之設置與否應隨時而定原臥牀之所以設帳者本爲防禦蚊蠅等螫集起見故帳之需用與否應隨蚊蠅等之有無爲棄取因帳有礙於空氣之流通也 
　　（二）製帳之材料宜取基易於通氣而又不令蚊蠅等飛入爲適度人之呼吸須臾難離其吸入者必須富有氱氣ＯＸＹＧＥＮ之空氣而呼出者則爲二氱化炭氣ＤＡＲＢＯＮＤＩＯＸＩＤＥ及水汽苟帳而不易通氣則帳内將悉爲二氱化炭氣及水汽所充滿不特不適於呼吸甚且有窒息之慮至帳若易令蚊蠅等飛入則設帳之本旨巳失與其有不如其無 
　　（三）帳之大小宜與牀相等惟愈高愈好帳之大小若不與牀相等則不特形式上不美觀卽於愛美之心理上亦有所不合且過不及均與帳内容氣之體積有關勢必有礙就寢者之呼吸至帳高則可以高懸是帳内之空氣較多雖其帳不易通氣或大小不與牀相若亦可補救其害於萬 
　　（四）帳宜常洗及常曬潮濕汚穢微生物寄生之藪也而微生物每易令人致病如能常洗及常曬則帳之汚機及潮濕皆可免而微生物亦不至寄生卽吾人之病亦於無形中免除幾許 
　　（五）晨起宜急將帳門揭起長夜呼吸雖其帳易於通氣然終不如無帳之易於流通也故仍有不宜衛生處是不可不急將帳門揭起俾使流通 
　　（乙）被之衛生 
　　（一）被之多寡厚薄宜隨寒暖而增減被所以保體温故多寡厚薄當求其適度有過不及均非所宜 
　　（二）製被之材料宜取其輕鬆柔軟而不易於放熱者輕鬆則無礙血液之循環柔軟則無傷各部之筋肉不易放熱則得保體温之效能 
　　（三）被宜常洗及常曬理同帳之衛生 
　　（四）晨起宜急將被之着身處外翻長夜寢臥着身處必含有種種之氣味且皆不宜於衛生故急宜外翻以使其發散 
　　（丙）枕之衛生 
　　（一）製枕之材料宜取其柔軟而稍有彈性者枕所有倚首首中之最要部分爲腦一經受傷則於智識精神及肉體均受莫大之丰按腦最忌震動若枕柔軟而稍有彈性則倚首時之震動可減不致有傷腦海 
　　（二）枕不宜過高或過低過高則倚首時有傷頸骨過低則腦易充血最好其高約二寸餘 
　　（三）枕宜長不可過短過短則首易自枕墜下而受劇烈之震動惟長則否 
　　（四）枕宜常洗及常曬理同帳之衛生 
　　（丁）蓆之衛生 
　　（一）製蓆之材料不可取其堅者堅則血液不易循環筋骨不易鬆動神經易感痛苦 
　　（二）蓆宜常洗及常曬理同帳之衛生（四）惟洗曬之次數當較帳被枕爲多因汗垢所着常較帳被枕爲多而且較易於洗曬也 
　　以上種種僅舉其犖犖大者其餘瑣屑不及備述惟能於此數者而注意之則帳被枕蓆之衛生亦得之過半矣（乙種酬） 
道德 
[西方格言（二六六）] [  謝介子選譯]  
　　浮諾足以損信（浩累斯）（ＨＯＲＡＣＥ） 
　　夜似爲犯罪者之外衣（英吉利諺） 
　　無風時舟子皆自許爲能駕駛（法蘭西諺） 
　　人非生而智慧有學問（英吉利諺） 
　　黑暗之中小光亦亮（臘丁諺） 
　　僞爲純善多含罪過（英吉利諺） 
　　生活稱其現狀（丹麥諺） 
　　雖爲負煤苦力固爲其家之主（英吉利諺） 
　　擷玫瑰者畏有刺（荷蘭諺） 
　　寧無爲毋爲不善（譚萊生）（ＴＥＮＮＹＳＯＮ） 
[人民對於公共塲所之責任叔杲] [  ]  
　　一地方之公共塲所恒可以代表其地人民之自治能力從市政上觀街道之整潔游息塲所之淸適以及衛生上交通上等等設施無一不足以表現其精神而爲一般人觀瞻所繫是矿凡屬地方一分子對於此項建設上或保守上卽應盡一分力不當漠視一切若越人視秦人之肥瘠更不可加以破壞或作利一己而損及公衆之事此實公民必須奉守之信條也 
　　今日我國各地人民有大多數對於公共塲所負責之觀念不能明瞭而市政管理之權多操諸官廳或一二有力總董之手人民惟命是從雅不欲過問舉凡各項事情之良窳一 
 
[時代錯誤者對於近代思想之幻象] 覺悟思潮新中國一　社会時代錯誤 
若不關痛癢足徵公益心之缺乏人治力之薄弱而執事之人因旁無監督者舞弊於焉不免此固各地實情無庸諱言者也以上所云不過鄙見所及而所謂公共塲所亦不過係社會事業之一部深願海内人士先在此一部分上著力推而及於全部焉（乙種酬） 
經濟 
[消耗品與生計之關係] [  李邦義]  
　　我國人民日常所用之開支消耗品約居十份之三於是富者變貧貧者流爲盜賊乞丐即國家亦陷於不可收拾之勢余不禁爲我神聖祖國惜而爲我四萬萬同胞悲也夫我國自上等社會以至下等社會之人民手必香烟一支甚有飲酒賭博無所不爲每年開銷平均每家當在三十元以外若以此欵存入銀行或買各公司之股票吾知不及十年當有巨欵收入且酒烟有碍衛生賭博有害道德一旦戒絶對於己之身體又受莫大之利益一舉而數得備焉諸君何樂而不爲（乙種酬） 
法制 
[違警罰法舉要] [  念美]  
　　地方設立警察原在保持公共安寗秩序增進人民自由幸福其違犯警章者則處罰之不過内地鄉僻之警察常有濫用權力干預民事肆意敲詐魚肉鄉民其似虎如狼呌囂殘暴之態眞令人怒髮冲冠代抱不平然一追究彼輩之何以猖狂如此而吾民何以柔弱如彼則吾民忽於違警罰法之常識或爲一大原因爰錄其要者如左其詳可按法令而稽也 
　　（一）本法及其他法律敎令或法令所認許之警察章程無正條者不論何種行爲不得處罰 
　　（二）未滿十二歲人及精神病人違警者不處罰 
　　（三）因救護自己或他人緊急危難出於不得巳行爲致違警者及違警不遂者不處罰 
　　（四）凡爲人力或自然力所迫無力抗拒致違警者不處罰 
　　（五）違警之罰則爲主罰及從主罰之種類如下（一）拘留十五日以下一日以上（二）罰金十五元以下一角以上（三）訓誡從罰之種類如下（一）没收（二）停止營業（三）勒令歇業 
　　（六）違警行爲同時涉及本法所列二條以上者拘留不得過三十日罰金不得過三十圓 
　　任人君子能將此種義藴不時滿輸於鄉民腦中俾識究竟而知遵循則保全生命財産不少口頭之惠是不得不望諸閱者（乙種酬） 
市政 
[街市建築之討論] [  楓江]  
　　塵市之中居民稠密往來熱鬧於此而欲謀居民之健康於街市之建築法不可不下一確切之討論也街市之建築通常分爲三式一曰放射式以一處爲起點由此一點散布街道恰如蜘蛛之結網有經緯可循也二曰三角式市街之各部俱規劃成三角形三角與三角之間皆有路可通也三曰直角式街道縱橫俱成十字此三式中以一二兩式最適宜於居民之居住及全市之交通於中心點設置官廳銀行市塲等攬一市之中樞通以大路於是大路與大路相接而四周之小路自覺幽靜矣於小路建築居室俾一般勞工有事則入市服務無事則寄身幽靜裨益健康實非淺鮮至若直角式之路徑彼此相等不便交通故新闢市廛當取法一二兩式也（乙種酬） 
問答 
[陳味菊問]  
　　上海自馳行電車以來交通稱便但各電車公司不以全埠之路線站名列表登報（例如英法兩租界内共有電車幾路每路自何地起至何地止分作幾站每站地名曰何）初居滬上者偶欲搭車殊感困難願熟悉上海電車情形之諸君有以敎之 
 
