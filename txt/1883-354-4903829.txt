# 1883 - 354 - 4903829

 

Page 1

 
 
[開印各書目錄] [  點石齋主人啓]  
　　本齋不惜重貲搜求各善本書籍用石印照相法印成出售此爲中國之創舉所有印成之書均不陘而走現在又有數種開印行將發兌其紙料印工　色裝潢無一不精益求精足爲藝林清賞茲將書目開列於後計開直行中版康煕字典毓秀堂畫傳此二種不日出書經籍纂詁年底告竣發賣五經體註十二月初印成皇清經解明春出書文獻通考明年印出以上數種茲開印尙有諸珍本待明年仿照時再行布知 
[國朝别裁詩出售] [  點石齋主人啓]  
　　長洲沈歸愚尙書亁隆時　有國朝别裁詩行世風格近宗三唐遠祖漢魏洵具正法眼藏惟現所流傳者祗有紅序本而黑序本久不復見今本齋不惜重價購得黑序本之原板初印者用石印照相法縮成袖珍版樣而卷頁悉仍其舊至於筆畫之腴潤與原刻絲毫不爽每部計裝二套共十二本價洋一元六角十一月初二日出書售處仍遵曩例此布 
[本齋告白] [  點石齋主人啓]  
　　古今圖書集成早　　到惟日後開印就現在之屋舍機器均不敷用是以本齋於　近處新近購後　地將即另速印書館並信致外洋速　機器多副一俟屋宇造成機器運到立卽開工有願附殷者務祈迅來預定此布 
[内憂外患說] [  金陵客來稿]  
　　有蓬蓽下士問於縉紳先生曰蒙不敏未能慱通經史於古今治亂安危之理了然於心竊見我朝自與海上諸邦通商以來珍寳山積稅課日充廣集公司大興礦務復不惜廣貲購用機器倣泰西之製造輪舟槍炮工力悉敵加以星使往來交誼益篤爾無我詐我無爾虞不至受制於敵國外患而不克自振似可以富可以强並可以久安長冶矣而留心時事者輒不免有隱憂也曷故謂鴉片之蔓延爲漏巵患猶顯謂越南之藩封如累卵患亦輕謂直東水患民多饑溺而天災流行亦國家所代有况上之蠲賑無虚日下之輸將如流水又不難轉有患爲無患何杞憂之莫解待榘訓以爲師庶幾免蒿目頻嗟逢心弗化先生其明以教我先生曰子第知今之敵國外患與天災流行皆可無憂而不知治亂安危之故初不繋此災患之有無也昔趙邠卿申孟子敵國外患之說云無敵國可畏無外患可憂凡庸之主驕慢荒怠國常以亡又春秋繁露竹林篇曰晉頃公之所以大辱身幾亡國其端從懾魯勝衞起幸嗣後恐懼不聽聲樂不飲酒食肉内愛百姓問疾弔喪外敬諸侯從會與盟卒終其身家國安康益見福生於憂禍起於喜右董氏論頃公事皆發明孟子之意特惜孟子之時七雄雲擾以詐力相高無自修其政事者所言宜不見用未幾而併於秦秦無敵國外患者也然二世以亡孟子之言遂騐及漢有匈奴唐有突厥宋有契丹皆所謂敵國外患者也而漢非亡於匈奴唐非亡於突厥宋非亡於契丹孟子之言更騐是敵國外患者人主之藥石監史也范文子曰惟聖人能内外無患自非聖人外安必有内憂吾則謂雖聖人亦不可内外無患大舜聖人也而苗頑逆命必敷文德而後致七旬之格文王聖人也而伐崇不服必退修教而後有因壘之降若夫洪水爲災經三聖之憂勤始臻平治商之中葉河患頻仍盤庚遷都殷道復興可知災患之生天所以警聖人無之未可長恃有更宜猛省所隱憂者洪流甫退而遽粉飾太平邊防戒嚴不過虚張聲勢耳盖中　必求自强之術慨然有志於振拔雖遇敵國外患能人遴選以從事聖主發憤而爲雄和亦可戰亦可否則前此　不　戰而出於和事後又不能臥薪嘗膽先爲不可勝以待敵之可勝恐我之杼柚巳空彼之要求庭巳　必不出於戰　　訓練守禦之費盡耗之以事敵國至是而始悔計不早决也晚矣夫平時無綢繆未雨之思方事爲臨　掘井之策審大勢者藉和爲紓禍之謀而無以善其後遑客氣者藉戰爲快意之舉而徒託之空言此憂天之杞人不禁流涕太息也益之以粤逆捻匪蹂躪十餘省迄今承平巳近念載而瘡痍未復伏莽未除户口尙多流亡蕪穢亦少開墾裁兵散勇習於游惰奸商搰賈競肆浮夸大兵之後繼以凶年水旱迭更災視屢見盜蹤莫測教首難擒除通商各埠中西互巿　　一新外除則彫敵情形逈殊昔日祗慕歐洲之富强事事規倣而風俗日漓財用日匱海外之患猶淺域中之患　　　　時而隱憂　巳耶先生語旣畢蓬蓽下士撫膺長歎奮袂而起曰書生報國媿無尺寸柄以效涓埃憂心如擣何補時艱先生本菘生嶽降之英抱旋乾轉坤之略尙其宏濟艱難力扶大厦慰四海望治者之深衷是則鄙人所解香　祝　　 
[諭旨恭錄]  
　　十一月初四日奉上諭廣東高廉道員缺着益齡補授欽此同日奉上諭署都察院左　　御史張佩綸着在總理各國事務衙門行走欽此同日奉上諭御史張人駿奏此次記名御史之吏部郎中王琛沾染巿習性情輕浮請飭察看等語着吏部堂官察看該員如果聲名平常卽行據實奏叅欽此 
[意在弭兵]  
　　外國新聞紙云萬國太平會中人現以中法兩國交涉越南之事若必從事干戈恐兩國人民多所痍傷故擬勸法國擇一公正人以决此事之從違云 
[雄師拔隊]  
　　前月朔本報載有勁旅調防一節述及駐紥鎭江之毅字營奉調赴粤云云兹悉此軍單經彭　帥札調前赴粤洋防所該營統領王灼棠觀察日前晉省并赴金陵禀商督撫盡後卽巳整備師行絡繹登輪分乘富商輪舶現聞定于本月初十内由鎭拔隊南行并有江陰章軍門所部之合字營兵勇歸王觀察統帶赴粤以資調遣云 
[營官赴粤]  
　　本月初四日有彭雪琴大司馬之舊部周姓營官過蘇隨帶水師勁旅二百名卽日遵調赴粤巳於初五日由蘇啓行取由海道南望虎門進發矣 
[行營通電]  
　　天津至大沽北塘各炮台及水雷營機器局直督行轅等處向年造有電線以通緊要信息較之羽檄畢馳其遲速固不可同年而語刻聞傳相以津沽一帶目下所在皆屯重兵特於各處行營槪行添設電線以利軍報巳經飭造不日卽可動工矣 
[津沽雜聞]  
　　天津下園決口堵築再三經列前報現届冬令水勢大殺前遂於上月二十八日合龍矣○從前　理船塢事件附在津海新關嗣又附在水師營務處現在辦公人則陸續遷往大沽津城辦公之處或將裁撤耶○天津鍋夥疉次打架巳列前報兹聞天津縣朱雲卿明府以若輩怙　不悛不得不及早拿訪於是查取從前有案及著名未獲者數十人簽差出示嚴拿并聞從前縣中問案每逢鍋夥飭搬襲戒尺從事二兩百後掌肉爲飛現巳奉飭不用此種 
 
 

Page 2

 
 
刑具云○北洋水師薪水經費俱向天津支應局海防項下開支一切洋　中人亦復如是現聞李傳相以疆圉有事不得不撙節浮費以濟軍國之需擬將水師洋務兩項薪水稍爲栽減云○白菜價廉味美津人每蓄以禦冬盖冬令並無蔬笋而居人又無食肉相故舍此以外别無可佐盤飱者每十六斤爲一抱從前最貴不過津錢百文現在不下二百文且多瘦小而不　腴可見菜根之不易齩也 
[吳中近事]  
　　西洞驅山之西鄉有一姓聚族而居不畜狸奴巳五世矣相傳其祖父誡云鼠拜南斗蜘蛛拜北斗北斗注死南斗注生且蛛蜘利人亡言空得以結網鼠利人財丁兩旺倉盈庾億得以恣食也以故某姓愛鼠特甚穿房入户晝夜常見家人老稚俱不以爲怪上月下旬忽有羣鼠啣尾相接十百成羣自　遊户如蛇之行其家兒女驚爲未見急唤其祖母來視祖母年過花甲巳癱廢於床始猶不欲出視俄而又有羣鼠啣尾而出如帶如繩與前鼠並行因急扶祖母出觀及祖母甫出房忽聞　然一聲房内屋梁斷折臥房壓毁鼠聞聲遂忽然散去杳無蹤跡蓋其房之柱久爲白螞蟻蛀空　以連日陰雨是日又遭颶風以致傾倒始悟鼠之爲此戯盖有先知之兆而報不養猫之德也於是某姓愛鼠更甚○初二初三日爲大周堂不將吉日吳中嫁娶甚多城内外不下數十百家六局喜娘等應接不暇甚洷雇農夫爲輿夫有某姓娶女其女宅須臨門喜犒一百二十元俗謂之開門錢男宅僅許四十元多少懸殊致氷人飛轎往返數次無從撮合詎所選吉日已過男宅公相大怒幾有敲冰之舉俗謂之打梅醬於是媒人不得巳向女宅再四懇求親筆書期票一紙始得發轎而兩姓巳嘖有煩言矣夫婚姻所以合二姓之好古者純帛無過五兩所以重禮而輕財今以區區之故屢費唇舌齗齗然惟財是務吳中積習往往以開門錢之故稍啓釁隙因之議及妝奩之厚薄媳婦之好醜而僕嫗輩又復攛掇其間遂　兩姓失和有甫結絲蘿而卽斷瓜葛者亦一薄俗也 
[焙茶失火]  
　　京口西門外大雲坊元吉祥茶店於初五日三鼓後因烘炒茶葉失火一時延及洋油燈遂致勢不可遏各處水龍聞警馳至帮同撲救然豐裕恒錢米棧稻倉巳被延燒計燒稻榖二千六百餘石通計共燒瓦屋九間云 
[京師近事]  
　　詹事府於十月念一日考錄供事計應試者三百餘人取中二百七十名二十五日出案矣○詹事府奉廳諭本署禁地理宜嚴肅該皂役人等宜如何謹愼當差小心公事乃近有無恥之徒胆敢摘去文廟對聨文公袍服等物實屬胆大妄爲理宜趕緊究辦但不詳其人暫且從寛嗣後皂役等務須嚴密稽查如再有此等不法之徒卽行回廳聽候懲辦倘有知情徇隱不舉一經查出罪同一律决不寛貸勿謂言之不早也○順天府出示曉諭事兹因水災甚重貧民繁多失所離散實繁有徒任撫民之責者不忍坐視今定於十月初六日舉凡大宛兩縣附近窮民各於是日赴前三門各司坊署按實銀放領務使貧民均沐實惠以廣皇仁勿令委吏稍有吞肥以滋弊端云○京師各處粥廠現經施放其近畿災黎扶老携幼來京就食者不絶於途皆有飢寒之色聞南城客寓店房行將塞滿嗚呼災區太廣災民自多冬春兩賑將如何辦理耶○宛平縣署有護院壯丁房憲孟者年四十二歲身體區偉拳勇過人十月二十三日房在地安門外遥見有一乘馬者大有驚惶之狀房卽向前盤詰騎者便揚鞭策馬向西飛奔房自恃技勇放步狂追比數十步外人馬相距僅咫尺騎者勢急遂將所駝之布袋抛擲地上而去房拾袋檢視内有鴉片烟土四塊猪浮胞所貯燒酒六枚餘無别物房卽報官充公盖乘馬者實爲包駝私貨以冀偷漏課稅者此誠因小而失大也○小兒不及三四歲者萬不可與以帶殻果實緣齔齒初生作癢遇物　卽咀嚼一有不愼物梗咽喉卽成不治客歲有户部書吏王姓之子巳經五歲食瓜子殻誤入喉内纒綿五旬而斃刻下雲居寺陶姓子年三歲誤吞帶殻半粟經半日而死前後事同一律保赤者可不愼歟○康琴舫比部爲京師中城練勇局總辦十月中旬康正帶勇夜巡突見一人由院内踰垣而下經練勇拿住康見是比隣某甲送局嚴訊知甲乃由配脫逃之盜犯舊技復癢偶一爲之適被拿獲者然其人貌極文雅長爪瘦面十似粗暴者流惟頭上時帖太陽膏至是始悟其爲掩盖刺字也○十三旦在京師名噪甚巨今夏復由習省來一名旦喚作眞十三旦瑞勝和與源順和兩京班互相爭鬥興訟聞源順和費白金數千兩始得聘定眞十三旦入班十月初間出臺演戯詎觀者甚少人情厭故喜新而此獨不然假作眞時眞亦假其此之謂夫 
[覇佔孀婦]  
　　漢鎭來　云　家河碼頭有某甲者佚其姓氏據聞籍隷新安家雖不富可稱小康早年曾開當舗嗣因巿面蕭索本鎭大當皆改爲質舖甲亦因是閉歇今年五月甲逝世遺有薄産並有兩女長者年十四五次者僅八齡甲妻杜門撫女足以餬口詎有地棍周鬣鬁者素業渡划綪交頗多本與甲熟識今見甲妻守寡淪落異鄉終鮮兄弟以爲此機不可失也遂設計佔奪甲妻並八齡幼女以去賃屋而居嚴若夫婦焉長女年稍大略知羞恥不隨母往而寄居親串家近由長親某媪主婚將女擇配巳有成言周聞知立卽邀同痞棍將女刼歸人皆畏周如虎雖胸中不服惟有嘆息而巳吁搶孀逼醮功令何等森嚴何物鬣鬁竟敢公然犯之彼身坐堂皇者豈盡耳無聞目無見耶 
[名園易主]  
　　金陵雞鳴山北有蔡氏晚香莊爲蔡友石先輩别墅蔡公自鳳頴監司解組歸頣養林下當國家全盛之時以揮觴刻楮號召天下士士多附之山南如楊園汪園皆不及也公性愛菊拓地十畝隨其形似以區别種類亂後三徑就莊松菊一無存者未幾園且易主並不議當年之閒雲野鶴爲何物何子貞太史所謂曾爲特丹花一醉更無人識晚香莊者尤令人感慨係之近有古巢許某者磊落人也就内橋下購地十數畝繚以長垣前開雙和茶　後蒔花木雖不及清華明瑟然洗桐刻韻掃地焚香頗極雅人能事秋末選菊數百本纍以爲壁爲啜茗者添一佳話中設圍　一道有無數年少錯雜其間每當爭白走黑時儼然如劉項之臨廣武後有園位置楚楚向南有靜室　椽宜讀書寫字旁懸主人小像尙能瀟洒出塵雖以武功起家而無黨將軍金眼晴習氣時寒信巳遍大江南北主人手鍤自鋤牡丹擁而培之兾爲來春看花張本以視傾身障簏耗精神於銅臭間者又何如也 
[西商公禀]  
　　本埠西商聞日前具有公禀投呈駐京各國欽差大臣請據情照會總理衙門以上海租界地方所設之會審公廨其會審華官務　權重爵尊遇有重大事件庶幾可以獨斷無須移縣禀道盖租界内事理應華洋會審若移入城中西官諸多不便也其禀中大略如是至總理衙門如何照覆俟有所聞再錄 
[法人團操]  
　　本埠法租界之法人現亦仿英商團練兵之制集衆團操間日一操定於自來火棧相近之空地聚會試演刻巳集有三十人矣 
[興工在邇]  
　　關道憲邵觀察因菜攤一事照會美總領事轉告工部局董旋由局董會議禀覆等情節經列報兹悉工部局巳飭工匠在會審署對面空塲起造披屋木料現己堆齊不日卽可興工矣 
[整頓捕務]  
　　現值冬防緊要之時上海縣捕目柴樛趙金知照各頭目督夥在外梭巡又以向來每有無賴之徒冒名捕投包探等夥藉端拆梢遂與各捕夥換給新腰牌以杜冒充之弊云 
[催傳人証]  
　　包探曾錫榮解府發縣等因均列前報兹悉屍妻王金氏卽顧金氏及地保原差均巳投到惟屍兄王關寳見証趙金忠尙 
 
 

Page 3

 
 
未到案業由上海縣奉府飭差傳催投案云 
[收捐涉訟]  
　　法公堂昨據工部局收船捐洋人帶同收捐華人褚榮福到案稱前往收捐但見舢板船六隻舟子均登岸走避因將船櫓拿取詎彼等六人忽至我船將櫓搶去船中人多幾被踏沉當卽揪住葛阿龍一人餘俱逸去據葛阿龍稱我因登岸買物不在船中及回來彼等己將櫓取去向索卽被揖送捕房不知何故王司馬　褚榮福曰如果伊等抗捐然後可以搬櫓伊今不在船中安知其爲走避爾旣不管是非擅自取櫓伊自應取回何得云搶去　見是爾起衅褚榮福稱我係洋人喚我收捐不見舟子洋人因着我取櫓並不干我事王司　謂爾是中國人如外國人呌爾殺人難道爾亦去殺人乎俄而收捐洋人禀於捕頭稱實係舢板人見收捐人到卽走避上岸待我等去後旋卽下船此等情事往往有之而捕華者通事傳言謂此案請暫帶出待領事官到堂再訊　司馬亦以爲然卽着法句採帶原被暫退至十一點鐘時法總領事階繙譯官到堂法包探將原被傳進王司馬與總領事說明緣由并詰葛阿龍駕船到今有幾時從前曾捐過否孫阿龍稱我船不是攬兠生意乃是道憲火輪船上來往裝菜蔬等物本在吳淞到滬祗有二十天從未　過法總領事着繙譯傳言此乃奉公收捐卽使收捐人有銷處或洋人有錯應投公堂控告自有　外官判斷何得逞强搶櫓王司馬謂凡事總歸起釁之人法總領事　旣是收捐人有錯何以不來控告王司馬謂假如兩人在街上行走一人將帽搶去其人還是往追還　先去控告領事謂此係公事不能譬喻王司馬謂然則收捐人面上並無收捐字樣伊等鄉愚何由知道卽使官　到鄉不戴頂帽不坐轎鄉人亦不知是官領事謂外國人所用之中國人如有錯處亦可來告不應先去搶櫓王司馬謂櫓是舟人吃飯傢伙將櫓取去卽不能做生意設或控告勢必躭延時日而外國人豈能一一盡知在外國人本無錯處其實曲在用人不善開導如其說待舟子到船再收捐外國人豈有不聽之理領事謂船捐非比房捐房子不可動移船則停駛不定如竟放去何處找尋王司馬謂船上人却不明理不來控告自去取櫓但其咎總在起意之人倘此事因奪櫓而閙大如何辦法總領事謂如事竟閙大　論葛阿龍人　搶櫓之五人體要辦王司馬　起意人請教要辦否總而言之船户不諳事情現在着其補繳　欵再罰一倍洋人所用之人請爲停歇不然後來更要閙事領事謂如此人下次犯事定要重辦但船户此後亦須小心王司馬謂旣不懲褚榮福船户亦不用罰領事謂此人不好王司馬謂船户不　亦無憑據還是此人自說先取其櫓領事謂卽算此人錯船户亦有不是此次總要罰辦旣大老爺不能斷當暫擱開由别處辦理王司馬謂我本無他意惟恐後來閙事　外國人亦不好看事總爲伊而起領事謂今日不辦伊後來不好收　王司首又謂褚榮福曰今次幸不閙事爾是中國人豈可如此隨斷葛阿龍補捐再罰一倍領事請再笞責二十板司馬謂己罰不能再責如　責則兩邊均責領事謂搶物最不好如不責恐别人效尤伊更不知警懼司馬謂安辦兩人均須管押不能專責一人領事謂若不辦伊出去告訴别人謂洋人不足懼而洋人手中設有手鎗將人打死豈非因此多事如不放鑰則别人不免欺侮嗣後不能收捐如此人不好外人儘可控告當爲重辦然搶物之人更屬不好司馬謂固　閙事且此兩人均是華人並無其致從公而斷船户旣罰不能再責領事謂此人是外國人所雇取櫓　外國人主意譬如一枝筆揑在手中筆自己何能作主我爲總領事亦應保護本國人免致閙出别事司馬謂所言誠是無如現在若將葛阿龍旣罰再責褚榮福之胆必更大後來天天生事且此事甚小亦不必費心將　别事則難辦矣領事謂此次務須責伊做一榜樣現在不要罰請笞責五十板王司馬謂若辦一邊未見公允如其懷恨將人謀害如何辦法領事謂打五十板亦不算重辦令其自己知罪决不懷恨王司馬總以不抗捐不能若是辦理而法總領事總　不責葛　龍則不能收捐且捐頃乃工部局正欵如不能判斷當由别處辦理成責數百板不論而王司馬以卽使將褚榮福停歇並不辦伊工部局收　少此一人諒無妨碍而法總領事謂如有别事有人控告當爲嚴事此事實與伊不干且彼等有六人如不辦一人則五人更要逞强王司馬謂然則以責改押請押他數日可耳法總領事謂現在爲時己遲着將葛阿龍笞十板管押二十天釋放時再責十板王司馬允爲照辦但　時己午後一點餘連矣 
[逞凶責]  
　　東門外一泉樓茶肆堂倌蔡金發投法公堂稱昨日上巿之際有兩人不知何事從外面扭打進來被毁初物件今特開單并携碎物呈騐王司馬詰之受傷人胡阿順稱同友一人在飯店吃飯因所燒菜蔬先後之故另有吃客徐阿金與我爭扭將盆盌擲傷我面王司馬詰　徐阿　語亦田同王司馬詰其作何生理答稱前在保輸船　水手現巳停歇王司馬諭胡自去養傷着將徐阿金重責一百板蔡金發所　碎盌等查騐舊破甚多竟單閱錢九千零四十文殊屬不符今巳將徐笞責卽算賠償着卽退去 
[索相轇轕]  
　　日本商人所開之三益號因欠元芳洋行之房金將房封釘等因己列前報昨據元芳洋行經收房租之某甲至英公堂稱日本商人租　洋東之房屋開三益號巳有半年今被積欠三月房金共計洋九十元屢索無付由洋東將房封釘今由日本商人投該管領事署控告稱有貨物封鎖在内須開還其貨物等語我洋東知之務令照數將房金付齊始可開門還其貨物着我投案禀明情形黄太守命具禀備考 
[英界公堂瑣案]  
　　馬正元稱開木作雇夥馬阿　領有學　己經滿師現不知何往詎學徒之親串竟向馬阿林要人否則須索洋十元在我作中吵閙爲此訴捕馬阿林供同朱咸春供我外甥送在馬阿林處學習木匠今忽不見向其理論且我以外甥作兒子有　祥祥供學徒是我之姪兒餘供　朱同黄太守　供之下謂該學徒旣己滿師　憑自由豈容朱薛等藉端吵閙判各　押七日○西包探麥根稱天津人劉三前經獲案解縣遞籍不准再到租界　知劉三今又來滬爲此拘案劉三供從未犯事豈此次有七十八歲之老母同來不知何故又被拘案劉之母亦上堂求屢富捕頭禀稱今日領事未經到堂會訊容　劉帶回明日再行解案黄太守准如所請及由西包探帶劉時劉堅不肯往再四聲請開釋劉母甚　哭求太守喝劉不得如是當靜候會訊　辦　帶劉　捕房飭差　劉母出外 
[海外人詩獨遏外黯然魂消感舊懷人各系絶句詩競不覺哭涕一時作也]  
　　省誠人閴文字緣　門　德實如天可憐一别公超巿不坐春風巳十年顧止庵茂才師○翻爭爲雲覆手雨少陵當日巳堪哀　堂解道孫周誼獨有平生戴子開戴子開太守先大夫交游遍海内　　　敦世好者子開一人而巳○羣紀論交亦夙緣無端哀樂逼中年人間樂海　開事一聽秋聲倍黯然吳一　廣文召有黷秋小影先大夫爲題絶句○江左風流　謝家雲萍風絮　天　何當共鼓湘瑟爾晴蜂看落霞謝石　廣文○頑飽本有一生英　　作審陳漙泛常何日琅嬛携手去相逢杯　話滄桑吕秋樵令君曾作頑仙　見贈○　雲萬卷寗爲我大醉千謁解愁　起靈均更訶壟夕湯無語水東壟王潄雲明　論交剩牀頭劍短己無如　上　孤　一聲羣書絶空　熟涙滿衣襟吳茀齋　史○　足揚州夢水遥等閒揮手各迢迢我　東海君西海愁絶秋風上下潮莫瀚濤大令往楊州有謂君與茀齋及子爲詩家關足者今君往米利堅幾載矣○才人具有憐才癖那管旁人說過情十載相思三日聚秋梧無作别離聲姚賦秋二尹君與余初識面而每有過情之譽慙媿慙媿○冬　消息近如何秋入秦　刖恨多日　畫船　下過堪　聽　楚歌韓泪鏡茂才○江東人物周公瑾慷慨風流逈出羣底事人間采聲譽空傳一句曳山雲周尼述茂才俞陰甫太史讀者詩有白雲卽　曳山來旬　呼爲周曳山○載轉交趙倚樓揚州拚作聚屋州如何一别忽忽其渭樹江雲到 
 
 

Page 4

 
 
處愁趙芍亭中翰○天津橋上春呼潤紫竹林中夜賦詩最是深情忘不得商量歸鴈寄書時陳子炎大令去年客天津君爲籌寄菽水之資可感也○玉貌芩心楊少師　書名句重當時蘭亭會　風流絶可有流傳曲水詩楊小齋大令時　攝會稽篆○去年同作天津客邀我城南醉酒樓今　　君成悵望滄波萬　月横秋顧嘯谷孝亷○潇潇墓雨黯庭莎腸斷吳娘一曲歌莫問尊前惜沈醉秋來位劐舊桂花多聞曼卿賛府○詩筆清奇畫更奇此君風雅亦吾師如何三絶荒家學却愛人間黄大痴鄭竹君上舍○壻鄉從古是仙卿挂席何因到海疆却憶深閨談韻事有人天壞話外舅吳沅青先生○抛得揚州舊草廬浮家泛宅到西湖故山猨　休相問臣本烟波老釣徒張書城明經文○香車寳　逐芳塵惆悵西湖舊日春　絮滿天花落盡更從何處訪眞眞吳仲鴻茂才珍秀秀珍皆君所識也○公子翩翩濁世才無端傀儡亡塲來江南不是忘憂地莫漫風塵矣口開褚岳生州佐○年少劉郎迴出塵聰明容易悮青春人間那有天台遇莫見桃花便問津劉棣惟茂才癸紊八月初六日二如居十草三韓 
[上海北巿盆湯衖絲業會舘主施少欽經收順直山東江浙等處十一月初六日第一百廿四次賑捐清單]  
　　王依仁爲靈隱許塑羅漢餘欵移助了愿十二元醉芝軒張十元仰雲記求病痊六元沈蕩彩山書屋主人祈父保安康六元不書名四元寓寗朱餘庵來求子平安五元又古香精舍主一元又虚對開一員歸頴氏求外症速愈三元雙林無名氏節生日頗資一元石門馬哲庵鍾六芳合一元○昨日同鄉沈芸閣亷訪出都帶計錢任氏捐元狐袍套皮統子兩件價估三百元小眞珠眞寳石翠花共十三件又廿四元紅狐腿天青鍛馬掛又十元老翠帶頭又十元蘆葡晶曇烟青料盖又八元老翡翠圈又六元翡翠翎管又六元桃紅湖縐女來襖又六元墨晶鼻烟壼珊瑚盖又四元白玉翎管又四元貂帽三頂每頂又四元銀大如意簪又四元肥鼠天青緞馬掛又四元月華裙又四元玫瑰紫女夾襖又四元玉八仙又一元五角灰色繭綢袍又一元五角喜字玉佩又一元玉扣兩付又一元湖縐手巾又一元紅呢壽帳又一元五角銀挑簪雨枝又五角銀後托又五角銀前托又五角銀扁簪又五角法藍三套耳環一付又五角銀耳環一付又五角繡花挽袖又五角平金女帽又五角裙花又五角藍洋縐衫又一元白玉搬指又五角碧玉帽墜又五角以上共捐皮衣玉石銀珠飾計三十五件此係京中内閣中書連文沖年姪會同各善士在京募來公同估價共有三百十八件今先將錢任氏一户捐物抄錄登報餘俟明日抄奉再登先行聲明 
[接錄蘇州天庫前電局内府前山東沙洲賑捐公所經收十月二十七日清單]  
　　長洲縣憲金交來譚方伯代發東賑册婁縣憲陸墓發字第一號泗涇鎭董集捐洋十六員朱葉氏洋十四員朱庭芬洋六員凌考祥黄文元郁仲梅鼎泰號于香雪五户各捐洋二員永順黄三秀塔東小築愼茂號玉順春源豐六户各一員許仁元宋協成兩户各半元○又交來婁縣憲陸募發字第四十一號鄭敬業堂鄭通惠求安氏　景陸章一大萬華廣大亁大豐八户各捐洋二元甡源不留名俞華源興楊大昌鄭正泰春源豐唐恆豐祥泰阜成同壽康曰泰天元齋十二户各捐洋一員○安節局徐子春先生募蘇字四百零一號郭子舲一員又郭孟衡募梢睪亭錢五百文[  原辦桃塢協賑同人啓]  
[上海陳家木橋金州礦務局内直山東等處賑捐公所經收十月初六日第廿七單]  
　　杭州同善堂經募洋二百員○杭州錢塘學姚經募傳翰香廿二元鍾瘦山四元古稀氏婦祈壽四員以上三户共三十員漢口招商局來陳忠恕堂現銀廿三兩六錢又悔過子四員大有三員○魏塘晴生氏求妻産平安十員十齡童子楊省麵費五員日生局與論經堂銅本洋一員鐵蓮子十員滄粟庵念員魯國氏求病平安三十員邵潤安三員 
 
 
 

Page 5

 
 
　　 
　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十月二十四日京報全錄]  
　　宫門抄○上諭六道錄前○大臣額等奏特叅臬司府縣各員片○粤督張奏請飭停緝革員片○皖撫裕奏審明定擬摺○大臣吉等奏叅革驍騎校嚴訊片○東撫陳奏修理各工穩固片○十月二十四日内務府國子監正黄旂值日無引見○恩全紹祺各假滿請安○熱河都統繼格請訓○文碩謝授太常寺少卿恩○桂公請假二十日○席壽續假二十日並請開去差使○掌儀司奏二十日祭奉先殿載津行禮○召見軍機繼格○○額勒和布等片再沈應奎以降調福建同知來陜初充軍需營務委員奔走尙勤其爲人才似精明而立品居心均不可間承事大吏頗務逢迎及名位漸崇則排擠異己援植私人漸行恣肆馮譽驥蒞陜沈應奎亦擢臬司該撫以其習於秦事倚任獨專馮譽驥沾沾自喜則該司曲意承迎馮譽驥察察爲明則該司乘機扇惑　差徭營田新章及舉劾大政藩同土思沂僅署紙尾實沈應奎贊書居多陜西自遭囘亂劉蓉來撫是邦務以簡樸正俗歴任因之沈應奎久筦糧户始專尙浮侈飲饌器用動沿江浙官塲陋習自以西征後路承侍郎袁保恒之後日益驕倨總兵以下不具銜名履歴不佩刀不得一見黔藩邊瘠心猶鞅鞅旣不獲留則日夜追迮王思沂而覬代其位馮譽驥以勸導隴回爲名而屬其巡邊實以撫視邊防爲名而望其留陜沈應奎之出巡也志得意滿器小易盈各營官以該司代撫臣勞無不櫜鞬跪道各州縣謂其指顧卽移陜藩無不曲意謟附以博其歡心該司初猶驕飾取譽而擇路巡行至飛騎速鏕爭致南中珍果西洋食品者晝夜不絶亦若爲不得已者而受之時届初冬役夫輩負車流汗相屬行道之人嘩駡而馮譽驥至今懵然臣猶恐傳言失眞証狀不實密札距省較近之三原縣呈出里民局收支總簿沈應奎於光緒七年十月十五日駐三原一日供應至用銀六百餘兩防總饋送猶不與焉所歴二十餘州縣一縣如此他縣可知其時距陜西奏减差徭兩月耳宜秦人之太息痛恨於沈應奎也其爲該司所信用者前臨潼縣知縣沈家楨與沈應奎同鄉竊附宗譜歴任煩劇貪穢營私在臨潼以私毁豁免紅帮碑記及門丁婪詐等欵經縣民張桂芳京控倚沈應奎力至門丁終不待質該司移黔該令亦擁資回籍臣等渡河而西諮詢民隱聞該令攝華州於大兵時役民工作宰臨潼於祲時比民差錢父老無不切齒己故知府張國鈞與該司換帖其結納穢鄙人所羞稱與沈應奎之甥廻避甘肅丹噶爾同知王思海及陜西候補知縣史悠順均謟媚招摇聲名狼籍臣等明查暗訪衆論僉同沈應奎資沈家楨等爲腹心而益扇其毒馮譽驥倚沈應奎爲耳目而實受其愚殆陜西吏治之蠧罪浮於王鳳橒等十倍也沈家楨王思海史悠順應請旨與己故知府張國鈞一併革職以儆官邪貴州布政使沈應奎在陜拖累地方敗壞風氣攬權害政能謟能驕現係二品大員應如何量子懲處仰候聖裁臣等訪聞確鑿不敢以原叅不及稍涉徇縱理合據實覆陳伏乞聖鑒謹奏奉旨己錄○○張樹聲片再前因己革候補通判徐賡陛被叅後查無蹤跡經前署督臣曾國荃會同臣裕寛附片具奏光緒九年八月二十七日差弁齎回原片軍機大臣奉旨另有旨欽此當經恭錄轉行欽遵在案兹據新授雲南布政使廣東按察使龔易圖會同布政使剛毅詳稱飭據該革員徐賡陛赴案投到並據聲稱前經患病沉重一時未及禀明暫在省城北門外白雲寺養病該處地方偏僻信息罕通無由知悉現聞通飭緝拿遵卽投候傳質等情己由司扎飭署廣州府粮捕通判啓壽將該革員徐賡陛嚴行看管並札廣州府會督讞局委員提集案内人証研訊確情按　詳辦等由詳請具奏前來臣等伏查該革員徐賡陛係奏奉諭旨革職聽候訊辦之員如果患病屬實應卽據實禀候查騐乃敢擅自遠離殊屬非是雖據聲稱因病重未及禀明難保非别有情弊旣據自行投審相應請旨飭下各直省督撫一體停緝除行司督飭廣州府嚴訊確情分别擬辦咨部查　外謹合詞附片具陳伏乞 
聖鑒訓示謹奏軍機大臣奉旨卽着張樹聲等咨明各直省查照餘依議欽此○○頭品頂戴安徽巡撫臣裕祿跪奏爲越獄逃犯未獲先將疏防之管獄官並刑禁人等審明按例分别定擬恭摺仰祈聖鑒事竊照蕪湖縣寄禁宣城縣解審盜犯許金泗卽許二秃孜越獄脫逃未獲一案前經臣將疏防之管獄　獄各官分别奏叅提審勒緝奉旨這所叅疏防監犯越獄之管獄官署安徽蕪湖縣典史試用典史秦澐著革職掌問交裕祿提同刑禁人等嚴訊有無鬆刑賄縱情弊按律懲辦有獄官署蕪湖縣事南陵縣知縣文龍着交部照例議處仍勒限將逸犯許金泗卽許二秃孜嚴緝務獲倘限滿無獲卽行從嚴叅辦該部知道欽此遵卽飭司委提管獄官已革署蕪湖縣典史秦澐同刑禁人等來省發交安慶府嚴訊兹據該府訊明議擬由藩臬司　擬勘轉前來臣親提研鞫緣丁愷籍隷蕪湖縣充當該縣禁卒該縣監獄兩進向分前後二號派發丨愷與禁卒張金茹高分號值宿看守囚犯在逃未獲之許金泗卽許二秃孜宣城縣拿獲訊明聽糾迭劫該縣事主盛文光家　繁昌縣爭主宋廣順鍋店得贜覆經批飭解由徽寗道提同宋廣順鍋店被刧案内夥盜殷洪太等質訊詳辦之犯由道飭發該縣寄禁覊收後監左號撥令該役丁愷看守光緒八年九月十九日傍晚時分該縣署典史秦澐帚同刑書于禮富進監收　照驗各犯刑具完固飭令禁卒依法看守是夜二更後風雨交作丁愷困倦睡熟適監獄後圍墻被雨淋　一缺號内油燈吹滅前號禁　驚醒往廚房覓取燈火喊同丁愷茹高曁更夫汀得幅尋取木板堵塞詎後監左號盜犯許金泗乘間扭斷鐐銬扳折籠栅由後墻缺潛逃經丁愷回號查覺與江得幅等追尋無獲報經該署典史秦澐冒雨搜捕一面禀由該署縣文龍會營詣勘督同典史帶領兵役四方查拿在途拾獲斷鐐該犯已由東城水溝逃逸訊供禀報經臣會摺奏叅奉旨革審議處勒緝遵卽經轉飭嚴拿一面行司飭提管獄宫　革署蕪湖縣典史秦澐並刑禁人等來省發委安慶府知府成善提同嚴訊堅供實因監墻被　淋坍號燈吹滅尋覓燈火取板堵塞詎該犯許金泗乘風雨昏黑之際越獄潛逃委係一時疏忽偶致脫逃並無鬆刑賄縱情弊究詰不移錄供詳批審解議擬由司勘轉到臣親提嚴鞫各供無異逃犯許金泗弋獲無期應先擬結查律載獄卒不覺失囚者减囚罪二等又例載盜犯越獄果係依法看守一時疏忽偶致脫逃並無賄縱情弊依律减囚罪二等治罪各等語　案盜犯許金泗越獄脫逃現經提同禁役嚴訊實係一時疏忽並無鬆刑賄縱情事惟該禁卒丁愷於輪值看守寄監累囚並不加意防範致令乘間脫逃實屬疏懈白日限滿犯無弋獲自應按律問擬禁卒丁愷應如該府司所擬合依監犯越獄獄卒果係依　看守一時疏忽偶致脫逃　無賄縱情弊依律减囚罪二等治罪例於逃犯許金泗斬罪上减二等擬杖一百徒三年定地發配折責充徒禁卒張金茹高係在前號值宿許金泗非伊看管更夫江得幅庶非專司看守之人惟旣同時在監覔板堵墻於許金泗由墻缺潜逃疏於覺察亦屬防範不力應如所擬均各酌照不應爲而爲事理重者杖八十律擬杖八十折責革役刑書于禮富　　隨同收封向不　監住宿其於盜犯許金泗越獄脫逃無從防範應免置議管獄官巳革署蕪湖縣典史試用典史秦澐旣經訊明並無縱任刑禁人等鬆刑賄縱情弊惟職司監獄失於防範現於四月例限已逾犯未拿獲前已奏叅革職　請照例留於地方恊緝倘五年限滿犯仍不獲卽行按例治罪有獄官署蕪湖縣事南陵縣知縣文龍業經部議革職留任應飭照案留緝一年限滿有無弋獲再行照例分别辦理除文武疏防各職名飭取另叅全案供招咨部外所有審明分别定擬緣由謹會同兩江督臣左宗棠恭　具奏伏乞皇太后皇上聖鑒勅部核覆施行謹奏軍機大臣奉旨刑部議奉欽此○○吉和等片再據察哈爾廂紅旗總管嘎林達拉報稱該旗監禁賊犯於本年正月初一日起出派驍騎校多布端林臣帶兵看守乃該員竟然曠悮私自回家致將賊犯丹巴脫逃等情常卽復飭該旗滿蒙理刑士事遵照卽將驍騎校多布端林臣及兵丁等有無賄縱故縱情事　明照例辦理等因去後旋據禀覆查訊該驍騎校多布端林臣稱係私自回家至有無鬆刑賄縱及知情故縱賊犯情弊一味復展堅不吐實等情呈請核辦前來奴才等伏查驍騎校多布端林臣奉派看守賊犯是其專責宜如何小心愼重期免疏虞乃敢擅離職守致令白晝糾伙盜馬重犯丹巴在禁脫逃迨查詢時又復恃符狡展堅不吐實殊屬妄謬巳極相應請旨將驍騎校多布端林臣照例先行革職歸案嚴訊理合附片具奏伏乞聖鑒訓示遵行謹奏軍機大臣奉旨着照所請該部知道欽此○○陳士杰片再上年前撫臣任道鎔堵築桃園决口所修大壩等工奏明派委侯補道張上達等督率文武各員辦理防汛該處工係新築三汛期内時有危險情形經臣嚴飭各該員弁竭力防守現屈霜清通工均係穩固其附近上下游官堤前次被黄流漫刷尾叚數處亦巳責成原辦各員如式修築理合附片陳明伏乞聖鑒謹奏軍機大臣奉旨知道了欽此 
 
