# 1917 - 25 - 4915791

 

Page 1

 
 
   
 
 

Page 2

 
 
   
 
 

Page 3

 
 
時評 
[中日親善（點）]  
　　世界之和平起點於邦交之親善國無不盼望和平故無不贊同親善者也然而每與此本旨相違者則事實上爲之阻碍也 
　　夫所謂事實上之阻碍不盡由一國政府有侵人土地奪人權利之意也兩國之軍隊或因細故而起衝突兩國之商民或因誤會而生釁隙兩國之辦理交涉者對此細故誤會或不善於消弭而致交涉益陷於困難凡此皆所謂事實上之阻碍也故今後欲求邦交之親善不僅政府交際間宜以誠意相應即凡軍隊間商民間一切特别交際間亦宜本此誠意以相周旋務使事實上衝突不生誤會不起即偶然有之亦可立時消釋庶合乎親善之本旨焉 
　　今中日親善之聲洋洋盈耳矣故以此爲兩國朝野告 
[命令]  
　　一月三十一日大總統令准衆議院咨開請將五年度歲入歲出預算案交院核議並稱會計年度應適用起七月一日訖次年六月末日爲年度等因查現行之會計年度起一月一日訖十二月末日與國會會期不相銜接亟應改正除將會計法案提交國會議决外應卽暫以起七月一日訖次年六月末日爲一年度以資遵守此令 
　　又令任命余際唐署理重慶鎭守使署參謀長此令 
　　又令參謀總長王士珍呈請任命李郵生劉光烈爲重慶鎭守使署中校參謀奏華爲奉天督軍公署少校參謀應照准此令 
　　又令國務總理段祺瑞呈印鑄局僉事唐文鼎現經外用請免本職等語唐文鼎准免本職此令 
[專電]  
　　北京電美國加入銀團聞已確定三十會議曾及各國應負額數因是近日財政界又呈生氣 
　　北京電自河南周家口至湖北襄陽之鐵路三百里已與美商裕中公司訂工事合同此路即爲中美鐵道契約中之一部 
　　北京電林日使二日上午八時半由京起程過津赴魯乘八日青島出發之西京丸歸國 
　　北京電林使所述中日親善之旨元首甚表同意 
　　北京電老西開案聞沁（二十七）日已雙方簽字 
　　北京電廣州灣華人因法新頒稅章每人年納四元羣起抗議電請中央與法使交涉伍外長深恐又釀重大案情一面召集部員研究辦法一面電粤省長飭屬預防商民憤激滋事 
　　北京電昨晚東方通信社北京支社成立大讌中日新聞家於大和俱樂部 
　　北京電中央議裁去各省交涉員以關監督兼任外財兩部正在協議任免辦法 
　　北京電交行尚擬繼續借欵陸宗輿氏東渡與此事有關又該行内部近擬仿照中行分設四總 
　　北京電蒙藏院會議在蒙推行印花稅尚未議决 
　　北京電政府答議員關於任命將軍之質問言係元首特命湯陳雖在查辦而事實未定公權仍在云云 
　　北京電桂督陳炳琨電請赴粤政府不復昨桂省長又電稱陳赴粤不致發生變動請允其請仍未復 
　　北京電政府擬設督辦全國河防專員定爲特任職巳命法制局核擬 
　　北京電平社社員黄雲鵬擬組織政團俱樂部聯合舊國民進步兩系現巳得九政團贊同 
　　北京電今日衆院二時開會湯主席到三百七十六人董增儒動議請特别委員會報告調查中行遂開秘密會畢克岫克圖動議選舉與參院協議會議員投票後人數不足五時半散 
　　北京電衆院開秘密會對於中行之拒絶調查甚爲懷疑决定以全院名義質問政府 
　　北京電參議院可决漢口華景街商民代表請求撥欵救濟財政部覆財困碍難照准 
　　北京電内部咨呈國務院淞滬警廳管轄權除直接受省長監督外特别事故應援案由護軍使就近指揮 
　　北京電浙財廳長聞以張厚璟爲最有望 
[外電]  
　　北京電蜀省消息頗舍不靖之象中政府接重慶公民多人來電對於羅督攻擊頗力且以兵變之責歸諸羅督謂羅不遵中央遣散軍隊之命反增募滇兵支用八百餘萬元而軍餉尚有積欠數月迄未發給者（三十一日） 
　　北京電龍濟光抵瓊州後迭向政府要求軍餉龍部下現有兵六千其截留鹽稅若干以充軍餉之請巳爲政府拒絶兹據華字報云政府以龍兵駐瓊藉以保護鑛地既經政府核准自當由政府供給故已諭朱省長每月撥欵九萬六千元接濟龍兵以杜擾亂（三十一日） 
　　廣州電中國銀行支行準備於二月六日復行開始營業（三十日） 
　　廣州電麥克黎博士刻在此間對各學校學生演說（三十日）以上路透電 
　　北京電日使昨謁黎總統雙方皆以增進兩國邦交親善爲言（一日） 
　　北京電外交伍總長病勢雖已大愈然猶未能出外（一日）以上德文電 
　　紐約電華盛頓政府决計不派大使赴墨並不完全承認其政府墨國亂黨領袖維拉率兵八萬佔據美將白興前所據守之地居民數千向邊界而逃蓋恐維拉責其不應售賣食物供給美兵也（三十日）大陸報 
　　北京電今日衆議院開秘密會田中國銀行調查委員報告紙幣發行之額與凖備金略同計約一千九百萬元惟短期存欵七百萬元未有凖備因財政總長報告紙幣發行之額與此次之調查相差二百萬元故衆議院擬下次要求財政總長出席質問（一日） 
　　北京電廣西陳督軍因廣東督軍陸榮廷與省長朱慶瀾不和欲任調停並有桂軍結束要件面商陸督軍故特
電請政府准其赴粤昨夜已經政府復電允准矣（一日） 
　　北京電交通銀行借欵五百萬元之契約經國務會議通過備案分送財政交　兩部今日已由政府公報發表（一日） 
　　東京電中日兩國前曾議設中日銀行旋因中國亂事交涉中止遷延至今兹者雙方意見已全疏通議遂成立資本定爲一百萬元兩國職員决定總行設於長沙近將先開創立大會定於三月一日開業取漸進之方針以期確立基礎（一日） 
　　奉天電陸宗輿氏前赴日本昨夜到奉定於明日（二日）午前一時啟行赴日（一日） 
　　北京電第二次大借欵昨日已經四國銀行團在倫敦會議議决大略如左一美國如入銀行團二借欵額自英貨一千萬元至二千萬元三以中國全國地稅爲擔保四聘外國人改正地租在北京銀行團接到以上電報行將通知中國政府（一日）以上東方通信社電 
　　華盛頓電威爾遜總充因移民議案載有試驗文學一節巳加否認（三十日）路透電 
[戰電]  
　　倫敦電比國公報宣稱二十九日夜間德軍猛轟後攻擊希薩斯南面之比軍英比軍之砲火阻止敵軍進抵戰壕敵軍於是役完全失敗委棄死屍而退（三十一日） 
　　巴黎電今日午後公報宣稱法軍猛轟華愛佛之愛克斯亞波柯爾附近敵軍防禦工程法兵一枝隊攻入勞蘭之萊特萊南面德軍第一第二道戰壕逐走守兵且捕虜數人法軍掩擊芒加爾境敵軍哨營頗得利該處及伏斯巨均有斥堠隊戰事法軍擊落敵飛機一架（三十一日） 
　　彼得格勒電俄國公報云敵軍以化學品砲彈轟擊後沿加爾成至歇洛克大路及在加爾成西北猛力進攻逼令俄軍退走一英里之三分之二佔據加爾成東面俄國戰壕一小段俄軍以槍刺衝擊佔據約柯比里東面之高地俘敵獲戰利品若干戰地積雪深幾及腰（三十一日） 
　　紐約電紐約世界報柏林訪員報稱預料不日將有海軍大戰（三十日） 
　　倫敦電美國國務部宣布英國在也海新闢水雷區域之詳情其面積甚廣自亞南至東北長約三百二十英里自北至南廣七十英里德意志北海海濱除穿過中立國領海外全被封鎖此事倫敦尚未宣布惟已通告各中立國（三十一日） 
　　倫敦電海軍部宣稱輔助巡艦勞倫蒂克號乃觸水雷沉没非爲潛艇擊沉（三十日） 
　　倫敦電十八歲之男丁已經召集入伍（三十日）　　倫敦電每日郵報載稱特比與沙斯安浦登拘獲女權黨三人皆爲良心上之反對者被控之罪殊駭聽聞每日撮要報宣布被拘者之姓名謂諸人在特比正式被控同謀暗殺喬治君又謂諸犯被控同謀毒死喬治君（三十一日） 
　　倫敦電亞里斯韋爾登哈里特韋爾登温尼美森亞爾佛萊美森在特比被控同謀暗殺首相喬治君及軍事内閣之員漢特森君諸人到庭時僅述明逮捕之情形卽下獄詳情未經宣布亞里斯韋爾登爲哈里特韋爾登之母皆特比之著名女權黨温尼美森爲亞爾佛萊美森（化學家）之婦哈里特韋爾登與温尼美森均充敎員亞里斯韋爾登在庭謂其子乃良心上之反對者故比控案必不實聞尚有數人株連被控眞相仍未悉（三十一日） 
要聞一 
[憲法起草委員會開會紀]  
　　昨（三十日）上午十時憲法起草委員在衆議院起草委員會場開會列席者共四十四人委員長湯漪宣告此次開會係受大會委托將審議會决定加入之問題除地方制度已有條文外由本會著手起草條文遂照議事日程逐項討論（一）規定主權之條文孫潤宇主張改主權爲國權陳善贊成之駱繼漢褚輔成反對之主席以孫說付表决少數劉劉彦主張中華民國主權屬於國家朱兆莘陳善贊成之蔣舉清主張中華民國主權本於人民全體駱繼漢主張原於人民全體解樹强主張屬於人民全體主席以解說付表决多數劉恩格主張於前條後加一項云主權之行使委託於依法設置之機關陳銘鑒贊成之褚輔成汪彭年反對之主席以劉說付表决少數（二）咨請查辦官吏違法之條文龔政張國溶黄雲鵬劉恩格皆有提案主席以劉案付表决多數其文如一兩院對於官吏違法行爲各得咨請政府查辦之龔政主張前條後加二項卽政府咨覆查辦案有不當時兩院得再請查辦再請查辦時政府應令被查辦之官吏停職褚輔成劉彥贊成孫潤宇主張龔君之提案他日在議院法中討論不必在憲法中增加主席以龔說付表决少數（三）保障憲法神聖之條文劉恩格提案謂憲法非經法定程序無論何種事變不失其效力蔣舉清主張對於上半段修改爲憲法非依本章所規定之修正程序孫潤宇主張對於後半段修正爲無論經何種事變永不失其效力主席以蔣孫修正案付表决多數（四）增加地方制度之章次議决加於第十章後解樹强主張於草案十一章標題加效力二字主席付表决多數 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[抱一通信（三）洋洋乎中日親善之聲]  
　　近歲以來凡至日本國與接日本人之言論者莫不耳熟乎中日親善一語記者非政治家亦絶未與其政治家往來不意偶爾東遊乃亦身陷乎中日親善洋洋輿論之潮流中 
　　方記者庽東京適其政治界生一大波瀾紛傳各政黨將對於寺内内閣一致投不信任之票何以故曰爲對華問題夫以我國故致動摇其内閣則此問題在政治上重要可知今姑略政治界而請述其國中一般之言論 
　　記者參觀東京高等師範學校謁其校長嘉納氏適氏赴外縣演說之約比歸承以電話招談而余輩正上車他往不及見有先余輩而游東京見嘉納氏者氏之演詞曰中國與日本各有優點與弱點中國之優點土地廣人民多物産富而皆爲日本所無有日本之優點在政事改良政權統一而亦爲中國所無有苟彼此聯絡交換豈不至善此等明白曉暢之言論三年前所無有也氏又言曰輿論非輿論也乃有力者提倡於前而一般人從之今中日親善問題正在提倡時期耳 
　　佐代木吉三郎則純粹之敎育家也對於記者暢述其敎育上之意見末乃道及中日親善問題氏著一書曰世界大勢與大正敎育之方針極發揮中日親善之關系謂日本今日純爲軍事的外交政府的外交至國民關於外交之知識與其活動尚屬幼稚今後不當徒要索空權宜自主自營國民先握其實權而外交從之敎育者宜著眼於此云云其書風行一時今已七版須知政治家之言論影響於現在敎育家之言論影響在將來也 
　　入書肆則關於中國各部之調查報告日多一日而紀載滿蒙狀况之書尤多近又有一新著曰大亞細亞主義 
　　於横濱某僑商處見一書以中日親善標題集中國當今名人言論之關於中日親善一名詞者譯成和文爲一册子若梁啟超氏唐紹儀氏伍廷芳氏湯化龍氏等等皆有其言論之紀載 
　　日商某君語余中國滿地富源所乏者資本日本極願相助余往來中國各埠極力鼓吹日本人投資於中國經余手者巳達二百數十萬若某省之鐵路也某地之礦也某地之自來水與電燈也已皆爲日人投資所經營願中國勿受他人離問耳 
　　此皆爲記者旬日聞耳目接觸之狀况所銘刻余心最不能忘者則爲手島精一氏之言手島老人行年七十負重名於工業敎育界記者投刺相見承爲二小時之敎育談無一字一語不出於肺腑臨别見語曰余歷游各國見夫同種族之國家必受同等之運命故切望中日兩國爲誠意的親善中國惟有注重科學敎育以謀自立尚其善爲祖國謀哉 
　　我國民其速覺欲圖生存舍自立無他道如手島老言苟能自立夫何憂何懼 
[憲法會議通過原案三條]  
　　昨（二十九日）下午一時憲法會議開會議長王家襄主席兩次延長時間至兩點始足法定人數計參議院方面出席者一百八十五人衆議院方面出席者四百五人議長宣告開議先以第三章標題國民二字付表决時在場人數五百九十一人起立者五百七十二人已足四分三法數議長又謂第三條無修正案亦無報告發言者應以本案第三條付表决贊成第三條原文者起立時在場人數六百九十六人起立人數六百人已足四分三法數原案第四條中華民國人民於法律上無種族階級宗敎之别均爲平等陳光壽龔政李景濂均有修正相繼說明後萬鴻恩王謝家反對原案湯漪唐寳鍔楊永泰贊成原案相間發言後由王玉樹提議討論終局附議者在五十人以上議長付表决贊成者大多數遂先以距原案最遠之龔政修正案付表决並聲明謂龔議員之修正案中華民國人民一律平等贊成者起立起立者六十四人不足四分三法數又以李景濂君修正案付表决聲明謂李君修正案之文爲中華民國人民於法律上均爲平等贊成者起立起立一百三十九人不足四分三法數又以魏議員修正加入但書謂清室退位後之優待條件不在此限付表决贊成者只十二人不足法數又謂陳光燾之修正案與李君相同李君案既否决此修正案當然不付表决現在以原案付表决贊成原案第四條條文者起立時在場人數六百三十八人起立人數五百五十八人巳足四分三法數時已届休息時問休息二十分鐘三點三十五分繼續開會延至四點始足四分三法數計參議院方面出席者一百八十四人衆議院出席者四百八人接議第五條第一項賀贊元提出修正將第五條刪去審問或處罰五字加入一項張琴吕志伊贊成之别無報號發言者遂宣告討論終局先以刪去五字付表决贊成刪去者請起立時在場人數五百九十三人起立者八十四人不足法數既此項問題否决其加入條文亦無庸表决現在以原案付表决贊成原案第五條第一項者請起立時在場人數仍爲五百九十三人起立人數五百四十二人已足四分三之法數接續討論第二項賀贊元主張應加修正韓玉宸主張覊押改爲拘禁蔣羲明亦有修正葉夏聲主張維持原案惟主張限定法庭於二十四小時内審查其理由湯漪朱兆莘張知競皆贊成原案王謝家牟琳提議討論終局附議者在五十人以上表决大多數贊成議長先以賀贊元修正加法定時間付表决起立者四十餘人不足法數又以韓玉宸修正案付表决時在場五百九十三人起立人數二百二十三不足法數又以原案第五條第二項原文付表决議長宣告謂原文人民被覊押時得依法自以保護狀請求法院提至法庭審查其理由贊成者起立五百三十人已足法數仍照原案通過時巳五點十五分議長宣告延會 
[農部擬訂承領荒山條例]  
　　農商部近日訂有一種市鄕承領荒山條例其中主要各節如市鄕之自治團體得以承領本區域内之荒山凡承領者須由地方官轉呈主管各官署核定之經核定之後得以無償取得承領之目的限於造林培植苗木或栽種飲料染料及纖維等植物現在此項條例已提交國務會議一俟議决即可公布惟我國各地荒山大都葬有墳墓此節似宜有若何規定也 
[江北縣大火之官電]  
　　川省江北縣大火略情曾誌昨報外電兹錄羅督軍戴省長呈報政府原電如下大總統國務院鈞鑒據重慶鎭守使熊克武川東道尹夏正瑞有電稱昨夜七時江北打魚灣地方因民間焚化紙錢失愼當派軍警救護奈風勢猛烈延燒入城至十一時半始行撲滅計燒燬大小民房千餘家營業待哺者甚多除派員安撫并設法籌濟外懇速撥欵振恤等情據此查江北縣城此次失火曆四時半之久延燒至千餘家之多災民失所殊堪憫惻除一面會籌撫濟外理合電陳懇乞俯念災情奇重迅予飭部撥欵振恤用示鴻施而惠窮黎不勝屏營待命暫署四川督軍羅佩金暫署四川省長戴戡叩感 
[貴州之災禍]  
　　貴州之思縣（卽前之思州府）商賈雲集人烟輻輳不料本月十六日有思縣城中十字街住居之曾萬生因造飯不愼致兆焚如該處既爲熱鬧場所房屋鱗比又值風力甚大因此竟成燎原不一時竟由南門直燒至東北二門闔城民房幾至全付一炬其災情之重難民之多爲近來所罕見人民流離商業凋敝令人目不認覩現在該縣知事極力設法撫卹以期救濟於萬一云 
　　貴州郎洞地方爲往來要道商貨甚多設有釐金局一所近日所有存欵尚未報解爲匪偵知竟於日昨乘黑夜之間突來匪徒百餘人手執槍械擁入該局大肆搜搶所有課欵均被刧去該局委員雖未被匪戕害而事後情急意欲墜岩自盡迨投岩後竟未身死只受重傷由該局司丁將該員抬回醫救未知有性命之虞否也 
[雲南剷烟之反抗]  
　　雲南巧家縣與巴布凉山毗連此次實行剷除煙苗巴蠻起而抗拒聚衆數千圍攻剷煙委員隊長連長兹聞督軍接該處軍隊電云我軍皓日被蠻圍攻已電請砲隊救援營附皓日率隊至小灣子養日拂曉率二三連及獨立營一排協攻海落關平一帶該蠻集聚千餘抵抗我軍奮勇前進焚燬房屋數所擊斃蠻匪百餘惟刁永久築城非砲難以破壞請催飭砲隊一連前進必能攻剿平靖營附朱世貴叩又聞督軍致尹知事並轉朱營副長電云世貴覽兹派王營長烈率領砲兵來巧援助所有二十團派赴東巧六城壩方面剷煙軍隊統歸王營長節制指揮除分令外合電遵照督印 
[舒禮鑑被拘後之聲辯]  
　　進步黨湘支部重要人物舒禮鑑前曾任金陵關監督兹僑寓漢口俄租界寳善里於舊暦除夕前一日忽被王督軍密令租界會審委員將舒邀往夏口縣署拘押聞舒當日即急電總統總理略謂本晚九時忽經漢口洋務公所逮捕稱奉王督軍令准長沙譚督軍電稱舒禮鑑造謡煽亂借騙巨欵乞飭交涉署照會領事遞解湘省等語現被押夏口縣署聲稱明日即行解湘急於星火形同盜匪重犯竊禮鑑不願服官屢經面陳總統鈞聽進取心灰寗肯煽亂平空誣陷證據安在至借欵係以漢口舵落口地皮七千餘方向湖南銀行抵押紙幣原係經營礦業革命事起禮鑑運動獨立用欵甚巨以致虧累又加禮鑑出湘後礦産悉被暴徒侵佔以致停止届期未能償還豈可批爲騙欵且抵押有産何竟遽爾逮捕其用心無非暴徒趁譚督尚未接事借詞圖害情節顯然若到湘中何堪設想禮鑑一身固不足惜其如破壞法律玷污共和何伏望總統總理依法保障俾免解遞若疑禮鑑有他即懇飭解京交法庭訊究雖死無恨云云又王督軍亦電京云舒禮鑑案當經緝交夏口縣看管未奉明令不悉眞相尚未電復湘督究應如何辦理請示遵行云云聞現尚在縣署看管也 
[鄂省選舉訴訟開審紀]  
　　鄂省議員趙光弼向炯陶甄孫紹箕等在高廳控訴本届參議員當選人陳時資格不合一案已經批准受理至稱陳時與周兆沅以殖邊銀行鈔票賄買議員一節則批令依法另向地方檢察廳告訴聞趙等並未得有的確之賣票證據某派又以反坐相恫嚇故至今猶未另向地廳遞狀惟年齡一事日前已由高廳民庭開庭審訊一次控訴人計到趙光弼向炯兩人律師向天鐘一人被控訴人陳時稱疾未至委任代訴人李蔚觀曁律師姚名帛周恒鋆與其父陳兆龍等四人到庭旁聽席擁擠異常民庭長劉鐘英偕兩推事承審先問原告趙光弼以陳時兄弟幾人答三人長伯宗次仲民三叔澄即時原名映寰時係其仲兄之名問陳時係在何校畢業答日本早稻田大學且現辦之武昌中華大學校由其總理呈部有案部中必有履歷大廳儘可電詢法官令繳電費並問狀内列舉各端有無實據答所舉各項應請大廳調查法官乃問被告代表李蔚觀陳時弟兄幾人答四人長禮庸號伯宗次鐘銘號仲仁均於光緒甲辰丁酉年先後逝世如在年俱四十許三即陳時字叔澄乙酉年四月二十六日生現年三十三歲尚有一弟在家（未舉其名亦未言其年歲）問陳時在日本何校长業答因奔走國事在外並無一定學校問陳時有無族譜可資證明答時機未至且大廳所詢此譜係被告方面對於此案之反證物原告既未提出則被控人似無先提反證之必要法官再問原告律師對於此案有無主張向律師言有報紙及匿名信可據且人言嘖嘖旋出兩函宣讀又呈驗報紙兩張庭長當將報紙留存謂此據可作參考李蔚觀起辯謂報館無論上自總統下及平民無日不有謾駡若謂被駡者不答辯即爲默認不知據何法律趙光弼言從前報律有此規定法官問被告律師有無主張姚律師謂原控要點在陳時冒其故兄之名應請大廳轉令原控人明白指出證據周律師謂原狀内指陳時係冒名是巳承認陳時本人有三十三歲兹原告開始上庭時不主張冒名而主張更名是陳時巳非冒名年齡自無疑義李蔚觀請堂上令原告呈出控訴證據向律師請展期再陳李又謂控訴人呈狀時既不附粘證據此次開庭審理又不面呈應請判决似無再展之必要法官宣言今日係開始辯論但選舉事大本庭爲愼重起見承展三日向律師請求寛展乃限一星期並令預繳電費以憑向北京敎育部日本公使署詢問於是宣告退庭 
[張煦到甯後之川邊屯殖]  
　　甯雷馬屏屯殖使張煦氏於客冬赴寗遠履任到甯之日各界出境歡迎既而各法團復就該縣城内董公祠設席請屯殖使及署内一切人員蒞祠宴會各法團公推縣議長陳楷青君代表歡迎演辭大旨略有三端一歡迎民國勳使一歡迎民生政策一歡迎屯殖事業之利川富國演畢張屯殖使親致答詞略謂煦不敏竊久鑒於滿清粉飾敷衍之積弊上下相蒙醉生夢死坐視國亡而不卹故幼學壯行時追隨於革命諸公之後欲藉以伸其素志幾經迍躓及乃及於今無兹事重大才懼弗勝惟有本我初心以與諸公共勉云云演畢盡歡而散 
　　張使蒞寗後夷匪騷擾之風一時暫減然猶自知其焚殺摟捆種烟購鎗種種罪過必不容於國法乃由該酋長等叩轅呈訴略謂前之行爲緣於漢奸挑撥者半由於夷家有事漢官漠不關心或且從而凌辱之憤怒所激煽惑乘之遂以背叛卽土司亦無如何請統領先行出示諭令各夷凡有事故准予一體同理俾知並不外視夷人野心即易馴服漢奸之術亦無所售然後諭飭土司遵令辦案即易爲力云云惟是夷性獷野實甚一時終難就範例如寗屬小麻柳地方（五年）六七兩月間有李呷呣李用之等紏集黑夷數千將該地大肆燒殺摟掠四百餘家捆去男婦丁口八百餘人遭難人民巳紛紛在省呈控張使赴寗途次又連接攔控多詞比到寧接收漢軍統領前後又接呈狀數十大半皆小麻柳案而都嶺土司遂爲衆矢之的現聞投轅呈控者尚絡繹不絶又寗屬夷類分黑白兩種常積不相能而黑白兩夷各自爲爭累世仇讐結不可解其俗謂之打冤家現聞張使蒞寧兼統漢軍該夷等乃擬黑白聯和以抗張使漢奸利用之又藉打冤家之舉動以不時騷擾漢民此亦屯殖前途障碍之一端也 
　　寗屬路甚崎嶇交通阻碍然使有人力以通之再廓而廣之整而一之多疏以溝使無壅塞多培以樹使無傾危山險亦夷路長亦短現聞確實調查寗昭路途修好相距不過兩站昭雷夷路開闢相距不過四站昭覺會理鹽源又與滇省接壤路較雅寗爲便捷將來滇寗鹽會之貨産咸由昭而雷而馬屏而成都而上海非難事也 
　　寗屬各縣紳商對於屯殖事務皆甚歡迎有擬自費往辦者有擬指地請辦者紛向張使陳說問有　　過慮者请屯殖署之權力輕微不能專一　牽製輾轉周折耗精疲神徒阻人意並慮兵餉　懸兵力或因而氣沮夷患即緣以漸增恐有得　償失之虞其持積極進行者則又謂川省鐵路　欵灰燼之餘尚有數百萬金如移作專辦屯殖　實用凡開路開鑛濟兵殖民諸費皆取諸其中另舉人才以實心做事者二人爲正副總理會同屯殖使協商並進不出兩年必創出一小世界云云張使職責所在日以力籌進行方法爲主惟事實上之成效何如則須俟諸異日耳 
[廬江破獲匪黨機關（蕪湖通信）]  
　　皖北廬江縣環山抱水古稱雄鎭於隂曆歲底有匪徒多人潛聚謀亂不料事機不密爲該縣民團所破獲其詳情錄左 
　　邑人褚世愷者年近五旬平居常作怪裝髮編大辫眼架牛角之鏡身服古衣冠手捧銅質古式之烟袋囚首喪面設座文昌閣慷慨談六壬課爲人决休咎不知者疑其有精神病其實渠當十餘歲時曾爲某商店小夥因嗜賭被逐亡命海上充當包探十餘年積資五千金携之旋里數年又散盡始操此君平賣卜之生涯然非能鬱鬱久居此也客冬受冒名黨人丁侯之蠱惑日暮窮途竟在城北錢姓客棧内組織機關潛謀起事語云工欲善其事必先利其器褚知此事非假民團之鎗械不克有濟於是第一步進行卽由運動民團入手某棚正目張大鵬果爲所惑褚卽派其轉運動第一排長兼敎練劉寳林當亦机允並授以起事程序諸人聞之俱佩劉之老謀深算便由褚籌備四千金作臨時經費一切用品預先辦齊定期除夕發難先一日（二十八晚）褚在機關運籌帷幄派張大鵬至浴堂招待黨徒張浴罷後正與諸人聚首集議突被民團軍隊闖入當將張等捉獲褚亦同時被拘其所以如此者乃劉排長爲欲取先與之計褚等竟墮其術中 
　　若輩既獲抄其巢穴搜出大印兩顆一正方刻天下太平四字一長方刻救國軍總司令關防八字大旗兩面上書安徽行營總司令褚字樣禮帽一頂珊瑚紅頂如前清制惟旁拖黄綾飄帶兩大條長可及地據父老云類九龍會裝束謄黄一紙前書中華大帝國爲布告事後書神州元年元月元日元世凱字樣令箭三枝炸彈二枚俱送縣署 
　　此次破獲黨人機關如是之機密皆賴民團局長凌美亭之力該縣洪知事開庭研訊褚等直言不諱供稱奪得民團後卽時派人將南鄕黄泥河鎭之民團收服再赴桐城將電杆砍斷阻絶交通然後回縣設立軍府以廬江地勢之雄據而有之進可以戰退可以守云云知事既得此供亦未施用刑具遂將褚等釘鐐收禁電省候復核辦 
　　褚等捕獲後尚有漏網之匪二十餘人齊竄至北鄕白石山將該鎭富紳吳襄亭家搶刦贓物 
 
 
 

Page 7

 
 
約計萬金其妻亦被砍傷衆匪得贓駕舟向剿湖逃去 
[杭州快信]  
　　各道署經費業巳編入本年度預算錢塘會稽兩道爲緊要缺列作一等年各支銀三萬五千元金華道爲簡缺列作三等年支銀二萬五千元甌海道爲要缺列作二等年支銀三萬元定三月一日起實行 
　　督署前參謀長周鳳岐遊學費一萬九千二百元前副官長斯烈遊學費一萬二百元楊督軍巳於昨日（三十一日）飭軍需課發給 
　　督署今日加委黄元秀爲軍務課長陳景烈爲軍法課長蔣可宗爲軍醫課長軍需課長林覲榮准予辭職 
　　督署考取錄事已揭曉共取邱炳文等二十一人原有軍署書記陶汰三十六人每人各給恩餉兩月計四十元 
　　督軍署昨已遷定各栅門入夜十二時關鎖併諭居民遇要事仍可報明出入 
　　混成旅歸併後鎗械子彈現經第二師派員分赴各團營點收 
　　齊省長飭查各縣因利局情形擬籌的欵各縣一律開辦 
　　齊省長昨日微服遊行城站與賽半仙論相賞給相金五十元 
　　省議會迭電北京催沈議長回杭主持會務聞沈巳出京今日（一日）可到 
　　前財政廳長吳鈁於上月三十日由京抵省 
　　前浙高等審廳長王天木來杭爲組織民彝社事 
[江北通信]  
　　江蘇督軍近准陸軍訓練總監咨以查各省陸軍學生中途輟學紛紛禀請續學情由既殊收容辦法亦異定於明年六月間除違反校規情節重大因病退學無故潛逃體格不合自願退學等項外其升學不到或請假逾限或暑假逾限或留學外國而未畢業年在二十五歲以下體格强健學業確未荒蕪者准其赴該處報到以憑送入相當學校肄業等因刻巳通飭江北各縣知事佈告週知不得觀望自誤 
　　淮揚道尹左杕周前傳將長陝西民政兹又有將任山西省長說 
　　清江一帶運河刻已解凍清鎭小輪月内可以通行 
　　浦紳王寳槐在泗陽查振巳將畢事下月卽可散放春振 
　　各縣上忙附稅三角前經省議會議决廢止咨請省長公布江北各縣知事接閱公報後巳一律佈告實行 
　　省立第四工場定於二月續招機織染色兩科新班生徒 
　　浦垣商業當稽　盛行時爲極佳自兹以還每况愈下益以近歲年荒民生窮蹙商業受其影響日見蕭條舊年除夕市面異常冷淡多數店舖門可羅雀全年統計大都入不敷出預計店舖閉歇及夥徒歇業當較往年爲多也 
　　元旦起賭禁大開城内外骰鴇牌九及類似賭博之營業幾於觸目皆是此外居民之爲方城之戰者尤爲指不勝僂醉生夢死殊令人懼深願官廳速頒禁令也 
地方通信 
[蘇州]  
　　高廳長調任之傳聞聞江蘇高等審判廳長莊環珂有調補山東高等審判廳長之說所遣之缺以王天木補充或云接任者爲沈其昌未知確否姑誌之以觀其後 
　　追獲逃妾涉訟蘇民蔣福堂年逾知命尚乏子嗣曾購買楊姓婦爲妾另租王天井巷房屋居住乃楊姓婦前日忽然逃逸蔣四處找尋於正月初六日將楊姓婦與王某一同獲住解送北區警察署經王署長訊明轉送吳縣公署由周裁判員提訊王與楊姓婦供稱伊等二人本係夫妻並無賣與蔣姓爲妾及誘逃情事裁判員判將二人分别收押候傳到媒證再行訊理 
　　戲園之小驚金閶新舞臺正月初七日夜戲開演正在鑼鼓喧天之際忽起台後火光陡然譁聲大震一時紛紛擾攘爭相觀看始知係後臺所懸之汽油燈脫索墜地火勢四射幸人多手快立時撲滅而一般觀客已受驚不淺矣 
[松江]  
　　將開會解决屠宰稅轇轕屠宰稅帶徵附稅三分之一撥充敎育經費係民國四年份省巡按署議定擴充敎育經費案内頒行之件詎經徵人辦無成效不能彚解到縣以致各市鄕自治委員學務員等無從提用曾由該員等在縣署開會集議請經徵人來會答覆嗣又聯名公呈縣署請示辦法案懸多日尚未解决現各該員等又將於陽曆二月二號續開大會集議解决方法除二十四市鄕自治委員九區學務員當然與會外並延請各商會派遣代表來會與議 
　　騐契展限騐契事已一再展期驗契費亦由一元二角漲至五元五角註册費由一角漲至五角去歲年終巳有明文截止騐契各業戸聞訊後爭先請騐乃縣署現又奉到公令展期六月每契一紙仍收騐費六元聞展限原因緣江蘇軍甚巨籌措不易特藉此以資挹注 
[無錫]  
　　　游戲事業之消極無錫游戲事業以去年秋初　成之新　界屋頂花園爲最大當開幕之際生涯頗盛兩月後有戲館六家出現新世界營業大遭打擊組織新世界之興業公司除屋頂花園外兼營新世界大旅館及新世界盆湯間資本多至十餘萬金年終結賬惟盆湯間一項出入相抵其他兩處虧折甚鉅今歲自元旦日起崇安寺及馬路上游人如蟻而往游新世界者實屬少數新年中收入游資日不過三四十元僅敷開支該公司經理恐新年一過生涯更見寥落頗失所望其他如戲館雖已開鑼兩處然顧曲者亦不見多惟公園前之通俗敎育館自初二開幕後一星期中遊覽者日有一二千人 
　　新舊站長之交替滬寗鐵路錫站站長黎才生任事多年去臘忽有調動之訊當時軍政商三界挽留其切未經車務總管應允故黎站長已於昨日與新自鎭江站長任内調來之張站長交卸清楚即於本日上午乘車赴甯接南京車站站長之事火車於十時開駛送行賓客頗多 
[鎭江]  
　　請設警察分所鎭郡東南鄕新豐鎭人烟稠密市面繁盛向來僅有一縣警察巡官駐紥歸諫壁警察分所管轄凡有緊要案件應行解縣者須經過該管分所輾轉移解實多窒碍現經該鎭紳董會議要求丹徒縣知事在該處添設警察分所一處以便辦理巳經聯名具呈縣署請爲核示矣 
　　米船被刦鎭郡對江二道橋地方昨有周某裝販秈米一船沿途兜售傍晚停泊該處詎至夜分突來盜船一艘盜匪用刀割　纜繩抽擋至荒僻　刧去米二十餘石大洋八十餘元刻巳報官勘緝矣 
　　勒限巡士戒烟鎭屬金壇縣倪知事查得各區巡士尚有嗜好鴉片實屬藐視法令特將各警逐一傳署面諭痛戒勒限一星斯如斷絶敢陽奉隂違一經察出除斥革外並處以相當之懲　 
[揚州]  
　　安徽同鄕開會安徽旅揚同鄕會創自前清癸卯年迄今巳十餘載所辦事業注重敎育現巳設有甲種商業高等小學及國民三校成績昭著今年擬添設英算專修學校聘請上海聖約翰大學及日本東京數學院畢業生爲敎授兹由徐卓卿會長發出傳單擇於隂曆正月十一日至十三日生日午后三時在該會館内開春季大會召集會員共謀會務進行 
　　委員下鄕勘案江都縣東鄕野田莊於日前有匪徒多人搶刧農民董姓家財物并傷及事主江都周知事據報後委承審員下鄕查勘以便飭警捕盜歸案究辦 
　　女學停演新戲廣儲門街女子公學附設平民小學請通俗團演劇籌欵一節迭載本報夏曆新正於初三日開演本定至初九日截止兹因初八日排演之風月寳鑑其中情節有傷風化該團主任孔劍秋勸團友改演他齣某友不從致起口角觀客紛紛退票戲場秩序因之紊亂該校長郭堅認女士恐生事端遂於今日（三十日）台宣佈停演矣 
　　放賑忽起風潮江邑西北鄕一帶去歲因遭水災經兹善會發給賑欵派員赴鄕散放乃該處孫劉兩董於日昨忽起衝突且有多數災民至劉董店中攫取耕牛並將劉子毆傷現巳至縣起訴未知若何了結也 
[湖北]  
　　武漢地震續聞武漢地震一事巳紀前報此次被震地點上自信陽州下至南京皆有快電到漢相距約四千里查十年來吾國地震巳有數次然未有若斯之廣且大也省垣方面督軍署後塌屋一棟大朝街倒牆者二家塌屋者一家武勝門外塌屋三家賓陽門外洪山街塌屋一棟漢口方面何家墩塌屋一棟沿江岸亦塌屋數處橋口倒牆者亦有二三處華景街後鐵路外長生街周姓家適在早炊駭極狂奔未及防範致兆焚如劉家廟附近之蓬戸倒塌數家所幸人口無傷洪山古刹高居峯巓廟字亦格格動摇此外如漢陽高拱橋地方亦簸塌古牆一堵並壓斃四人聞漢口發震較省垣幾遲一點鐘省垣大震爲八點五十分漢口爲九點四十分而山前山後上段下段亦有先後之别租界中各西式樓房均簸動極烈江河中之輪民各舟亦如遇風浪一般 
[河南]  
　　誤傳盜刦之恐慌一月中旬懷慶府有盜匪二人於黄昏時在某敎堂附近攔刦一孤身行客村人聞聲出視當將盜匪拘獲一人二十日懷慶城内大起恐慌謂某錢莊爲匪所刦失洋數千元官場卽諭緊閉城門行人出入概須嚴搜後悉實係某錢莊夥與一兌洋者爭論洋價以致互毆莊夥脇際受刀傷一處事本細微傳者言過其實誤謂盜刦致使全城驚擾 
　　彩轎履氷之慘劇一月中旬懷慶天氣極寒寒暑表在零度之下衞河凍結此爲十六年來所未有之事行人貪近往往履氷過河某日有兩輿夫擡一彩轎過河行至中間氷忽破裂彩轎墜落水中輿夫與新娘俱溺斃 
[唐山]  
　　比人回國從戎開　鑛務局有比國人三名年皆少壯志切從戎巳於今年一月二十五日附西比利亞鐵道遄返歐洲從事戰役云 
雜評一 
[貴州四川之兩大火（一子）]  
　　所貴乎爲民上者爲其能隨地留意民事也地方政治有一不修即足遺民大害警政不修而盜匪多水利不修而水患多今之火災動輙焚毁千家全城俱付一燼者火政不修之故也貴州思縣四川江北縣兩處之大火皆足令人駭歎各省有地方之責者可不以此爲　戒也耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[擬辦鐵路運輸稅之審愼]  
　　滬寗滬杭甬路局奉交通部令開准財政部咨開現由本部擬訂鐵路運輸稅草案十二條並附加理由送請查核如蒙贊同卽由本部會同貴部提出國務會議以期早日實行檢同該草案咨請查照見復等因查各該路沿途多設有捐局抽收火車貨捐節節查驗於商運固多留難在鐵路亦同受影響除旅客運輸稅案諸我國現情實有窒碍難行迭由本部咨商財政部應免舉辦外倘裁撤火車貨捐施行鐵路貨物運輸稅於該路利弊如何事屬創舉關於該草案應力加研究以期妥密推行無礙爲此抄發該草案十二條並附加理由除關於旅客運輸稅條文應無庸置議外仰即悉心研究詳細簽注並附加意見迅速具復一面即派熟悉該路釐捐商務精練員司按站將火車貨捐局卡捐則曁軌道兩旁三十里内有無其他鈔關捐卡及地方上對於路運各項貨物有無征收釐捐以外之他項捐稅詳爲關查具造報告並將該路所運有捐之大宗貨物往來要站應繳之運脚與應納之釐捐互相比較究佔貨脚百分之幾詳細列表併呈參考再此項草案與路運關係至鉅應飭該調查員認眞考察寗詳勿略以爲日後調集到部討論仰即遵照辦理等因鍾局長奉文後即飭編查科會同車務處遵照辦理並經指定員司專任其事限令從速報告以便呈部彚核 
[補助築路經費之困難]  
　　滬寗鐵路局鍾局長昨復南京下關商埠商會函云日昨接准台牋據埠商九豐茂興等各公司聯名報稱惠民橋東尾迤北至滬寗鐵路橋一帶河沿現爲起卸物之要道該處向無碍地每遇隂雨泥濘不便昨經各商發起捐資修築惟自寗省鐵路橋至滬寗鐵路橋一段實難兼營擬請轉函滬寗鐵路工程司或另行接收或捐資補助以利商對而便行人等情承詢可否照辦並屬奉復以便轉告等因具見貴會與各商家好義急公熱忱毅力無任欽佩惟查敝路在下關工程時代以本地商民之抗議一再縮小範圍鄧府巷一帶按照工程司原圖兩方減至六十尺故在該商民等所擬修築之一帶河岸均在本路界址之外地方事務本路向不干預至於捐資補助非不樂爲第承歷年虧累之餘　屬力有未逮且自建設車站後爲利便交通計所築自車站至下關商埠馬路厥費不資且須年年修理擔負頗重此時實難再事擴充尚祈貴會代爲婉復各商家曲予原諒爲荷 
[星期四之金融調查]  
　　滬上各銀行錢莊所存之銀自星期一調查登報以後倐又數日兹又於昨日（星期四）確切調查計共存現銀一千七百六十一萬兩現洋一千七百五十九萬元大條銀一千二百三十五條在此數日内裝運出口者則有道勝銀行運往海參威現銀四十八萬南又運往哈爾濱銀五萬兩中國銀行運往漢口洋十萬元而裝運進口者則有蘇州杭州之現洋二十萬元惟洋釐又跌墨洋七錢一分四釐龍洋七錢一分二釐至銀拆則昨無市面因客帮辦貨現在尚未踴躍也 
[改築依周塘經費問題]  
　　工巡捐局前與浚浦局擬訂合同將上寳兩縣舊有護岸依周塘改建馬路以期便利交通振興市面嗣爲省議會沈議員查悉合同中有擬向某銀行借欵一節恐將來有損主權特呈馮副總統齊省長請爲另籌妥善辦法即經馮齊二公核准改歸江南水利局自行籌築該局沈總辦奉飭後已於去冬派員丈勘繪具圖樣並將工程經費估計列表呈請省公署核撥的欵以便訂期開工在案　悉齊省長以省庫無欵可撥此項經費祗可由地方自行籌劃業於昨日訓令上海縣沈知事迅卽轉邀上寳兩縣士紳會同磋商等因聞沈知事擬於日内邀集兩縣紳士及各市鄕經董等到署磋議並函請寳山縣知事届期蒞署會同籌商云 
[浦東裝設電燈之先聲]  
　　上海内地電燈公司近據浦東業泥渡楊家渡陸家嘴等處洋棧紗廠香烟廠及各商舖迭次來函以浦東一帶邇來市面繁盛而於夜間開作夜工者尤多每夜燃點火油其費較昻擬請貴公司接線過浦裝設電燈等情該公司以華界電燈刻下計有二萬三千餘盞而電機僅有四部且所發電力係直流電若浦東添裝電燈必須越過浦面直流電力不足非用交流電不可故由總理陸伯鴻提議經股東會通過允爲添購電機接線過浦現已與美商愼昌洋行訂立合同購置能燃六萬盞燈之交流電機二部聞此項電機燃煤甚省電力尤足每部價銀約三十萬金半年後可以運滬大約本年六月以後浦東一帶即可裝設電燈云 
[鴉片之末日將至]  
　　萬國禁烟會會長丁義華君去冬來滬調查租界禁烟事宜旋悉公共工部局决定於今年三月底（屈計連今日祗有五十八日）禁絶故於回京後遍謁當道陳述上海工部局帮助禁烟之熱心並力遏種種運動故期滿後必無展期希望凡嗜烟者亦可知所自戒矣 
[烟酒聯合會之新年團聚]  
　　全國烟酒聯合會於昨日（星期四）開團聚會首由主席陳良玉報告略謂今日爲本會成立以來第一次新年團聚承諸公光臨良玉謹爲諸公賀并爲本會前途賀主席鞠躬全體鞠躬次由主席宣言本會得有今日之團體堅固者全賴兩業同人熱心輔助協謀進行之力此則良玉所深感者也主席鞠躬全體鞠躬次主席報告在京情形（甲）初到京時與各省代表之討論（乙）呈遞請願書之經過（丙）美借欵發生時之困難（丁）衆議院之通過（戊）請願案現經政府交財政討論會核議（巳）商會聯合會會長吕超伯之熱心協助（衆皆起立表示感謝吕會長之意）（庚）此次出京後京中一切由聶允文魏和階茅估腴諸代表擔任進行近日時有通信悉財政討論會尚未將本會請願案列入議事日程等種種情形次提議協進事項（甲）本會團體既堅尤貴持久到底不懈（乙）擬用本會名義陳請政府迅賜解决由衆公决上海兩業公同具名蓋章合力呼籲以冀早蘇商困次主席報告在京開支賬略次收支員報告本會成立起至舊曆年終止收支賬目次報告廣西省城設立分會并助經費末茶點攝影而散 
[美副領對於公堂開庭之抱憾]  
　　公共公廨新建法庭於陽曆一月三十一號行開庭禮駐滬各國律師及英美工部局西董披挨司均到堂參觀當由關會審員與英副領事卓乃爾君蒞庭演說並由博易律師起致頌詞開庭訊理各情已誌昨報昨日第二次開庭訊案輪值美領堂期由美副領事博金式君與關會審員蒞庭博君升座後先行演說略謂今新公堂成立本副領事頗爲滿意查此公堂爲公共租界内審理華洋訟案之處深望此後改良訴訟有益人民惟昨日第一次正式開庭駐滬全體律師及工部局西董等均到堂觀禮獨本副領事因先期未據咨照故未到庭觀斯盛舉深以爲憾但此等辦法與公共名義殊有不合云云演說既畢乃與關君會訊捕房瑣案 
[布米莊兩次被盜續紀]  
　　浦東張家橋鎭季正昌布米莊於上月三號及三十號夜兩次被盜搶刦已誌本報慈悉昨經東溝第六區黄區員親往踏勘復嚴諭長警認眞跴緝旋在陸家行地方拘獲盜匪野珠生楊翠濤二名帶至該區經黄區員盤詰據稱此案係由張阿妹（卽臘燭阿妹）宋鳥春陳和尚等糾往搶刦伊等在外把風並未入室等語當即派警押解縣警察廳由景　佐領袖飭令收押嚴究一面通飭各警區嚴緝逸盜務獲解究 
[盜犯謊供之敗露]  
　　劇盜丁三花仔高榮奎仇志遠等迭犯搶案爲法捕房捕頭兼西探目阿而風西及華探目黄錦榮沈德福等偵悉蹤跡在法新租界等處拘獲男女十四人解送法公廨訊判丁等五人先送公共公廨訊辦再送内地官廳照律懲辦在案尚有季二姜九山劉月山劉長卿等四人因李二供以推車爲生姜九山劉月山同供做大餅生理劉長卿供向業打帶不敢爲非並稱與丁等素不相識判令李等四人還押候查在案今由捕房查得李二等四人實係無業之徒又於昨日解廨請示詰之李等均一味支吾中西官以既無行業揑詞欺朦决非善類遂判李二劉月山姜九山各押六禮拜期滿一併逐出租界劉長卿着先驅逐出境 
[謀害人命證據不足]  
　　法大馬路二十二號門牌理髮训主婦文李氏控黄樂思串同何雲際用毒質白藥謀斃其夫文家財一案昨日又由法公廨讞員聶君會法副領事德君升坐特别刑庭研訊何雲際供我與文家財素不相識雖與黄樂思認識亦祗有月餘從未談及文家財其人是日黄薦文家財至我處醫治臂痛我開藥方一張又經鷄納霜一管至所開藥方之藥毫無有關性命之處供至此何將某藥房所售鷄納霜之發票及是日所開之藥方一併呈案請察中西讞員當向文李氏詰問曰保雲際所開藥方曾否帶來李氏答稱當日由丈夫將藥方取回給予王姓店夥觀看後卽遺失惟並未煎服是實中西讞員以原告所近控兩被告謀斃其夫證據不足遂判將案注銷黄何兩人一併開釋 
[解脫仇殺嫌疑]  
　　法新租界白爾路九十二號門牌德大烟膏店主沈雲坡於一月四號晚間被匪開鎗擊斃並未搶物事後經捕房查得該店曾被匪徒搶刦後由包探拘獲首盜張小庭及沙花庭李桂順等解至法公堂訊問經沈雲坡到案指認無訛判張小庭解送護軍使署懲辦沙李二人逐出租界當沈被害之日即張匪鎗斃之日恐係張之同黨挾仇所爲而沙李兩人驅逐出境後均又潛入租界情節可疑當卽拘入捕房向之盤詰不認爲張匪報復故於昨日解送公堂經中西讞員訊問沙李同供蒙恩開釋後安分度日實未爲非求宥中西讞員以沙李雖無仇殺實據不應逐出復來着各押三月期滿後永遠逐出租界 
[黨牌章程巳被銷燬]  
　　自由黨總部函致淞滬警廳索還黨牌等物曾誌前報兹接警廳復函略謂頃接來函以抄存黨牌章程請迅發還應用等因查本案於接管時有卷宗可稽至黨牌章程早經銷燬無從檢還云云聞該黨接函後尚擬索償損失云 
[女飛行家定期獻技]  
　　女飛行家斯挺生氏來滬試驗飛機一節曾見前報兹悉擇定本月十七十八兩日午後三時在江灣舉行淞滬火車自是日十二時起特備專車開赴江灣聞三等車費連入場費在内僅收四角惟乘頭等車並坐場中特殊地位者所取之費則自一元至三元不等視其所坐地位之等次而定斯女士在美日兩飛行成績昭著想届時往觀者必甚衆也 
　　又一來函云美國著名女飛行家斯挺生年方十九自幼習演飛機在其本國獻技已歷四年聲譽卓著此次携飛機兩架來滬演飛之後尚須至北京與陸軍部接洽將其生平技藝呈諸當道俾知飛機爲二十世紀軍用之要需聞該女飛行家由美洲各處遊至日本每次演飛各報紙與彼都人士必極口稱揚驚爲神奇蓋所演飛機最特色者能廻環顚倒旋繞於三千尺之上忽落而下距地數尺復倒置而上翺翔空際令觀者目瞪心驚誠飛行界空前之神技也現决於陽曆本月十七十八兩日即星期六星期日下午三點鐘在江灣跑馬場試演是兩日於十二點鐘起滬寗鐵路車站備有專車以備觀者購票前往又從一點鐘起任人參觀該飛機全體機械該公司總理美國人梁輝冕現寓虹口禮查飯店 
[敎育行政人員之會集]  
　　滬海道屬敎育行政人員聯合會會長余芷江於昨日上午邀請道屬十二縣行政人員就尚文門内會所開春季談話會到者數十人討論六年度春季道屬敎育行政進行方法并由余會長備具午餐欵待會員而散 
[西報記瑞康貨棧之火警]  
　　文滙報云三十一日清晨五點三十三分鐘時救火會聞望平街失愼之警報即驅車往救惟在街中不見火光折至四馬路店舖背後始見火燄從瑞康顏料號所有之貨棧窓口衝出該貨棧係西式房屋計兩層容積頗大救火會員當即分投施救衝開大門樓下濃烟充滿火已燒穿樓板延及樓梯之上部火勢既熾顏料被燒之　味又觸鼻難聞而棧中貨物充斥又須顧全未便暢意灌水致使未焚之貨亦遭水漬故救火會於此頗爲困難幸撲救一小時火勢即熄損失幾何目下尚難查悉該棧中除顏料外尚有洋針等物價值頗鉅聞顏料約佔十分之八瑞康曾保險三十五萬兩此外聞尚保三十萬兩共約六十五萬兩左右樓上東南角所堆之貨林毁較多餘者受水漬受熱及烟勲之損失輕重不一所幸施救尚速否則全棧均將不保其　近店舖或亦殃及兹就調查所及得悉火險行承保該棧貨物者共二十七家多至九萬兩少至二千兩其總數爲六十四萬三千四百兩云 
[電車材料中途被阻]  
　　華商電車公司去年因接鋪南半城由小南門至老西門曁由老西門至杭車站北門首爲止之二段軌道需用鋼軌六千　（每嚬軌道一條長英尺二丈五尺有奇）並添購電車八輛車底六輛及鋼柱等物均於夏間預向美國某廠定造原定去年舊曆十一月間運滬兹悉該廠將此項材料造成之後當即由美裝輪起運惟因歐戰正劇海道梗阻此項運送鋼軌輪船現在瑞士國邊境停泊未能通過太平洋面昨本埠承接此項材料之愼昌洋行已將途中被阻情形函告電車公司查照矣 
[頒布軍人入黨與干政之禁令]  
　　松滬護軍使盧永祥昨奉副總統兼領江蘇督軍馮快郵代電開准陸軍部魚電開頃准公府秘書廳函開 
 
 
 

Page 11

 
 
奉大總統交諭軍人入黨懸爲厲禁元洪入都之始即已凛遵命令宣告脫黨去歲繼任又復三令五申昭示海内長河皎日其聞斯言國步艱難人才寥落勇者顚於一往智者滯於三思方欲執兩用中占三從二舉賢囊大包之實收明鏡遍照之功何况屬在軍人職司表率自埋自搰人誰適從畸重畸輕國將顚覆乃者道路相傳疑爲入黨風聲所播至或效尤德之不淑令何能肅用特再告同澤共守前盟母信流言自投黨籍國是未定政爭孔多率在左右無黨無偏内外相維共臻上理凡百執事願交勉之等因到部特電通諭知之等因准此合亟通諭知之云云聞盧使當即通傳所部各旅團營一體遵照 
　　又軍署昨日轉奉國務院電以軍人干政違反國憲早經宣示同袍共守斯義今再重申前令願各共守勿渝（一）凡軍職於本職以外不得有何等主張（一）關於本職内重要問題有特殊意見不妨條陳政府以備採擇（一）除預經中央特許外嗣後不得再有聯銜通電之舉（一）凡屬軍人不得集會結社及入黨籍之事以符軍人服從命令之天職 
[南洋足球隊北賽記]  
　　交通部上海工業專門學校（南洋公學）足球隊旅京情形已刋前報兹又得京中來信將二十八日後情形錄十二十八日午刻南洋公學同學會在北京中央公園來今雨軒開會公宴球隊諸君到者約百人由會長章宗元君主席報告開會宗旨次由蔡元培君福開森君演說並球隊代表致謝辭又提議母校二十周年紀念會事由胡文甫君討論一切當推定辦事員九人如下章宗元張仲芬胡文甫徐崇欽周象賢陳頌平鮑伯莊鄒恩元徐維震又提議重造母校總門大橋或建造藏壽樓事當由福開森君捐洋三百元末唱校歌並三呼南洋問學會萬歲並祝福開森君康健散席攝影後由福開森君請參觀承運殿即太和殿俗名金鸞殿即洪憲皇帝登極處也寳座尚虚置又參觀武英殿即古物陳列所希世珍寳會萃一處由福開森君一一詳講二十九日午後參觀大理院由胡文甫君導入大理院招待室二時刑庭開庭遂入旁聽席參觀畢再由胡文甫君及徐維震君引導參觀民刑各庭及大庭會議室藏書樓法官辦事室該院爲民國三年間章宗祥君長院時建築各部均仿外國建製精美合法實可爲吾國法庭之模範晚接清華來信以無暇比賽爲覆故南洋球隊决定三十一日早晨八點三十五分乘車往天津聞三日與西人足球會比賽五日與新學書院比賽兹將南洋清華二函錄下南洋去函（前略）本隊遠涉京華獲與貴校對纍競比足球地利天時兩非所習加以風塵勞頓雖敗猶榮比近春和寒假届滿本隊擬於二月一日南旋惟於首途之先深願再與貴校一爲角勝　臂當車自知非敵惟長途跋涉蹴蹶一場正不必計此勝負之數也兹定本月三十一日（即星期三）下午二時假滙文學堂操場恭候貴校球隊務乞轉知届期先臨是所至禱并祈賜覆（後略）交通部上海工業專門學校足球隊謹啓清華覆函逕覆者頃奉大函讀悉諸君尚願與敝校學生開第二次足球會多承厚意本應遵命惟敝校足球運動早已過時刻正第二學期開始課外作業種種需時未便再令學生禮迎文駕至爲歉仄專此布覆祗頌春祺周詒春謹啓在津賽畢後擬六日往唐山七日由津起程回滬云 
[美興公司聘定華總經理]  
　　黄浦灘四號美興公司爲美商大公司之一自去年九月成立至今五閱月營業甚爲發達惟華經理一席久懸待聘嗣該行美國總公司大股東威廉斯君來滬與吾國商界往還以傅筱庵君富有經驗熱心辦事遂聘爲該行華總經理定本月七號到行視事按傅君現爲中國銀行監理及招商局董事會會員鴻安公司經理向爲商界所推許今美興公司聘爲華總經理定能勝任愉快也 
[玻璃業悲觀]  
　　南北兩市玻璃店其有三十餘家去歲營業頗難獲利因玻璃産自比國者居多自前年歐戰發生以後來貨缺乏價格飛漲是年存貨稍多各店莫不獲利去春該業中人見歐戰未停均思多定惟因比國各廠已無暇工作遂將各項式樣改向美國定製其價格則較比物爲貴各店勞業已難獲利不料至下半年日本亦仿製運華其價頓賤故該業中存貨愈多者虧蝕愈鉅今歲多抱悲觀現值新正紅市通用薄玻璃向行家定購之價計日本貨每箱十二兩半美國貨十三兩半而市上售價統扯祗有十兩左右合之定價虧折甚多是以往定路貨者甚少幸行家自運來滬之貨亦不甚多價未大跌否則各店更不堪設想矣惟各項花素厚玻璃近頗缺乏故各店存貨尚可居奇云 
[籌賑協會閉會之手續]  
　　旅滬南滙籌賑協會紳商朱世杰王震傅恭弼孫文光等呈報縣知事文云呈爲設立籌賑協會募捐完竣造册呈報事竊直滙沿海各團上年迭遘風災棉稻摧殘淨盡哀鴻遍野慘目傷心邑紳顧德鈺陳佐漢盛家勗等發起借欵並設義賑公所統籌鉅欵拯彼災民惟災區既廣普濟爲難世杰等雖寄居滬上救濟災黎能力或有未逮而誼關桑梓當仁何敢多讓爰邀旅滬同人開會集議假南市鼎泰米行分設南滙籌賑協會勉竭駑力與顧陳盛諸紳分途勸募世杰等前後共收賑捐洋三千三百九元九角除儘數購辦賑米及棉衣等聓洋三千三百十元二角七分七釐外計不敷洋三角七分七釐所有賑米六百七十石七斗三升當即運解南滙義賑公所按戸轉放棉衣四百十件亦經分運各市鄕發給災民除將收支清册另繕一份送文義賑公所附刋徽信錄以歸統一外爲此造册呈報仰祈察核備案一面迅予列榜宣示以昭微信公便謹呈 
[演劇助賑]  
　　皖北水災悲慘無狀勸捐助賑薄海關心兹有皖省代表萬亞青胡祝如二君與新劇家劉藝舟君等組織募賑新劇社假座笑舞台演劇三天十一日演巴黎茶花十二日演蔡松坡十三日演皖北哀鴻聞該台全體藝員均樂盡義務登台獻技凡届時往觀者既極視聽之娛又使災黎受惠洵一舉而兩得也 
[小學開校類誌]  
　　南市裘家弄進德小學校係由趙秋心張志鵬等發起昨日行開校禮首由葉千里訓勉諸生次由創辦人演述該校宗旨並由來賓等演說後諸生行禮答謝遂振鈴散會 
　　漕倉弄震華學校係許國華創辦迄今已有二載昨日行春季始業式首由職員趙秋心張志　致訓詞次收來賓徐涙魂演說而散 
[英文學校推廣學額]  
　　新閘路滬濱英文專修學校開辦已久兹以就學者衆宿舍不敷故在校外附近别假宿舍一所并推廣學額聞該校附設之半夜學校亦大加整頓云 
[火爐烟囱之蔽塞]  
　　公共租界江西路華洋壽險公司樓上火爐烟囱因積灰過多烟不透出於昨晚八時半濃烟滿室其同居之德律風公司中人疑爲火警急用電話報告總巡捕房立驅皮帶車馳往澆灌幸未燎原 
[華豐織布廠開工]  
　　大南門外馬路橋華豐織布廠自去秋將廠務擴充以來營業尚稱發達惟因顏料價格飛漲紗價每件八十餘兩亦已增至一百餘兩線價每件一百五十餘兩增至二百餘兩成本過鉅故難獲利至年終彚結除去官利及開銷外盈餘無幾兹該廠爲提倡國貨及維持貧苦女工起見已於今正初五日照常開工矣 
[函請飭遷硝皮作]  
　　西門外羊尾橋一帶設有硝皮作平日臭氣四佈有碍衞生自該處劃入法新租界以後即由捕房騙逐各該作遂遷至華界斜橋迤南賃屋開設兹該處居戸日多市面漸盛當地紳商因與衛生有碍特函請工巡捐局淞滬警廳會查有無准設成案以便飭遷 
[公立醫院開會之通告]  
　　公立上海醫院董事會昨日通告各委員云敬啓者查董事會委員會簡章第三條本會定每月第一第三星期日各開常會一次等語兹訂於二月四日（舊曆正月十三日）下午二時就本醫院開委員會第一次當會届期務請台駕撥冗早臨兩奉委員　章至祈察照爲荷 
[驗收橋工之呈文]  
　　上海縣知事沈寳昌前奉齊省長訓令會同省公署委員陳芷蘭滬海道道尹公署委員陸韞騐收新閘橋工先行開放以利交通等情已詳前報兹將沈知事及陳陸兩委員呈報滬海道尹原文錄下呈爲會同驗收新閘橋工程加結具報請予核轉事竊委員接奉鈞令以案奉省公署第六六三五號指令以上海工巡捐局呈報新閘橋落成先行開放並請派員驗收由内開據呈已悉交滬海道尹就近派員驗收具報此令原呈抄發等因奉此合行令仰該委員等會同上海縣知事前往詳細驗收有無工程草率情事尅日加結具報以憑核轉此令等因並發原呈一紙知事並奉鈞署令同前因飭卽會同委員驗收加結具報並發表格四紙圖樣一紙合同抄件一紙仍繳等因各奉此委員知事遵即會同前往閘北新閘橋遂細察勘驗得此項橋樑工程尚屬堅固所用鋼鐵木植等料均由承包橋工久記號購自美國亦尚結實其建築式樣一切核與原開合同圖表均尚相符理合取具承修官工巡捐長朱鈞弼保固年限印結一扣並將奉委會同驗收情形加具印結一併具文呈報仰祈鑒察俯賜核轉實爲公便圖表合同等件隨繳謹呈 
[公讌盧護軍使之歡洽]  
　　上海縣知事沈寳昌上海地方審檢兩廳長袁鍾祥林炳勳淞滬警察廳長徐國樑縣警佐景崧英法公廨正副會審官關烔王篤基王嘉熙俞應望聶宗義寳山縣知事張允高工巡捐局局長朱鈞弼上海貨物稅務所所長吳憲奎江蘇全省烟酒公賣局局長史久龍上海烟酒公賣局局長謝宣江蘇水警第一廳廳長温朝詒松江鹽運副使孫多禔上海電報局局長汪洋長江巡閱使參謀林世豐等昨在縣公署特備西餐公請新任松滬護軍使盧永祥讌飲並請滬海道道尹徐元誥外交部特派駐滬交涉員楊　製造局總辦李鍾岳砲兵四團團長馬鴻烈吳淞第十師參謀長李景泌吳淞第二十旅旅長榮道一等陪宴除徐道尹楊交涉員因公未到外盧護軍使及軍警政法各官均於午後先後蒞止略叙寒暄即行入席並由淞滬警察廳撥派軍樂隊奏樂一時觥籌交錯水陸紛陳賓主頗極歡洽宴畢各官就公署大堂合攝一影然後興辭而返 
[換裝自來水管]  
　　内地自來水公司以去冬嚴寒時際地下所埋水管被冰漲裂者甚多且滬軍營以北至機廠街南碼頭一帶所埋水管太小出水不暢故於昨日起飭匠按段換裝並將破裂水管逐一修理其所費聞亦不資云 
[閘北添派水警偵探]  
　　閘北水巡隊向無偵探名目兹淞滬徐警廳長恐有匪徒匿跡船内乘間登岸擾亂治安故於前日派熟悉水上情形之沈友根爲水警偵探歸該隊潘隊長節制以重捕務 
[救火會取締飛花廠]  
　　去年十一二月閘北新民路洪吉里張預記梅園路三和兩飛花廠於三日之内先後起火延燒隣居損失頗巨閘北救火會爲懲前毖後計日前邀集各段全體會員特開聯合大會經衆議决嗣後境内不准添設此種花廠至原有之飛花廠設在鬧市者請各該管警區諭令遷往鄕僻地點以杜危險云 
[販土搶土均須拿辦]  
　　浦東其昌棧地方之無賴傅銀桂專以販賣　土爲生頗爲一般碼頭匪徒　垂涎前日忽有多人冒充警廳偵探前往搜查當被取夫大土四只紅土十餘磅售於虹口某烟膏店得洋俵分旋因分潤不均以致爭毆事爲三區解警正得悉以販土搶土均屬違法立即飭警嚴拿務獲　究 
[借端索詐之爭鬧]  
　　崇明人周金魁日前携資來滬購辦貨物行經南市十六舖地方突被同鄕人黄鎭卿糾同安徽人曹仲高指爲私帶烟土向詐銀錢在途紛爭由警查見一併拘入第一區警署問明訛詐屬實將黄曹一併拘留候究 
[再誌電車與人力車碰撞之慘劇]  
　　前日下午有一年約三十餘歲之婦人懷抱四齡幼孩雇坐黄包車行經民國路小北門附近被二十六號電車撞倒該婦與小孩及車夫均受傷經崗警一併車送二區一分署該婦因受傷較重半途氣絶將尸停放侯家路韞懷珠玉彚市門前隙地候騐等情已紀昨報兹悉該孩身穿竹根青花緞馬甲俄國布罩衫檳榔布棉袄斜紋絨短衫絨線帽兩足均已受傷向之詰問言語不清惟有啼哭車夫頭面嘴唇等處亦受重傷據稱該婦由英租界石路店家購物而出雇坐黄包車往小西門外小菜場　方不料駛至該處碰撞等語當由林檢察長諭送新普育堂醫治孩亦送堂撫養一面委派沈檢察官與沈檢騐員蒞場驗得該婦足穿皮鞋因腦部腰肋等處受傷斃命沈檢察官以該婦衣服整齊其家屬决不貧苦諭令暫免棺殮將尸移至沉香閣前着九舖及十一圖等地保迅查該婦家屬前往棺殮並領回幼孩至肇禍之三十一號電車司機人候函致該公司送案懲辦聞昨日午後該尸尚未收殮云 
[粤婦投河圖盡之原因]  
　　水巡捕房巡船前日午後在老港地方救起投浦自盡之粤婦蔣張氏一口帶回捕房詰據答稱年二十二歲住武昌路高德里第八家夫名高儀芳因與夫不睦自尋短見等語梅捕頭飭解地方檢察廳請爲發落 
[工巡捐局取締書場]  
　　工巡捐局長朱壽丞查得南市閘北兩處所開書場雖經呈局請給執照名爲說書暗中仍有開唱花鼓淫戲及攤簧情事語涉穢褻有關風化自應嚴行取締自本年二月一日（昨日）爲始嗣後凡有人請領執照如東鄕調寗波攤簧花鼓戲等概不准行昨已傳知稅務科長照辦矣 
[夫也不良]  
　　某絲廠管車陳守廉與妻徐氏住居閘北滿洲路三畏里内近陳與緤絲女工金汪氏姘識汪氏時往陳家喚陳出遊前日汪氏又至陳家被徐氏辱駡致起衝突陳袒護姘婦將徐氏頭部擊破流血不止由崗警到來一併拘入四區警署押候訊辦 
[小工壓斷腿骨]  
　　昨有江北小工朱興子在順泰碼頭某輪船上運貨突有貨包倒下壓斷腿骨由工頭舁送同仁醫院求治不識能免殘廢否 
[汽車碾傷棧司]  
　　生和煤棧棧司章梅生吳祥元等五人昨推滿裝煤斤之塌車至東有恒路適有九百九十七號汽車駛過將塌車撞到碾　章吳二人足骨腰際等處由捕到來將汽車夫及受傷人一併帶入捕房捕頭飭將受傷人送往醫院醫治再行核辦 
[糧櫃僱員侵用銀洋]  
　　上海縣公署錢糧櫃佔看銀洋　楊寳森於去歲舊曆年底侵用洋數百元潛行避匿兹爲沈知事查悉業已派警偵提以便澈究 
[不付票欵案辯論終結]  
　　日商吉田野澤組等洋行延請律師在公共公廨控告吳鳳池不付彚康滋康同益愼康洽興等各莊票銀五千八百四十五兩由廨判吳交保候訊在案前日午後由探傳同見證彚康莊經理韋福昌將吳解送公堂復訊兩造各延律師到堂代辯韋亦延律師證明不付票欵理由經王襄讞與日領加藤君判各退去候會商堂諭宣佈飭遵 
[圖騙保險賠欵之訴訟]  
　　金星人壽保險公司控住居湖北路二百三十五號門牌之施爾忠謊稱曾保壽險之施胡氏病故圖騙籌險洋一千元昨經總巡捕房中西包探將被告拘　公共公廨請究先由中西包探投訴前情繼由原告代表律師譯訴謊報情形關會審員商之美博副領事判被告押候另行訂期研訊 
[賭徒與命案之關係]  
　　近有混名小辫子福生鹹湯順泉鷹爪鼻寳卿等賭徒數人在新拉圾橋北首密設花會機關雇人四出誘賭歛錢當爲捕房聞悉以該賭徒等與戳斃林嘉康一案均有關係聞已飭探協同該管警區密往拏究矣 
[私售田産之追究]  
　　王永堂前延愛倫律師爲代表至法公堂控稱王有田單兩張由錢文祥經手抵於顧姓計洋六百元後王另將田單一張托錢持往顧處暫抵將原抵之田單兩張贖出詎被錢文祥將暫抵之單私行售去向索不理請爲追究等情錢供因有急用無奈將王永堂之田單售於鮑再興求宥昨經公堂傳鮑到案詰問據稱該地確曾出價購買惟已轉售於吳姓是實判鮑交保着邀吳姓一同到案覆訊核斷 
[出店吞没鈔票]  
　　江西路謙義洋行西人控出店唐阿發將囑令送住滙豐銀行之鈔票洋三百七十九元吞没逃匿昨由捕房將唐拘解公共公廨經　西官研訊屬實判唐押西牢半年起案銀洋一百餘元給予原告領回 
[禁押擲包騙子]  
　　林炳根王有才魏榮生三人前日午後在新閘路將石子儲於皮夾内擬用擲包術騙取鄕愚錢財被捕查見一併拘押昨晨解至公共公廨經中西官訊明判林押西牢五月魏押三月王押兩禮拜分别示儆 
[債務人交保待審]  
　　周家興在公共公廨呈控俞子章欠洋二千餘元又廣茂和土行控周楚如不還墊欵洋六百六十二元昨由捕房將被告兩人傳至公共公廨請示中西官諭令分别交保候訊 
[追獲攫物匪徒]  
　　匪徒林阿毛前日在北浙江路源茂里口　取姚宋氏包金押髮一支由探追獲昨解公共公廨經會審員王肇之君同美沙副領事訊供屬實判林押西牢九月贓交原告領回 
[竊賊禁錮半年]  
　　張新高前日在黄浦灘電車上竊得坐客夾金表一只携至北浙江路乾亨當舖質洋被探查獲當將人贓帶入捕房昨解公共公廨訊實判張押西牢半年贓存捕房候失主認領 
[氣候報告]  
（上海徐家滙天文臺） 
　　已過者之報告一月三十一日反旋風仍在大陸其處傾度其微凉風微弱而無定向天氣上午晴而寒日中暖氣温度與歷年平均常數相近二月一日天氣晴有白霜氣壓無升降凉風微弱取向正東是日午後四時前二十四小時内上海温度至高五一·三至低二五·八去年同日至高五三·六至低二八·八 
　　未來者之推測二月一日午後四時三十分預測天氣多雲霧而潮濕海濱一帶信風和適 
雜評二 
[女飛行家（訥）]  
　　我國非特科學知識不逮各國遠甚即冒險精神亦瞠乎其後焉所謂冒險精神者一切事業進取之要素也無此冒險精神則百事退避不前中國科學之學　步原因亦卽在此今日各國之飛行事業發　已至若是勿論　男　有多數人之練習即女界之能　者亦視爲常事返觀我國之女界何如乎女學之　辦巳數年而有普通知　者能占分之幾更遑論專門之技能也耶國人對此女飛行家之來派感念將何如也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[加封漢朝功狗陳湯爲作威大將軍敕] [  小孤山人]  
　　逆天倒運洪憲大皇帝救曰朕以銅馬渠魁石龍妖孽位登九五日享八三拚命打江山全憑屠狗椎牛之輩盡忠保帝國悉出雞鳴狗盜之雄爾功狗陳湯夙稱驍捷貌甚猙獰鋸齒鈎牙烏喙長項喜則迎人作態怒則滿臉生毛香愛木犀飽瞰皇家之飯眠同貓鼠慣鑽小洞之門擺尾摇頭乞憐傍主人之勢俯首帖耳甘心效犬馬之勞朕鑒其眞誠加之寵倖授以將軍之號兼爲巡守之司喝去呼來棄人用犬發蹤指示嗾犬傷人方期門戸隄防深資得力詎料潢池盜弄同室稱兵惟是家有强奴守門可靠犬知大義戀主無他爾功狗陳湯强踞城池藏防剿穴一臥中軍帳裏龐大如牛三呼萬歲營中讙聲若豹敢助獨夫之紂反吠非主之堯何物尾生忍抱橋而效死居然毛遂兼脫穎以圖功吠影吠聲家家有驚龐之狀善搏善噬處處遭狂猰之殃同類相戕厥功甚偉不幸勢孤援絶力竭聲嘶逐兎俱疲咋虎自餧方氣數之已盡非反覆之無常川老鼠嘯聚成羣想吃天狗之肉湖南騾奔馳相逐幾梟國狗之頭死也無裨狗命固何足惜走之爲上狗腿幸尚能跑想爾日垂垂縮尾自知面目無顏到今時纍纍喪家終媿依冠不齒然而微勞足錄前隙胥捐韓盧本可用之材晋淖匪不祥之物况乎蕭朱曾結綬燻狐爭奈憑城夷跖本同根授鼠能無忌器允宜敝帷降澤榮典酬庸兹以覃恩特晋封爾功狗陳湯爲作威大將軍作取爲虎作倀之義威本狐假虎威之文肇厥嘉名錫之誥敕於戲狡兎死而走狗烹幸免誅夷之慘禍狗黨多則家賊懼母忘豢養之深恩爾往欽哉咸聽朕命（三）新食譜 
　　高麗蘋菓用乾麫和水成糊加入雞蛋青攪使極匀乃用蘋菓切成小塊裹以豆砂外面包網油一層浸入麫糊　取起投入油鍋中煠之卽能膨脹而鬆脆可口與京館中所製無異若易蘋菓而用生猪油則爲高麗肉若用香蕉則爲高麗香蕉椎香蕉當去其心否則味酸 
　　炸猪排購猪脇排去骨純用精肉切成長三寸闊二寸厚半寸許之塊外用麵包粉蘸滿入大油鑊煠之牛排製法同食時自用刀义切成小塊蘸胡椒醬油各取適口 
短篇小說 
[蝙蝠（上）] [  佩筠]  
　　鴉巢村中多羣兇而雷摩獨如鷹隼凌出羣鳥之背人皆謚之曰蝙蝠以其出恒在夜也其平生所爲事亦多近昏暮腰下佩刀已喋五人之血故村中人無不憚蝙蝠但聞瑪没山中晚鐘一鳴咸閉戸歛退不敢聲息而蝙蝠亦即於此出而横行顧村中既寂無可徘徊則必至山麓一小酒肆中餘酒且視其情人薇星薇星爲賣酒之女郎一雙青眼獨識蝙蝠以爲蝙蝠實非常人將來必　非常之業今雖邅迍然蛟龍終非池中物也故於稠人之中獨愛雷摩雷摩者剛鐵也平生未嘗爲人屈顧一見薇星則又如剛鐵在冶化爲繞指柔矣且割其所愛狗以贈女郎此狗至馴愛女郎如其主人然村人以畏蝙蝠故乃及女郎並畏此狗日者爲八月之夜小酒肆中忽有二客闖入牛飲且對奕繼以呼囂賣酒主人時方立櫃後讀新聞紙中殺人事以其目光從紙邊偷視二人疑來者得母案中凶犯耶念次移目以視薇星薇星亦疑疑二人爲偵探因蝙蝠而來耳則亦廻目以報主人引手自弄其頸上紅巾用撫其狗狗亦灼灼其目於長睫之下窺二人時二人方爭棋互相雜詈語多下流不類偵探薇星始稍釋方欲起立忽又有一人入作洪醉態適與女郎相撞墮其冠俯身自拾之口中尚爲醉詈然女郎目利已見其頸白晳不稱其面乃恍然悟知此三人者必爲捕蝙蝠而來顧亦無懼徐徐仰首視壁上時計知更一刻鐘者蝙蝠來矣醉人時已入座以拳叩案呼曰酒來主人目視薇星蓋知蝙蝠且至若見店中尚有他人必且大怒則主人無幸矣然薇星已成竹成胸卽曰媪不聞客呼酒耶乃取酒瓶及樽珊珊前置之客座醉人呼曰女郎若可與我對飲言次其聲至暴薇星不覺一笑竟翩然入座置狗於膝自解其領結徐徐繫之狗頸醉人舉杯曰女郎汝曷飲此語未畢忽聞有歌聲一片遠遠而來聲至聲聲則洞而額女郎默然而膝上之狗則已一躍而下狂奔出門去其二人亦出擎鎗向門則聞有一沉毅之聲曰止而翁與炸彈俱來也言次已見一少年偉影湧現門次手中一圓盒以繩繫之果蝙蝠也舉其手中盒欲擲二人之鎗乃不敢發醉人見勢勿佳蓋以鎗近薇星之額曰女郎趣言令彼投降顧女殊屹然無動蝙蝠則曰薇星亦在此耶兩偵探曰然汝彈發者則汝之情人亦死薇星朗聲曰摩雷汝擲耳吾人能偕死亦佳安能任人以鐵索加汝頸者蝙蝠　語乃高舉其盒過頂顧兩人曰汝儕行耳不行則吾彈且下然喋血於一女郎之前不祥吾當呼之乃呼曰一十二一二字既出三人之手鎗立垂蓋知蝙蝠亡命窮凶極惡無不可爲故不願三字更出其口致與俱死則曰蝙蝠汝此次勝矣然汝下次當愼之蝙蝠冷聲曰汝行耳母多言三偵探競自其炸彈之下鑽過顧蹌而去薇星目視其遠抱狗於膝弄其絲帶蝙蝠廻身閉門入曰卿策良佳吾一見狗頸絲帶即知危險然使無此者亦殆矣言次江其盒乃爲脂胭一塊圓如小球乃以置之薇星懷中薇星吻之曰嗟乎吾當謝此救命之恩星然而亦險矣（明日續完） 
長篇小說 
[絶塞奮椎記] [  野鶴]  
　　第十回座上客堦下囚釜底魂劍頭𣅡 
漢平聽罷拍桌大喝道呸你這賊黨還嚕囌做甚那些誓文下頭不是分明的寫著數十個名字嗎言還未了晦軒攙說道甚麽誓文漢平冷笑說道誓文麽便是你們亂賊的誓文糊塗東西給他人家賣了還是濃眠未醒咧這話一出春巒晦軒纔知道中了瑶峰的詭計蒼狗白雲人心變幻少不得又嘆恨了一回漢平見兩人默認了便進一步說道你們的罪名既經自己知道了今兒須得由我支配晦軒道罪些甚麽你說知道我却没知道不要便把莫須有三字誣蔽了事啊漢平道憑你那樣說嘴本府都不知道只要把謀亂的實情快些一一供來好敎人知道我是不殺無辜的春巒道你要供麽我們的行爲自己知道無愧於心也不消得那樣叨絮倒不如你自己把控子裏許多詭狠的毒謀供將出來給大衆評一個曲直罷漢平聽了暗暗發怒厲聲道快些供出快些供出春巒默想一回又道俺如今演述一回也是該的免得人家不明皂白眞個算俺是賊子連一腔子苦心孤詣也都没人原諒豈不是枉送了大好頭顱嗎漢平道供是該的只要你别說半句假話更是春巒道唉我和你人面獸心的賊子本來各不相知也非戚串也非冤仇不知那樣你竟赫赫堂堂的來了池州舉趾高揚目空一切起初還不是十分縱肆後來在任稍久竟是無惡不作小家碧玉畫充下陳下里鄕愚恣其魚肉没達到目的時便施出些官中毒燄來全不筦輿讟喧嚻道途側目還有一班附庸的爪牙眞個淮南學遵雞犬皆仙動不動便狐假虎威大言恫嚇攪亂得至於童稚切齒豚畜無眠我們一般人有口有舌忍不住坐視塗炭嘿訥無言茶餘酒罷少不得有些批評有時着實看不過去了便略略修些書牘忠告忠告你却非但不知悔悟還要懷怨在心趁着那文社事情使出這一網打盡的毒計無中生有六月霜飛覆巢之下安有完卵俺既流離轉徙的到了這裏災禍餘生鼓旗已仆祗得假這背城借一之計期望個和你同盡於此那知道造物弄人又偏偏撞見一個蛇蝎陽爲結好隂實設謀以久契之親朋作結酬之羔雁致弄得二人今日奄奄待盡的屈辱你前唉一誤再誤鐵錯已成歌斯行斯碧血難　俺如今事到如此一死便了祇是你賊和那　賊這一段彌天的冤恨便是揚灰磨骨也牢記不忘哩春巒一面說晦軒一面便摧心暗泣直到說罷已是涙痕界面氣結得說不出話兒那兩廊站立的員役和門外觀望的人也大半聽得悲傷掩袂偷泣秋　鳴烏聞者生哀　府聽猿浣花下涙觸目生情正是人人所同具獨有那漢平聽了便雙瞳一迸黑髯怒張如雷般喝道這蠢奴眞好胡說左右替我將刑具來着實打他一回看他還敢在本府前顚狂不成皂役答應一聲霎時間夾棍重板羅列滿堂漢平道先責他五十大板皂役得令便執了板準備動手那知道意外風濤連　而至在這當兒裏邊飛跑出一個僕役般般的人慌慌張張道不好了裏邊臥房裏忍的起火此刻已鬧得起動連臥房都累及了大人還没知道麽這話一出有如空中霹靂淡平不由的失聲呌道怪道那烟霧濃得甚麽似的原來裏邊失了火麽說完便踉蹌入内自餘堂上的許多員役也紛紛抛下事件爭先恐後的擁將進去（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之飛行機 
[炫技亡身（見本報甲戌年七月二十三日）]  
　　有一比利時人聰慧多巧思能製一物張於腋旁若鳥之有兩翅其物能自舒展若蝙蝠掖之可以由上飛下並無所傷第不能由下至上以人身重滯不能爲力也曾試之於荷蘭國巴剃素地方從高處飛於平地神色無餒氣息自如人皆嘖嘖稱異一日挈其妻往遊忌廉摩團固名人之墅也復以此法試之竟如列子之御風自空而降觀者粲然園主以其蹈危履險恐爲性命憂不許其再試其人云母慮我知其極穩無殊控輕虯而駕飛鸞也又一日乘輕氣毬上升而藉雙翼飛下其人以爲自此後正如駕輕車就熟路矣雖高至於們星摘日無處也乃遍召衆人來觀其技驭輕氣毬而上升至入雲際約高三四十丈而後以翼飛下適爲風力所阻旋轉而下及地視之則已身僵氣絶矣其妻蓋目擊共死云按飛其作用更著其技術亦愈巧機上安設砲械以爲空中戰以後其作用更著其技術亦愈巧機上安設砲械以爲空中戰爭之用且日有所聞其外若偵察敵情若抛鄭炸彈等事固無論矣以今視昔豈非甚相懸殊然得至有今日者無非昔年所謂炫技亡身之士創其基也 
尊聞閣筆記 
[四脚兩頭蛇（見本報壬申年九月初八日）]  
　　老閘鎭南首新街王姓家出柴晒晾見一物從中躍起有丈餘之高復跌至地狀似蛇長約八寸兩頭有首一頭如子魚一頭略小若蛇各有口眼生四足背黄色而腹白有細隣甲立即繫死簽以竹梢曝之日中至次日其足尚飽收縮一晝夜間隣居觀者甚衆莫知其名用火炙而埋之 
[見癮（見本報壬申年九月二十一日）]  
　　黔地一製造烟局爐下安置一蘿以洩烟氣經兵亂烟局閉歇至事平後營鴉片烟業者頂受該局忽見爐下之鼠淹淹待斃甚多乃知其曾受烟氣一經歇食故其狀若垂　也 
[羊癮（見本報壬申年十月初七日）]  
　　漢臯某館舍庖人買一羊於市歸紮廊下不逾時羊昏然倒四足直伸伏地上俄而羊之口鼻内皆流白涎以爲羊病矣將烹之適有好事者自外入戲曰此羊殆有鴉片烟癮乎遂以紙裹烟灰燒薰羊鼻須臾羊口内白涎漸乾自地躍起雄健如初衆皆稱異次夕復爾至除夕庖人殺之割羊腹見肺孔内有紅首蟲千百頭即以鴉片烟薰之蟲皆蠢然出庖人將羊肺棄諸野羣犬皆不食後悉此羊係一鄕老所蓄鄕老乃巨癮也每逢鄕老吸烟羊輒以首探牀上聞烟香積日既久遂亦上癮云 
文苑 
[洋場新年竹枝詞（甲戌正月二十日）籐隂歌席詞人]  
　　韶光荏苒又新年海上風殊故國天元旦爭先行賀禮紛紛門首擲紅箋試飲屠蘇酒一觴客懷到此倍心傷春申爆竹雲間樂風景依稀似故鄕北門城外女如雲服飾緣何一例新狐肷袄兒湖色好海騾兜與大紅裙香燒紅廟問前因伹祝慈航渡我身非爲纒頭多博得阿儂原不拜財神終日紛紛賀履端宵來私身入勾欄債臺曾避渾忘却又擲洋蚨開菓盤晝長無計遣閒愁姊妹成羣色子投爭彩却如爭快壻阿誰先得狀元籌青樓請客戲園中新歲裙拖一例糽曲尚未終人巳去衣香鬢影太匆匆歲更依舊訪雲翹窟縱藏金亦易消未忍腰纒輕擲去開臺酒尚約元宵一輪皓月自束升點綴繁華興倍增海上本來天不夜又看無數好春燈重來滬瀆領春風猶記流離似斷蓬今日滄桑人事改光隂迅速十年中 
花叢談屑 
[女彈詞小誌（續昨）]  
　　以色著者王幼娟徐雅雲黄譪卿陳佩卿幼娟卽麗卿之妹才遜姊而貌勝姊藝則埒姊徐雅雲乃徐寳玉之女性靜雅貌端妍寡言笑有閨秀氣歌亦清婉藹卿俩卿貌皆娟好並已嫁矣藹卿余嘗見其携示寸許小竹籃玩之不置嫣然而笑如嬰兒然天眞爛漫洵是可人佩卿深於情與施生有嚙臂盟既而多金者購之母已許矣施生泣佩卿亦泣母從其志卒反金而嫁生以藝名者陳芝香徐寳玉汪雪卿嚴麗貞芝香音清越而調娬媚於四聲七音辨析入微所彈詞殆經才人潤色絶勝傳奇原本詞雅語雋聽者神往刻意描摩入理入情惟妙惟肖神乎技矣寳玉浩浩落落有英雄氣忽而喑嗚叱咤忽而突梯滑稽勝於觀劇出奇制勝巾幗中别調也雪卿說白意周而語簡麗貞善繪悲咽無言之處包藴千萬言余嘗語友曰昔楊龍友謂李貞麗云麗則有之恐貞則未也今嚴麗貞得母亦然友曰恐貞則有之麗則未也余訝其言友曰色麗而衰則不貞將似貞矣余曰語太尖刻矣色藝能兼者二人一爲陳月娥一爲袁雲仙彈詞女士以月娥名者厥有三人焉曰陳月娥汪月娥姜月娥陳名先著汪姜後出倣司馬相如慕藺相如而亦名相如之意因卽以陳名爲名陳月娥即陳芝香之女甥貌美而藝佳撫絃奏曲其音節圓而婉靜而幽如一縷游絲晴空獨裊態度亦楚楚可憐汪姜兩月娥不及也惜善病不甚登場近聞已嫁矣汪月娥貌綽約而性冷峭微近執拗姜月娥善笑瘦弱如飛燕可作掌上舞惜曇花一現即返兜羅矣近人於色藝盛推袁雲仙其貌丰麗其語倜儻其藝嫻熟以是衆皆悅之凡彈詞女士皆居城北而雲仙獨居城南初城北無知雲仙者數年前諸女士會書於金桂軒南之山林園樓排日奏技各擅勝場雲仙登場時薄暮矣不及彈唱怱怱說白數語伉爽雋永余歎爲會書第一以是聲名鵲起遂自南而北日奏技焉聽者日衆聲名日盛乃近有知音者以兩宇評之曰硬響以其調硬而聲響也蓋俞調貴柔婉貴靜細貴情韻雙絶也今春某司馬偕余往聽果如所言乃知其善說白而不善彈唱論其說白誠妙語解頤然長處在此短處亦在此惜淫穢語太多　且情欲介乎儀容宴私形於動靜品第其人殆如紅樓夢之王　　乎他如汪秀卿胡桂芳亦其流亞唐雲卿性情眞率初名薛寳琴與薛寳蟾爲姊妹行杭州某司馬爲贖身後皖人某主政爲改今名寳蟾頗肫至朱靜香未見或云可與清談幼香其弟子也朱品蘭朱素蘭爲兩姊妹品蘭微憨素蘭較黠品蘭鍾情於某欲嫁其假母爲鎖閉房中未幾鬻去素蘭奏技時修容過莊或曰此貞　坊在額上也朱素卿乃其妹胡麗卿善媚人戲呼爲狐狸精以此三字與其姓名音近也近則贖身改爲錢姓矣雅卿其妹也陳愛卿又亞於麗卿張鳳娟則久嫁貌僅中人而頗深於情俞翠蛾頗閒靜其他如施月蘭爲袁雲仙之妹陳月貞爲陳月娥之妹姜月娟姜月卿爲姜月娥之妹張秀娟爲張鳳娟之妹胡蘭芳爲胡桂芳之妹以及王月琴吳麗琴張雲卿諸女士皆後來之秀也而余半多未見焉上海風俗稱女彈詞爲先生稱彈唱處爲書場秦技於書場曰座場女先生會於書場獻技各奏一回曰會書凡會書不至者不准坐　乃會書不至者有四人焉吳素卿程黛香王麗娟陳芝香是也此四人斷然塵　之外矣凡妓席招女彈詞至妓陪席而女生生不陪席别設遠坐妓敬洋烟女先生則否命女奴代敬惟宴於其家席中無妓始陪坐焉獨與客對亦敬烟焉凡此斤斤蓋其自　謂諺云賣口不賣身耳然其中自好者有之難言者亦有之矣其彈唱之傳奇多淫書若倭袍傳玉晴蜓則尤淫者也（完） 
雜錄 
[别琴竹枝詞（七續）]  
　　算盤别號康丁傍薄克鷄排是　　大竈牽來聽谷脫先生賬上十條羊 
　　康密昇云是用錢幾分後付幾分先中人講定幾分用方把棧房貨下船 
　　奥登推拇乃中秋仰看夫而月滿樓皎潔明星司帶四牛遮内二（新開河）碧波流 
　　隂溝總號特來因配補瓦筒圖且新一切梅隂（大隂溝）康内克（百脚隂溝）高低聯絡要均匀 
　　專糊紙扇卑排翻擔選精工不　煩設色最宜紅與緣十張潤筆洋三員 
　　年高啞二少年陽法達父兮襪達娘密克司高會審處從前大概呌公堂 
　　老下尊稱大狀師替人查例釋人悲特勞專做衙門事配的升（禀帖）成要筆資 
　　毛夫是口帝夫牙辦特考夫傷肺家如此夏間生買退華端梅論破西瓜 
　　嚇夫高有諾高無黑肆朋蠻是丈夫羡彼聰明克累伐隂刀雪蓋酒糊塗 
　　谷唐蠻是棧房頭一件貨兒一會籌記否過磅多少重一邊出去一邊收 
　　鉛勃而蠻欲賭錢牌閹老樣度新年一聲門外夾癡慢極細麻繩髮頂穿 
　　吐皮來脫欲招租屋内烟通皆火鐘上下五層樓八幢廊房一帶盡庖厨（未完） 
 
 
 

Page 18

 
 
   
 
