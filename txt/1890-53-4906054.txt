# 1890 - 53 - 4906054

 

Page 1

 
 
[新印分類尺牘出售] [  申報舘啓]  
　　尺牘雖小道然蓮幕中人爲達官顯者捉刀必胸有積軸腕有好筆方能指揮如意咳吐成珠意則不亢不卑詞則不支不蔓江都王蕊仙先生輯有分類尺牘備覽其中多係名人手筆千狐之腋合成一裘洵足使童蒙拾其香草飽學資其沾漑本舘特用新鉛排印每部十四本價洋八角卽日出 
售賜顧者仍照曩例 
[詩句題解韻編减價出管] [  申報館主人啓]  
　　本舘所印詩句題解韻編四五集選擇必精搜羅益廣芸窗雪案拾閲良便而又紙墨精良字蹟頗大不似他本之蠅頭　聚者閲之目易昏花兹特格外取値從亷俾人家易於購置計每集减收工料洋二角五分購者請至本埠申報舘帳房申昌書室及各外埠經售申報處可也 
[論士習之壞]  
　　前報紀杭州甄别書院考生喧譁滋擾以至罷考聞之而駭然昨又得杭友續報語益加詳謂正月二十有　日崇文書院甄别諸生點名之時遽將大門擠翻　情譁譟大聲疾呼爬上考桌紛紛擾擾散卷之時有一人而奪得多本者有一本而數人爭奪以致扯碎者前人有攺千家詩以嘲考塲中毆打受傷者曰文章飛作白胡蝶衣服染成紅杜鵑此時此景殊大相似呼號呌囂之聲不絶於耳奔跑跳躍之形不絶於自以至强者益肆其橫暴弱者大受其夷傷有狼狽奔回者是豈曰有文事者必有武備耶抑何其無禮至此宜崧振帥之見而赫然震怒卽偕許方伯廖廉訪拜會潘宗帥懸牌罷考也乃各監院尙復紛紛婉禀請　復考試是眞兇戯視之矣振帥批示雖僅得其大略謂諸生任意擁擠喧譁殊屬不成事體倘不懲辦玩法愈久治法愈難着監院指名送轅究治如有徇隱定將該監院革辦云云各監院可謂自匪伊戚矣夫監院之所以爲之禀請重考者以爲利也利何在各書院膏火之費皆由監院發出而各監院於未發之先早爲領出於出案之後遲逾月餘始行發出此兩月餘將所領膏火之資存息則其利一諸生膏火先時並無折扣現在頗有折扣　折扣之錢歸之何人不言可喻則其利二一經停考書院爲虚設監院必裁撤薪水將無從着落若爲之禀請重考　書院依然監院如故薪水按月支領可以贍家此其利三有此三利以故不自揣度而請重考殊不知此次大憲大發雷霆毅然停考若竟虎頭蛇尾仍聽重考則滋事諸人將以爲上憲僅以虚聲恐嚇非眞能奈何我者勢必至視官憲如弁髦藐法令如無物又豈可以爲訓此振帥之所以必不聽從也夫爲監院者但知監院中之事不解監院外之事卽其所監院中之事亦不過支領發給膏火之事並不與聞他事並有身爲監院而自作數卷成令子姪輩作數卷而請諸閲卷之幕友老天子求其推情前列塼此蠅頭以肥已不顧奪寒士之食此等情事不但有而且多然則監院又烏足以制諸生今而令其指名送轅豈監院所能爲哉然則此言也亦不過諺所謂下塲勢而藉以社監院之再請而已非眞以是難各監院也夫士習之壞豈但杭垣而已哉然而治之也實難余嘗送人府試頭門點名例派首縣乃各童擁立首縣公座前後左右殆遍縣令所着補褂其背後竟被人以墨塗抹又以火煤燀其翎枝邑俟怒而斥之忽有人將其座下木板抽去公座陷下令跌踣於地諸童一鬨而散無從查拿余見之卽戒子侄輩勿看此下流之樣松江有童天王之稱則童之爲童可知此等風氣如必盡情懲辦未嘗不可而官府又顧考成恐一經罷考目擔處分故寍忍而不發　致養成此種惡習今欲請於朝攺此處分之例予地方官以權使人有所畏憚則此風庶其息乎然又虞將來有倚官勢以辱斯文者且亦無人有此胆量奏請删改則例第此時而仍前因循依然姑息則將來士習愈壞肇事愈多又將奈何吾則以爲此事惟有爲父兄者各禁其子弟爲師長者各禁其門人乃可以有濟凡遇士子恃衆閙事則不責士子而責其父兄師長以管教不嚴之罪彼爲父兄師長者懼罹刑網未有不嚴禁其子弟門人者或有桀驁之子不覊之生則拘禁之不令與考以滋事如是則每逢考試自必彬彬雅雅敦揖讓之風而絶囂陵之氣是獨非持源握要之上策也乎或曰各士子之閙事也一鬨而來一鬨而散不能得其主名又何由而指其父兄師長則應之曰諸士雖衆要皆本地之人豈果無一二人認識之者卽如書院各士責成監院實屬扼要之法特無如明明認識而不肯直言耳若書院則責成監院小考則責成廪保鄉試則責成教官斗胥認眞辦理令出必行彼肇事者究安所逃其父兄師長又安所避執而究之懲一以警百夫何患士習之不端澆風之不革也哉 
[本館接奉電音]  
　　昨由京友電傳上諭二道敬謹譯登○二月初九日奉上諭河東河道總督着許振褘補授欽此同日奉上諭禮部尙書奎潤練達勤愼學問優長由翰林洊陟卿貳疉掌文衡旋經補授禮部宣力　年克稱厥職前困患病賞假調理兹聞溘逝軫惜殊深加恩賞給陀羅經被派貝勒載澍帶領侍衛　員卽　前往奠醊照尙書例賜卹並着賞銀五百兩由廣儲司給發經理喪事任内一切處分悉予關復應得卹典該衙門察例具奏伊子筆帖式寳銘着俟服闋後以員外郎補用以示篤念藎臣至意欽此 
[命案將結]  
　　西人未士索在天津悞斃縫工李東來一案迭紀前報查誤傷命案按之中西律例並無擬抵明文惟死者情殊可慘所遺家屬又貧困無依因是中西官憲會議撫卹洋二千元以給死者家屬此欵除由西人酌給外餘係署運使本任天津道胡雲楣觀察海關道劉獻夫觀察曁統帶親兵前營王少卿都戎津海新關德璀璘税務司各分廉泉湊給以冀息事共得一千六百元尙欠四百元事有端倪當可了結故英國領事官於日前赴李傅相行轅禀知一切云 
[泖峯春光]  
　　松江郡治南鄉有地名漴缺者係華亭所轄濵臨海隅爲游匪出没之區月之初二夜人靜更深　有匪徒十餘人向該鎭向姓家踰垣而入劫去金銀珠飾衣物等件約値二三百金延至初七晚何始投縣禀報華亭縣葛邑　略訊情由以該圖地保尙未投報未便驟往飭騐當俟該地保報案再行詣騐云○婁縣署西街高氏婦以收生爲業恣淫無度生有一女頗得胎教年方近笄姿態輕盈前年曾經沈某物色置爲簉室無如淫蕩之性終不能攺月下花前未免與年少兒郎偷期密約沈知之逐回母家由是益無忌憚了然倚門賣俏婦之夫名大圓者賺得女所儲英 
 
 

Page 2

 
 
銀四十八翼在同居陳姓賭塲作爲　注詎意五木無靈悉數輸去回家後婦女交謫喃喃不己不覺忿火中燒向陳再三饒舌竟至用武同伴葉顧兩人代抱不平帮陳毆打大　愈忿指名禀控葛邑尊立卽籖差提訊將陳笞貴千下枷示頭門該圖地保匿賭不報亦笞五百葉顧兩人姑念年輕初犯許其自新從寛免責高行止卑鄙飭差押逐出境惟營兵某者當日亦曾帮毆未經提到聞邑尊尙須面禀軍門歸案訊究云○西門外闊街沈姓嫁粧店夥甲乙兩人不知因何大肆口角繼以鬥毆毁物甚多當經店主禀訴琴堂張邑尊提案集訊以甲乙各有不是喝令掌頰百餘下所毁物件赶速料理賠償完案○西門外育嬰堂附近有營馬一匹倒斃道旁刀傷五處顯係被人戳死刻經某營員飭弁嚴緝想一經查出當治以應得之咎也 
[禾中紀事]  
　　余統領在新塍鎭鄉閒拿獲八犯解送秀水縣管押前已列報嗣經周邑尊兩次升堂提訊内有客民三人係由長興縣鄉間前來誤被拘獲經客董具禀保釋有一犯供認刧米之案當將該犯收監其餘四犯尙未供認押候查究○嘉秀兩邑撫卹局經諸紳董於去冬發放賑欵鄉民無不感激近又發　春賑王别駕於前日乘舟往嘉興縣屬之鳳橋鎭核實散給聞外縣亦照辦云○近來郡城内外疉聞竊案前晚北門内下塘街張宅被竊衣物翌晨投報捕廳經朱捕廉往勘飭捕嚴緝又北門外猪廊下龔姓家失竊經捕役明查暗訪訪得賊在栅堰上小屋内立卽前往拘獲一賊經捕廉研訊供係湖北人認竊不諱遂命監禁將所居房屋發封○王西垞邑尊之女公子定於本月初八日出閣官紳往賀輿馬盈門極爲熱閙○前報登曾總辦到禾日期實係廿九日不是二十日又王三姑娘事實係壇弄不是鹽弄理合附正 
[廣東海防兼善後總局告示]  
　　爲曉諭事照得光緖十六年正月二十日奉頭品頂戴兩廣總督李札開案接廣州口岸德國卜署領事官照會内稱案准貴部堂文開現據署順德協鄭副將代理順德縣知縣陶令禀稱竊照粤東盜匪熾悍迥異尋常大率以香港澳門爲巢穴是以河面之案層見疉出查卑縣内河港汊紛歧直通外洋而於港漢洋面襟帶相連一葦可達匪徒出没靡常追捕尤形棘手卑職　培抵任後會同卑職潤材於水陸要隘迭飭弁兵差保加意巡防實力整頓沿海鄉堡分飭舉辦團練互相保衛以期匪戢民安卑職等兹訪聞十一月二十三日縣屬土名大壩頭尙面有賊匪假冒緝私兵勇駕駛小號輪船行刼餉渡並有拒斃水手情事當經飛飭弁兵選派幹役馳往兠拿一面傳主補報勘騐旋據兵差禀覆遵卽前往圍捕詎該匪向東由疉石海河面竄出外洋而逸輪船行駛迅捷以致未能就獲復經勒限兵役懸立重賞購綫跴緝並會營勘騐各在案卑職等復查盜匪白日駕艇行刼已屬瞻大妄爲乃敢乘坐輪船公然攔河夥刦甚至拒斃水手更屬目無法紀惟尋常盜船汛弁兵役尙可瞭望圍捕而輪船駕駛如飛防不勝防不特倉猝莫辦抑且追捕不及况駛輪行刼商人無可逃避爲害最烈若不澈查禁絶將何以戢盜風而安商旅卑職尊會同籌思該盜匪刼掠爲生斷難集此鉅欵自置輪船而港澳洋人往往以小火船出租商民藉獲利息現經密派線人分投偵探查得該匪輪船名碧問並查明香港有法國洋人名碧問者該洋人流寓香港向係置買舊火輪船貪圖價値租　華人裝運貨物及包帶私貨往來省城外縣各埠隨處銷售此次該匪駕駛船隻適與該洋人姓名脗合其爲該洋人租給盜匪行刼已無疑義合無仰懇憲恩俯賜照會香港澳門各國領事官轉飭各洋人嗣後如有華人租賃小火輪無論商賈民人須請有善後局核准印照並有港澳切實鋪棧担保確無假冒情事方准租給如再濫租盜匪行刼卽請照會該領事官查封入官等由到本部堂據此查粤中近年盜賊猖獗皆綠河海洋面處處與港相通該匪等卽恃港澳爲逃藪以致刼案層見迭出往往盜逸贓銷莫可追究間有查悉窩盜住址及至照會協拿該匪等輾轉遁逃亦復百不獲一現在該匪等因各汛弁輪扒等船分佈嚴緝胆敢租賃碧問輪船駛赴順德縣屬大壩頭河面白日行刼餉渡拒斃水手實屬不法已極查外國輪船不准擅入内地條約早有明文今該碧問船不特擅入内地且爲洋盜駕駛行刼爲害商旅亟應分别嚴禁拿辦除札善後局遵照嗣後遇有華商禀請租輪拖渡必由該局核給印照方准租用外應照會貴署領事官查照希卽轉飭貴國省港澳各商民知悉以後遇　華商租輪拖渡務令該商繳騐善後局印照並取省港澳　鋪切實保結方准租給若無印照及切實保結敢於圖利濫租致被匪徒假冐私租駕駛行刼或擅入内地及走私違禁各項不法情事無論緝捕緝私及地方兵役一經訪知拿獲定將該船照例充公以儆　尢而安行旅并希見覆是荷爲此　會等因敝署領事官准此足見貴部堂保衛商旅防遏盜匪法良意美欽佩實深敝署領事官亦深願協力襄助但查港澳之敝國商民均歸該處地方官管理敝署領事官未便代立法則只可勸諭敝商民至廣東闔省之敝國商民則歸敝署領事官管轄復查自省至港澳水程一帶均是外河冋來外國輪船　以隨便來往卽不能責成敝商民先查明租船之華商有無印照方能租給特恐租船華商原與德國商民約明租用駛往外河彼乃隱瞞敝商駛入内河或有不法情事被地方官查獲將船入官如此則敝商必受其欺吃虧匪小此種情弊亟應預訪計惟有勸諭　港在澳敝國商民曁通飭粤省敝國商民以後遇有華商租賃小火輪船務宜確查其人殷實妥當與否並有當地行棧切實保結方可租給至如有華商租輪拖流駛行内河自應遵照來文查有善後局印照方准租用相應照覆查照等由到本部堂據此除　復外合就札飭札局卽便遵照並卽曉諭商渡及民人等一體遵照嗣後凡未領照槪不准擅雇火輪以杜詐冐切切等因奉此合行出示曉諭爲此示諭各屬軍民人等及各渡天知悉嗣後凡耒赴本局禀准領有印照者槪不准擅雇火輪以杜詐冐其各懔遵毋違特示 
[圍姓批詞]  
　　截緝圍姓一項舊商承辦六年期滿前經藩憲出示招人承餉現各商禀請援案續辦者均蒙大憲批示在案兹將批詞照錄於後署布政使司王廣東海防善後局示爲牌示事光緒十六年正月二十五日奉頭品頂戴兵部尙書兩廣總督部堂李發卜該商裕源愼安兩堂衛永年楊有光等禀請援案續辦通省圍姓以裕餉源緣由奉批此事昨據職商陳永昌等禀請認繳　項報効各餉承辦併於禀内聲明高府歲科兩考照案歸舊商辦滿所有本届恩科文武會試兩塲併歸該商等認餉兼承等情業經札行司局核議詳奏在案該商等禀請給示續辦應毋庸議仰廣東布政司會同善後局轉飭遵照并將發去塗銷銀單保狀給領原禀繳回備案等因奉此台就諭飭諭到該商衛永年等卽便遵照毋違特示又示爲牌示事照得光緖十六年正月廿五日奉頭品頂戴兵部尙書兩廣總督部堂李發下該商公和瑞成兩堂職商陳永昌何嘉祥具禀懇恩核准承辦庚寅至丙申六年截緝圍姓以裕餉源緣由奉批　舊商張榮貴等截緝圍姓濛混取巧禀案兩歧及續禀該商等歴年濫支中飽衆情不服各節其事虚實姑免追究第念圍姓一欵爲粤省餉項大宗旣經奏定承辦限期六年期滿自應換商另承以杜盤踞滋弊現在該公和瑞成兩堂商人陳永昌吳鴻恩河嘉祥馬汝良等禀請接辦認繳正餉銀四百四　萬元報効另款銀八十萬元若遇恩科增繳餉銀五十萬元併照案分租報解該商等尙知踴躍急公於餉項不無裨益惟查曲樂英及三陽各塲文武黌宮未據聲明繳餉若更補禀如繳餉銀十數萬元卽可准其接辦仰廣東布政司會同善後局速傳該商陳永昌等遵照妥籌如果情願繳餉卽取其繳餉限期曁設實保人各切結併該商等摺開各事宜分别核議詳請具奏此批卽由該司局照錄曉諭仍候撫部院批禀摺均發仍繳尙日又奉發下另禀奉批已於該商等正禀内明白批示仰廣東准政司會同善後局轉飭遵照仍候撫部院批示禀發仍繳又於二十八日奉發下另禀曲樂英及三陽黌宮銀兩奉批據禀認繳曲樂英及三陽各塲加餉銀十二萬元分起按塲報繳踴躍急公殊堪嘉尙應卽准其承辦仰廣東布政司會同海防善後局卽傳該商等遵照 
 
 

Page 3

 
 
分别成具認餉切結　殷實巨紳擔保甘結該商等一經認定期限不准踰　短交并由局遵照並批悉心議詳請　毋稍率延切切　候撫部院批示禀發仍繳各等因奉批合就諭飭諭到該商陳永昌等卽便遵照於正月二十九日齊集到局聽候傳問及補禀到局備案押禀銀五萬元後給發諭帖再繳銀五萬元以憑詳辦毋違特示 
[慘遵火葬]  
　　揚州城以天寍寺後有北省貧民就隙地結草爲廬霜蔽風雨本月初六夜某姓不戒于火赤熛怒煽茅龍皆破壁而飛左右隣從夢中驚起毫不慌亂各將己屋拆卸露坐一旁候至黎明卽擔囊挈榼各回鄉里盖彼等身無長物本約定黎明起　也惟被火之家雖未延燒他户而已之錫瓢什物燒燬無遺並於斃老叟一人據聞衰病不及奔　致葬於火窟云 
[中丞回籍]  
　　湖南巡撫邵筱村中丞丁艱回里道出滬上在滬北天后宮旁暫駐旌帷已列前報兹悉中丞於前夜十點鐘時乘坐輪船遄回原籍本埠文武各官均至江于送行時適大雨傾盆騶從紛紜未免拖泥帶水矣 
[延燒蚊帳]  
　　前夜十一點餘鐘英租界三興照相店樓上忽然烟霧迷漫四隣見之大爲驚慌厲聲呼救巡街捕到來奔至樓上見燈火延燒蚊帳立卽設法撲滅誠爲萬幸然受驚已不淺矣 
[查明禀覆]  
　　昨報列候查舊巻一節兹悉包探顧阿六帶同馬裕林至坭城外馬裕林家馬指認老嫗爲母又指認其妻子該嫗不認馬爲子該包探察得老嫗面目與馬相似再四盤詰嫗祇認馬爲侄及問四隣皆言其家住此約三四個月不常見馬出入該包探將馬帶回據情禀明巡捕頭云 
[烟花續誌]  
　　昨報北里烟花志一則兹悉昨晨九點鐘時朱森庭明府蒞八仙橋捕房與祁繙譯官會訊據包探郁庭湘禀奉飭查訪張延生等滋肇一事小的已至是處酒肆細訪明白據云張延生等四人本在小東門街同生泰酒肆飲酒乘興同至包薛氏花烟舘吸烟該鴇婦不肯聽其上樓遂致口角張等回至該酒店照前飲酒不料詨鴇婦已喊出差之三道頭華捕香寳前來當將張等四人拘押三道頭捕亦至案前禀稱　晚八點鐘時出差行經小東門橫街見許多人圍在一處小的上前探問據鴇婦包薛氏云有流氓向　拆梢俄而同往酒店將張指獲其餘三人然後陸續指拿明府謂張等滋閙時爾曾目覩否答稱並未見張等肇事明府着將包薛氏傳案　曰張延生等在酒店飲酒爾爲何鳴捕包薛氏稱伊等先來滋詐小婦人至捕房控訴捕頭命出外鳴捕爲此告知三道頭華捕明府着將在押之張延生薛和尙張仁泉廖春林等四人一併提案覆訊旋有張延生之母及妻投案求恩明府謂爾子向爲何業答稱在各烟舘包燒烟膏問每月有辛工若干答稱並非一定最好時每月約有一二十元問旣是燒烟不應穿此種華麗衣服諒非安分喝令掌責二十下張母一再求恩明府卽令其母當堂將子掌責其母無可奈何勉强從命其妻忽俯伏懇求明府謂爾夫常有錢給家用否答稱有問爾夫所犯何事爾尙有臉來案求恩耶喝令再掌二十下交其母領回管束旋有糖行夥投案聲稱廖春林張仁泉均係有業之人務請從寛明府謂姑念求恩從寛各掌二十下一併交該夥保去復謂薛和尙曰爾向來安分本委亦己訪聞不應與流氓爲伍本應重辦今格外從寛掌責二十下斥釋嗣後務須改過謂包薛氏曰爾等開花烟間總要安靜不可滋生事端着退去○花烟間鴇婦沈張氏控被項桂生周甫生李慶觀王阿福等四人吸白烟反敢擊毁物件經朱明府訊　情卽着包探王榮培查明再核已列昨報昨據王榮堷至案禀稱查得該鴇之女名阿寳綽號橫涇阿三從前女堂案内有分是日項等在伊家吸　烟確曾滋閙惟物件尙無大損明府飭將原告傳案旋據沈張氏之女卽橫涇阿三投案伸訴前情並稱母因被項等打傷不能到案明府謂爾母有傷自須送縣騐明阿三稱不願送縣明府謂究竟有傷否答稱實係舊傷復發明府着將項等四人各掌二十下阿三詭稱其母有傷著掌十下一併斥釋 
[覆訊控案]  
　　意大利國領事與蔡太守會審米得行洋東控買辦仇金水經手放借虧空請追仇亦控被未得圖賴辛俸　情均列前報嗣因仇心不服上控道轅批回覆訊而未得以前斷應得對收各欠未能收集欲令仇認償昨由領事商之蔡太守傳集會審未得仍延律師博易到案聲請將放出各欠歸仇手自收應償還未得洋一千八百餘元以免查對無期當經蔡太守查訊接手之新買辦據稱已對過一千户其未對者不過八百餘户其中尙有逃亡走失者三百餘户固不得謂之不遵原斷也旋奉堂諭以此等重利借欵無異印子錢本爲中國所例禁况原立經手合同亦無包收認賠之議如須赶緊對淸則放借本另有經手之夥八人酌令未得各償半個月辛工共計廿四元以便十日内卽可對畢其仇金水上控請追被欠之辛工墊欵等項一千三百餘元准俟斷畢前項再行會商追斷 
[請追欠項]  
　　老沙遜洋行控開仁記士行之陳鴻伯積欠銀兩由蔡太守飭提陳鴻伯會同賈副領事訊供押追已列前報嗣　陳管押日久無銀措繳求准派差帶至外邊商借銀兩老沙遜洋行西人見陳在酒店飲酒遂於昨日投案請究太守飭將陳鴻伯帶案陳稱在酒店與友人商量借銀並無别故西人又稱漢口信昌土行於去年付陳銀六百餘兩陳何不將銀繳　陳稱信昌土行曾向我行定買大土六箱因我行閉歇行情亦跌信昌貼償銀三百餘兩被債户劃去太守問帳簿可呈閲否答稱帳簿在江西太守問帳簿如何在江西答稱我　生意不甚諳習因虧本銀有萬餘兩江西有親戚欲查此帳特爲寄去潮州人某甲上堂稱知信昌行付陳銀五百餘兩是實陳又稱此乃外面謠言賈副領事謂陳在上海開行如何帳簿在江西至信昌行所付銀兩初言被債户劃去繼言外面謠傳種種不符殊難憑信請太守仍令陳鴻伯赶緊措辦銀兩料理欵項太守然之 
[誣害良民]  
　　昨有十八保五七圖鄉人徐咸全奔投上海縣控稱小的耕種度日去年十二月間有計阿虎將長凳桌椅賣與小的今年正月間又來加價不料黃浦司弓兵串同地保誣指小的擅買賊贓將小的私行鎖住索洋二十元小的不堪其苦付洋八元伊等仍不肯放小的情急乘間逸出帶練奔投案下叩求提究裴邑尊着開呈飭略候訊 
[花縣循聲]  
　　上海縣裴邑尊在任數載愛民勤政合邑士商莫不同聲稱頌昨日午後有南巿花業衆商恭送匾額一方文曰棠蔭留甘德政牌兩對文曰洞觀民隱俯恤商艱恩同挾纊誼切攀轅又有萬名傘萬名衣等件衣冠濟楚送至上海縣署裴邑尊謙抑不遑再三遜謝而後受之衆商旋興辭而出 
[英界公堂瑣案]  
　　包探王阿二稱湖北人黃鳳山等從漢口乘寳華輪船來滬共有三人不給船資該船茶房陳羅松向之索取黃等槖内空空無從給付故意與陳爭扭至捕房爲此送案其實黃鳳山等有意圖賴船資陳羅松供在寳華輪船爲茶房黃鳳山同黃余氏劉　川等三人趁船應付船資洋九元黃等不付買辦囑我同到棧房收取行至中途黃鳳山等反與我扭毆適逢巡捕一併帶至捕房管押今請追繳船資我船於昨夜開往漢口該包探又稱黃鳳山與余氏不是夫妻恐係販賣人口黃鳳山供湖北人向在棧房爲接客現在失業同妻余氏及内表弟劉林川來滬欲尋姊姊托尋生理船資原約到棧房時照付陳羅松跟同行走因　故口角被捕拘案蔡太守飭黃暫退尙余氏年歲幾何嫁黃幾年媒証何人黃年幾歲家有幾人答稱小婦人今年二十一歲本夫徐可大病故由伯父作主轉醮黃鳳山已有年餘本夫之父親曾爲武　亦　逝 
 
 

Page 4

 
 
世媒人係張姓黃年廿六歲家有母親弟妹各二人太守問媒人張姓是男子抑是婦人答稱是男子遂飭將黃帶鞌照前話問所供與該氏相同又問媒人張姓是勇是女答稱是女子問該氏何以説是男子答稱實係張姓夫婦爲媒劉林川供同表姊及表姊夫來滬找尋親戚太守旋飭黃鳳山等繳船資洋九元一併開釋○義茂洋行西人某稱昨駕馬車出外行至十字街頭突被東洋車夫王福來碰撞致碎破璃需價銀六兩爲此交捕送案王福來供誤撞馬車賠償無刀惟求施恩蔡太守判將王福來管押三天以示薄懲○担文律師之侍者李　增報失大靑縀灭鼠馬褂疑被車夫顧阿寳行竊訊不承認太守着李邀同証人再訊己列前報昨據李富增同小馬夫丁阿大上堂稱有陳石林向我言係顧阿寳　竊陳亦來案旋據陳稱據李言及失竊馬褂是顯阿寳行竊及問顧阿寳仍不承認太守以疑竊無憑卽將顧阿寳商釋○怡和洋行看絲西人住宅之管門人王德明扭控朱根仙闖入行竊釘靴朱根仙供在蟠桃閣爲夥因尋母舅誤到西人住宅不敢行竊當經蟠桃閣主人湯佩蘭來案保朱蔡太守准其保去着王邀同証人再訊已列前報昨又覆訊王德明邀到戚金福據戚稱知朱根仙行竊釘靴放在籃内蔡太守問旣見行竊當時何不將人贓拿住答稱此係得　傳聞並非目覩太守以王德明指竊無　飭將朱根仙仍交湯佩蘭保釋 
[法捕房瑣事]  
　　前經楊祥記控押之吳寅祥昨又覆訊明府謂吳曰爾供楊祥記之保單在英公廨案内莊有湘處本委已至英廨查明莊等現已出外爾可知伊住處否答稱莊提住山家園地方明府謂爾所言確實否如將莊速案質對爾言不實便當從重治罪吳唯唯明府着還押候核○鴇婦張金氏扭控寗人馮根山誘逃妓女一案屢列前報昨晨該鴇復投案禀追逃妓借洋四十六元明府着將在押之馮根山帶案詰曰爾事本委已發函查問今據大團鎭董事覆函據稱該妓現不在鄉間馮供務求恩釋出外料理明府謂張金氏曰爾事可送縣請辦答稱不願送縣明府謂若不送縣無從追還借欵答稱但願將伊從重笞責不追借欵明府喝令將馮笞責二十下復詰爾甘心否答稱甘心卽着一併退去案遂結○方松林禀追薛阿古欠欵明府着將薛提案詰曰爾欠方之欵着爾交保理處爲何挺押至今薛供實無人保明府謂方曰本分府今已訪明薛阿古之爲人伊先將髮妻賣與花烟館爲妓及至年終復去索非洋百元平日爲人如此無怪無來保現可送縣押追方稱不願送縣明府謂旣不願送縣便當將伊笞責釋放方首肯明府喝將薛笞責八十板當堂冋方叩頭始釋放○虧欠泰昌隆靛行銀兩之葛友樵　日投案禀稱日前有銀一百二十兩交與中人蔡士端明府謂該中人未必妥當着交原保明日同至公廨冉核○捕房送飯之沈阿根投案禀稱昨日送飯入内被枷犯高阿仁揪住髮辮毆打求請訊究明府着　高至案詰問高供不敢行兇明府查得該犯押期已滿着笞責一百板開枷斥釋○包探拘獲積竊張國斌着將同夥竊犯交出管押至今爲日已久昨經明府提案笞責四百板釋放諭令自行回藉不准逗遛租界 
[售去賑物]  
　　上年九江守約山人寄來師竹居士善長第二次所助之扣帶現已有人購去計得價洋七十元除入册充賑塡票函覆外理合登報聲明[  上海文報局協賑公所謹誌]  
[廉泉分贈]  
　　本舘協振所承韻學舘主蕭鑑　先生續助史學綱領三部天籟新韻五本由蕭君收回半價以半價助振計洋二元二角五分雖爲數不多然亦可見蕭君之樂善好施不分畛域故樂得而誌之 
[高呼救命]  
　　有某善士自署爲海上盲　印成春振救命册并修書百數十函託本館協賑所遍投各處方外緇流勸發婆　襄成春賑當此賑欵竭蹶募無可募之時得善士高登一呼衆山皆應仗慈悲之佛方拯顚沛之衆生較之苦行焚修其功德當勝萬倍矣册上刊報如有捐項寄上海絲業會舘及　報館均可代解災區并隨時將捐數銜名登報以昭信實而本館尤望各處信局將所寄各信分投妥遞毋　浮沈則作善降　福報豈　可　左劵哉 
[法繪助振]  
　　昨承吳鐵則先生以所繪扇面四葉五尺山水一張四尺進爵圖一幀山水小立軸一張鍾進士一張交本館協賑所代爲銷售悉數助賑并稱得遇賞音價　多寡　計只要從速又交來仿單兩紙請繪者不收潤筆只要賑所收條爲憑書件約日不誤翰墨之　緣救飢寒之性命丹靑濡染都　菩薩心腸　綴數言藉酬　　 
[江督轅門抄]  
　　新正月二十日知府羅章謝委皖北加賑差委署安東縣俞熙謝委新選六合縣委宗所見○二十一日分省補用道唐亷上海局來○二十二日巡道馮謝委署理藩臺首府李謝委　護巡道　禀知今日接篆任事直隸知府徐建寅謝委會辦機器局通判朱廷佐知縣汪懋琨叩謝請補桃源縣飭知調署當塗縣准　阜陽縣蕭先鎬見辭○二十三日候補道王立淸禀知丁母憂○二十四日奏留江蘇補用道蔡鈞叩謝飭知巡檢沈光熊禀知從九江鍚恩病故○二十五日江寗縣陸元鼎　委奉　藩司傏知先行赴上海縣任署高郵怇陳道濟辭　任○二十六日候　道蔡世保謝委會辦支應　差○二十七日前　使美國欽差張蔭桓由滬來到會○二十八日候補道王詩正飭委　南　銷局差方任淸奉委府發審差○二十九日揀選縣程承翰奉運司委解餉赴甘肅辭○二月初一日唐際昌謝委曾辦城再保甲局差王詩正辭赴湖南督銷局差○初二日太僕寺鄉出使美國欽差張蔭桓會辭行○初三日巡板陳秉　銷籌防避洋煤廠差○初四日署安徽頴州府通判王植　到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[蘇城安節局山東代贖江浙恊賑正月元且日至廿九日第十八次淸單]  
　　恆孚桶捐十二月廿一日至除夂寸心氏求病速愈王淸藻服付病愈謝二户各一元桶内點見二元又銀二錢六分又錢五百十四文郡廟桶何玉麟何寳春求母病速愈十元無名氏一元又　籌一千五百文恆孚捐涌三旬至德　吳金氏桶内點見二户各四元無名氏二元問心居士爲兒耳聾求愈長吉氏求免口舌二户各一元陸金氏求夫延年益壽對開一元紅紙包八開小洋一元桶内點見錢二百陸炯珠節省壓歲錢一百桶内散錢四百三十二又茂豐錢籌一百文祥利當票一張當本三兩五錢戴理卿募竇小姐爲母病卽愈十元濟泰典三元吳心梅五元沈鳳山一元陳子然半續齋二户各錢五百綠陰草堂四百文惜花主人高棚飛愛吾盧三户各　百文人和震記桶無名氏三元又錢四十二文又洋四元又洋二元又錢一百文揚睡漢保合宅平安錢五百文○以上共收銀一錢六分洋五十五元對開一元八開一元錢五千四百八十八文祥利當票一張愼餘公典助鍋巴四十二斤朱公舘二次鍋巴四十斤合併聲明 
[上海六馬路仁濟善堂經收咸有一德醫給藥册捐二月初一至初五日第三次淸單]  
　　漢口無名氏洋廿元張茂靑十五元蕪湖崔歸厚堂十元蘇州遽園本七元六角聚盛號錢硯田氏二户各五元九江黎永慶堂四元楊占峰喜洋三元九角黎敦善堂三元二角乍　未公舘百官敬其事居無名氏三户各三元塢江趙公舘和悦州曹靑鎭汪惟心張永官服符病愈還願鼎裕無力子李許氏安昌謝福昆七户各二元謝内宅一元二角德臣勉力氏周鋪陳　顧孫勤　堂梁　興力不足盡心氏久忍氏恊泰公　趙靜安劉無知氏無名氏三户存養齋謝冠房謝世相謝世鴻謝海珊謝文智廿户各一元謝睿生八角謝雲廷陳冬根無名氏揚無無名氏四户各五角姚實崔伯其二户各四角黎玉顏黎以照黎以名黎以輝黎主寳五户各三角六分無名氏郭煥文陸夑卿葉伯來劉葉記郭未得　餘堂無名氏李錫三無名氏瑞菽堂鉏梅書屋高性高人裁種福田十四户各二角謝金朝陳瀛光敬德　無名氏張藴章李宗益李宗堯無名氏劉善士王善士樂永錫無名氏李錫如無名氏十四户各一角聚盛號錢次洋五元蔣潘氏次洋　元魏善士陳善士二户各錢十千六百劉郡揚楊小珊二户各錢三百九十謝鏡帆謝炳輝謝藍氏三户各錢三百　十四文項邱氏曹相均常熟歸愛生汪壽記歸萱壽李桂生汪繼之方檢書八户各錢三百六三無名氏周旗龍二户各錢二百無名氏錢一百趙公舘六十三文不留名川扑十二兩共收洋一百廿七元五角次洋六元共收錢十二千五百七十五文 
[上海四馬路高易公舘内籌賑所陳詠南經收山東江蘇浙江元月十一至二十日第一百四十七次賑欵淸單]  
　　十一日恊同慶寶號交詒安正堂吳花洋四元黃愼齋黃武亭各四元張樹堂敦鑑波林冀邨各三元吳藹如余芝蘭倉庫税科各二元李文波　福昆梁桂如林月軒鄭葆齡各一元共捐番三十二元作規元廿　兩六錢二分勉修士二元江西南豐縣胡幹臣捐浙江規元二兩四錢徐楚生祈室人胡氏身體平安　規元六兩無名　一元二角銅洋二元義和號各友洋八角頴川仲子瑞瓜鄉農朱六官等合洋乙元隱名氏一元王佐廷一元謝鑑堂半元棉力子隱名氏廖志卿王炯修無名余添英各兩角共捐洋二元七角許孝友堂洋十元守拙子一元　吳山人五角同三人三角不具名二角吳耀文邵春榮無名氏名一角共捐洋二元三角存心無力半元李成記衛朝記楊建記李增記范開記衛蘭記徐連記各二角楊瑞記成芝保平安各一角共捐洋　元一角留蔭子二元大　號一元古若山人一角方藝　鄭光憲光策各半　鄭鏡湖王仲甫各三角梁陳氏兩角吳阿杜一角共捐洋二元四角順利子四角漸微子德輝堂各二角徐東海東山舊主無名氏二户各一角共捐洋一元二角胡裕昌一元王鴈平一角燕還堂二元百忍堂亦攺堂各一元共洋四元全心氏一元鄧錦記一角孟河邵宅募求病愈以養親洋二元務本堂二元無名氏銅洋三元元記銅洋三元承德堂洋五元九椀草堂愧不足力不足隱其名各一角○十二日李惠亭求病愈洋二元思遠堂棣華堂各一元車餘五角五分無名氏一元人　事人求病愈人無力有心人各二元何竹記一元共捐洋七元再有日本洋二元無名五元居易書室惠香書屋餘留書房同仁書室各一元共洋九元無　氏洋五元無名氏春記各五角風　齋二元○元昌公米行銅洋十一元○十三日王謝堂二元有心無力四角通州程西泰裕號募人不知洋二元漢口周壽龍銀二兩九錢合規元二兩八錢九分六厘安徽無爲江防州蔣耀雲二元令署男婦二元蘇省同泰亨號募隱名氏求伯父伯母平安二元愼餘堂三角無力氏陳瀛光各二角陳順財一角司泰昌典募十四户洋一元三角銀洋一元合家平安一　有心無方氏五角行素求平安一元力不足半元徒好心三角保平安二角求淸吉一角共洋一元一角求足卽　五角平安三角扶風氏二角顧翁一元二角程介仁八角心　氏二元黃耕伯一元胡培之六角章煥文四角綠大罙處客王遠甫夢花生各三角何小舟一角共捐洋三元○未完 
 
 
