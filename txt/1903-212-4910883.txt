# 1903 - 212 - 4910883

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[重印十三經注疏○五經備旨○十七史商摧出售] [  點石齋啓]  
　　自來詁經解經之說莫詳于十三經泩疏一書其次若五經備旨則疏解五經語意雖各樹一幟而其闡發精義類皆詳盡無遺本齋前將此二書讐校精詳悉心石印以惠士林海内風行早已不脛而走兹更用頭等潔白連史紙印成計十三經註疏裝釘三十二厚本每部定價洋銀六元五經備　每部定價洋銀七角○十七史商搉一書爲王西莊先生所輯諏論超卓考据詳明論世知人折衷至當有志史學者不可不加意講求兹亦用頭等潔白連史紙印成每部定價洋銀五角卽日出售 
[整頓學堂平議]  
　　嗚呼東亞大勢談者色變神州時局言之心寒以現象觀之四萬萬方里四百兆人民雖龎然立於貟輿而泰東西各國以侵略爲宗旨以勢力　範圍無一日不肆其攫拏欺騙之手叚回觀我國則上下之玩忽依然也朝野之泄沓如故也民氣之囂張風俗之鄙陋無一毫變更也危乎殆哉其終罹於瓜分豆剖之禍乎吾聞經世者之言曰者者德意志爲法蹶十内政限兵額如窮逐之鳥困竄之獸皇皇岌岌無以自存不數年而綏丹一戰割愛爾蘭薩斯洛倫償五十萬億軍費　不曰由威廉第一擴拓學校刻意教育所致日本當明治初政外艦逼内港浪士倡覆幕上下齮齕内外擾攘危亡之機懸於眉睫不數年而維新功成歐美驚歎蕞爾一島𫒗驟躍而爲世界三等之强國僉不曰由明治天皇設立文部編　學制輯教科書重普通教育所致然則學校之有益於國家不亦昭然若揭哉申朝自庚子八月三日降詔以來教育之名遍於國中綜各省官立私立計其大者無慮數學堂如林學子如鯽豈非今日獨一無二之絶大冀望乎有此冀望在前雖以今日之肉食者鄙未能遠謀百僚大夫酣嬉於頽屋歌詠於漏舟不知臥薪嘗瞻爲何義不知自强變法爲要圖而職位之稍卑者更奔走營營衣食而外無事業妻子而外無戀念不愛國不合羣舉全國上下沈沈醉夢亦尙不足爲中國與亡之樞機何也教育之效果彰則無窮之願望無窮之冀幸固皆集於此也雖然我聞此語而釋然自慰者再我聞此語而戚然有感亦值此智力競爭之世界遠鑒歐西近規日本均以學校之多寡學生之文野爲一國興亡强弱之比例吾國積弱已極而今海内一行省有學堂數百區一大縣有學生數百人家誦歐美之文人習格算之學誠不可謂非佳氣象也然而學堂如模範然今日學堂之程度如何李日人才之造就亦如何靡論我國古先哲王教人之道以禮正其性以樂和其情彬彬然秩秩然務冺傲愎陵亂囂張之弊卽泰西學校亦最重規例最嚴秩序故學生未嘗不言自由而有規則之自由無暴亂之自由未嘗不言平等而有秩序之平等無陵轢之平等整齊嚴肅遵守學制所謂學堂者與法律相合而成者也旣入此學堂卽守此法律以視我國之學生何如乎數年以來因學堂而滋事者幾於銅山西崩洛鐘東應遠者不必論試舉近者赫赫首創之南洋公學潑一墨水瓶而合院易散皇皇著名之浙江大學堂失一衣服而全班退學自外接踵而起者不可僂指計非總辦提調與學生相齟齬卽監督教習爲學生所不容　曰壓制卽曰頑固不曰奴隸教育卽日專制政體今日某處學堂散學之公案未終明日某處學生鬨堂之風波又起嗚呼何其紛紛擾擾靡所底止乎[  此議未畢明日續登]  
[舉定教王]  
　　羅馬教王薨逝已登前報今又接到倫敦十三日來電云現已舉定紅衣主敎沙耳篤爲新教王易名秘户第十查新教王現年六十八歲意大利人 
[相臣歸老]  
　　英國首相西釐侯爵因南非戰事已畢遂卽退位讓其姪峇花君沙相有地一方在法國之南方天氣和暖歸隱於此以養老焉生平喜格致獨居一屋備陳儀器日夕研究用自消遣於國政之洽亂槪不聞問塊然如老農該處地方断往見語及政事沙君歎日昔我爲治人之人今則受治之人也其於化學恒親爲試騐暇則散步園中手植草木或升山以望地中海呼吸空氣優遊自得若沙相者眞功成身退之大臣也錄叻報 
[俄國備戰]  
　　上月二十八日英京來電云現有俄國魚雷船十二艘將於本月初三日田俄國克浪斯塔特埠開赴遠東以增俄國東方水師之勢又云倫敦斯坦特報接駐俄南部阿特薩埠訪事報稱接到俄古都莫斯科消息謂俄之中北兩部防軍計有兵十二萬八千人均已戒備一切設遇警信立可遣赴遠東云錄叻報 
[香港度支]  
　　叻報云香港國家册報西去年港中所徵各項賦稅以及沽賣地叚之欵共得四百九十一萬零七百二十元比之上年多收二十九萬五千元支銷之費共需五百九十九萬一千四百九十元以所入互勘溢支一百萬元有奇 
[四續寗滬鐵路合同]  
　　第八欵如照約所訂日期不付小票每半年之利息或期滿本欵不還所有鐵路以及全路產業抵押於購執小票人所授托之銀公司者統交銀公司管業遵照通例辦理以便實在保護購執小票人利益一俟全欵及所欠之息並各項欠欵清還則將鐵路及全路產業固好合用如常交還華人管理照此約各節所載而行第九欵建路所用各項材料銀公司每百得五作爲酬勞之費至所用各式材料必須明場購買價值最低而質佳及妥當者均有廠單及考驗憑據送交總公司查核兹爲培養中國工藝起見湖北鐵廠所出之材料以及中國所出料物必須儘先購用但價　總以合宜爲度所買材料除上開黜勞費外别無扣用如按貿易行規其例有回頭用或 
 
 

Page 2

 
 
扣用者悉歸造路總帳第十欵築造鐵路行駛輪車以及與鐵路相關各項之事業中國人外國人均不得干預藉詞阻撓中國國家設備保護現在築造或經已行車各鐵路並鐵路產業中英合辦各事辦公中西人等悉應由經過各省文武官員隨時竭力保護而於匪徒閙事及土人阻擾各端尤爲緊要總管理處並准隨時練養鐵路華巡捕一隊其弁目專用華人藉以保護鐵路鐵路巡捕不行干預鐵路以外之事其工費槪歸鐵路發給如鐵路另要國家或各省派兵保護之處由督辦大臣咨請卽派其由火車運兵到塲鐵路槪不收費惟兵餉出官發給第十一欵與鐵路相連須設有德律風及電線並别樣傳號令之機以爲沿途鐵路及調動行車及辦理鐵路各事之用惟此等德律風及電線不得用以侵碍電報局之權利又按近法辦理鐵路所需各種附用之件如修補廠製造廠火輪船渡船棧房等類如查於養全鐵路有利益相需則准由銀公司與督辦大臣隨時商酌設法請辦第十二欵除支付各項經費並别樣費用如下文所開列者外鐵路所得餘利以五分之一　卽每百分抽二十分歸銀公司所得卽照鐵路成本價值總數五分之一之數發給餘利憑票此餘利憑票不給年息以五十年爲期註明票價每張英金一百磅與借欵小票同時按次發給每次多少係按小票發給多少而定以至總數五分之一爲度兹並言明如所發售之借欵小票有逾於造路所需而須收回註銷者則此項餘利憑票亦須如數收回五十年期限之内中國總公司可照憑票面寫原價隨時取贖五十年期滿此憑票作廢毋庸給價取贖惟取贖以前或年限未滿以前鐵路已獲照章應分之餘利均須分給乃能註銷總公司亦可發給並享受此項餘利憑票之益其格式須合用於中國但不載年限又無取贖字樣其總公司名分所著多寡乃按借欵小票全數五分之四其應全數刊發或刊發多少由督辦大臣隨時核定又按沾分之多寡所得之餘利總公司可留作公積用以還借欵小票按此約隨時可取贖者或用以隨時隨地還輕或清償所有中國鐵路所負之項又或此項中國除利憑票可用以抵給總公司購買鐵路所必需之地價蓋因有地非給餘利憑票不能買進也比鐵路每年進欵除提付各項經費及養路修路並添換機器車輛與辦公一切費用又除借欵小票年息五釐及中國總公司自備或另借銀公司購買地價之年息六釐外所剩是爲餘利當提五分之一給交銀公司聽其分派又訂允此項餘利憑票可任由總公司酌量從早贖回若借欵小票按照約中定章全行贖回而餘利小票旣未贖回又未滿期則銀公司准派一代表人駐紥總公司查閱帳目其薪水由總公司支給此代表人之職司與帳房無異藉以保護掌執外國餘利憑票人之利權一俟餘利憑票全數贖回或滿期作廢此人卽行停歇第十三欵銀公司卽作爲執掌小票及餘利憑票人之受托人此後凡總公司與銀公司有借欵交涉之事及有關涉借欵别事者銀公司卽算爲執掌小票及餘利憑票人之代理人並有權代彼等行事 
[欽廉匪耗]  
　　欽廉會匪猖獗迭登報端兹接廉州電音據稱會匪要首楊寛姫七等聚黨愈衆約匪七八百之多又五月念二在欽屬佃餘村即殿儀村地方焚劫當有管帶振新正前營張大發振新副後營藍肇棠等會同督隊與匪交戰斃匪十餘人受傷者不計其數官兵亦陣亡四名受傷五名相持一日夜之久匪乃不支仍退踞那陳村老巢惟該地崎嶇險惡異常現匪等勾結逃勇遍貼僞示謂定必掃除三凝地方等語現時會匪滕八　大股聚於靈山地方振新正左營及副右管均駐紥靈屬武利伯勞等處防堵一時未能調回現聞廉州郭太守已電請馮宮保派營勇前往會剿或派營塡紥陸剭地方將振新正右營調往三凝助剿並電請大憲滕撥營勇及開花砲前往征剿云 
[梟匪猖獗]  
　　蕪湖訪事友人云蕪湖精健左營管帶李葆林鎭軍探知靑塲石埭等處梟匪猖獗督率部下乘輪船馳往大通謁見大通局憲程觀察面商勦辦之策然聞匪衆已有五六百人益以土匪不下一千餘人未知能掃穴擒渠膚功迅奏否也 
[粵民乏食]  
　　粤東年來米珠薪貴賴各善堂平糶其價稍平然每洋銀一元亦止　米二十三四斤若市上所沽則每元僅十九斤左右目下是　登塲頗稱豐稔而市價仍不稍貶殊可憂也 
[桂撫歸田]  
　　廣州訪事人云已革廣西巡撫王之春探知護撫丁中丞體常已交卸粵東藩篆起節西來爰於上月二十一日由梧州起程折回桂林以便彼此交替卽返湖南珂里 
[裁兵緩議]  
　　廣州訪事人云粵省前以庫儲支絀擬將各營勇額裁减三成旋得粵督岑雲帥電諭著速行知各營已裁者勿論未裁者緩裁如因節餉起見須查有不得力之營員全營裁去庶不致灰士氣而寒軍心 
[議覆捐務]  
　　聞之廣州友人云前者廣東紳士劉士驥等呈請都察院代奏分别准免繁苛各捐當經奉旨飭下粤省督撫欽遵轉行善後局查覆兹局憲查明現辦各捐情形並飭縣延訪原呈各紳咨議曁將零星之烟絲糖魚等捐先行停止詳覆院憲其文曰爲詳覆事光緒二十九年閏五月十二日奉憲台札開本年閏五月初五日准兵部火票遞到都察院代奏請免煩苛各捐等因奉此查粤省庫儲支絀由來已久光緒十一年張前憲曾𤁋陳艱窘情形奏請展緩撥欵有案然當日雖稱拮据尙可免籌補苴迨光緒二十一年以來大宗出項爲部撥　國洋欵申合洋銀一百四十餘萬兩剛相裁提各欵撥還匯豐磅價申合洋銀一百七十萬兩各庫搜括愈空近又奉撥新案賠欵連紋水補平併計歲需洋銀二百五十餘萬兩加以庚子北方事起防務戒嚴本省又惠州土匪竊發辦防剿匪添募新勇數十營夫以賠累之後驟增出欵如此之鉅年來極力搘拄無非挪移借貸暫顧日前岌岌惶惶實有騰展無術之勢他庫姑不具論就本局現年收支核計卽連各項賭餉如數掙足歲收不過四百五十餘萬兩而應解奉撥迫不及待之洋欵以及每月應放水陸勇糧輪扒船餉改練軍制巡警學堂一切出欵并歸違本省自借洋行商號借欵共需五百九十餘萬兩之多雖興辦各捐出入相較不敷尙鉅其臨時增撥猶未與焉原呈謂廣東自開賭禁以來歲納闈姓銀一百四十萬番攤餉銀二百萬白鴿票餉銀一百四十萬彩票闈票餉銀五六十萬此外各賭餉不可數計查闈姓六年一届原案係按塲繳餉匀計每年亦僅五十萬兩左右奉停止武科餉額尤絀緝捕經費歲繳七兌銀二百萬元合重一百四十萬兩小闈姓今年八月起連原繳報効匀計歲共一百二十萬元合重八十四萬兩彩票　票歲繳三十八萬九千九百兩綜計各欵每年約共收銀三百萬兩左右此外别無他項賭餉局外不知局中事理故有此過甚之詞今欲裁撤減免誠如憲札所云自非直抉本源統計出入或停解大宗出欵别籌的欵抵補斷難辦到亟應遵照延攬原呈各紳虚衷諮議以期集思廣益救弊補偏除繁苛而免藉口至本局現辦各欸祗有指定撥解賠欵之猪捐以及酒甑牌費兩項或無關粒食或寓禁於征辦成爲數尙鉅另有廣屬戲捐名目雖涉猥瑣然係就南海縣原有之戯捐團費加餉承充取繁費以濟要需每年並帶繳該縣小學堂經費一萬元均未便遽行停止此外如薦糖捐糖魚捐烟絲捐係由地方官核議禀辦雖各因地制宜不致煩　惟爲數無多擬卽先行停止該紳等原呈所謂祠堂捐烟　捐牙擦捐娼寮捐　　捐碓坎捐或未經開辦或　已駁　或始終並無商人禀陳原呈各節尙非盡有其事奉行前因除糧 
 
 

Page 3

 
 
　　捐房捐船捐及臺砲經費各歸司局專辦分别備移自行議覆及札南番二縣查詢呈内有各各紳如有在籍之人卽延訂日期以憑會同　議合將本局現辦各捐並擬將蔗糖捐烟絲捐魚鋗停罷緣由先行具文詳覆　核批示祗遵以憑分飭遵照實爲公便已奉院憲如議照准辦理矣 
[弁勇伏誅]  
　　廣州訪事人云廣西武員有周連新者前在革員蘇元春所部先鋒營當哨弁姦淫劫掠無惡不爲近被人控諸粤督岑雲帥之前雲帥不動聲色遣人誘之至潯甫及轅門諭令先繳軍械然傅入研訊之下卽飭綑縳連是日供詞發交潯州府會同行營委員嚴訊閱兩夜俱各直認不諱内有火夫數名實係頂名應點分别交人保釋其餘哨弁十八名及劫凶二名均於上月十九日按照軍法駢首伏誅罪惡貫盈無可倖免可不鑒哉 
[拘獲梟匪]  
　　鎭江訪事人云前者鎭郡東鄕孩溪地方徒陽緝私分卡被梟匪行劫並砍斃哨弁某甲一案報經署丹徒縣洪鷺汀大令履　屬實飭差查拿併移文各州縣及各營汛懸賞購緝月之初四日浙西鹽捕緝私營管帶李都戎親帶勇丁在某處緝獲行劫是案之梟匪某某二名解至京口送交縣主收禁内監候提訊核辦 
[獲梟解省]  
　　金陵訪事人云兩江督憲魏午帥訪聞江南鎭江十二圩等處及江北高寶裏下河等處梟匪甚衆霧集雲屯不獨販運私鹽且敢刦初擄人大爲地方之害迭經飭屬嚴緝並檄新勝營統領徐寳山都戎分投緝捕兹經都戎在某處捕獲大帮梟匪十七名押解至省奉午帥飭上元縣陳小山大令訊辦想一經審寔卽當立予誅戮以儆其餘也 
[浙省官塲紀事]  
　　杭州訪事友人云署杭嘉湖道宗子材觀察因見伏汛雨水過多恐新修塘工或未堅固致有衝刷之患遂於本月初六日黎明排道赴南龍頭查勘事畢始回轅○温州瑞安釐局差現届瓜代之期委候補巡檢强少尹運開辦理○中城警察總巡陳大令汝霖自上年辦理保甲至今已閱一年現由督辦劉雲樵觀察札委留辦以示鼓勵 
[鎭郡官塲紀事]  
　　鎭江訪事人云前者揚州及三汊河一帶鄕民因江潮盛漲運河隄岸岌岌可危致將揚州懸掛洋旗之各小輪局及往來揚鎭小輪船三艘同時打毁一案刻下兩江總督兼南洋通商大臣魏午帥聞報後立卽札委江蘇候補知府安太守馳往查勘月之初九日太守乘某輪船道出京口拜會當道各員旣而常鎭通海道兼鎭江關監督郭月樓觀察亦遴委鎮江洋務局委員邵虎伯直刺偕太守乘舟赴邗江會　○新任江寗藩司黄花農方伯於月之初八日之晚乘招商局江永輪船道經潤州鎭城文武各官咸往江干迎迓有頃展輪赴滬折往金閶謁見江蘇巡撫恩藝棠大中丞然後赴寗履新○瓜洲鎭總兵高藎臣鎮軍親率師船赴下遊一帶巡緝梟匪遂於月之初十日回鎮署麾下各營官弁均詣江干恭迎 
[上海官塲紀事]  
　　昨日前代理上海縣縣丞翁玉崗二尹留淞委員汪心言二尹江蘇候補同知吳伯英司馬先後命駕至縣署拜會○前湖南梟司胡月舫廉訪甲午科翰林丁金埜太史蒞滬小駐行旌昨日命駕至道縣各署拜會 
[定製電燈]  
　　京師大内頤和園等處向有電氣燈但爲數無多未能光明普照兹聞督辦鐵路大臣盛宮保在滬上榮華洋行定製各式新奇電燈約價銀十餘萬兩已訂合同約數月内可造就解京臣工媚兹之誠洵可謂無微不至矣 
[銀行帳略]  
　　匯豐銀行向例半年一結清帳今屇西正月起至六月底止清帳已經開出核計半年盈餘之欵除各項開銷外凈餘洋二百十五萬五千二百十元四角四分去年十二月底結帳除付利息外尙存洋一百四十萬五千七百四十三元七角三分兩共存洋三百五十九萬六百八十三元一角七分現從此餘欸中提五十萬元歸入銀公積帳以一萬五千元爲董事花紅以二十萬元爲各埠行屋折輕之欸以一百四十四萬元爲各股友利息每股合計英金一磅又十先令半年之久而盈餘若此貿易場中當以該行爲首屈一指矣 
[研訊作僞]  
　　日前日本人岡本定吉持僞造華俄道勝銀行之鈔票數紙至美租界百老匯路萬泰錢莊混用爲店主當塲察出立喚某號巡街捕帮同追獲扭入捕房捕頭令押送至日本領事署禀請懲辦領事小田切君於前昨兩日訊問二次尙無確供故一時未能定讞也 
[追蹤綠珠]  
　　甬人王慶堂携妻徐氏僑居美租界百頓路第三百六十一號門牌房屋内前日晚間氏因天時炎熱至曬臺納凉不意臺板忽然中斷致氏從臺上墮下身受重傷慶堂卽投捕房控訴捕頭令向房主自行理論 
[開單報緝]  
　　前晚本邑董家渡葆泰木行内被賊潛入竊去衣服數件翌日行主開單投捕房報請緝查捕頭允之　 
[匪人斷路]  
　　前晚本邑大南門外協記染坊夥余厚根携有紡綢長衫一件行至小南門外突遇流氓四五人從黑暗中一躍而上將余扭住拽至小南門内藥局弄口然後褫取身上衣服及身畔所儲洋銀三元鍍金釧一支盡行攫取一哄而散昨日坊中人得悉設法拘獲流氓汪甫全一名搜其衣袋内藏有小刀一柄因卽扭送二十三七鋪巡防局局員姚谷蓀二尹以事關逞兇攫物未便訊理因函遂上海縣署請汪瑤庭大令訊明嚴懲 
[馬車碾斃]  
　　有吳任生者年甫十四昨日不知被何處馬車碾傷於三馬路禮拜堂轉角地下其父吳進堂知之急雇車送至仁濟醫院請治因受傷甚重遽而殞命當田其父備棺收殮一面報知巡捕房請查明闖禍馬車照例究辦 
[幾火灾]  
　　前晚七點鐘時美租界武昌路第五百七十一號門牌粤人某甲所開之炒麫館内忽兆焚如之禍幸爲時尙早經鄰右諸人帮同救熄事爲捕頭所聞恐有别情令包探陳洪德前往查訪知該店並未保有火險始免猜疑 
[上海縣署瑣案]  
　　婦人陳曹氏控謝德寳拔禾奪田由浦東總巡局謝岳松明府移解到縣前晚縣主汪瑤庭大令提訊氏供故夫陳妙妙遺下田一畞五分小婦人藉此耕種餬口不意土棍謝德寶妄稱此田係伊家原業强欲奪去不遂其意卽將田中所種之秧悉數摧折爲此情急控局今蒙移案叩求究懲謝供此田係小的之故祖抵押與陳曹氏家今小的備本向贖伊不允故拔其秧大令察閱糧串户名載明陳妙卿　係陳姓之產謂謝不應妄思爭奪判責二百板賠還陳氏洋銀十元交人保出○著名流氓蕭正雲戳斃吳祖生一案除已獲蕭訊供外成文拘獲帮兇許阿四前晚大令提訊許供蕭與吳爭閙之日小的並不在塲蓋因小的與蕭前曾口角曾掌其頰故被誣扳求察大令提蕭對質蕭供小的實因與彼有隙所致大令著將蕭還押吳交人保出○蔡富榮積欠火油銀兩被控一案迄今已閱二年尙未清理前晚大令提訊蔡供小的之父現在乍浦開設店鋪不久可以理明大令著還押速卽將銀措　 
 
 

Page 4

 
 
請觀杜弊新法近有匪徒串通信局送信劣夥暗將假藥冐充回件欺騙遠人惟托親友代辦或交郵政局匯寄方安 
小人貪利假藥仿冐明雖絶跡暗實難防不杜其弊非惟損我招牌殊辜買客雅意本藥房爲此將舊存之大小仿單發票藥水瓶一槪棄而不用更換新式此後但觀各物新舊卽别其藥眞假惟賜顧鑒之○一裝戒烟溥濟水及燕窩玉液之瓶自六月起卽換外洋新製瓶底鑄就上海括打藥房六字無此六字卽假一元二元瓶皆然五元十元瓶則否○　溥濟水仿單向印宋體鉛字今改楷書石印字數較多舊仿單雖有積存已一年不用○一發票向用一色硃印現改綠邊紅心上有西文招牌下有經理人所籤西字姓名眞僞最爲易辨○一增印詹萬雲先生新撰勸戒洋烟詩六十首不論賜顧多少皆有附送如喜閲亦可多索以廣流傳　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[九續江西警察兼學堂章程]  
　　第三章學堂課程四條第一條留堂學生夏季五點鐘起身盥洗六點鐘早餐七八點鐘學習陸操步法九十點鐘抄寫警察條規並聽教習講授警察條規十一點鐘温習十二點鐘午餐一點鐘休息二三點鐘討論條規四五點鐘體操六點鐘晚餐冬季六點鐘起身盥洗七八點鐘學習陸操步法九點鐘盥洗早餐十點鐘抄寫警察條規十一點鐘聽教習講授條規十二點鐘温習一點鐘行點休息二點鐘討論條規三四點鐘學習體操五點鐘晚餐春秋晝夜均長每日須有十點鐘功課第二條學生功課每日由教習會同稽查隨時考察優劣注册呈請督會辦覆核分别等第以爲分派巡長巡目巡兵地步第三條學生課程分爲初等高等初等二月卒業當差條規巡查警邏細規巡兵處規則衛生清道事宜賞罰定章禮節口號步法體操槍法高等三月卒業警察章程大義大清律例摘要打靶法　演陣法第四條留堂學生倘教練經旬一無進益或因循怠惰或屢教不改由教習會同稽查回明提調督會辦分别記過開除第四章學堂規則十六條第一條查外洋充當警務各差之員必須學堂出身今於學堂中分設官學學堂一區俾各員每日由提調督率一律講求警務要義限一月畢業然後分别派委第二條提調以下每日必須清晨到堂夏不得過七點鐘冬不得過八點鐘晚問五點鐘晚餐歸歇其應常川駐堂之人不在此例第三條學生停課放假日期如左一皇太后萬壽節皇上萬壽節皇后千秋節端午中秋均停課一日每月逢九放假一日一年假自十二月二十八日至新正初五日第四條學生親友來堂探望准報明司閽通知俟功課休息時招入二門内叙話不准引入臥室亦不准久坐留飯第五條學生在學堂上不得吸烟飲酒品茶私相笑語功課旣畢亦不得有喧鬧等事第六條學生在堂患病由稽查回明提調覆騐給假醫治病痊回堂須回明教授補授功課第七條學生無論何處遇見本堂執事各員均應正立不得稍存侮慢而各員亦應優禮相待第八條學堂所給各人功課簿紙張筆墨等項均宜撙節不准浪費違者賠補第九條本堂木器係按人置備不准一人佔據兩分第十條體操所需梯架等件本堂一應置備以資習練第十一條軍械洋槍爲操練必需之物各人宜加愛惜隨時擦洗倘有意損壞應令賠償第十二條學生每日兩飯一點心如散出取食未免曠功兹略仿營制各人將小口糧領出交給伙夫辦理伙夫工食由堂支領第十三條學堂所需廚房器皿鋪板等件槪由堂置備毋許攤派分文第十四條在堂執事各員伙食擬照本省課吏館武備學堂辦理第十五條各夫役如有要事告假須倩代工倘逾三日卽另招雇第十六條學規内如有未盡事宜隨時禀請院示遵行 
[浦東總巡局紀事]  
　　日前撫標滬軍營管帶龍葆珊遊戎以帮帶沈君偉辦事未能得力特改委稽查浦東分防各卡差昨日沈君策騎至浦東保甲總巡局拜會總巡謝岳松明府明府延入廳事茗談良久然後興辭○駐紥浦東龍王廟之黄渡營哨弁徐千戎現經本營管帶某君調回另委後哨哨弁楊干戎調辦龍王廟駐防事宜昨日楊千戎命駕至浦東保甲總巡局謁見總巡謝明府明府以禮肅入欵以香茗暢談多時然後辭出 
[馬路工程局瑣案]  
　　前日江北人朱三私取同鄕人胡錫林之綢短衫一件浼船婦朱錢氏携至某押鋪求質被胡偵悉向氏研訊不承旋央同帮人陳小四代爲索取氏卽投捕房控徐自稱包探夥多方索詐且被掌頰等情捕頭移解馬路工程局總辦翁子文太守倩襄讞委員黄衡堂二尹研訊供詞並吊獲原贜給胡具領徐判責一百板枷號五天示衆○前日童子顧桂松闖至潮惠會館前沈公和繩索店内店夥疑其圖竊扭送捕房轉解工程局黄二尹研訊之下供年甫十四並不爲非求鑒二尹判責手心一百下○日前胡阿才向鹽馬頭某姓客攫取摺扇經巡街捕拘解工程局黄二尹訊明供詞判枷號一禮拜昨已期滿帶案疏枷交人保去 
[英美租界公堂瑣案]  
　　歹人朱錫臣騙取范靑蓮之紗頭一百念五包計值價銀八百餘兩范投報捕房派探李星福緝獲解送公堂襄讞委員魏蒓塢大令商之美署白繙譯判押候原主到案再訊○偷兒陳阿龍竊取姚進卿家衣物報由包探何阿春拘獲人贜送案請究大令判責三百板○王長生先後行竊陳裕豐等家衣物報由包探倪順泉拘案請究大令判責三百板押捕房一月○包探徐阿華解陳阿福程金生至案禀稱兩人在馬路中誘人賭博爲特解請訊究大令判各責二百板枷示七天○過犯錢寶春行竊薛玉山家衣物經包探趙銀河獲案請究大令判責四百板○錢文明向在丁全生京貨店報業因向支辛俸無著卽往别家爲夥丁以其悔議報由包探劉森堂獲案請訊錢供丁欠小的工洋八元不付是以另圖他就丁供只欠四元大令衡情酌斷判丁找付工資六元完案○范棋生不知在何處竊得衣飾來滬爲包探竇如海拘獲請究大令判責三百板押捕房一月○前日成衣匠沈阿福私取店主錢隆興衣料質錢報由包探顧阿六人贓并獲解案請究大令判責二百板○胡榮安行竊店主劉紅生洋銀三十元及白布等物報由包探張天林獲案請究大令判責三百板○許蘭生行竊何祖記木作内衣物報由包探徐阿華人贜并獲解案請究大令判責二百板 
[法租界捕房瑣案]  
　　法商魯瑞洋行主控泰來順洋貨號主張心田定買洋布延不照出前經讞員魏蒓塢大令訊供押候人銀並保限三日内先完稅餉銀一百四十兩二禮拜内先付銀五百兩照章出貨在案昨日張妻某氏投案禀求寛限大令謂爾若逾限不出倘洋人將貨另售尙欲賠償虧耗銀兩著仍遵前斷赶緊覔保清理○天津人王奎前至陸義記鐘表店内行竊擺鐘一架當塲拿獲解經大令訊供判枷半個月昨已期滿大令提案命開枷還押候過堂復核○車夫張三及車寓主婦朱張氏呑没某西婦洋夾一枚内儲金表鈔票等物報捕查獲解經大令訊供昨日提案著將張笞責二百板朱張氏責手心五十下一并斥釋○竊犯王福生金小四張阿來均奉大令訊供昨日提案著將王責五百板金張各責二百板斥釋○某客棧僕人陸金生偷兒羅元富均奉大令訊供著照原斷陸責二百板羅責一百板斥釋 
 
 
 

Page 10

 
 
   
 
 

Page 11

 
 
   
 
 

Page 12

 
 
據布政使聨魁轉據甯國府詳據涇縣詳稱准需學移據江蘇候補道番學祖等呈稱竊本邑已故三品銜花翎候選道朱宗　性篤彝倫志存利濟其睦族也資生送死矜寡恤孤發蒙卽厚加滋培繼絶而永緜似續仿范氏義莊之設濟急周貧者王制鄕學之規延師督教人咸以温飽弗習於荒嬉其利人也痌瘝切念畛域不分發倉廪則饑免嗷　施衣袴則温傳挾纊憫行舟之易覆則救生之舫於漢陽客親之無歸則置瘞旅文以輯遺書斯尤功在儒林惠深學校者矣而該紳平日嘗自懸於博濟臨殁猶屬補於後人今其子之覓義必爲罔非該故紳之遺言所及義行准列志乘旣承天語之褒嘉歌頌　徧道塗宜隆報饗於身後紳等情殷模格敬起梓桑謹開履歴事實並出具甘結呈請轉達等情由學移縣加看造具事寔册結　府司加看語並聲明該故紳朱宗　身殁已三十年子孫並無現任九卿轉詳請奏前來臣查已故三品銜花翎候選道朱宗溱持躬嚴正秉性慈祥慕敬宗睦族之風義莊慨設存利物濟人之志善舉疉施洵屬無間於人言宜邀崇祀之曠典旣據該縣查造事寔册結詳由府司核明具詳合無仰懇天恩俯准將已故三品銜花翎候選道朱宗溱入祀鄕賢祠以隆報饗而資矜式出言逾格鴻慈除將册結咨送部科查核外謹會同兩江督臣魏光燾安徽學政臣綿文恭摺具陳伏乞皇太后皇上聖鑒敕部核覆施行再此案例應具題遵章改題爲奏合併聲明謹奏奉硃批禮部議奏欽此 
[山東巡撫周奏審明鬭毆斃命人犯按律定擬摺二十二日]  
　　頭品頂戴兵部尙書銜山東巡撫臣周馥跪奏爲審鬭毆斃命人犯律定擬恭摺仰祈聖鑒事竊據臬司尙其亨審解濵州案犯　秋來扎傷謝汶慶身死一案臣親提研鞫高秋來籍隸濱州與謝汶慶同莊素識無嫌光緒二十七年十月初七日劉錫林手推小車路經高秋來地旁因路中積水難行將車推入高秋來麥地内行走高秋來之弟高牛瞥見攔阻適謝汶慶走過因與劉錫林交好卽　高牛斥說彼此爭吵經勸各散謝汶慶心懷　某找高牛理論未遇是月十六日飲入醉鄕　帶防夜鐵搶前往高牛家門首　及前情喊罵惟時高牛外出高秋來出　查問謝汶慶卽用鐵槍撲扎高秋來閃避乘勢奪過鐵鎗用鎗杆毆傷謝汶慶左腮脥謝汶慶赶攏奪鎗高秋來又用鎗杆毆傷謝汶慶左腕右手背謝汶慶舉脚亂踼高秋來又用鎗杆毆傷謝汶慶右臁肕並疉毆傷其左脚腕　連左脚面謝汶慶彎身拾　高秋來復用鎗杆毆傷其脊背左耳根謝汶慶趕攏拚命高秋來情急掉轉鐵鎗嚇扎適傷其右肋倒地　楊雨亭開閙趨至勸歇問明情由詎謝汶慶移時因傷殞命報州騐亂通詳審擬由府司招解審供　諱查律載　毆殺人者不問手足他物金刃並絞監　等語此案高秋來因謝汶慶先與弟高牛口角爭吵勸散嗣謝文慶乘醉向　家喊駡該犯出問被其持鎗撲扎輒用奪獲鐵鎗毆扎致傷謝汶慶移時身死自應　律問擬高秋來合依鬭毆殺人者不問手足他物金刃並絞監候律擬絞監候劉錫林肇釁釀命應酌照不應爲並爲事理重者杖八十律擬杖八十折責發落楊雨亭訊係勸阻不及應毋應議高牛飭緝獲日另結除將全案供咨外理合遵照新章恭摺具陳伏乞皇太后皇上聖鑒敕部核覆施行謹奏奉硃批刑部議奏欽此 
[山東巡撫周奏職員報効工振鉅欵籲恩給奬摺二十三日]  
　　頭品頂戴兵部尙書銜山東巡撫臣周馥　　奏爲職員報効工賑鉅欵籲懇特恩給奬以昭激勸恭摺仰祈聖鑒事竊查前准户部咨議覆兩江督臣劉坤一等籌餉各條一摺内稱如紳富捐銀萬兩以上者准其專摺奏請奬叙又光緒二十八年七月户部議奏報効鉅欵人員明定核奬章程摺内聲明嗣後報効鉅欵數在萬兩以上者應請特旨給奬等因遵照在案兹查有　子監典籍職銜董恒德因山東上年河决工賑浩繁情殷報効銀二萬兩勉濟要需聲稱不敢仰邀奬叙據會辦勸辦山東捐務道　沈守謙將欵兌收聽候匯津撥用咨由津局核明詳請奏奬前來臣查上年惠民等縣黄河漫决工鉅費重籌者籌賑各庫羅掘一空全賴勸捐應急無如捐務久成弩末收數寥寥　得不賴紳商傾助藉資挹注該員董恒德係浙江慈谿縣人由監生捐奬國子監典籍職銜家世行善見義勇爲兹復慨念時艱報効實銀二萬兩之多洵屬急公好義雖據稱不敢邀奬未便没其報効之忱查光緒二十七年順直賑捐案内主事職銜唐壽彭報効銀一萬兩賞給道員分發江蘇補用中書科中書職銜唐壽江報　銀一萬兩　賞給道員分發湖北補用均經直隸總臣李鴻章於光緒二十七年九月十六日奏奉硃批著照所請　部知道欽此欽遵在案今董恒德報効銀二萬兩核與奏請特旨給奬程相符且較唐壽彭等報効銀數加增一倍合無仰懇天恩准將國子監典籍職銜董恒德援照唐壽彭等成案賞給道員分發福建補用以昭激勸出自逾格鴻慈除飭將欵解東備用外謹恭摺陳請伏乞皇太后皇上聖鑒訓謹奏奉硃批著照所請該部知道欽此 
[山東巡撫周奏請補批騐大使摺二十三日]  
　　頭品頂戴兵部尙書銜山東巡撫臣周馥跪奏爲揀員請補批驗所大使員缺以裨鹺務恭摺具陳仰祈聖鑒事竊查蒲台所批騐大使朱漢於光緒二十八年十一月十二日病故應以病故之日作爲開缺日期歸十一月分截缺業經咨部開缺聲明扣留外補是月分祇此一缺毋庸掣籖例應按班序補查山東批驗大使一項自部定一咨二留新章後出有蒲台所一缺係咨部銓選又出有雒口所一缺係一捐納正班後第一新海防遇缺先人員請補今此一缺輪應遇缺先人員到班查鄭工遇缺先新海防遇缺先海防先舊例銀捐遇缺先銀捐遇缺均無人輪應分缺間到班查新海防分缺間班内方家鈺到省未滿一年照章應行扣補應用舊例分缺間人員兹據鹽運使英瑞查有籌餉例分缺間補用批騐大使袁恭堪以請補蒲台所批騐大使等情詳請具奏前來臣查袁恭年五十二歲順天大興縣人由監生遵籌餉例報捐批騐大使指分山東試用光緒五年五月初十日欽派王大臣騐放奉旨依議欽此十九日復遵籌餉例報捐分缺間補用免試用六月初八日到省二十七年十二月署理益昌庫大使十六日接印任事該員勤愼安詳以之請補蒲台所批騐大使實堪勝任與例亦屬相符如蒙俞允仍令試俸三年除咨部查照外　合恭摺具陳 
 
