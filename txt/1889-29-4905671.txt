# 1889 - 29 - 4905671

 

Page 1

 
 
[辭年小啓] [  申報館主人拜手]  
　　　鼓催人歲聿云暮本館謹循曩例於二十九日暫止報章一俟新正初六日仍當博采新聞送呈公　肅此布告順頌年祺諸維垂鑒 
[點石齋售書啓略]  
　　經策通　○是書蒐羅宏富取用不窮購此應試可咄　辦然門徑非由素然臨事　易張皇預置案頭隨翻隨讀則臨用之獲益更多面人勞我　矣今定碼洋卅五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文　○　文一萬五千首其中向無陳作而特搆者不下萬首新　美備無踰於此碼洋八元○五鳳樓試帖○得詩一萬二千首塵羹土飯概不闌入碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種　繁多不能　載本埠外埠俱有分鋪士商就近購取可也此佈 
[綜論戊子年滬巿情形]  
　　本館每於一年之終核計本埠南北巿面之盛衰生意之優劣廣搜博訪一一著之於萹所以使貿易中人有以知所由來某業之獲利也其故安在某業之失利也其事何由知之旣深則利可以趨害可以避斯所益者大矣夫近年以來上海巿面實有大不如前者大都奢華靡麗則過之殷實富厚則漸少各業中隱隱有外强中乾之勢此大　慮也至今年則又稍勝何則上海巿面以絲茶爲大宗兩業興旺則白業隨之而盛絲茶疲軟百業亦　之而衰此理勢之所必然也　數年兩業無不虧耗業此諸君竟有談之而色變者至今年則絲業前跌而後漲十一月中蒸蒸日上約計前　失於東隅今可得於桑榆　雖無大獲尙無大虧至於茶業則紅茶今年大好其生意爲近年以來所未有殆以去年耗折太巨裹足不前者多山價無可高擡洋商銷路不减故商人得以獲利緑茶雖不及紅茶之盛亦各有所獲惟平水茶則不無虧本或以爲有幸有不幸則未嘗揆之於理勢之言也第茶業以紅茶爲大故就今年茶貨而論總算上上之年絲旣無所虧茶得有所獲故巿面覺稍有生色南北兩巿錢業亦有利可圖並無被累虧倒之家蓋錢業中自前數年虧　以來懲前毖後兢兢將事故得以有利而無害油豆亦爲南巿之大宗今年豆業木獲全勝油則巿價飛漲竟較平常增至一倍之數目下猶駸駸不止以故業此者今年莫不以手加額欣欣然有喜色而相告以爲得未曾有更有棉花一業今年得利亦爲極厚蓋吉貝收成今年殊爲豐稔而販客又旺其出路大半在東洋而其銷塲則又多在美國由東洋轉運至美者盈千累萬故業此者亦多意外之獲米業亦稱中稔獨有洋貨一業今年不免虧損盖去年此業豐收今年人人踴躍進貨不覺稍多雖銷售未嘗無人而行銷不及多有積滯且北地水災銷路殊多窒磚而又加以先令匯票吃虧更巨蓋向外洋辦貨必用先令匯票而其價大有漲落英金一磅作二十先令一先令作二十辨士此其定數也合以中國銀數大約每銀一兩易四先令五辨士則適得其平無所損益多一辨士卽有利矣而今年先令之價每銀一兩僅易四先令三辨士或二辨士有奇甚有至四先令一辨士有奇者故統計上海此業所虧厥數甚鉅則業此者之受累可知矣洋藥自稅厘并歸洋關而後其價亦屢有漲跌至近日有漲無跌小土竟非常陗厲大有帷恐失之之意則以此爲業者苟其本錢巨而囤積多鮮有不獲厚利者矣惟今年各書局則殊多虧折各處鄉闈士子霎　聞其寓處有携石印書以求售者而其價則購諸上海出處者反不及各省之廉以故秋闈以後各書局關閉者已有數家近來知明歲恩科信息或當再張旗鼓重整塲面然已有不敢放胆之勢不過竭力支持以兾稍償前失而已至於各項如招商局及各處電報局皆平穩有小利將來必有愈推愈廣者若再得鐵路開行以補輪船之不足以應電報之急信則必有日新月異者此外各業則等諸自檜以下無足置喙然則綜觀乎此而巿面之盛衰不已顯然乎大凡人情好異而惡常喜新而厭故天道物極則必反否極則泰來絲茶兩業疲軟多年今年稍稍得以揚周吐氣此實出於意料之外而不知此卽剥復相乘之理也錢業以謹愼小心而有獲所謂前車之覆後車之鑒夫能鑒乎前車者卽其善步後鏖者也中國地大物博物産之饒甲於四大洲所苦者轉運不便域於一隅不能遠行故自興行輪船以來中國之人情爲之一變前此以百里爲遙者今視千里爲近輪船飛駛萬里猶庭户也人旣不憚遠行貨亦不難漸出有無化居者勢較前此加廣吾之所謂一變者此也然輪舟便於水不便於陸輪舟所不及者仍不知變通也故吾深願中國之創行鐵路鐵路一興而陸路諸内地皆可以逕達則貨産之營運當益加捷中國之盛可以不卜而知聞目卜津沾鐵路已爲開辦之始小試其端人情皆欣然而喜卽此可見人情之好異喜新順人情以出治聖王之所爲也推而廣之擴而充之吾知自是以往中國之商務必有歲異而月不同者豈僅上海一隅之隱受其福已哉因論上海巿面而類及之盖不禁於此事三致意焉 
[諭旨恭錄]  
　　太常寺題十二月二十八日歲暮袷祭太廟奉旨朕親詣行禮東廡遣載津西廡遣錫光各分獻欽此○又題歲暮先期告祭太廟奉旨後殿遣隆懃　禮中殿遣凱泰行禮欽此○又題同日致祭太歲壇奉旨遣隆懃行禮兩廡遣徐致祥克們泰各分獻欽此○初三日奉旨安徽太平府池太同知員缺着承厚補授廣東封川縣知縣着趙家琦補授直隸唐縣知縣着秦家棫補授廣東澄邁縣知縣着李德　補授通政使司筆帖式着盛安補授中書科筆帖式着慶壽補授翰林院筆帖式着茂林補授起居注筆帖式着鍾全補授翰林院筆帖式着奎祥補授欽天監筆帖式着明安泰補授起居注筆帖式着文錫補授大理寺筆帖式着瑞春補授山西道監察御史着徐兆豐補授截取知府何玉福着照例用服滿知縣孔昭珍着不必坐補原缺保舉知縣趙爾猷周厚仁金麟俱照例用發往知縣王友桂着照例發○吏部考功司郎中着繼恒補授所　員外郎着鍾培補授所遺主事着聯芳補授史部筆帖式匯瀛着准其補授盛京户部本處員外郎着榮彬補授盛京禮部干丁處七品官員　着高福　補授盛京寗遠倉官着擬止之錫先補授擬陪之萬慶着記名盛京刑部筆帖式李玉瑛中後所筆帖式程玉崑俱准其補授京察一等員外郎玉潤忠　讀祝官全安桂英俱准具一等加一級欽此同日奉旨定安等奏副都統特爾慶阿病尙未痊懇請開缺回旂一摺特特爾慶阿着加恩以原品休致伊前在軍營著有勞績並賞食全俸欽此 
 
 

Page 2

 
 
[本舘接奉電音]  
　　昨接在京友人發來電音有本月二十五日上諭兩道敬謹譯登○十二月二十五日奉上諭額勒和布等奏遵保續纂大臣年表出力人員開單請奬一摺國史館文武大臣年表及臣工奏議自同治十三年奏辦後經在館各員續加編纂全書一律告成听有尤爲出力各員自應量子奬叙以示鼓勵内閣侍讀奎華着賞給三品封典貴秀着俟升任後仍以知府在任儘先前卽補翰林院編修陸繼煇着俟得道府後賞加三品銜詹事府左贊善王貽清着賞加四品銜湖南衡永郴桂道文着賞换二品銜浙江杭州府遺缺知府鶴山江蘇松江府知府恩興均着賞加三品銜浙江按祭使廖壽豐甘肅鞏泰階道姚協贊均着交部從優議叙卽補道坐補雲南曲靖府知府施之博着俟離知府任　道員班後賞加二品頂戴江西督糧道鄧蓉鏡着賞加二品銜翰林院編修李培元著賞加五品銜詹事府左庶子朱琛前貴州貴西道李肇錫均着在　從優議叙翰林院侍讀學士徐會灃侍講學士惲彦彬甘肅鞏昌府知府丁振鐸均着賞加三品銜内閣中書洪九章着俟開中書底缺歸侍讀班後賞加四品銜吳蔭培等均着作爲歴俸期滿内閣典籍央震着俟補知府後賞加鹽運使銜候補侍讀許玉琢着俟補侍讀後賞加四品銜内閣中書劉嵩齡着俟得同知缺後以知府卽補内閣候補中書土仁秉着仍以中書不論雙單月遇缺卽補前内閣候補中書吳中欽着俟　滿後仍以内閣中書不論雙單月本班儘先選用主事延祉等均着賞加四品銜通政使司叅議堃岫着以應陞之缺陞用郎中保謙着在任以知府不論雙單月遇缺　選印務叅領順德着賞加二品銜内閣侍讀貴壽着俟得知府後賞加鹽運使銜中書潤昌在任以撫民同知不論雙單月遇缺卽選筆帖式濟善着仍以知縣不論雙單月歸議叙班前卽選員外郎延曾着賞加武備院卿銜筆帖式聯葆着在任以知縣不論雙單月　先選用文連着在任以知縣不論雙單月歸部叙用儘先前卽選中書全瑞着俟補缺後作爲候補侍讀遇缺卽補筆帖式崇興着作爲本部候補主事遇缺卽補中書印祥作爲候補侍讀遇缺卽補筆帖式奎澧着在任以知縣不論雙單月俸滿班後選用中書廷恩着以本堂主事遇缺卽補郎中崇昆着俟補缺後在任以知縣遇缺卽選堂筆帖式史嵩着在任以員外郎歸俸滿班儘先選用陞用供事州同徐源着俟得缺後在任以知州卽補府經歴陳廷探姚寛均賞給五品頂戴縣丞許濟源着仍以縣丞不論雙單月歸議叙班前先選用知縣蘇英佐着俟得缺後在任以知縣用州吏目周丙麟等均賞給六品銜巡檢陳德麟着俟得缺後在任以應升之缺升用戴鴻綬着俟得缺後以應陞之缺補用通判李德祜著俟得缺後在任以同知用從九品王文著着以巡檢不論雙單月仍歸議叙班卽選巡檢尙希程着俟得缺後在任以主簿補用府照磨郭光豫着俟得缺後以應升之缺升用縣丞顧秉鈞着俟得缺後以知縣補用府經歴職銜李達春着以府經歴不論雙單月歸議叙班前先選用未入流徐夢齡着以典史仍歸本班前卽選從九品汪保鎭着以府照磨不論雙單月歸議叙班卽選付照磨孫彬着俟得缺後以知縣用未入流徐績勲着以典史仍歸雙月間選用從九品陳際雲着以巡檢仍歸議叙班選用儘先選用州史目徐徐瑾著俟得缺後以縣主簿用按祭司經歴馬振麟着賞給四品封典州同張紳着俟得缺後在任以知州歸候補班補用布政可經歴周森着俟補缺後以知州用從九品薛釗著俟選缺後在任以縣主簿歸議叙班前卽補　茂林着以巡檢不論雙單月歸議叙班前選用未入流程邦棨著以典史不論雙單月仍歸議叙本班儘先選用按察司經歴邱玉章著俟得缺後以知縣歸議叙班前先卽補縣丞銜成樹芝着以縣丞不論雙單月歸議叙班前卽選鹽運使經歴韓治昌着賞加五品銜縣丞銜李德基着以縣丞不論雙單月歸議叙班前卽選未入流莊秉泰著以典史不論雙單月歸議叙班前卽選另片奏前提論總纂各官應否給奬等語内閣學士李端棻太常寺卿徐致祥刑部右侍郎周德潤均着交部議叙該部知道單併發欽此同日奉旨右翼監督仍着恩全管理欽此 
[京帥紀事]  
　　客冬京師前門外迤南平樂園有一張姓者租庖人沈姓之房爲日未久張患膈症死不數日其妻中邪疾相繼暴亡詎自張殯葬後每至夜　其所居之房或聞哭泣聲或聞喊呌聲或器具亂鳴或飛擲磚瓦沈不堪其擾屢延僧道唪經超度至十一月間沈與友人共房眠至夜半房門忽開陰風剌骨桌上三燈倐滅倐明沈與友人驀見張直入房内二人大窘狂呼家人驚起齊來看視見沈與友人團臥牀頭皆昏迷不醒只有奄奄一息旋經家人解救多時始得甦醒可異者二人之辫皆不知去向頭上髮中賸二三寸此事頗屬奇詭傳聞如此錄之以資談助京東豐潤縣左家塢庄有一開飯棚之某甲被開賭廠之金姓兄弟三人積欠飯帳數目甚鉅屢向索討不但不償而且詈駡相加十一月間甲率其子姪數人各持器械奔至該賭廠尋寡金素武斷鄉曲兄弟三人亦持利刃相迎卒以寡不敵衆被甲之子姪以刀鎗砍倒前 
行路人解勸甲始率諸人共入縣城自行投案聞次日金姓阿一阿二血後殞命其阿三經醫調治尙可保全嗣經縣尊親往相稔一面將案情屍格詳禀遵化州等一面將甲等收禁至此案作何辦理俟續聞再錄○前報紀户部三庫衙門恭姓書吏並已革銀庫庫兵某甲經管庫大臣飭司員看押嚴訊一節聞已於十二月初七日清晨經三庫衙門派役將恭及甲一併咨送刑部審辦矣○前報紀國史館以皇清奏議告成裝潢齊備擇日蠖呈御覽一節聞前此本定十一月中旬進呈因有小錯改期臘月初七日進呈其保奬奏摺致於臘月十五日入奏聞初七清晨自大總裁以次皆蟒袍補褂以黄桌數張每一桌上放書藉十套抬夫二人皆穿紅甲衣入太和門行至乾清門改換内監抬入内廷○京師更換制錢一節客歲户部查以五省解京之錢統計不過百餘萬串爲數無幾民間似難頓然更換奏請先將兵丁錢粮搭放一成其民間統爲更換再請展限一年刻聞限期將迫近日經户部堂官與三庫大臣進署會商能否一律更換尙未有聞也又聞經銀庫監督盤查錢庫統計加儲制錢計有三百餘萬串云○京東友人傳稱奉天省今年大田歉收米糧昻貴異常聞自今秋該省商販紛紛赴京東玉豐等州縣採買然京東等處今年雖係豐收因奉省商販前往採買粮價日見增漲聞十一月間經京東紳董具禀地方官訴明情形旋經地方官一面出示嚴禁一面派役各處搜拿凡米價食物概不准出境不遵者懲辦 
[勘建鐵路]  
　　天津鐵路公司總辦楊武二觀察及王剌史命駕到通州以東關東嶽廟爲行館隨會同閩城文武官員登城東南隅文昌閣用大千里鏡測看地勢高低开飭洋匠帶同地保在舊城南門外八蜡廟前踏勘地勢勘至新城南門見城内有官地一區名南倉又名箭道寛數百丈遂就此處繪圖以爲將來建造棧房之地復由城外往西踏勘至四門外城西南隅地名晒米廠有田周圍二百餘畝西通京師大道北達通州西門較南關地高約七尺房屋疎落坆塚稀少盤桓二日卽在此地豎立紅白大旗二杆擬作碼頭近日又由城南折回過土橋由張家濟西往南履勘一俟北段全行定妥再爲立標洒灰擇日開工云 
[鐵路告示]  
　　欽加同知銜賞戴藍翎署理通州正堂加十級紀錄十次趙爲出示曉諭事照得建造鐵路安設輪車係蒙督憲准咨總理衙門奏奉諭旨飭鐵路公司招商集股籌辦所佔地畝公平給價然後開工房屋坆墓可避必避其實不可避者先給價銀再議遷徙　有河道溝渠概建橋梁涵洞田畝行人均無妨碍現在由灤至津鐵路已經告成附近鎭店村坊生意加倍茂盛商民行旅便利良多寒苦之人謀生尤易是鐵路有益無損　可料見一斑前此疑議之人至此際無不交相稱善妄議悉除頃奉行知接造鐵路由津至通卽日委員帶同中外匠役履勘地畝立標酒線誠恐民間未能咸知利便致多警阻合亟明晰出示曉諭除派差協同地保妥爲引導指點外爲此示仰闔屬紳商軍民人等知悉務各安堵無恐不得悮聽妄言警疑阻撓致干咎戾凛遵毋違切切特諭 
 
 

Page 3

 
 
[寍波氣候]  
　　寍波於十九日又雪廿一日放晴所有西北陰寒各處積雪仍未融化農民咸謂雪以待雪果於廿四日上午陰雲四合俄而六出飛花穿簾度幙不及片刻瓦上已見微白漸成光明世界但四野均已沾足來歲豐年已可預卜現屇歲闌小民更形疾苦但願速放晴光則小本營生之輩或可多賺幾文錢耳 
[潯江泛櫂]  
　　九江來信云入冬以後選鋒新勁等營兵丁無日不赴校塲操演而於鎗隊打　尤極認眞每日晨曦乍露卽聞聲若連珠直至日中始得歇息有時試射馬步箭挽强命中無殊養由基之百步穿楊至十九日以後時將歲暮始命停操○九江巿上銀根甚緊各業生意俱屬清寥往年臘月中旬鄉民之入城購物者絡繹於途今則二十左右尙落落若晨星云 
[閩省官報]  
　　十四日通判舒鈞昌委蕭厝分卡十五日巡檢花占春叩辭赴泉州獺窟分卡十六日同知俞鴻卸辦石碼厘局藩轅牌示閩安鎭巡檢曹鎭南撤任遺缺以試用從九鄭恩隆署理五虎巡檢周濂撤任遺缺以候補班前縣丞劉烈藩署理十七日同知方震卸　福甯厘局鹽塲宋尊望委辦洋口官運局十八日典史陳庭超禀明丁父憂鹽塲胡士升委建寗官運局十九日准補連江營遊擊李尣山叩謝二十日代理五縣　巡檢徐裕年卸事到巡檢陶樾卸泉州泉州東門卡到 
[邗江官報]  
　　二十日榮分轉由京回銷解餉差湖北張都戎春華解餉來揚廿一日周分轉晉侯解南京餉起程廿二日張鹺尹桂清銷草埝閘緝私差 
[廣東官報]  
　　藩憲牌示新選肇羅陽道多齡新會縣典史馬覲顔均飭赴新任恩平縣缺委卸增城縣黄維清署理遂溪縣缺委候補縣虚蔚猷署理 
[江西官報]  
　　署石城縣紀昶卸事清理交代回省通判李餘委往吉安徐福炘委往撫州均查鹽務候補縣左壽崇委往南昌監修圩堤通判鍾履解九江關餉由京回江閻庚良委往高安縣公幹朱盛猷禀謝儘先酌委本班一次行知泰和縣高色楨與永寗縣謝若潮互相調署俟交代清結再行給委仍先委補用縣李寳權前往代理泰和縣事江軍水師張金榜運解鹽餉　金陵九江前營干總徐光熊領餉回營贛標左營世職禁韻由贛賫表來省范羲馭監修富有圩堤回省知州洪籛生代新建下鄉勘堤縣丞張永康委查順外保甲分發試用縣丞曾廣選禀到湖南人代理建昌縣錢寳昌卸事清理交代回省錢蔭棚禀謝咨補吉安府照磨行知吳鑅委往袁州查鹽務王義正接查廣潤門 
[上海求志書院戊子冬季題目]  
　　經學題西伯戡禁微子二篇說文引作周書說淮夷二水名說外禦其務釋文務如字說　民戰栗是哀公語說○史學題陸賈以詩書說高帝論漢世之儒唯董生其次王陽論黄東發語趙充國可相論張南軒語漢初多雜學論○掌故題喇嘛考恭擬虎神鎗銘授衣廣訓恭跋熙朝雅頌恭跋○算學題有虚句股和甲有斷句股和乙法置甲　倍之以乙羃減之四之爲法乙羃四之内減甲羃筣以甲羃乘之爲實法除實爲長方積又甲羃倍之内減乙羃爲法乙羃内減甲羃以倍甲乘之爲實法除實爲長闊較若乙大於甲則開得濶爲半城徑若乙小於甲而大於半甲則開得長爲半徑若乙小於半甲則長闊較變爲長闊和亦開得長爲半徑若乙等於甲則取甲羃四之三開正平方得半徑若乙等於半甲則置甲六因七除之得半徑試證之有虚旬股和甲斷句股較乙法以倍乙減甲以甲乘之八除之爲長方積四除乙以減甲爲長闊和開得長爲半城徑此題亦有四限俱能令開方式變爲他式試演之今有官司依平方招兵每日遞以方邊減一之平方積爲招得數但知末日招十六人初日每人給米一升次日以下每人遞加一升共給米四十七石七斗四升此乃直剖四角立垜爲乘法左行高爲第一乘法與末日人數相乘其餘挨次遞乘至以三角平垜乘实娼人數而止欲明此法須先善繪圖法命所乘截垜之諸層自下而上爲子丑寅卯以第一乘法高乘子得高箇子乃直書諸子於左行以第二乘法乘丑得二高箇丑少一丑乃直書一層丑二層以下皆爲二丑於左次行依法又次行爲一寅二寅以下皆三寅又一卯二卯三卯以下皆四卯乘訖於底之左畔作線至右畔折而向上爲外界線由外至内依磬折層數作諸界線則第一層必爲一子又乘法内除去左一二諸行不用則圖内第一層必爲一子加二子或一子加二子又加三子故統計乘得四乘垛高雖不同皆爲九倍再凖截積理共得四乘積同高者十六箇止高减一者十一箇正高減二者十三箇負高減三者四箇正試演開方式以求日數今有三角四角立垜各一所共積爲甲只云三角底面積不及四角底面積爲乙求各垜之高設不用代數及二元法帷以天元依條叚演之法當若何○輿地題震澤考梁州黑水辨韓令鄭國說秦作涇渠論明棄河套論○詞章題十月六七日候織女星占女工賦以織女星晨見東方爲韻雀入大水爲蛤雉入大水爲蜃二題不限體韻補屋補窓補裘補書 
四題各七律一首 
[上海陳家木橋電總局内豫皖揚鎭協賑處接潁州孫嶼芝劉蘭階兩君十二月初七日第廿二號來信]  
　　杏蓀竹坪少欽詠南蕃甫心如蓮　子萱諸善長大人閣下十月廿五日曾奉廿一號公函諒已投覽南邊十五號公信綏公冬月初五札於冬至日並皆接到各批銀兩逕角總局已致曉公屬庫上核數諒不致悮弟鳸廿六抵太廿八開放恐吏胥舞弊災民吃虧與籛翁各委於三路放錢處自朝至暮輪流監督計五十餘　十一萬餘口連聞賑歸來者約計折大口十二萬口一月之久方始竣事民情安謐皆感激諸君子籌欵接濟之功也四縣之賑官義合辦聞曉公廿九已有函達故不及電致各縣口數另紙呈電弟芬辦理阜陽剔錢劵之流弊補串頭之不足至仲冬望日竣事災民歡聲載道景吕及諸公均往帮忙諸極平妥弟鳸前月中旬接嚴佑翁札囑往下游接辦各賑當時太賑　了萬難脫身因思阜賑已竣遂函商弟芬先往如仍需鳸去候音卽往弟芬廿六起程赴鳳陽弟鳸將各事粗理臘朔回郡中途遇雪難行之至適値省委吳樂齋大令名近智解來本洋三萬元係揚鎭交付佑翁者惟佑翁急欲回南據吳令云如解往已經動身則仍繳四總局逆流而上加以氷雪舟實難行弟鳸代佑翁出付收據洋枚寄存總局一面將所來各函并鳸函彚封排遞鳳陽如佑翁未　請渠如何安排需用卽解云云未知能接頭否此項是否留待皖北賑用請卽示復　間冬賑放糧均由官辦與義賑不涉現曉公囑鳸赴太不過幫忙而已刻下河水日涸較秋間已落三四丈合龍之說聞臘冬望前　可以操券弟薦由曉公及籛公堅留今冬似難抽身回里惟我處餘欵合佑翁餘欵旣撥皖賑似直皖用是否明年認定縣分儘數放春賑一次以作收塲鑼鼓請卽作速示及以便遵行至張蒓翁已回郡與曉公談過不論如何請伊將豫省各賑皖省夏秋兩賑及支用洋仔細核另抄清摺年内一定報銷大約皖局尙有存欵容核明再致近日大雪迄今未止預兆豐年河己成冰不能行走矣此請均安弟孫傳鳸劉芬同頓首臘月初七日潁郡發 
[邑尊騐屍]  
　　小東門外彤雲街卽梅園街三十號門牌得春園浴堂係石渭州所開前晚將近十二點鐘時有不知姓名人似野雞小工模樣進去洗澡不知如何失足兩脚趺入池内痛極呌喊及足起而兩膀及右手腕盡被帶傷傷處皮皆脫立時斃命當經將屍身扛出報明小東門巡捕房捕頭派華捕將門看守不准私卜收殮井通報大巡捕房法捕頭備德祿於昨晨着法包探土榮培赴上海縣衙門報請相騐副捕頭謝而諾君率帶中西巡捕在彼驅逐龍人裴浩亭大令於昨日午刻帶同刑仵書役人等親臨相騐先至浴池堂看一週然後出外升座着抬屍到案此係燙傷騐明痕迹隨着將其人所穿之舊羽縀馬褂元布背心藍布袄棕色洋布棉褲均破舊不堪布袄蒲鞋一併穿好該處　南北街中西巡 
 
 

Page 4

 
 
捕在兩頭管任不　閒人來往以致兩頭觀看之人愈聚愈衆路爲之塞裴大令見閒人甚衆因念許多人中或有知死者住處名姓隨商副捕頭諭飭中西捕免爲攔截南弄口之人着往北北弄口之人着往南任令觀看豈料衆人走過無有指認者因着收殮加封發壇標記當塲發給各書役等飯食工資畢卽乘輿回城時已逾十二點鐘矣 
[再訊睹規案]  
　　陸坤咸卽陸松林控遭賭徒尋釁副捕頭鉛門等得賭規鉛門訴由楊少亭唆串誣控有李錦堂張茂茂等到案爲証疉經蔡太守會同賈副領事庭訊各情詳列前報兹悉麻皮阿寳已由楊傑生往粤邀同來滬投質於昨晨覆訊楊少亭仍同西訟師卜易到案候示麻皮阿寳供粤人前曾犯賭現已改過返粤貿易太守問爾賭博時所有賭規交與何人答稱憲案差役捕房包探巡捕均無賭規太守又謂所問者每月之一百三十元究竟交與何人答稱交與楊少亭太守問爾親手交與楊否答稱同已故之王雲楚等交楊陸松林李松濤各執如前太守問陸松林爾控鉛門及十號西包探瓊華包探陸阿祥得受賭規究屬有何憑據答稱曾見陳阿光手持經摺到賭攤收洋由李松濤寫帳方知捕頭有賭規以致小的控告賭徒提案後由鉛門保出李松濤又稱從無寫帳之事陸松林一味謊言小的所供者皆是實語鉛門確有賭規經其侍者樂阿祖陳阿兆經收由已故之王雲楚與麻皮阿寳經付後因樂阿祖回廣東始由阿寳交楊轉付鉛門三四次至西包探實無賭規如有虚言情願刎頸抵罪小的本不敢訴明係奉大老爺開導直訴眞情毫無飾詞决不敢妄指他人得受賭規今被陸松林妄控拖累小的家有妻子妻又在家生産小的覊押月餘苦狀難言乞恩釋放太守又問陸曰卽照李松濤所供西包探瓊華包探陸阿祥並無賭規可見爾實任意妄控且賭規重情　所見而請人寫禀呈控陸又稱得之傳聞且揆度捕頭鉛門情形定有規費太守謂揆度情形卽可控人乎麻皮阿寳又稱陸松林向在小賭攤賣茶藉打官司拆梢陸松林又稱小的不過呈請保護而已賈副領事問陸爾前控副捕頭鉛門得規俟李松濤麻皮阿寳到案便可明白今伊等均到爾尙有何言答稱伊等不肯直說我亦無可如何李松濤又稱陸松林向不安分賈副領事又問陸之禀帖何人代寫陸仍供縣署前之王先生所寫又有姚明甫遞禀聲稱向在虹口訓蒙餬口曾於今年九月初在四馬路紳園烟舘門口遇楊少亭邀同至該烟舘樓上小房間内楊囑找　禀單投道轅探告巡捕頭得賭規每年可得洋白元較之教書更爲得利我未允從後知陸松林控告爲此申訴前情原差張福禀奉飭着保交嚴桂卿保嚴者爲虹口各店鋪及飭令交人有請從緩者有推卸者故將嚴妻帶案嚴某氏上堂稱丈夫嚴桂卿已於十月間出外迄今未返前月間有一鄉人模樣者到我門口喚我丈夫答伊不在家又問伊何事其人言是楊先生冢之廚司楊先生命伊來邀我夫更不知邀往爲何事副捕頭鉛門禀稱在工部局爲副捕頭以來捉賭甚嚴已蒙局董奬賞今因四馬路妓院控楊拆梢之案致楊挾嫌串入誣控疉奉訊供証人己齊並無我得規之實據應請辦伊等串誣之罪而伸汚衊之恥賈副領事請太守退堂商議良久筣升堂太守諭陸曰爾妄控中西包探業經訊明本當懲辦惟念爾鄉愚無知必有人唆使爾當供明答稱實是小的一人主見太守謂爾若任意妄爲則可惡矣念爾鄉愚情尙可憐現惧鉛門一節尙難水落石出姑將爾從寛父保當經地保林錫齋願保西包探瓊華包探陸阿祥同稱我等被陸誣控務請懲辦賈副領事　賭規之事旣經麻面阿寳到　訊明己可銷案惟楊少亭之事後緩辦結後冉究陸誣控中西包探之由賈副領事又將是案原委明白諭知麥捕頭并謂照華官疉次訊供仍難定斷太守命楊少亭仍交王萬豐號主當堂保去又問李松濤有保人否合稱有藥材鋪主可保太守諭卽邀來具保麻皮阿寳飭釋 
[不肯領銀]  
　　宋子藹擊傷張書常一案迭紀前報兹悉前日裴邑尊飭傳宋書升并宋子瑤瑗到案於晚堂集訊張姓家丁張榮稱老王人及主母等向在滬守候現届先主人週忌均回原籍追薦此案已及一年宋書　今始到案嗖求管押小的當赶速信追老主人及主母等報案伸訴寃情邑尊謂宋已在直賑捐内繳銀一萬兩况伊子與爾主人均已斃命此案卽可詳結矣隨問瑶瑗曰爾兄所欠張姓銀兩今日可繳案否答稱業已帶來隨繳票銀一千餘兩邑尊謂張榮曰爾可將此銀領去傳諭爾主知悉可也答稱小的不敢專主領銀邑尊隨飭將繳銀暫　存案候詳請上憲核辦原被各飭退去 
[英廨停訊]  
　　英會審員蔡二源太守以歲聿云暮照會英美粤三國領事官并飭知捕房於今日爲始停解公事俟新正初七日再行開堂訊案 
[縣案彚錄]  
　　黄宗堅控叔兆熙覇吞家産一案經裴邑尊提訊管押節登前報前晚筣經邑尊升堂訊究宗堅稱奉斷將祖遺房屋均分無如叔父抗斷叩求作主兆熙稱房屋均係自已起造並非祖遺今情願照分與姪叩求釋放邑尊乃飭具結交保釋放○沈銀祥張阿全金阿富劉阿二等在虹口地方假緝私鹽爲名索詐鄉愚經巡捕拘送英公堂訊供送縣前晚由裴邑尊升堂訊究沈張金劉同稱小的等不敢索詐叩求恩宥邑尊謂藉端需索最爲可惡飭令各子笞貢枷號遊示租界期滿再行發落并傳鹽快奚晉等到案申斥 
[法捕房瑣事]  
　　　屆年終狡詐之徒花樣百出昨有妙手空空兒異想天開携竹絲籃一隻籃内買有瓦楞子約半斤零錢百數十文至小東門外某肉肆買肉該店正在上巿之時購肉者頗衆某卽挨身進内攫取檯上水烟袋一枝被肉店中人瞥見立卽拉在交捕管押昨晨經備捕頭研問肉店夥伸訴前情據某稱因往買肉見人擁滿故取水烟袋吸烟並非偷竊備捕頭着將烟袋給失主領去將某管押一日○搖麻翟杉板船之某甲與寍人某乙打架因之一併拘進管押昨晨經備捕頭研問據甲供伊喚我擺渡下船後欲竊我物件我聞聲杳看始不敢動據乙稱喚伊擺渡與我爭論渡錢今誣找行竊捕頭着將乙管押一日甲當塲釋放○吉祥街某店夥昨扭某乙到捕房稱被打碎玻璃計錢四十文捕頭著乙賠錢了案嗣據將錢繳到人卽釋放○捕拘金利源碼頭上偷本板一塊之小竊一人着管押一日放去○某甲與某乙住居人仙橋地方前日扭作一團據云甲向乙索錢一千數百文因之口角爭競捕頭着出外自行清理 
[上海北巿絲業會館籌賑公所經解河南皖北順直山東奉天江陰揚鎭丹陽藥丸棉衣啓]  
　　謹啓者敝公所自七月初二日以前解欵已登報章七月十三日併解直隸永定公砝銀一萬兩合規元一萬六百五十兩内電報局解公砝銀一千兩高易解公砝銀一千兩陳與昌解規銀一千兩敝公所解規銀七千五百二十兩八月初十日解奉天英洋二千元由陳春記匯去十六日解河南規銀五千兩由電報局匯去九月十三日解山東英洋三千元田瑞林祥匯去十八日解順天公砝銀三千兩合規銀三千一百八十兩内文報局解規元一千零六十兩電報局解五百三十兩敝公所解規銀一千五百九十兩二十五日解皖豫規元九千兩經佩卿兄帶去名種藥丸十箱解揚鎭規銀一千兩均由電報局匯去解山東辦米規元三千兩由經蓮珊兄經手併解十月十九日解江陰英洋六千元内電報局高易公所陳與昌三局各解洋一千元敝公所解洋三千元棉胎衣一千件藥丸一箱一併交張雪堂兄帶往親放十一月初七日解皖豫規元二千兩由電報局匯去二十五日解揚鎭庫平一千兩合規銀一千零九十六兩由電報局匯去二十九日解丹陽庫平三十兩合規元三千二百八十八兩交子英帶去并帶去棉衣五千件託楊殿臣兄帶去棉衣大小一千六百件藥丸一箱同往散放十二月初一日解河南規銀二千五百兩由電報局匯去十六日解奉大規銀五千兩由陳春記匯去今特彚登以供仁人惠鑒本年水旱偏災請欵紛紛善昌竭力盡心謹代叩募分撥各災　開歲春賑伊遭奉天皖豫徒陽等處需款孔迫還祈普天之下諸大善士亟　福田賢　蔚起將拭目以俟之善昌爇杳叩禱爲各省災户叩謝盛德竊思申滬報館諸位大善士俯恤災區有聞 
 
 

Page 5

 
 
必錄不取辛資迄今已有數年彼被厄羣生當感宏恩於靡旣造福無窮定操左券而各信局帶來拯欵信資概助其積德亦不淺焉少欽施善昌謹誌 
[助賑紀要]  
　　廿三日楷記寳號來無名氏善士助蛋青線春一疋生青寗綢一丈零五寸囑代變價移賑兹共沽得規銀一十七兩六錢五分　盛局來浙省孫川釣徒仁丈經　周元動善士於萬難節省之中集捐洋十元廿五日全泰盛局來江右皖懷王捷三善士助洋五十元廿六日滬南信字營　營弁勇善士助洋二十元大官堂陳善十助洋三十元以上來捐均照收到或解衣而推食或慷慨以扶危補救有方定增福祿合先列於報牘以慰諸善士懸念之心　[  上海四馬路高易公館籌賑公所詠南陳德薰等謹誌月廿六日]  
　　景德泉已列第四次後秀矣頃觀其探母技藝尙可所唱正板稍竭而搶板極佳亦一時之選也爰拔入續錄後八名立傳小彩珠之次再 
[系一詩以示褒異]  
　　戎裝羽箭出深有離合悲歡處處工入帳過關歌激越描來行色倍怱○余不耐觀淫戯頃見高彩雲演上坆歌嬌舞　目送手揮宛轉自如大有弄丸之妙能使觀者紳豮俱化無不堪入目之嫌益信故人蓉甫之賞織爲不虚矣因口占以贈之月照梨花分外清流風廻雪態輕盈　綿繞偏纎纎手一幅香綃萬縷情○金郎祥雲卽小全寳頃偶遇之嶒以一絶玉潤珠圓正少年清歌梟梟復綿綿無端忽訝　喉澀珍重嬌軀要自隣[  嘉平二十日太痴戯作]  
[咸豐癸丑秋八月仲兄祖惪臨難血衣一襲至今猶存滬寓兄旣無子余亦老鰥兹特檢點歸諸淘沙塲專祠中俾免遺失詩以誌痛]  
　　當年熱血灑堂皇遺蜕而今尙在箱什襲不堪重展視難禁觸目涙沾裳祠宇峨峨像設莊也知父老未能忘裳衣合設烝嘗地爲遺奚奴鄭重將[  倉山舊主袁祖志草稿]  
[涵碧樓主湘君錄事以冬夜卽事詩索和卽次元韻答之]  
　　繞閣梅初放伊誰帶笑拈酒拌澆塊壘韻愛鬭义尖倚月閒吹笛防風密護簾寒消圖九九得句付詩　[  惜紅生初稿]  
[由通州至天津舟次]  
　　兩岸殘陽夕照斜戲飛泥彈打棲鴉高粱滿地人爭束一帶邨莊緑樹遮烟樹蒼茫水一涯堤邊武庫唱清笳兩三漁火停橈晚載得滿船月色賒[  味道館主]  
[余僻處滬南辱承王丈應之偕陳栢屏軍門文桂亭叅戎相繼過訪賦此誌感]  
　　幽居消歲月閉户讀兵書壁挂馮驩劍門停長者車識荆剛此日洗甲話當初盡是英雄士韜鈐我不如[  吳縣葉耀元子成]  
[戊子冬月冐雪偕陳軍門栢屏文叅戎桂亭遊廣方言舘藉訪味道館主承賦詩相贈勉步原韻奉和]  
　　幸入芝蘭室閒披滿架書羡君三卷稿葉君所　算藝等書甚富其時適著三才兵法三卷方擬就刊愧我四輪車志氣吞羣醜丰神繼太初留連忘積雪欽慕果何如 
人草廬主人王維馥 
[得金蘭英萎化之耗吊以七絶一章]  
　　酬玦分明兆死期誰云天道杳難知當年遇崇非卿福卜者謂有白虎煞蓬頭煞須以冥鏹絶之方免禍云云蘭英不覺也此後傷紳是我疾泉路　靈應有恨掌珠無母竟無疑嗤他謬認金龜壻猶把羅敷自解頤戊子十二月十七靜觀自得人侍定稿 
[蘇省撫轅抄]  
　　二十一日藩轅牌示照得宜興縣下邾司巡檢於富之在任丁憂遺缺查有補用巡檢陳煒堪以委署○二十二日侯補縣何啓綬禀知辭奉委赴江寗提解賑炊○二十三日撫轅牌示恭照光緒十五年正月初一日元旦令節是日五皷應穿朝服齊赴萬壽宫慶賀其自十二月二十七日起至正月初一二三四五等日俱穿蟒袍補服挂朝珠 
[浙省撫轅抄]  
　　十二月十七日運副司徒坷自京來省禀到禀安另補縣周銳禀知藩司飭知請補新城縣缺由閩專丁來省禀謝代理海寗州吏目吳鴻溶交缷回省禀到候補縣丞鍾金鎔由雙門厘局回省禀到銷差○十八日楊毓俊候補縣張佩紱俱禀知糧道佈知土屆海運案内保准補缺後以同知直隸州用叩謝 
[助賑登]  
　　謹將十一月十二日所收助賑開呈左○裴欽憲捐助鎭江賑濟先洋五百元張宏驤英洋五百元王兆記英洋兩元三多堂英洋五元思記英洋十元無名氏錢六千瀧溪樵子一元鄞西停琴佇月軒張病愈洋十元閩省藩署樓衞甫經募洋八元進德堂五元嘉南濟等洋七元又閩省藩署樓衞甫經募洋三十八元○以上共收光英洋一千零八十六元大錢六千文[  蘇皖恊賑捐輸處謹誌]  
[上海六馬路仁濟善堂經收各善工樂助施粥洋米捐敷第三批清單自十二月初一日至廿五日止]  
　　彭友記助元一百兩方善士助元五十兩○蕪湖節省氏助元四十兩○招商局漕務帳房撥助洋一百元胡觀察助洋一百元不書名守分氏知足氏藏拙齋合助洋一百元無名氏陳福勲太守張棨和李榮堂莊容川吳秉航以上六户各助洋五十元無名氏助洋日四元鶴記助洋廿八元嘉興糖北貨衆商漁山衍慶堂湘潭唐德溥楊義堂戎獻琛以上五户各助洋廿元馮善士安定氏無民氏同善會張茂清以上五户各助洋十元嘉興八航船助洋八元桂星記助洋六元張李氏雲叢子以上一户各助洋五元無名氏助洋四元慈立僧無名氏以上兩户各助洋三元潘朝和桑基壽徐世達以上三户各助洋二元林湘君無名氏秦辰甫以十三户各助洋一元生源號捐洋五角阮春園周佐清傳志黄趙餘金宗楨華樓月泉嚴福安諸搖圃沈梅丞李泉清俞體卿金吟香以上十二户各助洋四角文喚章蔚文蘭朱葆鳳陸雲湄楊雩卿桂月生以上六户各捐洋兩角申庄蓉記捐次洋乙元銅洋五元止○尋溪澤南居士雲叢子以上二户各助米十石程岷江司徒葆之以上二户各助米五石王蓮忠助米四石無名氏助米三石周太太助米二石王沈氏周昭堂誠濟局以上三户各助米乙石止以上共收元一百九十兩正洋八百五十二元五角米四十二石銅洋五元經收各善士樂助施衣洋衣捐敷自十月初一日至十二月廿五日止清單○唐翼衢助洋七十元程氓江徐至成莊慧林以上三户各助洋十四元王子顯助洋十元馬　善助洋八元朱春堯虞仁友以上二户各助洋五元止無名氏積善堂徐楊鏡塘曾祖欽曾祖琨以上五户各助棉衣一百件　安號助棉衣廿件止以上共收洋一百四十元棉衣五百廿件○十二月廿五日止經收各善士樂助施棺捐數清單○譚慧安助洋一百元南州間吏助洋五十元程氓江程陳氏以上二户各助洋廿元譚士標生昌泰二户各助洋十四元莊善士王子顯二户各助洋十元張立齋助洋十一元錢四百五十文丁邱氏助洋八元袁仁山助洋四元顧錫卿助洋三元八角福興祥助洋二元施家小姐姚吉廣二户各助錢七千文姜桂芳助錢四千文長泰木助銅洋廿三元止以上共收施棺洋二百六十六元八角錢十八千四百五十文銅洋廿三元 
 [Ｇ <　　上海森寶書局發兌退捕氏製戒烟妥效斷根丸○牙痛藥○肝胃氣痛散每種二角○止血捕傷丹每小瓶一角大瓶五角○各藥另有仿單 
　　鴉片之爲害蠱人知之溺其中者無不思戒僕體弱多病始吃洋烟迨后服官羊城簿書旁午烟癌日增大憲以嗜好登諸白簡於是立志戒烟細恭藥性蓋烟之爲害日損精耗氣傷神有此三害而形容憔悴百病叢生矣乃匯集諸方斟酌盡善以捕精氫氣養神爲主兼除肺腑積毒合丸試服毫無苦楚且精神強健每飯加餐卽尊長之前出門之日隨時吞服極爲便易僕受累廿年一旦戒絕欣幸何如竊思海內同病者甚多謹將原方製丸托森寶主人代爲行世每大瓶收回藥料洋五角中瓶減半有一錢癮者吃兩大瓶定可除根服法原方詳明仿單見效者易以傳揚庶斷癮者多一人受害者少一人併祈大君子照方製丸或送親友或行方便俾遠近同登　域是則僕之深願也賜顧者認明四馬路聚豐園對門局內仿單發票爲憑各處信購局力自給○籌帳書彩票每張四角發兌各局石印書籍　　 
　　蜚英館新出書籍碑貼寄售處本埠大馬路鴻仁里長順書發注馬路酥大堂漢口郭家巷復源盛京都琉璃厰四川成都學道街晉記書莊 
　　正德資治通鑑附通篇目錄六十本皆用原本歸印字畫法關紙墨精良每部價洋三十元本埠照碼七折實洋外埠另加水脚○古經解彙函小學彙函續　節書馬鄭注魯詩故　詩僕韓　故韓詩薛君章句蔡氏月令章句五經異義倉頡著字林攷逸東洋卷子本玉篇每部二十本價值洋十二元○叚注說文解字較從前印本圖大兼附叚注匡叚說文通檢　部八本價洋四元○墨池堂法帖明章氏摹刻中多晋唐小楷皆罕見之本每都五冊價洋二元四角　宋拓九成宮醴泉　王良常跋每部價洋二元○宋拓定武五字極損本　　序繪晋賣張叔未雨跋每部價洋一元二角 
 

Page 6

 
 
   
 
 

Page 7

 
 
   
 
 

Page 8

 
 
十五號四彩七千五百零一號仿售二月份票額仍設四萬號舊章零　批拆　巿　一並售各欵呂宋烟　紳商賜　請祈指明　　原班　　不悞　上廣　　　　海廣　祥萬豐號　仝　 
　　十二月二十七日　　船禮拜一 
　　泰和　輪船　由長江　怡和行 
　　約各哈馬麥　　由東洋　三菱公司 
　　二十八日出口船禮拜二 
　　江天　又　下午往甯波　招商局 
　　安慶　又　晚往長江　太古公司 
　　寶華　又　晚往漢口　廣利和 
　　益生　又　晚往香港省城　怡和啓 
　　淡水　又　晚往汕頭　太古公司 
　　二十九日出口船禮拜三 
　　泰和　又　晚往長江　怡和啓 
　　武昌　又下午三點半鐘往密　太古公司 
　　正月初一日出口船禮拜四 
　　約各哈馬麥魯輪船　上午九點鐘　往東洋等埠　三菱公司 
　　初五日出口船禮拜一 
　　揚子　又晚往香港　　　禪臣　 
　　初七日出口船禮拜三 
　　　臣　又開往　　長　神戶老　　 
 
 

Page 9

 
 
[光緒十四年十一月三十日京報全錄]  
　　宫門抄○諭旨一道錄前○發抄硃批四道○直督李奏奬海運員弁片○又奏設廠放賑片○又奏保運解餉械員弁片○又奏奬勸辦順直賑捐官紳片○又奏創辦地盤片○護漕督徐奏請頒藏香片○又奏請頒匾額片○大臣　奏勒令病員休致片○又奏揀補膳房差缺摺○大臣榮奏報交卸　務摺○十一月三十　理藩院鑾儀衞光祿寺廂白旗値日理藩院引見二十七名○正白滿二名正藍漢九名値年旗五名○伯王因伊子謝賞額駙品級恩○童華專摺謝賞假一月恩○鍾公請假十日○宗人府奏派閱卷派出額中堂麟書○工部奏派承修西直門角樓工程派出廖壽恒桂全○又奏派承修火神廟工程派出徐桐敬信○又奏派勘估夕月壇工程派出錫珍孫詒經○又奏派承修夕月壇工程派出崑岡徐郙○召見軍機恩中堂續昌慶福孫家鼐○發抄李鴻章奏請以殷謹補東安令奉硃批吏部議奏欽此○又遊擊李錫瑞借補大沽前左營都司奉硃批兵部議奏欽此○裕祿奏解鄭工息借銀欵赴津歸還奉硃批户部知道欽此○張曜奏署濟南守劉景宸爲其故父母建坊奉硃批着照所請禮部知道欽此○○大學士直隸總督一等伯臣李鴻章跪奏爲查明光緒十四年天津辦理海運出力員弁照章酌擬奬叙繕單仰祈聖鑒事竊查天津通州兩處辦理蘇浙海運漕糧委員每處奏保以六十五員爲度歴經循辦在案兹據天津道胡燏棻詳稱本屆辨理蘇浙海運漕糧由津派委及蘇浙糧道借調直省各員均能勤愼將事妥速無誤自應照章給奬計共請奬文武員弁書吏六十五員具詳前來臣核與定額無浮謹繕清單恭呈御覽仰懇天恩俯准勅部給奬以示鼓勵其各員履歴已照章開册送部再向例督辦道員應另請奬本屆係二品頂戴天津道胡燏棻督辦擬請勅部從優議叙理合恭摺具陳伏乞皇太后皇上聖鑒訓示謹奏奉硃批該部議奏單併發欽此○○李鴻章片再省城四關每屆冬令設廠放以贍窮黎今屆附　州縣歉收民情困苦仍應照辦已委員查核户口極貧大口日給米三合小口减半其雖非極貧而口多業少寔在困苦者亦量爲調劑大口日給米二合小口减半卽於十一月十五起分關開廠按五日散放一次所需米石在於採買項下撥用其員役薪工運米等費由藩庫籌撥據藩司松椿詳請奏咨前來除飭嚴督委員核實妥辦並咨户部查照外理合附片具陳伏乞聖鑒謹奏奉硃批户部知道欽此○○李鴻章片再前保上海運解臺灣餉械出力員弁案内同知銜監生周國興請加四品銜並戴花翎部議將四品銜改爲議叙其所請花翎駁令另核請奬當經改請以州判不論雙單月選用又准部咨無官職之監生准越級保至八品各官周國興所請州判係屬七品與定章不符等因應請將同知銜監生周國興改奬以八品之鹽大使不論雙單月選用俾昭激勸理合會同南洋大臣曾國荃附片具陳伏乞聖鑒勅部查照謹奏奉硃批吏部知道欽此○○李鴻章片再湖北江蘇勸辦順直賑捐爲出力官紳前經臣奏蒙恩准給奬旋經吏部按照嚴核保舉章程將原請升階銜封頂戴之湖北武昌府知府李有棻等五員江蘇候補道沈玉麟等十員均駁改加級臣查上屆順直水災待賑户口旣衆應辦工程又多官欵籌措維艱補救乏術幸有南省官紳竭誠勸集巨欵源源解濟該官紳遠在隔省本無應辦之責又當物力艱窘曢時尙能慷慨恤隣力維義舉洵足以風勵薄俗現値南北災患未已需賑殷煩正賴各省官紳無分畛域廣爲籌助若奬叙概從嚴核恐不足以鼓舞人心安徽湖南官紳勸辦順直賑捐經臣奏奬升階等項部議駁改加級復經臣奏懇仍照原保給奬於今年四月十七日奉旨允准欽遵在案今湖北江蘇官紳同一勸辦順直賑捐銀數較安徽湖南所勸增倍其勞績實有過之安徽官紳旣准給獎升階等項如湖北江蘇官紳改爲加級未免一案兩歧難昭公允且所請升階等項係按尋常勞績核擬並未敢稍子從優相應循案覆奏仰懇天恩俯念賑捐爲民命所關隔省官紳非本省人員可比准將湖北知府李有棻等五員江蘇道員沈玉麟等十員原請升階銜封頂戴勅部仍子照案給奬註册以示鼓勵理合附片具陳伏乞聖鑒訓示謹奏奉硃批着照所請吏部知道欽此○○李鴻章片再據藩司松椿詳稱光緒七年九月内前任遵化直隸州知州王啓俊恭辦孝員顯皇后梓宫奉安晉祥峪定東陵大差奉嚮導大臣於隆福寺前旋定蘆殿地盤當經敬謹修墊無誤核明請銷銀九千八百九十一兩四錢四分七厘查隆福寺從前本無蘆殿地船此次係由嚮導大臣旋定創辦核與豐潤玉田二縣創修桃桦寺地盤情事相同應照案奏咨請銷等情前來臣覆核無異除册咨送工部外理合附片具陳伏乞聖鑒勅部查照謹 
奏奉硃批工部知道欽此○○護理漕運總督布政使銜淮揚海道臣徐文逹跪奏爲本年伏秋大汛防守無虞現在水平工穩請循案頒發藏香十五炷以答神庥恭摺具陳仰祈聖鑒事竊照江北湖河西受淮水北承沂泗每當太汛本已岌岌可危上年鄭工失事黄水入淮人皆謂汎前若不合龍淮陽將爲澤國督撫臣前漕臣催修舊工力求保衞兼用臣别籌分洩之議開穵張福口舊黄河等處設法疏消委臣與前署淮揚海道劉鍾靈徐州道叚喆候補道黄祖絡兩淮運司福裕候補道吳修顗分投督辦尅期告成迨交本年大汎沂泗疉長黄淮繼至賴事先有備得以隨時搶護幸免疏虞所有一切情形均經督撫臣前漕臣先後奏明在案至秋分以後臣親駐高郵察看水勢始開車邏一壩以資分洩裏下河收成豐稔現在水平工穩居民樂業雖老於河工者亦以爲非始願所敢期此皆仰賴聖德懷柔神靈庇佑江北士庶感頌同聲擬請循照成案頒發藏香十五炷由臣敬謹致祭以答神庥其在工出力員弁應按奏定章程二年請奬一次去今兩年防禦黄水力保危局犬屬異常勤苦擬請一併存記俟新授漕督臣李瀚章到任後擇尤其爲出力者奏懇恩施以昭激勸而重修防理合恭摺具陳伏乞皇太后皇上聖鑒謹奏奉硃批另有　欽此○○徐文達片再江北自夏徂秋雨澤稀少九月初旬二麥猶未播種人心益覺惶惶臣在淮揚海道任内屢次率屬至清江城隍神廟虔誠祈禱九月十三二十八十月十六等日先後得有透雨翻犁種麥未至失時農民同深歡忭臣查清江以北民貧而悍年歲豐歉關繫地方安危城隍神感應昭著屢獲甘霖合無仰懇聖慈頒發匾額一方由臣恭製懸挂以酬靈貺而順輿情理合附片具陳伏乞聖鑒訓示謹奏奉硃批另有旨欽此○○奴才英廉跪奏爲職官久病不愈請旨勒令休致恭摺仰祈聖鑒事竊查本年京察列爲二等年逾六十五歲之内管領海運應行照例咨送内務府帶領引見嗣據該内管領海運呈告病假請暫緩咨送引見等情業經奴才咨明内務府查照俟該員病痊後再行補送帶領引見在案今該員屢次告假已屆六個月病仍未痊自應照例開缺復經委員查騐該員現年六十八歲近因患病日久精力就衰難望速痊等情呈覆核辦前來相應請旨將惠陵内管領海運勒令休致俾免曠職其所擬定正陪咨送内務府帶領引見補放俟命下之日再行分咨吏部户部内務府查照辦理是否有當理合恭摺具陳伏乞皇太后皇上聖鑒訓示謹奏奉硃批着照所請該衙門知道欽此○○奴才英廉跪奏爲循例揀補膳房拜唐阿差缺恭摺奏間仰祈聖鑒事恭查嘉慶五年六月欽奉諭旨東陵西陵所有應行送京引見之茶飯香燈拜唐阿等俱係微末之差道路遙遠往返不無糜費嗣後遇有缺出着交各該管大臣揀選奏補不必送京引見以示體恤等因欽此欽遵在案兹裕陵出有膳房拜唐阿一缺奴才揀選得閑散拜唐阿瑩瑞堪以擬補俟命下之日奴才照例分咨户部内務府查照辦理謹循例恭摺具陳伏乞皇太后皇上聖鑒謹奏奉硃批着照所請該衙門知道欽此○○奴才榮頤跪奏爲恭報交卸事務日期恭摺仰祈聖鑒事竊奴才榮頤於本月十二日交卸守護事務恭俟十九日冬至裕陵致祭禮成後再行起程回京跪請聖安理合恭摺陳明伏乞皇太后皇上聖鑒謹奏奉硃批知道了欽此 
 
 

Page 10

 
 
[光緒十四年十二月初一日京報全錄]  
　　宫門抄○諭旨一道錄前○發抄硃批五道○江撫德奏拿獲首要匪犯解省懲辦摺○總兵黄奏巡洋班滿片○台撫劉奏撤兵回防片○滇撫譚奏派署知縣片○直督李奏委署道員片○十二月初一日吏部翰林院廂紅旗値日無引見○宗人府奏派守護東陵派出麟嘉○吏部呈進月官卷○召見軍機徐會澧容貴奎潤睿王○發抄劉秉璋奏請將捕務廢弛之補用令徐福辰等摘頂嚴議奉硃批着照所請該部知道欽此○又請以陸儀誠補成都府通判奉硃批吏部議奏欽此○又把總周天貴開缺以遊擊歸標補用奉硃批兵部知道欽此○倪文蔚奏閩督捐助賑欵議叙奉硃批楊昌濬著交部議叙欽此○譚繼洵奏校閱武闈事竣奉硃批知道了欽此○○頭品頂戴江西巡撫臣德馨跪奏爲拿獲首要匪犯解省懲辦恭摺具陳仰祈聖鑒事竊臣前因瑞州府有外來匪徒勾結潛謀起事經該府縣訪獲謝杜一等三名訊明懲辦並飭將餘犯解省審辦當經附片奏報欽奉硃批知道了卽着飭屬將在逃首要各匪犯按名嚴拿務獲懲辦以靖地方欽此卽據高安縣將獲犯謝代一胡魁亭等解審並據新喻縣知縣朱寳常會同營汛解獲要犯賴麻仔吳逢得二名又據信豐縣知縣陶繼曾會同委員候補知縣麻瑤委辦保甲補用巡檢龍錫楨拿獲匪首池化隴卽贑州先生一名各解省均經臣發交署臬司鄧蓉鏡督飭南昌府知府崔國榜確審除謝代一一犯聽紏入黨謀逆於委審取供後寄禁南昌縣監病故外兹據開錄各現犯供摺呈送前來臣親提覆鞫據匪首池化隴供稱四川夔州府開縣人本姓李名連芳自幼隨母改嫁池姓因改姓池伊來江西先在贑州訓蒙綽號贑州先生嗣來省城卜卦算命旋至福建延平府賣藥往來各處游湯於本年夏間回至江西撫州在不記招牌飯舖内與高安縣人劉串會遇閑談伊揑稱福建鳳凰山有大頭目封伊爲平西王大元帥職分如能帮同邀人起事可封官職劉串說願帮助邀伊到高安縣灰埠鎭等處及蒙山附近地方散布謠言勾結煽惑當有已獲正法之謝杜一何桑二熊堂及現犯賴麻仔吳逢得胡魁亭謝代一並在逃之宋幅七鄒有二等各聽邀入黨輾轉紏人私造令箭刀械張帖行軍僞示散賣鳳凰山忠義堂仍印票布稱可保全身家並給當兵憑據騙錢使用並傳授内外口號凡黨内人髮辫向前盤結衣服大襟都向裏折褲脚上午左脚提高下午右脚提高作爲暗記約會於八月十三四等日夜晚放火爲號先破瑞州府城刦搶軍糧再破臨江新喻府縣等城不料先被官府訪聞查拿嚴緊不敢動手均各逃散伊沈至信豐甫到縣城卽被官兵拿獲解省等供提訊賴麻仔供係新喻縣人紏同何桑二等前往瑞州府意圖攻城屬實吳逢得胡魁亭亦均新喻縣人各供認聽從贑州先生卽池化隴並在逃之劉串等紏邀入黨同往作亂不諱均爲罪大惡極除謝代一聽從謀逆於解省取供後雖已病故仍應行戮屍外臣查該匪犯池化隴以外來無業游民瞻敢往來各省勾結匪黨散賣僞憑造言煽惑謀爲不軌圖攻瑞州府城實屬罪不容誅賴麻仔吳逢　胡亭魁各聽從謀逆約會紏黨攻城意圖起事亦屬同惡相濟厥罪惟均俱未便稍稽顯戮臣於訊明後卽恭請王命將該匪犯池化隴賴麻仔吳逢得胡魁亭各騐明正身綑綁押赴巿曹處斬梟首犯事地方與謝代一戮屍首級一併懸竿示衆以昭炯戒此外尙有陳蠢等各犯或供詞游移或誤被誘脅情節稍輕仍飭臬司督同委審衙門分别訊明另行照例擬辦此次匪徒勾結煽惑倡謀爲逆卽經該府縣營汛訪聞拿獲懲辦地方不致被害拿辦尙爲妥速失察處分應請免議新喻縣知縣朱寳常於隣境匪徒濳謀起事首先訪聞密函舉發查該員辦事勤能於地方事機甚爲留心現復緝獲謀逆要犯賴麻仔吳逢得二名解審懲辦又信豐縣知縣陶繼曾委員候補知縣麻瑤委辦保甲補用巡檢龍錫楨奉飭購綫密拿謀逆首犯不動聲色於該匪首池化隴甫經抵縣卽行拿獲解省實能消患　未萌不但爲江西本省除一大害並足爲各處匪黨聞風儆懼均不無微勞足錄應請量十奬叙以昭激勸合無仰懇天恩俯准將補用直隷州知州新喻縣知縣朱寳常俟補直隷州知州後以知府補用信豐縣知縣陶繼曾候補知縣麻殣瑶各以直隷州知州卄補用巡檢龍錫楨俟補缺後以縣丞仍留原省補用出自逾格鴻施陳嚴飭各屬認眞清查保甲以杜奸究並查拿逸犯劉串等務獲解辦外所有拿獲首要匪犯解省懲辦緣由是否有當謹會同兩江總督臣曾國荃恭摺具陳伏乞皇太后皇上聖鑒訓示謹奏奉硃批朱寳常陶繼曾麻瑶龍錫楨均着照所請奬勵仍着飭拿逸犯劉串等務獲懲辦毋任漏網餘議該部知道欽此○○鎭守廣東高州鎭水陸總兵官侃勇巴圖魯奴才黄廷彪跪奏爲恭報奴才巡洋班滿歴過洋面情形仰祈聖鑒事竊奴才案查道光二十三年十一月初七日奉上諭嗣後水師提鎭着於每歲出洋時具奏一次俟出洋往返事畢卽將洋面如何情形據實具奏如實因公不能出洋卽着自行奏明均令咨禀訪省總督以憑查核等因欽此欽遵在案現查奉行裁撤陽江鎭總兵變通洋巡章程每年巡洋上班正月初一日起至六月底止改以高州鎭水陸總兵出洋洋統巡下班自七月初一日起至十二月底止改以陽江營擊出洋等因奴才奉飭於本年六十一日到高州接印任事並據署陽江遊擊黄才廣將巡洋案卷送交前來據稱上班統巡期滿奴才遵於七月初一日回營當將下班統巡洋務札交陽江營遊擊鄧正峯接巡飭令嚴督弁兵寔力巡緝如有盜匪出没奴才仍卽親率舟師前往捕搜斷不敢因統巡班滿稍涉偷安以期仰副聖主綏靖海疆之至意所有奴才接管巡洋班滿緣由理合恭摺具奏伏乞皇太后皇上聖鑒謹奏奉硃批知道了欽此○○劉銘傳片再查官軍攻克吕家望番社及剿平彰化土匪各情形經臣先後奏報在案現據統帶鎭海後軍總兵張兆連禀稱吕家望社自從官軍剿辦後所存老弱七百餘人沿山潛伏狼狽無歸由阿密等社老番携同來營懇乞赦罪願併三社爲兩社改名遵化迪化聽候約束其大莊璞石圖一帶各莊社原爲番目劉添注並吕家望社番煽惑逼脅並由各總理頭人禀乞赦宥等情臣思該番社等旣知洗心革面悔罪投誠自應准其收撫仍令各設社長妥爲管束並飭將番匪劉添注勒拿送辦以昭炯戒至彰化土匪剿平之後匪首施九叚等竄逸嘉義紏約嘉匪陳定沿途搶刼聚黨復至數百人屯踞距城十二里之正青厝莊經台灣鎭總兵萬國本會同署嘉義縣知縣包容帶隊赴剿該匪胆敢拒敵接　萬國本飭令兵勇開炮轟擊並用連環槍一時齊發斃匪不計數乘勢猛衝直進立將該莊踏平追至三里許之廣厝莊復有匪黨二三百人憑莊固守萬國本分隊三面攻擊洋火箭射燒莊内草屋匪勢潰亂並卽攻克該莊奪獲該匪號旗僞示等件割獲首級懸竽示衆現派營伍南北哨巡一面會同嘉義縣清莊緝匪務除奸宄而安良善由萬國本曁台灣道唐景崧禀報前來臣查前後山番匪先後滋擾經各軍分别剿撫地方業臻平靜其各屬善後事宜自當責成原駐防營會商地方文武妥爲辦理除北洋水師總兵丁汝昌督帶致遠兵輪先已北旋暫將靖遠兵輪留台由臣飭令回防外所有先後調派之福寗鎭總兵曹志忠澎湖鎭總兵吳宏洛提督李開明總兵竇如田都司鄭有勤各軍應卽分别撤回以重防務謹會同閩浙總督臣卞寳第附片具陳伏乞聖鑒謹奏奉硃批該部知道欽此○○譚鈞培片再署鎭邊直隸同知王德誥病故遺缺查有委署霑益州知州候補同知直隷州李應棠堪以署理遞遺霑益州知州缺查有試用知縣甘棠茂才具明穩堪以署理據藩臬兩司會詳前　除分檄飭遵外謹會同雲貴總督臣岑毓英附片具奏伏乞聖鑒謹奏奉硃批吏部道知欽此○○李鴻章片再津海　道　缺前經遴委記名海關道劉含芳暫行接署仍兼辦沿海水陸營務處奏明在案兹查旅順口一帶該道經手隖澳庫廠各項工程及水雷營魚雷艇冬操避凍事宜均　緊要封河以後往來文牘阻滯難期兩地兼顧應令該道交卸道篆前往旅順駐紥專辦沿海水陸營務處事宜悉心妥籌經理所遺津海關　篆務查有二品銜遇缺題奏道劉汝翼廉明篤實爲守兼優前曾委署斯缺熟悉交涉機宜應仍委令接署除檄飭遵照外理合附片陳明伏乞聖鑒謹奏奉硃批吏部知道欽此 
 
 

Page 11

 
 
[光緒十四年十二月初二日京報全錄]  
　　宫門抄○諭旨三道錄前○發抄硃批三道○禮邸等奏爲請旨事○豫撫倪奏請補要缺知縣摺○又捐銀助賑請給奬叙片○新撫劉奏核明情罪定擬摺○大臣杜奏請照案奬勵摺○又奏請更換章京摺○十二月初二日户部通政可詹事府正藍旗値日吏部引見四十名正黄滿十六名○正藍滿八名健銳營三名○德福假滿請安○麟公謝守護　東陵恩○土文錦謝右庶子恩○豫王續假十日○八額駙續假五日○錫珍請假五日○豐公請假二十日○任見車機熙敬曾紀許訐應耆齡○發抄禮親王奏請以大理寺卿沈源深在軍機章京上行走奏旨知道了欽此○長順奏解犯中途脫逃請將原解之雲騎尉成順革職奉硃批成順着先行革職仍勒限緝拿逃犯務獲究辦餘依議該部知道欽此○譚鈞培奏請仍以韓冉蘭補平彝令奉硃批吏部議奏欽此○○臣世鐸額勒和布張之萬許庚身孫毓汶跪奏爲請旨事伏查光緒十三年正月皇上親政皇太后訓政所有一切應行事宜或酌復舊制或變通辦理或暫緩舉行由臣等公同參核於十二年十月十七日開列條欵具奏二十日欽奉懿旨依議在案明年二月恭逢歸政大典除業經歸復舊制各事無庸另議外現在應辦之事有應歸復舊制者有仍應暫爲變通者臣等悉心商酌並與醇親王面商意見相同謹擬條目恭候欽定一臨雍經筵典禮御門辦事仍恭候特旨舉行一中外臣工奏摺應恭書皇上聖鑒至呈遞請安摺仍應於皇太后皇上前各遞一分一各衙門引見人員皇上閱看後擬請仍照現章於召見臣等時請旨遵行一武殿試向由兵部奏請皇上親閱考試擬請歸復舊制辦理一兵部奏派查齋大臣向係分繕清字大牌紅頭緑頭名簽恭候欽派八旗吹演海螺向係恭繕清字大牌奏聞擬請歸復舊制辦理一勾到事宜擬請暫照現章辦理以上各條恭候皇太后皇上聖鑒訓示臣等敬謹遵行其有應行知照京外各衙門者分别辦理謹奏奉懿旨依議欽此○○革職留任三品頂戴河南巡撫臣倪文蔚跪奏爲揀員請補沿河要缺知縣以資治理恭摺具陳仰祈聖鑒事竊准部咨滎澤縣知縣連魁章於光緒十四年三月十五日奉硃批照例作第五日行文按照限减半扣至四月初四日爲開缺日期應歸是月截缺查滎澤縣係衝繁疲兼三沿河要缺例應在外揀選調補該縣地當衝途政務殷煩且濵臨黄河要工林立有恊防之責自非精明幹練之員弗克勝任臣督同藩臬兩司在於通省寔缺知縣及候補卽用並應卄人員内逐加遴選井本任緊要卽人地未宜兹查有卽用知縣談國政年四十五歲係廣東廂白旗漢軍承志佐領下人由附生中式同治十二年癸酉科廣東鄉試舉人光緒九年癸未科會試進士奉旨以知縣卽用欽此簽分河南在部領照於光緒九年七月十九日到省曾署項城縣知縣嗣因調簾交卸任内並無承緝盜犯及經徵錢糧已起降革叅限之案該員明白穩愼以之請補滎澤縣沿河要缺知縣洵堪勝任惟調缺請補與例稍有未符但該員係進士卽用且人地實在相需例得專摺奏請據藩臬兩司會詳前來合無仰懇天恩俯念沿河員缺緊要准以該員談國政補授滎澤縣知縣實於要缺有裨如蒙俞允該員係卽用知縣請補知縣銜缺相當毋庸送部引見亦毋庸查開叅罰臣爲要缺擇人以資治理起見是否有當理合恭摺具陳伏乞皇太后皇上聖鑒勅部核覆施行謹奏奉硃批吏部議奏欽此 
○○倪文蔚片再調任陜甘總督閩浙督臣楊昌濬以鄭工賑務爲日方長籌捐簾銀庫平一千兩飭交福建善後局發商匯兌至豫交河南藩司查收撥賑聲明毋庸議奬等情據福建善後總局司道具詳前來臣查豫省賑務時逾一年需欵浩煩各省官紳急公慕義捐助賑需爲數較鉅者經臣查明具奏無不仰荷恩施分别奬敘有案今督臣楊昌濬捐助豫賑銀一千兩飭司匯兌雖據聲明毋庸議奬究禾便没其公忠好善之誠相應仰懇天恩勅部照例議給奬叙以昭畫一除咨户部外理合附片具陳伏乞聖鑒訓示謹奏奉硃批楊昌濬着交部議叙欽此○○尙書銜甘肅新疆巡撫二等男臣劉錦棠跪奏爲救父情切致斃人命核明定擬恭摺仰祈聖鑒事竊　城縣纒民哈生木爭水起釁見父受傷情切救護嚇毆買買提尼則爾身死一案據代理葉城縣知縣陳啓豐騐訊擬議解由莎車直隷州知州劉嘉德訊明轉解喀噶爾道袁垚齡覆審咨鎭迪道兼按察使銜恩綸核轉到臣覆加查核緣哈生木籍隸葉城縣務農度日與已死買買提尼則爾公共渠水素識無嫌光緒十四年三月初三日哈生木因地需水携帶鋤頭隨其父阿木往放渠水買買提尼則爾瞥見阻止阿木斥其逞强互相口角買買提尼則爾拾石毆傷阿木冬右臂膊阿木冬跌地買買提尼則爾赶上擒按哈生木見父被按勢在危急情切救護隨舉鋤嚇毆適傷買賈提尼則爾偏左經一斯坎達喝住詎買買提尼則爾傷重延至半夜殞命投約報騐訊供通詳批飭審擬解道咨兼按察使銜核明轉詳臣覆核無異查律載父母爲人所毆子孫卽救護而還毆行兇之人至死者依常律又鬥毆殺人者不問手足他物金刃並絞監候各等語此案哈生木因其父阿木冬被買買提尼則爾用石毆傷復被擒按勢在危急該犯情切救護舉鋤傷買買提尼則爾偏左身死自應仍依常律問擬哈生木合依鬥毆殺人者不問手足他物金刃並絞監候律擬絞監候秋後處决一斯坎達救阻不及應毋庸議阿木冬傷已平復公共渠水仍飭照常公管以杜爭端無干省釋屍棺飭埋兇器案結銷燬再此案係救親情切應否减流應請旨勅部核議除全案供招咨送刑部外合將救父情切致斃人命核明定擬緣由恭摺具陳伏乞皇太后皇上聖鑒飭部核覆施行謹奏奉硃批刑部議奏欽此○○奴才杜嘠爾車林多爾濟祥麟跪 
奏爲卡倫侍衞年滿擬請照案奬勵以昭激勸恭摺仰祈聖鑒事竊案查光緒七年閏七間片奏津吉里克卡倫年滿侍衞隆福巡查邊界督練卡兵不辭勞瘁擬請鼓勵經兵部議奏隆福請以應升空花翎缺出儘先卽補並請加四品頂戴之處核與定章相符應請照准等因奉旨依議欽此欽遵在案奴才等又於光緒十三年九月間因所屬邊卡侍衞遠戍邊塞勞苦倍常每遇差期年滿無過奏請以各該員應升之缺儘先升用先換頂戴以示鼓勵等因奏奉硃批兵部議奏欽此復准部議嗣後烏里雅蘇台科布多所屬津吉里克等處卡倫侍衞年滿各旗營官員准保指明一階或補用或升用不准保歸儘先班次或量予虚銜頂戴議叙優叙之處統由該將軍大臣等考其平素當差若何秉公酌保案内祗准請奬一層不准兩層併保用示限制該侍衞等倘有始勤　怠卽當據寔叅劾等因具奏奉旨休議欽此欽遵咨行遵辦亦在案兹查烏里雅蘇台所屬索果克卡倫年滿侍衞阿拉精阿任内無過始終勤勞亟應援照成案將左翼廂白旗蒙古空花翎銜前鋒校索果克卡倫年滿侍衞阿拉精阿擬請遇有本翼前鋒侍衞缺出卽以該員補用以示鼓勵合無仰懇天恩俯念邊卡緊要用策將來之處出自逾格鴻慈所有卡倫侍衞年滿擬請照案奬勵以昭激勸緣由理合恭摺具奏伏乞皇太后皇上聖鑒謹奏奉硃批着照所請兵部知道欽此○○奴才杜嘠爾車林多爾濟祥麟跪奏爲司員年滿循例更換恭摺具陳仰祈聖鑒事竊據烏里雅蘇台内閣承辦章京侍讀榮壽呈稱竊章京前於光緒十一年八月間奉旨派往烏里雅蘇台承辦軍營内閣事務嗣於是年十二月十八日抵烏里雅蘇台十九日接辦任事起連閏扣至十四年十一月十九日止三年期滿例應呈請更換等情前來奴才等覆查無異今該員旣經年滿自應照例奏請更換其所遺烏里雅蘇台内閣承辦章京一缺相應請旨飭下該衙門照例揀員接替以重職守除分行外理合學摺具陳伏乞皇太后皇上聖鑒謹奏奉硃批該衙門知道欽此 
 
 

Page 12

 
 
[光緒十四年十二月初三日京報全錄]  
　　宫門抄○諭旨兩道錄前○發抄硃批六道○新撫劉奏暫緩屯墾摺○又奏核明定擬摺○廣西撫沈奏請撥禀額學額摺○十二月初三日禮部宗人府欽天監廂藍旗値日無引見○掌儀司奏初五日奉先殿親行禮節○又奏初六日祭奉先殿絪貝勒行禮○召見軍機○又興致麟因佑瑞純○發抄崧駿奏指撥江海關軍餉解清奉硃批户部知道欽此○裕祿奏解固本餉奉硃批户部知道欽此○又查閱營伍完竣奉硃批知道了欽此○又解水陸珞營掃數解清奉硃批户部知道欽此○又解清内務府經費奉硃批該衙門知道欽此○又撥籌北洋防費銀兩奉硃批該衙門知道欽此○○尙書銜甘肅新疆巡撫二等男臣劉錦棠跪奏爲滿營移併古城遵旨籌撥官兵隨缺地畝並懇暫緩屯墾以紓兵力恭摺仰祈聖鑒事竊臣光緒十三年二月十六日承准軍機大臣字寄光緒十三年正月十七日奉上諭富勒銘額奏烏魯木齊滿營官兵議遷古城請援案撥還隨缺地畝一摺等因欽此遵旨寄信前來等因到臣當經欽遵飭查吉布庫地畝現係歸緑營耕種其頭二三等屯向爲緑營屯地自遭變亂地畝盡荒光緒三年經前陜甘總督臣左宗棠招集流亡給資承墾迄今陸續增添已安插百數十户共男婦一千數百口耕稼婚娶漸成土著若以此須地畝撥歸滿營不但遷栘改撥徒滋勞費且甫經招集忽議遷徙亦甚非朝廷勞來還定之意臣查古城東灣中渠地屬上中接引山水澆灌得地一萬餘畝如歸各滿營耕種不敷由附近之大板河西岔撥給查大板河約地三四千畝西岔約地四五千畝該各處曾有户民墾種爲數尙少遷移較易毋庸將頭二三屯地撥歸滿營如此辦理似屬兵民兩便並經行司飭縣估計修渠經費檄行城守尉德勝委勘覆辦去後兹據德勝呈稱查巴里坤滿營現未遷齊烏魯木齊滿營曾經遷併安插尙未就緒所撥東灣中渠等處地畝修理各渠又非急切所能竣事擬請展緩三年再行　墾藉紓兵力等情前來臣覆加查核自係實情惟事關旗屯未敢擅便除飭司查取迪化縣接收滿營原撥地畝招民承種應完額糧清册另案奏咨外所有遵撥滿營官兵隨缺地畝並暫緩屯墾各緣由理合恭摺具陳伏乞皇上聖鑒訓示施行謹奏奉硃批户部知道欽此○○尙書銜甘肅新疆巡撫二等男臣劉錦棠跪奏爲竊盜拒捕殺斃人命核明定擬恭摺仰祈聖鑒事竊疏勒州賊犯沙五提行竊拒捕刃傷事主買邁提身死一案據署疏勒直隷州知州黄丙焜騐訊議擬解由喀什噶爾道袁垚齡審明咨鎭迪道兼按察使銜恩綸核轉前來臣覆加查核緣沙五提籍隷疏勒州先未爲匪光緒十四年二月二十九日路遇素識之玉素普各道貧苦沙五提稔知阿洪買邁提家殷實起意糾竊得贓分用玉素普應允至三月初二日探得買邁提之二子外出約於是夜三更偕抵買邁提門首沙五提爬墻進院開門玉素普進來在房門旁挖開一空悄同入内玉素普察燃洋火見買邁提與其妻伯什比比睡熟沙五提濳到櫃旁開鎖被買邁提驚醒呌捕玉素普聞聲先遁沙五提被買邁提扭住並呌伊妻喚人帮拿沙五提恐經捉獲起意拒捕用口咬傷買邁提右手背脫逃跑出旋被門檻絆跌買　提赶上搇按沙五提圖脫順抽身佩小刀戳其咽喉買邁提獲不鬆手沙五提又用刀連戳買邁提肚腹左肋倒地比經屍妻伯什比比燃燈查視買邁提業已殞命並無失物投約報騐獲犯訊供詳批審擬解道咨兼按察使銜核明轉詳臣覆核無異查律載竊盜未經得財逃走被事主追逐拒捕因而殺人者首犯擬斬監候又載同案搶竊不知拒捕情事仍各照竊盜本律首從論又律載竊盜已行而未得財笞五十免剌爲從者各减一等各等語此案沙五提紏同玉素普行竊尙未得財當被事主扭住臨時拒捕嗣因絆跌復被事主搇按用刀戳傷事主買邁提肚腹等處斃命自應按律問擬沙五提合依竊盜未經得財逃走被事主追逐拒捕因而殺人者擬斬例擬斬監候秋後處决照例先行剌字玉素普聽紏行竊於沙五提拒傷買邁提身死時該犯業經先遁委係不知拒捕情事自應仍依竊盜本律問擬玉素普係屬爲從應於竊盜已行而未得財笞五十律上减一等笞四十折責該犯等行竊其失察之牌保人等照例傳責無干省釋屍飭領埋兇器銷燬是否允協除全案供招咨送刑部外合將盜賊拒捕殺斃人命緣由恭摺具陳伏乞皇上聖鑒勅部核議施行謹奏硃批刑部議奏欽此○○廣西巡撫臣沈秉成跪奏爲請撥廪額學額以資登進恭摺仰祈聖鑒事竊上年八月内准禮部咨兩廣總督張之洞等奏添設學額一摺内稱小鎭安通判改爲鎭邊縣該處應試生向入鎭安府學者今爲歸順直隷州屬縣自應另設學額擬請歲科每試取進四名　生二名增生二名四年一貢武童歲試取進四名該州縣均科歲併行卽令就近附在鎭安府城考棚校閱等語查直省府廳州縣學額例有一定不得輕議增加小鎭安通判改爲鎭邊縣該處應試童生向入鎭安府學者今爲歸順直隷州屬縣自應另設學額檢查廣西存部學册鎭安廳向無學額其鎭安府學額十名向於各屬取進文生分撥由鎭安廳撥入者每屆儘一名至多不過二名且歸順州原有學額四名每屆撥入鎭安府學者又三四名不等今旣升爲直隷州自未便仍占鎭安府學之額則該府學額數未免過多所有鎭邊縣學額應請仍在鎭安府學内撥出二名作爲該縣定額其武童歲試兵部查鎭安府學原額十二名今該屬小鎭安通判旣改爲鎭邊縣請設武學額亦應由該府學撥出二名作爲該縣定額等因於光緒十三年七月十四日具奏奉旨依議欽此抄錄原奏學額咨行到粤經前護撫臣李秉衡轉行遵照去後兹據藩司馬丕瑶轉據歸順直隸州知州黄詠沂禀稱鎭安廳改爲鎭邊縣屬於該州由鎭安府學撥出文武學額二名永爲該縣定額所請廪額未蒙禮部議給可否亦於鎭安府學廪額内撥出二名作爲鎭邊縣廪額俾該縣應試各童得資認保而免朦混又歸該州管轄之湖潤寨巡檢分防境地本係由土改流之區自改流以來該處文武童生每逢科歲考悉由該巡檢錄送鎭安府試又下雷土州所屬文武童亦向由該土知州錄送鎭安府試均無學額由該府學額内酌撥取進榮潤寨地方文武童於同治八年取進歲試文生岑應阜一名光緒二年取進歲試武生趙開鳳一名光緒十三年取進科試文生葉宗湖一名其下雷土州文武童道光十八年取進文生葉祥文一名道光二十四年取進文生許裕孚一名葉祥文於同治九年補廪訜餼光緒七年出貢均有册籍可稽今該州升爲直隸州湖潤寨及下雷土州屬文武各童不能復應鎭安府試未蒙撥給學額各該處土民以無進身之階紛紛具呈請撥　否仍在鎭安府學内撥出俾貢取進以示鼓舞又該州屬應試人數較衆前隸鎭安府時以府屬州縣而論文風亦較優是以歴屇科歲併行於州學原額取進又於府學歲科額内撥取文生七八名武生三四名今升爲直隸州其所屬之文武童俱　能再占鎭安府學進額僅止州學原額四名硃覺人多額少亦擬請量爲增撥以免偏枯等情由藩司詳請核辦前來臣查新改鎭邊縣旣設學額尙無　額應試之童無人認保办欠周妥應請仍於鎭安府學撥缺二名歸於鎭邊縣永爲定額四年一貢以符定制至湖潤寨下雷土州本係僻遠之區久沐聖教涵濡人知向學該處文武各童歴由鎭安府學額酌撥取進今屬於歸順直隷州不得再應府試擬請卽於鎭安府學内撥山文武各二名併入歸順直隷州學仍爲湖潤下雷文武各童登進　路嗣後歲科兩試由該　錄送學臣考試如果文理通順己馬嫻習卽各取進一名以昭激勸而振民風倘文理弓馬不堪取進則於歸順州各童内擇文藝較優者遴取以拔眞才其歸順文童向來科歲併行於州學原額取進外又於府學撥取七八名武童歲考於州學原額取進外又於府學撥取三四名今該州升爲直隷州祗有原額四名雖現議撥出鎭安府學額二名歸入州學仍可於該州文藝較優者遴取尙較從前有减似涉向隅而鎭安府學文額十名先經部議撥給鎭邊縣二名今又請撥給湖潤寨下雷土州二名計該府學額只存六名又未可再撥合無仰懇天恩俯准加給歸順州文武學額各二名以廣登進而資鼓舞出自逾格鴻施謹會同兩廣總督臣張之洞廣西學政臣李殿林恭摺具奏伏乞皇太后皇上聖鑒訓示謹奏奉硃批禮部議奏欽此 
 
