# 1901 - 169 - 4910191

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○　　易　　白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華績錄實洋二元五角○左文　公奏疏碼洋四元○隨園三十六種實洋五元○刑案匯覽洋七元○景岳全書碼洋三元○實治新書碼洋一元五角○繪圖三國演義碼洋一元六角○　　　　碼洋二元○明季南北略碼洋一元二角○欽定六部處分則例碼洋一元二角○補註洗實錄碼洋六角○康熙字典碼洋二元八角○三家　　碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字棠碼洋二角○日本　　碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科埠　六套實洋六元○醫門法律碼洋一元○醒世姻緣碼洋一元四角○贈芳錄碼洋一元二角○紅樓夢補六角○閱微草堂五角賭君欲購者　　五至三馬路申昌　　室或申報館帳房可也此佈 
[再續劉張兩制軍遵旨謹擬采用西法第三摺]  
　　一廣軍實和局雖定戰備不可不修我無戰具則各國將内逼矣經費雖艱軍械不可不製不製軍械則將士永不知今日戰陣爲何事矣大廠自難多開小辦必須努力現在外洋軍火旣禁兩年無從購辦江鄂兩局豈能供海内之取求此後江鄂兩局除加功精究籌欵擴充並於廠内設立學堂以教員弁外并擬設法籌欵自造槍機砲機彈機以待各省購用學製庶免專恃外購仰他人之鼻息增中土之漏巵至直隸各局自必設法修復擬請將廣東山東四川三省製造局極力擴充其餘南北各省皆令設法籌欵量力各設一製造局欵多則兼鋪鋼造槍造彈三事欵少則兼造兩種再少則只造彈一種若慮機爐大工費鉅則　　爐每日出銅一墩半墩者亦可槍機每年出數百枝者亦可槍彈機則每年出一二十萬者亦可蓋槍砲一事其用甚急其理甚精深通甚難近年各將領諳曉新式槍砲者實不甚多百人中不能一二文員則千人中不能一二此臣等所考校而深知者若不令切實講求則械彈潮　零件損失全然不覺樂力彈路相時取準全然不知至於修理機簧開花引信更所不解平日不能操臨戰不能用故沿邊省分必須每省量力各設一局瘠遠省分或兩省共設一局但令小具規模卽可並由各省派遣武弁來江鄂兩省製造局學習如能派人赴日本各國學習尤善幾庶督撫及將領文員皆可切實考究俾知新械之精價值之貴製造之難練習之不易平日則不致損傷有事則熟諳施放將弁之明昧可以考核戰事之難易可以曉悟且一年數百枝十年則數千枝求艾雖遲終勝不蓄至於自造製械之機尤爲防患塞漏之要著臣等當設法籌欵奏明辦理此不特儲械之長策兼亦練兵之實際也修農政中國以農立國蓋以中國土地廣大氣候温和遠勝歐洲於農最宜故漢人有天下大利必歸農之說夫富民足國之道以多出土貨爲要義無農以爲之本則工無所施商無可運近年工商皆間有進益惟農事最疲有退無進大凡農家率皆謹愿愚拙不讀書識字之人其所種之物種植之法止係本鄕所見故老所傳斷不能考究物産别悟新理新法惰陋自甘積成貧困今日欲圖本富首在修農政欲修農政必先興農學查外國講求農學者以法美爲優然壽木尚少近年譯出日本農務諸書數十種明白易曉且其土宜風俗與中國相近可仿行者最多其間卽有轉譯西國農書一切物性土宜之利弊推廣肥料之新法勸導奬勵之功效皆備其中查光緒二十四年九月曾奉旨令各省說農務局擬請再降明諭切飭各省認眞舉辦查漢唐以來皆有司農專官並請在京專設一農政大臣掌考求書課農務之事宜立衙門頒印信作額缺不宜令他官兼之以昭示國家敦本重農之意責成旣專方有成效卽如我朝官制於禮部外另設樂部其意可師京師農務大學校卽附設農政衙門之内其衙門宜建於空曠處所令其旁有隙地以資考騐農務實事之用勸導之法有四一曰勸農學學生有願赴日本農務學堂學習學成領有憑照者視其學業等差分别奬給官職赴歐洲美洲農務學堂者路遠日久給奬較優自備資斧者又加優焉令其充各省農務局辦事人員一曰勸官紳各省先將農學諸書廣爲譯刻分發通省州縣由省城農務總局將農務書所載各法本省所宜何物擇要指出令州縣體察本地情形勸諭紳董依法試種年終按照飭辦門目塡注一册土俗何種相宜何法已能仿行何項收成最旺通禀上司刊布周知有效者奬揑報者黜每縣設一勸農局邀集各鄕紳董來局講求凡榖果桑棉林木畜牧等事擇其與本地相宜者種之養之向來不得法者改易之貧民無力者助之資本種養得法者官賞以酒肉花紅數年之後行之有效紳董給奬中者奬以督撫匾額上者奬以銜封出力兼捐資者奬以御書匾額地方官有效得奬者加級准其隨帶公罪可從寛免最優者奬實在升階地方官不舉辦農政者照溺職例叅革一曰導鄕愚各項嘉種新器鄕民固無從聞知僻縣亦難於購致宜由各省總局多方訪求籌欵購辦仿製昔齊桓公獻戎菽宋仁宗求占城早稻漢武帝令大司農從趙過造便巧田器皆農務宜求嘉種新器之明證應先於省城設農務學校選中學校普通學畢業者裨業其中並擇地爲試騐塲先行考騐實事以備分發各縣爲敎習並將各種各器發給通省令民間試辦先則概不取價有效則略取價值務令極廉其試辦之法先其通用者後其專門者如講求各種肥料仿造各種風車水車去害稼各蟲每年換種各物以助地力之類先其易者後其難者如山鄕勸種番薯羊芋水澤種葦斥鹵種稗之類先其本輕者後其費鉅者如種樹先榆柳果實後松杉畜牧先雞鴨牛羊後騾馬之類先其保已有之利者後其開未見之利者如察病蠶講製茶求棉種之類先其獲利速者後其見效遲者如種蒲桃取酒桐柏取油種樟取腦爲先求蜂種求魚種爲後之類一曰墾荒緩賦稅今日籌度支者多以墾荒爲言夫墾荒而責以升科此荒之所以不墾也計髮捻平定以後已四十年晉豫大祲以後已二十年生齒之蕃已復其故平原沃壤江岸沙洲大率皆已墾種無遣其因虧本爭訟而荒廢者僅千百中之一二所謂荒者不過官吏揑飾豪民匿報實係未墾者深山之巖谷沿海之斥鹵而己墾山地者人勞利薄又以村孤人少時有不虞故開闢有限墾海灘者捍潮變鹻費多效遲人烟稀少守望不易故聽其荒廢然而材木之利必資於山統計中國全局仍是山嶺多於平地至沿海北起榆關南迄通海延袤二千餘里若山嶺聽其爲棟莽海濱聽其爲斥鹵實爲可惜此摺仍未畢容俟排日錄登 
[遠迎邸駕]  
華歷本月十七日外洋來電云中國簡駐德國大臣吕鏡宇星使　忽由栢林馳赴巴司列蓋聞醕王銜命而至是以前往恭迎將來醕詣栢林使節當隨之而至也 
[德兵過叻]  
各國聯軍刻經撤退乃昨閱香港循環日報登有新加坡來電云德國巴希亞運軍船載有德兵 
 
 

Page 2

 
 
八百六十八名武弁十七員於西歷八月十六號卽華歷七月初三日由咸北行抵星加坡前往大沽同日又有德船名滑地京者由布里文載兵十六百零四名抵叻亦係駛往大沽者嘻異矣豈中外和局其中尚有變端乎非執筆者所敢臆說已 
[法測上疆]  
香港循環日報譯登馬天報云近有法國二等巡船名加薩者在土耳其國窺探沿邊形勢尚有戰船一隊亦將接踵而至沿途窺測以步加薩之後塵 
[俄涎蜀礦]  
英京倫敦來電云傳聞日前俄國政府派出員弁多人整備行裝以便赴中國四川省各州縣　山察視采煤之事意者其有垂涎蜀地之意耶我中國奈何不及早防之 
[日美違言]  
日本報云近年日人之赴太平洋畔火奴魯魯島者實繁有徒日語謂之出稼人蓋中國傭工之流亞也有一日婦邇被島中人辱侮事聞於日本外務省立卽奏請日皇飭下駐美使臣高平氏向美廷詰責訓辭迭下視非等閒目下美政府方派員與之協商尚未悉如何定奪 
[故侯歸骨]  
琉球故王尚泰留滯日本東京因疾薨逝前已譯列報端兹閱日本報云尚泰故王自歸日本開封以侯爵列入華族近更簡爲上議院議員殤後於東歷八月二十三日即華歷七月初十日午後七下鐘時由東京　町區富士見町二丁目邸第舉襄入夜十下鐘時至新橋登火車載至神戸附球陽丸返冲䋲註琉球旣被日本所夷卽改爲冲䋲縣約二十六七日抵首里隨召集那霸外三郡僧人三百餘衆設祭招魂然後就首里玉陵安葬臨行日本宫内人臣田中氏侯爵鍋島氏伯爵大隈氏侍從長德大寺氏宫内次宫川口氏公爵島津氏伯爵島津氏匠頭堤内氏侯爵四條氏子爵北條氏咸往唁之 
[電詢試事]  
香港循環日報登有晉撫岑大中丞致合肥傳相及行在軍機處電文詳詢　試之事特照錄之北京李中堂鑒欽奉諭旨殺害凌虐各國人民各城鎭停考五年令將如何遵辦情形先行聲覆等因查各國人民自係耑指西人晉省虐害西人約十七廳縣均有城鎭可查是否耑停一城一鎭之考抑須一縣全停省城爲通省鄕試之地而殺西人最多鄕試應由何處舉行又科歲兩試如何分别辦理此條關繫和約大綱直晉事同一律辦理未便兩歧擬請咨示直省停考章程查照妥辦學使已經出棚科歲兩考分别辦法請速示遵行煊西安軍機大臣鈞鑒奉電旨以舉行正恩兩科鄕試令體察有無窒碍覆奏查前奉諭旨戕害各國人民之城鎭概停考試五年等因遵查山西教案凡有拳匪之處共十八屬此外均止殺害教民並有拳匪而未及害教者是否一律停考抑停殺害教士之處煊未悉和約停考辦法如何不敢臆斷並請代爲請旨煊 
[政務處條議]  
京師新聞彚報云朝廷旣設政務處特簡王大臣爲領袖隨擬成條議十則咨行各省督撫大臣兹特照錄左方以供衆覽向來軍機處爲政事統匯今别設政務處以軍機大臣領之並添派王大臣領之事體重要天下望風在事之員皆當力任具難勿避勞怨變法宗旨具見上年十二月初十日上諭果能内外一心實事求是則轉貧爲富轉弱爲强胥於是乎在若辨之不明行之不力私心不化積習不除雖有良法仍無實濟遠有熙寗之殷鑒近有戊戌之前車所當深思熟計也辦事不當畏難不可不知其難立法豈能徇衆不可不謀於衆集思廣益公爾忘私其根本也渾化中西折衷至當其指要也端不輕發令出惟行其措施也知人善任遹觀厥成其歸宿也兹當開辦之始略具條議如左一本處王大臣以下應設提調二員章京八員或十員欽遵聖諭以心術純正通逹時務者充之朝官自京堂以下外官自監司以上迄於布衣均可選充首論心術兼取才望以示朝廷簡任賢能不拘成格盡除徇情面採虚聲之積習其堂司相見之禮亦較各部院衙門優加禮貌蓋政務重大非其人不得預旣用之須重之也一政務千端萬緒約而言之興利除弊而已大利當興而不興者非常之原黎民所懼可與樂成難與圖始也積弊當除而不除者舞獘之人窟穴於斯衣食於斯一人革之而衆人撓之也今旣奉旨舉辦當首破因循瞻顧之習事無輕發發則惟行不惟反其阻撓者以違制論奉行不力者以溺職論先事示立木之信乃可次第收破竹之功書曰允執厥中又曰惟斷乃成兩言盡之矣一政務處之設略仿宋三司置條例司遺意而變通之王安石之變法舉青苗保甲方田水利諸政與其賓僚謀之一室分别條流通行天下失詢謀僉同之意故上下以爲不便今則欽奉明詔俾中外大臣各抒所見各竭所知以俟聖明裁擇大哉 
王言遠邁前古各官章奏均交政務處審定分别可行與不可行開辦之初首在細心閱看其不可行者暫從閣置仍條列其難行之故呈堂候核至其可行者分别緩急量爲删增其或一人言一事而可取者其言其意則善矣其辦法未必精到也當由政務處斟酌損益祈於盡善請 
旨施行其或數十人數人同言一事而可取者則當彚萃羣言去其重複補其未備請旨施行政務二字包舉萬端今之上言者不及百人有利當興有弊當革而中外臣工未經言及者則當由政務處自擬辦法斟酌妥善請旨施行將來奉旨舉辦之事勒爲成書卽是一部政典故此事斷非一手一足之烈亦非一朝一夕之故亟當旁求俊又勰贊嘉猷若仍照各衙門事例凡當行之政於各奏疏中抽取一條由政務處辦一通行由各省辦一復奏有名無實有始無終則與變法自强之本意大謬矣政務殷繁各官章疏别擇以後當區分門類各認各股專心辦理類如官制學校科舉吏治財政軍政邦交商務工藝刑律舉辦雖有緩急考訂不容疏漏而每門之中又分子目如官制則有文員武職裁併添置諸事學校則有國子監府州縣學以及各省書院學堂而報館譯書局方言測繪天算均隸之科舉則有小試鄕會試特科諸目吏治則有清訟催科荒政保甲巡捕諸目財政所包最廣如農田水利屯墾畜牧樹蓺關榷賦役礦務鐵路錢幣銀幣鹽法漕運倉儲捐餉棉桑紡織諸局皆隸之軍政則有水師陸師操法戰術餉章營制軍械砲臺營壘以及調防裁汰諸事邦交則外務出使洋稅教堂游歷以及條約公法皆屬之商務乃財政之大端别爲一門用昭鄭重工藝則有關製造者皆屬之刑律一門似應與公法叅訂互證以辦民敎交涉之案而一律附焉每舉一事各歸各股由該管章京妥議辦法再由提調覆覈商訂叅議公同斟酌呈堂審定然後奏請聖裁此議未畢明日續登 
[統領易人]  
松江采訪友人云江南自强軍創自今湖廣總督張香濤制軍爲中國著名勁旅自由吳淞移駐江陰之後改歸江南提督李壽亭軍門統領以一事權軍門勞怨不辭悉心整理用能使赳桓之士革除積習獨著雄威兹由上峯遴委羅鎭軍印某者馳赴江陰接統蓋以提督一缺事務殷煩節鉞往還殊多不便故也 
[虎節遥臨]  
金陵訪事友來函云長江水師提督一缺欽奉上諭以福建陸路提督程從周軍門補授而令黄芍巖宫保調補福建陸路提督時軍門方在河南防次欽承寵命卽日秉節南下遵陸至清河兩江督憲劉峴帥聞之特派某兵輪船駛往迎迓月之初六日軍門行抵白門隨命駕詣督轅拜會 
[柳營興學]  
鎮江訪事人云前者江勝全軍統領杜雲秋觀察禀准兩江總督兼南洋通商大臣劉峴帥度地郡城北門外創設陸師學堂現己大工告成擬就所部六營中選兵士之年富力强粗知文字者入堂肄業一面申請峴帥檄委江蘇候補道命　察明責爲總辦禮延西師二人副以金陵陸師學堂高等畢業生數人充當教習月之初八日已乘某輪船抵京江觀察隨於初九日會同新湘全軍統領陳宇山軍門詣象山東碼頭都天廟諸處查勘砲臺十二日行開學之禮 
 
 

Page 3

 
 
[荒象已成]  
鎮江訪事人云府屬各洲圩田禾大半被水淹沒鄕民見秋收無望紛紛至郡報荒月之初五日丹徒縣張大令輕車减從親歷各洲查勘迨初七曰始事畢而回初十日忽又飛廉肆威狂風大作江潮陡漲高至二丈有奇以致六濠口濱江各隄衝破里許濤頭滾滾捲地而來隄内各村莊盡成澤國居民見機奔避得免載沈載浮然房産田禾已淹沒殆盡矣日來巿中米價逐漸加昻每石售至洋銀六元五角即中等者亦需六元左右連日各處運到之米無多貧苦小民無不終日仰天長嘆 
[賢令云亡]  
有友自青溪致函本館云青浦縣主汪南陔大令蒞任六年行將調劇六月之杪忽患濕温延至七月十四日戌時歾于任所嗣君擇期十六日行大殮之　然後料理一切擬于八月初扶柩回蘇垣寄寓然後遄返皖省珂鄕遺缺由松江府余石　太守委府署發審委員沈聯棣大令馳往代理 
[潯郡官塲紀事]  
九江訪事友人云江西德化縣主沙珠垣明府因案撤任遺缺由上憲委黄麗生明府代理明府示期本月初四日接印視事○江安軍統領王良臣軍門近接駐饒營官宋遊戎禀牘知近日彼處地方不甚安靖深恐兵力單薄不足懾服匪人爰添派勇丁若干開往彈壓○本月初二日爲九江府孫景裴太守之太夫人設帨良辰屬下各官均往府轅祝嘏○德安汛把總調署九江前營把總郭把戎題名接奉憲檄升補饒州營千總○本月初二日兩江總督劉峴莊宫保之第三文孫由江西乘鴻順小輪船抵潯小駐一宵卽于次日附吉　輪船往白下○本月初五日有英德兩國水師統領命駕赴鎮道各署拜會旣而鎮憲王雲笙鎮軍道憲明華亭觀察詣舟次報謁禮也○洪水爲災繼以癘疫地方官不忍漠視特就城内雙鐘萬壽宫設立官醫局以療病民 
[烟臺瑣事]  
烟臺訪事人云自拳匪肇禍而後時局縻爛不堪在稍有人心者無不深惡痛嫉乃山東東昌武定一帶仍有糾黨練習潛圖擾亂地方者事爲省憲所聞出示申禁并札縣嚴密訪拿大約若輩終莫能逞其技倆矣○烟臺地狹人稠廛巿之中昕夕肩摩轂擊現由公會延洋工師勘騐以便新建巿屋添築碼頭聞已酌議章程招股舉辦矣○奉省宼盜業已敉平去年避難來此之各官商近日陸續遄返矣○烟臺地方官舉辦鋪捐商人嘖有煩言不願輸納關道憲因令公會核計多者酌减少者不加各商乃於六月二十日起至二十五日止一律繳清亦可見民情之敦厚也○上月某日東莊某小客店有甲乙二客借宿其中翌日相約出遊以消岑寂行至僻靜處甲忽將乙擊傷倒地然後回店携取行李意欲脫逃店夥心焉疑之堅不肯付正在爲難之際乙踉蹌而至歷述情形店中人乃將甲送官究辦 
[滕閣秋霞]  
南昌訪事人云江西省垣清節堂收養節婦不下二三百人其有携帶幼孩者皆准入塾讀書以期上進堂内共設五塾延師課幼孩五六十人堂後餘地由董事遍栽苧麻俟收成後分給留堂各節婦藉以練習女工誠善政也○去春省垣天主堂某主教向地方官索取松柏巷地基以便將教堂推廣旋經明錢兩觀察禀請撫藩臬各憲轉飭地方官商請主教備價購之迄今事閱一年始行停妥本月某日南昌縣陳伯調明府會同洋務局員李仲誠少尉將地交付天主堂收管以備建設醫院學堂○地方官原就城廂内外分設平糶官米局一十五處嗣因經費不敷逐漸裁撤改由籌備倉節備倉老鹽義倉新鹽義倉碾米平糶○自六月十九日以後大雨兼旬洪流汜濫濱河數百里田畝淹沒無餘至立秋後二日始大放晴光河水逐漸消退大約高處田疇尚可望桑榆之補也 
[四絃秋意]  
九江訪事友人云今夏贛省各屬蛟水成災江北皇隄勢甚岌岌耆老以椿未歷年已久深虞朽壞難支屢次投縣禀求更換縣主某大令不允未幾隄遂潰决事後衆皆怒甚現已據清上控靈轅矣○德北縣沙珠垣明府近忽由上憲撤任人皆異之後有知其事者謂縣治東門外萬中梅家及城内扈姓家皆有被刦之案經胡徐二叅戎先後拿獲盜犯十八名連贓物兇器解送至縣明府詰知内有十五名誼關桑梓遂恩開一綫斷令遞解回籍惟將籍隸河南山東之甲乙丙三犯收禁候懲以故上憲赫然震怒也 
[上海官塲紀事]  
上海縣縣丞劉耀庭二尹自奉縣主汪瑶庭大令委收境内烟膏捐卽傳齊各地甲諭話昨晨親諸縣署謁見大令禀陳一切良久始退○昨日江蘇候補通判梁别駕廣淞詣蘇松太兵備道轅禀見道憲袁海觀觀察○江蘇候補府經歷余參軍克飭奉蘇松太兵備道袁海觀觀察委辦馬路工程局文案昨日詣轅禀謝○昨日午後三點鐘時浙江糧儲道陸吾山儲憲命駕赴道轅辭行道憲袁海觀觀察飭丁擋駕○本邑南巿馬路工程局文案委員梁少尹前奉蘇松太兵備道袁海觀觀察札委稽查清道事宜所遺文案一差委余克安叅軍接辦昨日叅軍命駕至馬路工程局謁見總辦翁子文太守涓吉翌日到差任事○昨日南巿商船出口捐局委員徐明府命駕至馬路工程局拜會總辦翁子文太守茗談良久而别○前日午後江蘇撫標滬軍營管帶龍葆珊遊戎乘馬車至南巿馬路工程局投剌總辦翁子文太守飭丁擋駕 
[使星東指]  
出使日本大臣那琴軒星使定於昨日正午秉節赴東瀛已紀昨報午前十下鐘時星使由北河南路天后宫側出使行轅乘轎式馬車帶同叅贊隨員及僕從人等至外大橋北登日本郵船株式會社神戸丸迨十二點鐘時鼓輪出口瀕行督辦鐵路大臣盛杏蓀丞堂蘇松太兵備道袁海觀觀察江南提標右營叅將廖楚材叅戎松海防同知劉乙笙司馬上海縣汪瑶庭大令及星使之介弟那觀察良江南機器製造局總辦毛實君觀察招商局總辦顧緝庭觀察文報局總辦黄芝生觀察候選道嚴筱舫觀察英美租界公堂讞員張柄樞司馬法界公堂讞員杜枝園大令保甲總巡朱森庭明府駐滬日本國總領事小田切君均往馬頭恭送 
[湘藩蒞滬]  
前升署浙江巡撫本任湖南藩司余晉珊方伯由杭垣起節來滬於昨日午刻抵埠本邑文武印委各員咸往江干迎迓方伯隨命駕至長發棧小駐 
[移提書賈]  
黄崇烈投上海縣署控文華書局杜鴻高宋魯平等翻印中俄話本請提訊究縣主汪瑶庭大令查知宋匿蹟英界移文英美租界公廨讞員張柄樞司馬請即派差協提昨日司馬飭差將宋提到押候訊明然後送歸縣署 
[公廨停訊]  
昨日爲中國出使日本大臣那琴軒星使起節之期英美租界公廨讞員張柄樞司馬法租界公廨讞員杜枝園大令俱應前往恭送行旌爰先期照會領事及各捕房暫停讞政 
[瞽婦受紿]  
嘉興寡婦戚戚氏貧難度日挈其七齡幼予名阿囝者傭於杭州某姓家嗣以雙目失明無人雇用被匪徒某甲誘至滬上英租界中紿令駐足以待旋抱阿囝而逸氏鵠候良久音信杳然不覺痛哭號咷五百十八號巡捕詰知原委帶入捕房捕頭著送至英美租界公堂禀請讞員張柄樞司馬核示司馬諭令暫交官媒留養候緝獲拐匪從嚴訊辦 
[英租界捕房紀事]  
張阿美潛至雲南路史文元家行竊綢衣十餘仵携之而出卽被包探趙銀河拘入捕房捕頭令押候解送公堂禀請讞員張柄樞司馬訊究○倪仰匯至法界杜生林家行竊皮衣一件携至英界經包探張寳成拘入捕房捕頭令押候解送公堂禀請訊究○流娼張陸氏曹阿三王銀珠躑躅福州路中見有衣履翩翩者卽强曳至家俾共禪叅歡喜適爲四百六十三號及六百五十九號巡街捕所見一併拘入捕房捕頭令押候解送公堂禀請核奪○蔡萬邦私開湖北路自來水管挑水回家以供洗濯不虞被四號挑水夫某甲所見拘入捕房蔡交存洋銀若干元籲乞暫行釋出捕頭允之○前晚十點鐘時有張福堂者醉容可掬至石路天仙茶園觀劇不知因何與案目啓爭端被一百三十一號巡街捕拘入捕房捕頭令押乞丐牢一宵以儆 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[諭禁造謡]  
南昌訪事人來函云江西萍鄕縣鐵路煤礦邇方延聘洋員大興工作突有匪徒造謡煽惑百計阻橈縣主顧勴堂明府知之特刊刷諭單數千張徧行曉諭其文曰爲諄切誥誡事萍邑開設官局委員採辦油煤督飭商廠鍊成焦炭並在安源自開機器大礦興修鐵路火車由安源至宋家坊復接至湘東再過揷嶺關入醴陵境所有焦炭油煤均係運往湖北鐵廠應用因小河船運艱難非火車不能暢逹中國匠人於機器鐵路未能諳練不得不延用洋人修造此乃國家自辦之事一切章程均由委員與地方官悉心商酌禀候上憲裁定洋人爲我所延用並不率意徑行至鐵廠雖設在湖北漢陽府地方並非湖北省之事乃係 
朝廷公事欽差爲朝廷所派委員爲欽差所派凡在萍丁匠夫役又係委員所派其中各省籍貫均有不止湖北一省之人計數年以來洋礦師賴倫等在安源頗與地方相安監修萍醴鐵路之洋員李治等舊歲來往城鄕與紳民亦毫無嫌隙此皆洋人能與委員及本縣和衷商辦之明證旋因中外失和暫將各洋員辭退亦係照萬國公法辦理現在和議太定各洋員均應回萍照常辦事乃訪聞里巷歌謡有小曲名曰鐵路十杯酒刊刻成帙沿途售賣其中語句多涉荒謬近日又有會匪在各城門粘貼僞示顯係不逞之徒編造煽惑實堪痛恨本縣在任十年深知萍民馴良者多横暴者少况有光緒十八年匪亂前車可鑒目下斷不至有從匪倡亂情事但恐鄕僻地方於礦務鐵路原委尚未周知或誤謂是洋人所造致被匪徒誘惑亦屬不可不防除責成各圖嚴查保甲曁派兵役隨時嚴密訪拿匪類外合行　切誥誡爲此示諭各圖保甲紳士牌里長十遞戸首各姓族房紳耆各學生員各塾業師傳諭土著寄居軍民人等一體知悉萍邑煤礦鐵路均係遵旨興辦所用洋人係隨同委員辦事迭奉上諭責成地方文武認眞保護如有匪徒敢於毁壞機器傷害洋人卽是違背朝廷于犯國法應照土匪例從嚴懲辦爾等務當父誡其子兄勉其弟勿受匪徒煽惑尤宜各清各境毋得囤留面生歹人免致連累地方是爲至要各宜凛遵毋違特諭一此項諭單兼作告示之用發交保甲紳士及地保著於要路及人烟稠密聚集之處壁間多爲張貼以便觀覽一各處公所義祠各姓祠宇發貼一張一各處學塾發交業師各貼一張一移請儒學每生員一人發給一張 
[上海縣署瑣案]  
前者榮順元控杜阿榮許玉書誘拐伊女阿招糾同蟻媒楊常氏賣與瞿連生爲室等情縣主汪瑶庭大令准之飭差嚴緝一千人旋因許在逃未獲先將杜及楊常氏拘案訊供責押前晚飭提復訊榮與其妻朱氏同訴稱女兒自幼許字某姓將次完姻今蒙提案訊明求恩給領大令將阿招大加申斥謂爾不應隨人遠遁本當掌頰姑念年幼無知准交父母領回管束瞿供小的係南匯縣人世業耕耘楊常氏挈阿招來家言曾撫爲義女今欲售去以故小的出身價洋銀一百四十六元購以爲妻今知被騙求大老爺向楊常氏及杜追還身價洋銀大令查得杜在押患病先訊楊常氏氏供此女係杜許拐來托小婦人　瞿說合並未冐認義女事後祇分得身價洋銀數元餘均由杜許瓜分而散大令著繳洋銀五十元候將許緝獲連杜究追隨交官媒管押限期繳到洋銀再核○吳鍾岳遣家丁陳德控朱友樵侵吞珍物前晚汪大令升堂研訊陳禀稱小的家主向在某省候補現丁外艱回揚州原籍守制光緒二十四年曾將骨董數十事交英界大馬路叢古今室主朱友樵代售不料是年臘月朱忽遭回祿之災事後函告家主次年三月家主來此朱僅交還燼餘零物三十餘件聲稱其餘均已化爲灰燼家主信之迨前年朱復開儀古齋骨董鋪查有碑帖兩部確係家主之物一部已售洋銀一百元方知從前諸物實被侵吞叩求追繳朱供小的原籍浙江某縣與吳交稱莫逆叢古今室係龎姓所開延小的執事光緒二十四年十二月初四日鄰佑失火致遭殃及次日函追吳到來告以託銷各物除焚燬外尚餘三十餘件當卽如數交還至去年另有東主開設儀古齋吳將交還之三十餘件仍託小的出售旋由小的偕吳友龔某携至京都售去若干得銀四百餘兩連餘物交襲轉交吳收去今忽指稱吞沒碑帖實係虚言叩求明察大令飭將朱交保出外查明此帖來由禀覆候核並諭陳曰爾須查明實據方可請追 
[馬路工程局紀事]  
日前歹人張寳慶因與三十六號三道頭巡捕爲難致被拘解馬路工程局總辦翁子文太守研訊之下姑念愚民無知從寛管押捕房五日以俟悔悟昨日同寳昌酒店主周仁怡投案具保太守准之飭具結呈案備查○船戸顧桂華王晉發錢海全承裝南巿永愼和米行小麥中途私行攙水事爲永愼和執事人袁嘉豫查知控諸馬路工程局總辦翁子文太守迭次研訊斷令三人合賠洋銀一百二十六元先後措繳到案昨日袁已赴局如數具領矣 
[南巿捕房紀事]  
前日匪人某甲自稱鏢師至南巿新馬路各店鋪强索錢文四十一號巡街捕見之拘入捕房捕頭申斥數語勒令他往不准在馬路逗留○南巿新馬路太平馬頭左近某姓隙地上近有人支搭布篷搬演傀儡戲比鄰棉紗捐公所司事見而惡之告知捕房請爲驅逐捕頭允之卽倩局差前往知照不准在此搬演以免滋生事端 
[英美租界晚堂瑣案]  
日前常熟布販陸允堂手持夏布行經新閘太陽廟左近突被流氓搶去並攫其身畔所帶洋銀五元小銀錢二十三角陸心不甘服就近投訴太陽廟巡防局局員某君飭丁追獲流氓王學禮一名函送公廨前晚讞員張柄樞司馬研訊之下陸投案申訴前情王一味狡展司馬令移送上海縣署請縣主汪瑶庭大令訊懲○前者陳成厚控其妻林阿蜡串同舅父張玉堂捲取金飾逃逸無蹤經司馬訊明諭令押候氏母到來再核日前其母林張氏投案司馬向之研訊陳投案聲稱林阿蜡不守婦道無可管束不願領回惟被捲去之金飾約值七百餘金尚求追給林張氏供稱女兒阿蜡素嫻閨教此次實被小婦人之從弟張玉堂張柄章勾誘致有此事叩乞究懲林阿蜡供詞與其母相同拐張玉堂供阿蜡所取各物均存兄長柄章處現方匿迹杭州求恩鑒察司馬判責二百板押候移提柄章到案嚴追阿蜡交其母領回原籍另行擇配不准逗留 
[法租界捕房紀事]  
某姓家失去珠花一對疑爲某甲所竊因於昨日將甲扭送捕房捕頭令押候解送公堂禀請讞員杜枝園大令訊辦○偷兒某乙在某處竊得衣服二件持至某押鋪求質適爲包探所見拘入捕房捕頭令押候解送公堂禀請訊究 
[美租界捕房紀事]  
前晚西人某甲不知在何處飮酒過醉闖入虹口司考脫路第四十七號門牌甬人潘阿朋家不問情由將室中所懸火油燈及窓上玻璃恣行擊毁潘怒喚令三十七號西捕將甲拘入捕房捕頭本擬押解本管領事署禀請訊懲嗣因甲酒醒後自願賠洋銀五元始得開釋○粤人包阿番携其梅鶴僑居篷路第二千一百四十一號門牌屋内昨晨包妻陸氏及其妹名阿四者不知緣何與鄰婦夏王氏互毆旋扭至捕房聲訴捕頭詢悉情由一併斥釋○前晚怡和碼頭棧房内運貨工人馬榮生李阿和乘放工時竊取舊鐵一百餘磅正欲携之而出不隄防爲司　人所見扭交二百十二號巡街捕拘人捕房捕頭令押候解送公堂禀請懲辦 
[閩中官報]  
六月初六日縣丞周紹寛禀辭赴汀州羊牯厘卡督憲牌示照得泉州府城守營參將篆　務查有標一陸路候補副　羅其　堪委看　特示初七日署興化府陳景墀缷事回省禀到禀假藍翎都司銜恒春營分駐鵝鑾　守備湯昭明由　來闖禀到禀銷假　　八日文武各官往馬江迎接　王 
 
 

Page 10

 
 
知縣胡觀潤禀明奉委汀州車子厘卡差知縣吳承　禀明赴南台勸辦魚捐初十日委署詔安縣吕兆璜禀見禀辭赴任鹽塲孟長庚缷辦良淺官運局回省禀到咨補水口縣丞沈其麟禀到禀明奉藩司飭先赴署禀見禀謝委署仙遊巡檢林錫祺禀辭赴任十一日改指試用縣丞唐祖蔭由籍領咨來　禀到禀假　補左營守備梁朝元禀謝牌示十二日府經歷譚鴻佑禀明隨同何道赴兩　勸辦防賑捐輸禀辭帮帶福强軍前路右營練兵都司朱義勝禀辭帶隊赴福安藩憲牌示照得署漳平購郭承桂訓省差委遺缺應以知縣彭大川委署特示十三日通判胡峻翔禀明奉委赴北茭臨視會哨管帶福强軍左路後營遊擊賴恩錫自水口鈎灘一帶巡河回營禀到十四日委署上杭縣蘇　　委署平利縣李傳霖俱禀謝委本任鹽庫大使俞汝和本任浦下關署鹽庫大使華晉恩俱禀謝回任飭知十五日署糧道陳禀缷事糧道啓禀任事福州縣禀明奉委勘騐河工差通判閔毓清禀銷蒙委騐修城内河工水口縣丞沈其麟禀辭赴任 
 
 
 

Page 11

 
 
   
 
 

Page 12

 
 
[奏疏彚錄]  
春滿片再據塔爾巴哈台印務章京覺羅端銘禀該員自抵塔任差染患痰喘時愈時發愈發愈重經各醫僉云此症大半因不服水土所致若得和暖處所設法調治或期就痊否則日甚一日終不可保具禀請假開缺當經奴才批飭該章京秉性樸誠辦事稳愼正資臂助何得遽懐退志請開缺回旗之處應俟俸滿再爲核議等因行令遵照在案兹據覆禀内稱章京體質素弱去冬病發較前歲更重　間又變爲痰壅氣逆夜不能眠坐以待旦奄奄一息幾有朝不保夕之勢近雖調養見效若再延緩戀棧不但誤公恐交冬令自問亦直無生理婦少女幼萬里邊關身後何堪設想反覆籌思惟有再求曲子矜全仍請開去印務章京差缺回京就醫調理等情泣懇恩施前來奴才查該章京覺羅端銘自光緒二十五年五月到差屈計已及兩年本應俟屆三年期滿照例辦理惟天寒啖喘係屬實在情形如不俯准所請萬一因病不測誠如來禀所云婦少女幼流落邊關殊堪憫惻相應籲懇天恩憫念該章京孱病之軀可否賞准作爲三年期滿開缺回旗就醫病痊起用由部援照舊章卽以主事歸部用班補授出自高厚鴻慈所遺印務章京員缺應請迅賜簡派如蒙俞允俟欽奉硃批先由奴才揀員署理再行飭令該章京起程以示體恤是否有當理合附片具陳伏乞聖鑒訓示施行謹奏五月二十二日奉硃批著照所請該衙門知道欽此 
甘肅新疆巡撫饒應祺跪奏爲呈進回部貢金恭摺具陳仰祈聖鑒事竊照新疆色勒庫爾之南回部坎巨提向來按年進貢沙金循例奏明賞給縀疋在案兹據喀什噶爾道黄光逹申稱據坎巨提頭目摩韓美拿星呈到光緒二十六年分進貢沙金一兩五錢遵將例賞大縀二疋發給該頭目祗領懇請具奏前來臣覆查無異除將沙金咨送内務府呈進外理合恭摺具陳伏乞皇太后皇上聖鑒謹奏五月二十二日奉硃批該衙門知道欽此 
閩浙總督臣許應騤跪奏爲盤查鹽法道庫征存銀兩恭摺仰祈聖鑒事竊照前准戸部咨欽奉上諭嗣後督撫於到任及奏銷時盤查司庫實力清查併著於每年封印後親赴藩庫將本年收支欵項逐一清查取結送部其有運庫河庫地方亦照此辦理等因欽此轉行欽遵在案兹據福建鹽法道楊文鼎詳稱查光緒二十六年年底例應盤查鹽庫遵將自二十五年十一月初二日視事起至二十七年正月二十二日堂期止經收正雜鹽課並票運課耗釐同接收前任流交存庫銀兩除支解外實存銀二十九萬五千八百九十四兩五錢三分三毫六絲七忽八微三纖造具册結詳送核辦等情前來臣覆查無異現當駐蹕長安題本均暫緩進自應遵照部行改題爲奏以免稽延余循例加結分送部科外理合恭摺具奏伏乞皇太后皇上聖鑒飭部查照施行謹奏五月二十二日奉硃批戸部知道欽此 
許應騤片再本年尚有邵武府建寗縣人應入秋審新事絞犯劉啞吧仔一名前經由司分别檄行該府縣提省審辦嗣據該縣錢登雲將犯解齊該府徐承禧延不遵解疉經札催迄未解到現在例限已迫未便因此愆期致稽全案除將應入本屆秋審新事各犯依限審辦仍俟劉啞吧仔一名解到另行辦理外相應請旨將解送秋審重犯遲延之署福建邵武府候補知府徐承禧交部議處以示懲儆理合附片具陳伏乞 
聖鑒謹奏五月二十二日奉硃批徐承禧著交部議處欽此 
奴才春滿跪奏爲循例揀放塔爾巴哈台額魯特游牧佐領等缺擬定正陪人員恭摺仰祈聖鑒事竊奴才准察哈爾額魯特游牧領隊大臣圖瓦强阿咨呈查額魯特游牧佐領德勒格爾於光緒二十七年正月初七日因病身故其所遺佐領一缺應請揀員補放等因咨呈核辦前來奴才於該游牧應陞人員内逐加考騐德勒格爾所出佐領一缺揀選得都隆牛录驍騎校鄂羅勒瑪扎普堪以擬正諾霍依牛录驍騎校哈勒岱堪以擬陪鄂羅勒瑪扎普遞出驍騎校一缺揀選得塔欽布牛录委官薩音堪以擬正諾霍依牛录委官本伯堪以擬陪謹將該　等履歷另繕清單恭呈御覽伏候欽定所有循例揀放塔爾巴哈台額魯特游牧佐領等缺擬定正陪人員緣由謹會同伊犂將軍長庚恭摺具陳伏乞皇太后皇上聖鑒訓示謹奏五月二十二日奉硃批均著擬正之員補放該衙門知道單併發欽此 
春滿片再塔城額魯特游牧塔欽布牛录驍騎校科喀前經派令帶兵防守莫效巴爾魯克邊界卡倫嗣因查出該員當差懶惰照會該管領隊大臣摘去頂戴以觀後效數月以來再三訓戒輙敢仍前玩忽罔知悛改若不立子叅革將何以示懲儆兹據圖瓦强阿咨呈　辦　來奴才覆查無異相應請旨將塔城額魯特游牧欽布牛录驍騎校科喀卽行革職以爲玩視邊務者戒除撤去差使另派妥員接管外理合附片具陳伏乞聖鑒訓示謹奏五月二十二日奉硃批著照所請該衙門知道欽此 
欽差大臣大學士直隸總督一等伯臣李鴻章跪奏爲東海關第一百五十九結洋稅收支各欵銀數繕單恭摺仰祈聖鑒事竊查東海關一百六十結徴收洋稅業經臣核明具奏聲明上結已否奏報飭查另辦曾將一百五十八結洋稅補奏在案兹據該關道李希杰詳稱自光緒二十六年按外國三月初二日起至六月初四日止三個月一結係屇第一百五十九結期滿共徴收各項進出口洋稅及船鈔銀十八萬一千二百十七兩六錢一分五釐經該道督飭稅務司委員檢齊册檔江簿逐細核算相符支發各欵共銀十八萬三百三兩一錢八分四釐五毫連前結共實存銀二十四萬三千九十四兩一錢九分五釐九毫九絲九忽九微又存六成船鈔銀三千六百九十兩三錢六分五釐除開支駐威辦理交涉員紳三個月薪費銀六百七十三兩八錢外實存銀三百十六兩五錢六分五釐所有東海關第一百五十九結洋稅收支銀數詳請核奏前來臣覆核無異繕單會同山東巡撫臣袁世凱恭摺具奏伏乞皇太后皇上聖鑒謹奏五月二十三日奉硃批該衙門知道單併發欽此 
大學士直隸總督臣李鴻章跪奏爲東海關第一百六十一結洋稅收支各欵銀數繕繕單恭摺仰祈聖鑒事竊東海關征收洋稅截至光緒二十六年閏八月初七日第一百六十結止業經具奏在案兹據東海關道李希杰詳稱自二十六年閏八月初八日起至十一月初十日止按外國三個月一結係第一百六十一結期滿共計征收進出口各稅及船鈔銀十三萬七千七十四兩八錢該道督飭稅務司曁委員檢齊册檔查照紅簿逐細核算數目相符一切支發各欵共銀十萬九千一百八十八兩四錢九毫三絲八忽連前結舊管共實存銀二十六萬七千七百二十四兩一錢四分九釐一毫九忽九微又存六成船鈔銀二千三百四十二兩七錢六分五釐内除照章開支駐威辦理交涉事宜員紳等三個月薪津公費銀六百七十三兩八錢外實存銀一千六百六十八兩九錢二分五釐所有東海關經徴第一百六十一結洋稅收支各欵銀數詳請核奏前來臣覆核無異理合會同山東巡撫臣袁世凱繕單恭摺具陳伏乞皇太后皇上聖鑒謹奏五月二十三日奉硃批該衙門知道單併發欽此 
饒應祺片再昌吉縣知縣李凌漢請假遺缺查有候補知縣陶必良堪以委署據新疆布政使文光署鎭迪道兼按察使銜李滋森曾詳前來除批飭給委外謹會同陜甘總督臣崧蕃附片具陳伏乞聖鑒謹奏五月二十三日奉硃批吏部知道欽此 
 
