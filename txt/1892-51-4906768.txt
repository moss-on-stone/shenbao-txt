# 1892 - 51 - 4906768

 

Page 1

 
 
[新增正續刑案匯覽] [  辕書集成局啓]  
　　刑案匯覽一書爲申韓家金科玉律學者　　摩　素則片言決獄卽無難　起　油　又　輯續編三編於是搜采念多卷帙益富錢古　　主　亟宜出而問世因倩本　排以廣式鉛字　雪白連史紙印成准在三月杪卽可告葳如欲預定者計每　價洋六元可至申報舘帳房先付三元　取書票書成之日　付三元卽可收書一部若欲觀　　則　　玉　由　報舘至出書後　取則當另定價值不能若是從亷矣此啓 
[論書院宜責成學校]  
　　今之爲好官而以造就人才爲事者必創立書院捐廉俸以給膏奬招文士以聽　業定課期延山長設監院其意固甚美也其法固甚良也吾獨以爲若此類者皆知爲治之道而不盡知爲治之方者也古者國有學家有塾黨有庠州有序皆以教人使明人倫也人倫明於上小民親於下自三代而下學校漸廢今之學政卽明之提學御史副使命事蓋秦漢以來無此官至宋而始有提督學事司金則曰提督學校官元則曰儒學提舉可有正副提舉蓋專爲考試而設其平日乏教育者則全在乎校官今校官失其職内而國子監外而各省府州縣校官皆視爲冷署不過遇有考事則冷官或有時而熱否則終年無聲無臭高臥衙齋無人過問而各書院則反添設監院以司院中諸務卽如發膏火請命題凡書院中所有之事皆監院之責而又另延山長以資督課而彼爲山長者亦不過月一出題閲視各眷　劣而定其等第如是而已此卽所以教而育之之道也夫必添設監院另請山長别設書院而後可以教育人才則各學校官皆成盧設何不奏而廢之而凡遇考試之事亦以監院山長輩當其差豈不可以省國家多少開銷而乃有者不敢廢而偏以爲不適於用所用者多係另舉之人是不亦異乎且學校各官其數亦正不少矣内而國子監祭酒一員司業滿漢蒙古各一人監丞滿漢各一人典簿滿漢各一人典籍漢一人博士滿漢各一人助教則分六堂曰率性修道誠心正義崇志廣業各漢一人率性修道誠心正義四堂則有學正崇志廣業二堂則有學錄各漢一人又有八旗官學滿十六人蒙古八人此外又有算法館助教一人不分滿漢俄羅斯館則滿漢各一人筆帖式則滿四人蒙漢各二人外而各省儒學在府者曰教授直山東西閩粤各十人河南湖南北各九人江蘇安徽各八人江西四川各十二人浙江廣西各十一人陜西十六人雲南十五人貴州十三人在州者則曰學正直二十一人山東十一人山西廣西各十六人河南廣東各十人江蘇六人安徽九人福建二人浙江一人湖南北各七人陜甘共二十三人四川十八人雲南三十人貴州十四人在廳縣者則曰教諭直一百十五人山東九十一人山西六十一人河南九十八人江蘇四十六人安徽四十八人江西七十五人福建五十八人浙江七十六人湖北五十四人湖南五十七人陜西六十四人四川八十六人廣東七十三人廣西四十二人雲南三十二人貴州三十三人至於府州廳縣復設訓導直一百四十人山東一百十人山西九十五人河南一百五人江蘇五十九人安徽六十四人江西九十一人福建七十一人浙江八十八人湖北七十人湖南七十七人陜甘共一百三十四人四川一百二十人廣東九十四人　西六十三人雲南七十三人貴州六十人合而言之其數蓋以千計皆朝廷之命官而又皆以正途出身者也豈謂國家所用如許官員而竟無一人足以任監院之職爲諸生之望者乎顧名而思義所謂教授也教諭也訓導也與夫司業助教六堂之名目則所司何事當必有義不容辭者卽曰恐學問不足以矜式多士而另延山長已與朝廷設官之意相悖謬况監院等事本屬學官分内事而無如大憲不能委而任之使如許學官坐糜俸祿而一無事事反出資以添養幾多山長監院何謂也哉故余以爲如各學官皆不可持則不如奏請廢之以節俸糈若不能廢則當以書院之事責成各學官督率恒於斯教育恒於斯如此則不失朝廷命宮之本意而亦可漸復古時庠序學校之義又何必生節外之　以自樹聲名地哉 
[諭旨恭錄]  
　　正月初十日奉旨這所叅疎防監犯越獄之管獄官甘肅碾伯縣典史余化鵬著卽革職拿問交楊昌濬提同刑禁人等嚴訊有無鬆刑賄縱情弊按律定擬具奏有獄官碾伯縣知縣陳鴻章著先行交部議處仍勒限將逃犯馬三哇嚴緝務獲倘限滿無獲卽行從嚴叅辦餘著照所議辦理該部知道欽此 
[本館接奉電音]  
　　昨由京友電傳上諭一道敬謹譯登○正月二十七日奉上諭福建興泉永道員缺緊要著該督於通省道員内揀員調補所遺員缺著雷其達補授欽此 
[蘇臺柳色]  
　　蘇城河道淤塞水色渾濁加以鋪户人家隨意傾業垃圾以致河愈塞而水愈穢飲之輒易生疾撫憲剛大中丞念及於此爲之惻然會於去秋遴委幹員鳩工開濬嗣以秋雨連綿水勢陡漲若將城内之水灌至城外恐於田畝有損因之暫停開濬迄今春色晴明正可興工疏濬城内各處業已竪樁作壩畚鍤齊施將來告厥成功吳下士庶咸得飲和食德有不同感中丞之惠澤哉○二十五日午刻蘇臬憲陳廉訪親自升堂并有發審委員三人列坐其旁提訊巨案五起内有一案係溧陽縣解來男女犯各一女僅二十五歲身長腰細面帶微麻聞係因奸謀死親夫之案訊供之下仍著還禁囹圄内有某案一起遽爾翻供卽著解回原縣○胥門外有牛王廟焉房屋寛廣寄厝靈柩共有百餘具去臘某夜忽來烏山船一艘停泊於此至三鼓後有口操寗波音者六人越墻而進廟中司事等欲出外呼援若　卽以棉花團塞其口使之不能出聲遂至柩屋内搜尋不知意欲何爲適有司更之某甲遥見屋上有人立卽鳴鑼報警當經水總巡飭勇破門而人將六人悉數拘獲送至總捕　轉送縣署邑尊提訊之下若輩一味游供稱有租柩寄存此處屢欲進内查檢司事不許無祭乘夜越墻而進意將細閲一週並無他意邑尊略詰數語卽著釘鐐收禁嗣以封印期内尚未研訊前日晚堂又訊此案若輩仍一味支吾毫無確供現仍還禁聞有司事某被匪格傷甚重雖經延醫調治尚未就痊也○撫標營篷頭某甲於前日午後自理髮辮一面與人談笑忽然跌仆於地旁人上前援之不起視之已魂赴泉臺矣人生如夢生死靡常吁可歎也 
[寗波考信]  
　　寗波官塲傳言浙江學憲陳六舟大宗師定於二月初十日由省起程十五日當可按臨寍郡是以寍波府胡太守自十六日開考以來連日考試已於二十七日考象山大約二月初旬文塲竣事卽當接考武塲也 
 
 

Page 2

 
 
[鹿耳春潮]  
　　臺北善後鹽務税厘捐輪四局向設小南門内登瀛書院去冬於藩署西首拓地數弓鳩工起造房屋專爲該四局辦公之所刻下將次落成美奐美輪極形壯麗大約仲春卽可遷入也○前淡水縣孫蕚齋大令之太夫人於去臘三十日在署仙逝已紀前報兹悉大令擇於正月十三日家奠二十五日領帖二月初旬扶柩回籍以安窀穸○十六日爲淡水縣試頭塲是日閩粤各童方經葉縵卿大令點名入號後忽見衆人鼓噪而起查知有泉州某生冐名槍替衆童不服是以羣起攻之大令立卽升堂問明口供後飭令荷校游行以示炯戒○駐防臺北之定海正副兩營去冬以　　坎生番滋事奉憲檄調往剿辦嗣經邵筱村中丞將前敵各軍槪歸中路營務處林蔭堂總統節制刻聞林總統以定海正副兩營合爲棟字一營其管　則另委賴文甫叅戎承乏至前當正副兩營管帶之陶碧軒協戎曁姚松亭鎭軍均奉上憲另候差委云○前帶大科坎隘勇等營之高楚珩軍門交卸回郡後將經手事件一律料理清楚赴撫藩兩轅曁本城各同寅處辭行乘坐駕時輪船内渡聞軍門欲便道赴兩江謁見劉峴帥禀商要公○大科坎前敵各軍均經林蔭堂總統調往内山相機剿辦刻聞首衆屢受我軍榷挫相率逃遁不敢越雷池一步而總統安不忘危仍飭各軍守望相助步步爲營密紥碉堡晝夜巡防有功必賞有罪必懲麾下健兒一聞約束無不以一當百勇氣百倍又在彰化一帶添募土勇若干名一俟挑選成軍後卽當定期會勦意在掃穴擒渠大伸撻伐庶足以快人心而伸國法又因自古大將必先有運　帷幄之人爲之分勞决策方可决勝戎行素仰郡中有楊君虞臣精嫻韜略遂以重幣延入幕府以收指臂之助似此憐才重士集益廣恩吾知楊君必當感激圖報以副盛名也○新正以來外縣文武各員曁統領營官等乘輿晉郡拜賀新禧者絡繹於途十九日斯美輪船由臺南回郡乘之而來者有臺灣澎湖總鎭萬道生吳瑞生兩鎭軍並統領後山鎭海等營之張月樓軍門兆連均於登岸後禀見邵筱村中丞並往各署拜會○總辦全臺鐵路及輪船商務事宜黨幼雲　剌蒞差以來矢勤矢愼去冬以在臺日久睠念家山向邵筱村中丞禀請給假中丞知人善任以直剌久辦是差其於鐵路創辦各事尤能細心擘畫井井有條殊難遽易生手當卽温語慰留不令遽去聞者以爲榮○臺北保甲局向爲陳大令璠總　刻聞人憲以大令接辦大稻堤厘金事務而以前署臺南府之方樾亭太守接辦保甲事務太守現已趨轅謝委並擬條呈數則請示辦理 
[南青正塲題]  
　　松江府恩太尊於二十六日考試南匯青浦兩縣文　正塲題目錄左南已冠梁無禁至對曰昔者公劉未冠苦者公劉青已冠矢期張至對曰昔者太王未冠昔者太王通塲次題昔者則我出此言也詩賦得且向百花頭上開得花字五言六韵又前報奉金　縣正傷題錯誤合亟附正奉已冠而往何哉至昔者趙簡子未冠昔者趙簡子金已冠而覇至昔者王豹未冠昔者王豹 
[奉金上正塲案]  
　　奉賢金山上海三縣文童正塲案於二十六日二更時發貼計招覆人數奉金各一百名着於二十八日進院與華婁童生一體扃試上海則取一百七十名准於二月初一日偕南青童生合覆所有前列抄錄左方奉莊寳瑾胡德言何六濡　致中朱承昭季毓楊峴光曹文豹趙繼棠朱墀陳海瑚蔣道謙錢安彝裴承晉朱鳳禮莊禮柱周渭熊陳奉心張智書周　畢○金吳履陛徐宗華周承仕何瑛朱紫貴黄明慧彭城郭宗儀徐開泰張鳴臯黄開源王近仁何煌黄開泰倪道章姚兆熊陳鴻翔楊成煥湯玉彬顧驈○上黄增錫瞿貽孫徐家瀛劉榮晉嚴兆椿朱士芳朱維新趙錫　凌鑑冰朱淵巢吉孫鍾樹聲王植善莊則敬金祖圻穆湘瑶倪道源張慶桐林祖濬單慶銘 
[中村賽會]  
　　粤垣士庶向崇奉康公主帥所繪神像面作赤色儕言公李姓爲前朝大師功德及民至今不朽神靈顧赫感而遂通惟忌食鴨倘曾嗜一臠則雖敬熱心香入廟後卽見災異若被神毆擊者然故行香者須先期齋戒蓋公之生前曾率師禦敵偶爾失利單騎逃匿敵人跟蹤窮追幸得家鳧踐滅其跡敵遂迷蹤公感其恩而不忍食其肉也俗傅如是惟未見諸史乘是否難稽而公之祠所在多有其香烟最繁盛者則以沙頭中村大塘三處爲巨擘中村俗例並不許婦女入廟如或强入立卽頭暈腹痛仆地不起故弱質嬌娃雖誠心叩　亦只在廟門之外歴代相傳不敢違背兹聞本年該村適屆九甲會期現已於十九二十等日奉神巡遊所謂九甲會者緣有九人姓氏旣殊居址亦異聨爲會友俾有大故得貲臂助蓋卽俗稱爲案兄弟也其中八人富厚而一獨貧困　康公神誕九人湊成巨資舉行賽會是歲皆利源廣進夢叶熊羆遂相沿成例五載爲期餘歲則由附近區盧等姓繼興然其繁華無有能出九甲會之右者至今子子孫孫奉行勿替日前來省定有儀仗梨園鄉人之貿易省垣者亦皆言旋言歸俾及時行樂焉 
[寃鬼爭妻]  
　　有藍某者潮之揭陽人近由附近地甸之加陽地方來談次述及其同籍人宋金在加陽開一小店娶妻陳氏生有一女芳年十八貌美如花求婚者甚衆而女之父母相攸甚苛門外雀屏固非任人妄射也有同籍人李某者本大腹賈意氣自豪向宋求婚意謂乘龍佳婿舍我其誰詎宋以其貌不揚不願有蹣跚之婿堅意却之李大失所望而無如何也嗣有羅某亦同籍人恰符弱冠之年而眉目秀美家道亦頗不惡仍倩人執柯向宋問字宋許之遂委禽焉李以宋女爲羅所奪心甚銜之殺機已伏又念顯戕其命則王法固屬可慮且宋女知夫所自死必與我成讐詎肯反顔相事則雖斃命終不得妻不如暗中伏毒以降頭之術蠱而殺之女失所天必琵琶别抱我以柔詞厚幣事或允諧思旣定乃僞與羅交洽習旣深漸忘顧忌遂覔得降頭術下蠱於饌中羅不知而啖之蠱發遂死而氏未知也嫁方匝月便已居孀哭泣之哀不言而喻女父母恐其哀毁成疾以善言慰之又恐其獨宿空幃轉增愁恨爰於喪事後命之歸寍奩有胭脂非復未亡人所需之物矣李喜女已寡其計可行不惜重資結好於女父父亦知其用意念女苟得金夫何嫌貌醜况姣如前婿又將若何徒令人有看殺之悲耳遂將李意命母轉達於女女欲守柏舟之節母曰汝嫁纔一月未有遺孤汝又孤生終鮮兄弟所恃者父母耳境迫桑榆會當舍汝而去將茫茫後顧何所憑依豈汝能以一少孀在客中度活耶與其貽後日之悲不如早自爲計女聞而心動遂任父母所爲於是再婚之事成李失而復得矣去月迎女過門是夕忽鬼聲嗚嗚由房中而起迷離之中似有憧憧鬼影李知爲羅陰魂出現大驚而逃女亦於朦朧之中見前夫慘淡愁容向之泣訴曰卿亦知我所由死乎蓋李某因奪卿爲室蠱而殺之也卿卽不能守節何至事夫之讐雖然卿未知之我何懟焉今旣言明縱不手刃讐人爲夫雪恨亦當潔身而去勿作息夫人之事楚王况我因卿而亡卿又何忍與讐人爲夫婦哉言畢嗚咽而去女乍醒孤燈熒然見鬼之情形尚宛然在目不禁失聲痛哭搥床擊枕駡李不仁李在外聞之知爲羅之亡魂報夢於女遂匿而不動任女亂呼狂駡令家人輩勸之而已天色甫明女卽回家而去將寃魂報夢之事向父母直陳並言誓不與李俱生必爲前夫伸雪父母同曰夢境無憑縱訟之於官必難得直汝一弱女將欲何爲讐不能驟復也女曰羅郎爲我而死縱不能爲夫報讐亦何忍獨活自兹以往女不能報罔極恩矣父母知其有死志防之甚密而卒服鳩而死宋夫婦旣悲婿爲人所斃又痛女不疾而亡欲得李而甘心以兩老命相鬥然而爲勢所隔未知其後事如何也 
[洪都贅筆]  
　　淮鹽票商每年可獲數百萬金實爲江西諸業之巨擘其次則有蘇杭廣洋各貨獲利亦非淺鮮又次則爲藥材京菓其餘皆等諸自　以下講巿景者無足觀矣○某太史者由都門南下寓諸某巨神家初擬略送硃卷楹聨以資旅槖旣而脩然遠引不復張羅有　探 
 
 

Page 3

 
 
其意者始知江右人情其薄如紙縱令多方設法亦難立致千金浪得抽豐之名不獲抽豐之實是以知難而退效庖丁之善刀以藏也○廣潤門内萬壽宮規模廣大冠於省垣先年元宵不甚張燈惟拜跪者蟻聚蜂屯廟祝大獲籖燭之利而已近困首事查悉每歲所收貲息多至三千七八百金因之艷羡不遑控諸官署本年上元夜殿前遂懸一大玻璃冰燈可容油盞百餘又五小玻璃冰燈可容油盞數十藉以點綴春景敬奉明神惟殿旁及萬仙樓上下頭二門等處則仍寂寞如初訪事人函告情由本館因删削而登諸報蛙聲聽處正不必問其爲官爲私也 
[傷人自首]  
　　金陵縀號需用機匠均責成一人以爲之首凡有棄取店主不得過問此人謂之承管亦如百工之有行首也有吳甲者由葉承管荐至城西某號當織匠不勤正業終日嬉遊每月課工旣少且劣葉知而却之吳家口嗷嗷一旦頓失啖飯處不免積怨成仇去冬邀約無賴十餘人伺葉於聚寳門側欲得而甘心焉某日清晨不先不後狹路相逢遂嗾使同類爭裂其衣飽以老拳並以烟煤桐油塗其面使作張桓侯尉遲公形狀然後縱之使去葉忍氣吞聲恚恨成疾不多日卽名登鬼籙葉子心知畢命之由然尚遲疑而未發也今歲上元後二日痛飲於戚友家念此身亦昻昻七尺何竟置不共戴天之仇而不思報復遂仗　生之力携曰刃尋吳奔入其室試以霜鋒血濺桃花頽然倒地急抽兇器虎吼而奔突入江寗縣署大呼爲父報仇投案自首趙明府騐得吳受傷雖重尚未斃命姑將葉子收押視能否保全再行核辦 
[重整舊規]  
　　招商局怡和太古三公司凡水脚船資冋本立有合同事同一律目前年合同期滿各行其是小有叅差兹悉業已議明三公司重立合同於西歴三月一號起仍循舊章云 
[二記日本親王莅滬事]  
　　日本威仁親王乘高雄艦來滬游覽昨已紀諸報章兹悉前晚日本官民之在滬者共三十八人公謝於日領事署除親王外復邀高雄夫龍兩艦將校三十六人赴謝鐘鳴六下主賓咸集至八下鐘親王始命駕而來歡然入席有見者謂親王年三十二歲衣海軍正服花光璀璨威望尊嚴諸將校亦一律戎裝劍佩鏘嗚容如荼火官民則用燕尾服遵日制也昨日午前十下鐘時親王赴江南製造總局觀覽一切大約居三日然後啓行云又聞親王此次由日本來華須遍遍各口岸一觀巖疆鎖鑰蓋旣有統率海軍之職自宜細意研求也俟有所聞隨時照錄 
[法員拜客]  
　　駐滬法副領事昨晨乘坐緑呢大轎入城拜會關道憲謝副捕頭戎服佩刀督同華捕十餘名排隊前往是以捕房發落各案遲到下午兩點鐘始行解訊云 
[采業勸捐]  
　　滬北仁濟善堂所辦各善舉向由商民資助該堂尚以經費不敷禀由上海縣袁海觀大令諭飭米業董事集議抽捐已經該董蔡榮等議定在販户白米雜糧上每石抽捐一文於本年二月初一日起按旬彚交以襄善舉 
[浪子喪身]  
　　鎭江人陳某寄跡滬上在城内登雲橋堍開設鹹貨店生有四子其第三子某甲年已弱冠娶有妻室向在滬北某報關行爲夥習見繁華遂有看花問柳之癖新正以來流連忘返至二十五日忽然回家家中人方深欣幸不料至晚忽然斃命次日備棺草草收殮附近鄰人嘖有煩言或謂甲被父擊傷或謂自吞洋烟而死不知究竟如何也 
[因賭啓釁]  
　　西南鄉徐夏松者本邑人也家住離城四十里之車溝左近曹家橋南新正初二日與隣人陳子才陳思才因賭起衅互相口角旋經旁人勸散至十一日徐忽病故徐兄文祥以弟之死因與子才等口角所致欲興問罪之師當經該處圖重出爲理勸其事已寢至前日下午文祥忽又投上海縣喊控未知如何訊理也 
[上海縣署瑣案]  
　　緝私砲船勇丁魏許之阮德標魏德生至南巿永昌小押店强押鐵錨口角逞兇由店主阿丁卽陳文楚投報十六鋪巡防北局由局轉送至縣此已見諸前報前晚幫審委員宋莘樂二尹升堂研訊先據陳投案訴稱係潮州人在治下十六鋪外灘開設押店本月二十三日有素不相識之魏許之等三人手持鐵錨一隻前來强質洋銀兩元小的估看不值卽行回却魏等一味恃蠻與之理論反被行兇將店中雜物擊毁一空小的無奈報明巡防局將伊等拘獲轉送案下叩求究辦阮及兩魏同供係湖北人現在鹽捕營緝私炮船上當差向來安分不敢滋事是日船泊南碼頭因船中無錢購買火食故將鐵錨持往押錢不料該店中人見小的等人地生疏以爲可欺自恃人衆將小的等凶毆並非强押鐵錨叩求詳察二尹將魏等分别交差候備函向鹽捕營查明是否魏等在營當差俟接覆文再行核辦○前晚宋莘樂二尹升堂問案時有楊應奎投案訴稱係本邑人有房屋一所坐落老北門内穿心街地方憑中租與陳洪泉陳洪伯昆季兩人開設老虎灶每月租錢九千文自去年起陳不付房租將頂首住清尚被欠錢數十千屢索無著反敢逞凶不得已來案喊控求恩逮案押遷二尹准之着退去聽候提究○荆谿縣人某甲之子年僅五齡客秋被人誘拐來申由王陳氏出面價賣於虹口粤婦李包氏家甲知之卽赴荆谿縣控告由荆谿縣尊備文請上海縣關提袁大令接惟來文卽飭差照會英公堂協提去後前日將李包民王陳氏移解到縣晚間經宋二尹升堂提訴李包氏供稱係廣東人現住虹口丈夫逝世已有五年並無子女去年九月間出洋三十九元又中費洋一元五角向王陳氏買得五歲男孩撫爲螟蛉子已帶往香港姑母家中今此孩旣有親生父母具領小婦人亦願交案二尹問曰何時可以交到答稱須信致香港催令來申大約二月中旬可到二尹允之命提王陳氏研詰該氏供稱係廣東人素以洗衣度日丈夫現爲點心店夥當日小婦人出外買水途遇素識之江北人老金伯伯言有一小孩父母均殁無人撫養意欲出售卽由小婦人爲中售與李包氏家共收洋銀四十元零五角不料該孩實係遭人拐出家中尚有父母小婦人實未知悉現在老金伯伯亦不知何往求請明鑒二尹判將李包氏王陳氏分别交官媒看管候將小孩交案再行核奪 
[英界公堂瑣案]  
　　包探唐寳榮禀稱美國人鉗姆推報失值洋一百七十元之金表正在查緝適有張小盤來報稱金表在車天張河瑞處當卽拘張盤詰供認寄在趙小餘處同往吊到金表由西人認明屬實惟尚少金鈎一隻今將人藏送　西人鉗姆推訴稱當日坐東洋車業已沈醉致被竊取袋中金表今已起到原贓尚少金鈎值洋四元張小盤由訴前情張河瑞供係江北人向以地車度日當日這西人雇車小的見其醉態可掬不知如何失落金表小的拾取後寄在趙小餘處趙亦以拖車爲業張小盤見小的拾取金表意圖分肥小的不允致被出首趙小餘供係江北人與張河端同鄉當日伊將衣包寄與小的不知其中尚有金表及包探前來查問拆看衣包始知有金表在内宋二尹得供之下謂張河瑞卽係拾取金表亦不應藏匿不報判枷二十一天示儆並著賠金鈎洋四元張小盤起意分肥咎亦難辭姑念業經出首從寛免議趙小餘雖寄金表然藏在衣包内並不知情亦准從寛開釋金表交西人鉗姆推領去○包探秦少卿禀稱胡瑞生冐充工部局收取烟燈捐人向王阿秀等四家小烟館收捐被小的查知將胡瑞生拘拿捕頭尚欲細查冐收捐項各情今先解案請訊宋二尹飭將胡瑞生帶回捕房俟查明情節於下禮拜三解訊○一道頭西捕禀稱龔善桃等三人駕車三輛違章飛駛一併拘案請訊馬車均扣留捕房龔善桃顧阿生王阿木等同供以後自當小心駕駛尚求施恩宋二尹判龔善桃顧阿生王阿木等各罰洋一元著自赴捕房領車○副巡捕頭聲稱蔣克長被同居之幼孩龔眞發竊洋十餘元出外買衣有流氓朱阿三等五人見該孩銀洋甚多詰問來源孩支吾以對朱阿三等以爲可欺卽將銀洋均分由包探查明將一干人拘拿搜出銀洋送案請究蔣克長訴稱與龔某同居不料伊之孩之龔眞發乘間行竊洋銀報由捕房包探查獲人贓今請給領幼孩龔眞發供認前情惟求 
 
 

Page 4

 
 
施恩流氓朱阿三沈阿五周阿生陸秀卿王長生等五人均各俯首求恩宋二尹判幼孩龔眞發戒責一百下交其父領回管束朱阿三沈阿五周阿生陸秀卿王長生等各笞二百板以示儆戒洋銀交蔣克長領去○句探孔阿才稟稱寍波人張如山前因犯事遞回原籍今寄跡滬上當卽　獲並搜出大錢四百文呈堂張如山供係寗波人前曾犯事遞籍現雖來滬不敢再蹈前轍大錢是確係已物伏求恩恕宋二尹謂張如山旣因犯事遞藉豈容復來滬上判笞一百板押候仍行遞籍大錢暫存俟起解時發還 
[法捕房瑣事]  
　事　事同樂樓茶寮夥錢增福等禀稱烏山船户錢阿鳳柴小桃榮成發等行兇打毁茶肆中物件現已有人前來關説情願賠償此事已料理明曰特來禀明並請將在押之錢阿鳳等三人開釋明府請伊等旣肯賠償免其究辦著將錢阿鳳等三人帶案諭令嗣後不准吵閙違于究辦錢阿鳳等遵諭而退○沈炳發與丁阿炳因買鹽糾葛管押押捕房已詳前報昨晨沈炳發之弟沈金狗手持羊皮褂一件並前日在芳園烟間内勒令丁阿炳出立之借票一紙計洋十元一併呈案某局勇丁王金伯亦投案候質明府詰問之餘據沈炳發供稱小的向業鹹菜生意日前向素不認識之丁阿炳購鹽兩　次日有王金伯在途遇見問小的鹽由何處買來小的答以賣鹽之人不知去向當有二房東從旁多事令小的同到烟館伊言王先生知爾所買是私鹽有違租界章程須出酬儀方可過去小的無計可施當卽措錢一千文交付二房東轉給王金伯以爲事可了矣豈知次日王又至小的家中聲稱會在法界春園烟間吸去鴉片烟又楊家飯店喫去小菜飯資約共用去洋數元欲令小的出洋十元方可了事小的因一時無錢急至南巿將賣鹽之丁阿炳尋獲約至芳園烟間商量此事因丁阿炳並無現洋當寫借到沈鳳山名下之借據一紙計洋十元限日歸還其時有王和尚李念春陳阿香等在塲作中又脱下皮馬褂一件今日一併送案明府詰問丁阿炳供稱在烟間内見沈等共有八人惟王金伯未曾見面明府詰問王曰沈炳發之言爾聽見否王稱小的家住醬園弄與沈炳發本是鄰居沈炳發托名爲鹹菜暗販私鹽每當深夜時將私鹽挑運出外前晚因挑夫打架哄閙異常左右隣人欲將伊逐去不料沈反遷怒於小的揑詞陷害明府謂爾等均非安分之人著將三人一併還押候解公堂再核○鴻慶館飯店夥趙子文控陳德和烟間堂倌朱阿寳動輙行兇邀同著名流氓骨牌阿坤等將同夥錢子雲打傷一節已紀前報昨據包探孫錦榮禀稱奉諭拘提陳德和烟間主到案質訊無如該店主已聞信避匿今將擋手李洪傳案請究明府著將在押之堂倌朱阿寳帶案復問該包探日目下錢子雲傷勢如何該包探禀稱錢眼旁及胸前均被打傷目下經醫生療治約兩禮拜可以痊愈明府令李洪出外朱阿寳暫行交保候錢子雲傷愈再行核辦○泗源靛青行主李記生前控李福生欠銀一百七十五兩嗣因交保出外抗傳不到故將保人廣恊和烟間夥金永祥提案訊押一切情形均詳前報昨晨據原告抱呈計明投案禀追明府謂計曰保人乃廣恊和店主鄧時福爾爲何將伊夥送案押追著將在押之金永祥帶案一併斥釋諭令計明自尋該店主到案再核少頃據計明將店主鄧時福扭案訊問之下鄧稱李福生不知避匿何處一時無從找尋明府著出外限三天將李福生交案若屆期不交定當嚴究 
[添請醫士上海鐵馬路廣益善堂謹啓]  
　　凡人物而得咸寍賴四時之正氣挽貧病而能回春亦一念之垂慈夫貧者旣無隔宿藉日辛月勤而度年華一遇寒暑不調那得隨時醫治然則旣貧且病其苦何待言喻敝堂自月之二十一日敦請内外針傷各專科七位開診給藥早登報簡惟是近來氣候不正求醫者倍較往年日來擠門挨户幾於應接不暇鵠面鳩形目不忍其久待爲此於二月朔日起再特添請内科三位劉君也農李君紫璇許君蓉江外科一位朱君莘巖每期八點鐘開診竊思善可推廣而經費亦益鉅除將按月捐助之旣之外旣恒産又無常是於元宵前謹具延壽集福藥捐册隨報分送仰祈諸大慈悲各大寳號體天好生慈祥濟危日捐月輸接施源源俾困苦者而得望使貧病者則有告敝堂翹切春風待惠情殷其實恩同再造功德何可限量哉 
[壽筵造福]  
　　謹啓者敝堂接奉袁仁山大善士五十壽辰同人公具筵宴以伸慶祝樽紅酒緑備極光榮主人本擬翌日設席答謝因念滬北貧民待哺嗷嗷心焉憫之特移筵資洋三十元樂助敝堂施粥經費推本命於長生代諸君而造福壽佛本稱無量功德之水同飲太和上天亦自好生海屋之籌添登大耋彼蚩者氓含哺鼓腹亦將爲君介壽自六十七十八十以至期頤飽叨鴻施如食舊德敝同人欽佩之衷更不待言竊思上海一隅自通商互巿以來繁華富庶甲於天下歌臺暖響春光融融愁城冷甑風雨姜姜一方之内一時之中而貧富不齊倘得巨腰大腹皆能於酒席之塲念飢寒之苦能將義槖滬彼仁漿眼前實惠陰功莫大福壽無疆定可操劵如大善士者眞可謂善造福者矣上海六馬路仁濟善堂董事施善昌等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[更練爭財]  
　　財　財城西塘魚欄亦風流淵藪也雖無墜鞭公子走馬王孫踏以尋芳徴歌選勝而販夫牧竪恆逐臭於其間故鳩盤三五生涯亦頗不惡有某甲　惟藉兩肩以餬一口枝棲暫假寄居於寳源大街水月橋某轎房雖食貧居賤而性近風流遂與該處某妓稔妓半老徐娘風塵久厭甲雖乏纒頭之擲妓竟爲嚙臂之盟　如妙手空空難效玉門贖蔡故雖此心惓惓未能金屋藏嬌擬效紅拂之私奔俾得白頭以偕老遂於十八早雞籌初唱魚鑰纔開潛啓窓門縋繩　下妓先甲後道出十二甫叢桂約内適練伴某乙巡邏而至見其衣服皆作　粧行止儼同婦女豎心頗疑之喝問何往妓答以附輪往港乙聞嬌聲嫋嫋愈覺狐疑隨尾其後見入該轎館回告練目知爲妓女私逃卽帶同工　人館盤搜至何　上果見妓伏墻隅因而捉獲館中之伴以其非屬寮主不允交回爭論多時而清平更練亦至事聞龜鴇大興娘子之軍踵門問罪而該街更屋瓦聞聲齊集向其索取花紅蟻論多時破耗數十金將妓帶回備受鞭撻體無完膚從此樊籠重銷復脱無期該練因得微貲致令火坑復墜抑練亦耶 
[上海虹口元濟善堂施醫給一文愿正月初十至十六日第一次清單]  
　　陳春記來陳聚德堂五十愿徐舜山二十愿陳德膄十愿羅少槎韓桂山劉矞卿呂潤孫四户各五愿全年合洋三十六元正廣和興來隠名氏八元黎惇善堂黎玉畏以炤以煇以銘銘以祺黎曾氏龍氏張氏九户合洋三元新太古行來陳孟態一元黄叔平五角黄弁儔三角無力子俞小村汪沛如陳深陳早五户各二角甬夢氏張鄧氏霍緝之東　號四户各一一元　詔愼堂隠名氏二户各五角吳加相呂杰記隠名氏李元記隠名氏陳雲記六口各錢四百文合收洋二元錢四百文鼎裕號銅洋十五元○又　報　來上年冊惠蔭堂助銀銀五錢正春湖洋貨號歲底來隠名氏洋三元公和祥棧洋五元○以上共收英洋六十四元八角紋銀五錢正大錢四百文銅洋十五元常捐二十六愿合併聲明 
[上海六馬仁濟善堂經咸有一德施醫藥册捐正月十五至二十日第二次清單]  
　　無名氏洋廿元鄧錫記求家宅平安績邑周秉光求病愈謝福棍求病愈三户各 
拾元鄧張氏求保平安張毓寳聚康蒞黎永慶堂四巨各洋五元揚州隠名氏隠名氏求母病愈百讓党三户各洋四元大源義三元悦泰衆友茶金移助王未氏何先生葛德仙三山何雲州玉峰求病愈夾青室陳松甫隠名氏朱寄鷗杭義勝齋東海氏求女病愈無名氏張寳線無名氏十五户各二元五户合洋一元六角劉夢態松江不留名彭繼伯阮才厚載堂沈仰峰元芳帳房願寡過軒恊同　汪劍華歙縣吳仁壽四爽　無名氏勝記無名氏來青舘鳳　堂永興行保安氏崔同源號彭同興思補堂高不書名敏德堂華彰弘　氏甘六户各洋一元朱聲谷　角　茂昌謝竹銘蔡達廷何梅生沈祥雲吳其聖俞欽藥吳寅生李蓮舫不留名無名氏力不足無名氏德善堂徐十四户各五角無名氏聊盡吾意人楊誼悌三户各洋四角陳守玠范惠　無名氏三户各洋二角裕順興陳子雲無名氏徐世才尹徐氏無名氏施姚氏無名氏八户各洋二角楊浩庸楊鍾氏楊家樞黄氏　　悌五户各洋三角九分雙木氏　名氏　　生彭文照葉應春彭成康否去　來人惇詩堂學恕堂延陵伯子三讓堂勉善軒三善堂承厚堂秦子雍錫山秦高平隴西李松臣氏敬初泰豐百忍堂巨卿文卿敬修堂懷月草堂承　三生梧靜江夏黄三十　各　一角延陵季子延陵仲子三山雨記全記森記蓉記文卿寳卿八户各洋五分隠名氏錢三百九十文李耀記李劉氏李臨悌三户各錢三百八十四文爲姪了心願錢三百六十文何欲記柴志記二户各錢三百文潘士記戚芝記戚袁氏沈耀記四户各錢一百五十文不留名銅洋十元無名氏銅洋八元雙木氏銅一一元共　英洋一百五十九元三角五分銅洋十九元錢三千一百二文 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年正月初八初九日京報全錄]  
　　宮門抄○諭旨一道錄前○直督李奏審明兇犯照例辦理摺○粤督李等奏委署知縣征○東撫福奏續行抽練緑營步隊成軍日期片○粤督李奏解清經費銀兩片○漕督松奏請將龍君廟勅加封號列入祀典片○又奏請議卹片○正月初八日○兆伯松森各假滿請安○户部奏請更換左右翼監督○侍衛處奏派稽查壇墻派出鳳鳴鳳秀英信祥普明惠廣忠○召見軍機崇禮慶福皇上明日卯初二刻升中和殿看版○正月初九日○巴克坦布立山謝放左右翼監督恩○浙江副考官費念慈到京請安○睿王明安各請假五日○麟書續假十五日○良培明秀各請假十日○嵩山續假十日○召見軍機一皇上明日寅正至太廟行禮畢還宮卯正升中和殿看版已初二刻進天壇入齋宮○○大學士直總督一等伯臣李鴻章跪奏爲審明兇犯照例辦理恭摺仰祈聖鑒事竊據行唐縣禀報民人康三謀毒蓋賈氏一家四命並誤毒周張氏母女二命身死一案當因案情重大飭司委員前往會訊一面將犯卷解省審辦兹據保定府知府朱靖旬提審明確擬議解由臬司周馥期轉前來因值駐津飭委藩司裕長代審無異臣覆加確核緣康三籍行唐縣小本營生與已死蓋賈氏之夫蓋山子同村往來蓋賈氏習見不避光緒十四年二月初二日康三至蓋山子家閒遊見蓋賈氏在家獨處調戲成姦後非一次給過錢物蓋山子並不知情康三因與蓋賈氏戀姦情熱起意拐逃十七年三月二十日夜康三查知蓋山子在外傭工往向蓋賈氏商允同逃一日走至賈莊村外蓋賈氏憶及其子年幼無人撫養不欲同逃康三將其送回旋經蓋山子查知前情向蓋賈氏詈毆禁絶往來蓋賈氏從此將康三拒絶康三愈思愈忿起意將蓋賈氏一家毒害四月十八日康三揑稱藥虫在不識字號藥鋪買得信末一兩並在集上買就白麵二斤紅糖二兩將信末攙入麵内十九日晚將白麵紅糖送與蓋賈氏食用次早蓋賈氏將麵烙成糖餅與其子蓋假保蓋費力盖三子同食又將糖餅分與同院居住之周張氏同其女周大姐其父張洛鳳共食俱各中毒嘔吐蓋賈氏蓋假保蓋費力蓋三子周張氏周大姐解救罔效先後毒發殞命張洛鳳醫治痊愈報縣騐訊禀經飭司委員會訊並將犯卷解省審辦供晰前情不諱案無遁飾查律載殺一家非死罪三人凌遲處死財産斷付死者之家又例載殺一家三命以上兇犯審明後依律定罪一面奏聞一面恭請王命先行正法各等語此案康三因與蓋賈氏通姦誘令同逃未遂被其拒絶輙敢挾恨謀毒蓋賈氏同子蓋假保蓋費力蓋三子一家四命並誤毒周張氏周大姐身死實屬兇惡已極自應按例問擬康三除誤毒周張氏母女二命並毒張洛鳳未死輕罪不議外合依殺一家非死罪三人律擬凌遲處死業經臣於審明後飭委藩司裕長並臬司周馥署臣標中軍副將胡金元照例恭請王命將該犯康三綁赴巿曹先行正法仍將首級解回犯事地方懸杆示衆以昭炯戒該犯康三查無妻子應免緣坐其財産斷付蓋山子收領蓋山子訊無縱姦情事應毋庸議售賣信末之不識字號藥鋪並免查究除備錄供招咨部外所有審明辦理緣由理合恭摺具陳伏乞皇上聖鑒勅部查核謹奏奉硃批刑部知道欽此○○李瀚章等片再新寗縣知縣何福海現已飭赴潮陽縣知縣調任所遺新甯縣知縣篆務應行委員接署查有曲江縣知縣郭守昌地方熟悉吏治詳明堪以調署遞遺曲江縣篆務查有署四會縣事會同縣知縣陳志喆辦事愼勤心地明白堪以調署該員等各任内均無盜刦已起四叅之案據藩臬兩司會詳前來除分檄飭遵外臣等謹循例附片具奏伏乞聖鑒謹奏奉硃批吏部知道欽此○○福潤片再光緒八年前撫臣任道鎔　奏准在於撫標並兗曹鎭標各營抽調步兵一千二百人分作三營設立營哨各官分别酌加津貼認眞訓練所需餉銀卽在裁兵節餉項下核實動支一切營制餉數亦迭經奏咨先後經部覆准上年七月前撫臣張曜先在撫標左右兩營及曹標各營挑選步兵四百名合爲一營名曰山東步隊練軍中營歸曹州鎭總兵王連三統帶訓練當將成軍日期附片奏報聲明下餘兩營俟有成効再行陸續添練各在案奴才抵任後察看上年所練步兵一營業已日漸精强自應及時添練以符奏案兹又在兗曹鎭標各挑選精壯步隊二百名共計四百名合作一營名曰山東步隊練軍左營按照原定營制配齊軍裝器械遴委花翎儘先副將劉玉堂作爲營官仍歸曹州鎭總兵王連三統帶於本年十月二十四日成軍亦駐曹州與前練一營一體認眞訓練期成勁旅下餘一營仍俟隨時體察情形再行抽練除飭取官兵薪糧銀數清册另行送部並照章仍按半年一次奏報核銷外所有續行抽練緑營步隊成軍日期理合附片具陳伏乞聖鑒飭部查照施行謹奏奉硃批該部知道欽此　○○李瀚章片再准户部咨添撥内務府光緒十七年經費案内指撥廣東太平關常税銀十萬兩聲明以五萬兩批解部庫歸墊以五萬兩徑解内務府應用等因當經飭據藩司先向商號借墊銀五萬兩隨解加平抬費銀一千六百五十兩作爲第一二批太平關常税奉撥内務府經費劃解部庫歸墊之欵派委補用同知楊士鈞等領齎匯單赴部投納嗣准内務府奏准緩扣並令仍解府庫應用復經臣等奏請　飭下户部將前解銀兩就近撥還内務府備用並續解第三批内務府經費銀二萬兩隨加平抬費銀六百六十兩派委候補鹽運同鄧清鳳等領赴内務府投納先後附片奏報各在案兹據廣東布政使覺羅成允詳稱冉向殷實銀號日昇昌百川通蔚泰厚蔚長厚新泰厚借墊銀三萬兩隨解加平抬費銀九百九十兩作爲第四批太平關常税奏撥内務府經費卽由該商號匯兌赴京俟太平關税解到發還歸欵飭委試用鹽經歴何仲鳳等領齎匯單於光緒十七年十月十三日起程由海道進京支取銀兩赴内務府投納所有光緒十七年分太平關常税奉撥内務府經費銀十萬兩現已如數解清等情具詳請奏前來臣等覆核無異除咨户部内務府查照外理合附片具陳伏乞聖鑒謹奏奉硃批該衙門知道欽此○○松椿片再本年夏初江北苦旱農民望澤孔殷奴才迭次率屬設壇禱雨爲民請命雖經得雨數次究未霑足時深焦灼周諮博訪僉稱清河縣境漁溝地方有古廟奉祀龍君土人每遇旱歲羣祝祈雨立見深透最稱靈感奴才隨卽派弁迎請神像來浦專設一壇虔誠步禱未出三日果得甘霖大沛旣霑旣足且各處相繼亦復連得透雨江北田禾藉以栽插灌漑人心爲之大定現在秋成豐稔農民莫不歡忭歌頌惟查龍君未入祀典士民思所以報往往引爲缺憾考之清河縣志漁溝龍君廟係康熙十七年重建嘉慶十一年復修不知創於何時耆老相傳爲西楚覇王項羽大將姓龍名且者史書所載龍君事蹟事楚以忠救齊决戰獨將二十萬衆之軍鋭復七十二城之恥雖中濰水之譎不爲廣武之降當其生也勇烈性成宜其殁也英靈爽著禦災捍患允宜奏以馨香崇德報功尤應易其名字據清河縣知縣率同紳耆禀請奏懇勅加封號列入祀典等情前來奴才覆查凡神靈禦災捍患有功德及民者例得據情奏懇勅部議加封號准其列入祀典歸地方官春秋致祭以答神庥而順輿情理合據情奏請伏候聖裁謹附片具陳伏乞　聖鑒訓示謹奏奉硃批禮部議奏欽此○○松椿片再光緒十六年十月間因湖北武昌衛守備賈振芳年老調騐委派候補守備朱維賓前往署理當經咨部在案旋據報稱啓行赴任於十一月十三日在鎭江搭坐英商太古輪船該船行抵大河口地方忽然失火逃避無處落江殞命所帶妻子眷屬親戚幕友家丁同時淹斃者男女十九名口悽慘萬狀朱維賓之次子朱寳善遇救得生撈獲屍身回浦具報奴才查明屬實隨時給恤飭令搬柩厝葬惟查官員因公差遺江洋遭風漂没身故例准議卹朱維賓之被火落江慘及一家夫婦子姪同時被難情倍可憫據淮揚海道及衛所官弁先後禀詳迭請奏卹前來自應據情奏懇天恩俯賜飭部照例議卹俾慰幽魂理合附片陳請伏乞聖鑒訓示謹奏奉硃批着照　請該部知道欽此 
 
