# 1916 - 276 - 4915681

 

Page 1

 
 
   
 
 

Page 2

 
 
時評 
[東方之軍人派（冷）]  
　　日本大隈内閣辭職後舉加藤以自代其結果代之者非加藤而爲寺内寺内爲朝鮮總督軍人也故此次之更迭亦可謂軍人派得勝 
　　雖然日本之軍人派得勝尙合於常軌之得勝也非若中國之軍人中央官吏可以攻撃而去之中央政治可以放口以議之岸然不顧儼有臨駕一切之槪而其結果不過受一電一令之勸告而已是則不特可謂軍人派之得勝實可謂軍人派之跋扈 
　　以舊説言之治世尙文治亂世尙武功以新説言之文治所以安内武功所以對外東方今後其尙多事乎 
[命令]  
　　十月五日大總統令浙江台州鎭守使著移駐寗波改稱寗台鎭守使此令 
　　又令任命顧乃斌爲寗台鎭守使此令 
　　又令兼任文官高等懲戒委員會委員長周樹模呈議决吉林德東縣知事郭光烈因疏脱要犯經内務司法兩部會咨請付懲戒一案依照知事懲戒條例應受降等處分等語郭光烈准照所議降等交内務部查照執行此令 
[專電]  
　　北京電繼提外交總長汪大燮國務會議决定後昨派專員赴津求汪同意即晚回電尙未得其承諾 
　　北京電頃晤衆院湯議長談話要點㈠外交總長汪大燮政府咨文明日可送院定下星期四投票個人觀察可望通過㈡副總統選舉問題爲兩院職權當然無反對時間問題亦不成立該案過國慶日約下星期四可提出討論應能通過段徐等皆不希望副總統各派無其大競爭此席必屬馮國璋㈢國會如大借欵早日成立則主張不延期 
北京電谷鍾秀以英文京報有軍人與僞造之公文譯論一則一爲靑木與唐谷等訂定借欵合同一爲靑木與唐等訂定聘用該中將條件非但與内政以莫大危險恐造成外交上種種惡因呈請飭内務部行警廳通令各省一體嚴查務獲僞造主名 
　　北京電某要人力言僞造外交文件事聞出於徐樹錚實爲不確此中另有主名谷總長亦呈請總統澈究 
　　北京電中日借欵五百萬確由興亞公司交付用途尙守秘密 
國會巳在嚴查 
　　北京電各總長將膺一等勳章國慶前發表 
　　北京電日本林公使準今日訪陳總長爲鄭家屯案之第四次談判 
　　北京電某國公使對人言向中政府接洽事件如以外交名義謁見則竟無人接洽故今日對於某案之談判亦必仍無結果又聞外交團將質問政府外交事務究應問諸何人 
　　北京電内務部訟案孫總長意平政院是否有受理權屬約法上疑問須交國會解番不能遽下裁判昨國務會議時張谷兩總長主立時付議卒以時晚待下會取决 
　　北京電胡漢民與國民系議員多人赴唐少川處接洽主張即選副總統又派人到滬與中山克强接洽　 
　　北京電國務院呈准停奬實職辦法 
　　北京電海軍刑事及審判兩條例法制局協商海軍部修正　　北京電浙省長有任蔣尊簋説　　北京電海軍部裁撤印刷所以節經費 
　　北京電贛督來電遵令服從擁護中央 
　　北京電浙督請任范殷兩廳長因須廻避本省尙待擇調 
　　北京電任可澄一日自雲南起程來京 
　　北京電綏遠都統擬任蔣雁行蔣酬應甚忙 
　　北京電李國筠派高某運動江蘇省長甚力但據國務院消息京兆尹王達正在内外疎通較渠有望 
　　北京電政府得蘇紳控王桂林種種違法殃民巳派員密查 
　　北京電聞有人擬購山東嶧縣煤礦鐵股票俟得多數將設法歸併開平仿照灤礦辦法嶧縣股東擬於删日開會反對 
[譯電]  
　　北京電政府復致電張勳命解散所謂省區聯合會儘速移駐安慶並命改編軍隊遣散冗兵　　　　　　　　　　　　　　（五日） 
　　北京電國會否認陸徵祥任外交總長似不致牽動大局據政界聲稱政府擬於下星期再行提出陸氏其他人員因各種原因　難合格聞黎總統擬竭力疏通議員通過陸氏（五日） 
　　北京電朝陽坡交涉案由吉林華員向關東都督道歉關東都督亦命日兵退入鐵路區域該案即此了結　　　　　　（五日） 
　　廣州電龍濟光昨携大批軍需離省陸榮廷之先鋒隊巳抵省陸明日可抵任　　（五日） 
　　成都電打箭爐電稱口口（電碼不明）與河口之 
 
 
 

Page 3

 
 
防兵均蠢動揚言將向打箭爐進發新任川邊鎭守使昨由此間啓程赴任　　　（四日） 
　　　　　　　　　　　　　以上路透電 
　　北京電政府擬以汪大燮長外交下星期將提交衆議院求同意可望通過如仍遭否認則擬提出孫寶琦云　　　　　　（六日） 
　　北京電唐紹儀將回滬　　（六日） 
　　北京電今日下午日使爲鄭家一屯交涉案第四次赴外交部　　　　　　　　　　　　（六日） 
　　廣州電龍濟光巳於今日下午由粤赴港並無意外事變　　　　　　　　　　（五日）　以上德文電 
　　東京電同志會中一部分昨夜决議反對寺内内閣　　　　　　　　　　　　　（五日） 
　　東京電山縣公爵今晨招加藤子爵求其援助寺内内閣加藤子爵未置可否（五日） 
　　按同志會乃日本最大政黨以加藤子爵爲首領昨報載大隈候舉加藤以自代旣上奏矣以元老山縣公等之反對未達目的今山縣公反求加藤助寺内内閣者以加藤爲大黨黨魁也寺内内閣之久暫以加藤願爲之援助與否而定　　東京電寺内伯組織内閣後將改對華方針　　　　　　　　　　　　　　　　（五日） 
　　按寺内伯之政見吾人未之前聞故所取對華方針無從預測惟聞日人中主張鮮滿合併者寺内其一人也 
　　東京電决以陸軍上將上原勇作爲朝鮮總督以繼寺内伯之後　　（五日）　　以上譯東報 
[東方通信社電（日本人組織）]  
　　東京電寺内閣以善政之主義而銓衡閣員以後藤男爲總參謀平田子入贊帷幄目下正在奔走閣員决定當可迅速其中入閣無欵者爲後藤仲小路●及田諸氏巳略確定者爲淸浦平田等惟蕯摩出身者入閣如何尙未决定即牧野男及海軍大臣等新首相與政黨之交涉現尙未開推想俟其閣員成立後與各政黨開形式的交涉耳都下諸新聞皆問元老之責任揭憲政論一般人則以興味的觀測新政策如何實現至寺内内閣政綱中之外交刷新關於對華政策係採澈底的親善主義云 
　　　　　　　　　　　（六日） 
　　東京電石井外相江木●高橋●西久保●湯淺●福原●菅原●豐川●牟田口●伊澤●鍋島桂次郎●川上親晴等十二人奉勅選爲貴族院議員　　　　　　　　　　（六日） 
　　東京電山縣公爵本日招加藤子述明推薦寺内伯之事情並非排斥加藤子之意次並求以好意的援助此不過一種之辭令想係豫防攻撃元老之手段　　　　　　　　　（六日） 
　　東京電九月下旬日本對華貿易輸出四百八十二萬九千元輸入二百十二萬九元一月心降累計輸出一億二千一百五萬元輸入六千二百九十二萬元較諸前年此期計輸出增加三千二百三十二萬元輸入增加一千七百二十一萬元 
　　　　　　　　　　　　　　　　（六日） 
[戰電]  
　　（英人路透電） 
　　巴黎電今日下午公報云全陣線夜殊沉寂昨日法軍在摩伐爾東進攻時獲砲九尊 
　　　　　　　　　　　　　（五日） 
　　巴黎電蕯洛尼加戰報云全陣線之大戰正在進行中利於法軍聯軍前鋒開始渡伐爾達河之枝流塞拉河天氣雖極寒而仍在巴巴山兩坡前進巳抵布夫與波泊里二處　　（五日） 
　　倫敦電海格將軍今日下午報稱安克河南岸英軍陣線夜間砲火時作時輟歇伐班砲壨北面敵步兵行動時爲英炮隊所轟死傷頗多英軍在維米區域襲繋得利敵軍圖入聖台洛瓦東面英軍戰壕未果　　　　　　　（五日） 
　　彼得格勒電公報云魯斯西面及向南一帶大戰進行未巳敵軍堅守金灰樹河之陣地 
　　　　　　　　　　　　　　（四日） 
　　倫敦電東京訪員謂大隈内閣之倒乃因政府之處置中國問題受輿論枰撃之故 
　　　　　　　　　　　　（四日） 
[公電]  
　　黎總統復梁任公電梁任公先生文電悉近來報紙所載多非事實杯蛇巿虎徒自擾耳執事眷懷大局心地光明無稽之言何傷日月特此電覆請釋綺懷黎元洪微 
要聞一 
[辛埔森與段總理談話]  
　　四日英文京報載辛博森文一篇其言曰世間政治風潮泰半起於意見之不同血意見之發生則各以天賦之性情四圍之情况與夫巳往之遭遇爲根據於是人遂不期然而然各具爲情勢上壓力所束縛而不能自脱之態度矣此説也固老生常談也近晤段總理談論時事言次頗似有證明此項事實之處並有欲以較從前更爲和平嚴肅之手叚解决權力紛爭之意焉以華語交談言雖爽直而未盡畢其詞今欲轉逮之而求一一吻合其事至難姑舉九月三十日段總理告余之言最要記之並爲之銓釋以明其意而餉讀者 
余晤叚時審愼發言先出以紆曲之詞略謂外人好言他　内政常有唐突之嫌惟英國與其人民對於中國爲特殊之注意非僅因中英通商年代甚久之關係亦因政治難題與其解决方法素爲英人特别注意之點藎英國代議制在世界中採用最早發逕最甚然猶不免有一極困難之内政如愛爾蘭問題是也華人雖被人指爲天生不肯調和之人民然若審愼辦理確保其不使以卑鄙手段推翻政府之舉動而至由國家重要内政變爲國際緊急問題則華人無庸因國内風潮過於惶惑中國幅員廣大地理上分爲絶對歧異之兩大區域一爲北方一爲南方北方乾燥而南方多水南北人之性情亦復逈異北人凝重而南人活潑各爲一方之代表故南北無論何方在國家最高政會中僅有代表國家一人民之權利過此而往則無其權以歐人觀念言之苟此方欲圖壓制彼方則於理不合徒足激起報復終必酿成革命也 
在歐洲批評家觀之中國現行之政府制度有一大缺點則國務院與立法院間無適當規定之聯絡是巳旣不逐日接洽國會乃一變而爲一種監視政府之委員會一遇國務員稍違法之小　即指摘交加攻撃不巳直欲使其身無完膚而後快而代表他方面之報章則以恫嚇之詞爲報復之計此亦頗可爲慮蓋政治中之搗亂由恐怖而生未必盡出於意氣執政權者完全不應有此也再華人統治之能力若何觀於其今日所辦政事之多寡而可反證之今國務員實在辦公時間雖未克詳知而國會公開會議每星期三次每次不過二三小時則固事實也英國衆院集議日必八九小時平均計之每星期辦事時間達五六十小時之多若中國期每星期至多不過十小時耳中國國會代表中國人民之主權英國國會則不然且中國會所應有之管轄權當力求完全甚於今日故必須展長其辦事之時間發達更完善之機關否則恐無眞正建設事業可言也段總理答稱略謂渠雖被人指爲貪權實則毫無留戀祿位之意在前總統時代渠曾歸隠一年杜門靜居不與聞時事嗣因友人敦勸以大義相責始復出山段否認國務院不爲代表圑體之説謂國務院無所代表則巳否則其所代表者確爲南方蓋南人所得之權較其應有者爲多國務員多爲與國民黨有關係之人北人實居少數南人就國務員職後確有脱離南方黨派者但此不可爲他人咎國會黨派在今日固多寡不定圑結力亦弱也國會與政府間有親近之聯絡但尙未有永遠關係之性質耳渠常接見議員與之接洽此卽爲政府與議員不相隔閡之一證方國會擬彈劾簽定日人借欵合同之兩务長時渠卽請有責任議員至其私宅告以此舉乃國務院全體之行爲渠負完全責会願對國會負責如國會必須提出彈劾案則渠應爲受彈劾之人而不爲他人段之意見以爲目下非破壤内閣或更易國務員之時渠以保全現有院員繼供職爲政策是屬（三十日）國務會議時某重要國務員前曾在國會者觀念忽變政見不同段曾請其注意段又謂身爲武人未能發表一切行政辦法何者宜卽改革之意見但無論何事凡合於事理者則願相助爲理力圖改革而不有所阻碍也 
莫談至此余乃言及徐州會議之問題及外人輿論因此而得之極惡劣印象余謂外人非爲唐紹儀辯護以政治意思言之唐氏確不爲都人所滿意但憲務威嚇之手段用以阻止唐氏就職者上爲不名譽無法紀之行爲張勳盤踞津浦鐵路數年於茲舉動極爲離奇今日者巳爲政府應即嚴爲對付之時矣 
　　段答稱報紙傳載謂唐紹儀擬來京奪取總理一席第一行爲即撤換各省督軍省長並聘用隣邦之人監視行政云云以致引起諸省之大恐慌此種傳説之詞渠僅於報紙上見之事之確否渠未便置論惟徐州會議實爲違法舉動不應舉行但其集合甚速且甚機密故政府未及早禁止之迨政府一接徐州會議各代表之通電後即施行嚴峻方法除由總統頒佈關於此事之訓令外渠又以總理資格電致張勳措詞甚嚴並以陸軍總長資格通電各省统兵大員論其此後不得干涉國家行政否則國法具在不能寛貸渠信此種于涉舉動當不致再發生矣 
　　略談不甚緊要之問題後談論終止讀此談片者或謂此爲枯澀無味毫不新穎要知中國此問題本屬枯澀無粉飾無潤色惟至與人有關係時而非與主義有關係時則始有聲有色也段總理待余以禮遇問必直答余苟一再探詢深及今日政局之眞相叚亦必願舉以相告但事有節制未可踰越苟爲新聞起見越出限制以國事詢問則未免失當矣二十八日之論文中余曾有中國當袁氏逝世之日曾急進一時旋又漸退改革各黨袖手徬徨恰如一九一三年之狀蓋無推動之力使其復進彼等遂日以報復爲事矣等語並詰問段總理任令徐州會議之進行宗旨何在張勳等是否尙在政府有效力管轄權之下今聞叚總理之言而可知若干事實矣 
　　段總理申斥徐州會議並以擁護法律保衛安寗爲言於是余前之詰問叚氏者今巳得明白之答覆此後余惟望叚總理注其精神以解决國家武人難題並轉其探海電燈以映奸人來往傳散惡謠之境在此隂謀活動之域中目下最要之舉孰有甚於開誠布公直認中國不獨必爲民國且凡有施用或擬用强力以背民國者其罪當誅者乎總統不獨有憲法上給予之權可以要求國務院絶對贊助以謀良好政府且爲全國人民歡迎信任之人物而有實行良好政府之方法苟有謀舉手槍以對之者則總理當捕其人明正典刑否則人心終不靖也 
　　英文京報按語曰辛博森君分中國爲北方旱地與南方水地兩大區域頗覺新頴但若視爲有政治上之價直則現有政府所以組合之荒　主義將有一再出現之危険當此國步鞙難之日國人所亟求者不爲北人凝重南人活潑所集合之政府而爲確有能力可以治國者所組織之政府今北京政治之錯亂顚倒其故則以段内閣組合之道不與此主義相合蓋民國只求内閣有賢才固不問其爲南人抑爲北人也乃叚總理居然以地理關係擇用閣員自翎記者誠不見其適當段若果自認國務員之選擇泰半因其與南方之關係而不因其有輔治國家之才能則不獨不可稱許且大可悲矣 
　　叚總理不認有貪權之意記者謂取巳往三個月之歷史與此言合觀以驗其是否可信此過去三個月中計有大風潮三起無論是否爲段氏所激成抑爲徐樹錚等所爲皆與段氏所稱無貪權意之言不相適合除與段氏或其私人謀非法擴充總理權力之説尙屬相合外記者誠不能解釋七月間總理反對恢復約法八月間府院間發生衝突九月間徐州會議與南苑事變謠言之理由矣使政府而爲有效力之政府也則上述三大事件之發生總理確不知情果如其不貪權利之宣言尙屬無　重要惟段氏治國之手腕巳釀成屬員如徐樹錚者之違痛憲法與徐州之舉行會議苟事果成功則大權必集於段氏之身段雖不認貪權豈尙有意識可言哉 
徐州會議之起源記者所聞與段總理所舉以告辛埔森君者適相矛盾報章確載有唐紹儀意欲何爲之種種消息但此項新聞非直接授意而作即間接得諸有意造謠反對唐氏入閣之人報紙讕言旣能熒惑讀者使其不歡迎唐氏然則所謂靑木與唐等締結之僞文前爲本報所披露者定能煽動張勳等武人固彰明矣尤有一事記者不能不言者段總理所言對付徐州會議之嚴峻辦法亦復與記者聞諸高等政界者不同九月十七日卽有人請叚總理注意於張勳之活動並請其以總理與陸軍總長之資格預先警戒徐州乃段置之不理以致徐州會議竟成事實赶赶武夫竟通過决議案通電各處黎總統與國務員及京師軍界某要人皆勸段氏立即注意徐州之進行伹段仍默然無所舉動直至上星期五日總統於每七日舉行之餐會時再三主張發表警戒訓令段始不能不從質言之段受大壓力後始允發表訓令且僅允發表措詞和緩之訓令如星期五夜所發出者是巳 
段告辛博森君曰徐州舉動此後當不致再有記者亦甚願叚氏此後不復再有此種愚事也段之聲望與信任巳因徐州舉動而墜落不少即以記者而言記者尙信段氏道德高尙然至今日則將置段氏於（暫時不必批評）者之列矣 
[北京特别通信（十）（八）（飄萍）]  
　　選舉副總統問題 
　　各派这意見如何 
　　選舉副總統問題當約法恢復之時曾忽隠忽現於紙上其後以種種原因尙未達實行之機會吾人心目中幾忘却約法上之還有一位副總統矣近旬以來此聲復起未幾而參衆兩院皆有議員提出議案漸成爲一有討論價値之問題今先述各方面對此之意見以備讀者參考 
　　㈠主張者之意見主張於此時選舉副總統者其一自法律上之見他副總統憲法上有應即選舉之言依法提出無所謂兀突其二自政治上之見地則因近母奇聞無所不有中央有竊權朦蔽之小人各省有輕舉妄動之會議而兩者之間又難明其决無關係段總理固不能暫卸總理之職者也然則再以有威望之一人坐鎭其間以定不安之人心實今　　日刻不容緩之舉也云云 
　　㈡反對者之意見反對此問題者亦有法律見地與政治見地之分所謂法律見地則謂國會方注意於憲法當先解决此根本問題再及於副總統至政治上之見地則謂今日政局粗安忽生此重大問題難保不牽動大局不如先事立法再根據於所定之法以决副總統問題故此案未必可以成立也云云 
　　㈢兩方差異之程度反對者與主張者意見之差異僅爲時間問題而不得認爲根本反對蓋無論如何極端反對者從不聞其言不當有副總統惟言今日可選與否之不同而巳 
　　㈣馮國璋之地位主張選譽副總統者其終極目的乃在舉出馮國璋何以須如此則謠言孔多謂某將不利於某謂某有何種野心謂今後某秘書長將更擅權自恣而不可制謂某會議實有某爲之主持似眞似僞若有若無然他派對於馮國璋亦以其地位資望尙稱爲言者多蓋各派皆欲與馮生關係不願某一派獨有與馮之關係故各派紛紛奔走者巳不乏人馮之地位在候補者中固可謂最優越者矣 
　　㈤府院意見之關鍵吾嘗言府院之間黎總統左右人物與段總理左右人物其感情有未十分融和之處其原因關鍵乃在副總統問題蓋黎公左右之人物多主張馮國璋叚公左右之人物則主張舉段爲副總統而另覓可以受其範圍之内閣總理此問題倘以國會多數解决則府院惡感反可借此消滅但爲之不愼則亦易添反感各派所宜注意 
　　㈥此案之前途如何此案因有關時局政權吾人不宜預表贊成或對前途如何但望議員諸君悉心計論以定提出案件之成立與否吾人不欲作預言家也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[衆院否决後之外交人物]  
　　昨日衆議院對於外交總長陸徵祥投同意票係臨時變更議事日程在提此動議之人其意蓋謂外交重要此席虚懸巳久今政府旣提出陸氏無論同意不同意當從速解决也當投票之前雖有數人説起洪憲國務卿等話然就事形勢測之不説亦通不過迨投票結果同意票與不同意票相差僅僅九張巳出吾人意外陸氏雖然被屈巳極有體面矣此種投票全憑各人自由意思全無黨派界限故揭曉之後場中無得意聲亦無扼腕聲至陸氏不通過之後外交總長一席未知政府之意又屬何人或謂當局屬意於駐法公使胡維德及駐巴西公使劉式訓其説亦頗近情至曹汝霖陸宗輿二氏則政府懲於陸子欣被否决之前事成不致接續提出又據英文京報載稱昨日衆議院投票表决大總統任命陸徵祥爲我交總長案之前最可紀者卽段總理宣言陸爲駐外公使中首先請求淸室退位之人於共和國成立之歷史頗有關係云云時有某派議員以滑稽口氣向叚氏質問云陸徵祥是否洪憲元年之大宰相叚總理以其言近於兒戲遂置諸不理有諳通議會中情形之某君云此事仍須歸過於段總理以其於事前未及疏通致有陸氏之外交擱淺或謂陸氏之未能通過純係前日絨線胡同會議之結果又云陸徵祥之長外交旣未能通過一般人之推測繼陸而提出者必爲國民黨所薦舉之王寵惠其實不然政府深以外交總長一席關係重要倘以對於外交圑素無信望之人而當其衝或羅得彼方歡迎故對於王君深信其爲法律大家奈於外交關係尙淺茲據政界人云陸宗輿有提出議院消息或有主張提出曹汝霖者政府又以曹氏倘提出於議院其結果必與陸徵祥無異刻正在躊躇中 
[内務部咨覆裁員質問]  
　　内交兩部裁員問題衆議院議員徐蘭墅等曾提出質問書交通部答覆國務總理文巳誌前報茲復得内務部咨呈國務總理文爲再綠如次内務部爲咨呈事承准貴院函開（中略）等因准此原質問書謂逕由國務會議議决適用民國元年官制爲置總統制定官制權於不顧適用舊官制與制定新官制本屬兩事本部准國務院咨開依國務會議議决適用元年官制不過政府内部之一種事務並非重新制定官制蓋元年官制旣由臨時參議院議决復經臨時大總統公布於法律程序固巳完備就事實上言之雖因外界障礙而中斷就法律上言之則其固有之效力依然總續存在也原質問書又謂試問能否以部令到消前總統公布之命令如曰不能以部令恢復元年官制能否適用有效查立法通例法律舉憲法牴觸者法律無效命令與法律牴觸者命令無效其與憲法牴觸者更無論矣據臨時約法第五十四條憲法未施行以前本約法之效力與憲法等現在約法旣經恢復則由約法産出之官制當然適用有效寗能因前總統違背約法之命令而限制根據約法之官制耶蓋合法之官制旣巳有效則不合法之官制在法律上自應消滅固非因部令而取消也原質問書又謂更關人員爲侵越大總統任免官吏之權查本部此次被裁各員均係停職另候任用無所謂免新調部員均係試署無所謂任蓋停職及試署爲呈請任免以前之一種程序向例如此即本部亦有舊案且本部此次改組情形早經呈報大總統在案初無侵越之可言况呈謂任命須經銓叙局審查　歷後始能行之本部依現行之手續故部令無另呈字樣總之本部此次更調部員由於適用元年官制適用元年官制由於約法恢復約法恢復由於共和再造原質問書開宗明義之言則本部所應拳服膺者也茲准前因除交通部另行答復外相應擬復以憑議定轉咨此咨呈國務總理 
[商會請願阻止制錢借欵]  
　　湖北黄石港商會代表汪得琛致函全國商會聯合會請議收買制錢各節曾誌前報茲聞聯合會爲此問題巳上請願書於衆議院其文云據本會湖北黄石港商會代表汪得琛提議收買制錢以免利權外溢案又京兆直隸江蘇陜西甘肅山東四川吉林安徵湖北山西庫倫等處事務所代表冉凌雲等提議政府借日欵五百萬元以合煉制錢爲報酬喪失國權利源外溢應合力阻止案經本會按照議事程序審查討論認爲與日人合煉制錢辦法較之以水口太平山兩處鑛産合辦原約損失尤鉅受禍尤烈實屬萬不可行查原約損失不過兩鑛影響不過兩省此則凡有制錢之處皆受侵削之害近來各省鼓鑄銅元惟日不足卽屬日人私運制錢出口致令輔幣缺乏所生之現象其痛若巳不可勝言况我國人民農工生活程度極低今銷燬制錢載在條約又無人法以濟其窮行見制錢絶跡於社會錢荒大害被及全國農工人民無所托命此萬不可行者一也鑛産利益藏之於地利權所失尙在將來而制錢則民間所恃爲生活之媒介者一日掃而空之又無抵補之法金融率亂固不待言而所得之利益又須分半與人腹地未來之利妄分與人猶且不可况甘受剥膚之害而以大利歸人不啻割肉療飢而又分蒭飼虎此萬不可行者二也制錢旣燬必須鼓鑄銅元以救其獘雖政府今日未遑計及而事勢所迫必不可逃方今銅價日昻鼓鑄銅元折閲甚鉅試一思維將來禍切燃眉之際倉皇補救不但鼓鑄銅元之損失甚鉅必更有不能預計之變動發生餘利所入功不補患政府借欵欲得欵耳乃得不償失何苦飲鴆解渴此萬不可行者三也政府報告煉錢以六萬噸爲限是否確能限定尙不可知卽以六萬噸論據本會調查所得其餘利巳不下三千餘萬元另附淸單於後以資印證夫五百萬之借欵乃於一年半短期之中甘以三倍於借欵之大利奉之於人苟無他項原因恐萬國古今無此辦法然此猶就有利言耳况大害所在尙有以上所舉之三端乎質言之此項辦法直謂之利則歸人害則歸己一若假借欵之名專爲日人牟利者然比較原約愈趨愈下實無可允之除地經本會大會公决亟應嚴行拒絶謹依約法第七條向蹦院請願卽懇公决施行會長呂逵先副會長楊木森賴恩倍　 
　　附六萬噸餘利淸單每制錢三十一串可製成純銅一石（説明）制錢一串平均重六斤半計制錢十五串零即重百斤可煉純銅五十斤故三十一串即可煉純銅百斤每煉銅一石購原料銀元三十一元（説明）現時錢價不過五錢内外而各處收買制錢皆以斤論每斤二百三四十文不等每制錢一串約合銀元一元故須三十一元每煉純銅一石須煉費洋十元（説明）係湖北原煉之數每制錢三十一串運費銀元四元六角五分（説明）按原價加一五計算以上共計購煉制錢成純銅一擔須費成本銀元四十五元六角五分現時銅價約五十五兩約合銀元七十八元除成本外可得餘利三十餘元日人合同載明六萬噸合一百萬零零八千石計共約餘利三千餘萬元 
[中行聘用洋經理之再質問（續）]  
　　（一）答覆書所稱中行兑現以來疊經籌畫增設兑換所平巿官錢局巿面賴以維持等語查中行原設况換所只有三處此外皆托錢商代理停兑後各代理店悉行解除乃改託警界二十區代辦兑換事宜一時窮民勞働持票兑錢擁擠道途自朝至夕巿面危险巳非一日及魯就職未幾卽取銷警區代辦兑換改設兑換辦事處六處實視錢商及警區代辦爲數較少以致當地中行票價立跌八四巿面危險較前更甚所謂增設兑換所巿面賴以維持者何於事實不符若此此再應質問者六也至於平巿錢局之歷史則更有令人異者查該局初由財部設局發行銅元劵本爲接濟巿面起見後又設立貨幣交換所卽將該局併入辦理後又將該局併入中行辦理並同時由中行發行銅元劵夫以國家銀行發行銅元劵實爲世界絶無而僅有後又覺其有失政體復將中行發行銅元劵事宜　交平巿官錢局接辦津行首先照辦羹取銷銅元劵限制兑現行務稱但貧民受惠尤深惟北京總行迄今仍代該局發行銅元劵徒與貧民爭利不知有損聲譽信用莫此爲甚而京師貧民永受銅元劵限制兑現之苦尤爲社會痛心所謂增設平巿官錢局巿面賴以維持之説何於事實不符又若此此再應質問者七也（一）答覆書所稱江寗本未停兑因海軍獨立兑現絡而來當經籌欵維持得免危險蕪湖則因院令公布後羣情洶懼撥欵二十餘萬元接濟業巳照常等語查江寗所受京行維持之欵實係京行應還寗行这欵蕪湖所受京行籌撥二十餘萬元之欵亦係京行應還蕪行之欵是則京行對於甯蕪分行履行債務有何接濟維持可言若謂不然則寗蕪分行對於京行即當履行債務此中關係絶難稍涉含混究竟所謂維持籌撥之欵孰爲債權孰爲債務應令責任分明以免私相授受此再應質問者八也（一）答覆書所稱各省亦均時有接濟至開兑一節現正悉力趕籌等語查停兑院令發表後各省分行兑現如故惟有京行迄未開兑方且自顧不睱謂能接濟各省其誰信之否則如廣東四川歸綏各處分行亦未開兑何竟置之不問究竟所謂接濟各省之處是否即指廣東四川歸綏而言抑指他處分行而言均須明白宣示庶免京行自造謠言之獘此再應質問者九也又京行開兑一節趕籌之聲巳數月今乃徒恃大借欵方可開兑又謂借欵並與聘用魯克斯全無關係豈以有借欵而無魯克斯其人者則京行即無開兑之能力乎否則趕籌開兑竟非聘用魯克斯不可究有何種關係此再廳質問者十也以上質問共有十端均關中國銀行前途生命之存亡苟無正當解决則如財政當局答覆所稱各節徒知揑造事實廻護徐恩元聘用魯克斯其堅徐恩元偕外自固之心爲禍猶小其予魯克斯以藉口第十九條第八項國會組織法第十四條第二項及議院法第四十條之規定再提出質問案應請轉咨政府限七日答覆提出者凌文淵連署者葉夏聲徐傅霖王乃昌張伯烈王源瀚郭涵陳嘉會陳策陳光譜羅永紹王錫泉李國珍王玉樹克希克圖高旭何雯李景淵孫鏡淸胡源滙梁善濟張傅保彭占元李增李肇甫虞廷愷張相文黄雲臘陶保晋時功玖曾有翼吳榮萃易宗　朱溥恩蔡汝霖張瑞萱呂復張樹森方潛杜成鎔汪彭年胡兆沂陳義賴慶暉牟琳易次乾陳子斌茅祖權孫鐘蔣鳳梧屠寛陳士髦王敬芳 
[財部議設印花局]  
　　財政部以年來徵收印花税漸有起色入欵以次遞增實爲近時新税中税源最裕而將來之希望最大者且人民貼用印花之習慣亦巳由漸養成倘再從事整頓税收必可較前豐旺因此籌議創設印花局爲辦理印花税督促之機關於中央設置總局各省及各特别區域設置分局陸續遴派幹練人員組織成立聞現正從事訂擬設局之各項辦事章程大約中央總局當直接隸於財政部外省分局是否統糖於財政廳或如烟酒公賣局之得以獨立現在尙未决定惟一俟擬訂就緒必須經過種種審核手續方能咨送國務院提出於國務會議再經由一切應有之程序乃得發布 
[鑄鍊制錢與減輕豆麥税]  
　　小借欵改約一事大勢巳難辦到但當局因改約不成原約仍在對於國會無所逃責故仍竭力在鑄鍊制錢之合同上想法如其多所遷就勢必犠性絶大利益聞商會聯合會有見於此擬出而承辦此項事業並代了興亞借欵　輕以爲釜底抽薪之計聞巳通電全國商會籌集資金一千萬元以五百萬代償興亞公司借欵以五百萬自辦收買鑄鳏制錢事業並聞某省商會首先承認募集一百萬元大約此事可望成就該會又以吉林豆麥出産甚富而運至南方各省征税極重如在吉則征出産地之斗税裝運出口則征海關之出口税在東南沿海各省進口則征復進口税他如釐金及銷場税亦不能或免據經營麵粉業之某君云此項小麥運至蘇浙等省每石所征之各項税捐當在八九角左右如麥價低廉尙不至虧本倘每石之價在四元以上則無利可圖故減税一節不能辦到則麵粉之營業當更爲困難因此特擬請部減去斗税及銷場税再者東三省之大豆年來運至日本及歐洲者爲數殊多其大部分作爲各種原料一小部分則作爲食品彼自大連出口往日西比利亞鐵道往俄其税率甚㣲蓋彼之關税政策首先擇其有利於己者而提倡之在氏則以本國之貨自甲地運至乙地反至以税重而運商裹足是減税一舉誠爲對病之藥也 
[湘鄂省會之本體問題]  
　　湘省會開幕湘省議會於一號開幕九時前各議員曁行政官來賓等已相繼蒞止届時按照預定秩序由秘書長引省長曁各行政官自東廊入議長議員自西廊入然後接待員引來賓入各就席以次行禮畢省長致祝詞議長致答詞乃攝影而散是日各界快愉之狀現於面色咸以爲不料中國竟尙有此一日也聞開會之後擬即於習日爲議長之選舉以前議長黄右昌爲帝制派巳經議定除名其他附和帝制議員約有四五人聞亦用此手續有議長希望者爲彭兆璜議員遞補固有候補人在但須經過一次審查所以示愼生也副議長曾熙亦巳不願到會彭兆璜如又當選議長則副議長之選與須即賡續進行至副議長之選舉大約西南路各一人南路有希望者爲雷洪畇西路有希望者爲楊道馨缺額參議員選舉日期早經政府指定初四日舉行以目下情形觀察之將來當選之人或即在會内議員會内議員有此希望者爲蕭翼鯤與唐支厦云 
　　鄂省會茶話一號省議會開幕式告終後王　議長約全體議員於本晚九時開談話會研究星期一（即二日）舉行第一次正式大大之重要問題探聞是晚所議者第一件爲詹（大悲）趙（鵬飛）梁（鍾漢）三君恢復議員資格問題多數主張惧三君同因排除帝制受　職處分現値共和再造袁政府命令當然無效且國會之田桐石瑛等數十人皆以革命棄職面受通緝此次召集未聞國會有何異言故三君復權問題提出時當得全體通過云云第二件爲改選正議長問題外間對於此事言人人殊有謂就王副議長推升者有謂俟常會期滿再行票選以杜紛爭者其實議會並無此項主張第一説曁不合選舉條例第二説更爲離奇副議長之職僅爲襄助正議長不能獨任會務正議長一日不産出會務一日不鞏固故該便對於改選一憎多數主張俟二日提出覃氏辭職書通過即提議改選之籌備四日票選當可成爲事實也 
[浙省會二十五次常會]  
　　省議會於五日開第二十五次常會政務委員三人議員八十一人一時三址分開會泰議長報告省長來咨二年度决算即日送會所有三四兩年度尙未編有决算先將收支各數分欵一併送來惟五年度預算並未有造送日期議决請議長闪往面催並限定日期必須送到開議第一建議審查股第三次報告事件此案昨日巳經報告因有疑義故延會朗誦禁題後各席對於請恤傅國英案不付會議一節有是非兩说乃援照議事細則四十七條（對於審查會母須付議之報告一星期内議員如無付議之要求即以審查會之决議爲確定）辦理第二議員張翅辭職事件議决准其辭職第三修正浙江省徵收店屋捐章程略加討論即開二二讀會惟於第十八條徵收費用每月數在千元以内者抽十分之一其千元以上者除千元外照二址分之一開支嫌其過巨改爲二十分之一及四十分之一其餘無甚修改二讀畢通過休息十五分復入席接議第四浙江僵省中小普通學校奬勵規則草案以贊成者少數打消第五優待小學敎員條例案第六師範生服務規則案均因提出者未曾出席延至明日討論第七裁撤公立法校併入私校即以公立法校房屋改公立醫校或女校議案説明提出之理由後各席討論皆主張整頓而不主張消極辦法付表决贊成者少數遂打消巳到法定時間即散會 
[杭州快信]  
　　昨日（隂歷初九）下午三時許有某營兵士百餘人在紫陽山登高憲兵聞信即往彈壓詎兵士不知如何誤會遽與憲兵衝突憲兵寡不敵衆爲其痛毆不得巳乃分投逃避所有軍械亦被兵士奪去雙十節會場業巳佈置完備除各種游藝品外聞商學兩界是日舉行提燈會計有二千二百盞之多 
　　省議會一再催交六年度預算案財政廳因收支兩方太相懸殊一時未能交議 
　　前於潛縣知事郭曾煜因通同財政主任舞弊被人控實現呂省長令飭新任嚴加看管 
　　製造水産品工廠開辦經費洋一萬四千四百七址二元業由代理財政蕭廳長如數發給 
　　中國銀行副行長金潤泉昨由京回杭刻谒正行長報告在京情形 
　　浙東貨釐向歸杭關代徵茲聞近三月收入（七月一日至九月三十）共規平銀二七萬四千兩 
臨平統捐局長徐岳生因朱稽查電召於昨日來杭 
[江蘇省議會開會紀（三）（芝香）]  
　　今日（五日）江蘇省議會開第二次大會午後一時振鈴開議到會者一百十二人主席副議長錢崇固宣布第一件朱紹文提議修改議事細則案第二件沈素生提議增訂修正議事細則手續案議員張嘉行起言前届所訂議事細則行之尙無流弊况朱議員修改之草案審查員增至一百人在全體議員半數以上將來審查報告足以壓倒大會全體議員之意見朱議員乃登臺说明提案理由謂現行細則審查會分財政法律請願三種復按照細則第六條之規定增設各特别審查會有碍統一故本席擬按照行政公署辦事科目分内務敎育實業爲三種而外加財政審查會設分會理事而以一審查長統一之詞頗冗長主席以本案成立不成立付表决再以應否付法律審查表决皆多數次宣布莊議員以涖提議提前選舉江蘇銀行検查員案由提案人说明理由謂選舉檢查員實本會職務似無庸提案惟自金陶二檢查員辭職以後上届議會竟未選任故本員主張提前選舉張嘉行起而反對謂現雖提前選出而開會欺期内尙不能執行職務不如俟閉會時選任主席以提前選舉付表决少數遂不成立次宣布莊議員以涖提議各縣警費應仍用省欵案朱議員祥紱秦議員錫田提議縣知事交代宜遵限淸結以重公欵案莊議員以涖提議上海閘北水電廠招商承頂案石議員鳴鏞提議運河歸江十壩由運河工程局管理案范議員鎔提議請停驗契苛罰以蘇民困案由各提案人説明理由主席以審查付表决得多數均得通過 
[南京軍警政各界歡迎梁任公記（續）（三）（號）]  
　　蓋誠見夫國體一變即令一時彌縫了局而日後必生大亂語有之變速則禍小變遲則禍大按之當日情形深信此語爲萬不能免之現象乃定計以一隅之地爲起點藉武力爲文字之後盾然猶有懼者各省之宣告獨立而不出以有秩序的精神各地蠢起自相競爭隠憂之大亦正未艾故當時所抱宗旨不動則巳動則必以全省必如是則於破壞之中仍得維持秩序而巳西南起義若唐督軍陸督軍素有信用爲地方聽命故舉事較易然當日馮督軍之態度所以促成此舉者其力之大人所共知不過一獨立而一保持中正態度外形不同而精神始終互相感通蓋以地理言雲貴偏在一隅而江蘇則爲長江樞紐於全局關係甚大且以華老與項城交誼言則數十年相處非比常人卽令於項城舉動不能贊成而要其所以對待之法自不能與蔡松披唐蓂賡陸幹卿並駕而驅妤以啓超論當十月問道出上海以至抵肇慶之日中間所作爲以外形論何嘗與華老合而華老每深知其用意進求其所以然之故故雖各處一方而大本所在無一不謀而合外間傳聞若華老與西南有何等密約抑知彼此之間並無文字上之約束惟僅有相喻於無言之妙了然旣有此精神而以華老與蔡松坡唐蓂賡易地以處吾知華老之所爲亦與蔡唐諸公等蓋一則相處較久一則爲義憤所激發相處久者惟有埀涕而道爲義憤所激者可以 
 
 
 

Page 7

 
 
攘臂而爭此則以朋友之交與國家大義二者原不相背馳者也孟子曰禹與顔子易地則皆然正聞是也雖然此皆巳往之事尚未及於今後也蓋中國近數年來爲政治上之梗者則有二在淸末葉稱族之説大倡醖釀數年終於爆發乃茹痛忍苦渡此一關此一粳也滿淸旣亡共和之局定於倉卒民智未發達國權之行使不適當致令天下人民於共和政治有所懷疑而項城乃利用此心理爲改制之謀乃有此次西南義舉演或國體戰爭此二梗也今省種族間題巳無而國體之定巳如不廢江河萬古長流回憶當初誠如渡舟大洋風濤萬丈外交軍事財政之險豈可勝計乃出多少代價而竟得穏達彼岸則國民之力抑亦天助也（未完）地方通信 
[蘇州]  
　　籌備國慶紀念續聞蘇城國慶紀念籌備情形巳紀昨報茲悉是晚本城省立男女各校及附屬小校縣立男女各校一體舉行提燈會學生均穿操衣由各本校排隊出發齊集黄廢基操場然後點齊燈燭排定次序同至敎育會慶祝散出後卽繞道至鎭道等各公署及各鬧巿遊行一週而散聞所需經費巳議定由各校自備蘇常王道尹以各校舉行提燈會恐有匪徒混入滋擾特面諭警廳崔廳長届時嚴加防範以保治安崔廳長咋巳函致敎育會查開遊行地點送廳以便多派警隊沿途照料云 
　　第八區學務委員之交替吳縣第八區東西山學務委員宋銘勳本省議會第二區候補議員茲省會查得松江議員周鉞因刑事案出缺應以宋銘勳遞補業經咨請省公署轉知宋議員宋君卽將學務委員一缺呈請縣知事派員接替以便交卸赴寗孫少川知事以第八區學務委員一缺地兼東西二山責任繁重必得素有經驗人員充當方無貽誤查有法政學校三年畢業生宋銘仁現充律師曾任各學校敎員堪以委任斯缺宋銘仁君奉委後巳於日昨赴東西山地方將學務事宜接手現事宋銘勳君則於交卸學務後稍事部緒卽當朿裝赴寗矣 
　　騙契盜押案之紏葛孀婦孫程氏其夫孫蕙舫　在蘇城開芮記漳緞莊與朱仁甫爲莫逆交嗣孫於光緒二十九年故後莊務卽由乃弟孫雲卿都同經理詎雲卿心懷叵測歷年侵蝕資本須預加防範孫程氏聞言駭甚乃將房契寄存朱處不料朱得契後卽由孫雲卿出名朱全甫中保向貝申之處押銀一千兩迨至上年春間雲卿逃往徽州貝申之因本利無着遂赴吳縣知事署起訴經曾裁判官傳集人證審訊（孫雲卿未傳到）第一庭審畢庭諭謂此事孫雲卿等騙契盜押應追孫雲卿到案如孫不到該項憤務由朱代償及第二庭之諭忽認雲卿爲正式債務房契須作爲抵押品似係判令孫程氏代償雲卿之債前後庭諭不符孫程氏不服將赴高等廳上訴矣 
　　挾刃索詐之駭聞養育巷内椿記土棧主陳星安昨在火車站向友章某追索舊欠洋二十元扭經鐵路警官判還洋十元詎有前充吳江　偵探之陳麻子於今日下午四時冒充章某之戚邀集流氓地棍數十人至嘯雲處茶園中紏衆候陳意圖敲詐陳麻子則自稱爲某公署稽查並不知照崗警擅自闖入椿記店堂遽將陳星安强拖硬拉意圖攔入茶園敲詐迨雙方互扭出店見崗警遠來陳麻子順手將懷藏利刃兩柄抛棄井内當場取出某知事假名片一紙投報西區二分署爲脱身之計張巡官正欲訊問原因陳麻子巳飛奔無蹤旋經陳星安述明與其素不相識挾刃紏衆圖害情形張巡官以該革探如此膽大妄爲不法巳極一面釋陳還店查檢有無損失一面呈明總署分投跴緝務獲嚴懲 
[松江]  
　　會覆全節控案松江全節堂控案曾誌前報茲悉道委顧有容與李知事巳將調查情形會呈道尹其原文略云全節堂被張永祚等控告舞弊一案確係事出有因而徵信錄與賬簿結存總數相去洋四千餘元一節亦屬無誤惟徵信錄上少報之數堂中確有現欵存儲核與賬簿結數尙屬相符似無侵佔獘資但徐董事年巳老邁辦事狃於舊習致外間嘖有煩言刻經會請正紳耿道冲謝葆鈞等　杳淸釐此由該紳等公推公正士紳接董堂務藉資整頓所有堂中存儲現欵擬存銀行生息其以前損失之利息卽向前董淸算以重公欵大約此案即可藉此結朿矣至接董人特縣署與各團體均注意耿紳未知肯出任否 
　　施材所開會情形耿道冲姚大任等二十四人發起施材假座關書館開會籌議募捐方法李知事委第一科劉君代表到會由發起人楊君報告開會宗旨及籌備情形當將草章宣付修改命名善濟施材所公决以縣署西櫃爲事務所舉張寶齋爲管理員當場由李知事特損四十元與會各人認捐亦殊踴躍 
　　預備慶祝雙十節本届雙十節各界人民意興倍高商會擬届時傳知全巿預備慶賀中校第一第二兩高校曁國民學校等紛紛議舉提燈會中校楊校長茰禀請齊省長轉知護軍使讓借城南小校場以便舉行運動會聞縣立六高小學生亦擬附入運動以鼓興會 
[無錫]  
　　崗巡乘夜搶洋商人郭培林向在上海開京貨舗近因加添資本來錫向其戚林某處借到洋一百八十五元當夜庽居梁溪旅館内擬搭夜車回滬迨出棧搭車途中爲第五分所巡警李承田邵純曾所見以其黑夜奔波即上前盤問及檢視身畔見有銀包遂𨺗起不良威嚇分洋三分之一方許放行郭以恐遭不測任其取去現洋四十元該警恐其回棧告發卽喚附近更夫楊某件送至站並云事如辦竣准給一元爲酬迨郭到站適遇警察所林偵探員見其形色倉皇即加訽問郭遂將詳情告知於是林郭偕同回所報告楊兼所長聞耗大駭卽屬吳警佐密電第五分所將該警捕送至署詳細研訊聞該革警業巳供認不暐想楊兼所長必予以懲辦也 
　　追租所委員易人縣署附屬之租税局經楊知事改組爲追租所巳誌報端茲聞楊知事以追租所委員胡樹蘭辦事顢預特於日昨另委本縣人前任警佐之薛壽彤爲所長業巳到差視事 
[南通]  
　　使節返通通海鎭守使管雲臣君前因通海一帶匪盜猖獗特赴寗垣督署面呈情形請示辦法現巳公畢於日昨乘輪返通　　新棉源不旺大生紡織公司現因新棉上巿特於日咋起開秤收買每擔價値在三十元左右各處分公司亦巳派員收買據云開盤雖昻而來源仍不暢旺云 
　　盤獲匪探駐防靈甸港之水警巡長顧某昨在該處盤獲梟匪密探劉德勝一名當即解送通海鎭守使署聞巳訊明屬實詳請馮督軍該示 
[楊州]  
　　撤委屠税委員江都縣屬黄鈺橋下水鄉等處刻因屠宰税委員（即黄鈺橋區官兼辦）辦理不善激成罷巿風潮迄巳五日該處紳董昨特赴揚城具禀縣公署請求查辦巳由縣署立予撤換改委蕯君錫康接辦矣 
[鎭江]  
　　商圑改選職員本月四號鎭江商圑開全體大會改選正副會長及各職員當經各圑員投票公舉朱君中孚爲正會長陸君小波胡君健春爲副會長楊君光宇爲評議員李君雁湖爲副議長一時會場各圑員皆極端滿意云 
　　黄家村農民被盜鎭郡對江黄家村地方農民王有成家於前夜三鼓時突來强盜三十餘人衝門而入搜刧殆盡並將其子拔去勒索現聞該匪徒等大聲疾呼速來取贖不然分爲兩斷等語於是王某奔訴地方官立派營隊前往剿捕未悉能弋獲否 
[杭州]  
　　各圑體預　慶祝連日杭城各關體紛紛至慶祝會事務所報告擔任一切計靑年會擔任室内運動室外運動幻燈兼講演提燈四種杭縣小學報告小學校提燈約有一千二百盞杭州商會報告商界提燈約有一千盞（内有水龍會四百盞）弘道女學擔任唱歌省敎育會擔任講演安康正始社擔任改良攤簧（將國慶事編入）鳳舞臺擔任日戲三日名角均登臺且特别減價并擬另邀上海歌無會同人及潘月樵等串演新劇均由該事務所各幹事分别編制并擬於臨時商店内陳列各種國貨以示提倡昨日杭縣敎育會通函各學校云逕啓者昨日聯合會議决舉行慶祝提燈會辦法各條特函奉聞務祈台洽）舉行時定十月十日下午一時齊集旗營慶祝會場聯合行禮二時提燈出發一到會學生一律據服一燈籠由慶祝便備八號來本會領取惟各校須自備校名燈二盞慶祝燈四盞一慶祝歌不另備以各校校歌代之各校能自另製者聽一路程自會場聯合出發至興武路以校址之遠近上下分繞一出發時各備小校旗一方形式自定 
[安慶]  
　　宣布借欵改約電安徽倪省長昨准國務院來電謂中央借欵以皖鑛作抵之约巳經廢改望宣布以釋羣疑云云倪省長接電後隨卽分别函飭各機關圑體一體知照紳商學界聞此消息雖覺稍慰然對於以後辦法應否力爭尙須以湖南爲標凖云　　學界提倡國慶皖省各學校昨函致敎育總會略云民國元年政學各界於雙十節曾經慶祝迄今三載盛舉不逢今當民國更生共和再造凡我士民當不忘肇造民國之一日貴會乃學界之中樞應行照會各學校聯絡提燈以勵愛國之心倘官廳以此舉爲不祥恐有妨害治安之事則學界同人共舉代表隨同省議員面呈省長當負完全責任貴會如以爲然即乞通知各學校各派代表蒞集貴會預商一切云云 
[江西]  
　　省議會開幕續紀贛省省議會開幕情形巳略紀昨報聞是日任議長之開會詞略謂今日就大勢言歐戰方殷干戈未靖無論其結果如何恐終於東方時局有損無益吾人丁此時會當上卞一氣同德同心力謀内政之改良俾異日得專注動於外交方面吾國地大物博若謀軍旅政務之改良敎育之普及實業之振興純待議便力促進行監督於後云云開會後適接國會議員陳鴻鈞賀電即於今日（二號）晨印刷送各議員并定午後一時起開大會討論本會各項細則等問題 
　　李宏度請省議會質問戚省長南昌人李宏度自北京函致省議會云（上略）氏長贛劣跡甚多想諸公關心民瘼必有見聞茲特報告一案以備彈劾之資料民國二年内國公償江西募集三十餘萬元未幾中央頒布命令停止該省長竟擅改地方公債名目以紿債戸一面咨部稱奉停辦之江西公債共額二十餘萬元商明停息還本自民國三年起每年分兩期發還由財政司給予印票巳傳集梁樹齋朱三房等諭知照辦云云其實並未發給債戸印票迄今亦毫無償還此據貴會議員饒汝庸君到京所述及調查財政部案卷證明實在之情事民按二年公債中央有今停止應如數發還乃戚省長旣於三年一月九日咨部聲明撥還在案事閲兩載債戸未得收還顯爲該省長所侵蝕（中略）旅京議員蕭輝锦等正在徵集戚氏罪證不日提出國會彈劾諸公維持桑梓就近搜集證憑尤爲確鑿其彈劾之效力亦較大焉尙望貴便先行質問并傳知各該債戸依法提起訴訟三面進行云云 
雜評一 
[四問題（一子）]  
　　近日中國喧轉之大問題一爲徐樹錚問題一爲徐州會議問題一爲外交總長問題一爲副總統問題自表面觀之此種種問題各不相涉也然而一經人之議論則若此四問題有相聯之關係相對之作用合而言之可成爲内閣之一問題今人所稍爲黑幕黑幕者殆卽此物此志也 
雖然吾不知所謂黑幕云者究有若可之證據將分之而一問題有一問題之黑幕乎抑合數問題而成一黑幕乎吾又何從究詰其眞相但以中國飄搖不定之政局而復枝節横生問題之外復起問題使益陷於遠離倘况之境斯則深可嘆息者也 
[八候補]  
　　吾咋述候補之外交總長巳有陸劉温曹王汪六人今又得孫寶琦胡維德兩人合之可稱八駿誰謂中國無外交才此八人中目前呼聲最高者爲汪大夑然仍有人以其與洪憲有關係不甚滿意合將來提出議會而仍不得多數同意者則此預備之八人勢將挨次提交議院中不知將費幾許光隂也外交之待以解决者不知又將延擱若干時日也盼子切而屢墮胎喪爲何如 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[五誌國慶紀念預備]  
　　松滬護軍使楊善德以本月十日爲共和復活後第一國慶紀念是日滬上軍警紳　學各界咸歡欣鼓舞共伸慶賀並舉行提燈會華界救火聯合會亦於是晚出賽水龍届時必極熱關惟近來各處謠言蜂起是日各界舉行勝會恐有匪徒乘間滋事故先諭飭軍警各機關届期各派軍警分投防護以治安昨淞滬警察慶長徐國棵巳傍屬遵辦矣 
　　滬海道尹徐鶴仙君以此次慶典亟須預備昨飭庶務員劉學漢專司其事布置一切並租用五色綵綢裝配各處電燈想届時五光十色必大有可觀也　　書業商圑同志會對於此次共和復活後之國慶紀念大典莫不興高彩烈昨復書業公所開會籌備慶祝議定是日下午一時舉行升旗禮二時開慶祝會一切奏樂唱歌均由各會員擔任並邀請錢化佛莫悟奇蘭天呆三君演新魔術及種種文明新游戲七時提燈會由書業全體共同舉行共有七百餘人之多並沿途演武昌起義攻克南京光復上海等幻燈影戲昨巳通告各會員届時一律穿着常禮服云 
　　浦東中學校敎員擬定九日演劇十日舉行提燈會周游華租二界現派員與約翰復旦南洋大學等各校接洽均表同意聞願加入者向寰球中國學生會朱少屏處報名集合點議决後再行通告 
　　引翔鄉各小學校前經議定開秋季聯合運動會一切手續巳由各校長敎員分别籌備惟目期未經擇定現各校以本届雙十節爲共和復活後第一國慶紀念日凡屬學校均應慶祝若將運動會聯合舉行自必更增興趣故於前目在該鄉鄉公所開會集議衆意僉同即推引翔鄉小學爲發起集合虹口虹鎭虬江揚樹浦楊樹浦養正胡家橋等六小學校即於是日開議鄉小學聯合運動大會其開會場所擇定該鎭西棚外馬路口空地現正養手篕辦一切先期柬請滬上官紳及商學各界届期赴會參觀並因該處馬路雖通究嫌遙遠來賓往返未免需時故由該會設備午餐及茶點以餉來賓 
　　上海中華童子軍第二圑圑長李啓藩君發起於雙十節日齊集上海十一圑舉行慶祝典禮現巳預備一切并假江蘇敎育會空場爲行禮場是日淸晨齊集卡一圑於法界方浜橋然後轉入西門内禮場行禮 
[回復地方自治之消息]  
江蘇縣議員聯合會昨接赴寗代表方家珍來函謂前復一書諒邀均覽二日下午省會巳將回復縣會及各級自治案提出大會照案通過决定咨請省長依法回復併從旁探得省長對於此伴意頗誠摰惟亦必須再行電促中央然後施行耳前據楊君靜山由京返寗述及内部孫總長對於此案謂江浙兩省地方制爲完全之單行法現浙江巳依法進行蘇省即可仿辦中央亦不加以干涉云云似此則此次山省長一再電請或不難發生效力也知注特聞 
[法國飛行軍圑中之中國志土]  
　　路透社昨傳之三日巴黎電謂華人朱君現供職於法國飛行軍圑巴撃落敵飛機兩架云云按朱係本埠求新廠主人兼東方洪理銀行買辦朱志堯之次子糼時就學於徐家　夫注堂學校以靈敏見稱年十四赴法入列里機械學校欵業五年畢業後回滬辦理求新廠工事歷八年之久於廠中所製各物多所改良近年來歐洲飛行術日有進步予軍事以種種之利便味屢爲心動因於一九一○年棄廠事重游法國入巴黎附近摩蘭勒飛行學校學習駕駛飛機術造詣頗深得有高等文憑歐戰發生後朱投効法軍實地練習經法政府允可乃入飛行軍圑充幂曹任職以來屢次遇險某日與德飛機四架輪流交戰彈丸之掠機而過者三十餘枚衣亦洞穿數處朱見其機不堪再戰乃急降落本軍陣線之後朱於此役僅於臂受㣲傷亦云幸矣本年二月間因有勞績曾獲勳章朱年三十有二其夫人與二子現均庽滬云 
[炸彈爆發之横禍]  
　　公共租界白左我路祥康里第七百二十四號門牌向在太古公司某輪船爲帳房之常州人吳祥聲家於昨日上午十名餘鐘有形似出店之人送去皮鞋一雙洋鐵罐一枚其時吳不在家交於吳妻某氏之手並云此項物件係吳先生囑我送來該氏信以爲眞携至臥室内置於桌上迨吳一句半鐘歸家午膳其妻即將送來之物交吳察視吳不知洋鐵罐係是炸彈將罐啟視撃動機關轟然一聲吳即斃命腸流於外並炸斃吳之十四歳長女阿順其樓上同居某姓家傭婦陳氏亦被炸傷屋字中玻璃窗牆壁等物多被炸燬旋爲該管新閘捕房捕頭得悉立飭中西包探前往將受傷人陳氏車送廣仁醫院醫治聞傷勢甚重恐有性命之虞一面將吳祥聲及阿順兩屍車送斐倫路驗屍所候報公共公廨中西宫於今日相驗再核並由捕頭用電話報告麥總巡通飭各捕房中西探捕一體跴緝投送炸彈之人務獲解究 
[會勦梟匪之着勁]  
　　江蘇水警第一第二兩廳派警二百餘名並由鈞和策電等艦馳往崇明縣境之小黑沙剿捕著匪徐老窩子管大肚子等大帮匪徒及至彼處巳被竄逸詳情巳誌昨報茲悉温趙二廳長以徐管二匪係蘇屬盜黨首領各屬刦案皆其務黨所爲若不剿捕肅淸後患終難盡絶除令飭水警第二分署長沈兆榮督率師船二十箏駐泊瀏河堵緝外一面仍令鈞和爁長董仲發及第三分署長五壽良等各帶水警士兵二百四十名速赴横沙海島查緝並巳飭由川沙縣趙知事派警渡海帮同協緝聞董艦長等昨日巳由淞口開輪駛往横沙剿捕矣 
[伯頓路昨夜之刦案]  
　　甬人杜瑤峰賃居美租界伯頓路泰華里第五十四號門牌昨晚七時許杜出外未歸突有盜匪三人至門首手按電鈴甚急傭婦啓門該盜即一擁而入並出手槍嚇禁聲張杜妻等手足無措當被刦去現洋五元及金飾等物共値洋四百元之譜該盜得贓後即呼嘯而去後經杜妻投報美捕房捕頭除亟派中西探前往查勘外並電告總捕房通知各捕房一體嚴拿務獲 
[婦人指認强盜續紀]  
　　新閘橋東沿河開設舊鐵行之嚴增元家住華界養正里其妻陳氏於本月初有卡德路張家洪觀音庵僧人則森等前往化緣經該氏拒却至初五日下午該僧等改裝俗家人與趙寶良同至氏家袖出手鎗嚇禁聲張將該氏所帶金釧一副刦取而逸前日由淞滬警廳偵探會同靜安寺捕房中西包探將該僧及趙一併拿獲解經公共公廨訊圑一過引渡歸案當由徐廳長發交司法科顔科長研訊該僧等均不承認惟據則林供稱向與法界嵩山路某庵女尼相議領君即派偵探協同法探至該庵搜檢並無寄贓情事祗抄出僧衣一襲云 
[公廨判盜匪刑期]  
盜匪楊恒龍前因紏黨持械夥刦廣西路福致里九十二號門牌醫生蔣雲洲家珠飾現洋圖逃當經老閘捕房中西探捕追獲詢悉楊之同黨余德勝卜玉才徐光輝張友生孟雲山張雨貴杜安康陳忠耀等匿居法租界業將余等一併拘解公共公廨迭經訊明楊等曾先後搶刦卡德路吳瘦樓塘山路陳仲文重麇路陸愼言等家金飾現洋判均押候會商堂諭在案昨晨復由捕房將楊等九人併解公廨請爲核辦經會審員王肇之君商之莫　副領事判楊余卜三匪各押西牢五年楊余期滿帶堂再核徐押二年張友生押年半孟押一年張雨貴押半年杜陳二人訊無關係一併省釋起案贓物着各事主認領 
[八誌薛華立路西牢之兇劇]  
　　法新租界薛華立路西牢内各重犯希圖越狱未成詳情巳迭誌前報昨日捕房又起意及知情附和之押犯梅守冬等十七名押解法公廨經讞員聶君會同法副領事德君升坐特别刑庭研訊梅守冬供民人雖與巳斃之薛慶華黎浦春同時出外工作但民人在前薛黎兩人在後薛等如何商議民人實不知悉是晚民人坐侄地上吃飯忽聞鎗聲卽將飯碗擔棄出來觀看見有許多人將安南捕圍住民人並未上前卽奔入成衣間内是實胡楊正供起事之日出外工作有同押之五百另二號犯人徐阿春向民人運動越獄民人不敢贊成至工畢回牢吃飯後徐阿春又紏民人搶奞安南捕洋鎗民人隨同出來徐即上前將安南捕搿住另有押犯王洪元搶奞洋鎗民人心中雖欲奞鎗並未實行後見不能越獄即回樓上押所徐阿春供見是晚薛慶華將安南捕圍住聽見鎗聲後薛即不見是時胡楊正拖民人出外帮同動手云云甲西官以胡徐兩犯供詞大不相同重復提胡至案與徐對賈胡供徐向民人言巳有九人同意分任運動越獄之事有一百餘人贊成等語徐又供稱洋鎗實係胡楊正所搶訊至此時巳過午判一併還押候再訊辦 
[公廨第十三次研訊日人被害案]  
　　崑山路中洋印刷所主日本人池原與夥鴨井被人謀斃一案由捕將與該日人私定僞造湖南湖北官錢局各種鈔票之湘人胡儒珍（即李正華）及高志盛冠文先後拿獲解經公共公堂訊供各情迭誌前報前日午後由捕將胡等三被告押乘汽車解廨續訊捕房代表村上被告代表斐斯費信惇台维司等四律師均到堂候示至二時半由關讞員會同日領加籐君升座弄庭先由捕房代表村上律師詰據原告見證婦人林阿四供稱年二十二歲松江人嫁於日人福田爲妻巳歷七年五　移居軍官路四號胡儒珍於五月中旬搬至間壁三號門牌是以認議胡將樓上洋檯板壁　拆開與其妻時相來往欲託福田敎他日語我與福田過去二三次有一日胡與其妻同來對我云你是中國人如何嫁於日人我有一友人係是民黨上級軍官可爲你分紹何不與他離開我云福田如知此事恐被他用手鎗打死胡云不要緊的我有毒藥可以將他藥死胡妻云他膽子委大家中現脾鎗後來我將此語告知福田即欲向胡責問我因胡有手鎗恐遭毒手故戕福田阻止嗣因胡妻向我借一押髮簪我至胡家福田怪我曾將面水潑至胡家窗上平日並未見有他人出入亦不知其是何營業直至後來胡忽於深夜搬開始聞他是做僞鈔票的且胡每至我家若無他人同在一處彼聞調戲有一日我恐被胡所污曾經逃至門外所有裝尸之皮箱未曾見過皮袋係胡儒珍的次由胡之代表律師向林詰據答稱我前在楊樹浦紗廠做工十六歲與福田相旘十七歲嫁於同廠做工之中國人現在我二面均住總之我嫁兩人均係心願胡儒珍何能相强供至此卽由關讞員向林詰稱爾在捕房所供胡儒珍敎你藥死福田究竟胡之言語爾聽得出否答稱胡係湖南口音非由淇妻轉述不能明白旋由福田上堂聲稱住軍官路時與胡痱壁據胡自云姓張向爲黄包車放租生意搬來時並將房屋裝修紙將樓窗玻璃用紙糊裱日間不甚出外晚間出去後回時須在半夜以後餘語與林阿四所供略同訊至此時巳薄暮中日兩讞員宣諭退庭判被告等還押候明日午後再訊 
[四誌移傳私運雲土之要證]  
　　李徵五要求保護 
　　前閘北光復軍統領李徵五因被私販大宗雲南烟土一案牽涉曾經公共公廨傳案訊明判罰洋千无充公開釋茲因中央政府電令上海檢察廳長秉公澈究故由該廳函請公廨重復將李傳案諭候函致該廳復到再核在案茲悉此案本由林廳長訂於四號集訊因李未及投質巳改期七號開審公廨自據該廳函催後昨復將李傳案研訊由李之代表律師上堂譯稱因雲南烟土案由検察廳來文移傳李徵五前往作證惟據各華字報所載則謂檢察廳須再復訊然此案巳由公堂判决何須復訊今欲令被告赴廳作證敝律師並不反對惟恐此案一天不能訊結或將李拘留另行起訴應請公堂力爲保護派令中西包探伴李前往以免節外生枝等語會審員王肇之君商之英卓副領事允爲函致檢察廳聲明此意判李退去着届期自赴檢察廳備質 
[三誌黨人酬答法總領事之盛意]  
　　滬上民黨中人發起留别紀念會酧謝法領事保護盛意曾紀前報茲翻該會發起諸人昨巳刋發傳單略謂國家多故革命連年同人等有家莫歸經年累月所賴以苟且安全獲有今日各還其原狀重睹夫自由之天日者曰遠涉重洋耳曰潛居租界耳然遠涉重洋非經濟充足不足以語此潛居租界非志同道合不足以倖存審是則吾儕心裕力竭之一般同志爲國興悲因人生感蓋不能忘情於共和先進國之法蘭西駐滬領事曁租界辦事諸君也何則吾人以國家之政治不良组黨務結政圑以因改革而不諒於祖國政府者法領能諒之吾人之自由見剥奪於祖國暴政者法領能保全吾人之生命不倖存於祖國版圖者法領能愛護之此無他共和之改進同軌殊途法領以酷愛其國之共和惟而吸於吾國也優容之不遺餘力是則法蘭西之於中華民國實國際問之一大良友法領之於中華國民實志同道合之一生死交也愛人者人恒愛之敬人者人恒敬之籌及未來證諸往事不能忘情於法領者一以德報德中外所同叩諸良心挨諸道德不能忘情於法領者二本斯正義値此瀕行故有此留别法領紀念會之發起惟茲事體大未敢以少數號召貽有旘者以擅專之誚來無知者以媚外之識故先於九月二十九日開茶話會討論辦法簽名與議者二百餘人茲將議决事項開列於後（一）公舉王占一胡聘臣劉淇曹肅淸爲代表赴黨人善後事務所接洽（三）按善後費二十萬元抽百分之一計洋二千元爲本會辦理之用（甲）繡法頒肖像（乙）宴以西餐（丙）撮憲（丁）雇用軍樂隊（戊）搭彩棚（三）若有餘欵爲西 
 
 
 

Page 11

 
 
砲台殉養諸烈士建碑以誌不朽（四）俟辦理手續完備卽擇期開會所定開會日期登報廣告（五）諸同志如有良好辦法及特别意見請卽指示以期盡善（附記）日前開會本擬以二十萬元抽百分之一作本會辦理之用嗣因審查會函覆以用意良佳但非敝會範園以内之事碍難越俎云云語氣含混恐涉誤會現同人等擬由各同志隨意輸助務成斯舉表同情者請卽臨法界白爾路四百六十八號事務所簽名爲盼 
[工商研究會歡送華僑]  
　　前日（五號）下午八時中華工商研究會就交通路會所開餞别大會歡送華僑鄧鑑堂陳撫中鄧克新諸君到者除鄧陳諸君外如楊交涉員代表楊小堂徐道尹代表陸君略及研究會同人鍾汝霖謝復初方賡華等二十餘人酒過數巡由諸君先後起立演説大致以鄧陳諸君熱心祖國此次回國調查實業今晚放洋回南從此聯絡進行必有以造福國内工商云云直至更闌宴畢送至江干始各握别 
[旅滬湘人保礦會近訊]  
　　旅滬湘人鍾駿德瞿镜川等因政府將湖南水口山鉛鑛抵押日本借欵特發起旅滬湘人保礦大會電京力爭詳情巳紀前報昨日該會又接湘垣保礦會來電云上海法界白爾路保礦會並轉黄克强譚石屏兩先生曁同鄉會和報館均鑒有電悉近日連接赴京代表余鏖熊仁及京議員郭人璋黎尙變諸君來電並謂改約不成舊約難廢敝會於冬日召集公民議决極力抗措並推舉龍璋爲會長主持一切誓達目的望隨時指導協力進行湘保礦會叩微 
[公廨判斷私土烟膏案]  
　　南京路順興烟膏店主鍾北辰因將紅土煎膏混售被洋藥公司查悉協同捕房搜獲烟膏數缸將鍾傳至公共公廨諭令退候驗明烟膏再核在案昨晨由廨傳訊據洋藥公司代表律師上堂譯訴案情並由該公司用人投訴驗得此種烟膏係用本土與料子煎成等語訊之鍾供煎膏之土係向郭源茂鴻泰等土棧購來請察中西官以鍾不應將本土與料子煎膏混售判罰洋五十元充公烟膏送往海關銷燬 
　七浦路五百三十號門牌陸锡卿家私藏紅土被洋藥公司偵悉於前日協同捕房前往搜獲私土三塊一併帶入捕房昨解公共公廨請究先由洋藥公司代表律師上堂訴明前情以被告違犯中國第二百六十六條刑律請爲訊究訊之陸供實因年老多病購來自食不知私土求宥中西官姑念被告年老從寛免究開釋私土送關銷燬 
[皖省議員代表返滬]  
　　旅滬安徽省會議員前因與倪省長意見舛差不願回省特推凌鋭郭成沛爲代表赴京晋謁總理面陳一切請予維持巳迭誌前報茲悉凌郭兩代表自晋京後因叚總理巳允力爲維持囑卽趕緊回皖開會以免延誤故凌郭兩代表遂卽南下巳於昨日回滬擬於明日與諸議員公同集議將通訊處趕爲結束擇日回皖云 
[工商研究會章程之披露]  
　　第十七條總務部執行文牘交際一切會務事宜總務部正副主任各一人幹事無定額第十八條會計部管理財政事宜第十九條調查部調查工商近况正副主任各一人幹事無定額第二十條研究部研究工商狀况出品優劣並如何改良方法正副主任各一人研究員無定額第二十一條交際部聯絡各界改良工商事宜正副主任各一人部員無定額第二十二條陳列所陳列工品物品正副主任各一人幹事無定額 
　　第六章評議部第二十三條評議一切重要會務正副部長各一人評議員二十人 
　　第七章選舉第二十四條正副會長評養員長每届常年大會由會員投票選舉一年一任連舉連任 
　　第八章會員納費第二十五條公所圑體歲納常費四元得派代表一人爲代表會員第二十六條工廠公司商號（甲）歲納四元（乙）二元均得派代表一人第二十七條會員歲納一元分兩期一次繳者聽第二十八條特别費以不敷時經評議會之議决舉行之　 
　　第九章證書徽章第二十九條證書入會時發給第三十條特别名譽會員特贈徽章 
　　第十章會期第三十一條常會每星期日一次大會每年一次臨時特另會由會長或議員五人以上會員二十人以上之提議得邀集開會職員會由會長隨時召集第三十二條章程宣布日發生效力如有修改得多數提議公决修改之 
[西報對於鴉片問題之論調]  
　　節譯太晤士報云中國欲藉列强之援助剷除烟毒巳歷年所其實多有未知印土而外尙有波斯突厥本土亦皆消場極大足與印土爲勁敵查迭次締結禁烟條約從未予以認可乃歷年多數省分烟苗未絶運入南省及本埠者爲數極夥遂使多年營業之英商其货閒置於滬港之貨棧夫中國之友邦並無欲永保此業之意不過當此私運廣開官吏營私之際欲問當局果有何法可於未來之數月間脱銷存貨近來遠東報紙論議僅謂鴉片有害華人宜沈大海設使一九一七年三月底前未能將此三千四百七十六箱之土銷盡誠如所言沈諸大海則商人損失當達二千四百萬兩今中國官吏意在杜絶印土之販賣因目下尙有數省種植鶯粟而以雲南爲尤甚至於上海及廣東全省與其他多處更無不私土充斥粤省大吏販運本土獲利極豐不容印土輪入致所剩之貨未能銷去將來香港所剩九百二十二箱作何結束尙難預言禁止辦法亦旣厲行合約亦曁訂定則爲對待局中英人公允起見自應遵守一九一一年條款設使此項條欵巳經遵辦則土商當無間言此事亦早結束蓋中政府誠欲禁絶鴉片則對於官吏及他種人之鉅大營私不宜熟視無覩也在反對鴉片派之意氣論調謂中國禁烟如何認眞直　詞耳英政府不宜袖手旁觀任令華人利用其所處之地位與其固有之刁詐而明明容其攘奪土商應得一九一一年條欵之權利也至土商利益並無如外間揣測之鉅因時常輾轉授受其價不一而棧租利息保險及他項費用亦復不貲展期至一九一七年年底一説其所持之理由冀稍收回成本耳按照目下銷數即使展期將來尙難免鉅大損失如其否也必另設法以賠償之中政府何尙對於運私犯罪之官吏不亟亟焉有以取締之耶本報原意不欲再提此事乃緣某報曾刋一文未明本報之本心本報不得不再舉事實以紏正之本報根據事實發表意見欲使讀者灼知土商所處之地位與夫華官之情弊耳今某報否認公司有權可以反抗華官不公之辦法以爲公司當然受此二千四百萬兩之損失本報前曾聲明對於此問題並無絲毫利益特公理則斷不容如此也某報言公司曾許中政府銀一千六百萬兩其説殊易惑人此事之眞相因一九一一年條約之被蔑棄致使華土及其他違法之洋土由中國鐵路砲船及其他不可思議之方法自上運入彌漫於中國全部華官明知故縱公司無可伸訴遂於一九一五年五月與中政府訂立副約冀中國必能照約施行公司情願付中政府銀二千一百萬兩現在已交者逹八百萬惟因約内訂明售土利便被無恥華官延擱其餘一千三百萬兩尙未交付公司覩此停頓乃許加三百萬元請展期至一九一七年十一月當於一九一六年四月六號與中政府議妥該管部院及前大總統均巳批准嗣因政變之故尙未執行現在所銷之官土僅居百分之五即此一事巳足證明除海關外華官對於禁止運私舞獘等事爲力殊鮮本埠土商並無計取或賄求意外權利之心但求少受損失設無華官之失信則今日亦斷不致冒此大險聞中政府新近議决不准展期殊爲可悲中政府豈尙未知土商受華官之剥削甚巨而鶯粟亦尙蕃植於中國耶如此議决之案必欲恪遵則中政府當籌他法以救濟時局而免金融之大厥斯可耳至某報謂土價如不飛漲則華官無利可圖自不致有作弊之事是乃解脱中國官吏與販私者之罪而巳 
[演講國民體育之常識]  
　　寰球中國學生會訂今晚八時開會請中華書局編譯員張士一君演説題爲（國民體育之常識）處今之世吾國民不能再耽安逸視體育爲畏途蓋體育爲保國衛民之基礎亦爲防患保身之要事張君以體育著稱於時所謂國民之體育常識尤爲吾人所應知今晚演講必有益於聽者也 
[尙賢堂敎務聯合會之進行]  
　　法界霞飛路石牌樓尙賢堂中外敎務聯合會其設立之本旨原在提倡公共道德發明各敎眞理爲各敎各抒所長之圑體非爲一敎獨表優異之圑體用意極公惟自設立五年來各敎同人不免久而漸弛殊爲可惜茲聞該堂特訂於明日星期下午四時特開各敎聯合商榷會商議此後切實進行之法凡該堂會員及各界友人如表同情届時均可赴會或派代表發表意見云 
[南北貨漸有起色]  
　　南北貨名目甚繁指不勝屈要以蓮子核桃紅黒棗瓜子金針木耳粉乾等數種爲營業之主腦現在時届重陽各項新貨巳陸續上巿收成尙稱中稔近巿湘蓮每擔售價規銀十七八兩（下列各貨價均以一擔計）白蓮二十四兩核桃高貨五兩五六錢次則五兩三四錢桃肉高貨十一兩五錢次則十一兩紅棗天津新貨尙未到滬行家售出者仍爲陳貨計頭戸售價九兩二戸六兩三戸四兩毫州貨較天津稍早現已上巿高者開價五兩六錢次五兩黑棗新貨來者不少高者七兩六錢次減一兩西瓜子膠釘售銀十八兩大子十三兩大中子十一兩中子十兩九兩及八兩七八錢不等小子只六兩二錢南瓜子收成歉薄大子近售九兩中子八兩六錢至八兩金針菜頂號十五兩二號十四兩三號十三兩五錢四號十二兩十一兩五錢木耳六十五兩計卬貨四十六兩川貨四十四兩粉乾開價九兩五六錢以上各貨常年生意向有三春莫如一冬之説茲巳將近入冬故客帮購辦者巳漸有起色云 
[典獄長對於罪犯之勸勉]  
　　上海地方監獄長敖振翔自接差以來連日將獄内工場及内部大加整頓前日午後敖獄長諭傳禁錮各罪犯齊集隙地當衆宣諭云古之人刻木爲吏畫地爲牢並不講求獄政而獄之中花落庭空草生階靜不聞有愁苦歎息之聲者亦曰敎養之有以深入乎人以事事皆遵守法律而囹圄非爲虚設之地耳自敎之道衰而人於是乎無禮義自養之道失而人於是乎無職業無禮義則辭無職業則窮至亂且窮將作奸犯科無事不爲罪人之所由日多而監獄之禁錮人犯亦因之充牣矣專制時代凡所謂監獄者慘酷而巳遑言乎敎苛虐而已遑言乎養不幸而搒掠倍至狴犴葬身固不待言即幸而重見天日還復自由昔因無敎養而陷於監獄今則出監獄仍失於敎養欲望其悔罪自新是猶北辙南轅蒸沙作飯者必不可得勢也夫豈國家設監禁囚之本意者乎自共和告成以來各省監獄規仿西制逐見改良上海爲通商巨埠尤開風氣之先以形式上言雖侷於地址規模狹溢以精神上言犯人之失於敎者有敎誨師以啓迪之犯人之歉於養者有工藝場練習之對於根本問題固巳條理井然無少缺點况前典獄長李公蒓蓀以鄂州名士爲法律專家於監獄學一門尤復孜孜討論不厭求詳其號舍之務潔飲食之以時管理之合法看守之擇人於敎養外犖犖諸大端無不實事求是不辭勞瘁爲滬人士所崇拜本奠獄長奉上峯委任蒞新伊始亦惟有　規曹隨遵守繩墨以期持久弗替而巳况本典獄長在看守所任時凡被覊押人無不諄加勸勉則敎之道寓乎其中時問燠寒則養之道寓乎其中性質雖異而措施則同試觀此間幽禁各犯大半由看守所執行而來新屋舊主兩地重逢當亦在汝等犯罪人所破涕爲歡者也所願汝等犯罪人聽受約束謹守規矩對於敎誨師之朝夕提撕專心壹志工藝場之寒暑勤作竭力殫精則變化氣質貿易多方一旦刑期届滿釋歸鄉里綱常大義衣食本願取之各是自成善良猶復帮態復萌觸綢達法者吾不信也即使情罪較重廢錮終身誠能革面洗心深自悔悟本典獄長猶能引舉條例宥其罪名則監獄一地苟犯罪者而循其敎養雖謂之降魔之寶杵濟善之慈航可也本典獄長不憚反復引伸夫亦相見之妆以誠掬示巳耳尙其勉旃 
[舊式緯帽之淘]  
　　公共租界工部局以各捕房華捕所戴之舊式緯帽不甚雅觀現巳改製新式警帽給予換戴惟資格較老各華捕尙未將舊式緯帽換去茲由麥總巡於前日通諭各捕房捕頭轉飭未換新式警帽各華捕於昨日起一律換戴以歸一致 
[退屋讓路之布告]  
　　工巡捐局昨日布告云照得城内肇家浜前因淤積蕪穢經本總局逐段塡平擬照小東門方浜辦法將沿浜房屋退建浜基俾便放寛馬路並據公民葉永璋等禀請援案退屋放寛道路等情前來亦經批准在案現在該處塡浜工程早巳完竣應讓路線亦經一律勘定自應從速退建以整秩序而便交通所有肇家浜沿浜一帶面北房屋自大東門起至西門止仰卽尅日籌備退建浜基俾舗築道路得以逐段進行爲此佈告該浜一帶商舗居戸一體知悉母得違悞 
[呑用關税之儆戒]  
屈臣氏大藥房查悉所雇報關出店胡炳干有夥串舞弊呑用報關税情事巳於禮拜一報捕解送公共公廨由江海關代表律師馬斯德到堂譯訴被告以假税單浮領税銀迭被呑用巳察破弊端三次計共呑用税銀百數十兩被告諉諸王福根一人所爲經問官判定監禁二年以儆 
[原告不願繳出算賑費]  
　　姜炳生前至法公廨控稱前有泰順合五金號主易楠楨托商人墊欵允許如有盈餘分給花紅若干成現在該號獲利甚巨照商人核算應得花紅銀數萬兩向索不分請求追繳中西讞員因訊供不認判易將賑簿交出移送商會核算歷年究有盈餘若干侯算明核斷在案茲悉法公廨因接商會來函謂原被須各繳算帳費銀一千兩被告巳經繳出原告不允照繳請爲核奪等情故又飭傳姜炳生到廨由讞員聶君訽問算帳費願繳與否姜答稱商會如要算費亦須移請公廨着商人繳出不應私相授受况易楠楨交存商會之各帳簿殘缺不全紅賬資本等簿據匿不交出商會亦置之不問即使算賬終不利於原告有此原因故不願繳費求察中西官諭候將姜炳生所禀情形函告商會覆到再核 
[代購烟土之誑騙]  
　　劉阿煥控沈榮林以代買烟土爲由騙取洋三百二十元等情昨由捕房將沈拘解公共公廨请究原告投訴前情訊之被告延律師到堂代辯中西官判沈交二百元人洋並保候再傳訊 
[粤婦拐賣女孩]  
　　粤婦方林氏先後誘拐派克路五百三十九號門牌劉奚氏之七歲女孩桂林又開封路陳德發之七歲女孩小毛均賣於崇明路五十八號門牌粤婦梁胡氏嗣被失主報告捕房派探將林胡氏與兩女一併查獲昨解公共公廨經中西官研訊屬實判兩女各交其父母領回方林氏梁胡氏各押女所一年以儆 
[革兵誘拐婦人]  
　　山東人楊化文前充陸軍第四師第三十七圑目兵嗣因犯事斥革逗遛滬上流而爲匪舊曆本月初七日楊在閘北有餘里内將菜攤小販王春榮之姘婦劉阿三誘拐偕逃先至客棧避匿次日附搭輪船擬往天津當爲水巡捕房探捕查見向之詰問彼此言語不符乃掏入捕房訊明傳到王春榮一併函送地方檢察廳訊辦 
[同居拐賣養媳]  
　　小車夫徐玉田鹽城人住居南巿陸家浜地方家有童養媳名扣香子現年十二歲上月二十四日被同居婦人張朱氏誘拐出外藏匿倉橋三十七號門牌邱王氏處該氏等在外兜售適竹行碼頭仁豐木行主欲買一婢經邱王氏之姘夫阿二向之説合將扣香子送至該行議價未定先留宿一宵由該行主問明來歷即派出店陳海山將扣香子退還原處中途爲徐撞見扭交巡警庭將張朱氏邱王氏先後拘送警廳司法科於昨日轉送地方檢察廳訊辦 
[婦人受人欺騙]  
　　住居閘北寶興路之某姓婦人扭周明訓至五區警署控稱日前婦人與姊妹行同往晝錦里買物途遇周明訓被伊誘至番菜館晚膳周云今日適未帶錢向婦人偕云金戒一枚謂欲付質付給菜資不料竟一去不何由婦人另行設法付淸菜資而歸今周又尋至家中約婦人同往觀劇是以扭案請究當經薛警正解送司法科前日由嚴科員質訊據周供與該氏相識巳久餘語支吾儼君以周行爲卑汗不顧廉恥該氏亦咎由自取本應送請司法官廳嚴辦姑念一再苦求判周處拘役二星期該氏斥退了事 
[尋見設計拐賣之婦人]  
　　閘北恒豐路住戸孫如藻之妹夏孫氏被素旘之陸戴氏設計拐往無錫賣於某姓由該氏投報就近警署函招孫如藻往錫領回前日尋見陸戴氏扭控四區警署轉解司法科質訊一過移送地方檢察廳核辦 
[山東拐匪逮捕]  
　　景星輸船昨晨在順泰碼頭正欲起椗開往天津内有山東拐匪某甲拐帶婦人一口擬往他埠服賣被婦孺救濟會調查員查獲解送水巡捕房候解公堂訊明核辦 
[江北女子迷路]  
　　江北女子五阿貞前日在閘北迷路由崗警查見帶回警署轉解司法科經嚴科員訊據該女供稱家住南巿欲往嘉定尋兄云云嚴科員立即派警送交家屬收領 
[殃及比鄰]  
　　前晚九時公共租界河南路一百八十七號門牌榮華堂箋扇店忽然起火經救火會西人立驅皮帶車馳往救息惟已延及比鄰某皮箱店及後面寗波路四百二十五號門牌新泰米店共燬樓屋四幢 
[汽車碾傷船戸]  
　　船戸林阿英寗波人前晚搭乘電車至楊樹浦自來水廠前下車適有五百零二號汽車在電車旁經過將林撞倒碾斷左腿由七百七十八號華捕到來扶上該汽車送入捕房捕頭命送同仁醫院療治汽車夫徐榮慶諭令退去聽候傳訊 
[電車撞傷崗警]  
　　昨日傍晚六時許華商十一號電車由薛家浜曳帶拖車往北駛至大碼頭地方適有六號電車由北往南該處崗警楊督田站立馬路中於左右兩車擦過之時忽被拖車撞倒頭額受傷當爲巡長所見立將該警扶起卸去軍裝送至紅十字會分會醫院醫治然後回報該區署董警正飭將司機人銅牌暫留視該警傷勢如何再行核奪一面由田巡官傳諭各崗守望籌察凡有電車駛至近身切宜注意自避見有行人站立車旁亦宜加意保衛云 
[副税務司之升調]  
　　江海關副税務司柏雷現奉税務處飭知調会湖南岳州關正税務司聞柏君卽於日内整理一切前赴新任云 
雜評二 
[費辭（訥）]  
　　本非眞有其事而曉曉辨駁焉攻搫焉所謂費辭也卽有其事而其事無價値無信用可决其必無成效者亦曉曉辨駁焉攻撃焉所謂費辭也其事卽重要或足引起紏葛或足發生危險而辨駁攻撃之者不得其眞相不中其要害則所言皆枝葉而巳亦所謂費辭也 
　　今日北京社會之言可謂多矣然究其實在鮮有出此三者之外者夫費辭卽費心力也枉費心力於無用之地者多卽費其心力於正當有用之地者少故費辭之害不僅在無益於其事而且遣害於國家甚大也當世立言君子不可不察 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[最新上海打油詩四首] [  塵夢]  
　　宦途揮手太匆匆舊去新來轉瞬中説道一聲歸去也片帆烟雨别吳淞 
　　新道尹來而舊道尹去也 
　　燈火輝煌夜未央夏中配克戲登場此番國貨人爭愛慶衛休談天勝娘 
　　錢君香如上海之大魔術家也嘗邀集同志結合魔術研究會探奇討奥不遺餘力今更假夏令配克戲園登場獻技廣告所至見者歡迎不特以中國人試演魔術爲破天荒未有之舉動抑且舉天勝娘相較而有國貨東洋貨之分也 
　　搜幽志怪語紛紛紗論高超總絶偷敎育會成談鬼會伍君説罷又楊君 
　　前有伍秩庸先生在江蘇敎育總會演説靈魂學精言微理能令聞者茅塞盡開伍先生演説而後適吳縣楊心一先生病故有人假敎育總會開追悼會楊先生之令兄演説心一病狀並言未病之前其臥室中嘗有鈴響又嘗見白鬚老人往來　躩鄰人多有見之者追蹤訽問便又杳無蹤跡心一之夫人以爲鬼也奈心一爲留學生素關迷信即大言曰果有鬼爲祟者何不敢來纒我言一出而病至矣以此而諭鬼之爲祟確有可據也云云 
　　洋場十里多車馬何處方能避巿喧從此塵囂君莫厭家家屋頂有花園 
　　自樓外樓創造屋碩花園而後繼之者紛紛如新世界如天外天如雲外樓徧地皆是最近則四馬路又有新造之屋頂花園將落成矣電梯一升使飛入淸凉世界車馬塵囂不足畏也 
塵餘觚剩 
[宣南盛舊錄] [  鶴雛]  
　　余以巳酉入都執經横舍顧性跅𧿇不能耐覊勒時時從狗屠遊傾飲大醉囂凌競起亦時爲韻語播報上但不悦女閭三年未嘗一涉足花叢某日閲報得皖南陳某所爲譚叢言菊部中有梅氏子者咸同問名令巧玲之孫能繪事兼工詩嘗爲某繪潯陽送别之爵題一絶云遙峰盡處是平林一葉扁舟萬里心江上可憐靑未了聽風聽水有餘音韻致華妙亟走書求之梅字畹華蘭芳其名居韓家潭之雲和堂位置淸雅堂構产然時値冬寒及晚雪花如掌余與靑谿陸達權命車詣之堂中紅綠梅數十百本方盛開疎香冷艶如非人間畹華曳紫　腰紫笛潇洒出塵諧譚往復吐語如霏玉屑因主客盡歡漏三下始罷歸南歸後輒復憶及之有别有天地之想也 
　　余及見畹華奏技則在驢馬巿之文明園爾時名未甚著郎亦不甚爲意時演祭江綵樓等劇珠喉婉轉如風中遊絲蓋其能事天然固不盡假人力也迨後時從王瑤卿遊親炙薫染技遂大進與金怜秀山王令鳳卿問日一演二進宮聞者以爲有乃祖風聲譽大起自余南歸此曲祗應天上有蓋自分不復能更聆鈞天之奏矣而友人歸者輒從而詢之石頭老去瑤卿多病悔郎之名獨日盛一日至於今日幾欲凌軼百年而奔走一世矣離合五年而相異相此又豈獨十日不見之當括目者哉 
小説 
[絶塞奮椎記（續）] [  聞野鶴謑姚鶴雛評]  
　　第二回新交藹乍錫百朋紅粉娥娥長留片影 
　　二語念罷聲便住了心内一想正没有雄警的句兒便兀坐在一張椅上凝着神一聲也不道停了會兒忽的立起身來蒂笑的説道有了有了説完便接着念道 
　　百年有誓指江水一劍除芒起蹺寒物外荒寒聊若此念到這裹聲又停了不多會便再念道 
　　友生離聚合無端遙峰疎莽渾難倚一笑馳騙得獨歡 
　　念聲方絶忽的毓忠背後來之一個人裂着口大嚷道江毓忠怎麽的也跑到這时來這一嚷不要緊把毓忠嚇了一跳急忙的轉了身定晴一看却原來是他老友謝瑞華嘻着看着便道瑞華你這樣嚇人是使不得的我江毓忠還没要緊要是别人連膽也嚇裂了况且别人家做時最也是　澆不得的我也幸而一首詩巳是完全做成了不比那稱城風雨近直陽的只有一句呢瑞華聽着大嚷起來道好了好了江毓忠倒眞　會責駡别人像你這樣的狂奴故態原是該没人理會的毓忠聽罷禁不住大笑起來笑一回説道瑞華你今兒酒喝過没有瑞華道我是今兒午初纔到此地的自從東方未白的晨光上了薄笨車馳驅了半日到現在神志還不大淸爽那便有空閒兒去喝酒呢要是像你没日溪宵的着到了異日大槪總要醉死在甕中的説罷又是大笑原來這謝瑞華也住在這宿店裹他的住房便在毓忠隔壁剛才聽着吟詩的聲音知道是江毓忠因此出房探望天涯客邸舊侶重逢當下暢談了好一回瑞華方纔出去到了晚上侍者進來上了燈毓忠喝着呌他去買二壺酒幾碟菜不一會侍者買就拿進來毓忠便到隔房裹去拉瑞華出來敎他一同喝綠醹旣啓豪語雜陳二人正吃得興頭上忽的門帘一動來了一個紅粧女子見了瑞華展着似笑非笑的龐兒嬌着聲説道原來在這裹毓忠聽了兀的更嚇一跳正是　　　　　　　　　　　（第二回完） 
　　何來荒舍寒鐙　底映出流妍滴媚姿 
　　（記者按此節當在第二回下特補載） 
藝文餘載 
[六十述懷并序] [  榿翁惲毓嘉]  
　　僕也中年坎坷家室幾頽晚歲披離黍禾增慟二竪祟厲磨　在宮雙管生涯換鵚有帖高本難飽媿蟬蜕之未能命實不猶羡鴻冥之莫弋是可哀巳安用壽爲本天地之賢旒視春秋如客舍歲周六甲序届三庚予情信芳我辰安在淞波一翦庶移成連之情滄海三廢彌動麻姑之感薺茶甘苦管者自知薇嚴飽饑解人難索敢遺世而獨立唯勞者之能歌述事述懷自壽自輓竊以壞歌爲例或非大疋所譏　　 
往事成塵六十年蒼苍非復舊華　流光捷似追風馬望治難如上水船蝸角棲遲投老地蠅頭生活賣文錢英雄汗血覊人涙一例消磨化作烟 
　　回頭五十九齡前家國艱難百慮煎漏盡鐘鳴餘蔭短天荒地老刦塵連固應范變甘祈死翻羡崔關蚤損年蜀䅱散材原棄物愧承雕琢入詩篇 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[美國本年六月前進口各種茶葉磅數報告（俞燮）]  
　　燮不揣鄙陋對於茶業素以調查研究自任去年忝叨代表游美報聘　來曾以所聞見者爲書報告大部及吾茶業諸君久蒙鑒察乃故園　辙忽忽經年不幸痛遭父喪未暇與茶業諸君時加討論殊深抱歉然對於茶業上調查研究之責終不敢自寛近接到美國華盛頓京城茶務局麥邱尼君本届一千九百十六年六月三十日恨告書所詳其各調查茶棄委員　調查得六月三十日以前各口岸淮口各種茶葉數目不　隠秘謹照譯如下以供吾茶業諸君共觀覽馬亦未始非考察之一端云 
　　一由波斯　進口各種數目台灣烏龍驗過進口者有二百五十萬零四千零五十六　内因品質　佳退回者有一千零三十五鎊工夫茶驗過進口者有四十二萬九千三百一十六鎊内因品質不佳退回者有三萬六千四百四十四磅印度錫倫紅茶驗過進口者五百七十二萬七千七百三十八磅内因品質不佳退回者有五萬三千八百七十六磅錫倫綠茶驗過進口者有三萬九千七百七十三磅平水綠茶驗過進口者有一十二萬五千九百十二磅雨前綠茶驗過進口者有九千四百六十四磅日本綠茶驗過進口者有六十三萬七千零四十九磅内因有色退回者七磅日本雜茶驗過進口者有四萬二千九百五十磅花香驗過進口者有二千七百五十五磅花香紅茶驗過進口者有一千一百四十磅廣東花香驗過進口者有一萬零七百六十四磅廣東烏龍驗過進口者有五千四百四十三磅 
　　一由芝高回這口各種茶數目台灣烏龍驗過進口者有六十四萬三千八百四十磅工夫茶驗過進口者有六十萬零五千三百一十磅内因品質不佳退回者有九萬一千五百七十四磅印度錫倫茶驗進口者有一百九十六萬九千五百零七磅爪哇茶驗過進口者有二千五百零九磅平水綠茶驗過進口者有三百七十五萬三千三三十八磅雨前綠茶驗過進口有一百一十九萬三千七百二十磅日本茶驗過進口者有六百二十萬零三千七百五十八磅日本雜茶驗過進口者有五十二萬七千一百八十磅花香紅茶驗過進口者有八千五百磅廣東烏龍驗過進口者有五萬八千三百四十磅内因品質不佳退回者有六十磅 
　　一由檀香山進口各種茶數目台灣烏龍驗過進口者有十二磅工夫茶驗過進口者有四千八百磅印度錫倫茶驗過進口者有三萬九千一百四十二磅日本茶驗過進口者有二十三萬二千四百一十七磅内因品質不佳退回者有三千九百零六磅日本雜茶驗過因品質不佳退回者有三十九磅廣東花香驗過進口者有十七萬三千六百四十一磅内因品質不佳退回者有二千八百二十九磅廣東烏龍驗過進口者有六千八百三十九磅内因品質不佳退冋者有二十七磅 
一由紐約進口各種茶數目台灣烏龍驗過進口者有三百五十七萬三千二百四十磅内因有色退回者有三百七十六磅因品質不佳退回者有十萬零七千五百七十二磅福州烏龍驗過進口者有六十九萬三千四百五十六磅内因品質不佳退回者有一萬四千五百七十六膀工夫茶驗過進口者有三百八十四萬四千三百五十磅内因品質不佳退回者六十五萬三千六百四十七磅印度錫倫茶驗過進口者有二千五百四十六萬八千九百三十七磅内因品質不佳退回者有二十四萬一千五百零七磅爪哇茶驗過進口者有五十萬零一千六百八十磅錫倫綠茶驗過進口者有十八萬七千五百零九磅平水綠茶驗過進口者有一百七十九萬六千四百八十磅内因品質不佳退回者有五萬六千三百四十九磅雨前綠茶驗過進口者有七十九萬七千三百三十三磅内因品質不隹退回者有一千九百磅日本茶驗過進口者有八十七萬零一百九十六磅日本雜茶驗過進口者有二萬四十磅花香茶驗過進口者有一萬三千六百三十磅花香紅茶驗過進口者有一萬零九百七十五磅廣東花香驗過進口者有六千磅廣東烏龍驗過進口者有二十三萬八千九百零九磅内因品質不佳退回者有三千四百二十三磅 
　　一由梯　麥進口各種茶數目台灣烏龍驗過進口者有一百零二十八萬一千八百九十二磅内因品質不佳退回者有十一萬二千八百零七磅福州烏龍驗過進口者有十二萬七千八百五十五磅内因品質不隹退回者有六萬三千一百十磅工夫茶驗過進口者七十七萬六千九百九十一磅内因品質不佳退回者有二萬九千七百五十一磅印度錫倫茶驗過進口者有三十九萬八千二百六十二磅平水綠茶驗過進口者有六十七萬九千五百磅雨前綠茶驗過進口者有二十三萬八千二百八十四磅日本茶驗過進口有一千四百八十一萬九千八百六十三磅　因品質不佳退回者有九千九百五十磅日本雜茶驗過進口者有一百四十　零七千六百四十三磅内因品質不佳退回者有一萬六千四百零八磅花香紅茶驗過進口　有九十八磅廣東花香驗過進口者有三萬四千二百七十三磅因品質不佳退回者有二百磅廣東烏龍驗過進口者有三千九百三十四磅一由聖保奴進口各種茶數目台灣烏龍驗過進口者有十二萬九千三百二十七磅工夫茶驗過進口者有十六萬零七百三十一磅内因品質不佳退回者二萬三千一百二十磅印度錫倫茶驗過進口者有十萬零七千三百十五磅錫倫綠茶驗過進口者有八十五磅平水綠茶驗過進口者有三十八萬九千八百二十三磅雨前綠茶驗過進口者有六萬五千四百七十九磅内因有退回者一千七百八十磅日本茶驗過進口者有一百九十七萬七千零四十二磅日本雜茶驗　進口者有十二萬七千四百一地下磅廣東花香驗過進口者有一千二百四十磅 
　　一由舊金山進口各種茶數目台灣鳥龍驗過進口者有九十三萬六千零零六磅内因品質不佳退回者有二百磅福州鳥龍驗過進口者有十一萬三千四百三十磅内因品質不隹退回者有十一萬三千二百九十六磅工夫茶驗過進口者有一百八十八萬零三百三十八磅内因品質不佳退回者八萬二千一百零六磅印度錫倫茶驗過進口者有一百五十七萬六千五百二十九磅爪哇茶驗過進口者七萬四千三百一十三磅平水綠茶驗過進口者二百二十八萬零四百八十二磅内因品質不佳退回者有五千六百三十六磅雨前綠茶　過進口者有六十三萬一千七百九十磅日本茶驗過進口者有六百七七萬九千八百三十一磅日本　茶驗過進口者有三萬三千零五十磅花杳紅茶驗過進口者有二萬五千五百五十四磅廣東花香花驗過進口者有三十七萬九千一百二十九磅廣東烏龍驗過進口者有十一萬三千零六十磅内因品質不佳退回者有四萬一千零六十二磅 
　　以上通計美國於一千九百十六年六月三十日以前實在進口各種茶葉總數有一萬零七百七十六萬七千九百五十三磅此外因驗出有色退回茶葉之總數有二千一百六十三磅品買不佳退回茶葉之總數有一百七十六萬六千四百一十磅計波斯頓實進口各種茶葉總數有九百四十四萬四千九百九十八磅芝高加實進口各種茶　總數有一千四百八十七萬四千三百六十八磅檀香山實進口各種茶葉總數有四二五萬零零八十九磅紐約實進口各種茶葉總數有三千六百九十四萬七千三百六十五磅梯卡麥實進口各種茶葉總數有二千八百五十三萬六千三百六十九磅聖保奴實進口各種花葉總數有二百九十三萬三千五百五十二磅舊金山實進口各種花葉總數有一千四百五十八萬一千二百一十二磅也 
 
 
 

Page 18

 
 
   
 
