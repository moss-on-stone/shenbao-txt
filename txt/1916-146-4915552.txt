# 1916 - 146 - 4915552

 

Page 1

 
 
要件 
[游戲敎育（九）（婺州廢民譯）（芬來專遜女史原著）]  
　　幼時之生活似以活動爲其品性之關鍵多有能記憶者而斯啻芬生ROBQIT　LOAIS　SJQVENSKN　則知之更深矣其言曰（吾輩成人當環爐靜坐時能各舉故事以相告此敵爲兒童所不能或不爲之事兒童所事者均以尋常之態度而含戲劇之風味當彼講述故事偶及戰爭之時必陡然起立取物以代刀劍飛舞馳　宛在格鬭中迄乎氣竭聲嘶始已焉） 
幼所之學子自他校而進我校者即以吾輩之敎授法訓練之余思吾輩之方法雖與現時通行者相矛盾而兒童習行之餘頗覺自然而無矯枉之弊焉 
　　余憶吾州之視學官於敎育會中言女敎員之有詼諧之意識者甚少若運用此意識則竟未之見也余聞之而頗有所感焉夫詼諧之意識不易侵犯之扉也其於俄頃之際防護悲慘之生涯使不致激剌過深非習見之功效乎詼諧之意義余非謂爲愚妄之輕佻是幾成爲兒童之品性嬉笑不常毫無意識則學校且將爲之擾亂焉余之所謂詼諧者當不得不了解詼諧一方面之時恰有了解之能力是也游嬉之事若必使之佈置井然部勒不紛或致引起爭論與困惱斯難演習矣吾輩則以未經熟習者爲可樂故有了解諧譃之能力者乃能免却失望而不喪其故我耳余思詼諧之意識（保護適宜）卽在貿易之人（雖余未宣言貿易之人應訓練其詼諧之意識以此爲上所禁也）亦爲可寶之資產余等曾偶演開得JAOK　CABE（英國十五世紀時反叛軒利第六者）之揭竿繼而開得被戮於哀頓園中扮開得者不應曰（噫余見殺矣殺余者非他勿明FAMIBE也）彼所言者實爲（噫余見殺矣殺余者非他沙門SA1MON也）於是死後之結局雖頗美觀竟爲由衷而發之笑聲所間斷蓋沙門者人名也而勿明則爲饑饉矣及余說明其失言則扮開得者之笑爲尤劇然此劇旣經引起自然而然之笑聲則演習尤爲發奮詼諧之功效不更可覩乎 
　 
 
 

Page 2

 
 
時評 
[中毒（冷）]  
　　路透電今日忽有北京中毒之傳其隱語歟抑事實歟 
　　夫毒者非必物質之有毒也即心理亦有之譬之言傳染病者非必事實之病也即心理亦有之 
　　凡人迷於一念惑於一事萬刦而不知悟者心理之病即心理之中毒也苟以此推則帝制以後凡爲帝制效命奔走而希望者其於心理皆有病而皆中毒也豈必待今日亦豈僅一人 
[專電]  
　　漢口電湖南湯督先與川桂議定手續遂於昨日（二十九號）正式宣布獨立 
　　北京電國務院改訂辦公時間限早七點半到齊晚五鐘散 
　　北京電昨電徵未獨立省解决時局（一）兵力能出幾何（一）財政協濟若干 
　　北京電梁士詒内閣已打消 
　　北京電魯設臨時特派外交員定王鴻年已得日置公使同意　　北京電召靳雲鵬來京以段芝貴代段昨偕張懐芝赴魯隨行有宋參謀張隊長十餘員衛兵三百名 
　　北京電國務院昨發各處防務急電多件計致沿江沿海軍艦聯防電十二直豫鄂施行電五甘新晉聯防電四東三省機要電二鞏固黃河防守電一滿蒙亟通聲氣電一 
　　北京電陸建章出潼關遭軍禍家屬亦全殉難 
　　北京電京漢路案判結唐士淸無罪梁士森處徒刑六年 
　　太原電金永與閻錫山起有衝突因金近在奉招鬍匪赴晋充警備隊極端反對且受陜西影響故大局益急 
　　成都電陳宦宣布獨立後尙有電致段祺瑞王士珍等請鑒大勢速勸退位 
　　洛陽電陸建章已由陜北繞道渡河抵陜州聞陸抵豫境極力阻止毅軍西上並電中央勿以兵力對付陜局 
[譯電]  
　　長沙電湖南已宣布獨立（二十九日） 
　　北京電英文北京日報載稱梁啟超代表獨立各省致電叚國務卿請竭力謀使項城退位此爲解决現局困難之唯一方法蔡鍔亦有同式之電致馮國璋（三十日） 
　　北京電公府　開秘密會議討論重要事務承認袁總統與外國締結之條約及繼任者問題亦在討論之列議决新總統應予以統一中國之權力且當擔保外國不干涉中國時局政府應設法保全袁世凱之生命財產且予以優待帝制問題已往不咎袁在總統任時所行政務不得加以抨擊帝制發起人槪免追究（三十日） 
　　北京電今日命令詳述帝制運動之原委略謂總統首以帝制不合國情論知參政院而各省勸進文電亦皆拒而不受故總統不負帝制運動之責任又謂總統不得已服從參政院之表决續交國民再議迨國民會議議决後彼猶不欲背棄誓言但因主張帝政者聲勢過盛不得不勉受帝位以緩和之此令對於選舉國民代表之不規則手續並不否認但謂總統未曾與聞此令結尾處聲稱將發表各省勸進之文（三十日）以上德文電 
[特約路透電]  
　　東京電聞袁總統病勢甚重疑係中毒 
（二十八日） 
　　東京電大隈伯有不久即將辭職之意繼之者大約爲加藤男（二十八日） 
[東言通信社電（日本人組織）]  
　　北京電北京官場不認袁總統之病狀然有向爲袁氏家庭醫士徐華淸於數日前由津急遽入京即赴總統府之事實又據天津徐華淸之家族漏出消息謂袁得病頗重惟其病名及輕重之程度如何尙未判明云云（三十日） 
　　漢口電長沙電云湯薌銘於昨二十九日午前八時以湖南都督名義述與袁政府斷絶關係發表獨立宣言書張貼通衢城厢内外各户均揚國旗以表祝意市面極爲平靜一般人心今春以來因袁軍於省内各地之暴行甚爲憤懣排袁之熱度已達其極令得宣言獨立非常滿足有識者均倡須令袁氏速即實行退位並懲治破壞道德紊亂國政擁護禍首之人必需從根本的改新國政云（三十日） 
　　北京電都中傳聞袁總統見南京會議之狀况不利於已乃决定以武力解决其對馮將軍則發電報對該會議之結果聲表同意慫恿馮爲國務總理促其來京命張勳繼其後任若馮不遵命令即使張勳倪嗣冲討伐南京該地旣歸張倪之手長驅恢復浙江稱爲媾和時機其計畫一如第一次革命時攻取漢陽造南北媾和之機會云 
（三十日） 
　　漢口電四川省之巫山雲陽各地土匪紛起現正大事掠奪此間得有此項急電（三十日） 
　　東京電據確實之調查北京政府以京漢京張鐵道爲擔保抵借美金二千萬元成立之說實非事實惟浚渫大運河之一部借欵美金三百萬元確已調印但美國因恐南方之反對預付之欵現尙未交似有工事進行交欵之契約（三十日） 
　　東京電飛行家尾崎行輝氏二十九日由神户乘加茂丸船赴上海同行者有中國人因有投護國軍之流說甚高據其實父　　法相聲言實因病氣漫遊保養不認前說（三十日） 
　　東京電北京派　傳大隈内閣之顚覆揑造内政變動之說此爲豫知工場法由樞密院决定延期之結果事已　明該問題决定延期無事着落 
（三十日） 
　　東京電海參威電云曩者讓與俄國之軍艦相模號二十三日在海參威濬外觸礁是日因試轉運出動未幾即擱港外海島是時雖少有濃霧然有故意之形跡艦長即行自殺或爲德探所謀之說甚高該艦艦首突入陸地現於海面者僅三四尺殆全沈沒刻正從事提起尙未離礁（三十日） 
　　東京電印度詩聖達克爾氏於二十九日行抵神户定六月五日入京將以多大人氣歡迎之（三十日）　　東京電今日於定例閣議重要協議確定關於對華外交石井外相於閣議歸時即發北京訓電旋又赴大隈伯首相邸再開會議惟其内容難知似係濟南問題外間有誇大之傳說然非亘全般外交方針云（三十日） 
[戰電（英人路透電）]  
　　巴黎電法德排砲夜在凡爾登交轟甚烈今日下午公報云晚間德軍由柯波叢林衝出但爲法砲隊擊退夜半第二次進攻亦失利伏村砲戰甚爲劇烈洛瓦伊南面法排砲擊毁波佛萊業境敵軍第一道防禦工程 
昨日法飛行家與敵飛機交戰十五次德飛機兩架中彈翻落法飛機一架落於本軍陣線法軍抵制飛機砲在末斯河西毁德機兩架（二十九日） 
　　倫敦電馬其頓路透特别訪員電稱布軍進至第米爾希薩希民大忿各處紛紛致電希皇促其速與布國斷絶邦交加入協約方面並請維尼齊洛斯速出拯救希臘或謂布軍此舉乃取守勢非取攻勢蓋畏協約國兵力目厚之故按羅貝爾控制特魯瑪流域敵軍佔據該地可以縮短其防線（二十九日） 
　　雅典電布軍且佔據特拉哥蒂拉及斯巴土伐聞向加伐拉進發（二十九日） 
　　雅典電希臘政府解釋布軍佔據羅貝爾乃爲希臘對於協約國有所讓步之故希臘願嚴守中立此次德國以大軍威逼苟加反抗即有戰禍云云布德軍因須由維萊斯進兵故必佔據羅貝爾以免受協約國軍隊之側擊　洛尼加人對於希政府退讓羅貝爾砲台甚爲忿怒居民萬人結隊游行以表反對之意第米爾希薩之布軍現距基林第爾僅三十英里蓋圖包圍駐紥基林第爾及加拉蘇里境这聯軍（二十九日） 
　　倫敦電二十五日旅長諾謝氏稱英軍沿賴薩湖與唐甘伊加全陣深入斐洲德境二十英里敵軍刻退往蘭勤堡斯末斯將軍稱英軍一隊佔據烏桑巴拉鐵路線上之謝姆又有一隊佔領西面十八英里之勒薩拉敵軍向南退走（二十九日） 
　　倫敦電君士坦丁某報訪員往晤湯興特將軍湯稱美索波太米亞土軍司令哈里爾氏舉動豪邁深可感念凡英兵所需彼皆能妥爲照料殊出人意料之外（二十九日） 
　　倫敦電英皇刻往波資末及其他海陸軍集中地擬星期三日回倫敦（二十九日） 
　　倫敦電蘇彝士運河公司常年報告稱一九一五年收入較一九一四年減少英金一百零七萬五千七百二十五鎊一九一四年船隻噸位經過蘇彝士河者共一千九百四十萬九千四百九十五噸而一九一五年噸位則少去四百十四萬三千三百四十噸（二十九日） 
　　倫敦電上星期日喬治續與愛爾蘭領袖會商喬治擬於暇時赴愛爾蘭一行並至白爾伐斯 
（二十九日） 
　　倫敦電今日財政大臣在下院動議凡私執財政部所願收買之外國股票者每鎊應加征所入稅二先令政府之所以有此舉者乃因國人近來以美國股票供給政府者爲數甚少故不得不設法以提醒其對於國家之責任苟此舉再無效果則政府將繼續加征此項所入稅直至每鎊徵收二十先令而後已 
（二十九日） 
　　倫敦電下院議員愛塞斯氏稱茶價昂貴由於倫敦茶商操縱所致請政府注意商部大臣任錫門答稱政府刻方調查此事俾可决定相當辦法數日内當可宣布如國内果有囤積食物者則商部必施行其職權 
（二十九日） 
[公電]  
　　東北軍總司令居正通電上海各報孫中山生先唐少川先生肇慶岑雲階先生雲南唐都督貴州劉都督廣西陸都督浙江呂都督四川蔡總司令百色李總司令陜西陳總司令惠州陳總司令高州朱總司令及各師長旅長民軍各司令公鑒戎事方始南服粗定撻伐未張凶逆無恙和議屢傳日月坐荒辜中原父老之望灰海内壯士之心縱使平和解决草率就事豺狼雖去狐狸猶存共和之實不舉革命之禍無窮内訌屢起元氣愈傷一時姑息萬刧難復悵望來茲能無泣下今我師崛起靑齊逼近京國暫駐濰邑屢下名城士有死心人無生志奬率三軍以候明敎戮力同仇靡有二心區區之忱尚希鑒　駐濰東北軍總司令居正叩 
　　譚人鳳致黃克强電克公鑒國道稽　神人共　海内外同志秉其愛國熱心各有問仇之組合皎然心迹天日昭彰惟是多張旗鼓易收敵愾之功立宗盟難免分歧之慮英雄手腕無妨分道揚　元逆　觚竟可借矛陷　　爭未已焦爛而亡瞻念前途不寒起慄近者中山來瀛宣言　然大公鳳已表極端贊同之意公資高望重與孫公關係尤深二三老同事晨星落落自應沈　一氣謀遂初心江風轉而帆隨鳴　齊而石破異日國基粗定政見不必趨同此時梟　當前殺賊不容有黨主張劃一門户洞開鳳難衰朽之餘年尙有執鞭之欣幕掬誠相告鵠候回音人鳳叩 
　　中華革命黨怡郎支部電各報館鑒陳公被戕薄海悲憤誓竭能力立翦兇仇怡郎支部 
要聞一 
[國民起爭自由之外論（續二十九日）]  
　　在北京召集一致贊成君憲之中央選舉大會議員出於上峯指定議員都一百三十四人前列爲滿淸貴族次爲商會與海外華僑之代表再次爲勳士通儒而高據第一席建議奉大總統爲皇帝者則爲滿洲王子溥倫於是滿洲王子爲民國元首重造帝位之一劇遂實演於推翻淸室建造共和之中華民國政治舞台上矣溥倫爲滿洲王子醉心帝政其寗願有大皇帝而不願有大總統也亦固其宜雖新皇帝非我族類而在溥倫亦復何傷惟彼議員者其中當不乏與聞推翻滿洲皇室之往事者乃亦隨聲附和入云亦云得不爲溥倫所齒冷耶溥倫而稍具常識恐亦不以其所聞之一片山呼萬歲聲爲中國國民之聲而直以其從前贊成共和今日又贊成帝制如此反覆無信乃不啻胥爲了無知覺之應聲蟲矣當開會時朱啟鈐應溥倫之請登　演說其詞足與古德諾博士破壞東亞共和之意見書同垂千古而不朽古博士之名言以中國人民不適於自 
治政府不合享受憲法自由者定可爲此邦人士　遠不忘至於古博士所執之理由所引之事實皆爲浮光掠影之談觀於中國今所經過之事已足證其說之不能成立矣古博士意見書所揭出者不外南美行共和制之失敗無效中國行共和制將釀成無政府主義而已要知古博士方痛斥南美共和制時其國之總統威爾遜已請南美六共和國各派代表集於華盛頓會商恢復墨西哥秩序之策乎使南美諸共和國之情形其惡劣果如古博士所云則威爾遜又何必多此一舉請其各派代表議及墨國之事乎余請引白萊斯爵士之言以闢古博士之謬白君英人曾爲駐美大使游歷南美各國歸而著書其言曰凡稍有知識者無一願恢復昔時專横壓制之制度若輩前所遭遇之艱難較吾歐人所遭遇者尤 
 
 
 

Page 3

 
 
　　爲重大旣能應付於前逢自可發展於後吾人對其前途殊無代抱悲觀之必要凡批評南美者詎可過事苛求乎云云白若富於史學及政治學且從哲學觀念點立言其議論南美情勢有如是者然則中國人民力國建設代表政府不願恢復專横壓制之制度者當可聞之興起矣古博士以墨西哥爲前提舉墨國不幸之情狀爲其主張中國應廢總統立皇帝以保治安之論據古博士之貿然作此言亦知中墨兩國人民之過去經驗與固有性質無一相同之點有不可相提並論者乎縱墨國行共和制不能免於内亂然豈可謂中國行帝制便可無内亂乎當袁氏未經帝制自爲之時中國豈未稍享和平之福乎迨共和廢帝制成中國不即人心騷然亂事蔓延乎袁氏先因皇冠而召亂事繼因亂事而棄皇冠不得謂爲剛强人物也若果爲剛强人物以憲法上總統地位爲國宣勞則在其總統任期内豈不可大顯其才能乎惜袁氏非其人也中國在辛亥前困於帝政者無慮千百年多歷一朝則國家元氣多喪一分有識者類能言之奈何猶有人以中國行帝政足以利國乎個人志氣國家思想已爲專横壓制之制度所剥削而無遺致使世界上土地最肥沃人民最繁庶之堂堂大國成一禦敵無力自衛無術之弱邦嗚呼帝制之毒可謂甚矣謀少數人利益不惜摧殘共和精神陷多數人民於奴隸之境此中國之所以無進步也墨西哥之爹亞士爲迪克推多垂三十年奴隸一千五百萬人民祗爲三千官僚之利益起見故墨國之亂與今日中國之亂皆起於以少數壓制多數之一念也然若謂南美共和制失敗無效則斷乎不可蓋南美多數人民力抗專制之淫威堅持代表政府之主義歷久不衰今乃得臻於榮耀之域故中國人民之主張共和政體者鑒於南美之前例當益增其勇氣彼以南美亂事爲言而欲破壞中國之共和精神者當悔其取譬之失當矣（中段論英美法憲法從略）凡有代表政府以治國者則其國學術實業必斐然可觀而其人民亦必安榮富樂以視伏處專制權力之下以聊保安全而精神上索索無生意者不可同日而語中國人民觀於代表政府國之優美成績當益有充分理由而必使治中國者爲國民所立之法律不爲獨夫所發之命令矣外人承認中華民國非承認袁氏也英首相曾宣告協約國作戰之宗旨謂欲救歐洲人民脫除黷武獨裁之政府然則中國人民詎當服從獨夫之專制政治乎 
[英報述西安獨立時情形]  
英文楚報五月十九日西安通訊云秦省遣散之兵秦半流而爲匪近數月來紛出肆擾北部各縣匪氛尤熾民皆挾貴重之物以逃其中遇害者實繁有徒而盡失所有者亦不計其數陸將軍聞之乃遣兵往剿頗獲勝利赴北剿匪者多陳樹藩所統之秦兵陳亦秦人也皆非陸所信任者至陸所視爲可恃之客兵則均已派往川邊防守要隘其成績若何未之聞也陸軍以陳樹藩舉動可異乃乘陳未回西安時自遣其子率兵迎擊於途兩軍接戰於三原陸子大敗被執三原距省僅九十里爲秦省精華之區陳旣獲勝乃進佔三原出示安民且擔任保護外人之生命財產兵士購物者皆給應有之値此間交涉使聞陸兵大敗陳兵又且至乃邀外人茶會外人旣至交涉使即言今爲便於保護起見應請外人設法聚居於一處在東鄉者擇定某處在城中者擇定某某數處吾人在西鄉者則决計聚居某學校西鄉原有警察三十名多非秦人事急之際逃者二十人餘十人現與陳樹藩之兵同任保護之責陸自履任以來苛征濫殺暴虐殊甚小民恨之剌骨皆咒其速死今則受懲之時至矣五月十四日鎗聲起於城中吾人知已發生事變連日喧傳陳樹藩已由三原進攻西安今必已臨城下而與陸兵開戰聞陳初令兵士數人喊呌開城城上守兵皆皖人不之應陳兵欲聚薪焚城城上擲下炸彈一枚死數人餘悉逃陳兵未開一鎗城上之兵大駡而擊之陳兵仍不回擊後以怒不可忍乃亦開鎗但旋即止槍蓋陳不欲輕戰以殃民也夜亦微有餘聲皆在東北二面吾人今不畏兵士獨畏土匪乘機竊發耳十五日向城方面鎗聲復作眞相如保無從探悉以電話問之友輩寂然無覆翌日由電話得悉陸將軍曾命盡出獄囚而斬之死者三百或謂有人刦獄釋囚往攻軍械局而在該處被斃謠傳如是未能徵實監獄周圍之水木工數人亦被殃及當日自東門至西門之大街滿積無首之屍估計城中人民爲陸兵所殺者共約六百人亦云慘矣中國銀行曾在此間設立分行行屋甚宏壯陸曾遣軍官一員率兵十二人至行拘捕行長反接其手經過通衢儼如罪犯旣抵將軍府陸問曰銀藏何處行長曰余殊惶恐將軍出言若是余不知所對於是陸乃請行長坐行長曰余無私藏所有之欵悉屬銀行將軍如有所取請付收據且出示宣布使民人知將軍已取銀行之欵良以人民存欵將因此一時不能提回而外人之有銀存行者亦能略悉原由也陸曰余不問欵爲誰存余欲用之誰將吾何是時有商會中數人以及巡按使等數大員在座皆謂行長之言殊合理不妨予以收條及出示文陸乃從之此事乃城中某外人親晤行長者所述故必確實陸將軍共在銀行取去現銀約合英金五萬　及紙幣三萬元據謂擬用以發餉此爲十五日之事也十六日下午陳樹藩由三原行抵西鄉即派兵十八名保護外人住宅三處不移時而陳已出示宣布獨立矣吾人於秦復覩共和歷史之變遷誠速矣哉陸陳今正在開議談判議定之第十二條已經雙方允可無賴之將軍今將離任矣彼且以此事出示布告人民陳允派兵護送陸氏至汴省邊界陸頗惴恐陸至十九日正午猶未離此現望此次舉事可以不流血而告功成十七日下午陳率騎馬之人四十名由西門入城未開一鎗佔據全城現城内有陳兵甚多城門緊閉十日今始開啟陳曾出示禁止兵士擾害人民侮辱外人及搶刦强買等事違者鎗斃距此西百里之興平縣有陳兵二人食後不肯給値扭送司令即經鎗斃尙有一兵在距此五十里之某處取布二尺亦經鎗斃陳軍紀律似頗嚴明嘗以七人佔據興平秦人交口頌美歡迎頗誠陳軀幹短小似有材能數年前曾在日本受有敎育陳若能以愛民爲務吾人竊望其諸事順遂也 
　　文滙報云秦省消息關於外人方面者尙能羞强人意歇洛克敎士電稱西安府一切尙好惟民軍四起人民不免損失又穆德敎士十九日自西安來函謂銀行閉門金融大亂外人尙安無被擾者希洛克君與楊君皆在此與聞和議目下城門僅開一門如雙方有一退讓吾輩更可安居 
[東報之觀察湖南獨立（飄萍）]  
　　日文之上海日報昨日發有號外言自長沙達於上海某處之電報湖南於二十九日晨宣告獨立（記者按日本之大倉洋行等聞皆接有上述之電） 
　　又言湖南將軍湯薌銘之宣布獨立雖後於四川之陳將軍然湯將軍早决獨立之意有可信之理由　湯氏鑒於大勢曾派陶德瑤至廣西省令與陸都督議定六條之平和條件陶某回湘後計上述條件之如何實行與程參謀長鄧政務廳長等再三研究其第一條則爲於湖南省内須令北軍撤退云云湯將軍對於此條旣已實行且見成功如倪毓棻之率安武軍退出湖南張天喜之軍隊亦已開始撤退今乃安心而宣布獨立矣 
　　該報又論湖南獨立之價値日湖南之地面積八萬四千方英里比之日本舊版圖幾達四分之三人口又達二千二百十六萬在中國本部次於四川與雲南之大行省也地大物博諺所謂湖南熟則天下足可以見其一斑 
　　况湖南位置佔中原之形勢灃沅資湘諸水灌漑之便水運之利爲二十二行省冠如灃江省流域及於八千方英里沿江一帶無非產茶之區且煤田之多廣有二萬一千七百方英里不失爲一獨立　也 
　　湖南之獨立其由於雲貴護國軍乎不然則兩廣之北伐隊侵入而求聯合之結果耳又不然則與四川暗相聯絡響應其獨立耳 
　　以如是天府之區旣入擁護共和者之手吾人所可爲之喜者常人有言湯將軍雖翻獨立之旗而未振北嚮之鼓是不足有爲於天下吾以爲不然一氣呵成速則速矣然不過一時之事若夫迂緩以進行則至大成而牢不可動國家者永久者也永久之事須有永久之設施一夜造成殆空中之樓閣耳故吾人於此不難預卜反對帝制者之成功也云云 
[蕪湖黨案零拾]  
　　蕪湖警廳偵隊在馬路十三道門第十號破獲密謀起事之黨人劉述貞一案詳情已紀前報此案自解交祝道尹審訊後以劉等證據確鑿詳請核示又由南京解來之趙岐山即張振聲亦由祝道尹詳報安武倪將軍昨均奉電令准予按照懲治盜匪例執行鎗斃祝乃於二十七日午後四時將劉趙二人押至十三道門前執行尙有在采石鎭捕來王正斌一名則判處有期徒刑 
　　此間東門外笪家巷破獲黨人機關詳情亦紀前報内有查福增一名係其子桂芳與被人牽涉渠則始終並未預聞故在警廳迄無供詞劉廳長以其縱子爲非咎有應得將查移送縣署遞解涇縣原籍前日又緝獲此案嫌疑犯胡步洲朱桂林二名業於二十六晚解送道尹署訊究此案内所搜出之炸彈炸藥水等類劉廳長於二十八日午後派幹警至道尹署將此項危險物取回乘划船駛至江心丢入水中 
　　和縣裴知事破獲黨人機關後即咨行蕪湖官廳通緝餘黨文云五月十五日敝署探悉城内有黨人柏繡章密設機關圖謀獨立當於是日拂曉親率衛隊前往掩捕當場拿獲黨徒陶賡卿黄起發甘玉堂朱長榮等四名又由警隊協同水警第四署第一分駐所李署員馨華緝獲侯福堂一名訊據受壽州人曾充龔振鵬團長張漢佐運動柏文蔚委任圖謀和含滁全等縣獨立等情不諱當將情罪稍重者陶賡卿黄起發侯福堂三名先行就地正法以資鎭攝餘人監候待質在案惟柏繡章均係外籍人氏案情重大　恐潛回原籍惑被遠颺亟應行咨通緝以免漏綱大通變亂後因嫌疑被拘者高子元何子才及文某等三人已解往徐州發落惟何子才及文某兩人以有附亂證據業經在徐執行鎗斃高實係被文仇攀兼有殷實聯名舗保已於日前開釋回大通矣 
[南京大會議之消聲（特别通信）]  
　　寗垣大會議連日草議多次各省代表主張總統留退問題參半自接雲貴粤桂浙等省電復謂此次會議獨立各省主義未能一致不便派員前來參與討論等語倪將軍知無解决善果於二十三日先回蚌埠各代表紛紛解散離寗此會遂致無形消滅湖北巡按派來代表馮篔擬回實應原籍省親陳請齊巡按使發給護照以免携帶行李箱物沿途稽查之障礙昨亦領帶護照起行矣 
　　馮華甫將軍在寗組設大會據軍署某要人云馮之用意其對於西南戰事固希冀和平解决其實與段内閣各期膨脹個人勢力此說亦爲不虚觀馮首先反對紙幣停兌院令可知段於開會時派蔣雁行來寗探視政見現段又發起北京大會議馮亦頗爲注意云 
　　華洋旅館自本月十五日包租設爲臨時招待處近來各省代表辭走者已達十一省日内即將走空馮將軍定於下月一日即將招待處撤消副官處已囑該館主於該日起另住他客現大行宫至軍署除崗警外沿街加派之軍警亦已一律撤退 
　　自會議未得解决後省警廳長王桂林據密探報告聞有黨人潛匿在寗計圖縱火牽動交涉爲起事入手之計畫云云昨星期廳長特親至靑年會演說謂各區警察共有二千數百名且有保安偵緝兩隊可靠無論時局如何必可竭力保護寗民及外人之生命財產地方之秩序治安决可無虞爾等勿受謠惑云云 
[南京快信]  
　　南京會議後袁即主戰二十六日張代表入京謁袁二十七日復偕阮忠樞南下意在勸馮入京代段以張繼馮又聞北苑駐紥之第一師向陜西出發後段始得悉段目下頗有憤懣之意 
　　京津各報連日紀載各方面消息總統退位留位悉聽寗會公决惟寗會各省代表早已星散究意將來是否重行召集抑即從此收束迄今仍無確息 
　　倪毓棻軍隊已由岳州開拔奉調赴河南進攻潼關　 
聞阮忠樞前日抱病出京至徐州面張勳晤商某事倪嗣冲前日（二十八）已出京回蚌埠 
　　前日滇黔桂粤浙五省復電來寗内容大　係痛言項城去留之關係深責十七省無維持其和之誠意不允派代表來寗與議馮將軍當頭電告張勳磋商最後辦法 
　　某要人得京信劉冠雄回京仍力主以武力解决張勳電保陳德修（定武軍統領）帮辦江西軍務政府復電俟得李昌武同意即發表 
　　齊使昨飭財廳酌量撥發四月份敎育經費聞張勳現擬通電各省聲明祇任江蘇之江北安徽之皖北兩處治安其餘關於範圍以外之一切政事槪置不問 
　　四川募兵員陳步毅等在蕪被捕茲聞張勳已電飭駐蕪定武軍管帶李捷三將陳范二人解徐研訊有無别情以便從速發落前在太倉圖謀獨立之黨人王炳坤聞已在常州就獲 
　　江蘇省五月份軍餉財廳昨已解送軍署驗敢日昨浦口車站張貼收用紙幣新章貨票客票以天津濟南徐州浦口四處交通銀行紙幣爲限餘一槪不收一元收現一元以上收現洋三成云云與國務院令省警廳出示不准折扣及一元以上槪用紙幣之告示同張貼於車站見者無不詫爲奇事 
　　奉天張作霖通電來寗云前日途中遇炸未受傷湖南湯薌銘之全眷昨乘江裕下水過寗赴滬張勳前日續派兵五營赴魯政府電徐力阻江陰獨立取消後僅留第十九師之三十四團駐守其餘軍隊均各撤回原地馮恐兵力單薄特飭七十四旅趙旅長撥駐雨花臺之混成營三營開往澄臺助防已於昨二十九日下午四時拔隊出城今晨八時乘滬寗車運往並換調禁　軍一營塡防雨花臺 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川陜獨立之價値與影響]  
　　通告各領事北京某外人機關接成都電云馮玉祥旅長率其部下軍隊由叙州方面前赴成都已於十九日行抵省城與將軍陳宦會面决定獨立之方針二十日成都商務總會及其他重要官紳並有志之士特開會議全體贊成獨立之舉二十二日陳宦遂以四川都督之名義宣告川省獨立同時知照現駐川省各國領事略謂本都督由五月二十二日起與北京政府斷絶關係所有貴國與中華民國締結之條約在川省宣告獨立以前者此後依然繼續有效凡屬貴國人僑居四川省内及在省内游歷者之生命財產本都督均負完全保護之責任云云 
　　牽動北數省陜西獨立後陸建章業經離省各節已誌前報茲聞北京政府以陜西地位與西北各省關係密切除已撥派得力軍隊向陜境開㧞外並已有電令趙德武將軍迅派得力軍隊扼守豫西潼關及靈寳盧氏聗州等處又電王襄武將軍轉飭襄鄖鎭守使督率所部軍隊扼守漢南至於與陜接境之山西則早已受陜影響京中頗傳孔鎭守使將與閻錫山將軍聯絡一氣不久即將乘時蹶起因此當局昨特在内辦公處召集段芝泉王聘卿廕午樓諸要人密議對付山西之種種辦法聞决定之件擬將該省巡按使金道堅氏調京（因金氏與閻將軍意見過深恐出意外衝突）再派專員赴大同宣慰孔庚以期消滅獨立至能否有效則非局外人所能深知矣 
　　兩陳無覆電頃聞段國務卿於昨星期六日上午曾有通電兩道分致四川陜西及河北未獨立之各省將軍巡按使據聞因前次中央密電陜西陳樹藩令其接任督理該省軍務現未接其覆電而該省軍隊且有出關之耗又令調四川成武將軍來京授周駿爲崇武將軍等令迄今亦無覆電亦有不受命之傳聞是以分電該兩省並河北未獨立之各省申述南京會議現將有正當之解决元首亦决心退職現僅詳籌善後以衛危局不久當有宣告南北和局不久實行並有少安勿躁以維地方之語 
[交通行請省部淸還欠欵]  
　　交通銀行董事會昨上禀財政交通兩部請爲維持營業其文略云本月十二日奉國務院令不准兌現付現董事等聞命驚欵同深駭詫銀行於國家權力管轄之下自不敢稍有異同然默察情形銀行之發達在於紙幣之通　紙幣之通行在於信用之鞏固信用之鞏固在於現金之周流今者一旦停止兌付現欵在政府或有不得已之苦衷惟悠悠之口豈能共諒近者物價騰貴市場紊亂小民之生計旣絶外國貿易將停　此相持恐行基一有動搖則大局不可收拾各股東目　艱難爲國家財政計爲社會經濟計爲銀行根本計爲自已血本計呼號奔走慘不忍聞董事等顧念職權開會討議以爲飲　止渴其　方長亡羊補牢爲時未晚處此四面楚歌之中以求一時營救之策應請大部力予維持者厥有三端其一限制紙幣之發行自停止兌現以後紙幣照常通行宣乘此時機限制濫發庶信用可以保存而價格不至墜落不然紙幣日多價格日減銀行之信用益難恢復而國家隱受其患矣其二通令各省合力維持　各地方長官有託詞反對或借端干涉之事且甲地與乙地辦法亦復各自爲政致各行緩急無以相劑匯劃不復能通營業或致全停市面更形困阨商務行務皆有不可終日之勢稍涉因循將覆敗而無從救濟應請通令各地方長官會商統籌酌擬維持辦法大致須歸一律俾匯劃照常辦理庶紙幣可以流通而財源不致枯竭此於國家財政前途影響極鉅尤不獨於本行之信用關係已也其三速淸大部積欠之欵自本行成立以來凡遇大部及各省通融之欵無不竭力輔助約計至停兌之日止據總管理處報告大部及省欠行之欵總數爲四千六百餘萬今者經此風潮本行有正當之債權可以主張一切貸欵均宜從速收回以維根本而大部念平日通財之誼顧念艱危尤有扶持之責擬懇將所有積欠一律淸還以資周轉以上三端均於無可設法之中力圖保全信用之道轉禍爲福化險爲夷大部實利圖之 
[北京時局之惝恍迷離]  
　　退位無决心據總統府各要人述稱項城近來對於退位一節仍堅持否認而各要人之自相傳語亦謂據最近情形考之袁氏不惟無退位之理由亦並無退位之情勢雖前次致南京文電及日前因陳宦頒布之命令皆有已懐退志之聲明不過在彼個人不能無此謙懐而實際上則斷不能成爲事實外間所傳將次退位及暫時請假等說可均認爲不成問題並深信南京會議終必表决留位無疑其南方黨人若再苛嚴要求卽不能不訴諸武力云云以此衡之是中央並無退位之心似已揭露矣惟是日昨（二十六日）政府接到某要人密碼長電一件大致報告昨接南軍首領聯銜要電答覆略謂袁公旣無引退之心决無求和之必要至此次江寗召集會議對於時局無論若何表决在未經南軍承諾之事槪不得發生效力並聲明届此次續停戰期滿後倘仍不宣告退位則定當提出彈劾書於新國會依法裁判施行驅逐等語聞項城披覽此電後卽急召各要人開特别密議 
　　政局將更動據公府消息當局爲審核前次閣議退位善後計畫等問題已諭定星期一日特開府會議茲聞是日會議另有將行待頒之申令一道聞爲阮忠樞楊士琦所起草擬於會議時提出討論以待宣布探之此令係俟南京會議後無論如何解决此令亦即發表惟其中主張或有一部分之變更是令中重要之點即爲移軍權於内閣大旨爲軍政大權特予國務卿凡宣戰媾和及其他軍政均著由國務院擔負全權藉以謀畫統一以符法制等語然而以事實按之叚國務卿任事以來軍權未獲政務諸多掣肘事與願違早有下迨退隱之意最近請假三日限滿後擬續假一星期再行辭職又以外交陸總長財政孫總長旣已提出辭呈决無再出之意而敎育總長張國淦農商總長金邦平亦將連袂出都則退志愈不可遏據聞叚辭職後在閣員背後黑幕中重要人物爲項城股肱之梁士詒即將現身出台任新國務總理之戰不再掩面藏頭操縱一切爲不負責任之宰相矣 
[北京對於江寗會議之要電]  
　　北京政府對於江寗會議非常注重所有每次接到電告之要件項城無一不親自酌閱聞二十六日總統府專電處曾奉交密電稿一件當即照拍致江寗馮國璋將軍查核據聞係告以此次江寗會議中央已認爲與國家前途有存亡之關係所有議决之案件務就本大總統素持救國救民之初心爲軌範不可妄生别項主張是爲重要等語是日下午四鐘時公府又接有政府派出某要人由江寗發來萬急密碼要電一道據聞内係報告關於江寗會議十五省將軍巡按各代表對於表决退位問題所持之趨向各代表發出之言論及最近會議之情形馮國璋張勳倪嗣冲三將軍個人所具意見之目的等電中並謂該會議對於主要各件之討議尙無懐有絲毫别圖之意毋庸妄起猶疑云云項城核閱後遂將該電交由段内閣傳觀 
　　又據官場消息日昨（二十七）項城接江蘇宣武將軍加急密電一道内容係詳述南京已開二次正式會議多數贊成元首退位惟四川陜西黑龍江等省迄未派員來寗與會深恐無良好結果務請速籌妥善之法電示機宜以便遵照進行等語聞袁公閱畢遂密召某總長及某督辦在内辦事處密議良久始擬妥電稿電覆馮將軍其詳情因關防嚴緊無從探悉 
[秦省獨立之又一報告（西安通信）]  
　　陜省自帝制實行以來一般志士莫不痛心疾首其所以未及時發亂者以袁家將軍陸建章氏防範不遺餘力故也二月間李岐山君邀集同志舉事富平旋以北山爲根據地並遣代表遊說郭堅嚴飛虎白霖子等互相聯絡以壯聲威約成即樹討袁軍旗幟且分遣同志晉省運動軍隊爲陸偵探所悉誅捕甚多李憤恨愈甚而運動獨立之謀亦愈急至三月中旬陜北鎭守使部下兵士亦願響影要求陳使宣布獨立陳君首　之惟以待時爲請軍士亦各依從以後陳軍與民軍　　一氣民軍乃益活動連陷中部及河北各縣聲威大振投効日多陸見陳之不忠於已也即遣伊子陸紹文率第一旅往攻駐紥三原於本月七日至富平與陳軍相戰遂被擒并降其衆且以其子要求其父獨立是役死者兩方共約四百人十一十二兩日又分途攻破三原咸陽三橋臨潼等處省垣四面被圍而恐慌大起十三日四門封閉其時雖遣代表往和而十二鐘時東門之鎗聲已起稍時西南兩門之鎗聲又起事後調查始悉東門乃郭堅之兵隊西南兩門則警備二三四營譁變故是日鎗彈如雨也十四日人心驚惶益甚鎗聲斷續終日未絶模範曁陸軍兩監獄之人犯乘機逃脫均被追獲鎗斃約數百餘人滿街屍首横倒即未逃之犯亦被陸氏衛隊綁斬殊難解釋十五日雙方停戰人心稍安記者至各處調查始知救世堂某敎士力任調和之效果十一鐘陳軍進城與將軍接洽一切并發出安民告示數件商民鼓樂懸旗慶賀十六日和議告成陸氏將所有軍械軍隊繳付陳軍掌領陳軍亦允保護陸氏出省而獨立之文告遂於是日正式發表矣十七日陸氏搬出軍署暫居八仙庵而陳樹藩遂以都督兼民政長名義通告各省現時民軍確數約十萬餘人均紥城外防與陸軍衝突也十八日新財政廳長景氏（前秦豐銀行總理）及新警廳長惠氏同日履任關中道仍陳古璋長安縣仍楊宗儀其餘各職員尙未發表目前省垣人心安靜如無事然較之未獨立前殊有天壤之别十九日此間聞山西亦有獨立之耗惟未徴實至傳言山西請李岐山回里贊助一切則確有此事緣李君係山西人初次光復時曾爲山西都督也現陳君刻正編練軍隊有不日進攻某省之議聞因軍力充足其勢宜進取不宜固守云 
[和戰兩說中之湖北時局]  
　　近日中央政府擬於凡與獨立各省接壤之省分增設籌防使派有聲威大員充之此說現雖未見明令然亦並非屬於謠傳據聞此爲南北重行决戰之一種計畫因借欵未曾到手軍隊支配亦未定故遷延未見事實然段將軍（芝貴）之將來湖北充當斯職之說鄂軍政界業已鬨傳段之隨員已有先到漢口預備一切者大約俟南京會議解决美國借欵交到段必銜命而來統率鄂湘各地軍隊與民軍一决雌雄也先是留鄂北軍第二師師長王金鏡本月任爲帮辦湖北軍務消息因段將來鄂督師王將軍名爲督理軍務實際上將須受段節制若畀王師長以帮辦名色軍權愈爲紛歧是以决計從緩但現今陜西已獨立山東西俱大勢岌岌京都四圍形勢如斯豈能顧及南征故邇日鄂中所傳項城將退不再用兵之說亦喧騰衆口究竟退耶戰耶湖北當道亦無把握聞駐守京漢路之北洋第二師軍隊前日已調三營往河南將由洛潼鐵路赴潼關會合汴軍攻陜故連日由漢口載運軍需品之火車赴北者絡繹又聞王將軍所新招省防軍十營原擬於三個月練成派出戍防然後抽調老兵四千助戰頃因軍務吃緊昨又下緊急命令於該新軍旅長孫傳芳尅日將所部趕速訓練不必從基本敎授逕令演習野外操練打靶射擊期限一個月習熟詳請派員視察治軍如此急急而謂可期和平結局孰其信之現武漢所組紅十字會已積極進行有三處成立聞一爲中國紅十字會本部所組一爲靑年會所組一爲漢口商團所組并聞鄂垣學界要人於二十五日藉名公留巡署敎育科長羅襄在外國語學專校内開會實爲討論時局問題惟極守秘密未知其詳又漢口警廳昨在苗家巷捕拿一人名王春高以販肉爲業聞與日前警　前炸彈案大有關係現正審訊 
[𡩋波快信]  
　　昨日（二十六號）衆議院議員團代表吳景濓彭元彝歐陽振聲張于潯韓玉辰李爲綸丁維汾等由滬搭輪到甬在寗紹公司少憇旋即過車往杭先由紹籍衆議院議員杜士珍周珏二君在甬拍電通知呂督俾便派員接待 
　　駐甬旅司令長韓少梅鎭海外海水警廳長王醉卿日昨先後由杭回任鎭海縣知事洪伯言亦於今晨 
（二十七號）由滬返鎭 
　　鄞縣卸任知事陶在東爲辦理交卸對於户照欵項一　尙未淸算明白新任祝紹箕未肯將此卷宗接收一時故難離甬 
　　鄞奉鎭三邑沿海沿港各處要塞業由駐甬旅司令部擇要暗設砲位派兵駐守佈置極爲妥密又紹甬台温各屬軍用電話亦已裝置完密 
　　此問謠言仍未靖息鎭海方面　傳有駐甬某營兵士圖搶東街事洩槍斃十人甬上則謠傳鎭海口外見有北洋兵艦游弋昨日下午又忽傳鎭城某銀樓被搶之說甚至謂某地已劃爲戰線某地將作戰場實則均杯弓市虎之談並無其事聞其間確有匪類散布謠言希圖擾亂云 
　　鎭海城廂内外紳富之家紛紛遷避已十室九空雖迭經官場出示曉諭終歸無效幸水陸兵警加班梭巡不至發生意外事變 
　　甬市現升昨日漸已低落至每百元十三元左右 
[四川獨立與撫綏之關係（成都通信）]  
　　川西撫綏司令劉禹九（成勳）諮議自温江回省後卽將撫綏情形曁辭職理由詳報軍署云竊諮議於四號奉命馳往温江卸裝後隨即分遣專員與孫吳張交涉并示以撫綏種種方略一查川西一帶匪徒甚多大半冒充護國軍名色肆行攻刦只認撫孫吳張所部關小峰方子樓宿靖南周星五均係孫吳所屬二凡認撫各股駐紥地方須嚴守秩序不得有絲毫騷動三凡認撫各股除快鎗外均由各首領負責分别遣散四受撫各股擬照巡防軍編制編爲保衛團營至多不得超過一千五百人之數聽政府分配駐紥保境衛民經費除由政府允助洋一萬元之外以後即提撥川西各縣保衛團經費補充五名首要如允就撫即詳請將軍分飭各縣不咎旣往加以保護繼據各交涉員回温報稱孫吳等均稱此次我輩　義原爲護國起見現旣帝制取銷袁允退位自應遵照所示條件進行不能稍越範圍但彼此須相見以誠方可昭信如袁退位果成事實我輩均願退回鄕里各安職業倘或袁無退位之實意務希轉請將軍獨立保全川省至川西各縣我輩亦願擔任淸匪决不與政府爲難伹成軍限數過少實難應付各該遣散者須由政府酌給路費以示體恤等情復於次日孫吳張等派員率隊多人到温邀請諮議前往崇慶屬之廖場磋商要件諮議馳抵該場後各首要公推張達三代表一切諮議先將大局情形曁川省危殆近况詳爲演說并晚以保衛桑梓大義以及息事寗人之宗旨所有成軍名數仍須遵照前議未便增加至各該遣散者只能不咎旣往因查應行遣散之數約逾五六千人以上政府財政拮据苦於無欵發給路費應行作罷張達三均一一允就範圍惟言遣散過多須返與孫吳會商後再速復命臨行時再四堅請轉禀將軍即與袁斷絶關係尅日宣布獨立我輩能達到目的即盡行遣散亦無不可諮議當答以一切當　請將軍核辦諮議旋即返温復接警備隊司令楊參議公函内稱前途交涉不曉日來有無進步據確報彼黨有進逼灌縣崇慶之舉是彼先不守和約恐難副先生成全之厚意而將軍有地方之責决難坐視民生塗炭所有派出川西各隊爲保護治安之計不能不出以正當之辦法究竟交涉有無把握期限將滿請即賜復以便酌辦現項城已决定退位正與南方各省磋商善後一切辦法彼黨最終之目的已達若仍固執不變迫得出於用武之一途殊可太息此頌時祺即希覆示等由詎意該函送温州關小峯適由本處商畢遄返途中詢係警備隊司令部公函遂攔路折閱大爲生疑並有謂政府絶非開誠相待撫綏事務實已决裂之語不移時即有人來處質問諮議離省又已數日不識省中情形奚若處此兩難之際只得將楊參議原函抄傳閱並爲居間解釋謂伊輩如不遵照前約妄圖破壞將來必無良好結果後悔何及各該人懐疑之下似覺不以爲然竊諮議奉命往返實已唇敝舌焦加以舊病復發艱於支持萬一稍有遺誤不特有碍大局抑且深負盛意擬即辭去撫綏一職俾資調攝 
[陜西代表到杭]  
　　陜西護國軍陳總司令樹藩派員代表來浙並致呂都督一函其文云戴之都督學兄麾下獨夫倡亂薄海同仇禍演玄黃生靈塗炭我兄揭楘大義重造共和撥妖氛而覩天日挽浙水而洗腥羶傾耳下風距躍三百樹藩不忍秦民之苦痛遙步我兄之後　　日通電計達台端目前陸氏出境人心粗安惟餘黨猶多并思蠢動隴右以西未經歸義内蒙以北態度難明而三秦地偏西陲與南中聲息遙隔交通困難函電稽遲樹藩尙以孤立無助之軍處四圍皆敵之地軍情瞬息萬變防範恆苦難周竊恐以縮短戰禍之心令秦民更受蹂躪則樹藩内無以對吾鄕父老即外無以對護國　賢矣深盧 
 
 
 

Page 7

 
 
南中各省　應聯絡以同一之進行茲特派交涉員敬　轤下代表秦中内容望即指導一切和戰之局定於諸公如有會商之時即令該交涉員參與末議并望隨時賜敎以便遵循 
[蕪湖快信]  
　　安武軍第六路統領張漢英刻派第三營管帶張自修率兵一營由省乘安豐兵輪拖帶民船六隻於二十八日過蕪開赴徽州　堵浙境安武軍總參謀李鳳山由省於二十八日過蕪赴蚌埠 
　　倪巡按七公子幼丹於二十七日由省乘商輪來蕪與祝道尹面商要公 
　　此間風傳荻港上游之順安鎭地方刻有土匪乘機暴動經駐大通定武軍第六路第三十四營張管帶派隊馳往剿撫刻已平靖 
　　安武軍第一路統部史軍需昨由寗過蕪赴省請領五月份餉 
　　蕪湖公家補助各學校領欵均以本月底截止悉於端午節前停辦 
　　駐蕪安武軍第六路之第一營將來改爲皖南巡緝隊之說 
　　中國海軍楚觀兵艦於二十七日午後由下游開駛來蕪停泊江面原有之江貞兵艦已於是日上午開赴安慶 
地方通信 
[松江]  
　　避盜就竊楓涇東鄉腰樓地方楊姓西固村趙姓月初均被盜刧報經楓鎭警所勘明偵緝嗣在林家蕩緝獲李友德顧少琴即綽號還俗和尚之屠少琴及林雨泉等三名起獲原贓解經松江縣署研訊祇認竊取楊趙兩家布匹布衣若干件該處士紳以是案破獲後事主認領贓物至數十件之多且楊姓被刧時男婦三人曾被綑縛並攫奪主婦耳環壓髮若避重就輕或被狡脫何以儆衆因聯名函請李知事從嚴訊究 
　　匿名攻訐鹽捕中營馬營長近被人以松江公民出名投函京師鹽政處稱松江東門外盜匪恣虐刧去該營鎗械鎗船該營長恐干嚴讉秘不敢報等詞盡力攻訐鹽政處即移咨蘇省長官飭下鹽捕蔡統領查復蔡轉飭松江縣查明李知事以茲事毫無蹤影顯有人圖謀誣陷因轉請馬營長自行禀復以憑澈查 
　　冒警攫土西外朱某以某藥店帶售印花土竟自稱警局探訪員前往購買指爲私土攫之而逸藥店主遂投報警局派警拘獲解送縣公署聽候訊究 
[奉賢]  
　　開會籌商賑務奉邑自放第一批　後籌嗣詣人本積極進行擬即開放二三兩批適因風鶴頻驚募捐減色以致愆期現籌賬所五月二十五號開會議决古曆五月初開放二批賬欵並由辦事員廖君報告籌賑所成立以來共收捐欵七千二百餘元首二兩批放賑共需九千餘元不足之數暫於縣署正稅項下移借俟後籌募歸還至收支細帳應俟結速後刊刻徵信錄布告大衆 
[蘇州]  
　　輸運軍械兩浙緝私統領蔡竹賢因鎗械不敷電請馮將軍給發五響毛瑟步鎗一百桿子彈二萬顆經南京總軍械局長孔慶棠君遵飭核發塡給護照由甯輸運到蘇當由蔡統領函請蘇州總稽查長王少珍君轉飭車站檢查員驗照放行此項鎗械業於昨日到蘇運部存儲以資應用又吳江縣知事謝　田改編水巡隊爲巡緝隊專司水面防務暫定兵額八十名委丁少屏爲隊長併規復鎗船十一艘另添汽船一隻業奉軍民二使核准惟因鎗械子彈缺少甚多經謝知事詳准省軍署給發步鎗六十枝子彈一萬粒昨日由省運蘇雇船載至吳江矣 
　　體卹長警前因浙省獨立蘇州防務吃　曾經崔廳長召集各區隊警正會商聯防辦法現在秩序粗安防務稍鬆朱代使爲體恤各長警起見暫令崔廳長將此等聯防辦法並前次加派之臨時崗位一律撤消惟各區隊每日仍須上操以免荒疎術科 
　　軍官得奬駐省七十四旅一百四十七團前次破獲運動軍隊之黨人兪恒寅一名聞爲第三營營長褚玉璞連長郭孝移所誘獲解送軍署訊辦現經馮將軍奬賞褚營長一等金色果敢奬牌一枚自佩禮服軍刀一柄禮服一套標遠鏡一架郭連長則奬金色幹練奬牌一枚自佩禮服軍刀一柄呢禮服一套標遠鏡一架各加一級存記遇缺即行提升並彙請中央從優給奬昨特飭知蘇州各軍警查照矣 
[常州]  
　　安東鄉居民被刧安東鄉包家塘地方包淸源家於前夜初更時突被盜匪多人用石撞門進内持械恣刧經四隣鳴鑼追捕始各負贓逸去現已由事主報縣即經翁知事派員往勘矣 
　　講演員畢業回常縣公署前奉省飭選派敎育講演員三人即經推定承志新潘祖望王光莘三人赴滬應試後錄取承君一人現承已在滬研究畢業前日回常擬於六月内赴寗聽候齊使選派云 
[無錫]  
　　繭汛瑣聞無錫繭業公所定期舊曆四月底開秤及議定繭價自四十元至四十二元爲度等情已誌前報茲聞二十八日錫地各繭行已有不遵定議私自開秤收繭者且每百斤放至五十元以致一般未收之繭商紛往公所詰間該公所查得二十八日私收行家爲數甚多罰不勝罰殊屬左右爲難隨開緊急會議决定三十日開秤之期作罷提前一日改爲二十九日開秤而各繭商對於公所嘖有煩言頗議其失信用云無錫烘竃繭行二十年前不過數家近已增至百餘家於是上年絲繭總公所議决不准再增繭行及添置烘竃禀請江浙兩財政廳批准在案本届錫地仍增出須同興等新繭行七八家繭公所即詳請縣署除高義茂繭行有特别原因外餘須照章勒令關閉隨由王知事飭警一律發封不准聞收矣 
[鎭江]  
　　麥市日疲鎭江麥市因上年冬間津廣等帮辦貨踴躍以爲今春必更年漲故各囤户囤積甚富不料今春各處地方不靜銷路異常疲滯各麫粉廠大半減製麥市因而愈疲轉瞬新麥登場値必愈趨愈下近日各囤户不得不貶價脫售現山東貨已跌至三兩三錢無錫貨跌至三兩二錢然價　雖貶而銷路仍不見暢此後市價恐尙須跌落也 
　　巨匪解省過鎭江北淮安巨匪陳美在涇河一帶率衆騷擾自被官軍擊散後經軍民兩使出賞洋五百元迄未就獲日前經淮揚鎭守使署副官劉曙雲派探在鎭江將該匪拿獲解由馬玉仁旅長轉交淮陰縣收管刻奉馮將軍電令解省訊辦業於前日押解過鎭改乘火車解寗云 
[嘉興]  
　　三志葉市風潮嘉興合盛靑葉行倒閉訊辦等情已兩誌前報茲悉該行牙帖係源豐醬園擔保蓋有圖記曾由該圜經理張紹謹即愼之具押袁知事以該葉行詐欺取財甚於賭博所有外問空票發千擔責令該園賠償現張已逃匿不出源豐團主王某（利里人）於前日聞信來禾萬分急　與張理讑近日各存户亦紛紛至該園提取存欵鄉民曁各躉户至縣提起訴訟者亦多現聞已有人至蘇省邀金家屬來禾調停以免别生枝節云 
　　補助航商公所經費嘉興航商公所董事沈邱鴻以所中經費支绌特於日前呈請袁知事設法維持奉批航捐業已收歸縣有撥充乙種商業學校經費在案所呈該所經費困難情形尙屬實在惟捐欵延欠頗多應責成該公所勸令各航商照數淸繳如再有欠繳漏捐情事該公所負帮同調查報告之責一面由本署在是項航捐征收費項下自本年五月起每月酌提銀二十六元爲津貼該公所經費所有楊金壽等九户應繳捐欵仍一律由縣照舊征收 
　　妒姦釀成命案嘉興北門外塘滙區鄉婦某氏早喪所天曾與鄰居方阿和結識已有數年近日該婦又與陳某有染爲方偵知前日方竟持刀闖入婦房竟欲戳死陳某經婦出阻方誤認爲陳竟將該婦亂刀砍傷六處頓時血流如注氣絶殞命經鄰人將方拘住立卽解縣由汪承審員開庭詢問方供辭狡展候再審决 
[安慶]  
　　破獲黨人機關黨人張品三等現在桐城縣屬楊小市地方　設機關圖謀起事經定武軍駐通探員偵悉報由該軍三十四營張管帶立派左哨丁克藩帶兵前往當即拿獲黨徒王南階及張品三之兄張雪岸并查出告示一紙人名册一本及兩件一封函内并有張品三參謀字様惟張品三已聞風先逃刻已將王南階張雪崖解回大通營都訊辦矣 
　　巢縣　防請械巢縣知事奉令改編團防已編練就緒昨特詳請省吏飭發快鎗五十枝以　防衛聞已批令該縣前辦團練時尙有烙印鎗枝暫假應用矣 
　　滁縣請復舊捐滁縣知事童佐良以警察經費難籌特會紳决議規復前淸時　收出口糧食藥蔴等捐以資挹注詳奉倪使批飭財政廳查明聞昨已由該廳詳復可行想不日即可飭行該縣遵照辦理矣 
　　請兵保護茶商霍邱縣屬八里灘茶稅局長以該局附近雁門關地方有大宗茶商於月初被匪搶刧當經電禀省公署請轉飭該　易知事保護刻聞該知事已派撥葉家集轉防隊就近駐防以衛　商 
[湖北]  
　　高等廳長趣聞鄂垣南鄉蕎麥灣與白沙洲隣近今年正月曾有湘帮力夫在該處抄搶案情與白沙洲燒搶案相似經武昌地方廳拿獲四人處以滋擾罪之輕微徒刑迨白沙洲案發生本地彏士遂以此案非重辦不能儆效尤上訴已經高等廳受理昨該地紳首徐榮廷（現充紡織四局總理）特往晉謁高等審廳長周詒柯談及是案有貴省人犯案由貴省人審判總要秉公纔好此蓋因高地二廳多湖南人前地廳審判此案輿論多謂輕縱也周廳長遽聞此語立卽跪下發誓謂我辦此案如不公平絶子絶孫徐榮廷當亦跪下對周叩頭曰廳長如此存心徐某敢爲當地人民謝恩當時該廳中人見一跪一拜莫不詫異以爲趣談 
[山東]  
　　壽光特别戒嚴壽光縣境與膠濟路相距僅四十里自周村潍縣由黨人佔據後該縣時有危險消息嗣經軍隊移駐一部分又有張師長退駐該縣之說因是獨立之聲漸見減縮然該縣之特别防範如檢查郵件無或稍懈城門祗開東門以資交通至關閉時間亦與省城各門相同 
雜評一 
[獨立之程序]  
　　嘗觀夫　告獨立者每先之以告急繼之以勸退而終之以獨立 
　　其告急也明知政府之不救其急也然不救其急則勸退非無理由矣 
　　其勸退也明知政府不因勸而退也然勸而不退則獨立非無理由矣 
　　故　有告急者吾知其將勸退也有勸退者吾知其將獨立也然此種程序亦有合而行之者川湘方告急勸退聞已獨立矣然則告急與勸退並行可也告急勸退獨立三者並行亦可也彼湖北江西之情形與四川湖南相去幾何其他各省與湖北江西又相去幾何吾於是知政府之支持爲不易也 
[獨立之情勢]  
　　以地勢論之愼黔桂粤浙川陜皆在中國之四邊猶人身之四肢也湘居全國中心則腹部也魯晉翼衛京畿乃其咽喉也 
　　獨立之流行病先蔓延於四肢繼乃漸及於腹部而所謂咽喉之山東山西一爲民軍逼迫一受陜省影響皆已岌岌不可終日夫一人之身而至股肱心腹咽喉無一不病者基勢必不久一國之政府而類此情况何如耶 
然則今日雖謂爲病重亦無不可也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[舉定總商會正副會長]  
　　上海總商會第十届選　正副會長於本月三十號　後四鐘由滬海道周道尹到會監視開　檢得宋漢章君十一票陳潤夫君十票照章當選爲正副會長沈仲禮張知笙兩君各五票蘇筠尙朱吟江兩君各四票周金　君三票顧馨一朱五樓祝蘭舫楊信之四君各二票謝　窗陸費伯鴻兩君各一票即分别知照新任會長各會董到會任事前會長朱葆三沈聯芳兩君坐辦嚴漁三君均即任滿交卸又聞新會董龐萊臣朱五樓胡稑薌三君均具函辭職即以次多數邱渭卿朱衡齋黃搢臣三君推補 
[再紀不准現洋出省之擾累]  
　　近有部令通行各省取締往返各客商携帶現洋祗許以五十元爲限不准多帶出省如有商民必須以大批欵項出省者應先向就近官廳禀明理由請給特别護照方免查阻自此令頒布後上海商界咸以客商來滬經商必有大宗欵項彼此流通今有此限制商業必大受影響况現値新繭上市各商家之携欵至内地各處收買鮮繭者實繁有徒聞有某洋商日前亦因收繭由滬携欵赴皖計現洋五萬元銅元六萬亦被南京下關稽查局阻止扣留旋經該洋商發雷至省除補給護照外更加派營兵護送過江此事幸在洋商尙能通融若係華商恐不免多費周折故昨日午後本埠南北商會已先行籌商對付辦法擬即聯絡各處商會電請北京國務院及財政部將前項限止現銀出省之成命迅即收回以蘇商困而維市面云 
[米價不致大漲]  
　　南北兩市米業近因粳米產地缺貨到者甚少故米價比前已漲起一角左右常帮機粳廠貨每擔現售七元九角南帮貨七元八角據該業中人云現値靑黃不接之時本可漲至九元一石幸有鎭江南京等處之糙秈自滬寗火車源源而來每日到滬者多至三十車滬市得此接濟民食稍紓故米價不致大漲至湘皖兩省之秈米則因地方不靖來貨不多近一星期内到者不過三千數百包客帮銷場亦不踴躍本星期中僅辦去二千五百包故市價稍貶現售七元一角云 
[催驗無錫繭行之憑證]  
　　蘇省各縣絲商開秤收繭定章甚嚴凡無帖私開以及添設新行向有分别取締之方法本埠絲繭總公所日前接到無錫分公所來函報告本年該處不領憑證私開繭行者甚多殊屬違背定章當經該公所總董沈聯芳電禀江蘇齊巡按使請飭無錫縣調驗憑證嚴行取締在案現沈總董續接該分公所來函以錫地繭市已於三十日（即昨日）開秤各行有無憑證尙未由縣派員查驗實與營業有礙請速電催實行以免朦混等情是以沈總董昨復據情電呈齊巡按使請即飭縣從速查辦 
[旅滬陜人關懐桑梓]  
　　旅滬陜帮因聞北兵有分道入秦之說深恐戰釁一開糜爛桑梓特於昨日（卽三十號）下午二時就同鄕會集議除訂期開全體同鄕會共謀桑梓治安外一面分電各路護國軍曁陜西陳都督請即設法截阻毋任入境並致電段内閣請速阻止電稿如下北京段内閣電鑒陜西獨立出自全體國民公意保全桑梓以俟大局解决頃聞有調遣軍隊分道攻秦戰端一開姑無論勝負如何必致糜爛地方且未可必勝何必與公意爲敵大勢如此可稍留一分餘地以見天下現在軍事 
計劃公操全權似可諫阻同人爲大局計爲桑梓計敢盡忠告旅滬陜帮同鄕紳商學全體公叩艷 
[又欲運兵赴閩]  
　　福建護軍使李厚基曾經派員至北方招募新兵三營編練成軍迨出發抵滬之後因無商輪載送商由海軍部借用福安兵輪由滬先送一營赴閩經紀前報茲因尙有二營仍在上海故又由李護軍使電致滬上某機關請即代覓輪船裝運赴閩以便調遣云 
[北軍來滬之又一說]  
　　前日有北洋鹽務巡緝隊軍士數百名乘滬寗火車來滬已誌昨報茲據另一訪員報告謂松滬正副護軍使楊盧兩君因所部陸軍缺額甚多特於日前派員北上招募補充茲已招齊千餘名前日上午由滬寗火車載運來滬當即開往南市暫駐圖書公司聽候編練 
[第三次研訊麥拿里巨案]  
　　北四川路華租交界處麥拿里口發生開鎗傷斃中外人命一案昨日午後由公共公廨承審是案之中外各官繼續訊問各見證供詞各代表律師亦相繼到廨候示至三時許英副領事康斯定君日副領事西田畊一君先後蒞廨會同襄讞員王肇之君升坐正式刑庭研訊滬海道尹亦派員到廨旁聽 
　　先由牛門律師向西洋人球德利斯（譯音）詰據聲稱本月二號晚七句餘鐘我借女友及兄弟由虹口公家花園游玩回家道經北四川路八百五十號花店門首入内購花突聞鎗聲一響花錢尙未付淸又聞一鎗見馬路上有一西女喊救我即喊伊進來見鎗係閘北巡士開放共放三鎗係從電車路上開放離我約七八碼後又見開放三鎗見一郵政信差中彈倒地頭在堦沿石上口吐鮮血身死我復領女人兄弟至該花店樓上又見該巡士向一中國店放鎗此店與日本學堂相近共有三家繼見日本學堂門首倒斃一人赫林里口亦倒臥一人後見馬路並無行人即由花店後門而出回家亦從後門進去上樓在洋檯望見該巡士又向一東洋女人開放兩槍第一槍擊在地上見有　光第二槍已中當時聽得東洋女人哭聲知已受傷我遂至隔壁日本人家打電話報告虹口北四川路二處捕房詎該二捕房電話不通我又用電話通知老閘捕房約一刻鐘始由捕房派人到來卽不聽見鎗聲惟打電話時我仍聽見鎗聲繼至鐘表店見一西洋人麥西度一中國人（係該店夥）臥倒於店堂内我遂同麥西度至病房大約共聽得三十鎗左右當時東洋學堂門口亦倒臥一人不知是何國人祗見穿黑衣白褲惟開鎗時並未見有别個警察繼見有許多閘多警察到麥拿里口云云復由穆律師向球德利斯盤詰良久而退 
　　次見證西洋人求偙利司（譯音）上堂由牛門律師詰據譯稱是晚亦從虹口公家北園回來我在前走餘人在後西人球德利司並非我兄走近花草店至北四川路一百六十號門首忽聞鎗聲一響初疑黃包車橡輪爆裂繼而又聞鎗聲知事不妙即避入一百五十九號門牌鐘表店内友人阿咖亦隨我入稍停欲出有男女兩西人慌張奔入我等遂不敢出門未幾槍聲又起似在左近故即躱於玻璃橱後面詎有槍珠數粒飛入店中一彈擊碎橱上玻璃華人與西洋人各一名相繼受傷倒地惟其時該華人尙未身死嗣聞槍聲斷續而發我即至該店樓上洋檯觀看見一華婦亦在該處觀看馬路中站一閘北巡警舉槍欲擊我即將該華婦拖入後擬再至洋檯又聞槍聲一響我即與受傷之西人麥西度（譯音）至醫院因麥傷重旋即殞命至日本學校 
門首之人我並未看見 
　　次見證西洋人惠司特咖爾（譯音）上堂譯稱住居崑山路十一號是晚在北四川路由北往南道經麥拿里至赫林里相近忽聞鉅聲知係一種來福鎗聲疑係盜刧急同姊妹避入一百五十九號門牌見友人雖爾生已先在内嗣至門首觀看見一閘北巡警站在馬路中間我即與西捕佛立處（譯音）向該警察詢問是否盜刦詎該警即舉鎗向西捕轟擊我見事不妙即行逃入店中始知開鎗係警察所爲我姊妹見我手上有血知已被傷麥西度先生並未看見嗣至樓上洋檯見有巡警五六名站在一百六十號門 
首曾否開鎗並未知悉 
　　次見證西洋人雖爾生（譯音）上堂譯稱是晚與各見證同在一處見麥西度與華人均受傷倒在店中嗣我出外見閘北巡警五六名站在赫林里底之屋後共聞鎗聲三十響之譜後來巡警是否開鎗並未知悉 
　　次北四川路一百五十九號鐘表店主婦李章氏上堂供稱是晚忽聞爆裂之聲不以爲意旋見兩西人突然入内未幾又有一西人與一西婦人内乒乓之聲接續而起店門並未關上我至門縫張望見一鎗管從門縫塞入開放我即坐在地上躱避店夥朱雙全受傷後送院醫治無效即行斃命 
　　末由日本婦人馬利德上堂供稱是晚我在寵邊做生活突聞洋鎗之聲正　出外詢問忽有一物觸動左臂登時覺痛始知受傷我女亦受㣲傷當由後門出外赴日本伊籐醫院醫治據丈夫云此鎗係閘北巡警所開云云供畢由穆安素律師向各見證逐一盤詰因爲時已晚中西官宣諭退堂候禮拜三（卽今日）下午接續研訊 
[製造局總辦誥誡工匠]  
　　製造局李總辦昨日出示云爲通告事照得本局人數衆多良莠難免複雜現當謠言不靖各宜知機自愛前次分局曾有工匠因嫌獲咎現下鎗廠又有因嫌被拘之事於本局名譽未免大有妨礙現閱報載時局情形經各方面極力維持大局已可和平解决本局在事人等祗宜素位而行勤求工業倘若輕信　言誤入歧途成事則萬無一望敗事則殺身亡家且誘惑者非必彼黨機關間接受愚雖悔莫及迨至身敗名裂於公義無以對本局培養之恩於私情何以慰家庭事蓄之望本總辦誼屬同舟不忍無識者誤入迷途故不憚苦口諄諄誥誡務各仰體時艱自維生計安分守已以待承平而安樂利是所厚望切切特諭 
[烟苗限期查竣]  
　　江蘇巡按使公署快郵代電云丹徒丹陽興化寶應阜甯東海贛榆鹽城溧陽碭山泗陽怵陽靑浦常熟邳縣睢寗六合吳江南通江甯太倉寳山儀徵溧水泰興金山川沙奉賢海門崇明武進宜興各縣知事轉省派復查烟苗委員覽各該縣境及交界處所是否一律肅淸仰速認眞履勘限六月十日前查竣結報銷差以憑核辦勿稍遲誤巡按使齊徑印 
[撤廢鏡淸軍艦]  
　　現泊南黃浦之鏡淸軍艦船身已多損壞入塢修葺需欵甚巨茲由海軍部核定即將該艦撤廢以節糜費聞已由輪機處於前日飭將該艦砲械鎗彈等件一併卸下暫泊浦東海軍火藥庫存儲 
[利川輪船開始供差]  
　　海軍部以長江各要口均有軍艦駐泊現有新造之利川拖駁輪船一艘自應開往長江聽候寗鎭澄淞四路總司令指揮調遣運送軍需業已飭由輪機處轉飭利川拖輪於昨日由滬開駛赴甯矣 
[陳其美被害十一誌]  
　　民黨要人陳共美在滬被害迭紀前報前日開弔時各界投贈輓聯花圈等物者甚多湖南將軍湯藏銘亦送湖色綾金字輓額一幅文曰鐵血救國特派代表責送來滬至法租界新民里十一號陳宅致唁 
[强盜乘虚而入續誌]  
　　住居法租界菜市街寳裕里之何連卿前晚偕同伊妻出外探親囑令傭婦在家看守詎被匪徒五六人各持手鎗入内搶去鐵箱一隻出事時何未回家故未知失去若干現已檢點失去珠寳金飾共値洋九百餘元昨特開明失單呈送捕房由捕頭諭令各探嚴緝贓匪務獲懲辦 
[宣布强盜罪狀]  
　　松滬護軍使署昨日發出示諭云案據公共公廨詳解先後拿獲持械夥刧北海路金松記等家之盜犯王樓春張金之二名并手槍尖刀等件發交軍法課審辦訊據王樓春供認聽從王德甫糾約夥同張金之等持鎗行刦北海路金松記家得贓又夥同王德甫搶刦勞合路萬印樓家得贓各一次又據張金之供認聽從王效亭王德甫糾約夥同王樓春等分執刀鎗行刧北海路金松記家得贓一次并　北蘇州路居民陳吉生海甯路居民陳李氏在公共公廨證明張金之爲持刀夥衆搶刦該兩家之正盜供證確鑿法無可逭該二犯實犯刑律三百七十三條之强盜俱發罪應即按照懲治盜匪法第三條第五欵一併判處死刑以昭炯戒除咨行外應將王樓春張金之二犯依照軍法執行鎗斃爲此示仰軍民人等一體知悉 
[演說改良家庭問題]  
　　去年楊樹浦滬江大學校長魏馥蘭博士及其夫人梅佩禮碩士及其夫人等發起一會名曰感親會專以基督敎道感化學生親長改良家庭爲宗旨設立以來已及一年成效頗著前星期六晚特請商務印書館婦女雜誌總編輯朱胡彬夏女士演說首由會長繆君秋生致歡迎詞繼由女士登檯演說題爲改良家庭問題女士演詞大槪謂改良家庭之第一步須使家庭淸潔而根本上之解决方法則一在於使女子有敎育二在　男子生計上之獨立使此根本問題而不解决則改良家庭永屬無望尙望諸君不以予言爲迂疏而起而實行云云女士辭令淸晰聞者莫不感動一時鼓掌如雷演畢衆會員向女士致謝而敵 
[再誌通久源紗廠開工問題]  
　　寗波通久源紗廠停工已久現由旅滬董事集議擬於五月望日照常開工已誌昨報茲悉旅滬各董事此次集議係因寗波通久源和豐兩廠所用男女工人多至數千停工日久生機將絶故擬於是日照常開工俾數千工人不致坐以待斃惟此僅爲旅滬甬商一方面之主張須得甬地廠董同意方可實行現彼此正在磋商尙未確定云 
[出售充公車輛之鄭重]  
　　工巡捐局長朱壽丞前曾出示定期五月三十一日午十時起招人投標承買因假造捐照充公之黃包車及鐵皮東洋車　百餘輛至下午四時當衆開標各情已紀前報茲悉朱局長業已預請淞滬警察廳長徐國樑届時派員來局監視以昭大公而杜流弊徐廳長卽委本廳行政科長沈海觀於今日赴局會同朱局長當衆監視 
[禀請拆除私栅之批示]  
　　工巡捐局朱局長據蔡映藜堂禀請拆除私栅等情當於昨日發出批示云禀悉此案　經　飭　甲限令陳姓拆除迄今日久尙未遵行實屬玩延據禀前情候再諭催地甲勒令陳姓限日拆除倘再延宕即由本總局派匠代拆可也着即知照 
[銀樓夥撞見對買賊]  
　　對買賊賀玉成專在南北兩市以買物爲由乘間竊物公共租界楊慶和費文元並寳成德記各銀樓均曾被竊損失不貲昨午該賊又至小東門内老慶雲銀樓托名兌物施其伎倆適　慶和執事施忠雲因事在彼當被撞見立時扭住鳴警　送一區二分駐所施亦偕同寳成執辜徐炳書費文元執事席成卿等到　請求 
 
 
 

Page 11

 
 
　　追究當由王警佐諭飭押解警廳轉送地方檢察廳訊辦施席徐三人亦即到廳候示旋經檢察官預審一過判賀收押聽候究辦 
[公廨傳訊車夫斃命案]  
　　某黄包車公司車夫江北人張成萬因裝運菜蔬被該公司某西人查見以張有違公司定章即將車照取下嗣張往取無着旋即身死業經捕房將尸舁入驗尸所報請公共公廨中西官驗明棺殮在案前日午後由廨傳齊一干人證研訊據工部局西醫台維司上堂譯稱剖驗得死者年約四旬左右腰際受傷肺部亦爆裂似係被毆致死並據八十四號西探目利扶司投訴當時調查情形及報告英領事署各節繼將所攝死者臥處與公司寫字間及爭論地點各影片呈案請察又據見證馮伯温投訴死者被西人拳打足踢以致受傷醫治無效而死訊之被告西人延愛理司律師上堂向各見證盤詰良久會審員王肇之君商之英領康君以此案業經各見證證明判將全案人證併解英臬司署訊辦 
[輕犯發交地方廳]  
　　淸河涇毛永和家被盜搶刧案内之魏長生朱錫生夏阿毛等爲首各犯已經護軍使署訊明一併槍斃在案惟阿毛之兄夏杳生亦曾在場奉飭嚴緝去後嗣由王保先充作眼線協同軍警在閘北地方將夏杏生拘獲解送軍署訊得王保生當時亦分得贓洋二十元諭令一併收押現因夏王兩犯情罪較輕昨命押送上海地方檢察廳訊明律辦林廳長着令分别收押候訊 
[出售房屋之不同意]  
　　前地方審判廳庭丁李阿三之妻李程氏前至地方審檢廳訴稱故夫遺有小南門外水閘地方平屋三間半今被夫兄李二和霸佔請飭交還等情當經訊供判决李程氏得二間半李二和得一間各具遵結在案現李二和亦已病故其妻李朱氏欲將該處房屋一併出售李程氏情急昨投該廳訴請究辦 
[後臺經理被人扭去]  
　　十六舖新舞台舊址上月下旬由伶人趙某等在彼組設天仙舞台至本月下旬甫做三十五天即行閉歇前日各股東正在理帳之時忽有僨户周之俊等將後台經理郁田金扭至上海地方審判廳控追被欠洋七百數十元等情當奉推事官訊供之下判郁暫留候示嗣有按目杭舜貴投廳請求交保間官拒却不准 
[妹夫逼人太甚]  
　　江北車夫徐正常向其妻兄王萬淸索還衣服當本洋一元三角無着口角肆毆王被徐擊傷王妻劉氏即鳴同崗警將徐拘至一分駐所並將王舁一所請示王供曾向胞妹借衣質餞一千文已閱三年無力償還徐不念親　屢次逼索今又被毆受傷請究飭卽移送地方檢察廳訊核 
[汽車撞傷行人]  
　　前日午後有三百五十二號汽車駛經美租界西華得路橋畔將行人某甲撞倒碾傷手足等處當由六百三十六號華捕到來將甲車送同仁醫院醫治又某公館所雇之管門華捕管召發前日赴戈登路捕房會操後回寓行經靜安寺路燕子路口適有某號汽車疾馳而來該捕避讓不及致被撞傷頭部由一千一百九十四號華捕送入海能路工部醫院醫治 
[自縊遇救]  
　　楊子方近由漢口乘輪來滬因身畔所藏之銀洋二十二元忽然失去楊鬰鬰不樂竟於前晚在北四川路空地榆樹上解帶自縊適爲一百九十二號華捕所見立即解下尙未氣絶當送同仁院救治 
[販賣婦女之機關]  
　　著名蟻棍揚州人王玉山與王裕山在法新租界維爾蒙路以開設小茶館爲名在該茶肆後面設一密室各處拐來之婦女均大都領至干處密室内暫藏由王再行售往外埠近有曾德生從嘉定地方拐來一婦亦托王售去今被失主控由該縣知事備文飭派法警來申協同法捕房包探前往拘提會已聞風逸去祗將王裕山拘入捕房押候解送公堂核辦 
[放鞭炮罰洋五角]  
　　江北人李小五前日搬家至閘北共和路新造房屋内因燃放鞭砲違犯戒嚴條例被警拘入四區警署罰洋五角以儆 
[華探練習開槍]  
　　英美總巡麥高雲君以各捕房華探人等大都不諳槍法遇有緝逋盜匪等事未免臨時倉惶因特通諭各華探輪日分赴提籃橋打靶處習練槍法以資自衛 
[美領無暇陪審]  
　　昨日星期二公共租界會審公堂輪應美領陪審因値美國感謝禮節故由美副領事郭君照會關讞員停理讞政一天所有他國領事陪審各案仍照常訊理 
[公廨訊理債務彙錄]  
　　通濟藥房股東兼經理甬人某甲因虧欠各號往來欵項逃避經該藥房股東陳忠皇禀請公共公廨提究在案昨晨由廨傳訊原告延哈華托律師上堂譯稱原告被經理人借去洋二千元逃往寗波曾經原告前往尋見仍被乘間兎脫現該藥房内祗有學徒車夫各一人故舉太和藥房内之陳孟飛爲理賬員請爲給諭王襄讞商之英領卓君准如原告律師所請判將通濟藥房賬目歸陳孟飛淸理報告公堂再行訊核 
　　翟其祥控金仲藩不理擔保張耀忠借欵一案昨晨亦由王卓兩君傳訊原告延穆安素律師上堂聲稱張耀卿曾向原告立據借洋四百元係由被告擔保簽字請追本利洋五百七十四元訊之被告供稱該借據係原告揑造求鑒中西官判被告交保着邀同人於下禮拜二再訊 
　　張運卿控陳芹生不還公欵昨晨亦經中西官傳訊原告延律師譯訴案情請追被欠洋一千七百六十六元判被告交保候展期七天再訊 
　　張爕堂控族叔張文　不理代贖地價昨晨傳訊原告延律師上堂代表聲稱被告將方單抵押在外係由原告之母備本贖回該地轉抵於徐姓後徐欲將地管業被告再托原告之母央張琴香贖回當時並未立據訊之被告亦延律師到堂辯護判被告交保候再復訊 
[被訴人傳案交保]  
　　陳佐卿控胡錫三不賠保險費洋三百元又曹倚記控湯漢章不理定貨損失銀一千零五十兩又袁春瑞控徐靜波戴星南等仿樣兜售損害營業又王葆康控陸侯氏不還存欵本利銀四百十三兩又吳德昌控張阿蓮不還貨洋一百餘元昨由捕房將被告各人傳送公共公廨請示中西官諭令分别交保候訊 
[紙號倒欠往來貨欵]  
　　紙號主莊康年虧欠生源高三益久大聚康等十餘户往來貨款銀數萬兩倒閉避匿後由各債權人報告捕房因該號存貨甚多放出賬欵亦不少故公舉該號司帳莊明邦將賬淸理一面由捕頭飭令各原告同投法公廨禀明前情請爲核示聶讞員問公舉莊某理賬爾等是否同意各原告答稱確係全體贊成莊稱所有存貨一時難以售盡賬目亦須陸續淸理非五六個月不能竣事判限五個月將賬理明禀覆候核 
[押追虧欠貨價]  
　　田鳳昌前至法公堂控稱新衣店主周靜泰虧欠貨洋二百三十元向索不還店已閉歇請求訊追判周交人銀兩保限期理處在案今已逾限仍不料理因又傳訊周供祗有生財等物可以推抵如欲現洋實難籌措判周管押追繳 
[錢莊大失信用]  
　　戴顯名至法公堂控稱本月十七日將洋三千二百元向黃敬庭黃立齋兄弟兩人股開之錢莊兌換小洋銅元黃等言明卽刻送來後因守候已久並無小洋銅元送到前往催取立齋人已不見敬庭約二十二日歸還繼又展期至二十七日仍分文無着故報捕拘案請求訊追敬庭供錢莊係胞弟立齋所開商人於本月間由金壇縣原籍帶同眷屬來申謀事暫寓胞弟莊上商人與該錢莊實無股份原告又稱敬庭實係股東有裕興瑞康兩户可證聶讞員判敬庭交保諭令原告邀同裕興等到案訊明核辦 
[木匠干涉淸道夫]  
　　木匠瞿岳之昨日在馬路上阻止工部局十號垃圾夫工作被衛生處西人查見鳴捕將瞿拘入捕房押候解廨訊究 
[近水臺之禍水]  
　　前夜十二時許有甲乙等數人至四馬路近水臺點心店内飽食點心後甲持旗鎗銀洋一枚令櫃夥找錢該夥答以洋須貼水爭執多時幾至用武經旁人解勸而散昨午三時半甲等糾領多人復至該店尋釁互相毆打後有六百九十五號及七百六十九號兩華捕到來喝退卽將受傷者一人帶至捕房飭送醫院醫治再核 
[串竊棧房存貨]  
　　胡德勝劉阿根王阿二陳阿根串竊招商局中棧内羊毛數包消贓於住居閘北之金某昨由包探將胡等四人拘獲一併帶入捕房押候解送公堂訊究 
[婦人竊取垃圾桶]  
　　江北婦人王　氏　閘北新民路仁康當舖後面前日被淸道員陳夢九鳴警拘送四區警署控稱被氏竊取置在該處之垃圾桶一只以其不顧公益請爲懲戒經姚警正訊問之下該氏承認行竊判解司法科核辦 
[崗警查獲積竊]  
　　閘北四區崗警于海門前晚在鐵路北首查獲積竊薛三郎李小庚袁泰三名拘入警署經姚警正研訊一過據供曾竊某姓歸人家衣服等物判解司法科究辦 
[介紹國貨]  
　　法大馬路永興里寅豐餘顏料號經售遮日公司所製之各種名人書畫摺扇精緻幽雅質堅耐用且取値極廉（每打自五角至八角）以與舶來品爭衡昨承惠贈一打書此誌謝并介紹於愛用圖貨者 
[氣候報告（上海徐家滙天文臺天氣測候報告）]  
　　已過者之報告五月二十九日低度在朝鮮反旋風在北海道東京（越南）及斐利濱氣壓低下此間海濱涼風無定向上海熱晚閃電三十日淸晨有雷雨經於上海之北温度表大降日暴風自北吹來三十日下午四時前二十四小時内上海氣候温度至高七九八至低六一六去年同日至高九三六至低六四四 
　　未來者之推測三十日下午四時三十分豫測海中有烟霧本區有雷風海濱有自東南至西南之信風 
雜評二 
[關心桑梓]  
　　各省有一舉動者則該省旅滬之同鄕無不引爲切已事或發電詢問焉或開會研究焉得一佳消息則色然喜謀所以慶賀焉得一惡消息則戚然憂謀所以救濟焉我國人之關心桑梓於此可見一端矣 
　　然則以江蘇之人長處此江蘇桑梓之鄕而不相離者其所以爲之謀幸福捍患難籌措本省於磐石之安關心當何如耶 
　　嗚呼江蘇人觀各省旅滬商民之舉動亦可以奮袂起矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[疑雨集詩新箋] [  嘯厂]  
　　卻要因循　未鋪　哥傳道薑堂呼風光瞥去銷魂在贏得驚心也勝無 
　　箋曰帝　恢復已見明令而登極之期遲至於今日亦惟有强自慰藉曰我固已如此如此矣 
　　缺月横牕燭未銷臥寒淸露滴寒蕉悠揚别夢飄何處誰託愁魂爲一招 
　　箋曰追念籌備大典時之盛况及籌備已定之種種成績正不知其何以爲情 
　　弄藥爭花語笑稠忽然幽事到心頭眉尖怕被同袍覺强作無愁倍是愁 
　　箋曰勸退之聲已徧全國而中央政府偏故作從容之態更迭内閣召集　議一　有成竹在胸者然 
　　本爲無聊借酒澆酒邊情味更無聊不知悵望緣何事但覺歡情日漸消 
　　箋曰坐道山望那山兩頭脫空一身無　其情狀復可憐到死相尋意已堅莫敎齎恨下黄泉浮盟浪約三年過病喘還知剩幾年 
　　箋曰剌今之遲回觀望　棧不舍之輩也 
海上瑤琴 
[新歌劇秦廷七（不經許可不得排演）] [  冥飛]  
第六場借頭 
　　凈内唱倒板）一天天催人老光陰如箭（上唱）要報仇爭奈我赤手空拳我本當求太子發兵伸怨可歎我覊祚臣難以開言暗思景不由人涙珠飛　終久是生者死死者含寃（白）俺樊於期逃到燕國不覺又是一年想俺　門家眷含寃負屈死在九泉眼睜睜只望俺替他們報仇雪恨誰知俺　不能做到可憐俺七十老翁料不久於人世將來有何面自去到陰曹地府見俺一家的老小（唱）窘困依人多不便痛斷了肝腸也枉然（生内白）哽哼（上唱）要剌秦王酬志願來借人頭到招吳（白）來此已是招吳館待俺前去叫門樊將軍在家麽（凈白）何人呌門待俺看來原來是荆先生（生白）樊將軍（合）哈哈哈（凈白）不知先生駕到失迎謝罪（生白）豈敢樊將軍俺且問你那贏政與你有血海的寃恨你難道忘了報仇不成（凈白）吸先生說那裏話來那是俺刻骨寃仇豈有忘了的道裹只是力不從心（生白）原來是力不從心樊將軍呀（　　子丹他命我剌殺贏政我要　虎口去）到秦桂間將軍信人頭鹽　人的信　不知樊　軍　　輕生（凈白）呵呀（唱）聽罷言來心内　回頭呌聲荆先生贏政與俺結寃恨　誓不與　惧生爭奈老邁能力　自問難　大事行幸有先生肯擔任擔　剌死　昏君俺拼死去撫仇人　九泉之下也甘　但願先生拿得穩俺與家眷　幽冥人人個一都目暝萬刧不忘先生的恩（白）事不宜遲就請先生將俺首級取去了罷（拔劍自刎介）（倒地介）（生）呵呀（唱）好一個豪傑　將軍　死　歸相信我荆　待我將首級收拾定好去秦廷把大事行（拔劍切樊頭淨暗下） 
（小生上唱）快馬一鞭忙趕上怕只怕老將軍一命喪亡（白）聞說荆先生已到招賢館只怕樊將軍性命有些難保待我趕上前去（到介）（下馬介）（入見生）（白）荆先生樊將軍那裹去了（生白）樊將軍業已自刎首級在此（小生捧看哭介）呵呀（唱倒板）哭一聲樊將軍當代名將（接唱）老英雄遭不幸流落燕邦要報仇誰知你一命先喪（叫頭）將軍呀只留得俠烈名萬古流芳（生白）咳太子不必啼哭俺們且去須備起程（拉小生同下） 
滄浪餘韻 
[小鹿樵室詩話] [  遇春]  
　　海寗干靜庵先生詩格老氣蒼崢燦萬象讀　頓覺塵襟　滌如出門云出門惘惘知奚適白日昭昭未易昏伹解購書那計讀且消今日敢論旬百年頓盡追懐裹一夜難爲怨别人我欲乘　問義叔兩般誰幻又誰眞登狼山支雲塔云數峰明媚互招尋孤塔唆噌試一臨檻底江流仍日夜巖間海草未銷沈蓬萊自合今時淺哀樂偏於我輩深局促百年何足道滄　回首亦駸駸嘲杜　云去國千年萬事蜀山回首夢依稀自家慣作他鄉客猶自朝朝勸客歸干卿何事苦依依塵世由來愛别離歲歲天涯啼血盡不知催得幾人歸句如暮春云心閒差許　身世病起初能玩物華曉步云四時可愛惟春日一事能狂使　年九日游留園云到眼名園初屬我出城山色便迎人欲覓云　緣病輟彌無賴憂與生來詎有端 
　　十子中又有席蕙文者字耘芝著采香樓詩　間有蜀中諸什沈鬰蒼老不類弱女子作可異也武侯祠云森森古柏翠烟　獨向祠堂謁武侯國定三分成鼎足　荒八陣咽江流天心何事終亡漢臣節眞能再造劉畫壁靈旗風雨黯夜深應挾鬼神遊杜陵草堂云萬里橋邊結伴遊草堂景物倍淸幽斜陽衰草成荒徑老樹寒鴉變暮秋放棄半生悲患難文章千古擅風流先生遺址誰題句憑弔長敎旅客愁過十二峯云哀猿啼處樹重重雲鎖高唐舊楚宫人在夕陽疎柳外澹烟微雨近巴東斷句如一徑落花愁夜雨數聲啼烏惜餘春楊柳曉風人别後杏花微雨燕來初明月故人千里夢關山新雁一聲秋情致纏綿晚唐佳境 
　　錢塘奚鐵生岡善畫山水一時擅絶性耿介閉門謝客雖要津投剌乞畫非其人不與也詩亦超然絶俗如其人題畫絶句云沙岸風微水不波林居高下隱巖阿便當此地從耕釣月一犂鋤雨一哀一片春烟濕酒旗杏花紅壓竹間籬雨多到處溪流急獨掛吟筇立少時夕陽流水繞孤村數盡歸鴉烟樹昏怪底竹風無賴　又吹寒月入柴門臨水數峯無限好最宜雨裏復雲中今朝溪上移舟去看到斜陽又不同 
劇故 
[耕塵舍劇話] [  瘦碧]  
　　京華　夢錄云樂部在西安門内初沿明　用敎坊司有奉　其屬左右鄙　司樂其四人協同官十人徘長無定員雍正時和聲　　部内務府太常鴻　　領之乾隆七年始命王大臣總領　部事王一人侍郎一人皆兼官也其神樂署仍　太常和聲署則隷内務府俗呼爲南府其優伶　内　亦即古　坊司余按戲班之由來實創於和聲署后由内監收買幼童敎之演唱亦只打輕包而已（但赴第宅淸唱不般演之謂）自像姑　班與而戲園以盛后淸中葉精忠廟内設　梨園公所内分正廟首一人副廟首二人此等廟首由内務府派任以伶人有資望者當之所以管理梨園各事蓋仍當日和聲署之迫意也程長庚　赶三兪菊笙等均曾任此職治理井井有　故伶　無佚　蕩矩之事如小穆私行赴申由公所處罰鎖解進京即此一事觀之其餘之治理嚴肅可知迄今法　弊生此中人驕兇恣横不可問矣 
　　江寗嚴長明嘉定曹仁虎錢坫諸先生撰秦雲擷英小譜專紀秦腔諸人如申祥麟（小字狗兒渭南人）趙三壽　字　如四川棉州德陽人）張銀花（字友泉隴西人樊小惠）（名雲官大　人）岳色子（名玉森長安人琑兒喜見寶
兒等十餘人當日以色藝）蜚聲於秦中者也秦中各州郡皆能聲其流别凡二派渭河以南尤著名者三日渭南曰　厔曰醴泉渭河以北尤著名者一曰大　大　腔又名同州腔小惠寶兒喜兒等均工之同州腔有平側二調工側調而不能高其弊也將流爲小唱唱平調而不能下其弊也將流爲彈詞西安樂部著名者凡三十六最先者曰保符班后有江東班者小惠琑兒寶兒喜兒皆隷之又有雙賽班較晚出稱雙賽者謂所長出保符江東之上也后以祥麟色子至又稱雙才班三壽銀花來最后亦隷此班當日曲部中有三絶之稱三絶者謂祥麟以藝擅絶技小惠以聲音擅絶唱琑免以姿首擅絶色也譜中紀載大略如此諸先生優游秦中訪　徵歌殆無虚日因得秦聲派别音調之槪今年代久遠且秦聲日衰以諸先生之言質之梨園中人亦已莫知所對吾仍惜諸先生當時未將源源本本具筆於書以示后人也致嚴先生論秦吳人所歌之優劣以爲在昔相傳周有韓娥秦有薛談秦靑漢有虞公李延年唐有方等女郝三寶等所稱爲樂王曲聖莘莘蓁蓁皆秦入而非吳人且也英英鼓腹洋洋盈耳激流波遶梁塵聲攫林木響遏行雲風雲爲之變色星辰爲之失度又皆秦聲而非崑曲也若夫調中有句句中有字字中有音音中有態小語大笑應節　端手無廢音足不徒　神明變化妙處不傳則音而兼容在秦聲中固當復進一解又無論崑曲矣是則以秦聲爲正音欲祧吳龡而上之今雖同　不振然究有雅俗之分作者要爲一時興到之言未足爲定論也 
文選 
[桂兒佳婦序] [  林紓]  
　　中國言情之說部至石頭記止矣外國之言情者則無若小仲馬小仲馬以哲理爲小說較諸其父乃勝之倍蓰一大仲馬運筆風落霓轉頃刻數十紙竅　百出往往爲人指數且脉斬而勢突語佻而情醜余曾譯二種　覺其疏下筆時往往爲之補彌至小仲馬所箸經余所譯者凡三種一爲茶花女一爲香鈎情眼一爲血華鴛鴦材茶花女一書流傳海内已二十餘年餘二種近所譯者已付之　　印書館情跡之奇奇而不謬叙家庭瑣事至於窮形盡根讀之幾如身歷其境斯絶作矣然其　美人不値一錢也近來海内小說家輩出李伯元曾孟璞二君外則　苦海餘生爲巨壁其所著醒世小說稿十二卷余於今年二　讀之叙海上名倡設𥦯布網羅陷貴游子弟用心乃類蛇蝎夫以　管錦屏之間酒闌濁　委身入　此磨瑰琢魄之時乃不知其蓄念甚於市儈思之若伶水澆　矣驢夬苦海餘生此書惠益少年乃不淺也余知苦餘海生晚今年二月始識其人讀其書而苦海餘生於三月中書至　余文字精誠之感應乃至此耶書云新著侄兒佳婦一書亦叙家　情事然則苦海餘生之志將爲　國之迭更矣小說家司各得寫美人卽天仙仲馬父子則斥美人如地膽皆過也獨迭吏先生性情旣正叙事復工於是倫常日用之間安插一絶世美人於其内即之不佻味之無窮英之詩家亦恒曾迭更之言情爲說部中别開生面此無他以庸德摹繪美人美人之身分愈高則說部之流傳亦愈遠苦海餘生能如此用心則追跡迭更亦非難事余老　救世有心自審無術外患内訌余均無　所最可憂者人心及女界耳男子泯倫常女子越範圍遷流所及將比於禽獸詩書之力於今日轉成薄劣不若以說部開濬此挽救之爲愈佳兒佳婦一書大意正夫婦之倫與琴挑目成者逈别嗚呼果如是者又何媿於迭更耶端陽節後果海内無事余將南遊金焦入浙登釣台必至海上晤苦海餘生及吾小友姚　雛則苦海餘生之書定脫稿矣 
　　丙辰三月畏廬老人林紓叙 
詩選 
[西子粧西湖春泛和夢窗韻] [  龐子]  
　　山翠壓眉水香挹袖亂趁湖邊花霧鬧紅重泛一船來指游　段家橋　慵歌倦舞且約與閒鷗共住問東風又爲誰吹起新愁如許年華誤不似前番正怕芳時去夕陽紅　綠裙腰看麴波帶將烟樹　春剩句算空有薔薇堪賦漫流連只是鵑聲送雨 
[西子粧西湖晚眺和夢窗自度腔] [  王蓴農]  
　　花暖斜陽烟籠霧　畫出凌波新様遠山眉　緣無心換羅衣淺描霞絳漁娃漫唱　葉底鴛鴦偷傍燕飛回只守梅孤鶴如今誰放雙枝槳買個瓜舲恰受人三兩　紋劃碎不　圓聚鏡角涙痕紅讀埀根底颺又輕把離愁吹上待重來悄對東風凝想 
 [ ' >自由譚屑[  鶴雛]  
　　炎皜可畏頗思生纻衣科頭箕踞就齋東竹篠中飲正不知斯意何時得償人生事事求全乃無復飄然遐舉之一日故知桃椎委地有不得已者在也 
　　今試過五都之市無人不喘汗言熱者我聞大火之國流金儏石至於飛鳥亦墮地而僵不知以吾人當之又當何若冰蠶火鼠固知物皆囿於所習也 
小說 
[俠情小說紅緊蕗别傳] [  天虚我生]  
第四十章（續） 
　　然於當時猶幸其姊恕諒絶無傷於手足之情今若此則凡已之罪惡且將暴露一經暴露而後則必受馬克尼爾之毒詈可知且必棄絶情愛不復以我爲弟則我夐夐此身將無家可歸矣念至此衆騎已達敎堂獄門首則見穹門之　衛卒方持械鵠立懍如天神門内石路一道積雪滿蔽其上足印爛然亞猛心中不禁又回念從前冷風吹之則立起寒粟即以大衣緊襄其身然終不能稍御其寒蓋其恐怖幻想悉自心頭而起彷彿有一魔鬼伸其巨靈之堂遂拍其背經此一拍則覺　身毛孔中之血管一一盡塞血脉且凍結而凝腦系中則覺昏倦莫名眼前景物莫不化爲噩夢而　轔之車　則又　魔鬼轉其陸道之輸已身且不知化爲何物矣於時所經之地也漸冷僻路亦漸窄前行騎士已達聖安奈路即有一軍官發令曰止 
 
 
 

Page 15

 
 
   
 
 

Page 16

 
 
   
 
