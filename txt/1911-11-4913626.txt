# 1911 - 11 - 4913626

 

Page 1

 
 
   
 
 

Page 2

 
 
上諭 
[監國攝政王鈐章十二月初十日內閣奉]  
　　上諭監國攝政王面奉隆裕皇太后懿旨明年正月初十日萬壽皇帝在宫內行禮王公百官母庸行禮停止筵宴在外之公主福晋命婦母庸進內行禮萬壽正日王公百官均着補褂掛朝珠初六初八初九十二十三十五等日均常服掛珠欽此 
上諭禮部奏萬壽聖節應否照案行禮一摺明年正月十三日萬壽朕在宫內恭詣隆裕皇太后前行禮王公百官均母庸行禮十三日王公百官均着常服掛朝珠十六日十七日均蟒袍補褂欽此軍機大臣署名奕劻假毓朗那桐徐世昌 
論說 
[論中國家族制度爲政治上之阻力及將來改良之方法（選）]  
 
 
 

Page 3

 
 
中國之社會。有一根深蒂固之制度。足以。阻礙國家之進步者。則家族之制是也。國家之發逹。必其全國人民。其精神與國家相直接。人民之心思材力。於自營一身多外。其餘力不復他用。而悉舉以貫注於國家。夫而後其國能蒸蒸焉日進於上。若夫國家與人民之間。有一階級焉。阻其直接之線路。使人民之心思材力。其作用爲此階級所圈限。而無復有餘力。以事政治之生涯。則其國家終無由發逹。故欲導其國之政治。使日進於文明。則此位於國家與人民間之家族制度。雖前此嘗收其利。而以有礙於國家之進步。實當寗從割愛。而勿使爲政治上之阻力也。而况今之中國。非立憲無以求自存。而立憲之國。當使人人有獨立之精神。有自由之意志。而家族之制尚存。則國家之法律上。雖不阻拂人民之生機。而家族之範圍內。實足遏抑人民之生氣。蓋在家族制度之下。一家之中。惟家長得獨主。而其餘皆爲附從。亦惟家長得自由。而其餘皆受束縳。一家之權利義務。以家長獨當之。而其餘皆立於無責任之地位。故一家之中。雖有若干人。而常僅得一人之用。是以中國人口。雖曰四萬萬。而爲家族之制縮小其範圍。則欲計算組織國家之分子。當以家族計。而不能以個人計。使一家而假定爲十人焉。則四萬萬人當縮减爲四千萬人。使一家而假定爲五人焉。則四萬萬人亦當縮减爲八千萬人。夫以四萬萬。人而僅當四千萬人。或八千萬人。縮小組織國家之分子。即殺减搆成國家之勢力。以此而持與世界諸文明國較。彼以個人爲國家之分子。我以家族爲國家之分子。彼有一人。國家即有一分之勢力。我有一家國家僅有一分之勢力。以我一家而抵彼一人。已覺彼國民之人格尊貴。而我國民之人格卑賤。而况乎我以家族制度之故。一家之中。家長則受累於家人。家人則倚賴於家長。作繭自縳。張羅自圍。箝制牽連。兩受其敝。舉一家之人。其心思材力。僅縈繞於室家之內。不能跳出其範圍。故人之一生。自幼至老。僅此家庭之事。已足耗其一生之心血。送其一生之生涯。而社會之事業。國家之政治。更何暇容心以過問。是故就組織國家之分子而論。以我一家僅抵他國之一人。就構成國家之勢力而論。以我一家實反不及他國之一人也。夫至以一家而不及他國之一人。則雖有四萬萬人。直謂之爲家族之分子。而非國家之分子可也。直謂之爲家奴。而非國民可也。是故家族制度不改變。即國家主義不昌明。而欲使其國立於物競天擇優勝劣敗之塲。能巍然與他國角立。斷無由致。然則家族之制。實於中國前途。一應待解决之大問題。斯則我國之政治家所萬不可忽視。而當謀所以殺减其弊者也。 
家族之繁盛也。積而爲宗族。宗族者家族之拓都。家族者宗族之么匿。故家族與宗族實如形之與影。相附而立。中國社會之少進步。不惟受家族之阻。礙而又受宗族之。阻礙鄉曲之民。因族姓之。界動起猜。嫌甚則釀成械門。兵連禍結。田園。荒蕪。職業。不治。而其中之優秀者。又以宗族之內。自有事業。可以了其生涯。而無復馳心於遠大之事。舉一國人之精神。於自顧一身之外。而家族分其若干焉。宗族又分其若干焉。其無復能顧及國家也亦宜。而况才俊之士。敢有破格之思想者。其族中父老。又常援高曾之規矩以。繩之。而禁其勿敢偭越。此其影響於文化之進步者又甚大。然則欲改良家族之組織。尤當破壞其宗族之結合。使失其輔車相依之勢。始可奏去弊存利之功。雖然。家族宗族之制發源於太古之初。其根據於歷史者至深且厚。欲一日抉去之實。非易易。則其性質之若何。及將來之應如何補救。實學者所不可不先事研究也。則我且即族制之源委而一討論之。 
人類之初。男女野合。聚散無常。無所謂夫婦也。焉有家族。家族之興。蓋自有夫婦之制始也。故家族爲組織社會之基礎。夫婦則爲組織家族之基礎團體之結合。實創始於夫婦。故夫婦之制。不特爲人類之根本。亦爲文明之起源。所謂君子之道造端乎夫婦也。然而太古之世。所謂夫婦。非以情意結合也。大率男子之娶妻。常由掠奪而來。故夫對於妻。實含有威逼之意。而妻對於夫。則含有屈從之意。此稽諸太古之遺制。其痕迹固歷歷可按也。夫夫之對於妻。旣含有威逼之意。則本人類親親之天良。其掠婚也常不施於本族之人。而施於他族之人。故古代之夫婦。必爲異羣之人。此萬國所同。然而我中國之古代。亦若是也。試一檢之歷史。則如（少典氏。其妻有嶠氏之女。軒轅氏。其妻西陵氏之女。方雷氏之女。彤魚氏之女。嫫母。共四妃軒轅氏之子昌意。其妻蜀山氏之女。高辛氏。其妻有邰氏之女。陳鋒氏之女。有娥氏之女。娶訾氏之女。有虞氏。其妻陶唐氏二女。軒轅氏之後。夏后禹。其妻塗山氏之女。仲康。其妻有仍氏之女。少康。其妻有虞氏之女。）當時所謂氏者。其一羣之徽號。亦即其一族之徽號也。蓋古者因男女體力之有强弱。故一變野合而爲嫁娶。男子能虜女子至其家而爲妻。女子不能虜男子至其家而爲夫。故夫之有妻。實不啻其武力之戰利品。旣以戰利品視之。則其結婚也。乃不忍娶同氏之女。而娶他氏之女。故結婚異族之制乃起於太古掠婚時代。非自周公制禮定同姓不婚之制而始然也。而其所以如此者。非由於知男女同姓其生不蕃之學理。而由於有弱肉强食。不加。同類之天良也。然而男子娶妻。旣不忍娶諸本族。而其妻所生之女。苟無標識以記之。則其子孫之結婚。又易至混淆也。於是乎。姓之。制起焉。姓之傍有女字。蓋從女子而發生。亦即從娶妻而發生也。試觀古代之姓。若姚姒姜姬嬀嬴姞妘。皆以女字爲系。蓋古代人民。懼其。子女結婚。無以辨别族類也。故於其所生之女。錫之以姓。示其爲誰之 
 
 

Page 4

 
 
所生。俾其子孫婚娶。得所别擇。而不至犯血族之嫌。故創姓之初。惟女子有姓。而男子無姓。然而並世之間。其兄弟叔伯。對於女子。固能認識其血。胤之何屬也。而數。傳而後。僅女子有姓。而男子無姓。則結婚之間。其辦别血胤。又將生非常之困難。於是乎姓之爲用。乃擴張其範圍。而使男子得以共有之。故男女之共有姓。又爲同族不婚而起也。（未完） 
專電 
[電一（北京）]  
　　東督錫良會同各省督撫電致憲政館約萬餘言大旨謂官制須分三級督撫仍兼軍銜憲政館不能負完全籌備憲政修改清單之責責非先設立內閣修正清單無從着手 
[電二北京]  
　　度支部奏派陳宗嬀帶員赴日本考察國家稅地方稅會計國庫統一辦法奉旨依議 
[電三北京]  
　　樞府密電東督錫良東三省交涉關繫重要須守秘密愼防洩漏致起意外風潮 
[電四（北京）]  
　　濤貝勒以軍諮府與內閣同爲最高機關擬於內閣官制編訂時即立軍諮府 
[電五（北京）]  
　　廣州將軍增祺電請將營地四百五十頃永遠留爲旗產不准劃撥他用 
[公電（常熟）]  
　　各報館鑒江陰戴陸巷屢搶沙民食米計逾千石激動公憤以致械鬭 
[公電（福建）]  
　　報界俱進會及各報鑒敝報本日出版願入會閩建言報蒸 
緊要新聞一 
[趙爾巽固亦反對請開國會者北京]  
　　川督趙爾巽昨日電致軍機處民政部學部謂川省學界自得天津學界電致川省諮議局商務總會爲四次請開國會各學生卽紛紛罷課內有繙繹劉棟從中煽動演說宗旨極爲悖逆正擬嚴拿究辦該繙繹知風聲已大即行逃逸現在各學生仍堅不上課游行街道竊恐滋生事端擬請對於川省學生降旨嚴責以防未然再川省代表鄧鎔鄧孝可前電告川省學界有誓死堅請之語故其影響至於如此擬請民政部及步軍統領傳諭鄧鎔鄧孝可等再速電川省學界力證前非一面取消其代表庶平風潮而弭隱患 
[慶邸亦忍乞退耶北京]  
　　慶邸日前單銜奏請開缺未蒙允准遂又請假十日已見前報茲得政界可靠消息該邸此次假滿仍决擬懇請開差退志甚决聞其原因係有兩故一爲外交之困難一爲內患之方殷均以該邸爲負怨之的且現資政院及鼓動國會等項亦均專與該邸衝突其中並有難言之隱衷故已决意請退惟近來樞務極爲繁難諸事均係慶邸一人主持朗貝勒素無經濟那相國信任不專徐相國尤不負責任該邸若遽請退繼任者并無其人故監國對於此事甚屬爲難擬無論如何决不准其引退云 
聞各部大員近以慶邸决意乞退深恐一旦失恃致不安於位故多惶惶不安預籌設法其最甚者一爲農工商部溥仲璐尚書其始之得簡尚書即係慶邸之力到部數年來凡有重要事件均須先請慶邸意見然後敢定直傀儡而已一爲理藩部壽子年尚書該尚書雖秉性貪腐然事慶邸惟謹且按宗譜復爲晚輩慶邸亦頗護持故屢議更動迄未决定者即慶之力也次爲法部廷尚書外部鄒尚書又次爲于晦若寳瑞臣烏恪瑾各侍郎及大理院定鎭平京卿此外人員尚多賴慶邸之力以存者故該邸倘能銷假則已若有更動則中央政界必又有一番大更動矣 
[可憐四面楚歌之資政院北京]  
　　自劉廷琛發難奏參資政院後日來軍機處連接直督陳夔龍江督張人駿甘督長庚湘撫楊文鼎皖撫朱家寳等電奏參劾資政院其措詞立意與劉摺彷彿已均交憲政編查館併案辦理據秘密消息此次各督撫之奏參實係樞府所授意蓋樞臣自該院彈劾案起即以危詞惑亂監國藉施摧壓手段詎近日監國忽有悔意故又授意京外指摘以惑亂監國之聽聞樞臣用心之叵測眞不可思議矣 
昨日某御史遞封奏一件指名參劾資政院某某議員謂議員爲人民之代表該議員等未奉上諭私自剪髮實屬輕視朝廷應請旨懲治以爲天下戒云云摺上留中未發 
理藩部特派員文斌昨日遞一封奏係指名特參資政院議員四人一爲閔荷生其餘未詳聞文前在資政院陳述該部所提出之議案時曾受議員窘辱故指名參劾以爲報復云 
[皖撫電請籌備力求簡要北京]  
　　軍機處近接皖撫朱家寳電請代奏云伏讀迭次諭旨定於宣統五年開設議院飭令京外各衙門將籌備事宜提前赶辦復飭憲政編查館修正籌備清單奏明辦理各等因仰見朝廷厲行憲政之至意欽悚莫名竊維憲政爲萬事權輿國會尢爲憲政根本故籌備事項宜以直接關乎國會者提前其間接 
 
 

Page 5

 
 
關乎國會者自可稍緩且萬事非財政莫理憲政通例國費須由議院贊成當議院未開之際尚難以義務責諸國民而九年籌備清單如審判巡警敎育實業諸端需欵甚多非一時所能辦到前奉諭旨飭將御史趙炳麟確定行政經費及前湖北布政使王乃徵配分籌備緩急兩摺一併詳議具奏當飭據司道詳報逐年籌備行政經費自宣統三年至宣統八年審判一項需銀九百餘萬兩巡警一項需銀二千九百餘萬兩敎育一項需銀一千四百餘萬兩實業一項需銀五百餘萬兩而籌備自治調查户口及各項籌備經費尚難預計統計不下七千餘萬兩今國會期限縮短若事事求其完備勢必以六年分籌之數責之兩年則每年應增數千萬方能敷用而歲入祗有此數民人擔負驟難增加以有限之財供無窮之用不但官吏困於徒手因竭蹶而貽誤要政尤恐閭閻苦於剥削因窘迫而至釀亂機查單開各政多係國會旣開以後應有之問題非盡國會未開以前必要之事項伏思所謂必要之事項者如纂擬憲法及擬訂議院選舉各法也組織內閣改定官制也調查户口籌辦自治也清理財政劃分國家稅地方稅也此其犖螢大者併力精進兩年之內或可粗備規模迨至國會旣開士民因權利而生義務一切大政自可以量出爲入者逐漸擴充請飭下憲政編查館遵照諭旨中通盤籌畫一語審量國力分别最要次要爲修正清單之標準力求簡單不必遽期完備奏定後通飭京外各衙門一律遵辦俾籌備各事一一求其可行斯一一能有實效於憲政前途應有裨益 
[東滇兩督擬請鄭重閣臣北京]  
　　東督錫清帥滇督李仲帥對於組織責任內閣均有建議聞二帥注重之點於未設立責任內閣之前尤希望朝廷破除成例求賢輔弼意謂內閣機關縱立時成立苟總理大臣不得其人將來政策謬亂溺職誤國貽患非淺又總理大臣不孚衆望一與立法機關對待必屢受衝擊大臣辭職議會解散風潮日多國步必大受影響徒法不能以自行用人得當行政方有實際內閣爲全國政治之所出尤宜格外愼重已一再電商擬保荐袁世凱岑春煊端方三員皆可充總理副總理之選聞日昨已由錫督專摺保奏矣 
[且觀翰苑運動之效果北京]  
　　翰林院全體力爭保存該院已繕摺具奏并向憲政館投遞說帖已迭紀本報茲聞該院所以如此紛擾者實因新官制瞬將發表翰林院確在裁撤之列該院掌院學士是以特傳知清秘堂召集講讀秘書郎編檢各官在該院講習館開議當時與議者約分保存與裁署改官爲兩派後竟以保存派得多數之戰勝遂由清秘堂諸人公推章商水編修等起草已於日昨上奏奉旨飭憲政編查館會議政務處知道保存派又懼該館駁議因於昨日午刻要集同志數十人在廣和居籌議對待辦法公推許澤新學士爲代表運動會議政務處某大臣代爲主持一面并具說帖（該說帖大旨已録昨報）向憲政館政務處呈遞云 
[其如緩不濟急何北京]  
　　奉天議員陳瀛洲等以東邊時局危迫瞬息萬變曾具說帖質問外務部聞前日開秘密會時外務部大臣以口頭答覆陳議員隨即提出建議數項（一）增加兵額凡東省人民共負當兵義務仿古代寓兵於農之制無事可以自守有事可以自衛（二）建設器械廠製造各項軍械以備需用（三）擴張東三省總督權限使之不受制於中央不能與內地督撫視同一例但總督權限旣拓張之後諮議局權限亦應酌量增加以與總督對待（四）厚借外債興辦各項新政刻已另具說帖得三十人以上之贊成在大會提出建議案矣 
[海軍部電催海軍統計北京]  
　　海軍部昨致各督撫電云前咨海軍統計表式現已届奏定期限多未造送即已造送到部者亦多不完備其所轄向無海軍及水師緑營防練等項者除山東僅聲叙並無海軍艦隊廠塢局庫學堂學生以及內洋外海水師等項外其餘各省均未據聲復無憑分别彚辦年終在邇勢難再緩本部立等彚造咨館希飭屬查照原發表式迅速造成彚送本部以憑核辦並請將何時可以出咨及有無管轄海軍曁各項水師之處先行分别電復爲盻海軍部印 
[民部聲覆警費未能確定之理由北京]  
　　民政部日昨咨覆資政院議員陳樹楷質問巡警經費說帖略謂查警察權爲敗務行政作用重要部分其行政經費各國有由地方負擔者有由國庫支出或地方分擔者現在奏定行政綱目即取第二辦法本部剏辦之初未便遽以此負擔責之地方故一切經費暫由國家支給惟是國庫支絀補助不免爲難至光緒三十二年奏請以緑營欵項辦理警察意在化無用爲有用維持新軍尚在萌芽緑營未能遽撤是以雖經出奏一時未能實行大抵今日行政經費一部分之事每牽掣於全部分而不能行固不獨警察事務爲然也原說帖稱各省有將此欵移作他用本部未曾置議一節現在辦理預算所有內務行政經費自應統籌全局未便指定某欵專辦其事至各省有將警察經費劃歸地方者亦尚屬權宜辦法總須俟將來國家稅地方稅章程頒布後方能確定 
[資政院議員質問種種北京]  
　　文龢質問軍諮處查滬南製造局南陽兵工廠兩處所出軍械雖尚合用究屬無多記甲辰年間鐵大臣奉命南下亦嘗籌議及此議於萍鄉添 
 
 

Page 6

 
 
設槍砲廠一所即就滬關向撥滬南製造局四成洋稅項下每年酌提若干以備設立萍廠之用計畫誠爲深遠按萍鄉深居腹地踞湘漢之上游而自煤礦發逹以來鐵路旣成交通益便且上硃嶺一帶延長十餘里盡屬鐵礦質良且富若於該處設廠製造鎗砲煤鐵咸備取用不竭誠屬天成况滬局瀕海鄂廠臨江設一朝有警不無可慮誠不如萍廠之爲得地而復便於運用乃何以遲之旣久而此事竟寂然無聞本員竊有所疑 
萬愼等質問度支部查西藏經費自光緒三十三年由部撥銀一百萬兩爲開辦費此後常年費除部撥銀二十五萬兩外不敷之數槪屬川省籌濟據光緒三十四年清理財政局報部川省撥欵已逹六十二萬四千有奇本年四川歲出門邊藏經費統列一百五十七萬七千有奇又追加預算二十七萬二千餘兩總計一百八十四萬有奇近川省財力日薄較他省尤甚此欵如何籌補終無着落川督以新政繁興籌欵艱難刻致度支部電有現因川藏兵費及勦辦夷匪軍費甚鉅無從籌措仍請將應解甘肅新餉滇黔協餉减去三成並請將歷年所欠協餉豁免俾資抵補等語經度支部批駁仍飭川督照舊辦理據此可見川督亦知川省財窮自謀不暇實有不能再爲邊藏籌費之勢况事屬國家行政西藏經費全由國家支出方爲正當辦法本員等以爲藏地爲全國之要川省非富饒之區擔任重則力難支持增加多則勢無限制前途痛苦不可勝言度支部主持財政以此不平均之擔負過責四川人民實則大有不解者矣謹遵章提出質問說帖一件請議長諮詢本院决定咨請度支部酌定日期答覆 
林紹箕質問農工商部一國家歲費數十萬金錢設農工商部原欲謀實業之發逹乃規畫數年補助旣無實力提倡僅託空言本員心甚惑之讀咨覆易議員質問文書稱實業行政僅占歲出五十五分之一不能逹殖產興業之目的以與各國相競爭等語本員以爲農部握全國生利總機關果於國計民生確有裨益何妨籌借巨欵實行倡辦或就已有公司察其實因股本不足别無他弊者量爲補助若以經濟困難一事莫辦上何以體朝廷設部之意下何以慰天下農工商屬望之殷一勸業道性質與别官不同非盡人能爲必於農工商確有見地方稱是職邇來奏簡者率非專門畢業之人即稍有經驗者亦復絶少 
[京師近事]  
　　軍機處昨又電寄各省督撫略稱四次代表送回原籍風聞伊等仍不干休有再擬聯合五次到京要求之說如果屬實貴督撫儘可實力解散否則即遵十一月二十三日之上諭惟貴督撫等是問 
軍諮處近有電咨各省略稱前經本處派委各省各鎭協參謀人員又續奏派各省參謀處人員如遇該省有報告緊要軍情必須立刻電逹方足以捷戎機而免貽患經本爵大臣商准郵傳部通飭各電局發給參謀專電緊急密碼聯單以昭愼重該項聯單專電爲參謀電逹軍務之用此外不得濫使以示限制 
羅馬得黎納明年舉行賽馬會各國均派員赴會陸軍部廕大臣以此舉於馬術大有裨益未便漠視業已選派科員唐君豸張君九維不日即由西比利亞鐵路前往 
八旗憲政會因阿邸主張裁撤十處兵額誠恐此時生計未籌旗民因此流離失所已派人面見阿邸質問此事聞阿邸面稱并無此議且甚贊成憲政會之主張惟據外間傳聞則謂確有此事阿邸之言或爲一時對付之計耳 
時評 
[其一]  
　　奉天代表則押解回籍。直隸代表則遣戍新疆。政府對付國民之手。叚愈出而愈辣。則繼自。今爾等不循理法之愚民。敢有以國會請者。朝廷。必將殺母赦矣。 
國民而畏死也。則此後國家大事。非無如愚民所得與聞者。愼勿再妄有陳說。以自取殺身之禍。 
國民而不畏死也。尤不可。輕於一死。 
[其二]  
　　資政院對付劉廷琛參撍。記者早知質問憲政館之無效矣。而果也該館有劉撍是非。不便輒下斷語之答覆。 
嗟夫議員。辭職則不忍。奏請澈究又不敢。進退無法。而乞哀於 
憲政館。而不。料該館之竟不諒其苦衷也。庸不大可悲乎。 
[其三]  
　　軍機大臣憤資政院之叅劾。以爲有意挑釁。而有辭職對付之舉。在軍機大臣固自以爲是矣。不知當資政院開院之初。各議員與軍機。感情固未嘗傷也。軍機大臣先以。恣横自憙。無對不諍之面目。對待一般議員。而遂大傷資政院之感情矣。嗟乎。誰爲禍首。誰先挑釁。該軍機試清夜自思。當識資政院彈劾之有自。愼勿始終怙過。致受萬人之唾罵也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[寗屬亦議裁併同城州縣矣南京]  
　　江督張安帥現因各級審判廳已經成立同城州縣蘇屬已奏請裁併明春即須實行寗屬同城州縣亦有數處事同一律未可偏廢日前特召集司道籌議擬以江寗歸併上元江浦歸併六合該兩縣雖非等于同城而浦口之版籍比六合爲較小惟浦口鐵路交通係屬重鎭擬設一分防同知或一縣丞治之以資鎭懾揚州府屬之甘都兩縣擬歸併江都淮安府屬之山陽清河兩縣以山陽歸併清河至徐州府則因該處素稱衝繁難治之區暫行從緩以外同通各缺議擬裁併者惟寗城南北兩捕廳而已其餘尚有應裁數缺俟會商蘇撫酌定後即會同出奏實行裁併 
[西報譯要]  
　　東省又有疫症發現字林報載初九日北京電云長春吉林奉天三處均有疫症發現中日官塲已竭力禁其蔓延 
資政院已服政府矣又載初九日北京電云資政院定於明日休議連日會議不復有抵抗政府之態 
中央鐵路借欵之活動又載初九日北京電云中國中央鐵路借欵問題現復開議中國提議修改合同諸欵大約在事之財政團必可應允 
[美日行將宣戰之風說]  
　　據正月四號香港電聞載稱數日之前小吕宋各報均謂日本郵船會社事務所有中日人民商品等物多件爲官塲截留以便即加搜查炸藥文件等物該日人等頗爲驚惶蓋當時所有用人均不准行動一步至經各官查明始已事後日人咸隱恨美員不置昨日香港電聞代表曾晤小吕宋紳士數人據稱近日菲列濱羣島至華盛頓之海電因嫌疑日人一事來往之電異常忙碌數日之前各報轉録一驚人之電排以大號鉛字其電係南美報所載最確實之消息謂上年特維旱船塢之沉係由日人暗謀所致昨日吾人得有消息謂此事小吕宋各報雖寂然無言但聞官塲已拘獲與第二次圖沉特維旱船塢一案有關係之西班牙人兩名並謂其人爲日本偵探雇用云云此種消息引起極烈之評論有紳士一人擬與人賭金謂外交已逹如此危急之點則兩國於一月之內宣戰亦無足駭異云菲列濱官塲近確調查商販所運之糧食及數日內可出之食品此種情形令人殊爲憂慮現並豫戒各軍籌辦軍需海軍築造師總長海軍少將華盛頓李開浦司君已乘西北利亞號郵船行抵小吕宋按開浦司君於一月前奉命赴大西洋海軍軍港辦公今乃調其暫赴菲列濱羣島調查海軍情形前月二十九日紐約電云近因外間盛傳日本軍事偵探現紛赴菲列濱羣島故郝伯笙君將在國會提出軍事偵探處罪議案並有數處謂華盛頓政將向日政府詰問此事今晨太陽報載有論說謂軍事偵探密布小吕宋一事大宜注意並請政府設法挽救大局 
[東三省通信]  
　　東督錫清帥吉撫陳簡帥以吉省地毗蒙古地方遼闊人民稀少外人時生覬覦久欲侵蝕礦墾之權利非招徠墾牧移民實邊不足以固邊圉現在已來往電商殖民辦法惟因地勢荒僻鬍匪猖獗道路不通行旅裹足加以外力日形膨漲僑民絡繹而至均宜速籌對待方法以免人民之疑懼觀望致荒天然之大利現聞東督已札飭司道等公同會擬妥善辦法以便電復吉撫查照核辦 
吉林延吉府南界朝鮮韓民越界墾荒不下數百户現因日韓合併韓民居然以日籍自居動與我國官府爲難昨有韓民三名因購物與商家口角中國警察向前排解詎竟敢羣向警察用武奪去佩刀並毆傷警察一名繼復向日署控訴日官卽向延吉府强詞交涉並聲言須索相當之賠償云 
安奉饑路一帶地方多有日人開設賭塲以及酗酒滋事敗壞風俗等事日本官吏亦時行禁止終難盡絶近有居住於雞冠山草河口秋木莊等處開塲聚賭之日人五名經日警署查明即行取調並加廣告而該日人抗不遵諭跋扈異常已經日官吏嚴加禁止處分即將該日人中過乙吉鈴木貞之田中定次郎中村正二字野法太郎等五名遞解回籍 
東督近以奉省巡防各營獲匪皆先取有營供再送地方官或審判廳兵備處鞠訊其中不無情弊並動輒刑訊實屬有違新章嗣後無論訪獲匪盜只准叙明事由送審判廳或就近地方官不得再私用刑訊如違定即從嚴懲辦 
東督錫清帥以黑龍江地闊人稀外人時生覬覦是以特與训中磋議殖民實邊之政以興地利此項章程未經會商江撫日昨東督特將與部中所訂辦法電咨江撫請其查核是否可行有無更改之處以期盡善聞現已接到周少帥來電謂所訂章程均甚妥洽並無可以更正之處請照所議辦理即日會銜入奏立案施行 
鐵嶺輕便鐵道凡屬於南滿鐵路附屬地界內者則由中日合辦之清和公司承築此外則由各該縣商人承辦詎鐵商順源慶執事人聞此中利益甚厚希圖運動商會總理爲攬權圖利之計不意事未如願總理一缺仍爲彭佐卿所得該商遂誣以種種劣跡進省控告刻已由督院委派白太守曾烜前往查辦矣 
遼陽城北大烟臺日本車站附近有大荒地村居民二十餘家日前突 
 
 

Page 11

 
 
有日本警察前來樹立標誌竟將該屯圈入鐵道附屬地內聲言伊屯前爲俄人所購現在自應歸諸日本等語該屯住户聞知大爲恐慌遂糾聚多人在州署投訴州牧史直剌即與日領交涉該領事雖無確據可憑然堅持甚力絲毫不肯讓步現該牧對於此項交涉覺甚棘手大約須移省辦理耳 
日人之在奉築路開礦佔用地畝日益增巨聞滿鐵會社租借地如大連瓦户店大石橋遼陽奉天鐵嶺公主領長春安東等處其地積計六百五十八萬五千四百六十四坪其租借地外復佔用五千四百十七五千五百三十六坪共六千七十六萬一千坪其耕種地大連八千三萬七千五百七十二坪瓦房店一百六十九萬四千五百四十五坪大石橋二百四萬七千二百四十二坪遼陽二百十二萬七千二百八十一坪奉天二百九萬三百一坪公主嶺百七十二萬一千六百七十八坪安東三十一萬八千四百四十九坪長春四十四萬五千六百六十五坪 
東督錫清帥以錦屬胡蘆島爲天然通商之口岸亟宜及時開辦以爲提倡商業之先導惟所需經費約在五十萬左右奉省財政困難未易籌措昨特電商度支部擬由奉省蒙荒項下撥發三十萬兩其餘均由部籌撥藉資挹注以期早日告成未識度支部若何答覆也 
分類新聞 
政界 
[武陽城議事會爭執之餘波常州]  
　　武陽城議事會日前因爭執議會成否問題因而停議已見前報次日議事會仍發議事日表補行開會並於議事日表之外復提議數案末則報告宋獻辭職書當有某議員出席謂本會不能擅專應請監督核定惟是日史議長假議員到者九人伍議員未到具函聲明議會已不成立仍行開會有背定章不便承認某議員云監督及議員九人到會是均承認今日之開會伍議員不承認聽之而已 
[武陽禁烟分所之進行常州]  
　　武陽禁烟分所調查城廂各吸户現已蕆事聞該公所已派惲莊兩君赴武進吕談兩君赴陽湖各鄉調查矣 
[泗涇鄉自治公所成立松江]  
　　泗涇鄉自治提前籌備已於上月中旬選定甲乙級議員本月初一日又經劉大令蒞所監督選舉自治職員當即開票舉定議長戴仲閣副議長宋志成鄉董王小雲鄉佐馬晋侯由監督分别給予執照委任定於十一日舉行議事會開會式矣 
[鄂督宣告停受民刑訴訟武昌]  
　　瑞制軍近日通飭各屬頒布示諭並牌示轅門略謂鄂省各級審判廳成立在即行政官署照章不得收受民刑訴訟業經本部堂頒發告示通飭各屬張貼本部堂亦行政衙門所有各屬民刑上訴案件自應母庸受理合行牌示曉諭俟審判廳開庭後鄂省人民有依法遞控到省均赴高等審判廳起訴本部堂衙門不復收受至湖南省城審判各廳曾經展限一時未能成立應仍暫行受理惟湘省來院控告之案究屬不多母庸特派收詞委員嗣後湘省人民如有來轅上訴者須按三八告期遞呈由文承啟官輪值收受送俟本部堂閱批其各遵照 
外交 
[洋人擅入內地打雀之取締廣州]  
　　粤督昨據巡警道具詳以據新安深圳巡警區官禀報自本年九月間廣九鐵路開車每星期常有洋人携帶鎗枝偕同洋婦擅入內地任意打雀近則日來日多言語不通路途不熟難保無意外之虞應如何禁止以免變生不測釀成重案請察核批示等情當批示云查洋人前往內地按照約章應請領護照以憑地方官查騐保護如其無照或有不法情事地方官應行照約扣留解送最近領事官發落據詳香港洋人時入新安深圳內地打雀實屬不顧危險候即照會英總領事官轉致香港總督設法禁止以杜事端仰即遵照 
軍界 
[水師改編巡防隊成軍武昌]  
　　湖北荆襄水師兼帶沿江巡防隊統領陳得龍主政以所部荆襄七營原有營制餉章紊亂不一旗幟服裝鎗砲等項尤属參差前經條陳督院改編爲水路巡防隊就原有之薪餉定劃一之章程餉則酌加額則酌减業經瑞制軍批准茲陳統領特將駐紥蔡甸之襄河前營改爲荆襄水師巡防隊第一營駐紥沙市之荆江後營改爲第二營駐紥宜昌之荆江前營改爲第三營駐紥仙桃鎭之襄河右營改爲第四營駐紥沙洋之襄河中營改爲第五營駐紥樊城之襄河左營改爲第六營駐紥老河口之襄河後營改爲第七營已改編成軍矣 
[松提標裁併緑營弁兵松江]  
　　松江提標除右營移駐上海後營移駐嘉定外駐松者僅中左前城四營屢奉裁汰兵額寥寥茲又經提督劉軍門通盤裁併定於明正元旦實行計中營裁千總二吕港汛外委一兵六十三名內裁汰二十七名左營裁游擊一守備一千總二把總一外委一兵七十七名內裁汰三十四名留存弁兵併歸中營管轄城守營裁去閔行汛千總一把總一西外汛外委一額外四兵九十名裁汰三十六名前營裁游擊一守備一千總一外委一兵九十一名裁汰四十一名留存弁兵併歸城守營管轄 
學務 
 [P城鄉各小學畢業會考常州> 
　　武陽城鄉各小學堂高等畢業生計城廂冠英十七人育志爭存十五人武進安西鄉安西七人德澤鄉喬蔭五人陽湖太平鄉振聲八人聞初八日兩邑令會同敎育會勸學所在局前街先賢祠舉行畢業考試考期及科目照録如左初八上午國文下午修身初九上午歷史下午習字初十上午經學下午圖畫十一上午算學下午體操十二上午地理下午英文十三上午理科云此次各校初等生畢業者城鄉統計約三百人左右 
[博物學堂刦灰之規復武昌]  
　　鄂垣博物學堂於上月失愼已紀前報現悉焚去學舍及一切書籍標本各項公私什物衣服約值銀五六萬金目前鄂省學欵支絀常支尚且不敷何能動撥巨欵重修茲由王次泉文宗移請該堂監督劉紳洪烈將肇災詳細情形調查見復一面將該堂堂長譚君錫恩撤差聽候查辦不准遠離又委學務公所劉科長奉璋 
 
 

Page 12

 
 
密查失愼原由以便責成疏忽各員匀攤賠修先由王文宗撥欵七千元將校舍趕於年假內修成以便各生於來年二月上課此項修理費卽扣該校管敎員薪水抵償約計六個月可以攤完但各敎員以校內失愼係管理之責我輩不能代人受過枵腹從公已聯禀學司申明不願承認 
實業 
[勸業道取締錢業之小波折杭州]  
　　浙撫增中丞日前箚行商務總會謂本省自各莊號倒閉之後市面恐慌銀根緊迫本部院昕夕籌思力圖挽救凡有損害金融之舉必當先事防維查各錢業賣空買空抛做空盤及高抬拆息掉期等項名目考其性質無非形同賭博利已害人年關瞬届深恐因此再見虧倒之事亟應設法查禁以重商務業由杭總會遵箚分别轉行去後近日因奸商販運現欵出口銀根短促現水飛漲市面復現危險特於日前嚴飭勸業道設法禁運外重提前議實行取締調查城廂內外錢業莊號實存資本放出帳欵開用支票按户造報詳細表册限期送道並限制人民存欵不得擅動挪移各節致該業中羣起反對咸謂放帳票欵遠及數省一時萬難調查至不准擅動存欵一節尤形窒碍試問存欵不動何必開店所謂本利營運子母相生等語作何解釋惟勸業道照會商原訂初八日大大會公籌入手辦法現該業已先在會館集議對付方法臨時知照改期云 
[武漢紳商反對中美銀行章程之意見漢口]  
　　武漢紳商因中美銀行訂章有發行通用銀幣鈔票儲蓄存欵各條侵奪國家銀行之特權特以銀行研究會名義邀請各團體於初四日在漢口沈家廟開會聞是日到會約百數十人胡瑞霖張國溶熊煥章李聖言湯化龍唐鳳翔諸君均登台演說公議就胡瑞霖張國溶唐鳳翔三君之意見協商對付辦法五項（一）聯絡各省埠商會恊力電爭（二）電農工商部度支部請據法律批駁不准立案（三）由到會諸人呈請督院咨部力爭（四）宣布意見書俾全國人民皆知中美銀行之侵我特權不認入股（五）陳請資政院建議當得到會大多數之人贊成遂散會 
雜記 
[陸軍標統演拳之怪狀武昌]  
　　鄂軍第八鎭步隊三十一標標統曾廣大本一駕划船出身毫無軍人學識聞該標統從前落魄時曾練習拳術每當新年之際舟中無甚生意即率其同志在武漢要戲法賣拳張統制彪見其技藝純熟乃招之帳下充當健兒嗣張由護軍營統領升任第八鎭統制其時新軍界人物寥寥以曾尚有一身拳勇亦是特别將材遂荐於南皮張文襄畀以標統巨任一帆風順幸無隕越日昨該標統忽舊技復癢傳知所部三營管帶官有兵士能拳術者具單呈上本統帶備有彩銀親與比試如能將本統帶撲倒即携銀而去一時各營兵士告奮勇者約共八十人於本月初三日在該標第一營操塲演習詎各兵臨塲候有數小時之久曾標統始醉醺醺到塲竟自食前言不與衆人比試改爲敎授各兵打拳於是自居操塲之中令各兵演習頭二三堂極淺之拳術鬼混三時之久詭云有要公乘馬如飛而去軍界無不傳爲笑柄 
[陸軍兵士愛國之熱血武昌]  
　　第八鎭陸軍三十標一營前隊正兵高文昆前在京畿禁衛軍當兵因喜談國政爲長官所嫉忌逐之歸鄂仍舊入伍該兵士本　家子𤍽　時局立志甚高近見國勢日亟東北三省危在旦夕深抱杞人之憂鬱鬱成疾若醉若狂常於夢中自呼諮議局資政院眞救國之良醫也我恨資格不及不能當選惟祝議員抱定宗旨好自爲之云云昨因閱報見資政院上奏彈參軍機剪髮易服諸歸無效遂號哭終日不飲不食濳于夜間以錐將左腕剌成愛國二字血流不止猶奔走全營大聲疾呼愛國愛國俄頃即昏倒於地人事不知當經隊官命舁往同濟醫院施救矣 
[查獲私售土膏燈吃之嚴厲松江]  
　　松郡禁烟公所調查員邱姜兩君異常認眞昨夜四鼓在南門內查獲留防隊勇屈松元私售燈吃呼警拘捕被拒遂召落班巡夜巡士前往始得獲解婁署當時並于西外竹竿匯金德大帽作搜獲私土廿四兩八錢立拘店主金子山解送婁署照章以五十倍科罰應罰洋六百六十元另繳免枷費三十元房屋暫封亦需罰六百元云 
[禁烟分局插贓擇噬之敗露廣州]  
　　永隆膏店被禁烟分局插贓擇噬一案初二晚由番署丁委員提案復訊禁烟分局將證人文玉龍備解過縣據文玉龍供稱係外省人前在袁統領何統領處當差現今賦閒住在大北直街日來欲往羅定營謀差事是以挑烟數兩以爲招呼人客之用委員詢問烟價數目竟不能答即此一端其他可知再訊店伴曾亞應堅稱並無違法賣烟係證人所搆陷委員默會底藴不復再訊初三早楊令即將曾亞應交保釋出而證人亦已送回分局聞此案發現後紳商兩界多抱不平有丁某數大紳曾致函楊令請將此案澈究否則不休云 
[清談]  
[對于滬市今日之觀感]  
　　天下事同其補救於事後也。毋寗維持於事前蚩蚩者與其惕之以刑威也。毋寗導之以樂利。 
今日南北市之相繼寵市。固屬無知小民。妄逞一時之意氣。然使設有維持於事前者。因迫切。之陳。請爲酌量之應付。召集房主。勸諭房客。兩得其平。亦何至甘心犧牲目前之大利。以爲此背城借一之謀。惜乎高高在上者。形格勢禁。有不克俯鑒顓蒙之苦衷。一任其水深火熱。無所援手乃始迫而出此。 
是故爲今日之補救者。急宜俯順輿情。諒其無門呼籲之苦衷。爲之於無可援手之中。且謀釜底抽薪之計。不宜懍懍焉操三尺法以從事。使小民惕於法令之森嚴。以鎭定於一旦耳。 
雖然我言及此。我不得不　望於今日之官吏。與夫海上之富商。 
[史乘]  
[張佩綸軼事]  
　　張凡兩娶。皆當代名臣女。先婚于邊中丞伉儷綦篤。會馬江敗聞。奉旨褫職遣戌逸夫人鬱鬱不自得旋以病殁。張鰥居數年法越事定。蒙恩賜環。時合肥李文忠方以侯相建旄畿輔深。愛張才。辟諸幕府。言聽。計從。備垂青睞。會李小疾。張候諸臥內。覩一少女侍側。李命與張爲禮曰。此弱息也。粗嫻吟咏。老夫。深愛之。女展拜畢返身遽入。李徐探取枕。畔今稿一册授張曰。是爲弱息手筆雕蟲小。技貽笑方家。君惠敎之。幸甚張展視中有馬江感事一律云。鷄籠南望淚濳濳。聞道元戎匹馬還。一戰豈容輕大計四邊從此失天關焚車我自寛房琯乘障伊誰任狄山。張閱至此。淚涔涔下。李驚問之。張曰。女公子一詩。爲僕生平知已。感深没齒。故淚下耳李慨然曰。小妮子質尚不鈍。惜蹉跎至今。鏡台未下。君盍留心代爲物色。何如。張忽長跪榻前。自陳鰥居求聘。李愕然。旣而曰。大佳大佳。君出速以媒來。張謝而退。俟夫人以張齒長。意頗不悅。李委婉諭之。亦即釋然。卒以女歸張。兩人成婚後。伉儷尤篤。吟詠之樂。甚于畫眉云。 
嗟乎名流佗傺。公卿愛才。求諸今日。闃無其人矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[滬北罷市餘波]  
　　英美租界請减房租代表人劉保昌於初八日傍晚手持白布一方上書憲准减租數字在南京路一帶高聲喊令各店舖速速開市一百六十九號巡捕因是時隨觀者衆恐肇事端當將劉帶入總巡捕房留候解訊昨晨奉卜總巡諭飭將劉解至公共公堂先由捕房刑事檢查員侃克君上堂譯稱劉保昌因求减房租事前經公堂訊諭開釋今劉又於星期日在城內九畝地聚衆演說商勸減租演說旣畢劉即出城至南京路一帶大聲呼喊一時隨同胡閙者人數甚衆是以被捕帶入惟雖拘留捕房甚爲優待今恐釋出後再行胡閙解案請示在捕房之意擬將劉解送道轅任劉自求道憲主持减租請堂上核奪旋據包探殷玉鼎投訴禮拜日劉等在城內九畝地營基演說情形訊之劉供實因市面凋敝萬不得已求請减租此事有關公益實非一人私見且是日在大馬路勸令各號開市並不聚衆胡閙應請鑒核孫襄讞諭曰前日格外從寛將爾開釋爾已年老母須多事至减租一事已由道憲與領袖領事向華洋各房主切實磋商勸减自宜靜候示遵時劉又歷陳商民困苦情形並力辯并非多事孫襄讞惡其嘵嘵不休卽商之陪審官美副領事海德禮君以劉似有瘋病略加申斥諭仍留候會商再核至午後復經寶讞員商明西官即派廨差將劉解送道轅奉滬道飭暫看管候訊 
[滬南罷市風潮續誌]  
　　南市各商店因請减房租未逹目的於初九日閉門罷市詳情已紀昨報茲悉昨日城內外各店舖已一律開張安靜無事又聞當日上海縣田大令會同紳電在十六舖各店舖勸令開市時突有俞家鶴者喊令各店不必開門並上前向大令曰勸人開店想已有减租之實際否則未便遽令開市大令問曰爾開何店所租房屋係在何處俞曰向做南貨生意現已失就住在馬立師路大令怒曰爾旣非開店之人於求减房租之事毫無干涉何得揷身多事煽惑衆人顯非安分之徒即命差役將俞拘交八十八號巡士帶至工程局押候交保嗣因無人具保於昨日午後移送到縣旋由大令升座二堂先提同案在押之朱牛郎到案研訊朱供年二十三歲靖江縣人在新北門內新街某紅木作爲夥昨聞各店因求减房租不遂相率停閉小的出外游觀不敢胡閙大令命傳原告項正興徐志誠二店夥杜如三翁德馨與之對質據杜翁二人同供是日商人見各店先後關閉正欲隨同收市詎有匪類多人擁入店內將物亂搗致受損失大令即指朱牛郎問杜翁二人曰此人在塲否答稱曾見此人將板門擲進致損招牌大令喝將朱重責二百五十下釘鐐收押候再詳究又提俞家鶴至案訊據供稱小的係浦東高行鎭人求恩從寛發落大令曰爾無恒業係一無賴爾可知惑衆滋事有干法律否若不將爾從重究辦爲懲一儆百之計勢必效尤日多尚復成何世界俞叩頭不止連稱小的不敢惑衆叩求寛宥大令曰爾出頭硬覇係本縣親自看見何庸飾辯遂喝責荆條五百下又笞責一千板裝入站籠發往頭門示衆 
請减房租發起人沈旭初前日經上海縣田大令傳至商務分會送交工程局暫時管押待至商店一律開市始請自治公所董事將沈釋放迨大令進城將情面禀滬道後劉觀察以沈旭初唆衆罷市實爲禍首即着大令會同自治公所將十六舖大成里四十二號屋內沈旭初所設之請减房租事務所立時解散弔銷簿據大令奉命遵即飭差復傳沈旭初至商務分會由商董諭令速將事務所內簿據票單等物一律繳進以後不准再行干預减租事宜並唆使衆商罷市要挾如違重究具結釋出一面卽由商董將簿據一併送縣以備查考 
昨日有某房主刋發傳單催繳房租小租着於年內一律付清並聲明凡住本處房屋者於减租一事應母庸議倘年終欠宕明春加租一成如嫌租價昻貴儘可遷移云云 
本縣田大令前晚恐有匪徒乘機閙事特飭差捕分路巡查並派親信家丁協同練勇澈夜巡察大令亦親自帶同差勇持械梭巡至天明方始回署 
滬道劉觀察前晚分札滬軍營管帶王雲華帮帶蔡肇春前哨把總何篤臣後哨哨官楊國才右哨千總鄒文彪右哨哨官王錫鈞及郭哨官等分往各處嚴密巡邏各弁勇均手待槍械澈夜游行民心得以安定惟各城守門弁兵等則因是夜出入者少且有顧忌其所收開門小費頓覺减少不免索然無興 
田大令昨奉劉觀察面諭謂城廂內外大小各店雖已一律開市恐有好事之輩不明大體仍有密爲開會假减租事務爲名鼓惑衆人釀成事故際此年關伊邇正藉多做生意以資彌補何堪停止貿易以有形之吃虧爲無效之抵制應即飭派幹差嚴密查訪如再有假名集衆情事即將爲首之人禀候提辦 
滬道劉觀察出示云爲再行出示曉諭事照得商减房租辦法昨經會議特示諭爾商民安分營生在案乃各舖户輕信匿名傳單閉門停止交易殊爲非計要知閉門一日即少一日貿易之利際此年關伊邇均應各自預籌何可輕信謠傳自失營業上原有之利益倘慮流氓痞棍從中滋擾則本道早已通知城自治公所及巡警局滬軍營上海縣多派巡士勇兵捕役四出巡邏認眞彈壓竭力保護如此防備嚴密足以保衛治安合再示諭城廂內外各舖户一體知悉務各一律開門照常貿易母稍懷疑觀望是爲至要 
上海縣田大令昨出四言韻示云請减房租辦理宜平賓主和商母庸爭競租界風潮刻已平定城內南市更宜安靜各商舖户謠言母信即刻開市照常經營官爲保護差弁梭巡流氓滋擾拿辦嚴懲棍徒鼓煽科罪勿輕爲此誥戒各宜遵循 
 
 

Page 19

 
 
城自治公所昨日出示云爲曉諭事本公所接奉道憲函示請减房租一事今日有人分發匿名傳單唆使停市致南市及城內舖户輕信謠言紛紛開門在舖户恐流氓滋擾故有此舉動原非爲要求减租起見現敝處一再出示曉諭令其照常開門貿易並聲明多派巡士勇兵捕役巡邏彈壓竭力保護以安衆心用特飛佈即祈添派巡士分布店業繁盛之處認眞巡護照料務保無虞一面仍分投勸導各舖立即開市以免自損失營業之利其爲首匿名擅發傳單之人應即設法拘案懲治倘沿街有喊聳舖户關門者亦即由巡士隨時拘究總期消弭事端保全地面等因奉此查南市十六舖南首一帶昨日清晨有人私發傳單喊使各店舖閉門停市業於午後經上海縣會同本公所董事曁商董諄切勸告一律照常開張並由本公所知照警務長保護茲奉前因除再知照警務長巡察外合亟出示曉諭如再有私發匿名傳單喊聳店舖關門之人立即拘拿送縣懲治其各凛遵 
城自治公所警務長昨日出示通告云現奉道憲函飭派警認眞巡護如有擅發傳單以及喊閉店户此等擾亂治安必須按律懲處爲此通告周知切勿聚衆指唆再有滋擾情事定即拘送縣署 
[浙路代表致上海維持會電]  
　　（其一）浙路維持會公鑒都察院代奏已交郵外兩部知道盛尙允竭力擔任祈通告社會靜待勿躁銑等蒸（其二）浙江旅滬公學轉維持會孔之兩電諒逹盛允解鈴撤路局辭洋工程司請湘泉鳳樓澍霖諸君暫緩實行蒸 
[勸學所宣佈惠秀女校之怪劇]  
　　上海勸學所昨發通告書云敬啟者惠秀女學於丹桂女劇園演劇一事前經上海縣及江蘇敎育總會先後函囑調查當卽函詢該校據康君保甫來所面述情形卽據情復縣嗣由省視學吳君紫翔親赴該校調查禀復蘇提學使札飭停閉在案乃康廣發傳單竟謂上海勸學所有意破壞該校名譽約十一日假西園開談判會等語按本所有調查學堂之責無與該校私相談判之理如謂本所查復不公儘可向行政衙門控訴除函復康君聲明不到會外合將本所復文並學憲札文公布以昭實在特此通告 
上海勸學所復田大令函據康君保甫來所面稱惠秀女校師生並無演劇情事惟此次向丹桂女劇園商允演劇助捐原爲擴充校務起見是以於演劇畢後由女敎員一人登台說明演劇之緣由末有女生十餘人唱校歌以謝來賓該店白爲劇園誤排當塲懸牌聲明更正爲衆目共見實收到劇資約二百元等語復經敝所協董保恒陪同吳省視學亮欽前往調查見該校女堂長沈嬅面述演劇事係姻戚康姓所接洽餘語與前情略同又經向當塲觀劇之人調查僉稱告白劇單與當塲懸牌更正並演說唱歌等均係實情查惠秀即慧秀女校本年開辦原係私塾並未報告敝所有案此次演劇事起節經一再訪查始知本年堂長雖爲沈嬅所担任而擴充經濟之計畫實爲康保甫所主持以女學堂名義倩女優藝妓演劇募欵即使苦爲分明已非正當之辦法况令敎員學生登同一之舞臺演說唱歌尤自蹈於嫌疑之地位至於劇園將惠秀字樣列入戲目臨時聲明更正一節據爲慧秀並未演劇之證尚屬可信而疏忽之咎王其事者亦屬難辭前奉鈞函飭查合將調查所得據實報告究應如何切實整頓以維風化之處伏候察核示遵爲荷 
蘇提學使札上海縣文爲札飭事本年十一月二十四日據上海縣詳復飭查惠秀女學登台演戲一案聲稱應否勒令閉歇或查明主任之人如何懲戒之處請示遵等情正在核批間復據吳省視學亮欽以自至上海查學於十一月十三日午前會同勸學所視學員楊保恒至慧秀女學調查該校校牌釘於巷口稱爲慧秀中西女學堂旣至校門毫無標認入門又無課堂僅就平日居住房屋內略置棹子數張集女童十數人麕聚一室跳踉無定且敎員亦不在校中候至良久有一沈女士來云卽是敎員詢其校中情迹種種不合難以盡述剌其大者言之初等小學無英文女校更不應有該學堂定半日中文半日英文室中無校具僅有棹子數張棹上所置書籍課本旣不一律且中西各本共置一處亂次以濟毫無規則即使私塾亦不應如是腐敗矧名爲學堂更不應有此等怪象請嚴行申斥强迫停止揭去校牌以免魚目混珠之弊且據該女士云該校內擬擴充在某戲園內抽取劇資校中女童登台唱迎賓謝賓二歌查該校辦理旣腐敗如是復因抽取劇資令垂髫弱女對丿唱歌可慨殊甚請永禁抽取劇資登台唱歌謝賓以維女學而存廉恥等情開摺禀呈前來查此案前經札飭該縣密速查復以憑核辦一面呈報督撫憲鑒核在案茲據該縣來詳及吳省視學摺呈各節該女校辦理旣極腐敗復令校中女童在戲園登台唱歌實屬荒謬應即由縣勒令停閉以示懲儆而端風化除呈報札行外合行札飭札到該縣即便遵照母違 
[改建浮橋近聞]  
　　自新閘橋議定重建築笆隔斷後曾由棲流所董事與各絲廠各米行執事議在大王廟碼頭建造浮橋經紀前報茲因此橋估計工料須銀二千數百兩一時難以籌措且大王廟地勢偏西交通亦不便利現已議定改建於新閘橋東首其所需經費已由閘北四路分局黄正巡官會同錢董允利向各行號酌量勸募業已有着聞日內即須動工限二十天告竣 
[清心中學定期放假]  
　　清心中學定於本月二十日下午二句半鐘舉行年假禮發給中學畢業文憑高等小學證書及修業文憑並請名人演說昨已由監督薛思培柬邀官紳學界届時前往觀禮 
[城內]  
[勘訊盜犯]  
　　太倉州前解盜犯許阿三等三名到道過勘奉發上海縣押候示期勘訊在案茲悉劉觀察因有要公派委王松生别駕於昨日午刻在縣提到許阿三許佶生王根大勘訊許阿三王根大均照原訊順供不諱惟許佶生頓翻前供别駕喝資荆條五十下始行供認判仍發上海縣收禁候禀明道 
 
 

Page 20

 
 
憲核示 
[一路巡局批詞]  
　　民人周嘉福禀批該民夫綱不振致遘入室不見之兇此次原媒韓王氏旣將爾妻伴送回家在先是否串逃豈能憑虛揣測惟旣稱被捲衣物無着是否屬實候飭提案集訊分别究懲抄單附吳阿金禀批據禀同業陳阿順私當布疋不償贖欵等情是否屬實候飭傳案訊質察奪陳王氏禀批據禀螟蛉子增祥該氏撫如已出及長遊蕩違忤甚至紏同妻黨逼賣房產纒擾不休實屬形同梟獍應准如禀備案如再有前項情事卽扭局訊究嚴懲可也 
[南市]  
[又獲一孩]  
　　工程局偵探上月在撫辰丸輪船上查獲拐匪姚慶德等多人及男女小孩十三口由局訊明將　等送案嚴辦小孩揚寳楚等八名留堂召認尚有曾張氏母女三口訊無拐帶情事判令暫留候電致厦門囑令該輪將行李送聚給領再行發落在案茲悉該輪業已回滬除將行李送案外尚有在厦扣留被拐小孩沈和尚一名一併送案由湯裁判訊供年十三歲浦東洋涇鎭人上月間在滬北虹廟弄老虎灶茶館內探望姑夫張木林途遇素來認識之阿寳被伊誘至南京路某茶肆與一老人領上輪船後由買辦在厦門看破留住已將老人放逃判留堂召認候查提阿寳到案究辦 
[誰肯作]  
　　餘豐米行股東孫鴻苑前被永和號執事張仲良串同蔡永泰木作主欠去米洋四百七十三元屢討無着旋又憑人勸令折去七十三元當付四百元期票一紙嗣因到期不付以僞方單一紙搪塞作抵被孫察知扭控工程局判張交保清理即由吳子卿具保出外今逾期不理吳又退保將張交案昨經裁判復訊判着交人洋並保出外理處如違押限繳楚 
[閘北]  
[無可倔强]  
　　李鴻源至四路分局禀控某絲廠股東茅廷奎前因建造廠屋由木作頭魏秀記（即秀卿）經手賒去木料計價銀二百兩屢次向收一味恃蠻等情昨經黄正巡官飭傳茅魏二人到案質訊屬實判茅先繳銀一百兩餘限明春分兩期拔還嗣因茅抗不斷諭令押追 
[不念前情]  
　　老嫗沈錢氏至四路分局控稱前憑孫娘娘爲媒娶劉陶氏之女爲媳嗣因兒子病故媳被其母領回轉嫁他姓婦人祇得洋二十元現欲將兒子棺柩帶回原籍向陶氏商借不允反被逞兇求恩核示昨經黄正巡官飭傳陶氏到案質訊一過姑念錢氏貧苦判陶氏給予洋十元具領了案 
[串竊樹柴]  
　賈錫榮昨扭范文林朱阿七至四路分局控被串竊樹柴經黄正巡官訊實判范朱各責二百板並罰作馬路苦工以儆 
[英租界]  
[若何判斷]  
　　英商黄德水控四馬路戴春林香粉店主張俊卿掯贖道契金鐲一案前日午後由廨復訊原告延律師徐思義上堂請追據見証陸念慈投稱黄於本年七月間帶洋七百元同往張處贖取金鐲張令找洋一千餘元連契併贖後黄又帶洋一千元向贖張稱契已轉抵於人當將洋帶回一再向理張稱帳目不符是以控請追究訊之張亦延聖文律師辯稱被告有帳爲憑可以查對孫襄讞商之英康副領事判張交原保候會商堂諭飭遵 
[控追票欵]  
　　比商華比銀行控裕兼官錢局駐滬分局經理解理庵即解履安不理票欵一案昨奉公堂傳訊經孫襄讞商之美海副領事判解仍交保候訂期會訊 
[不理貨欵]  
　　浙江路陸雲記銅匠作主陸雲堂昨至公廨控被鞏華製革廠帳房高六並買貨人顧松不理貨銀一千餘兩請爲追繳奉諭退去候飭傳高顧二人到案訊追 
[流氓攫洋]  
　　流氓董炳祥陶小五子因在虹口攫取黑種洋人袋內現洋一百四十餘元被捕追獲昨解公堂訊實判董陶各押西牢半年期滿均逐出租界 
[押追竊贓]  
　　劉位科控店夥馮子壽竊取鈔票現洋二百九十五元昨由捕房將馮拘解公堂訊明判押限一禮拜將洋繳案再行核奪 
[西崽不端]  
　　許士公控西崽曹連卿無端行兇並乘間竊取值洋一百十元之花邊由捕查獲昨解公堂訊實判曹押限十天繳洋開釋 
[私售燈吃]  
　　趙阿四因在虹口克能路費屋私售燈吃由捕查獲昨解公堂訊明判押捕房七天烟具銷燬 
[氣忿圖盡]  
　　公共公廨差役王濤（混名小阿二）前日因與姘婦口角吞烟圖盡當經同居人察悉設法救愈未致殞命 
[到底不認]  
　　凌伍氏高王氏因帶銅質小洋數十角至火車站附近希圖混用被匯四捕房包探查獲一併拘解公堂押候查辦在案昨日復訊仍不吐實判兩氏各押女所一月期滿均逐出租界銅質小洋悉數銷燬 
[拐賣弟婦]  
　　濟良所昨解被拐婦人張章氏到廨請訊據供宜與人夫名張錫金在新芳　鼎隆南貨店內爲夥被夫兄誘滬圖賣等語判改留本廨候查傳其夫到案再核 
[慣竊脚車]  
　　北京路馬益源舊貨店主馬二串同楊桂生專竊華洋各商脚踏軍消贓於杭州許姓等業經總巡捕房探目李星福查悉禀明公廨持文赴杭協同拱宸橋通商場捕務局差將楊馬二人移提來滬昨解公堂請究並據李探禀稱現祇吊到脚踏車八輛尚有八輛因收贓人住居仁和錢塘兩縣境內應請移文兩邑警局查吊並提收贓人究辦判楊馬還押飭將馬益源舊貨店先行發封候補提人証再訊 
[被告到案]  
　　王以莊控洪佩卿不理押欵又木作頭控洪不付加價銀兩等情因洪逃匿由廨將洪妻李氏及司帳人紀月帆提案押交在案昨由差探將洪提解公堂請究判李氏與紀一併開釋洪押候晚堂訊追 
[美租界]  
[乘車趺仆]  
　　某玻璃店學徒蘇保忠昨乘二十八號電車至元芳路口下車跌傷頭面由捕車送同仁醫院醫治 
[女孩被拐]  
　　住居蓬路五百三十三號屋內之曹陸氏昨至捕房報稱有八歲女孩名阿星被人拐失　爲查訪捕頭准之 
[洋人行竊]  
　　某洋人昨至乍浦路源興雜貨店以購買火油爲由竊取洋銀五十元逃逸嗣由店夥報告捕房請爲查緝未知能弋獲否 
[洋人兇横]  
　　某洋人昨乘王阿根之人力車不給車資反將車槓擊斷王即投報捕房捕頭諭候查辦 
[論價衝突]  
　　陸餘慶昨至西華得路某洋貨號購買洋布與店夥爭論價值互相衝突陸將該店玻璃窗擊碎鳴捕拘送捕房押候查核 
[法租界]  
[聽憑自擇]  
　　包沈氏之女阿香于上月念一日由林項氏洪鴻喜爲　售於徐順江爲女計得身價洋一百六十元立有身據載明斷絶不准來往詎數日後阿香遽卽逃去徐將兩媒送廨著令交人在案前日沈氏將阿香送案稱因被　毆打是以逃回以後須准來往徐供若要來往須至阿香出嫁時方可聶可馬諭氏曰如照親戚往來身價不能如此之多自應給還若干或將洋一併交還領女回去亦可否則祇能依據而行姑將阿香暫行送堂俟商定辦法再予給領 
[尋見房客]  
　　朱金生虧欠房租七個月計洋廿一元七角遽自搬逃茲被收租人劉利章尋見送廨請追判朱交保限七天交洋 
[鄉民妄爲]  
　　鄉民張季堂將行竊田中菜蔬之竊賊吳仁昌打斷脚骨拖往道旁由捕將張拘送捕房解廨訊究判押候吳傷蔭再核 
[起火可疑]  
　　打鐵浜華洋交界處木作主陳元廷家日前失火茲經公堂將陳及貼鄰趙利源一併傳訊陳供樓面係轉租於張姓居住是日之火係樓上所起張妻於事前出外購物一去不返張亦不在家中不知如何起火聶司馬訊得陳張俱未保險獨趙利源保有火險而火又在張姓樓上所起事後　姓夫婦逃避不見情甚可疑判陳等開釋俟再詳查核辦 
[僞造烟灰]  
　　某包探查知朱紀福前因　禁售賣僞烟灰曾由公當罰洋十元詎釋出未久復肆故技因即拘入捕房送廨請辦判罰洋廿元以懲胆玩又有王阿根亦因違禁將假烟灰混售由探送辦判罰洋十元充公 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[論刑律不宜增入和姦罪之罰則（日本岡田博士）]  
　　中國刑律之治姦非罪自元以後漸次加重現刑律定和姦杖八十此次編纂草案擬删去本條於是學部直隸兩湖兩廣兩江江西廣西湖南山東山西各省悉謂和姦孀婦處女概應科以刑罰以維風化後編查館擬增入凡和姦處五等有期徒刑之附則其有夫姦則處四等以下有期徒刑 
國法中處罰姦非等罪其最宜愼重者須劃清個人道德與社會道德之界限蓋恐敎育與法律混淆而爲一也然此觀念尚未完全發逹之時代往往刑律適用過廣致使政敎區别不明即以歐洲之例證之昔耶穌勢力漸盛時代除正當婚姻外凡男女之間或男子與男子女子與女子又或人畜之間有爲淫行者一律科以重刑其姦非罪名中有單純和姦納妾亂倫密婚略婚强姦有夫姦親族相婚重婚獸婚等細自犯者多處以死刑惟此種關係日耳曼法與拉丁法之主義不無少異日耳曼法則保護奬勵正當之婚烟其餘概行處罰而拉丁法則不若日耳曼法之嚴密雖當耶穌敎勢力最盛時代亦不至於正婚以外之行爲一律處罰兩者雖有寛嚴之别然於違反宗敎規則之行爲一律認爲犯罪其結果遂至有夫姦以外如尋常私通和姦等亦以之爲犯罪行爲洎乎十八世紀之末道德宗敎法律之混淆逹於極點其反動力遂有劃清界限之說於是法德兩國漸就舊法中删去各種姦非罪名雖法國法系與德國法系其删訂之程度相去甚遠然在十九世紀所有一般法律思想無不以屬於道德範圍之惡事與屬於宗敎範圍之罪惡概置諸法律以外而其現象尤以刑律中姦非罪之變更最爲顯著者也 
自茲以後姦非罪之應屬於家庭敎育個人心術所支配者概從删减刑法中所處罰之姦非罪（第一）因公然實施致污善良風俗者（第二）以强暴實施之者（第三）對於無完全承諾能力之人而實施者（第四）破壞正當婚姻之効力者（第五）足以誘引姦淫之惡習者其餘如單純和姦納妾調姦等罪東西各國刑律中殆至絶跡由是觀之昔之東西諸外國何嘗不以和姦爲罪今以之置諸刑律以外者誠以道德敎育之所系非刑律所能禁制安用此無益之規定哉自刑律發逹之程度觀之凡法典之進步者概無和姦罪規定其沿革姑置不論試就法理與實際兩面研究之亦有不應規定於刑律以內者 
以法理言凡害及社會之行爲有刑罰之效力所能及者亦有不能及者刑罰效力所不能及而屬敎育之範圍者自不得不舍刑罰而注重敎育如對於幼者所設之感化塲是亦有刑罰效力不如療治效力之大者又不得不舍刑罰而施以療治如對於瘋癲者所設之監置塲是又有暫不執行所宣告之刑罰使犯人反省而其效更著者則亦不得不猶豫其執行如對於初犯者所施緩刑之制度是以上三者要不外刑期無刑之政策各施以適宜之豫防而已夫尋常合姦行爲不過違反道德已耳其害並未及於社會也即使謂其害及於社會然不得即據此以爲必列於刑章之內而加以刑罰之理由也何則刑罰者必就其性質與其分量及其他社會一切之狀態而以其効力之能及與否爲斷者也故如游蕩飲食之徒荒淫之輩未聞刑律中定以罪名者實以刑罰之効力不如倫理敎育宗敎之爲效易且大也世無無父兄之子女苟新民法中嚴訂監護制度以補其不足養成家庭嚴正之風初等以上學堂之智育德育日漸進步奬勵個人自制之能力且有新聞雜誌輿論以涵養公衆廉恥之心則道德日盛習俗自移至是而謂無刑罰之故致尋常和姦犯罪日見增加者無是理也 
更以實際言其不便之處約有四端一曰立法二曰檢舉三曰審判四曰外交試先就立法論之（一）今姑韙衆議增入尋常和姦一條其刑罰寛嚴之問題不應如舊日之處以死刑或長期自由刑者自不待論然輕微處分終不足禁制男女之私情則仍屬無益之規定已耳（二）妓女娼婦其初亦處女也尋常和姦處罰而許娼妓營業殊不得謂爲貫徹論理之法律而禁絶娼妓又屬能言而不能行之空論此二者立法上之不便也更就檢舉上之不便言之（一）刑律中苟設此種罪名必至貧賤者不能免縲絏之累而富貴者則搜索無從往往倖逃法外與刑律四民平等之原則恰相背馳（二）若不分貧賤老弱凡有穢行風聞者一律逮捕處罰使人喪失終身之名譽幸福實與社會上之死刑無異甚或以處刑罰故而一家一族爲社會所不齒此又實施檢舉上之不便也且也此種犯罪往往於秘密之秘密中行之其留有證跡者極尠故不惟檢舉上異常困難且審判上亦必至流於擅斷之弊矧以國交關係言中國將來改正條約收回領事裁判權之際如刑律中定有尋常和姦之條必有倡議反對者即幸而不至反對而實施以後若遇外國人和姦條件一律處以刑罰在外國雖不能據法律論提出抗議然感情旣惡恐亦不免引起外交上紛雜之問題所得不償所失孰有過於此者哉 
不合法理及實地上之不便如此其故人亦非不知之也而何以主張增入和姦罪者之多也無他中國重視倫常風化復惑於處罰和姦即可以維持倫常風化之空論於是明知爲無益具文仍嘵嘵置辯不已推其故亦不明禮敎法律之界限且欲藉此博舊社會之虛名耳况違反倫常侵害社會之行爲苟爲刑罰之效力所不及其適用必至困難人民若知法律爲有名無實之具則刑律之威信掃地矣且必至因此無益之條項而蔑視全體之法則故增入和姦一條之具文其弊猶小失刑律全體之威信其弊何可勝言耶東西各國亦認和姦爲宗敎上道德上之罪惡且進而認爲妨害社會之罪惡原與中國無異然其刑律中概無和姦罪之規定者豈偶然哉泥於禮敎而不明法理其法决非完全之法矧以資政院爲中國立法機關一言一字皆爲世界各國所注視苟因此無益之問題致貽笑柄於環球法學界中是豈僅資政院之恥也 
小說 
[軍情小說湘纍怨（九）]  
 
 

Page 27

 
 
　　這個李縣令。自從到任以後。旣不知道什麽叫做愛民勤政。又不知道什麽呌做保守官箴。一味的只知道搜刮百姓的脂膏。去巴結那班上司。醴陵百姓。一個個都恨如切骨。這個李縣令。也知道醴陵地方的革命黨極多。限看著不日就要起事。更兼明知自已的官聲。也不大好聽萬一個革命黨閙起事來。不是頑的。便取一個巧。上一個禀帖。只說害病。請樓中丞和陸方伯委員接任。樓中丞也是個狠精刻的人。知道李賓谷做了兩年醴陵縣知縣。袋裡頭是搜刮得飽的了。便也裝個糊塗。準其交卸。委了個候補知縣王少平去署理醴陵縣事。原來這位王少平。却是個舉人出身。江蘇人氏。生得長身玉立。燕頷處頭。腹有詩書。胸懷經濟。狠是個有些作用的人。更兼有一件人不能及的地方。不論什麽詩歌賦。策論表判提起筆來。不假思索。下筆千言。湖南一省的候補官。没有一個不佩服這位王少平的學問。但是這位王縣令。既然具着這般才調。不免就有些鋒鋩太露。狂態向人。就是在上官面前。也還是和平日之間一般的樣兒。從不肯做出那脅肩謟笑的醜態。所以一班撫藩臬道都有些和他不合的意思。雖然口中不便說出來。心上却未免有些芥蒂。所以趁着這個當兒。呌他去署理醴陵縣。有心要他躭些干係。這位王少平得了這個署理醴陵縣的消息。自已心上已有七八分明白。明知道是樓中丞和他不對。有意把這個難題自給他去做的。心上甚是好笑。暗想這個地方。若是換了第二個人。一定是死也不敢去的。如今幸而委著了我。天下的事情。兵來將擋。水來土掩。有什麽辦不到的事兒。樓中丞的意思。無非因和我不合。故意委我到醴陵去。要呌我受些驚嚇。我可是個怕事的人。說不定到了那邊。倒反做得出些事業。也未可知。 
國外新聞 
[英儲注重文武學術]  
　　初九日倫敦電云哇白碩佛報載稱英國皇太子在逹脫茅斯習練海軍將於西四月間滿期擬於秋間入哇斯佛大學肄業兩年然後由阿爾培脫親王率之游歷全國事畢則將入馬軍聯隊 
[西王巡遊新土續誌]  
　　初九日倫敦電云據曼里拉電稱西班牙王阿爾方沙偕同首相反陸軍部大臣已行抵此間駐於營帳之中隣境摩洛哥部落之代表均衣華服隨王入營共致敬禮又電云一九零九年西國征伐摩洛哥陣亡軍士之紀念碑建於曼里拉地方已由西班牙王開幕當地摩洛哥領袖均曾蒞塲觀禮 
[德儲行踪]  
　　初九日倫敦電云德國皇太子已行抵印度拉化爾 
[西報論俄德協約之內容]  
　　初九日倫敦電云每日電報謂俄德協約之內容可以作爲日後英俄協約之藍本（以上譯字林報） 
[紐約金融之恐慌]  
　　初九日紐約電云紐約加利基托辣斯公司有資本金洋一百五十萬元又紐約第四國家銀行有資本金洋五百萬元均因受魯濱投機事業之影響而閉歇此外尚有銀行三家亦屬可危現向各銀行提欵者甚多以致市面極爲震動 
[美國大使之更動]  
　　初九日鈕約電云美國駐土京大使斯特勞司已辭職聞有簡爲駐東京大使之說 
[美國與加那大之商務]  
　　初九日華盛頓電云加那大大員現與美總統及國務大臣會議發逹兩國商務互換利益之事漁業問題與國際鐵路章程問題業經提議加那大首相及內閣諸人於星期三由美總統邀往白宫讌飲 
[日本研究飛船家死于栢靈]  
　　初十日東京電云日本海軍少佐某員前派往德國研究飛船之學於星期日在柏靈病故 
[俄德恊約之報告]  
　　初十日倫敦電云泰晤士巴黎訪事電稱自俄國外務大臣返俄京後凡俄德兩國協議巴格大得及波斯北境兩處鐵路各情英法俱已深知其條約對於歐洲平均勢力及俄國與英法之交誼均無關繫 
[德國殖民部大臣將往非洲]  
　　初九日柏林電云德國殖民部大臣擬於西四月往德屬非洲西南各處以便解决各種行政上之問題（以上譯文匯報） 
振務 
[皖振要電]  
[皖撫來電]  
　　製造局張觀察鑒汀電悉平糶米糧免稅一節奏准後隨即札司局兩道曁各關卡一體出示招商販運道經壽州鳳臺懷遠一帶調查糧價大米每斤在五十文內麥麵每斤在六十文內現擬預從春賑項下撥數萬兩向本省豐收地方購米存儲以備春荒回省即赶辦今日由鳳陽赴懷遠遞及蒙渦宿靈亳泗五等災區并以附聞寳魚 
來函 
[剪髮大會來函]  
[願盡剪髮義務諸君同鑒]  
　　本月十五日二鐘在張園開剪髮大會前聞同志中有能代人剪髮願盡義務者甚多請於是日各携剪刀早臨爲感 
[薙髮匠同鑒]  
　　上海各洋行西人用華人剪髮者甚多惟無專店無從招集見此函後望即互相傳告於十五日二鐘前各携剪髮器具齊集張園以免利權外溢是所深盼 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
