# 1893 - 109 - 4907185

 

Page 1

 
 
[赶印京報放大附張啓] [  申報館主人謹白]  
　　臣工章奏薄海願聆偶一濤遲無不延頸跂足是以本館特倩妥友每日在内城赶緊抄寄印入報章卽凡邸抄及摺報中所偶遺者亦必設法抄來按日排印務期較尋常京報從速有時奏摺過多每本非一頁所能盡則擴爲二頁以饜觀者之心至於各處新聞益復旁搜博訪遠而海外近則目前上逮官場下迄閭巷瑣聞佚事纎悉靡遺綴録報端多至倍蓰是以將公堂案牘及一切巷語街談酌量列入附張以冀多多益善敬告閱報諸君尚其俯賜鑒察爲幸此啓 
[新印增註飲香尺牘告成] [  圖書集成局代啓]  
　　魚鴈往還藉通情悽尺牘雖小道然非腹空如瓠者所能走筆而成是書係白下慵隱子所箸由頌揚禀請以迄箴戒致覆分爲二十八門門各數十首或駢或散其體不同要皆鏤月裁雲精心結撰卷首冠以時令賀壽賀喜諸集句尤爲切要之文茲由飲香居士倩本局排印刻己告成每部四本定碼洋三角世有先覩爲快者請臨上海逢源里熙記書莊以及各書坊購取可也 
[日東武備論]  
　　昨日本報紀日本水師演武事閱之覺軍容荼火髣髴遇諸目前有客見而問焉曰我聞日本自維新以後事事效法泰西行伍卒徒軍械兵艦一律廢其舊制漸闢新機用能海外稱雄鄰封懾服今觀報章所紀除魚雷水雷之外大抵皆東瀛舊式與西人所習者大相懸殊抑獨何也則告之曰日操何嘗若是哉今之所演蓋以舒筋力遣光隂也我嘗見中國兵丁當無事時大抵出外游行三五成羣往來廛巿非烟寮卽茶肆謔浪笑傲習以爲常甚且酗酒打降窩娼庇賭種種不法之事靡所不爲偶或訴諸營官則惟責軍棍以痛懲插耳箭以示辱而一經辦畢依然任意所如或更有營官曲護勇丁致他人受其欺而不敢聲訴者日本恐亦蹈亦陋習故於整軍經武之暇令其習於勞苦俾免佚則生淫卽如踤跤以角力也頂水以習山中汲飲也擊劍以練目光手法也驅鴨則師古人擊鵝以亂軍聲之遺意也雖非行陣所必需然亦可藉此以收拾放心免其滋閙此其法良意美較之華兵之恣情游蕩者相去奚啻天淵哉且夫善師成法者類能神明於法而不爲法所囿日本之操兵陣僕亦嘗憑軾而觀之矣猶憶昔年薄游江戶時曾偕友游四谷山巔士官學校陸郓少將木野君下令開操導使縱覽其練馳馬也身輕如燕一躍而登或竪蜻蜓或翻觔斗盤旋數四略無欹側之形旣而超躍木架架高二丈許演者持長竹竿聳身過其巔捷若飛猱令人目炫至於洋槍聨隊則槍聲如一略不參差步伐整齊幾類天空雁字後游學習院其兵式體操之技更覺精純聞之木野君云日本兵制凡陸軍步騎砲兵營各士官有學業精勤願從陸軍効力者選入學校配置各科聨隊中使自擇其性之所近者悉心學習越一年有半而卒業業旣卒復歸原隊勤習戎機又半年由將校試騐一周然後集衆會議如皆以爲可則陞之提督師團長提督師團長試可而後逹之監軍由監軍逹之陸軍大將奏於朝而任以職其海軍之等級亦復如是僕雖文士未嫺武備其軍士之足以殺敵致果與否示得而知然觀其演習之若何辛勤升擢之若何愼重則知行車大事固未嘗以兒戲視之故能集西法之長而不囿於西法非膠柱鼓瑟刻舟求劍者所可同日而語矣因而知中國之與日東固未可失輔車相依之道也中國自與泰西通道初時事事爲西人所制未能操縱自如今雖意見漸融性情漸洽遇事和衷共濟未嘗稍有違言然猜忌之心仍未悉泯在局外者每謂一旦偶生嫌隙則中國水陸營伍萬不能及西人使當兩軍交綏血飛肉薄戈矛遍地礮火連天勝敗之機有不煩蓍蔡而可卜者僕則以爲是不必慮今之泰西昔之胡越也日本則鄰人也鄰弱則我失奥援鄰强則我亦可互相庇蔭然使平日不通聲氣素無玉帛往來則偶或勢處其艱亦安可以呼將伯日本則夙昭雍睦使節聘問虞詐胥捐我星使之往駐彼都者彼固以禮優待卽彼國使臣戾止中朝亦禮貌彌隆今者新簡駐華大臣渡邊君前任亞細亞協會副會長時曾在席間與鄙人言及深願中日互相聨絡以拒外人懇懇肫肫謙和謹厚我知從此益敦睦誼唇齒相依倘與他國用兵卽不能違公法而請其襄助亦可從中排解免於禍結兵連然則日本之强亦卽中國之福豈若俄之興築鐵路大爲中國所隱憂也哉或曰日本與我接壤彼旣兵强國富安知其必無蠶蝕之謀曰是則萬萬不然日本之地小於我日本之民少於我而其性情行事則又相類於我彼之兵雖日臻强壯然以禦外侮難保其必取勝疆塲彼方欲連亞細亞洲爲一家豈有一家而自相魚肉者我是以知其必無此心也雖然我中國而能富强則是使日人佩服我中國而苟孱弱則日人亦將視之藐然然則富國强兵仍在自爲籌畫及此承平無事烽燧不驚整頓師徒誠不容緩綢繆未雨詩人蓋己先我言之矣袞袞諸公尚其爲桑土之徹毋讓日人以獨著先鞭哉 
[諭旨恭録]  
　　三月初二日奉上諭張家口監督溥頲奏差滿回京齎交盈餘銀兩並請减成賠繳虧短盈餘銀兩一摺所得盈餘銀五千九十兩零著交廣儲司其所請减成賠繳之處著戶部核議具奏欽此 
[江撫抵潯電音]  
　　江西巡撫德曉峯中丞交卸撫篆入都陛見定於初六日起程本報巳紀之矣昨日薄暮接九江訪事人發來專電知中丞己於初八日申刻行抵九江矣 
[都門雜志]  
　　西陵當差之翼長防守尉筆帖式各員應領春季俸銀一萬四千餘兩派令防守尉多興阿等三員赴部遞呈印文册檔聽候俸餉處按照所開食俸官員人數並現在請領春季俸銀兩數詳細稽核兩相符合然後禀請堂憲飭庫定期開放○前報紀西珠巿口某雜糧店掌櫃人某甲喝令各夥將北吏署捕役三人繫諸車上意欲移往他處私刑值中西練勇到來爲之解釋隨拘某甲到坊看管旋經滿漢察院批諭某甲一名原係右翼衙門交傳送審之人須仍解赴右翼衙門訊辦因此捕役復遵照右翼傳票往宣武門外果子巷及宣武門内公門口火神廟琴花街等處雜糧店内傳集掌櫃五人連甲解赴右翼衙門委員升堂訊究按照漏稅則例罰鍰計驘一匹罰交京蚨二十千六家雜糧店偷漏驘匹甚多共罰京蚨二千餘千復將甲責大板一百下○本月十四日部庫放收銀兩旣畢某庫兵於移運天枰時從懷中墜下寶銀一錠經管理三庫事務大臣汪柳門大司空鳴鑾所見立飭役責以皮鞭二十七下革去庫兵差使咨回原旗食餉當差並將通同作弊之茶役何復原鞭責二十七下斥革出署永不准吏名復充○鼎恒蔚泰厚兩票 
 
 

Page 2

 
 
號匯兌閩海關稅銀十萬兩前經戶部示傳於二月十六蟲开庫兌收是以兩票號將銀如數運至庫中經管理三庫事務大臣徐頌閣都憲郙駁令暫且停收待下次開庫時再行解往○楚北餉銀二十一萬兩前經委員運解到部戶部示傳二月十六日開庫之期赴庫伺候是日經管理三庫事務大臣徐都憲督同庫官看視庫兵如數兌收並無短少 
[募勇成軍]  
　　皖南鎭徐叔平副戎以皖南各屬山嶺崎嶇向多伏莽近又疉奉大憲檄飭嚴拿會匪部下所隸額兵及練軍共二千餘名不敷調遣在禀請督撫兩院憲就本郡添募壯士一百名以資調撥己蒙院憲批准遂於二月中浣在寗郡懸旗開招一時江湖豪俠聞風而來頗不乏人不數日卽己足額老弱者薙之少壯者留之派弁訓練以期嫺熟或謂將來當撥歸蕪湖牙厘局許觀察供緝匪之用未知孰是 
[會匪狡展]  
　　會匪周老五一犯經蕪湖牙厘局許觀察派弁在鄱陽輪船拿獲帶至蕪湖發交保甲局總辦吳太守研鞫己紀前報兹聞該匪供稱係湖北人年廿九歳本名周乙丑蓋以生年爲號也因家食維艱流落江湖間曾從己斬匪犯金老五遊學作雞鳴狗盜頗能行個中三昧訊以入會之事則絕口不承及蕪湖縣王邑尊由金陵公幹回署又從監中提出悉心推鞫仍執定前詞觀察翻閱去年金老五供詞案卷有拜周老五卽周乙丑爲師之語今周又稱爲金之徒顯係飾詞巧避第周之年貌名號旣己累黍不差一經反覆推詳必能得其要領按己斬之金老五係蕪湖保甲局勇去年四月間在大通划船中拿獲當圍捕時金拔刀抗拒事後連刀一併解省刀式古雅絕倫各大憲詳加把玩見刀背鐫有嘯巢備三字又銘讚數行古篆十餘字不知出該匪自鑄抑由骨董家盜來迄今刀己存入庫中如豐城之劍時現光芒云 
[命案續述]  
　　前由揚友報稱鴛鴦雙殉一則兹聞陳父己於某日言旋知佳兒佳婦先後吞烟斃郚悲悼之餘頗滋疑竇不動聲色在各處留心察訪嗣果訪聞其子係被人毆擊後忿恨填膺無從控訴始吞烟身死陳父遂赴有司衙門報請相騐上月二十五日邑宰帶同刑仵人等命輿出城比至己由該處地保預備公座邑宰先令陳父當塲具結然後將陳棺舁至露出屍身如法檢騐腰脇等處果有傷痕實係傷後服毒身死陳父崩角在地求請伸寃邑宰允之以地保匿報當塲笞責旋將陳之妻母曁近隣某某等飭役帶回署中以便研訊確情一面派捕查緝行凶之人以憑究辦 
[揚屬春賑]  
　　揚屬甘泉儀徵等邑去年被旱本月初四日施放儀徵春賑爲前報所己紀兹聞查振委員許太守擇定三月初一日在城内倉厫查照客冬章程接放甘泉縣境各鄕春賑鳩形鵠面者聞之當無不欣然色喜也 
[三山春雨]  
　　閩督譚制軍於上月二十四日親往貢院甄别鰲峯鳳池兩書院肄業生童鰲峯生題凡爲天下國家有九經曰修身也一節童題天下之大老也詩題曉策六鰲得鰲字鳳池生題子曰君子懷德二章童題思天下惟羿爲愈己詩題五鳳齊飛入翰林得飛字○福州府唐太守於上月二十一日覆閩侯長三縣文童扃門後有長樂縣某甲俟官縣某乙名次在二十圖以外竟將卷面挖補改作二三圖冀可朦混經太尊察出免予根究祇將二生扣考以示薄懲可謂咎由自取矣○閩屬琅岐鄕甲乙二人因索賭帳爭毆致受損傷當經赴縣請騐諭令回家醫治不料藥餌無靈遽登鬼籙屍屬忿恨難消報縣請騐經閩縣蔡大令請郭大令文泰前往相騐以重命案 
[革除浮費]  
　　安溪縣糧書包徵錢糧縱差損民一案業經補提五櫃糧書訊辦兹因代理安溪縣李明府挽求暫緩傳提以便開徵上忙道憲己俯如所請惟嚴飭該書差不得如從前之任意加收一面出示曉諭仍照泉州府定章每兩以二千六百文完繳其餘浮費規例盡行革除卽在各鄕泐碑以垂永久安溪闔邑聞此消息無不歡聲雷動謂許觀察眞不愧萬家生佛也 
[鳩水棹歌]  
　　上月廿二日祀先農壇舉行耕耤禮淸晨關道憲李觀察蕪采營王叅戎率同文武各官齊詣東郊循例立壇行三跪九叩禮卽更衣下田觀察在前扶犁執鞭其餘各官播撒籽種繞田三匝禮畢而退一時城廂士女及郊外村童牧豎隨而觀者不下恒河沙數乃知盤中飱粒粒皆辛苦寄語畎畝中人其無負賢使君勸農之意哉○本届科試之年蕪湖縣王邑尊接奉學憲行文飭卽舉行縣試邑尊遂移會廣文出示定於三月十二日取齊十五日闢門試士又聞當塗繁昌等縣亦是日舉行縣考蓋文宗二月初六日由姑孰起節時曾諭郡尊於蒲節左右或當秉節回轅赶辦本郡院考俾新生同踏槐黄獲霑慶典也○三聖坊後李五家在勾欄中獨樹一幟嬌紅媚紫爛縵風前一入衆香國中往往迷路不得出近日因巿廛落寞問鼎無人卽有乘興來遊者亦皆金玉其外敗絮其中一曲纒頭尚不足供傅粉薰香之用龜公鴇母更於何處謀生活諸校書知此中不可久居相率爲遷喬出谷之計與有情人白頭偕老從此畫梁泥落玉砌苔生崔護重來不免有去年今日之感矣○二街耶穌堂對面去冬新設大觀戲園綺階繡幙結構甚精與江口勝鳳梨園一角勝負當大觀初開時名優薈萃歌舞翻新足以滌庸耳而洗俗目未幾勝鳳得崔家郎爲護花旙大事整頓大觀遂相形見絀旋啓而旋閉者屢矣近日園主力竭筋疲萬難搘拄遂於二月廿五日倒閉諸子弟亦雲散風流音沈響絕使李龜年重過江南不知如何感概矣 
[閙考餘聞]  
　　前報紀安慶闹考一事兹聞安慶府聨仙蘅太守於次日飭差鳩集工匠將考棚修理一面乘輿赴各憲衙門禀明沈仲帥立卽出示曉諭懸掛考棚頭門外諭以禍福利害洋洋數千言德靜山方伯以考試爲掄才大典各童越禮藐法糾衆抗官其中難保無主使之人飭學官嚴查主使廪保及爲首滋事之童生務須從嚴懲辦以儆將來旋經訪聞有一廪保姓吳名啓沃實係主使之人飭差密拿期於必獲太守仍回考棚筮期初五日考試桐城適有懷寍童生數人見之忿忿不平卽將考試桐城之牌摘下爲護棚親兵所見喝令拿人該童生等紛紛奔散有一汪姓者爲石所絆跌仆在地經兵拿獲拘至太守案前太守審訊之下卽命掌嘴並責手心數百下發交懷寗縣管押可謂咎由自取矣初五日考桐城各童皆循規蹈矩肅靜無譁初八日補考懷寍文童正塲十一日考潛山十四日考太湖十七日考宿松二十日考望江餘俟續録 
[藩司拜客]  
　　昨日下午江蘇藩憲鄧小赤方伯命駕入城前導有欽命頭品頂戴江蘇布政使司布政使等銜牌及淸道旗飛虎旗軍健戈什哈頂馬次第往文武各衙門投剌各官皆命家丁擋駕方伯隨出城回舟控聞往寶山縣屬查勘海塘後尚須與松江府恩詩農太守同赴茸地也當方伯回舟時突有徽州人某甲攔輿訴稱妻子前被滬城道前街某酒店主某乙夫婦誘逃小的當卽投縣具控訊過一次未蒙准理現始查得乙妻在英租界棋盤街開設娼寮顯見妻子被伊誘藏叩求大人伸理方伯飭將甲發上海縣訊辦 
[儲憲來申]  
　　浙江糧道世觀察由杭州乘官舫啓行於昨日上午十點二刻抵滬縣署辦差人等早在碼頭伺候觀察旋往南巿浙江海運局暫駐行旌文武各員恭迎如禮 
[上海縣試初覆案]  
　　張慶桐王豐楨陳銘桂黄增錫王植善陶明源張其枬沈汝弼沈樹埜吳馨郁鐘圻王銓運王履善唐在復何錫子李顯常趙張維蘇庭驤蔣家鳳楊士照孫夔龍朱培棟萬鏡氷賈承倫張國衡倪道源潘俊麟江紹陞程宗鵬曹永年孫元遠張秀峯徐蔭曾陸紹雲周文毓錢允中沈良棨楊洪森潘惟聲厲觀光周淞吳廷礽洪燦章朱潤淸蔣廷珍林祖潘葛尚冲張士琳王珍金殿奎王璋胡宗瑗陳嘉謨潘覲墀郁鐘鼎張錦麟張祥飛曹汝霖沈兆梁毛熙嚴兆椿黄慶潤曹永敏葛尚圭秦发璋劉慶勵沈宗約 
 
 

Page 3

 
 
沈毓才周同德周愛仁董琪徐熙蕚祁祖章葛士洵葉繼勳徐熙載湯思祖盛德康汪慶濤黄宗麟顧光煥陸樹梅顧來治王國賓鞠維昌包仁浩吳煥章黄錫福趙錫寶沈在田王琪秦錫籌謝肇昌王豐鐘賈豐詒王道善郭廷杰曹永福唐祖彭岳仰高瞿本瑚陳昌鳳周兆荃黄恭錫陸元龍陸其　汪增祥朱禮恭胡信昭秦錫琯張國安徐文鏞戴文光曹浩楊兆春陳元録陳濟淸邵懷淸潘光耀金汝礪徐謙王紀昌金雲生顧宗堯任晉康沈懋德凌志翔沈兆梯李希哲顧視淸張祖欣沈慶彬張良詮沈慶鎭泊濟淸陳明夏黄藝錫楊振文沈邦鎣王豐昌曹振墀朱光華張鍾陸紹機黄仁溥金藻春張楚香夏鼎彞何錫榮黄兆榴 
[龍華雨雹]  
　　本邑西南鄕有龍華寺焉古刹精藍僧徒以數十計每歳暮春時節山門大啓善男信女絡繹如梭無不稽首蓮臺默乞慈雲庇護前日午後鐘鳴三點男紅女緑如水如雲淸凈法堂到處花團錦簇忽雷聲殷殷大雨傾盆旣而李左車命駕而來冰雹认下小者如豆大者如拳閱半點鐘時始徐徐告止然己道途滑澾泥污鳳頭矣 
[覆舟記]  
　　前日下午有傅家橋祝家橋及南匯航船三號開駛來申傳家橋航船載客二十餘人行至龍華浦江中忽遇狂風兼下氷霍舟子抛錨不及竟被激翻當經鄰船飛駛而來將諸客次第援救然其一人己占滅頂之爻矣南匯及祝家橋兩航船行至白蓮涇亦遭迅雷飛雹正欲撑避肉港早己覆入波心南匯船溺斃二人祝家橋船人幸無恙救生局聞知此事特派巡船數號在彼處來往梭巡 
[浦左雜聞]  
　　浦東塘橋鎭東首有土地廟焉前日好事者設宴欵神至晚齊集轟飲正在傳杯弄琖忽有小竊在門外探頭而望旋將茶擔中銅盆二錫壺一藏諸身畔躺外飛奔旣而茶擔移某甲檢點之餘竊訝何以失物旁有人告以所見甲卽奮步追上將賊扭回搜出原贓私刑毆擊並吊在樹上任其通宵呼救寂無應者迨至天明氣絲僅屬地保恐釀成命案上前解下縱之使歸○有本邑人名阿林者家居浦左塘橋鎭向業攻銅人皆以銅匠阿林呼之素性兇頑鄰人側目前日赴左鄰某甲染坊中閒坐去後忽失白布四四疑其行竊然苦贓証全無因倩鎭上著名無賴某乙向之稽查阿林怒曰反了反了爾竟誣良爲竊了豈欲在老虎頭上捉蝨耶乙曰爾果未竊當任甲一搜如無眞贓則罰甲向爾負荆謝罪阿林曰可乙卽偕甲至冥搜數四形迹全無只一皮箱未經開看及令阿林開鎖阿林以鎖匙己失對甲曰爾曾爲銅匠安在不可以探開何推諉爲阿林曰此係外國鎖非我所能探言至此神色改變甲心知有異將鎖扭落啓而視之則原贓歴歴具在阿林點無一語衆人欲敬以老拳經乙排解再三令甲將贓取回一面罰阿林以香燭服禮○浦東陸家行向有東嶽廟兵燹後未經修整以致坍塌無存現有董事某某等人募集捐欵鳩工庀料葺治一新召丹桂園諸妙伶於本月十四五六等日演戲三臺 
[滬上雜聞]  
　　某甲弄潮兒也日剌篙大東門外大馬頭以待行人問渡生有一子年己弱冠游蕩不堪屢以家法治之迄未能改前日又向甲索錢使用甲不予子遂咆哮跳躍典父爲難甲怒而痛毆偶不經心跌仆在地碰傷頭額血液淋漓鄰人大抱不平欲扭子至巡防局請辦後由同帮各船戶竭力解勸令子向父叩頭謝罪始免送懲○上海縣署上地祠年久失修凋零朽敗近由各班差役集資重建裝塑神像煥然一新定期本月二十四日在裝佛店開光然後迎之回廟 
[滬南瑣語]  
　　滬南茅山殿後有阿四者蕩婦也與開東興園茶肆之阿炳有染而爲之撮合者則小舅媽也當初阿炳曾言每月願給阿四洋兩元爲房飯資在後忽然翻變阿四以其薄情遂於前日邀集無賴十餘人至某烟館饒舌欲阿炳出洋二十元否則定不干休阿炳至此不免英雄氣短央人調處願出洋二元並惠烟鈔此後伯勞飛燕各自東西當日恩情付諸流水矣○前報紀姚莫金在廣東街某姓家行竊被巡防局舅拘獲押候訊究忽被乘機逃逸魯二尹飭各捕嚴緝在案兹悉姚於昨日在滬南新碼頭地方行走適被浦夥所見卽行拘住解送高昌廟巡防局請辦 
[糾人毆父]  
　　金木森在江灣鎭開設荳腐店其子金松日與無賴爲伍成羣結隊肆意横行日前向其父索取錢文木森靳而不與遂糾集地保徐虎金獨眼金秋江等無賴數十輩奔至木森處東拳西脚摀毁一空隨將木森綑作一團如縶羊豕横拖倒曳擁至街心任意兇毆受傷甚重事爲鎭董某君查悉以其幾釀逆倫大案意欲送懲不知有人出爲排解否 
[浮屍己獲]  
　　天后宫前蘇州河内有一巨舫高懸漕運總督部堂旗號初一傍晚船中有一管姓揚州人欲登岸閒邀失足墮入河中遂與波臣爲伍當經舟子楊姓設法打撈數日以來全無蹤影昨晨七點二刻棲流公所王長生所駕救生船行至老閘大橋東首驀見岏身浮至遂將繩繫於木椿上急往天后宫河下訪尋而其船巳於先一日開往揚州矣旋郷頭圖地保沈仁和報知保安堂重領得副號棺木一具將屍收殮發壇 
[獲賊待究]  
　　江北人張阿慶穿　中之老手也前晚八點鐘時至虹口老三官堂左近蔡阿生荳腐店後店後踰墻而人翻箱倒篋搜括無遺正欲伺隙脫逃適經蔡女拘獲遂送入捕房管押想須解請蔡太守訊懲也 
[作僞送捕]  
　　邇來有一種操上江音者僞製金銀首飾並銅餅等專爲掉包之計受其騙者不一而足前晚有某甲在十六鋪内行走忽被某乙在囊中竊取鷹蚨十枚當卽追赶乙將鉛餅抛下意欲乘間脫逃適此處行人擁擠未能潰圍而出遂被追獲扭送巡防局局員訊問之下乙供鉛餅係法界大自鳴鐘對面老德記客寓内某内交下局員立飭地甲等帶乙至法捕房述明前情派包探協同前往查拿未獲仍將乙帶回俄而丙自外歸包探聞之又往拘獲並在行李中搜出僞飾鉛餅等物管押捕房候解公堂究辦 
[生類空桑]  
　　圬者唐阿大家在浦東邇者挈其妻某氏僦居英租界南新街旣而氏爲二豎所侵夜臺長逝唐亦病魔纒擾以致攤屍四日不能置備棺衾房主趙何氏憐之爲之湊資成殮兹唐亦亡故祗遺下一女小字桂林年甫十三歳由陳華氏携去撫作螟蛉趙何氏心不能甘與之爭閙被捕拘去移送公堂此己見諸前報矣前日蔡太守倩帮審委員宋二尹庭訊趙何氏訴稱小婦人賃居治下家有餘屋轉賃與唐近日唐夫婦俱患病而亡遺下女兒突被陳華氏領去桂林供稱父母雙亡無衣無食陳華氏供稱丈夫木義原籍鎭江現在治下開老虎灶桂林係人家所棄私孩由小婦人包歸撫養後寄名與夫兄阿王阿王之妻與唐有染致阿王氣忿而亡小婦人惡其妻行止不端素不與之來往今者桂林來哭稱寄母及唐先後物故小婦人與丈夫商議出資代爲購棺旋將桂林領回不料趙何氏竟出頭霸阻桂林供稱幼時之事毫不得知二尹問然則爾曾否至陳華氏處哭訴桂林支吾以對二尹遂飭差持名片至保安善堂請發正號棺木一具舁往將唐收殮發壇桂林發棲流女所待及笄時擇配趙何氏陳華氏二著具結而退 
[欠銀被控]  
　　鎭江人霍永齡向在法界三洋涇橋畔開設慶康錢莊去臘結欠英租界寶善街聚源莊銀三百兩歳底不能歸楚遂立慶康本票三紙約二月内拔付迄今限期己届霍藉詞推諉祗允還銀數十兩聚源夥羅某卽投法公廨遞呈禀詞前日將霍扭送捕房捕頭訊明認欠屬實准其交保俟有堂期自行投質 
 
 

Page 4

 
 
[上海縣署瑣案]  
　　去夏有劉蓬山者遣子劉桂榮投英廨控徽州人詹濟堂侵吞股本銀經蔡二源太守研訊押追旋於今正備文送縣黄愛棠大令接准來文將詹收所此己詳列報章矣前日傍晚由帮審委員葉司馬升堂提訊桂榮遞禀訴稱前年四月詹央父親股開逢記新號絲頭棧父親出貲本銀一千兩詹及劉冠卿各出五百兩棧務皆歸詹執管至去年端午據詹稱棧中虧本結算之下虧至銀千餘兩父親令其收閉並囑將帳開明所有由父親擔保向某錢莊支銀三百餘兩及股本一千兩除虧耗外應令交還詹延不淸償反敢恣横是以投英公堂控訴蔡大老爺訊供之下將詹押繳銀一百七十九兩詹挺押不繳故此解送案下求卽訊追劉訴稱曾出資本銀五百兩交詹股開蓬記絲頭新號號中諸事概不與聞詹供稱原籍徽州前年與劉等股開逢記絲頭棧並未吞没股本銀司馬查閱央公堂來文謂此案早經斷定現當仍照原斷著詹於十日内繳銀一百七十九兩復向兩劉曰詹如能届期繳楚一委當勸爾等免追餘銀可乎兩劉同稱惟求公斷司馬著將詹還所並取桂榮等遵斷結備查○昨日上午福建杉板船戶林阿興棹舟至十六鋪橋附近正在招邀主顧忽被同姓不宗之林甲爭奪阿興初與口角繼各揮拳其妻楊氏聞信之餘奔來解勸甲不分皂白扭住卽毆楊氏力汉脂支受傷而喊復被甲舉而擲入浦中阿興將妻救起奔投縣署喊寃黄大令諭令補詞候訊○前晚上海縣署勛勇金德貴至小東門外贖取新質之衣回時城門己閉遂在吊橋堍守候忽有徐文奎者糾合多人在黑暗中扭住毆擊金寡不敵衆極聲高呼城門汛兵聞而出視卽將兩造拘獲送至保甲東局局員王二尹飭勇移送縣署幫審委員葉司馬升堂研訊金訢稱小的係金陵人現在案下當差素來奉公守法徐不知有何仇恨俟小的回時在吊橋上肆毆徐供稱小的係本邑人現在某處當茶博士與金素未相識並不行兇司馬一再研訊徐執定前詞因判令收入所中諭令金退去聽候覆訊核辦○毛德生强姦娼婦王寶卿處傭人李梅寶拘送英公堂轉解縣署此己見諸報章前晚黄大令倩葉司馬研訊情由梅寶訴稱小婦人家住蘇州年二十一歳在寶卿小姐處爲傭毛係小姐之戚串行瞻敢於本月初三晚乘小婦人臥時用强姦污小婦人情極呼救毛卽奔逃幸由旁人代爲窮追得以拘獲毛供稱小的係揚州人向業成衣躭擱親戚寶卿處是晚入内取火黑暗中悮碰梅寶之身小的並未强姦求恩明察司馬一再駁詰兩造皆執定前詞因問梅寶曰爾可會許字答稱尚未字人司馬曰本委察得爾己非閨女矣梅寶雙頰微頳俯首不語者良久旋供稱小婦人在鄕時曾與金阿銀犯姦一次司馬遂判令將毛笞責一百板卽令具結開釋梅寶叱退○法界眠雲閣主沈蔡氏與方少堂涉訟己見報章前日黄大令倩帮審委員葉司馬提訊兩造旣齊集司馬察閱卷宗隨向兩造勸令息訟方稱生財現由柴姓贖去司馬遂判令方除所抵洋銀六百元及租金利息千餘兩不計外再備洋銀三百餘元向柴處將生財牘回歸還沈蔡氏具領案遂結 
[萬里慈雲]  
　　謹啓者敝堂接奉張弼士大善士由南洋檳榔嶼來函樂助山西急賑計隱名氏洋五百元謝夢池一百元張逹齋五十元又隱名氏五十元四戶合共洋七百元祗領之餘仰見善善交孚雖隔重洋猶繫念數百萬生靈倒懸垂斃仁囊義槖萬里輸將當此危急萬分功德更比尋常萬萬眞是萬家生佛合呼菩薩萬聲謹乞附登報牘叩謝慈雲并代災黎臨風萬福上海六馬路仁濟善堂籌振公所施善昌等謹誌 
[鎭海縣泰邱鄕求振啓]  
　　謹啓者敝鄕爲寗波之府屬在鎭邑之東南地臨海濱苦瘠民貧去歳被旱秋無顆粒秋後補種菜麥冀收桑榆無如天不悔禍冬今奇寒雨雪彌月麥死菜枯生機盡絕沿塘一帶餓死者枕藉相望賣男鬵女慘不忍聞海鄕紳耆先經四出勸振藉支殘喘　鄕按畝派捐稍爲有力者出資相助按口給米以冀敷衍不敢再作無厭之求奈緣就地旣乏殷實終鮮蓋藏雖有些須集欵饑民竟有萬口之多杯水車薪無濟於事聨名禀縣未蒙撥欵賑撫當此靑黄不接鴻嗷遍野鳩形鵠面號啼慘切亮等目擊心傷不得己同來申江爰呼將伯爲飢民請命叩求海内仁人同鄕善士俯憐垂危一視同仁或慨解仁囊或代爲勸募俾老弱免填溝壑婦孺得保餘生眼前之功德無蛳異日之福報靡涯伏維仁者憐而拯之如蒙嘉惠祈寄上海四馬路愼裕號朱葆珊先生代收卽掣收照並登日報藉昭徵信以誌不朽亮等九頓百叩不勝昐切鎭海泰邱鄕胡儒亮張玉成張德鈁史載芳葉其均周錫勳張廷翼賀汝舟頓首 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　校書朱翠雲花容玉貌冠絕一時昨忽雲鬢逢鬆奔投公廨訴稱小婦人心厭風塵久矣今者决意從良被惡鴇吳阿姐串令姘夫朱榮春出頭霸阻叩求超豁感德無垠言畢珠涙盈盈羅巾濕透蔡太守諭曰爾可靜候訊供核辦校書遂斂袵拜謝而退○貧人安坤寶陳阿不病骨支離臥於路側某號巡街華捕恐其倒斃雇車舁至捕房捕頭令移送公廨蔡太守飭差發交棲流公所留養并延醫爲之診治俟病痊再行安置 
[法捕房瑣事]  
　　小竊某甲前日淸晨在江天輪船竊得衣包一個將登碼頭被包探所見將人贓送入捕房管押○滬南某營中之火夫竊取銅鏟鐵鍋等物於昨日黎明時行經法界被巡街捕所見盤問之下形狀慌張遂拘入捕房押候解訊 
[惠澤同施]  
　　謹啓者敝堂業於本月初二日開局施醫經己刊列報章諒荷公鑒惟是裏外虹口窮檐櫛比一經開局就診者勢必絡繹而來經費巨繁深虞綆短况復全無産業辦理尤難惟有叩募一文錢愿以資接濟耳兹蒙泰和洋行陳君麗明助施醫藥五期羅君熙泰慨助經費洋銀三十元拜領鴻施彌殷雀忭仰見陳羅二公愷悌爲懷痌瘝是念以有用之財寶救無告之病民似引善功尤爲實惠行見蘭階秀發祥增鸑鷟之輝桂室香凝瑞叶熊羆之夢謹祈附登報簡奉揚仁風[  上海虹口元濟堂同人等拜啓]  
 
 
 

Page 10

 
 
   
 
 

Page 11

 
 
   
 
 

Page 12

 
 
學士曾國藩率師東片在藉籌餉同治三年克復金陵經曾國藩保奏奉旨賞加四品卿銜主講城南書院四年徽楚書院十九年光緒十一年署巡撫龎際雲以耆紳砥德礪行成就後學奏請褒奬奉旨賞給三品卿銜在案又在藉四品誥職候選通判彭申甫現年八十七歳係湖南長沙縣人由通判中式道光乙未恩科順天鄕試舉人告養在籍侍親課子設有族團義莊義塾著作甚富咸豐三年辦團咸豐八年倡捕蝗蝻再辦團練均堅辭保舉杜門養親澹於利禄爲士林所矜式終養後主講天岳仰高書院思賢講舍船山書院以正學倡道諸生成就甚衆該紳徐棻彭申甫等鄕試中式均届周甲之期例准重赴鹿鳴筵宴惟乙未非鄕試之年查照成案例應於來年甲午科預行赴宴等情呈請彚奏前來臣查科塲條例内開鄕譁中式己雇周甲之期准其重赴鹿鳴筵宴又吏部奏定重赴鹿鳴筵宴章程四品以下己得有三品升銜大員應如何加銜未敢擅擬請照三品以上大員一律由各總巡奏明辦理等語又禮部則例内載沈岐宋鳳翔二員同省同科經前江蘇巡撫徐有壬前江蘇學政孫葆元於咸豐九年奏請赴宴奉旨允准在案欽惟我皇上壽考作人文明敷化宏開慶榜喜多士之聨翩再值巍科實耆儒之遭際今三品卿銜員外郎徐棻早歳登科歴木天而躋省闥中年解組奉菽水而衞鄕閭籌餉以佐軍儲渥荷聖恩之奬勵講學而培士氣復承恩詔之褒嘉當年翔步蟾宫己閱大撓之甲子此日策名鳳闕恰同梁灝之春秋經師人師允作熙朝之人瑞國老庶老宜登來歳之賓筵擬照案請旨准其甲午科重赴鹿鳴筵宴應如何加銜以示優異之處出自恩施臣未敢擅擬至候選通判彭申甫與徐棻同科同縣事屬一律相應彚案奏懇天恩准其甲午科一同重赴鹿鳴筵宴以光盛典而崇耆德所有耆紳重遇鹿鳴循例奏請與宴緣由謹會同湖廣總督臣張之洞湖南學政臣張預合詞恭摺具陳伏乞皇上聖鑒謹奏奉硃批另有旨○○頭品頂戴浙江巡撫奴才崧駿跪奏爲五十五次查照浙江省各屬並外省流寓在浙陣亡被戕殉難官紳請與義民婦女一併懇恩旌表恭摺仰祈聖鑒事竊照浙江省五十四次查明各屬陣亡被戕殉難官紳義民婦女奏請旌卹一案接准吏部議覆以前次奏定章程嗣後請卹之案如核其死事年月己在十年以外者概不得再行奏請等因通行在案此次該撫奏請議卹各故員死事年月均在十年限外應毋庸議又准禮部議覆浙江省五十四次被戕文武官紳及殉難紳民婦女詳查原册均有實在事蹟可憑應准照例旌表入祠設位致祭題名建坊各等因卽經轉飭遵照辦理在案兹又據省城採訪忠義局續行查明五十五次陣亡被戕殉難各官紳核其死事年月均在十年限外本不便再行請卹惟前次奏請旌表官紳義民婦女仍奉禮部照例辦理今此次查明各故員及眷属義民婦女或力竭陣亡或不屈殉難均屬深明大義無忝綱常若竟任其湮没殊無以闡發幽光確查事實分造淸册由藩司劉樹堂核明具詳奏請旌表等情前來奴才覆核無熼除將名數事實淸册送部核辦外相應仰懇天恩俯准勅部照例旌表以慰幽魂理合恭摺具陳伏乞皇上鑒聖謹奏奉硃批該部議奏欽此○○李鴻章片再據朝鮮國王李熙咨稱該國於甲申年間荐遘變亂兼逼外江國勢臨危歴荷皇上再造之恩久己没齒銜結至將領勤勞校騹奮勇亦爲士民所深感之近聞提督吳兆有總兵左喜相左克成都司李得勝守備董懷章吳良輔千總崔繼澤董爾獻王道本把總周長喜先後淪逝該提督等兩次戡戰三年駐防或親冐矢石奮不顧身或重受瘡夷裹傷力戰當時情曾目擊難忘勳勞卓著於生前祀典宜舉於殁後擬請援照甲申年陣亡官軍附祀成案奏懇恩允將吳兆有等十員附祀原任廣東水師提督吳長慶專祠請據情轉奏前來臣查己故提督吳長慶統兵渡海先抵漢城獲致首謀遂定其亂甲申之冬復有陪反洪英植謀逆之事嘯聚兇黨突入王宫戕其大臣己故記名提督吳兆有統率留防各營首先入援盡殲逆徒再定其亂該國於此二役最感中朝保護之恩前於光緒十年經該國王奏請在漢城爲吳長慶建立專祠又於十一年奏請將十年冬間陣亡弁勇王志春等附祀吳長慶專祠疉奉諭旨允准預遵在案吳兆有等十員係兩次定亂最亂出力之人該國王感其防衞之勤請援案附祀實有合于祭法救災捍患之義合無籲懇天恩俯准所請將己故記名提督吳兆有等附祀吳長慶朝鮮專祠以爲將士立功海外者勸除咨會禮部外理合附片具陳伏乞聖鑒訓示謹奏奉硃批著照所請禮部知道欽此○○李鴻章片再上年順直被水災區小民無衣禦寒經臣函咨各省勸捐協濟據三品封典玉斌花翎候選道玉銘即補埋事同知玉順遵其故父三品封典春林故母三品命婦張氏遺命又遊擊銜司宗泰遵其故父二品封職司文湧故父二品命婦司周氏遺命又安徽貴池縣人候選知府劉世瑋遵其故祖父一品封職劉孝憶故祖母一品命婦劉姚氏劉何氏遺命又山東蘭山縣人花翎補用叅將廣東廣州恊左營都司杜金　遵其故父一品封職杜化龍故母一品命婦杜王氏遺命又廣東饒平縣人花翎同知銜陳步鑾遵其故父花翎知府銜二品封職陳煥榮故母二品命婦陳吳氏遺命又廣東番禹縣人二品封職花翎儘先補用遊擊李朝傑同其妻二品命婦李劉氏各捐助棉衣褲一千套解交天津籌賑局分撥散放該員等或善承先志或仰體時艱慷慨解推全活災黎甚衆所捐棉衣褲照章核銀一千兩與建坊定例相符應請旨俯准玉斌等爲其父春林等各在原旗籍自行建坊給予樂善好施字樣以示旌奬除查明玉斌司宗泰旗籍另行咨部外理合附片具陳伏乞聖鑒訓示謹奏奉硃批著照所請禮部知道欽此○○李鴻章片再據北洋海軍提督丁汝昌呈稱軍艦出巡南洋停泊吳淞口外三夾各地方於本年正月十四日海軍提標管輪叅將陸麟淸由鎭遠鐵甲船前往各船查騐錫爐乘坐不船失足落水趕救不及漂没身亡出缺等情臣查該叅將因公落水屍身無獲殊堪憫惻合無仰懇天恩將己故叅將陸麟淸照巡洋漂没例敕部從優議卹以慰幽魂除飭懸賞覓屍並將所遺員缺俟遴選得人再行請補外理合附片具陳伏乞聖鑒訓示謹奏奉硃批著照所請兵部知道欽此○○頭品頂戴兩廣總督臣李瀚章跪奏爲叅將員缺緊要揀員請補以實營伍恭摺具陳仰祈聖鑒事竊照案准兵部咨廣西全州營叅將張邦福准調廣西撫標中軍叅將所遺全州叅將缺係部推之缺應用儘先人員旣據聲明扣留外補應由該督撫迅卽揀員請補等因當經轉行遵照查定例奉旨以應升之缺卽行升用並遇缺卽補儘先升用者遇有該省題推缺出卽行題補又部定章程儘先各官均按奉旨後挨次補用如實在不得其人或員缺緊要必須將名次在先各員按名指實方准將在後之員聲明請補又此後應用儘先人員其名次在前各員除親喪降革病故廻避本籍告假離營及保升各員隨案送到履歴均准其聲叙外如係聲叙人地不宜者至多不得過二十員逾限卽行議駁各等語廣西全州營叅將駐紥桂林府屬全州城該處爲楚粤門戶水陸通衢緝捕巡防刻不容懈必須精明幹練之員方克勝任臣與護廣西撫臣黄槐森廣西提督臣蘇元春於現在各營候補儘先叅將班内詳加遴選除名次在先之朱鳳才沈萃傑黄興仁秦玉奇黄義光楊若春張宗培七員俱藉隸本省其劉敬一員雖非粤西本籍惟於此缺人地未宜均未便遷就請補查有儘先補用參將蔣全春現年四十五歳湖南永州府零陵縣人由武童歴在江西廣東貴州湖南越南各處剿匪遞保花翎遊擊留於貴州儘先補用改留兩廣儘先補用並賞給敏勇巴圖魯名號嗣因攻克越南諒山案内保奬光緒十一年八月二十一日奉上諭著免補遊擊以叅將仍留兩廣無論題推缺出儘先補用並加副將銜等因欽此該員年强才裕營務熟嫻前在軍營並無叅革朦保情弊以之請補此缺洵屬人地得宜雖儘先名次略後與定章稍有未符第人地實在相需例得專摺請補合無仰懇天恩俯准以該員蔣全春補授廣西全州營叅將俾要缺得人於緝捕操防均有裨益如蒙兪允請俟部覆到日再行給咨赴部引見以符定制臣謹會同護廣四巡撫臣黄槐森廣西提督臣蘇元春合詞恭摺具奏伏乞皇上聖鑒敕部議覆施行謹奏奉硃批兵部議奏欽此 
 
 

Page 13

 
 
[光緒十九年三月初二日京報全録]  
　　宫門抄○諭旨兩道録前○川督劉奏川北剿辦土匪保奬一案部駁迅覈謹呈原保奏咨淸單請仍照原保給奬摺○粤督李奏揀補廣西懷集營守備員缺片○又奏揀補慶遠恊右營守備片○大臣崇奏賠補大凌河牧羣官馬騐收足　請旨賞還翼領牧長等頂戴摺○皖撫沈奏京控二十一案未能審結緣由片○直督李奏選派大員開辦永定河北上汛石堤工程摺○雲督王奏委署昭通鎭總兵片○三月初二日吏部翰林院侍衞處值日吏部引見三十九名廂黄滿四名廂曰漢二名廂藍漢二名○肅肅 
王假滿請安○張家口監督溥頲到京請安○倭立布由口外回京請安○貴恒續假十日○師曾請假五日○召見軍機徐用儀溥頲福森布皇上明日辦事後至畫舫齋看侍衞箭畢還宫○○頭品頂戴四川總督臣劉秉璋跪奏爲川北勦辦土匪保奬一案部駁迅覈謹具原保奏咨淸單恭呈御覽應請仍照原保給奬以期平允而昭激勸仰祈聖鑒事光緒十九年二月初二日准兵部咨以臣具奏川北土匪滋事官兵剿捕竄擾川陜兩省十餘州縣因追勦謹嚴所屬未遭蹂躪斬擒首要地方肅淸遵旨保奬一摺奉硃批該部知道單併發欽此欽遵到部除文職由吏部辦理外查部定章程内開除軍營戰功准其越級免補外其餘無論何項勞績概不准越級請陞亦不得免補免選又軍營戰功卓著准保提督銜總兵用其餘勞績概不准保又無論何項勞績不得超越請銜又緣事降革人員奏調軍前歴著戰功保舉開復均令補繳捐復銀兩等語勦而土匪究非軍營實在戰功可比出力員弁應照尋常勞績核議惟據該督奏稱此案土匪竄擾川陜十餘州縣因追剿謹嚴未遭蹂躪自較尋常爲優應請酌按斬擒大股賊　准保儘先章程准予儘先班次以示鼓勵所有開單請奬各員按照定章成案分别准駁另繕淸單呈奏奉旨依讀欽此咨行到川竊惟此案匪徒嘯聚戕官勢等燎原若非將士異常出力必至釀成亂階原奉硃批該部知道未奉勅部核議令兵部嚴覆謂之分别准駁實則奏保九員均遭駁斥是爲有駁無准伏思朝廷論功行賞固不可稍涉冐濫亦不宜過於刻覈川北之殺臣調各營分路進剿會合陜軍轉戰十餘州縣冐暑窮追於叢山峻嶺之中俘馘夥匪數百名擒斬首要數十名戰功卓著同於軍營倘其時各將士稍有疏懈地方必遭蹂躪必待蹂躪而用大師則百姓益傷錢糧益費嘉慶初年川楚教匪之案乃是前車今將士用命奮擊窮追未及匝月卽己蕆事實非尋常勞績可比臣向來辦理保奬極防冐濫愼之又愼文武奏保僅只十八員而咨奬武弁亦祗十七名餘則統歸外奬以視近日直隷剿匪保案人數不至十分之一二卽較雲南剿匪保案名數亦僅只及半在部臣之意固是愼重名器在臣權衡輕重祗求稱物平施若必過於嚴刻各員弁未免向隅何以勵戎行而振士氣用特繕原保及部駁各員並舉奬被駁各弁彚列淸單恭呈御覽籲懇天恩俯如所請奬勵至文職尚未准吏部咨川亦乞天恩悉照原保給奬理合恭摺具奏伏乞皇上聖鑒訓示遵行謹奏奉硃批着照所請該部知道單二件併發欽此○謹將剿辦川北土匪肅淸保奬案内未准吏部咨覆各文員再列淸單恭呈御覽軍機處存記候選道徐春榮以上一員督隊剿捕調度有方請以道員分省補用免繳分發銀兩運同銜巴州知州邱祖培城口廳通判蔡右年太平縣知縣楊汝偕在任候補直隷州知州廣元縣知縣張瑔署東鄕縣事試用知縣張蘭知府徝卽選直隷州知州李經叙候選知縣周祖佑候選縣丞徐藎以上八員或督團丁或率營勇擒斬首要邱祖培蔡右年楊汝偕均請以直隷州知州在任候補張泉請俟補直隷州後以知府儘先補用先換頂戴張蘭請俟補缺後以直隷州知州補用李經叙請俟選直隷州後以知府分省補用周祖佑請俟得同知直隷州後加知府銜徐藎請俟得缺後以知縣補用以上九員未准吏部核覆應請仍照原保給奬合併陳明○謹將剿辦川北土匪原單奏奬部駁各員並咨奬千總以下被駁各弁懇請仍照原保給奬彚列淸單恭呈御覽計開奏保各員原保副將銜補用叅將留川儘先補用遊擊孫紹發請免補遊擊以叅將留川儘先補用原保花翎儘先遊擊姚振榜請免補遊擊以叅將儘先補用並加副將銜原保遊擊銜儘先都司周志發儘先都司穆俊英均請以遊擊留川儘先補用原保補用都司儘先守備李守正請免守補備以都司留川儘先補用並加遊擊銜原保補用守備儘先千總周炳南請免補千總以守備儘先補用並加都司銜部駁以上六員所請免補本班並李守正超越請銜均與定章不符應請將孫紹發改爲俟補遊擊以後叅將儘先補用並加副將銜周志發穆俊英均改爲俟補都司後以遊擊留川儘先補用李守正改爲俟補守備後以都司留川儘先補用俟歸都司班後再加遊擊銜周炳南改爲俟補千總後以守備儘先補用並加都司銜今臣謹請仍照原保給奬原保守備銜儘先千總補用把總趙文寶趙則晋均請以守備儘先補用並加都司銜部駁以上二員係屬越級保陞並超越請銜核與定章不符應請改爲仍俟補把總後以千總儘先補用俟歸千總班後再加都司銜今臣謹請仍照原保給奬原保頭品頂戴開復補用提督劉玉田請仍以提督記名簡放免繳捐復銀兩部駁該員所保仍以提督記名核與定章不符請應改爲議叙照尋常勞績給予加一級所請免繳捐復銀兩應毋庸議仍令查照原案補繳捐復銀兩給咨赴部引見後再行補用今臣謹請仍照原保給奬計開咨奬各員原保補用把總李鳳寶艾榮華均請免請補把總以千總儘先拔補藍翎儘先把總牛鑑請以千總留川儘先拔補原保儘先外委趙心鐸五品軍功凌綸音賀瑞淸均請以把總儘先拔補部駁以上六員所請免補本班核與定章不符應請將李鳳寶艾榮華改爲俟補把總後以千總儘先拔補牛鑑改爲俟補把總後以千總留川儘先拔補趙心鐸改爲俟補外委後以把總儘先拔補凌綸音賀瑞淸均改爲以外委儘先拔補今臣謹請仍照原保給奬覽○○李瀚章片再廣西省光緒十八年軍政經臣查有不謹官守懹集營守備陳仕成特疏糾叅遺缺聲請扣留外補現准兵部議覆陳仕成照例革職所遺懷集營守備係部推之缺應用儘先人員行令迅速揀員調補等因當經轉行遵照查定例奉旨以應升之缺卽行升用並遇缺卽補儘先升用者遇有該省題推缺出卽行題補又部定章程儘先各官均按奉晉先後挨次補用如實在不得其人或員缺緊要必須將名次在先各員按名指實方准將在後之員聲明請補又此後應用儘先人員其在前各員除親喪降革病故告假離營及保升各員隨案送到履歴均准其聲叙外如係聲叙人地不宜者至多不得過二十員逾限卽行議駁各等語廣西懷集營守備駐紥梧州府屬懹集縣城該處地方爲廣東廣西兩省交界之區匪徒出没靡常巡緝最關賢要必須才 
具明敏强幹勤慎之員始克勝任臣與廣西提督臣蘇元春在於廣西候補儘先守備班内逐一遴選除劉新定黄應煜葉友順李振年等四員均告假離營毋庸核計外其名次在先之楊鳳鳴陽念鈞翟家益李煥武孔慶養馮秉熙徐壽生邱泰余福田等九員均於此缺人地不宜未便遷就請補查有儘先補用守備仇茂斌現年四十八歳廣西柳州府馬平縣人投効軍營節年剿辦廣西柳州平樂援勦越南堵勦黔苗各匪遞保藍翎儘先千總並加守備銜復因出關進剿越南踞匪攻拔河陽等處出力案内保奬光緒三年五月二十六日奉上諭著以守備儘先補用欽此該員年力精强辦事勤奮前在軍營並無叅革朦保情弊懷集營守備非該員本籍之缺以之請補洵堪勝任雖儘先名次在後與定章稍有未符第人地實在相需例得專摺奏請合無仰懇天恩俯准以該員仇茂斌補授懷集營守備俾收得人之效如蒙兪允請俟部覆到日再行給咨送部引見以符定制臣謹會同廣西提督臣蘇元春合詞附片具陳伏乞聖鑒勅部核覆施行謹奏奉硃批兵部議奏欽此○○李瀚章片再廣西省光緒十八年舉行軍政經臣查有有疾官慶遠恊右營守備黄金佩特疏糾叅所遺員缺聲請扣留外補現准兵部議覆黄金佩照例勒令休致所遺慶遠恊右營守備係部推之缺應用儘先人員行令迅速揀員請補等因當經轉行遵照查定例奉旨以應升之缺卽行升用並遇缺卽補儘先升用者遇有該省題推缺出卽行題補又部定章程儘先人員均按奉旨先後挨次補用如實在不得其人或員缺緊要必須將名次在先各員按名指實方准將在後之員聲明請補又此後應用儘先人員其名次在前各員除親喪降革病故告假離營及保升各員隨案送到履歴均准其聲叙外如係聲叙人地不宜者至多不得過二十員逾限卽行議駁各等語廣西慶遠協右營守備駐紥慶遠府屬河池州城該處民苗 
 
 

Page 14

 
 
雜居鎭攝巡记均關緊要必須勤愼幹練撫馭得宜之員方克勝任臣與廣西提督臣蘇元春在於粤西各管候補儘先守備班内逐一遴選除劉新定黄應煜葉友順李振年蔡三益柴志雄等六員均告假離營仇茂斌現請補懔集營守備毋庸核計外共名次在前之楊鳳鳴楊念鈞翟家益李煥武孔慶養馮秉熙徐壽生邱泰余福田伍夢熊唐明德歐月中胡振鵬白容唐國衡周祚長十六員均於此缺人地未宜未便遷就請補查有儘先補用守備龍金寶現年五十歳廣西桂林府臨桂縣人投効軍營節年在廣西南寍太平鎭安泗城等府屬剿匪歴保千總花翎嗣於防勦四川秦隴　逆出力案内保奬同治十一年五月十二日奉上諭着以守備儘先補用並加都司銜等因欽此該員因打仗受傷奏准免其騎射復於光緒十一年四月十四日奏准留於廣西歸入儘先守備班内敘補該員才具穩練營伍嫻習前在軍營並無叅革朦保情弊慶遠協右營守備非該員本籍之缺以之請補洵堪勝任雖儘先名次在後與定章稍有未符第人地實在相需例得聲明請補合無仰懇天恩俯准以該員龍金寶補授慶遠恊右營守備俾營伍地方均有裨益如蒙　兪允請俟部覆到日再行給咨送部引見以符定制臣謹會同廣西提督臣蘇元春合詞附片具陳伏乞聖鑒勅部核覆施行謹奏奉硃批兵部議奏欽此○○奴才宗室崇善跪奏爲大凌河牧羣官馬前查因災倒斃虧數援案追賠現己買補騐收足額請旨賞還翼領牧長等頂戴恭摺仰祈聖鑒事竊奴才於光緒十八年七月間大均羣時查出三十四羣馬内有生災癩情形並有牧長恩福副牧長廣惠羣因災倒斃虧馬二百二十九四副牧長淸鳳羣虧馬九十二四副牧長尼楚賀羣虧馬七十四匹當經奴才請將長司牧務之翼領倭紳承順及牧養不愼之領羣牧長恩福副牧長廣惠淸鳳尼楚賀等先行摘去頂戴勤限六個月責令翼領督同各該羣牧長副牧長等照數賠補足額再行核辦並嚴令各羣將有災癩馬匹加意調治隔别牧放勿致傳染等因於光緒十八年七月初十日具奏二十九日恭接廻摺奉旨著照所請兵部知道欽此欽遵前來奴才遵卽飭令翼領等嚴催各該羣牧長副牧長牧副牧丁等設法依限分賠去後兹據翼領倭紳承順等報稱牧長恩福副牧長廣患等將應賠馬二百二十九四副牧長淸鳳羣將應賠馬九十二匹副牧長尼楚賀羣將應賠馬七十四匹現己陸續買齊如數賠補足額經奴二騐收烙印飭令歸羣加意牧放不准稍涉疏懈再有多倒情弊致干咎戾伏查牧長恩福副牧長廣惠淸鳳尼楚賀等三羣共應賠馬三百九十五匹均己依限先笔交淸委係翼領倭紳承順催追籌畫買補足額該員等均知愧奮可否仰邀天恩將翼領倭紳承順牧長恩福副牧長廣惠淸鳳尼楚賀等六員賞還頂戴以示體恤至前經查有災癩馬匹現在有無平復之處奴才己派牧羣總管衙門司員記名翼領牧長景美牧長倭興額二員於本年正月二十八日往各羣現餒官馬各莊頭圈所認眞查騐去訖除俟查明各羣内如有災癩傳染致斃馬匹虧短情事再爲從　叅辦外所有奴才追賠馬匹騐收足額緣由是否有當理合恭摺奏聞伏乞皇上聖鑒訓示遵行謹奏請旨奉硃批該衙門知道欽此○○沈秉成片再京控奏咨交審各案每屇半年例應分别己未完結彚奏一次今屇光緒十八年下半年循例奏報之期查咨交己結項下有建平縣耆民楊復盛以護吏虐民浮收苛詐等情京控一案又無爲州附貢生汪淸臣等遣抱吳潤田京控盧錫麟等緣官長藉捐營私等情一案以上二案己據藩臬兩司訊詳先後咨報完結其咨交未結項下有定遠縣民人汪成周以羣斃二命賄串庇兇等情京控一案又涇縣孀婦徐吳氏以慾吞圖害訊押賄脫等情京控一案又鳳台縣民人周玖堂等以匿榜吞賑等情京控一案又壽州民人朱永和以紏轟二命賄朦勢抗等情京控一案又懷遠縣民人姚鳳廷以扎傷殞命等情京控一案又壽州民人陳家有以相騐不實揑詳禁押等情京控一案又壽州民人陳相春以吳長增等將伊母程氏毆斃等情京控一案又毫州民人張振漢以夥開生理句串搶擄等情京控一案又宣城縣寄居孀婦龔王氏等遺抱龔有統以枉法縱兇奔叩究雪等情京控一案又太和縣民人劉傳國以謀殺頂兇朦縣理寃等情京控一案又六安州客民蒲從章以謀斃沈寃等情京控一案又鳳台縣民人王維藩等遺抱鄷長有以浮收錢糧虐斃人命等情京控一案又霍邱縣客民李對以拐賣民婦串朦斷離等情欲行叩閽一案又定遠縣民人陳懷詳以明火刦搶等情京控一案又太和縣孀婦岳張氏以强姦釀命賄仵揑詳等情京控一案又合肥縣民人朱守誠以毆斃幼子玩法縱兇等情京控一案又壽州民人黄佩喜以藐法私征串通吏役等情京控一案又宿松縣職員虞質成遺抱虞在原京控施定富等將伊堂妹搶走等情一案又壽州民人陳景亮遣抱陳雲生以承審不公獄以賄成等情京控一案又宿松縣民婦石唐氏遣抱唐田美京控陳六老等毆傷伊夫等情一案又鳳台操縣人施繡章京控劉家寶等將伊繼母余氏等扎傷殞命等情一案以上二十一案均經先後發審或因人證未齊或因犯供狡展致未審結除遵章摘録案由註明交審月日及未結各案因何未能審結緣由詳細開單咨部並飭趕緊提訊詳辦分别督審咨報外謹循例附片具陳伏乞聖鑒謹奏奉硃批刑部知道欽此○○大學士直隷總督一等伯臣李鴻章跪奏爲選派大員開辦永定河北上汛石隄工程恭摺仰祈聖鑒事竊永定河北上汛一號至八號現擬接造石隄計長八里連添修土格共估需銀五十四萬四千八百餘兩請由部分年撥欵興辦經臣於光緒十八年十月奏奉旨勅部籌議嗣經工部會同戶部議准照辦請由直隷選派大員督率經理務於三年内一律完工本年先指定河南省及揚州鳳陽兩關協欵銀十九萬兩餘俟籌有定欵分年指撥薪賞等項需銀三萬兩由直隷同行湊撥專案報部備核等因具奏奉旨依議欽此抄奏咨會前來臣查永定河北上汛接造石隄屏蔽京師關繫下游民生利害亟宜及時舉辦惟工作極艱需費甚鉅每年除伏秋大汎及凍結期内只有五六個月做工時日又甚促迫業將一切情形於前奏詳細陳明現在興辦大工尤須得人經理臬司周馥歴辦河堤各工最稱諳練且係原勘估定之員應卽派令督辦候補道張蓮芬上年會辦永定河合龍大工深恊機宜候補道竇延馨久任永定河廳員情形熟悉應派該兩員及永定河道萬培因會同辦理該臬司衙門應辦公事甚多於開工後先行回省遇有緊要事件隨時緘商仍抽暇赴工督催察看責成張蓮芬常川駐工與竇延馨萬培因督率印委各員趲辦兹據該司道等禀報業於二月十五日開工查此項工程以採運料物爲大宗應於冬令農閒車賤之時預爲儲備原估係照極廉之價撙節核計春融後農事方長運脚加增先飭該司道等派員探實價值提前分投採運現計到工片石己有二千餘方石灰己有一千萬斤可供數月之用趁此日僞晴暖就己到之料及時興作惟蘆溝橋左近匠工價昻一時尚難多雇臣己調派熟悉工作之威軍哨勇前往帮同趕做以免稽遲至挑土人夫卽用近河被水貧民以工代撫實爲兩便工部原奏令將工程劃分叚落並將一年修竣之工援照從前畿輔水利成案節次造册題銷查從前興舉各工河隄橋閘疏築並舉彚估分辦故可逐年造報今估建之石堤八里只是一叚工程首尾相連必須通盤籌畫節節向前赶做未便豫分叚落每届年底工叚有己成未成及甫經開上者料物有己到未到及訂購未運者支用欵項須按工料酌量發給前後牽算碍難按年截報應俟三年工竣後彚齊造銷以歸簡便而昭核實現派購料監工各員均係熟手妥實司靠臣仍飭該司道等隨時認眞督察毋稍草率浮冐致干叅賠目前開工立待用欵飭由司局先行設法尋墊藉應急需俟各省關撥欵解到歸還此後但須欵項應手得以多儲料物尅期接做三年之内定可造成其薪賞雜用銀兩卽由籌賑局分年籌撥事竣一併報銷所有派員開辦永定河石堤工程緣由除分咨戶工部外理合恭摺具陳伏乞皇上聖鑒謹奏奉硃批該部知道欽此○○王文韶片再署雲南昭通鎭總兵劉興因病出缺所遺昭通鎭總兵篆務查有記名總兵張昭模果敢勤明治軍整肅堪以署理除檄委並咨部查照外謹附片具陳伏乞聖鑒謹奏奉硃批兵部知道欽此 
 
