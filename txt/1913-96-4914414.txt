# 1913 - 96 - 4914414

 

Page 1

 
 
   
 
 

Page 2

 
 
時評 
[漸有活動之機（無名）]  
　　中國之時局沉悶已久今日漸有活動之機矣 
　　自美脫六國圑而美之煤油借欵說英之實業借款說以及其餘之小借款陸續而起此財政上之活動也 
　　參議院寂寞已久幾無開會之希望今日殘局復振有六十人之到會有十數件之議案此議會之活動也 
　　法華聯合會歐洲親華議員圑華英美聯合會今又有中日實業恊會中美實業恊會等之發起此國交上之活動也 
　　庫倫内犯消息頻傳蒙事一方幾有退而無進今日又有内蒙烏拉海王公等電之不認以蒙礦抵俄債此邊事上之活動也 
　　雖有暗殺反抗索債等種種不利益之活動亦乘時而起然而中國活動之機尸啓矣願我國人善用之 
專電 
　　北京電　袁總統方集各方面人研究刺宋主者並令外交部陸總長商請使圑通飭各領事於各租界嚴緝　　 
　　北京電　陸軍部劃定湘卾爲一軍區設軍區長一人由黎副總統兼任設軍統二人由部另簡軍區長有權監督指揮兩省陸軍行政商同都督任免懲罰軍官並簡閱調用或變更整頓軍隊 
　　北京電　贛省會據省約法駁國務院電謂决不承認趙從蕃辭民政長未允王芝祥已離省其實該省約法末條已載從中央約法頒布後失其效力 
　　北京電　北京電車公司股票暢銷東便門外無線電台已竣工定一日試拍官電 
　　北京電　國務院會商辦理交代分已結未結并現方籌商三種 
　　北京電　比欵實未允展期函謂大借欵成否與此無關如再展一年即能償還與否不無疑問本公司不必要求卽行償還但若以巨欸置之不安地位甚非所願請政府明示以籌欵及清還辦法 
　　按此電另一訪員已有通信矣請參觀之 
　　北京電　外部陸總長日内將與駐京俄葡二使會議爲二國華僑事件如左（一）在該二國要埠華僑叢集處設立中華領事（二）中政府當與該二國政府特定優待華僑條件（三）未詳（四）駐該二國華使須每月將華僑情形報告一次 
　　北京電　政府准熱河熊都統電請陸軍部速調直隷騎步軍隊約一千名赴熱河駐防 
　　北京電　世續又向大總統索請撥欵五十萬以助隆裕后喪費 
　　濟南電　魯督近遣屬員潘某特赴日本查考銀行事件 
　　南昌電　省議會主張取銷南萍路籌備處改歸實業司籌備免糜費 
　　南昌電　聞李督係解散戈克安兵權故委陳廷訓陳傳曾赴潯接管砲台歐陽武接管步隊謠言甚多民亦惶惑惟地方尙安謐 
　　廣東電　陳炯明電袁總統辭軍使請將陸軍由粤督直轄以一事權二十四日軍界大會電留　 
　　南京電　聞程督日内將蘇軍政司移寗此間軍務司卽取銷 
　　南京電　昨徐海同鄉會代表王振剛封謙吾等面謁省長討論江北添設觀察使問題 
　　南京電　應省長昨委陸維李爲江寗縣知事並飭刻日任事 
　　南京電　金陵關監督黄瑞麒昨因事赴滬 
　　南京電　昨（二十四）民國大學校因宋遯初先生仙逝停課一日以伸哀悼 
　　更正哈良禧實係調任金陵郵政司本報專電誤載任稅務司合亟更正 
特約路透電 
　　北京電　參議院昨日開會議員出席者六十人議長報告曾接總統來文令速通過中法實業銀行議案並接國務院來文請速討論鹽斤加價議案又接安徽黑龍江貴州三省來電反對地方自治章程云云以下十一案均經一讀通過付股員審查中法實業銀行案蒙藏事務局官制修正案法官資格案法官考試案律師資格案外交官及領事官等案外交官及領事官等官俸案印鑄局官制案造幣廠官制案中國鐵路總公司組織法修正案已經二讀　　廣州電　此間省議會因確知將來必能得其他各省之同意故已决計主張開各省聯合會於天津開會日期尙未發表其辦法係由各省省議會各派代表兩人前往與會該會目的在使將來憲法承認省議會之地位與權力並欲伸張省議會之特權 
　　東京電　孫中山君於長崎乘天洋丸郵船首途之前曾在某處演說作别極言中日聯盟可爲世界和平之保障蓋兩國人民實佔世界人口總數之半也 
　　廣州電　梁士詒君已於今日（二十五）由香港啓程赴滬梁君與人談及粤省現狀頗爲滿意並謂中央政府將撥欵二千三百萬元贖回粤省紙幣 
　　廣州電　袁總統曾敦促唐紹儀君速就參議員之職惟唐君願就與否現尙未定 
　　成都電　本省豫算案共有入欵洋一千五百萬元出欵項内有陸軍經費洋二百萬元民政經費洋二百萬元解中央政府洋二百萬元省議會現仍停議靜候北京覆文胡景伊茲復辭職舉王人文尹昌衡自代　　南京電　昨日下午東北風大作飛沙彌天爲多年所未見目下風勢雖殺惟陽光仍爲飛沙所蔽 
　　奉天電　洛特愽士已於今日啓程前往朝鮮博士因奉天人士歡迎彼之議論深爲感慰 
譯電 
　　北京電　聞政府現與英國某圑商訂借欵英金一千萬磅三月底前可以簽押該借欵乃由羅斯却愛爾特爲其後盾 
　　北京電　聞有英國資本家通告中國外交部願以巨欵助華開採礦產振興林業漁業並不圖謀私利 
　　倫敦電　泰晤士報載華盛頓電稱美國脫離中國借款談判實由美總統威爾遜君扶華之志願促成之蓋美旣退出各國中如有欲干涉華事以圖私利者美國卽可施用勢力以加遏制也 
　　北京電　北京現組織美華實業圑美政府亦頗贊助此舉 
　　北京電　袁總統與參議院正副議長會商選舉總統章程兩議長提議應先由國會擬 
定選舉法續由政府提出有候選資格之人名再由國會組織選舉委員會政府於是宣布選舉日期袁總統已將此議付國務院核議 
　　北京電　東蒙烏梁海各王公致電北京政府反對庫佛以蒙古金礦抵押俄國借欵昨日（二十三日）有鄂兵一千名經過北京開往張家口 
　　北京電　國務院已接呈文内謂國會議員及將來政府各員赴京之際途中之安危須由政府擔負責任 
　　北京電　國民黨擬於本月三十日爲宋敎仁開追悼會參議會已派議員覃振赴滬祭奠北京日報公會亦將定期開會追悼宋君　　北京電　清隆裕太后金棺定期四月三日正午運往西陵 
　　北京電　梁士詒本月二十八日可以返京 
　　北京電　政府僅批准山東河南廿肅廣東四省自借之債其餘諸省均無正當之用故未批准　　北京電　某某數省都督因財政支絀故已催請中央政府早爲定期發行六釐内國公債　　北京電　張錫鑾請將滿洲第二十九三十兩師重行組織增置野戰炮過山砲麥肯沁砲各項新式軍裝已由袁總統批准 
　　北京電　袁總統定於四月五日移入三海辦公國務院亦擬移入載澧新造之府第 
　　沈邱縣（陳州府）電此間電報局已於今日（二十四日）收發電報新法庭亦開始辦公當道現仍嚴禁吸食鴉片違禁者均治以應得之罪 
　　倫敦電　要求女子參政權之黨人鑒於本月十六日之受辱故星期日並未在希特公圍開常期大會而是日仍有好事之徒聚衆數千守候黨人約數小時之久 
　　倫敦電　俠克爾豋君現在美洲各處游歷演說據稱一俟游歷旣畢擬再組織南極棎險隊云 
　　蕯洛里卡電　布臘新王康斯丹丁已由希京抵此英德法俄軍艦均鳴炮二十一響以表敬意王現仍爲希軍總司令大本營卽設此間 
　　柏林電　希臘前王靈櫬將由希臘軍艦自薩洛里卡運回希京各國軍艦均將恭送如儀布王費迪南塞王彼得均擬赴希京送葬 
　　柏林電　俄國已會同列强要求塞維亞與芒台里格洛停止斯克太里戰事意大利亦嚴詞儆戒芒君勿再進攻該地 
　　芒京電　奥政府復照會芒政府謂自芒軍佔據茄柯伐後天主敎及回敎信徒多有被逼而改入耶敎者今當一律註銷云云措辭頗爲嚴厲芒政府覆文請意奥兩國遣派委員調查此事以明彼等入敎並非由于强逼惟不准奥員在芒國所佔土地内施行主權奥國公使不允收接芒國覆文因其措辭諸多不合之故公電 
　　漢口各幫追賠聯合會電各報館招商局新舊股東諸公鑒漢口各幫被損索賠一案現閱滬報舊公司對新公司承認條件不無多方責備之處則新公司一日不成立各幫之賠欵一日難清還徒使各幫與局永久立於對待之地位孰得孰失諒能明辨且各幇非不嚴追直索實因公司新舊交替不忍乘隙環攻用示格外體諒維持之意况各幫宗旨本擬得此欵賠清卽改組爲中國航業維持會專主張本國航業發達之計此事如早解决關於公司營業有莫大之益若長此相持不决各帮勢難再待竊慮久而參商欲顧不能且被他公司日事漲價坐收漁利於商務航業兩有障礙貴股東深明理勢乞勸新舊股東母爭小利故意遷延蠲棄私見共維大局俾公司早日成立賠欵早日交付以謀遠大之利庶有豸乎乞電復漢口各幫追 
賠聯合會叩 
　　國務院申明姜張叚倪諸人授勳理由電武昌黎副總統各省都督鑒據報載湘省柳聘農等通電略稱二月十六號令開姜桂題張勳段芝貴倪嗣冲胡惟德諸人均受勳位章憂危之士莫不寒心該員等或負固舊都肆威漢上或蹂躪皖北憑竊江南賞罰不公中外失望等語此電雖屬私人意見惟觀聽所擊影響大局足以牽動軍界全體者甚大亟應將授勳理由切實申明以免誤會溯前者共和未成之際南北兵士各抱宗旨戰禍相尋幾難中止當時北方兵士不下數十萬衆平日風氣逈與南殊各將領職司統馭其中維持之苦轉移之難較之南方殊途同揆重以肘腋之患遍伏密布舉足左右卽安危存亡所係各將領等獨能深明大勢彈壓防護竭盡知能始得萬衆同心趨向一致迨十二月初八日各將領等聯名請定共和國體以全體將領之請求助全國人心之後勁實力就集大局乃定蓋以數千年專制政體一躍而企共和若非全國戮力同心安能倖至此次事定論功自係按照當日事實曁聯名奏請次序辦理與歷届賞勳辦法同屬大公該電所稱各節殊非情理之平且統一以來南北意見久已消融無迹凡從前南北軍人關於軍事責任併經有令解除現在民國成立已逾一年舊日戰事嫌疑豈容再行追論若如該電所言不獨違背事實抑且挑動惡感値此現狀危疑豈容畛域妄分戈操同室坐受分割之禍務望各都督力遏浮言以免搖惑大局幸甚國務院銓叙局江印 
要聞一 
[比利時索欵情形]  
　　（北京特約訪員一葉子） 
　　去歲二月十八日周自齊與比利時銀行代表的波氏訂借一千萬之欵（後參議院改五百萬磅）以專供中央地方政府組織費用及行政經費並補助商民困難之目的商議就緒卽約先付一百萬磅其對於墊欵一百萬磅之條約十七條由去歲三月十四日簽押此一百萬磅之担保爲京張鐵路償還期限則以一百萬磅以外尙須續借至一千萬磅别無規定而期於續借之時定之惟假定爲一年而已（參照條約） 
　　按該借欵第十條曰中國政府由比國銀行盡力相助締結此借欵條約凡中國政府將來有所需之借欵其條件與别人相同則特認比國銀行有優先權金額卽以一千萬磅爲止 
　　此契約簽名後十二個月發行之債票得善價則先締結最少五百萬磅之借欵此金額在前項所揭合計一千萬磅之内 
　　無論將來何種借欵若銀行之條件比較别人於中國政府爲適宜時則中國政府卽時命比國銀行承攬 
　　如斯該借欵以京張鐵道爲担保而尚須續借至一千萬磅故英法兩國據一千九百八年京漢線收買公債借欵恊約第五條於三月二十七日提出抗議當時袁總統以唐紹儀　 
 
 
 

Page 3

 
 
下謂須待唐紹儀回京而後解决惟藉口任於唐紹儀以遷延一時其間該一百萬磅已悉收納至唐紹儀返京英法因比欵出而 
反抗加之於聯合德美之四國資本圑又加入日俄恐有害於六國之感情遂取消比利時借欵之續行即於四月二十七日致答於四國圑其辭如下 
　　二月十八日比利時星奇基德與周自齊訂立假契約在三月十四日經袁總統承認之比利時借欵以與三月九日四國銀行圑提出於袁總統之借欵及其關於先付金之文書有所抵觸故中國政府認此文書之條欵爲有效應取消與比利時訂結之一千萬鎊借欵契約其取消談判之終結當陸續通知於四國政府更對於已由比利時星奇基德收受之金額不得復以將來大借欵之收受四國者充爲償還之用茲中國政府即望四國公使向四國資本圑速發商議借欵之命令云云 
據以上所述則比利時借欵縱有一千萬磅之權利且恊定其優先權至是乃悉爲唐紹儀所破壤 
　　此借欵表面雖爲比利時借款而比利時之後實有俄國之操縱俄國於一千九百零六年之英俄恊約難攫取長城以北之鐵路敷設權而未能規定確實之權利故希冀由此借欵而得庫倫張家口之鐵道敷設權忽當時喧傳取消及於取消俄國大爲失望因之當此借欵償還之際中國之財政果能豐裕而毫無所欠缺以償還之固不别生枝節苟誤其償還之期則俄國之煽動比利時提出難題固不免也 
　　今比利時公使果於本月四日有償還之通告民國政府以現時一錢莫名故求延期一年比利時公使卽轉致比國銀行比國銀行以對於一錢莫名之中國政府無策可施遂電本國銀行探其意向本國則一致以此借欵交涉爲不得不頼俄國援助俄國表面上雖僞爲無何關係而内則爲之畫策此徵之兩國從來之關係而無疑義者也俄國對於此次之問題果有如何之擘畫雖不可知而由其不承認賠欵延期以牽制蒙古問題之例推之則藉此比國借欵而與中國爲難亦應有之事毫不足怪觀近日比利時公使則對於政府之要求延期一年有左之提議焉 
　　民國政府以一千九百十二年三月十四日締結之借欵一百萬磅當償還之期更要求延期一年夫該借欵於一千萬磅之續借特權取消之時民國政府對四國資本圑曾宣誓不以四國資本圑貸借之資金充償還之欵則是比國借欵卽令民國政府與六國圑締結大借款亦决不以其資金償還而今六國借欵已在停頓之中乃又驟然而要求延期一年比國苟承認之則此一年間民國政府當以如何之方法使無誤期而償還此欵耶還祈明示云云 
　　以上爲最有理而最嚴酷之提議民國現時財政有不信用之情熊若不指定的欵以答覆之僅以不得要領之辭未必能得其承認若使答覆而果能令債主滿意至安心承認延期則固甚善然有俄國在其後欲使債主滿意似極困難或更至牽涉京張鐵道問題或及其他重要問題亦要知也 
[各省之自由借債力]  
　　日前中央政府許各省自由借債並規定種種限制已誌前報昨本報記者晤駐京某西報訪員縱談借欵事項謂以余（西報記者自謂）一人眼光觀之貴國財政當局殆不復望大借欵之成立蓋證以事實卽可見之小借欵次第告成而各省復有自由借債之權蓋欲以此抵大借欵也然各省自由借債其限制頗嚴如自由借債期限限以一年土地不得爲借債抵押品等其限制之最嚴者則爲各省借債債額至多不得過該各省每年收入總額之十分之三一端蓋各省借債不得過該省收入十分之三則各省雖有自由借債權其借欵仍無多貴國各省收入以千九百十二年統計表考之除海關稅及鹽稅不計外其收入總額當如下　　安徽四百○六萬一百十二兩浙江八百二十五萬○三百四十七兩直隷七百四十一萬六千三百八十六兩福建四百四十二萬九千一百○一兩黑龍江二百八十五萬○○十一兩河南七百七十三萬一千九百十五兩湖南六百三十七萬六千三百五十四兩奉天七百○八萬二千四百十三兩湖北八百十七萬三千三百九十兩江蘇一千四百七十六萬三千五百八十四兩廣東一千○二十一萬六千九百六十六兩廣西二百七十九萬七千一百六十三兩江西六百五十三萬三千八百○四兩吉林五百三十萬九千五百五十四兩甘肅一百六十五萬七千九百十九兩貴州一百一十萬七千二百十六兩四川一千二百七十七萬五千三百六十兩山東七百四十萬三千○十六兩山西五百二十八萬七千八百十六兩陜西四百十六萬七千四百二十八兩雲南二百一十萬三千一百○七兩伊犂一百一十三萬二千七百六十六兩　　以上統計共一萬萬三千一百六十二萬三千七百二十八兩以十分之三計算之各省可共借債三千九百四十八萬七千一百十八兩共額不得謂鉅然此猶按各省未解欵中央以前言之使解欵中央則各省所餘欵當較少其借債額亦自較小矣云云 
[軍警聯合會改名]  
國事維持會會員某君晤談稱云本會先因北省設有軍警聯合會嗣於南省創設國會歡迎圑藉辭軍警干涉政治不但反對聯合會且擬將國會遷移南省風潮孔急南北畛域或恐日深因創設本會以資維持大局幸而歡迎圑係由二三年少氣銳之士提倡設立不足搖動大勞國會議員等陸續晋京將見正式國會之開會前之所慮殆爲杞人之憂惟北省軍警聯合會仍然存立使世人抱有疑惑每起謠諑實於大局有礙因是本會日前致意軍警聯合會領袖某某君懇求取消該會名義以釋世人之疑念等語昨接回覆略稱軍警聯合會名義不難取消惟因恐自是軍警兩界以感情隔閡或見交　正擬將會名改爲俱樂部名義以符本會設立之宗旨云云又曰或云軍警等關於選舉正式總統又萌故熊敢行干涉手叚等語係最荒謬之言政界中人等能念國家行政務斷不出此冒昩之舉云云 
[湘省潰裂之險象]  
　　人民與政局之肉薄 
　　外府與內府之競爭 
　　湘省恐慌情事屢登本報茲悉恐慌原因由於湘省政局中各種機關皆爲内府人所占領外府人不平稱之爲長沙政府攻之不遺餘力日前開會討論推倒政府之法又遭湘都督派兵干涉兩相激爭茲將近日情形彚錄如左 
　　政界之攻擊湘省政府爲一般長沙半官僚黨所盤踞久爲各屬公民所不平日昨由衡寳等六十四屬公民電袁大總統國務院參議院各法圑文云湘中旅省六十四屬公民於蒸日就敎育會場開聯合會報任警察許可派警保護並登報聲明由臨時主席報告開會歡迎聞省會議員聯絡感情發表政見到會者千餘人秩序井然正演說聞突有軍隊擁進開槍露刃蹂躪全塲敎號拿人擊傷多數鎗彈四射全城震駭湘省自去年武力解散特别議會後無民立機關者已及一年政府種種違法無敢過問公民等就議員到省特開聯合會藉以磋商議案准備正式開議之資料不意復演此不根法律暗無天日之慘劇不知政府是何居心首自暴動公民等恐激大變應懇設法維持預防後患而保約法湖南衡寳永郴桂常澧靖辰沅永順及五廳等六十四屬公民鄒代藩等一千五百六十二人議員唐瞻雲等九十人同叩侵 
　　議會之狀况湘省議會應出之參議員此時雖無自捉摸而以外府聯合會之固結將來發表長沙府屬人士不占一人可預知也綠十五日開成立大會其所選出之正議長爲黄佑昌安福人副議長爲彭兆璜（湘陰人）曾熙（衡山人）均係外府人至政界喧傳之周震麟君竟不與於正副之列云 
雜評一（無名） 
　　美京之宣言美國之脫離六國圑爲扶助中國也然則脫離之後其必助我之計劃繼之也雖然受人之助亦必須有受助之能力而後其助乃有濟願我國人勿負美人之意也 
　　英國之政府與人民英國之政府固守六國圑借欵之政策而其人民則喜單獨之借欵格利斯浦後而有開　借欵今又有路司加脫之寳業借欵其成否雖不可知而其人民之意向蓋可見矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國民哀悼會之怪現狀]  
　　此次國民哀悼會開會哀悼隆裕太后當開會之第一日國民到會者絡繹不絶各門均有禁衛軍及步營巡警彈壓兵士皆行裝儀容莊肅足見平日敎練精神國民到會者無男無女無老無幼無中無外羣带標識赴太和殿壇前行禮壇設隆裕皇太后像赴壇哀悼者行三鞠躬禮畢按定路線降階而回雖往來之人紛紛如蟻而秩序井然亦自有北京禁城以來第一次之壯觀也迨至第二日人數數倍於第一日國民哀悼者以男女各學堂學生爲多各門仍均有禁衛軍及步營巡警彈壓惟午後秩序大亂怪現狀不一而足茲特分條誌之 
　　標識之零賣會場規定凡與祭人員均須佩带素花標識無標識者祇在天安門外惟此次標識均由哀悼會按照圑體分送閑人固無由而得故第一日無數閑人限於無標識徘徊於天安門外者甚多至第二日竟有人照原式作成暗中發賣價係二十五枚一張因此無論何人均有素花標識其中人數不齊故釀成種種醜熊 
　　祭壇之擁擠各界致祭原係分班上壇是日因人數過多上壇旣不易下壇亦不易而閑人蜂擁如蟻均擁至壇下大有廠甸香塲之勢雖由軍警用軍械攔阻而擁擠如故 
　　小偷之拿獲三點時人數過多小偷混迹其間因此致祭人有失金銀表者有失金銀練條者有失各種首飾者有失禮帽曁手套者人聲鼎沸中人勢如潮湧其中皆係一般小偷故意起閧趁此下手竊物當經禁衛軍拿獲一名隨卽搜出所偷各種物件 
　　青樓之受窘自標識有處可買所有南城各班子曁三等下處一般妓女均得入會遂惹起無數色慾之徒竟將妓女抱起者一時大爲受窘 
　　大風之忽起四鐘時大風忽起土沙飛揚人始稍散然無男無女均欲出天安門擁擠更甚當田步軍等將天安門右邊關閉祇許女子先行當時爭先恐後落釵堕履尤見多 
[北京焚燒烟土案中變紀聞]  
　　陸鐘岱鬼蜮 
　　周學熙神通 
　　丁義華上當 
　　事前之佈置日前東車站拿獲譚呌天煙膏漂具一事崇文門稅局曾派楊永鎭報告丁義華已勒令譚鑫培仍將煙具交出定於十七日在崇文門外公燒請丁監視並先期由丁義華君親到各處分送新聞一則謂前門稅局所獲譚鑫培烟土煙具周學熙係由家人偷取名片前往說項以至稅局狥情發還現已將原物交由丁君於十七日在崇文門外當衆焚燬並懲辦樂達成譚鑫培丁孔章等語 
　　臨時之變卦及至十五晚崇文門稅局又派楊永鎭二次往謁丁義華報告煙具已經燒焚請不必去看丁答伊事已宣布爾可失信於余余不能失信於大衆是日無論如何余必赴此約十七日晨楊永鎭三次又見丁義華云現已另備煙具請問丁先生擇於何處焚燒丁云此事由貴局擇地定時約余監視何必臨期紛更不已是日午後三鐘丁義華約同各國人士三十餘人至崇文門外毫無所睹詢諸巡警答爲不知復至稅局由局長陸鍾岱出見周旋一切對衆宣言此事係北京各報之錯諸君幸勿爲報載所誤丁答云此事之眞假姑不必論何以貴局連派楊永鎭三次陳說陸天池語塞在旁各國人士均嗤之以鼻當時各洋人由繙譯述知前後不符情形各人均顯輕視陸天池之色連翩而散事後由商稅局呈報財政部謂是日查獲一七十老翁不知爲誰僅有烟燈並無煙土以飾耳目云 
　　事後之輿論京師一般輿論大爲譁然事後有投函各報謂樂達成譚鑫培以一萬元運動報館不攻擊者附以質疑七條照錄如下（一）周學熙名片旣爲家丁偷用何以不將此家丁送檢察廳治罪家丁偷用財政總長之名片商稅局徇情認爲有效即是溺職何以無相當之懲罰此疑問一（二）煙具煙土旣爲樂達成經手送交大外廊營譚宅自應由樂達成索回將原件送交前門稅局由前門稅局送交檢察廳訴方爲正當手續何以由丁義華君焚燒此疑問二（三）十七日在崇文門所焚之烟具煙土是否卽係前門稅局所獲樂達成所送回之烟具煙土安知非另購煙具烟土卽作爲原物或至以木柴紅糖充作煙具煙土此疑間三（四）周學熙旣已承認爲家人私竊名片其名片無論爲私竊與否是周學熙之名片確爲譚鑫培說人情固毫無疑義何以商稅局之呈復則謂係一七十老翁不知姓名只有煙燈並無烟土是否自相矛盾未免欲蓋彌彰此疑問四（五）丁羲華君旣聲明嚴懲樂達成丁孔章譚鑫培以肅煙禁所謂嚴懲者係由丁義華君以禁煙會名義起訴乎抑由商稅局自行嚴懲乎且烟具煙土已焚燒三日未聞樂達成譚鑫培丁孔章如何懲辦是否徒託空言虎頭蛇尾蒙混了事此疑問五（六）商稅徵收局是否兼辦禁烟事宜拿獲煙具烟土何以不送行政機關竟擅自焚化是否違法　權此疑問六（七）檢察廳提起公訴之說閧傳業已旬日何以開弓不放箭是否畏譚之勢力抑係受人之請託此疑問七 
[皖代表之再接再厲]  
　　安徽各處公舉代表王浩如儲乙然程光棨方元庚江紹杰等十四人以柏督專横來京請願經皖同鄉姜桂題孫毓筠江朝宗段芝貴楊士琦諸君告以政府種種困難情形勸其暫緩各代表允俟贛事定後再要求政府根本解决各等情日昨各代表因贛事將了正在籌議晉行詎有柏氏私人以爲有機可乘欲利用此時會勸令罷兵當經各代表嚴詞拒絶並復致電安徽報界略謂柏氏秕政擢髮難數同人爲民請命移山逐日百折不回來日大難補牢已晚旣經陳訴政府勢不兩立無事調停如有宵人藉名圖詐請致各界勿爲所愚云 
[粤省預算不敷之報告]  
　　粤財政司預算總說明云粤省民國二年度預算歲入經常臨時計共銀三千二百三十五萬八千七百九十八元歲出經常臨時計共銀三千二百萬零零五千一百一十五元出入相較雖盈銀三十五萬三千六百八十三元然合之專册另列解京欵項及洋賠磅欵并籌還本省洋債公　計共銀二千三百七十二萬零八百四十三元本年度預算實不敷銀二千三百三十六萬七千一百六十元即使解京欵項五百四十萬零一千五百八十五元可暫免解尙不敷銀一千七百九十六萬五千 
五百七十五元爲數甚鉅揆厥原因蓋有數端就收入一方面言之其遠因則以賭餉驟停籌抵無着歲少銀六百餘萬元其近因則以厲行禁烟土藥統稅歲少銀三十餘萬元洋藥稅釐歲少銀四百四十餘萬元此本省預算歲入所以不無短絀也就支出一方面言之前清本省預算海陸軍費歲出不過一千餘萬元光復以還軍餉頓璔難迭經裁遣本屆預算仍達一千八百零五萬七千二百六十八元較之從前實歲增銀八百餘萬元内各路緌靖處警衛軍及清鄉經費將來雖尙可裁减惟目下萑苻未靖防緝雖疏本届預算未便遽予删除是以行政各官廳爲改良政治擴張職務起見對於支出一方面原應持積極主義寛爲籌備以促新政之進行第以軍費　　之故亦不得不力加節縮以急所先務此歲出增加之一大原也反正之初庫藏空虚待用孔亟又須恊濟京餉曾按照美洲華僑軍債票辦法每借銀一元還銀一元半以兩年爲限現就已領債票者估計本年度應還本省公債本息銀五百五十六萬零三百五十七元此歲出增加又一原因也總此各因歲入少收銀一千餘萬元歲出多支銀一千三百餘萬元每年實虧短二千三百餘萬元雖煙酒兩稅次第開辦然甫經萌芽尙難藉以彌補由此觀之欲求歲計均衡殊非易易惟有另起稅源振興實業所有印花營業所得各稅以次實行而於地稅官業分别增益實力擴充或可補救方來以期收支適合耳 
[粤省鐵路進行談]  
　　商議廣九接軌問題粤省廣九鐵路完工已久設站廣州城東粤漢鐵路設站城北兩路相隔四英里迄今尙未接通英使以輸運貨物殊多不便日前晉謁交通部朱總長商請將此中間數里之路從速告成朱總長以廣九鐵路業已造至盡頭無可再行推長若歸粤漢鐵路局接造則須行文該省長官飭令該局審度形勢妥籌辦　報告本部再行定奪當與英使約定日昨函告粤都督以廣九鐵路籌議與粤漢鐵路接軌一事經前郵傳部照會粤漢鐵路公司互商辦法並經由該公司估算工欵報告茲於本月二十五日駐京英使朱邇典來部與本總長會晤談及此事查接軌事項專就廣九營業一方面計算貫通聯絡自必發達運輸惟就地方情形粤漢鐵路各方面觀察該處軌道究竟應否卽行聯接抑或宜於緩辦本部尙難懸擬且粤漢鐵路係屬商辦性質由尊處就近與廣東粤漢鐵路公司籌商辦法以資應付較爲妥恊茲旣據英使面稱由使館致囑駐粤英總領事與尊處接洽合將當日會議問答錄呈台覽卽希察照酌核辦理等因粤都督接函當卽訓令交通處按照來函所商各節會同外交司體察情形並與粤漢鐵路公司籌商辦法妥議呈奪矣 
　　磋商粤路東西支線粤省交通處長日昨會同 
閩省代表孫君桂省代表胡成鈞及滇省代表磋商四省聯貫鐵路進行方法以此路之設係爲預杜外人越俎經營起見故籌集資本與測勘路線應同時並舉其由粤入桂以抵滇邊一線爲西支早由中央政府劃定今已派人重勘其由粤入閩一線爲東支則尙未定現須速派人測繪至集資一事决定由本省都督提交省會籌劃其西支由廣州至梧州一叚則護軍使現已策畫塡築軍路可就其原路敷設軌道需費不過二百餘萬其東支則先築一路至惠州此路現已有商人向交通部承辦可與之聯絡一氣接築入閩至此事入手辦法係先籌設閩粤桂三省鐵路聯合進行會由各代表將該會整理清楚再行宣布開正式大會報告中央云云 
　　調查粤漢平永路叚粤漢鐵路由平石至永興一段路線因所經均貧瘠之地無利可獲湘路公司特讓與粤建築而粤又不允彼此遷延日昨交通處長李紀堂奉到交通部來文飭令調查實在情形報部以便設法調停云 
[蘇省立法機關之現狀]  
　　蘇議會一場之喧閙二十三日江蘇省議會開議時議長許鼎霖請假未到議員到者寥寥延長三時之久到者不過六十餘人副議長錢崇固已宣告散會矣時有某議員請再延長三十分鐘議員陸續到會者甫及法定人數之半遂提議修正臨時省議會法某議員起言省長來函本公署無認可貴議會繼續適用江蘇臨時省議會法之權旣由貴議會電呈大總統應覆電到後再行遵辦今廣東來電休會十日本省不如亦休會以待正式省會法頒布再行開議紛紛辯論多不贊成於是接續討論至五時僅僅表决議案五條當討論時一人起立發言同時某議員亦起立發言爭論嘈雜毫無秩序有已付表决後越一刻又請議長重付表决者有已經通過越一刻又發生議論大改前次表决之意者有議長云可以通過而議員說人數太少不能通過者紛紛擾擾喧閙一場面散 
　　陶遜當選候補參議員之確定江蘇公民韓宗起陳逢辛張培原等前電籌備國會事務局稱陶遜以本無被選權之人復藉事後辭職以爲抵飾現在被選已屬違法當選辭職尤開取巧之門請電飭按法取消等語該局以現任官吏辭職除特任官外應以呈經該管官署批准者爲准且前准交通部函稱陶遜前雖薦充視察員惟任命之後該員即已呈請辭職並未到部供差亦未領過薪俸云云查陶遜奉任命後旣未就職其批准辭職又經該管官署證書自可不以現任官吏論其當選爲參議院議員候補當選人當然有效除答該公民外並一面電復省長查照矣 
[蘇省第二師之歸納談]  
　　程都督以本省陸軍各師長已蒙大總統任命在案自應按照中央規定辦法編爲第一二三等師特分飭章梓章駕時冷遹三師長會同軍政司江北護軍使等將各軍酌量擬定歸併改編成師辦法呈候核定飭遵計蘇省各軍應將混成第一旅長朱熙所部一旅盧鹿萍旅長所部七十九圑上海混成第三旅李旅長所部一旅章駕時師長所部駐浦東一營江陰徐繼斌圑長所部一圑常軍泰圑長所部一圑松江沈葆義所部步隊二營合併改編爲第二師編定之後仍分駐各原處巡防云 
[松江大帮獄犯逃逸紀聞]  
　　華亭縣獄於二十三號夜分時逃逸人犯至三十八名之夥其中刦盜居多典獄官程君時適他出或言回崑山或言往省垣以故事出後茫無端緒先數日獄犯多數在獄中禮斗轟轟擾擾實卽爲逃逸之預備是夜各犯卸去脚鐐總鍊將次出獄一禁卒聞聲息有異入内窺察被犯縛住並用敗絮塞口另一禁卒繼入亦被縛如前各犯遂紛持鐐鍊曁從窗口拆下之鐵桿　擁出獄閽者上前攔阻被毆受傷該獄卽在審檢廳（舊華亭縣署）頭門内左偏獄舍與廳署毗連各犯等直闖廳門而出途與司法警察某甲遇被毆仆地至廣明橋左近又遇崗巡亦被毆堕水潭旁遂迤邐至北城門口守門警士正在睡鄉各犯乃自行開城向北竄去全獄人犯六十名存者祗二十二人檢察廳惟陸檢察官在署得報立用電話請縣知事謝君到署商量追捕之法一面知照警局沈警務長飛派巡警調縣署衛隊及本廳法警分投追緝本日據報泗涇地方及賣花橋附近北城樓上均遺有鐐鍊布條等物此案聞由瞿進生爲首茲將各犯姓名列左瞿進生楊阿妺黄同生張長生沈大觀陸阿六顧阿妺孫土才張世榮陸阿二陳得標周和尙沈和尙李照生黄石愚張樹芳顧阿書孫阿和沈阿大王菜記潘阿祥戴阿五侯順生張四金以上均係盜匪罪判定十二年九年七年五年三年不等徐阿和潘振岐顧阿六沈福珍陳蘭青蔡晉生馮見卿楊和尙戴芳香以上諸人或竊匪或姦犯或搶孀或蟻棍或兇毆判定十五年五年四年三年一年不等其餘如黄松發胡得勝潘鏡堂張阿壽王阿大則尙在研訊之中或未定案云 
地方通信 
[蘇州]  
　　電話局力圖改良蘇州電話局自局長杜道宗接辦以來大加整頓日前遍發傳單改良用法以期迅捷用户稱便近日又派工匠爲各户察驗添換電料並發行新刋章程及分類號簿且聞預計年內尙須裁併分局推廣線路及籌欵改用雙線等事杜本電學專門此後該局日見起色可操左劵矣 
　　飭緝反獄人犯無錫地方監反獄人犯尙有八名未獲昨經高等檢察廳開單函請鍾統領通飭飛划各營一體嚴緝茲將名單列下盜犯吳阿二年三十歲江陰人盜犯王杏士年三十七歲無錫西中村人搶犯周召根年三十六歲無錫雪堰橋人搶犯蔣阿根年四十四歲無錫孫巷人竊犯徐根松年三十六歲江陰人竊犯馬阿泉年二十五歲無錫人賭犯韓得慶年二十二歲合肥人賭犯鄭賢愛年三十二歲合肥人 
　　自治恊會成立蘇垣公權研究會於三月二十三號在海洪方巷法政學堂内開會是日會員到者數百人下午一時開會議定改組爲自治恊會以恊助地方自治進行爲宗旨大衆贊成當場投票選舉開票以汪鍾霖得票最多數爲正會長朱正煌陳元康爲副會長何文炳宋名勛鮑福年汪郁年祝秉綱郭曾亮宋名均朱梁任徐浩然陸懋鈞顧恩沛王銓顧兆釐曹錫爵陸國維金起鳳貝晋義顧德悛章世菼蔣炳華二十人爲評議員選舉畢爲時已晚旋卽散會 
[鎭江]  
　　鮎魚套籌辦警察鎭郡之東鮎魚套鎭向爲木商薈卒之所前雖屢經士紳等籌辦警察奈以近日商業蕭條經費無着故至今迄末開辦茲經該業商董王有富等禀請木釐局長就原有救生義渡捐内提出四成開辦該鎭警察其餘不足之處仍就地方公欵設法籌撥想該鎭有此巨欵警政當可指日而興矣 
　　新洲垸無欵興修太平縣屬之新洲垸爲全邑保障前因連年江水暴漲致被冲潰所有田廬牲畜蕩然無存灾民四出逃荒顚沛流離最爲可憫近有垸民周浩如等在縣署呈請撥欵修築以全賦命成知事以値此公帑支絀之際實無閒欵撥修民堤當諭由該士民等邀集垸内業户設法自行籌修云 
[揚州]  
　　什長誣良爲盜江都北六集民圑長徐長桃拿獲送縣之盜犯吳開四李有餘等經李知事委任第一科員童觀鈞訊係徐之什長顧得聚因宿仇報復所致當卽禀承李知事片請徐長桃來縣會訊及二十日李知事特於署内軍事審判處下首設一坐次請徐會同審訊供仍如前雖經鞭背數十堅執不移當令押候再審聞該民圑長於會審時以吳等供詞不認頗現跼蹐不安狀熊云 
　　警務長履新警務長劉煥生現已因事辭職特舉其委任之公所勤務督察長劉漢自代並由商會各業董聯名公保呈請縣知事委任現李忍庵知事俯順商情業已准許當於廿三日發給委狀不日卽可到差矣 
　　區官假公濟私東鄉宜陵鎭巡警區官吳春樹冒稱該鎭自治公所幹事按户苛捐兼藉口禁煙遇事勒詞並不繕榜宣示私行入槖肥已昨經該鎭公民倪天才等五十餘人聯名來城至縣列欵呈控現李知事已據呈訓令警務公所派員確查復候澈究　　商船受風損失原因日前颶風爲災覆没過江船隻曾誌本報茲悉瓜洲救生局原有救生江船兩隻由縣署諭董經理至光復後瓜州董事沈廷銘派戚周懹禮經理後將田租收入私槖復將該兩船售去以致江口失事船隻無船施救現爲該處區官李元吉查悉來城呈請縣知事根究矣 
雜評二（萍） 
　　國民追悼會此次國民追悼會雖曰追悼隆裕而實則紀念民國之共和也匪唯繫外國人之觀聽抑亦足以覘我國民之程度此其間宜如何愼重以將事者 
　　顧何以開會第一日秩序井然尙足以愽市井之虚譽迨至第二日即已暮人倦青樓小偷混跡其間一般無頼子演出種種醜熊自此以往更不知境象之若何矣 
嗚呼國民辦事之毅力 
　　北京焚煙案譚伶夾带煙土一案旣疏縱於前而又怙過於後何商稅局祇知有周學熙而不知有煙禁耶 
　　丁義華可欺也而譚伶必不可懲商稅局可妄報以欺人也而檢察廳必不可以起訴任令此樂達成丁孔章楊永鎭輩鬼蜮其間以呌天名伶而忽變爲不知誰何之老翁以訂請監燒者而忽求其不必去看以明明搜獲之烟膏煙具而忽變爲是日所查獲者有煙燈無煙土顚倒離奇令人不可捉摸之一至於此 
　　記者曰吾於以見優伶之魔力吾於以見周陸諸人之心理 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
　本埠新聞 
[宋敎仁遇害五誌]  
　　應桂馨竟主謀耶 
　　武士英已自認矣 
　　宋鈍初君被人傷害一案於二十三號夜在法租界徐家滙路文元坊應桂馨卽應夔丞家查獲吳福銘卽武士　英（名復民又號玉生）　等十七人並在英租界迎春坊妓院内將應桂馨拘捕於二十四號解送公共公廨研訊詳情已紀前報茲又從各方面採其足供研究者彚錄於後 
　　事前之風聲宋君被刺之下一日卽有人報告於國民黨謂此事係武士英所爲與應桂馨有關係故宋君彌留之際于右任君曾在旁大呼曰鈍初此事兇手已十分之八可以破案而宋君旋卽氣絶 
　　旅客之疑惑宋君被刺之次日（二十一日）五馬路六野旅館卽發現一可欵之旅客其十四號室中有販售花瓶之山西人武士英自稱爲滇省管带但其生計極蕭索時向人乞募川資顧面目極凶惡身材短小十十日午前忽有一馮姓及其餘三四人來與之作附耳語此姓馮者自稱光復軍二營營長繼經調查係當過光復軍軍需長此數人來後武士英即有喜色其時住其鄰室者爲某客武卽向借車資某因其日夕相見不能却與之小洋一角武云不够將至西門路甚遠也某遂與以小洋三角晚八時許武卽回棧則已易新鮮西裝急尋某出手中鈔票示之約數十元曰我今已有錢随取出一元還某某曰何必許多武即答曰我事成尙有千元語畢卽出門去同棧者方怪其有神經病及次日宋君被刺信傳播同居者乃注意其人急詢此人行蹝則知二十夜並未回棧並於二十一日早七時許來棧付賬提其破碎皮夾而去 
　　鄧文斌之轉念國民黨員張某之僕人鄧文斌有一友王發者以賣字畫爲生嘗至應桂馨家一日應謂王曰吾欲殺一人汝能爲之否王曰不能應又曰汝爲河南人汝同鄉中必有能手可爲吾覓之王曰是或可謀惟欲殺者究爲何入應乃以商務印書舘所印宋君小照之明信片剪去四周以示王曰此人王亦不識歸乃商之鄧文斌鄧係山東人力能敵數十人鄧允之王乃引鄧至應家適應他出未晤至晚鄧謂王曰吾客居他鄉且不知其所欲殺者何人吾安能無故殺人以召罪戾王亦不能另尋他人遂向應回却此事爲鄧之王人張君所聞亦曾至國民黨密告 
　　照片之指認國民黨得以上兩種報告後當即派員於二十三日夜十二時令鄧文斌招王發至鄧之寓所迫令登車送至富利公司由某洋行大班覔得包探頭目二人在旁脅王發說出原委蓋是時鄧尙疑爲王所爲雖一至應家并不知其姓名斯時王發乃說出應夔丞曾令其覓人並未允所請此次實未與聞國民黨某君乃取出照片多張令王辨認孰爲應某所欲殺者王乃指出宋君之照片衆知决非虚誣乃偕同報告卜總巡要求捕拿兇手總巡初尙不允後因證據已確鑿始允率探捕與國民黨員某君同往 
　　兇手之逮捕應家查抄時凡來訪者皆被拘留派巡捕多人與其眷屬異室看守來客中遂一審認見有一短小著新服者乃特别注意疑爲眞兇一面派人至滬寧車站覓得當時曾見凶手面目之小孩至應家認明短小者果爲手刺宋君之兇手乃捕之此兇手姓武名十英就捕後一一供認不諱並親自簽字至武在六野旅館所托賣之花瓶亦發現於應家 
　　妓院之尋緝先是國黨特派員某君出外偵察知應夔丞近常在妓女胡翡雲家吸食鴉片乃由總巡率領巡捕多名至其處先向胡翡雲家窮詰胡謂應未到此處現在迎春坊三弄李桂玉家吃酒係蔡爾卿所請者密訪不虚乃復由總巡領巡捕至迎春坊先將該四弄弄口派人把守以防逃竄國民黨特派員入内上樓問應君夔丞在座否應答曰我在某君曰樓下有人與君會話應乃怱怱随某君下樓至門首卽被捕總巡曰去去去是時應之面色已如死灰矣 
　　藍總巡之盤語法捕房總巡藍維藹君昨將在應宅内查獲之吳福銘重行盤問吳稱實姓武名復民前有陳某托我暗殺宋敎仁手鎗亦是陳某之物我持鎗往擊後仍將手鎗交還陳某陳旋卽出門不知何往我住在應桂馨家中亦由陳介紹云云藍君諭仍嚴行管押候法公堂中西官訊明核辦 
　　武士英之歷史武士英係山西平陽龍門人其名刺姓名下注玉生二字其號也後有滇南七十四標二營管带代理本標標統）十六字至滬約在兩月以前有一妻名王達珊金壇人王父住南京達珊舊爲南京粹敏女學生曾留學日本師範不知何時爲此人騙去武近住六野旅館嘗對人言管带標統實係眞官至今有我部下在城内賣拳見我猶甚恭敬也武時來往於青島及南京蘇州上海之間此次在滬曾至某君家借錢二次自言有友人在滬開設一會招之使來者今會已解散故生計極難不得過去云 
　　關讞員之電報公共公廨關讞員於宋君被害一事發生以來先後電達南京都督及民政長其文如下南京都督民政長鈞鑒箇電敬悉宋鈍初先生於二十夜乘滬寧車行至車站剪票處忽來鎗彈傷宋腰部衆聞鎗聲趨往救宋致凶手復放空鎗兩響乘間逃逸炯聞信後以此案雖發生車站誠恐凶手逃匿租界當經連夜飭捕房一體緝兇務獲矣關　叩敬又電云南京都督民政長鈞鑒敬電諒達宋案兇犯已據捕獲容訊確詳報關炯叩徑 
[孫中山由日回滬]  
　　孫中山君昨由日本回滬於午前九點半鐘在三馬路新關碼頭登岸混成第三旅李旅長陸軍第二師章師長閘北巡警局龔局長各率兵警列隊護衛陳英士君等亦至碼頭迎迓孫君卽往黄克强君寓所晤談一切 
[江蘇都督蒞滬]  
　　江蘇都督程雪樓君於昨日午刻由蘇乘坐專車來滬閘北巡警局長龔玉輝君特率馬巡衛隊及偵探巡選各隊隊長带領長警等在車站排隊護衛聞程君寓居卜德路德興里九十七號此次來滬係爲宋鈍初君一案商議訊究兇犯之辦法云 
[押店被盜搶刧]  
　　新閘成都路第五十七號任岐山所開之押店忽於前晚七點半鐘被盜匪十餘人擁入店堂强將現洋各物一併刦去共値洋百餘元迨事主報請捕房派探往緝該匪等已杳如黄鶴矣 
[流氓圖搶典當]  
　　暗探陸天發於前日傍晚報告二區稱有散泊南碼頭之江北流氓三十餘人私行聚約圖搶該處某當舗當由區長派令區員　同長警馳拘獲周長貴王海蘭潘金先生范海山卽萬小順子小五四韓金福等六人餘均聞風逸去膀卽解區在周身上搜出當票十五張旣又獲到趙小扣子一名併送警察廳訊供懲辦 
[糾衆抄贜之禍端]  
　　前日有江灣鄉民陸桂林至七區報稱本月十八晚被住居十一圖之陳江江陳元元糾同多人來家聲稱因伊夫去皮馬褂兩件特來搜尋嗣綠内外檢查毫無影響遽將我之衣服携去母親陸陳氏向之理論反被毆傷延至今日因傷身死求請伸雪當由徐區長將二陳一併拘解司法科經凌科長研訊一過判仍還押著地保至檢察廳報請相驗再行核辦 
[絞斃謀財害命之兇犯]  
　　戴阿發卽朱勝懹於前清宣統三年正月廿五夜將徐家滙鎭餅店主婦湯許氏謀斃卽將該氏所有箱内之銀洋席捲逃逸後爲屍子湯利福偵悉戴在杭州充當目兵報請地方檢察廳將戴關提到案訊實判定絞立决死刑呈請司法籌備處轉呈司法部核示在案昨日陳廳長接到部文已奉核准當即移請警廳飭派警備隊持械到廳於午後二時由陳廳長督同葛檢察官等命提戴阿發至案騐明正身如法綑綁卽命全班法警一體執械押赴大南門外巡警敎練場絞决屍身由家屬備棺收殮 
[大風吹折電桿]  
　　昨日午後一時大南門外貧民習藝所迤南至滬杭車站一带所柱之電燈桿木忽被大風吹折至十七根之多燈泡亦損去五六盞當倒下時並壓損鄉人錢關泉家之屋面嗣由崗巡查知報告二區轉告内地電燈公司卽派工匠趕緊修葺 
[水師改爲水警]  
　　江蘇全省水陸各營業經分别編定其原有之水師一律改爲水上警察綜計全省劃分二廳陸軍混成第三旅長李英石業已任命爲第二廳廳長所有蘇松常鎭太五屬之太湖内河滬防松軍飛划等二十餘營及淺水兵輪十餘艦均歸李廳長節制尙有長江外海等水師則歸第一廳管轄不日卽將頒給關防接收視事 
[水師赴蘇會哨]  
　　混成第三旅李旅長於昨日晚間十一時乘坐夜班火車赴蘇與蘇省各軍水師會哨其所部第一二三三營營長則先於昨日午後各率師船共十艘開往蘇州 
[阿姪欺騙阿叔]  
　　寓居四馬路悅來客棧内之山東人郭繼德近將其叔郭生和所給販棗資本揮霍將盡茲因其叔來滬恐事敗露卽購芝蔴膏僞稱小土希圖塞責其叔信爲眞前日欲將僞土带回原籍詎繼德又串同該棧茶房萬全根車夫葉阿福冒充禁烟局調查員随其叔至七浦路上前盤詰將土扣留正在爭執間被暗差華捕查見當將各人一併带入捕房昨解公堂經中西官訊明前情判萬葉押候禮拜四再行訊核 
[小販違章受罰]  
　　公共租界内各水菓店與肩挑小販因工部局近來取締過嚴生計益艱集衆至總商會曁公共公廨要求設法維持詳情屢誌本報嗣因小販王根松陸木全奚銀生高阿三王德生張坤林標及婦人陳氏等仍在四馬路一带衖内無照設攞售賣食物經衛生處西人查見鳴捕將該小販等拘解公堂判各存洋五角聽候磋商善後辦法在案昨由捕房將該小販等傳案復訊關讞員與美領海君以貧民生計與公衆衛生須雙方並顧諭候再與工部局總董磋商解决惟王等屢次違章應先處治着各罰洋三角充公 
[拐案層見疊出]  
　　拐匪金鳳祺串同在逃之楊實生等將七浦路王蔡氏家七歲女孩喬英五歲男孩鶴廷拐匿湖北路一百五十六號屋内茲因曾於去冬誘拐唐阿四之妻顧氏賣往厦門由顧氏函告其夫報告捕房將金與男女兩孩一併查獲昨解公共公堂訊明判兩孩交王蔡氏領回金押候禮拜四復訊核辦 
　　無錫人郭阿二家八歲養媳琴寳被拐匪徐德昌王仁川串拐來滬賣於廣東路婦人劉大塊頭由劉轉賣於人茲被郭偵悉控請捕房將徐王兩人拘解公堂押候補提劉婦交出琴寳再核在案昨晨復訊據包探禀稱劉婦被逃未獲琴寳亦被販賣無蹝請爲訊奪關讞員商之美領海君判徐王各押西牢一年仍着緝提人証解究 
　　北河南路天后宮内擺設測字攞之湯伯春因與其母彭氏妻王氏串拐密勒路三百號屋内婦人翁錢氏之養媳巧珍女兒巧妺寄匿南市姚袁氏家希圖價賣被控昨由包探將一千人証拘解公堂經中西官研訊明晣判湯押西牢兩年彭氏押女所一年姚袁氏從寛開釋兩女交翁錢氏具領完案 
　　粤婦陳鄭氏陳吳氏李梁氏同居虹口斐倫路一百零八號屋内因留有清江口音之男孩四弟阿弟並女孩高妺徐小妺子等四口被美捕房包探宋掌貴查悉恐係販賣禀奉捕頭昨將三婦與孩一併拘解公堂請究據該婦等供稱均係出洋買爲子女並非販賣中西官判將男女四孩留候懸牌招領三婦押候查明再訊 
　　張榮生前日带有十六歲鎭江女子王小妺至公平碼頭擬乘輪船带往海參嵗經婦孺救濟會偵探查見報由滙山捕房派探蔣榮生恊往提獲昨解公堂請究先由婦孺救濟會派探持函投案聲請嚴究並由王小妺供明被拐情形訊之張供稱王女由法租界某理髮店内之王小張爲媒言定身價洋八十五元收買爲妻餘語支吾孫襄讞商之英領康君判王小妺暫留濟良所張押候補提人証再訊 
　　朱連發誘拐朱寳寳家五歲男孩小狗被控拘押昨由捕房解廨復訊中西官判仍還押候下禮拜一原告带同被拐之九歲男孩毛囡到堂質審 
　　王阿毛誘拐蔣桂寳家七歲小孩金林串同輪船茶房陳阿毛（卽小廣東）带往汕頭賣於該處玉星街廣隆昌客棧茶房阿春得價返滬經蔣偵悉報捕將王拘解公堂押候查究在案昨日復由捕房解案中西官判仍還押候下禮拜一再訊 
　　拐匪計和以代荐揚州婦人王楊氏並氏女楊扣子幇傭爲由將楊氏母女誘拐來滬串同冐充婦孺救濟會偵探之俞洪山带領母女擬乘龍門轉船带往青島販賣被包探蔣榮生查見上前盤詰計卽乘間逃遁遂將王楊氏母女带入捕房轉送公廨昨晨經中西官訊悉前情判氏母女暫留棲流所候補提人証再訊如飭提不獲再行带案以便函送本城檢察廳遣回原籍 
　　浦東偵探沈坤前日在長春丸輪船上查獲拐匪劉福康及被拐之常州孀婦張大寳朱應氏王氏等四口解至第九區由朱區長詰據張大寳答稱於三日前行經法租界被朱應氏誘至名利棧先與劉姦宿三宵後又誘令王氏託稱代薦至某處傭工遂乘該輪船欲往大連灣地方販賣朱區長著卽移解商埠警察廳訊明究辦 
[搜獲煙賭彚誌]  
　　潮州人鄭金波因在河南路五百四十號屋内私設總會糾合賭徒鄭思正鄭南鄭阿均鄭尤榮鄭祝三姚明來柯阿福等聚賭並售洋煙經總巡捕房查悉前日派探王松濤前往將鄭等各人連同烟賭具一併带入捕房准各存洋保出昨經公堂傳訊鄭等延担文幇辦律師上堂辯護王襄讞商之美領强君以此種秘密煙賭窟爲害非淺判鄭金波罰洋二十元餘人各罰洋五元並着將該屋内生財拍賣變價一併充公煙賭具盡行銷燬 
　　揚榮會周炳山陳王氏徐彩英等男女十七人在四川路廣東路轉角元芳洋行樓上副總巡麥高雲君住宅内聚賭亦經捕房將各人拘獲諭各存洋交保在案昨日傳訊均不承認中西官公無賭具抄獲送案從寛判令到案者罰洋一元不到者保洋充公　　龐桂玉在海寗路一千八百九十一號屋内私設烟榻售烟亦經捕房獲案請究判龐罰洋二十元充公無洋改押兩禮拜烟具燬去 
[禁煙時代之蟊賊]  
　　前日有自稱禁烟局調查員之鄭玉華至南市裏馬路八百八十一號門牌元昌烟紙店内指稱爾店售賣土皮有違定章囑令店主與之接洽否則定欲罰辦是日該店主適不在店致示會面翌日鄭又遣同黨吳文明至該店邀請店主速至城内晉陞樓吃茶店主柴某詢其有無憑證吳卽將身畔所携黎副總統所給之奬憑一紙出視該店主見其並無調查證書顯係假冒當將吳文明扭交崗巡解由第二區於昨日轉送城内禁煙局請究 
[中華醫藥聯合會開會記]  
　　中華醫藥聯合會於舊曆二月十六日晚七時開本年大會吳民 
政長懹疚李旅長英石皆到會公推聶榕卿君爲主席先由正會長李平書君宣布開會應議事件次來賓及會員演說會員蘇紹東君代述王引才君演說辭徐馥孫君起而演說全體鼓掌其大意謂本會發起於李平書君余伯陶君而伯陶君復於今春别組一會名曰神州名目雖異而振興醫藥之旨則一惟其據敎育部所布醫藥學校定章專用德語德學不列中華醫藥科日將約同志爲請願救亡之舉則鄙人敢有問焉如果醫藥兩途必先學習德語則非但中華醫藥在淘汰之列卽如北京地方英美俄法日本各国醫生不諳德語不習德醫者不知凡幾上海東西醫生林立相望及華人習業行醫者更不知凡幾豈必盡棄所學而皆習德语德醫乎且部章獨崇德語則非但醫藥而已以後一切專門勢必棄中國之所有與他國之所長而專重德語德學是不啻驅四萬萬人爲德人也敎育部有自取滅亡之道自救不睱何能顧醫藥界之待救乎云云又主席聶榕卿君宣布數言極表贊成全體欣然次投票選舉選得正會長李平書醫界副會長夏應堂費訪壼藥界副會長蘇筠尙韓孝先醫界會董巢松亭金百川殷受田耿湘坡徐馥孫華星垣談幹臣方希曾黄杏卿朱子琴余伯陶丁甘仁藥界會董姜步七湯心堯沈錫康葉星如徐潤祥方吟香嚴子良俞春懹童芝孫張靜安余成煥董梅生經濟會董邵明輝馬逢伯並推定名譽會董陸崧侯王引才李英石吳懹疚王一亭項如松姚幼安邵琴濤關絅之聶榕卿李　仙王有常莫子經顧韾一貝潤生瞿仲裕趙芹波賈季英其餘文牘員交際員調查員庶務員等陸續推定至十一下鐘散會 
[私立城東女學游藝會之露市]  
　　南市竹行碼頭内城東女學聞於陽曆四月中陰曆三月初開第十一次游藝會該校舍向係楊白民民舊宅於去冬改建新舍茲已落成此次開會演藝三日爲籌還借欵之舉故入覽劵槪須售資聞所演者爲中西故事及最新時事遂日換說凡售券入覽者並贈最新出版女報一册或該社特製五彩紀念郵片或國恥紀念箋八種以答盛意云 
[信業聯合會選舉識員]  
　　各省信業聯合會成立以來已有一年茲於三月廿三號開本年選舉大會到者數百人由主席　振磬報告去年與交通部交涉各節並云本會宗旨爲大多數同業謀生存起見凡事總須堅持到底必達目的而後止衆皆贊成次卽當衆開票舉鮑倬雲應雲仙爲理會盧志藩黄蘭香李蓮弗徐清藩爲幹事員嚴寳珊爲文牘員虞秉衡周增林鄭慰生陳雲生鄭厚甫顧久香華雲錦方欽法童子卿陳子宜張麟趾錢性芳等十二人爲評議員選舉已畢遂搖鈴散會 
[夜巡拿獲逸犯]  
　　吳淞張華浜由本鎭警署分設派出所駐防該處二十三夜三時夜巡警隊正在沿鐵道梭巡忽聞鐵聲　　因上前察視見有逃犯在軌道上用鐵鐅槌斷脚　當即上前拿住解交警署旋有江防水師司令部來函稱昨夜所拿逸犯即係在崇明北沙東一號鎭縱火搶物之要犯王鴻乘間逸逃請仍移交原處辦理警署當卽照辦 
[製造局釐訂加工章程]  
　　製造局陳督理昨諭工務處云照得各廠加工殊屬漫無限制現當整飭廠規又値局欵困難之際亟應嚴定限製以肅廠規而資節省除星期非有緊要工作須呈明核准方得做工已另諭飭　外茲再將每日正工應加鐘點釐訂章程仰工務處查照並卽分傳名廠一體遵照母違計開一各廠汽爐升火工人每名每日准於正工之外酌加一點鐘二各廠汽爐四星期應出灰一次應用工人每名每次准於正工之外酌加四點鐘如午後不到工作卽行照扣三砲彈廠練鋼廠鑄銅廠等處晚間升火工人每名每日准於正工之外酌加半工四各廠處酌加鐘點亦須各有限制鎗礮練鋼機器四大廠每廠不得過四名砲彈廠不得過三名鑄銅鐵廠不得過二名龍華分局應由該分局長按照廠座大小酌定人數開單送候核定五各廠處服役看守啓閉門户支更查火傳遞公事應照茶水檢點工籌或爲應盡職務或日間並無主任工作一律不准加工以歸一律 
[城内]  
　　縣知事批○（地保張保安呈批）查丹鳳樓包琴齋兩户在册則田六分四毫前次飭丈祇有五分四厘九毫缺少地五厘五毫因查有徐松濤間於該兩號單地之中復着併丈茲據具復前來檢閱圖說三户共計丈見地七分二厘八毫照單又有多地一分二釐四毫該處逼近城根保無侵佔公地現丈徐松濤之地是否全爲屋基有無空地在内並未切實聲明候卽飭吏傳諭徐松濤將現丈之屋單中契據檢呈以憑查驗庶可考察實在再行根究　　地方審判廳民庭批○（陳榮昌訴韓榮源誣訴冐牌批）呈悉此案調查前清縣卷無着業已當庭訊諭所呈粘報與本案情事不合應母庸議仰候調查終結宣示判决可也（何桂堂辯訴王長秀訴挾嫌陰捐批）查此案業經委託第四初級廳調查俟復到當再開庭據呈各情仰於開庭辯論日期投案備質可也 
[南市]  
　　學徒闖禍○昨日下午四時王家碼頭德泰燭店因學徒燃放花砲悞堕煤油缸内頃刻着火幸由崗巡衆鄰趕緊撲滅得免肇禍旋將店夥范幹臣带至一區詰明並無别情亦未保險留候傳到店主及學徒再行核示 
　　藉端索詐○常熟人王順卿在法租界三洋涇橋某士行内購得大土四包行至南市詳記碼頭忽遇賣小書之無頼陳阿龍向之勒索洋兩元口角互毆由巡士拘至一區移送禁煙局訊明發落 
　　限定時刻○第一初級檢察廳昨日牌示云照得本廳附設看守所内覆押人犯凡遇親友來所接見應於每日下午一時起至三時止每名每日祇准接見一人如逾時有特别緊要事故准由所丁巡士代爲轉達特此布告 
[閘北]  
　　女孩迷路○五區龔區長前日可見迷路女孩一口年約五六歲向其詢問姓名住址均不能答因卽映出相片二百張解送司法科將女送往寄養所暫時留養一面將照片分送各區隊出示招領 
　　騙取木料○陳雨生冒名王仲法私刋圖章向泰興木行騙取木料前日由該行夥邱建新扭至一區解送司法科移交檢察廳究辦 
[公共租界]  
　　照票付洋○九江路禮和洋行内之管芝卿控葉筱亭將已閉源大號支福康莊期票來行定購麫粉機器被騙洋二百元昨經公堂提訊原告投稱被告將無錫福康莊票定購機器後卽被借去現洋二百元嗣後查知源大已閉且與福康並無往來實係受騙請追又據茂成洋行買辦董來亭投稱前年有沈鶴卿亦持此項票洋定貨被借支洋三百餘元迄未照付請究訊之葉供求交保照票付洋判押候禮拜四再訊 
　　抵欵不理○周培仁因將契地抵於華洋人壽公司延不取贖被控昨由公廨將周傳案諭令交保候訂期會訊 
　　命在呼吸○汽車夫張阿福前日在虹口靶子路駛車不愼撞倒行人某甲受傷甚重業已車送滬寧鐵路醫院醫治昨由捕房將張拘解公堂據西探禀稱甲傷勢甚重迄尙不能言語故未知其姓氏判張押候原告傷愈再行解究 
　　攫取金飾○流氓李阿仁因在四川路攫取胡高氏之金挖耳經氏子胡子敬鳴捕將李追獲昨解公堂訊明判李押西牢七月期滿逐出租界又馬徐氏控陳阿會在四馬路搶取金簪逃逸昨由捕房將陳獲案訊明判陳押三月以儆 
　　不認行竊○甯波路六十三號住户錢祥椿控用人錢阿有竊取値洋二千元之日本金小洋二百枚昨由捕房將被告拘解公堂訊供不認判押候補傳人証再訊 
　　洋房失愼○北京路八號洋房樓上於昨日午後二句餘鐘失愼幸經救火會西人各驅皮带車前往救熄 
　　汽車傷人○四百六十一號汽車前晚駛經靶子路撞倒行人某甲受傷甚重迨巡捕聞信奔來汽車夫已將車燈閉熄逃逸該捕遂將甲送至同仁醫院醫治一面派探嚴緝該車夫到案究辦　　船户衝突○昨日新記浜内有本帮船户吳淞堂與江北船户陳金才爲排擋起釁將陳船擊壤沉没由陳扭吳至捕房控告諭候查明核辦 
　　本可自由○陳來發昨扭婦人楊氏至捕房控稱與該氏姘識多年近日忽有異心欲去請爲究辦捕頭斥釋不理 
[法租界]  
　　竊物放火○某號主俞吟香投廨控稱本店用陳梅英爲出店始尙安分詎於前晚行竊洋箱内洋四十五元白木耳一匣後又將引火之物燃燒縱火人卽逸去幸各夥得悉尙早當場救熄業已報捕將陳拘案求究訊之陳供行竊後恐號中人得悉是以放火希圖滅跡求宥聶讞員判押半年以儆 
　　一時之忿○捕房派人投廨禀稱木匠羅春泉與秦阿根不知何故爭執羅將秦之頭額打破今在醫院醫治未痊先行解案請訊羅供秦係工頭我向伊索取工帳不允反出言不遜遂致一時氣憤誤傷是實判羅交保俟秦傷痊再行傳訊 
 
 
 

Page 11

 
 
雜評三（鈍根） 
　　上海一隅警察星羅棋布視内地嚴密多矣然而命盜重案猶層見疊出此次宋敎仁先生被刺論者咸責警廳之疎忽警廳誠不能辭其咎也雖然警廳不可有疎忽之名使匪徒習知警廳之疎忽者益將肆無忌憚矣 
　　今日本報所載拐案竟有九起之多此外未經破獲者不知又有若干或謂上海爲拐騙世界日必發生拐案數十起中西探捕苦不能盡知耳亮哉此言夫拐匪最爲人道之蟊賊方今提倡人道主義時代不可不於拐匪之刑加其嚴厲也婦孺救濟會者文明國之標幟而苦社會之福星也乃不幸而有拐匪冐充婦孺救濟會偵探是於婦孺救濟會前途阻礙匪細亟宜有以懲創之否則愚民不知婦孺救濟會之尊嚴而拐匪之效尤將無已故治拐匪宜嚴治冐充婦孺救濟會偵探之拐匪宜尤嚴 
[來件]  
[江蘇省議員潘寳坤等提議劃分地方稅案]  
　　西　有言曰以公債舉事者貸於其子孫者也今吾國中央與地方無不乞助於外債以一時之補苴重後來之負擔何異公僨之貸於其子孫乎孟子曰無政事則財用不足今舉國嘵嘵日憂貧乏其政事爲何如耶近中央設置國稅廳劃分國稅地方稅而地方稅中究應如何劃分亦今日財政上研究之一問題夫省稅與縣市鄉稅較之國稅與地方稅之劃分尤爲急不可緩蓋財政上之原則旣以國稅補助地方最爲不經濟斯地方行政若純以省稅補助縣市鄉其不經濟爲何如故地方稅苟不劃分其實害有二一市鄉無一定稅源卽無一定收入若是則妨礙圑體之生存其二行政官以一時之便宜勢必以甲地之有餘補助乙地之不足若是則違反財政上之公平今就行政費用之支配諭其標準有二（一）租稅先劃分國稅地方稅（二）租稅應劃分省稅縣市鄉稅日本財政分國稅府縣稅市町村稅之三級適與中國之分國稅省稅縣市鄉稅相似日本市町村之附加稅以國稅府縣稅爲標準今我國市鄉僅有一二直接國稅之附加稅而絶無省稅之附加稅亦鮮有實行間接國稅之附稅者蓋國家租稅之劃分尙屬幼穉而省縣市鄉又未能細爲分别故也長此不改實妨礙下級地方圑體之生存自治行政烏能發達茲將地方於公法上之收入分别於左 
　　（一）省之收入 
　　茲所提議者皆公法上之經常收入也至臨時收入及私法上之經常收入不在本案範圍之内 
　　甲）直接國稅附加稅 
　　第一欵地丁附加稅臨時省議會議决忙銀每兩作一元八角除附稅三角實徵一元五角今地丁劃入國稅附稅則縣取十分之三市鄉取十分之七而省無與焉然日本地方稅有所謂地租割者由國稅地租中加十分之一爲府縣稅今我國省稅與日本府縣稅相似比較其辦法有二（一）就原有之地丁附稅省取十分之五縣取十分之二市鄉取十分之三（二）原有之附稅三角仍歸縣市鄉所有而依十分加一之法另加地丁附稅十分之一歸入省有臨時省會預算案地丁銀三百四十七萬餘元今加徵十分之一應得三十四萬七千餘元 
　　第二欵　糧附加稅本年二月本省衆院議員及省會議員議定漕糧須歸入地方稅惟漕糧應歸地方與否須由國會議决近中央需款如此其急此項收入將來若歸入國稅則地方不可不徵收附稅舊案每石四元縣市鄉則收附稅五分之二至省之附稅可照第一欵辦法臨時省會預算案漕糧二百八十八萬元若加徵附稅十分之一當得二十八萬八千元 
　　（乙）間接國稅附加稅 
　　第一欵鹽課附加稅鹽歸國家專賣則爲國家所有地方對於產銷之處固可另徽特稅此時所徵之稅則爲地方對於國家私有財產之特稅矣惟我國鹽政並未實行專賣法故僅能依產銷之處課以附稅臨時省會豫算案鹽務收入銀一千一百七十四萬七十餘元加徵十分之一當得附稅銀一百十七 
萬四千餘元 
　　第二欵粗課附加稅臨時省會豫算案租課銀二十三萬三十餘元今加徵十分之一當得附稅銀二萬三千餘元　 
　　第三款貨物附加稅臨時省會議决裁釐抵補方法改用貨物產銷認捐稅其總收入爲二百九萬四千餘元查消費物之中煙酒三項所稅太輕例如黄酒一項在產地每斤値百文或五六十文者不等而其納稅則每百斤僅五十文較之尋常貨物値百抽二者轉少一成有半此無異獎勵人民之飲酒誠吾人所百思不解者也茲暫照其收入總額計算之加徵附稅十分之一當得銀二十萬九十餘元（按日本酒品最下者每百斤征銀八元五角是每斤八分五釐也然嗜酒者不言其苛吾國每斤稅半文殊不可解惟酒稅屬於國稅增稅之說應讓諸國會）（未完） 
[報告江皖義賑成績（譯福開林愽士致西報函]  
　　津浦鐵路南北通車後僕曾兩次往返細察臨淮關至符離集之間一片平原收穫富饒心有所感特將往事略述梗槪查該處於庚戌夏間大雨爲患水災極酷人畜淹斃秋收蕩然該處適鄰江北而江北又罹洪澤湖之溢統計罹災乏食者不下二三百萬人是以有庚辛華洋義賑會之設籌辦急振以甦埀斃之飢民該會放振係由各災區敎士會同地方紳士辦理凡米麥膏粱豆種無不由津浦路運送至臨淮轉輸災區復由蚌埠及宿州等處轉輸内地當時會董等以爲急振非此莫屬初不計及工振之爲尤愈也而今思之會董等辦理殊嫌未周卽放振之敎士亦未思慮周詳不將令受者愈貧而災無已時耶然當時罹災者槪屬農民散放種籽足以使彼水盡耕耨無失田事以期收穫於他日今觀該處出產之豐富大足以達當時之期望不特僕之欣喜無旣凡屬當時會董及納捐振欵諸公當無不暢然意滿也當時會中特由東三省採購高梁及各種豆種意蓋不但食物中之佳品且以優美之種籽輸植災區又幸庚戌冬間及辛亥春夏之交未罹水災得以收穫良佳數年來荒瘠之區一旦變爲腴美之士此則大堪欣幸者也凡各處雜糧俱由臨淮關蚌埠宿州分裝津浦車載運出口雜糧之多致路局車輛不敷裝載在該三處車站堆積如山此爲僕所目見者也當將運糧實數函詢該路總管業得覆信開　　示如下宿州運出雜糧陽曆八月份二千五百廿噸九月份五千六百十噸十月份四千四百六十噸十一月份四千三百六十噸十二月份四千五百三十噸共二萬一千四百八十噸合計三十四萬三千六百八十担蚌埠運出雜粳陽曆八月份廿萬八千四百三十五包九月份十一萬九千一百九十五包十月份廿萬八百十八包十一月份十八萬八千六百廿包十二月份廿六萬七千一百廿一包以上九十八萬四千一百八十九包每包約一担半合計一百四十七萬六千二百八十三担半臨淮關運出雜糧陽曆八月份五千一百八十噸又三百十六包九月份七千四十噸又三百三十一包十月份三千七百九十噸又一千三百十八包十一月份六千六百四十噸又三百八十八包十二月份八百五十噸又一百八十八包以上二萬三千五百噸合三十七萬六千担又一萬六千三百六十四包合計二萬四千五百四十六担按照以上所開之數約計三處運出之雜糧達十二萬五十噸之鉅面此雜糧之出產地二年前爲災歉之中區舉此以觀是當時或散放種籽確　不容已而工振不容或緩以免他日之災患會董事亦未嘗不注意及之爰特設法商請美國紅十字會特派工程司詹美生君來華測勘淮河至於各該災區旣由荒瘠而變爲膏腴此後端頼不利之興修俾不至再由膏腴面變爲荒瘠則幸甚矣爲特略陳顚末以告當世之中外捐輸諸公及辦理振務之華洋諸善士俾得如願以償而羣相額手爾 
[華法聯進會進行之報告]  
　　駐義代表吳宗濂近以提倡華法聯進會曾由外交部轉上袁大總統黎副總統及參議院書並又上陸總長一書均係報告聯華黨一切細情茲特將其原函錄下 
　　第一函敬啓者前接公函敬承種切當經函告該黨該會俾資預備查上月初七日華法聯進會副會長韓君汝甲已在英國議院聯合議員其事由路透電報遍傳各國在華之中西報紙亦皆登載想邀鑒及嗣該員又至比德奥議院宣布聯華宗旨頗覺到處歡迎日前行抵羅馬與議院中重要議員接洽圑體公舉前首相羅石的爲義議員聯華黨領補皮沙拉的爲總書記當韓君演說時聲明此舉係個人發起非由民國委派惟政府及參議院曾經贊同耳如此立言蓋爲吾國自占身分兼向政府卸却責任亦以表明事之實情也故駐使只能暗爲提倡未便彰明干預迨將來議員到華由政府及各地正式接待則其情形自與在外不同想大部必能明鑒及此茲據該聯進會送到接待議員法文草案特行譯漢連同原稿一併呈政府如需更改卽乞電示祇遵其起程日期及車位等第此時尙難核定暫留空白至宗　前致該黨會函法文底稿茲亦一併附呈以上情形統乞大部回明大總　　　　　　　　　　　　　　　　　　　　　　　　　 
統並知照黎副總统及叅議院是幸宗濂不再另行具函此後尙有一切未盡事宜容再随時函電並陳此　敬請外交部總長崇綏　　第二函敬啓者華法聯進會副會長韓君汝甲來義组織赴華觀光圑已於日前約略述及茲再將義政府機關報所登該員在院演說情形譯出漢文連同原報一并附呈鈞鑒韓君深爲義國議員器重前國務總理羅石的君尤加讚美日前往晤曾爲宗　言之謂其熱心愛國識解高超云前寄呈之接待議員草中尙未核定該圑離歐日期總須視我國國會開幕爲轉移也設也有開幕准日明文請先電示俾可周知專此布上敬請外交總長賜察並頌崇綏 
來函 
[中國救濟婦孺會通告]  
　　本會於三月十四號由法公堂先後送來被拐小孩十三名已由本會妥爲留養茲將各孩姓名列後失孩家屬可至泗涇路中國救濟婦孺會認領 
　　五小桃八歲北京人朱小菊六歲揚州人小流流四歲揚州人王彩生八歲嘉興人戴和尙六歲嘉興人小了頭五歲揚州人楊和尙五歲常州人李小和尙七歲山東人何小向子五歲清江人方小東八歲清江人呂阿東七歲清江人和尙又名妺妺五歲清江人無名小孩年約四五歲 
[匪徒誘拐婦嬬至大連之情形]  
　　節譯本年一月二十七號大連遼東日文新報載云中國婦女由上海運入此間者時有所聞聞其慣用手叚有一種人專事誘拐婦女又有一種人專爲籌措誘拐時所需一切費用卽銀主人也往來上海大運兩埠間之輪船中時有經手轉運或販賣婦女之匪黨互通消息經營此不法營業若輩誘拐婦孺之區域至廣自江浙兩省之村落以至湘鄂諸省僻遠之處無處無若輩之蹝跡其轉運之際能以狡詐伎倆掩蔽各處官廳之耳目賄賂各碼頭客棧以謀誘拐之利便遇貧家之子或以甘言誘騙其父母或以金收買之男女孩之最幼者養至五六歲卽運至各處出售苟女孩面貌美者則養至稍長輾轉售入梨園娼寮若輩且拐誘良家婦女至旅館强迫賣淫其内地婦女被拐之後載至上海交與輸船執事人相通謀之同黨匿於船底轉運大連該處中國客棧現有被拐婦女已不下四十名此種被拐婦女源源而來永無已時所謂銀主人者類係客棧之主人也 
 
 
 

Page 12

 
 
   
 
 

Page 13

 
 
自由談 
看申報徐松葵游戲文章 
[手槍與金錢] [  率]  
　　客有語於率曰湖北田桐石瑛當選爲衆議員選與時有持手鎗威嚇情事故國會籌備處卽按照選舉違法當然却下而今之一般捐班議員以金錢運動而得者或長省會或長國會方且大出風頭安然無恙甚矣手槍之不如金錢也率曰噫是或不然手槍之與金錢其效力亦大略相等有時且互爲維繫但視用之者何如耳夫人行萬里程必備資斧儲餱糧舍金錢不可然而長途修阻以禦暴客則又舍手鎗莫屬是金錢且頼手鎗以保存也一手鎗之費須値若干固藉金錢爲媒介唯今之持有手槍者初不用之於臨陣戰鬥僅恃以爲刧取人財之唯一良器是金錢又頼手鎗以招致也况乎前清叔季以金錢得官之汚吏布滿行省民國開基以手鎗得官之部員招搖日下是手鎗之視金錢更出色而當行也黄金涸盡所以制人之生命者尙緩黑彈横飛所以制人之生命者實速是手鎗之較金錢更陵轢而無前也綜是以觀手鎗亦何遽不金錢若嗚呼衆議員爲何等代價田石二人夫豈不知顧欲以手鎗得之而不知以金錢爲輔佐品乃田石二人之負手鎗非手鎗之負田石二人也客爽然而退（三） 
[談自由先生傳] [  紫塵]  
　　自由先生姓談世居嶺南談州（唐書地理誌）爲太原談賢（後漢逸民傳）之後征東將軍談巴（蜀錄）之六十四世孫曾祖時遷居於益州談縣（見南齊書州郡誌）先生性聰頴有大志七歲能爲文下筆輒千言無澀語與人論世事皆談言微中（史記滑稽傳）下若時人之龔他人談餘之唾作老生之常談（魏志管輅傳）故世人皆以談宗（晉書阮修傳）目先生年稍長憤滿清之專制憂國事之垂危慨然以光復山河爲已任拔劍而起曰拿翁一田舍翁能手造美州人民自由之幸福至今以爲美談（公羊傳閔二年）余何人豈忍甘作奴隷不拯同胞於水火耶會武漢舉義全國鄉應先生偕管城子渴候氏（魏書官氏誌）鉛陵卓子（前漢古今人物表）李廷珪陳朗張遇（李堅墨評）等率毛瑟三千與清軍鏖戰於談家橋清軍死亡及半聞談先生名幾有談虎色變之慨當南京成立北虜未順政府中人咸欲以武力解决之談先生不忍見北方生靈塗炭介紹南北和平談判不匝月而南北一家先生功成不居與舊友毛錐中書君卽墨侯等築小屋數楹於春申江畔自題其額曰自由談話會一時知名之士叅談 
不絶（成公綏嘯賦）要皆爲近世之碩彥先生之亮節高風槪可見矣先生虚懹若谷忠於納言凡有一言之善者先生輒表揚之曰此談話會之良友也近際世風日下民德愈堕先生善談良規以勸導之是以得先生之敎化者甚衆雖細事不敢戲談（詩小雅）六國借欸日入不决外人作種種刁難以相挾制先生憤然曰與虎談經安望有濟輾轉遷延無非等諸某偉人所發起之國民捐空談無補日後徒成畫餅耳凡一問題發現先生恒抵掌而談如我佛談經天花亂墜無非中肯之談毫無黨見較之自命新偉人輩凡一言一談之微無不存乎黨派否則亦如天實宮人談開元舊事瑣瑣不休者均又不同先生有弟曰自治自立自厲自助均爲同胞所崇拜鄙人與先生交最厚知最深因略述如右以告世之仰望先生丰采者（三） 
楞華庵随筆[  劍秋]  
　　時吾年甫十三自往南方至鳳陽遇一老鄉紳王姓者曾爲先朝諫垣細詢根由執手悲泣留在伊家予遂改姓王偕伊子同學讀書又數年而王官病故吾年十八九乃從江而南舉目無親焭焭莫告到一禪林大士前削髮爲僧苟延歲月偷生度日後游於浙止一古刹有胡姓者餘姚人也亦明時宦裔偶夾寺中與我談論經文愕然大詫曰子有如此才學何爲流於空門乃延至其家改換衣帽勸余蓄髮伊居室之旁有小園半畝茅屋數間俾吾住其中後又以女妻焉此吾所以爲浙人而五某也撫君曰今有江南兩處叛案皆稱扶爾爲君恢復明朝爾往浙中質之時四月初六日事也當日撫君將口供繕寫題疏卽將先生同予起解南行騾轎四乘解官數員一東兗道蕭一撫標大廳陳一都司張並守備千把等統領馬步兵數百及沿途接者日有千人舉目視之旗幟招颭隊伍交雜林林總總前後擁護余心惶惶如在夢中矣十四日到淮安易舟而往河内船舸週圍接濟而振海將軍之戰船滿兵較之陸路赫赫加倍焉二十二日到杭州在貢院質審上坐者欽差少宰穆旦次鎭杭將軍次兩江督次浙閩督次蘇撫于次浙撫王共六大人問先生曰你是王士元麽先生曰吾本姓朱名慈煥改名王士元是實又問曰你旣是朱某朝廷待汝不薄何爲謀反呢曰吾數十年來改易姓名冀以避禍耳今上有三大恩於前朝吾感戴不忘何嘗謀反又問曰甚麽三大恩曰流賊亂我國家今上誅滅流賊與吾家報仇一也凡我先朝子孫從不殺害二也吾家祖宗墳塋今上躬行祭奠派人洒掃三也况吾今年七十五歲血氣已衰鬚髮皆白乃不作反於三晋變亂之時而反於清寧無事之日乎（三）（未完） 
自由談話會 
　　余頃讀孤墳涙不禁傷從中來蓋氷之所遇雖與余相等然尙有與氷通欵洽之墨花若余則一意孤情室邇人遠其傷心掉涙眞有令余神魂欲斷而手握三寸管似有弱不能勝之槪嗟乎余蓋欲以余之所遇余之所思面欲發爲孤情小說者久矣夫余之孤情小說其所叙事跡所述情景豈常人所能想及哉余敢謂前古後今其對於女子所執之愛情惟余一人最爲濃摰無第二人之如余者嗟乎余眞獃矣余殆與余意中之人眞有天長地久之一日乎余對於意中之人蓄單獨之愛情迄今已有八年矣何天之使余二人咫尺天涯而忍令余如此其憔悴傷感也余甚願日間爲余意中之人瘵疾以死而令余意中之人知余之所以死並甚願余意中之人爲余瘵疾以死俾余之得以同時見亡於世以了此心願苟非然者而欲不爲孤情小說以繼孤墳涙之後者余豈可哉嗟乎余心碎矣[  悔生]  
　　余欲新增報律一條曰潑婦有打毁報館之權某英雌其贊成否唐羣英對人曰氷霜節操不知是口誤是心誤抑是身誤 
　　滬上新人物之花天酒地我引起温處同胞之苦雨淒風 
　　余欲問參議院中人寂然冷然是否可對同胞 
余欲函商鈍根於本篇尾别闢一欄曰會員通訊處以便各會友　　随時問答不識諸君贊成否[  紫塵]  
（按日來所登投稿人小影其下備詳居址不必另欄複載也） 
　　王昌國宣言堅抱柏舟主義唐羣英亦尤而效之哈哈唐羣英難道是望門寡不成 
　　梁士詒自比蕭曹房杜不知袁項城是何人我欲問 
　　信札起首語用某某仁兄大人閣下鄙意今日已不適用蓋大人已随老爺同去惟偉人則遍地皆是故大字應改爲偉今日先生已成普通名稱若仍用閣字閣角同音恐有辱先生不知改爲床字綠近今女學日昌女權膨脹將來二百兆男子必盡俛首於床　　第之下故宜改爲偉人先生床下云云諸君以爲然否不才的文字如民國臨時内閣拉雜不堪[  太倉]  
劇談[  玄郎]  
[紀廿四夜之新新舞臺]  
　　新新舞臺新聘二鬚生白雲峯年逾弱冠梁一鳴年僅十三四細較其藝而年壯者遠不如雛伶之精良白唱空城計體熊窘促檯步頗不雅觀嗓音低暗薄弱轉折生硬不堪良由中氣不足之故首叚搖板中（空城計）之計字（心中不定）之定字俱頓不足（大顯神靈）之大顯二字又提不起第二叚搖板亦句句平疲毫無精采唱慢西皮（散澹的人）之人字（下南陽）之陽字欲呑吐使調而嗓子乾澀生硬轉折處左支右絀幾致脫板入後幾句自知嗓音不妙而行腔使調不能頓挫如意恐弄巧反拙遂輕描淡寫得過且過不計工穏但求平順可謂見機然聽者俱索然無味矣二六一叚精神懶散熊度更劣中又割去唱句不少大抵以力竭聲嘶之故不得不取巧偷鬆也梁一鳴唱魚藏劍首叚西皮句句調圓聲逸氷清玉潤而尤以（匹馬單鎗）之鎗字頓得更爲圓滿飽綻二六一叚悲壯蒼凉沉鬱頓挫子雄壯之中寓沉痛之意慕出伍將軍滿懹抑鬱之狀深情若揭用王貴官去專諸配置尤匀稱的當雛伶之戲能用雛伶搭配戲情最妙小福安演界牌關常用王貴官去羅章一對小父子出色驚人妙不可言若大舞臺七歲紅之與小月樵月樵之身段高出七歲紅尺許戲情便不類矣 
[劇本考實]  
[蒼繩告狀雙釘案] [  便便]  
　　蒼蠅告狀雙釘案兩劇均爲宋包拯所斷事而實則非也考益都耆舊傳載嚴遵爲揚州刺史行部有蠅數頭遮於前驅之不去乃随之行聞道旁女子哭而不哀問之曰夫遭焚死遵飭吏輿尸驗之得鐵錐貫頂拷問女子乃供以淫殺夫坐大辟今劇本以蒼蠅告狀爲一案以鐵錐貫頂爲又一案且以一案化作兩案而有雙釘記之劇且又以爲釣金龜之後本總之事出有因情殊鮮見後之人遂歸入包公案中而變化無窮矣（二） 
小說 
政治小說 
[鐵血男兒（八十五）] [  常覺　獨鹤]  
　　四人仍坐室内密議壹是烏曰土人甘爲俄倀乃欲藉此舉以啓釁可恨亦復可哂惟彼旣爲戎首實冒不韙白君其將此事底藴播諸報章俾全歐人皆知彼曲我直也復顧屬日僕意稍待當召狄將軍來此開軍事會議一籌對付之策語已復互相討論約一小時許始取次散 
　　烏自側門出造范老庽范氏父女方閑坐花園中見烏至起立迎之烏略一寒暄卽謂范老曰僕深悔前此不應慫恿先生投資此間初意原欲藉以廣興實業謀雙方之利益然亦曾預料前途必有危險乃不幸至今日而危機迫矣范老聞言漠然無所動而范黛則驚愕殊甚急逈顧烏曰君意云何豈將有戰事乎烏頷首曰强鄰環伺對於西奥司獨立羣謀破壤暴俄其尤著者彼土耳其愚蠢無知受其嗾使意昧唇齒之誼甘爲鷹犬行將與吾開釁矣范老忿然曰土奴貪暴成性蔑棄公理實世界蟊賊王其勿以吾投資事業爲慮倘土奴入寇貴國敢損及老夫商業財產必常報告敝國政府有以警之王須知土人暴戾而卑鄙譬如劣馬必痛加鞭箠始肯帖伏也 
　　烏喟然曰僕軍人也固不壓戰禍即西粤司民亦皆愛國健兒烽烟一起當無不有慷慨從戎者第念戰塲慘劇僕見亦多矣一旦兵連禍結兆姓顚連必致寡人之妻孤人之子身爲國主乃不能撫綏萬民必令血飛肉薄於刀光予影鎗林彈雨中能無心痗是以馨香禱祝願諸友邦咸重人道藉弭兵端俾西粤司得於和平中保持獨立實爲萬幸詎意鐵血世界意無公理驚雷駭電相迫而來則誠不得不破釜沈舟求生存於死地矣 
　　言意皆默然寡歡范老燃雪茄狂吸不已黛以深閨弱質驟聞戰事頓覺不寒而慄狀至不安烏慰之曰姑娘勿爾僕急不擇言致驚姑娘罪甚風雲尙未甚亟僕此來實先事預告俾知所備也黛柔聲曰備將若何烏曰僕意實願姑娘奉父暫避鐵道交通不久必將斷絶范老先生於意云何語時迴顧范老忽焉不見園中僅烏黛二人相對坐（二） 
 
[便便丐裝小影] 錢一蟹江蘇青浦人年三十七現寓上海白克路永年里四百七十二號　 
愛情小說 
[自由花彈詞（十五）] [  天虚我生]  
第五回投契 
却說那日劍華小姐打定了將計就計的主意便答應了楊公子替他用意到了初三仍進學校等到功課完畢他便走到資愛蘭小姐房裏獻些殷勤這愛蘭小姐也不知道劍華存著什麽深意倒反感他的熱心誠愛再加這劍華的容貎本是可人愛蘭小姐也少不得有惺惺惜惺惺之意偶然談起志向兩人却好相同因上便成了一个知已那劍華小姐又用點心思把玉梅籠絡住了這玉梅見了自家小姐少不得誇獎劍華儷簫正苦寂寞滿堂的學生本來只有一个愛蘭小姐可以談論幾句如今添了个劍華他心裏自然歡喜但只初三一夜四个人聚在一處你談我講却早十分投合其中略有不同之處不過是劍華好動愛蘭好靜玉梅主激烈儷簫主平和但是按到歸根同是一个自由宗派說起家庭之間了是个絶無拘朿因此互相認爲契友過了一日正是天中令節的假期劍華便要約了他三人同去留園閒逛却是儷簫不願說如果你們有興還是到我家裏去開樽閒話愛蘭說好劍華也是願意儷簫便先遣玉梅回到家中安排小酌自已携了愛蘭劍華随後出來 
　　正是天中佳節遇端陽一路的菖浦艾葉香笑煞沿門兒女小額間都寫个虎頭王蚊烟處處薰風暖氤　得萬户千門在霧裏藏穿過花街放枊巷途人尙是着越羅裳今年天氣寒兼暖那梅子青青不肯黄幾樹榴花纔吐尋數竿新竹却齊牆園林一角在紅橋外流水彎彎一带長指點綠陰深枊裏這便是儷簫平日的讀書堂愛蘭道原來姊姊住在此地那一座高樓可是姊姊的妝閣儷簫尙未回答却見那樓上玻窗呀的一聲開了走出一个美少年來見了儷簫却只嫣然一笑又對他兩个看了一看仍然走進樓去劍華忙道呀姊姊這是那个儷簫笑道那是我表弟呌徐萬書的便是劍華駭異道呀徐萬書乃是當今才子却不道就是令表弟呢你看這般俊逸可眞算得个才貌雙全的了愛蘭心裏也正想一笑劍華道蘭姊你看他令表弟可不敎咱们女兒家愧煞旣是儷簫姊的令親咱們也不妨請他見見愛蘭未答儷簫笑道那也不妨見得咱們便從這裏園門進去我來引導妺妺請（二） 
滑稽短篇 
[接嫂] [  嘉定二我]  
　　紅顏配白頭嬌妻嫁拙夫婚姻之不自由由來久矣　　審判官某倜儻士也在文明法堂中判决一椿離婚合婚之風流公案言之令人絶倒 
　　某日某地方審判廳特開民庭公審提集原被告對訊原告一少年上訴曰余兄弟四人余爲季伯仲叔已婚惟余年幼示娶今伯兄死仲叔欲以寡嫂配余爲偶擇吉有日焉余嫌嫂年長不願與合况共和國體男女有結婚之自由請堂上判斷 
　　被告仲叔二人云叔接嫂係我鄉俗例卽法律上所謂習慣法也惡能毁成約請堂上作主甯爲斷合勿爲斷離 
　　審判官沈思良久猛醒曰不難！不難！我爲爾等照先離後合之新法律判斷可也使仲配其長嫂叔配其仲嫂季卽配其叔嫂一轉移間舉相當矣 
　　斷畢兩造心悅誠服而去一椿公案從此解决旁聽者聞之粲然軼古創聞千秋佳話審判官眞滑稽哉（三） 
　　鈍根曰此篇所引事實閱者當已聞之熟矣然二我非好爲習聞之言推陳出新此中自有寓意耳吾觀前清之官場一巡撫離任則以藩署撫更以臬署藩更以道署臬全盤錯亂是無異伯兄死而仲叔季推升易妻以就其嫂也今民國宜若可以掃除舊習矣然而猶有所聞卽以海軍總長兼任敎育總長未幾又易以工商總長是無異伯嫂無夫而仲叔季亂交之也不知配合之間宜求相當之感情若是者徒令伯嫂繁擾紛亂茫無頭緒身體日卽疲壤而已 
文字因綠 
[哭宋敎仁五絶] [  蜀西閒人]  
　　希臘新興主中華政治家後先十數日同一涙如麻人心竟如此天道寗足論悠悠大千世祇有血留痕七日瞬來復斯人胡不存天堂眞有路我欲叩耶魂桃源何處是湘水已無情况復春潮急孤舟野渡横昔芻誰氏狗今奠誰氏家誰人爲此者涕泗徧天涯 
[追悼范君振中] [  人壽廬主]  
　　僕本傷心人怕聞傷心事造物何不仁動輙殤人嗣矧彼范氏子少小有奇志請纓慕終童糼慧若李泌劬學無倦容格物窮奥義十五志學年人中稱騏驥内有贒父兄芝蘭欣得地外有良師資桃李辛勤蒔罡風　地來昆鵬頓折翅玉樹痛長埋　花忽焉萎修短寧有數夭壽詎不貳才難自古歎乃復遭天忌顏回惜短命林傑嗟早悴王勃靳天年揚烏喪童穉振古常如茲其生豈有自嗟哉范氏子宿草青在殔鴞狼競生存麟鸞不乳孶天道果何知傾覆無不至我爲范子悲觸我思子思鶯花謝好春同此傷心涙覔句慰西河酸算先涕泗 
[無題] [  棲梧]  
　　翠袖天寒染御午蘭閨韻事費商量玉臺破鏡重圓日莫顧旁人自主張畫眉郎去遠無無聞新檏粧成自不羣江上琵琶婦怨惹人說笑比如君今朝脫卸嫁時衣憔悴爲郎獨見機却把一春心事了翩然遠去作高飛霜寒木落忽驚秋粉刧花殘記莫愁無奈何儂心力盡不堪回首舊風流兒家生長在蘇鄉綠怨紅愁說短長寒碧不勝今昔感落花那有晚來香雪膚花貌出蓬門多感郎君不次恩一夕西風何玉烈舊時雨露付人論亂頭粗服學天眞入夢翻疑不了因記否西冷橋畔客猶嫌骨月未停匀北地風雲變熊多飄然南去影婆娑身輕翩若梁間燕又向金臺掠鬢過丰神綽約到京華占取春林第一花畫得雙蛾新樣好難忘艶迹玉鈎斜落落丰裁稱大方一時風氣學時粧祗因曾受君家聘獨守湘江月色凉 
　　熱廬君願將前後諧文潤資悉數移助銅版費書此誌謝 
 
 

Page 14

 
 
   
 
