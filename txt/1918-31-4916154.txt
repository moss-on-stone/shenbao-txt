# 1918 - 31 - 4916154

 

Page 1

 
 
   
 
 

Page 2

 
 
時評 
[局部（冷）]  
　　以前爲局部停戰今則爲局部討伐前後雖相反而仍不得不謂之一貫也 
蓋局部云者非全體之謂也局部之停戰所以留討伐之餘地而局部之討伐又所以留停戰餘地也其所以留餘地之故蓋主其事者亦知和决不能解决此時局戰亦决不能解决此時局一如我所云也 
雖然局部局部全體之關係在焉以受此害者國民之全體而非是局部也 
命令 
　　一月三十一日　總統令　上月二十五日布告原期保境安民兵維大局故不憚諄諄勸諭曲予優容中央愛護和平之苦衷宜爲全國所共諒乃疊　王占元等電稱譚浩明程潛所部軍隊乘此時　節節進逼石星川黎天才等復以現役軍官倡言自主勾結土匪擾害商民而譚浩明等竟引爲友軍藉援助爲名四出滋擾甚且鎗擊外艦牽及交涉茲復進陷岳州窺視武漢擁衆恣横殘民以逞是前此布告期免戰禍爲民請命者反令吾民益陷於水深火熱本大總統撫衷内疚隱痛實深各督軍都統等疊電瀝陳原以釁自彼開應卽視爲公敵忠勇奮發不可遏抑本大總統深維立國之道綱紀爲先若皆行動自由弁髦法令將致紛紛效尤何以馭下何以立國用特明令申討著總司令曹銀張懷芝張敬堯等即行統率所部分路進兵痛予懲辦師行所至務須嚴申紀律無犯秋　用副除暴安良拯民水火之至意此令 
又令　自軍興以來石湘各路軍隊動輒託故潰逃長官督率無方以致有治軍守土之責者效尤叛立軍紀久焉不張本大總統殊深内疚若再因循寛縱必致釀成無政府之現象其何以飭綢紀而奠民生嗣後各路統兵長官於所屬官兵遇有不遵節制無故退却等情著即以軍法便宜從事母稍姑息其各懷遵此令又充特派曹銀爲兩湖宣撫使此令又令特派張敬堯爲援岳前敵總司令所有防岳各項軍隊統歸節制調遣迅圖規復此令又令　特任曹銳署理直隸省長此令又令　湖北襄　鎭守使陸軍第九師師長陸軍中將　三位二等文虎章二等嘉禾章三等寶光嘉禾章黎天才湖北陸軍第一師師長陸軍中將二等文虎章二等嘉禾章石星川分　重寄久領師干宜如何激發忠誠服從命令乃石星川於上年十二月宣告獨立黎天才自稱護國聯軍總司令相繼宣告自主迭次抗拒固軍勾結土匪攻陷城鎭雖經各路派出軍隊奮力痛剿將荆襄一帶地方次第克復而該兩逆甘心叛國擾害閭閻實屬罪無可　　天才石星川所有官職勳位勳意應即一併褫奪仍著各路派出軍隊嚴密追緝務獲懲辦以肅軍紀而彰國法上令又令　據國務總理王士珍呈准黑龍江督軍鮑貴卿呼倫貝爾副都統勝福咨呈稱倫城自遭匪亂各旗民等生計蕭然請撥欵救濟等語披覽之餘殊深憫惻著財政部撥銀一萬元發交該副都統體察情形核實散放以副　家　保蒙旗之至意此令 
專電 
北京電　昨晚發表之五項命令係前夕定稿午間各閣員副署已齊迨六時而王士珍等入府會議多數主張有迅速頒布之必要遂即時蓋印交印鑄局發布（三十一日下午二鐘） 
北京電昨午後參陸處會議决定通電各省抽調得力軍隊開赴前敵爲曹張後援並令財部補發第一二兩路開拔費各三十萬元又决定以攻荊襄有功之旅長張聯陞補黎天才之師長缺（三十日下午二鐘） 
北京電　李陳王蝅督轉來譚浩明電岳州北兵旣巳退出南軍不欲再事進攻請詢政府如何辦理馮以討伐令已下對於此電尚無答覆（三十一日下午六鐘）北京電　熊希齡章行嚴等現尚擬設法使南軍表示不再進北方無庸討伐熊或將有電分致南北勸弭兵禍（三十一日下午六鐘）北京電　昨馮回京後約王士珍段芝貴蔭昌等密議擬就重要命令五項未及發表預料今日可下（一）局部討伐令指譚浩明程潛等於停戰布告後着着進逼著曹錕張敬堯進兵往攻（一）以張敬堯爲援鄂總司令（一）以曹銳代直省長王懷慶帮辦直省軍務派曹錕爲湘鄂宣撫使（一）嚴申軍紀有不効命者以軍法從事（一）褫石黎勳職 
（三十日下午四鐘） 
北京電　鄂電通城巳失守武漢益戒備當局閱電後即令南苑第五五師凖備出發刻劉師長部署一切候令拔隊（三十日下午四鐘）北京電　曹錕係自請爲兩湖宣撫並求以直督長交其弟將來曹或督鄂張敬堯有意督湘（三十一日下午六鐘） 
北京電　吳光新電請截留宜昌鹽欵二十萬元（三十日下午四鐘） 
北京電　主戰派言陳光遠將加入某派該派排斥三督又加烈（三十一日下午六鐘） 
北京電　參陸辦公處現正辦由湘中發生戰事起之軍費報銷聞僅特别費一項爲數已達一千六百餘萬（三十一日下午二鐘） 
北京電　馮通電各省詳述赴津濟蚌等處情形並將擬定對西南方針徵求意見限三日内答覆（三十日下午四鐘） 
北京電　蚌埠會議言及北派乖離馮哭張曹倪皆哭 
（三十一日下午六鐘） 
北京電　段芝貴主張攻岳後方可言和並主張褫譚浩明等勳職（三十一日下午二鐘） 
北京電　中央定援鄂計畫三種（一）派十五師赴蒲圻咸甯助防以保漢陽（二）促張敬堯馮玉祥即日拔隊（三）催曹錕率師南下（三十日下午四鐘） 
北京電　京津鄂人以張敬堯兵雖能戰而無紀律將來武漢秩序可危紛紛致電鄂商學界設法呼籲（三十一日下午六鐘） 
南京電　王芝祥由粤事畢今晚七時抵寗（三十一日下午六鐘） 
南京電　李廷玉白堅武李登科今晨由滬回寗（三十一日下午六鐘） 
外電 
哈爾濱電　波格拉尼區尼亞（譯音）中國稅關禁止滿洲産品運往海參崴其取道長春大連者可以　行華員顯與協約國約定行事以免貨品落於　激黨之手天津法總領事巴爾學瓦氏赴　古斯克已過此間擬代協約國代表解釋協約國在滿洲之一致行動並表示協約國友遇俄國之意（三十日）字林報北京電　馮總統昨日致密電於李純陳光遠訴發布討伐令不得巳之苦衷並求協力援助北方據總統府方面消息馮總統之本意仍希望南北議和此次之發布討伐令亟　克復岳州並非有驅逐南軍出湘境之遠大目的不過欲將岳州先入北軍之手然後再仍從前所定方針入於調和之途耳（三十一日）北京電　天津來電云張懷芝於昨日赴濟南曹錕於今晨赴保定各爲南征之準備（三十一日）北京電　王士珍犧牲平素之主義今日（三十日）午後與各部　胡聯銜署名討伐令其内容大略如左譚浩明程潛等於乘停戰期内與石星川黎天才等勾結來迫攻陷岳州極其横暴各督軍都統等興憤不巳查大總統以立國道綱紀爲先若行動自由蔑視法令何以統下立國即命曹錕張懷芝張敬堯爲總司令統師部下嚴加懲辦云　又别有命令發布各路之統兵長官有不服節制之部下無稍寛縱視照軍法隨時處罰及褫奪石星川黎天才之官職勳章並飭逮捕又宣布曹錕爲兩湖宣撫使張敬堯爲應援岳州前敵之總司令（三十日） 
北京電　據協商國方面某外交官之談話云今討伐令已發表曹錕張懷芝張敬堯等果將奮鬭至如何之程度南方以北方之無戰意頗懷藐視之心故能否使之讓步至馮總統意想中之程度皆目前之疑問也（三十一日） 
漢口電　昨日湖北省議會開會决議提出左列各條欵於王督軍　一不可以武漢地爲交戰區域二 
勿令北軍敗兵入城　三求王督軍力任維持地方秩序保護生命財産之責四北軍不能阻遏南軍時求王督軍將印交省議會而退王督軍對於右列條欵概予允許且聲言萬不使武漢陷入戰禍之中（三十一日） 
漢口電　至昨日爲止武昌所收容之北軍敗兵共有五千六百名王督將此等敗兵在武昌城外分十餘處收容之（三十一日） 
漢口電　南軍攻陷岳州後更進迫擊於二十八日又佔領臨湘而通山崇陽通城諸縣亦有危急之警報北軍大　隊目下退走蒲圻總司令王金鏡於二十九日　武昌向王督軍謝罪並請辭職未許卽於是夜再蒲圻（三十日） 
漢口電　岳州之敗兵　仍陸續　來漢　王督軍特於武昌漢口設收容　兩處以收納云 
（三十日） 
漢口電　漢口商務總會於二十九日夜開會議决請願王督軍勿令敗兵入漢口並承認負擔收容費（三十日） 
漢口電　劉建藩所率之南軍約三十營擊破駐紥通城通山崇陽之安武軍於二十九日進攻又陷蒲圻更破嘉魚縣　道大蜀山出長江　　　獲北軍之潰兵乘民船者數十隻其先　部隊向簲州又一部隊現正進攻小相口（譯書）又進祈上游北軍之退路北軍亦合於在長江左岸之新堤北軍總司令部將移於武昌上游之金口鎭然北兵今日之狀態阻止南軍之東下頗困難云（三十日） 
漢口電日清汽船大元丸於三十日早向宜昌溯江中漢陽之上游七英里之沌口附近被北軍敗兵亂射因甚危險又由該處歸云 
（三十日） 
南京電馮玉祥軍隊已全部開赴武昌其第十六旅司令部僅　數名執行事務 
（三十一日） 
南京電　傳說二十七晚有暗　殺黨潛入督軍署中捕縛二名由李督軍親自審問至今尚無確實口供（三十一日） 
以上東方通信社電 
戰電 
俄京電　半官公報聲稱羅國仇視俄羅斯民國時國民委員會决議暫行覊留羅國大使但羅政府不知改過故國民委員會下令與羅斷絕外交關係由最近之路放逐羅使署人員没收莫斯科羅國之存金此項存金國民委員會擬爲羅國人民保存之並宣布羅境陣線之總司令乞巴基夫將軍爲背叛革命之人（二十八日） 
倫敦電　俄國過激黨今公然贊助芬蘭紅旗衛隊推翻芬蘭政府某某數鎭現正在血戰中過激黨自稱現已控制芬蘭京城希爾新福過激黨顯圖出死力以阻芬蘭烏克蘭等處建議反對過激黨之政府而免危及其存在（二十九日）倫敦電據最近半官消息觀之德國罷工風潮之嚴重巳無可疑目下正在蔓延諸實業中心點之官員已禁各廠開會（二十九日） 
倫敦電　巴克氏今日在下院宣稱現因商家之呈請已議定許代糧食部在華購辦茶葉由中立船之船舶運至英國一九一八年如有充分之　位擬購三百萬鎊　位事宜由糧食部在華經理籌商之巴克君又謂一九一八年印度與錫蘭茶葉運英者將占若干成今尚不能决定（二十八日） 
倫敦電　公報局宣稱昨夜　敵飛機襲擊一役其結果死男子十四女子十七孩童十六傷男子九十三女子五十九孩童十七其中除死者一人傷者七人外皆在倫敦境内物質損失並不重大（二十九日） 
倫敦電　星期一日夜半後敵飛機再襲一役有十四人在某處掩蔽所擠死（三十日） 
倫敦電　海軍部公報云星期日夜半偵察後知德巡艦戈朋號已駛離擱淺之處　英國武裝護衛船米恰尼康號於二十日在英倫海峽中　雷繼復觸礁遂致沉没死十三人水雷　艇哈柴特號二十八日在英倫海峽　撞沉没　三人（二十九日） 
要聞一 
[日本兩相講演東邦政策（心危）]  
　　日本第四十議會已於日昨開始寺内首相與本野外相均有演說茲譯錄其概要如闪 
寺内首相演說云諸君當茲第四十議會　始之　於諸君之前陳述政府所見本大臣與有光榮焉今歐洲大戰局　日展致府丁此時艱兢業從事對外則期保持東洋之和平而與聯合與國之協調日事鞏固取共同策戰之行動今後更當　力秉此方針以圖完成對於聯合國之信義對内則圖國防之充實以爲自衛之基礎更振與敎育奬勵産業便利交通以期增道　力焉我帝國與同盟之英國及其他與國結合益固大有神益於戰局之展進最近我皇室與英帝交換元帥稱號足爲兩盟約俞堅之證當與諸君同慶者也去歲帝國簡派使節至美日美國民間得相互之了解關於中　問題而成立兩國公正之協商此慮　　　　　　　和平者均認識其成功也又帝國財政經濟委員　　　　　　美間經濟之聯絡亦有相當之　　　　　　　　　　　　　　合議帝國曾派員列席　　　　　　　　　　　　員之前其結果得一致之意見至對於中　　　　　之展進交誼益厚而經濟的結合亦　　　　　　　之親善乃於維持東洋和平上有莫大之　　　　　　　也講和問題聯合與國均執嚴正之態度蓋非得永遠　平决不戢兵帝國亦取同一之方針以處此變局也目前本大臣所最憂慮者厥惟俄國之現狀蓋覩友邦之國步艱難切望其有一健全之政府然而以最近之形勢察之擾亂將波及極東之俄領保持東洋之和平者帝國之國是也苟危及極東帝國之責任滋重故若擾亂東洋之和平面累及帝國則帝國當然有適宜之措置毫無躊躇者也政府大正七年度之預算方針第一爲國防充實計畫於陸軍則圖兵力之充足海軍則計船艦之補充而財源之一部分不得不求諸增稅也至若時運之推移經濟之趨勢更非以自給自足主義以圖經濟上之獨立故政府設施以此爲準諸君一顧歐洲之戰局東洋之情勢庶幾諒本大臣之誠意而得成行帝國之國是故願　君對於政府提出諸案詳審而協贊之本大臣有厚望焉 
本野外相演說云歐洲戰局三載有半屍山血河慘不認覩而尚無終熄之時然聯合與國以卓絕之海陸軍堅忍之確信力奮鬭於艱難　苦之中其勇烈之軍事行動實爲世界所　賞尊敬者也帝國爲聯合國之一員爲重國際的信義起見亦不辭參戰盡其能事以援助與國諒與國政府人民均所同認者也帝國外交之基礎固不待言卽日英同盟是也當參戰之始即因尊重同盟之信義故與以實力的援助戰後局面如何雖難逆睹而將來亞細亞兩國之利害關係當仍不渝前盟故維持現存之同盟使之益固諒兩國民均有切要之感本大臣固確信帝國之方針仍非此不可也對華外交本大臣曩曾聲明即中國内部之政爭决不干涉而與其執收之政府交涉一切固不問其屬何黨派也至對於民國政府凡不抵觸帝國之利益而可與以相當之援助者援助之邇來政府仍始終一貫以此爲方　　其結果兩國之關係日益改善此本大臣所竊喜者也至去歲八月中國參戰一事更不憚一言即有害東洋和平者厥惟德國之勢力漸增舉凡太平洋之國家　不受其脅迫帝國之驅德人出青島者職此　耳中國之利害與帝國正同决然參戰此本大臣願與諸君共表祝意者也第三十九議會中陳　者即中國政府與德國斷交之際要求之希望條件　稅改正賠欵　期及條約修改三　帝國政府待表同情 
 
 
 

Page 3

 
 
與以援助是公正之待遇而認爲當然者也故政府與聯合國政府均决定應其要求目下上海正在開關稅會議其條件細目則俟該會議終了後發表之美國參戰後日美兩國關係去年議會中巳經陳述美國參戰祝賀大使派遣後與美國當局協商軍事之關係遂得滿足之結果而於此機會更對於中國　題兩國得以交換意見美國亦諒解日本對華維持獨立保全領土之誠意故承認日本在華之特殊利益卒得交換公文之結果曩者美國一部分之人民每疑日本對華之態度特使抵美後與彼邦官民披瀝日本之誠意乃其誤會一掃而空兩國益形親善實本大臣與諸君同心忻幸　也特使等赴美承彼邦上下竭誠之歡迎帝國政府與人民均所感謝者俄國近狀至今有急轉直下之勢致招意外之激變其掌握政權事實之政府已與敵國結休戰條約更進而言單獨講和矣其議和談判之進行情報迭至而莫辨　僞故吾人宜以愼重之能度置　今講和談判成功與否固難預測而帝國因從來日俄親善關係惟祝友邦國民之健全發達耳所切望者俄國幸勿無視與國之利益而善保其國家之威信與名譽也一般講和問問敵國曾屢以間接之方法開始平和談判而對於敵國之意　不可不審愼警戒聯合國中雖曾發表　和基礎之意見而與敵國所期待者尚屬遼遠故苟雙方之　件不易接近則戰局當無急　終止之希望帝國關於講和之地位如何更不得不一明言之　國之參戰基磋於日英同盟更加盟於不戰獨講和大正三年九月五日之倫敦宣言帝國與焉故講和條件須加盟各國之協商至今聯合與國尚未接受　體的議和條件并目下尚非恊議具體的講和條件之時機也要之帝國現在因欲　共同作戰之目的故盡能力而援助與國　　來亦持同一之方針所以對聯合與國守全信義者也夫　持極東之和平爲帝國重大之責任苟萬一擾及極東之安寗使瀕於危殆者則帝國不論何時將出而任防護之責若爲確保永遠和平　　　　其全力所不敢辭蓋自信帝　富有此覺悟也 
[馮總續回京後之時局]  
　　馮總統此次出　原　兩種目的第一督促各路之援鄂第二爲鞏固現政府之地位曹張諸人本皆北洋舊好自政變以來雖時不　於政府之態充然此次經馮當面疏通切實聯絡當然能收一種效果其效果維何則政　之立脚點已較得穩固是也馮歸京後之第一亟務卽在救護湖北據連日報告各路巳允出兵救援馮出巡之第一日的嘗巳　到中央最近須對岳州事頒布一種討伐命令履行馮與各略將帥之約東此令中或卽特提出譚浩明以爲攻守之目標至對南北大局則自岳州　起馮爲保持中央威信鞏固北部結束之計在一期間之内將暫不進行和議然對南方之全體討伐令則恐仍不能發表大抵援軍兵力能保住湖北中央在鄂湘境上得占優勢之後將仍重新提起和議但彼時政府之條件恐較日前所預備提出者趨於强硬一面不過將來究竟如何與粤局變遷之程度湘桂得岳州後之行動俱有連帶　係也 
馮總統離京期間府院兩方面情形據所調查公府方面張仲仁秘書長師嵐峯處長於上午九時到府主持一切惟因當時接馮今日回京電報故將各項應辦之事概行　置以待馮親自解决至於各方面所來之緊急軍事電報則當時電覆告以俟馮回京再行詳達至國務院方面則惲秘書長上午八時卽行到院王聘卿總理亦於上午十時照常到院披閱公事至下午一時始行由院回宅與平日並無歧異之處今日之國務會議因馮回京本擬停會一次嗣經王總理與惲秘書長磋商之下因前次未未開　積存議案巳我决計將今日之會議提早於上午九時開議昨已由秘書　函致各部總長查照矣并聞今日之議案中之最要問題爲海軍劉總長提出之某項軍事計劃 
總統　京之日天津方面得到確實消息卽於是日下午六時在督軍署召集會議列席者除督軍署重要人員外並有天津楊以德廳長諸人討論者即爲預　馮到津詢答各事磋議兩小時之久大致决定始行散會蓋天津方面先於馮出京眞意不明故特先行會議研究一切以爲之備又聞前早馮離津是日晚間天津督署中又開會議討論馮在津時所諭令之各事一爲出兵赴援問題當時議定一面出兵應援一面仍要求趕發討伐令一爲研究曹督是否必須親自赴敵督師問題此層尚未聞悉如何决定伹是天津督署此兩日之會議與時局甚有關係也 
又得軍界報告馮抵蚌後與李倪張三督軍及張督辦開秘密會議兩小時將主戰政策表决李蘇督巳不反對諒馮旋京後尚須召集國務軍政兩項會議討論頒布討伐令之施行手續以便早日宣告致討此消息係隨馮南下某中將所來之電 
[西報論總統出巡事]  
　　京津泰晤報二十七日北京通信云京中因馮總統有出京數日之舉頗極關心恐慌之情徧於都門蓋此次舉動逈出尋常實開前此未有之創例馮氏平時深居簡出人頗以其帶有帝制臭味黎氏在職時雖常出現於人叢之問無所顧忌然亦不數數覯是故京中之人仍懷一種感想以爲國之元首尤宜深居高牆以内此亦勢所必然無足怪者顧京中雖以總統出行恐非佳兆咸抱不安之念然敢斷言其初無絲毫可以證實其疑也馮總統已公然宣明意旨在會晤長江諸將領而岳州之敗衂尤爲絕好理由以往察事情之眞相其寗此種親自巡閱之先例旣開足使繼其後者對於軍民長官之報告果有不能深信之處可以利用而仿效之也昨晚總統出京時蒞前門車站者甚衆内有英國公使及日本代理公使可知各公使館中對於總統之意旨巳經詳悉且表示贊成矣餘從略 
[川中南軍攻入逐甯之西訊]  
　　字林報云茲承四川遂寗縣記者寄來一函係一月三日由該處遞發遂寗距重慶五站據此函所述黔軍之在川南情形可想見矣其函云此間之驚惶不寗爲時久矣黔滇兩軍攻克重慶實當十二月上旬此人所共知然重慶者非彼等作戰之止點也遂又逕趨西北銅梁壁山應勢俱下行至合州川中敗軍多集於是曾略有抵禦卒之川軍死亡無數戰爭始息是時敗兵羣向遂寗潰竄所至之地大肆刦掠至十二月二十四日用至遂寗城下因之城門六日不啓凡人民及糧食之屬須入城者必縋而登記者某日以事入城守者允余攀梯逾牆而入迨潰兵至後堅欲入城拒之遂素鉅資遂寗之官商旣飽經患難而資以爲貪兵壽者不下數次至此又不得罄其所有共得兩萬元授之若輩若　遂向成都方面而去頗意統兵之劉存厚將復納之於行伍之中但南來之敵所向無前實非劉氏所許於是　成都之兵出而禦之大約遂寗一縣爲伊所命爲必守之地救兵來時遂寗人大慰羣歡迎之入居城中城門亦啓各事乃盡復原狀吾人私相慶賀謂兵力之厚如此實干城也南軍不足敵矣當是時南軍巳在道中去城不遠其始尚作議和之舉至於昨日迺大事準備爲作戰之計各人見之皆知戰禍巳懸眉睫至翌日晨吾人方進晨餐砲聲已隱然可聞傍城諸山皆川軍所有南軍屯營大道之上必横過平原乃可作戰惟距城并不過遠守者無大砲僅恃來福及快鎗抵禦南人則有之且時聞炸彈聲是日之晨戰事甚烈未幾遂見傷兵入醫院是中醫士及其助手爲之大忙吾人地基之上亦有流彈美國人所設之女校窗檽頗有毁傷禮拜堂屋簷亦有毁者是晨余仍照舊授課惟料中國敎師必驚怖無地矣吾妻及子則伏處一儲藏室中此間爲流彈所不能及如是者四小時戰事愈烈而炸裂之聲忽大發震動繼之吾人大驚記者出視則見余之書齏牆外有一巨彈之洞深約二尺周圍六七尺四面皆飛濺之塵土玻璃因震　而破者共十七片惟其可奇之處則自此而後戰事遂止率之南軍大勝北軍棄城而走而遂寗者又入南人手矣此間大約可得一時之安寗而此處與成都間將發生何種事實殊不能言現南軍方向北軍潰處追逐之至於此間校舍則幾爲巨彈而毁查彈由樓上巡廊下墜墮入草中苟再近三尺室之隳者必有大半 
[蕪湖快信]  
　　馬聯甲任命爲皖南鎭守使後蕪湖安武軍第一路統部巳改爲鎭守使公署馬現經倪嗣冲留駐蚌埠參與軍務至今尚未來蕪任事迭經安慶大通蕪湖三商會電請回皖鎭攝馬亦未覆電 
停泊蕪湖江干建威兵艦艦長郁碩甫於七二十晚接饒總司令電令該艦於次晨起椗開往南京此間總商會及警廳長劉兆麟統部副官長儲莘等以郁艦長在蕪日久地方情形熟悉曾　公函請饒總司令仍令建威艦泊蕪以順輿情 
大通江干之建安兵艦前日開往南京饒總司令刻派楚觀兵艦停泊大通 
大通安慶合肥三河運漕等處淮鹽早經脫銷蕪湖鹽棧現祗存十餘票僅能敷衍本埠一月民良 
[杭州快信]  
　　司法部來咨前武義知事劉應元浮報修監經費查有實據並疏脫監犯應提付懲戒省署已調令高檢應查照辦理 
海寗塘工乙區思字等八號二坦工程報告一律完竣昨委任用知事余文爚帶同原呈表册馳往驗收前甬事發生時鄞縣王家琦有存放中國銀行解欵二萬金爲蔣尊簋等携去一再要求免賠委查屬實能否照准省　現咨國務院提議解决 
新錢塘道尹沈致堅昨已到杭 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[馮總統由蚌回京紀]  
　　馬總統出京後所有經過蚌埠各情曾誌昨報茲聞馮抵蚌埠後即於當日折回北京爰於叙述沿路情形之前先總揭其往來行程如下其一南下之行程計二十六日晚八點四十三分出京十二點半抵津二十七日早四點五十分離津下午一點抵濟五點離濟二十八日早一時抵徐早八點抵蚌埠其二返京之行程計二十八日十二時由蚌埠起程二十九下午二點後抵京據府中人云馮此次南下規定行程聞係每站約停四小時回京則係直達天津快車並不中停又聞馮實已三晝夜不得安眠過車中略行閉目而已 
先是馮於二十七日下午一時三十分行抵濟南與張督軍懷芝晤談於是日五時開車赴徐州張督隨行到徐後張督辦敬堯亦隨車南行於昨早七點車抵蚌埠經倪巡閱使嗣冲恭迓李蘇督亦派代表到蚌至正午十二時馮即命乘原車開回計今日上午十一時可以到京據某方面消息言馮此次出京眞意因岳州旣甚危急而北督軍隊依然不動是湖北又將蹈湖南之覆轍而北軍所以不動之原因實以張懷芝李純之間尚不免稍有隔閡之處故馮段注意者實爲張督之態度亟應調停張李感情使之融洽故馮到濟南即邀張懷芝同行到徐州又邀張敬堯同行一面電召李純赴蚌遂與張懷芝張敬堯倪嗣冲會見經馮三而疏解頗聞張曹等已願出兵李亦相約不加阻止馮歸京後時局當有一種發展至總統所以不到南京而召李督赴蚌實具深意旣可免外人之謠言而令張倪往就李督恐亦不一擇一蚌埠適中之地作爲臨時會合之　　於馮之即日回京似巳疏能有效云云　　　　　某要人云馮意原欲到南京一行然以到津則曹督堅　　　　　　至濟南又經張督爲誠懇之諫止至蚌埠倪督亦必　　　　　　解除外間誤會起見遂翻然返旆或　　　　　　曾向曹督言予至寗後將由隴　　　　　　　由蚌回京係會議之後臨時决　　　　　　　　短聞沿途與各軍事長官　　　　　　　　　某方面所得隨節出巡之田總　　　　　　　　　　　天津濟南兩處與曹　　　　　　　　　　　　　允完全擔任云云足　　　　　　　　　　　　　敬堯所部許州曹　　　　　　　　　　　　　　張敬堯已於二十　　　　　　　　　　　　　　鄂巳派副官長楊寶　　　　　　　　　　　　　　　重在嚴整鄂防究竟　　　　　　　　　　　　　　　今日回京後當有一　　　　　　　　　　　　　　　　昨早七時到蚌　　　　　　　　　　　　　　　　緊要王於昨日午　　　　　　　　　　　　　　　等重要人議覆　　　　　　　　　　　　　　　十七）下午三時左右馮　　　　　　　　　　　　　　時到車站恭迓張督卽上　　　　　　　　　　　　　　小駐二時許五時卽命開車　　　　　　　　　　　　　談及時局馮首述岳　　　　　　　　　　　　施從濱一師即日赴　　　　　　　　　　　請明令大總統持重未　　　　　　　　　今大總統但有明令雖赴　　　　　　　　　并及軍費一層張督謂前承　　　　　　　　　　已將三十萬轉交徐州張督辦某所部中擬出發之一師共中尚有新募之兵僅二十萬元軍費實有不敷之處謂大　統作主籌撥云云聞馮巳首肯矣 
附誌昨日公府方面所接馮北返要電如下熊參謀致王總理原電云主座今日午後四時由濟南起節赴蚌埠准三日内回京特禀聞炳琦沁印馮自致王總理張秘書長原電云正密沁下午四時自濟起行子志督軍同行晚一時勳臣（即張敬堯）督辦在徐登車行程以蚌埠爲止已電約秀山督軍來蚌會商事畢本日或可北行國璋勘熊參謀等致王總事原電云大總統准今午十二時由蚌埠起節返京特禀聞熊炳琦張嘉森勘印又公府軍事處某要人昨（二十八日）接隨侍總統南下之某武官來電云大總統准二十九日早兩鐘即可抵濟南如無别項問題磋商早三時由濟南開車正午十二時抵津午後四時前後抵都並聞王總理昨已通告各部院届時均往京奉車站恭迎至於馮所以匆匆回京者因聞岳州失陷武漢吃緊消息亟須回京布置戰事云 
[熊希齡主張聯邦制]  
　　熊希齡氏近有對於時局之意見曾致電岑西林商榷原文云上海岑雲階先生鑒前日奉讀佳電義正詞平可謂當頸一棒無任欽佩之至惟人心陷溺已深萬難得其覺悟歷觀往代末世意見水火亡國不顧所謂國仇猶可緩私恨最難消二語足以描畫可爲太息痛恨者也我公不忍亡國勉爲其難欲以耿耿眞誠感動羣雄調停和局但恐如此散沙東扶西倒亦殊不易成功希齡當去年督軍團稱兵犯闕時曾電組安謂南北雙方各有内容均無實力考之往古割據時代在位人才知識平等若無傑出者爲之指揮必致紛裂而不統一迄今思之將恐斯言成爲事實故希齡於前日有主張實行軍民分治之電冀以解决事實爲前提而後民治乃可重也今觀南北雙方所爭持者仍在國會必以法律根本爲唯一之條件無如南北之見勢同氷炭欲恢復舊國會則北方督軍羣以死力相持欲召集新國會則南方督軍羣以護法相詰夜長夢多將令天下雲擾土崩瓦解無可收拾而後已夫雙方旣以武力爭法律苟使有一方可以戰勝攻取屈服羣雄統一全國未始不可以慰人民雲霓之望無如彼此均衡各無把握一波未平一波又起螳螂在前而不覺黄雀之在後也希齡觀於俄羅斯之革命擾亂成四分五裂之局實爲慄慄危懼竊意共和政體根本約法舍約法而求一解决之策無論如何法委大家均不能於約法之中得變通之術希齡愚見以爲中國土地之大人民之多數千年之歷史習慣又深積於地方主義今欲行中央集權之統一政治此後日見其難實不如改爲地方分權之聯邦政治尚可徐善其後果能徵諸輿論取諸公决由各省特派代表組織聯邦會議先定一最良之聯邦憲法頒布天下召集聯邦議會舉以前之所謂新舊國會南北統系激進漸進帝黨民黨之各派一概滌除淨盡爲新共和革命之一紀元譬如昨日死今日生使各派人士同謀國家之福利注重世界之大勢卽無舊仇可言更何私見之有希齡昔從考察憲政歸國即爲　陽草奏主持中央集權與地方分權同時並進辛亥革命深慮北紛裂乃與章太炎組織統一黨以冀保全領土迨至乙夘以後項城專制各省政治絕望改良僅有浙江一省尚能自治故齡等又漸趨於地方分權之思想邇者遠觀俄國之紛據近鑑各省之離析不得巳而創聯邦之議或可以挽救目前力求解决但使議定憲法博採旁搜能於德美成規之中擬一更善之法或足以爲長治久安之策未知我公以爲然否謹賃所見乞加採擇熊希齡叩 
[財部又擬發七年公債]  
政府爲塡還中交兩行塾欵起見擬發行七年短期公債在梁任公長財政時卽巳有所籌商最近王督魯財長提出國務會議前日業經閣議通過聞其内容總額爲四千八百萬元年息六釐以五年内所緩交庚子賠欵爲擔保每半年抽簽一次遞至五年本利適爲六千萬元所有政府積欠中交兩行之墊欵巳掃數清償其緩交之庚子賠欵由總稅務司保管至抽簽時核交兩行備付本利債票亦由稅務司簽字以上各項辦法經總統批准並聞昨日下午財政王總長特邀中行副總裁張公權交行協理任鳳苞稅務司安聯並有公債司司長盧學溥庫藏司司長李光啓在部會議發行手續並組織一公債局委員會即以上各員爲委員並議定日内先由公債局備總收據二紙分交兩行債票印成時即以此項收據換領債票 
財政部爲此事昨呈總統文云竊查延期賠欵一項業經協約各國於上年十二月分開始交還按照原約所定五年期限核計延交總數約共銀元六千餘萬元如此大宗欵項自應妥籌適當用途俾財政經濟兩方均有裨益茲查中國銀行及交通銀行自前年停兌以來鈔價日跌市面動搖倘非竭力整頓於國計民生大有妨碍究其原因實以政府積欠該兩行之欵太多爲今之計急宜籌畫歸還俾兩行元氣稍復基金充足則金融活動鈔價自高惟前項延期賠欵係按月分交每次所交淨數折合銀元不過百萬元左右至政府積欠該兩行欵項則在八千萬元以上若以按期交付之賠欵陸續撥還兩行冀以整理紙幣實屬緩不濟急再四思維惟有發行短期公債一項藉以救濟兩行金融公債總額定爲四千八百萬元全數發交中交兩行由其自行經募所募集之現欵即以歸還兩行墊欠各欵至公債本息卽指定每月延期賠欵一百萬元爲基金中以天八十萬元還本以二十萬元付息並援照三四兩年公債辦法將此項公債基金按月撥交總稅務司安格聯存儲備付如此一轉移間在政府旣可清理債務在銀行又可活動金融一舉而數善備業經本部擬具章程提交國務會議議决在案此項公債雖歸兩行經募仍不可無發行機關綜持一切並擬設立公債局指派中國銀行正副總裁交通銀行繼協理總稅務司曁本部部員二人組織之並推舉總稅務司主管會計以上各節事關重大茲謹繕錄短期公債章程呈請鈞覽如蒙允准一俟奉到指令即由本部分别進行聞大總統已有指令准如所擬辦理矣 
附公債章程如下第一條政府爲歸還中國交通兩銀行欠欵及補助該兩行之整備金起見發行短期公債以四千八百萬元爲額定名曰民國七年發交國家銀行短期公債　第二條此項公債利率定爲按年六釐　第三條此項公債每年付息兩次上半年付息定爲六月三十日下半年付息定爲十二月三十一日　第四條此項公債自民國七年一月起用抽籖法分五年償還每年抽筆兩次每次抽還總額十分之一即四百八十萬元至民國十一年十二月爲止全數信清　前項抽籖於每年六月十日及十二月十日在北京執行至其抽籖辦法另以部令定之第五條此項公債還本付息由財政部指定每月延期賠欵項下按照附表所列每年應付本息總額交由公債局轉交總稅務司存儲指定之銀行於還本付息到期之前一個月分交中國交通兩銀行備付　第六條此項公債按照票面價格發售不折不扣第七條此項公債票面概不記名　第八條此項公債票面定爲一萬元一千元兩種　第九條此項公債之債票及息票得自償本付息到期之日起除海關稅外用以完納一切租稅及代其他種種現欵之用　第十條此項公債得銀行之保證準備金 
第十一條此項公債得隨意買賣抵押其他公務上須交納保證金時得作爲擔保品　第十二條經理此項債票人員對於此項債票如有損毁信用之行爲依照妨害内債信用懲罰令分别懲罰　第十三條此項公債章程自令准之日起施行 
[岳州陷落之警訊到京]  
岳州一部失陷全城頻危其勢本不可久至昨日正午岳州全陷之確電到京茲分别揭錄如左　新民通信社漢口專電岳州於昨夜半（二十七夜）全陷王金鏡等不知下落敵尚猛進武漢大震又云岳州旣陷鄂督王占元昨來五電告急聞敵軍共有四師以上雜以土匪游勇爲之前驅鄂省兵力異常單薄鄂督現通飭岳州後方之蒲圻新堤臨湘諸處軍隊嚴密防守爲保守武漢之第一線另派十一師長李奎元督隊出駐羊樓爲保守武漢之第二線仍懇政府速派兩師即日來鄂分駐武昌漢口而以荆襄吳光新軍隊爲各路救應方能保全武漢云云　交通部收岳州電報局電大意謂王總司令等巳於宥日退出岳州岳巳不守　參陸部接王占元二十八日電大意謂岳州電報不通王金鏡等巳於昨夜退出岳城岳遂全陷占元督率無方惶悚無似懇迅飭各軍兼程來援以保武漢　亞東通信社所得漢口電北軍現已退至湖北境内之蒲圻縣去武昌約二百餘里中間僅隔咸寗一縣共同通信守漢口電云岳州於昨夜（二十七日）失守王金鏡已退於北方約八十餘里之某處中華通信社報告云連日岳州危急乞援之電如雪片飛來昨日晨岳州全陷之敬報到京據可靠消息於二十六日南軍大舉分路猛進岳城防軍防軍以衆寡懸殊知不能守乃分乘三列車退守蒲圻午後四時岳州城内火起延至七八時頃始漸熄滅南軍於二十七日晨入城惟四圍仍多在激戰之中並聞王督軍亦有電到京報告巳令嚴守蒲圻矣 
[南軍攻克岳州後之鄂訊]  
　　岳州戰事於二十二日開始其初北軍小勝聞二十二日北軍攻破南軍第一道防線擊斃數百人追逐二十餘里奪獲大砲一門鎗數百支二十三日仍爲北軍小勝進軍於南壩場（湘陰所屬）是日下午即無戰事岳城紛傳前敵已奉電令停戰議和詎至晚間東南左翼忽來南軍猛攻第二十師所守第一道防線巳被攻破而正面右翼各地同　亦爲南軍所攻岳防全局均爲牽動至二十四日晨沿湘陰平江華容一帶之第一道防線全失北軍盡退守岳城附近二十里各地二道防線第二師三師七師十一師各軍均有傷亡總計約共二千餘人鄂督得王金鏡李奎元等告急各電二十三四兩日巳迭電中央及直魯汴皖各省求援隨將在京漢路綫及武漢陵近各地駐軍抽調前往一面仍與蘇贛二督電商議和一面激勵各軍務將南軍擊退出湘陰平江境外乃可休兵罷戰否則戰無巳時聞二十四夜張　芝張敬堯各軍已陸續開到岳州二十五日兩方均在整頓軍備未有大戰二十六日天未明兩軍又開始總攻擊戰事異常劇烈聞戰至午間北軍又大敗退守岳城通城崇陽一帶勢亦吃緊均有敗耗鄂督已派十八師長王懋賞親率一旅援通至二十六夜十一時岳城已爲南軍攻破王金鏡范國璋李奎元等均率其殘敗之兵向蒲圻崇陽通城監利各縣而退聞以第十一師二十師兩軍死傷最多第二三七等師旅因非全師在岳死傷較輕總計連潰逃投降之衆又折去兩師之譜鄂督因恐敗兵潰卒竄擾武漢特令通由咸寗嘉魚沔陽各後路軍隊堵截不准下行故此兩日間敗兵來武漢者殊鮮商民惟知岳危多不知已失守二十七日南軍已由岳攻蒲圻武漢市面仍未震動是日蒲崇通監皆有劇戰南軍得岳後即欲下窺武漢自在意中不知和戰模稜之馮總統王督軍對此局勢寃竟作何辦法以言戰耶軍力巳大受挫士氣頽敗至極再調北方各軍來鄂戰局前途恐無把握而餉械兩項尚不知從何籌畫以言和耶南軍旣佔岳州有所前提要求各欵斷難望其讓步戰旣不能和又不可即使總統來鄂恐亦難籌策略刻據軍界人云前敵戰敗之軍官（除鄂督所部）有公電明訐鄂督暗詆總統大旨以岳州之敗由於王督軍不確定和戰之宗旨南軍已來攻岳王猶電前敵云尚在言和士心懈怠皆誤於和之一字各將士皆以旣可以和何必力戰且南軍挑選精銳專攻岳陽我軍事權弗專各不相顧鄂軍爲各軍之主盡居後方援助之列尤令軍心弗平云云其詆王督及王金境失機之詞甚多大率不外一和字並請即頒戰令激勵士氣否則土崩瓦解即在目前聞此電係二十四日敗退岳城時所發總統之出京即决於斯時又聞二十四日之敗南軍係由范國璋軍所守托壩地方攻入范軍一敗他軍皆聞而寒膽遂致全局皆敗現在岳州至蒲圻火車之橋樑聞巳拆毁北軍即守此處爲前線由蒲圻至武昌沿途有中伙舖官塘驛汀泗橋咸寗官埠橋賀勝橋山坡土地塘紙坊　焦　等十二站其間殊不乏險要地點王督已於沿路線節節設防矣 
[川省戰事近訊]  
　　成都通信劉存厚接川督後三日即下總攻擊命令恢復瀘渝所駐隆昌内江之一三師富順自流井之二師第三旅及第二混成旅嘉定之二師第四旅叙府之第一混成旅南溪之砲兵第二團江安之騎兵第二團一律飭令向前方開進作戰現巳一週前方尚無捷報到省劉心甚焦灼川南各路旣未得利川北各縣又多失守現經各方催促遂有實行調和之說聞已與畢節唐繼堯行營瀘州趙又新行營重慶王文華行營川軍熊克武石清揚諸處文電往還又經派使分道交涉其重要條件客軍一律出境川省宣布自主不附南北預料此項條件滇黔軍必不承認調停之說無可希望然省城因此又生無數謠言有謂南方滙有多數欵項來省運動軍隊者故三日來特别戒嚴省會軍事巡警司令彭澤因此遷入部中住宿以爲戒備現聞榮昌巳失隆昌亦有不穩消息川南戰事迄無正式捷報發表可見無大進步嘉定叙府之兵紛紛下行第一軍第二師四旅（即拒滇中央隊）陳旅長現奉劉命令由嘉開赴叙南協防刻已由嘉抵犍爲該縣知事兼游擊司令李鑫元出城迎迓並設筵招待陳旅長次日即令旅部參謀携款詣李司令處犒賞該軍每連洋十元以表前次克復叙城之功刻聞叙府劉旅有捷電到犍爲陳行營云納谿縣已於本月四號經賴支隊長克復又瀘州方面之舒旅亦有電到陳旅行營云本旅前方軍隊現已開拔富順懷德鎭不日即向瀘州進攻至叙府右翼隊開向瀘州進攻之劉禹九司令刻仍在叙聞俟中央隊陳福五司令到叙卽赴前敵指揮 
叙南馬邊與滇接壞駐馬邊之川軍二師四旅第一路遊擊軍第十支隊部偵探報稱三十號滇軍佔領屏山之蠻夷司攻擊漢軍施放三板開花砲燒燬民房過半兵力不支游擊軍第五支隊退守下溪漢軍退紥中都該軍復追至中都擊退漢軍於官由壩并探得三支隊三營之廖排長清鄉至老河壩被股匪刦去快鎗　支潛逸 
 
 
 

Page 7

 
 
　　　　　　　　　　一號夜四更後馬邊之五溪鄉馬老　　　　　　　　　滇軍多已盤據中都約一　　　　　　　　　　縣知事李　元之家抄毁人民搬　　　　　　　　　　　　馬邊距馬邊城不過數十里　　　　　　　　　　　　　走向　爲而去云云 
　　　　　　　　　　　觀 
　　　　　　　　　　　　　　此次進攻化州約五　　　　　　　　　　　　　　　砲機關鎗等器械而農　　　　　　　　　　　　　　　　營軍隊雖衆惟子彈不　　　　　　　　　　　　　　　　　其時桂軍夾攻左翼　　　　　　　　　　　　　　　　　乃某軍忽退　　　　　　　　　　　　　　　　　翼乃爲龍軍反攻　　　　　　　　　　　　　　　　　　軍乘機追　隆使　　　　　　　　　　　　　　　　　　攻軍士迫得　水而　　　　　　　　　　　　　　　　　亦受重傷落水　　　　　　　　　　　　　　　　撈起查此次隆軍之挫咸　　　　　　　　　　　　　　　司令調集大軍進　　　　　　　　　　　　　　道尹范雲梯自十八日聞　　　　　　　　　　　　使陣亡各情當即携眷潛赴水東　　　　　　　　　　　及其眷屬十餘人已全數抵省入　　　　　　　　　　聞范道尹離高城後桂省軍隊陸續開　　　　　　　　　巳爲沈劉兩軍擊破其隆部殘餘由兩軍　　　　　　　　　者當龍軍攻陷化州後趙越率軍入據化　　　　　　　　籌欵以爲各軍伙食聲言如紳商不到歡迎　　　　　　　城旋由某紳出爲調處擔謂餉項卽往見知事　　　　　　磋商辦理迨後某紳偕化州知事往見趙越因討論　　　　　事言語倔强遂觸趙越之怒即將劉信祁　　　斃同時由縣署拘獲總務科曁收支員兩人亦均被鎗斃現劉信祁家屬巳搭水東商船返省治辦喪事恩平被陷詳情　龍軍自佔據陽江後分兵潛入四邑復取道那扶襲取恩平又派綠林匪目李捷爲共和軍統領駐紥四邑以爲響應二十日召集黨羽千餘攻進因平城張貼安民佈告謂奉龍巡閱使命率隊出巡各屬軍民忽稍誤會等語當道即通飭駐台山新昌陸軍團長黄任寰督率軍隊兼程馳往恩平剿辦并飭駐防軍隊嚴加堵截聞恩平蔣知事風聞龍軍將至於前一日早已挾欵抮鎗私逃民刑兩所犯人逃走殆　恩人組　維持公安會保護治安並以蔣府印携　挾欵私逃等情電票省長核辦 
[請賑湘省兵災之呈文]  
　　湘籍旅京同鄉熊希齡等公呈總統文云呈爲湘省兵禍其鉅民困待蘇籲懇　帑拯濟以惠災黎薛呈仰祈鈞鑒事竊湘省自改革以來連年兵燹民生凋敝已日困於水深火熱之中而受禍之深尤以上年秋冬之交爲最蓋自湘南事起兩軍相持迄於數月戰線綿亘數百里衡山寶慶湘鄉湘潭攸縣醴陵長沙湘陰岳陽平江一帶同罹兵禍雖輕重有殊而受害則一此時農氓輟耕商旅裹足老幼婦孺轉徒流　者不可勝計加以地方不逞之徒乘機竊發搶刦之案無日無之上中之户頓爲赤　爲繁　區域劃入戰線之内摧殘於　兵或適當孔道之衝蹂躙於潰卒財産旣　　舍爲墟其困苦顚連之狀誠有目不忍覩耳不忍聞者希齡前於六年十一月二十七日呈請特頒湘賑迄今尚未奉批湘中紳民函電絡繹敦迫不已代查上年川省兵災迭奉明令頒發帑金派員賑撫仰見我大總統軫念民艱廣被恩施無微不至今湘省事同一律我大總統痌瘝在抱一視同仁用特合詞援案呈請伏乞大總統俯念湘省被兵各縣民不聊生准予發給鉅欵分别撫綏以　災黎而紓湘困再湘省秩序未盡回復辦理此事尤貴得人庶幾咸沾實惠查有在籍紳士前直學士朱恩　老成殷實物望夙孚而於地方慈善事業多所贊助可否特派該員督辦抑或另簡賢能前往宣撫之處出自逾格鴻施希齡等無任悚切待命之至所有湘省兵災情形　懇發帑賑撫緣由理合呈請大總統鈞鑒調示施行謹呈大總統態希齡葛應龍許鄧起樞向瑞琮陶忠洵周家樹王隆中周渤胡子清周　龔福　葉瑞棻吳劍豐舒禮　等謹呈 
[時局緊急中之潯訊]  
　　九江前派省防第四團第二營第四連開赴鄂屬黄梅縣鎭懾亂事茲因該縣巳由湖北王督軍調兵塡防母須客軍駐紥故　軍巳於前日奉令調回昨聞該縣知事派梅某前來道謝 
近聞陳督預備作戰昨咨吳帮辦略請北軍生長北方慣履平陽一入南地高山峻嶺多未練習每因地理之危險致遭軍事之挫折請飭所屬各軍以後務宜勤習地理戰略以備不虞云云聞吳帮辦已轉飭駐潯防軍一體遵照矣 
九江紅十字會分會昨接上海紅十字會總會來函以現在風雲四起鎗林彈雨傷亡者頻有所聞各處紅十字會均應携帶藥品向附近戰地診治以成善舉貴會希即預備一切以便出發聞該會洪醫士刻巳將本院藥品添購完全並添置風衣多件以備出發至開赴地點　須俟上海總會指示 
九江自南軍攻克岳州范軍潰散後因地　武漢各界人心異常驚怖近又悉河間離京尤滋惶惑惟據鎭署消息河間已由蚌折回昨日商會長舒先庚至　　兩署籌商保衛地方辦法 
地方通信 
[松江]  
　　竊盜案迭見　近日四鄉刦案迭出多未破獲即西門外　繁盛之鴻園茶館左近亦有白　奪洋之事前日農佃某甲携鈔幣四十元送創兌租詎被匪徒所見竟劈手奪去現雖派警緝拿迄未見獲 
盜刦殺人慘　　楓涇鄉三保二十八　　釣灣南黄祥德家於二十九夜十時許被盜十餘人從屋頂上拆去黄祥德寡母臥房之椽子而下黄母喊救卽被盜匪砍斷咽喉即時斃命其同睡之十一齡幼女見祖母被害哭喊求救亦被砍斷頸項而斃黄祥德臥房距離較遠迨聞聲前來盜巳從屋上逸去及向鄰人告警追拿盜巳遠颺祗得報告地保黄少波請縣勘驗李知事據報後以案屬盜刦殺人情罪重大卽委那鶴年警佐馳往勘驗 
浦南　生命案　浦南山陽鎭趙羅氏之傭工陳火金與趙之親戚徐阿培素有嫌隙前日徐糾合多人以向陳索取猪價爲由用尖刀　徐戳斃經趙羅氏喚到鄰右捕拿兇手業已逃逸當即報由就近保衛團轉報縣署現由劉承審員訊據趙羅氏供稱兇手徐阿培爲金山縣人於殺害陳火金時先割其勢致卽倒斃刻下屍身被　河中請卽檢驗等語縣署巳委二等警佐徐惠宣帶同陶　驗吏前往相驗一面並咨行金山縣協　兇　歸案訊究 
[蘇州]  
　　莊景珂啓程赴日　江蘇高等審判廳長莊景珂調任駐日公使館秘書巳將廳長職務交民庭長蕭敏代理莊即須啓程赴日新任高等審判廳長林肖旭亦巳於陽曆一月二十六號晚抵蘇假寓　門馬路惠中旅館暫住須二月一日接印任事莊前廳長於二十七號上午會晤林廳長面叙一切後卽乘火車赴滬定於二十九號搭日本郵船會社輪船東渡本廳監印官陳　亦隨莊赴東 
官廳迷信　除　蘇常道尹王可耕以近來天氣亢旱久無雨雪四鄉農田巳受損害明年春收勢必大減且近日喉症天花時有所聞若再無雨雪必致疫氣流行因特飭吳秀芝知事派員至城隍廟内設壇於奮曆十二月十五日起王道尹親率吳知事逐日詣壞拈香虔　祈禱早降雨雪以慰民望聞祈禱七日之後如仍無雨雪則須禁止屠宰再行祈求云 
撤換緝私隊長　江浙緝私統領蔡竹賢以駐蘇第六營所部六門緝私稽查隊正隊長譚金品到差以來每遇稽查鹽務動　爭　殊不稱職廳即　差遺缺以統部副官楊鳳來接充昨已下委飭遵矣 
官中出缺抵補　光福鄉第二官中華鼎新業已病故經其妻王氏具呈縣署遵章將憑證戳記繳銷茲有朱思寶具禀情願繳稅領證營業昨經吳知事批准將該官中缺由朱乫賢接充 
匪徒謀財害命　前日由上海開往蕩口之輪船拖船内搭客有中年婦女一人所帶行李衣箱内　洋一千數百元獨包房艙一間詎有匪徒二人亦在該船包一房間迨至晚間該二匪潛入該婦房間將該婦女用刀戳死又將屍身　成數段將腹部用物包裹抛棄河中其手中頭等則一併包入行李中希圖滅跡距爲隔壁房内某老嫗所見密向本船老大告知迨船至崑山縣即經該船老大水手人等將該二匪拘獲起出屍頭等物解送崑山縣署審辦聞被害之婦女係蕩口人向在京津各處開設妓院者此次携帶現洋一千數百元由京南返行至天津時卽爲該匪等窺見跟蹤至滬復追隨至輪船始行動手云 
[鎭江]  
　　喉疫盛行　鎭郡一帶近日喉疫盛行二十八九兩日南門戚姓四歲女孩並小馬頭周姓一家四口及陳姓九歲之子等皆染是疫朝發夕死警察倪兼局長特召集各區長會議防止方法 
[揚州]  
　　修縣志開局　江都修志局現已開局公推之總理襄理總協纂分纂均着手籌備所有採訪員特别採訪員均實行採訪計微訪條例二十一條（一）與圖（二）地理（三）建置（四）河渠（五）民賦（六）鹽法（七）學校（八）兵防（九）祠祀（十）名蹟（十一）藝文（十二）交通（十三）　業（十四）自治（十五）職官（十六）選舉（十七）名宦（十八）寓賢（十九）列女（二十）大事（二十一）　著 
警區長調遷　江都警察二區長金子丹現因就浙省嘉善一等警佐呈准縣署辭職遺缺由趙縣長調五區長朱少華充任遴委現充警察稽查張雨之承乏五區職務 
[安慶]  
　　警廳預防鼠疫晉綏一帶發現鼠疫多數省分巳預籌防範之法皖省久旱不雨時疫流行警務處長劉道章爲防疫起見每日令清　夫洒掃數次并於各街巷　置垃圾　數千口　頒發防疫通告以重衛生 
帮帶升任營長　駐紥皖恒之安武軍第八路第四營管帶王慕唐近以軍事煩瑣具呈請假巳經倪督軍及馬統領允准所遺管帶一職卽以四營帮帶高保眞（名恒玉鳳台縣人）升任高管帶擬卽於日内視事 
管帶回宣駐防　皖屬廣德縣係浙蘇皖三省交界前因浙甬獨立倪督軍曾電調駐宣安武軍第一路第二營及第三營左右兩哨同赴該縣駐防近倪以浙事巳平特電令將三營兩　駐廣其第二營仍悉數調回宣城駐防頃已由該營管帶馬仲凱督率該隊於日前返　矣 
組　實業銀行　前皖省財政廳長慮　澤（無爲縣人）於民國二年擬在皖垣創設實衆銀行嗣因癸丑之役中輟近聞慮復於日前來皖仍擬賡續組　擬定籌集基本金一百萬元由盧　任二十萬元先行開辦其餘八十萬元擬由皖省六十縣分任每年籌集二十萬元昨特擬訂章程呈請省公署查核 
[江西]  
　　景鎭之大火災　十九號景德鎭財神弄河下蓬屋一問於十一時許延燒至二時許始得撲滅計焚去房屋四百餘家火線縱横五百餘丈災民千餘口携老扶幼宿露餐風其狀甚慘 
[湖南]  
　　捕獲僞皇帝案　日昨政務廳獲有益陽解來之僞皇帝一名自稱趙姓爲宋太祖之後　年逾四旬容貌　　雖身在囹圄而仍以帝王自居時誦天生德於予收務廳其如余何當該廳　訊時猶發狂謬之語有維朕在位四海昇平萬方有罪罪在朕躬等說聽者無不大笑該廳以此犯關係軍事當即移解軍務廳懲辦惟該犯旣非肇亂擾害地方徒肆口妄言舉動乖謬　係患有精神病也 
雜評一 
[聯邦制之動議（步陶）]  
　　熊希齡近有聯邦制之主張其意蓋鑒於時局糾紛武人横肆一時欲舉中央集權之實良非易易也 
以今日世界各國論君主聯邦則有德民主聯邦則有美中國而言聯邦自宜法美而不法德美之州長咸爲民選其國會之上議院即代表各州我思前此我國憲法之爭議民選省長非其中之一大問題乎相爭不决黨見以起督軍團乃得以藉口而釀成今日之時局茲又動議以思重返其始爭之省制問題於事實上竊恐多所阻難焉雖然今日之各省軍事長官已如唐時之藩鎭北京之政府已如東遷後下堂之周室各省武人在北者自成其北洋之一派在南者自有其西南之聯合遙遙對峙仇怨相尋欲求以武力掃除其任何一方皆非易事然則欲舉全國而統一於何方其難蓋可知矣反之而一任各省之自爲解决或勢順而事較易舉是故紛擾旣久人心思靜聯邦制之動議容亦有見諸實行之一日所不知者一般直接之國民何時始能自起而爲有力之主張耳 
 
 
 

Page 8

 
 
[第一台二十夜戲價目注意花樓六角特別官廳六角特別包廂四角頭等正廳三角上層包廂二角二等正二角]  
王福林　戰盤河 
王德義　惡虎莊 
增長勝　御菓園 
小楊猴　何金壽　陳永奎　洞房獻佛 
九陣風　馬上緣 
小楊猴　九陣風　王蘭芳　石月明　張鶴樓　王靈珠　麒麟童　三麻子　李少棠　何金壽　李春利　　慶棠　十九本二十本女俠紅蝴蝶 
[新舞台二十夜戲減價注意二等一角頭等角半特廳三角特廂四角]  
鐘鳳林　富貴全圖 
潘桂芳　曹甫臣　解寶收威 
劉漢臣　薛瑤卿　春登榮歸 
倪金利　張德祿　李祥林　義旗令 
邱沁如　潘海秋　周鳳文　夏月珊　夏月潤　邱治雲　許奎官　張順來　連陞三級商界懇煩總本老劇一夜演完 
湯雙鳳　潘海秋　周鳳文　潘月樵　趙文連　王三虎　五九林　南北調和來函特煩正本一夜演元 
[大舞台十二月二十夜本台特煩全體藝員准演雙齣好戲價目注意特別包廂五角特別官廳三角正等正廳二角三層包廂一角]  
李寶龍　陳朋樓　應月樵　金雁橋 
張桂芬　劉蕙琴　拾玉鐲 
陳嘉璘　殷春虎　萬盞燈　姚俊卿　趙如泉　白玉崑　毛韻珂　應寶蓮　佳楣　于振廷　陳月樓　王祥雲　三本三門街 
毛韻珂　姚俊卿　梵王宮 
于振廷　應寶蓮　白玉崑　陳月樓　馬俊山　路遙知馬力 
[亦舞臺十二月二十夜價目注意特別官廳二角頭等正廳一角]  
劉晏廷　戰樊城 
李長奎　李春祥　五雷陣 
陳奎官　審李七 
張慶龍　李壽仙　武月來　蘆林坡 
第一怪　丑表功 
郭玉庭　陳月泉　陳奎官　白馬坡 
金景萍　趙雲蓀　紡棉花 
彭春芳　筱小穆　劉晏廷　頭本二本草橋關 
劉雨田　常春恒　趙醉梅　王文祥　妻黨同惡報 
[法界滬江共舞臺男女合演十二月二十夜戲大減價]  
夜戲價目月樓一角特包一角特廳一角頭廳一百二廳七址三層廂一百 
艾連奎　沈瑞堂　草橋關 
呂君培　文昭關 
李印亭　金錢豹 
孫香林　花貍貓　頂花磚 
富仙舫　酒金紅　釣金龜 
徐寶山　筱桂秋　高連甫　桑園會 
劉天紅　獻地圖 
小花樓　小鳳樓　界牌關 
靈芝草　孫香林　詹潤泉　一嗚　孟鴻羣　楊亞芳　林月梅　全本查潘門勝 
[天蟾舞台二十夜戲（特別大減價）特別官廳五角特別包廂五角頭等正廳三角三層特等二角三層頭等一角]  
逢禮拜日準演日戲文武藝員一齊登檯　電話三七另二 
李長勝　天齊廟 
五芝裕　取浴陽 
李人俊　李德山　王益芳　祁彩芬　雙收關勝 
小如意　新安驛 
余遇成　馬嵬坡 
林樹森　楊瑞亭　馮志奎　戰長沙收伏黃忠 
趙君玉　小楊月樓　二本虹霓關 
楊瑞亭　挑華車 
明海山　林樹森　小如意　趙君玉　林樹勛　水上飄　小楊月樓　陳嘉祥　小楊菊笙　玻璃恨熱心愛國替父報仇 
[鏡花戲園]  
戊午年　新正元旦　日夜開演 
[三洋涇橋南首嗚新社即民興社原址]  
戊午元旦日夜開幕 
[急救喉症漱口水]  
天氣乾燥易患喉症稍一不愼即釀巨禍故衛生家重在預防克禮醫生發明急救漱口水無論紅腫白點刺痛即以此水常漱無不奏效且能消滅微菌幸希　公鑒　每瓶一元 
上海南京路三十七號科發藥房謹啓 
[價目三角二角一角東和活動影戲園禮拜日戲]  
武昌路四號東洋廟隔壁夜戲七點開演禮拜日準二點開演 
百代公司之新到大部好片上海歸本園一家先演 
二月一號二號三號實地歐戰黑炭贅壻 
佳片三大本 
強之女兒 
新好大偵探即窮爺伸寃 
同船合命酒徒家庭 
[上海大戲院]  
（美界北四川路虬江路口） 
即晚準演大部歷史片 
連臺七八本 
世界末日記 
（火山大爆發） 
價目　特等五角頭等三角二等二角三等一角 
[愛倫影戲園]  
（海寗路鳴盛園原址） 
大部痴情新片　頭二三本一擊仇 
戇侍者之聞禍老頭兒子風流並其他滑稽片 
價目　特等三角頭等二角二等一角 
[上海四馬路中和里口]  
百代公司和記 
劉鴻聲　法場換子敲骨求金　烏龍院 
龔雲甫　行路訓子 
三麻子　三搜蘇府　封金掛印　關公挑袍 
各色小調到申 
各色機器唱片一律到申 
特請諸君零售每逢星期照常交易電話二八二六 
[倪壽齡醫學士發明　三天包好　已爛凍瘡新藥]  
凍瘡因受寒冷致氣血凝陰而生本無腐爛之理然已經穿破者往往誤用劣藥或不清潔致空氣中有毒之微生物有奇之瘡漸漸腐爛生膿愈爛愈大不可收拾本社之凍瘡新藥有消毒去腐止痛生肌之功非市上賣藥可比 
每盒大洋七角外埠加寄費一成 
上海三馬路跑馬廳禮拜堂後安康裡溥愛醫藥社 
[第一臺]  
二十夜特煩周五二君準演重排前清東三省義俠新戲 
價目注意花樓六角特別包廳六角特別包廂四角頭等正廳三角上層包廂二角二等正廳二角三等一角 
九陣風　馬上煙緣 
三麻子　麒麟童　王靈珠　張鶴樓　石月明　準演重排前清東三省義俠新戲 
小楊猴　洞房獻佛 
十九本二十本女俠紅蝴蝶 
雪山活擒趙大剛 
[新舞臺]  
諸君請看念一念二日夜聯演義務好戲 
本臺原定於月之二十日封箱因義塚地並新舞臺救火會兩項善舉向不在外募捐時局不靖經濟困難當蒙前後臺全體熱心贊成準於二十一二十二日夜聯演兩天所賣戲資一半充義塚費一半歸救火會是日準演拿手好戲並煩何君月山一齊登臺 
承願諸君既作公益又看好戲誠為一舉兩便價目照舊戲目列後 
念一禮拜六日日戲諸君注意 
新排全本紅菱艷孟姜女 
念一禮拜六夜均演雙齣好戲 
全本翠屏山　頭本二本塔子淯　五本六本就是我　煩演打城隍 
念二禮拜日日戲預先露佈 
鐵公鷄　長板坡　金扇子 
念二即禮拜夜接演雙齣新劇 
三本四本塔子淯　七本八本就是我 
[新舞臺]  
特請何君準演兩天義務好戲 
使月山 
念一夜頭二塔子淯　念二日長板坡　念三夜三四塔子淯 
[勸業塲邑廟豫園]  
一層　文武全班 
二十日戲 
董奎官　鍘美案 
小子雲　祭長江 
馬金鳳　黑風洞 
汪處　七星燈 
梅關卿　馬蹄金 
東方亮　鐵弓緣 
呂筱山　代子都 
二十夜戲 
徐春芳　打金枝 
馬金鳳　拷火 
梅蘭卿　母女會 
呂筱山　界牌關 
王鳳卿　李陵碑 
東方亮　海潮珠 
二層 
楊月槎　楊星槎　珍珠塔 
朱耀庭　朱耀笙　雙珠鳳 
吳玉蓀　描金鳳 
吳陞泉　白蛇傳 
謝品泉　換空箱 
王綬卿　彈詞 
筱桂生　蘇灘 
三層樓 
明德社　女子新劇 
日血濺野鴛鴦 
夜寄生草 
菜券價目 
春新樓中菜　鏡花樓宵夜　六露軒素酌　每客五角門票在內 
價目　上午十一點以前下午六點以後盤梯一角　上午十一點以後下午六點以前盤梯二角 
北來車輛免查捐照南北線電話一四百千四三百十六十七九號　請客定菜門券奉送 
[京都天德堂]  
家藏秘賣　不傳外人薪法虔修丸散膏丹來堂包醫出立保單過期不愈卽還顯示目錄洋轉金龍昂分不取特備男女養病房間代煎湯藥不誤公事近有無利之量同甞仿樣假道冒充證明三馬路大舞臺對門 
立止白濁丸 
專治體虛身弱花柳忍精小便刺痛短少紅黃白濁滲遣滑精日久不止此丸清除邪火熱毒立刻痛止濁凈固本鎭精每料一元 
珠黃下疳散 
專治男婦一切小便腫爛包頭內疳膿血淋漓疹痛難忍腥臭難聞久不敢口此藥化腐生肌拔毒止痛消種五日全愈每熟一元 
橫閩便毒膏 
專治男婦魚口便毒橫痃堅硬腫核不散發燒作冷疼痛難行坐臥不安此膏止疼痛消腫化塊無形每張一元破口流膿五天保愈 
干食化痣丹 
專治男婦甘四樣內外痔瘡漏瘡痛癢股肛成管膿水淋漓臭味難聞此丹止痛定養化痔拔管每料四元另備外搽藥每付一元 
花柳十寶丹 
專治婦下疳魚口楊梅結毒筋骨酸痛陷穿足底塌鼻壤眼咽喉破爛還身斑點瘋癱誤服輕粉霸烈提藥立服立愈每料四元 
[感謝良濟老醫局周鳴岐大醫士]  
治白濁血淋橫痃下疳　刺痛真正當日立止　其效如神 
余酒後悮入秦樓翌日忽覺尿管刺痛白濁淋漓不休卽請中西醫士多方　便數星期不但不見其效反日見其重便後加患血淋痛如刀割二旁倐起橫痃洋毒尿道腫爛乍寒乍熱飲食不進終日坐以待斃正無法間○幸蒙我友晉大服行顧君指示二馬路天蟾舞臺斜對門○良濟局周鳴岐先生爲毒門專家獨一無二即請包醫　立保單　余　日斷根永不復發　○先生云如逾限不好可還原洋醫金藥資不取分文當服珠黃止痛止濁丸每料一元服下一點鐘痛止而濁亦少接服立止白濁丸每料一元不到三天白濁斷根下部腫爛搽珠黃下疳敷每罐一元連搽六日患處漲肉新肌立生又服橫痃魚口內消丸每料二元外貼橫痃立消膏每張一元內服外貼五天全消險症可畏全愈何速始知先生多醫秘方臨診較廣果能功效如神可稱海上醫家之冠也　綢業褚炳生謹謝 
 
 

Page 9

 
 
   
 
 

Page 10

 
 
本埠新聞 
[日本取締外人入境之新規則]  
　　日本政府公報載有内務省大臣署名發表之管理赴日外人新規則其文如下外人來日者均須携有所屬政府發給之護照或國籍證書附以本人肖像且須經日本大使或公使或領事查驗蓋印（一）凡不遵照規則開列各節者（二）有妨礙日本利益或爲敵人使用之嫌疑者（三）有圖礙公共治安或損傷公共道德之嫌疑者（四）游民乞丐（五）身攖認爲有害公共康寗之傳染症者（六）有神經病及貧窶需助者均不准登陸 
[工部局另設衛生幹事會]  
　　公共租界工部局因租界衛生事務日見繁重决議另設一衛生幹事會以納捐西人三工部局職員二合組成之該會關於公共衛生一切事宜有勸告之權茲巳舉定約克森等五人充當會員 
[討伐令發表消息]  
　　昨得軍界消息中央討伐令巳於昨晨發表同時盧護軍使接有馮總統來電告以討伐令已下對於軍事進行頗多商榷云 
[部飭趕造軍用品]  
　　滬南陸　部兵工廠謝廠長昨接陸軍部通電略云戰釁巳開和平無望各項軍用彈藥關於前敵命脈尤賴各廠源源接濟應由各該廠長隨時加工配造勿誤事機云云聞現已有大批軍火趕運某處矣 
[援閩軍隊預備出發]  
　　浙江督軍楊善德松滬護軍使盧永祥日前同奉參陸辦公處電令商拔滬杭駐軍赴閩援助盧使接電後卽會同浙參謀長范毓靈本署參謀長馬鴻烈曁所屬軍官磋議决定各抽拔若士營以資援助在案茲悉慮使自議定抽調後的有運送船舶及出發日期均須互相商定爰於昨日特派本署副官李潤芳赴杭晉謁楊督軍商議一切卽日返滬呈復以憑電請海軍部飭派兵艦來滬輸送抑或商由輪局調派商輪運閩以期迅速免誤軍機云 
[新舊交涉員今日交替]  
　　新任駐滬交涉員陳安生君定期履新已誌本報茲悉前任薩交涉員昨日已將印信卷宗交由秘書長秦銘直轉交新任定今日（一號）上午十時正式交替云 
[丁恩等候署理員]  
　　鹽務署督辦丁恩氏已於日前抵滬擬候署理員甘白爾氏由英到滬後再行啓程 
[華利華大亦已出租]  
　　大達公司向政府承租敵船所有行駛外洋各輪均巳改換名稱陸續開駛營業其專走長江之美利美大兩輪本擬由該公司自行揷班故改名華利華大曾在船廠修理將次竣工不日即可行駛茲經探訽開班日期據稱此事現亦改變該兩輪業經公司轉租於四公司營業（四公司係招商太古怡和大阪組合）是以兩輪修葺告竣亦須下椗招商局碼頭開始裝運云 
[接管德總會之結束]  
　　江蘇特派交涉員薩福　君諭交際科長陳世光略謂茲值交卸在即所有任内未經結束之交涉事件應即趕緊辦竣以清手續查有德總會一所自封閉後曾經一再與外交團磋商歸中國官廳管收其所以迄未實行管收者蓋以該總會房屋曾抵押於中國銀行是以該總會應歸德華清理處收管云云聞陳君奉諭後已會同各該　關實行點交矣 
[華界電車司機賣票之要挾]  
　　華商電車公司司機人賣票人等近日集議以陰曆年關將届家用浩繁公司中所給單俸不敷開支爰特公同具函送交該公司總理請照公司内部人員辦法於陰曆年關期内發給雙俸一個月一律優待等情陸總理對此要求尚未允准乃若輩竟起而要挾務達目的並有同盟罷工之提議陸總理聞之大怒立派車務總長查明爲首之五十二號司機人及三十七號二十三號賣票人當而申斥並即開除以儆效尤云 
[續誌南市外灘之火災]  
　　南市十六舖外灘太平碼頭蓬萊閣汾酒店夜半失火延燒兩百房屋約共燬去三十餘幢已紀昨報茲聞前日薄暮時該處火場内餘火復熾其勢熊熊當經第六區救火會驅車灌救至夜半一時後始返並悉當晚起火後逾二十餘分鐘未聞救火會警鐘報警迨由紅十字會南市醫院及糖北貨認稅所等用電話通知該鐘樓旋得回話火在浦東方面故未鳴鐘云云旣復向之述明起火地點係在十六舖南首並非浦東該鐘樓方始鳴鐘告警惟已四面延燃不可收拾聞此次被災各家損失最鉅者爲長泰新北貨棧雖保火險一萬二千兩而棧中焚去之紅黑棗胡桃等各種貨物約值三萬餘金昨已致函該會長毛子堅請卽詢明是夜值班瞭望之人因何延誤希卽答復云云現第一區署薰警正仍派臨時警察在該處周圍巡察云 
[公廨預審沈强夫案三誌]  
　　民黨奉天人尹审武因被眼線至老閘捕房特别機關報告謂暗殺前上海鎭守使鄭汝成憲兵營司務長舒錦秀及金琴蓀等案内之沈强夫即孫祥夫又名蔣介石現在化名尹神武匿居法租界白爾路四百四十二號門牌等語業由中西探目將尹拿獲解送公共公堂研訊已迭詳本報前日午後由廨續訊前鎭守使署錄事沈惠章重復上堂由捕房代表牛門律師詰據聲稱暗殺鄭鎭守使之兇犯王銘山王曉峯由廨引渡後經軍法課研訊口供由我記錄嗣經判處死刑執行鎗决之日由法官惲綠卿課長王吉台將兩犯在監獄内提出當堂將兩犯供詞朗誦之下詢問是否如此兩犯俯首無詞惟請從速行刑遂即押赴西砲臺鎗斃云云又據繙譯謝培德證明王曉峯王銘山口供均由我一人繙譯繼由被告代表禮明律師詰據見證鄭惠剛聲稱家住法租界白爾路四百四十二號向在英商喊　洋行爲賀辦已有二十年現在新記洋行爲買辦被告尹神武於本年三月間來租餘屋後樓一間誦讀詩書並無家室人極樸實沈强夫係於去年八日間來租樓下房屋二間據云由安徽原籍移來上海沈妻山東人其妾係於本年在妓院内娶來沈於此案發生之前二十天搬去據云携眷赴粤並留一照片以爲紀念云云供至此即據中央政府代表穆安素律師向鄭問曰爾於初次革命時之意見是否歡迎民黨痛惡政界鄭答稱我係商人並不預聞政事又問爾住法租界有幾年答稱迄巳三十年曰爾路四百四十二號房屋係我自造故有餘屋出租與沈强夫尹神武兩人又問西探目壳羅香來拘蔣介石時將牌票小照給爾閱看爾云祇有沈强夫並無蔣介石是否如此說法答稱是日早晨有許多人來拘被告我並未與西探　話亦無人給閱牌票小照並無答以有沈無蔣之語後來我見尹神武被執詢問何事據一華探云係是盜匪我又至法捕房訽問始知拘拿沈强夫至次日見各日報載有此事我以被拘之人並非沈强夫况沈與尹之面貌不同我想定係圖得賞洋之人設計誣指利己害人實屬毫無人道又問被告之代表禮明律師是否由爾代延到堂辯護答稱是我代延因被告尹神武並無親戚在滬且被寃誣無人代伊伸寃故我不忍坐視出資代延律師到堂辯護云云繼由華探目李星福上堂禀稱是日與西探目前往法租办拘拿蔣介石時當由房主鄭惠剛云是處祗有沈强夫並無蔣介石且牌票上法領事並未簽字不能提捕我答以不知嗣將被告拘住後向之訽問承認是爲沈强夫等語又據探目陳雲忠石金榮禀訴各節與李探目相同關讞員與英領卓君訊至此時巳鐘鳴七下遂判被告交捕帶回還押候再復訊 
[法捕房嚴厲禁烟七誌]  
　　法捕房搜查私賣烟膏各店舖及私售燈吸之家已迭誌前報茲又有董阿大在法新租界白爾路新安里十三號内私設煙具供人購吸當爲包探金九林偵悉前往該處抄出烟鎗二支烟燈二只帶入捕房昨解法公堂訊究董供認私售燈吸不諱中西讞員判罰洋二十元充公烟具銷毁 
[烟紙店私售烟膏之科罰]  
　　杭州人王開亭近在福建路（即石路）四十五號屋内虚設烟紙店私售烟膏被老閘捕房捕頭偵悉前日派令中西包探協同前往搜獲烟膏將王帶入捕房昨解公共公廨請究即由中西包探上堂禀明前情並將搜獲之烟膏呈案請察訊之王開亭供稱我並非店主係代爲照顧不敢私賣烟膏中西官以王故違禁令判罰洋五十元充公煙膏銷燬 
[私造僞質銀幣之懲治]  
　　閩人林阿五張老七陳阿根等三人在法新租界巨籟達路承業里十號門牌密室内以點銅錫僞造袁世凱銀圓及中華民國四開小洋專在市上混用日前爲法捕房探目沈德福包探任水揚李榮卿偵悉前往該處抄獲僞質大洋一百餘元四開二十餘個及銅模石膏粉乾電筒點銅錫等證據甚多即將林等帶入捕房昨解法公堂請究先由沈探目禀明前情並將僞洋呈請察閱詰之林阿五供認僞造大小銀圓已有三月之久張老九亦供認帮同林僞造後在外混用是實陳阿根供祇在林處帮同僞造並未在外混用中西官以林私造僞幣證據屬實罪已成立判押西牢一年張押九月陳押六月僞幣器具一併銷毁 
[愷自邇路押店被刦]  
　　法新租界愷自邇路一百七十九號門牌松茂押店於昨晚八時突來身穿長衣口操外路音之盜匪三人擁入店堂袖出手鎗二支嚇禁聲張店夥等均畏懼不敢作聲店主陳松波因事出外任其在櫃檯抽屜内搶取大洋四十餘元小洋一百餘角携洋出門向對面敦厚里逸去迨嵩山路捕房探目沈德福包探曹福昌杭光福任水揚聞警到來拘拿匪已遠颺卽至該店查察一週回禀捕頭傳諭各探捕留心查緝務獲懲辦 
[元豐米店被盜搶刦續紀]  
　　前報紀法新租界敏體呢蔭路元豐米店於二十九號晚七時被盜五人刦去大洋六十餘元小洋四十餘角（實係四百餘角）並一千餘包之麫粉棧單（棧單業已檢獲）携贓逃逸等情茲悉總巡捕房華探目黄金榮包探鄭芝卿華春林方福林等據線報告是案盜黨匿居八仙橋西某處該探等不動聲色馳往密拿當場拘獲甲乙兩盜帶回捕房嚴詰實供不諱詢其贓洋亦均合符惟所分之洋已賭博輸去當由捕頭判令收押一面將供出逸盜飭探續行往捕聞巳捕獲云 
[法租界捕務加嚴續誌]  
　　法捕房總巡施美德通飭各包探嚴緝匪徒並於逐日下午起至黎明止每探一名率同暗差捕十名至新老兩租界分段巡緝已誌昨報現又查得界内客棧不下一百餘家外來匪徒匿跡客棧者居多自應從嚴查察以爲正本清源之計故又傳諭各包探於每晚深夜至各客棧稽查寓客遇有形跡可疑及無正當營業之人必須加意盤詰若有言語支吾或帶有器械者卽行拘送捕房嚴行澈究以絕匪蹤而保治安云 
[各學校消息彙紀]  
　　神州公學　芝　路神州公學增設漢英算專修科業巳組織就緒刋發章程開始招生其科目漢文爲經學古文說文修辭學論理學文學史公牘詩詞商法經濟大意新聞學等英文爲讀本文法歷史天文地理譯文函牘打字簿記等算術爲數學代數幾何測繪等分編講義按級敎授主任敎員均係專門名流入學程度高小以上畢業者皆可按級插入修業期問預科一年正科二年畢業後並爲介紹職業云 
通惠學校　打鐵浜水木業立通惠學校自湯頌康接辦以來成績卓著昨日（三十一日）下午二時舉行寒假休業式校董顯蘭洲張效良江裕生王慶祥諸君均到校觀　聞該校定於舊曆正月十六日開學 
東海學校　北京路米家　東海學校今春由徐　　創辦半載於茲成績已斐然可觀今定於夏曆十二月二十日舉行寒假休業式明年更從事擴充增加商業專修一科添聘專門敎員敎授今問報名者已絡繹不絕矣 
同岑小學　小北門内同岑小學校係上海僧界設立開辦以來巳閱十稔成績優良二月三日爲該校寒假之期舉行學　會表演各種成績由校長林稚周具東邀請各界前往觀覽 
育英小學　北山西路泰慶里私立育英小學校於民國三年由華杏村創辦四年以來成效卓著所聘敎員王漢彤唐越石潘德龍諸君均熱心敎授故頗爲各生家族所信仰本月三十日該校舉行寒假並發給第三届初等畢業證書來　頗盛由唐豪君給證書王瀛洲君給奬品來賓職員演說頗極一時之盛茲將畢業生姓氏列後　朱愛生　趙金寶　黄　榮　胡漢文　鄒斯仁　巢玉珍　周松齡 
英文夜校　城内虹橋南商業英文夜校創辦數載成績卓著由顧周二君主持校政從學甚衆今於二十日晚行放假禮給發奬賞聞明年擬大加刷新改名申江半夜學校增加課程分爲四科曰英文科商業科法文科日文科并請留日商科學士陳景新君輔理一切印有詳章函索卽寄 
行餘學社　浦東行餘學社昨日（二十八）晚舉行夜校休業由敎務主任張水根主席報告開會及學生成績繼由副社長林良佐訓辭來賓及敎員馬知務鄭漢傑竺民進諸君演說均以勗勵靑年爲旨遂由林君發給奬品得奬者爲戴銓升等八人本學期學生共八十餘人計升班及格二十三人末由張君勉辭散會聞該社定於陽曆三月一日開課　又聞該社上次徵求會共微得新社友二百八十餘人蔡耀琛吳潤臣林良佐諸君尤爲出力前報載爲義務敎員即因此訛傳云 
[留歐美學生抵埠再誌]  
　　六年度敎育部選派留歐美日學生均經先後由寰球中國學生會朱少屏君妥定船隻相繼放洋第一批留美學生王華陳行等十一人及留日學生夏維柏范治銓等十一人已於十月間各抵所赴之國其抵埠情形及所入之學校早誌前報茲該會朱少屏君復接留歐學生監督及留美學生監督來信言留法學生朱奇秦家椿二人現已抵法第二批留美學生蔡汝毅蘇紀忍蔣　倪章祺等四人亦已抵美並分赴就學地點尚有留美學生丁求眞董登山鍾秀山鄧以蟄等亦均先後西渡想不日亦當有消息矣 
[地方廳遷入新屋之通告]  
　　上海地方審檢兩廳在大南門外王家闕路興建新廳房屋業已工竣裝飾完備經陸林兩廳長定期二月四日卽陰曆十二月二十三日實行遷移至新廳内辦公已紀前報昨由陸林兩廳長致各機關公函云敬啓者案查本廳瓣署早經落成現在布置就緒亟應定欺遷入茲本廳自二月四日起停止辦公四天一俟遷徙完竣再行照常辦公除通告外相應函請查照 
又發出第一號會銜布告云案照本廳新署早經落成現在布置就緒亟應定期遷入茲本廳自二月四日起停止辦公四天（即陰曆十二月二十三二十四二十五二十六）俟一律遷徙完竣再行照常辦公除函知各機關外仰訴訟人等一體知悉特此布告 
[烟酒公賣局長之考察]  
　　江蘇烟酒公賣局局長殷錚前日由省來滬暫寓滬北後馬路鴻仁里鹽業銀行昨日特至王家闕路二區公賣局由羅局長迎入内廳將該分局征收情形詳加查察預備整頓惟聞羅局長交替之期現在尚未訂定云 
[泰縣工場總理參觀布廠]  
　　商辦泰縣第一工場總理林幼益於民國二年冬聯合江南北紳商李梓恭王郁齋及仁記吉記布號主諸君發起集股設廠購機招收貧民專織愛國絲光等布行銷淮揚海一帶曾經韓前省長提倡咨部立案並准減免稅釐四年林君與協理王輔臣苦心經營廠務已蒸蒸日上聞林君現復在滬參觀各布廠新式出品藉爲比較改良地步云 
[發給出洋水手之家用費]  
　　交涉署昨奉外交部訓令准駐丹顔公使函茲有德國漢埠中國水手三名撥滙家中德幣六百馬克折使華銀二百元請查照如數撥給抄單令行分别轉給等因薩交涉員遵即派員按照單開住址確實調查無誤計葉仁才應領華幣一百三十三元三角四分郁福貴應領華幣六十六元六角七分業已給領呈報外交部查核矣 
[警界人員之調動]  
　　淞滬警察廳總務科助理員潘君業由上台升　工巡捐局總務科長所遺助理員一差昨經徐廳長委調保安隊第一隊李隊員接辦並以二區警署巡官黄國長調辦該　隊員遞遺二區巡官卽以游巡隊第一隊高巡高接辦業巳分别飭知於陽曆二月一日（卽今日）一併到差視事 
[滬北工巡捐局職員錄]  
　　滬北工巡捐届自與南局劃分之後其内部卽重行組織現已完備茲將該局職員姓氏錄下　局長曹有成號履氷廣東順懷縣人　總務科長陳繼蕃號仲賢　文牘主任王濟時號康民　收發兼管卷員諸希凍號慕均　統計員曹紀常　繙譯員汪藩號東屏　會計主任金棟號堯松　庶務員由統計暫兼　書記員汪國彬號碩臣　書記員顧文鈺號振聲　又杜榖年號駿源 
又陳開祺號運文　又楊芝瑤號蘭石　稅務主任錢潤號玉如　稽查員錢履晋號錫候　助理員錢松麟號彬夫　征收員顧元　　周風韶　何玉書　張瑞章　陳鰲　郭廷錫　李運昌　錢松濤　嚴志雲　塡票員陳同復　工程主任王棟號彬彦　測繪員鄭泉聲號子衡　助理員李樹森號雪生　印圖生徐家楨　書記陳樹藩號季蟾　顧問錢允利號貴三 
[鐵路運輸總管通告二則]  
　　滬杭甬運輸總管通告全路各員司云案奉署局長任民國七年第三號布告内開本届民國七年之新乘車免費證准自二月一日起啓用所有民國六年巳經逾期之各乘車免證即自是日起一律收回繳呈本局註銷等因奉此合亟通飭全路各關係人遵照　又通告云記帳之轉運除主要貨外其附運他貨之運費亦予以記帳曾於本月十七日通告在案茲據觀成重函稱除艮玉上南之佣貨記帳外其聞運他貨概請收現等因除照准外合行通告各查照 
[警佐體恤貧婦]  
　　浦東楊家渡三區一分駐所巡警張寶　等昨日清晨巡邏經過胡家木橋地方查獲販賣私鹽之婦女顧王氏周魏氏張陳氏李康氏等四口並私鹽四包約共一百餘斤拘解至所經許敬佐訊據該鄉婦某供稱因今年秋收荒歉難以度活故負販私鹽藉資餬口等語當以該婦等所供各節情殊可憫判令從寛開釋以後别圖生計不得再犯私鹽一併發還以示體恤 
[巡捕吞用公費]  
　　北京路長康里七百五十三號門牌居人邢仲笙指控老閘捕房一千二百九十五號華捕山東人尤六坤收取公費匿不歸公等情昨由捕房將尤捕拘解公共公廨請究據二號捕頭開立根投訴原告於十月二十八日及十二月初二日兩次喜事派令被告前往照料事畢原告每次給洋三元另給喜封洋一元詎被告將原告所給公費洋六元吞用是以控究並由邢仲笙偕證人吳閩山上堂證明兩次付給被告公費及喜封共八元是實訊之尤捕供詞推諉中西官以證據鑿鑿未便推賴判尤押西牢一月以儆 
[滬南工巡捐局批示二則]  
　　秀水浜居民唐汝福等禀爲道路積穢請飭清潔由　禀悉已分别諭令各該清潔所派人前往打掃矣着即知照此批 
孫賡虞呈開設戲館請領執照由　呈悉仰即來局照章繳費領照此批 
[淞滬警察廳批示二則]  
　　曹裕卿批　據呈已悉查該民與戴正昌因租屋糾葛案屬民事範圍本廳無非爲息事寗人起見故爲解勸和平完結該民如果情不甘服或事有窒碍儘可自行赴法庭起訴核辦所請着母庸議此批 
張桂芳等批　據呈已悉姑准覓保具領以示體卹仰即知照此批 
[滬海道公署批示二則]  
　　崇明縣公民單俠民等呈爲官吏吸煙貽素闔邑環懇傳驗撤究由　所呈是否屬實廳令新任崇明縣賴知事查明核辦具報此批 
奉賢縣民唐家齊等呈爲客民假託捐公實行佔盜環求飭縣查禁由　呈黏均悉候令奉賢縣知事查照知章秉公解决母任爭執滋訟此批 
[監犯患病殞命]  
　　張景祥前因在外誘拐婦孺案發經地方審檢廳拘案訊明判决刑期一年六個月發送分監執行在案茲該犯在監染病醫治無效延至昨晨斃命經李分監長報知地方廳委派李檢察官沈檢驗員等至該分監驗明委係病斃並無别故因無家屬判令由堂棺殮發封　壇 
 
 
 

Page 11

 
 
[巡捕不受賄賂]  
　　鄉人韓達生昨在北蘇州路河内船上竊得棉花子一蔴袋携之上岸被一千二百二十六號華捕等查見向之詰問韓即央令友人李登居賄送該捕洋五元希　買放當被運同賄洋一代帶入捕房禀明捕頭飭將韓李二人收押候究 
[電車上捉獲扒手]  
　　湖北人陳哈子在虹口西華德路蓬路轉角電車上摸竊乘客崔金廷身畔之銀表一只圖遁被崔覺察　到一千零十九號華捕將陳拘入捕房禀明捕頭押候解廨請壽 
[柴船盡付一炬]  
　　虹口中虹橋附近河内有一稻柴船前晚不知如何起火霎時烈燄飛騰經救火會西人各驅皮帶車到來救熄雖未殃及　舟惟該船與所裝值洋七八十元之稻草已　会一炬矣 
[復訊串竊棧貨案]  
　　招商局北棧指控塌車頭目金小老虎與李大汪九竊取恰和所寄值洋三千餘元之泰西縀五箱串同探夥黄小棠（即皮鞋小棠）戴文卿及　客劉阿表顧小弟顧東生等消贓得價分肥等情業經捕房將以上各人先後拘獲解至公共公廨迭經訊供判公分别交保收押在案昨晨田廨復訊據西探目柏生上堂禀稱被告黄小棠戴文卿李大汪九已經堂上訊無關係應請核示並稱招商局北棧管棧人姜立甫處於被告地位請爲傳訊等語並由金小老虎之代表律師羅斯詰據金供上月十二日北棧賬房姜立甫囑我到棧車送洋貨五箱當分李大汪九小李小王往車其時棧門已閉由姜之友人周姓將貨交我裝運後向索取門票據稱在伊身畔旋姜亦到來言此係私貨或賣或藏囑爲設法我乃向車貨人言此係公平之貨明日補出門票遂混出後門車至鄧鐵路我令周姓乘電車至八仙橋守候迨車至該處以貨車損壞爲由寄於黄小棠家内旋　開箱見是泰西緞我與素不相識之戴文卿略言數語即托　客劉阿表等消贓得洋一千九百餘元姜立甫得洋七百元周姓得八百二十元我得洋二百八十元後因捕房查究逃往天津由黄小棠函囑來滬在逃之小李小王各得洋八十元我回滬後寓居四馬路振華旅館内被捕之日姜立甫與浦東棧房買辦林某及施某同來林勸將所得之洋交出賠償了事因姜立甫抵賴不認是以被拘到案求察旋由招商局代表律師聲稱此案巳經迭次研訊大半結束未便再有被告加入至姜立甫雖涉嫌疑捕房如欲控告須有相當機會俾可預備延請律師到堂辯護並向各見證盤詰良久訊之劉阿表顧小弟均供認代爲消贓不諱經俞襄讞商之美柯副領事判姜立甫交三千元顧東生交一百元均人洋並保李大汪九仍交原保改爲見證金小老虎顧小弟一併還押候再訊核黄小棠戴文鄉先行摘釋 
[紗廠工人串令竊洋]  
　　楊樹浦怡和紗廠工人桂杏生串令甬孩馮會仁掩入賬房内竊取現洋一百元被捕查獲昨將桂與馮孩拘解公共公廨經中西官研訊屬實判桂押西牢年半馮孩交其父領回管東 
[搶匪同黨杳無蹤跡]  
　　匪徒陳毛南在雲南路時應里弄内糾黨串搶姚榮根所帶鈔票現洋三百元圖逃由探追獲解送公共公廨訊供收押在案昨晨復訊行由原告投案訴明被刦情形次由中西包探禀稱被告於正月二十三號與在逃同黨三人串搶原告現洋鈔票圖逃當將被告追獲惟其同黨緝拿無着訊之陳毛南供詞支吾經張襄讞商之美博副領事判陳押西牢一年以儆 
[水探查獲烟土]  
　　有名杜順者專販私土來滬銷售此次又在外洋私帶烟土數磅乘羅松公司輪船於昨日抵申正擬携土登岸爲水巡捕房探目何春生人贓并獲解入捕房請究又該探目昨晨在浦東太古碼頭穎州輪船上查獲身藏烟土數兩之劉阿三一名據稱此項烟土並非私販係在乘客處竊來當由該探目帶入捕房經梅捕頭分别研訊一過命將以上兩案函送地方檢察廳訊究烟土送往海關候燬 
[傾倒垃圾之詰問]  
　　淞滬警察廳函致产涉署云據五區二分駐所報告來安里東西空場有小車數十輛傾倒垃圾車上均有工部局字樣詢以何故將垃圾傾倒則謂工部局洋人以此地窪積水擬下墊垃圾上蓋灰渣藉以增高地皮該處旣屬華界何能越界傾倒請爲轉知等因昨薩交涉員已函請領袖總領事轉知工部局嗣後不得越界倒卸垃圾以清界限云 
[屍母續求伸雪]  
　　滬南三角街寡婦范高氏控王茂林王才　等將伊女一再凌虐勢將垂斃乃將女兒送回我家醫治無效而死請爲騐究等情當經地檢廳派員往驗該女實係因病而死惟王茂林事涉嫌疑判押候核在案前日范高氏又投廳具禀堅稱伊女實遭虐斃要求伸雪昨林檢察長已飭派法警前往補提王才　等到案質訊究辦 
[姑妄言之姑聽之]  
　　浦東一帶鄉民連日盛傳東海濱發現蚌精謂該蚌精曾於四十年前出現一次因被人設法搜捕逃遁遠去近又時常出没於海濱漁翁舟子時見放光數十里内居居亦類能見之云 
[鄉婦繼續起訴]  
　　西鄉十八保三十七圖翁板橋鄉婦王王氏被趙德勝趙顺全等用極粗鐵練鎖住頸項禁閉空屋五六天嗣經氏之外甥楊裕堂查悉報告曹行鄉地方警察第三分所將氏救出連同趙德勝等拘至事務所移送地方檢察廳訊供判押鐵練存案候查明因何起釁再行核辦在案昨日王王氏又偕證人楊南夫楊裕堂等至檢察廳繼續起訴要求嚴提主謀之趙順全等到案訊明律辦諭候核示辦理 
[聚賭行賄之處罰]  
　　有混名小徽州晋卿者（即吳俊卿）在廣東路浙江路轉角開設一言樓茶館聚賭抽頭前日被老閘捕房一千三百四十號及三百二十四號等華捕查見拘拿晉卿之妻王氏即向該兩捕行賄銅元二百二十枚請免拘捕當被該捕等將行賄銅元及賭具帶入捕房昨蔣晋卿與王氏解至公共公廨經中西官訊判吳罰洋十元王氏罰洋五元一併充公賭具銷燬以後再犯查出嚴辦 
[匪徒攔路搜刦]  
　　住居新閘淡水路五號門牌之王雲龍於前晚十時由外回家將至門首突被匪徒六七人上前　住袖出利器嚇禁聲張將王身畔所帶之銀洋五元金戒一枚搜刦而去現王已報告新閘捕房飭探查獲未知尚能弋獲否 
[白日攔刦之懲治]  
　　匪徒蕭毛頭前日在虹口鴨綠路攫取日本人現洋二元九角圖逃由捕追獲拘押捕房昨解公共公廨經中西官訊實以蕭白日搶刦目無法紀判押西牢三年期滿逐出租界 
[過犯又來行竊]  
　　九江人劉金生竊取海寗路二千二百七十九號門牌莫壽恒家　鍋正欲携贓圖遁被捕查獲昨晨押解公共公廨經中西官訊知劉係驅逐出境之過犯判押西牢五年期滿逐出租界 
[拐匿婦女之扭控]  
　　錢寶龍在浦東陸家嘴地方開設寶記雜貨店其妻錢錢氏於去年中秋節前隨人私逃四尋無着茲經探悉係許阿德所拐昨至閘北將許尋獲扭控四區警署轉解司法科聽候訊究 
[協緝横行不法之匪徒]  
　　匪徒張大龍口操淮徐音住居吳淞炮台灣地方羽黨甚衆平日魚肉鄉民無惡不作日前經六區顔署長訪悉派警拘拿未獲業已詳請徐警廳長通令各區署所一體協緝俾靖地方云 
[拆毁墳墓鐵欄之查究]  
　　美總領事函致交涉署謂接據美聖公會監督郭斐蔚函稱本會管理西門外墳地之華敎士宋君報告本月十九日夜間該處墳墓一坵其週圍鐵欄被人拆毁竊去請飭該管地方官緝獲懲辦等因薩交涉員當即函轉淞滬警察廳長請即轉飭查辦 
[竊賊管押兩月]  
　　竊賊王阿寶前在小東門外某輪船上竊取搭客楊逖痴内藏洋銀之考籃一只圖逃被楊察悉鳴捕將王追獲當將人贓帶入捕房昨解法公堂由原告投訴前情請究詰之王供認行竊不諱聶讞員判王管押二月贓給原告領去 
[抄没烟土之洩忿]  
　　天津人趙某此次由海參威搭羅宋公司輪船來滬夾帶大批烟土於前日旁晚抵埠停泊虹口對岸浦江中心正擬携土登岸被同鄉人甲乙丙三人密報海關扦巡前往抄去烟土十餘磅趙憤無可洩糾集碼頭匪徒多人將甲乙丙本人扭住兇毆並用刀戮傷腿部等處流血如　若輩見已肇禍遂一哄而散旋經水巡捕房巡江小輪到來將受傷之甲乙丙三人函送虹口醫院醫治一面飭緝行兇之人到案究辦 
[碼頭匪徒之騷擾]  
　　太古公司穎州輪船此次由香港來滬前日上午十時許抵埠停泊浦東華通碼頭有碼頭匪徒數人冒充海關扦巡登輪搜查當在搭客某甲大衣袋内搜獲煙　六盒携贓圖逃爲管碼頭西人察破立用電話通知水巡捕房飭派探捕前往追獲冒充關員之湖北人劉阿三一名連同烟膏二盒併解捕房昨解地方檢　廳訊辦 
[誌謝]  
　　美學士卜君道成任山東齊魯大學講師有年於心理學一科研究有素茲於課餘之暇博採窮搜著成最新心理學敎科書歸北京路夁和書局發行每本定價七角昨承惠贈一册特誌之以爲介紹並遠謝忱 
醫學士江聖鈞編輯哺乳兒之　腸病一書於人生之後天改良頗有研究是書歸新學會社印行昨承惠贈一册書此誌謝生生美術公司製有萬福箋一種爲商界賀年之用昨承以二封見貽謝謝 
中華職業敎育社通訊 
[新社員錄（續）]  
普通社員 
劉炯文　　郁周　　天津公園師範學校 
蘭承榮　　向靑　　山西省敎育會 
張秀升　　蘭亭　　太原山西省立第一師範學校 
王家杰　　企韓　　南滙召稼樓鎭 
富永錄　　用六　　南滙航頭鎭 
李永聲　　敬奇　　南滙魯家滙觀濤學校 
潘泰階　　祝平　　同前 
王曾　　　養吾　　上海愷自邇路　　里 
汪季重　　　　　　漢口戴家菴裕　公司 
張玉輝　　　　　　漢口法租办海壽里二六號 
熊季貞　　　　　　南昌農會 
林弼廷　　朝志　　福州螺洲林祠右畔 
蔣鳳梧　　韶九　　常熟虹橋 
鄧欣廉　　伯賢　　上海克能海路存厚里中弄一家 
楊嘉椿　　聘漁　　上海江蘇省立第二師範學校 
朱漢章　　子焕　　山東省敎育會 
孫寅生　　致齋　　同前 
尤開統　　健三　　濟南山東商埠小學 
鄒寶庚　　少白　　濟南山東女子職業學校 
　翼珪　　靜淵　　南京江蘇省立第四師範學校 
沈宗璜　　叔夏　　溧陽北門荷花塘　 
張　援　　滌珊　　靖江廣陵鎭 
史習經　　新陸　　揚州舊城南小街 
倪　咸　　競虚　　安徽績溪北鄉長嶺 
陣貞環　　　　　　安徽績溪北鄉蜀馬 
張彭春　　仲述　　天津南開中學 
陳錫麒　　石珍　　江陰城内縣灣 
顧文麟　　祥符　　濟南城内府東大街 
王澤同　　魯生　　山東省公署西社會敎育辦事處 
許名世　　德一　　山東省敎育會 
吳士材　　儲伯　　江西省敎育會 
王朝楨　　貞模　　南昌江西省立兩等模範小學 
吳元枚　　漁荃　　上海商務印書館發行所 
劉樹杞　　楚靑　　美國紐約西一二三街五二六號 
來件 
[防疫聲中之捕鼠觀俞鳳賓]  
　　吾人論及防疫之事不得不本於前人之疫症經驗鼠之能染疫於人蓋三千三百年前已有記載矣惟是疫也於古時已足取徵於近代流傳尤烈茲請略述俄斯耳氏之言以明鼠與疫症之關係一英國之東瑟佛克區内發見鼠疫凡四次一九○六年至○七年在督忒林雷地方有患者八人殞命者六人一九○九年十二月至一九一○年一月患者八人死者五人在弗雷斯吞地方一九一○年之秋季中死者四人至一九一一年秋季復見染疫者一人其　最多之人爲肺炎疫其最可驚之事爲鼠有疫　蔓延於東英道中直自亦潑斯畏至海濱云（此記載見俄斯耳内科大全第一百三十八頁此書上海伊文斯與中美圖書公司均有寄售）按歐洲人士對於疫症如臨大敵其統計之確切無待我言凡閱之者自知鼠類之與該地肺炎疫不能謂爲絕無關係此亦無待我言 
未學本亦深信肺炎疫有非自鼠類傳染者如東三省之疫鼠類殆無關係乃爲他種齧齒類所傳染今觀英國記載在肺炎疫發生之地竟有鼠類先已染疫者此吾人所當引以爲鑒也 
今者山西疫症流行究爲何種齧齒類動物所起始媒介或鼠或獺或係他獸尚無確實記載而北地中西醫官一則曰除鼠（見晉省警務處消防辦法）再則曰捕鼠（見北洋防疫處通告）彼無非根本前人之經驗深知鼠爲獸中之最易染疫者故不憚煩勞熱心從事於防疫而首先注重於除鼠捕鼠也吾人苟體察若輩之心則於防疫聲中自不敢將最易染疫之獸置之不顧矣抑吾聞鶴見之言曰肺百思篤每見於北地　百思篤每見於南方此亦本其經驗而言若謂此說不當則已苟當矣則凡我南方人於　百思篤（即核瘟）宜如何防止非自捕鼠入手乎此腺百思篤即上海工部局史旦萊醫官通告所稱爲核瘟與核子瘟者也（七年前上海愼食術生會中某博士討論鼠疫亦曾用核瘟之名詞）實由鼠虱傳染而昔日滬地香港廣州等處之疫莫不由於鼠類所傳來證諸旣往之疫史　乎疫學家之發言吾人於鼠之捉捕其可忽哉 
肺炎疫當猖獗時但知其爲人與人傳染者若究其第一人之疫何自而得以今日醫家之經騐則固已斷定其自齧齒類之動物而來故於疫症未發見以前以先防齧齒類之傳梁爲要着南方之齧齒類中以鼠爲最繁殖鼠體之含疫　者虱爲之媒旣不能斷定其爲虱先有　抑鼠先有菌卽不得不從事於捕鼠也 
即以上海一隅而論七年前工部局曾剖騐鼠類得見疫　其時雖通告滅鼠而染疫身亡者已有一百五十餘人若謂七年之内疫鼠已盡行除滅則雖不捕亦無妨礙然疫菌入鼠有僅生一種慢性疫症者如印充地方有綿運染疫年復一年亦有數年一發現者是則上海慢性疫症之鼠今雖未敢斷其必有亦未敢斷其必無而防之之道自宜防其或有也 
至於防疫之法固不僅射苗一即哈夫金氏苗較諸葉爾辛血清爲有效）捕鼠與公衆衛生三大端舉凡一切個人衛生即不在防疫時代亦宜各自注意（個人衛生末學已印專書非狹短篇幅中所可申說）愼勿疏忽爲是 
末學前日演講防疫之時先已申明此次講演僅欲灌輸對於鼠疫之普通常識本未敢稱爲肺炎疫之預防論也對於肺炎疫之預防今尚無特效之法今於普通防疫進以禁阻交通滅除媒介注射疫苗之說所謂慰情聊勝於無亦不得謂爲不當恐今日我人之智識尚不能壽一較善之法也 
末學所發防疫通俗演稿原以簡明易曉爲宗旨於病名均避去音譯至於名詞之雅馴與否廣狹與否偶與他著不符在所不免幸而醫學名詞巳有審查機關他日於病名之商榷還宜廣集意見如百思篤黑死病與鼠疫諸名詞孰優孰劣須經專家討論方能定奪今未統一於發言著論諸多不便實各撰述家所共憾也 
[上海華商雜糧公會簡章]  
第一條　名稱　本會係合經營雜糧之行商豆米業公所及號　商漢帮志成公所廣帮愼守堂厦門帮杲漳會館　帮　州糖雜貨聯合會等五團體組織而成故定名爲上海華商　糧公會 
第二條　宗旨　力謀團體之聯絡共策營業之進步恪守規章維持信用遇有貿易糾葛概由本會秉公解决調息紛（附則）凡關於各公所内部分一切事務不在本會處理範圍以内者本會概不受理 
第三條　會友　以營雜糧業之本國商人未失營業上之信用者由本會同人介紹均得入本會爲會友如本會成立之後另有新團體發生非經本會之許可不得入會俾昭信守（附則）會友中如有喪失信用者應開會公議得令出會須俟其信用恢復始准再行入會 
第四條會費　以按月納費之多寡分甲乙丙爲三等（甲等三元）（乙等雨元）（丙等一元）（行商認甲乙兩等）（號商　乙等）（個人）即坐莊客掮客）認丙等）以昭劃一（附則）會友中有積欠會費至三個月者得令出會如再欲入會須將前費繳清並具的實保證始准重行入會 
第五條　經費　左列收入每月會費卽爲本會經常費核有盈餘滿五百元由司月公議提存生息俟積有成數再集全體公議購建完全自主之公會第六條　職員　以選舉法由全體票舉司月十二家評議員十三人由評議員中再選舉評議長一人副評議長二人按各公所納費家數之多寡酌定均派名額俾昭平允並由全體公推文牘員一人調查員五人（每公所各派一人）庶務員一人概盡義務不支薪水另雇用收取會費司事一人應給俸金由會開支惟其司事須同業會友保證方得任用 
第七條　責任　（甲）（司月）按月輪流經理全會事務曁任會計之責會中銀議收支賬目每於月終報告一次如逢團月由前司月連任共理兩月（乙）（評議）評議全會事務從多數秉公取决如否决有半數者應請議長表决議長仍難决定再請司月召集全體大會公决惟逢議期評議員須全體准時到會占全體之過半列席方可開議如因事不能到會須預先函知但不得藉詞缺席致碍議事進行而重會務（丙）（文牘員）專司本會一切出入文牘遇開會時應列席記載議場議决各事宜（丁）（調查員）如遇會友貿易糾葛或在碼　出貨發生交涉等事爲評議員所不能確悉者應由調查員秉公調查雙方眞相據寶報告由評議員解决之（附則）會友如在碼頭出貨發生交涉雙方不得有互相鬭毆等舉動違則將先行鬭毆者議罰然後再理本案之曲直以維秩序而杜禍端（戊）（庶務員）專司本會一切庶務（己）（司事）專司收取會費務須按日到會每於月終收齊清繳正司月登載簿册如有收不到者須即告明以便列表報告（附則）如會友發生交涉與職員中有鬭係者該職員理應避嫌第有報告權而無評判權 
第八條　選舉　出納甲乙兩等會費之行號均有選舉權及被選舉權一經當選不得推辭三年一任再行選舉連選連任第九條　會議　（甲）（地點）開常會在龍德橋堍龍王廟開大會在豫園豆業公所萃秀堂（乙）（日期）每月於第四星期上午九時至十一時開一常會如有臨時發生特别事故經會友報告及調查員查明事實後卽得由正司月邀集會友開臨時特會　（附註）臨時通訊評議長處現任住（豆市街大隆行） 
第十條　招待　本會應就會中另設招待室一間專爲各會友　接待臨時來客之所凡各會友與該客接談配貨之時其他會友不得任意扦揷入故評貨價等情必須俟其交談終了另行接洽以免互相傾軋之弊 
第十一條　餘例　本簡章如有未盡事宜當隨時公議修改 
中華民國七年一月　日 
　茲將本會第一届選舉舉定各職員氷銜開列於後以供台鑒 
司月十二家按月輪臨概從陰曆　方惠和正月東生和二月裕泰三月廣裕和四月長義五月新大六月捷裕七月全益八月茂和興九月生泰十月泰潤十一月洽盛十二月　評議長一人葉惠鈞　副評議長二人陳福初俞圭卿　評議員十人顧士章蔡　焜曹品陞謝錫琳應世述朱斯美關仁山歐陽秀生郭兆銀李楚南　文牘員一人陳子彝　調查員五人朱漢江關星樓陳世德金紀生蕭松軒庶務員一人朱浩生 
雜評二 
[公共衛生（步陶）]  
　　日來天時亢燥疾病最易傳播工部局因特設公共衛生幹事會以敦促租界居民之注意衛生意良可感也惟是衛生皆重清潔癘疫須在預防而清潔之實際人所能及者要不如己身當自檢點之切實防疫之方法雖有多端而力遠惡穢勤自鍜鍊實爲切要之圖工部局旣代吾人特加注意吾人爲自衛計尤宜推廣其意以自注其全神於各箇家庭之衛生也 
[戰機日迫]  
　　援閩之軍預備出發大批軍火加工趕造近日滬上官場之形勢蓋已於戰之一方面日事活動矣然而戰之程限至何而止戰之影響將復何似官場與商民對此戰事之心理其異同果在何點滬地之兵與械旣爲戰地所重視不知滬地各界人士其對此兵與械之活動心目中又作如何感想我瞻四方殺氣　漫撫此蕭條寂寞之滬地商場其又安能不念悠悠天地而愴然以泣下也 
[本館啟事一]  
　　本館本埠訪員王佑之自陽曆一月一日起業已辭退恐未周知特此告白 
[本館啟事二]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 

Page 12

 
 
   
 
 

Page 13

 
 
自由談 
游戲文章 
[新道情] [  賊菌稿栩園潤]  
　　蹉跎歲月復蹉跎覆雨翻云變幻多睡眼欲醒楺不得夢中荆棘掩鲖駝小子飄零書劍不道姓名只因民國六年國家多事飽受了一年驚嚇空抱着滿　牢騷廻顧前　深虞後轍　口　了幾句道情無非欲喚醒夢婆警覺痴漢也算是我盡我心各行各道不免將來請敎諸君以博一粲 
要孩兒唱幾支請諸君勿笑痴六年擾擾眞多事白雲蒼狗渾無定瞎馬盲人兀自騎民窮財盡無殊死似這等一枰棋局問何人國手能啓 
望歐州戰未休約縱横不自由旁　中立偏難守議和後日固參　加入今朝敵　仇春風池水先吹縐早知道毫無寶力悔當初不識風頭 
又重開議會門俸錢多位置尊說他伶俐偏生蠢席中不見新提　襟上還留舊墨痕貽人口實空評論開得個非常會議舌雖存面目何存 
莽張飛辫子長駐徐州勢力强二哥名號公然搶要將獨力摧羣力扶出新皇是舊皇花翎荆頂將朝上十日後逃身使館怎丢下妾美金黄 
誓雄師馬廠中鼓鼕鼕打幾通北洋老段眞神勇共和恢復摧羣醜總理依然馬此公性情剛履難容衆再來了還須再去也與他國會相同 
做人難佛更難賦歸來倦鳥還共和國事眞難辦一心要媲唐虞美各黨難將意見删佛心雖好人心幻管不了大家吃飯只保得自己身閒 
馬騰雲入北京受心傳手法精從容欵段無嫌釁北方縱有方針在南路空勞御駕征來回翮若驚鴻迅任你是靈心妙腕　何時海晏河清 
最堪憐是蜀民被兵災受苦辛滇師蜀旅爭鹽井將軍交惡方爭位寇賊紛來又索　巫山巫峽哀聲應纔盼到中央　及恨無端跑走光新 
歎燕南被水災浪滔滔捲地來呼妻覔子催跑快室家蕩盡身何寄凍餒交侵泣可哀天公惡　將人害有幾　呼　乞食還背着乳哺嬰孩 
望湘江血　霏閩江頭羽檄飛大有祇顧爭權利關中擊破同聲鼓湖北雙飄獨立旗紛紛鬼　眞兒戲乾淨土難尋一片首陽山逃出夷齊 
勸諸君莫怨嗟北和南本一家休爭意氣尋相罵遼東豕黨方騷亂山左狐奴又放衙齊心對外須招架莫被那漁翁得利演成個剖豆分瓜 
語無倫次君休笑不比清平調束緊破棉袍脫却瓜皮帽待　把一肚子牢騷傾盡了（二） 
家庭常識 
[治裂]  
　冬日手足　裂痛苦異常若用本蠟燭油融化以搽患處越宿卽見奏效 
[止咳]  
　　荽氷糖冲服三服即愈又方雪梨一個挖去心核（須留穴蓋）灌以貝母杏仁末少許再加氷糖連蓋用　或線封固置於豆腐漿鍋内煑熟清晨全食二梨　痊 
[擦錫器] [  崔蜀江]  
　錫器黑暗用絲瓜絡　瓦灰擦之即光亮如新 
[洗黄銅器] [  陶菴]  
　黄銅器具及鏡架之　日久則光澤漸滅成　黑色若於濃皂水内加蘇打一塊置銅器於其中煑之煑後刷去銅垢漂以清水則色澤如新倘器物不宜下釜者則須加葱煎湯擦之 
[稱盆梅要訣] [  談樑喜]  
　花開落後將透出之嫩妓剪去重行　盆換泥勿使過堅然後置向陽處　之每至將晚時澆水一次至夏問將盆移至口光最多處　之日光愈　花開愈盛夏日須早晚澆水一次至秋間葉落則嫩葩生矣此法自友人傳　予曾如法試　今歲花開果　 
新酒令 
[百美酒籌百種] [  雪香]  
荆十三娘（身畔有刃者飲）達奚盈盈（有外遇者飲）孫夫人（劉姓飲）絳桃（未携妾同居者公賀一杯）雪兒（善音律者飲）眞珠（高袖露腕者飲）息夫人（不言者飲）丁貴妃（御指環者飲）盧媚見（口吐香氣者飲）曼殊（語聲尖銳者飲）崔瑩（喜布施乞丐者飲）章臺柳（與左右猜拳）　風（骨董家飲）衛夫人（善書者飲）梅妃（坐東首者飲（桃葉（渡江至者飲）孫壽（　齒者飲）許飛瓊（乘車來者飲）大小喬（兄弟襟兄弟各飲一杯）張麗華（坐臨玻鏡者飲）寵　（初次相見者飲）南康公主（妻妬者飲）聶隱娘（好談劍俠者飲）莫瓊樹（髮左右披者飲）（未完） 
集益錄 
[第八十問] [  江陰南菁學校王有經]  
　近見銀樓中每有一種銀器首飾起有黑色花絃雖知此係硫化作用然不知其成分若何盡法若何乞賜指示俾各地飾業均得仿製諒亦工藝界所歡迎也 
長篇小說 
[二城風雨錄] [  英國卻而司常覺小蝶迭更斯原天虚我生合譯]  
卷中　第二十章（二） 
次日凌晨予同而治事將繞道過獄門之次則獄門深閉爲狀如巨獅之闔其口此不幸之人已永不能出矣竇瑪齊曰村人之言論如何曰村人亦頗　其寃然祗竊竊私議於屋中誰則敢建一言爲之洗白其後聞有人在巴黎進狀於王白其寃誣　否則我未能知也竇瑪齊曰有之進狀者即我當時王輦方出我乃犯譯而投狀至今杖傷尤在背顧終莫能援我良友是可傷也清道夫曰當時我聞之以爲其人或可免罪孰知不出十日行刑之令已下即在當地執行而殘忍者猶且建議謂其人以右手殺人是當焚其右手其心能恨貴族尤當剖其胸而澆以熱鉛然後以五馬裂其四肢蓋昔時刺路易王者固嘗用此毒刑矣幸而愛芙孟不得今王歡故其議未行但論縊以儆衆三日後村人方深睡夜中乃有兵士一隊至於噴泉之次伐木丁丁然明日出視　縊架已高聳雲表高四十文也曩日刺侯爵之七首卽揷於架頂而不幸之長人巳高縊於其上氣絕久矣是日村中人人皆罷事來視縊尸則其狀如此吾今言之其慘狀猶歷歷在目吾不忍言矣竇瑪齊曰是日爲何日曰爲禮拜日去今纔三日耳予尚憶縊尸作獰笑狀後乃知尸口實有棉絮　塞故頣凸而吻張初非笑也　君思之以鮮活之人而處此毒刑寗不賤逾禽獸且其地又在通　之側故行路者皆掩面疾趨而過不及日暮村中巳人人閉門面縊架之黑影則猶横臥人家屋頂使人氣沮而寢食不安此時室中　人皆默無一語以齒咬其食指怨毒之狀盎然現於其面竇瑪齊曰尚有何語曰無矣後即遇君相率至此三人皆曰謝汝汝勞矣今請至門外少息吾儕尚有事自相商也（未完） 
 
 
 

Page 14

 
 
   
 
