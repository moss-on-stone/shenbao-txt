# 1888 - 33 - 4905317

 

Page 1

 
 
[經室經解續編告白] [  點石齋主人敬啓]  
　　古訓是式　輿雅詩經解箸篇俶落載記卯金七略而後遂置博士之官典午四部以還　上太史之計隋殿嘉則册萬卷廣内　籖唐宫大明五千　尙方給札果謡屈律東都之册府蕩然花讖迷金南渡之縑緗罄矣永樂大典募勝國之繁函國書葉成炳○煕朝之寶笈莫不典　邱索倚相讀之而難周甲乙丙丁李充署之而各當顧學承師法業重專家墨之守者輸乃攻鄭之申者王必絀一門七　分授通才三筆六時孰　衆　阮　氏作張珊　於經海羅珍饌於書廚浙水乘軺纂詁已登乎○○○乙覽嶺嶠建節經解又裒厥　陳瘴見洽聞發凡起例可謂盛矣然而窺天以管光景則萬古常新測海以蠡涓流　四注不竭厥王實事而求是楊雲後世而復生憕憕相傳火因不滅忖忖而　幅自不差此相國　人所　有　　室經解續編之輯也謹案阮　前編或據全書影寫或依原本孤行或叢鈔而雜以專書或節取而尚非足本竄疇人於經傳據生世爲　　　　　文固六經之别子高郵廣雅僅小學之專門通人嫌其體例後學艱於搜尋繙到十行輒誦庭忘之帚　將五色恍登多寶之　有待　　未陳　　　是研幾一畫應夢三爻占玩石齋黜枝辭之獪譎傳勦萬里汰易史之沿仍爰錄易之屬典始克明誓終悔過梅　發　封之覆啓東　　引倅　煕僞日本之鏨售西莊之掊擊爰錄書之屬而以逸周書附焉魯故韓故析其部居變雅正雅淆其篇第毛萇　說剥蝕　雨風翼奉微言刺　　　燼　　　之屬圖失崔遊記淪王儉矯難讀爲易讀稷若覃其銳思有補亡乃不亡襄七矜其獨得爰錄儀禮之屬駁難無聞論詳久缺於子春　　　　故書　起明博通不愆宗略爰錄周禮之屬兩卷檀弓遠推物始一篇　記猶存雅音說删道古豈沿正叔之　餘文勘曲園匪蹶康成之車　　　　　之屬附以大戴記而統之於三禮總義焉郭公尹氏闕文浸滋齊得邾都方言跂出補名字於懷祖　詁益精表朔閏於秋農宿離不貸　錄春秋左傳　屬　屬申受之例釋實罕繼肇闡陳碩甫之禮徵竟成絕學爰錄春秋公羊傳之屬參古注於南江急讀緩讀覈補注於苕水大書特書　　春秋榖梁傳之屬而以三傳總義統焉訂　餘說於蕭然餖飣蓋闕勒考信錄於泺泗稗販從删爰錄論語之屬字　詁戴君實可破其疑園　國疏林　卿可　其臆見爰錄孟子之屬高密箋註勝唐宗宋相之諭吳興輯述跨雲笈山房之本爰錄孝經之屬蔡學士枕昨文史識昹蟛蜞宋試官遴選英才名迷　　爰錄爾雅之屬而以小爾雅附焉千門萬戶斯庀建章之宫葢員軫方乃造顯慶之輅爰錄羣經總義之屬　參書聖肯沿　字於　　　　詩　猶怕　題於九日爰錄羣經文字之屬而以說文引經考附焉孫炎切音疑　轉於蔥　李登聲類慨湮没於　梁爰錄羣經音義之屬而以古音諧　　附焉夫采庶子之春華必樹家丞之秋實南軒道學也面筆解兩論東坡辭章也而批抹七篇託權門之重懛塗塗漫附𠷣斷爛之朝報陳　相因爰錄諸家經義輯述之屬是編也成采書至百七十餘種之多積卷凡千二百一十有奇開卷得益以類相從無遠不搜所見略備雞炰千　熊舐　　如取如携有典有則沈𨡉濃都信五經之無雙賅洽明通堪　事以對九惟是裘資禦冷糧贍饋貧髦士傳鈔恐鴻都之塡咽手民鏤刻防　　之濡遲本齋石購靈蜂墨融强水量才民短記事珠奇糾甲戌已丑之譌奚止一官一集備天祿石渠之選無慚片玉片箋笑馮道之程能功猶未逮逾畢　之活字巧不可階尅期明夏斷手殺青喜趁肥冬拈毫特白 
[錄合江蔣伯遐先生瘴書袪瘴第六]  
　　昔舜使益掌火焚烈山澤驅蛇龍而放之周公伐奄驅飛廉於海隅而戮之驅虎豹犀象而遠之非必盡殺鳥獸而鳥獸之害人者消由是人得平土而居驅之功偉驅之利亦漙矣第其時廣土衆民不有大力長驅安得奏成平之績哉區區黎境椭圓周約五六百里以九州視之須彌一芥子爾瘴癘何物耶　一揮手揚袂可使消歸無何有之　吾故不曰驅而曰袪言益周之能也今世遂無益周之能者乎何瘴癘之困人若是其憊也况今五火具備加以西來火器精益求精卽其才不逮古人而其戰具之猛烈十倍於往昔釜底游鱗究何恃而不恐乎然迹其老成審幾則遲遲不欲進少年輕銳則詡詡莫敢前似必别有化瘴之物者也負嵎之虎孰敢攖固巢之鳥不易取輪臺雖悔已開五嶺鬼方必克且待三年王道固無近功天兵烏可失全謀哉魏相諫疏曰小怒不忍謂之忿兵兵忿者敗利其地寶謂之貪兵兵貪者破此固非忿而非貪也而聲罪未明大威未立惠愛未及周洽所以黎不歸心而功不速收也黎困獸也如猿如　　　　　　俗染利欲奸蠧借其兇猛勾串擄掠坐地分肥賊固在黎而罪不盡在黎也兹卽明正其罪改土歸流加惠編氓同霑樂利而蟻心疑懼莫不以爲奪地誅身戰則拒而撫則匿固守窮𨺲戮之不待驅也縱極揮之使去而何去哉又况黎性潑野獉狉好鬥必有實力以懾其驍横之氣而後因勢以堅其向化之誠不扼其吭死非心服不服其心久之終　今聞以洋鎗爲攻　准不及乎暗敵以火彈爲焚而燄不着乎生莽是非計之不善實力有所不足力不足而欺人必受儻來之禍計雖善而輕敵每多意外之慮以故瘴癘一發黎卽不戰而屈我之兵也驅而戮之詎易善哉愚以爲姑弗驅　且先袪瘴瘴去而黎不必驅並不殺一黎而瘴亦不復作矣然特視袪之之器與技何如耳曷器乎礮也曷技乎用　之　　也間嘗觀天地有人之處卽有妖孽出乎其間若非雷霆磅礚天威震驚則妖孽滕於人人將無如妖孽何也所謂蟲鳥作瘴近於妖草木發瘴近于孽史稱蟲妖花孽未嘗書瘴而物之爲變無以異也必得巨礮如雷如霆以奮神威霆　一過石破天驚虎狼且避况妖孽乎議者曰礮沉運艱恐弗利於險阻而不知起重駕輕用維礮架先度空　質之重輕尤必明藥彈漲力之大小裁制適宜運用有法黎境荒蕪實非崎嶇一力運十人馬各程其功再行量　其地之高深廣遠扼要轟擊有發必中中其彈者骨肉横飛崖樹碎裂心有所畏自然馴伏範我馳驅昔人三箭定天山安知不能三礮定五指山耶又用新機製造奇烈火器如火龍標驚天雷之類中西合藥水底魚焦林莽何難歸諸一炬實有用時另陳造法無林莽自無瘴癘無瘴癘乃可治黎或曰其計毒矣蟲蟻何辜此煦煦之仁乎除暴安良馭世之大政也雄威　虜綏邊之遠略也請勿繁徵遠引且言印度慈悲之俗也廣漠窮荒而爲英人開拓以興民利佛其怨乎感乎報應安在乎吾儒好生之德非佛教好生所可同日語也從未聞有遇益周二公於十八重地獄中爲禽獸索償其命者思之思之可以立袪其惑也袪其惑者袪其瘴也瘴一袪而黎山黎水化日光天别有世界黎人皆赤子也誰其强爲驅而妄爲戮哉不然雖起海忠介於今兹亦徒有開十字大路移屯徙民之議而已矣噫右第六章言袪瘴之法也或以先生於袪瘴之法僅恃礮火似乎其術已窮不知瘴癘之發本山川之氣鬱而不宣所以蕴而爲毒苟得時時震動使之發洩則毒無由藴而蟲鳥草木之所以害人者消烈山澤而驅蛇龍誠此意也瘴旣消則黎失其險而無固可負服之何難扼要之道不外乎此彼浮躁迂腐之輩焉足以知此哉[  高昌寒食生識]  
[上諭恭錄]  
　　十二月初三日奉上諭順天府奏請加賞資善堂米石一摺西城資善堂煖廠本年八月間業經賞給粟米三百石現因收養貧民人數較多不敷支放着再加恩賞給粟米三百石以資接濟徐依議欽此○初四日奉旨此次軍機處繕修漢字檔册總可校勘之戶部主事顧璜着以本部員外郎無論題選咨留遇缺卽補刑部候補 
 
 

Page 2

 
 
主事馮錫仁着以本部主事無論題選咨留遇缺卽補其尤爲出力之供事六品銜議叙選用典史胡葆慶着仍以典史不論雙單月　議叙卽用班内選用俟選缺後以縣丞在任補用六品銜分省補用巡檢張允楨着俟補缺後以縣丞在任歸候補班前卽補並給六品封典候選典史張守謙着俟選缺後以縣丞在任歸候補班補用並六品銜候選典吏張重盛着以巡檢分發省分歸議叙班前補用候選從九品袁興愷着以縣丞分發省分歸候補班前卽補以示鼓勵該部知道欽此○初五日奉上諭江蘇揚州府知府員缺着陳卿雲補授欽此同日奉上諭禮部尙書李鴻藻著督辦河南鄭州大工事宜會同李鷂年倪文蔚迅籌堵合毋得延緩欽此同日奉旨山西平陽府通判着張心泰補授福建永福縣知縣着符乃嘉補授浦城縣知縣着熊汝梅補授四川崇寍縣知縣着廖錫恩補授山西浮山縣知縣着馮汝驎補授廣東海康縣知縣着李恩元補授陜西郃陽縣知縣着葛維堃補授山西蒲縣知縣着周道淵補授江蘇金覺縣知縣着羅馫補授安徽和州直隸州州同着漆敏求補授理藩院筆帖式著崇啓　授工部筆帖式着瑞藹補授都察院筆帖式着森奔補授理藩院筆帖式着茂齡補授蔡殿森常慶張上逹葉潤含周漙高士俊俱照例用裕昆著以道員選用鄭子兆着准其開復原官照例用欽此 
[逆酋授首]  
　　昨得滇南訪事人來函云逆酋魯占羔者正定州岌古夷族也當杜文秀叛亂時附入其黨占據名城毒燄所施生民塗炭自杜逆授首魯以勢孤力弱反正投誠潛以小信小忠結納黨羽陰謀復亂盖有年矣本年九月又露反形聚衆七八千人顯與王帥牴拒大吏多方開導魯終抗命不從至十月間奏請欽派吳靜堂車門統兵進勦盡情獮薙漸將羽黨翦除乃得擒獲魯逆及其子名本像者大吏以叛逆渠魁未便稍稽顯戮遂於上月初四日在省垣恭請王命梟首巿曹現在逆黨已一律肅清百姓得安居樂業咸頌軍門之除奸神速智勇兼全云又有逆酋張登發者蟠踞岩疆揭竿造反閭閻受害困厄不堪八月間大吏檄委張姓武員前往洗勦屢戰屢捷遂得成禽各處伏莽之徒見諸逆皆已掃除咸戢羽濳鱗不敢出而肆掠從此鐵雨崖前宜蘭城外欃槍無影桑柘成陰雖由吳張二帥之戮力疆塲氣吞妖逆而說者多歸功于岑彦帥之調度有方獨操勝算焉紀功之碑請卽磨崖而勒之 
[燕北偶談]  
　　吏部出示曉　查定例開印後投供騐到各項人員仍按初一日計算所有光緒十四年正月初一日封印期内例不投供騐到自應於二十一日開印後定於二十三日投供二十四日騐到仍以初一日計算爲此先行出示曉諭○歲暮應遣王公分詣東西陵致祭兹經太常寺具奏已奉旨派出矣○吏部示傳所有保舉黑龍江倉屯跕官常慶一員於十二月初三日丑刻穿天青褂備帶補掛並佩帶荷包手巾前赴左翼門外聽候點名以備膳前帶領引見並傳該員於十二月初一日未刻衣冠進署預備演習口背履歴○神機管震字開花馬礮隊經該管帶率領出西直門游隊至海淀迤西昆明湖操演各式行陣直至夕陽欲墜時始行入城○此次恩賞八旗緑步各營半月錢糧經戶部擬定隨同十二月開放刻由戶部片傳各旗營遵照十二月初一日辰刻開放廂黄正白兩旗初二日午刻開放廂白正藍兩旗初三日已刻開放正黄正紅兩旗初四日辰刻開放廂紅廂藍兩旗十二日辰刻開放步營十七日已刻開放緑營○御前侍衛都統尙宗瑞充喜起舞大臣歴育年所刻經侍衛處奏請更換奉旨著乾清門侍衛左翼前鋒統領德福充當是差○御河橋逹子館胡同某鋪學徒不知何故呑阿芙蓉膏殞命鋪中人急購棺木裝殮次晨抬出瘞埋本地方官兵疑有不實不盡至鋪阻之向其騐眷殃書鋪中人語澁多方哀懇呈報騐屍再行埋葬按京中人身故者必須陰陽生批出殃書方准埋葬若非病殁者則陰陽生不批必須投官相騐云○吏部示傳在部投供候選難廕生知州王詩質前承領有難廕生執照務於十二月初三日未刻持赴本部文選司司堂呈騐以憑核辦○左右翼前鋒統領八旗護軍統領交諭十處官兵嗣後如遇皇太后皇上出宮無論前往何處所有派出跕道官兵各於所司地叚認眞攔管閒人禁止來往卽各項當差人等亦須留意盤察倘敢仍前疎懈漫不經心定將該官奏叅兵丁責革本堂言出法隨絶不姑容各宜凛愼 
[經理有人]  
　　前報譯登烟臺博聞　院以經理乏人遂將餘賸洋銀若于元暫存匯豐銀行擬充河南善舉云云兹悉書院一切事宜已有中國醫院中人爲之經理遂將此項洋銀收回仍作院中經費矣 
[鄮山大雪]  
　　寍波　云連日陰雨間有微雪至十七日上午同雲滿天朔風砭骨傍晚滕六君遽爾稅駕扯棉搓絮徹夜不休作黑甜鄕游者鴛夢回時紅羅低褐但覺紙窓竹屋皎潔品瑩晨起視之屋面約積尺許次日上午雪霽後復下細雨四鄕農民旣霑旣足莫不歡喜贊歎預卜來歲綏豐云 
[遷署傳聞]  
　　浙江臬署聞須修改蕭廉訪已禀商衛靜帥於十五日遷駐制軍行轅爲朝夕辦公之所云 
[豫章瑣語]  
　　江西于臘月初一日開廠煮粥散給貧民初六日臬憲親往德勝門外粥廠巡查見每人賑粥一甌大約祗米三合許而照章每人賑米半升顯係從中尅減子是大發雷霆飭拿廠中司事人等當塲笞責嚴諭嗣後照章辦理不准勺粒尅减再敢舞弊嚴辦不貸旋卽據實面禀撫憲次日撫憲親查進賢門外粥廠自經此次整頓貧民無不歡聲雷動云○向來各州縣多有私押之弊其距省較遠之僻陋小邑地方無大鄕紳差役竟敢舞弊私押卽州縣亦不克知俗稱坐瞎眼班房丁雨生中丞撫閩時創行粉牌摺報法稽查極易處分極嚴杜絶私押等弊天下稱之各省皆仿而行之其法以各州縣管押監禁人犯照舊管新收開除實在四柱樣式逐日開具姓名摘叙案由載明粉牌懸掛頭門俾衆咸知凡粉牌所未載者卽係私押准被押人上控治以私押之罪復按月摺報一次上司之有心杜弊者密飭親信可靠之人往抄逐日粉牌送省核對摺報是否相符則有無私押一目了然矣江省近來照章辦理有某縣一月不符至三十一名之多另有交差看管之九名漏未摺報卽飭照章撤任從此囹圄庶無私押之人而濫押之弊亦可漸少是亦各大憲整頓地方之一端也○鄭工新例開捐已經登報江省於臘月初一日開局督辦者爲候補府鮑太守孝光局設藩署春秋閣改海防捐局而爲之現巳大張告示開列章程并言除封印不計外限一年停止想有志顯揚者自必踴躍報効也○建昌縣因報災而斃紳十災民洶湧勢極阽危上憲委員查辦并撥勇二哨彈壓現復添委大員并添撥勇丁一哨想災民當不敢再行滋事矣豐城縣亦因災案來省面禀大憲亦委大員查辦○上月省城瓦子角街有一男屍無人承認經縣騐明毆傷遂帶更夫地保訊辦本月貢院後右角溝有一男屍經縣騐明殺傷遂帶屍妻訊辦供出先與某屠戶有姦欲謀强占該氏氏言俟夫死後自當永遠相依屠戶遂將其夫殺斃現屠肆已閉屠戶已逃然天理難容恐斷不能倖免也 
[武漢摭言]  
　　漢口大蔡家巷河街義泰洋行係鎭海人倪某所開倪於幼時被拐流落美利堅爲泥水工匠遂入美籍後復回華設肆貿易實則縱容無賴聚賭抽頭往往有巨宦富商入其牢籠而不覺地方官碍於洋商牌號不能逕往拘拿兹爲美領事所聞出一華文諭單令倪從速改過否則倘遇華官赴爾行中捉賭本領事亦不置一詞未知倪此後果能改悔否也○江蘇候補道某觀察開復原銜樂助棉衣以賑豫省災民上月初旬由招商局江裕輪船運到漢口再由電局總辦李仲平别駕轉解豫中時適别駕清恙未除因禀請鄂憲飭漢陽縣發審委員魏倬雲刺史押角前往計二百八十六包二萬一十二件於本月初二黎明僱車百餘輛出通濟門由黄孝應山一路星馳前去約旬日左右卽可抵豫矣○江孚輪船上駛時有金陵赴漢之病客於初六晚在途病故年僅二十餘當未死時聆其音似係漢口下游轉口人買辦某君惻然憫之在九江 
 
 

Page 3

 
 
買棺成殮蓋不加釘裝運來漢函請漢陽縣鍾邑尊安置翌日邑尊帶同件作人等親來相騐確是病故卽命發交善堂安厝○廣濟輪船擱淺一事已列報章兹悉上月廿三四日是船行至宜都縣境忽然擱淺宜局總辦請派兵役彈壓後有江通輪船駛至卽將貨物盡行駁去帶之出淺不料駛至天星洲忽又擱住此處無電報可通只得安心以待直至江通下駛始行帶出行至上車灣又擱又經江通帶出雖曰船主領港人咎有應得亦可見江水之枯涸太甚矣○省垣草湖門内某家耽賭博與迷龍神結不解之緣家業蕩然仍喜呼盧喝雉每日褫衣付小押鋪赢則贖之輸又押之旋押旋贖如環無端鋪夥不堪其擾扭禀江夏縣龍大令嚴加訊究供出痞棍十餘名現已陸續拿獲有專倚賭博爲業者有係入教爲匪者現尙押於署内聞有一人須定以梟首之刑云○駐漢之東洋領事町田君實一於今年八月偕幕友上官君作西蜀之遊於本月初八日回署 
[獎賞學童]  
　　法工部局董事等創設法華書館延請華人之諳法國語言文字者教授華童計有一百餘名現値歲闌法總　事德尚廷君及工部局各董事備有西書及他物於昨午後三點鐘時在法工部局大廳考試分别獎赏并請蘇松太道龔仰蘧觀察提右營陳鈺卿叅戎松海防劉乙笙司馬上海縣裴浩亭大令道署繙譯沈徐兩君英界讞員蔡二源太守法界讞员王鴈臣司馬新關委員葛蕃甫同轉及普育堂董事王君介眉朱君吟香梅溪書院董事汪君雲甫張君敬甫并英按察使墨華逹君英領事許君等同觀二點半鐘時工部局大廳鋪設齊整點燈百盞陳設各種花卉燈之四圍紥以松栢設平臺一座外列靠椅一百數十隻各學生到齊捕頭備德祿在四處照料副捕頭謝而諾戎服率帶西捕十六名咸執洋鎗在石扶梯月臺上站立法總領事德君繙譯官祁君法工部局首董薩君若瑟堂郭神父等先後畢至三點鐘時中國各官亦至法總領事曁繙譯官迎入就坐後首董卽登臺庸法文一遍華師余玉章朗誦龔觀察所撰頌文俄而學生章文通唱名兩次旋有學生四人上臺演問答諸事法領事讓中西各官上臺列坐頒給獎賞之物龔觀察亦將帶來之物分賞各學生首董等請中西各員飲香餅酒及西式各點始興辭而散時已五點鐘矣 
[叩賀封印]  
　　昨爲封印之期清晨松海防劉司馬上海縣裴邑尊英廨讞員蔡太守法讞員王司馬及印委各員齊至道轅叩賀龔觀察傳諭暗封始各返署其武員則赴提右營衙門叩賀俟陳參戎封印後始分投回署 
[道批照錄]  
　　日前孀婦奚張氏投道轅具詞控稱有田七畝七分計紅契三紙光緒八年冬由先夫文華抵與劉蓬山股開之劉布公司計銀二千一百兩此田坐落虹口是以價値甚昻嗣後被夫友黄廣興濳將是田賣與徐祥泰九年八月由先夫控奉前道憲批飭上海縣訊理旋因夫故由氏投案蒙黎前縣訊明情節判令將田贖還黄抗諭玩延又經氏赴撫轅控告奉批仰蘇松太道飭縣訊斷當蒙提黄覆訊押追旋黄患病交保病愈潜返廣東原籍家莫升縣將保人周耀章提案訊究周一再叩求寛限赶速追黄來滬迄今案懸數載音信杳無劉蓬山因苦累難堪求蒙莫前縣允准給還存案之紅契兩紙案内尚有一契由布鏡抵與周姓早經領去兹因劉一再向氏催歸原田且氏數年訟累亦已受害良深爲此情急具控叩求飭縣着保交人俾得歸田了案龔觀察批示云該氏控黄廣興一案曾於光緒十一年六月間經前升令莫因黄回籍不到詳請註銷在案現在黄尙未來滬應不飭傳覆訊仰上海縣查明核辦該氏奉批後乃於前日投縣攔裴邑尊之輿將以上情由開呈節略邑尊閱竟着靜候核示 
[清理案牘]  
　　法廨讞員王鴈臣司馬以時將歲暮各犯管押捕房縲絏覊身不得與父母妻孥一家團聚不免情景可憐因於昨晨飭將在押之三十一人一併提案先詰九月十三夜興聖街失愼時攫取皮箱中翠玉案内之事王長書鍾桂山胡松亭馬得之諸人仍照前供司馬謂失主馬金曰彼等實是騙吸洋烟并圖酬謝所言毫無實際惟胡多言可惡先掌頰二十下再并鍾桂山各掌頰一百下押候交保王屢次生事妄繕禀詞笞一百板荷校示罰分贓肇釁一案先提陳四海袁天寶王光全詰問三人仍照前供屈長仔胡海卿投案聲請查究并稱住居客棧資斧已空司馬飭提劉三湖北進發金寶興寓夥朱大寶到案謂此事業已衆供確鑿案無遁飾爾等趁早實供以免刑訊胡朝忠究在何處劉等亦均照公堂上口供再述一遍司馬着將劉另押餘均還押所屈胡釋出時已十二點鐘遂退堂 
[棍徒宜辦]  
　　南巿董家渡棍徒邱阿松潘步雲等遇事生風每向小船戶滋擾不滿其欲則紏衆攫櫓勒令贖回前經總巡馮蓮士直刺出示訪拿若輩稍知歛跡昨又故智復萌向周浦碼頭船戶康流元强索不遂紏衆將康軋住旁人代抱不平奔赴該處廿三鋪巡防局喊控局員張紫來明府着卽扭案究辦而該棍徒等早已聞風遠颺未知以後能拘獲懲儆否也 
[傳諭地甲]  
　　嚇斃學徒一案因副甲康進當時匿不告知正甲曹錦諸事由康一人所爲是以裴邑尊祗將康懲責昨復傳諭曹錦嗣後必須謹愼辦公不准再用康進俾昭炯戒而儆效尤 
[英界公堂瑣案]  
　　虹橋堍同昌洋廣貨鋪因虧本倒閉共欠錢莊米鋪紅帮裁縫等十四戶計銀三千餘兩經各戶尋見該鋪執事人張某向之索欠張言存貨尙値千餘兩并歴年被欠約二千餘各戶咸知同昌開設多年積欠萬難收取隨扭張至會審公廨蔡太守訊供之下押令交出鋪主○前紀寍波恊順昌過載行裘竹溪控稱瑞安日新昌號周頴生運茶至寍由吾行報關代付水脚被欠銀五百廿兩請爲追繳蔡太守飭候訊供昨日庭訊裘申訴前情周供茶在隆泰昌茶棧已欠該棧銀二千兩之譜刻下茶價甚賤尙未售消裘稱事由吳舜賢霸住棧單以致茶不能售太守飭傳吳到再訊旋經吳投案訴稱是隆泰昌執事人周客運來茶二百六十篓先爲墊付銀兩裘稱每簍値銀十六兩計共四千餘兩足以抵欠吳稱茶價共祇三千餘兩須至泰春可售太守察閱各禀揆度情形着隆泰昌再墊銀二百六十兩給裘餘俟售茶後再行核算吳稱隆泰昌無力再墊太守謂墊此區區諒不至於無力聞尙有布庄主顧某等控周欠布價洋共六百餘元未經到質云○張倚樓扭葛老老卽葛少州至案蔡太守庭訊之下張供曾被陸錫堂及婦人混名蔴皮桂者誘至妓女金小娟家局賭輸去洋銀嗣經葛調停代出票洋一百二十元向索無付原票呈閱葛供代人了事容向根追太守着葛繳洋候示否則着交陳等 
[上海陳家木橋電局豫皖賑處十六十七十八日事略]  
　　十八日接嚴佑之先生來電綏翁鑒來電悉霖本南旋詎雨雪阻滯天不准歸武廟拈籖亦令勿返里承諸君勸勉祗得暫効馳驅然春賑非三十萬金不能辦請早籌備催振聲速來接手扶溝事竣卽辦淮甯霖上○同日又接孫嶼芝劉浩如兩先生電沿途冰凍廿六到西華廿八開查餘詳三號郵信○戲鴻堂交來兪蔭甫太史潤資洋二十四元又郭少翁潤資二元○廣電局寄來救饑丸等兩箱現托何壽朋二尹赴皖之便帶去矣○怡盛莊交來正心堂一百兩恊源莊來東台縣署募一百三十一元晉甡莊來健順堂徐六十元嘉興鹽釐局第三批至八批止二百四十一元三角蘇城救生局徐十四批漢電局四批金陵恊賑所五批杭省宋樹翁九批鄂省公濟益號五批均到先此報聞 
[勸節省春筵助賑啓]  
　　竊以善功莫大於救命救命莫亟於賑災考之古今厚獲福報者如范文正徐竹亭顔希琛諸公其後嗣蕃昌科名鼎盛莫不從陰隲中來今之上海洋貨帮香港東華醫院羊城愛育善堂諸公樂善好施雖非以邀福爲懷而見善勇爲定蒙天卷曩者直隸山 
 
 

Page 4

 
 
東雨廣及本年河南皖北先後慘遭巨浸仰荷各善長不辭勞瘁勸募鉅欵彚解災區全活灾黎功非淺鮮兹兀芳洋行每年例設華筵敦請各洋貨帮各茶棧寶號雅集羣賢歡聨觴詠藉叙中外友誼共慶新祺今廼承洋貨幫各善長軫念河南皖北災形未淡春賑方殷力勸兀芳洋東節省斯欵移作賑捐似此存心曷勝欽佩兹由鄭君程先交來洋二百大元理合登報鳴謝以誌善懷誠以口福之資移作救命之款虚糜實惠判若天淵倘蒙富戶殷商踵而行之未始於賑欵不無少補惟是敝所謬司收解綆短時虞側聽鴻嗷　遠猶近翹盼中洲慘狀幾令涕涙交流徒具包胥之心愧無廣長之舌求盡一分心力亟思補救之方還祈各省善士仁人憫彼酷凶源源資助定卜三槐五桂滎紹箕裘夫以救蟻微功尙獲狀元之報况復拯援人命蒼天豈竟　聞謹獻芻言伏惟賜覽[  上海四馬路高易公館籌賑所秋坪李朝覲謹啓]  
[壽助賑]  
　　本月十七由敦大參號交來本埠蔣秀園善長五旬大慶承親友賜儀移助豫賑卽爲諸君造福共八十二戶來洋八十元具見仁術仁心壽身壽世郤辰樽于酌兕謙德彌彰敷子惠於嗷鴻豐功甚偉億萬戶均沾仁澤八千春共祝遐齡在善長旣美意以延年諸君子亦厚德而載福謹將來欵彚解合先登報　施[  上海三馬路與昌協賑公所竹坪陳煦元謹誌]  
[徐君小滄素工繪事兼通音律昨偕桐蓀演借茶一折嬉笑怒駡盡成文章賦贈小詩以博莞爾]  
　　别從菊部出新裁半涉莊嚴半笑詼羡煞徐陵好風格玉臺序罷又登臺一曲銀屏萬燭龍鶯喉囀處最玲瓏如何聲價千金重偏在周郎一顧中[  申左夢畹生献稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年十二月初一日京報全錄]  
　　宮門抄○發抄旨四道○湘撫卞奏總兵假滿赴任片○又奏揀員接統毅安營務片○又奏擬補糧道遺缺摺○尙書李等奏遵旨查辦鄭工情形摺○十二月初一日内務府國子監正白旗値日無引見○孫家鼐假滿請安○豐公請假二十日○吏部呈進月官卷○召○見軍機六額駙長順文璧慶福○皇上明日辦事用膳召見後出神武門西安門至醇親王府看視畢仍中舊路還宮○發抄張曜奏觀城縣民王有富叩閽案審擬奉硃批刑部知道欽此○又山海關道誠勳等捐衣建坊奉硃批着照所請禮部知道欽此○曾國荃奏籌防第七案收支各欵報銷奉硃批該衙門知道單併發欽此○又記名提督鄒大順等請以原官留江補用奉硃批楮照所請兵部知道欽此○○卞寶第片再據廣東南韶連鎭總兵方友升呈稱於本年七月入都展覲是月二十二日到京八月初四日陛辭奏請賞假一个月回籍修墓奉旨允准隨卽束裝起程於九月初九日到籍當將祖墓赶緊修理竣事於十月初九日假期屆滿由籍起程卽赴廣東南韶連鎭總兵本任供職所有假滿起程赴任日期呈請奏咨前來除咨兵部及廣東督撫臣查照外謹附片具陳伏乞聖鑒謹奏奉殊批兵部知道欽此○○卞寶第片再統領毅安營湖北鄖陽鎭總兵龔繼昌欽奉諭旨飭赴鄖陽鎭總兵本任應卽交卸營務另行揀員接統查龔繼昌所統各營弁勇隨同該鎭征守已二十年援黔功績最多湖南沅靖各屬多與貴州接壤時有游勇會匪出没此拿彼竄龔繼昌與黔地熟悉屢次越境捕獲要匪就其營中將領選擇統帶難期駕輕就熟之效于防地大有關係查有辦理該軍營務處提督銜兩湖題奏總兵劉福興由廣西武童投効楚軍戰江西黄州歴著戰功洊保今職光緒二年辦理毅　營營務處事務在營年久熟悉情形將士旣素相契洽黔地又易於聨絡以之接統毅安營務洵堪勝任除檄飭遵照並咨送兵部查照外理合附片具陳伏乞聖鑒謹奏奉硃批兵部知道欽此○○頭口頂戴湖南巡撫臣卞寶第跪奏爲擬　糧道遺缺恭摺仰祈聖鑒事竊照湖南粮儲道傅慶貽病故遺缺扣留外補接准吏部截缺知照查定例道府輪補病故遺缺扣留外補又接准吏部截缺知照查定例道府輸補病故休選　先將侯補班前酌補一人次將候補止班酌補一人湖南省在前粮儲道彭慶鍾病故補過候補班前道員夏献雲此係二次出缺海防新班銀捐常捐遇缺道員均無人應用候補止班人員湖南候補道員係謝廷　名次在前應以該員請補惟該員於光緒九年八月請假回籍修墓十一年十一月回省銷假序補有無違碍當經咨請部示兹於光緒十三年九月初三日接准部覆該員銷假可省遇病故休缺出應俟扣補一班之後遇本班到班時方准酌補等因是謝廷榮旣格於定例其次候補班各員尙未年滿甄别亦不合例當行藩司查明合例人員請補兹據藩司孫翼謀詳稱查有保舉以道員用現任長沙府知府呂世田由湖南試用知府於同治十二年援黔在事出力保俟補缺後以道員用續保以本班歸候補班前補用奏補永順府知府因籌解西征恊餉出力經前陜甘總督左宗棠保以道員仍留湖南補用光緒七年奉部議駁以該員係補缺後以道員用已補永順府知府是該員已係候補道今請以道員仍留湖南補用係屬重複等因旣奉部議係候補道自應歸候補班序補詳請核辦前來臣查保舉以道員用現任長沙府知府呂世田現年六十三歲江西清江縣人由已酉科拔員朝考一等以七品小京官用簽分刑部期滿奏留作爲候補主事中式咸豐乙卯科順天鄕試舉人丁父憂回籍服滿起復到部揀補提牢廳在安徽捐輸軍餉以知府分發湖南試用呈請開提牢廳缺同治二年十月十五日引見奉旨着照例發往欽此三年五月初六日到省委署長沙府知府四年閏五月二十八日卸事試用期滿甄别以繁缺知府留省補用七年湖南勸捐出力保奏奉旨賞加道銜欽此十年六月丁母憂回籍因前在援黔各軍攻克丹江凱里等城出力十二年十月二十五日奉上諭著俟補缺後以道員用欽此十三年九月二十八日服滿起復回省苗疆肅清案内光緒三年七月十八日奉上諭着以本班歸候補班前補用並加鹽運使銜欽此五年補授永順府知府六年調署寶慶府知府六月十五日到任因勸辦晉豫賑捐出力經部議准俟歸道員班後加二品銜十二月初六日奉旨依議欽此七年二月十五日交卸寶慶府事三月十六日赴永順府本任十一年四月初二日卸事七月調署長沙府事二十二日到任旋補授長沙府經部議准三月二十七日奉文實任十二年大計保荐卓異該員才具精明辦事穩練原保俟補缺後以道員用已補知府實缺應歸候補道班序練現在兼署糧道篆務經理裕如以之補授潮南糧儲道缺洵堪勝任相應奏懇天恩俯准以二品銜候補道長沙府知府呂世田補授湖南糧儲道缺實於吏治　裨如蒙兪允容俟接准部覆再行照例給咨送部引見恭候欽定冉此案應以光緒十三年九月初三日接准部覆之日起至十一月十三日揀補七十日限滿合併陳明謹會同湖廣總督臣裕祿　摺具陳伏乞皇太后皇上聖鑒勅部核覆施行謹奏奉硃批吏部議奏欽此○○臣李鴻藻薛允升跪奏爲遵 
旨查看鄭工現辦一切情形合詞覆奏恭摺仰祈聖鑒事光緒十三年九月二十四日奉上諭河南鄭州黄河决口前經諭令薛允升就近馳赴工次確查具奏着添派李　藻卽行馳驛前在該省會同薛允升將現　大工一切情形詳細查明迅速覆奏欽此臣允升先經奉到寄諭遵卽赴工詳細查看據實覆奏臣鴻藻馳抵河南省城亦將大慨情形奏明各在案臣等隨卽率同司員由省起程前往鄭州工次署河臣李鶴年已經到任與撫臣倪文蔚均先期赴工前藩司紹諴前臬司潘駿文亦早經先後抵工前河臣成孚仍駐河干臣等會同前赴石橋决口處所由東壩以至西壩連日詳細履看查得東西兩壩裹頭俱己盤築完竣測量口門自九堡至十一堡止計寛五百五十丈溜分三股深淺一二丈不等與臣前次查看情形無異並據兩　文武掌壩官面禀近日詳審形勢原估工程内尙有續擬添改者緣石地方舊日堤身灣處决成口門東西兩壩不能徑對東壩裹頭偏北西壩裹　偏南將來進占恐難順手現擬改於東壩頭斜向西北另築新堤二百餘又接築壩基順勢進占較爲得力並於新堤之北　築攔黄壩五百餘丈其東壩裹頭將來改作撐壩又東壩迤北挑挖引河　估長二千丈寛八十丈現擬添挖五百丈計長二千五百丈改爲寛六十丈又原估挑水大壩本在八堡因去西壩太遠工料過費現擬移至九堡地方俟引河估有定向隨時相機進廂以上均係續擬變通之工現在署河臣李鶴年已駐工次督其東西兩壩工程責成開歸陳許道鞠捷昌會同紹諴潘駿文實心經理並會商撫臣遴派得力文武員弁分任其隨時考核功過明定賞罰河兵民夫不敷工作則招募災民編入營汛以工代賑兩壩土工均已次第興築挑挖引河亦擬接續開辦开发具有規模惟口門進占詢據在工員弁僉稱値此霜清溜綿如果料物湊手正宜亟圖興作以兾早日蕆工奈工程浩大需用過多目前運到稭料不過一千三四百垜其餘雜料亦皆購連禾齊現已冬月初間卽吏逐日攢運年内僅得兩月恐難集成鉅數質之紹諴潘駿文办云河工進占必以稭料爲大宗今兩壩所積不足十分之爲數相去懸殊委屬禾能興工該藩司等久歴河工迫於時日料物不足亦復躊躇策臣等伏念石橋决口工程關係數省大局若不急籌堵合則來年桃期溜勢之强弱天時之晴雨事機之利鋪在在均難逆料徧地災民歸耕無日後患何可勝言乃需料如此之急運料如此之難一日不能應手卽一日不能進占臣允升前因購料維艱曾經附片奏請飭下直隸山東督撫設法協濟迅速解工仰蒙兪允臣鴻藻办於奏報到省摺内應陳料物缺乏尚未興工復蒙寄諭飭催此後當可源源解濟具省派料各州縣迭經撫臣委員嚴提分别記過撤任並由工次設廠收買民料百計圖已不遺餘力　到工之數仍不十分踴躍推原貝故皆因産料之區近處多被水淹遠　數百里外者車脚運費較料價不啻四五倍加以往返需時動輙經旬累月州縣旣無鉅欵民力亦處不堪時勢艱難固不獨河臣撫臣昕焦急卽在工大小員弁亦莫不引領河干同深翹盼此皆臣等目擊之實在情形也現與署河臣李鶴年撫臣倪文蔚連日會商博　衆議推有酌增運脚銀兩再嚴飭各州縣盡力催儧一面撒手放價寛買民料兾廣招徠並飛咨直隸山東各督撫迅將恊濟之料尅日赶解務期無誤要工以仰副聖慈厪念河防之至意所有臣等會同詳細查看現辦大工一切情形合詞覆奏緣由並分别繪圖帖說恭呈御覽理合由驛五百里馳陳伏乞皇太后皇上聖鑒謹奏奉硃批知道了欽此 
 
 

Page 10

 
 
[光緒十三年十二月初二日京報全錄]  
　　宮門抄○將軍古奏徵收滬打二口洋稅數目摺○陜督譚奏賞還知縣原品頂戴片○又奏揀補首縣要缺摺○江督曾等 
奏拿獲土匪訊辦並請獎出力員弁摺○豫撫倪奏已故知縣開復革職處分片○陜撫葉奏道員到省期滿照例補用片○陜督譚奏摺片重復自請蟻處摺○將軍托奏軍台廢員脫逃請旨緝辦摺○十二月初二日理藩院鑾儀衛光祿寺正紅旗値日無引見○紹祺假滿請安○烏拉布等由東西陵回京請安○雙全謝賞荷包恩○遼陽城守尉耆徵請訓○榮祿請假十日○廉公續假月○掌儀司奏初五日祭奉先殿說行禮節○又奏初六日奉先殿載瀾行○召見軍機恩中堂紹祺耆徵○皇上明日卯正二刻至大高殿拈香○○署理福州將軍兼管閩海關稅務奴才古尼音布跪奏爲臺灣之滬尾打狗二口徵收洋稅遵照　章按結奏報謹將第一百四結期内收支數目分晰繕具清單恭摺具奏仰祈聖鑒事竊照各海關徵收洋稅案經總班各國事務衙門會同戶部奏定章程改題爲奏停用親塡等簿行令各關將收支數目按結具奏一次扣足四結專摺奏銷毋庸按照　期題銷以清界劃　因所有臺灣之滬尾打狗二日自開關起至第一百三結止歴經收支洋稅各數目均經遵照新章分别奏報在案兹查光緒十三年五月三十日起至九月初日屆滿第一百四結期内滬尾打狗一口收支各項洋稅銀兩應遵新章按結奏報其循案　銷各項經費計自第一百一結起扣至本結業已四結屆滿容另造册奏銷以符定案除將本結收支數目循案分咨查照外理合恭摺奏報並繕具清單恭呈御覽伏乞皇太后皇上聖鑒謹奏奉硃批該衙門知道單併發欽此○○譚鍾麟片再前署靈台縣知縣劉子銑於光緒十二年十二月十五日卸事虧短交代正雜各　　千七百二十一兩零本年三月十九二十九等日陸續呈繳銀一千一百二十八兩零尙欠銀五百九十二兩逾限未清經臣奏叅摘去頂戴勒限追繳在案兹據藩司譚繼洵臬司方汝翼詳稱該員被叅　又於閏四月十九五月二十九日呈繳銀三百八十四兩零同上次解到銀兩均經造入本年秋撥册内報部查核其餘銀二百八兩零已於本年八月二十六日如數解司歸入十四年春撥册造報等情會詳請奏前來臣覆查無巽合無仰懇天恩俯准賞還前署靈台縣知縣劉子銑原品頂戴以資觀感謹附片具陳伏乞聖鑒訓示謹奏奉硃批劉子銑着賞還原品頂戴該部知道欽此○○頭品頂戴陜甘總督臣譚鍾麟跪奏爲揀員調補首縣要缺以裨地方恭摺仰祈聖鑒事竊據藩臬兩司詳稱臯蘭縣知縣兪志敬　補河州知州所遺係四項省　最要缺例應在外揀調前奉甘肅　調補缺道府丞倅州縣以及佐雜各要缺將現任各員按照應升官階任内無論有無升案並是否到任實授以及歴俸試俸木經期滿各員准擇其人地相宜者一律升調等語今臯蘭縣缺查有寍夏縣知縣張珩年五十八歲浙江餘姚縣人祖籍江西宜黄縣由監生報捐典史分發甘肅咸豐六年到省報捐縣丞於收復寍夏　城　内出保以知縣仍留甘肅　用平毁陳馬二莊賊巢案内保俟補缺後以直隸州知州用補授碾伯平凉等縣各缺調補寍夏縣知縣光緒十一年十二月初一日到任現經代理階州直隸州事該司等杳該員張珩才具優長辦事穩練前在各任内辦理一切諸臻妥恊且在甘有年於省會情形最爲熟悉以之調補臯蘭縣知縣實堪勝任會詳請奏前來臣查張珩老成練逹任事勤能仰懇天恩俯念省會要缺准以寍夏縣知縣張珩調補臯蘭縣知縣洵於地方有裨如蒙兪允係對品調補毋庸送部引見該員並　叅罰案件合併聲明謹繕摺具奏伏乞皇太后皇上聖鑒訓示謹奏奉硃批吏部議奏欽此○○太子少保兩江總督一等威毅伯臣曾國荃頭品頂戴漕運總督臣盧士杰江蘇巡撫臣崧駿跪奏爲拿獲土匪高三麻子等訊明懲辦並懇將歴次出力員弁擇尤請獎恭摺具陳仰祈聖鑒事竊臣等於光緒十三年閏四月初三日會奏拿獲土匪鮑冠同訊明懲辦一摺聲明將出力員弁存記請獎奉硃批覽奏均悉仍飭拿逸犯高三麻子等務獲究辦餘依議欽此臣等當卽欽遵督飭防軍及各營縣嚴密查拿務期擬辦竊查土匪鮑冠同高三麻子等與漏網幅匪朱景餘各結黨與多人紫巾爲記分地搶刦實屬睯不畏法形同化外若不及早拿辦必致滋蔓難圖該文武員弁等上緊查拿將各要犯先後擒獲地方得以安靖不無微勞足錄除兵勇眼線已由臣等及徐州道叚喆分别獎賞外其出力員弁等前請擇九存記奉硃批依議欽遵在案現在各犯均已弋獲容卽擇其尤爲出力者另行開單具奏龥懇恩施以示鼓厲除將各犯供招咨部外所有拿獲土匪高三麻子等訊明懲辦弋獲五月二十四日副將鄭承泰唐高斗田恩來署宿遷縣知縣王士鏻訪聞匪犯高三麻子在宿遷沐陽邊境高家莊地方聚衆飲博督同勇役馳往掩捕該匪猝起抵敵經六品軍功汪全勝營弁陳守春孫殿錫竇志誠齊力上前登時檎獲時甫黎明餘匪乘隙逃散查各逸犯内楊宜標王紹元李自有最爲兇惡曾　集黨滋事戕害鋪兵斷不可任其漏網復經署宿遷營遊擊劉鶴年叅將將定銓總兵李迎祥遊擊陳玉麟秦得顔瓊林署宿遷營守備王元署宿遷縣知縣王士鏻督帶勇役激勵民傅四出搜捕六月初五日購綫將楊宜標誘至三叚地方是夜三更時會合兠拿該匪恃强抵拒格鬥　一里有餘經劉鶴年所部馬兵王有勝將楊宜標登時擒獲該文武等並先後拿獲匪犯土紹元李自有楊宜得張小金甘小三五名禀經臣等批飭徐州道叚喆將犯覆訊據匪犯高三麻子卽高守新供認充勇被革與已獲正法之幅匪朱景餘鮑冠錄紏黨滋事紫巾爲記各認地叚分投劫掠等情不諱又訊據匪犯楊宜標供認充勇　革行刧傷人多次並謀殺鋪兵多人又與高三麻子紏侍趙幅祥等匪犯李自　供認人黨行刧並帮同楊宜標謀殺鋪兵匪犯王紹元供係革勇並與張小金楊宜得各供認聽楊宜標入黨　刧得贓甘小三供曾經被脅同行中途逃回嗣因楊宜標告帮被其覊留以致被獲各等情先後具禀前來臣等伏查高三麻子等均係欽奉硃枇飭拿要犯旣據訊問確供應照土匪游勇就地正法章程辦理卽經批飭將高三麻子楊宜標李自有王紹元張小金楊官得六犯就地正法傳首犯事地方懸杆示衆以昭炯戒其甘小三一犯罪名較輕應　歸案照例並懇將歴次出力員弁擇尤請獎各緣由謹台詞繕摺具陳伏乞皇太后皇上聖鑒訓示謹奏奉硃批刑部知道欽此○○倪文蔚片再已故知縣康曾定前因修武縣任内交代虧短正雜等銀七千六百八兩零又外結捐欵銀三百十七兩零屢催奏解由司詳經嚨任撫臣邊寶泉叅奉旨康曾定着暫革職勒令該家屬依限完繳欽此欽遵轉行勒追在案嗣據該家屬　奏叅　將原虧各項銀兩遵於限内陸續措繳掃數全完尙知愧據藩臬兩司詳请請開復前來臣覆查無異相應請旨將已故知縣康曾定暫行革職處分准其開復以昭激勸除分咨外謹附片陳請伏乞聖鑒訓示謹奏奉硃批康曾定着准其開復暫行革職處分該部知道欽此○○葉伯英片再准部咨道府州縣無論何項勞績何奏歸入候補班人員到省予限一年察看才具分别補用等因兹查有二品頂戴陜西遇缺卽補道孫毓淦前於光緒八年十月初三日到省九年九月初九日丁艱　籍守制兹於十三年六月初三日起復來陜前後接算到省已於一年期滿例應照章甄别據藩臬兩司會詳前來臣查該道才識優長辦事練逹堪以繁缺補用謹會同陜某總督臣譚鍾麟附片具陳伏乞聖鑒謹奏奉硃批吏部知道欽此○○頭品　戴陜甘總督臣譚鍾麟跪奏爲摺片重複自行檢舉請旨將臣交部議處恭摺仰祈聖鑒事竊臣於九月初八日拜發摺内朋龔俊宜委署鎭海協副將一片嗣於十月初二日摺弁齎回八月十八日奏摺始知前片業經陳明已奉硃批兵部知道欽此跪聆之下　悚交集臣目視不明心神恍忽記憶不清以致複片疎忽之咎實已難辭相應請旨將臣交部議處以爲疎略者戒所有自請　處綠謹繕摺奏陳伏乞皇上聖訓示謹奏奉硃批着加恩交部察議欽此○○奴才托倫布永德跪奏爲軍台廢員由配脫逃請旨飭緝究辦恭摺奏　聖鑒事竊據張家口營站部員詳稱查得第二台廢員梁步高並未在台當飭差役各處訪查徧覓無緒實係潛逃等情呈報前來奴才等卽復派員分赴張家口内外以及各該台所附近一帶地方認眞嚴查未獲卷查凡遇廢員逃走均經奏請通緝有案查廢員梁步高係安徽寍國府南陵縣人已革把總因充水師新中營哨官所帶哨勇操演洋槍步隊　亂被責輒行在塲喧閙經該管申飭復敢心懷不服起意邀同勇丁齊向統帶告假挾制幾致摇動軍心案内請從重發往軍台効力贖罪於光緒十一年十二月十一日到台派在第二台當差現在由配逃走自應按照辦理除將該廢員梁步高年貌籍貫開單飛咨鄰境直隸總督山東巡撫熱河都統轉飭所屬並奴才衙門所屬各地言緝拿仍先行咨報兵部刑部外相應請旨飭下安徽巡撫順天府五城一體嚴務獲究辦所有廢員由配脫逃請旨飭緝究緣由理合恭摺具奏伏乞皇太后皇上聖鑒訓示遵行謹奏奉硃批另有旨欽此 
 
