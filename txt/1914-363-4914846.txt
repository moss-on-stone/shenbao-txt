# 1914 - 363 - 4914846

 

Page 1

 
 
   
 
 

Page 2

 
 
時評 
[官與職（冷）]  
　　今日奬官之道有五而俸金不與焉一曰官二曰職三曰品四曰銜五曰勳章此五者皆於官有營者也 
夫官者職之名也職者所司之事之範圍也譬如縣知事司一縣之事者也故司一縣之事其職而縣知事其官也此官與職不分離者也官與職不分離則縣知事之職旣去而縣知事之官名亦去在縣知事職時爲縣知事去縣知事職後與平民等耳 
　　若官與職分離則異是職者有缺之官也官者統有缺無缺之人而有可做官之身分者均謂之官也譬如前清之知縣則有缺之官也可謂之爲職譬如候補知縣則無缺之官也不能謂之職而亦可謂之爲官故官與職分離則官之途廣官之榮久遠卽使去職苟非被革則官之名終生存耳 
　　故曰官與職分離者亦奬官之一法也猶之於官之外有品也 
[策令]  
補六月六日大總統策令陸軍總長段祺瑞呈核察哈爾都統請補察哈爾參領各缺應准以擬正之多普瑞補參領孟克吉爾嘠勒補佐領黨津扎勒補公中佐領克什吉雅孟克補驍騎校此令 
　　又令陸軍總長段祺瑞呈請將廣西拿獲亂黨出力之陳坤培周郁文授爲陸軍步兵上校馬雲靑李海龍鍾鎭藩蔡永貴何啓璜授爲陸軍步兵中校龍鳳麟羅繼賢申葆藩陸福祥李子靑池永隆張興元陳茂華楊勝廣授爲陸軍步兵少校應照准此令 
　　又令陸軍總長叚祺瑞呈請將慶宗璜授爲陸軍步兵上校吳炳元授爲陸軍輜重兵上校武蘭泰授爲陸軍步兵中校並加陸軍步兵上校銜魏春元加給陸軍砲兵上校銜秦圖珍加給陸軍步兵中校銜徐同授爲陸軍步兵少校高鏡授爲陸軍一等測量正唐豫森授爲陸軍二等測量正應照准此令　　又令　陸軍總長段祺瑞呈請將河南剿匪出力之馬恩敏趙翔五授爲陸軍步兵上校丁香玲鄭明山賈朝楝許得勝黄國彬授爲陸軍步兵中校李鵬舉授爲陸軍騎兵少校應照准此令 
　　又令陸軍總長段祺瑞呈請將廣東剿匪出力之關澄芳呂煥章胡漢卿勞國材賀文彪湯翔授爲陸軍步兵上校龍曉衢梁永欒江百秀何國彪譚步萊王作標吳羣兆隆光慶鍾子延授爲陸軍步兵中校胡景福彭步賢歐運秦潘斯岳潘斯濬余騰驤授爲陸軍步兵中校應照准此令 
　　又令陸軍總長段祺瑞呈請將湘省防亂出力之李如璋戴瑞椿授爲陸軍步兵中校應照准此令 
　　又令陸軍總長叚祺瑞呈請將調防朝陽出力之岳兆麟授爲陸軍步兵中校戚美成授爲陸軍步兵少校並加陸軍步兵中校銜王啓明張嵩恩夏文獻陳永元授爲陸軍步兵少校張林授爲陸軍騎兵少校馬得清授爲陸軍砲兵少校應照准此令 
　　又令陸軍總長段祺瑞呈請將山東剿匪出力之史元忠李瑞光陳孝全梁世昌徐鏞山授爲陸軍步兵少校李星源授爲陸軍騎兵少校應照准此令 
　　六月七日大總統策令趙福匯給予四等嘉禾章此令 
　　又令蔡鴻臣給予五等文虎章此令 
　　又令派志鈞管理值年旗事務此令 
　　又令任命衛勒爲農商部技監此令 
　　又令署安徽高等審判廳長馬震靈署安徽高等檢察廳檢察長王鎭南均着開去署缺另候調用此令又令任命安永昌調署廣西高等檢察廳檢察長龍靈調署守徽高等審判廳長袁鳳曦調署安徽高等檢察廳檢察長此令 
　　又令陸軍總長段祺瑞呈請授劉富有爲陸軍步兵上校並加陸軍少將銜應照准此令 
　　又令陸軍總長叚祺瑞呈請任命王開誠爲熱河都統府軍需課課長應照准此令 
　　又令浙江江巡按使屈喚光呈請任命張紹軒温嶺縣知事應照准此令 
　　又令陸軍總長段祺瑞吴核覆吉林巡按使擬以趙海成忠和補佐領永順補防禦慶魁補驍騎校應照准此令 
　　又令陸軍總長段祺瑞呈核覆吉林巡按使請放吉林各旗驍騎校等語應准以擬正之關福蔭韓成山英俊關慶陞尙志補驍騎校此令 
　　又令蒙藏院總裁貢桑諾爾布呈請任命額爾德呢伊魯格勒圖爲哲里木盟科爾沁左翼後旗協理台吉應照准此令 
[專電]  
　　北京電　熊内閣時袁即主職與官須兩相分離如從前差缺辦法今已决行 
　　北京電　交通部向例總次長皆同居一室各部亦然梁到任後特令分離次長遷入前秘書室秘書遷總務處 
　　北京電　奬學基金案袁嫌給金太少不足奬勵或仍設儲才館　　北京電　財政部派顧問日人常吉德壽僉事李盛銜蹇先聰往各省調查稅務 
　　北京電　政府將給莫理循一等嘉禾章莫擬初十行德使哈豪森比使賈爾假旋均於是日行　　北京電　美國亞細亞艦隊總司令官宼樂斯於本日來京遍謁海陸軍各重要人物言中國圖强還是着手收回海權整頓海軍爲當務之急聞宼司令不日卽欲離京 
　　奉天電　張作霖司令奉中央電召晋京另有要公面詢故該司令已於令晚坐通車晉京 
　　蘭州電　白匪東竄一股已被甘軍焦大聚部下痛撃盡數潰散現祗有西竄一股尙未與勦兵接戰　　戰封電　固始縣附近之方家集又有大帮悍匪槍械甚利田督已會商皖督會同派兵隊進勦　　南京電　昨許星璧由京返寗聞有任某道尹消息 
　　南京電　滇巡按使李鴻祥昨來寗謁馮督韓巡按商議公署改組事 
　　南京電　巡按使因中央飭令舉辦宅地遺産兩稅已呈復俟條例頒行再就蘇省情形籌擬辦法方足利推行云云 
　　南京電　政務廳組織就緒設立四科議定總務强運開内務金其堡敎育盧殿虎實業羅運經 
　　蕪湖電　德總領事壽爾慈副領佘福來前日由寗來蕪次日赴皖與倪督接洽 
　　蕪湖電　農商部所派調查皖礦洋員梭爾格技士賴光昨過蕪赴繁昌 
　　蕪湖電　張國淦扶母柩由京漢車南下明農江華到蕪安葬外交部及倪督均電關監督警廳免騐放行並妥爲照科 
　　蕪湖電　昨夕地方檢廳看守所越犯二十餘人當獲九人斃一傷三刻正搜捕 
　　蕪湖電　萬頃湖因惡佃拒捕案查知事帶隊前往未獲正兇開鎗誤斃鄉民輿論大譁 
　　杭州電　財政廳長張壽鏞定七月一號接任聞胡廳長因欲赴京故急於交卸 
　　杭州電　前審計分處現已改隸巡按使署 
[特約路透電]  
　　北京電　近來外國盛傳中政府已與比國組織開採油礦公司之說兩國似確曾商定一切由比國備欵洋一千萬元設立華比公司開採晋省北部之油礦以五百萬元作爲中政府之資本合同條件悉與前中美公司者相同惟未經簽定顯因美國公司執專利一年之說向中政府抗議之故故此一年之内華比所商之事勢將擱起也 
　　北京電　財政總長與五國銀行團今日下午第一次開會討論追加借欵英金八百萬磅之條件該借欵以五釐起息其條件與前整頓庶政借欵大抵相同該借欵之目的乃用以償還短期借欵外人約佔英金二百五十萬磅餘屬華人該借欵以鹽稅羨餘爲抵押品近來鹽稅收入之豐實出豫料 
　　廣州電　廣寧三水二縣因海盜阻止輪船交通已有乏食之虞　　廣州電　據北京消息王環芳以近今廣東紙幣跌價歸罪李心靈李心靈之友則謂非李之罪紙幣旣無基本金作抵萬難止其跌價　　武昌電　警局出示凡售菜蔬及容易染疫之物如有腐爛者及不加覆以避蠅者查出後須加懲罰 
[譯電]  
　　北京電　平政院章程業已公布 
　　北京電　政府已命上海海軍司令卽派巡 
附近測量水道 
　　北京電　德使哈豪森定本月十日休假回國已晉謁袁總統作别談話頗久 
　　倫敦電　台姆闢柯大局已發生新風潮媾和會議或將因以破壞烏爾太總統堅謂叛黨現旣不肯休戰則美國不當干涉官軍禁止軍火得入叛軍之手尼亞加拉之各代表皆言景象殊形黑暗台姆闢柯之美國戰艦尾隨官軍炮船之後叛軍則在城中築造炮臺以防官軍炮船進攻　 
　　倫敦電　白洛姆登禮拜堂有女權黨數人突出叫號堂中諸婦大忿羣起攻之髮梳羽毛及衣服之碎片散棄滿地後由司儀者將被毆女子保護出堂面皆流血而其餘諸婦仍在後以傘撃之星期日女權黨在各公園開會均爲旁觀者滋擾而散泰晤士報載有社論謂女子在獄絶食者當聽其餓死斯丹達報極表同情 
　　倫敦電　英皇定七月十八日在斯闢特海特校閱第一第二第三艦隊及小艦隊大小軍艦聚集者共約四百艘將爲空前之盛舉 
　　倫敦電　六日之夜白京漢宮拘獲整機師一人是人越過極密之格欄衣服撕成片片繼擠入屋之下層搜索僕室數間易其衣服卒乃闖入侍候皇后之幼童室一童驚而大呼乃致就逮是人自稱因與人賭勝出此以示宮中戒備綦嚴女權黨無隙得入之說實不可恃其狀類上流社會中人 
　　倫敦電　人有投函泰晤士報謂日政府嚴禁英國輪船在日本沿海從事貿易而日本某公司已有輪船來往喀爾　特及仰貢之間云云其洛爾貴爵答稱日本理當參與印度沿海之貿易日人之競爭雖不爲英國公司所歡迎然就印人之便利而論此舉實屬有益繼又論及精强之海軍艦隊所與商旗之威權一節謂英國海軍全由遠東撤回日本固有所利惟吾人當知英國於遠東之艦隊減至絶少實得英日聯盟之力云 
　　柏林電　俄國國會海軍委員會因政府證明俄國黑海之軍艦今尙不若土耳其之强大故已主張擴張黑海艦隊 
[公電]  
　　章炳炎夫人陳情電　北京袁大總統黎副總統鈞鑒頃接外子章炳麟電稱匯欵適足償債我仍忍餓六日二粥而已君來好收吾骨等語病中譯閱慟絶外子生性孤傲久蒙總統海涵留京原屬保全盛意惟舊　被擯通信又難深居龍泉殊無生趣伏乞曲賜慰諭量予自由俾勉加餐幸保生命口結褵一年信誓百歲銜環結草圖報有時章湯國口叩 
要聞一 
[新安江皖浙兩省比較觀]  
（本報旅行記者抱一） 
　　新安江上流曰漸江發源於婺之浙源山東經祁門休寧至歙練溪合稱新安江又東南經淳安入浙江又東南經建德桐廬富陽以達杭州入海余自休寧之屯溪買舟順流行迤邐至杭凡沿江各縣無不嶂余足跡一路淥波如鏡翠着爲屏太白百尺之樓嚴陵七里之瀬臯羽慟哭之地仲淹瀟灑之堂一幅天然絶妙畫圖中着無數可歌可泣之古人直令游其間者俯仰低徊不忍言去獨瓴念余爲攷察社會現狀來匪敢流連忘返耳 
　　風聲水聲喧豗搶攘中忽過一地曰梅花巖上有界碑摩而讀之過此以下爲浙境其上爲皖論其天然景致無甚參差而人事乃大異 
　　往余述皖南美俗不惟無酒肆無博場且無茶肆雖以徽州赫郡城其交通之便利已大殊祁門婺源然欲求一啜茗之場而不可得邓其食宿處亦僅有所謂中伙安庽者過客均須自備米菜就食一入浙境所過第一縣曰淳安卽有茶肆發見然止一家門外大書揭示茶館兩字坐位精潔似專餉上等客者而坐客絶少意者其風氣初開乎至嚴州遂大盛一巷之間望衡對宇農工游手麕坐呶雜是亦土風奢儉勤惰之徵也 
　　若論敎育則學校數之多寡恰與江流上下爲反比例此行由東順流而西首歙次淳安次建德次桐廬次富陽試依次分述之並記其增减 
[]  
 
 

Page 3

 
 
歙（皖）全縣高等小學二所初等小學十餘所前年有二十餘所大減 
　　淳安（浙）全縣小學去年有一百二十餘所現减十之三餘八十餘所减 
　　建德（浙）全縣男女小學九十餘所民國元年僅二十餘所去年亦不逮此數增 
　　桐廬（浙）全縣男女小學六十餘所光復初僅二十二年今歲視去春相等無增减 
　　富陽（浙）全縣男女小學八十餘所前年校數未悉增減未悉 
　　觀於右述除富陽增減未悉桐廬無增减外豈非愈上流則其减愈甚而淳建桐富屬浙境者其校數皆在六十以上多者乃至九十餘而皖境歙縣則僅十餘所歙徽州府首縣也去秋之役徽州在全省中猶在最完善地而若此卽沂江而上爲休寧縣之屯溪以十餘萬人口之大市而小學校僅一二所若浙江據省視學黄君言各縣校數全省中以金華爲最多蘭谿一縣多至三百八十餘嚴州尙居最少數然則皖之與浙其敎育狀况尙可同日語耶 
[京外官制之修改譚]  
　　各部官制之修正就緒　各部官制日來傅說或謂將復前清丞參之舊或謂將去秘書或謂官名將一取之周官種種推想兹調查多屬不實頃聞此項官制已經法制局秉承總統修改就緒不日即可公布其修改結果將官制通則全行廢去因通則係由各挪官制中提出一部所組織今仍分還於各部官制中則通則自無所用之員司名額均無更改惟陸軍部官制因添設一次長當然加以修正此外稍有問題者則爲財政部該部官制在熊總理兼財政時大加歸併成爲兩司一局現在周總長主張規復從前五司之舊總統對之并無成見大約可望照行至於廢各部秘書一層亦曾有人提議大致謂現在秘書爲薦任官他薦任官皆要有資格而秘書獨無之甚爲不公且隨總長爲進退此純屬私人關係或爲雇傭性質而躋之國家薦任官之列尤非治體若慮人不敷用無寗加多參僉名額未爲不可且閣制不存總長黜陟一操之總統之權衡本人斷不能任意進止而獨秘書尙得自由行動與新制毋乃抵觸其主張之大意如是伹各總長則多不贊成云 
　　財政廳之辦事權限　依省官制第八條之規定凡經徵官吏之任免懲奬由財政廳長詳請巡按使核辦轉咨陳財政部財政廳之設置及辦事權限另定之云云是財政廳辦事權限之大小全視條例如何規定以爲準衡故總統近日特飭交財政部速議此項條例會同法制起草刻聞財政部對於此事主張頗不一致有主張須將財政廳權限略爲放大者其理由以旣設財政廳即與從前之財政司性質不同須大其戰權以收財政統一之效有主張須將財政廳權限略爲縮小者其理由之巡按使爲一省最高級長官必爲政府最倚重之人若財政廳職權過大未免碍政權之活動兩說各有理由刻下尙在討論之中惟又據一消息謂現在此項草案已經法制局擬就約日内卽行呈請總統鑒核公布施行 
[政局中應時點綴之會議種種]  
　　政治討論之議案　總統府之政治討論會自將地方官制案討論議决經統申令公布之後該會多日未經開會兹聞會長阮斗瞻君因總統提交之司法部提出各省高等審判廳關於司法行政辦事權限暫行條例亟須討論解决特於三日舉行常會聞是日到會人員對於原案頗有研究該部提出暫行條例之原文大體主張恢復司法獨立其主要之點在高等檢察廳須說脫離巡按使之範圍不可歸巡按使節制惟會員之意見適與原條例主意成一反比例大多數以現在財政困難國家少立一機關即可爲民間少一分之負擔况因刻下司法人材亦苦缺乏故討論終局最後咸主張高等檢察廳暫緩設立其各省高等審判廳則仍暫歸巡按使節制以資撙節而敷减政之意云 
　　試驗委員會之討論　高等文官試騐提議已久迄今尙無確實辦法各界人員對之甚爲懸念現聞試騐委員會日前已經開會其中列席人物爲孫寳琦汪大爕楊士琦李盛鐸張元奇江鳳藻諸人對於荐任以上人物試驗方法討論甚久至其結果則决議者共有數事大概關於試騐之順序共分三日第一日所試驗者爲文字及各種法令之解釋第二日所試騐者爲約法及民刑事訴訟法與商法國際法等科第三日爲口試所試騐者爲履歷服官各地之情形想一般有官吏熱者得此消息又將有一番忙碌矣 
　　並通懲戒會之辦法　各省普通文官懲戒會業已陸續成立兹由總統府政事堂議定組織大綱及職務辦法通令各省巡按使遵照以期一律大致如下（一）普通文官懲戒會係官吏集合而成監督各官吏之違法行爲酌議懲處（一）由巡按使兼任會長（一）凡簡任以下各官吏之違法由普通會議罰其在簡任以上者則呈請中央議懲之（一）凡於懲戒某員終結時須將姓名職業處分原委及所擬懲戒之理由一一標明一面由省令告並缮呈大總統鑒核云 
　　學術評定會之審議　政府擬設立學術評定會已誌前報兹聞此項章程已由參議草定日前交下敎育財政二部審議敎育部對於其辦法已大體贊成財政部因每年多支用數十萬欵子不免稍有異議然此事關係收拾人心及培養人才者甚大且爲總統所交議則其將來不至根本否决爲無庸疑 
[日人對我之新態度]  
　　今後外交上之方策　日本大隈内閣成立後對我外交方針屢聞其將有變動兹聞日本今後對我外交已確定爲左之方策（一）直接的日本二來對我外交因受國祭同一牽製往往先與他國協商而後方提起交涉於我政府今後則直取單獨進行主義（二）親交的卽多方博取我政府之歡心以直接外交之先容二方策中親交主義尤爲必要蓋不能先得我政府之歡心則所謂直接交涉亦未必能直接取得特别利益親交云者卽專意交歡我政府之謂也山座公使現雖逝世而大隈之外交方針决不致因此少有變動今其國中輿論對於親交中國政府之方針多方鼓吹其論調謂袁總統之中央集權政策即一種之王政復古政策我國（日人自稍）　對於總統政治表一層警意占世界列强之先著萬不可買袁總統及徐政府之不愉快依此政策不伹使支那上下喜而親日且可於對支外上占優之地位利便之形勢又有主張乘公使易人之機會改支那公使館爲大使館開派遣大使之新例云云依此論調則日本今後對我外交之態度可預測矣 
　　對華聯合會之報告　據東京萬朝報戰近頃日本對華聯合會發表一報告書詳查列强對於中國内地之利權競爭狀態以警告日本外交當局者依其所舉列强邇來攫取中國　於左列各項之權利美國（一）陜西熱河管内之石油開採權（二）導淮水利權（三）連山灣築港借欵（四）福建軍港借欵（五）英美香烟公司之香烟專利條約法國（一）浦口開埠費借欵一億五千萬法國（二）欽渝鐵路（千二三百哩）雲南成都鐵路（八百哩餘）以上兩鐵路均在交涉中）德國（一）高密韓莊鐵路（二百十哩）（二）濟南順德鐵路百二十哩（三）雲南百色鐵路（六百三卡哩）俄國（一）海蘭鐵路（一千五百哩）（二）六成鐵路（一千百哩）（三）恰克圖庫倫間鐵路英國（一）甯湘鐵路（七百七十四哩）（三）廣重鐵路（一千哩）（三）浦信鐵路（三百五十哩）（四）鄂黔鐵路（七百六十哩）（五）缅滇鐵路（三百八十哩）（六）大理叙州鐵路（六百四十五哩）（七）四川全省礦山開採事權（八）許襄鐵路（以上二則均在交涉中） 
[雜評一（無名）]  
　　英國之二衝突事　英國之國内現有最大之兩衝突事一曰愛爾蘭自治案一曰女子要求參政案此二案者皆人民與政府反對者也然面其人民現復有相衝突之象反對愛爾蘭自治案者曷爾斯特之人民也然而曷爾斯特之義勇隊則有卡生君之義勇隊與國民黨義勇隊昨日兩方之演說而衝突見焉要求女子參政權者女子也然而要求參政權之女子在禮拜堂譁呼而被禮拜堂中其餘女子所攻撃而致演流血是女子與女子衝突又見焉 
 
 

Page 4

 
 
   
 
 

Page 5

 
 
   
 
 

Page 6

 
 
第六牌H ] 
要聞二 
[追匪軍騷擾秦州記]  
　　字林報五朋二十二日秦州通信云秦州城内今滿駐兵隊先是有毅軍約四千名追匪抵此自稱爲追贓之故奔波六省噫中國設有五十行省則此曹諒必仍追其後也毅軍留此三日全城靴鞋搜刮一空或付錢數文以俺强　之名或脫破者易新者而去故人民現贈以換鞋毅軍之徽號據各方面消息毅軍僅尾追隨匪後拾取匪於沿途未及　走之刧掠品非其司令方某約東嚴厲則本城亦將不免被刧矣獲三日後抵兵三千名而陳姓司令亦率兵繼至陳在距伏羗縣西七十里遇匪敗退雖守禦頗固然兵力遇單致所有之來福鎗子彈等物悉以資敵昨夜又有馬姓司令率回兵千名人城旣止營即令縛其私仇至不知提督聞之將作若何處置也各兵隊似有在此作久息之計軍約二千已往追匪惟隴軍似須休養兵力白匪今子彈無多而刧品纍行　不若前之輕捷若得善戰之天千名則一星期内可以鐵之今聞衆稱匪之能戰者已不滿千人隴省這此巨刧都督張廣建實尸其咎匪在秦省肆擾頗久若能先事綢繆固守邊界則以今駐此間一半之兵已足禦匪入　安有今日之勞匪陷徽縣後即竄成縣繼竄階州據最近消息今已逼近川邊矣自軍隊抵此之後閭閻爲之不安當道亦爲東手無策鄉間屢有劫案日者鎗斃行劫之兵二名未知能否稍儆其餘也 
[嚴又陵之讀經說（七日福）]  
　　嗟乎諸公中國之特别團性所賴以結合二十二行省五大民族於以成今日莊嚴之民國以特立於五洲之中不若羅馬希臘波斯各天下之雲散烟消泯然俱亡者豈非恃孔子之敎化爲之耶孔子生世去今二千四百餘年而其敎化尙有行於今者豈非其所删侯之羣經所謂垂空文以詔來世者尙存故耶然則我輩生爲中國人民不可荒經蔑古固不待深言而守知蓋不獨敎化道德中國之所以爲中國者以經爲之本原乃至世變大異革故鼎新之秋似可以盡反古昔矣然其宗旨大義亦必求之於經而有所合而後反之人心而安始有以號召天下即如辛壬以來之事豈非易傳湯武順天應人與禮運大同孟子民重君輕諸大義爲之據依而後有民國之發現者耶顧此猶自大者言之至於民生風俗日用常行其中彝訓格言尤關至要舉凡五洲宗敎所稱天而行之敎誡哲學徵諸歷史深權利害之所折中吾人求諸六經則大抵皆聖人所早發者顯而徵之則有如君子喻義小人喻利欲立立人欲逹逹人見義不爲無勇終身可行惟恕又如孟子之稱性善嚴利義與所以爲大又夫之必要凡皆服膺一言卽爲人中最貴今之科學自是以誠成物之事吾國欲求進步固屬不可抛荒至於人之所以成人國之所以爲國天下之所以爲天下則捨求羣經之中莫有合者彼西人之成俗爲國固不必則吾之古稱吾之先然其意事必與吾之經法暗合而後可以利行而可久大蓋經之道大而精有如此者 
夫經之關保固如此矣而今人聳於富强之效乃謂敎有國民經在所後此其理由大率可言者三一曰苦其艱深二曰畏其浩博三曰宗旨與時不合由此三疑而益之以輕薄國文之觀念　是　輕之　閧然而起而是非乃無所標準道德無所發源而吾國乃幾於不可救矣 
　　夫羣經乃吾國古文字自時俗觀之殊不得云非艱深順聖聖晦亦有差等不得一概如是云也且吾人欲令小兒讀經國非句句字字責其都能解說但以其爲中國性命根本之書欲其早歲諷誦印入腦筋他日長成自漸領會且敎育固有練記性之事小兒讀經記性爲用則雖如學庸之粤衍書易之渾噩又何病焉况其中自有可講解者善敎者自有權衡不至遂害小兒之腦力也果使必害臘力中國小子讀經業已二千餘年不聞誰氏子弟坐讀四子五經而致神經瞀亂則其說之不足有亦已明矣彼西洋之新舊二約辣丁文不必論矣即各國譯本亦非甚淺之文而彼何曾廢且此猶是宗敎家言他若英國之曹沙爾斯賓塞莎士比兒彌勒登諸文字皆非淺近如今日吾國之敎科書者而彼皆令小兒童而習之又回說耶 
　　若謂經書浩博非小中大學年之所能盡此其說固亦有見然不得以其浩博之故遂悉廢之抑或妄加删節雜以私見致古聖精旨坐此而已亡夫經學莫盛於漢唐而其時儒休所治人各一經而已然則經不悉讀固未必亡惟鹵莽滅裂妄加删節乃遂亡耳夫讀經固非爲人之事其於孔子更無加損乃因吾人敎育國民不加是將無人格轉而他求則亡國性無人格謂之非人無國性謂之非中國人故曰經書不可不讀也若夫形數質力諸科學與夫今日世界之常識以其待用之殷不可不治吾輩豈不知之伹四子五經字數有限假其立之課程支配小中大三學年之中未見中材子弟坐此而遂困也 
　　至謂經之宗旨與時不合以此之後因而撥經或竟武斷因而删經此其理由尤不充足何以言之開國世殊質文遞變天演之事進化日新然其中亦自有其不變者姑無論今日世局與東魯之大義微言固有暗合即或未然吾不聞征誅時代遂禁讓之書尙質之朝必廢監文之典也考之歷史行此者獨始皇李斯已耳其效已明夫何必學總之治制雖變綱紀則同今之中國固已成所謂共和然而隆古之敎所謂君仁臣忠父慈子孝兄友弟敬夫義婦貞國人以信諸成訓豈遂可以違反而有他道之從假其反之則試問今之司徒更將何以敎我此康南海於不忍雜誌中所已反覆具詳而不假鄙人之更贅者矣是故今日之自我觀之所謂人倫固無所異必言其異不過所謂君者以抽象之全國易具體之一家此則孔孟當日徹言已說爲全國之代表至其嚴亂賊凛天澤諸法言蓋深知天下大器而亂之爲禍至烈不如是將無以置器於常安也苟通此義則六經正所以扶立紀綱協和億兆尙何不合之與有乎 
　　吾聞顧寗人之言曰有亡國有亡天下使公等身爲中國人自悔中國之經而於敎育蒙養之地别施手眼則亡天下之實公等當之天下興亡匹夫有責正如是云公等勿日日稗販其言而不知古人用意之所在也 
[整頓路政之見端]  
　　歡迎考察人員　京漢鐵路管理局前特派調查長張君鴻藻同養路處副段長唐君乃倉赴日本朝鮮等處考察鐵路事宜已於日前回京聞該路同人即在二　胡同問人會内於里期六日（即六日）開會歡迎藉增　　並聞是口張君演說爲視察日本北海道各處森林枕木情形唐君演說爲考查日本鐵道院各管理局建築路線如何精良運輸管理如何周密材料倉庫保存如何完備及其他有關鐵路事件 
　　增設鐵路電線　交通部　傳局以鐵路電線照章不得傳遞官商各報遇有旅行人等發電必須前赴電局拍發住返路遥有誤行程殊多不便今爲便利官商發電起見現仿照各國辦法擬於各繁要車站報房内增設路線電機收發官商各報如此則於旅行人等可就近在站發電不致耽誤行程兹擬先在津浦沿路之濟南埠濟寗徐州德州秦安泊頭鎭等站安設云 
[奉吉兩省改組公署譚]  
　　奉天　省官制頒布後道尹及縣知事署均須遵令改組已由張巡按使飭令各道各縣遵令改組並暫定辦事細則以俟中央頒定劃一官俸辦法後再行遵照兹聞南路道尹王樹翰氏廻避本籍擬與吉林齊巡按使電商聯名呈請中央將吉屬之東南路道尹陶彬調營以王道尹調該處或謂南路王道尹之遺缺張巡按擬以王耕木調轉遞遺北路以前保存記之觀察使何厚琦署理已電請中央不日當可發表高等審檢兩廳長程繼元袁靑選二氏前電吾中央法部准予辭職曾誌報端嗣經挽留始勉强繼任邇來求去之心甚决一因財政支絀任事人員之薪俸至今數月不名一錢一因巡按使改組將司法之獨立改爲行焉之附屬品於局面上亦頗欠缺云不達到辭退之目的不止内務司榮淑章司長張督改組使署時即換榮爲政務廳長榮辭不就旣又有道尹消息亦非榮意現榮君尙未赴葫蘆島辦事一爲調查歷年成案以便入手整理一爲商酌該島開埠經費俟料量就緒後卽可前往矣前實業司長馮星園氏現聞張波老擬任以度量衡分局局長一席否則督辦奉天水利局位置恐不出此二者云 
　　吉林　吉省改組省署甚爲忙碌兹將日内所得消息錄下行政公署改組問題自齊巡按使返省後業經研究數四 
　　財務廳長一缺已經中央命令饒昌齡氏充任政務廳長齊巡按使昨與秘書等集議擬以王内務司長薦請中央任命又擬以郭司長任爲西北路道尹此議聞已確定現在齊巡按使力促原有各司人嗣酌訂財務政務兩廳人嗣辦事細則俾實力進行齊巡按使又以此次省制迭奉中央文電交催但事前手續頗多又非一時所能蕆事據政界人云如辦理交代改正預算諸種手續竣事之期須在本月下旬則新省制實行之期當在七月一號於預决算年度亦甚適合云 
[江西政務廳職名錄]  
　　江西戚巡按使遵照新官制組織政務廳業於三號通過成立兹將派定職員姓名錄下政務廳長陳家善總務科（統計）楊霖狄祖年（銓叙）尹續明（會計）沈祖恒潘允中胡誠孚（庶務）樊光地（收發）章長紳（監印）高燦内務科（第一股）柴開第徐祖賢黄兆鵬萬籚（二股）尹　胡　楨鄒祖祥（三股）趙本祖王培募李人鏡敎育科（第一股）熊育錫程臻王經畬張耀辰（二股）蔡漱芳黄福頣實業科歐陽瀚存齊兆桂羅會苞樸艮機要處邵啓賢張慶枬徐學楨黄光馥吳鳴麒書記李鳴謙鄒芾清周家梓聶鼎柯信潮范彤業黄振中陳常朱塏倪慶銓柯校勳 
[贛黨人楊振武之供詞]  
　　贛垣警察　偵探於三號捕獲黨人楊振武一名業經解交軍法處覆訊懲辦兹將該廳飭科預審口供錄下據楊振武供稱號福棠現年廿二歲南昌人我係湖北陸軍學堂三班畢業得有文憑光復後我在一錢四標充排長在劉家廟打仗月餘復因潰散又在軍務部孫武名下當過差遣後來李烈鈞組織北伐隊我在他部下供差我係先生胡英初薦去的後李烈鈞到江西我係派充四等副官嗣因取消副官改充警衛長月薪三十元因有一天我在新舞臺看戲與兵士鬧事被憲兵將我帶到軍法處判禁四個月坐了一個月釋出我往湖北商團充當義務敎練官我入湖北亂黨機關係在租界上撞遇畢良臣邀我入的我的名字註了册没有得憑證我没有到過上海係畢良臣說總機關在上海保長路三十二號門牌内楊祖時住在那裏畢良臣係廣東人後來會過面今年四月初間因模範監獄起事未成然後破了機關我並不知機關設在何處我躱在叔店十餘天我怕照册上名字捉人我就丢去行李箱子搭輪到九江在高陞客棧住了一晚於四月二十七日到省住在源吉客棧我因親老家貧想弄點盤費往上海總機關部楊祖時處弄些錢來省開店假託設立機關部實在是做生意藉圖遇活是實我與陳光遠偵探係在源吉客棧纔認識我與他說之這番話不錯的我昨天貸他錢九百文他允了入我的黨我親筆寫了兩張條子與他我那條子上寫得是假姓眞名那梁連三（棧主）我早與他談過秘密機關上的話他也没有說贊成不贊成亦未說入我的黨他没有甚麽關係所供是實 
[皖垣新紀事]  
　　倪都督飭捕蝗蝻電皖省倪都督近以皖南北各屬多有蝗蝻發現當即電今各屬知事趕速　捕并嚴定功過辦法兹將電文錄下六十縣知事覽捕蝗掘子迭經電令趕辦遇有交界地點并咨鄰縣會捕各在案兹據滁和天盱全來定合繁等縣報稱蝗蝻發見竟蔓延十數里或數十里之遥現雖力爲搜捕而事前防範旣疎本應議處姑寛限五日内一律捕盡電呈查核如再逾延定記大過示懲此外各縣多報無蝗倘不隨時巡察致生蝗患卽爲該知事是問紳董團保等搜捕果力准其擇尤請奬其不力者由該知事從嚴罰辦以示勸懲捕挖費由振款曁地方公欵稅捐内動支報核民政長倪電 
　　鴻陞棧發見炸藥案　皖垣大二郎巷鴻陞客棧棧主馬月樵日前因事被捕以故該客棧住客寥寥昨日五號該棧所稱老板奶奶命棧内廚夫拆牆封閉房門正在抛　瓦　掃堆牆脚於碎渣中忽然醫裂一聲該廚夫猛驚倒地尙不知何物炸裂聲如爆竹廚夫即扒起奔走未遭傷害惟時該棧間壁（即聖公會敎堂）敎士陳某正在樓上亦聞此聲並見該棧院内烟氣突出比即報告該處巡警入内詳細搜查於拆破牆脚　僅拾得皮帶頭子三個黄藥一小包藥炸瓦片堆並搜查住客四人亦無危險物隨將該棧房封閉或謂此項炸藥恐係黨人居住該棧時所藏現聞軍法處已傳提該俴主馬月樵嚴訊口供究未識　情否也 
[湘省各屬水災近訊]  
　　湖南醴陵縣前因連日大雨河水暴漲人氏被災情形已誌前報兹開該縣續報災情曁湘鄉益陽嘉禾等縣行後具報到省其災區情狀均極可慘特爲分别錄下 
　醴陵湖南磁業公司設在醴邑江灣地方此次大水公司房屋盡被衝倒所有器物全行毁壞元氣大傷其附近之普利磁業公司爲商人集股所設亦已衝毁無餘兩公司工人以千數百計現均流離失所待賑孔殷前由湯督特派夏逢時會同該縣凌知事立即調查分别極貧散放急賑並備乾糧米粥權濟目前又查東北鄉丁家防陽山石大林叚三合段潙山一帶漂没田廬溺斃人口不計其數擬即籌辦常賬已電票湯督發錢六千串以濟急需 
　　湘鄉　湘鄉縣近亦被水成災河道毁壞淹没沙洲人民困苦難資生業已由縣紳王廷幹等呈報國稅廳籌備處懇十派員　勘准予蠲免田賦當奉批示以據　如果屬實自應酌量蠲免以舒民困侯檄　該縣知事馳往勘明繪圖造册據實呈復以憑核奪 
益陽　益陽縣河道極狹地勢又低幾於無歲不有水患惟去年倖免近又連大雨河水陡漲一丈有奇加以上游寳永一帶水勢洶湧建　而下沿岸房屋多被衝倒器物牲畜漂流滿河聞水師營長救護頗爲得力昨　該縣知事禀報到省矣 
　　嘉禾　嘉禾縣屬之荆林村横洞一帶前臨河道後背山溪近因久雨連朝平地水深數尺田禾廬舍盡遭淹没該縣士紳特將被災情形縷陳省長懇請賑濟當由湯督電令該縣知事迅查呈復以憑核辦 
[香港疫患漸減之報告]  
　　字林限六月三日香港通信云據最近報告疫患已有漸减之象前星期報告所列患者人數較上星期約少一半之多前星期患者一百十二名本年至前星期止患者共一千七百八十四名歐人七名華人一千七百二十六名其他亞洲人五十一名死者共一千六百零七名内有歐人一名按疫期尙有數星期之久今年患者如不超過往年最多之數大約相去必無幾也一八九四年香港第一年患疫死者共二千五百四十七名歷年以來未嘗超過此數 
[粤紙幣將着手整理矣]  
　　整理粤幣之辦法　上月二十日都督省長等曾電北京詳呈官紳籌議整理紙幣辦法各情兹覓得原電全文爲補錄如下大總統政學事堂徐相國周總長梁總裁梁督辦湯總　鈞鑒院密粤省濫幣允掠官民受害蒙大總統特撜鉅欵派員整理厚澤深仁全粤額慶璟芳到粤迭與濟光開侁邀集紳商連日籌議僉以爲中央原訂辦法約分二種（甲）用小元四釐公債票三千萬元收回舊紙幣准以公債票向中國銀行五成抵押並輔以中國銀行存欵及用兌換劵購收紙幣而銷燬之此璟芳原呈蒙大總統批准者也（乙）用大元六釐公債票若干收回舊紙幣亦輔以中國銀行存欵及用兌換劵購收而銷燬之此財政部幣制局原呈奉大總統批准者也兩項辦法經中央討論月餘業經定議惟就粤省情形似以甲法爲宜以小元紙幣換小元債票數同值同人民易曉其利一不影響於六釐公債及以後各種大元公債其利二粤省自籌的欵償還公債本息以本省人而負擔本省義務不致牽動全國財政其利三此犖犖大端經連日與紳商詳加討論僉謂切實可行如蒙大總統俯允照辦璟芳當查照第次原呈各條目預備實施至中國銀行定期六月朔日開辦並懇迅賜電示俾早爲准備是否　當伏候鈞裁再此電係璟芳主稿會商濟光等意見相同合併呈明廣東都督龍濟光署民政長李開侁財政會辦王璟芳國稅廳處長嚴家熾粤紳盧乃潼梁士訏史悠頤黎　陳鑒持岑伯著同叩號二十印 
　　開收紙幣之前提　中國銀行開辦及支配情形已紀前報頃悉王行長於該行開幕後每日自上午十一時起即到該行親自指揮其對於簿記術尤爲注意每有出入各數稍涉深奥者必向各員詳爲解釋敎以清晰明瞭之法自餘　中瑣事亦已布置就緒一俟洋會辦抵粤即行開收紙幣頃聞王行長宣言謂駐粤洋會辦一席經由五國銀團舉定雖來粤確耗未有定期而凿由財政部迭敦促大約星期内外或可就道現將開收手續及部據單票印章各事尅　檢齊並派定行内人員專司其事矣 
[川官場之來去忙]  
　　晏運使來省　川答晏鹽運使確於五月十九日由自流井起程抵省城之期約在二十四日現省議會縣會城會各處皆設置行館供張極爲完備並聞晏連使抵省後中央尙有别項重要委任此行不僅爲鹽務而來也 
　　倪觀察出巡　川西倪觀察使出巡已於（五月二十二）昨日起程帶警備隊一連聞先到線陽繼到平武江油一帶稍作勾留再到松潘懋功各處清理漢夷案件云 
　　張炳華回川　卸任護理甘肅都督張炳華川省瀘縣人日前由甘起程回籍已於陰曆四月二十三日行抵劒閣縣眷屬丁役共七十餘人馬二十餘四准於二十九日入省城寓所已租定海會寺 
　　曾庭長赴京　前清法部侍郎曾奂如（鑑）經大總統任命爲平政院庭長當卽電請收回成命昨聞平政院汪院長復致電曾君婉詞慰勸大意謂斯人不出如蒼生何天下安危匹夫有責並轉請川省當道 
[]  
 
 

Page 7

 
 
　　力爲勸駕早日首途請謂政府中多一正人卽於籌畫間多臂助但曾君高尙其志未議逐否出山也 
[臨時會議後之浙路接讀談]  
　　接收之定期　交通部梁總長自接浙路股東電知臨時會議决選舉各事已經確定卽派方仁元曹復賡二君先行出京往滬寗鐵路局商定接收辦法准於本月十五日到浙路公司接收文書帳目至行車事宜定七月一號接管云 
　　風潮之平靖　浙路股東沈蔣等初發起開臨時會一般寗紹股東及理事監事多有反對誓不承認及臨時會開幕各方面毫無聲息外界多爲疑慮或將有别種之對待法殊不知此次臨時會所議决清算處组織法六十萬兩之分配二十萬金璧還皆爲平允選舉清算處主任一人監理四人路局查察員瘁亦無可議而爭開臨時會之沈蔣 
等又不與於選舉各職之列是以股東非股東均無異言至理監事均不來杭交接一切蓋有　欵清算處在自不煩理事監事故也 
　　職員之北上此次交通部設立交通傳習所原爲造就鐵路專門人才故名曰鐵路研究科定章綦嚴其資格　須在本國及外國鐵路學校畢業或曾習路務富有經騐者實爲最高之程度浙江前所辦之鐵路學校成績優美湯前總理已達部立案一船學員今聞此消息投袂而起擬卽開聯合會邀集舊同學相約入京爲將來傳習期滿給較豐似勝於此地之株守故現職人員中亦將紛紛北上 
地方通信 
[鎭江]  
　　整頓警務近聞鎭江警察事務所張謹庵警長日昨通飭各區長凡屬警務範圍應問之事務當細心查明解至總所發落不得假作不知一任放棄其應盡之天職尤以賭博私娼及私賣鴉片三者最當注重如有犯者一經獲案定行加等嚴辦故日來秘密烟窟已經破獲多處惟呼盧喝雉之場秘密賣淫之所破獲尙少云 
　　瓜洲設巡閱使署長江巡閱使向有設行署於瓜洲之說祗以經費困難未能實行兹聞張巡閱使以瓜鎭爲長江下游要塞按照官制應於浦口設立公署瓜洲設行署昨特電請江蘇韓巡按使撥給公屋建築聞將以前清瓜洲鎭署舊址改設云 
[揚州]  
　　縣知事一功一過日前省委查烟委員晏振釗至揚曾在東鄉一帶因勸拔烟苗爲該響愚民所窘派遣急足求救於謝知事謝以他故未遑至鄉晏委情急乃電禀到省由省電縣前往其圍始解現晏委業已回省陳明一切（見前報）韓巡按使以謝知事禁烟不力特着令罰薪一月謝知事於抵任後頗加意於徵稅端節時因書差要求飯食特將該書差代表拘押責令各書差繳出光復時種種欠糧又於驗契項下收有八萬餘户已經解出六萬元至省以故韓巡按使特傳令嘉奬記功一次 
　　徐公祠之勝迹便益門外徐竇山專祠自銅像迎入後游人紛往遊覽現值夏令尤爲繁盛以故該祠現特設置茶座以備憇息從此平山堂小金山觀音山外又添一勝蹟矣 
　　紅會之茶話會東關街紅十字會醫院自二月開辦後醫治時疫頗著成績現值夏令貧民就診者尤多惟該會經費全恃募集主任西醫陳瑞臣及中醫揚郭諸君雖盡義務而藥品諸物支用浩繁故該院現擬邀集會員於下禮拜開會研究以期持久 
[杭州]  
　　一敎育會之開職員會日得省敎育會開職員會由會長經子淵君提出兩問題以供討論一爲公娼妨害社會敎育問題經各職員提出理由數條現正擬具說貼建議官廳二爲組職浙省敎育聯合研究會問題主張敎育一事行政範園日行退縮非社會併力研究積極自謀進行敎育前途恐將不可救藥云 
　　國稅廳之電復蘇省本月五日浙江國稅廳復蘇省滬捐全撥蘇用電云江蘇國稅廳蔣處長鑒江電敬悉滬捐全撥蘇用於公家並無出入原可照辦惟浙省轉多一宗支出非特變更數十年成案且於預算有關姑請尊處先行呈部核示再行定案胡文藻歌印 
[廣東]  
　　東安新興又破機關近日黨人以省城防範綦嚴偵緝嚴密計不得還故轉向各屬設立機關如日前潮屬之黄岡海陽叛兵撲城及羅定刧獄均與黨人有　係肇屬尙稱完善之區乃自去月地肇城破獲機關拿獲歐某龍某孫某後亦復防備甚嚴比來肇軍又在東安之腰古墟新興之大堂墟迭破機關拿獲黨人並起出炸彈危險等物當已禀知綏靖處矣 
[長沙]  
　　艦長巡弋來湘長江第二艦隊長兼上游總稽查温朝哈君昨乘江元軍艦巡弋來湘當卽登岸入城晋謁湯督面商一切　官鑛招商承辦湖南官辦鑛産惟常寗水口山鉛鑛獲利甚豈而平江金鑛次之其餘則無甚利益並有虧耗頗巨者湯省長以各處官鑛開支浩繁且難得人經理以致生利事業恒有虧折之虞兹擬一律改爲招商人承辦官家祗收租金已令飭實業司長擬訂招商承辦章程呈復核奪 
　　改造軍費表册長岳鎭守使經費前係概歸中央擔任故其三年度預算表册係彚同三十九旅軍費一併開造現因中央僅擔任三十九旅軍費其使署經費應由湘省支用此項預算表册亟應重新改造昨由伍鎭守使奉到陸軍部命令飭將使署與三十九旅軍費分别各造表册三份趕於十日内送部以憑核辦 
[雜評二（默）]  
　　換靴毅軍之徽號毅軍近有換靴毅軍之徽號以其抵奏後搜括全城靴鞋脫其舊而易新者以去也毅軍自稱追剿白匪奔波六省一若自誇兩腿勞績而表明其靴之不能不換者然如此追狼即奔波遍全國二十二行省亦覓不到狼之蹤跡也恐此後微特秦州之靴鞋遭刧而凡白狼所過之地其人民須速招集流亡趕製靴鞋并媵以白匪遺留之刧掠品以歡迎此毅軍焉 
　　香港大疫之調查吾國人向以疫爲天災果天災者天必不優待西人而獨虐我華人也此次香港大疫據最近調查自本年起至上星期止患疫者華人一千七百二十六名而歐人僅七名死者華人一千六百零七名而歐人僅一名夫香港之地歐人非少數也何以患疫與死者我華人獨多且其多少比例相差竟若是之遠豈非衞生講求與否之明效大騐耶我華人可不以此爲鑒平 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[法新租界又出暗殺案]  
　　住居法新租界格來格路九十六號門牌之安徽人孟某前娶天津人張氏爲妾昨晚張氏邀孟至左近九十九號弄内三號門牌觀看房屋孟與同往旣至該屋門外藥水燈忽然熄滅至九點餘鐘孟携妾出外旋聞鎗聲兩響三號屋内之人出門察看燈光復明張氏已不知去向而孟則被槍撃中心窩業已斃命當即投報捕房由捕頭飭探傳到孟之髮妻某氏訊問孟出外情形即飭各探捕嚴拿兇手到案訊辦並將屍身車送同仁輔元分堂候請公堂中西官騐明核辦 
[白爾部路暗殺案又獲一人]  
　　上月十七號晚有住居法新租界白爾部路四十九號門牌之張堯卿被金金標暗殺未成將金狗獲並獲到同黨許安邦廖安閣等解送法公堂詰訊許供出在滬臺旅館所立暗殺合同係屈文龍吳東生等四人所爲判金等還押候禀請觀察使核辦並補緝屈等到案訊究在案昨又經包探韓邦達程子卿偵知屈文龍匿跡法租界城河浜地方當即前往將屈獲住解入捕房藍總巡諭令管押聽候盤問再行解廨訊辦 
[工董局稱安母躁]  
　　法租界推廣問題現由楊交涉員在京與中央磋商尙未解决乃法工董局近又派人在華法交界地方金神父路東段内測量揷標預備擴充路線事爲上海縣洪知事查悉立即報告交涉署請爲核辦昨由該署致函法領甘君略謂案查法工董局前在華界金神父路東段内開築馬路當以地屬華界函請貴總領事轉飭該局暫行停工聽候磋商在案兹據報該路仍有法工董局派人測量路線插標預備開築等情相應函達貴總領事請煩飭該局立卽停止工作仍俟敝國中央政府對於租界問題解决後奉到命令再行知照辦理 
[浙豫禁運鴉片之實行]  
　　海關稅務司恩文昨日頒發第八百號通告云據總稅務司訓令自一千九百十四年六月十六日始一切印度鴉河南二省 
[現銀一百五十萬運粤]  
王璟芳現在廣州收回紙幣由政府籌撥户欵迭見本報茲悉太古公司甘州輪船日前離滬開往香港廣州之時有法租界安南巡捕五人護送現銀一百五十萬兩登船云 
[消釋艦兵私通黨人之嫌疑]  
　　向爲成衣匠之裴茂春曾於上月間至鏡清兵艦上與水手頭目錢玉刊閒談裴云現下黨人聲勢浩大業已預備炸彈等物攻刧軍艦且今日已有身穿呢袍之艦兵在黨人處接洽爾在艦上恐有性命之憂最妙及早離開以防不測云云錢玉坤以裴出首荒　當即駁斥驅逐下艦迨至　茂春去後錢以旣有所聞防守自應嚴密遂秘檢點同艦士兵祗有陳貴身穿呢袍且確於是日請假外出爰即報告海軍司令部請爲嚴防嗣因逾隔三日不見動靜李總司令遂疑錢玉坤私通黨人煽惑軍心令將錢玉坤及陳貴一併看管着令錢玉坤交出裴茂春解部澈究在案兹由錢玉坤設法將裴茂春誘獲解送海軍司令部聞已訊明裴茂春確受黨人指使運動海軍人員裴因與錢玉坤相熟是以特往探訪希圖恐嚇俟錢玉坤下船後誘伊入黨李總司令以裴茂春受人指使煽惑艦兵自應嚴辦而錢玉坤之報告則出於至誠自應開釋復還水手頭目原職候再酌予奬賞至陳貴一名應再派員澈查另行核辦已於前日將此案前後情形及懲治辦法呈報海軍部請爲核示矣 
[嚴緝設計害人之首要]  
　　上海鄭鎭守使以傳大文被賈南洲卽賈虎等設計陷害業已訊明將賈南洲槍斃在案其在逃之羅德泉即陸海蘭係爲此案首犯且所有僞委任狀與逆信等件均由羅德泉親手縫入新購之衣服襟内給予傳大文穿着斷難任其漏網除通令駐滬各軍警嚴加查緝外因恐羅德泉逃往揚州等處匿跡並於昨日呈請馮都督飭緝矣 
[討論援救周裕仁辦法]  
　　寓居法租界殺牛公司附近之洞庭東山人周裕臣被皖督訪有接濟黨人軍火情事電致上海鄭鎭守使將周緝獲發交軍法科訊供收押在案兹悉其旅滬同鄉徐錫藩朱鑑堂等以周現在行醫實遭寃累特於前日午後邀集同鄉在公共租界平橋路同鄉會事務所開會討論援救辦法到者六十餘人經衆會議之下以周與黨人毫無關係須請總商會電致皖督查明實情轉致鄭鎭守使釋放以免寃累到者多數贊成簽字而散時已六句鐘矣 
[黨人亦組織新劇社耶]  
　　上海鄭鎭守使接北京總統府軍事辦事處電開頃據探報上海近有亂黨詹大悲韓恢等遣派羽黨在租界内地各處以組織新劇社爲名暗設機關秘密開會聯絡土匪希圖謀亂合電飭緝查禁以絶禍患等因聞鄭鎭守使已派員密查一面函致交涉署轉請領事團一體查禁矣 
[戴天雄被拘]  
閘北警察分廳軍事偵探前日在滬甯車站查獲戴天雄一名據聞係是黨人旋卽解經司法科秘密研訊供詞若何無從探錄昨已將戴用水巡隊小輪解往鎭守使署歸軍法處訊究 
[姜姓叔姪脫累]  
　　上月二十七號報載法捕房因炸彈案在法新租界白爾部路新民里十號拘獲姜家祺一名解入捕房着交伊叔姜某一則現經藍總巡查悉當時探目在新民里查察别案至姜姓門首向伊家人訪問詎即閉門不納該探目等遂起猜疑故將姜家祺帶入捕房候示現姜某亦已自投捕房聲明素來安分經商詳加訪察姜姓叔姪實與此案無關故已於昨日向姜家祺安慰數語當即釋回 
[蘇省出品展覽會紀事（九）]  
　　事務局來函兩通江蘇籌備巴拿馬賽會出品協曾昨接北京事務局來函兩通照錄如下（一）逕啓者查文藝出品辦法美國巴拿馬賽會總局刋行文藝門出品詳解一本關於詳細地圖一項各名勝風景圖等最能引起入覽者之興趣本會相需尤殷等語吾國山川明媚勝景尤多西人曾游内地者咸爲稱羡不置此次赴美與賽凡吾國著名勝地如西湖雁蕩羅浮峨嵋五嶽等以及各省勝景應請貴協會徵求名畫師製成精圖庶使此項出品新頴有趣藉以表彰錦繡河山誘起外人景仰實爲文藝站如重要出品務希廣爲搜求以臻美備相應函請查照辦理（二）逕啓者查社會經濟等門出品辦法美國巴拿馬賽會總局刋有簡說多本業由本局譯成中文兹隨文附送社會經濟門文藝門出品簡說各一份以資參攷所有該門出品徵集檢送方法應請參照簡說所訂各條辦理以免歧異而重賽會相應函請貴會查照辦理 
　　續送出品到該會開幕至今已經旬日各處讀送出品到會比賽者尙絡繹不絶昨日又有贛榆縣出品六十一種江蘇省立第二女子師範學校出品三十六件先後運送到會聽候解裝按類陳列聞第二女師範學校出品内有該校全圖及各學生楷書等項成績云 
　　保險行索閱出品總帳英商怡和火險公司因會場保險問題致函該會事務所索閱賽品總賬該會主任以會場賽品尙未一律到齊惟旣經該公司來函索閱應將已經在會陳賽各物品之總賬照錄一份函送該公司查核惟須聲明續到出品俟後再行沙賬補送云 
　　標籖說明書均須打字運送巴拿馬賽會出品標籖前經北京事務局議定概用英文填寫函致各省協會一體遵辦在案今蘇省協會復接事務局公函以准美賽會局函稱各種出品標籖填入品名英文說明書均應用打字機以昭一律等語囑即照辦云云現該會主任已遵照辦理矣 
　　函催商會推舉評議員上海縣洪知事昨致南商會函云案查江蘇籌備巴拿馬賽會出品恊會章程應設評議部由各縣商農敎育等會各推舉一人業於前日函請貴會查照推舉計邀察鑒兹奉省行政公署訓令（已見前報從略）奉此合將奉發細則印刷附送即希貴會與總商會合推協會評議員一人以便六月十五日到會評議並希推定後卽將該員姓名履歷開明送署以憑呈報並發給評議員証書時期甚迫務請迅速辦理刻日見復至爲盼荷 
[星期六會午宴預誌]  
　　星期六會爲前美國駐滬總領事維禮德君所創設以國民外交爲宗旨本埠中西有名人士大都爲該會會員美國費吳生君爲該會名譽書記員兹聞擇於本星期六即十三日十二時半假座黄浦灘匯中旅館餐堂舉行午宴邀請前敎育總長現任中華書局編輯長落靜生先生赴會主席美國克洛克君演說遠東運動大會之籌備英國梅殿華君演說居華雜感届時蒞會者必衆如有注意國民外交者不論會員與否祗須至該旅館在食堂門首各納餐資一元二角五分而已 
[衛生隊定期出發]  
滬南警察分廳長崔君昨日布告云照得上海租界前日發見鼠疫當經本廳長呈准督辦會商工巡捐總局長籌撥經費就本廳衛生科設立防疫所聯絡租界閘北開辦防疫事宜在案並定於本月十一日起衛生隊實行出發此係思患預防並爲保全華界防疫主權起見所派員警業經本廳長面諭遇事和平不准稍有騷擾爲此示仰所屬各居户一體知悉母得稍存疑慮特此布告 
[襄讞員愛莫能助]  
　　英商新瑞和洋行控四馬路言茂源酒店謙裕烟紙店王三妓院等欠租一案曾經公共公廨訊據各租户供稱並不欠租實因房主遽行加租一倍以致涉訟判候復訊核斷在案昨晨十時由孫襄讞會同英哲副領事復訊據王三與言茂源内之沈明高供稱該處房屋係徐姓之剷租屋時均出有小費當時言定租用五年惟未立約然中國人習慣租户不欠租金不得迫令遷移乃該房主於今春戤英商牌號收租人李姓第一次收租時卽言加租否則着卽遷讓惟隣右日商雜貨店亦徐姓之産祗加成孚請爲明察繼由各租户代表律師與原告代表律師向王沈兩人盤詰一番復據被告律師聲稱該處房屋係華人之産租與華人應照華案訊理今該房主用洋商出面遽加租金否則發封如堂上准其所請則將來租界内各商民受累無窮有關市面大局請堂上注意原告律師辯稱加租一事係房主自有之權孫襄讞得供卽傳各租户到案諭曰爾等苦衷本副會審官亦已深悉惟英領堅執且此事係業主自有之權未便强制爾等須與熟商諭畢商之英領遂會同簽判云業各有主該房客等不愿加租本公堂亦未便奪其房主自有之權飭令卽日遷讓違干封逐 
[緝獲自稱敎習之盜匪]  
　　自稱爲敎習之紹興人陳楚卿與在逃之胡筱家裘培根等迭在浙江等處持械夥刦携贓逃匿租界前日被浙省駐滬暗探周金二人偵悉報請總巡捕房派令中西探目協同前往將陳拿獲押至昨晨解送公共公堂請究先由中西包探禀明前情並稱該被告匿居租界後曾否犯案尙未關查請暫緩訊等語聶襄讞商之美領博君判陳還押候下禮拜二查明預審 
　　另一訪員報告云公共捕房西探目彭山華探目李星福於八號夜十點鐘時得悉浙省著名盜匪陳楚卿在英租界小花園菜香圃飲酒特往密拿當即捕獲於昨晨解送公廨請究嗣爲鄭鎭守使訪悉以陳楚卿係浙督迭次通緝未獲之犯且與前在泗涇路越台旅館拿獲之盜犯錢進發等六名亦有關係今旣查獲自應解署以便轉解浙省歸案究辦故於昨日函致道尹公署請飭公廨轉商西官將陳楚卿引渡訊究 
[發現受傷女屍]  
　　寳山縣金二圖徐家宅地方某姓田内昨晨發見無名女屍一具年約三十左右頭面胸前共有刀傷十餘處當由二區二分署巡警查見歸署報告飭傳該圖地保投報地方檢察廳請騐再核 
　　另一訪函云閘北王家宅附近前晚有一婦人形似江北人被人殺死抛屍田間昨晨爲該處二圖地保查見因無家屬出認立投地方廳報請相驗午刻由汪廳長委派檢察官宗仙方君並沈檢騐員等前往相騐當經驗得該婦年約三十餘歲身穿元色鑲滾白布短衫元色褲内襯藍布褲元色布鞋藍襪手指上帶有銀戒二只頭額上與左手臂上各受刀傷一處喉間亦受刀傷一處喉管已斷委係致命而死餘無别故宗君親視無訛填明屍格諭令善堂收殮發封厝壇候禀復汪廳長緝兇究辦並示召屍屬認領屍棺 
[木匠保全性命]  
　　楊樹浦北木作頭辛和尙家於上月被盜搶刧開鎗拒捕撃傷木匠顧金桃一名當由捕房將顧車送同仁醫院療治在案北聞顧肩後之鎗珠已經西醫馬君檢出其餘傷處亦已痊愈現再在院調養數日可保無碍云 
[警士搜獲烟膏]  
　　高昌廟巡警二區三分署歐巡官近日飭警搜查境内有無携帶違禁物件之人甚爲嚴密昨有盛奎華手持衣包一個行經制造局西栅地方形色慌張卽被警士李寳順扣留搜出鴉片烟膏一兩四錢當解分署請爲訊究歐巡官着送地方檢察廳請辦 
[巡捕截留僞土]  
　　張正才雇衛順信挑送製成之僞土六七百兩至某號交納衛行至法租界馬路上被巡捕拘住解入捕房詢明前情捕頭以此種僞土含有毒質貽害無窮即飭包探帶衛出外將張拿獲解送公廨請究讞員問此種僞土作何用處張不能回答遂判衛斥釋張罰洋五十元充公僞土銷燬 
[託賣烟土之糾葛]  
　　湖北人郭雲叔延達商律師帮辦某律師至法公堂控稱前在漢口將大土一箱計九百十一兩托王季和售賣詎王收主之後人即不見直至今春在漢口遇見向追支吾曾經漢商會出理王允與商人清理嗣王以家眷住在上海亦卽逃避法界是以來案控追王延蒲石律師代表譯稱查原被均漢口商人犯事地點係在租界之外且原被在法租界内並無字號今郭憑空起訴貴公堂能受理此事否且原告在漢口開有店號有證人可以傳詰旋據趙小衡供湖北人郭雲叔漢口店號設在鳳代樓信昌里同成隆字號今被告不願在上海涉訟應赴原籍漢口地方廳起訴讞員聶君以原告悄願在本公堂訊理而被告不願各執一詞遂商之法副領事德君判一併釋出母庸交保姑候函致漢商會詢間此事是否由商會理過復到再行磋商飭遵 
[續請開浚盧九郎溝之批詞]  
　　浦東三林塘迤南之盧九郎溝河道跨及上海川沙兩縣前因該河淤塞由鄉董顧澤　等禀請開浚未及實行兹又有公民陳印魁等續請開浚昨由上海縣洪知事批云查此案於元年十一月據鄉蘆顧澤堯等推舉川沙紳士黄琮爲開浚盧九郎溝主任員函請吳前知事照會辦理嗣據公民顧浩然等呈稱本年秋雨浸淫農田被損民力不逮呈請再緩等情據經轉照該鄉董暫緩並移請川沙縣知事查照各在案至本年二月問據前鄉董顧澤堯呈稱交卸在卽開浚盧九郎溝不能再緩請委定佐理士紳規劃工程並移川沙縣令行所屬高昌鄉紳董接洽興辦等情到署未將推舉佐理士紳姓名開明何從核委北據呈請候令飭該鄉董並開洨該河主任員黄琮會商推舉可也仰卽知照 
[取消南北兩警廳誌聞]  
　　淞滬警察自取銷督辦名稱後業已歸併道尹曁鎭守使管轄仍分南北兩廳分理淞滬水陸警政兹聞政界消息又擬將兩分廳名義一律取銷另設淞滬警察廳並以現任閘北分廳長徐國樑辦事勤能輿情孚洽擬以徐保充斯職以資熟手所聞如是未審確否姑誌之以觀厥後 
[人民呈訴須用狀紙]  
閘北警察分廳徐廳長昨日通令各區署云案准上海地方檢察廳函開五月二十四日奉高等檢察廳第八百八十二號訓令内司法警察官營汎兵弁及地方行政官發覺之案概由檢察官起訴不用狀紙等語是以發覺二字爲標準若非由在官人員發覺之案仍應按照通行章程第一條一體遵用狀紙以符定章乃查現在各行政機關轉送案件多非由該機關發覺半出於人民呈訴微論其不當受理而受理有覺侵權其不用法定狀紙亦且有損於此項收入嗣後該廳收受送案應遵照前情辦理等因奉此除遵辦外相應函知貴廳查照等因並奉江蘇民政長令同前因奉此合亟令仰該署長知照嗣後凡遇人民呈訴不用法定狀紙者概不得收受其餘刑事案件由各該署發覺者乃按通行章程第十一條辦理 
[爭奪田産之纒訟]  
　　已故奉賢人陳金榮曾於在日將該邑十二保正十三圖單户陳金松則田十四畝活典於陳兆生處嗣因金榮之子錫根無力取贖由錫根之堂姪土泉備齊本利贖出兹爲錫根之堂兄長生查悉以此項田畝不應由圭泉取贖控經該縣審檢所訊明判决着長生繳洋九十二元給予土泉具領所有單契諭令土泉交案在案嗣土泉不服即投上海地方審判廳上訴昨日午後由董推事官開庭辯論以陳長生尙未到案判令陳土泉於一星其内先將單契交案再行集訊判斷 
[叔嫂賣地之不同意]  
　　韓周氏控夫弟韓耕生串同劣保張順松將熱河路基地盜賣與工部局得價分肥等情收廨將二人傳案分别交保在案昨晨由廨復訊兩造均延律師上堂代表因原告不願將地出賣判被告仍交原保候兩造律師商明工部局能否將購地之議取消再行核奪 
[調停純泰莊案之無效]  
　　小東門内純泰錢莊主鍾祿卿於宣統三年冬間將莊倒閉虧欠存户並各債主銀數十萬兩控經地方審判廳審訊因鍾自願破産故由該廳設立理帳處派員監視清理該莊人欠人欠各欵在案兹悉此案已有劉季康馮震揚等出爲調停業已雙力允洽具呈請示袁廳長以被告旣經破産則本廳所設理帳處卽爲破産問題之主任今忽私自和解與各債權不無損碍聞已批駁矣 
[祗可拍賣理償]  
　　北京人耿仁亭前被馮煥新以方單抵借洋八百元逾期不還向之追索遽將所開之米舖閉歇潛逃旋經尋獲交捕解送法公堂訊明判限一月清還在案兹馮在押並不挽人料理昨復提訊馮借須請保釋出外清理讞員以其刁狡判令還押飭將方單一紙交捕房查明地址拍賣歸欠不敷再行追繳 
[地産糾葛案展期辯論]  
　　石容甫與石翰甫因地産糾葛控經公共公廨傳案交保候訊在案前晚由廨傳訊原告律師因被告律師臨訊補具訴禀故請展期以便將所禀各節詳細研究並請補傳見証匯豐銀行式拉夫高榮山及二十七保十圖地保金松高質證孫襄讞判准子捕傳人證另候訂期研訊 
[奥商索逋之周折]  
　　奥商那豐洋行控李文周不理欠銀一安早經公共公堂訊明兹被告又請代表律師具禀公堂請求復訊故於前日午後由廨會審原告由代表律師上堂請追乃被告未到僅據代表律師聲稱補告倩敝律師爲此案代表僅有數日據云兩造已可和平解决是以案情未經洋細研究辯護手續亦未預備且被告有病不能到堂請予展期聶襄讞商之奥領克君以被告臨訊不到判候飭提並傳保着交限一個月内到案再訊如再臨訊不到卽照原告所控缺席判决 
[印人追索借欵]  
　　印度人薩臘克生向在盛姓家爲司閽前被浙江人袁仁和借去洋三百元由滬寗車站辦事人袁弟袁履初擔保嗣因日久本利不付控經公共公廨查得袁昆季均住華界特於昨日備文派探帶同原告至地方審判廳禀請派吏將袁昆季傳案午後由鄭推事略加訊問判交來探帶回歸案訊辦 
[退伍官佐回籍]  
　　蘇垣防營退全兵士由蘇來滬送回浙省台州石浦原藉已誌前報前日午間又有該營退伍各級官佐三十餘名自蘇垣搭坐滬寗火車來滬即日轉搭平安商輪遄回台州石浦原籍 
[駐烟英領過滬]  
　　前駐廣東英國領事柯姆伯現奉該國政府命令調駐烟台柯君於前日來滬當即搭輪起程蒞任 
[水泥公司請求保護]  
　　水泥一項爲興造橋樑屋字築路等工程之需要品上海銷場尤廣兹有浙人李東華籌集資本在英租界平橋路六百三十一號設立公司訂購湖北水泥廠出品運滬分銷昨已具呈道尹公署請爲給示保護以資提倡矣 
[假冒洋商貨物]  
　　昨日午後公共公廨備文派探至地方檢察廳禀稱西門外小菜塌附近福德里三百三十六號内之朱思思近因假冐洋商貨物被控請爲協提汪廳長准飭法警協同來探前往拘拿 
[柴房失愼]  
　　昨日午後二時大東門東街孫家弄先春公所後面某姓柴房不戒於火經十五舖旣濟會會員到埸救熄祗燬平屋一間 
[省釋勾蜂引蝶之老嫗]  
　　甬人鄢複基控愛文義路天華堂佛店内老婦李董氏牽引伊妻周氏與經吉安通姦並捲敢衣飾現洋與經匿居普球西旅館内請爲查究等情業經捕房將李董氏及鄔周氏一併拘解公堂訊供管押在案昨晨由廨復訊兩造均延律師上堂互辯良久惟因案懸日久均願和平解决判將案註銷李董氏開釋鄔周氏交其夫具結領回管束惟不准虐待 
[收贜案無可翻異]  
　　文古齋古玩店内之仇益壽因代銷盜匪李懷德等所搶馬霍路楊王氏白克路季劉氏等各户贓物由探將李等各盜與仇一併拘解公堂訊明判仇押三月李等各盜分别嚴辦在案兹仇之家屬以悮收盜贓覊押西牢心不甘服特延律師知照捕房昨將仇帶案聲請復訊中西官以案經斷定且已日久未便翻異判仇仍照原斷還押 
[並非有心偷竊]  
虹口百老匯路一百五十五號門牌百商大佛藥店日人控用人何志雲行竊手鎗一支並子彈四十五粒業經公共公堂訊判存洋三十元保出候訊在案前日午後由關讞員會同日領西田君復訊據供實因原告回國後原告之子忽患癲狂恐有危險故代收藏問官姑念並非有心行竊着罰洋三十元充公了案 
[兩賊先後就獲]  
　　克能海路一百四十號住户郭顧氏控李阿安唐耕串竊衣服李李拿獲前日解送公堂訊實判押六禮拜詎帶回捕房時唐在途中私遞香烟即經巡捕拘獲詢係同黨當即拘押捕房昨解公堂質訊屬實判唐押西牢三月以儆 
[通俗宣講社紀事]  
 
 

Page 11

 
 
　　舉行紀念能俗宜　社定於六月十四日午後二時釻　大南門外中道橋南首貧民半日學校關三周年紀念大會　舉行第五十期宜講刻已由該社東請學商各界届時前往　　 
　　分任職務該社組織以來向無各項戰務名稱故内外一切手續概由袁頌豐君擔任現由該社職員議决請王立才君主任東西二區宣講顧旭侯君主任南北二區宜講（設主任國事不到由各區理事代之）顧翕周君主任文牘兼交際袁頌豐君仍任總幹事並請葛雲韶君副之 
　　議印周刋該社議决發印通俗宣講周刋刻下徵求著作頗形忙碌並講王立才君擔任編輯大約七月中可以出板分送 
[誌謝]  
　　惜陰公會第三年周刊業已出版其中材料豐富而印刷紙張銅版種種尤較前二期爲精美昨承惠贈一山書此誌謝 
[雜評三]  
　　今日之嚴刑峻法嚴刑峻法人所畏懼也今則刑雖嚴而不畏法雖峻而不懼盜案屢破　　　　辦兩書　之事仍不　　殺集屢破兇手屢懲辦而　　之事今又見他如設計　人之徒如賈南洲之經陷傳大文今已鎗斃矣余祖勛等誣陷陳仁琅政府亦擬處以重刑矣此二事不可謂非當道之赫然一怒然謂設計害人之事遂由此而絶跡則未敢信也嗚呼是豈刑法有時而窮耶抑亦所謂嚴峻之刑法有時而不嚴峻耶 
來稿 
[華洋人壽保險公司來函]  
　　逕啓者本月八日貴報本埠新聞欄内有（華洋人壽保險公司股東會）一則末行公積現有（二百二十餘萬兩未繳股本二百七十餘萬）其中似漏一（連）字並（共有）二字應讀作公積現有二百二十餘萬兩連已繳並未繳股本共有二百七十餘萬兩因此三字關甚大乞祈更政不勝承情之至蓋敝公司帳目每年例須呈報北京商部倫敦香港印度斐律濱緬甸來聯邦等政府因閱貴報者衆恐有誤會特此聲明 
[葆來函]  
敬啓者日前具上一函内陳鄙人缅問本月四號貴報新聞欄内載已閉协和減紗號主黄言人與經理羅葆楨爭執一節謂鄙人私做定貨挪空賬欵殊深詫異伏思吉和減自去秋倒閉被各洋行控告定貨不出虧損一案屢經公堂會訊歷次定貨均有對換合同原被告早經當堂証明鄙人因係外經理致被牽涉查吉和誠之賬目銀錢係由號主自聘舊交萬德堂爲内經理專管而鄙人實爲該號外經理專任營業併經號東手訂議單載明界限着鄙人毫不干預銀錢何能挪空賬欵歷次堂訊錄供可証更無私做定貨之事想係訪事人調查失實因與鄙人名譽有關爲特函懇大主筆先生費心賜登來函一門以昭實在而全名譽不勝盼禱之至羅葆楨由新署押所上言 
[陸錫海來函]  
　　啓者錫海於六月五日見貴報載有船户陸錫海向工巡捐局控船目徐良佐勒索詐擾等情批示一則錫海實未與聞閱之不勝駭異且錫海與良佐感情愜洽卽有船隻關係亦尙未有所接洽顯由狡險之徒從中播弄是非毁人名譽除投禀工巡捐局聲請澈查外合亟函請貴報主筆先生登入來函欄内藉以聲明俾免误會不勝感禱陸錫海謹啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[參政員薪水之解剖] [  東塋]  
　　參政院人員薪水聞已規定每月千元報界多議其豐其實不然此項人員位置旣高用度自大非有千金一月之薪水實不夠其開銷也試爲列表如左 
[參政員每月開支清單]  
　　房租三十元八大胡同報効二百元伙食一百元花柳醫藥費五十元戒烟丸十元姨太太脂粉一百五十元鼻烟五十元夫馬五十元痔瘡藥十元女使奶媽工錢二十元門包二百元肉（此輩多肉食者）一百元聽戲三十元 
　　共計大洋一千元整收支適合（四） 
[瓶甏罐頭齋筆記]  
　　某君賦閑已久積憂成痴一日余友慰之曰子母焦急尋生意須碰額角頭也月餘某君復來額瑰憤起流血被面向余友恨恨曰我上了你的當額角碰的破了生意依然没有 
　　余辦事處適與高等新薦頭店比鄰一日有人闖入詢所託之事有成望否余異而詢之乃知其人姓朱本有職業嫌小故託新薦頭店介紹重要職業遵滑頭章程先繳洋兩元今三個月期滿特來催問余笑曰然則君欲就何職曰洋行買辦余曰君誤矣棄固有之職業而求不可得之買辦買辦而果可得者新薦頭店中主顧多矣上海安得如許買辦缺耶[  漁郎]  
　　白克路某醬園牆上有西字一行曰POS　TNOBILLS此二字徧查各國字典不得[  乃清]  
　　有呌賣白沙枇杷者一鄉人誤會白沙爲白賒欣然揀取斤餘携之逕去[  天韻]  
　　某氏男喪訃文稱死者曰中華民國公民然則女喪當稱母民[  豁庵]  
　　十一日有一戴金邊墨鏡老者鬚髮皓然年約六十餘頭頂靑呢陸軍帽上繡金線嘉禾章身御靑灰紗長衫黑灰紗馬褂下穿軍裨踏黑皮鞋埤携木杖身體昻藏精神　鑠疾行於南京路上路人皆以怪物目之 
　　初十日有某處僧手持綠簿到某洋行向洋人勸募該洋人因與某僧有同種關係感情頗深特贈以大番餅一枚外國金條五條某僧領受感激涕零而去[  冰靈] （四） 
[新唐詩一] [  習鵬]  
　　寂寂晨時閉院門考員相並坐瓊軒含愁欲說題中事監試前頭不敢言 
　　試場昨日傳紅卷譬比堂前見舅姑考罷低聲　問伴文章深淺入時無（　） 
[新唐詩二] [  眞州趙二]  
　　　隠天橋隔野烟空中飛艇當漁船鎗珠炸彈如流水躱在天橋何處邊　某都督之搭天橋） 
　　申江無處不烟花多少流氓帽子斜日暮電燈四馬路幾人扯入野難家嘲打野雞） 
　　西窗日落漸黄昏場屋無文見涙痕寂寞院庭春欲晚人非二百不開門 
　　日光斜照作文臺白紙窗糊不肯開忽見一人翻夾帶警兵扶着出難來（嘲考知事二首）（　） 
栩園詞選 
[赤壁懷魏武普] [  子枚]  
　　百萬艨艟一夜燒奸雄遺憾在南朝金陵尙有周公瑾銅雀難藏大小喬横槊賦時才氣健分香賣履别情遥樓船異日風帆利好事輸他司馬昭 
[金川門懷建文帝]  
　　不信書生計太疏北來鼙竟長驅皇孫好托空門鉢叔父終懸負扆圖殉節賢臣崇正學削落貽禍誤迂懦雄關此日猶憑險欲問前朝蹟已蕪 
[正月望日移家海上率成二絶] [  韵清女士]  
　　漫天雨雪一車奔海上重尋舊爪良打疊客裝還一笑行蹤仿律魯濱孫 
　　勞勞槖筆海天涯家具無多并一車正是元宵好時節春燈影裏照移家 
[庽樓即事]  
　　若問春江新庽廬大沽路畔菜場隅磚堆梯角宜安灶檻接欄沿好架書車馬連宵驚客夢神仙從古愛樓居祗餘一事堪惆悵頭白高堂日倚閭 
移籐牀傍鐵闌干倦可眠時起倚看電火光廻疑夜月魚蔬市近足晨餐居安轉忘身爲客室雅從知窄亦寛更喜里名徵吉語天敎濃福澤幽蘭 
[聽林步靑灘簧]  
　　一曲登場四座傾敬亭素擅滑稽名我來正洒憂時涙不覺聞歌 
笑失聲 
[宿天童寺] [  子枚]  
　　佛門清靜勝蓬萊自笑平生酒内胎難得今宵成獨宿靑燈一榻伴如來 
[有贈]  
　　素衣　髻布湘裙暫蹙雙蛾惹恨深百八牟尼珠一串只憐難繋是塵心 
醫話 
[冷水摩擦法（七）]  
　　冷水摩擦之明效 
　　行冷水摩擦二三月則覺心神爽快自必勇氣勃發悒鬱頓消行至一年則自成習慣恰如吾人之　漱不能中途而廢旣成習慣 
則着衣不須過厚即少着衣服亦可無即犯感冒之虞有謂因冷水摩擦而陷於感冒者實謬說也 
　　一年不已而續行至於累年則皮膚益能鞏固元氣旺盛無鬱悶沮喪之事抵抗寒氣之力亦益强且無感冒之恐能防因感冒而 
發之諸種疾病 
　　冷水摩擦之實騐譚 
　　余友某君身體異常虚弱動輒感冒風邪顔色常蒼白似爲肺癆之初期元氣萎縮盡矣一日造余舍叩余以旺盛體力之良法余察其人非病良是體質薄弱即舉冷水摩擦法告之並示其方法順序及注意且謂之曰以君之體弱非耐久不厭力行三年不可余友從余意勉行冷水摩擦絶無豫料之苦痛甚喜施行之容易今日元氣增進體力强壯對於寒氣之抵抗力亦强無復苦於感冒之事矣卓哉冷水摩擦之效力也 
小說 
[言情小說貴胄血（七）（英國圭克士原著）] [  亦僧譯]  
　　余儕於途次遘一雙轎車卽雇而之斯德萊街街之東卡爾之旅邸在焉層樓高轟畫棟彩樑並不以夜减色旣至卡爾以有急事就商乞余偕人少憇余初不之許旋見其惆悵可憫始允之於是卡爾乃携余入餐堂之一隅共坐命庖人爲余備忽斯開（酒名）及蘇打少許已則取白蘭地豪飲時已入夜三時館中旅客泰半入夢餐堂亦寂無人聲卡爾以面逆余噤不作聲者有間即趨詣余前向余微語曰格樂姆君吾儕交契已非一日矣僕有所須君每慨予將伯脫非埀愛之深曷克臻此今僕自審死期不遠擬以後事相凟不識君亦肯俯諾否余驚詢曰君豈逆知將死耶卡爾笑曰世寗有逆知其將死者惟人事滄桑瞬息萬變今日之我雖生殊不能必明日之我不死耳君爲僕今日唯一之良友亦爲僕最所欽信之知已故遽以後事相累區區之意在懇君之俯諾他事固不暇計也余坦然曰然則君殆須僕爲尊囑之執行人乎果爾儻僕力所能逮敢不唯命卡爾曰否否茲事决不致如遺囑之難於執行言次俯首余前以示誠摯旣又續曰僕所望於君者僅在君之能顧念夙昔友誼俟僕故後向此間官場索一屍持證詣維也納一行並爲僕手遽一封固之紙篋於其收受主人告以今夕所經之情形俾其恍然耳余訝其志而竊笑其迂則答之曰君言甚善儻君能以彼收受主人之住址見示則僕准爲君將尊指轉逹可也雖然君體力方壯僕實深望君能終享伉儷之艶福並與僕爲友不渝至無量數年而後已 
　　卡爾聞余言頻蹙其眉若不勝跼踧旋乃長吁曰僕亦何黨不作如是觀特此等事吾儕殊不能具先見耳此際爲時已晏幸君卽隨僕登樓俾將紙篋檢出奉收不審君意亦云然否旣又曰此紙篋至關緊要僕今深望君代爲什襲愼勿輕授諸人以僨僕事儻君以事遠遊勢難兼顧尤宜儲諸銀行以杜遺亡君與諸友契合組之總會僕今已獲其詳址嗣後脫罹不測當逕致函彼處使君立審確耗也余頷之于是卡爾乃偕余相將入升降機如猱升木共蒞樓顚欵步造其宿舍 
　　坐旣定卡爾卽探囊出鑰啓其收儲文件之鐵箱若有所索移時似已取得一物即捧誦一過而轉授諸余且曰僕以君爲老友故敢不揣冒昧遽以瑣事奉凟今此件卽其物矣敢乞代將秘藏並爲僕身後地也余瞥見其物爲一蔴製之信封其上隠約有（赫白維廉先生）數字及黑漆之圖印三方審爲受件者之姓名及住址則進握其手而謂之曰君所言僕已盡能領會僕嚮輒以犯徒疑君以今證之則鄙見爲不誣矣雖然僕與君爲頻年契友君之所苦僕實甚爲扼腕今後凡有所須必竭綿力以圖之幸君勿事過慮可也卡爾感謝甚至俟余納信於膏即借余重至餐堂共語軼事爲樂余旋覺其吐屬之間較昔益加豪爽則欣喜過望非特不以其身干國憲爲病且樂極面面訂翌午燕敍之約呈余之於卡爾殆眞能以心爲交者矣時卡爾對余預約謂其離英在卽恐難踐行力主作罷余不審其故卽興辭與渠握别出門附車逕向呂底亞街遄返 
[俠情小說北美婦（五）（美人柏列希著）] [  是吾譯]  
　　婦人之馬鞍一上一下適與隊長之膝相接觸婦人頗悔頃間舉動之鹵莽而隊長雖傷於面默思彼爲婦人我當寛恕黑夜與吾同行亦出萬不得已雖年之老少尙未明悉惟聽其聲音視其狀態决非龍鍾者彼之姓名亦未告我勃來纳統領是彼之父乎兄乎夫乎彼亦勃來納人氏乎均不得知雖然不論老少須善護之免受途中不測心中忐忑注目凝視祇見婦人危坐馬上面側向而行衛隊長微聲曰善騎哉婦人曰吾幼時卽習騎衛隊長隨問曰勃來納統領是血列騰將校中之職員乎婦人曰吾不意被囚之人得言論也衛隊長曰請寛恕吾設此問亦非無意蓋時遇血列騰將軍之將校故疑勃來納亦其屬也吾等務大度不念舊惡婦人默然似不能釋者隊長逆料此時敵之巡邏隊定已得悉蓋一兵死在歧路不啻已告之矣恐追者即至不得不加鞭疾走惟馬力已疲欲入水解渴衛隊長亦自覺渴甚乃下馬以罐取水儲滿先授婦人曰欲飲乎逆料婦人必拒而不受然婦人已渴甚竟受之飲畢道謝惟口吻間仍帶冷落態度衛隊長亦不在意且行且前重山環繞萬樹森陰問客來格曰吾等此去郎司曲里尙有路幾何矣對曰十里黎明可抵惟馬疲甚不克行衛隊長曰汝可借彼婦人之馬以行此馬殊壯健而善走言畢趨至婦人身畔婦人面向隊長細視斯時曙光微露衛隊長初次得覩豐采見其秋波斜視嬌艶異常急謂婦人曰請將外衣掩面軍人未受完全敎育情不自禁恐女士爲美色所誤也婦人赧然曰汝以君子自居而出此言乎衛隊長曰請勿語此吾已告汝吾等欲與郎將軍通消息千萬生靈在此一舉吾不忍舍汝而行婦人曰汝誠仁厚衛隊長曰吾將有求於汝不識見許否吾擬命客來格先行以期早達目的吾仍護汝而行惟暫息焉吾之所以爲此者盡吾之分非欲勞汝也婦人曰旣爲俘囚敢不惟命汝有何囑付者衛隊長曰客來格之馬疲甚不能行欲借尊騎何如婦人按隊長之手曰然則請助吾不馬隊長即命客來格騎去丁寗曰愈快愈妙望將函件交付後說明吾所處之地位明晨務必返此客來格依言而去衛隊長與婦人並立佇候 
　　徵求游戲文章自由談徵求游戲文章篇幅務求簡短詞意務求詼諧頭等每千字奉酬五元二等四元三等三元四等二元五等一元原稿概不奉還不受酬者請於稿末注明小說不收 
 
 

Page 15

 
 
   
 
 

Page 16

 
 
   
 
