# 1902 - 62 - 4910374

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○網鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家鹽案碼洋三角○醫醕蹤義碼洋三角○瘍醫大全碼洋三元○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六产準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角者君欲購者請移玉至三馬路申昌書畫室或申報館帳房可也此佈 
[新印南皮張宮保政書出售] [  圖書集成局代啓]  
　　兩湖總督香濤宮保學問經濟負海内重望仰止廬主搜得宮保歴任以来奏議數百篇如創設學堂舉辦農工商諸要政悉行採入釐爲十二卷由思益學社倩本局用大號新字印成紙墨精衣裝訂六本碼洋一元四角江左書林及漢口江左漢記均有出售有志經世者請擇便購閱可也 
[書本日恭錄上諭裁通政司詹事府各官後]  
　　采有通進使進奏院卽今之通政司也通政司之名始於明代洪武功年置察言司旣改置通政司使建文中改司爲寺改使爲卿至永樂時仍復舊制掌受内外章奏臣民密封申訴之事凡在外之題本奏本在京之奏本皆先由司啓視然後進之於朝有逕自封奏者則參駁隨之其規甚密其權極重以故明奸相嚴嵩專執政柄恐人疏劾令其私人趙文華官通政司使操章奏之權由是六部五軍莫之敢發而政府大壞國朝官制一因明舊凡内外臣工封事許其自達其陳事之疏在京徑送内閣在外郵遞至司移送内閣皆進呈御覽無執奏之專無封駁之重無中蔽之隱無參預之私於是乎通政司各官權不重而事亦簡其官屬有正使有副使有參議有經歴有知事有筆帖式自正使至經歴皆滿漢各一人惟知事二人筆帖式八人則皆有滿而無漢法之詳官之備可謂至矣然在前明則係權要之職而在本朝則係閒冗之官去年皇上特降諭旨將各臣工題本悉改爲奏而通政司屬各職乃愈爲無事閒曹矣至　事府則掌坊局之政事然不過以文章經史潤色鴻業而己與翰林院官名不同而實無所别故隸詹事府各官皆兼翰林院間與九卿科道翰林院會議大事及騐看月選官秋審朝審均得入班與議要亦並無專事可屬尤爲無足重輕而其官職則甚備有正詹事有少詹事有主簿有筆帖式至左右春坊之左右庶子左右中允左右參贊及司經局之洗馬皆隸焉宫各滿漢一缺惟筆帖式六人亦有滿而無漢攷順治元年祗設少詹一掌府事是年十一月卽省歸内三院九年復設詹事一少詹事二主簿一錄事二通事舍人二左右春坊庶子各一諭德各一中允各二贊善各二司經局洗馬一正字二俱漢員令内三院官兼之專設滿詹事一掌府事而司其印信十五年五月悉裁之蓋當時己知其無所事事也迨康熙十四年十一月奉詔復置官名雖仍其舊而員缺則己不同自後屢有變更續加裁汰迄乎今日則所謂錄事通事舍人諭德正字者己無不成删或改不似如前之繁矣竊嘗攷之詹事本係秦官漢因之掌皇后太子家事厥後歴代興廢不同而要皆以之領東宮衆務故昔人謂東宮詹事其屬庶子中允贊善洗馬等官無一非供奉青宮贅裏匡弼今乃以之司講論箋奏收藏圖籍官雖是而實己非上諭所以謂其名實本不相符也且詹事府各官均兼翰林院則朝廷旣設翰林院又安用更設詹事府爲此疉牀架屋之舉乎今者皇上獨伸乾斷裁詹事府通政司官蓋以兩衙門均係冗員無庸特設故毅然去之不復稍存愛惜之心以虚糜俸祿也雖然旣有禮部復有太常寺鴻臚寺旣有刑部復有大理寺旣有鑾儀衞内務府復有太僕寺光祿寺竊以爲此皆冗官也皆宜裁晉荀朂之論曰省官不如省事以今日事勢言之則當曰省事不如省官蓋務求省事必致不能振作有爲不知省官必致不能澄清吏治權其事之爲利與否官之爲要與否斟酌而行斯左右皆資倚賴而百度可以維新矣前人之說固不可執以泥之也 
[諭旨恭錄]  
　　正月十五日奉旨孫家鼐現在續假所有派出十六日廷臣宴著卽撤下欽此 
[本館接奉電音]  
　　昨日午前京師飛電傳來上諭五道敬謹譯登○正月二十七日丙閣抄奉上諭詹事府係沿前明官制名實本不相符卽著歸併翰林院昨己將吏部請簡漢庶子兩缺摺件留中嗣後出有該衙門滿漢各缺均著扣除毋庸奏請簡補至通政司專管題本現在改題爲奏其官缺著一併裁撤各官缺出照詹事府辦理該衙門官署著留爲改建翰林院之用所有未盡事宜各衙門妥議具奏欽此同日奉上諭廣西太平思順道馮相榮著開缺送部引見所遺員缺著何昭然補授欽此同日奉上諭福建汀漳龍道著李毓森調補榮堃著補授雲南糧儲道湖南衡永郴桂道著瑞調補錫桐著調補陜西潼商道欽此○二十八日奉上諭雲南迤東道員缺著陳啓泰補授欽此同日奉上諭甘肅學政著葉昌熾去欽此 
[宮門抄]  
　　正月十六日成端恩輝由後黄寺聽經完竣請安慶福假滿請安梁仲衡謝調刑部右侍郎恩津海關道唐紹儀謝恩大額駙續假十日召見軍機本日總稅司赫德總主教樊國樑主教林懋德覲見○十七日　貝子由西陵回京請安張仁黼普公各假滿請安直隸藩司周馥到京請安錫公啓侯各續假十日唐紹儀同候召見召見軍機及周馥唐紹儀○十八日裕德前往口外查辦事件請訓貽榖前往晉邊辦理墾務請訓山海關副都統倭恒額請訓蘇州織造榮銓請訓葛寳華謝署尚書恩意公續假五日銘公續假十五日車王假滿請安掌儀司奏二十一日祭奉先殿載瀛行禮召見軍機及裕德貽榖○十九日克公英侯吉恒各假滿請安錫候續假十日手琦請假十日召見軍機 
 
 

Page 2

 
 
[詳紀各國使臣命婦覲見皇太后事]  
　　各國使臣命婦覲見皇太后一事前己略記報端兹者香海日報譯登京師西人来函云四歴二月一號爲各使命婦入覲之期由奥國領銜使臣導引除美使康夫人日使内田夫人意大利西班牙代理使臣之夫人外又有法使館某某兩參贊之夫人英俄美三使館之參贊夫人英美德陸軍統領之夫人携帶幼孩九口譯官八員在美使館取齊共照一小影然後乘轎入禁城換乘肩輿入内旣抵皇太后寢宮有兩秀女出迓各使夫人先向皇上行三鞠躬禮然後轉至後宮所經之處皆有秀女站班皇太后御座兩旁位次稍後各坐福晉一人其一己鬢髮斑白矣旣近御座使臣立於前右爲康夫人左爲内田夫人其餘各夫人以次序立禮畢由康夫人恭致頌詞略謂往者之亂陡令中外失和殊深惋惜所望此後永敦睦誼俾中國得日進於文明旋由美使署譯員威倫氏譯作華文皇太后聆之卽致詞作答由慶邸跪御座旁朗誦令出使英國大臣張德彝譯作洋文大致謂去年之亂起自宮中竟與各國棄好以至西幸長安今復回京不獨華人所歡忻卽外人當亦無不愉快以今日各使夫人觀之可知中外己和好如初曷勝慰悅隨經内侍李蓮英引康夫人至皇太后前其餘各夫人亦次第趨近御座致詞畢復由李導往旁室皇太后親解約指籠康夫人指上復以臂釧及珍珠項圈相贈并撫慰之云西歴一千九百年拳匪之亂令夫人受此驚駭予心實抱不安其餘各夫人亦均得贈臂釧各幼孩則蒙金銀錢之賜釧係赤金所製鑲以珍珠寳石價值若干人無知者以寳石爲蒙古所貢非民間所有之奇珍也少選李復導入一房請諸夫人進膳席間類皆中國餚饌惟酒則来自外洋首席皇太后及各使夫人次席皇上與各叅贊各統領夫人飲次彼此傾談均由張德彝傳譯至各使及各叅贊譯官之席則另設一處膳畢皇太后親往略叙寒暄始各興辭而出 
[政務處會議裁撤河督事宜奏稿]  
　　臣奕劻等跪奏爲遵旨覆陳事據河東河道總督錫良臚陳河工變通事宜一摺奉硃批交政務處會同吏兵兩部妥議具奏欽此查錫良奏稱漕米改折運河無事河臣僅司豫岸隄工撫臣足可兼顧請將河東河道總督裁撤改歸巡撫兼辦所屬文武員弁兵丁有宜裁有宜留有宜分限陸續裁汰有宜仍舊各等語竊維黄河改道以来直隸山東兩省修守工程久歸督撫管理山東工叚之長險工之多視豫河尤爲繁重東省旣可由撫臣兼管豫河似不必專設督臣今之論裁官者每以河漕兩督所屬員弁爲言現值整頓官制力除冗濫之時臣等正擬咨行各省疆臣體察情形核實裁减而錫良己先有此奏該河臣現任河道總督兼署河南巡撫其言由於身親目擊自屬確實可憑所擬宜裁宜留及分别緩急各節籌畫甚爲詳明自應如所請行並請飭下該河臣卽將裁併各事宜一手經理足昭妥愼俟諸事辦有頭緒即由該河臣奏明請旨開缺其裁汰各員弁吏部查裁汰各員應歸裁缺卽用班内補用該河督所奏旣經政務處核議准如所請其裁汰現任文職各員應俟該河督裁併覆奏到日臣部再行照例分别辦理兵部查該河督奏請陸續裁汰河標三營武職密弁豫省兩岸隄工改歸河南巡撫兼辦政務處旣經議准俟該河督覆奏後再由臣部將裁缺人員照例辦理其應裁兵丁旣據該河督奏請分限五年陸續裁减應如所奏辦理所有每年裁减兵丁數目應令分年報部以備查核運河道缺旣裁該處閘壩甚多專司蓄洩所請將兗沂曹濟道移駐濟寍兼辦運河事務係爲兼顧河防起見及河標城守營運河道屬運河營兩營弁兵應否裁留之處應並請飭下山東巡撫察酌辦理至此後運河仍應隨時修濬一切事宜並由該撫臣責成地方印委各員認眞經理以便商旅而衞農田所有遵議裁併河督所屬員弁各緣由理合專摺覆陳伏乞皇太后皇上聖鑒訓示再此摺由政務處主稿合併陳明謹奏 
[漢路述聞]  
　　漢口訪事友人云此間鐵路自去冬告竣後開車載客靈捷異常所獲車價約有洋銀三千數百元目下日夕興工轉瞬可接至汴之信陽州利益之宏可操左劵矣 
[議改操法]  
　　漢口訪事友人云湖廣總督張香濤宮保自歴年派員往觀日本合操後知彼國之所以自强實由營制之美善因念鄂省各軍向習德　尚多隙漏擬即一律改弦更張不日卽當委朱惠之觀察黄小岑太守會同辦理矣 
[示期受篆]  
　　姑蘇采訪友人云新任江蘇臬司效述堂廉訪旣抵滬江卽傳電至蘇定於二月初二日抵省初五日接篆連日己由長元和三縣主預備郊迎矣 
[故撫騎箕]  
　　姑蘇采訪友人云前湖南巡撫吳清卿中丞年逾七秩精力漸衰昔年解組歸田卽由當道延主上海龍門書院講席去臘某日回省度歳途中感受風寒遍謁名醫百無一效延至正月二十七日面南倉橋府第撒手西歸旋由嗣君筮期三十日大殮 
[請設官爐]  
　　金陵訪事人云省垣銅錫爐坊每剔選順治康熙雍正乾隆制錢入爐鎔化或製造器皿或攙雜砂屑改鑄私錢邇有某某兩明經聯合同人公禀江寗藩署懇禁私設爐坊以杜毁錢鑄私之弊各銅鋪應用之銅仿浙省辦有成效之法由官設爐鑄發云云藩憲吳仲懌方伯批候札府飭縣確查有無流弊是否可行覆候核奪 
[黄堂禁賭]  
　　武昌訪事友人云鄂省賭風素盛雖經官憲諄諄誥誡仍不免陽奉隂違獻歳以来益覺興高采烈甚至通衢閙市呼盧喝雉達旦不休武昌府梁集庵太守聞而惡之特於本月某日親率健役沿街搜緝先後拿獲賭犯十餘各分别枷責一時牧豬奴一流人無不銷聲匿迹亦足見太守之令出惟行矣 
[請懲劣勇]  
　　武昌訪事友人云鄂省營勇衆多動輙逞强滋事前經營務處司道會銜出示嚴切誥誡意細柳中人當無不聞風儆惕矣乃若輩性成强悍依然怙惡不悛本月某日有武防營勇多各在漢口某妓院爭閙突出利刃斫傷五人夏口同知馮少竹司馬以情節重大立卽禀明督憲張香濤宮保請飭澈底根求而統領某君意存袒護揑稱勇丁亦受重傷不肯交出現己由宮保諭令營務處司道查明核辦尚未知作何了結也 
[蘇省决囚]  
　　姑蘇采訪友人云本月二十八日午前臬轅接奉刑部釘封文署臬司朱竹石廉訪卽飭吳縣田春庭大令由司府二獄提出斬犯四名會同守備夏守戎督率兵士數十名押赴北寺大校塲處决聞四犯均係江洋大盜末知確否 
[湘餉過漢]  
　　漢口訪事友人云近日湖南巡撫兪虞軒中丞委某某二員押解京餉銀若干萬兩道經漢上經夏口同知張堯臣司馬查明號數加蓋戳記然後起程此外又有應解長江水師餉銀中丞委候補縣宋大令桂華督解己於日前行抵鄂垣矣 
[白門市景]  
　　金陵訪事人云爾牢省垣市面極形清淡前去兩歳之首各店鋪或招盤或閉歇或易主往往有挨過新正尚未懸牌貿易 
 
 

Page 3

 
 
者迨去冬皇上回鑾立春以前又得雨雪豐年可望時局己安故今歳新正各業咸籌添貲本上元未過己多開市之家閉歇招盤僅見一二白門市面從此漸有轉機乎 
[寗波火警]  
　　寗波訪事友人云本月二十四日午前南門内大廟中小屋不戒於火霎時赤熛震怒上燭雲霄幸長安水龍近在咫尺立卽吸水噴救得漸燄滅烟消僅焚去房屋三間鄰居未遭殃及 
[粤東談薈]  
　　廣州訪事人云日前陶制軍莊榷憲會銜出示謂粤海關常稅務歸併稅務司代理所有潮州瓊州北海三水各常關并江門甘竹二口常稅統於本月初十日歸併稅司稽徵商人販運貨物務將實數報納稅餉毋得以多報少及抗拒偷漏致干罰辦○日前廣西某學生員黄浩等聯名赴督轅禀請撥考廣雅書院陶制軍批示曰廣雅書院現擬改作粤東大學堂在院肄業諸生尚須俟章程酌定詳加選擇分别去留未經入院者更可無須考試此項學堂雖係粤東所立粤西省士子如願入堂學習仍准附入該生等如有志向學不妨在省守候俟開辦有期遵章投候考騐倘不願久候亦儘可先行回籍 
[派差辦捐]  
　　昨日房捐委員顏凝閣明府命駕至上海縣署拜會縣主汪瑶庭大令請派出公差數名定於今日帶赴本邑各鎭市查辦房捐大令允之 
[糞牙移縣]  
　　前者糞牙鄒大山赴道轅遞禀請准承辦南市清潔事宜按月呈繳洋銀八百元充馬路經費蘇松太兵備道袁海觀觀察允之嗣鄒忽逃避無蹤由馬路工程局總辦翁子文太守飭差緝獲研訊之下供出所具禀詞係賃居虹口穿虹浜左近之秦某代遞太守責令交秦到案乞今日久挺押不交太守因即禀知觀察備文移送上海縣署由縣主汪瑶庭大令訊明核辦 
[解犯行兇]  
　　各州縣派差押解犯人所過之處往往沿途攫取物解差因可分潤置若罔聞惡習相沿殊爲地方之害昨日午後南匯縣主汪蘅舫大令派差會同枯林營兵押解罪犯四名至上海過站行經南市十六鋪左近攫取甲乙丙三行人所携鳥籠旋復扭至指南白玉茶樓任情索詐後經捕頭聞知派捕拘拿若輩始斂威而去 
[美界火警]  
　　前晚二點鐘越六十分時虹口密勒路第二十三號門牌某姓洋鐵店中人誤將樓下火油燈撞翻遽肇燎原之禍瞭望臺上警鐘旣鳴美租界皮帶車首先馳至開放自来水竭力狂噴繼而英界滅火器亦經救火會中人舁往帮同施救約歴半點鐘之久始得火滅烟消計共焚去左右鄰房屋三幢 
[得意揚鞭]  
　　昨日天氣清和沙平草淺西人邀集諸同圪在賽馬塲上各呈罄控之能采烈興高爭先恐後捕頭派中西探捕彈壓閒人一時中西士女連袂往觀直至日落西山始興盡而返 
[上海縣署瑣案]  
　　前日葉增海舁劉鳳林到縣禀請騐傷至晚縣主汪瑶庭大令升堂研訊葉供小的賃屋治下新北門内舊校塲開設葉森盛酒店昨日午後盒子作主尤姓等四人前来沽飲飲畢核算共計錢二百餘文囑令記帳小的以尤有舊欠七千餘文尚未清還故不允許尤遽大肆咆哮擊毁碗盞逞其膂力逢人便毆對門煤炭店主劉鳳林前来相勸竟被毆傷叩求騐明訊斷劉所供與之相同九鋪地甲李升禀稱小的聞信前往行兇人己不知逃匿何處大令飭仵役騐得劉受傷屬實諭令舁回醫治一面飭提行兇人訊明究辦○南市萬雲樓茶肆前因聚賭經十六鋪巡防北局委員某君前往拘獲賭徒十餘人分别訊責保釋一面函請大令派差拘茶肆主沈金山張阿海訊究前日沈張二人均己拘獲至晚大令升堂研訊張供小的向開豆腐店去年與沈合開萬雲樓茶肆後沈因生涯清淡遂於正月初四日將股本取去由小的獨開十二日爲開市之期邀人飲酒席散偶爾抺牌己奉局員老爺拘拿訊責叩乞施恩沈供小的於新正初八日回南匯十二日女兒出嫁二十一日姪子完姻至二十三日始来上海與此事無干大令飭將沈張交人保出隨派差恊同地甲將茶樓押閉如違提究○孫王氏投縣控請騐傷大令向之詰訊氏供丈夫向與期弟合開木器店近因折箸被其弟送押捕房小婦人前往理論被致其妻毆傷大令飭仵役騐得氏右臂果有微傷諭令退去候提行兇人訊究 
[南市捕房紀事]  
　　昨日午後南市十六鋪汛捕夥某甲巡至新馬路中見某己物一包交楊正福携至指南白玉茶樓形跡可疑向之查察見包中所藏均係後膛槍子因卽拘入捕房捕頭命押候解送馬路工程局禀請總辦翁子文太守訊究○昨日偷兒奏阿竹行竊車未張某所置衣服適爲某號巡捕所見拘入捕房捕頭令押候解送工程局禀請訊究○前日施竹卿至三德堂馬頭左近張懋昇烟紙店購物忍與店夥某甲口角爭毆致失其帽旋互扭至捕房聲訴捕頭以事起細微令店主周明陽酌償了事不意次日施復浼南卡總辦吳司馬函致捕頭稱須責令周具香燭鞭爆服禮　頭遂令將周拘獲連甲解送工程局禀請訊究 
[英美租界公堂瑣案]  
　　有張堯卿者雇李雙富之車運川士至某處中途被李竊取兩包張查知報捕捕頭令包探王長桂將李拘獲解案請追李堅不認竊讞員張柄樞司馬商之佛繙譯判責三百板押捕房半月○王金海竊取王惠卿家洋銀七十元報捕後由包探沈阿岳拘獲起出洋銀四十四元解案請究惠鄉稱尚少二十六元金海供小的並未行竊今願照賠司馬判責手心二百下押候追到洋銀二十六元然後開釋○前晚有許金發者至王阿二所開小烟館内吸烟乘間竊取小孩臂上所籠銀釧一副報捕後由包探張阿五拘解請究司馬判責二百板○傭婦金蔡氏行竊主婦陶洪氏之金約指一枚報捕後由包探陳金標拘解請究司馬判責手心二百下○張金生不知在何處竊得酒壺衣服等物適爲包探陳根寳所見拘解公堂司馬判責二百板贓存捕房待領 
[爛喉風方]  
　　濂珠三分研極細飛辰砂六分上上雄黄六分須透明者煆月石一錢五分水飛人中白煆過再飛一錢五分梅花冰片二分五釐眞風化硝一錢五分右藥各取凈未研和惟氷片後入瓶裝勿洩氣[  上海盆湯弄絲業會館来稿]  
[江西災電]  
　　盛宮保鑒江西去歳水災自義武南新下游及饒九康府沿河州縣皆顆粒無收餓殍載道現屇青黄不接慘狀尤甚務求推恩速救免塡溝壑李有棻九頓百叩附啓者江西客歳被災較之别處尤重新正求振之電疉来振撫之事急不容緩現請劉蘭階先生帶領放振熟手即日携欵前往惟是地方廣至十六州縣災重欵少類於杯水車薪接濟之欵毫無把握爲此請登報章仰求各省善士慨解仁囊同爲援手俾得救人救澈免致功廢半途億萬災民得延殘生不勝禱切盼切之至倘蒙賜欵祈送上海義善源莊厚大莊源通官銀號號報館新聞報館絲業會館仁濟善堂伏維公鑒[  仁濟善堂籌振公所施則敬等謹啓]  
 
 

Page 4

 
 
   
 
 

Page 5

 
 
奏辦湖北籖捐彩票頭彩五萬元二月二十五日開彩　 
本局奉　湖廣總督部堂　奏明開辦第一會額設票二萬張每張售洋六元中彩共二千零五十二號計九張有零中彩一張以八一六派出彩銀之高比各公司爲優准期二月廿五日在漢口開彩得彩紅票憑本局對號單核兌銀元本總局設在漢口鎭上海分局設在南市久大碼頭吉祥衖各　貴客如欲領額承銷請來面訂可也此佈 
欽加同知銜特授江寗府上元縣正堂戴　爲 
嚴寗關防以杜昨爲事照得省會爲衝繁之地有司總百事之綱撫字催科已形　賾防微杜漸尤切始基本縣束髮受書中歲通籍起家益部筮仕汪南夙嚴利義之降恆懔天人之畏曩者綰符江寗曾表見夫初心今茲承乏是邦益痌瘝乎民命下事伊始簿領爲勞判事之餘櫛沐不暇凡事無鉅細悉予新裁政普寬嚴不容旁逮内幕則共和贊助咸知礪厥亷隔僕從則僅備傳宣向不假以權柄惟是省垣　廓良莠不齊誠恐外來游民覊迹於此或假託本縣戚友遇事招搖或冒稱本署家丁藉端撞騙種種情弊防不勝防除隨時嚴密訪查究辦外合行剴切示諭爲此示仰　邑軍民人等一體知悉爾等須知詐僞之事無非圖爾錢財何能據信無稽之言妄詐詭隨之想自示之後如有冒稱本縣戚友家丁务爾等招搖撞騙者許卽指名禀候提訊嚴辦以儆刁風倘或有心比匪甘受愚弄隱忍不首一經發覺予受同科决不寬貸凛之愼之毋違特示　光緒二十八年正月二十六日示 
　　中華編譯印書館 
本館兼辦石印鉛印專代仕商精印各種書册圖畫報章仿單錢票並延請通人譯印中西各國有用畫籍出售鉛石大小機器及印石硬鉛洋墨洋紙銅模鉛字等均係上選　貴客採購格外克已館設上海六馬路格致書院東首大墻門内 
　　癲狂定心至寳丹 
粤省保壽堂大藥房發兌　上洋美界天后宮朝東便是　 
大凡世之疾癲一症多因痰迷心竅驚萬憂鬰痰血結心胸膈閉塞本醫士屢見天下患斯症者紛煩求醫問藥均無善治之法故將家藏秘製癲狂定心至寳丹一方不惜重資配製流傳救濟世人方用土木人參以補心安神又用龍涎香以順氣搜痰又用犀牛黃以清心解熱又用川麝香以開諸竅佐以定心利氣搜痰清燥散肝風去痰血等妙品使痰消火降則氣順使竅開心定則病除此丹所妙者無論男女遠年近日癲狂不堪人事不醒卽將本醫士所製寳丹依法服下數日奇功包可立見沈疴包可立起眞可謂傳世至寳也每丸雙料一元單料五角信局舞弊洋信之外另發一信或朔望查明新聞報清單以杜假冒 
泰西贊醫士聲明補養腎元聚固精本珍珠牛髓粉防慎防假冒此粉是出售以來蒙中國官紳信服仕商送禮風行廣嗣延年確有真憑 
近有僞貨隱戤○悞服彼此有碍○欲購眞正珍珠牛髓粉○請向上海二馬路中市西鼎新里口○暹邏大德通公司方是的眞 
考得牛骨髓補腎功稱獨步本醫士七次遊歴中華視診應接不暇每見世人輕年殀壽邁年無嗣更有身染損症亦頗不乏按其理初爲先天不充繼被後天失調致有壽殀身損無嗣等情醫者憫惻殊深由此製藥濟人此粉用泰西童子肥牛祗取骨中之髓佐以珍珠並養元固本塡精等要藥入口毫無臊氣善能補腎益氣壯陽健脾添精神養眞元平五臟安三焦獲益甚繁筆不勝載蓋人如患腎虧氣虚損症癆瘵陰虚陽痿腰酸腿軟頭眩目暈面黃肌瘦等症服後奏效如神欲享高壽欲廣嗣續欲强體質欲驅百病請常服此則延年益壽螽斯衍慶握如掌心中也連服十天面色卽轉紅潤能服一月可長體肉十磅倘行房後體稍疲倦冲服三錢不使外邪乘虚而入且精神照常倍增試騐確有眞憑識者請早衞身幸弗負本醫士婆心濟世焉○每罐洋一元每打十二罐洋十元○外埠函購原班回件 
　　婦女白帶聖藥 
廣東陳恒德堂婦科良方功效啓 
婦女白帶一症皆因氣血虧損陰虛陽竭或房勞耗傷膀胱受濕以致脾胃不和或前或後總因濕熱積滯月經不調而其病原尤在肝經鬱火寒痰凝結日久則形容枯瘦頭昏腹痛虛損勞傷從此起矣本堂得　傳良方不惜重資秘製婦科白帶丸此丸專治婦女赤白帶下當日立止屢試屢騐無論遠年初起服之立除宮中之灦平定肝鬰之氣煖宮濟陰培元固本故能帶下立止腹痛立愈月經調和却病延年輕者一大盒重者二大盒包可全愈永無後患妙在神清氣爽身强體健誠婦科却病之妙品種子之聖藥也虛言欺人罪我惟天每大盒二元小盒一元○假胃甚多購者認明○函購信力自給○舖分　　 
上海　大馬路萬康醫園對門德仁里内石庫門廣東陳恆德堂謹識 
　　上海新開味珎號 
即日增製應時五香美味燻蠟野貨上市 
　　啓者本號設在四馬路麥家圈中坐西朝東門面專製官禮醬菜鴿子鮮蝦鷄魚茶腿精肉諸鬆各色脯茶腿香腸燻魚四時糟醉花露名酒秘製點粉糟醬醉蟹一應食品並不惜重資各省採辦土産佳物誠調鼎之馨香味稱佳妙品並珍　製法專工均係老友名工手叚近閱報章有妒忌不經之談然皆自願承充並無攢挖虚冐鄙等姑念爲人棉耳作眼疆鼻木舌如夢夢　不與計較也幸蒙　仕商光顧先請嘗各品一試便知貨眞物美加之叙寳盆爲記以圖永逮之名誠信無欺遠埠函購原班回件 
　　匯豐銀行吿白 
啓者本行收足資本洋一千萬元公積英金値洋一千萬元又銀洋三百七十五萬元共合洋一千三百七十五萬元另議定備用股本洋一千萬元總行開設在香港分行在倫敦厦門暹羅包帶維亞孟買加拉吉打古隆北福州荷蘭漢口神户長崎意陸伊羅禮容呂宋紐約檳榔冷宮西貢舊金山新加坡蘇拉巴啞天津北京橫濱其上海行與各商往來暫存本行之銀每日結帳者其息長年二厘存至二十萬兩爲止存一年者其息照長年四厘算存六個月者其息照長年三厘算代付本埠匯票並辦理銀行一切應辦事宜匯票可以匯　倫敦及歐洲印度新金山美國中國東洋等處大通商碼頭特此佈聞 
　　光緒二十八年正月廿二日 
　　中西繩正學堂正月二十日開舘學額百各住舘三十各附膳住宿均可　後馬路本學堂啟 
　　南京自强戒煙善會 
本善會開辦以來成效卓著來求藥者踵趾相接四方分會日見推廣緣以本善會靈丸配製得宜尅斯斷癮身體轉强不同市上别丸徒事鋪張毫無實濟本善會欣幸之餘爰督司友益加精鍊選藥製丸以宏施濟總期此芸芸羣生起沈淪於苦海則我華自强卽可於此而植共基也辦法仍照舊章赤貧不取分文先日以百人爲率俟經費稍裕再行擴充有力之人不願受施送聲名者每袋五粒抵癮一錢計錢十五文來洋一角付丸六袋來洋一元付丸七十袋如善士代辦分會來洋五元付丸五百袋外另添送一目袋以　門前施送藉廣善緣外埠函購原班回件有烟患者希早戒除愼毋自誤是幸　　南京大功坊郭家巷口自强戒烟善會謹識 
 
 

Page 6

 
 
   
 
 

Page 7

 
 
   
 
 

Page 8

 
 
　　順直三彩誌禧 
本號今售出順直大票第八會一萬一千七百八十七號經本號門莊售出得主桃花塢仁和坊魏周榮泰　五福弄趙各得一條又王洗馬巷盧得二條又批出彭和泰半張及上下附彩亦門莊售出特此聲明今售江南順直票價公道如賜顧卽班回件　蘇垣蘅泰吿白 
　　福和箔莊杭省分此 
本號開設英界盆湯弄内轉角嘴自運杭紹名箔閩浙紙貨官禮名烟雙盖貢燭所有錫箔一物市井往往以粗貨虚數欺人本號愛惜名器揀選頂眞足數如蒙賜顧較衆公道先行交易擇日開張 
　　清泉表兄 
惠覽闊别頻年寸衷念切家慈亦望念情殷務見報卽將住址函件速寄上洋城内晉泰典維翰先生代收極妥　許文甫啓　 
　　明治火險 
　三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
　　尋人 
本月廿五日走失女孩一口呌趙寳寳年十一歲身穿洋摩本棉　潮藍布褲子小脚本地口音望仁人君子知悉者送至鐵馬路北穿虹浜伏字三百八十四號門牌陳宅送到者謝洋十元知風報信者謝洋五元决不失言 
　　送診俱三日包愈 
氣　水　半身不遂噎嗝倒食眼科奇　疗瘡險症北京普濟醫舘上洋英大馬路石路公興里内 
　　招請繙譯 
茲者本捕房欲延請華友繙譯西文一位須要精通西國語言文字俸金面議　　者望先招信前來收至西歷本月十二號爲度再行面試定奪如自揣不能勝任者不必徒勞此佈福州路老巡捕房鮑立根啓 
　　工部局示 
　爲招人承辦事本工部局今願收受承辦之書爲開刋以下事件　本局現要採辦賣拉浮硬木及星加坡硬木福州桶木星加坡紅樹花旗洋松東洋松板磚料瓦片石灰粗紙等如欲承辦者赴本局看明圖樣可至江西路第二十三號門牌工部局管理工務寫字房向工務員未士梅恩面議除禮拜日每日早九點鐘起至下午一點鐘止可以往見并向取承攬信式用英文照式塡明價目信封左邊角上塡寫承辦水木料書送工部局工務房收以英三月十號華二月初一日卽禮拜一爲止價目一切本局自有權衡共不收之信所用去使費本局槪不承管擇定者須覔的實保人赴局保明工程此佈　英一千九百零二年二月二十號　上海工部局工務員梅恩諭　　奇珍問津 
本號專辦日本上等古磁雕牙細巧物件頭等景太大小花瓶各色繡花屏風裝絨山水册頁立軸雕牙挂屏織花地氈以及上等各色漆器等無論中外仕商自用及送官禮俱最合宜如蒙賜顧請移玉至英大馬路泥城橋東本號可也　五福謹啓 
　　喉症者鑒 
四明朱定山先生乃世傳醫家精於外科昔年余同胞兄均患花柳之毒染及内人胞兄購藥治愈後嗣不育余請朱翁除後幸育兩男一女始知醫術非王道不妥今正舍親李廷璋家七人皆患喉症電請先生來申幸皆保全現値喉症甚廣余等願助藥本留先生濟世凡患是症無論曉夜延卽往診醫金概不計較寓四馬路同順泰嫁粧鋪内郁之華李廷璋同啓 
　廣東鹿芝館蠟丸　　修虔六神丸 
　　六神丸治時邪厲毒爛喉丹痧風喉癰雙單乳蛾諸症茶湯不能進者每用十丸開水化服無不立効並治疔瘡對口癰疽發背腸癰腹疽乳癰乳巖一切無名腫毒等症每盒大洋六角○珠珀五淋白濁丸大瓶洋五角小瓶二角半○珍珠牛璜解毒丹每瓶洋一元○珠珀摻疳散每瓶二角○麝香萬病回春膏大帖一元小五角○煖腎種子膏大七角小四角○紅毛墜金膏大盒一元四角小七角○太和膏大三角中二角小一角○寳珍如意膏大一角小五分○立止頭痛膏錢七文○萬應午時茶每洋八盒○范志建曲每塊一角○燕窩肥兒羔每包一角 
廣東鹿芝館分設上海英老巡捕房對門分枝杭州清河坊 
　　Ａ牌洋鐘獨家經售 
　　ＡＭＡＲＫＴＲＡＤＥ 
本行新到晏臣坭亞廠Ａ唛老牌八角木鐘掛鐘擺鐘價均克已賜顧者請到二馬路十二號美豐洋行面訂可也 
　　招盤西國客店 
啓者今有西國客寓一所在天津塘沽計有客房三大間另有臥房六間廚房及僕人所居之房並天井等一切俱全家中器用雜物俱係西式西人及中國官紳居之最爲合宜其坐落處在鐵路客站對面出入極便現欲將此業招盤與人合意者請與塘沽巴林洋行商議可也此佈 
　　老太古吿白 
　　太古ＳＢ火險公司 
倫敦格崙西火險公司叭喇火險公司阿德來火險公司勞洽愛司具火險公司 
啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處　貴客阿德來火險公司欲保者請臨面議可勞洽愛司具火險公司也特此佈告 
　　現治時症要方 
靑鮮橄欖四成　白蘆菔六成重證打汁輕者煎服亦可橄欖色靑清足厥陰内寄之火風而靖其上騰之燄蘆菔色白化手太陰外來之燥熱而肅其下行之氣合而爲劑消經絡留滯之痰解膏梁魚麫之毒用以代茶則龍馴虎伏藏府清和豈但喉痛之可免耶且二味處處皆有人人可服物賤功優久任無弊實能弭未形之患勿以平淡而忽諸 
　　太古水險吿白 
本行經理比地列士科倫水險公司專保中西各口洋面各平安險及水漬均照英國章程辦理倘有不測立卽賠償無論夜深禮拜均可盖印賜顧者請送交本行寫字房可也太古水火險公司啓 
　　茂生經理火險 
啓者本行經理皇后火險公司代客保火險事務其費格外公道如有不測迅速賠償不必函問外國總局此佈華正月十一日三馬路茂生洋行啓 
　　燕醫生除痰藥 
　　燕製除痰聖藥 
專治傷風咳嗽哮喘癆瘵以及一切咽喉氣管肺部各症此藥各大藥房發售每瓶價洋一元上海四馬路東首第二十一號門牌燕大闢父子藥棧經理人求啓 
　　地基召租 
　在楊樹浦路順泰木行隔壁出灘基地一方又路内一方如欲租者請至二馬路東口寳順洋行面議此佈 
　　正月二十九日匯票行情列左 
銀行電匯銀票　二先令五辨士八之二銀行現銀票　　二先令五辨士八之二五銀行三十天期票二先令五辨士八之三銀行四個月期票二先令五辨士八之四五 
　　正月二十九日進口船禮拜六 
江天　輪敦　由寗波　招商局廣生　又　　由福州　怡和行瑞安　又　　由長江　瑞記行大利丸又　　由長江大阪公司江孚　又　　由長江　招商局 
　　正月三十－日出口船禮拜 
美利　輪船　晚往長江　美最時行塘沽　又　早往膠州　美最時行　　　二月初一日出口船禮拜一 
瑞安　輪船　晚往長江　瑞記行龍門　又　晚往香港粤省　禪臣行永生　又　晚往汕頭香港廣東怡和行大利丸又　開往長江各埠　大阪公司江孚　又　晚往長江　招商局北京　又　下午往寗波　太古公司唎把　又　開往烟台天津塘沽華友行湖南　又　晚往烟台塘沽　太古公司黃埔　又　晚往汕頭香港省壖太古公司漳州　又　晚往厦門　太古公司福山　又　晚往福州　怡和行和生　又　晚往烟台塘沽　怡和行新豐　又　晚往塘沽　招商局公　　又　晚往烟台塘沽　招商局 
　　二月初二日出口船禮拜二 
美大　輪船　晚往長江　美最時行瑞和　又　晚往長江　怡和行武州丸又　開往神户　壳件行普濟　又　下午往甯波温州　招商局致遠　又　晚往香港省城　招商局海晏　又　晚往塘沽　招商局江天　又　下午往甯波　招商局 
　　二月初三日出口船禮拜三 
鼐士都　輪船　開往神户橫演　老太古行伊豫丸　又　直放香港等埠郵船株式會社萃利　又　晚往長江　麥邊行鄱陽　又　晚往長江　太古公司 
 
 

Page 9

 
 
[整飭風化]  
　　寗波訪事友人云新任鄞縣黄鞠友大令下車伊始訪悉匪人誘賭誨淫爲害甚烈慨然有整飭風化之心爰於日前出示曉諭曰爲嚴禁事照得鄞邑地方冋有花會花龍廟會串客四種惡習均堪痛根花會其最業經前縣拿獲嚴辦在案若花龍者乃係棍徒租屋聚衆賭博帛頭藉以漁利雖次於花會然貽害亦復不淺至廟會則在二三月演戲之時就戲塲附近田内搭蓋篷廠聚賭抽頭其田先由地棍向佃户租出轉租賭棍名曰包地塲賭洋者名曰大桌子賭錢者名曰小桌子通宵達旦肆無忌憚竟有售賣食物收押衣服船隻等情每賭成三五日或七八日便轉移他處直至農事方興田須播種又另行租屋租船四散賭博贏者浪費花用輸者蕩產傾家甚至負累窘急投彋投河服毒自盡無恥之尤流爲盜賊地方受害不勝枚舉串客卽啞戲是也糾合十餘無賴賂置行頭或在人家或在廟宇演唱淫戱滿口污語百般醜態以致愚夫愚婦觸目動心鰥夫因而圖姦寡婦因而失節傷風敗俗莫過於此究其從前屢禁不遵之故皆因兵役地保得賄包庇所致本縣爲民父母不忍不教而誅除將得規差保隨時察訪革究外合行出示曉諭嚴禁爲此示仰闈邑軍民及差保人等知悉爾等須知聚衆賭博大干例禁演唱淫戲亦有應得之罪豈容任意干犯自罹法網况人生在世漁樵耕讀肩販傭工在在均可謀生何可以身試法自示之後務各革面洗心别圖生業本縣執法森嚴毋得視爲故常自貽噬臍之悔倘敢怙惡不悛復蹈故轍一經本縣親訪拿獲定當儘法懲治田畝船隻概行充公店房租屋分别拆毁　有兵役地保仍敢受賄容隱一併斥革嚴辦不貸勿謂言之不預也其各遵照毋違特示 
[法租界公堂瑣案]  
　　有潘月珍者蛾眉偃月蟬鬢頽雲柳嚲花嬌盈盈俠拜訴稱許益卿金桂堂前因股開米店向奴借去田　一紙抵與姚敬章得洋銀四百餘元久不贖還求提追給讞員杜枝園大令准詞飭提研訊金供照帳核算小的應還洋銀一百七十五元現己措齊卽可繳案許供小的應繳洋銀八十餘元其餘請責令金繳出姚供金許實將田單抵與聚源米行大令商之代理繙譯聶君飭將金許交人保出赶緊購還田單此外糾葛自行理算姚不應在堂上胡鬧押候究懲○前者流氓徐四金攫取沈宋氏之金押髮金荷花瓣各一枝及洋銀四十八元鈔票洋銀二十六元被英界包探葉榮堂之夥沈阿弟搜去案發大令拘徐訊明諭候補提葉沈訊核昨日包探將葉沈解案沈供小的祇分所洋銀一元其餘均由葉收去葉供小的身充包探素安本分豈肯作此犯法之事且沈並非小的之夥横被誣扳尚求明察大令飭將徐沈還押候覆訊核奪○徐永清偕見証鍾楊氏扭蔣陳氏到案訴稱去年十二月十六日兒子徙倚門前被蔣陳氏拐去串同伊子阿大鬻與他姓爲螟蛉子不卽嚴追蔣陳氏供兒子現在平湖並無此事大令著押候交到伊子再行訊核○袁榮坤控流氓吳俊鄉偕同黨朱阿富陳阿榮王松林等訛詐不遂褫去衣服大令研訊之下吳直認不諱朱自稱有病一味求恩陳王堅稱並未與聞此事大令判將吳枷號一個月責三百板朱押候騐明是否思病再行核辦陳王交人保出○王中衡前控成億興號主易文波圖吞票銀九百兩經大令訊供押追迄今案懸日久尚未了結昨日王投案求追大令研訊之下易供小的被元豐順欠銀一千兩可以抵償大令限一禮拜内將銀九百兩如數繳案延干比追○包探禀稱偷兒王桂泉魏阿惠行竊太古棧内洋紗十餘斤是以拘案請辦大令判責三百板○包探禀稱趙阿永在浦東某姓家竊取衣服四件携至滬上向某押鋪質錢經小的緝獲人贓解案請辦大令判枷號半月責三百板○包探禀稱小竊姚永華王阿木竊取某木作内杉木二株經小的緝獲人贓解案請辦大令判各責一百板 
[美租界捕房紀事]  
　　前晚小竊李甘登潛入南潯路第四十六號門牌某姓家竊取報時鐘等物旋由包探錢榮堂查獲連贓帶入捕房捕頭令押候轉送公堂禀請讞員張柄樞司馬訊辦○前晚北四川路某錢鋪傭婦某氏乘間竊去鈔票洋銀三百餘元報捕後由包探張阿五查獲解送捕房捕頭令押候解送公堂禀請懲辦○前晚甲乙二甬人在篷路中因賭起釁互肆兇毆適爲包探錢榮堂所見一併帶入捕房捕頭令押候轉解公堂禀請訊究○昨日午前廣東流氓夏阿珠及名阿姜者在西華德路中攫取王文奎所携絲帶等物事後王投報捕房捕頭令包探倪順泉拘獲押候解送公堂禀請訊究 
 
 
 

Page 10

 
 
[光緒二十八年正月十六十七日京報全錄]  
　　宮門抄諭旨均錄前○閩督許奏爲請補塲員以裨鹽務摺○又奏爲遴員請補知縣摺○蜀督奎奏爲籌解第一期新約賠欵銀兩摺○又奏爲辦結英國教案並卹償銀兩片○又奏爲籌解協頂月餉片○綏逺城將軍信奏爲催撥軍餉片 
閩浙總督臣許應騤跪奏爲請補塲員以裨鹽務恭摺仰祈聖鑒事竊准部咨福清塲鹽大使胡壽臨准其調補江隂塲所遺福清塲缺准其留放該省另行請補等因查批案部中於八月二十一日行文照限减半四十日計算應以十月初一日作爲開缺日期應歸十月分截缺是月分僅出一缺毋庸掣簽又奉部咨奏定新章鹽大使遇有缺出令各省咨部銓選一次扣留外補二次又升調遺併雜項所開之缺與丁憂病故所遺之缺分爲兩輪各積各缺按照咨留定例分别核計等因閩省鹽大使一項前次議敘正班後用至捐納儘先止自奉新章後升調遺缺先出有尋美塲鹽大使洪恩毓捐升遺缺係第一咨缺應歸内選奉部以章共選授又出語州塲鹽大使趙世恩准調下里塲遺缺係第一次第一留缺業經奉准以勞績候補班前先補用鹽大使金家杰補授兹所出福清塲缺係第一次第二留缺輪應捐納正班到班照章應以遇缺先人員請補查鄭工及新海防遇缺先並海防先海防即均無人應用分先前人員分先前亦無人應用分先人員插補該司道查有新海防分缺先用鹽大使錢繩槃年二十八歳江蘇太倉直隸州監生遵新海防例捐謄錄復在浙江振捐案内捐鹽大使銜充國史館漢謄錄編纂長編總檔告成議叙以鹽大便選用奉部核准遵例捐指福建於光緒二十五年十月二十日到省續遵海防例加捐分缺先用免試用二十五年十二月二十日奉文過班該大使年壯才明辦事穏練以之請補福清塲員缺洵堪勝任與例亦符據福建鹽法道楊文鼎會同藩司周蓮造具履歴清册詳請具奏前來臣查該大使錢繩槃才具明晰堪以請補福清塲鹽大使該員係新海防分缺先用鹽大使請補鹽大使銜缺相當毋庸送部引見並請免叙叅罰除履歴分送部科外謹恭摺具奏伏乞皇太后皇上聖鑒飭部議覆施行謹奏奉硃批吏部議奏欽此 
閩浙總督臣許應騤跪奏爲請補知縣以神地方恭摺仰祈聖鑒事竊照福建羅源縣知縣馮全瑛光緒二十七年八月十一日病故業經附奏開缺留閩另補照例應以病故之日作爲出缺日期歸九月分截缺聲明勒歸八月分截缺除另行截缺咨部外查羅源縣知縣係選缺應即按班遴員請補閩省病故休知縣一項勞績保舉候補班前之後用至曾任實缺候補止兹新出羅源縣缺閩省鄭工新海防遇缺先及海防先卽舊例遇缺先遇缺並截缺即用廻避卽用撤回卽用均無人按班輪應大挑到班例應先以大挑儘先人員補用緣鄭工例儘先無人應以新海防人員請補查有新海防例大挑儘先補用知縣李榮紳無四十五歳直隸無極縣舉人戊戌科大挑一等以知縣用簽分福建在部庫捐免截留給照赴省復遵例在江蘇振捐案内報捐大挑本班儘先補用並加同知銜於光緒二十五年四月二十二日到省試滿甄别留用該員才具明晰以之試署羅源縣知縣洵屬人地相宜與例亦符仍俟試署期滿如果稱職另請實授合無仰懇天恩俯准以大挑儘先補用知縣李榮紳試署羅源縣知縣俾資治理如蒙兪允該員係大挑儘先補用知縣請補知縣銜缺相常毋庸送部引見併免核計叅罰據福建藩司周蓮臬司吳重憙會詳前來除咨部外理合恭摺具陳伏乞皇太后皇上聖鑒敕部議覆施行謹奏奉硃批吏部議奏欽此 
頭品頂戴兼署成都將軍四川總督奴才奎俊跪奏爲籌辦新派賠欵先將第一次挪墊匯解以顧大局恭摺仰祈聖鑒事竊准行在户部咨新定賠欵四川省每年派銀二百二十萬兩正在督同籌辦尚無端緒之時復准軍機大臣電開奉旨全年應付本息匀作十二次按月攤付本年十二月二十二日卽是第一月付欵定期前次指派之欵應先期解交上海道轉付不得稍有遲誤等因欽此伏查此次賠欵關繫全局自應赶緊籌措惟時至今日實係萬難川省常年出入相抵己不敷銀二百餘萬再增此最鉅最迫之數一時如何措手而事關公約斷不可失信愆期與司道熟商惟有一面設法籌欵一面挪借墊妥而己查川少財賦以鹽務爲大宗現將官運商運邊岸計岸行引行票概自光緒二十八年正月初一日起每鹽一斤再加價錢三文前己電奏奉准在案此外酌加按糧捐輸田房稅契舉辦内釐並將土藥茶糖烟酒分别加成體察情形於民間尚無大累然皆甫經議辦每年能收若干此時毫無把握而鹽斤加價與新加捐輸不特年内無分釐可收即明歳上半年亦不能集成鉅欵約而計之縱使各項收齊仍不足指派之數但望洋常各關稅加多南省漕折騰出的欵能减二三成則可稍紓氣力矣奴才受恩深重忝任疆圻當此時局屮危無論如何爲難總當殫精畢慮務將派數籌足按月匯解上慰宵旰憂勞下盡臣子心力萬不敢以籌畫艱難稍涉貽誤兹按所派二百二十萬之數分作十二次匀攤暫在藩庫正雜各欵項下先挪庫平銀一十八萬三千三百三十三兩三錢三分釐於光緒二十七年十一月二十三日發交商號恊同慶等承領限令十二月二十日匯解江海關交收作爲川省第一次籌還新案賠欵所需匯費各商號以上海月兌鉅欵必須息借現銀所索甚重經瀋司再三開導議定每萬兩酌給匯費銀一伯二十兩應由司道各庫分籌作正開報除咨部外理合恭摺具陳伏乞皇太后皇上聖鑒訓示謹奏奉硃批户部知道欽此 
奎俊片再查光緒二十六年川省法國教案一律辦結業將償卹銀數奏咨在案惟時英國耶穌教民亦有波及因各屬牧師教士多己出省故未議結現己陸續回川查上年英國教民被匪擾累者眉州教民七家丹稜縣教民十八家榮縣教民三家郫縣教民五家名山縣教民一家己將滋事各犯嚴飭各屬分别拿辦兹經各州縣與教士教民先後將案議結共計卹償需銀四千三百兩據洋務局司道詳請奏咨前來奴才覆覈無異所有光緒二十六年川省英國教案一律辦結曁卹償銀兩數目除咨外務部户部查照外謹附片具陳伏乞聖鑒謹奏奉硃批該部知道欽此 
奎俊片再川州積榖前經奴才澈底清查奏報至光緒二十七年夏季上在案兹據布政使員鳳林詳稱二十七年秋季分核計通省各府廳州縣實存積榖一百四十八萬二千八百五十八石零實存包榖五百四十八石零實存荍子一百二十九石零實存榖價銀八千七百一十七兩零實存榖價錢二千二百五十五串零又　東道籌欵在於重慶府城内建倉一百四十九厫實存市斗積榖二萬零七百六十六石五斗己於二十六年夏季全數動糶撥又於司庫庫籌撥銀十萬兩發交號商購榖七萬七千五百一十九石零分儲川省水陸適中之資州瀘州重慶叙永等處撥濟各屬分别振糶共用倉斗榖三萬三千九百三十三石零實存倉斗榖四萬三千五百八十五石零以上所存榖石雜糧均責令地方官督飭倉首人等妥爲經理勿任霉變侵虧所存榖價銀錢飭俟市價平减卽行買榖還倉以實儲備一面仍飭各屬勸辦積榖以期多多益善惟上年酉陽州曁所屬之秀山黔江彭水三縣均報災荒前己酌撥銀榖以備振糶應俟辦竣具報等情詳請具奏前來奴才覆核無異除將清册咨部查核外理合附片具陳伏乞聖鑒謹奏奉硃批户部知道欽此 
信恪片再奴才所籌練軍建學經費係僅就正餉内騰挪應付似不容稍有延欠查綏逺城餉項向由山西藩庫撥解擬請飭下諭撫臣轉飭藩司嗣後應解各欵按時如數籌撥以濟要需而重戎政是否有當謹附片具陳伏乞聖鑒訓示謹奏奉硃批户部知道欽此 
 
