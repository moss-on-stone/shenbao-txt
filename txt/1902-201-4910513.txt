# 1902 - 201 - 4910513

 

Page 1

 
 
[雙璞齋四書五經義大全出售啓] [  圖書集成代白]  
　　自八股改試經義承學之士驟遇更張輙以師承無自爲慮雙璞齋主人嘗謂經義之法疏解聖經當用說義正義之例徽引史鑑兼及時事當用衍義講義之例爰取古今名儒碩彥經義諸作彚而選之題有未備則敦請通材博雅分任操觚自去年七月詔下之日爲始迄今己閱一年遴選始竣共得經籌三千篇抉擇精嚴所錄皆精深閎博有實理實事而不詭於義法者未知經義作法之學子苟於平日之間取而揣摩之得其一羽一鱗卽不難破壁飛去主人以是編爲四書五經義之全非比市上所售僅寥寥數篇不足以益人隅反爰倩本局用新鑄鉛字排印成書公諸海内都計五十六卷另弁首一卷係恭錄高宗仁宗御製蓋欲學者知所取法謹所遵循也現己出書裝訂廿四本每部定價洋銀二元四角有欲先睹爲快者請速移玉至申報館申昌書局及各書坊購取可也此啓 
[泰西防疫說]  
　　西醫考求疫證旣詳且確誠足開我民智惜書甚繁富不能盡譯兹撮其要略分爲三叚雖未足以窺全豹然泰西著作己見一斑矣三者維何一曰原起二曰施治三曰嚴防原起上古之世埃及己有是症迨紀年前二千三百三十四年希臘國壓登地方患疫居民死逾三分之一同時非洲亦患是症死百萬人西歴五百二十年埃及之疫傳至土耳其京城每日死以萬計同時意大利及非洲北方口岸均有是症一千四百年東西各處疫症盛行歐洲約死二千五百萬人始講求防疫之法一千四百零三年美國爾温士地方訂立防疫章程此數十年間歐洲各處均患是疫最烈者係一千六百五十六年意大利國五閱月内死至三十萬人一千六百六十五年英國疫亦甚烈一千七百年至八百年各處皆有疫症惟俄國於此時始染是症一千八百年至九百年間各處雖微有疫然較從前大輕當時亞立印度巴斯國及中國連年皆患此中國自一千八百七十一年起有紀之者謂其疫始在龍州一千八百九十四年傳至廣東香港復由香港傳至印度蓋印度患疫係自海邊船塢起故疑其症必自别埠傳来也繼而埃及等國皆有傳染一千八百九十九年七月由中國南方傳至牛莊故人皆知爲傳染之症施治西歴一千八百八十四年日本醫生吉打穌滔及法醫生雅仙精心攷究用顯微鏡騐出核内之膿有虫始知傳此症時係疫蟲侵入人身之故當時香港大疫日本震懼派吉醫生前去考求是年七月吉醫生撰爲疫蟲書雅醫生及德之美谷醫生亦皆紛紛立說辨明各種疫症如黑疫核疫瘟疫之類並核其原委香港醫院記各種人染疫生死之書計華人百中死九十三人印度人死七十七人日本人死六十人歐洲人死十八人考華印人何以與别國人不同之故美醫生打便氏謂華印人飲食太薄嘗食米米爲五榖中最薄之質誠不足養身故身弱而不能支持也嘗考疫蟲置寒暑表熱至一百四十度之處歴四日卽死熱至一百七十六度之處歴半點鐘卽死熱至二百十二度之處歴數分鐘卽死炭醋一分開清水一千分疫蟲沾之歴五分鐘卽死疫蟲在水中能活五日在乾爽處能活四日人身膚質甚密鮮能傳疫惟受傷見血處則較易染之雅醫生近考得一種治疫樂水色淡黄用針注入人身以散血中積結初用此藥治一馬甚效一千八百九十六年在厦門用以試華人無不立愈計治二十三人活二十一人餘二人因病太深而死考治疫之藥不一而以雅氏爲最各國多用之嚴防防疫之法各國章程大同小異大約逐鼠開窓去穢潔飲食居民如有疫者房屋器具均用硫磺灼烟薰之如不能薰則將器具盡行焚燬昔年檀香山華人租界有疫美政府將各鋪户盡行燒去此爲辦法之最嚴者更須防疫自别處傳来美國尤爲嚴緊法德等國亦均立有章程出示布告前者德人以鄰國患疫由地方官陳請嚴防計費去銀約七千圓英國初謂各貨自有疫口岸運来均能傳染後有人力辯其無遂作罷論至近来此說復興各國亦皆以爲是凡輪船自有疫之處来或疑其自有疫之處来或船中有染疫之人均須用硫礦灼烟薰至二十四點鐘之久始許起貨船中水手客人概令遷往醫院衣服一律更換行李等物薰以硫烟客人留醫院十五日始得放行至人自有疫之地来己染疫矣而隱而未發更屬難防須騐看身上有核之處始可確知是以輪船搭客不論男女凡有核處均須察騐男用醫生女用女醫仍由防醫指揮聞美船若由别處口岸開行須先往領事處請照書明地方有無疫症船中有醫生有藥料有醫器如違罰銀五百元蘇楚生稿 
[本館接奉電音]  
　　昨日午前京師飛電傳来上諭三道敬謹譯登○六月十九日内閣抄奉上諭者派敬信前往東陵查辦事件隨帶司員一併馳驛欽此○二十日奉上諭聶緝槼奏因知府禀揭虚誣聲名甚劣縣丞勘工不實有意阿附請一併斥革一摺安慶府知府署廬州府知府方連軫合肥縣縣丞余肇度著一併革職以肅官方欽此同日奉上諭張之洞等奏革員被叅寃抑懇恩開復原官一摺己革候選知府袁世敦己革山東莒州知州蔣楷前經毓賢奏參一并革職兹據奏稱該革員等實係被參寃抑自應准予開復袁世敦蔣楷著開復原官升階並免繳捐復銀兩欽此 
[英皇病愈]  
　　西歴七月二十四日卽華歴六月二十日倫敦来電云英皇病己大瘳照常辦理國事並召見在廷各臣工面諭機要 
[日本奇災]  
　　日本長崎訪事友人云東歴五月十九號卽華歴四月十二日新瀉縣中頸城郡矢代村大字西野谷地方有所稱粟立山脉者忽聞山中嗚鳴作聲恍如孤舟嫠婦側耳靜聽正深疑訝旣而轟然一震如巨霆發目長空旋探知是虞有高逾五十丈之山突然下墜河水堰附近忽變成泥沙民屋七十餘家亦倒入中流人口死傷甚多今尚未詳其數彼處近村民人見有器具逐流而下設法撈起後有屍骸三具逐浪而至翌農三吳川水源之山腹亦突然崩塌壓倒房屋五百間霎時山谷塡滿水溢於外復衝倒左近民居二十餘户埋没田壠四十一町誠巨劫也 
[照會還津]  
　　天津大公報云聞各國駐京使臣與周玉山中丞議定更改交還天津各事宜己於本月初十日 
 
 

Page 2

 
 
照會外務部矣 
[密陳治法]  
　　天津大公報云聞黄侍御昌年日前曾遞封奏或言係舉京津近日情形密陳治法也 
[另派叅贊]  
　　天津大公報云新簡駐俄使臣胡馨吾星使維德係由叅贊擴升故隨員等均仍其舊毋庸另派惟胡星使所遺參贊一缺聞外務部擬另派員前往 
[有志壯游]  
　　天津大公報云近外務部有司員二人願充出洋叅隨隨辦交涉一爲新傳到之吳主政錡一爲文部郎某並聞吳擬往法文擬往俄 
[磋磨賠欵]  
　　天津大公報云奉天教案賠欵己經增將軍委員来京商辦近日增帥復委截取同知劉子襄司馬晉藻到京與徐觀察鏡第會同辦理聞主教蘇培禮君己允將前欵讓减至百二十萬兩之數再能略加磋磨當不難從速了結矣 
[准改行省述聞]  
　　天津大公報云聞東三省改建行省之議業己准行奉天增將軍擬在奉天省内添設一府兩州十縣以資分治業己籌妥日内卽可出奏矣 
[廣西實耗]  
　　本埠徐家匯匯報云近接五月望日廣西桂林省城某教士發来西函云近来各日報載廣西匪亂一事大都海市唇樓憑空造作此處省會從未稍有驚惶卽梧州一帶亦甚安謐各報謂桂林被圍柳州失陷等事皆子虚烏有造謡者不特華報而英報亦助其波瀾近日廣東某報謂廣西巡撫密電政府現在叛黨多至十六萬人有天主教民與之通謀暗行接濟售賣軍械請卽徵調重兵以資防禦予閱報後函問丁大中丞果否電報政府謂教民接濟亂賊中丞回言並未電請調兵更未言教民接濟亂賊各報虚事實報原爲激民叛亂起見除咨請陶制軍飭傳該報館司事嚴行禁止外仰煩貴代主教轉請廣東法總領事一體防閑云云西函又云現在桂林一帶痧疫盛行染者一三點鐘卽死加之久旱不雨不能種稻民人萬分焦灼云 
[松郡院試七誌]  
　　松江訪事人云本月二十日爲江蘇提督學政李蔭墀大宗師覆試八學一等生員及提覆奉金上南四縣童生之期是日卽發招覆案兹將題目及案照錄於左覆一等生員題驥不稱其力稱其德也義提覆奉金上南童生題見利思義義限講義一大 
臯吳芾莊廷黻撥府蔡熙洪金乃超姜鴻濟徐元嚞季諾金山高增侯光緝莫寳賢丁延康高超丁延年錢潤青李贊勳陳宗器顧桐馬騤沈武章梅舒蕚倪鵬張襲祖盧鴻烈吳鎭英彭維垣撥府吳宗玠上海唐廻張之綱潘曾黌王承恩金澍陳爻吉趙承慤艾曾悌胡光驊姚明燽尤桂芬李維華周澂曹浩方彥章季鴻勳李文浦范永增葛士熙鈕永祺楊德圻朱炎陳其藻孫燾沈澄清項鎭方曹蔚深王臨照撥府楊洪鈞蔣宗詡南匯曹儒剛葉舟夏時璜邵席珍蔡雲鵬宋寳仁王承陵丁光宇馮朝福金曾冶吳宗瑗胡恪顧元襄趙守經陸堅葉秉衡盛世恭唐守乾孫學勤金鳴歧黄昌祚吕宗望王靖治張元愷張葆辰撥府胡德望衞浚都顧泮英 
[縣試展期]  
　　寗波訪事人云日前浙江提督學政張大宗師行文寗波府屬各縣限七月初五日舉行縣試旣而各縣主以時届三伏炎威逼人士子握管凝思未免太覺辛苦爰特展緩五日定期七月初十日考試是亦體恤士林之盛意也 
[小學開堂]  
　　杭州訪事人云省城仁錢二縣小學堂前經招考後將錄取諸生榜示現由錢塘總理孫仲華主政商請邑尊汪半樵大令定於本月十一日開堂是日大令親率諸生恭謁至聖先師及列代名賢畢隨請教習出堂行師生禮送入各學肄業惟仁和則因堂工未竣須遲數日然後啓塾也 
[提憲履新]  
　　寗波訪事人云正任浙江提督馬軍門玉崑因前年北方拳匪肇亂時調赴京津一帶相機剿撫遺篆由海門鎭余鴻亮總戎署理韶華荏苒己屇兩年邇来又由省憲調吕軍門本元接署是缺軍門奉到電飭己定於本月十九日由金陵起程繞道滬江然後蒞甬大約下月初旬即可接印任事矣 
[瘋人肇禍]  
　　京師訪事人云本月初六日有瘋人行經後門大街手持兩刃運動若風適鼓樓下有人乘凉門外深入睡鄉瘋人揮刃力砍頭顱墮地遽爾斃命旋復持刃南行遇老媪携一小兒踽踽路側驀然相撞亦被砍斃又一驢夫迎面而来瞥見之下棄驢不顧飛步狂奔瘋漢遂將驢砍倒一時地安門外人聲鼎沸巡捕兵丁齊集見其勢猛莫敢直前移時瘋人奔入地安門巡捕等恐更肇禍端追至皇城内迤西石橋上鈎以長鐮始就禽獲刻己解交官署聞瘋人向居京北某邑在本地己砍斃數命并傷舅父母然後逃出逕入都城復肇此奇禍不解是何寃業也 
[浙省官塲紀事]  
　　杭州訪事人云准補乍浦同知潘司馬紀恩新選永嘉縣典史顧少尉禮進均於本月初六日奉藩憲牌示轅門札飭卽赴新任○地丁奏銷後各屬欠解未清者計太平開化泰順等三縣兹由藩憲札委候補縣余大令允貞赴太平瞿大令世琥赴開化張大令耀赴泰順等縣鎖提庫丁追繳以重庫欵○省城新設武備練軍擬駐艮山門外由防軍局雇工建造營房刻己竣工由統帶周副戎起鳳領隊出城駐紥○錢江水師統領蔡副戎福謙奉飭前赴衢防各營逐一查閱現己竣事於初八日回省禀見銷差卽日回防任事○本月初九日藩憲牌示云本司照磨缺詳請以新海防例試用布照磨鄒貞汝試署○署海門鎭總兵賀雲清鎭軍吉祥於本月初九日因公晉省暫假候潮門人和堂客寓爲行館卽赴撫轅謁見任大中丞面商要公良久始退○正任開化縣潘竹樓大令紹詮因欠解正雜各項銀兩爲數甚鉅由藩憲任大中丞札飭撤任其遣缺委卸署乍浦同知沈司馬接署 
[鳳城瑞藹]  
　　京訪事人云京師五營將弁等近奉步軍統領堂憲傳諭各照小像三分呈送正左右三堂俾各堂憲遇事接見得識廬山眞面各將弁奉諭後己於六月初五日同赴内城東四牌樓馬大人胡同照像館各映成小影恭呈堂憲存閱矣○陳玉蒼大京兆所設之五城學堂因時届六月例放暑假先於五月中將諸生一一甄别凡工課不及二百分者概行扣除俟七月開學時補傳從前備取學生以足額數○崇文門稅課司經肅邸大加整頓剔除中飽所收國課較常年倍增而當差吏役未免瘠苦致多苛歛之弊行人入城携物少許往往盤詰需索刻經正堂肅親王副堂敬子齋尚書出示嚴禁略謂擔負小販零星貨物向来恩准放行并不納課近聞各門卡差役膽敢需索苛歛殊屬不成事 
 
 

Page 3

 
 
體爲此　諭嚴禁倘有以上情獘准被勒掯之人指名喊控立卽懲辦决不姑寛云云經此一番示禁行旅入城小本負販者僉受實惠不淺矣○五城城憲因京師亂後盜風不靖近傳集五城水會紳董面諭令每局添募勇丁四十名每名日給口糧京蚨一千文由各董督率晝夜梭巡以輔官力之不逮如拿獲竊盜各犯送城訊辦酌給賞賚○六月初五日天甫黎明有某甲至永定門東城垣上仰臥女牆領取西山爽氣正值朦朧睡眼忽爾一落千丈腦漿迸裂遽赴夜臺報經南城蒞騐批飭暫埋以待屍親認領同日正陽門外橋東又有男屍一具經中城司役報官相騐騐得屍身有毆傷數處槍傷一處確係爲人傷害刻經中城城憲批飭先行棺殮掩埋然後出示通衢招屍親到案研訊原委一面密飭差役訪拿兇犯○六月初中城城憲乘車行經天橋左近見石路兩旁萬頭攅動人語喧囂詢之知係演唱鼓兒詞者并有女班攙雜其間不覺勃然大怒立飭差役驅逐凈盡一時前門外說書唱曲戯耍各塲亦復戢跡潛蹤無敢復設京師澆風爲之一肅 
[鷲嶺炎雲]  
　　杭州訪事人云省城忠清里北首白蓮花寺口某姓小錢莊於本月初八日晚膳時偶不留意將洋燈潑翻一時火勢蔓延燒穿樓板幸諸鄰咸集并於觀成堂借得水槍灌澆始行熄滅其家有小孩一口年祗四齡當火熾時倉卒不及抱出致被灼傷其勢甚重未識能保全性命否○臬憲湍靜臣廉訪以省垣時疫流行皆由民間穢氣薰蒸所致爰飭清道局委員史别駕多雇人夫無論大街小巷均于每日清晨打掃潔凈并諭保甲巡員轉諭民間弗將污穢之物傾入河中似此積穢一清疫癘之患或可因之稍弭矣○省城各學堂現因天時炎熱例給暑假大學堂經總理勞玉初主政爰于初八日買舟回湖州原籍一俟序入新秋再行来省○省城修理貢院工程由藩憲札委兩首縣總理其事所需物料均照市給價兩邑尊猶恐行首及胥役等有苛派索規情事特出示曉諭如有藉詞索取分文及攤派等情許卽扭送究辦○日前杭地忽有謡言謂六月初六夜瘟神出巡是夜居民切弗貪睡致受災禍一時愚夫愚婦信以爲眞終宵不寐東街一帶尤甚至初七夜倦不可支無不睡鄉深入以致失竊者計有十餘家因恍然于謡言之起乃若輩藉此爲探囊胠篋計也 
[鵝館延凉]  
　　紹興訪事友人云在籍紳士陳霞丞部郎近見講求蒙學善本寥寥曾編輯正蒙必讀六卷爲時推許衢州府世伯先太守更捐鶴俸選取史鑑節要地球韻言等類分别鐫刊以便札飭各屬嚴行督課廣爲流傳○諸曁縣主張子厚大令訪知境内時有賭博情事因於日前督率差役嚴密出巡拘獲酈某一名帶回署中笞臀一千下枷號示衆亦懲一儆百之道也○前者某紳就曹娥江畔建造西式巨厦創設開源公司機器繅絲廠未及收效遽賦仙游事遂中止近聞有某富商向之盤頂擬略加修葺旗鼓重張惟目下蠶市歉收恐業此者尚難獲利也○邇来越中潮汛盛漲長年三老咸有戒心本月初一日清晨有某姓航船一艘行經三江口波流湍急舟子力不能支登時傾覆船上計共二十餘人均墮水中正在載沈載浮之際適爲某漁船所見呼衆駛至竭力救援竟得同登彼岸惟貨物行李己付東流然亦幸矣 
[桂撫蒞申]  
　　新簡廣西巡撫王芍棠大中丞由京出都乘招商局安平輪船南下於昨日午刻抵申本埠文武官員咸詣碼頭迎迓 
[催解漕米]  
　　去年江蘇各屬冬漕除己經兌收外尚有武進南匯溧陽崑山太倉等處猶未解司邇經江蘇藩司陸春江方伯札飭各縣主限五日内赶卽起解不得稽遲江蘇海運局總辦林質侯太守以五日之期未免太迫乃禀請展期至七月中旬未知方伯能否俯准也 
[接充董事]  
　　浙江海運滬局董事王介仁明府邇因有事禀請辭差總辦傅少卿太守准之禀請上憲另以姚明府接充 
[醫院紀事]  
　　法租界八仙橋左近東興館飯店之小主人年甫十齡前日傍晚在曬臺嬉戯偶不經心從高墮下急送仁濟醫館倩醫生療治據云傷勢甚重難保無性命之虞誠無妄之災也 
[賭徒逺颺]  
　　著名賭棍陳八卽李少亭何松亭孫福庭徐予山卽鄧老板孫甫亭卽朱少爺盧崑山即羅大少爺小周卽周少大人等前因用倒脫靴術誘騙南市某錢莊主陳姓得銀六千多兩事敗後由陳投英美租界公廨控請提究經讞員張柄樞司馬以陳等局賭貽害商民實非淺鮮准卽簽差恊同包探緝拿務獲嚴究詎若輩消息頗靈早己聞風逃避聞匿跡在揚州一帶未知能否弋獲也 
[南市瑣譚]  
　　前日旁晚時南市增祥馬頭王友生家因遺火煤油箱内登時火燄熊熊幾釀燎原之禍幸由鄰人畢集撲救得熄不致成災然己受驚不淺矣○南市大東門外一帶街道向用石板鋪砌現經馬路工程局總辦翁子文太守禀准蘇松太兵備道袁海觀觀察於前日飭工人丈量地址以便改鋪沙石太約日内卽須興工矣○昨日南市愼裕米行執事人雇某甲之駁船承裝小麥二百五十包駛至某處交卸不料甫至萬聚馬頭浦中適值潮漲水流頗急舟子力不能支船卽傾覆所載貨物盡付東流亦无妄之災也 
[續錄分發人員騐看名單]  
　　同知鄧振乾湖北江蘇郝祖榮山東東河郭葆元湖南廣西方臻善安徽江蘇陳錫祺甘肅北河直隸州知州楊杰修雲南四川邰寳琛江蘇安徽知州孔慶鑑山東河南倪家驥雲南貴州龍秉鈞四川貴州楊尚懿四川雲南蔡廷英貴州雲南鹽運司運判孫多灝安徽兩淮通判陳乾象廣東廣西王兆奎順天山西唐惪勳湖南江蘇劉鳴龢湖北廣東顏振聲湖南四川涂建章四川雲南錢祥麟浙江四川汪慶楨浙江江西樓蔚然浙江江蘇蔡殿襄浙江江蘇王德鎔河南山東王恩沐山東陜西鄧玉堂廣西江西陶鈞鑅江蘇江西高維陳四川江西黄贊朝廣東廣西帥元銘湖北江西直隸州州同黄鼎瑞浙江福建朱講成安徽湖北知縣兪都順天江蘇鮑瑛順天江蘇梁鼎壎廣東安徽梁祖訓廣東廣西梁英明廣西雲南許福臻廣東福建陳采蘭廣東安徽陳漢章福建廣東李祖衡廣東福建李盛鋆直隸河南吳寳球廣東廣西吳樹棠奉天河南曾毓雋福建直隸雷金銘順天四川謝錫勳廣東福建潘元長廣東安徽葉舒詒廣東江西沈國柱廣東福建趙熙光廣東廣西朱祖圻順天安徽郭曾啓直隸山西符振庠直隸江蘇畢玉霖奉天河南唐昱乾湖南江蘇胡明顯湖北陜西王用霖湖北安徽周植謙湖南江西陳希齡山西甘肅傅駿名山東河南彭作潤湖南江蘇彭家桐湖南廣西謝炳森湖南四川歐沛霖湖南江蘇劉澍湖北江西詹光斗湖北江西陽錫禹湖南四川郝祖彝山東河南徐家鼐湖北江西李鍾璧山西陜西單步青山東河南梁湘麒湖南四川徐教泰湖北江西吳慶熙湖北四川洪賢進安徽湖北姜國梁貴州福建陶鴻吉江蘇河南饒孟燾江西江蘇孫多宸宏徽山東洪樹藩貴州廣西胡承烈安徽廣西宋毓璋江蘇山東張振鐸江蘇湖北楊國樑雲南廣西唐之聲貴州四川郭丙昌江蘇江西於蔭先安徽江蘇汪福森江蘇直隸胡樹江蘇安徽徐德銘江蘇安徽錢祥保江蘇河南錢逢吉安徽江蘇石渠安徽江西劉琦安徽江西孔繁錫貴州雲南韓瑞榮雲南四川鮑惟鐈安徽江西楊燦春貴州四川周詢貴州四川周行成安徽江蘇吳毓芳安徽江蘇左運奎安徽江蘇楊國棟貴州雲南陶履敬浙江廣東張其濬浙江安徽馮慶樾四川貴州高煇四川直隸陳文明浙江甘肅胡毓沅浙江江西周之黼浙江江蘇沈祖濬浙江江蘇金夢松浙江湖北李增穠甘肅四川戴濟清浙江江西朱景星浙江福建韓葆仁浙江江蘇[  此單仍未畢明日再續]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[五羊仙蹟]  
　　廣東訪事人云廣東瓊州鎮總兵員缺督憲委正任碣石鎭總兵劉永福署理軍門日前曾告假旋里現己抵省赴轅禀到想不日卽榮履新任矣○防城縣屬土匪滋擾拜會聯盟揭竿起釁當經督辦欽防軍務潘觀察恊同地方文武分兵剿辦陸續敉平查有匪首曾國祥冒稱教民勾引西匪踞擾扶隆負隅自固旋由潘督辦派兵嚴緝拿獲匪黨邱三等供指該匪首糾劫逃匿各情因復照會某教堂某神甫即將匪貢曾國祥獲送營次接律懲辦督辦潘觀察以該神甫不分畛域辦匪有功擬請大憲奏請奬叙或賞給寳星以示優異○番禺縣地方有定功砲臺分設東南以成犄角派勇駐紥以備不虞詎端陽之夕突来匪黨多人潛至定功南臺掠去洋槍二十桿臺中營勇聞警出捕匪等旋戰旋走勇不能敵被傷三人事後該管帶劉副戎將此事禀請大憲添撥勇丁督憲批示謂定功南臺東南兩隅旣有缺陷何不及早修復臺防玩悞己可概見臺内軍械且難保守何論操防言之殊堪痛恨勒限該副將於半月内務將本案正盜槍枝悉數緝獲起出解案嚴辦一面由局員查明被刼情形核議禀候酌量懲處仰廣東緝捕局轉飭遵照○粤垣薙髮行中人日前擬增工價每客取足工錢四十文然因此而滋閙者己不知凡幾矣兹各處街衆公議標貼長紅謂坊内各店夥伴給回工錢三十文如不遵章卽令遷去不准在約内開張○粤省糖務銷塲甚廣卽桔水一物所銷亦多日前糖務商人合和堂等赴釐務局呈詞遵照補抽每桔水百斤加抽銀二分並請自四月二十日起餉等情局憲查核呈詞以該商所請展緩餉期尚屬實情應准照辦以示體恤○粤省糧捐一欵業經奉部頒行按畝捐輸藉充庫帑惟龍門一縣紳士竟疉次来省遞禀請免糧捐兹經撫憲批　謂糧捐例在必行其中不得己之苦衷迭經明白批示該紳等毋容再存觀望希圖倖免二 
[上海縣署瑣案]  
　　前日上海縣汪瑶庭大令因公出外道經小南門外校塲梢見如意樓茶館内有流氓王雙喜等圑坐抺牌遂命停轎飭役拘拿王等四散逃逸僅獲張阿心一名帶回縣署旋提館主丁阿松到案前晚訊究張供小的推小車度日今晨在茶館觀人抺牌致被拘獲叩求恩宥大令曰本縣親見爾同賭尚敢狡賴喝責二百五十板枷示十天丁阿松供小的向在大老爺署中充當馬差因常駐足校塲中是以開設茶館小的在店素不許賭今晨因事出外係小馬夫及朱姓等無事消遣王雙喜是否在内容小的查明禀覆大令謂本縣業己查悉王雙喜係著名流氓限爾五天將王及其餘兩人一併交案今姑免責著具遵限結存案○舉人鍾如琦前在四川帶陳郭氏姑嫂三人来申嗣郭氏因兩小姑均無下落心懷疑慮藏匿於西門外同鄉人林姓家鍾令家丁郁炳邀同丁升前往硬拔被氏將丁扭縣訊押在案前晚大令飭原差帶丁到案研訊之下丁供小的受郁炳之愚命同往領一婦人小的隨往並不知其細情叩求施恩大令判掌頰一百下從寛開釋○引翔港分十九圖董保吳桂山張咸千等公禀巨棍周錫春於五月二十五日糾同唐福祿等持械尋釁傷人攫物大令准詞飭差拘拿至今未獲兹提到周之同黨趙勝桃一　前晚訊究趙供小的在鄉傭工度日此事因徐阿寳等創議演唱花鼓戲勒令周等出錢周不允以致爭毆一十二日小的適在周姓田中薙草下午時天忽下雨周母囑小的送雨具與周吳桂山見之卽指小的爲帮兇至二十五日周又同唐福祿復到吳家吵閙戳傷吳桂山攫取楊姓錢文等事小的均不同往不知細情大令問趙曰周唐兩人刻下究竟匿跡何處供稱聞己逃往膠州矣大令判收押候究 
[英美租界公堂瑣案]  
　　包探倪順泉解高寳之到案禀稱前日搶西人帽子之沈金桂供出乃高爲首沈己押禁半年兹由小的將高拘獲及分用錢文之車夫王如桂張阿五解案請究王張同供帽係高寳之搶去押錢小的等分用洋銀一元叩求恩宥沈金桂供帽係高攫來囑小的押錢叩求恩典讞員張柄樞司馬商之英繙譯翟比南君以高係禍首判笞責五百板荷校一個月期滿發押捕房十一月遞解回籍沈改押捕房三個月期滿遞解王張各予笞責三百板分别遞籍○流氓陳阿六在垃圾橋堍攫取李陳氏牙扇一柄報由包探葉盈堂獲到人贓解案請究陳阿六俯首求恩司馬判笞責三百板贓扇給氏領去○包探竇如海解積賊沈岳卿錢阿六到案禀稱兩人前經責釋兹又串竊唐宅王秉根等家烟壺錢傘等物報由小的拿獲送究沈錢同供行竊屬實惟求恩宥司馬以該賊等怙惡不悛未便從輕判各笞責五百板發押捕房一年期滿遞籍○包探倪順泉解流氓流朱雲卿到案禀稱此人綽號大刀關勝引翔港被刼一案經小的查得朱亦有分故拿獲送案請示司馬判朱押候送請上海縣歸案訊奪○包探方長華解胡昌海到案禀稱胡前經犯案責釋兹在某棧内行竊陳盛海金約指一枚惟查無贓物解請訊究陳盛海供約指除於面盆之旁胡曾在彼洗面是胡行竊無疑叩求追給胡昌海供不承認司馬判笞責二百板發押捕房三個月期滿遞解○偷兒王生榮先後行竊陸洪德張雲山等家衣物報由包探李星福查獲人贓解案請辦司馬判笞責四百板贓分别給還 
[法租界捕房瑣案]  
　　昨日禮拜五杜枝園大令蒞捕房發落各案命提竊取某棧白糖之王阿二竊衣之兪念思陳阿坤著照原斷王責一百板兪陳各責二百板一併斥釋○流氓沈福生王家福前因在途强劫物件爲包探拘獲奉大令訊供判沈枷號二月王號枷一月兹王枷期己滿命帶案開枷重責五百板先行開釋○流氓陳阿寳張阿六奉大令訊供判各枷號一月昨己期滿命開去荷枷重責五百板一併斥釋○竊犯張阿元張阿二均奉大令訊供判枷號一月昨己期滿命疏枷各責五百板開釋 
[美租界捕房紀事]  
　　昨晨某號華捕在北蘇州路見甬人吳阿三在途東張西望形狀慌張疑係匪類當卽拘入捕房捕頭詢得吳並非胠篋之流釋之使出○昨日午前有貨車一輛行經北山西路新橋左近偶不留心致將某姓小孩撞仆於地碾傷手臂經某號華捕將甲乙丙三車夫一併拘入捕房捕頭見孩傷勢尚輕令給養傷費若干從寛釋出○前晚小竊蔣阿全至北河南路某小客棧中托詞借宿乘間竊取某姓客布衣一件携之而出爲原主追獲扭入捕房捕頭令押候解送公堂禀請懲辦 
[金陵官報]  
　　六月初五日督轅牌示署江西九江後營遊擊蕭慶祺撤委遺缺本部堂查有兩江儘先補　　擊興國營都司劉宇世堪以署理委署江浦縣王彥澂謝委知州陸樹榘禀知通判王國楨丁母憂州判林慶祺禀知到省如臯縣石莊司王　瀛辭赴任泰州海安司湯霖叩謝卽辭初六日首府朱兩首縣戴盧均禀知鉄牌己到己安神位江蘇糧道羅嘉杰辭委署揚州府吳炳仁見辭知縣許寳良叩謝委署豐縣牌示又何聯芳由京引見回初七日藩轅牌示代理江寗府朱其昌應行改爲署理霖寳應縣衡陽司巡檢趙惟嶔期滿遺缺掣得試用州吏目馬家豐又鹽城縣上岡司巡檢王鶴齡期滿遺缺掣得試用典史曹立賢　堪以署理藩臺吳糧道胡巡道徐洋務局候補道汪銀圓局候補道志均見南洋常備右軍前營陳煦　到叩謝飭知具奏知府陳卿雲江浦縣王彥澂辭知縣王禮恆管帶江平輪船沈華緒禀知接帶均見首府朱叩謝改委牌示理事同知春禀知新選理事同知錫拉明阿於初　日病故分省直隸州玉世綬謝委金陵砲台總台官准補碭山縣秦獻祥叩謝飭知赴任知縣楊治善奉委文闈内供給所差又王以乾禀知知鹽劉文煜聞訃丁母憂初八日新授江寗藩臺李有棻禀謝行知分部主事彭銳辭行揚屬運河隄工局候補道丁葆元到運判饒鳳琮徐寛嚴均奉示寫履歴准補碾山縣秦獻黨叩謝調委簾差委署江都縣吳式晸叩謝知縣左杕周謝委代理句容縣知縣曾鳳祺奉委會辦文闈内供給所差又白承頤奉委赴英洲勘洲回並奉示察看刑部安徽司員外郎喬樹枬到由京來 
[邗江官報]  
　　六月初七日黄分轉學仁内舊港卡來鄭鹺尹貽泰銷五障河卡初八日　鹺尹元章銷西壩卡委監印差初九日譚分轉信鈞銷假初十日丁分轉乃鎔辭回高　差次十一日陳大令崇煌由瓜洲来揚公幹 
 
 

Page 10

 
 
[皖省官報]  
　　六月初六日候補知縣程恩晉郭集馨均奉撫憲加委簾差孫頤年知奉營務處委校騐洋藥縣丞汪行志奉委牙釐局監印典史沙邦彥知奉委查大小南門内街道吏目朱汶翰到起服來省初七日准補阜陽縣李應到奉督憲飭知記大功三次給咨回皖知縣楊光詒辭赴引沈訓忠知奉臬臺委赴江花公幹初八初九日本任婺源縣方永奉撫臺加札簾差知縣錢元稿知電報局移五坡縣丞汪行志知牙厘局監印到差典史沙邦彥接查大小南門内街道吏目籐鈞知赴皖北措資從九王樹功辭回籍註册初十日缺暑鳳陽府王詠霓到指分試用知縣潘元章到浙江人號癸卿縣丞陳良路到湖南人候補通判周家煜縣丞湯丙炎到由湖北來布經廳監蔚知監修文廟工竣十一日直隸候補道鄧賢輔到泗州人號佐廷候補知縣　仲昭辭赴北公幹直隸州判林慶祺辭十二日直隸候補道鄧賢輔辭行五品街新選當塗縣世忠到鑲黄旗人號敬臣指分安徽議叙補用州同曹恭安到江蘇人試用按司獄聶祖武到江西人府經徐景曾到浙江人從九陳鳳章到湖南人候補知府王詠霓知奉委大學堂教習文蔚由湖北就醫回並奉撫憲委錄遺提調同知吳道灼到由常塗清理籌議回知縣查光華到赴皖南就醫回並奉徽道委辦蕪湖新關北卡辭倪善慶到赴引回起服來省沈維翰到引見回縣丞黄錫章到由藉註册回 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十八年六月初七日京報全錄]  
　　宮門抄諭旨均錄前○安徽巡撫聶奏爲撥解庚子辛丑恩正兩科文闈經費以供支用摺○又奏爲恭報查閱皖南營伍事竣回省日期並接閱省城弁兵情形摺○盛京將軍增奏爲援案擬保稽徵稅釐出力人員懇恩給奬以示鼓勵摺○直隸總督袁奏爲湖北候補知府請改留直隸補用片 
頭品頂戴安徽巡撫臣聶緝槼跪奏爲撥解補行光緒二十六年庚子恩科二十七年辛丑正科文闈經費以供支用恭摺仰祈聖鑒事竊照江南省文闈鄉試歴係上下兩江輪流值科每逢上江輪　之年除動支各屬征解編征文塲銀兩外冋由安徽藩司詳請奏撥江安糧道庫存漕耗銀七千兩解交江寗藩司衙門存儲支用歴經循辦在案兹據安徽布政使湯壽銘詳稱光緒二十六年庚子恩科文闈鄉試輪應上江承值業將例撥漕耗銀七千兩如數解交江寍藩司查收濟用嗣因鄉試奉文停緩所撥之銀未經具奏而修理貢院工程製備硃墨試卷以及購辦一切器具雜物當時防務緊急亦未造册請銷本年補行庚子恩科辛丑正科鄉試仍應上江承值准江寗藩司以前項經費立需應用移請發解到司自應援照同治庚子正科並補行壬戌恩科成案動撥漕耗銀七千兩即以二十六年己解銀七千兩照數劃抵以爲備辦本年鄉試供應等項之用其二十六年修理貢院製備試卷什物若干可否准予照銷抑或由江安蘇三藩司分攤歸欵應由江寗藩司確核妥議另行詳辦等情請奏前来臣覆核無異除咨明户禮二部查照外謹會同兩江總督臣劉坤一恭摺具陳伏乞皇太后皇上聖鑒謹奏奉硃批該部知道欽此 
頭品頂戴安徽巡撫臣聶緝槼跪奏爲恭報查閱皖南營伍事竣回省日期並接閱省城官弁兵勇情形仰祈聖鑒事竊臣欽遵諭旨查閱安徽營伍奏明於光緒二十八年四月二十五日自省城起程先閱皖南各營是日行抵蕪湖縣二十六日調集武衞楚軍副中左兩營及精健前左右三營分起校閱畢隨卽起行於二十九日抵寗國府城將皖南鎭總兵黄本富調集該鎭標左右徽州池州蕪采廣德六營並所統馬步練軍分日校看完畢折回出江五月初五日至裕溪口閱看長江水師提標中營及大通蕪湖裕溪三營又就近調閱駐防運漕鎭之定安左營並巢湖水師事畢順道察看東西梁山砲臺初七日至大通閱武衞楚軍副右營察看攔江磯前江口省城東門外各砲臺於五月初八日回省初九初十連日隂雨暫停十一日接閱撫標左右安慶遊兵潛山等營曁駐省之馬步練軍與親兵營又安慶華陽澄清水師各營武衞楚軍正五營並護衞親軍營至十三日一律閱畢臣凛遵諭旨認眞簡校各營合操大陣步伐整齊施放連環槍砲聲勢聯絡相應洋槍中靶準頭均在八九成之間水陸兵勇亦俱强健尙無老弱充數及軍實不齊等事各軍列陣江面衝突風濤使船迅疾與習陸操步伍嚴整各營練習洋操尙有進境衝鋒劈壘之才方圓九子三疉進退連環等陣步伐整肅身手靈敏奇正變化之間便捷如意發槍施砲皆有定準其中人材出衆技藝純熟者當塲澤尤奬賞懈怠者勒限練習庸劣者立予責革各該鎭將統領管帶多係久歴戎行其督率有方能盡厥職者飭令益加奮勉其才具平常意存敷衍者擬次第選擇更換至緑營未經挑練之兵差操餉章尙循其舊現議改作巡警軍須俟裁額加餉定案後責成將領切實整頓認眞操練精益求精冀成勁旅臣於每處校畢會集各該鎭將統勉以時事多艱防務緊要訓練之義須講求實際以明恥知方爲本期於緩急足恃仰副朝廷整軍經武之意於萬一至上年沿江各州縣衝坍堤壩綿長五六百里丈尺叚落難以數計自冬入春嚴催修築案如鱗積幸蒙聖恩浩蕩迭次賞給撫卹鉅欵以工代賑始克一律告成臣此次道經其地留心查着硪築堅固高寛如式目前可依時播種日後亦足資捍禦農民樂業耕鑿相安堪以上慰宸厪除皖北緑營曁練防各軍前因泌陽有事調防邊境現未撤回容俟秋間馳往校閱另行具奏外所有查閱皖南營伍事竣回省日期並接閱省城官弁兵勇情形理合恭摺具陳伏乞皇太后皇上聖鑒訓示謹奏奉硃批知道了欽此奴才增祺跪奏爲援案擬保稽徵稅釐尤爲出力人員懇恩給奬以示鼓勵恭摺仰祈聖鑒事竊奉省自光緒二十六年秋間變亂之後庫欵蕩然一空而善後一切需欵亟而且煩直有懸釜待炊之虞當冋道勝銀行先後籌解銀二十八萬一面將各項稅釐重加整頓惟稅釐以東邊營口及蓋平鹽釐爲大宗營口一埠莫能設局蓋平鹽局距營口僅二十里始經開辦東邊各局開徵未久卽值劉彈子林七之亂地方蹂躪商旅逃亡其餘各城亦皆盜賊充斥道途梗阻所有各處斗秤鹽釐局卡亦幾無可措手奴才目擊情形焦灼萬狀旣慮徵收短絀貽誤要需尤慮辦理失宜别生枝節兼權熟計因遴委廉幹之員就可以稽徵之處相機榷收藉以籌濟餉糈保我利源所幸派辦各員咸知仰體時艱實事求是或則冐險設局或則綜核催比或則設法招徠或則權宜維持於萬難設措之時皆能苦心經營用集鉅欵以濟眉急計光緒二十七年分東邊各局共徵銀四十二萬六千八百餘兩同江河稅徵銀三萬一千五百餘兩各城鹽釐除岫巖一局未經收欵外計共徵銀十九萬九千一百餘兩各城斗秤捐共徵銀十五萬三千四百餘兩烟酒捐共徵銀七千一百餘兩土藥票捐畝捐共徵銀七萬五千二百餘兩以上統共徵銀八十九萬三千餘兩當此大亂之餘而收數尚能如此實非始料之所及查奉省稅釐經前任將軍依克唐阿變章整頓歴將稽徵尤爲出力之員從優保奬迭經奉旨允准在案兹各該局員榷徵於危難之中較之前次之整頓稅釐其難易實未可同年而語現值支用浩煩欵鉅時迫之際合無仰懇天恩俯准擇尤奬叙以資觀感而勵將来所有尤爲出力之署理奉東邊道花翎二品頂戴候補道德麟擬請仍以道員記名遇缺請旨簡放花翎留吉補用知府路槐卿擬請免補知府以道員仍留原省補用併請賞加二品銜花翎二品銜指分河南試用道雙綸擬請以道員仍歸原省儘先補用併請賞給二品封典花翎道銜留奉補用知府朱榮欽擬請免補知府以道員仍留原省儘先補用併請賞加二品銜花翎候補知府談國楫擬請免選知府以道員不論雙單月遇缺儘先卽選併請賞加二品銜花翎候選同知田薌榖擬請免選同知以知府不論雙單月遇缺儘先卽選併請賞加三品銜花翎同知銜分省試用知縣韓承烈擬請免補知縣以同知直隸州分省補用並請加四品銜驍騎校祥雯擬請以防禦儘先補用併請加四品頂戴候選通判馬鍾瑞擬請免選通判以同知不論雙軍月遇缺儘先卽選如蒙鴻慈逾格恩准照擬給奬不惟各該員等益加感奮此後經理各員亦必聞風興起砥勵廉隅黽勉從事實於籌濟餉項大有裨益除將其餘出力人員查明彚案續行請奬並飭取該員等履歴咨部查照外謹恭摺具奏伏乞皇太后皇上聖鑒訓示謹奏奉硃批該部核議具奏欽此 
袁世凱片再前年軍務方殷湖廣督臣張之洞檄委湖北候補知府張孝謙前来直東一帶偵探軍情經臣派令隨營差委該員才識明通奮發有爲籌辦一切均爲得力現委辦理直隸官報及印書各事手訂章程極有條理合無仰懇天恩俯念直隸兵燹以後百廢待與需材孔亟可否將湖北候補知府張孝謙改留直隸補用之處出自宸裁理命附片具陳伏乞聖鑒訓示謹奏奉硃批著照所請吏部知道欽此 
 
