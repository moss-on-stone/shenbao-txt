# 1906 - 164 - 4911914

 

Page 1

 
 
   
 
 

Page 2

 
 
[論蘇省鐵路附股之利]  
　　今者蘇省鐵路。組織公司。方始成立。目前所最要者。厥惟附股問題。十九日商學公會開議。認股者已有二百萬元。同日蘇省京官亦認至十六萬元。造端不過數日。而認股己居二成。蘇人愛護公益之理想。發動企業之實心。方之浙粤。殆無多讓。雖然。南北兩線。約估二千萬。既有發起人之爭認于先尤不得不賴全體人之興起于後 
　　吾所謂全體興起。欲人附認路股者。非必以保主權。便交通。爲此過高之議論。聳人聽聞也。蓋以鐵路之獲利。易而且鉅。漸爲當世所聞知。究其所以實在獲利之狀况。尚或稍有懷疑。而信之未必過堅。今請述今年京漢鐵路北線之獲利。（北線係在黄河以北者）則其贏。餘之數。已有令人可驚者。據廣東某報所調查。列表如左。 
　　自西本年正月起至二月止 
進款○肆拾玖萬捌千陸百七拾八元三角一分（包搭客運貨車租道租等） 
出欵○拾貳萬肆千陸百肆拾壹元肆角壹分（包車務總局行車處廠務處養路處等費用） 
餘利○三拾七萬肆千三拾陸元玖角 
　　右表所列餘利三十七萬四千三十六元九角。尚有督辦公費。工程司公費。借欵利息未算入。大率再除去十三萬元左右。然己餘利二十四萬四千餘矣。 
　　夫黄河以北。里數不長。地亦荒曠。其路線所經之地。能如蘇省南北兩線之膏腴乎。其貨物之運諭。能如南省之繁盛乎。其行旅之往來。能如南省之豐裕乎。彼黄河以北之鐵路。其獲利既己若此。則將來蘇省之獲利。可不待煩言而解决。今日出其家之所有。以用路工。他日即就其路之所入。以供生計。公私兩益。事無有善於此者。願蘇人之紛紛投資急握利權勿再遲疑觀望。致甘落於人後也 
　　或曰常人狃於近利。利在目前。羣相爭趨。利在日後。每多觀望。子雖言之娓娓。恐聞者疑信參半也曰。今日蘇省鐵路。毗連齊豫皖浙。居東南之要衝。百貨饒衍。商賈鱗萃。他日路成進欵。必遠出黄河以北之上。稍有識者。類已知之。且即以目前而論。此路入股。其能得特别之利益者。尚有多端。簡章第六第七條所定股東議决權選舉權被選舉權各以股份之多寡。定權利之輕重。亦可謂大公無我。極合商辦之規律矣。其利一。又第十六條招滿千股另送紅股五十股。此仿照江西辦法。他省有此特利否乎。其利二。今日所舉之協理。實業開幕。著有經騐。此次復擔任義務。顧全公益。是蘇省方以得人慶。而附股者有十分可恃之勢矣。其利三。以上三利。皆在目前。營業者。何不急起直追。爭先入股。以闢利源而裕生機乎。 
[本館接到撫州教堂危險專電廿七日未刻到]  
　　南昌專電云撫轅接到法領事來電内開撫州教堂甚爲危險請迅飭辦理保護等語吳中丞己轉飭該地方官遵照辦理矣（容） 
[西人代表中國赴海牙和平會]  
　　東報載倫敦電云西人約翰福斯探已奉派于海牙和平會代表中國譯文匯報 
[京漢鐵路有阻]  
　　字林報云上海京漢鐵路經理人接得電信謂京漢鐵路軌道有數處被水衝毁故京漢交通暫時有阻現在黄河北岸火車由北京開至彰德府爲止南岸火車由漢口開至許州爲止一俟照常開車後當即廣告 
[承允稅務問題之速]  
　　東報載倫敦電云英國承允此次中國簡放稅務大臣如是之速北京皆以爲奇譯文匯報 
[稅務交涉了結詳情京師]  
　　中國簡放稅務大臣一事屢起交涉迭紀前報兹得其最後了結詳情爰爲照錄如下日前外部因稅關問題備文覆照英代理欽使喀參賛申明政府新派稅務大臣爲整頓稅務起見與總稅務司權限毫無關係等語然其内容頗有含糊之處故英國代理欽使又照會（第三次）外部請援照光緒二十二四兩年英德借欵合同第七欵聲明各關一切事務照舊辦理斷不認稅務大臣改變各關辦法等語外部堂官集議後决計允許英使要請己於初九日晚照覆英使申明畧云光緒二十二四兩年英德借欵以各關進欵爲抵並於該合同第七欵載明各關一切事務照舊辦理等語中國未將此項借欵一律賠清以前各關一切事務理應遵照合同辦理不須由稅務大臣任意改制云云英代理欽使大爲滿意即行承認但有文意稍未妥善之處仍須磋商修訂總而言之海關問題略已定議於英國則不失利益而於中國亦不損主權和平了結頗可爲中英邦交賀矣（陽） 
[擬派長庚督辦伊犂墾務京師]  
　　政府諸公近 
 
 
 

Page 3

 
 
以伊犂新疆地方寥闊閒荒最多應須從速開墾擬電致長將軍詳細履勘如可墾放即行奏派伊犂將軍作爲督辦墾務大臣（上） 
[諭飭繕呈熟諳外交候補京堂清單京師]  
　　日昨兩宫召見軍機時諭飭查明記名三四品京堂精通外交者繕具詳細履歷清單呈覽隨時考核以備簡任駐紥各國欽使時聽候欽點勿庸由外部保奏以杜徇情遷就之弊或謂此舉非專爲預備簡放欽使而設蓋另有要差派遣云（上） 
[學部分派奏調人員堂諭京師]  
　　學部官職於前月出奏兹將堂官奏調人員除喬樹枬業經補授左丞外其分派各司行走各員節錄如左吳敬修徐仁鏡均調查局行走袁嘉榖圖書局行走曾培戴展誠陳毅張元濟范源廉林棨均參事廳行走林灝深吳懋昭崇岱柯興昌秦錫純王儀通楊熊祥彭紹宗張祖廉李廷瑛趙允元鄒代鈞顧棟臣王季烈陳清震鄒代鐸劉寳和均總務司行走張緝光江瀚王季烈劉果馬濬年端緒汪康年李景濂林棟李春澤祝椿年汪馨高凌文陳寳泉均普通司行走施典章慶隆彭祖齡楊宗稷雙泰宗樹枬張煜均會計司行走徐致喜周濂徽滎輝文鼐啓勳崇貴均司務廳行走（陽） 
[議訂政務處辦公人員奬章京師]  
　　十八日政務處王大臣會商以本處近來交議摺件極多公事繁重所有辦公出力人員應詳定保奬期限以示鼓勵擬以三年爲期分别優次請奬其届時奬章按照軍機處辦理以示優異（下） 
[商部通咨各省督撫整頓釐稅文南京]  
　　爲咨行事本部接據駐紥横濱領事吳仲賢申稱興商之本宜首從整頓釐稅始中國内地關卡苛罰毫無定章有因偶帶微物不值數金而罰至數十金故商民無不痛心疾首於關吏毁關焚卡之事時有所聞應將漏報罰欵祇照應捐數目不復逾五倍另將各省抽捐章程重行核定刋刻成書頒發各商會並諭各商會再爲翻印多本以分給商人使家喻户曉則關吏庶不致舞弊商民亦不敢犯法等因前來本部查該領事所稱各節不爲無見關卡苛罰無定未免病商自應斟酌畫一辦法以資遵守相應咨行貴口查照轉飭所屬將該省各種抽捐章程並漏稅懲罰章程咨送本部以憑查核辦理丙 
[皖省學務處通飭曉示師範簡章安慶]  
　　日前學務處通飭各屬云皖省師範學堂議將考棚改修業己鳩工庀材催趲趕辦約七月底可以落成現經本處酌擬暫定簡章暨調考學生格式詳奉撫憲批准在案及應將所擬辦法先期擇要明白宣示俾衆咸知計選科學生分歷史地理爲一科算學理化爲一科博物圖畫爲一科教育音樂爲一科二年卒業簡易科學生遵照奏定章程辦理一年卒業額定學生三百人應由六十州縣均匀考送無論路程遠近統限七月二十日齊集省垣聽候詳請撫憲示期復加考試察看學生程度分别選科簡易科取錄入堂肄業逾期概不收考此外附設體操專修科名額百人限以五個月畢業不收費不住宿不給餐此項學生不拘籍隷何縣届時由師範學堂監督行文省城官立民立各學堂就近選送毋庸由各州縣調取致費周折即應刋刻告示通飭各屬通行張貼云云（士） 
[責成米業定限通運糧食杭州]  
　　浙省内地乏粮適值省中查禁出境青黄不濟民心惶惶雖由各米業來省采辦奈須領有護照始准騐放周折甚多幾至坐困兹由湖墅仁濟米行禀請通運内地並具結不致居奇當奉世太守批示云據稱近日海口封禁米價漸平湖墅米船續到甚夥蘇省來源不乏誠恐米商坐困公議具結以六月底爲限如限内缺米歸該商等運米支應同業居奇由該商送官懲辦等情查前因省城缺米即經禀准電請蘇省重申海禁現在米價已平來源已裕紹金等屬本係内地自應准其流通仰仁錢二縣查明該商所禀各情迅即查明請給護照分别放行以免壅塞嗣後由該縣責成該行等源源購運以保民食如有米商囤積居奇及抬價病民情事定惟該行等是問（的） 
[商部愼重開礦股本北京]  
　　日前商部堂憲會議以近查各處職商禀請開採礦産者幾於無日無之具禀時俱稱家道殷實股本充足迨經本部行查批准後竟有股本已成子虚臨時肆意鋪張是以措詞稽延任請展限其中更多影射殊非愼重礦政之道應飭各省將軍督撫曉諭紳商嗣後凡有到部禀請開礦者必須先將股本預備妥協若經批准即可呈領執照從速開辦及或批駁與欵亦毫無所損以免躭延日久别生枝節倘敢仍蹈故轍意有嘗試者本部必當從重罰懲（上） 
[張殿撰發表勉任蘇路恊理之意見]  
　　中國鐵路必須中國人自辦其利害得失諸君之所知也上年我蘇人求竊附於粤漢浙江福建江西安徽之後而未能頗受外界之激剌今諸君具愛國之誠聯合團體呈請商部集股自辦幸蒙商部奏准南綫先從蘇嘉辦起次辦滬嘉接辦北綫是不獨共保我蘇人之名譽並共保我蘇人之利權具此公心共圖公益將來進步正未可量下走本是寒素向於工商實業未嘗學問但以中國國勢日弱外侮日加寸心不死投身實業界中稍盡心力冀得溝通商學兩界藉立中國眞實自强之基礎惟才力淺薄竭蹶數年大效未著時時引以爲疚今承諸君過信推爲恊理使効力于我蘇省之鐵路自問精力才力日力三者皆有不足實不敢當既不敢當何不辭謝去年因辭滬寗路事我蘇人公共名譽權利己受虧損今若拂諸君盛意惜一已精力之犧牲解公共維持之大體揆諸國民公義竊有未安故不敢當亦不敢辭謝但下走個人對于諸君之意見不得不豫爲諸君陳告凡公司成立其被舉爲公司辦事之人受大衆之委託即公僕也公僕與衆僕理有分别即如辦路依賴貲本而此貲本係因路而有故如直受大衆貲本家之委託專爲大衆貲本家私計生財者衆僕之義也因路而受貲本家之委託須有國權乃能有商利者公僕之義也何以欲先爲諸君發明此一叚意見是願我商學兩界共注目於此鐵路關係之公益抉去猜疑能力相扶知識相助相愛相 
 
 

Page 4

 
 
諒使爲之僕者得安心於公此對於諸君事理上之意見任僕則必給雇僕之資受雇者必受資而後受任此通例也然下走對於諸君又别有意見一中國公司之阻遏由於從前大衆出錢供一人揮霍往往事未告成而貲本已罄致聞人勸入貲於公司者相戒以爲大阱故下走前所設之公司未至發逹皆不取公費此雖箇人之見然匹夫有志不可奪也一鐵路事煩劇而歷時久下走向來未有閱歷將來精力才力日力之果能擔任到底與否亦不敢自必大衆貲本籌集不易能多省一文之費即多做一文之事故下走所任乃義務公僕除爲路事所用應由公司應付外不受分文公費此對於諸君貲財上之意見至于辦事擬叅酌廣東章程約分六所將來由大衆公舉經董分任辦理議事則憑董事議員多數公决下走處于任股招股之地位則受公共應得之權利處于恊理之地位則盡個人能任之義務不受公費即是下走祈請商界學界聯合無猜之玉帛决不因不受公費稍有分毫委卸退縮之意諸君放心（助） 
重興海軍問題 
[其一　過去之中國]  
　　廿世紀之世界爲鐵血競爭世界諒大盡知之也廿世紀之中國非恃鐵力血力萬不足以生存諒亦人盡知之也二三年來在上者銳意整軍經武在下者竭力提倡尚武徵兵之制實施伊始文柔國民踴躍從軍是吾國將一躍而成軍國吾國民將一變而成軍國民之先兆也雖然吾國非兼備陸國海國之資格者乎不欲恃鐵血則已誠欲以鐵力血力角立羣雄間非陸海軍横絶宇内萬不足以收効試迴溯六十餘年以來中國瀕亡者非屢屢乎鴉片之戰英足以亡我幸英未審吾國内情媾和了事然而五日通商自此始賠欵割地之端自此啓完全無缺之金甌始於東南角上開一漏洞矣英法聯軍之役英法亡我有餘幸俄人包藏禍心出而調停仍得媾和了事然而商埠益增割地益大九龍爲直接損失烏蘇利江以東地爲間接損失南北方面漏洞俱開矣甲午之役日本足以亡我幸日本懼各國子涉允我租議然而二百兆之賠欵臺灣之割讓爲直接損失威海大連旅順膠州紛紛爲間接損失天然形勢益破碎華離矣庚子一役國局最險四千餘萬方里地己作列强俎上肉幸各國暗中互相牽制顧全均勢之局不即宰割然而賠欵本利至九百餘兆時期亘三十年關係吾人生命何如矣此數役者無論陸軍不振有以致敗然借令陸軍固振而無精練海軍以防禦海岸亦萬離免敗衂之結果甲午一役雖有海軍然訓練未精設備未全致一交砲火立成粉韲其他數役則均任敵長驅直入其來也無從而迎之其去也無從而尾之借令無别種原因支離其間則吾神州大陸已不知幾易主人夫用兵者毋恃敵之不來恃我有以待之今海岸線至四千英里之長而無一有力艦隊以任防禦徒恃各國均勢之局未破僅得苟全國命不幸均勢之局一旦破各國牽制一旦解則亡國覆種禍且立至立國之險寗有過此吾祖國之愛國士大夫言念及此能無駭然失色悚然驚神乎未完 
[閏四月份北京所收國民捐計數]  
　　閏四月初一日至初五日計收庫平足銀二千八百十四兩九錢一分初六至初十計收庫平足銀一千九百二十四両六錢六分十一日至十五日計收庫平足銀二千零十五兩零七分共計半月收庫平足銀六千七百五十四兩六錢四分（　） 
[日本火山噴裂]  
　　廿六日東京電云日本西海道熊本縣左近某山有噴裂之象 
[日本運船遇險]  
　　念六日東京電云日本軍用運船由大阪運送陸軍將校十四人及兵士等出發行至高麗東北咸鏡道附近猝遇漂流之水雷轟沈將校二人船主二副及水手八人皆己遇救現有海船一艘在彼施救遇險之船尚有將校及搭客等五十人不知去向 
[韓臣因案逮捕]  
　　廿六日東京電云高麗　内務府官員数人因與宾時暴動案牽涉業己被捕 
[日本預籌度支]  
　　二十五日東京電云日本政府己將下次財政處之大綱議定從可知日本既無須籌借外債亦毋庸加增稅項也 
[伊籐侯將赴朝鮮]  
　　二十五日東京電駐韓統鹽伊籐侯爵向某黨領柚人演說極勸戰後情形未定應速定一政策云今日伊籐侯蒙日皇于宫内賜筵餞别將于一星期内乘坐戰艦起程前往高麗 
[英國婦女之舉動]  
　　二十五日倫敦電云英國財政大臣亚期闊士于挪罕吞地方開開演說有要求選舉權之婦女手執旗幟結隊往前攪擾當被屏出同時又有社會黨人前往阻撓亦遭驅逐 
[俄國内亂近情]  
　　二十五日倫敦電云俄國國民院議論比羅斯托克之亂事並謂猶太人之被殺乃出之政府之計畫己派派友前往調查昨日亂黨又起暴動農民數千人麕集肆行刦掠竄入森林之猶太人共有六千名四面皆爲兵隊所圍比羅斯托克地方格鬥搶掠之事依然未己軍律業己頒行此次亂事與法國巿面大有影響以俄國股票價因此减跌故也莫斯科地方現亦不靖街談苍議日有浮言聖玻得堡工廠所在皆增兵防護 
[德國遣使赴瑙威稱賀]  
　　二十五日柏林電云瑙威國皇定于西六月十九號踐祚德國派亨利親王往賀 
[英奥兩君相見之期]  
　　二十五日柏林電云奥皇擬于八月間在伊斯溪地方與英皇相見 
[法國恫喝摩洛哥]  
　　二十五日柏林電云法國以哀的美敦書恫喝摩洛哥皇令其將己經拿獲監禁兇手之子交出譯字林報 
[俄國降軍之罪狀]  
　　東報聖彼得堡訪事函述所有委查司徒塞爾中將罪案之陸軍人員巳奏陳俄皇謂該中將于旅順投降時棄具軍械輜重而不用應請按照軍律懲辦 
[日本新簡英使赴任之期]  
　　文匯報云日本新簡駐英公使小村男爵定於西七月二十號由東京起程至横濱乘日本皇后船赴温哥華埠經坎拿式前往 
[南斐洲匪勢漸衰]  
　　二十七日倫敦電云南斐洲蘇羅叛酋又有投降者叛匪大都定於西六月十九號歸順現僅有叛匪要領二人尚倔强不服耳 
[德皇定期與瑙威國皇會晤]  
　　二十五日栢林電云德皇定於西七月八號前往德龍塞姆地方以禮奉訪瑙威國皇 
[俄國猶太人不見容于耶穌教徒]  
　　廿五日柏林電云俄國比羅斯托克地方又有反對猶大人之暴動俄政府以嚴峻之法壓制之俄國民院己派員前往調查此事法報　有無君黨猶太人一名於比羅斯托克地方於舉行耶穌升天節會時擲放炸彈致有斃命者耶穌教中人殺害猶太人三十名傷一百名復搶掠猶太人所開之店肆譯文匯報 
 
 

Page 5

 
 
   
 
 

Page 6

 
 
　　湖北官錢局承辦招集粤漢鉄路鄂境路綫全數股欵簡明章程十二條 
　　計開○第一條　本章程係官商入股之章程其工程建築事宜則歸鐵路總避籌議○第二條粤漢鐵路仰賴宮保憲至計遠謨收回自辦聯合三省分籌款項催趲建築以期速成官民受福中外咸欽惟鄂境路綫修費曁建築馬頭車站等事約計龍銀六百萬元自應設法籌辦及早觀成擬由官錢局承辦招股事宜使地方公益商民均霑如六百萬元尙有不敷再行禀請續招○第三條　官錢局旣已承辦招集鄂境路綫全數股欵應於本局内設立湖北粤漢鐵路股票總收發處辦理收股發欵一切事宜○第四條　股票以龍銀一百元爲一整股五元爲一零股二十零股即作爲一整股○第五條　凡附股者其繳欵分爲三期以六個月爲一期第一期自光緒三十二年五月初一日爲始扣至十月三十日爲止每股收銀十分之二（零股收一元整股收二十元）第二期扣至三十三年四月三十日止第三期扣至三十三年十月三十日止每股均收銀十分之四（零股收二元整股收四十元）共第一期與第二期各股東所交之銀先由官錢局付給收條俟第三册股本交足一律換給股票息摺俾各股東永遠執據○第六條　各股東所繳股銀無論已未開工均按照常年六釐超息十五以前交銀月半起息十五以後交銀卽於下月初一日起息股摺未發以前各股東應得利息卽憑官錢局所發收條每半年（六月底十二月底）至官錢局取息一次俟發給股票息摺後則須按每年年終結算次年正月定期登報統發○第七條　此項股票遵照部文無論整票零票均祗准華人自購不附洋股設有股票轉售入他國人之手本局概不承認○第八條　商民所購股票如有需用准其持票到官錢局抵押並准内地官民自相轉售惟不准轉售外人抵押洋債倘有此等情弊該股票即作爲廢紙○第九條　凡有轉賣股票者應由原股東將股票息摺呈驗官錢局報明轉售人姓名籍貫由本局查無糾葛方准更名註册○第十條　鄂境鐵路開車後所得行車之利除開支公司薪水工食局用及養路經費撥遠贖路借欵本息核給股本息銀酌提公積款項外所餘凈利應酌量仿照外國鐵路公司辦法以若干報效　國家公司應納　業税亦查照外國商辦鐵路公司章程參酌辦理此外一切浮費概予删除凈餘紅利全歸股東自行議章分派在事人員應得酬勞若干由股東議章分派時酌定一切仿照廣東商辦章程以免两歧○第十一條　凡屬股東無論官紳士商其入股利益概係均平一律○第十二條　官錢局内旣已設立湖北粤漢鐵路股票總收發處所有股東會　即於本處辦理其一切條件另行訂請　富保憲核示遵辦 
　　新兒女英雄傳出版 
　　是書專寫假維新黨之事跡離奇變幻多出人意料之外筆旨濃厚極有意味新舊社會均不可不讀現出初集每部大洋三角批價從亷所印無多幸勿錯過出售處南方報館新聞報館申報館 
　　京都天寳齋秘製痴癲第一奇藥○另有治痴第一的顚馬寳曾經試騐多人每分洋二元 
　　癲狂心丸除痴如神 
　　此丹專治男女文武癲狂及羊閒猪癇或心作呆服則立愈方用安神通竅順氣辟邪降火補心化痰利濕解　平　鎭魂寗魄之品大丸染痴癲一症皆因痰迷心竅憂鬱驚恐痰滯胸膈糊塗不醒或事結於心或功名未成或見色而痴或爲財而　致染失魂落魄之症則自言自語大呼小呌弄文作武嘻笑怒駡染此之症受累無窮本齋覓得海外奇方何忍秘藏心存濟世非圖漁利行世有年俱稱靈騐治愈者指不勝數無論遠年新起丹到其效立見愈後永不復發誠治痴之至寳也初染五丸包愈久患　　除根雙料每丸洋一元單料减半函購當班咽件郵局妥而且便○認明鋪分上海二馬路中市西鼎新里口石庫門内交易 
　　廣東彭壽堂始創參茸芝术海狗精如意丸壯陽之速種子之妙功效無敵立刻見功如不信將别家之丸當塲比試立分眞僞 
　　始創真方人参鹿茸靈芝野术海狗精壯陽種子如意丸 
　　海狗腎爲助陽生精補賢益氣聖藥能補一切虚捐勞傷人所共知茲本堂煉共精液配以滋補上藥爲丸功力更大凡高年陽痿少年色傷以及吃烟人種種虚弱無子等症尤爲應效無比最奇者雖白髮老翁極虧捐之身體服後立刻陽物雄壯堅如鐵石任意房事百戰百勝倘能堅心久服即可連舉數子以其精髓充盈故也尤妙在藥性補而不燥滋而不滯興市間覇烈宣淫諸品大不相同故常服最能豐滿肌膚光潤面目堅長筋骨烏黑鬚髮因其血肉之品無尅伐之弊尤與陰虚陽虚氣虚血虚等體質極宜故公卿士庶不獨視爲壯陽秘寳且推爲補劑聖藥也每瓶雙料二元單料一元如用雙料取效更速雙料每大料廿瓶三十六元單料減半○另有參茸芝术海狗精壯陽種子如意酒大瓶每瓶四元小瓶二元雙料加倍○外貼壯陽種子膏藥尤妙每張一元○婦科調經種子夢熊丹每料八元小盒一元○廣東彭壽堂鋪分上海二馬路石西首興隆里内 
　　劣子許新園不端 
　　前姘蕩婦竊單私押控奉縣局法廨先後畫押憑勸放出豈其狼子野心怙惡不悛在余所開爛泥渡許錦昌染坊乘余外出攫光錢洋前日又乘余與帳友不在擅盖圖章空白三張學徒向阻行强硬印而去余回駭悉追尋不獲其意必將向人哄騙作種種不良之事但余店往來均自親手從無用過圖章筆據今已毁去不憑此後往來須余當面成交除再控辦忤逆外合急登報通告　公鑒切勿受愚騙即從前或已受押方單亦應速追逆子自理余均不認望勿自悮以免後論　許錦昌坊主在耕白 
　　廣東陳恒德堂始創熊膽珍珠人參蘆飛龍化痔丸此丸獨重用熊膽珍珠人參蘆專治一切惡痔服之立刻消患無形不靈還洋　 
　　包愈内外痔瘡立見奇功 
　　凡患痔瘡之症雖風濕燥熱四氣受傷所致實肝脾腎三經虚損而成日久則生管成漏破孔穿腸膿血淋漓痛癢難堪本堂志在濟人不惜重資修合家藏秘方以眞正熊膽珍珠人參蘆爲主佐以舒肝健脾補腎行氣固本培元等妙品專治一切内外惡痔服之立刻定痛消管生肌硬塊化軟根除蒂落再服一盒永不復發最奇者愈後非但永不再發且喜身强體健飯量加增屢試屢騐凡醫藥不能見效但服此丸藥到包能病除眞化痔除根之仙丹也如重者宜服正號其功更捷每盒正號二元副號一元○假冒甚多購者認明○外埠函購信力自給○分設上海英大馬路萬康醬園對門德仁里内石庫門廣東陳恆德堂謹識 
　　中英大藥房經售乃安戒煙藥片不用嗎啡有利無弊廣告 
　　唐君乃安係前任北洋海軍正西醫官醫名所在焜燿一時而尤粹於藥劑一科曾遊歐洲與當代大家討論醫理並調查種種最新配合術心得頗多擬製就切用諸西藥以便國民稍盡醫家之義務本藥房竊爲我同胞深幸焉今唐君第一次發明一種戒烟藥片不用嗎啡性純而功速不特可以斷鴉片之癮並足以治嗎啡之毒名曰乃安戒烟藥片本藥房近以戒烟方藥爭奇炫異頗以新發明自詡然大都不外乎昔日羼入嗎啡暫計抵瘾之伎倆利之所在弊卽叢生心竊憾焉自此藥發明凡有志戒煙者何幸如之兹經唐君獨許本藥房專賣服法功用另詳仿單至誇張靈應妄詡神奇此圖利欺人之故智本藥房所不屑者也　上海棋盤街中英大藥房經理人陳鏡如謹識 
　　　天下馳名廣東宏仁堂益記藥局○仙傳異法卽愈耳聾丸此丸專治耳聾耳鳴耳痛耳響耳脹百發百中效若仙丹 
　　小腸氣三天永遠斷根耳不靈新舊可許復聽 
小腸疝氣之症治藥紛紛如欲立刻見功市上絶無惟有本堂獨得奇方秘製小腸疝氣膏藥專治七種疝氣無論陰囊腫脹陰核偏隊諸醫束手痛苦萬分但將膏藥貼上立刻腎囊縮小氣鳴脹消妙在將膀胱寒濕之氣由毛孔拔出一掃而空重者二張輕者一張包愈絶根屢試屢騐神效無敵每張一元○另有内服神效疝氣丸雖數十年老症服丸三日貼膏一張包能斷根愈後永不再發患此者一試便知每盒一元○本堂仙傳異法卽愈耳聾丸奏效之速製煉之精無出其右無論男女老少兩耳聾閉一切耳内之症服之包能全愈雖二三十年耳聾老症藥到竟可病除屢試屢騐神效莫敵因此丸奇效萬分敢稱第一絶非誇口凡年輕者耳聾一二盒可許復聰年大者三四盒包能靈通此係仙傳奇方一試知其眞正耳盪聖藥也每大盒一元○另有珠黄八寳吹耳散每瓶洋一元凡耳内常有膿水將此散吹入當卽水乾耳聰○遠路託郵政局匯銀函購或滬友代辦最妥　鋪分設上海丹桂戲園南首正豐街清和坊總衖對過便是○宏仁堂發兑 
　　遺摺作廢 
　　先君麗明在日具有陳俊記名下存摺壹扣計　存正大莊銀二千四百十四两零九分三釐又有陳麗記名下存摺壹扣計揭存鉅亨莊銀二千七百九十九两四錢四分八釐該两存摺業已遺失經向該两莊説明如數取回除具禀　上海縣署曁會審公廨呈案外用特登報聲明嗣後如有人拾得該兩存摺均皆作廢此佈　光緒三十二年閏四月廿六日陳應森謹白 
 
 

Page 7

 
 
   
 
 

Page 8

 
 
   
 
 

Page 9

 
 
[三續練兵處頒發秋操教讼]  
　　第八節　大操應用軍需及軍械彈藥　第三十七條　各督練公所須爲各該軍隊準備大操所用空子其數第槍五十每砲八十　第三十八條　軍械被服馬匹車輛帳蓬等項　軍需其　備情形至遲限于四月中旬内由各該督練公所報明練兵處第九節　大操時供給　第三十九條　大操日期内各隊人員除照平日所給粮食外另給乾糧由各督練公所適宜準備　第四十條　大操期内各隊應需之柴艸麩料由練兵處預集于要地臨時由閱兵處使兩軍專屬審判官每日將其分肥時刻及地段指示該軍則該軍即派軍需官前往領用　第四十一條　前條所開柴草麩料之費由練兵處發給其餘一切供給之費概不發給 
　　第十節　服裝旂幟　第四十二條　凡參與大操之軍人各按原充之軍職而穿制定之軍服若參與閱兵式時即穿制定禮服其餘人等均一律行裝不得　窮軍服第四十三條　南軍諸隊自九月初四日薄暮起至初七日操畢止均用藍色軍服北軍諸隊用土黄色軍服　第四十四條　審判官及所屬人員左臂均縛台布其餘閱兵處人員左臂均縛黄布惟遞運司人員在黄布上另附紅緎車輪記號電信隊人員在黄布上另　紅絨Ｙ字記號　第四十五條　隨觀員左臂員均縛赤布　第四十六條　各隊須照野外勒務書下編携帶假設旂其用法如下即假設步工兵一隊時用旂一面兵丁四名假設馬兵一隊時用旂一面馬兵四名假設克隊一隊時用旗一面砲一尊附以一砲應用之人馬 
　　第十一節　歸營運送　第四十七條　大操己畢軍隊歸營如由鐵路運送或由水路運送均歸各該督練公所酌定施行斷不許有碍閱兵處運送　第四十八條　前條所揭之運送其隊名及乘車下車地等項限七日上旬由該督練公所報告練兵處（巳完） 
[電調人員到蘇蘇州]  
　　蘇撫陳筱帥電請北洋大臣袁慰帥酌調學堂出身人員來蘇委用經袁慰帥飭派劉都司等四員赴蘇等情迭紀前　日昨劉錫鈞及王金海王龍章張樹藩等均己到蘇同至撫轅禀見（永） 
[常鎭道電飭通州牧密拿巨棍鎭江]  
　　常鎭道陶觀察近接蘇松太道移稱有巨棍范高頭匿跡通州請恊同訪拿等情准即電飭通州牧會同營汛密訪恊拿（工） 
[飭督練公所議復鎭郡巡防隊改編警察鎭江]  
　　常鎭道陶觀察以警勇爲數太少籌欵亦難因禀請江督酌撥巡防軍一隊百二十六人改編警察以資彈壓聞周玉帥接禀後已飭督練公所議復矣（二） 
[分班考騐警士湖北]  
　　警察學堂業經各州縣申送學生來鄂分班考騐并在常備軍挑選多名以足其額擬將原充警兵擇其程度合格者派往各州縣其舊班學生分派六局均充警士（杜） 
[常備軍委派恊統湖北]  
　　常備軍第八鎭原委張統制兼任協統兹因秋操在即刻己札調駐北通州分統王得勝湖北四十一標統標劉温玉升爲恊統（杜） 
[委員統帶步隊二標蘇州]  
　　蘇撫陳筱帥以蘇省編練陸軍步隊二標自應分别委派統帶官以資督率訓練查有北洋電調來蘇之劉錫鈞堪以派委統帶第一標各營又電調來蘇之王金海堪以委派統帶第二標各營所有該二員應支薪水等費均照現行章程支給其應用關防等項均飭督練兵備處辦理分札遵照（永） 
[勇丁毆傷巡長蘇州]  
　　蘇垣飛划副右旗勇丁袁士魁等四人在葑門外酒店沽飲醉後走出見該處警察巡長徐貴生隨一年輕婦女沿路調笑各勇丁等上前將婦女一撞徐貴生大怒即用籐條毆打並有該處站街巡士同來帮毆無如各勇力大致將徐毆傷左肋甚重後又來數巡士方將勇丁袁士魁拿住其餘各勇均己逃去當經解送元和縣署經孫大令騐明傷痕提訊核辦（永） 
[日本留學生監督回鄂湖北]  
　　湖北駐日畱學生監督李寳巽現已向鄂緣李與現補江漢關道寳豐誼屬棠棣故即遷入牙厘局暫居（給） 
[政法學堂考試紳班蘇州]  
　　蘇省開設政法學堂其府廳州縣及佐班已於初九初十分作兩期開考兹於念五日考試紳班法政學員仍在撫院署局門考試與考者計一百六十五名報名未到者十一人題爲桑孔理財而民怨劉晏理財而民不怨論又拿破崙華盛頓皆近古豪傑而成敗不同試論其故策（甲） 
[鎭江學會成立]  
　　鎭郡學會已經組織成立於月之二十日起二十三日止在萬壽宫爲會所公决會章選舉職員投票舉定何恩浩爲會長吳蘭賓爲副會長（再） 
[半日學堂奉准成立杭州]  
　　前杭州府世伯先太守善歷任衢州嘉興等府提介學務兹己簡授寗紹台道交卸在即因杭垣貧民子弟之無力求學乾廢棄可惜故議組織半日舉堂自行捐廉復就南漕平餘項下抽撥常年經費擬訂章程詳請立案當奉張筱帥照准並飭學務處知照商學二界於城廂設法推廣俾期造就（的） 
[招考下學期學生寗波]  
　　鄞縣高等小學上學期學生己招考錄取入校兹又由鄞縣高大令出示招考定於六月考試（具） 
[擬抽鷄鴨捐以充學費鎭江]  
　　縣小學堂以魚肉兩項捐欵爲經費大宗養正小學擬援例另立鷄鴨行抽捐助學鷄鴨各販以平時慺被軍犯痞棍等索擾既繳學捐即可請縣保護故並未反對也（工） 
[青浦縣禀設戒烟局蘇州]  
　　青浦縣田春霆明府通禀各憲擬設合衆戒烟局畧云即就縣署大門内東首廊房設局用林文忠公戒烟方熬爲膏滋丸有志戒烟者取具保結來局報名以二十人爲一班以煙癮之大小定服藥之多寡一日兩次到局服藥如路遠不便者以對牌取藥不取分文俟一月烟癮全除倘半途廢棄及戒後仍吸洋烟者由縣著保勒追藥本並收押以儆所有經費由縣捐廉每月捐錢三十千文並由本署幕友及本城殷實鋪户每月捐錢十千文俟辦有成效兩行逐漸惟廣等情通禀立案（吉） 
來函 
[振武宗社書記員報告]  
　　松江張堰鎭朱壽臣來函貴社成立以來天下之沈迷黑海者從　可以醒矣敝鎭地近海濱入煙籍者迷不知悟雖經聯合同志到處勸道有欲戒者苦無善法前閱貴社鵝郎草圖說不勝欣感週歷各鄉按圖索訪得疑似者有兩種一名猪草葉如非形莖中有漿如乳然連掘四五株而不如蘿蔔一名羊尾草幹葉細長莖亦有漿如乳洋味甚苦鄉人均以此爲鵝郎草是否僕不能决用敢修字乞惠寄草樣并多寄圖說廣爲傳播使少一黑籍之人即多一强種之民也僕更思糾合同志則原籍華亭之亭林鎭設一分社惜就近無分社之章程可稽可否賜下 
 
 

Page 10

 
 
章程以盡應盡義務（後畧）○師範講習所王犖來函所賜鵝郎草圖說暨貴社詳細章程當即郵寄仙居安洲學堂振武分社近來報名入社者非常踴躍偏遠之處郡以不見爲憾生公說法頑石點頭貴社提介先聲爲同胞指迷途脫苦海俾人人振刷精神一洗從前惡習强種强國實一絶大之轉機友人王贊青函云仙居吸烟者少如能多寄圖說章程則烟毒盡掃矣戒烟人名列後王贊青王韻泉王瑶軒王廬珠　彬坡金楨臣張道齋朱少湘王朗山應叔仁王雅卿徐颺臣李雲林王羽生徐萼人李春舫王子源徐稽齋徐東山張子銘朱雲卿王芳隣林謂臣張萼庭陳子晉吳子麟楊俊甫王鹿門張弼臣○饒州俞步高來函前道經潯陽友人告語貴社費一片苦心所試者無不應騐僕返梓與親友叙談聞者如大夢初醒急欲求戒惠賜圖說請寄九汪啓源棧轉擲則敝郡得以廣立一俟分立支社客再報告○徽州俞頌卿來函聞貴社發起凡有煙癮乾無不奮然興起思採靈草以除其毒無如敝處未覩草樣　以採取請將鵝郎草樣寄賜一二莖并求將圖說多寄數份以便分佈敝處如能識此草樣即擬開一支社稍盡善務○平湖新埭鎭高永甫來函（前畧）貴社戒烟章程鵝郎草圖說毫無流弊從此普濟羣生同離苦海中國或有振興之日其機實棨於此僕忝擔學堂責任願盡義務當開會演說分設支社以勸同胞（後畧） 
[上海六馬路仁濟善堂籌賑公所施子英經收山東各處等賑捐四月初一日至廿九日第一百四十一次清單]  
　　十二日蘇垣恆孚銀樓交來無名氏王門費氏各洋五元無名氏洋三十元無名氏求病速愈小洋廿一角無名氏洋五元本月共收洋四十五元廿一角址七三六申元三十四兩六錢六分連前共收元十六萬三千八百五十一兩一錢零七厘除解各處賑欵外淨存元五百六十八兩八錢四分次洋八十八元九十五角 
　　今日尚有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[籌欵購米之政策寗波]  
　　甬紳陸太史廷黻籌禀請暫撥倉欵萬金以備購米來甬存儲接濟己由寗府喻太守批云來牘擬籌欵購米萬石預先存儲以備緩急是爲正辦應即准照所請暫撥常平倉榖價洋一萬元查此項息欵現積有七千餘元尚有不敷即于存本内提補足數由紳等備狀領回以便湊用俟米價就平秋成確有指望即將存米出糶收回原本如數歸還（具） 
[嘉屬裁撤門丁嘉興]  
　　嘉興府張伯琴太守奉到大憲飭裁門丁公文行知各縣後當由桐鄉縣徐大令首先裁撤並將各丁資遣回籍不准逗留另聘廉潔之員爲收發官查禁各種書役等費既而程安常德等邑亦皆分别照裁禀府彙案通詳禀覆矣（的） 
[馬夫兇毆優伶案已結蘇州]  
　　蘇垣馬夫盤金借端糾衆至天福戲園與伶人汪詠春等兇毆解經捕房提訊飭令自行醫傷等情兹悉汪伶傷己醫痊昨經委員提盤金到案嚴責枷號示衆（永） 
[上海拆城議徵文]  
　　本邑折城議久未解决現奉道憲照會集紳從長妥議惟恐聚議時促難期詳盡用設種種問題廣徵衆見冀得盡言之益而求折中之方一俟集卷當即敦請名流三五位公同校閱擇要彙刋分送并登各報以供衆覧闢地方公益無論士著客籍尚祈不吝金玉賜教爲幸凡賜教者務請開列眞姓名並塡住址今將諸問題列後○一拆城有何等實在利益不拆城有何等隠患一不拆城有何等實在利益拆城有何等流弊　此二題爲徵文大要必分兩卷以憑决議○一自城内沿城官地與民地交界線起至城河對岸線止共有若干闊以上一條爲一卷試繪圖詳之並逐段註明其丈尺○一拆城時須審察其地勢酌定著手之處或次第拆動或數處并舉或招二包拆或自行雇工督拆試統籌全局分别詳答以上一條爲一卷○一拆下磚石等料估計約值若干銀並籌處置之法一除去磚石等料約有若干士方一此項土方應如何消納試籌出路以期兩得其益以上三條爲一卷○一拆城後即以城基爲爲幹路應闊若子其餘支路應如何規畫繪圖詳之以上一條爲一卷○一城河爲拆城運土所必需急宜先籌開濬於將來鋪户運貨亦大有便利究應開深若干開闊若干一由城何通至黄浦之河道共有幾處此項河道應分别查明其現在深　若干何處應加深何處應加闊試繪圖以詳之一城内河道應留一貫通城河之河除此河外均應砌設陰溝塡築道路試分别預算其應留應塡之處以收水陸交通之益以上三條爲一卷○一城河開深後兩岸須築駁岸以謀永久其兩岸周圍岸線各有若干長岸線沿租界者共若干長未有　岸者共若干長已有駁岸而尚須拆修者共若干長無須拆修者共若干長試繪圖詳之以上一條爲一卷○一城内警政路政火政衞生教育等均與地方自治相關拆城前應如保設法整頓拆城後應如保加意　充試臚陳其立法○一租界之外本不准外人租地拆城後商務興盛地價　貴應如何預防流弊以上二條爲一卷○一城外沿城官地上民屋當初租地建造曾費資本拆城築路時如有妨碍應如何補償其損失○一城外沿城官地向由營中出租相沿已久拆城築路時應否設法律貼以上二條爲一卷共問題十七條計分十卷或全答或酌答數卷或擇答一卷均可答者如於以上十六問題外另有所見儘請增入以匡不逮惟須别爲一卷答仲中所用丈尺一律以營造尺爲率交卷處所南巿總工程局北布新馬路安醫學堂截卷以登報二十日爲期（尺） 
[滬城官事]  
　　署理蘇松鎭總兵陳竹林總戎東暘昨由崇明來滬住名利棧又四品京堂曾襲侯廣鑾又蘇州河稽查委員李孟宣剌史振鐸因公赴都過滬住鼎陞棧又福建候補鹽大使蕭鹺尹恩銘到申住鼎陞棧又府經歷王耀寰叅軍震到申住老椿記又候選通判陶别駕鳳威又候補府戴芹生太守祖詒又承太守惠等昨均因公詣道拜拜禀見○新委崇明縣魏純塢大令詩銓昨日到道禀銷籌防局差務並辭赴任○改過局委員姚殿卿明府鵾昨日到縣禀見（合） 
[道憲定期赴蘇]  
　　滬道瑞莘儒觀察聞定期二十九日赴蘇公幹（宜） 
[川沙廳禀請撥兵駐防]  
　　川沙廳同知左劬孫司馬因境内兵防單薄以致時出盜案禀請滬道札飭黄渡及蘇捕飛划各營派兵駐防瑞觀察准之（宜） 
[紳董禀請奬勵塘工出力人員]  
　　南滙縣紳董陳世楨等以捕廳劉少尉炳督修海塘工竣異常出力禀請道憲轉咨藩司優加奬勵（宜） 
[諭飭赶緊丈地築路]  
　　寳山縣境因工部局欲越界抽捐由縣禀請道憲照會阻止一面設法自開華界以挽主權均詳本報前日滬道瑞觀察以事宜赶緊故諭飭寳山縣王大令速即會同會丈局將界址丈明以便商同總辦徐觀察開築馬路（事） 
[法工部局與總工程局爭修馬路之意見P ] 
　　本埠總工程局在西門外萬生橋地方修築道路詎被法工部局查知竟亦撥匠興修經局董禀請道憲照會法總領事並派探役阻止己紀昨報兹悉法工部局之意以萬生橋之東北一帶道路自西歷一千九百年經前升道憲酌定應歸法工部局故欲派工修葺而局董之意則按照公理法人有意佔越界限本局自應實力禁阻據理爭回云（寳） 
[襪業求請示禁把持]  
　　本埠襪業司董陳履昌周世昌等具禀縣署畧謂近來每有失業之人聳動各店夥藉加工資爲名把持停工多方滋詐實於商業有碍求請出示禁止等情汪大令已准予給示（宜） 
[總工程局示禁女堂]  
　　滬南總工程局總董接准縣尊汪大令照會請禁境内烟館女堂立即曉諭各烟館畧謂有等不法之徒開設烟館專用婦女走堂甚至自稱家眷藉以招徠烟客實屬不成事體爲此出示嚴禁嗣後如再違犯定行提案究辦並將房屋發封不貸（寳） 
[獲匪給奬]  
　　上海縣汪大令近因十六鋪地甲裘鎭恊差查拿要犯大阿毛等匪棍多名不無微勞故於前日賞給銀牌両面以資奬勵（尺） 
[跡近招摇]  
　　本埠警察學堂學生歡舉現充帮教習之王進甫爲擴充地段駐局教員環禀總董批飭不准該生等前日製一　額文曰啓迪有方由王導引各生雜以西業舁匾迎行城廂内外觀者甚形擁擠迨至學堂懸持爲總教習所阻總董亦己訪悉此事以王既爲幇教目應安分教授以期選拔似此跡近勾串學生有意招摇殊非警務所宜故擬集各董會議云（寸） 
[花業議派店司查察棉花攙水]  
　　南巿花業騐水局現經業董集衆公議每行派出店司一人給以號衣在各馬頭查察鄉人所售之花有無攙水並雇司事二人專察各店司有無賄庇聞有出月 
 
 
] 

Page 18

 
 
開辦之說（寸） 
[硬贖妓女案罰鍰判結]  
　　鴇婦金姚氏等控金華甫冒充濟良所董事工部局繙譯硬拔妓女金鳳仙一案昨日午前美副領事白保羅君會同關司馬覆訊被告律師穆案素君傳訊高俊侯供詞與前次金華甫金鳳仙所供相同戚松林供二月二十左右因事至金華甫處由金嘱令跟隨林小弟至恊成祥烟館與沈姓會面一次沈云如金先生將洋還去可至新衙門銷案金因此欵須交堂上故未允許又訊又一邨番菜館司帳吳延林供奉台差傳喚帶有帳簿呈電司馬問金華甫在爾店招鳳仙侑酒乃是何日吳即將簿翻出檢係上年十一月初十司馬閱竟又與原被律師觀看畢被告穆律師重將全案供詞之反對處申說一過原告瓊律師與穆律師駁詰良久互請堂上定斷司馬與白君退堂至客廳互商片時升座判謂原告所控金華甫各節歷訊數次毫無實據惟不應插身多事判罰洋二十元金姚氏林小弟王馬氏劉葉氏挾嫌誣控亦屬非是林小弟罰洋三十元金王劉各罰洋二十元元各具結存案備查諭下原告四人不願罰洋司馬飭押候再核（力） 
[上海縣案]  
　　裕發源和昌成等六號控同春昌記天津號東夥串賴巨欵前晚汪大令提訊被告號夥張仲山供本號開在天津小的在申坐莊販運米麥共欠裕發源等銀二萬餘兩號主劃銀一萬來申在賈煥章處尚未在期餘欠亦須料理大令判交妥保限三天理楚○宋洪海控姪永和籍端詐擾亦奉訊究永和供父親金福在日將故祖宋逹英一畝六分之單地以一畝賣於叔父洪海尚有六分亦被霸種向分不允反被控告求察共海有病未到其妻姚氏供夫兄金福將計地八分之方單半張朦作一畝賣於丈夫一再加價金福故後其子永和去年又加去洋五十七元今春復來滋詐聲稱地有一畝六分伊父祇售一畝求究大令謂本縣飭承查册金福父子己經透賣二分何得欺爾夫婦良懦一再滋詐喝將永和責四百下又詰宋嚴氏供丈夫火觀與金福共得父遺單地一畝六分單已對裁丈夫名下之地先於同治九年　於洪海金福後亦售併管業屢次加價找絶是實大令復向永和盤詰永和將餘地六分追單存案大令怒其刁狡喝再掌頰三百始稱知錯求宥願還去年所詐之洋五十七元時有朱宋氏供永和菸二月十四日向兄嫂宋洪海夫婦索詐婦人適在兄家好意相勸反被打失金圈押髮控經巡局將伊懲責二百下今又向婦索詐被責洋四百元爲此情急附控質之永和供詞支吾大令喝再掌頰二百判覓妥保還洋違干嚴辦餘人俱釋○租界戈登路小工潘阿虎家於上月初四夜被刦獲盜鄒松任一名經公共公廨解縣訊究地保奚祥雲供潘與隣居小工某甲均被拒傷各盜俱己沈竄鄒在灶屋拿獲求辦詰之鄒初猶抵賴喝鞭背二百下復跪鐵鏈始供共有六人往搶由王劉等三人執有單刀紙燃小的落後被拿是實大令判釘鐐收押候再鞫（宜） 
[總工程局紀案]  
　　小車夫江西寳推煤兩簍至十六鋪巡士見其形跡可疑拘局請究即由義順米店主沈桂堂投案禀稱煤係出洋三元在恆豐代萬昌所買車送北巿是實陳參軍諭令暫退候派控查明再核該車夫言語含糊判戒責一百下押候復訊○花衣街義和隆帳簿作夥魏章明因事出外被他夥接做向店主王明新糾衆在茗香園烟館理論搗毁噐物一切由巡士拘究陳參軍訊得各有不合判魏賠洋三角王賠洋五角○張海泉闖至久大碼頭李正甫竹船上竊衣由巡士解辦參軍判戒責二百下贓給李領○吳江氏王江氏兩划船婦承裝森泰小貨行之贓煤駛至薛家浜被巡士解局經孫明府判押在案昨由陳參軍復訊姑念女流從寛交保划船給還起獲之煤兩船一併充公另派包探補提森泰行主玉阿三到案究罰（尺） 
[公共公廨早堂案]  
　　福勤洋行買辦方潤峰與汪老二等賭博輸銀投控捕房禀廨拿獲昨日解究被告延高易律師瓊師投稱此案尚有數人未到應請交保質訊襄讞孫明府商之英副領事判准予覓保候訂期再訊○遇犯俞益生竊張備業銀洋及物報捕拿獲送案請訊明府判押捕房一年○法界賓昌路匯廣公司木作塲司閽人姚炳生前日至洋東處報稱被朱榮根竊去木料八十四枝並油衣各物由洋東報明法捕房以原告乃係英商昨送英廨究奪姚供有見証張榮福可訊張供十三晚朱帶同十餘人手持洋砲單刀擁至作内囑令開門小的等未經允許求鑒訊之朱供因姚舁小的之妻調戲經小的面斥撏詞誣控明府以朱供尚　　判姚張交　朱還押捕房查明再訊○陳子源竊王阿元白　一疋牽往鄉間經王尋見向　　索洋三十元報捕解究判陳押捕房一月○徐子良　　　葛昨日傳案判候　堂質訊　劉李氏因凌虐傭婦潘沈氏昨　家丁劉升解誘明府諭得所控不賓判給洋兩元○案○鍾信寳圖赖梅文元洋銀控奉傳案判俟晚堂投訊○染司揚阿生竊華長春洋一百元報捕解辦判押三月○湖南人賀見成身帶手槍兩支在長江船内竊取客人衣物爲捕拿究明府判押西牢一年逐出租界○積竊蔡芝山判押西牢十八個月滿期責釋在案昨因期滿送廨請示明府以業己免刑判加押兩禮拜開釋○韓如昌方小娘專以銅洋向周福泰等四號換兌角子已非一次前日又至施德豐號兌換被夥察出報探拿究並在兩家抄出銅洋甚多明府判各押西牢兩年銅洋消燬○狎客陳阿堂竊妓女花媛媛等之家珠押髮等飾報捕解辦判押半年○楊德元竊王小寳等家衣服由捕解辦判押三月○妓傭李阿金强拽狎客由捕解辦判交保復訊○范　云之子范見青快馬違章由捕解究押罰洋三十元○馬夫金錦林拉韁不　　傷小孩由捕解究判罰洋廿元養傷再押三禮拜○捕解羅王氏因拉客爲狎客王瑞榮　控竊洋請究明府以所控無憑一併開釋○流氓苗阿桂帶刀滋事判押一月在案昨又續獲曹雙全田四根解究明府判押候禮拜五復訊（當） 
[法租界公堂案]  
　　木作主葉順發控哈友生圖賴工洋昨經陳大令傳原被質訊葉供與哈承造寳昌路洋房訂有合同計價銀一萬八百兩議定八個月完工立有樣照由茂興洋人打樣不料開工未久哈欲照樣放大照例應須加價哈　洋人勢力反令陳生記包造致小的墊去洋一千八百元無著求追哈偕茂興打樣西人投案供稱該房係洋人之産大令察閱合同訂明哈係原主判飭探查明再核○杜鴻標控公泰嫁粧店主袁愼生爲張靜卿作保收去定煤銀一千兩到期並不交貨人即避匿求請提究一案陳大令屢次傳袁抗違不到昨經飭提至案判交的保限十天理明如違干究○探解形跡可疑之孫東狗並在身畔搜出金對開二個呈案請究孫供素在賓興里開老虎灶前因賭博牽涉犯案一次餘無别案時有烟鋪内之王阿根投案稱金對開係小的與之兌換求領大令判押候查奪○包探又解犯案纍纍之吳少卿請辦吳供在粮米碼頭充當小工安份營生大令亦判押候查訊○顧餘福當去劉哥子棉被央李三元索取不還顧反投報捕房控李搶伊銅元三百經捕頭飭探查明解案請訊質之顧供詞含糊陳大令判原告自行交到劉姓再究李交保候訊○太古巡丁扭控王紀福在碼頭竊茶葉一件請究判押五天○探解陳協桂形跡可疑請訊陳供住文元坊向爲銅匠並不爲非大令判交保寛釋○立茂輪船小工頭阿三扭控喬秀子竊錢一千文請辦喬供因挾仇被誣官判交保查覆○探解王阿三在城河浜船上竊洋傘一頂捕解章福慶在西新橋竊廚房什物請辦判各押七天○朱耀生胡山福控被王金發打破頭額請辦判押一禮拜○成衣匠楊開玉扭控夥楊炳亭竊衣料數件值洋五十餘元求究大令判押候查核○蘇東蘭前因犯案判押半年詎被晚逃昨經拿獲解究判加押二個半月○探解陳貴侯竊海晏兵輪水烟袋陳阿二竊鐵線紗馬甲王和尚竊棉被請究判二陳各押十天王押一月（興） 
[美租界捕房事]  
　　流氓王小瓜子在有恆路與同黨胡閙開放手搶　傷行路婦人俞劉氏左足一哄百散由氏雇車至捕房請究奉飭送至同仁女醫院求治並飭各探查拿滋事流氓送辦○車夫蔡七郎至匯山路被某日人將煤擲傷頭額由捕將兩造一并拘究奉飭蔡自投日領事署控告○粤婦陳李氏至百老　路被馬車擅跌由捕喚車載入捕房飭送同仁醫院求治並查棨禍馬車核辦○陳阿金張松林在西華得路互毆並扭至捕房聲訴捕頭以各有不合逐出不理○舟山路蔡炳泉豆腐店夥深夜高歌經居鄰某西人投報捕房飭探傳諭禁阻如違提究（似） 
[正訛補脫]  
　　昨日報首觀西牢記内有西文第一字應作　二第二張練兵處頒發秋操教令一節下應作未完又前日譯件内俄皇將赴英國一條乃芬蘭非英革蘭也均未校正附誌於此 
 
 

Page 19

 
 
   
 
 

Page 20

 
 
　捐即動用閒欵並無勒派擾累等弊各犯工藝則各就地方出産易於學習便於銷售者教以紡紗織布編製筐蓆帽緶布帶毛巾口袋等工以期速成而資推廣其省城及各道設所之處以委員爲專管官府廳州縣分設各所即以委辦之佐貳雜職爲專官印官爲兼轄官俾得分任責成認眞經理餘如嚴稽察考勤惰定功過示勸懲以及員司薪水匠役之工資藝徒之口糧一切辦法核與山東奏定章程大致相同至人犯工作之年限委員防守之考成看役疏脫之罪名亦悉遵部章辦理以歸畫一其尚未設所各處仍敕赶緊設法籌辦如實係偏瘠之區力難設所而人犯較少者即令歸本管道府州所内習藝總期實事求是逐漸擴充以仰副朝廷振興工藝化莠爲良之至意所有遵設罪犯習藝所以資教養緣由理合恭摺具陳伏乞皇太后皇上聖鑒訓示謹奏奉硃批該部知道欽此 
宫門抄三月十八日工部鴻臚寺正藍旗值日無引見榮公等由口外賜奠回京請安逹壽謝授缺恩順王請假五日張德彝英勛英秀預備召見召見軍機張德彝英勛英秀 
[江督周奏爲户部指查米捐章程各節遵飭查明覆奏摺]  
頭品頂戴兵部尚書銜署理兩江總督山東巡撫臣周馥跪奏爲户部指查米捐章程各節遵飭查明覆奏恭摺仰祈聖鑒事竊准户部咨開本部議覆署兩江總督周馥等電奏請米禁展限一摺光緒三十一年十二月念七日具奏奉旨依議欽此鈔錄原奏咨照前來查户部原奏内以光緒二十九年前署督臣張之洞奏案有蕪湖運米出口江皖両省每石各另抽米釐一錢四分四釐及未賣與販商之前酌抽備荒經費每石一錢之語而臣疉次電奏有請上海仿蕪鎭成案帶徵義捐及滬道現諭華商每石捐一錢之語謂叅觀後奏案電文似每石繳各該省米釐銀一錢四分四釐是一事每石抽備荒經費銀一錢又是一事今該署督既稱奏收米捐洋商仍不納捐華商每石捐一錢則是明明指二十九年會奏内駁之備荒經費一錢而言也旋復稱平糶義捐存儲備荒每石收規銀一錢四分四釐嗣减去零數只收一錢則又似以米商歷年遵繳之米釐作爲華商現時所捐之備荒經費混兩事爲一事也究竟蕪湖章程江皖両省各另抽米厘銀若干該署督前此所稱江北開禁照蕪湖收捐此次上海照蕪鎭收捐有何畫一章程木年冬季蕪鎭上海鹽阜海贛等處各收前項捐數若干華商每石認捐一錢有無窒礙臣部均難懸斷擬請敕下兩江督撫將臣部指查各節迅即詳細查明先行覆奏以便臣部斟酌辦理等因臣查蕪湖米捐安徽向收每石四分四厘二十九年奏明加收一錢江蘇於二十一年奏明在蕪湖設卡每石收米厘銀一錢二十八年又加收四分四釐作爲平糶義捐俾與皖省數目一律現又呼減爲每石一錢一分四釐内一錢係米厘歸入釐捐項下撥用四分四釐係義捐解司備荒現又减爲一分四厘張之洞前奏所稱酌收備荒經費每石一錢係豫擬鎭江上海開禁後辦法與蕪湖所收之欵無涉誠如户部原奏每石繳各該省米釐銀一錢四分四釐是一事每石抽備荒經費一錢又是一事但張之洞前奏因鎭江上海兩口其時米價增長未經開禁並未辦理上年二月内臣會同蘇淮撫臣奏請暫開鎭江仙濠米禁片内陳明除關稅之外並准帶繳義捐留歸地方公用即係照張之洞前奏所陳而言初議比照蕪湖米厘數目每石收銀一錢四分四釐後因行銷遲滯米商求减又减爲每石收銀一錢一分十月内臣復會同前蘇撫臣電奏暫開上海米禁並仿照蕪鎭成案除關稅外帶繳義捐初亦擬每石收銀一錢四分四釐後亦以衆商請求减爲每石一錢因每石一錢四分四釐之數係比照蕪湖米釐數目而收之法係查照鎭江義捐辦理故稱仿照蕪鎭成案非混兩事爲一事也現在蕪湖抽收義捐一分四厘解寗藩司備荒每年辦理粥廠動撥湊用鎭江收義捐一錢一分内一錢寗蘇各半專備歲歉賑糶及地方善舉之用一分作鎭江警察經費上海收議捐一錢經臣等電奏請留作上海會審衙門修理中牢之用現經户部議奏奉旨允准欽遵辦理此歷議抽收運米出口平糶義捐原委及蕪湖鎭江上海後復減收並現在支用欵目之實在情形也至海贛向無米榖出口並無平糶義捐可收鹽阜雖屬産米之區向來皆由仙濠出運餘僅零星售運附近各州縣並無大宗運出海口亦未在該處抽收平糶義捐蕪湖鎭江上海現辦章程皆出自華商認繳與洋商無涉辦理尚無窒碍緣准户部奏明指查謹據實陳明請敕下户部知照所有遵飭覆奏緣由理合會同護理江蘇撫臣濮子撞恭摺具奏伏乞皇太后皇上聖鑒謹奏奉硃批户部知道欽此 
宫門抄三月十九日内務府廂藍旗值日無引見曾鑑段書雲預備召見召見軍機曾鑑段書雲 
[直隸總督袁等奏爲金陵機器局收支經費列爲第二十二案造册報銷摺銷摺]  
太子少保頭品頂戴北洋通商大臣直隸總督臣袁世凱頭品頂戴兵部尚書銜署理兩江總督山東巡撫臣周馥護理江蘇巡撫江蘇布政使臣濮子潼跪奏爲金陵機器局收支經費列爲第二十二案造册報銷恭摺具陳仰祈聖鑒事竊照金陵機器局仿照外洋製造各式砲位車輛架具炸彈銅火以及添配砲臺需用物件分設機器翻砂鐵木火箭各廠雇募工匠常川製造應需經費酌定第年由江南海關撥解二成洋稅銀五萬兩内以三萬製造北洋軍火又江南籌防局撥銀三萬五千兩北洋淮軍恊餉項下撥銀二萬兩金陵支應局加撥銀九千兩共銀十一萬四千兩爲額定常年製造之需此外逢閏之年及遇有添造各項隨時添撥所有常年製造收支各欵業經截至光緒二十七年十二月底止列爲第二十一案造册奏銷在案兹據江蘇防營報銷處江寗布政使恩銘等將光緒二十八年分收支各欵分晰造具報銷清册逐加勾稽自光緒二十八年正月起至十二月氐止舊管上屇第二十一案報銷實存銀十三両九錢有奇新收江南海關撥解二成洋稅銀五萬兩江南籌防局金陵支應局北洋淮軍協餉項下額撥銀六萬四千両管收二項共銀十一萬四千十三兩九錢有奇内開除提解江寗藩庫充餉銀二千九百五十二兩八錢有奇計購買中外料物價值銀五萬九千八百四十八兩三錢有奇工匠工食銀三萬三千五百三十一兩一錢有奇委員司事人等薪費銀一萬八百二十一兩一錢有奇裝運料物水脚並常船舵水長夫口量　計銀五千二百二十八兩二錢有奇歲修廠屋料物等項銀一千六百 
 
