# 1903 - 1 - 4910672

 

Page 1

 
 
[新印各書籍發售] [  圖書集成局啓]  
　　十朝東華錄實價洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王　吾咸豐朝東準續錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫　賸義碼洋三角○瘍醫大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大淸會典碼洋一元六角○六科準繩六套實洋六元○醫門法律碼洋一元○諸君欲　者請移玉至三馬路申昌書畫室或申報舘帳房可也此佈 
[論美總領事辦案公平]  
　　自中外通商以後遇有交涉之案西官多方袒護以致華人含寃負屈呼訴無門者五六十年來不知凡幾論者皆歸咎於初訂盟約時當事者未悉外邦法制貿然議定華人歸華官管轄西人歸西官治理遂使西人𫉶視華人之事往往而有甚至戕害性命而華官以無力處治一任西官藉詞諉卸不予深求舊案纍纍可勝浩歎夫中西刑律雖各不同而有罪宜懲其理則一今西人如爲華人所侮一經西官函告華官必盡法以懲而彼西官獨芭華官不能轄治外人聽其橫行無忌豈非天下至不平之事哉乃吾觀近日美總領事古衲君與繙譯官白保羅君辦理美國某兵艦水手華搭爾戳斃浦東耶松船廠小工賈阿榮及馬那路兵船上司火黑人衛理生至美界有恒路某粤妓家持槍轟擊兩案不禁爲華民額手相慶曰自今而後西人凌侮華人之案或可因此漸平乎夫各國兵艦水手登岸閒游動輙滋生事端非擊以手槍卽㓾以利刃華人一觸其怒每不免性命之虞近數年來此風尤甚華人惡西人之兇惡而西官之不肯嚴懲也莫不忿氣塡膺必求一逞隱患之伏正無已時前者英國兵艦三水手乘醉入小東門戳傷胡廣生徐金華范文元朱隆興朱桂生等人保甲總巡朱森庭明府奉蘇松太兵備道遠海觀觀察之諭帶至英總領事署騐明提兇訊究担文大律師復專雇一西探偵察而英總領事終以未能指出肇事人姓名不允查辦今美國水手至船廠肇禍雖幸遺有一西帽可以跟蹤追緝而賈阿榮業已身死受傷之宋四勝楊裕春羅老柳趙東生四人又指認不消使白君稍存私見彼華搭爾安能毅然自承乃白君嫉惡如仇竟與大令反覆推求務得眞情而後已古君亦不稍寛假判令監禁一十五年罰作苦工非其執法嚴明惡能若是至衛理生槍擊龜鴇又因拒捕而傷及中西二包探旣已直認不諱判罰金錢五十元并繳呈堂費然後解歸統將從重治罪其不稍偏護部民之心昭然若揭於是華民羣服美官之大公無私即彼籍隷美邦者當亦觸目警心不敢再肆鴟張之技是所懲者祗此二人而所保全者甚大倘各西官皆能以美總領事之心爲心又何至中西民人結怨日甚哉乃知前者英國三水手之滋擾於小東門得以倖逃法網者實由當塲不卽拘獲事後又無從指拿所致英總領事本無容心於其間也蓋訊案必獲正犯正犯未獲自未便寃及無辜惟彼旣自蹈刑章誰肯挺身承認爲之官者非暗訪明查縱欲提案訊辦其勢恐必不能前年某國兵士闖入美界西華德路德昌成鞋店刃斃店夥應春元及近日徐家匯迤南德國營中甲乙二兵開槍擊斃馬夫徐阿四皆未能一伸其寃豈彼國兇人别有藏身之術耶亦由華人未能指實故西官不肯加意稽查耳抑前年華人陳香芹在梵航渡附近田中耕作突被西人棋林奪鋤猛擊幾喪厥軀後經其父陳竹卿延博易律師指名控諸英總領事訊悉原由立將棋林示懲是知西官之於案犯惟以不能拘獲爲慮犯旣獲矣法卽難寛今華搭爾衞理生業經逮案供認自宜分别科以應得之罪故美總領事懲之與前英總領事之懲棋林其心初無二致而華人咸欽敬美總領事者則以彼在小東門肇事之人至今漏網而徐阿四之無端被害於德兵更未聞曾否查察也嗚呼安前八下二刻時京師飛電傳來上諭三道敬謹譯登○十二月初一日内閣抄 
[本館接奉電音]  
　　昨日午前八下二刻時京師飛電傳來上諭三道敬謹譯登○十二月初一日内閣抄奉上諭前據御史關榕祚奏叅安徽寗池太廣道吳景祺縱子庇弁各節當經諭令聶緝槼嚴查兹據查明覆奏吳景祺雖無縱庇實據惟秉性庸柔不勝關道之任著即開缺伊子工部主事吳炳聲隨侍任所少年喜事迹近招搖聲名狼籍著卽行革職以示懲儆餘著照所議辦理該部知道欽此同日奉上諭朕欽奉慈禧端佑康頤昭豫莊誠壽𢚈欽獻崇熙皇太后懿旨元旦皇帝率王公百官著在皇極殿行禮欽此同日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨禮部奏元旦禮儀一摺著停止筵宴照例行禮其公主福晉命婦著進内行禮欽此 
[宮門抄]  
　　十一月二十一日户部廂紅旗値日無引見慶王因伊子在御前行走謝恩肅王謝賞穿帶膆貂褂恩瀛貝勒等謝在御前行走恩新授奏事官明謙謝恩善豫等謝挑在御前侍衞恩徐國楨謝交軍機處存記恩貴州知府李澐謝恩補用知府范軾等謝恩希朗阿假滿請巡克王毓秀各請假十日召見軍機 
[電傳危事]  
　　日本某日報登西歴一千九百零三年十二月二十三號英京敦倫來電云英德諸大國討伐危地馬拉一事美國駐危使臣願從中調處刻下美總統方詔下内閣集議以定從違至聨軍封閉海口以來已有商船若干艘設法捕獲矣來電又云封閉海口之令德人定於西歴十二月二十日實力施行先將薄路托港卡配路洛港反麥公辣矮伊薄海口一律封閉毋使輪聲帆影來往其間又云西歴十二月二十三日英國屬地托利尼達之獨島官報曾登載英人宣戰之檄蓋旣已封港則按之交戰律法確應如是施行也旣又得德　栢林來電謂西歴十二月二十三日英德政府各電覆美國駐危使臣准即從中調處并允於會議時暫停戰務然封港之後德人仍用漢堡美洲公司商船 
 
 

Page 2

 
 
名希波矮者載兵赴危境 
[俄欲難饜]  
　　日本某日報云西歴一千九百零三年十二月某號俄國代理駐華使臣白諸華政府以二事要求其一擬就沙路尼港中國總稅務司轄地之外沿鐵路建一稅關其二欲握滿洲各地野戰郵政及尋常郵政之權刻下華政府尙未確實議覆我意英國外務部當必出而抗之也 
[俄創公司]  
　　聞之寄居日本友人云俄人近擬創設東清鐵路輪船公司網羅海上商務定於俄歴一千九百零三年正月爲始派令各輪船常川往返上海琿春俾與西伯利亞鐵路連接其中航路分而爲三一由上海歴長崎以抵琿春二由上海歴旅順長崎釜山仁川以抵琿春三由上海歴旅順長崎釜山元山以抵琿春其意蓋欲將東南各商埠之貨一律歸俄人掌握中也我恐日人固大受厥虧而英德諸商亦不免利權盡失俄人眞慮周藻密矣哉 
[俄路計程]  
　　日本某日報云西伯利亞鐵路火車自俄國舊京莫斯科至哈爾賓七千一百九十六俄里自哈爾賓至海參威七百二十六俄里自哈爾賓至旅順九百二十三俄里自莫斯科至海參威七千九百二十二俄里自莫斯科至旅順八千一百八十九俄里亦開途者所不可不知也 
[墨籌金幣]  
　　美洲墨西哥國夙以産銀聞於世所鑄銀幣流衍我華卽俗呼爲英洋者是兹閱日本某日報云西歴一千九百零三年十一月十六號墨西哥財政大臣豫將明歲國用當衆宣言并謂今當采取各國章程攺鑄貨幣以金爲準 
[俄國地震]  
　　英京倫敦來電云西歴一千九百零三年十二月十七號俄國中亞西亞屬地矮痕笛伊其矮痕鎮地忽大震坍去民屋約一萬六千户壓斃民人約二千五百名口至目下地軸尙未安寗所有被害人民困苦流離急須振䘏 
[大索書林三志]  
　　日本教科書案前已迭志情形兹閱日本某日報云東歴明治二十五年十二月二十四日地方官又發出信票飭拘因案牽涉之某某等六名中有貴官在内又文部視學官隈本繁吉氏方奉札巡視九州各邑學務途中接奉檄文知經斥革大約刻已下諸獄中矣又云帝國圖書株式會社開設至今甫及一年而所行賄賂聞已多至日銀三十六萬圓其印書所用之紙每百斤報銷日銀十二圓以外實則購諸市中祗須六圓之譜蓋執事者虚開帳籍藉以交結要人也集英堂所售教科書下半年内約贏日銀十五萬圓此後新學風行豫計可贏三十萬圓左右似此居積致富宜乎得意洋洋誰料事發之餘主人小林清一郞竟忽地異常狼狽哉當大搜金港堂時見帳籍中有朝野名人廋詞隱語并涉及已故運動員蕂井三郞之妻代議士栗塚省兵之妻貴族院議員柴原和之妻曁富貴樓倡婦阿倉其株連可謂廣矣至德島縣師範學校教諭兼舍監森萬吉亦於東歴十二月二十三日午後四下鐘時被拘隨由西京鹽小路警察署押解大津警察署翌日淸晨遞至柘植警察署覊禁候訊 
[政務處王大臣奏酌擬經濟特科考試章程摺]  
　　政務處奏爲遵旨酌擬經濟特科考試章程恭摺仰祈聖鑒事光緖二十七年四月十七日欽奉慈禧端佑康頤昭豫莊誠壽恭欽獻崇熙皇太后懿旨爲政之道首在得人况値時局阽危尤應破格求才以資治理允宜敬遵成憲照博學鴻詞科例開經濟特科於本届會試前舉行其有志慮忠純規模閎遠學問淹通洞達中外時務者著各部院堂官及各省督撫學政出具考語卽行保薦並著政務處大臣擬定考試章程請旨辦理等因欽此又六月初四日御史陳秉崧奏保薦經濟特科請飭破除夤緣積習一摺復奉上諭著各部院堂官及各督撫學政於保送時虚心採訪果係物望素孚確有實學者方准保奏等因欽此仰見 
朝廷逾格求才循名責實之至意竊維特科之試以待傑出之才國朝兩舉鴻博特科得人號爲極盛查第一次於康熙十七年正月奉 
旨十八年三月集試相去甫逾一年第二次於雍正十一年四月奉旨乾隆元年九月集試前後已逾四年是以雍正十三年二月十一日兩蒙特諭飭催敬緬先朝旁求若渴訓詞深厚薄海同欽兹經濟特科之舉奉旨將一年僅前廣西巡撫黃槐森保薦一人前安徽巡撫王之春保薦四人共餘尙未有舉以應詔書者方今時事多艱需才尤亟各部院及各省督撫學政等均有以人事 
君之責務當周諮博訪各舉所知應請旨飭催認眞遴保如期到京毋再觀望因循用副朝廷敬遵成憲激勵羣才之盛典至考試但較一日之短長而保舉則關平日之賢否剡章一出中外共聞該大臣等自不敢曲徇人情顯違公論果有濫保非人等事自有吏議專條兹謹酌議考試章程七條開列淸單𢚈呈御覽如蒙俞允卽由臣等咨行京外各衙門一體遵行此外未盡事宜仍當隨時奏明辦理所有遵議特科章程緣由理合繕摺具陳伏乞皇太后皇上聖鑒訓示謹奏謹擬經濟特科章程繕列清單𢚈呈御覽一經濟特科與古賢良方正直言極諫相等士先器識而後文藝自應以行已爲先兩次博學鴻詞科康熙十七年正月聖諭則曰學行兼優雍正十一年四月聖諭則曰品行端醇此次欽奉懿旨上諭以志慮忠純物望素孚爲斷應責成該大臣等凡所薦舉均須察明素行廉正不干清議者方佳列保庶不至有夤緣干進等弊一鴻博之舉在選詞臣故入選者均攺翰詹官現官翰詹者均無庸列保現在經濟特科以通知時事爲要與詞科取才略異自不能限以一途今擬自京官五品以下除京堂翰林讀講科道外外官四品以下除現任實缺道府外其餘各員已仕未仕及舉貢生監布衣一體准其保送均令於本年十二月以前到京取齊候試一宋鴻詞科分三等上等轉一官選人攺秩無出身人賜進士及第除館職中等無出身人賜進士出身下等賜同進士出身許召試館職國朝兩試鴻博均分一二等經濟特科應照成案列爲一二等至應如何分别賜予出身攺授京職外任或發往各省當差出洋游歴其有出身人員量加升轉均俟引見後𢚈候　裁 
康熙朝鴻博特科試一塲乾隆朝鴻博特科試兩塲元年九月二十六日第一塲二十八日第二塲二年七月補試十一日第一塲十三日第二塲經濟特科自應照乾隆成案分試兩塲俾得各盡所長以昭詳密其第一塲至第二塲舊例只隔一日應俟查明與考人數多少閱卷遲速臨期酌定一鴻博特科康熙十八年在太和殿前考試乾隆元年在保和殿内考試近科殿廷考試均在保和殿内經濟一科恭逢臨軒策問體制宜崇一切事宜均擬仿照殿試舊章辦理一乾隆朝鴻博特科第一塲試以賦詩論各一第二塲試以兩策補試第一塲試以兩策第二塲試以賦詩論各一經濟特科自無庸試以詩賦應請第一塲試歴代史事論二篇第二塲試内政外交策兩道以覘學識務去浮華一政務處禮部會奏變通科舉章程申明嗣後各項考試但期字畫端整無庸刻意求工並准其添註塗攺等語經濟特科對策應卽照此辦理所用試卷照鄉會覆試卷式酌增頁數俾得暢所欲言右摺見十一月十九日邸抄與外間流傳者字句間有歧異照錄於報以存其 
 
 

Page 3

 
 
眞 
[桐亂續聞]  
　　杭州訪事人云浙江桐廬縣境近有匪徒揭竿起事勢甚猖狂迨省垣調兵前往匪黨竟敢稱戈以抗　經馬吳一統領痛加鵰剿匪徒力不能敵紛紛潰匿山中壘石爲碉以圖自固是役也陣斃匪黨三十餘名官軍亦略有損傷總統黃崎靑太守　飭各軍迅速進攻并分兵駐守各險要地方以防竄越 
[巨梟正法]  
　　鎭江采訪友人云鹽梟頭目賀大有僞稱大帥糾集羽黨一千數百名匪船若干艘在江陰常州一帶販售私鹽經駐鎮某防營營官某君購線擒獲解送常鎮通海道轅道憲長久山觀察發交丹徒縣洪鷺汀大令會同道轅發審委員邵虎伯直刺嚴加推鞫施卽釘鐐收禁獄中一面錄供電禀督撫憲十一月二十九日道轅接奉回電著卽就地正法觀察遂飭大令將賀匪解至道轅親加訊詰未幾由大令會同直刺騐明正身如法綑綁偕城守營守備王守戎押赴北門外明正典刑當行刑時南洋常備右軍統領杜雲秋觀察派令部下勇丁二百餘名持械護衞以免疎虞 
[辟以止辟]  
　　蘇州訪事人云本年江蘇應决人犯共六十餘起十一月二十三日臬憲效述堂廉訪接奉刑部釘封文立卽行文所屬各州縣計長元吳三邑有斬犯四名絞犯三名二十四日適逢冬至令節蘇金林三邑宰爰於二十五日辰刻各就獄中將犯提出騐明箕斗會同守備夏守戎押赴北寺大校塲分别處决 
[鳳城晴眺]  
　　京師友人來函云上月某日吏部諸堂憲會議飭考功司掌印郞中檢查近年被議各員分别輕重詳細繕具淸單以備𢚈摺具奏其中案情較輕及因分獲咎者量予開復原官或准其捐復惟案情較重實犯贓私者概難率准○刑部律例館爲部員研習律學之所每月朔望由提調面試一次並令將逐日所讀之律繕成札記每十日呈堂一次閱三月由堂官調考以别優劣○順治門内南閙市口向有廂紅旗署庚子之亂蕩然無存近由工部堂官派委司員查勘基址大約不日卽當興修矣 
[嚴申米禁]  
　　蘇松太兵備道袁海觀觀察以入冬以後米價飛騰究厥緣由實因奸商囤積販運所致遂於昨日出示嚴禁大略謂前因米價奇昻曾經出示禁止偷運出口以保民食在案兹查近來仍有奸商囤積居奇偷運出口盈千累萬豈能瞞人耳目合再出示嚴禁爲此示仰各商民人等知悉須知販運米石久干例禁切勿復蹈前轍甘心嘗試該民人等如能查悉奸商姓名並上存何棧速卽來轅密報當憑查獲定將該米提四成充賞並將奸商拘拿從嚴擬辦幸毋觀望切切特示　 
[大令騐屍]  
　　前日本邑二十三保六圖地保聶似昌投縣報稱民婦奚侯氏被逼自縊請卽詣騐等情午後縣主汪瑤庭大令帶仝仵役官媒鳴騶至虹鎭屍塲升座後屍子奚桂祥泣稱族兄咸江强佔小的祖遺地三分數釐意圖營葬小的向之攔阻咸江竟串令地保奚景錫賄通巡防局差將小的拘押三日母親愁急無措因至咸江家自經斃命直至聶保報案小的始由咸江釋出叩求伸雪沈寃咸江供小的欲葬祖棺桂祥突出攔阻强奪祖遺地三分有奇是以投局控告不料伊母侯氏忽於小的門前墻上雉經大令飭仵役恊同官媒將屍細騐確係自縊並無他偒桂祥求准備棺收殮免予發封大令准之飭將咸江及奚保帶回訊究并諭令桂祥自行投案候質 
[違諭宜懲]  
　　前者本邑保甲總巡朱森庭明府因公而出見各老虎灶挑水夫在城廂各街道掉臂橫行任意將水潑翻以致泥塗滑澾因著就桶上蓋以篾罩事經數月仍不免陽奉陰違因於前日飭十鋪十二鋪地甲將尤爲藐玩之衛阿二吳阿才施福莊鴻生朱桂榮拘解局中訊究衛吳施莊朱同供小的等無知悞犯尙乞恩寛明府判令將衛吳各責手心二十下施莊朱各笞臀二十板諭令以後如再違犯定將灶主一併答責荷枷 
[照料教堂]  
　　今日爲西歴一千九百零三年正月元旦蘇松太兵備道袁海觀觀察曁各國駐滬人員均須赴董家渡天主堂賀歲堂中司鐸竇君因於昨日請二十三七鋪巡防局員某君派勇若干名前往堂中照料以免閒雜人等滋生事端 
[體恤游娼]  
　　英美租界會審分府張爲出示曉諭事照得租界内野鷄妓院比櫛而居每至夜深或站立路旁或羣聚弄内牽拉過客習以爲常此皆由鴇婦逼勒所致節經懲辦有案當此天氣嚴寒深夜站立風霜雨雪侵受日久一交春令疾疫易生殊非愼重民命之道合行出示曉諭爲此示仰該妓院男婦人等一體知悉自示之後每夜過一點鐘以後卽須閉户不准在外站立遊蕩倘有鴇婦人等凌虐逼勒准該妓隨時鳴捕送究其各凛遵毋違特示 
[西人自盡]  
　　某洋人寄居本邑新閘鮑佛會路前晚不知因何取手槍自轟以致斃命當經細崽某甲投報王家庫捕房不知捕頭如何辦理也 
[上海巡局紀事]  
　　上月某日趙掌寳投唐橋鎮巡防局控流氓嚴和尙唐阿弟攫去花衣局員蔣克生二尹提唐研訊笞責荷枷至期滿交人保出兹者上海縣主汪瑤庭大令函致二尹請將唐供詞錄送前來以便查核○前日周永發投二十三七鋪巡防局控王阿囝取去船纜匿不交還等情局員姚二尹飭提研訊王央人向周緩頰願償洋銀三元四角周遂投局求銷 
[馬路工程局瑣案]  
　　日前顧阿金携銅器至某押鋪求質被十九號巡街捕拘入捕房轉解馬路工程局總辦翁子文太守倩襄讞委員黃衡堂二尹升堂研訊顧供小的係本邑浦東人此項銅器向親串家取來並非行竊二尹命覓人保釋○立興蒲包店主沈子湘扭控伊夥李阿才沈阿金私將蒲包一百口變錢花費二尹研訊之下李沈同供小的等皆菱湖人在立興執業已歴年所此次自知不合尙乞恩寛二尹判各牚頰二十下令子湘一併辭歇 
[分缺單]  
　　寺丞大理寺右寺丞姜恩濤丁知府福建邵武廷琦開缺知州直隷延慶袁世承調東差委雲南羅平麟瑞故鎭南王瀚存故通判山西平陽李兆麟革知縣山西大寗馬德驥近四川納溪趙詠清近陝西澄城斌術丁河南商水李緖田丁巡檢廣東高要趙惟貞丁湖北崇陽田潾捐升典史陝西清㵎陸儉丁廣東西寗張繼珍丁湖南桂東張雲驤近 
[朝審勾到名單]  
　　期審新事服制情實一起一名陝西司一起斬犯一名魏幅卽魏幗安又名羣兒悞傷母朝審停勾常犯情實一起一名江西司一起絞犯一名董才誘拐婦女已成朝審新事常犯情實十三起人犯十三名直隷司一起絞犯一名穆得茂卽小穆誘拐子女一起斬犯一名小崇卽崇俊搶奪傷人一起斬犯一名王椿泉卽二格謀殺 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日沈陸氏投縣呼寃縣主汪瑤庭大令升堂研訊氏供母家乏嗣贅故夫爲子已閱三十餘年小婦人生有一子名曰瑞生向駕駁船爲業今者母族姪孫陳毛頭兄弟强借不遂竟將兒子所駕之船奪去昨經小婦人至洋涇鎮尋獲指交地保莊佐達忽有土棍唐生者出爲霸阻欲將此船變賣分肥小婦人向斥被敺受傷甚重叩求驗明提究大令察得氏並無傷痕著卽退去靜候查明究核○前者孫汪氏以丈夫孫硯耕被沈長明等誣指收贓擄藏勒贖控經大令將長明提訊勒令帮凶之劉琴仙將孫交案前日忽有朱桂堂者扭孫汪氏之抱呈人楊桂卿到案大令研訊之下朱供小的在周浦汛弁某老爺處當汛兵劉奉飭訪孫不獲投汛籲請恊查旋由小的查知匿跡周浦北市某羊肉店因卽到滬告知不料途中遇楊竟向小的尋釁始知孫汪氏之誣控實由楊所指使是以扭乞究懲楊供孫係小的母舅故作抱呈前日小的在閔行被朱用鐵練鎖交黃浦司差役禁押一宵次日勒令登舟駛至周浦旣復被朱扭案妄控母舅向在顓橋開設羊肉店沈誣稱收買伊家所失之羊行兇索許不遂所欲擄藏勒贖至今音信杳然大令諭令朱夁同公差速回周浦禀明三林司巡檢及汎弁將孫送案候示○前者南通州人李渭卿竊取浦東八埭頭人孟掌泉圃中之菜被孟聚衆毆斃報經大令拘孟訊實釘鐐收禁昨日屍子李大驢子李小驢子投縣擊鼓呼寃大令諭令靜候核辦○粤人胡二徐投英美租界公堂控族人吳英浩勒據索詐等情讞員張柄樞司馬移送縣署前晚大令研訊之下二徐忽呈遞禀詞求免訊究英浩供稱此事業已内人向二徐懇情將銀歸楚和好如初大令准卽銷案 
[英美租界晚堂案]  
　　某廠工頭李六投捕房訴稱正在散給衆工人工資突被劉阿四攫去小洋銀五十餘角捕頭派包探倪順泉將劉拘獲解送英美租界公堂讞員張柄樞司馬訊鞫之下劉極口呼寃並呈遞禀詞伸訴司馬商之英總領事署繙譯官迪比南君飭暫管押前晚升堂復訊李供前日小的正在散給工資劉以借貸爲由搶去小洋銀五十餘角劉供小的係小車夫向李攬運某處泥土李商借不允遂誣訴捕房如有虚言自甘重責旋有陳生記王如卿等五人聨名繕就公禀遣張某投案訴稱劉素甚被實被此次李寃誣求准具保出外如後查有其事甘受重懲司馬准將劉交陳王等人保出各安生業倘李再藉詞妄控定卽從嚴究辦不貸 
[法租界捕房瑣案]  
　　某署差役湯義新朱福慶與流氓楊阿小串同唆令女流氓張金珠强指與沈小毛有私藉端訛詐扭至新協成烟館勒索洋銀二十元沈無以應褫下所穿皮馬褂并向友人借得金戒一枚質取洋銀二十元付之旣而湯等在鴻運樓歡呼暢飲沈聞悉投報捕房捕頭立遣包探一併拘獲昨日讞員孫建臣大令飭提研訊著將金珠從重掌頰二百下湯朱楊各枷一個月發鴻運樓門前示衆期滿責釋○吳居氏偕其子吳順生扭控張阿生誘拐其媳許氏大令飭暫行管押昨日提至案前謂吳居氏曰爾媳自與張私識後已生有兩孩若竟領回仍恐不安於室仿飭張貼還洋銀由爾叧娶可乎吳居氏稱小婦人願將媳婦領回大令著責張一百板將所生二孩領回撫養許氏掌頰一百下交其姑領回管束○某洋人家細崽邱阿毛竊取主人衣物約値洋銀二百餘元控經大令飭提暫押昨日向之研訊邱矢口不承大令著掌頰五十下始稱小的願將田産變價以償大令著還押候核○船户王金生損壞工部局所栽之柳經包探拘解至案大令著枷號一個月期滿責釋○流氓楊小順李延林向張順安借端訛詐被控到案大令著各枷一個月期滿責釋○偷兒王阿定陳阿四均經包探拘解至案大令著各枷一個月期滿責釋 
[美租界捕房紀事]  
　　昨晨妙手空空兒陳阿根濳入寄居西華德路第三百七十五號房屋之甬人某姓家行竊銅器携至鄰近某押鋪質錢適爲包探錢榮堂所見連贓帶入捕房捕頭令押候團解公堂禀請讞員張柄樞司馬訊辦○昨晨小竊王阿狗混入穿虹浜左近某姓家竊取衣服若干件被某姓追獲送入捕房捕頭令押候解送公堂禀請懲辦○昨日小流氓李阿林伺於唐家弄某繅絲廠門前見某姓女郎姗姗其來向之調笑某號華捕喝阻不服因卽帶入捕房捕頭令押乞丐牢半月以儆 
[維揚官報]  
　　十一月十四日謝鹺尹仲和銷監秤差十五日興鹺尹安禀知回卡十六日委署海分司黎芬轉禀辭夏鹺尹鉞辭回淮北十七日張鹺尹仁芬委繆灣鎭卡邊鹺尹承榮由京回銷解餉差同知曹司馬榮黻公幹到揚十八日運轅牌示本月廿四日長至令節拜牌十九日毛分轉昌駿由十二圩來卽辭赴李堡差次分發大使吳尹葆疇福建人禀到二十日饒鹺尹祖由十二圩來揚二十一日分發大使馮鹺尹杰順天人禀到朱分轉煦由泰屬來揚公幹江尹錫麟銷北鹽二十二日東台縣孫大令寳穀公幹到揚 
[江西官報]  
　　知縣舒龍解九江關餉進京宋桂華往九江措資張久辦永豐保甲回顧樽德興辦保甲回指分縣丞柯韻濤高樹勳俱禀到委署南豐羅坊司萬華祝無力赴任以吳頤福署理委署長甯新司徐家勳據禀留辦釐務以陳漢淸署理工部郎中危士謙由京來省朱之棟禀謝咨補長寗新司行知候補府殷崇光辦瑞洪卡何師呂兼辦城内保甲並開辦城外冬防史悠頤湖北查探膏捐章程回吳錦蓉採辦撫州積穀回王濬道往豐城公幹胡慶瀾周植謙章家駒蔡濟襄俱謝酌委一次指分主簿楊能禀到 
 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十八年十一月十六日京報全錄]  
　　宮門抄諭旨均已錄前軍機大臣榮等奏爲循例酌保章京懇請奬勵摺○山東巡撫周奏爲陳明稅釐抵解欵項緣由片○又奏爲整頓關務片○又奏紳士捐振請頒匾額片○又奏報河工情形片○又奏爲通籌河工緣由片 
臣榮祿等跪奏爲循例酌保章京懇請將勵𢚈摺仰祈聖鑒事竊查向例軍機處行走章京每届三年擇其當差尤爲勤奮者滿漢各酌保數員請旨量予鼓勵歴經遵辦在案兹查光緖二十五年保奏之後至今已逾三年臣等留心察看查照上届保舉定章於滿漢章京内擇其資序在前及辦事勤奮者數員公同酌擬應升之缺儘先升用内閣侍讀學士文年請遇有應升缺出開列在前工部卽補員外郎文澂請俟補缺後在任以本部郎中無論題選咨留遇缺卽補刑部遇缺卽補郎中補缺後在任選用知府桂蔭請以本部郎中無論咨留遇缺卽補禮部無論咨留遇缺卽補郎中堂主事榮元請在任仍以本部郎中無論題選咨留遇缺卽補卽補員外郎　部候補主事易貞請免補主事以本部員外郎仍歸原班卽補禮部候補主事陳鴻翼請免補主事以本部員外郎無論題選遇缺卽補吏部額外主事關家騏請俟奏留後免補主事以本部員外郎無論咨留遇缺卽補禮部候補主事林灝深請以本部主事無論題選咨留遇缺卽補以上所保員數於歴届成案相符合無仰懇天恩俯准著照所請奬勵以昭激勸所有循例酌保章京緣由理合繕摺恭呈御覽伏乞皇太后皇上聖鑒謹奏奉旨依議欽此周馥片再光緖二十四年十二月接准户部咨開膠州靑島等處設立洋關所有常關徵收民船稅課由稅務司代徵繳歸關道專案報部等因又海關徵收民船進出口百貨釐金本係解歸釐局核收以上兩欵向均作爲賠欵年餉之用自光緖二十五年五月設立洋關至今約計代徵民船土貨進出口半稅銀十二三萬兩百貨釐金銀三四萬兩均未撥解遂至歴欠舊案賠欵鎊價等項久未付清萬難停待相應請旨飭下外務部户部札行總稅務司轉飭膠州關稅務司會同東海關道將歴年代徵常稅及百貨釐金查明數目儘數撥解東海關道備還舊案賠欵鎊價及撥補軍餉之用其常稅一項遵照部議由東海關道專案報部釐金一項俟加稅免釐開辦卽行停止另請撥補謹附片陳明伏乞聖鑒謹奏奉硃批該部知道欽此 
周馥片再臨淸鈔關徵收户工兩部稅銀定稅盈餘及銅斤水脚共銀五萬六千數百兩向恃運河商船徵稅目咸豐五年黃河銅瓦廂决口穿運自張秋鎭迤北至臨清州運河無水稅收大减所收者僅天津衞河一路之稅其餘東昌府魏家灣北尖塚村廠皆屬有名無實歴年短徵稅額時勢使然無可補救而在關書役衆多例支工食有限隨添出無數名目留難需索弊難窮詰卽不議加稅免釐亦應痛除積習從新釐正臣悉心酌核臨淸關本歸巡撫管理委臨淸州知州稽徵並由濟東道兼管拘循舊例無論如何　頓總不脫從前窠臼現擬叧派委員往　覈實經理無庸臨清州濟東道兼管將舊日書役全行裁撤另選有身家有管保者酌量雇用一切規制仿照海關章程辦理其應徵稅則暫照向例徵收向來陋規應裁者應收者歸併一筆徵收不必多分名目俟試辦數月察看應否加减再行酌辦至有名無實之卡現擬一律裁撤將來開辦加稅免釐之　此項常關照議仍舊徵收如有因地制宜撤此移彼自應查照議章派員會同稅務司查明詳奏查有候補知府陸安淸候補知州程丹桂勤愼廉明辦事結實卽委該員等前往臨清關察看籌議定於光緖二十九年正月初一日槪照新章辦理除俟辦有端倪擬定章程另行具奏外謹先附片陳明伏乞聖鑒謹奏奉硃批著照所請該部知道欽此 
周馥片再前接工部侍郎商務大臣盛宣懷電稱山東黃河漫溢災重且廣伊父盛康命將歴年積蓄萬金解東助賑不欲人知並將銀兩匯解前來當飭賑撫局司道派員前往散放訖臣查盛康由進士歴任司道以重宴鹿鳴特賞侍郎銜居鄉創建蘇常棲流所設立善堂醫局無善不爲收養窮民之無告者難以數計並仿宋臣范仲淹捐田贍族遺規建立義莊又輯皇朝經世文續編行世凡遇各省災荒無不首先勸捐樂善好施老而彌篤齒高德劭望重一時今又慨助山東振銀一萬兩全活災黎甚衆雖稱不欲人知惟東民慘遭臣祲得此振欵獲慶更生兹聞盛康病殁同聲感泣未便壅於上聞查光緖二十七年原任兩廣督臣陶模奏請紳富捐輸摺内聲明捐銀五千兩以上者請旨特賞匾額於四月初五日奉硃批著照所請欽此欽遵在案今盛康捐數較鉅階秩較崇可否仰懇天恩賞給已故侍郎銜前署浙江按察使盛康祠堂匾一方以彰懿行而昭光寵出自逾格鴻慈謹附片陳請伏乞聖鑒訓示謹奏奉硃批著照所請欽此 
周馥片再山東黃河利津縣南岸馮家莊惠民縣北岸劉旺莊於本年八月初八十三等日先後漫口經臣將在工員弁奏叅在案查劉旺莊在馮家莊之上約二百里劉工奮溜幾致九分馮工水小自易堵合臣當卽嚴飭道員吳煜趁劉工未合龍之先集夫購料赶緊興築於十月初十日業已堵合完工尙稱妥速惟劉旺莊工鉅費繁形勢屢變口門塌寛二百一十九丈兩壩水深皆二三丈節節進占頗爲費手疉飭臬司尙其亨道員丁達意嚴督員弁晝夜經營現計工將及半合龍至速當在十一月下旬又查濟寗一帶南運河因戴村壩衝壞罔水行舟商民交困前飭道員竇延馨先作草工權宜堵塞使水入運現據竇延馨禀報十七日已將戴村壩决口堵塞汶水皆全入運深有三尺舟楫暢行商民歡舞莫不感頌皇仁除飭竇延馨將戴村壩大修各工赶緊估辦並飭道員丁達意速辦劉旺匨堵工以期早日合龍外合將近日辦理各工情形附片具陳伏乞聖鑒謹奏奉硃批知道了欽此 
周馥片再山東河務本屬草創向未按照成規治理將就補苴歲决歲堵遂成無底漏巵考其受病之由固非一端而尤以與水爭地爲一大病根臣此次履勘通工民埝縱橫有逼近河脣以致河面之寛不及二里者非拆去民埝不能修守查光緖二十四年原任大學士李鴻章欽奉 
懿旨履勘黃河籌議辦法十條内有云民間於河灘上搶築私埝埝愈逼河愈狹灘上每佔一分則對岸險工吃重一分顧一隅而害全局等語誠屬探本之論今擬派官紳通行查勘凡攔河逼水之埝有碍河流者一律拆除如上游孫樓中游胡家岸陳孟圈下游圈董莊下莊十六户等處情形尤重不可不先行量拆放寛河面查埝卽應遷民須寛給買地蓋房之費使不失所尤須遠築大堤便民住於隄外永保室家且就近可耕灘地約計需費非銀七十萬兩不能舉辦現蒙天恩准臣收捐濟用除彌補此項堵口工需外如有盈餘卽擬陸續籌辦此事至河灘淤地宜麥向來照舊徵糧查李鴻章等原奏民種灘地收麥一季應免一忙如民收兩季官祗徵下忙一季若兩季失收官應酌量給振自應照此辦理方足以示體恤而免藉口自民埝拆除之後民間如再有敢擅築埝壩攔逼河流者照例懲辦責成沿河州縣認眞諭禁并飭工員隨時查報以免日久弊生臣爲河患已亟漸圖補救起見是否有當伏乞聖鑒訓示謹奏奉硃批著照所請欽此 
 
