# 1892 - 32 - 4906749

 

Page 1

 
 
[新年不宜弛賭禁說]  
　　一年三百六十日飢來驅多擾擾紛紛一至歲琯初更稍得燕居之樂於是命壽嘯侣挈伴招朋或上茶樓或入烟室或赴梨園以選舞或騁駿足以看花甚至牌骰丁丁呼么喝六摴蒱一局芥視千金此正所謂行樂及時不得例以荒淫無度也故雖租界之内平時禁令森嚴至此亦任人麕集賭錢於三日中不爲查禁卽城廂内外爲巡防局所管轄者局總亦寛其條教未及拘拿至前日帮辦總巡朱明府始諭以新年已過至初六晚起不准再設賭塲執筆者喟然而歎曰夫賭禁何可一日弛哉在新年而糾人聚賭者非必世家大族也非必巨賈豪商也其地不外夫老虎灶小茶肆其人不出夫肩挑販負傭工手藝之流終歲勤勞積得青錢數串平日停辛伫苦不敢浪用分文洎乎身入賭局这中一轉瞬間卽飽他人囊槖更或腰纒已罄賭興未闌輪無可償致被禠衣受辱攢毆環擊身受傷夷返之於心值乎否乎然猶未足以盡賭之害也有所謂牌九司務者製成藥骰或用牽絲暗設機關務令人三戰三北嘗於元旦出門賀歲所過之處大約每越數間門面必有賭樹褐衣草屨之人無不屯聚如蟻不覺私心忖度曰賭風如此其盛安保無忿起爭端者乎及閱連日報章記有陳阿福者素喜賭博初二晚至吉祥街摇寳攤作壁上觀不覺心痒難搔說破其中巧妙賭棍恨之入骨敬以老拳以致小腹負傷倒臥於地法界八仙橋捕房小細崽某甲新年賭負遂竊取大細崽某乙之坎肩典錢爲賭本乙查知其事請捕頭拘押捕房顧福山顧金桂徐和尚等在馬家廠某繩索店聚賭浦東人張阿保與友某姓渡浦而來欣然入局閱時未久所帶洋蚨三十翼悉數輸完臨行向福山借錢一千文福山祗給五百某姓怒曰我等輸去如許豈區區一千文而尚不予畀耶和尚挺身而出不由分說扭住兇毆後經旁人勸開而二人已受傷甚重以上三事其二以賭負而復遭毆擊其一以賭負而行竊被拘賭之害人曷其有極此外如唐家弄某彈花衣店因賭而被假勇訛錢某甲在篾作街因賭而致剥衣侯家浜某老虎灶竹牌有破綻反被與賭者訛錢祗此數日而記諸報章者其禍已如此之衆我知訪事人耳目所未及者自更書不勝書而謂賭禁其可弛乎抑不可弛乎或曰今者賭風之盛亦云極矣逹官顯宦坐賈行商以及牌九司務之流抽頭分肥之輩終歲大開賭窟顧忌全無片刻之間輸贏以千萬計乃官吏不之懲探捕不之顧卽子亦從未發爲議論大聲疾呼而獨於新年數日之中數百文數千文之小賭反諄諄苦口謂爲務必禁除毋乃遺其大而鶩其細歟曰是不然彼賭徒之局面輝煌輸贏在千萬以上者大抵家資豐足卽輸亦不致困　不堪至於牌九司務之流抽頭分肥之輩其計雖狡終有敗露之一朝及其敗露而懲之官吏諒不肯輕縱獨此新年小賭雖輸贏祗此數百文數千文而其錢皆從肩挑負販傭工手藝而來終年吝惜錙銖恐尚難養家餬口列何堪輕於一擲致罄其囊耶且大賭卽曰爲害非輕充其量亦惟讦控耳責罰耳獨此小賭而一言不合輙肆兇毆偶或力不能支卽致受傷殞命報章所載殷鑒非遥此而不有以禁之是使新年行樂之時而反多無數案牘矣豈足爲臨民之道耶故愚以爲賭禁固不可弛而在新年則尤不可弛如以爲新年而必行樂也嵵虞上茶樓或入烟室或赴梨園以選舞或騁駿足以看花樂事賞心隨在皆有誠何必牌骰丁丁呼么喝六摴蒱一局芥視千金始以爲不負閒中勝景乎今日者新年已過賭禁已嚴矣而來歲新年曾不轉昫倘及此時而又不申禁恐禍患仍不可勝言因書此以告臨民者苟不以老生常談視之則幸甚矣 
[本館接奉電音]  
昨由京友電傳　上諭一道敬謹譯○登正朋初八日奉　旨左翼監督著巴克坦布去右翼監督著立山去欽此 
[紫禁祥暉]  
　　内務府廣儲司銀庫近來欵項支絀各處座領之欵未克如期開放每遇要欵不得不挪借先支及各省關解款到庫又須先還借欵以致各處應領者不得不遲延至年節各處催領紛紛而庫儲不敷於是又議挪借各承領人員至除夕夜半尚奔走往來冀得分放而免追呼此立副都統曾在司員任内身當其事者也方今奉　命總筦内務府遂商各堂憲以廣儲司銀庫於除夕各處行領應放之欵誠爲不少自宜未雨綢繆先戎籌放無使承領司員有夜半奔走之苦所有廣儲司銀庫應放各要欵統於年前二十五日全行放清擬由户部借撥銀二十萬兩並向皇太后宮中内帑借出四十萬兩以供開支各項俟各省關解欵到庫先行歸還以清欵目奏蒙俞允准如所請○吏部示傳所有考試察哈爾都統衙門空銜筆帖式倭勒哲依那遜逹密琳札普二員於十二月二十一日辰刻親身赴部報到伺候考試毋得自悞○國子監算學助教廳爲禮儀事照得本學新任協理學務恩大人定於十二月十八日午時上任爲此示仰闔學官生吏役門斗人等知悉至期赴學一體謁見行禮各宜凛遵毋違○内閣勅誥房辦理光緖十七年請封賞封以及捐封坐名世職共計二千八百七十二員計應行撰頒誥命三千八百七十九道册命五道敕命八百九十道敕書三百六十二道於十二月十七日辰刻請寳鈐訖咨行各衙門轉傳祗領○漪貝勒之子薄僎聘定惠觀察之女諏吉去年嘉平十有九日迎娶十八日送粧觀祭備大櫃大箱桌几椅兀匣凳等器均用花梨雕花衣鏡衣架火盆帽鏡奩臺銅錫磁器古玩鐘表陳設鋪墊枕衾衣服首飾車馬牙床門稴幔帳計一百四十抬前舁黄亭四座内置恭進皇太后之物雇鼓吹二十四人在前導引樂奏出二條胡同向北沿大街經西四牌樓貝勒雇定鼓吹於彼迎迓經當街廟進武圭侯祖家街抵貝勒府將粧奩安設西偏殿内所過道路大金吾預飭步營修理平坦○户部爲知照事貴州司案呈本部議覆浙江巡撫崧奏請將續完稅銀之浙江署樂清縣知縣路履祥原叅處分開復等因到部查該員久解稅銀旣據該撫奏稱於限内續行全完批解清楚尚知愧奮所請開復原叅處分之處核與定例相符應准其開復光緒十七年十二月初十日具題奉旨依議欽此欽遵到部合將原題抄粘知照浙江巡撫查照辦理○吏部爲咨行事考功司案呈本部議覆陜甘總督楊題以甘肅安定縣典史陳慶麟現届俸滿照章保薦註册候升等因查原題内叙俸滿保薦之處核與例案稍有不合所請應毋庸議光緒十七年十二月初六日具題奉旨依議欽此欽遵到部合行抄粘原題咨行陜甘總督查照○内閣典籍廳爲片傳事所有前經禮部移請撰擬正紅旗漢軍副都統尚 
 
 

Page 2

 
 
昌懋祭文一道兹將祭文撰就爲此片傳貴部卽行派員赴閣承領○管理太常寺事務禮部尚書臣宗室崑岡等謹奏爲題請派遣事恭照光緒十八年正月十一日　孝全成皇后忌辰應行遣官恭詣慕陵讀文致祭謹案臣寺祀則内開應由陵上守護公等中請遣一人就近往祭准宗人府送到守護公銜名臣寺照繕題本進呈恭候欽遣俟命下之日再由臣寺知照届期恭往將事謹此題奏請　旨去冬十二月十六日奉旨遣奉恩輔國公奎英行禮欽此○漠北外蒙古喀爾喀部落每於年班進京朝賀例應隨齎九白貢物進上以示貢獻方物之意兹喀爾喀藩部已將本年九白頁物齎京呈遞頁單交納頁物由内務府騐明入奏賞收後循例加賞筵宴以示懷柔九白者白駝一頭白馬八匹也○吉林烏拉打牲總管雲生派委翼領和色賁率牲丁等管解松子榛子温朴凍梨香梨等二十餘罈簍已抵京齎入東華門赴總管内務府堂上投文交納以備恭進上用○吏部爲咨行事文選司案呈本部議覆貴州巡撫崧題以貴州候補知縣湯炳璣請補荔波縣知縣等因查荔波縣係屬題補要缺今請以該員抵補之處核與定例相符應准補授光緒十七年十二月初五日具題奉旨湯炳璣依議補授餘依議欽此欽遵到部合將原題抄粘咨行貴　巡撫查照辦理 
[古潞郵音]  
　　俗傳臘月八日爲佛祖出家之期是日黎明家家户户以雜以米豆棗栗果品熬粥焚香供獻供畢盛以器皿餽送親以此往彼來絡繹不絶此風盖已古矣○去年七月初大雨一次至冬將及半載不見雨雪可謂異常亢旱道憲念切民艱率同屬員齋戒三日並禁止屠宰自嘉平初十日起設壇祈禱十一日瓊英飛舞滕六效靈下隰高原積雪二寸許沴癘潛消豐年有兆謂非至誠感格耶○北鄕馬各庄甲乙二人同姓不宗素稱輯誼甲貧而乙富甲聘河東某姓之女爲妻美而豔乙聘浮橋北某家之女爲妻醜而陋乙聞甲妻貌美欲藉孔方兄之力挽回造化倩人說合願出紋銀五十兩以嫫母易西施甲慨然乎肯乙卽備辦喜筵擇期迎娶詎料機事不密被女家偵知邀媒理論事遂中止說者謂婚姻配匹作合自天如可以人力挽回彼氤氲使者將於何處容身若甲者可謂銅臭迷心不知天高地厚者矣○北門内某氏婦不知何故懸梁自縊已報官矣而婦之兄以妹自縊身死與人無尤呈請免騐以全顔面婦之夫亦從豐厚殮並延僧道誦經禮懴出殯時槓罩儀仗均有可觀○年例王公以及三品以上大員俸米由本州東西二倉支放去年因加四成米數較多倉憲諭限臘月廿二日一律放竣各倉日出米千餘石小車推運日不暇給○鼓樓前行人絡繹闤闠喧闐有一少年揪一老者肆口詈駡拳脚交加老者怒氣哼哼一言不發初不知其爲何故也嗣聞少年云汝非送我忤逆勢不甘休始知少年乃老者之子也是眞可謂行同梟獍矣○北門外黄木廠蘇家米鋪空院存放柴草十數垜臘月十七日早六點鐘忽然火起正值封姨肆虐虎嘯聲雄以致祝融氏跋扈飛揚烟騰萬丈幸各水局爭先恐後紛至沓來竭力灌救始得烟消火滅時已鐘鳴九點矣計焚去柴堆九垜尚未殃及池魚○冬間有一種無賴子弟三五成羣於夜半分列大街小巷遇有老年人手提重物卽以紙團擲於燈籠内紙見火必燃人必驚慌乘間抓取財物一夜有某叟行至魁星樓無賴以爲可欺肆其故智被叟一手揪住扭送州署堂訊一次供出同夥十數人有良家子弟亦牽涉在内未知直刺何以處此也○經紀大頭目金袁二姓奉坐糧廳憲面諭前往馬莊採買袋布○歲暮時有高麗國使臣循例進貢臘月廿二三等日有數使臣各乘四轎由通進京轎前有二夫吹號隨者亦不乏人 
[維揚春信]  
　　揚州安定書院山長前廣西學政詹布伯太史嗣賢之太夫人年逾古稀素稱康健去臘玉體違和太史急延醫診治詎料牽動舊疾痰喘殊甚參术無功竟於廿二日寅時仙逝太史純孝性成躃踊號泣哀動旁人翌日在教塲後巷本宅大殮城中官紳均往奠醊白馬素車絡繹於道○揚州保甲總局趙小侯觀察憫念本郡窮民以及栅夫更夫人等無褐無衣曾於去臘廿一日特製新絮襖褲若干套施放受惠者感戴異常臘底觀察親出巡查瞥見各更夫依然裋褐不完形狀瑟縮詢問何故各叚更夫言因冬令添雇更夥以資巡綽人數增多故冬衣不敷散放觀察以時當歳杪小竊繁多摇鈴擊柝正當吃緊之時冐寒巡邏勢必難支長夜遂又添製棉衣若干件令各坊地保承領按名轉給一時沾挾纊之恩者無不雀躍歡呼頌觀察大德弗置云○臘鼓聲殘每有無業窮民藉端訛詐誠惡習也揚城埂子街源茂巷北首某教堂經營草創竣工甫閱數月嘉平二十六日上四點餘鐘天尚未曙教堂附近某甲草房上忽有飊生飛墜茅龍署火幾欲破空而飛甲驚醒疑此火從堂内烟囱冐出一面飭人撲救甲卽奔赴教堂藉汲水爲名敲門闖入堂中教士詢悉原委慰之曰我堂灶下向用煤斷無火星冐出且天尚未曉無從查察盍稍緩須臾乎詎甲一味撒潑教士知不可以理喻遂飭人送信保甲局霎時府縣文武印委如飛而來比至則草房並未燃燒僅被灼焦一塊業己熄滅而甲仍呶呶不休肆意纒擾將甲提案略訊數語怒其有心訛詐立將甲當塲重責隨飭從人扭帶回署以便從嚴懲辦事遂寢息○嘉平二十五日上燈時揚城北柳薛坡下務本橋地方某姓草房不戒於火幸城河近在咫尺取水甚使衆力齊施得以應手撲滅僅燬草屋兩家餘皆無恙亦云幸矣○去冬氣候和煦時交五九尚未渥沛祥霙四鄕農人望眼欲穿江甘兩邑宰民瘼關心因於郡廟設壇祈禱無如亢晴如故患喉症目疾者實繁有徒說者謂爲天時不正所致也 
[黍谷春回]  
　　粤垣河南岐興里黄姓婦早失所天幸家資素厚凍餒無虞故能守栢舟之節膝下僅有一子愛逾掌珠前數年其子忽失所在偵騎四出蹤影杳然婦悲憤之餘屢尋短見被家人解救得慶更生婦自念生不逢辰或者前生造孽以致今生消受於是立意行善圖補救於將來遂將每年所得各項租息除去家用外盡充善舉四隣之貧乏者無不賴以周卹嘖嘖然稱道弗衰十餘年來行之罔懈去冬其子忽由外洋遄返滿載金貲陶朱公居然携得西子歸矣婦相見之餘喜出望外由是佳兒佳婦一室團圞視膳問安足娛晚景聞者咸以爲行善之報云 
[祝融送臘]  
　　天津城西肉市口建帮合成棧於去年臘月初十晚被災當火烈具舉時水會雲集西門内衛安會有北門外勝濟會宿有嫌疑十月及十一月曾在侯家後河北白衣菴附近救災鬥毆兩次是夜兩造復動干戈會首恐釀事端且懼相率效尤置禦患捍災於不顧姑先調處擬以城門爲界各保各境不相攙越以畫鴻溝俟兩會和好如初然後不分畛域云双聞失愼之由以煤油燈向火爐取火燈罩炸裂致兆焚如有某甲者鬚眉盡燃簿據未經携出往來帳項頗費躊躇○去冬臘月廿六日黄昏時寗波郡城巷子弄某姓因謝年焚化神模火星悞濺柴堆致兆焚如之禍一時紅光高燭警鑼亂鳴幸水龍聞警馳來取水狂噴始得熄滅僅焚去屋兩椽 
[津沽鯉信]  
　　天津官憲第三次祈雪於臘月十一日撤壇晚來天低似笠密布同雲至戌末亥初雪飛飄墮撒鹽搓絮彷彿似之比十二日晨樹頭高掛銅鉦而屋角墻陰已一白無際矣是夜風姨跋扈郊原積雪半被飄颺安得滕六君再沛祥霙以爲豐年之兆耶○妓寮龜子劉六卽劉英奎被控定罪寄禁十年於去歲嘉平月初一日由天津縣備文籖差押解就道劉原係縣署已革差役擬於三十夜歸家話别然後登程嗣道路謡傳謂其黨羽意圖搶犯遂嚴其防護不得歸家仍恐沿途或李代桃僵預將箕斗印明並繪成圖像其起解也派有兵差並縣署護院鑣丁嚴禁家人送别防維之密洵無以復加矣行至滄州由州尊嚴刺史騐明籖派短解差役協同長解至鹽山縣交代甫及半途突有二十餘人傷差奪犯將劉搶去劉之家屬亦在津潛逃或云劉實係賄逃所謂奪犯者殆係差役飾詞刺史遂將差重責收禁並行知天津並鹽山各縣嚴拿逸犯務獲究懲○西門外食粥飢民所領棉衣例定不准典押無如飢民多覊棲各小店店主縱令聚賭以便抽頭多以棉衣爲孤注之資去臘十三日由粥廠委員函送某小店主到縣責懲從此飢民旣果腹有資復不至禦寒無具矣 
 
 

Page 3

 
 
[清江官報]  
　　刑部廣西司郎中朱篤卿正郎於上月初二日自寳應原籍過浦入都分發南河試用同知楊司馬士鈞於上月初四日赴漕轅禀知到工法蘭西叅贊師特恩博於上月十六日過浦入都分發南河王閘官晉熙於上月十七日赴漕轅繳照禀知到工調署准安衛守備萬守戎誠德於上月二十日赴漕轅叩謝委札並禀知二十四日接印臨清衛前帮領運千總李千戎景運於上月二十四日自山東來浦咨請赴部引見上月廿六日漕轅牌示調補安徽鳳陽衛守備楊兆熊准先赴署任翰林院庶吉士宋捷三庶常於上月廿八日自高郵原籍過浦入都户部候補主事周韻濤主政於上月二十九日自都來浦回江西原籍委署湖北武昌衛守備黄守戎日暉於上月三十日赴漕轅叩謝飭知南河候補同知吳刺史用保於本月初二日起服回工新選浙江温州衛守備關守戎漢傑於本月初三日自都來浦領札赴任 
[金陵官報]  
　　十二月十三日狼山鎭宋聲平福山鎭黄本富統領太湖水師朱洪章海州營叅將楊文彪蕪采營叅將王鳳祥管帶巡緝前營王俊南奇兵右營鄒理堂左營馬鴻利各位均辭福建同知余貞祥五河縣賴同宴知縣蒯光華前湖南邵陽縣訓導蕭淦均見知府阮祖棠正任江寍縣陸元鼎均傳見總辦沙漫洲緝私鹽厘候補道楊鍾琛管帶親兵副營借補江西撫標正營遊擊王國權新大河口厘捐知府石作楨辦荷花池厘捐同知徐炳焯澄波輪船王金相送候補道王詩正赴蕪湖鈞和輪船孫紹鈞回上海均辭户部主事夏聲喬正任海州直隸州楊朝鐸銷姜泰厘捐差回親兵右營袁大升知縣胡廷琛州同王謨均銷貢院公幹差鹽大使龔照琨奉示考試補昨日統領親兵營李占椿開濟兵船徐傳隆均辭前署徐州府阮祖棠到交卸回並銷帮辦徐屬圵局差又奉臬司委發審清訟各局差鈞和輪船孫紹鈞由滬來從九謝鈞由蘇來藩轅牌示委辦興化縣安豐司巡緝差缺吳繼祖期滿遺差查有候補縣主簿張樾接辦二十四日藩臺瑞上海道聶辭辦江南籌防局候補道曾廣照辦淮揚水師支應所張錦瑞辦金陵洋務局候選道曾丙熙統領太湖水師朱洪章均傳見辦金陵厘捐局候補道歐陽霖署九江鎭何明亮辭中恊劉光才均見管帶奇兵中營易至忠回浦口池州府經歴張文照均辭補昨日蘇糧道景星禀辭二十五日署中恊劉光才統領太湖水師朱洪章均見通判龔家準知縣羅忠灝均銷假江西淮南書局委員安徽候補知州羅士瀛知縣曾蒙驥解淮餉赴清江均辭姚德鈞禀知阜寗縣交代清楚羅宗美察看巡檢王世驥騐看均奉示補昨日辦淮揚水師支應所候補道張錦瑞禀知今日軍械所封庫二十六日巡道馮謝奉行知保加二品頂戴辦金陵防營支應局候補道吳炳祥謝奉甘餉案内保加二級辦機器製造局郭道直候選道徐建寅均禀知今日收工會辦山東下游海河防試用道曾邦柱辭回山東乎府李禀知靈谷寺取水同知朱宗澄到由揚回上元縣陳禀知赴觀音門相騐並查勘東北鄕搜挖蝻子情形委署碭山縣張瑾銷榖米局差五河縣賴同宴辭縣丞李友芝禀知派寍差委並奉委聚寳門稽查差二十七日辦金陵木厘局候補道鄧裕生叩謝保加二品頂戴江寍縣趙受璋禀知赴通濟門看案知縣黄煊奉委厘捐局稽核差澄波輪船王金相到由蕪湖回並禀知修理機器補昨日辦下關掣騐鹽厘局候補道張銘堅禀知今日封秤老湘營統領王詩正由蕪湖回知州錢松年由湖北領欵回禀到藩轅牌示署本司倉大使何亮渠期滿自應飭令實缺之周殿魁仍回本任 
[江西官報]  
　　候補縣彭厚基加二級紀錄四次史咨善禀往廣信措資府經羅逹俊儘先酌委優缺一次指分府經李長泳禀到係安徽人知縣傳晉泰禀解第九批漕折進京橷選贛州府經翁守德飭赴新任候補府斌鑑由涂家埠解報銷來省署樂安縣曾繼勳卸事清理交代回省呂懋承委解固本銀進京朱士林騐收各城工程朱炳光由良口緝私卡解私鹽來省縣丞廖國楨酌委一闪刑部主事劉秉楨親拜知縣陳本棠委辦良口卡張瓊儘先酌委一次縣丞陳潤林委辦萍鄕卡劉蔭福丁母憂准補德化通遠驛丞孫壽朋飭赴新任 
[烟臺雜誌]  
　　去臘底海防營暫停操演以資休息惟派赴堆卞者巡街查夜依舊異常忙碌○榮成水師勞前由陳子松遊戎管帶今蒙憲札畀以眞除說者謂遊戎勇敢有爲又係將門子弟兹者軍符在握必能整飭戎行爲國効力也○民間還愿酬神每於臘月十五日在天井中宰猪瀝血祭祀天地謂之神福猪貧寒之家無力買猪者往往縳紥靈芻以紙糊作猪形取火焚之以了心愿規模略具其如不足供老饕大爵何○去秋紅棗收成豐稔比較前年價值跌减數倍物無美惡罕則貴而多則賤理勢然也○行使小錢本干例禁乃有一種奸民專買沙殻鵝眼坐收其利貧民吃虧不小地方官不爲禁止抑獨何耶○去歲市面淡泊闔街鋪户窘迫者我充裕者少幸臘底天氣晴明道途潔淨尚可多收幾項帳目足爲桑榆之補耳○北貨東來者豆粒雜糧而外以山貨爲大宗木耳東菰等爲物雖微皆係年節所必需去年北口封河較早此物到者甚少價值較昻於往年山蕈野菌幾如海錯同珍矣○不僧不道者手持緣簿一本向各鋪募化有好事者問其修建何處叢林則對以興修五臟神殿聞者爲之啞然助以青銅一二枚麾之使去今之假募化以修五臟神殿者多矣特不肯如若人之從直告訴和盤托出耳 
[暹國可危]  
　　暹羅一國近日銳圖自主已顯背中朝正朔經與各國通商復疉使臣朝聘歐西儼然有大國衣冠之氣自其外而觀之似甚有自强之效不知國中内事實有纍卵之危噫以一蕞爾之邦而各大國環處其間四顧鄰封已俱爲大邦所築藐兹一暹其尚可以久安乎况夫法人之垂涎暹地已非一朝暹國君臣亦未嘗不以此而竊竊自危所賴英國干預於其間常躡法人之後而不欲遽令其得志暹國之所以旦夕偷安者職是故耳乃至前年法在鑾不刺望地方設立領事後其心益縱已隱然有併暹之志又以近來英國外憂正亟諒己無暇及於暹事故其謀益熾大有刻不容緩之心兹閱東京法報所言已可以知其故矣據云法國自得暹屬甘波打地方而後已無志於中國印度地方惟專意於暹疆卽在英人觀之亦知暹非法敵蓋暹國兵微且弱其力尚不如越南今越南且屬於法人况區區一暹乎且暹羅政治苛虐不堪民常苦之倘有外患之來諒其民亦不甚願爲國出其死力蓋暹已弱極遇有隣兵壓境實不能若越人之尚能背城一戰且復無險可守其所恃者不過僅一小河惟此一久之泉今有淺水小戰船亦所不難飛渡卽將暹之全境爲之燬去亦復易易今暹人亦已明知其故惟自顧卑弱勢有不能抵禦惟有歛手恭候法國何時始有暇以取之而已其論如此噫若如此說則暹事不深可危也哉錄叻報 
[生涯奇創]  
　　今天下五洲互市貨物始流凡諸在小生理均有爲之有可以獲利之端卽有人起而創辦亦可謂盡治生之能事毫髮無遺擅良賈之長才錙銖不漏矣乃近接紐約遞來信息言該處現設一宗生理實千古所未見未聞是不可不紀之以見美人癖好新奇之甚也據云該處有人現集股本三萬磅之資創設公司一間命其名曰花旗賃傘公司專購各式洋傘出賃與人計其所購之傘共二萬五千柄并設有分行八百間在於紐約各地方於是無處不有其分行開設如有賃其傘者歲給以英金十二司令該行卽給以小鐵牌一面繫於腰間牌中注明號數等字樣甚詳有此牌者卽係已經賃傘之人倘或出遊遇雨等類如須用傘可向在附近之分行中領取卽將此牌與該分行易取其傘用畢之際卽隨便就近交回一分行内又向該行取一小牌而去其領傘之行以及還傘之行不必同是一間蓋該公司之分行八百間則隨在均有之可通融辦理任賃者隨意向之取用事固甚便其生涯之大槪如此是亦商途中之出奇特創者矣美人矜異喜新有如是者浮靡之習不從可想而見哉 
[華祝千秋]  
　　今日恭逢與皇后千秋令節呼嵩晉祝薄海同聲英讞員宋二尹遵例照會英美等國各領事併飭知捕房停公三日所有應訊各案統歸十二日禮拜三解送公堂 
 
 

Page 4

 
 
[法將啓行]  
　　法國新任水師提督裕門於前日來滬一切情形已詳本報兹悉裕門已乘坐德利用芳大號鐵甲兵艦當卽啓行前往西貢等處所有前任水師提督培斯奈君帶同武員數人亦於前日附搭法公司輪船遄回法國矣 
[溺鬼顯形]  
　　王秦氏之荳餅航船在鬥富浜被船撞沈溺斃八人該氏與子汆至江邊經該處鄕民救起該氏卽跋涉來申投縣喊控遭陳世發嘉興航船碰撞袁大令飭提到案以事在華亭縣境卽將人証移解華亭訊辦華亭縣張大令騐勘訊供陳堅不供認遂判將陳釘鐐收禁再行查明核辦以上情形均列去歲報章兹悉碰撞該氏者實係松郡西埠三號某甲航船甲肇事後立卽逃逸適船中有搭客某乙向在松江貿易甲遂給以洋銀六元囑乙隱瞞此事乙卽應允及抵松後於新正某夜出外小便忽見有四人將乙圍住跪地苦求聲稱我等性命均被甲船所害現在我等沈冤莫雪當歸咎於爾乙聞言不禁毛骨悚然恐遭鬼譴翌晨將所遇情形向衆瀝訴一傳十十傳百張大令亦有所聞立卽飭差將甲等拘獲押候訊辦所聞如是姑照錄之是耶非耶請覘其後 
[縣案彚錄]  
　　前日海運局解送裝漕潮米之尤阿金王順發夏貴寳戴月順楊阿桂趙阿炳賈興安等各船户至上海縣署晚堂袁海觀大令提訊尤等同供小的等向以操舟度日此次攬載元和宜興溧陽平湖等縣糧米開行來申適遇天雨以致糧米潮濕叩求明察大令四糧米係天庾正供關繫何等鄭重豈能任爾疎忽著各笞二百板枷號十日發海運局前示衆期滿帶案核示○景南松控李蜚麟將妻周氏藏匿一案由英公堂送縣訊辦袁大令正提訊間景忽病故卽由景之叔母魏氏投縣報騐大令詣騐訊供節登去臘報章前日之晚大令又升堂集訊先據三圖地保投案禀稱李蜚麟確住小的圖内頭壩地方向開粥店景南松因衣食不繼將周氏售與李蜚麟爲妻於光緒十三年三月間移至小的圖中居住至六月間周氏生下一子迄今仍住該處已閱四載有餘左右鄰人均願來案作証惟房東不允叩求明察大令命景魏氏至案謂曰此案本縣業已查明爾侄將周氏售與李蜚麟爲妻後復向李纒擾致李先投公堂控告現在本縣不予深究捐廉賞洋十元爾當赶緊扶柩回籍所遺一子俟周氏撫養至七歲時由爾領回以承宗祀周氏仍給李蜚麟領回兩造均遵諭具結案遂結 
[英界公堂紀事]  
　　二百七十五號華捕於巡路時見有張雲樵者瘋瘋癲癲沿途胡閙拘至捕房管押旋卽移送公堂差役問知張年六十歲浙江奉化縣人並無家屬親友在申餘言多不倫不類因據情禀明宋二尹二尹飭差送入城内普有堂醫治俟病痊後資遣回籍○三馬路石路轉角鶴鳴樓茶肆内開聲聞園烟寮臨風細啜之餘又可領略烟霞滋味昨有王張氏者在内開燈短榻横陳釵欹鬢墮事爲包探黄四福所見照例拘拿並傳烟館主至捕房先將氏移送公廨宋二尹飭發官媒收管俟捕房解烟館主到案訊供核辦 
[法捕房瑣事]  
　　本棉公司經理西人伊麽田前日在法公廨具控王亨榮岑等行竊棉花自鳴鐘等物已詳前報昨晨九點鐘代理讞員朱森庭明府蒞八仙橋捕房時該西人又投案禀追包探王榮培當將吊到之自鳴鐘一架及源來客棧所失衣服等物一併檢交到案明府卽命包探將王亨榮岑金生等逮案覆訊兩人均執定前詞不肯承認行竊該西人稱吊到自鳴鐘實係原贓想必棉花亦被伊竊明府訊問再三仍不肯供遂著包探用四式鐵指銬以螺螄旋下將兩大指骨軋緊兩人大聲呼痛連稱小的等行竊自鳴鐘是實惟棉花等物實不知誰人所竊明府謂該西人曰此兩人業已受嚴刑若果偷竊棉花諒亦不敢隱瞞西人卽稱行竊棉花確未目覩惟情節可疑耳目下伊等不肯供認不妨通融辦理明府飭將吊到之自鳴鐘一架給該西人領去限禮拜二再行到堂候示兩人仍還押○又將行竊馬甲之張長林帶案覆訊王包探將馬甲吊到原告王萬生亦投案當將馬甲領去旋據謝副捕頭稱張長林在捕房中爲侍者洋東待之甚厚去歲杪因無錢買衣該洋東給洋三元令其買衣目下因其犯竊已將生意辭歇尚欠借洋三元如能追還更好明府察得張長林情奘可憐商之謝副捕頭從寛釋放諭令嗣後不准再犯如敢故違定當重辦○匯興桂圓棧出店方裕東方七子因棧中屢失貨物經棧夥張子善施守魁等送交公堂訊押已紀前報昨日胆府又將兩方帶案覆究方裕東供稱小的生意由兄經荐現兄已回故里不在申江方七子供稱小的生意由族弟所荐族弟現在匯興間壁錦泰源號爲出店明府著將兩方管押捕房候傳其昆弟到案再核○周喜泉虧欠葉維生銀二百餘兩經葉扭送訊抑已詳前報昨晨明府又將周提案問爾有保人否周稱有盧啓揚係小的好友肯來具保明府曰盧啓揚租界中著名流氓不能任其作保著將周還押再核○明府命包探將馮鑑甫之妻馮童氏逮案當據該氏之弟童子裕投案候質明府問棧中除生財外再有别物否童子裕稱尚有貨物約值銀三百兩左右己被元發號盡數取去問屋租如何供稱此屋係譚同興之産戤有恒洋商牌子每月租銀十七兩於去臘付過三個月租銀今年正月間房租亦已付楚小的尚有鋪盖在棧中求請給領馮童氏卽稱棧中有小孩誦讀書本未曾檢出可否容氏檢點明府允如所請仍將該氏還押 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[扶桑新旭]  
　　華商於歲晚祀神例必燃放爆竹前任領事曾出示准放百子禁止高陞自張子豫司馬蒞任此禁遂弛去臘廿六七日以迄除夕爆竹之聲昕宵不絶○元旦天將曙張子豫司馬率同僚友及建廣三江董事在署中行拜牌之禮禮畢董事向司馬各隨員道賀泊九十點鐘時東西各官陸續至署賀年理事偕東西譯員衣冠接見叙談片刻欵以香餅酒然後興辭是日天氣晴明各商之捐有頭銜者咸補褂花衣往來租界中亦足見海外昇平景象也下午理事乘車向各紳商家答拜○近日風傳總理大臣有調任之說蓋以伊藤黑田山縣松方諸伯爵均曾任總理大臣惟并上伯久在内閣尚未一任故今當順及云○上月十九號日本郵船會社立武刃由赴長崎横濱水手小松璣四郎忽然頭痛發焚其時船已駛至遠州洋面祗能聽其所爲廿六號到崎卽送至醫院騐之云係天花據船中人云刻下横濱神户二處皆有痘症流行大約被岸上病氣漸染所致云○北白川親王之第四女名滿子患病數日至上日行二號遽爾玉碎珠沈親王不勝痛惜云○舊臘南松浦郡大濱村民人被火後有十六户風餐露宿困頓可憐崎山村長白髭八百人聞而哀之募諸村中得草屋材料及牛馬芻秣等物用牛馬數十頭馱往俾災户得以另建小屋　蔽風雨一時惟災者無不感激涕零拜受仁人之賜云○高和縣近爲公舉衆議院議員事致民人意見不合釀成打架之事地方官據實上　奉旨派憲兵一小隊前往彈壓○上月二十九號東京電　長崎云本日政府因公共保持安寗秩序特奉敕令卽日施行豫戒令按豫戒令者卽處治壯士之法律也 
[臥牛山紡織局賑所經收辛卯年十一月廿四日起至十二月三十日止第三次清單]  
　　廿四敬其事居主人洋十五元○十二月初十日望回子洋二元○十二日無名氏洋二元○十五日隱名氏洋五元○十六日古黟汪養涵洋五元○廿二日寳餘堂洋一百元○廿七日存養齋主人洋一百元○共收洋二百廿九元正 
[申報舘賑所經收順直山東賑濟辛卯十二月廿一日起至三十日止第一百四十次清單]  
　　廿一日處仁書屋邱洋一百元正又不留名洋一元○廿二日　　主人洋四角○廿三日大豐銅洋二元○廿四日周星鴻洋一元全春盛來又隱名氏洋二元又元記洋十元又居俟齋主求病速愈洋十元○廿六日無名氏銅洋六元○廿十日　和銅洋一元○廿八日無名氏洋五元○三十日無名氏爲先考八十冥壽懺資移賑洋五元翁已蘭對十七幅售見洋十七元姚鳳春對八幅售見洋九元西冷口請售見洋三十元竹譜售見洋三角攝生鉛板一百六十八磅售見洋十六元八角銅表售見洋二元灶神售見洋三元零七分彩銅售見洋一元三角○共收英洋二百十三元八角七分銅洋九元 
[上海北市絲業會舘籌賑公所施善昌經手辛卯年解各處賑欵清單]  
　　元月二十九日解順直規元五千二百三十九兩二月十四日解順直規元三千四百六十兩　解山東規元四千兩二十八日解京都梁家園粥　由仁濟醫舘黄春翁經手洋一千元三月初七日解順直由雲澤縣沈大令經手洋四百元十一日解山東規元四千五百兩　月初二日解順直規元一萬一千兩六月二十八日解山東規元三千五百兩八月二十八日解鎭江修隄規元一千兩九月初四日解荆溪修壩由俞鴈門翁手洋六百元十月　六日解東洋　地由抬和洋行唐茂枝翁手洋一千元十一月初五日解山東規元四千兩十二月二十六日解　　修張釣橋由劉貫記手洋一百八十元二十八日解山東規　三千兩共解出九八元三萬九千六百九十九兩洋三千一百八十元各處需欵孔亟所賴仁人傾資樂助集成鉅欵彼蔀屋茅簷靡不感戴扶持而頌聲交作焉川特將辛卯年　各處賑欵一一聲明以供衆覽申滬報舘諸仁丈曁各信局東翁不取辛資頻年　助積德洵非淺矣 
 
 
 

Page 10

 
 
[光緒十七年十二月廿二廿三日京報全錄]  
　　宮門抄○諭旨二道錄前○學政楊奏恭報交卸日期摺○新授蘇學政溥奏恭報接印任事日期○摺○粤督李　奏總兵間訃丁憂請援照成案暫行改爲署任摺○東撫福奏查明鄕試未申年老諸生籲懇恩施摺○將軍長奏恭報回省日期摺○又　奏　革佐領片○粤督李奏湖南提督借帶勇營軍火赴任片○江撫德奏甄别知縣片○十二月二十二日○慶王椿壽各假滿請安○銘公續假五日○果勒敏續假十日○景善霍穆歡各請假十日○兵部奏派查齋之大臣派出八額駙慶福希隆阿裕德明秀鳳秀佛估灃深○掌儀司奏二十五二十九日祭奉先殿慶王　貝勒行禮○提督衙門奏拿獲盜犯劉二等十一名　又交拿人犯王一兒二名均請交刑部○召見軍機福中堂崇禮洪鈞　呈上明日用膳辦事召見後至時應宮拈香畢升盧紫光閣筵宴看貫　畢申正進内至皇竈王前拈香畢還海○十二月二十三日○滋貝勒花尚阿各假滿請安○芸公啓侯松森各請假十日○馬　喜崇阿續假十日○召見軍機○○太常寺卿江蘇學政臣楊頤跪奏爲恭報微臣交卸日期仰祈聖鑒事竊臣於八月初二日業將運省文試完竣情形奏聞在案臣八月十一日由江寗返署接考武生錄科及報滿應辦事宜靜候交代兹新任學臣漙良本月二十三日行抵江陰臣卽於二十四日將江蘇學政關防一顆並文卷等件委江陰縣教諭秦毓麒齎交祗領訖臣本月初五日曾附片請假兩月回籍省墓交卸後束裝起程取道上海恭候命下然後南還假滿卽回京供職不敢躭延所有微臣交卸日期謹繕摺具陳伏乞皇上聖鑒謹奏奉硃批知道了欽此○○新授江蘇學政内閣學士兼禮部侍郎銜奴才薄良跪　奏爲恭報奴才接日任事日期俾祈聖鑒事竊奴才八月初一日欽奉恩命簡放江蘇學政當經具摺叩謝天恩於九月初九日請　訓仰蒙訓示周詳莫名欽感遵卽束裝就道十月二十三日行抵江陰駐署二十四日准前任學臣楊頤飭委江陰縣學教諭秦毓麒齎送江蘇學政關防一顆並案卷移交前來當卽恭設香案望闕卽頭祇領任事伏念江左爲人文彬蔚之　學政有風化轉移之責奴才自愧散材每懷祇懼惟有悉心校閱矢愼矢勤愽採通才嚴防弊　庶幾明揚士類佑啓人文以仰副聖主作育甄陶之至意再奴才驛路經過直隸山東境内及江蘇推揚常鎭各府地方雨暘持若民情安謐足以上慰宸厪所有奴才到任接印日期謹繕摺具奏伏乞皇上聖鑒謹奏奉硃批知道了欽此○○頭品頂戴兩廣總督臣李瀚章跪奏爲總兵聞計丁憂現當邊防緊要擬請援照成案暫行改爲署任俾資鎭攝而靖邊陲恭摺馳陳仰祈聖鑒事竊臣　廣西右江鎭總兵張春發呈報該員於光緒十七年八月十四日在右江鎭任内接閱家信知親父張一詩於光緒十七年七月初九日在籍病故例應丁憂請委員接署鎭篆開缺回籍守制等情查定例總兵丁憂應行開缺離任回籍守制惟該鎭控制沿邊各隘責任煩重現據署廣西右江道方長華禀報黔省下江廳生苗聚衆滋事與右江一帶邊境毘連防堵緊要該處土民因張春發行將去任頓覺失所依倚實於邊防大有關係等情正核辦間又准廣西撫臣馬丕瑶咨稱上年巡閱營伍深知該鎭樸誠勇敢營務整肅熟悉邊地情形巡防得力咨請核辦前來臣查該鎭張春發賦性樸誠辦事勇敢其於右江邊隘各事宜調度悉臻妥恊現在黔江生苗蠢動堵匪詰奸所關非細如該鎭之熟悉情形而威望足以鎭馭者實難其選查同治址二年提督鄭紹忠在署南韶連鎭總兵任丙丁憂經前督臣以地方重要奏請暫留署任奉旨允准有案兹臣與廣西撫臣提臣往返籌商惟有援案仰懇天恩俯准將右江鎭總兵張春發改爲署任並俟黔省苗匪　定懇請賞假百日以便該鎭回籍治喪一俟假滿仍令迅回署任以資鎭攝而靖邊防臣爲地方緊要起見是否有當謹會同廣西撫臣馬丕瑶廣西提臣蘇元春合詞恭摺馳陳伏乞皇上聖鑒訓示謹奏奉硃批張春發着改爲署任餘依議兵部知道欽此○○山東巡撫奴才福潤跪奏爲查明鄕試未第年老諸生循例籲懇恩施恭摺仰祈聖鑒事竊照鄕試年老諸生三塲完竣未經中式例准查明年歳並入學年分奏請恩施諸生内有俊秀捐監者查明捐監係在址科以前曾經應試照生員例一體奏請歴經遵辦在案今歲辛卯科山東文闈鄕試未第老生除歴科已蒙欽賜副榜現年未届九十並年已八十九十而文理未能通順及入學在三科以内者均照例扣除外查有年逾九十欽賜副榜之張振模張元吉二名附生徐維祺王德馨董景辰程申寅孫華園王守和六名監生李相廷一名現年八十以上之增生畢振西一名附生盧邦振温椿榮李明誠張全初何　龍殷庚堂胡祥焱七名俱三塲完竣未經中式調閱原卷文理通順經代辦監臨前任學政臣裕德行司查對各生入學捐監朋籍悉與現年相符徐維褀等十四名入學均在三科　前李相廷捐監在十科以前曾經應試兹據薯藩司王作孚臬司松林會詳請奏前來奴才伏查該副責張振模等皓首窮經青雲　志望龍門而跂足扶鳩杖以觀光八九旬鵬路廻翔姓氏常艱於一第十四藝鱗檐辛苦研求不懈於三塲凡此文字之無疵悉本勤修之有素耄士情殷好學聿彰文治之華盛朝典重引年宜籲天恩之渥除造清册咨部理合敬繕清單會同學政臣秦澍春恭摺具陳伏乞　皇上聖鑒勅部議覆施行謹奏奉硃批禮部議奏罩併發欽此○○奴才長順跪奏爲恭報奴才回省日期恭摺仰祈聖鑒事竊奴才前因邊備緊要擬於本年八月二十八日出省校閱防軍察看砲台審度形勢並查勘越懇朝民情形具摺奏明在案嗣因地方緊要公事亟須清理改期於九月初四日帶印出省先赴烟集岡校閱靖邊石路馬步兩營又赴　春校閱申前兩路馬步行營其操演馬步陣式間以車砲進退分合尚屬整齊雜技亦各嫻熟打靶多能命中演放二十一生克虜卜大炮測　雖未精細亦能命中致遠奴才當卽分别賞罰朂勵將士必須精益求精毋稍怠惰奴才赴黑頂子時例道查看越墾朝民多已薙髮易服載道歡呼奴才亦分别賞以銀兩購書發給各義學教讀以期振起人文共明大義惟該處商務局造報越墾朝民各屯各社烟户圖册果否相符現經委員前赴各該處確查俾昭核　奴才　在春小住半月各事完竣於十月二十三日行抵寗古塔城當將親軍兩營左路馬隊一營調省奴才擬卽就近在省校閱其左路尚有步隊一營未經校閱面飲該統領嚴加操演奴才擬俟明年赴三姓時再至寗古塔之三岔口　河一帶閱看現于十一月初二日回至省　照常任事所有奴才回省日期及閱車查查看越越形理合恭摺其陳伏乞皇上聖鑒謹奏奉硃批知道了欽此○○長順片再據署雙城堡協領事務恊領當凌阿呈報西丹文林喊控伊與文生富林儘先佐領花翎披甲額特佈西丹郭殿會等在富林家夥同設賭伊因輸錢口角貧氣投自等語並呈出賭具同寳會一個等情據此當將案犯提省飭司訊明各供偶然聚賭屬實委無另有别情當將賭具銷毁除文生富林革去衣頂西丹文林郭殿會等照例枷責外擬請將雙城保正紅旗儘先佐領花翎披至額持佈請旨卽行革職以示儆戒謹隋片具陳伏乞聖鑒謹奏奉硃批著照所請該部知道欽此○○李瀚章片　再新　湖南提督婁雲慶經兩湖督臣張之洞奏催赴任擬帶所部慶字營七百五十人前往查該營駐守虎門等處砲台原難更調惟臣接閱張之　鈔咨奏搞湖南地方情形現　緊要該提臣欲帶得力勇營以備緩急不爲無見自應通　辦　所有虎門沙角等處砲台已派記名提督蔡金章赶速募勇塡紥認眞訓練並留舊勇四十名以資熟手該營薪糧已發至本年九月底止仍令給兩個月薪糧俾資川費該提臣又商借洋槍等件臣知湘省向少洋製軍火亦經酌量撥　謹繕清單恭呈御覽除咨湖南撫臣騐收並咨部查照外理合附片陳明伏乞聖鑒謹奏奉硃批該部知道單併發欽此○○德馨片再查前准部咨嗣後道府州縣保歸候補班人員應於到省一年後察看考核分别補用等因歴經遵　在案兹查有勞績保舉歸候補班補用知縣何　坦試看一年期滿應行照章甄别據藩司方汝翼會同臬司福裕詳請留省照例補用前來臣詳加察看勞績保舉歸候補班補用知縣何其坦精明練建堪以知縣留於江西補用相應請旨留省照例補用謹會同兩江總督臣劉坤一附片陳明伏乞聖鑒謹奏奉硃批吏部知道欽此　 
 
