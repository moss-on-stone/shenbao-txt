# 1898 - 282 - 4909158

 

Page 1

 
 
[曾文正公奏議告成] [  圖書集成局代啓]  
　　曾文正公爲中興一代偉人當髮逆妓猖禀承廟　　平　亂嘉猷　　亘古不刋奏議一編直可與陸宣公繼軌江左書林扥本局用新鉛字排印成書紙張　白校讐精良　訂四本定價寳洋七角江左　林皮滬上各書坊均有發售欲購者請就便移玉選　可也此佈 
[廣學會譯著新學彙編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風敎而朴窕言天下大同此其左劵合括宏旨藉貽通才○新學彙編四卷裒西瀛旅客名篇開東士導師先路理明法備言簡　賅八角○中國度　考二卷詳稽妻報臚舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚弟就英廷財　持較中國度支去善爲師有　則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購圖書集成局啓 
[與客談礦務]  
　　翁有問於執筆人曰今之策富强者莫不曰開礦矣敢問其利弊執筆人曰開礦者有明之弊政也亦泰西之新政也蕃行之則興不善行之則亡一彼一此其事顯見我朝之開礦三百年於兹矣自順治元年開採山崠銀礦後康熙十四年定開採銅銅之例十八年定銅鉛納稅之例十九年定開採金銀解部之例於是疆臣之以開礦請者日益衆前後三四十年有效無效各以報聞除奉天閩浙諸省旋開旋止外其餘如湖南雲貴川廣等處並獲美利而滇之紅銅黔楚之鉛粤東之點錫尤足以上供京局爲鼓鑄之資自是而後雍正乾隆嘉慶道光皆以開礦爲急務而乾隆之世爲尤多額有增减價有重輕大抵官稅十分之二其四分則發價官收四分則聽民流通販運或以一分抽課其餘盡數官買或以三分抽課其餘聽商自賣或有竟歸官辦者或有官發工本招商承辦者開辦之多不可勝計然其封禁之礦與藏於地下未經刨試之礦尙不知凡幾歴咸豐同治兩朝粤宼縱橫未遑開採鬱積以至今日度支較絀國債未償理財者於是言礦務礦務章程大要有三曰官辦曰商辦曰官督商辦三者利弊均有而要以官督商辦爲上策蓋官辦則集資多而耗費亦多商辦則耗費少而集資亦少惟官督商辦則有易集之資而無輕耗之費苟以山礦之衰旺定稅額之輕重自十分抽一以至十分抽五不等如乾隆時之舊法也可或於產礦之處每窰立一窰戸民地以地主爲窰戸其官山官地以領帖輸稅之人爲窰戸如乾隆時之新法也亦可不此之務而第曰延礦師也購機器也取開煤要法井礦工程等書一一而研詳之也非不思之詳慮之審也而竭數十百人之心思集數千百人之股分胥吏侵漁之紳富中飽之奸民又私挖私販而偷漏之盜賊又漸給漸衆而淵藪之其弊有不可勝言者嘗論我朝礦務從前之旣開而又封禁者鑒於有明之宦寺而恐爲覆轍之尋也今日之旣禁而仍許開者觀於泰西之工商而急爲富國之策也不知有一利必有一弊以開礦爲弊而棄其利焉烏乎可以開礦爲利而忘其弊焉更烏乎可康熙五十二年大學士九卿等議奏開礦一事除雲南督撫及湘廣山西商人全綱明等雇人開礦不議外他省所有之礦未經開採者仍嚴行封禁上曰天地間自然之利當與民共之不當以無用棄之要在地方官處置得宜不致生事耳大哉王言固不以開礦爲弊而棄其利者矣又雍正二年兩廣總督孔疏珣奏請廣東開礦以濟窮民奉諭旨夫養民之道惟在勸農務本若皆舍本逐末各省遊手無賴之徒望風而至豈能辨其奸良爾等揆情度勢必不致生事庶幾可行大哉王言又不以開礦爲利而忘其弊者矣是故治礦務者必熟籌於利弊之間將欲官辦乎必先防耗費將欲商辦乎必先廣集資苟明知其費之必耗資之難集也奚若官與商合其資省其費商爲經營之官爲稽查之又參以抽稅領帖之法庶幾有利而無弊也乎恭讀光緒二十二年正月三十日上諭雲南向產五金貴州出鉛素旺山西出產之鐵夙稱精良現雖未據覆奏均宜及時攻採以期逐漸推廣著卽將籌辦情形據實迅速覆奏總之開辦礦務以金銀礦務爲最先各該省如能實力訪查確有金銀礦地設法興辦自較煤礦等項得欵爲鉅等因欽此仰見聖主焦勞推廣利源之至意薄海臣民聞風興感故近數年來若漠河若磁州若萍鄉若東流若建德若龍游等處設公司以開礦者不一而足誠使辦理得宜上足以充國課助軍餉下足以利民生興工業其關係固非淺鮮也客聞言而退乃詮次所答之語付之手民 
[本館接奉電音]  
　　昨日午前京師飛電傳來上諭九道旨三道硃筆一道敬謹譯登○八月二十三日奉　諭旨黑龍江副都統著開封府遺缺知府壽山補授欽此同日奉上諭會章奏敬陳管見一摺據稱逆犯康有爲結黨煽亂外間浮言頗有以誅戮悉屬漢人遂疑朝廷有滿漢外漢之意等語前因楊深秀等黨附康有爲同惡相濟情眞罪黨特明正典刑並諭以此外概不株連朝廷執法豈有滿漢歧視之理今會章妄以私意揣測果何所據而云然大小臣工通逹事理自不致爲浮言所惑總之有犯則懲國家一秉大公毫無成見也欽此同日奉上諭吳懋鼎著注銷四品卿銜毋庸管理農工商務總局事務欽此同日奉上諭張百熙保送康有爲使臣實屬荒謬著交部嚴加議處欽此同日奉人上諭工部筆帖式志錡鐘騙招摇不安本分著卽行革職以儆官邪欽此同日奉慈　端佑康頤昭豫莊誠壽恭欽獻崇熙皇太后懿旨從來制治未亂保邦未危我朝聖聖相承憲度修明盡美盡善至於深仁厚澤似難枚舉水旱偏災無不立施蠲賑江河漫溢深恐累及窮黎遇有軍務並未抽派丁役宫中使妇亦未選及民間仁民之政又如此宜其上下一德朝野相安以期共享昇平之福乃有大逆不道之徒聚黨密謀辯訕亂政而士大夫中竟有不明大義者援引匪人心懷叵測言念及此能勿憤懣朝廷屢示寛大姑免株連爾諸臣等受恩深重具有天良際此邪說甚興之際自當以民教綱常爲己任以端學術以正人心共矢公忠勤修職爛各部院堂司各官均應常川進署認眞辦事痛戒因循力求振作事無鉅細凡有益於國計民生者皆當實事求是一洗泄沓之習至於物力匱之理財之道固在開源尤貴節流凡在官者皆有表率士民之責務宜尊崇節儉力戒奢靡但使官塲能省一分浮費卽可爲閭閻多養一分元氣藏富於民誠爲根本至計自此次宣諭之後中外臣工務當激勵悃忱各思奮勉仰體朝廷殷殷垂訓之意凡事必講求實際勿託空言以期共際時艱同臻上理子實有厚望焉將此通諭知之欽此同日奉上諭詹事府少詹事王錫蕃工部員外郎朱岳瑞刑部主事張元濟均著革職永不叙用欽此同日奉上諭陳寳箴雖己革職永不叙用榮祿會經保薦兹據自請處分榮祿著交部議處欽此○二十四日奉硃筆吕海寰補授光祿寺卿欽此同日奉慈禧端佑康頤昭豫莊誠壽恭欽獻崇熙皇太后懿旨著步軍統領衙門等專派妥員督率得力弁兵將各國使館一帶地方晝夜巡邏 
 
 

Page 2

 
 
認眞保護並彈壓一切倘有閒雜人等藉端滋事立卽當塲拿獲懲辦不得推諉致有疎懈欽此同日奉上諭奉天府府丞何乃瑩奏京師城　諸多傾塌壇廟圍墻基址均有刨挖情形請一律修整等語著工部查明具奏欽此同日奉慈禧端佑康頤昭豫莊誠壽恭欽獻崇熙皇太后懿旨國家以四書文取士原本儒先傳注闡發聖賢精義二百年來得人爲盛近來文風日陋各省士子往往剿襲雷同毫無根抵此非時文之弊乃典試諸臣不能釐正文體之弊乃論者不揣其本輙以所學非所用歸咎於立法之未善殊不知試塲獻藝不過爲士子進身之階苟其人奇抱偉雖　用唐宋舊制試以詩賦亦未嘗不可得人設使論說徒工心術不正雖日策以時務亦適足長囂競之風用特明白宣示嗣後鄉試會試及歲考科考等悉照舊制仍以四書文試帖經文策問等項分别考試經濟特科易滋流弊並著卽行停罷朝廷於掄才大典斟酌至再不厭求詳嗣後典試諸臣及應試士子務當屏斥浮華力崇正誼毋負朝廷作育人才之至意至富强之術固當講求惟必須地方官認眞舉辦方不至有名無實所有農工商諸務亟宜實力整頓惟總局設在京城文　往還事多隔膜一切未能靈便仍應責成各督撫在省設局分門别　詳加考核俾有實際著直隸總督選派妥員督率辦理以爲各省之倡京城現設之局著卽裁撤欽此同日奉上諭禮部左侍郎著徐承煜署理欽此同日奉上諭莠言亂政最爲生民之害前經降旨將官報局時務報一律停止近聞天津上海漢口各處仍復報館林立肆口逞說妄造謡言惑　誣民罔知顧忌亟應設法禁止著各該督撫飭屬認眞查禁甚館中主筆之人率皆斯文敗類不顧廉恥卽飭地方官嚴行訪拿從重懲辦以息邪說而靖人心欽此 
[小試章程摺]  
　　翰林院編修河南學政臣朱福詵跪奏爲小試章程應歸畫一恭摺仰祈聖鑒事竊臣於六月二十八日接奉禮部文開欽奉諭旨張之洞陳寳箴奏請飭妥議科舉新章一摺著照所擬鄉試仍定爲三塲第一塲試中國史事國朝政治論五道第二塲試時務策五道專問五洲各國之政專門之藝第三塲試四書義兩篇五經義一篇頭塲按中額十倍錄取取者方許試次塲每塲發榜一次三塲完竣如額取中其學政歲科兩考生童亦以此例推之先試經古一塲專以史論時務策發題正塲試四書義五經義各一篇禮部卽通行各省一體遵照欽此又於七月十三日接奉禮部文開議覆湖廣總督張之洞等奏請飭妥議科塲新章各摺片於光緒二十四年七月初二日具奏奉旨依議欽此相應刊刻原摺片劄知遵照辦理等因奉此臣恭繹旨意學政歲科兩試亦以鄉會試例推之照例分塲去取又經古一塲專以史論時務策命題似無庸再試詩賦云按部章策論一塲願考與否各聽其便其詞章仍准兼試惟不得以此爲重生員優等童生取進先儘曾試策論塲者如此則策論一塲勢必人人應試而四書義經義又爲生童正塲是生童兩試皆屬正塲人數稍多日期卽須竟展且策論一塲並不先行發案似於分塲去取之意亦不相符擬請將歲科牛童兩試分作兩塲第一塲試以史論時務策各一道照進額三倍錄取第二塲試以四書義經義各一篇如額取進或酌加提覆一塲以昭愼重首塲錄取者始准試次塲生員首塲錄取者作爲優等其餘仍照向章作爲二等三等毋庸再試次塲廿生員科考次塲仍照湖廣督臣張之洞原議試以四書義經義各一篇以免荒經之弊小試爲鄉會試之初基章程必須畫一士子所習有常自必易於興起至四書議體裁不可不正向來考試每割裂書句命題原以杜鈔襲之弊云命題旣須平正剽竊陳文勢所不免按部章云參取講義經說之意則當除去破承起講八股名目部章又云許其引徵史事博考羣書則不得再述口氣竊惟近來八股之文疊牀桇屋重複支雜最爲陋習而後生小子摺管爲文輒作聖賢語氣前人以爲侮聖傷道之尤者擬請明定章程或頒示各省使士子有所遵從而校試者亦明於棄取矣臣爲大小試章程應歸一律起見理合恭摺具陳是否有當伏乞皇上聖鑒敕議施行謹奏奉硃批禮部議奉欽此 
[津友六述國事要聞]  
　　天津訪事友人云已革戸部待郎張蔭桓己於本月十六日起解宿於彰儀門外天靈寺嗣於十八日午後起行是晚宿於蘆溝橋十九日宿於良鄉二十日前赴保定按照兵部火牌經山西過陜西到甘肅各省城然後赴新疆大約今年當在肅州度歲聞張與康有爲同鄉向有往來初九日召赴犴獄時由步軍統領崇大金吾片請詣署侍郎衣冠前往其戈什半跪聲稱請大人回上房與太太話别蓋奉大金吾之命預防不測也侍郎回上房須臾乘大轎赴步軍統領衙門大金吾請見叙談片刻恭捧上諭開讀始知革職著赴刑部聽審訊侍　摘頂換乘車輛詣獄由慶親王等訊非康有爲之黨具摺奏請己蒙法外施恩嗣由大學士某都察院嚴叅遂有發往新疆之命當初九日入獄之時如迅雷不及掩耳獄費未經議妥提牢司獄禁送鋪蓋置之土牢之内初十日禁絶親友人等往來十一日議定獄費聞有一萬餘金之鉅乃爲其裱糊房屋三間俾得居住並准家人服侍親友往來安置行李十四日出獄發往新疆請假三日然後起程其長公子己於七月下旬回粤八月初　日到家甫有電禀到京而侍郎業己繫獄現己發電著令速卽往北赶程隨侍聞並無回電不知何故也 
[西兵入京]  
　　邇以朝事紛紜諸西人頗滋疑懼各國均有調兵入京之說或言西兵在天津卽爲華官阻止者或言京師各官允爲各國保護使館不令西兵入京者言人人殊莫衷一是而西報則謂俄國有兵六十餘名帶砲二尊英國有兵三十餘名帶格林砲一尊德國有兵三十名均己入京總署雖阻之而各國皆置之不理云 
[外侮己弭]  
　　天津訪事友人云英美兩國藉口保護使館調兵入京約及百人此十七八兩日之事也十九日又有俄國馬隊三十名由唐沽至津亦擬乘火車入京時車站己接胡大京兆電飭不准际搭西兵如不聽阻攔卽由車務處將車停止並由津海關道與駐津各國領事總署王大臣與駐京各國公使一再熟商謂中西條約在京各國使臣並無可以派兵駐紥之權如爲保護使館起見本國當代任仔肩斷不使或罹不測各使臣亦己首肯故俄國馬隊迄未成行至二十日更安堵如當大約外侮之來或可消弭矣 
[直督抵津]  
　　天津謆中友人云本月二十日清晨新任直隸總督兼北洋大臣裕壽山制軍由京乘火車起程至十一點鐘時抵津河東車站預設聖安棚及茶座等護督袁慰帥率屬恭請聖安肅入茶座稍憇聞擇吉二十一日午時接篆任事 
[兼權藩篆]  
　　武昌訪事友人云卾藩王芍棠方伯前奉明諭調補四川布政司嗣因經手事件未及清厘由張香濟制軍奏請暫緩交缷己邀俞允現接總署來電因四川余蠻子一案辦理棘手欽奉上諭飭催王方伯迅赴新任妥爲辦理毋得稍事躭延制軍奉旨後卽行知方伯迅速遵旨赴程所遺湖北藩司篆務檄委現署按察司岑馥莊廉訪暫行兼署廉訪奉到委檄隨卽赴督轅禀謝紅諭雖未頒發履新之期　　擇於本月二十五日云 
[築路述聞]  
　　天津太晤士報言聞中朝現經批准英商麥端那承築鐵路一道由上海以逹羊城所有經費由英人籌支 
[添兵防膠]  
　　天津國聞報云德人自租膠州以來迭次由柏靈調兵東渡以資戍守現聞德國政府再招新兵一千名專爲駐防膠州之用其合同以三年爲期俟招募成軍卽在德國勤加訓練待其步武嫻熟然後定期調遣不得以漫無紀律之人濫竽充數云 
[償欵收清]  
　　廣州博聞報云八月十五號東京來電言日本與檀香山齟齬一節日本索償之欵原須二十五萬員現在日本政府己將索欵减至十五萬員以全兩國交誼業於七月底議結此欵己駐　日領事於七月二十一號氏日政府四檀香山收訖矣譯日本西報 
[新法製藥]  
　　日本郵報云有日人二名向在打布伊士之火藥局製造軍火現又造成無烟火藥一種爲價極廉比之别國所售者約减 
 
 

Page 3

 
 
半值云 
[試事述聞]  
　　天津訪事友人云本月初七日順天學政按臨天津府屬舉行歲試除考經古一塲外於初十十二十四等日考試七屬及旗灶籍各屬文童正塲均以四書五經命題令各作制藝一篇仍人殷之舊老學究皆聞而色喜然改試策論之旨旣下並無復舊明文則或以倉猝不及變更俟諸下科俾寛以時日稍資肆習未可知也 
[甌江帆影]  
　　温州訪事人云温處道王心齋觀察卽施水寮義倉地方創設施醫官局目下時疫盛行求診者紛至沓來幾有應接不暇之勢實惠及民宜乎口碑載道也○前辦温台土樂總局李榖宜觀察之瀛眷己於本月十九日午刻趁招商局普濟輪船由滬進省○温州鎭劉吉園軍門兼帶雲字前旗小隊親兵兹奉省憲札飭裁撤卽於本月停餉遣散己有七八十人搭招商局普濟輪船旋里歸農矣○永嘉縣縣丞向駐楓林緣該處地居山僻民風强悍擄掠械鬥視爲故常故自雍正至今均檄委縣丞駐紥以資鎭守現任章　樓二尹蒞任己有半年兹因悮用邵幕與門丁串通舞弊風聲傅播省垣亦有所聞己由藩憲牌示撤委而新任丁君訪悉冉溪地僻人頑又趦趄不進故二尹一時尙不能交缷也 
[看守犯黨續聞]  
　　告病開缺日本欽差黃公度星使在滬洋務局暫駐二十四日江海關道蔡和甫觀察接南洋大臣劉峴帥密電命卽看守聽候諭旨固無拿辦革職明文也而西人聞之忽欲干預其事羣相集議捕房派巡捕至泥城橋巡察凡官塲住來經過者一一詳記隨時呈報嗣蔡觀察又接南北洋要電著令嚴加防範不得稍有疎虞故於前日午後五點鐘時偕同正副律法官担文羅誠伯駐節洋務局並調轅下親兵四十名由哨官某君督帶駐紥局中上海縣黃愛棠英讞員鄭瀚生兩大令亦各帶幹役帮同守護是夜營兵差役更替俊巡絡繹不絶局門亦卽扃閉除道轅縣署及英廨中人外一槪不准出入盖事關重大不得不嚴密如此也不料夜間二點鐘時忽有西人多名踰墻而入時守看均己高枕竟爾不覺嗣始知之詰以何事西人稱欲至二號臥房看視黃姓當答以目下不能相見而西人固執前詞正在爭執問爲觀察所聞師命人出詢來者係何國人是何名姓來此何事西人不答只言欲見黃姓爭辯良久始各退去是時捕房亦己聞知總巡捕頭柏君恐肇事端立傳中西探捕十餘名荷槍而往後見無事乃各散歸現聞蔡觀察己電禀南北洋大臣請示矣又聞前晚二點鍾蔡觀察續奉電諭因有某侍御奏請從輕辦理己蒙恩允但不知如何議減之處或謂僅十褫職云 
[日相起程]  
　　前日本内閣總理大臣伊藤侯爵由京來滬各情迭紀前報前晚伊侯附乘招商局江永輪船上駛聞擬先至湖北謁見張香帥遍遊各埠然後遄回故國 
[失愼續聞]  
　　前晚英界二馬路愛禮司洋棧失愼一則兹悉棧中堆存洋貨因有人入内吸烟遺火所致幸房屋係屬洋式四面圍墻堅厚不至蔓延僅燬去房屋四五間左右鄰居如中華銀行及通元公棧均免殃及亦云幸矣 
[禀修橋]  
　　小南門外陸家浜地方阜寍橋卽俗呼爲陸家洪橋者向係是處居民醵資建造邇者年久失修橋欄欹側卽沿隄一帶所針之樁亦漸朽壞過其地者每有行不得也哥哥之嘆二十七鋪叚董顧繼錘張仁敏奚元良黃雨甸等以該處爲往來孔道店鋪林立設逢陰雨行者未免有失足之虞因招工估價集欵興修并商諸同仁輔元堂董擇日興工恐無賴之徒或藉修路爲由在外招謡募資或有意阻擾竊料等事爰禀請上海縣黃愛棠大令出示曉諭俾免滋擾而速工程大令准如所請頒示通衢二十三七鋪巡防局員亦派勇丁在彼彈壓 
[面諭繳捐]  
　　馬路工程局委員朱森庭明府仿照租界章程於新馬路各烟館創收烟燈捐以濟公欵前曾傳諭地甲將各烟館烟榻數目查明造册呈候開辦兹己查得河南中華樓富貴樓指南曰玉樓三泰等四戸共設有烟榻一百五十四張昨經明府飭差將各店主傳到惟富貴樓主如數繳捐其餘三家均不肯遵繳明府再三開導謂本委創爲此捐原非得己此間修築馬路仿用巡捕燃點電燈清理街道所以實力整頓成此巿面無非爲各店生計起見惟辦理各項需欵浩繁爾等在此貿易旣同沾其利亦當分任其力當此需欵孔殷理應仰體各大憲創興巿面之意踴躍樂輪如果各逞狡獪希圖諉缷卽當送縣押繳勿謂　之不甲也各家聞之始各首肯明府遂諭令烟榻每張按月捐洋三角不得抗違拖欠衆咸遵諭而退 
[訪拿流氓]  
　　邇來楊樹浦一帶流氓復熾自劉妙英趙愛愛等設立八十個黨名目後又有俞都都陳阿全等復立六十個黨同惡相濟以成犄角之勢現爲是處巡防局姚殿卿二尹訪聞立飭差勇協同地保按名查拿究辦未知能弋獲否 
[冐充地保]  
　　楊樹浦己革地保周子英私刻圖章冐充十六圖地保向某甲借洋一百元爲十六圖地保徐艮甫查知將周扭請巡防局員姚二尹訊究 
[不甘出票]  
　　前者楊寳鏞與石作主應文森因地基押欵轇轕經應投控上海縣署前日午後應子桂馨在張園遊玩適楊乘馬車而至桂馨向申前議索取中費洋一萬元楊以事未成交安有中費兩相爭執繼卽號召馬夫流氓多人勢將用武楊知力不敵乃書立票洋三千元而散嗣楊心有不甘遂以勒書票據等情投報捕房不知如何了局也 
[欠銀轇轕]  
　　前者協豐長泰長豐三土行投英界公廨控久康烟店主朱仁齋圖賴洋銀一案昨日下午經帮審委員劉穆庭二尹提訊郭鴻基供廣東人在協豐土行執事與久康往來己有五載朱仁齋弟兄五人以仁義禮智信爲次序義齋在南巿開設錠青行及滬南第一樓烟館上月底核算結欠土銀五百餘兩仁齋付同昌支票計銀四百兩至期向收延約不付人亦避匿無蹤並將久康閉歇意存圖賴求恩究追鄭世銓供在長豐土行經理上月間仁齋來店購買川土共計銀八百餘兩曾付同昌票銀七百兩自言開設久康烟店小的卽令夥友持票至同昌錠行照對無訛因卽收用不料到期往收多方推諉似此有意圖石實難預料趙炳榮供寗波人在長泰經理帳目與仁齋往來被欠銀五百餘兩將同昌支票搪塞務求究辦仁齋供本地人監生向在生大石灰行爲夥久康乃胞弟義齋所開因虧欠往來銀一千餘兩隨卽閉歇同昌錠行是徐子星所開所有支票均非監生經手二尹以朱供詞狡展著卽看管候飭傳同昌主徐子星到案覆訊察奪 
[東電譯登]  
　　頃奉山東撫憲張漢帥電開承代籌鉅欵偏重東賑感甚謹爲災黎頓首致謝此次水災之重爲十數年所僅見且運河山水同時並漲人畜損傷田廬雜糧掩没殆盡哀此孑遺慘不忍睹己派員散放急振一次己用十餘萬金而嚴寒倐屆無衣無食爲日方長庫欵空虛急呼將伯誠有所不容緩也漊祈鑒憫而速援之禱甚至災民戸口己派員確查容當續逹等因奉此謹再鈔乞登報以告天下之關心民瘼者另承南匯義生蘭顧硯卿先生求尊翁痢疾速痊助角洋一百元延齡求安子續繳振願助洋一百元南京協振所墊解英洋二百元黃靜園先生節省筵餅費移助洋一百元又募廣大仁大源大德大復來五寳典各移助洋十元怡成絲棧熙盛洋行沈善伯先生鎭江恒吉寳號三戸各移助節讌洋十元壽珏仙館主人爲七令郎采芹將賀儀移助爲諸君造福洋五十元無錫諸彛仲先生添丁酬願求安氏二戸各助洋廿元分别拜登感難言喻祥徵蘭夢欣頭角之崢嵘高擷芹香卜春秋之聨　禱疾而孝思不匱椿庭之蔭庇長承求安　善念宏開蔀屋之感懷彌功積口福則多多益善重齒芬則源源而來渥荷仁施同讓義舉望風引領禱謝莫名[  上海北巿絲業會館籌賑公所施則敬謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
[戒烟最便之法從來未有]  
大凡戒烟藥無非用以抵癮服下卽不得吸烟是直以藥代烟而已將來服藥愈多腹中烟積愈厚致生烟虫叢生百病一經道破殊屬可危惟戒烟普濟水並非用以抵癮乃俟吸烟之後隨癮大小而服此水當烟氣佈滿五臟六腑之時急將此水服下藥力能隨烟所至將週身烟毒一掃而空妙在並無尅伐之品服此者日漸見功三日便覺烟味甚淡七日愈覺吸烟無味至半月後雖日臥烟榻見人對面吸烟香氣噴溢亦斷不思吸矣歴騐多人無不稱便每瓶一元二元大瓶十元分兩較爲便宜零躉無扣外埠原局回件局力自給售處在虹口崑山路廿號洋房問中西書院便知泰西未士括打秘方創製冐效必罰 
[請來取根]  
蒙各友所投蜆壳六圍八月份基票該根限期廿九日取清過期自悞幸勿觀望現收九月份票九月初十止截此達虹口新興里口和合芳記啓 
[聲明]  
金文峰足友日前被人登報言其作弊被控吾帮見之駭詫實甚後查悉某因帶資起見懷恨爲此然何必至是金旣受誣不得不代辯明盖金已於十九晚開船也報中言於二十外被扭至巡局明眼人於此當能燭之　同鄉以具 
[預知拍賣]  
兹有在新閘新馬路瑞餘永軋花廠因欠房租已久故將店内生財機器等擇日拍賣如十日内不來清理定將該生財機器拍賣已抵租欵特此預告此佈壳件啓 
[遺失棧單]  
今遺失八月廿五日上永昌棧昌記擡頭九百四十號廣成套布十件九百四十一號九百四十一號廣成套布六件棧單兩紙巳向前途說明以作廢紙此　乾元啓 
[招請辦事人]  
啓者今欲用熟悉上海市面洋布及一切洋貨生意人一位并代收莊票及市面來往一切如有熟悉以上一切事務者其薪水當格外重豐願意者請寫信與記由电報館交可也此佈 
[四明葉水香]  
卜易談命合婚擇日精叅課理多年細推命法無褒諸公請來試法不准不取分文壇設英二馬路泰和里西首便是 
[鹿茸請盤]  
本號新到頂靚地道梅花鹿茸數十對出售如仕商欲買者速到本號面議價極公道特此佈聞英界四川路唐信和啓 
[招尋回單簿信函取貨條]  
二十六日午後在小東門外城河浜失去洋布包内送貨箱銀錢簿一本報關行去信一大封取書條二支此物當卽報明捕房已向各寳號聲明作爲廢用如有人拾着卽送至城内彩衣街掃葉山房當謝洋三元特此聲明 
[衍慶丸眞能易予]  
種子丸之騐惟二馬路京都天寳齋第一余望子情切購服身壯體健去冬果舉一子喜以誌謝　浦京姚守　啓 
[賠欵收到]  
小號於十六晨被鄰殃及幸在義記仁記公裕瑞記四公司保險今巳如數收到足見該公司可靠特此聲明　恊康號啓 
[永裕成綢莊]  
本號在四馬路中和里專辦各式絲巾花色全備貨　價廉零躉批發素蒙中外貴商稱譽請賜顧卽知　公道無比 
[招尋火險希老夫]  
啓者本行欲招專做火險希老夫一位願充者卽請至外灘公裕洋行詢問可也如能廣大辛金從豐　公裕行白 
[脚踏車]  
刻有脚踏車數輛極爲堅固靈快或租或買價可從廉合意者請移玉至南京路Ｐ字第四百四十三號門牌面詢可也 
[招堆客貨]  
本棧在浦東爛泥渡棧屋寛敞高燥碼頭深大泊輪裝卸極宜如貴客欲堆各貨棧租格外克已若原輪貨件更可公道面議浦東馬立師棧啓 
[茂生經理火險]  
啓者本行經理皇后及倫敦崙格西火險公司代客保火險事務其費格外公道如有不測迅速賠償不必函問外國總局此布　華正月十一日三馬路茂生洋行啓 
[暹邏大德通燕窩公司]  
首創格致新法燕窩糖片 
謹防假冐　服後方知益身 
此糖全用燕窩以機器去毛疵以化學提精華調以眞味精製糖片不論男女有病無病盡人可服老年添精神中年補虚損幼孩肥身子能除痘瘄症更有肺症痰血咳嗽不暢哮喘氣急夢遺滑精陰虧陽痿癆瘵損症服之皆堪奏效及病後疲弱久不復元或瘰蔓延瘡不收口服後卽能獲痊誠補物之新法養身之極品大盒四元中盒二元庄分上海二二馬路西鼎新里庫門内便是 
[安慶方富春大藥房]  
精製飲片膏丹丸散存心濟世不圖厚利自運　華興公司創製燕窩糖精大匣四元小匣二元　賜顧認門懸上海會審分府告示爲記 
[蕪湖]  
江口德興銀號茂盛辦館兩處專運上海南京路華興公司創製燕窩糖精大匣四元小匣二元賜購認門懸金字招牌爲記 
[吐血全愈]  
僕久患吐血醫藥鮮效幸購上海英大馬路萬康醬園對門德仁里内廣東陳恆德堂神效吐血藥膏六元依法服食果然當日立止至今三年有餘未見復發功德欽佩無量乞登報伸謝吳江縣署中許師爺誌 
[新法要覽]  
試政旣改求新書者日不遑給而坊賈射利改竄增刪貽誤不淺杞廬主人惄焉憂之爰出其平昔所掌錄之新政要覽以振之主人久宦京華熟識交涉所載多不經見之作本堂轉輾訪求得其稿本爲付石印譚時務者誠不可不購讀也　墨潤堂啓 
[聲明]  
兹因下　浦美興街德榮里市房兩幢四百卅七四百卅八號虧租金三月限七天繳清如違將生財物件拍賣以抵租金特此佈聞　通和洋行啓 
[往長崎海参崴]  
今有輪船名厦門於本月廿七日開往長崎海參崴如各寳號有貨者祈請至本帳房面議可也此佈　美最時具 
[大隆參燕號創製補身妙品燕窩淸補糖汁]  
此汁品美性和功力極大取上品官燕以機器去其毛疵以化學法煉成精華清潔純粹不啻玉液瓊漿能清肺化痰補腎水添精髓不論男女盡人可吃老人能添精神助元陽中年能補虚損壯筋骨小兒易長大可免驚風痘症凡痰紅咳嗽耳聾陽痿面黄肌瘦一切諸虚百損五勞七傷等症極效久服延年却病功難盡述大瓶四元中瓶二元每晨冲服三錢一月後身體强健百病不生矣分設上海英大馬路泰和里内九十八號門牌便是近多假冐極多函購書明牌號地址爲要 
[怡和洋行]  
經理火險公司 
啓者本行承保岸上火險凡房屋生財衣服貨物等俱可代保倘有不測立卽倍償　貴商欲保者請至本行或二洋涇橋南本分行面議可也　上海經理孻仁士　香港　依士噸火險公司怡和洋行啓 
[乾源祥顧繡老號]  
本號今因翻造房屋暫移遷北首四馬路口仁濟醫館斜對門交易工完移歸原處交易貴客賜顧者認本號招牌爲記庶不致悮主人告白 
[杭州電燈公司]  
本公司奉　憲設立電燈實爲興市便民兹先由淸和坊大街逐叚裝點路燈按戶遵章收費以資津貼　各寳號如欲裝用大小燈者請至本公司帳房預定式樣以便先行布置燈費另刊價單劃一無欺如點燈多者可裝氣表隨時開關費更减省此佈 
[抛球塲北]  
請諸翁購票快來得頭彩 
萬寶元 
澳門票全張五元分條五角華來賜全張四元條頭三角信購立奉回件 
[乾泰洋葯煙膏]  
本號開設上洋四馬路已歷多年自運原莊洋藥精製各種公烟貨美價廉久已馳名今遷石路口開張重加整頓更爲公道凡蒙仕商賜顧無不格外克已以廣招徠爰此佈告 
[吉地召賣]  
寳界横浜橋西老鐵路塡好基地闊十一丈五尺深廿九丈起造住宅花園最爲合宜欲意者至垃圾橋同昌木行領看 
[名臣法帖]  
上海王氏曙海樓舊刻劉文靖公法帖久爲藝林珍賞近新拓百部每部四册實洋兩元四角寄存上海三馬路申昌書室蘇州閶門内古松堂人參號出售賞鑒家請往購寄可也 
[並非冐牌]  
謙和洋行前在報中所登利康洋行假冐錨牌四門丁坭一則閱悉之下本行以貨係代售未知眞僞故未申辯刻已查明此牌並非假冐謙和所登皆係不實用特登明本行代售之錨牌四門丁坭實係外洋道地之貨閱者鑒之利康告白 
[華盛告白]  
本廠今年正月起購辦物料油煤器具食用一切花衣　花各件均係實支實發並無明扣暗回　各寳號與本廠往來務宜貨眞價實如有本廠同事需索等情可於每日下午三點鐘到總廠寫字房指名何人隨時剖晰 
[盤店聲明]  
啓者石路中市錦祥齋帽鋪一切生財等盤與虞姓爲業所有外面欠項往來銀錢等俱歸前途理值與虞姓無涉恐未週知特此佈聞　虞永和啓 
[奉諭拍賣]  
初一日二點鐘在四馬路石路口拍賣復新園全副生財等件貴客欲拍隨帶定銀倘要預先估看請至棋盤街平和里昇和號領看　恆記代拍 
[紡紗織布機器出售]  
啓者伯拉脫兄弟公司開設在英國法面亨地方專製紡紗織布機器其貨係頂上之絲故價較他家昂貴現在上海經理者係怡和洋行特此佈聞 
[寄鷗醫寓]  
浙水王寄鷗大令明岐黄學由京師來滬出其方枝以濟人有求醫治者問天后宮後恆慶里本公館可池席公館 
 
 

Page 8

 
 
   
 
 

Page 9

 
 
[江有采風]  
　　江西訪事人云江西近日風氣大開凡事昔無而今有者約有四端曰學堂　館　　　會　堂　務實學堂經濟學堂之外有所謂他山學堂崇實學堂中西學堂等體制均有可觀至於撫　藩臬看鹽各憲向有孝廉　　友教　訓各　院孝廉堂改設藏書　會豫章改爲豫草學堂友教改爲友教學堂經訓改爲游　學堂皆一律課試論策各府　州縣向有各書　　分别改爲中學堂小學堂亦試論策其一日章程統俟京都大學堂章程頒到遵照辦理報館則創自萍鄉縣　明府家州　集　　開設膂華館彙集時務各報數十種擇取督華删除繁冗體例分爲六門曰諭旨曰奏疏錄要曰中外政事曰東西洋情曰　學　要曰經濟文萃并附萍川課士新藝靈　　　算草報館卽設於萍鄉縣署中己於八月初一日開報目後母逢朔望出報一册每册六十頁　之者有高安鄒孝廉淩沅　集　志創設江西報博採通論廣述近聞凡有益於學業工藝有闕於世道人心者以次　錄日出一紙體制分爲七門曰論說曰上　曰緊要奏章曰本省時事曰各省時事曰各國時事曰本城物價表并　印近年政治年問新書館設於省垣繫馬樁八月内亦可出報創行茶會者爲鄒部郎凌瀚名爲講學茶會前在江南會　開　新學嗣以龍所携帶學生赴日本肄業復有沈孝廉兆祉在經濟崇堂續行開講意主矯俗所言未免過激然中國士失積習太深非尋常議論所　　　啓聵亦有不得不然者至公會之舉則有夏孝廉敬恂創議將孝亷膏火奬　儘數購置書報作爲學會黃觀察祖絡創詰　官欵周欵購置書報建製書樓附入務實學堂邵茂才召創設公會在曾文正公祠勸集公欵擬購中外各報數十利中西各書數千　始　捐資一元者方准入看後聞未捐者亦得寓目凡此四者官紳合力無非欲培植人才而風氣之轉移亦於　可見矣 
[小竊宜懲]  
　　前晚江北小竊施阿　至老閘北首唐家弄臬姓家竊馭衣服水烟袋等物爲包押金立生查獲拘入美界捕房押候解送公堂訊究 
[上海縣署瑣案]  
　　凌晉奎前控周蓮溪賣屋不交一案前晚由帮審委員李葆初二尹提案復訊凌供小的買周蓮　坐　康家弄房屋一所計價洋九百元己付五百二十元周又將石灰弄　屋出立代單倩小的爲中向蔣　　借洋五百元劃和作息後往收租始悉該屋方單早己在王姓處抵詳九百元蔣姓向小的理論無奈代周清還劃抵屋價豈知周不將所賣之屋交割卽往　州小的往蘇尋獲曾收回洋一百元屋終未交出叩求追給凌錦春供係中人餘供相同周供現願將右　弄房屋變賣還後　付之洋康家弄之屋不願售賣二尹不准判周交差看篇限十日内將康家弄房屋方單呈繳並將該屋先行發對再候夜訊○湖北人耿文治欠某署傭婦洋四百元控縣　道交差看管被逃續獲責押在案前晚亦經李二尹復提比追耿　　鄉作客並無親友相商求恩交保出外措辦二　以其前曾脫逃今又求交保無非爲延宕之計喝責三百板還押限繳陳蔭堂控堂姪孫隗錦元　賈　地前晚亦經李二尹集訊陳錦元供所　墳地原係公產被叔祖蔭堂將方單向王姓抵押近又起意價　由小的爲中售與洋商所收定洋悉交伊手以便向王姓贖回方單　割今不知聽信何人唆使來案矇控叩求明鑒地保顧掌生供陳之田單業己交與洋商現因洋商出外未回是以方單尙未取來二尹以地保串通陳錦元擅賣公產墳地實屬不合喝將兩人各　一百板槪行收押限令繳到方單再訊 
[英界公堂瑣案]  
　　包探李星福禀稱李阿仁竊取張阿三絨布衫一件由小的起獲原贓拘索請辦李供一時貪小叩求　恩鄭大令判李笞責二百板以儆○洋人道羅司控江阿昌駕車疾駛樟壞脚踏車由包探倪順泉拘案請北江供稱洋人將車撞來小的不及避讓致有此失大令判罰洋五元賠償修車費○一百二十三號華捕禀譚金松錢富全王阿虎西木林向在小菜楊擺設魚攤昨與錢阿生范彬海爭奪攤基互相口角小的向之解勸被錢姚行兇毆擊小的急吹號呌幸有一百六十二號華捕馳至協助因得拘獲求請究辦錢供並未行兇大令判將錢范各責二百板譚金松等四人各罰洋一元○元芳洋行控寍波人徐阿生撬門圖竊由三百五十二號華捕拘案請究徐　在是處行走並非圖竊大令判責一百板○洋人立得而控陳金全陳阿大串竊自鳴鐘兩只及綢傘衣服等物由包探費阿銀緝獲人贓尙少洋傘衣服送案請辦兩陳同供自知不合尙乞施恩大令判各責二百板管押捕房三個月○沈包探禀稱王阿木王文虎竊取徐阿榮舊鐵裝小車運至滬北由小的緝獲　案請懲大令判各責二百　枷號一禮拜○四百三十九號華捕禀稱雉妓方李氏粤妓王阿有深夜在途拉客　章請罰大令判各罰洋銀十元充作善舉 
[法界公堂瑣案]  
　　前者韓國　控馬俊之次洋五百七十元經朱明府飭探查明是否己將會項抵欠禀覆核奪昨日明府與何繙譯升座後由包探傳同原被解案禀稱查得所抵之會共有洋九百元如摇得後一半應存會内是以可收者只有四百五十元除去借項五十元外共存四百元韓欲將會底結算制清馬定欲摇得後如數歸還以致互爭明府謂本委不知糾會規例且公堂案牖甚繁安能管此閒帳著出外　同熟悉會務之人自行清理○英界長豐燭店主土應南前控馨　雜貨店主方梅生積欠貨欵九十九千有奇將方妻王氏扭案請追明府判限五日内理處昨日方王氏呈繳洋二十元明府著原告先行具領方王氏仍交原保限关月内赶緊理楚○陳紀章遣抱馮彬控宋雙榮借洋三百元圖賴不還經明府判令交保出外理處昨日原告投案求追明府　保交案宋稱並無欠欵實遭誣累明府謂爾有票據豈容抵賴著交原保候傳陳紀章到堂質訊核奪○張顯卿前控歇夥洪瑞生竊取毛巾棧單出貨變賣明府諭令交保出外找尋串竊之秦葵生到案訊究邇因逾限不交張投案求追明府著保交案再限三日　將秦葵生交案延干比究○梁福卿前控宏昌莊主莊錫壽　票不付經明府將銀如數追到飭朱福卿邀到出票之陸漢章方可領取乃陸己逃逸無蹤不得己梁仍偕朱投案晴領明府謂陸漢章不到斷不能領仍著限交到案以憑訊究○久康錢莊錢選可前控正裕店主錢桂勲出立支票二百兩屆期不付明府以此票係陳小寳借出錢己賠繳銀一百兩餘卽蔣陳如數繳案昨日原告投案禀稱業己收足請將票據發還並求銷案明府准之○三星閣烟館主王茂生窩留竊賊錢阿六收買竊贓銀包探查獲拘案請辦明府判責二百板○陳友堂控黃桂卿積欠房租洋三十五元叩求追繪明府著押候交保限三日内理楚○　　貨攤之朱　和收買脚踏車上電燈爲英界某包探查獲禀明法界捕頭請將朱帶回歸案訊辦捕頭以其並無牌票不准帶往解案請核明储與何繙　會商之下著將朱阿和送英捕房辦理○包探禀稱扒竊陳阿狗芾阿榮在邑廟後園竊得銅表一隻富浲七角吊到原贓送案請辦明府判各責一百板贓存捕房待領○偷兒錢阿六在江天輪船竊得活鷄一頭被包探拘獲解案請辦明府判責一百板○積竊　阿洪屢次犯案昨又在法界行竊被包探拘獲送案明府判責三百板遞回原籍○積竊王阿奎在江天輪船竊取搭客考　一只内有洋銀四十八元除置備衣服外尙餘洋四十元八角被包探拘案請辦明府以該竊怙惡不悛殊屬可惡署押候枷號一月期滿管責三百板贓存捕房待失主認領 
 
 

Page 10

 
 
[蘇省官報]  
　　八月十八日同知查燕緒禀知到撫署文　差知縣李釘由寳山塘工差次專丁來箥禀謝奉委洋務工程局差又方蓀山　淞處　局來分發江蘇試用　　　兆　湖北人知縣陳　　福建人均由京領照來省禀到巡檢陳鳳　山籍服　領咨則省禀到又孔憲猷禀謝委署宜興縣典史事五品頂戴　　江蘇試用巡檢沈兆　　江人由皖領咨來省禀到分發江蘇試用府照磨王家梁浙江人由京騐着來　禀釗前臬憲吳本定於廿八日領帖廿九日發引現改於廿八廿九兩日銀帖九月初一日辰　發引　　憲吳之大少君棣生於十八日丑刻棄世○十九日管帶太湖水師正　管儘先遊擊許和生辭赴木瀆光福一帶查哨同知銜江蘇候補知縣李秀鍾於本月十六日在省　　故○二十日藩轅牌示照得署蘇知府知府彦秀另有差委遺缺查有候補知府王毓苹堪以暫代行理候補道　玉麒進知昭信蘇局於十五日撤局首府彦禀辭送青浦醫士陳秉鈞　同進京己於今日己時開行常州府有禀到金壇縣鄭禀到知縣陳文藻禀銷牙厘總局委同梅稅務司查勘各卡差指分江蘇遇缺先補用道庫火使劉　壽順天人由京領照來　禀到州稅課大使沈紹勛從九陳澾均禀謝飭知本年秋審解犯　給予勞績班委署一次管帶蘇防前營正任常州右軍守備徐誠檀辭赴宜興查哨○廿一日常州府有　辭　　王毓苹禀謝奉委代理蘇州府事太湖同知趙禀知交缷任事回省金山縣劉禀到知縣何紹聞由瀏河厘局來候選知州劉夢熊鎭江人由江陰來委　甘草司巡檢謝品　謝　任巡檢張廷璪由常州來禀謝委署高家司巡檢事知縣用改指江蘇候補縣丞世襲雲騎尉史久慶　天人由山東來管帶新中水師飛划營補用　　歐陽成松辭赴江　一帶會　 
[仗義捐金]  
　　頃承安慶沈庶臣翁匯來中東福興堂助　元五百三十七兩六錢三分四厘又另戸洋十元南通州徐壽　祈合家平安助賑洋三十元養狗所洋十元常　丁恩　來王文記洋八十元仰日堂元五十兩黃搢臣還愿洋廿三元京口浴和祥莊洋五十元祇領之餘感同身受當此巨災猝告浩刼頻聞乞　　書紛如雨集敝所現　曾同各賑所極力湊解大批以應憲需惟來日方長人多欵絀管如一部廿四史不知從何處下手所望海　二人君子共攄誠捆于無可籌措之中再行說法　募宏濟時艱此則敝同人所望雲百叩者爾至于作善降祥古有明訓不復贅云[  上海六馬路仁濟善堂籌賑公所施則敬等謹訪]  
[上海六馬路仁濟善堂經收咸有一德施醫給葉一文册捐七月初一至八月初十日清單]  
　　無名氏大善士求合家平安規銀三十六兩五錢章正輝大善士洋五十元海昌隠名善士洋三十元虹口復申昌號烟業同行公欵洋二十元銅洋二元王隠名無名氏各二十元產後平安還愿人十元又五元存德燕翼兩堂爲小孩　風求連愈合洋十元天水明德堂主人爲妻肝胃氣久痛求速愈朱子音保妻產平安無名氏保產平安任吳氏姚開乾周急堂六戸各洋十元姜少卿求妻保產平安姜少卿爲妻　後求保平安　記爲小女病求速愈煬淇芳任家棨厚記六戸各洋五元徐依口堂胡　生巫彭氏三月各四元太古輝洋三元銅四元王大生號衆友洋三元錢一百七十文求母康健彭庚小兒平安人任梅氏各洋三元無名氏藥水角子七十角邵戈氏產後求病愈沈　卿爲妻金氏右面紅腫求愈吳維衡孫女病求愈李氏完心愿南大生號錠捐餘欵唐康連朱錦進吳火　豫員鈞記金范氏求妻懷孕平安人黃無名氏無名氏傅無名隠名氏十五月各洋二元七夕平安子敬天香斗資顧勉夫敬神香燭資譚立生儲俊卿姚　軒姚琢軒鄭司証惠　　姓　要收照人隠名氏隠名氏無名氏無名氏鄭司証十四戸各洋一元陳德　經募八角郭裕生四角隠名氏二角金閶無名　洋十元四角魯　當業公所銅洋六元洽和常　洋三元以上共收元三十六兩五錢又洋三百三十一元四角銅洋廿五元四角錢一百七十文 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十四年八月十八日京報全錄]  
　　宫門抄○諭旨一道錄前○蘇臬陸奏爲叩謝天恩　請陛見摺○駐藏大臣訥　奏爲任滿遵旨籲懇陛見摺○又奏爲假期　 
滿病仍未痊懇恩開缺調理摺○蘇撫硅奏　員　　臬司片○閩督邊奏爲提臣病難就痊懇請開缺　○桂撫黃奏報梧州關收支洋稅情形摺○齊撫張奏爲黃水爲災　辦　　片○八月十八日吏部翰林院正黃旗值日吏部引見七十三名○直隸總兵藍斯明到京請安○袁昶謝三品京堂並在總理衙門行走恩○　　請假十日○延祉預備召見○福珠哩遞遺摺○召見軍機藍斯明延　○○二品銜新授江蘇按察使蘇松糧儲道臣陸元鼎跪奏爲叩謝天恩籲請陛見恭摺仰祈聖鑒事竊臣接奉撫臣行知准吏部咨光緒二十四年六月初九日奉上諭江蘇按察使　　元　補授欽此當卽恭設香案望　　叩頭謝恩伏念臣世居西浙通籍南宫由牧令　攔監司從粤東量移吳下糧儲忝筦愧考續之無稱　　兼司更運壽之乏術兹復温綸特沛臬事時陳溯權攝於昔年拜眞除於此日受恩愈重圖報愈難查蘇省夙稱富庶臬司總　刑名　軍爰書貴平情而用法講求捕務期除暴以安良舉凡訪拿痞棍保護遠人在在胥開　要如臣檮昧深懼弗勝惟有仰懇鴻　俯准入覲天　跪聆聖訓庶幾宸謨懍守得以勉策駑駘如蒙俞允一俟交缷蘇松糧儲道篆務并監督蘇關事宜迅卽束裝北上出自　截所有　臣　激下忱並籲請陛見　由謹繕摺叩謝天恩恭候諭旨伏乞皇上聖鑒謹奏奉硃批著來見欽此○○奴才訥欽跪春爲奴才到任三年期滿遵旨籲懇陛見恭摺仰祈聖鑒事竊於光緒二十年五月十二日奉上諭吉林分巡道訥欽並賞加剛都統飭作爲　　帮辦大臣照例馳驛前往嗣後駐藏大臣曁帮辦大臣到任三年期滿均著奏請陛見欽此飲遵在案奴才於是年冬月間請訓至二十一年十月始行抵西藏到任視事連閏訐算扣至太年九月三年期滿自應奏請陛見恭　遵行伏愈奴才當到藏之時承積疲之餘　事異常神　後又值瞻酋肆逆唐郭失和彼時奴才適在病中惟有勉力維持設法清弭幸賴　朝廷威　啻　聽命始得化險爲夷至於勘　界務前因藏書不往會勘延閣多年所以終無頭緒奴才於二十二年冬藉辦理瞻案用反制之術相持至一年之久藏人始經允行現在藏内諸事平定　對己家賞還唐郭之案己結止此勘界一事業由辦事大臣文海派員帶同番官前往會騐將來與英人勘辦難保不無轇轕之虛而藏　業經借往自可由文海督飭委員等籌辦次第舉行至奴才三年任期己滿涓埃未報負咎良多現當述載之期更切瞻依之念含無仰懇天恩俯准奴才趨赴闕廷跪陰聖訓則愚誠報効庶得有所遵循而夙疾纒綿亦可藉以調理如　俞允恭候命下奴圾卽束裝就道以期早　天　實爲至幸所有奴才蒞任年滿遵旨籲懇陛見緣由謹恭摺具陳伏乞皇上聖　訓示謹奏奉硃批另有旨欽此○○奴才　欽　奏爲假期屆滿病仍未痊再懇天恩俯准開缺回旗調理恭摺仰祈聖鑒事竊奴才前因夙疾增劇叩懇恩准開缺回旗忝奉硃　　賞假一個月毋庸開缺欽此當卽恭設香案專摺叩謝天恩奴才自顧何人膺兹體眷天良具在自應摩頂捐踵稍酬高厚之恩解如　　地處極邊醫藥兩無一月以來雖加調治迄未見痊可現在假期屆滿徬徨終夜寤　難安伏念　藏爲邊陲重鎭帮辦之責任匪輕以奴才大　餘生一息尙存此身原無足愛惜奈沉疴莫愈難効馳驅縱令勉力從公而病體旣己支離辦事必多貽悮辜恩曠職獲咎愈深　四　　惟有仍懇皇上以地方爲里俯允奴才開缺之請另行　簡員來藏接辦以資治理俾奴才早晚就道回旗覓醫倘邀如天之福病　得以就　自當趨赴闕廷求賞差使决不敢稍躭安逸自外　生成所有奴才病未見愈仍請開缺　　理合恭摺瀝陳伏乞皇上聖鑒訓示奴才不勝　悚屏營之至謹奏奉硃批另有旨欽此○○奎俊片再江蘇臬　吳承潞奉　補授福建布政使新授臬司陸元鼎請　人都　任尙需時日所遺江蘇臬司篆務應先遴員接署查有候補道朱之榛守正不阿熟　刑律堪以署理以重職守除檄飭遵　外　附片諌奏伏乞聖鑒謹奏奉硃批知道了欽此○○頭品頂戴閩浙總督臣邊寳泉跪奏爲　臣病難就痊懇請開缺恭摺代陳仰祈　　鑒事竊福建陸路提臣程文炳於本年三月間因舊疾增劇經臣據情代奏懇恩開缺旋於五月初六日奉到硃批程文炳著　　一個月毋庸開缺欽此當卽欽遵轉咨並專函囑其假期屆滿卽行銷假兹准咨稱自蒙恩賞假後卽上　醫治滿擬依期銷假供職無如入夏以來　　　救加以嘔吐飯食少進兼之脇氣上種心忡頭暈晝夜難安泉州苦乏良醫服藥毫無少效伏念文炳受恩深重當兹海疆案要方　力圖　頓稍効涓埃無如假期己滿病勢日增仍請奏懇一恩俯准開缺回籍調理如獲稍痊卽當泥自宫門再求効力等因前來臣查該提督自剽任後因不服水土患病屬實委非藉詞引退如蒙俞允所遺福建陸路提督一缺應請旨迅賜簡放以重職守所有提臣因病簡請開　　旨簡放教緣由理合恭摺代陳伏乞皇上聖鑒施行謹奏奉硃批程文炳著再賞假一個月毋庸開缺欽此○廣西巡撫臣　　　　　奏爲梧州關通商第一百五十結期滿遵將徵收稅銀並船鈔罰欵銀兩及支銷銀數開列清單叅摺奏報仰祈聖鑒事竊照前來准總　各國事務衛門函覆廣西通商以梧州府城設埠奏明廣西梧州關監督事件卽令桂平梧道辦理等因飭行遵照去後嗣據桂平　道梧州闕　督向萬　呈報光緒二十三年五月初五日開關辦理援照各關成案所收正半各稅洋藥　曁船鈔劄欵銀兩按三個月奏報一次將收支數　　册分别皇報察核所收洋稅毋庸分别四成六成除應支一切經費外餘銀按三個月一次全　妥部以充京餉船鈔一項以七成解交　　務司爲建　樓等項之用以三成解交總理衙門作爲同文館經費罰欵銀兩以三成解總理　門　成　監督四成歸稅務司用資辦公所有自光緒二十三年五月初五日開辦起穢至十二月初八日止爲各關第一百四十九結之期收支數目間單奏報在案兹據署桂平梧道罵州　醫督吳　幸祥稱自光緒二十三年十二月初九日起至二十四年三月初十日止係各關第一日五十　期滿所有徵收稅銀自應綏結具　兹將本　　收正半各稅並船鈔罰欵銀兩及支銷銀數造册詳請奏咨再本結並無徵收洋藥　項銀兩合併聲明等情前來臣覆核無　除蔣清辦　送　理衙門曁戸部戸科外所有梧州關按照第一百五十結徵收稅銀並船鈔罰欵銀兩及支　銀數理合繕具清單敬呈御覽　日　兩廣總督臣譯鍾麟恭爾其奏伏乞皇上聖鑒訓示　奏奉硃批該衙門知道　併　欽此○○張汝梅片再本年黃水之大兩水之　爲近數十年所未有而災情之重災區之廣亦爲近數十年所罕見臣奉職無狀值此奇災惟有碑　血誠寛爲籌備賑欵多有一分來　卽小　　沾一分利益臣己另摺　恩將賑捐改照海防事例並函邀南省義紳來東助賑尙屬繳不濟　現就本省完善之區先行　　臣先捐銀一萬　以爲之倡曁札飭可局選派安員赴各屬勸捐官紳士庶一體聽其樂輸除臣所捐　　不敢抑邀議敘外其餘捐欵俟集有或　　　　　恩准子照章核奬其有願移奬者亦　　其自使如能　捐叵欵銀數在萬兩以上者並　　　由臣專摺奏明從　給奬以廣紹　　　　具　伏乞聖鑒訓示謹奏奉硃批張汝梅著交部核給奬叙餘依議欽此 
 
