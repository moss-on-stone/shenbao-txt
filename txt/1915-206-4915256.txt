# 1915 - 206 - 4915256

 

Page 1

 
 
   
 
 

Page 2

 
 
時評 
[我之憲法談（冷）]  
　　憲法之名詞近又出現一部分之熱心家又紛紛議論矣以共和國幾及四年之民渴望此將生之憲法固其宜也雖然余謂今日中國之大病不在無法而在有法而不能守苟能守之無論良憲法可也即不良憲法亦可也即永無憲法而以今之所謂約法者代之亦可也且即以約法尙多不合時宜廢棄之而另定一更簡更陋之法亦無不可也何也終勝於有法而不能守也有法而不能守等於無法也 
夫法者所以一人心者也人心無定而法有定故因法而守之無定之人心定有矣而人心一矣今若有法而不能守則人均以爲法爲輕而人爲重法旣無效人心之各趁其私自然事耳百議法焉用哉 
[命令]  
　　七月三十一日大總統策令曹志剛給予三等文虎章此令又令調任韓國鈞爲湖南巡按使此令 
又令特任李兆珍爲安徽巡按使未到任以前着徐鼎康護理此令 
又令任命成愼爲河南陸軍第一混成旅旅長柴得貴爲河南陸軍第二混成旅旅長此令 
又令敎育部呈司長夏曾佑改派京師圖書館長請予免去本職等語夏曾佑准免本職此令 
又令敎育部呈請任命高步瀛爲司長應照准此令 
又令國務卿呈據銓叙局詳稱遵核參謀海軍等部秘書科長副官視察各員資格請分别叙官等語黄　魁高稔鍾訥陳　劉孝祚殷中祐黄大琮均授爲中大夫李寳符鄭寳菁馬家麟均授爲上士此令 
又令内務部呈准福建巡按使許世英咨陳省會警察廳警正郭緝熙因病懇請辭職郭緝熙准免本職此令 
七月三十一日大總統申令茲制定高等小學校令公布之此令 
又令茲制定國民學校令公布之此令 
[專電]  
　　北京電查實交通部現負外債五萬萬二百十萬餘内債六千三百十萬餘積欠各欵一千七百二十一萬餘人欠各欵一千九百二十七萬餘兩抵實欠五萬萬六千三百七十二萬餘所謂人欠指墊付官電財部欠欵預付漢陽鐵廠軌價等以近三年計之營業收支雖有盈餘如民國二年收六千二百九十萬餘支出四千四百七十二萬餘而年付本息新資本收回各路墊付官欠官欵平均至少在千萬以上 
　　北京電江庸辭職經袁總統慰留能去與否難必 
　　北京電報載應案須組織特别法庭及姚農辭職說均不確平政院雖詢朱學曾一次似無結果 
　　北京電陶思澄仍回湘財政廳任李兆珍所遺參政以陳懋鼎補 
　　北京電銓叙局擬内外官互調條例内簡任可調外特任内薦任可調外薦任内調外均加一級用外調内均降一級用 
　　北京電前傳葉恭綽上萬言書言路欵與政費闗係不確 
　　廣州電統領徐連勝會同縣知事督率軍警在增城縣之派潭二龍等處擒獲黨魁賴敏勝等及各股黨首趙灶容曾灶帶等二十餘名起獲炸彈鎗械證據等件甚多查據各該犯供稱俱受同黨密託由香港携帶炸彈分路潛回專事暗殺以期起事並嗾各路股匪肆出刧搶以圖牽掣兵力現該　已一律鎗斃 
　　成都電四川陳將軍二厂以該省經費艱難所帶隨員各留原薪以資鼓勵現該將軍恐各機闗裁去原薪特電請大總統續限四個月巳蒙批准 
[戰電]  
　　其一（英人路透電） 
　　倫敦電柏林公報謂華爾斯區將軍在伊凡哥洛北面穿過維斯土拉河俘敵兵八百人獲機闗槍五枝戰事仍在進行麥剛森將軍報稱曾於魯白林東南俘敵兵數千人獲砲三尊且曰我軍旣獲此勝利克拉斯洛太夫東北面普魯斯禁衛軍亦向前進逼加以恰爾姆北面之壓力致使維斯土拉爾河與布格河間俄軍之陣線瀕於危境俄軍今日正在棄全陣線之地位而退僅於格魯比斯沙夫北面抵禦而已公報又曰英飛行家二員被迫在海濱附近降落海中後爲德兵搶獲（三十日） 
　　倫敦電奥公報謂德奥聮軍停頓數日後即在維斯士拉河與布格河中間全陣地復取攻勢並擊破克米爾境内維泊里士河西面廣十六英里之俄軍陣線星期五日午前俄軍沿全陣線撤退毁壞沿途各村莊及垂熟之稻二十八日力戰之後德奥軍在伊凡哥洛西北强渡維斯士拉河奥公報自認奥軍因俄軍攻擊在蘇開爾撤退數百碼（三十一日） 
　　彼得格勒電公報承認已棄魯白林又洛伏亞力山大里亞與里　維資間之鐵路且曰維斯土拉河與布格河問之俄軍於星期四夜奉命退至陣後預備之地位已安然逹到目的未受阻撓（三十一日） 
　　彼得格勒電公報　敵軍前鋒現方由西北前進巳進抵柯夫洛砲臺外部防務敵軍在拉里夫河右岸塞洛克北面進攻者爲俄軍擊退拉杜姆加河兩岸之敵軍巳渡過維斯土拉河俄軍今正攻擊之維斯土拉河與布格河間有大隊敵兵從事攻擊在克米爾與譬亞斯基間受挫旋復激戰占據特拉夫尼基村繼卒渡抵維泊里士河右岸維泊里士河與布格河間之敵軍屢攻屢挫且棄蘇開爾境之戰壕線兩道被俘者千人失麥肯沁砲四尊黑海俄國驅逐艦在博斯波魯斯海峽附近擊毁煤船一艘帆船四十七艘（三十日） 
　　亞姆斯特丹電今日德公報謂我軍仍在洛姆柴西北又羅商東面鐵路附近從事進攻華爾斯區將軍之軍渡抵維斯土拉河右岸者雖在伏爾伏至亞力克波洛茄路線及沿維斯土拉河之高地遭遇勁敵仍能向東進發我軍昨日巳占據魯白林敵軍復在魯白林北恰爾姆尙抵禦麥剛森將軍之追軍（三十一日） 
　　彼得格　電德軍如入華沙所留之人惟頒白者乃婦孺而已凡供軍用之物皆搬運凈盡 
（三十一日） 
　　亞姆斯特丹電柏林公報謂華沙戰局無變動惟稱麥剛森將軍復在魯白林南面取攻勢巳抵魯白林與恰爾姆間之鐵路（三十日） 
　　亞姆斯特丹電奥京公報謂奥騎隊已入魯白林（三十一日） 
　　倫敦電英帥費蘭巨公報謂星期五日清晨敵軍砲擊胡巨南北兩面英軍戰壕繼以射火器攻擊不已其轟攻之地點專在英軍新近奪獲之戰壕於是英軍五百碼陣地之第一道壕線遂爲敵軍擊破目下戰事尙在進行中（三十日） 
　　巴黎電沙歇附近及曲折防地處終夜有手擲炸彈戰事他處則有砲火並炸毁地雷數枚巴蘭柯夫戰事入夜進行仍甚劇烈德軍有新行動爲法軍所阻今日下午公報日我軍砲火曾加重創於敵　今晚公報謂今日我軍陣前無步軍戰事前敵各地點砲單頗形劇烈星期四日法飛行家以炸彈擲擊伊泊　至洛萊爾鐵路·朗格伐　境之德軍營壘·美姆附近白里芒山之德軍防務·亞貢勞蘭之軍站·星期四日夜間有飛機一架以炸彈擲擊亞爾薩斯杜拉區毒 
 
 
 

Page 3

 
 
性煤氣廠星期五日有飛機一隊以炸彈擲擊佛萊堡車站又有飛機十架由巴黎飛出擲炸彈四十四枚於旭尼車站另有飛機一隊計四十五架於星期五晨出發圖擊貝其爾特白朗之製造汽油廠因爲雲霧障碍故僅有一部分駛抵目的地擲下炸彈一百零三枚且以炸彈擲擊台維勒之車站菲爾斯堡之飛機停置所各機均安然飛回（三十日） 
　　巴黎電德飛行家一人昨擲炸彈數枚於聖波爾及格拉凡里萊死小孩一人亞貢十字路口有德人安置之地雷一枚突然轟發法律猛鬥之後占據炸陷之處德飛行家以炸彈擲擊南錫損傷甚微中有飛機一架中彈落於陣線之間（三十一日） 
　　羅馬電公報謂台洛爾□特蘭洛狄□加杜爾□及加沙高原諸陣地僅有無闗重要之戰事敵軍在加沙高原自二十八日失敗後即專力阻遏意軍之前進但亦無效意軍於槍砲之下續攻敵軍戰壕星期四夜問奥軍斥　隊擬在意軍力守之加浦西哇森林内縱火嗣爲意哨兵所見其謀遂未成昨日意軍俘敵兵一百二十四人奪來復鎗六百三十八枝及他種戰品（三十日） 
　　倫敦電德潛艇砲擊商船埃比林號（五二二三噸）斃水夫五人旋發魚雷擊沉之有水夫六十三人乘救生艇飄流數小時之久始遇救内有二人死於施救之船中（三十一日） 
　　倫敦電埃比林號沉没死美國女子一人（此後官場禁止登載潛艇繫沉船隻之地點及其詳情路透電社注）（一日） 
　　倫敦電埃比林號之醫士謂砲彈一枚倏然飛過柁橋擊斃六人事前未得警告船上議人在救生艇中摇行六小時始遇救傷者八人已死其二内有美人一名並非婦人（三十一日） 
　　倫敦電德皇發表宣戰一週紀念之宣言書通告國人謂余天良坦白可對上帝可對歷史此次戰局固非余之願也今日吾人可萬分感激而言曰上帝不我棄（三十一日） 
　　紐約電英外相葛雷致書美國報界言歐戰一週紀念事大旨謂英國所以向德宣戰之理由及其所爭之目的前已屢次言之巳爲美人所深悉至於决裂之原因與夫作戰之行爲孰是孰非美人自有公論吾人不欲自言之今日英國及其協約諸國抱前所未有之決心必欲支持戰局至勝利而後已蓋協約國得勝利之結局始可有根據於自由而非根據於武裝之尊榮耐久的和平也（三十一日） 
　　雪梨電澳洲新南威爾斯收集撫恤傷兵之捐欵成績甚佳全境發現忠君愛國之可驚氣象而以雪梨一埠爲尤甚是日全埠休業居家者及東行者皆踴躍解囊向街中收捐者爭投金錢並有極多珍品一再拍賣獲資甚鉅雪梨各街甚爲熱鬧軍樂隊奏愛國之曲衆人亦高唱國歌逹逹納爾傷兵乘車過巿衆人見之尤爲激昻奮發至晚間十時共收英金三十三萬銹内有二萬八千　乃街中所收得者英皇來電祝此舉成效尤足增人愛國之熱忱阿底萊德埠亦有同一之景况時論謂澳人知國家所遇之時局信將來之勝利並承認供養執干戈以衛國家者之責任故有此成績云 
（三十一日） 
　　其二（德人德文報專電） 
　　柏林電　意志日報云英國照會希臘謂英國將佔米地蘭島以利行軍其語氣頗爲冷靜吾人於此可知英國尊重弱國之中立及其土地完全爲如何矣君士坦丁消息謂印度傳來郵報内稱該處革命舉動蔓延日甚阿刺伯與阿富汗敎士以神聖戰爭之說傳告印人刻已有印人甚多爲英員所治死云（三十一日） 
[特約路透電]  
　　東京電内閣風潮並無動靜日皇分别與山縣大島會商政局又派鷹司公至井上侯别墅諮詢意見（一日） 
[東方通信社電（日本人組織）]  
　　東京電大山公爵山縣公爵昨夜九時突然入京今日午後一時入宫覲見 
閣僚密議講求善後之策惟現内閣之留任固屬不可而後繼内閣亦未何等决定 
後藤男爵爲首領之各派不平組現欲組織第三黨刻正奔走運動 
政友會之一部興國民黨提倡舉國一致内閣之說然尙不致摇動大勢 
各新聞議論後繼内閣必須以政黨之有勢力者组織故元老之處置如逆憲政則恐復起擁護憲政之運動現内閣如果留任亦必同其結果也 
大浦子爵將由裁判所喚問平沼檢事總長尾崎法相正因此事與閣員交涉（八月一日） 
　　東京電松方侯爵今明日中可以入京聞井上侯之意見以破壞内閣重行組織而後繼之内閣亦甚困難無巳則惟大隈伯一人退位以維持現内閣云（一日） 
　　東京電林田前翰長已護送往高松裁判所（一日） 
　　東京電内閣問題之具體的决定依然俟山縣侯一派决定（一日） 
　　東京電日皇原定明日駕幸日光避暑茲因政局未定是以暫緩啟蹕（一日） 
　　濟南電前日以來大雨傾盆山東鐵道沿線被害不少尤以坊子柞山之間並城陽（譯音）之鐵橋破壞爲甚故禮拜五日起火車不通目下已派工兵隊趕速修理惟開通之期尙不可定云（八月一日） 
要聞一 
[德潛艇之成績]  
　　大陸報云潛艇成績之最顯著者首推德潛艇Ｕ字第五十一號此艇自北海根據地出發行五千英里閱四十餘日始逹君士坦丁當其經過逹逹納爾時於三日之内轟毁英國大戰艦凱旋號與偉大號兩艘功績震耀一時蓋自潛艇發明以來向所未有者也艇長哇士赫新氏近述其中途事蹟曰余等於四月二十五日駛出威廉斯海文港艇中共有三十三人過英倫海岸穿支伯拉爾逹峽而入地中海沿途曾見敵船多艘余等潛行水底不欲爲人所見致招危險五月二十五日安抵逹逹納爾是日黎明時余等遥見凱旋號與偉大號泊於海岸之外周圍有驅逐艦多艘常川梭巡余從瞭望鏡窺之旋見驅逐艦一艘直向余船駛來余等即潛入水中少頃又浮出余以瞭望鏡瞄凖扳動雷機魚雷遂向凱旋號衝去雷在水下聲息全無余等發雷之後即遁入水中嗣聞霹靂之聲震人耳鼓一若爆聲發自潛艇前部者然此後余等避匿不出約兩日之久二十七日駛近偉大號該艦雖有軍艦十艘四圍保護然尙有可乘之隙余發一雷中其後部余等恐遭敵攻潛水避之閱數小時復起視則見海水蒼茫已無敵艦蹤跡矣六月五日余等至君士坦丁計在潛艇中四十二日未嘗稍有休息英艦隊受創後巳退出十英里泊於某島港中以避襲擊云 
[戰事叢訊]  
　　華德日報云據薩洛尼奇消息英法以合力進攻逹逹納爾海峽數月之久勞而無功特調大軍四萬五千名其中英人居多會集於馬爾逹以爲嚘利波利之援軍現在克哩提亞斯周圍設有山砲與野戰砲二百尊並每二十五密逹設一戰壕故日有白刃之戰爭又稱英法聮軍設新根據地於米提勒尼島法人選用希拉海灣英人選有加洛納以上兩處之鐵絲網層層密佈以防潛水艇潛入襲擊云 
德國威爾太姆堡邦君主之弟烏爾理希公爵在東方戰地其臂中一霰彈幸傷勢甚輕 
德國安哈爾特邦君主非勒得力公於五月二十六日躬赴西方戰地督戰公之幼弟阿里倍特親王自開戰以來旣隨第四軍團本部駐節法國轉戰於比利時及法國北境大著威名今者德皇特親授菲勒得力公頭二等鐵十字勳章以酬其訓練安哈特軍之勞 
　　德國首相之第二子菲力克斯倍德曼旻靈維格氏已在禁衛軍槍騎兵第三團報名爲志願兵查德相之次子今年方十八歳向在大倫之亞恩特中學肄業今彼在其地畢業一考試中式旣謂徵兵局請求試驗有無軍人之資格及驗畢可服兵役遂即投團入伍矣德相之長子已陣亡於波蘭 
據德國官場所調查俄軍侵入梅梅爾縣及該城時殺害德人六十三名傷四十三名虜去四百五十八名其中有婦孺一百八十九名而婦女之被其污辱者據今所查悉已有十五人 
[孫發緒條陳自治兩辦法]  
　　直隸定縣知事孫發緒以外患甫平内政當修特於日前上書政府條陳自治原文云伏思國家者地方之積也欲造就國家必自造就地方始欲造就地方必自造就社會始夫有人民即有社會固非大同不足以言效要漸進始足以程發緒牧一縣之民一縣規定辦法有二一按村辦法查定縣區域凡五百村風尙以東鄉爲最優而東鄉又以翟城一村爲最美發緒爲因勢利導起見遂將該村定爲模範村發緒前於游歷日本時曾於該國千葉縣屬之模範村源村地方再三注意今仿其制度妥爲布置如敎育如保衛如實業如慈善如衛生已具有基礎並聮合團體立有愛國會輯睦會改良風俗會試辦以來其成效之尤可喜者言訟案則半年統計該村無一控訴之人言賦稅則及時完納該村無一催徵之户不惟該村程度日有進步他村亦頗聞風興起相效改良此按村之辦法一一按人辦法查中國舊制比閭族黨皆有佐助化理之人今東西列邦尤賴巿長村長本公職以維公益我直鄉規制一村之事皆責成村正副人遂服從村正副發緒因提網絜領特在縣治設立公民講習所召集現充村正副並遴選有備充村正副資格者分期來所聽講所授課目一憲法大意及現行約法二國與民之闗係及國民應負之責任應盡之義務三國民敎育四世界大勢五地方自治制席六現行法令及本省之單行法緣此所之設立係爲溝通官治自治與尋常開班授業不同特延曾任知事有循良之譽者爲所長兼任主講並以縣公署僚屬中嫻於政務者爲助敎發緒復每日於例課之外加講一二時該聽講公民等頗有聞所未聞相顧色喜之象將來回村任事定能變其個人主義而發忠愛思想於公家此按人之辦法又一以上二者雖不敢謂有裨大局然治人之備内政之修尙可實求於權限範圍之内頃讀七月二十一日大總統申令將京兆定爲特區域以爲自治模範風聲所樹全國省縣將引領翹足亦步亦趨發緒不禁喜極欲狂用敢貢一得之愚冀備採擇云云 
[南京快信]  
　　巡按署現接句容溧水等縣紛紛詳報風雨大災圩堤倒塌田禾淹没請速委員會勘災情昨農商部工商司長陳介來寗謁軍民兩使即日赴滬敦促伍廷芳晉京籌辦國貨展覽會事并徵集各項國貨運京陳列 
齊巡按使准内務部咨調查平民生計狀特通飭各屬調查分别工商詳報彚咨中央委員會以便設法維持 
寗鎭第一區烟酒公賣棧業經烟酒兩業禀繳押欵三萬元經理其事商界開會公推蘇鼎新爲烟業正經理蔡壽山爲烟業副經理汪錦堂爲酒業正經理許鈞昌爲酒業副經理巳奉高局長驗准開辦現正組織一切進行事宜暫在北貨酒業公所爲辦事地點 
禁烟特派員蔡乃煌因洋藥加貼標記軍警時有誤會特電請馮將軍派一得力軍官隨時稽查現已委任黄邦本專任其事并咨請齊使飭行各機闗知照 
雜評一 
[每年千萬以上之路虧（無名）]  
　　余嘗謂他國善政一採用之於中國立成獘政今更進一言他國有利之事業一採用之於中國立成有虧之事業鐵路國有各國所視有利益之一事業也即中國前亦以爲最有利益之事業也今考其實乃每年須補千萬以上之路欵嗚呼其任事之乖方歟其財源之未清歟亦可傷矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政府對於用人之主張]  
　　誥誡京外官吏總統府政事堂昨交片京内各部院衙門曁函寄各省將軍巡按使等機闗　云國務卿面奉大總統諭仲虺之誥曰兼弱攻昧取亂侮亡今歐洲人亦謂野蠻或半開之國宜由文明人取而代治以爲天職每一念及毛骨悚然吾果無弱昧亂亡之象誰得而兼之攻之取之侮之然試閉目一思軍隊之龐雜吏治之廢弛水旱之災荒人思權利罕有公心厝火積薪自謂巳安巳治其能知自己之實力明世界之大勢者幾何人其地方盜賊絶跡官吏發慣爲雄者幾何處不謂之弱與昧得乎不謂之可亂可亡得乎或謂廣士衆民殆無亡理不知朝鮮方里比三島何如近閱日本報紙謂支那雖成空前之大革命而其内容之腐敗墮落實與前清無異賄賂之公行賭博之熱盛眞爲可驚新國氣象毫不存在局外旁觀意在言外試思甲午庚子兩役何　不言臥薪嘗膽而作僞日拙以迄於亡但清之亡也亡朝而非亡國今之滅國新法亡其語言亡其文字並亡其人種波蘭越南之史不可不知近自中日交涉全國恐慌若事過境遷仍復泄沓亡不旋　實可預言彼東西列强百事修明何等氣象返觀吾國則蕪穢不治偷惰苟安南滿實權所存無幾外力至臥榻聲鼾而猶上下恬嬉不知亡之將至予老矣受諸前清而亡諸我躬其甘心乎救亡之道惟在自責苟有弱昧亂亡之一點必痛除之勿謂可以禦暴民者即可以對外國勿以復前清末造之况爲巳足勿以保各國均勢之局爲即安來日大難寸陰是競孟子云生於憂患死於安樂兵法云置諸死地而後生孤舟大海非從容雅步之時也昔楚莊王日討國人而訓之告以民生之不易禍至之無日心所謂危涕泣而道其母忘五月七日之事去矜去惰勇猛精進挽回氣運以保我子孫黎民傳曰能知亡斯不亡願共勉之 
　　宣示用人宗旨聞政界要人遽總統論用人之旨略曰凡爲國家操用人之柄者於公私之辨不可不嚴爲國家擇人任事者公也不可以私意出之一己之親好知舊義當賙恤救助者私也不可假公力爲之自古持國柄而不嚴於公私之辨未有不身敗名裂者予向於公私界域不　絲毫假借予於用人一以賢否功過爲進退未嘗有區域及黨派之見存凡區域黨派之見均出於私心决不能得人而用予知之審矣至予之近屬親族尤不輕任以事予最不願養成其倚賴性質使易蹈過失之地且恐有時枉法傷恩不如慎之於先使不蹈於法之爲愈也 
[各省增設師範二部之前提]  
　　上月二十七日敎育部咨京兆尹各省巡按使各都統文云准直隸巡按使咨開案據直隸第一師範學校詳稱竊直隸第一師範學校於本年六月本科學生畢業三班應照原數續招新生以符定　但考取學生三班同時入校同時畢業於實際上困難之處甚多似宜酌量變通改招預科二班第二部一班較爲便利蓋爲敎育普及計本校學額仍須漸次擴充若從民國四年起以後每年　班畢業添招新生兩班預算將來增至十班方可供求相應此第一部應籌備之情形也又現在中學畢業生　從事敎育事業者甚多非遵照部章另設一科使之研究敎材練習敎術不能收統一之效果此第二部應添設之情形也又前數年中所有師範畢業生曾充敎員者欲謀敎授改良亦不得不與以研究之機會若設第一部將師範畢業生願補習者一併加入以資深造尤屬相宜如此則於一年中養成多數合格之敎員較多招預科一班收效尤速誠可謂有利無弊矣至第二部應習之學科及修業年限授業時數悉遵敎育部公布師範規程辦理惟事經創始不敢冒昧爲此懇乞巡按使查核准由本年秋季　立第二部以資研究而謀進行實爲公便等情據此查該校擬設師範本科第二部注重研究敎法期於二年中養成多數合格敎員洵屬目前切要之舉所訂簡章大致亦尙妥協惟其中不無變通定章之處除批示外理合咨報查核見　飭遵等情並簡章到部查師範二部原爲推廣師資起見本部師範規程内載有專條意取招集科學素有根柢者講習敎育期年有成求所以應小學敎員之急需仍不失完全師範之本旨是此類速成師資之道簡而易行切而有效在中學業無力升學者不至廢輟半途在同等學力有志師範者亦可得以上進現各省師範學校增設二部甚屬寥寥本部正擬通咨籌辦茲准前因適符此旨惟所有學科課程及入學資格闗係綦重除應照師範規程第三十九條第一表及第四十七條第二項辦理外其招收同等學力學生應以全班額數十分之二爲限庶不致素有科學修養者全行向隅亦不使未及同等學力者濫竽充數至師範畢業生曾充敎員欲謀敎授改良者程度本等於中學加入二部與以補習之機自屬可行惟前清各省設立師範簡易居多甚至有一年修畢者以之比較中學程度相差遠甚雖較有敎育知識而其他科學多闕焉未講若一律與入二部似非鄭重師資之道來咨所附簡章第五項入學資格於中學畢業外統稱以師範畢業未免漫無區别應將簡易師範特别提出限制二年以上畢業而敎授歷有兩年者始得與以二部入學試驗程度較爲劃一除將簡章修改外應即照准至各省值茲籌備義務敎育之時師資缺乏當有同情應　酌量地方情形轉飭各該師範學校於擴充本科爲第一部班次外設法增辦第二部總期培養小學之資以應國民敎育之需要云云 
[司法界最近之新舊暗潮]  
　　司法改良之說長近之主要動力聞在某内史之條陳此項條陳曾奉總統批示可行兩字交司法部遵照辦理日來取締律師及規定法官應試章程無非受此項條陳之激刺也現任司法官吏　係新學人員行政界甚反對之某院長亦不謂然故前者司法改組之議呼聲頗高經章總長再四陳述厥議始罷新定法官應試條例辦理秋審及充當刑幕人員加入其内即爲專任新學之救濟　現任法官因集矢者多尙恐難免一番考驗章仍力爲維持縱使考驗之說果行當不至有不良之結果也至改良司法一問題章總長亦以爲重要亟宜集思廣益除隨時召集司長參事各員會議辦法外並對於素所信任之各省審檢廳長微集意見且以論事貴從簡捷故多不用公文而以私函代之聞奉天浙江山東各審判廳長所貢意見較多章亦頗致嘉許 
大理院長董康氏之司法條陳巳經司法部擬駁呈覆多日並無消息原條陳殆可作爲烟消火滅矣惟原陳各節大半皆散見於政界各人之主張並非董氏一人獨到之見故董之條陳雖一時暫被打消不久或再有觸而發即如董氏建議民事外結即與同時有人欲改組大理院裁廢民一庭民二庭增設刑二庭之議不謀而合情聞尙有某舊派中人非特主張改組且主張將大理院根本取消另行設立讞審處遴選前清曾任各省提法使及大理院推丞之人物簡充讞審員其辦法即爲合民事外結與規復秋審制度二者而成此等議論在董氏條陳打消以後尙時有所聞竊恐不久又起問題又自董院長條陳司法之後律師生活甚形危險旋以國人與論大不謂然方得暫保名義聞最近司法部發布取締律師章程並改訂律師公會會章該公會頗形反對因此而自停職務改從他業者頗不乏人日來該會與司法部正在交涉以冀改正新章少存法理以免外國律師之乘入然大勢巳去暗潮正急恐難施挽救之術也又聞司法部闗於限制律師辦法所新布條欵約有六件曰律師收取公費辦法曰公費額數表曰律師應守義務五欵曰聲請核算辦法曰核算准則曰費用計算書方式等件大約限制公費除去謝金最爲重要之取締而應守義務條欵尤爲嚴酷又聞不久將有大加甄别限制額數之發動云 
[内外官互調案之要點]  
　　政府爲使京外各行政人員週知中央之情形中央各機闗人員洞逹地方之狀况俾免内外聞隔藉圖行政上之便利曾有施行内外官互調制之議茲探聞此議迭經討論僉認爲必要巳飭員爲此案擬草以便提出議决實施並擬定其重要之點如下（一）對調職任之比較内外對調其職任先須規定中央職任應較地方爲高茲擬定中央職任較之地方增高一級即中央之簡任與外之特任相當薦任者與外之簡任相當餘可類推（二）外任之手續施行三年京察制凡列等京察者順次簡放唯簡放時其職任增高一級（三）内調之手續施行三年考績制凡成績最優者由地方長官舉保分别存記聽侯調用唯　用必以同等之職任 
[沈縵雲之客死（爽夷投稿）]  
　　余與沈君　逆交也今目覩其客死異地令人起無窮　慨故述是篇投諸貴報冀刋以介　於　者 
　　沈君之略歷沈　　原姓張名　昭世爲江蘇上海人因其岳家沈氏乏嗣沈君遂入　　從姓沈氏爲人誠樸忠厚勇於任事向以振興實業爲主於　上商務多所規劃辛亥之役上海軍政府成立沈被舉爲滬軍財政司長及二次革命事發君被嫌亡命大連銷聲匿跡不與聞政治事惟於實業慈善兩事則仍從事不輒遂以二年間最短之時日旣創辦三大興業公司又與大連華商發起溥仁醫院君納資獨多近來中央特許黨人自首遂具結焉不料賫志以没得年四十八歳 
　　死前之情形沈自首事經奉天政務廳長史紀常氏爲之極力斡旋後經張巡按代陳蒙中央批令照准後沈氏遂欲一往奉天謁見當道蓋意在督辦葫蘆島開埠工程也乃本月初由大連赴奉天謁見張巡按使後張使極重其人欲昇以事權俾得展其經濟實業等抱負君在奉天係館於奉天健報記者張復生君之家宅計旅居二星期之久日嘗與奉天大員相酬酢間赴葫蘆島察視港灣形勢者凡三日本月中旬由奉天乘八時之晚車回連次早三時在車中起病即瘖不能言至早八時抵大連面目即大爲變色其夫人及子女友人等在連站迎迓者幾不能相識矣且下車時卽痿不能行當時熱度極高舉家惶恐旋請大連中村醫院院長中村勉藏君爲之診治數日病復加劇復經家人招請奉天某醫士醫治不料服其方劑依然罔效遂於本月二十三日午前三時竟瞑目而去計得病至死僅一星期間也 
　　死後之懷疑沈君死後腹部腰際皆發青紫色手爪亦然君之家族以君之病狀旣屬不經死後 
首黨人因是懷抱種種疑念不能解釋乃一再招請中村醫士爲之檢驗據該醫士云觀其外表似無有他項證據惟現世害人之法愈出愈奇或者仇人以巧妙之法而行之則非剖其腹腸驗其内部不能確知也云云其夫人究不忍有此舉勤於是含忍成殮終作罷論焉 
　　入殮之種種國人視死人尸　極爲重要乃數千年來之習慣亦不忍儉其親之意也時因連埠無上等棺槨其親屬乃以電報由營口買來故至二十四日下午四時始行入殮入殮之時朋友　鄉至者不少一切盡禮盡哀沈氏之自身則遵用民國體制着用大禮服云 
[湖北各界要聞]  
　　大機闗破獲近訊駐紥沙巿卾軍第一團長孫國安近率部下在沙破獲大機闗一所拘捕六人解往荆州一師司令部經石漢舫師長親加鞫訊以案情重大特派本司令部副官余維翰率隊押解來省投送將軍署比奉命令解交陸軍審判處研訊聞各犯均沙埠有恆業恆產之人乘輪來省時家屬泣送江干狀殊悽楚惟犯罪之一切詳情現尙不得而知 
　　軍法處毁危險物卾省軍警偵探近年破獲黨人主匪犯所抄得之炸彈烈性品各物均隨時解往軍法審判處作證並未隨案銷燬致處中積存甚夥現程漢卿處長以目下乍昨乍雨雷電時行氣候與炸烈品頗不適宜恐有危險特飭該處憲兵隊長檢查所有危險品一概投棄於江其炸彈並先用藥水浸泡去其猛烈之性以免入水後復生波浪也 
　　光華報論政波折卾省中華學校爲私立學校之冠其創辦人陳宣愷係黄陂巨紳與副總統亦有姻親近該校總理陳淑澄爲光大國粹昌明新學起見特刋行光華學報以饗學界詎第一期出版後警察廳以其時評多譏刺時政與妨害邦交之論竟含糊以定名不合四字函飭禁其出版陳當將定名與宗旨一切細加解說請續出二期警廳不允始指明學報不應涉及政治刻陳已擬將時評一欄撤銷以後如有論及政事文字概不登錄未知警廳准其繼續出版否　 
　　退回日貨新交涉自中日交涉解決後漢口各幫商人與日商巳日漸親睦如棉紗車糖各商已與照常交易可見排斥之說巳歸消滅而兩國巨商並時相酬酢往還感情尤徵和好惟商場習慣貨物價高原有退貨之例聞前日訴貨帮因上海裝運來值銀六萬餘兩之日本雜貨價昻難消祗得自認抛棄定銀原貨退轉此在日商並無虧損乃漢口日本領事竟指爲排日已照請特派交涉員查明退貨原因明白具復矣 
　　懲戒張德炳近信漢口咸寗帮商人樊步青等在京師肅政廳告訴前任咸寗縣知事張德炳違法貪贜驗契舞弊一案業經平政院傳訊判決以張德炳並無貪贜實據惟用人不當應受行政處分呈請總統飭發交高等文官懲戒委員會評議懲戒如何處分尙未發表惟張在咸寗任内所用之科員蔡昇平魏如安鄭幼臣三人應即訊究巳由平政院電致卾巡按使轉飭現任咸寗知事迅將緝解武昌地方審判廳訊辦 
　　兩將軍調任消息江西昌武將軍李純興代理湖北將軍王占元現有互調之信惟因駐贛第六師與駐卾第二師彼此須調換防地爲一難决之問題現彰武將軍段芝貴已經入覲一俟叚之調任發表李王互調亦必有明文昨李將軍已由京覲畢乘車抵漢假漢口鎭守署爲行轅二十九日至武昌拜會將軍巡按周旋酬酢大爲忙碌王將軍並率二師各將　讌於司令部以聮感情聞當日夜間李即起程赴贛 
[湘軍勦匪紀（三）]  
　　湖南永明縣近因廣西匪首林德讓等率衆二百餘人由長川地方竄入湘境至該縣周棠鎭四出搶刼放火焚燒先後殺斃鄉民二十餘人該鎭團董李繼璜等見匪勢猖獗遂暗中聮合附近陳巿等五團國董各率圖勇約期某夜齊集匪巢合力　繫並一面赴縣報請派兵協剿各團薰屆期至　即於是夜十二時由四面包抄猛力攻擊詎匪等戒備甚嚴拚命拒　酣戰一小時匪徒擲放炸彈擊斃團勇廖永繼曾甲保等八人傷二十餘人並被生擒團董李繼璜等多人團勇力不能支即時敗退復經匪衆追擊傷十餘人而返嗣因匪徒探悉此次團勇聮合襲繫係周棠鎭與陳巿兩團董發起恨之刺骨誓將兩團地方一律洗平以洩忿恨隨率匪衆至周棠鎭放火刦殺幸鄉人早巳聞風遠避該匪遂將所有房屋約計百餘户盡行燒燬全鎭巿場竟成焦土匪等復欲往陳巿燒殺適該縣田知事派游繫隊長率兵一百人飛奔而至匪等恃其强悍遂轉旗又與官兵接鬭匪首先據鎭口設砲二尊使官兵不能前進詎游擊隊携有機闗槍二架彈出如雨接續不斷遂攻入鎭口將匪炮奪獲官兵復携　前進一刹那間斃匪六七十人　勇聞耗亦卽轉身助戰由左右抄擊又斃匪十餘人匪勢不支即向廣西恭城竄逃該匪熟習山路又甚矯捷兵勇追至龍虎闗不見匪蹤而返游擊隊返至匪巢起出被擒團董李繼璜等多人抄得馬匹軍械甚夥並所存贜欵五千三百串一併解縣交知事核辦田知事以匪巢存欵係在周棠鎭搶刧而來此次該鎭慘遭焚殺情極可憫除提出三百串奬給游擊隊以示鼓勵外以二千串擴充該鎭團練費以資保衛餘三千串分賑該鎭受災貧民以資撫恤一面將辦理情形詳報省使查核陶省使據詳後以游擊隊剿匪得力深堪嘉尙旣據該知事撥給奬欵應不再奬至團勇廖永繼等八人禦匪身死王發興等二十三人剿匪受傷特准咨報内務部各給奬卹矣 
地方通信 
[蘇州]  
　　展覽會開會先聲吳縣小學展覽會定期（八月一二三日） 
在葑門内革橋舊皇宫内陳設成績品以供來賓參觀擬一二兩日爲男賓展覽三日爲女賓展覽現該會已分發觀覽劵並函請各機闗團體前往考察成績矣 
　　風後調查蘇垣此次之颺風損失甚大昨日殷道尹飭吳縣知事調查各鄉區孫警廳長調查城區水警廳調查河道船艘昨各機闗均接到此項飭文巳轉飭實地調查矣 
　　險遭觸電蘇垣近日自遭風災後電燈連日未燃昨日護龍街郵政局電燈線與電話線絞住尙未知悉迨晚電燈來時電火四射閃閃有光電話上之電鈴聲　未息幸人手衆多　將兩電線拆開故未遭觸電之危險 
　　機户罷工蘇垣邇來米珠薪桂生計益艱大小各業羣相公議加價日前機房帮亦爲此事向紗緞莊要求並聚集數百人至橋司空巷霞章公所會議由司年婉勸各户暫行散去俟再而　各户方始允散至昨日（三十一日）仍無眉目各機户又一唱百和沿途喝令織户一律停止謂倘不停止即施野蠻對待云云刻聞該業董事杭筱軒　椿如二君巳急籌補助方法未知同業如何主張也 
　　持刀自戕砂皮巷三十八號門牌陳元記　絨莊女傭（阿筱）昨晚與姘夫金老虎衝突金自行用刀戳傷　旁觀　多　 
 
 
 

Page 7

 
 
喚令　警胡雲生將傷者送區轉送葑門外天賜莊醫院醫治聞恐有性命之虞云 
[松江]  
　　海蕩災情之慘奉賢欽公塘外青村袁浦兩場所有巳墾之蕩於本月十六夜間陡遇　風海潮大至所築圩圈衝刷殆盡蕩間棉地直至欽公塘盡被海潮淹没各農民所住房屋曁一切食用各物漂流盡淨現在該處哀鴻滿野　宿忍饑慘不認覩袁浦場蕩業以務本公記兩公司爲鉅歷年購本墾本　民國二年清丈繳費耗資甚鉅經此鉅災該兩公司歷年血本盡付東流甚可惋惜現聞各災民巳求請縣長場長勘恤未知該處地方官如何辦理也 
　　亭林之風報上月二十七夜忽起狂風挾以大雨鎭鄉週團損失甚大亭林南城隍廟門首兩石獅子均重百餘磅被風吹坍亭北坊西塘區之某節孝坊亦倒鄉間草舍車棚吹去十有七八下落地點在何處均未之見云 
[鎭江]  
　　封閉六吉園三誌鎭郡警察第四區程區長以六吉　客棧簿客不符發封一節巳兩誌前報茲悉六吉園棧主陳善夫以程區長有意誣良禀控縣署曁警務總所請求澈究茲又經六吉園太觀樓三陽棧泰安棧長發棧三義公祥發棧三益棧三元棧新大方交通旅館大安棧大慶樓長春棧萬福樓萬華樓新勝公天成旅館佛照樓等二十餘家聮名公禀略云竊商等在鎭地開設旅館便益經商其中良莠不齊多賴官長以保全治安爲目的自四區區長程濟萬到差以來逾時巳久並未見至各棧親查行應盡之職務突於七月二十六日上夜親臨旅館檢查旅客其至六吉園云窩藏匪類將住客棧主全行帶署立即發封各客到署訊釋棧主拘留移縣至天寳樓大觀樓均以簿客不符各罰兩元至佛照樓有賣痧丸之廣客遠出未歸打開房門扭斷箱鎖傾囊倒篋棄物滿地任意抛擲拂袖而去至第一樓有　幹臣夫婦同居周幹臣赴揚公幹未回硬說其女係該棧串拐不容分辨將司賬並周婦帶署拘留一日取保釋放該區長　武揚威爪牙鋒利深夜馳驅不辭勞瘁可謂敏於事矣惜乎未慎於行耳程區長旣作區長必諳警章知法犯法罪加一等今各棧果係情眞事實甘受弗辭而被屈無辜皆莫須有如六吉園旣無窩匪實證又無發封罪狀擅自封房拘留移縣第一樓私押良民誣稱串拐此等科罪未　載斯刑律第幾條警察章　幾條又如佛照棧住客　出扭鎖倒箱　踏什物無形之盜過於有形矣總之官長雖貴不能行如此之狼虎百姓雖愚不能受如此之魚肉合將各棧受寃之實在情形切實禀呈聮名伏乞警務長電鑒 
[杭州]  
　　風災損失之續聞前月二十七半夜乍浦沿海一帶忽起大風至四句鐘時風勢更猛海潮過塘沿塘行舖户内水深三四尺門板什物隨潮漂流比户皆是城廂内外樹木被拔屋脊牆壁吹倒極多電桿亦損壞不少大王廟門首高旗桿一支亦被吹斷河化池口有廚子朱三餘者屋頂被斷樹壓坍臥床樓板悉皆洞穿其妻抱一幼孩急鑽入檯下鄰人羣往搬去磚瓦始得出險惟其長子左臂巳受微傷亦可謂不幸中之幸矣海船之遭風者棄錨斷索受損更重内有台州船陳利川隨風漂去年今杳無形迹金合泰船被風吹至蔡歧港沙灘上人船雖幸保全而大桅早已折斷金寳康船有一水手正在小舢舨内翻水風緊索斷人隨舢舨被浪捲去諒興波臣爲伍俟又有缷空茶葉船一艘船頭撞落水手均逃至鄰船沿海流氓頓時將船中所有銀錢物件搶掠一空並將船身拆毁此等惡習相沿巳久名爲撈潮頭故一遇風潮若　返視爲利藪不避危險入海撈物此眞所謂海蠻也至於沿鄉一帶草屋水車西瓜棉花被風吹倒者更不可以數計西首金沙灘俗呼爲金觀音廟前客民之新墾海田者溺斃二人草棚二十八間吹去者二十五間僅存其三可云慘矣又獨山海塘亦被冲坍數處據本鎭父老言如此大風實爲數十年來所僅見云平湖於二十七號夜風雨大作二十八號風勢尤猛房屋樹木之被吹倒者不可勝計縣公署兩廊前梧桐數株大可合抱又二門内簾樹一株年代已久其籐緣他樹而上左右廻旋如留棠蔭（號稱神樹前清立廟祀之）均被風吹倒現巳砍伐殆盡最遭刧者爲未出林之子烏鄉間徧地皆是徒哺啜者莫不爭相烹食云餘姚全體鹽民電報省垣各機闗文云銑日風潮大作沿海鹽民死亡無算製鹽器具漂流殆盡無親可依無家可歸特此電叩伏乞垂鑒餘姚鹽民馮錦標屠和祥等全體泣叩 
[安慶]  
　　位置新縣佐之計晝韓巡按以皖省近來新到分發縣佐甚多而本省縣佐缺額一時尙難設立此項人員實無從位置因思典獄員一職責任綦重現在多由各縣知事詳請委用往往有監犯逃脫情事殊非慎重之道聞昨已飭高等審檢廳嗣後如遇有典獄員缺出即於此項分發縣佐中挑選委用以專責成 
　　水廳長請咨赴覲長淮水警廳長季光恩自上年倪將軍薦任後即應赴京覲見惟因長淮一帶爲皖北水路重要之區加以匪氛未靖不能遠離茲聞該廳長以今年鳳壽一帶尙稱平靖擬趁此時間詳請巡按使給咨赴覲韓使已准咨請大部核奪矣 
[長沙]  
　　籌設警備隊之大會湖南陶巡按以湘省警備隊經劉前使迭議籌設迄因事鉅欵重未克及時成立近來各縣匪患頻仍民無寧日各屬原有之警備隊兵額太少器械不精每因匪勢披猖不獲隨時撲滅昨特召集省城各重要人員特開政務會議所有政務廳賀廳長財政廳嚴廳長湘江道張道尹程參謀長警察廳張廳長水警廳朱廳長及本公署各科長等齊集會議廳由陶巡按將擬定籌設警備隊辦法提付討論並當場宣佈政見以茲事體大未便輕率舉行擬先設立籌備處辦理一切進行事宜兵士擬仿照徵兵方法辦理餉項則由房舖捐項下動支不敷之數再請中央協助云云旋經衆意表决贊同陶巡按於議决後又以槍械一項尤闗重要擬咨請湯將軍暫就軍械庫存儲之快鎗借撥二千枝以備應用當即面諭内務科費科長擬就文稿預備繕發矣 
雜評二 
[無新國氣象（默）]  
　　民國非新創之國耶然而官吏爭權無新國氣象也軍政窳敗無新國氣象也司法黑暗無新國氣象也實業不興敎育阻滯無新國氣象也風俗惰偷社會齷齪無新國氣象也一切氣象之不新人莫不知爲人心不新故夫改新人心不外二法一以榮譽誘之一以禍患懼之忽而加我以共和民國之寵號非欲誘國人自奮乎忽而迫我以五月七日之奇辱非欲激國人自勵乎然而中國之人心誘之不動迫之亦不動則終無法改新矣日報謂支那雖成空前之大革命而内容腐敗隳落等於前清中央誥誡謂外力巳至臥榻而猶上下恬嬉不知亡之將至人心之不自改若此人且將取而代改之嗚呼４可不懼哉 
 
 
 

Page 8

 
 
　　 
 
 
 
 
 
 
 
　 
 
 

Page 9

 
 
   
 
 

Page 10

 
 
本埠新聞 
[滬濱大風記（六）]  
　　田禾尙及挽救 
　　海塘亟宜興修 
　　上月二十七日夜半起至二十八日傍晚止大風爲災滬上損失不知凡幾詳情巳迭見前報茲將昨日調查所得者續錄於后 
　　視察田禾之飛檄此次風災生命財產之損失巳不知凡幾而被災各縣之田禾有無損碍尤屬大可注意之事故江蘇齊巡按使滬海道楊道尹昨又飛飭被災各縣迅將境内田苗有無損碍尅日調查詳復其有遭風或被淹没之　應如何設法施救着督率各鄉董保協同人民共謀挽救勿因天災致疎人事云云聞上海縣知事巳派員馳往各鄉視察矣 
　　查勘海塘之現狀上南川實等縣沿海一帶堤岸於未遭風災之前巳岌岌可危曾經江蘇齊巡按使呈准中央飭行水利局會同各縣籌欵興修正在進行前日崇明海塘之決口固不能倖免之事刻聞上寳各縣因奉省道各署電飭查勘海塘現狀巳於前昨等日派員往查而江南水利局及滬海道尹公署亦各　派委員分往崇明小里沙及寳山北王廟等重要處所查勘一切矣 
　　散放急賑之竣事此次滬上散放急賑係由上海縣沈知事淞滬警廳徐廳長工巡捐局朱局長捐廉集成並不動用公欵散放事宜由縣署派委楊潤齋姚幼蓮兩員分任南巿一帶以城内同仁輔元堂慈善團爲散放之所閘北等處以閘北慈善團爲散放之所已於前日一律散放完竣 
　　閔行受災之救急地方警察所昨致閔行第一區警察分所函云頃奉縣長面諭此次大風被災甚重本縣城廂内外業經派員會同淞滬警廳酌定災户急賑辦法大口每人給錢二百文小口每人給錢一百文浦江撈穫尸身會同紅十字會報由善堂分别領埋昨閱來詳所陳閔鎭被災情形核與滬上大致相同應即援照辦理該鎭浦江溺斃尸骸速即會同善堂撈尋分别招領瘞埋其被災人口如眞窮苦及流落無歸者按照大小口查明赶發急賑一次此項賑欵俟給發後即由該區開具名數另文來所請領茲派楊委員澐前往希卽查照辦理切勿稽延是爲至要 
　　設法安置之辦法沈知事自據縣屬漕河涇等處警察分所詳報災情後因遭難人民或生或死亟須設法安置特酌定辦法三則通行各所遵照辦理（一）會同水巡專署救生局設法打撈溺斃屍身（一）撈獲屍身由各善堂拍照棺殮瘞埋招領（一）救起搭客人民妥爲安插無力者酌予資遣 
　　保衛治安之布置上海鄭鎭守使以南巿城内曁西門斜橋龍華等處華商電燈公司所豎之電桿盡被吹　折倒電燈不明恐有匪類乘機肆擾故巳飭由淞　警　分飭各區於夜間加派巡士站崗巡邏一而諭令現　交缷防務之步兵第七　　旅長轉　十三　　　長及十　　　　長等於　　　　步兵荷鎗　　　隊至南巿十六舖裹外馬路及城内西門斜橋龍華路等處嚴密梭巡以保治安 
　　護局軍艦之平安海軍司令部以此次風災浦江所　保護製造局之楚觀楚同鏡清江鯤宿字列字南琛等艦均未遭損失於昨日電致海軍部告　矣 
　　紅十字會之放賑紅十字會調查被災貧户以南巿薛家浜以南與閘北太陽廟藥水廠及滬密車站北首一帶爲最苦草棚茅屋毁壞殆盡除先放米劵並按户散給　票外業經議定大口每名給錢四百文小口二百文被毁草棚一座給洋四元定於今日（二號）起在二馬路紅十字會總辦事處及十六舖南巿醫院憑票照發 
　　南巿平糶之開辦中國紅十字會以受災貧民困苦萬狀且值米價昻貴之際謀生更難爰議設立南北巿平糶局數處以便貧民就近購米南巿一局借設於大東門外龍王廟内定八月二日（今日）開辦昨日已運到秈米四百石聞該局開糶章程每米一升之價約在百文左右云 
　　閘北災民之賑撫閘北太陽廟北江淮村客民所蓋之草屋吹倒者計二三百户業經錢經董委慈善團查明細數並分别被災輕重詳請縣公署酌予賑恤其餘如藥水廠舊址及义袋角新民格並四五兩區各分駐所境内吹坍之草屋連日亦經紅十字會派員協同各警所長警詳細調查先行按名發給小票一紙分别大小口大口每名銅元二十枚小口十枚一俟調查告竣由巿經董向縣知事領取賑欵歸慈善團發給 
　　出口沙船之駛回本埠李長順沙船於風暴前一日攬載客貨自滬開往青口等處駛至吳淞尙未出口即遇颺風船身　　不定該船老大知此風來勢甚猛即將艙面约值二千餘金之重笨貨物抛棄江中設法駛傍浦灘惟船身已被浪打穿數洞當即竭力抵塞幸無大礙昨午巳回至滬南缷去貨物重行修理 
　　緝拿海賊之飛飭此次海面遭風船隻甚多其損失貨物隨波漂逐者比比皆是乃有一般海賊乘危攫取甚且有將溺斃尸身之衣物剥取仍將屍身抛入海中者茲爲海軍司令部曁水警第一廳所聞當飛飭各駐泊軍艦及各水警廣艇嚴密梭巡如遇此項海賊立即拘拿盡法懲治並聞司令部巳加派軍艦四出游弋矣 
　　打撈沉船之糾葛甬婦祝吳氏所有之烏山船一艘平日雇人管駕其船價約值千餘金此次起風之時該船泊在南馬頭附近猝不及防被風吹覆横於薛家浜港口事後該氏雇附近之江北人趙和尙陳光福等十餘人設法打撈每人許給洋兩元至該船撈起後該氏以船中器具巳被趙等一併呑没向之理論昨日扭控一分駐所趙等均不承認並要索撈費互辨良久飭送警廳司法科訊核　　上海醫院之損失上海醫院前後圍牆本極堅固此次亦吹坍七八開間之多現經監院張竹君女士雇匠估價所需修費約數百金該院因經　　　　　已　　　　各董事及地方各官　設法籌撥以便開工 
　　木商會館之請求南巿各木行駐泊浦江之木排因篾　被浪激斷漂失甚多茲由木商會館董事函請南商會呈報上海縣沈知事轉知浦東三林塘龍華蕩口等處各鄉董如有鄉人撈獲材木囑其迅速交還以便酌給撈費並巳函請水陸各防營一體查照 
　　水木工匠之機會此次風災凡城内外房屋之坍場及倒毁牆垣等事幾於觸目皆是日來咸急欲修理惟水木工匠人數雖多不敷分布故由匠頭至他處招致工匠來滬帮助聞修築工價須較平時加給兩三倍否則無人承辦 
　　壓斃隣婦之撫恤滬城大南門内周洪山之妻邱氏於上月二十八號風雨交作之時被比鄰張旦榮家圍牆倒下壓傷身死該氏現年三十六歳遺下子女四口最幼者祇四月現張姓以周貧苦堪憐已於昨日給六百元以資撫恤 
　　披髮纓冠之救援法租界大馬路合德里一號王昌詔所居之屋被二十七夜第一陣大風吹坍是時全家均已上牀多壓在内王昌詔之母睡在前樓正樑適壓在身上其時風雨甚大殊難施救幸馬路對面各鄰居奮勇往救將壓在屋下之人全行救出惟其母已被壓斃且全家器具盡行損壞止留灶披内鍋灶别無所有矣 
　　壓傷人口之救治此次風災本埠南北巿因坍牆倒壁壓傷人口不少調查各醫院及紅十字會醫救壓傷之男女大小約有三百餘人因傷斃命者亦有三十餘口之多 
　　坍牆傷人之續報前報紀麥加利銀行買辦之媳爲房屋坍下壓斃一節茲悉該行買辦爲王憲臣其第七媳住居英租界牛莊路泰源里因被牆垣坍下壓傷喉際奄奄一息旋延中西醫生救治始漸蘇醒並未殞命 
[北京觀測所之電信問題]  
　　北京觀測所與上海天文台互通消息業巳協定辦法茲將農商部咨交通部文錄下本部觀測所歷辦農業氣象觀測及天氣豫報等事京外各省已設分所二十三處但往來文件僅依郵遞往返需時以致天氣豫報一事迄今未能推行查歐美各國於氣象觀測之事每依電報通信消息旣形靈捷設備尤極完全故於風雨之警告氣壓之激變寒煥之推行皆能偵悉幾微宣告遐邇而海航陸運颶患雹災咸得預定機宜防衛不測近時如香港上海青島等處均由外人次第設立互行通報我國雖設備未甚完善萬難長付闕如京師爲首善之區四方　　所繫自應率先試辦1樹風聲近據該所與上海徐家滙天文台往返函商擬以彼此次換電信採用略號以省繁複巳得該處天文台復函允可此項電信各國均不取費現由上海天文台逕逹本部及由本部逕逹該處天文台專爲天氣豫報事件所有每日長期電信用費亦擬請免徵收以成創舉希爲核辦 
[賑品不及免稅之原因]  
　　江海　監督公署批粤商安和祥禀云據禀巳悉查此次粤省水火奇災特　　　各商　　懔　粹　辦米糧賑品陸續運往救濟具見好善熱忱本監督對於此項賑品應納稅項亦極願維持免納以表中央飢溺爲懷之意惟該商運粤餅乾二十五箱旣係於七月二十六日裝頴州輪船出口而楊道尹代請免稅之函係於二十七日送到則本　致闗公函黨然在該商號業經完稅出口之後稅務司事前未見本監督免稅函件仍令納稅係照闗章辦理非於該商賑品有所軒輊且昨日威稅務司專片知會即以前日該商所運餅乾連同廣興隆廣德隆祥安等號共有二萬四千二百五十磅之多無護照呈驗恐粤闗或有徵稅之事屬爲補發赴闗簽字寄往等因當經補具護照送　楊道尹轉交廣肇公所給商報闗核辦在案據此以觀稅務司對於維持賑務力表同情尤爲可見該商慨助餅乾至一千餘磅之多並立時遵章納稅出口以赴救災如救焚之義極爲難得前納稅欵究屬有限似可無須轉請給還以省手續即作本監督成人之美觀可也 
[龍洋掉換新幣之實行期]  
　　上海中國交通兩銀行對於以舊龍洋掉換新幣一事巳與錢業董事朱五樓陳一齋兩君會同各錢莊議訂辦法定舊曆七月初一日實行茲將往來函稿錄下 
　　兩銀行致錢業董事函前奉惠函詢及以舊龍洋掉換新幣一節茲敝行等定於陽曆八月一日實行每日各以二萬元爲度由貴錢業各莊自由來行掉換除銅洋挫邊不收外准以各種龍洋照換新幣可也至逐日所開龍洋行巿請照原議亦於八月一日起永遠取消特此函逹即希分别轉致各莊查照爲荷 
　　錢業董事復函接奉惠函　悉種切承示各種舊龍洋掉換新幣定於陽曆八月一日實行每日各以二萬元爲度等因具見貴行統一幣制之至意欽佩莫名敝處遵於昨日邀齊各莊會議一致贊成惟每日共以四萬元爲度誠恐或有不敷擬以陰曆七月一日實行照尊議僅遲十日而貴行巳積存四十萬元之數自不虞求過於供祗恐掉換擁擠周轉不靈議定江南湖北廣東及前清一圓銀幣四種龍洋暫與新幣一律通用先將其他各種龍洋逐日掉換一俟新幣充裕再行一律辦理諒貴行定以爲然也並請登報俾衆咸知至於龍洋行巿亦於舊曆七月一日起取銷每日祗開新幣及英洋兩種行情特函奉復即祈察核照准施行 
[提回嫌疑犯之復音]  
　　安徽人郭世武因被皖省駐滬偵探徐國柱暗殺黨人邊秀章（即駢綉章）一案牽涉曾經公共公廨訊判與徐併解鎭守使署訊辦嗣由郭母陳氏以駢綉章被害後即由其子報告捕房得將兇手拿獲不爲無功乃與兇手一併引渡心不甘服特延羅傑律師一再投廨聲請將郭提回復訊以免寃累捕房代表牛門律師亦表同情禀奉中西讞員核准並由羅傑律師逕函鄭鎭守使復面商楊交涉員轉商核准在案茲悉此案自由陪審西官德裴副領事　　鄭鎭守使將郭提回復訊去後得有鄭君復函略謂此案巳經敝署訊明將兇手徐國柱槍斃郭世武亦跡涉嫌疑照此情形　處五年以上之罪而　審公堂定例凡五年以上罪犯亦廨解送内地法廳訊　現郭世武已經判决禁錮五年又兩月核與法律相當母庸解回多費手續云云　君接閱後卽將原函發交公廨檢察　並由檢察處備函於前日與表君發下之原函一併送交羅傑律師閱看 
[再紀姦案與黨案之發覺]  
　　曾廣　　因姦拐滬城九畝地周姓婢女兩口經淞　警　廳緝獲研訊因其另有黨案嫌疑詳解鎭守使署訊辦在案茲悉此事發現原因實綠曾　　誘拐　姓婢女後經周報告警廳查緝嗣由警廳偵知曾　居英界某旅館當派偵探賫文前往該管捕房報明前情　同中西包探前往該旅館將曾捕獲連同行李帶回警廳經司法利　案研鞫供詞狡展　其行李在衣箱内搜出謀亂證據多　内有駐紥日本東京納　部長王敬一派曾爲暗殺隊長之委任狀一紙囑　黨徒三十名在浦口車站分布　有各省將軍巡按使及七級官員乘車經過施行暗殺向曾詰問俯首無詞　廳　以曾擔任暗殺護　確實遂命錄供將解送鎭守使署歸入軍法訊　云 
[杜絶招摇撞騙之文告]  
　　江蘇　酒　賣事務籌備處出示云蘇省菸酒公賣事宜日本處籌備以來訪聞有人假託本處　查名義在外招摇雖於菸酒商業無所影響而壞人名譽有淆聽聞不可不慎查本處派出調查人員其品行操守均爲本主任素所深信由友介紹而來者亦皆端正之士不至有不謹之行然後畀以責任本主任寛厚待人廉介持己遇有非法行爲不稍假借合行示諭商民人等一體知悉嗣後如有以本處調查名義在外招摇者查出交該管縣知事或司　官廳懲辦至組織菸酒公賣分棧押欵及公賣價格均遵循部章不容上下其手倘有藉以詐財欺罔玩法者該商民均可指名禀讦或證實函訴一經查實决不寛貸若該商民等通同舞獘亦即予受同科其各遵照母違特示 
[勸用國貨會報告會紀事]  
　　七月二十一號勸用國貨會開報告當會由陳君良玉主席其報告事件如下（一）崇明費君來函（二）黄礪生君來函（三）張始生君之負販團簡章（四）本會進行情形報告畢由席雨孫君演說大致以救國之貧在子振興商業英人以一公司滅印度知商戰之闗係國家至重且大次由陸君演說大致謂普及國貨首在改良工藝而改良工藝急應組織國貨介紹所以廣其途其外如振興工藝敎育亦爲當務之急云云自四句鐘起至六句鐘始振鈴散會 
[國貨鏡邊木之成績]  
　　美租界海寗路西首北南林里東二弄二十八號門牌祥興金本號係國貨維持會調查員沈思儉所創辦沈君以配製照片鏡架之金木邊向來只有舶來品銷場甚大故悉心研究依法仿造業已漸臻精美各處銷路日見推廣是亦挽回利權之一端也 
[孔氏祀田無須升科]  
　　上海縣公署昨奉道尹公署飭開奉巡按使飭准内務部咨開案查本部會同財政部呈清查地畝請將孔氏祀田按畝清丈免其升科會呈一件奉大總統批令准如所請辦理即由各該部轉行遵照此批等因除分行外相應刷印原呈咨行查照轉飭認眞辦理並希將辦理情形復部查核可也等因並附抄原呈到署准此合行飭仰該道尹即便遵照轉飭認眞辦理具報等因奉此除分行外合飭該知事仰即認眞辦理切實具報 
[挖泥工程之障礙]  
　　濬浦局以浦江挖泥工程現已從十六舖大逹碼頭起挖至大碼頭轉瞬即至闗橋之北開挖而該處沿浦灘所泊木排及各項船隻迄未遷移殊與工程有碍且大碼頭迤南至永盛碼頭爲止巳由工巡捐局訂定展寛馬路一律砌築泗門汀駁岸共長三百五十丈此段岸線之内各木行所泊木排前經商定限令移往龍華曁浦東兩處乃各該木行多藉口吳淞進口之潮水直冲至龍華方始繞旋水勢甚爲湧急恐木排所紥之篾纜被　冲散不允遷往而浦東沿浦灘又均有洋商築造碼頭木排更難停泊故遷延至今尙多觀望至浦灘向迫之船隻亦均經移去似此延緩實與濬浦挖泥工程及工巡捐局展放岸線計畫均有妨碍自應速籌妥善方法以竟全功故前日巳函商工巡捐局迅速籌議矣 
[機器製衣業建設公所]  
　　上海縣知事分　昨出示　　　　南北巿機衣店　　發起人　秋堂　士林趙彬　秦　生　桂忠解子清趙新才王連　陳文蘭孫銀　等　稱機器製衣本埠南北巿滬甬　鎭　　　　店舖計有二百　　之多而店夥學徒巳逹二千餘人　衆　　推廣國物振興實業之時吾業自應同心協力共籌進步務使精益求精以期挽救利權茲由同業等發起　合　　　　　　　事公所定名　尙堂先在北巿　　里第六號門牌設立事　　藉督會集今已於　月三十日邀集同業各店主到所公同　定行規選舉孫吟山爲總董文棟華爲協董此皆同業中　孚　　殷　可靠並在滬甬蘇鎭四帮中各　　董一人　員十二人　本埠工商各業　立公所訂定行規均禀請行政官署頒示　行論董承辦以　　　現在吾業全體巳多數　咸　　成立　　擬訂同行規章錄摺援例具禀請求鑒核恩賜　案頒發　　公示俾資一律遵守並乞俯准給　委任孫吟山文棟華爲機衣公所總協董事以專責成等情並呈行規工價　摺到署　以該業唐舖共有二百餘家此項行規工價係　公　妥訂　　　　　或過半數之店章另禀核辦批示去後茲據遵批　具店　　　請求前來除批准立案外合行示仰南北巿　　　　等一　知悉須知建立公所　舉業董係爲聮合團體維持業務　　　　務各遵照辦理母　切切特示 
[欺侮幼女之懲治]  
　船户黄王氏之六歳幼女仁　前被船夥嚴加生用强欺侮脫逃來申被該氏尋獲扭控公共公堂訊供之下以犯事之處　在内地判送上海地方廳經檢察官預審起訴審判廳曾經辯　　　聽候宣判在案前日下午由審廳刑庭庭　趙君會同　檢　　命提嚴加生至案略詰之下判處五等有期徒刑監禁六個月以儆 
[監禁男女拐犯]  
　　拐匪萬長有拐婦劉郭氏專以誘拐小孩出口販賣爲生此次案發被獲由地方審檢廳訊實押候宣判在案前日經推檢各官開庭飭提萬並該氏到案略詰數語判該氏監禁五年萬長有監禁三年 
[婦人拐販小孩]  
　　拐婦曹蕭氏近在常州境内拐得十二歳男孩小中十一歳男孩小雲十歳男孩小宫十四歳女孩小喜十三歳女孩桃爾等五口來滬昨日擬乘海口輪船赴厦門販賣當爲水巡捕房偵探及救濟會會員上船查獲禀奉捕頭　　　　　　　　辦奉諭將曹蕭氏收押候究各孩暫發所中留養候家屬來案認領 
[誘拐並無確據]  
　　婦人韓徐氏前至檢察分庭訴陳阿根誘拐伊女前日由李檢察官批示云該氏所訴並無確據且稱陳阿根召集無賴與氏子尋仇顯有他項情獘未便照准 
[發現受傷屍身]  
　　前晚十句餘鐘滬西靜安寺路外國墳山後面發現無名男屍一具年約三十歳左右身受刀傷八九處足穿洋襪而無鞋赤賻下身穿白洋布褲當由巡街印捕歸禀捕頭飭將屍體車送驗屍所聽候公共公廨中西官驗明核辦 
[汽車撞傷老人]  
　　老者某甲前日行經法新租界電車之旁適有盧小弟駕駛汽車經過不及退避被撞倒地碾傷頭面由捕將廬帶入捕房經車主存洋十元保出現將盧傳至法公堂請訊捕房派人禀稱該老人傷勢非輕雖無性命之虞須四五禮拜方能醫痊判盧交洋五十元保出候受傷人痊愈核辦 
[公堂代出醫費]  
　　張庭鶴乘坐電車至黄浦灘車夫停妥急欲跳下以致跌傷由捕房送至醫院醫痊於前日解送法公堂禀稱須出醫費洋四元五角張稱無力措置判令退去醫費由公堂代償 
[知事得奬之道賀]  
　　上海縣知事沈寳昌君奉齊巡按使呈請總統賞給五等嘉禾章前日巳有電到申滬上行政軍警各機闗並地方審判廳長袁麟伯檢察廳長林仲立以及地方警察景毓華警佐領袖等均於昨晨至縣公署道賀一時車馬盈門頗爲熱鬧 
[再誌浙江銀行與李徵五之交涉]  
　　濱江銀行控前閘北光復軍統領李徵五不理欠　四萬兩一案前日上午經公共公廨傳訊被告本人不到惟造代表律師到堂辯論中西官判候展期一禮拜再行集訊 
[贖還道契之期限]  
 
 
 

Page 11

 
 
　明銀行在公共公廨控告沈梅伯不理抵欵一案前日上午由聶饔讞會同英領卓君升坐民庭研訊據原告代表律師上堂　稱被告屢奉堂訊不到曾經原告登報今被告於十　天内投案逾期仍不到堂應請諭限被告於三個月内備齊本利銀二萬八千兩將所抵道契取贖因該道契巳由原告轉抵於永年公司如三個月限滿不贖應請給諭歸原告管業估計價值不敷　　飭邊繼由該銀行内之樊松甫上堂證明被告將道契抵去規元二萬兩云云中西官判限被告於三個月取贖逾期歸原告管業並令原告於限内每月登報兩次 
[欠欵糾葛案之辯論]  
　　沈頌文控徐松林等欠銀糾葛一案前晨由公共公廨傳訊先由原告代表律師上堂譯稱案内被告孫全標虧欠原告銀兩計有六十餘萬兩之多祇交千元人洋並保且屢奉堂訊不到應請加保並請飭令被告及理賬員等到案質訊繼由孫全標之代表律師到堂代爲辯護中西官諭令兩造律師且退候展期七天傳齊人證再訊 
[呑產避匿之訴訟]  
　　巳故前清江蘇臬司朱竹石之子朱景邁（即朱象甫）被其族兄朱景純等在公共公廨控被呑没七房產業避匿平湖等情前日上午由廨傳訊先由原告代表沃沛律師上堂譯訴案情繼由被告代表担文帮辦好卜魯律師到堂代爲辯護中西官判被告交保候再訊核 
[迷路小孩待認]  
　　男孩余阿戴赤膞赤足祗穿藍布舊單袴一條在法租界迷途由捕查見帶至法公堂盤問據供年十二歳俞家橋人現在館驛橋地方學習手藝私自出外以致迷途又男孩許春來亦祗穿破洋布袴左目巳盲年約七八歳訊其父母住址均不能答聶讞員判均送堂　養候領 
[誌謝]  
　　昨承海　造册　惠贈民國三年通商貿易册中卷第一册一本書此誌謝 
又承中華圖書館惠贈第六十一期小說週刋禮拜六二册謝謝來函 
[泗水僑商周文能等來函]  
　　泗水商會發起籌辦愛國捐坡中諸同胞皆踴躍樂輸每夜於會中開演說會到者數百人有到會報捐者有自行納捐者絡繹不絶洵我同胞愛國之熱誠亦商會諸公提倡之力也愛國捐總理李雙輝君副理鄭堅成君財政王振煌君協理蔣報料君吳河水君並諸董事募捐員均能熱心辦事不辭營苦五月八日開全體特别大會到者數千人首由王振煌君登台演說宣佈自己願認捐五萬盾吳河水君宣佈認捐一萬盾李雙輝君認捐五千盾子餘或千或百紛紛各自認捐爭先恐後熱鬧非常王振煌君長其王清三君認捐五千盾父子兩人井認購國債票萬餘盾李雙輝君吳河水君蔣報料君鄭堅成君亦皆認購國債票數萬盾並於每星期坐電車往各内山演說勸道唇焦舌敝不以爲苦由是各内山聞風感動各自歡呼認捐有芒越埠雷珍蘭林鶴年君乃僑生者亦出而提倡假座中華學堂演說一時到者甚衆立即鳩集萬餘盾弟目覩林君冒暑往各店户勸捐不避艱辛誠華僑中不可多得之人也經將一萬盾送交泗水愛國捐事務所各内山熱心如林君者亦爭將捐欵送泗業於去月由泗先匯英銀一十五萬元於北京財政部而財政部則巳轉交中國銀行生息矣現諸公議再倡辦所得捐值百抽五並營業捐以爲永久之計倘海内外諸同胞若能照此仿行則我國之富强豈不可計日待哉 
[張燮臣來函]  
　　前日報載公堂案有鄙人串同鄭銘三等股開滑頭錢莊騙人錢財云云鄙人見之愕然所布鄭銘三者素不相識諒係訪事員　報伏乞更正免傷　人名譽是所感盻 
按張係繁姓人以燮臣二字取號者亦甚多此姓此名恐非一人所獨惟此張燮臣旣與案中人素不相識當無闗係故錄其來函于右 
[劉雲齋來函]  
　　頃　貴報七月二十九三十兩日新聞欄内有老公茂盛康祥福泰中和等號公延律師控鄭銘三宓啓彰等在三洋涇橋虚設錢莊並有鄙人串同等語顯係貴報訪員傳聞失實竊鄙人僅與該莊往來計被該莊倒去規元六千餘兩巳進禀公堂獲到該莊經理鄭宓二人刻正嚴追事闗鄙人名譽爲特函請登入貴報來函門内以昭實在無任感激劉雲齋謹上 
雜評三（訥） 
[幸災樂禍]  
　　山東遇戰禍而胡匪乘之以搶掠廣東遇水火而盜匪乘之以肆刼此次江浙遇風災而海賊且刦及死者之身何幸災樂禍之甚也雖然此軰盜賊不足論若今日政界風潮中亦大有幸災樂禍之人在落井下石爲官場慣技幸災樂禍之人多故中國之災禍日出而不巳也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[說蚊] [  詩癯]  
　　跳躍者吾知其爲蚤逐臭者吾知其爲蠅性喜伏處者吾知其爲　（即臭蟲）維彼小醜或擾人清夢或吮人肌膚皆足以取憎於人乃有一物焉不喜跳躍不願逐臭不甘伏處尖爾喙鼓爾翼每乘人不備一試其嘬膚飲血之慣技則蚊是也 
夏日當空揮汗如雨當此暑期無事余方濡筆和墨伏案吟哦作幾篇汗血文章投稿於自由談博取幾許汗血錢以充瓜果之費豈知文章尙未脫稿彼　食之蚊巳乘間圖一飽迨舉扇一運若輩早飽掠呼嘯而去咄咄么麽何詭譎乃爾彼　袴子弟梁肉是耽何不吮彼之膚　民污吏厚祿是貪何不吸彼之血詩瘤體素孱弱有幾許血液可供汝之狼呑虎咽耶蚊乎蚊乎非擇肥而噬竟擇癯而噬矣 
嗚呼吾觀於蚊竊因之有所感焉官吏之貪贜也竭力搜括慾壑難填必宦囊充足而後巳蚊則肆其饕餮食必求飽非腹脹如鼓不止故蚊之貪可比官吏名士之吹牛也　上萬言動人觀聽此也條陳彼也條陳風頭雖健無補時艱蚊則終日嗡嗡鳴聲聒耳諺所謂聚蚊成雷是也故蚊之多言可比今之名士黨人之被捕也前仆後繼視死如歸蚊面窺伺於臥榻之旁黨羽密布擾亂治安雖流血以死亦所甘心故蚊之敢死可比今之黨人劇盜之刦物也明目張膽毫無顧忌蚊則每逢夏　不論畫夜分據人體較之臭蟲之盡而匿跡夜而横行者不可同日語矣故蚊之暴可比劇盜然則官吏也名士也黨人也劇盜也區區蚊蟲竟兼而有之宜其種族之　生不巳安享人間血食也（四） 
[捕蝗解仿韓愈獲麟解] [  山陽宋焜]  
　　蝗之爲害昭昭也紀於禮（月令蟲蝗爲災一見於漢史（文帝紀旱蝗）雜出於傳記百家之書雖婦人女子皆知其爲害也然蝗之爲物不畜於家不恒有於世界其爲形也不類非若蟬蟻蚊蠅蚤虱螬蚋然然則雖有蝗不可知其爲蝗也鳴者吾知其爲蟬爬者吾知其爲蟻蚊蠅蚤虱螬蚋吾知其爲蚊蠅蚤虱螬蚋也惟蝗也不可知不可知則其謂之無害也亦宜雖然蝗之出必有貪）官在乎位蝗爲貪官出也（後漢五行志蝗蟲貪苛之所致也　　者必知蝗蝗之果不爲無害也又曰蝗之所以爲蝗者以害不以形若蝗之出不待貪官則謂之無害也亦宜（循良之吏蝗不入境）（四） 
栩園詩選 
[清明舟中] [  張季子]  
　　　　東風卷作團扁舟竟日雪中看滄波京口烟華隔細雨清明燕雀寒漸覺離家衣帶緩祗應對客酒杯　墓門何處冬青樹愁見　　出社　 
[還家]  
　　闗河苦說大匆　　颯江淮尙轄蓬但使有田供抱　誰能計歳　飛鴻六年冰雪還家夢千里　幢落木　丹嶂黄泥前約在分明愁愧此山中 
筆記 
[蠻荒慘劇（三）（續）] [  指嚴]  
　　奴隸之於主人不敢自有其家室幟牲玉帛臣妾子女惟所命伊古封建時代且然若亂世之君海陵宣淫其戚族朱温縱慾於張室禽媾獸交幾無天日况蠻俗之黑　尤甚者乎祿冠虎視其田役者爼上肉而諸田役之貢諛獻媚試檢二十一朝往史所謂弄臣寵倖者其熊度得母相似杜必明身爲祿氏田役大長自以爲受恩深重一身外皆主公所賜則視獻一媳婦何難且此貧家女又本不得尊章之歡心棄如敵屣毫不足惜是夕燈張於室胾熟於庖疊褥重裍奉觴上壽而巍峨顯赫之祿冠虎僕從紛紜衣冠沐澤昻然升中　而坐主人夫婦出拜箕踞受之咄嗟指揮曰速遣美婦來吾不耐與老夫婦周旋也必明唯唯立促婢媪扶榮女出嬌枝蟬雨弱蒂驚風不勝顦顇可憐之態俯首躊躇不肯行婢媪强挾之至祿所令舉首榮女不肯祿笑曰嬌兒初見生人固難怪其然也必明進曰賤息無狀幸主公憐恕祿麾之以肱曰吾非强暴者母煩汝饒舌也媳汝果美吾視之若天仙肯唐突乎乃命之坐榮女初猶靦覥憤愧背如芒剌旣而棖觸夫君之約忽轉念曰不入虎穴焉得虎子吾當以狂藥迷之庶易逹目的耳於是翩然起立捧觴而進殷勤軟語勸盡　祿掀髯　　曰佳人愛我哉舉杯立盡以涓滴餘瀝賜榮女榮女辭不勝酒力則自起牽女袖强灌之女吃吃强笑無忤色冠虎大悅以爲榮女果順己也卽必明夫婦及家人子皆以爲楊花水草易逐波流假惺惺輙復鎔化耳遂不復設防須　酒罷碌冠虎挈女入房衆亦漸散以爲好事成矣必明至窗下探之聞酣聲曰明日準備青廬送歸榮女多福哉 
小說 
家庭小說 
[嫣紅刧] [  常覺小蝶合譯　天虛我生潤文]  
　　第四十九章 
　　春氣旣復萬物咸得其生海兒斯東叢　萬綠中風景絶佳威廉好禮倍登時方從廠中歸乃適與亨利安西來相值吾筆巳不久與亨利相附麗今當一叙其形容亨利雖巳長成然仍不過中村面目絶都瑩潔如脂惟眉目之間時叢憂恨行時足亦微　是其缺憾耳然吾則謂世界上無十全之人亨利亦幸有此乃得安住人間否則如此美少年不爲人妬亦且爲天忌耳亨利既見威廉乃挽其臂曰吾行殊憊正盼有人助我汝不見此間道路咸斜平作坡形誠難於步也威廉微笑乃挽之而行亨利曰君來正佳蓋予甚願君一降寒舍同啜茶點可乎旣又曰威廉奈何躊躇豈巳另有約耶威廉曰無之但吾書尙未温熟故。。。。亨利接語曰故汝不願往豈汝欲作蘇格拉底（希臘七賢之一）歟威廉笑曰此烏敢望吾但求有用於世足矣亨利不禁　歎曰好學哉汝吾愧汝多矣旣忽笑曰尙有一事　汝滋堪粹腹蓋日來哈勃克每每至予家予雖厭見其人然輒好見其動怒因告以近來密斯特喀丁盛贊茀萊克好學實則其所得益　緣於汝哈勃克聞語果大怒厥狀至可笑旣而又肆狂　曰威廉之學間又絶佳乎以吾思之彼但知牛皮之造法及手套製法即爲巳足何必學吾輩紳士亦從事學問可鄙哉其時吾妹梅麗方作畫聞語雙頰遽　停其筆言曰　告汝威廉之學但剔其糟粕亦足抵汝全胸所有至於紳士與否則其足趾之甲亦且較汝全身爲高貴也威廉汝思之此種兒女語可笑不可笑乎予因拍哈勃克肩曰孺子汝聞吾妹言乎此語確也嗟乎威廉當時哈勃克憤懣之狀吾直無術以爲形容矣言次回首視威廉則威廉之雙頰巳大　其一種又忸怩又美滿之神情咸流露於無可奈何之間 
奇情小說 
[秘密汽車] [  東埜譯]  
　　第四章（續） 
　　挨周向來者使了一個眼色眉頭一縐說道你便是薦來的車夫名喚藍根的囑你駕駛汽車幾年了有若何經驗手段嫻熟不嫻熟我現在要面試你你们兩位貴同事中誰人伴我到外邊廣場之上試試這輛車子若何穏妥若何靈快也算是個開車典禮這車子的構造法甚是精巧只看他外形十分悅目我巳經滿意衆人聽着一閧走出那木棚來勃立南同苿莉兒兩人却是不相爲謀的故意落在後面放遲了脚步斜献着眼睛你看着我我看着你各有萬語千言衝喉欲吐只苦得開宗明義第一句竟是無處說起後來那意大利人駕着車子緩緩駛出木棚勃立南也和苿莉兒走出隨手鎖上了門搭山着說道密司挨周你可能記得以前密司惠臨同我參觀車廠我不是問過你肯信託我不肯信託我的一席話嗎乘莉兒玉容微酡笑答道這幾句話我鐫之心版一輩子忘不了但你何以提起這事來勃立南笑道我所以提起這事的緣故便是密司所以要鐫入心版的緣故我惟恐密司忘却所以提醒一句誰知我差疑了人了現在容我駕車請密司乘坐這車子是我們廠中自造　不虞債事密司可肯以千金之軀託付我手中麽茉莉兒猶豫不答後來低垂粉頸赧然說了一個肯字勃立南聽得喜不自勝伸手握着他潤如玉膩如酥的一只手腕心裹别别别只顧亂跳低聲說道密司挨周茉莉兒我放大膽子說一句不知進退的話你可肯。。。。。勃立南話未說完只聽前面挨周喊道茉莉兒茉莉兒你在那裹茉莉兒正含着萬種嬌羞此時又是一急兩個粉頰之上就一片片泛出紅雲登時占滿了全部忙向勃立南啾了一眼且走且說道你的意思我明白了一朝和你同車把性命託付你手中也是使得勃立南一聽得玉人首肯幾幾乎感激涕零只因時間侷促四圍耳目衆多只說得謝你兩字巳經走入挨周縢逹以及工匠等一大堆人叢中 
 
 
 

Page 15

 
 
   
 
 

Page 16

 
 
   
 
