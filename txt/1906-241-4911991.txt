# 1906 - 241 - 4911991

 

Page 1

 
 
 
　　 
 
 

Page 2

 
 
[電上諭]  
　　七月十七日奉上諭陳虁龍奏舉劾屬員一摺江蘇口口道瑞澂江甯府知府羅章署常州府知府候補知府許星璧長州縣知縣蘇品仁代理常熟縣知縣寶山縣知縣金元烺南匯縣知縣李超瓊均著傳旨嘉獎候補道朱承昌才欠開展聲名平常蔡國熊庸闇性成委靡不振均著以同知降補候補知府吳觀樂才質粗疎辦公草率吳炳元舉止輕浮難資表率均著以通判降補前署甘泉縣知縣候補知縣白承頤操守難信頗滋物議前署山陽縣知縣候補知縣單琳報案不實有心諱飾候補知縣張緒品行有虧難膺民社劉鼎行爲荒謬不安本分孫光衍聲名甚劣不堪造就何乃蔚人欠謹飭糜欵誤公詹樹梅才識庸劣遇事敷衍常熟縣縣丞程柱追租釀命吳縣光福巡檢蔣家澤馭下不嚴均著卽行革職婁縣知縣屈泰清年逾七旬衰庸交侵陽湖縣知縣陸清臣年老才庸難期振作均著勒令休致餘著照所議辦理該部知道欽此 
[諭旨恭錄]  
　　七月初九日奉旨廕生廣棻著以侍衛用福建長泰縣知縣着趙國楹補授山東濟陽縣知縣著陶緒泰補授福建大田縣知縣著程楚枬補授四川黔江縣知縣著王熾昌補授陜西宜君縣知縣著劉錤德補授湖北通城縣知縣著王祖詢補授吏部文選司主事着龍建章補授截取舉人現任肥鄕縣敎諭王栢年著以鹽庫各大使用截取舉人孫蘭升著以直隸州州同用周汝坊著以直隸州州同用出甲銘著以鹽庫各大使用邵聲鎏着以鹽庫各大使用顧福基着以直隸州州同用莫炳賢著以直隸州州同用嚴稱恪著以鹽庫各大使用揀選舉人彭棨著以直隸州州同用高爲漢著以鹽庫各大使用涂開藩着以直隸州州同用程允升著以鹽庫各大使用楊榮蔭著以直隸州州同用林口著以直隸州州同用夏冤著以鹽庫各大使用陳鳴鑾著以直隸州州同用劉恩齡著以鹽庫各大使用喩思賢著以鹽庫各大使用范釆晉著直隸州州同用何其敬著以直隸州州同用朱鴻磐著以鹽庫各大使用俸滿敎職山西高平縣敎諭傅履祥著以敎職用太常寺筆帖式著清芬補授翰林院筆帖式著福綸補授兵部筆帖式着恩緒補授兵科給事中員缺著陳恆慶補授擬補陜西道監察御史黄昌年内閣侍讀吉順青州副都統衙門筆帖式志昌俱著准其補授截取繁缺知府戶部郎中李嗣鶴著照例用保送發知府翰林院檢討黄壽袞著以知府分發省分補用保送直隸州知州盛京裁缺兵部主事勒爾金著交部記名以直隸州知州用保送撫民同知通判盛京裁缺工部司庫慶壽著交部記名以撫民通判用保送知縣盛京裁缺刑部筆帖式毓麟劉含章俱著交部記名以知縣用保舉直隸候補直隸州知州吳畬安徽候補知縣朱傳筒山東候補知縣吳成纘俱著照例用開復降二級調用前江蘇試用道兪啟元著准其開復降調處分仍發原省照例用前浙江大挑知縣李思敬著准其開復原官仍發原省照例用捐復前陜西補用知縣杜樹勳著准其捐復原官照例用欽此 
[憲政胚論之大畧]  
自十三日宣佈立憲之詔。風聲所播。耳目一新。國中之渴望立憲者。行將同聲稱禱以貢其慶祝之忱矣雖然今日正在預備立憲時期其内政之整飭秩序之維持敎育之强迫議會之組織種種設施皆當以數年之歲月爲練習試驗之地步蓋中國將來果能立何等程度之憲法。變化消長。全在此先期豫備之中。全國上下。對此問題其不能淡漠視之也明甚。昨由諸曁蔣君智由郵贈憲政胚論二卷。卷上官制篇卷下民權篇。觀察社會之情狀。造成憲政之胚胎。採而用之。誠爲適宜。茲將總論二則。錄登報端。其諸暗室之明燭航海之方針乎 
憲一睡之胚期夫憲政與憲法不同。法者多爲政之所生若無政而徒有法。則法亦一廢物而已。故中國今日。不患無憲法。患無憲政。而憲政之所由成。必先有。一胚胎之時期此胚胎之時期中。若國家之制度。人民之智識。必皆脫離專制時代之習慣。而養成立憲時代之習慣。至於發逹充足。不能不立一規則以爲永久遵守之典則憲法出焉。故曰憲法者成長而非造作者也。今中國而果欲立憲平。不必慕憲法之美名。而當造憲政之精神夫立憲必期十年。乃至十年以上。此人之所同知也。然憲法雖可遲之十年以後。而憲政之基礎必先以漸實行。蓋此數年之中。雖無成形之憲法而其實無一不當爲立。憲習練試驗之一地步而憲法不過自然成熟後一産出之物耳 
 
 
 

Page 3

 
 
故余名。此爲憲政之胚期猶人在胞胎中。其初塊然之一物耳。月月改變其形相。至十月。則形相畢具。而後乃逹生焉。不然。則流産而已而欲保産期之。健全。則最不可不注重於此胚期中也 
憲胚之造法夫立憲旣有胚胎之時期。然則造此立憲之胚象。將如何乎。是學者所當研究之一事也。今夫世之研究立憲者。可略分爲二種一條段的一具體的。條段之法。考其一事一例。此法固於有時爲必要。然以國人素未立於憲政制度之下但有條段之法。必無由知立憲之槪略而鱗爪隱現亦不有取爲造憲政胚象之用故必當有具體之法雖然欲用具體之法而但以各國之憲法爲衡。則國與國。各有情。勢之不同。彼國有利之。法固未必。有利於我國而我國有利之法。又未必具有於彼國。（國與國各有情勢之不同故不獨歐洲之憲法我不能模倣之卽日本與中國同在東洋而日本之憲法我亦不能模倣之）故但採錄一國之憲法。或採錄各國之憲法。是。亦不可據以造憲政之胚象者也。然則其道若何。曰必融取憲法之學理而準照國勢民情立一自造之稿案以爲施行之本。而又必經過數年。從實。際上之試騐累改革以改革。而求其適宜此造憲政胚象之法也。本書之意盖如此。我國言憲法者。其亦有取於此歟。 
[日本大員論中國立憲之有成]  
　　十六日東京電云日本大隈伯爵深信中國立憲之有成彼云中國人民皆係民政黨今以民政主義變法則終可望其實行也譯字林報 
[西報稱美江督一缺之得人]  
　　字林報云端午橋制軍奉命補授兩江總督庽居三省之外人得此消息皆極歡慰端制軍自奉命充攷政大臣出洋游歷後閱歷益深人皆稱之爲中國最有才幹最爲開通之人端制軍頗關心國事故彼亦知如欲中國發逹氣象日新則外人亦未始不可延攬以收楚材晉用之效端制軍爲人以平正見稱於世現授新任更可大有所爲竊願端制軍到任後三省交涉當能兩得其平並藉此可知其在任一日則其屬下之中西官吏必能相親一日也 
[日本掃除中國海面之水雷]  
　　十六日東京電云日本海軍中將在黄海海面搜檢水雷聲稱黄海以北及香港柯林森海角日本東南沿海一帶以至金州海灣均已掃除一清譯字林報 
[練兵處咨議整頓海軍自造新式船砲京師]  
　　練兵處咨行各省督撫畧謂本處近議整頓海軍增購戰艦惟庫帑奇絀籌欵不易故諸事務從撙節查需配船頭快礮及邊砲梢砲望台砲等項如各省機器製造各局力能自造者則毋需虚耗巨資向外洋各廠訂購希飭各該局預先選擇新式自行倣造妥愼存儲惟備臨時急需云云（甲） 
[電飭川省添練防兵京師]  
　　日前練兵處電致四川總督成都將軍略謂近年川省地方諸多不靖亟宜添練精兵以資鎭攝查成都駐防旗營生齒日繁閑散中不乏精壯之材應請會籌辦法儘數揀選愼派管帶訓練成軍俾得咸成勁旅以資防堵云云（下） 
[電告韓人脅從鬍匪京師]  
　　日前盛京將軍電致外務部云查近日又有韓國匪徒多名潛至奉省勾結鬍匪滋擾除派兵防剿外請電知韓國政府設法查辦以杜將來而免藉口（上） 
[電飭嚴密查拿匪黨京師]  
　　初六日軍機大臣奏對時兩宮慮及各省匪黨乘機肇亂諸大老擬即電致各省督撫略謂現因朝廷改良政治變法自强乃各省竟有各種匪徒結黨意圖擾亂惟恐譸張日久愚民被其朦惑有害治安應請各該督撫飭屬嚴拿務獲重懲以安民庶（下） 
[電飭會拿梟匪蘇州]  
　　　通州恩直刺接奉撫憲電飭略謂頃據江陰緝私遊擊周明馨知縣承厚曾電稱游擊訪聞江邑攔門沙有梟匪販私飭弁往拿據復初三日駛至護潮港見有江北匪船數艘捕被槍斃一勇奪去軍械立卽親率弁勇並由縣派捕協拿探悉該匪胡滿等黨羽先已竄至通界除留緝並詳禀外請電飭通州會拿獲究等語除電請狼山鎭會拿外望卽迅派幹捕會營一體恊拿務獲解究毋任一名漏網爲要等因恩直刺得電當卽簽派幹役移會營汎一體嚴密查拿（甲） 
[電請派兵彈壓造謡匪徒常州]  
　　常州近日忽有匪徒在城廂内外遍布揑名揭帖並刋發傳單僞稱青果巷盛宮保家於十六日起發米一萬五千石洋一萬五千元無論何等貧戶均可至盛宅領取等語該處官紳聞之駭異此事顯係謀衆搶刦意圖煽亂並風聞有二三劣紳通匪之說事關地方隱患業由府縣電禀撫憲迅賜派兵前往彈壓並查拿造謡滋事之犯從重懲治以遏亂萌（明） 
[要匪張正金獲而復失漢口]  
　　霍山滋事之要匪張正金在羅田縣被人緝獲行至中途竟被兎脫業經該省大憲行文鄂省一體恊拿（千） 
[學部致各督撫電（爲派翰林中書出洋游學事）]  
各省督撫鑒洪本部於本月初七日具奏變通進士館辦法遣派學員出洋游學一摺奉旨依議欽此查癸卯甲辰兩科進士除已到館肄業及在各省辦學堂充敎員業經奏咨有案者外尚不乏人此項人員中之翰林中書應照此次奏案一律送入日本法政大學速成科第五班肄業一年半畢業後回京考驗照章分别獎勵　卽將貴省未來京之前項翰林中書及奏咨有案仍願游學者查有若干人卽由貴處給咨飭其赶緊起程務於八月十五日以前到東過期不再咨送萬勿遲誤并卽電覆蒸印（雲） 
 
 

Page 4

 
 
[給咨游學生催速東渡蘇州]  
　　蘇省學務處奉蘇撫札轉准學部電開本部議定停派速成游學業經電逹在案此項游學停派日期應以接到效電之日爲止其有在效電前已經給咨者應飭令速行東渡務於西九月内到東過期槪不送學希卽從速出示曉諭爲要等因仰即遵照辦理（甲） 
[江督致贛撫電（爲請奏勸捐人員仍准給獎事）]  
南昌撫台鈞鑒現准部咨各省勸捐人員不准保舉查近年辦捐之難百倍尋常經勸員紳設法籌集不遺餘力旣無薪水可貼公費所希冀者惟保舉耳况一槪不准人皆解體且有一捐巨欵無以酬勞更不足昭大信各省開捐或因工賑或因軍務均屬要需若不准保獎捐務立見短絀與停辦何異且查原定部章係按捐數多寡　獎早有限制毫無冐濫鄙意擬會商開捐各省督撫據實奏請籲懇恩施仍准照章給獎以資鼓勵其開辦在議停之後者一槪不准給奬俾示區别若尊意謂然或單銜上請或合詞入告統乞裁酌雷復爲盻馥（容） 
[南北軍秋操隨觀員規則]  
内賓隨觀規則 
第一條京内各衙署京不各省旗如願派員隨觀大操均應於七月内將官職姓名并所帶僕從人等及馬匹之數咨呈練兵處隨觀員若不能自帶僕從人等及馬匹應均豫請練兵處代爲備辦屆時由内賓接待司撥給第二條按照第一條咨呈後如欲增減人數或擬更換必須從速報告練兵處第三條隨觀員應於九月初三日至彰德府城閱兵處内賓接待司報到領取紅布縫綻左臂之上第四條隨觀員若爲新軍官佐各按現充之軍職穿制定之軍服參與閱兵式時卽穿制定禮服若非新軍官佐如緑營防營武官或文官之屬均一律行裝不得濫穿軍服第五條隨觀員自九月初三日起至九月初八日止由内賓接待司給住旁及火食第六條隨觀員每人給以各種地圖一份筆墨紙張等類均應自帶第七條由内賓接待司派應接員若干名分擔内賓應接之事以便傳逹隨觀上必要之指示及通知事件此外地圖方畧及一切圖書文件等亦由該員發給第八條各處隨觀員以官高資深者爲領袖凡關於隨觀之指示通知及授受印刷物件等事均歸該員掌管第九條第余條所載各領袖宜按照兩軍次日之豫定作戰部署屬下隨觀員分往考查以便多收隨觀之利益第十條第八條所載各領袖若欲使屬下隨觀員分别專隨某軍進退宿泊必須由内賓接待官報明總參議後始行分派此等分派員之領袖可隨時指定該領袖之任務亦照第八第九兩條辦理第十一條隨觀員由應接員指示集合地段及時刻必須勿誤時機由鐵路往返會操地時尤當遵照勿違第十二條隨觀員羣集兩軍各級指揮官之處欲聽取命令報告或欲觀察一切處置之時須臨時商定一二員爲之其餘各員稍離該指揮官之位置勿滋煩累爲要第十三條閱　之時隨觀員應在閱兵式職員及閱兵處諸員之後排成兩行跟隨前進不准帶差役僕從第十四條大宴畬時隨觀員須於所定之時刻到大宴會塲將入塲證據交付塲員以爲憑照該證據豫由内賓接待司發給第十五條本規則所定之外如有續增事件隨時示知（未完） 
[外務部奏覆通州天生港自開商埠摺續再]  
至接造碼頭修築江岸等項工程係屬各商埠應辦之事無論通商與否均應因地建置以期便利商民原奏所擬暫由大逹輪步公司息借欵項自行興辦工竣後於該處官收稅項撥還一節經外務部以該公司係何處商人所設附近碼頭江岸有無官地此項工程需欵及借息約若干現歸該公司自辦將來有無壟斷之弊電查該署督去後准覆稱大逹輪步公司係通州在籍翰林院修撰張謇等集股附近碼頭江岸並無官地建關築埠所需地畆應照原値劃撥歸官官認地値至關埠兩項工程經委員勘估約需銀十萬兩借息按通州商巿周年八釐係因官欵支絀出商借墊興辦絶無壟斷之弊等語戶部查各關關埠之初大半取借官欵先爲墊助俟本關收有稅項陸續歸還上年江蘇海州開埠係紳商自行息借銀兩經外務部會同臣部議准有案此次作爲起下貨物之口岸息借人逹輪步公司欵項以爲設關築埠之用具情事與海州略同應准照辦惟該公司承貸此項銀欵如須另集股欵應專招華股以杜流弊將來由官認還本息亦應按期支付毋令商人受虧至地方公事以及開設口岸一切應辦事宜仍應由江海關道一手經理該公司不得干預其訂立借款合同等件並飭先行報部立案以備查攷所有臣等議覆通州天生港自開商埠各緣由理合恭摺具陳伏乞皇太后皇上聖鑒訓示再此摺係外務部主稿會同戶部辦理合併陳明謹奏光緒三十二年六月二十三日奉硃批依議欽此 
[英大員辦事有方]  
　　十六日倫敦電云英國伯爵額爾金以斐洲那特爾巡撫麥克倫近在那特爾適値多事之秋力任艱鉅有膽有識因致函向之稱謝 
[德國優待英法武員]  
　　十六日倫敦電云德國大軍會操時各國前往閱操之將校惟英法武員得參預裁判此實非尋常之利益也 
[英德邦交並無問隙]  
　　十六日倫敦電云英國日日郵信報載稱曾有晉謁德相蒲盧親王德相告以德國並無與英國爭奪海上主人翁一席之意德相聲言德國關心波斯及勃葛逹德兩處鐵道實祇爲商務計即如近時英德兩君相見亦未嘗議及政治問題因此等問題與英德兩國固不相爲謀也要之此次兩君會晤實足消除彼此誤會之害云 
[俄京革命黨之團結]  
　　十四日倫敦電云俄京聖彼得堡革命黨機關部已且相聯合成一反對政府會譯字林報 
[德國國庫充盈]  
　　十六日柏林電云統計一千九百零五年德國之財政共餘馬克德瞥名六百二十四萬八千元 
[德國剿辦屬地土匪]  
　　十六日柏林電云德屬西南斐洲戊兵與土人交戰聞頗得手 
[古巴亂事將平]  
　　十六日柏林電云古巴總統已允列亂黨議和 
[德國擬設獨立殖民部一]  
　　十六日柏林電云德國國會下次開議時當仍要求設一獨立殖民部 
[俄陸軍大將有乞退消息]  
　　法報云俄京聖彼得堡電傳鐵列蒲夫大將已自行署名乞退 
[俄國伏莽不靖]  
　　法報云俄國華騒有總督受傷甚重地方頗不安靖放火轟擲炸彈之事尤多該省内各該警察與革命黨大起衝突 
[俄國陸軍謀亂]  
　　十七日倫敦電云俄國歐弟薩地方陸軍亡命之徒私立一會其意在滅盡所有官長而與革命黨聯合現已發覺陸軍將校之被捕者已有十四人 
[德皇以事繁不能游歷]  
　　十六日柏林電云美國聖督伊地方德國僑民曾奏　德皇往遊美國惟德皇已辭以政務殷繁云譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
 
　　 
 
 

Page 8

 
 
   
 
 

Page 9

 
 
[咨造標營各項清册湖北]  
　　湖北善後總局行張統制咨文略謂奉督憲張札開光緒三十二年五月十五日准戶部咨開准北擋房傳付光緒三十二年閏四月二十日内開奉上諭朕欽奉慈禧端佑康頤昭豫莊誠壽恭欽獻崇熙皇太后懿旨近來時局艱難民生困苦深宮宵旰憂勞無時不以敬天勤民爲念比因賠欵浩繁加以舉辦要政各省籌捐集欵重累吾民實皆萬不得已之舉惓懷民瘼早切疚心本年湖南江西等省被水成灾飢黎嗷嗷待哺近畿一帶又復缺雨麥收多歉糧價驟貴民食爲艱每念暘雨愆期偏災屢告政事缺失或有未知循省之餘益深恐懼我君臣上下惟當交相咨儆痛戒因循實事實心修明政治卽各省籌集各欵當思民膏民脂來處不易務宜撙節愛養留其有餘地方所行新政如練兵興學巡警工藝諸要務原爲敎養保衛而設自不應視爲緩圖但必以百姓之財皆爲百姓之用不得漫無稽核濫費虚糜至濱海沿江鹽梟會匪時有蠢動擾害閭閻尤爲斯民之害務當隨時嚴查重懲以安善良並著責成該將軍督撫振厲官方整飭吏治體念時艱共培元氣庶幾感召天租用副朝廷不忘修身之至欽此由内閣抄出到部相應恭錄飛咨湖廣總督欽遵辦理卽將該省練兵興學巡警工藝諸新政收支各項官欵造具清册專案送部備核可也等因到本部堂准此查前准吏部咨恭錄此案諭旨咨行欽遵當經札行北南布按二司欽遵分别移行查照在案茲准前因除分行外合就札行該局卽便遵照將本省練兵收支各項官款造册詳候核咨勿違此札等因奉此除本省練兵收欵由局查明核辦外所有本省練兵支欵因本年補募兵丁添購事械馬匹陸續備辦分撥各營未准咨明到局應如何造册之處無從核辦除咨詢陸軍第二十一混成協黎協統外相應備文咨詢爲此合咨貴統制請煩遵照部咨造具各標營餉章曁正雜各項支欵以及槍炮軍械等項細數清册過局以憑彚案轉咨（八） 
[補誌湘省拿獲禹之謨詳請長沙]  
　　前報迭紀湘省添派委員巡查七城及警察各叚兩禀務處亦出云嚴拿痞徒各節初猶未曾指出姓名迨上月二十二日由長沙府知縣在北正街惟一學堂拿獲湘鄕禹之謨　府審訊暫予監押聞禹被拿情節除屢次在省倡率全體學生把持滋閙外（如理葬游學生陳姚兩人　綑解兪監督等事）又　在湘鄕縣因鹽行訟案倡率學生二百餘人赴縣滋閙挾制官長之事又聞　在省勾結常備軍兵丁聚衆演說之事並聞有遣人在日本購辦軍裝致日本兩次電詢湘撫並電津外務部復由外務部電咨鄂督再由鄂督電詢湘撫並索取交案之事云云准此次拿辦之故因在湘鄕縣因暢遠鹽行派捐學費訟案禹倡率學堂二百餘人至縣鬨堂塞署爲拿辦問題審訊數次尚無著實口供是日湘撫即密飭電報局於一二日内無論何人不准發電而湘省學界中人徧發傳單邀集開會意在代爲申辯比爲學務處所聞當卽牌示畧謂湘鄕人禹之謨恣行不法劣蹟多端假地方公事强行出頭糾衆多人直人衙門哄堂塞署現經訪拿到案發府審辦查該犯在省城設有惟一學堂應卽將該學堂封停所有該堂學生限日内一律搬出如有情殷向學者一俟官立各學堂招考時准取具保結報名投考以憑錄取云云又牌示云湘鄕人禹之謨爲暢遠鹽行訟案聚衆數百人鬨堂塞署不法已極昨經飭長沙府縣拿獲到案一俟訊實之後自商接律懲辦乃訪聞湘鄕學堂竟敢擅發傳單開會演說實屬不成事體除移警務局將擅發傳單之人嚴密查拿外仰各學堂學生一體知悉務當各安本分母得聽人煽惑自干咎戾云云聞自牌示後各學堂學生無敢到者該學堂卽亦未敢再議開會惟嗣後該犯妻室禀求保釋又有惟一學堂辦事人禀懇免予封停均經批斥不准又有某敎堂牧師黄瑞祥其禀撫轅曁洋務局代爲解免旋奉湘撫批示略謂禹之謨藉暢遠鹽行訟案率領二百餘人至縣鬨堂塞署據湘鄕縣陶令禀報到院當飭長沙府派員往查屬實案情重大自應照例究辦非學商兩界所應干預至傳敎以勸人行善爲心尤宜自愛名譽母得輕聽人言率扯兪誥慶事代爲瀆辦云云而洋務局批示亦約略相同聞此案已由各大憲議擬定以永遠監禁罪名現因鄂督張宮保索取交案　初五日派委押解赴鄂矣（時） 
[光福鎭開第一次演說會情形蘇州]  
　　本月十四日光福鎭開辦演說之期先由西崦學堂校長馮肖　來城敦請講報社同人前往演說是日卽在該學堂佈置日場由馮宣告宗旨繼由講報社會員汪鳳椿陳說鴉片之害次由陶聽松演說敎育關系國家之利益次由邵立齋歷陳天足放足之利便是日到者四百餘人異常嚴肅詢鄕僻盛舉也（容） 
[批示求助留學經費杭州]  
　　永嘉縣生員鄭祖蘭擬赴日留學鐵路絀於資斧禀求學務處籌助當奉批示云行李困乏未能就道仰卽禀候地方官會商紳董或可酌籌公欵似壯行色所請由本處酌籌之處碍難准行（的） 
[浙撫病體就瘥杭州]  
　　浙撫張核帥前因偶染清恙業已專摺乞假一月并傳平湖縣杜大令來省診視刻已漸慶就瘥一切公件仍躬自閱看批行矣（的） 
[禀請折扣蓆捐寗波]  
　　甬郡蓆捐前山職商范沅認捐而各販戶俱欲每件除皮八折迭赴釐局禀控現認捐局于日昨具禀釐局願照各販前定章程每條收起騐捐六文六釐六毫每件准允以除皮八折輸捐業經會辦釐局喩太守照准辦理（具） 
[尼庵改作女學寗波]  
　　寗波西門長庚庵向有女尼住持現經敎育會長陳訓正具禀甯府請將該庵充作女學堂之用已經喩守批准業將該庵發封庵内住持女尼諭令紳等給發徙資限日遷讓（具） 
[常德地震湖南]  
　　常德府於上月二十七日黎明地震約十分鐘東城皇經閣地方房屋竟有全行傾倒者（時） 
[禀控油幇公所强佔官基漢口]  
　　漢口多寶林之古塘古橋本屬官基兹有油帮公所首事兪清臣私造僞契意圖侵佔安善堂董事及前後各街鄰四百餘戶咸抱不平因聯名投夏口廳署禀控 
 
 

Page 10

 
 
請爲究辦（巧） 
來函 
[續沈雨辰太史許久香觀察報告本省大府徐海水災節略]  
一採辦雜糧以足民食海屬貧民向以雜糧爲食光緒二十三四年海屬大饑賴運關東高糧　頭小麥接濟至活甚多聞今年關東糧稖收來尚好皖北小麥收成亦豐擬即派人調查如可採辦再請給咨往運並請准免稅厘一請濬河建閘以工代賑海沐各患北則高橋五龍兩河淤墊故北條之水往往泛溢南則兩六塘以及界　善後等河　皆淤宾故南條之水不能逕至於海以致泛溢無歸　而爲一遂成澤　請　由官紳籌欵乘水涸之時分道挑濬俾飢民得以力食而河道亦收事半功倍之效若鹽河六壩利害早在憲鑒之中曾經工師程陳生記估計等需銀十八萬金運司已允籌墊十萬兩餘欵並蒙憲台督憲允飭司道籌撥祇因分司尚走議詳遂致運司無從核轉查六壩歲修經費向由衆商按年撥派於官商毫無所捐於民灶大受其益應請札飭運司轉飭海州分司迅速會商決議以便及早興工此亦工振之一法一擬盡力墾務以補工振海贛懇牧自奉奏准後本擬逐漸興築現値飢饉擬多集股分廣招苦工築堰開溝藉可稍補工振之不足一截留粗麵以平糧價查本年水災後十法麵粉每斤售價漲至四十八文以致民心惶駭海豐麵粉公司因議僅運細麫出口所有粗麫槪留本地銷售每斤僅售制錢二十八文但計麥本不收餘息良善平民賴以濟急現囑公司派人至小麥豐收處所請法購運仍將粗麫貶價零售以補糶振之不足一請嚴禁造謡以遏亂萌海屬民雖强悍却甚畏官光緒二十四年道殣相望並無蠢動皆前州俟劉牧章牧懲奸禁盜之功也劉牧章牧僅嚴辦首犯一二人而匪徒自摺僅嚴厪示禁而謡言自息應請飭地方官　示嚴禁遇有藉飢搶奪訊明就地正法倘聚衆拒捕准予格殺勿論此雖不戮一人而已足以儆刁風渴亂萌矣以上海屬叙飢弭亂辦法而徐屬之睢邳宿均與海屬毗連灾情亦重已由新簡廣東崕瓊遺缺道段道書　在寗呈遞節畧請撥官　　次在滬公請義振善士段道亦　將來官振義振如何分撥應由雲沛等會同徐紳詳斯灾　輕重再禀請秋准分撥光緒三十二年七月初七日翰林院編修沈雲沛安　補用道許鼎霉謹呈 
[各洋寶號夏季清册]  
　　大豐恆興二戶各錢三千二百文成德豐恆豐瑞增泰源怡盛四戶各錢一千六百文日新盛泰記屏記恆茂盛四戶各錢一千二百文德昌順天益錦豐鼎豐　豐登豐義泰四逹瑞恆豐信正昌順鼎裕元生日新增振豐恆通裕新康元興公愼新泰恆裕豐盛蕚記福和新泰祥二十三戶各錢八百文以上共收錢三十六千文滬北天后宮前廣益善堂司董曾錢朱佩珍龔心銘施則敬祝大椿葉貽釗周鴻孫等謹誌 
[今日尚有本埠新聞及各省新聞均列入第三張閱者注意]  
　　 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[兩江學處通飭學堂文（爲嚴禁改裝剪辫事）]  
照得學堂爲養成國民造就人材之地敎員學生皆有當守之秩序即至冠形　之末亦當束　規矩以爲社會表率本處近見出洋留學員生往往改用裝束且將髮辫剪去當其負笈異域意在與彼族居處相習不妨徇俗從同迨乎學成回華各在内地辦事猶是國民卽宜還我初服其本在内地各校之員生旣未派往游學更不得相率效尤淆人觀聽近來各屬藉端毁學之案層見迭出無識之人往往疑學校爲敎堂指裝式爲慕外風潮之起未始不由於此甚至子弟年齡合格父兄視爲畏途不敢令其入校者此雖文告頻煩終無以解其惑而箝其口查奏定章程内載各學堂學生冠服宜歸畫一以昭整肅令人望而知重尤須嚴禁奇袤服式等語今如一校之内彼此形狀參差又或游行各處使人不知其爲何國民族實與定章嚴禁奇袤之意相背且定數學堂敎員皆須列作職官學生畢業効用亦必榮以章服假使餘髮種種體制何以相稱矧髮膚受之父母無故不敢毁傷服色定自皇朝凡在莫不遵守極之學問之道爲已爲人古有明訓際此爭存時代尤當共求實際不襲虚文現聞北洋所用留學生無辫髮者均能一律蓄還足徵愛閱思想兩江爲南省總滙現奉督憲面諭應一律仿照辦理不得自爲風氣合亟札飭札到該學堂卽便轉飭在校敎習學生萬萬不可輕剪髮辫改易裝服一面詳爲勸導隨時約束以息浮言而符定制此事於敎育前途關繫甚重日憲諭諄諄尤當師詔弟勉不得視爲具文致蹈不韙切切（雲） 
[上海官申]  
　　卸任上海縣汪瑶庭大令日前至松謁見府尊公畢日昨返滬後卽赴蘇垣禀見省憲○新授廣東潮州府遺缺知府吳蔭培寶山縣知縣王得庚昨日均至道禀謁（宜） 
[瑞觀察銷假]  
　　滬道瑞莘儒觀察因前患耳症兼受外感經電禀督賞假數日俾資調理嗣以外感雖愈耳仍作痛又禀請續假五天現觀察連日延醫診治已占勿藥業已電禀銷假照常視事矣（甲） 
[南巿商業體操會慶祝立憲]  
　　本月十三日朝廷特頒明詔宣示立憲爲我國曠古以來未有之盛事南巿商業體操會准於念一日晨六點半鐘邀集全體於操塲内開特别大會舉行慶祝大典（南） 
[道批照錄]  
　　批濮先龍禀云爾父合開怡和公退股情形旣在公共租界會審公廨訊斷有案由縣移明何以又復有提仰租界會審委員就近移查核辦母任砌累粘抄並發○批唐月亭禀公案經由縣屢次傳証集訊孰虚孰實應候復核定斷母得率瀆粘抄附（宜） 
[釐局批示照錄]  
　　牙釐總局督辦陳亦漁觀察昨日撥出批示二道照錄　下孫俊蘭禀批昨據監生陳兆榮曁牙戶沙龍泉來局禀控該牙戶被搶反噬揑名冐保等情卽經批飭該縣秉公訊斷復核在案茲核來禀陳鳳崗租趙同善故帖分設三行霸持貨物究竟其中孰是孰非　寶山縣迅飭查明確實併案核斷復察奪母　糾訟切切○商董沈福民等禀批此案已迭奉院憲飭縣詳　虚實靜候裁斵該董等認三沙釐金如果苛擾病商則公道在人何卹人言若如所請將楊董退保適以啟攻訐之漸應母　議（宜） 
[南巿商業體操會歡迎會長]  
　　南巿商業體操會會長李平書明府前因赴粤故十四日開操未及到會茲於十六日由粤駕旋十七日入場任事會友於是日開歡迎會早晨六點鐘各會員敎員及體操友戎服蒞塲排隊迎接入棚後舉手行相見禮由會員王省山觀察代表全體演說歡迎祝頌之意李明府演說答謝詳述體操之利益并勸勵會友各堅志願力求進步云云（南） 
[紳董爲僧大禀留廟宇]  
　　總工程局自將電燈公司遷人滬南紫霞殿内所有山門大殿均經拆毁住持僧奇緣則由縣飭遷在案刻有該處紳董聯名環禀追轅謂該僧向有兩院一係小普陀一係紫霞殿其小普陀已改學堂所有佛龕均遷入紫霞殿内若再將該殿盡電燈公司之用勢必神靈失所憑依環求恩賜給還等情瑞觀察准卽批飭上海縣王大令親往勘視繪圖詳報大令奉文後已定於二十日清晨前往勘視矣（宜） 
[總工程局刋布上半年收支總數]  
　　總工程局總董昨將本年正月分起至五月底止連閏六箇月將所有出入總數飭會計處開明數目刋刷佈告計收片路鋪捐及各項捐欵等共銀四萬八千七百五十四兩一錢七分五釐支電燈廠等各項費用計共五萬零八百八十七兩一錢六分一釐旋又佈告謂本局自上年開辦迄今九閱月十納統計除道憲借撥銀二萬兩專作工程用欵外已虧短至一萬餘兩然支出各欵均屬經常之用尚可見諒於人人惟是草創艱難事繁費鉅摒營百務來日方長深願諸君子匡具不逮相助爲理以溥地方之幸福是所企禱又去年冬季收支各數計收捐欵銀九千零八兩九錢八分支各項局用及添辦器具銀一萬七千一百八十二兩零六分五釐（尺） 
[巡警局選充巡長]  
　　製造局龍華巡警分局現因巡長不敷由劉萬祥千戎禀准魏總辦就警兵内提選精壯者數名已派往上差矣（尺） 
[派局事收取捐欵]  
　　南區地段自經局董派司事將境内各戶捐數查明卽出示佈告一面派司事分往各處挨戶抽收自本月起速清道路燈捐一律由局收取（尺） 
[南巿茶館計數]  
　　南巿各茶館現經學務公所董事禀明上海縣王大令飭地中查明數目飭卽按　繳捐以助學費茲經十六鋪　甲查得境内共有茶舘七十餘家造册開報至應捐欵若干須以售茶之多寡爲斷（尺） 
[禀知輪船修竣]  
　　救生同小輪委員劉騏驤前因該船輪葉捐壞禀經道憲飭在新閘船廠修理茲已工竣將船駛回特於日昨到道禀知（宜） 
[詳紀米董張樂君串售積榖漁利實情]  
　　米董張佳年卽張 
 
 

Page 18

 
 
樂君與總工程局　董將上海常平倉積榖轉買漁利等情已迭紀前報　悉此項積榖計共二千七百七十二擔於六月念六　出倉念八　開船七月初三至無錫托向辦糧米之吳松廷轉售於隆泰等行每擔價洋二元一角五分山蘇州豐備買去事爲西鄕董事勞春鑅等所知特貝禀投蘇撫轅呈控略謂現下各處開辦平糶　意米董張佳年先期轉買秈米把持壟斷大獲重利鄕民怨　載道耳不忍聞近日又串同紳董莫錫綸姚時生向常平倉包買存倉官榖除去倉面倉底計念七萬數千餘斤每斤只出錢十二文運至無錫上壟碾白轉販圖利伏念設每斤可出白米十二兩　與現巿秈米價每斤四十文相去奚啻霄壤似此壟斷射利實屬公憤不平爲敢據情十瀆憲聽環求迅飭幹員澈底查究俾該董等知所儆懼小民得以安全地方幸甚 
按此事現已田蘇撫陳筱帥派員　滬查辦張雖善於彌縫然事關重大恐亦未必能含糊了結也（助） 
[會訊德商呈控欠銀案]  
　　英租界四馬路盤記棧主袁春洲瀛洲兄弟因爭産在上海縣涉訟多時近日忽有德商天福洋行西人延曼斐律師投該管領事署控袁瀛洲兄弟不還欠銀四萬両由德副請事師謀君于前日蒞公共公廨會同讞員關絅之司馬于午後兩點半鐘升堂會訊天福洋人與曼斐律師到堂請追被告柏律師到案譯稱袁姓弟兄三人長名春洲　名瀛洲前者春延古洲與弟爭産在縣涉訟多時未有洋商出控今天福洋行係代春洲收租之行天福所控之欵乃袁氏修埋房屋之欵今春洲不合使天福出頭呈控况案係華人控華人之事領事律師具可不必干涉現議定原被律師各請公正人一名由公正人再請一人共三人調處此案請堂上核准關司馬商之師君判袁氏房租准暫由春洲收取存儲候公正人理處將帳算明再核（力） 
[呈控僞造收條]  
　　英商怡和洋行買辦所雇收水脚銀兩之李根林曾挽勤昌絲廠主湯星元何子春等作保邇來李與式拉夫葉明其僞造收條私收銀兩爲買辦查出者已有四千三百餘兩之多因卽訴知洋東報田包探陸恊庭將李拘獲解至公共公廨洋人投訊前情並呈假收條三紙請察訊　李供收條係葉明其交下小的不得而知襄讞孫耳三明府商之英巴副領事判還押候傳齊人証於禮拜五復訊核奪（力） 
[馬車傷人案定讞]  
　　溜韁馬車在四馬路傷人等情已迭紀本報昨晨將一千人解至公共公廨六百九十七號捕供稱是日馬車從東首溜韁而西在西薈芳撞斃老嫗及至濟良所門前又撞傷車夫及一女一男始由印捕幇同　獲包探施阿四供奉飭往查與該捕所供情形相同至撞斃之嫗已由上海縣驗明頂門耳門有致命傷左膀亦有傷痕惟查訪兩天並無屍親出認訊之王阿福供由東首駛至大和豐門首有一肩輿横衝而出馬卽驚逸致肇此禍明府商之英副領事巴君從寛判押捕房三月追繳撫卹洋二百五十元卽違膀押九個月爲止如繳洋一百二十元即減押三個月仍由包探杳傳屍屬投訊領洋（力） 
[冐探訛人]  
　　曹衍伯冐充已故英界包探凌振夥投在新閘地方將剃髮匠柳德記扭住指爲强盜柳報由包探李星福將曹拘獲解至公共公廨讞員孫明府判押捕房半年（力） 
[捕房逃犯加押三月]  
　　美捕房押犯張阿一唐咸生與錢海松等同逃出外茲經捕房拿獲張唐兩犯於昨晨解至公共　廨張唐同供實係錢海松爲首小的不合與之同逃襄讞孫明府判各加押三個月仍由各探嚴緝逃犯務獲究辦（力） 
[石子車失事]  
　　昨有工部局石子馬車二輛跌入美界斐倫路浜内馬均淹斃當經工部局雇人將車馬一併撈起馬前舁往鄕間掩埋（似） 
[小工跌傷]  
　　小工王天來昨在華順碼頭搬運貨物忽被自來火管倒下壓斷背骨由工頭舁送同仁醫院求治（似） 
[上海縣案]  
　　前日談洪生舁子伯學到縣喊求騐傷至晚王大令提案訊問談供前晚小的次三兩弟邀多人來家賭搏事後向之理斥反被凶毆昨邀親友理論命子伯學出　香煙被三弟攔毆受傷小的聞聲出視復遭兩弟凶毆求騐伯學母同大令諭着圖董理處伯學舁回自醫○華桂芳扭控馮秋堂沈文逹串揹贖單王大令提案訊究華供有　還田五分一厘半前賣於張阿三今託原中沈文逹地保馮秋堂往贖已付過贖價二十千文詎竟將田單串掯不還爲特扭求　辦沈馮供贖價已交於張田單則遊約不　大令查得此案先據曹順華呈撥張琴莊華桂芳霸贖田單即係此地今據華等原被三人供詞相同顯有架串情弊判令華將該地契據糧串呈候復訊澈究○吳榮泰舁徐唐生喊請騐傷大令提案訊問吳供近欲將巿房拆修因租戶某氏婦延不遷出控蒙前縣主限遷在案今日小工徐唐生等在彼作工被氏凶毆受傷巡士反將小工周阿弟拘局管押爲時將徐抬騐徐供被婦女用磚擊傷右脚背等處大令騐徐足背雖有一孔惟膿血相間似非新傷飭卽抬回醫治着補遞呈詞查明復審○陸開文控黄景春拐妻王氏等情昨將王氏提案氏供湖北人年二十三歲丈夫嗜烟貧難度日前年歲底被房主釘門棲身無地有鞋店夥王某向發女工鑲片因與認識願荐婦人至浦東爲繡娘被騙至南匯蟻婦楊媽媽求暫住復被串賣於洋涇鎭黄景春爲妻不知身價若干求　大令判交官媒候傳本夫質訊察斷（宜） 
[法租界公堂案]  
　　法商時昌洋行西人扭行夥陳樑輔至案控被竊取匯豐銀行支票計二百五十兩私自領銀請究訊之陳罰竊不鍏陳大令商諸愛繙譯官判押捕房一年○太古洋行巡丁扭劉永法至案控被在岳州輪船行竊搭客衣包請究陳大令判押五天○老家橋沈壽本鞋底作　蔣只文呑烟斃命一案已詳昨報昨由探將沈壽全作夥瞿樹興學徒丁樹德及首安里鞋作主楊月寶夥耿太祥等解案同供蔣因將鞋貨一百四十雙串楊作夥耿姓盜賣沈向究詰蔣即呑烟斃命大令判沈楊瞿一併交縣差帶回耿　保丁省　○　園街烟　王富寶呑烟斃命各情已詳前報昨由探解二房東李褚氏傭婦王陸氏及死者之姘夫陳棠生至案大令判陳等由縣差帶回歸案訊辦傭婦無干省　○　陳氏報由包探將楊秋桃及女子陳小寶拘案供稱小寶係螟蛉女已許配於人不意被楊拐逃今旣拘案求發堂留養俟矣家來領大令准將小實發堂暫押楊押半月以儆○汪中和控陳張氏拐匿伊妻有同居之葉董　施狗郎可以作証大令判將陳張氏押候查核○方省山遺家丁鈕房客周廷山至案控被欠房租二月計洋六十五元請究明府判限二十天清還如違押追○女子張顧氏投捕房控被傭婦王朱氏竊去鈔票洋十六元由包探拘解到案王朱氏供並未行竊大令判交保查核（深） 
[美租界捕房事]  
　　陳阿二胡阿四在西華得路墻上黏貼招紙由二百三十九號拘人捕頭詰知係西人雇用分貼當卽斥擇○公平路顧姓作塲起搭木栅未領執照由一百零二號捕將顧拘入奉飭赶速領照如違拘究○張仁卿在　淞路乘醉胡鬧由七百八十三號捕拘入捕房奉飭發押丐牢再核（似） 
 
 

Page 19

 
 
   
 
 

Page 20

 
 
   
 
