# 1929 - 79 - 4920119

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
國府下令討伐李宗仁李濟深白崇禧（見要電）三全會昨日通過修正總章案並選舉中央執監委員（見要電）留德飛行家陳文麟飛行回國（見要電）伍朝樞向美政府呈遞國書（見國民社電）吳淞要塞司令部嚴密檢查航輪（見本埠） 
本館要電 
[國府下令討伐李李白]  
　李宗仁李濟深白崇禧等免職查辦 
　兩粤部隊歸陳濟棠黄紹雄節制指揮 
[討伐令全文]  
　　（南京）國民政府二十六日令、此次武漢政治分會違法弄權、任免官吏、稱兵搆釁、襲擊湘南、政府以和平爲懷、力從寛大、除迭令擅自調動之軍隊制止行動撤回原防外、僅將地方軍政負責人員、免職查辦、原冀以主義相感召、促首逆諸人之覺悟、乃據第十三師師長夏斗寅有己電稱、逆軍於本日拂曉、向我英山前方部隊進攻等語、是該逆軍等、蓄意謀叛、逆跡昭彰、前據李品仙等自唐山號電、稱白崇禧等主持武漢逆謀、破壞中央威信、强令該軍等撤退開灤、襲擊平津、佔領徐海、進逼首都、近又查獲李宗仁自上海致廣州黄紹雄等皓電、稱醒南參謀長自京回滬、奉任公面諭、時機緊急、蔣某日冒不韙、破壞統一、亟須調動大軍、加以討伐、以伸正義、本人一時未便離京、已有手令交李副官長澤霖携回等語、希兄等亟速計畫動員、至盼等語、更足證此次逆謀、實爲李宗仁·李濟深·白崇禧·等預有共同計畫之叛亂行爲、查李宗仁·李濟深·白崇禧等、過去之驕横跋扈、目無法紀、私購軍械、蓄意弄兵、把持軍隊、割據地方、誣蔑中央、反抗政府、背叛主義、破壞統一、迹其種種反革命罪惡、證據確鑿、該逆等實爲國民革命之障礙、三民主義之叛徒、政府以國家甫告統一、人民不堪塗炭、一再容忍、冀其悔悟前非、同循正軌、不意中央尊重和平之懷、反張該逆等驕悍之氣、當此國軍編遣、方在進行、人民渴望統一和平之際、該逆等竟敢主使部隊、抗命稱兵、分頭發難、謀叛黨國、任黨國之重任、以顚覆黨國、借革命之名義、以消滅革命、若再姑息優容、將何以對我國喁喁望治之民衆、與爲統一而犧牲之將士、李宗仁·李濟深·白崇禧等、着即免去本兼各職聽候查辦、所有附逆軍隊、如執迷不悟、仍行侵犯、仰前方各軍、痛加討伐、以遏亂萌、而彰法紀、此令、（二十六日） 
[五院長副署討伐令]  
　　（南京）國府討伐令二十六日上午十時、送至三全會會場、由蔣簽字、譚胡戴王四院長及監察院副院長陳果夫副署、即帶回國府發表、（二十六日下午十鐘） 
[陳黄辦理兩粤編遣]  
　　（南京）國府二十六日令、查各總指揮部、經明令限於 
三月十五日取銷、前第八路總指揮部所屬兩廣部隊、依國軍編遣進行程序大綱之規定、槪歸中央區直接編遣、現值謠言繁興、兩廣地方寫遠、應專人統率、就近執行、兹特派陳濟棠爲中央區廣東部隊編遣特派員、黄紹雄爲中央區廣西部隊編遣特派員、分别負責編遣、一切秉承中央編遣區辦事處辦理、所有原屬第八路總指揮部、現駐廣東之各師旅、暫歸特派員陳濟棠節制指揮、現駐廣西之各師旅、暫歸特派員黄紹雄節制指揮、仰即各守範圍、互量權責、切實奉行、除分别委任外、合行通令、一體遵照、此令、（二十六日下午十鐘） 
[中央執監委員昨日選出]  
　選出執委二十五人監委十一人 
　今日繼續選舉執監委員餘額 
　修改國民黨總章案全案通過 
[第十三次會議]  
　　（南京）中國國民黨第三次全國代表大會、二十六日上午九時、開第十三次會議、出席代表二百十八人、中委十人、列席代表三十六人、主席團到孫科·陳耀垣·古應芬·胡漢民·譚延闓·朱家驊·蔣中正·陳果夫·秘書長戴季陶·秘書狄膺·梁寒操·主席朱家驊、　繼續討論總章 
　　九時半開會、主席宣布本黨總章原則、昨日已通過一二兩項、今日應繼續討論三至八各條、乃討論、 
（三）全國代表大會期限及中央執行委員任期、由主席報告、審查會意見、擬將一年改爲兩年、必要時得再展期一年、報告畢、詢有無反對、黄仲瑜主維持原案、主席以審查會審查意見、（即增加一年）付表决、舉手者一百三十九人、過半數、通過、 
（四）中常委改爲五人至九人、曹傑贊成、程天放説明此案與原案無甚出入、請付表决、主席付表决、贊成舉手者一百七十人、通過、 
（五）規定各級黨部監察委員會與執行委員會之關係、無異議、通過、 
（六）取消省縣聯席會議之規定、無異議、通過、 
（七）取銷黨團組織、會塲意見、有主黨團不必取銷、僅將條文加以修正、有謂現在本黨已公開、黨團無存在必要、並由程天放説明、審查會非主張永久取銷、遇有必要時、仍可由中央製定單行章程實行、討論甚久、結果、由程天放將原則加以修正、即本黨不能公開或半公開地方、遇有必要時、得設立黨團、其組織另行規定、主席付表决、衆無異議、通過、 
（八）規定各級黨部對上級黨部、應絶對以服從紀律的態度、執行其决議案、無異議、通過、 
議至此、主席宣布本案原則已完全通過、關於條文字句之整理、應交决議案整理委員會整理、衆無異議、乃由主席宣告休息十分鐘、 
 
 

Page 5

 
 
   
 
 

Page 6

 
 
時評 
[值得與寧使（冷）]  
　　凡人一事之來。必有一最先之。計較即值得與不值得是也。迨思維旣久。必又有一最後之計較。即寗使如何而亦勿顧是也。至兩種計較旣定。而事之若何應付也决矣。 
蓋第一種之計較。所謂比較利害也。第二種之計較。所謂不顧利害也。計較利害。尚可以利害分解之。不顧利害。則其故必有超出於。利害之上更無其他分解之方。而事之决也無疑矣。 
古人有言。事之成也不成於成之日。必有所由起。故一旦而有齟齬之事。苟消弭齟齬者。不能於齟齬所由起之本原。根本消滅。徒於暴露之齟齬。使之和緩。則他日繼續而生之齟齬。必永無窮盡。而其結果。必至不能緩和而止。蓋齟齬所由起之根本不消滅。則多一次和緩。即多一次積恨。積恨旣多。故最後之計較。必至所謂寗使者而無疑也。 
本館要電二 
[選舉中央執監委員]  
　　休息十分鐘後繼續開會、蔣中正主席、先由秘書梁寒操報告、出席代表及中委共二百六十二人、次蔣報告、開始選舉、並朗讀大會通過之中執監委名額選舉方法、人選標準及代表介紹、主席團介紹之候選人名單、請各代表於圈選時注意、當塲並指定劉文島、陳希曾監票、吳鐵城·黄哲眞檢票、梁寒操·張厲生·焦易堂·邵華唱票、旋用簽名簿點名發票、先選執委、次選監委、各代表投票後、即十二時許、主席宣告、俟下午開票、遂散會、（二十六日下午十鐘） 
[下午繼續開會]  
　　（南京）二十六日下午二時、開繼續會、出席代表一九二人、列席二六人、中委十二人、主席團到蔣中正·胡漢民·譚延闓·孫料·古應芬·朱家驊·陳果夫·陳耀垣、主席蔣中正 
[開票情形]  
　　開會後主席宣布、今日午後開票、即由開票人將票箱在發言臺開啟、共開出二百六十二票、但有兩票未簽名、僅二百六十票、即由唱票人當衆唱名、至五時尙未唱完、主席宣布延長時間、並指定張羣·王柏齡·黄昌榖·曾養甫·張鳳九·繆斌·劉紀文·陳肇英·八人、同時在主席臺會同唱監委選舉票、直至八時半、始選出執委二十五人、監委十一人、其餘均在選舉票過半數一三一票以内、主席即將當選人名當衆宣布後、並謂執委尙有十一人、監委一人、請二十七日晨八時、到會再選、旋即宣布散會、 
[當選中央委員名單]  
　　（南京）三全會代表二十六日選出中央執行委員二十五人、監察委員十一人、兹將已當選名單列後、 
[中央執行委員]  
　　蔣中正（二五九票）譚延闓（二五三票）戴傳賢（二五零票）何應欽（二四九票）胡漢民（二四八票）孫科（二三六票）閻錫山（二三三票）陳果夫（二二四票）陳銘樞（二一四票）葉楚傖（一九九票）朱培德（一八四票）馮玉祥（一八二票）吳鐵城（一八二票）宋慶齡（一七四票）于右任（一七四票）宋子文（一六六票）汪兆銘（一五七票）伍朝樞（一四九票）何成濬（一四六票）李文範（一四三票）王柏齡（一四二票）邵元冲（一四零票）朱家驊（一三九票）張羣（一三八票）劉峙（一三一票） 
[中央監察委員]  
　　吳敬恒（二三三票）張人傑（二三二票）古應芬（二二四票）林森（二零五票）蔡元培（一八一票）張繼（一七三票）王寵惠（一七零票）邵力子（一六八票）李石曾（一六三票）鄧澤如（一五零票）蕭佛成（一三八票）（二十六日） 
 
 

Page 7

 
 
本館要電三 
[未當選而得票較多者]  
　　（南京）此外得票在一百票以上之執委、有陳肇英（一三零票）劉蘆隱（一三零票）陳立夫（一三零票）周啓剛（一二八票）趙戴文（一二六票）方覺慧（一二零票）曾養甫（一一七票）陳耀垣（一一六票）楊樹莊（一一五票）王伯羣（一一四票）方振武（一一二票）張道藩（一百十票）丁維汾（一零七票）劉紀文（一零七票）等十餘人、監委有陳布雷得一零五票、恩克巴圖得一零四票、褚民誼得八十八票、鄧青陽得七十六票、均未足法定票數、未能獲選、（二十六日下午十鐘） 
[今日會議提早時間]  
　　（南京）大會主席團二十六晚通告各代表、謂本日選舉、因時間關係、未能結束、又大會决議、多數尚未加以修正、二十七日上午大會、特提早一小時、於八時起舉行、請即準時出席、（二十六日下午十鐘） 
[今日大會之議程]  
　　（南京）大會定二十七日上下午開會、通知二十六晚發出、議程如下、 
上午第十四次會議、（甲）報告事項、秘書長報告文件、（乙）討論事項、（一）提案審查委員會提出、關於黨務各提案審查報告、（二）張治中等提、本黨應絶對禁止小組織、違則以反黨論提案、（三）决議案整理委員會整理確定訓政時期黨政人民行使政權治權之分際及方略一案、第九條之報告、（四）决議案整委會提出、整理劉文島等對葉琪抗命臨時動議案之决議案、整理文字（五）决議案整委會提出、對軍事報告决議案、 
下午第十五次會議、（甲）報告事項、（一）海外各地黨務報告、（乙）討論事項、（一）宣言起草委員會提出宣言草稿、請討論案、（二）决議案整委會提出、對於黨務報告决議案、（三）决議案整委會提出、對於政治報告决議案、（二十六日下午十鐘） 
[黨政軍報告决議文]  
　　（南京）黨務政治軍事等報告决議文已擬就、計黨務報告决議文、長約三千餘字、政治約六千餘字、俟提出大會議决後、即發表、（二十六日下午十鐘） 
[大會明日或可閉會]  
　　（南京）大會二十七日上午繼續選舉、下午討論未議各要案及提案審查會審查報告、决議案整委會報告等、如當日能討論完竣、二十八日可行閉會式、（二十六日下午十鐘） 
[大會宣言草稿大要]  
　　（南京）大會宣言起草已竣長八千餘字、首述西方各民族之變革造成帝國主義、故總理標揭三民主義、以矯正其過失、次述本黨努力之經過、（一）辛亥革命之挫折、乃由黨員不依總理之革命程序、而以政權付之於人民、（二）至二次革命後、集中革命勢力、掃除國内軍閥、結果南北諸軍閥、均先後傾覆、（三）總理召集一全大會、確定對内對外政綱、創立黄埔軍校、使黨之宣傳組織與武力、得充實之基礎、制定建國大綱、講演三民主義、（三）總理創業未半、遽爾謝殂、吾黨接受總理遺囑、肅清兩廣、成立國民政府、并召集二全大會、决定北伐大計、北征兩月、收湘鄂、四月下贛閩、而江浙皖諸省、亦次第克復、至十六年三月、大江南北完全奠定、（四）共産黨受第三國際指揮始則阻撓出師、繼則奪取民衆、終則力持一部分中央政府機關、故於四月决定奠都南京、舉行清黨、（五）清黨以後、本黨之努力、全集中於北伐之完成、（六）十七年四月、北伐總動員、分道向魯省之殘餘軍閥猛擊、（七）日帝國主義演成五三之慘案、（八）奉天將領以團結救國、而自動撤兵、實行易幟、服從國府、統一於以告成、（九）蔣召各總司令商决全國軍隊縮編綱要、（十）去年八月、中央全會議决、建立五院、通過整軍方案、十月頒布訓政綱領、制定國軍組織示、本年一月、召集國軍編遣會决定編遣程序、次述過去燭照將來、對自黨之本身言、唯有以具體之建設示人民、自政治方面言、欲求打破攘攫分割之環境、唯有實際的三民主義之建設、乃爲不可抵抗之國家、次述今後建設之方針、政治建設·行政建設·財政整理·物質建設·敎育建設·外交方針等、（二十日七上午一鐘） 
[决議案整委會議]  
　　（南京）决議案整委會二十六晚開會將擬就之政治軍事黨務等報告决議文、加以修改、即提二十七大會通過、（二十六日下午十鐘） 
[提案審查會議]  
　　（南京）二十六日大會選舉散會後、提案審查會開會、擬定九至十餘號審查報告、將提交二十七日大會、連同第八號關於黨務方面各項提案審查報告、併行討論、（二十六日下午十鐘） 
[奬慰海外同志案]  
　　（南京）胡漢民等向三全會提出請用大會名義、奬慰海外各黨部各同志案、原文如下、爲提案事、本黨海外各同志、對黨甚爲努力、歷久不渝、自總理始創革命、以迄今日、無役不得海外同志之援助、接濟餉糈、則慷慨解囊、投效義師、則從容入伍、雖在帝國主義者嚴重壓迫之下、處極困難環境之中、而華僑同志始終不變其節、其艱苦卓絶、愛黨愛國之精神、實足爲全黨表率、國民鞭郚所以有今日之發展、海外同志之力實多、兹特鄭重提議、用大會名義、通電奬慰海外各級黨部各同志、以昭激勸、是否有當、敬候公决、胡漢民·蔣中正·譚延闓·孫科·曁全體代表謹提（二十六日（ 
[電局職工二次請願]  
　　（南京）電局代表二次呈三全大會請願書文曰、呈爲請願事、竊查無綫電轄權糾紛一案、久懸未决、業經代表等於本月十九日、齊向鈞會竭誠請願、面遞呈文、痛陳利弊在案、迄今未蒙提出會議、惶惑莫名、伏念此案關係部會職權之糾紛、爲中央政會及府院所難解决之問題、事情重大、未容漠視、鈞會爲本黨最高權力機關、黨政萬端、咸歸處理、必不忍坐視我國數十年艱難締造之整個電政、不破壞於軍閥摧殘之時、而潰裂於訓政開始之日、且我黨指導下之民衆提出要求、以促進建設、本爲合法、代表等受全國電局職工之委托、本愛護電政之熱誠、以正當手續、前來請願、似不致擱置不理、使下情壅於上達、用敢冒昧重申前請、伏乞准將此案、早日提出會議、予以澈底解决、以一事權、而維電政、無任徬徨迫切待命之至、謹呈中國國民黨第三次全國代表大會、（二十六日下午十鐘） 
[獨立八師擁護中央]  
　　（南京）獨立第八師長劉時榮電蔣、述反白原委、表示願領導所部、擁護中央、服從命令、（二十六日） 
[陳銘樞希望和平]  
　　（香港）陳銘樞二十六日談話、對時局仍希望和平、二十七日將有要電數通發表、並謂李民欣今日由滬來、言徐景棠陳濟棠在滬均表示和平、本人傷未愈、暫難回省云、（二十六日下午十一鐘） 
　　（香港）粤代表李民欣·胡毅生·李英傑等二十六晨抵港、李即日返省、（二十六日下午十一鐘） 
　　（北平）平津粤同鄉會電陳銘樞、請顧念鄉人生命財産、勿加入内戰旋渦、並謂陳致黄紹雄鄧世增電、爲粤民公意、願爲後盾、（二十六日上午十二鐘） 
（廣州）總部昨會議、議决覆電陳銘樞、表示武裝求和平、（二十六日下午四鐘） 
[陳文麟飛行歸國]  
　　（南京）飛行家陳文麟十四日由德飛行歸國、國府二十七明令嘉奬、並令行凡經過各省政府、於陳氏到時、妥爲招待、陳氏月底可抵京、（二十六日下午十鐘） 
[外王再談中日交涉]  
　　（南京）王正廷語人、中日交涉停頓、約一月之久、迭次交涉、始得今日較爲圓滿之結果、俟三全會閉會後、即電約芳澤來京、正式簽字、大約本週内可解决、無條件撤兵目的、現完全達到、短期間内、即要將山東駐兵、完全撤去、調查委員會俟正式簽字後、即着手預備、一俟駐兵撤完、即進行實地調查、（二十六日下午十鐘） 
[張庫航空運輸先聲]  
　　（南京）秦國鐘等以資金三十萬元創辦張庫航空運輸公司、先由張家口至庫倫、展至恰克圖、與德俄合辦歐亞國際航空線相接、向軍政部航空呈請備案、（二十六日下午十鐘） 
[梅屋謁總理陵]  
　　（南京）梅屋二十六日下午一時謁蔣、二時許偕夫人女公子及隨員、謁總理陵墓、俟天晴、將正式赴總理陵墓恭祭、（二十六日下午六鐘） 
[國府之兩任命令]  
　　（南京）國府二十六日令、行政院院長譚延闓呈、據鐵道部長孫科、呈請任命梁冠東爲鐵道部科長、應照准、此令、又令、參軍長何成濬呈、據警衛團長俞濟時呈、請任命鄭坡爲國府警衛團中校團附、應照准、此令、 
[首都紀聞]  
　　（南京）張學良二十六日電蔣、請設立東北各省政府駐京辦公處、並派秦華爲處長、 
（南京）陜省府主席宋哲元、甘省賑務會電國府賑委會、爲陜甘災民乞賑、（二十六日下午十鐘） 
（南京）行政院通令各部會及各省市府、據東北邊防軍司令長官張學良迭電、蘇俄密派共黨來華、宣傳赤化等情、仰飭一體嚴防、（二十六日下午十鐘） 
[李黄抵梧後之行止]  
　　（廣州）當局對陳銘樞不主張粤稱兵之敬電、仍置不理、昨總部憲兵一千二百名出發韶關候命、（二十六日） 
（廣州）總部昨開重要會議、余漢謀·香翰屏·陳章甫·吕煥炎·等均列席、會議時嚴守秘密、（二十六日） 
（廣州）李宗仁二十四日晚已偕黄紹雄回桂、李將由桂入湘返漢、一説李允坐鎭廣州、（二十六日上午八鐘） 
（廣州）總部昨委農之政爲兵站總監、海軍艦隊司令部昨召各艦長開重要會議、討論時局問題、（二十六日）（廣州）桂軍伍廷颺·黄旭初兩師出發全州、 
（香港）陳銘樞電到省後、市面人心較安、團體商人渴望和平、鄧世增仍主用兵、當局擬電速白崇禧回粤、 
（香港）聞李宗仁二十五日抵梧、即乘飛機赴漢、 
（香港）黄紹雄定一日返粤、（二十六日下午十一鐘） 
（北平）外團得門司電、白崇禧在門司、候船赴粤、王澤民尙在大連、何家駒尙在天津國民飯店、廖磊亦在津云、（二十六日上午十二鐘） 
（廣州）昨官商會議、維持紙幣、議决、封存紙幣、兩月爲限、銀業行照商業牌照額封存三成、雜行一成、二十七日起、限三天内封竣、各縣同時執行、（二十六日） 
[平津要聞]  
　　（北平）安徽公學校長余國楨爲一部同鄉綑送公安局、並澈查江朝宗經手會館賬目、（二十六日下午十鐘） 
（北平）建設社得本日長沙電、葉琪部二十五日在德山附近、爲譚道源擊敗、全部已退出岳州、葉琪負傷、入漢口醫院等語、（二十六日下午十鐘） 
（北平）北平晚報載今日南京電、武漢軍積極挑戰、惟蔣令前方各國軍愼重侯令等語、（廿六日下午三鐘） 
（天津）長蘆鹽運使馮齊平係白崇禧保薦、馮見白失勢、遂電部辭職、部派賈士毅繼任、刻正辦交代、（二十六日下午四鐘） 
[顧震部被民團包圍]  
　　（濟南）顧震部千餘、二十四日到膠路蔡家莊站南、欲過鐵路未得、被民團數萬包圍、（二十六日上午十二鐘）（濟南）黄鳳岐派人由濟運大砲六門赴壽光、 
[睢甯市民聚衆暴動]  
　　（徐州）睢寗三岳市河北市暴民、二十三日聚衆暴動、仇黨仇政、搗毁兩市機關、毆市局長張驥德、負重傷、二十四日李縣長派公安局公安隊馳往剿辦、暫告平息、睢黨部派代表劉菊生二十五日來徐、二十六日晋省報告、（二十六日下午六鐘） 
[兩湖近聞]  
　　（長沙）何健二十六日赴株州檢閲、（二十五日） 
（長沙）李雲傑·李抱冰兩旅、何令歸督辦署指揮、 
（長沙）何令駐湘各軍厲行禁烟、嚴禁包庇、電行政院黄龐確是共黨、請撤消調查、復電張難先石瑛、贊成唱導和平、（二十五日下午十一鐘） 
（漢口）漢商會因三全代表大會有取消商會提議、二十四日電全會力爭存在、（二十五日下午十二鐘） 
（漢口）國展會定二十七日閉幕、並於二十六日舉行六次大贈品、所有展覽物品、點交西湖博覽會來漢代表王郙徙接收移杭、（二十六日下午十二鐘） 
漢口漢保安聯合會發起之救濟罷工勸募會、二十四日開一次籌備會、推鄭慧吾常委、陳仁壽·周俊甫·宣傳、魏香坪·宋春廷·勸募、黄相昕·俞文卿·會計、田種玉·秘書、（二十五日下午十二鐘） 
[國府賀古巴總統就職]  
　　（南京）古巴合衆國、前任總統馬沙多、仍被選蟬聯、新任五月二十日就職、國府派駐古國公使岑恩、爲專使、參與典禮、（二十六日下午十鐘） 
[蔣派黄埔生到鎭見習]  
　　（鎮江）蔣主席派黄埔軍官學校畢業生羅邦彦·奚因·袁鵬翔·劉志堯等三十八人來鎭見習、由民廳派入警官學校、（二十六日下午十鐘） 
 
 

Page 8

 
 
[蘇省政聞]  
　　（鎮江）儀徵建設局長章安元交代不消、蘇建廳令縣扣留、（二十六日下午十鐘） 
（鎮江）無錫縣政府財建兩局會呈建廳發行建設公債、批斥不准、（二十六日下午十鐘） 
（鎮江）蘇省區長訓練所、二十六日舉行補考、與試者約八十人、（二十六日下午十鐘） 
（鎮江）中大校長張乃燕、二十六日來省、至中大辦公處視察、當晚赴滬轉杭、參加第二次縣長考試委員會議、（二十六日下午十鐘） 
[方振武部暫不南下]  
　　（北平）方振武部、昨接中央電令、中止開拔、暫勿南下、（二十六日下午三鐘） 
[閻錫山有提前回平説]  
　　（北平）閻錫山奉中央令、有提前回平説、惟閻日内由五臺回太原、則爲事實、（二十六日下午十鐘） 
（北平）第三編遣區中央委員唐豸今過平赴太原、第五編遣區委員楊勁支過平赴遼寗、（二十六日） 
（北平）閻令撤銷北平太原間護路司令、調張維清爲編遣區委員、此後漢平平綏等路、交通護路等、歸衛戍部交通處辦理、（二十六日下午三鐘） 
[葡使由平啓程南下]  
　　（北平）今日八點四十分、葡使畢安祺上車、代辦費楠德送到站、畢在京擬留一二日、即轉滬候輪回利斯本、所有中葡商約、候法西等國進行有頭緒時、再議云、（二十六日下午三鐘） 
（南京）葡使畢安琪二十七日到京晤外王、接洽履行中葡新約事、即赴滬、放洋回葡、（二十六日下午十鐘） 
[平市將成立正式指委會]  
　　（北平）平市黨部將成立正式指委會、由各區分部選出若干委員、再行互選執監委員、（二十六日下午三鐘） 
[豫陜甘民用飛機將運汴]  
　　（開封）豫陜甘民用飛機將運汴、豫開封分處在演武廳後購地建築飛機廠、正在進行中、（二十五日） 
[豫省府訓練廳處委員]  
　　（開封）豫省政府廳處委員訓練班、今早八時在訓政學院舉行甄别試、黄沙迷漫中、鄧哲熙廳長親臨命題、計分四項、（一）三民主義題爲政權與治權之關係、試詳言之、（二）建國大綱題爲訓政時期之工作爲何、試言之、（三）委員須知題爲委員應有之道德爲何、及其必要、（四）行政精神題爲試論行政人員應有四種精神之必要（廿五日） 
[開封狂風]  
　　（開封）今晨由三時起、在風怒吼、黄沙迷日、天地昏暗、至發電時猶未恢復原狀、（二十五日下午一鐘） 
[泰安雜訊]  
　　（泰安）魯黨政軍各機關各民衆團體曁各學校、二十四日晨在山東良誠苗圃第一區植樹、（二十五日） 
（泰安）魯省委吕秀文、奉國府令、兼任魯工商廳長、已就職、另擇期行宣誓禮、（二十五日下午一鐘） 
（泰安）魯敎廳劃一省立各校經費、均自十七年七月起、按月照發、（二十五日下午一鐘） 
（泰安）濟南貧民二千餘名、移墾黑龍江、待路局撥車、、即出關、（二十五日下午一鐘） 
[膠路日軍架設長途電話]  
　　（青島）日軍第三師團電信隊、由濟開專車、沿膠濟路架設長途電話、現已按至膠州、日内到青、即可通話、 
（二十六日下午四鐘） 
（濟南）膠濟車上由外人保護來濟視察之日參謀本部廣瀨少將、今日赴淄川、（二十六日上午十二鐘） 
[濟南附近發現便衣隊]  
　　（濟南）二十六日下午四點、南圩門外齊魯大學南、突發現便衣隊百二十餘人、日軍前往、限令二十七早九點前退出二十里外、華警亦赴南圩外佈防、（二十九日） 
（浦口）泰訊孫良誠以張宗昌等時派便衣隊擾亂各地、爲安全起見、派隊在固山施行嚴厲檢查來往旅客、（二十六日下午七鐘） 
[津浦通車之談判]  
　　（濟南）韓納等今日再與日領議津浦通客車事、（二十六日下午八鐘） 
（浦口）日軍第三師團派野副少佐由濟來浦、晋謁孫局長、談判通車事、（二十六日下午七鐘） 
[津警備郭採辦軍食]  
　　（浦口）津警備司令傅作義、在津浦沿路、採購麵粉三萬五千石、煤三百噸、爲該屬部隊軍食、（二十六日） 
[南通敎育界力爭漲灘]  
　　（南通）敎育界千數百人、以對海沙漲灘、有關義敎命脈、向縣府請願、力阻移歸常熟縣管轄、（二十六日） 
各社電訊 
[駐美公使呈遞國書]  
　胡佛語伍朝樞曰 
　邦交以合作出之 
　國民社二十五日華盛頓電　中國駐美公使伍朝樞博士、今日正式向胡佛總統呈遞國書、並同時通令就職、伍氏向胡佛總統致辭、貴總統曾僑寓中國多年、對中國人情風士、詳悉無遺、兹被舉爲美國元首、實爲中國之最大幸事云云、胡氏向伍氏一再表明本人對兩國外交當一以合作精神之、並謂伍氏曰、令尊廷芳先生亦曾來美任公使之職、至今尙令人仰慕遺風不置云、 
社美公使伍朝樞氏 
[日議會已如期閉幕]  
　重要議案未及與議擱置 
　田中内閣前途尙難樂觀 
　貴院首相讀詔　貴族院最後一日之委員會、僅將米榖法改正案通過、其他如自耕農創定法案·肥料管理法案·勞工災害扶助法案·國際汽船整理法案、均中止審議而擱置、私有鐵路買收法案雖提出於兩院協議會、衆議院竟以一票之差歸於敗北、未能成立、總之重要法案除上述外、如地租營業税之地方委讓法案·宗敎法案等、均成全滅之勢、而第五十六次議會遂告閉幕、閉院式本日上午十一時在貴族院舉行、由田中首相奉讀勅語、（電通社二十六日東京電） 
　衆院高呼萬歲　昨日爲衆議員最終之日、先由尾崎行雄揚出非戰條約諮詢奏請反對决議案、糾彈政府之錯誤、空氣頗形緊張、尾崎氏説明决議案提出之理由約一時之久、大意謂日本非共和國非民主國、而用（於人民之名）等字句、殊欠穩當、當局粗陋至此、自應負責、表决之結果、贊成者少數、遂遭否决、次由政友會之高橋先威報告關於私設鐵路買收案開兩院協議會之結果、時已十二時、民政黨所要求之記名投票無暇舉行、對貴院之修正遂未表明贊否之態度而行擱置、遂唱萬歲散會、與波瀾喧囂相終始之本届議會、至是閉幕、（電通社） 
　田中强自慰勉　田中首相於議會告終後、向記者作如左之談話、（多事之第五十六次議會已於本日在極緊張裡告終、政府所提出之總預算案及追加預算案、除一小部分外、大部分悉已通過、足徵貴衆兩院之諸君對於政府之施政方針表示贊同、此乃極欣幸之事也、尙有政府提出之法律案六十六件、亦經兩院之協贊、尤堪慶賀、政府於議會告終後當力求政策之實施、以副國民期望、政府之重要提案中有因會期之關係、以審查未了擱置、此等議案擬加以考慮後、再提出於下届議會、政府當以十分之覺悟决心實現其政策、此乃予所敢敬告全國國民者也）、（東方社） 
　三土猶有遺憾　又三士藏相語曰、（包含各種政策之預算案已全部通過議會、殊堪欣幸、惟爲現内閣重要政策之兩税委讓案以審議未了擱置、不免遺憾、地租及營業收益税由國税内撤廢之事實爲議會開設以來之税制上重大問題、一般人咸恐因此影響財政計畫及地方之負擔、故此案之擱置不能僅對於貴族院懷抱不滿、余於議會告終後遇有機會、輒當力説兩税委讓之必要、以徵各方面之同意也）、（東方社） 
　路透社二十六日東京電　第五十六届議會經過極大之風潮後、已於昨夜午夜前閉會、政府雖能安渡難關、但有許多極重要議案均不能通過而擱起、許多觀察家雖料政府將因此而於夏季之前退職、但聞内閣已决計留任、不稍示弱、果爾、首相田中或不久將從事改組計畫云、 
[胡佛考慮外交方針]  
　擬在史汀生熟商後再定政策　國民社二十五日華盛頓電　今日消息、新任國務卿史汀生氏將先在胡佛總統白宫中散居數日、略資休養、再行就事、並可借此餘暇與胡氏榷商外交上之各大政策、據外界目光、胡氏與史氏均一致以爲外交問題爲當今最要之急務、以史氏近態度之辦事方針主張和緩、順序漸進、故對各重要事務暫時一律緘默、不肯作一定之表示、待與胡氏及内閣各員商有妥實辦法後、再作切實之披露、按當今美國最重要之外交事故不外以下數端、（一）自一九二七年日内瓦海軍列强三角會議失敗後、進一步之限制軍備步驟、急待解决、其解决之方法、不外與英日兩國再行續開談判、（二）美國加入海牙國際法庭之問題、此事經聯盟會承認美國保留條件後、似已較易着手、但政府對此事之進行、則顧忌尙多、斷不能持之過急、蓋前國務卿羅特氏與聯盟會所訂立各條件、參院諸公對之均表示反對故也、（三）歐戰時放出外債亟須結束、但須待巴黎賠償會議定有辦法後始能解决、（四）美國與中美及南美各共和國之國際關係各問題、其間尤以拉丁語各國對美國最近提議之新關税案之態度爲最重要、因自該各國運銷美境之貨品、依該案均須加高關税故也、胡氏未就職前曾遍往各拉丁語國察探情形、當時因增加關税一事、與該各國人士亦均有信函往來交換意見、聞胡氏擬與史氏將所有此種函件詳爲考慮後、再定辦法、 
[美將邀集列强海軍會議]  
　討論海上生命安全辦法　國民社二十五日倫敦電　美政府爲討論海上生命安全、定於四月間邀各列强海軍選派代表至倫敦集議辦法、大約被邀者有十二國、此會議之大旨、不外將各國自歐戰後就單獨所得之海上經騐、互相交換意見、以便公定一法規、其討論之要點、大槪不外以下六點、（一）將船隻隔成數部、每部之構造須以不使漏水漏入、（二）遇險時救生方法之設置、如救生船等、（三）無線電之設備、（四）滅火機之置備、（五）救火員之訓練、（六）撞碰章程之詳訂、聞有人將于會議時提出現時各船旣均裝置無綫電台、一遇出事呼救迅速、故以後救生船上帆蓬水罐及糧食等之置備、可以免除、俾可留出較多地位容納搭客云、 
[蘇俄政府資助阿富汗王]  
　國民社二十五日倫敦電　每日郵報華纱紡員已證實蘇俄政府資助阿富汗王阿瑪努拉之説、據聞最近一批係三星期前送去、計英金二萬二千磅、亦由莫斯科匯交塔什干軍區司令、然後送往阿王行宫、 
[法參院通過造艦案]  
　國民社二十四日巴黎電　法參院業以二七二票對二八票通過造艦案、該案規定在六月三十日以前興造巡艦一驅艦六潛艇七及差輪二、按此案早經衆院通過、 
[英商蘇俄視察團首途赴俄]  
　國民社二十五日倫敦電　英國商人所組蘇俄視察團今日自倫敦啓程、到俄後將由蘇俄政府招待、 
　路透社二十五日倫敦電　英俄委員會所組織之游俄實業團、今日由倫敦赴莫斯科、共八十五人、代表英國各重要工商業、其目的在研究俄國狀况、並調查英貿易在俄發展之可能性、該實業團將由俄政府招待、 
[美撞沉英販酒船案之交涉]  
　路透社二十五日華盛頓電　販酒英船愛龍號在美國魚西那州海岸外爲緝私艦台克斯特號轟沉、駐美英大使昨因此事親赴國務院交涉、現國務院人員甚重視此事、已諭財政部向海防隊索取關於此事之報告、因該船上有一黑人水手被砲彈擊死、而船員在紐鄂倫斯登岸時又皆雙手被桎也、海防司令部已接到墨西哥海防艦隊指揮員甘白爾之報告、内稱渠已調查此事、認台克斯特號之行爲爲正當、但愛龍號船長加拿大人郎台爾謂渠在美國領海之外、故不允屈服、乃美艦放砲百響、不五分鐘、船即沉没、船員躍入水中、爲美艦救起云、 
[日增派軍艦於長江流域]  
　庸人自擾　仍唱護僑 
　電通社二十六日東京電　日本外交當局因未内第一遣外艦隊司令官之電請、與海軍當局協議之結果、鑒於長江方面有軍事行動、决定加派常盤蓼蓬蓮四艦、速駛上海、當即令佐世保海軍鎭守府執行、並視形勢如何、爲保護日僑之故、或再由第一艦隊第二艦官内田氏决定於下月初旬、赴長江流域視察日本海軍、 
[飛行家環遊全球之計畫]  
　國民社二十五日密蘇里州干薩斯城電　此間有飛行家洛克與德斐特兩人宣稱將於八月内駕飛機環航世界、預定自干薩斯出發、經紐芬蘭格林蘭度大西洋至英法然後由巴黎取道南綫經印度及南洋羣島玉澳大利亞復由澳洲北行過菲列濱香港上海東京再渡太平洋、循千里羣島取道阿拉斯加而返干薩斯、其飛機現正在此間製造中、 
國内要聞 
[中央訓練部歡讌海外代表]  
　　前晚（二十四日）六時、中央訓練部假勵志社歡讌海外代表、至七十餘人、由該部秘書陳希豪主席、歡讌時全體起立唱黨歌、旋陳希豪致詞、略謂今天本部以十二分的誠意、來歡迎海外代表同志、要知道本黨革命、可分作五大時期、第一個時期爲興中會、第二個時期爲同盟會、在最初這兩個時期内全賴海外同志帮忙扶助、本黨的基礎、可以説是海外同志培植起來的、這是今晚我們歡迎海外代表的第一點、其次海外總支部已有十五處之多、直轄支部尙不在内、總支部等於省市黨部、支部等於縣市黨部、海外黨部如此發達、乃海外諸同志努力的結果、這是值得我們歡迎的第二點、今天除歡迎各位以外、辐家幾點意見、須與各位談談、海外同志多處在帝國主義勢力之下、其痛苦較國内爲尤甚、因其所處的環境不同、其努力的方法亦應有别、簡單説起來、其努力的標準、第一在民族方面要消滅國際間的隔膜、并扶助被壓迫弱小民族、在民權方面要求在寄住的國家内能受自由平等的待遇、在民生方面能求生活之自由發展、第二應集合海外僑胞的資本、回國來建設新中國、根據這兩個標準、所以一方海外黨員的訓練、與國内黨員亦有不同、本部已製有海外黨員訓練實施綱領、不日即可印發、此爲海外黨員革命方略之一、含有秘密性質、希望各立同志拿回去妥愼存閲、其次我們要使海外華僑明瞭三民主義、信仰三民主義、奉行三民主義、因此本部又製有華僑黨義敎育實施計劃、不日也可印發、復次、海外辦黨的人才很少、因爲海外同志大都是經營實業的、所希望以後各總支部也可以依據國内省黨務訓練所的組織、創辦賞員訓練班、以培植黨務幹部人才、最末一點、希望海外各位代表常將海外的黨務情形、隨時報告、過去因在帝國主義者壓迫之下、郵寄不便、本部得到海外的報告甚少、希望以後按期報告、爲編訂方案之標準、旋由鄭受炳鄭螺生周啓剛邵元冲黄昌榖方瑞麟等相繼發言致答、均極懇切、大都希望中央對於海外同志、特别施以訓練、政府對於海外僑胞之被壓迫、設法解除、詞長從略、歡讌後佐以新劇、九時半始盡歡而散、 
[湘贛繼續會剿匪共]  
　何鍵與王金往來電　　三月二十日南昌通信、自湘局突生變化後、湘軍方面、除魯滌平部之王捷俊旅、（第三路軍）早已由蓮花調駐高安外、吳尙部（第四路軍）則由萍鄉撤回醴陵、劉建緒旅（第五路）亦由崇猶調駐湘東、原在贛西之十二師、不敷分配、共匪餘孽、遂又有乘機蠢動之勢、安福等縣、先後告警、王均金漢鼎兩師長、乃電達何總指揮（鍵）詢問此後會剿之意見、何意以爲湘局縱發生意外、而會剿亦不可中輟、王金比電復何鍵、大意謂中央對武漢之查辦案、不得已而有所制裁、地方應盡服從之義、而湘贛關係密切、會剿自當繼續進行、以清餘孽、兹將來去電文錄後、 
　何鍵致王金電　南昌王總指揮治平兄吉安金副總指揮鑄九兄勲鑒、密、吳參事回湘、奉讀手敎、欣悉一一爲慰、湘局事起、弟奉令代主省席、事務蝟集、並將會剿諸事、偏勞兩兄、每念辛勤、輙深愧感、惟湘事無論如何解决、而湘贛會剿事宜、决不可因而中輟、兩兄高瞻遠囑、當以爲然、現仍飭吳劉兩旅照常清剿、特電奉達、並乞賜示、弟何鍵叩、 
　王金覆何鍵電　長沙何主席芸樵兄勛鑒、密、元酉電敬悉、效忠黨國、歷着勛勞、網懷關往、權　缺還、此次中央負托得人、行見湘政、必臻上理、可爲預卜、至於中央之對地方、向來寬大、而地方之對中央、尤應盡服從之道、以固國本、湘贛毘連、關係密切、當此會剿之際、自宜繼續進行、萬一中央對武漢之查辦案、因執行而有障碍、或不得已有所制裁、則是中央對地方之法律問題、恐非寗漢對抗之擬議也、吾兄受命中央、諒要同情、惟弟等賦性戇直、且以袍澤之雅、謹貢區區、如有藎籌、仍盼隨時見示爲禱、弟王均金漢鼎叩删印、 
　何表示繼續剿匪電　删電敬悉、備承奬飾、深爲感愧、弟此次奉令暫行代理湘政、原體中央意旨、勉任維持地方、保衛人民之責、昨奉京電、武漢政治分會張胡張三委員、已有免職處分、誠如尊電所云中央對地方素主寬大、想不至再有問題、湘贛邊境、餘孽未除、弟惟有繼續清剿、以副中央綏靖地方之至意、下游情形、此間難得確訊、並祈隨時見示爲禱、弟何鍵叩篠印、 
 
 

Page 9

 
 
國内要聞二 
[三全會中之審查報告（續）]  
　關於修改國民黨總章案 
　提案審查委員會報告 
　　第五章　最高黨部 
　　原第二十五條改爲第二十六條、并修正如下、第二十六條、本黨最高權力機關、爲全國代表大會、常會毎二年舉行一次、但中央執行委員會認爲必要、或有省黨部及等於省黨部半數以上請求時、得召集臨時全國代表大會、中央執行委員會遇有不得已情形時、對於全國代表大會常會之召集、得通告展期、但不得超過一年、原第二十六條改爲第二十七條　第二十七條、全國代表大會常會開會日期、及重要議題、須於三個月前通告各賞員、 
原第二十七條改爲第二十八條、並修正如下、第二十八條、全國代表大會之組織法代表選舉法及各地方應派代表之人數、得由中央執行委員會規定之、 
原第二十八條改爲第二十九條　第二十九條、全國代表大會之職權如下、（甲）接納及採行中央執行委員會及其他中央各部之報告、（乙）修改本黨政綱及章程、（丙）决定對於時事問題應取之政策及政略、（丁）選舉中央執行委員候補執行委員與監察委員候補監察委員、原第二十九條改爲第三十條　第三十條、中央執行委員及監察委員之人數、由全國代表大會决定之、 
原第三十條改爲第三十一條、并修正如下、第三十一條、中央執行委員出缺時、由候補執行委員依次遞補、原第三十一條、改爲第三十二條、並修正如下　第三十二條中央執行委員會之職權如下、（甲）對外代表本黨、（乙）執行全國代表大會之决議、（丙）組織各地黨部並指揮之、（丁）組織本黨之中央機關各部、（戊）支配本黨黨費及財政、 
原第三十二條删、加第三十三條如下　第三十三條、中央執行委員會有執行中央監察委員會决議之義務、但認爲必要時、得移請覆議一次、 
原第三十三條改爲第三十四條、並修正如下第三十四條、中央執行委員會全體會議、每半年至少開會一次、候補執行委員得列席會議、執行委員有缺席時、得由到會候補執行委員依次照額遞補、在會議中有臨時表决權、餘祇有發言權、但候補執行委員、有表决權者、不能超過出席執行委員人數三分之一、 
原第三十四條改爲第三十五條、並修正如下、第三十五條、中央執行委員、互選常務委員五人至九人、組織常務委員會、在中央執行委員會全體會議閉會期間、執行職務、對中央執行委員會負其責任、 
原第三十五條改爲第三十六條、並修下如下、第三十六條、中央執行委員會遇必要時、得設特種委員會、 
原第三十六條改爲第三十七條　第三十七條、全國代表大會中央執行委員會全體會議及常務委員會、均須於本黨政府所在地舉行之、 
原第三十七條改爲第三十八條、並修正如下　第三十八條、中央執行委員會、須將其工作槪况、通告各省執行委員會及其他直轄黨部、每月一次 
原第三十八條改爲第三十九條　第三十九條、中央執行委員會得派中央執行委員候補中央執行委員、分赴各地指導黨部、執行黨務、 
原第三十九條改爲第四十條、並修正如下　第四十條、中央監察委員會之職權如下、（甲）依據本黨紀律决定各級黨部或黨違背紀律之處分、（乙）稽核中央執行委員會財政之出入、（丙）審查黨務之進行情形及訓令下級黨部審核財政與黨務、（丁）稽核中央政府施政之方針及政績、是否根據本黨政綱及政策、 
原第四十條改爲四十一條、並修正如下　第四十一條中央監察委員互選常務委員五人、在中央執行委員會所在地、執行職務、每半年至少開全體會議一次、候補監察委員、得列席會議、監察委員有缺席時、由到會候補監察委員依次照額遞補、在會議中有臨時表决權、餘祇有發言權、但候補監察委員有表决權者、不能超過出席監察委員人數三分之一、中央監察委員會、得派中央監察委員候補監察委員、分赴各地執行職務、 
　第六章　省黨部 
原第四十一條改爲第四十二條、並修正如下、第四十二條、全省代表大會每年舉行一次、但有左列情形之一者、得召集臨時全省代表大會、（甲）中央執行委員會訓令召集時、（乙）省執行委員會認爲必要時、（丙）縣執行委員會半數以上認爲必要時、 
原第四十二條删 
原第四十三條修正如下、第四十三條、全省代表大會組織法、及代表選舉法與人數、由省執行委員會擬定、呈請中央執行委員會核准、 
原第四十四條修正如下、第四十四條、全省代表大會之職權如下、（甲）接納及採行省執行委員會及本黨省機關各部之報告、（乙）决定本省黨務進行之方策、（丙）選舉省執行委員候補執行委員、及監察委員候補監察委員、 
原第四十五條修正如下、第四十五條、省執行委員會之職權如下、（甲）執行上級黨部之命令、及全省代表大會之决議、（乙）設立全省各地方黨部、並指揮其活動、（丙）組織省黨務機關各部、（丁）支配黨費及財政、 
原第四十六條修正如下、第四十六條、省執行委員會須將其工作情形、報告中央執行委員會、每月一次、 
原第四十七條修正如下、第四十七條、省執行委員會每星期至少開會一次、候補執行委員得列席會議、執行委員有缺席時、由到會候補執行委員依次照額遞補、在會議中有臨時表决權、餘祗有發言權、但候補執行委員有表决權者不得超過出席執行委員人數三分之一、省監察委員會同、 
加第四十八條如下、第四十八條、省執行委員會選舉常務委員一人至三人、執行日常務、 
原第四十八條改爲第四十九條、並修正如下、第四十九條、省執行委員出缺時、由候補執行委員依次遞補、原第四十九條改爲第五十條、並修正如下、第五十條、省監察委員會之職權如下、（甲）依據本黨紀律、决定所屬黨部或黨員違背紀律之處分、（乙）稽核省執行委員會財政之收支（丙）審查全省黨務之進行情形、（丁）稽核省政府之施政方針及政績、是否根據本黨政綱及政策、 
　第七章　縣黨部 
　　原第五十條改爲第五十一條、并修正如下、第五十一條、全縣代表大會每六個月舉行一次、但有左列情形之一者、得召集臨時全縣代表大會、（甲）省執行委員會訓令召集時、（乙）各區執行委員會半數以上請求時、（丙）縣執行委員會認爲必要時、（丁）該縣黨員半數以上請求時、 
原第五十一條删、 
原第五十二條修正如下、第五十二條、全縣代表大會組織一及代表選舉法與人數、由縣執行委員會擬定後、呈請省執行委員會核准、 
原第五十三條修正如下、第五十三條、全縣代表大會之職權如下、（甲）接納及採行縣執行委員會之報告、（乙）决定本縣黨務進行之方策、（丙）選舉縣執行委員候補執行委員、及監察委員及候補監察委員、 
原第五十四條照舊、第五十四條、縣執行委員會選舉常務委員一人、執行日常黨務、 
原第五十五條修正如下、第五十五條、縣執行委員會之職權如下、（甲）執行上級黨部之命令、及全縣代表大會之决議、（乙）設立全縣各地方黨部、並指揮其活動、（丙）組織縣黨務機關、（丁）支配黨費及財政、 
原第五十六條修正如下、第五十六條、縣執行委員會須將其工作情形、報告省執行委員會、每兩星期一次、原第五十七條正如下、第五十七條、縣執行委員會每星期至少開會一次、候補執行委員得列席會議、執行委員有缺席時、得由到會候補執行委員依次照額遞補、在會議中有臨時表决權、餘祗有發言權、但候補執行委員有表决權者、不能超過出席執行委員人數三分之一、縣監察委員會同、 
原第五十八條修正如下、第五十八條、縣執行委員出缺時、由候補執行委員依次遞補、 
原第五十九條修正如下、第五十九條、縣監察委員會之職權如下、（甲）依據本黨紀律、决定所屬黨部或黨員違背紀律之處分、（乙）稽核縣執行委員會財政之收支、（丙）審查全縣黨務之進行情形、（丁）稽核縣政府施政方針及政績、是否根據本黨政綱及政策、 
第八章區黨部 
原第六十條修正如下、第六十條、全區黨員大會每兩月舉行一次、但因所轄區域太廣、或黨員太多、不能召集黨員大會時、經縣執行委員會之核准、得召集全區代表大會、 
原第六十一條修正如下、第六十一條、全區黨員大會或代表大會之職權如下、（甲）接納及採行區執行委員會之報告、（乙）决定本區黨務進行之方策、（丙）選舉本區執行委員候補執行委員、及監察委員候補監察委員、原第六十二條修正如下、第六十二條、區執行委員會之職權如下、（甲）執行上級黨部之命令、及全區黨員大會或代表大會之决議、（乙）組織區内之區分部、但須經上級黨部之核准、（丙）指揮所屬區分部黨務之進行、（丁）支配黨費及財政、 
原第六十三條修正如下、第六十三條、區執行委員互選常務委員一人、執行日常黨務、 
加第六十四條如下、第六十四條、區執行委員會須將其工作情形、報告上級黨部、每兩星期一次、 
加第六十五條如下、第六十五條、區執行委員會每星期至少開會一次、候補執行委員得列席會議、執行委員缺席時、由候補執行委員依次照額遞補、在會議中有臨時表决權、餘祗有發言權、 
加第六十六條如下、第六十六條、區執行委員出缺時、由候補執行委員依次遞補、 
原第六十四條改爲第六十七條、并修正如下、第六十七條、區監察委員職權如下、（甲）依據本黨紀律、决定所屬黨部或黨員違背紀律之處分、（乙）稽核區執行委員會財政之收支、（丙）審查全區黨務之進行情形、 
　第九章　區分部 
原第六十五條改爲第六十八條、并修正如下、第六十八條、區分部爲本黨之基本组織、其人數至少五人、至多不得過二十人、 
原第六十六條删、 
原第六十七條改爲第六十九條、并修正如下、第六十九條、區分部黨員大會至少每兩星期開會一次、其職權如下、（甲）接納及採行區分部執行委員會之報告、（乙）决定本區分部黨務進行之方策、（丙）研究本黨主義與政綱、及討論黨務政治問題、（丁）選舉本區分部執行委員及候補執行委員、 
原第六十八條改爲第七十條、并修正如下、第七十條、區分部須選舉執行委員三人、組織區分部執行委員會、其職權如下、（甲）執行上級黨部之命令、及區分部黨員大會之决議、（乙）徵求考查並訓練黨員、（丙）分配本黨宣傳品、（丁）收集黨費及黨員特别捐、 
加第七十一條如下、第七十一條、區分部執行委員互選常務委員一人、執行日常黨務、 
加第七十二條如下、第七十二條、區分部執行委員會須將其工作情形、報告上級黨部、每兩星期一次、 
加第七十三條如下、第七十三條、區分部執行委員會每兩星期開會一次、候補執行委員得列席會議、區分部執行委員缺席時、由候補執行委員照額遞補、在會議中有臨時表决權、餘祗有發言權、 
加第七十四條如下、第七十四條、區分部執行委員出缺時、由候補執行委員遞補、 
　第十章任期 
原第六十九條改爲第七十五條、第七十五條、代表於會期終了時、其任務即爲終了、但須向所代表之黨部報告大會之經過及結果、 
原第七十條改爲第七十六條、並修正如下、第七十六條、中央執行委員及監察委員任期定爲二年、省縣執行委員及監察委員任期一年、區執行委員及監察委員及區分部執行委員任期六個月、 
原第七十一條删併、 
原第七十二條改爲第七十七條、並修正如下、第七十七條、各省各縣執行委員與監察委員人數、由中央執行委員會規定之、 
原第七十三條改爲第七十八條、並修正如下、第七十八條、各級黨部執行委員監察委員、不得兼任其他黨部執行委員監察委員、但中央執行委員中央監察委員經各該委員會之許可、得兼任其他黨部執行委員監察委員、候補執行委員及候補監察委員同、 
第十一章紀律 
原第七十四條改爲第七十九條、並修正如下、第七十九條、凡黨員須恪守下列各項紀律、一、遵守黨章、服從黨義、二、黨内各問題、得自由討論、但一經决議後、即須絶對服從、三、嚴守黨的秘密、四、不得於黨外攻擊黨員及黨部、（附註）本黨領有歷史的使命而奮鬥、我國領土之完全自由及和平、全賴本黨奮鬥之成功、欲求此成功、必賴紀律之森嚴、黨之成敗全繫於此、望共勉之、 
原第七十五條改爲第八十條、並修正如下、第八十條、凡違犯上條所舉紀律者、分别予以下列之懲戒、一、警告、二、一定期間内停止黨員應享之權、三、短期開除黨籍、四、永遠開除黨籍、開除黨籍處分、須由下級黨部檢舉、省黨部判决、中央核准後執行之、已開除黨籍之黨員、不得在本黨政府機關服務、如地方全部違犯上條列舉之紀律者、須受以下處分、甲、全部黨員重行登記、分别去取、乙、全部解散、 
原第七十六條改爲第八十一條、並修正如下、第八十一條、凡黨員個人或地方全體黨員被控告或彈劾時、須由所屬黨部監察委員或監察委員會詳細審查、議定處分、交由該級執行委員會執行、如被處分者認爲不當時、得上控於上級執行委員會、以至於全國代表大會、但未得上級執行委員會或全國代表大會决定辦法以前、此項處分仍須執行、各級黨部被控告或彈劾時、其辦法亦同、全國代表大會得判决黨員個人或地方全體黨員恢復黨籍、 
第十二章經費 
原第七十七條改爲第八十二條、並修正如下、第八十二條、本黨經費、以黨員所納之黨員仁所得捐、及其他收入充之、 
原第七十八條改爲第八十三條、第八十三條、黨費每月每人應繳銀二角、黨員遇失業疾病等事故時、經在所屬黨部登記後、得免繳黨費、但該部須將此情由報告上級執行委員會、 
原第七十九條改爲第八十四條、並修正如下、第八十四條、黨員未得准許而不繳納黨費、至三個月者、即停止其黨權、 
第十三章八十條至第八十七條、全文删、 
附則 
原第八十八條改爲第八十五條、並修正如下、第八十五條、本總章解釋之權、屬於本黨最高權力機關、 
原第八十九條改爲第八十六條、並修正如下、第八十六條、本總章由全國代表大會議决公佈之日起、發生效力、 
　勘訛　昨載中國國民黨總章修正草案第三條、預備黨員在黨内祇有發言權、普通黨員有發言權表决權選舉權下、脱去（及被選舉權、但其被選舉權得受相當限制）十七字、特此勘正、 
[皖垣對江殷家滙被匪洗刦]  
　全鎭損失約十餘萬　傷斃架綁達數十人 
安慶對江東流貴池秋浦等縣、近年承軍興之後、迭苦匪患自第十一師曹萬順部開往駐防、匪氛稍殺、乃近日駐軍調防、各該縣匪警又踵接相告、如秋浦圍而復解、東流張家灘洋湖碑等鎭、均被匪刦、昨據貴池來省者言、該縣殷家匯鎭近亦被匪洗刦、且慘斃多命、地方損失甚巨、爰爲述之於下、 
貴池縣屬之殷家匯鎭、在江之南岸、距安慶约六十里、本月十九日、即傳著匪朱富潤於洗刦張家灘鎭後、即將所架之男女肉票三四十名、藏匿該鎭附近之唐田竹塘一帶、行將搶刦該鎭商民聞訊、驚慌異常、迨二十日上午十時、有匪數名向該鎭索洋數萬元、未臻妥協、即放槍若干響、揚長以去、乃該匪事前已有佈置、於對江前江口（該鎭附近）之方家祠堂地方、堵絶行人、及至二十日夜間二時、該股匪集有數百人、擁至該鎭、即在各要隘布崗、並鳴槍示威、一面派匪至電報局割斷電線、旋即綁架男女肉票五六十人、藏於四季春客棧内、該鎭商民是時雖倉惶萬狀、然不能坐以待斃、即派素有膽力者出而與匪接洽、匪稱最低限度須索三萬元、嗣經再四哀懇、始凑集萬元、請釋放肉票、而匪貪慾無厭、得欵詎又反汗、遣令匪衆、無論貧富舖户、挨次搜索、傾箱倒篋、舉凡細軟物品與現洋等項、皆搜刦一空、該鎭公安分局曁自衛團、均因實力薄弱、未敢與抗、該團局槍械、共約四十餘支、亦被刦去、公安分局長喻然、巡長陳道坤、均被匪槍擊斃命、又有巡警三名、自衛團隊士數名、及復茂木行山客某甲亦被擊斃、其他被流彈所傷、未致斃命者、頗不在少、尤可怪者、該匪竟將所刦之金銀雜物、强令該鎭大成銀樓飭匠鎔化、綢布則逼使成衣匠製成衣物、遂率領匪衆、至各商店搬取銅元、盤踞歷一晝夜、始呼嘯而去、綜計該鎭此次被刦、傷斃數十名、被架綁者五六十名、損失約在十萬元以上、誠空前之浩刦、省府據報後、已商由駐皖四十六師一百三十八旅旅長陳衆孚、派所部步兵一團於昨日乘輪開往搜剿、（三月二十四日） 
[漢口水案交涉又趨嚴重]  
　李雅言傷勢甚重 
　　漢口通信、日人對我交涉向取狡猾手段、遇事敷衍支吾、毫無誠意、但形勢變遷、則其帝國至義者之眞面目、依然畢露、即就漢口水案交涉、可見一斑、日人前見我方人士之憤慨、經濟交通之封鎖、已有表示接收條件之傾向、現因湘省事件發生、謡言紛起、忽又變更其從前態度、嗾令水兵、殺傷我指委員、其爲有計劃的乘機挑釁、可以想見、幸罷委會態度鎭靜、忍辱負重、未中其計、昨日（十九）罷委會有皓電致上海反日會、報告水案交涉又趨嚴重之情形、兹錄原電如次、（上海反日會鑒、敝會對日罷工、堅持數旬、日領前曾表示接受吾方條件、旋以湘事發生、謡言紛起、日領態度又趨强硬、篠日該水兵大示威、殺傷吾指導員、形勢忽又嚴重、水案解决無期、（中略）迅予籌撥鉅欵、源源接濟、俾竟全功、無任企禱、漢口罷委會皓印）、 
至指導員李雅言被殺傷後情形、昨日（十九）愚赴天主堂醫院視察一次、見李氏雜居於羣衆二人一室之中、因傷重不能與人接談、據待候李病之指導員葉玉奎云、李受傷甚重、流血過多、背部刀傷、戮透衣服四層之多、傷口約有六七寸長、（與戮透衣口同）下午二時許曾有一日人前來探視、大約係日領派來者、三時許由院醫換藥一次、當換藥時李痛暈數次、過後雖甦、但痛苦殊甚、至於生命有無危險、現尙不知云云、聞罷委會宣傳部以日人狡計百出、非預備長期罷工、堅持到底、不足以求最後之勝利、欲求長期罷工、非設法救濟失業工友不可、現已擬具爲救濟失業工友告同胞書、即日發出、以促國人注意、設法救濟、（中華社） 
[湘省新定剿匪防區]  
　採小區域制　畫全省爲十五區 
　　長沙通信、湘省請鄉督辦署奉令恢復、已及兼旬、對於全省清鄉計畫、曾有縝密之考慮、微聞何鍵之意、决不採納前次大區域制度、免有顧此失彼百密一疏之虞、蓋以上年分四大區域剿匪、以軍爲單位、經時半年、未竟全功、此次應採小區域制、以改爲區之單位、期臻周密、俾易收功、惟在此時局未靖謡言孔多之時、剿匪區暫緩劃定、遇有匪警、由就地駐軍隨時負責剿辦、同時利用各地團警、聯防清剿、一以輔助軍力之不及、一以使匪共無所托足、惟聯防區域宜小、而考核宜嚴、庶實施便利而功效可期、頃特將湘東湘南鄰近贛境、及湘西鄰近黔省之七十二縣、（惟腹地益陽沅紅寗鄉安化四縣、未聯防）劃爲十五個聯防區、電令各縣長、按照聯防條例規定、于一星期内推舉聯防代表、議定聯防辦公處地點、及聯防規則、電呈來省、以便擇委縣長一人、爲該區指揮、負責清剿、同時并將魯滌平譚道源所騰出防地、分派部隊駐防、以確保地方治安、其調防辦法大致如下、（一）魯滌平部所遺防務、由何鍵部塡接、計長沙瀏陽一帶、由何部五十七旅戴斗垣部田應棠童琨周希武三團担任、平江湘隂由魯部受編之陳光中劉濟人兩團担任、醴陵萍鄉株州由何部五十五旅劉建緒部段珩陶抑鄧南驥三團担任、以張其雄獨立第二旅之易維揚張彀中兩團、塡接劉建緒所遺衡陽防地、魏鎭團担任張旅現在地防務、（二）譚道源部所遺防務、因譚部有李雲杰旅及李韞珩部兩團來歸、受編爲第三第四兩獨立旅、仍留駐灃州臨灃津市一帶外、至常桃（源）一帶防務、由何鍵派所部五十六旅（陶廣）李覺鍾光仁兩團接防、惟留王英兆担任寳、（慶）潭（湘潭）防務、以陳漢章部担任湘西靖會洪江、陳渠珍担任湘西辰永、范石生担任湘南郴宜、許克祥担任湘南桂永、吳尙担任湘東茶酃、葉琪担任岳陽門户防務、至各縣聯防分區辦法、業由清鄉督辦署通電各縣長遵照原電如下、國急湖南各縣縣長覽、本署前經製定各縣聯防條例、原期團結實力、互相策應、查各縣呈報遵辦者、甚屬寥寥、揆厥原因、多由各縣長漠視此項要政、延不舉行、甚或彼此推諉、不能統籌兼顧、近查黔省軍事尙未結束、難保無潰兵竄入湘西境内、而湘東湘南一帶、均與贛西接壤、朱毛股匪雖經擊潰、而餘孽四竄、擾亂堪虞、兹爲鞏固地方起見、特劃分各縣聯防區域、除零陵常寗祁陽新田桂陽寗遠陽明道縣八縣、業經實行聯防、母庸變更區域外、酌定長沙平江瀏陽湘隂四縣爲一區、湘潭醴陵衡山攸縣四縣爲一區、岳陽臨湘華容南縣安鄉五縣爲一區、常德桃源漢壽三縣爲一區、臨灃灃州石門、慈利四縣爲一區、大庸桑植永順龍山保靖永綏六縣爲一區、乾城鳳凰麻陽晃縣芷江五縣爲一區、沅陵溆浦辰谿瀘溪古丈五縣爲一區、靖縣黔陽會同、通道四縣爲一區、式岡城步新寗綏寗東安五縣爲一區、寳慶新化湘鄉三縣爲一區、衡陽耒陽安仁茶陵酃縣五縣爲一區、郴縣宜章汝城桂東資興永興六縣爲一區、臨武嘉禾藍山江華永明五縣爲一區、以上所劃各區每區設立指揮一人、俟各縣聯防妥竣具報後、由本署就診區各縣長中指派担任、以免仍蹈從前推諉稽延之弊、所需經費、仍應查照聯防條例第八條之規定辦理、庶不至形勢渙散、而可期指揮便捷、各該縣長及挨户團副主任須知防匪之法、與其禦之於堂奥之中、不若禦之於門户之外、與其臨時倉猝、不若先事綢繆、與其獨任保安之責、勞而鮮功、不若同謀捍禦之方、事乃有濟、自此次通令之後、應即遵照劃定區域、從速聯結、妥爲布置、凡各縣聯爲一區者、固應切取聯絡、其與未聯之 
 
 

Page 10

 
 
聚接鄰縣、仍應消息相通、有警彼此協助、限電到一屋期内、迅將該縣聯絡情形、詳報察核、本署保民心切、將視辦理之良否、課殿最焉、母得延玩爲要、督辦何會辦葉號印、（二十一日） 
[閩當局急議援汀之軍訊]  
　共匪又由上杭竄擾武平　郭鳳鳴旅長確中彈陣亡　省府議任張貞剿匪總指揮　旅省汀屬同鄉開緊急大會　　福州通信、朱毛共匪佔領長汀、進攻上杭後、糾合當地土匪、擁衆至一萬餘、勢甚猖獗、長汀縣長邱耀驪、隨同郭旅退駐離杭十餘里地方、共匪於十八日夜、以二千餘人、乘黑刦營、郭鳳鳴旅長策馬應戰、中彈陣亡、部隊復退守永定縣、上杭相繼陷落、民政廳已於十九日午後、接到邱縣長在永定急電報告、共匪一部、又乘勢竄至離永城二十餘里之白沙地方、武平寗化歸化清流連城各縣政府、亦紛紛來電請兵增援、全汀局勢、頓形緊張、十九日省府又開緊急會議、决再電催各軍、兼程前進、委任張貞爲剿匪總指揮、至二十日省府、已得各軍將領電、請定期會剿、暫編第二師長盧興邦電稱、已派兵一旅、由建（建寗）汀交界分路出發、（一）先堵截共匪竄入建邵等處、（二）力圖克復汀杭、（三）俟各軍到齊、約期會剿、又省防軍第一旅長陳國輝電稱、全旅武裝待命、現已先派兩營、由龍巖出動、堵防該匪竄入閩南、又湘贛剿匪總措揮何健來電、派有劉士毅旅長、率兵赴汀救援、劉旅長亦有來電謂、所部集中瑞金等處、俟再秉承金代總指揮後、即行率隊會剿、又廣東省政府電稱、已派駐潮汕軍隊兩團赴汀救援、並請預定會剿日期、以便令飭所部遵照、暫編第一師長張貞、亦有派隊兩團、由巖汀交界出動之來電、省府因此復令福州海軍行營、迅撥子彈二十萬發、交與援汀各軍、併再發十萬火急電、令張盧兩師及陳旅、尅日商同各友軍、合兵實施總攻擊、務期早奠汀局、勿使共孽蔓延、汀屬旅省同鄉會、昨下午四時、亦在魁輔里劉家祠、開緊急會議、到藍玉田黄品枚羅偉等十餘人、討論結果、派出代表數人、分赴省府曁中央國府、請願設法拯救、汀屬民衆、並决定於本月二十五日下午二時、召集全汀屬緊急大會、再行詳細討論、（三月二十一日） 
[閩垣台籍民開槍刦奪烟犯]  
　　二十二日福州通信、禁烟委員調查員連日會同市公安局偵緝隊、在東門大街及水部一帶、破獲烟犯烟具甚夥、昨日（二十一日）下午一時半、又會同前往、破獲南台合春埕十五號三古洋行後進烟館、當場捕獲烟犯三十一名、烟具二百餘件、當由保安隊解送究辦、詎甫行至土地廟附近、突有台籍民黄江柳羅乞高阿川及不知姓之長泰等七人、手出剥壳槍轟擊、並放炸彈二枚、幸未傷人、當時保安隊以未奉長官命令、未便開槍還擊、致被搶去烟犯二十四名、烟具百餘件、商店一時驚惶罷市、現禁烟委員會已分别呈報省政府、并請交涉署嚴向日領交涉、 
[華工往荷屬之困難]  
　　汕頭通信、潮梅各屬人民歷年往南洋羣島作工者、凡數十萬、英屬最多、荷屬次之、前年荷屬因樹膠落價、商務冷淡、荷政府頒佈限制華人進口新例、華人無論工商、凡往荷屬者、必須在交涉署領取護照、並須經香港荷蘭總領事署簽字、始准登岸、此例一行、華人極感困難、因護照等手續費用、每人須增加四十元以上之負担、近來荷政府洞悉華人苦衷、現已酌定一種辦法、以後凡華工往爪哇各埠者、免領護照、華商則領護照後、仍須向駐港荷總領事簽字、始爲有效、汕頭交涉署十八日接到該國照會、即經佈告潮梅各屬人民知照、汕頭南洋水客聯合會見佈告後、特具函汕交涉署報告、以荷政府對華僑入口護照、仍苛待如故、特請交署向荷領質問、交涉署昨已致函荷領、原函如下、（逕啓者、准本月十四來函、以准貴國駐港總領事函、此後華工往爪哇各埠、可免領護照、華商護照、則須駐港總領事簽字等由、當經分别令知佈告去後、兹據汕頭南洋水客聯合會聲稱、聞駐港總領事説、往南洋荷屬各埠、無論工商、均應請領護照、經簽字方得登岸、且華工在汕請領護照、經貴領事官（指汕頭荷領）簽字者、到岸時當地政府均令其返香港、請總領事簽字、再行前往、方許登岸、又須出給簽字費等情、似此往返重複簽字、耗費時間、增加用費、於本國僑民殊多窒碍、且貴領官來函所稱、於事實尤有不符、究竟是何情形、相應函達查照爲荷、（三月二十日） 
[逝運署奉令勸募裁兵公債]  
　計綱肩兩地一五一·三二○元 
　　浙鹽運署昨奉部令、以此次勸募裁兵公債、該署應勸募十五萬元、並限最短期内募集解部、現已將攤繳辦法及各地應認數目、訓令所屬、其訓令云、案奉財部第七一○八號訓令内開、爲令遵事、查本部爲實行裁兵及抵補編遣期内預算不敷、特發行裁兵公債五千萬元、業奉國民政府將條例公佈在案、前項公債、係指定以關税增加收入擔保本息、由總税務司按月撥交基金保管委員會保管備付、基金確實、自必易於推銷、現正趕印債票、亟待募集現欵、以濟需要、除分飭本部所屬各機關勸銷外、應由該運使將上項公債從速勸募十五萬元、務於最短期間募集現欵解部應用、合亟令仰遵照辦理、並具報勿延此令等因奉此、兹擬定攤繳辦法、將各地應認數目開單轉發、除條例簡章等項、一俟奉到再行轉發、並分令外、合亟令仰遵照辦理、 
　肩往引地攤派裁兵公債數目　杭縣五·九三○、餘杭九○○、海崇一·六六○、百官一一○、紹興三·五八○、蕭山五五○、嵊上二·三七○、寗屬三·○二○、合計一八·一二○元、 
　綱地經商攤派裁兵公債數目　徽屬一九·三五○、常廣四○、二八○、開化五·六七○·淳安四·二五○、遂安二·○一○、壽昌一·○八○、於潛二·五五○、新登八三○、分水一·一八○、西安二·九八二、金華二·四八○、東陽一·四二○、江山七·三八○、龍游二·七一○、蘭湯五·七六○、建德二·○五○、諸義浦一三·六七○、程廣七·四一○、嘉興二·一九○、武德一·○八○、臨安四八○、平湖四一○、海鹽一六○、乍浦三○、共計一三三·二○○元、 
　説明　（一）上次攤募善後短期公債、各地多有迄未清繳者、此次派銷裁兵公債、應以前次欠繳善後債額、儘先追繳抵充、其不敷數目、再由各地匀攤、以示平均、（二）此項公債、除以善後公債短繳儘先抵充外、其不敷之數、由各地依照近三年平均銷數匀攤、計肩地每外應攤認洋一角一分、綱地應攤認洋二角二分、 
[杭州快信]  
　杭總商會昨函各業領袖、以奉工商部訓令、爲發展國貨起見、議决設立資本雄厚之金融機關、以爲一切國貨事業之後盾、經由國民政府委員籌設、定名曰中國國貨銀行、資本四千萬元、設總行於上海、設分行於各省會市區、兹浙江分行籌備處經已成立、令飭敝會廣爲勸募股欵、並准中國全國商會聯合會函請募股前來、查國貨銀行之設立、於吾商界實有莫大之利益、奉准前因、相應函達、務祈召集同業、設法勸募、究能應募若干、並望先行函知、以便彚報、 
　浙江財政廳長錢永銘現丁内艱、在滬守制、對於廳長職務、已上辭呈、聞省府主席張靜江氏在滬、曾往弔唁、並加慰留、錢雖辭意堅决、一時恐難擺脱、 
　上年兩浙稽核所恢復後、所長錢文選積極整頓、對於秤放緝私兩項、尤爲注意、故十七年度鹽税收入、統計較十六年分增加十分之二以上、現值漁汛菜銷、錢所長定於日内先赴浙西嘉湖各地巡視考察、聞以十日爲期、（二十一日） 
[蕪湖快信]  
　担任皖省蕪湖大通間警備之新編第一師岳維峻部、除第一旅已到和縣、二旅三團已到蕪湖外、今日又由江靖德興兩輪陸續將二旅第四團·三旅第五六團運到、岳維峻師長準二十六日奉幹部敎練所及騎兵營工兵營特務營到蕪、 
　蕪宣廣長途汽車路蕪湖方面至竹絲港路綫、業已竣工、一星期内即可通車、蕪湖車站設東門外、又廣德縣各界爲促成該路起見、組織建設委員會、籌集二十萬元、以十萬元投資宣蕪廣路、其餘十萬元則建築廣德至泗安公路、 
　新任蕪關監督沈濬源、今日上午十時宣誓就職、原任張貽志業已赴京、 
　蕪湖墾務專局局長、已經省政府改委林固生繼任、林今日到蕪、與舊任孫化成接洽交代事宜、 
　蕪湖各界代表今日在烟雨墩開聯席會議、决議（一）創設五三公學、以日貨布疋罰欵分餘之一萬元爲經費、各界推舉一人爲董事、負責籌備、（二）大花園改爲中山公園、大花園内烟雨墩改爲民衆俱樂部、各界推舉一人爲籌備委員、市縣黨部爲當然委員、 
　軍界消息、皖省政府主席四十七師師長陳調元、現經中央編遣區委任爲津浦路警備司令、陳爲佈置所部駐紥事宜、一時尙不返皖、 
　全國反日會提倡國貨委員洪文斌、在蕪組織國貨公司、蕪湖總商會亦推執監委員、參加籌備、現已决定籌覓相當地址、建築公司房屋、全省商聯會並爲函請六十縣商會代爲招股、（二十五日） 
[鎭江快信]  
　上海煤商陸祺生嚴味生潘以之等、爲廢除煤類特税等、昨日來鎭、至省府請願、當因鈕主席已經赴京、由交際股謝君接見、允將來意轉陳主席核辦、 
　民政廳繆斌現尙在京、出席三全大會、定二十七日返鎭、前往江北各縣視察、現民廳已預備一切、 
　南通公民張有鴻在民廳呈控該縣公安分局局長鄒澍侯違法敲詐、請求撤懲、又奉賢公民刁瑞生亦在民廳呈控公安分局長蘇亦吾瀆職違法、擅罰鉅欵、現民廳均已派員前往查辦、 
　金陵造林塲塲長黄希周昨在鎭召集寳蓋山等處鄉董村耆、開談話會、曉以造林利益、聞日内尙須召集各鄉農民、開一全體大會、使之明瞭一切、 
　江蘇省會造林運動委員會昨日電請省政府、寛籌的欵、撥充造林經費、以興林業、而利民生、並請迅予頒發蘇省强制造林辦法、俾有遵循、 
　江蘇國術分館定今日考試師範生、聞報名應考者共有三十餘人、 
　江蘇區長訓練所昨日下午三時開第二次所務會議、議定補考區長各辦法、並推定三藍勝等籌備該所開學典禮、（三月二十六日） 
地方通信 
[松江]  
　　金縣長奉准給假　縣長金慶章因患對口疽、蓽囑稍事休養、曾向省廳請假、兹悉已奉廳令、准予給假二十日、外傳辭職一節、即係因病請假之訛傳云、 
縣黨部常會紀錄　縣黨部於二十六日開第十五次常會、主席王一震、討論事項、（一）常委揚商協整委會、呈撥借維持費案、議决准借十元、（二）一區婦整委屠佩英、呈請辭職案、議决照准、遺缺交民訓會辦理、（三）倪祖望提請轉提黨政談話會、促建設局擬具拆城計劃、以便進行案、議决通過、（四）建議黨政談話會、促建設局從速完成中山公園案、議决通過、 
圖書館整理一新　本縣圖書博物館、剏始於民四之春、經雷館長君彦主持以來、整頓不遺餘力、自去冬遷入敎育局原址後、將原有儀器標本模型、悉數劃歸新辦之通俗敎育館陳列、並删去博物二字、正名爲松江縣立圖書館、庋藏書籍、都四萬二千餘册、重加整理、分成二十二部、一百三十餘類、桌椅悉仿金陵大學圖書館新製者、近該館爲便閲覧計、增放時間、自上午八時半起至下午六時止、定四月一日起實行、 
山陽發現時症甚厲　浦南山陽鄉、近亦發現時症、起病爲頭痛嘔吐、漸至昏迷噤口、數小時後斃命、旬日已近百人、以小兒爲多、醫士束手、因此引起社會恐慌、該鄉行政局擬徵求救治及預防方法、俾免蔓延、 
水上省公安隊調防　駐松水上省公安隊第一隊長何亞霖、昨調巡船四艘回松、因黑魚衖河與白龍潭一帶、港㲼紛歧、且因鑒於白龍潭北滙通米行、去冬曾出刦案、故將調回巡船、撥派兩艘調駐該處、不僅保護某姓私人已也、 
[崑山]  
　　騐契期限將届　本縣騐契一再展限、前奉省令轉緩至四月十五日爲止、惟各業户近日前往報騐者、數仍寥寥、財務局鑒於限期轉瞬即届、昨特缮發佈告、勸令各業户將未騐之契、速往報騐、以重産權而免處罰、 
[無錫]  
　　縣商會會員大會紀　無錫縣商會、昨日下午開第一次會員大會、到八十餘人、錢孫卿主席、會議情形如下、（一）常務委員會報告會務經過、（一）常務委員會報告各項規章、請求追認、（甲）本會暫行章程、（乙）本會分事務所暫行組織簡章、（丙）本會會員大會暫行規則、以上三項、經主席逐項提出、通過、（一）提議本會本年一月至六月之預算案、照原案通過、（一）商團公會函請將商團歸併商會辦理案、討論結果、歸併問題否决、惟商團在現時期確甚重要、但經費爲難、本會應協助勸捐、全體通過、（一）縣政府函請推舉調查國貨代表、議决推定程敬堂、（一）各團體借用本會會塲問題、議决本會會務日繁、以後無論任何團體、一槪不借、以上各項議畢、散會、 
請建旅客待車室　邑人楊翰西等、以無錫爲滬寗全路繁盛之區、旅客往來、日必數千人、惟現在錫站原有之男女旅客招待室、僅能容留旅客十分之一二、况甲子以後、女招待室常爲軍警駐宿之所、僅存男招待室、男女混坐、祗能容留數十人、而購一二等票之上等旅客、往往鵠立待車、每遇風雨及火車誤時、困苦更難勝言、况國府要人、以交通便捷、常有因公或游覧來錫者、精神旣感痛苦、形式亦欠雅觀、昨特函請車站站長曹獻廷、轉呈管理局、請即派員指定地點、建築容量多數旅客之房屋、援招蘇站辦法、招商承租、内設茶肆西點、以便旅客、而房金收入、且可補助建築之費、曹站長已據情代爲轉呈、 
厚生廠刦案盜犯就逮　錫屬萬安市二三圖人尤茂根、於民國十六年三月在滬夥刦厚生紗廠工資鈔洋五萬餘元、事後匿跡浙江、經官廳通緝有案、近因風聲漸息、乃濳行回鄉、前日且在家爲其子大開湯餅筵、奈爲其仇家所知、急電告厚生、立即報告臨時法院、派探來錫、下鄉後在陡門里猛將廟間壁小茶館内、將尤拘獲、解縣暫押、昨已轉解上海臨時法院訊辦、 
澄錫路南段不日開工　澄錫公路南段建築工程、由本邑建設局長姚滌新積極籌築、並經姚局民决定先行塡築第一二兩小段土方工程、自無錫市通惠路起、至天上市之張塘橋爲止、業經招工投標、迄已多日、現定今日（二十六）下午一時、在建設局當衆開標、决定由何人承包後、即動工建築、姚局長現已决定於四月三日在北栅口該路起點、舉行開工典禮、函請縣長及各機關團體代表參預典禮、 
新公安局長由寗返錫　無錫新任公安局長殷葆楨、於二十三日下午接事後、未及二十小時、忽又奉民政廳長繆斌電召赴寗、且命將鈐記印信及一應局務、仍由舊局長包明芳維持、殷奉電即於二十四日下午赴寗、一時地方人士、以現值軍隊調防、地方多事之秋、公安局長負維持治安全責、乃忽調忽留、莫明眞相、咸深駭異、至二十五日下午、殷新局長由寗返錫、始悉繆廳長以公安局長新舊交替以後、對於佐治之人選、及邑人之態度、均有詳細研詢之必要、故特電召赴寗、並囑即日返錫、於星期三與包前局長再行到寗請訓、殷於返錫後、即逕至縣商會、與該會常務主席錢孫卿有所接洽、而於内部組織、除會計主任已委定外、擬以侯楊丞爲總務課長、朱執鈞爲行政課長、其他各分局長、亦已覓定相書人物、组織旣定、遂於昨日（二十六）上午重行到局接事、又據寗垣消息、謂無錫公安局長、現由民政廳决定以現任武進公安局長李冷調任、殷幹賢調充宜興公安局長、包明芳調任吳縣公安局長、姑誌之、確否待證、 
[常州]  
　　縣政公報定期出版　武進縣政府於二十五日、召集第三次政務會議、出席者縣長及公安建設敎育財務各局長、章縣長提議縣政公報、奉令催促出版、如何進行、請公决辦法、議决編輯處設縣政府、事務處建設局、規定處員八人、由縣府三科各推一員、司法及四局各推一員、編輯處主任爲縣府二科科長劉籛、事務處主任爲建設局局長莊中希、定四月一日出版、每月三期、另訂簡章、逐條通過、 
農民銀行地址决定　武邑農民銀行地址問題、遷延未决、二十五日由縣黨部召集關係各機關開會商榷、議决農民銀行决定設在公安局原址、公安局遷入工整會原址、工整會併入農民協會内、反日會遷入市鄉行政研究會内、工整會遷移費及農協會裝修費、由農民銀行擔任、限本星期内分别遷移、俾農民銀行得以開始佈置、 
[常熟]  
　　腦膜炎蔓及藕渠鎭　常熟自入春以來、天氣寒暖不常、以致發生腦膜炎之流行症、朝發夕死、諸醫束手乏術、不料該項流行症、藕渠鎭大菱三家村亦已蔓及、該處農民曹小六之子年僅八歲、前日亦染斯症、初起至死僅二小時、而同病死者已有七八人云、 
米業選舉後之波折　米業公會於前數日召集會員、選舉執監委員、旋有米業支養初王瑞安等聯合同業、特向縣府縣黨部控告選舉舞弊、縣府正令縣商會澈查之際、日昨有縣黨部張堯生至米業公會、將封存票匭取去、公會發覺後、即致函保管員詰責、現保管員尙無何種表示、 
[南通]  
　　廳委縣代表會勘劉海沙　常熟縣政府呈請民政廳、移轄劉海沙、最近通常兩縣、又發生水利爭執、民政廳派委王希曾赴沙、會同兩縣代表勘察、王委於二十四日蒞沙、通邑縣黨部執委程重城、縣政府徐意範、建設局張榖生、敎育局徐詠冰等四代表、同於二十四晨赴沙、 
大達内河輪醖釀加薪潮　通州大達内河輪船公司各輪拖工人、要求加薪、因公司方面、未有圓滿答復、連日暗潮甚烈、正醖釀總罷工、刻總工會整理委員會以事關江北十四縣交通、特呈報縣黨部迅予調處、並請各界討論維持辦法、 
組織地方財政整委會　南通各項經費、全年收入共三十七萬七千三百餘元、支出超過一萬八千餘元、最近民衆團體因經費問題、與縣政府發生爭執、其他以預算案而生枝節尤多、刻經黨政人員議决、組織南通地方財政整理委員會、由縣執監委員會·縣政府·財務局·欵産處·公安局·建設局·敎育局·行政局·各民衆團體·實業團體推派代表、先開預備會、 
[江隂]  
　　縣商會選舉執監委　縣商會於二十五日下午一時、開會員大會、選舉執監委員、出席會員二百零五人、選舉開票結果、季和華·尹仲仁·王翼雲·潘鏡波·劉寳長等二十五人爲執行委員、監察委員十二人、今日（二十六）開票、 
廳委秘密蒞澄查案　民政廳前日委無錫人顧少川蒞澄、寓招商九號、行蹤異常秘密、並親赴華墅調查商團擅斃徐茂如案、至昨日始行返省、 
[鎭江]  
　　焦山失愼　焦山於本月二十三·二十四·兩晚、兩次失愼、計第一晚焚去焦東文昌閣三間、無大關係、第二晚之火較大、計焚去觀音崖十三間、都緣天氣乾燥、各寺房積薪甚多、遂致惹火燎原、觀音崖位於焦山西半山、有彭玉廳所書夕陽樓區額、西望長江、金山遠峙、每當夕陽在山、有落霞孤騖秋水長天之氣象、爲焦山西麓風景最佳處、崖後即焦山炮台、火燒時江風甚大、波及台房門牆、幸未觸發藥庫、不然焦山將成焦土矣、 
造林請欵　省會造林運動委員會、此次在鎭江寳蓋山舉行植樹典禮、試造中山林、惟鎭江荒山甚多、須次第造林、非寛籌經費、無法進行、特電請省府另籌的欵、撥充造林經費、以興林業而利民生、 
[揚州]  
　　肢解人命案判决　南鄉小八江口、發現無頭無膀赤身男屍、由屍叔丁鑑泉投縣報安榐除委騐外、已由公安局先後拿獲兇手曹元富·周文福·梁有祥、嫌疑犯夏朱氏等到縣、經周承審爾愷研訊、供悉屍身丁勝山、因與曹元富姘婦夏朱氏有姦、挾仇邀由周文福、約丁至新洲做會、途經小八江口、曹元富刀斫其頸、周文福斧斷其膀、梁有祥提燈照應、夏朱氏事未同謀各等情、現已依照刑律、曹元富·周文福·均處死刑、梁有祥·處無期徒刑、夏朱氏等宣告無罪、逸犯梁體懷等待獲另結、分别呈報高等法院核案、候令報行、 
再興洲補修坍圩　邑屬興豐市再興洲連二連三兩圩、遭輪浪冲坍兩處、現該處洲董周子清·圩董王利興·民衆王利懷等、除集資興工修補外、已報由該市行政局長朱兆芝、呈准縣政府給示保護、以杜阻撓、 
[嘉善]  
　　祥符蕩覆船慘劇　西塘北祥符蕩、昨夜顚覆江北猪船一艘、女船主孔氏因不諳水性、迄無下落、損失達四千金、刻在雇工打撈、袁家舍又出綁案　俞渭北袁家舍許官明家、昨夜來匪十餘人、將長女愛保次子祿棣架去、揚言以八千元取贖、并棍傷戚串王張氏一名、 
逆倫案投縣自首　嘉善東門外農民某甲、於昨（二十五）日形色倉皇、自投縣稱、伊於上年十一月間與母口角、一時氣忿不過、將母毆打、頭顱被傷兩處、並用拷栳罩在母親身上、氣絶而死、故請縣檢騐定　、 
[湖州]  
　　一夜連刦三航船　自安吉曉墅開湖之金記正大兩航船、又梅溪開湖之正和局船、同於二十三夜行至長興縣屬洪山河面、突遇手携木壳槍之盜匪八人攔刦一空、梅溪船先因圖逃、致被槍傷船夥、左腿洞穿、已報請追緝、 
[六合]  
　　民衆運動籌備會　二十五日上午十時、體育塲開民衆運動會籌備會、計到二十餘人、由主席谷深報告開會宗旨、議决事項如下、（一）籌備委員定十一人、（二）組織分四股、（三）運動期限、四月二十七八兩日、（四）運動地點、公共體育塲、（五）運動種類、一、徑賽、二、田賽、三、國技、四、球類比賽、五、特殊運動、 
[平湖]  
　　衙前時疫流行可畏　衙前東南一帶、近日時疫流行、其症初起時、頭痛身　、神色昏迷、不出一晝夜、即行斃命、且又傳染頗速、爭抬土偶飽受虚驚　前晚（二十三）九時許、衙前鎭東、鄰近蘇境、忽聞槍聲鑼聲大作、該處居民大爲驚慌、立電新倉警所、請派長警趕速前往、沈警佐聞訊、即率全體長警出發、抵衙後槍聲鑼聲均已寂然、當即前往調查、始知該處近日時疫流行、一般鄉愚、迷信甚篤、常往某廟抬取泥菩薩、赴家治病、是夜因有二家同時往抬、大起爭執、衙地鄉民、均有槍械、因鳴槍互擊、節鋼示威、後經人調停始罷、然新倉衙前一帶、已飽受虚驚矣、 
殷富反對拆城築路　乍平公路、業由公路局測量完竣、行將動工、車站由縣政府召集各界商議、决定設於大南門外、爲聯絡水上運輸起見、再由南門築路至東門、須拆去城牆一段、本城富户、俱謂城牆爲古代遺留之物、必須保存、聞已呈請省方、將公路路線變更、以免拆毁、 
[上虞]  
　　東鄉發現時疫　永和市夾塘等處、近日發現時疫、其症狀係先冷後熱、不時需飲、一晝夜即行斃命、蔓延甚速、相繼死亡、達二十餘人、 
丁宅街成立義務團　丁宅街丁杏封等、近日鑒於附近各村、匪勢異常猖獗、就地痞棍、蠢然思動、日前特邀集該處人士開會議决、籌辦義務團、呈准縣府購置械彈、刻已成立、有團員二十餘人、日夜輪班梭巡、以資守衛、 
籌備虞梁汽船先聲　邑人胡師柳、鑒於本邑交通之阻梗、擬購辦小汽船一艘、行駛虞城梁湖間每日來回八次、與甬紹火車曹蕭汽車接班、現正積極籌備、不久即可實現、 
[寗波]  
　　登萊村又出刦案　鄞東大咸鄉登萊村、三面環山、一面濱海、居民百餘户、大都朱姓、以捕魚爲業、中有朱玉蓀者、家境較裕、致爲海盜覬觎、二十三晚九時許、朱闔家均已入睡、突來操象山口音、手持刀棍之海盜二十餘人、首由一盜越牆而入、開門放入羣盜、大肆刦掠、朱隻身由後門逃出、鳴同鄰人鳴鑼報警、盜遂怱怱携贓計衣服二百餘件、金銀首飾十三件、現洋十餘元、手槍一支、子彈六顆而逸、臨行復將朱妻黄氏綁去、希圖勒贖、現朱已來甬投報鄞縣警察局、請求追缉、 
濫支案省令押繳　鄞縣縣黨部、二十五日接省黨部函開、據呈稱爲前縣黨部臨時執委會常委周心萬、濫支欵項、移交不清一案、請示邊施行、並函送縣政府押繳、移送縣監委會核議處分等情、查前各縣市黨部移交不清各案、曾經本會第二十五次常會决議辦法三項、通令各縣市遵照在案、據呈前情、除函省政府令飭該縣縣長負責押繳外、相應函復查照、 
[紹興]  
　　横溪肉票出險　紹興平水裡山横溪地方民人徐長法、曾於日前被匪綁去、勒贖鉅欵、經該管漓渚警察所派警會同探警目、在諸葛山嚴探密捕、該匪徒恐被軍警所獲、乃將肉票移至佛臍山中、以待贖欵、詎該山與梅湖嶺接近、其路徑爲徐長法所熟悉、昨已乘間逃回、安然出險、 
[桐廬]  
　　縣黨部成立　桐廬縣黨部執監委員、業經省指委會圈定、該委員等於二十二日上午、在縣黨部舉行宣誓就職典禮、下午執行委員會召開第一次會議、推潘景槐爲常務委員、黄自辰爲組織部長、葉綸機爲宣傳部長、徐儀爲訓練部長、吳棫爲民衆訓練委員會常務委員、即日接收各部處開始辦公、 
[合肥]  
　　游藝園火警傷人　十八晚十時、城南游戲園文明新劇部、正演孟姜女過關之時、因樓上女客、有將香烟頭誤擲於汽油缸内、頓時火燄上冲、其勢甚猛、幸經奮力施救、未延屋頂、當火起時、場内秩序大亂、樓上女客、爭先下奔、以致擁擠而跌傷者五人、四傷胸背、一傷腿、均抬送基督醫院診治、 
來函 
[松江工商整委會來函]  
　　敬啟者、本月二十四日貴報松江通信欄内、載有（工商團體經費有着）一則、内云現工會商協會奉縣黨部轉來省黨部指令、指定以民政費準備金二千元、分撥兩會爲經常費云云、查敝會等並未奉到該項指令、希爲據實更正、松江縣總工會商民協會整委會啟、 
 
 

Page 11

 
 
教育消息要聞 
[中大學區選補留英津貼生]  
　　中央大學爲優待留英學生起見、特製定中央大學區選補習英津貼生、暫行辦法、兹探錄原文如下、（一）本大學區留英津貼生、就留英自費生中選補之、（二）此項津貼生以蘇籍爲限、（三）請求津貼生、須以每年八月二十一日以前具請願履歷成績單、著作·照片·等件、並由各該校校長主任敎授出具證明書、請本國留學生監督或公使來函證明、寄至本大學、審核其資格至少須考過著名大學之中期考試、或其他相當程度之考試、而成績優良者、（四）津貼生每名每月給英金九磅、每年分四期匯發、回國時給回國川資一次、英金八十磅、每學年以十月開始、（惟十七年度選補津貼開始日期尙無限制）（五）津貼生如有中途改學他科、或入他科者、須經本大學核准、否則停止給費、（六）津貼時間以二年爲限、惟成績特别優良、而願繼續研究者、得續請津貼、每次以一年爲限、不得過二次、每次續請津貼時須缴騐成績及證明書等件、（七）續請津貼之學生、須於每年五月以前、函告本大學、候成績寄到後、由本大學分别審定去取、其未曾繼續請求而未得核准者、即發給回國川資、（八）津貼生每學期須報告成績、如本大學查明成績不良或行止不檢者得隨時停止其停貼云、 
[中大行政院通令訓練敎員節費]  
　　中央大學以各縣不合格小學敎員訓練辦法、業經合行正案、兹爲力求節儉訓令各縣敎育局云、爲令遵事、查本大學爲救濟各縣師資起見、業經檢發各縣不合格小學敎員訓練辦法及檢定不合格敎師訓練班誤程綱要、令飭遵照在案、僅爲臨時救濟不合格敎師進修學業而設、與按照學制開辦師範學校不同、其費用自應特别節省、兹規定除設備房設應完全向各原有學校分别借用、不得開支臨時費外、其經常費内職敎員均應由原有學校人員兼任之、主任一人、得月支津貼十元事務員一人、月支津貼八元、敎員津貼每小時五角、每期二十週、每週以三十五小時計算、得共支三百五十元、學生膳費以二十週計、得照核實人數、每人各支二十五元、辦公費總計不得超過一百五十元、雜務應由學員輪流分擔、以習勤勞、不得雇用夫役、雜費講義費、應預向學員酌徵、核實開支、結束時有餘發還、不足補繳、其另訂訓練辦法之縣、須將辦法及預算先行呈候本大學核准、方能施行、仰即遵照、切切此令、 
[中大部第六次行政會議紀]  
　　中央大學本部第六次行政會議、三月二十三日下午三時、在圖書館二樓開會、出席者、周仁（張謨實代）戴超丁嗣賢·劉藻彬、何魯。張乃燕·張衡·鄭宗海·戴修駿·葉元鼎·（莫定森代）葉元龍·王善佺·洪逵·列席者、李超然（農學院、）主席、張乃燕、行禮如儀、會務報告、本部行政會議自組織以來議决要案甚多、嗣後尤應多開會議、並請各位准時出席、以便整理本學期及計畫、下學年各種進行事項、討論事項、（一）擬訂學則槪要並請推舉起草員案、議决組織審查委員會、就現有學則草案加以審查、推定委員十一人、學則槪要審查委員、張乃燕·戴超·劉藻彬·何魯·洪逵·戴修駿·鄭宗海·顔福慶·王善佺·周仁·程振基·（二）請求撫卹杜子荃敎授案、（臨時動議）、議决給予薪水三個月、（二三四月份）（三）滬江大學劉湛恩先生於本年七月間赴日内瓦出席世界敎育大會、請求補助旅費案、（臨時動議、）議决、否决、（四）學術講演會請求補助費案、（臨時動議）議决、每月補助五十元、六時散會、 
[中校聯會反對大學區制之波折]  
　　中央大學區中等學校聯合會關於反對大學區制、始終不諭、已三數次發表宣言、推此一次發表宣言後、忽中央大學發表中學數校長致函聲明未攻擊張乃燕校長個人、兹將此事以往及現在情形、約記數點於下、（一）中央大學當局見該會發表宣言後陸續發電、云有要事、望即來校、中學校長因上峯電召、分别到京、見面之後、談及此事、旣屬上峯、當然婉言、中大方面分别令其書函聲明各節、少數長校無已乃照具函、殊不知具函後、即發表（一）各中學校長、對於反對大學區制、大衆主張一致、惟對於攻擊張乃燕個人則不主張、因張校長好好先生、人所共知、故歷次於大學區制表示不滿意、未曾云及張乃燕個人、此次宣言起草後、旣因篇幅太長、而各校長回校者及委託代表出席者、當然不能寓目、旣託常務委員負責、當然合法、不成問題、三常務委員將宣言草稿核閲時、對於反對大學區制度方面文字一律照用、其中涉及個人者、已代劃去、關於列舉弊端各節、雖未步及張乃燕、而不免暗指有人操縱之處、三常委未便完全抹煞起草人用意苦心、遂照發表、而有中大方而個别召集校長令具函之波折、（一）中學校長之未被中大召集、或雖經召集見中大將原函發表者、以爲此種具函辦法貽人口實、將反使中校聯會見有裂痕、並以敎育經費固窘萬分、幸不完全被人宰割、並爭得相當結果者、（以往之事實甚多、最近省府加十五萬補助中小學等、）全靠有此團體、已有多數校長函請聯會、請常務委員對於此事眞相（同人反對大學區别）加以相當之解釋、以免外界發生誤會云、 
[皖省敎育要訊]  
　　敎廳職員更調　皖敎廳自程天放接事後、委章益爲秘書兼第二科科長、端木愷爲秘書兼第三科科長、現章及端木均兼任安大主任、辭廳中兼職、經程提出省府會議、委第一科科長李中襄兼秘書、許恪士第二科科長（許現充省立二中校長、一時不能到差、暫由督學陳孝芬兼代、）第三科科長、則仍委楊中明復充、（楊現爲督學、）又編輯處主任改委潘楚基充任新設省會小學管理處已委定胡家健爲主任、 
　二月份敎費發清　二月份敎育經費尙欠五成、經敎育界向財廳催索、業於二十三日完全發清、惟因賬目尙未算清、財廳少發四千元、結後再補、 
　中等學校又將改造　皖省中等學校自十六年冬改造後、時有人主張修改、日前全省代表大會復將此案提出通過、現敎廳正準備重行修改造方案、聞師範學校又將獨立云、 
[國際生物學會請中國派代表參加]  
　　敎育部昨接外交部函開、據駐美使館呈、以接據第十三次國際生物學會函稱本會、於本年八月二十三日在渡斯頓開會、請爲轉達政府、通知中國科學家來美與會等由、抄錄來函、請查照等情、相應檢送抄件、函請貴部核辦見復、以憑轉復爲荷等語、頃聞敎部已與中央研究院商酌在國内各學術團體中物色相當人才代表出席云、 
[劉文輝保薦熊曉岩爲成都大學校長]  
　　四川成都大學校長風潮、已迭誌各報、兹悉該省府劉文輝、日昨電呈國府蔣主席保薦省委熊曉岩爲成都大學正校長、兹錄原電如下、（蔣主席鈞鑒、成都大學爲西南最高學府、亟望黨中品高學粹之忠實同志主辦、俾資整理、省委熊曉岩、人望所歸、擬懇鈞座主持、任爲該校正校長、敎育前途、實深利賴、文輝忝受省府付托、敢舉所知、敬候鈞命、劉文輝印、）國府據電後、即交敎育部核辦、聞敎部對此、以國立大學校長、由國府任命省立大學校長、應由省储直接委任後、呈請敎部備案、即將此意、函復劉氏云、 
本埠 
[中大令發區民運動會議紀錄]  
　　上海縣政府昨奉國立中央大學訓令、爲令遵事、查强國之道、在乎强種、强種之法、先在强身、原夫身體之强弱、又全視手其令能否注重運動、本大學有鑒於此、用特對於社會體育、深加注意、極力提倡、除學校方面定期五月四日至六日在本大學區立公共體育場舉行全大學區中等學校聯會運動會外、同時同地、並繼續舉行全大學區民衆業餘運動會、其時間定於五月七日至九日、當此春光明麗、惠風暢之際正是大好健兒、銀鍊身體之時、特由本大學函請各委員組織是項運動會委員會、計劃一切進行事宜、並經於本月七日在本大學行政院開第一次會議、兹會議紀錄印發一份、除分行外、合行令仰該縣長知照即日會同該縣敎育局長及公共體育場長切實負責辦理、按照會議錄所開、各項事宜、先分區舉行、再選派代表赴京、準如期參加、事屬創舉、飭須積進行、以爲全體民衆之領導、母負厚望是爲至要、切此令、 
[市敎育局今日舉行兩會議]  
　學齡兒童調查大會　上海特别市敎育局昨致各區市政委員函云、逕啟者、本局定於本月二十七日下午二時在局開學齡兒童調查大學、討論進行工作、並分發各區標語、説明調查票學齡簿等務希准時出席爲荷、該局今日開會時、並略備茶點云、 
　學校擴充敎育委員會　該局學校擴充敎育委員會定今日下午二時開第二次常會、討論事項如下、（一）市立學校附設問字處辦法草案已脱稿、請修正通過案、（二）市立學校舉行通俗演講辦法草案業已脱稿、請修正通過案、（三）市立學校設置揭示牌辦法草案業已脱稿、請修正通過案、（四）敎育局舉行識字運動各校於宣傳方面應如何協助進行、請公决辦法案、（五）其他臨時議案、 
[縣敎育局昨開局務會議]  
　　上海縣敎育局於昨日上午九時行紀念周後開第九十一次局務會議、列席者十二人、由潘局長主席、秦伯未紀錄、（一）報告上周局務進展情形、（二）討論（一）中大區敎育局聯合會提案問題、議决、原提案修正通過、（二）中大區第五分區民衆業餘運動會籌備問題、議决、邀集本區各縣敎育局長、定於三月三十一日舉行籌備會、並推請鄭果齋、孫廷方、楊慰民、三君、先行擬具計畫、以便提交籌備會討論、（三）本年暑期講習會問題、議决照學校敎育課所擬辦法草案修正通過、議畢散會、 
[敎育公安兩局籌備國術考試]  
　　市政府奉中央國術令飭籌備本年上海市國術考試、當即轉飭敎育公安兩局職員積極籌備、現敎育局已派定主壯飛徐傳霖等五人爲籌備委員、會同公安局所派人員恊議進行辦法、日内即將召集會議、討論此問題、期於四月中旬舉行云、 
[黨童軍促進開始徵求會員]  
　　本市黨童子軍促進會第六次籌備會議、决定本月三十一日開正式成立大會、並即日開始徵求會員後、該會常委黄汕等、每日在總商會社會童子軍團内辦公、加緊工作、分頭徵求會員、凡屬本市曾經登記之黨童軍服務員、或熱心黨童子軍事業者、均得自由加入、其入會請求書、可在每晚八時至九時向該會辦事處而取、或函索均可、但須在本月二十九日九時以前加入者、方有選舉權及被選權云、又該會章程業經呈請中央黨童子軍司令部批准、 
[市學聯明日開大會之緊急通告]  
　　上海特别市學生聯合會昨發緊急通告云、案據交大光華復旦曁南大夏法政羣治東亞裨文勤業中國女體育青年中學等十九校學生會談話會决議、於本月二十八日（星期四）下午一時、開本學期第一次代表大會、從事改選等因、查本會工作停頓已久、改選事宜、刻不容緩、届時務盼各校學生會各派代表二人前來小西門尙文路中段本會報到爲荷、 
體育 
[牛津得蘇州籃球會錦標]  
　　蘇州電　昨日五時蘇州籃球會牛津與東吳一中在東吳健身房舉行决賽、裁判員王守方、上半時二十四比十八、下半時二十九比三十三、牛津均佔先、結果五十三比四十一、牛津勝、得該會錦標、 
[工南各中學籃球賽將在蘇舉行]  
　蘇州電　本届江南各中學籃球錦標賽、定在蘇州東吳大學健身房舉行、日期約在四月初旬、現已通告各校云、 
[萬國籃球决賽第一幕]  
中華美國今日交鋒 
　八時起在中華籃球房 
　七時起高麗對葡萄牙 
　談達鏵李大宸望出塲 
　　哄動全滬本届上海萬國籃球錦標賽、中美兩隊得决賽權將、定今晚八時在勞神父路中華籃球房作第一次之交鋒、雙方秣馬厲兵、已有多時、今晚相遇、不知鹿死誰手、裁判員舒鴻、檢察員蔣湘青、又七時起爲高麗對葡萄牙、裁判員史密斯、檢察員宋君復、赴美中國籃球隊、健將談達鏵李大宸二人、業已抵滬　今晚望出塲作戰云、 
[赴美籃球隊昨抵滬]  
　比賽八次勝五負三 
　歷經各地備受歡迎 
　　赴美中國籃球隊領隊林珠光、隊長蔡一綫蔡振華、曁隊員林川澤·談達鏵·李大宸·歐陽世輝·陳審文·葉萍水·楊叔芳許澤腰·林叔惠·等（歐陽旭輝及黄源泉均留美留學）昨乘法皇后號於十二時抵招商北棧、海上戚友等蒞埠歡迎者、有容啟兆、歐陽旭初、李惠堂·余衡之·韋澤賢等數十人、雙方離别已久、相見之下、握手道歉、不勝愉快、該隊球員、今晨九時乘原船赴港回菲、林蔡二君、則擬在滬逗留數天、再理行裝、 
此次該隊在美轉戰各地、所至備受當地官吏及人民之歡迎、該隊球員仁俠之精神、優良之表演、彼自稱籃球爲其國家的游戲者、亦括目相待、爭加讚許、而平素所有輕視華人之惡習、至時幾一掃而空相親相愛、不可言狀矣、林氏犧牲經濟時間、成立斯隊、作兹壯游、其所予西方人士之感想、優美無比、林氏此行、可謂成功矣、 
在美比賽八次、都爲一地或一洲之錦標隊、勝五負三、該隊成績之卓越、於此可見一班、兹將八次成績立表於后、 
日期與賽隊名比賽結果 
二月六日南加洲大學三三比六七失敗 
二月十一帕拉脱隊三五比五二失敗 
二月十五伊枚紐爾隊三一比二二勝利 
二月十六却爾司登青年會三五比二五勝利 
二月二十佛雪的隊四七比三三勝利 
二月二六勃白格利三八比四五失敗 
二月二七密華紀雷士四二比二三得勝 
第八次戰勝史波靈飛大學結果不詳 
及該隊二月二十一日抵紐約時、曾經華美協進社主任郭秉文君及秘書沈有乾招待、余日章張伯苓朱繼聖孟治諸君等、出席慰勞云、 
[江在籃球隊今日秩序]  
　　與賽隊名　地點 
持志與大夏持志 
光華與曁南光華 
交大與中公交大 
[崇德籃球隊勝東南]  
　結果爲三十四與八之比 
　東南人才極佳惜欠聯絡 
　多作練習定可操得勝劵 
　　崇德女學籃球隊、昨晚與東南女體師隊比賽、藉以切磋球藝、聯絡感情、於八時起賽、地點在中華籃球房、裁判員舒鴻、崇德球藝、有口皆碑、母容贅述、至於東南女體師、個人技術頗佳、惜缺少聯絡、前鋒如秦浩然、孫仿倫、譚幼沅程蟾桂、衝鋒陷陣、勇敢非凡、後衛郭筱平、周琴仙、馮成璧等、亦皆穩健有加、若論各個校能實不下崇德、如能多作練習、而謀合作工夫、將來在女子籃球會中、定能一顯身手、操得勝劵、並非難事、切不以失敗而灰心、至於崇德昨晚以余季玉得分最多、結果爲三十四與八之比、崇德勝、兹將各人成績錄下、 
　崇德犯規得分　東南犯規得分 
右鋒李遂銀一次九右鋒孫仿倫一次一 
右鋒陳祝霞一次六左鋒程蟾桂○次二 
左鋒余季玉○次一八左鋒譚幼沅○次三 
中鋒李遂愛○次一中鋒秦浩然一次二 
中鋒梁燕如○次○右衛敦筱平一次○ 
中鋒黄佩琅一次○右衛許蘭英○次○ 
右衛馬翠瓊二次○中衛周琴仙三次○ 
中衛葉福基一次○中衛胡鳳仙一次○ 
左衛甘福和○次○左衛馮成璧一次○ 
左衛李超明○次○總結八次八 
總結六次三四 
上半時崇德一九分東南三分裁判員舒鴻 
下半時崇德一五分東南五分檢察員劉雪松 
[曉星籃球隊勝南光]  
　結果三十四對十四 
　　奪得本届上海籃球會（海）（籃）兩組錦標之曉星與南光、昨晚六點半在中華籃球房作友誼比賽、上半時勢均力敵、軒輊難分、南光以九對八勝、下半時曉星球勢忽盛、投射屢見中的、南光竟一蹶不振、結果爲三十四對十四、曉星勝、裁判員劉雪松、 
[蘇州籃球會複賽紀]  
　牛津隊有得錦標希望 
　　蘇州各籃球隊、於二十五日舉行複賽、地點天賜莊東吳大學、下午四時超賽、第一局牛津對　晨、裁判員銀笛聲起、兩隊即奮臂搏戰、牛津右鋒張克歐首　紀錄、該隊接一連二、已獲六分、蘇農急起直追、造成平局、競爭久久、上半時終了、二十三與十一之比、牛津占先、下半時蘇農一蹶不振、以十三比二十五終場、總分數四十八與二十四之比、牛津得勝、第二局本定敎練隊與東吳一中比賽、但敎練隊以許民輝患病醫院、不能出場、而人數不足、逾時十五分未賽、乃作棄權論、東吳一中以一對零勝、二十六日下午五時决賽、錦標之屬於牛津、料想可無問題、聞該錦標係蘇州籃球聯合會所贈之銀盾、上鐫蘇州冠軍字樣云、 
[工商業餘足球本週比賽秩序]  
　　市立公共體育場主辦之工商業餘足球競賽會、本週爲第六週比賽、錄其秩序如下、 
與賽隊名組别時間裁判員 
健民與郵務（工）七時三十分王輪祥 
新華與商餘（商）九時張龍海 
三隊與大興（商）十時三十分唐仲光 
南姚與工餘（商）一時十分張鵬颺 
法電與華電（工）二時四十分許學書 
上交與美亞（工）四時十分何春暉 
[附第五週賽結果]  
　　與賽隊名組别結果裁判員 
星光勝華電（工）六比一許學書 
樂安乙勝新華（商）三比二王翰祥 
三隊勝工餘（商）一比○唐仲光 
法電勝萬亞（工）一比○張龍海 
商餘大興兩隊、違背競賽章程、皆作失敗論、裁判員張龍海、 
 
 

Page 12

 
 
   
 
 

Page 13

 
 
本埠新聞 
[海軍總部遵令撤銷]  
　編遣辦事處成立 
　　海軍總司令楊樹莊、昨電中央國府云國急、南京中央黨部國民政府鈞鑒、奉國民政府令、飭各集團軍總司令部及海軍總司令部、均著於三月十五日一律撤銷、各編遣區辦事處、著於三月十六日正式成立各等因、遵於三月十五日、將海軍總司令部結束、並即成立海軍編遣辦事處、謹電呈察核、國民革命軍海軍總司令部楊樹莊叩皓印、 
[淞口嚴密檢查航輪]  
　同德輪抗查脱逃 
　兩要塞將再嚴查 
　　吳淞要塞司令鄧振銓、參謀長馬秩、近曾命令南石塘及獅子林兩砲臺瞭望臺兵士、嚴密守望、倘有形跡可疑之船隻進口、須揚旗勒令停輪檢查、二十四日因北康治安豐裕等三輪、不服從要塞命令、故砲臺開放空砲多發等情、已誌二十五日本報、兹悉昨日（二十六日）上午八時許、有（新寳華）輪·九時許有（福康）輪·十二時許有（北孚輪·下午二時許、有（北昌）輪·三時許、有（泰順）輪·等、駛抵淞口、均由砲臺揚旗、令該輪等停駛、要塞司令鄧振銓派副官長申自天·參謀岑德普·率同司令部全體官佐·及武裝兵士一排、乘坐小輪、前往檢查各輪、新寳華·福康·北孚·北昌等四輪、檢查後、當即放行、但在北昌輪中、查獲該輪二買辦虞再卿隱匿搭客二人、係北平四集軍政治工作人員、由申副官長等帶回司令部、俟訊明有無别種情形、再行釋放、泰順輪由廣州開駛抵淞、即經申副官長等前往檢查、結果、查獲該輪中載有十一軍及十三軍之退伍兵五百餘名、因該退伍兵等爲數衆多、形跡可疑、故當即將該輪扣留、一面於要塞司令部電知龍華淞滬警備司令部請示辦法、至昨日下午五時許、續有同德輪由南海口開進吳淞、及砲臺上瞭望臺揚旗、令其抛錨、詎料該輪見旗後、當即疾轉船頭、向駛進揚子江而去、經砲臺上瞭望兵發覺、擬開砲阻止、但該輪駛行迅速、已出砲線之外、馬參謀長以該輪形跡可疑、當即用電話命令獅子林砲臺長施冠西、將該輪阻止、不料該輪駛過獅子林砲臺時、由該砲臺打旗開砲、繼以實彈射擊、而該輪竟置之不理、疾駛而去、獅子林砲臺臺長施冠西、以無法阻止該輪停駛、當即由電話司令部請示、馬參謀長聞訊之後、業已電告江隂鎭江兩要塞、候該輪（同德）到達兩要塞時、務必以實行射擊、令其停駛嚴密檢查、不可使其脱逃云、 
[蔡元培仍在靜養中]  
　　中央監察委員蔡元培氏、於日前抵滬後、因勞頓過度、忽患微疾、以致晋京之期、亦爲之稽延、據其家人謂、蔡氏病體、確已漸見復原、惟醫生仍囑其靜養云云、至於晋京之期、恐一時尙不能預定、 
[張靜江昨晚來滬]  
　　張靜江氏、前晚由湯山回都城、昨日上午與蔣主席晤談後、即怱怱出城、乘十二時半之中快車回滬、同行除衛士兩人當差兩名外、並無他人、九時至北站、即乘車返法租界馬斯南路九十八號本宅、張氏未到滬前、某某等要人、已先在張宅等候、張氏到後、即相與商談至深夜始散、 
[籌備黄花崗烈士紀念]  
　　本月二十九日、爲黄花崗七十二烈士殉國紀念日、昨上海縣黨部執行委員會秘書處、公函縣政府縣財務局縣建設局等機關、請於是日派員參加公祭典禮、兹錄原函如下、逕啓者、三月二十九日爲黄花崗七十二先烈士殉國紀念日、經敝會議决、謹於是日上午十時、假縣政府大禮堂舉行公祭典禮、届時務請貴處全體人員、一律參加、以壯儀式而重典禮、（下略） 
[警備部領撥鋼甲車二輛]  
　　淞滬警備司令熊式輝、以第五師所轄區域極爲廣闊、淞滬一帶交通、又四通八達、爲行動上敏捷及事實上利便起見、前曾呈准總司令部、請撥鋼甲車二輛、以資應用、聞此項鋼甲車之構造、極爲鞏固、車機係由美國某廠所造、車身則由上海兵工廠特製、全身鋼甲、車内置有迫擊砲一門、及機關槍二架、並有儲藏砲彈炸彈之安全箱等、本月底竣工後、即交總部轉撥龍華該部、是亦防務上之新利器也、 
[挪威代辦亞爾抵滬]  
　　駐華挪威代辦亞爾、昨日抵滬、不日赴京、 
[法使今日乘艦赴津轉平]  
　　法國公使瑪德、聞准於今日（二十七）乘法艦赴津、轉赴北平、外交部駐滬辦處事、已呈報外部、 
又訊、外交部駐滬辦事處處長陳世光、於昨日上午爲外交官護照、應由法領事加簽事、拜訪法使、瑪使已允照辦矣、 
[芳澤定期晋京]  
　　中日交涉談判妥洽後、日方除將交涉之經過、電陳日政府後、即擬在最近期内、結束濟案、至於簽字地點、决在南京舉行、兹據昨日本埠日領署消息、謂芳澤已定於本月二十九日早車晋京、具體解决濟案云、（大中社） 
[重光葵將因子殤返國]  
　　大陸報云、據東報載稱、日總領事重光葵曾於十九日接其五齡愛子在日病故噩耗、時值中日交涉吃緊、無暇拍身、故仍照常治事、目下交涉大體解决、重光葵或將即於日内請假回國、一臨愛子葬禮云、 
[英少將山迪蘭來滬]  
　　字林報云、來滬接收華北英軍司令部之山迪蘭少將乘坐庫勃蘭艦、原定昨（二十五）日可到、刻聞因阻霧吳淞口外、將於今晨（二十六）方抵淞口、然後照原定計劃、改乘白魯西小輪來滬、至東棧碼頭、再換乘海軍小艇、在新關碼頭登岸、至於庫勃蘭艦大約明日即將開往南京云、 
[中英寗案昨開審查會議]  
　　中英寗案昨日上午十時、在仁記路二號英方委員辦公處内開十七次會議、出席者我方委員爲吳競·楊光性·英方爲孔白·馬賽·及記錄等、至十二時許始散、結果、以團體損失之審查、經一二次僅能審查其一部份云、 
[修訂公廨章程之進行]  
　　伍守恭律師與吳經熊庭長奉派爲修訂會審公廨章程專員後、其辦公處、業已商定、在臨時法院撥屋數間辦公、以便就近協商、藉資便利、並聞定於四月一日起正式辦公、 
[荷領越權案在相持中]  
　昨日庭期又展緩 
　　荷領范敦堡越權處分律師一案、本報已一再記載、兹據昨日消息、交涉員金問泗日前曾呈文請示外交部、現外部尙無批覆、故金交涉員亦暫處靜默、專待外交之令文遵行、大約此項令文、日内可到、届時再與領團提出交涉、臨時法院方面、昨日荷領觀審庭期、仍據前例展緩、至省政府之覆文、業已頒到、略謂由法院會同金交涉員辦理、何院長昨又表示在越權事未解决以前、决不與荷領合作、 
[全國商會呈三次大會建議文]  
　　全國商聯會馮少山、昨提建議案與三全代表大會、因該會規定須由出席代表十八人以上之介紹、乃能收受、故請劉文島等二十代表簽名介紹、文曰、建議題統一民衆團體組織案、建議人、中華民國全國商會聯合會主席馮少山、介紹人、劉文島、沈君藴、劉紀文、趙戴文、劉景新、黄仲瑜、陳濤、陳肇琪、賀耀組、陳辯惑、陳希豪、陳家鼐、薛篤弼、盧仲琳、杜韓甫、三正廷、蕭瑜、吕志伊、陳調元、吳經、理由、民衆團體之組織、應有整齊畫一之規、方收指臂運用之效、縱之則上下相維、横之則彼此互助、以黨治國、莫此爲要矣、自容共以來、共黨以蘇維挨之政策、潛移默換於不知不覺之中、對於民衆團體之組織、農曰農民協會、商曰商民協會、婦女曰婦女協會、工則曰工會、同是民衆團體、而名稱不同如此、彼其用意、乃以工爲基本、而以農商婦女協助之也、主旨旣有偏重、名稱又顯示不同、遂起分化作用、激成階級鬭爭、五年以來、全國農工商婦學各界、皆陷於糾紛中、自相殘害、自相傾軋、不但生産不增、製造窊敗、貿易停滯、學業荒詉、一國國力、已墜於冥冥、即社會上一種愁慘鬭爭之氣、亦足以敗國家之根本而有餘、此非一人一界之私意也、即黨國先進中央部會、亦咸有此感想、而事關全國民衆團體組織、非中執委會所能决議措置、必有俟乎全國代表大會、而第二次全代會、則正共黨侵入我黨之時、除原有之農協婦協工會外、且添一商協、勢不能望其改善、兹值第三次全國代表大會開會期間、若不從速改善、統一組織、則因循澈底、糾紛無已、必陷於萬刦不復地位、靜言思之、不寒而慄、夫共産黨之害黨害國、盡人而知之、亦旣清共反共矣、而共産黨遺留之政策、遺留之組織法、尙未予改正、此則我黨之責、亦即第三次全國代表大會之責也、辦法、民衆團體組織法、應更改名稱如左、農會、工會、商會、學會、農商民也、工亦民也、乃農商以民稱、工不以民稱、不合一也、四界皆各有其獨立精神、皆應負互助責任、乃農商曰協、而工不曰協、不合二也、青年義太廣泛、學應自成一界、婦女應本男女平等原則、納入於農工商學之中、不應别立一會以示異、故爲建議辦法如上文、上述理由辦法是否有當、理合提出建議案、敬候公决、 
[各省商會之意見]  
　　昨日全國商會聯合會曁各省商會駐京代表吳敏於魏振邦陳之英等、飭京總商會臨時辦公處、將商會無取消之理由、有維持之必要情形、彚令各處商會所提意見、印成小册、備函分送三全代表大會各出席代表、以供參考、於上午十時、由辦事員宋墨卿等、親赴該會、面謁葉楚傖秘書長、將小册交閲後、葉秘書長認爲可發、即交文書科代發與各代表、兹將小册内容、摘錄如下、題曰、各省商會之意見、（一）上海總商會答復市黨部商人部、爲中央擬廢商會組織徵求意見函、除力駁商人部原文外、并有應請速訂商會法、頒布全國、俾資遵循等語、（二）上海三商會合提之議案、主請各省商會開大會時、請中央照全民政治之黨綱·及各國通行之規例、妥訂商會法、使各就其經營商業之地位、以輔助政府之各種建設、（三）南京總商會詳述商會不能撤廢之理由、謂總理數次北伐、雖云主義破敵、士卒效命、而海内外華商商會領導商人、從事後方擠濟、於革命工作、嘗有相當之力量、（四）漢口總商會詳述漢口自前清光緒三十四年、組織商會以來、除辦商業範圍以内之事外、凡屬大局之維持、與夫地方之公益、罔不領導商人、以參加對内、如武昌起義、迄今負籌餉之責任、奔走之苦、犧牲甚巨、對外因日本不履行歸還旅大之約、則組商界外交後援會、以抵制日貨之消行、五卅慘案發生後、實行對英經濟絶交、國民軍抵漢後、復爲有力之宣傳、實行共同奮鬥、（五）九江總商會謂、商會團體總理主義加入國民會議内、無廢棄之理、如對有歷史有成績之商會、欲廢棄非國民革命之本旨、與全民政治有背、（六）蘇州總商會謂、各地商會已歷二十餘年、其間領導商人、與帝國主義者抗爭·及陳訴外交之失敗、國外僑商爲黨奔走更烈、首都底定、借撥軍需、徵募庫券、均由商會領導商人、勉盡天職、（七）廣州總商會主成立全國商民與海外僑商之集團、（八）蕪湖總商會謂、不應效法共黨而强分商人之大小云云、 
[全國商會請頒布新税則]  
　　中華民國全國商會聯合會、昨電南京國民政府行政院財政部工商部云、出口税新税則、尙未頒布、全國商民深感不便、諫日滬報載政府有不急頒布之説、如果屬實、殊失人望、進口税已頒行、出口税不可再緩、務懇迅速妥訂頒布施行、全國商民幸甚、中華民國全國商會聯合會主席馮少山·常務委員蘇民生·張棫泉·盧廣續·陳日平·李奎安·彭礎立·等叩、梗印、 
[航業要訊]  
　　長江客貨停滯　漢口雜糧帮、前經來電、停止辦貨前往、故近日漢滬間往來貨件、已經大减、長江水勢、昨據蕪湖來電、已漲至九尺、但龍平江面、因擱淺船阻礙、尙無法通過、近日上海赴漢客人頓减、今次江大輪出口、祗有三十七名、其大批乘客、紛紛改乘外輪、昨日本埠又得漢口來電、言上游輪富陽號已爲武漢當局扣留運軍矣、 
　廣利輪船被扣　昨日招商局接廣東來電、言該局南華輪廣利號、在粤卸清貨件後、已爲第八路總指揮部扣去、以作裝兵之用、招商局得電後、適值廣大輪正欲出口、運粤貨件已經下船、欲停班而客家不允、祇得照常開往、令該輪先到厦門、再觀風色、滬上南華客帮、得聞廣東封船之訊、對於運粤貨、咸不敢裝往矣、 
　軍械裝赴烟臺　中日濟案交涉談妥後、山東日兵、在一個月内可望撤退、國府對統一膠東、尤爲當務之急龍口一帶之逆軍、近雖潰敗、但尙未肅清、國府仍責成劉珍年、負責掃除、劉以軍械缺乏、特派代表王天冲來滬轉京、向蔣主席請求餉械、中央已允准、即在滬兵廠内、撥發槍彈三十二萬發、分裝六百四十箱、又有手槍四百枝裝四箱、已於昨日在滬裝某華輪赴烟臺、初某輪不敢開往、後由王天冲全力擔保無事、昨始開出、三即押同赴烟矣、 
[漁業團體請償富海輪損失]  
　　吳淞蓬萊公所等、昨日致電國府蔣主席云、國民政府主席蔣鈞鑒、護洋爲江浙漁業命脈所繫、富海護輪、爲漁商目衛利器、明令裁撤之漁業局、强力奪取、在鋼沙洋 
 
 

Page 14

 
 
　沉没、有意破壞護洋、不　絶我江浙漁商生命、且沿海各漁區分局密佈、近又在岱山設局抽税、苛誅勒索、民怨沸騰、應請鈞座勒令、裁撤漁業局、並將該局長扣留查辦、賠償富海損失、以平衆憤、而重民産、母任惶迫待命、吳淞蓬萊公所長安公所同叩宥、 
[航業公會電請取銷煤類特税]  
　　本埠航業公會、昨爲請求取銷煤類特税事、代電當局云、南京行政院院長·財政部部長·鎭江江蘇省政府主席·財政廳廳長·鈞鑒、竊查江蘇財政廳所徵煤類特税、實爲重疊苛徵、東西各國、固無成例、即帝制及軍閥時代、亦無徵及煤類特税之事實、而爲民衆解除痛苦、求國際平等待遇之我政府所隸屬之江蘇財政當局、竟毅然創徵之、核與革命主義、已大背謬、航商以煤爲惟一需要品、自徵特税後、奄無生氣、尤爲致命之傷、况僅徵國人所用之煤、對於外商用煤、迄未徵收絲毫、豈第不平、實爲自殺、民衆雖吞聲忍受、並怨　叢生、已起離心離德之漸、律以財聚民散之古訓、爲政府訓、實亦得不償失也、且此項特税、前經鈞府國民政府明令取銷、而前年九月財政部鈞部批示上海特别市商民協會煤炭業分會、亦有一俟裁厘加税實行、即裁此項特税之語、煌煌府部明令、豈等具文、乃加税今已實行、煤税竟長期繼續徵收、尤足失信於民、夫無信不立、治國亦然、政府如欲奠國基而維人心、應懇迅將江蘇省徵收煤類特税、即予取銷、俾除苛細而解痛苦、冒瀆陳詞、伏祈鑒核、臨電不勝惶悚待命之至、上海航業公會叩梗、 
[絲廠恊會電請取消煤類特税]  
　　上海絲廠協會委員會主席沈驊臣、昨電南京國民政府行政院財政部文云、竊維中國工業幼稚、實爲積弱之原、憂世之士、莫不力圖振作、所謂振作者、無非維持工廠、推廣實業而已、查煤斤一項、爲工廠必需之物、猶人生之於榖食、得之則生、勿得則死、准是以論、政府對此工廠命脈之煤斤、必曲盡其維護之力、不待智者而後知也、前因北伐需費、政府徵收煤類統税、本一時權宜之計、商民力勿能勝、一再呼籲求免、仰蒙政府垂憐商艱、核减徵數爲每噸三角六分六厘、並鄭重宣示、一俟北伐完成、即行全數豁免、商民知大義所在、不得不黽勉以從、今者北伐早已完成、訓政伊始、首重信誓、是煤類特税之應全數取消、固無庸商民瀆請也、仰懇鈞部體念煤爲工廠命脈、係日常必需之品、依照開徵時宣言、立即命令各局所、一律停征煤類特税、以保威信而蘇商困、除分電第三次全國代表大會外、迫切陳詞、伏維鑒察云、 
[商業團體請取銷郵包税]  
　　總商會昨代電南京財政部、據上海粤僑商業聯合會函稱、據敝帮綢布業聯合會函稱、查海關通例、一切貨物、由郵局寄往各處、除徵正税外又收半税、凡國貨寄往内地、政府又加收厘金、此項厘金、向由政府委海關代收、其徵收有數、依海關估價值百抽二五、惟祗限於國貨寄往内地、若係洋貨寄往商埠、則一槪免收、自民國十六年五月爲始、即將此項厘金收回自辦、更其名曰郵包税、旣不計貨物之寄往何處、又不分别洋貨國貨、復不按海關估價辦理、且所徵之數、超過值百抽二五以上、當時商民之痛苦、隱忍不言者、良以國家收入攸關、而爲數無多也、迨國民政府成立、關税自主後、各項税率、重行厘訂、於是有裁厘之通令、商民方額手稱慶、以爲今而後負擔可减輕、國貨可暢銷無阻、不意實行後、代厘金之郵包税、並不取銷、二月四日起、海關又有附加税之徵收、是一項厘金又復重徵、疊牀架屋、商困益屬不支、若謂附加税即厘金二五之變相、則郵包税無存在之必要、若謂郵包税係厘金之化名、附加税無徵收之可能、否則如裁厘實行、則該兩項名目、應同在取消之列、敬請轉懇上海特别市總商會、分别呈請江蘇省政府、財政廳、及郵包税專收局、俯恤商艱、即將此項郵包税及附加税取銷等語、查税率加重、商力實有不勝、而國貨之暢銷、亦未免阻碍、用特專函奉懇、務祈據情呈請江蘇省政府財政廳及郵包税專收局、即予取銷、以維實業而蘇商困等情到會、查郵包厘金、按照裁厘會議議决原案爲通過税之一種、同在裁撤之列、現在蘇省旣舉行裁厘、尤無存在之餘地、理合據情電呈、伏乞鈞部察核、迅准施行、實爲公便、上海特别市總商會叩宥印、 
[市反日會八十四次執委會議]  
　决定四月二日開代表大會 
　　上海特别市反日會、於二十五日下午四時、在總商會開第八十四次執行委員會議、出席者周靜齋·隴體要·楊文龍·周永年·汪竹一·駱清華·胡越·王志聖·周參·鄭崇愼·葉惠鈞·陳翔廷·陶樂勤·趙芝山·范和笙·張畹清·公推主席隴體要、紀錄袁澤民、（甲）恭讀總理遺囑、（乙）報告事項、（一）漢口罷工委員會電、爲覆五千元已收到由（存）（三）南京全反日會來令、爲請保持反日各稱、切勿更改由、（照辦）（三）全國反日會函、爲覆支付賬目已向第二次代表大會報告、無須審查由、（存）（四）檢委會函、爲送來閘北檢察處及曹家渡一月份日貨總報告、並南市總報告由、（存查）（五）葉惠鈞、爲事忙不克列席執委會議、至公斷委員、早已告退、陸鳳竹代墊二千元、尙剩六百元、請早籌備由、（通知基金保管委員會、再撥五千元）、（六）檢委會函、爲接執委會議决、施公湧唐舜卿二人、應速送地方法院、張翔洲·卞雲生·劉壽根·一併從速解决由、（照前案辦理）、（七）（略）（丙）討論事項、（一）（秘）、（二）市執委會來函、爲准交涉公署函請日華紡織會社棉紗、附具調查報告、請核議案、（議决）照前案封存、（三）鼎盛蛋廠來函、爲國貨鋼精盤被扣、請查明放行案、（議决）交調查科速查、（四）檢委會來函、爲請將仁昌號人造絲案交執委會討論案、（議决）推定陳翔庭·隴體要·鄭崇愼·駱清華四人審查、（五）檢委會來函、爲吳淞鎭和順豐等、因檢查日貨爭執一案、請交執委會議决、以憑核辦案、（議决）未經蓋章者、作未登記論、（六）利大汽車公司來函、爲大慶劣貨案中被押之汽車夫、請早日釋放案、（議决）准予釋放、（七）胡越提議、請定期召集全市代表大會案、（議决）定四月二日（星期日）召集、並通知市黨部、議畢散會、 
[市組織部部務會議]  
　　上海特别市黨部組織部、昨日上午十時、舉行第二次部請會議、因部長吳開先出席三全大會、由秘書黄旭初主席、開開如儀、經各科主任報告過去工作畢、即開始討論、兹紀其重要討論事項如下、（甲）下週工作計劃問題議决十項、（一）準備三月份各科工作報告、（二）調查第二直轄區分部情形、（三）統計及整頓分部黨員大會、（四）指導區黨部、（五）統計開除黨籍及遺失黨證者、列表轉發下級黨部、（六）設法調查及統計黨員移轉情形、（七）各種表格應即印發各級黨部、（八）總務科應定工作實施計劃、（九）統計本部職員請假及不到次數、（十）分發調閲文件辦法與各科、（乙）指導科提案、（一）請通過辦事細則、議决通過、（二）請通過第一步工作實施計劃、議决通過、十二時散會、 
[縣執委會常會紀]  
　　上海縣執行委員會、於昨日開第十次常務會議、到者鈕長耀、王立屏、吳景青、蔡炎、姚垚、列席者陳家浦、胡乃文、由鈕長耀主席、胡乃文紀錄、行禮如儀後、即討論事項、（一）秘、（二）第六區黨部、呈報改選結果、請予備案案、議决准予備案、（三）第六區黨部呈請轉咨縣政府取締清明俗例燒焚冥議案、議决照轉、（四）令飭各區黨部編造預算案、議决通過、（五）黄花崗紀念、本會應派定人員分赴各區參加案、議决派王立屏至一區、吳景青非蔡至二區、鈕長耀王立銘至三區、陳家浦魏飛至四區、林青吕覺失至五區、姚垚胡及文至六區、（六）宣傳部聘請鈕長耀、蔡炎、陳家浦、胡乃文、王立屏、金樂民、故永承、朱佳聲、張旡吾郁振聲、顧宏達、黄興讓、瞿文波、吕覺非、馬忠良爲宜傳委員、請予備案案、議决准予備案、（七）訓練部提送各機關工作人員研究黨義小組研究會組織條例、請予通過案、議决修正通過、議畢、即宜告散會、 
[電奬武漢號試航成功]  
　　中華航空協進會電奬第四特别區分會武漢號試航成功、其原文如下、武漢中華航空協進會諸同志公鑒、兹悉貴分會武漢號榮航返漢、此次試航、成績優越、諸同志技術精良、此後當更能便民用航空前途日益光大、逖聽之下、深致俩慰、特電奬勉、並祝努力、中華航空協進會中樞執行委員會印、 
[武漢國貨團旅行團起程來滬]  
　　上海國貨工廠聯合會、昨得赴漢委員張炳森由安慶發來一電、報告該團全體、業已動身、趁江慶輪回滬、約在今日午前抵埠、聞已通知各會、届時到碼頭歡迎矣、 
[閘北商會昨開談話會]  
　籌募國貨銀行股欵 
　　上海特别市閘北商會爲籌募國貨銀行股欵事、於昨日下午三時、邀集全體執行委員、開第二次籌商國貨銀行進行辦法、因列席不足法定數、改開談話會、經討論結果、議定各項辦法如下、（一）閘北分行、旣經總行承認分設、並另設籌備處、則則方面推定之籌股委員、當由籌備總處加委、以利進行、（二）籌股辦法、由全體籌股委員、就各業範圍之大小、分組進行籌募、並當塲指定數額、推定人員、分業接洽（三）募定股欵、由本會指定上海銀行·浙江實業銀行存放、（四）籌備處設閘北商會、（五）定本月三十日開第三届籌備會、議畢散會、 
[蘇屬各産區米業停運風潮]  
　南帮米商公會集議辦法 
　　吳江縣蘆墟陸泰豐等米行三米船、被吳江縣水上公安隊指爲私運出省、將米船拘縣究辦、該處米業公所、交涉無效、致蘆墟米業、於本月八日起、全體歇業停運、各地米業爲自衛計、聯合恊助交涉、仍歸無效、引起蘇屬各産區米業援助、自前日起、一律停止營業、昨日特派員來申報告、並請滬上米業、一致援助、昨日、南帮米商公會、召集各米商特開緊急會議、當由内地同里·周莊·北㘮·陳墓·北厙·黎里·等八處代表、報告援助蘆墟米業、向當道力爭交涉、久無解决、故前日起、米業一體停業停運、須有切實解决辦法、始能復業、滬上米商得悉、甚爲恐慌、以蘆墟運申之米、係在本省之内、應得照常流通、該處水上公安隊、誣害商業、動輙指爲私運、引起八區産地米業、一致停業、但滬地非産米區域、係行銷接彚之所、如此情狀、恐再蔓延其他産地米業、各米商甚爲憤激、議决、將各處停業情形、再函滬南商會、一面報告仁榖公所、召集全體米業開會、籌議辦法云、 
[法領定期接待各商聯會領袖]  
　　駐滬法總領事署、自柯格林總領事奉命接任以來、對於中外兩國人民、極誠表示好感、但與法租界商民各領袖、尙未正式會見、故種種問題、或有隔閡、昨日葛總領事特用華文書函、致法租界商總會主席委員張嘯林、杜月笙、尙慕姜、程祝蓀、童理璋等二十餘人、略謂、兹訂本月二十八日（即明日）下午五時、在本總領事署、接待法租界各商聯會代表、届時敬請駕臨、下署駐滬法總領事官柯格林謹訂、 
[法租界分類營業捐調解訊]  
　　法租界商界總聯合會、因法工部局宣佈分類營業捐事、於昨晚召集各商聯會、各業代表開會、討論分類營業捐之改正辦法、到者各團體各業負責代表二十餘人、由尙慕姜主席、（甲）報告事項、（一）本會已將法工部局規定應徵捐税之名稱、由秘書處譯出、業已宣佈於前日申報、（二）對於此項名稱之規定、是否合於華人商店、及其是否應納捐税、須由本會研究决定、以便請張杜兩主席向法工部局提出討論决定、（三）在調解期内、法工部局不應派員收費、而據各商聯會報告、法工部局仍在進行收費、故商民以未奉本會通告、槪行拒絶、但一切進行調解辦法、應請各代表討論决定之、（乙）討論事項、（一）童理璋提議、法工部局所定分類營業、碍難承認、查分類營業、名稱範圍至廣、按照中國舊有統稱爲三百六十行、今法工部局共定有六百餘行、若不改正名稱、將來必至發生重起糾紛、故應改定名稱、爲分類營業衛生捐、凡與衛生有碍商業、應得取締之、與衛生無關者、即行取銷之、（二）徐熙春提議、法工部局取締衛生及收取捐税、必須徵之於出品工廠或製造所、但有若干廠所、如無衛生關碍、亦不得照例辦理、至於代售性質之商店、萬不能收取捐税或加以取締、（三）李維良、盛世偉、徐秀庭、王仲欽等提議、法工部局所定名稱極多、取締條律尤嚴、如果任其實行、則將來開設商店工廠、均受極大妨碍、本會須有詳細之研侒、主張組織審查委員會、由各商聯會各業代表、推舉審查委員辦理之、（丙）議决事項、（一）分類營業捐名稱、决定應請改正爲分類營業衛生捐、（二）名稱數目、與取締條律、决定組織審查委員會、公推每會每業委員一人、（三）對於張杜兩主席之調解、表示贊成、由本總會程祝蓀尙慕姜兩主席、各商聯會推瞿振華、各業代表推徐熙春等、定期與張杜兩主席、同赴法工部局與魏督辦協議解决辦法、（四）在調解期内、凡法工部局不得派員迫收捐費、各商聯會亦停止反對、如不照此履行、各商聯會之反對運動、本總會不能阻止、（五）將本總會所議决辦法、交由尙主席先與張杜兩主席察核、議畢散會、 
[海關華員總請求書已有通令]  
　　本埠海關華員聯合會、以報載關務當局因總請求書事、已有通令一份、送達該會等情、惟該會並未接得此項通令、故特於前晚七時、在該會召集第九次緊急委員會議、討論一切、當即議决、致函梅維亮税務司、催詢通令、並要求當局整個的發表總請求書、該函於昨晨送出、兹悉通令一份、該會已於昨日下午五時許、正式接得矣、 
[新新職工會訊]  
　　新新公司職工會全體工友、自公司停給伙食後、賴該會負責人員、設法維持、至今已有月餘之久、各負責人員、亦已山窮水盡、實無繼續推持可能、而公司方面資資調解、又告决裂、各工友聞訊、愈加恐惶、各節已誌昨報、兹將該會昨日情形、探誌如下、 
　執委會議　職工會於昨日上午九時、在會所開執委會議、公推張志誠主席、議决、（一）救濟部經濟斷絶、且行暫停發給、（二）向黨政機關繼續請願、（三）組織募捐隊、即日出發、（四）呈報中央各機關、（五）發表告各界書、（六）略、 
　工友請願　職工會於昨日上午十一時、在會所組織請願團、約二百餘人、向市黨部社會局先後請願、備有呈文、其理由約有三點、（一）公司停業、不應停給工友伙食、現董事會竟又拒絶政府調解、以致開門無望、實屬有意玩弄、不顧職工痛苦、（二）旅館照常營業且開伙食、理應一律供給、不得歧視（三）在停業期間、屋頂花園、居然有人出爲開門營業、顯有負責之人、主動一切宜根據以上事實、責令維持工友伙食等等、市黨部方面、由徐候君同志、社會局方面由徐直同志出爲接見、表示完全接受、即將根據呈請理由、向資方嚴重交涉、務於最短期内解决、各工友認爲滿意而散、 
[各工會消息]  
　　華洋布業職工會　昨日召集第四次執監聯席會議、何澈長主席、開會如儀、議案如下、（一）會員王某舞弊案、决議、王某永遠開除會籍、並永遠不准在本業範圍内服務、並交宣傳股公布、及咨照資方團體辦理、（一）收費簿據常有未蓋印、致無從徵收案、决議、發交各股課蓋印之收據、交收發處負責辦理、（一）失業會員未經執委會通過、自由住宿、應如何處理案、决議、交駐會常務、依照救濟失業會員暫行規則辦理、如未經過該規則者、由駐會常委便宜處置、（一）庶務課提議、支欵應請分清界限、以清手續案、决議、照辦、（一）解同志提議决會本會交部案、决議、交組織股擬定方案、提交執委會討論、餘略、 
　綢布染業職工會　第四届改選執委、已於廿四日舉行、初選開票、由市民訓會酈鰲奎·區民訓會盧慕琴·前往監視、結果、初選當選人爲汪子善·龔時亮·王宏興·王海甫·胡熊卿·李萬章·蘇瀚章·沈瀚章等八十人、已由秘書處分别通告各初選當選人舉行複選、定廿八日複選開票、仍請市區民訓會派員監視云、 
　估衣業職工會　昨開第十八次執委會、主席吳繼華、記錄史竹平、首由常委報告工作經過、次提案討論、（一）常委李敬之函請辭職案、議决準辭、提交代表會追　之、（二）確定各區代表會日期及人數案、議决規定百分之二爲複選代表、由全體執委分任參加、（三）請領證明書案、議决推定夏立　·丁鴻遇·二同志前往、（四）俞葛二委不出席會議案、議决、由徐同志負責督促之、（五）各特委會應督促繼續工作問題、議决、（甲）救濟會應建議代表會直隸執委會、（乙）基委會須起草條例以整工作、（丙）其餘各委會應擬定條例提大會通過施行、（六）略、（七）學生應有組織問題、議决調查統計設立學生部、發給證書滿師後憑證換領正式會證、（八）組織問題、議决、（甲）逾限換領之舊證提交大會、（乙）純粹非會負入會照前决議一律拒絶、虞案復函郵務工會、（丙）調查正確統計責各幹事會進行、（丁）尤林坤·符汝霖·汪佛雲·方義來·潘蘭桂·五學生入會、（通過）（九）餘各從略、議畢散會、 
　棉業職工會　昨行就職禮、該會二届執委期滿、故於三月十一號改選第三届執委、到各廠代表一百餘人、當選出盧坤球·楊良益·居祥雲·徐文生·張小明·徐競文·吳月梅·楊良康·董良春等十三人、爲執行委員、互推徐競文·吳月梅·楊良康第三人、爲常務委員、兹於前日下午一時、到各廠代表監視、爲執委宣誓就職禮、同時開第一次執行委員會及代表聯席會議、公推徐競文主席、張元龍紀錄、行禮如儀、及開會秩序、先由主席報告會務及經過情形、議决案如下、主席報告畢、當由吳月梅同志（一）提議、推徐競文同志爲總務、議决、一致通過、（二）調解員沈志斌同志、提出辭職、經衆挽留、奈該同志辭意甚堅、故祗得照准、議决通過、（三）揚良康提議、上届各委因公奔走、車資向未開支、犧牲過甚、須略津貼經衆議决、槪補洋二元、通過、（四）徐延福同志謂、本人原將補貼費洋二元、助入本會、以作生財、議决、通過、（五）汪祥瑞同志提議、爲整理會務先須節省經濟、然凡有開支必須規定、議决、正月份之開支、以七十元爲標準、通過、 
　履業職工會　昨召集各委員、着手整理、成立籌備委員會、票選委員十一人、當選者韓祉仁·高紫雲·范輔臣·周先烺·宋堯卿·高錦坤·周春壽·張正洪·鄭成安·戴鳳進·范松山·等、推選韓祉仁爲臨時主席、隨時就職、暫假老西門三在里六六號開始正式辦以、負責辦理會務、以期發展而利工運、除呈報各上級機關派員指導一切外、另再擇期開代表大會云、 
　典押業職工會　昨開常委會議、張安生主席、議决案如下、（一）本會執委吳慶良無故被資方開除職務、經派員二次調解、資方態度强硬、議决、致函押當公所調解、（二）鴻裕押開除職工案、勞資各執一詞、無從辦理、議决、呈報社會局、（三）小組案、議决、即日起、派員向和盛寳豐宗興合大慶順嘉和仁成等押先行組織、（四）幹事何培釗辭職案、議决、由總務課僱用、議畢、散會、 
　汽場小車工會　上海汽塌小車工會第一支部幹事會、於本月二十四日下午、在南洋烟草職工同志會大禮堂開成立會、四區黨部及上級機關各團體、均派員出席指導、當選舉周發意周有良繆正元爲幹事員、繆登學洪正才爲候補、並討論會務進行方法、 
　香業工會　前日下午二時、召集第二次執行委員會、行禮如儀、主席郭寳榮、報告兩星期内、對本工經過情形、（甲）馮同志報告浦東陳金海閘北復興隆等資方違背工會章程反抗議决案、錄用非會員事、（决議）先派代表六人、與陳嚴重交涉、（通過）（乙）援救失業工人之生活、有組織負担辦理、（通過）散會、 
[二集團軍官團來滬]  
　參觀本市農工事業 
　　金陵大學農林科·前應馮玉祥之請、將第二集團軍軍官之一部份特開農事訓練班一期、修業三月、已於上月舉行畢業式、成績頗佳、該班共計五十餘人、因欲實地考察起見、組織參觀團、由該校特派周明懿率領全班軍官、曾赴通州無錫等處、參觀各大工廠、昨已由錫到滬、參觀社會局及衛生局宰猪所熬油廠等處、聞該團此次來滬、擬作詳細之考察、藉廣見聞、兹將其參觀各廠日期錄之於后、二十六日海環蛋廠、勝亞織造廠、寳華洋燭廠、隆昶織帽廠、勤益針織廠、夏源記硝皮作、二十七日中華農學會試騐塲、曁南大學農科、商務印書館、農學會、農學研究所、合衆蠶桑改良會、二十八日虹口小菜塲、外白渡橋公園、社會局市立園林塲、二十九日愛禮司及卜内門肥田粉公司、愼昌洋行之農具、祥昌木行、三十日上海牛皮廠、猪鬃廠、自由農場、三十一日吳淞水産學校、勞農學院、江灣養鷄塲、四月一日東大農塲、中央大學棉作試騐塲、 
[河南南陽電報振務情形]  
　　張賢清等電云、濟生會諸公鑒、賢等養日抵宛、第二批振糧又到三千五百大包、未經查放區域、餓殍載道、慘不忍睹、災童遍地、求食無門、本會限於經濟、收養千餘名、栗河工振、已浚二十餘里、續待計畫、力圖進行、張賢清邱問清敬、 
[甬同鄉會定期開會員大會]  
　　寗波旅滬同鄉會會章規定、於每年第三月内、舉行會員常年大會、職員任滿時、並按章改選之、兹聞該會已定本月三十一日下午二時、在該會演講廳舉行、並定四月十五日起二十日止、投票初選、二十一日開票、俟初選揭曉後、再行定期複選、所有手續、業經先後籌備就绪、通告各會員查照、並贈第六届徵求會紀念册一本、又聞此次會員大會開會時、凡會員蒞會者、即憑開會通告入塲、其因住址遷移或他項原因致開會通告無從送達者、可携各該會員之會證入場、 
[平湖同鄉會添建丙舍]  
　　平湖旅滬同鄉會、鑒於旅滬已故同鄉、在嘉郡會館歷年寄柩、已有六十餘具、殊無地可以再容、特於去年、在鄉湖東建築慰幽山莊丙舍十八間、以備疏通滬地積櫬、運回安置、故近日在館寄柩各家屬、均紛紛向該會登記、請領護照、俾便運回原籍云、 
[滬西四路商聯會開會紀]  
　　滬西四路商界聯合會昨日下午二時、開十次執監聯席會、主席陳蔚文紀錄薛雲章、開會如儀、主席報告議程、討論、（一）執委陳樹聲報告東海里房客聯合會假本會開會案、（决議）酌量准借、（二）公安局令市民商店住屋一律交保、請本會派員恊助案、（决議）規定本會員商店代爲協助、（三）本會職員證書發給案、（决議）交秘書處繕稿、塡寫分發、（四）會員證書分給案、（議决）由常務委員辦配鏡架、即行分發、議畢、五時散會、 
[東海里房客反對加租]  
　　滬西勞勃生路東海里房客聯合會、近因房東委托律師通告加租事、特於三月二十三日下午七時、召集執監聯席會議、全體出席、行禮如儀、議决要項、（一）積極進行反對加租、（二）先行覆函律師、並政函房東、否認加租、十時餘散會、 
[沙和尙飲酒過量身死]  
　　南京人漢名沙和尙者、年約四十餘歲、向在九畝地開設敎門館、昨日下午、沙與四五人先至老北門老萬興敎門館内共同聚飲高梁酒、沙因飲量過多、已覺酩訂大醉、迨五時許至十六舖恊記鷄鴨行門前鷄鴨販攤上購買鴨子、正在論價尙未成交之際、沙忽神志昏暈、立足不穩、當向恊記行内借取一凳、在門外小坐、以資休憇、乃坐下時、竟然跌仆倒地、頃刻氣絶殞命、旋由恊記行報告崗警回報該管一區總署、後由其同來之人、報知其屬、將屍身車回九畝地以待備棺收殮、 
[昨晨老永安街火警]  
　　法租界老永安街二十九號至三十一號門牌日新麻袋店、昨晨三時半左右、不戒於火、延燒房屋兩間、麻袋若干只、旋由法租界救火會驅車趕到救熄、至六時半許始完全熄滅、總計損失約在千元上下、 
[肺病療養院送診]  
　　靜安寺朝南大西路口肺病療養院、爲本埠醫治肺病之專門醫院、該院鑒於入春以來、寒暖不定、居民易發咳嗽咯血氣喘痰急各症、特於每日上午十時至十二時下午二時至四時爲門診及送診時間、此外如人工太陽燈·愛克司光攝影·肺癆漿苗注射·等、均取費極廉、該院原有院址、不敷應用、特闢第三院新屋、内有網球場玻璃房瀑布噴水池等、地址極爲清靜、深合療養之用、現已布置就緒、即日起收容病人、 
[卜星家周春生抵滬]  
　　星相家周春生、於前日來申、設硯於南京路大慶里第二百零二號李純名家中、惟近來君因雙目失明、故對於批命一事、槪行謝绝、凡流年八字、當面直决、絲毫無隱、潤例照舊、並不添加、開硯時間爲上午十時至下午十時止、 
[覺林素菜館營業發達]  
　　四馬路望平街有正書局間璧之覺林素菜館、各界注意衛生之士女、凡曾在該林砲啖一次者、莫不歎賞其素食品點之價廉精潔、有益衛生、據中西醫學士云、其素菜作料中含維太命滋養品甚多、又美味作料、能引起喫素人食性者尤屬不少、是以開設至今、座客常滿、一席素菜僅六元六角、尋常小酌、費五六角已能果腹、地點適中、布置精潔、薄暮以後、名人雅士高僧耆艾、連翩络繹而至、無不滿意而去、申地素菜館雖多、當推首屈一指也、 
　尙有本埠新聞轉入後頁 
 
 

Page 15

 
 
本埠新聞二 
[春光明媚中游杭專車明日出發]  
　明日下午由北站開出 
　四月一日自杭州開回 
　　春光明媚中、滬人競作春游、每年清明佳節休假期内、四川路一一四號中國旅行社輙商准路局、開駛游杭專車、中外仕女、每籍此春假、作數日清游、今年該社仍遵向例辦理、籌備多時、一切較往年完美、該社并印出版品物數種、在車中發售、以增游客興趣、連日該社售出車票、已達總額四分之三、餘票無多、欲作杭游者、宜及早購票、庶無向隅之憾、兹錄專車優點及出版品物之内容如次、 
　專車優點（日期適軍）三月二十八日下午五點三十分由北站開往、三月一日下午六點四十分由杭州開回、（乘車便利）除專車往返之客外、游客亦可祇趁一程、（往返迅速）專車除上油加水外、沿途各小站、均不停靠、祇費四小時、（價目仍舊）頭等七元三角五分、二等四元六角八分、三等二元五角八分、來往加倍、（客票妥善）專車票往返程各爲一張、庶免遺失或破損、致生糾葛、（坐位舒適）專車限定頭等一百客、二等三百客、三等一百客、不得逾額、（餐車精美）該社會同路局與一枝香商妥、專車飲食、較之尋常飯車飲食、格外精美、（專員照料）該社上海總社杭州分社均派有專員、在站迎送外、并隨車往返照料、 
　出版品物　該社出刷之旅行雜誌第三號、特由一春游專號、内容優美、印刷精良、封面爲三色版頣和園玉帶橋、文字多出自名人撰述、如高梧軒之金山記游、蔣維喬之嚴子陵釣臺記、程志政之孔陵謁聖記、漱六山房之維揚游記、鮑振青之扶桑春色、褚民誼之歐西漫游錄、秦理齋之世界第五隧道、趙君豪之上海之園林、程小青之舞女生涯、局瘦鵑之情海潮音錄等、圖畫方面、尤多名畫、如王一之西天春色、褚民誼珍藏之法國名畫過爾斯島、其餘文字中均附畫圖、尤饒生趣、每册售洋三角、另又精印附刋（湖上春光）一種、載西湖名勝及游程風景等、將在車中贈送乘客、以作此游之紀念、 
[昨日槍决三綁票匪]  
　擄架吳鑒光之結果 
　蕭清海臨死猶呼寃 
　孫一明詢行刑之槍 
　　上海素負盛名之吳鑒光、向在公共租界南京路開設課命館、生涯頗佳、富有資財、去年十一月四日、爲綁匪設計、先派一粤籍匪婦至吳處、僞言擬延吳到家爲之解星、吳信以爲眞、乃隨至卞德路五十一號屋内禳星拜斗、至夜半時將吳擄入汽車、駛至海格路藏匿勒贖、嗣爲老閘捕房偵悉、派探前往將吳救出、並拘獲綁匪蕭清海·孫一明·陳榮發·等、解送臨時法院審訊明確、援引懲治綁匪法、將蕭清海·孫一明·陳榮發·等三名、判處死刑、呈奉省政府核准執行槍决、兹將槍决情形、分誌如下、 
　騐明正身押赴刑塲　昨日下午二時、臨時法院飭令工部局警備隊將蕭清海·孫一明·陳榮發等三犯、解送到院、經原辦推事開庭、略詰一過、即騐明正身、諭飭警備隊將各犯押上囚車、解送漕河涇第二監獄刑場、一面函致地方法院請爲派員執行、當奉委派朱雋檢察官爲執行官、即經朱君率同俞書記官·沈檢騐員·等、並命司法警長楊德山、督同法警八名、分乘汽車兩輛、駛赴第二監獄刑塲、時適鐘鳴三下、當由敎士周銘初·陸伯鴻·二君爲三犯一一施付聖水、懺悔罪孽畢、 
　長歎一聲千頭萬緒　朱檢察官即升坐公案、飭提蕭清海至案供、年廿三歲、四川萬縣人、我是寃枉的、朱檢察官即諭謂、今日係執行之日、汝案爲臨時法院所判决、此時不必煩言、汝死後有無遺囑、蕭犯聆諭、乃長嘆一聲、並呼罷罷、遂供我死之後請寄信至四川萬縣土門子蕭金昌號、該店爲我家所開設、懇信中載明我今日伏法、很對不起父母養育之恩、但兩老之日後生活、我有兩個友人一名開泰、一名健湘、可以切囑渠等代爲供養、可着四川富潤縣童家寺蕭沛軒轉致就是、我妻青年、不可守寡、囑其趕速自由再醮、我妹年華已近標梅、囑我父母選擇相當人物婚配、幸勿草率、並稱執行槍决、請勿擊頭部、法官即謂依法執行、 
　木壳槍呢還是手槍　提孫一明至案供、年卅三歲、奉化人、向在奉化駕舟爲生、來申未久、我實在寃枉的、但我死之後、請寄信至奉化原籍裡裡山百康張家轉交我父孫阿采、告以我已槍斃、勿用悲傷、但今日處死我之槍、是木壳槍呢、還是手槍、法官謂此點爾可母問、 
　陳榮發請通知郵差　法官又命提陳榮發至案供、年卅歲、奉化人、我死後、請通知城内方浜路郵政局郵差陳生裕、囑其寫信轉告我家中、只説我今日已在漕河涇第二監獄槍斃、别無他語、各犯供畢、朱檢察官即命執行、當由楊警長指揮法警將三犯帶下、即由行刑法警陳錫匯·薛炳章·殷道序·等將三犯執行槍决、由沈檢察員騐明三犯已經氣絶、朱法官親視無訛、遂諭由堂棺殮、發封厝壇候領、 
[捕盜不得亂放槍彈]  
　免傷無辜行人 
　　上海特别市黨部執行委員會秘書處、以公共租界工部局巡捕、近來捕盜開槍、時有慘殺行人、實屬輕視人命、特致函交涉公署、請向租界當局嚴重抗議、昨領袖總領事接得交涉公署來函、兹錄原函於下、逕啓者、案准中國國民黨上海特别市執行委員會秘書處函稱、以公共租界工部局巡捕捕盜時、任意槍殺行人、此種慘遭横禍之事、近日時有所聞、應請轉知交涉公署嚴重抗議等情、據此、爲特函請貴署迅向租界當局提出交涉、以後捕盜開槍、應注意行人生命等由、查緝捕盜匪、固巡捕應盡職務、然在街市行人擁擠之處、往往因開槍捕盜、傷斃無辜行人、實屬輕視人命、此種過失、應由巡捕負責、本月二十三日、中國時事新報轉載世界新聞社譯密勒氏評論報、對於此事之評論、極爲公允、足見事之辦理得當與否、中外均有公論、相應抄同前項評論、函送貴領袖總領事請煩查照、轉知工部局、飭令中西各補、以後在熱閙街市之中、緝捕盜匪、務宜格外留意、不得亂放槍彈、免傷無辜行人、否則該放槍之巡捕、當負其任意傷人之責任、事關人命、尙希特别注意爲荷、此頌時社、金問泗、 
[金陵女校學生]  
吳韻華投河獲救 
　自謂誤和匪人結合 
　不願經官羞辱家庭 
　　前日午後八時十分、有面貌姣好衣服華麗之截髮妙齡女郎一名、在外白渡橋上躍入蘇州河口自盡、當經陸家嘴水巡捕房四十二號華捕遇見、立即將其救起、而身上所穿之玫瑰紅華絲葛旗袍、水漬淋漓、均已緊貼肌膚、遂帶至捕房、詰其因何自盡、堅不吐實、自己姓名亦不願宣佈、當以衣服盡濕、未便更換、立即飭捕送往濟良所暫留、昨日上午、復經帶回捕房、由華捕目王頌三一再詰其自殺原因、而該女子欲言又止、兩頰頓現紅色、俯首含羞、靜默無語、繼云實因遇人不淑、後悔無及、眞相無顔啓齒、言時嗚咽不已、並將鉛筆在白紙上自書略歷、文筆秀麗、哀感動人、兹錄原文如下、 
　難女吳韻華、漢口人、年二十三歲、在南京金陵女校肄業、不幸誤和匪人結合、現伊已棄吾而去、吾來上海尋親不遇、憤而投浦、吾家係縉紳仕族、生此不肖女、夫復何顔、我不願傳揚、我請求暫寓濟良所、秘密仿問家庭、同時我尤其不願經官廳、實在是太羞辱的事、 
書畢、復要求重行送入濟良所、以便得歸家庭云云、並請萬勿送至法院、免致眞相傳揚外間、該捕房以案關投浦自殺、又無家屬認領、未便擅自釋放、於午後移送地方法院發落、 
崇明陳家鎭 
[刦掠擄人鉅案]  
　大掠全鎭擊死一人 
　擄去十九人傷三人 
　　昨據崇明來人云、前日崇明縣屬陳家鎭、忽有大帮海盜七八十名、駕盜船四艘到鎭、各執長短槍械、先將警察局保衛團包圍、旋即開始刦掠、全鎭損失頗巨、該海盜等意猶不足、復將商民擄去二十餘人、稍有倔强者、即遭開槍轟擊、結果當塲槍擊斃命者陳姓老農一人、傷三人、擄去十九人、如此駭人聞聽之綁擄巨案、實爲創聞、業經該鎭居民具呈崇明縣政府請求飭緝營救、 
[妻與友人]  
　妻固不守婦道 
　友亦不夠交情 
　傭婦言之鑿鑿 
　　上虞人裴德炎、年逾而立、供職麥加利銀行、家住新閘大通路培德里、其妻謝氏、年僅芳信、妖治淫蕩、與裴友胡炳坤有染、暗渡陳倉、匪伊朝夕、近始爲裴覺察、控於臨時法院昨晨傳審、胡未到案、據裴德炎訴稱與謝氏結婚、迄已九年、本年正月間、聞鄰人言、我妻與胡有不正當行爲、初頗疑之、隂歷本月初四午後七時餘、我自外歸、從後門進家、女傭金媽、即行招呼、而乳傭在客堂中亦犬聲向我兒曰、你的爹爹歸來了、時客室中並無他人、我意謝氏或與姦夫同在樓上、故乳傭高聲欲使我妻聞之、預作準備耳、因急登樓、方達扶梯、乳傭忽將我拖住、並謂少奶奶適在樓上大便、片刻即出、乞勿上樓、我益疑、斥之退、疾馳上樓、見房門緊閉、呼之不應、乃猛叩之、時乳傭及金媽均來將我曳往樓下、我因力不敵、任其所爲、偶一面顧、則樓上房門呀然啓闢、胡炳坤自房内奔出、疾趨晒台、余急挣脱、追至晒台、則胡已失所在退下、見謝氏自房中出、詰以胡爲何入室、詎伊竟佯作不知、且聲言捉姦須捉雙、爾旣見與胡同臥、當時曷不將門打開、入室拘拿、我不與辯、命該氏隨往捕房、該氏不允、我乃獨出、嗣歸家而門緊閉、呼之無應者、祗得候於屋外、黎明才歸、是日岳母家做壽、謝氏歸寗、該氏如此不檢、應請嚴辦、質之謝氏、完全否認、謂若有此不規則行爲、則次日我必無顔回母家、况捉姦應將胡炳坤并獲、方可治人罪、今毫無證據、何能誣控、繼訊兩傭婦、均稱實有其事、胡炳坤曾來少奶奶處三次、後由少奶奶命乳傭携兒出外、始關緊房門、歷兩小時之久、惟不知其房内所爲何事、至初四日午後、胡又來家、與少奶奶同上樓、適少爺歸、致起冲突、當時少爺欲追胡而毆之、少奶奶謂如毆胡寗使毆伊等語、孫推事復向謝氏盤詰、該氏一味狡賴、庭上以經女傭證明、該氏實有重大嫌疑、諭交二千元保、改期訊理、 
[吳淞鐵工廠槍械間被封]  
　　吳淞西鎭中國鐵工廠、自前年起、代軍事各機關製造或修理槍械、已歷兩年、本月五日、該廠忽接淞滬警備司令部命令、着即停止製造及修理、嗣後倘有軍界中製造或修理軍械等事、須司令部有准許公文、方可接受云云、該廠總理陸某奉令後、即命廠中停止製造、並縮减工作、將所造者悉行裝箱、於十三日一律封藏、惟修理未竣者、於日内趕緊修好、以便結束、不料淞滬警備司令部於前（二十五）日午後六時、派偵查隊長等到廠調查時、見其製料頗多、昨晨該員等携帶熊司令佈告（佈告錄後）並封條等、將該廠軍械一部份封固、一面命該廠自行確實報告、聽候檢查、廠長施雲階、因事關廠務、立即赴滬、據情報告陸總理請示核辦、據云偵查隊方面有人報告、故特到廠調查云、現該廠除製造軍械之工人一律停止外、其他如製造布機及紗廠所用之錠子間工人、則仍照常工作、 
熊司令布告云、爲佈告事、查中國鐵工廠向有代人製造及修理軍械情事、上海五方雜處、難免不有匪徒、假藉名義、購辦槍械等項、本部爲維持治安起見、亟應取締、嗣後非經本部許可、該廠不得接受製造或修理各種軍用物品、合行佈告週知、此佈、三月二十五日、兼司令熊式輝、 
[江口有一輪船沉没]  
　　大陸報云、昨（二十五）接天洋丸無線電報告、揚子江口南水道中距九團水道一哩半處、有一輪船沉没、僅一烟囱及兩桅桿露出水面、該處適當航行孔道、頗爲危險云 
[馬橋鄉時疫稍殺]  
　　馬橋鄉盛行腦膜炎疫、死亡頗衆、曾由鄉政局派員來滬、延醫前往、籌設臨時治疫所、業誌前報、兹悉治疫所成立後、即購大批血清、厲行預防注射、成績頗佳、前日省府鈕主席夫人亦在鄉率家人前往注射、昨日鄉政局長王益仁君、因公來滬、據對人言、該鄉疫勢已滅、治疫所成立後、第一星期、發見病人三名、第二星期二名、僅有一名不治、餘皆就愈、地方人士歌頌不置、現爲周密起見、該所尙須繼續二星期、並順便佈種牛痘云、 
[公用局補增廣告税率]  
　　上海特别市政府廣告管理規則、自上月修正公布後、公用局局長黄伯樵、以吳淞江灣浦東等地位偏僻、商市比較寥落之處、不能與滬南閘北相比、故所定甲乙丙三種税率、即凡建設特許廣告塲者、應繳甲等税六十四元、乙等税五十六元、丙等税四十八元、此項税價未免太高、不適於該處、如果嚴切執行、反使未設者觀望不前、已設者拆除恐後、影響税收、實匪淺尠、乃於前定特許廣告塲税率三級外、復補充丁戊兩級、即道旁廣告、丁等四十元、戊等二十二元、屋頂廣告丁等三十元、戊等二十八元、牆壁廣告丁等二十八元、戊等二十二元、以便適用於吳淞江灣浦東各處、而與滬南閘北路略示分别、聞業由黄局長呈請市府核准備案、於下月起即將照例實行徵税云、 
[陶正泰沙船在大戢山撞破]  
　　陶正泰沙船、此次由申開往温台州、裝載棉紗紗頭等貨、值三萬餘兩、於二十三日駛在大戢山洋面、天時轉冷、忽發颶風、該船船身較小、被颶風激衝、船面工作夥友、已被浪打去三人、把舵者見之、向艙内避去、祗得任船隨風而漂、該船激至海邊撞擱灘上、船身撞破、貨艙進水、該船主昨日乘輪來申、報告號主即雇拖輪前往、將船中之貨過卸、並察看該船、能否拖帶來申修理、聞損失已不資云、 
[滬杭路加駛臨時貨車]  
　　滬杭鐵路以日來轉運公司、代客報裝貨物、極爲擁擠、各站存儲待運之糖雜糧草紙柴炭等、尤爲多數、故該路每日所開駛之上下行各次貨車、不敷裝運、昨由路局車務處通電各站、加駛二十五二十六兩次臨時貨車、往返裝駛、於昨日（二十六）起、隔日開行、以利貨運云、 
[公共租界水公司昨開股東會]  
　通過添發新股　發表營業報告 
　　文匯報云、公共租界自來水公司今（二十六）晨舉行股東會、通過添發每股一鎊之新股十六萬四千股、將公司資本增至一百十六萬四千鎊、並通過去年營業報告與賬略、重選李德立氏·顧弼德氏·衛爾樞氏·爲新董事、按該公司原定資本總額内、本月八萬六千七百七十五鎊未曾發行、故此次共發行二十五萬股、每股一鎊、作爲Ｃ字股、其股息在界内用户賬之盈餘中、仍照ＡＢ兩種股以八釐爲限、在界外用户賬之盈餘中則不能派息云、 
上海自來火公司發表去年營業報告、以副産品售出减少、而公司開銷加增、故盈餘僅三一八二五四·○五兩、較上年度盈餘三六四九四五·四五兩、計减少四萬六千餘兩、至於純盈、則爲二七三八三九·一九兩、比上年度純盈减少五萬九千餘兩、除前已派息四釐外、現擬再派息四釐、合計全年共派息八釐、至所售煤氣、共五五五七四九二○○立方呎、内售與私家用户者、比上年多三三九九二○○○立方呎、因用煤氣灶及火爐者大增之故、又全年用煤三九八四○噸、製出煤氣六二三○二四六○○立方呎云、 
[青年會旅行常熟]  
　　青年會旅行團、將於春假時旅行常熟、定本星期五晨由滬動身、下星期一返申、來往四日、其費用凡屬該會會員並可優待、聞連日報名加入者甚爲踴躍、尙有餘額、有欲參加、可速向該會接洽云、 
[衛生局函請保護垃圾箱]  
　上海特别市衛生局、因據派駐公安局各區所之衛生警察報告、垃圾桶被竊之案件、計有十餘起之多、昨又據浦東管理處報稱、又有失竊垃圾桶之事、昨特公函市公安局文云、逕啓者、兹據浦東管理員報稱、北護塘街十七號旁垃圾桶、忽又失竊等情、查近來各處垃圾箱、常有被毁及失竊等事、長此以往、道路清潔、實難維持、用特函請貴局通令崗警、對於各處垃圾箱注意保護、以利清潔而重衛生云、 
[姦夫淫婦在途遇見]  
　　南翔人周阿春、前在寗波、將施有桂之妻蔣珠鳳誘拐來滬、初匿克能海路六號張兆記骨牌店、被女父蔣明紀控告後、始避匿、遂將該店主婦張李氏拘解臨時法院、諭令交保、尋交珠鳳到案、已誌本報、前日周與珠鳳出發於克能海路、被施有桂遇見、立即鳴捕、一併拘入匯司捕房、昨解臨時法院、由葛推事提審一過、諭令分别還押、改期併訊 
[妬婚槍殺案昨日審訊]  
　　滬西北新涇大盛花衣行夥王龍生、被趙元龍因妬婚開槍擊斃、由警將趙及其中主角女子唐翠林一併逮捕、解送地方法院訊供判押候究在案、昨日奉雷檢察官開庭集訊、據唐翠林之父唐維人母唐陳氏投案聲明乃女並無關係、要求保釋、雷君宣諭、謂現據趙元龍自書一信、對於與爾女經過情形甚詳、並云爾女曾取過其洋十五元、本案技節叢生、情節重大、爲本埠社會所極注意之事、不能貿然准予交保、仰將反證理由呈狀答辯、並對於事實上亦當宣佈報端、俾各界明瞭、本院再行查明實在、方能將爾女保釋、唐維人夫婦唯唯遵諭而退、 
[誘拐歟賴婚歟]  
　供詞各執未知熟是孰非 
　　川沙婦人林林氏、年五十二歲、前因賃居小南門外大街申昌舊貨店樓上、該氏生有一女名阿林、現年十六歲、身軀瘦長、貌亦中人、母女同在三星織布廠内爲摇紗女工、早出暮歸、藉以爲常、嗣該店有夥計蔡文彬、年二十五歲、係浙之嘉善人、見該女進出其間、從事勾引、久之雙方有意、不料爲其母偵知、恐女被彼誘匿、不若先避爲佳、故遷移至南倉街張家弄地方、詎蔡仍潛來其家、氏又遷至近處南倉街第二十八號屋内居住、前日該氏與其女赴廠工作後、忽不見女歸家、急即倩人四處 
尋、並無下落、氏遂頓起狐疑、當至申昌舊貨店内詢問阿林可曾至此、據云未來、氏仍不信、乃於昨晨六點餘鐘、在該店附近處守候、至七點餘鐘時、果見其女阿林自外而入、所穿衣服、已煥然一新、甚形漂亮、該氏立即跟蹤進内、將該女拖出、並即鳴同該處第十五崗守望警王樹印到來、將蔡拘住、一併帶回該管三分所、金所長帶案預審時、林林氏供明前情、詰之蔡供前曾與伊家同居一處、故與伊女阿林早晚相見、後來彼此看中、發生愛情、當已倩媒説合、允爲入贅其家爲子婿、計費禮洋一百元、於去年九月間過門、嗣因與岳母意見不合、即行獨自搬出、已有月餘、昨日因伊母女二人爭吵口角、阿林即奔到我處、聲言不願回去、我即招伊暫爲寄宿、今被伊母到來、指我拐匿其女、實則意圖賴婚等語、訊之阿林、供詞與蔡略同、所長以案關拐匿、且供詞各執、當飭一併備文申争市公安局第三科訊明發落、 
[電車下之死裏逃生者]  
　陳勸生幸而免 
　　昨日下午二時許、法商六路六號電車、由十六舖、駛經方斜路典當弄口、突有陳勸生者駕乘脚踏車、由弄内衝出、該車九號司機、見已危急、立即踏鈴、並殺車機、但已不及、陳勤生脚踏車滾入車底、幸經司機已將救命板踏、免致肇禍、旋停車後、由司機及崗警等將陳拖出、受傷尙輕、自願投醫醫治、然亦險矣、 
[電車撞傷丁龍致死]  
　　江北人丁龍、年六十二歲、昨日下午二時許、行經老北門、被往來民國路之電車一輛撞傷倒地、即由小東門捕房二百三十二號巡捕車送仁濟醫院救治、但以受傷甚重、醫救無效、延至下午四時許畢命、 
[瑞綸絲廠慘死女工之相騐]  
　廠主允給撫卹　　虹口密勒路瑞綸絲廠繅絲間内、於前日午後十二時餘、誤傳火警、嗣由沈家灣救火會驅皮帶車到塲、將受傷女工三十餘口、分送醫院、中督兩女工名朱周氏、白王氏、由捕送入廣仁醫院傷重身死、尸體咸送斐倫路騐尸所、其餘受傷之女工三十餘口、在同仁、德和、婦孺、寳隆、紅十字會、等醫院療治、昨晨十一時、由臨時法院委派陳恩普推事蒞騐尸所、騐明朱周氏、白王氏、兩具尸體、委係被壓受傷身死、即升座公位、向中西探詢悉前情、遂諭着尸親朱銀紅、白正意、具結領葬、聞瑞綸絲廠華經理吳申伯對於已死女工之家屬、允給以撫卹金一百五十元、 
 
 

Page 16

 
 
[深宵游蕩恐非善類]  
　搜查之下果獲手槍 
　　昨晨一時許、有紹興人何其發·柴芝宏、同行至梧州路合興里弄内、被包探徐芝卿查見、以其深宵游蕩、恐非善類、搜查之下、於何身畔抄出實彈六粒之手槍一支、連柴一併帶入哈爾濱捕房、嗣解臨時法院由王推事提審一過、以捕房尙須偵查、諭暫收押、查明訊辦、 
[公共租界注意訑務]  
　探捕檢查行人車輛 
　　日來因時局關係、本埠軍警當局、除布告關謡、以期安定人心外、對於地方防務、亦極注意、公共租界警務領袖以界内居民、五方雜處、且架票搶刧之案、迭有發生、故防範更應嚴密、特諭令各捕房捕頭、於每日下午五時後、加派中西幹練探捕、分佈各緊要橋樑路口、執行檢查過往行人車輛、無論有軌無軌電車及公共汽車經過、皆由探捕指揮暫行停駛、俾該探捕等登車、將乘客逐一搜檢畢、始得開行、如前晚六句餘鐘、風狂雨緊時、該探捕等正在冒雨餐雨、執行檢查職務、努力工作、以謀租界安寗云、 
[嚇詐匪索洋三千元]  
　大聖廟門前交欵 
　當塲拘獲嫌疑犯 
　　居住華記路七百十三號門牌之通州人姚月波、前日偕同虹鎭十一圖地保張殿臣、連同恐嚇信一封、代表事主周伯餘投五區三所公安局報稱、昨晨六時許、虹鎭大聖廟看廟人王鳳標、送來恐嚇信一件、交與吾友周伯餘、信内嚇詐鈔洋三千元、限於今日下午四時至五時、在大聖廟門口交欵、如失約即以相當手段對付、伊接信後、終日在家躱避、不敢出外、今特託民持信、會同十一圖地保來所報告、請届時飭派警士前去查拿匪徒云云、當由所長派馬巡長率警、隨同來人馳往大聖廟、當塲捕獲嫌疑犯彭阿六及其妻彭周氏二名、旋又在廟前要道上拘獲可疑之劉玉成一名、連前兩人、一併帶入所署、訊據看廟人王鳳標供稱、余及余妻兩人、在大聖廟照料香火、看視屋宇、數日前有彭阿六者常至廟中、詢問周伯餘到廟中來否、我亦不以爲意、不料昨日上午、我適出外、余妻接得由郵局寄來之書信一封、書面上載明託余轉交周伯餘、余因與周素來相識、故即轉交、不知有嚇詐情形云云、次詢嫌疑各犯、語多不實、乃判令解司法科核辦、嫌疑犯彭阿六、四十五歲、寗波人、彭周氏、四十八歲、均業洗衣、劉玉成、三十歲、徐州人、係賣甘蔗小販、 
[接線生被推跌身死案之訊判]  
　被告處徒刑三年六月賠償一千元 
　　電話局接線生誤將同事何平芳推跌致死、被捕解由臨時法院訊供等情、迭誌本報、昨晨爲該案宣判之期、屍屬代理律師江一平到案候示、旋由孫推事升座、將顧誠提案、判處徒刑三年又六月、並賠償告訴人損失費洋一千元、 
[拘獲命案關係人]  
　　江北人丁茂子、於去年八月八日午前八時、在虹口東嘉興路五百十二號某茶館内、被人開槍狙擊、欽彈殞命、後由哈爾濱捕房獲案犯王清彩一名、覊押候究、兹悉尙有王阿林者、與該案亦有關係、現避居法租界敏體尼蔭路十三號佳賓旅館、經總巡捕房包探吳壽山偵悉、前日午後、與西探投法租界捕房、聲請恊助、由捕頭加派探員、同赴佳賓旅館七號房間、將王阿林拘獲、同時被捕者、復有嫌疑犯通州人彭桂發一名、均於昨晨併解臨時法院、由周庭長提審一過、因捕房以須偵查、請求展期、庭上即准所請、着將被告帶回捕房覊押、 
[拿獲鄧脱路刧案兩盜]  
　　鄧脱路八百六十七號門牌楊元芳所開之皮箱作於本年一月二十八號、被盜匪多名侵入、持械恐嚇、搶刦去值洋一百三十七元之財物逃逸、當由楊報告捕房請緝、昨日由包探周筱棣張玉亭、與西探麥克道在蓬路西華德路附近查獲是案盜匪甬人潘阿金一名、帶入虹口捕房、詰問之下、供出尙有同黨戴紹楊、匿居菜市街三百十八號門牌屋内、該探等復往將戴拘獲、並搜出假手槍一支、帶回捕房、禀明捕頭、諭飭押候解送臨時法院訊究、 
[愛人大戲院歡宴紀]  
　　愛人大戲院、籌備業已就緒、開幕之期、亦已不遠、二十四日晚、該院股東歡宴全體籌備員、於四馬路大西洋菜社、到陳國良·尹謀仁·段子琛。王春林·張英華·干石民·王彬·錢曰崧·安仲生·干學森·李濟良君等五十餘人·談笑生風、歡聲雷動、首由陳國良君代表股東致詞、錢曰崧君報告籌備之經過、及以後規定之營業方針、張英華君報告本院招請職員、業已足額、是時已鐘鳴十下、賓主乃盡歡而散、 
　誌謝　昨承商務印書館惠贈婦女　雜誌第十四卷第十一號、兒童世界第二十三卷第一·二·號各一朋、又承銀行週報社惠贈第五百九十二號銀行週報一册、書此併謝、 
[天氣報告]  
　　徐家匯天文台昨日下午四時三十分氣象預報云、天寒多雲、揚子流域、恐有微雨、低壓向東北方進行、故日本南境有旋風、全國沿海風無定向、間有大霧、又昨日下午三時前二十四小時内本埠氣温、最高五七·二、高低四七·八、去年同日、最高六一·○最低三八·二、 
[招領]  
　　如有走失男女者請注意此處地位社會局啓 
　　第二百六十三號、金月累、女性、常熟人、年十五歲、民國十五年十月十一日、淞滬警察廳、送中國救濟婦孺總會留養、 
第二百六十四號、荷花、女性、四川人、年十五歲、民國十六年二月二十日、襄陽輪查獲、送中國救濟婦孺總會留養、 
第二百六十五號、陸如意、女性、寗波人、年十五歲、民國十六年六月六日、匯山捕房送中國救濟婦孺總會留養、 
公布欄 
[上海租界上訴院]  
　　刑事判决　李國祥等因搬運贓物上訴、案（主文）上訴駁回▲張金氏因敎唆竊盜上訴一案（主文）張金氏之上訴駁斥張金氏應返還贓銀二百九十五元與謝韻濤 
[上海臨時法院]  
　民事判决　葉昌鼐訴金關記因貨欵涉訟一案（主文）原告不到將案註銷▲周本初等訴施華棟等因欠欵涉訟一案（主文）被告應償還泰記銀七百二十三兩一錢五分六厘又洋一千五百九十九元三角九分三厘償選本記銀九百二十八兩二錢三分九厘又洋一千三百零尤元一角償還美最時洋一千一百六十一元五角償還大同銀二百零七兩六錢四分二厘償還晉裕銀一百十七兩償還瑞昌林洋五十八元六角償還義興洋七十五元七角三分五厘償還徐發記洋二百十六元五角償還友利洋五十八元四角償還華盛昌洋一百十元三角訟費歸被告等負擔▲魚美麗訴夏樂生因離婚涉訟一案（主文）原告之訴駁斥訟費歸原告負擔▲泰記印務公司訴陳桂生等因損害　償涉訟一案（主文）陳桂生費阿美應連帶賠償原告洋一百五十元原告共餘之訴駁斥訟費原告負擔十分之七陳桂生費阿美連帶負擔十分之三▲戚儉德訴楊湘記因票欵涉訟一案（主文）被告應償還原告洋一千元及自丙寅年十月十六日起至執行終了日止週息八厘訟費歸被告負▲周樹蘭訴趙福棠因欠欵涉訟一案（主文）聲請駁斥因聲請回復原狀所生之費用歸被告負擔 
　公示送達（全文在本院揭示塲公佈）劉童氏與劉傅氏等爲贍養涉訟案件本院定於四月二十九日下午二時爲公開審理日期除選任陶嘉春律師爲該被告劉傅氏劉公魯特别代理人外仰該被告遵期到院辯論毋自延誤特此公示送達右仰被告劉傅氏劉公魯知照▲樂嗣茂與何錫麟爲租金涉訟案件本院定於四月二十三日上午九時爲公開審理日期除選任金宏基律師爲該被告何錫麟特别代理人外仰該被告遵期到院毋自延誤特此公示送達右仰被告何錫麟知照 
　民事批示　章長生遺失股單請備案由狀悉旣據登報聲明作廢應准備案▲俞仙根爲訴中華和記圖書有限公司存欵案聲請註銷并將呈案存摺一扣發還由狀悉准予撤回訴訟存摺一扣并准發還▲陳泮君請領證物由狀悉准予具領▲徐仁華爲防止阻碍訂婚請求備案由狀悉查現行法例訂立婚约須得婚約當事人同意該民爲小珠子訂婚如得小珠子之同意何慮他人阻碍無庸備案 
　刑事判决　李曹氏等訴周學明等持有軍用槍彈及强盜一案（主文）周學明犯意圖供犯罪之用而持有槍彈一罪處有期徒刑六月犯强盜二罪每罪各處有期徒刑七年應執行刑期九年零二月禠奪公權九年零十月裁判確定前覊押日數准以二日扺徒刑一日陶文祥犯意圖供犯罪之用而持有槍彈一罪處有期徒刑六月犯强盜一罪處有期徒刑七年應執行刑期七年零二月禠奪公權八年裁判確定前覊押日數准以二日扺徒刑一日手槍一支子彈七粒没收之▲哈爾濱捕房解李吳氏竊盜一案（主文）李吳氏處拘役五日▲虹口捕房解張連生竊盜嫌疑一案（主文）張連生處拘役五日▲虹口捕房解李華等賭博一案（主文）李華李陸李昶蔡惠各處罰金二十元大洋一百另九元五角港票十八元小洋四百五十五角銅元二百六十枚彩票一束均没收之▲施巧林訴施歡郎不法擾查一案（主文）處徒刑二月▲楊貴珍訴王阿土竊盜一案（主文）處徒刑八月▲戈登路捕房解王老七收藏僞幣一案（主文）拘役十日僞雙角二十五枚没收▲俞克明訴張鳳歧竊盜一案（主文）處拘役三十日▲新閘捕房訴王惠同等收藏手槍一案（主文）王惠同列文銀意圖犯罪之用而持有爆烈物共犯一罪各處有期徒刑一年六月劉陳氏意圖供犯罪之用而持有爆烈物共犯一罪處有期徒刑六個月手槍子彈没收▲工部局訴趙錫珍行使劣賣貨幣一案（主文）趙錫珍行使劣質貨幣減處徒刑一個月劣質貨幣没收▲利華肥皂廠訴石成雲竊盜一案（主文）石成雲竊盜處拘役一個月贓物發還失主▲孫春桂等訴樂善芳强盜一案（主文）樂善芳强盜處徒刑三年六個月未决覊押日數准以二日抵徒刑一日▲丁陳氏訴倪阿根搶奪一案（主文）倪阿根搶奪處徒刑一年六個月贓物發還失主▲楊莊氏訴陶三慶等竊盜未遂一案（主文）陶三慶竊盜未遂減處徒刑四個月王東仙竊盜未遂減處徒刑二十日洋燭父榮小刀没收▲褚長生訴吳小連子竊盜一案（主文）吳小連子竊盜處拘役十二日贓物發還失主▲尹鶴鳴訴徐根臬竊盜一案（主文）徐根泉竊盜處徒刑四個月贓物發還失主▲英商自來水公司訴張根生竊盜一案（主文）張根生竊盜處拘役十四日贓物發還失主▲工部局訴王阿頭公共危險一案（主文）王阿頭私帶爆裂物咸徒刑一年六個月手槍一支子彈二十七粒没收▲工部局訴王全生賭博一案（主文）王全生賭博處罰金五元賭具没▲工部局訴嚴雲生等鴉片一案（主文）嚴雲生開設烟館處罰金八十元王全生沈正發李長徐記生張鳴富吸食鴉片各處罰金十二元烟具没收▲工部局訴馬建榮鴉片一案（主文）馬建榮私帶鴉片處罰金五十元烟土没收　工部局訴程德芳鴉片一案（主文）租德芳私帶鴉片處罰金四十元烟土没收▲朱德富等訴潘阿根竊盜一案（主文）潘阿根竊盜之所爲處徒刑三個月潘阿根應償還朱德富洋一百四十五元償還沙徐氏洋二十三元六角　王一清訴任周氏毁損一案（主文）任周氏無罪▲胡永發訴王阿二竊盜未遂一案（主文）王阿二竊盜未遂處徒刑四個月▲華順碼頭訴王三竊盜一案（主文）王三竊盜之所爲處拘役七天贓物發還失主▲南洋兄弟烟公司訴撤瑶池侵占一案（主文）准予撤回告訴 
　刑事批示　戴阿寳狀請票拘張鴻生等由狀悉彼告是否聞風逃避尙未據捕房報告所請飭拘之處暫難照准　以上三月二十六日 
[上海地方法院]  
　布告　爲布告第二次減價拍賣事查本院執行債權人荀仁富與債務人張永良等因抵欵涉訟一案業經債務人所有後開不動産實施查封標賣在案現已逾期無人承買令行依照上次價額減去百分之十作爲最低價額兹定於四月十一日在本院設四號匭投標投標四月十三日開標凡居民人等欲買是項不動産者仰即遵期具姓名年齡籍貫住址職業自願出價若干書具密函投入標匭届期依法開標以投標人中出價最高者爲得標人該得標人應於即日繳納標價定銀五分之一餘數於交屋時一次繳足即由本院給予管業證書倘逾期不納即以投標人中出價次高者遞補仍照前開程序辦理仰居民人等一體知悉並仰各利書關係人於開標之日一律到塲毋得自誤特此布告　計開（一）拍賣之標的物坐落二十六保二十二圖染字圩一二五號張三友户則田七分三釐七毫（二）物之所在地二十六保二十二圖（三）最低價額銀圓九十元零一角五分九釐三毫（四）閲看筆錄之處所本院承發吏辦公室（五）領看人地保張玉麟及本院承發吏辦公山中華民國十八年三月二十五日實貼揭示處所在地院長楊肇損 
　布告　爲布告第一次減價拍賣事查本院執行債權人陸文逮與債務人趙子堂因抵欵涉訟一案業經將債務人所有後開不動産查封標賣在案現已逾期無人承買合行依照上次價額減去百分之五作爲最低價額兹定於四月十一日在本院設第四號匭投標四月十三日開標（中與上同略）（一）拍賣之標的物金茂榮户平房兩間連隨屋基地又同保三區三五圖育字圩三百二十號趙希聖户則田三分九釐六毫（二）物之所在地坐落二十三保一區八圖二百二十一號（三）最低價額銀圓五百零三元五角（四）閲看筆錄之處所本院承發吏辦公室（五）領看人地保徐毛弟及本院承發吏黄國澄中華民國十八年三月二十五日實貼揭示處所在地院長楊肇　 
　民事判决　陳國卿與王大姻等因會欵涉訟上訴一案（主文）原判駁斥上訴人對於王大媽唐老四之訴部分廢棄王大媽唐老四各應給付上訴人會欵十八元並應予假執行第二審訴訟費用由王大媽唐老四平均負擔▲高鏡清與姚永年因定洋涉訟上訴一案（主文）上訴駁斥第二審訟費由上訴人負擔▲尤文魁與韋伯責因債務涉訟一案（主文）被告應償還原告九八規銀四千兩及民國十六年二月一日起至執行終了日止常年一分計算之利息但利息不得超過原本數額訴訟費用由被告負擔▲蔡桂卿與陳慈斌因抵欵涉訟一案（主文）被告應給付原告抵欵本洋二千元並自民國十五年隂歷二月份起至執行終了日止按月一分連算之利息但不得超過原本訴訟費用由被告負擔▲范多盛與孫金根等因債務涉訟一案（主文）孫金根應償還原告洋六百七十五元三角黄順生應償還原告洋二百四十七元三角周阿任應償還原告洋一百六十八元七角原告對於蔡成順之訴駁斥訴訟費用由原告負擔四分之一其餘四分之三由孫金根黄順生周阿任比例分擔▲朱長富與花小六子爲離婚涉訟一案（主文）原告與被告婚姻准予離異訴訟費用由被告負擔▲張廷議與張貴松等爲贖田涉訟上訴一案（主文）原判决撤銷被上訴人等在第一審之訴駁斥第一二兩審訟費由被上訴人負擔▲姜采臣與卞恒卿等因借欵涉訟一案（主文）被告卞恒卿應償還原告借欵洋三百元並自民國十五年隂歷正月初一日起至執行終了日止按月二分之利息施萬金應償還原告借欵洋七十元訴訟費用卞恒卿四分之三姚萬金負擔四分之一▲周隱渙與何炳泉因欠租涉訟一案（主文）被告應給付原告房租洋八十元原告假執行之聲請駁斥訟費由原告負擔十分之一被告負擔十分之九▲陳觀生與葉雙林因欠租涉訟一案（主文）被告應給付原告二百零一元小洋三十四角訟費關於和解部分計十分之二另行解决外其餘十分之八由被告負擔 
　公示送達（全文在本院揭示塲公佈）嚴庚炎與金麗生等因墊欵涉訟案件本院定於四月十八日下午二時爲公開審理日期除選任周城律師爲該被告許懋續特别代理人外仰該被告遵期到院辯論毋自延誤特此公示送達仰被告金麗生知照▲鄭鑫水與王康年王康申因債務涉訟案件（主文）王申年應償還鄭鑫水九八規銀五千二百兩及照各借據到期之翊日起至執行終了日止按年不釐計算之利息如王申年無力償還應由王仰高負責代償鄭鑫水其餘之訴駁斥訴訟費用王申年負擔仰被告王康年王申年知照 
　民事批示　朱君沐爲女朱洪氏書立遺囑呈請備案由狀悉姑准備案遺囑存▲陳張氏代陳燮堂聲請展期審理由狀悉仰通知爾夫務於本月三十日審期投候訊奪勿再設罰延岩▲張曹氏聲請補充判决由狀悉經判决駁斥上訴該氏如有不服依法上訴可也所請補充判决之處着無庸議▲周興山聲請執行由狀悉候飭傳訊追▲顧瑛聲請執行由狀悉候飭吏執行▲陸桂才請鑑價拍賣由狀悉仰候飭傳訊追▲顧桂松請勸令原告減讓利息由狀悉仰自向原告商酌可也 
　刑事判决　劉二公共危險一案（主文）劉二張阿二共同混入妨害衛生物品於公衆所飲水源各處有期徒刑三月裁判確定前覊押日數以二日抵有期徒刑一日▲姚頭根妨害家庭一案（主文）姚四根　　　混而和誘未滿二十歲之女子處有期徒刑六月裁判確定前覊押日數以二日扺有期徒刑一日▲胡阿根等竊盜贓物一案（主文）胡阿根蔡王香結夥三人以上在埤頭竊盜各處有期徒刑六月又胡阿根搬運贓物處有期徒刑二月胡阿根執行有期徒刑七月裁判確定前覊押數日以二日抵有期徒刑一日▲王阿唐竊盜一案（主文）王阿唐結夥三人夜間侵入住宅竊盜處有期徒刑六月裁判確定前覊押日數以二日抵存期徒刑一日▲張奚文等搶奪一案（主文）張奚文陳國良周阿利結夥搶奪財物未遂各處有期徒刑二年六月裁判確定前覊押日數以二日抵徒刑一日王阿虎俞小汪子帮助結夥搶奪財物各處有期徒刑一年六月裁判確定前覊押日數准以二日抵徒刑一日▲劉廣啓等强盜一案（主文）劉廣啓結夥三人搶奪他人所有物處有期徒刑一年六月裁判確定前覊押日數以二日扺有期徒刑一日黄興祥無罪▲宋禎祥遺棄一案（主文）宋禎祥無罪宋禎祥應自祥盛絲厰止付租金之日起按年給付宋王氏養贍費二百五十五元以胡家木橋翻紗厰地租及該厰主爲擔保並應給付宋王氏損失費一百元宋王氏對於宋禎祥其餘之附帶民事訴訟駁回▲檢察官爲顧大郎傷害俾上訴一案（主文）原判决除確定部分及顧石屏無罪部分外撤銷顧大郎顧三郎共同傷害四人各處四個罰金四元各執行罰金七元如事完納各以一元折算一日易科監禁蘇少軒吳其郎藝才青共同傷害二人各處二個罰金四元蘇少軒執行罰金五元吳共郎藝才青各執行罰金七元如未完納各以一元折算一日易科監禁本院檢察官對於顧石屏無罪之上訴駁回▲張步青訴胡周氏竊盜及附帶民訴一案（主文）胡周氏意圖爲自己不法之所有而竊取他人所有物處罰金四十元罰金未完納者以一元折算一日易科監禁胡周氏應將竊取周煥根之糧田回復原狀張步青之附帶民訴駁回▲楊林生等略誘未遂一案（主文）嚴根生略誘未遂處有期徒刑六月裁判確定前覊押日數以二日扺有期徒刑一日楊林生帮助略誘未遂處有期徒刑六月裁判確定前覊押日數以二日抵有期徒刑一日▲蘇少軒鴉片上訴一案（主文）原判决關於蘇少軒罪刑部分撤銷蘇少軒無罪 
　刑事批示　孫旺升附帶民訴由（批示）狀悉查本案業經辯論終結所請附帶民訴可逕向本院民事庭仍立提起仰即知照▲潘允金請求抄錄鄷錫坤傷害致死判决書由（批示）狀悉准予抄錄　以上三月二十六日 
 
 

Page 17

 
 
自由談 
[東西兩大陸之鬼雄] [  清癯]  
　　人不能無死。而形該的死。與精神的死。固對有討論之價值在。蓋人之生於斯世也。不過數十寒暑耳。自其外而言。則謂之體魄。自其内而言。則謂之靈魂。然能葆其靈魂。則體魄　死。　化爲灰塵。甚目至於消減。而其靈魂常存於天地之間。故人無百年而不死。而精神别可互萬古而長存。質言之。人苟精神不死。雖死之日。猶生之年。凡志行事業。得憗遺於其時。而　　　定。必有不能變易者。孟叟所謂（百世不能改一是也。兩旬以來。吾於東西得數人之噩耗。而並　之。以傳其人之死。固死而未死也。 
　日本之名優　日本名優澤田正二郎。於本月三日逝世。年僅十八歲耳。已負劇界盛譽。彼邦稱之爲（演劇成功者。）又號爲（戲劇之剏始者。（亦可見其藝之一斑已。當臨終之際。其家族及劇場與文　　之緒名士。牧野農工省參預官等。咸趕至病室。屏息慰問。牧野氏且在其枕畔低聲對於病者曰。（余發代國民。悉謝澤田君爲我劇　貢獻之努力。）菊池寬氏亦曰。（希望澤田君。活至一百五十歲。）又其老母最後呼之曰。（吾兒死。亦幸福無涯。）其彌留時。慘淡之中。而現戲劇悲壯之色彩。斯爲何等光景乎。乃有劇迷者。如是村吉藏竟謂（死一總理大臣。有人何代。死吾澤田。實無人可代）也。則其死者之價值可想已。 
　英國之海軍大將　英吉利海軍大將賽摩爵士。亦於本月四日因病去世。享年八十有九。白髮飃蕭。英雄老健。溯自一千八百五十二年入海軍後。疊掌要職。紀功碑上。寫此偉詞。至一千九百年。適當吾國北直烽烟驟起。拳亂併作。迺爵士遂率八國軍艦來攻。解使署之圍於燕塵十丈中。即此矍鑠之老將也。今吾國人第知有瓦德西。不識猶有逐河北之春風。作鬼雄之夜嘯者。固在此而不在彼也。 
　法國之陸軍上將　法之福煦上將。於二十日病殁巴黎。年已七十八。當歐戰時。爲協約國聯軍總司令。而瑪恩河一役。勲名播於東西。迨議和之日。凱旋門外。萬衆歡迎。固爲不世出之一英傑也。然釋兵柄。征袍甫卸。即從事著述之林。而不以殺戮致果爲武人之本能。此其所見。與東方酷尙和平。不嗜戰鬥之理論符契。其書有（不得已之戰。）及（臨戰時之作用。）發行於彼邦。闢去向來戰魔之迷信。可謂自福煦始。聞其臨殁。死耗乃由衆議院宣佈。各議員皆靜默。起立致敬。至有揮涙飲泣者。而共産黨與少數之社會黨。向立於反對之地位者。亦無不表示其哀忱。今内閣已决定照國葬禮辦理。爲法蘭西第三共和成立後。斯爲第六次之國葬。而軍人之榮寵。可稱無比。 
[中央軍校之火夫敎官] [  朱秋元]  
　　黨國執政諸公。爲甄拔眞才起見。故對於各項委任。類皆以考試出之。因之佳話趣聞。平添不少。最近中央陸軍軍官學校。火夫擢升大隊長一事。一時播爲美談。余有表弟。讀於該校。故頗知一二。因走筆記之。 
　風雅清高話火夫　火夫姓名。以余弟來書未及。故從略。火夫好學成性。不但對於軍事知識。研究有素。即各種報紙。亦每日披閲。以故該校之爐邊竈前。恒見一衣衫檻褸。科頭跣足之工役。執卷咿晤。有時見該校學生。舉行操練。彼則作壁上觀。見有不合處。直加指摘。不稍顧忌。有如敎官之於學生。人咸嗤其妄。初不知彼乃一懷才不遇人物也。尤可異者。即彼之居處。整潔精雅。不類工役臥室。宛然文人書齋云。 
　張治中實行内勤　張治中者。該校之訓練部主任也。其人富有韜略。治軍極嚴。素著聲譽此次能於稠人廣座中。獨具慧眼。識拔一微賤之火夫。尤覺難能可貴。張氏對於内部整頓。不遺餘力。雖爲他長官不屑蒞止之廚房。及工役臥室。亦必躬自親臨。實地調查。此其所以能明察秋毫。而賞罰分明也。 
　火夫亦惟改業耳　一日。張氏又舉行内勤職務。至火夫之室。見火夫圍爐觀書。心竊奇之。繼見室中佈置。井井有條。且無一不有軍隊規律。存乎其間。張氏益爲驚訝。蓋非於此道三折肱者。不克臻此。張氏趨視火夫所閲之書。則步兵操典也。又於枕邊發見白色之紙角。展而視之。則赫然保定陸軍軍官學校之畢業證書也。於是張氏益詫。不期脱口詰之曰。此乃若之物耶。火夫連聲應是。曰。若旣有此資格。何事不可爲。而乃自儕於工役之列耶。火夫聞言。肅然對曰。余爲火夫。出於不得已耳。然火夫亦自食其力。與軍人生活。同爲人羣服務。初無若何分别。張氏至此。猶恐其矯揉造作也。乃以種種軍事學識。作口試。則對答如流。無所不知。於是深爲張氏嘆服。立即下命。任以大隊長之職云。 
　衆火夫張筵慶賀　火夫旣一躍而爲大隊長。一輩朝夕相處之同伴。莫不色飛眉舞。引爲殊榮。是夕並醵資設宴。爲火夫慶賀。一時觥籌交錯。笑語喧天。大有痛飲黄龍之槪云。 
[梅園雅集記] [  章百熙]  
　　料峭春寒。淹遲花信。雖届紅杏將舒之候。仍是寒花盛放之天。春到梅園。欣賞宜招佳客。尊開蓮社。行吟尙待詩人。於是余與條甫虎卿。分别東邀海上秋英社諸子。曁蘭陵菊社同人。於月之七日。雅集梁溪。續五湖秋泛未盡之歡。爲孤山勝事重尋之舉。先期一日至者。周瘦鵑·張珍侯·胡伯翔·王汝嘉·諸君。然因公務賢勞。游程預定。姑蘇有約。越宿即行。如期而至者。爲李浩然·費左荃·徐涵生·謝公展·錢雲鶴·汪英賓·楊清磬·鄧春澍·施嘯岑·孫潔人·沈杏蓀·馬萬里·吳竹屏·汪英石·及李夫人洪如·謝夫人時敏等十、餘人。錫地之加入者。裘公歧·胡汀鷺·朱夢華·陸輔仁·榮鄂生·謝介子·王亞南·荆夢蝶諸君。時卓午。羣賢畢至。遂登蔣 
 
[象兄猴弟] [  中國苐一画社]  
二六 
總理室 
有位女客。拿來一封信、就有要事來見縂理先生。 
吓！原來董事長介紹一位女書記來、但是我不會和女人應接的。糟糕！ 
吓！縂理先生你的相貌好像華盛頓、得受先生的指敎、真是榮幸！ 
！！！？？ 
靜靜！你看這矮子走路多麽好看！ 
怎麽我像華盛頓？這個書記很有道理。倒會看相的！ 
 
 

Page 18

 
 
藝苑 
[梅園别後寄瘦鵑] [  章百熙]  
　　勝景孤山似。登臨絶點埃。琴調新月上。客至萬梅開。一酌花邨酒。三更蠟炬灰。明进掛帆去。極目望蘇臺。（君時有鄧尉之行） 
[前題次韻同百熙作] [  荆夢蝶]  
　　名園招勝侣。幽賞隔塵埃。艶句防花笑。清樽對月開。二分春正好。一寸思難灰。遨得周郎顧。新聲寄玉臺。 
[燭影摇紅（五湖春泛和李浩然韻）] [  荆夢蝶]  
　　風信江南。二分春色枝頭轉。朋歡有約共尋芳。遠道何曾惓。况是梅開正豔。喜輕寒。花時得展。携來仙眷。佳話梁溪。鴻光重見。（李夫人陳洪和女士偕來清談霏玉有林下風）載適中流。滿湖烟景樽邊勸。木蘭　撥浪生花。萬頃波光亂。迎客柳舒青眼。看詞成。墨痕瀲灔。名園香海。芳草天涯。驪歌聲懶。 
[挽南匯謝春柳詞人] [  楊了公]  
　　詞人底赴白雲鄉。有子偏爲公冶長。我欲問天天不語。撫時感事斷肝腸。（詞人以詠春柳得名、昔爲國魂報主筆、近因其子維梵爲人誣爲共黨、至今尙在獄中、詞人遂鬱鬱而死、賦此哀之、） 
氏畫舫。以汽艇前駛代人力。且行且飲。席用船菜。葷素雜陳。都本鄉風味。蓋以海上來者。嘗遍珍羞。臂之西子當前。效顰適增其醜。反不若存其本來面目爲得也。席終。條甫出筆硯。倩同游等。簽名尺素。藉留鴻雪。左公年事最高。推首列。餘亦叙齒而書。英賓清磬。以座客太半能畫。乃别開生面。裁手卷二紙。索每人畫梅一枝其上。一時墨舞神飛。頗饒逸趣。畫成。舟抵梅園。相將登岸。緩步而入。涉梅隖。登天心臺。坐誦豳堂。躡小羅浮。圍廊繞室。夾道穿籬。但見萬樹爭開。蔚成雪海。清香四溢。亂撲春衫。暢游一周。有至太湖飯店小憩者。有至宗敬别墅爲湖山寫照者。虎卿興復不淺。創議爲黿渚之游。費鄧施李諸公聞之。咸瞿然起。樂與偕行。遂駕汽艇往。余與條甫。則伴雲鶴英賓涵生公展清磬亞南作屏萬里等。夤作畫幅。介子伏案呻吟。搜索題句。未幾。園主人榮公德生至。備申欵曲。斯時已繪成大幅數紙。而游湖諸子。亦因日薄崦嵫。鼓輪遄返。即請費裘二公題其專。虎卿者澍。復加點染。分贈園主。曁同游諸君。主人以嘉賓遠至。設讌相欵。藉盡東道之誼。浩然姻丈。即席譜燭影摇紅一闋。示同座。席散。余導諸友。登園後許山之巓。領略暗香浮動月黄昏之風味。忽聞琴聲清越。度曲自宗敬别墅來。急往視之。則清磬英石。與潔人之公子。方引吭高歌。見全至。堅不容默。乃勉盡御碑亭一則。此調不彈。已届十載。縱然有興。亦唱不成聲矣。旋條甫來。與余商諸友止宿事。乃以太湖飯店房少客多。决留秋社同人居之。菊社諸友。則皆至城。半居廠内。半寓旅邸。蓋因有早車返常者。較爲便利也。翌晨。公展在園。代送諸友返滬後。即以電話告别。余以此次雅集之成。賴公展之力爲多。必欲面罄謝忱。乃堅遨來廠。更留雲鶴汀鷺虎卿三人相陪。以盡竟日之歡。次晨。公展雲鶴虎卿甫離錫。而錢丈名山。偕嚴丈肖蘭。候丈伯文。秦丈平甫。張丈勉之來。重作梅園之游。又得晤介子夢華。清談甚樂。此遊雖訂一日。而先之以瘦鵑。繼之以名山。可謂盛極一時者矣。歸舟無俚。介子以錢丈文章道德。爲時泰斗。倘能得其新篇。足爲斯游生色。余與介子夢蝶夢華遂各賦小詩。以謀引玉。丈乃索紙筆。疾書蝶戀花詞云。（二月游山風日好。可惜梅花。零落依芳草。萬頃烟波春浩渺。憑欄空自傷懷抱。百歲光隂如電掃。憔悴行吟人比梅花老。寄語看花須及早。杏花破口桃花笑。）老手斵輪。究異凡響。丈於此詞。大有一臥滄江驚歲晚之感矣。是爲記。 
[兩頭蛇] [  紓庵]  
　　日前本報誌異蛇。友人楊君指爲僞言。余曰。實有其事。蓋於筆記中曾一寓目。（似爲閲微草堂）且醫書所載。謂得此蛇段。研末配藥。備作接骨之用。其效如神。然甚毒。不易得也。 
　友人又言。上海城内當侯家浜未塡没時。一日忽發現兩節蛇一尾。謖謖行於浜灘之上。時方盛暑。又近黄昏。納凉香花橋上者。聞異聲而俯視。則見一四五尺長首尾有頭之蛇。兩頭四目。雙舌如劍。緩行水藻之上。狀至蕭閒。似亦取凉者。見者暗驚曰。孫叔敖言見兩頭蛇者必死。然殺而埋之可免。孰往捕之。顧竟相視失色。一人躍起曰。與其不殺而死。不如捕而爲其所螯同歸於盡之爲愈。乃握竿赤足涉水。舉竿力笞。一擊而中。移時。竟斃杖下。挑舉岸上。衆皆爭視。則所謂兩頭蛇非天生雙頭。蓋二蛇顯有粗細。尾處相接。新痕宛然。意此二蛇之尾。同時爲人所斬。蛇遁求尾。不期遇合。遂成兩頭。觀者即舉火焚之。 
按兩頭蛇有二説。一説。（嶺表錄異）首尾有頭嶺外産者甚多。有如小指大者。長尺餘。腹下麟紅。背綉錦文。一頭有口眼。一頭似頭而無口眼。（明道雜誌）土人言。此蛇老蚯蚓所化。無甚大者。一説。兩頭相並有如一枝分歧。故又名歧首蛇。（爾雅釋地注）歧頭蛇也。江東呼兩頭蛇。長亦不過二三尺而已。則兩頭蛇實有二種云。 
[盲目的愛情（六二）] [  天笑]  
　　第十五章　軟禁 
　　王幽蘭還没有回答。。尤復便接着説道。。幽蘭。。你旣然來了。。我怎麽可以放你就回去。。你知道我的心是在你身上的。。我和俞汝南。。並没有什麽仇宿恨。。都是爲了你。。他把你奪了去。。我如何忍得。。我知道他現在已成了殘疾。。但是我並不想把他一拳頭。。打瞎了他眼睛的。這是個失手。也是逞着一時之忿氣。。我們從前是很要好的。。你該不能和我忘掉了舊情。。幽蘭。。我老老實實説一句話。。你不來則已。。來了以後。。至少總要在這裏住幾個月。。不能讓你輕輕巧巧的回去。。尤復説到那裏。。顯出一種恫喝的聲音。。然而在他的臉上。。依舊是裝出了笑臉。。王幽蘭這時心中厭惡極了。。伊想在當初剛見尤復的時候。。覺得他是一個英英露爽的少年。。怎麽從現在的眼光看去。。簡直是成了一個無賴少年。。一個人的心理。。怎變得如此的快呀。。王幽蘭這時。。極力把厭惡與憤怒的心情。。壓了下去。。只説我就要回去。。我的演戲合同還没有滿。。我今晚就要上台。。尤復道。。我也知道了。。你是告了三天的假。。你旣可以告三天假。。就可以七天。半個月。一個月的告下去。。况且就是三天。。也没有滿呢。。王幽蘭暗想。。他怎麽知道的呢。。他雖然住居在這個金家村。。他一切都知道。。這必是天天有什麽耳報神去報告他的。。如此説來。。我不是今天到這裏來。。却是上了他的當嗎。。伊這時心中愈加憤恨。。但是聽得尤復言下有恫喝之意。。還是極力的忍耐着。。而臉上却是越加的嚴肅。。尤復知道王幽蘭的情狀。。已經入於窘態。。却故意的露出狡獪的笑容。。眼睛向王幽蘭送了一瞥。。説道。。你坐下吧。。儘是站着。。敎做主人的心中過意不去。。王幽蘭依然站在那裏。似一個石像般動也不動。。尤復道。。你想什麽心思。。你是掛念着醫院裏這個人嗎。。旣然如此。。那你就何必到此地來呢。。王幽蘭聽了那些話。。好似被毒蛇咬了一口。。伊恨極了。。伊暗暗地把手伸進那藍布的旗袍中。。伊去握着那柄小刀。。伊想和尤復拚一個你死我活。。伊想先剌死了尤復。。然馥　用刀自刎。。也算是給俞汝南報了仇了。。即不能剌死尤復。。我也惟有用刀自刎。。所以報答俞汝南便了。。 
 
 

Page 19

 
 
[商業新聞]  
　雜訊　美國麥粉昨來二千包、 
　坎拿大青鉛昨到一百十噸、 
　爪哇糖昨到一千餘噸、 
　湖南砊砂一千一百件、運往厦門、 
　華茶三千箱、昨日運往北菲洲、 
　烟葉一百六十件、昨運南洋羣島、 
　美國停檬運到四百餘件、 
　生油一千七百件、昨運南華各埠、 
　味精十七箱、昨運厦門、 
　桐油二百噸、昨運歐洲、 
　美國運來製革八十餘件、 
　金融　銀根轉機市氣不盛 
　市場槪况　前日因逢舊曆比期、市氣比較繁瑣、迨至昨市、又現混沌狀態、兼之昨日時局方面、忽有某種影響、一般商業前途、不免有抱觀望態度、金融業趨勢、遂亦處於隨勢轉移之地位故昨日銀行收解、不甚繁忙、而税欵及貨欵消息均各有限、於此可見時事之不寗矣、惟銀拆形勢、似稍有轉機可能、或者因同業防患未然、暗中有所準備耳、 
　釐拆價格　早市釐價頗爲堅俏、結果掛出七錢一分九釐六毫二忽半、較前日好起二毫半、然午市形勢又弱、而收盤較早市回跌一毫二忽半、計爲七錢一分九釐半、銀根氣象轉佳、銀拆市價、隨勢升高、計開六分、早午市正復相同、劃頭加水、昨亦堅挺、初爲五六分、繼至八九分、尙無人供應、嗣聞銀行收解寥寥、最後市面平疲、小總會中、僅做四五分矣、 
　輔幣市情　昨日江南小洋市况、早市無人問津、買賣雙方、均無交易、故市價仍掛六錢一分五釐、與前日一式、迨至午市有人欲售出、而受者無人、結果做出一千角交易、市價改小一釐、計爲六錢一分四釐、至於廣東小洋、雖比前日微　、而形勢平穩、故無重大軒輊、計早市爲五錢八分六釐、午市爲五錢八分六釐三毫七忽半、較前市價計跌六毫二忽半、做出交易、早市八萬五千角、午市三萬角、銅元勿動、仍爲四百五十五千文、 
　銀洋進出　（銀欵）昨日銀行方面各種收解消息、較諸前日大相懸殊、華商收解票欵、僅一百二三十萬、外商收解票欵更少、祗一百萬稍零、各種貨物滙兑什欵等收解、總計不過六百萬强弱、進倉外商五十萬華商六十萬、錢莊銀公單收解二千五百餘萬、劃頭欵收解三百七八十萬、解出現欵一百餘萬、（洋欵）滙劃票欵早市做開一百二十三萬一千、午市做開五十八萬六千、鈔票早市無交易、午市做出三萬五千、又另外做出鈔票交易三十餘萬、同行洋公單收解四百六七十萬、洋劃頭欵收解八十萬光景、銀行交易、早市互市五十五萬、午市互市三十五萬、各銀行洋户往來收解二百八十餘萬、鈔票進出一百餘萬、小同行互市滙頭鈔票現洋等交易五六十萬、客路略有裝去、數量未詳、然逆料决不有巨額出口耳 
[標金又轉小面]  
　時局不靖金市步軟　昨日標金復呈萎靡、因受時局不靖之關係、早市略有幾錢升降、英匯揭後、跌落四五錢、時加三四錢、午時復降四五錢、惟上落祇六七錢、外滙略鬆、人心軟化、檯面上買賣並不湧旺、計信亨·泰興及廣帮等買進、元茂永·志豐永·萬興·順利等均係售出、萬興·順利時有買進、大德成·愼餘稍有進出、至午後市面續見小勢、跌去數錢、外滙益衰、交易極淡、大連帮少數進出、信亨及廣帮略進、而零户等均已售了、兹將前後市狀况紀後、 
　上落不大賣户略增　計五月份開盤三百五十四兩一錢、與前天收市相同、大條見縮、滙兑亦大、惟因時局影響、未見其漲、毛盤爲五十四兩、二錢、時又小至三兩八錢、先令開出勿更、僅東滙加一二五、計七二六二五、時爲五十四兩、内部略軟、七月份銀行出價七二半、六月份由住友買七二三一二五、英金住友買過二先令七便士、至十點後爲五十三兩七錢、移時加至五十四兩一錢、十點半以後復兄下游、乃賣户尙多、七月份銀行進價七二四三七五、迨午收五十三兩七錢、揭價照日金爲五十一兩六錢、上午計做大二兩零、下午祇抬一兩數錢、 
　外滙益鬆金市反動　午後開盤五十三兩七錢、嗣由五十三兩九錢、减至五十三兩三錢、因日金益低、六月份可結七二三一二五至七二二五、遠期先令銀行互做七便士零六二五、六月份正金吸進七便士、旣而可結七便士、人心疲軟、滙兑亦看小勢、至三點後略加二三錢、旋後則在五十三兩四五錢、四點後賣方更活、日金尤挫、七月份可結七二四三七五、英金六便士九三七五、故金價倐忽間遜去數錢、四點三十分收盤五十三兩一錢、比較前日計回落一兩、此乃迭漲數天後之反動也、查一日間最大五十四兩三錢、最小五十三兩一錢、計有一兩二錢差次、登賬五十三兩至五十四兩、補水五十三兩至五十二兩、物品早市五十四兩二錢、午收五十三兩八錢、下午三兩八錢、收市五十三兩二錢、 
[外匯轉鬆]  
　日金明升暗降 
　　昨日滙豐掛價、外滙僅日滙加一二五、計七錢二分六二五、餘無變更、大條見縮、滙兑亦升、惟滬市外滙内盤並不見佳、皆因標金轉疲、受時局之影響、趨勢反鬆也、華商交易、計東滙約抛出五十萬元、間亦向結二三十萬元、銀行如住友·正金·三井·浙江等均有買進、大通·上海則出、又英金華商約有五六萬鎊出入、又銀行互做三五萬鎊、美金約有二三十萬元交易、迨收市比較前日、計先令長零六一五、美金長零六二五、日金跌去一八七五、市氣萎靡云、 
　東滙　内盤稍形疲弱、一日間計有二五上落、華商出多入少、約共一百餘萬交易、上午七月份出價七二六二五、進價七二半、六月出價七二半、進價七二三七五、三井進三月五萬元、價七一八一二五、住友進六月十萬元、七二三一二五、又七月十萬元、七二四三七五、午收七月出價七二五六二五、入價七二四三七五、六月出價七二四三七五、入價三一二五、下午浙江買五月五萬元、七二一八七五、大通出六月十萬、價七二二五、正金買五萬元、七二二五、收市七月出價七二四三七五、六月七二三一二五、入價七二一八七五、交易有限、市面見絀云、 
[銀價報縮匯兑升降不一]  
　　昨據倫敦電、大條銀近期縮一二五、爲二十六便士（合英金二先令六便士七五）、遠期亦縮一二五、計二十六便士零六二五、中行賣出、投機家買進、市面平定、又美銀價降二五、爲五角六分二五、英對美美對英均未更動、日美升一二五、日英長零六二五、倫敦先令縮小零六二五、本月十點二十分路透電、日美升一二五、日英長零六二五、九點五十分電通社來、日美出價升零六二五、入價高一二五、日英賣價長零三一二五、買價長零六二五、遠期日美賣買價均升零六二五、日英出入價長零六二五、下午電訊勿更、惟市况見軟云、 
　證券　北平九六跌至十八元六 
　　（北平）前塲玖陸開盤一八九、低至一八八、高至一九一、收盤一八八七五、銷二百十六萬、後塲開盤一八七、高至一八九、收盤一八六、銷一百七十八萬、春節券四九五、銷五千、（二十六日） 
[今日公債交割無市]  
　昨各債價先跌後後漲成交三百四十餘萬 
　　今日本埠證券市場因辦理公債三月期貨交割、市場交易、暫停一日、明日起方再開市、並開拍五月份期貨新買賣、至昨日之市場成交情形、現貨前後市共做開二十二萬二千七百元、内九六佔十三萬元、善後一萬四千元、捲烟四萬五千七百元、續發一萬一千元、二五五千元、又整六一萬七千元、期貨市况平靜、全日僅有四月期一種交易、上午兩盤各成交一百十萬元、後市兩盤則合僅一百餘萬元、全日共計開出三百二十六萬元、内善後一百零六萬元、整六九十七萬五千元、續發七十萬零五千元、七長五十二萬元、至各債價之趨勢、最初一盤因市上賣氣甚旺、一律續疲、次盤稍回、後市開盤市上買氣轉暢、而賣方情形稍覺平靜、各債步漲、收盤稍定、計全日約有一元半左右變動、較前日漲落互有、爲數均微、惟善後大票漲九角、九六跌一元爲較巨、兹分述於後、 
　整六　現貨自七十元零六角漲爲七十一元五角、較上星期跌一元半、期貨四月期七十一元二角、比晨初好六角較前日略縮五分、 
　七年　現貨無交易、期貨四月期六十九元六角、較上午大一元一角、比前日回漲二角 
　續發二五　現貨大票八十元零三角、比晨初大一元六角、較上週跌七角、小票未開出、期貨四月期七十八元九角半、比前市好七角半、較前日回漲半元、 
　善後　現貨大票自七十元零二角漲爲七十一元七角、比前日漲九角、小票無交易、期貨四月期初盤曾小爲七十元零二角、後市最高七十二元、收市七十一元六角、較前日略好半蔛 
　捲烟　現貨大票五十九元八角、比前日回跌二角、小票五十八元、比上午大八角、較前日跌半元、 
　其他　二五現貨大票前市開出、三十一元五角、不動、小票續無市、九六現貨十八元六角、較前日跌一元、 
　紗花　戰雲瀰漫中之紗市 
　　市場人心慌惶　内地商紛紛來電抛賣 
　標紗突跌二兩餘　遠期已破六十兩關 
　日紗同行又進三千餘包　本紗跌二兩 
　槪况　棉紗市情驟疲、且跌風頗熾、蓋以時局日見緊張、兩粤出兵、長江戰雲瀰漫、又以濟案解决之期甚近、人心大起慌惶、賣氣極濃、形勢異常衰弱、但是多數買方心思尚堅、四月份買方尙不肯放鬆、然大勢空氣惡劣一般内地商以時局關係、函電來滬、均欲抛賣、目前市况因寡不敵衆、賣方超過買方、而市上實銷又十分岑寂、長江一路均無生氣、而日紗同業中投機舉動甚力、故生意進出頗繁、紗市受時局影響、如實銷作長久之停頓、將與市面十分不利、或有大跌風發現也、 
　期紗　交易所人標上午開盤、市氣頗弱、且跌風甚熾、散户羣爭賣出、因之市况頗虚、近月跌二兩外、遠月跌一兩、惟本月份獨堅、結果近月跌二兩、遠月跌一兩一錢、午後標紗市情仍軟、各月又跌八錢至四錢、全日成交統計三萬零八百包、兹將人標拍開之盤列左、 
新人鐘　收盤　比上日存賬數人鐘收盤比上日存賬數 
三月一八三·○漲○·二○四四、六○○六月一五八·八跌一·五○一八、五○○ 
四月一六三·六跌二·三○五六、二○○七月一五八·六一·五○一三、五○○ 
五月一五九·五一·○○三二、六○○八月一五八·九一·二○九、九○○ 
　現紗時局日見緊張、各帮驟告停頓、因之生意殊滯查全日各帮買去期現貨七百六十包、同行中進日紗期貨三千餘包、均含投機性質、忽進忽出、本紗生意愈缺、行情跌二兩、漢口帮進五百五十包爲最多、此外客帮由厦門帮進三十包、蕪湖帮進二十五包、内地帮進六十五包、廣東帮進二十五包、江西帮進四十包、野鷄帮進五十包、汕頭帮進十包、福建帮進十包、售開之盤列左、四十二支金城二五五·○○厦門　二十支醒獅一九五·○○福建 
花蝶三四九·○○廣東立馬一七五·五○四五月内地 
陽鶴八七·五○漢口立馬一七四·二五又同行 
水月二七九·○○小包内地藍鳳一七三·○○又又 
二七六·五○小包内地仙桃一七一·五○三月 
陽鶴二八四·○○四月小包立馬一七五·○○四五月 
三十二支彩球二三三·○○又漢口鴻禧一六九·○○四五月 
藍鳳二三二·○○又又好做一九一·七五江西 
藍鳳二三一·○○又又五福一八四·五○同行 
藍鳳二一○·五○又同行漢口五福一八四·○○汕頭 
二十三支彩球二三·○○四月同行十六支飛機一七五·五○安慶 
彩球二三二·五○又漢口飛機一七三·○○江西 
二十支二星一九二·○○厦門汽球一七九·二五野鷄 
人鐘一八九·二五又仙桃一六五·七五四五月 
一九○·五○同行十四支寳彝一六四·○○小包内地 
藍鳳一七一·七五四五月同行十二支飛機一六二·○○江西 
藍鳳一六九·二五三月又十支嘉禾一四二·二五安慶 
藍鳳一六九·○○又又醒獅一五三·二五野鷄 
藍鳳一七一·五○又又大寳一四○·○○小包内地 
藍鳳一七三·二五四月又 
[近期棉跌破三十四兩關門]  
　　槪况　棉市益疲、跌風未靜、蓋以外棉趨勢不振、本埠棉市自難維持、更以長江戰事已爆發、紗市跌風猛烈、致廠家態度非常冷靜、而市面亦有步形衰落之象也、至於期棉散户傾向抛賣、老空頭態度安靜、毫無抵補之念、棉市之看疲、實爲時局所造成也、 
　期棉　交易所漢標晨初開盤、以美花趨跌、紗市不良、散户大數傾向賣方而疲、各月均跌二錢至二錢五分、午後市氣略堅、回漲五分、全日成交統計六萬一千二百担、兹將漢標拍開之盤列左、 
紗布　收盤價比上日存賬數紗布收盤價比上日存賬數 
三月期三三九跌○·一五三一、八○○六月期三五·四五跌○·一五一○一、八○○ 
四月期三四·四五○·○五三四、九○○七月期三五·九○○·二○六一、一○○ 
五月期三一·八五二○二五、二○○八月期三六·二五○·○五三六、一○○ 
　現棉　實銷仍清、碼頭上來源計到通州花六百包、姚花到二百十六包、售開之盤列左、 
太倉花三六·○○統益廠進二○○包現貨送廠 
太倉花三六·○○崇信麻進二○○包又又 
火機花三五·七五又四○○包又又 
陜西花三五·○○溥益廠進一○○件又又 
火機花三五·二五申新廠進五○○包又又 
靈寳花四六·○○陳公茂進二○○件又棧交 
[海外花潃一致下游]  
　棉花　昨日美棉因天氣良好、華爾街疲弱、賣氣旺盛、計期貨跌十一至十四磅音、現貨跌二十五磅音、英棉期貨跌十二點、現貨跌十一點、埃及棉現貨跌二十五點、印棉停市、原電錄左（二十五日電） 
美棉比上日合申規英棉比上日合申規 
五月二○·六六跌○·一○四五·三六五月一○·六五跌○·一二四六·一八 
七月二○·一六○·一二四三·三○七月一○·六七○·一二四六·二六 
十月二○·○七○·一一四三·一○十月一○·五二○·一二四五·六二 
十二月二○·○三○·一二四三·○二現貨一○·八六○·一一四七·一○ 
一月二○·○三○·一○四三·○二埃及棉一九·二五○·二五八三·五○ 
現貨二○·○八○·二五四四·七○ 
又大阪三品期棉市價、照錄如下、 
前開後收比上日前開後收比上日 
四月六五·○○六五·五跌○·二五七月六六·四○六六·三○跌一·六五 
五月六三·三五六五·四○○·三五八月六六·八○六六·六五○·七○ 
六月六五·六五六五·五五○·七○九月六七·○五六七·○五○·六五 
　棉紗昨日大阪三品期紗市價、照錄如下、 
前收後收比上日六月二三四·六○二三五·一○漲○·六○ 
三月二三七·八○跌○·一○七月二三五·一○二三五·八○○·三○ 
四月二三五·三○二三五·六○○·五○八月二三六·○○二三五·六○一·三○ 
五月二三五·一○二三五·三○○·四○九月二三六·二○二三五·六○一·三○ 
又昨日大阪現紗電、二十支藍魚二百四十二元、漲一元、合申規一百七十五兩八錢、二十支紅財神二百三十三元、漲一元、合申規一百六十九兩二錢、十六支福島二百二十六元、漲一元、合申規一百六十四兩一錢、十六支三馬二百二十六元、漲一元、合申規一百六十四兩一錢、 
糧食　米市銷化轉告 
　閘北　昨日河下到船計三十餘號、市銷轉殷、北帮白粳交易尙旺、惟盤面已定、薄稻貨稀見俏、似有向榮之勢、兼聞客帮稍辦、然大勢仍爲穩定、羊杜尖到銷兩平、市無榮辱、客埠秈與廠機和街銷較佳、價守原盤、燮元似見徵軟、銷化不爽、隂元吊胃進意極淡、市况欠佳、統市斛數三千七百餘石、 
　滬南　來源仍稀、各擋去化依然平正、當錫機粳市銷尙殷、高貨開出十二元八角、蘇同白粳形勢亦穩、大盤未有更動、南帮薄稻到稀銷連、本鄉早稻去化見活、市面堅挺、羊秈客帮微動、杜尖走銷實爽、故情况趨堅、變元到銷較閘北爲佳、隂元則屬平常、全日市價無甚上落、 
[粉麥又告停寂]  
　麵粉　昨日粉市、上下午開盤後、各月份市面、又呈停頓之局、因前日之突漲、無非天津帮抽買二月份、致引起人心之熱奮、（但其起因則以某大廠吸收三月份、預備向津帮抛售現貨）迨至昨日、津帮之抽貨後懈、廠家吸收三月份、亦不若前日之起勁、故人心遂漸漸回平、交易又呈冷淡、觀前途各廠家態度、無特殊變化、市面當不致過分抬高也、結果二月份較前日小二厘半、三月份小五厘、六七月份小五厘、八月份無比較云、 
　國歷四月一日起、麵粉交易所開拍國歷五月份期粉、實際上即替代夏歷四月份云、 
　小麥　昨日期麥上午開盤後、各月份市面、大致停頓、無甚上落、惟各盤交易、則尙活潑、迨至下午開盤、二三月份、交易尙見旺盛、六月份至八月份、則一無交易、查前日之趨好、實爲粉市所帶起、於小麥之本身、殊無十分之變動、故昨日之停寂、即此故也、結果祗三月份較前日小二分、其餘月份、均無上落、現麥市面、依然冷淡無神、到貨旣少、致買賣遂無形散淡也、開明光麥四兩二錢二分、二百餘包云、 
[雜糧各貨銷化欠爽]  
　連豆轉疲　昨日黄豆市况趨軟、緣連電告跌、各客帮進意雖佳、然欲修削方進、而形勢遂趨轉疲、計成交大連元豆八車、價高四兩八錢二分、次爲七錢半、期豆價本月份四兩七錢七分、計均小三分、牛莊金元做開五十包、係廠家所購、行情爲五兩○五分、　餅市尙平　現餅走銷近覺稍動、期貨則内地帮略有購辦、情勢尙平、計開本廠三牌餅三百片、一兩六錢六分、三月期邊餅一兩六錢三分二釐半、遠期六月上下降二分、 
　紅糧續跌　大連糧因連價步小、而到貨陸續、買意不振、續跌半錢、開大包黑壳三兩一錢半、至一錢二分、共三車、 
　苞米趨定　日來到貨轉旺、而大連亦已有貨運申、而長江貨則見稀、江北貨仍旺、去化除内地客帮動辦外、洋莊亦略胃口市情因此得趨定勢、計做開大連貨二車、價二兩七錢、江北貨三百包九江貨二百包、安慶貨二百五十包、内高價開二兩八錢八分半、次至八錢二分、 
　菉豆欠佳　菉豆銷場沉寂、南洋帮購胃已減、市情因此見佳、行情微軟、開出管店貨七十包、又菜坯二百二十包、價五兩五錢三分、滁州毛菉一百○九包四兩四錢三分、 
　芝廠仍呆　連日芝蔴銷路甚呆、而東莊閩帮進意寥寥、统市祗開明光白蔴五十包、盤面七兩七錢一二分、 
　洋米祗有鄉莊去化　昨日洋米市况、本客均未續辦、祗有鄉莊去胃五百餘包、價開十元零三角、本街與天津兩帮則揀選客秈、交易亦少、祗成交江西機晚一千五百包、價十元零八角半、又機早二百包、價十元零三角半、進户胃口平平、且北帮至今尙無大批去化、故市面迄難上漲、 
　糖市　粗砂白復跌一錢 
　　昨日糖市産區電訊、古巴現糖價仍一·九○六二五、紐約期糖五月份價一·九三九月份二·一三、比前電各漲一分、十二月份二·二一、未有升降、爪哇現糖及四月份價均一六·二五、比前升一二五、五月份一四·七五、六月份一三·三七五、亦無起伏、公會市場　　、二十四號糖砂白以昨日　　芝　大利號　　三萬除袋、更兼日糖　下有開出之説、是以　　更　、成交價至七兩二錢、比之前日市面又跌一錢、要手殊、但出户尙报　、一時不　即脱、故市形尙覺平穩、磨烟砂白七兩三錢、高荷赤六兩三錢半、交易亦稀、號盤寂靜、建冰五福牌已有運抵、因需要岑寂、未有成交、泰源冰市已久斷、據號訊謂、該廠前因罷工風潮、兹已平息、不日當可運到、以應銷路云、 
　疋頭扶搖直上之東疋市况 
　　昨日疋頭交易　東貨益形活潑、開禁之説傳説更甚故鎭江寗波温台等帮、亦紛紛動辦、公會之熱閙、爲自抵制以來所未有、市面扶摇直上、各貨猛漲不已、（藍條色汀）川帮續進五十件、寒山寺梅蘭芳均已須一錢六分七厘半、孝得寳可愛美人一錢六分半、（細布）走銷更暢、世樂烏售開七兩一錢、雙龍珠六兩八錢、本客帮成交三百餘件、（光斜紋）突漲二錢、灰色開出四兩四錢、洋藍四兩六錢、花標亦驟呈興奮氣象、全日走去各貨達二千餘件、西貨因實銷多注意東疋、走銷轉寂、白條冲麻紗復略下落、中和新世界開一錢七分半、志大龍鳳台一錢七分二厘半、板綾因去路日呆、致呈江河日下之勢、昨錦隆普陀山售二錢四分、裁記空城計二錢二分半云、 
[呢羢到銷兩旺]  
　　昨日呢羢零躉交易均盛、本客帮需要較殷、薄貨花色品及雨衣布等、貨品較優者走銷甚旺、客帮若津北·四川·長江·内地等均有購辦、本街門莊舖·洋服帮·鞋帽作塲·新衣帮等俱有開進、若寳多旅行圖元直貢·信記一五三三五與榮泰二兩九錢半之元青直貢呢·寳多七六三○及咪咆黄鶴樓美發白馬嗶嘰之類、成交頗夥、其普通三兩左右之什色華達呢·熌色華達撲羅夫以及三兩四五錢之夾色華達呢·雪花馬褂呢·套頭春薄花呢·厚薄雨衣布·俱有開出、各定貨號出貨大增、報關出口亦漸形擁擠、但洋行到貨不絶、故售盤一時難望增高云、 
絲荼　海外絲電轉滬沈寂 
　　昨日本埠洋莊絲市、仍無進展之勢、緣歐美各綢商對於滬商去電之絲價、扯合匯率仍嫌過昻、昨晨絲電、均不見轉、華商態度堅定、昨祇信孚進滬白廠經二十包、祥利等進白乾經十五包、乾利進灰經三十包、價均堅定云、 
[川鄂絲繭來源又停]  
　因上江水淺　江輪不克直達漢口 
　　入春以來、雨澤稀少、河水枯涸　長江上游水淺益甚、長江班輪不克直放漢口、以致川鄂兩屬絲繭來源又趨停阻、滬埠黄絲經除鄂省沔陽貨存底尙充外、川廠經與棉州黄絲存數類均稀薄、貨缺價高、川絲經行市尙具續漲之趨勢云、 
　五金五金市受時局影響 
　各貨跌多漲少 
　　五金交易近仍閑散雖天津·烟台·青島·長江諸客帮尙有點綴、無各成交鮮少、頗難維持大局、海外定價、近多上漲、以理則本埠市價、有上漲之可能、無如時局緊張、人心惶惶、各貨行情因此下落者多而上漲者少、法西釘前以貨缺價挺、最近亦因時局關係回落一錢餘、售價開五兩六錢、英鋼板供過於求、而來源疊到、執貨者心思大疲、回小二錢、售盤如二釐半開六兩二錢、五釐四兩七錢半、七釐半四兩六錢半、一分四兩五錢半、交易除零數有開出外、大宗生意、堪云絶斷、平白鐵·馬口鐵亦因人氣散淡、出售者踴躍、市盤日見减落、如美貨四十八張開十一兩六錢、三十八張十一兩六錢半、三十三張十一兩三錢半、二十五張十兩○七錢半、英貨如二十四號售九兩二錢半、二十六號九兩七錢半、二十八號十兩○一錢、五十張十一兩七錢半、馬口鐵九十磅英貨八兩、美貨九兩、一百磅英貨八兩七錢、美貨九兩二錢半、此外新鉛絲·黑鐵皮·新洋元·三角鐵等無不有江河日下之勢也、 
 
 

Page 20

 
 
   
 
 

Page 21

 
 
   
 
 

Page 22

 
 
本刋新增 
[商場消息]  
　　老九章大减價期中之洋貨部　南京路中市之老九章綢緞局、自舉行春季大减價以來、營業頗佳、而洋貨部尤其發達、蓋該部各貨均新由外洋運到、花色衆多、且貨價特廉、如絲毛卜綢每尺祗售四角六分、印花縐地　嘰紗祗售三角四分、各種旗袍料每件祗售五角起至三元止、 
　愛佛先避水漆之妙用　廣東路三號美國愛佛先製造公司出品、永固避水漆紙筋漆等、以上等礦質材料鍊全而成、又經中外建築購用、無不極口稱頌、成績斐然、凡墻垣屋頂、地窖水池、一經塗漆、雖風狂日烈、雨極雪盛、决難侵損、並出立保證、保用十年、 
　良晨箋之西湖風景號　北京路浙江路口良晨好友社、發行美術箋封、其良晨箋西湖風景號、尤爲精美大方、每册百張、有圖二十種、係嚴箇凡匠心繪就、封面精印五彩大幅西湖照片、顔色非常艶麗、連史紙毛邊紙每册三角、二號紙顔色紙每册四角、初版已將告罄云、 
　裕豐綢緞局今日開幕　晝錦里裕豐泰記綢緞局、籌備多時、並派專員赴採地選辦各種新式綢緞絲葛紗羅等品、色彩鮮艶、光耀奪目、已於數日前運到、定於今日（十七日）開幕、爲酬答顧客起見、價目均照原來出售、歡迎參觀、 
　生光美術公司擴充、新閘橋南首存義里生光美術公司、爲陳啓發所創辦、專代各商號精繪各式廣告、商標圖樣、月份牌、水彩畫等、並代各商號裝傭橱窗廣告、聘有專門人才、擔任其事、一經相召、立即派員接洽、兹因營業發達擴充範圍、原有職員、不敷應用、擬廣招跑街多人云、 
　光華印刷公司之刷新　提籃橋華德路口光華印刷公司、由文炳改組以來、未及三月、成績已斐然可觀、該公司並不以自滿、仍竭力整頓、對内對外均有刷新計劃云　正昌祥杭線香粉號開幕　新閘路大通路口正昌祥杭線香粉號、於昨日開幕、其杭線化妝品熱水瓶玻璃缸等貨、定價極廉、顧客頗爲滿意、聞新張之始、廉價三星期云、 
　巴黎公司新貨一斑　法租界霞飛路七六二丨四號法商巴黎公司、自開幕以來、營業發達、大有供不應求之勢、近聞該公司又自巴黎倫敦等處、運到大批最新式印花喬治綢、麗儂絹、華爾紗、物希紗、軟綢、軟緞等衣料、靡不精美絶倫、而定價復十分克已、因是各界聞訊前往採辦春裝者、較前益見擁擠云、 
　新江天輪之改良　往來甬滬之新江天輪船、設備素稱完善、如客位統艙之寛暢安適、飲食被褥之清潔衛生、莫不爲乘客所讚許、更可兼灣鎭海、迅速便利、聞每逢星期一三五由甬來滬、二四六則由滬開往寗波云、 
　孔雀牙膏開奬　白克路新亞廠出品之孔雀牌牙膏、久負盛名行銷於本外埠及南洋各處、該牙膏匣内均附贈券、每二萬號開奬一次、昨日（三月二十六日）該廠假座新普育堂大禮堂（國貨展覧會舊址）、舉行抽簽、來賓有化妝品同業公會代表馬濟生君、機製國貨工廠聯合會代表黄竹銘君、新聞報代表潘兢民君、申報况小宋君、時事新報張景福君、及各界來賓不下數百人、當時公推馬濟生潘兢民黄竹銘况小宋君等執行抽簽、張景福君執行紀錄號碼、計開出頭奬號碼爲一一二四六號、二奬爲一七七九五號、三獎爲一二三九二號、其餘小奬不及備錄、聞頭奬可得上海銀行禮券洋一百元、其餘數十元數元不等、不得奬者、亦可掉換贈品、當抽簽時、並攝有影片、以昭大信云、 
[醫藥訊]  
　　鄭敬善堂新出藥品　三馬路雲南路口鄭敬善堂藥局、近又製跌打傷藥酒、藥丸、及萬應熊膽藥膏二種、專治跌打損傷、筋絡腫痛、去瘀生肌、追風消腫、可食可搽、及治一切惡毒瘡科、瘰癧、疳疔、花柳、梅毒、凍瘡爛肉、以上二藥、功效迅速云、 
　陸靜新組設美仁醫院　陳靜新醫師、素設診所於南市巡道街水仙宫南首、迄今十有餘年、陸君鑒於遠道病家、往返跋涉、諸多不便、擬將組設美仁醫院、另闢病房數十間、以備留院醫治、刻已着手籌備、又因原有診所、不敷辦公、决意在法租界物色寛大院址、其經費已由某巨商獨力擔任捐助云、 
大光明星期四開映这黄柳霜主演刀光倩影之一幕 
　劇藝社進行二次公演　該劇社 
自公演趙閻王後、休息多時、業於 
昨日開會討論第二次公演劇務、及進行事宜、並選舉常務委員、及劇務文書宣傳之職員等、當選者爲周劍雲、洪深、江紅焦、沈誥、趙秉章、徐碧波、朱端鈞、葛志良、趙邦鑅、吳樹德、胡俠諸君、並定於六月内之第一星期爲公演日期、劇本由洪深君貢獻、現有開撒大將（沙士比亞編）及喜劇婦人之謊等劇本提出、候常務委員會通過、即行公布云、 
 
 

Page 23

 
 
[劇塲消息]  
　武昌大戲院今日起重映菲律濱大戰　菲律濱大戰一片、前曾開映於夏令配克戲院、繹名爲横渡太平洋、但未加華文説明、至未引起國人之注意、後一度開映於武昌戲院、加揷華文、稱連映數日、賣座俱滿、後至抱隅者極多、又復連接各界來函要求重映、該院因厚意難却、故特與影片公司酌商、由今日起、重映三天、映後、即運往他埠云、 
　荒唐將軍公映時之游藝　天一影片公司宣稱、最近由史東山君導演軍閥香艶秘史荒唐將軍一劇、已定本月三十一號起、在中央開映、片外日夜並加映李景林將軍孫祿堂先生等之國技、及聘新劇大家陸嘯梧登台唱新編小調、江笑笑唱獨脚戲、張鐸聲唱滑稽歌曲、陸根榮監中哭慧如、周空空唱雙簧等、滑稽梯突、異趣横生、使觀者旣得賞鑒優美影劇、又獲諸生面别開之游藝、云云、 
　海濱影片公司趕製三新片　海濱影片公司宣稱、當武術冒險巨片海濱豪傑未攝竣時、已著手進行轟動已久之風流俠盜、比海濱豪傑一片告竣後、即以全付精神、從事於風流俠盜一劇同時將以前之演員、及新聘之諸大男女明星、分成三組、趕製三大偉片、除劇情奇離之風流俠盜外尙有曲折佈局武術驚人之血濺梨花及滑稽諷世之爭氣勿爭財二片、該三片有飛簷走壁身輕如燕行俠仗義之俠盜、而處處遇得意外之風流韻事、有容貌魄麗、綺年玉貌之大家閨秀、而在在碰着飛來之節節技枝、有喜怒哀樂、有破涕爲笑、加以表情細膩、攝法新頴、自開攝以來、成績十分優美、明晨准赴外埠攝取外景、第一組之風流俠盜、往蘇州之天平山、第二組之血濺梨花、係取景在杭州之六橋三竺間、第三組往首都、曁由導演率領、其服裝導具等、均爲特别而新製、在國産片中多屬寥見者云云、 
　世界今日開映凡爾登大戰　閘北寳興路青雲路轉角世界大戲院、自今（廿七日起日夜開映凡爾登大戰、是片實寫歐戰事實影片、内容如法德在凡爾登作戰時之狀况、其時歐戰生死關頭、俱在影中、且全片譯印華文説明、又三十日起開映長城影片公司新片蜘蛛黨云、 
 
 

Page 24

 
 
   
 
 

Page 25

 
 
[書畫訊]  
　　吕公望書家返滬　吕公望少將、以武人而精文事、素爲人所景仰、自去歲蒞滬、諸友强訂潤格問世、其求墨寳者、日不暇接、本年蘇杭士紳、以崇愛之隆、寫件過多復親來邀往、計逗遛匝月、日昨始克返流、本埠慕好者可交件於各六箋扇店、曁法租界西門路太平橋南面受福里十二號總收件處、公共租界神仙世界北首福來電器總公司特約處、潤例函索即寄、 
[本埠增刊啓事]  
　　本刋從本月起、擬將内容稍加擴充、除原有範圍外、並擬注重於下列各種新聞、 
（一）關於學生生活者、 
（二）關於兒童者 
（三）關於婦女生活者 
無論照片文字均所歡迎、特别希望學校方面男女青年讀者隨時賜稿、酬資從豐、 
　投稿條例 
　本埠增刋 
　（一）文字分工業·商業·科學·運動·衛生·社會·等類、 
（二）工業商業兩類、如新發明之出品、新組織之公司、及商業機關最近之情形記載及述叙等 
（三）科學類如世界之新發明或新記錄之記載及叙述等、 
（四）運動類以運動家之介紹、運動新方法之記載、或對於運動之討論等爲限、（新聞歸敎育消息 
（五）以衛生類關於市民衛生者爲限、 
（六）社會類如學術團體之社交新聞、或個人之詢問等爲合格、 
（七）來件須書明本埠增刋部收、 
 
 

Page 26

 
 
   
 
 

Page 27

 
 
   
 
 

Page 28

 
 
   
 
