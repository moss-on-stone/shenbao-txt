# 1885 - 17 - 4904229

 

Page 1

 
 
[分送朝鮮輿地圖] [  申報館主人啓]  
　　高麗八道久爲中國藩服此次變生肘腋内奸外宄並發一時聞者不勝駭愕刻下日高雖有成和之信然究未悉其詳而中日因此齟齬或恐有失和之意其事則仍由於朝鮮故人人意中皆以朝鮮之事關懷而尤以未悉該處疆土道里爲憾本館近覓得朝鮮地圖善本頗極詳細并及邊疆何處隣我何處近日何處毗於中國滿洲東西南朔一覽卽可瞭然誠當今之要觀無人不欲以先覩爲快者也惟原本稍有漫漶之處本館因不惜工本倩精於繪事者照其道里方數山川城郭之遠近大小重加規畫井然秩然以石印照相法縮成小幀細若牛毛清如鴻爪較之前次所贈越南東京各圖尤爲精妙絕倫兹定於本月初八日隨報分送不取分文留心時事者當莫不樂爲賞鑒也先此布聞諸維亮照不備 
[招請文人抄書啓] [  點石齋主人啓]  
　　啓者本齋現有大部書籍須人抄冩工楷法者卽請冩就字樣來齋領件但須有熟人引進潤筆從豐酬送諸君子當不吝教也此啓 
[第二十六號畵報出售] [  申報舘主人啓]  
　　貢獻方物國有常經此次蒙古進呈駝馬到京投報上駟院騐收纍纍數百頭繪入畫圖頗堪娱目再此次禁軍合操皇上命王大臣數員恭代　　旌旗色煥鉦鼓聲閎視平時之操演尤勁整兩圖俱編入此次二十六號畫報准於二十六日出售後仍附淞隱漫錄圖說一則閱者鑒之此布 
[法語之言]  
　　西貢法字報登有一論大略言中法之事近日更形棘手我法國斷不可聽他國之相勸以與中國言和仍須中法兩國自相妥議勿令他人得以參預其間以從中取利盖法國自與德人交戰一敗塗地都城失守國破君亡賠費纍纍歐洲各國咸知法國從此一蹶不可復振若使他國爲法與中議和則必有以此語輸之中國者各國皆有輕我法國之心如之何言和中國必信他國之所言以爲法人不足懼則更不肯輕易俯允是則鷸蚌相持之勢成而漁翁之欲思得利者將眈眈逐逐於其旁而患且無已時矣此時中國縱無他國失入之語亦知法國之敗於德者爲時無幾目下原氣未必盡復不過日以恫喝爲事其實不足深畏故决計言戰而不言和於斯時而欲中法相和誠有戞戞乎難之者已爲我法國計若不煩他國相勸從中居間而自與中國議定和約固爲最妙恐其不能則不如發重兵以脅和如刻下我法國以兵一萬人侵臺灣期在必得以五千人擾海南而仍以大隊扼華軍於東京此三處一齊吃緊則中國必難支拒然後再用兵船分擾各處口岸遊奕各路洋面使中國首尾不能相顧東西疲于奔馳於是而再由我法國出與言和當必不難特恐如此侵擾中國則於通商大局不免有碍然所碍者亦無多時迨既經和議訂定則中國之利益仍可爲各國商人所分獲屈指中國之利益爲法國所得者少爲他國所得者殊多則此一時間之有礙商務亦不足慮也法字報所言若此此所謂法語也法人言法其所以爲法計者幾於委婉曲折無微不至然其中有數處似反可藉以見法國之情狀則此說也謂之爲法謀也可謂之爲中國謀也亦無不可夫知己知彼百戰百勝此兵法也竊嘗以爲此二語尚不足以盡兵家之妙知己固已更宜知己所無從知彼之處而深爲防之知彼固已尤當知彼所有以知我之處而預爲計之虚盧實實乃無不盡之智慮而兵可以常勝今法人之作此語則其於已於彼早已瞭然於心目矣獨於法國之情形不願他國人輸之於中國此則何意且不欲中國人知法之實情則又何意以爲法人雖敗於德而數年以來原氣已復外雖弱而内實强人乃但知其弱不知其强以是爲可恥乎兵法用虚有故意示之以弱者矣若果其内强則是知其弱不知其强者方且墮其術中而法何以反若有所深諱者然既諱其弱復示以强而故作大言以欺人以萬人犯臺灣期在必克以五千人犯瓊州以大隊扼東京以兵船遊奕於中國海面此等語直是外强中乾所謂强　以解嘲耳臺灣封口攻圍相持數月之久法兵曾無尺寸之獲而死於陣死於俘死於水死於癘疫死於風濤者且不知其幾何人度連月圍攻臺灣就淡水基隆兩處而言法兵何止萬人而一無所效則此言之不足信也可知瓊州雖孤懸海外亦一重鎭去粵省程途尚不甚遠呼應救援自必靈便現在粤省防兵雲集區區五千人又何足爲害于瓊州况瓊海口岸極多倘欲相犯亦非五千人所能勝任此言又不足憑矣彼以爲百端滋擾中國必懼而與之言和吾則以爲法人而果如此之爲害於中國則益以觸中國之怒其勢且不復相下矣用兵之有害商局彼亦知之而乃以爲雖有所害而爲時無幾此則　屬不經兵連禍結患無已時英之於美交攻者計年七八其餘歐洲各國一值用兵動輒四五年極少亦二三年商務局面安有數年可以躭誤而彼顧謂爲時無幾所害不多此卽無識之愚夫亦知其言爲無稽矣既恐輸法國之情形而不願他國之與於議和又欲以利歆動各國而謂中國之利他國之所得者多抑思所得既多則此時法人不肯罷兵其所喪者亦多矣噫法人之爲此言亦適足以見其國之外强中乾大有無從生法之勢而已矣 
[關外軍信]  
　　昨聞官場接有關外捷音謂九月十九日岑軍在宣光城外連獲大勝擒斬法人三四十名并　船二隻生擒法兵頭二名卽將宣光城四面圍攻二十二三等日法援驟至又被岑軍包抄夾擊兩日獲船十三隻斬擒及投水者甚多二十五日法之援兵大至岑軍分隊截殺將其輪船擊壞搶獲法船七隻及衣帽旗幟軍器無算擒斬落水不計外並生擒兵頭二名兵五十餘名均解大營正法想不日内宣光當可收復也按以上所述與本報前所登者髣髴惟日期稍異是一是二固不得而知也 
[海防軍信]  
　　正接到關外捷報得意疾書之際忽又接海防訪事人十一月念七日來信云法兵在東京陸南相去念四里地方與華兵相遇華兵爲其所敗華兵在該處紥營建築砲臺嚴加扼守計有一萬八千名砲械軍餉咸在極爲堅固時撥兵出外巡歷前信所云有法兵一隊爲華兵所圍者卽此處之兵也法兵之營駐於砠被圍之兵卽由　前往者自法兵前次被圍之後尼格禮也酌撥各隊兵士約計四千人由砠拔隊向陸南一帶進發華營聞之調兵六千 
 
 

Page 2

 
 
先往出迎十一月十八日兩軍相遇華兵力怯退至營中法兵追而擊之華營失守兵皆退去法人所獲軍械頗多有克虜伯砲十二尊亦爲法人奪去現有法國載兵船名金鞍裝阿非利加之黑兵又有一艘名長得納哥裝載客兵俱已行抵海防於念一日前赴戰塲矣由此觀之官軍豈先勝而後敗歟姑照有聞必錄之例譯而存之錄竟不禁擲筆三嘆 
[法兵逃遁]  
　　叻報云數月以來每遇國運法兵船至叻裝載煤斤糧食聞有好事者常往觀之見其兵丁皆拘繫於船中不許登岸蓋防有中途遁匿也此言余初亦未嘗深信現有法兵逃遁一事始知其兵丁果有中途遁匿者審是則又無怪其拘繫矣日前法國運兵船名會刺那傲者既抵叻中正駛過丹絨巴葛船澳將至新山船澳之海面該處中流甚狹船身不能旋轉必須駛至港外方能轉回此爲一定之法而該船至此之際有一兵見水波不深因思逃脫乃跳赴海中游泳而去當時在船之哨長見之登即開鎗轟傷其手腕然幸尚無大礙復能鳬水故被逃脫聞該兵本德國人而寄法之軍籍者嗣有兩兵復赴水而遁亦經哨長用鎗轟擊其一遂伏波底不知其蹤跡其一尚在波面游行湏臾中不知去向云觀此則法兵之潛逃已非偶然夫既當兵則奮勇前驅固所應爲之事何至有中途潜遁乎雖然驅齊民而置之死地則人亦不從觀法兵之逃亡則法之軍政可知而法之戰局更可知矣 
[基隆消息]  
　　法國公司輪船名帶内司於十一月念五日由東洋至香港據述道經基隆聞法國載兵船名少浪於念一日裝兵八百名行抵基隆悉數上岸居於土人空屋内尚有一船名平花亦將駛到大約孤拔將俟新兵到齊後再行舉動刻下基隆地方往來殊爲不便至晚尤路絕人行物價騰貴雞蛋一枚值洋一元雞一翼值洋五元鹹貨及洋錫罐裝來之食物雖有購處而價亦加倍法兵之疫癘漸愈天氣亦好華軍營與法營相去殊不甚遠云 
[軍情秘密]  
　　香港中外新聞云十一月廿三日亞路威吾火船來港據云由基隆二十日啓行當展輪之時中法兩軍並無開仗情事至所聞法國運兵船高龍裝載援軍赴臺者亦未見抵埠其何以遲緩之故則未悉焉刻下該處地方居民亦屬如常安靜或有細詢該船舟師水手等究竟近日中法軍情如何僉云此中軍機秘密之事不能宣洩云由此觀之西人之難於措辭者其勝負情形豈有曲折於其間故不能爲局外人道哉 
[高亂餘聞]  
　　高麗之變其前後詳細情形均已節次錄報昨有友人自高麗言旋手指口講津津可聽大致皆與本報所錄無異惟尚有一二事稍有不同爰再述之據云十七夜洪英植朴泳孝進宫謊奏高王謂中國兵忽然搆亂高王問以何故兵亂則云因餉不足現已擾及宫門急須請日兵救護高王問華軍統領安在答以吳統領袁司馬皆自顧不暇不知何往高王謂日兵恐不可恃答云可恃之至倘日人有惡意則亦不以四十萬元還之於我矣高王尚在躊躇洪朴二逆伏地跪奏聲言事已急廹速請發詔因執高王手書詔索印印之飭召日兵云云然則前言召日兵之詔並無王印者外間傳聞之訛也又言當高王在關廟時華軍跟蹤而至守備某欲求見王時洪逆尚在王側且有日兵十二人作高麗裝束隨於後阻不使進且傳王旨云吳統領袁司馬等前往意欲以殺六大臣之計行之迨統領至而高麗義兵亦與俱來洪逆嗾日兵攔截高兵擊去其　露短髮焉乃知有日兵僞裝混迹其中次第搜出與洪逆同時伏法現在日兵頗有德中國而怨竹添者以華軍將日本所遺子女等均善爲護衛送至仁川莫不感中國之寛仁而以竹添之言爲不足信至於中日作何開議則友人以上月二十一日來時尚未得有端倪大約當聽吳清帥　　音也 
[日高和議述聞]  
　　字林西字報載有北京電報云日高和議已定高麗應賠還日本銀五十萬兩日本派兵一千五百名永遠駐紥高麗王城云 
[高事又變]  
　　昨晚正在排板之際復有友人自高麗來述及高事近又大變據稱聞吳清帥到高之後忽有日本兵船數艘欲向華兵船停泊之處寄椗華兵不許日人執意欲泊清帥許之日兵遂由船登陸卽將高人亂砍并將清帥親兵擄去一百餘名清帥見勢不佳隨避往吳營而高事又將糜爛矣此係友人得諸傳聞以後如何容俟續聞再錄 
[假官正法]  
　　前有人冒充九江鎭台何姓至漢口擬招營請餉在悅來棧拿獲已詳前報兹聞九江鎭何君本與漢陽恊周君同營周君因往拜相見之下名是而貌非知其爲優孟衣冠因是拿捉到案解省審辦一面刑審一面行文各處根究以便定其情罪嗣接彭欽憲來文亦極言其冒名訊出其眞實名姓非安分守法之人早年曾投効軍營因事革退者也上月十四日由督憲恭請王命綁赴北城武勝門外正法其人年約五旬以外鬚髮皆已斑白噫嘻人卽無賴何至拚却頭顱甘爲行騙之事哉所有同案被拘者或解回原籍或尚禁押云 
[漢口火灾]  
　　漢口信云上月十四日夜間二點鐘忽聞警鑼亂鳴探係小董家巷東巷頭蘆柴院子被匪人擲火院角以致起火迨人知覺匪徒已無蹤跡瞬息烟焰騰空幸左右隣皆駁船帮人衆且武竭力樸救而小關帝廟與培心堂之水龍先後趕至胡都戎亦帶勇彈壓故得立時灌息蘆柴本有南北兩堆北堆得以無恙而南堆燼矣現在街隣爲亡羊補牢之計議令另地堆柴云又十九日午後三點鐘英領事署西北民房因童養媳午炊遺火霎時焚去三家兩草房一平房同付一炬迨洋街龍局備集水勇趨至己無及矣 
[姓名正悮]  
　　昨報廣東長軍憲奏保各員一則此由京友發電寄知其中姓名小有訛誤兹特發電往詢合卽校政副將莫善喜佐領王汝梅驍騎校潘廣澤昨所稱辛穎衍三字皆悮也 
[海外歸來]  
　　上月十二日藍翎千總巫炳修從奥國回津巫盖四川人前隨德稅務司璀璘於光緒八年二月經傅相札委往奥學習馬隊是年五月到奥八月歸親兵營學習養馬練隊事宜計至今年八月二年期滿回華並由李丹崖星使聘到德國武弁三人同來十月廿一日到上海二十七日隨揚威兵船到旅順復由旅顺乘利運兵船到山海關初八日遵陸起程十二日抵津十三日三點半鐘德稅務司同德弁三人禀見傅相一名湯明仕一康勒一崧克也湯明仕康勒派往小站崧克派往大沽教習防堵在德國訂定湯明仕每月辛水一千五百嚜合英洋三百七十五元康勒一千嚜合英洋二百元崧克四百嚜另每日給伙食洋三元一年任滿如願留華再訂否則給資送回本國三人故於十七日起程各赴防所矣巫君到津後衣裳結束一如德國兵官髮辮則高束頂門如黄冠狀十四日德稅司回明傳相着巫改裝來見巫聞命卽日易服十五日係衙叅之期因於十六日往見巫君亦當派往小站操練馬隊充當教習云 
[津門雜事]  
　　此次朝鮮經變除欽派吳清卿續燕甫兩憲馳往辦理外李傅相又派羅楫臣直牧襄辦一切盖鄭重其事也駐津日本領事連日上院聒絮不休上月十四日晤談後傅相頗形不悅豈爲該領事之語言鑿枘歟○天津縣陳序東明府入京引見以發審委員祝大令 
 
 

Page 3

 
 
代理斯缺十六日已任事矣○天津今歳秋收尚稱中稔故籌賑一事不似從前之亟亟西關粥廠本爲窮民而設非招集流亡以賑之也無如世上苦人多扶老携幼而來者仍絡繹不絕然皆布衣粗暖不似從前之滿目鳩形渾身鶉結矣 
[快雪時晴]  
　　今年寒信較早各處得雪本館已陸續登報兹又接寍波信云寍郡自上月廿六廿七日見雪後天仍陰晦廿九日旋卽晴霽黄棉襖子萬衆咸歡傍晚又凍雲四合北風其凉三十日晨起雪珠飄舞滴水成冰寒威凛冽砭人肌骨寒暑針已低至九十餘度矣○又接安慶蕪湖兩處信云自上月十三日二次見雪後連日朔風颯颯陰雨霏霏至廿五晚則雪珠錯落洒徧鴛瓦次晨披衣起視但見玉砌樓臺銀鋪殿閣已成一片光明世界而扯絮搓棉仍連陣而下入暮愈甚至廿七日辰刻始息平地積雪八寸厚居人咸謂來歳豐年定可預卜咸欣欣然有喜色按本埠於上月廿六日雪霰輕飛至廿七日鴛鴦北上積雪二寸許大慰望雲思雪之意附紀於此以見縢六之應候云 
[温州官報]  
　　新任李太尊於十一月二十日辰時接印任事樂瑞平各邑尊均來郡禀見并因胡太尊於二十八日附永甯輪船晉省故各邑尊須俟叩送後方可返署也 
[温州時令]  
　　温郡今年自入冬以來晴多雨少而各處河道幾至變成陸地兼之温煖異菜麥皆不能下種農人之待雨澤彌深仰 
望幸上月二十七日同雲密布陡然嚴寒初鼓時六出紛飛來歳有豐稔之兆也 
[寗道觀風]  
　　甯紹台道薛觀察近日懸示觀風擇於十二月十二日舉行交卷之期限以接題後二十日爲度題目錄左○外屬舉貢生監觀風題 [X>通卷少作兩三件者聽得湖字五言八韻各就本郡縣應興應革之事立說戚夫人張皇后陳皇后班偼伃不拘詩詞雜作同前題信乎夫子不言不笑不取乎賦得花明雪裏春 [X>得春字五言六韻通卷少作兩三件者聽得飛字五言八韻須就本郡縣應興應革之事立說不拘體韻首數雜作同前題得鷹字五言六韻[輦轂紀聞]  
　　日前德公使赴總署會晤王大臣談及中法戰事德使謂貴署可奏明大皇帝諭令各處統兵大臣照會法人暫止干戈俟明春再行交戰並可暫撤近畿防兵以節餉需此間各與國便可從中調處卽賠償一節亦能代爲彌縫慶邸答以我大皇帝優待各國仁至義盡法人不守條約諒天下自有公論我大皇帝因法渝盟天威震怒卽天下人民無不敵愾同仇豈能詔統兵諸臣暫息干戈乎本爵蒞任以來因念恭王創立和約口血未乾故特請將内地法人一律保護否則修我戈矛早已滅此朝食矣鄧京卿又謂大清非不欲與法議和倘彼以所佔越地歸還皇朝自能俯從和議今法背信渝盟自宜恭行天討如何撤兵德使聞言唯唯告退義正詞嚴眞不愧氣摧强虜矣○侍衛處查得豹尾鎗長靶刀殘缺不齊每遇聖上出宫在所必需倘不迅卽修齊何以肅觀瞻而彰威武刻已咨行内務府速爲補換至○西直門内新街口汲水潭湍宅於上月二十二夜突來妙手空空兒數輩將細軟物件搜括一空至天明方知被竊雖報官勘騐嚴緝竊匪而海闊天空早已杳無蹤跡矣○上月十六日清晨十處專操大臣等在德勝門外教場閱看兩翼前鋒八旂護軍槍營擡槍鳥鎗練兵合操並閱十處馬技藝練兵合演轉旂連環等陣式○上月二十日京西海淀地方突來眇目破衲僧一名口操楚音在關帝廟前代人療疾該僧粒米不沾唇但嚼柏枝松子閭有求醫之人僧令其掬手向日長跪僧口中喃喃不知作何語霎時手内忽有紅粒持回服之小有效騐因此鄉愚傳播求藥者益夥甚至鄉人目僧爲活神仙查左道惑人例有明禁想地方官得知不日卽當驅之出境也 
[秣陵瑣錄]  
　　近有英國人到金陵上書當道謂近來閩廣等處民情皆有憎惡泰西之意推原其故皆由彼此情形隔閡不通以致互相猜忌誠恐積成釁端今撰就一書極言中外通商之利擬請頒發各省以釋嫌疑云云未識當道能否准行也○貢院前近到賣技人一起皆操山左口音能爲吞刀吐剣諸術又有狗熊二大者起立高六尺許小者亦似十四五歳幼童相極獰惡而能作翻觔斗竪蜻蜓及舞刀使拳諸雜技無不如人意據言此獸性最凶猛初獲時先去其牙以免傷人然後餓數日並以白木棒示威令其見人卽魂飛魄散始略子以食物一有崛强卽行捶楚久之自能聽人教導按漢書每逢令節召西域胡人陳角觝諸戯内有吐火吞剣各術此其遺意歟○裕泰莊主鄭景周前因虧欠官項無力抵償假列甲乙兩商之名各具期條一千兩嗣因限滿未繳邑尊立提甲乙押追此早列報後經鄭姓禀明實係一時情急冒昧本人並不知情外間輿論亦皆以甲乙無辜受累現經戚友聯名具保業已准予釋放矣○閩人某甲性豪侈喜宴客前日大開東閣招歌姬數輩以爲銷寒之會觥飛釧擊低唱淺斟不數黨太尉家羔酒不意某校書於酒闌回寓竟服阿芙蓉膏自盡迨次日遲遲不起姊妹花羣往喚之則已玉碎香銷於是龜鴇疑必日間甲呼侑酒受客蹂躪以至於此將興問罪之師幸姊妹花及隨僕均言當日盡歡而散並無口角甲聞其事亦恐結訟有累聲名暗中賄以百金遂得無事然終不解某校書何以自盡殊費人十日思也 
[憲節將臨]  
　　昨日下午本埠官塲接到蘇垣電報知孫文起欽憲於本日四點鐘時在蘇起節乘民船用小火輪船拖帶約今晨可以抵滬滬地辦差人等咸在碼頭伺候聞欽憲隨員等已於昨日下午抵滬在珊記碼頭登岸矣 
[滬北瑣談]  
　　今日禮拜六又係西人跑紙之期馳驟於朔風凍日中者當不乏人也○虹口鐵路協成酒店兼賣零星雜貨係某甲所開親滌器操作並無傭人而其妻若女則儔然效文君之當壚日前甲外出適有十餘人進店沽飲分坐數席甲妻遣女置熱水煖酒與客飲諸客或欲購其雜物指貨問價婦一一答之及飲畢會鈔適少青蚨數翼一客在囊摸出鵝眼一握令甲妻揀可用者以償少數甲妻揀畢諸客一鬨而出少頃登樓忽見箱籠有異細細查檢飾物已化蝶飛去座上客眞惡作劇哉○粤人某甲居於虹口昨日有事闔扉下鍵而去及歸見鎖已扭斷急入視有某乙往内竊物乙亦粤人也甲欲捕之詎乙反將甲扭毆適巡捕瞭見遂拘入捕房捕頭訊明緣由將乙管押○昨報搜獲私鹽一節兹悉拘獲之私販三名皆甯波人其鹽從岱山販來現有兩名已經央人保出矣 
[限日繳洋]  
　　日前王顯珍投上海縣署控稱徐葵卿與范長裕合股開設延生昌荳行本年三月間徐將該行合同據一紙至我處抵去錢四百六十千文當有王寳成作中後因延生昌閉歇我屢次向索本利無着且欲圖吞是以投案控訴當經莫邑尊准詞飭提人証到案前晚經帮審委員王司馬集訊王顯珍伸訴前因卽傳原中王寳成供稱訓蒙糊口徐葵卿將延生昌合同一紙向王處抵借錢文是實確由我作中後徐合開之延生昌閉歇仍經我　勸着徐將七畝半田單一紙作錢一百千文再凑現錢一百千文又期票錢一百千文共計三百千歸還王顯珍王已應允而徐仍不肯以後成訟據徐葵卿供王處借出有延生昌合同作抵刻下行雖關閉尚有資本在股東范長裕處合同現在王顯珍處不能向范結算明府卽傳范長裕當有原差禀覆范已往蘭溪現有其母范潘氏投案司馬卽令傳進據范潘氏訴稱找子范長裕與徐合般閉歇後理 
 
 

Page 4

 
 
算帳目當找還伊洋六十九元伊稱合同經遺失故立有遺失據呈閱並未知有在外將據抵洋情事明府閱後大怒謂徐曰合同爾既抵在王處何以又作廢紙荒謬已極遂飭掌頰二十下押繳錢四百六十千文限十日繳齊如延定于嚴比並諭王顯珍靜候到期領洋王寳成范潘氏斥釋 
[拐賣宜懲]  
　　日前趙茂生在法公堂控訴沈文寳煽惑其子趙春申携妹拐賣一案當經翁太守將沈趙兩人移送縣署此己登報前晚經帮審委員王司馬提訊據趙春申供稱年二十一歳向在製造局做工父趙茂生幫人收租前日有素識之沈文寳來央找合股開店我答以無錢伊囑我領妹往蘇價賣我一時糊塗遂於十月二十六日擕妹同沈文寳三人趁船抵蘇沈先上岸至伊友陸阿雙家先支航船錢一千二百五十文卽令我妹上岸作抵後仍由沈文寳托陸之舅母於前月十八日定見賣洋六十元我僅收英洋二十四元被沈文寳用洋十一元其餘買衣服等物早已用罄尚有洋四十元由媒人陸阿雙等合用明府謂陸究係何人之友答稱實係沈認識小的初到蘇州與伊等並不相識皆由沈一人專主將我妹價賣詰之沈文寳供無錫人家住八仙橋向做水烟袋爲業趙春甲領妹到蘇雖由我同往但我實往返無錫拐賣伊妹等事並未與聞明府謂陸阿雙等均由爾認識况爾係同行且亦分用洋十一元尚敢抵賴實屬可惡遂飭重責一百板令將沈趙兩人一併管押候提集人証再訊 
[善於解紛]  
　　絲業會館主人發給新布棉襖與東洋車夫意甚美也顧車祗一輛推車之人或有二三因此而爭衣涉訟者己見於本報昨晨英租界正豐街又有爭衣毆鬥之事車夫共有五六起惟江北人某甲與崇明人某乙再接再厲良久未罷適有行路者見之詢悉其故斷令將衣歸甲穿而給乙錢七百文同至衣莊購辦棉衣事遂寢息此人誠善於解紛矣顧車夫爭衣時有所聞安得盡遇此人也耶 
[鄉愚受騙]  
　　前有本鄉人王某專造假金銀飾害人不知凡幾王旋患病四肢潰爛而死論者以爲造孽之報王死後其黨甚夥仍挾其術以騙鄉愚前日有鄉人某甲來滬賣棉花得價洋十餘元午刻在英租界北泥城　老虎灶暫憩突有某乙衣衫藍縷口操甯音手持金荷花板一只言在路拾得欲到押鋪質洋恐被人疑爲竊贓情願賤售又有一人謂可惜身無銀洋難買此便宜物甲遂取閱議定價洋三元成交甲欣然自得舉示相識人則贋鼎也甲尚不信請銀飾店估之始知受騙欲尋出售之人己無蹤跡矣 
[浙省撫轅抄]  
　　十一月二十三日前署桐廬縣丞林應交卸回省禀見按經歷張佩　交卸龍山茶局于十六日禀見銷差○二十四日四品銜江蘇候補直隸州錢德培自德和等國銷出使叅　差回紹籍修墓禀到叩見卽辭卽用縣陳其昌禀知厘捐局委西興厘卡差叩謝縣丞許紹元禀知臬　留辦鳳山門外分巡差書局分校徐振聲禀謝委○二十五日署平陽縣丞鄒增儁禀謝委○二十六日候補守備李亨元禀知服滿禀到 
[江督轅門抄]  
　　十一月二十四日新任江西撫臺德到拜會知府李寳森禀知回籍守制○二十五日户部郎中劉大　由京來回武進藉已革江西候補道胡光鏞禀辭赴浙○二十六日崔　滎禀知奉調北十二三段保甲並到差禀銷南五六叚保甲差 
[蘇省撫轅抄]  
　　十一月二十九日欽憲孫到蘇候補同知吳恆禀知辭奉委赴江北提案候補通判李詒良禀知奉委車坊厘局差吳鏡沆銷發審局差從九盛金鑑江北緝捕回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日報雜譯]  
　　日本新聞紙云近日海陸兩軍將士因朝鮮變起合詞建言上之政府雖未悉所陳何事但觀各武員之意總不外乎欲與朝鮮干戈從事○内閣大臣因朝鮮内亂所關甚大不分晝夜凡有電報到時立卽嚴飭值班各官迅卽分遞各大臣叅議邸第不得延緩須臾云○西歷去臘二十七日日皇以叅議各員勛勞　著特旨以大木山縣伊籘井上西鄉山田松方大山川村福岡佐佐木等十叅議陞授從三位并賞各華族受爵金二萬元以資培養臣工後　篤念功臣可謂有加無己矣○德國拉别古輪船于西歷二十七號由横濱解纜開往長崎是夜船主馬魯知忽持手鎗自戕身死究不知其因何事也○十二月二十六號高國釜山來電謂二十四日旅居該處之日人與土人口角互鬥彼此各有微傷日人奪取土人利器上人無可與敵隨卽解散○有中國兵　四艘開至朝鮮聞尚有八艘陸續駛去如日兵不登岸則華軍亦在船上靜候　兵舉動若日兵登岸則華軍亦卽上岸相持云○横濱眉魯西字報稱日本竹添公使日内復入　京隨身只帶護衛兵五十名當變端初起時公使帶兵二百名退出仁川其再入也此項兵丁已撤去大半盖公使恐兵多易於生事不如少用爲宜查朝鮮守舊黨素喜中國兵士開化黨則喜日兵兩黨勢如水火共處一地不免爲肇禍之原此次中日兩國查辦大員輕騎減從會于漢城必能降心相從言歸于好設匪徒再敢蠢動不難借助華軍故日使僅有兵丁五十名亦已足用且井上公使此行祗須辯明日廷不願于涉朝鮮内玫而已故不必多帶兵丁也○近時日廷將東海鎭守府遷於横須賀船廠嗣後凡有軍報一概改用電傳以期迅速○朝鮮變起以來奸商希圖攫利揑造謡言甚至妄稱駐華榎本使臣　不利之事或言竹添公使已在仁川被人戕殺因此人心惶惑物價飛騰所望地方官密拿嚴辦無使法網稍寛庶此輩稍知歛迹○三菱公司船舶甚多駛行内地各港攬載客貨歷有年所去年另設共同輪船新公司向外洋購造新輪今已陸續駛至與三菱同期開行彼廿趺價以廣招徠聞共同公使擬走上海横濱日廷聞信禁止彼此不准同時開駛至少須踰五點鐘先後出口云○近有朝鮮人自仁川來客日本者向日官言　川市上盛傳大院君因此次京城事變將欲回國云○日廷前向英國定造兵船一艘業已駛抵横濱特派春日艦船主青木爲管駕聞此船尚須配搭器具及大小炮位然後編入中艦隊云 
[盜竊繁多]  
　　秣陵入冬以來竊案之多爲向所未有知州某氏向以傭工爲生銖積半生略有蓄聚遂買居小石壩　令其子作小負販以爲此生可不憂凍餓矣前日夜間忽爲妙手空空兒所算翻箱倒簏盜取一空並其子納婦婚書一併竊去該氏赴保甲局喊報以頭搶地痛不欲生後經委員許爲查緝始含涙惘惘而去其情亦殊可憐矣○某君向爲營官其眷口寄頓林陵石壩街前日亦爲梁上君子竊取一空所失甚鉅報官後經委員親往踏着立提地甲嚴比勒限跴緝未知海闊天空果能弋獲否○信府河湘西謝公舘内前於秋間失去套褲等件因所失無多未經報案頃復失去衣物各項赴局呈報委員因地甲疲玩緝捕不力枷號示懲大約日受獨桌欵留須俟案有端倪方不占噬嗑之九四爻也 
[英界公堂瑣案]  
　　周雲晉稱開棉花店學徒與隣人李阿揚嬉戲口角李將學徒頭顱打破訴捕拘李解案學徒送醫院不能投質李阿揚供誤傷學徒實出無心黄太守飭李交保俟受傷人投質　訊○華捕稱見陸阿木手持皮鞋一雙拘至捕房搜出押票吊贓係自鳴鐘一架問得從粤婦梁氏家竊來者今已傳到該氏惟皮鞋係西人失贓尚未查到失主梁氏投案請領贓黄太守判陸阿木發捕房管押三月期滿開釋自嗚鐘交梁氏領去皮鞋存捕房查傳失主認領 
[法界公堂瑣案]  
　　小東門外麗園烟館開已三年昨據股東鍾南臺投控經手人張海珊不給利金經翁太守傳張到案據鍾稱麗園共計九股每股出洋銀三百元立有議單盈絀照股均派如日後有欲拆股者須先一月知照以便各股集議内以朱小記爲大股我係一股藉利息度日詎本年張海　詭稱生意不佳不將利息交付向伊索討則稱店無盈餘詢之朱小記曾收以利息何獨不付我一股顯係有心吞没爲此投案請追以後亦不願　股翁太守詰之張海珊據供去年盈餘洋一百餘元至本年虧耗洋二百數十元似此以盈抵絀尚屬不敷何能付利故一概不付至拆股一節　現在時勢而論無人入股亦不便卽拆翁太守謂伊不願合股亦是常情爾何必作難着限七天與各股商議妥貼到期禀覆又謂鍾南臺爾既稱朱小記曾收過利息着於禮拜六公堂　將所古合同議單并向朱處取到息摺以憑檢閱核斷○楊岳峰與施又樵租船轇轕一案疉控英法公堂訊理各情均登前報嗣經楊岳峰上控道憲批發會審委員翁大守辦理昨日太守臨捕房時施投禀聲稱前曾扭案蒙斷先還定洋三百元楊岳峯違斷不交嗣因楊曾先赴英公堂控案卽歸英公堂訊理楊又不遵斷旋投道憲衙門上控批發後守候數日楊又不到不知是何居心爲此先行投催翁太守着施於今日到法公堂候示 
[梅生遺稿]  
　　寄凌範之臨岐多倉卒分手各西東此别來天外斯人入夢中剝華隨逝水音信盼征鴻春樹暮雲意知君一樣同與君離别後况味益無聊曾乞淮陰食仍吹吳市簫風塵三斗樸天地一蓬飄輸與降帷客絃歌韻未消○寄唐蓉鏡陌頭楊柳尚毿毿忍向天涯久駐驂知否虹橋明月夜倚樓人唱望江南王孫告客太伶仃一棹淮陰乞食停無奈紛紛名下士渡江比我更飄零天涯飄泊涙潸潸烽火連天隔故關唱到南唐新樂府有人怕聽　家山别有芻蕘献一端多情容易累番安間花野草尋常物莫學維摩割愛難○春草燒殘野火已彫零一遇東風又　庭深院影摇書幌碧遠山色襯酒帘青引開盤馬春風軟　到鳴禽舊夢醒自問平蕪隨意緑不將灌溉累園丁○題史忠正公集後國步艱難喚奈何小朝廷上尚笙歌支撑賴有擎天柱慷慨猶揮落日戈大地已更新社禝偏安聊擁舊山河絕憐燕子春燈曲斷送南朝一夢過已失長淮勢更單紛紛羽騎渡河于中原大事傷心去一局殘棋下手難屢表丹忱酬社禝聊將碧血付衣冠遺書賴有文孫輯紙上招魂涙暗彈○白公　生來天性本多情好句都從白改成半夜琵琶江上涙一時女妓集中名貞元寥落無同輩長慶歌謡是正聲擬署香山詩弟子吟箋聊當束修呈○書吳梅村集後江南作賦庾蘭成略跡原心少定評馬首纔瞻燕地去龍髯莫挽鼎湖行羞將華表書官爵先牛遺命墓碣書詩人某某悔不黄冠變姓名老死田　初志在可憐一薦悮先生[  句曲曹政修敬可氏著]  
[上海北市絲業舘籌賑公所施少欽經收江西景德鎭安徽省祁門縣賑捐十一月十二至二十一日第一百十六至二十五次清單]  
　　濟美典諸友二十元孫佐明三元培荆堂三元蔣聚奎十二月初三先考黼堂公元批張太孺人二十週忌並　附荐元配陸孺人懺資移賑以資冥福五元求病速愈藥資移賑三元隆顧氏求病速愈藥資移賑二元以上六户均棉衣欵求水而平安四元洲泉恊泰興一元南通州來黄攀柱二元費玉麟二元均棉衣欵無名氏棉衣三十一件張漢雲十件譚宗　十六件陳鑑堂十六件胥履階崔裕茂姚西垣三户各六件姚應權王文彬高竹坪三户各三件均原舊以上十二日○勾章周氏節先人瑩齋公冥壽資祈冥福二十元錦堆書屋二元鳳藻浣記半元清河貞記半元三户均棉衣欵抱病子指捐祁門一元○金陵冶山道院方書局范君靜存募萬善同登昌字一千三百七號册萬善之爲妻求平安棉衣欵六元指分半賑　門○桐城裕泰莊募昌字二千二百三十五號册古黟程昌期六元桐城裕泰二元二户分賑祁門程慶餘堂爛　四元以上十三日○百不能齋主人求疥瘡速愈雜病不生三元迁齋主人求陔嗽速愈雜病不生三元四箴堂求母康健二元以上十四日○范熙庸求却病延年廿元南沙補過氏五元○　州潘利豐緞莊募富貴源頭同字第二次八千五百　　潘利豐四元李泰豐四元　名氏頤　祥發三户各一元朱恆文錢六百文復盛五百文以上七户合洋十三元○無錫　祿第鄒印仁溥　棉衣三百五十件以上十五日○趙德政求妻吳氏懷孕兼病速愈二元逝西無名氏爲　生産平安酬願棉衣欵二元逝紹丁君氏酬心願一元○夏章氏新棉衣址三件褲十四條以上十六日○楓涇畢琛彝爲少君稚琛完姻喜筵資移助十五元韻芬書屋棉衣欵五元○梅里時昇典募同字二次一千一千八百九十二號時昇典五元裕通典五元以上十七日○浙紹會邑東關鎭杜君彚　募同字二次七千一百六十號册馬逸帆十元成康六元單守德姚麟記兩户各四元許少記章修記兩户各二元○漢口肇廣公典李君培德募典當帮錢念千文肇廣公積堂　廣典李栽厚求諸友平安廣大典吳達源吳養泉肇大典六户各錢十千文梅　漁者無名氏吳侃臣三户各錢五千文求安氏不書名益大莊世書室余務本堂劉裕興正順聲晋三泰相吳僖全趙以和不　名十一户各錢二千文吉泰衣庄陳務本堂同心氏和興永無名氏貽節堂主人無名氏吾名氏釀春軒無名氏勉齋堂永生號李子安恆勝元義合亨恆源永葉澤氏項敬修程秀生江新元朱佑生姚清吉吳耀奎寗　生吳繼士吳子　繼述堂江越亭福昌質當胡實字金述亭程有鏞姚文輝吳祺元張子琛三十五户各錢一千文保祖母平安錢七百文張麟書任玉聲吳培元三户各錢八百文項介堂李頤耆羅高升江有金吳日輝方年福吳呈祥吳茂根汪立甫謝建安吳列三汪紹康金萬忠程煥文汪錫慶吳振之胡厚滋十七户各錢五百文吳友芳　四百文詹季松方作仁李永璋胡清吉胡祿壽程金桂胡有財金德基項金福金鑒堂十户各錢三百文以上八十八户計九八錢一百六十七千文以上十八户○貴州彭復　廿元金陵陶君輔求母疾速痊十元周堪緒第四次　助一元西江新淦縣署幕中人預支舘穀助棉衣欵庫平三十兩合規元三十二兩八錢八分錢塘運丈　求親壽新小棉　五十件○上虞縣帳房周君益齋募同字弍次五千七百念八號册採芝堂唐宦海人求平安長厚居士求諸孫善讀漱石居求二老康健四户各拾元漱石居又求萱堂手愈四元漱石居又求内子平安寄　主人求病早愈兩户各弍元寄鷗主人又求内子病痊又求子輩成立合弍元以上九户計五拾元○廬陵吳達善襀館穀捌元以上十九日○無名氏求夫病痊將筆墨資移助弍元善心子一元○　口敦實善堂募第二批新棉衣五百件第三批新大棉衣四百件新小棉衣一百件均由九江運景鎭轉解祁門以上二十日○謝福記求母病速愈兼祁門拾元莫釐嚴德德夾銅洋殻兩片江胡氏助祁門原　棉衣拾件資亡友方仰衡冥福助祁門原舊棉衣拾件○麥邊洋行帳房自助並募同字弍次六千二百八十七號册十二户合來三十元○嚴佑之先生募敦善堂曹寳銀四拾兩清遠閣曹寳銀二千兩孫陟夫曹寳銀念兩梅花閣曹寳銀三十四兩四錢陸分二厘四以上四户計規銀一百二十二兩八錢零八厘○倪君殿鍾募昌字二千零劉十五號册有心無力人三元追遠常懷生二元愴惻子天香履清平陽香山源美泉江新有養豐義茂全七户合一元求無過氏捌角中本堂誠仁堂二户各七角同聚樵谷野叟敦仁　吳清和氏王豫泰五户各五角俞懋椿新安逸民虎山樵夫三户各四角桃源生三角箭亭生三角寡過未能氏求是齋復山子友笙氏葉華遠氏五户各二角騰芳俞氏一角宏順錢七百文以上廿九户合洋十九元虚對開二元　開一元錢七百文○重古源泰典内姚君募同字二次一千七百六十七號册源泰典二元姚叔亷程冠卿方善卿三户各一元劉俊之五角葉冶卿陳錫周陳燮卿張彝卿姚娟寳五户各三角以上十户計洋七元以上廿一日 
 
 

Page 10

 
 
[光緒十年十一月十三日京報全錄]  
　　宫門抄○諭旨三道錄前○發抄旨四道○御史張奏爲據實糾叅疆臣溺職劣跡摺○滇撫張奏甄别府縣片○大臣毓等奏爲陳明夾片○十一月十三日刑部都察院大理寺鑲藍旗值日無引見○伯王假滿請安○熙朗阿由口外賜奠回京請安並謝御前侍衛恩○延煦續假十五日○侍衛處奏派口外賜奠之大臣派出黄永安承翰○召見軍機○發抄陳士杰奏本年應徵漕豆改徵粟米奉旨户部知道欽此○又被水各州縣撫學藩臬道等官捐助賑銀數目奉旨陳士杰汪鳴鑾均着交部議叙餘依議欽此○又丁憂候補道張上達等爲其故父母助捐東賑請建坊奉旨着照所請該部知道欽此○又解京餉等銀奉旨户部知道欽此○○掌廣西道監察御史臣張人駿跪奏爲疆臣溺職辜恩劣跡昭著據實紏叅恭摺仰祈聖鑒事竊山東省近年以夾迭遇兇荒復遭河患公私困竭户口凋乏撫綏安集端資良吏撫臣陳士杰以獲咎被黜之員特旨起用不及數年卽膺疆寄苟有天良宜如何下勤民事上慰宸厪不謂其溺職辜恩劣跡昭著至於此極也黄水爲災勢雖汜濫然細意講求豈遂無利導之策乃該撫胸無定見又不博訪周諮惟一二委員之言　聽始而主築遥堤繼而主修縷堤又知縷堤之不足恃則議普築重堤迨經部臣責以保固之限則又遁其詞曰長堤而非重堤情辭變幻前後紛歧該撫既意存苟且屬員卽肆爲欺蒙所築堤工高厚丈尺與奏定之數全不相符以百餘萬之帑金沿河十餘縣之民力求暫時之安堵而不能大役甫竣伏秋未至而歷城齊東利津三處大堤民埝同時潰决糜費巨帑貽悮河工其罪一也齊東大堤决口實有數處原奏所稱八十餘丈者止其一耳歷城大堤决口甚寛去年所修桃園工程全行圯毁原奏所稱數十丈者減其數耳該撫恐以寔告定千嚴譴故閃爍其詞多方委卸如原奏不先叙齊東歷城之漫决而先叙東阿平陰等十一州縣之搶護平穩以爲功過足以相抵實則初七至十四等日該撫與司道各官以大工告成演劇宴會齊東十二日决口省城十五日始有傳聞何言有嚴飭搶護派員會辦之舉乎又原奏於齊東則諉之居民之私掘於歷城則諉之溝圈之夾冲實則齊東大堤决後印委各員扒開民捻以洩蓄水事後無可質証轉以偷掘歸罪於民歷城之溜白圈係屬河溝其流甚細其力甚微豈能冲潰大堤乎又原奏稱兩處漫水幸小清河一律開通均由此入海實則高苑博興樂安等處小清河被齊東之水灌入一片汪洋今年所開之工全功盡棄迤北之濱州蒲台亦均波及青城受灾尤重今既飾詞入奏將來此數州縣者勢必不准報灾以爲彌縫之地朝廷不惜帑項興此大工原期保衛閭閻一勞永逸績既弗成理宜據　陳明深自譴責乃原奏一味抵攔絕無引咎之語其於大堤民埝亦復分析不清意存含混伏讀六月初三日諭旨僅以民埝冲决將該撫交部嚴議抑若大堤僅止冲刷而未潰决者然後知該撫設詞之巧操術之工上欺朝廷下欺百姓其罪二也候補道張上達以佐雜工於奔競薦保道員前辦桃園工程浮收稭料苛役民夫怨讟煩興已非一日去冬委赴蒲台丈量堤岸輒敢乘坐八人大轎絢爛異常違制該　鄉民聚觀該道家丁倚勢　喝竟敢馳馬傷人幾致激變候補道劉時霖從前曾充兗州府臨清州門丁出身卑賤粗獷無知丁寳楨本欲查辦去任而止然官紳士庶無不知　底藴嘖有煩言去年承辦雒口小魯家莊之工旋堵旋决虚糜巨萬並未賠修該撫剛愎自用司道不能進一言而獨於著名　劣之張上達劉時霖則恃爲腹心以致全堤工程六半不可究詰曹州府知府積慶貌似有才居心貪詐前辦曹州等處河工侵吞巨欵通省皆知與前撫臣任道鎔結拜師牛越次請補斯缺該撫深知其事欲登白簡乃經積慶營求仍飭赴任正月間積慶晉省賀年適謙吉昇銀號倒閉積慶有巨欵寄存東昌因輒繞道取銀行至東阿被匪搶刦空其平日貪黷可以想見而該撫並不據實查叅候補道譚文煥洮達無檢習於謟媚浮躁之徒趨之若騖該撫信任不疑與張上達劉時霖同一倚重尤可異者前河南臬司豫山以失入王樹汶一案部議　級該撫貿然奏調以爲才具優長則東省尚不乏人何至借才異地况豫山之庸闇人所共知乎以爲熟悉河工則特旨派往之潘　文該撫轉以意見不合置之閑散况豫山之於河務素所未習乎　該撫奏調豫山之日距十四户合龍全堤告竣之日爲時無幾豫山到省後亦止並常差委並不令專司河務其爲交結徇私兾圖開復毫無疑義督撫有考察屬僚之責今該撫所任用者司道如此則其下之貪祿懷姦者更不知凡幾矣任用劣員具罪三也該撫前任山東臬司曾以收受陋規被議旋蒙聖恩棄瑕錄用理宜正躬率屬力蓋前愆乃自蒞任以來喜怒任情威福自恣凡所委任皆讒謟面諛之人于謁逢迎因而競進聞新歳兩旬各屬晉省　年沓來紛至有一府之中總兵及府縣全行在省逗　至兼旬之久置地方公事於不顧該撫非特不禁其來亦且不速之去家丁婪索門包知府至八九十金州縣至六七十金並聞正月中紛紛調署皆在省賀年之人論者謂各該員面求調劑餽遺鑽刺無所不至揆具情狀殆非無因四月間十四户合龍後該撫回省歷城令押令舖户居民張燈結綵挨户各設香案跪迎夫利津堵口卽使萬分鞏固於全河何與於歷城之民何與粉飾鋪張毫無愧怍則該撫平日之好諛可知屬員平日之趨奉益可知敗壞風氣　罪四也山東濟武等屬黄水横流小民蕩析離居困苦萬狀四川總督丁寳楨助賑各摺言之至爲沈痛而該撫歷次奏報均多掩飾是誠何心其辦理重堤原不能不借資民力而以工代賑何嘗不可全活灾黎乃聞築堤土方部定價錢一錢五分八厘有零該撫任意刻减僅給京錢三百二十文並不遵照部章每土四方止作一方付價復爲委員弁勇層層剝削民夫所得十無二三枵腹就工僵斃載道堤基壓占民日部議本有給價而委員不得其人恣爲侵蝕甚至縱容武弁胥役訛索鄉民故意於　舍坆墓之所先行插標得錢始免民夫苦於虚待紛紛逃避則令勇丁四出驅擄强使赴工絏累鞭笞無所顧忌聞東省竹枝詞有撮土己經成怨府毆民何異築長城勸君莫向堤邊過恐有寃魂逐隊行之句衆怨沸騰已可概見至去年被水之區各州縣禀報灾歉情形頗多不實故毆官滋事之案不一而足豈民盡無良哉亦地方官理辦不得其平有以激之耳該撫身爲司牧坐視貪員劣弁苛虐侵漁朘削民生其罪五也咸豐同治之間山東爲捻匪出没之地雖經剿滅伏莽猶多故歷任撫臣無不認眞緝捕廣置窩舖嚴飭巡邏十餘年來號稱安靜自該撫到任後吏事不修軍伍不肅莠民散勇羣聚爲盜明火執杖悍然不顧東昌則府署被刦而不報壽張魚台城武等處則縣署被刦而不報鉅野則監獄被刦而不報其餘舖户居民往來商旅被刦而不報者殆難數計近日省垣内外亦復公然搶掠曹濮等處嘯聚已至數百人晝伏夜動大爲民害捕務廢弛至此盗賊有何忌憚設復勾結　灾窮民愈脅愈衆揭竿而起其患何窮夫州縣規避處分務爲諱匿豈顧安危獨不解該撫形非木偶何以任其欺罔不一查　縱豢盜賊其罪六也以上各節臣得之傳聞叅之奏報質之山東士大夫之所知竊　該省人民旣困奇灾復遭苛政吏治日下盜賊滋多火熱水深無門呼籲該撫一日不去則東民一日不安臣忝有言責不敢不據實糾叅其應如何查辦治罪之處仰俟宸斷施行臣不勝悚切待命之至伏祈皇上聖鑒謹奏奉旨已錄○○張凱嵩片再道府同通州縣等官到省一年期滿應由督撫察看才具奏明甄别等因遵照在案兹有鹽運使銜儘先補用知府蕭勳留滇補用同知直隸州知州趙之圻同知用儘先補用知縣江雲龍到省試用均各一年期滿例應照章甄别據藩臬兩司先後會詳前來臣查該員蕭勳持躬謹愼趙之圻樸實有爲江雲龍任事勤敏　以各本班留省分别補用除將履歷清册咨部查照外謹會同雲貴總督臣岑毓英附片具陳伏乞聖鑒謹 
奏軍機大臣奉旨吏部知道欽此○○毓　等片再奴才等遵奉户部議奏内開歳修案内既未准修該大臣卽由永濟庫發欵興修則緩與不緩無異况陵寖工程臣部係發二兩平五成實銀該庫係發十成庫平實銀亦屬多糜欵項等因奴才等恭查每年奏報歳修各工俟欽派大臣杳勘擇要准修向按部議約估所需錢粮銀不得逾一千兩之數方　修理其從緩者均因限於錢粮數目是以全歸緩修之案無如歷經年久已緩工内遇有關係陵寢緊要露明處所及各衙署收存祭器供品樓庫諉養牲牢處所曁　處　班房間等工滲漏坍塌情形較前尤重未便稍容廠曠者奴才等查驗屬實方　由庫發欵興修向歸該庫年例奏銷乃爲愼重起見並非概准修理自與可緩之工不無區别且查該庫放欵雖按十成實銀於核估時必須力求核减俱令按照實需價值開報以杜浮冒較之减成給發無異奴才等擬請嗣後除石門工部應行歳修照例奏明辦理如遇緊要萬不可緩之工用欵無多者隨時准修外其餘但能可緩工程均着暫行停止俾節庫欵謹此附片具陳伏乞聖鑒謹奏軍機大臣奉旨户部知道欽此 
 
