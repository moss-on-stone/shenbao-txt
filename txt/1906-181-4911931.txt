# 1906 - 181 - 4911931

 

Page 1

 
 
   
 
 

Page 2

 
 
[告浙江金衢嚴三府同鄉留日學生來稿三續前報]  
　　或又以爲三府財力不足。籌款維艱是又不然。三府之患貧者。不患 
無可壽之欵而患無籌欵之人三府公項可省爲學務用者約有三類。如舊有之辦考費。賓興費書院欵項此應全提者也。不入祀典之廟産。各府縣善堂積穀存項。各衙所之陋規。（端制軍撫蘇革各縣門包令每邑派師範生二人赴日本蘇藩五屬遂增留學生八十人此猶陋規之一端而己）迎神賽會之費。此可分撥者也。各項捐欵。酌加附稅各處官紳士庶。急公好義者。籌募捐助此可增籌者也。是皆他府他省辦有成案。明効具在。吾三府者徒以學務分處未立。紳力渙而不羣故經費亦隠而無著徒滋虚縻坐聽他人中飽而己。故必先立學務分處而後款乃易籌。斷不可以籌欵畏難而阻學務分處之立也。 
况乎興學之始。有至要之務二。 
一曰三府師範學校。師範者學校之母也。學務章程。以師範爲小學教育之基。限定每縣必設一所。以三府地瘠民貧。縣立一校。力有未逮。而師資所在。需材至急。竊謂宜由三府。通力合作。先立一金衢嚴公立師範學校。以年半或二年爲期。額設六百名授以師範必需之學。酌分數科。聽其撰擇專修俟第一期畢業後。再相度情形。展長年限。進爲優級師範。欵仍三府公籌。額由三府均派。則庶幾教員有定人。教授有定法。而無事浮於人。人不及事之患。此三府師範爲興學之急務者。一也。 
一日各縣勸學所。勸學所者。興學之始基也。人不知教育之爲急務。則無興學之心。興學者而不悉當地之情形。則無治學之法。是以勸學新章。諄諄於此。然若聽各縣自行舉辦。恐尚遥遥無期。是宜由學務分處。派人勸說鼓勵。以啓其端。爲之聨絡考核。以厚其力。然後由各所分區。勸立兩等小學。蒙學。半日學堂。使人人知求學之要。一面考查就地情形。逐次推廣。並籌集欵項。增派遊學異國者。且以津貼自費生之不足。此勸學所爲興學之急。務者又一也。三者不立。則學務不興。學務分處不設。則二者必難成立。而高等學校。實業學校。更無創立之日矣故同人等以爲興學之始基在學務分處而立此始基以垂久大者。則在諸君諸君或身列仕途。或名在學籍。所謂四民之傑出。而一鄉之碩望也。伏願諸君。念同胞之淪亡。盡吾身之天職。愼勿謂吾儕小民。何與國政。勿謂母爲人先。以待賢者。桑樟之誼。萬里不没。天下之大。匹夫有責。况乎君子。見義勇爲。趨德赴義。惟恐後人。熱心公益。誰不如我。諸君勃然奮興。則一倡百和。羣起而謀。以拯我三府同胞。以盡對於全國同胞之義務。則不惟同人等心香默祝。實吾縣全體之所望也。吾人等遠父母。去鄉里。　鄰帮之興起。痛神州之淪胥。秉亭林匹夫有責之教。念桴亭治國自鄉之說。用敢舉其所知。以塵清聽。伏祈諸君。速開公議。妥定辦法仿照温處成例。呈請舉辦。俾興學機關。早日成立。而各縣學堂。逐漸擴充。則三府幸甚。通國幸甚金衢嚴三府留東同鄉同人謹公啓 
[本舘接到銅官山礦擬退還報効令其廢約專電十四日未刻到]  
北京專電云皖省官山礦工程司麥奎擅毀廬墓經皖撫電告外商二部聞外部擬將凱約翰報効之欵退還令其廢約（懷） 
[本舘接到鐵路佔用地畝奏准納稅定章專電十四日未刻到]  
北京專電云外商户三部會奏釐訂各省鐵路佔用地畆應納稅則申明定章奉旨依議（懷） 
[本館接到商部擬派留俄學生測勘蘇省路線專電十五日子刻到]  
北京專電云留學俄國鐵路學生瀚新經商部咨調委用兹因蘇省自辦鐵路擬派赴江蘇測勘路線（友） 
[本舘接到浙路奏請立案專電] [  十五日子刻到]  
　　北京專電云浙江全省鐵路章程己由商部奏請立案（友） 
[大風雷雨之損傷]  
　　昨日午刻本埠雷電交作風雨驟至浦江中船隻沈没陸地房屋坍損者一時不可僂計姑就采訪人所報者彚錄如下（水面之害）閔行鎭迤東浦中有一船倾覆底己向上一人持破傘踞坐船底放乎中流竟無人爲之救援招商局之江天輪船走錨流至十六鋪南永裕公司碼頭沙船之被風浪激至浦東者數艘增祥碼頭聚泰行之駁船裝豆一百餘石不知下落南碼頭渡船載客二十七人遭風覆溺祇有二人遇救西溝航船載賓來申亦受損失近董家渡一帶所停之船走錨斷練因而沈没者尤多時見零星船板顺流而下木牌亦有失散飄流者怡和洋行德華輪船桅杆觸電被折公和祥大冩勞君前日送眷赴莫千山避暑是日乘游船回滬適遇狂風船卽傾覆勞君慘斃拔維晏洋行之洋燭船亦遭覆没（岸上之害）東洋車夫龐連元行至美界北河南路三百八十六號門牌　下避雨　忽倒塌壓破頭額由捕載入捕房轉送醫院求治美租界天后宫内旗杆吹折其一壓斷電話線多條北浙江路三百零一三百零七號房屋之墻均被吹倒法租界馬路中當驟雨時積水數寸東新 
 
 

Page 3

 
 
橋南首墻垣之被風吹塌者數處仁昌里内坍塌一屋壓傷三人　瓦片有自屋頂利下者擊破路人頭額甚多城内房屋之坍損者亦頗不計其數改過局牆垣木駁並土地堂内屋俱遭毁損致將看役壓傷幸押犯未被逃遁事後卽經該局委員姚殿卿明府禀知道憲奉瑞觀察立派縣尊汪大令前往踏勘城内道轅前東西轅門之栅曁轅内樹木被風吹損甚多上海縣署捕廳前樹木亦被折不少縣東五福胡同某姓家之墻坍倒傷人東街某姓家墻屋太平街許福興門前屋脊花草浜鍾姓家墻屋館驛　李姓荐頭家墻屋西門關帝廟内墻屋老北門内某老虎灶墻屋倒下壓傷人口多名邑廟大殿屋脊花園内得意樓茶館洋臺均被風雨所損英租界北京路某姓家坍房數間壓傷人口多名芝罘路坍房三間浙江路紳園烟館兆富里西鼎豐里六馬路吉慶坊等妓院亦有坍屋傷人之事 
今早烈風雷雨爲害甚烈跑馬廳内所搭蘆蓆篷皆遭吹倒跑馬廳對面空地之日本影戲塲亦己倒塌于地其旁之招貼帋木板皆作片片飛租界外有房屋兩所毀壞四馬路有棧房一所其鐵窗撞于玻璃窗上悉爲粉碎各洋行所用之電燈皆失其功用因急以洋燭代之浦江中民船聞有失事者並有傷命等情三馬路大禮拜堂及英領事衙門空地内之樹有全根拔去者各棧房皆有水浸入貨物受損不少大馬路一帶房屋之窗櫺有吹倒者玻璃窗有擊碎者惟聞並未傷人烟囱有吹倒者有東洋車夫二人在黄浦灘顚仆于地車中人亦倾覆滿濺泥污租界内洋房洋臺上所置花盆皆爲風捲起各處凉棚皆旋舞于空中甯波路左近江西路有房屋兩所受損甚巨内有一所其屋隅己倒塌江西路三十二號華式房屋一所當傾圮時有人不及逃出由巡捕立往施救始得出險惟死一人又有小孩一人受重傷卽送往醫院楊樹浦老營盤地方有電燈桿一支被風吹倒對面房屋畧受損壞惟未傷人靜安寺路一帶及黄浦灘公家花園之樹有全根拔去者會山路某弄内有房屋一所傾倒死一人傷一人新閘路亦有房屋一所吹塌屋内有二人受傷甚重有東洋車夫一人在北河南路停歇藏其身于車内以避風雨不意墻忽傾圯車旣壓壞人亦受傷當送往醫院云須兩禮拜始愈新白渡橋　天安堂禮拜堂之凉棚亦己吹去禮查飯店所搭之蘆蓆棚亦全遭毁壞公和祥碼頭之貨物皆被風捲入浦江公家花園左近有民船一艘傾覆當由船上水手大聲呼救始得挽住惟船上貨物皆付東流聞死水手一人瑙威輪船逹脫號走錨惟未受損又波勒克思號亦走錨撞擱浦東岸灘蘇州河内傾覆砲船一艘有水手數人撈救不及沈没斃命虹口西華德路有華式房屋屋角毀壞西人惠而生君住宅之屋頂在西華德路公平路轉角亦遭擊毀法界唐山路房屋兩排尚未完工亦大受損云節譯十四日文匯報 
[張家口大風雨爲災]  
　　天津西報云張家口大風雨爲灾計死男婦幼孩二百餘人房屋有被震塌者譯字林報 
[新城縣匪徒被擒匪勢己衰杭州]  
　　新城匪警由省憲立調武備小隊駛往防剿後迭據富陽臨安等邑以匪勢蔓延亦均於初八日閉城堅守飛禀乞援故又派城防常備軍分路兜剿各情均誌前報兹悉肇事之人皆係墾荒客民糾同靑紅帮匪游勇地痞意在刦掠復因沈大令擒斬首要高某後各匪豎奸臣　事四字大旂焚燒教堂與之爲難現奉撫憲派委汪符生剌史煦赴新查辦己緝獲逞兇之犯九名防剿嚴密匪黨竄遁十一日己稍安謐矣按前報紀戕殺教民七人現查悉尚未致死己均來省（巿） 
[再續新徴兵士與常備軍鬨鬭情形蘇州]  
新徴兵士與常備軍鬨閙情形己迭紀前昨兩日本報兹探聞十二日元和縣孫花樓大令至寳帶橋相騐時徴兵謂須緝拿兇手方可相騐因此未騐而回禀明撫憲於十三日飭蘇州府督同長元吳三首縣至寳帶橋騐屍並派差弁二員請出令箭同至該處彈壓（永） 
[尚李兩大臣被劾查復後情形京師]  
　　考察政治尚李兩大臣被陸尚書參劾兹悉此事並交澤公查辦近日己據電覆畧謂（酒食酬酢亦交遊之常事擬請俟將來京回再行議及目前務請母庸撤回以全國體）云云故其事得未發表並聞兩宫博考外論參以輿評均爲李大臣辨釋知遊晏等事李實不預故怒尚而不怒李己諭李卽赴比使母庸回京惟慈聖甚怒尚有（何不跌入海中淹斃之語云（盈） 
[端戴二大臣電告歸期京師]  
　　聞端戴二大臣己有電到京告知親友謂前月二十八日義皇邀欵贈送寳星二十九日至拿波里三十日附雷波（船名）輪船起程回國大約五月中旬可以抵京（吕） 
[電商滬甯鐵路採石辦法南京]  
　　江督周玉帥近接鐵路大臣唐侍郎來電略謂據總工程師禀稱滬寗鐵路尚需石十五萬方由路局自行開採可省六七十萬金之譜擬不拘官山民山如歸路局開採則每方丈高一尺給價洋一角五分條石給價五角如民山民採每方給價洋一元五角五分所有一切雜捐連費在内請酌定示復玉帥接電後卽飭江寗府縣會紳妥議禀復（甲） 
[鐵路公司杜弊之法]  
　　天津西報云中國北省鐵路在事人員之薪俸皆己加增意在禁絶營私舞弊譯字林報 
[駐日公使咨請照駁南滿洲鐵路公司北京]  
日本政府現擬敷設南滿洲鐵路創立鐵路公司曾紀前報昨經駐日欽使楊大臣電咨外商兩部略謂此事駐京日使曾否與我國政府商明如未經商訂務請照駁否則亦須嚴定權限云云按南滿洲鐵路公司章程日本早己宣布見前日本報（孔） 
[英訪事調查奉天等處開埠事宜]  
　　東報接北京電云倫敦泰晤士報北京訪事瑪禮孫君于西六月二十八號由京起程前往滿洲調查奉天省城及安東両處開埠之事並順道往游高麗譯文匯報 
 
 

Page 4

 
 
[商部咨請派員詳查黑吉兩省森林礦産北京]  
　　吉黑兩省礦産森林視他省爲富昨經商部咨行該省將軍請卽派員詳查列表報部以便核辦（孔） 
[常州士紳禀請學部電飭清凉寺仍充學費南京]  
　　常州清凉寺僧清海前與僧人圓明奸淫邪盜幾致釀成交涉重情旋由該處紳士禀請將該寺充作學堂督憲正飭常州府縣查辦詎該僧神通廣大不知如何朦禀學部批准在清凉寺設立僧學堂等情己奉撫憲轉札飭遵當由商學總理惲祖祁率同商學界公正紳董禀請學部電咨督撫憲仍將清凉寺充作學堂該僧等飭地方官嚴究驅逐一面另選妥善之人管理（甲） 
[川督議設藏語學堂北京]  
　　日前學部接川督咨稱現值經營西藏譯員不敷差遣且多係下流社會中人現擬設立藏語學堂招生學習西藏語言文字訂定章程再行詳咨立案（吕） 
[軍機處與柯大臣來往電]  
　　（爲土藥統稅事）柯大臣電軍機處鈞鑒准户部電具奏土藥統稅摺片章程奉旨依議欽此自應欽遵辦理惟逢時奉旨督辦膏捐今改爲統稅應請旨遵行至印花執照等件均有膏捐字樣己經刻印齊　加蓋原刋關防爲數太多俟用完再行更换又章程内本産本銷一條如欲改運出境以下數語頗滋流弊應請删去餘容開辦後體察情形隨時禀明辦理一竢章程刋印卽飭各局員先後一律開辦惟事體重大深懼弗勝除咨部外敬請代禀逢時謹呈漾（閏四月二十三日） 
軍機處覆電來電己進呈奉旨著照所請該衙門知道欽此樞敬（閏四月二十四日）（孔） 
[商部轉咨江督妥商裁撤鹽斤加價事北京]  
江西京官以某督銷總辦禀請江督將鹽斤加價請卽裁撤以免滯銷由蔡御史金臺領銜呈請商部轉咨江督淮鹽銷數增減不關加價請母庸裁撤以維路政等情均誌前報現在商部己轉咨江督妥商辦理矣（孔） 
[詳覆滬關常洋稅限期報銷]  
　　聞滬道瑞觀察接户部電云本部二月三十日片奏各關常稅奏報奏銷期限一摺奉上諭一道當經飛咨並劄關遵照在案迄今及限滿各關補行奏報者甚多惟江海關奏銷僅報至光緒二十六年十二月應先電催該關查照前次奏案趕于限内辦結母得仍前延玩致干未便觀察接電後當查得三月間奉行片奏各關常洋稅報銷期限一案早己將辦理情形具文詳復撫院所有滬關常稅自念七年正月起至三十一年八月止又洋稅自一百六十五結起至一百八十結止考核各册業經袁升道分别辦就出詳在案爰卽禀請撫憲于文到之日祈卽迅賜奏咨其一百八十一二两結洋稅報銷現己督飭　辦並電禀户部查照辦理云（左） 
[甯滬鐵路試車改期]  
　　寗滬鐵路自滬至錫一叚本定於十六日行開車禮一切預備早經辦妥不料昨日午前忽起大風將車站所搭彩棚等盡行吹壞一時候蓋不及爰擬改期於二十三四两日舉行試車聞昨日大風所有電線電話等多被吹損故各處均由局專差知照改期之故（爽） 
[滬道札關讞員訂期會審上控案并函詢南洋律法官辦法]  
　　英工部局前以己結競存學堂一案投德領事署碩總領事處上控並請函致滬道定期再訊各情己記本報兹悉瑞觀察准函後以此案早經英讞員關司馬會同西官訊結工部局忽又投德碩總領上控殊深詫異除札行關司馬訂期會同德署漢文副領事陪審外並函致南洋正律法官詢以此案究竟作何辦理詳議函復以資應付（合） 
[俄國警兵懼禍退避]  
　　十三日倫敦電云俄國華騷地方街巿之警察兵巳全行撤退因暗殺警兵事依然不絶故也 
[俄政府不見信于民]  
　　十三日倫敦電云俄政府所擬將官地撥給農民一策衆皆輕視之 
[俄國兵變屢見]  
　　十三日倫敦電云俄國亞薜客俾得地方之洋鎗隊兵變要求撤調各將校及各下士官而選派優等將校以代之 
[德皇重視外臣]  
　　東報云德國駐日本公使將德皇賜給日本官員寳星數座轉交各人具領 
[駐韓統監實行保護政策]  
　　十三日東京電云駐韓統監伊籐侯于禮拜一禮拜二連日入覲韓皇力陳韓皇引用不學無　之人旣有害于韓國亦不利於韓皇云現己派員查辦此　日本警察長現己兵守護各宫門矣 
[南斐洲匪徒爲害]  
　　十三日倫敦電云南斐洲約翰布革地方居于村落之民人皆懼土人之攻擊其被刃傷者遭搶劫者業己不少是皆由那特爾地方横議煽動之所致也 
[俄人箝制芬蘭之計畫]  
　　神户西報載倫敦電云俄國意欲在薄士尼亞海　出人之處亞蘭因逹島設立海陸軍根據地其用意在不使軍裝運往芬蘭泰晤士報俄京訪事亦有此報告所有與開巴黎條約各國皆當飭令駐俄使臣向俄廷詢問此舉之用意譯字林報 
[美農部大臣設法考查食物]  
　　十四日倫敦電云美國農部大臣宣言彼現能設一完備之法查察肉食自牧畜以至裝罐爲止凡罐頭上有國家烙印者可保其内裝之食物乃取之强壯甡畜而合乎衞生之道也 
[無君黨謀剌德皇]  
　　十三日柏林電云美國西愛脫爾地方無君黨會業巳發覺傳聞有人設計行剌德皇德國官員己得通告謂有無君黨多人前往漢姆堡云 
[俄政府駁斥查核猶太人被害之報告]  
　　十三日栢林電云俄國政府竭力駁斥比羅斯托克地方猶太人被害該處地方官及軍隊曾與聞其事之報告而極哀矜革命之舉動云 
[俄頒軍律]  
　　十三日柏林電云俄國歐弟薩地方己頒行軍律 
[法亂民與警兵衝突]  
　　法報云法國拖爾地方風民與警察兵大起衝突婦孩有斃命者 
[英學部大臣删除教育條件]  
　　十四日倫敦電云英國學部大臣褒列耳君舉議修改教育條件將該件内第二段所載常年經費各節删除譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[首府升調署補杭州]  
　　杭州府世　由衢州奉准調補方及月餘復又升授甯紹台道現須赴在因奉寳　　懸牌杭府缺以寗波府喻兆蕃調補来到任以前委新授嘉興府楊守士爕署理遞遺寗波府缺以新放遺缺知府文紳請補月内卽當移交履新（巿） 
[牌示輪補府經蘇州]  
　　藩轅牌示照得松江府經歷毓藻病故遺缺查有遇缺先府經歷蕭長齡堪以輪補（永） 
[禀請示禁漏稅寗波]  
　　甬屬茶捐現由商人錢寳裕禀准各憲認辦在案該商恐六邑茶商有取巧偷漏情弊因特其禀寗釐總局請示禁止己由會辦釐局事務正任寗府喻庶三太守准詞出示曉諭並分札定海廳及鄞奉鎭各邑尊出示嚴禁嗣後茶商運茶務湏遵章赴認捐局報明完稅如有偷漏一經該局指明禀控定卽提辦不貸（具） 
[考試遊學預備科畢業生蘇州]  
　　蘇撫陳筱帥以蘇省高等學堂遊學預備科各生現　畢業擇十四日親蒞該堂考試并諭庶務長方元熙齋務長鄒壽祺傳諭各生一體遵照（永） 
[仕學館甄别有期蘇州]  
　　蘇藩司濮紫泉方伯以仕學館學員現届夏季甄别之期擇定本月十六日在署扄門考試示諭在館各員一體遵照（永） 
[學館仍須暑假蘇州]  
　　蘇省　學館司道以内班學員經前總辦陳道以畢業學期甚促不給暑假禀奉批准在案兹查奏定管學通則内載小暑後卽應給假至立秋後擇期開課原爲天時炎熱從事學課有碍衞生起見未便獨異故擬俟夏季甄别之後翌日卽給暑假至七月初一日一律回館肄業禀報撫憲查核（永） 
[學堂落成開校寗波]  
甬江北耶穌教偕我會斐迪書院昔年由海洋教士創設嗣因房舍狹窄學生衆多不敷棲息出洋教士設法募捐就泗洲塘地方購置民田若干畝鳩　庀材建造洋房一所現己落成由洋教土諏吉本月十九日行開校禮並將各學生遷入想屇日定有一番熱閙也（易） 
[警察學生畢業給憑蘇州]  
　　蘇垣警察學堂各官學生現屇半年畢業之期山該堂總辦嚴觀察考騐禀奉撫憲擇十三日親詣該堂給發畢業文憑附課之浙江各官學生亦一體憑云（永） 
[撫批籌欵留學路科杭州]  
　　金衢嚴三府士紳聨名投禀撫轅請派留東學習鐵路科當奉張筱帥批示云據禀請三府官紳籌欵選派赴日留學路務專科以備浙贛鐵路之預科三年蓄艾事未嫌遲惟現在官費支絀當亦士紳所共諒仰候札飭金衢嚴道通飭三府官紳合力籌欵選生於西歷九目前送省考騐咨送可也（市） 
[添設學堂九江]  
　　九江添設民立育智學堂一所教習國文英文等學地理經學史學體操圖畫等自八歲至十四歲者月取學費一元十五歲以上者月取二元于十五日開學（本） 
[學務總理告退另舉紹興]  
　　越郡學務公所於今春成立奈因内地風氣未開遇事掣肘總理蔡鶴卿太史元培决意告退適奉某大憲電調故卽他去兹經八邑學界公舉中學堂監督胡君鍾生承乏（桐） 
[勒令哨弁交出犯子蘇]  
　　前由飛划中營在無錫查見梟匪余督寛等聚賭當即拿獲解縣轉解到省奉撫憲　委蘇州府審辦嗣因訊出牽涉鹽捕右營領哨周家才及其子周大臉子等情節重大當經禀奉撫憲批飭鹽捕營統領劉體乾觀察將周　才看管並勒令交出其子周大臉子解縣轉解來省審辦（吉） 
[蘇臬批議結殺斃印度人案詳禀蘇州]  
　　上海縣汪大令通詳印度人立開被華人王阿狗殺死一案訊明議結情形奉臬憲批云此案英屬印度人立開與華人王阿狗之妻王倪氏通姦被王阿狗在姦所撞獲登時殺死供情尚屬可信領事並未知照該縣會同騐傷殊與約章有違王阿狗係華人自應本國官員審辦旣據禀請南洋商憲咨行照會領事嗣後均按照修約辦理所見極是仰松江府卽將正案核明議擬詳候察奪（永） 
[梟匪刦掠傷人紹興]  
　　山隂負郭之嚴豕　地方爲鹽灶户聚集之區平日尚稱安謐　六夜突有梟匪數十人塗臉持械以石撞擊鹽户陸某之門堅不能破爰卽踰坦而進大啓門户登樓人室砍破箱徿肆行搜掠陸大聲呼救致被擊傷其同居汪某登屋鳴鑼亦被擊倒旋幸隣農　至各匪欲圖縱火未成鳴鎗而去刦失銀錢衣飾約計二千金翌日開單報縣由瞿雪齋大令蒞　汪某傷重垂危查係地痞糾匪指　嚴行　緝未識果能破獲否 
[風流鬼漢口]  
　　鸚鵡洲荒地前日有男屍一具地保查係附近胡有林屍身報經戴　橋大令帶仵前往騐得年二十　歲面笑眼閉手握腿伸陽舉不痿尚有餘精流出實係脫陽身死太令己飭差密查胡有林生前先與何人姦宿以憑拿辦並通詳各上憲核奪矣（荒） 
來函 
[金華洪紹君發明鵝郎章功用]  
　　鵝郎草卽本草綱目所載野苦　也味苦性寒柔滑無毒夏天解暑常服益人嫩苗可作蔬菜其性並不猛烈草之種子落新萌根老重牙應時盛衰四季皆有不拘山野到處天生草之根新萌細茁稍老稍粗舊根重芽如　如參兼帶横紋草之藝嫩時上下皆圓及其長老近根處形變五稜草之葉嫩時如非字漸老稍異葉下粗筋有手义形如洋蘿　狀草之漿嫩時多而薄老時少而厚有根如人參者其漿更多草之花先黄後白漸開漸謝花老　　形似消刷子 
[振武宗社書記報告]  
　　福州去毒社來　讀貴社禁吸鴉岸章程知公等滿腔熱血雖挹東海廻波不足與之比量我國百餘年處貧處弱之原因悉由於此今幸公等起而提倡拯四百五十兆同胞就溺之身上慈航而登彼岸此舉之行凡廿二行省國民無一不馨香祝禱者敝社同人呈以問風興　謹擇五月一日組　一界商界有志之士恭就林文忠公祠開會實行以期發逹用副貴社之至意所有序章箋則永知有當否敬彚奉上事關公益故不計刻畫無鹽惟貴社訓示焉○泰州北鄉周家莊振武支社來函貴社所賜鵝郎靈草繪圖立說上培國　下　民生登高一呼衆山皆響我公此舉不啻萬家生佛矣僕等仰止鴻　竊思驥附用立振武支社廣勸同胞奈與　社　吸不靈所有來圖不　所用　由太社諸人公同售資另行刋送喚醒避 
 
 

Page 10

 
 
[第十版]  
　　壤愚民出歧趨而登道岸其己戒者業有數人繼起　頗爲不乏而劉君選之耿君潤生尤爲盡力賛成此皆我公鼓舞故能使鄰邑開嵐興起　敝處所覔之草土人稱爲奶漿出自田間沿界律傍本而生祇根底數葉如非字形高僅盈尺節節生根梗内有孔有漿其　極苦白三三間卽己開花先黄後白狀如消刷子誠如圖說所載但服者多瀉間或嘔吐然　能斷瘾未知果是此草否　將草樣一并附呈如果確是乞賜示知以便敕地友人咸知趨向一後畧社中同人名　子後顔位三夏伯純俞蔚然劉選之耿潤生顧輔卿杜咸伯錢雨芝金濟生高子材○安徽歙縣南卿程慈心來函讀貴社報告書不　雀　面起曰國民之魄諸君振之國民之害公等芟之百餘載之睡獅公等以最平最稳之聲浪唤醒之幾百兆之孱　公等以最新最易之方法療治之泱泱乎吾國廣廣乎吾民必能有生　世界震耀地球之三日公等之力偉矣哉公等之法宏矣哉此鄙人不禁三呼而爲之三祝也顧公等之發起也豈沽名而己耶抑鄙人之上　也豈徒頌而己耶是皆非也内地民智梗塞黑霧迷漫吾邑染惡尤甚鄙人與二三同志欲設戒烟會者屢矣然皆見諸方而未見諸事也其故實由巿間所售戒烟藥求無嗎啡之流弊者誠不可多購又其名目至繁至不易曉未有如貴社新發一臥龍草之簡面明也近承一二友人商創振武支社於僕僕固亦國之一人應擔一人之義務公等發起於先僕當驥隨於後敬請貴社寄賜圖說并鮮草當於各鄉勸導明面組織支社章程稍有成　卽行奉報（後畧） 
[振武宗社書記員報告]  
　　通州振武支社周春生來函蒙於初七日馳赴東鄉各鎭勸戒於十四日回城手抄揚州振武支社廣告百張分貼城鄉并擬就勸商工 
農界白話說帖刋刻刷印遍貼刻下誓戒者極多所有敝支社報名誓戒戒後之特色 
用敢呈報登諸各報以示皷厲一爲通州西門河西開設烟室之羅咏秋昔曾游幕直 
隸至田縣因病吸烟三十載筆硯久荒餬口無街因開煙館己八載矣於三月經鄙人 
激勸渠即奮志悔過遵服鵝郎於四月初一日將耀絶斷當　嚴草之前一夕　煙　當衆擊碎并將煙膏潑於户外旣戒後遍赴烟客之一現身說法并親前藥草　烟客六人即就己開烟室内前食名錄干後陸蘭劉照劉俊臣吳耀卿張盤江少卿一　寗波慈溪人寓居通州端平橋開設　和堂藥鋪之王樹榮於三月抄戒烟後即持圖說赴慈溪本藉將宗族内吸　者戒絶十人勸該族人　勸閤族限三個一律戒盡有違者同族不准其入家祠於本月初十來通當即廣　鵝郎草遍勸藥材同業痛除烟害并廣勸通地開烟舘者另謀生業己戒一族　人名錄干後王立愛王立木王立順王立生王立金王立杏一後畧安徽渦陽勸學會牛保裕來函閱報知有靈草戒烟之事去歲　明抵制旣造福於海外同　　年振起宗　　保全我國内黄種際此爭存時代安得如我公者作如來化身爲未來世富强造因乎欽企之　無以爲　晚自甘暴棄十七歲應試南門偶攖時疾吸烟稍愈遂成　疾沈淪黑海於今十有八年每一撫躬寸腸欲裂奈欲戒而苦乏良藥遂致坐誤因循以至今日兹幸天生靈草恍如暗室電燈佛光普照謹立誓戒　糾集同志創辦雉揚支社飭价各處照式採取相似者厥有數種敝興内有數株酷肖惟暮春己　　開花根似小　蘿蔔兹將草頭寄上　乞辨認示福并求惠我草樣一株圖說多張以師遍貼廣勸若固　藉此靈草誕登彼岸聞便時現身說法則人會者必更踴　也後畧　上虞小越分十李文奎來函日　承賜靈草圖說百張比卽差往各鎭分送並貼　巿供人觀覽敝局親見　此靈草戒净者三十餘人戒時身體發軟面容稍　七八日後漸漸發胖飮食加倍精禪爽快眞仙方也 
[今日尚有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[第三張第十七版]  
[練兵處咨各省繪圖北京]  
　　練兵處咨各省督撫公文一件畧稱本處擬定圖例各省派員遵照繪製略圖咨送本處以資考究業經粘單通行辦理在案查測量圖號關係重要自應詳細擬定頒行遵辦俾資一律兹由軍令司編定圖號摘要刷印呈請先行頒發以資急用等因前來查該司編訂圖號摘要所有各種記號雖屬簡略尚明晣可用除批飭該司詳加編纂速呈核定另行頒發外相應將圖號摘要一本並辦法六條咨行查照簡易辦法六條列左一各省所測地圖原期速繪地形略圖造送本處考究以備作戰計畫此圖宜具地形槪不必過求精密致延時日二全國正測圖法應俟由本處逐漸頒行三所測二十萬分之一略圖無庸用三角測量不繪經緯度四二萬分之一畧圖梯尺當改二萬五千分之一五二萬分之一略圖所用記號應按圖號摘要一律辦理六總圖分圖測量完竣須合併成幅彚送本處印行各省無庸製圖若己經備印者亦須本處核定後方准刷印至前咨應製圖幅縱横各五十生的應無庸議以期簡易（閏） 
[示禁需索九江]  
　　江省各稅務分局司事巡丁不無需索之弊經商民告控總局發出禁止需索六言告示一通照錄於下照約改厘爲稅定章本極詳明五分十分收足限内不准重征藉免畱難苛補無非體恤商情近有巡人等居故態復萌商船運物出境務司需索規費紛紛凡此相沿積習亟應示禁凛遵爲此曉諭知悉宜然各守章程母再玩違擾累究辦決不從輕（於） 
[鄉民與鐵路小工閧鬧後之情形吳淞]  
　　吳淞張華浜鐵路小工與鄉民衝突各詳情迭登本報日昨淞口周標統奉督撫電飭後偵知謡言己息兵隊出防有疎操練且地方警亂自有警兵保護旋經寳山縣王令親往求援數次始尤暫派兵隊駐鎭惟應需兵房油火經費槪由地方籌辦故前晚先遣朱弁率兵數名至淞哨探淞鎭河鹽廳景二尹等文武官紳每夜分率勇役團練輪流查夜連日各紳商赶議舉辦警察以保治安寳山縣王令恐小工鄉民再有衝突除飭馬快探捕值役地甲在張華浜一帶晝夜巡緝外十三日又加派刑書幹役至張華浜勘查上月念三念七二夜被刦未報之尹和尚嚴桃桃二鄉人家被盜各情詳繪出入圖說著令事主補詞報案并著該書役查明堂日事主來城報案時值役索費阻擋各詳情務得實在外一面將七上值役汪振金良先著巡勇看管聽候從嚴查究以伸民怨又聞此次被鄉人毆傷斃命以及拘送寳山縣之皖幇小工均在鐵路車泥塡基者借居鄉間己有年餘每日工作憑出泥遠近定價每工可得資七八百文或千餘文此項小工略有積蓄又聞山東天津河南三帮小工專司運料造屋雜作各工多係從蘆漢鐵路來者每月本定工資七元天雨扣工飯資亦不給貼此幇小工異常困苦加以本年春夏之間雨水過多小工旣無工資不免坐食有時日祗二飱薄粥饑苦難忍或生此策又有山東某口小工力作頗不耐苦敷衍工作衣履不全乘隙掠取故有人疑爲鬍匪而西人疑爲拳匪者察訪各情近來搶掠滋擾各事確實不在塡泥之皖幇小工因另有匪徒混跡而貧苦小工乘間掠取財物間亦有之鄉人不知總稱外路口音者爲山東人疑憤所積遂有此禍惟刻下民心安靜如常（不） 
[滬城官事]  
　　候補縣李茹眞明府嶽衡候選府經歷劉芳洲參軍芬昨奉道憲瑞觀察傳見○救生局委員劉筱階明府麒驤昨日由蘇公畢回滬至道禀見○新委婁縣知縣李保之大令嘉福昨由蘇省領憑到申卽赴縣署拜會○知縣用候選縣丞王玉麟二尹季琳奉湘撫札委到申辦理駐滬文報文案差昨日領憑至滬住招商局午後到道禀知○寳山縣縣丞韓緒堂二尹繼龢昨日到道禀知奉飭赴任（合） 
[上海商務總會禀商部文]  
　（爲奉劄調查答業情　　形按月呈報事） 
敬禀者竊職便前奉憲部剳開案查上海一埠爲商務匯萃之區中外交通百貨騑集一切進出口貨及由此口運往彼口之貨爲數甚鉅其中巿價漲落統視貨物之優劣銷塲之通滯爲衡本部綜司商政亟應考察物産盛表盈虚確數爲隨時整頓之地查海關贸易總册出書較遲又係按年統計上海商便辦有成效應由該總理等傳論各業代客買賣商人將各種大宗貨物時價列表按月呈報以備查考如有價值非常漲落以及進出口貨異常增减各情形並可不拘期限詳具說　由該總理等呈報以憑稽核事關商政幸勿視爲具文是爲切要等因奉此仰見憲部實事求是考察整頓之至意凡屬商界感佩同深職道等遵即擬具表式刋印分送諄屬各行業董切實調查按月塡註送由職會核報仍恐商董造報或有未詳並咨由上海關瑞道轉致江海關稅務司按照土貨進出口數目及比較上屇旺淡情形造册移送過會以憑核報旋准移復以各海關定章均係三个月爲一結業經商允稅司嗣後每結造册一本繳道轉送職道等復因憲剳係屬按月查報又再移道請其轉行稅關改爲一月一送現尚未准移復此職道等奉剳後遵辦之大畧情形也惟是商情　漫每有共營一業而甲之與乙丙之與丁各肆之情形不相聞問祇顧一己之私未具合羣之德今責以調查造報非先互相聨絡則全業之銷數必不能得其實在職道等之注意關册藉資參證者亦即因此至於行業紛繁名目業雜將來能否盡數查報現尚無從懸擬亦惟有切實勸諭以期上副憲部關懷實業一意振興之盛意緣奉前因除價值非常振　　　　報外合將遵辦情形並同表樣一紙呈乞具子爺大人察核批　　　　　落隨時呈伏祈垂鑒旋奉商部批云據禀並所擬各業贸易報告表格均悉上海爲中外交通商業匯萃之也該總理等先就各行業董切實調查並印證海關贸易册以期周密本部詳加核閱辦法均甚妥洽應即照准立案仰仍切實勸諭遵辦按時呈部以憑稽核此繳（容） 
[滬商體操會定期耀武]  
　　公共公廨讞員關司馬昨接滬商公共公廨讞員關司馬昨接滬商體操會發起人虞洽卿觀察函稱本會自開辦以來每日操演各種步伐大有成效現擇本月十六日會中各團練生排齊隊伍遊行馬路並進城至道縣各署藉耀軍威請多派差役沿途照料並著知照沿途各店舗在門前高揭國徽以壯聲威司馬接函之下當卽選派差役十六名藉資彈壓（力） 
[移提誤交糟米經頭]  
　　承辦蘇省漕粮之經頭曹木華經婁縣屈吉士大令查得將婁縣之米悞解至金山縣以致數目短少甚鉅殊屬疏忽昨日派差投文總工程局移提局董派探至王家碼頭曹開之正興客棧内拘獲解回婁縣訊辦（寳） 
 
 

Page 18

 
 
[第十八版]  
[函請騐放白煤]  
　　大生紗廠近向三并洋行購白煤三千墩由撥來孟公司船裝運來申致函滬道咨關騐放（事） 
[警察西區雇用偵探]  
　　西門外巡防局于初十日改爲警察西區所有局差人等俱己裁去聞擬用正副偵探二人四圖地保林少卿之夥阿三經近處某董舉爲正探副探係縣差王四祿不知俱能勝任否（興） 
[强搶閨女案犯解道]  
　　鄧余氏呈控曾剛四强搶閨女一案縣中未經訊結現己上控道轅汪大令故于昨日將被告曾阿華曾剛四梁劉氏等派差押解道署訊鞫原告鄧余氏著自投訊（宜） 
[局員獲解流氓]  
　　上海縣汪大令訪得流氓張玉峯等專在漕河涇虹橋一帶冒充探夥滋詐愚民飭差拘拿己紀前報嗣因張消息靈通此拿彼竄迄未獲解兹張又在該處鬧事經梅家弄巡防局員沈霞標二尹查悉迅飭局勇往拘詎張竟敢喝黨拒捕幸二尹急派全局勇丁飛往始獲就擒即時協解到縣押候嚴加訊辦（宜） 
[竊犯遞解回籍]  
　　竊犯計阿毛由英美公廨解縣請卽遞回原籍汪大令准卽備文派捕於昨日起解（宜） 
[工匠觸電焚斃]  
　　昨早九點鐘英租界南京路泥城橋下德律風公司之工匠某甲正在線杆作工忽觸電氣受傷當由巡捕等設法救下送至老巡捕房急送仁濟醫院求治醫生騐得人己燒斃遂將屍送至美界斐倫路驗屍所傳其家屬前來定奪（命） 
[行路猝斃]  
　　昨日上午有年約三十餘歲之某甲行至小南門外姜衍澤藥店門前忽然倒地由巡士查見報知南區分辦所舁往察看竟卽氣絶查得其人嚴姓住新碼頭地方當飭地甲知會尸屬抬回棺殮（隂） 
[展限理楚]  
　　美商茂生洋行控協泰昌股東葛茂常等定貨不出一案昨由廪差將葛及李亨記李愷記　案原被所延之哈華托高易二律師亦投案候示讞冒關司馬與美安副領事互商之下面諭葛等謂此案懸宕日久檢閱原卷前後所訉見証供詞不符之處甚多即如盤店與朱文德一節當時何以未登報章似難深信　案本可斷結今再底限一月趕向原告理楚並尋交朱文德到案訊奪因判葛茂常李亨記李愷記三人合覔擔保銀一萬两之人保出料理（力） 
[上海縣案]  
　　金榮生等六人前日投縣　控被王洽卿等毆傷王等三人亦俱投縣求騐傷痕當晚奉汪大令提訊金榮生王阿榮徐茂祥許阿炳陶毛根等供同住陶有宅地方四月廿六日該處待神隣村潘家厙人王裕卿王洽卿等送酒六罈照例收受之後應須備席請飲此次因經費支絀故將該酒壁還以致王等不悅閏四月廿六王在還家厙演花皷戲勒令小的等助錢不遂積怒更深王裕卿後被訪拿訊責復逼小的等償伊訟費小的等亦未允許昨日王等在三涇廟備酒十席合村聚飲後至俞天廟茶館聚集由裕卿洽卿唤小的等五人前往講和及至該處見本宅之陶阿毛被彼蜂毆倒地因急上前解勸不料俱遭毒毆求請騐究陶阿毛乃係啞吧難以取供王治卿王才寳王子堂供田内甜瓜將熟恐被偷竊村民各出錢一百五十文設席共飮自後互相守夜飲畢到茶館解渴金等葱來打架以致受傷求察傳訉七圖地保陶桂卿供與金榮生畧同大令察得王等三人理屈傷重金等六人理直傷輕因判供詞狡展之陶毛根王阿榮各責二百下王子堂掌頗一百下分别交保開釋候各人傷痊復訉再核○周海泉控陳杏林拐匿伊姊亦奉訉究周興川沙人己嫁胞姊於前月回家被　　遞今在陳杏林家尋見向領詎遭霸阻移匿他處求請究辦質之陳供周于前日來稱伊姊逃失托令帮尋小的念係同鄉代尋两天杳無蹤跡忽被誣控求恩　　省釋大令判陳交保候傳地甲到案訊奪○張月舟與曹木華因　米在本縣涉訟前日忽又互　至工程局由局解縣請訊張供包運婁縣　米與曹合夥由曹交卸曹今不認虧耗曹供並無合夥情事祇托小的交卸節頭米多至一千餘石均張價賣恃伊保人與虞縣官親故在婁縣歧控張同來差妄拘扭局乞鑒大令判各交保仍歸米董算帳覆核○又訊周連富控李廣生霸房一案周供有房一間向劉姓抵洋十元去歲小的回江北原籍將所做麫粉公司生意讓與同卿李廣生房屋由李代　住居小的返申向　被控閘北巡局奉斷給還洋十二元　房不料仍被霸住反糾石長春滋擾求究李供　房之洋周雖歸還尚有另借洋十元未付乞追石供並未隨同滋擾大令判周再遠李洋五元李速遷出交房石責一百下斥釋○褚友根控朱阿敬拐妻顧氏案内提到之褚根全昨亦提訉供友根出外多年顧氏不能度日致與朱阿敬姘識後由褚貞榮將氏價賣與朱由朱倩龔先生書據小的分得洋十元是實大令判交保將洋繳案候奪（宜） 
[總工程局紀案]  
　　楊家渡同仁　因雇工翻造房屋工人陸掌泉悞將磚頭墮於鄰近天成染坊屋内致遭衆夥持竹毆擊陸由屋面墮下坊中人尚阻不令出衆工人向該坊索人由巡士解局請究局董命移送上海縣騐辦○楊唐氏控子楊玉林竊物游岩經孫明府提訊氏供子業玉器現在發有一婦私將家中飾物竊出化用求請究辦訊之楊供情願改過明府判先向母服禮押候改悔再釋○傅吳氏背夫私逃由蟻媒王吳氏議價五十元轉嫁與徐阿五爲室經氏夫許靄生報局由探查獲解究氏供南京人前夫傅姓己故多年生有两子始經再醮與許刻己六年又生一子後夫今往漢口不能過活故又與徐姘識是實明府判許具領三子回家好爲撫養氏押候補提徐阿五及王吳氏王介友等到案訊究○無錫船户陳泉根裝粮米來申卸空回籍行至龍華灣忽遇風雨全船傾覆舟人因搭招商局元平輪船返里船身尚未撈起由錫金公所司事施永隆開單投報總工程局請爲飭查如彼處有人撈起吞没提追不貨（尺） 
[英美公廨早堂案]  
　　美亨洋行控顧文潮不還結欠銀两經美副領事照會讞員關司馬飭差協探於昨早傳案判交保訂期會訊○經潤三失竊金挖耳疑傭婦陸王氏藏匿報由包探徐阿華解究經遣抱投稱該氏之女目見伊母拾取失贜昨在捕房供認并言己經兌去訊之氏女年幼無供陸王氏堅稱並未拾得司馬判押本廨限七天内將挖耳交出違千重究○某洋人控夏三田竊外國綢緞由探張才寳拘獲吊出原贜解訊洋人投請領贜質店夥請追當本洋五十三元中西官判夏管押四月○印捕解馬夫蔣阿興黄阿榮周金生深夜在途駛行快車請辦司馬判蔣黄各罰洋三十元周罰洋二十五元○胡献南與美商美亨帳目不清致被　洋人具控昨日傳案司馬判交妥保訂期訊奪○張元榮與剃頭匠孫國良因索欠打架由捕解究司馬以事起細微從寛斥釋○孫祥華竊胡小保家衣物由捕解訊判押两月○方阿富朱阿福串竊九江路無主水烟袋一支由捕拿究判各押捕房五天○沈阿桃藉端將王洪生頭額打破報捕解究判押捕房一禮拜再罰養傷洋三元○徐榮富包車無照由捕解訊判罰洋四元○朱瑞亭竊陳炳坤家綢衣由捕解究判押两禮拜○劉阿七攫劉阿明衣褲由捕解辦判押一月○王阿三王阿根快馬違章由捕解辦判阿三罰洋廿五元阿根罰洋十元○吳阿和在九江路藉端將周江氏毆傷腰際由捕解究判罰養傷洋三元○捕禀張阿大王阿四違章深夜賣酒王錦泉深夜賣烟請辦判張王各罰洋四元錦泉罰洋五元（當） 
[法租界捕房事]  
　　法界菜巿街西福星里廿六號失火貧紀昨報兹悉起火之家乃係陳姓昨由包探拘得陳婦馮氏至總巡捕房請究氏供火從樓上所起小婦人並不在家不知如何肇禍麥總巡飭押候解堂訊核○張阿三昨晨掩入新租界某鄉人家圖竊被事主扭赴捕房押候解辦○張計榮張阿狗陸恆光等糾趙阿金陸天福將路人軋至洪義園茶館藉端拆梢由探一併拘究陸之家人急投捕房稱係悞拘求請保出捕頭准之（興） 
[美租界捕房事]  
　　梧州路魏秀記木作更夫朱南林私竊木板由探朱子藩拘獲押候解辦○徐長法昨駕煤車至西華德路將梅高和撞跌碾傷腰際足背等處由捕一併拘獲奉飭給洋養傷了事○婦人陸陶氏在西華得路與隣婦王楊氏因　故互　致失金戒金圈同至捕房聲訴奉飭自投公廨控告（似） 
 
