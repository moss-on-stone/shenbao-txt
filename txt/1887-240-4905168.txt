# 1887 - 240 - 4905168

 

Page 1

 
 
[普法戰紀出售] [  申報館帳房啓]  
　　吳門王紫詮先生經濟文章名馳中外前年目覩普法交戰譯成戰紀一書記載精詳議　　富行之字内談洋務者皆取資焉茲復以活字板白　印成都爲十册託本帳房出售每部收洋三元　角諸君子有志于歐洲時事者　移玉購取可也 
[五車樓五訂四書告成出售] [  點石齋代啓]  
　　高頭講章貽害學子不一而足惟平江蔡九霞先生著有四書　序說約一書雖用講學之式採所錄者皆先儒心得之言所　發者皆聖賢欲言之藴斬釘截鐵下語如鑄毫無影響之說　點精常尤易醒目書成於康煕庚戌歲凡經五訂校　　精後值三　之變屢遭兵火流　遂少今　　齋主人藏有五率樓眞本不敢自秘緒寫宋字託本齋石印因思時下文風返眞歸樸看題若漫無分寸斷難見賞於有司此書出知有不歴而走者盖先生宏通博逮非小儒詹詹此也價洋一元八角向南北申昌買可也 
[敬印雍正硃批諭旨告白] [  點石齋主人代啓]  
雍正硃批諭旨一書凡百十有二册武英殿刋板初印本民間向不多見自經兵燹尤　　　片羽彌希彌珍而四海臣民轉無以竊逮極之　心而邦治之謨不著今有友人出其家藏初印本付點石齋石印仿　　直行本大小而凡三　變　單　諸　式悉仍舊貫不敢輕易體裁　　功令敬印硃字赤属分明絲毫無悞非比鉛板梨板之字跡模糊易於差謬本齋隨股附發　張明眼人自能辨别也現已開印定本年九月底出售預定每都價洋二十八元先交八元掣取書　書成找洋二十元憑　取書一都其未經附股　　定四十元發售每部計六十册外加文本箱子一只提攀鎖匙悉用雲銅隷字顏盞精緻絶倫凡在同志幸　　賜顧售股處上海點石齋　蜀　册情道里新　絲棧枕省　橋街晋義莊蘇城各　莊闔門外　義犬布莊護龍街麗和衣莊鎭江鹽公棧京都源置潤票號 
[勸賑淺說]  
　　昨報登潘振聲孝廉嚴作霖廣文致滬上各賑所告急函略謂五月之杪山左上游壽張東阿平陰肥城下游齊河濟陽歴城等縣復被新災當其衝者房屋半多倒坍人民亦多淹斃舊水與新水相接千餘里一片汪洋受災旣重需欵亦多急賑旣畢又需冬賑約計需欵尚缺十餘萬金云云賑所諸君子以南中物力已窮不免空拳徒奮念及疉次託本館所分　册捐單收回者十不及一因懇各省善士從速勸募積少成多并顧及直隷水災已歴年所長江各處亦有偏災　請二十三省千餘州縣善人隨地募捐源源彚解噫仁人之用心果如是其溥哉夫災區廣矣災黎已多至不可勝記矣十餘年來由豫而秦而晉而直隷而山東初則亢旱爲災繼則洪流爲患哀鴻遍野其數豈止如恒河之沙而衣之食之噢咻而煦嫗之皆仰給於江浙諸省夫亦常不及之勢也顧自有大人先生以爲之提倡婆心佛口勸募多方而殷富者旣不惜以千萬巨資付諸賑所次者亦各盡心力量力捐輸下至農工僕媪自食其力勸劬終日所得不及百文錢而亦剜肉醫瘡多方湊助歴觀報後所登清册自千百金以迄一二百文隨緣樂助無日無之我初不解東南之民河好善若此旣而恍然曰是皆辦賑諸善士之力也旣不惜敝精勞神多方籌措更不憚往返數千里衝風冐雪親往散錢官紳士商亦旣習聞而習見之有不激發天良腰纒慨解者乎尤可異者一妓女也朝秦暮楚送客留髠賣笑倚門是其分耳而亦有以纏頭所入樂助多金罄其金資毫無吝色者昔年晉豫以亢旱告饑琴川李佩蘭校書慨助三百金并匄所識某君製成小啓募諸姊妹行中有當兹晉困未舒　災又告大府重恤鄰之義善人籌移粟之方試披鐡淚新圖無異監門往事地少有根之草野無完體之屍數萬户鬵女烹男鬼神亦泣幾千里青燐白骨天地爲悲因捐三百之金資并贈一言於姊妹所望福田廣種拯兹無告之窮民行看苦海同離共証有情之眷屬　語稱誦一時傳爲佳話近日林湘君詞史青樓翹楚也以姊妹行屢邀觀劇思欲擇日答之客有道山左奇災者詞史聞而慘然卽以觀劇資二十元送交絲業會館移作賑欵少欽施丈書其事以登本報而標其目曰歌樓　質頓悟救災吁湘君一小女子耳而能憫彼顚連動其惻隱我輩鬚眉七尺識見當較若輩爲高而乃袖手旁觀不爲佽助撫衷自問有不漸汗交流者乎我乃於計窮力盡之餘輾轉以思爲籌賑諸君進二策焉一須嚴定章程一須婉言諄勸嚴定章程者何滬人士多喜乘馬車十餘年來馬車之行日增月盛四馬路一帶開至數十家車以數百輛計每當虞淵　落廣陌風來團扇輕衫飇馳電掣或携勝侣或挈名姝遨遊於靜安寺一帶每至夜深人靜轔轔聲猶不絶於途初時惟逛申園近更開設西園旣可品茗以滌煩襟又可酌酒而談心曲或有烟霞之癮則亦可横陳一榻吐霧吞雲以故帽影鞭絲益覺如潮如海車中人大抵豪華子弟富貴紳商逞豪舉於一時不惜揮金如土勸其稍稍助賑當亦無所不能鄙意擬定一章程客有欲坐馬車者令其輸洋一角又恐責成御者或不能涓滴歸公當告諸捕房請巡捕頭派撥捕役守候於馬車必經之泥城橋堍遇有揚鞭過此者使輸資而後行不遵者量子科罰倘馬夫加鞭逕過則罰馬夫亦如之核計一日之中馬車過此者不下數百輛可抽捐洋數十元所出雖微所得當不爲不巨然非捕房協力不爲功婉言諄勸者何滬上趂錢之易無過於醫生合城中及南北兩市之爲大方爲外科爲女科爲幼科爲眼科爲喉科者統計不下千餘人其最馳時譽者歲入以萬計次者亦不下數千金千餘金卽最下者亦較處教讀館豐數倍目今天時不正疫氣流行醫生之忙幾於日不暇給每當子夜猶復奔走街頭鄙意宜遴派諸人分投勸募最負重名者卽捐助數百金以至千金亦如九牛一毛略無所損以次而百金而數十金而數金各按所入之多寡酌助金資集腋聚沙易成巨欵亦何憚而不爲耶且醫生易造福亦易造孽卽稱國手亦安保無悞人性命之處况今之名震一時者未必學有淵源偶一疏虞害人不淺勸其行善正所以助其蓋愆俗言醫生有割股之心豈區區者而竟不肯舍乎或曰滬上之趂錢易而作孽多者正復不少差役也訟棍也烟館也妓寮也何處不可募而何獨注意於馬車與醫生則應之曰彼數項者旣無一綫之天良豈能勸其爲善且捐賑亦須存體統何用此齷齪錢爲哉因略抒鄙見以告籌賑諸公然耶否耶所不計也 
[本館接奉電音] 　　 
　　昨接在京友人發來電音有本月十七日上諭一道敬謹譯登○七月十七日奉上諭任祖文調補安徽壽春鎭總兵湖南永州鎭總兵着韓晉昌調補欽此 
[宫保請覲]  
　　會典載督撫三年任滿例得專摺謝　恩恭請　陛見展棒日之誠遂瞻雲之念典至鉅也兩江總督元圃宫保以文潞公矍鑠之年造江左右生靈之福湛恩氏濊荏苒三週因於本月初六日據情入告想依戀 
 
 

Page 2

 
 
黄扉自不得不亟伸丹悃矣百姓惟恐節鉞之瓜代也咸婦地焚願無使公歸而覊旅此間者尤如嬰兒之失慈母昔人謂可馬相公爲萬家生佛由今觀之覺君實後又有一救苦救難之金身在可見宫保之仁言聲感人不淺矣 
[詳述漢口大火情形]  
　　漢臯大火情形已據訪事人由電飛傳錄登十六日報章兹又訪悉詳細并爲之書其緣起曰　俗無論大家小户均惑于釋氏之言謂中元節冥間赦罪故必于七月中祀其祖先聚紙帛而焚原野名曰燒包袱或普濟無祀孤魂散河燈放焰　延僧道作盂蘭盆會不意十三日起風伯顚狂飛砂走石三義脫地方寛廠漢口人家皆就是處燒包袱旣經燃着被風吹上近處茅檐晴久乾枯立卽延蔓猶幸人手衆多急于救熄至鐘鳴三點半驟聞大碼頭茶館失愼登時毒焰漫天烈烈轟轟不堪嚮邇一霎時上下靠河板屋盡被焚燒地方文武各員及龍局同事人夫皆馳赴救援竭力澆灌無奈車薪杯水勢不能當以致河下所泊鴉梢船亦經焚燬船上人異常譁噪爭先斷纜隨水流出大江不意被風逼至南岸嘴與他船相遇遂致延及諸船旣上灼河脣南岸嘴一帶市房節節毗連一觸炎威卽至燎原勢盛遂順風燒去陽雙街一半直逼榮昌等諸大油棧一路向江邊蜿蜓而去燒及淮鹽騐票所曁南岸厘卡騐票委員某太守焚斃局中其大油棧四家並雜貨棧一家積貨甚多值銀十萬兩頃刻之間同付一炬是役也自三點半鐘起燒至早膳後方止約計漢口漢陽兩岸共燬民舍六七百家河下船隻近二百號燒斃若干人則忙亂中尚無確數時武峙東觀察方回原籍雇定船十來艘亦被災及兩三號幸有官船救援人口得以無恙現住水師鎭臺署中未經就道其漢口被災之處上自中碼頭下迄徐均福而止約有百十家俱係去年九月十四日灾後新建者 
[一日三命]  
　　金陵信府河距利涉橋盈盈一水咫尺相望月之十二日有二十餘歲之男屍在信府河渡口浮出身着短布衣繫犢鼻禈赤足無襪方共訝其或效尾生抱柱之痴或懷三閭懷沙之憤否則或納凉船側翻身捉月或欲眠井底酣醉迷雲因此雖打撈而未敢棺殮翌晨始有人認去盖無心失足者同日貢院對河一女孩在河邊　小衣物是處本有石埠爲大比年支搭中路浮橋之所孩纔十一歲欲藉此順手撈魚蝦爲戱跪在砌石上用小篾籃從容兠攬巡見髻上花枝映水招颭回頭呼同伴者往視不覺倒裁人水久之始撈得父母鍾愛如掌上珠聞耗奔來一慟幾絶經旁人延徐聞韶善士急往施救至則通體皆冰氣絶已久矣是晚七點鐘時淮清橋堍下有十一歲之男孩係販蘆柴船上人本以水爲家者刻下水稍減柴船高與橋甕將此孩由船上橋由橋下船跳躍便捷如履平地正不止南人使船如北人使馬也不料是時陡起風暴已將船吹開孩急欲上船不暇俯視聳身一躍墮入波心直至起更時方將撈獲尸身云 
[鴛湖秋影]  
　　十二晚漏下三滴風雨驟至商羊石燕飛舞終宵翌晨卽薄寒中人釀成秋意幽窗曉起簾淃西風不待開到黄花而己芳容瘦損矣○北門外北麗橋上有江右人開設五豐樓麫館樓後設有洋布遮陽口久不收漸形朽壞十三日下午大雨傾盆時烟囱内忽冐火星致將遮陽燒着幸已濕透火勢緩延當卽撲熄○禾俗人家有新喪者值中元節必備銀錠置紙桶中桶面書明籍貫姓名年歲于十四晚持赴郡神前拈香焚化祈神給付亡人名曰陰香是晚廟中徹夜奏樂設筵禮神至次日午前方罷而會事作矣是役也例由府縣署書吏差役承辦○中元日午前嘉郡城隍正欲出堂而降大雨銀河萬丈從半空中倒瀉而來滾滾滔滔不可抑遏雖會中人興高采烈仍舁神像由西河街塘灣街進壇弄至邑厲壇巡繞一周衣服沾濡已若雨淋之鶴矣何天公之不做美哉 
[粤西雹患]  
　　聞之京友云廣西泗城府凌雲縣屬猝被風雹田禾多有損傷房屋亦間有倒塌者小民蕩析離居情殊可憫護撫李鑑堂中丞已得報飛飭所屬會同查明被災户口妥爲賑恤矣 
[撥給銅價]  
　　上月寳源寳泉兩錢局工程將告竣招募爐軍亦已符額一俟承修大臣騐收後卽可由户部具擬覆命諏吉開工矣但兩局存積銅斤寥寥無幾曾奏請飭李傅相購自外洋委員運京以便鼓鑄奉旨允准由部行知嗣傅相奏稱已購定日本銅一百五十萬斤價銀十七萬兩有奇德國銅一百六十八萬斤價銀十八萬數千兩俟解到天津卽委妥員赶緊運京云云刻户部擬令江海關由正月初九日以前洋藥稅銀項下撥銀十七萬有奇解交北洋以償日本銅價其德國銅價亦令江海關於洋藥併征稅厘項下如數交北洋轉給刻已飛咨江海關遵照矣 
[京師紀要]  
　　七月初七日有密旨經軍機處字寄交步軍統領順天府五城嚴拿要犯當經各衙門揀派幹役分往南苑四面各村落明查暗訪連日獲到數犯解交刑部審訊聞所拿者卽前報紀行竊南苑牲畜拒捕傷官並刺斃馬甲兵之要犯云○神機營馬步各隊分撥一半隊伍擬八月十七日前往南苑駐操仍須奏請諭旨恭聞皇上於九月初臨幸南苑閲操圍獵諒中秋前後可降綸音矣○洪文卿星使鈞已於初三日進内恭請聖訓聞星使尚未成行蓋因應遞德俄奥和各國國書尚未備就須於初十日出都云○内務府咨傳侍衞處鑾儀衛所有去冬恭備海差之三旗侍衞鑾儀衛官員恩賞每員尺頭一卷現經本府定於初五口開放卽由貴處派員持具印領赴府支領約計兩項所領尺頭共四百餘疋云○户部片行各旗營所有七月份應領官兵馬乾銀兩本庫於十二日辰刻開放又片傳鑲黄正黄正白等旗營應領七月季甲米折色銀兩本庫於初十日辰刻開放 
[冶城秋信]  
　　相傅七夕之雨謂之洗車雨小兒女爭以五綵絲穿七孔針就樓上設瓜果深深學拜夜旣深又親自懷硃紅盒子以綵針插之密置瓜果間來日取視盒内蛛絲所罥之多寡以卜如願與否此唐宫遺法也近世鮮有效之者乃前日畫船中有數姬忽高興與姊妹賭洗車雨約以當下所得之纏頭爲采其法剥瓜子仁排成雨中月上四字爲兩行各以心願用錢壓之時雲垂如　過雷動如蚊屯點雨已不啻在頭上矣各校書多壓雨中相知客亦多慫恿之詡爲是獨一姬壓月上有笑者有勸者總不聽少頃果一鈎掛出雲表矣遂獨勝○天久旱人肺府多苦渴養生家爭進桃花粥解煩溽然以之自奉則若瓊漿玉液以之飼人反等惡食草具前日某作坊有以粥充晚餐者作夥數人筯擊碗而誚之主婦曰粥固不宜誚亦非是亟上前批其徒之頰且曰使爾輩知啖飯不易衆夥曰是奴婢我也須與之辯辯終夕竟不直婦曰不直則奴驅婢使是爾輩自承者毋怪人家作踐也知非三年不得出乃乞其父向主婦服禮而事寢有知其事者謂寍俗以婦女舌鋒利否分巧拙未出閨先習爲銳不可當其後　砧亦倚娘子軍爲長城焉該婦素有伶俐名宜其能强詞奪理也○大板巷前日忽焚去門面四大幢正當昏黄時候趨救者如水赴學立卽撲滅有某茶室門已焦黑猶幸未及於難誠爲意想所不料或謂茶博士雖係一碗兩碗生涯而好隂行其德故臨險有一葦杭查起火之由緣某鋪有兩夥並案而食一横其肱同坐者戱之曰此座殆爲爾一人而設誤爲涉佗捘衞侯之手及腕横肱者以爲侮已太甚也舍象飲而爲牛鬥竟將桌上之洋油燈撞翻於字紙寠上兩人磅礴方酣殊不悟田單之火牛已横衝直上無處不燎之方揚於是兩人之禍由已肇不暇顧行囊衣縷而遁然池魚之殃及眞所謂聚九州鐡不能鑄此大錯矣故仇家願得來俊臣而生噉其肉○禁屠已久中正街忽有肉餡燒賣爲上元縣值日差所持吃點心者從旁爲之排解謂其味係醃臘决非濡肉差以未遂其欲殊不見信其人大怒曰若然則我當爲見証爾兩人俱隨我到官自首可也差始怏怏而去聞日内小鋪之被若輩魚肉者正不知凡幾有駛鐡槍之流犯需索已滿一千猶臥地不起經鄰佑願聨名呈送始　 
 
 

Page 3

 
 
携其所得口中仍喋喋爲復仇計云○語曰賊不偷夏以納凉者多徹夜露坐不易蹈隙窺伺也乃近日竟有反其計而用之者出人不意殊嘆賊智在君子之上也三條巷某公館久爲妙手空空者所嘗試以房内熱于蒸釜悉移榻廊簷下忽房内啐軋有聲主人急呼猫賊遂僞爲鼠鬪且相逐少頃又爲猫嗚嗚似已搏得一鼠者主人遂不顧鼾聲如雷天將曙始覺重門洞啓燭之則席捲一空賊并不知何時兎脫矣聞日内此等事層見迭出或挂梯於墻或倚竿於户皆趁人坐院中而探囊胠篋一網打盡趙子龍一身都是胆此賊正與相似特其所禍者多小户人家則未免盜非有道耳 
[杭城賽會]  
　　杭城助聖會兵燹以前首屈一指是廟係昭忠祠供神係褚遂良廟中司事皆絲業綢業機坊故均不惜縻費以爭奇而鬥 
勝承平以後歴年雖亦迎神出巡然第奉行故事而已今歲錦成錦昶兩綢莊往甬東貰來賽會物件遂致哄動一城月之十二日早東西南北四鄉進城看會者與女絡繹人山人海城中士女不必言矣是日十一點鐘奉神出廟前導頭亭銜牌執事黄傢伙全堂軍器十八件鼓樂船一隻清音一堂弓馬四匹扮戱馬十二匹高蹺十六架香亭一座紥綢開路八架藍旗手馬一匹馬小而色純白鞍轡全新馬上紥綵綢遮陽綵綢紥邊梯子燈八架所用之綢均鮮明奪目葫蘆燈牌一對抬閣全架扮楊四郎回朝一齣以街道狹窄且碍於出檐街棚招牌故僅高插一層兩旁及上兩層皆不能用鼓樂船一隻前爲引導拜香凳兩起計二十八名凳係雕花人穿一色花市衫均戴如意紥花凉帽立閣四架衣飾亦華美罩以藍色凉傘捲棚燈牌一對鼓樂船一隻沙船全套梢婆扮白蛇精坐艙扮許仙外有地戱八折十景檐四副大頭鬼小頭鬼及無常鬼摸璧鬼馬槍捌馬傘一萬民綢傘六頂一封書燈牌全堂琉璃高照全堂點茶條盒十二架清音一堂頂馬一匹提爐香盤文武判官神像坐　轎緑呢　轎前行後擁馬槍一對會中沿途照料老約一百四五十人由大東門一帶直上轉向聨橋直街向南進司馬渡巷蜻蜓巷轉西南行由存撟琵琶街再直東至織造衙門折而北由頭髮巷馬所巷肅儀巷轉菜市橋直街過菜市橋轉由抬寳堂時已上燈繞徧東北隅街道回廟時已三鼓矣杭人咸謂此次賽會爲兵燹後二十餘年第一勝會所紥綢綵各件紥穿齊全後均暫寄鍾殿撰舊屋内初十日火警猝不能搬幸由絲綢各莊邀過水龍數架竭力保護又得其圍墻一擋故得保住此星屋不致延燒豈果有神靈爲之呵護耶 
[括蒼秋色]  
　　中元令節温郡居民皆購寓錢送往開元禪寺焚化俗謂之寄束每當六七月間瞿溪人之以冥紙持售者大捆小包相　於道去夏有董某者心生覬覦議在上河鄉新橋開設過塘行欲將冥紙每担抽錢若干業此者不服糾集多人將董房屋曁新橋過塘行槪行拆毁董赴縣控告以致兩下涉訟公庭旋經蔡某爲之調停其案始結今歲蔡又在該處派人攔收紙捐紙販黄某等謂去年曾經勒石永禁豈容今歲再抽遂糾集多人與蔡所派之人互鬥竟將收捐人毆傷三名四人受傷甚重後各紙販卽赴縣具呈而蔡尚末舁請相騐想必已有人出爲說妥矣○邇來温州瘟疫盛行而以上河鄉永嘉埸兩處爲尤甚兼人連日天氣燥熱旱魃爲災各鄉田禾半皆枯槁農民十室九病均不能以桔橰戽水灌漑田疇所望彼蒼眷佑速霈甘霖俾農民得免愁病交迫也○陳章氏之子某甲素習錢業日前因作葉子戱輸洋數十元遂竊取家中田契質錢經平杳悉當卽以第一齋明目齋及各錢莊誘賭局騙等情控諸縣署想設塲聚賭例禁綦嚴高坐堂皇者當必有以懲治然甲苟守身如玉亦何至入其彀中哉○永嘉縣恩邑尊因公晉省將浦江任上諸事交代一清於本月初七日附海昌輪船返甌○海昌輪船于初七日抵甌各　 
店鋪托帶零星貨物均被甌海關巡丁搜去各店鋪遂紛紛赴關禀請給還並求明示定章以便此後得有遵循稅務司諭以且俟後訊 
[科試有期]  
　　聞王大宗師定於八月初三日按臨蘇郡雖尚未見明文而多士之磨厲以須者已無不料理琴書躍躍欲試矣 
[解犯回來]  
　　鹽梟陳靄川等前在太倉境内强搶官鹽經莫直刺移文上海縣緝拿蒯大令奉文後飭捕役柴樛趙金等先後拘到陳妻某氏并其黨徐桂林等五人庭訊之下均不承認因飭分别覊押前日大令備又飭該捕將案中男女五人一併解太倉州訊辦昨日捕役等回申投案禀覆繳呈回批 
[童孩可憐]  
　　昨日九點鐘時有一鄉童年可十四五歲手携一竹籃盛青蚨三百翼在本城晝錦牌樓陳姓門前啼哭觀者如堵或詢以故童言母親向隣人借布二疋於今日黎明時飭我入城售錢糴米一斗及錢五百文放在籃内正欲遄回行經陳市安橋偶然小便回顧則錢已被扒手攫去祗剩三百文乃隣家託買紅糖黑棗者現在如何回見母親言已復泣後有憐之者子以錢二百文童乃道謝而去 
[免笞交保]  
　　法包探王榮培等在誠和錢莊搜出銅洋將莊主鎭江人張子卿解送公堂王鴈臣司馬訊供之下着卽送縣辦理此已見諸前報者也前日縣署帮審委員宋莘樂二尹庭訊之下張供稱此洋實係門莊誤收並非販賣二尹以証據鑿鑿尚敢抵賴飭笞以儆其餘正欲行杖張狂呼生意中人顏面攸關務求免責二尹遂飭姑緩加杖着具永不再販銅洋切結交妥人保釋銅洋銷燬 
[割辮駭聞] 　　 
　　昨日午後有金陵人某甲在邑廟豫園内戱法塲閑看而髮辮忽被杭州人某乙割去半截甲覺之大怒將乙扭赴巡防總局喊控馮蓮士　刺飭將乙交四鋪小甲看管着甲具禀呈候訊究未識其中有無别情也 
[疉犯騙案]  
　　慣行詎騙之朱東生劣跡多端罄南山之竹不足以書竭西江之波不足以洗前因犯事管押英捕房開釋未久卽以計騙取黄泥墻之水蜜桃經法會審員王司馬訊辦管押法捕房又有英租界開銅鋪之鄥裕友周三仁投英捕房報被朱東生騙洋經捕頭飭包探秦少卿至法捕房提朱昨解分堂該包探申訴前情鄥裕友稱前在英捕房爲出店與在押之朱東生有一面之緣現我辭歇與友人周三仁股開銅器鋪日前與周同行時突遇朱東生招呼問我現作何事答以開銅鋪伊言現在武昌輪船爲侍者在船西人有紫銅二十担有銷塲否價可從廉隨與言明同到船上看貨論價及雇杉板渡至輪船朱又言銅係西人之小貨價值格外相宜定可取利朱諳西語不知其與一西人作何言語又向我言價值聽憑我定然係廢銅卽要付洋出貨極遲則先付定洋明日出貨我卽與周三仁湊洋四元一角交朱朱又向西人說話後交我西字條一紙說是提貨單我登岸别去約時備洋同往提貨然我與周均不識中西字及將字條交人觀看皆言非中非西寔不成字始悟遭騙又至輪船詢問並無紫銅出售根問與朱同到過一節據船上華人問西人則稱昨來之人向不相識據言是牛肉庄夥兠銷牛肉未成而去爲此報捕提案請追銀洋紙條呈閲周三仁供與同朱東生供不敢再犯誑騙與鄥爲友曾向借洋四元容卽料理太守謂爾惡跡甚多前次雖經管押期滿未便開釋爾父母投案保爾不再犯事如再有前項情事願斃杖下且有切結姑從寛典交爾父母領去爾又在法租界誘人買水蜜桃藉以騙洋已由王大老爺訊明處治何謂不敢犯事現又騙鄥之洋尚敢飾詞爲惜乎可惡己極爾神通雖大國法總難逃也隨判朱押候傳其父母到案再行究辦 
[英界公堂瑣案]  
　　施阿七稱開小茶館昨有胡益仁許峯亭二人來啜茗不知因何擾釁被打毁檯子價值洋半元向索不償報捕拘案破檯舁案請爲追償胡供江北如臯人現推東洋車被許欠洋四角向索一再延約因與爭論彼此悞將茶館檯子碰碎許供曾欠胡洋四角約再遲三日照還因不允而致口角今願還洋蔡太守隨判許還胡洋四角再各繳洋二角合成四角賠修茶館檯子○湯陶道稱爲小工昨在浦灘見 
 
 

Page 4

 
 
薛阿生携帶包内之物形狀慌張阻住查看乃是手槍反與我饒舌由捕拘案薛阿生供在浦灘拾荒見有手槍二十枝因卽拾取當被湯陶道所見欲與我分拆不允以致爭論由捕拘案蔡太守謂此係軍火隨飭將薛阿生及手槍一併解送道轅究辦○賀寳順稱開醃肉店四次失竊醃肉共直洋六元昨因王春林又來竊肉拘交巡捕送案王春林供向伊賒取現惟求恩蔡太守隨判王春林發捕房管押二十八天以示薄懲○三十三號華捕稱工部局定章不許馬車行在當街洗車因其碍路又壞街道陰溝也違則拘案判罰昨見吳金生違章在街心洗車爲此拘案吳金生供在門前路略洗車輪尚求免罰以後决不敢再在門外洗車蔡太守謂馬車行違章洗車宜照向例判吳金生洋一元撥充西醫院經費 
[法捕房瑣事]  
　　某甲於前晚扭某乙至法捕房據云結欠往銀兩二百數十兩屢索不還近且避面今得在途相遇爲此扭送捕頭着暫押以候解訊○巡街捕見金利源碼頭堆有木料小東門小弄中亦有之恐礙行人故報知捕頭昨晨飭包探王榮培前往知照着一律移開該帳房以定於今日裝船毋須再移○甲乙兩人於前晚至新街花烟館吸白烟經該鴇赴捕房告知派捕將兩人管押侯訊 
[正字]  
　　昨報病容可憐條内有客寓匿病不報及地保有勒索情事察出重辦等語地保二字誤排公所合爲校正 
[恭輓平乘師母姚恭人]  
　　坤德著賢聲健挽鹿車日守班箴驚駕返蕊宫黄歇浦邊悲夜月師門傳噩耗遙知馬帳霜添潘鬢念衣搜藎篋赤嵌城畔哭秋風[  門生王承曾白拜]  
[送小桂林返吳門調寄浪淘沙]  
　　握手未經年又著歸鞭驪歌唱微暮雲天記取紅牙親按拍酒後茶邊故國渺雲烟别緒縈牽相思徙倚小窗前佇望平安傅兩字一幅魚箋[  半人塡詞]  
[蘇省撫轅抄]  
　　七月初十日候補道丁兆基辭行赴蘇松太等處巡緝卽用縣祥安禀辭赴金陵差委○十一日候補府周蓮禀知辭奉委赴江陰公幹三品頂戴陜西候補直隷州易逹鎭湖南人由金陵來赴廣東同知銜前昭文縣黄璨禀知交缷昭文縣事回四品頂戴浙江候補知縣宗得福禀知交缷電報局卽辭回浙江五品銜河南候補知縣謝庭芝禀知今日接辦蘇州電報局差○十二日播轅牌示照得委署奉賢縣典史歸清第繳札改委遺缺查有儘先前補用巡檢堪以委署嘉定縣典史金振族在任病故遺缺查有儘先補用巡檢沈爾繩堪以委署震澤縣震澤司巡檢楊湛恩在任病故遺缺查有儘先補用從九霍正坤堪以委署鈞限於本月十六日清晨來轅聽候給札赴任○十三日新選溧水縣譚日襄浙江人禀知由金陵來蘇禀到 
[江督轅門抄]  
　　七月初五日海門同知李春藻到交缷回省分發江蘇卽補道凌蔭廷禀到○初六日知縣劉學省銷假回○初七日分發江蘇試用縣丞饒能弼由京來到省兵部職方司主事周繼昱辭行回京○初八日分省知府劉銘勳辭回湖南○初九日候選從九汪斯熖到見江西來○初十日提督郭寳昌見辭赴上海○十一日同知章銓禀知通判王煥煃病故 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[鄂省官報]  
　　七月初四日候補同知李燦校奉委解荆州滿營秋季米折餉銀禀知次日禀辭初六日新選宜都縣玉冠男新選咸豐縣吕福恒俱奉藩臬憲委江夏帮審案件禀知湖南布理問全興候補典史徐本麟俱送欽差來省禀到見辭初七日候補通判包希蘭自烟臺回省禀到候補州趙毓楠奉委代理武昌縣事禀知候補縣李著謀奉武昌府委巡查江面禀知辭候補縣丞戴立謙奉委辦湘口厘局禀謝候補巡檢湯熊缷辦長江埠厘局回省禀到並奉委調辦漢鎭藥七局禀謝初八日署黄州府武黄同知謝樹森見辭並銷漢鎭藥土局差候補通判林源解五批制錢赴京禀辭方詠沂自沙口解餉來省禀到見雲南候補通判謝光燾解二批京餉來省禀到見調署圻水縣事署漢陽縣林禀見謝飭知署恩施縣朱恩錫禀見謝候補縣馬士慶自羊樓峒彈壓回省銷差禀到見初九日候補縣陳澍霖奉善後局委赴裏婸公幹禀辭署鹽道憲惲觀察署漢黄德道並監督江漢關江觀察俱擇於本月十二日午刻接印前任武觀察交缷之後卽回山東原籍終養 
[邗江官報]  
　　十二日新委角斜塲唐鹺尹禀知赴任○十三日許分轉開文委解京餉○署白塔河巡檢周鹺尉禀知缷事回○十四日鹽捕營曾都戎赴省公幹 
[宦途苦狀]  
　　天下宦途之苦隨處皆然惟浙江爲最而浙江之正途則尤甚前者山左高君鵬飛以名進士需次浙垣今春因景况厅窮甚至自縊近又有四川人周君繩武字烈甫以卽用籖分浙省候補十餘年得補青田嗣丁外艱因官累覊留　克返里奔喪賴門生放舊仗義解囊始將數千金官虧繳楚於客冬孑身還蜀料理葬事因川資不給未將眷口偕行不意今春三月間周君在家忽爾病故初君之離浙也適夫人正懷六甲二朋間幸產一子想距數千里一月之間一生一死父子未及一面眞可傷矣其夫人聞耗屢欲自盡皆爲僕娼所阻嗚呼呱呱在抱　告無門甑釜斷炊束手待斃知之者雖勸以撫孤事大未可身殉無如旅居不易度日維艱而萬里雲山欲歸不得且有周君兄嫂二柩在杭舟楫之資非千元不辦官塲如此解槖有誰而顚連無告之情眞令人耳入忍聞目不忍見顧世之好名者大都皆舍近務遠願出私藏賑數千里之困危而目前之寡鵠孤離一仕啼泣反若漠然有識者誠不解其用心之何在也余目擊傷心不忍緘默用特告諸海内倘有好行其德務實不務名之君子慨然援手解倒懸於眼前當與直東賑濟同功矣[  目擊傷心人代啓]  
[收支核數]  
　　七月初户部准奉宸苑咨稱所有六朋分收過各欠員按交五免五章程認交南苑工程銀數及六月分放過工程銀數開列清單報部查核一前任崇文門監督額駙公景君壽認交銀五千三百二十二兩零一前任崇文門監督松冡宰溎認交銀五千三百三十二兩零一前任坐粮廳監督甘肅安襄道陳觀察維周認交銀一千二百兩一前任坐粮廳監督吏部郎中誠君勳認交銀二百兩以上四員認交銀兩均經照數收訖其放欵一放過　釣魚臺工程銀五千兩一放過　南苑圍墻工程銀五千兩 
[痧無死症]  
　　急痧一症或謂貪凉而得或謂受熱而得紛如聚訟及至用藥主温熱者十死八九主寒凉者十死七八舉國皇然莫之能救故上海租界一日死者數十百人其實曰凉曰熱皆是也嘗考此症卽乾霍亂人云急痧霍亂轉筋俗名吊脚痧上吐下瀉者卽正霍亂也霍亂不醫十當死六七乾霍辭又醫十死八九救之之法針刺手足灣者十愈五六服本地藿香正氣丸者十愈六七服廣東藿香正氣丸者十服十愈余試之已多年矣以廣東陳李濟爲最上海何均年次之其餘各家未經試過不敢妄說伏願仁人君子廣試廣傅爲禱[  來稿]  
　　謝池春　讀報章論夜游之害晨鍾暮鼓勸世良箴謹題一闋呈霧裏看花客海上忘機客北濠居士花縣後人惜花仙史青藜閣主人拍正○攬轡馳驅豪放迥殊安步滌煩襟娛情四顧郊原開朗邀良朋齊赴恣遨游不分朝暮　炎凉頓變何爲深宵如故領醫箴動人驚懼翩翩公子總無非在趣暵更殘衣霑露[  錢塘可主人施則忠倚聲]  
[上海四馬路文報局内恊賑公所經收賑捐七月中旬清單]  
　　十四日救災免灾單安徽無爲州永和市隱廣生典同仁集助十元永和公典九元屬植齋和典行　公店三户各二元益美號吳序東義泰益大億大啓盛全興李相廷不署名無名氏豫康十一户各英洋一元無名氏無名氏二户各本洋一元長裕分店本洋三元黄　亭無名氏曹植夫三户各英五角周金發二角五用吳滋春二角五分又本二角六分彭海樓五百文劉德興三百戴維新任裕泰二户各一百五十同和店劉鼎泰戴和興湯萬興任元泰任德泰方恆豐王大雅戴樹生吳麒生廿户各一百以上實收英洋五十元内有爐胚洋一元○又單本埠厚　莊募各雲士五元○又單　　社募各發士二元○又單海鹽桐華舘主人陸元○又單生源米行募一元○單寗紹台道署中募求安氏五百日月生玲生願隱氏李世綸堂四户各二百平安氏一百文實收洋一元又錢四百文○受福册綏字三十二號蘇垣黄麟生兄平江吳第十元平江黄宅二元○使君受福册本埠晋甡庄交來無名氏二元○本埠惠泰庄交來蘇城醬業公所潘仲溪先生續募交第陸十九次賑欵潘珙先求病速愈十元成德求病退身康十元又張蕙生翁募無心人無名氏二户各三元蘇鹽棧三元又潘少伯翁募其如玉三百四十五文孝友堂三百文許可記有心無力二户各二百文實收英洋廿九元○本日共收英洋一百另七元爐胚洋一元錢四百文 
[上海四馬路文報局内恊賑公所經收賑捐七月中旬清單]  
　　十五日受福册公字四百十三號蕪焚沈納棄無所不可人募無名氏十元宏遠堂六元無名氏洗雲軒二户各四元新關科房二元袞繡堂賜福堂天賜堂新關北卡司友許子駿絶處逢生客吳門棄士焚沈納葉無所不可人七户各一元○又册四百十二號金匱縣暑李風笙先生助洋六元又　募吳耀堂二元劉藴山顧湘知足齋金匱縣漕房王秋潭黄鳴罔七户各一元趙竹山鄧伯華羅炳華懷德堂范燕臨堂吳安懷堂存德堂徐王韋馬望松華春坡補遇齋十一户各五角裴馮之泰銘三二户合助五角保滋堂李三角慶宜堂王二角謝晴軒鄧仲瀚二户各三百實收英洋廿一元又錢一百文○作善祥册江千厘蜀募范叔友三元五角節省齋三元葉渭川一元五角陳光林陸朝標吳新三户各一元○又册汕頭廣泰來棧二元○康字册宜興　内通眞觀菴隱名善士募求資先父母冥福一元任記三百文六經求平安二百文聊盡意心二百五十文同登氏少記不書名淑記元記湊數氏六户各一百文又交來趙倖人先生募錢漢文求興隆卿記保錫麟三户各一元求保平安斯吉祥二户各五角錢老五三百文又王春輝先生募濟記鶴記二户各五百文尚記三百交兆記二百文實收英洋八元○有感斯通册杭字蕪湖焚沈納葉無所不可人募新關北卡司友竹齋一元○本埠恆豫莊交來芝嶺山樵十元恆利莊來無名氏五角○湖北督糧道署内諸同仁五元○本日共收英洋九十元小洋五角錢一百文 
 
 
