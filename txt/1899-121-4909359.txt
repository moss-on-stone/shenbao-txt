# 1899 - 121 - 4909359

 

Page 1

 
 
[翹盼仁施] [  申報館協振所謹啓]  
　　天災流行國家代有然從未有如去年山東諸郡縣之甚者山東地居北省田疇瘠薄小民本貧苦不堪平時終歲勤够猶苦難謀一飽至去年而霪霖洪水稠疉而來滾滾波濤赤地千里民生昏墊家室蕩然不特田榖顆粒無收卽雜糧亦無從下種以致飢黎載道餓殍纍纍存者枯瘠如柴朝不保暮死者胔骼狼藉盡飽　　甚至家有小孩欲易數百錢而不可得傷心慘目莫過於斯本所籌振有年雖極艱難斷不忍半途而廢正在羅雀掘鼠支絀萬分而皖之鳳　毫渦江北之徐淮海諸處又洊飢疉告其慘象竟與山左相同籌振之艱至斯而極因延名手　成災象印册　捐於二月十一日隨申報分送所望寰中義士海外仁人减日用之資爲行善之舉多則盈千累白少至百文數十文但祈早沛甘泉卽可多拯垂斃飢民之命眼前功德食報無涯他日者五桂三槐公侯萬代實本所所馨呑以祝者爾　此布擁伏維德鑒 
[論坍奇災]  
　　本月十三日本報紀姑蘇訪事友人來函云蘇州盤門外吳門橋南首淸風明月樓茶肆兼設烟寮係新程房屋計四間間上下樓房十六楹本月十一日午前九點三刻鐘時正當早市座上客滿忽聞轟然一聲無異山崩地裂樓屋兩進盡行坍下客之逃避者僅得十之一二事後查檢樓上共壓斃七人身受重傷者二十三人其餘斷經折足者不計其數至十六日又接來函悉是役共斃二十三人受重傷者十七人微傷者二三十人日來屍身尙未扒出吳縣主　葆臣大令聞報詣勘諭令地甲赶緊查傳屍屬棺殮舁回其無人認領者由縣給發衣棺爲之收殮執筆人閲之不禁惻然於心而遂不能已於言矣夫坍屋常事也坍屋而傷人亦必然之勢也惟屋之至於坍遠或百餘年近或數十年　木朽　柱　搖動屋主貧不能翻造東修西補卒至無可支撑頽然傾廢其坍也固無足深怪且所坍之屋以住家破户居多或鄉村僻處因陋就簡風雨飄搖易於傾圯向游北省每至夏雨時行之後秋風勁疾之時房屋之坍倒者日有所聞因北地多用泥牆屋頂亦皆蓋泥一經風雨不止必至傾頽然傾之易而造之亦易旣不費工又不費料是以視爲常事從無有驚駭非常者然亦多在鄉落之間至廛市中則罕有所見若南省之屋皆係磚木蓋成堅者可歴百餘年次者亦得支持至數十年若在廛市中更不至於坍圯誠以廛市中若係自造之屋旣設店鋪經營修理自易若係租屋則屋主有租金可收必修理整齊始能招賃否則零落破壞斷無問鼎之人以故屋主卽無餘錢亦必多方籌措使之輪奐一新以　可收租息蘇省係通都大邑盤門外又新闢租界市面之旺不問可知不謂竟有災生意外若斯者不知此屋係茶肆主自置之產抑出貲租賃者若係租屋設肆則屋主但知貪取房金不顧利害以致慘斃多命當時刻工减料爲省錢之計此時問心安乎否乎卽使利令智昏置人命於不顧而旣經坍倒工料必致蕩然貪小失大至此當亦可以悟矣若係茶肆主自造之屋則其居心更不可問蓋茶肆烟寮非别業可比出入擁擠易來意外之虞且别業卽房屋卒傾傷人亦　不至如此之衆俗有坍屋必晝坍橋必夜之諺以爲天地好生其中若有神助因橋樂夜行者必少而白　坍屋易於逃避故也言雖近誕亦尙有理惟茶肆烟寮在閙市之中無不座客常滿卽在白晝亦有逃之無可逃者故建造此種房屋更宜加工選料西人於此種房屋落成後必須勘騐如不堅固不准開設中國苟能倣照此法則此後保全人命　不少也抑竊有説焉此次被壓者雖皆歸之於大數適然而屋主肆主則斷不能辭其咎地方官自宜提案訊究分别科　爲懲一儆白之計否則此處市廛日旺一日茶肆烟寮日增一日恐造屋者但求牟利將來必至又蹈覆轍也　之以告當世之知利害者想不河漢斯言　 
[本館接奉電音]  
　　昨日午前京師飛電傳來上諭一道敬謹譯登○三月二十六日奉上諭福州將軍著湖北布政使善聨署理迅卽來京陛見欽此 
[力圖自强]  
　　西字報云中國皇太后見近日外人多所誅求各省海疆不得不　爲之備因欲於整頓陸軍之後整頓海軍已飭榮中堂倩德國某廠定造戰艦六艘按中國刻下正當庫欵支絀之時太后果有是命眞可謂竭力整頓矣 
[法人論比]  
　　香港循環日報譯法字報云西歴三月二十二號法下議院長外部大臣飛例禒氏宣言曰近聞比利時國向中國索開漢口租界以僕觀之此事當無所齟齬蓋一千八百六十五年中國與比人立約時已於約内載明中國允比人在華建造屋宇且可由中國將形便之地畫作比人租界矣 
[浙臬出缺]  
　　杭州采訪友人云浙江臬司丁濳生廉訪素有痰喘之症本年正月病勢日增請假調養至二月下旬略見平復乃復銷假從公旋以政務殷繁舊疾復作延至本月二十二日戍刻溘然而逝仁和錢塘兩邑尊聞訃卽　往料理一切事宜旋於二十三日亥刻大殮將印信封固命家丁齎送撫轅所遺之缺上憲擬委連憲世振之都轉代理而以杭嘉湖道陳養源觀察代理運篆 
[籌備倉儲]  
　　紹興采訪友人云去夏官中辦理平糶將義豫兩倉積榖出售一空事後　按畝抽捐隨地丁帶收購榖儲倉以備緩急現經紹興府熊太守禀定每征地丁銀一兩隨收積榖捐錢五百文然惟種稻之田地丁銀在一錢以上者照捐山蕩免之其有雖係稻田而地丁未及一錢者亦豁免刻已查造户册刷印捐單一俟上忙開征當卽避照辦理矣 
[科試先聲]  
　　松江訪事友來函云江蘇提督學政瞿子玖大宗師定於四月初一日取齊松郡各屬生童日來各書肆知文旌戾止在邇皆至貢院左右賃屋開張滿架琳琅燦若雲錦真院中亦經華婁兩縣中所派辦差人雇令工匠大加修葺頭門外以及兩廡盧棚已一律高搭彩繪一新矣 
[浙省官塲紀事]  
　　杭州訪事友來函云候補縣程幹臣大令忠詔現奉藩憲飭知補授武康縣隨赴各轅禀謝○本任縉雲縣准調平陽縣謝建臣大令焯瑩於本月二十日奉藩憲牌示飭赴新任○錢江水師統領　副戎友章現奉撫憲札飭統帶浙江新軍右營所遺錢江水師一差委前省防統領李副戎成林接統又外洋水假統領委直隷州李 
 
 

Page 2

 
 
刺史　　　統刺史已於本月二十一日起程馳赴差次矣○蠶事初興應徵繭税現由牙釐總局札委各員設局開辦仁和和馮别駕教典錢塘餘杭委葉司馬祖巽蕭山委張司馬臨吉嘉興委印二尹瑞梁刻已次第赴局謝委擇日到差矣○杭省自開闢商埠設立洋關商務日見興旺去歲復在嘉興設立分關以防偷漏所有稽查洋藥一差刻由道憲札委蘇二尹彥章前往辦理 
[甌郡官塲紀事]  
　　温州訪事友人云署理中營守備鄭守戎新莩現届瓜期已由上憲委員庖代大約猶淸和月上旬卽須交卸矣○温州府潘菊顔太守札調樂淸縣盛宇堂明府及袁新栽叅軍會審嶧頭埭董事葉獻琨攻訐邱委員一案明府一再開導諭令遵斷息訟葉終執迷不悟明府大怒發回管押禀請太守親提覆訊○本月十七日永嘉縣秦鹿苹大令輕輿减從親詣上河鄉仙門大德寺盤查積榖並會同紳範簿辦捐榖事宜次日午後始公竣回署○分府委員顧子賓大令鴻歿於差次少君擇期本月二十四日扶柩附招商局普濟輪船繞道申江遄回珂里安葬 
[皖省官塲紀事]  
　　安慶訪事友來函云署太平府楊太守綜淸邇因政體違和請假調治藩憲委候補府杜太守恩榮前往代理○撫憲鄧大中丞近以時事多艱必須講求武備爰於省垣設立武備學堂招集聰頴子弟入内肄業本月初旬已挑選數十名委候補府楊太守奎綬覆加考核太守奉委後示期二十二三等日考試○本任靈璧縣教諭胡廣文靑雲蕪湖縣河口司巡檢呂少尹　均於本月二十日奉藩憲牌示飭回本任○候補巡檢唐少尹錫桐曾補上土分司嗣因丁艱開缺現已服滿來省臬憲李廉訪委赴涇縣帮辦保甲事宜少尹奉札後卽詣轅票謝料理起程其餘委赴各屬帮辦保甲之員亦均先後禀辭馳赴差次 
[蓬瀛靑鳥]  
　　日本長崎埠訪事人云中國駐長崎理事官張子豫司馬桐華航海赴東京謁見李星使請假三月回籍爲太夫人稱　所遺長崎理事一缺星使暫委蔡二尹署理目下尙未到崎也○長崎各臣商設中外總會於櫻町市役所畔凡中華及泰西各商人必品行端方名譽素著　始准入會入會之始須繳銀貨十元此後則每月二元然華人之入會者刻下尙未有人也○西四月二十七號宮崎來電云本日一點五十五分時地震幸人民屋宇不致損傷○日本有志之士欲干預國政及在廷諸公之欲行新政者必先往各地游説一則探外黨與巴黨之意見二則收攬人才以資臂助凡黨中人一經專權所有秉政各員悉將同黨之人位置故自去春伊藤侯退位以來已兩易朝臣矣目下新政黨秉政其自領爲西鄉侯從道某日憲政當中人三浦子爵往新澙縣游説甫至越後之高田地方投宿旅邸突有壯士向前猛擊致頭部受傷又有數人以木石遙擲隨行之山田氏傷及左肩幸巡街捕聞風奔至揮劍恐嚇始得驅散事後拘得小松喜藏小松啓吾大野甚期飯塚鐵郎等四壯士送任檢事局中未知若何科罪也○日本報載有法人察得四川省江北數百里内礦苗甚富擬向總理衙門索取未知能遂其欲否○法國大統領近由公使寄來累窮秃諾爾大綬章一枚贈日世子○日來叅謀總長海軍大將川君上操六病勎沈重日皇及皇后均遣官問慰並著岡侍　往診閑　宮有棲川宮兩親王亦往問候○美濃國上郡長瀧寺爲一千二百餘年之古刹寺中七大佛眼乃金剛石所嵌前有美國人出金四萬圓購求寺僧不許突於日前不知因何失愼致妙法蓮臺悉被燄光佛收去最可惜者爲聖武天王時所藏之眞經二百六十五箱聞由天竺取來雖當時取出一百五十四箱然尙有一百十一箱已成灰燼其他金銀物件不計其數計値銀貨二百萬元八幡警察署中人聞警往救時勢已燎原　可收拾遭此大刼想亦有數存焉 
[四海鯨波]  
　　烟臺訪事友來函云登屬各縣相斷舉行縣考前由福山縣示諭闔縣文童擇於二月二十一日開棚考試刻已一律告竣矣○糧價過昻貧民艱於粒食邇由縣尊出示曉諭支放倉榖准無力村民赴縣糴取惟須具有村長保條以便秋收時繳還○烟臺口山嶺廻環風　頗爲檢惡來往過客偶一不愼時有失足之虞某日有輪船開行時有一女子乘杉板船渡登膽怯力饀墜入中流幸有隨行之棧夥素諳水性躍入洪濤巨浪中竭力救起得慶更生○牛肉一物向來比猪肉價賤近以西國兵船停泊者多銷市日見暢旺各屠作因之大獲其利惟所需牛隻皆由西府販運而來説者謂彼處向非游牧之區不過農民貪圖重價將所豢耕牛出售似此日事宰割恐三五年後一元大武將無噍類矣 
[鑑湖波豰]  
　　紹興采訪友人云越　向稱樂土狗偷鼠竊間或有之從未聞有月黑風高明火執　糾集黨類施放洋槍桀石毁門强刼財物者乃近來如淸水閘陳姓夏履橋汪姓傖塘馬姓棲鳧徐姓傳盛童姓謝家塘王姓等家或但行刼或兼傷事主數月之内幾於數見不鮮而上虞餘姚兩縣境尤多蓋以兩縣束南鄉林密山深游勇台匪恃爲淵藪是以飢則四出刼掠飽則入穴深藏也語云星火燎原蟻穴潰隄深恐一朝突起揭竿卽爲渦陽土匪之續官斯土者其亦加之意乎○分紹差遣委員浙江候補黄史尹直卿少尉籍隸西川備員東越賃城隍廟前周慈屋爲公館是屋計共兩進前進平屋後則樓房樓之西卽校塲地曠人稀四無鄰舍本月十八夜有偷兒從校塲邊穴牆而入是日適雇甄瓦匠修屋有梯斜倚慺旁偷兒緣之而登撬窓入臥房竊去衣箱四口時少尉伉儷皆已入黑甜鄉蝴蝶雙飛同尋好夢迨一竿紅日光射錦愇睡眼朦朧瞥見樓窓洞啓急起查檢知有梁上君予惠臨遂　具失單飭丁投山陰縣署報案縣主寗大令立傳捕役至子限三日破獲次日公館中人偶至後園拾得當票六紙知是偷兒送還因備本向柯橋鎭某典取贖約需錢八十餘千文 
[洪都佚事]  
　　江西訪事友人云經訓書院山長皮鹿門内翰自今春被人奏叅卽力辭講席刻由署臬憲周瀚如廉訪禀明撫憲松鶴齡中丞會商學憲李伯虞宗師另聘程稻村主政坐捕皋比已於本月十九日開課矣○鄱陽縣缺上年經大憲奏請以德興縣陳明府祥燕調補奉部覆准隨卽飭知交卸赴任近日明府整理交代事宜業已淸楚遂命駕至省禀見各大憲不日卽當前往履新矣 
[鳩江談薈]  
　　蕪湖訪事友來函云本月十五日爲蕪湖縣試二覆之期四書文題子曰伯夷叔齊不念舊惡兩章賦題若個書生萬户侯賦以題爲韻詩題祇得高下山花遠近紅得花字風箏雷鼓雲錦雨珠各七律一首十七日三覆四書文題昆弟之言至孔子以其兄之子妻之輸題移孝作忠論詩題賦得硯田無惡歲得田字十九日終覆四書文題吾聞其語矣上一名吾聞其語矣下一句均作一小講二十日亭午時發出正案諸童之得列前茅者無不欣然色喜轉瞬府試將届又當摩厲以須預備錦標快奪矣○長江輪船上下每多匪徒溷跡其間探囊肢篋流毒無窮蕪湖除設有稽查輪船委員輪班彈壓外復飭保甲線勇密伺江干遇有若輩竊贓登岸卽卒然掩捕不使漏網用是輪船行過大通以下金陵以上失竊者鮮有所闻本月二十日元和輪船抵蕪有積竊五人各於船中逞其妙手悄焉登岸至河南大巷口某茶肆煮茗談心以爲天外飛鴻斷非弋人所能纂　不意緝捕線勇已跟蹤而至立卽拘送保甲總局總巡陳晴溪叅軍研訊之下五人供認同夥犯竊不諱並呈出贓銀三十元及天鵝絨坎肩白銅脚爐等物云皆竊自輪船叅軍卽錄供禀奉道憲將情節較重之張學庚王立成鮑老么三犯移送蕪湖縣署管押其餘　玉堂小四子又名四芽子二狠則交緝捕委員饒守戌帶回另加盤詰始知所竊乃某客皮箱内衣服二十餘件登岸後卽携付匯豐典鋪質得洋銀五十元因有金陵督捕營線勇吳尙榮卽綽號小胖子及蕪湖縣捕快土才二人相與同舟共濟當各奉贈十元餘皆由同夥瓜分云云守戌　移請保甲總辦何劍如太守親自提問並將分贓之吳尙榮獲案質訊因係在官人役未加深究勒令卽刻回營不准逗留起出之贓則暫行存局以待失主認領 
[竹西瑣誌]  
　　揚州訪事友人云現當國空講求武備之時各省防營遵章攺練洋操紀律尤須嚴肅其武舉之來營投効者亦須隨同 
 
 

Page 3

 
 
學習某日鹽捕營劉都戌接奉兩江督中協行知遵卽傳諭各弁並出示曉諭曰照得練習槍砲訓勵操防實爲當務之急前經户部於武舉　　投効請免定額摺内議奏欽奉諭旨依議欽此現奉兩江督中恊王轉奉督鹽憲劉抄奉行知等因到營查原摺内稱隨營武舉須　習槍砲馬弓　或損防疏懈技藝生疎及有各項劣跡卽將隨營及武舉一併斥革如或因病告退並無劣跡准革去隨營仍留武舉以　後效等因遇　舉投効亦首重揲防練習以備將來折衝禦侮之用然練習槍砲亦不僅武舉當然卽本營候補各弁亦應時加訓練以期　益求精兹奉前　合亟示諭爲此示仰本營隨營武舉及候補員弁務各勤加練習由本府不時調操存記倘有技藝生疎定卽詳請叅革云云連日時甫黎明卽聞槍砲隆隆聲如雷震耳果能管帶得人認眞操練亦我國家轉弱爲强之機也○准補淮安府許　仙太守寳書將上漑升科局務料理淸楚乘舟至省禀辭赴任本月二十三日官航抵揚隨命駕詣運轅謁見江蓉航都轉面陳一切聞小作逗留卽須起椗已筮期本月二十九日接篆矣○兩備泰州分司所屬丁溪塲洪鹺尹紹奎因案撤任運憲江蓉航都轉查知梁垛塲周鹺尹潤堪以調署刻已詳奉督鹽憲　峴帥批准卽牌示轅門分飭遵照惟所遺梁垛塲缺尙未知庖代何人也 
[上海官塲紀事]  
　　昨日上海縣王欣甫大令懸牌署前定於三月二十八日換戴凉帽○前晩十二下鐘　江寗藩司裕友伯行　滬江昨日黎明卽乘官航向吳門進發上海縣王大令前往舟次迎送如儀○前晚英界公廨讞員翁笠漁直刺隨同江海關道憲李　齋　　察赴蘇州謁見大憲所有公廨讞政暫由帮審委員張司馬代理 
[推廣租界]  
　　上海英美兩程界邇經彼國駐亦欽使商这總署請量爲推廣總署不欲重違其意已經奏請允準日來兩國領事官曁工部局董與道憲李健齋爵察觀彼此互商亦經妥洽大約開辦之期當不遠矣 
[建局便公]  
　　江海關道李健齋爵觀察以洋務局設在滬北泥城外遇有公事往返殊多不便擬在大馬頭官廳卽前設工程局處另　一局以便辦公 
[示禁侵佔]  
　　欽命二品頂戴江南分巡蘇松太兵備道世襲三等男爵李爲給示諭禁事查接管卷内據職員趙淸源等　稱陸家渡地方冋有土地祠宇及待渡津亭皆關利益行人臨流暫駐兩處浦灘基地約計不及一畝前因年久失修致祠亭皆坍廢將頽同治十三年陸家　口興復渡船馬頭及神祠津亭均由就地監生孫壽淸等出力輸資修葺完整行人感德同稱便利禍於光緖二十二年夏間土地祠字突延寗人戚增三串使客籍流氓打毁經舉人謝源深等控縣批勘究辦迨後該祠基地請報升科又奉總辦淸丈局許批准免升科並由　示諭勒石永禁侵佔其毁壞祠宇仍由孫壽淸出資修葺近悉戚增三以洋人出面指明該處浦難英册七百十五號請轉道契致櫸會丈局勘丈義處居民因　土地祠基如被牽扯混纏難免復遭拆毁衆情惶迫訴請職等代求保全且有地棍金阿桂等唆使瞽目張耀宗在祠踞擾作踐理斥不去尤爲可惡禀請將土地祠基保全示禁棍徒踞擾並檄義渡局委員隨時查察不法渡夫等情蔡前道未及接辦移交前來除批示並准分行遵辦外合行出示諭禁爲紫示仰該處保甲及居民人等知悉爾等須知陸家渡土地祠基係屬公地且經淸丈局批准免予升科由縣示禁侵佔滋擾勒石遵守永作祠基在案自示之後如再有棍徒盤踞滋擾及侵佔朦售情事許卽指明禀控提案嚴究决不寛貸其各凛遵毋違特示 
[品蘭三誌]  
　　昨日爲品蘭之第三日會中人仍將各種名花羅列園中共計七十餘種其梅瓣桃瓣水仙瓣之類不一而足有墨蘭一忿雖色不甚深觀者已嘖嘖稱異是日輕陰醖釀麴塵不揚都人士感花事之將闌慨芳韶之難再相與筵開櫻筍詩詠荼藤直至暝邑催人始歌陌上花開之句客有餘興未闌者請待來年再觀盛會 
[賽馬閏聲]  
　　昨日爲西商補行賽馬之期卽俗所謂馬夫跑馬也是日天氣陰　午後細雨霏微沾衣欲溼是以游人寥落不復如日前之香車寳馬如水如龍計共賽七次第一次十四馬齊出由洋人之爲鑷工者代勞合生勝第二次三馬齊出又由洋鑷工代小高皮勝第三次三馬齊出愛立師洋行某洋人勝第四次九馬齊出揚子保險公司某洋人勝第五次六馬爲馮河之戯三馬同墮水中旋由祥茂洋行某洋人勝第六次八馬齊出新關辦公洋人臘納而勝第七次馬夫十三人互賽善鐘馬房馬夫阿嬌勝第八次三馬齊出祥茂洋行某洋人勝於是春賽之事乃畢 
[上海巡局瑣案]  
　　大東門外毛家弄榮泰鞋店主楊甲賃居夏姓房屋積欠租金五十餘千夏遣人投控十六鋪巡防中局局員高小　少尹提楊到案訊明令先措繳洋銀三十元餘則陸續歸楚○保甲總巡局收垃圾捐人高金寳向十六鋪一帶店鋪收取捐欵常將捐票私行　攺事由戴子勸明府查知且被虧欠錢五十餘千正欲訊究高知事不妙乘間避匿前日由十六鋪地甲拘解至局明府研訊之下高俯首求恩明府大怒判令笞責三百板再鞭竹梢五十下枷號十日發十六鋪遊街示衆 
[英界公堂瑣案]  
　　包探洪阿寳拘解小工秦渭勳萬星仿廖阿四張阿洪張雲記蔣信才嚴福生等至案禀稱伊等七人均在鴻源紡紗廠工作前日由秦萬二人爲首向工頭李榮記索取工資恃衆用武將李家器物搗毁一空報捕後由小的將一干人拘獲送請訊究李供小的充當鴻源紡紗廠工頭此次秦萬等來索工資小的答以須俟到期方可發給伊等卽恃蠻毁物小的知勢不能敵不敢與較今旣獲案叩求公斷秦萬同供不敢逞兇廖供隨同往觀不知其細襄讞委員張司馬商之福繙譯官判將爲首之秦萬各責三百板枷號兩禮拜餘人各責二百板○包探金阿三禀稱張阿三顧阿喜郭桂泉鍾老二等均在耶松船廠工作前日串竊鐵練報捕後經小的緝獲人贓送案請究耶松船廠洋人投案領贓張等認竊不諱司馬判令各責二百板○二百六十四號華捕拘解石伴林張劉氏到案禀稱伊等男婦二人同至張寳泉粥店尋釁張情急扭交小的今特送案請究張投案申訴前情石供偶爾戲謔並無别情張劉氏供袖手旁觀悞被拘解司馬判罰石洋銀五元氏從寛斥釋○包探金立生禀稱流氓吳載生攫取行人某甲所佩銀表一枚經小的查見因卽拘獲失表之人現已不知何往今先將吳送請訊究吳供詞支吾司馬見其形狀兇惡判令笞責三百板枷號半月 
[奉勸蘇松太應試士子助振啓]  
　　天災流行固國家所有人民離散豈仁者所忍聞故夫嗷㕍興嗟自合力援其疾苦矧際噦　乍詠尤當廣積夫陰功上年山左洪水爲災亦旣餓殍盈塗飢黎載道乃天未厭禍鳳潁等處又以洊飢告矣民不聊生徐海諸州復以乞振聞矣旣顆粒之無收更雜糧之莫種汪洋一乍田廬蕩焉無存昏墊餘生衣食難乎爲繼死者屍骸委棄烏蔦剝其膚生者面目已非鳩鵠同其狀歪子女以緩死不過累白靑蚨棄鄉里而他遷輙賦三章黃鳥罹災何酷待振孔殷幸籌振諸公畛域無分勤劬弗恤集成鉅欵解付赴災　所全活爲不少矣惟是被災地廣接濟維艱募振情殷羅掘已徧因念蘇松太三屬本年科試應在秋間祇因江北遭此奇災是以吳下得先文戰才高邁衆初分廪粟之香年少蜚英早擷泮芹之秀在諸君子雖文章有價功名豫卜三秋而時會適乘賞識特先半載况又春風煦拂共樂良辰化日舒長恰逢首夏搆思可緩雖遲如司馬而何方得意以歸盍圖展監門而動念以彼瑣尾形我快心則救災恤鄰行道有福不能不有望於諸君子已所願朋儕聚首節銜盃啜茗之資飢溺關心拯九死一生之急數不拘乎多寡合以濟淮甸之窮黎時不論乎後先彚而寄申江之報館庶幾鴻恩普被盹誠上格夫蒼穹行看鵬路高翔姓氏連登於金榜謹啓來稿 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[迎夏]  
　　温州訪事友人云館頭航船被刦一案其失贓最鉅者惟　　源與吳興瑞兩家程明照之子　祥被盜用刀背擊其項受驚成病勢已　危陳漢文頭上雖受刀傷現巳痊可此外王壽喜鄭永有關阿林曁周　等所失貨物爲數不多先後報經營縣會勘飭緝僅將駕杉板　　　訊押盜黨迄未弋獲吁是誠地方之隱患也○柟溪深固坑一帶土匪蠭起時有擄人勒贖之事本月十四日有向業堪輿之潘壽臣偕某甲至　裊地方被匪拘禁勒索洋銀五百元方准放歸如逾十日卽當加害甲妻情急奔投永嘉縣署控告秦大令飭差役會同營勇赶往押回○西門外太平嶺人某甲家擁鉅資近日道路傳聞有土匪定期謀刦之説風聲鶴唳一夕數驚遂赴郡城請發營勇駐防彈壓或謂杯弓蛇影自起猜疑是耶非耶 
[批斥矇混]  
　　昨日江海關道李觀察發出批示據職員徐永淸禀奉批此項院照給商來滬辦米載明應完税釐照例完納該職員何得以進口派司戤照矇請出口希圖漏税顯係張冠李戴有心取巧殊堪痛恨所請著不准行院照派司一併發還以後毋再矇瀆致干未便切切 
[獄犯脱逃]  
　　前者英界捕頭以押犯過多幾有實不能容之勢因將覊禁日久者分寄西國獄中派印捕四名日夜輪流看守前晚九點鐘後各犯忽佯爲吵閙印捕向詰情由突被扭入綑縛乘間逃逸若干人捕頭聞信之餘立派通班探捕嚴行查緝旋拘獲一犯不知因何送往仁濟醫館療治餘皆杳無蹤影 
[英界晚堂瑣案]  
　　醫生胡鐵香將妹抵押爲倡一案已紀報端前晚襄讞委員張司馬提訊趙筱摀卽小巖供稱職員寗波府　慈溪縣人年三十八歲與胡素不相識今年正月閒妻子患病友人説及胡係珠家角名醫陳蓮航之高足因即延之診治旋與訂交至二月初旬某日聲稱胞妹小春押在四馬路淸和坊鴇婦朱沈氏處爲倡意欲贖回向職員借貸洋銀二百元職員信之乃於是月初五日如數付銀伊卽將妹領至職員家暫住不數日又欲借洋銀七十元職員未允後串同伊弟松生及流氓數十人將小春搶去意圖轉押别處依舊賣倡職員聞信往尋已被藏匿因與陳松平劉芝芳等再三商議來案控陳求將小春提案發堂擇配胡供稱小的原籍安徽寄居崑山前年來申懸壺於棋盤街去年十月間母親病故家無長物不得巳將胞妹押在朱沈氏處得洋銀一百七十元得以辦理喪務今春承趙借洋銀二百元將妹贖回彼欲納入簉室小的不願重復領去致被來案竊控求恩明察張司馬怒謂爾旣不圖押何以糾衆强搶著卽還押候將小春交案訊核○王炳奎控董配仁積欠往來銀兩張司馬提訊之下王供在拉圾橋恊愼木行執業與董往來至光緖二十年止除已收各欵外淨欠銀五百五十八兩四錢五分屢向索取一味延約求恩究追董供開設仁昌木作昔年包造大豐洋行房屋被洋人欠銀一千七百餘兩以致木料等欵無從彌補前經各債户來案控陳由前憲屠大老爺斷令小的將各號欠款槪以八折歸還早巴料理淸楚今事隔五年王又另生枝節尙求明察張司馬謂爾所欠銀兩旣經屠大老爺斷結何以王延至今日始來控追顯有不實不盡著將董暫押候吊查原卷再核 
[法界公堂瑣案]  
　　崇明縣舉人蔡霽峯與寳山縣人谷寳瑞因售沙田涉訟牽涉不商蒂羅迭經讞員朱森庭明府會同法總領事署譯員研訊知其中尙有不盡不實著將谷蔡一併押候覆訊昨日包探將谷寳瑞蔡　峯及中人顧耀卿　雨康郁載揚局榮等解案請訊蒂羅投案向何繙譯伸訴明府先問顧耀卿等同供經售沙田共計一千畝惟三百畝未交此係實情明府請何繙譯將此情轉達蒂羅又謂谷曰爾將此田抵與洋商朦控公堂例應究辦洋商押欵著爾措還與蔡無涉今可交保出外限一禮拜内卽在租界理明禀覆除售賣沙田外另有押欵銀五百兩蔡已供認屬實著將谷蔡交的實人保出依限理楚並飭包探查明兩造保人是否贓實旋將蔡交愼康　莊陳子貞保出○倍發洋行西人控萬源鐵器號主洪九舉拍定牛皮帶機器油等貨延不提出昨日捕頭飭包探將洪解案請訊西人偕買辦施春榮投案訴稱本月十二日拍賣茂生洋行牛皮帶每尺價銀五分五釐有西字成單爲馮洪稱洋人悔議不照成單反來矇控求恩察核施稱此帶共一萬九千餘尺洪只肯照五千四百八十一尺核算因此涉訟明府衡情酌核以兩造均有不合著各邀公正人理處施稱前經大昌洋行買辦朱達甫理勸洪　悔不依明府著仍邀原勸人理明禀覆○胡承祥控顧裕堂串同姘婦閔屠氏誘其妻趙氏坐火車至江灣鎭迤北折巷賣與除金大爲妻得洋銀八十元明府飭包探先將趙氏帶回捕房復移文寳山縣將地保沈梅卿及買主徐金大帶案訊究昨日堂期包探將沈徐二人及在押之顧裕堂閔屠氏胡趙氏原告胡永祥一并解案請訊徐供此婦由顧及姘婦閔屠氏領來稱係孀婦向在某絲絲廠工作今願嫁與小的爲妻沈供徐住小的圖内向爲糖坊生意去年十二月廿六日領氏回來小的曾向盤詰據稱實係孀婦至本年二月胡永祥尋至伊家與徐口角扭毆經小的調處以氏先與胡永祥姘識應歸胡領回後奉憲諭來提因徐逃逸先將趙氏交與公差徐現已到案小的受累不淺求恩明察明府謂徐金大不問來歴擅留胡趙氏爲妻著押候重責五百板顧裕堂閔屠氏不應拐賣婦女著將顧重責二百板閔屠氏掌頰二百下胡趙氏掌頰二百下鞭背二百下胡永祥重責二百板姑念氏已生一子交與領回地保沈梅卿賞給洋銀一枚○顧阿榮禀稱本月十九日因事至顧家路口陳阿新邀同流氓多人將小的毆擊身受鐵尺傷數處昨在小東門外將顧扭獲求騐傷究辦明府飭探騐視果有傷痕著將陳阿新押候笞責二百板顧傷著自行醫治○瞿尙德禀稱在城河浜卜鄰里開設米店被姚少雲薦來之夥竊去洋銀一百十九元今特將姚扭案請追明府著交保出外限五日内找尋逃夥到案候核○包探禀稱英界包探夥葉培根至法界擅拘質衣之董德甫經巡街捕拘獲捕頭以其不應越界拘人解案請辦董德甫供安徽懷寍縣人附輪船來滬欲往杭州因資斧乏絶興衣應用遭葉誤拘葉培棍供在包探朱順名下爲夥明府判責一百板 
[美界捕房紀事]  
　　前晚有某國水手數名醉態　騰至百老匯路某皮鞋店肆行吵閙某號西捕見而喝阻小手不服竟敢恃衆行兇西捕捕吹號呌旋經他捕馳至帮同拘獲一名帶入捕房捕頭送交該管領事署禀明請辦○昨晨小　凌阿二混入蘇州河畔某姓駁船上竊取衣被經包探金立生查獲帶入捕房押候解送英界公堂禀請讞員翁笠漁直刺訊辦○昨午偷兒陳杏耕潛至北河南路某姓作塲竊取木板經巡街捕拘入捕房捕頭以所竊甚微令押乞丐牢半日釋之使去○昨午甬人王阿四在西華德路某姓家門首東張西望意圖行竊巡街捕見其形跡可疑拘入捕房捕頭以行竊未成令押乞丐牢片刻從寛斥釋 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十五年三月十八日京報全錄]  
　　宮門抄○將軍延奏揀員留吉酌量補用片○又奏爲豫籌償遵股票的欵情形摺○豫撫裕奏爲交卸起程日期摺○宗人府奏爲遵旨分别議處摺○滇督崧奏爲署藩司丁憂請旨簡放摺○燕臬廷奏爲接篆日期摺○三月十八日户部通政司詹事府正藍旗値日無引見○會章文熙李端遇各假滿請安○吳引孫沈傳義預備召見○召見軍機吳引孫沈傳義○○延茂片再經邊要地方用人本　不易取才尤覺甚難吉林自鐵路興工以來事務殷繁雖末職閒曹莫不委辦交涉事件非隨時甄拔臨事實有乏才之慨查候補人員本屬無幾光緖二十三年秋復經奴才奏留田葆綬等四員現値差務增繁仍屬不敷差遺且遇有地方缺出　現任要差者旣不便驟易生手而餘則又人地或有未宜選擇至費躊躇雖佐雜各班亦抣關地方之要誠不可不預爲儲備奴才留心考　查有候選同知覺羅德榮直隷州知州用候選知州　宗延候選直隷州州州判申伯勛知縣用候選府經歴王榮昌候選巡檢唱凱軍等五員人均明白曉事在　當差均已數年之久於地方情形頗稱熟悉合無仰懇天恩俯念邊地需才准將該五員各以本班留於吉林酌量補用出自鴻慈逾格如蒙俞允該員等尙有應行捐足班次及補交分發各項銀兩由奴才飭令遵例呈繳以符定制申伯勛一員吉林向未設有州判員缺應請以府經歴借補合併聲明除履歴咨送吏部外謹附片具陳伏乞聖鑒訓示謹奏請旨奉硃批著照所請吏部知道欽此○○延茂等片再光緖二十四年十一月初四日准户部電咨昭信股票明年二月初次還息本部擬由各省已扣三成養廉項下指撥有餘卽由該省存儲不敷亦由該省籌補至明年以後養廉佇扣應還股票本息統由各該省另籌的欵按期如數歸還均應預爲籌及隨時奏咨報部等因准此查吉省股票除官員奏請報効業經奉旨允准毋廣議償外其商民認領銀兩自應籌備的欵以便分償查部指已扣三成養廉抵繳一年息銀已屬不敷况現已停扣不得不就本地另行籌補惟查吉省度支向來入不抵出所有餉需向皆由部請領其本地征收　項各有支銷莫不鍼孔相符無可挪動今股票息本之償本係常年必需之欵若虚擬之於可恃不可恃之項倘有稽遲殊不足以昭大信奴才等再四籌措惟有徵收土藥税捐向無常額按年奏報解部現經奴才等奏請以二萬六千兩爲常年定額除開支薪工一成外尙存二萬三千四百兩台無仰懇天恩准將此項税捐免其解部留作吉省償還股票本息之用自光緖二十四年爲始先儘已扣之養廉銀兩動用按年再由土藥　税存欵歸還有餘則專欵存儲不准抵充别項統俟十年後股票本息兼償時則用欸自鉅彼時所徵捐税自必不敷償還再由歴年積存提補仍隨時報部核稽　外設有不足數目無多籌備亦易合無仰懇皇太后皇上天恩俯如所請以惠商民而示大信除俟各省將股票銀兩解齊再行專摺奏報外所有豫籌償還股票的欵情形謹附片具陳是否有當伏乞聖鑒訓示遵行謹奏請旨奉硃批著照所請户部知道欽此○○頭品頂戴河南巡撫奴才裕長跪奏爲恭報奴才交卸撫篆起程日期恭摺仰祈聖鑒事竊奴才欽承恩命署理盛京將軍　奉之餘莫名感悚當卽專摺叩謝天恩遵於二月十三日將河南巡撫兼提督銜關防一顆曁王命旗牌文卷等件派員齎送　司景星護理奴才將經手防務賑撫以及鐵道礦務各要件逐一交代淸楚卽於二十一日起程伏仿奴才前在奉天府尹任内五年雖於地方情形略知梗槪惟迄今事隔十年事局更變較前大不相同現擬由運河取道天津順流北上就便與直隷總督臣裕祿相晤咨詢一切庶幾胸有成竹免致爲人欺蔽卽由津乘火車赴都較爲迅速　謹趨詣宮門跪聆聖訓所有奴才交卸起程日期理合繕摺具陳伏乞皇太后皇上聖鑒謹奏奉硃批知道了欽此○○宗人府宗令和碩禮親王臣世鐸等謹奏爲遵旨分别議處事光緖二十五年二月初六日由内閣抄出奉上諭前因崑岡奏查辦西陵守護大臣毓橚等叅欵未能詳晰當經諭令再行確查具奏兹據奏稱遵旨將駁查各條並原叅各節覆查明確詳晰擬議據實覆陳一摺此案經該大學士兩次委員密查詳奏准咨行原叅之泰寗鎭總兵祥霖逐一指實聲覆再四推求毫無　餙固山貝子毓橚縱容家人信任劣員陵寢重要之地毫無整頓實屬有負委任奉恩鎭國公全榮不能約束家人屬員弊混亦未覺察不勝守護之任毓橚全榮均著開去守護差使并交宗人府分别議處等因欽此鈔出到臣衙門臣等查例載凡不應爲而爲之事理重者杖八十係私罪降三級調用每一級罰職任俸三年應减議者凡降三級降二級調用之案攺爲降一級調用又例載向無降調世職之例故降級罰本爵半俸抵免降調世職各等語今固山貝子毓橚奉恩鎭國公全榮欽奉諭旨交臣衙門分别議處臣等查貝子毓橚縱容家人信任劣員陵寢重要之地毫無整頓誠如聖諭所云實屬有負委任鎭國公全榮不能約束家人屬員弊混亦未覺察不勝守護之任旣經奉旨分别議處查該貝子等係屬公事私罪惟情節較重若僅照公事私罪罰職任俸之例實屬不足以蔽辜應從重擬議惟例内並無似此專條請將固山貝子毓橚擬以降三級調用每一級實罰本爵半俸三年抵免降調奉恩鎭國公全榮照减議例於降三級調用例上减爲降一級調用每一級實罰本爵半俸三年抵免降調所有臣等遵旨分别議處緣由是否有當伏乞皇太后皇上聖鑒訓示遵行爲此謹奏請旨奉旨一道○○頭品頂戴雲貫總督奴才崧蕃跪奏爲現署雲南藩司本任迤東道陳啓泰丁憂開缺所遺員缺緊要請旨迅賜簡放以重職守恭摺仰祈聖鑒事竊據布政司經歴李金鰲報稱署雲南藩司本任迤東道陳啓泰於光緖二十五年正月初八日接到電報知親母熊氏於本年正月初一日在湖南原籍病故該署司係屬親子例應丁憂等情呈請開缺前來奴才覆查無異除將藩司篆務委員暫行兼署並催令交代淸楚請咨回籍守制外所遺雲南迤東道員缺緊要未便虚懸相應請旨迅賜簡放以重職守謹恭摺具奏伏乞皇太后皇上聖鑒訓示謹奏奉硃批另有旨欽此○○二品頂戴直隷按察使奴才覺羅廷雍跪奏爲恭報奴才接篆日期叩謝天恩仰祈聖鑒事竊奴才前在署直隷藩司任内蒙恩升授奉天府府尹當經具摺謝恩奴才卽於交卸藩　後晉京入覲疉蒙召見訓示周詳旋奉簡補直隷按察使復經具摺謝恩奴才於正月二十日請訓又承天語誨迪無遺陛辭後出京行抵天津奉督臣檄飭赴任於二月初十日到省十二日准調任臬司周蓮委員將印信文卷移交湔來奴才當卽恭設香案望闕叩頭謝恩祇領任事　惗奴才屢膺簡命未報涓埃自問本愚昧之資所歴皆繁難之地雖倍加夫勤奮愧無補於時艱况直隸爲首善要區臬司乃刑名總匯凡察　安民整綱飭紀諸大端在在均關緊要奴才雖曾權是篆職業龜知然此日眞除仍虞隕越兹當聖諭諄諄力求整頓奴才惟有破除情面不避怨嫌隨時隨事禀商督臣悉心經理冀答高厚鴻慈於萬一所有奴才接篆日期並感激下忱緣由謹恭摺具陳伏乞皇太后皇上聖鑒謹奏奉硃批知道了欽此 
 
