# 1912 - 333 - 4914298

 

Page 1

 
 
社論 
[平和其可望乎（警）（眼）]  
　　前此猶望以外交解决之也猶望以和平解决之也而今巳矣 
　　談判開始以來陸總長與俄使交涉共有四次第一次陸請取銷蒙約俄使反要求承認第二次俄使并謂蒙權已在俄手無須中國承認第三次陸要求中國在蒙之領土權而俄使則爲蒙人要求自治權第四次乃定撤兵之議此前數日外交之狀態也今俄使答復第四次抗議書又至矣其答復四項㈠此約經雙方簽字即發生效力貴國本無進兵必要現移爲中俄交涉舍協約外無别項討論二松彦光汗確以全蒙代表名義求俄保護不能以庫倫一隅論㈢貴國以私約未承認照中俄伊犂條約不生效力不知此約於千九百十一年通知貴國久未答復以爲默示許可且伊犂蒙古不能混而爲一㈣貴國增駐邊軍自係正當惟對蒙巳屬俄主權下貴國不得施行此無效力之法律以今日之答辨證明以前之狀態其去平和解决之期蓋猶遠也 
　　記者亦希望和平解决者也然而今已無可希望矣此何以故和平必兩方讓步兩方互相接近今觀俄使之言是無讓步之意也是無互相接近之機也今日之對庫政策决非平和所能蕆事也以武力解决而已矣 
　　吾國體初建未固無可戰吾財政不能裕如無可戰吾軍備未修戰鬭力不若强俄無可戰而奈何猶以戰言也然竊有說 
　　就勝敗之點而言戰似吾國不可輕啓戰端以戰無把握故也然在今日不可以勝敗論而當自國家之存亡論蓋不戰而言和則將任客之所爲而庫倫亡矣庫倫亡則外蒙亡外蒙亡則瓜分之禍起英之於藏己成相持之局日人要求改訂南滿條約其機巳動法尤不能忘情於滇黔美國亦有租借舟山之風說其餘各國均見俄人不遺一矢不折一兵而坐收外蒙之大利寗不羣思染指乎則戰或有萬一之倖以和平解决是適自促其禍機也 
　　或曰從俄議宗主權之空名猶存也而戰則不可恃此大誤也允庫獨立則東有内蒙西有回部皆將乘機而起以效尤内蒙與回部今猶傾心庫倫獨立而承認之將何以懲反側者之心而慰向化者之望乎是庫倫以外皆危機也庫倫以外苟起而效尤復以狡焉思逞之鄰國乘之俄人之成例具在紛紛者又何時而己乎是則戰固未必亡國而和平解决或足以促亡國之兆也 
　　夫吾人所以不欲言戰者以戰之害甚於和平巳耳今乃知和平之害反甚於戰是何也以俄人不煩一兵不費一矢而竟以强硬手段攫取蒙古之權利而盡有之事起於庫倫一隅而禍乃中於外蒙全境則素以平和著稱者猶且聞風思起以吾國易侮而日出其强硬手段以從事强迫恐吾國將自此無完土矣况歷數俄人外交之成例無不奮勇於前一有挫折終乃垂首喪氣而去以强硬待之彼或帖首就範也卽以强硬而失敗亦是使彼知吾國民之義憤不可侮而擲去若干之身命若干之金錢若干之財産皆所不惜此蓋衛國之干城亦禦敵之壁壘也記者本主張以和平解决而今則無望矣 
倫敦通信 
[英法報紙對於借欵之言論（續）（侃叔）]  
　　巴黎殖民新聞著論略謂（　啓祿借欵一事若　就經濟方面而言原與列强無大關係而就政治方面　之則其重要影響有非尋常意料所能测睹　英外部大失敗固不待言英每聲言對於倫敦之資本家毫無勢力不能如德法等可以節　然其心意中固以爲一旦有事倫敦資本家仍當爲政府所左右今乃實表現其眞相英之失望當何如乎）迭覇日報著論略謂（白啓祿之借欵並無法人資本其抵押足靠與否原可不論惟於政治問題影響殊大此則列强所同宜注意者也英政府處於困難此原大可諒恕彼之對於銀行權力有所不及不能與德法並論惟日前柏林有小借欵英首出而干涉今殊無以解說於德耳六國資本團之結合本以政治上不可避之理由爲前提今此理由毫未改變則此結合萬無解散之理）又謂（資本團結合之目的原在防止各國銀行單獨運動競爭投資不顧利害勢必令中國財政愈加紊亂終之引起列强干涉如最近波斯巴爾幹等國劃分列强勢力範團互相猜忌永無寧日近東問題之外再益之以遠東問題列强從此更多事矣况中國若能自由借欵必至經營蒙滿將於日俄有碍若欲中國不生内亂復於外人之權利無損惟有乘其危急協力以制死命俾其不能不聽列强調度此六國連合之本意日俄夙主侵略此次加入資本團殆爲英美德法之保全論所勝維持遠東現勢保障中國獨立及其領土完全舍此别無他法白啓祿借款既成大足引起各國資本家之競爭此爲列强政府殫精竭慮所抑止者今或一放而不可制則對中國之政策又當費研究也）巴黎時報專電（倫敦政界中人均謂此次六國資本團之大借欵不成於中國政治上深有損害或於國際問題起絶大之危險亦未可知）倫敦朝報著論（略謂英政府費盡心力阻止列强干涉中國先事預防之計尤在借欵問題倘無確實抵押將來無欵償還本息甚或危及領土英亦無能爲役埃及土耳其波斯及南美各共和國皆中國之先鑒此諸國者徒以各國濫行投資遂至失其獨立中國不能整理財政列强若不亟加限制終必難免一大干涉特所爭者時日之遲早而巳）滿起斯德日報著論略謂（中國自由借欵最可懼者爲各國投機家互相爭競不恤曲徇中國所求但顧目前微利卽政府不加保護亦或毅然爲之當此北京權力尙未集中行政改革亦無成效列强之中有意於維持中國獨立及其領土完全者殊以爲慮不能不防患未然今年春夏英美德法決議保守遠東現勢乃將俄日併入四國資本團内固已煞費苦心者矣）以上諸論在歐至爲普通實六國外交與資本團連爲一氣之眞意蓋一方而限制中國俾後此國力不易發展免起權利回收之熱危及彼等已得之範圍一方面扶植中國俾野心家不得過事蹂躙至　勢力平均之局遠東從此多事所得不償所失在我國本尙未大固自宜利用其扶植之好意而於種種限制狼心棘手亦當知所留意大借欵之談判不宜完全拒絶惟不得過受挾制聽客所爲主要之點始終堅持枝節不妨退讓旁敵側擊善爲操縱終有就我範圍之時此次倫敦借欵用作墊筆於我有益無損又不得因此諸論而遽萌悔心也（完） 
 
 
 

Page 2

 
 
[命令]  
　　十二月八日臨時大總統命令 
　　茲制定參議院議員選舉法施行細則公布之此令 
　　茲制定參議院議員第一届選舉日期令公布之此令 
　　薩鎭冰授爲海軍上將此令 
　　沈壽堃程壁光均授爲海軍中將此令 
[專電]  
[北京電]  
　　俄華銀行現仍受擠京中他銀行亦略受影響故市政維持會於今日特開大會討論維持方法並請内外兩廳飭知東西各車站京漢京奉鐵路局一律收用該行紙幣 
[北京電]  
　　大借欵交涉匯豐銀行出全力排斥克利斯浦不許加入銀行團我若要求取消倫敦借欵合同優先權則應賠償克利斯浦損失金甚鉅周總長甚爲躊踷一時尙難解决 
[北京電]  
　　内務部昨飭各警局示禁華字各報登載鼓吹主戰議論並俄國軍事計畫以安人心 
[北京電]  
　　六厘公債條例案本日（九號）參議院開初讀會 
[北京電]  
　　司法部日昨提出民律等草案請國務院速交參議院議决 
[北京電]  
　　熱河崑都統前派許定基來京請欵昨財政周總長己撥銀五萬兩交由許委員帶回 
[北京電]  
　　駐德代表梁誠屢電辭職袁總統擬簡孫寶琦往代日内將徵求參議院同意 
[北京電]  
　　外間喧傳清帝宣統已死其實不確惟患病己二十餘天甚爲危殆目下未見輕减 
[北京電]  
　　駐京京漢鐵路總稽查法人勞德洛君昨已請假四個月即日回國 
[北京電]  
　　丹國新簡駐京公使洛爾維氏昨己到京接任 
　　按洛氏係兼任駐日公使事 
[南京電]  
　　聞省長公署之編制分爲四司擬薦任馬士杰爲内務司長金鼎爲財政司長王某爲實業司長黄炎培爲敎育司長 
[南京電]  
　　程都督昨與應民政長商議擬電請政府將提法司從速取銷 
[南京電]  
　　程都督現以邊疆多故匪患未靖昨飭各軍隊勤加訓諫以備調用並將軍事各項表册限期呈府 
[南京電]  
　　應民政長擬暫與都督同署辦公不另設署並派員赴蘇將衛隊調寗以供守衛 
[南京電]  
　　江蘇各縣民政長現遵大總統命令己一律改爲縣知事 
[特約路透電]  
[北京電]  
　　聞趙爾巽己由天津秘密晉京趙初逗遛天津實因聞張榕同志擬爲亡友報讐及孫寶琛（譯音）之友擬與爲難之故蓋孫前任奉天外交使爲趙於離任後彈劾而經袁總統革職孫之友人皆爲不服謀思有以報趙袁總統之令奉天都督調查趙於任内所用之欵項大約卽因此故外間盛傳趙曾於靑島以銀二十萬兩建一住宅並在該處開大錢莊二家云 
[北京電]  
　　聞孫中山己與歐洲某銀團商訂實業借款英金一千五百萬磅克萊狄特里容萊斯銀行佔數最巨該借欵以築造鐵路及補助各項實業爲主要用途 
[北京電]  
　　法國政府不允六國團中之法國代表分認比國鐵路借款之債票說者謂俄國曾請法政府擔保此種欵項不能充作征蒙經費故法政府有此舉動現聞比國借款談判已移至倫敦舉行綜計債票之數不下二百五十萬磅將來當有成立之望云 
[北京電]  
　　俄使致文陸總長提議勘畫蒙古自治區域 
[北京電]  
　　今日駐京英使朱爾典與駐滬英總領事費磊斯至外交部與外交總長會談甚久聞係討論鴉片問題云 
[奉天電]  
　　袁總統已命奉天都督將趙爾巽任仙所用欵項查明報告中央政府 
[杭州電]  
　　今午商會宴孫中山于西湖國民黨定於今夜宴孫到者約有五百人 
[譯電]  
[天津電]  
　　今日（八號）駐京俄國公使語人云俄國己拒絶中國之抗議書故華報所載俄國巳承認中國之要求一節實屬子虚俄國微特並未承認且擴張向中國提出之要求又謂俄國不問中國是否承認蒙古之自治决意通行其計畫云 
[天津電]  
　　據確實消息六國銀行團與中政府磋商取銷克里斯浦借欵合同第十四欵聞中國將以所收八十九元還以一百零二元豫料克里斯浦君對於此項辦法必能滿意也六國銀行團非俟該欵取消後不肯貸欵與中國惟或允付墊欵耳聞大借欵之數最後訂定英金二千五百萬磅以鹽課及雜稅爲抵押品云 
[北京電]  
　　中政府擬以英金四十五萬磅付克里斯浦君作最後之賠償惟克君須放棄此後借欵一切之權利 
[北京電]  
　　此間現己抵制華俄銀行 
[天津電]  
　　昨日（七號）華人至華俄銀行提欵者終日不絶明日恐尙將有一鬨而取昨日取款者均奪門而進當由行中執事用噴水皮帶回衆注射人始稍退 
[天津電]  
　　今日（九號）果如昨料華俄銀行提欵者仍絡繹不絶該行於上午共付出洋二萬元 
[漢口電]  
　　此間昨日（八號）大火立維洛夫（譯　）茶廠之棧房被燬總計損失約三十餘萬兩 
[東京電]  
　　松方侯爵今日（八號）已回抵東京現有一部分之政治家力謀疏通松方侯爵與政友會組織混合内閣東京政界現因西園寺侯爵業巳辭職繼任者尙無其人致處進退維谷之地位據現狀觀之今組織内閣若無政友會之助力則恐難以有成而政友會非將增加陸軍費用之議作罷則决不肯通融俯就也寺内子爵昨見日皇明諭不能受首相之任因其未便委棄陸軍黨之故桂太郎公爵今决不致再行出現豫算案必於本月二十四號國會召集期前編定否則國會必致解散井上俾爵大山元帥松方侯爵現正在鎌倉會談其結果尙未探悉 
[維也納電]  
　　德奥意三國聨盟條約業已展長期限並無更動 
[倫敦電]  
　　陽曆十一月份英國出入商品較之上年同月共增英金五百六十萬一千零五十九磅生棉一項　二百九十八萬八千六百九十七磅出口商品共增二百三十七萬一千九百九十六磅内煤斤佔八十一萬八千八百七十九磅鋼造品佔五十二萬九千一百二十五磅 
[倫敦電]  
　　現定以聖乾母斯宫爲巴爾幹各邦媾和會議所 
[蘇菲亞電]  
　　布爾茄利亞議會議長達萊夫博士巳由却太爾茄回抵此間該博士對於媾和談判之前途頗具樂觀據謂却太爾茄土耳其之代表所持之態度極爲和平聞亞特里亞洛泊爾城所儲之糧食僅足支持半月之久 
[倫敦電]  
　　茲據倫敦希臘外交界宣稱巴爾幹聨盟各邦目下並無意見不和之處休戰之舉實爲聨軍之利益起見早己商妥辦法云云由此觀之希臘不肯簽定休戰條約實爲外交上之權術蓋期土耳其承認與布爾茄利亞格外有利之條件及維持封鎖愛琴海之一說更可信矣 
[維也納電]  
　　據半官消息聲稱國際大局仍無變動蓋俄雖一再勸喩塞國而塞國因陸軍黨把持大權故仍躍躍思動聞塞人已在奥國晆沙伐對面達納白江沿岸駕大炮多尊 
[君士坦丁電]  
　　亞特里亞洛泊爾城太守於十二月四號電告土政府謂三號之　敵軍分四面攻城鏖戰六十時卒將敵軍擊退 
[亞汀其電]  
　　目下雖已休戰而本月六號太拉巴斯之土軍仍出隊攻擊芒軍芒軍並未回砲 
[聖彼德堡電]  
　　俄國大公爵米海洛維克現奉俄皇之命賷俄國陸軍大元帥之表記赴羅馬尼京城贈與國王查爾斯 
要聞一 
[陸總長防範日英之偉慮]  
　　外交總長陸子興以俄庫私約發表日英兩國對於滿藏亦肆行侵略主義極端進行以期達其利益均沾之目的均勢一破瓜分立至亟應預先提出防範條件以伐其謀日昨特條擬對付英日兩國條件意見書呈請袁大總統核定後電飭駐紥該兩國代表向各該國政府提出茲探得該書内容共分十條大恉如下㈠滿藏爲民國領土日英兩國不得與之締結私約倘有此舉民國絶對不能承認㈡民國於滿藏有自由行動之權日英兩國不得有意妨碍㈢日英兩國不得在滿藏任意增兵㈣日英兩國不得私借欵項與滿藏㈤日英兩國不得在滿藏私行開採礦産㈥日英兩國不得在滿藏招募華兵㈦日英兩國不得在滿藏私測輿圖㈧日英兩國不得在滿藏修築炮台㈨日英兩國不得在滿藏私運軍火㈩日英兩國務重邦交嚴守公法不得在滿藏暗中煽惑聞袁總統閱後甚爲嘉納已命外交部電飭汪劉兩代表通知日英兩政府矣 
[中俄交涉近訊]  
[外交長接開談判]  
　　昨日外交總長陸徵祥又與駐京俄使克金斯機氏大開談判陸總長當提出四事㈠俄國迫誘活佛哲布尊丹私訂俄蒙條約旣違中俄條約更悖萬國公理應從速取消㈡中國進攻科布多之軍隊己經退回而俄國駐紮科布多之軍隊尙不撤去與前言大相刺謬㈢俄國累增庫倫烏里雅蘇台恰克圖各處俄軍並於外蒙一帶密運軍火均於中俄條約反悖㈣俄軍前佔庫倫電局近又佔據恰克圖電局實屬大違公法俄使當亦提出二事（甲）俄庫私約取消而中俄協約所有俄國提出之條件中國須全數承認（乙）中國不得抵制俄貨聞陸總長所提出之四件俄使己有退讓之意而俄使所提出之二事除乙項巳經陸總長應允外其甲項一條尙未允許 
[總統府續議辦法]  
　　總統府於初二日國務員常會時續議關於俄庫恊約問題聞己議决辦法如下㈠令劉代表每日將俄政府對於蒙古之計畫電告中央其一切偵探報告車馬交游各費由外交部特别增加㈠擬調參贊鄭延禧即速來京以便諮詢俄國内容㈠電東三省以及出關防守各軍非有中央命令不得輕啟戰端㈠從齊貝子之請通令從順各蒙速辦團防以固邊隅并通聲息訂約互相保衛㈠令帕王赴庫再諭逆佛歸順㈠孟師長恩遠移鎭阿爾泰㈠照會俄國各派專員勘界重定中俄條約 
[劉代表報告軍情]  
　　駐俄代表劉人鏡昨有密電到京報告俄政府會議增兵地點及師團情形如下㈠由聖彼得堡至亞爾斯克埠議增駐步隊兩師團㈡由亞爾斯克埠至喀瑞喀拉蓋屯議增駐步隊一師團騎兵一旅㈢田喀瑞喀拉蓋屯至烏克闊議增駐騎兵一旅步隊一旅炮隊一旅㈣由烏克闊至科布多議增步隊二師團騎兵一師㈤由科布多至庫倫議增步隊三師團騎炮各一旅輜工各一聨隊 
[俄銀行大受影響]  
　　近日暄傳上海烟台各埠國民不用俄銀行鈔票北京商民得此消息當即有持票到華俄銀行兌垷者初五一日巳兌出現洋十二萬元之多該行總經理見此狀况恐爲俄庫恊約風潮所激波及銀行由俄公使請我財政内務兩總長設法維持聞政府已允勸慰商民此事雖係國民迫於公義然於北京商務上及各存欵家不無影響聞商務總會亦定於本月六號開會提議維持俄行鈔票辦法以免商民被累 
[注意叛庫最近之行動]  
[漢奸建議五策]  
　　庫倫軍事秘密偵探報告庫倫僞政府於初一日開深夜會議與議者爲僞總理松彦光汗僞内務首領沁蘇朱克圖僞外務首領抗達多爾濟僞陸軍首領貢博蘇克倫僞財政首領卓克斯諾爾布僞司法首領嚴穆薩拉爾僞工商首領愛斯迺爾以及各王貝子貝勒台吉等并新任僞内閣秘書長蘇子武各僞首領皆毫無知識不諳中國 
 
 
 

Page 3

 
 
軍事及外交情形多默無一言惟蘇子武一人發言最多因蘇曾充遠東報主筆與俄人接近且深悉中國内情故僞政府倚之若長城凡一切僞文告電報等皆蘇手筆此次會議時由蘇建議五策㈠派抗達多爾濟赴俄繼續辦理借欵及軍務并請求俄政府代爲介紹列國承認庫倫政府有獨立自主之權㈡由陸軍僞首領貢博蘇克倫派員招募外蒙馬賊爲與中國開戰時之先鋒㈢修築庫倫城垣除擴張地勢及加修土壘之外並築礮台若干以備戰征失利時易於扼守㈣飭貢博蘇克倫預備戰事㈤派秘密偵探前赴北京密察政府對於庫倫之主張及一切行動以上五策各僞首領等皆連聲贊成决議於本月内分投實行 
[陶賊野心愈熾]  
　　陶什陶木梟桀之資對於世界頗有野心自運動庫倫獨立後即大權獨攬視活佛如贅疣獨斷獨行絶無顧忌哲布尊丹巴雖有不平之意亦無如之何也近更以敏妙之手段勾結俄人極爲相得乃以巳意向俄國訂購飛行機數具並機關炮數十尊快鎗八千桿己於日内運到庫倫組織飛行隊炮隊其敎練之員則皆聘俄國軍官爲之似此行動恐其志不但在佔據庫倫也 
[參議院之暮氣]  
　　人數不足隨便談談 
　　參議院十二月四日議事日程一浙江裁免漕南兵米攺徵抵補金辦法諮詢案二内務部九月至年終臨時槪算案三文官考試法案四咨催政府趕造民國二年預算案五本院八九兩月經費决算案照章午後一時開會延至二時仍缺少六人不足法定過半數未能開會時已展延兩次照議事細則不能再行展緩惟有宣告散會議長諮詢辦法衆以祇可變通再爲稍待直至二時三十分始得滿法定過半數開會計已到院者一百十七人而是日出席者六十一人僅及過半數大有難於維持之勢其原因固由請假出席者過多然亦由議事日程無甚注意之議案故黠者遂圖自便或故意遲到或竟不出席前次排列杳辦違法議案之日出席者固尙有七十四人之多也 
　　旣開會後劉聲元動議現大借款尙未能即時成立財政緊要内國公債議案應嚴催政府從速提出政府委員項驤聲明財政部已擬就送交國務院矣議長以咨催說付表决得多數贊成徐傅霖動議俄庫事件萬分重要政府辦　情形甚形渾穆報紙所載眞僞混淆併代表國民者亦無從灼知堂局之眞相應請電話知照國務院速催總理及外交總長出席報告谷鍾秀引伸之謂外交總長就任後尙未到院自應催令卽日來院報告秦瑞玠李榘等謂刻巳二點四十分至五時即須散會太嫌　促不如函請星期五大會出席較爲從容劉彦孫鐘等謂此事緊急萬不能遲緩兩日之久如嫌本日匆促可於明日開特别會催令出席議長遂於三說之中先以催令卽日來院付表决得三十餘人之多數議决並經决定出席之國務員爲總理及陸軍外交財政等總長四人次由議長報告江西參議員盧士模病殁於北京情甚悲慘身後蕭條送柩回籍及醫藥積欠等費甚鉅擬於本院預算中提二千元作爲卹贈衆自無反對者劉彦併報告已用之費谷鍾秀更聲明此非行政官吏所能比擬二千元自不爲多劉成禺復言堂堂中華民國大議員在職病故卹贈之費二千似尙不足應須三千元議長以付表决三千元之說竟得四十餘人之贊成梁孝肅更引西國例謂須下半旗誌悼此說却多不表贊同更有人謂宜停會一日以志哀悼亦未得議决然以議員個人之事而動用公欵至三千元之多對於同黨及同院之感情自不可謂不厚而對於財政萬分困難之國家則殊未免失之過濫公等誠篤於友誼何不慨解私囊從豐卹助而必多多益善悉資之於公欵此端一開以後國會議員七八百人難免無在京病故者援例優卹寧不過濫前後軒輊又似未便殊非撙節國家財政輕減人民負擔之道記者非敢薄待盧君誠以爲　過鉅公欵宜重兼防援例後難爲繼之故　之客死固爲可悲然尙得有此三千元之公家卹贈吾獨悲夫江蘇參議員王嘉賓之先盧而死且不死於北京併不得邀此優厚之卹典同一不幸而前後相較王之視盧殊爲更甚也 
　　盧之追悼事宜尙未議畢巳屆三時休息中止及再入議場巳有三人臨時請假而去列席者計僅五十八人缺少一人不足法定過半數不能開議時日本議員某及法國新聞記者某各一人在座旁聽而　場久無聲息議長及在座議員均無如何幸得國務院電話復知總理等不久卽來乃有人動議事關庫俄交涉應開秘密會議遂揮令旁聽人退席而本日議事日程所列各案卒致未及開議一事云至總理及各總長到院以後情形則固應守秘密未便宣布矣 
[財政部整理稅務新計畫]  
　　財政部近以財政困難非改良稅法增加收入萬不敷用日前特召集各省財政代表會議改良稅則辦法當决定入手計劃如下 
[㈠田賦]  
　　現在田賦稅由各州縣照舊例報部額徵與實數不符弊竇甚多現擬照海關辦法改用三聨單將實在徵收額列入以求核實至規定稅額等事則仍責成各地方行政長官 
[㈡地租]  
　　各國地租皆以地價之貴賤定　率之多寡中國地租則不以地價爲標準弊害甚大現　令各州縣調查所管境内土地之價格　收益之等差其調查之統計則分爲三等調查畢呈送財政司由財政司報　以爲改訂稅制之基礎 
[㈢家屋稅]  
　　各省現行之家屋稅只限於城市商埠並未普及且稅額不平均徵收法亦錯雜不齊地方稅關係甚重擬令各省同時舉辦家屋稅以補助國庫 
[㈣常關釐金]  
　　常關及厘金受病之處與田賦相同垷擬改用三聨單以求實際之徵收額 
[㈤消費稅]  
　　人民日常必需之品不能課以重稅至於煙酒等消費稅各國皆課以重稅擬先調查各省現在徵收方法及稅額以爲增稅之準備 
[㈥行爲稅]  
　　各項行爲稅如登錄契帖等項以後均由財政部頒發以歸統一 
[㈦相續稅]  
　　　中國本無相續稅現已誘起國民納稅義務之觀念擬試舉辦相續稅先由財政部釐訂各項章程以便實行 
雜評一 
[敬告俄人]  
　　有意協商與否請還問諸貴國 
　　異哉俄使之憤憤也報紙主張宣戰原係對於庫倫一方面立論庫倫背叛　中央四出竄犯國家爲生存起見對於此種僣竊國土者本有削平之權責我政府以俄人居間故尙引而不發巳屬格外顧全睦誼乃俄使尙以報界主戰爲嫌乎如俄使言則是中國報界對於庫倫之僣亂當稱頌賛助然後爲有意與俄人和好耶 
　　至華俄銀行之被擠係另一問題但使此種舉動並非出於鼓吹迫脅則提取存欵與鈔票兌現純屬商事上之通例與私法上債主之特權政府固無勸阻之理由外人更無藉口之餘地斷不能以此爲我政府無意協商之一証也總之外交尙誠意毋所用其挑剔　恫愒　俄人平心一思之 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[江寗省議會初選開匭式]  
　　南京省議會初選業於初六日舉行卽於初八日早由南京府分發傳單召集當地各土紳於下午一時齊赴丁家橋　諮議局内舉行開匭式是日職員蒞場者五十餘人參觀者百人開　所分二處一爲城内開匭所一爲鄉　　匭所城内以魏君梅蓀得票居多數鄉問以王君長榮葉君子泉唐君慶昇得票居多數惟天時甚短匭　甚多直至下午八時尙未完竣當開匭時巡警局多派巡士再由各職員悉心監察故秩序異常整肅 
　　是日自下午一時開至八時城鄉僅開兩　本擬於九日繼續開匭惟鄉間各監察長因初十日爲衆議院初選投票期均須一律回鄉投票故於九日當場公决暫停開匭訂於十二日再開云 
[鄂省土膏專賣處開辦]  
　　鄂省禁烟局總理張漢主張開辦官膏局專賣土膏大爲土商所反對卽民政長亦不甚贊成惟張總理抱定宗旨必欲達到目的故極力運動都督主持即於本月二日由都督府派兵多人隨同禁烟局員司分赴各土膏店查抄存貨勒令送局登記售完歸還商本其　抵抗不遵者除將查出存貨充公外並將曾經詈駡局員之永昌隆裕豐等店主播標游街示衆於是各店皆懼而認繳其以貨巳售盡推諉者則發封店屋計省垣内外土店一百餘家所繳之膏約三千兩土數百兩抄出充公之土則有六千兩膏四千餘兩尙多藏匿他處未經抄出者連日派偵四出除查獲充公之外並發封房屋　押重罰現專賣處已於三號開辦每膏一兩售錢六千須一錢起碼更須繳牌照捐錢三百文旬日換照一次貧民多無力購吸只好服食丸藥而己中等以上之人則多私藏土膏或在漢口挑吸故專賣處門可羅雀無人過問現張總理以非將漢口煙禁加嚴無以收專賣之效巳同漢口禁烟局總　籌商善後辦法矣 
[鄂省造幣廠虧折原因]  
　　鄂省造幣廠原係銀元銅元兩局所合併在前清時銅元一局每年可獲盈餘百數十萬當初鑄之際甚存獲利至三百萬以外者起義續辦以來迄今一年虧拆至百餘萬之巨外間議論均謂係該廠總協理　舞　所致近經黎副總統將該廠協理時功璧撤消改委熟悉廠務之黄國華爲總監工并派中央清理財政員陶德琨爲總稽查清厘弊端聞陶德琨清查最近折閱理由禀復當道謂係因用滇銅所致蓋滇銅成色旣次火耗加倍而價值尤高每石值銀四十餘兩僅鑄銅元九十餘串再加工資核計成本每銅　一枚須費十三文以外等語惟是否實情局外人未便武斷現聞决擬改用兩粤銅貨將板片面積改小以輕成本若再虧折不知又將何　以解也 
[成都墾殖分會於日前開成立]  
　　成都墾殖分會於日前開成立會到者一百餘人首由聶君俊三報告民國成立財政匱乏欲國家富裕非振興　業不可我省垣農工商各界均有機關　墾殖無之自黄君克强組織墾殖協會以來重慶漸次成立成都當設一總機關乃可與之併合衆推胡君巨川爲臨時主席胡君云中央墾殖章程有限見者甚鮮故特將理由報告此會之所以必要成立者實由對於全川全國關係匪淺川省有人滿之忠而西藏地大物博土荒人稀可以牧畜可以耕種可以　礦某　人垂涎非僅數載若川人不自開墾而外人代爲之則貨棄其地而民仍凍餒且西藏爲川省之屏藩而川省　揚子江之上游西藏失則川省亦失而全國亦隨之而危故西藏宜速行墾殖以保守疆士楊君耿光宣布簡章衆無異議某君云會金以二元爲本　君明德云普通會之基本金以一元爲起點若本會規定二元限人入會不如改爲一元乃足以廣招來衆皆贊成遂公推鄧少雲劉雅覺胡巨川羅冕南朱篤成萬霆高龔明德羅申甫林俊章解伯動楊耿光聶俊三十二人爲臨時幹事場耿光爲會計員并於勸業場鹿蒿廠爲收會員基本金之地點云 
[重慶宣慰使巡查烟畝之認眞]  
　　上月七日重慶黄宣慰使由涪州出發是日午過深溪場夜宿黄河嶺其間種烟者尙少次日取道往鶴游坪至能洞壩則見己生之烟苗與　播之種子遍地皆是隨令兵士捉拿乃種戶聞風先逃以致十室九空間有留婦孺於家一經拿問則云久寡無夫訊其該處團首何人又以新遷其地不知之語搪塞後獲一婦稍迫以威令其指出該婦即指團首爲李廷軒派兵同　　問廷軒正在聚賭見兵至卽奔竄兵士入室搜　煙土五餅拿獲種烟三四人帶至進口場召集該場首人飭令再行鳴金喊場曉以利害一面將所獲人犯分别發落時已傍晚卽往鶴遊坪進發沿途又獲種烟附三人押至鶴遊坪分别處辦内有一胡成章種烟最多家稱富　當罰洋五百元限五日繳納己交分知事押追是夜分知事談及禁烟情形　云前日往所屬包家廟演說竟被烟匪以刺梃打擊　輿鳴金聚衆將有殺官之勢並李排長率兵一排亦被圍困等語請宣慰使繞道包家廟而達墊江次晨由鶴遊出發至附近包家廟一帶有土便有煙又拿獲三四人内有包樹臣一人當拿辦時胆敢持利刃自　内殺出訊之卽前日鳴金集衆毆打知事者訊明按　軍法鎗斃過包家廟直往　家場所過地方又獲種烟者八九人一一研訊薄責四五人　金三四人内有陳林雲及李明道李明善種　最多煙癮亦大家産巨富當按律罰林雲八百元明道明善各罰五百元現交墊知事押追次晨由董家場行至黄河岩又拿獲種戶七八家及種烟匪徒江光烈此時押解兵士因前隊巳至　河岩故只有三四人在該處休憩匪徒見江光烈被捕又見押解兵士過少卽鳴金聚衆千餘人各持鎗械抗拒并刦去光烈傷兵士三名内一兵遍體受傷經兵士報知宣慰使卽率隊往擊一而又飛報墊城令速出兵助戰該匪見宣慰使軍士增多又被官軍砲中六人始紛紛奔散及將収隊墊城之助兵又到卽以助兵留黄河岩捕拿首要及抗拒之匪宣慰便即率隊回墊與曾知事伍委員籌商善後辦法是夜營副長　有兵士兩名不知下落等語次日午刻兵士兩入回城究其原由始知當圍困時遇保正余書岩勸以寡不敵衆切勿前進招至伊家一宿午務又得　總報稱昨傷兵所失之槍今已尋回江光烈之子及余書岩巳拿　是夜研訊一堂尙木結案俟光烈　獲再行處辦 
[湘都督禁煙政策]  
　　湘都督譚君　　於本月五號通電各省云鴉片之害甚於洪水猛獸盡人皆知斷絶愆期必致隣封藉口外交内政妨害均多目非嚴申懲儆之方不足以肅人心而挽積習湘省自反正以來禁烟苗則派員鏟除專賣吸食則勒限截止九月一日以後如再有開燈吸賣者拿獲立予槍斃蓋必有雷厲風行之政而後収風清弊絶之功但欲悉拔根株决非一隅所能奏效必全國通力合作一致進行期流毒得以廓清痼疾早日淨盡强國保種莫切於斯用敢電請貴都督民政長協飭所屬厲行無任盼禱湘都督譚延闓叩 
[孫中山蒞杭記事]  
　　孫中山先生定期八號蒞杭巳誌前報茲悉是日上午十時孫先生由滬啓程歷經松江嘉興硤石斜橋長安各車站均有軍警及各團體列隊歡迎人民瞻觀充溢於途逮車到站均拍掌脫帽高呼萬歲先生親自下車與各代表晋接並周歷觀者之前舉帽答禮二點四十分到艮山門朱都督吕師長及正副議長團體聨合會幹事均至車站迎迓軍隊巡警分列兩行舉鎗奏樂以致敬禮先生下車與諸公一一握手遂偕至梅花碑行台小矩先生以人民擁觀特舍輿乘馬前後左右幾無隙地四時至馬坡巷法政學堂赴國民黨歡迎會先列坐攝影後魚貫入講堂開會會員到者八百餘人先由　君慧僧報告歡迎大旨次由魏君在田讀歡迎詞孤兒院學生唱歡迎歌先生登台各會員皆　坐行一鞠躬禮先生演說大旨謂久慕浙江名勝今初到杭復蒙諸同志開此盛會實屬非常榮　非凡感媿杭州舊同志甚多均能協力同心達此革命目的去年攻克兩京尤浙軍之力居多可痛者最好的同志秋女俠一瞑不視兄弟此來固不僅展覽西湖風景亦將臨女俠埋骨之所一施憑弔繼又演講三民主義及鐵道國有政策散會時巳六點鐘矣 
　　是日隨孫先生同來者除朱都督特派代表命丹屏君國民黨浙支部代表盧臨先蔣著卿二君團體聨合會代表杭辛齋楊韵琴二君自由黨王卓夫君鐵道協會代表張竹笙沈葆廉張心蕪三君國民黨嘉禾分部代　陳仲權君秋社徐寄麝女士赴申歡迎專車偕來外又帶同隨員陳英士姚勇忱陳惠生吳飛如錢振椿劉民畏王文典諸君云 
[常山程知事擅捕議長之公憤]  
　　浙屬常山縣知事程桂芬違法拘禁徐秉　又非刑逼勒王經邦復敢蒙禀　司冀保祿位種種情形迭誌杭報茲又據浙報載該縣紳商學界通告書云敬告者常山縣知事程桂芬蒞任以來恣行威福雖被林幹臣等控訴在前縣議會聨劾在後而程桂芬置若無聞毫無顧忌其不法之行爲竟愈出而愈竒十一月二號下午程桂芬借查帳爲由親率警乒承發吏及身穿號掛者共二十餘人至縣議會議長徐秉彝出兒即將帳簿等件交閱程桂芬突問縣議會控我各節有無憑據徐秉彝答以當聽候省司核辦程桂芬云今日要與你同赴省垣對質徐秉彝答以如要赴省對質須俟省司公文程桂芬復云今日我以執法長名義可以逮捕你徐秉彝答以人民身體非依法律不得逮捕拘禁載在約法縣知事係被告斷不能以被告逮捕原告程桂芬不由分說竟肆野　卽喝令拿去一班如虎似狼之警兵　擁而前遂將徐秉彝横拖倒曳而去時觀者如市　抱不平可憐一介書生堂堂議長竟遭此荼毒誰知程桂芬狼心未己辣手愈甚近日率　團勇　兵數十人圍住小學校株連校長敎員等人（中略）似此破壞約法弁髦紀律摧殘議會陵鑠縉紳專制時代亦未有是不料於民國筆造時見之是可忍孰不可忍現我常紳商學各界咸　公憤籌畫對付之策各自治會不得己一律解散省司好惡同民定能俯順輿情同人等痛民權之掃地恐禍至之無日爰備述程桂芬違法以敬告我父老兄弟諸姑姊妹之前敢乞同伸義憤以安循良常邑議會之幸即常山人民之福未始非藉諸君臂助之力也 
[懷寗縣選舉調查證作廢]  
　　皖屬懷甯縣選舉調查冊前報本有七萬餘人嗣經核减下爲五萬九千餘人曾經李知事世璜榜布惟前發之調查證皆由各調查員發出勢難收回恐有未見榜布者仍執所發調查証至投票所換取票紙故李知事遍發通告令各選民須查取榜布中有名者始屆期至投票所投票所有前發之調查證不得作爲有效然己多此一番手續恐臨時不免有所衝突也 
地方通信 
[蘇州]  
[膏土總數]  
　　蘇州巡警總局禁烟處奉都督通令調查吸戶需土實壧以便籌劃經費及一切進行方針茲調查得秋季共　出膏照三千八百六十八張計需烟膏二萬八千六百七十七兩六錢土照七百十四張計需烟土九千六百六十二兩四錢膏土照兩共併計四千五百八十二戶較諸夏季减少三百五十七戶惟冬季所發之照尙無確數故一時尙無從調查實數也 
[示勸完租]  
　　蘇城各棧主因本年秋收平均尙稱豐稔均於上月二十左右一律設櫃収租然自開倉以來各鄉民之來城完納　甚屬寥寥宗民政長有鑒於此特於前日召集各議員會議收租辦法除由各董實力催完外一面再出示剴切勸諭 
[區長紀過]  
　　北路巡警一區區長叚海峰自到差以來警務廢弛以致宵小乘間竊發近爲石局長偵悉大爲震怒特傳該區官到局大加申斥本擬立卽撤差姑念該區官從前辦事尙好從寬記大過一次以觀後效 
[鎭江]  
[校閱陸軍]  
　　程都督現派許君元來鎭閱操經顧忠琛師長接見後偕往各營巡視一周並命全師兵士於七號八時在大較場操演各項戰術軍容異常整齊至十一時許始各收隊回營許君亦於是晚乘車返甯矣 
[考察砲台]  
　　李君鼎新奉大總統令考察長江各要口砲台茲李君己於四號抵滬先行點驗駐泊滬上各軍艦不日即來長江一帶考察砲台較閱海軍操演故鎭江各路炮台總台官接電後己飭象山圌山雩山各砲臺員弁預備一切矣 
[巨盜正法]  
　　駐鎭陸軍六十二團第一營楊營長彪於日前親率士兵在京峴山擒獲巨盜陳福全周少棠徐桂林三人並搜出軍器贜物不少解由十六師部發交軍法處分别嚴訊據供均係外來游民以南宫廟左近爲巢穴連搶王家巷關姓更樓巷王姓甘露寺下朱姓是實經顧忠琛師長禀請程都督飭令將該匪等就地正法等因師長遂於七號派執法民等將三匪押往寶蓋山下一併槍斃以昭烔戒旣而師長以該匪等於十日内連搶三家實屬胆大妄爲目無法紀惟若輩聚集鎭江巳非一日無業游民受其愚惑　爲該匪黨羽者恐不乏人除通飭各旅團營緝獲餘匪外並示諭軍民人等一體知悉如有無業游民務各悔過自新各安本分母得妄爲不法自投法網本師長爲維持地方治安起見除惡務盡言出法隨爾等愼勿以身嘗試也 
[舉行續選]  
　　丹徒省議會於六日初選後初選監督查察人名冊尙有未投票者甚多恐票不足額故宣布延長半日於七號晨起至十二時止續行投票聞秩序較六號整齊云 
[揚州]  
[城中刦案]  
　　城内大傅街小牛彔巷同愼永油店於本月五號晚十句鐘時　有盜匪十餘人手執鎗械入内搶刧計刧去現洋數百金當赴第四區喊控及區長程階平率警蒞止盜匪巳竄逃 
[浙江]  
[整頓認捐]  
　　浙財政司長牌示云照得浙省統捐亟待整頓本司平素極主張認捐以期官商兩益爲將來籌辦營業稅基礎是以前在江蘇辦理上海稅務凡屬晒業全體公認按欵匀攤彙繳者無不照准到杭以來頗思本此旨以次第推廣冀達裁革統捐之目的不圖數月來詳加訪察浙省認捐變相有非思議所及者以公衆攤認之捐欵竟變成個人之營業品大率認捐之人與本行本業膜不相關無非假代表名義出面包攬未經承認以先展轉請託百計運動旣經認辦以後廣設局所分置巡船派用局員刊刻鈐記居然一征收機關出票收捐儼同官辦苛擾商民捐及瑣細近據本司訪聞凡屬要隘口岸認捐局所林立幾至五里一局三里一卡其煩苛更甚於疇昔之厘金且範圍廣大至有包數縣數府之地面者往往與官征區域影射矇混互相攘奪照此情形將來再行推廣一貨一認勢將百貨百局是遍地皆認捐局所矣尙復成何政體名爲認捐實成包攬名爲便商轉增商困殊與本司主張認捐之初意大相背馳現自本月爲始所有認捐重行規定辦法㈠不准設立征收局所依據認捐性質祇能由坐商攤繳捐欵㈡本司發給認捐票祇准作爲各坐商繳欵收據不得假此名義用以收通過之捐㈢範圍不得過一縣地點之外或專認一縣内某種出運産地貨或專認一縣内某種進口銷場貨同業大小攤認之捐數經公衆指認派定後應詳細開摺由各商加蓋號戳呈送本司備案一面登報公布㈣同認商公推一經理人主管收欵繳欵事宜由同業各號家具結擔保月清月欵倘有虧短責成各該號　賠以上辦法方爲正當認捐可以杜絶包捐之流弊嗣後來司請認者必須照此章程辦理否嵵睛槪不准其已經認辦在先者應由司分别調查咸令退辦或令加認均截止本年十二月末號爲止另行組織以紓商困而重捐務除呈報都督並通行各統捐局外合亟牌示仰商業一體知悉切切特示 
[江西]  
[粥廠新章]  
　　南新兩縣粥廠原議停止將此項經費移辦工廠現因四鄉灾民甚多由内務財政兩司會呈都督委員黄邦懋趙協莘赴司領欵仍舊開辦以惠窮黎茲將新定規則錄下㈠南新兩縣粥廠仍設兩處一設進賢門外一設德勝門外㈠設廠以四十五日爲期㈠每廠設總理一人每人支勞金㈠每廠設協理一人不另開支有協理全廠事務之專責㈠每廠設委員十二人每人支勞金㈠每廠設紏察員六人每人送輿資㈠每廠設會計四人每人支勞金㈠每廠設内外巡查及各項丁役人數及工資照向章辦理㈠廠中一切用費准據實開支惟以力求撙節爲主㈠廠中一切器具或租或買均隨便但不得仍用差行名目㈠廠中一切設備仍照舊章惟棚欄加高若干尺以不能爬越爲度㈠量米取柴起鍋　粥散籌收籌等事均由委員及紏察員眼同或躬親料理不得僅假手於　役致滋弊端㈠粥籌加記字號如四十五日卽連列四十五個字每日簽字一個由委員躬親料理紏察員收籌時驗明發粥如無本日字號者其籌作廢㈠拿獲重領粥籌者分三項辦法㈠恃强擁擠混領粥籌者罰跪粥廠前其非極貧苦之人再酌量罰錢若干㈠爬越栅欄藉以重領者照上條辦理㈠假託來自鄉問爲時較晚懇乞補籌者槪不發給强横者照上條辦理㈠買賣粥籌及領粥養猪經本廠或巡警察覺責令罰錢若干爲拿獲人士之賞品㈠廠中工役舞弊一經察覺革去一役罰繳工資並罰跪廠前以示警戒廠中執事之人均照此辦理㈠以上各條如有未盡事宜仍得隨時酌量辦理 
雜評二 
[好機會何多]  
　　自巴爾幹之戰事起俄方注意遠東說者謂爲取消外蒙獨立之好機會而今竟何如也繼俄庫問題而起者必爲南滿問題今者日内閣正在改組之際總理未定無暇遠圖說者又謂爲整理南滿之好機會殊不知日本内政雖擾攘一時而對外之方針不變况我政府辦理交涉事事需緩對於肆意猖獗之庫逆猶如此更安有餘力以及其他亦惟有一任好機會之經過而已嗚呼尙何言哉 
本埠新聞 
[再誌衆議院初選之預備]  
　　今日爲衆議院議員初選舉之期上海初選監督吳君昨特前往市政廳邀集商學各界開預備會分虽担任職務並因前日省議會初選投票人多擁擠秩序稍亂故議在市政廳第一區投票所裝設欄杆多備簽名桌子令投票人從正門入内繳騐證書簽名領票從第二進登樓繞入廳室之二層樓上自寫被選舉人姓名復從後面下樓至大廳上投票畢轉向毛家弄畔之大門退出如有冒替及其他違法舉動卽由管理監察等員當塲令其退出不稍瞻徇 
[省議會初選投票揭曉]  
　　江蘇省議會上海初選監督吳民政長昨出榜示云照得本月六日省議會議員初選投票遵章於本月八日在開票所當衆開票計實到投票人數一萬二千三百二十九人依省議會選舉法第五十六條之規定以應出當選人名額八十三名除投票人總數得數三分之一爲當選票額卽滿五十票爲當選票額今將初選當選人姓名票數及初選候補當選人姓名票數分别榜示除通知各當選人並呈報外爲此示仰合邑省議會初選舉人一體知悉當選人姓名錄後票數從略 
　　施其光胡芳鍔王臨照王萃馨顧鏡清姚洪淦王豐鍾諸崇瀾王煥功聞漢章蔣永深張杰 
 
 
 

Page 7

 
 
第七版 
曹九思金秋鈴朱紫貴陸杏林李顯常翁斗平王定基聶錫璜　德隅奚佐湯顧孝清喬慶福張紹良王增袺　軼　蔣家鳳蔣光麟王福生李寶齡蔣廷幹姜祖承華增賢陳泰來顧視清余魯卿楊書祥蔣光容張錫壽顧錫純陳棪程益蓀吕立基秦錫田陳惟善趙履信王豐林楊洪釗屠錫圭王銓運龐淞秦錫祺姚明善馬鑅黄申錫 
　　按以上得票最多者有二百十三票最少者亦有八十票 
[救國社續開談話會]  
　　中華救國社於昨日下午兩句鐘假座寧波同鄉會續開談話會首由黄君奠華報告開會緣起及經過手續卽公推黄君爲臨時主席黄君復登臺陳述救國社進行之意見大致謂本社發起己有日應卽速開成立大會俾得切實籌措種種對付方法成立大會日期擬在一星期内地點擬假用舞臺衆贊成時有江君仁虎主張假新舞臺爲成立大會地點徐君血兒主張以本月十三號下午一點鐘至四點鐘爲成立大會時期主席付表决通過旋由鄭君浩然等討論進行方法主席黄君奠華謂分組社團極關緊要應推舉起草員草定章程以便大會表决衆贊成遂公推徐君血兒黄君闰華任起草員草定演講外交研究籌餉各社團章程舞臺假用事件公推江仁虎君代表接洽遂搖鈴閉會 
[禁烟局遷移]  
　　本埠禁烟事宜己由江蘇都督委派嚴濬仙君來滬設局專辦並由上海縣吳民政長出示曉諭限於陽曆十二月杪一律禁止售賣土膏經紀前報茲悉嚴君本設局於西門内前清提右營舊址現因地方太狹不敷辦公故於昨日遷至前滬軍都督府辦理並派調查員十名於昨日起出外查察 
[鄉間又出盜案]  
　　本邑西南鄉二十六保十一二十七圖長橋鎭附近王婆廟地方鄉民王長生家於前日夜半突來强盜十餘人明火執械撞門入内刧去衣服首飾銀洋等物約值洋數百元事後由事主報知該圖地保唐楚卿於昨日同至地方檢察廳報請勘緝陳廳長准即委派檢察官帶同法警下鄉詣勘 
[僧院被盜搶刧續誌]  
　　己裁營兵王培標等糾衆至西門外普陀山下院長生菴内行刦經住持僧開如出外報告滬西商團會員恊同巡警到塲拘獲王培標等八名並抄出各物解至警務所候送地方檢察廳訊辦己誌昨報昨由穆警務長飭傳開如到所立即備文將王培標程靜瀚吳榮培姚洪生周松林鮑如皋鄭明吉陳兆潤等八名連同抄出大洋五十元小洋二十七角銅元九十枚手槍金戒銀表各一並當票八張一併解送檢察廳由陳廳長諭令分别收押各物暫存午後卽委檢察官葛益甫李石麟升座提王培標等到案預備擬究 
[包探偵獲强盜]  
　　强盜王春山（卽小手春山）曾於上月二干五號糾黨陳妙生陳阿弟王小弟趙全福金炳生周春三王阿土等在西鄉七寳鎭搶刧贜物並拒傷事主三人旋往泗涇鎭行刧悞傷同黨一人由王等伴同來滬醫治而王等終日在勞合路某雉妓院内狎游嗣因該同黨醫治無效業於前日斃命王等正在集資棺殮被老閘捕房包探陳阿四偵悉禀奉捕頭尾隨王等至閘北報由四路一區警局會同警探將王等各人一併拘獲並在是處富貴里某號屋内抄獲尖刀兩把單刀一把槍珠二十八粒連同王等帶入捕房押至昨晨併解公共公堂請究先由中西包探禀明緝獲情形並稱白克路人和里一百二十八號屋内尙有衣箱四只未經吊案王襄讞向該盜等略詰一過卽會商英領翰君判均還押候吊齊原贜查明事主於禮拜五再行訊核 
[組織平蒙秘密偵探團]  
　　前副總統府近衞憲兵司令副長王重民曁前總統府參謀部副官徐廷棫等前日禀呈江蘇都督云庫倫逆賊違反共和倡言獨立擅立私約藐視民國令人髮指若再不以武裝解决環球各國勢必目我民國爲無武裝之國不特西藏滿洲雲南山東等處將爲庫倫之續即列强亦永無承認民國之日矣每一念及痛斷肝腸是以擬集同志組織平蒙秘密偵探團以佐政府之行軍而盡國民之義務志在實行不僅紙上空談以爲萬世所詬病謹擬平蒙秘密偵探團簡章八條禀呈都督核示遵行軍情一日千變事機不容稍緩如蒙准行卽當召集同志刻期出發事關緊急不勝翹企待命之至簡章錄下一擬召集同志二百名以爲團員如日後經費元足再行陸續召集一出發之後深入險地如爲敵人所獲卽不生還亦所不計一成立之後各給盤資喬裝出發分布蒙古各要地專探敵情並暗測行軍地點密爲報告一由京至蒙經過要道節節派員分駐其地以便傳遞消息一我軍出發後遇有緊要消息准予團員就近告密一團員與團員定有口號以防漏洩一南北各立一機關以通聲氣一團員出發時各編暗碼以作記認 
[調查軍官履歷]  
　　陸軍官制分爲三等九級曾由陸軍部通令各軍師旅長迅將現任軍官出身履歷造冊加考呈由都督咨部核明按級補作實官在案茲悉混成第三旅各級軍官亦己由李旅長於前日分别命令速將本人履歷剋日造送以便加考出結送請都督咨部核補矣 
[李旅長校閱操法]  
　　混成第三旅李旅長定期校閱本管各營兵士所習操法已誌前報昨日屆期各營軍官兵士均於上午八時齊集滬軍營操場合演槍操徒手柔軟等操法操畢時已正午卽由李旅長命令各該營長散隊回營並定於十號校閱砲隊營兵士野外勤務惟第一團之第二營及第二團之第一營皆因分駐各鄉未能調閱其滬防水師各營亦已命令先將水陸操法勤加演習以便定期校閱 
[清查營地之成效]  
　　清查營地公産分局長朱大斌曾將江蘇各屬查出之營田佃於本處鄉民分别墾種統計本年共可征收租洋一萬八千元左右經紀前報茲屆收租之期巳據蘇州繳到租洋二百餘元金山繳到租洋七百餘元枯林一百元松江二百元昨日即由朱局長備文先解一千元送請蘇州財政司兌收補湊軍餉一面呈報都督查照備案 
[女工熱心公益]  
　　閘北六區商團會會長董鯉庭倪欽璋尤昌貴君等以時屆冬令伏莽滋多六區區域外　毗連租界内則賭徒散勇混跡其問防務尤爲緊要爰於日前邀集全體會員議决自卽日起逐夜分班輪流出防昨經倪欽璋君發起先由其經理之統益絲廠内勸捐資助一時各女工之好義者均慷慨樂助集洋六百餘角亦可謂熱心公益矣 
[保護共和關鍵錄版權]  
　　民政長吳批答前議和伍代表秘書余沅朱文編呈云來牘閱悉察核呈送共和關鍵錄樣本於南北議和時之種種手續編輯詳明有條不紊泃足爲編　史乘之考鏡所請立案給示保護版權之處自應照准除咨會英法租界會審公堂一體給示保護外希卽知照示諭隨批繕給並卽查收此復 
[訊究大帮拐匪]  
　　前晚有張二李炳祥杜阿二郭阿九陳文元黄淡如張阿二朱仰坤陳廣晋王邱氏等帶領男孩十二口女孩一口同至怡和碼頭擬乘廣生輪船往香港等處被美捕房包探石金榮蔣阿林查見盤詰支吾以對當將男女廿三人一併拘入捕房分别管押昨晨併解公共公堂請究先由中西包探禀明前情訊據陳廣晋供稱在棋盤街開設福泰土行有年所有十三歲女孩周春來係出洋五十六元買爲義女已有一年此次托友人朱仰坤帶回潮州原籍並非拐賣訊之周女供稱清江人父死母已改嫁被胡光羅帶至滬上賣於陳姓爲女訊之朱仰坤供詞相同嗣據小孩張紀生供係本地人父名惠農因在新北門張生才成衣店内學業被責逃出致被誘拐高全全供年十五歲常熟人父母均亡叔父高錫金在上海爲小工此次來滬找尋致被拐往輪船牛富子供年十三歲父母巳亡舅父唐金林現在鎭原籍當兵李新發供年十三歲嘉善人被拐來滬父親才福現在原籍陳大春子供年十二歲向與父親陳木春在揚州乞食被李姓拐來寄於法租界朱家橋劉金林家李來寶供年十一歲鹽人父親本在宜興地方爲飯店生意業已故世被人得洋十二價賣來滬李狗子供年九歲原籍江北現住無錫五興地方父親現在無錫被張阿二拐來王小狗供年八歲本地人父母已亡叔父王阿四住居城内係被杜阿二拐來奚明紅（卽李明紅）供年六歲父親李貴現在揚州當差王小六子供年十歲潘阿弟供年六歲均江北人餘語不清尙有年約三四歲之男孩一口不能言語訊之張等各人供稱各孩均價買爲子並非販賣王邱氏供由杜阿二囑令送一最幼之孩上輪餘不知情王襄讞商之英領翰君判陳廣晋朱仰坤開釋女孩周春來准交陳領回張二押西牢二年半李炳祥押二年杜阿二押一年半郭阿九陳文元各押九月張阿二黄淡如各押兩月王邱氏押女所七天所有男孩十二口暫送棲留所留養候核 
[城内]  
[防務加嚴]  
　　時交冬令宵小易於竊發邇來更有裁兵逗留滬濱因此城廂四鄉迭出盜案茲聞穆警務長爲保衛治安起見業己商請警備隊長於昨日起派隊持槍分迅城内外各要隘嚴密巡邏以懾匪膽 
[不認收贜]  
　　吳錢氏控吳阿實行竊牛油消贜于陳才寶處由地方檢察廳預審屬實起訴同級審判廳昨經推事提案研詰該氏訴稱舊曆八月下旬失竊牛油五桶共計五六十斤旋於是月廿八日在陳才實處查見原贜爲此控控求追訊之吳供認行竊售於陳處得價洋四元七角除收尙少小洋三角陳供爲販鷄毛生意此項牛油並未向吳收買况我處盛油鉛桶與該氏所有之鉛桶式樣不符求察問官得供判吳陳收押候吊到原贓再行判决 
[南市]  
[誥誡巡長]  
　　城外東區區員龔君傳諭各巡長云爲轉飭事本月初七日奉上海商埠巡警局長穆訓令内開照得巡長一缺爲巡士親密之上級爲巡員直接之輔助一切報告功過稽查惰勤職務至爲重要故一區之巡長能人人得力則一區之警務自日起有功現屆冬防吃緊匪類繁多爲此令仰各該區員巡員轉行告誡務各勤於其職母稍疏忽倘有玩泄從事者仰於年終分别呈報以便撤降雌以等因到區奉此合行轉飭該巡長等遵照前因勤愼從公倘敢稍事玩忽定予呈請撤降其各一體凜遵母違 
[更調書記]  
　　警務長穆杼齋君昨將東區書記蔣增午拔升内勤巡員以城内五區書記顧森調爲東區書記東區巡員郭某則調赴五區充當書記業已分别到差 
[冒名敲詐]  
　　浦東三墩航船戶季實榮昨在小東門外楊協興土行購得土藥兩小包回至南市王家碼頭附近途遇冐充土藥稅巡丁之莊根標指爲漏稅勒索規費洋一元不遂任意兇毆後由施理堂解勸不服扭至東區解送第二檢察廳旋因事關訛詐飭解地方廳究辦 
[閘北]  
[第三初級審判廳批]  
　　（洋人南門呈訴曹勝泉吞騙銀錢案）狀悉着卽預繳訟費候定期集訊可也（張王氏呈訴　雲發張童氏被唆改嫁任意搬物案）狀悉候向檢察應調卷查有核辦（瞿一亭呈訴金生形同索詐懇予存案）據訴各節毫無憑証所請存案之處未便照准特斥（蔣錫勳呈訴王子香王梅卿假單抵押案）據訴地保王子香等以假單扺借當時未及深察猶在情理之中豈有限期一年遲至三年之久始行查究情節殊難憑信姑候呈驗正式借據再行核奪粘抄附 
[召領屍棺]  
　　第三初級檢察廳昨出招領屍棺示諭一道略云本月三號據二十七保十一圖地保報稱有住居宏源里口嵇榮林家之陳姓混名老甯波年約六十餘歲倒斃路上等情當派檢察員往驗係患病身死並無别故當着該地保備棺收殮發壇浮厝娟家屬人等着至本廳具領可也 
[幸未燎原]  
　　前日上午洪安里口新順麵坊披屋内陳黄氏家不戒於火幸即撲滅後經一區張區長傳到該氏訊問一過諭令退去聽候查明再核 
[公共租界]  
[拐案待查]  
　　虹口東有恒路三百七十四號住戶王阿四控陸阿掌拐匿六歲男孩阿毛昨由捕房將陸拘解公堂訊供一過判押候查明於下禮拜一再訊 
[堅執不認]  
　　西崽陳安記控蓬路四號某洋人家大餐司劉金大圖賴會欵並指使張梅生李連生等以陳友王阿二名義誘陳至靶子路弄内用刀戳傷一案昨經公廨關讞員會同英康副領事復訊劉等仍堅不吐實中西官會商之下判李交保劉張還押候查明實情於禮拜五復訊核斷 
[被告候訊]  
　　陸杏生控嚴裕堂朦請發封房屋請追損失又石順記控沈茂榮抵單不贖又翁晋才控程錦章不付股銀等案昨由捕房將被告各人傳至公堂分别交保過堂候訊 
[逞兇受罰]  
　　粤人麥顯前日在虹口將王楊氏毆傷被氏控由捕房於昨日派探將麥拘解公堂訊實判罰洋五元内提二元給償原告醫費 
[雉妓違章]  
　　雉妓姜媛媛前晚在南京路拉客由捕查見拘入捕房昨解公堂訊明判罰洋五元充公 
[怙惡不悛]  
　　陳阿四偷竊王老三衣物由探查獲昨解公堂訊知陳係過犯判押西牢一年期滿逐出租界 
[出店受傷]  
　　昨報記坐脚踏車之某甲被電車碾傷甚重一節茲悉受傷人姓楊名金元係卜内門洋棧之出店當被二十八號電車撞倒由捕送往同仁醫院醫治不識能保性命否 
[塌車衝撞]  
　　葉子富昨推塌車至茂海路西華得路轉角與二十八號電車互撞略損電車上油漆由捕將葉拘送捕房經捕頭詢明從寬斥釋 
[因何口角]  
　　周阿福顧周氏兩人昨在漢璧禮路不知何故互相口角由捕併送捕房分别斥退不理 
[投錯門路]  
　　楊阿大扭胡發榮至捕房控欠飯洋七元請追捕頭以案關錢債著赴公廨控告 
[撞倒行人]  
　　安中川昨在西華得路被張阿三之東洋車撞倒由捕送入捕房經捕頭詢明一併斥釋 
[法租界]  
[捕房防疫]  
　　法捕房總巡麥君近因西新橋一帶居民患病身死者甚多恐有疫症傳染業已諭飭中西各探捕至大自鳴鐘治病室邀請西醫前往查察當由該醫用藥水針在病人腿際刺入灌以藥水以除疫癘聞日來已稍見平靜矣 
[又獲一人]  
　　探自黄金榮前在金小弟所開客棧内拘獲迭在浦左等處行刧之盜犯王根弟周阿新等四人解經公堂審訊收押在案茲又續獲盜黨賈圓圓一名解訊供不承認旋由警務所飭探投廨求請移提聶讞員諭候商明西官再行核奪賈等還押 
[保人脫累]  
　　沈竹芹前控竹匠店主蔡桂山不還往來貨洋一百八十元經公堂訊判交保不理提案押追並由讞員移請川沙民政署查明蔡之房産發封抵債在案嗣因蔡仍狡賴復將保人沈正榮傳案管押蔡始交洋六十元餘求寬免沈亦稟求退保判蔡還押候另覔的保限一月交清沈准其退保釋放 
[勒限還租]  
　　仁濟善堂收租人控房客王元清董彩芳均欠房　四月向收延約請爲追繳訊之王董二人俱求寬限判交保各限七天還洋 
[雜評三]  
　　今日爲衆議院初選投票記者於初八日省議會之投票種種怪狀固己習聞之矣以昨例今當亦不過如是 
　　惟吾有一言謹告選舉運動者此種舉動不特爲道德上之汚點且負刑法上之責任以貪一初選當選人頭銜故而搆成罪犯自非妄人一轉念間當亦深歎其不值前事巳矣請勿再蹈刑辟也 
[來件]  
　　實業促進會簡章 
　　第一章總則 
　　第一條定名實業促進會 
　　第二條宗旨本會以博採各國實業成績維持中華農工商三界并督促其積極進行爲宗旨 
　　第二章會員 
　　第三條資格如左㈠年滿二十一歲以上享有公民權利者㈡曾受實業敎育者㈢富有實業經騐者 
　　第四條凡合前條資格之一素無嗜好及精神病者由會員二人以上介紹得爲本會會員 
　　第三章組織 
　　第五條職員設正會長一人副會長一人分設總務部理事部交通部研究部編譯部宣講部六部各部部長一人部員若干人皆由開會時公舉 
　　第六條會址總會設於上海支會分設於各省（會址現暫設上海法界喇格納路祥元里二百四十五號門牌） 
　　第四章權限 
　　第七條正副會長正會長代表本會全體會員總理會務副會長輔助正會長辦理一切會務如正會長因事缺席副會長代正會長執行 
　　第八條總務部辦理機要事務籌議進行方法整理各部秩序凡文牘會計等屬之 
　　第九條理事部本會特聘律師二人以保障各實業界之權利如會員中有關於實業之妨礙者報告本會後本會得酌核情形由律師出庭辯護以盡本會之義務 
　　第十條交通部聨絡各支會及於本會有關係之各團體并廣集同志招待來賓調查與本會有關係之事項報告本會 
　　第十一條研究部組織學社廣購書籍實心研究發表心得記錄成冊作爲編譯部之資料并開會討論解决疑難問題 
　　第十二條編譯部除繙譯各國實業新書以餉同志外並博採各國實業成績參酌我國情形發表正當之意見編輯雜誌以資研究刋行日報以促進行 
　　第十三條宣講部將研究部所得之資料演成明白淺近之白話分往各處宣講以補助雜誌日報効力所未及意在引導國民確知實業之利益以養成共和國民之資格 
　　第五章事業 
　　第十四條實業事項旣繁且賾不先决定入手方針似難逹到完全目的茲擬先辦一實業儲蓄銀行所需資本即以本會會員之常年費統由本部收存殷實銀行中備爲開辦銀行基本金之用其各支分部之常年費亦提出一半交由本部收存悉充銀行股本俟銀行成立後槪行發給零股股票逐年遞增一面再行招股凡會員及非會員有願入股者多少悉聽其便一切章程另行規定 
　　第十五條銀行股本開始以二十萬元爲度嗣後逐年增加各埠徐圖推廣凡興辦實業資本不充者無論會内會外如有確實擔保及相當抵押品者均得向銀行借貸並減輕利率以輔助之 
　　第十六條銀行成立以後如有盈餘當再體察情形擇實業事項確有把握者接續辦理 
　　第六章經費 
　　第十七條入會費會員於入會時須繳入會費一元各支分部倣此卽以此項入會費爲開辦之需 
　　第十八條常年費會員須繳常年費一元於每年大會時交到本部會計處各支分部之常年費應提出一半交存本部備用 
　　第七章會期 
　　第十九條大會每年一次合各支會與總會之全體會員於囗月囗日行之 
　　第二十條常會每月第一星期舉行一次由會長召集職員行之 
　　第二十一條臨時會遇有特别緊要事件得開臨時大會由總會會長召集總會會員及支會代表（每支會代表二人）行之 
　　第八章特别規則 
　　第二十二條凡總會或支會職員及會員如有不正當之行爲致妨本會名譽而有確實証據者得由總會或支會付衆議决令其出會 
　　第九章附則 
　　第二十三條以上各條如應行變更之處得於大會時提議公决修改 
　　發起人史藩張文郁 
來函 
[僧俠告江蘇人函]  
　　許鼎霖於前清末季死抱君主立憲主義幾遭不測鄉人士勸其遠隠得保殘生後復北上仍充資政院長並爲伊父請昭恤求一時之虚榮鄉人士引爲深恥此次歸來滿冀其痛改前非爲地方謀幸福詎意到滬數日非但毫無表見反亟亟焉召集同鄉謀抗某捐而置地方治安於不顧似此敗類實足貽害無窮願江蘇人注意及之 
[招商局股東王吉記等致股東維持會函]  
　　維持會諸公均鑒前接聨合會傳單每股收回二百兩直捷爽快亦是辦法乃聞人言名爲二百兩實止一百八十兩蓋此中尙有遣散舊辦事人員之花紅及上年漢口商人索賠損失均需由舊股東承認確否不可知而人言嘖嘖不爲無因竊維局産足值一千六七百萬兩見之於辦事員等之論說今舊股東每股止收回二百兩則新公司已大占優勝所有花紅及賠費統應歸新公司承認方合情理夙欽貴維持會專爲保全股東血本起見則苟有利於股東之處斷不可任其放棄爲此奉告惟祈貴會格外注意勿稍疏懈同深感幸敬請公安招商局股東王吉記鄭懷義堂李韻記吳澄記許仲記吳春記徐詩記左柏軒公啓 
[各團定期研究外情函]  
　　啓者今有本館職員現充英國官立亞西亞文學會會員陳重民君探研西籍調查得歐美等國所譯經部史部及關乎孔敎道敎佛敎等圖籍又其所著關於中國政治學術等書統計不下數千種嘗慨吾國上下於彼中議論華事及迻譯中國書籍不甚注意擬不久親赴歐洲採選此等書籍在中國交通便利之地開舘陳列任人公閱迻譯以代警鐘而資借鏡同人等爰請陳君於舊曆十一月初七日卽新曆十二月十五號借西門外林蔭路省敎育會樓上演說並由陳君携帶此等書籍多種到會以証其說蓋陳君之宗旨在研究外情之中寓保存國粹之意洵於我國學界前途大有關係届時並擬請前外交總長王博士寵惠演說中國外交前途凡我同胞無論男女如欲一聆其緒論者請撥冗惠臨爲盻江蘇五屬圖書館職員會古學保存會上海尊孔會 
　　世界宗敎會世界女　子協會同啓 
　　再是日省敎育會因水産學堂招考新生不得空閒議定改借城内銀河路也是園演說午後二時至五時止又啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[仿留侯論] [  湘民]  
　　今之所謂革命之士必有過人之節人情有所不能忍者匹夫見辱拔劍而起挺身而鬭此不足爲　也寰球有大勇者卒然　之而不驚無故掌之而不怒此其所抱負者甚大而其志甚遠也夫敎仁被掌於參政女子也其事甚怪然亦安知非今之世有英雌者出而試之觀其所以微擊其頰者皆英雌相與憐惜之意而世不察以爲羞辱亦巳過矣 
　　夫女子者以爲敎仁才有餘而憂其度量之不足故深折其少年剛銳之氣使之忍小忿而就大謀何則非有平生之素猝然相遇於會場之間而作悍婦之狀油然而不怪者此固項城之所不能驚而黄興之所不能怒也三 
[尋人廣告] [  埽紅]  
　　敬啓者月三十二日午前十五句六十一分鐘　失八十五歲　孩一名姓何名曾有小名阿無頭戴自製西洋愛國帽身穿國貨舶來布元色馬褂杜做洋布長夾　白鞋黑襪口操亞細亞洲音能打民國官話身長四尺十一寸左右面黑髮白眉淡鬚長向在南美洲高等大學幼稚園第五十年級肄業走失後各處探訪杳無着落家中尙有十八歲之祖母三十九歲之母八十二歲之父日夕盼望憂思成疾今特登明申報自由談倘海内外仁人君子知其下落送至本館者賞華俄道勝銀行鈔票一紙如來信通知因而尋到者亦酬金磅千萬空欵以待决計食言計開通信處上海八馬路空中樓閣茶園帳房南海　渺寺如來佛君杭州矮人街現世報社吳度君及本公館帳房上海東市莫虚有街難得里第没號門牌何公館啓三 
海外奇談 
[紙製旅館] [  頌斌譯]  
　　巴黎商務日報訪員白啓羅君前日游歷至德國亨寶　寓一大　館此館房屋寬廣約三里規模極爲宏廠四圍以矮松編　大門似白石琢成精緻光潔罕有其匹屋内之桌椅床　等器具莫不精細可愛白君奇而細察之始知其房屋器具皆以紙爲之詢之逆旅主人則謂本館房屋大小共一百八十餘間建築費僅費銀洋一千六百餘元而其堅固與金類木類築成才無别云 
[最高之湖水] [  雲郎譯]  
　　地理學家談世界最高之湖水向推波里比雅國之齊齊噶湖西人波典近在西藏探險著一日記中有一條載西藏麥挪薩洛華爾湖在一高山頂上高出海面計有一萬五千零九十八尺比之齊齊噶湖更高三千尺三 
選舉百笑錄 
　　某黨發傳單請投票人先到休息所可笑 
　　某黨分傳單請投票人先集招待所可笑 
　　運動鄉人投票備飯數十桌可笑 
　　運動人買送投票人來回火車票可笑 
　　鄉人入投票所拖長辮穿華衣可笑 
　　投票人臨時稱我不會寫字可笑 
　　鄉人先期練寫被選舉人姓名可笑 
　　鄉人入警察局投票可笑 
　　出洋三角沿路収買投票證可笑 
　　招人投票如拉皮條可笑 
　　烟容滿面入投票所投票可笑 
　　投票人擠坍檯子脚掽跌幹　員可笑 
　　一人投十餘票屢出屢入管理員等熟視若無覩可笑 
　　塡寫選舉票後遺落不投匭　笑 
　　十四五歲小兒投票可笑 
　　停權人入投票所投票可笑 
　　收騐投票證有還有不還可笑 
　　投票所閉門一小時臨時商投票秩序方法可笑守衛警察見鄉人進内暍取出票來見時髦人不開口可笑 
　　被選舉人有呌劉阿小者可笑 
　　入投票所被人刦去投票證可笑 
　　監察員家大門上貼監察員寓内字條可笑 
　　國民黨與共和黨派員防守票匭如防盜賊可笑 
　　人聲嘈雜時只聽得老子不高興投票可笑 
　　鄉人誤選舉爲先舉者故爭投票可笑 
　　市議員强搶他黨投票證可 
　　運動人自命爲候選議員可笑 
　　一黨員管領多數投票人聚集茶坊如吃講茶可笑 
　　鄉人出投票所倉皇相問所舉者曰某老爺曰某少爷可笑 
　　調查員袖藏票證數十張僱木工薙匠冐投可笑 
　　[  沈頌馨]  
國民愛國史 
　　北京抵制俄貨風潮甚烈華俄銀行前運日持票兌現者擁擠異常 
　　吉林紳商相戒不用俄貨俄幣 
　　八日北京湖廣會館開商界征庫助餉會衆情激昻輸將恐後 
　　三　壠華　電致北京政府願擔任籌餉 
　　新嘉坡華僑發起救國籌餉會頗著成效 
　　庫倫商人公舉代表謁哲要求取消私約 
　　旗人連甲願捐欵十二萬元充征庫軍餉 
　　吉林學會組織學生軍各學校生徒願從軍者二千餘人 
　　武昌近日發見禁吸香烟之傳單甚多 
劇談 
[紀初八夜之大舞臺] [  玄郎]  
　　三探母入座時小桂芬之出關會弟巳唱過眞小桂芬正唱見娘之（老娘親請上受兒拜）一句人聲嘈雜止　略一拜字之尾聲但覺纏綿搖曳耳入後則字字清綻緊鍊勁而有勢行腔使　得機得勢惜　子　而毛轉折處欠圓潤自然吕月　唱回令止有幾句快板及快搖板唱做亦平平良由戲輕而不肯賣力也挑華　　此劇爲武生之靠把戲非大賣力不可是以小福安張德　輩俱畏避之七歲紅來滬演此劇名頗著工架老練態度從容竟與成人無二身段　後一　上半截横下姿勢平而穏每塲必翻鷂子　個穏健絶倫腰工甚軟舞茶杯粗之長槍亦迅捷嫻熟行所無事舞畢一足蹺立鶴行而前更見從容至馬仆時身叚前俯後仰兩腿左飛右舞勢甚　迫拍一字後變作矮步勢左右提挪傳神入妙眞聰明眞可愛然以雛伶而演此重戲殊令人憐惜不置 
小說 
[政治小說鐵血男兒（五）] [  常覺　獨鶴]  
　　尼周視室中復謂歐曰僕不憚奔波遠道奉訪固非爲尋常酬酢亦不僅暢叙離懷實有大事就商君其許僕稍緩須臾待客散後再縱譚一切乎歐曰甚佳微君言僕亦當屈留在此一譚衷曲尼目視球網語歐曰僕知此　未終貴友又立待請再整旗鼓勿以僕故敗君歐略一躊躇曰君言誠當僕與范黛姑娘敵黑生白來特兩君相持許久競爭方劇烈也僕當介紹敝友與君相見終局後再行暢叙言次復低聲曰一事君須注意僕在此間固盡人皆以爲歐立也其誌之尼應曰諾時女郎方隔球網與兩客絮譚旁有一老者坐椅上燃雪茄吸之狀至安閒歐迴身女郎曰范黛姑娘其許我介紹好友尼古拉公爵乎復歷指衆客謂尼曰此爲范黛姑娘兩少年一爲黑生君一爲白來特君此長者爲范老先生尼遂一一爲禮審視女郎蠻腰樊口霧鬢風鬟異常姣好運動旣久衣衫微散亂淡金色之髮亦稍蓬鬆益增娬媚略與尼寒喧數語即笑謂歐立曰白來特君屢敗不服如此剛愎誠英人特性殊令人不耐歐俯拾球拍答曰試重來一顯好身手復顧尼曰棹上匣内滿置捲烟請君自取吸 
　　范黛復趨就球塲立並大聲曰爲時己晏不見阿爺之雪茄頻頻燃吸己僅存一枝乎此爲最後五分鐘須努力决勝負預　！發！球戲於是乎復作 
　　尼坐范老側一衣櫃上觀衆擊球頗饒趣味而范黛尤惹尼注意仔細端詳美麗一如其妹且舉止豪爽絶無尋常女子羞澀態然流利之中又極莊重不露絲毫放誕似於巾幗中獨闢蹊徑者全神貫注一球目光隨之上下身體隨之盤旋意態似非常堅毅尼注目久之神魂傾倒竞忘厭倦唯恐球戲之終局 
　　正凝視問忽見一球掠歐面過歐手法稍遲一擊不中黑生卽擲球拍於空中狂呼曰（哈以拉！哈以拉！！余獲勝矣）尼聞此怪異呼聲神經陡震即注視黑生但見兩顴高聳鬚髮俱黑鼻作鈎形而目光獰厲身軀矯捷可决爲南歐人士心益大動猛憶數年前曾於冰天雪地中揮長劍率銕騎與土耳其鏖戰頻聞敵人呼（哈以拉！哈以拉！！）之聲以助威乃知黑生實土耳其人而西奥司之公敵也 
　　尼默坐沉思怒形於色時球局已終范黛移椅至坐尼與老父間汗涔涔下以手中巾狂扇不已餘客亦各隨意休息歐至范黛前曰姑娘手叚良佳本可獲勝因僕一擊而誤遂遭失敗殊深慚恧復迴顧尼曰吾儕可茶話片時藉訴另况矣二 
[哀情小說筠孃小史（五）] [  秋庭]  
　　對室有女郎三人爲淅中女子師範學校高才生往美國哈耳大學留學者聞筠孃之往美京持刺相謁爲結伴之請筠孃展視其璀璨之名刺一爲王姓長者曰愛華次者曰振華爲同胞之姊妹一爲徐姓名軼羣與之同郡而同學者也綽約柔姿英爽偉度晋接之　有相見恨晚之歎愛華等詢知筠　行蹤亦代爲焦灼不置第三日遂同乘花旗公司之郵船維斯號直赴美之舊金山　途次傾談衷曲並揚摧今古盰衡時局意見頗有脗合之處大海茫茫若忘其爲萬里遠征之役軼羣撫愛玉兒桂兒尤甚或攜之登甲板作故鄉之遠眺或擁之於己膝爲名餌之哺喂玉兒等嬌語宛宛亦如小鳥依人足動長者愛憐之意道經荷屬各埠華工之被擯逐者或拘之於木屋或杖之以巨挺血肉横飛慘不忍覩筠孃與愛華輩書焉心傷蜷臥艙室爲之數日不懌餐室中歐美名姝與應華等或間通欵曲筠娘則未　象譯呆若木鷄意　不耐且緬彼驕矜之色亦不屑與之作無謂之周旋也無何舟過太平洋至舊金山駐舟該埠爲美利堅東境第一商　我華人僑寓於此者頗衆所惜莊嚴璀璨之市邑爲我華人糜血汗竭智力辛苦以創者今則遭彼族工黨之白眼而用極嚴酷之條例以行其排斥手腕令之裹足不前矣筠孃與仲南愛華等棄舟登陸乘火車而遄赴美京長林荒草未闢之地猶多天氣頗嫌炎暑踰大落機山而上則濕雲拂衣凉風沁體又覺有寒氣逼人者沿途旅館則頗極紛麗使筠孃處泰豫之境沿道考查商政農事工廠學校頗有足耐尋味者無如念念在天亞之病軀雖以今日舟車之速率十百倍蓰于疇昔而筠孃猶恨縮地無術不能瞬息卽至天亞之側以掬其沸烈之血忱爲返魂續命之神劑所幸途中己得安電數通聊慰彼姝之惶急否則天亞尙未隕越而筠孃之慘淡玉容恐己憔　死矣三 
　　林璋君鑒所示巳轉達著者茲請將居址見示以便通信 
 
 
 

Page 11

 
 
   
 
 

Page 12

 
 
   
 
