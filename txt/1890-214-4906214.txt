# 1890 - 214 - 4906214

 

Page 1

 
 
[勸募順直山左急振啓] [  申報館協振所同人拜手]  
　　順直山左洪水爲災自四月迄今一片汪洋數千里盡成澤國災民遍地轉徒死亡男女屍骸敝山而下其幸而不死者當此炎威似火坐　日中　氣薰烝易于昏暈加以飢腸轆轆全無粗糲下涸有不視息難延潮將告斃者乎伏念本舘勸辦賑捐而後江浙福建諸省俱蒙大君子慷慨尋金今茲畿辅巖疆齊　名境遭茲顚沛何忍不復解囊特肅短箋附陳苦狀如肯玉成美事巨欵慨施則作善降祥福報可操左劵己 
[購求大清統志] [  圖書集成局啓]  
　　啓者本局現欲購求大清一統志一書不論竹紙白紙但須旣經增補者如有　脫售　函致申報舘暢房議價倘不忍割愛則用　不妨　　　奉趙仍當從豐酌酬想海内收藏家當必樂于從事也肅此佈聞伏維雅鑒 
[點石齋發售各種精本石印書籍]  
　　硃批雍正上諭御纂五經經策通纂五經文凖經　淵海五經備旨三層佩文　府三層淵無皇朝各直省地圖十三　廿　史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必謙八豎手札元魁大成增補角山樓先正事略○本齋種類繁多不及備載擇其尤者登報以供海内文人賞鑒價當格外從亷卽希光顧爲　售　一在三覇　　報舘東隔壁又設分局在二馬路横街三層樓紅墻洋房内此佈 
[論英國宜助中以拒俄]  
　　俄羅斯横跨三洲幅𢄙之廣中於天下然地多荒廢國未富饒民俗强悍敢於犯上作亂君若相知瘠土之未易墾也府庫之難遽盈也民氣之可動而不可靜也遂侈然以勤兵遠略爲事揣其意向之所在幾欲席掷四海囊括六合而後快然歐洲諸國大小相維勢力相等俄雖心嫉之而卒不敢肆然稱兵以犯天下之不韙者絀於勢也歐洲旣不得逞乃欲逞志於亞洲中國地大物博日本國小而强俄皆不敢輕啓兵端惟高麗僻陋自安不知振作取之易於反掌俄之處心積慮非一日矣東部創造鐵路經營逾歲近已告成轉餉連兵無鞭長莫及之慮稱兵啓釁其在此時乎夫以强俄而取弱高何異以猛虎而搏瘠羊形勢之不敵不待智者而始知也我朝龍興遼瀋高麗首先稱臣二百年來不侵不叛朝廷知其恭順所以保護之者逈逾常　非琉球安南諸國　可同日語也俄若稱兵於高中國斷不能置之不問恃恐兵連禍結獨力難支則不得不作將伯之呼日本雖與中國同在一洲然心懷叵測緩急未可相恃所可恃以拒俄者獨英國耳近時論者亦知中英合力　以拒俄而不知爲中國計固當聯英以拒俄卽爲英國計亦當助中以擯俄何以言之東方商務惟英國爲最盛香港一隅經營締造數十年迄今商賈輻輳人物豐盈儼成重鎭南洋新加坡等處節節設有埠頭輪舶往來連　裝煤隨在皆可取給商務之盛良由經理得法所致俄若得志於高麗則將旁溢横田以肆其蠶食之計香港孤懸　中豈得晏然高忱而臥平南洋各埠船貨往來豈得如前此之一無顧忌乎英國而不欲保全東方商務則已若欲保全東方商務則宜於兵釁未開之時厚集兵力以爲之備香港爲東道之逆旅可以屯兵駐　一旦有警堅船勁卒瞬息可集相機而動譬諸　鹿中國角之英國犄之不患其不成擒也以高麗與俄則高亡而中弱東方商務必將大有變動俄之利英之害也今與中國合力以拒俄旣有睦隣之盛誼又有字小之美名顯以杜强敵之侵凌隱以保商人之貿易孰得孰失必有能辨之者不特此也善弈必爭先着用兵貴審先機待他人之我先而始起而與之爭則已坐失事機用力多而收功少不若乘端倪甫露之時預爲之備如居室然盜已入戸而始操刃以逐之則已不免於傷失固不若於盜未來時嚴扃鐍設守禦之爲愈也昔者俄人嘗啓釁於土耳其矣土小而俄大士弱而俄强力不足以相敵勢不足以相抗固不得不乞援於英　以土耳其爲印度之　籬土苟折而入於俄則印度逼近强隣不免自此多事於是隂許助土及俄土　交而英顧不發一兵不調一鑑直至俄兵長驅深入土京旦暮不保而英兵始突如其來幾疑此軍從天而下致書於俄怵以罷兵俄兵雖屢勝然精銳傷亡已多自知無以當强盛之英俯首聽命土賴以不亡是役也英兵未嘗交綏而已却强俄存弱土印度安於磐石此所謂運籌帷幄之中决勝千里之外者俄之欲得高麗將不利於英國東方商務與前事正復相似英於此時斷　袖手旁觀之理土耳其爲印度藩籬不妨遲遲發兵且任他人蹂躪待其勢窮力蹙而後助之俄若稱兵於高麗烽烟告警海道不通不待據有高麗而英國商務已大受其害故欲保全商務宜爲先發制人之計未可執土耳其之事以相例也數年前英知俄之覬觎東方先派師船駐守巨文島以據險要使俄不得逞後經中國索還猶諄諄　勿畀俄人爲屬可見英國固已洞燭先幾不甘落後近聞俄人又將大肆其欲英廷素重商務宜如何未雨綢繆以保厚利而全盛名自必預爲籌度兹據管見所及信筆書之深明大局者當不以余言爲河漢 
[京師瑣紀]  
　　齊化門内倉前石路經吏部侍郎許少冡宰應騤工部侍郎崇少司農禮查估以舊石五成搭用改長五里仍須添用新石計銀九萬二千餘兩按例發放四成實銀三萬八千餘兩由戸部支領一俟工竣將工料數目造具細册恭呈御覽○前報紀前門外延壽寺街和興當鋪失愼一節兹聞北城侍御給發告示凡當票京錢一千至百千文者按數照賠如原當之物尚未燬失佳其取贖一面派北城差役多名在當鋪門前彈壓故得安謐如舊○粤海關監督呈大内傳辦紅飛金三干匣各樣縧子一千綹差員齎京交造辦處查收所有動用欵項在六成洋稅正開銷嗣後造具清册報明戸部○興隆木厰在上海採買大木料甚多河連抵通唯於兩岸五月中旬被水冲去派人尋覔祗賸十分之三現在木厰又派人往各處尋覔不知有卜落否○某省解餉委員將所解銀鞘堆積戸部庫旁夜間派家人二名看守一夜有賊多人以棉花塞家人之口將銀鞘竊去諸賊乘間逸去守庫兵微薰香所迷酣睡不醒待天明夢覺賊去已久矣此一說也或謂銀庫有甲班兵十數名夜夜值更據中班兵云並無其事當時管庫大臣甚以爲疑將委員看押澈底根究家人解送提督衙門嚴究委員係余姓管解湖北省京餉云○前門大街果子市有紈絝子弟　得西瓜兩担餽送妓館中中肩挑食力者以餽送妓館賞錢必豐爭相攬送大啓釁喘有某甲被乙丙丁等毆傷兩腿骨碎筋酥 
 
 

Page 2

 
 
以門板拍送其家甲妻大怒任中西坊署首告坊官急差幹役往拿乙丙丁到案不知作何懲處○有一婦乘車過市花枝招展有老嫗焉伴正當大雨傾注行至打磨廠泥塘中車忽傾　車中人被泥水污透卒旁人當力援救始狼狽而去○粤海關監督將光緒十六年分廣儲司公用銀二萬五千兩委員解赴内務府廣儲司交納此項銀兩在六成洋稅動用准其作止開銷並知照戸部云○准安關監督效確使曾將上用五色洒金畫龍絹五百張純紫毫純羊毫各五百枝委員齎京交造辦處查收所有開銷價值在於洋稅動用計開銷銀三千餘兩○前門外大街有一少年衣服華麗踱歩踽行忽被中西坊差役數人拿獲見者驚駭有知者謂少年乃著名綹手近日各坊司屢有報竊案件留心跴緝遂致被逮云 
[政體霍然]  
　　宫太保曾九帥前在軍營櫛風沐雨早已鬱爲潮濕自到江南一感上升上降之時氣往往令人煩悶卽肢體亦爲之不適前月有某觀察自稱知醫徑引潮濕卜注遂致兩脛皆疼間有似疥非疥之小粒搔之出水相持數日遂攺延張姓醫生本月中旬以後見客如常矣先是政體違和時民間不知陶士行之老子婆娑正坐諸君輩耳迨至九轉自有良方一炷無須分痛遂各以天生李晟爲唐社稷相引爲額慶可見宫太保宏仁厚澤人人之深止不止袁簡齋之西市禮佛囚京死以心甘東海覆盆民懽呼而天雨數語足以形容宫太保帡幪之大雨露之周盖宫太保駐節以來持安靜爲致治之原不務奇材異非使　閣朝改絃暮易一轍雖當日澄清底定脫斯民於水火而善後事宜已由文正公爲之酌盈而劑虛因勢而利導後來者但守其成規不必藉口於補苴自足使兵革胥忘瘡痍漸　故一切發號施令無非率中舊章與百姓相安於無事而百姓亦卽家給人足如嬰兒之依慈母昔夫子謂子産爲衆人之母不圖今日復見高風宜乎兩江士民戴之如司馬君實而呼爲萬家生佛矣 
[宦途苦况]  
　　古越張貫甫鹺尹桂林以鹽知事筮仕兩淮歴任泰屬廟灣等塲大使交卸後寄寓東臺薪水無多饔飱難繼不得已於去歲至邗上兾邀上游之垂靑不意株守年餘依舊清風兩袖漸至敝裘典盡旅費皆無今春遂遷寓東門口小客寓中藉以節省邇來忽患何魚之疾醫藥不效竟於本月十四日疾　幸次公子隨侍在揚遂爲之草草棺殮現在靈櫬尚停旅舍無力盤回吁宦海浮沈客如鸛泛泉臺寂寞妻等蟬寒彼應官聽　者尚如斯無怪寒上下塲異常潦草也 
[香市紀盛]  
　　揚州城外距大甯門約數里有名觀音山者卽社書記所謂春風十里捲上珠簾處也今雖一片荒凉無復烟花金粉然五歩一蘭若十步一茶亭緑楊如畫中隱隱露紅墻赭壁當年風景猶剩鴻泥六月十九日相傳爲南海大士誕辰自初十起香客　絡繹於途並有不遠數十百里而來膜拜焚香皈依蓮花座下者觀音　别樂受盡美人頭隨園太史詩頗切此時景象今歲郡城好事者奉某寺觀音偶像朝山一時舉國若狂爭先快覩天寗門外臨河各茶社平時問鼎　寥寥此數日中竟游客如雲座無虛位十八九等夜通宵達旦銀燭輝煌萬盞明燈臨流倒影珠簾畫舫來往如梭古人秉燭夜游木必有此興致保甲局郭觀察恐滋事故特派文武員弁督率巡兵分立道旁爲之彈壓地方官亦選派差役加意梭巡故雖人海入山尚無匪徒扒竊等情事云 
[拘拿賭棍]  
　　蘇屬各鎭賭風日熾而南路之震盛嚴墓木香棚等處　尤甚凡鄉人一入迷途雖喪身傾家有所不顧事爲剛撫帥訪聞札飭各營分叚兜拿務使根株而絶以安閭閻前經龍車門在震澤等處拿獲賭首一名開配一名爲從四名刻已解省懲辦而仍於是處明查暗訪不遺餘力並聞南路賭棍鹽梟居多剛撫憲不委鹽營而委龍軍門者大約以其緝捕勤能不負委任也 
[天津命案]  
　　四門千總捕役王起麟性殘忍每獲賊必先處以非刑今着曾獲數人飲以便溺中有王四者銜之剌骨圖報者已半年自問力不能支故尚隱忍不發然霜鋒盈尺曾不去身也本月十二日傍晚遇諸紫竹林北時則明月未上紅燈待張四顧無人突大呼王起麟爾在此乎刀隨聲落已中其身起麟負痛回顧四又猛力砍去刃著石乳旁亟以手獲傷痕不及挣紥四復抽刃㓾其腹深入寸許當受致命兩傷倒地氣絶四不知其己斃也戟推詈曰汝飲我溺我飲汝刃試問此後尚敢以我輩爲魚肉否旣而見起麟並不作聲遂聲喚地保訴明情節自首公庭斯時街隣己聞聲奔集惟見死者倒臥於地血湧如泉遂囑地保投縣禀陳一面將屍看守四有兩兄一曰王二開設烟寮一曰土三在津海新關當水手二旣得信知將不利於已赶急閉門十三日凌晨屍弟王起龍等果尋二洩忿尋之不獲將門窓等物擊毁一空斯時地保已預備屍棚至午牌時縣署委員馮刺史帶兇手到塲騐視起龍堅稱死者由二三㓾刃而買令四頂兇其意以四一死無足重輕故欲羅織二三破其家産也官訊之四四稱小的親手殺人自甘償命本無兄弟何等謂爲頂兇官飭掌頰四十下仍不改供仵作詳騐屍身除刃傷腦後胸膛右乳外另有墊傷三處起龍哀乞補傳二三究辦以免生者漏網死者含冤官允之飭將兇手加以鐐銬帶縣訊供旋由起龍盛殮屍身舁赴二門前停放夫起麟旣死矣當塲並無目擊之人然則何處先奏刀何處復揮刃以及死者如何掩護兇手如何詈罵夫固誰見之而誰傳之者乃訪事人竟鑿鑿言之一若毫無疑議姑爲登錄以符日報體裁人命關天執筆政者實不敢妄下斷語也 
[虐媳之報]  
　　人生不幸爲女子身又不幸而爲謂他人父謂他人母之女子身則世有所謂童養媳者俗稱其爲墮入泥犁地獄雖謔而不誣矣盖此項養媳當其初或爲弱息之過多或因饔飱之不給亦入子也誰忍割愛乃有不容不忍割愛者於是揮齊景公之涕而女于吳在生我育我之人猶謂彼爲嗣續計耳而不知彼實奴婢將之荆布不完捧杖已嫌於阿母藜藿不飽蒸梨更譖於小姑一日之中坐不旋踵臥不煖席誠有如衞靑所謂斯時得免於鞭撻足矣者是豈龍　會上無香火情月老殿前無絲蘿分耶不然驅之如旋磨之驢胡不思吾女之爲人婦也待之如居厠之彘胡不悟　生之有業緣也吾嘗謂因果之谈儒者不道而獨於潑悍婦則猶賴有此一着之可怖使之生畏懼心故雖閨閫而不爲之諱惟隱具姓氏以存忠厚金陵城南有某甲者其門則閥而閱具屋則邃而深　者弁者亦不作小家妝束遥遥華胄不問可知貧者士之常家中落循浴例撫一童養媳非一日矣媳之年記少其小姑三之一而媳之作苦則十小姑不敵一小妮子甯俗凡養媳呼其舅姑爲吾父吾母無非欲其顧名思義視同已出焉耳詎此母於小姑則如掌上珠而小姑於養媳則如眼中釘媳又生非伶俐廉前戸後殊不解娟娟此豸之所用意由是不怪天公之不做㺯而恨蠢貨之可惱人本月初母忽染小恙茶鼎藥爐畫夜不得安息媳疲於奔命未免行坐悉是睡鄉病者不自知其煩瀆無厭也輙怒媳故偷懶令女折箠痛抶之女果興師問罪媳自念平時遭毒手者屢矣皆爲母故任其皮破血出今胡爲乎泥中而不去也遂走立門外女手操杖隨之口中猶喃　不知作何語不料忽踏瓜皮跌坐於地媳兒女跌益懼不免反跽女前雙手捧其足女故遲遲不遽起時觀者如環堵或好語相慰或冷語相誚少頃女覺腹痛不可支始踉蹌而入其母已扶病而出將及門見一物從女褲脚内墜而下衆共迫視則一玉麒麟也但未具體耳母驚訝莫解其所從來祗得浼隣人之好事者爲其女收拾血泊先是母虐媳而女助桀竹肉並奏之聲不絶於耳聞者無不怪叔寳太無心肝至是乃大快交口誦天道無知使鄧伯道無兒使之聞之又或引黄臺瓜詩謂今已一摘愼毋再摘女不得已急吞阿芙蓉膏以掩家中人之耳目富下延某醫士爲之灌救醫至視其毒詐也遂去或問其故則答曰此女恍惚人所應有已無不有入所應無已不必無之海岱佳士惜其公而忘私以致欲蓋彌彰耳錄之以告閨房中之恃母而驕者毋徒自苦 
 
 

Page 3

 
 
[縣訊拐案]  
　　范丁氏赴法公堂控王潤生串通唐銀坤誘　伊女秀寳宋莘樂二尹迭次訊供備函送縣此已見諸報章者也昨晨　大令升堂集訊范丁氏訴稱丈夫在日在法大馬路寳興里口開設京貨店生有一子一女現在夫故已七年小婦人遷居德順里守節撫　四月廿七日下午二點鐘時令女兒秀　出外糴穀一去不回旋由王來稱願代緝至廿九日唐向隣八包金娘言及訪知秀寳匿在吳淞若欲挈回須给洋蚨三翼包金娘將情轉述小婦人卽付洋三元次日見伊等仍在左近閒遊　之詢問初則支吾繼稱秀寳實在杭州小婦人知被誆洋扭送公堂轉解至案伊子范滎生供稱小的年十六歲胞妹秀寳年十歲實被伊等誘匿乞賜比追包金娘卽包徐氏供稱小婦人原籍蘇州現居治下賣花爲業唐言秀寳在吳淞小婦人遂告知范丁氏將洋付下轉付與唐土供稱小的年二十八歲原籍常州現在天成戲園管理衣箱秀寳失去後范丁氏托小的找尋小的遂投各捕　聲訴後在某茶館遇不知其姓之文春談及吳淞營中有女孩二口末知是否秀寳在内小的卽向范丁氏取洋三元約唐同往找尋無着洎回忽襪　入捕房經宋大老爺訊過數堂將洋追繳唐供稱小的年二十四歲浙江定海人在某輪船當細崽四月中脚上患瘡回家醫療曾與王同尋秀寳不料竟被拖累王母張氏唐母某氏同供稱兒子被誣叩求昭雪當潤生在捕房時被包探私刑拷打以致手肩等處受傷銀坤向來誠實月得工資五元大令一再研詰各執如前遂判令唐交差收管王收入所中范丁氏包徐氏王張氏唐某氏分别喝退候再覆訊 
[西戲翻新]  
　　聞有泰西奇術士航海來滬賃屋四馬路日内將擇吉登塲當此風清月白之宵諸君子其亦結伴清游一恢眼界乎 
[造屋爭執]  
　　華衆會茶肆執事人投英公廨控稱曾向悅生號生　芸初租地在四馬路起造三層樓房屋間　門樓地基亦在内立有合同爲憑今鄭又造四層樓房不但我處彈子房被伊庶暗又在門樓裏面起造跨街樓接造扶梯盖伊屋有人租開富貴樓第三四層樓從跨街扶梯而上以省屋内地步惟華衆會原租之門樓不應被佔請令拆讓蔡太守准詞往　時有開富貴樓之談某申訴　造跨街樓情事太守以華衆會所控房主之事與兩無干旋由鄭芸　稱租地與華衆會造房立有合同載明門樓應租應讓均聽自便因此起造跨街樓並無不合華衆會執事人申訴前情並呈租地合同太守勘明情形着兩造仍邀原中理處　 
[上海縣署瑣案]  
　　昨報紀陸大令移請英公堂　拿積犯瞿桂寳等因昨日蔡二源太守派差解瞿到縣大令飭收所訊○無賴棍徒嘯聚於浦東楊家渡地方戲弄刀棍前　不知　何將吳金昌吳錦全吳王氏毆　昨已投縣訴請騐視視陸大令前在江寗每以懲辦土楫爲先務此次雙鳧臨滬亦定能除暴安良也 
[英界公堂瑣案]  
　　包探稱婢女李六雲遭主人凌虐頭顱背脊等處均受重傷今將該婢送案請騐捕頭呈西文單一紙請閱李六雲　廣東人年十一歲在李姓家爲婢常被主人毒打務求超豁蔡太守飭將該婢暫父官媒留養候傳伊主人到案察斷西文單存堂○包探稱孩子劉三子　鎭江到輪船上玩耍及開輪該孩不及登岸隨船來滬現在無人收管送到捕　解請安揷劉三子供江都縣丁家灣人年十七歲父親劉慶元爲皮匠有姊丈在鎭江以薙髮爲生我到姊丈處乘便到輪船上玩耍不意卽行開輪以致不及登岸隨船來滬蔡太守飭將該孩暫留候資遣回籍○王順牛沈紹林等各報失竊水烟袋被單等件由捕房緝獲人贓送案請領竊賊徐阿順供寗波人以後不敢再犯行竊蔡太守判徐阿順笞責一百五十板贓及失主分别認領○僧了然稱前在廣東出家現住滬上前天有吳王氏前來燒香乘間被竊水烟袋一枝洋傘一頂報捕查獲人贓送案請領吳王氏供崇明人原有丈夫和尚曾到小婦人家現在惟求恩典該僧又稱從未到過伊家蔡太守判將該氏掌頰一百下贓交僧領○高阿四稱揚州人做小工度日昨日在旗昌碼頭被許阿興毆打頭面受傷請爲訊究許阿興供浦東人因高阿四向孩子姚慶華買桃子乘間奪取桃子奔逃我見孩子啼哭帮同追赶高阿四自己跌仆受傷並未將伊毆打孩子現亦到案請訊孩子姚慶華供浦東人年十三歲高阿四向我買桃子言明每個一文　並不給錢奪桃三個奔逃由許阿興帮同追赶高阿四在碼頭跌仆以致受傷蔡太守　將高阿四許阿興一倂移送上海縣騐傷核　姚慶華斥退○湯王氏稱丈夫湯學春充當華捕被姪兒湯寳林竊去銀鐲一對及至查問始說明被汪瑞卿借去質洋報捕吊贓送案汪瑞卿供上海人開鞋子店曾向湯寳林借當銀鐲現已備本祗少洋一元七角湯寳林供認前情蔡太守判汪瑞卿管押一月並追洋一元七角湯寳林管押半月示儆○包探陳阿九稱陳亮如欠瑪禮遜洋行房租致被釘門昨因陳私自開門取去洋烟筒二枝由管門人阻住交我送案管門人汪松泉申訴前情陳亮如供潮陽人曾在烟館帮夥主人積欠房租被房東釘門我之洋烟筒亦被釘在屋内爲此往　蔡太守判陳亮如管押十天以示薄懲洋烟筒暫存俟照付房租始准給還○麥捕頭稱昨　東洋車夫王金榮拉車小轉灣致撞王利昌之東洋車爲此拘案請王利昌供昨日扭車經過二馬路轉角處被王金榮之車碰昚以致車内婦人跌仆車輪已壞修理須洋二元王金榮供初次拉車以致悞事蔡太守判王金榮繳洋二元給償修車費 
[法界公堂瑣案]  
　　小工陳益江德裕竊温州船靑皮二百斤一案屢列前昨兩報昨經捕房中將陳江兩小工解案請核旋據包探王榮培禀飭傳收買竊贓之阜泰藥材鋪主今據店夥王士勳來案候訊原告陸乃仁亦投案禀訴前情並稱據客人云靑皮共少一千六百斤譜令小的賠償銀二百兩光景二尹卽問王士勳曰爾店共收多少靑皮答稱小工挑靑皮來時共有七人不知是竊來之物初次悞收二尹謂私買賊贓本應究辦姑念初次概免深究着交保釋放贓給陸乃仁領去陳益江德裕各責八十板以示薄懲○烟妓張雙玉偕傭婦投案稱王阿三來吸花烟不付一錢反被打傷面目王供被妓取去洋圓冋索不還被將烟槍擊痛二尹諭張變玉自投醫院醫治愈後來案稟覆再行核辦包探王榮培禀王仁發在陳家木橋賭檯望風經巡捕拘　請究二尹謂賭徒本應重辦姑念初次着押候笞責一百板以　○德愼祥洋貨店夥丁秋亭偕義源洋質店夥王長生投案王稱有湖北人王何舫前將僞銀兩包來買布疋我店一時受愚盡數用下昨日伊又持假銀一包來店混用被小的認出破綻當卽扭入捕房解案請訊丁稱王何舫仝日來買物小的亦收僞銀一包聞知其人被義源扭押爲此來案禀明碎銀一包呈騐王長生稱查知王何舫現住法界永安客棧第三十一號房間二尹謂混用僞銀本應重辦商之祁繙譯官將王何舫暫　備函送縣當飭　探往王所居棧内查明有無假銀立卽禀覆呈案之僞銀四包給還原告着自行赴縣質訊○包探王滎培禀陳田臣手持水烟袋一枝情有可疑當在身畔搜出押票數紙其中尙有水烟袋等物陳供向　小押店生理押票由友人處取來宋二尹謂手内本有烟袋無庸冋友人取票爾究竟何處人現住何處答稱本地人現住南門家有妻母給票之人肯來保我二尹着將烟袋押票等物暫留捕房陳押候交保○通事稱蘇人朱　珊向在湖北堂子爲管帳因將妓女藏匿經鴇婦　劉氏扭入捕房詎梁劉氏在英界反被朱雪珊家人扭控英公廨以致　告不能來案質訊二尹問朱曰究竟爲何事起見答稱梁劉氏所開金福堂虧欠閉　遺下兩妓托小的變賣不料被各娘姨勒住抵押債欵因此誣小的爲藏匿二尹謂英公廨旣已有案無須在法廨涉訟商之祁君當將朱送往英公廨歸案辦理○烟妓陳桂卿绰號小野　投案禀　昨晚一點半鐘時王聖銓來數花　西盒分文不給及敢尋釁爲此將王扭家請究王供向爲小工不敢滋事據餔捕頭稱查得王聖銓本係流氓前曾犯過數案捕房拍有小照宋二尹 
 
 

Page 4

 
 
查閱無訛判枷號兩個月待期滿責三百板以儆○福建人周阿有王阿友朱阿三因同鄉人偷竊某大憲之鵰毛扇一柄　　探將三人拘押堂訊着交保將竊扇人尋交詎三人挺　日久無　具保二尹着帶案一再研問周等一味游供二尹着將三人送縣嚴行比究○同成冷店劉阿三綽號騷娘姨前因慣買賊贓串造播喴洋行僞牌時辰表經公堂提訊判罰英洋一百元己登前報嗣後繳英洋二十元昨日復繳二十元求請减罰二尹謂斷定一百元祗繳到四十元數已懸殊　再繳若干言可議减劉遵諭而去 
[治疫芻言]  
　　天時酷熱霍亂吐瀉不時猝發生死判於呼吸世俗不察每用針挑多致僨事僕靜參經旨略悉病源查是症值少隂欲寐脉　欲絶煩躁○渴飲水卽吐腹痛下痢四肢厥逆者卽用辛温扶陽以救之莫不隨手而愈比夏秋之交隂長陽消凡人體質陽虛兼之貪凉食冷吳内伏之隂兩相搏擊以致隂盛隔陽隂陽混亂凡遇斯症藥用寒凉生死立判又有陽厥一證陽亢於内隂反於外若用辛温隂氣立絶務在醫者細心體察審明隂陽然後投藥庶免貽誤否則病不對藥危亡立見可不愼哉[  湖南羅雲峯稿]  
[助藥誌謝]  
　　謹啓者頃奉到新同孚洋行無名氏大善士來函云時際炎夏酷暑逼人偶一不謹痧疫頻侵食力謀生更易觸感特購遐邇齋眞紏痧氣丸七日瓶紅靈丹五百瓶以佐施濟云云又廣福林寳號助神效曰痧散四百瓶蘇州　業公所助來太乙救苦丸五百粒揚州黄錫禧善士由運憲醫局助來雷公辟瘟丸二百服藿香正氣凡三百服助施貧黎仰承諸大善士　瘝在抱利濟爲懷開梁公之藥籠瘡痍司起捨閱道之金帶惠澤周溥敝堂拜領之餘謹頌無量功德請列報章叩謝鴻施　[  上海六街路仁濟善堂董事施善昌等謹誌]  
[良藥東來]  
　　慈溪王君惕齋久客東瀛　忘梓里念及近日炎威蒸灼最易發痧因以名醫所製通關散一百瓶郵請文報局員謝君簡庭代爲施送昨承謝君持以轉贈因志數語以表謝忱聞此藥專治痧脹昏暈等症但須略嗅其氣閉塞立關眞扶桑仙品也 
[桃儀助振]  
　　浙西求榮齋主人四旬初度親友惠賜隆儀因念各省水患頻仍以鷹洋七圓四角送交本飽協　所囑爲散放此亦盛德事也諸君子苟倣而行之則福壽綿長定可操劵已 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
