# 1922 - 97 - 4917650

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[警告（默）]  
　　中國每有一次戰事友邦必提一次勸告然所謂勸告者終歸無效而止今奉直之事友邦又議提勸告矣收效又未知何如也 
　　夫自華會開幕以來各國與論之勸我息爭勸我統一巳不知若干次矣彼好戰之軍閥曾不稍動於中今使團以尋常勸告之無效而有改爲警告之議不知今日之軍閥其將有所顧忌而中止耶抑仍如前之毫無所動耶 
　　今日世界重和平誰開砲者誰爲戎首即誰受世界公理之裁判彼軍阀縱不惜犧牲商民之生命財産縱不惜斷送國際之地位體面與夫華會所得之種種利益獨不懼爲世界裁判之罪人耶故以吾人觀之彼軍閥無决戰之心而但欲以虚聲嚇人者固不必論即有决戰之心而一念已身將爲千夫所指當亦必廢然思返非然者則眞冥頑不靈之尤者矣 
　　然而中國軍閥之冥頑不靈固不可以常理測也 
命令 
　　四月十三日大總統令任命周英杰爲湖北江漢道道尹此令 
　　又令任命黄永煕署湖北實業廳廳長此令 
　　又令調任林樹藩署湖北施鶴道道尹此令 
　　又令任命范國璋爲將軍府將軍此令 
　　又令任命李玉麟爲將軍府將军此令 
　　又令代理部務財政次長兼鹽務署署長鍾世銘呈請將官硝總廠廠長朱曜免職另候任用應照准此令 
　　又令代理部務財政次長兼鹽務署署長鍾世銘呈請任命錢崇塏爲官硝總廠廠長應照准此令 
國内專電 
　　北京電　外交團十三日下午會議到九國公使兩代辦鞭使提出奉軍佔領塘沽附近違反辛丑條約案某使謂此乃一時的非佔領可比結果列國一致認爲有勸告華政府之必要某使謂勸告明知無效决定警告由荷使歐登科領袖起草再經一度會議卽提出 
　　北京電　外交團十一國會議對塘沽駐奉軍决發警告（十四日下午一鐘）　　北京電　外訊公使團會議除在北京提出警告外一面由粤領事團政南向府提出同樣警告 
　　北京電　昨（十）（三）下午三點英參贊巴爾敦法藍必斯義賁薩日坂田貞治郎訪外部見曹雲祥訪問時局（十四日下午一鐘） 
　　北京電　顔奉令赴保津議張到梁卽人京請徐發三道命令一整軍紀二回原防三召舊會 
　　北京電　曹鋭辭職津省長楊以德代巳接事曹錕王毓芝全眷赴漢　　北京電　徐擬以張景惠爲徫戌總司令兼步軍統領以王懐慶爲直魯豫巡閲副使調和奉直徵曹張吳三方同意（十四日下午一鐘）　　北京電　張景惠見東海言雨亭意不在内閣亦不在吳佩孚祗要紹軒督皖令一發表諸事解决徐頗爲難（十四日下午一鐘）　　北京電　張作霖在奉誓師統兵入關統一國家成敗利鈍死生以之一百囑王永江善相其子學良力圖上進（十四日下午一鐘）　　北京電　奉軍自九日起開始入關計共準備三十列車每列車二十五輛每十三輛車可裝步兵一營每二十輛車可裝馬兵或砲兵一營現在入關者巳有十八列車（截至十二夕止）約二十五營目前在軍糧城（十三日下午三鐘） 
　　北京電　今晨奉軍兩旅到馬廠滄縣有曹鍈部奉令讓至東光吳橋 
　　北京電　保息吳訓令津浦直軍對任何万軍隊非奉命令不得抵抗又曹銳暫不返津又軍糧城奉軍十列車十三開到馬廠曹鍈軍輕裝退東光係奉吳令不抵抗 
　　北京電　保訊吳佩孚電馮玉祥準備兵力靜候消息一面促吳新田到省據傳吳馮約定各率所部不再撤調長江軍隊（十四日下午一鐘） 
　　北京電　鄂岳直軍兩旅一團開回鄭州馮玉祥半師開扺潼關由觀音堂到鄭（十四日下午一鐘） 
　　北京電　吳將京漢貨車放回五十輛使京漢局照常通客貨車 
　　北京電　豫中戰事各報紛載政府未接確電今日周自齊到院發電詢問（十三日下午八鐘） 
　　北京電　趙倜電院外間謠傳主客軍隊發生衝突實無其事請特别聲明（十四日下午一鐘） 
　　北京電　中牟開火之説查係某系造謠該系不僅在華人方面宣傳並囑外人由豫電京致各方皆認爲眞經向豫駐京辦公處打聽謂無此事某使館十二日急電開封查詢答復謂中牟土匪則有之並無軍隊衝突又據直魯豫辦公處電詢鄭州答復謂并無軍隊衝突（十三日下午三鐘） 
　　北京電　楊新督電駐京代表對於時局取冷靜態度以觀天下之變以待天下之清奉直均不加入 
 
 

Page 5

 
 
   
 
 

Page 6

 
 
國内專電二 
　　北京電　今日（十）（三）閣議寳山縣宋公園佔領地畝請豁免徵糧照准又議財政鄂索三百餘萬吳代鄂索舊年之五十萬綏遠索五個月餉法部及高地四廳索十八萬清史館水利局甘珠馬隊章嘉僧糧等費結果酌發若干點綴 
　　北京電　今日閣議席上周囑锺無論如何先籌若干小欵以維持各機關現狀（十三日下午八鐘） 
　　北京電　財部呈歷年窘困抵押額外債票經過情形及趕辦善後奉指令照准（十三日下午十一鐘） 
　　北京電　財部文（十）（二）函查債會八年以後各種借欵證據如必需查核請指定函詢當然詳細答覆 
　　北京電　昨財部索薪大會决一星期内需發一個月否則二十一罷工月底再發一個月否則一日罷工（十四日下午一鐘） 
　　北京電　敎育部代表五人爲薪水問題赴院謁周不見派帮辦黃錫 
銓代見（十三日下午八鐘） 
　　北京電　三月鹽餘支配乾凈計近畿軍警餉一百萬陸部管轄各師六十萬陸部軍事秘密費五萬餘均扣還債務（十四日下午一鐘） 
　　北京電　某國擬在萬國禁烟會請中國退席俟禁烟凈絕時再入會 
唐在復朱兆莘抗爭甚力 
　　北京電　日使函交部橫濱下金行五釐鐵路公債息三月十五在本店籤還本經華使館派江洪杰代表證明（十四日下午一鐘） 
　　天津電　曹銳暫不回津楊以德維持治安（十四日下午十鐘） 
　　天津電　奉軍在津站設辦公處元日（十）（三）砲騎各一團開赴獨流鎭 
　　天津電　曹鋭派邊守靖咸日（十）（五）在青年會宴請基督同盟各國代表 
　　天津電　王鴻陸遺襯覃日（十）（三）由津運回皖籍（以上十三日下午十一鐘） 
　　天津電　梁士詒近忽主張聯合各要人通電息爭並力勸奉直勿生衝突如爲統一起見願出作調入　　天津電　魯田督電院部請速派海陸軍抵禦張宗昌吳光新密擾魯境（以上十四日下午五鐘） 
　　漢口電　聞趙倜趙傑見直軍勢大情願投降聽吳支配一説傑部已繳械隻身逃倜欲維持地位允免傑職及令巡防營各回原防承認直軍分駐各要隘並管理豫省軍火庫另訊直豫經蘇魯調停不致開戰刻議雙方暫停軍事進行俟在津商議條件 
　　漢口電　蕭派李副官同使署翟副官駐劉家廟支配運兵車輛所有大智門循禮門玉帶門三站棚貨車均騰出在劉家廟候用 
　　漢口電　京漢路客貨車全通惟洛陽至鄭州支道尙阻（以上十四日下午九鐘） 
　　漢口電　駐岳二十五師一部准寒（十）（四）午後通過武漢轉車赴保　　漢口電　吳因岳蒲十三十四兩混旅調回豫境電贛陳派軍塡防寒晨由贛開來步兵一團在套站上車赴岳聞尙有三團由潯開來 
　　漢口電　蕭元日布告前方軍隊奉調回保係爲訓練起見並無别故 
　　漢口電　蕭因十二混旅回防鄭州特調嘉魚王都慶旅來漢協防元（十）（三）晚寒晨共到四營駐漢陽兵工廠王電告删（十）（五）晨准扺省司令部卽設兵工廠第二師留省騎兵團亦奉命準備赴豫（以上十四日下午五鐘） 
　　漢口電　路局元（十）（三）午十時接吳電京漢貨車准照常通行似豫省風雲已見平靜 
　　漢口電　許州鄭州駐馬店三處中行電漢停止滙欵並運現洋四十餘萬交存漢行 
　　漢口電　聞吳電蕭務維鄂省現狀　　漢口電　蕭令禁謠頒臨時戒嚴令　　漢口電　吳因豫省政變眞（十）（一）電蕭張嚴密岳防文（十）（二）由省運大批槍彈至岳駐嘉魚楚謙軍艦新堤江利砲艦湖隼魚雷均調岳協防 
　　漢口電　蕭文日召熊祥生鄭焯籌餉熊允三日内解三十萬另由造 
幣廠撥交銅元十萬 
　　漢口電　吳派參謀武耀祖携要函到鄂與蕭協商 
　　漢口電　劉光宿文日到鄂查勘烟苗（以上十三日下午十二鐘） 
　　漢口電　有復辟黨人四組來漢謀暗殺此間當局已電吳使沿途嚴防並在武漢設密查處又據探報該黨携有「後清帝國靖亂軍」委任狀到漢分配又有一組赴青島將在德州對兵工廠有所圖謀 
（十三日下午一鐘） 
　　濟南電　張宗昌由俄舊黨購得步槍三萬枝擔任佔領津浦路張之舊部由于島轉濟從事活動（十四日下午二鐘） 
　　香港電　韶關坪石湘邊飛行塲站設妥航空局長朱佩文號（二十）率飛機赴韶 
　　香港電　李福林前鋒扺青州李雍部準備月底赴湘 
　　香港電　輪渡工潮雙方退讓解决　　香港電　湯廷光丁母憂辭海長職　　香港電　李耀漢羅曉峯集股八兆築肇慶至江門肇至陽江肇至台山鐵路李認二萬擬章請立案 
　　香港電　韶州福軍破招兵機關獲吳鐵卿黃世英雷清雷理黃偉五名鄭啓賢逃 
　　香港電　滇赣聯軍通訊處被兵搜捕去二人 
　　香港電　桂雒容馬平武鳴龍州均有土匪襲擊葉舉所部被困 
　　香港電　袁祖銘電粵稱支（四）（日）進駐貴陽盧燾辭總司令職 
　　香港電　駐粵德員昨謁伍廷芳陳炯明商訂約事經外交部會議决定德人訴訟亦歸我國法庭審判爲收領事判權之漸舊約租地傳敎等條亦修改（以上十四日下午十一鐘）特約路透電 
[奉洛之軍事行動]  
　　十四日北京電　直奉仍繼續派兵至京奉軍第二十八師聞已由热河赴津惟此軍抵通州後或攺道入京亦意中車北京朝陽門外某大廟現正豫備作爲奉軍駐紥所曹錕之兵已退出德州及馬廠天津直軍並未移動據此聞軍界中人云直軍留駐天津之際不致發生戰事吳佩孚之兵一隊已抵長辛店刻正凖備大軍之續抵吳軍大部分刻仍駐黃河岳州湖北之軍刻向黃河進發現除軍隊移動外尙無調和失敗之徵鮑貴卿張景惠等竭力謀使張吳言歸於好至於張作霖能否講情理或竟欲如近今在奉天招待外人時所稱壓倒吳氏甘入極危途徑今尙在不可知之數 
[日諾瓦會議之各面觀]  
　　十三日日諾瓦電　英代表白根漢爵士即代替外相克松來與日諾瓦會議者現已抵此星期日及星期一日爲耶穌復活節經濟大會不開會 
　　十三日倫敦電　協約國專家會於日諾瓦會議以前任倫敦集議其所擬關於俄國前趄財政義務之報告主張凡喪失産業之外人其應得之賠償應算作一定欵額凡金錢之賠償應攺給有息債务組織俄債委員會監視上述辦法之實施並選擇俄國資産爲債务擔保之基礎此項債券須於一九二七年十一月一日整理穏固報告中其他主張爲（一）修改司法制度務使之離行政而獨立（二）外人在俄國應有自由出入之權與在他國同（三）取銷郵函之檢查（四）商務自由（五）未經有關係之領事同意不得判定外人刑事罪名 
　　十三日倫敦電　協約國專家關於固定幣制之報告主張儘速恢復金本位擬由中央銀行組織公會並由各國絲立公約俾將其現金之需求　合一處而分配之以免各國爭求現金致將金價抬高協約專家又主張各國可自由决定應否沿用舊有金同位抑另採等於其目前貨幣匯兌價值之新同位專家又主張速撤除貨物出入之條例 
　　十三日巴黎電　賠償委員會答覆德牒復申德國理財不盡出力之意　及管理德國財政之必要如德國不採行必要方法以整理其財政則協約國至五月底不得不採行一種計畫但此計畫不干涉國家行政 
[謝米諾夫釋而復禁]  
　　十四日紐約電　謝米諾夫氏被控後由某公司保釋日者駐西比利亞美國委員格萊夫斯將軍等在參議院委員會痛詆謝氏在西比得亞之行政該公司聞此消息即取銷保單故謝氏今復收禁 
[周游世界飛機之慘禍]  
　　十三日倫敦電　羅斯史密斯氏即擬於四月二十三日開始其周游世界之飛行者今晨在白洛克倫試飛時機在天空忽起旋轉墜地相撞機破人亡同時殞命者尙有班納特中尉在飛起以前隊長柯克萊爾氏曾視察此機歷半小時之久飛起後初頗翶翔自如阅十五分鐘機忽旋轉司機者不能駕駛機乃從高疾下觸於鐵欄之頂砉然一聲羅斯史密斯當塲斃命班納特中尉旋亦死其北基資史密斯本擬偕乃兄同飛但到時機已飛起遂目觀其兄之慘死抱屍痛哭在塲見此慘劇者爲維克廠職員及千五百僱員機已全毁油雖傾出並未着火 
[英橡皮業之宣傳計劃]  
　　十三日倫敦電　橡皮種植人聯合會之宣傳計畫擬請出産國各擔任種橡皮一英畝認宣傳費一先令本年内所繳者不得逾六便士各國所擔任之經費總額至少當有二萬五千鎊宣傳計畫頗爲遠大内有橡皮新用途之發明如造紙之類並聯合製造入與分銷入大登廣告 
[日本歡迎英太子近訊]  
　　十四日東京電　今晨英太子接見上議院衆議院及其他團體之代表受歡迎詞繼乃赴東京帝國大學由該校學生四千人及幼童數千人排列道左長逾哩許手持英旗以歡迎之英太子與該校敎授會晤後卽觀覧壁間火山爆炸及地震之影片並歷史前之古物繼入會堂由校長致歡迎詞英太子答謝如儀會堂中人皆三呼萬歲英太子回宫時有日本兒童二千人在門外唱上帝佑皇及上帝佑威爾斯太子歌英太子出臨廊下聽之繼乃乘摩托車赴日太子宫與日太子非下式午宴 
　　十三日東京電　日皇今日致電英皇表示對於威爾斯太子游日之歡忱並言此擧可使兩國友誼更爲篤厚 
　　十三日東京電　各報皆詳紀昨日歡迎英太子情形並載歡迎論文 
[陳籙請寛恕行剌者]  
　　十三日巴黎電　陳籙貽書三月二十日開槍擊陳之中國學生之承審官請寛恕該生謂該生因一時这惑而出此暴行 
[各國近事記]  
　　十三日巴黎電　辯論報探悉某日本公司不日議開辦日本與丹齊自由港間之定期航務 
　　十三日倫敦電　暹羅國有鐵路河橋十八座由歐美各廠投標承造計投標者五十家獨英國逹林登某公司獲選 
　　十三日倫敦電　紗廠要求照現有之工資每鎊減去四十九便士工人允每鎊減三十九便士相差不大解决有望 
　　十三日倫敦電　英倫銀行之貼現利率本爲四釐現減爲四釐 
　　十三日倫敦電　前德船中國皇后號載重二萬一千噸現由德船廠修理以便移交英國後改名澳洲皇后號開往太平洋此船近忽失愼疑有人緃火現派員調查 
國外要聞 
[蘇俄對日諾瓦會議之態度]  
　　世界新聞社云日諾瓦會議名爲財政經濟會議實則含有政治性質蓋其重要作用爲對付俄國也美國窺破此旨謝絕參加其間今會議業已開幕蘇俄之態度若何關係其結局之成敗蓋非淺鮮查列寗於三月九日曾在莫思科五金工人大會演説涉及日諾瓦會議及俄國内部問題其言極堪注意其扼要之語爲『蘇維埃羅俄斯經濟政策之退轉業已告終對於資本主義不能繼續有所讓步』又謂彼將能在以對俄能商爲主要目的之日諾瓦會議中對各國總理表示已有許多商約依俄國之條件而簽訂續云『吾人現執有聯合國與柯爾却克間所訂許多條約之副本今若報告世界彼等實欲置俄羅斯於懲戒手續之中則爲徒費墨藩與無線電力吾人且觀何人將能懲戒此全世界耳吾人對於資本主義之讓步今已終止吾信此項决斷將爲下届共産黨大會所批准吾人之工作今後將改變』列寗承認俄國之重造事業因災荒與缺煤之故頗爲棘手且非一時所能成就又謂陸軍委員長特羅斯基氏令紅軍從事準備實爲『對症下藥』之與今外界干涉之思想今未死滅敌也又云『日諾瓦之喜劇將不中以籠絡吾人吾人將與聯合國之商人交接但吾人讓步之界限則已確定矣』同時俄國商務委員克拉新氏對某俄報　稱蘇維埃俄羅斯將不放棄其對於外國貿易之控制觀列克二氏之言則蘇俄對於聯合國欲以資本主義壓迫俄國之態度可見一斑而日諾瓦會議之未必能有圓满結果 
殆亦不難逆睹也 
[英帝國人口之分配問題]  
本部有人滿之患　　海外領地則患人口稀少 
　　世界新聞社云據英報載稱英國今日有一極大難題即其本部有人滿之患食物不足供給而海外各領地則大抵人烟寥落需要人口充補其如何將人口分配適當之處頭緒紛繁一時殊無補救良法計不列顚本部合所屬各地佔全世界面積五分之一其人口則三分之二有奇現皆居住本國茲將其各處戸口數目列表如左 
英國本部　　　四五·○○○·○○○ 
坎拿大　　　　　八·五○○·○○○ 
澳洲　　　　　　五·二○五·○○○ 
南斐洲　　　　　一·四○○·○○○ 
紐西蘭　　　　　一·二○○·○○○ 
紐芬蘭　　　　　　　三○○·○○○ 
合計　　　　　六一·六五○·○○○ 
觀上表可見英人之在海外英領各地者共不及十七兆 
 
 

Page 7

 
 
但估計澳洲一部本可容納二十五兆而無難紐西蘭约可容五兆（即當其現今人口之四倍）坎拿大現正拒納移民設法救濟其本部失業人民然亦足能增加其人口至二十兆最後且當能與美國人口相頡頏伹此等人口之增加斷非朝夕間所可奏功必當妥籌善策行之有年經迭次政府之繼續進行而後其效可以略睹 
　　坎拿大如上所述已决計先盡行收容其本國失業人民暫時拒納移民至本年三月爲止使其他英領各地亦仿行此策則爲計亦善失業者可用以築造家産清除荒穢備新移民之需 
　　紐西蘭對於移民問題採行一種新策凡爲過激運動者禁止入境凡入境之外人均須發誓効順凡英人無論爲同化入籍或本籍亦須矢忠始准入境紐西蘭工黨懼人之奪其生計及其在本島之勢反對移民大批入境其所持反對之主要理由則曰住屋短缺不敷移民之用但政府則以爲移民愈衆勞工愈多則住屋亦愈增安有缺乏之慮目下政府與工黨尙在相持中 
　　至於澳洲方面英國已悟移民該處之必要計澳洲面積三兆方里人口祇五兆在英國本部每方里之地平均容五百六十八人而在澳洲則每方里祇一·七人而已澳洲亦如紐西蘭有一嚴格之移民條例凡東方人以經濟上理由槪被除外澳洲勞工住屋較世界任何他國爲優低廉之亞洲人工勢必破壞此等幸福據澳洲首相宣稱該處每年可收容之移民最多數以十萬人爲限西澳每年約可容納移民三萬五千人昆斯蘭及新南威爾斯各可容納十兆人 
　　南斐洲則自有其特殊之問題彼處白種人民移殖者向居最少數但近來前往該處之人漸衆輪船艙位多於數月前預定 
　　總之有力之移民政策在英國實爲要需然英人必大多數反對之蓋英人保守性質極重不易變遷但當大戰時英國食糧全恃海外供給已表示其非計今後苟仍容其現額之人口勢將不克自行贍給必須分配其人口輸往富有天産之各領地以資調劑此實英帝國此後根本上切要之圖也 
國内要聞 
[洛奉間之軍事行動]  
　　近兩日來奉直軍隊在京奉津浦京漢各線已有種種動作無容爲諱茲據所聞分誌如左（一）京漢線京漢鐵路近日爲預備軍事貨車全行扣留吳佩孚曾於前夕（十一）至電交通部擬截留由彰德府而至北京之貨車全數備用交通部當於昨早作時覆電拒絕故該路亦卽將貨車停駛（二）津浦線奉軍入關業經奉張呈報經東海交論參陸處電令准行自八日起已開始向關内輸送至十日上午九時已陸續開到軍糧城若干前日（十一）夜間並有二列車開赴津浦路線之良王莊獨留等處尙有後開列車擬南下直抵徐州張作相前晚行抵軍糧城昨日至津並擬過津南下視察軍隊分駐情形明日仍當返津（三）京奉線奉洛兩方近來對於軍事上佈置各有積極進行之事實已難言卽以奉軍方面於前數日由北京軍實庫搬運軍火送往軍糧城之事迄未間斷昨日下午七時又運走砲彈槍彈一大批計裝載鐵栅車十六輛由奉軍暫編第一師排長楊某帶兵數十名押解出京赴軍糧城而去 
　　京西三家店地勢寛闊陸軍部之軍械庫在焉該庫所儲備之子彈等項軍用品爲數極多原由陸軍部衞隊連及四郊游緝隊在彼駐守現在此項軍隊忽然撤回改由鮑得山所部奉軍之第六混成旅移駐三家店該處之軍械庫已爲奉軍所有矣又聞在新民屯集中之奉軍第一混成旅於前日（十日）向山海關開抜張作霖昨又致電孫烈臣令於吉省軍隧內挑選壯之兵一混成旅随同軍入關孫已覆電張氏允將現駐寗安之吉林陸軍第五混成旅蔡閣忱所部及駐伊闌第四混成旅劉香九所部各選步兵一團騎砲工輜若干合編一混成旅預定月内編制竣事開拔至奉随同奉軍入關 
　　東方通訊社十四日天津電云奉罼正在各車站設事務所陸續運送軍隊至今晨爲止經過天津之人數步騎砲工各隊合計有四千二百名均係前往津浦綫靜海良王莊等處者但經過山海關之人數約有二萬之譜同日北京電云頃得消息奉軍將令段芝貴駐小站令張動駐徐州當指揮軍隊之任段芝貴已於前日抵奉天與張作霖商議奉軍入關後之配置又十三日天津電云綜合各方面消息則七日至十日四日間之保定會議以吳佩孚之强硬與曹銳之穏和相互激烈爭論之結果曹錕决意與吳佩孚全始全終鞏固直系之團結並除腹中之患整頓長辛店一帶之防備以便與奉軍對抗唯在表面上仍繼續曹鋭與張作霖間之聯絡贊成曹錕張作霖聯名發主張開統一會議之通電舉 
[奉軍入關之續訊]  
　　奉軍各師旅入關名爲保衛近畿治安詳情迭誌本報茲聞張使以此次入關軍隊及原駐近畿奉軍爲數頗衆非分路統馭不足以尃責成是以特委張輔忱中將充中路司令張漢卿少將充左路司令張叙五都統充右路司令總司令張使自兼故將司令部組織於巡閱使署已於本月七日成立部内設立五處每處委派主任一人參謀二人辦事員二人書記官一人書記二人至於五處分配爲軍醫處牒報處密電處交通處文書處奉軍入關後第一防線已規定由第八旅第四旅與衛隊旅合爲一隊由衛隊旅長張漢卿爲司令後路則擬定由張輔忱師長及吉督孫贊尭二氏負完全責任中路則爲張都統以第一師及第二旅第六旅合爲一隊若臨時發生問題再行更動使署軍事顧問張宗昌前擬編制奉軍後援隊一師入關補助奉軍茲聞張宗昌於日昨（九號）奉張使諭令速爲籌編故張氏已將原有差遣官百餘員分赴各縣樹旗招募 
　　奉軍入關日内正在開始而京奉線爲入京之孔道必須委派得力軍隊長川駐防日昨張使特傳見十旅旅長趙恩臻諭令由十旅内撥出四營由一團團長許昌有帶領在京奉路沿線分别扼要地方駐防奉軍自陸續出動後集中新民屯錦縣綏中等處現又將使署衛隊旅編爲先鋒軍是以該旅已下動員令其機關各連業於今日（十號）實行出發指定地點爲山海關又聞奉軍各師旅入關日内卽實行總開抜張使以茲事體大非廣集人材不足以參贊戎機是以特令講武堂各科敎官及區隊長等全數爲張輔忱中路司令部隨員供職中路司令部以便隨時參與一切其槍彈支配張使規定每兵携帶子彈八百粒每砲携帶砲彈四百粒每機關槍一架子彈二萬粒此係臨時携帶而槍砲各弹尙須繼續輸運另一消息張使以奉軍入關所有一切事宜亟須辦理是以特在巡閲使署設一臨時總參謀處以資辦理一切所有人員均已次第委定處長一席已委定王廷武據軍界確息張使爲便利入關奉軍行動起見已飭令稽查處楊處長編制偵探隊以備入關偵察一切該處長現除着手編制外並擬親自入關統率前農商總長王迺斌與被服廠廠長王大中均銜張使之命赴京面謁東海報告奉軍入關布置並駐紥地點二王已於日昨偕同隨員乘京奉軍聯袂赴京又聞昨日使署軍事會議之結果以軍隊悉行出發省垣應設立臨時戒嚴司令部以張漢卿旅長爲戒嚴總司令王家動處長爲戒嚴副司令所傳張漢卿氏亦將率兵入關係屬不確駐防新立屯一帶之第十混成旅旅長趙恩臻恩奉命入關特將所部軍隊收朿完竣並向軍需處請領餉糈聞往溝帮子一帶該旅長來電報告並聽候動員軍火一項已於日昨運送大宗子彈一百五十萬粒赴山海關張使前將衛隊旅第 
八旅騎兵獨立旅及五十四旅調至省城原定九日出發現因餉械問題故改於十二日出動其二十七師之一部分昨乘火車數十輛情形甚爲忙碌惟其是否直赴關裏抑暫駐榆關未能詳悉 
[豫事漸告和緩之外訊]  
　　東方通訊社十三日漢口電云十三日晨之京漢火車安抵漢口據乘客之談話云鄭州南北京漢鐵路沿綫現仍由吳佩孚軍隊嚴重警戒之未開戰端吳佩孚要求趙督軍於二十四小時内將豫軍總司令趙傑免職吳佩孚又電命該處火車站從本日起運貨列車當照常開行由此以觀則豫省事變似稍呈緩和之象在岳州之第十三混成旅第一團步兵於今晨八時抵漢口俟列車有便卽將前往鄭州又河南軍第一師之殘留兵一連受趙督軍之命擬於今晚回漢口 
[周自齊就職後之内閣]  
　　周自齊此次就職仍是代閣性質不過易代爲署頭銜比顔惠慶略勝一籌其實梁閣之名義並未從此消滅内閣問題雖可謂告一小段落而時局趨勎究竟至何地步此刻殊難臆斷據聞周氏自前日到院視事後所抱何種政策殊無正式表示訓勉屬員安心任事純係官樣文章蓋彼承顔代之後暫維危局明知此次登台係搘拄一時之計凡事抱定秉承公府敷衍奉洛宗旨可於此五日京兆之中一嘗揆席滋味故樂得碌碌無所表見也前日閣議散席後周曾力求各部總長及院秘書長照舊帮忙勿遽萌退志謂諸群宜視我（周自稱）爲舊内閣中之一員勿視我爲新内閣之首領庶不負元首此次委曲求全之至意云云昨日（十二）復分往各閣員宅中答拜仍申明此意各閣員尙無異詞惟司法董康謂本身並非梁内閣中之人不過暫時庖代刻下亮疇旣已來京應請促令仍回司法總長本任俾卸仔肩周仍再三懇我謂我之擔任總揆敎長均是署理與足下（指董總長）情形正同不過鑒於元首感受種種困難暫時擔任决無久戀之意過十天半月大家一齊下台不必汲汲於此時求去但董氏辭意仍未活動又國務院秘書長張名振於昨晨（十二）周氏到院時亦曾口頭提出辭職周謂足下辦事熟悉萬不可遽去非爲我帮忙爲燕孫帮忙云云張氏遂不堅執辭意周於昨日上午十時即到院批閲照例公事惟對財政困難一節頗費躊躇擬仿民國元年之制各機關薪俸一律給予六十元其掛名人員均作爲名譽職槪不支薪以節糜費不日即交閣議討論但能否辦到此時尙難斷一周旣署閣各有力方面贊成反對尙無確當表示以周之署閣係繼顔惠慶爲進一步之代理與組閣性質不同故各方面之態度亦如曩時並不因新總理上臺而有所更變據天津電話梁士詒宅中昨午又開重要秘密會議討論復職问題葉恭綽及交通系重要人物均到會本曾電召周氏前往列席周因事未往討論結果梁葉决然復職惟取漸進之手續先令葉恭綽復職以爲嘗試外間視周爲梁内閣之化身故皆不甚重視 
[陸法兩部罷工風潮已緩和]  
　　陸軍部全體職員自因索薪問題激起全體罷工以來業已多日此種舉動不但使軍務行政頓形停滯且於國家體面大有關係現財政當局對於陸部欠薪已允先發一個半月欲藉此以消弭風潮但陸部全體以財部允發之欠薪爲數不足以償大罷工之犠牲因而未允取消其罷工行動嗣經陸長鮑貴卿向本部全體職員宣言保證政府可先發三個月之欠薪並力勸大衆取消罷工之舉當經該部全體職員一議决卽於前日（即星期一）起全體一律實行取消罷工仍照常到部辦事 
　　司法部員因欠薪四個月月初又有罷工之議在法學會開會議决以本月十二日爲期逾期不發薪停止辦公昨經湯次長與各司科長面談俟新任總次長到任定有辦法勸各員將罷工期限展緩當經各司科長轉商於部員遂又議决再展限一星期至本月十八日爲止如再不發薪無論新總次長到任與否必定實行罷工 
[鹽餘借欵團否認變更借約]  
　　年來財政部與國内各銀行借欵多用外國貨幣名義訂立合同擅伸折合標凖訂明保價條件經此次償債委員會審查結果議定辦法對於此等借欵除當時提出證據實係外國貨幣者依合同履行外其餘槪照實交之中幣數目作爲實欠債額茲聞與此項借欵有關之各銀行組織鹽餘借欵聯合團昨特具呈政府對於外國貨幣借欵多所聲辯並請轉咨償債委員會尊重原訂契約償還債欵茲不見得原呈照錄於下藕查本團各銀行號借供財政部欵項有訂明以銀幣借給者亦有訂明以各種外國貨幣如美金法金意金日金等借給者其訂明以外國貨幣借給之欵財部因支用時需現銀元往往即訂明由各該銀行號將外國貨幣照市賣得現銀元令其照繳按賣買生金銀外國貨幣係適法銀行業務之一種而金錢債權得以外國貨幣指示類又爲法所認許旣經訂明在先則此等外國貨幣之借欵根本上自無變更或否認之理乃現聞償還内外短債委員會議將現在此等部欠外國貨幣欵分别確係外國貨幣及並非外國貨幣僅以現洋賣得外國貨幣者兩種而將後者不認爲外國貨幣借欵推翻原訂合同按照從前賣得之現洋數目作爲實欠債額攤還八釐公債並已呈明大總統核奪云云商等聞信之下深滋惶惑查商等此次與財政部訂立合同犠牲現金之收入收受八釐公債當時合同均有槪括規定並未將外國貨幣有必須分兩種辦法之議况此等金錢債權並未含有違法性質假令財部借欵當時其所需用者均係各該種之外國貨幣則如承借銀行號縱令承借當時手中並無外國貨幣而爲履行契約起見亦必照市買進各該種外國貨幣繳部支用毫無疑義祇以財部所借者係外國貨幣而需用現洋因令各該銀行號將外國貨幣賣得現洋照繳是貸借外國貨幣爲一事財部令各銀行號將所借外國貨幣賣得現洋又爲一事今商等貸與財部之欵當訂立契約時旣以外國货幣承借商等資本有限無非展轉取得固有實在收存之外國貨幣亦有以外國貨幣之代價向他方借入而轉供政府之需用者一旦欲變更契約在政府縱可責令商等悉以現銀元計算而商等斷不能以此轉令借戸毀棄原約况各種外國貨幣市間賣買已成普通之例無論爲實幣與代價均應以當日契約爲根據今有比例於此京公砝銀固今日市間通用貨幣之一種也假令訂借之欵以京公砝銀表示種類而求諸市間實在京公砝銀已戞科其難然旣有標準市價因即以現洋賣折公砝銀繳欵固不能因其賣折係現洋之故而謂其並非京公砝銀借欵也商等外國貨幣之借欵正與此同抑更有進者近年經濟困絀利率增高統計各銀行號借給財部之欵有早經到期財部無欵籌還已由各銀行號代先付出者按其轉借吸收所負利息即以市間平均息率計已大率在月息三分左右事實具在不難覆按而此次政府所還给者則係擬以八四折作價之鹽餘公債此項公債若照現在各項公債平均息率求其最平允之將來標凖市價决在六折以下甚或五折以下可以斷言是各銀行號於收受鹽餘公債後已顯受百分之三十以上甚或四十以上之虧耗若對於外國貨幣借欵猶復提議否認變更無論各銀行號將受兩種之鉅大損耗商民血本盡付東流且影響所及統國商民間一切已成契約亦可隨時推翻信用又何以維持鈞座體念商艱無微不至爲此合詞籲懇務請力予維持並迅賜咨明償债委員會尊重原訂契約償還債欠總期政府擔負漸次減輕市面金融不至牵動以彰公道而保商本不勝迫切待命之至 
[北京之廢娼運動] 已組織廢娼協會 
　　廢娼運動滬粤久已舉行北京以首善之區此舉獨瞠乎其後廢娼協會雖經成立具體辦法尙未實現昨日始發表簡章爰爲擷錄大要如下本會定名爲中國廢娼協會主張以積極救濟之方法廢止現在娼妓爲宗旨主張廢止現在娼妓之方法如下（一）請願官廳停給未來娼妓之執照並登辦買賣婦女爲娼之流氓（二）請願官廳嚴禁秘密賣淫並拿辦開設暗娼與保護暗娼之匪徒（但確屬本地暗娼實無生計可謀甘心爲賤無被家庭强迫情事者姑准於一星期内報名公娼聽候查明給執）（三）請願官廰設立妓女救濟局務使已經陷爲娼妓之女子具有知識技能潔身厚蓄得以逐漸恢復入格脱離苦境妓女救濟局之組樴法及管理妓竂規則由本會議定後呈請官廳裁奪施行本會未成立以前並設立宣傳部委員宣傳廢娼事宜其宣傳之方法如下（甲）戲曲扮演關於娼妓損已害人及娼竂中之一切黑幕情形（乙）演説演説關於娼妓妨害風俗人心之一切事實（丙）勸導勸導各界再勿親近娼妓遗害本身及妻子宣傳部置委員八十員凡熱心擔任宣傳事業者卽認爲本會宣傳部委員宣傳部經費由本會籌備本會設總宣傳部於北京草廠七條二十六號並設宣傳分部於各省本會設委員一百二十員議决協助官廳廢娼事務凡具有公民資格表同情於本會宗旨及辦法者無論男女界宗敎界及非宗敎界皆可被選爲本會委員本會設正副委員長三員主持會議事務各組各設正副主任二員掌管本組事務正副委員長由全體委員出席人數三分二之過半數表决充之正副主任由各組委員出席人數三分二之過半數表决充之委員會分左列六組執行職務（一）總務組辦理文牘編輯會計庶務招待（二）調查組管理調查妓女利弊事務（三）敎養組監理妓女敎養事務（四）儲蓄組監理妓女儲金事務（五）治瘵組盬理妓女療治事務（六）擇配組監理妓女擇配事務各組委員之分配如左總務組二十員調查組四十員十員敎養組三十員文書組十員治瘵組十員擇配組十員本會請願政府實行廢娼時外國在内地妓察不得故意增加否則呈請官聽嚴重交涉 
[時局變化之重要醞釀（漢口通訊）]  
　　奉粤皖聯合對徐　　洛陽扣車之傳說 
　　奉粤皖（卽安福系）三系携手以謀統一暗中接洽似已成熟據此間某方秘訊三派對於時局業已擬有方針對付邨人爲多對付洛吳尙少蓋彼等已覺悟年來政局之擾攘不寗者皆爲邨人一手所製造若吳佩孚書生本色甚爲易與三派對於邨人地位旣欲一致推翻自不得不另覓途徑以爲解决糾紛之標凖而最時髦之聯省自治乃應時而出聞已擬定由奉張粤陳浙盧聯名通電主張南北政府同時消滅另組聯省自治政府有不贊成者三派卽合力撃南孫北段均先得其同意卽曹氏兄弟亦可不生問題惟洛吳欲恃强抵抗則以武力消滅其地盤否則只解其副使讓出洛陽或歸兩湖巡使本任或移之邊防届時再行决定至邨人地位此電一經發出决無存在之餘地其他糾紛當不難迎刃而解此説是否足信雖不可必然時局漸形嚴重則有可斷言者至吳氏態度據自洛祝壽者云似較去年爲沉靜屢屢語人奉直並無意見對於伍朝樞赴奉亦未加以重視曾語某君伍廷芳的兒子也到東三省言下頗帶輕忽似料定奉粤决難携手者對於湘事極抱樂觀但以湘省内部風潮諉爲譚延闦所挑撥其秘書余某自滬返洛吳語之云你可勸勸譚組安不要再挑撥長使湘鄂人民不得安枕余爲譚辨護良久終不釋然祝壽代表頗多而爲吳所重視者則爲蘇代表劉潛壽期過後尙召劉至西宫營内密談兩夕其他代表則導之觀覧洛陽橋留連風景已耳吳氏居常習勞與人語時尙手閲電報似極忙碌有叩以對時局態度但言不先開嚴觀其動靜似極有把把握者某君昨（十日）甫歸漢洛陽尙稱安靜詎今日（十一日）交通方面消息奉軍入關已成事實洛陽方面爲預防意外起見特在洛鄭兩處扣留多數車輛以備軍用因之京漢南段自今日起停止運貨其已開貨車行至許州折回至長途票車仍照常通行是奉洛形勢已驟見緊張未來變化頗難預料也（四月十一日） 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞 
[中日聯運會議將在京舉行]  
　　我國國有鐵路南满鐵路·及日本國有鐵路三方面所協商之聯運會議極關重要開會地點應在中日兩國輪流舉行迄今開會已有九次之多今年應在北京開會已訂於五月八日在交通部舉行此爲第十次之會議雙方尤屬特别注意我國方面已派定劉景山·林則蒸·錢墉·周善同·權量·陸夢熊·貫克·韓德森等爲顧問陳文清·董文恩·康誥·羅赫德·關菁爲評議員卓彩謀·朱沛·陳清麟·劉迪德爲招待員陳世奎·惠睻·沈鍾鈺爲庶務員日本方面派定井出繁三郎·鶴見祐輔·中川登氏·吉小林勇等爲會員大公望男爵·宇佐靈·寛爾山路鐵雄·古川達四郎爲會員聞日本委員井出繁三郎及其隨員計四人定於本月十三日首途预定五月五日搭京漢車來京其餘各員亦於是時陸續來京至於此會之重要宗旨在改良輪運辦法以謀塔客運貨之便利蓋在通車制施行以前搭客貨物頗感種種之不便故此次會議專在剷除此種弊端前四年間因通車便當之故每年增收二十八萬元之多此次會議舉行後更可增加若干利益云 
[吳佩孚攫奪漢口德奥船棧]  
　　鄂省軍民兩長皆爲鄂人表面上雖稱鄂人自治而實際上完全被治於吳佩孚凡屬軍政大權無一不受吳之支配卽隷屬中央之機關且須聽命於吳今春因反對梁葉而鄂省交通各機關如部派之京漢南段局長漢口電報局長電話局長皆先後獲譴去職而易以已之親信蓋其目的在截留交通各機關之收入雖與交部抬槓所不顧也最近又因强奪交部駐漢船廠監督處監督一事而殃及於漢口武漢商報經理王春先蓋我國自與德奥宣戰後所有德奥兩國在華船棧均由中政府没收由交部派員駐漢管理於是有駐漢船棧監督處之設前監督爲沈式荀去年陰曆除夕病故由部改派葉兆崧接任卽現在監督也吳因時局緊急大事搜括幾如水銀瀉地無孔不入適有人向吳條陳謂交部没收德奥船棧約值千萬以上值此軍需孔急之時如能將此項財産契約取得卽可押借數百萬吳雖深韙其議但無所藉詞以免葉氏之職最後仍採用前此更動電報電話兩局長手段以某某等名義在其使署控葉兆崧私押船棧營私舞弊上月底由使署傳葉到案葉因海洋社揚子棧交涉已於三月中旬赴滬副監督孫世昌亦因此事早日往滬所有該處事務葉因無人主持乃託其至友王春先代爲料理不料未及一星期而控案發生在吳本意只要該處將關防文卷交出便可無事今葉孫均不在漢遂致殃及該處職員上月三十一日該處會計吳元鼎徐芸力船棧事務所副經理趙子和均先後被捕拘於特别區警署當晚又將王春先拘至使署約以二事（一）交出葉兆崧（二）如葉不到須將關防文約交出王謂我與葉某不過朋友並非監督處職員且該處文約向歸科長馮貫之掌營我何能爲於是又派人捕馮聞風先匿乃將其家眷同孫世昌之岳母拘至馮知不可脱身允將關防文卷交存使署次晚王春先始得回復自由外傳武漢商報被封或因其經理被拘一日有所誤傳也至該處財産有躉船四棧房六小輪 
四總值僅在百五十萬上下每月租金約有四五千元除開支外並無赢余當該處文卷尙未交出時使署職員皆欲攫得監督一席以爲財産總值千萬收入必有可觀及馮科長將關防文卷交出後始知所入尙不敷出　爲失望向之追令交代者今反無人接收後奉吳電委使署副官長宋芝田爲監督始於今日（十日）實行接管此事發生後交部亦來電任吳處置現旣落吳手恐難免於扺借一途云 
[長沙通信（華）]  
　　再誌長沙之短期擾亂情形　 
　　近日長沙忽下特别戒嚴令軍警巡查足未停步人民疑爲北伐軍將至但此事之起原係因宫廳得一密報某派失意軍人因此伐不成長才莫展遂欲破壤湘局以抒積憤其計晝係派黨羽多名潛來長沙從運動軍隧入手運動就緒則以四城放火爲舉事之標幟其日期爲四月六日其旗幟爲外藍中白其名號爲湖南自决軍其目的爲推翻湘政府且散放謠言爲擁某逐某以離間各方面之感情官廳得報初疑密查員好大喜功幾以一笑置之但其後風聲甚緊讹言四起遂不得不稍稍注意矣 
　　此事旣引起官廳之注意於是遂有軍警會議先釋内部之猜疑共以維持秩序爲前題乃議决防範之法（一）將湘陰安化一帶之第一師第一旅調回長沙此部爲賀耀祖所統賀卽新由粤歸之湘省軍事代表（二）省城由第一混成旅葉開鑫所部衞戌團蔣鋤歐所部會同警察巡邏街巷（三）戒嚴司令部警察廳各加派密查數百名盡夜探聽黨人踪跡（四）晚八時宣布特别戒嚴禁絕行人往返（五）官廳不出文告以免擾亂人心議旣定遂分途進行而有以下之結果 
　　六日深夜警察在南門查出放火案兩處均有洋油棉花紙布及其他引火物件因天雨未能燃焼被人看出狂呼警察始聞聲而至將各物送至警廳保留因此官廳益信前説之非虚密令城内各街站崗巡警就近查察果在北門一僻巷側所内發現同一事實官廳乃加派軍隧查緝謀亂者知事機已洩不敢再往他處放火故官廳除仍令警察嚴密防守外再從事於搜捕黨徒以絕禍源 
　　七八等日破獲秘密機關數（一）貢院街集福棧内捕獲僞營長高桂棠及其他旗幟符號多件（二）拿獲僞營長劉明焰僞連長陳樹生供稱奉自决軍總司令楊文煒命令在長沙起事（三）在黃泥墩香店内拿獲嫌疑犯之店主九日已將高劉陳三人斬决此項風潮遂漸平息 
[膠濟路撤兵中之要訊（濟南通信）]  
　　中日委員議决五項　　山東鐵道撤兵協定依據第七項由中日兩國政府所任命之撤兵委員於本月八號在山東交涉公署開始協議與會之委員日本爲安田大佐·八木書記官·田北大尉·吉村生計·外日本翻譯員五人中國爲任居建·程立·徐樹人·林澄波等四人其决議大要如次巡警隧之布跥日軍撤退之監督兵營與官舍之交還按左記之日期實行第一條第一項巡警隧之輸送通車當搭乘十號午前六時二十分自濟南開之通車出發日本方面委員同乘者爲田北大尉·今村翻譯中國方面除派委員程立外隨從者一名搭該車東下實地視察各站之布置狀况至張店逗留该地藉視察日本軍隧撤退之實况第二項四月十二日中日兩國委員視察無線電信所第三項四月十三十四兩日兩國委員交代濟南之兵營第四項四月十五日中日兩國委員全體搭臨時通車實地視察日本軍隧之狀况同時交代該地兵營及官舍第五項四月十六日交代搏山支線之兵營及官舍第二條於交代兵營官舍及其他殘留物品之際日本方面交付品目員數表於中國實地調查之後中日兩國委員長共同署名蓋印日本方面爲安田委員長中國則爲林澄波第三條中國巡警亦須於交代完了之後遷入兵營及官舍至其日期濟南十四日由小北門至張店各站爲十五日由南定至博山亦预定爲十五日第四條無線電信所之處分（一）無線電信所之機械照現狀停止運轉至細目協定完成之日維持其狀態（二）無線電信所之機械材料兵營官舍以及其他之殘留物品之員數表須交付兩所之監視人（三）無線電信所之各附屬官舍嚴行封鎖照封印之原狀保管於該所不許移動（四）中日兩國各派監視者三人設備一定之處所並規定一人二十餘時間之服務（五）監視人之職務爲預防内部諸機械及兵營之盜難火災院外之警戒則由巡警負責第五條鐵道列車警乘兵押車之區分第一次第六次通車（青島濟南間）由中日兩方面各派二人第十一次第十二次慢車（濟南坊子間）同上第十三次第十四次慢車（青島高密間）各派一名博山支路各二人中國警兵之休息所規定在青島車站歸日本設備警乘兵之徽章以赤地白字（警乘）之腕章標於左腕 
　　路警駐在地點　　昨日（十日）自濟南至張店及博山支路之中日軍警之接防業已告終中國巡警服裝純係黑色毛呢所製步武整齊精神頗壯對其職務似堪勝任故中外各國人士皆賞讚不置茲就調查所得將各區警備布置詳録於下第一隧自濟南至張店自張店至博山路共二十五站第一小隧長駐濟南（分隧長一名）派遣地點小北門·黃台·濼口·黃台橋·八澗堡·第二小隧長駐龍山（同上）派遣地點王舍人莊·郭店·十里堡·棗園莊·第三小隧長駐普集（同上）派遣地點明水·王村·大道地·周村·第四五小隧駐張店（總隧長一人）派遣地點牙莊·馬尙·湖田·淄川·第六小隧駐博山派遣地點大崑崙·淄川·炭坑·第二隧自金嶺鎭至黃旗堡共十八站第一小隧駐金嶺鎭派遣地點鐵山岔道·辛莊·淄河店·第二小隧駐青州（分隧長一人）派遣地點楊家莊·潭家坊子·第三小隧駐昌樂派遣地點尭溝·朱留店·第四小隧駐濰縣（分隧長一人）派遣地點大汙河·二十里堡·第五小隧長駐坊子（總隧長一人）派遣地點蝦蟆屯·南流·黃旗堡·第三隧自岞山至女姑口共十六站第一小隧駐丈嶺（分隧長一人）派遣地點木堡莊·岞山·第二三小隧駐高高密（總隧長一人）派遣地點蔡家莊·塔耳堡·姚哥莊·第四小隧駐台子派遣地點芝蘭莊·膠州·第五小隧駐監村派遣地點李哥莊·南泉·膠東·第六小隧駐女姑口·（分隧長一人）派遣地點城陽 
　　警察職員一覧表　處長景秋課長馬春瀛·吕道長·趙趙爾善繙繹黃榮生何恩溥總隧長寗全如·蘇義山·何鐵珊中隧長魯慶連·富德善·張魁勝·李慶武·關鋭壽·陳裕國稽查員秦敬庭·舒惠·馬立山·李昌言·第一隊小隊長吳志通·董文光·春厚·張增鐵·張學銘·南永山第二隊小隧長劉若雲·德壽·續陞·張慶全·春福·張景元·第三小隧長施溥·馬慶啓·潘鳳林·吳全祥·徐文普·劉文璞 
　　無線電台之保管法　日本軍用之無線電自十日起雙方俱不得使用互負保管之責俟將接收事竣再完全歸中國管理昨由中日當局各派委員一人公同保管聞該處鑰匙由華員收存封條則歸日員粘封　 
　　中外官員之酬酢　昨午（十）省會長官因日本守備司令官高田氏卽將去職特在督署設讌祖餞昨晚六時高田氏亦假商埠緯二路之中日俱樂部（卽庚申俱樂部）讌請王督辦田督軍及各署長官除王督辦因列席中和飯莊派秘書林澄波代表外中國軍政領袖列席者計四十餘人席間高田氏請各人贈以題字留作紀念聞田督軍當衆揮毫寫了（仰觀宇宙之大）六個大字其餘亦皆有所題贈又交涉員施履本昨午（十一日）亦在商埠公園大廳爲高田等各日官祖餞飯後並請其遊園且用秦豐樓这烤鴨翅子等中國菜云 
[贛人救濟潯路之會議]  
　　南潯鐵路辦理非人侵蝕虧耗致負日債七百五十萬無力償還現四月底還本之期已于九十兩年息欵尙有四期未付借欵合同載明到期不還本或四期不付息路日人可據約管前途危險迫在眉睫十日省議會函請各公團開聯席會議討論救濟辦法是日到會者有省敎育會·省農會·省商會·報界公會·律師公會·工商協會·男女學生聯合會·各縣旅省同鄕會代表四十餘人及省議員百餘人二時開會戴秉清議長報告開會宗旨畢王鎭寰發言云潯路關係江西存亡現在危迫萬分非籌欵還債難以挽救惟收歸省有不能空談鄙人主張兩種辦法（一）取銷商股今日股東已無權利可言息錢數年未付股票僅值一折與其留此虚名不如直捷痛快一律取銷（二）籌欵還債救路非錢不行如追繳歴任總理虧欠發行潯路救急公債皆爲先决問題胡畫云去年敎育會曾提主張破産議案潯路爲有限公司公司財産至不足清償債權當然宣告破産但須組織清理公司破産財團方爲合法惟日債幾頕債權之全部有主張多數之債權不管將路斷送今宜將日債提出以保息及追欠與營業赚數分期籌還再設清算會解决省有及商股問題鄙人亦股東之一付欵三千元未得利息分文似有若無之股東存在奚益許鏡藻云商股之外尙有貨股及附徵保息種種前議認爲公股塡給股票縱股票祇值一成尙得一成本錢取銷商股收歸省有均須鄭重研究王鎭寰駁云股東放棄權利敗壞路事各有應得不取銷何待胡君主張破産但日債非私債可比難免日人不藉口債權出而管路商民每年負擔保息六十萬元九十兩年四期息金旣未還債存在何處若不追繳歷任總理虧欠人民安肯籌欵救急廖伯寅云今日開聯席會是徵求各公團意見爲議會提省有案之參考抑與省有案無關請議員諸君聲明劉子貞云今日函约各公團磋商辦法乃備本會提案參考瘳云各代表意見均主收歸省有似應組一潯路救濟會隨時集合籌商進行此會或由議會發起或由各公團共同發起事不宜遲請即解决劉子貞贊成王鎭寰發行救急公債之議即以七百五十萬日債爲發行數目並從瘳説即日由各公團發起組織潯路救濟會女界聯合會代表金士珏云潯路瀕於危險猶如將死未死之人不卽醫治勢將無可救藥江西三千萬人上自督長下至百姓人人儘力捐欵集腋成裘不難挽回鄙人認定募捐爲眼前救急法希望諸公眞心救路勿如從前開會模樣熱心出席冷淡散場楊耀祖主將鐵路招人包辦另籌公債分年償還日欵女學生代表余席珍以潯路借債太多事機迫切恐非江西一省能力所及不妨通電各省求救省農會代表辛壽恒主張包辦期满再收省有外債卽　包辦中籌償並贊成組救濟會律師代表王滌凡主先籌償四期息金在各道縣勸募不爭省有名義劉子貞謂省有商有若不確定誰肯認欵王鎭寰云今日聯席會不過一種討論無代表人民这資格若僅收歸省有將歷任總理虧欠放過不問將來議會據此謂經各界議决責令人民出錢籍省有之名行欺騙之實豈不冤枉劉允將王所提省有辦法注存參考衆乃一致决定於十二日再集省議會开會商組潯路救濟聯合會辦法各公團代表仍以五人爲限遂宣告散會 
[川省勸業會開幕]  
　　開會之盛况　川省第三次勸業會已於三月十八日正式開幕是日午後二鐘舉行開會式該會執事與各來賓俱集於會塲中央新築之高臺上一應禮式均照預定程序行之軍樂奏畢即由成都衛戍司令代表萬季玉參謀長誦讀訓詞次由四川總司令兼省長代表向仙橋政務廳長演説語多勉勵各實業所與寳業家駐紥省城之英法兩國總領事官亦被請到會禮成後賓主全體同至青羊宫賽馬塲撮影紀念該會執事於會塲劇園設備西式茶點招待來賓甚爲周到 
　　會塲之外觀　今年劉兼省長加意整頓實業劉軍長注重政良市政所派籌辦勸業會各員皆富有學識經騐者故會塲内外布置比較往年更爲美觀省城西南隅通惠門原係特爲勸業會而開寓有通商惠工之意今年又官紳提倡在此過道新修一橋題名十二點綴風景饒有意味通惠門外城根環城馬路業已竣工馬路兩旁栽植楊柳雖未成陰已满發緑矣南關外柳陰街至百花潭間沿城一段馬路亦已修好該處原係成都有勝地今年又加點綴氣象更爲之一新 
　　會内之陳設　會塲中除花市雀市白木料市風箏市外全塲均扯白色天花硃紅色彩以壯觀瞻塲内设有演説臺·軍樂亭·劇園·柔術塲·賽馬塲·各界招待處·軍警派出所·郵政局·學生成續陳列館等惟各縣實業所陳列處與往年略有變更往年實業所每次均爲三街游者一覧而衋今年變通之左右均爲曲折式入者出者必遍歷各實業所不致索然寡味近日各縣實業所紛紛運到特産甚多近者遠者俱有就中如羅江縣實業所出品内有亮瓶二個各陳鳅魚一根此魚本出下江該縣有此殊覺可珍丹稜實業所送到靈芝一枚形同菌子長約數寸亦爲罕見南川縣實業所陳列品除五糓種子布疋外並有各種藥材筍子黃白細絲等類簡陽縣實業所陳列有各色紅布頭绳係紅花染成色澤頗鮮久洗不變誠爲該縣之特産外有一菌之化石甚爲特别聞係由土内掘得榮昌縣實業所運有大批動物五彩陶瓷標本數十種描晝極爲生動其中有立形牛馬等類尤爲特别據陶瓷業界人云最難焼者爲立形動物稍有不愼卽成跛形聞省中各古董鋪前往購者甚多灌縣實業所將該縣所産之石料製成各種文具玩品如筆筒筆架墨盒水盂墨牀等類及婦女之裝飾品多件運會陳列銷售均有定價購者頗多樂山縣實業所運來樹化石一塊重約五十餘觔其色與樹木無異但成石質故與各木料之輕重有天淵之别仁壽縣實業所運來漢瓦一疋其色微黃長約二尺許寛約一尺許瓦上貼有一紙上書定價生洋六百元各縣實業所連日到會者頗多榮經雅安兩縣實業成品均於昨午到省以窑焼各品爲最佳 
　　陳列之農品　連日各縣實業所運到貨品甚多惟關於農品者較少昨江津實業所到有新發明之木質灌漑器模型其法甚爲簡章並附有説明書係仿水龍製法一灌漑器祇需一人之力計一人日所汲運之水較舊式灌漑器所吸運之水爲多其吸運高度可逹十餘丈之高構造簡單費資甚少誠農家灌漑之利器也又灌縣峨眉永川犍爲榮縣彭縣等縣各實業所亦先後到會布置均運有種籽甚多亦足見農業之進步也　　商貨之暢销　二仙菴實業陳品處左側有成都采彰織布廠搬運大宗織物到會陳列業已開始售賣頗爲暢銷又十五號午後同益曹逹公司亦將所出各貨運至實業所陳列業已鋪設齊整又馯菴楠木林下華璋公司本年陳列草帽各式均已改良而其顔色較往年尤爲有光故銷塲甚暢 
[廣東紙幣風潮已解决]  
　　廣東銀業行此次因工人糾察隊干涉營業西家行全體辭職以致全行停業一切匯兑交收槪行停頓全省商塲大受影響本月六日鍾財政廳長曾函請廣東全省商會聯合會設法調停商聯會即據情函逹銀業行請求派出代表籌商解决銀業行當時即舉定胡沛雲等二十三人爲維持銀業臨時委員由大會公推該委員等爲代表於八日午後二時同赴商會聯合會由劉會長提示調停條件經該代表接收返會即在銀業行忠信堂開委員會議將商聯會提出條件逐條討論修正後即於是夕在銀業公所開大會議决仍舉該委員等爲全權代表繕具委任證書及公函連同銀業行修正條件於九日午後二時到商聯會三時各會董及總工會互助社等代表均到即時開議對於銀業行修正條件大致協妥祇修正數字即行雙方簽押商聯會卽燃串砲公佈調停妥協並由劉會長偕同銀業行代表入謁鍾財政廳長報告一切並由鍾廳長面允是晚九時卽發告示保護業營銀業行亦允見告示後即行復業至銀業行拘捕之余鳳岐已由地檢廳認定無罪自行釋放矣茲録廣東財政廳佈告如下爲佈告事照得省立銀行發行紙幣向爲商民樂用十足流通近因兑換稍有低折工團出於熱誠組織糾察團實行稽察而銀業職員恐生别端因而停業本廳長爲維持金融調停勞資起見經函請廣東全省商會聯合會調處現已雙方妥訂勞工銀業共同遵守並訂有維持信用妥籌資本辦法此條欵簽約後即實行從此工商互相提携各盡能力交互匡助自無勞糾察團之稽察並可安心營業爲此佈告各銀業商人等知悉爾等須知　此次調處後對於勞工銀業互訂尊重紙幣條欵務須遵守卽日照常復業政府對於商民有保護維持之責工團方面素明大義亦必照約而行無庸鰓鰓過慮也此佈中華民國十一年四月十日廳長鍾秀南 
　　九日商聯會爲調處紙幣風潮事開議時先由陳遠峰宣佈云此次紙幣風潮敝會已於本月七日函約勞工代表到會商酌經由敝會提出八條欵與之商酌後復於八日請銀業代表到會商酌並由銀業行修正數字交回敝會再由敝會修正數字後現提出請各位討論謝英伯提議逐條表决遂宣佈第一條謝英伯提議總工會上加廣東兩字較爲明瞭衆贊成第二條無異議通過第三條照原文通過第四條拘究二字改被捕衆贊成第五條聯合會下加廣東兩字總工會下加或互助社四字衆贊成第六條通過第七條嚴月生謂勞工尊重紙幣辦事處應永遠存在不能解散謝英伯提議不准他人騷擾下改爲前項公示發出後銀業即一律復業汲勞工紙幣辦事處即將糾察隧同時解散衆贊成第八條通過遂將條欵全文宣讀衆贊成即席簽約全體通過茲將協定八條欵録下（廣東全省商會聯合會互助社廣東總工會調處省立銀行紙幣風潮條欵）（一）廣東全省商會聯合會互助社廣東總會爲此次調人（二）凡勞工及銀業行全體應互相尊重省立銀行發出紙幣與各行商一律十足行用惟付揭交收原定給付者不在此限至銀業行不得將省立銀行紙幣買空賣空如查出確有此情弊證據從重議罰（三）凡勞工及各界兑換紙幣不能强迫銀店兌現任各自由交易如銀業中人向省立銀行兌現除政府外無論何人不得阻止（四）前已被捕之銀業中人由調人擔任保出（五）勞工如再有與銀業中人爭執均由全省商會聯合廣東總工會或互助社先行調停如仍不妥請官判斷（六）彼此立約後由廣東全省商會聯合會互助社廣東總工會共同出力邀請工商兩界實行組織工商銀行資本各半權限平均合集資本一所千萬元作廣東省政府出紙幣二千萬元之擔保隨時兌現以便工商各界共同信用此紙幣資本週轉旣有互助提携之義遇有勞資爭議事端由銀行董事爲調停排解時須互相尊重（七）此條由雙方及調人簽押後即由調人呈請官廳出示依法保護營業不准他人騷擾前項公示發出後銀店一律復業及勞工尊重紙幣辦事處即將糾察隧同時解散（八）雙方如有反約均歸擔保人 
 
 

Page 11

 
 
　　負責立約人勞工代表嚴月生·黎端·馮永垣·陳森·潘晶香銀業行代表胡沛雲·陳蔚文·梁琚初·蘇熾廷·潘焯·何毓甫·宗雪軒·梁組卿·李子平·陳舜臣·杜錫疇·杜錧英·陳耀階·黃敬緣·文磊豪·馮磐石·黃楚香·梁挺秀·葉逹朝·黃沛如調人廣東全省商會聯合會胡頌棠·鄧德周·劉成·潘文生·劉東屏·劉緝臣·黃冕南·舒逹卿·左仰祺互助社社長謝英伯總工會會董林麗生擔保人廣東全省商會聯合會會長劉煥總工會會長黃煥庭見證人謝良牧陳遠峰 
　　此事解决後商聯會發出通電云陳省長鍾財政廳長鈞鑒省立銀行紙幣風潮本日敝會與互助社廣東總工會調處將八條欵解决即席簽約銀業即一律復業糾察隊同時解散除將詳情另文呈報外合先電聞廣東全省商會聯合會會長劉煥副會長胡頌棠陳崇邁叩佳印 
[續紀浙醫藥校風潮]  
　　浙醫藥校風潮經過情形已誌前日本報藥科學生原定於本星期一上課嗣因醫科學生發出宣言書用全體名義敎員方面又生波折於是藥科學生復召集大會討論辦法發布宣言聲明一切茲照錄如下『吾校此次風潮之起因由醫科同學撤換敎員問題同時全體敎員罷敎使我等無辜之學生亦陷於失學之地是誠疾首痛心者也溯自吾藥科同學對於此次之風潮始終無若何之表示意欲維持大局作第三者之調停乃藥科敎員不蒙諒解亦竟出此最嚴辣之手段與醫科敎員共取一致態度城門之火殃及魚池此生等所萬不及料也生等負笈求學原冀日聆敎益不幸丁此風潮揆諸師生之誼朋友之情萬難坐視糜爛故以不得已之苦衷出爲委曲求全計一方請藥科敎員先行上課一方勸同學暫緩進行意希雙方諒解使風潮漸趨和平此心此跡可質天日於是於四月七號開藥科全體大會議决派代表赴敎員處聲明此次風潮之因果曁藥科敎員不當輟敎之理由嗣經答覆允將辭職書取消並有明文公布上課詎至星期一而皇皇公布之取消辭職書竟不發生效力在規定時間仍不見一敎員來敎授是以藥科同學不得已復開第二次大會僉謂吾寳貴之光陰斷不容少數敎員之作梗長此虚擲共同議决挽留良敎員華裳吉周冠三王幼度楊小蘭趙午橋趙番叙吳一民董湘坡江南溟汪季清王麓生外餘者聽其辭職此中苦衷則不得不聲明於邦人父老之前非生等之好事實敎員逼出者也夫前日之苟安緘默不發一言者無非爲顧全大局豈科得寸進寸使生等立於無可退之地位則生等不得不以光明之精神作最後之表示倘我敎員仍假校務會議之名牽連罷課試問何以對我浙父老辦學之初衷更何以對生等父兄付托敎育之本意殉私情而忘公義智者所不取故以最後之言作爲忠告所有良敎員仍盼早日上課是非曲直自有公評茲恐邦人父老不明内中眞相用特聲明』聞尙有敎員於某該校藥科二年生頗有挽留之意以爲於某對於功課雖不能十分满意然比較的完好且其人對於辦事方面甚爲熱心若將其立即更動無商榷之餘地似易使人心冷况現在中國藥學人才如此之少一時亦不易覓人替代卽有人替代亦未必一定較好如長期缺席則又於學業有碍故今方極力疏通三年同學思以和平了事結果如何尙不得知 
[蕪湖快信]  
　　財政廳孔憲芳定夏曆本月二十日在省垣開財政會議皖南各縣知事各釐局均接有財廳通電 
　　蕪湖各商帮與交通銀行因收稅扯價問題互相爭執甚久刻該行定期本月十六日即星期日到總商會與各商帮雙方核算以明眞相 
　　南陵縣知事劉欽誥違法殃民經該縣紳民聯名在蕪湖皖南鎭守使署控訴馬帮辦因與劉知事有戚誼關係例應迴避已轉咨許省長派員查辦 
　　舊安武第四旅參謀長汪瀚之弟汪電於民國九年領繁昌縣鄭家圩官荒一百餘畝並續買民荒百餘畝不就原有範圍圈築而創議與焦家圩聯墾成圩禀縣立案該縣徐知事一再查得與老圩出水有碍焦家圩人民不願聯墾未可强迫乃飭汪電從事疏通詎汪電不肯中止上月派代表季鼐戴樹楠招集倚夫三四百人並在蚱埠帶來兵士數名强迫硬挖洲民孫倪氏私産楊新榮不服被侉夫兵士毆逐撲江身死洲民已電訴督軍省長張督已派蕪湖道尹切實查辦 
　　蕪湖籌辦商埠義務敎育委員周仲敏日前赴省辭職已經敎育廳批准改委米業校長崔冥飛接充 
　　前六安縣知事調署宣城縣知事李諴刻由省來蕪謁祝道尹日內即赴宣城新任 
　　蕪湖米價日漸飛漲發售零米每升莧索價銅元二十枚小民生計倍覺困難本埠南市米業同人因此在公所不准行戸再抬米價嗣後門市米上等每元一斗一升次等一斗三升祇准鬆不得再漲以免釀成米荒風潮　　蕪湖東門外職業學校全體學生十二日下午二時爲已故學生張良佐開追悼會咸謂張之病死係該校總務主任李子壽所誤遂將李驅逐出校 
[杭州快信]  
　　全國銀行公會聯合會在派開會各省代表紛紛蒞杭已逹二十九人杭州銀行公會定十五晚開歡迎會農工絲綢儲蓄惠迪典業鹽業六銀行訂十六下午在儲蓄銀行開會歡迎並設筵讌杭州總商會定十七下午偕錢綢典布各領袖及電燈公司假綢業觀成堂公讌各代表 
　　前第一師援粤時黨人朱成烈獲案判處無期徒刑由閩遞杭監禁昨在軍獄病斃 
　　蕭山臨浦商會電省以該處米價奇漲附近紹蕭毘連之天樂鄉民情强悍有人散布傳單連合各村訂期搗毁米舖請速飭禁止沈省長已飛令紹蕭兩縣知事會同二區警備常統帶設法防範並趕籌平價辦法 
　　省會缺米各米商紛紛請發護照前赴温台等處採購錢塘道尹張鼎銘恐有漏海及沿途散賣一照數用情　特委前杭縣知事景崧會同總商會隨時驗照查報免滋流弊 
地方通信 
[川沙]  
　　參觀團員到川　奉賢第三區敎育參觀團團員陸道心周子卿唐錦銓等三人於十二日由上海乘輪到川寓大雅社内經川邑縣敎育會會長陸叔昻君得悉後當晚卽前往招待並介紹該團員於明後兩日參觀城鄕各校云 
[松江]  
　　組織敎育參觀團　松地學界遵照縣敎育行政會議决案組織敎育參觀團公家津貼參觀費二百元團員爲縣立男女學校校長九人並縣敎育行政員三人原議赴崇明泰興等處參觀惟内中縣立一二兩高小校長錢魯詹楊繼武及職業學校長張蔚丹等三人則自願賠貼路費定下星期赴廣州參觀新敎育 
[蘇州]  
　　二師領發軍餉　駐蘇陸軍第二師朱師長前日命所屬各部隊軍需齊赴師部領取三月份軍餉昨日各團營軍需領到餉銀後由營撥連由連分别點放矣 
　　高等廳審訊賄縱案　前邳縣知事李時亮因得賄縱匪被該縣公民竇鴻年告發由高等檢察廳派警前往押解來蘇收押前日下午二時由刑庭李庭長蒞庭飭提李時亮到庭審問李初不承認旋經庭長一再駁誥李又諉諸伊子及某書記等數人當命將李還押退庭後即備文派警赴邳縣拘提一干人證到廳再行復審核奪 
　　水警廳裁減職員　江蘇水警趙廳長前奉省令實行減政經召集本廳職員及各區區長會議决定分别裁減已誌前報茲趙廳長又將本廳調查員沈吉三趙國權稽查金文匯何雲龍錄事吳友櫝號房羅貴成一併裁撤以資節省 
　　更調鄕區警員　陸墓鄕第八警察分所長王德獻迭被地方控告吳縣郭知事昨特將該分所長撤差遺缺委本署第四科主任陶恩孚接充遞遺第四科主任缺由第 
一科主任郎鴻鈞暫行代理昨已分别委任令知視事　　證券交易所解散後之清理　蘇州證券交易所於前日公决實行解散後該所各理事因清理欵項發還股欵手續繁多又於昨日召集各理事股東等會議組織清算處當經推定楊則庭爲清算主任周某等二人爲清算襄理即日成立實行清理出入欵項及發還股本辦法 
[無錫]  
　　改良蠶種之暢銷　無錫繭業公所董事薛南溟因見四鄕育蠶之家尙多墨守舊法不知改良故連年蠶汛不佳爲謀改良起見特購蠶種二千張派人赴四鄉出售每張收回成本洋一角未滿一星期售賣一空後來者已無購處矣 
[常州]  
　　路工局檢查車輛　商會内附設之路工事務所爲整頓車輛起見特於昨日派專員吳君會同警所巡警開始檢查查至小北門外火車站一帶見有多數車夫違章將車照置於坐墊下當卽勒令各車夫一律改釘於車身藉可一望而知又查見破壤不堪乘坐之車輛飭其趕速送回賃貸所修理以免乘客危險 
　　大綸紗廠催繳股欵　大南門外大綸紡織公司曾於董事會議時議决添招股額連前增足一百萬元凡舊股每股得加新股一股以夏曆三月十五日爲限現該廠以舊股到期不繳者尙不乏人特再延期半個月以三月底爲止如至期尙不繳欵者則另招新股昨已函知各股東矣 
　　中國銀行推設支行　中國銀行在江蘇各在埠均設立分行惟武邑前因交通銀行已設分行故該行未來常添設現無錫中行主任以武邑匯解押欵之營業頗廣交通分行又已裁撤擬來常開設支行昨已派行員黃君來常調查一切以備籌設地址擇定交通分行舊址生財物件一並承盤現正在接洽中 
[鎭江]  
　　香船突遭盜刦　有王某者於十二日邀集多人雇舟至茅山進香詎駛至丹陽南河地方天尙未明突遇匪徒將該船攔刦所有衣被均遭刦去 
　　揚中發現喉症　揚中縣地方自入春以來天時寒暖不匀致各種疾病相繼發生現該邑南鄕新壩一帶喉症盛行傳染迅速有張姓一家四口均染此症不及醫治而死現該鄕居民多飤清凉解毒劑以防傳染 
　　呈准抽收警捐　鎭江警察總局張局長因經費無着擬就輪船乘客抽收警捐呈請警務處轉呈省署業奉省長核准於本月十日起實行抽收矣 
　　六中學潮平息　省立第六中學校風潮已竣前蔣校長已離校他適聞各學生准卽照常上課 
[清江]  
　　丈量水田風潮續誌　日昨淮陰縣視學范奉怡因帶人丈量大口水田被漁戸毆打一節已紀前報茲悉九日夜間所有被縣警備打傷漁戸十餘人以及未被打傷老弱五六十人完全露宿道署門前呻吟呼號澈夜未休致清江方面律師團大動公憤擎起代抱不平當夜往請朱玉峰知事騐傷計受創漁人共十餘名之多内有傷重者三四人恐有性命之憂十日午前經朱知事多方勸慰始抬送醫院調治惟此次購領水田股東有省議員喬某在内喬與一市市董周壽齡因包屠宰捐有意見遂又牽涉及周謂各漁戸暴動係周唆使致十日全城縣立各高小學校及國民學校一律罷敎且街巷之間並發現匿名揭帖甚多如豐濟倉照壁之上即有市董周壽齡謀殺范視學字樣揭帖一張其喬議員致省長電報亦有市董周壽齡謀殺生命俾子得早頂補云云（因周有子名國鼎者本届省會候補當選第一）而最呌苦者則莫如警察局長劉志正劉方出事之後即派巡警多名分往周喬范三家保護第喬范方面刻乃深恨劉於事前不能保護致有被打風潮聞已提起訴訟至九日縣署被擲毁物件原因蓋緣朱知事於堂訊之際先將范視學周身傷良檢驗一過請范入内休息一面又爲被縣警備毆傷漁戸驗傷范心不服以爲朱知事平等看待遂大怒將其簽押房中鐘及茶杯等物擲壤朱知事見勢不平遂亦大聲疾呼云寗不爲淮陰知事不願受此侮辱隨即退堂不問旋由地方紳士出外調停朱始抑怒料理然（十日）各小學校已罷敎矣 
[揚州]  
　　議决南關壩工程　商郵車南新三壩壩底修復計劃正在進行現江蘇連河工程局對於南關壩壩底業循高寳士紳之請求仍照舊制採用三合土昨物電令高郵下游善後工程局王馮總帮辦查照並令迅速估計工程遣册呈候核辦 
　　義務敎育期成會會議　江都義務敎育期成支會前日開十六届會議案經公决者（一）常年大會展期至二十三日假五師附屬小學補行（一）並成經辦屠稅人認眞徵繳稅欵（一）屠宰附稅隨同正稅包徵由縣呈請財廳　案（一）掳勸學所提交潘朱擬整茶捐辦法案諸縣根據原案繼續進行（一）推定會中職員任孟閑葉貽榖陳賜卿等面請錢瑞生轉向金樹滋接洽柴捐認數（一）派員調查瓜洲雜捐收數易人接辦藉資整頓 
　　討論保管倉榖辦法　江都欵産經理處邀集城鄕士紳於十二日假舊城旌忠寺內遵照振務處訂定整頓倉榖辦法討論保管手續結果分三倉儲榖（一恢復宜陵舊倉一以舊江都制爲一倉一以舊甘泉爲一倉）以辦法第六條擴充倉董爲十二人訂十三日仍假該處推選　　控訴變賣基地　揚城小東門外萬興昌醬園店東趙恩錫前以伊弟趙恩洪欲將祖遺基地改建家祠特將全數變賣事爲恩洪所知與之理論無效遂具情在縣控訴業經王知事批准受理傳集人證研訊矣 
[徐州]  
　　無糧可購之慘狀　銅邑經去秋大雨現在災情已逹極點草根樹皮已經剥食凈盡而一般屯戸積糧實在不少惟欲將價抬高方始出售雖經縣公署一再出示嚴禁絕不發生效力昨晚有友新從城西馬溝市來城云西北一帶災象極險行經馬溝坡地方見有鄕婦數十人均手持盛糧器物相持大哭詢之則云屯戸居奇雖持錢上門叩頭亦不出賣不日將同爲餓殍矣刻該友已向銅山賑務處將此等慘狀報告請即從速救濟並請縣署急速出示再行嚴禁屯戸居奇云 
　　商會改選之情形　銅山縣商會於今日（十二日）下午四時改選會長事前一般業董已經數次籌商正副會長人材然因逐鹿者頗多及至昨晚聞各業董經調和就緒以原任正會長趙品成仍爲正會長以償城内各業董之慾望以大彭市董鄭於恕副之以償南關各董之慾望餘亦妥議安置方法則以趙會長族弟趙品潔爲公斷處處長其餘則另設特别會長八人故今日下午四時選舉時其結果可想矣 
[嘉興]  
　　另關東門之籌議　嘉興街道狭窄即東門至北門亦須繞城而行約有二里之遙行人頗感不便現官紳有鑒於此特議另開新東門以便行人其門址即在玄妙觀之東開築庶北門至東門較向時可近里許預算經費連架跨河浮橋約須五千餘元現除演劇籌募外不敷之欵再由就地籌集俟經費籌足即行雇匠興築矣 
　　衣業劃一價碼　嘉興城内外及東檲塘匯兩鎭衣莊共計二十三家現因各莊所售衣服價格參差不一致遭外界誹議各莊主及各經理特於日前集議將價碼劃一出售以歸一律經同業多數贊同現定陰曆四月初一日各衣莊休業一天並於是日演劇一臺以昭誠信初二即照常開市平價出售無折無扣業已訂定規則通告矣守遵業同各　　天花流行之可怖　嘉興近來天時不正河水乾涸城内居民飲料旣多汚濁而小兒亦多發生天花看護不愼輙致不救調查城内外小兒死於天花者已有多人故家有小兒者近多種牛痘以防傳染云 
[寗波]  
　　縣議會開幕　鄞縣縣議會日昨（十二號）午前十時行開會式到者議員二十六人黃道尹代表總務科長葛益甫·王鎭守使代表參謀長陳熙甫·浙海關監督代表酈守芳·警察廳長林澄泉·知事姜証禪·來賓王東園等十餘人首由書記簽定席次分别入席後乃向國旗行禮並議員互相行禮畢卽推張竹坪爲臨時主席宣讀開會詞略謂中華民國十一年四月十二日爲浙江鄞縣縣議會第二届開會之期議會何以成由我議員組織之所謂自治團體也自治團體雖與官廳同屬國家統治之機關而獨有人格故議會所處理必自有其目的自以其名保全安寗之秩序而國生存之幸福也故凡議决之案伹使範圍於法律之内皆得自由活動而地方官廳無干涉之權以其有獨立不撓之人格也嗚呼自民國三年議會被拆而人格之不存久矣今幸得重覩議會令人且喜且悲應如何養成其威信恢復其權力是在今日以後之議員矣惟議員圖之次監督黃道尹致詞並王鎭守使姜知事等致頌辭當由主席致答詞畢議員江韵琴來賓王東園王思城等相繼演說散會時已鐘鳴十二下矣 
雜評 
[湘豫之二趙（默）]  
　　湘豫今皆在多事之秋湘因倒趙而有黨人之搗亂豫因去趙而有戰爭之謠傳表面上雖皆爲一省之事而實際則爲今後戰事之導火線也 
　　湘之地位爲南北所必爭故湘苟有事即爲南北戰之導火線豫之地位爲奉直所必爭故豫苟有事即爲奉直戰之導火線而二趙介乎兩大之間態度又不明瞭陽在北直範圍之下而陰則與南奉有關係於是爲南爲奉者當然以全力活動而爲北直之吳佩孚亦當然以全力戒備湘豫之態度偶偏於北直則爲南奉所騙偶偏於南奉則又爲北直所去此今日之湘豫所以常在醞釀中而不能一日安也 
　　今日湘中倒趙之運動雖已過去豫中去趙之風雲雖亦平息然僅能彌縫於一時他日戰機苟發動者火線終在二趙之手中乎 
 
 

Page 12

 
 
   
 
 

Page 13

 
 
本埠新聞 
[救濟俄災今日之大游行]  
　　午十二時在一品香齊集 
　　俄災振濟會上海部今日舉行游行大會詳情分誌如下（一）事前之會議　日昨游行籌備委員會在青年會會客廳開第四次會議由委員長翁國勳主席文書股主任陳葆藩紀錄議决以西藏路一品香爲集合地點並發函各團體請於今日（星期六）下午十二時半之後一時三刻之前到集合地點排隧准二時出發至十六舗散隧未領到徽章旗幟各團體可向該會補領未報名各團體臨時可到一品香報名加入陳葆藩提議星期六上午九時在一品香再開一臨時會以便磋商一切衆通過隨即散會 
（二）游行之佈置　該會籌備此次大游行極爲鄭重業已得英法兩工部局之許可及內地官廳之提倡並承各團體各學校熱心贊助至昨日始諸事就緒隊中有音樂隊汽車隊化妝隊（扮災民）並有童子軍維持秩序出發時必有一番盛况其加入游行者每人懸一徽章文曰救災恤鄰大游行至於旗幟標語該會預先擬定摘錄 
如下（救災恤鄰）（講信修睦）（進步的國民外交）（人道主義）（博愛精神）（如已饑）（同情）（人類互助之實現） 
（三）加入之團體　承天英華學校二百人閘北市立飛虹學校五十人明强中學三十二人振新學校五十人北區公學五十人滬西英文夜校義務小學五十人北京路商界聯合會市民公學學生童子軍全體北海路工商聯合會中國公會二十人涵　學校高小班全體閘北慈善團軍樂隊勵志宣講團二十人其餘未經確定人數者商科大學坤範女子師範國語專修學校務本女學法 
租界商聯會五馬路商聯會山西路商聯會唐家衖商聯會浙江路商聯會漢口路商聯會珠玉業學校愛多亞路商聯會山東路商聯會湖北九江路商聯會工商友誼會天潼福德商聯會時間守約會武昌路商聯會各路商界總聯合會連前昨兩日所報到者通計不下三四千人 
（四）游行之路由　十二時三十分至一時三十分在西藏路一品香前集合設有司令部請到會者臨時簽名報到二時出發經八仙橋舊址過愛多亞路棋盤街折入民國路進新北門穿廟前街出小東門至十六舖散隊云 
（五）秩序之維持　游行委員會維持股推出游行維持員名單如下劉敬一顧拯來沈同一吳志青阿慕夫邱稼禾翁國動蔣保釐張英榖唐篔王仙露王淑員凌其詩余沁霞陸禮華張畹清俞兪素青談振華王警頑唐豪爲維持長上海童子軍總敎綀沈同一君昨日發出緊急命令通知各校童子軍於該會遊行時沿途維持秩序 
（六）紅會之照料　該會因遊行時人數極多難免不發生擦跌受傷之事特函紅十字會請其派出救護隊沿途照料聞由該會救護學校敎授方菊影君等組織一救護隊隨同大隊游行云 
[修改税則委員會開會確期]  
　　修改税則委員會日期曾誌昨報惟昨報有十九日與二十日之兩說茲悉該委員會原定十二日因日本委員遲到改至十九日茲日本委員會確已到滬惟昨日各適値耶穌復活節各領館均休息三日以致接洽事件不得不暫行停滯而十九日以前不能完全妥協故决計延期一日至二十日開會云 
　　聯合通信社云修改税則委員會議决定四月二十號下午二時三十分假總商會三樓常會室開會討論議事大綱並着手調查眞確之貨價以便討論税則中之諸大問題現各國委員業已陸續到齊惟中國財部改派之徐 
淼尙未報至云 
[納税華人會候選理事之提議]  
　　旨在公開運動 
　　南京路商界聯合會文書科長蔣夢芸因鑒於公共租界納税華人會理事之重要特提出推舉候選理事一案付交該會評議部討論施行其提案云「爲建議提出納税華人會候選理事事竊公共租界納稅華人會關係市民福得至鉅而該會理事之職責尤重非有聲望並著中外同欽之穏實納稅人斷難勝任此次該會改選理事在即允宜鄭重其事庶免有濫冗誤職之弊查歐美各國選舉總統及市長等類皆由政黨及公共團體預先提出聲望素著具有總統或市長資格者數人作爲候選人各竭盡其心力運動其當選此種公開運動手續正當使選舉人擇善而選旣無賄買濫充之弊更可多得具有眞才之士法良意美極宜倣行爲特建議此次納稅會改選理事請即由本會首創公開運動之法由職員會公决就全租界納稅華人中提出聲望並著具有理事資格者若干人作爲候選理事揭示各人之歷史並詳註其足以被選之資格使選舉人有所適從是否有當敬祈公决」云云 
[泗水華僑電詢贖路事之復函]  
　　泗水華僑前電本埠籌贖膠濟鐵路委員會詢問國内贖路情形該委員會因國內尙無統一辦法未能作答惟僑胞對於贖路異常熱心深恐遲遲作復盼望情殷故該委員會辦事處昨已有復函寄去函云「前接來電徵詢國内集金贖路情形並附電費憑單具見貴處僑胞熱忱愛國欽佩無似竊以贖回膠濟鐵路爲我國内外同胞奔走呼號一致主張者幾費心力僅得有此現在民有辦雖經明令公布然如何集合如何贖路事繁責重籌晝非易國內各地對於贖路呼聲甚高惟全國一致推行之具體方法尙未决定上海一埠現由上海總商會上海銀行公會江蘇省敎育會三團體組織上海籌贖膠濟鐵路委員會暫設事務所於上海總商會内日章被推爲委員會主任力雖未逮義無可辭日來委員會中對於集金贖路具體辦法正在籌議進行以期早日實行在辦法未曾實行以前先行議决儲金方法即日實行茲將此項儲金方法及存欵章程送請察核素諗貴埠僑胞素具熱忱對於此事必有藎籌碩晝並望錫以南針俾有遵循至具體辦法一俟議定即當詳函奉告一致進行現在先請鼎力鼓吹或從事於演講或印刷爲文字總期鼓舞精神發揚志氣庶鉅欵可以集成鐵路如期贖回則中華民族之光榮可以垂之永永矣再前接電詢本擬俟辦法决定再行奉復奈事體重大非籌議妥善未便貿然决定是以久稽裁答茲恐長勞懸念特先略述情形專函告陳藉慰遠注至電費憑單因已逾期業經退還大東滬局即請至原局領回不勝盼禱」云云 
[敎育界贖路之進行]  
　　十八日開校長會議 
　　本埠江蘇省敎育會上海縣敎育會上海縣勸學所上海籌贖膠濟鐵路委員會上海市學務辦事處等五團體昨聯銜能函各學校云「敬啓者籌贖膠濟鐵路一案關係國家命脈現各地集會籌議辦法者極爲踴躍上海爲中外觀瞻之集點我敎育同人亟應有所表示以資提倡爰定於本月十八日下午四時二刻在省敎育會舉行上海各校校長會議共籌辦法用先函逹届期務請貴校長准時蒞會無任企盼」云云 
[國是會議向奉吉六省區聲明]  
　　中華民國八團體國是會議因前次開會奉吉黑察哈綏熱六省區拒絕派代表到會恐有誤會之處故再去函聲明其函曰（銜略）本會議經全國商敎聯合會發起後一切均依組織大綱辦理已定定五月七日開正式會議現在粤湘川閩直魯蘇皖贛鄂浙及華僑各團體代表均已蒞滬未到各省區亦經函電贊成不日推派代表本會議地點與貴省區相距甚還情形或多閡隔誠恐傳聞失實有失本會議眞相特再鄭重聲明本會議之集合係國民對於現在時局應有一種自動覺悟絕不受何方之拘朿外間諛認擁護何方及破壤何方之舉逈非事實且本會議精神係採取共和國家主權在民之義以求解决時局將來一切均取决於多數毫無成見介於其間現距正式大會爲期匪遙仍盼貴會迅派代表早日蒞滬共襄斯舉同人無任歡迎之至謹佈區區佇待明敎並頌公祺中華民國八團體國是會議啓四月十四日 
[大中華紡織廠開幕紀]  
　　資本爲規元二百萬兩∶紗錠爲四萬五千餘錠 
　　　廠地一百五十畝∶機械及建築等均用最新式 
　　　　各項設備外並有職員工人之住宅與俱樂部 
大中華紡織廠攝影 
　　昨日爲大中華紡織廠開幕之期廠址在吳淞蘊藻濱該廠豫向滬淞鐵路局接洽添備專車柬請中外各界士女赴廠參觀往者約近萬人由總理聶雲臺君·協理尹任先君·董事任筱珊·聶愼餘君等竭誠招待其參觀路線如下公事房雜物棧修機廠雜工間棧房紡紗陳列室紗廠休息室電廠工人宿舍職員住宅消防隊工人飯廳廚房僕役室職員宿舍運動塲花園其規模之宏大建築之堅實在吾國各工廠中誠爲首屈一指再就紗內容言之如和花間·彈花間·梳花間·併條間·粗紡間·精紡間·雙線間·絡紗間·搖紗間·成包間·就電廠內容言之如原動間·鍋爐間·電機間·凡參觀所至之處有疑問者皆由引導員詳細解答又調查該廠純用最新式組織全廠所用職員雖不過七八十人而各科辦事上極便捷蓋工廠組織與作工能率有密切之關係故也且設施成本會計制度以改良各項如（一）採辦物料知單（二）花紗棧記載報告及收發（三）　物棧制度（四）煤棧制度（五）工眼房等營業估計一目瞭然據聞該廠一星期前僅開足組細紗機一萬二千錠已足敷全廠開繳現在開足二萬錠除開繳外即爲盈餘又聞該廠前年在英所訂機錠現均到齊不日若將四萬五千餘錠完全開足則盈餘更多近年中國工業以紡織業爲最發逹如大生·如恒豐·各廠每年盈餘約在百分之六十左右即每股百元平均每年紅利可得六十元是也若以現在大中華紗廠營業覘之其前途尤有無窮希望該廠對於續招新股與否之問題須待明日（十六日）股東會取决但恐招股亦係老股東分認不再招新股也昨日中外各界士女參觀旣畢均極欣贊該公司並刋有開幕紀念册有圖說多幀分贈參觀者茲將其說明書載之如左 
　　大中華紡織股份有限公司說明書（一）「創立」本公司之發起始於民國八年六月時值五四運動之後全國扺制日貨中國紗廠所出之貨供不應求於是聶君雲台因同人敦促發起此廠於八九月間訂購機器勘定廠基於吳淞藴藻濱是年十月十二日開創立會九年七月一日在農商部註册十年十一月試車十一年四月十四日正式開幕（二）「地位」本公司廠基在寳山縣屬藴藻濱北岸東距黄浦江口及淞滬火車站約數百碼水陸運輸俱極便利吳淞現已經各國工程師專家會議主張濬港築埠當道並有無稅口岸之計晝將來興盛不亞滬上也全廠地基占有一百五十畝沿濱數千尺擴充紡錠布機綽有餘地（三）「資本」本公司資本原定規元九十萬兩旋改爲一百二十萬兩均已一次繳足民國十年增至二百萬兩彼時續增之一萬一千錠尙未計及不在此预算之内也現在四萬五千餘錠裝竣後本廠地基·房産·機器·電廠·並一切設備在内共合銀二百八九十萬兩每萬錠合成本銀六十餘萬兩此數在中國各新紗廠中爲最廉者（四）「組織」本公司組織力求名符其實並求簡單以得辦事上之便捷總協理之下設總理處及紡織電機建築三科每皆特聘素有經騐之技師主持該科事務其所得成績所省工　有足多者總理處股有秘書·庶務·工眼房·什物棧·花紗棧·煤棧等管理員各科之下設有監工員或辦事員每日工畢須將一日經過情形及物料賬目塡入表册報告各科技師彙齊轉塡總表與各棧房進出數量報告總理處稽核然後送呈總協理鍳察故廠内每日事務及出貨若干開繳若干可於晚間一目了然其營業採辦及各項賬目總機關設於上海事務所（未完） 
[道路協會呈請內務部備案]  
　　道路建設協會呈北京內務部云爲呈請備案事本會上年奉到大部批示令將開會情形隨時報部查核令行批示遵照等因奉此本會茲於本年四月十二日假青年會開執行董事會議提議重要事件當以前訂本會章程核與分會組織大綱諸多抵觸現在各省區均已紛紛請求設分會亟應重行釐訂期與分會章程一律庶無分歧積弊謹將修正本會章程曁選舉董事細則各一扣呈請大部察核備案並懇通咨各省文武長官分别通令所屬縣鎭鄕軍民人等一體積極提倡國路貫通國民幸甚再本會會長王正廷因公赴魯所有會長職務應由副會長郭秉文執行以促進步而免阻滯合併聲明再照章每年春季改選董事百人但會員散處本外埠一萬餘人萬難集合投票故議决選舉董事細則附呈備案謹呈内務部總長中華全國道路建設協會副會長執行會長職務郭秉文附呈本會章程選舉董事細則各一扣（章程另錄今日汽車增刋） 
[滬紳士反對長江技術委員會（續）]  
　　同人愚昧之見以爲今日中央各部院長官外受外人壓迫内爲員司刦持積弊相承雖在賢者亦不免違心之舉蓋在彼亦苦於當時無人詰責無從自發其難耳此次中央徇外人之請旣成立揚子江水道討論會復擬組織技術委員會太阿倒持迹象已呈各省法定團體如省議會商會農會等爲國家主權計爲地方前途計應速電達政府請將長江技術委員會迅行停止組織一面將長江水道討論委員會會章咨送省行政公署轉發廣徵意見再在京召集大會内外共同研究確定治江行政方針再籌議關於技術上應辦各事之程序次第進行俾此中貫吾國腹地膏腴省分之大江水利不致爲外人操縱釀成變相之國際共管斯爲厚幸鍾珏等生長滬濱見聞確切不容緘默除已電呈政府請將該技術委員會停止組織外因念長江技術委員會一事關係利害重大且與最近之膠濟鐵路及中東鐵路技術委員會兩問題具相同之性質查膠濟鐵路僅在山東一省境内長江則横貫七八省地面且鐵路與水道不同鐵路爲營業性質而水道與農田灌溉有密切之關係牽連民事内政斷不容外人參預况長江要塞密布長江航綫亦關行軍秘密較之膠濟鐵路僅關一省軍　運輸者尤爲重要至中東鐵路原爲中國所有俄人僅爲債權關繫自俄亂發生後英法美日等國藉詞防杜俄亂之蔓延及德人之東侵組織技術委員會聲明僅管技術事務不干預用人行政不料成立以來包攬一切即中央政府之命亦不承受軍民長官視若無覩矣法定之民意機關更不問矣會中措施專爲外人謀利益東三省人言及該會無不痛心疾首近曾在哈爾濱開國民大會要求政府向華府會議提議廢止尚無解决方法吾人懲前毖後目擊外人謀我長江利權之狡詭深爲危懼事機迫切稍縱即逝亟盼諸君子急起直追勿任再鑄成大錯中央政府之疲茶殆已無可諱言外省民氣之勃與外人久相戒備吾人於此對内對外均應有所表示旣爲政府應付外人後援亦使覘國者戢其覬覦之念未雨綢繆固尤較亡羊補牢爲切也鍾玨等激於公義不憚詞費尚祈亮鑒微忱互爲聲援期得澈底之解决不勝爲民請命之至專此布達順頌公綏新選國會衆議院議員李鍾玨·前國會衆議院議員姚文枬·國會參議院議員秦錫圭·江蘇省議會議員穆湘瑶黄申錫·前江蘇省議會議員黄炎培秦錫田·前上海議事會議長莫錫綸·上海市經董陸文麓·上海慈善團經理凌紀椿楊逸· 
 
 

Page 14

 
 
[治江會南通代表今日返通]  
　　長江下游治江會於上前（十二日）開成立會後前日下午蘇省長江下游九縣代表公推之起草員復開會擬成「長江下游治江會議决機關草案」已紀前昨兩日之報茲悉該會之南通代表沈燕謀張孝若費師淇羅銘鐘陳葆初五君中張君定於今日由滬乘大逹公司輪船返通其餘四君現均留滬云 
[反對遷讓義塚之函牘]  
　　阻止遷塜會之宣言　上海各團體爲反對慈善團董事會議遷義塜一事於前日假火神廟開會設立阻止議誌前報昨日該會又發宣言書照錄如下竊維掩骼埋胔古稱仁政掘毁墳墓律有明條上海晚近地價飛昻刁販奸紳恒勾串外人以牟私利近見報章披露慈善團議董於三月三十一日在上海縣公署内議遷同仁輔元堂管理之法租界西新橋南義塜地讓與法人設立之中法學校始則稱將地調換繼因輿論譁然聲言每畝價六千兩種種不盡不實之黑幕殊令人莫明眞相曾經學商公會呈請上海縣長設法阻止奉批案經同仁輔元堂董事會議决由縣函知法公董局查照所請取銷原議之處未便照辦等因觀此批語上海縣公署之函知公董局根據於同仁輔元堂董事會之議决而同仁輔元堂董事會之議决究竟根據何種理由而貿然出此違背法律·喪失主權之舉同人等屬在市民均有監督之權因於本月十三日假火神廟後廳開會集議到者圑體頗多一致議决本會名稱曰阻止議遷同仁輔元堂義塜會設法阻止事關議董串官媚外毀數萬之枯骨肥少數之私襄實爲天理所不容人衆所共憤現在入會之團體業經一致反對研究對付方法暫不逹撤銷議案不止惟事貴有始而有終人當愈多而愈妙凡我地方父老兄弟對於本會阻止遷塜表同情者盍興乎來　　學商公會呈省長文上海學商公會呈江蘇王省長文云謹稟者上海法租界西新橋同仁輔元堂所有塜地近被法人覬覦運動本地官紳擅議遷讓衆論駭然敝會首於齊日代電墾請省長飭縣取銷該議以維主權在案敝會同人對於此案本良心上之主張據理力爭呈請上海縣知事取銷議案保全義塜茲奉縣批案經同仁輔元堂董事會議决由縣函知法公董局查照所請取銷原議之處未便照辦此批等因奉此竊查是案發生於法人所辦之中法學堂欲推廣校址而起向輔元堂經董商讓與該校毘連之一小部分地方當經董拒絕法人似已退步因該校北首尙有寛大餘地聞亦校産正可應用乃忽於三月三十一日輔元堂各董在上海縣公署開會旋有將是塜全部遷讓之决議前後事出兩途無怪人言藉藉疑此中不無黑幕致將屍骨萬千之塜地作數人媚外之人情即以案經同仁輔元堂各釐議决未便取銷原議而論查當會議時推王董一亭爲遷塜主任今王董有贊成不敢反對無力之表示已向堂辭退足見該會議内容並未一致難免由少數人從中强制情开抑更有進者以數董之主張不顧主權違背衆意之議案得發生效力其置公理於何在現在遷塜讓地一事滬地人民華起反僉謂租界地方外人叢葬之地亦有數處外人保護周詳非常重視同是義塜獨於華人塜地輕議遷讓斷無是理况四明義塜近在咫尺前清在光緒年間由法人勒遷滋事經四明同人力爭保存至今無恙至此次堂董遽决遷讓情形輿論譁然羣情憤激深恐發生别故牽動外交爲此電懇省長俯念下情迅令上海縣知事維持公理力保主權將該堂董遷塜讓地議案切實取銷以顧輿情而弭隠患不勝迫切待命之至 
　　棧業同人致四明公所函　聯合通信社云輔元堂遷移義塜一事各界擧起反對昨棧業公義會致四明公所董事會函云謹啓者曡閱報戰同仁輔元堂義塜有議遷讓之舉不禁痛惜查該塜地係在四明公所之旁兎死狐悲影嚮極大况義塜爲安理骸骨永久基地無論中外例同保存不知何來劣紳受人運動竟敢營私害公喪心病狂出此斷子絕孫之擧是而可忍孰不可忍將來藉端牽連後患未可預料敝會同人不勝公憤爲此函懇台端共謀維護無論如何必逹保存目的方慰衆望事關慈善不勝盼切上海棧業公義會啓三月十七日 
　　創辦義塜後裔致堂董函　創辦該義塜之後裔朱子才昨致輔元堂董凌伯華函云逕啓者閱報悉貴堂坐落法租界西新街南之義塜地爲中法學校准擴校舍藉此將該地全部遷讓之說不勝駭異竊該義塜係僕先曾祖漫園公創辦想當時經營慘淡不知幾費苦心是以曾載明永作義塜掩埋之用有同仁堂徵信錄並縣志可稽屍骨纍纍歷有年所母得無端議讓現敝族駭悉之餘衆情憤激一致否認先人旣創之於前吾儕當克承於後爲特函逹務祈鼎力保存堅持到底如不將此議迅予撤銷惟有别籌對付藉此忠告云云 
　　自治研究會之職員會議　上海地方自治研究會對於遷讓西新橋南堍同仁輔元堂義塜一事亦異常注意昨日下午四時開職員會集議討論僉以此事於地方主權關係甚大且地方自治不日即將恢復此時更不能任其自由遷讓當即公决函致慈善圑經董詰問詳情並議定續開職員會從長計議云 
[關於恢復縣議會之函牘]  
　　江蘇縣議員聯合會自設立後各縣之復函贊成絡釋不絕昨日該會又接沭陽縣議會來函云敬復者縣自治自袁政府非法解散後民人渴望恢復如大旱之望雲霓近接通函知貴縣會議回復積極進行拜誦之餘良深欽佩敝縣亦已集議主張一致恢復如有急切應議之處希煩函示即推代表詣前候敎並祈代登各報爲荷沭陽縣議長紀澍溶張曙東議員參事員司志奇吳駿業宋獻廷胡栻璘錢鍾英徐寳書高子蕃徐金聲徐元成王均耿兆英吳金聲陳希蕃 
　　國聞通信社云灌雲縣議員延祥馬紹曾孫濤等二十餘人致上海縣議會副會長李右之函云（上略）頃閱報章載貴縣提倡恢復縣議會事宜實爲當務之急惟未接大札深爲切盼第一届縣會任期未滿與國會省會同遭非法解散今國省兩會久已依法恢復而縣會仍然停頓殊失民治精神敝縣各公團邀集同人會商一切議隨諸君子之後百折不回期逹目的至於進行手續祈隨時示知以免紛歧而歸一致又興化縣議會議長魏小竹副議長葛嘯龍任逹齌等函云前閱貴處通函本省六十縣舊有縣議會聯合一致統籌恢復以謀自治務期逹到目的仰見熱心毅力無任欽佩敝縣同人日來聚議具表同情咸願贊成是舉未審尊處擬於何時召集並將各縣進行情形務祈早日一一示知届其當推代表遄赴滬上追隨諸君子之後云云 
[美商會建議添設海底電線]  
　　大陸報云美裔會於星期一晚間開會時頗注意於美國與東方有再設海線之必要當時曾通過一議案建議再設太平洋海底電線一道使中美交通益爲便捷而免目下當遭海綫中斷之不便 
[字林報論取締妓寮]  
　　主張仍使妓寮領照　意與納稅人會通過議案相反字林報云昨日工部局公報載有進德會與工部局往來函件頗堪注意勞林森博士之函因工部局年報中有正式閉歇妓寮之效果僅使原有娼妓四散分居區域益廣於淫業未嘗减輕等言遂提出數種質問題工部局因而答覆之今以限於篇幅於此問題除絕對必要之言外不欲多費筆墨記者以爲去年納稅人會議通過分期吊銷妓寮執照一案有喚起公衆注意之必要若謂巡捕於妓寮必賴執照而後可行使管理權今此管理權之喪失實有妨於治安及公共秩序此語固未免言之太早蓋非待妓寮執照全數吊銷後尙難决定也但據普通視察所得工部局報告中評語實有確切不易之處而於進德會計劃之價值頗增疑義卽詢及該會計劃之效果與其名義是否相當亦無不可今滬上淫業未嘗阻止不過驅之他處即租界西部住宅所在之處昔日其地未聞有秘密賣淫者今日亦侵入矣贊助進德會者羣訾妓寮領照一舉不足以阻止花柳病之蔓延適足使業此者恃有執照益無忌憚雖然若領照不足爲防障則吊銷執照亦不足以防障吾人返求根本解决敢謂與人類最久之惡習搏戰唯有使男女界早受敎育之一法夫立法効用證之昔日旣未能攺除惡習則將來之能否革除亦難信任吾人於此地位不能不想及唯一良策僅有仍使妓寮領照一法管理其地址監督其行爲此與工部局歲入問題無關是項執照亦可不必徵收照費但不領照者之處罰應極嚴厲至醫生之檢查似可母須執行吾人所必欲知者乃爲妓女營業之處以便將妓寮限制於一區之内並得加以監督也 
[商聯會主張取消附捐之復函]  
　　中華全國商界聯合會駐滬辦事處　災振附捐交涉經過情形復浙江南潯鎭商會公函云逹復者接准貴會虞代電敬悉查本事務所爲否認災振附捐展期一案根據上年大會議决案曡向當軸文電力爭並推舉代表赴部交涉其結果部中祇允將滬埠附捐取消改由商會籌募相當之欵以濟振需而於其他省埠則未允取消正相持不决間三月冬日貴省軍民兩長會銜電致北京振務處内務部財政部菸酒事務署力陳浙商對於災振附捐及烟酒附捐反對情形請一律停徵等因本會聞此電訊深佩貴省軍民兩長體恤民瘼挽回虐政當日庚日分電各省區軍民兩長請爲一致主張一面並電呈中央各主管機關請照浙省停徵之例立將各省已施行及未施行之各項附捐以明令停止聽商民自由籌欵濟振等情三月二十作日奉全國菸酒事務署批開電悉此案業經本署咨准振務處復稱常稅貨物及菸酒等項附捐現正積極進行業由辦理附加振欵票處印發齋稅票發交各省會徵貼備用浙省對於此項附捐雖持異議本處已會商内務財政兩部咨行浙江軍民兩長轉飭會商勸導蘇省水災義振會刻亦有鹽電到處力陳附捐之不可緩現在各項附捐各省旣甫實行未便因該省稍有異議遽行停止致碍振需等因前來合行批示知照此批等因是中央仍堅執已定政策志在必行惟貴省軍民兩長旣電陳停徵在前想未必因有部處之咨商即抛棄其主張而聽商民重困於虐政今貴會又 
電請本省官廳電部力請收回成命如承軍民兩長繼續力爭復有堅决之興情以盾其後定能逹取消之目的如上年京綏路附捐之取消因商民爲有力之反對堅持不懈事歷數月終逹目的即其明徵本事務所受大會委托執行議决案之責自當追隨協爭不敢稍懈相應奉覆即請查照此致南潯鎭商會 
[山東路商家請添巡捕]  
　　本埠山東路九江路各商家因該處每日上午十一時許宵小甚多專事携竊行人物件致商家頗爲受累因此時無站崗巡捕所致昨日已有馬敦和冠華彩文老升和冠五洲各帽莊千頃堂書局振興大華樓鏤青閣福民文墨林大昌元公泰文玉齋二宣堂各印刻店景華磁器公司永豐餘金號興昌洋貨號東方電器公司國智廬順錩祥順泰義昶泰馬祥記全盛信局等二十餘家公函該路商聯會請轉捕房添派巡捕函云敬啓者此間望平街九江路一帶每有一種無業流氓三五成羣日於上午十一時彙集是處專事搶取路人物件以及小販食物更竊取各商店前門停歇之包車座墊門帘布等雖事屬細徵而各商店殊多窒碍且此間商店大都吃食包飯往往飯作挑過即被若輩搶吃一空究其原因其時無站崗巡捕所致帮若輩膽敢如此橫行若不予以嚴禁竊恐商業前途頗有關係素仰貴會爲本路商界之領袖務請據情轉函總巡捕房隨時添派巡街巡捕嚴行查察以維治安而衛商業不勝企盼之至此請山東路商聯會合會查照等語該會接到此函後以事關本路商業治安由會長錢龍章辦事職員童理璋查察果見該處流氓甚多均暗伏路傍里内業已據情函逹福州路總巡捕房請爲派捕以維治安云 
[贛人對南潯路主權之呼籲]  
　　蔡儒楷置而不問　　日人將監督會計 
　　國聞通信社云本埠旅滬贛商昨接到贛省紳商代電云「南潯鐵路公司借日本興業會社日金七百五十萬元又利息百餘萬元過期未交已由日使代爲咨照外部將監督路政及會計無如該鐵路公司總理蔡儒楷接到外部轉交部咨文後非惟毫無確定辦法且議會請其出席共商辦法反遭拒斥以致日人愈逼愈緊亡路之慘近在眉睫竊思潯路非惟爲我國主權所在不容他人染指且關係於吾贛交通至鉅且大現在吾人不忍坐視擬一面請撤總理一面籌集商欵歸還日欵庶路權可保而尸位者有所警惕焉諸公關懐桑梓諒有同情務望共起襄助幸甚盼甚」云云 
[葡公使明日北上]  
　　駐京葡國公使符禮德偕同夫人等定於十六日早趁九時半快車赴寗轉車北上江蘇物派交涉員已派員届時照料並電南京交涉員轉知津浦路局預留通聯包房二間云 
[浚浦局開會紀]  
　　日前（星期三）浚浦總局開會到者交涉員許秋颿稅務司勞爾逹·河泊司米勒·總工程師海德生·洋秘書搿林·交署秘書楊小堂等是會係勞米兩君以回國伊邇爲最後一次之列席故由局長許秋颿起立起言謂勞米兩公贊勷局務頗著勳勞今因海關職務之解職並將浚浦之責任連帶辭去凡我同人不無惜别之私除將各事議畢外即在議事廳合攝一影以誌紀念 
[南滙請究緝私船戳斃人命電]  
　　南滙士紳以緝私船在橫沔鄕篙斃民人陶木生昨物分電北京司法總長總檢察廳長鹽務署長南京齋督軍王省長蘇州高等檢察廳長杭州兩浙鹽運使松江鹽運副使上海蘇省緝私第一團長云駐紥南滙縣境橫沔鄕之蘇省緝私第一團第二營第一隊三號船於本月四日下午二時陡在南邑十九保二十三圖地方將肩販民人陶木生用鐵篙亂截立即身死開槍示威揚長而去居民地保無敢攔阻查南邑爲産鹽區域肩挑負販向所不禁况當災荒之後窮民藉以謀活與衆販私有别情實可砂該民陶木生旣非結夥又不持械隻身挑賣罪何致死乃該緝私船無端以稿鐵戳斃草菅人命不不已極現經屍屬報縣相驗屬實除函縣外迫請鈞長迅予令行南滙縣知事依法進行一面分别咨令該管團營長將該船肇事各犯逐一交出歸案訊辦優給恤金以重法治而慰幽魂地方公戴南匯縣商會長楊鼎盛鞠德璜敎育會長許言蔡雲棟農會長張景陶省議員楊而墨市鄕經董朱祥紱陶元斗瞿光史王益智楊鳯標地方自治協進會支會會長蔡吉士等叩文 
[劇盜王小弟等業已引渡]  
　　前日公共公廨判决解送護軍使署懲辦之迭犯刦殺重案劇盜王小弟·楊芳正·傅倫耀·陳阿堯四名因法公廨前亦係判解軍署以太兩公廨各將全案卷宗飭吏抄錄備就詳文發交各該捕房派令中西包探於昨奉文將王等四盜加上刑具協同押登滬杭火車解往龍華護軍使署矣 
　　又函云劇盜王小弟傅倫耀楊芳正陳阿堯等四犯曾被法探捕獲由英法兩廨研訊該劇盜供認迭犯命盜重案業均判定送請松滬護軍使署懲辦該犯等昨由英總巡捕房飭探送回盧家灣法總巡捕房經西探長霬薩克特派華探　轉帮逹任水揚包探吳炳泉等持文將王小弟等四犯押送至淞滬警察廳請轉送護軍使署按律嚴辦並聞該盜在華界亦犯巨案故即收押警廳一俟司法科訊明口供後再行押解軍署嚴辦云 
[滬杭特快車昨又遲到]  
　　因中途機車損壤之故 
　　滬杭甬鐵路由杭開滬之一百零三號特别早快車昨日（十四）上午七點四十分由杭州城站出發駛至硖石嘉興間該機車（即龍頭）愛字第二號之機件忽然損壤不能行駛當經司機人會同站長發電請援由嘉興車間派出愛字第三號機車駛往嘉興接拖輾轉稽延致該列車到滬已在下午一點二十分左右計逾規定時間一點二十五分鐘云 
[昨日滬杭車之擁擠]  
　　滬杭甬鐵路近來往返杭滬各列車皆以香客衆多致擁擠不堪昨日（十四）爲西國令節（即俗稱外國清明）中西士女乘車赴杭者益見增多經該路車務總管於一百零四號早班快車南站加掛三等車二輛二等車一輛北站加掛頭二等車四輛共計七輛而車中仍擠軋不堪迨至下午一百零四號快車由南北站開出時依然擁擠該路以車輛缺管臨時無從調添致車中乘客竟無立足之地乘客以其擁擠改乘夜快車者亦復不少但夜快車之擁擠仍與日班無異也 
[江蘇童子軍聯合會消息]  
　　本埠中華民國不蘇童子軍聯合會前以全省會操雖議决間年舉行一次而各縣仍應如集各團會操一次藉覘成績業經該會酌定各縣會操日期通告各童子軍聯合會查照辦理茲悉該會以如臯青浦等縣多定期五月九日會操日期相同考騐員實無從分身前往視察已分别函復知照矣又常任考騐員顧果本擬即日分赴江北各縣考驗茲因阜寗睢寗等縣來函均稱現時匪勢甚熾請展期前往該會以地方不靖不特影響於童子軍事業且於蘇省治安亦大有關係聞已函請齊督軍飭令得力軍隊從速辦云 
　　尙有本埠新聞等轉入後頁 
雜評 
[俄災游行之觀察法]  
　　救濟俄災道也義舉也正當之行爲也吾人能於困頓之中而爲此慷慨解囊之事姑不聞人之對我若何吾就主觀的主張而本其如火如荼之熱诚效其呼　奔走之棉力清夜捫心良堪自慰則今日之救濟俄災游行大會吾願滬上人士鄭重視之而弗可冷淡對之者也 
　　莘莘學子總總青年犧牲寳貴光陰沿門苦勸或不知俄災之眞况我與俄現在將來之關係與夫我應救濟俄災之責任而漠然無所動此種觀察爲村落思想之觀察非足以與語世界大同之義而今之世界國與國有國際國際間容不免因政治利害而意見相左若夫人則無界域之可分四海之内皆兄弟親親而仁民仁民而愛物物且愛焉而况人乎觀察此次游行須將俄國災民所受災情悽慘之狀閉目凝思使一一如現目前斯時而惻隠慈祥之心猶不油然生者可以不爲捐助然此必無之事則慷慨解囊不拘多寡義粟仁漿之廣播慈名善譽之宏收我中華人民之人格高吾中華民國之國格亦蒸蒸日上而靡有已 
 
 

Page 15

 
 
本埠新聞二 
[李佳白在商科大學演講紀]  
　　昨日下午四時上海商科大學請美國李佳白博士蒞校演講由代理敎務主任詹文忠致歡迎詞畢博士起立用華語演講題爲「商務及實業於中國富强平和之關係」大意分四層第一商務有通商與貿易之别通商有利有害出口貨多於入口貨則利反是則害而國内貿易則有利無害惜中國旣以交通之不便又以頻年軍事行動致多阻滯甚望注意發展之第二工商之聯合資本家虐視工人固不可而工人激起反抗如俄國資本歸工主義尤爲致亂之源惟商工互助及商工協合辦理最能有益然協合辦理尤較互助爲佳第三農工商亦须聯合農能安其故業農産發逹實尤較工商業之發逹爲善第四宜士農工商聯合以助中央政府完成統一國家庶幾可逹富强及平和之目的云云博士所講多勗勉之詞而於培養道德尤再三致意云 
[昨日之國内滙侃市]  
　　昨日（十四日）津匯又漲天津即期行化較前日市價漲一兩半計行化每千兩合申銀一千零六十二兩天津銀元每千元合申洋一千零十七元較前日市漲高三元於此可見近來上海方面需要天津匯票之增多京滙因津匯見漲價亦高起計公砝漲一兩半銀元漲三元昨市公砝每千兩合申元一千零五十四兩銀元每千元合申洋一千零十八元觀於近日趨勢京津匯價尙有繼續增高之象漢滙見疲計洋例每千兩合申元一千零三十兩銀元每千元合申洋一千零零七兩五錢計洋例跌五錢银元跌一元半宜昌宜平每千兩合申元一千零三十一兩一錢較前日跌五錢銀元每千元合申洋一千零十二元半長沙九九银每千兩合申元一千零七十兩均無變動重慶九七平銀合申元九百十五兩半銀元平萬縣九七平銀每千兩合申元九百八十五兩銀元半其餘内地各埠對於上海之銀元滙價每千元合申洋價如下九江一千零零五元贛州一千零零四元安慶一千零零四元半蚌埠一千零零五元南京一千零零二元蘇州一千零零一元半鎭江一千零零二元徐州一千零零五元清江一千零零五元無錫一千零零二元杭州一千零零二元半寗波一千零零三元温州一千零零五元嘉興一千零零二元半湖州一千零零三元蘭谿一千零零四元海門一千零零三元福州一千零十元以上除九江蕪湖安慶滙價略跌外餘均平靜較前日市價毫無變動云 
[昨日之棉紗市况]  
　　棉紗市面昨日因西國節其日商取引所及物品紗布等各交易所均照常開拍標凖小兩許交易寥寥客帮所買現本紗因封關期内客帮皆赴蘇杭等處游覧到者無幾且裝船亦須十八號方可故祇油頭威海衛江西漢口野鷄等數帮稍有買進本紗百餘包日紗一二百包十六支紗價小去數錢二十去相仿公會小包亦祇成交數十包取引所於今日起休息二日物品紗布今日棉紗仍拍惟明日星期則休息一日云 
[温台新茶收成之預報]  
　　法租界各茶行昨日接温州白州各由客等快信報告謂温州所屬各山茶樹本年天時冷熱調和芽葉頗佳現將採摘預計可得十分收成至台州所屬則較温州稍遜　約計亦可八九成採收現各處採辦客帮均已到齋核計新貨到滬最早在本月二十以後云 
[近週中之絲市狀况]  
　　近來華絲交易不多海外市價因稀有需要故價格跌落倫敦里昻絲市均跌百分之十一般投機家大都將新絲抛出是以市况愈疲其將來如何殊不可測至於本埠絲市前因存貨單簿是以價格漲高乃近來洋莊稀少動辦國外絲市又疲以致本週以來上等廠絲價跌六十兩之巨中等廠絲尙稱平穏昨日怡和洋行買進金雙應項頭號十一至十三條份廠經十包扯價一千二百兩又買進海神牌頂頭號九至十一條份廠經十包扯價一千一百八十兩逹昌洋行買進CYC頂頭號特别廠經十包扯價一千二百兩又買進銀山頭二號特别廠經十包扯價一千一百五十兩又買進遠世凱頂頭號十一至十三條份廠經十包扯價一千一百三十兩灰經跌落更巨三星期前交易暢旺價到八百六十兩至本星期已跌至六百五十兩矣上星期市價則爲六百六十八兩總目前市勢觀之洋莊因價格不合交易難望活動而新絲登塲在即故市價或將再疲云 
[近週中之糖及五金市况]  
　　糖市岑寂異常近來各帮毫無購辦本週中毫無成交惟太古開出香港精糖四千包價計七兩七錢較上星期跌二三錢日本貨幾無到貨又無銷胃成交不過五百包價計現貨七兩三錢五期貨四月份七兩四錢五分聞目下埠存貨尙有二三萬包總之目下市面毫無生氣惟端節將届銷胃或可擴充 
　　五金市面近來較有起色雖上星期中並無大批交易然市勢顯然已呈活動之狀鋼鐵之類各帮頗有來電詢問價格調查各埠存貨均已單簿惟因金融緊急致成交不多英國方面據來電報告錫市異常活動三月期貨之投機交易頗稱暢旺云 
[麫粉到貨及存底之調查]  
　　麫粉銷路新年以來極形活動而存貨單簿以致市價步見漲高各牌麫粉價格竟到二兩二錢以外至最近數星期來因洋粉有大批到貨故市面略形鬆動茲調查查埠存貨尙有五萬包左右洋粉僅有一千五百包而市上銷售者大部以洋粉居多聞四五月内粉商向美國訂購麫粉一萬噸卽可到埠由是觀之麫粉市價或者不致再高也 
[東安里之搶案]  
　　昨晚七時半西門外方斜路東安里十一號住戸秋如家正在晚膳時突來盜匪六人二人在門外把風四人入内一人持有手槍三人各持利刃向華與其妻女子媳等嚇禁聲張旋由手持剌刀身軀較矮之一盜捋取華妻手上所戴金鐲華子德聲即出警笛擬吹時持手槍之盜即以槍相向華子乃不敢吹任其捋取金鐲而去盜出門後華子追出狂吹警笛衆鄰警出往視而把風之兩盜各以手槍向衆人衆人乃不敢近旣而鄰近崗聞警笛聲到來盜已遠去旋由華秋如報告二區警署請　跴緝聞盜匪均北方口音着黑呢長袍内一人着花緞馬甲戴銅盆帽云 
[續誌倒穿弄搶案戳傷事主楊兪氏甚重]  
　　昨報滬城倒川弄楊姓家盜一案茲悉是晚盜黨共有八人皆操北省口音或穿長袍或着短衣該事主係住在該弄内之橫弄面南二十五號門牌牆門之中該匪以二人把守橫弄口以二人把守牆門其餘四匪各持手槍利刃乘楊星橋之媳（年五十餘歲）楊兪氏出外傾倒垃圾之時一擁入内先將該氏軋住問藏洋所在該氏大聲喊救即遭該匪等用刀亂戳受傷頗重手上金戒即被攫去楊姓房主顧姓聞警急至屋頂晒台上狂吹警笛並由隣人奔出往喚崗警到來該匪等知事不妙紛紛四散逃逸及至二區一分署得信派警馳往兜拿已無匪當踪跡乃擴張防線四處搜查仍無影嚮於是雇車將該氏送往新普育堂醫治據醫生云診得該氏所傷頗重恐存性命之虞查該處倒川弄四周地方遼闊本無崗闰嗣因盜竊蕟生曾由警署在該弄口凈土路添設崗位至去年即將該崗位撤消現該處商民鑒於地方不靖仍聯名到署呈請再設崗位以安閭閻而該管二區二分署錢署員昨已將楊家被刦狀况及該氏受傷情形詳報淞滬警察廳徐廳長已通令所屬一體嚴緝贜匪務獲解究 
[振華學校募金團消息]  
　　前晚八時滬東振華義務學校募金團假座表年會會堂擧行隊長參謀長聯席會議計到會者二十餘人首由主席陳勇三報告募金團開幕後之經過情形並諮詢各隊第三期總結束最後分數之準的次討論結束手續議决請各隊隊長參謀長等將發出之捐册收條簿於陰曆三月二十一日如數收回以憑核實慶功宴日期議决自第三次揭曉後起以一個半月爲限次年華隊隊長任矜蘋起立發言略謂敝隊此次舉行藝術大會以時機關係致負同人等之宏願深爲引歉惟嗣後仍願竭力贊助决不因此次之失望而萌退志次余鵬孫道勝相繼發表意見大致勗勉同人等竭力進行等情最後由建築部主任薛錫祺徐步堂報告購地建築等計劃至九時半遂散會 
　　該校募金團第三次總結束揭曉定十七日午後八時假青年會殉道堂舉行其預定秩序如下（一）搖鈴開會（二）主席陳維新報告（三）陳琴軒演說（四）鋼琴（五）無蹈（六）揭曉（七）各隊長演說（八）音樂（九）滑稽雙簧（十）影戲（十一）答謝來賓（十二）散會 
[美術專校近事二期]  
　　敎育部特派專門以上學校委員會常任委員馮承鈞伍靈二君昨晨到滬上午即赴美術專門學校視察由劉校長陪同先視察第一院西洋畫科各敎室以及設備成續依次視察第二阮高師科第三院初級師範科各敎室云 
又該校講演會定於今日（星其）下午三時在第一院大會堂請張君勱君講演題爲「現代美術」張君去冬自歐歸國學淵　久爲學界所崇對於歐洲新藝術尤深研究云 
[民立中學募捐消息]  
　　大南門民立中學學生自治會發起募欵建築體育室其情迭誌本報第三期結束原定四月十日舉行茲以春假關係故改致前日舉行計吉林隊第一得奬五十分陜西隊第二得奬三十分直隸隊第三得奬二十分聞該會此次募捐吉林隊隊員異常出力故得獲二次奬分茲將該隊隊員列后凌承祖胡文煒周士良朱文華金家齊陳樹浤趙之璋周先耀喬志澄黄鶴林蔣榮華程秉耕吳華樾陸保順薛酉生楊豐成楊醒城任文梀趙樹泳張甫樑程國寳湯國興黄錫墀李寗生華金蟾鄭海林問家熊唐寳棋盛福渠錢志志高黃福元蘇祖華馮肅彬徐國義項逹謝冠伯楊其昌黃孝錫經潤川顔子守王本善夏尙義丁樂禮　秉權 
[青年會今晚之宴會]  
　　青年會交際科訂於今晚六時半備有西餐在該會舉行讌會以聯交谊此次輪應奮鬥隊主席聞定座赴宴者頗不乏人餐畢並可赴同樂會看戲槪不取資該會會員統可加入又今晚八時該會舉行復活節大同樂會選演尙武好戲「俠義英雄」五大本先演時事新聞一本滑稽雜劇二本該會會員憑證入座槪不取資非會員取費兩角 
[閔行設立農村師範講習所已准備案]  
　　上海縣沈知事前爲發民農業學旘起見一再邀集各市鄕經董並勸學所長等在署會議擬在西鄕閔行鎭地方設立農村師範講習所俾可並及農業學識會經釐訂簡章具呈江蘇省公署並敎育廳核示在案茲奉敎育廳第八五三號指令内開呈摺均悉該縣擬於閔行鎭籌設縣立農村師範講習所以冀飬成農村生活之習慣畢業以後即可在農村小學服務辦法甚是惟招考講習生時應多收農村子弟俾可適應環境察閱簡章及預算書大致妥治應准備案仍應將擬委所長開具履歷呈送查核並應查照本廳前頒修正辦理甲種師範講習所應行注意事項第三條之規定招選講習生應將試騐國文算術兩科試卷呈送查核簡章預算書准予分别存轉仍候省長飭遵云云 
 [P工商協會年會續紀　　當選評議員名單> 
　　中華全國工商協會前晚舉行常年大會開會情形已紀昨報茲錄本年份新當選之評議員如下馬玉山得七十二票虞洽卿謝復初各得六十五票沈九成得六十三票簡照南得六十七票陳蝶仙得四十六票項松茂得四十五票邵爾康得四十三票孫梅棠得四十二票邵廷玉得三十九票高翰卿徐霞村各得三十四票吳愼之得三十二票沈卓吾得三十一票方液仙卓樂生諸文綺王蓮舫四人各得二十八票蕭楚楠汪農麟簡寅初王啓字四人各得二十七票陳志康得二十六票陳蓉館得二十五票謝崇華宋則久二人各得二十四票尹鶴林得二十三票黃俊清盧煒昌二人各得二十二票邵晉卿得二十一票以上三十人均係多數當選共次多數不備戰 
[十人團理事會紀]  
　　南陽橋中華救國十人團聯合會昨日開理事會首由主席報告儲金贖路團有楊瑞葆金閒文金仁其張洽齋等閒人次報告加入俄災游行會除附設市西公學扮演災民外並請會員唐越石油繪万廣文餘之災　兩幅悲慘之狀令人觸目驚心再次報告會員大會籌備情形 
[福建路商聯會大會紀]  
　　福建路商界聯合會前日下午七時開會員大會到者甚衆正會長鄥志豪主席唐志廉紀錄由主席提出本會複選時期公决須從調查着手以後方可擬定複選日期次提本路新設商店日漸增多宜派員徵求加入公决徵求會員當推代表先去接洽公推南路苪蕙卿陳韻笙金樹蘭毛宗濤北路張宗新王錦文張伯卿等主席又提納稅華人會改選事宜凡我本路各商店當弗放棄選舉權因其間手續繁多現延至二十四日改選各戸速將資格調查表限三日内塡就本會當即彙寄納稅會以便發票選舉當推董學聖從速催塡由董君提出俄災振濟會大游行業已函去加入臨時應推人照料公推該會義務敎員張榮新朱坤珍率隊指揮又提議銅元充斥市價低下問题公决此種問題非　闓埠討論如何使铜元抬高非總商會議不可結果會長函逹總商會討論辦法散時已九時矣附致總商會函敬啓者近日本埠铜元充斥每元竟可侃得一百六十二枚之多際此生活維艱之時而又蒙銅元低價之患負販小民首受其苦何以度日素念貴會以救世爲懹務祈立即召集各路聯合會切實討論根本辦法庶幾銅元價平而小民得被其福矣云云 
[天主敎徒瞻禮之照料]  
　　昨爲天主敎耶穌受難復活四大瞻禮節期法國官紳商學並中外在敎人等均於昨晨黎明時詣法租界新北門外天主堂内隨同神父舉行彌撒禮大自鳴鐘法捕房捕頭以届時堂前車水馬龍勢必擁擠故特派中西探捕前往照料 
[席立功作古]  
　　上海滙豐銀行買辦席立功邇忽患病屢延中西名醫診治無效延至　日午後六時逝世席君係洞庭東山人現年五十九嵗住居滬西長浜路燕子路口生前對於公衆慈善等事異常熱心聞者莫不悼惜云 
 
 

Page 16

 
 
[中西探查報日人私販手槍之經過]  
　　魯人劉文貴汪春林陳福履林新富金秀章等串黨在東洋公司碼頭代某日本人私運勃郎林手槍案發被捕解由公共公廨訊供判被告等押候查辦在案茲經承辦此案之華探目楊阿泉包探劉文軒與西探奎爾調查得此案私販手槍者係住居倍克路桃源里某號門牌之日本人所爲被告劉文貴等均在匯山等各碼頭充當司開人受該日人所雇已陸續代爲私運前項手槍三十餘枝進口之輪船起岸運送至該日人庽所每枝計運費洋十一元現此項手槍悉數由該日人售罄以致查吊無着該探等昨已據情禀請捕頭核辦矣 
[法公廨西節停訊]  
　　昨日禮拜五爲法租界會審公廨訊理弄事訟案堂期適值耶穌受難復活四大瞻禮節期經中西讞員傅論公廨刑事科停訊讞政一天 
[海參崴俄人欠欵案將在滬開審]  
　　俄國人司德羅未老夫司開欠海參崴美商開乾洋行牛皮價洋八千四百元已有數年該俄人雖在崴埠營有商業然債權者以無機會向該處官廳訴追近該俄人來滬爲木埠之開乾總行得悉延律師控之於公共公廨該俄人亦延律師呈遁辯訴以此案應歸海參崴地方官廳受理要求將原稟却回現公廨因原告已電崴埠分行檢寄證據不日可到且被告旣已在滬故决定開審俟訊畢原告供證再解决管轄問題云 
[某姓家同時兩處起火]  
　　公共租界寗返路一百三十六號門牌某姓家樓上於前晚九時許忽然起火迨經人下樓取水澆熄而床帳一頂已付刧灭不料其灶坡間内又告火警旋亦救滅故未成災頃刻之間兩處起火附近人民咸謂係狐狸作祟後爲該管老閘捕房得悉當派探前往查勘一過歸稟捕頭核示 
[水警防範梟匪之通令]  
　　江蘇水警第一區沈區長昨日令行所屬各隊文云案查前據探報梟匪又欲結帮起事請飭預防前來據經分飭各隊加意嚴防去後旋據分隊長范國忠報告探有空船二雙搖船四人於陰曆二月二十五日由滬開抵五厙附近洋橋停泊其梟匪馬長富馬友之顧家發等率黨二三十人由滬搭坐火車行至石湖蕩下車馳往落船惟不知開赴何處並據分隊長何士奎函報探得梟匪現已竄入浙江等語查近日匪勢尙未撲滅防範地方自當格外嚴密着即轉飭各巡船無論晝夜均應加緊放哨所有單獨駐防之巡船務須調集二處游巡船只至少須有二三艘切勿單獨行駛若遇形跡可疑之巢湖人等立即拘辦勿稍大意至著匪陶阿和漏網在逃必貽後患着各一體嚴拿解究除函致浙省内河水警第二區飭屬不分畛域協力防維曁分行外令仰該隊長飭屬尊遵辦 
[逃兵冒充巡丁敲詐之定罪]  
　　松滬護軍使署昨日訓令上海防守司令部文云案據該司令呈解冒充巡丁嚇詐鄕民財物之鄭以堂一名請予訊辦並將事主李阿大·證人潘計來二名曁小牛二頭一併送請質訊等情即經發交軍法課訊據該犯鄭以堂供認前充陸軍第三十九團兵士於民國八年六月六日棄役潛逃復於九年九月十五日上午五時許夥同在逃之李四張老大於高昌廟西栅外假冒捐局查私巡丁以販牛漏稅每頭須罰銀洋四元爲詞向李阿大等恐嚇詐財不料巡警到來將伊拿獲等情不諱當將牛隻交由李阿大等先行領回茲查該犯鄭以堂供認前充三十九團兵士棄役潛逃嗣後冒充巡丁敲詐銀洋實已觸犯兵役逃亡並詐欺取財罪名應即按照陸軍刑事條例第七十八條第三欵處以五等有期徒刑十個月又照刑律第三百八十二條及三百八十八條處以三等有期徒刑三年零六個月兩罪俱發並照刑律第二十三條第三欵之規定執行其刑期爲三年零八個月除將該犯發交陸軍監獄執行外爲此令仰該司令部遵照飭緝逸犯李四等到案解究 
[葉貺辰致紙業交易所函]  
　　華商紙業交易所股東一份子葉貺辰昨致該交易所函云逕啓者頃見報載華商紙業交易所召集臨時股東會通告訂於二十四日在景倫堂紙業公所開會討論進止方針以資解决等情讀竟不勝駭異查貴交易所自收股截止後暗中摸索心目中素無股東對於所收股本未將總賬宣佈市塲設置亦未稍有舉動於無聲無臭中聞上年已暗存解散之决心似在年關内不及發還至本年正月底可有辦法表示至則寂然旋聞三月底定有解决方法不意即此召集臨時股東會之大計畫然愚意事已如此不若直捷爽快將所收股本及逐月附得利息示期發還以昭公允何尙紆廻曲折又有此會之唐突盧文在執事煞費苦心計固良得一則進止可諉於人一則開支希藉此附報不知所有未開幕之交易所各報論之綦詳凡一切開支悉歸發起人擔負不能損股東分文執事熟審交易所條例諒不妄爲及此且貴所以景倫公所爲名於同業分級派股如有未入行者責令繳納入行費並翻造公所特别費招股較他交易所不同今被拖延日久如再無美滿結果恐景倫堂名譽有碍務望尅日宣示云云 
[汽車又傷兩人　　一斷右腿　　一破頭顱]  
　　南京路河南路口昨日下午三時電車駛抵站時有搭客寗波人賀勝林下車爲某號汽車撞跌碾斷右腿骨當由總巡捕房一千一百四十號華捕前來抄錄汽車號碼另雇車送受傷人投醫院醫治旋即持傷狀單呈報捕頭請究又昨日下午四時許鎭江人田昌興在愛多亞路行走被某號汽車撞倒跌破頭顱血流被面由法捕房三百十六號華捕前來將汽車夫受傷人一併帶入捕房請示捕頭諭着送受傷人往醫院醫治再核 
[汽車馳入洋貨店　撞傷數人]  
　　昨晿上午五點餘時有黃色南通長途汽車行經法大馬路由東朝西駛至紫來街口適有電車馳來司機人急即避讓偶不經心致汽車駛上街沿車頭冲入同益泰洋貨店内撞傷甲乙等數人當有巡街捕到來將號碼抄錄連同司機人帶入捕房一面將受傷人送醫院醫治並雇匠設法將該汽車拖回聽候核奪 
[新亞影片公司行將開幕]  
　　新亞影片公司主任殷憲輔君近聘管某等嚴製一偵探長片名曰「紅粉骷髏」内分艷情·偵探·武術設備甚善是劇攝資約五萬餘金爲吾國從來未有之傑作堪爲影戲之冠擬於月初在本埠靜安寺路夏令配克影戲院開演云 
[施孝生帶土被查猝斃]  
　　　　　　　　　檢察官騐係病發氣閉而死 
　　二十七保四圖地保前日投地檢廳稟報徐家滙土山灣牆邊倒斃一無名男尸請爲相騐一案該廳委派孫檢察官毛檢騐員等於昨日午後蒞塲相騐當據二區三分署巡警投稱昨晚十一點鐘時奉派在該地站崗見死者經過形狀慌張上前盤詰詎死者即逃巡警即行追趕見死者將懹中所藏之物取出抛入河中於是巡警將其追獲令將所抛之物從河中取起係烟土七包當將死者與烟土拘署間詎死者倔强不行旋倒地身死請爲騐究烟土呈案又據婦人施何氏投稱死者是丈夫名施孝生今年五十三嵗昨日出外不歸不知其已經死在此處求察法官騐得施實係病發氣閉而死判令尸妻自行收殮烟土七包帶回檢廳没收 
[行人猝斃]  
　　前日有年約四十左右身穿灰布夾襖藍布單袴黑洋襪黑布舊鞋之某甲行經法租界東新橋街寳興里第五衖口忽然倒地氣絕身死由巡街捕查悉報告捕房捕頭察得委係因病身死飭探查無家屬報堂棺殮厝塚召領 
[夫家母家均不收留之路斃女子]  
　　　　　　　　　檢察官騐係病斃由堂棺殮 
　　二十五保二二圖地保具報沈家花園外灘有十五六嵗之女尸一具請騐一案昨由檢廳派張檢察官等往騐據該地保投稱查得該女屍母家住西鄕夫家在浦東此次該女患病夫家與母族均各推諉曾赴一區警署呈訴出外旋在舟中氣絕不知如何將屍抛在此處是實法官騐得該女確係因病而死當時因無家屬判由堂棺殮候查傳家屬來案認領 
[小錢莊賬檯未裝銅欄之傳訊]  
　　公共工部局定章凡開設烟紙小錢莊均須於賬檯旁裝設銅欄以防萬一此項章程推行已久乃有新閘愛文義路六十四五號門牌某小錢莊之葉金秋仍未遵章辦理前日被六十四號西據查悉以鞭違犯該章程之第十一條規定現已稟由捕頭轉請公共公廨出單傳葉到案科罰矣 
[積竊伍國興押年半]  
　　北京人伍國興屢以投宿爲由乘隙行竊客棧與其隔房寓客之衣飾等凡租界中这源源·龍昇·當湖·大華·新同和·永保·其昌·等七家旅館客棧伍均偷過所竊之物價值一千餘元典質化用失主則責成茶房棧主賠償上星期三伍又行竊某家被人覺察報告捕房派華探王金壽·西探堯克·將伍拘獲吊出贜物翌晨傳同被竊之各旅館客棧司賬人將伍解經公共廨兪　讞會同美丁副領事訊實以伍係積竊判押西牢十八個月期滿逐出租界贜物着失主備本取贖 
[身藏鉛角何多]  
　　法捕房探目任水揚前晚巡緝至法新租界白爾路地方查見形跡可疑之某甲一人當即上前盤詰言語支吾即在身畔抄出鉛質僞四開數百角帶入捕房經捕頭詰據甲供係在路上向人買來等語捕頭諭令管押候解廨訊辦 
[其夫毆人而妻證之]  
　　紗廠女工卞芝妹鹽城人住閘北恒豐路水木工業醫院後面昨扭阜寗人劉春福至四區二分所控稱今晨在老虎灶泡水遇見同廠女工劉楊氏彼此問答數語被該氏之夫劉春福到來兇毆並被剥去布衫棉襖衣袋内有皮筴一只小洋二十四角手摺二個等物經倪署　質訊據劉供卞乘民家中無人竊去棉被一條當因雙方供詞各執傳到劉楊氏訊問供稱丈夫見婦人與卞談話心存疑忌將卞毆打云云判一併轉解司法科核辦 
[尋獲私逃之舅嫂]  
　　鹽城人胡貴卿昨偕張阿榮扭婦人張李氏至四區據胡探稱民之妻父張餘生有媳婦李氏於三年前逃走曾託民代爲尋訪今據妻兄之堂弟張阿榮通信云該氏匿居鐵路北與陳有升姘識等情故偕阿榮同往尋獲扭案告發請究經顔署長質訊該氏承認私逃判暫押候其夫屬判案再行核辦 
[婦人扭控婦人行兇]  
　　泰縣人陸江湖日前被漢中路開老虎灶之南京人司徒唐有在四區控無端　　圖詐一案經顔署長判陸處拘役二十天在案昨陸妻蕭氏扭同鄕婦沈陳氏到案控稱丈夫近與沈婦私姘不務正業屢諫不改今日沈婦來家毆傷婦人下體等情諭將沈暫押候訊 
[函請查禁挑糞夫違章]  
　　滬南工巡捐局姚局長前據城區地方公民等函以清潔所雇用之擔糞夫役往往延誤公事甚至接連數日不向居戸傾倒糞汁致各居戸無從設法遂將糞穢傾倒路旁陰溝以致穢氣四佈妨害衛生請爲從嚴取締等情當經飭科議　科罰新章實行取締在案茲聞該挑夫等近日又有違章之事昨由南市篾竹街店舖居民函致該局路政衛生處陳明道路間之明溝時被居戸傾倒糞汁溝道淤塞請爲嚴行查禁等情當即函咨該管　區傳諭崗警隨時禁阻外又傳清潔所承辦人來局詰問云 
[警廳招領女孩]  
　　淞滬警察廳昨發招領傳單云本廳今收有女孩一口將姓名等項開列於後仰該親屬速來認領計開無名女孩年約四五歲頭梳三小辫白面孔紅地白小花大棉襖内綠條布小棉襖白絨小衫灰條布夾褲紅黑洋襪藍布鞋迷失地點在二區迷失月日爲四月十四日現留置新普育堂 
[公廨車務公堂訊案紀]  
　　本星期四下午公共公廨車務公堂開庭傳訊車輛違章案二十二起内有三起證據不足註銷計實受懲罰之汽車夫十九名共得罰金二百十一元被罰人名數目如次劉道子罰洋五十元胡阿炳張子榮各罰洋二十五元侯阿三張子春各罰洋十五元曹姓程元昌孟紀發徐阿大各罰洋十元王寳弟陳奇卿各罰洋八元周連生紀金洲各罰洋五元殷阿四陳仁榮徐伯福各罰洋三元蔡家義侯阿義李洪福各罰洋兩元 
[誌謝]  
　　昨承中華圖書館贈第一五七期「禮拜六」兩册謝謝 
來件 
[上海市北公學興學書畫劵徵集書畫啓]  
　　我滬濱紅帶海早開風氣之先河接踵摩肩洵是繁華之區域四方麕集萬戸蟻屯然而宣揚德敎祇憑一二賢豪栽植人村每乏萬千夏屋用使外人興越俎之謀寒畯多廢書而歎此敝校之所以創設而首事建築者也乃推襟送抱旣藉大雅之扶解槖傾囊復獲同仁之助美輸奐於一朝樹基礎於萬禩惟是爲由九仞猶感一簣之虧必辭預禮三生更乞百朋之錫夙聞有管如椽嫓鄭虔之絕世懐才似海等張旭之驚人吳寛曹窄信如出水當風歐剄顔遒遍肖肥環瘦燕圖成八駿珍片楮乎國中書換禁鵝貴寸縑於宇内倘分鴻筆之餘俾易鷄林之值則根深蒂固當不如燕雀之暫安骨鏤心銘必稍忘瓊琚之厚報是爲啓　　徵求書畫條例 
一如荷諸大家允予贊襄請先將惠助墨寳件數先行開示 
一諸大家手筆雖寸紙隻字咸爲世人珍賞惠贈之件不讑篇幅大小均所歡迎 
一所認惠助之件請寄交閘北永興路市北公學或交海上題襟館書畫會及城内書畫善會代收均可 
一惠交之件當由敝校什襲珍藏决不稍使汚損致玷盛名上海市北公學校董簡照南陸樹藩王霞勞景修劉承幹潘其鈞陳其采蔣汝藻陳炳謙吳家煦李登輝李維賢錢永銘周越然沈澤春兪寰澄等同謹啓 
公布欄 
[上海縣公署]  
　　批示　魯順發呈爲地保貪賄串賣抵田求查扣提究由批據呈田單已於周味崧生時出抵其嗣子周八官將單地出售等情出抵之戸不能因單地田售卸歸還抵欵之貴受抵田單之戸並非因單地出售即無可追問之人應邀同中證向周八官清理抵欵着知照此批　陸沛蓮呈爲抵單被竊求立案給諭由批據二十三保十一圖壹字圩一百十一號周康逹戸則田畝四分三釐六毫方單被竊登報聲明作廢請立案等情此項單地係何項戸名承糧未據聲叙着向出抵原單之王姓檢出糧串送核此批抄據報紙存　曹錦山呈爲抄據陳明請求核准由批二十七保四圖羊字圩十八號唐天榮戸則田五分除路基七釐六毫存四分三釐四毫丈見實地三分一釐五毫已於建築道交兩署圈購民地案内一并圈購由該圖圖董地保出結證明原單遺失並眼同業戸唐蔚生具領地價據稱原單由唐陳氏出抵唐陳氏又始終不見情節離奇未便准理應由該民尋覓唐陳氏自向理處此批抄件存　二十四保十八圖梱保周寳生呈爲積欠忙漕求提訊迫由批候提糧戸周長生訊追該梱保携帶糧串同時到案備質此批　郁均侯呈爲遺失田單請給印諭由批如呈給　仰即知照此批清摺糧串存諭九紙發　二十三保十三圖圖董錢毓秀呈爲張芳洲受抵徐冠英田單遣失請給印　由批案經册書查復並據地保出結及該圖董先後具函聲明查無情弊應准給諭由該團董給張芳洲具領執管此批　發　廣全福等呈爲籌創祭田環請備案由批該民等設立祭田來呈未聲叙明晣康雲江身故無子以其遺産爲祭産是否以分派以外所餘之遺産爲祭産抑將遺産完全爲祭田來呈謂康友發與康榮桂爭論派得三十六畝零是否友發與榮桂各派三十六畝零抑共派得三十六畝零來呈謂炎甫之子煥生爲康雲江之嗣是否炎甫亦派得遺産若干來早謂遺産由康榮桂經管其經管者是否即係康榮桂派得之産現以康榮桂經管者爲祭田並以炎甫友發等所捐者併作祭産旣有議單康榮桂等曾否於議單一律列名簽允着逐項聲復將議單照抄送核此批粘單一紙存 
 
 

Page 17

 
 
   
 
 

Page 18

 
 
自由談 
游記 
[遊黃山日記（十五）] [  高吹萬]  
　　自天海一路向北行上軒轅峯峯下有丹泉黃帝軒轅氏錬丹處也登鍊丹臺臺上軒敞左眄右盼無不如志過平天矼升光明頂是爲黃山之中極嘗讀沈歸愚光明頂放歌一詩稱爲黃山最高處其曰千峰萬嶺兮俱在下天都蓮花祇許齊其肩云云我則未之敢信然登之以觀天都蓮花大有並峙爭雄之意而海門以外諸峰起伏縱横逞奇眩怪東西南北相與矗擁而來黃山三十六峯舊名於世以仙名者十曰朱砂鍊丹浮邱容成天都軒轅仙人上昇仙都望仙以物象名者十一曰青鸞缽盂獅子石人石柱石牀石門棊石疊嶂九龍飛龍以花木名者四曰桃花蓮花芙蓉松林以石色名者二曰采石紫石以雲霞名者五曰雲際紫雲雲外丹霞雲門以水名者三曰聖泉清潭布水以本色名者一曰翠微其有名而不在三十六峯内曰飛來始信石鼓然峯之可名者祇此其不可名者不知其幾千百也且峯亦奚能名者橫看側視盡屬幻形朝睴夕陰亦成變相必執此以窮黃山黃山不可窮也自光明頂而下走密答中約里許即至獅子林獅子林爲獅子峯下一古刹今有新構蘭若曰獅林精舍居萬峰環繞中清凉臺卽在寺後一望可得余以力倦未之上時密雲四布似有雨意初至同人咸憊惟景澂獨勇訽始信峰去此不遠稍憩憩後即偕寺僧同往適遇雨片時而返已衣袖皆濕矣黃山苦太骨爪齒稜稜眉眼俱豎意熊雄傑麤理不潤而獅子林獨以清幽勝萬松凝寒蓊鬱葱蒨由雨中望之尤蒼茫無盡乃黃山别一奥區也寺僧擬修清凉诒黃昏余爲撰一聯寫贈之是夜聽雨而臥 
譯叢 
[美人迷信談] [  夢樵]  
　　鵲矂吉鴉噪凶吾國人之迷信也乃文化猛進民智普及之美邦亦患此病而所迷者較諸吾國尤屬無謂可笑雖經多方之改革終難見效信哉舊習之不易移也茲最譯之 
　　美人視十三（13）之數爲不吉故日逢十三美人必謹愼從事商賈尤甚是日店主人若以價單與顧客必遭重斥著者友人曾見受高等敎育之盛裝少年因價單小事幾至用武餘若旅館之房間與輪上之房艙數逢十三客多不願居使是日復逢星期五美人畏之若大禍之將臨於眉睫　 
　　美商店之辦事人員半屬中學生顧所迷信者一若村夫俗婦余友某君僱一曲背者其寫字員等每日必先撫其背而後辦事意謂必能終日如意云 
　　美之華爾街（WallStreet）迷信之風最盛所觸目者幾皆含有迷信魔力其尤著者則影樹一節蓋該地居民謂該處有非人目力所能見之樹人若過其下則不吉之命運立至而不吉時日之長短與樹影之大小成正比例焉故商界中人若屢遭失敗者人遂以「過影樹下」之語譏之 
　　該地著名銀行家某修面必先右頰且首次之剃刀定須向上而剃謂若此方能去其惡運云 
　　美人若就遠道或旅行甫就道如遇白馬或黑貓迎面而來以爲不吉不敢出門有少主婦某思出見其友囑汽車夫備車車夫因機件未修妥恐遭責遂捉一黑貓待其少主婦出放之少主婦恐遂罷 
　　美人會食時不肯遞鹽於其次者蓋鹽（Salt）字音與憂字（souon）音同遞之恐愁苦之惡運乘隙而來然喜撒鹽於左肩蓋相傳惡魔常立於人之左肩撒之可鎭定之以免其擾 
藝談 
[紀大世界之大鼓與說書] [  紓庵]  
　　大鼓　大世界大鼓人才冠絕一時不佞代爲評定第一爲白雲鵬第二爲單口相聲吉評三第三爲快書常樹田第四爲華子元陳子珍特别雙簧第五爲老倭瓜餘皆備員白雲鵬唱大鼓最有韻味而其樣態又溫雅有儒士風詞句亦琢磨而成委婉盡意以白性質言宜唱紅樓則一時無兩若三國水滸有遜色矣余恒在白日往聽故難聆紅樓之折閱時雖久祇得聞絳珠歸天黛玉焚稿二齣尤以絳珠歸天爲有精彩言逹意週面面俱到當白唱到黛玉彌留時對賈太君膠膠言曰「白痛····了我」至痛字作一頓挫聲如鳴咽余不禁脫口報好非報白好實憐黛玉也後又唱寳玉哭黛玉曰「我疼你蓬轉萍飄無歸宿」我便想像而得寳玉哭至疼你二字之時眼眶之淚滴滴成血矣歸而不怡者累日至於吉評三純出自然絕無做作之處此其可貴者一而口齒流利清爽嗓音圓潤此其可貴者二是以座客都歡迎之也至常澍田之快書每擇聊齋有深意者唱之委曲盡致滋足動人亦爲不可多得之材若論華子元陳子珍之雙簧其藝雖佳而病不多三五日後即須倒頭複說兼之陳子珍喜作醜熊向人令人欲噦然在雙簧中尙以華陳爲可觀蓋自南金子死後竟無愜意人才若論老倭瓜亦能得一部份人士之歡迎恕不辭費 
　　說書　葉聲揚之英烈夏蓮蓀之三笑魏鈺卿之珠塔此數人雖不能說上乘却亦中駟可以消遣蓋方今人材凋零不能存嚴格才之心當從寛處立論也 
小說 
[社會小說人間地獄（七六）] [  娑婆生]  
　　第十三回　催花小贴細寫嘉謨　待燕疎簾不來佳客黎宛亭道旣然這樣一條一條的我們可擬起來了好在此地也没人闖進來飯又吃飽了大家又没要緊的應酬此時不議等待何時嘯秋見宛亭又著急了便笑著一疊連聲道議議議順的將榁上的都盛盤往外一拉濃濃的研了一硯的墨醮飽了一技水筆將紛紅色的局票取出十幾張翻轉來往面前一攤執筆以待說你們議我來寫罷宛亭道你也是議員一份子你怎麽可以置身事外做速記生呢柯蓮生笑道三句話不離本行宛亭究竟在議院裹混過的這些頑意兒眞是内行呢黎宛亭道蓮孫你就是這樣專門喜歡說廢話我們關門閉戸的鬧了半天還一點没得要領呢究竟銀行的名字要題什麽呢程藕舲道題名這件事也是一件狠難的爲什麽的第一名字要大方第二要呌得響第三要人人識得深奥的字用不得第四要能將我們商業銀行的意思能嵌進去更妙所以不容易了老實說好一點的名字和漂亮一點的字樣全給人家用了去了什麽興業呢通商呢上海呢中華呢全是些拉好極順口極大方的名目可是人家已經用了只好讓他專美於前余生也晚所以更難著筆姚嘯秋這時候還執著筆不放插嘴道題銀行的名字一個題得不好就髣髴是錢莊的招牌了至於怎樣像錢莊的招牌怎樣稱銀行的身分可也說他不出文字上好像有些界限似的這可見中國文字之美一字之間表情各異柯蓮孫點頭道這句話虧你提醒我我却想了兩個細想起來簡直是後馬路的錢莊招牌用不得黎宛亭道你們三位不要動氣我瞧你們還是没脫書生结習爲一個名字咬文嚼字鬧了這半天依然是一張白紙如果請你們到天壇裏去起草憲法恐怕十年八年還編不成功一部憲法呢柯蓮孫道名字也是要緊的一件事不是可以胡亂題什麽阿貓阿狗兩個字就可以算得銀行的金字招牌的程藕舲道你們莫爭宛亭你也莫急我到想着一個了姚嘯秋忙間道什麽什麽快說出來我好寫程藕舩道我想呌華發銀行你們瞧怎麽柯蓮孫皺皺眉頭道好便好不過發字太組淺些姚嘯秋道不如呌華通罷程藕舲道華通有過了還是馮河間開的呢我們不能抄襲他們還要說我們冒牌呢柯蓮孫道與其華發不如華亭黎宛亭口裹念了兩遍嚷道不好不好華亭兩字念起來不響而且亭字與哼字同音哼了還有什麽好現象柯蓮孫給他一駁也覺得亭字不妥又想了一想道有了有了不如呌華逹銀行罷衆人聽了都點點頭道華逹兩字倒很可用呢黎宛亭道不必游移了就是他罷我們再往下議資本罷一面呌姚嘯秋將定名華逹銀行趕緊寫在局票背後 
[餘瀋] [  海吟]  
　　舊節清明定爲植樹典日韶光一瞥良辰已成陳跡而今又度西節清明（Arbor　Day）矣考其命意亦屬植樹東西兩名節旨趣不謀而合際此生機萌動之季令人油然生造林樹木之志也 
 
 
 

Page 19

 
 
   
 
 

Page 20

 
 
   
 
 

Page 21

 
 
申報汽車增刊 
評論 
[解决上海車務的我見] [  陶]  
　　近年來上海人口增多車務問題遂至複雜夫車輛之往返驟形擁擠人力車也馬車也汽車也無不日增月胸即電車一項雖輛數有加而乘客仍感擁擠之困苦長此以往不獨行旅艱難實亦危險萬分有識之士所以亟謀解决車務之方法也 
　　查歐美各國前因戰爭之需要求轉運之便利注全力於摩托載貨車（西人稱甲克Truck）之製造今戰事告終摩托載貨車之銷路見滯大城繁市乃裝配車身作爲乘客之用試用以來結果優良現美國各大城一致採用摩托乘客車（西人稱白士Bus）得有良好之經驗焉 
當歐美各國採用之初街車（與上海之電車相仿）公司羣起反對以爲摩托白士將侵奪其營業詎知摩托白士與電車不獨毫無競爭且能相輔進行凡電車線所不到之處可以摩托白士替代之上下辦公時間乘客最形擁擠之時即可以摩托白士補救之若然則擁擠可解危險可免誠謀交通便利之無上妙策也 
　　滬地交通較諸内地固屬進步即比之歐美各國城市亦無不及所惜人口日增交通日繁人力車馬車之加增徒占地位仍無大補電車公司雖增多車輛而於行車之時刻反多不便欲謀解决之方非效法歐美各國城市之採用摩托白士不可其於便利-穏妥-安適三方面論之尤爲當今解决車務問題之要點焉 
討論 
[上海宜設公共汽車議] [  秦伯未] 　　　　　　　　 
　　現在汽車的發逹可算是蒸蒸日上了即上海一隅而論也不知道有幾千百輛但都是單獨的無規則的非普及的至於公共的有規則的普及的却還没有鄙人爲着会個理由因有公共汽車的提議他的名稱是一時私意定下他的組織和進行簡言之同電車一般規定一定的途徑與車站譬如愛多亞路從外灘爲起站鄭家木橋爲小站至大世界爲終站每站定着價目按表買票鄙意無需那電車的電桿鐵軌等建築費祇要幾輛汽車終日往返資本不大而一班乘客因着時間經濟的减少一定非常發逹那麽不是一件很好的公共事業嗎什不過一時的愚見諸君腦海裹或者也蓄着什種思想不妨將他得失利弊大家來商榷一下至於車輛的形式車站的佈置那是第二問題姑且緩論（甲種酬） 
專論 
[汽車業之根本計畫] [  雷生]  
　　汽車事業人人知其利便殆已風靡全國惟築路之費需欵購車之費又需欵尙無大資本家出而經營汽車銀行及汽車工廠此實一大憾事茲將已發動之各汽車路與全國交通事業有大影響者分别說明如下 
（一）成渝路　川漢鐵路爲清末革命之導火綫此人所盡知今以鐵路中輟交通阻礙特任督辦自成都至重慶先行建築馬路並有美國商行擔任測量之說如果實現則天府之國商業上可增無限輸出僅恃小輪通行則三峽之險仍不免有蜀道難之嘆也 
（一）庫張庫恰路　安福時代因經營外蒙古曾置備汽車通行外蒙失敗以後一蹶不振舉凡林礦之利坐視廢棄可爲深异且外兵廢境吾國亦無可如何皆以來往維艱故今貢桑諾爾布等業已呈請修築馬路雖屬發軔之初必有觀成之日此路若敗則中俄通商事業上可省却許多周折且華茶消路以俄爲最暢風雨不致愆期貨物即免霉爛並可爲京張路銜接之重要大幹綫記者尤樂觀厥成者也 
（一）蕪廣路　安徽鐵路自清委倡辦後終無實效米釐貨捐雖積有成數所成者亦祇蕪湖至灣址路基一段長約六十里今興辦汽車自蕪湖逹廣德豫備先借用此項路基則事半功倍收效尤速且安徽爲重要産茶地汽車一通輸出上尤爲便利行旅如歸更不待言矣 
（一）瓜清路瓜揚汽車路今已開工預計一二月後此三十餘里之路可以推行長途汽車將來接築瓜清自瓜洲逹清江浦連亙數百里旣有運河隄之成蹟可因復有清鎭諸小輪爲之輔則北貨之來可由瓜洲捷運江南且由瓜洲過江現馬士杰君預備置辦渡可免風濤險惡之患南北交通上不待鐵路之成可以預期發逹况由清江浦直逹徐州上接隴海路西抵海州商埠東南接安徽河南等省脈絡貫通更不可言喩矣 
（一）環湖路　杭州西子湖風景甲天下此爲中外所共知春光明媚游人固多而冬夏之際寒署雖酷來者仍絡繹不絕今擬築環湖馬路俾中外人士之來游覺於斯者但費數小時之時間可以飽領湖光山色風馳電掣勝於洋場十里中　無一天然景緻多矣 
　　總上各路而觀可見汽車銀行之不可不設汽車工廠尤不可辦今美國汽車路每路一里約須汽車二十五輛吾國商業雖未臻如此之盛而地大物博人口衆多將來必有增無減若不逐漸自謀則利源外溢亦可驚可駭也（乙種酬） 
[汽車事業與汽車夫] [  嵩生]  
　　上海汽車總數比之我國各處確較爲繁多而肇禍一節亦較他處爲甚夫以汽車增加而傷人多殆於人道有所不忍者科雖然我人欲交通利便時間經濟則又不能不增加汽車汽車旣爲交通之利器肇禍别有原因决不能以汽車傷人與汽車總數相比例也嘗曰我國之汽車夫乏機械智識所以肇禍時有所聞蓋其罪不過數十元之罰金數月之監禁而已若加重刑罰雖能一時有效經久復疲况於加重刑罰一層經過手續之不易爲乎最妥之法以汽車上裝有保護器（裝法參觀前數期本增刋）所費旣微禍患可免惜上海之備有汽車者祇謀一人之娱樂便利而於殺人傷人之當如何減少常不問也如是則上海汽車事業雖發逹交通雖利便時間雖經濟於我民有何利乎故曰欲汽車事業之蒸蒸日上必先設法去殺人傷人始 
[汽車轉灣時之要點] [  龍頌穆] 　　　　　　　　 
　　人盡知汽車例行之難而不知轉灣時之不易操御亦不亞於倒行蓋倒行非一定需要者而轉灣無論若何不能避免嘗見初學者往往直行已極順手而一遇轉灣無不措手無從推考其故雖曰技術未嫺實未得要點也茲將閱歷所知者略述於左如初學者能舉一反三神而明之則個月中三昧亦不難了解也 
（一）速度須快慢適中轉角時重心已變動如速力過度則反動力隨之俱增必致瞻前不及顧後發生碰撞危險過遲則車向呆滯舵輪轉折不靈動作失其自然矣 
（二）動作須敏活呼應　手司舵輪足司快慢制圇兩機必須呼應一致敏活調節方能轉折得宜否則非角度不合卽機止車停或竟招意外不測 
（三）車旁須有廻旋地位　汽車闊度約占馬路四份之一轉角時車身圓圈柱極大如兩旁毫無廻旋地位必致前窒後碍進退均退故老練者遇左轉灣必將車身偏右方右轉則偏左方所以便廻旋也（四）左右轉灣之區别　左轉灣（俗名小轉灣）在前輪將逹階石盡頭處卽須撥動舵輪隨階石之轉年勢而轉灣至右轉灣（卽大轉灣）必須前輪已及欲轉之路正中（即街捕站立處）方可轉動舵輪此轉灣時之左右區别也（乙種酬） 
[橡皮胎宜加愛護] [  胡嵩喦]  
　　橡皮亂爲汽車上不可少之物每隻售價甚昻苟不加愛護極易損壤於經濟殊不合算也茲將愛護輪胎要點數則錄後（一）輪胎内氣須打足宜常用空氣測量器（TireGauge）以察氣之足否 
（）非不得已時切勿使車輪行于電車鐵軌上 
（三）凡輪胎上小有損傷宜速修補其費甚廉切勿吝小而致傷重至不可收拾 
（四）在亂石子或坷坎路上行駛極須留心 
 
 

Page 22

 
 
倘隨意亂開數刻鏡内可使輪胎重傷 
　　（五）須時時察視輪軸及輪榖圍丸（Bear-ings)有無損壤苟輪軸有損極易傷輪胎且車身亦將受損傷 
（六）不可因僅須小停不關齧合子（Clvtch）但關制動機（Brakes）致車輪在地上拖行 
（七）車上載人載物不可過重至超過輪胎載重極限（Load　Limit） 
（八）開駛不可過快過快則輪胎内外各部摩擦增劇二生熱使橡皮失其彈力（Elasticity）與揉力（Flexibility）致全胎潰換（九）宜時將後輪橡皮胎換至前輪前輪換至後輪最好每行一千英里更換一次（乙種酬） 
[歸德汽車之今昔觀] [  雷生]  
　　歸德今名商邱介豫魯蘇皖四省之間當隴海鐵路未開車前商務興衰均視安徽之毫州爲轉移缘歸德距毫州陸路僅一百二十里歸徳附近之鹿邑夏邑柘城等所産雜榖均由歸徳轉運毫州由水道輸出此出口貨也其進口貨亦由毫轉運歸德漢滬各大商率以毫州爲輸出輸入之樞紐近隴海路由開封至徐州一段開車中間經行歸德由歸德西至開封長途歷二百八十里接隴海汁洛洛潼各段之車東至徐州又與津浦路銜接四通八逹氣象遂煥然一新且汴洛一段鄭州居全國交通之中心點與京漢鐵路一脈相連其關係尤爲偉大以由京漢路可以通京津滬漢寗陜各地東西南北可以聯絡有此優點而歸德之商務遂日益繁盛金融亦遂活潑此歸德今昔不同之點也更有爲歸德商埸之導火線者則爲長途汽車緣歸德出産向以雜糧爲大宗春季之小麥絲繭惟遇豐收之年尙稱繁盛其大宗出口貨如黃豊花生白　芝蔴　等多在秋季由秋至冬陸續輸出貿易額約五百萬兩其他皮行業亦有十餘萬兩徐開津漢各商自以此爲集中地惟由歸德南至毫州東至徐州支路之未建者旣多且瀕淮河上游連年淮水漫溢尤爲交通之障碍商務每因之阻滯近由歸德至毫州及由歸德至徐州均通長途汽車或運貨或載客人人稱便往日之行旅十日始逹者今則一日可至來往之貨物一月可至者今亦三五日或一二日可至旣免風雨霉爛大受虧折又免曠時廢日重受市價漲落之苦且汽車路之築成者多半借手於災民以工代賑臨淮災民亦實受其惠此彰可考者况歸德距徐州甚近隴海路之築成者由徐州而西已有四五十英里此路直逹海州爲出海之口大陸與海道銜接商務之盛更不言可知且徐州至清江一段鐵路雖未成而汽車現已着着進行將來成立以後則可與瓜清汽車路一氣呵成尤爲便捷河南之農産豐年旣可輸出設有兇荒輸入亦易所望熱心築路之人進行不懈俾汽車與隴海津浦京漢各大幹路相輔而行則交通之利益更匪可言宣矣（乙種酬） 
汽車消息 
[上海將組織汽車業公會　] [  　嵩生]  
　　　　　　　上海自去歲汽車展覧會閉幕後熱心汽車事業者卽有執行部之組織頃聞該執行部擬仿歐美汽車業公會組織上海汽車業公會以發展上海汽車事業主持最烈力爲祥茂洋行大班C·K·　Burkill及執行部書記J·J·Keegan兩君余謂該會若能早日成立組織完善則上海之汽車輛數將有加無已而對於汽車肇禍一端亦定有良法以免除也 
[修改中華全國道路建設協會章程草案] [  嵩生] 　　　　 
　　第一條　定名　本會定名爲中華全國道路建設協會　　第二條　宗旨　本會之宗旨專謀全國道路之早日建設完成其事務範圍如下（一）鼓吹提倡 
（二）實地測繪 
（三）代爲籌募資本 
（四）介紹專門人才 
（五）受理建設道路各問題之諮詢 
　　第三條　會員　會員不論國内外男女個人或團體凡贊同本會宗旨經本會會員介紹皆得入會 
會員之區别如下 
（一）普通會員　　常年會費一元 
（二）特别會員　　常年會費五元 
（三）贊助會員　　常年會費十元 
（四）贊成會員　　常年會費二十元 
（五）維持會員　　常年會費五十元 
（六）名譽會員　　常年會費百元以上者 
　　第四條　義務與權利 
（一）會員有捐幕會費及介紹會員之義務（二）會員有始終維持贊助本會一切進行之義務 
（三）會員有發起組織關於發展建設道路一切事業及治路養路之必需機關（如道路儲蓄銀行與長途汽車公司及汽車工廠等類）惟協會與各分會只負提倡贊助之責任不得以會名會費投入任何營業股本免蹈藉公漁利之積弊 
（四）會員有選舉權及被選舉權 
（五）會員對於建設道路確有專門　騐者得由本會介紹出任工程要職 
（六）會中職員會員對於建設道路進行事宜有成續卓著者得由協會呈請政府獎勵表揚之特捐巨欵者亦然 
　　第五條　年會及臨時會　本會於春季籌備開年會一次其開會地點由執行董事會議决之 
　　本會得依執行董事會之議决或會員五十人之書面請求得開臨時會 
　　第六條　董事會　開年會前本協會應通信散居本外埠之全國各會員復函舉出董事百人組織董事會指定其中十五人爲執行董事會並由執行董事會互選會長一人副會長二人書記一人會計一人 
　　本會經執行董事會之議决得設委辦會本會經大會或執行董事會之議决得舉名譽會長副會長及董事與顧問等 
　　第七條　報告　本會開年會時應報告一年内之經過情形外埠不能到會之會員得於本會月刋中詳察之 
　　第八條　分會　各處組織分會時須遵本會所訂分會之組織大綱方可承認　　第九條　附則　本章程如有未盡事宜得由執行董事會或會員五人以上之附署提出修改之 
[問答] 　 
　　嚴自立問　搖動汽車引擎時每因將電火桿Spark　Lever位置過高而致引擎向反對方向運轉其故安在乞高明見示 
冰若問　近來汽車英美德法意均有到貨而牌子多至數十種選購極難究竟出品孰佳某項牌子可靠請高明詳細指示即於本增刋發表爲感 
 
 

Page 23

 
 
   
 
 

Page 24

 
 
常識 
（一）投稿本增刋者共料料除衛生法制道總經清四項外增敎育科學宗敎市政雜錄問答六項其譜涉攻盱個人者恕不登載 
（一）投稿者篇未須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬省投搞時須署名蓋章於標題下（但署名不蓋章以不願取酬論）如登載一月後無人指摘其轉錄他篇者至隔月一日（陽曆）即可向本館取酬其領酬時之署名蓋章須與投稿時同 
（一）問答一項專爲審閱本增刋諸君實有疑義　便討論起見當擇要登載恕無報酬 
（一）投稿者如不願取酬或不願將所署之名發表者請於原稿註明附函恕不作答 
（一）投稿登載時本增刋得酌景增　其句字（一）投稿不登載者原稿恕不發還 
常評 
[不再預聞政治] [  覺]  
　　預聞政治本非武人分内之事特以洪憲帝夢求助武人遂致開此惡例至今日而内閣之命運操於武人之手又進而元首之命運亦操於武人之手長此不變國其有寗日耶 
　　東方通信社記張使對於美公使之談話謂統一之業果成則余當立刻掛冠下野不再預聞政治敢於此席上謹誓於内外人之前果通信社所載而不虚者此言何等光明我國民當敬誌之不忘且願各友帮亦共誌之不忘 
　　我國民以爲今日中國之不易統一者正由武人之酷好預聞政治耳若必待統一之業旣成而武人始不再與聞政治則我國深恐永無統一之期而武人亦恐永無不預聞政治之日非我國民之所願聞也武人而果有悔心也莫如及早掛冠下野而立不預聞政治張使誠能身先爲倡則其他武人必當人人感動接踵而起亦不患統一之業不成矣此千秋不朽之盛業張使何不勉爲之 
衛生 
[各種飲料之比較] [  丁從道]  
　　飲料之於衛生固頗有關係然不深事研究竊恐益未見面害即隨之矣茲將各種飲料分别言之留心衛生者當知有所選擇焉 
（一）咖啡　世人皆知咖啡爲飲料中之上品實則咖啡中含Caffeine係有機化學中之屬鹼性物西名Alkaloid此質刺激神經較諸茶素Theism倍之又倍如在晚間飲服一滴咖啡之精可使人終夜失眠頭眩心跳神經衰弱等症或因之而發生故少飲確助消化多飲則有害神經 
（二）茶　吾國人素喜飲茶實則茶葉中含有茶素名Theism並單寗酸即Tannic　Acid此二種成分一入胃腸即起化學作用有碍消化且刺激神經故少飲則有益多飲則反覺有害身體也 
（三）因世頓包世頓　西名Instant　Postum係現代用科學方法製成之飲料其中毫無Caffeine與Theism之有害機體而香味酷似咖啡飯後服之能助消化爲二十世紀飲料中之最上品 
（四）清淡水　清淡水者無論其爲蒸溜水沙濾水或已沸水此外如含有鑛質之泉水等即Tansan皆已殺菌之水且潤腸胃能治便秘西人於每晨起身時飲沙濾水一小瓶是以少患便秘症且飲此水能蕩滌腸胃排洩血毒减少皮膚病症神經不受刺激爲飲料中之天然妙品惟近膳時不可多飲此水蓋此水一入胃中即將胃液中之Hcl溶化有礙消化開能使身體發胖不可不愼也（乙種酬） 
道德 
[戒悲觀] [  仲清]  
　　我觀今日各界之人對於無論何事往往不肯從切實方面着想但發出種種牢騷慨嘆之音調我以爲此種悲觀態度非但不利於已且對於社會國家亦均有害也 
　　（甲）對於自已之害　我人作事無論遇何困難總须竭我精神以戰勝之打破之然後方見進步如稍遇挫折不知思索推考以謀進行之方但抱悲觀之態度付萬事於一嘆於是暮氣重重志氣全消欲求其進步也難矣且抱悲觀之人其心境每多憂鬰毫無快樂之態因之生理上受其害者亦復不淺諺云憂能喪人斯言誠不謬也 
（乙）對於社會國家之害　社會與國家者人民之集合體也故社會之好壤國家之盛衰興亡均爲人民之責任若因社會腐敗國勢之衰弱而抱悲觀之態度試問悲觀態度是否可以改良社會是否可以挽救國家耶故人民之悲觀態度爲社會國家之大患也 
悲觀之害旣如上述故我勸世人有則改之無則加勉對於社會國家當竭我眞摰之精神力求其改良挽救之方則社會之良好國家之强盛可計日而待矣（乙種酬） 
經濟 
[養峰與春花之利害談] [  青雲]  
　　養蜂爲農事副業比之育蠶養雞手續簡易而獲利又厚此固世所共曉也然吾鄕農夫每慮爲有害春共不敢嘗試雖屢經地方人士之提倡至今仍未普及坐失厚利誠可惜也今以蜂學家對於此問題之言論介紹如下以解衆惑 
　　世人每以爲養蜂有害春共此等似是而非之論調初聽之却似有理然細考之非但無害並且有利蓋植物之媒介物有二曰風曰蟲風媒介之植物無需科蟲所以花中蜜液亦無有蟲媒介之植物則不然必以蟲爲媒介方可結實惟其欲引致蟲類爲之媒介所以生此蜜液以爲媒介物之酬勞即使不爲蟲類所吸取亦必爲日光所炙乾於花之本身仍無絲毫損益且蜂類昆蟲何止千萬人養之蜜蜂固可拒絕其如蜂類昆蟲仍在吸取蜜液何然而年年春花却不因此少穫此理亦可明矣所以兩全其美莫養蜂若也（乙種酬） 
 
[中國人腦海裏底思想和目的汪逸庵]  
法制 
[領土變更主權的方式] [  養氣]  
　　一割讓　領土變更主權的方式此箠種爲最多凡經一次戰爭的結果戰敗國割讓領土於戰勝國是議和時一種重要條件但割讓與占領不同戰勝國用兵力奪對敵國的地方不待對方承認者是爲占領戰勝國占領對敵國的地方或雖未占領其地而對敵國以無力再戰承認以某地方割與戰勝國爲議和之一條件且以條約的形式出之者是爲割讓申言之占領未經戰敗國讓與主權尙有爭論之時機割讓已由戰敗國承認主權移轉無復返悔之餘地歷史上以割讓變更領土主權者例證甚多無庸枚舉 
二買賣　甲國因某種原因以其領土結約出賣於乙國如德人於一八九九年以一千六百八十萬馬克買改西班牙之加羅林Caroline馬利亞那Marianne諸島美人於一八０三年以一千五百萬元買改法國之路易西安那Louisiana一八一九年以五百萬元買改西班牙之佛羅里逹Florida一八六七年以七百萬元買收俄之阿拉斯加Alaska是也但亦有以占領之性質而更取買賣之形式者如美占西班牙之菲律賓而償以五百萬鎊之代價占墨西哥之加利福尼亞等地而償以七百萬元之代價是 
三交換　甲乙兩國以同意互換其領土如一七一八年蕯瓦Savoy國以西西里Sicliy島與奥大利交換撒丁Sardinia一八七五年俄以千島羣島與日本交換庫頁一八九九年德以東加Tonga羣島與英人交換薩摩亞Samoa之主權是也 
四贈與　卽甲國以好意贈土地於乙國此有種種原因有爲增進睦誼者如一六六二年葡人於英王查理士二世大婚時贈以印度之孟買是也有爲解除紛亂者如一八六三年英人以伊奥尼亞Lonia羣島屢經叛亂乃贈與希臘是也有爲相當之酬報者如一八六０年意大利求法之助成其統一而與以尼斯Nice及薩瓦Savoy是也 
五同意合並　甲國願以土地合並於乙國而乙國承受之如一五０四年加斯德臘Castile女王以與亞拉岡Aragon王結婚而宣告兩國合並一八四五年得撒Texao旣建共和政府復請合並於美是也若日本之於朝鮮亦戴同意合並之假而具者此等國經合並後一方之主權卽消滅 
六代管　國際上委任代管如此次歐戰後由國際聯盟以土耳其在亞洲之領土委任英法諸國代管以德國在太平洋及非洲之領土委任英日與英法比等國代管是也以代管之性質論本非與以領土權然由歷史上之觀察始爲代管繼成領土者其例甚多如一八七八年柏林條約以赫塞橾維那Herzegovina波斯尼亞Bosnia委奥代管而一九０八年奥即宣言合並以塞浦路斯Cyprus島委英代管而歐戰期内英卽宣言爲英領又如非洲之孔戈Congo本由英法德荷葡諸國共同委比利時代管而一九０七年比卽實行合並皆其例也 
七永久租借　租借有限期者有長期者限期租借以理論言並不移轉領土權然届期之按約歸還與否實仍視國際間有無正義而定若長期租借卽無異於割讓如一八一九年英人向柔佛以現金六萬元年金二萬四千元永租新加坡一九０三年美人向巴拿馬以現金一千萬元及後此九年中每年納金二十五萬元永租運河兩崖地是也中國以澳門租借葡人居住至一八八七年立約許其永遠管理亦屬此種（乙種酬） 
科學 
[昆蟲爲人類之仇敵] [  季笠]  
　　何偉爾博士D.Ｌ.O.Howard美國科學進步社之會長也近在某次集會中發表一有趣味面具啓迪性之演講頗有介紹價值茲特摘譯之如下 
　　博士云∶吾人下次戰爭將非人類間之互關而爲人類與昆蟲世界之激戰昆蟲居無脊動物The　Articulata之上級正似人類爲椎脊動物The　Vertebuata首然彼等本能之進化已逹最高點亦與人類理性之發展相同吾人殊不能誇言吾等理性足以戰勝生存的竸爭換言之在某種情形下吾人之仇敵「昆蟲」驅殺吾人而佔有吾等籍以養活之土地焉 
　　昆蟲爲吾人之大敵今日吾人尙有不完全承認者卽生物學家亦有不以爲是者雖然事實俱在不難引證以確吾說試觀農業上遭重大之損失常由昆蟲需要吾等田産物品强迫吾等分讓之所致吾人生命之傷失亦直接或間接緣於昆蟲携來各種疾病之故此均顯而易見者此外隠藏之害更不勝記述 
　　所幸今日學子已有多人覺悟知與昆蟲宣戰已不可緩各國政府對於此樣工作較十餘年前已增加信任此種運動將成爲全世界的試就美國而言每州皆有經練學者之工作及攷查隊聯邦政府雇四百餘名受過訓練人員備有八十餘所田野試驗室分怖全國由此可知吾人已開始承認昆蟲爲吾人最重要的天然敵人防禦攻擊動作亦已開始進行矣 
　　此種事業發端之初吾人必須深究昆蟲生理學與極細瑣之昆蟲解剖學吾人必須獲得關於各種昆蟲單獨發逹之最完全的知識吾人必須研究昆蟲行爲的狀態吾人必須考察自然界管轄中之雜複學識如天象學氣候學植物學植物生理學以及其他等等總之吾人必須建立寛宏根基苟再持之以忍耐假之以時日則空前之發見不難期也 
　　吾國科學尚在幼稚時代此種重要問題當然少有注意者惟去歳江蘇省亦有昆蟲局之設立聘請美國吳偉士博士Professor　C.Woodworth主任其事雖只限於農業上的救濟爲局部的然不失爲吾國之創舉深盼有志學者繼江蘇昆蟲局之後以與吾人之仇敵-昆蟲-奮鬭爲吾民造幸福（乙種酬） 
 
