# 1892 - 341 - 4907058

 

Page 1

 
 
[勸募山左汴梁急振啟] [  申報館協振所同人拜手]  
　　前者順直洪水洚洞爲災猝不及防以致生靈塗炭敝協振所已印成捐册附報分呈樂善諸君兹又屢接山東河南急電告災咸稱河水決隄平地化爲澤國小民顚沛更甚於前噫胡天之不佑斯民至於此極耶所望諸君子之接到敝所捐啟者時艱篙目大發慈悲見義勇爲當仁不讓急分家量以拯哀鴻庶幾災民之不死於水中者猶得藉　栗仁漿以延殘喘實敝同人所望雲九叩者爾 
[新印通商約章纂要告成] [  圖書集成局代啟]  
　　是書將道光季年通商而後與各國所定約章及交涉成案剛繁就簡别類分門羅羅清疎者不可不讀之書也兹巳由本局印成分裝四册每部碼洋八角諸君子有以先覩爲快者請移玉棋盤街平和里黄　記及各書坊購取可也 
[大洋海大西洋海印度海北冰海南冰海考]  
　　四大洲之外皆海也汪洋無際界畫難分然合言之則一分言之則五攷海之最廣者曰大洋海由亞之東抵南北亞墨利加之西卽中國之東洋大海泰西人因其無風浪謂之太平洋海面之廣約三四萬里其次曰大西洋海曰印度海大西洋海由歐羅巴阿非利加之西至南北亞墨利加之東廣處約萬四千里狹處不及萬里印度海北至亞細亞東至澳大利亞西至阿非利加因由適中之印度一土而南望故謂之印度海卽中國之南洋曁所傳之小西洋廣約一萬六千里推而至於南北極之下則曰北冰海南冰海霜雪凝結堅冰不解其道里之闊狹長短皆不可知此其大略也蓋地球以周天度數經緯縱横畫之每一周得三百六十度每一度得中國之二百五十里海得十分之六有奇土不及十分之四故卽寰宇之大不過四洲其餘盡　島嶼不嫌煩瑣請詳徵之大洋海之附近中國者止有日本琉球爲東洋二國以外數萬里島嶼林立不能詳悉其名泰西人近以西教遊歴其地多有信之者因以教事爲名共分三類一曰會羣島言其入西教之會也島之大者爲阿他害地附近諸島皆以此爲綱領又有阿歪希者亦大島屬島甚多一曰友羣島言與西教爲友也有加羅林者屬島最多内有一族頗通藝術一曰賊羣島言非善類也多爲西班牙所據西人以洋教誘勸之士人不肯從交閧不已此外海島尚多其最遠者爲三維斯島在中國之東一萬六千餘里其南則有澳大利亞於諸島爲最大在東南洋之間泰西人謂之第五大洲附近有地閩島皆爲英國屬地再東則有搦日倫敦兩島蓋已環繞地球之半而大洋海之所以稱最廣也大西洋海介歐　巴兩非利加南北亞墨利加之間歐羅巴於四洲爲最小其地長八千里廣一萬二千里東連亞細亞裏海西距大西洋海海水由西北灣環注入大地曰波羅的海轉注東北分兩　約三四千里波羅的海之南海水由正西注入大地曰地中海由西而東約七千餘里再分小汊注東北成巨浸曰墨海皆大西洋海之分注洲内分國十有六峨羅斯荷蘭佛郎西英吉利等皆在其中洲外島嶼有冰洲島發緑島英國三島亞索利數島俱在大西洋海阿非利加在亞細亞之西南南北一萬六千里南界紅海及印度海西接大西洋海地當赤道炎縞殊甚洲外島嶼如桑多美島三逹厄勒島北林西卑島緑頭山羣島皆在大西洋海亞墨利加與東土不相聯絡内分南北兩土中祗一線相連地長三萬一千里廣或萬里或百里東至大西洋海西界大洋海蓋以地球而觀亞墨利加居地球之背故大洋海反在西而大西洋海反在東矣其洲東諸島屬西班牙者則有古巴島波羅多黎各島屬英吉利者則有牙負加島巴巴突島巴哈麻羣島百爾慕他羣島安的列斯羣島而安的列斯羣島之中亦有屬佛郎西者二屬荷蘭者七屬嗹者三皆在大西洋海此大西海之所以跨三洲也至印度海萬島環立星羅棋布大者數千里小者數百里或數十里其間榛狂相仍自爲部落其種人統名巫來由又有　爲繞阿武吃者自漢平南越稍通　獻唐宋以後市舶麕聚於粤東之香山澳明永樂朝特遣詔使遍歴番島一時喁喁内嚮如吕宋瓜哇婆羅洲蘇門答臘之屬莫不携孥求覲拜受王封而共球之盛無過於此萬歴後歐羅巴諸國航海東來據各島口岸建立埔頭外洋百物滿載而來鐵艦火輪横行無忌由是印度海爲歐羅巴出入之門而中華多事矣若夫北冰海南冰海雖屬不毛之地亦有鑿鑿可據者按北冰海當亞細亞歐羅巴北亞墨利加三土之極北境環而拱之其形如玦處北黑道之下地氣陰寒夏亦見雪未秋先凍湖水皆冰鹺峨如銀山萬疊至冬則日不曜星不隱人皆蟄伏至夏則長晝不夜海冰皆圻浮水面舟觸之立成虀粉海有大魚類似鯨鯤英吉利荷蘭諸國有釣船數百在此謀生釣魚以取其油與骨獲利頗厚其魚之大者能吞餌牽舟致没重淵莊子所謂北溟有魚其名爲鯤者殆此類歟夫北冰海則人所皆知而南　海則未之前聞初泰西人所繪地球於南極之下註曰南冰海中國見之以爲妄說後據米利堅人雅裨理云此說信而有徵赤道爲日馭正照之地環繞地球之正中中國在赤道之北卽最南濵海之閩廣尚在北黄道内外而較北地之寒已有大不相侔者中國未解地圓之說以爲北方屬水故多寒南方屬火故多熱推至南極之下必有石爍金流　矣豈知日馭所行居地球之中今由閩廣渡海而南水程五六千里至婆羅洲一帶正當赤道之下其地隆冬如内地之初夏然再南而至南黄道限之外其氣漸平節候與中國相倣再西南而至阿非利加之岌朴則巳見霜雪又再西南而至南亞墨利加之鐵耳聶　休勾則已近南黑道而冰雪常封矣若再南卽南冰海寒冽與北冰海等又據　裨理云昔年佛　西英吉利米利堅西班牙四國曾遣舟向南探之近南冰海尚有國土特其廣狹不能詳耳由是觀之南冰海固確然可據者也 
此亦長洲縣拔貢生胡家鼎之作蘇松太道憲聶仲芳觀察拔取超等第二者也原評謂其源源本本非鈔襲　本者　可比觀此則四海本一全地球在握矣窮六合而盡四大不可略見一斑哉格致書院山長天南遯叟王韜附　 
[宏我漢京]  
　　神機營捷字威遠隊帮操慶子餘護車叅領病故所有帮操一缺有管轄全隊訓教操練之責未便懸缺應卽點充經總理營務處開單禀請點派慶邸諭派差委侍衛大門上頭等侍衛色欽布充補已由營務處分　馬步各隊查照矣○禮部爲知照事准國子監咨開正紅旗滿教習連枝繙譯欠通咨本旗另行傳補等因查有八旗官學候補教習廂紅旗漢軍鮑國安佐領下繙譯生員裕昌應行充補相應知照貴旗傳知裕昌限於三日内取具佐領圖片親身赴部騐到以憑咨送國子監官學毋得延悞○吏部爲咨行事所有本年考試現任筆帖式及内務府現任筆帖式並繙譯官譯漢官應行奏派王大臣在貢院門搜檢相應咨取親郡王六部九卿滿漢堂銜開單奏派爲此咨行貴衙 
 
 

Page 2

 
 
門卽　應派搜檢王大臣銜名務於五日内咨送過部以憑開列至咨報後如有出差告假等項事亦卽隨時咨報以便註冩幸勿延漏○上虞備用處爲咨送事准廂藍滿都統咨稱本旗公中佐領安祿病故出缺咨取本處保員送放等因前來查本處三等侍衛固良忠燾二員堪以保送入放本旗公中佐領之缺相應咨送貴固山查照辦理○甘肅沙州營守備丁啟祥奉上憲差委來京公幹於上月廿一日抵京僑寓西河沿連陞各店某日携帶陜甘總督公文並友人監照一紙欲赴各部署投交偶一檢點則已不翼而飛遍尋無蹤丁守戎焦燥萬狀在通衢大巷黏貼賞格如有人送還當酬謝銀兩未悉能完璧歸趙否○京西門頭溝隆順煤窰主人白某因馬某所開煤　近在一處歴年刨挖致將兩界通連赴宛平縣署控告馬某盜挖隆順窰内煤塊蒙派捕役拘傳兩造到案審訊各執一詞飭令兩造挽人調處嗣以調處不明白某復赴都察院攔輿控告當經都憲批交北城傳訊兩次堅執如前碍難擬結現於初七日由城移送刑部經當月官批將白馬二人交北城坊署捕役帶回看收聽候分司提訊○京師有一種婦人購買幼女爲之梳洗俟其長大送往各娼寮業此者名曰養家有老嫗黄李氏徐王氏素作養家同惡相濟現因口角起釁各糾李大王二等拚命格鬥互有損傷因此涉訟北城坊署坊主王君飭役將兩造擊毆諸人一併拘傳到案帶城審訊各執一詞遂移送刑部經當月官交南北獄分收次日呈堂掣分福建司審訊○某夜更魚兩躍有暴客十餘人各持利刃往西交民巷寳豐錢鋪行刼見門緊閉卽以巨石撞擊適間壁有賭周一處諸人尚未分散聞聲出視暴客驚惶東竄至東交民巷某玉器局將門踢開一擁而入搶去衣物玉器甚多本地巡夜弁兵聞警追赶則已蹤跡杳然盜風猖獗如此誠地方之憂也 
[工匠慘斃]  
　　鐵政局設在湖北漢陽府經營締造昕夕不遑所建鐵烟筒高約七八丈本月初旬有匠人七名直上層臺以施其技不意小火爐中炭火飛薄而出燒斷紏繩六匠墮落塵埃致三人立時斃命局員出衣衾棺木殮之三人亦一息奄奄卽渡河送往仁濟醫院調治最險者其一人當紏繩將斷時順手挽住烟筒口鐵板懸諸空際跕跕欲顚幸對面有人用長繩繫之始得徐徐放下 
[八閩集錦]  
　　閩浙總督譚文帥原籍湖南凡梓鄕之在八閩服官者指不勝屈本月初八日由俟仙舫太守爲倡集諸同鄕於湖南會館敦請文帥藉叙鄕情并招大吉祥升二　園妙舞清歌以佐清興文帥不能過却一笑入席清談驩飲欵洽逾恒簉坐者爲糧道陳展堂鹽道龍仁陔督辦機器局孫蘭江督辦保甲局楊晴川四觀察統領長門各軍曹軍門仁祥閩安協王輔之協戎○保甲局標封賭館烟館多至二十餘家照例變價充公以示懲儆現有在籍主事鄭鶴卿主政諸君具禀稅厘總局請以南臺后州鋪某姓賭館捐作冶山吕祖宫香火業已批准歸紳董照管或召租與人○現辦水亭厘務范瑞菴司馬接辦以來未及三月商情愛戴歌頌弗護現經上游調令辦理湯嶺厘務所遺水亭厘務委稅厘總局支應處周刺史傳輝接辦遞遺支應處一差委陳司馬實接辦○福州游勇甚多時届隆冬不免流爲盜賊遂由營務處禀明制憲給貲送回出示曉諭聞若輩之報名入册者已有六百名之多深恐人多擁擠又生事故因復示令於本月初十日截數十二日在南較塲點名如有臨點不到者將名扣除約以十人爲一牌擇同鄕者彚爲一起將來上船時卽照牌上名次派定坐位如有吸烟者須自帶戒烟丸樂戎得臨時藉癮發爲名希圖上岸倘敢不遵許委員解送就近地方官懲辦○俟官縣各鄕紳士禀諸李文卿大令請准開設鄕約局大令允之於本月初六日親赴洪山橋開辦○省垣西門外蓉溪橋爲行人往來所必經之處星霜久歴石漸傾欹遠近行人深爲不便現經紳士陳君倡捐巨欵修建一新工竣後大憲委同知方炳文前往查騐 
[催科滋擾]  
　　厦門信云各州縣上下忙錢糧應在大堂上設櫃開徵聽鄕民自行投納以杜胥吏勒擾等弊閩省泉漳兩府所屬州縣上下忙地丁糧串均由户房書吏承領頒給糧户按串收銀亦由户書訂定銀價派差下鄕坐收名爲包徵包解泉州府安溪同安惠安等屬大略相同而安溪同安糧房差總下鄕徵收滋擾尤甚令人聞而髮指緣户書旣以包徵包解爲事獨攬利權視爲常產凡州縣官莅任卽須進呈點規銀若干否則官卽另點别房書吏點規則視錢糧之多少以爲衡一應報銷墊解均仰仗於户書是以户書益得逕行其志鄕民之被擾者卽欲赴縣呈控亦苦於不能伸雪其尤堪痛恨者糧差下鄕收取錢糧時至少亦有二三十人旣到鄕間卽以富户人家爲公館日用飲食由鄕老輪流供應糧串銀價則視鄕社貧富臨時擬定每兩或折錢三四千至五六千不等又有串條費油硃紙費等名目率以供糧書中飽其在公館時令民間新嫁娘服役左右獻茶侑酒任其調笑糧差顧而樂之始目之爲恭敬否則以爲慢己多方纒擾民不堪命安溪糧房劉姓充當户總以浮收致富家貲十數萬其縱差殃民較他縣爲甚現經合縣紳耆聨名赴道憲衙門呈控蒙批飭查禀覆核辦想上憲爲民除害必能澈底根究甯使一家哭不使一路哭也 
[疊遇風災]  
　　今年自夏徂冬臺灣厦門一帶颱颶爲災已有五次泉州琛户海壇厦門各處帆船往來臺灣南北鹿港笨港等埠遭風失事者共約七八十艘合計本地大小帆船不及二百艘今已壞三分之一商本虧折市面可知初五日臺南又起颱風厦門升旗山又懸風信旗幟節届大雪風伯依然肆虐誠十數年來所僅見也 
[松江走水]  
　　松郡西關外荷葉地金姓所開帽作於本月二十夜五鼓時因孩子小遺取自來火燃點洋油手照誤潑牀褥轉瞬延燒紅光照耀無異天半朝霞時適飛廉氏由西北而來跋扈飛揚不啻爲回祿君作先聲之導幸此地僻在一隅房屋寥落若晨星不致支批節解僅焚去平房三間是夜黄昏時大倉橋某姓烟囱火星亂爆其光熊熊幸卽竭力澆灌得免焚如抑亦險矣 
[廣文丁艱]  
　　松江府學教授汪廣文之封翁於二十一日壽終學署擇於二十三日大殮業巳禀報府轅想須委人代理也 
[戲塲大火續述]  
　　粤東肇慶府屬高要縣金利墟戲塲大火已列前報兹接續信云是處鄉人迎神賽會采烈興高並雇梨園子弟登塲演劇附近男女結隊往觀幾致萬人空巷十一晚二更時候忽見戲塲火發緣戲塲上下皆用葵篷結搆而成一經燃著遂致不可收拾四面火光熊熊塲中人等無路逃生喧譁擾攘不啻海湧潮奔田女焚斃者約計七百餘人慘酷情形足使間者傷心見者流涙屍骸堆積如山類皆爛額焦頭不堪辨認省城愛育善堂一聞消息立卽購辦棺木數百具率帶工人前往收殮查此火係被盜匪所種緣前一月有盜匪多人明火執仗至該鄕行刦鄕人協力追捕拘獲二匪轉解縣署懲辦賽會之前數日盜黨致信鄕人請將所獲之盜釋放否則縱火焚燒鄕人以爲虚聲恫喝置諸不理不料盜匪竟下此毒手以洩其忿是眞目無法紀者矣盜匪兇横若此實爲地方之患有守禦之責者將何以善其後耶又十二日辰刻新城内石亭巷廣協左哨分府衙門口馬房失愼紅光上燭霄漢水龍聞警齊集頃刻救滅僅焚去馬棚一座騄駬驊騮先期走避得免於厄又十四日已時西門外凊安里劉姓家因煮茶遺火積薪中致成燎原之勢幸人手衆多協力救護僅燒去房屋一間鄰里皆得無恙 
[妬姦拔刃]  
　　某甲者江都縣人傭於新廊某公館私一鄰婦年甫二十餘碧玉小家風姿楚楚惟桃花逐水慣引仙郎又與江寍人某乙繾綣情深鴛鴦雙宿形影不離視昔之意中人竟爲眼中釘矣甲知之憤火中燒思得而甘心日懷利刃在乙家左右偵探蹤跡一晚微月矇矓見乙怱怱而出尾隨半里去襄王行雨之臺不及數十武遂以霜鋒剌其背乙大吼一聲負痛倒地甲猶恐其不死正擬抽刀斷喉忽爲途人瞥見執而縛之交地甲看管擬於次日送縣懲辦甫逾一夕乙傷痕已小　不至有性命之憂遂有魯仲連其人爲之排難解紛令甲出洋銀二十元給乙 
 
 

Page 3

 
 
養傷兩敦和好不再興訟諺曰奸近殺誠哉是言也 
[皖垣官報]  
　　直隸候補知縣高維敬辭赴安廬展設電報差委辦羅昌河厘卡通判周澤溥辭委署太湖後部司祝慶恩辭候補巡檢陳桂榮赴壽州提案回在任候補知縣廣德州判祝煥勛到赴京引見回又牌示飭回本任典史茅贊容辭赴太湖查小錢巡檢屠義珩辭瀛　查保甲試用訓導章卿雲委署桐城縣訓導卸署懷遠縣事青陽縣朱壽慈到大挑知縣黄鵬文委發審局副辦卽用知縣陳瑜候補知縣曹敦鉞許崇貴徐致遠何恩煌委發審局學習差楊兆琛辭赴舒廬一帶照料安設電桿差蔡光裕請假三天巡檢楊本幹辭赴皖南牙釐局差遣吏目孫廷勛到赴皖北回新授藩臺德大人壽到知任事寍國府林載亨到指發安徽試用州同杜之杖到湖北人分發安徽試用府經　陳振鴻到江蘇人准補青陽縣朱壽慈辭候補知縣張奎漢知奉委發審局副辦差東流縣典史王乾到并卸署無爲州吏目回典史祖耀知接查小南門城通判札拉蘇銷假署安慶府經廳蕭勳知任事 
[鄂垣官報]  
　　代理督中協謝督右遊擊楊俱禀知督標防赴廣水一帶緝私赴撫署禀知開差赴孝感大挑縣孔繼　奉藩臬憲委武昌府帮審差禀謝候補府經歴吕炳南加捐新海防先儘補用並赴嘉魚催漕赴兩院禀知辭石廷鑾禀見赴兩院禀辭赴監利查案候補巡檢劉承誥奉委稽查前後所營鋪差並銷帮查保護營鋪差署安陸縣典史白瑞生見辭委辦蔡甸釐局候補同知陳世卿解餉來省在直賑案内保補知府後加鹽運使銜禀知謝委辦富池口釐局候補通判劉本樾奉委留辦著委署優缺一次禀謝徐嘉祥見辭赴應山提案前任武昌左衛吳宇名奉糧憲委催江夏縣漕差禀知謝候補從九勾宗誥奉糧憲委赴當陽催漕禀知大挑縣劉震嶽赴黄陂催漕准補襄陽府同知唐華國赴兩院謝准補行知調辦張家灣釐局候補縣羅覲瑞赴兩院禀辭候補典史周學鵷帮查保護營鋪差禀知候補同知方藻奉糧憲委赴天門縣催漕赴兩院禀知禀辭候補主簿范炯奉漢陽府委查漢鎭私錢假銀差禀知漢同知厲奉藩憲善後局委辦漢鎭硝磺局赴兩院禀知委辦蔡甸釐局候補同知陳世卿在直賑案内保補知府後加鹽運使銜禀謝署廣濟陳桂見辭候補縣駱文彩奉臬憲委赴武昌帮同清理積案赴兩院禀知辭候補縣周耀崑奉糧憲委催通城催漕赴兩院禀知 
[雪中失火]  
　　漢口訪事人云本月十七之晚姜風苦雨并作嚴寒至十八晨雨中雜以雪花片片隨風飛舞未幾雨止惟見漫天柳絮盡日飄揚及雪止而又細雨紛紛沾衣欲濕十九晚北風愈緊雪花又從空而降鐘鳴十一下正在爐煨榾柮團坐銜杯忽聞警鑼亂鳴引領望之則東南角萬道紅光高燭天半少焉文武印委各官咸鳴騶戾止見有匪徒乘火刼物者卽喝令拘拿各水龍亦星馳電掣而來盡力灌救至鐘鳴兩下祝融氏始息怒而回遥望長空已無復滕六君之蹤蹟矣事後查知火由大水巷河岸焚至永寗巷被災者約共一二百家多屬茅簷蔀屋板廠亦燬數處詢及起火之由無一知者惟瓦礫縱横之際焚焦椽柱副裂有聲有善謔者曰此之謂雪中送炭碧翁翁眞善於體貼人情哉 
[格致書院秋季特課題]  
　　格致書院命題課士例於四季正課之外别於春秋兩季由中西董事禀請南北洋大臣出題考試謂之特課現由兩江總督劉制軍命題三道以試多士其一隨華婆登國有月熟之稻抱朴子南海有九熟之稻昔人又云天竺稻四熟交趾稻再熟今有其種否能行諸内地否齊民要術廣志南方有蟬鳴稻五月熟青芋稻六月熟白漢稻七月熟演繁露又有紅霞米早熟且耐旱其耐水者宜何種近人多種鶯粟利病若何殷區田周稻人諸法久廢水旱之備宜何施而可其二昔扁鵲爲兩人互易心仲景穿胸納赤餅華陀刳腹去積聚在腸胃則湔洗之今其法華人不傳惟西醫頗用其法而不盡得手究竟中西醫理孰長其三上海海口形勢輿圖廣袤城池道里丈尺考第一題論種植辨土宜考古昔所以詳農務重民食而於備水旱爲尤亟第二題論醫學古今攸異中西不同而究其指歸第三題專論上海一隅雖縣志中已詳其大略　今昔異形各有心得在院肄業諸生正不妨引伸其緒而暢言之庶有以上副當軸者之明問焉今自出題之日爲始限至十二月初十日止截逾期不收課卷由自備長短廣狹概無所拘仍交三馬路格致書室一俟彚齊寄呈督憲鑒閱凡列前茅定膺嘉奬諸生各宜勉旃以期於一切實學俱有進益 
[大令赴省]  
　　上海縣黄愛棠大令將赴省垣面呈公務飭差役預備大號官舫停泊大碼頭陸續搬運行李箱寵至前夜二點三刻時命駕出城登舟進發 
[火警餘聞]  
　　南市火警已紀報端兹悉起火之家有一老嫗從樓上奔下樓梯巳斷情急萬分而火已及身頭髮焚燒殆盡不得已由樓窗躍下始得更生 
[失洋復得]  
　　某甲者以行竊爲事有飛簷走壁之技本月廿二日亭午時混入法界睦和里一躍上屋至三十八號門牌撬去屋椽兩根縋入木匠顧姓家適顧姓承辦他人工作正在作塲中照料家中間其無人甲遂得以爲所欲爲將鐵箱撬開竊取洋銀三百十三元仍由原路而上行過屋面十餘間四顧無人聳身躍下緣用力過重洋銀墮落在地散去大半左右隣人聞聲齊集甲不及盡行檢取卽從僻靜處逃逸旁人在地拾洋紛紛擾擾適經租人至上前喝阻令將洋銀交出查點數目祇有洋一百八十三元經向爲庖人之某乙收藏數日亦不報捕失主顧某昨晨投大自鳴鐘　　開單呈報捕頭以乙等旣拾洋元不應隱匿飭包探王榮培將乙及收租人等傳案令將洋一百八十三元交還顧某由顧出洋十元作爲酬勞之費其事始了 
[上海縣署瑣案]  
　　馬順忠因竊取機器織布局樹柴鍾阿二因在局之左近聚賭均由總辦備函送縣請究黄大令飭差將馬鍾逮到訊明笞責荷以巨枷已登諸報簡者也前日差役將馬解請發落至晚大令升堂研訊馬供稱小的係寗波入向來小本營生貪小竊柴已蒙懲責現知悔悟叩乞施恩太令著從寛開釋鍾俟將屋遷移再行帶　核辦○青浦縣屬朱家角民婦周朱氏其夫素患瘋癱臥牀不起生有一子年已弱冠娶張姓女小妹爲妻一對鴛鴦素不和睦今歲七月張氏乘夫患病私自脫逃周朱氏派人找尋杳無蹤影一再探訪始聞人言小妹避　蘇州氏遂駕一葉扁舟至蘇偵探旣又折而至滬川資業已用盡依然消息全無不得已奔至小南門外二十七鋪投河自盡適有縣捕夥楊某　過向氏詢問氏歴訴情由並稱探聞小妹匿在此間楊遂次日帶往訪求豈知小妹走失後卽有著名蟻婦王小二串通婦夫尹阿福藏匿家中適船户夏大奎以内顧乏人欲娶婦小二卽爲之作伐議定身價洋銀一百廿元俟收清卽送歸合卺事在八月二十三日至前日楊偕周朱氏尋至夏處果見小妹在焉問詢顚末夏和盤托出楊卽將一千人先後拘解到縣晚間黄大令升堂研訊周朱氏訴稱小婦人生有一子娶小妹爲室今夏忽失去至前日始由楊在治下二十七鋪夏家尋獲據稱由小二爲媒目下諸人已到求恩訉究并將小妹給小婦人領回管束小妹供稱某日小二招小婦人至治下傭工小婦人信以爲眞隨之到滬卽被匿在伊處旋又送至夏家小二供稱小妹自願再嫁央小婦人爲　所得身價洋銀小婦人現願繳案尹供稱小的在治下操小舟爲業確與小二私識然所作之事小的並不與聞夏供稱小的在治下當渡夫中饋尚虚由小二等爲媒出茶禮洋銀一百二十元娶張小妹爲室當時言明並無糾葛不料現在肇此訟端所有茶禮洋銀願請免追惟求恩宥大令判令將小妹鞭背一百下交周朱氏領回管束尹笞責三百板夏本當責懲今姑從寛著具切結呈案小二交官媒收管限五日内將身價洋銀一百二十元如數繳案 
 
 

Page 4

 
 
轉給周朱氏具領 
[英界公堂瑣案]  
　　一百八十號華捕禀稱昨日小的服拘拿肆行毆擊急喚他捕帮同掩　蘇手持錢　大聲呼喝且持板凳猛擲後得獲住帮兇之胡阿二梁必生凌阿寗張祥祥四人拘至捕房胡梁尚出言無狀今查得有著名賭棍羅瞎子等人開呈姓名連蘇胡梁送案包探唐寳榮禀稱小的查得蘇在聚賭處拿獲其後胡梁凌張至捕房前探望遂得一併拘拿蘇胡梁凌張同供稱小的均在治下當小工鼓腹難謀安敢聚賭實被誤捉尚乞施恩蔡太守判令將蘇枷號一月胡梁各枷號三禮拜凌張各枷號兩禮拜并諭令探捕緝　在逃各賭徒懲辦○陳田江所稱鋪中忽失鈔票洋銀數十元查問出店人陸全祥盛阿和同稱不知如係失竊惟願照賠然已報過捕房不得不解送案下現在願卽罷訟乞免究懲陸盛同供稱陳田江失去鈔票小的等實不知情現願認賠求賜寛究蔡太守諭令交原告領去自行理償○八十四號巡捕禀稱某姓女郎出外購　被流氓張揚生調笑小的因拘張送來張供稱小的與女子同在某處購物互相磕撞並無調笑事情蔡太守飭將張開釋○包探孔阿才禀稱趙氏投捕房報稱被人扭壞門上之鎖竊去綢衣三件兹經小的查獲陸蘭生吊贓送案趙氏訴請領贓陸供稱小的初次犯竊乞免訊懲蔡太守判令管押兩禮拜贓給氏領去○釋義仁十合當胸　堂上頂禮然後喃喃然訴稱僧人有銅香爐一座被陳松華竊去兹由包探查獲人贓請爲給領陳供認行竊叩首若崩角惟求菩薩低眉蔡太守判令管押三禮拜贓給義仁領去○二百八十八號華捕禀稱昨日小的在某處巡邏見唐林林手持布衣三件布單被一條形狀慌張頗爲詫異盤問之下在江灣鎭竊來今特送至案下唐供稱小的係寳山縣人布衣從江灣鄕間竊得蔡太守飭移送寳山縣請馬大老爺就近傳失主認贓究辦○何探陳阿九禀稱小的查得積竊王明近又竊取顧新和等家烟槍今特吊贓送案顧新和等七失主均投案請領失贓王供稱小的癮發難熬不得已而行竊蔡太守判令發捕房管押六月期滿笞責一百板贓給七失主分别認領○包探秦少卿禀稱積竊胡竹品卽胡小坡前者因竊盤記棧之物送請大老爺判令管押一年期滿釋出復　朱熙亭等家金銀對時表氷烟袋眼鏡袋風帽玉器得贓卽質錢使用中有銀表及玉器質劵寄存李胡寳處向之追問李不交出其餘各物均已吊齊今特送案請辦朱及汪仲安徐連順同投案下請將原贓給領胡供稱小的係安徽寍國府旌德縣人連次在治下犯竊已蒙大老爺恩　今復蹈故轍尚求法外施仁李供稱小的與胡生同鄕里被欠錢若干將表玉質劵暫抵刻已由小的贖出轉售與他人玉器尚可以追還表則無從詰究矣蔡太守判令將胡發捕房管押二年期滿遞解回籍不許復來起案之贓給失主各自認領李交人保出著繳玉器銀表如不能繳照值理償○王三毛訴稱小的在某處戲園當守門巡捕徐阿三醉鄕深入圖看白戲喝阻不服反敢逞蠻以致小的身上號衣被伊撕破今特拘案請卽追賠徐供稱小的醉中悞事只乞恩寛蔡太守判罰洋銀二元賠巡捕號衣如果無力照賠則改爲管押一禮拜 
[法捕房瑣事]  
　　跑灘賊李國友前因犯竊經法公堂一再懲辦逐出境外不准逗遛詎李怙惡不悛復於前晚入法租界向小押店内典質所竊衣服爲包探所見將人贓拘獲送押捕房昨晚經謝捕頭訊問李供稱衣服實由虹口地方竊來捕頭著押候解案請究○甲乙兩人同往某烟館吸烟不知因何口角遂致扭毆拍檯擲凳毁物甚多經烟館主出外鳴捕將甲乙等扭送捕房捕頭訊明毁物屬實判押候賠償毁物洋兩元始准釋放○丙丁两人前日在某飯店内用膳因堂倌算錯飯錢二文卽向尋釁以致打破碗盞適巡街華捕至將兩人拘送捕房管押一宵昨晨始得釋故 
　　 
[賢孝獲報湯餅移賑]  
　　接奉王心如仁丈函謹悉貴同事嚴芝盾兄常以其長君不壽無嗣爲憾又嘉其冡媳朱氏能含悲盡孝今四少君一索得男則芝兄旣獲抱孫之喜得以纉承大宗並慰其冡媳賢孝之誠天從人願卽同人亦爲之色喜也今日筵開湯餅自必賓朋滿座躬逢其盛芝兄敬以隆儀助賑交來英洋一百元委解災區願遂含飴覩門庭之樂事資充貸粟拯溝壑之餘生天固默鑒其孝思兄亦善全其主誼孶孶種德靡不欣然韙之焉[  上海北市絲業會館籌賑公所施善昌謹誌]  
[萬年德澤]  
　　謹啟者敝堂因經費不敷建造幸蒙諸君子代募仰荷各大善士貲助迭經登報叩謝鴻施諒邀公鑒兹　茂泰號利亨莊各助洋五十元鄭君芸初助洋三十五元福安合記各助洋四十元恒順泰生和泰悅生棧各助洋三十元甘君翰臣助規銀二十兩古榜山廣誠合各助洋二十五元同泰陳敦厚堂吳君春池各助洋二十元日升元永亨裕和泰祥發源各助十五元利百川義德合才福聨和沈吉成各助十元裕豐恒均泰利興合和祥洪雪溪各五元區聘介合記普源公廣接源劉爾介仴昌正均泰隆元記桓和昌蔡芹生各三元瑞昌和廣泰隆耀記晉泰豐各二元拜領之餘莫名欽感沛恩膏於客邸立功德於人間允宜福獲無疆由是名垂不朽求登報牘用表謝忱[  上海虹口元濟堂拜啟]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[恭迓文旌]  
　　江蘇學政溥大宗師按臨白下定於二十日取齊已錄前報兹聞管帶水雷輪船馬君超羣赴揚迎接約十九日午後可以抵兩首縣接　江甘電音遂飭人知照各學及省垣防營以便排列隊伍菴迓憲舟 
[廣州官報]  
　　藩憲牌示合浦縣知縣缺委試用知縣吳志道署理羅定州州判缺委補用布政司庫大使劉希芝　理東莞縣缺口司巡檢缺委試用從九品周光齊署理歸善縣典史缺委試用巡檢向渥中者理准調欽州沿海司巡檢何元龍飭赴調任 
[上海六馬路仁濟善籌辦順直滬施子英經敢核奬賑捐九月初六至十月十五止清單]  
　　寄芝氏大善士規元二百兩天順祥號交來　鼎珊翁募　良記裕亨同二户各九七平銀十兩鄧石泉劉虎臣二户各二兩張調卿同心氏無名氏慶雲堂六印堂何慶堂六户各一兩不書名劉洋一百元吳稷卿爲母服符病　完愿洋五十元施厚堂洋四十八元施香貽堂洋四十七元一角倍桂軒不書名二户各洋三十元袁姓從九洋二十八元六角再塵徐振培二户各洋二十五元汪崇海堂十六元槐　堂病愈完願洋十二元仙鎭王陶菴翁　愼餘堂良心室主人吳莪生無名氏心蘭堂董棉衣五户各洋十元　母方用九鎔記三户各六元新安無名氏羅華庭王桂亭楊潤生四户各五元潘餘慶堂戴思勉軒郭龍川王瑞生問心齋無名氏無名氏七户各四元凌榮明吳之棟劉發傳　泰森泰源阮貫通五忠堂廠過齊何善軒無名氏無名氏無名氏十二户各三　施詒杳堂二元九角台肥季同泰募青照堂松筠室主隱名氏賢叔四户各二元五角韓老太太求佑康健王氏病愈完愿大來行吳祥泰傅茂昌茂記如不及齊穗春　思善堂蕭　司孫世華董寳　張　庭劉文璋郭逹甫臨　趙長春來消災氏香溪氏來氏來氏無名氏無名氏二十一户各二元　玉氏無名氏二户各一元五角李同泰募餘堂慶餘堂二户各一元二角五分長裕恆盛恆豐全協興當同泰恆泰志成隆潘成各友七位合蘇靜波茅慶甫吳任沈雲林姚坤源孫兆楠曰品之吳琴生梁可文張文學毛利川　　卿熊雲程僧清華吳靜齋鼎盛元吳克三潘少卿程留餘味蘭生樂性子吳養軒將龍軒近讓居淘心宜房竹軒居士寳善堂謙記沈柱記有心無力人不留名新安無名氏無名氏無名氏無名氏無名　存善氏張氏四十七户各洋一元王立甫王廷寳黄德鈞楊浩泉王竹安邵禮西趙煌齋劉道慶張隆昌居易氏怡怡軒樂善軒守讓軒傳金馥堂傅承馥堂十五户各五角傳少簪傅敬業傅採山三户各三角傅一峰傅松筠胡崇禮三户各二角廣東陽山縣募李宸清銀二兩作花洋四元廣平堂花三元陳鹿坪陳端甫陳濟川辛幼芝敦厚堂玉修裳義六户各花洋二元富德書屬　德修議二户各花洋一元應名氏銅洋一元○以上共　規　二百兩九七平銀三十兩合規元三十一兩六錢二分洋六百八十元一角付莊作價七錢三分零五除去印度香港鈔票及啞洋對開洋貼水等合元四百九十四兩八錢四分六厘花洋二十一元原作重十四兩七三六補平七一八五合元十三兩九錢三分一厘銅洋一元作元一錢八分洋銀統共併結規元七百四十兩五錢七分七厘 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
