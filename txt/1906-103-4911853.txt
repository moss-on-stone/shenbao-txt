# 1906 - 103 - 4911853

 

Page 1

 
 
   
 
 

Page 2

 
 
[論英美勸日本握中國警察權之眞相]  
　　警察權爲提挈全國内政之大關鍵。其不能假借於外人也。夫人而知之夫人能言之矣故此事之關係不必論論其說之所由起與英美日三國之眞相。而知當世議論家研究此事之種種理想。其可疑者約有數端試條舉之。 
　　就英美一方面而論者有甲乙丙三說。 
　　甲說謂英美勸日本握中國警察權出於保全中國治安及外人生命財產之眞心。以爲中國近來排外之說日起閙教之案又數起。而中國之警察。又不足以維持地方之安寗秩序。保護外人之生命財產於是有欲以外人管理中國警察之意。而日本又與中國同種。近來又最交好。教育則用日人爲敎習。軍隊則聘日人爲敎師。日人之說。中國必易信從於是又有勸日本管理中國警察之意。不知。亞洲之强歐美諸國所不利。日本自與俄人戰勝後創中日同盟之議歐美各國。卽又鼓吹黄禍之論盛傳於各國報紙一若深恐中日兩國之勢力日張而歐美之權力不能擴張於亞洲者今日人而握有中國警察權也日人苟自爲計則日本之權力必驟膨脹日人苟爲中國計則中國之國勢必漸勃發而亞洲之勢力範圍自然日固此非歐美各國所深忌者乎。其可疑者一乙說謂英美勸日本握中國警察權出於欲有不利中國之意。以爲日本旣管理中國之警察。則中國一切行政權盡歸日本之手而各國亦得援利益均沾之說以要求中國。而冀分潤其利益是英美兩國之意。殆欲藉日本爲首倡以嘗試我中國耳。不知中國卽甚愚蠢。亦不肯以此極重要之主權。拱手以授他人。况民智日漸發。達近日又正力圖保全權利之時。安肯徇日本之請而墮其計乎某東報謂中國警部聘用日人爲顧問之議。猶且排斥拒絶。矧欲提其綱而挈其領誠哉是書豈有日人知此而英美人反昧於情勢而作此。空想也。其可疑者一。 
　　丙說謂英美勸日本握中國警察慒出於欲離間日本之意以爲日本旣强盛中國又議改立憲。整頓一切。又與日本新交好。將來必有礙於歐美之權利。（卽辨甲說之意）故以此運動日本。使與中國交涉又明知中國必不肯允日本又不甘徒手而返於是兩國之感情必傷而聯盟之勢可以解散矣然中國必不允日本之請歐美人旣已見及之則日人知中國之必不肯允而不願以此與中國交涉者亦豈有不見及於此乎。卽萬一日人從英美之請而與中國交涉。則此事旣由英美之嘱託中國亦必知主動力之所在未必首怨日本而與日本之感情有傷日本亦必不强要中國之尤從而與中國之感情有傷。矧英美素與日本友善。諒亦不以此必無成效之詭計。以欺日本而賈中國之怨也。其可疑者三。（未完） 
[照譯法醫生驗明江大令傷痕原單　南昌]  
前次英醫生所騐已故南昌縣江大令屍格外部共錄十三道照會各國駐京公使請卽爲據已紀前報兹將贛撫胡中丞飭南洋派來會議委員陳副戎譯出法醫生騐明江大令傷痕原單照錄如下 
西一千九百零六年三月十號午刻會同船主葛蘭蒂江西臬台余大人南洋委員陳大人等因南昌縣江大令召棠受傷身故同赴南昌署騐看該令係於一號身故已經九日開棺時極少臭味　該屍已着衣服多重由頸至足不見身體因恐拂其家屬之意且據英醫生堅稱身上無傷故未脫衣騐得該屍身長而瘦額顴突出鬚黑髮白以前十餘年所映之相對之實係本人頭部面部俱無傷痕屍體已僵欲仰其頭以便細騐頗不易事傷口係在頸之中間喉頦之上開作扁形約寛三寸直一寸上下之皮肉雖縮而當時割痕直整井非屈曲係用利器所割無疑此器至今未能尋出頸皮上半微凹下半則作半圓皮裏之肌肉裂開頗大内有一孔可以容指週圍血管未斷隱而難見傷口深處之形微斜至喉管而上而喉管未傷於縐處微有白漿其色光亮如水井非膿血　有一第二傷口係直式與第一傷口作縱横而外層混在第一傷口之内適在喉頦之上邊正中處亦係用利器所剌此口亦可容指此外全頸俱完好腦後亦無他異　此二傷係兩次用利器所爲無疑惟是否同時受傷則不能斷　華醫某係該令受傷後數小時往治之者詢以當時情形據云該令受傷之後卽不能說話惟尚能作呼吸之氣所食漿水全由傷口而出血流甚多並無咳嗽以膏藥掩其傷口後黏雞皮於上始不走氣亦能少進飲食　似此情形可斷爲自刎乎不能然頭部面部腦後俱無傷痕亦無相拒之迹頸中創口又極直整左微高而右微低頗似本人自刎之勢則又不斷爲被殺也至於兩傷是否同時按 
 
 
 

Page 3

 
 
　醫上節所言似雖非同時亦相距不多時此傷能致死乎曰可雖創口無膿并非肺管有暗疾而未曾洗凈縫好卽以膏藥敷之不免内面腫潰漸成不治且流血過多元氣早已虧損欲其不死其可得乎法國阿智利兵船二等水師官醫福庚具押（用） 
　　按此法醫生騐單雖與英美醫生騐單稍爲鶻突然云可斷爲自刎乎不能又云頗似本人自刎是則被殺是眞而自刎不過得其疑似而已 
[梁署臬調查敎案及各案卷宗南昌]  
　　鄂臬梁節菴廉訪蒞贛查案及手書條欵已紀前報茲聞廉訪調查各案（一）申請撫台札發此次敎案往來各電及奏咨禀札各件卷宗（一）移請藩台移發銅圓廠出入鑄造數目各帳卷宗（一）移請臬台移發此次教案會議禀札各件卷宗（一）移請洋務局移發新昌棠浦及建昌各敎案卷宗（一）移請稅務局移發收解數目卷宗（一）移請賑捐局移發收解數目卷宗（一）札行南昌縣申送荏港教案卷宗計共七處八案調集查核數日以來杜門不出僅面詢余廉訪一次因廉訪同爲張香帥所器重又爲此次教案先後會議人也又面詢首縣一次因首縣爲地方有司又爲當日在場人也此外大小印委各官及候補人員地方紳士概不接見亦不答拜不回片并不收受酒席等一物廉訪殆名副其實哉（用） 
[奏請查辦江西劣紳北京]  
　　御史吳煦前奏請派員辦理南昌教案已見二十日專電茲又遞一摺略謂此次南昌教案法領事多方要索實皆由劣紳鄒凌瀚運動請將該劣紳嚴查管束等語該摺留中（吕） 
[日本通告開放滿洲商埠]  
　　二十四日東京電云外務省近出文告謂滿洲兵隊現已撤盡安東縣及大東溝兩處定於下月一號開埠奉天省城定於六月一號開埠俟以上三處開埠後除於日本滿洲軍務有碍外外人可前往遊歴惟日政府現尚不任保護之責在至大連灣亦將開作商埠云譯字林報 
[中國自行管理郵政]  
　　二十四日北京電云傳聞管理中國郵政之權將由總稅務司赫德交出歸中國自行辦理譯字林報 
[中國擬改變官制]  
　　二十四日北京電云中國政府將攺訂章程准知府以下各官簡放本省人員在本省任事譯字林報 
[法公使咨照外部定期赴滇]  
　　北京電云駐京法公使定於西歷五月間赴雲南地方攷察商務及鐵路等事已照會外部請飭該省官吏備接待譯大阪每日新聞 
[修律大臣改訂官吏納賄法律]  
　　北京電云修律大臣沈家本現正修訂官吏收受賄賂之法律譯大阪每日緝聞 
[蒙荒將添設官缺北京]  
　　據政府中人云蒙古地方邊防緊要政府曾擬添設官缺迄未實行日前肅邸請訓時　兩宮面諭到蒙後隨時查勘何處最爲荒闊卽可會同該將軍及辦事官員妥議奏請添設官缺並諭但屬蒙界沿路亦須留心踏勘（上） 
[會議整頓吏兵兩部選缺京師]  
　　十六日政府王大臣議及近聞吏兵两部自裁撤書吏後選缺每多錯誤遂至人言嘖嘖若不整頓紊亂伊於胡底應飭各該部堂官督飭認眞稽察並將各項選輪查明另列一表遇有各班缺出互相詳核以免錯亂而維政體（和） 
[電飭嚴拿蒙逆黨羽北京]  
　　日前政府電致綏遠城將軍貽榖云前電悉惟準噶爾逆犯丹丕爾之黨羽賈愷又在伊盟各旗糾衆煽惑請卽飭屬一體嚴拿務獲懲治早絶株根（上） 
[外部照請兇犯交案訊辦北京]  
　　日前外務部照會駐京義使略謂頃據滇督電稱義監工基日鍋鎗斃華人唐延貴一案義領事推諉於義外部審訊院延不交案罰辦等語希飭義領照章訊辦以照公允（吕） 
[法使函請嚴辦盜匪北京]  
　　法使日前函達外部略稱現據涿州敎堂司鐸電稱永德縣屬一帶盜賊頗多敎民常被劫掠并聞該縣邊界某村内近有燒香聚衆情事懇請貴部飭該縣卽速查辦母稍因循致釀巨禍云云（吕） 
[馬賊槍斃日人奉天]  
　　藩陽城時有小股馬賊出没均携有後腔槍械撃人百發百中前有日本看守冰窖之兵因見馬賊放鎗亦還撃之詎馬賊回放一鎗日兵廳聲而倒嗣經軍政署報知交涉局索償卹欵磋商再三給卹三百元了結而翌日城外又有馬賊槍斃日商之事一波甫平一波又起交涉殊覺爲難矣（通） 
[再紀唐學政錫蘇視學情形蘇州]  
　　此次唐宗師調查錫蘇各學均取教員課本講義學生課卷圖稿逐件查閱然後評定敎員之教法學生之程度另記一册以别優劣錫金各學多由紳主持各校均備歡迎曲入門歌以表歡迎之意商校女校並贈畫屏等物留作紀念宗師大加贊賞於其辦理得法者均贈匾額有《九龍擢秀》《聲蜚咫角》等字樣現在蘇垣各學將次閱畢（見昨報）擬於二十五日由蘇啓節用小輪拖帶大約二十六日可以抵滬（望） 
[武備學堂近事兩志蘇州]  
　　護蘇撫以蘇省武備學堂敎習未能得人曾禀商前撫陸春帥函知駐日錢道恂轉商日本政府延訂日本陸軍步兵少佐樗水耕一來蘇充當該堂正教習現在該洋員已於十八日到蘇旋卽入校○護蘇撫又以武備學堂改歸督練公所督率辦理查練兵處章程敎練處總辦本有審訂學堂課程之責惟現充教練處之劉道體乾統帶鹽捕等營正與浙省會辦勦匪事宜誠恐未暇兼顧且該學僅賴提調王令毓江一人主 
 
 

Page 4

 
 
持亦恐思慮未能周密自應派員督辦以資整頓現特札委叅謀處杜道俞派爲該堂督辦月支薪水銀一百兩夫馬銀五十兩（永） 
[開辦法政學堂之禀批蘇州]  
　　蘇省仕學館司道禀辦法政學堂略謂查有仕學館左近道堂民巷房一所係屬新造共計四進内大客廳三間光線可作講堂第四進五樓五底爲員司敎習住處已足敷用若向租賃需房押洋三百元每月租洋二十六元預給三個月計七十八元尚需入宅打掃小費六十二元四角共計洋四百四十元四角一經租定卽可先行開辦至法政敎習查有拔貢舉人胡子清舉人蕭仲祁均湖南人留學日本法政大學早經畢業現在東京譯書其所輯法政粹編前經呈請憲鑒現擬暫聘該二員來蘇敎習以一年爲限如蒙允准卽由電語招令回國計日可到惟堂内堦级講臺大黑板講堂飯廳憩息室棹凳敎習司役住房器具必須早日預購前經詳請需洋四百餘元而房屋租定之後派人看守卽須給發工食合計開辦租屋購器添派司役各項用費擬請憲台先行批給洋一千元撥發到堂應用至常年月支經費係由何欵領放并請一倂核示等語茲奉護蘇撫批云法政學堂房舍建造需時其左近旣有合用民房自應暫行租賃開辦應聘敎習旣有留學日本法政畢業生胡子清蕭仲祁堪爲師範亦卽赶速電招來蘇詳訂課程禀候核奪至所需開辦用費洋一千元及常年月支經費候分飭銅元新舊兩廠暫行分籌濟用云云（永） 
[議還滙豐借款事未决北京]  
　　中國息借匯豐銀行四釐五之金欵現已届二十二期向來係經滬關稅司轉交於磅價不無浮開之處故滬道特禀請江督擬改由上海户部鋃行與匯豐銀行直接交收不經稅司之手當與豐匯銀行商議據該行謂如由部與北京匯豐銀行議定辦法札行到滬自無不可允等語江督遂商之户部户部又轉詢外部謂如此改變辦法於借欵合同有無窒碍是否可行希速向覆而外部堂官丞叅司員等商議數日尚未有所以對云（吕） 
[梁浩如簡放奉錦道原因奉天]  
　　奉錦山海關道現經簡放梁孟亭觀察觀察爲從前美國留學生近充關内外鐵路總辦此次由袁宫保密保　特旨實授斯缺係因收還奉新鐵路袁宫保已與日人議有眉目不久卽須交割以觀察熟習關内外鐵路情形故借資臂助云（内） 
[日本擬派駐奉天總領事北京]  
　　聞日本政府因奉天訂於閏四月開埠决計擬設總領事署簡派駐美大使署頭等參贊萩原守一君充總領事現萩原君奉命日内來華考察商務相於奉天開埠後必見明文矣（閏） 
[尚其亨冶遊實錄]  
　　出洋考察政治大臣尚方伯其亨風流倜儻軺車所蒞花柳生色甫出都門卽召天津名花畱連竟目臨行大犒龜鴇磕頭謝賞者羅跪滿院高唱謝大人賞尚顧而樂之至上海宿迎春坊二巷林寓酣飲三日夜臨别妓泣畱之情話娓娓惜皆蘇州土語尚不盡解轉詢侍女大爲感動攬妓於懷連稱乖乖放心一時滬上花叢傳爲佳話至日本暱一妓曰下田松子神魂顚倒不能自持適各大臣同坐會議公事尚不能忍忽稱我痔瘡發要呀司米了聞者大笑呀司米者日本語休息也又日日與松子謔將松子櫻唇咬破松子大肆嬌嗔尚許以三百元爲購鑽石戒指始罷以上各節現已有人編成小說名曰風流大臣之歷史不日卽將出版矣錄中華報 
[請禁男女合演戲班北京]  
　　御史李灼華以天津一埠現仍有男女合演戲班致傷風化特具摺奏請飭禁奉　旨交巡警部辦理（吕） 
[英敎會定期會議敎育條件]  
　　廿四日倫敦路透電云倫敦敎會監督殷革　以學部大臣擬敎育條例定于西五月十一號在愛彌白脫廳大開會議 
[德將回國]  
　　天津法國新報云德國軍隊統帶官員得爾君已于本月二十日由天津起程回國庽津西人車站送行者甚多 
[日本大阪炸藥廠失事]  
　　廿四日東京電云今晨大阪有炸藥廠三處爆裂失事毁壞衆學堂一處及運貨車一輛 
[日本簡任陸軍副參謀長]  
　　廿四日東京電云日本陸軍少將福島君已簡充副參謀長 
[俄皇力顧邦交]  
　　廿四日倫敦電云俄皇以客斯尼伯　在愛耳其西亞斯會議克　職守將傳諭嘉奬謂俄于摩洛哥並無重大之關係故此次　竭力輔助法國然仍不肯傷德俄之邦交也 
[法籌越南]  
　　廿四日倫敦電云巴黎報章載稱法國陸軍大將伏郎君前至越南查察地方情形見該處防守尚未布置周密頗爲驚　故近特催促　民都大臣　格斯君迅將此事交新立之保國議政會切實　書譯字林報 
[日本西京旅店失愼]  
　　廿五日日本西京電云今早有西式旅店一所失火　客均無恙庽客中有中國游歷者數人 
[那特爾屬境叛酋在逃未獲]  
　　廿五日倫敦電云那特書屬境叛　尚在逃開思特勒森林左近之土酋二人亦不肯襄同緝拿現援兵已奉派前往土兵又重復召集情形頗爲不靖 
[俄籌國債情形]  
　　廿五日倫敦電云俄國國債共計英金八十九兆五十萬磅以五釐起息内有二十兆在俄國本境籌募四十八兆在法國籌募十三兆在英國籌募其餘則在奥大利亞及荷蘭籌募 
[巴黎郵差罷工已靖]  
　　二十四日栢林電云法京巴黎郵差相率罷工之勢現已稍殺 
[德意美三國擬不爲俄籌債]  
　　二十四日栢林電云俄國新　　　二千五百萬法郎克定於本月二十六號在倫敦巴黎比奥瑞士及俄國本境招募　八十九爲一百德美意三國皆不爲之代籌 
[意大利火山失事餘聞]  
　　法報云意大利斐蘇斐俄火山崩裂其勢已息統計是役死者甚多所遭損失亦復不資譯文匯報 
[贈書志謝]  
　　昨承李君叔同由東瀛郵贈第一期音樂小雜志書中闡發聲音之理極爲精闢各歌曲亦哀感頑艷足以陶冶性情欲研究音樂者不可不一瀏覧也又振華堂洋布公所贈以所訂公所規則一册計三十五則遵而守之於振興商業之道殊多裨益合書數語藉志謝忱（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江督奏參武員之措詞南京]  
　　江督奏特叅武職各員請予懲處已奉　旨照辦茲摘錄原摺略謂南洋常備軍第四標第二營管帶易漋礄發排長司書生餉銀被控吳淞砲台總台官陶鼎侵　截曠銀兩請旨一併革職又淞南營遊撃周廣才老邁昏庸擬請休致安徽撫標中軍叅將尹嗣興署淞北營副將南匯營遊撃曹廣榮潛山營守備薛鴻範人地均不相宜擬請一倂開缺叧補等語（永） 
[電告墾地擬引渠灌田北京]  
　　十四日盛京將軍趙次帥電達政府略謂上月承電飭將開墾情形詳細報明曾經咨覆在案嗣因亟思推廣妥籌辦法已在科爾沁右翼圖什業圖旗及達爾罕各旗荒地一律開放招墾已著成效現已派員蒞勘擬仿照大凌河附近引渠灌地之法辦理俟赴美考察農工各員回省卽飭試騐引機灌田庶免旱潦之虞而興農務（上） 
[團丁挑充警察揚州]  
　　運司趙都轉以新舊両城地方遼闊擬將城内團丁改充警兵以資巡緝飭由江甘兩縣宰會同警察袁總辦挑選精壯四十名駐紥舊城義倉分爲晝夜兩班專司巡察舊城各要隘所有原派之巡兵已於本月望日一律調回新城分巡各處（詳） 
[信局禀控卡丁需索寗波]  
　　甬江各信局寄帶各客貨物經過分卡向章呈繳月費現因北門局分卡巡丁凡遇各局寄貨意外需索以致福潤等局赴道署具禀呈控甯道高與卿觀察已准詞批飭甯釐局查明禁止故 
[提訊工藝所勒捐紹興]  
　　蕭山於去歳由前縣主李思澄大令設立工藝所先以在押各犯責令習藝所需經費由縣籌集通詳省憲立案并派龕山鎭紳董汪某管理所中各事茲因彼處鄉民赴省指控汪某藉端勒捐已奉批准札行到紹由府轉飭現署縣主唐大令提集原被質訊嚴行澈究矣（目） 
[禀創樹蓄公司揚州]  
　　郡紳周震見城鄉各處曠地甚多擬糾股創立樹蓄公司爲地方興自然之利昨特禀陳運司趙都轉請究立究旋奉批云該紳因廢園甚多擬立樹蓄公司等因所言多有可採惟禀稱各地及祠宇是否全係官地設立公司有無窒碍現有資本若干招集股本若干如何辦法未據將章程送閱本司無從查核仰候札飭江甘兩縣將所指各地確查詳覆並俟該紳送到辦法章程再行核示（詳） 
[寛免旗人賭博福州]  
　　有鑲藍旗武舉清成者近在提署前嵩山境廟中聚賭警務局周紹書司馬查知卽飭分巡官張幼菴等督帶差兵往拿卽將清成扭獲并擒賭徒數人到局司馬親提訊問後有李炳耀等面求保出並稱該廟如再賭博惟紳等是問司馬姑念其此次初犯姑置寛恕准予保回（其） 
[紀福建會舘火災長沙]  
　　湘省天后宫爲福建同鄉會舘忽於本月十三日夜半十一句鐘甚正殿突然火起延燒後進幸經水龍噴救始得熄滅據聞致火之由因是夜雷電交作樑柱爲電火所觸致肇此禍云（車） 
[趙前光遞解回籍廣州]  
　　大德恒銀樓司事趙前光持刀入述善學堂索債致動學界公憤具禀各轅茲岑督牌示云照得趙前光持刀闖學一案前據臬司禀報已由巡警局訊明按律懲羅驅逐回籍當經批准在案唯趙前光旣非安分之人雖經驅逐難保不在外逗遛誠恐日後與馮啓光藉故尋釁别釀事端應飭將趙前光發交南海縣遞解回籍以示儆戒（茲） 
[緝捕局開辦廈門]  
　　厦門擬辦警察因經費缺乏未能就緒現因匪棍充斥劫案疊見前日興泉永道姚觀察特諭廳尊原司馬先設緝捕東西兩局以資保衛日前已經開辦惟厦門地方遼闊所設兩局不敷緝暴故擬於中路再設一局云（中） 
[拿獲巨盜]  
　　月初崑山長洲二縣交界之外港地方當鋪盜案由飛划副右旗管帶凌秉忠在震澤某鄉緝獲正盜三名當連贓物一併解省（且） 
[搜獲巨匪湖南]  
　　湘省南路一帶時爲匪蹝出没擾害地方曾經省憲通飭各州縣按月會巡以清伏莾聞上月二十八日經永順沅陵等縣會同道標屯弁搜獲巨匪覃加位等多人已等禀詳省憲按律懲辦矣（車） 
[厦門]  
　　厦門自初四日以來每日地震痞棍乃造謡惑衆謂地震須建醮迎神方可保全安寗向各處捐錢索費事被姚觀察訪悉卽出示嚴禁○十六日鳴記洋行豐美輪船開往　叻各洋客棧夥上船爭占鋪位某棧夥突開手槍撃斃二人受傷三人駐防巡營某武弁立卽帶勇彈壓拿獲兇手三四人解廳訊辦（孟） 
[重慶]  
　　省城九門向例用捕役九人司一切命盜案件平日撞詐勒索通盜殃民無所不至現已舉行警察若輩乃唆使盜賊横行竊掠故近日城内賊盜案件迭出如德領事署之門燈被竊英領事署之馬房内被竊日領事署之客堂内被竊嚴重之地尚無忌憚若此其餘可想矣○上海德商某洋行行主附輪來此擬租房屋開設行棧採辦牛羊皮毛等川貨出口并承攬製造局所機器及銅元添配機件各物求 
[揚州]  
　　郡中敎場開烟室之張姓向沈二娘飯館叫菜因收碗口角將菜碗撃傷該館夥太陽穴流血不止適甘泉宋令騶從經過將張姓帶縣訊責收禁諭令官醫妥速調治○甘泉邵伯鎭東河頭天燈桿等處及下河邊至喬墅一帶爲水陸梟匪盤踞遇有過客卽擄去重價勒贖否則置之死地○前湖北藩司厲雲官族弟厲志官向住徐凝門留備井地方十五夜有十數人明火執仗入内肆掠次晨事主報由江都縣陳大令往勘形跡以便緝盜追贓○揚城瓦木各匠近日聽信該會館住持僧眞定播　自十四日起停工三日要求以後每日須加錢二十文計一工已迭加至二百文矣（修）來函 
[振武宗社書記員報告]  
　　本埠張錫蕃來函公發起振武宗社有識之士莫不謂掃除烟毒指顧間事不意振武社組織方成而貪詐者流卽乘機而起行銷戒煙 
 
 

Page 10

 
 
丸藥造立名目無奇不有或稱外國人所製或托留學生所造甚且借重大名刋刻說帖商通振武支社代托分銷朦禀官長准予專利爲鬼爲蜮以售其欺而進口嗎啡雖日增一日尚不够　輩之用嗚呼不戒烟不過吸煙之氣戒烟乃生呑嗎啡連汁入腹是反不如不戒之爲俞就所聞而言之近日戒烟之人遵振武社用鵝郎草戒絶者固屬不少而受若輩戒烟丸藥之害者實居多數雖非我公意料所及然亦我公之憂也我公其挽救之（後畧）○金匱振武支社來函自鴉片流毒以來我國之入黑籍而爲廢人者幾居其半國家亦從而不振貴社發起四方響應風起雲從不能喻茲神速而貴社并將戒烟　草繪圖具說隨報分送務期同胞早離黑海（中畧）敞鎭僻處鄉間自開辦敬業商會之後邀請學界沈葆三陳献可華明村諸君開會演說剴切勸戒已得數十人簽名本支社誠恐立志不堅久又復吸爲將諸名氏抄乞登報俾諸君知名已宣布不敢再犯名錄於後沈葆三陳献可過培之過純之過蓉芬陳葆樹程海秋程佐庭陳展成喬頌遐陳子英胡鳳山周仲秀周麗卿陳翔安華蘭輝尤沛然俞福均范韻秋過平治華玉亭華純臣尤序堂華桂椿徐述祖華明村丁绍虞張子登楊麗秋尤芝田徐世達賈椿同沈亦香華逸齋范縉紳華心農單達卿喬儀廷孫仲州胡伯賢○揚州袁錫純函云敞地風氣未開吸煙之人不可勝數敝族被其害者不少言之滋愧鍚純嘗力勸親友以戒絶爲無上策而親友無一信者靈草圖說請寄若干以便分送親友愈多愈妙鍚纯願爲許子焉（後畧）○漂陽胡普潤宋錦棠揚延卿揚仲堂方鍚卿余康全余良友汪鵬青潘仁發陳縉卿方瑞昌吳國華施芝生來函貴社　起以來支社雲興隨處　戒已有成效斯亦可謂不負二公一片婆心矣近閱報章如鵝郎草之不費分文而能脫離苦海得非天之欲我中國興起乎惟圖說除隨報分送外不知有餘否惠寄數張以便採擷（後畧） 
　　今日尚有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[示禁敎演拳棒長沙]  
　　湘省寗鄉縣近有匪徒在該縣設廠授徒敎演拳棒煽惑鄉愚經縣主飭差拿獲梁姓一名解省究辦尚有頭目兩人聞風逃逸現經長沙庥出示嚴禁略謂照得教演拳棒以及隨同學習罪分流徒保甲不行查拿坊店容留不報均　滿杖定例嚴明前此徵義堂近日義　圑各匪莫不藉茲而　茲訪聞有等不法痞徒設廠傅徒演拳弄棒等情亟應嚴行查禁云云（車） 
[拐匪迭見湖北]  
　　武漢近日鳴鑼找尋孩童婢女之事層見迭出日前漢陽縣破獲一案在燈草船上搜出大小男婦十餘口均將餓斃據稱由宜昌來者爲最多已由地方官將拐匪暫押一面電知宜昌府飭查被拐之家來漢認領再行核辦（公） 
[續中國公學姚烈士絶命書]  
有此五端然則凡爲中國士爲中國人者其必宜萬衆一心維持我公學成　扶助我公學發達不待再計决矣且我同志等組織此公學之苦衷亦有可爲四寓萬同胞一白者人情所最畏者禍耳當客崴初歸國時蜚語四起留學生居海上者惧有　　不保之虞我同志爲興學故弗顧也人情所最思念者室家耳誰無父母誰無妻子客嵗歸國之同學皆歸家一探問而我同志爲興學故旅居滬上無一　者人　所最不忍犠牲者學問耳而我同志之留學也又多半官費且多塞家自費不能　學一不　渡勢必至于官費裁撤而我同志等爲興學故置裁撤官費而不恤是不惟　　目下之學問並將來學問亦犠牲之矣人情所最嗜好而終日營營者　耳利耳而我同忠　之組　此公學也以大公無我之心行共和之法而各同志又皆担任義務　何有利何有乎而我同志等所以一切不顧勞勞于此公學者誠以此公學甚重大欲以我輩之一腔熱誠俾海内熱心之仁人君子憐而維持我公學成立扶助我公學發達耳乃自關辦以來學生已二百餘共集十三省人矣學科雜未十分完善然非中國他學堂之所能及此則我之所敢斷言者也而海内熱心賛助者除鄭京卿　胥等　人外　寥寥求助于敢庵無效求助于官府無效求助于紳商學界又無效非獨無效且有　視我公學誹謗我公學破壞我公學者我同志等雖拮据號呼然權輕力薄雜動惡聞　無米之炊巧婦不能中國公學之前途眞不堪設想矣嵯夫嵯夫豈我　之誠心未足以感人耶豈我中國之人心盡死耶不然何旦關係重大如我中國公學者　賛成者少而反對者多也我性　急我誠不忍坐待我公學破壞後致列强以我中國人爲絶無血性之國民因而剖分我土地澌滅我同胞而親見此慘狀也故蹈江而死以謝我無才無識無　無勇不能扶持公學之罪夫我生旣無所補即我死亦不足惜我願我死之後君等勿復念我而但念我中國公學我願我諸同學皆曰無才無學無勇無識如某某者其臨死之言可哀也而竭力求學以備中國前途之用我願我諸同學事皆曰無才無學無勇無　如某某者其臨死之言可哀也而振起精神蓋心擴張無輕灰心無争意見于各事件不完者補之不良者改之務使我中國公學爲中國第一學堂爲世界第一學堂而後已我願我四萬萬同胞中之官之　之兵之士之農之工之商皆曰無學無　無才無勇如某某者其臨死之言可哀也而貴者施其　富者施其財智者施其學問籌畫以共維持扶助我中國公學卽向來之仇親我公學诽谤我公學破壞我公學者我亦願共哀我臨死之言翻然改悔將仇視誹謗破壞公學之心監移於我旣死之一傷心人之身則我雖死之日猶生之年禺嗟嗟碧海無邊未　　弘　血白人入室　暝伍胥之眸我死後如有知也願此一點　魂與中國公學共不朽 
[中歷一月十一日燈下書]  
　　嗚呼死生亦大矣烈士爲公學危險故至捐其　質貴之生命以殉之我初後死者將何以繼烈士志耶然吾聞我同學中尚有謂公學平安烈士死非其時者嗚呼是未悉公學之内容故不免欺烈士爲輕生耳按公學諸同志爲竭力整齊規模完善學科故每日除火食外約須金二千餘元而本公學目下所存之欵值數千耳後無外援者數月後必不支　臨渴掘并智者不爲然則烈士之死豈得已哉　得已　嗚呼賈傳痛哭在漢文大平之時千古大傷心人類如斯耳而况我公學地位之危險果有如烈士遺書所云云者乎此我所以　　　未竟而不禁涙涔涔下　　　玉搏沙氏哭誌 
[滬城官事]  
　　金山縣蔣大令瑞清昨日因公抵申到道禀見○前支放營餉委員彭峨山明府住北市同福棧准補江西瑞州府知府陸太守長佑江南候補巡檢王叅軍襄昨均因公到道禀見○製造局會辦方芑南觀察昨晚乘太古金陵輪船赴寗○日本畱學生蘇鵬係湖南新化人現　同學諸生棺水回籍過滬寓泰安棧昨至道轅禀見○滬軍管統領龍葆珊鎭軍因患目疾昨赴道轅請假數天○南匯縣李紫璈大令昨至縣署辭行回任○西局委員謝建侯二尹北新涇局員楊聘侯二尹昨均到縣禀見（合） 
[賀婚專使之譯員由滬起程]  
　　字林報云出使英國大臣汪星使已奉朝命簡充道賀西班牙王與英國白丁堡伊挪公主大婚專使總稅務司赫德已派海關西員彌客立納君前往西班牙京城充汪大臣之譯員將於後日趁印度皇后船由滬起程 
[營口俄領事由申前赴新任]  
　　文匯報云駐紥營口俄領事葛羅思定于今晚趁輪前往接受新任 
[新蘇撫拜客]  
　　蘇撫陳筱　前日命駕入城分赴各署投剌詣道轅時道憲飭丁擋駕筱帥因欲詢問要公經瑞觀察迓人茗談良久而别（事） 
[新蘇撫定期閱看製造廠]  
　　製造局總辦魏觀察昨晨至老洋務局禀見新撫陳中丞請閱各廠中丞定於二十七日查閱並至砲隊營閱操（寳） 
[新蘇撫行轅紀事]  
　　昨晨陳筱帥傳見關道瑞觀察等　官後卽飭預備小火輪由差弁乘坐赴蘇傳諭長元吳三道縣准期二十七由滬起節二十九接印卽著預備一切十下鐘駐滬各國領事帶同譯員到轅拜謁筱帥迎迓入内欵以西式茶點暢談而别旁晚由本埠官塲在虹口曹家花園設筵公宴六點半鐘偕道憲瑞觀察等乘馬車同往聞今晨答拜駐滬各國領事（當） 
[製造局總辦易員]  
　　南北洋大臣會委來滬考察製造局利奬之張楚寳觀察現奉周玉帥電飭接辦製造局總辦事宜故聞魏觀察有將次交卸之說（璧） 
[函請預撥濬浦經費]  
　　前日稅司好君以濬浦工程開辦在卽需用經費無著故致函滬道瑞觀察請撥銀二千兩洋一千五百元以便雜用又以開浦之洋工程司奈格君亦已到申應請先撥銀一千兩俾資日用等情瑞觀察准卽撥給矣（事） 
[道憲定期發欵]  
　　道轅給發各欵向無一定日期近由瑞觀察酌定日期照錄如下　初五日發崇正梅溪龍門各學堂牛痘局庇寒所吳淞防疫局清節堂普育堂仁濟堂正副律法官及文案巡船費洋水巡等　初十日發洋務局英法公堂費道轅護勇本署辦公事人員　十五日發洋務差遣關道兩科捐廉各項　二十日發營餉等項警察局費　二十五日巡防各局會捕局水利局會丈局　三十日發雜欵補遺（宜） 
[重申嚴禁]  
　　滬道瑞觀察自　任後查得城厢内外大小各 
 
 

Page 18

 
 
街居民鋪户每將衣服凉晒當街殊爲惡習當經出示並諭縣局一體禁止茲因日久玩生仍有沿街晒衣情事故於昨日嚴行出示禁止並諭警察各員責令巡士隨時查阻（嚴） 
[造屋領照新章]  
　　總工程局以城内沿街各處翻造房屋雖由巡士地甲禀報各警局飭令收讓並未給予執照現照馬路工程局章程凡造屋須於未動工時先行報局丈明應讓若干給照圍笆方准開工城外二十三七鋪等處亦應一律照辦故函致縣尊汪大令出示曉諭並照會各警局轉飭巡長巡士格外留心如果未有執照以違章諭各地甲見有將次造屋者亦須報局母許漏悮云（宜） 
[不准换製巡士衣帽]  
　　警察總辦汪瑶庭大令日前以警察頭批巡長巡士所穿冬夏衣帽破碎不堪具禀道轅撥欵换製奉瑞觀察批謂查警察定章巡士號衣應俟兩年期滿方可製换今甫一年何致破壤不堪具冬季號帽尚可延至九月應用不妨稍遲再製夏季衣帽去年祗用一季何亦破壞所請碍難照准云（嚴） 
[照會催解人証]  
　　捕房西探違章入城拘提關書羅彞模卽羅彥甫一案領事請將羅解公廨訊辦道憲以羅究竟何人在廨禀控密飭委員查復嗣據捕房聲稱羅有通同范黨情弊故除飭縣查明實情提究外照請領事應將人証解縣訊辦在案茲因迄今未解前日上海縣禀道催提瑞觀察因又照會義領事及駐滬比領袖總領事轉飭遵照迅解并請懲儆夤夜入城之西探云（嚴） 
[示期發給孤貧口糧]  
　　上海縣汪大令昨日發出諭單黏貼頭門畧謂本縣額設孤貧口糧三十二名舊設五名新設一百名王紳捐銀增設二十名因從中每有病故頂替收取情事迭經商令普育堂查明革除添補在案今届春季發給口糧之期定於二十六日核發仍由育普堂按名點驗發給（事） 
[匪徒縱火圖刧]  
　　前晚十二點鐘有匪徒數名至美租界七浦路一百四十一號彭利生家用火油澆灌門牕縱火意圖肆刦經彭覺察大呼匪始逸去昨晨彭投報捕房請究奉飭包探陳三林前往查明禀復（似） 
[法廨停訊]  
　　昨法公廨訊期因魏繙譯隨同法總領事拜會蘇撫咨照陳讞員停訊一天（臨） 
[提保押追]  
　　張子懷控李子馥欠洋不還經殷錫田具保出外限日理楚在案茲已日欠經張投廨禀催前晚奉襄讞孫明府提保訊追張投案聲稱李之方單等據均被殷鍚田撌匿叩求究交訊之殷堅請寛限將李交案明府判押限三天交人否則交單候核（當） 
[上海縣案]  
　　道憲瑞觀察訪得王定發糾同袁利川等向朱金生勒吃講茶圖詐等情札飭邑尊汪大令派差密提到縣前晚由幇審馬參軍訊究朱供向業皮箱公所定章同業病故可領棺殮費錢十六千八百文近有盛阿根病亡由小的赴公所照領除付棺價洋十四元外餘錢一千餘文抵去阿根之兄從前借欵同業王定發誣小的呑肥糾人勒吃講茶敲詐求察王供阿限病故應由行頭領欵朱往冒收並無講棺情事袁供在大碼頭皮箱店爲夥昨見王與朱等在門首經過隨往觀看是實參軍以王袁事不干已判王戒責三百下袁責一百下交保朱亦非安分之人交差帶往查問曾否付遇棺價禀候核示○浦東醫生張子祥將吳張氏辱駡口角張忽失足溺斃故將吳張氏交官媒管押在案刻因患病遞禀乞恩參軍訊得該氏腹漲面　當傳其夫吳阿福至案判准具結領去○發堂婦王吳氏禀求擇配亦奉提訊氏供母家崇明嫁鴨窩沙某姓爲妻因貧來滬幇工去年八月風潮爲災夫與合村之人均漕溺死婦人被王竹互勾引姘識今正王因賭博持刀傷人被控逃遁婦人拘案發堂現求　　擇配以免失所參軍判仍回堂候查氏之本夫究否溺死再行核辦（嚴） 
[總工程局紀案]  
　　保太碼頭元和米行執事陳鳳翺控掮客魏其玉合做某豆寳與李喜生欠銀四百六十餘兩經孫明府判魏呈帳查核在案昨日覆訊明府查得帳目合符判李减還洋四百元先繳二百元再限兩月繳清如違送縣究追○豆市街振和米行執事陸棄彞控鄒子軒往東壩收買小麥被配船頭目傅祥生所雇之船中途逃逸結欠洋五百餘元將傅收押限繳在案近因傅母日至鄒家吵閙昨經扭局請究明府諭令毋許滋擾違干重辦○米船户王小弟在新碼頭與婦人調戲被船户吳金寳徐永才糾同數十人毆打經巡士拘局由副裁判官陳二尹提訊以吳徐事不干已判各責手心三百下一併逐釋○南碼頭匯貴公司作塲内前日被小工曹海福曹勝郎私竊木料藏於施大林家被作内查悉扭局請究作夥徐瀛洲投案供稱物已領回陳二尹判兩曹及施各責手心三百下交保○城内二十鋪地甲周五及圾垃夫錢照郎疲玩悮公由清道董事查悉一倂片送總工程局請究陳二尹將周甲天加申斥錢責手心五十下○北蔡小孩樊蓉生在新馬路迷路由七十六號巡士送局明府判交北蔡航船帶回交　　收領（尺） 
[會訊庽客騙貨案]  
　　朝鮮人崔永信控春申福棧主楊子震之庽客沈炳生騙取貨銀一千餘兩逃避一案經中西　訊供未結已詳本報崔因心不甘服投該管日本領事署呈控讞員關司馬接准照會飭差傅楊到案於前日午後會同日領事永瀧君研訊崔投案伸訴被騙情由楊供此案拖延已久商人前奉保出之後四處訪沈下落無著叩求寛限司馬商之永君判姑退去候補提人証復訊再追（力） 
[英美公廨早堂案]  
　　朱伯　控裁縫孫榮明私押托做衣服牽涉店東何金海何延哈律師於昨日到案代訴宋供此衣乃前年冬間曯做其時孫在何店工作請察孫供因在何處幇工承做朱宦衣服存放店内惟披風兩件是小的所當訊之范阿通陳阿九同供在何店爲夥存衣一節不得而知何供並無衣服存放實遭誣指關司馬商之英副領事以何不能置身事外判交保赶向失主料理孫還押候辦○侍者崇萬興向洋東索加工洋不允吵閙報捕解究崇供被洋東凶毆有出店可証中西官判押候交保出外俟見証到案再訊○地保張裕卿陳笛卿陸順岩等不肯保護工部局所種樹木被頑童折壞六十六株控請將張保傅案昨日解訊司馬判張釋出俟禮拜五陸保等到案再訊○李順元積欠勝業公司房租洋七元六角昨日傅追司馬判押候繳釋○胡阿壽竊徐桂堂等　衣物報捕解究司馬判押候擬罪○某染坊因建晒台致壞德律風線合已修好昨由洋人控傅店東周永寳請訊司馬判賠洋三元開釋○朱瑞生竊取錢阿　家衣被由捕解辦判押兩日○又解　鍚金快馬違章判罰洋十元充公○葉順記嚴成記等積欠木料銀兩經　廣公司控告昨日解訊判押候交保訂訊○四川人謝金田等在東洋遊學回華帶有單刀一柄不諳租界定章在界遊行由捕解究司馬判罰洋五元單刀充公○林成生竊徐阿小衣服張阿二竊劉桂記屋内玻璃由捕解辦判俱押三禮拜○青浦人曹來生住某棧内前日庽客張利生失竊提　報捕在曹鋪下起出原贓銅梗一支昨日解訊司馬判押候禮拜五查明再核○姚馮氏控周孫氏誘媳捲逃向領行凶牌提到案請辦司馬判過堂訊奪（當） 
[法租界捕房事]  
　　昨某甲乘腳踏車行經法界暫停路傍爲任文彩竊去報捕請緝由探拘獲押候解辦○流氓張根賢前晚在新租界强搶行人衣包失主報捕請緝由探將人贓並獲押候訊辦○小竊許竹卿竊水缸等物沿途求售爲捕拘入捕房押候解究（臨） 
[美租界捕房事]  
　　王子林在西華德路與徐阿生互毆由捕一併拘究捕頭以徐被王毆傷押候解訊徐送醫院求治○前者伯頓路擺設魚菜等攤户不願遷往新菜塲由捕頭各罰洋一元了事詎昨日仍有張阿弟王金富等九人在彼設攤由捕先後拘究奉飭押候送廨訊罰○新記浜路陳阿三之妻鄔氏前晚被人誘逃由陳報捕請緝捕頭允之○高阿三陳福有在西華德路索欠互毆由捕一併拘究捕頭以事屬錢債飭赴公廨控告（似） 
 
 

Page 19

 
 
   
 
 

Page 20

 
 
經自第一百六十五結起按結將收支各稅數目奏銷在案旋准部咨該關奏銷係自第一百六十結起至一百六十三結止核與各關四結起止兩歧今旣奏報卽毋庸議下届奏銷應以一百六十五結起至一百六十八結止彚爲四結開單具奏以後均照此遞推庶與各關同歸一律以便稽計等因轉飭遵照辦理去後茲據津海關道梁敦彥詳稱自光緒二十七年八月十九日第一百六十五結起至二十八年八月二十九日第一百六十八結止共徵收外洋及招商局船隻進出口正半各稅洋藥稅中外船鈔等銀一百八十萬九千十兩四錢五分二釐又秦王島關自光緒二十七年十一月二十二日第一百六十結起至二十八年八月二十九日第一百六十八結止共徵收外洋及招商船隻進出口正半分稅並外洋船鈔等銀三萬六千二百六十兩八錢二分一釐又收東海關解到四成銀七萬六千五百七十八兩五錢六分七釐八毫六絲其開支薪工等項共銀一百九十一萬一千六百三十五兩六錢八分七厘三毫六絲五忽分欵開單詳請奏咨前來臣覆核無異理合繕具清單恭摺具陳伏乞皇太后皇上聖鑒謹奏奉 
硃批該部知道單併發欽此 
宫門抄正月二十日外務部欽天監侍衛處值日侍衞處引見三名承燕等得賞銀兩謝恩錫公阿公榮公各假滿請 
安葵公請假十日召見軍機景灃 
署兩江總督周等奏查明蘇省光緒廿六年分漕白二糧及廿五年存滬陳漕辦理海運出力員弁懇恩分别給奬摺頭品頂戴署理兩江總督山東巡撫臣周馥頭品頂戴江蘇巡撫臣陸元鼎跪奏爲查明蘇省光緒二十六年分漕白二糧及二十五年存滬陳漕辦理海運出力員弁人等懇恩分别給奬恭摺仰祈聖鑒事竊照蘇省光緒二十六年分應徵冬漕米石除改折外實計海運交倉漕白正耗米三十三萬二千七百一十三石零又補運二十五年分存滬陳漕交倉正耗米一十七萬六千八百五十石零當因京師被兵之餘天津聯軍未撤往返電商議定浙江漕糧統歸招商局輪船承裝運至塘沽改用火車徑運京倉由前任直隷通永道沈能虎與鐵路總辦英兵官寶郎議定合同自光緒二十七年六月十二日開運起截至二十八年七月十一日止將新陳漕白二糧一律交兌完竣承辦各員歷時一年有餘始克　事俱能踴躍趨公不辭勞瘁茲據兼署蘇州布政使蘇松糧道陸鍾錡會同署按察使朱之榛蘇松太道袁樹勛查明是屇京沽二局各委員亦由倉塲督臣保奬毋庸彚辦外所有蘇州上海等處辦事出力各員冩生並各營隨漕巡護出力各弁開造履歷清册詳請奏咨給奬前來臣等伏查光緒二十六年蘇省冬漕海運漕白二糧曁補運二十五年存滬陳漕歸招商局輪船承裝運至塘沽改用火車運京事屬創辦頭緒紛繁歷時年餘新陳漕米一律兌竣所有在事員弁或勾稽銀米兼籌運費或催提裝運騐米照料或銀米首先全完或督弁認眞巡護均屬奮勉從公辛勞倍著謹將辦理出力員弁冩生酌擬奬勵等差開繕清單恭呈御覽合無仰懇天恩俯准分前給奬以昭激勸除抄奏同履歷清册分咨吏兵二部查照外理合恭摺具陳伏乞皇太后皇上聖鑒訓示謹奏奉硃批該部議奏單併發欽此 
宫門抄正月二十一日商部鑾儀衞廂黄旗值日無引見文泰假滿請安英俊璞玉世榕謝賞給委散秩大臣思車王續假十五日大額駙祥普溥侗各續假五日召見軍機英俊璞玉世榕 
河南巡撫陳奏爲河内武陟二縣沁河兩届安瀾援案酌保尤爲出力官紳懇恩奬叙摺 
河南巡撫兼管河工事務臣陳䕫龍跪奏爲河内武陟二縣沁河兩届安瀾援案酌保尤爲出力官紳籲懇恩施奬叙謹繕清單恭摺仰祈聖鑒事竊照懷慶府屬河内武陟両縣沁河工程自光緒十六年奏官督紳辦聲明如果辦有成效仿照黄河霜清保案酌予奬叙等因欽奉諭旨允准嗣經前撫臣又臣將歷年防守出力各員彚案保奬先後奉部議准在案今自光緒三十年至三十一年霜降又已両屇安瀾據河北道馮光元查明尤爲出力官紳禀請援案奏保前來臣查沁河工段綿長經　河内武陟兩縣境計程一百數十里水性湍悍不啻黄流上今兩年伏秋大汛山水驟發奔騰下注拍岸盈隄經該府縣等督同員紳先事綢繆預儲料物屇時竭力防守書夜不分奔馳於炎風烈日之中搶護于駭浪奔濤之頃用能有備無患化險爲夷不無微勞足錄自　量予奬敍以昭激勸覆覈軍開請奬官紳共計十二員按照河工定章每案准保二十員人數實屬核減且均按尋常勞　擬奬委無冒濫謹繕具清單恭呈御覽合無仰懇天恩俯准照擬給奬以示鼓勵出自鴻慈逾格除飭取該官紳等　　咨部外理合恭摺具陳伏乞皇太后皇上聖鑒訓示謹奏奉硃批該部議奏單併發欽此謹將光緒三十三十一年分河内武陟二縣沁河兩届安瀾在事尤爲出力各官紳分别擬給奬叙繕具清單恭呈御覽計開在任候補道署懷慶府事南陽府知府袁鎭南請俟離任歸道員班後賞加二品銜在任候補直隸州河内縣知縣苗燹請俟補直隸州後以知府用揀選知縣嚴儼請仍以知縣不論雙單月儘先選用舉人金鍾麟請以知縣不論雙單月儘先選用候補直隸州州同羅洪泂請俟補缺後以知州用試用縣丞朱玉琛請俟補缺後以知縣用試用直隸州州判居鳳標請歸試用本班儘先前補用指分東河試用通判鄧書雲請賞加四品銜在任候補知縣武陟縣敎諭李鴻籌請仍以知縣歸部卽選鹽大使職銜徐書賢請以鹽大使不諭雙單月儘先選用候補直隸州州判曾綿棨候選府經歷王土廉均請俟選缺後以知縣用奉硃批覽欽此 
湖南巡撫龐奏爲據湖南善後局司道詳稱湖南奉撥三十一年甘肅新餉銀兩十五萬兩業經分批解清片 
龐鴻書片再據湖南善後局司道詳稱湖南奉撥三十一年甘肅新餉銀十五萬两業經分批解清並查照甘省來電將尾批銀六萬兩儘數撥付漢口德商瑞記洋行收作甘肅省訂購礮彈價值尚不敷銀一千四百六十八兩六錢八分六厘由湘暫行籌墊聲明卽於奉撥三十二年頭批餉内劃除茲復奉撥三十二年甘餉十五萬両自應照案於本年年底趕解三成現於藩庫籌銀二萬兩鹽道庫籌銀一萬兩提存裁併局所薪糧節省項下籌銀一萬五千兩共庫平銀四萬五千兩内除三十一年預墊甘省礮彈價值銀一千四百六十八兩六錢八分六厘應照案劃扣歸欵外實應解三十二年頭批銀四萬三千五百三十一兩三分四厘發交恊同慶蔚 
 
