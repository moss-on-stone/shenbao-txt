# 1911 - 60 - 4913675

 

Page 1

 
 
大清宣統三年辛亥二月初五日共二張 
 
 
 

Page 2

 
 
[交旨]  
　　正月二十八日軍機大臣欽奉 
　　諭旨張德彞奏敬陳管見四事一摺著該衙門知道欽此 
論說 
[新官制篇（塞）（續）]  
 
 
 

Page 3

 
 
凡一法律案之起草。該案之條欵。應爲法律。抑應爲行政規則。又其事件。應以法律制定之。抑應以細則制定之。或不無疑義。然旣委以起草之權法制局長官。卽可自由編訂。除依從前制定法律之慣例。别無可爲判斷之標準。其提出於議會之議案。爲有關於社會問題者。於報紙上。或於演說中。有得失可否之議論。法制局長官命僚屬講求夫輿論之歸向如何其究也以巳所起草之法律案。果檢出不備不盡之處。更進而審查。以爲修正之張本。其間若有不可不修正者。其在未經議會三讀以前。無論何時。得以其修正案。呈出於主任大臣。主任大臣亦得於無論何時。再提出於議院。若主任大臣。不能出席。則大概自别大臣提出於議塲此其通例也。 
不但此也。法制局長官。察輿論之所歸宿。欲以之提出修正。案同時恒與議員討論。令其對於該議案。注意於有缺點與否。若議員對於該議案。而有修正案提出於議塲。勢必聘用法律家。予以巨額之報酬。雖其案編成之後。仍須占議塲之多數。而經過三讀。故一計其間之時間與費用。則與其由自巳提出修正案。寗可與法制局長官協議。經其手而奉呈於主任大臣。以行其意見。較爲捷徑。且可省無益之手數及金錢也。英國通例。有使法制局長官以爲政府之修正案。自會期中撤回之者。故依憲法之原則論之。英國議院。各自有起草法律之權。及修正法律案之權。其實以自巳之意見。與法制局長官恊議。以爲實行者居多。故其間利益殊不爲少而最著者有二。即準此方法。則議院欲自起草法律案。勢不能不依賴熟練之法律家。委托其事。然委任之結果。往往須巨大之費用與曠久之時日。以此遂有於議院開開中。不能提出法律案者。而英國則無是慮。此其利益一也。第二法律之起草或修正。無論自議員之手提出。或自政府之手提出。畢竟在其意見之表著與不表著。不如假政府之手。雖在經濟上亦有利益。此其二也以。是現今英國之立法事務。其實際多自政府起草或修正之。議院雖各自有起草或修王之權。大端多不能見之實行。職此之故。法律之體裁不必論。即在文章字句之間。亦有一定。至後日實施之際。爲字名之曖昧。精神之不明。而起無益之訴訟或須種種之指示令者英國無之。此英國之特長也。 
據英國先例。研究之無論在議會開設以前。與開設以後。於法制事務。均屬有利。在議院業旣開設之國。其憲法上所規定之法律起草權。以畀諸議院者。必益見擴張。此亦必然之事。但使議院立於發議者之地位。而法律案之起草。應於從來經歷之實驗與現今之情况。使政府掌之。以議院爲監督。如英國之習慣。蓋其當務之急也。 
或者疑爲法制局之權限。仿之英國。則編纂法律之權。不免濳移諸政府。而不盡然也。法制局有編行之權。實無發表意見之權。編纂之意見。令則。自各部大臣主之。法律則自議會主之法制局不過任其編訂之責而巳。如英國之制。於法律之前途。固無所妨也。 
專電 
[電一（北京）]  
　　東督錫良電奏營口擬築足容三千人之防疫所需欵三十萬請准截留關稅應用奉旨者照所請 
[電二北京]  
　　又奏俄國逐因華僑安挿無欵京奉鐵路現因防疫停車惟疫勢稍減可否開輪遣散奉旨著各關俟輪船到埠時詳愼查驗免致傅染 
[電三北京]  
　　澤公今日（初六）至軍機處會同商議皇室經費 
[電四（北京）]  
　　川督請將德格春科攺土歸流建設道府縣各缺又籌辦邊務一摺經政務處議覆奉旨依議 
[電五（北京）]  
　　卾督湘撫電奏上年春間長沙匪亂一案巳與英美法德日本腦喴各領事疊次磋商計六國償欵共銀八十萬實己核實估計 
[電六（北京）]  
　　又奏王德庚送部引見汪鳳瀛請開復處分奉旨著照所請准卽擇尤奏保毋濫 
緊要新聞一危哉俄英二國咄咄逼人矣北京 
[中俄交涉]  
　　俄人欲以强硬手叚攫取蒙古伊黎詳情迭誌前報茲聞西歷正月底駐京各使曾開秘密會議首由某國公使倡議謂中國上下昏憒政治腐敗斷難期其振作各國對之不可再失機會若以兵力從事可以迎刃而解某使乃慫恿俄人使之先發俄人遂挺身任之各公使無甚異議就中惟某使 
 
 

Page 4

 
 
出而抗言謂中國政治雖甚腐取但各國不必急於瓜分俟其有内亂起時乘機而動亦未爲晚是時倡議瓜分之某使頗不謂然中歷正月初復開密議席中遂無前次抗議之某使至十八日外部遂接俄使照會限六日珨覆維時又由俄政府通電英法日本三國各使乃相率至外部詰問此次俄人照會之内容外部以此係中俄交涉各國不必干涉婉詞謝之各使去而前次抗議之某使來謂如使其與有聞此次照會之内容於中俄两國邦交均有利益外部不得巳畧示梗概某使遂去惟外部接到照會後以交涉重大不敢獨斷乃送交軍機處核議對待方法軍機處至二十二日始行議决復送外部謂如於两國邦交無碍可以自行主持外部遂按定舊約和平答覆使胡侍郎維德親持照會送至俄使署與俄使交涉胡對俄使言如舊約中所有者中國一定切實遵行舊 
乃强硬太過有碍邦交俄使笑而答之謂前此所謂自由行動者亦門面語耳未必實行是時俄使并允爲電告俄政府自後部以俄政府並無意外舉動遂謂和平了結然此時俄兵在恰克圖者巳有十四鎭之多商約攺定亦尙未提議一有不合則大局仍不堪設想也 
　　日前黑龍江巡撫周樹模電致政府畧謂在俄人有巡洋艦隊四艘游駛松花江黑龍江一帶迹近示威江省人民異常震懼深恐激生事變請速俄使交涉限期出境以免别生枝節聞政府接此電告即與俄使交涉俄使巳允爲電阻云 
　　又聞俄人於黑龍江俄屬一帶藉口防疫驅逐華民出境周撫現又電請撥欵安挿咄咄中國之民無立足地矣 
　　中俄交涉經外務部答覆之後雖巳將次了結惟俄國進兵伊犁一事屢經外部照請俄使俄使雖允阻止而伊犁電告仍謂俄兵有進無退政府深知伊犁將軍廣福才不勝任將來恐有意外之虞故特調志銳到伊犁辦理一切防務惟伊犁地方實無調遣之兵隊萬難敷用查伊犁防軍每年雖耗巨餉其實則腐敗異常現在除伊犁城内尙有二千人外其餘則塔爾巴哈台旗有兵一千人至蒙古烏魯茲地方向有駐防兵一隊由隊官趙家芬統帶其實不過一營且軍械久不適用并無一尊大砲故政府擬派軍隊前往助防業巳電商志銳俟覆電到京即可决定進止 
　　俄國向吾外部肆行要脅各國甚爲注意據某外交家云中國歷來條約上之大失敗在於利益均沾一語外人遂因此相結協以謀我尤其甚者則新條約巳立而舊條約不宣布作廢以致外人得以互相牽涉任所欲爲致令一切條約攺如不攺殊可惜耳中俄條約於今年秋間期滿两國去年巳互告修攺先事預備但俄人縱有要求應著於新條約稿本上由两國條約大臣互換意見議約時始可出之此爲向有之恒例顧俄國竟如是躁急有此不法之要脅其原因有九（一）見中國近年巳漸醒覺上下皆知寶愛權利不肯輕棄彼知徒恃修約時之爭奪無益不若乘中國不備而行威嚇也（二）見中國近年渐知外事前此對於日本屢欲將两國紛爭之案付諸海牙保和會仲裁裁判此種議論比年屢發諸中國士大夫之口而海牙保和會近判决英美漁案及去年判定法德爭案頗持化理彼俄人恐一付保和會將無幸也（三）去年松花江行船之紛爭中俄所結之約彼固未能獨擅利權且前年哈爾濱納稅問題所訂條約中國雖未佔勝彼亦未能遂其獨霸之初願且引起美德之嫌怨彼恐若再如此尤不見利且近來美國尤有意帮助中國之故（四）見前年日本對於安奉線自由行動而獲全勝彼不勝其歆羨去年彼與日本旣訂協約必有成言在先知日本必不干涉故卽阜睅本自由之行動也（五）近見英人進佔片馬中國無可奈何知此策大可用也（六）中國有在蒙古經營開闢之意且欲在滿洲築一大要塞（陸軍部新有此言）恐中國形勢一固則彼不能動其分毫彼時將悔之無及（七）中國歷來與外人訂約修約事前毫不預備研究可以任人臨時愚弄今則巳屢派員研究且實地查勘知非如前之容易得志故不如先以兵威脅之也（八）俄德近日有新協約知德必立於旁觀不爲中國用尤可乘之機會也（九）前俄外相司徒里平其人以親英和平爲宗旨今司氏巳退位代者爲沙那夫氏沙氏以親德暴進爲宗旨故不能少耐也有此九因而俄遂有今日之自由行動近尤以哈爾濱齊齊哈爾長春等地方官防疫不力益爲促成俄人動機然外交貴知彼知此使我政府能早折其機牙必不至有今日予巳屢以俄謀爲當道言之無奈交相放任致有今日之事殊可歎耳 
 
 

Page 5

 
 
[中英交涉]  
　　滇省居英法之交值競爭之燒點而氣候温和寒暖適宜物産豐富西人先稱爲樂園故接壤諸國靡不抱侵佔之野心而滇邊騰越永昌地方實爲西部要衝與英國關係最爲密接故　覦尤甚當光緒初年迄光緒十二年十八年廿五年三十一年曾歷釀界務交涉此次英據片馬實因外務部將此案延擱太外不稍注意以致惹出意外查該國在該處奪我各地如孟良士司科千地計七百五十英方里猛卯土司地及漢龍關共計八百英方里穆雷江北之昔馬馬地南起坪隴峯北抵薩伯坪西逾南漳至新陌計三百英方里又自穆雷江以南陽江以東計八十英方里乃車里孟連土司地及其他野人山等處縱横千餘里曾悉折入英政府往日力爭頗多拘回惟野人山附近曾駐印度武員防備甚疎故嘗與野人爲難侵占神護關外之昔董鐵壁關外之漢董一帶地同時又進野人山之薩洞納此等地方皆爲交涉之伏線且騰越一關每年有二百餘萬两之進出貨稅如騰越鐵路實行建築影響及於英國尤非淺鮮故英人口稱無掠地之意實欺人之談卽此次果能平和了結此後尤宜時時防閑否則西南非吾有矣 
　　英兵佔領片馬之交涉未了而滇督現又屢有急電到京據稱法國確有多數兵士侵入滇邊駐藏大臣趙爾豐亦謂英國因片馬交涉未結特派軍隊入藏以爲片馬之聲援非常活動云 
[謡言出於俄國之可奇]  
　　字林報載初五日北京電云外間謡傅拳匪蠢動一事北京政界尙無所知甚謡言大約係因近今黄天敎勢盛而發該敎中人自稱有救治疫症之能力長春地方此敎極盛曾有日人准敎中首領之請試以拜神之法醫治疫症而患者及行法者相繼而死於是該敎信用大失遂遭斥逐近來外間謡言謂外人以毒藥置并故起疫患云云亦由該敎散播所致但得當道嚴加處置則自不致爲患也初四日倫敦電云據聖彼德堡電稱奉天今有激烈之排外舉動街衢中張有滅盡歐人之揭貼據海參崴電稱今豫料中國不日將起拳亂同日柏林電云俄國所接海參威消息謂奉天巳起拳亂並謂華人激烈之暴動及殃害外人之惡意大宜派兵保護外人云云德國各報對於此說頗爲懷疑 
[政務處會議外官制之綱要北京]  
　　政府王大臣日前會議外官制事宜提議各件有巳决定者有尙在疑難者茲探悉其内容如下（一）審計院成立後各省財焉監理官是否劃歸該院統屬攺充財政審查官（一）各省清理財政局届時是否攺爲審計分院此議巳分電各省督撫從長計議（一）稅務專官是否由度支部會同稅務處分屬抑酌設專官或統由度支司辦理此議巳决定統由度支部監管稅務處巳有議裁撤消息故也（一）劃分府廳州縣分治法（一）六司佐治官之名稱此議尙在酌擬中並未發表（一）裁撤普通道缺此議巳定裁撤酌减經費 
郵傅部近日之大整頓北京 
[鐵路局之攺革]  
　　鐵路局局長奏撤後僅派路政司司長爲提調所有鐵路局一切事宜聞盛吳二大臣現巳奏明由李經方兼理並有攺司爲局之議將來鐵路局卽併於路政司以期統一至各烏布薪水郵部堂官以從前糜費太甚特爲定一限制提調爲五十金科員分三等一等月四十金二三等三十金全局烏布定額二十員聞從前華洋各員幾至百人薪水月萬餘金此次攺革節省欵項不少 
[清查各路帳項]  
　　各路進項之大向以京奉京漢两路爲最優贏餘旣多侵蝕自鉅故外間頗多物議盛尙書擬一律清查卽日具奏两路總辦現各異常恐慌云 
[電話亦將整頓]  
　　盛尙書自將鐵路局局長撤差後現正佈置整頓路政事宜俟將路政安置妥善即將亦師電話事務著手整頓因年前修設之地綫電話工程不良且費巨欵故擬大加整頓也 
[禁止星期休息]  
　　郵部各科辦公向例星期休息盛尙書以刻當整頓部務擬即停止諭令各司局妥議章程雖遇星期亦須一律輪流值宿茲聞該項章程業巳呈堂日内當可發表 
[淘汰錄事]  
　　日昨堂諭將部中錄事定期甄别錄取半數餘作爲額外停止薪水候有缺額序補 
[節省浮費]  
　　署中各司員所有午餐費及車班飯錢三堂巳提議停止 
[請定辦理宣統四年預算之政策蘇州]  
　　江蘇會議廳科員徐鍾令沈恩妥呈江督蘇撫文云竊維辦理預算期於收支適合無論歲入多寡要以歲出之支配見行政之作用故有欵可籌則宜量出以爲入無欵可籌卽不得不量入以爲出然此二說者雖積極消極之作用不同要必宣布政策定辦事之緩急先後而後量出爲入則增加 
 
 

Page 6

 
 
負擔議决機關無反對之理由量入爲出則節縮經費執行機關無爭論之理由今各省所辦之預算其屬於國家行政費者固宜聽度支部之支配其屬於地方行政費者實由行政長官握支配之大權而清理財政局初不負完全責任蓋欵目紏紛在清理之範圍而行政事項不在清理之範圍也夫地方行政費之最重要者莫如敎育實業两大端各省往往以欵絀難籌停滯不進此未有政策宣布於大衆而一經籌欵民即疑官之濫用故也擬請就此二項之中决定宗旨或兼營並進或先其一而緩其一札行各方管衙署局所徵集意見分期會議討論公决以爲咨部及劄交諮議局之預備謹條述辦理預算次序錄呈鈞鑒是否有當伏候採擇施行一討論各事項之應辦不應辦（甲）宣統三年預算所列欵目四年應否繼續者（乙）宣統三年預算所列欵目四年應否擴充者（丙）宣統三年預算所列欵目四年應否停止者（丁）宣統三年預算未列欵目四年應否增添者一編定應辦各事之欵目細數比較歲出入之總數一議决入不敷出之欵如何籌集之法 
[京師近事]  
　　張都護日昨遞封奏一件巳見明諭茲聞所陳共四事（一）佩帶寶星宜示限制以昭鄭重（一）水陸兵官軍服軍帽自堂劃一并當異於各國以尊國體（一）城牆亟宜修葺不應廢棄以作堵禦（一）都城附近宜添築砲台以備不測按此則巳略見前報專電 
　　陸鎭統制吳祿貞現因外患日深内政腐敗前日特遞封奏一件慷慨激烈洋洋萬言中間痛陳軍國大計對於軍諮處陸軍部度支部外務部均力言其利弊摺上後現巳發給所參各處閱看矣 
　　禁烟公所以近聞陜甘回民聨合違抗禁種鴉片殊與禁烟前途貽害匪淺擬請派開缺湖南省岳常澧道熙楨前往該省調查是否有無其事再行奏明辦理 
　　資政院議决預算原案各省督撫無不反對者惟晋撫丁寳銓則承認之謂我輩旣贊成國會即不應反對資政院如丁撫者可謂力持大體矣　　去年粤東兵變前粤督袁海帥將該鎭協標統張哲培等派員押解來京經陸軍部軍法司密訊數次因張等口供與原咨不符處甚多且部中深知張等寃抑曾於去冬派員赴粤密查實在情形知張哲培等確被寃抑現廕大臣以將才難得既巳查明寃抑卽應從速結案聞擬發往邊省軍界効力再行奏請開復 
　　稅務大臣以各省近來工作往往購用洋木者居多因其本輕價賤而材料又長方合度此宗進口之稅核計較上两年加增七倍有奇非但木業受其影響亦吾國一大漏巵特定松杉大木運銷通商各口岸納稅專章劄行各海關道略謂前據廣西巡撫咨稱查柳州苗山出産松杉大木現經分部郎中梁鴻樞中邀同紳富集巨資設立華興木植公司專運松杉大木紥筏東下直達梧州關出口道經香港轉運上海天津各大埠惟查前項松杉大木成本較重非若洋木之本輕價賤如照統稅完納值百抽十七五之多自非保商之道應請按照土貨出口轉運辦法酌減統稅訂定專章以利暢銷而抵漏巵等情前來現經本處會商度支部核准訂定華興木植公司運貨納稅專章十二條按照土貨出口辦法准其於初次出口之處完納值百抽二五之統稅一道塡給執照抵口後完進口正稅一道復進口完子口半稅一道俾資暢銷土貨抵制洋木庶可稍抑漏巵除咨行廣西貴州各巡撫查照外相應劄行該關道一體遵照辦理 
　　外城平記照像館技師涂平書前因與海軍大臣洵貝勒撮影深蒙貝勒垂青日前巳派該技師在海軍部充當錄事亦可謂非常之知遇矣 
[時評]  
　　其一 
　　余少時讀春秋至彼曲我直一語不覺大笑。夫以刀風血雨之塲。而爲爭論曲直之地。豈非極可怪異之事耶。 
今距春秋時三千年矣。政府中人。不忘呫嗶之學。凡遇邊事危急戰釁將開。必囂囂然曰彼曲我直。釁非我開。其意若謂彼曲我直者。天心所默佑。釁非我開者。雖敗而猶榮也。 
　　此次片馬事起。政府又大言曰。進兵佔界。共曲在彼。設或决裂。釁非我開。一若可以告無罪於世界各國者。記者曰。今日之事。正患彼。曲我直。釁非我開耳。假使其曲在我。釁由我開。則他人安敢有此横行之一日。 
[其二]  
　　凡人力不可弱。氣不可餒。一弱一餒。則天下事無一可爲。有任他人凌踐而巳矣。 
　　他人有詈我者。不敢應之恐生其惡感而招釁焉。他人有毆我者不敢反之。恐犯其盛怒而貽禍焉。我日退則人日進。以之處世且不可。何論立國。 
或曰。我國實力不足。暮氣巳深政府中人。誠不得不愼重將事。記者曰洵若是。則頻年糜巨餉以練兵。化得金以購艦何爲者。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[四誌川南鄉民反對籌辦自治之暴動松江]  
　　川沙南匯鄉民反對籌辦地方自治各員紳佔用廟宇聚衆暴動業巳屢紀前報茲又據該處友人確實報告謂川境城鎭鄉地方自治自前年起按序籌辦舉凡調查户口投票選舉等事毫無風潮本境鄉民初無惡感此次暴動實由南邑無賴鄉民藉口佔用川南公建之廟宇爲首煽動其實係反對烟賭禁令查川境長人鄉議事會於去年春季决議以俞公廟餘屋爲自治公所呈由監督川沙廳核准有案嗣有出資重修該廟之吃素寡婦丁費氏央求南邑某圖董轉向川沙自治公所索立借據該所各職員以爲定章所無不允照辦迨本年正月初九日選舉廳自治議員正在投票之際丁費氏忽糾合崇信佛敎之吃素婦女百餘名至公所大肆滋閙旋經廳官成紹伯司馬得悉親自下鄉拘拿丁費氏收押候究詎成司馬未經審理因上海某姓喜事即行赴申應酬數日迨城中出有謀財害命巨案始電促回署翌日又復赴省前後離職不下十餘日以致丁費氏賄差私釋在外造謡謂官長並不欲辦煽惑鄉愚與紳爲難南邑三六两圖素多無賴即有龔張两宅之人爲首糾合二百餘人於本月初一日黎明齊集俞公廟議毆自治各職員並毁住屋器具先在廟中向神求籤多屬上上大吉於是一擁而出先毁鄉董吳應卯住宅繼至其他各職員家　唣迨初二日早川屬高昌鄉莠民又以烟賭禁令積忿巳久卽聞風響應紏合海灌漁户蕩户獵户不下千數百人會合南匯莠民將川沙合屬自治辦學員紳之房屋學堂店舖先後焚拆某區鄉董徐北屏受傷甚重是日城鄉各處傅單匿帖觸目皆是大致聲言非盡毁上南川三屬自治員紳之身家性命不止並有拆毁浦東塘工局之風聞自是川城戒嚴萬分危迫直至初四早晨勢猶未巳茲將被毁公所學堂住宅及各員紳受禍情形分區列表如下約計損失巳在數十萬金之鉅矣 
　　長人鄉區匯鄉董吳大本　　　　房屋器具打毁　　　初一日下午二時 
　　　　　　　議員孫文彬　　　　同上　　　　　　　同日 
　　　　　　　三王廟小學堂　　　毁校具　　　　　　同日 
　　　　　　　議長陳惟善　　　　毁屋一角　　　　　初二日 
　　　　　　　議員施惠　　　　　房屋器具打毁　　　同日 
　　　　　　　議員奚壽　　　　　同上　　　　　　　同日 
　　　　　　　廳自治議員張守禮　同上　　　　　　　同日 
　　　　　　　小灣小學堂　　　　毁校具　　　　　　同日 
　　　　　　　普明小學堂　　　　校具全焚　　　　　初三日上午九時 
　　高昌鄉區　劉公祠内小學堂　　校具全焚　　　　　初一日下午三時 
　　　　　　　自治公所　　　　　器具雜物全焚　　　初三日上午 
　　　　　　　鄉董王文澄　　　　房屋器具全焚　　　同日上午七時三十分 
　　　　　　　明强小學堂　　　　房屋校具全焚　　　同日上午七時三十分 
　　　　　　　文明小學堂　　　　校具全焚　　　　　同日同時 
　　　　　　　通明小學堂　　　　同上　　　　　　　同日下午 
　　　　　　　楊園小學堂　　　　房屋校具全焚　　　同日 
　　　　　　　鄉佐陳有恆　　　　房屋器具全焚　　　同日 
　　　　　　　議員陸秉忠　　　　同上　　　　　　　同日　 
　　　　　　　議員張奏韶　　　　商店内貨物及　　　同日 
　　　　　　　　　　　　　　　　住宅房屋全焚 
　　　　　　　議員顧乃璜　　　　同上　　　　　　　同日　夜二更 
　　　　　　　地保朱伯達　　　　房屋器具全焚　　　同日 
　　　　　　　選民朱舜卿　　　　同上　　　　　　　同日 
　　　　　　　選民朱順生　　　　同上　　　　　　　初四日 
　　　　　　　曹思廉攺良學塾　　同上　　　　　　　同曰 
　　　　　　　議長尤桂芬　　　　同上　　　　　　　同日 
　　　　　　　選民陳元炳　　　　同上　　　　　　　同日 
　　　　　　　議員陳朝貴　　　　同上　　　　　　　同日 
　　　　　　　議員王承塤　　　　同上　　　　　　　同日 
　　　　　　　選民張文卿　　　　同上　　　　　　　同日 
　　九團鄉區　自治公所　　　　　房屋器具全焚　　　初三日上午 
　　　　　　　鄉董徐宗美　　　　身被擄毆受傷甚　　同日 
　　　　　　　　　　　　　　　　重房屋器具全焚 
　　　　　　　育英小學堂　　　　房屋校具全焚　　　同曰 
　　　　　　　新港小學堂　　　　校具全焚　　　　　同日 
　　　　　　　廳自治議員陸家驥　房屋器具打毁　　　同日 
　　　　　　　鄉佐張文明　　　　店房貨物及住宅　　同日晚並初四日上午 
　　　　　　　　　　　　　　　　屋具两次毁焚 
　　　　　　　議員顧　良　　　　房屋器具全焚　　　同日 
　　　　　　　議員黄上達　　　　同上　　　　　　　同日 
　　　　　　　廳自治議員張志鶴　同上　　　　　　　初四日 
　　　　　　　議員黄家駿　　　　同上　　　　　　　同日 
　　　　　　　議員楊振鏞　　　　同上　　　　　　　同日 
　　　　　　　選民黄叙山　　　　同上　　　　　　　同日 
　　八團鄉區　自治公所　　　　　房屋器具全焚　　　初三日下午 
　　　　　　　鄉董包乙清　　　　同上　　　　　　　同日 
　　　　　　　青墩小學堂　　　　房屋校具全焚　　　同日　　 
　　　　　　　合慶小學堂　　　　同上　　　　　　　同日 
　　　　　　　仁育小學堂　　　　同上　　　　　　　同日 
　　　　　　　經正攺良學塾　　　同上　　　　　　　同日 
　　　　　　　廳自治議員丁世仁　房屋器具全焚　　　同日 
　　　　　　　議員顧成圃　　　　同上　　　　　　　同日 
　　　　　　　議員薛維翰　　　　同上並染坊　　　　初四日 
　　　　　　　廳自治議員廳懿淵　同上及南貨店　　　同日 
　　　　　　　　　　　　　　　　京貨店均毁 
　　　　　　　商民顧守先　　　　同上　　　　　　　同日 
又聞初一日南邑莠民齊集俞公廟求神毁屋之先卽經吳紳應卿赴城會同籌備所呈報廳官下午毁屋後亦卽呈報其時聲勢巳洶洶莫遏川沙旣無巡警全境又無駐兵以資彈壓乃成司馬僅允查辦並不立時飛電上峯請兵鎭壓逡巡至半日一夜之久以致莠民愈聚愈多東西會合初二日午刻下鄉勘視孫紳伯鄖被毁房屋竟被亂民圍困拆毁乘輿鼠竄回署猶不電禀上憲以圖蓋過以致亂民囂張更甚連日夜繼續焚拆蔓延至上南二境直至初三晚莠民行將入城焚拆始令戒嚴一面電禀滬道請兵卽經劉觀察立派滬軍營兵肆十名於初四清早渡浦赴川并電飭松府戚太守親統飛划營船赴鄉解散但現在亂勢更烈莠民按户 
 
 

Page 11

 
 
裹脅迫令每家出壯丁一人入夥其稍有積蓄者勒令出洋數百元數十元不等以充食用并又通同梟黨槍刀俱備恐非營兵四十名飛划數艘所能鎭靜說者謂此次暴動雖由南邑莠民開端其實尙有反對新政之某某等爲之暗中鼓煽益以地方官之　頇諉卸以致急公士紳無辜遭刦不知大吏將何以慰藉之 
　　又得松江友人來函謂初三日申刻督撫滬道曁川沙廳連次飛電到松蘇撫并飭滬道並戚府照派水陸大兵立刻進發是日傍晚戚府卽派撥飛划鹽捕各營沈葆義等前往彈壓一面立派委員陳叔唐經歷於初四日黎明時雇乘小火輪船前往查勘該處自治所長張志鶴陸家驥亦於初四午後二時到松面謁戚府禀報此次起釁係因烟賭禁令綦嚴致成巨禍共打毁自治所學堂等計共二十處現在莠民聚衆二千餘人蟻屯蜂擁尙在滋擾孫紳家有受傷垂斃者一人戚府送客後又派飛划鹽捕營前往鎭撫並親自擬就解散告示十紙專差馳送川沙廳分發各鄉張貼曉論其文略謂訪聞該處鄉民聚衆滋事究因何故如有不便於民之事儘可來府控告何必作此野蠻舉動横行騷擾現奉撫憲電諭巳由道憲並本府分派水陸大兵不日進發一經到鄉勢必玉石不分姑特先行勸誡爾等固係安分鄉農務各散歸安居樂業該處均有公正紳董是非不難明白云云 
分類新聞政界 
[土膏商加捐之反動杭州]  
　　浙省禁烟締土商功令日益嚴密上年諮議局二次開幕重又提出本省外省營業行商執照两種呈請撫院照章公布當時增中丞以此項痼疾民間習染巳深操切反多阻力决擬於宣統三年元旦始照章加倍收捐寓禁於徵現經巡警道督同禁烟公所傅知各商實行照辦計土捐每两舊捐四分現加徵八分膏捐舊徵六分現加每两一角二分認定膏捐舊定每两每日一角一分今加至一角七分卽經該業首事其昌等號傅集同行於昨日下午二時在洋藥公所特開大會公决辦法城廂内外土膏店計共六十八家及江墅各鄉鎭計到七十餘人磋商多時咸謂膏土倍捐及請領行商執照各節舊臘業奉憲諭頒布商力雖困然禁令森嚴自當勉爲其難遵諭照繳惟認捐一種當時禁烟公所强迫威令商人依戀殘喘不得己而認可至今挖肉補瘡免力支撑至小之店至少之捐每日猶認二十两應繳洋二元二角今再突加六分委無餘力担負且事前並無隻字公布究屬何種命令多數决議聨名具呈警道憲環求邀免藉恤商艱業巳通過照辦 
[蕪埠各界會議防疫記聞蘇湖]  
　　蕪湖官紳商學各界於上月念七日在湖南會館開談話會到者四十餘人宗旨略謂東三省鼠疫流行上海漢口等埠均巳豫備防疫之法蕪湖居長江中流亟宜早事預防先從清潔街道人手公議防疫經費經算每月定龍洋三百元由各界擔任茲將關道趙觀察復英領事卓根之君函錄左略謂准函祗悉北方疫症尙未傅流到此不得不預爲之防前准來函即經飭縣籌辦並飭警務公所加派清道夫首先打掃街道清理溝渠務期一律潔淨並預備醫員今日官紳商學會議巳有頭緒刻正由縣擇所矣 
外交 
[美書院租地擴充操塲之駁復福建]  
　　厦門同文書院乃中美各國捐資築造規模宏大推爲厦門之冠學生三四百名主敎者係美國進土韋君巳多年矣該校在厦山頂門外荒塜纍纍美領事昨面厦道請借門口荒地長若干丈闊若干丈凡該書院出資建築平坦高者削低者墊俾作一大體操塲歲納租金若干云云楊子權觀察當面駁斥以墳塋均各有主中國風俗以先人枯骨爲寶如貴書院作爲操塲先必平墳巳干衆所忌諱倘或因此釀成意外交涉本道實難擔此重咎請貴領事詳察爲要聞美領事亦深以爲然云 
[外人測繪高州之託詞廣東]  
　　年前粤督電致外部報告某國帶同越南土人在高州府屬一帶自標旗幟沿途測量請部向駐京該使交涉聞外部當即照會該使據覆文云我國人此次在貴國廣東高州測量係因新年攺繪新輿圖並無他事云 
學務 
[蘇屬各小學分别核准給奬蘇州]  
　　蘇提學樊文宗昨奉程撫札云案准學部咨開青浦公立崇溪两等小學高等科丹陽縣官立高等小學上海縣官立敬業高等小學常熟縣公立儒英两等小學高等科畢業學生共計二十二名内考列最優等者七名優等者六名中等者九名校閱試卷年限程度均與高等小學相符查定章高等小學四年畢業最優等奬給廪生優等奬給增生中等奬給附生此次青浦丹陽上海常熟等縣高等小學堂學生畢業核其年限程度尙與定章相符所請奬勵自應照准所有青浦縣公立崇溪两等小學堂高等班畢業生考列最優等之衞肇基徐徵貴等二名照章奬給廪生考列優等之楊蔭青一名照章奬給增生丹陽縣官立高等小學畢業生考列最優等之呂鍾渭吳起文等二名照章奬給廪生考列優等之劉栢香徐以禮等二名照章奬給增生考列中等之王榮盛吳煜中步達等三名照章奬給附生常熟縣公立儒英两等小學高等班畢業生考列最優等之瞿源深何邦瑞俞樹畿等三名照章奬給廪生考列優等之俞樹圻一名照章奬給增生上海縣官立敬業高等小學堂畢業生考列優等之劉榮照唐文萃等二名照章奬給增生考列中等之林振聲孫錫熊張宗銜馬仁寶衞善新等五名照章奬給附生以示鼓勵惟丹陽縣考列中等之姜崙一名據畢業册開光緒三十三年正月復入本堂堂習何以該省一覽表表内竟未列名所請奬勵碍難照准相應咨行轉行提學使遵照等因到本部院准此合行札飭札到該司卽便遵照 
[松郡中學舉辦正式畢業松江]  
　　松府中學堂自開辦迄今巳歷十三學期切實辦理成效卓著上年年終舉辦正式畢業計畢業生盛世煜等十三人於十二月二十一日赴蘇覆試茲奉提學使札回以詳閱各科試卷程度尙屬相符應分别給予等第聽候照章請奬以資鼓勵（最 
 
 

Page 12

 
 
優等三名）盛世煜朱廷珪程廷煦（優等四名）朱開泰陸培祉趙鳳藻胡公望（中等六名）朱開乾張德昭許致祥龔元文程逢祚戴鴻儒 
實業 
[農林公墾種成緉績之批奬蕪湖]  
　　皖南道趙觀察批建德縣詳明農林公會及分會本年墾種成績並鄉民疑慮升科情形禀云安邑千樹棗渭川千畝竹史公謂其人與千户侯等自來治民之道端在務本重農故曰本富爲先今世變日亟各處鐵路所需之枕木與罐頭所貯之菜菓率多來自外洋中國地大物博轉致借材異地實業不興漏巵不塞非細故也據禀周紳學熙捐資創辦建邑農林公會該縣又設分會七所盡天地自然之利開民生衣食之源洵屬根本至計查開辦甫及一年卽墾地至八千餘畝之多成績昭著利賴無窮及無知愚民妄生疑阻謂將計畝千科殊屬荒謬民智之不開亦本道與賢使君之恥也除錄禀分行外仰池州府轉飭各該縣一體查照辦理並出示曉諭以消阻力而擴利源雜記 
[典史果如此昏謬耶廣東]  
　　卸任花縣方令崟運因逃脫人犯撤任現又續禀陳藩略稱看守所委員黄農擅離職守去年十二月二十九日該員在捕廳内與典史王良彞抺牌致被犯人逃走知縣三十日晨傅該典史面諭小心監獄謹防鐐靠乃該典史回去又與人抺牌是日不親自收封徒聽家丁舞弊不嚴加脚鐐下午即將臨門封鎖知縣着勇頭查視監獄據捕廳家人云巳收封不必再封不意初更後犯人破獄脫逃翌日該典史挾制知縣不許據實禀報初稿由該典史起草謄眞後典史視騐始發知縣不得巳乃密禀疎懈實情後面諭典史不能代人受過王典史探知知縣密禀竟禀知縣少報逃犯數目不思原謂本係典史起稿乃反以少報加過於知縣該典史變詐奸險知縣巳禀明在案前不禀其連日抺牌者不欲發其私罪留有餘地步也不料王典史乃刁奸至此昨閱各報紙用知王典史於督憲前揑控知縣多詞誣知縣遣人往獄中向犯人說賄忿激各犯以致逃走知縣雖至愚極庸不到冒昧若此天下貪利之人未有明目張胆向衆犯說賄知縣前被私立自治會中誣控受賄巳蒙委員查明禀白王黄史憑空妄揑謂犯逃由於忿激實出情理之外知縣不知其如何砌詞不足與辯伏乞大人查訪自得花縣逃犯實情矣 
[吳陳二姓大械門厦門]  
　　厦門吳陳二姓皆同安鉅族著名强悍者各有碼頭各有勢力範圍此疆彼界两不侵犯上月二十六日詎吳姓小輪一艘開往同安突被陳姓扣留并將輪内吳姓二人擄掠以去吳姓聞警即在海中架一砲臺截擄陳姓二人以爲報復内有一小孩僅八九歲亦被擄去迨二十六日下午二姓重復聚衆在洋面大械門鎗林彈雨互相對敵警局馳往彈壓一面用電話報知廳署無如械門在洋面無船飛渡一時難以解散 
[泉州又開副彩票福建]  
　　近日各省紛紛禁止彩票卽厦門一埠向日代銷各省彩票爲數甚鉅每月約三萬元上下尤以湖北票爲暢旺詎自上年起銷數頓减各省彩票多歸消滅現泉州自治會及某學堂經費無着乃禀准官府於正月起開設副彩票照湖北對號單爲憑額設三萬張首彩七百元每張售銀一元昨寄厦門分銷矣 
[意林]  
　　李寶俊研究飛行機之心得今日一飛行世界也。各國類皆以飛行機器。爭雄世界。雖然。吾國人亦有研究及此者不嫌辭費。公之同好以見吾匣學子近日一班之心理。 
　　一須考風氣之力此事巳經考究二百餘年。或試演。或推詳。議論紛紛。未衷一是。直至英人冷利試驗之後。其理大明面飛機始有把握也。 
　　二須考究生力之活機此機民體。輕而馬　　力。大爲妙舊時雖。最輕之汽機。亦須百磅。始可生。一匹馬。力今則减至每。十磅能生出一匹馬力。活氣力與。體重比或能再减。即不再减。亦能飛矣。蓋飛鳥之體。重與其力相比。最輕者爲。六磅最重。者爲二十磅。故必可用也。三須考究掉前之法呈用火藥向。後焚燒而推前。或用羽。翼翺翔。或用栢葉車輪。或用螺絲車撥也。 
　　四須考究全付飛機之形式各種欵式均有。或如舟形。使螺絲車撥居於後。或如鳥形。 
使两旁生翼或裝風扇德人從。委路拏之法。喜用螺絲車之撥。法人仍用固翼。美人則。多用氣泡也。 
　　五須考究機體之廣寛如麻雀鳥。每磅身寛七平方尺。鴨每磅祇得零四平方尺。若人欲飛。其機體之。廣寛須得四分之三平方尺。祇一磅之。重也。 
　　六須考究機體之材料飛鳥之身。有無數羽毛。如有。破壞皆自修整。其毛管。筒之堅　舒。縮比好鋼尤。過之。人欲効之。須擇絲棉蔴桑之料爲代。但此等料。恐不能嫓美於羽毛耳。 
　　七須考究重心雀鳥有天生之性。定其重心。飛騰之際。重心如意。因有腦筋爲之感。覺惟人無此天性。飛騰之際。重心之。情形有變。即須隨機應變而救正之。但人之腦力亦不及如此﨏敏。故宜先設。備　關。使其重心。永無變便方可。 
　　八須學把舵此事易。爲一學即得。 
九須考究飛前之法飛鳥升空。則頻撥其。翼或迎風直升。其翼。或則順風側。掠其翼。人可擇其一法。而效之。 
十須考究降落之法人多意料此事爲。難一經考。究則見此。事爲最易。將其两翼向前。或將其身縮。後則降落而無危險矣。 
以上各條第七條爲尤當注意之條。鄙人因。把持重。心之事爲最。難故練習之時尤以此事爲要。 
說苑 
[西畫東來考]  
名物　自漢以來。西域賈胡漸漸交通。至唐時波斯人與中。國貿。易尤盛。其殊珍異物如珊瑚木鞋貓兒睛之類多傅入中。國一新眼界。其異方風俗。亦頗有知之者。由是畫家。能形之筆墨。如曹石興有彛子蠻獸樣圖言明雜人風土圖。稽康有獅子擊象圖。戴逵有黑獅子圖。胡人献獸圖。張僧實實有職貢圖隋楊素家藏有弗林國人物器樣圖二卷。外國雜獸圖二卷是爲吾。國有。外國名物畫之先河矣。 
　　佛像董佛敎入中國自漢明帝始。實則漢武帝時衞青霍去病北伐匈奴。得匈奴休屠王祭天金人像。是佛像于漢武時。巳見於中國。以故畫佛像者尤多。唐裴休源著貞觀公私畫史。言毛惠秀有釋迦十弟子圖胡僧像。袁蒨有維摩詰變相圖。東晉高僧像三卷。目此以後盡家相沿不絶。然只拘拘成形式。沿留至今。且家家皆供有觀世音像。又多出自俗工之手。而于莊嚴之寳相。百無一似。不足以起人頂禮之誠敬矣。 
　　標本畫今時之摹寫外國物件以爲標本畫者。頗可開拓人民智慧。但標本畫之。來從自日本。據宣和畫譜。宋時巳有日本盡流傅中國矣。惜中國人未能自寫中國之物件。爲標本畫。而於草木蟲魚等項。學者尙我未得其眞耳。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[汉部奏釐定法院書記官承發吏考試任用章程摺併單（再）（續）]  
　　第九條考試承發吏科目暫定如左一民事訴訟律中與承發吏職務相關者二刑事訴訟律中與承發吏職務相關者三承發吏職務章程四算術五讀寫第十條考試去取由試官以多數議决法定之第十一條巳錄取者由試官發給文憑第十二條錄取文憑應由法部或提法使蓋印先期發存主試官廳第十三條凡用不正方法並違背本章程及塲規者不准與考其因而倖獲錄取者查出後文憑作廢第十四條試官考試事畢應將錄取人員姓名錄送主試官廳分别咨呈或由提法司特呈法部備案第十五條 
錄取人員應由主試官廳長官分配該管地方以下審判廳學習承發吏職務惟學習人數不得過該廳員額两倍第十六條學習承發吏職務當由該廳廳長或監督推事於本廳承發吏或錄事中選定一人實地指導第十七條學習職務以六個月爲期滿第十八條學習中有不正之行爲者得由該廳申報該管上級審判廳長官照章斥退唯須分别呈法部備案第十九條學習職務期滿應遵照法院編制法第一百四十九條依錄取名次之先後分别派充承發吏第二十條凡具左載各項之一者不必考試經實地學習後卽可派充承發吏一 
中學堂畢業生得有文憑者二法律法政學堂畢業生得有文憑者 
第二十條地方以下審判廰之候補書記官願充承發吏時不必考試學習即可派充第二十二條願充承發吏者應遵照法院編制法第百五十條限一月内繳納相當保證金逾限不繳者斥退第二十三條承發吏分一等二等三等地方審判廳置一等二等承發吏初級審判廳置三等承發吏其附設地方審判分廳者得兼置二等承發吏第 
二十四條承發吏之保證金應依左列定數分别繳納甲一等承發吏三百元乙二等承發吏一百五十元丙三等承發吏七十元前項保證金得以公債票及各項股票爲之但其種類價值應由該管上級審判廳長官臨時酌定第二十五條承發吏辭職時其保證金應如數發還但因案没收者不在此限第二十六條承發吏津貼應照左列定數分别酌給甲一等承發吏月支津貼五址元全年六百元乙二等承發吏月支津貼四十元全年四百八十元丙三等承發吏月支津貼二十五元全年三百元學習承發吏執行職務時亦得由該廳長官酌給津貼但不得逾於三等承發吏所得之數第二十七條承發吏除照章受津貼外各廳得擇尤奬勵第二十八條 
本章程由奏定頒布之日施行 
本埠新聞 
[撫藩亦主張另議補]  
　　松江府戚太守札上海縣文云奉藩憲陸札奉撫憲和批上海縣紳士姚文枬等聨名呈稱上海冬漕帶徵積榖攺撥學費分四年徵起歸還李故令任内墊欵一案由奉批據呈巳悉李故令前在上海縣任内衆情愛戴遣愛在民身後公虧數逾鉅萬人咸以廉吏爲不可爲而李紳鍾珏一片熱誠引爲巳任多方設法始得將李交代結報當時家屬清摺請以帶徵積榖彌補所墊學費事屬以公濟公雖由李紳代呈是否由該紳等公推代表並未聲明然李紳亦非私於故令也何以批定一年該紳等毫無聞見要知帶徵積榖分撥學費爲各縣之所同非上海之所獨各縣以帶徵在先挹注有資上海以帶徵在後轉使墊給在前之故令因而賠墊若不設法籌捕何足以示平允而彰公道來禀謂現在帶徵之欵不歸還舊欵亦似言之成理持之有故（中略）仰蘇藩司轉飭該縣會同李紳及該紳等會議另行籌籌補之策禀候核辦以成當日義舉是爲至要並由司轉移提學司知照禀發仍繳等因到司奉此查此案前據上海縣田令會同三首縣禀以李故令交代册列墊支光緒三十三四年游學經費銀四千一百八十餘两身後虧累籌補匪易李紳鍾珏曾請帶徵積榖攺撥歸還旣有此議自可照辦等情如果衆論僉同所請自可照准經樊前署司批府核飭遵照在案茲閱姚紳等所呈與田令等前次會禀不相浹洽李紳並未列名究竟曾否會商妥洽何以前後两歧奉批前因合抄呈札飭札府立卽分行上海縣曁該紳等遵照憲批會商李紳另議籌補之策禀復核辦是爲至要毋稍諉延切切等因到府奉此除照會該紳外合行札縣遵照毋違 
[閘北振興商市之進行]  
　　閘北華界自來水裝設水管巳將告竣刻又擬辦電燈以興商市前日巳經總局建築科派員至總路新大橋新閘橋路西街等處測量一週並竪立標竿尅日興作 
[移賻助賑之心]  
　　初五日楊君謀之家屬假西園設奠所收各界賻儀一律移助賑欵日昨該家屬通告各界謂除安徵團體公送二百元外郵傅部實業小學全體學生一百十三人送一元者二十七人送半元者八十三人送三角二角一角者各一人另外公製花圈一圍竩每級舉代表一人冒雨致唁似此慷慨尙義殊不多覯足爲我國學界前途賀 
[少一心公益家]  
金山縣紳士黄君公續　心公益義聲素播遠近皆知其尤著者如創辦明强两等小學資遣留學生皆慨任鉅欵其他義舉指不勝屈然常謙謙不自足乃於前月二十九起偶患寒熱竟於初五日七時在滬寓長逝遠近聞之咸惋惜不置以爲又少一　心公益家云 
[周菊坪雖勝猶敗]  
　　寡婦瞿何氏及孫瞿祥麟前因周文彬（即周菊坪現充禁烟分所董事）揑造假單冒奪祖坟曾至督撫两院呈控案懸三年有餘迄未理結前晚由縣署帮審承明府將瞿祥麟提案諭曰爾巳交差數年受累何堪爾之勢力自問能與周菊坪爭敵乎本委於此案之曲直早巳明白今爾有無保人瞿答稱大老爺眞是青天小的情愿吃虧不敢再與周菊坪計較小的回家後自當向祖母婉勸就此息訟至 
 
 

Page 19

 
 
祖墳雖被奪去我家實多螟蛉子孫想必無人再敢出頭爭論明府得供遂判瞿祥麟交保開釋 
[輾轉驚疑之可哂]  
　　生義开某花行主沈某住宅内每夜糾集商界中人大開賭塲輸贏頗鉅前日夜半適比隣張源春漆匠店被賊圖竊喚同八十九號巡士追捕未獲一時各賭徒疑是捉賭立即熄火爭取桌上洋銀奪路奔逃衆鄰又疑有火警相繼起視該巡士則茫然不解任衆逸去事後訽明原委卽報自治公所昨由警務處派探往查提案嚴究 
[祝融氏亦摧殘輿論耶]  
　　昨日旁晚六句餘鐘山東路一百六十號民立報館樓下梯邊起火由捕房立驅皮帶車赶往澆息共燬樓屋十餘間比鄰神州報館幸未殃及 
[謝券]  
　　惠中書院定於十二晚七時起至十一時止假座西門外斜橋西堍安息會堂開學生助賑大會演映五彩電光影戲並唱歌演說昨承惠贈入塲劵两紙書此誌謝 
[正誤]  
　　昨報載滬道禀江督文内有上海户口南北市約八十餘萬口以每日每口食米一升計算共需八十餘担云云按八十餘担係八千餘担之誤合亟更正 
城内 
[自害害人]  
　　木作頭顧蘭州所用之司帳甘明齋於去年冬間辭歇後查出被甘舞弊吞没銀二千餘两曾經控奉上海縣飭差至紹興餘姚縣關提未獲現由荐保人張某尋見陪至顧之家内理算不明扭縣請侒奉諭交差看管候訊詎甘預巳服毒旋卽斃命當由原差禀明將尸舁在白虎殿經田大令禀請滬道派委擬封相驗 
[不盡不實]  
　　哈培基在縣控被詹悅庭等拖欠四川公鹽店銀一萬五千餘两曾經集訊判原被出外將帳理明禀復核奪在案茲詹悅庭之妻程氏於昨日至道署禀稱氏夫經管上海詹大有駿記墨店多年夫北綬庭前在四川獨開詹信安烟房扯空駿記資本規元二千七百餘两所有帳據前巳呈縣移交南市商務分會軋算明折信安烟房並非駿記分號今忽串同哈培基及僞証查烈庭詹子銜朦禀縣憲單提被告查原被中証同爲案中主要自應提集質訊求恩飭吊証據訊明實究虚坐當奉劉觀察批示云此案上年十月十二及今正月初八等日两次批飭核明秉公辦理迄未具復究竟實情如何仰上海縣速即錄案詳報察核毋稍違延 
[是買非拐]  
　　城自治公所函送形似拐匪之周雨田及小孩周　到縣前晚經襄讞員承明府審訊周雨田供年五十八歲所帶小孩係向王家才出洋二十元買來取名周　意欲螟蛉爲外孫判周交保候查小孩發堂候示 
[道批两則]  
　　上海書業商會俞董等禀批此案美總領事維來函有詳請北京核辦之語業經本道按照中美商約第十一條並查明成案呈報外務部察核以備駁拒一面復維總領事查照矣飭即知照李郁和禀批候移請商務總會並照會廣肇公所董事查明復到再行　辦保結照片暫存 
[道轅紀事]  
　　滬軍營左哨哨長蔣玉崗奉諭調駐浦東三塘鎭昨日到道禀知吳淞貨捐局查驗委員知縣吳邁禀見 
南市 
[提前開會]  
　　城自治公所本定十六日開常會茲因自十三日起須開春季議事會是以由董事會議明攺於初十日提前開開昨巳分知各議長查照矣 
[受累巳久]  
　　大南門外至斜橋等處所泊各柴船時被該處江北艒艒船上之無賴攫奪柴草或　隙詐擾受害非淺現巳查明係由夏三爲首昨由各鄉民禀知西區派探查提嚴究 
[圖竊未成]  
　　竊賊吳天祿潛至西門外美國敎士某君及賈醫生等住宅圖竊當塲拘獲送至西區移解裁判所訊究判戒責五十下押一天 
[積欠地租]  
　　黄勝發在南市裁判所控馬夫陸子山前央吳佐庭爲中租借十二圖内之空地搭蓋馬棚每年租洋十五元現被積欠三年租金求請斷追昨經陳裁判傅訊明確判陸交保限月底清理 
[能否交人]  
　　太平馬頭剃頭店主彭廣明近因積欠私逃被房主將門封釘旋有隣居某麵店主李學春設法接開各債刻因追欵無着即由馬星齋潘玉山孫玉慶王魏氏等同至裁判所請追被欠會欵及墊去裝修費等共計洋一百餘元昨經湯裁判傅同李兄學寛訊供推諉判交保限交彭廣明來案以便追究 
閘北 
[枷犯脫逃]  
　　竊犯周榮生前日經四路分局黄正巡官訊判枷號一月發二區示衆當由龔副巡官派巡士傅竹山看守詎游行至北浙江路華安坊交界之處忽被該犯毁枷脫逃該巡士急鳴警笛追至火車站外面始由匯四捕房印房帮同截獲偕傅投報捕房候禀捕頭核奪 
[老嫗不踹]  
　　倪丁氏偕見証董阿珠及二房束　嚴氏將鄰居老嫗周王氏扭至四路分局控稱媳婦名荷花被該騙拐去又陳大寳亦控周王氏拐逃其蔞及甫經過歲之男孩併請究追昨經黄正巡官訊供狡賴判周王氏收押倪等飭令退去聽候查明核辦 
[撞壞小船]  
　　江北人駱國香之小船被水 
錫林煤船撞壞船頭由水巡隊拘送四路分局昨經黄正巡官質訊一過判朱償還修費洋三元並罰洋两元充公 
英租界 
[同夥衝突]  
　　外洋公司輪船上水手陳阿林任阿發控被同伴楊阿福謝才福蘭生唐阿根等行兇擊傷頭額昨由捕房將楊等四人併解公堂經孫襄讞會同英康副領事訊係案空起釁以楊爲首行兇着押三禮拜謝與陽生各押两禮拜唐無干開釋 
[小孩串竊]  
　　江北孩子王小瞎子王小三子王桂子瞿大谷子瞿來本陳羅江小七子等串竊北京路利興洋行玻璃消贓於卜王氏由探一併查獲昨解公堂訊實判王等七孩併發攺良所習藝两月卜王氏收押女所两禮拜 
[窘態畢露]  
　　汪福生自稱爲洋貨生意前晚至西棋盤街老長春么二妓院内妓女余琴仙處狎游因被索取菜帳汪卽老羞成怒將院門内什物打毁嗣由該院報知捕房即於昨晨由探將汪拘解公堂請爲訊究並禀明在汪身畔搜出二三角不等之質劵三十二張必非上等營業衆人應請嚴辦訊之汪供多支吾判令賠償余妓損失洋八元另罰洋十元充公押候繳洋開釋 
[ [竊賊收禁]  
　　王小慶子强小扣子串竊密啓明家小洋銅元等物由探查獲昨解公堂訊供不諱判各押西牢一年期滿逐出租界 
[是眞尤物]  
　　徐阿炳之妹仁妹於前年逃失報捕查緝未獲前日徐忽在途擅見伊妹與龜奴沈阿雙同行當即扭控捕房昨解公堂請究徐訴明前情訊據仁妹共稱年十六歲前年走出後被巳閉天仙戲園内之伶人方少堂誘往漢口旋即回滬方將女子抛棄由婦人阿寳姐介紹暫住沈姓家現愿隨兄回去訊之沈供多支吾旋據包探禀稱沈在法租界開設台基應請澈究中西官以徐旣原將妹領回着具以後不准再入妓院切結存案備查沈姑寛開釋 
[保人受累]  
　　英商愛爾德控奚朗如抵單不贖案内之保人華立植昨由包探傅至公堂押交另一保人陳松齋到案再核又蔡木林控陸阿發覆吞田單案内之保人葉其祥昨亦由探傅案過堂候訊 
[女子尋親]  
　　女子徐蘭珠前日在天　路不辨路徑徘徊四顧由捕送留公廨昨日提案盤語據女供年十六歲江灣人父巳去世母在寗波路某姓家帮　此次來滬尋母求請飭人指引德襄讞商之英翰副領事判送棲流所留養候認 
 
 

Page 20

 
 
[抵欵無着]  
　　洋人矮白控錢道生將假仿單抵洋等請曾由公堂訊據錢供單向張松林借來奉判賠洋一百七十一元交張訊核在案昨日復訊因錢無力繳錢判押西牢半年如能繳洋即行開釋 
[出店被欵]  
　　西人石蘇在北四川路開設影戲館前日因失去影片數張疑係出店陳阿耀所竊報知捕房於昨日將陳拘解公堂訊供不認判交保候查 
[流氓攫物]  
　　流氓王古才在虹口肇勤路攫取董陳氏金耳環當被巡捕追獲昨解公堂訊實判押西牢一年期滿逐出租界 
美租界 
[拐案無憑]  
　　費阿金控流氓張某拐逃其妻陳氏一節昨經捕頭派探查得所控無據將張開釋 
[不歡而散]  
　　無賴袁興昨與蕩婦劉氏在西華得路拆妍扭毆由三百九十四號巡捕拘送捕房押候查辦 
[追還衣服]  
　　侍者徐　森昨投捕房控稱洋東前託西華得路許財生洗衣作洗衣被許當去捕頭飭探將許逮案限令贖還如違拘辦 
[西人逞兇]  
　　西人麥丁四昨雇李道如之東洋車因李爭索車資被麥毆傷左目由李喚捕將麥拘入捕房捕頭諭償養傷費洋两元斥釋免究 
[印人酗酒]  
　　印人某甲前晚乘醉在茂海路胡閙不休一百四十八號巡捕恐其肇禍拘送捕房押至昨晨開釋 
法租界 
[兇器何用]  
　　王德才於前晚上燈時身藏利刃在途狂奔經四十三號安南捕撞見以其形跡可疑拘入捕房解廨訊究王供因欲向人索欠之故聶司馬以王不因携帶兇器判枷一月押三月示儆 
[拍賣抵]  
　　虹口天主堂控美界房客羅錦章欠租逃避一案茲經捕房點明什物昨解公堂諭限三天登報將所存物件拍賣作抵 
[兄妹失散]  
　　女子馬阿妹前日隨兄馬道全來滬中途失散由捕送廨請示判送浦東警局發落 
[圖賴欠租]  
　　普安坊各房客朱杜氏王張氏等因翻造房屋不還欠租一案昨經公堂復訊氏等仍稱無力理還聶司馬以其存心圖賴判還押着交 
[海上閒談]  
　　開新以來本埠拿賭之事。層見疊出。而其結果。不過人罰二三十元。夫上海賭客之興致最豪。大者出入數萬元。次者數千元。小亦數百元。區區二三十元之罰金。固不值若輩之一哂者也此上海賭風之所以終不可絶歟。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[法政科進士劉冕執上度支部整理大清銀行推行幣制條陳詳註（續）]  
　　一面將度支部大清銀行及各省藩庫現貨運廠赶造新幣以備兌換而資周轉發行新幣時由大清銀行搭付鈔票兌收生銀舊幣信用旣厚民間感鈔票之利便樂於使用則吸收之現貨必多現貨旣多大清銀行乃得據保證準備法增加大宗證券資本俾政府振興實業今設例說明之如大清銀行吸收現貨四萬萬元用比例準備法可得二萬萬元用伸縮制限法多寡更無一定今假定亦爲此數 
　　按比例準備法者謂發行鈔票之多寡視現貨準備之多寡以爲比例也舉例言之如大清銀行發行鈔票三十萬元其十萬元以現貨爲準備謂之現貨準備其二十萬元以證劵票據等爲準備謂之保證準備現貨增减則保證證準備數目隨其比例以爲增减（譬如現貨增至二十萬圓則保證準備數目可增至四十萬圓共發行鈔票六十萬圓現貨减至五萬圓則保證準備數目當减至十萬圓共發行鈔票十五萬圓此依現貨三分之一以爲比例各國雖不盡同大率如此）故曰比例準備法伸縮制限法者謂旣有制限而其制限外又有伸縮之謂也舉例言之如大清銀行有現貨一元則發行鈔票一圓有現貨十日千萬乃至恒河沙數圓則發行鈔票十百千萬乃至恒河沙數圓除用現貨準備發行鈔票外以證劵票據等爲準備之發行鈔票數目明定制限其制限數目之多少由政府斟酌情形定之著爲法令過此制限不許發行鈔票但遇市面緊迫時得臨時由度支部尙書許可於制限數目外再用證劵票據等爲準備發行鈔票若干救濟市面令納發行稅於政府謂之制限外發行市面平復時仍漸收回其鈔票此方法有制限而又有制限外發行之伸縮故曰伸縮制限法二法相比較比例準備法不及伸縮制限法爲佳故各國多採用後法蓋比例準備法之弊其銀行若被他行號或外國兌去現貨一分則當收回鈔票三分鈔票驟被收回則市面益形緊迫匪收回則鈔票幾成不換紙幣（謂不能兌現者）價值賤而人皆厭惡此其一弊也又市面緊迫時不能照伸縮制限法再用制限外發行用之則現貨比較更少必至鈔票之價值低於現貨之價值市塲仍爭取現貨而不取鈔票此又一弊也至伸縮制限法則不如此平日之現貨準備比較旣多其保證準備之制限額又恰如全國人民日用流通所必需之數不至多寡失宜即偶遇一地方之市面緊迫於制限外發行鈔票調劑之市面平復時仍漸收回其制限外發行之鈔票斷不至因此低减鈔票價值此伸縮制限法勝於比例準備法之明證也二法之作用旣如此而條陳中尙未明白主張取用何法卽舉例說明亦只言用比例準備法可得二萬萬圓而不全依比例準備法計算云可得八萬萬圓者何哉拙見比例準備法旣不可用當用伸縮制限法而當整理大清銀行用爲新舊貨幣兌換機關時却不可遽用伸縮制限用而宜拆衷以用伸縮比例準備蓋整理大清銀行時現貨吸收果得若干無從懸揣吾國人口雖號稱四萬萬實數若干亦無從懸揣用伸縮制限法之制限額須斟酌現貨吸收額多少與人口需用鈔票流通額多少而定二老旣無由得知故不可遽用伸縮制限法而宜折衷用伸縮比例準備則其事至穩至順亳無流弊其法謂整理大清銀行時視吸收現貨額之多寡以爲保證準備額之多寡保證準備額之多寡大約當現貨三分之一之譜以爲比例日本之日本銀行係用伸縮制限法者其保證準備制限額雖爲一億二千萬圓而觀前記鈔票發行平均額表現貨準備在二萬萬圓餘保證準備在九千萬圓餘卽足知其保證準備額不出現貨準備三分之一以外大清銀行整理後宜用伸縮制限法當其整理時不可不爲後來適用伸縮制限法之豫備條陳中僅取現貨三分之一之保證準備以立言職是故也竊計發行新幣時吸收現貨二分則推廣保證準備一分推廣數目之多寡視現貨數目之多寡以爲比例不遽立制限故曰伸縮比例俟新舊貨幣兌換期間經過後知現貨吸收額及鈔票流通額實際若干然後斟酌而立一制限其實所立之制限早巳隨時測定不過新舊貨幣兌換期間經過後布一明文耳伏讀奏定兌換紙幣則例第三條云大清銀行應照發行紙幣數目常時存儲五成現欵以備兌換其餘亦須有確實之有價證劵爲準備第六條云凡遇市面緊迫大清銀行得於第三條發行額以外添發紙幣是採用比例準備法而復於現貨比例外增發其現貨準備之多寡則效美國從前國立銀行制度（美國國立銀行制度先以資本領買政府公債票五成及現金五成存入度支部發行銀票不得逾存入之數其準備以爲穩固然以現金準備太少一旦兌現者多度支部不得不賣出其公債票以應兌換甚爲困難一千九百年攺正之）微嫌現貨準備過少且無論比例準備法之現貨比例外增發及伸縮制限法之制限外發行均應有證劵等以爲保證今兌換紙幣則例上無此規定是平日之現貨準備巳形不足市面緊迫復發並無準備之空票則紙幣價值必漸不如現貨民間仍爭取現貨而不受紙幣銀行現貨被兌出者必多依兌換紙幣則例之所規定五成之現貨旣减其餘保證準備之五成鈔票亦應收回若干始符五成對待之數是貪現貨準備少以多發鈔票結果反至現貨少而鈔票發行額亦少若其不少則商業上必被賤視而外國鈔票乃復乘機侵入流幣甚大宜加修攺[  （未完）]  
國外新聞 
[澳洲海防經費近聞]  
　　初四日倫敦電云海軍大將漢特森君巳擬定澳大利亞東西海岸海防策共需經費英金三百萬磅 
[俄皇攺革之宏願]  
　　初四日倫敦電云俄皇下詔宣稱擬將農民攺爲地主以成前皇亞力山大第二之志 
[英國大員患疾]  
　　初五日倫敦電云印度藩務大臣克呂維伯爵與馬萊子爵同餐之際忽患胃痛之症惟巳漸見安瘥（以上譯字林報） 
[美國上議院通過運河議案]  
　　初六日倫敦電云 
 
 

Page 27

 
 
據華盛頓電稱美國上議院巳將巴拉瑪運河築費美金洋四十五兆圓又建築砲台費美金洋三兆圓支欵議案贊成通過 
[奥國添造戰艦經費]  
　　初六日倫敦電云據蒲達配斯脫電稱奥匈两邦國會巳將豫算案所列建告造奪雷諾脫式戰艦費五十五兆克洛郎（奥幣名）一欵贊成通過 
[美國新國會召集]  
　　初六日倫敦電云據華盛頓電稱美總統塔孚脱巳召集民政主義新國會開特别會議（以上譯文匯報）小說 
[言情小說投海孤兒（七）]  
　　弗倫富士徐徐起立。謂薏麥玲曰。妹氏勿怒此孺子所言確也。前此吾以馬來省妹氏。此孺子乃擲雪中吾馬之右目。馬大驚跳吾亦受蹄而蹶。當時固甚欲毆之。固不虞爲妹氏之子也。語旣。伸其左手。欲撫曰雷姆之髮。白雷姆立避而去。怒目視之曰。汝惡人。吾决不能聽汝。以手近我。此語一發。弗倫富士之色立變。薏麥玲亦怒而起立。斥之曰。白雷姆。汝乃敢顯忤汝母之意。不幾成爲無敎育之下流人耶。汝今日必禮舅氏。否則吾必有以懲汝。白雷姆見母怒甚。則大悚不敢抗脫冠兀立。向弗倫富士鞠躬致敬。弗倫富士收其怒色。亦以笑顔報之。白雷姆致敬巳。卽疾行而出。薏麥玲怫然謂弗倫富士曰。此孺子乃大倔强。弗倫富士解之曰。妹勿悞怏。男子貴有抗勁不屈之氣。白雷姆之舉動。正復男子應爲之事。薏麥玲聞言而笑。弗倫富士遂去。 
白雷姆者。至惡弗倫富士。不審其具有先知之術。明知後此必受其楚毒而痛嫉其人耶。或直啣擲雪之隙。而致恨於彼耶。但一見弗倫富士之面則心至不愜。縱以慈母之命令抑令。白雷姆致禮其人。而亦弗能强禁此稚子之心不。生鄙薄之念往。往於弗倫富士行後力。指其背肆。口痛詈弗倫富士固知白雷姆不愜於巳。然仍竭力以媚薏麥玲。欲令薏麥玲感其恩意。其對於薏麥玲。自視乃同奴厮。薏麥玲欲左者。左之。薏麥玲欲右者右之。卽使薏麥玲。謂日輪出自西方。而海中螺蛤之屬。悉將化爲人類。弗倫富士亦將脫口應之。無敢有毫髮之逆。綜言之。弗倫富士之對待薏麥玲。乃如耶穌弟子之傾服耶穌。孝子之奉侍父母。苟弗倫富士能如是奉其父母者。殆爲地球中。惟一無二之孝子矣。至薏麥玲之敬禮弗倫富士特以巳之一身。伶仃孤苦。梵楚無倫。父母旣逝。福德繼殞。而同懷之兄姊又復嫉若仇讐。卽有悲懷。何自而訴其中臆。迨弗倫富士旣至。薏麥玲旣念舊誼。行復自傷。直以弗倫富士爲顧托將護之人。時時過從傾談。用以排遣此。茹苦含辛之歲月。至謂密昔司討克。一見弗倫富士即欲以身事之此言大謬。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
