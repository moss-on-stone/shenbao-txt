# 1898 - 270 - 4909146

 

Page 1

 
 
[重印二十四史出售] [  圖書集成局啓]  
　　二十四史一書上下五千年縱橫九萬里其中治亂興衰之故盈虛消長之機洞澈源流昭如日月洵當世考鏡得失之林也方今風會大開振興實學士人柔日誦讀尤須兼備三長是以本局特將原板重加校印共訂三百九十二本分裝三箱因邇來紙價過鉅略爲加增每部售實洋五十六元箱不外加卽日在申報館及申昌書畫室發售此佈 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後江右饒新泉别駕有續集之刻近年上海葛君子源又以饒氏之書祇采自道光以迄同治雖名臣奏疏私家著述己有美必收而於海防礦務諸學尙付國如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近易名公臣卿之奏牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學側繒議院史學官制兵政諸門多至四十八卷分門别類詳愼校警附于經世文續編之後倩本局印以新鑄鉛字現己裝釘成書價目格外從廉計皇朝經世文編廿四本洋三元續編連三編卅本洋三元單買三編六本洋一元在上海三馬路申報館申昌蘇申南北掃葉山房發兌 
[論俄皇創立弭兵會之意]  
　　八月初六日本報紀弭兵不易一則據南洋新加坡實得力太唔士報載英京來電云近日俄皇擬一手稿略謂現在歐洲列國紛紛預備水陸各軍共勢日急一日將來必不能堪不如彼此設法裁抑軍費以期同享舁平以鄙意觀之今日正當其會故寡人謹請各國會同集議訂立善法以期永息干戈云云執筆人縱觀世變不禁喟然曰有是哉俄皇之狡謀固大可畏哉夫兵凶戰危洵古今不得己之事苟有善策爲之化紛爭爲揖讓變矛戟爲敦槃俾五洲萬國永免戰鬥之禍豈非環球生民之大幸哉雖然自古迄今聖君賢相非不知兵之爲害而終不敢輕廢者何也左傳宋子罕之言曰天生五材民並用之廢一不可誰能去兵兵之設久矣所以威不軌而昭文德也聖人以興亂人以廢廢興存亡昏明之術皆兵之由也嗚呼知言哉夫兵之於國家猶氣之於人身也人未有無氣而能生者國家亦未有無兵而能存者曩昔春秋時宋向戍糾集晉楚各國爲弭兵之舉各國雖亦允從而口血未乾戎心己太泰西於十餘年前亦曾於瑞典國設立弭兵會各國咸派員來會與議者心雖韙之而口不能踐蓋無論古今中外非兵實無以立國此亦一定之理况今泰西各邦互相雄長英矜水師之利德詡陸軍之强法美諸邦亦皆鷹瞵鶚視不惜糜數千萬帑項以簡練軍實而謂肯一旦裁撤兵士永息戰釁不與列國爭强哉然則俄皇之爲此舉者何也曰窺俄之狡謀一在懈列國之心一在張本國之勢蓋俄跨歐亞兩洲地勢居高臨下儼同六國之秦近更築鐵路於西伯利亞有如虎之附翼英法德諸國忌之畏之食不甘而寢不安共籌所以制之之策俄皇知其協以謀我也於是爲此虛與委蛇之計俾列國有恃無恐羣焉棄其武備而嬉遊於浩蕩之天俟三五年後西伯利亞鐵路告成然後猝焉發難可以鞭笞六合蹂躪五洲使各國一時猝不及備所謂懈列國之心者此也古來欲成大業者必先令天下震其聲威俄前皇大彼得臨終時遺訓子孫必須奄有全球今皇卽位志氣奮發時思克紹前烈前歲行加冕禮時各邦咸專使往賀隠然以盟主尊之兹復爲此弭兵之說以爲保全和局共享太平其言堂皇正大諒各國不能不從旣經允從則牛耳之執非我莫屬故計議己定毅然傳檄隣封迫令從己所謂張本國之勢者此也夫俄皇之狡謀雖非一端然此二者實在意計之中各國明知其非出於本心然以其名正言順亦姑委曲允從不敢遽攖其怒此亦人情之常所異者德法兩國法因傳諭之前未與協議頗懷芥蒂德則一聞此諭各官報均歡欣鼓舞樂觀其成蓋法與德爲世仇普法之役法割亞吕士羅連士兩省地與普法人至今引爲大辱以故報仇之心躍躍欲試然弭兵之說必不能久苟非甚愚無不知之則姑整我武事待時而動亦未爲不可德皇本懷好大喜功之心乃兹聞弭兵之說而不勝欣喜者殆俄皇之謀早經窺破故姑爲是態不然豈眞以此爲久治長安之計耶要而論之國勢苟能强盛雖不必示威域外與人輕啓釁端而猛虎在深山百獸自然震恐倘使軍政不修兵威不振徒恃大國有弭兵之舉而謂可以優遊無事則春秋宋之盟泰西瑞典之會其前車猶可鑒也伊古以來豈有忘武備之國而可以長存也哉 
[本館接奉電音]  
　　昨日京師飛電傳來上諭三道旨四道敬謹譯登○八月十三日奉上諭戸部左侍郎兼管三庫事務著吳汝梅補授欽此同日奉上諭禮部右侍郎著壽昌兼署欽此同日奉上諭榮祿著在軍機大臣上行走裕祿著補授直隸總督兼充辦理通商事務北洋大臣所有北洋各軍仍歸榮祿節制欽此同日奉旨蘇州織造仍著海豐接管欽此同日奉旨廣忠慶祥恩佑現駐南苑所管正黃旗漢軍都統著裕德署理廂白旗漢軍都統著載濂署理廂藍旗蒙古者統著崑岡署理欽此同日奉旨蘇嚕岱現駐南苑所署正白旗護軍統領著漙端暫行署理欽此同日奉旨明惠蘇嚕岱色景徵額現駐南苑廂白旂蒙古副都統著彭壽署理廂白旗漢軍副都統著漙倫署理廂藍旗漢軍副都統著恩燾署理欽此 
[南漕改折摺]  
　　日講起居注官翰林院侍講學士奴才瑞洵跪奏爲南漕改折有益無損仍請飭下疆臣妥議施行毋循故事以期湔除積弊裨佐時艱恭摺仰祈聖鑒事竊奴才伏惟人臣以身事主當時時存利國家之念不可執偏私而誤公朝大臣奉上竭忠當事事以和衷共濟爲公不可分畛域而膠成見向來朝廷有所敷施外省有所舉動往往言官以爲可行部議必與之扞格疆吏以爲可辦廷臣每斥其更張意見叅差是非紛糾雖有良法美意一誤再誤支吾紏掣必至廢輟不行而後己此卽在太平全盛晏安無事之時猶必牽率循隠釀異時之患而况國家多事之秋哉卽如南漕改折一事張之洞在署兩江總督任内奉旨籌議力請全改可謂公忠體國獨任其難部臣明知公議所在人人以爲可行不能悍然而阻之也於是試爲游移兩可之辭得過且過之計藉辭推諉展轉宕延並守一定切實辦法及奴才續行條陳奉旨交議聞初議亦謂可行己將具摺奏准嗣以尙書敬信瞻徇廻護力持不可與同官意見不合仍復中止以欽奉上諭謂應及時舉辦者而尙不能行朝廷每有變法自强之端必且多方阻撓同歸於廢棄敗壞而不爲挽救以此歎易轍改絃之非易易也嗣張之洞於交缷回卾時復以改折有利無弊專摺覆陳不知該部如何定議夫以國家歲轉南漕百餘萬石船運至京關繫數十萬人計口授食之需向使輪船未通奴才亦何敢冐昧上陳力言改折今則海道暢行有如袵席南來包米盈溢巿廛官連朝更商販夕湧顧必苦守舊章牢不可破坐 
 
 

Page 2

 
 
令百萬金錢耗蠧於官吏戸胥之囊而不思變計豈不可惜且自咸豐以來湖北折漕而官民稱便湖南江西河南安徽等省折漕而官民亦無不稱便何於兩江獨不可行况以蘇屬而論全完本色者不過數縣餘皆統收折色若松常鎭太等府州雖有本折兼完之說而完本者更不及三成至江寗藩司所屬州縣向來卽係全完折色是則本色早非定章河運己無實際今昔情形迥有不同部臣職屬大農豈於河漕利弊茫無所知殆亦徒恃氣矜並未平心體察耳邇者部庫艱難度支告匱借用洋欵費舌敝唇焦之力猶且金磅扣頭折閱巨萬抵押重息虧耗多端何如取數百餘萬中飽而歸諸公家之爲愈哉應請敕下兩江總督江蘇巡撫再行妥議請旨施行勿以錮習而志在苟安勿以内重而意存遷就俾多年積弊漸次可除或於時艱少補萬一區區之愚是否有當謹具摺瀝陳伏乞皇上聖鑒謹奏○又片再奴才正摺所請改折南漕如蒙宸衷獨斷特旨施行不特監兌押運各費可裁卽倉漕糧衛等官並可酌汰每年約可省銀五六百萬兩米旣改折州縣自無從浮收所存於民者其利尤大固非沾沾守舊一孔之見者所能知也此外尙有衛弁屯田一項再能裁撤歸併認眞整頓改由地方官徵租計一歲所入又可收回中飽銀七八萬之數理財大宗無逾於此如聖明以爲可行奴才當再詳悉具奏謹先附陳大概情形伏乞聖鑒謹奏○又片再南漕旣議改折則有漕省分均應一律辦理京倉自難任其空虛應由戸部每年預提折價銀兩就近於津通一帶購買好米以十萬石爲率逐年收放以實倉庾所有採運存儲一切事宜當留倉塲侍郎一員督辦又漕米向有白糧一項上供玉食自應循舊敬謹解京至王公及三品以上大員俸米應否酌定若干著爲定額統由各該省專員齎解抑或一律改折應請勅下戸部一併核議謹附片具陳伏乞聖鑒謹奏 
[西報譯錄]  
　　西報云康有爲奉旨嚴拿其犯罪之由雖曰結黨營私究竟莫知實在若因奏請皇上改行一切新法則康意欲强中國末可厚非英國自應爲之保護倘另有謀爲不軌情事英國亦所深惡斷不干與當俟將康之情罪昭示明白然後送還中國也 
[粤督辭職述聞]  
　　廣州訪事友人云粤省擬設大學堂之舉日前司道各員將一切興辦事宜面商督憲譚制軍制軍謂予亦由八股出身者於西學時務皆非素諳今己垂垂老矣精力衰頽不勝重任現己奏請開缺倘蒙恩准卽當解組歸田所有改制建學諸大端俟諸新任不難次第振興云云此皆傳聞之詞確否則不敢知也 
[關心商務]  
　　廣州博聞報駢英國伯爵大臣忌利士擬至中國醒探商務情形當未首途以前有往謁之者詢其此行之意如何伯爵答曰先附輪船往香港然後北上乃再遍遊各省會探詢商情到處勾留見機而作此行不以奉廷命爲詞祗以常人相往來可矣英國商務局董將查商務之全權交託於予任便行止到中國之日不特與中國官商酬酢卽諸色人等亦可與交祗須將中國各處商務情形并當湊多少本貲逐一查悉而己 
[法探商務]  
　　天津國聞報云去年法國派商務委員至中國探訪商務情形事竣言旋行經林杯烈謁見總督總督慰勞再三謂邇來中國商務日興利源甚溥然非周知底藴事必隔膜今得諸君前往查訪使國人均沾利益功莫大焉因奏請以　星賜委員中之領袖布利温及教士吊山申甫以示奬勸 
[華洋輪船駛赴中國内港章程]  
　　一中國内港嗣後均准特在口岸註册之華洋各項輪船任便按照後列之章往來專作内港貿易不得出中國之界前他處内港二字卽與烟臺條約　四端所論内地二字相同二非出海式樣之各項華洋貿易輪船或在口岸内駛行或往來内港除按本國律章應隨有之牌照外尙須赴稅務司處請領關牌其關牌内應將業主姓名籍貫註明並將船名船式及水手人數等項按行開列每年換領一次如改業主　停止貿易等事卽將所領之關牌邀銷初镒領牌應　牌費關平銀十兩其後每年換領新牌納費二兩三此項輪船如祗在口内駛行無須每次赴關呈報一切惟若欲前往内港於出口回口時俱應一體報關無關牌者一概不准前往内港四此項輪船所有懸掛燈盞防範　撞及招雇更換水手與查騐水鍋機器等事俱須遵照各該口原有之章程辦理該章程應由海關頒布並刊入關牌内此領牌挂號也五此項輪船如在各口照此章程裝載應稅之貨駛赴内港應卽報明海關由關核定應否照完何項出口稅如由内港裝載應稅之貨駛回本口應卽報關由關一體核辦凡屬洋商之船應完何稅卽按條約稅則辦理六此項輪船在内港各處起貨下貨應照該處定章遵納各項稅厘凡屬洋商之船應照條約稅則比例辦理七此項輪船若拖帶船隻被拖之船應於何處厘卡候騐則該輪亦應於該處停輪該輪所裝之貨並被拖之船所載之貨俱照各該卡之章程辦理惟洋商應遵之章須與條約相符仍由海關一體頒布長江輪船若無海關特照一概不准拖帶貨船此稅課辦法也[  此章程未完]  
[倉憲接印]  
　　北通詶訪事友人云新簡戸部倉塲侍郎劉博泉倉帥恩漙於七月二十九日蒞通　城文武及漕運印委經紀頭役均在西門外恭迓及憲駕安抵行轅三十日辰刻在本署接印聞定於八月初一日開騐江北河運秈米 
[參戎履任]  
　　杭州訪事人云浙江撫標中軍參將一缺前由督憲邊制軍會同廖中丞以管叅戎用武請補奉到復文己由大部核准叅戎遂由閩領咨來杭禀到於本月初一日親赴撫轅禀見次日奉撫憲札飭令赴新任叅戎卽發紅諭涓吉八月初五日午時接印任事屆時署中書吏標下弁兵均在署恭候叅戎排導進署隨更朝服望闕　恩復更衣拜印升座二營都守上前參謁然後書吏叩賀禮畢退堂小憩片時卽赴撫轅禀知接印事宜 
[洞庭多盜]  
　　漢口訪事人云洞庭湖汪洋萬頃一望無垠爲湘卾往來之孔道邇以饑饉洊臻無業游民羣起爲盜往往撑駕划船日從事於洪濤巨浪中窺伺行船盧實至夜半輙肆搶奪殺入如草甚有抛屍水濱者是誠商旅之大害有也緝捕之責者可不加之意哉 
[命案述聞]  
　　湖北訪事友人云本月初旬漢陽南鄉農人子梁姓者不知因何與周某口角起釁遂致磨拳擦掌各奮　威梁力弱不敵旋卽因傷斃命周知釀禍懼而奔逃現經屍　投縣禀報想殺人者死律有明條地方官決不含糊了結也 
[坍屋傷人]  
　　天津訪事友人云禪臣洋行並在京都購塘一區　　房屋賃人居住除瓦屋數十椽外其迤南一帶係土　成約有數十所共二百餘間無雲扉松棟之觀有茅茨土階之陋規模粗具風雨堪　自去冬落成後至今夏己多欹側惟以木支之冀免傾圯　包不料上月廿三夜一點鐘時忽因秋雨連綿遽爾坍塌六年計共十二間被壓斃命者六人傷者九人有六人受傷甚重恐未　保全性命經人禀報地方官卽於次日傍晚時督同仵作前往相騐有背脊洞穿者有肝腦　地者見者皆爲之慘然 
[浙省官塲紀事]  
　　杭州訪事人云杭省下二叚保甲分巡張叅軍翰　現屆期滿由總逾沈大令禀請留辦己奉臬憲札知准其留辦一年○山陰縣爲紹興首邑政務殷繁前任劉大令因請假回籍修墓開缺當由藩憲札委候補縣任大令曾培署理兹悉請補是缺者爲寗琯香大令本瑜嘉興府宗子才太守培於上月二十四日來省親赴撫　面陳要公於二十九日起程回署○署會稽縣孫叔孟大令鼎烈現届期滿由藩憲札委候補縣錢明府增勛接署明府奉札後於上月二十六日禀辭二十九日起程東渡涓吉本月初二日接印又署蘭谿縣正任餘杭縣舒大令銅祥前奉藩憲飭赴本任還缺以准補是缺之蘇大令錦霞赴任大令於二十九日禀辭卽日由鳳山門外螺蝍埠登舟履任○百官厘局　 
 
 

Page 3

 
 
辦現在己屆瓜期由牙厘局憲委盧大令淮鈺接辦 
[卾省官塲紀事]  
　　湖北訪事友人云漢口創設衙務局後現經大憲檄委廣東候補道王雪澄觀察爲總辦襄理一切事宜己赴　禀諸不日卽當開辦矣○新任麻城縣張雲生大令自蒞任後卽有民敎爭地之案現在兩造意見勢虎冰炭大憲恐滋事端卽委方　卿軍門前往　彈未知能永息爭端否 
[隋堤衰柳]  
　　揚州訪事人云江都縣朱大紹先蒞任以來時以除莠安良爲念無如青皮地痞聲氣靈通此拿彼竄狡獪異常大令　思得一法爰特曉示通衢其大旨云青皮地痞不時訛詐良懦實堪痛恨逾經嚴密查拿又恐有同名牽混本縣現思一良法嗣後凡有痞棍訛詐騷擾被擾者可先邀鄰衆理論如逞蠻不服准許恊同地保將其梱送來縣本縣立卽升堂研訊輕則枷責重則斥　斷不有所阻格爾等可放心大瞻亦决不令爾等稍有拖累受困如此辦理該青皮等或可稍知儆懼云云見者咸謂此法國善能恐小民仍不敢捆送耳蓋痞棍等皆與衙署差保熟識平素旣有交情彼小民卽遵奉憲示捆送至署亦恐多方阻遏不使署内得知甚至將送者先行看營卽或得仁對簿公庭　秦鏡之　照然堂費也差費也種種開銷小民皆不能辦更有可慮者痞棍一朝釋出不啻放虎歸山尋仇報復有此數端故大令難有此一番美意恐　等於一紙具文耳○淮南四岸每年額銷鹽引約四十萬今歲己屆中秋領運之數甚少淮南烏員因國　攸　特示諭各商迅速訂速其文曰照得淮南卾湘西皖四岸運銷引鹽向以春秋兩季最爲湧旺今年夏秋以來各商請運數目極形短少查新殘各　各商己投咨未領　者爲數荅鉅若不諭催殊與課稅岸銷均有窒碍除諭催各商外合亟示諭爲此示仰卾湘西皖四岸商人迅將業己投咨繳價之鹽赶連照章赴玕　　　照開江毋再觀望致誤課運云云現在菜巿將屆各岸銷摥均有起色而西岸需鹽尤亟想各商素擅長袖之能自當爭先訂運矣○山東黃木爲災滬上各義振己紛紛登報勸募兹有從東省來揚者述及目下災狀慘不可言本城好善之士聞之惻然動念因特大書災狀遍貼通衢略稱東省三十餘州縣被水漫溢死者己矣生者無食無衣命在呼嗷望振急於救焚如有樂善者佽助不拘多少請交左衛街復茂恒錢莊代收代解想本郡不乏飢溺爲懷者定可聞風興起也 
[川督過滬]  
　　江蘇巡撫升任四川總督奎樂峯制軍於昨晚六點鐘時乘大號官舫用小火輪船拖帶安抵新閘大王廟馬頭本埠文武官員咸往恭迓各遞手版制軍以時己傍晚不便登岸定於今晨八點鐘起岸乘輿至天后宫左側出使行轅暫駐想小作句留卽當乘輪入川也 
[上海官塲紀事]  
　　前任上海縣現在江西候補知府袁海觀太守因事到申前晚黃昏時命駕至縣署拜會黃大令延入内客順暢談良久始興辭而别○江南提督李壽亭軍門己於前晚黃昏時行抵滬江本邑提右營廖參戎率領標下各弁兵迎迓如儀軍門登岸後卽赴道　　駐聞軍門須俟升任四川總督奎樂帥到申謁見後然後回茸城節署 
[循例查點]  
　　城普育堂所收男婦向例每月十六日由道廳縣輪流點騐本屆中秋後一日輪應上海縣查點之期昨由堂董曹寄耘函致縣署黃大令立卽照覆聽候屆期往騐 
[失火卽熄]  
　　本城果育善堂南首竹籬内有燃點路燈之某甲居焉昨晨七點鐘時不知如何遺火霎時間滿室通紅恍似赤城霞起甲從夢中警醒冒火撲救兩腿灼傷痛極倒地旋經四鄰聞知咸往澆灌得卽熄滅 
[請兵緝匪]  
　　本邑西門外日暉港至徐家匯一帶時有匪徒　路刼物爲患行人前爲上海縣黃大令訪聞立發硃簽派令差役全順薛貴柴樛徐文多帶夥役嚴密梭巡昨日該差等回署稱在羅家灣拿獲王和尙及牽牛賊范奎榮二名並牛三頭一併解請訊究并稱是處客註遊勇出没無常未易遽絶查奇兵營近在咫尺而善後周亦派勇在徐家匯駐防可否移請兩處分派兵勇常川梭巡以垂久遠而安地方黃大令諭令靜候核示所獲之賊著暫看管候訊 
[翦徑宜懲]  
　　前日江北羽士王福龍至北河南路某姓家禮懴後怱怱回家時己深夜纔行數武忽有流氓范三福袁永春突出扭住　索洋銀數元王不允致被毆傷始各竄去翌日王奔至捕房控訴捕頭准之飭派包探嚴緝究辦 
[口角輕生]  
　　西華德路春陽樓後面有孀婦某氏居焉前日與同居人某甲不知緣何起釁致遭辱詈氏冤抑莫伸至晚潛繇紫霞膏數錢背人吞服後毒發斃命未知能免饒舌否 
[薄罰示懲]  
　　怡和保險行控廣悅來主陳阿有及其夥黎榮縱火一案己誌前報昨日下午署理英界讞員鄭瀚生大令偕英正領事班君升座會訊據包探趙銀河禀稱初一夜失火後捕頭聞附近　居皆稱廣悅來放火是以飭小的緝拿陳黎二人四處　尋未知所在至初二日陳黎至保險行向索保險銀四百五十兩因得拘獲送案殷順源供開設土棧與廣悅來貼隣初一日早九點鐘時見廣悅來内盧姓喚小車三輔將皮箱二隻鋪蓋二個大風爐一個紫銅鍋子三隻裝運往北是晚十一點鐘時卽聞火起小的立卽開門出視見廣悅來樓上火己冐穿而樓下並不有火殷阿金供本地人住居廣悅來後面弄内磋玉器度日初一晚十點鐘時行經廣悅來門首見己關閉小的回家朗畢復出至山西路轉角處乘凉其時己有十一點半鐘忽見廣悅來樓上火光炎炎樓下之門己經開直並未有人在内由小的喚捕喊救是實章子方供本地人在廣悅來對門開設廣貨店初一日下午四點鐘時陳以洋四角購去煤油十斤確有其事至十一點鐘時卽聞火起張保生供業竹匠是日始搬至盆湯弄與廣悅來爲鄰晚間十一點鐘時妻適分娩忽聞人聲喧閙呌喊救火急出深視見火起在廣悅來樓上屋頂己經冐穿急扶產婦逃出小孩不及抱救竟致燒斃如何起火並不知情陳阿有供廣東人開設悅來小烟間雇黎榮爲夥盧顔添專司燒烟因與盧意見不合初一日將其生意辭歇小車所裝實廬之行李並非店中貨物是晚失火實被黎榮將火油潑翻樓板以致延燒其時小的並不在店且尙有煮好之烟膏五百餘兩及衣服等物均未取出可見實非有意放火求請明察鄭大令與班領事會商良久以陳阿有放火雖屬無憑然從中形跡實有可疑著罰銀三百兩以示懲儆 
[法界公堂瑣案]  
　　陳紀章前控宋及榮欠洋三百元圖賴不還經朱明府提宋到案昨日傳同原告會訊陳　抱告湯彬投案呈遞票據叩求追繳宋供此洋由小的經手貼現被累不堪明府限令三日内赶緊理償延干追比○嚴主賓控喬素清代樂正揚借銀一百兩向索不還經明府提喬候訊旋由某甲繳銀一百兩將喬保出昨日提到樂正揚傳同原告研訊喬亦由保交案喬樂同供此事業己理明求恩開釋府飭嚴具領完案喬樂當堂開釋○會捕局線勇楊根培控蘭芳里開花館主陳蘭亭王二寳及己歇華捕歸心寳積欠會項洋銀二百數十元由明府飭提陳等到案昨日原告不到包探將陳解案請訊明府飭令人銀並保限三日理楚延干追比○前有馮龔氏偕女愛寳控陳瑞夫吞没金訓銀洋明府提訊之下著交保出外限五日理明兹己逾限原告投案求追陳供所欠洋銀數十元係張春發冩信囑托小的是庖代之人信函呈閱明府著交原保再限五日赶緊清理○周吉金控張青源結欠往來銀二千餘兩經明储訊供交洋四百元又期票六百元前期又繳三百元先行給領昨日周又投案求追張托病不到遣錢雲亭到堂代訴求恩寛限明府判限十六日將洋如數交案○久康錢莊錢選青前控正裕銅錫店主錢桂 
 
 

Page 4

 
 
勲出立支票銀二百兩屆期不付求追明府斷令錢桂勲先繳銀一百兩飭原告具領以此票係陳小寳借出將陳押追旋經錢桂勲保出理處昨己原告投案求追陳小寳偕錢桂勲呈繳現洋五十五元並隆盛莊票洋八十元原告以此票不能作准請追現銀明府飭將現洋先行具領陳錢仍交保判限二十一日如數繳案○鄧定梅禀稱前晚被賊犯汪寳卿竊去衣服水烟袋等物由包探拘獲人贓解案請訊汪寳卿認竊不諱明府判責一百板贓交失主領回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者貼票倒帳之　探孔阿才及沈簡打黃廷芳卽紙紥和尙等解由上海縣黃大令諭候收禁監追迄今日久延不清理前晚經帮審委員李二尹提訊孔等三人同稱現己央人向各原主商議料理將次投案禀復其被人拖欠之欵現亦在外收取務將各欵逐一清理旋有龔清如投案供稱被沈蘭汀欠去洋四千元立有票據求恩追繳沈供雖欠龔欵並無如許之多前日小的因事出外龔毒計　生使婦女將小的之妻誘閉空房一面紏衆至家攫去綢皮衣服十箱金珠首飾兩小箱價值二萬餘金箱内藏有收回之舊票伊亦執爲欠欵並將帳簿搶去致小的無可查核不能料理二尹間龔帳簿衣箱等物現在何處答稱所搬俱係木器己攤派各欠戸旣而又有張連生余金榮王張氏王李氏等亦投案請准附追孔等認欠屬實惟實在無錢理償二尹大怒喝責四百板還禁限十天内如數繳楚龔清如所取沈之帳簿著卽交案以便稽查各原告均斥退候示○長利洋行買辦謝暢庵與天福戲園主武春山在縣署互控欠銀一案前晚李二尹提集復訊謝供現己算明被武共欠銀一萬七千餘兩武供照小的計算共欠銀二千餘並無如此之多二尹研詰再三兩人又將二十年分天福戲園虧本一節互相爭诠司帳胡愼芝亦不能指出此次虧本應歸何人認還二尹以供詞與前無異不能結案限令七日内務將各帳算明禀復違干未便○余阿虎前因焚燒陳姓棺木被控到案收押後因患病發堂醫治現己痊愈由堂解回縣署李二尹研訊之下余供小的母死後備棺收殮舁置荒原與陳姓之柩並厝小的偶爾吸烟不知如何遺火致肇此禍實非有意叩求施恩二尹姑念前己重責從寛發改過所收押一年以儆 
[馬路工程局瑣案]  
　　前報紀狂且宜懲一則兹悉是案經工程局委員朱森庭明府升堂研訊李張氏供年二十有九家　　家廠因姑母在北巿患病欲往探望不敢獨行邀鄰居俞徐氏偕往不意甫至王家馬頭新馬路地方突遇素不相識之徐金榮肆行調笑幸由巡捕帮同獲案求恩究辦俞張氏供仝徐供現年二十四歲向在二十三鋪地方開設老虎灶刻己停歇與李張氏素來認識是日途遇並不調戲求恩鑒察明府判責三百板復責手心一百下飭具改過切結然後覓人保釋○日前有唐雨生黃季良等投南巿馬路工程局禀稱均在祥記馬頭開設猪棧向章由各宰猪作每頭抽錢二十三文半以供租棧之費曾在縣署立案請示遵辦多年各無異議近有李桂芳沈阿二等聚衆把持不付租錢叩請提究經局員朱森庭明府准詞飭差傳同研訊李等供實因現在柴米昻貴各商均欲减租並非小的聚衆滋閙明府命唐等仍照向章繳納俟節後再行定奪○東洋車夫徐永源在工程局所捐車照前日被人竊去投報捕房後由捕頭飭捕查得由湯金福所竊賣與江全文捕頭禀明朱明府飭差提集人証研訊江供與徐同業因貪小買湯車照一紙計洋四角自知不合尙求恩宥湯認竊求恩明府判將江責一百板湯責二百板又在身畔搜出銅洋一枚當塲銷燬錢一百五十文四開小洋一枚一併給徐具領以償照費○安徽人瘙文雅日前在新馬路擊斃黃犬一頭由十號捕勇拘至捕房旋卽釋出少頃有電燈工匠何連生投捕房報稱此犬是伊所養被馮擊斃求爲究辦捕頭命地甲復將馮拘至亦經朱明府提訊以彼此供扈各執著十六鋪地甲帶往查明再核 
[英界晚堂瑣案]  
　　妓女花文卿控其父項靜軒覇阻從良一案昨晚經帮審委員劉穆庭二尹提訊花供姑蘇人年二十歲去秋八月内被父親價賣與華姓爲妾因時去滋擾華卽將婦人送回後復被賣於胡家宅祥春里野鷄妓院爲娼今有狎客童金生願出洋二百元代爲脫籍己付洋一百元被父親取去逼令小婦人逃逸不許從童是以投案求恩超拔二尹以花文卿旣屬有志從良限三日内邀童金生來廨並飭傳項靜軒到案訊究○監生凌耀寰控洪香齋欠洋一案亦經劉二尹提訊凌供洪向生處借洋二百元據云係婦人金文蘭囑爲代借立有筆據前月收還洋一百元其餘延約不付求恩追究洪香齋供金文蘭托小的向凌處借洋二百元確有其事現在金姓己往天津己由小的爲之代還洋一百元凌曾欠小的會洋二百六十元將此項扣除凌尙欠小的洋一百六十元亦請追給二尹以凌欠旣由金姓所借著邀該婦來案再核洪控凌會欵著另行遞禀 
[英界公堂瑣案]  
　　陳寳生竊取丁阿二等身畔所藏金戒指銀對時表等件經包探趙銀河緝獲人贓送案請究丁等投案請領失贓陳寳生供向爲縫工近因失業無聊出此下策鄭大令商之衛繙譯判責陳二百板贓分别給還失主○包探洪阿寳禀稱寗波人夏阿蘭竊取陳新記烟灰三十兩售與李阿坤經小的起獲原贓送案請究夏認竊不諱大令判責一百板李不應收贓著罰洋十元以儆○二十三號西捕稟稱雉妓朱友金張阿二深夜在途拉客有違租界章程拘案請究朱張二妓同供廣東人被鴇逼迫非出本心大令判各罰洋十元從寛釋出○徐壽卿禀稱開設板木行前日賊犯王金川乘人不備行竊松板兩塊由包探石金榮緝獲人贓送案請究大令判將王笞責一百板○三百五十八號華捕禀稱陸成福手拖包車沿途攬客小的以其違章拘案請究陸供崇明人包車係王姓所置不敢私攬生意大令判罰陸洋五角從寛斥釋○包探洪阿寳禀稱趙金福携一花瓶在途躑躅小的以其形跡可疑向之盤詰知從吳耀忠處竊來送案請懲大令判責二百板管押兩禮拜○洋人麥毫羅控細崽顧玉金竊取洋狗一頭由包探張天林緝獲送案請究顧不認行竊大令判令交保開釋 
[美界捕房紀事]  
　　前夜積竊錢阿寳張錫榮潛至密勒路某姓家翻箱倒篋竊取狐裘一襲又有混名山錢阿大者至元芳路某姓家竊取古磁花瓶一只價值甚巨皆由包探洪阿寳拘獲人贓送入捕房押候解請公堂究辦○昨晨偷兒陳阿平至百老匯路某姓家竊取老虎箝一把由包探沈阿鶴查獲人贓拘入捕房押候解送公堂訊懲○昨晨小竊宋阿狗至靶子路某姓家竊取布衣多件被三百二十號巡捕所見拘入捕房押候解送公堂訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[二十四年八月初六日京報全錄]  
　　宫門抄○諭旨三道錄前○江督劉奏擬保擊退刀匪人員遵照部議另行核奬摺○又奏道員捐振請旨遇缺簡放片○滇藩于奏叩謝天恩籲請陛見摺○秦臬趙奏爲叩謝天恩籲請陛見摺○皖撫鄧奏爲知縣訓導違例請旨交部議處片○八月初六日刑部都察院侍衛處值日無引見○克公假滿請安○江寍藩司袁昶到京請安○出使大臣徐壽朋到京請安○李徵庸謝賞頭品頂戴恩○壽公謝襲爵恩○梁仲衡謝管戸部三庫恩○馮汝騤謝授四川順慶府知府恩○補用道府楊士驤等謝恩○山東在任儘先卽補道東昌府知府洪用舟謝恩○車王英侯各請假十日○明安續假五日○恩輝續假十日○馮寳琳祁師曾李稷勲預備召見○召見軍機袁昶徐壽朋李徵庸馮汝騤皇上明日寅正至社稷壇行禮畢還海○○頭品頂戴兩江總督臣劉坤一跪奏爲擬保擊退刀匪出力人員遵照部議另行核奬並查案聲覆恭摺具陳仰祈聖鑒事竊臣前將徐州兵練擊退刀匪出力文武各員分别等次開單奏請奬叙欽奉硃批該部議奏單二件併發欽此嗣准吏部議復文職各員所請奬叙祗崔炳榮賈福焜二員核與例章相符其尤爲出力之江蘇補用知縣陳迺勲等五員其次出力之同知銜蕭縣知縣劉本檍等九員多與例章不符應將全案駁回咨令按勞績等次查照例章分别辦理李明垣劉昶二員捐納縣丞之案查據戸部覆稱並無其名行令查明一併奏覆以憑核辦等因均經轉飭遵照在案兹據統領銘字等營記名提督前署徐州鎭總兵陳鳳樓徐州　桂嵩慶會詳稱此股刀匪攔入碭山豐縣等境閙教燬堂幾釀巨患幸賴該文武兵練奮勇剿辦得以迅速撲滅遏亂初萌所有在事各員實屬異常出力惟旣奉部　飭令按照例章辦理且所保武職各員業經兵部改照尋常勞績給奬文職各員自應一律改請奬叙以昭允協兹遵照部議分别等次改擬升階加銜加級開單請奬至李明垣縣丞捐案係於光緒十九年六月二十六日在江寍捐輸局第十四次案内遵新海防例由分缺先選用州同改捐縣丞不論雙單月分發江蘇試用並捐免騐看奉給實收是年七月十三日騐到省二十四年二月二十九日奉部核准給照又劉昶縣丞捐案係在江南籌餉捐局第十三次案内報捐縣丞指分江蘇試用於光緒二十一年十二月初三日奉部核准給照遵飭一併查明會詳請奏前來臣覆核無異相應繕具清單恭呈御覽合無仰懇天恩敕部連同准奬之崔炳榮賈福焜二員一併照擬給奬以示鼓勵除咨部查照並各該員履歴前己送部此次此毋庸另造外謹恭摺具陳太乞皇上聖鑒訓示謹奏奉硃批吏部議奏單併發欽此○○劉坤一片再上年淮徐海等屬災重欵絀蒙恩允准開辦賑捐以資接濟當經飭委分投勸募無如近來各省捐局林立勢成弩末籌集鉅資實非易易查有候選道李徵庸供差天津熟悉捐務經臣札委帮同勸辦該員因見淮徐海等處災情甚重需賑孔殷　卽籌墊鉅欵又復自捐庫平銀一萬三千兩均經先後兌收解往散放現據賑捐局司道詳請奏奬前來臣查李徵庸四川進士由主事改捐知縣歴任廣東河源香山南海揭陽海陽等縣精明勤惠爲守兼優歴經各督撫臣保荐循良奉旨嘉奬在案旋捐道員在任候選光緒十六年因捐助順直賑欵萬兩經兼順天府府尹臣祁世長奏保奉旨在任以道員卽選欽此部議該員係遇缺先用道員班次己屬極優今又報捐鉅欵應請遇有缺出卽將該員先行選用毋庸另積五缺奉旨依議欽此又因拿獲隣省會匪首犯經前兩廣總督臣李瀚章等奏明該員升階班次均無可加應請量予擢用奉旨李徵庸著交軍機處記名遇缺簡放等因欽此二十三年因前在南海縣任内延擱刦案經兩廣總督臣譚鍾麟等奏叅降爲通判歸部銓選本年選授山東沂州府通判仍捐升道員候選並因賑捐奬花翎二品頂戴一品封典該員歴膺繁要所至有聲見義勇爲不遺餘力且能留心時事於洋務商務均極講求洵爲監司中不可多得之才今又以淮徐海被水成災捐輸賑銀至一萬三千兩之多於災區裨益不少按照賑捐章程凡捐實銀至一萬二千兩以上者奏請優奬該員所捐銀數有盈無絀合無仰懇天恩俯准將候選道李徵庸仍以道員遇缺卽選並交軍機處存記遇有道員缺出請旨簡放以爲急公好義者勸出自逾　鴻施除將該員履歴咨部查照外謹會同江蘇撫臣奎俊附片陳請伏乞聖鑒訓示謹奏奉硃批著照所請欽此○○新授雲南布政使署安徽布政使臣于蔭霖跪奏爲叩謝天恩籲請陛見恭摺仰祈聖鑒事竊臣於本年六月十七日接奉安徽巡撫臣鄧華熙行知准吏部咨光緒二十四年五月二十五日奉上諭雲南布政使著于蔭霖補授欽此跪陰之下感悚莫名當卽恭設香案望闕叩頭謝恩訖伏念臣以樗櫟庸材起自廢籍仰荷聖慈逾格攝篆皖藩方隕越之時虞愧涓　之未報兹復渥承恩命特𢌿眞除聞命自天懷慙無地查雲南遠居邊要本政繁事劇之區藩司職任旬宣有理財用人之責如臣檮昧懼弗克勝恭溯臣於二十一年遵旨入都兩蒙召對瞬屆三年際兹遠効馳驅戀闕彌殷瞻天倍切惟有伏懇天恩俯鑒微臣犬馬愚　准臣人都跪聆聖訓俾得有所遵循勉圖報稱庶免貽誤於將來以冀仰答高厚鴻慈於萬一不勝餗切待命之至所有微臣感激下忱並籲請陛見緣由理合恭摺具陳伏乞皇上聖鑒謹奏奉硃批毋庸來見欽此○○二品頂戴安徽按察使調補陜西按察使奴才趙爾巽跪奏爲叩謝天恩籲懇陛見恭摺仰祈聖鑒事竊奴才於本年六月十七日接奉安徽巡撫臣鄧華熙行知准吏部咨開光緒二十四年五月二十六日内閣抄出二十日奉上諭陜西按察使著趙爾巽調補欽此跪聆之下感悚莫名當卽恭設香案望闕叩頭謝恩訖伏念奴才漢軍世僕知識庸愚由詞曹而躋谏職未効寸長自典郡而歴分巡捕周十稔洎皖江之陳臬惟矢志於愼勤兹復渥承恩命調任陜西查關中夙稱天府幅　廣則察吏宜周臬司幟總刑名訟獄平斯化民有本加以漢回雜處時勢多艱　侮詰奸諸關緊要如輇材之檮昧懼負荷之難勝惟有籲懇聖慈俯准奴才趨叩闕廷葵藿稍伸夫瞻就跪聆謨馴駑駘益得所遵循所有奴才感激下忱並由謹籲懇陛見緣恭摺具陳伏乞皇上聖鑒謹奏奉硃批毋庸來見欽此○○鄧華熙片　再查前據署藩司于蔭霖臬司趙爾巽會詳靈璧縣教諭胡青雲本年戊戍科會試所有員缺委應補教職胡文署理請鑒核等情臣查該教諭胡青雲赴京會試因何不請給咨當經批飭查覆去後兹據該司等詳復本年三月十八日據靈璧縣知縣鄭葆清申准教諭胡青雲牒稱本年戊戍科會試該學志切觀光二月初四日起程所有鈐記事件移交訓導暫行兼護原擬晉省請咨因在途阻雪恐到省有悮試期是以徑行北上取同鄉京官印結應試懇請委員兼署等情由縣轉申到司當查教職赴京會試例應請咨該教諭曾稱在途阻雪請咨恐悮試期究屬違例惟縣文到司己在該教諭北上之後是以委員往署等情前來臣查該教諭胡青雲赴京會試並不遵例請給咨文輒以在途阻雪恐悮試期爲詞將鈐記擅交訓導夏宗慶護理起程赴部應試實非尋常錯悮可北卽該縣訓導夏宗慶接授鈴記聽從護理該縣鄭葆清不候批示任其離任均屬冐昧相應請旨將靈璧縣教諭胡青雲交部嚴加議處並將靈璧縣知縣鄭葆清該縣訓導夏宗慶一併交部議處以肅功令謹會同兩江督臣劉坤一附片具陳伏乞聖鑒訓示謹奏奉硃批胡青雲等均著交部分别議處欽此 
 
 

Page 14

 
 
[光緒二十四年八月初七日京報全錄]  
　　宫門抄○諭旨十道錄前○湘撫陳奏爲遵議變通武科新章摺○雲督崧奏揀員請補極邊要缺知縣摺○又奏爲委署藩篆片○八月初七日工部鑲黃旗值日無引見○載瀛續假十日○高賡恩續假二十日○馮寳琳洪用舟陳日翔陳桂芳預備召見○召見軍機崇禮洪用舟○皇上明日卯初二刻升中和殿看版畢還海午刻至勤政殿行禮申初二刻至夕月壇行禮畢還海○○頭品頂戴湖南巡撫臣陳寳箴跪奏爲遵議變通武科新章恭摺仰祈聖鑒事竊准兵部咨開令議具奏變通武科章程一摺並約舉大概章程十條於光緒二十四年二月二十六日欽奉上諭著照該大臣等所議各直省武鄉試自光緒二十六年庚子科會試爲始自光緒二十七年辛丑科爲始童試自下屆爲始一律改試槍礮等因欽此又准兵部咨議覆廣西巡撫黃槐森奏武科改試洋槍並考取中式後分别選用一摺請飭下各省將軍督撫學政等各就見聞所及詳細奏明並開列各項章程報部酌辦等因光緒二十四年三月二十八日奉　　依議欽此欽遵咨行到湘仰見我皇上經武儲材因時通變至意欽佩莫可名言臣維立法必須防弊取士先貴儲才火器久懸萬禁今日洋槍尤極猛烈自不准人人自行購藏致滋流弊然不能購藏卽又無從學習以應考試是以部臣有今就武備學堂收領教習之議惟各省省會學堂一時尙難盡設各府廳州縣更不待言卽省會學堂盡設而一堂之内教習多者三四人少或一二人但可挑練特出之生童斷不能徧及應試之生童若必待各府廳州縣皆設武備學堂如今日之書院計非數年所能就緒目前應試必致無人國家旣不欲卽廢武科則防弊儲才實無兩得之策惟想近日各省防綠等營漸多改用洋槍部議謂寓營制於科舉之中亦卽可寓科舉於營制之中伏查定例營衛干總抱總准應武闈鄉試馬步兵丁准與武童一體考試武生情願入伍食糧者准其兼充是武營伍本自相通擬議令綠營防營弁目兵勇各分應童試鄉試旣以廣其出身之路使之操練精勤不煩督責卽可於其中拔取殊尤以備任使似於取士練兵之道兩有裨益且免以槍砲散布民間致令防範偶疎卽有無窮之患正在諮詢擬奏間適湖廣督臣張之洞以所奏摺稿咨送到臣恰與臣所擬兵勇應試之議不謀而合而所論其中利病至爲精詳多爲臣擬議所未能及第就原摺反覆籌思覺尙有一二宜更補陳以備聖明採擇飭部臣一併籌議者一曰定限制竊維兵勇得應武試且惟兵勇始得預試則人思自奮於功名而不甘於　伏營壘每遇學政按臨一府所屬州縣近者數十里遠者亦不過二三百里往還旣易試兵勇顯無不爭趨恐後將至一府所屬地叚營伍爲之一空抑之旣與定章不符聽之又於地方不無妨礙計不如照定限制分别去留凡兵勇十人准以三人應試生童一律童試時令本管官擇其驅幹强壯年在三十歲以内者先行挑取如數造册送交本府知府考試一塲申送學政收考鄉試卽由本管各宫會同地方官造册徑送學政錄遺錄營勇營所送人數各就本營核計均不得逾十分之三旣不妨其進取之階亦不致有空營赴試之慮矣一曰廣餘兵兵勇應試旣有限制則一郡之中無就近防營駐紥者應試之人自亦無多且向來己取武生暫無營額可補不免向隅坐嗟遲暮無故而阻其上進之階使不得以新進武生爲伍似非人情所安計不如增廣餘兵以示鼓舞查綠營本有餘丁以備出缺挑補兹擬令凡欲應試之武童生均先赴本籍或附近綠營及省會各標營充補餘兵卽就該營學習槍砲並自行出資交營官彙請督撫給文購買槍砲藥彈由該營隨時給發操畢操畢隨繳歸本營收儲此項餘兵人數於年終造册彙由鎭協轉送督撫學政立案遇童試鄉試之年由營分别挑選擇其年力富强技藝精熟每十槍能中靶至七槍以上者核實造册申送如營兵之例但旣經考其技藝則不必拘定人數如送考後經學政督撫考試不符至三槍以上者將册送本管官分别記過示儆如投充餘兵時或有需索等弊查實叅辦餘兵考取武生者營兵缺出先儘挑補考中武舉者發標操練分别候補武生武舉均聽勇營得充什長營哨等弁目武舉不歸標操練者不准會試旣可使無遺才亦可藉振營伍積疲之習矣此外章程張之洞所議以臣所見似尙詳盡可否仰懇皇上將臣此奏與張之洞專摺一併飭交部臣參酌妥議伏候聖裁所有微臣遵議變通武科新章緣由是否有當謹專摺具陳伏乞皇上聖鑒訓示謹奏奉硃批兵部議奏欽此○○頭品頂戴雲貴總督臣崧蕃頭品頂戴雲南巡撫臣裕祥跪奏爲揀員請補極邊要缺知縣以裨地方恭摺具陳仰祈聖鑒事竊准吏部咨雲南順寍縣知縣曹衍瀚升補雲州知州所遺順寍縣知縣要缺應令另行揀選光緒二十四年三月初九日具奏奉旨依議欽此坐三月十四日等因按照部中行文之日照限减半計算連閩扣至四月初八日五十五日限滿應歸四月底裁缺係極邊要缺毋庸掣籖業將裁缺日期咨部在案查定例知縣應調缺出俱令於現任人員内揀選調補如無合例堪調之員准以例准請補之候補並進士卽用人員酌補如無人准於應升人員内揀選題升等語該縣地處極邊界連外域夷多漢少事務殷繁一切控馭撫綏責任綦重必須精幹練練熟悉邊務夷情之員方足以資治理臣等督飭藩臬兩司於通省應調應升人員内逐加遴選非現居要缺卽人地未宜實無合例堪以升之員員惟於應補人員内查有進士卽用知縣桂福年二十八歲正白旗滿洲錫齡佐領下人由文生應光緒十七年辛卯科順天鄉試中式舉人二十年三月選補戸科筆帖式乙未科會試中式貢士殿試三甲引見奉旨著以知縣卽用欽此籖掣雲南二十二年正月二十四日到省委署馬龍州知州調署定遠縣知縣二十三年十二月十五日到任據雲南布政使湯壽銘按察使興祿查該員精明不露　事得宜並無叅罰案件以之請補順寍縣知縣實屬人地相宜洵堪勝任與例亦符等情會詳請奏前來臣等覆查該員桂福年壯才明辦事穏練合無仰懇天恩俯念員缺繁要准以桂福請補雲南順寍縣知縣實屬人地相宜與例亦符如蒙俞允該員係進士卽用知縣請補知縣銜缺相當毋庸送部引見所有揀員請補極邊要缺知縣緣由謹合詞恭摺具陳伏乞皇上聖鑒敕部議覆施行謹奏奉硃批吏部議奏欽此○○崧蕃片再臣等於五月二十八日接總理衙門沁電傳奉旨湯壽銘己調補安徽布政使著崧蕃裕祥傳知該藩司迅卽來京陛見欽此　卽欽遵辦理查淔省藩臬兩司總辦營務處有督查防營操練之責又近年洋務日繁自奏明設局以來凡商議界務及往來電報曁法員現在查勘興修鐵路來省接見臣等均飭兩司襄贊以昭詳愼該洋員有查詢事件均與兩司彼此先往來照會或定期面議辦理一切極爲得體昨於五月二十七日黔省委臬司玉恒來滇查辦事件雖未知所查何事而調取案卷皆在藩署及善後局内與臬司興祿似有關涉藩司湯壽銘正在　卷飭送兹奉前因自應委員接署臣等素知臬司興祿品操堪信勤愼耐勞卽擬委該司署理藩篆惟該司旣在查辦之列且黔員詞卷均應藩司經理似未使再委該司接署致啓嫌疑而藩司又兼辦以上各事宜臣等熟商在省之糧儲道英奎鹽法道普津均不能勝任迤西道事繁任　　難易人且往來路遠恐悮湯壽銘北上之期惟迤東道距省最近該道陳啓泰素有政聲現飭該道來省署理藩篆並兼辦各局處事務所　　東道缺卽委候補道錢登熙署理以重職守除分飭遵辦並咨部查照外謹將委署緣由合詞附片陳明伏乞聖鑒謹奏奉硃批吏部知道欽此 
 
