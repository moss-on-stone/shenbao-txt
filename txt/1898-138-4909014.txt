# 1898 - 138 - 4909014

 

Page 1

 
 
[蘇州當日派報并赶遞蘇屬各大埠] [  申報館主人啓]  
　　蘇州爲東南富庶之區冠葢紛馳官商薈萃本館所出報紙行銷甚廣購者如雲茲特格外加工赶早刷印星夜飛遞前往　雨無阻俾當日卽　派送以壓先覩爲快者之心至蘇州隣近百里之遥就近購取亦較前早到一日想諸君子洒後茶餘當必　先披閱　現在請友人在蘇經經　發閱報諸君及欲承辦代售者祈移玉蘇城包衙前鳳凰衖申昌分店購取不悮　此布陳諸維鑒及 
[新印曾文正公奏議告成] [  圖書集成局代啓]  
　　曾文正公爲中興一代偉人當髮逆披猖禀承廟護　平禍亂嘉猷碩畫亘古不邦奏　一　直可與　宣公　孰江左書林託本局用新鉛　排印成書紙張潔白校讐精良裝訂四本定價實洋七角江左書林及滬上各書坊均有發售欲購者請就便移玉　取可也此佈 
[添印白紙玉堂字彚出售] [  圖書集成局啓]  
　　本局向印玉堂字彚久巳風行海内惟所印均係竹　現在添印白紙紙張格外潔白裝訂亦極精工每部計二本碼洋三角竹　者仍碼洋二角欲購者請至三馬路申報館及申昌書畫室購取可也此佈 
[報紀醫學總會送診書以誌喜]  
　　在昔周公相武王壹戎衣而有天下爰定六官之禮其屬三百六十六官皆統於天官冡宰冡宰所屬官正宫伯掌王宫禁之事膳夫庖人内饔外饔亨人甸師獸人獻人鱉人臘人皆掌王膳食之事而卽繼之以醫師食醫疾醫　醫獸醫言人之居處飲食一或不慎而胥足以致疾也醫師爲衆醫之長掌醫之政令聚毒藥以共醫事按後世本草所載諸藥不盡有毒惟今西醫所用藥物性多猛烈猶得古意食醫掌和王之六食六飲六膳可與膳夫之職相參盖以慎防於未疾之先也疾醫掌養萬民之疾病四時皆有癘疾春時有痟自疾夏時有痒疥疾秋時有瘧寒疾冬時有嗽上氣疾以五味五穀五藥養其病以五氣五聲五色眡其死生兩之以九竅之變參之以九職之動此數言足括素　靈樞大旨又曰凡民之有疾病者分而治之可知醫師之屬皆食王精祿民有疾病皆可就醫而又有痬醫以療諸痬有獸醫以療獸病王者所以重人物之命而善保其生如此獸醫之後又繼以酒正酒人漿人諸職而酒正所辨四飲之物其二曰醫則病從口入之義益見商之舊都後爲秦國醫和醫緩皆爲秦產視史遷所載諸名醫不外醫者意也之旨今世太醫院供職諸醫多泥古方間少變化故都中有太醫院藥方鑾儀衛刀槍光祿寺茶湯翰林院文章之說言有名無實也至外省府廳州縣設醫學正科訓科等官品祇列於從未名不登於搢紳惟各署獄囚視疾是其專責其他庶民之家恥邀官醫診視而素封可知而宦室更可知晚近世道陵夷名醫益鮮懸壺者採三寸不律殺人如草菅遑論九折肱三折臂不辨其爲布醫爲巿醫爲牛醫也金壇史梧岡先生西青散記云書者之手側醫者之手俯乞者之手仰　道一也可勝概哉滬上烟火萬家甚囂塵上濁邪淫雜與夫四時不正之氣感疾最易　　失宜卽登鬼錄夏令猝疾傷人尤多此邦著名時醫率多鎭日高眠享烟雲供養日旣下春始令人以輿舁之出飛馳道路奔越城栅以示勞病家費數十金或十數金少至數金得　匆匆片語草草一方珍同供璧卽或病已不起亦自謂盡心焉耳矣時醫之視疾如此民將安頼閒或有活人手具肘後方其奈名不衆著如大巿中賣平天冠無過而問者幸有城内外官私所設施醫局各處貧民自夏至秋全活頗衆顧租界地方遼闊新閘新馬路一帶尤僻在西北未能徧及乃閱近日報紀昌壽里醫學總會同人送診公啓知於本月初一日起每早八點鐘至十一點鐘掛號挨診不論内外各科一律不取看　邀請田診者午前掛號所延各醫内科爲鄔于軼明經徐頌屏茂材外科爲顧壽田二尹卓蓮清茂材均常川駐會又有曹厚甫明經畢耐仙司馬按三六九期到會助診似此人材濟濟各展所長恊力同心實事求是誠遠近　民之福也宋儒言一命之士苟存心利物於人必有所濟今天下民少官多自一命以上無不知利惟但知利已不知利物若夫施診一事曾非爲牟利計卽是存心濟物之一端然如官憲所設之局醫生各有薪水按月致送是病者雖無多費而醫生仍有所利焉至於此等醫會送診則各人自備斧資并無絲毫爲利之　所冀此邦善士聞風而起相與和之如准陰將兵多多益善則居民幸甚 
[諭旨恭錄]  
　　閏三月二十三日奉旨永隆現在駐工所管正黄旗漢軍副都統著載　署理其所署廂紅旗蒙古副都統著蘇　岱暫行署理欽此同日奉旨永隆現在駐工其所署左翼前鋒統領著載卓暫行署理欽此 
[本館接奉電音]  
　　昨日上午京師飛電傳來上諭一道敬謹譯登○閏三月廿八日奉上諭陜西　商道員缺着李紹芬補授欽此 
[英臣謝世]  
　　閏三月二十九日倫敦來電云英國老臣克來斯登因病逝世按去年李傅相游歴各國時與克君最爲契合稱海外莫逆交今者噩耗傳來想傅相交誼情深必有人琴之痛也 
[美日戰務]  
　　香港循環日報云英國砲船名連匿者由小吕宋抵港據船上人云刻下美國各戰艦雲集於加威海面德法英日四國戰艦亦在小吕宋附近停泊觀目下小吕宋情形與前無異食物雖昻貴惟尙未告匱吕宋官員及美水師提督彼此以禮相待互訂倘有文書傳逹彼此均不相阻故連匿　港時兩國文書俱由此船轉逹當連匿啓行時小吕宋城尙未有攻戰之事仍爲吕宋人管轄惟行店多已閉歇聞小吕宋城内日兵共有二萬五千名民圑十萬名倘美國不再添兵恐未易得而據之也飛獵濱現祗有吕宋砲船一艘河口有擊沈之船攔阻故美兵艦不能攻入至各國商船多有泊於河内者被沈船所阻不能出口刻下美國水師官禁令吕宋船不能來往惟各國船則否耳又聞加威灣各醫局已歸美人辦理被傷之人均在局内調治據日人言刻下日廷已撥大戰船名巴路也者來小吕宋倘此船抵埠定可千軍横掃美戰艦不足慮也 
[獻策圖韓]  
　　香港循環日報譯倫敦朝郵報訪事人由俄京聖彼得羅堡來稿云某俄字報載駐朝鮮漢城之俄人來書謂高麗士人多有思從日本者乃自進其策於俄廷教其何法能破日本之計其策一在高麗各處港口多設俄國領事官又多設軍兵保護領事署二整頓銀行事務可漸渥高麗稅務及度支之權三黜逐一切别國人千預高麗之政事四開設俄文學校又在漢城建設希臘教堂使其宏麗不讓於天主教堂五招集高麗俊秀往俄國學習工藝而以開礦築鐵路二事爲要旨六謂滿洲新鐵路宜接　平壤因此處已有法公司承築鐵路至漢城又須在漢城添築鐵路二條一南一北南通至釜山北通至前山并須按步立法不許日人沾手於此諸事其結語則云高麗物產豐厚俄旣有志大振威權不妨先耗資本以經營之也 
 
 

Page 2

 
 
[電諭辦案]  
　　京江訪事人云鎭江官塲接到申電悉湖廣總管張香帥　召入都於口前秉節　滬正擬乘輪航海北上旋接京都密電奉上諭迅赴沙巿辦理匪人焚燬洋房要案暫緩入都陛見香帥接電後仍乘楚材兵艦上駛帥節約在一二日間卽可過閏上月二十九日常鎭道長觀察飭丹徒縣王大令赶派辦差人等在六吉園馬頭搭蓋綵棚並將總巡局江廳鋪陳華麗預備迎迓水陸各營咸振旅而出赴江干排隊鵠候並聞駐防鎭江之長江水師提督黄芍巖宫保亦奉旨隨同香帥赴沙襄辦此案云 
[先事預防]  
　　蕪湖訪事人云沙巿警變之後南洋商憲曾據某國領事電稱沿江某某等埠亦有土匪隠動乞請迅飭沿江各口加意防範弭禍先幾云云道憲袁觀察於上月廿三晚接得峴帥來電並詢蕪地有無萌孽情形道憲遂將此電抄示縣局各官籌商防範之策閱　卽委保甲總辦林太尊洋務局湯直刺蕪湖縣吳大令保甲緝捕李副戎各派差勇專任密防嚴查等事俾得有備無患云 
[鄂督過寗]  
　　金陵采訪友人云鄂督張查帥奉召入都兩江督憲飭上江兩縣預備供張擬請暫駐襜帷共籌時局又電飭長江上游各地大官一俟香帥節臨立卽發電飛報上月二十四日電悉帥節已過蕪湖劉峴帥率同藩憲松鶴齡方伯鹽巡道胡芸臺觀察江寗府留嘉樹太守上元縣陳諒山江寗縣劉冠一兩大令及督中協王幼山城守協楊鏡巖兩協戎督左營遊府武延謙遊戎以下各官齊坐馬車至下闗招商局等候江寗京口將軍豐漢文留守江南織造增壽臣尙衣副都統額介如統制亦分率所屬佐領協領以下各旗員連鑣蒞止與峴帥會集一處省垣標防各營統帶亦各率所部健兒列隊江干江口各砲臺兵丁亦全隊站立以待鐘鳴四下忽見濃烟一縷憲舟破浪而來當卽飛報各憲各憲齊鵠候於官碼頭前迨憲舟下椗峴帥留守各大憲遂以次登舟寄請聖安禮畢茗談片刻各官咸起告辭惟峴帥獨留暢談時事留守藩司各官均在招商局坐候峴帥駕返閱時至一點二刻鐘之久始見香帥拱送峴帥登岸旋命啓椗下駛江干營隊砲臺各健卒咸鳴槍升砲迎送如儀並恭送峴帥以次各大憲登車入城始各收隊峴帥駕返節署則已轅門列炬　鼓報初更矣 
[通飭改章]  
　　金陵訪事人云兩江督憲劉峴帥承准部咨開奉上諭嗣後武試一律改考槍砲並由部奏准將來以鎗砲中式之舉人派於各防營充當哨弁鎗砲取進之武生爲什長學習鎗砲之武童爲勇丁等因峴帥已通飭各防營一體知照矣 
[要案已結]  
　　金陵采訪友人云已故革員蘇有炯前於上元縣典史任内誣良爲賊致將曼錦洲嚴刑斃命經夏之母妻具狀上控大憲當將蘇撤任發江寗府訊明情實監禁詳請奏革論抵蘇聞佶畏罪自盡於犴狴之中刻聞大憲以蘇旣在獄瘐斃應毋庸議惟飭將當日妄拿行刑之差役二名均擬以流三千里咨部奏請結案云 
[府訊鹽梟]  
　　金陵訪事人云金陵鹽捕營前在鎭江緝獲署名臣梟白寡婦嚴二都督滿名蕪通保甲緝捕營勇又拿獲梟黨嚴三嚴阿狗兩名次第解省由縣訊供收禁等情屢紀本報兹悉該梟白寡婦等歴經上元縣陳諒山大令悉心惟鞫得其販私拒捕情實錄供通詳江寗府劉嘉樹太守於上月二十三日親提四犯到府升座花廳一一提訊該梟等異常狡展怱又翻供繼經太守摘奸發覆如燃牛渚之犀該犯等始各實供不諱證以縣詳各犯供詞無異仍將四犯發回縣監當卽定擬上詳想可據以爲定讞也 
[統領晉省]  
　　浙省仁勝營統領雷參戎芸桂駐紥泗安刻擬分設防營於上月廿四日晉省面見撫憲禀商一切廿六日事畢禀辭回防蓋因是處地當孔道不能稍事稽留也 
[武試尾聲]  
　　杭州訪事友函云杭郡舉行武試現已竣事上月廿三日林太守又復細心校核評定中乙於廿五日發案仁和共取三百六十三名首列者爲宣蓉錢塘共取三百四十二名首列者爲徐步雲皆馬步全紅弓開出號且又稍通文墨者也至槍替之倪某及在押之張王二童均於發案日傳廪保具結保釋矣 
[𤊄蠶失慎]  
　　杭州訪事人云慶春門外東鄉一帶居民皆以育蠶爲業每當馬頭娘三眠之時須用火烘焙此亦蠶桑緝要中之常法也上月二十五日晚間是處横塘西街朱姓家因烘蠶之故火星著於葦箔之上四面皆係支木作架覆以竹簾及麥草之類本易引火一經燃著烈燄飛騰頃刻間延及板壁朱婦往呼救命鄰人聞聲畢集急卽取水灌澆約歴一時之久始得熄滅計焚去平屋三椽又龐家埠徐桂家於二十六日午後亦因烘蠶失慎幸人手衆多赶卽施救不致成災惟所育之蠶及器具一切均已毁壞不能適用矣 
[茅龍更衣]  
　　杭州訪事友人來函云上月廿五日晚正值飽飯黄昏之候忽聞警鉦四起西北方紅光隠隠各水龍俱奮勇爭先疾馳而往不移時火光已息水龍夫亦卽掌號而回詢悉失慎者爲武林門外聖塘橋焚去草舍數間因四無毗連之屋不致延燒云 
[紗廠招股]  
　　揚州訪事友來函云南通州某紗廠創設有年生涯日盛蓋該處素爲產花之區收買花子等項較他處紗廠尤爲巧便加以執事者辦事認眞一切章程盡善盡美是以與股諸君年年皆有利可沾無不喜形於色近聞當事以該廠生意旣蒸蒸日上自應加添股分俾得多建廠屋廣購機器局面漸次擴充並擬於相宜之處另設分廠以廣招徠惟招股之人頗難其選兩江督憲劉峴帥周諮博訪悉現辦淮南總局任希臣分轉杰勇於從事樸實廉明遂於月之某日將分轉電調至寗傳見數次當卽檄飭辦理通州紗廠招股事宜分轉謝委後隨卽言旋擇吉開　說者謂分轉籍隸苕溪寄居邦水交游最廣衆望素孚兹峴帥知人善任　以是差想當力圖報稱斷不致有負上游委任之意也 
[北通漕務]  
　　北通州訪事友來函云山東河運粟米已經到通經倉憲逐帮提騐閏三月初一日因北風過巨米船不能到壩停騐一日初二日提騐山東東平帮粟米十票又濟前帮粟米十八票又濟後帮粟米十二票初三日又因風大船難到壩停騐一日初四提騐山東大東昌帮粟米廿一票初五日提騐大東昌帮粟米廿一票共計山東河運九帮粟米掃數報竣初六日長倉憲進京奏山東河運漕糧報完摺初八日回轅○山東糧道桂觀察交漕公竣後於初七日進京公幹○江蘇浙江海運漕糧亦已在津開兌江蘇明會辦浙江韓蔡二會辦先後由津動身於前月初七日到通各駐本局謁見倉廳各憲初八日江蘇浙江第一起漕糧報到嗣後各起連檣而來兩局卽於是日呈報開局初九日江蘇陳總辦到通卽日謁見倉廳提騐江蘇第一起漕糧又浙江第一起漕糧均係招商局糧米原裝原缷米色乾潔廳憲逐船查騐批令本局總會辦賞給船户彩紅高掛桅竿以示鼓勵 
[浙省官塲紀事]  
　　杭州訪事人云省垣上城保甲總巡　大令藴章現屆期滿臬憲札委卽用縣吕大令遐澤接辦○安吉縣汪大令奉藩憲飭知調署上虞縣遺缺委撫轅收呈委員王大令啓文接署收呈一差委候補縣徐大令寳青接辦王大令於閏三月二十一日交缷卽於二十三日赴任 
[四明客述]  
　　寗波訪事友來函云郡城西門外萬安橋畔某姓家畜一雛婢待之甚虐稍不遂意鞭扑交加去冬婢以細故被責徧體鱗傷某姓怒猶未已更褫其上下衣而痛毆之婢不能堪裸體逃出躍入河中以圖畢命鄰人某甲急卽救起與以衣服送之歸家並勸令以後切勿再虐某姓陽雖感清而心轉惡其多事月前某日婢復逃遁遍訪無蹤遂誣甲所拐日與尋隙是誠所謂好人難做也○南門内有王某者象山人遷居於此有年矣平日　　營　月前某日因事與妻口角王之父母袒媳而責子王懷忿莫伸潛購阿芙蓉膏呑服迨察知有異用藥灌救無如受毒已深一樓幽魂已向枉死城中而去愚哉 
 
 

Page 3

 
 
[吳趨諺語]  
　　蘇州訪事人云正任太湖廳東山司巡檢瞿少尹傳罇前因抱恙請假回籍調理遺缺經上憲札委候補巡檢胡少尹榮棠署理少尹接任後忽於上月下旬某日因病逝世時適瞿少尹病愈回省詣轅銷假藩憲聶方伯爰卽於二十七日牌示飭瞿少尹卽回本任○奉賢縣典史葉捕廉承福署事已來正屆一年期滿現經上憲撤回所遺之缺聶方伯卽於是日懸牌以正任斯缺之徐捕廉承乾飭令回任○上月二十七日上燈時臬轅西首翦金橋巷南口與洪姓同居之沈姓家被梁上君子所算由後屋竄入樓上任意搜括時家人咸在樓下晚餐未之覺察幸經傭婦某氏上樓取物得以撞破賊卽越窓上屋而遁事後檢查所失約值洋銀五六十枚報知地甲阿鳳擬赴總捕署報案請　阿鳳央　再四說情請暫免報官情願赶緊查緝但不知能否破獲也○上年二月某日江北如臯縣趙姓家被盜一案報經地方官緝獲止盜楊得標訊實後備文解省經臬司吳廉訪提勘屬實擬以斬立决票經撫憲奎中丞詳部在案兹於上月二十六日頒到刑部釘封文書飭將盜犯明正典刑廉訪卽委吳縣賴葆臣大令飭差由司監内將楊提出騐係正身遂令劊子手如法綑綁會同城守營哨官某君帶兵二十名押入北寺大校塲梟百示衆○吳淞口經中朝許各國開埠通商督憲劉峴帥將駐紫是處之自强軍檄飭移駐江陰一切情形均紀前報兹得蘇州訪事函稱自强軍之過境者絡譯不絶上月廿七日有馬隊五百匹行經省城入婁門至校塲中暫駐一宵當由三首縣給發馬糧翌日營弁率隊仍出婁門望江陰而去 
[制府行旌]  
　　兩湖總督張香帥奉召入都道經滬上後得消息回任兩湖昨日香帥乘楚材兵輪船返鄂上午十一點鐘雨師洗道本埠闗道憲以次文武印委各官及駐滬各防營管帶均登舟呈遞手版香帥一律辭謝命將兵輪船移泊浦中定於下午三點鐘鼓輪出口各官遂命駕回署 
[上海官塲紀事]  
　　江安督糧道吳漢懌儲憲重熹因公來滬昨日命駕進城遍赴各衙門投剌如禮○江蘇試用道程雨亨觀察儀洛昨日至滬命駕入城拜會各當道○前靖汪縣葛蕃甫大令純孝昨日因事至滬命駕至縣拜會黄大令延入花廳暢談良久然後辭出○江蘇候補縣吳竹駒明府秉衡奉撫憲奎中丞委解秋審人犯發回松屬各縣前日至滬赴上海縣署拜會將秋審犯人交明與黄大令茗談片刻始興辭而别 
[遺徽如覩]  
　　前晚寓　葡人假禮查客館戲園公賀古名人華士哥德茄麥尋獲印度之期西客如雲幾無隙地華官則上海縣黄大令英界讞員張直剌法界讞員鄭大令亦先後鳴騶遥蒞惟蘇松太道蔡觀察因公赴白卜不及惠臨園中花木旌旂交相輝映臺上高供華士哥德茄麥遺像四園墻壁遍張畫景上有自一千四百九十七年七月二號華士哥德茄麥由葡國啓行周歴各地之圖用西文一一標志直至一千四百九十八年五月二十號行抵印度加里哥埠爲止下層則爲葡國歴代名人事蹟迨九下一刻時由諸名士宣講每講一次階下卽作樂一次或操英語或操法語或操葡語要以明白曉暢爲主洎鐘鳴十二下始各分道而回 
[懸燈遇]  
　　本年寓滬葡商因該國古名人華士哥德加馬尋獲印度島四百年之期公議燃燈慶賀曾由葡總領事華德師照會各國領事及英公廨讞員張賡三直剌昨日直剌發山東洋燈數百盞由頭門直逹二堂遍綴明燈入夜然點以申賀忱而敦睦誼法界自新開河至外洋涇橋一帶亦預飭工匠建立燈杆横以鐵缐懸掛各色紙燈以備燃點惟是日適逢大雨以致各燈隨風飄墮　觀盛會者咸嘆天公之不肯做美也 
[鈎稽人數]  
　　昨日英界捕房派出英捕二名華捕十名植立大馬路迤西泥城橋上手執帳簿筆見有過橋者卽記諸簿上或乘轎或乘車或徒行一一書明不稍遺漏蓋藉鈎稽人數而覘新閘及靜安寺路一帶巿面之盛衰也 
[帶徵河捐]  
　　上海縣應徵本年上忙錢糧奉蘇藩憲聶仲芳方伯札飭每畝帶徵錢五文歸墊瀏河開濬河工之費已詳前報兹經邑尊黄大令飭櫃書算定條銀每兩連同瀏河捐上田應徵錢二千零八十七文其二十八二十九三十三保皆係折色每兩應徵錢二千零七十文並飭串書在版串上另蓋戳記以昭信實 
[求減房金]  
　　滬北楊樹浦華盛紡紗廠左近有民房數百餘幢其房金向由總辦盛荔蓀觀察設立經租帳房收取去歳觀察以事甚瑣煩將房轉托于五福堂内經收租金詎五福堂主倣租界章程每幢房金加增玾五元而該處各店鋪等以近曰米珠薪桂度日艱難遂十前日聮名呈禀環求盛荔觀察稍减租金觀察當卽函知五福堂王會同巡防局員姚殿卿二尹酌商核奪 
[盜刦農家]  
　　鄉民鮑華　家居寳山縣屬月浦廠地方世業耕紜家尙饒裕前晚三更後忽有盜　數十人持械破扉直入將諸人梱縛一隅任意搜携贜而逃幸有隣居某甲聞警急出鳴鑼聚衆窮追當將王東發一名拘獲立時捆送寳山縣署禀請沈仲期大令究辦 
[命犯解省]  
　　江海闗道蔡觀察札飭上海縣黄大令將寄禁縣監之太倉州屬命犯陸裕轉解蘇垣申請臬司勘訊大令奉札後卽飭刑書赶備文牘於昨晨派差押犯起解赴蘇 
[示禁獵禽]  
　　現在時交夏令西人曾請出示禁獵以資蓄育兹據某號西捕禀稱查邇來有人獵取飛鳥活剥皮毛情殊殘忍柏總巡捕頭一面飭捕嚴拿並禀請英廨讞員出示嚴禁矣 
[函請緝拿]  
　　法繙譯官何君之包車夫竊物潛逃報捕飭探查緝兹悉車夫匿跡於新閘附近池橋浜法讞員鄭大令遂函致是處巡防局請卽飭拿移送至廨照例究辦 
[附輪被竊]  
　　法讞員鄭大令之親串某君江永輪船來滬被妙手空空兒竊去水烟袋一枝當塲拿獲人贜由家丁片送捕房押候堂期解訊 
[失物請緝]  
　　南巿大東門外施家弄陳錦堂家前日之晚被胠篋者流在後壁穴隙而入竊去各物翌晨知覺報知十六鋪地甲前往勘明請爲查緝未識所失諸物能如藺大夫之完璧歸趙否 
[無端求死]  
　　本地人瞿銀大賃居虹口朱家宅橋畔其妻某氏性頗固執前日因家庭瑣事與銀大互相口角氏以無故被辱忿不能平潛購紫霞膏數錢背夫呑服意圖畢命迨毒發呻吟爲瞿覺察立卽舁送同仁醫院求治醫生騐得受毒未深爲之如法醫治當卽立時嘔出遂得轉危爲安○湖南人周阿生不知向操何業前日忽至蘇州河畔聳身躍入意圖了此殘生泛泛中流將占滅頂幸爲五百三十五號巡街捕瞥見設法援救得登彼岸旋卽雇車載送捕房捕頭卽令送英界公堂請讞員張賡三直剌妥爲安插 
[美界捕房小誌]  
　　小竊沈桂全王阿二值晚同至虹口西華德路第一千七百七十二號某姓家撬門入内行竊適爲四百十八號巡街捕查見當卽一併拘入捕房押候解送英廨訊究 
[添醫初誌]  
　　啓者敝堂施診各醫正月間開診曾經敦請内外專科十二位乃甫交夏令病者絡繹而來每期人數多至五六百號從前所請各醫生至此殊覺應接不暇兹　敦請内科周君伯華倪君銘山葉君仰士徐君蕚棠兒科唐君君牧針科施君鴻飛按期到堂送診庶病者 
 
 

Page 4

 
 
得從容不迫而醫者亦審慎有餘但需欵浩繁無從籌措兼之藥料昻貴價倍於前敝堂旣無餘蓄又少來源所入不敷所出勢不免有弩未之嗟伏望各埠諸善信念切痌瘝俾貧病感生成之德心存利濟爲敝堂効臂助之勞千金固不厭其多一文亦不嫌其少將見福緣善慶近則及身富貴遠則世代昌隆感慮之機捷於影響敢以望諸同善君子[  滬北天后宫前廣益善堂司董嚴信厚葉成忠施則敬唐榮俊謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續錄會典館保案銜名單]  
　　畫圖謄錄官廪生陳嘉楷請以鹽大使分省補用俟得缺後在任　　　　　　　　　　　　　　　　　　　　生許廷琦請以府經歴不　雙單月歸議叙班儘先前選用俟得缺　在任以知縣補用欽天監博士郭士銘○以　　　　　　先補用分發直隸候補縣丞陳星源請免補縣丞以知縣仍留原省補用直隸州知州用分省補用知縣陳倧萬請以直隸　　州分省歸候補班補用通判銜張允弓請以通判分省歸候補班補用舉人賀祖蔚請以知縣分省補用湖北試用縣丞周　　免補本班以知縣仍留原省補用揀選知縣陳朗山請以知縣分省歸候補班前補用廪貢生王縉翰請以訓導不論雙單月貘　卽選附生文芳請以縣丞分省補用舉人王樹銘請以知縣不論雙單月歸議叙班儘先前卽選附生安德心請以縣丞分　補用教諭章正用請以知縣分省補用候選同知覺羅元嶲請仍以同知分省歸候補班前補用候選知縣廷夔請以同知　省補用候選知縣王賡廷請以知州分省補用監生耆升請以筆帖式分部遇缺卽補州同銜曹鴻基請以州同選用　生　寳箴請以縣丞分省補用候選知縣兆徵請以知州分省補用内務府卽補員外郎銀庫二使榮春請在任仍以員外郎免計升補遇缺截補頤和園苑副霈厚請在任以三園六品苑丞遇缺截補監生繆志名請以鹽大使分省補用在任候選員外郎太僕寺主事彬文請仍以員外郎歸理藩院遇缺卽補筆帖式穆都禮請以知縣分省歸候補班補用通判銜賀祖英請以通判分省歸候補班補用通判銜馮景韶請以通判分省補用通判銜張祖陶請以通判分省補用禮部筆帖式廣安請作爲本部主事遇缺卽補内務府候補六品司庫廣福請賞加護軍叅領銜通判銜蔣鈞宇請以通判分省補用縣丞銜徐輯祥請以縣丞分省歸候補班補用廪生朱淑程請以府經歴分省歸候補班補用舉人秦駿聲請以知縣分省歸候補班補用宗人府筆帖式宗室祥徵請在任以本府主事遇缺卽補指分浙江補用縣丞劉明哲請以知縣仍分發原省補用刑部筆帖式耆祥請作爲本部主事遇缺卽補候選國子監監丞梁秉鑿請以主事分部遇缺卽補候選縣丞趙子瑗請以知縣分省歸候補班補用通判銜王斌保請以通判分省歸候補班補用記名同知通政使司知事陳履貞請俟得同知後以知府在任候補候選同知魯楨請仍以同知分省補用指分浙江試用同知潘靜章請以知府仍歸原省補用　舉人何蘭芬請以知縣分省歸候補班補用舉人雷元澍請以知縣分省歸候補班補用 
[重索舊欠]  
　　船户楊富金日前被楊阿二在新馬路中向索舊欠洋銀五十元彼此在途爭毆由某號巡街捕拘至馬路善後局中委員孫星垣直刺升堂研訊楊阿二投案供本邑人嗣父生前向在上海縣署爲差役楊富金曾挽隢脚桂生趙貴兩人爲中借去洋銀五十元今嗣父逝世多年所借之欵延宕至今求恩追給楊富金供本邑引翔港人向以駕舟爲業數年前央中在揚阿二之嗣父處借得洋銀五十元業已邀中理明並無尾欠日前楊阿二與小的在馬路相見欲借小洋兩角小的不允遂妾稱舊欠在途爭扭由捕拘案叩請察斷二尹謂楊曰爾嗣父借與楊富金之洋已經歸楚何得平空向索又敢爭閙殊屬不　　　　究今姑從寛具結完案楊斥退 
[上海縣署瑣案]  
　　前者王錢氏控武生黄雲洲等盜賣祖墳案經訊問未結前晚李二尹又提復訊　　　　册書禀稱查明王錢氏家祖墳糧串係王茂章姓名至方單户名則實是徐寳安今將册簿呈閱王錢氏供田單前由已　　　　　生抵押黄處究竟是何户名難以深悉惟田係祖墳葬棺二十餘具不願遷棺賣地求准斷贖黄雲洲供王連生將單抵　　　　　元後由武生轉賣與尤子鈞亦得價洋一百元訊之尤子鈞供雲洲之父黄鑑曾欠職員欵項於光緒二十年間將此單　　　　　有絶契職卽轉賣與洋人得價一千二百元洋人業已轉換道契求鑒王錢氏又供光緒十八年五月曾付地保陳惠亭　　　囑令贖單未成尤子鈞賣與洋人在後陳友代爲蓋戮此中顧有不實求究二尹得供以陳明欺婦女殊爲可惡喝責一百板　　　同黄雲洲備價贖回併央人向氏商勸如果收價免贖最爲妥善限五日内禀復陳夤交差看管餘人斥退候示○山東人初文　　控錢伯禮呑没棧單及訊供時錢稱初圖賴貸銀訊悉情由皆因同　祥字號刻己倒閉彼此皆係股東互相推諉各揑虚词希　　缷當將錢伯禮收押在案前晚李二尹提案復訊時　倪友山投案訴稱前有洋而一百餘件賣與同福祥未曾提貨同福祥遽爾倒閉祇得賣與别家照成票短去價銀三百九十餘　求向股東初文明追究質之初文明供同福祥係錢伯禮所開　先囑令經事李裕廷回籍倪友山亦係錢之密友串同誣揑求恩鑒察錢供同福祥經事李　廷與初文明同鄉欲回山東監生不能于預監生亦是同福祥夥友銀錢進出素不與聞二尹以兩造仍執前詞判將錢伯禮與同押之　夥曹培玉一併交保出外邀同業公正人與初理明禀復核奪　　倪呈到成票備察○鄉婦周趙氏控鳩母鍾陸氏匿女不放前經訊供未結前晚李二尹又提復訊周趙氏供媳婦鍾氏回母家　　久不歸向其母鍾陸氏詢問云被趙金卿領去藏匿求恩究追氏子周錫昌供同鍾陸氏供女兒嫁與周錫昌前曾回家有親　　　卿之妻時來與女兒聚話後女兒前往探視一去不返往詢趙金卿已將女兒銀　當去節將當票交與婦人查問女兒何在一味合糊以對訊之鍾紀初供係陸氏之夫餘供大略相似朱進財供是九圖地保　金卿是否藏匿鍾女查無證據周雲江供是三　地保鍾紀初住居小的圖内伊女實被趙金卿藏匿查　刻已領往周浦去矣提訊趙金卿供耕田度日鍾氏女並未到過小的家中至銀鐲質票係小的自已之物叩求鑒察朱根華供與趙金鄉親戚知其向來安分諒無藏匿婦女清事二尹以事有可疑著趙交差限三日内交出鍾氏女再訊如違干比○曹叔卿扭醫生朱子琴至縣喊稱朱係房客　欠房租向索無著而又盤踞不　求爲押遷值日差據情入禀黄大令著補詞候核 
[英界公堂瑣案]  
　　惠副捕頭禀稱有周桂生包阿慶二人專在菜巿一帶串同攫物實爲行販等之累因其住居租界以外故曾請出牌往拘今己提到送案請究周桂生供不敢攫物惟前曾與人游戲耳包阿慶供與周桂生串攫雞鴨係周爲首小的惟傳遞而已求鑒張直刺商之薩副領事判將爲首之周桂生枷號一個月後交捕房管押五個月包阿慶枷號十五天後交捕房管押七十五天○包探趙銀河禀稱有流氓王阿四曾經犯事懲辦今又冒稱捕房新用包探向開設野鷄倡院之李張氏藉端拆梢報捕後經小的查明屬實拘送請究李張氏投案供稱小婦人係蘇州人在妓院帮傭王阿四冒稱包探向小婦人拆梢現因新充包探甚多故亦不知其眞僞今旣到案求爲訊究王阿四供不敢冒探拆梢求恩寛宥直刺判责三百板枷號一月示衆○新充包探米順禀稱昨夜見有野鷄娼婦王阿紅在途拉客違章拘送請究王阿紅供揚州人拉客本非所願無奈鴇母逼勒不得已而爲之尙求明鑒直刺著暫押候傳該鴇到案復訊○偷兒唐娘子行竊悔杏生家英洋十餘元經包探倪順泉　獲人藏　　送案請究　　　　　　贜唐娘子供　行竊惟求恩典直刺判責二百板贜還失主　潤記貨棧失銅一案曾經包探竇如海查獲　又傳到收　之　　　夥周安南到案周供實不知是竊贜故而收受然亦照巿價付給並未短少求鑒直刺判著交保復訊 
 
 

Page 10

 
 
   
 
 

Page 11

 
 
   
 
 

Page 12

 
 
   
 
