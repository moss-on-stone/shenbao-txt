# 1889 - 325 - 4905967

 

Page 1

 
 
[圖書集成同告白]  
　　啟者本局所印古今圖書集成早己裝釘齊全由預股諸君持票來領尚有未經提取者亦望及時取去以饜先覩爲快之心現在局中尚有若干部留存每部定價銀二百五十兩如有合意者請移玉申報館帳房購取可也此布 
[發售廿四史預啟] [  圖書集成局主人啟]  
　　本局開印古今圖書集成一書早己排印齊全祗以卷帙繁重加以去年釘匠忙迫異常致第三批出書之期稍遲然至臘底己將第三批書發出全書完畢矣隨於圖書集成印竣之後卽刊廿四史刻下己將排至一半用中國潔曰連史紙印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先覩爲快者幸卽早日至申報館褂號可也如至全書印成購辦者不照預定之例須再行定價今印有樣張欲觀向申報館領看此布 
[黑寳巨觀] [  申報館協振所謹啟]  
兹有京師隠名氏念江浙水災飢民困苦特用上品宣紙一百幅遞求諸大名公法書或屏或聯大小不一龍跳虎臥蔚爲巨觀現托本舘恊賑所代爲出售悉數充入賑捐計對聯每副洋銀半元堂幅五角屏每堂一元此係助賑價特從亷諸君子欲廣種福田并得墨寳者尚其移玉惠臨隨意選購乎 
[書署蘇撫黄子壽中丞勸葬示後] [  此稿未完]  
　　吳中停柩相習成風家無論貧富人無論貴　暴露於野田停留於堂廡視爲固然恬不爲怪大都惑於風水或數年不葬或數十年不葬雖子孫瓜瓞緜緜而其高曾祖父之棺猶有未能卜其宅兆而安厝之者黄子壽中丞蒞蘇期年深鑒此弊前因旱疫示令速葬將理幽滯以消沴災後復剴切曉示勸諭諄諄推原青鳥之術之所由始與葬書之不足信歴引經文史事以明古人之葬其親不擇地不擇日後附章程四條爲貧民謀爲紳衿勸令彼停棺不葬者屍寒未安顙泚難忍虆梩知掩窀穸不忘相與警惕勸戒按期理葬以妥幽靈以盡子職也顧吾思之停棺不葬之俗其始必惑於風水　今則猶不盡爲風水之所惑也己越人好禨事鬼尤謹故吳中士大夫之信風水也特甚無論葬親大事未有不卜日之吉相地之宜者卽安牀築鼉破土興工亦必惟堪輿家之言是聽間有讀書明理者不信其說自我作古不恤人言毅然决然無所顧忌但營高廠趁春晴埋葬盡禮不復爲堪輿家所摇惑而其墳旁數里之内葬後數年之中苟有疾病死亡水火盜賊諸患則皆歸咎於風水謂其貽害於地方不可以理喻不可以情遣甚至聚衆滋鬧經官涉訟因而廢時失業蕩産傾家後之人以是爲鑒雖甚不信必折衷於堪輿家非欲博富貴利逹也恐郷人之議其後也由是信者固孜孜講求不信者亦殷殷請教雖有智者明知其不足信終不能明目張瞻而斥其非雖有勇者明知其不可信終不敢疾聲厲色而數其罪夫是以風水之說盛行於吳中也雖然風水之說固己盛行於吳中而讀書明理者之不信如故也今之人但能識得幾个字讀得幾行書皆能不惑於風水信者什之一不信者什之九平居友朋相聚談及風水則必反覆駁詰娓娓前陳於以折堪輿家之口使堪輿家不復能置一辨及其親喪服闋停柩在家年復一年若置脑後問其故則曰非不欲葬風水爲難求之不獲是以遲遲耳嗚呼所言若彼所行若此豈邀福之心勝而避禍之計遠歟嗚呼吾知之矣大抵士大夫家以多財爲禮以備物爲孝當其猝遭親喪一切殯殮諸事或經費不足或備辦未周往往以簡略草率拮据節省未克盡人子之孝思爲憾顧念吾親往矣此後富貴利逹均無以爲吾親榮所以盡人子之孝思者惟葬禮耳倘他年産業豐亨則塲面愈形其闊綽待異日功名顯逹則儀文彌覺其唐皇歐陽永叔之言曰非敢緩也蓋有待也停棺不塟盖亦云然何意年深月久故我依然忽忽蹉跎終不克葬人生婚嫁諸大事若貴若賤若富若貧皆稱其家之有無以核其費之多寡其費也必心計口商積之數載而後可以從事若其及時不舉則長者爲之責備幼者爲之諌爭親者爲之規畫疏者爲之駭詫無可推諉無可因循相去不過數年耳獨至停棺不葬則旣無失時之患又無定限之期塊然一棺高拱廡卜家人朝夕出入熟視之若無睹也死者怨恫於九原生者從容於一息雖其長幼親疎亦若可從緩議不必多求更無人焉以慫惥之促迫之者苟有骨肉之親聲氣之友問及葬事則且假風水之說以辭之其實非惑於風水也蓋惑於歐陽有待之說也然有不敢以歐陽有待之說告人者蓋自恐其老而無成待無可待則人皆姗笑愈無以爲吾親榮也人不知其惑於歐陽有待之說而以爲惑於風水之說遂極言風水之不足信言者雖自諄諄聽者仍然藐藐也然言者雖明知其意不在風水而又不敢越爼代謀引爲己任者蓋亦恐其疾病死亡水火盜賊諸患則將歸咎於風水施德而怨報之也迨乎年深月久故我依然忽忽蹉跎終不克葬則竟淡然相忘不復繫念復將以待其後之人停棺不葬之風由此盛矣 
[本館接奉電音]  
　　昨由京友電傳上諭一道敬謹譯登○十一月初三日奉上諭本日引見御史之吏部郎中金保泰着註銷記名御史仍以應升之四品京堂在任候補欽此 
[帝京雜紀]  
　　兵部司務廳出示云衙署重地辦理公務理宜嚴肅豈容閒雜人等及己革己滿書吏肆行出入近有己革己滿書吏潛行進署盤踞倘有疎失關繫匪輕爲比曉諭門皂人等知悉嗣後倘有前項情事許爾等扭交本廳定行懲辦不貸倘敢徇情容隠不報一經發覺定將爾等從重懲辦决不姑容各宜凛遵勿違楊石泉制軍奏稱甘肅鞏秦階道一缺有整頓地方督理茶馬屯田之責原於岷州駐紥甘省自獪亂以後地方情形今昔不同應卽酌擬變通以裨地方而資控馭查該道所轄之秦州爲關隴重鎭不可無大員坐鎭其間較之岷州尤關緊要己飭鞏秦階道移駐秦州以收駕馭之效自移駐以來一切地方頗著成效例應奏明飭部立案以昭永久○東城察院前奉廷寄飭拿倉匪坐地虎李五當經密飭東城吏目率役拿獲到城迭經研訊李五供詞閃爍察院無刑訊之責遂備文移送刑部由 
 
 

Page 2

 
 
當月司當堂掣簽歸湖廣司訊辦○兵部武闈提調爲曉諭事照得本年己丑恩科順天郷試中式武舉例應覆試前經出示曉諭出具互結赴部投遞聽候覆試在案今本部定於十月二十五日奏請欽派王大臣覆試爲此示傳該中式武舉於是日五鼓各備弓馬赴東安門内南箭亭正白旗侍衛教塲伺候覆試並將本部所發互結收照於是日呈繳以憑查騐倘有遲延不到及並無互結收照者定行扣除再應補覆試武舉亦於是日伺候覆試毋得自悞○湘撫王夔石中丞奏稱己故原任雲貴總督劉長佑生前帶兵轉戰多省迭奏　功近經湘紳籲請於原籍湖南新寍縣地方建立專祠並懇列入祀典春秋由地方官致祭以隆報享以順輿情想可仰邀俞允也○皇上於十月二十六日在中海紫光閣閱看御前乾清門行走之王公大臣侍衛等馬上三箭本月初旬再閱馬上三槍想見安不忘危勤求武備之至意矣○京師地面近日盜案迭出所有各官廳奉有堂諭於所轄地段各鋪户以及庵觀寺院各行作廠取具確實保狀不時搜察並曉諭鋪户等不得留住閒八倘有同郷戚友寄宿者立卽呈報本管地方官廳備查如敢隠瞞不報一經察出定行一併解送衙門懲辦己由各官廳傳諭各鋪户等一體遵行矣○禮部示傳咸安宫官學候補教習王作　覺羅官學候補教習李本龢八旗官學候補教習羅應毓等限三日内親身赴部騐到並備帶筆墨以備塡寫親供當堂覈對筆跡○朝陽門内南小街有松五者廂曰蒙步軍營技勇兵也十月十五日松出外當差僅留其妻在家是夜有歹人入室行竊松妻次日起身始知被竊查檢所失物件約值京蚨二百餘吊報明本管官廳飭捕跴緝未知能破案否○户部爲片傳事所有八旗文武官員應領本年秋季俸米折色銀兩定於十月二十八日己初開放爲此片傳各旗派員於是日赴庫支領 
[蕪湖火警]  
　　蕪湖來信云十月二十八日昧爽河南大關後某姓茅棚失愼警鑼驟鳴居民皆從黑甜郷驚起各洋龍星馳電掣而至旋卽灌　被災者十餘家是晚八點鐘江口大主堂斜對門某茶館後又報火警初由草屋起火延燒瓦屋霎時間烈燄飛騰不可嚮邇所有前街茶館以及王姓雜貨鋪等共五家均付刼灰查起火之由因茶館後面某氏女小家碧玉素有針神之目每晚倚燈刺繡必至更深始止是夕因繡倦欠伸誤將火油燈帶翻致兆焚如也又廿九晚鼉更將轉上水門外城墻附近又罹火災該處茅屋甚多最易引火幸經各洋龍馳至噴救得力旋卽撲滅計共焚去十家男啼女哭露宿風餐深堪憐憫富有廣仁局司事查點户口給以蘆席聊蔽風雨 
[龜山命案]  
　　楚北大别山俗呼爲龜山上月出一命案緣有武穴人某甲以贸易爲生往湘省收取帳項得錢數百千搭船而回同船有乙丙二人見甲囊資充裕年少輕浮知其可欺由是餌以甘言百船哄騙甲不知其詐遂與親暱約爲昆弟以爲管鮑之交不是過也及抵漢皋稅居逆旅人則同席出則同行一日三人聨袂遊玩伯牙臺風景流連忘返洎乎遊興己倦夜色迷離乙丙謂甲曰盍由龜山行路途較近也甲從之行至幽僻處遂被乙丙謀害事經地方保甲報案漢陽縣陳邑尊前詣相騐有刃傷跌仆傷數處當經收殮旋獲兇手一名過堂收禁想當照例擬抵也携貲出門者尚其留意哉 
[黑夜喊救]  
　　長江一帶本多匪類出没現在有水師砲船節節停泊漢口等處更有委員巡查江面防範不可謂不嚴上月二十五日華安輪船抵漢下椗後天色己黑忽聞小艇内有人喊救命其聲低脆似係女子不知是謀財害命抑或拐帶婦女乘夜姦污日來未有所聞終令人疑團莫釋也 
[古潤閒談]  
　　鎭江小街後某甲喜爲博簺戯兼嗜阿芙蓉以致生計日艱置開門七事於不顧妻素賢淑時以良言婉勸之甲如過耳秋風置之不理一日甲又賭負賭徒索之急因思家十别無長物惟牀頭人尚有衣裙在笥當可持以質錢乃忝顔向婦婉商婦不允甲强攫而去暫抵博進資婦自思簿命紅顔遇人不淑似此昏昏終日雖在陽世無異泉途反不如一命嗚呼猶得惹人憐惜遂取烟灰吞服以了餘生幸經比隣某婦察知央人找甲歸來覔藥灌救吐出黑水升許始得復甦○某日傍晚某姓家有一小男孩持錢購物一去不歸待至夜靜更深依舊杳無蹤兆乃央人四處鳴鉦尋訪至翌晨又寫招帖遍貼通衢未知能否珠還合浦也○城外德星宫演戲酬神一連數日郷人某甲携一黄魚往觀鼓鬣揚鬐兩情欵洽不虞所歡某乙見之忿火中燒醋風頓作一言不發扭甲便毆甲亦高舉老拳誓與拚命幸有某丙者素與甲乙俱相得近前阻攔始各散歸而黄魚己憔悴驚惶如游釜底矣 
[丸江瑣事]  
　　廬山下太平宫附近有廣濟橋焉虹腰映水雁齒排雲由九江往省垣必於此取道肩摩轂擊幾如齊之稷下臨淄上年山水爲災石柱竟遭衝毁行者每臨流彳亍歌匏有苦葉之詩兹經九江道府縣捐廉千餘金請紳士鄭明經從新建造鳩工庀料自夏徂秋月斧雲斤刻己告　十月二十五日德化縣金雨卿明府輕車减從前往騐收從此紅闌曲曲最宜尋長吉之詩碧水鱗鱗無事鞭秦皇之石矣○孔壠某氏婦病魔纔退忽失所天孤苦伶仃朝不保暮良人素有烟霞癖殁後盒中鶯粟酪依然稠膩如飴一日呼婢冲服藥膏婢誤以烟膏進嫗甫入口覺有異急傾棄之己有匙許入腹夜半毒發腹痛唇青急覔成方爲之煎服然己無可救治與藁砧作地下鴛鴦矣慘哉 
[皖省官塲雜記]  
　　蕪關道成端甫觀察及皖南牙釐總辦孫樹人大通釐局總辦松秀峯兩觀察先後因公赴省旋於十月廿一日同乘招商局江裕輪船鼓浪遄回○署布經歴沈少尉大申府經歴楊少尉兆琛均丁内艱照例缷事所遺布經歴一缺經阿嘯山方伯委現辦電報事務之談二尹長庚暫行代理所遣府經歴缺委楊少尉振鵬署理○月前委辦灣沚釐捐局同知借補寗國府通判錢安甫司馬奉大憲委赴徽州府屬查辦要案刻己事畢於十月二十四日旋省隨赴各憲衙門禀見○正任徽州府王子範太守於十月二十四日行抵省垣　見各大憲勾留數日隨卽遄回○統領安慶練軍馬步各營宋軍門示期十月二十六日大閱黎明各勇齊赴西門外大教塲伺候己刻軍門升帳傳令操演打靶人放五槍中者犒以酒肉至日暮始收隊而歸 
[武漢叢談]  
　　十月十八日湖北省垣某姓家爲子授室漢口親友有以禮儀致送者新郎卽于合　後登門叩謝時則江風甚惡波浪滔天甫至江心船卽沉没輿夫舟子無一生者新人所坐藍輿流至招商局碼頭始得撈獲人則己從三閭大夫以去不知所之矣慘哉○紹興府屬餘上兩邑人之在漢口懋遷者接得故郷來信知迭遭水患冲壞塘堰多處秋收絶望荒象難堪頑民滋生事端肆行搶刼因商請會館諸首事釘成捐册四十本竭力向諸巨商勸捐盖亦好行其德者也○漢口綿長十餘里巿面寛闊匪類最易濳蹤每歲冬間各憲必加委稽查諭令修整欄栅修理火政本年秋末關道憲顧及巿面清寥諭以本年應派冬防栅桶等相悉由本邑捐資不須攤派現在己交冬令除舊有之卡棚勇丁保甲更夫外復添派委員按日由五顯廟沈家廟下碼頭四官殿會集分叚梭巡晚間則路燈一律通明擊柝之聲聞於遐邇俾居民得以高枕無憂 
[嚴辦賭徒]  
　　嘉興北門内倉門口近有遊手好閒之人聚衆睹博其法以銅錢兩文顛擲分青龍白虎輸赢不小經宗太守訪聞卽飭秀水縣拿辦周邑尊當卽派差並委朱捕廉會同營汛錢守戎撥派汛兵前往協拿當經拘獲數名周邑尊立卽升堂提訊各枷責發犯事地方示衆 
[上海求志書院己丑春季課案]  
　　經學　超等　錢文霈　朱逢甲　王光熊　特等　汪開祉　錢國祥　謝崇鈞　汪惟清　周承勲　金文樑　一等　王廷鼎　吳　貞　楊譽龍　趙鈞炤　俞乃濟　李詒安○史學　超等　馬冠羣　尤幹臣　汪開祉　沈祥龍　李鼎頣　汪惟清　附入超等　朱逢甲　特等　陸彦鈞　曹　猷　許承棨　謝崇鈞　王道遠　許文蔚○掌故　超等　徐敦穆　沈祥龍 
 
 

Page 3

 
 
　王英冕　汪開祉　王道遠　顧祖誥　附入超等朱逢甲　特等　陳志堅　金文樑　丁桂琪○算學　超等　沈善蒸　崔朝慶　程之驥　錢來青○輿地　超等　王廷鼎　吳壽萱　汪開祉　汪惟清　王道遠　金文樑　特等　戴輔堯　吳兆麒　吳佐清　錢國祥　孫傳鳳　支　逹　沈祥鳳　楊毓輝　一等　楊占鰲　高　標　張綬青　邱焕章　朱藜祥　錢文霈　顧　誥　李鴻𤉰　顧忠宜　季元善○詞章　超等　王英冕　唐日乾　江世英　楊引傳　許王庚　韓善徴　特等　蔡　樾　楊應環　王士駿　姚文禧　陸祖誥　何其貴　一等　潘家　　吳大文　李寳鑄　程世璋　吳榮森　徐文奎 
[録沈耀峯先生德清振局來書]  
　　各振所諸大善長大人閣下廿三日由杭泐奉一函想邀青照旋奉大憲議定各路賑撫經君培卿東往紹興楊君棟卿戴君延甫同往嘉郡湖屬被災最重以殿翁辦賑多年又有章叅軍爲之協理特以是處相屬榮卽於廿六日自省隨同解維廿七午後抵湖州郡城楊殿翁謁見太尊詢知湖屬七縣皆災德清爲最武康次之是以廿八日開行廿九午刻抵德清縣　會陳子翁大令互商設局之處陳大令早見田園荒盡今冬碍難徴漕己將徴收諸席辭歸梓里署中頗有閒房囑將行館設於署内甚屬妥便刻己派定分作六路下郷清查每路司事二人榮偕殿翁留局應酬雜務清查後一切情形再行奉報兹將德邑荒歉情形先爲諸善長陳之該處自七月間蛟洪肆虐以來雖人口死亡室如懸磬然秋收尚堪有望不料八月下旬連朝霪雨淹綿四十餘天禾稻己刈者浸水生芽未穫者亦皆腐爛以及園桑久漬水中未免根株朽爛日漸凋零刻下農民己至縣中騷擾數次婦泣兒號慘聲四起靜坐聽之不覺涙下想其種種苦况豈特飢寒交迫抑且室家尚在水中加以德武兩邑素稱地瘠民貧旣無積穀亦鮮富户殷商其待賑孔亟莫過於是檢查縣中己造荒册約有一萬餘户户扯三口己有三萬餘口雖義賑於次貧者稍可節减亦非二萬金不可際此籌賑弩末之時何從措手故殿翁亦有公函寄滬伏願諸君子痌瘝在抱胞與爲懷各善士念切梓桑囊金慨擲以副浙紳企望之殷更登百萬哀鴻於袵席豐功碩德眞可使民不能忘也肅泐奉逹卽請籌安諸惟察照不宣沈啓榮具小春月晦日泐於德清縣署 
[浦潮盛漲]  
　　昨日下午黄浦江中潮水盛漲新老北門等處水與腰齊小東門潮水更大由鄭家木橋以迄彩視街法大馬路亦皆汨汨其來四馬路迤西胡家宅水更没踝虹口高至尺外白大橋等處亦己漫溢街心節交冬仲正當水涸之時而乃白馬素車洶湧而至亦一異也 
[縣案彚録]  
　　潘順園扭控何阿福圖賴欠欵一案曾紀前報前日復經帮審委員詹明府升堂訊究審稱何父虎金欠小的錢三百千伊將房屋抵押與許蔭庭還小的錢二百六十千尚少四十千言明陸續拔還虎金病故後此欵自應由阿福歸還阿福開興隆猪作頗有積蓄小的向索伊竟置諸不理叩求究追何稱父親欠潘之錢小的不知多少一時無力清還求恩鑒宥明府謂父債子還阿福不能推諉着赶緊料理明白延干嚴究○沙長鏞喊控顧寳卿積欠玉器銀洋一案經裴邑尊提顧訊押在案前日帮審委員詹明府升堂訊究沙稱顧曾供明邀伊師父向小的清理不料依然延宕請究顧稱小的屢次懇求師父担保無如師父不肯應承明府飭令原差帶顧往師父處商量料理毋得推諉延宕 
[英界公堂瑣案]  
　　包探顯阿六稱鎭江人陳心才扮作車夫模樣手持信一封包一個向人言在路拾得請爲觀看信面上盖藥行圖章有熊膽一個寄交滬上某藥鋪先收過銀若干等字樣箱以騙人漁利有周逹三誤墮其計出洋三元買得後知其僞尋獲交我又到陳所住小烟間内搜出圖章匣一隻一併送案另有計永生張小亭等各出洋五元向陳買假熊胆自知受騙不願投質周逹三稱在路見陳心才携熊胆求售出洋三元買得旋知受騙扭交包探假熊胆呈騐陳心才供鎭江人熊胆及各種圖章係山東人楊九○我值日差禀陳心才前因賣假熊胆并竊洋烟筒逮案懲辦蔡太守飭將陳心才管押候訊飭差協同包探問明計永生張小亭如何受騙覆候懲辦○九號西捕稱昨見馬夫邵阿寳等十餘人在租界溜馬拘案請究部阿寳王阿寳陳春福孫毛毛張阿棠張阿四李元雲郭阿寳王阿三徐阿雲王阿林等同供我等均在昇大一大等馬房爲馬夫現在坭城外租得公地專備溜馬之用小的等牽馬過湖北路欲到坭城外向北時卽被拘拿且有溜畢返南者概不拘拿一百零六號西捕稱我亦見伊等違章溜馬蔡太守細詰邵阿寳等牽馬經走之路與西捕拘拿之處尚難分剖明白商之易副領事從寛將邵阿寳等十一人開釋免其科罰嗣後該西捕等見牽馬逕出坭城者毋庸拘拿在湖北路折向南北者卽行拿案如邵阿寳等以後有違章事則當加等判罰以昭儆戒○挹清樓茶館夥計玉堂稱昨日沈昌德等來啜茗不知因何口角爭毆毁壞茶碗水烟筒失去銅盆等件值洋四元聞由沈昌德起釁報捕拘拿送案請爲追賠沈昌德供名容縣人開薙髮鋪公議同業章程意見不合以致爭鬧今求施恩姚成連陳阿二董阿鰲等同供皆以薙髮爲業沈昌德擅違定章與論恃蠻致相爭擾蔡太守謂吃講茶有干例禁沈昌德何敢違犯着繳洋四元賠償茶館毁失各件其餘各罰洋半元撥充醫院經費 
[法界公堂瑣案]  
　　蟻棍顧葉氏卽趙老虎媽媽由浦東誘拐沈王氏來申經蟻媒管老仁荐至新街漆匠阿明之姘婦洪吳氏花烟舘内爲娼嗣爲沈王氏之夫沈阿兆偵知將洪吳氏控於法公廨葛同轉飭押候補提海龍漆匠阿明等人以便質訊此己屢詳前報者也昨日包探在三河軒茶肆内拘獲阿明解送全案同轉查得以前陳阿朝控烟鴇陳吳氏偪令劉小寳賣娼亦被老虎媽媽所誘去因着將一干人帶案先詰老虎媽媽曰爾究竟拐過婦女多少答稱小婦人從前實未犯過轉詰管老仁曰本分府着爾將海龍交案爲何延至今日尚未交來答稱小的管押捕房難以尋訪問陳曰爾控陳吳氏偪爾親戚之妻劉小寳賣娼本分府訪知劉小寳己由爾領回爲何復誘至各棧躭擱答稱劉小寳係小的郷　經伊母訪知在陳吳氏家爲妓因命小的帶回欲候其母到來是以至客棧暫爲躭擱復詰小寳曰爾因何來滬答稱小婦人由老虎媽媽誘出陳係郷隣至小婦人在花烟館之事母親亦己得知後陳吳氏恐有口舌遂串令陳誘之出外耽擱客棧中旣而母親來申始得將小婦人領回郷下同轉詰阿明曰爾與陳吳氏是否有私答　是同轉謂沈控妻子被老虎媽媽等誘至爾家花烟館後欲領回爾爲何覇阻且索洋一百元答稱小的並不索洋實有汛地阿囡者出頭硬覇求大老爺提問可也同轉問沈曰爾至洪吳氏家領妻時是否此人索洋一百元沈稱是同轉謂爾等專爲販賣婦女之事若不重辦不知苦處遂判將老虎媽媽鞭背掌頰各二百下洪吳氏陳吳氏各掌頰二百下荷以三連枷兩月後再行發落阿明鞭背笞臀各二百下荷枷二月陳笞責二百下荷枷二月劉小寳着伊母來案領回○烟妓蘭寳偕客向城内生和綢庄哄騙綢縀案發供出被汛地阿囡取去皮坎肩及綢紗棉袄葛同轉飭提研訊等因己詳前報昨日阿囡之夥張阿四將皮坎肩等交案禀稱偕妓騙買綢縀之客實係積犯朱東生因欠小的洋銀六元前日遇諸中途向伊索取經妓將衣抵押同轉謂據蘭寳言前日向索欠洋十四元今日何以又說六元隨着押交阿囡到案再行訊究○元亨洋行失竊各物經包探在出店浦景芳家查出原贓將浦管押云云己詳前報矣昨日元亨西人偕寫字房細崽張阿華出店吳阿二投案葛同轉略詰情由張等皆言失竊之事不知底細祁繙譯官謂今據該西人言己將浦管押數天情願不究請卽開釋可也同轉諭浦曰今日洋東格外寛容求免究辦爾嗣後須安分守己再犯定子嚴懲浦叩謝而去○巡捕見陳阿長等在王阿一家因賭爭鬧拘案請辦并呈洋四元烟燈烟鎗麻雀牌各一副葛同轉問王曰爾可知祖界定章嚴禁聚賭乎王供稱母親有病邀友伴夜不敢犯賭同轉謂如犯牌九賭例應枷責今係麻雀略予從寛判罰王洋八元陳等三人各罰三元○泰安棧寓客沈某頂帽煌煌偕棧夥王頌英訴稱同棧客陳紹喜至房中竊 
 
 

Page 4

 
 
去皮衣一包將棉花包放在房内隨擬乘江裕輪船他往經棧主看破將包拆開則己易皮衣爲棉花因卽追至江裕船人贓併獲送案請辦陳供稱初次犯案自知罪重尚求寛宥同轉令沈查點所獲之贓沈稱尚少衣四件同轉命將陳押候比追○郷人錢桂山携壻婁妹郎投案訴稱女兒倪錢氏不守婦道經前壻售與高姓爲妻嗣高病故遂於去年七月再醮與婁旋於十月十八日出外不歸後婁訪知在八仙橋相近蔡張氏家因此將蔡張氏扭案後女兒至捕房願代蔡張氏管押今日一併送案求賜訊究葛同轉問婁曰爾與錢女可是結髮夫妻答稱去年七月言明將伊前夫之棺木安葬是日辦請諸親友帮辦喜事同轉謂今日不及細問明日可至捕房候訊遂着將蔡張氏錢氏一併還押 
[江蘇協振紳士嚴作霖禀章濟齊青濱蒲賑竣旋南另呈清摺備案由]  
　　敬禀者竊霖於三月來東助賑經辦章濟齊青濱蒲六邑賑務迄今事竣共收賑撫局及東海關盛道撥解庫平銀十七萬一千一百八十八兩四分四厘經紳交九八八京錢四萬二百千文共支足串京錢三十八萬一千二百四十八千八百八文庫平銀四萬八千九百四十八兩四錢除支存九八八京錢三萬二千三白七十九千二百七十六文另繕清摺恭呈憲鑒各縣散放根册執照均交各縣存　備查一切費用同人另備不在振欵開支所有賑欵均由賑撫局盛道撥解而來捐户無從枚舉霖本欲接辦冬賑特以南中經手義舉無人料理擬卽日南旋此次來東於大局毫無裨益旣不能無濫無遺復不克始終其事抱疚實深將來保獎案萬不敢仰邀獎叙合併陳明惟念黄流漫溢堤内災民生機永絶雖經霖等給以資斧勸其遷移而堤外無地可耕盡爲無業游民若不妥爲安置恐日後流爲匪盜於地方大有關碍倘能如盛道所云遷往琿春按夫授地令其各安生業最爲上策否則以民夫保護太堤較之防營尤爲得力再齊青濱浦大堤單薄己極趁此水涸及時興修比之夏秋事半功倍以本地之民做本地之工又可以工代賑暫濟目前身雖南旋心猶戀戀是否有當伏乞憲裁肅此敬禀恭請鈞安伏乞垂鑒作霖謹禀○今將作霖經手東賑收支數目開具清摺謹呈公核 
[鉅欵助賑]  
　　迭罹水厄歎補救之恒艱幸賴金輸羡吹嘘之鼎力昨奉到福建藩憲奎臬憲張楊觀蔡龍觀察公函并匯到鉅欵賑銀細讀來書知奎張二憲奉閩浙督憲卞帥鈞諭集募銀二千七百兩益以督憲自助銀六百兩曁奎張楊龍四憲同孫彭兩軍門合助銀六日兩徐少青觀察助銀一百兩共番銀四千兩卽由蔚長厚號匯到規銀四千兩囑爲分解江蘇浙江兩省災區以救有前水厄指揮如意救災不分畛畦胞與爲心修德首推相輔洵乎急公好義福田廣種矣除專禀恭謝外謹登　章以彰盛德上海絲業會　籌賑公所晚生施善昌拜登 
[代募巨欵]  
　　昨日全君芸軒自都門投書本館協賑所云弟都門侯銓稔知吾浙被災甚廣因募得浙賑京平足銀一百六十兩申足荳規銀一百六十五兩一錢二分託天順祥寄上匯費慨助到請查收彚解塔聚沙而築就　集腋以襄成苦口諄諄仁心藹譪百千萬澤中哀鴈定當崩角而謝鴻施己 
[浙省撫轅抄]  
　　十月十九日温州府德禀見禀辭赴任候補縣丞王家修禀知厘捐局委瑞安厘卡差叩謝○二十日候選府經歴揚浩禀奉閤爵督憲李委辦浙江賑務禀到禀安請補宣平縣典史朱文藻禀知藩司飭知請補叩謝○二十一日通判王應熈由京起服來省禀到禀見 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[助賑摭要]  
　　施當其厄正仁人積德之時遠亦弗遺尤君子用情之厚足資感發謹爲詳陳應如是住室由惠泰莊來助山東洋二百元汪竹霖酬心愿由源豐潤來洋一百元前辦運漕厘指局邊卓存太守年運漕鎭經募五十五元含山縣王大令在運漕鎭經募五十五元○潯賜巿隠同人集捐由彤源莊來助江浙洋五百元沈保生爲己嫁女陳沈氏産後病求速愈二百元章藴卿病愈還愿一百元合規元七十四兩姚春溪求肝氣腿痛痞塊　愈洋一百元嚴大生爲隣居失愼幸獲平安洋四十五銅洋五元○無名氏助浙江洋一千一百九十九元又五十元定海無名氏爲慈九旬壽誕蒙親友賜儀理宜酬謝因念本省災　特將該資移助代諸君造福由泰洋行來洋一百元又二百元吳縣金慶郁求病速愈由源恒隆來洋二百元法公堂案内撥助端不　珍一百五十元裕記由吳紱卿兄來規元一百　武林李坦齋完愿由李頴懷兄來洋一百元海門正大順五十元又無名氏一百元○安徽臬憲張漕平銀三百兩正任懷寗縣　一百兩布庫大使黄一百兩由安徽撫憲沈交源豐潤汪子垣翁來規元五日三十八兩二錢九分六厘○靜記洋三百元澄記二百元由常州新盛恒庄託安孚庄匯來○寓金陵湖郡同郷諸善士助湖州由安孚庄來洋五百元横濱蘇傑生捐募三十户共一百六十八元澄記由常州新盛恒庄託安孚庄來洋一百元無錫朱爲得子助賑保佑關煞開通五十元○湖南永州府道州何門蔡氏節省移助求夫康健廿元何門李氏求夫康健十元六齡童子何炳榮積壓歲湊助求父病速痊五十元三户由泗　楚軍右營帳房寄來體慈懷以行孝　南山而壽介萱堂敦雅誼以興仁激西江而恩周樟里或則啼聲初試愿結善緣或則疾　頓瘳喜酬夙愿覺邇遐之徧被亦婦豎之同仁用列報章以昭激勸[  上海北巿絲業會館籌賑公所施善昌謹誌]  
[奉酬衛鑄生先生二律録請諸吟壇同政]  
　　壯哉此老眞難及六十二齡如少年力尚能行萬重路字猶堪换一囊錢先生向以書法著名海上曾游日本極見重於彼都人土兹辱臨星嘉坡　愛書之家必以先　爲快矣搜奇今始星島攬勝昔曾到日邊試問心胸寛底樣東瀛南海兩茫然○贈我新詩歸我勲令人慙愧　懽欣醫非神禹難治水官是老兵頗好文徧野哀鴻勞遠夢遐陬威鳳喜同羣敢將燕石酬和玉拜向班門乞運斤[  子興氏未定草]  
 
 
 

Page 10

 
 
   
 
