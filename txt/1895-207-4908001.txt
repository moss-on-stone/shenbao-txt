# 1895 - 207 - 4908001

 

Page 1

 
 
[珍物待購] [  申報館協振所拜啓]  
　　本館協振所自經解賑欵以來屢承諸大善土源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉旣能廣積陰功且可增輝藝輔誠一舉而兩得也計開古銅大香爐一只朱漁珊帖一部高澹游山水一幅米南宮字手卷一軸天青縀馬褂料一件 
[新出繪圖英雄小八義] [  圖書集成局代啓]  
　　是書叙宋徽宗時佚事雖倣章回體例而繪聲繪影情景逼眞時而寫俠士心腸時而狀好雄面目時而叙美人之幽怨時而傳才子之綺思誠小說中出類拔萃者也觀瀾閣主人倩本局用新鉛字排印更延名畫史繪成全圖冠諸卷首不特警欵如聞抑且鬚眉畢現兹已出書計每部價洋八角請向上海大東門外直街東觀漾閣三馬路申昌害室購取 
[論風憲官員因事受賄事]  
　　嗚呼廉恥之心人所共具者也而不恥不廉之事不能人人共免者何也大抵無恥之事皆因不廉而起人苟介然自守磊落光明不取非分之財自不爲非分之事一或不慎則利令智昏向所未嘗有之心而今則因利而動焉向所不敢爲之事今則因利而試焉其初嘗畏人知稍有關繫之事猶不敢顯然而爲久則慾心漸熾不計人之知與不知一若無利之不可謀而無事之不可爲者卒之隳名敗節虧體辱親皆不能廉潔之一念有以害之也天下之大人類之繁固不乏潔身砥礪矯然自異於衆者而究百不得一千不得一然猶謂平人之不廉不過不知自重自汚聲名於大局尚無關礙之處若一入宦途則國事之所繫民命之所關何等鄭重故廉之一字爲作吏者第一關頭世之作好官者舍亷無别法朝廷之待廉吏也亦最優破格以遷之温綸以寵之及其身後祀以賢良傳之國史俾後人有所觀感興起而皆勉爲循良治貪吏則降革科罰猶罪之小焉者也甚至籍没家産者有之充發邊外者有之明正典型者有之俾後人有所懲儆畏懼而皆免爲貪酷賞罰如此之嚴且明而見利忘害之輩仍視國法如弁髦莫辨是非顚倒黑曰但顧私囊之充積不問公事之廢弛賄賂公行上行下效州縣之搜刮皆百姓之脂膏大吏之享用皆屬僚之孝敬内官之積蓄皆外吏之餽遺或謂京官清苦非上官接濟不能澆過所以年終餽送一若循例之事若京官與京官則同處不肥之地斷無有無所請託而餽遺者况事經訐發則不得不謂之非賄也閱前報紀御史鍾德祥被宗室錫鈞在宗人府刑部控告其家丁熊翼臣等訛詐銀兩牽涉本官經徐桐剛毅會審訊明已有証據請旨革職歸案審辦一摺閱竟不禁廢然長嘆鍾御史何不自愛若是哉以御史職居風憲責任語言凡有風聞皆堪入告内外大小官員之不職者皆歸其掌握之中彈章夕上冠帶暮褫惟無瑕者可以戮人御史有叅人之權宜如何潔身自好耶而乃任用家丁包攬外事致被人控發夫亦不肖之甚者矣現經熊翼臣供稱素識義勝居跑堂人張五豹因同郭松亭至飯館内見有崇岳卽錫鈞在彼張五豹指引彼此見面崇岳稱說伊主欲參綽號奏摺内有小霸王崇岳名號託伊同郭松亭打聽如能不參情願送銀五百兩回宅禀明情由主人答言并未要參崇岳復往義勝居回復崇岳先送一百兩銀票卽持票禀知主人主人收下交給素與宅中往來之興茂永米鋪令鋪夥初文廷取銀俟取回入帳觀此供則鍾御史百喙難辭矣或謂鍾御史初未知情皆由家丁兜攬並未欲叅之說亦隨口答應未必有得賄之心迨銀票送來則見利忘義負然收受一朝失足千古傷心不能爲御史彌其事當爲御史原其心不知鍾御史果能廉隅自勵則該家丁斷不敢在外包攬事情卽有在外訛詐之事亦斷不敢禀明主人况收受銀票已有証據雖鍾御史未經到案或爲家丁誣累則何以推託郭松亭差往送　人靈柩回南未能交案熊供並無派送靈柩之事則顯然情虚斷非莫須有之事矣現經請旨革職父案對簿必期水落石出鍾御史如果知情恐不僅革職之罪矣自讀書至成名歷清要辛苦備嘗亦非易易而爲此百數金致身敗名裂亦可哀已總之京官未免太苦部曹有印結可分翰林有差事可望御史則僅此廉俸况長安不易居米珠薪桂八口之家實難敷　幾有欲廉而不能廉之勢觀其收銀卽交米鋪其平時欠米鋪之債可知矣朝廷必欲澄叙官方也京官其先加廉俸也可 
[新闢租界]  
　　西信云聞德人在天津創闢租界其地卽在英租界之旁按此次中日和局之成俄法德三國與有勞焉俄旣得西卑利亞鐵路可以直達黑龍江之益法又得滇桂邊境畫界及湄江潞河彼此行船之益今德亦在天津創闢租界亦可得通商之益不顯見中國之待友邦固有仁至義盡者哉 
[紀劉軍門勝敵事]  
　　香港來信云有輪船由淡水而至香港内載婦女小孩三百數十人帶來信息云當日兵之犯臺南也狼奔豕突其鋒甚銳一路扼守之兵處處用計設奇横攻截擊使彼不得一擁而前長驅直入皆係客兵義兵及生番接戰並未與劉淵亭軍門相值而已能力爭上游克保險要此固由於兵民合力然駕馭有法調度得宜固不得不歸功於軍門○輪船在淡水時聞日人言因戰事未能得手不得不爲乞援之計遂在日本添調新兵五千名赴臺以圖再逞○駐瀅水之華人皆言日本有一大將及一親王於兩軍相見時爲臺軍所殪以蕞爾一島竟致屢調大兵已不免小題大做何况敗衂時聞精華盡喪甚至大將被戳親王就殲音日梟雄而今安在○臺兵甚狡見日兵大隊將至則退入山穴中以避之見日兵人少或逃竄時則又三四成羣五六結隊出與日兵爲仇或擾其陣或截其路亟肄以疲之多方以悮之此日兵之所以不得逞志也○日本醫院中就治者絡繹而至擁擠異常有已愈而出外者有新患而入院者輪流不斷日日如此約計院中常有一千五百人之多所患之症或係父戰受傷或係肚痛下瀉及傷寒等症種種變幻醫國手亦爲之束手每日約死數十人其得醫愈者不過十餘人縱有愈者出院必有新病之人接踵而來以補其缺日人患之乃將辟疫藥水在通衢之間陰溝之側徧行灌灑以辟穢氣師徒屢敗疫癘潛滋旣見惡於人復降罰於天此非山窮水盡時乎何憒憒者猶不悟也○又聞日本將來進犯臺南時已擬定以日本世子爲元帥去　中日之戰日本所派最大之將貴至親王而止今以臺灣一島之故前旣派宿衛兵作前鋒今又命世子爲元帥其視臺灣何等鄭重觀此而益歎劉軍門之控馭有方用能兵民敵愾鞏片壤於金湯有非常之人乃能建非常之功於此益信 
[紀臺灣近日軍情]  
　　昨接厦門訪事人來函云得忌利士公司爹利士輪船由臺南府安平旗後等處攬載貨客於六月初三日開回厦門客有附船而來者道及臺灣軍情如駡伏波聚米爲山岡巒城邑宛然在目　爲至近至確 
 
 

Page 2

 
 
之信亟録之以慰諸君子爭先快覩之意客言近日臺　南路商賈安業廛巿頗形繁盛不改承平時氣象徧歷四鄉見熙熙攘攘者各勤生業怡然自得一若不知有兵革之事者誠不愧爲海外桃源海面亦無日本兵艦遊弋卽臺中彰化等處亦皆安謐如常劉淵亭軍門坐鎭雍容命其三公子仁卿刺史統率勁兵數千人馳往臺北助剿倭人觀此則軍門仍在臺南並未親赴臺北與昨報所載軍門定於秋凉時挑選十數營進剿臺北之說若合符節然則迭次所獲勝仗或係軍門别部或係本地義兵及外省客兵通力合作奏此奇功初不煩軍門之親勞玉趾始唱凱歌也善用兵者不恃一已之長貴集衆人之長以爲長軍門惟能薈萃衆長故能應變出奇指揮如意洵不愧人傑之稱哉來函又云初三日小南京輪船由淡水來言近日臺北大稻埕一帶商行茶棧驚惶異常大都恐内地義軍克復府城玉石俱焚匪人掠搶故耳以此觀之則義軍客兵之屢勝倭兵之屢敗情事已歷歷如繪軍門雖坐鎭臺南而時會所乘尅復臺北之期直可操劵而待會當傾耳以俟捷音之至耳 
[紀漳州閙教事]  
　　客有從漳郡回省者據言有美國教士在漳城海道後府署七星池邊買有民地一區欲起造女教士　屋爲傳道之所時闔郡紳士以此地係府堂龍脉攸關七縣風水紳士施太史調賡等赴道府縣禀阻一時郡中人咸抱不平公出告曰約定上月十五日齊往拆毁教堂并傷害洋人等語時城守都司王都戎振宗訪聞之下立卽會同新溪縣孫大令出示曉諭及期王都戎親帶兵丁前往彈壓方免滋事一面馳往教士處再三開導勸令另行擇地起造言詞激切教士亦允調處孫大令遂挽在地紳士王君鏡河向民間另購曠地無碍風水之處由官備價回買與教士對換一時紳民均各依允現已了事民教相安如常孫大令據實申詳該管道府憲以王都司係武職人貲此次辦理中外交涉事件能措置裕如深加歎賞業已會禀上峯以大功存記洵武員中不可多得者也 
[革道質訊]  
　　閩友信云前統領翼字營楊道汝翼因被該營官首軍門煥林等禀揭挾餉引避各情督憲邊制軍卽據禀電奏現楊道已奉旨革職提省嚴追於閏月廿八日到省赴督轅禀到前日督轅營務處楊觀察曁藩司黄方伯臬司張廉訪接奉督憲札在皇華館營務處官廨先提該營官首軍門傅游戎董協戎周都督四員訊問據首軍門所禀吞餉三個月係得諸傳聞至尅扣亦無確據且五月餉以前俱已領訖具有領照爲據首軍門等自知理屈互相推卸旋拋楊革道清供則以所領臺撫唐中丞之餉若干已取有唐中丞公文前來至在臺發餉若干有各營官領狀爲據并無侵吞三個月之餉等因承審司道憲已據實禀明督憲矣嗣聞督憲又札委福州府秦太尊在臬署督審局提審楊革道及營官首軍門等俱到皆跕立案前質訊供詞如何尚未有聞又據官塲中人言楊革道在臺逃回如果仝各營官到省自無此宗公案時楊革道因所募勇丁皆是閩人恐有恃蠻滋事之禍故逕往厦門繞至同安小住養病卽繕一禀挽人帶省不料爲寄書郵所誤挨延至十餘日始到時督憲電奏已發無能爲力矣楊革道之不幸誰謂非數主之歟 
[閩南火警]  
　　南臺後洲地方人烟稠密日前有某甲家偶爾失慎一時救護不及祝融氏興高采烈所到之處皆成焦土保甲局委員梁爵臣别駕廷元因閩中火患疉見局中額設水火兵五十名皆係老弱不足以收實效盡行革退新招土木匠之輩以承是役并將水龍火具捐廉修造一新當時一聞火警立卽督帶水火兵擡出水龍前往救護海防廳唐蘇亭司馬亦統率水火兵來援於前别篤則繞救於後將附近災區民房一律拆卸遂將斷絶火路赤焰始衰是役也僅焚去民居鋪户五十餘家保甲局有火兵某甲因拆毁民居在屋上失足墜下以致脚骨折斷身受重傷奄奄一息卽時擡回别駕惻然憐之特捐清俸爲之延醫診治現已就痊閩人士咸額手稱頌不置大憲因别駕能以實心行實事深加器重云 
[邑宰履新]  
　　昨報紀迎迓秀水海鹽兩縣令詢悉兩憲官舫於昨日七點鐘時至石門灣兩縣書差等各各相迎投呈手版禀安金吳兩邑尊逐一傳見厘局委員設筵相欵兩邑尊以時晚相辭當卽開駛來禾抵東門官碼頭翌晨登岸乘輿設全副儀仗進東門赴府轅禀到禀見郡守傳見後禀辭出往各署拜客各官卽往答禮並悉金邑尊暫駐宏文館吳邑尊當卽駛往海鹽履新均定於初六日接印任事云 
[究辦巡勇]  
　　昨報嘉興北門外砲船勇巡夜捉賭烏山船夥投河溺斃一事投縣喊控至今日下午時經秀水縣甯邑尊前往檢騐騐明果係追拿落河而殁填明死格飭卽備棺收殮畢遂排導回署當將送到擾禍兩勇提案研訊照例懲辦 
[禾城得雨]  
　　初一晚半夜後雷聲隆隆大沛甘霖至黎明停點今已放晴正可謂雨暘時若矣 
[扒城被辱]  
　　杭有世襲武職某歸標後屢得優差學習未滿卽由本營官長請保送部引見果係才能出衆耶抑實有勞績可稽耶外人舉不得而知之而同營武弁輒抱不平思以蜚語中傷之會某有扒城被獲一事遂播爲美談傳說幾徧事爲上憲所聞因無確證雖從寛不究然聲名自此敗矣緣某性好冶遊時至江干妓船縱領留宿一日出城時已昏黄禁門早閉某與二狎友欲從城上縋下爲守城兵士所見當將三人獲住旋知有某在内卽行釋放某大肆咆哮痛駡不已言語侵及管城委員某二尹二尹聞知怒不可遏飭將某等綑縳責之曰本委職司譏察有犯必懲况汝係職官尤爲知法犯法必不輕恕某至此亦無可分辯惟有長跪哀求而已復經浼人緩頰始得了事某本堂堂武職而長跪乞憐其取辱之由非其自取乎 
[渡划釘牌]  
　　武漢三鎭一隔襄河一阻長江非有船隻莫能飛渡每日清晨來往行人密如穿梭小划逼窄泛舟者以人多而價兼駕舟者又以人衆而利多往往擠滿一船駛至急流迴旋之地或船行半江陡遇暴風屢遭失事上憲思爲保全之計因出示曉諭大小船户不准多裝以船之大小定人數之多寡如有貪利濫裝准將舟子扭至就近地方懲辦决不稍寛已由上憲飭委候補縣龔大令瑞清帶同差保至沿江集攏大小船隻每船釘木牌一塊上載裝人幾名給錢幾文不准格外索取否則嚴辦不貸經此一番整頓造福民生功德無量矣 
[敬答神庥]  
　　卾省久晴不雨上憲苦之因卽齋戒沐浴潔誠禱告祈求雨澤以濟生民復派江夏縣徐伯文大令於十七日親至八岔山龍泉請水精誠所致感格蒼穹果於是晚甘霖大沛井泉皆滿卾撫譚大中丞因感龍神之靈異兹於上月之二十親率屬下文武員弁叩謝神恩兼送龍井之净水還八岔山云 
[濤聲]  
　　原任江西藩司方佑民方伯之靈柩經其公子扶歸直隷原籍安葬於初一日酉刻由水路道出潯陽　城道鎭以次文武印委各官俱出城迎接次第弔唁初四日附招商局江裕輪船東下各官仍恭送如儀○長江水師湖口中勞遊擊王吉階遊戎洪陞於廿八日赴潯恭謁九江鎭宋頌臣軍門任禧小作盤桓次日返署○辦理湖口厘金總局聯敷青太守接辦後卽於初二日親閱龍開河小池口二套各屬卡并進城拜謁道鎭及各寅誼擬卽日回局 
[渡船覆溺]  
　　厦門信云六月初二日午後往來水仙宮鼓浪嶼載客雙漿小船貪利多載搭客至十三人之多駛至海中塔石旁時適潮退　旋急流洶湧登時翻溺當經各雙槳船前往援手救起十一人尚有一男一婦則已隨波逐流而去矣地方官前曾示禁渡海小船只准載八人如違治以枷杖之罪惜招招舟子棄禁令若弁髦視人命如兒戲以致沈船之事時有所聞所望賢有司重申前禁以儆將來也 
[圖得返失]  
　　襄江水漲時什物之漂流江面者皆爲小划收拾而去上月之十七日有小划一艘行至江西見有巨木順流而下不禁太喜雙槳飛馳抵木而止卽以繩穿木尾欲從江面拖入裏河詎站立不牢失脚墜水小划被水冲流而去巨木亦隨水東逝幸素善泅未占滅頂然 
 
 

Page 3

 
 
亦受驚不小矣 
[吸烟受困]  
　　皖省城内宣家坡頭有一東厠上月之二十五日圍立多人嘻笑不止見有某甲裸體無衣瑟縮不出年約三十以外品貌端方悉在烟館吸烟無　會帳衣服均被烟館主剥去識之者知爲臬署前某公館之少爺家本書香因甲專戀烟霞致廢舊業衣食家計日衰不給而烟癮日大日夜在各烟館混跡家有嬸母兄弟由其飄蕩置若勿聞甲每受烟户之逼均經人代給排解非止一次此次未遇魯仲連其人致困於厠中日落西山始有某乙給其舊褲遮羞而遁鴉片之害人不已甚哉 
[上海官塲紀事]  
　　前日下午上海縣黄大令設讌邑廟點春堂恭請陸春江觀察讌飮主賓酬酢欵洽逾常至五下鐘始盡　而散觀察旋偕劉司馬回海防廳署行至後園東首群玉樓茶肆前跟丁所乘之馬忽然跳躍將跟丁掀翻於地馬則衝入茶肆撞碎玻璃窓衆人大起喧譁馬驚而狂奔去直至四美軒前小橋始得人擒住○新任廣東惠潮嘉道陸春江觀察蒞滬後假寓洋涇浜長發棧前日松海防同知劉乙笙司馬邀請遷入署中○黄大令探悉署江蘇臬司正任蘇松太兵備道黄幼農廉訪將於日内交卸臬篆重回滬任因飭辦差丁役整備郊迎○上海縣典史蔡季卿少尉因政體稍有勿豫赴道轅及縣署請假三天 
[幾釀火災]  
　　本城大東門内東街老虎灶　肆係句容人某甲所開並無牌號前晚侂點二刻烟囱中忽濃烟直冒紅光上炎延及屋梁火勢甚熾幸比隣鞋店工匠汲水灌之得免蔓延旋卽衰熄 
[奄然物化]  
　　前晚十二點鐘時有某甲者行至本邑美租界西華德路迤東王家宅畔忽患急痧昏暈倒地某號巡街華捕見之急雇人送入捕房捕頭令送請同仁醫院西醫療治越時卽氣絲不屬魂返泉臺昨晨捕頭令三圖地保費全全查知甲係京都人姓喬名志記年二十有六並無親屬在申因報請某善堂給棺收殮舁至義塚瘞之 
[瘋人投水]  
　　姑蘇人某甲向以喚賣瓜子爲業窶人子也近患瘋癲時時囈語喃喃書空咄咄前日忽向其姊告欲歸去隨翩翩出外昨日午前鐘鳴八下洋涇浜中浮起一屍旋順流至東新橋大陰溝畔有識之者認係某甲遂赴英租界鶴鳴里告知其姊備棺收殮 
[邑宰騐屍]  
　　前日午後五點鐘時上海縣黄大令在英租界騐屍事畢命駕往南巿至老擺渡屍塲降輿升案傳訊十六鋪地甲供稱小的聞劉長鰲於前月由臺灣來滬僑寓城内道前街前晚挈妻張氏附行駛長江之某輪船回籍游勇夏得勝妄　索欠致啓釁端張氏懊恨萬分投江自盡旋由救生局將屍身撈獲報請同仁輔元堂收殮小的得悉卽役案下禀陳大令飭卽退去傳劉詰問劉供稱小的係山西人年三十有九向在臺北某營第幾哨哨弁郭光裕老爺處當什長張氏在臺北所娶旣而臺北不守小的隨郭老爺及孫懷根携張氏内渡於上月十七日行抵治下賃屋道前街僑寓前晚挈張氏出城擬附江孚輪船繞道金陵再行回籍六點鐘時携行李下船至十點鐘時先有姓胡者向小的言前在臺灣有銀一千兩寄存爾處現可歸還小的回以我與爾素昧平生安有寄銀之事衆人聞之皆斥胡拆梢胡見勢不佳悄然而去及十二點鐘時夏糾約六七人大言曰有銀一百兩在爾處若不交還當將衣箱打開强取張氏見伊等兇悍不堪理論之餘一味蠻横不禁怨忿交迫躍入浦江小的扭夏拚命經包探解送公堂移至案下夏供稱小的湖南長沙府人年五十歲在滬防左營當勇常駐製造局前營官蕭大人哨官劉老爺現奉裁撤暫住新北門外興聖街某小客棧前晚欲附江孚輪船至鎭江甫上船見胡向劉索欠小的解勸之餘不料竟被伊誣控大令曰爾等裁撤後統領蕭大人給爾等兩個半月恩餉著速回籍爲何尚逗遛不去藉故拆梢當夜姓胡去後爾始至豈能諉卸與胡爾與劉究竟相識否供稱小的與劉素不相識並未向之索銀大老爺如不信請傳孫訊問可也大令向孫研詰孫供稱小的係安徽人與劉同在臺灣及來滬復同居道前街前晚送劉上船夏突來訛詐小的見伊等共六七人洎張氏投水後小的代劉將行李携回道前街大令問夏曰爾之餘黨究是何人夏支吾不對　令飭掌頰數十下仍一味含糊乃飭仵作官媒細心察騐旋唱報騐得氏肚腹膨脝别無傷處委係投河身死大令請同仁輔元堂給棺收殮發壇浮厝隨飭差役將原被人証帶回覆訊 
[武生肇禍]  
　　陸錫川挈妻姚氏投上海縣訴稱小的之妻突被武生陸勤甫毆傷請爲騐視黄大令升坐花廳提訊陸供稱武生家在浦東張家橋去年贅婿王富泉被姪媳陸杜氏誣姦串詐經小的携之投案控蒙大老爺斷結旣而陸杜氏生下小孩又誣稱是王遺孽抱至小的家紛紛詐擾小的之母因此氣鬱成疾延至日前身死前日雇羽士誦經超薦陸忽唆使徐三大至小的家吵閙手持鐵尺擊傷妻子並將經堂中懴牌等物搗毁一空陸姚氏所訴相同大令飭仵作騐得陸姚氏左耳根確有鐵器傷一處尚有血痕遂諭回去自行醫治一面飭吊前卷查核並提陸徐訊明究辦 
[諭令理處]  
　　英公堂前准義國領事李函開以據敞商某繅絲局執事人吳渭坪禀稱有趙海華立據向借洋一百元言定卽日歸還迄今日久　還過本洋三十四元尚欠洋六十八元屢次向索無著曾另立約期票三帋議定分三期還清迄今兩期已逾分毫無還爲此黏呈原票轉乞傳追等情據此合行函請差傳趙海華到案訊追等因屠興之别駕接誦之下准經飭差將趙提案於前晚升堂訊問趙供欠洋是實緣小的刻下一時無力料理容寛限赶緊措資自行向吳理處明白决不延玩别駕得供判將趙暫行交差管押著令自向原告理處明白復候核奪 
[限期繳銀]  
　　英商義記洋行控華商俞恊興向伊行定買鐵片延不出貨一案定於昨晨會訊屠别駕准詞立傳俞協興號主俞茀棠到案會訊義記洋東投案供俞所定之鐵遲延不出現須虧銀八百兩務請飭令出貨否則亦須賠償虧本銀兩俞則謂所定之貨前已涉訟議退今忽復催出貨洋東則謂此貨與前項並不干涉中西官得供判令俞茀棠繳銀八百兩先繳銀二百五十兩餘俟九月分起每月繳銀五十兩 
[英界公堂瑣案]  
　　包探黄四福禀稱積竊顧月來屢經犯案懲辦今又竊取日本婦人塔珠及中西各户自鳴鐘絨毯衣服等物不計其數各失主報捕後經小的拘獲人贓送究各失主紛紛投案請領失贓顧供南匯縣人務農度日嗣以田産已盡不能支持不得已學作無本生涯以資餬口屠别駕商之薩副領事以顧委係老賊未便從寛判令笞責二百五十板交捕房管押四月期滿再笞二百五十板贓物分别給領○黄包探又解周愛生到案禀稱日前吳翠娥家被賊竊去金飾衣服當時遺下紗夏衣各一件被周拾得正欲質錢適爲小的查獲送究吳投案申訴前情請究餘物周供本地人衣服係在途中拾取並非竊贓别駕謂周雖拾物究不應不送捕房私自質錢著管押二天○蔣小星竊取吳福生家銀鐲銀圈銀練等件經包探顧阿六查獲人贓昨晨解案請訊吳投案供稱被竊銀飾今旣由探緝獲求准領贓蔣供本地人向爲洋貨生理後因失業無聊不得已而犯竊别駕訊得蔣係過犯行竊殊屬可惡判令笞責五百板驅农出境○唐金木因至徐載卿錢莊兌換小洋忽起爭端唐之額角被徐毆傷旋卽報捕將徐拘入捕房昨晨解案别駕詰問之下以徐不應擅自毆人法無可恕問願責願罰徐答稱願罰遂判罰洋二十元押候繳洋後開　○包探沈金隆拘解烟館酒肆深夜違章之綺園同寳泰全泰昌余永泰芳五昌貴豐萬仁泰堃美信隆等十家到案禀稱伊等各店均於收巿之後依舊容人吸食烟酒昨經小的前往查知傳案請判别駕略訊情由卽判罰綺園洋四元餘均每罰二元○積竊陸金福迭次重辦仍不痛改前非前日又竊沈銀生家帳幃毛巾等件當被看破控交捕房昨晨解案沈供開洋貨店昨日陸僞稱賣物乘人不備卽竊取什物爲此送捕解案請究陸供寍波人别駕訊得陸係屬積竊判笞五百板遞解回甯波贓還失主○包探秦少卿禀稱張阿回竊取馮文奎等四家綢布 
 
 

Page 4

 
 
衣褲共六件馮等先後投報捕房經小的拘獲人贓送究馮文奎等投案領贓張供認行竊惟係初犯叩求恩典别駕判笞五十板贓分别給還○楊永泉章俊英李蘭蓀戚阿貴等四人因索錢起見在途口角吵閙不休當經一百五十號華捕將一干人拘解到廨請判别駕再三研詰以楊等均非安分之徒判令各掌頰五十下○昨有徐仁忠强欲至戲園看白戲當有茶房陳阿文向阻不理竟爾爭閙嗣經管戲園之四百十號華捕將徐拘入捕房昨晨解案别駕詰問之下以徐不應强看白戲判令管押四天○三百八十二號華捕拘解王林林應阿根張蓮生張阿二等四人到案禀稱王張等不知何故爭閙至應所開小茶館啜講茶應以其滋擾不許啜茶不料竟觸王等之怒將殷打傷鼻準爲此拘送究辦别駕詰問之下以王林林等四人均非安分之人殷及二張姑念受傷從寛斥釋王林林判笞二百板○包探江阿三禀稱陳福寳在虹口開設小烟館忽有寳山縣境地保嚴子琴姚俊二人向索陋規陳以店在租界故不允不料嚴等竟攫取烟鎗三支而逸報捕後經小的拘送究辦陳福寳投案申訴情由請追失物嚴子琴姚俊同供是寳山縣一圖地保與陳係屬貼鄰昨因小孩至伊家賭錢被騙多錢故敢暫取烟槍别駕以事屬細微將兩造一併斥釋 
[妙藥救時]  
　　謹啓者百勝珍珠散痧藥中之極品也敝堂歷年施送蒙同志社善士不惜工本按時慨助活人甚衆早已有口皆碑兹又由全亨寳號交來四百瓶祗領鴻施羣深驩忭同心共濟旣徵珍品勝常有志竟成且卜令名副實除掣奉收條外請登報牘藉展謝忱上海虹口元濟善堂董事唐廷桂等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂案]  
　　龔周氏扭黄桂春以黄誘拐其媳曹氏及孫女木林席捲潛逃及尋獲向論不服反敢逞蠻爲此扭求究懲值日差禀明屠别駕飭分别看管候訊前晚别駕升堂訊究周氏供小婦人夫故有年遺下一子曾娶曹氏爲媳不料兒子不務正業喜與無賴爲伍此等劣子氏亦無可如何媳婦亦不守閨訓常向氏尋釁今春忽挈同孫女木林乘間捲物背逃事後查被高橋鎭人黄桂春誘拐潛逃曾經氏訪至高橋尋獲媳婦黄欺氏女流竟敢出頭硬覇至將媳婦强行拉去堅不肯還小婦人不得已先將孫女木林領回日前氏適途遇黄與媳婦同行故扭案請究曹氏供實因丈夫不務正業常與小婦人索錢使用不遂時遭丈夫毒毆故氏氣忿難平曾將所生之女孩木林挈領出外擬欲傭工餬口適遇黄桂春至被哄誘至高橋鄉間今奉提訊小婦人情願隨同婆婆回家惟求格外施仁黄供今奉訊明尚乞開恩别駕以黄誘拐有夫婦女情實可惡著重責五百板曹氏不應背姑潛逃亦飭從重鞭笞該氏始供稱小婦人現在身懷六甲務求大老爺垂憐别駕飭官媒騐視該氏懷孕屬實姑從寛典著掌頰一十下判交伊姑領回嚴加管束周氏領媳叩首而退○英包探黄四福獲解陶錫亭控黄善耕誘拐其女秀金藏匿等情屠别駕前日晚堂升座研詰陶供家在蘇州現居治下六馬路素以皮匠爲活上月二十九日晚餐後忽失去年甫及笄之女孩一口查被鄰居某木作夥黄善耕誘拐藏匿向論反遭木作主喝衆毆擊故投訴捕房由捕頭派探將黄拘解憲案正候訊間忽於初五日女兒得乘間逃回詢之則稱被黄誘騙至鄭家木橋沿浜長豐小客棧内串同棧主將其扃閉一室當晚遭黄姦宿一次今奉提訊惟求究懲陶氏卽秀金供年十七歲上月二十九晚間被鄰人黄善耕哄誘至長豐小客棧内緊　臥室當晚遭黄强行姦宿一次次晨黄與棧主串同將小女子鎖閉内室不許聲張嗣聞該棧主與人私語云稍遲數日黄擬將小女子領往他埠婪賣至初五日由黄之胞弟名滿滿者突向棧主通知謂事已敗露我父已將某兄扭控案下囑棧主卽將小女子釋放旋經棧主逐出始得回家重見父母黄供　以小木作餬口與陶爲鄰實因陶曾向小的借貸不遂遭致誣控尚乞原情别　以　誘姦處女屬實咎固難辭著重笞七百板　具改過切結存查　氏姑念年幼無知從寛飭交伊父領回管束陶領女而去 
[法界捕房瑣案]  
　　昨日鄭大合蒞　房命　　犯丁少卿到　著照原斷笞責一百板追還質本丁籲稱小的本許將各物贖還無　孫姓及棧主定欲將小的送懲尚乞大老爺恩有大　問爾係何處人向操何業供稱小的原籍　東　在城内陳姓家治庖大令飭包探帶出將衣服付質歸還質本然後勒令回浦東不准逗留滬上○魯三益混入小東門外永和豐米店圖竊經店主拘獲解案請懲大令訊鞫之下笞責一百板卽行釋出○魏杏生卽饎飯杏生屢次犯事案牘如山前日至鴇兒巧仙所開花烟館内尋觀烟倡加以白眼杏生怒不可遏踢傷巧仙所生十有三歲之女孩經巧仙送入捕房轉解至案大令　供之下飭押候重懲昨日命先枷號一月期滿　釋杏生連連叩首稱家有老母賴小的得貲養活尚乞恩寛大令不准○王成寳至傅阿天家竊取　而未濯之官紗短衫經傅拘獲控案大令著先枷號一月期滿責釋○金長生吳俊卿等流棍毆傷三十五號華捕旋得拘入捕房大令研訊前情飭將俞阿三陳阿福枷號一月吳及奚祥祥查明核辦兹者奚已賠巡捕所失之對時表計洋銀七元五角大令著具切結交人保出吳笞　一百板押候覓保○張金泉張順生錢壽三陳阿生等人在某龜所開花烟館互毆經巡街捕向入捕房大令判令禁押捕房五天昨日已期滿命提到案將二張及錢先行開釋陳押候十日後帶案再核○竊犯王阿來事發到官大令著先枷號一月期滿　　○日前江北人施曹氏控施立高藉端訛詐大令訊供之下以兩造各有不盡不實著一併押候交保旣而施曹氏央人保出立高無人具保昨日提案飭探帶出覓保○鴇兒汪陳氏控倡婦錢黛玉積欠帶擋及房飯貲共洋銀二百數十圓其母錢大姐掯阻從哀　此欵無從索取大令訊供數四將錢倡押候父保出外調停延至目前無人具保汪鴇屢次求追并請移提錢大姐及中人阿大追檄大令諭令自行扭案昨日汪鴇又呶呶瀆訴大令問阿大家居何處供　在美租界某處與金薦頭同居大令諭候移提訊究 
[美界捕房紀事]  
　　虹口著名流氓小皮匠張伯勞及馬雨村等人身藏利器動輙傷人經上海縣黄大令訪聞飭役趙金咨照美捕房捕　請協同緝捕若輩得聞消息相約遠引高飛未及數旬潛回原處前晚復約集黨類在某茶肆耀武揚威包探張阿五竇如海前往拘拿若輩一哄　散祗將馬解入捕房張避匿武昌路某甲家見甲妻姿色絶倫暗中挑逗旋於昨日黎明時節捲其所有相與脫逃甲遂奔役捕房聲訴一切捕頭倩包探范進才查勘確實令各探四出嚴拿○某日之晚江北車夫陳元亨在某粥店啜雙弓米食畢給貲時將囊内鷹餅三枚置諸椅上突被　識之刑寳　攫去追赶不及懊喪而歸至昨晨始遇諸北山西路奮力扭住交包探范進才解入捕房押候解送英公廨請究○前日之晚偷兒某甲溷入西華德路第二百四十三號門牌施質甫家將臥室中衣服首飾席捲一空昨晨施奔告捕房捕頭許以遣各包探查緝○開興輪船抵滬後下碇公和祥碼前晚有妙手空空兒潛至舷邊竊去風窓二扇約值銀廿二兩水手告知船主立卽函報捕房捕頭允遣包探爲之查訪 
[金陵官報]  
　　閏五月二十六日新選安　場大使章文傑辭○二十七日巡道胡謝委署江蘇臬司總理兩江營務處辦水師學堂兼下關掣騐會辦支應局前淮揚道桂謝委署鹽巡道二品頂戴留差選用道楊宗瀚到由籍奉調來甯知府羅章奉委赴上海公幹駐滬採辦轉運事宜候選同知吳熙齡到由上海奉調來甯丁憂知縣　文炳銷蘇鏕貨釐捐差回捐欵掃數清解鍾靈謝委轉運局隨員並禀知往清江點收軍械卽辭○二十八日同知李炳禀知起服回省廣東縣丞胡琪由上海奉電調來寧同知葉大莊見奉委赴上海公幹卽辭 
[蘇省官報]  
　　閏五月二十一日知縣王石麟禀謝奏委崇明釐局差○二十二日委署常州府譚泰來禀銷松滬局提調差卽辭赴任主簿沈慰忠禀辭赴雪鴈橋釐卡差○二十三日同知鄭述祖禀辭赴滬○二十四日同知周文燾由震澤絲捐局專丁來省禀知奉委調辦善後局報銷文案差知縣蔣子蕃禀辭赴南匯公幹又方蓀由昭文公幹回又殷以恕辭回常州又王石麟禀辭赴崇明釐局差巡檢許秉玉禀知奉委吳淞一帶緝捕差卽辭○二十五日知縣龍贊新禀銷催提蘇屬八縣漕捐差○二十六日知縣陳焴　知奉委解淮餉差縣丞竇以棻禀知奉委閶胥門外二叚夏防巡查差又龔世揀禀知聞訃丁母憂從九楊錫麈禀知起服由京騐看回省禀到○二十七日通判郭廷沛解餉赴金陵回吳汝繹禀知奉藩憲札調考試期滿甄别撫轅文巡捕恩厚武巡捕徐榮均禀知赴　江迎接新撫憲卽辭 
[皖省官報]  
　　閏五月二十七日本任定遠縣鄭葆清大令知奉委查盱貽縣學田並定遠清理交代指發安徵試用巡檢楊廉到江蘇人候補知縣滕起龍大令知送虎骨往龍山井中回試用訓導王沐委署東流縣訓導卸辦華陽厘卡候補同知崇安司　到省候補知縣俞炳章大令知消支應局批發兼　庫差候補知府龔鎭湘太守知奉委赴英山縣公幹巡檢湛元　奉道憲調省求雨並查合肥牙帖差 
[邦江官報]  
　　閏　月廿六日李觀察家驊過揚公幹善鹺尹澍禀知奉委七濠口保甲差○廿七日蔣千戎慶安委滁來全北鹽○廿八日吳鹺尹賜眞委三汉河差○廿九日署通分司李分轉以牧卸事回揚○二十九日于觀察寳之到揚公幹○六月初一日委辦灣頭厘捐局務葉大令懋本委辦　角釐捐局務吳鹺尹元惠來揚公幹○初二日新選安　場章鹺尹文傑由省垣禀見督憲回揚 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
