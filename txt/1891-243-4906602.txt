# 1891 - 243 - 4906602

 

Page 1

 
 
[新印續小五義出售] [  申報舘啓]  
　　本舘前印小五義一書早己不脛而走寰宇風行兹又覓得續小五義以新鉛字排印公諸同好是編所叙忠義俠烈之事大都可驚可愕可泣可歌飯罷茶餘一編展對足以排悶遣愁好讀異書者自必以先覩爲快也卷帙之繁過於初集共計一百二十四回訂成十本己於六月二十一日出　定價每部碼洋五角五分請向申報舘申昌書室外埠申昌及　　申報人購閱可也此佈 
[閱本報女郎鬥力事有感而言]  
　　前月報記有二女郎同居法界某處一日甲女因乙女借耳墜不還以致互相詬詈繼而揮拳肆擊各逞雄强被巡街捕扭入捕房閱日始釋出不覺喟然而歎曰噫若此女者其眞所謂雌虎哉夫好舅鬥狠酗酒打降在男子爲之人猶多所鄙薄彼深閨弱質嬌小娉婷正宜　戸深藏描鸞剌鳳卽曰小家碧玉未免抛頭露面亦何致大肆雌風竟致與人尋釁在女固不知大體無怪其然奈何爲之父母者亦居然任其所爲絶不一加呵斥也雖然滬上婦女其踰閑蕩檢胡作胡爲久己習慣成自然豈止與人打架己哉一曰上臺基臺基者何宣淫之窟也衰年老嫗賃屋僻巷中誘得良家婦女與無賴狂且苟合彼乃坐享漁人之利絶不知爲干犯王章以致掌上明珠因此而失節敗名者不可以數計自去秋陸春江大令懲辦松江老太婆後竊以爲此風或可濳消矣不料曲巷私家依舊臺基密佈淫風大熾幾如桑間濮上嘻豈眞官憲之如瞽如聾耶亦在下之有以蒙蔽耳一曰打野雞婦女之不知自愛者欲爲鴇則苦無資本欲爲娼則不慣應酬日惟游行於茶寮烟室中障袖迎風勾引狎客少年子弟一入其彀往往樂而忘歸輕則喪財重則染毒蹟其流弊實難僂指以終近經工部局禁止若輩吸烟自以爲可除薄俗殊不知野雞吸烟者本少啜茗者實多盖烟每錢須錢百數十文茶每椀祗需青蚨三四十翼是以若輩俱遨翔於茗肆鮮麕聚於鶯粟陣中也且烟客旣己癖染芙蓉不復溺情於女色雖有粉白黛綠往往熟視若無覩不樂與之　綣流運獨此書塾學生店鋪學徒偶入茶樓消遣父師未必呵斥頻加不似一榻橫陳必須禁止乃少年血氣未定一見妖淫之狀未免惑志湯心而野雞乃得售其計矣夫婦女而至於上臺基打野雞此其廉恥蕩然幾下自居爲人類較之與人打架者更覺不堪然僕則以爲猶未至於不堪之甚者也所最不堪者其爲虹口之女流氓其人大都着惡若虺蛇猛如豺虎聨爲十姊妹到處遇事生風人以其婦女而讓之而彼則益肆咆哮全無忌憚猶記數年前本報登某甲向女流氓某氏索債索之急則褫其衣褲赤條條不掛一絲植立當街恣行辱駡噫是眞禽獸之行矣滬上索號海濱鄒魯而竟容此禽獸橫行耶或曰婦女之不知羞恥實緣不讀書明理之故今　仿泰西之例官設女塾使家有女郎者皆入塾讀書庶幾姆教日深閨箴自肅不但無悖理妄行之事且能孝慈和順卽　梗者亦可化爲循良不知此國不必也但使擇隣而處務求仁里德隣一切汸穢齷齪之情形不使入於耳目女子性多柔善何致自潰夫隄防亦有貧戸小家自求口實不得己而傭工於外剝蠢繭揀雞毛祗須父母訓迪時加不使與輕薄少年狎處亦何致範圍自敗漸至爲非耶至上臺基打野雞之流彼旣己先節敗名如佛家所謂自墮惡趣則亦惟聽之而己聽之而彼尙自恃梗頑不遵禁令則亦惟禁之而己禁之之法奈何曰臺基則須密以查拿野雞則須嚴以懲貢母始勤而終怠毋百密而一疎則滬上淫風有不幡然一變者乎非然者禁臺基而臺基依然密佈如林禁野雞而野雞自北而南竟日飛翔於南巿名烟　内掩耳盗鈴之計誠得矣亦思小民果實受其惠耶因女郎門力事而縱論及之質之當道以爲何如 
[諭旨恭錄]  
　　七月二十七日奉旨地壇五品官員缺着松山補授山西道監察御史員缺着繼恒補授截取通政使司經歴張肇熊光祿寺署正沈璘慶余爲霖保舉浙江候補知縣彭循堯俱照例用烏里雅蘇台辦理兵部事務章京着錫璋去伊犁理事同知員缺着誠培補授升補貴州獨山州知州白之珪着准其升補俸滿四川梓潼縣知縣朱錫蕃着回任吏部郎中連陞和福員外郎齊蘭聨錦福敏戸部員外郎崇蔭忠廉兵部員外郎敬祐刑部員外郎賡颺禮部郎中恩棨工部郎中鳥爾慶額理藩院員外郎文瑮俱着記名以御史用欽此 
[本館接奉電音]  
　　昨由京友電傳諭旨六道敬謹譯登○八月初二日奉上諭陳彛現出學差其所署都察院左副都御史着胡聘之署理欽此同日奉上諭李文田現出學差禮部右侍郎着張蔭桓署理欽此同日奉上諭慶郡王奕劻着總理海軍事務正白旗漢軍都統定安兩江總督劉坤一着幫辦海軍事務欽此同日奉上諭裕祿等奏昭陵碑樓等處應修各工請擇吉興修一摺着欽天監於本年八月内選擇吉期先行封照卽着盛京將軍會同工部侍郎屆期敬謹興修餘着照所議辦理欽此同日奉硃筆稽查廂藍旗滿洲旗務着秀林去欽此同日奉硃筆稽查廂藍旗蒙古旗務着松齡去欽此 
[宣南雁信]  
　　中城地面有暇米鄭卽鄭喜兒王山卽王善等十人均係前曾奉旨飭拿著名匪棍前月二十一日經中東捕役多名分往各棍徒家内先後拿獲解收坊署於二十三日帶城審訊當飭房書備具移文傳派練勇二十名移送刑署交由當月司員查訊姓名人數相符勘令南北監獄分收以備呈堂掣司審訊○七月二十一日午後有健男子二人各持利刃一柄奔赴肉巿廣和戲樓内尋釁聲稱速將巡堂劉四交出一决雌雄否則殺將進來莫怪玉石不分也經中東練勇數人猛由身後向前奪下凶刃繫以黑索交坊署押收二十三日帶城審訊供係弟兄一名王三一名王四夙作小負販餬口與巡堂劉四夙有仇隙中城滿漢祭院判謂輦轂之下胆敢挺刃尋仇其平素不法己可概見飭各重笞四十備文移送刑署照例懲辦○某姓子在三府菜園某吹石作學業掌櫃某甲以其性情執抝抗違驅役也持竹夫人擊其肩臂詎用功太猛條條見血某氏子當卽逃逸一時怒氣凝結莫解於懷吞服阿芙蓉膏毒發殞命事經屍親知覺控告中正司署派役拘獲某甲由城移送刑署分司經承審官判　甲雖係師傅例應訓責惟毒擊見血致使吞烟斃命究屬不應爲而爲按照律例擬准杖八十徒二年半發交順天府定地起解想日内卽由順天府派役押解起行矣○有楊某者手携洋縐帕一塊往煤巿街和義當鋪質錢司櫃某甲見係舊帕謂爲不值一錢楊自覺無顔變羞成怒旋約正陽門大街某茶社掌櫃雷三洶湧而往向該鋪駡不絶口並携石鎖一個置放櫃上聲稱當銀十兩某甲料難理遣一面喝令夥計等閉門將楊雷二人按住毒毆一面遣人往中西衙署控禀富蒙派役前來緝捕雷三己經逃逸僅 
 
 

Page 2

 
 
獲楊某解收候訊是夕坊官酈君復派甲捕往某茶社拘獲雷三之族兄解收署内以作押証大約雷三不能逍遥法外矣○吏部爲曉諭事所有光緒十七年七月分月選知府江毓昌彭念宸知州李光高知縣濮文曦梁宗灝趙士桐馮德坤童秉厚張秀升秦福源等十員相應出叙傳令各　　知悉於廿四日黎明齊赴本部過堂廿五日在天安門外聽候掣籖如有不到者立卽指名題叅毋違○直隸督學部院示諭羅試生員知悉本部院　於本月廿二日考試天津府正定府宣化府趙州四屬該生等親身報到核對年貌三代相符領有卷票者于是日黎明前赴本院衙門各依憲綱伺候如有臨點不到定行扣除斷不續補至塲規悉照定例各按坐號日入交卷　者撤卷不錄所有該四屬欠考各生如業經投卷亦於是日進院補考○再示諭羅試生員知悉本部院定於本月廿四日考試八旗順天府四路廳承德府深州定州各屬該生等親身報到核對年貌三代相符領有卷票者於是日黎明前赴本部院衙門各依憲綱伺候如有臨點不到定行扣除斷不續補至塲規悉照定例各按坐號日入交卷違者撤卷不錄所有各屬欠考各該生如業經投卷亦於是日進院補考○再示諭順天直屬恩拔副歲優貢生及捐納貢生並河間府順德府廣平府大名府冀州易州遵化州續到及臨點不到羅試各生知悉等均於本月廿六日黎明來院聽候點試至塲規悉照定例各按坐號日入交卷違者撤卷不錄 
[馬快捉賊]  
　　天津紫竹林北有韓姓不知其名河間府人也向在寗安居門前擺攤貿易藉圖微利七月廿四日與馬快三人邂逅相遇馬快曰噫嘻不圖汝竟匿跡於此耶獗路相逢可亟隨我打塲官司去韓曰適從何來遽集於此胡得以血口噴人豈不知誣良之干罪戾耶馬快上前扭縳韓孔武有力不肯俯首就擒正在爭扭時經巡　瞭見將兩造扭至捕房馬快聲訴前情由租界委員查騐海捕文批屬實於是加韓手拷解至縣中聽候發落 
[澍山載筆]  
　　皖垣自聞各處閙教以來地方文武有司莫不隨時防範撫憲沈仲復中丞慮會匪散布江湖遂諭飭統領撫標練軍馬步各營宋珮珍軍門總辦保甲局候補道李篁仙觀察以及文武營務處飭令弁兵按叚委員逐夜常川密查以杜匪蹟各官奉諭後每夜自二更後各持兵器在通城内外會哨梭巡逹旦川流不息云○特授安徽廬州府知府張子頤太守端本日前奉到山東電音驚悉其封翁張朗齋宫保於十八日卯刻薨於位太守旋卽具禀飭丁星夜來省潛赴各大憲衙門稟報丁憂並請撫藩憲迅速檄飭委員署理俾得早日交缷赴東奔喪遣缺經藩憲阿嘯山方伯檄委候補知府徐太守寳謙署理○皖垣自夏至秋風雨不調以致稼穡不無傷損現聞農人傳說晚稻己登塲收成較昔約减兩倍有奇云 
[皖垣失愼]  
　　七月廿九日午後五點鐘小南門外某甲家不戒於火登時烈焰橫飛勢甚猛急地方文武官員聞警紛紛馳往彈壓各善局舁水龍相繼而至竭力灌救祝融氏卽行返斾隣右四家己經殃及一炬成灰當起火時甲有親串某氏自鄉間來因天氣炎熱正在房中沐浴忽聞火起卽穿衣奪門而出距有巨石當路紏跌於地經救火者將氏怡至曠野之處己神定目呆口吐白泡詢之不知人事繼而口漫黃水頃刻氣絶聞該氏身懷六甲年僅三十餘因探親之故遽爾喪身慘矣 
[滇南水患]  
　　雲南曲靖府宣威州屬地方於五月中旬雷雨交作山洪暴注地方首當其衝田禾盡行淹没村民屋宇被水傾塌者約數十間器　糧米冲去不少男婦老幼逃避不遑淹斃數口州牧聞信往勘災區一面動撥倉榖卉捐廉俸藉資振撫譚序初中丞得報又飭藩憲撥欵解往遴委幹員會同印官妥爲撫恤己將情形馳奏 
[中江秋浪]  
　　署蕪湖縣事王宇春大令奉藩憲飭知赴任遂挈挈鶴於七月廿四日蒞蕪涓吉廿六日接篆代理縣事俸靜山明府是日缷篆仍照常專辦鈔關稅務廳事務寅僚詣賀者冠盖縱橫一時稱盛○蕪湖添駐老湘後營以重防務擇地江口窩下首建紥大營嗣己開工每日督率全隊勇丁通力合作一俟護堤告成卽當接造營房灞上軍容將於是乎重見○今年米巿自春徂夏極形暢旺端節後因旱魃爲虐米巿因之稍减迨後甘雨疊霑秋收有望闤闠經紀不亞於前近日新稼登塲凡倉箱坐擁者咸思推陳出新以是内地商販源源而來粤商獨當一面兼收並蓄計七月内用鐵艦裝連田口己有二三十萬石將來新米上巿販運者當更相率而來巿面之盛如操劵耳○蕪湖禾稻向無早晚之分總在七月内登塲惟今年夏間亢旱稍留缺陷收穫之期亦遂叅差不一刻下早稻業經刈割腰鎌影裏望慰篝車晚稻摇落田中秋雨連朝不得趁晴打稻農家者流未免惄焉慮之刻下米價鄉民零售每擔約二千一二百文○節屆中元鋪戸居民醵貲賽會名曰嬈天香自薄暮起至夜半止處處張燈家家欵客每夜不下十餘處通城釋子不敷延召凡外來游方僧測字僧賣藥僧以及未出家而頂秃如鶖者不暇别其爲和撞和樣皆得羅而致之鐘聲佛號滿耳喧囂各會館衙署更踵事增華齋壇之外每晚就河干施放荷花燈白蘋紅蓼之間萬點繁星飄揚不定而碧梧庭院更有輕羅小扇偶立蒼苔間聽梵唄者香山花霧之詞正不妨於此時重賦也○新關南北二卡委員近奉彭觀蔡飭令對調南卡張學臣少尹移至北卡北卡陳補南少尹亦於是日接辦南卡○蕪湖道署發審委員鄭雲生少尹現蒙道憲委辦鈔關報號房事務所遺之差尙未遴发接辦也○江口一帶巿房半皆教堂產業按月課租一以經摺爲憑前此教堂被燬經摺亦蕩焉無存往收蒂欠遂多齟齬日前神甫將欠祖者五家開戰請洋務總局代追總辦周司馬虛懷若谷飭傳各欠戸到案限期追繳以示大公 
[片語解紛]  
　　灣油鎭在蕪湖上游爲徽寗各河之總匯此處設有厘卡抽收貨稅今屆大比之年考船連帆駛過夾帶土貨在所不免風聞七月望邊有涇太等縣考船三十餘艘夾帶茶笋等物揚帆過此局勇喝令泊船待騐船中人恃考生爲護符倔强不服一生出艙　勇攅毆勢成騎虎卡員吳少齋别駕飭用大木橫攔河道使般艫不得飛過一面飛禀蕪湖總局袁觀察卽派陳南屏熊懷之二委員星夜前往至則考船己續到三十餘艘銜頭接尾水道因之阻塞幸各考船靜泊無譁尙易措手陳熊二君遂令所帶砲船驅策各船分泊兩旁使商船之被擠者開駛一空然後專提帶貨之考船訊問指爲包攬厘金惕以　功令繼復假以詞色務令就我範圍該考生自顧前程當卽遵諭照章完納餘船見此情形唯唯聽命陸續照完厘金解維以去是役也道路傳說不一或謂考生與局勇攅毆之際曾將守卡砲船鋸毁是以卡員不肯默爾而息或謂僅踏碎一小巡划勇丁亦未受傷究竟如何未敢憶斷然陳熊二君不亢不卑言言開導卒使夾帶貨物者一律完稅以去三寸舌勝十萬師吾於二君見之矣 
[主試過揚]  
　　江南正主試金忠甫閣學副主試李木齋太史將次抵揚地方官預飭差役在河干迎迓七月廿八日九點蹱使星戾止闔城印委各官均至盋頭恭迎鹽揚兩營排隊江干整如山立憲舟並不停泊順流下駛屈計月杪卽可稅駕秣陵矣 
[大航案結]  
　　海門下鄉大航鎭地方　有天主教堂一所兼設育嬰堂以爲收養遺孩之計本年五月間附近無頼糾合鄉愚多人以二寡婦爲先導闖至該堂託言領取養孩遂一湧而入將該堂嬰孩八名擄去堂中門窓什物等亦爲毁擾當經教士函請海門廳李司馬按例辦理其孩當卽查還兹悉於上月中旬司馬提到各犯將該寡婦各掌頰四十下其爲首之二犯各責四百板枷號一個月又有脅從五六人罰令出洋一百元充作茅家鎭老人堂經費并着到堂陪禮以了其事見益聞錄 
 
 

Page 3

 
 
[新疆近報]  
　　新疆省南境土魯番地方纒頭回民聚族而居漢民十無一二有陜西徐某商人也居此有年通回語以放債爲業求子母之利結交勢力以助其威索欠不遂則千方勒逼必抵以田園妻奴方肯干休遂激回民之怒一呼羣起將徐殺斃并將寄居是處之漢民冤殺三十八人正欲揭竿起事彼方酋長與官兵防範得宜未至釀成大禍云○甘州府屬山丹縣南山地方有劉某素習道教自名爲烟火神仙人民往求除災者不知凡幾近日劉無故自縊其信男信女竟迷而不悟含涙往吊焉○今歲西塞一帶自春至夏雨水稀疎頗有歉收之象○楊石泉制軍行文各州縣飭令將所轄之區繪成地圖諸事細載俟各圖畢集然後掽成全幅以作掌觀近日青海黃河半爲繪管細流云見益聞錄 
[海陽縣正堂李示]  
　　本縣願民無訟　舉世共樂羲皇　不得己而理訟　聽斷時刻坐堂　告狀必遵格式　因公白禀無妨　第一莫用紅紙　查閱最損目光　告狀呈詞皮　　必註都圖戸糧　新舊完欠多少　分别照註勿忘　呈首年歲之下　詳註道里邨莊　俾得一見了然　勘傳不費思量　呈詞翻開次面　舊案要註差房　註差提比較速　註房檢案較忙　倘如原被都到　立時訊結完場　無論新舊各案　均註歇家那廂　候批再定行止　示審就便到堂　萬一去後示審　歇家帶信下鄉　不勞差役往返　以免盤費遭殃　歇家傳人不到　亦不要他擔當　但飭承差催審　就會自己慌張　因何不用何狀　其中用意深長　時或用原傳被　告知某日到堂　有理挺身赴質　無理亦早下塲　罪人自首减等　照例原有定章　何必匿延自累　定要差役捕亡　甚或抗官拒捕　尤于查辦匪鄉　我非好理詞訟　只緣承乏海陽　不從小事了結　必釀大禍無疆　本縣婆心苦口　都關日用家當　别無過高議論　明知貽笑大方　但願吾民謹記　省錢息事爲强　聽訟期於無訟　方盡父母心腸 
[佛心仙手]  
　　台北艋舺名妓謝英娘王玉琴者色藝冠時自破瓜以來所得纒頭資不下鉅萬然稍不如意仍不免爲摀婦箠楚積威隠忍己非一日近又以小過遭笞遂相將赴縣控訴自願從良詞意哀切署淡水縣孫蕚齋司馬升堂提訊供無異詞特嘉其志援例爲之脫籍交官媒擇配從此名花有主不虞風雨摧殘矣所有堂判係四六駢詞照錄左方訊得謝陳二女曲巷嬌娃深閨麗質英娘則甫離襁褓傷失怙而飄梗無依玉琴則未識綺羅比貧女之浣紗自苦恨煞生身阿母賣兒祗利金錢忍教擎掌明珠墮溷任沾泥絮遂使小家碧玉竟入大道青樓鶯花己負春深恣浪蝶狂蜂之競擾鴇羽况逢姑惡更鞭鸞笞鳳以何堪而乃孽海沈淪悟芳華之過眼公堂籲訴企宛筏以拯身劇憐姊妹之花喜二女同居同志乞判鴛鴦之牒願一生雙宿雙飛具供都無異詞讞牘要宜依例准其脫籍莫再彈商婦之絃許爾從良好共舉孟光之案暫付官媒以收養亟聨佳耦而及時仰爾班差速爲查訪如有温飽無虞年華相若可以儷兹兩美偕老百年許卽隨時以禀聞候爲親裁夫婚牘鴇婦黃阿錫者虎狼成性虺蝪爲心迫此嬌姿驅爲賤役脂粉則儼成地獄歌舞則習作生涯植柳枝而成陰罔知愛護任桃花以逐浪寗惜飄零詞囀鶯簧猶責新腔之未叶粧成狐媚仍嫌飾貌之不工假綢繆花底管絃靦顔媚客偶冷落門前車馬遷怒成仇似此淫威彼惡婦心何忍也誰無子女試反觀汝亦安乎凡昧心害理这所爲實憲典刑章所必究杖一百問應的决卽其道以治其人枷三月俾作觀型懲乎此而儆乎彼法原不赦恩准姑寛酌罰鍰以示懲作贈奩之厚助定以日限五百番依繳勿遲樹之風聲七十鳥兇殘宜歛更有阿牽阿笑均久陷于火坑宜並登諸彼岸稽族姓則巧符王謝付良媒而並結朱陳銷金窟從此划平錢樹子漫云掀倒更當嚴申厲禁庶幾力挽頽波俾小妮子脫出風塵將芟盡倡條冶葉願有情人都成着屬無復嗟怨女曠夫此諭查台地淫風之盛甲於天下凡居民無論有子無子均撫革養媳於家年將及笄縱之淫亂卽親生之女亦不擇婿乘龍任其奸生有子以嗣以續其淫者不論族黨苟合無忌卽或貞烈之女備受鞭扑亦漸染不能自主積習相沿實倫常之大謬甚至男子力疇服嗇目以爲拙女子倚門獻媚稱之曰能司馬此判誠能挽回風化返淫爲貞者當堂訊時邑人觀判者幾無揷足地父老欣相告曰此舉也爲開台二百餘年來未有之善政彼胭脂虎之淫威有不因此而稍戢者哉 
[臺北官塲紀事]  
　　七月廿五日爲台藩唐薇卿方伯尊慈沈太夫人七秩壽誕是日因值睿廟忌辰擬先一日張筵款客嗣因厦門戲班未到遂改於廿七日徧宴寅僚自護撫沈吉田中丞帮辦林時甫副憲以下文武官紳均詣署祝嘏衣冠蹌躋盛極一時○新署臺灣道唐韡之觀察十七日由福建乘坐飛捷輪船抵郡赴憲轅禀見翌日辭赴臺南履新○臺灣善後釐金捐輸各局務咸歸方伯主政向無督辦會辦等名目亦未另闢局所惟設提調一員以資統率就署内西花廳辦公近以建省己久政事日殷地方過形褊獗不敷辦公遂於十八九等日遷入城南登瀛書院○清賦保案前經部駁大府於無可如何中删减過半餘請仍照原保給奬日作奉到批摺己邀恩准惟開復人員仍交部臣議奏云○大科崁隘勇營統帶陳雲卿軍門日前晉郡面禀要公業己言旋防次矣 
[蛉洲寄語]  
　　侍醫岡玄卿前赴德國學醫得治肺病心臟病之秘訣上月中旬始賦言旋日本各病院早得德國醫士傳言謂我國新法由學成而運用故國者當以岡氏爲嚆矢云云行見聲名鵲起岡君當可不負斯行矣○青森來信云自由黨總理板垣伯爲振興黨務起見故同黨人聞其來也無不踴躍歡　設會以聽其演講大旨上月三號午前十一點鐘由當地乘千歲丸火船往函館旋得函館通報次日午前十點鐘己到代議士高津仲次郎專誠來函面會板垣總琕○日本電線之設雖己滿布然冲繩及隠岐兩島尙未架造現政府擬於明年由遞信事業費中提出該兩島海底電線建設費一切在内計冲繩分線經過屋久在島等處七十八萬元隠岐總線分線十萬元此外再積四十五萬元製造火船一艘定期來往冲繩○樞密院顧問官從二位勲一等子爵吉田清成公上月三號因老病長逝日皇悼惜殊深于五號舉葬之日敕使綾小路侍從赴爵邸賜紅白絹以飾葬儀並賜金二千元以恤其家族同日皇后亦遣女官往吊賜以菓子午前九點鐘皇使馳到親族皆出恭接按子爵生於弘化二年乙巳三月原籍鹿兒島士族現隸東京府華族明治四年辛未始出仕入大藏省卽蒙錄用嗣後歷任要職充出使全權大臣日皇以其熟諳泰西事務於交涉事宜悉命辦理十八年許佩用俄國白耳義國王贈與第一寳星十九年許佩用波斯國王所贈獅子太陽第一等勲章廿年論功授子爵廿一年任今職兼議定官廿二年叙勲一等本年七月三十一號特旨升叙從二位朝野仰之咸謂名揚内外恩沐始終如公者可謂生榮死哀者矣○八月七號日皇生一女至十三號賜名允子稱美富宫是日德大寺侍從長着大禮服錦囊内盛御筆親書命名書齎送御產所行禮午刻各親王大小臣工咸入宫祝賀日皇賜酒俱領宴而退○阿波國板野郡撫養町菊田孝治郎僞造古慶判大判小判約七十萬元在西京大坂神戸等處行用己屆四年矣本年六月中爲人識破經官究治株連者三十七人内十八人己經就縳矣○十六號神戸大坂等處大風暴雨潮水溢上海岸船隻毁損不少大坂平水增高五尺八寸川水高三尺七寸堤防破損三處房屋吹例無算 
[臨歧祖餞]  
　　臺灣巡撫邵小村中丞前日下午登海晏輪船文武各官均至江干恭送此己詳列前報兹悉此船於次日將曙時始解維出口當未行時關道憲聶仲芳觀察在法界密采里西客館内預備盛筵請中丞赴宴藉伸東道之情中丞於是晚七點餘鐘乘輿莅止開玳瑁之筵泛葡萄之酒簪裾座滿賓主歡騰蓮漏頻催始回舟次翌曉　展輪進發 
[一睡千年]  
　　英租界勞合路第三百四十三號門牌廣盛米店内之麫司吳萬興於前夕高臥百尺樓上鼾然熟睡夢入仙鄉屋頂忽然壓下吳不知不覺幽魂渺渺己入枉死城中當經店主告知其兄爲之料理後事諺云人生如夢此則入夢有時出夢無日華胥國裏世界方長所 
 
 

Page 4

 
 
不能恝然者親人灑涙戚友含悲耳 
[會審定貨]  
　　英商新沙遜行控告義泰和定買洋棉紗出剩五百十三包延不出清等情先經富副領事函致蔡太守訂期禮拜六三點鐘齊集會審當經新沙遜大冩洋人投案聲訴前情以定貨逾期旣久未便再任延宕質之傳到之義泰和股東金瑜麟則稱我號本有四股東家曾經將各自定買之貨分認我祗應認出一百二十九包除己出過二十包尙剩一百零九包轉售與南順記原應歸南順記承受嗣見義泰和倒閉遂被送還派司作爲退盤以致遷延不了况貨本合股購買亦須商諸股東魏仁圃等一體料理旋據新沙遜行買辦沈吉成聲明其餘均願貼補料理惟金瑜麟推諉始行具控然查訊所稱南順記轉買旣無証據而洋行定貨實係金親自簽字遂奉堂諭應由金瑜麟料理准其交保予限七天料理覆奪 
[密提未獲]  
　　前晚縣署接到省中密札飭提住居浦東之張某到案袁大令奉札後立着差役往傳十六廿三廿四等　地保詰問該地保禀稱查得小的等圖内並無張某其人袁大令飭令分别具結備查至張因犯何案奉札密拿則以事甚機密無從探悉也 
[縣署瑣案]  
　　胡寳林趙貴順於去年春間在南瑞兵輪肇事經管帶官送縣訊辦收禁至今前晚袁海觀大令請幫審委員宋莘樂二尹升堂提訊胡寳林趙貴順同供小的係甯波人拘繫至今自知悔悟叩求施恩二尹念其己知改過可從寛典卽着具結開釋○鮑子仁因私造銀票收禁在案昨日午後袁大令升堂提訊鮑俯首求恩並稱現如蒙釋出自當安分營生不敢再蹈前轍大令着覓的實人來案具保 
[英廨瑣案]  
　　西人佛蘭　控被大花園積欠喂獻工洋一千四百餘元經蔡太守屢次提訊而卓曉峰無洋交付前日該西人投案訴稱該園主前曾說明以該園生財作抵刻下旣無現洋給付請派差前往搬取生財太守准如所請卽諭原差先至該園檢點生財再行搬取該西人稱謝而退○朱福生屢以胠篋爲事前經獲案判貴二百板遞回原籍詎料朱怙惡不悛前日遁跡滬上竊取李正發之衣服被包探抱獲送案請究蔡太守判將衣服給失主領去朱仍遞回原籍 
[孝義可風]  
　　謹啓者頃奉到浙寗姜君忠煒忠杓忠銓昆仲來函爲族兄忠誠借先君占鰲公君占鰲公錢七十千文時越三十餘年今忠誠之子冬苟託族兄忠堂交還洋廿一元因誼關同宗不較錙銖當卽毁劵銷帳現奉母命將還欵照數移助敝堂施醫給藥善欵求資先君冥福云云旣全族誼以輕財爲親助善而求福姜君昆仲可謂孝義兼全堂構濟美然了親夙債彌其缺憾亦可稱令子克家者矣祇領之下莫名欽佩特登報章布昭公鑒[  上海六馬路仁濟善堂董事施善昌謹誌]  
[與人爲善]  
　　謹啓者東省久荒河患時防漫溢現在以工代賑需欵正殷切望諸善長同力劻勷庶幾平成永賴流澤孔長矣兹承福州裕昌洋行莫譪樓翁經募歐陽可賢翁捐洋五十元李潤翁捐洋一元郭吉慶堂松溪茶幫各捐洋二元足徵仁慈在抱其切痌瘝鉅欽遥頒無分畛域除掣收據奉繳外敬誌謝忱並感莫君仁爲己任善與人同實深欽佩上海四馬路高易籌賑所同人唐廷桂韋華國李文明等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十七年七月二十六日京報全錄]  
　　宫門抄○諭　一道錄前○教職戰○川督劉奏審明議擬摺○七月廿六日吏部翰林院廂紅旗值日吏部引見五十五名正黃滿五名正白滿二名正白蒙二名○慶王崑岡謝放崇文門正副監督恩○福中堂謝授圓明園三山事務恩○孫毓汶個滿請安○曾紀渠謝授廣東惠潮嘉道恩○鍾公續假十日○麟書敬信各請假十日○椿壽請假五日○吏部奏派騐看月官派山徐中堂崑岡祁世長景善清安岳琪志銳徐會漕張元普榮山文郁吳光奎余聨沅胡俊章何福堃林啓○又奏流稽查宗學派　張英麟○召見軍機續昌曾紀渠○光緒十七年七月分教職單正諭直隸獲鹿張元翰天津舉武清魏樹椁永平歲安徽休寗俒本端寗國山西汾陽劉丞怡代州湖北鄖西李樹藩安陸廣東茂名張翼林肇慶俱舉訓導山東肥城姜汝霖登州山西靜樂王懋修汾州壺關鄧青選代州湖南保靖周庭光長沙四川彭水黃紹香重慶俱舉山東樂安耿懋和濟南挨湖南永綏廳陳翊昌長沙恩復諭直隸新樂張又誠河間廪山西徐溝王錫齡朔平禀廣東仁化徐來庭廣州舉言官江龍濤廣州副四川安縣曾樹德叙州恩儀隴徐德培綏定拔復訓直隸正定邢瑞龍天津山東歴城張新堂來州登州周芳聲東昌浙江歸安陸良龢寗波湖北興國張增　黃州四川屏山黃鈺湛成都俱廪合州何加瑞綿州歲龍安唐棣華重慶舉山西大同叚履和朔平拔○○頭品頂戴四川總督臣劉秉璋跪奏爲重慶府商民義茂興等以濫改厘章等情遣抱徐洪赴京在道旁　閽呈控夔厘局書胡樹森等一案審明並無原告　係客民鄧狗兒卽鄧鳴謙揑造假名令鄭新更名徐洪作抱誣告曁查明夔厘局並無積弊分别議擬恭摺仰祈聖掔事竊臣准刑部咨光緒十六年閏二月二十二日内閣奉上諭本日道旁叩閽之文生張太元民人馬振明葛文遠馬全仁商民義茂興等抱　之徐洪僧人祖量民人竇玉秀民婦劉周氏楊羡氏李張氏均着交行在刑部嚴行審訊欽此並由軍機處交出原呈等件當經刑部審明將　抱告徐洪連原呈及粘連厘票等件咨送兵部解交臣訊明治以衝突儀仗之罪倘有虛揑别情從重定擬並請旨飭臣視提人證卷宗按照所控各節澈底根究務得確情據實覆奏並將該省厘務章桯妥核曉示嚴禁侵蝕浮收等弊庶以裕國課而恤商民等因於光緒十六年三月初七日奏奉旨依議欽此復承准軍機大臣字寄光緒十六年三月初八日奉上諭刑部奏審明叩閽人犯請飭四川總督親提澈究並將抱告徐洪及原呈等件解交訊辦一摺己依議行矣各省設局抽厘本屬朝廷不得己之吳豈容官吏侵漁徒滋中飽所控夔關厘局改章加抽私加平耗徵多報少並巧立外用划子名目自書巡以至局員層層侵蝕各節如果屬實必應從嚴懲辦着劉秉璋親提人證卷宗　切訊究務得確情據寳具奏不得稍有諱師並將該省厘局積弊澈底清查倘有前項情事一律嚴叅懲辦以免擾　將此諭令知之欽此遵旨寄信前來臣當卽欽遵　司飭提該　告徐洪查訊原告義茂興等各商號現住重慶何街係何姓名據徐洪供解伊本名鄭新係鄧狗兒雇令作抱改名徐洪在道旁叩閽至原告義茂興等住址姓名伊實不知等語隨卽檢卷查對呈詞粘單卽係鄧狗兒光緒八年揑名省控審虛之案當將該抱告徐洪發府監禁　質一面遴委幹員前往將夔厘局有無積弊澈底清查並分别委從人卷去徐旋據委員候補知州戴　紳曾同重慶府知府王遵文馬縣知縣周兆慶具禀徧查重慶城廂内外並無原告義茂興等六家字號無憑喚解隨傅詢各屬商　均具重慶回無義茂興等各字號切結禀繳到司並據委員候補知縣黃樹勲署夔州府唐翼祖將確查夔厘局並無積弊情形先後禀報前來當經批飭將分用划錢一律裁革以期涓滴歸公免致絲毫擾累並行司發委審辦去後兹據　都府知府汪鑑督同委員訊明解曲署布政使德壽署按察使黃毓恩審擬會詳解勘前來臣親提研訊緣徐洪卽鄭新籍隸郫縣先年由川跟官進京咸豐年問軍務煩興餉糈無出川省開辦厘金因仿夔州稅關添設夔厘局委員抽厘所定厘數視貨物之高下比夔稅酌减二三成不等以恤商力夔郡買賣通用九五巿平巿色銀兩厘金照關稅以庫平庫色收解商人均赴鋪補足平水傾銷上納此外並無浮費鄧狗兒卽鄧鳴謙原籍江西向在夔郡城内開設瑞昌祥銀鋪代客商傾銷銀兩包納厘金屢次虧欠厘銀不完經局書胡樹森等禀官比追押繳積怨成仇光緒八年鄧狗兒編砌欵單揑造商號義茂興等之名赴鹽茶道臬司前總督衙門呈控胡樹森等加厘浮收等弊迭經委員前往會同道府澈查訊究概係虛誣查傳原告義茂興等並無一人到案十年鄧狗兒串商偷漏厘金事發提審究出前揑義茂興等名誣控之案將其瑞昌祥銀鋪封閉押候懲辦鄧狗兒乘間脫逃未十六年二月間鄭新受雇在鄧狗兒京寓服役閏二月半間鄧狗兒向鄭新稱說伊在重慶開設義茂興等號因夔厘局加抽厘金勒索銀兩多收少報併在川控告未能遂意來京具控現己作就呈詞欵單請欽派大員赴川查辦令鄭新作抱告鄭新畏懼不允鄧狗兒許以事後謝銀二十兩鄭新貪利允從因改姓名爲徐洪探至二十二日聖駕出郊鄭新先往等候屆時在道旁叩閽交部訊供咨解回川並欽奉諭旨嚴究確情澈查叅辦等因欽此提訊鄭新供係鄧狗兒雇令作抱查對呈詞粘單卽係鄧狗兒光緒八年揑名省控審虛之案委員赴重慶會同府縣遍查城廂内外並無原告義茂興等六家字號傳訊各屬商首均出具車慶向無義茂興等各字號切結禀繳一面遴委幹員前往並飭夔州府先後確切查明夔厘定章原比夔稅酌减並未改章加抽鄧狗兒粘呈據云發貨船之稅多而夔厘少郎其明證夔州巿厘習用九五平色銀兩厘金係照庫平庫色收解故巿平色銀兩商人應赴傾銷鋪平水銀十兩上納並非局書胡樹森得私加其奬賞一厘上年前督臣丁寳楨因厘金不旺必須分别奬勵書巡人等方能認眞稽查不致營私無弊會有此議旋因抽收厘金仍無起色卽行中止至於外用划子向來巡船查貨由商給予水手辛力錢　十文並無銀數兩數十兩之多現己禀經批飭將外用划錢一律裁革以期涓滴歸公免致絲毫擾累其餘呈控各情曾於光緒八年上控時委員撤查全虛現查亦復相同提訊胡樹森等均願具結俟拿獲郎狗兒時省與之質對伏思前督臣丁寳楨稽核厘務極嚴叅劾營私之員少如果光緒七八年間夔厘局員書巡人等敢於侵蝕厘銀至盈千累萬之多告發查實必卽從嚴叅辦豈皆任其中飽誤國病民况原告六名概係揑造兩次控詞均查係全　案無遁情當卽飭據成都府等審擬由藩臬兩司會詳解勘前來臣提犯親訊無異查例載聖駕出郊衝突儀仗妄行奏訴者追究主使教唆揑冩本狀之人俱問罪杖一百發近邊充車所奏情詞不分虛實立案不行又實係切己之事方許陳告如違禁將非係公同陳告之事懷挾私仇改揑姓名砌欵粘單牽連羅織希圖准行妄控者除所告不准外照例治以誣告之罪各等語此案徐洪卽鄭新胆敢受雇改名作抱於聖駕出郊時衝突儀　妄行奏訴現己究出在逃之鄧狗兒揑冩詞狀主使教唆應請照刑部所擬徐洪卽鄭新合依聖駕出郊衝突儀仗妄行奏訴者杖一百發近邊充軍例擬杖一百發近邊充軍該犯事犯到官雖在光緒十六年三月二十二日恩詔以前係在不准减等之例應不准其援减謝銀係鄧狗兒口許虛贓並未過付應免着追惟鄧狗兒狡譎異常若將抱告先行發配恐鄧狗兒就獲之日恃無質証任意狡展徐洪卽鄧新一犯應請照例監候待質倘滿犯無弋獲或限内奉文查辦再行分别辦理鄧狗兒卽鄧鳴謙以一巿儈包攬厘金虧空偷漏無所不至輙挾局書禀追押繳之嫌擅揑商號假名任意編砌欵單省控審虛逃匿多年仍揑前情復用假名赴京買抱叩閽查拿並未回川　仍通飭嚴緝應由臣咨部行文五城司坊官並咨犯藉江西省查拿鄧狗兒卽鄧鳴謙務獲解川歸案審辦局書胡樹林等究無侵　等弊應俟拿獲鄧狗兒時傳案質訊究辦重慶府城廂内外查無原告義興裕泰和仁義合永興義錫福隆源豐　六家商確係鄧　兒蝕造應毋庸議夔州厘金疊經委查明確官史潔己辦公實無改章加抽私加平耗徵多報少層層侵蝕等弊現在奬賞曁外用刈子錢文均己先後革除有裨公欵並便商民至於甲省所設收厘各局　經臣逐一分别核定章程出示曉諭嚴禁侵揑浮收等弊此後仍當隨時嚴密稽查整倘有絲毫弊端立予嚴叅　辦以期仰副裕課恤商之聖諭除供招咨部外所有遵旨澈查審擬緣由理合恭摺具奏伏乞皇上聖鑒勅部核覆施行謹奏奉硃批刑部議奏欽此 
 
 

Page 12

 
 
[光緒十七年七月二十七日京報全錄]  
　　宫門抄○諭旨二道錄前○發抄硃批四道○蘇撫剛奏甄别州縣各員摺○大臣安等奏查明商卓特巴逹什多爾濟緣由摺○蘇撫剛奏叅革各員片○豫撫裕奏知州請照原保奬勵片○河督許奏請以遊擊改歸河標補用片○又奏請更正縣丞坐銜片○七月二十七日戸部通政司詹事府正藍旗值日無引見○張英麟謝稽查宗學恩○廉光續假五日○吉恒續假十日○掌儀可奏初一日祭奉先殿倫貝子行禮○召見軍機崇禮徐會澧○皇上明日用膳辦事召見後至頤和園皇太后前請安畢還海○發抄譚鈞培奏宣武州水灾情形奉硃批知道了卽着飭屬妥爲撫恤毋令失所欽此○又請免鄧川等州縣被災田糧奉硃批着照所請戸部知道欽此○又審明雲州民人鄧竽椿等圖財謀殺川民何添順並幼女二命案奉硃批刑部速議具奏欽此○沈秉成奏安徽補用同知周心培等仍照原奬奉硃批着照所請吏部知　欽此○○江蘇巡撫臣剛毅跪奏爲勞績保舉直隸州知州知縣各員試看期滿照章甄别恭摺開單仰祈聖鑒事竊照前准部咨嗣後道府州縣無論何項勞績保歸候補班補用人員以至省之日起予限一年詳加考核奏明分别繁簡補用等因歴經循辦在案兹臣查得補用直隸州知州胡傳勤幹有爲人品純正候補知縣童寳善才具精明辦事細心以上二員現己試看一年期滿經臣分别考核均堪留省照例補用謹會同兩江總督臣劉坤一恭摺開單具奏伏乞皇上聖鑒勅部查照謹奏奉硃批吏部知道單併發欽此○○奴才安德那遜綽克圖跪奏爲查明商卓特巴逹什多爾齋緣由恭摺具奏仰祈聖鑒事本年四月二十日接准理藩院咨開議覆御史聨　奏叅商卓特巴逹什多爾濟向所屬徒衆指稱院費每年勒派銀七千餘兩其實侵蝕入己又按蒙妓郁木車林同居各欵飭令奴才等就近查明據實陳奏等因於光緒十六年十二月二十五日具奏奉旨依議欽此欽遵前來當經奴才等卽將該商卓特巴印務暫交逹喇喇羅布僧棍布署理一面劄查去後旋　署商卓特巴羅布僧棍布呈稱遵飭轉諭商卓特巴逹什多爾濟遵照據逹什多爾濟聲稱我並無指稱院費向徒衆每年勒派銀七千餘兩侵蝕入己情事惟因哲布尊丹巴呼圖克圖恭祝皇上萬壽率領喇嘛徒衆每日念經一切用欵均係向衆商民借用並呈遞西藏逹賚喇嘛班禪額爾德尼處丹書克需欵浩繁按照成案商同管倉扎薩克曁逹喇嘛等傳集各卾托克逹魯噶等告明情由伊等情願於光緒十五十六兩年由所屬徒衆共攤派過銀十五萬餘兩送交倉上以此賠補商民歉項並應付過逹賚喇嘛等處呈遞丹　克用欵在案再逹什多爾濟不但未與妓女郁木車林在衙門同居及本族婦女亦無同居之道其餘往年亦無科派銀兩之事以上各節有隨同辦事之扎薩克逹喇麻等曁當差衆人確知等語據此呈報並據扎薩克頭等台吉德木楚克旺濟勒逹喇嘛羅布僧棍布德勒格爾瓦齊爾等所稱均　逹什多爾濟親供相同儻日後别經發覺我等情甘認罪等因出具印結呈報據齋　喇嘛海都布　齊業齊額林沁等二十人供稱我等均在商卓特巴衙門公所輪流值班當差於光緒十五六兩年商卓特巴扎薩克逹喇嘛等公同商酌傳集各卾托克逹魯噶等告明倉上積歉衆商民之欵及呈遞逹賚喇嘛班禪額爾德尼處丹書克需欵浩繁衆人情願攤派銀共十五萬餘兩交送倉上是其商早特巴指稱院費每年勒派銀兩與蒙妓郁木車林同居均無其事儻日後發覺情廿認罪等語一律出結訊據逹魯噶多爾濟十二人供稱該商卓特巴自到任以來光緒十五十六兩年因賠償商歉及呈遞逹賚喇嘛班禪額爾德尼丹書　需欵傳集逹魯噶等經商卓特巴扎薩克逹喇嘛等告明情由衆人情願由徒衆共湊銀十五萬餘兩送交倉上是實該商卓特巴並非　派亦無指稱院費每年科派銀七千餘兩之事儻日後别經發覺我等情甘領罪等供一律出結訊據承辦商上事務齋桑管家巴　瑪多爾濟等四人供稱光緒十五十六兩年由衆鄂托克逹魯噶等共交銀十五萬餘兩均照數收用有案商早特巴並無侵蝕入己情事等供一律出結又據堪布諾們罕巴勒黨吹木巴勒呈稱哲布尊丹巴呼圖克圖率衆每日念經費用銀茶浩繁呈遞逹賚喇嘛班禪額爾德尼丹書克是實未聞商卓特巴逹什多爾濟有每年派銀侵蝕入己及與蒙妓郁木車林同居之事等因呈報前來奴才等查核該商卓特巴逹什多爾濟等公同商酌按照成案向屬下衆人攤派銀數與用過銀數相符且該扎薩克逹喇嘛等曁在官人役聲明商卓特巴逹什多爾濟並無向屬下衆人每年勒派銀兩侵蝕入己亦無與蒙妓郁木車林同居情事所具印甘各結與各供均屬相符該商卓特巴逹什多爾濟並無劣蹟屬實再所稱逹什多爾濟被僧衆紛紛赴奴才衙門控告及逹什多爾濟並非沙畢一節查商卓特巴逹什多爾濟早經作爲哲布尊丹巴呼圖克圖之徒逹什多爾濟如有被僧衆控告之案奴才等何敢隠匿再逹什多爾濟補放商卓特巴時經奴才安德揀選奉旨補放除將管倉扎薩克頭等台吉德木楚克旺濟勒逹喇嘛羅布僧棍布德勒格爾瓦齊爾及商卓特巴衙門當差齋桑畢齊業齊卾托克逹魯噶等所具印甘各結五分咨送理藩院備查外所有奴才等按照院文查明緣由恭摺具奏伏乞聖鑒現在商卓特巴逹什多爾濟之案旣經查明所有商卓特巴印務仍交逹什多爾濟管理之處合併聲明爲此謹奏奉硃批該衙門知道欽此○○剛毅片再牧令爲親民之官佐雜有分理之責得其人則地方受惠不得其人貽悮無窮臣平日留心察訪其循分供職者固不乏人間有畏葸玩公者必須隨時澄汰藉飭官常查有丹陽縣知縣查文清庸懦無能辦事乖方太湖廳用頭可巡檢恭式昭情性乖張行同無賴常熟縣黃泗浦司巡檢項大猷人甚平庸不知檢束金匱縣典史余森凌虐罪囚聲名甚劣以上四員實難造就未便稍事姑容相應請旨一併革職以儆効尤如蒙俞允所遺員缺例應扣留外補合併聲明謹會同兩江總督臣劉坤一附片具陳伏乞聖鑒訓示祗遵謹奏奉硃批另有旨欽此○○裕寛片再在任候補知府准補汝州直隸州知州吳若烺前因辦理鄭工賑務出力案内經前撫臣倪文蔚奏保由知府用候補直隸州請侯補缺離任歸知府後以道員用嗣准部議以尋常勞績不准層遞預保應令另核奏明請奬於光緒十六年七月十一日具奏奉旨依議欽此轉行遵照自應另核請奬惟查鄭工漫溢地方被災甚廣該員奉委辦賑歴時兩年之久酷暑嚴寒不辭勞瘁各灾民實惠均霑洵屬異當出力該員原保時坐銜係知府用候補直隸州請俟補缺離任歸知府後以道員用與例不符是以部駁另核請奬今己題補汝州直隸州知州經部覆准係實缺人員與原保時坐銜不同應請將在任候補知府准補汝州直隸州知州吳若烺仍俟補知府後以道員用俾昭激勸據總辭河南賑捐兼辦善後事宜布政使廖壽豐具詳前來奴才覆查無異合無仰懇天恩准照所請給奬以爲辦理賑務始　奮勉者勸謹州片具陳伏乞聖鑒訓示謹奏奉硃批吏部議奏欽此○○許振褘片再花翎副將銜叅將用河南儘先遊擊羅鳳魁係河南汝寍府羅山縣人由武童於咸豐十一年投効軍營剿匪出力保歸撫標旋　赴高　軍攻克寍夏杜家寨吐魯番歴保今職該員安觧穏練熟諳營務上年冬間臣咨調該員到濟委辦營務處事宜不惟整飭營伍遇事細心且於疏濬河道承辦隄工均能一一講求頗見成交實爲軍伍中出色之員合無仰懇天恩俯惟以河南儘先　擊羅鳳魁改歸河標補用之處出自鴻施除將該員　歴咨部外理合附片陳請伏乞聖鑒訓示謹奏奉硃批着照所請兵部知道欽此○○許振褘片再准吏部咨覆前中牟下汛縣丞候補知縣程壽武在山東河工出力保奏免補本班以知縣補用原保清單内係由海防先東河試用縣丞列保並未聲叙咨署中牟縣丞之案核與原保坐銜不符應令奏明核辦等因知照前來臣遵查該員程壽武係於光緒十五年四月咨署中牟縣丞是年六月初五日開保未將咨署一層聲叙係屬一時疎忽自應照咨奏請更正合無仰懇天恩俯准將前中牟下汛縣丞程壽武開缺以知縣仍留河南歸候補班補用勅部將保不符坐銜更正出自聖主鴻慈謹附片具陳伏乞皇上聖鑒謹奏奉硃批吏部知道欽此 
 
