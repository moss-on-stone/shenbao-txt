# 1919 - 20 - 4916500

 

Page 1

 
 
   
 
 

Page 2

 
 
時評 
[利濟彩票（冷）]  
中國之弊政數年革除之而不足一旦恢復之而有餘全國禁烟之後又須重復禁烟廣東禁賭之後亦須重復禁賭彩票亦一中國之弊政前亦嘗革除之然使今日而不恢復者則他日又何須重禁耶 
利濟彩票雖以慈善名其果非慈善其名而彩票其實乎不然以内部之彩票而以財部之次長督辦之抑又何也 
專電 
[北京電]  
　　政府已擬定和議席公開軍界外各界得介紹衆意於議席但不得單獨發言此項規條待得西南同意卽公布（二十日上午一鐘） 
[北京電]  
　　和平會議旁聽規則已徵西南同意内容一各界人物經許可者均得列席旁聽一旁聽人不得單獨發言一對中央指定停議之件不得提出更不得意外行動（二十日下午二鐘） 
[北京電]  
　　政府電囑李蘇督派員赴閩與陳炯明會商撤防停戰事宜 
（十九日下午十二鐘） 
[北京電]  
　　于右任致函和平聯合會謂許張入關後又生戰事釁自彼啟于不負責（十九日下午十二鐘） 
[北京電]  
　　陜省議定劃界停戰雙方派員監視現于右任已派出党仲昭由陳督來電請示（二十日下午二鐘） 
[北京電]  
　　聞陸徵祥有密電來列席歐會事頗棘手（二十日下午二鐘） 
[北京電]  
　　國防軍將設六敎練處一交通二軍需三武術四軍醫五獸醫六馬術聘某國人爲敎師地點在南北苑及通縣（二十日下午二鐘） 
[北京電]  
　　馬福祥電據定邊馬司令報稱靖邊延安屬連刀灣等處有王占彪股匪五六百焚掠擾亂正擬派蔣分統往剿又據延安田團長報該處股匪經會同井使合力擊散宜君亦已克復延洛一帶均已肅清（十九日下午三鐘） 
[北京電]  
　　張敬堯電軍隊月餉欠二百二十萬補充三旅亦欠百萬現值年關索欵紛至懇速籌撥 
（十九日下午三鐘） 
[北京電]  
　　姜桂題電毫州匪首李得功據常翼長曁毫州紳商續請收撫擬懇准其投効毅軍剿匪自贖政府以現當收束軍隊未便再編成營祗准陸續補充毅軍各營（十九日下午三鐘） 
[北京電]  
　　呂調元辭皖長批令時局艱屯非可拘牽常例尙其勉圖匡濟尅期視事（二十日下午二鐘） 
[北京電]  
　　涇原道尹王宗佑私運烟土事發將明令褫職訊辦（二十日下午二鐘） 
[北京電]  
　　内部發行一種彩票定名利濟慈善劵以張弧爲督辦（二十日下午二鐘） 
[北京電]  
　　日來京鈔暴漲已至七折某大錢莊抛出千萬虧二百萬某要人亦損失百二十萬（二十日下午二鐘） 
[北京電]  
　　吉長咱局長改派權量接充（二十日下午二鐘） 
[北京電]  
　　中東路擬由協商國共同管理中美擔任財政上接濟日本擔任軍事補充（二十日下午二鐘） 
[北京電]  
　　又有濱黑路借欵三千萬説（二十日下午二鐘） 
[北京電]  
　　北代表施愚返京（十九日下午十二鐘） 
路透電 
[巴黎電]  
　　媾和大會前議决供給報界之消息僅以公報爲限並約束全權代表對於會務須守秘密旋經英美新聞家上書抗議故和會已不將前項决議案正式入於紀錄且請共同作戰國新聞家提出公布和會會議情形之條陳並請組織委員會授以於十七日和會會議時提出條陳之全權英國新聞家推舉之代表内有路透電社泰晤士報每日紀聞報訪員英意美報界代表已切實商定呈請和會容報界之人與會法國報界代表不以爲然乃退出會議於是英意美報界代表逐採取下列二議一報界代表得直接列席和會會議二大國報界代表至少五人曾實力參戰之較小各國其報界代表現該國出力之大小酌定人數之多寡（十六日） 
[巴黎電]  
　　協約國與美國報界代表開會通過下列之决議案一關於媾和大會事務務須妥定可以完全宣載二公報當力求詳贍三每日會議情形除公報外應發表詳賅之要錄無庸供各報依原文宣載祇須供各訪員之　循各訪員有施加評論之完全自由四媾和代表與有責任之新聞家彼此之自由談話會不得稍加干預五委員會主張取消各協約國之檢查俾平等待遇協約國之報界六委員會之意除容報界列席和會之普通問題外且當許代表協約國之新聞家參與和會之正式會議（十七日） 
[倫敦電]  
　　巴黎公報云和會預備會今日開議歷四時半之久决定比塞兩國各派代表三人參與和會阿剌伯亦得派代表二人至是各國代表人數遂最後决定矣明日午後開會之議事程序業已排定後乃考慮報紙登載和會討論各情之問題卒經一致議决以爲和會預備會甚願大衆得因報紙之紀載而詳各適合於保障各方面最高利益之消息所謂各方面最高利益者即公正榮譽之解决得從速告成也但關於目前 
 
 

Page 3

 
 
．預備會談話之紀載必須受因事件困難複雜不得已而施行之限制公報解釋預備會此項决議之理由謂預備會之談話類似内閣會議尙非立法會之談話可比按内閣會議固皆秘密且亦不得不秘密也政府秘密熟商之决議案僅可受裁於國民議會之考慮此乃民治手續之常經若公布太驟致起國内與國際之爭論則其害頗大而代表之職務愈增困難未成熟之發表將使解决不能速成且可引起錯誤之論斷於雙方同意未經完全發展之時遽下關於互相讓步之斷語也至於全體大會則已决定辦法即報界代表可列席於全體大會但遇必要時大會可秘密開議不許旁聽（十七日） 
[巴黎電]  
　　今日有羣衆攢聚外交部前以視各代表蒞止參與媾和大會開幕禮新聞家攝影人及攝取影戲人亦雜於衆中代表之最先到者爲康本氏餘人三三兩兩陸續而至衆代表旣入禮堂各就派定之坐位位次之前各有金邊白色名片威爾遜總統抵時奏鼓樂歡迎威總統含笑以受攝影人之留影印度漢志代表首𦆑燦爛之巾使會場增一美觀普恩賚總統到時亦受鼓樂歡迎諸代表曾聚首而談威爾遜總統則與克勒滿沙氏談話頗久協約國新聞家坐於與禮堂相接之廊内普思賚總統於下午三時五分入堂即邁步就總統席以清晰之音述開會詞堂中之人時皆起立喬治氏適在普恩賚總統演説之際到堂威爾遜總統側向普恩賚總統時時頷首演説旣畢由譯員滿都陸軍中尉讀英文演説譯稿會場設席形如馬蹄鐵普恩賚與威爾遜總統坐於席端美國代表席列於右側英國代表席列於左側計有代表七十二人大會秘書則坐於總統席後室之一端且列速記員席另有副秘書多人坐於室之兩側（十八日） 
[倫敦電]  
　　今日巴黎公報云法總統普恩賚於和會開幕時致詞歡迎各國代表略謂各代表决定開會於巴黎足見各國尊重法國以戰事困苦而言法國所受苦實較他國爲多法總統於縷述釀成戰事之種種暴行後追叙各與國先後加入戰局之情形對於英國及英殖民地頗多褒詞謂英國得其殖民地之忠實贊助决計加入與各國命運有關之戰局盡其能力不許敵人獲勝致令强權益張公理銷亡總統繼言及美國謂美國之加入較諸政治上與軍事土之大事業尤爲重大蓋此舉乃自由人民與其元首之高尙良心在歷史法庭上所下之判詞也總統又謂各國家與人民同心協力合辦大事共竭勤勞划除擾亂原因保障將來和平其名將有萬古不滅之光榮四十八年前今日日耳曼帝國在凡爾塞宮宣佈成立攘奪法國兩省土地昔以義我爲起點今以屈辱爲結局諸君會集於此糾正已往之罪惡而防其死灰復燃世界前途實繫於諸君之手云云（十八日） 
[倫敦電]  
　　路透社巴黎訪員論和會代表票權並言及大國與小國同一票權之抗議謂吾人所當知者和會所須解决之難題將不以投票解决之今謂和會爲人民之國會無寗謂爲内閣之國會較爲近似和會將採用内閣成例解决政策不算人數主任先導餘人追隨和會必由五大國指導而支配之蓋五大國在世界與歷史之前對於和會之决議負有責任也五大國爲現有絶大利益之保障人且皆有極關利害之主義不願將此主義託諸票决試引一事言之英國列席於和會然未便謂其旣已列席即應服從多數因多數票之反對而須被迫廢棄其關於海上自由問題之舊有態度他如法國之亞爾蕯斯勞蘭問題與意國之於特倫蒂洛問題皆此類也故根本上辦法惟在五大國問之同意否則不能解决每次集議各大國之代表皆得參與而小國殖民地與印度之代表則惟受邀請時始得出席海上自由與各國有關他日討論時各國與殖民地之代表當然與議值班制可使殖民地代表常川與會即遇不能出席時帝政府所派之直接代表不妨有一二人缺席而以殖民地代表代之庶殖民地代表得常知所討論之事而發表其意見云（十七日） 
[倫敦電]  
　　巴黎公報言及和會規則謂交戰國之有公共關係者即美英法意日五國得參預每次會議而交戰國之有特殊關係者即比利時巴西英屬殖民地印度中國古巴希臘瓜地．烏拉．海地．阿剌伯．洪都拉斯．里比利亞．尼加拉瓜．巴馬拿．波蘭．葡萄牙．維馬尼亞．西比利亞．暹　㨗克等國及與敵國絶交之各國如波里維亞．愛瓜多秘魯．烏拉圭等國得參與有關係各問題時之會議至於中立國及刻在組織中之各國由有公共關係之五國召其參預特别討論與彼等有直接關係各問題之會議（十八日） 
[巴黎電]  
　　和會推舉克勒滿沙氏爲議長後採納提議五大國各得一副議長旣而克勒滿沙氏宣述威爾遜總統與喬治君之親善表示彼實大爲感動二公之謀略殊屬偉大蓋二公不願世界慘禍他日再行發生也今如欲使國際同盟得以實行則各國仍當一致克勒滿沙氏又謂彼曾以德前皇罪行之責任商諸著名法學家二人彼等之報告行將呈交與會諸代表至於敵人於戰時所行罪惡之責任及國際工役法制二事已請諸代表各擬説帖國際同盟問題將列入下届會議議事錄之首端至是乃宣告延會（十八日） 
[巴黎電]  
　　展長休戰期限條約規定德國應交出豫備入海之潛艇及毁壞建造未成之潛艇德國應以商船隊交協約國遣用（十七日） 
[巴黎電]  
　　展長休戰期限條約中且有一欵規定由共同作戰國設立一委員會管理在德俄俘回國事務該委員會設於柏林並規定交還由法比取去各物品至於收用德商船一節並未存有最後處置船舶之成見（十六日） 
[倫敦電]  
　　晨報巴黎訪員十六日電稱供給德國糧食與賠欵問題各國全權代表對此二點意見參差至於第一事尙可商得同意第二事則困難較大海上自由之爭點今已消滅（十八日） 
[亞姆斯特丹電]  
　　柏林消息展長休戰限期條約規定德國應於二月十七日交出各種農務機器五萬八千具德國應懲辦惡遇在德戰俘諸人協約國爲保障履行起見保留佔據來因河右岸防務所成斯之特拉斯堡砲臺地段及防務前五基洛邁當與十基洛邁當間之地一隅之權（十八日） 
[亞姆斯特丹電]  
　　柏林公報云磋商延長休戰期限條約時德代表歐士白格氏訴稱和局延遲德國與被佔領地間之經濟已被摧殘而法國在亞爾蕯斯勞蘭所行之舉動足徵法國不待和局之决議不得當地人民之同意即欲兼併土地再封鎖愈甚恐將引起世界革命之惡果云（十七日） 
[亞姆斯特丹電]  
　　柏林消息展長休戰期限條約已於昨日午後由歐士白格氏在特萊凡簽定（十七日） 
[倫敦電]  
　　柏林官場文告徵實斯巴達克斯團領袖李勃克萊區博士及魯森堡氏殞生之説謂兩人在柏林鄕間就逮經地方司令部略加訊問之後乃以摩托車解往摩比特監獄李甫入車忽人叢中有一不知姓名之人施以猛擊致李頭部流血不止車夫乃急開車免李復受毆辱因駛行過速車在半途受損李乃步行赴獄李雖豫受警告勿圖脱逃而李仍出刃剌傷衛兵一人狂奔而逃餘兵屢令止步弗從乃開槍擊斃之 
[倫敦電]  
　　李勃克萊區與魯森堡氏遇害官場消息之最後一段今日始由亞姆斯特丹傳至謂羣衆衝散衛兵毆擊魯森堡氏魯因受傷過重不省人事由衛兵舁置車上衆復止車前進一人出手槍斃之餘衆奪其屍向黑暗中逃去（十八日） 
[倫敦電]  
　　柏林訪員聲稱李勃克萊區氏與魯森堡氏遇害後柏林發生一種震動狀况與過激黨起事前之情形相同德人現恐斯巴達克斯團將起報復此種行動足爲政府之累（十八日） 
[亞姆斯特丹電]  
　　柏林消息云獨立社會黨因李勃克萊區氏與魯森堡氏之遇害請國内工人全體罷工但無效果大多數工人仍照常工作（十九日） 
[亞姆斯特丹電]  
　　柏林消息德政府現以重兵防守柏林且置有最新式之武器（十六日） 
[亞姆斯特丹電]  
　　德國白里門消息該處已宣布戒嚴令（十七日） 
[倫敦電]  
　　德政府與人民現皆存明白之表示决計滅除斯驏達克斯團之行動俾國會選舉得以安然進行而卒達和平目的政府現正陳兵柏林以張其威政府之兵人數甚多携有重砲野戰砲武裝汽車湯克戰車火液器並有機關槍之衝銘隊總司令洛斯克氏出示謂彼部下之兵將保護個人之自由與產業保護報紙言論自由保護國會選舉自由投票如有違背以上各節者即將解除其武裝政府之取嚴厲舉動人心爲之安定（十七日） 
[亞姆斯特丹電]  
　　柏林消息波蘭國民議會通告德政府謂已接管波森之行政事務俾維持秩序 
[倫敦電]  
　　北俄陣線協約軍司令浦爾陸軍少將八日報稱過激黨所下婦女歸爲國有命令已有實行證據現有數鎭已設自由戀愛委員有體面之婦女之不從命令者皆被拷打（十七日） 
[亞姆斯特丹電]  
　　柏林與末尼克各報載稱德國將以李哲諾夫斯基氏爲議和總代表（十七日） 
法國無線電 
[里昻電]  
　　星期六日下午和平大會在法國外交部正式開會法總統於聚集待客室之列强代表之前發表演説首先致法國歡迎之熱忱畢追述協約國勇武之犠牲及大戰之原因證明德國之預謀現已成爲歷史上之一種事實法總統繼研究其他列强如何起而援助法國及最初之協約國回溯美國干涉所構成政治上及軍事上之大事件末後宣稱今次在大戰中之戰勝者實爲公理而戰之人道主義之十字軍恊約國在和平會議中必始終團結與在戰爭時同而協約國必以公道二字爲預備鞏固和平之前提云云法總統去第威爾遜總統勞合喬治氏沙尼洛氏繼起發言提議選任法國國務總理克勒滿沙氏爲和平大會議長克氏就議長席後發表演説其要點略謂吾人之來會也如友吾人之去此也當如昆季國際同盟即在此間惟君等好自爲之使之存在亦在君等欲達此項目的君等須推誠相與無論何項吾曹須準備犠牲云云 
[里昻電]  
　　塞爾維亞京城消息因政局所生之關係塞爾維亞儲遊歷巴黎之舉已决定展緩數日 
[里昻電]  
　　巴西京城消息阿爾維氏逝世之結果巴西副總統麥萊拉氏將擔任國家元首之職至下次選舉爲止此項選舉將在三月内舉行（十九日） 
[里昻電]  
　　瑞典京城消息意松尼恩公報宣佈軍隊現向那爾伐方面前進托爾巴已自過激派之手奪獲過激派在離去該城之前戕害拘留爲質乾二十二人意松尼恩軍隊奪獲大砲三尊機車一輛貨車一百餘輛（十九日） 
各通信社電 
[北京電]  
　　路透訪員得可恃消息據云俄國舊紙幣及克倫斯基政府所發之紙幣完全缺乏致使西比利亞大感困難目前所有之鈔票僅爲哇木斯克政府發行面值五百一千與五千盧布之鈔票俄人薪水全用此票發給兑時貼水十成之二故貧民頗受其累所有小數鈔票皆爲鄕人收藏工役大减商務大半操諸華人之手華人從他處覓取盧布票運入滿洲運輸事業今亦甚劣人民希望改良現狀伊爾庫資克附近之煤礦平時每年出煤五百萬浦特（俄斤量名）自該礦改歸民有後减至三百五十萬浦特過激黨經理此礦之際積欠一千九百萬盧布出額減至二百萬浦特過激黨在鳥拉爾戰地退走之前燬壞所有房屋與店舖某麵粉廠受損尤巨曾受敎育之人爲過激黨滅除者約居十分之六及在四十三歲與六十歲之間者皆由過激黨勒令荷槍僧侶亦被徵發迫令掘壕而敎堂則爲紅衛隊討論政事之會場過激黨懸賞凡能殺一軍官者至少奬給五址盧布（十八日） 
[北京電]  
　　聞廣州政府請協約國領事轉告各國政府勿於二月二十五日以前將關税餘欵一千二百萬元交與北京政府並謂如協約國允許此請南方當竭力於二月二十五日以前解决一切（十八日） 
以上路透電 
[北京電]  
　　關於吉會鐵路借欵問題日本小幡公使曾於前月杪要求政府繼續借欵興業銀行岩佐代表將於明日來京故不日當可開始交涉唯正合同之簽字尙須再經過兩月之久（二十日） 
[北京電]  
　　施愚昨日來京於昨晚謁見錢總理面呈李純之書翰且有所密議將於今日午後謁見徐總統聞施氏留京數日即將與吳鼎昌同行南下據施氏之談話云議和地點問題當由南北雙方代表决定至陜閩問題將以李純及熊希齡之調停爲標準云云 
[廣東電]  
　　南方代表章行嚴王伯羣彭允彝饒子和四名於十九日啓程赴滬此外議和代表亦預定於兩三日内啓程（十九日） 
[奉天電]  
　　日本西伯利亞派遣軍慰問使侍從武官長内山陸軍大將於今晨來奉天即附安奉車啓程經朝鮮回國（二十日） 
[東京電]  
　　自政友會開大會後憲政會國民黨新政會等均於本日開大會並開代議士會以整齊對付議會之預備（二十日） 
[東京電]  
　　本日開臨時内閣會議恊議對議會策 
[東京電]  
　　據日本農商務省調查之結果去年日本新設之公司共有七千九百七十二家其資本金共計七萬萬八千九百萬元（二十日） 
[東京電]  
　　日本國民黨總裁大養毅本日在國民黨大會席上演説曰我國關於歐洲媾和問題無甚困難之事因我國除却主張正當之權利維持東洋和平外並無他意故雖敵國亦必首　唯關於永外平和之問題其範圍極廣而且重大此實我國民可表明公明信實之宗旨之絶好機會也日本不幸動輙被人誤解爲好戰之國或受對於鄰邦包藏禍心之猜疑吾人不可不乘此絶好機會對於鄰國之要求竭力與以援助恢復其國權維持其平和對於中國固當如此即於俄國亦當如是云云（二十日） 
[東京電]  
　　憲政會定於本日上午後開大會可决宣言及政策其政策之一項曰對華外交當以公明正大之態度助中國之統一改良圖增進中日兩國相互之利益以舉東洋平和之實云（二十日） 
以上東方通信社電 
[東京電]  
　　台灣總督府於十八日府令公布曰凡欲運米穀出島外者須經總督府許準犯者處懲役或罰金云此乃對日本内地事實上之禁止出口也 
（二十日）共同通信社電 
[北京電]  
　　徐以西南代表將到滬電李純朱啓鈐速與唐紹儀商定地點即日開議并電盧永祥招待 
[北京電]  
　　川省會反對朱啓鈐院覆電代表久經派定萬難更動 
[北京電]  
　　加派代表一員聞已定張元奇 
[北京電]  
　　西南代表到後暫時决不赴寗院電李純先行派員赴滬招待 
[北京電]  
　　近又有人組織第三團體預備南北會議爭執時出爲公决聞其主動爲李蘇督 
[北京電]  
　　關餘定二十五日交付决不延期西南要求展限一月外團覆謂如到期雙方妥協再行另議（以上十九日） 
[北京電]  
　　吳鼎昌定二十二日出京南下 
[北京電]  
　　參謀次長張懷芝保熊炳琦惟内意已定師景雲恐難變更 
[北京電]  
　　張樹元請覲已准聞爲保簡魯省長事擬到京後仍回濟甯躬督辦理清鄕以期早日竣事 
[北京電]  
　　張作霖對於裁兵案承認奉軍除輸送隊全撤外另裁去一混成旅 
[北京電]  
　　靳陸長有以參戰軍訓練處參謀長王學彥兼署陸部司長消息 
[北京電]  
　　戰後經濟調查會調查國内各種未開之礦產將由農部籌欵擇尤開辦 
[北京電]  
　　外財兩會討論國際税法大致傾向梁任公所主張 
[北京電]  
　　陜北靖邊土匪蠢動中央令綏遠蔡都統甘肅馬軍使協助防剿（以上二十日） 
[香港電]  
　　唐紹儀電軍府反對舊會所定之代表條例并聲明不受軍事委員會之指揮軍府將來電通知舊會查照（十九日）以上中孚通訊社電 
[公電]  
　　廣州軍政府覆策進永久和平會電中華國民策進永外和平會鑒勘電悉諸君捍衛國難念切纓冠採集輿情發爲讜論熱心宏願至所欽馳同人護法南來所爭在法法能恢復義責始完貴會謂還主權於國民納庶政於軌物此即同人之素志此外别無所求即希轉告北方遇事推誠則和平之望計日可待旣拜昌言藉伸胸臆軍政府巧印 
要聞一 
[美紅會在法境之事業]  
里昻無線電社巴黎通訊云法人戴香勃氏近著美人紅會在法之事業一篇刋登法國雙大陸雜誌言極瞻詳都二十四頁對於美紅會婦女實際上之扶助道德上之誘掖欽佩不置茲擇錄數則於下以示美紅會之熱腸與法人之感忱戴氏先至拉細尼城游歷其言曰余驅車至此其地破爛如火山爆毁者然惟郵局信筒與郵差已偶見於途中災地居民賴此復得與世界他處互通社會交際佈置雖甚簡單然已無異於殘垣頽屋之間復燃文化之光矣拉細尼漸有人烟民生苦甚大半新由來因河北岸釋回備受身體與精神上之痛苦衣食缺乏無以養生法人所立之鄕鎭建設會賴美人紅會之襄助安置難民無徽不至美紅會經理告余以本地慈善事業之機關旣已設立美紅會殊不欲越俎代謀惟願有以助其發展克臻完善而已德軍退走之際置毒谥井民間苦之美紅會爲督率德俘開浚并水施用吸機以涸毒水並以　菌學器具化騐水質俾居民得飮清水焉 
戴氏游納斯爾城紀幼稚醫院事曰此院以保全妄遭兵禍各兒童之生命俾法人後裔得以昌盛爲主旨兵燹之後瘡痍未復癘疫乃興保障嬰孩惟此是賴美紅會與救護法傷兵之美人經費團及美國羅基菲勒氏之委員團合力經營先設收養病嬰所於勞蘭境内時土爾城附近各村受毒氣砲彈之轟擊毒熖彌天幼孩之未能合法裝戴面具者頗爱其害於是八歲以下之幼孩悉數安置於醫院保全甚夥 
戴氏繼游格萊柯爾見美國斯密士專校學生辦事之熱心譽揚不置蓋以其所措施者務求實際裨益匪淺且專謀建設上之扶助而避去施捨之態度也戴氏之言曰此間美人慈善團尤注重災地之兒童斯密士專校醫科如學生二人從海外位此收養兒童視若第妹使这愉快以煥發其天眞常語人曰吾人之扶助不宜僅用施之形故式故吾人除對疾病未算者外常以友誼的交換爲主義俾雙方皆不失其尊榮食物皆須取值但極廉賤良以施捨食物終非養成道德之善策也美人之言如此可謂眞能爲善矣救護法傷兵之美人經費團在白勒蘭柯亦採用此法衣食皆取甚廉之代價美人且以裝置由美來法各種物品之木箱敎授幼童製造家具成績斐然法境菓木多爲德軍摧殘美人乃分給樹種供人栽植以補其乏美人孶孳爲善有如是者戰事雖止然欲恢復受災各處之舊觀則非若干年建設力不爲功海外良朋於戰事未止之前即已着手於建設事業其用意之深良可感已 
[京華短簡]  
國務院之戰後經濟調查會初以會址未定尙未正式開會聞最近始由該會事務主任潘宗瑞擇定天安門内爲會址所有一切籌備甫經就緒頃由錢總理定於本月二十日下午二時開成立大會已由國務院秘書廰分别函知各員届時齊集 
遣送敵僑回國辦法經國務會議通過應遣送者三項（一）經協商國指明爲有可疑之形跡者（二）已收容於房山者（三）曾任中國學校工廠職務而已辭退者惟年在六十歲以上者則可免遣 
新財政總長龔心湛自皖起程北上預定前晚抵津因事稽遲於昨早始抵津門稍事休息擇定明日（十九）來京就職 
江西省長戚揚近曾來電乞退聞政府昨已覆電挽留並謂關於贛省財政事宜業經妥籌辦法付予陳督並促其迅速回任一俟陳督到省自有辦法請安勿躁共襄艱困 
滬上萬國禁烟會舉行大會美總統威爾遜已電告願爲會員東海得信後亦允加入聞已電告上海交涉員陳貽範令其代表前往該會參預 
聞交通部擬以權量督辦吉會鐵路並兼吉長鐵路局長不日即可發表 
庫倫辦事大員陳毅昨函政府咨送庫倫華商錦泰亭等號在俄境被過激派搶掠損失各貨物清册請查核設法交涉要求賠償 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南北和會接近消息]  
南方派定代表正式電報已到政府於前夕（十六）共接佳鹽兩電一係通告派定代表一係聲明李曰垓辭職改派繆嘉壽原電如下（第一電）十萬火急北京徐菊人先生鑒茲派定唐紹儀君總代表章士釗胡漢民李曰垓曾彥郭椿森劉光烈王伯羣彭允彝饒鳴鑾李述膺諸君爲代表即日赴滬聽候陜閩鄂西問題解决即行開議特此通告岑春煊伍廷芳陸榮廷唐繼堯孫文唐紹儀林葆懌佳印（第二電）急北京徐菊人先生鑒佳電諒達李曰垓辭職現改派繆嘉壽爲代表特此通告岑春煊伍廷芳陸榮廷唐繼堯孫文唐紹儀林葆懌鹽印 
此次南方派出代表其經過情形頗有可述者先是北京政府對於此事曾令蘇督三度電催南方始漸有派定之説嗣當局又電致蘇督令迅與南方接洽以便從速派出早日開議（原電見前日報）此電發去未久即接七總裁來電聲明已將代表十一人完全派定（即佳鹽兩電）當局以南方代表旣已派定遂由錢總理電致朱啓鈐等囑於開會籌備接洽等事便宜進行中央不爲遙制聞地點問題當局亦决意讓步犠牲在甯之主張允與移在上海此事業經决定已暗中電示南京李督及朱總代表并對在京之吳鼎昌亦有表示故平和問題近日已有進步矣 
西南代表正式派定之後聞某方面以此次西南所派各代表似含有地盤主義且雜激烈分子曾向政府請求對於已派之代表擇其可承認者承認其不可承認者則與西南交涉要其改派聞當局對於此種意見不以爲然其理由有三（一）政府所派定之代表西南並未表示反對（二）政府已承認唐紹儀之總代表此次西南所派代表皆得唐氏同意若再要其改派往返磋商必致躭誤和議（三）將來開議之時是非曲直自有公論代表即含有地盤性質與和議之根本無關聞已將此意轉電朱總代表查考 
北京某外報近載京中某要人之議和談云南北會議地點京滬就寗迄今未决當俟南方代表抵滬由南北兩方代表間協議然後方能决定在北方因地點問題致遷延議和殊屬遺憾故刻下地點問題無論决定何處均無異議惟希望和平會議之速開又當北方代表年前南下之時外間有以爲携帶有議和條件者據余所知並未携帶何種條件南方雖曾恊議種種條件但總代表唐紹儀氏不欲受此等條件之拘束爲知唐氏者所深悉必採臨機之處置即北方代表之應付大約亦須依政府之電訓取决不致有由雙方提出各條件而爲逐條討論之事南方雖有先决法律問題然後討論事實問題之意見但北方則欲先决事實而以裁撤軍隊等事爲急務其結果究竟如何非俟南北代表會合之後不能預决也 
[閩事之新問題]  
林葆懌就職交涉 
閩陜等問題方爭持不决最近閩事又發現一新問題即林葆懌通電在粤就福建督軍之職也北京政府得李厚基報告後即電廣州軍政府嚴詞質問茲錄關於此事之電文如下（李厚基致政府電）查一月一日林葆懌通電在粤就職福建督軍擬即入閩積極籌備實力進行等因此等伎倆顯係甘心破壞在閩人民異常驚懼伏乞鑒核應如何詰責之處迅予詳示以釋羣疑而安閩局不勝迫切待命之至（政府覆電）鹽電悉束日林葆懌通電在粤就閩督之職積極進行此間亦有所聞似此蓄謀叵測實爲和平障碍頃已電西南諸公嚴與辯詰請其取消前電證明緣起以釋羣疑秀督亦轉電詰責矣仍希整飭軍紀曉諭各屬母使莠言是聽維持秩序奠安疆圻至深盼切（政府致七總裁電）查東日林葆懌通電據稱在粤就職福建督軍整備入閩積極進行各等因李厚基在閩中央並無更調情由何以林遽通告擅就督軍之職中外人士聞之均異常憤激矧閩省久服中央不在西南區域之列即如西南區域任免大員亦不能專擅行使干犯法律值此促進和平之際似宜不分畛域一秉大公無南北歧異之見前方軍隊一律撤退劃分區線各守邊疆業經籌備妥協似此詭謀叵測實爲和平障碍若故挑釁端横生枝節實中外所不容勢必破壞統一實深滋懼務請嚴予駁詰迅令取消前電證明疑誤以釋羣疑而安大局並希催集各代表尅期蒞寗開議實行解决力持和平俾得早日結束國家幸甚 
[告主張國際税法平等會（續）（靜觀）]  
依記者之所主張此次旣有改革關税之時機允宜謀根本之解决今試設一標準曰（改訂新舊通商一切條約釐定各種貨物税率以制度言則國定以外兼用協定以主張言則保護以外兼顧收入）在會中諸公之意見多數主張收回税權純由國定矣其意非不甚善也然面接之實際恐徒託空言難成事實試考之各國關税歷史世界之上除英美兩國一取自由貿易商業徧於全球一重保護貿易主義國内商場極大故關税制度均能純由國定而此外則無之也法日德三國則半協定半國定意俄兩國則國定少而協定多惟以上六國雖云協定然雙方訂約必取互惠主義是於協定之範圍内仍有主權行使之自由斷未有如吾國之協定關税僅屬於片面之利益也以愚所知今日地球之上有如斯協定制者則僅有暹邏與土耳其二國耳但欲驟言取銷一切商約純由國定姑無論以我國目前之國勢有所難能即對於英美法日俄諸國邦交素睦又烏能語此今日内審國情外察時勢惟有向有約各國提議修改各項約章廢除以前最惠國條約之舊例純採互惠主義恢復税權上應享之自由諸友邦尊重公理顧全邦交當不至復有異議其對於無約諸國則純用國定制度可就上年所公布之國定關税條例詳加修改切實遵行至於出口税率旣經改訂商約之後當然由我國自由支配無待協議則可分别各物之種類或宜輕税或宜重税或宜免税度之商情徵之學理以期達保商惠工之最要目的其對於進口貨也亦然有宜輕税者有宜重税者分别支配各適其宜蓋協定關税而採互惠主義當然無僅利一方或僅害一方之理所謂互換關税上之利益是也如是則關税主權不必純採國定之制而已可恢復工商各業不必另謀保護之法而已可振興國庫收入不必保存釐金惡税而已可充裕 
若慮猶有障碍也則我有種種充分理由可解試約略述之如次（一）依據美總統之宣言也美總統十四條宣言其三條有（儘事理所能排除一切經濟上之障碍凡贊成和局協力維持之國均享同等商務之條件）等語我國旣爲協約國之一自應享此同等之利益而以前經濟上障碍之條約當然在廢除之列（二）廢除不名譽之條約也前清道光二十二年江寗條約實由於鴉片之役我國不幸因鴉片啓釁而戰敗締結此不平等之條約則謂之不名譽之條約亦無不可不名譽之條約理應根本廢除且我國此次參戰不敢言功然於協約國不無小補感情當益親密則修改苦衷自能相諒（三）中國困窮非世界之福也我國乃世界最大商場外人方冀在此爲經濟上之活動自不能不希望中國内地之安寗然若久受此商約之束縳致喪失工商業之生機則社會上所生種種惡影響不能不延及鄰邦據上述各理由而觀此次歐洲大會議實爲我國革新關税千載一時之良機夫詳具理由提出議案固陸使之專責然若條例如何修改乃稱完善價值税率如何南配爲爲適宜則我商民亦宜悉心研究以其所得建議於政府也二年修改之期（此次修改關税改定以後修改期爲二年）轉瞬即至本宜先事籌畫况有此歐洲大會之機會哉 
[全國商會之現况與將來之希望（亦觀）]  
外人謂我國人無合羣之道德三人以上之團體必至意見橫生公務　廢斯語是否確實宜待我國民之白反然若商業社會所結合之商會則殊不盡然蓋一以商人經營事業大率有利害相同之關係故結合之力綦堅二以經費籌措較易機關旣立不致因無欵而消滅三以累年遞嬗規模早立企業家已視此項集會爲一種習慣有以上三原因是以能卓然自立雖歷經政變絶不受其影響而值地方不靖之秋且能出資力以捍徫衛社會此誠吾國人所當自豪也 
雖然我國商會在國内似覺有價值能然若持以與外國商會較則又汪免有相形見絀之感中外商會之别可就兩點以察之（甲）爲商會數目之多寡（乙）爲奉行職務之能力論及（甲）點則我國商會之數誠不少矣總商會則京兆一直隸三奉天三吉林三黑龍江一河南二山東三山西一江蘇三安徽四浙江二江西三福建二湖北二湖南二陜西一四川二甘肅一新疆一廣東二廣西八雲南一貴州一熱河一察哈爾一歸綏一合計五十四商便（未改組者仍稱商務分會）則京兆十四直隸一百零八奉天七十四吉林三十六黑龍江三十河南八十山東一百零四山西八十四江蘇八十安徵六十二浙江八十八江西七十四福建七十湖北七十二湖南六十四陜西三十五四川二百零三甘肅三十六新疆一廣東八十九廣西四十一雲南八貴州二十七熱河十四察哈爾五歸綏六合計一千五百零五此就已立案於農商部者之數言之也若機關已立而尙未經核准者各省中亦有之如湖北一省自民國成立以來新設商會不下數十大率未經核准他省雖不若湖北之多然新設於民國以後而未經立案者當亦不少一考察其實際是否某地方商業眞正發展有增設商會之必要則殊非愚之所敢知有入會會員僅十餘人即懸一牌稱某某商會者有一縣已有商會因少數人與之意見不合宣告脱離關係另行設一會所者此等新增之商會報之於上級行政官廳斷無核准之理而在創辦之人亦未嘗不知悖於部章故意遷延其呈報之手續以爲招牌旣經懸出下級官廳固不能　明我之内容而上級官廳以遠在僻邑亦無由加以視察施以取締商會增多職是之故若眞因商業繁盛地方遼闊其勢不得不增設者固亦不能謂絶對無有但無此必要而徒增不合法之無用機關爲好現象乎爲惡現象乎稍有學識者類能知之謂予不信且徵之外國外國之遠在歐美者且不論論近在東鄰之日本日本商業會議所其設立也實先於我國然自創設之始以至於今日所增之數寥寥據其統計報告所載在明治三十二年全國商業會議所五十六至大正五六年間所增者不過五所即全國共有六十一所非其工商業之不發展也商業發展則只須於會議所内增加議員數增加經費數事無不舉正無取乎多設機關徒滋紛擾也事重實際不假虚浮即此一端而相比較我國人誠不能無愧矣此我國商會不如外國商會者一也再論及（乙）我國商會法規定總商會商會之職務如第十六條所列舉者其有九款規定總商會特别職務如第十七條所列舉者又有二欵就我國商會以觀對於法律所定各職務果能一一實行否以記者所知大約除少數通商大埠及省垣商會尙有新式事業設施外若僻遠縣邑則亦僅僅能盡調停商家爭議之責餘則尙付闕如若一考諸外國則商會實爲改良商業增進商智之重要機關凡商業補習學校及商品陳列所等無不由商會籌設近如歐戰期中英國倫敦商會對於關税制度有所主張尤足以震驚世界之耳目此皆我國所自愧弗如者也惟近來有主張國際税法平等會之組織上海商會倡之於前各埠商會應之於後一鳴驚人足爲商界生色但通觀商會全體以往之成績究不可與近代文明諸邦相提並論此我國商會不如外國商會者又一也世界兵戰旣終商戰益亟我國爲東亞絶大商場尤爲各國經濟家注目之焦點其何以外應世界之潮流内圖百業之發展乎則商會所負之責任至重矣所希望於政府者一方提挈商會事業之進行一方對於不合法及無成績之商會宜加取締所希望於商會自身者母鶩虚名而講實際以增進商智改良商業爲己責有益之事無不舉有害之事無不革具世界之眼光科學之知識凡畢業商校之生徒宜設法引用以盡其才已在商店之生徒宜設學補習以增其智所希望於普通社會者宜變其觀念尊視商人之地位知將來一國勢力之重心必有由政治社會轉移於經濟社會之一日敎育與實業尤當互相聯合以　發展實業旣可　敎育之力以成功敎育亦可樹實業之鵠以趨赴蓋二者相合則兩益二者相離則兩傷也就今日商業趨勢以言國内貿易必進而爲國際貿易旣爲國際貿易則不可無國際商業上之相當人才人才何由出出於學校由是以言更不能不希望政府籌設商科大學以養成此項人才將來高等商業人才旣多出而主持商會則事業之勃興自可與歐美諸國並駕齊騙矣 
[黃家驎請裁駢冗機關]  
裁撤駢枝機關爲目前切要問題近北京新國會衆議員黃家驎等亦提出建議案列舉京内外應裁機關十餘處請政府實行裁併惟參戰處則不列在内原案大致如下查駢冗機關之設立或係沿襲清制苟且一時或係位置閒員爲人設事事實昭然無可諱飾今大總統繼任之初適逢歐戰告終之會國際聯盟呼聲日隆國内爭持行將甯息正與民更始時也安用沿襲此項不良弊政爲世詬病哉所有處所局署性質相同名目互異事務無殊門戶各别皆爲駢冗機關徒耗有用之財而無裨民生之事均應分别歸併其事務而裁撤其機關以節經費例如京師地方秩序有巡警廳曁京兆警備隊足以維持則步軍統領衙門即可取消此可裁撤者一也京師旣有憲兵司令部則軍警督察處即無存在之必要此可裁撤者二也將軍府月支巨欵無所司事此可裁撤者三也蒙藏院之事務即内務部之事務也無另設機關之必要此可裁撤者四也煙酒公賣應由財政部負責今又另設專署糜欵浩繁此可裁撤者五也全國水利事業農工商部及地方長官均有籌劃進行之義務機關另設反多轉折難策進行此可裁撤者六也京内學校爲國立乾敎育部統轄之爲地方立者京兆尹統轄之學務局即駢冗機關此可裁撤者七也立法機關旣有國會國務院又有法制局修訂法律館更無存在之必要此可裁撤者八也國有軍隊均應直隸中央政府現在各省督軍已在議廢之列所有巡閲使護軍使鎭守使各職更嫌重複此可裁撤者九也各省烟酒公賣印花税應責成財政廳管理何須另立局處此可裁撤者十也各省敎育實業事項應由省長主管督飭各縣切實施行絶無設廳專管之必要此可裁撤者十一也綜上所述均屬顯而易見者其他之在各部各省可以裁撤者更不知凡幾即茲十數項每年虚糜之欵已不知若干將此有用之金錢施諸無用之地反令敎育上實業上各種實在計畫羣陷於無米爲炊之鄕言念及此殊堪痛心現今新内閣告成刷新政治是其專責應請大總統責令切實計畫將此項駢冗機關一律裁撤以紓財政期貫澈民生主義之目的應特依法提出建議案有當與否仍候公决 
[關於和議之西南觀]  
目前和議聲浪雖日見接近南方各分代表雖已正式派定不日赴滬靜候開議表面上似已進一步然實際於議和之根本問題如所謂法律事實將來爭執至如何地步則正未可料觀於近來廣東各方面種種消息尙未稍露退讓之意茲略述如下日前唐繼堯曾有電致軍政府政務會議謂北方所派代表少川先生旣已表示贊成此間對於各員亦無異議惟陜閩問題未解决和議未便遽開軍府去電力爭至爲切要此問亦已迭電詰問并飭前敵恪守原防云云又有電致國會議員堅持法律主張昨衆議長吳景　褚輔成電覆唐氏略云奉讀陽電讜論箴言深銘五内至謂新舊合併制憲或别立制憲機關乃係二三僉人妄肆擬議蠱惑聽聞不由根本解决别無適當辦法我西南不承認僞國會及僞總統旣經一再宣言義不反汗無依違之可言無遷就之餘地必如尊論因護法而舉兵不能因罷兵而廢法始有永久和平之希望並示體察輿情鄭重法典同人不敏豈敢不勉現兩院出席人數均達三分之二以上憲法已經賡續開議並以奉聞謹復又有議員王法勤等致天津省議會總商便敎育會電云南北動衆一載有奇恢復和平人有同願惟是和平之基礎在法律法律有效凡百措施始有正軌可循紛爭自無由而起前者熱中政客驕悍武夫感法律束縛之不便業經破壞無餘現雖受財政外交之窘迫不得已捨戰言和而其厭棄法律之心未嘗少變又恐會議席上不能肆其　張於是誘致所謂在野名流者大而聯絡各省省議會商會敎育會組織第三團體爲仲裁機關以便從中誘串藉遂私圖倘能成爲事實利益則歸之於己惡名則加諸他人查吉林蘇浙粤等省會業經通電拒絶諸公　深望遠洞燭機先斷不致輕於附和惟此事於國家前途之安危關係至鉅故不嫌辭費用進一言維諸公亮察之王汪勤温世霖王觀銘郝濯宋貞江浩李廣濂王田王試功孫品璋申炳炎李燕文張官雲趙金堂馬文煥張士才張良弼宋慶餘康汝　閣致恭魏笑濤王鶴林李曾魯尹承福王玉樹張書元呂復李春榮陳純个馬錘秀呂泮林童啓曾杜凱元李東璧崔懷灝王葆眞王吉言楊式震莊懷廣張敬之張瑞雲李永聲張則林觀此則舊國會之態度可見矣 
至關於派遣代表事亦未盡妥洽湘籍議員對於彭允彝任代表頗爲反對其致譚浩明電云永州譚督軍鑒篠電不承認彭允彝爲議和湘代表請公改派迄未奉復現在各省反對彭者益衆軍府屢出公來電以爲搪塞本日同人開會議决均斥彭爲反對護法之人與此次議和宗旨根本衝突除　達國會軍府及湘南湘西將領外特再籲懇從速改派公以護法救湘爲己任想不至左袒一人置大計利害於不顧此事議員等必力回尊聽爲罷祈迅電覆李執中李漢丞周震鱗石潤金鄧維受陳嘉會陳九韶唐支厦禹　彭邦棟李琦黃策成梁系登李積芳何陶陳煥南席緩郭人漳田永正羅上霓公叩眞又致湘軍各將領電云郴州程總司令趙師長林司令各旅丰團長民政長永州陳司令蕭代鎭守使零陵軍各司令辰州田鎭守使張總司令胡林各司令潊浦周總司令匀鑒自北庭理勢兩絀變計言和軍府因令各前敵義軍各守原防靜待後命如北庭有悔禍誠意容納護法各省各軍起義苦衷依法和平解决夫復何求惟彼明雖言和暗則進兵陜閩及鄂西湘西似此狡黠應付自宜妥愼現國會軍府正嚴詰北庭一面請唐少川總裁爲議和總代表與之爭議和地點及議和前提而分代表九人尤愼重選舉以資補助頃聞分代表中彭允彝亦在軍府預定之列查彭言行反復更近行蹝詭秘冀爲其個人謀得權利焉能顧國家至計桑梓苦情自得軍府派彭消息全國人士莫不驚怪來相詰問謂彭乃反對護法大衆不信之人何以湖南爲護法戰爭最苦戰功最高犠牲最大之省竟以彭爲代表自貶價值云云此等眞象我前敵諸公專以殺敵爲職或未盡知同人等目覩諸公護法之誠三千萬人民受禍之鉅以爲非在議和席上爲國爲湘爲諸公力求一最後勝利不足以救苦痛而慰羣情非得實心護法愛國愛湘守正不阿最有信用之人受此重任不足副諸公之望若因少數人利用彭爲代表便爾依違贊同置大計於不顧則公等年餘奮　精神盡付東流同人等爲大局計爲桑梓計爲諸公計不敢坐視不言絶非懷挾私見攻擊個人除緘達國會軍政府及電譚督外敬祈俯察實情商請譚督合電軍府改派妥人至爲盼禱李執中李漢丞周震鱗石潤金陳嘉會鄧維受陳九韶唐支厦禹瀛彭邦棟李倚黃策成梁系登李積芳何陶陳煥南席綬郭人漳田永正羅上霓公叩惟據最近消息此問題已疏通平靜矣 
海軍司令部十一日發出通令請海圻海琛肇和永豐同安豫章楚豫福安舞鳳各艦長於十三日上午十二時齊集海珠海軍司令部開緊急會議聞是日各艦長及饒參謀長王秘書長均出席所議之件係南北和議海軍已舉饒鳴鑾爲代表當和議未開會之先所有關係海軍之問題必先行集思廣益籌商大概代表乃有把握於和議時提出條件方收良好之效果聞各艦長均有意見發表此亦關於和議代表之一新消息也 
[廣東米荒之維持法]  
廣東日來米價較諸前數日每元貴二三觔現時粗劣之米每元祇　十三四觔其他已可想見一般貧寒社會多藉薯芋或薄粥度活慘難言狀社會上之盼望長江米石來粤接濟者幾於望眼欲穿頃得沙面輪船公司確息太古之　州船現已由下關開得載有蕪米一萬六千餘石約於星期三四日抵省河云云是亦米市前途之好消息也現有趙士北在商會及各善堂條陳辦理平糶一法經由善堂等呈請南番兩縣轉呈軍省兩署委任李卓峯鍾榮光等親往安南　羅採辦米石回粤以濟民食其所議定條件買米一元者祗給九毫作一元計算呈請省長發給執照交各米商出洋辦米每石征收一毫以五十萬石爲率可抽銀五萬元再將此五萬元充作平糶並請各當道派撥廣海兵輪一艘及戰艦一艘前往安南等處運載昨經兩縣將各緣由呈請省長核示辦理未知能否邀准耳 
當米價初漲之際翟省長即派幹委分往各屬調查茲聞最近呈報以省佛内地人心皇皇飢民蠢動若非速籌救濟恐將亂象立呈省長據此以鎭江平米旬日當可運至各屬米禁亟應先行開放以濟急需除刋發布告鎭靖人心外現擬飭行各該道尹轉飭各屬知事通諭轄内市鎭不得任意遏　以維民食翟省長又以省垣米價現下仍未低落且來源短絀接濟維艱所有維持辦法之進行自應標本兼治以圖補救頃與紳商籌議辦法如下（一）奬種雜糧决定分行各道尹縣知事佈告所屬人民各就現有田地一律補種雜糧如芋薯等類及可以代糧食者并由縣隨時派員前往奬勵各鄕并實地調　如有荒廢田土飭即勸諭開耕（一）奬進輸入省外各屬多爲腴米之區徒以運輸困難致滋疑慮現擬於本月起所有各江來省米石一律豁免税釐并分行軍警關卡不得稍有留難抑壓情弊（一）厲禁出口東莞香山新會實安各屬時有奸商偷運白米出口運港漁利現下此弊亦恐難免應嚴責各縣重申禁令如有違犯者即行充公押運本省撥助平糶（一）擴充平糶現辦平糶所範圍過狹純由欵項支絀所致實　不能普及於民擬由官廳捐助巨欵積極籌辦 
[湘中之和平事業]  
湘人鄭芳徐光模戴眞銓三氏前受全國和平聯合會蔡子民諸氏之託囑令即日回湘會同各法團領袖組織湖南和平聯合分會鄭等抵湘後曾於本月九日下午二時在長沙福星街達材法政學校邀集各界士紳商酌辦法到會諸人僉謂湘省受禍甚巨此種分會實爲國民解决紛爭圖謀福利之天職但湘省情形異於他省應先與各界人士分途接洽始免障碍當經多數决定俟接洽妥協再開發起大會現在接洽旣有頭緒而總會又函電交馳催促成立於是復經各發起人議决即日發布公啓定十五日下午假座省敎育會會場開發起大會並根據總會章程擬定簡章十三則隨同公啓分送各界請預爲詳細研究以便開大會時公同討論表决 
湖南和平期成分會昨得總會熊秉三氏來函以和平會議開幕在即各種重要事項有賴於仲裁者甚多應即一致進行期勞力較爲雄厚云云該會會長唐桂良氏亦以和平會議旣將開始關於仲裁事宜不可不早爲準備爰與會内各要人决定擬即召集全體會員開會討論除函復熊氏報告一切外刻下正在徵集各方意見以便届時提出 
全國和平聯合會前曾通電全國各機關請各派代表一二人赴京以便定期開會湘省法團以他故延未推舉昨因迭接總會函催湖南總商會始公推左宗澍爲代表省議會推議長彭兆璜省敎育會推胡元倓除由各團電覆總會外並已催請各代表從速首途以便到會列席 
[奉天擬設交涉分局]  
南滿鐵道設有車站三十餘處分爲三級日人在大站設立警務署中站則由警署分設出張所管理站内居留民一切事宜至於小站不過停車數分鐘僅有旅客上下日人在彼者亦屬無多今則時易勢殊復締有雜居之約近年來各小站中日人逐漸增加現更日盛一日事務亦繁於　日故日警當局派令日巡查兩名或一名常駐各小站凡遇中日人因微故齟　該巡查即處分之年前公主嶺交涉局長周丙祥親歷各小站查察情形自公主嶺起至長春止其間最關重要者四平街一站該處爲四鄭火車起點之站旅客貨物往來頻繁今已市肆櫛比商業興旺交涉事宜因之增劇餘如郭家店范家屯等站亦非昔比不特日商林立且居民衆庶儼然成爲一市鎭又因離縣城甚遠匪衆横行幾以站地爲淵藪周局長回嶺後乃擬具補救方法日前來奉分謁奉督張作霖及交涉署長關海清氏詳陳各站情形並謂以上三站交涉事宜向歸嶺局辦理誠有鞭長莫及之虞擬請設立交涉分局俾遇事得以相機 
 
 

Page 7

 
 
辦理即使財下困難亦應權其輕生酌量籌設張作霖頗然其説當令關海清署長查酌辦理聞關氏以郭家店前曾設有交涉分局辦理年餘因經費支絀始行裁撤現在省庫未充如果再行設局無論如何撙　開支每月亦需數百元當將經費一層面與周局長討論擬令管轄三站之　德梨樹兩縣在收入畝捐項下按月提撥若干視其能撥之數核實支配如果不敷另行設法補助現已據情咨商財政廳查明該兩縣財力如何核定額數令行該縣照襏微聞此事於大體上業經决定祇須經費有著即可刻期成立也 
[續紀蘇省請開米禁事]  
駐寗日領事清野長太郎函請李督齊省長開弛蘇省米禁原函已誌本報茲錄李齊兩長會銜復函如下敬復者昨奉大函以上海三井洋行擬購運蘇屬出產之米一百萬石等因中日兩國素敦睦誼此事如有可以贊助之處無不盡力惟蘇省禁米出口歷有年所本届省議會開會復經議决咨請重申米禁事關民意機關議决之案且與約章亦有牽涉愛莫能助良以爲歉尙祈鑒諒並轉三并洋行知照爲荷此復順頌台祺李純齊耀琳啓 
[南京快信]  
南代表寓所已由籌備事務所覓定李相府房屋刻正修葺佈置一切 
李督派任壽祺等赴滬歡迎南代表定明日（二十一） 
出發 
李督昨在署宴北代表下午三時到署晚十一時始散李督派赴京奉直豫吉黑鄂贛接洽之代表程道存白堅武楊宗漢劉之傑昨日均已首途出發 
國民制憲倡導會定今日（二十）下午七時假長松東號開茶話會商議一切進行方法 
王家襄今晨抵寗各機關長官均赴浦口車站歡迎 
徐佛蘇今日早車由滬回寗 
魯督張樹元昨來電請飭屬協緝匪首范明新務獲歸案懲辦 
江蘇商會聯合會訂三月二日在寗垣開第二次江蘇全省商會聯合會 
退伍軍隊流落在寗者爲數不少聞軍署現正籌備資送回籍辦法 
軍署以陰曆年關已到昨函財廳催撥二月份軍餉以便提前發放 
靜龍山鐵鑛現已動工開鑿並建築輕便鐵道計長十一里開出之鑛沙現擬暫輸上海大陸鐵廠 
[杭州快信]  
全國和平聯合會現已南遷會員亦相繼南下浙省前推於京陳炳鏞代表與會現因他事不克來南昨特函請省敎育會杭總南會就近另舉 
熊希齡來浙後假庽湖濱旅館昨往謁楊督小叙寒暄即由督署范參謀長曁警務夏處長袁運使等伴往西湖乘坐督署汽船游覽一週 
省城全體錢業夥友要求加薪昨在該業會館會議聞已决定每年薪水以十八個月計算 
高檢廳昨委何景源充鄞縣地方檢察廳一等書記官 
主假一團十連連附王溥誘良作賤迭經受害人吳伸清呈控督署經楊督令行童副司令查覆核辦迄今未據復到昨又令催 
逍安東北鄕清水源一帶山地全屬官荒現擬招紳承辦森林公司已由該縣開會集議不日將見實行 
地方通信 
[蘇州]  
　　第二次之電燈會議蘇城市民恊會於十八日下午開第二次電燈會議先由會長宣布旅滬蘇人彭超來函後當經公衆討論僉認　函爲眞確之調查旋决定進行辦法除呈縣另換市董外續議兩項（一）用協會名義函致視蘭舫宣言　廠收歸市辦原有市董汪炯之已呈縣　換另委不能再認該董爲辦理市政之主體（二）草擬簡章設立市辦電燈籌備處　　研究拳術會　吳縣勸學所敎育會現定於本月二十一日公請黑龍江高等師範學校拳術大家陳紀平到蘇在公共體育塲開會研究一日研究方法分表演示範討論三節上午九時起表演午後一時起示範討論昨已函知各學校酌選學生並體操拳術教員一同赴會所有關於體育上各項問題如教著統一程度整齊及注意個　班習等類則定於十九日下午三時在教育會開談話會預先討論以備提出研究 
　　百花洲之火警昨晚（十八）一時半胥門百花洲葛姓不戒於火致　焚如及各龍社聞信騙龍前往灌救已延燒草屋五十餘家并有一家三口（婆媳孫）因不及逃避均葬身火窟亦云慘矣 
[鎭江]  
　　輪送隊之遺散援贛陸軍第十九師之輸送隊兩營現奉江蘇李督軍命調蘇遣散籍隸奉直魯等省者在寗資遣籍隸淮海等處者在鎭資遣其隨身所穿軍服均蓋有作廢圖記以杜流弊前昨兩日有此項兵士多名由寗搭火車陸續到鎭當經駐鎭陸軍七十五團兼要塞司令張團長派弁照料分别資　並由天泰長班小輪裝送清淮各處以免逗遛滋事 
[安慶]  
　　董廳長與縣敎育會十七日下午二時縣敎育會開會各會員評議員縣視學會長勸學廳長勸學員均到敎育廳董廳長報告開會及提議議案（甲）學欵預算案（乙）國民小學改組案（丙）各國民校長呈縣加委案（丁）獎勵第五國民校長案均一一通過廳長對於縣教育將來之設備及進行之方針略有陳述並謂此後或有辦學不力或一年以上無成績者當分别處分云云次由敎育會員宣布成立以後經過之事實及案　至五時許散會 
[杭州]  
　　熊張二氏來杭熊秉三張一　以雅慕西湖勝景於昨日（十九）早快車由滬來杭由　路任局長特備頭等花車乘坐並飭路警沿途照護熊氏等於下午一時車蒞值站督署張副官及軍樂隊　省垣各當道均派代表先時在站歡迎聞熊氏等假庽西湖湖濱旅社約勾留一二日即須回滬 
[廣東]  
　　程公紀念　備會捐欵通電伍廷芳等通電云溯自叛督稱兵國木顛蕩故海軍總長程公璧光興師護法大義克照俠烈公忠功在民國不幸大業未終身死賊手追懷先烈痛何可言頃由軍府各總裁兩院議長曁各議員海軍同人廣東督軍省長紳商各界發起程公紀念籌備會專爲程公鑄像勒石建詞及編印歷史等以謀不朽之業由衆推舉廷芳爲會長廷光爲幹事長惟茲事體大川欵亦繁除前追悼大會餘欵萬餘元可爲補助外尙差甚鉅捐資集事貴在我輩如荷贊同及捐欵多少請電示復爲盼伍廷芳湯廷光叩文 
　　匪徒白　圖刧靖海門外仁濟銜附近長　里第二號係富商黃仕平之住宅昨晨九時許忽有匪徒六名　稱黃之稔友叩門闖進欲圖搶刧一入廳事即出曲尺手槍嚇禁聲張但黃之婢僕均屬機警一聞消息即登瓦面大聲喊救匪見事機已洩立即出門　遁段警吳立聞聲馳至　勇尾追直至怡相術開槍轟擊詎料連擊不中反被匪徒還擊兩　重傷腦部鄰段聞警齊到協緝則已渺無踪跡該警傷在要害及至午刻即行　命 
雜評一 
[裁機關（黩）]  
中國今日之所當裁者曰軍隊曰機關曰官吏人但知兵多之爲禍亟謀有以裁之而不知駢儷之機關冗雜之官吏冥冥中　國而殃民不下於軍隊也中國習慣易一機關之領袖則牽引無數之親戚故舊前旣不能盡去後來者又不能不納領袖不數易而無所事事之遊民已充滿於固有之機關中事少人多則傾軋去此留彼則沽怨當局不得已别立機關以容之巧易名目東增西設官署之範圍愈廣位置私人愈多一輩依官爲生活之徒遂不憂衣食窋穴之無地中國政治所以黑暗至是者此其大原因也是故今日不欲澄清吏治則已苟欲澄清則不僅裁機關而已尤當竭力以洵汰冗員蓋冗員不除勢必擁擠爲患甫裁一機關而他機關又隨之增設矣 
然而今日裁冗員之難豈亞於裁軍隊哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[焚燒存土之第四日]  
昨日（二十）爲焚燒存土之第四日天氣冷故到場參觀者甚少辦事人除張一鵬專員外有部員汪振家邵福瀛税司威厚瀾及李督軍代表何乃中齊省長代表岑兆鴻代理上海審判廳長邱寄蘋王道尹代表顏德清徐警廳長代表顏玉琛沈縣知事代表鄭述彭省議會朱紹文省敎育會吳和士吳叔明青年會西人克拉克夫人浸禮會西人司德福招商局新銘船主西人麥金能及其夫人大總統特派調查員王守功趙祥齋盧陸民萬國改良會徐維繪浦東同人會倪去病等四十餘人普通麩賓約六七十人其持有入場券之各機關代表仍供西點午餐全日共焚燒大小土二百二十二箱（大土一百二十八箱小土九十四箱）計怡和棧所存之大小土六百四十二箱已於昨日（二十）完全焚竣焚燒時由張專員逐箱檢騐封印由海關西人陸續投入　内下午將焚過灰燼反覆挑撥使其易於焚凈連日各　燼餘之灰聞將於今日上午十一時半澆以鹽水裝袋貯棧俟存土一併焚完後投諸海中商務書館將於是時攝以活動影片云 
昨日下午二時半税司及關監督及辦事人等分别往沙遜棧督同小工將棧内所存之大土五百六十五箱運至怡和以爲今日查騐之預備其搬運手續將土裝入塌車途中由中西探捕護送怡和則有副税司哈華照料預計今日開騐至二十四號告竣二十五號再行開始焚燒須至二十七號方可完全告竣云 
昨日所遺之木箱二百二十二隻仍由中華職業學校校長顧蔭亭率同該校學生及雇用工人將箱運回以充木工場工作之用 
各機關監視人員及中西士女之蒞場者皆以此次焚土爲空前絶後之快舉故相率拾取土箱上之封口鉛洛携歸作爲紀念該鉛洛每箱兩個其形如錢正面印海關二字反面印西文一爲一字一爲五字即爲張專員與海關紀號並聞張專員曾諭職業學校顧校長謂將來如以土箱板製造紀念品則工藝界放一異彩必能得社會之歡迎云 
昨日五時張專員乘輪回署後當將本日焚土情形電報北京原電如下北京大總統國務總理鈞鑒本日續焚已騐大小存土二百二十二箱謹聞張一鵬哿公民周震前在上海地方檢察廳控告馮監督官吏凟職請求律懲一案曾經地檢廳批駁應向特派員呈請等情已誌前報茲悉周震昨又以江海關馮監督保管存土舞弊仍列四點末叙震義憤塡膺遑計卵石等詞並具誣告反坐甘結具呈齊省長請爲秉公核辦（原狀與地檢廳狀同） 
小工張文前日在浦束焚燒大宗烟土汽　處竊烟土一塊計重四兩數錢爲警查見拘送警署已紀昨報昨午由警署將張押送地方廳經沈檢察官提案研訊張俯首求转問官判令收押候訊 
[唐少川主贈土之覆電]  
唐少川氏主張改焚土爲贈土曾於元日電致徐東海原電已紀十五日本報茲悉唐氏接北京國務院錢總理覆電云上海唐少川先生鑒讀致元首元電敬悉前者收買存土原爲製藥之用嗣以輾轉誤會嘖有煩言主座毅然頒令焚燬不惜捐棄巨資以示除惡務盡之意中外人士莫不同聲佩仰且即經明令公布勢難改焚爲贈致貽反汗之譏至此次查騐存土中外注目政府亦極愼重故約請各項團體及中外名流公同監視迭據報告連日查騐輿論翕然尙無流弊現實行焚燬將次届期惟有嚴飭承辦各員認眞辦理以慰羣望諸希亮察能訓銑（十六）印 
[兩商會電留馮監督]  
本埠紳商學界各團體因江海關監督馮國勳業奉大總統命令升調福建鹽運使將次交卸惟馮監督對於保管存土一事尙未結束現正由部派員會同税務司等詳細檢騐後陸續運往浦東實行焚燬恐馮監督一旦升調無從考核故由總商會縣商會正副會長聯銜拍發公電請政府暫緩遷調以便就近審查茲將原電錄下北京大總統鈞鑒讀公電命令馮國勳調任福建鹽運使此令等因竊維關税之興旺在商貨之發展尤在監察之熟諸利弊江海關責任綦重馮監督任事兩年措置裕如商民悦服且於掃除烟毒一案尙未辦理完竣乞緩遷調以資熟手無任禱切上海總商會朱佩珍沈鏞縣商會顧履桂蘇本炎謹電銑 
[美國禁止酒類入境]  
英文滬報云美總領署接美國來電據云一九一八年十一月二十一日批准之國會法案規定戰事未完與解除動員之時醉人飮料一概不許輸入美境惟業已裝運者仍許入境 
[國際和平會之提議案]  
中華工商保守國際和平會對於萬國平和會議之提議案於昨分抄各團體備覽原文照錄如下吾人欲問諸君世界何爲而有戰爭諸君必曰因野心家之唯利是圖也吾人欲問諸君强暴如來諸君將加以抵禦乎諸君必曰抑强權伸正義非異人任也此次大戰爭以德皇威廉欲逞其野心故逐使諸君犠牲無量之安樂而效力於世界人類畢竟鏟除强暴正義大伸吾人不能不感謝於和平之神之前者也於是吾人將爲吾敬愛之友正告曰强權去矣正義伸矣吾人之安樂行將恢復矣唯欲使重見之曙光不再爲浮雲所蔽悉在會議諸君之肩荷吾人本自由人道之主義永外和平之希望謹提公允之議案於諸君之前諒得諸君之同情如蒙採納吾人當同聲歡呼曰世界和平萬歲世界和平萬歲（一）重立世界萬國和平會或將海牙和平會章程修訂總以國無大小强弱一例平等待遇公允爲宗旨每國各派代表若干人爲會員遇有國際交涉之不能解决者由該會解决之遇有違反國際平等之宗旨而破壞國際和平者由該會裁判懲罰之（一）由世界萬國和平會依據國際平等之宗旨參訂國際公約經世界各國承認簽字後無論何時任何國家不得私訂國際盟約從前國際間單獨訂立之約概作無效（一）由世界萬國和平會參訂國際公法俾便各國遵守爲裁判國際事務之依據（一）和平會參訂國際公約須本人道主義之宗旨以不可殘害人類爲目的而防止殘害事實之發生（説明）例如國際間任何一國國内利權如土地管轄權航行權紙幣權郵政權等有被侵損者即爲不平等之導線而足以釀成爭端爭端不能解决戰禍難免發生戰禍者巨大之殘害事實也（一）各國辦理外交均須遵守公約開誠佈公執行之不得秘密從事（一）各國自定之國内法律須本國際公約之宗旨爲宗旨不得有違反公約之規定（一）各國之領土被佔據者領海被侵損者槪由各該國收回这佔據及侵損者不得不歸還之（一）各國領土内進出口貨物之關税均由各該國自定之他國不得干涉（一）各國商民之僑居任何一國者槪須遵守僑居之國之法律遇有民刑訴訟須受僑居國司法之裁判云 
[葉夏聲等反對郭代表]  
旅滬舊國會議員葉夏聲等致廣州電云廣州伍秩庸先生吳景　先生翟省長李鎭守使梁政務廳長李運使楊財政廳長魏處長張道尹高等徐梁兩廳長申司令歐陽統領參衆兩院議長議員曁粤籍議員省議會廣東軍警同袍社敎育會地方自治研究社總商會八屬學會報界公會香港堅道六十一號探投李省長均鑒頃聞軍政府擬派廣西人郭椿森爲議和粤代表不勝詫駭夫西南護法以吾粤爲策源地粤人犠牲擔負創鉅痛深此次和平會議吾粤軍政商學各界爲全粤前途計咸望於粤人中愼選適當代表列席發言今軍政府於各省代表均派其本省人而於吾粤獨選及桂省誠不知軍政府視吾粤爲桂省之附屬地耶抑征服地耶郭係督軍參謀長和平會議非督軍團會議何事選派武人此間粤人羣情憤激聲等忝爲粤民代表不忍亡省之辱爲此宣言誓不公認諸公愛粤諒表同情倘荷贊成尙希明敎無任盼禱旅滬國會議員葉夏聲等叩 
[米糧打包出口]  
日本前因缺乏米糧迭向中國提議弛禁出口江蘇額定一百萬石李督軍齊省長皆以民食攸關未敢實行詎昨日南市豆市街業盛里聚安等行已有打包出口蘇同青角等產之白粳二萬石又糙米三萬石在浦江運往浦東某某等船裝運出發惟正式弛禁尙未表示不知該商何所依據也 
[麩業公會開會紀]  
南市豆市街麩業公會昨日上午由會長趙茂華邀集全體同業開會先由會長宣布開會宗旨略謂年關將届吾業麩皮本年全年銷數亟應調查共銷大包若干小包若干俾悉營業之消長且江蘇實業廳亦正調查米麥之出產以及各業之盛衰自應查明呈復逐由各同業分任於五天内報告公會彙報繼又提議本會所設之久安保險公司專保内河同業貨品全年共有賠欵若干收費多少營業之賬目細數即行詳細　呈俾於明正開會宣布 
[革除躺關舊例之訓令]  
上海税務所陳所長近接江蘇財政廳訓令略謂本年一月九日據丹徒税所長呈稱甯蘇各處每届陰曆年關各貨船皆以恩放爲詞抗不報税向來已久職所所轄各分所以象山爲最越河都天廟次之至陰曆臘月二十四日以後各商船停泊以待員司勸告納税置之不理迨愈聚愈多遂羣起拔櫓揚帆徑去卡中員司巡船理勸不聽截留無力惟有任其闖越此風迄未稍息直至正月初四日以後始遵章報税此間日内这損失爲數不資歷經請示禁止在案茲值年關伊邇應請先期出示曉諭嚴禁闖越並請分令各税所一體示禁俾衆週知届時所長自當督飭員司調派巡船分頭開導使之就範以全税收等情到廳據此除指令據呈已悉查釐金改辦貨税以後年關免捐舊例早經裁革歷届通令各税所出示曉諭一律禁革在案旣據呈請除分行外令仰該所長照案布告一面督飭員役妥爲勸導母任越漏切切此令 
[津漢皖人電爭加賦]  
旅滬全皖同鄕會昨接天津漢口兩處電文如下 
　　天津來電安徽同鄕會李仲軒諸公鑒院轉皖電此間已詳駁函陳中央矣稿别寄謹聞周　等同叩篠　　漢口來電同孚路十三號余節高先生轉旅滬同鄕會諸公鈞鑒閲報知諸公熱心毅力極深欽佩敝處開會集議一切贊同已電中央據理力爭謹先電復餘函詳旅漢安徽同鄕會王明文等公叩 
[協拿盜匪同黨續誌]  
崇明人陸金章海門人王阿三因於去年十二月三十號與盛江郎糾黨持械夥刦文監師路九百九十四號門牌周廉甫家值洋二千九百元之金珠飾物現洋分贓逃匿閘北被滙司捕房包探將盛緝獲供出陸等匿居住址禀由捕頭請廨備文投請閘北債緝隊將陸王兩匪拿獲起出原贓衣物已誌昨報昨晨提加公常請究經俞襄讞與英包副領事訊據華探目馬阿美西探目泮林士上當禀明前情因判陸等押候星期六日領事堂期解究 
[南市發生攔搶案]  
昨日上午南市上海公立醫院院長王君之親戚某甲因事至該醫院隨帶現洋二百元外用報紙包裹乘坐黃包車由北市往南嗣因車夫未諳路徑迨車至外灘徽寗碼頭已經停車甲即付給車資携洋赴院不料突被碼頭匪徒數人上前以搜查烟土爲由將甲所帶之洋如數　取飛奔逃散當搶攫時匪用小刀向甲恫嚇繼即行兇戳在右脇穿及皮褂棉袍等其内襯絨衫未破故身軀未致受傷甲亦並不聲喊一任該匪等分投竄去旣而甲入醫院内向王院長訴明前情遂立發電話報知一區一分駐所請爲派警查緝王琴軒警佐聞報親　該院向院長詢明始末情形除撥派得力長警前往查緝外並據情詳報淞滬警察廳長徐國探立飭偵緝隊上緊查緝以期速破 
[青島路之搶案]  
前晚九句餘鐘有盜匪五名至新閘青島路十一號門牌陳姓　碰門入内各出手槍利刃嚇禁聲張正欲上樓搜刦財物經陳之婢女急至曬檯上狂吹警笛各匪遂將皮衣一件　取即行逃逸迨事主飛報新閘捕房立飭通班中西探捕馳往四面追拿匪已逸去該探等遂向事主詢明盜匪面貎服式口音據情回禀捕頭轉禀麥總巡通飭各捕房中西探捕一體留心偵緝 
[滬杭路近事紀]  
　　容車屢屢失時昨日（二十日）滬杭甬鐵路嘉興來滬之區間車由龍華駛出至日暉港橋時距上海南站僅二哩半機車内部之緊要機關忽然損壞不能前進遂由該車長馳往龍華車站由站長發出急電請上海機務處撥發機車前來接拖當由機務處立撥援機前往救駛故該區車到滬已在十二時半逾法定時刻二時矣又昨日由杭來滬之四等車駛抵松江後正在搗車之際機車輪盤上之鐵桿忽然斷折以致將分路拉壞車輛不能進出旋由軌道工頭立時將分路修好一面由松江站長電請上海機務處發機沿途接援並由機車司機匠將所斷　桿拆下然後緩緩行駛故到滬時逾時至三點鐘之多云 
　　測量杭湖支線滬杭甬鐵路擬築杭州至湖州支線歷經提議未即　行近該路局長任小山轉飭本路測量隊於日前趨往吳興復測預備着手進行茲悉該測量隊已將東門及東塘昇山農舍等處測量完曅目下已往烏鎭測量約一星期後即可竣事云 
　　預備聯運議題滬寗杭甬兩路管理局昨接交通部鐵路聯運處函云查第七次中日聯運會議定於一千九百十九年即民國八年四月七日在北京開會現距會期已迫亟應先期預備以資研究貴路關於第七次中日聯運會議有何應行提議之件希繕目下議題配譯英文并附詳細説明書至遲於二月二十日以前送處呈核彙送各路硑究望勿遲延至要除分函外合應函達查照 
[高增秩昨已回甯]  
崇明縣外沙分治問題涉訟數年迄未解决近經省委高增秩赴崇查勘後又在滬與滬海王道尹會商邀集官紳會議辦法已誌前報昨高委員已回寗將會議辦法面陳齊省髭酌核咨部施行云 
[閘北新餘里之命案]  
閘北虬江路迤東新餘里内十一號門牌寡婦某氏向與張雲祥姘識近來别有所歡張忿無所洩突於前晚持刀入内將該氏頸項中連戳數下倒地殨命張遂棄刀而逸旋爲該處五區一分所查悉卽將該氏之二房東拘所收押一面着寳山縣吉一圖地保陸友卿於昨午至上海地方檢察廳報請相騐林廳長據禀後諭候派員往騐再行核辦 
[駁船傾覆之慘劇]  
溺斃女工七人 
楊樹浦三新紗廠向有駁船數艘專在浦東渡載女工過浦到廠工作前日天甫黎明有某號駁船載女工九人駛至浦西碼頭相近被該廠之花衣船碰撞渡船傾覆女工均落水中時適某機匠等亦於此時赴浦東廠家做工見而帮同施救當場救起二人餘皆溺斃昨日屍親等均向該廠饒舌屍身已由他船撈獲數具矣 
[温台運柩船沉没]  
温台同鄕十七日由湖州武義發來靈柩八十餘具計台屬六十餘具温屬二十餘具擬轉運温台埋塟詎因風浪過大將該船全行撲沉旋由台州公所經理人項琴軒雇船起撈僅得五十六具聞已另雇周益興帆船運至台州黃巖馬案山招人認領云 
[美國油漆公司之發展]  
美國加利福尼亞州加利福尼亞油漆公司calif 
obniaraixtcomfanr創始於西曆一八六五年製造各種漆料凡利水顏料油刷帚玻璃膠水屋頂油　等物在美久已信用昭著營業廣大茲聞該公司總理鄂立克君　rosorriod不日來滬欲在中國設立分公司擴充營業云 
[各學校休業畢業紀]  
　　嶺南中學虹口愛而近路同發里嶺南中學昨日舉行寒假休業禮英文專科畢業生八人張松發鄭日孚黃沛庭李　華嚴聰嘉鄒詠芳鄧星培關開成高等小學曅業生二十人歐陽樹康黃宗孟陳志榮潘世柱潘廣英潘文植郭乃全陳鎭滿潘文培梁國林唐文　盧玉錕盧宏違杜煒文楊淦泉劉子棠盧兆鵬廖雪　麥兆華盧玉麟夜學英文科畢業生四人李家豪鄭經綸黃中成王鳳鳴英文科各　得獎者三十六人圖　科得奬者三人拳術科得奬者二人華文各級得獎者十二人　　神州公學北京路老閘西新餘慶里神州公學前日（十） 
九號）假顧家弄茶業會館上午九時舉行畢業式及成績展覽會先由校長陸東豪訓詞次爲各敎職員演説後師生相對行禮禮畢校長報告成績及經過情形與進行方針繼男女學生一百餘人分别表演國文（朗誦演講）算術對客揮毫歷史地理演講理化試騐英文會　等旋由盧護軍使代表周玉棠分别給憑給奬優等生依次奬以金銀質徽章各畢業生對敎職員行禮全體唱畢業歌午餐後下午一時起開游藝　各學生先後表演如兵式操（小隊敎練）女生舞蹈國技潭腿折手球竿操　鈴操表情唱歌放假歌等節是日來賓五六百人迨閉會時已五點半矣 
　　務本小學公共租界盆湯弄橋南首北無錫路務本小學校前日下午行寒假休業式並第四次畢業禮首由主任宋稼甫報告下學期進行事宜繼由戈鵬雲周少葵演説並由學生試演成續未請袁頌　給憑發奬計本届高等畢業者俞書寳錢實廉二人國民科畢業者朱孔陽魏毓如黃思相桂傳馥四人明年定於舊曆正月初十日開課 
　　廣濟小學滬城三牌樓廣濟義務小學校係　泉生創辦先於春間設夜館學費及書籍用品等費概不收納嗣又開辦日校半載以　學生成績斐可觀前日（十九日）舉行寒假休業式首由校長報告經過情形及明春校務計劃繼由各校董教員演説并發獎品及學生表演各種游　旋即散會 
　　　智學校閘北德生里民智學校成立七載敎授注重實用而於算術及華英文尤爲注意日昨該校國民科第六届畢業之期首由校長張羽　發給畢業證書並致訓詞畢業生爲王學海朱柏梁吳士元戴光耀俞慶祥等次請官紳演説又次來賓演説及高等二年級生王宗賢頌詞各學生表演成績最後由畢業生王學海宣讀英文答詞由朱柏梁譯以華語詞畢振鈴而散開學定於來春夏正十七日 
　　北區公學愛而近路福壽里北區公學於十九日舉行懇親會及寒假休業禮開會後首由校長唐慶馥報告宗旨次教職員鄧伯賢顧芷佩吳有三等相繼演説次潘公展給奬此次得金牌者爲女學生王　珍得銀牌者爲男學生戴繩祖女學生翁雷娥該校女學部英文教員吳有三備銀質墨缸等特奬學生聞得該項奬品者爲王翠珍繼由各學生演藝而散 
　　湖州公學湖州旅滬公學於昨日（十九）上午十時舉行寒假休業禮並高初等畢業式男女學生到者九百三十餘人下午二時該校校友會開第六届常會並歡迎新會員首由會正陳必達報告會務繼議决明春發行年刊請該校教員汪任民高冠吾擔任編輯後用茶點而散 
　　崇實小學法租界白爾路吉益里崇實高等小學校開辦三載今届已於本月十七日舉行寒假休業式高等曁國民兩科學生成績頗爲優美云 
　　英華書館英華書館於日昨五時舉行休業禮請滬寧並滬杭甬局長克禮阿主座先由該校校長慕悦禮報告一年校務繼由英國聖公會孫嘉樂牧師以華語演説本埠中國郵政司麗吉以英語演説均係勸勉學生之語末由克夫人給奬校董葛有别祝謝來賓散會聞此次畢業者有韓翔華王鼎銘曹錫康三人云 
　　韶華夜校三馬路上海紙業公會附設之韶華義務夜校於昨日（十九日）在該校堂内行寒假休業禮先由全體學生向職員鞠躬道謝後由該會正會長馮少山致訓詞次由副會長劉敏齋校長李文翰分别演説其大致係報告經過情形及囑諸生等寒假後務仍全體來學以副提倡者之盛心云云禮畢而散 
[基督敎會紀事兩則]  
　　基督徒聯合會發倚意見致書歐洲和會已誌前報茲又因國内和平南北統一會議在即仍擬約集全體上書請願業經傳道聯會推定周亮亭戴調侯陳繼鐸李恒春袁恕庵五君爲起草委辦周君等昨日午後在保羅堂集商進行 
　　法租界菜市街弎弌堂同人以歲暮在即定於今日（二十一號）起至陰曆大除夕止開年終大佈道十宵每晚七時半至九時半敦請佈道家宣講耶穌救恩要道任人入座靜聽又益賽會附設之英文義務夜校現届年關即日冬假以資休息 
[商團定期舉行團操]  
工部局商團中華隊司令正隊長葛第三十一號隊令云正備第三次團操（日期）一月二十五日星期六下午二時三十分（聚集）勃利南路近梵王渡火車軌道即紅廟村（服裝）小　操練服如着大衣軍掛外（槍　）在本隊槍庫操前自取操後自歸（注意）團操已過二次至少五次方可稱職 
[頒發徵税旬報表式]  
上海縣署昨接齊省長訓令云案查各縣徵收忙漕税欵歷經財政聽頒訂各種表式章程通令按章造報隨時掃解并將國税省税剖分明晰不得稍有　統在案茲查各該知事認眞遵辦者固不乏人而報解逾期任催罔　者亦所在多有亟應重訂辦法厲行考　茲據財政廳　定旬報表式塡表釋例并簡章十條業經本省長核定自本年一月起爲實行之期由各該縣按旬依式塡表遵限分報本署及財政廳查核并於規定期限内分欵列解仍俟月終由財政廳將省欵收支存欠數目查造清册呈候彙列公布其各縣經　契紙屠宰牌照各項票税悉仍照舊辦理遵照部定期限報解均不准再事遷延除將旬報表式兩種塡表釋例九條報解章程十條收支報告册式一種頒發外合亟令仰該知事遵照辦理并轉行催徵員一體遵照此係本省長特令之件并經派員專查如再有仍前玩泄情事定即查照　章立予懲處其各凛遵母貽伊　切切此令 
[紅十字會施給冬衣]  
近日天氣嚴寒一般貧民均往紅十字會門首探望施給衣米昨由該會總辦事處（二馬路望平街口）發貼字條云本會施給冬衣每日九時至十一時下午二時至四時過時即歸次日照此時間發給云 
[朦收烟酒牌照税之查追]  
江蘇二區烟酒分局長李崇　以民國八年分烟酒牌照税　經商人陳傑（即陳錦堂）認包　局派員分往太嘉　上川崇等六縣照章征收在案現據陳傑　稱承認七年分烟酒牌照税之顧元基仍在嘉定縣屬之南翔地方征收公成酒號恒大源酒號五昌烟號並上海實山路德和酒號等烟酒牌照八年分第一期税洋意圖朦混請爲查辦等情自應勒令顧元基迅將所收八年分烟酒牌照税洋一併交出以後不得再行征收一面並於昨日通告本區境内烟酒各商號凡換領八年牌照時須視牌照單内蓋有陳傑圖記者方有效力否則概不爲憑 
[兵工廠犒賞軍警]  
兵工廠謝總辦以駐防高昌廟之憲兵及淞滬警察分區巡士平時對於防範軍廠甚爲周密現牌舊曆歲暮自應犒賞昨特奬給猪肉各四十斤交由憲兵第一連吳連長警區李巡官分别轉發 
[修築高昌廟馬路]  
高昌廟一帶馬路年久失修崎嶇不平每逢天雨行人頗不便利昨由該處軍警函致滬南工巡捐局請爲勘修姚局長已飭工程處派匠前往趕緊修築矣 
[續誌花業同人之創辦善舉]  
棉花業聯合會同人薛文泰沈潤挹許松椿周子雲顧文耀曹啓明陳則甫孫松年等發起組織恤　會創辦善舉等情已紀昨報茲聞前日該發起諸人在聯合會開會到者同業各行號約百餘人提議已由發起人公認會費洋八千元並定名曰公濟　附設於聯合會内其宗旨專事恤　業内業外之人所缺經常費應由同業廣爲勸募以成善舉云云議畢散會 
[公廨復訊押店控訴破壞名譽案]  
吳淞路昇康押店延代表律師在公共公廨控鄭洽記土　主鄭甘卿破壞名譽一案由廨傳訊被告不到因判被告提到交二千元人洋舖保在案前日經張襄　會同日副領事林出君復訊先由原告代表律師上堂陳明案情請究而被告亦延代表達商律師辯稱本案被告前所控昇康押店收贓係鄭洽記被刦案内之盜匪德國人供出是以被告復在法公堂起訴飭令本案原告來案求銷詎原告抗不遵照法公廨堂諭應請堂上將案註銷否則請將本案俟法公堂判决後再行開審云云中日官核供判鄭交原保候法公廨訊結後再行訊核 
[大寳不知去向]  
住居海潮寺附近之江北人李金瑞之女大寳年二十歲已許字與某姓爲室擇於陰曆明年正月間完姻前日該女忽然不見李以女時至十六舖仁安里之同鄉婦人管劉氏家此次潛逃係被氏所勾引遂至氏家索人無着因之口角李即喚崗警將氏帶至第一區警察署經趙署長詰問氏供本月十三日大寳曾經來至氏家午膳後即自行歸家以後並未來過亦未勾引等語趙署長以事關誘拐閨女飭即片送地方檢察廳令李自行狀訴 
[女孩迷路]  
女孩周三妹昨在閘北虹橋地方迷路由五區四分所巡警查見帶所詰據聲稱年十一歲家居江灣鎭東嶽廟有胞兄名喚炳楨女因童　在婆家時遭淩虐不堪受苦逃出迷路云云謝警佐命解司法科發落 
[吳淞救火會近訊]  
吳淞救火會籌備以來　極進行對於路政街道等公益事宜多所規劃所有　募欵項已有成數其中以夏同慶盛冠中張麗雲諸君所募爲多其他募捐員亦募到不少並聞該會前定之最新式火龍一具已將樣子等看過甚爲靈便陰曆年内可以交貨來年新正燈節前後定可到淞試演云 
[巡警查獲嗎啡犯]  
殷萬豐在滬私購嗎啡七兩擬乘火車動身當爲巡警查獲人證昨午解送地檢廳檢察官諭令收押候究嗎啡存案候燬 
 
 

Page 11

 
 
[婦人私賣鴉片]  
浦東八　頭地方婦人彭周氏設　私賣鴉片茲爲警察署查悉於昨飭警前往將該氏並烟客王明周一併拘獲抄出烟具數十件轉送地方檢察　訊辦 
[携帶烟膏烟槍]  
皖人方勉如昨日携帶烟膏一缸　槍一支行經北河南路被四百四十四號四百二十三號等華印捕查見以其不　携帶違禁品物將方拘入捕房押候解廨請究 
[探警拘獲贓賊]  
小西門外和涉橋附近　泰樹行日前晚間被賊竊去綢皮衣服四五十件並一切零星什物當時開單投報警署前日由探警先後拘獲竊賊　阿三蕭小山等二名吊出半數原　知照該行執事范序山於昨午函送地方檢察廳訊辦 
[公共公廨瑣案錄]  
　　廳貨潛逃王虎臣延代表律師在公共公廨刑事科控鎭江人胡常坤串黨在北京路虚設實昌洋貨號將假莊票騙取值價銀五百十兩之貨物挾資棄店逃逸等情由廨出票派令總巡捕房包探王金生將胡緝獲昨解公共公堂請究經關讞員會同英卓副領事訊據原告代表律師上堂陳明案情請爲展期再訊因判胡押候查明於下禮拜一訊核 
　　託名行竊周桂芳因將工部局捐務處廢簿一册冒充工部局用人先後向浙江路八百零二號門牌妓院妓女情俠及漢口路二百零三號門牌妓女羣芳牛莊路五十三號鄭少賡大沽路周連康雲南路姜月亭廣西路馬雲卿浙江路李小生龔順聊等八家以查抄電燈火表爲由乘間竊取綢皮衣服八件質洋化用被老閘　房包探陳維坤查獲吊出原　解經公堂訊押各情已誌前報昨晨又由捕房將周解廨經中西官復訊屬實判周押西牢一年半以儆贓給各原主認領 
　　學徒犯竊河南路五十八號門牌某圖書店經理　祥萊指控學徒王永林陸續竊取值洋四十元之綢皮衣等物質洋化用等情昨晨由探王松泉將被告拘解公堂請究經中西官訊供屬實判王押西牢三月以儆 
[縣署批示三則]  
　　徵收員夏璋呈爲十八保一二圖等册書謝姓無人請令飭承辦由着檢齊版册糧册送縣聽候核示 
　　王勝榮呈爲陳渭生即陳味生被誣拖累懇請准予保釋由　呈悉查此案係屬刑事業經警察廳解送檢廳訊辦所請保釋之處應逕向法庭陳述可也 
　　新效製造兩合公司無限責任股東王小徐　設立公司請轉呈註册給照由呈及附件均悉候據情轉呈道尹實業廳察核辦理註册費銀存案彙解附件分别存送　即知照 
[誌謝]  
昨承商務印書贈第十六卷第一號東方　誌一册又圖書集成公司贈世界秘史家庭萬實全書各一部書此併謝來件 
[温佩珊君之决志服務社會與其影響（聶其杰）]  
得人者昌失人者亡此二語者雖爲老生常談然君子小人之道長道消實會國家百務隆替之所繫二老之（盍歸乎來）商周因以開基立極蓋事業與人才有互相爲因互相爲果之關係其事業正大者則人才必歸附之人才羣　萃於此事業則該事業之推行必益利而人才之聞風景從之者亦必益多此循環加進之數也吾國初無基督教青年會之名距今二十四年前呱呱之聲始舉於北地會北僅一幹事僅一會員羗無一人也經濟不名一錢也然而二十有餘歲以還城市青年會二十有人學校青年會百五十有一會員共三萬二千餘人幹事三百餘人經費每歲六十六萬餘元以上識者以爲進步之速莫能與京不知最近數歲之中請求設立青年會者不可縷計倘皆如願成立其數字上益將　纍可觀第念青年會爲濟植青年改良社會之機關以基督教博愛犠牲之精神貫注於德體智三育事業之中以行使其服務社會之天職責任重大事務殷　匪有德純才大經騐　深之士不足以　職務而利推行是用愼重相將謹持而勿縱然而時機益熟稄彥歸心良以青年會宗旨純正事業光明賢哲之才自願置身自効不俟（翹翹車乘招我以弓）而心悦來歸樂爲之用也如近日温佩珊君之甘舍宦途樂任青年會事而服役於社會者泃可以風矣温君自清末以來久任外交事務富折衝樽俎之才爲當道所器重民國初元任浙江特派交涉使卓著勞　内外咸贊服之會值美國艾迪博士播道東來至武林君大爲感動毅然决志領受洗禮信依基督斬絶一切有害身心靈之積習三月敎行於家而夫人幡然皈道老母棄佛以從耶穌化及於親族戚友之間遐邇人士之因而悔罪獲救者不知凡幾時杭州青年會初基方定君被推爲會長多所盡力旋　南京李督軍秀山之聘爲外交顧問同時得選爲金陵青年會會長贊助提撕無徵不至因鑒世勢推移潮流日急中國之望聿在青年尤　比歲以來江河日下自私自利相習成風念祖國　　　沸　欲求根本解决惟有以犠牲之精神實行服務青年爲之矜式使其立己立人達己達人而後社會可期改革國命可望生機比者艾迪博士重蒞吾邦君之實地服役青年志乃益决日昨　迪博士曁中國青年全國協會總幹事余日章偕君共赴　陵入謁李督陳請准予解君現職以遂其服務社會之情李　深用贊許並慨然謂余不特樂許温君之舍我而專任青年會幹事抑余自身今後亦且犠牲余之所能盡力協助青年會事業以促其推行也其　懷社會事業與夫惠愛青年之熱忱溢乎辭而盎於而蓋李督之心許青年會獎其宗旨正而任務重也山來久矣温君將於三月朔正式任杭州青年會總幹事職行見新猷丕布萬象煥然夫豈特杭會之慶得人全　青年之羣拜德澤即國中各會亦莫不逖聽風聲共深仰止　自　　並相式從則青年會此後之發達殷增益有不可以道里計矣夫青年會曷嘗爲己哉其宗旨乃服役青年　導而濟助之使成完全人格其事業乃犠牲爲人之工作也其幹事乃犠牲爲人之僕役也凡諸犠牲一貫之精神無非爲福我青年增高其人格新我社會建設其事功　　家億萬年郅治之丕基應世界新文化勃興之隆運耳故惟融會基督之敎理富有犠牲之精神者乃能肩青年會之重任而牧青年會之實効吾國家根本之沉痼人人咸知爲自私自利一般有議之士且亦慨乎言之謂非犠牲主義不足以圖挽救顧知之者多言之者多而實行之者則渺焉不可得見今則温佩　先生屏棄安富尊榮之祿位實地服役於青年李秀山督軍　舍親信之賓僚贊許其爲社會服務而已身亦樂願爲之倡之二公者均能以犠牲之精神見諸實事坐言起行躬踐設法倘海内而有聞風繼起者乎則誠四百兆神冑之新光而五千年國命之所繫託者已 
來函 
[江蘇旅滬一分子來函]  
米糧出口關係江蘇全省數千萬人民生計現旣有糧食研究會之設吾蘇之人應共同研究此事係有益於富紳大賈抑有益於多數窮民今逐條提出徵求吾蘇父老子弟意見與糧食研究會諸公一商　之一江蘇田畝共有若干二每畝產米若干三全省產米若干四江蘇人口共有若干五每人每日食米若干六全省人口每年食米若干七江蘇每年餘米若干八贛皖兩省每年來米若干九直閩粤每年來蘇運米若干十本省與贛皖之米實在能餘右干十一運米出口以若干石爲限十二每石米價以漲至若干元爲限十三每石提利益若干十四此項利益柞何用途十五米貴之利歸於何人十六米貴之害歸於何人十七發起諸公與外人有無關係十八發起諸公有無壟斷之米商十九發起諸公有無小農小工小商二十江蘇工商百業是否因米賤而致凋弊二十一將來米貴之時江蘇工商百業能否因之振興二十二江蘇運米出口而轉食贛皖賤米能否實行二十三贛皖之人若認吾蘇間接販賣此兩省之米出口而行其禁運政策吾人將何以解之　二十四湖南浙江皆產米之區熊孫兩公何不提倡兩省之米出口而必欲行之於吾蘇其意何居吾人意見僅二十四條疏漏殊多深望吾蘇之達官貴人富紳大賈販夫走卒乞丐餓殍平心靜氣一研究其中利害發爲宏論而解此問題以救全省數千萬人米來之大難　香祝之 
[陳鐵生致研究糧食會函]  
研究糧食會諸君子公鑒報載諸公有請弛米禁之議　歟盛哉此殆國民外交之謂乎謹爲江蘇同胞頓足以謝然誼有厚薄宜判後先現在廣東正患米荒可否請貴會諸大善長先提議將江蘇食餘賤價之米先運粤省俾救同國之人且貴會會員類是多財善賈以利言之亦可爲也一舉兩善請留意焉旅滬粤人陳鐵生八年一月二十日 
雜評二 
[代表亦分省界乎（庸）]  
北方訾西南代表爲按省指派含有地盤作用吾人方謂其神經過敏之談西南選派代表这眞意當不如是爲旅滬粤人中竟有以郭椿森非粤籍不能代表粤省爲言者亦何其急欲坐實北方所詬病耶 
此次南北會議兩方代表自廣義言之爲代表全國人民商國内永久和平之方策固不能以南北之界自畛即就狹義言之爲代表北京政府與南方軍政府而各自主張其所代表之利害亦祗能認某方所派之代表爲代表某方全體不當於局部之間再標其統系吾聞北方代表選派之際督軍派亦有持按省分派之説而主張北方代表當派十七人以反對西南所持兩方各派同數之主義幸而爲内外和平空氣所抑不至實現今奈何復揚其灰授以口實也哉 
自由談 
老申報 
[觀戲掃興（見光緒元年八月二十八日）]  
日内　埠到有一班外國　技之人　英國戲園演戲祗以彼所開演者不能按照所定之時是以看客未免有不豫色然在後正當登場時内有一鐵工大聲呼曰如要演戲須演一向所未覩之戲方爲新奇奪目否則數見不鮮矣於是衆　客亦交口一　同聲喧閘戲主人先曾忍耐良久繼則勃然而語鐵工曰我現在要演一衆所未覩之戲即是我一人將你頭骨捉住攆出門外此一齣妙戲你以爲何如由是聞者復大閙戲主人乃手指一魁梧之看客而語衆曰君等如不喜觀戲其看貲儘可原璧奉還如不見信可訽此人蓋我與若向在新金山已相識也我所以來此者原想得遇佳士並非欲見譁囂之衆也言畢復演如故嗣有一女子步行於鐵索上其索高結於戲園始則前行繼則却行純任自然觀者無不目眩但女子之鞋底其後跟頗　窄人故代爲擔心然第一次登索往來竟無恙也至第二次繩行并手中所執之棍亦棄之似覺愈無把握而鞋跟果與鐵索相　趕即跳下幸未走遠却值戲臺故自上至下不過十二尺至十三尺高耳然已仰臥不動頭　碰於臺板矣衆以爲受傷必重乃越數分時仍能安步但未知有内傷否耳 
新拾遺 
[飛游倫敦紀] [  箴]  
十一月十六日英國克里克爾之海特萊裴巨飛機廠試騐新成之大飛機一架下午四時推機入廣場飛行一匝低幾及地時適有帝國新聞聯合會諸入蒞廠參觀裴巨君偶曰諸客盍乘機飛游倫敦余意必甚愉快也諸客歡然應之於是坎拿大印度澳大利亞南斐洲紐絲綸代表記者與其他新聞家及貴婦十人皆入機就坐連駕機之技師都凡四十一人而餘位尙可容二十餘人裴巨君曰時已垂暮天將曛黑急行母緩全機之乘客共重六千零二十二磅所載汽油足供六小時之用駕機者爲美國技師泊羅傑君供職廠中已歷多年其技甚精登機之時爲四時十二分數分鐘後撥動機關巨機乃悠悠升空尋入雲霄蓋已距地六千五百呎矣於是直掠漢登聖班克拉斯泰姆士河西倫敦白金漢宮愛巨韋亞路而過飛行三十分鐘之久每小時速率可達百哩旋於四時四十五分安回出發地點諸客降機之後皆言程中至爲愉快異常安穩且以客位皆在機身之下故機聲不甚震耳偶由玻璃窗中下囑則倫敦全景歷歷在目洵奇觀也裴巨君且對客言及倫敦巴黎間之天空航務計盡曰今日所用之飛機乃吾廠之尋常巨式者安置羅爾斯羅西發動機安舒無異火車平穩不啻摩托車自倫敦至巴黎其行程約二小時至二小時半之間其旅費約同於火車汽船之尋常頭等客票所取者每次能載客五十人吾人今正試騐一種止聲機俾除響聲聒耳之弊云按前此載客之飛機留於紀錄者乃在一九一六年七月間飛游倫敦之一次所用飛機亦海特萊裝巨式計載客二十人 
[自由談之自由談] [  周鍾淇]  
○和戰叢談南京曰白下上海曰滬上此歷史上之習慣也 
北方代表南下而至白下止矣南方代表北上而至滬上止矣其所止似非漫然止也 
或曰以長江流域論白下則居滬上之上滬上則居白下之下嗚呼上下 
 
 

Page 12

 
 
   
 
