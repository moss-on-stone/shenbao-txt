# 1886 - 118 - 4904688

 

Page 1

 
 
[乙酉科十八省闈墨出售] [  點石齋主人啓]  
山隂傅桂石先生選有乙酉科十八省闈墨二百五十餘首殿以試帖刊　行世操　家惟恐求之弗得本　　在　播用特儕人　　一　付　石　其評語闈點一仍蕭貫未敢竄易今已竣工分訂兩本准於十八日出售改回工料洋三角五分快覩爭先是所望於　　　　之君子　　 
[敬摹御製耕織圖成書] [  點石齋主人啓]  
　　聖祖御宇政重農桑幾務之暇繪有耕織圖各二十三幅幅系以詩自始事迄終事茅簷之况瘁悉人天語之謳吟本齋敬謹　印惟妙慨　詩　　間分裝兩本背托櫬頁面用硾箋准於廿四日出書定價一元本埠託南北中昌六合堂文瑞樓各書坊及各省申昌皆可購售蔓買者到上海二洋　橋同泰號議價可也 
[七十四號畫報出售]  
　　閩叅屬之寵溪鄉民在海濱網得一魚頭如稱錘尾如蛇四足高　鱗紋斑剥市人詢名於老漁老漁亦不能對本齋特圖之以供人觀覽淞　漫　　說一則仍附畫報之末准於二十六日出售此佈 
[與西友論中國駕人材]  
　　清和之朔余方吮毫伸紙靜坐搆思欲作一論以備明日報端之用適有西友槖槖而來調余曰横海兵輪之失事子亦旣論之矣管駕無人帑項虚擲人人而知之矣顧徒言有器無人之不足恃而不求一善策爲國家育養人才以備用　寫言雖善究何裨乎吾今有一計於此可以使人人樂究心於海道可以使國家得天下之眞才可以使中國之水師爭勝於泰西子亦願聞之乎余踴躍請教曰苟能是何快如之然子將何以使人人樂究心於海道曰中國地大物博人才之聰明傑出者何地無之所患者無人鼓勵之耳懷才者泯没以終夤緣者濫竿充數如是而欲使天下之人究心於眞才絶技難矣夫所謂鼓勵者非必欲設立重賞也舉才者使人有所矜式措其不才者使人有所感愧愼以選之器以　之則天下之人皆踴躍而興矣前者馬江之役揚武兵輪有曾往美國之學生五人其末戰也一禀再禀陳脫機宜及其旣戰也衝鋒破浪置其身於槍林砲雨中致二人喪於是迨其旣敗也船將没矣而三人者復不愛其身開砲相擊傳聞孤拔卽死於是砲與引港西人湯姆生等同時畢命是中國雖敗而法人所喪實多若將比三人舉而置之於水師之中用其長而舍其短不足以顯中國洋務之有人哉乃今者事平已久三人者投閒置散寂寂無聞而緊要之任如　駕者顧委之不經事之人以致失事將何以鼓勵斯人乎吾思此三人者旣非世家大族又以出洋多年親戚故舊莫爲援引鑽謀之術素所未工以是縱能有爲而莫可籍手然三人所能者西國水師之法也中國旣設海軍講求兵法何爲置此三人于不問耶今若能大反所爲破除情面舉措各得其當則人人思奮矣余曰着哉子言是郭隗所謂請自隗始也是所謂率馬以驥也然中國輪舶兵艦亦已多矣水師之需人亦正繁矣三人者豈遂足以應用哉子將何以使國家得天下之才又將何以使國家得天下之眞才西友曰欲財之不匱於用必先求生財之道欲人之足供任使必先求教之之方中國之習泰西兵法者天津福州廣東等處皆有學堂所以教之者亦曰備矣然吾思居於中國而欲其精西法未必能也夫設一學堂必有一總辦以爲管理而總辦者未必皆係精通西法之人故必聘請西人求其指點然旣有繹辦而學堂之事若悉聽於教習之西人則總辦且成虚設若其權皆歸於總辦則教習者必多掣肘之處且見聞不廣閱歴無多所學有限難望有成吾謂中國若欲水師有人則何不招選學童送往外洋令其習學或虞經費不足則不妨以現在各學堂之人先使出洋專其責於駐外洋各國之欽差命其管理待學業有成則爲給考取之報照及西師之保單有欲回中國者必先以此呈於欽差而後資送回國聽候調用若此則夤緣之弊除而眞才出不過二十年可以得數千精通西學之人吾故曰可以使國家得天下之眞才也自此以後凡西人之能者無不能西人之有者無不有輪船器械可以自造海道緯線不必求教於西人是豈不足以爭勝乎又何致横海之失事耶余曰善夫子之言是眞儲材之良法已顧近者中國亦見及於此當此整頓海軍之際需材孔急各大憲亦念兹在兹前聞福建已派周子玉觀察懋琦就水師中挑選三十人附坐輪船帶以出洋擬以十人留於美國以十人留於英國再以十人留於法國如此則將來此三十人學成回國卽可以得水師之用而日後之愈推愈廣當更有進焉者已西友曰出洋者止三十人且三十人又分往三國學習所學者非一國之法則將來用之未必能有同心然則此一舉也又豈果是恃耶子盍爲我筆之以告中國之當軸者余曰諾遂書之 
[嚴防混冒]  
　　新金山新聞紙言有論船名愛立由北利斯朋開行載有華人五十七名駛赴香港内有四十四人住該處止有兩年此次回華不願再去其餘則領有報照皆須重至該處惟領照之人往往有將照售與他人混充以圖免捐人稅者該處英官知之現于照上開明年貎詳細具載并印一照相附於照上一面照式塡註簿内使人不得冒混聞此數人太都係在點銅礦執業者也 
[礦工肆亂]  
　　比利時國素多礦産開礦工人實繁有徒今年二月中旬忽然該工人等不知何事紛紛肆擾設壞什物不少官兵數次出隊彈壓居然抗拒彼此互有死傷計死傷者共有二百餘人有玻璃作一所極爲宏敞亦被搗毁無遺未識後來作何辦理也 
[法使欵賓]  
　　三月廿三日法國欽差戈可當在天津水師營務處筵請李傅相及海關道周玉山觀察各國駐津領事皆在府焉 
[法使赴高]  
　　頃接天津西信言法欽差戈可當大臣於三月廿四日由津動身至烟臺附法國兵船百里没骨前往高麗嚴立通商和約云 
[新茶到港]  
　　香港西字報言福州所産新茶已有數種運到香港毎擔價銀三十六兩云 
[小輪沈没]  
　　怡和洋行輪船名格倫伊格爾者從長崎來滬昨日在吳淞口内擱淺即放小火輪名洛格者　 
 
 

Page 2

 
 
繩於大船上用力拖救其時潮水甚急忽將小火輪潑翻漸漸沈下船中諸人悉入有緣繩而上者有從烟囱中扒起者亦有綠板以升者船主卽派二副駕小艇將人盡行救起惟司火爐之人查無下落現已派别船將小火輪打撈河泊司亦已於該處挿立標識懸燈其處以免往來船隻悞撞云 
[木船出險]  
　　有一木船行至揚子江口擱淺卽派小火輪船名福利者往救及抵其處木料已被土人搶去尙欲將船拆卸輪船上人乃將土人驅逐而將木船拖回上海昨日已傍浦東停泊若小火輪遲到幾時則木船必難瓦全矣 
[信船遇盜]  
　　上月二十九夜二鼓後自蘇至滬鴻源全盛等七局包封船行至婁門外李王廟地方突遇盜船攔截去路該盜多人俱持凶器卽將信件搜奪一空幸無銀洋貨物卽有亦屬式微船上搭客一人囊中僅洋四元并衣履等盡行搶去船戸赶回時已四更該處離崑山不遠聞尙是元和縣境業已投案請緝云 
[甯郡火警]  
　　三月二十九日下午三點鐘時甯郡南門外柳亭菴中失愼計燒去大門一座兩廊平屋六七間拆毁三四間幸水龍畢集隨卽撲滅故大殿得保無恙聞起火之由因該庵地基寛敞厝棺甚多是日以某家掃墓焚化冥鏹風捲餘燼未及察看遂致焚如也 
[圖繪凌烟]  
　　皇太后諭令將咸豐以來剿平髮捻各逆之事仿照紫光閣内德勝圖式樣摹畫德勝圖三百數十幅懸挂南海各殿廷當飭内廷如意館勘估需銀甚鉅醇邸奏請由神機營派員摹繪隨簡派夙擅畫學之九員摹畫正副本六百餘張一切需費由官支領毎員月綸津貼四兩工竣擇優保舉現已在西四牌樓廣濟寺内摹繪矣 
[蛟水成災]  
　　近聞皖省大龍山出蛟大水淹至石潭嘴蘇家幹等處平地水深二尺餘人口多有淹斃者數日後鄉人入山見山腰尙存出蛟痕跡迄今水尙未退哀我小民其匪免流離失所之嗟哉 
[白下清談]  
　　句容一縣本江甯府屬劇邑兵燹以後童試恒不滿額有入村塾從冬烘先生遊卽已安排作學校中人洎倖獲一矜居　抗顔北面號稱經師而居停亦誇於人曰是秀才也初不察其品學何似流俗皮相大率如斯然未有衣冠其身而禽獸其行若陳某者某固薙師子文頗劣以例補博士弟子員遂自詡爲才人前歲偶館於金陵扇于巷朱氏家朱有婦新寡陳輙效司馬相如之挑卓文君婦亦矢白頭爲好旣而生子婦之姊姒係姊妹行因諱之而以其子寄養於東開頭某紳家陳惑於術者言謂子後當大貴陳妻又以諫夫故爲所毆憤而死陳乃向婦之夫兄朱某索子還朱惡之弗見陳屢當衆面辱朱益不堪訴之陸春江明府當卽拘陳並朱婦到案嚴加審訊陳不稍隠飾明府謂是一塊肉名節所關爾何爭此區區爲哉陳曰若或見疑可請刺血以明眞僞明府大怒命責戒尺二百姑禁之外所徐俟發落復提朱婦訊問婦供某年月日夜間陳奪寢門入以手遏其口不能聲喊由此成奸云云明府叱令掌嘴數十交官媒管押候斷想依律懲辦陳萬不得末减也 
[王大宗師歲試松江題]  
　　三月廿八日下四學生正塲金山君子之道闇然而日章上海子欲無言南匯小人樂其樂而利其利青浦彊爲善而已矣通場經題禮聞來學不聞往教詩題賦得月明船笛參差起得差字廿九日覆生古經解釋無妄卦義五子之歌篇名攷蒙彼縐絺解書杜氏春秋釋例土地名後月令爲周公作辨性理性靜者可以爲學論漢書毛萇董仲舒最得聖賢之意論經義治事二齋論史學李德裕論書隋書經籍志後漢昭烈帝借判州辨詩古司空圖隠居中條山賦以人别墅在王官谷爲韻賦得身當恩遇常輕敵得身字同日補歲考欠三考臣聞交關之内欠二考王如善之則何爲不行欠一考我善養我浩然之氣經題天子使大夫爲三監監於方伯之國國三人詩題賦得簾前柳絮驚春晚得春字三十日奉金上童正塲奉賢豈得不見孟子曰脅肩金山不能使人巧孟子曰舜之飯糗上海如使子欲富至季孫通塲次題流風詩題賦得三月正當三十日得春字 
[王大宗師歲試松江案]  
　　府學　陳鎔經　廪　沈功章　增　顔惟清　廪　章士荃　增　康逢吉　廪　趙駿聲　廪　陳作成附　錢同壽　附　陸炳麟　附　瞿廷瑞　附　張　瑗　附　陳乃績　廪　姚大縉　廪　潘炳辰　廪　履容權　附　沈紹宗　廪沈慶長　增　吳錫綸　廪　楊子惠　廪　朱運新　增　翁天騏　附　楊兆椿　廪　黄應昌　附　張汝舟　廪　陳慶煕　附　唐完義○華亭　潘春蘩　增　沈惟賢　附　吳應雯　廪　夏承烈　附　錢尚廉　增　楊邦棣　廪　楊錫章　附　顧烺奎　附　葉其　 
蓁　附　陳憲章　廪　金祖宸　附　楊子慤　附　王啓陽　附　姚錫瓚　廪　沈文康　附　嚴瀚章　附　顧宗泰　廪　吳前楣 
附○奉賢　周亨嘉　廪　莊禮本　附　郁文盛　廪　胡心培　廪　朱家騏　廪　郭士畸　附　汪　銘　附　陸嘉祥　附　周鳳翰附　王家沂　廪　張祖培　附　屠承駿　增○婁縣　尹熙棟　廪　沈祥鳳　廪　倪宇梁　廪　張宗祥　附　黄吉士　附　封作梅　附　陳祥貴　附　倪宇清　廪　黄應逵　附　朱雲駿　附　蔡福昌　增　韓　畸　廪　沈慶安　廪　李鎔江　附　趙曾發附　陸元達　附 
[春賽二誌]  
　　昨爲賽馬之第二日養花天氣半隂半晴寶馬香車益形熱閙至四點鐘細雨如絲觀者漸散惟與賽各西商仍覺興高彩烈計第一次賽八馬第二次賽六馬皆密司妥勝第三次賽七馬新關西人南而代新沙遜勝第四次賽七馬密司邦代梅博閣勝第五六次皆賽十二馬一爲海琛勝一爲南而代老船塢勝第七次賽七馬又由南而勝第八次賽十三馬挨倫代怡和勝時日已暮雨師亦捲旆而回中西人遂紛紛散歸有一西人駕雙輪車至石路撞倒一人巡街捕急舁入捕房轉送仁濟醫院該西人見人已受傷遂書付住址而去 
[馬車墮河]  
　　近值西商賽馬期内車馬往來較平日更形熱閙昨有馬車一輛由虹口向南而行至白墮橋馬忽驚躍連人帶車墮入河中幸潮水未至未占滅頂後經旁人將人救起馬亦自行登岸工部局方在橋之兩旁新添鐵欄杆適一而尙未裝好故有墮河之事然則鐵欄之設烏可緩哉 
[認妻轇轕]  
　　昨報滬濵瑣事内有四馬路尚仁里女校書張琴書捲物脫逃云云兹悉日前有蘇人王其林赴英界會審公廨控稱妻室莫氏於同治元年挈子女遁逃來滬旋經小的訪悉住在尙仁里内開設娼寮將女取名張琴書叩求提究羅太守飭差提到該氏及子升堂質訊王稱小的原籍蘇州向爲烟業娶妻莫氏生有男孩名寶和女名四寶同治元年挈以遁逃旋經小的訪明在滬襆彼來尋不料先有親戚通風以致屢次避匿刻已探悉妻改名爲張阿寶領得童養媳名曰張樵書自已所生之女改名張琴書住居四馬路尙仁里毎夜在樂也樓書塲彈唱爲特控請提懲豈知妻已聞風先將女媳藏匿女離我十餘載今已及笄卽使見面亦不相識原差張福禀稱奉飭往提時該氏及子在祥春里聞信又圖脫逃當卽拿住又探得伊之女媳已於隔日黎明時從尙仁里遷運衣物雇舟往蘇該氏供稱王確是我夫因不務正業日事遊蕩甚致犯竊被懲蒙吳縣令送入化莠堂收管嗣由親戚保出子女被伊賣與砲船經小婦人措洋贖出無奈來申自行過活詎今又揑情控案叩求移歸吳縣便可明白其子王寶和供與相同并稱小的現在城内張家弄讀發王又稱無恥之婦及出醜之女小的俱不願領回惟請追還兒子太守間寶和 
 
 

Page 3

 
 
曰王旱爾父否答稱是太守問爾姊現在何處爾願從父回去否答稱姊氏下落小的並不知情亦不願從父回去太守問該氏女媳究在何處答稱女見父至恐又被賣早已避匿他方太守喝令供明該氏仍執如前太守飭掌頰八十又喝責寶和手心二十下并着供出姊氏避匿之處寶和含糊供稱在城内先生家太守問王曰爾來滬探明妻氏住處後曾否去過答稱未去惟到書塲查問我女果在太守問安有不先往認而如控告之理答稱妻已不認小的爲夫往恐先受其愚到書場時雖經人指稱琴書卽是我女然並不認我爲父深恐向認反生枝節故卽報案控究太守飭將該氏及寶和分别暫押着交女媳再訊一面飭差往城中請總巡局馮直刺派差協查旋經該差禀覆寶和所供實屬子虚 
[毆傷候辦]  
　　前日巡防北局委員解送打架受傷之甲乙兩人至上海縣署下午由帮審委員王司馬升堂提訊甲卽徐小弟供稱小的向爲砌街匠今晨偶往蔣茂蘭煤船旁拾取舊磚蔣誣小的竊煤向論恃蠻且被糾黨毆傷叩請檢騐蔣供駕煤炭船徐來竊煤小的瞥見毆打悞傷求請明察司馬騐得徐受傷屬實飭差發送善堂醫治蔣管押候傷痊後再行訊辦 
[媳婦雉經]  
　　胡某世習岐黄僦居本城黑橋左近其媳係農家女也孀居已久前夜不知何故胡忽與媳口角旋經家人勸敬次晨不見其媳起身喚人入房探視見已用巾自縊胡以媳之家屬住在泗涇鎭地方不能擅自收殮當卽倩人催其來滬詎至昨晨胡之次女忽又自縊經家人入内瞥見急爲解下得以灌醒午後媳之母屬結隊而來以女兒身死不明不肯含糊了事不知作何收束也 
[水手回籍]  
　　吳順發沈阿五唐雨林三人均係釣船水手上月下旬該船行經川沙洋面大塔根地方遭風失事船主陳毛頭見勢不佳囑夥伴各自逃生而船主竟占滅頂所遺棉襖一件單褲一條腰帶一根爲吳順發取得三人逃至吳淞鎭沈唐兩人謂船主尙有洋十二元交與吳順發作船費而吳不認互相爭論同入捕房昨晨到案各執一詞旋有陳之表弟施長發在滬爲木匠聞知是事卽到案聲稱願爲三人調處俾得搭船回籍翁太守因兩人說有洋一人說無洋死者不可復生無從質証且吳順發卽有洋元亦無藏處本可置之不論旣有人出場願送爾等回籍免致飄零異地已屬幸事着各自出外并着施長發赶緊爲伊等搭定船雙俾早日回籍四人叩謝而出 
[認打野雞]  
　　法馬路恒昌森洋廣京貨店夥蔡炳璧偕學徒陳桂寶投法公堂稱前日有婦人等到店中託名買物乘間竊去梭布兩疋值洋三元因去年亦曾失布故囑陳桂寶尾隨其後及至英界石路婦從身畔將布取出學徒上前欲奪旁有男子奮拳打來方抵擋間而布已授與一老婆子因鳴捕拘到男婦兩人送英捕房轉送法捕房今特解案陳桂寶供與同翁太守詰解案之陳金寶陳沈氏兩人陳金寶供做銅匠生意昨日在石路蕭洽昌吸烟出外見妻與人爭論詢知誣爲竊布因此打伊太守詰其往處答稱初住山家園泥城橋現遷新閘因要買糕故到紫來街陳沈氏供素不作胠篋事惟於夜間出外打野雞懷孕七月肚腹膨脝伊等遂疑我藏物太守怒其無恥謂婦人犯事罪歸夫男將陳金寶交捕管押陳沈氏釋出限於明日將布繳到不然將陳金寶重責 
[領妻管束]  
　　昨報列法捕房瑣記中甯波人某甲至八仙橋相近尋到其妻云云昨日捕房將某甲卽陳金壽通信人沈美樂及陳妻鄭氏解案所有交保出外之三人經保祗交到王瑞發吳春幹兩人翁太守研詰之下據陳金壽稱住南市治興街撐百官船沈是同伴妻爲口角起見逃到八仙橋昨日尋到陳鄭氏稱丈夫不管食用已十數日故往姊妹家不敢逃逸王瑞發供在武昌船上爲夥遷住一技春南首德興里内祗有四天吳春幹供在虹口景陽舘飯店與王爲友前去探望尙有一人未到亦做燒飯者法包探嚴頌眉禀稱捕頭遣往查看該屋係八號門牌棧房一幢樓下一無長物樓上有板隔開有床鋪兩只檯子一只椅子兩只有男子三人在樓上吸烟另有一女云是王瑞發之妻見陳鄭氏從窗口逃出伊亦逸去翁太守詰陳鄭氏曰爾與陳金壽可是結髮夫妻答稱是詰其何以逃逸該氏對答如前翁太守駮以八號房屋内豈有别人代爾預備食用乎况爾稱與王妻是姊妹行但伊遷居祇有四日汝出外不止四日然則王姓未搬進之前爾究竟作何勾當抑是伊等引誘爾須寔說該氏仍狡展太守判將該氏掌頰八十下着陳金壽領回管束吳春幹交保王瑞發着法包探帶往德興里及八仙橋八號房屋兩處查明是否遷居是何日子再行核辦沈美榮無干開釋 
[英界公堂瑣案]  
　　昨禮拜二輪應美繙譯易孟士會訊易君清恙未痊仍請英副領事佩君到堂會判各案○前紀因賭起釁究出臺基由法界讞員翁太守將王唐氏徐楊氏移送英會審公堂懲辦等因前晚羅太守飭提該二氏至案判各枷一月發頭門示衆○三十五號西捕禀稱昨日張少龍乘坐馬車自行拉韁撞傷一女因將少龍及同車之張小滎拘至捕房女則送入仁濟醫院醫生言略受皮傷無關緊要小榮當卽存洋五元而去今未投到爲將洋及少龍解案少龍供稱女子從横街來喝讓不聞以致誤碰羅太守判罰洋二元連小榮所存之五元概充醫院經費○包探顧阿六禀稱李阿金陳阿全韓阿三等專在招商局公和祥各碼頭竊鐵昨獲人贓一併解案失主均未到來李陳韓同乞施恩羅太守判各押七天贓存俟交還失主○英工部局令捕房驅逐石路一帶攤基昨經各攤主聯名具禀求請照會領事諭飭捕房仍准照常設攤售物羅太守着候批示核辦○包探唐青山禀稱褚阿泉手持錫茶壺銅脚爐衣服等件圖質察得各物盡染泥污狀似竊得後藏諸田野然後取出變錢爲特解案請究楮供小的家在本邑西門外王家宅各物皆自家中携來該包探又稱褚曾犯竊案羅太守謂旣從西門外家中取出爲何持到英界且泥污何來殊見飾詞朦混因判笞百板贓俟查明失主給還 
[法界公堂瑣案]  
　　昨報列福建人在小東門外打毁桦烟館一案昨據該烟館鴇婦陳高氏投案遞禀稱被建帮人無端將什物打毁經巡捕獲到兩人有陳阿林解勸被伊等打傷現送仁濟醫館翁太守詰之解案人據蕭阿印鄧阿連供在怡和行順和船上爲水手路過該處有幼妓拉進吸烟先有潮州人在内兩下爭競被伊毆打翁太守謂爾等將該烟館打毁反稱是潮州人打爾實屬可惡自暫押俟法包深往該洋行查間該輪船上有無其人禀候核辦陳高氏所遞禀詞因無名姓擲還斥退○洋藥局巡丁趙四寶投案稱有江孚船上水手私送川土第一次被伊漏脫第二次又藏運上岸被我獲到十塊被伊各黨將我毆倒并將手上咬傷及巡捕至始散前日在新開河相近遇伊尙要將我痛打被捕拘案翁太守詰之該水手據蘇昌明供在江永船上並不在江孚亦無送土毆打之事太守詰趙四寶可曾認錯答稱不敢錯認十八號西捕亦認得伊等太守謂爾旣有傷自當騐明方可核辦着將蘇昌明送上海縣核奪趙四寶自去投案○前報列湯阿東被林阿坤誘賭竊洋一案經法包探將跡近臺基窩賭之王唐氏王楊氏卽徐楊氏魏范氏等三名送英公堂嚴懲外法捕房昨將湯林兩人解案經翁太守研詰之下湯阿東仍供所有洋元盡輸與林阿坤無洋可繳太守諭林阿坤將洋繳案當可從寛辦理不然誘賭窩娼均有憑証定當嚴究林供認挖花湯曾輸錢一千七百文尙有其友同在塲安有多洋輸出况洋數相符伊置買衣服用去洋三十元兌金戒指等用去洋二十元光景與高阿才到妓院花銷洋十餘元均伊自已說出且昨日有人來喚他說物件衣箱要搬否諒已藏起太守詰湯阿東可有其事搬在何處答稱别無長物現搬在甯春里太守着法包探帶湯前往將物件取至捕房再行核奪 
[上海文報局協賑公所嚴佑翁三月十八日山東來信]  
　　竹坪秋坪心如善長大人閣下前布五信諒已達覽頃奉二月二十日一號來信并十三批庫平銀五千兩拜悉一切此間災區太廣河王莊開口後南岸十一縣受災賑欵已屬不支初六夜風雨交作南北岸民埝大堤一齊 
 
 

Page 4

 
 
潰壞濟陽縣之十里鋪惠民縣之魏家集傷人甚多頃刻之間一百數十村一洗而空風聲雨聲呼號求救之聲慘不忍聞本是旱地船隻無多莫可援救雖使鐵石心腸亦當墮涙桃汛如此伏秋更不堪設想陳中丞愛民如干派員施放鍋餅權濟一時之急費難爲繼東南各省近年雖有佩灾尙未有如此之慘天豈厚待南人而薄待東人乎蓋留南省之有餘補東省之缺陷務祈諸善士速籌接濟是所切禱青城濵州浦臺利津四縣月内可以蕆事現分四人查高苑二人查濟陽弟一人運錢各縣散放刻無暇晷而水災較旱灾難查旱災有戸可稽水災全無房屋僅將逃戸招來細加詰問其不周之罪咎無可解敬請大安少欽先生均此請安三月十八日第六號蒲臺泐 
[贈施君伯鴻先生二首錄請諸大吟壇斧削是幸]  
　　豪興如君本酒仙舉杯邀我兩情聯相逢一笑人如舊世外翻多平水緣飄蓬難定客中身骨肉緣慳未得親幸喜留踨逢地主信陵本是愛才人[  新安績邑光黼程國賓待删草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　初四日出口船禮拜五 
　　廣東輪船晚往香港省城怡和啓寳華又晚往漢口廣利和啓 
　　初七日出口船禮拜一 
　　厦門輪船晚往香港省城禪臣啓萃利又往長江等處麥邊啓 
 
 

Page 9

 
 
[上海三馬路與昌絲棧陳竹坪經募山東沙洲賑捐三月廿八日第]  
　　德昌參號經募十八戸共洋十二元○聚興客棧經募三戸共錢一百五十文○趙萃生經募侯舜孝二戸共洋十二元○生大和洋行經募十戸共洋八元○承泰經募廿四戸共洋二元餞廿文○餘慶堂張來洋二元○姚姓銅洋一元○翁和卿夏穗生經募六戸共來洋二元錢六百七十文○袁叔明勉力洋一元○葉堯春疁城徐氏二戸合來洋一元○洽記醃臘行經募念二戸共洋三元○岳聚興經募三戸湯松泉經募二戸元興募二戸孫茂舒倪象卿洪杰王氏共十二戸合來洋一元錢六百文○乾泰興經募十二戸共洋七元銅洋四元錢一伯五十文○孫復興經募四户共來洋一元錢二十文○豐亟堂經募廿八戸共洋二元○新順記經募六戸共來洋八元○裕記經募十戸共洋一元○老萬泰經募七戸共洋一元錢八百文○大王廟前瑞泰經募八戸共洋四元錢四百文○水享記女經募十三戸共洋十二元五角銅洋一元錢一伯文○洽記醃臘行經募虚對一個錢五十文○顧九臯經募十五戸共錢七百五十文○協泰經募永逹會無名氏來洋十元錢三百文○傅室齋經募七戸共來洋一元八角錢四百文○一貧如洗人經募四戸共來錢四百文○大昌經募十四戸共來洋七元以上均係塔册○金壇姬古愚經募申字單惜隂軒尙志堂王翰　趙責二于張氏泰豐張日新色虎文八戸各洋一元沙金陳陳沙金慶豐恆新鼎茂包錦春六戸各錢四百陸春元楊潘氏包培生三戸各錢三百文包孫官錢五百文順成昌賀月三二戸各錢二百文史希董錢三百三十文以上廿一戸共來洋十二元○英會審署帳房移來將李阿順六巧林等賭欵助賑英洋七十九元内有鈔票一元又銅洋十元又毛洋十一元又時辰表二只又赤金鐲一只計重三兩另二分又赤金戒十只計重四兩另三分○張綠初先生書潤移賑洋六角○鍾文益移助神燈費廣氷昌二戸各洋一元無名氏求病速愈求目愈二戸各洋二元力不從心人洋一元又銅洋一元力不從心洋五角萬昌彤源　碧堂二戸各銅洋一元鍾大象洋四角菜竹軒三泰二戸各虚對一個吳氏福　錢二千文合利藥行董朗甫洋四元又錢六百文○本日共收英洋二百零一元銅洋三十元虚對洋四元小洋廿三角錢七千八百十文時辰表二只赤金戒十只重四兩另三分赤金鐲一只重三兩零二分合併申明 
 
 
