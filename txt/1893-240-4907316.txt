# 1893 - 240 - 4907316

 

Page 1

 
 
[字畫助振] [  申報館協振所謹啓]  
　　朱漁　先生素以書法名於時所臨爭坐位帖　氣　　如　龍夭矯不可方物苟非臨池染　確有心得　能如此以二　交本館恊賑所　　又董文敏墨跡一册筆意秀勁翛然塵坱之外又高澹游先生所繪山水一幅烟雲變幻蒙茸　之壁間可當臥游此皆罕覯之珍也諸君子有欲得珍物而助善舉者卽請移玉購取爲盼　 
[新印醫宗金鑑告成] [  圖書集成局代啓]  
　　醫宗金鑑一書經乾隆朝　御纂集古今醫書千百種去其糟粕　其菁華論斷精詳折衷至當洵乎昭代之鴻寳醫林之大成也兹由煥文書　主人倩本局用活字排印刻已告成紙墨並佳裝潢　美計分釘二十四本碼洋四元如祗買外科書則收洋八角寄語杏林老宿　井名賢有欲得盧扁　傳者請向上洋申報舘二馬路東首煥文書局鴻寳齋千頃堂古香閣文賢閣文玉山房外埠則山東膠州成文堂福州益記書局購取可也 
[書張香帥奏節省兵餉銀兩摺片後]  
　　古人有言兵可百年不用不可一日不備兵旣不可不備則兵餉卽不可不裕然而近今之統兵者無不糜兵餉又誰肯節兵餉者其所以糜　國家之兵餉非必其與國家爲仇也不過欲自肥其私槖耳以故陸營水師凡各處兵額未有一處無虚報名糧之事竟明目張膽名之曰吃口糧一似凡爲統帶與夫汛弁者於俸銀薪水而外以吃口糧爲正路所謂吃口糧者蓋例設兵額若干支口糧幾何今有額而無兵其口糧則仍按月支領每弁少則十名八名之口糧則其亷焉者也多者竟至於吃　數十名並有大半空額者兵船之中更復指東話西或指爲文案或指爲醫生或指爲火夫或指爲長夫有時無不可以當兵數者而陸營之兵額其零落爲　甚倘遇閲伍以及大操則臨時雇募以充數若此者無地不然卽督兵大員亦未嘗不明知之而故作痴　者蓋積重難返以爲無可整頓也乃昨觀邸抄見有兩湖總督張香帥片一件不禁爲之慨然曰天下豈眞有不可節之餉哉查湖北省抽裁緑營額兵餉乾米折等項前准户部行令將每年節省銀兩自光緒十二年起陸續委員解部交納歴年皆照此辦理旋由湖北藩司王灼棠方伯及督糧道岑觀察詳稱湖北前議裁减緑營額兵奏明以光緒十二年春季止截清餉項司庫卽於夏季起照數扣發討各營額設馬步等兵内共裁兵二千九百二十一名原奏聲明現在湖北章程督撫標漢陽協武昌城守等七營向支全餉其餘各營皆暫按八成開支今應均照額支數目核計每年共節省餉乾米折等項銀五萬三千五百十一兩一錢二分其十二年夏季起至十八年秋季止所有節存銀兩均已陸續解部交納此次所解者乃光緒十八年冬季並十九年春季分照奏定之數共應解交部庫銀二萬七千三百四十五兩六錢六分現於應支各營十成八成餉乾米折内共由司庫扣出銀二萬一十八兩五錢八分糧道庫扣出銀三千五百四十兩六錢其現按八成支放之各營照額支數目扣解計不敷銀三千七百八十六兩四錢八分並於本年所收地丁項下勳支以足其數以符奏定照額節省冬春兩季應解數目由香帥會同鄂撫譚中丞附片具奏然則此項解部銀兩原屬奏定每年成例初非另出新裁也然亦可見餉之可節者每年計之其數亦頗不資此項之所謂節省者乃節之於兵非節之於官與弁也而營中之官弁則亦未嘗不照額扣出卽使營中兵弁仍將取盈於其下而其名目則固一律抽和也此舉固不僅湖北爲然他省亦有行之者説者謂兵餉不應折扣然與其糜之於無用之地不如扣之爲有用之資試觀近來南北洋以及各處海口凡有兵船之處其一年費用何等浩繁而其所費之餉銀層層扣吃至兵之到手者正恐尙不　湖北緑營業經抽扣之數而各統帶則無不官財兩旺若以此等船而令其縱横於驚風駭浪之中礮雨槍林之内則在上者旣平日安享已慣斷不能奮勇直前而驅策各兵則彼亦將有所藉口謂吾儕逐日節省减成之口糧皆以供主將之揮霍平日所愛者誰則使誰往可耳安用吾儕爲也若此則其害必將中於國家矣竊以爲緑營中固有可節之餉水師兵船中其可節之餉當更數倍於緑營祗以近來正在振興海軍之際但顧其利不顧其弊故各統帶皆得以躬逢其盛耳遲之又久安知無顧及其弊者或將核實以求焉則有悔之無及者已因見張查帥奏解湖北節省兵餉銀兩摺片棖觸余懷不覺角慨乎其言之 
[諭旨恭錄]  
　　七月十四日奉旨　生載衍者以七品筆帖式用山西道監察御史員缺著吳樹棻補授江西道監察御史員缺著王鵬運補授截取給事中玉會英余聯沅俱照例用分發廣東試用道陳世彬吉林補用同知陳喬年陜西補用同知王鴻遠四川補用同知王郅江蘇試用同知李文濤江西試用同知弓世燨湖北試用同知張价藩廣西試用通判沈紹祺湖南補用知縣劉人駿四川補用知縣劉希亮廣東補用知縣翟紹恕廣西用知縣翁炳南江蘇試用知縣吳兆林山西試用知縣魏時璟浙江試用知縣徐致章趙曾槐福建試用知縣吕渭英湖北試用知縣侯昌錦四川試用知縣耿祖培吳祖堯廣東試用知縣黄象奎廣西試用知縣李恒丁起鳳林維景貴州試用知縣孫祖華廣東補用鹽大使謝炳麟河東補用鹽大使曾巽之福建試用鹽大使戎内熙廣東試用鹽大　韓　俱照例發往保　直隷補用知縣張孝詒山東補用知縣賀良暈俱照例用奏留吏部主事長明著准其留部擬補内閣中書秦炳直鮑恩綬俱准其補授唐古忒學筆帖式著胡遜布補授擬補兩浙下砂二三塲鹽大使蕭詩言著照例用盛京户部本處員外郎員缺著錫齡阿補授欽此 
[太液清波]  
　　每歲四季八旗兵丁分月支領大檔甲米例應奏派旗漢御史各一人稽察每季另換兹届光緒十九年七月八月九月秋季開放八旗兵丁大檔甲米之期經都察院繕具清單請派稽察秋季甲米御史一摺於本年七月初三日具奏本日奉硃筆圈出湖廣道監察御史穆騰額掌江西道監察御史褚成博欽此○吏部爲知照事文選司案呈所有俸滿截取通判國子監學正婁舉愷一員本部於光緒十九年七月初二日帶領引見本日奉旨截取國子監學正婁舉愷著照例以通判用欽此欽遵到部相應知照國子監查照可也○户部爲存案事據内務府廂黄旗漢軍大糧莊頭蕭鳳舉呈稱伊承領差地坐落在海子小紅門内三台子東復盛塲聚源莊順興塲等處租與民人件大等承種納租自光緒十四年佃户抗租不交至十五年經愼刑司堂斷交過一年其餘仍不交納十八年在順天府呈控蒙批縣訊又在内務府呈遞仍批愼刑司奈衆佃賄託延不訊究等語查莊頭蕭鳳舉呈控佃户牛大等抗租據稱前經愼刑司斷明照舊交租衆佃仍不交納旣在内務府呈控仍批愼刑司辦理該莊頭自應遵批候訊乃竟砌詞赴 
 
 

Page 2

 
 
部控究殊屬非是此項地畝旣係内務府官地自應仍赴内務府歸案辦理除將原呈批駁外相應呈明存案可也○已故户部左侍郎孫詒經之子正二品廕生孫寳琦前經吏部帶領引見奉旨著内用欽此旋經吏部於七月初五日配簽由徐協揆當堂將孫寳琦掣分工部在主事上學習行走除飭知該員遵照認差外已行知工部查照矣○禮部爲咨行事祠祭司案呈本部具奏七月初九日孝靜成皇后忌辰又具奏七月初十日孝懿仁皇后忌辰此二日照例素服不報祭不還愿不作樂不宴會不理刑名照常辦事等因奉旨知道了欽此欽遵到部相應咨行各衙門一體遵照可也○正黄滿印務參領以本旗應領七月季大檔甲米經户部劄由海運倉支領禀請本管都統訂期支米當經禮邸諭於本月初八日前往海運倉支領甲米遂由本旗印房片行該倉查照矣○七月十一日中元節致祭東西兩陵業經遣派怡邸等分詣行禮惟内中之載帛公榮頤公榮毓公相繼請假不克如期往祭自應由宗人府攺請派員致祭經宗人府繕單請旨攺派　裕陵等陵寢致祭之王公一摺於七月初六日具奏本日奉　旨攺派不入八分輔國公載岐致祭裕陵奉恩鎭國公全榮致祭昌陵不入八分鎭國公崇略致祭端慧皇太子園寢欽此按照宗人府新章凡致祭陵寢王公已奉旨派出者雖因染病等故請假不克如期前往病痊請安仍須恭謁是陵請安以杜取巧云○考試内閣漢軍中書一則已將欽派閲卷等銜名綴登前報兹由欽派閲卷福長二堂憲憑文錄取五名於初三日出榜云爲曉諭事照得此次考試漢軍中書取中名次開列於後　第一名周寅廂紅旗漢軍鄭緒良佐領下翰林院七品筆帖式繙譯舉人第二名文鍾廂紅旗漢軍恩榮佐領下大理寺八品筆帖式第三名富恆廂紅旗漢軍煦昇佐領下都察院八品筆帖式第四名全志正黄旗漢軍善保佐領下户部筆帖式第五名成安正白旗漢軍包衣文貴佐領下理藩院筆帖式○禮部爲移會事祠祭司案呈本部奏請議卹已故察哈爾都統奎斌應否予諡之處一摺於光緒十九年七月初二日具奏本日奉旨毋庸予諡欽此欽遵到部相應抄黏原奏移咨内閣典籍廳查照可也○皇太后諭擬七月二十二日移幸駐蹕頤和園當由總管内務府大臣以京師大雨迭次沿途御路積潦未消且有冲刷成溝坎陷之處應否由該管設法疏消修墊抑或暫緩駐蹕之處請旨遵行當奉皇太后懿旨著由步軍統領飭交該管官赶將沿途道路用心修墊務期平坦等因欽此遂卽知照該衙門遵照辦理云○户部銀庫員外郎福廕年滿應行咨取各部院人員請旨更換兹悉吏部已將本部滿檔房領辦員外郎宗室　興保送銀庫員外郎矣○廂紅滿奕副都統功訂於七月初十日卯刻在地安門内雁翅樓地方挑補廂紅滿五個甲喇領催五缺馬甲七缺倉甲一缺養育兵二缺已由該印房傳知各佐領下應挑人等務於是晨赴該處預備莫悮 
[統制出京]  
　　本月十九日薄暮鎭江官塲接都中來電云新簡京口副都統保統制年定於二十日乘招商局豐順輪船南下約丹桂飄香時卽可履新也 
[粤東錄遺塲期單]  
　　七月十八日考廣府屬各學及旗籍各生員二十日考潮府高府雷府廉府琼府南雄嘉應欽州各生員廿一日考韶府惠府肇府羅定連州陽江各生員廿三日考廣雅端溪粤秀越華羊城北江雷陽菊坡學海堂九書院及通省恩拔副歲優廪增附貢監各生廿四日考通省併旂籍俊秀例貢監各生廿六日考現任前任本任各教官併通省官生 
[日使兼任]  
　　派駐中國日本公使大鳥君圭介前奉命賜假六月言旋歸國後因駐韓公使大石君正已辭退政府有派大鳥君兼任朝鮮公使之命目下朝鮮償金一事其期不遠就情形而論恐不得滿六個月之假大約下月初旬卽須請旨赴任此次先至朝鮮暫在任所將諸要事處置有緒然後赴中國北京論者謂朝鮮本係大清屬國派大鳥公使兼任此舉眞簡而當也 
[新瀉火災]  
　　十四號午前未至一點鐘日本新瀉地方大火共燒去三百九十六户未全燒者七户燒死一人負傷四人 
[赤痢爲患]  
　　日本兵庫縣下赤痢之患近日蔓延津名川沿岸明石印南各郡其勢尤烈縣官等竭力豫防亟思所以撲滅之法然計自今春至本月十五號病者已千有三十一人内死亡者二百十二名矣 
[招商運米]  
　　京津火災傅相電諭海關道招商運米已將聶觀察告示錄報兹接津友來函言之尤詳并錄之據云天津河水陡漲淹及田廬玉米高粱以及二麥價值均經增長惟大米係自南來其價之漲落似與津郡水災無涉而每石約在津錢九千以外或至十千文數米而炊者以爲水長船高互相扼腕不知去年南省米非大熟而今年由滬出口每石新增税項銀一錢六分到津以後又需碼頭捐銀三厘博文書院經費三厘加以輪船水脚銀約四錢挑力駁船尙不在内每石總共税捐船脚需銀約計六錢有奇似此而欲米之不貴其可得乎此平糶局之設其爲利便貧民實非淺鮮也庚寅年京師被水糧價高抬直隷總督李傅相曾飭招商局總辦黄花農觀察招商運米赴京設局平糶一時活人無算今歲順直各屬水患同前而順屬被災尤甚京師糧價日逐繼長增高皇上念切民艱除發帑截漕以資賑濟外並諭順天府尹仍照庚寅年辦法咨行直隷總督運米平糶以活民命大京兆當於月之初七日電傳上諭前來並聲明需欵若干派員赴京支領傅相當日電覆庚寅年平糶係由招商局黄道遴派妥實商人辦理當仍舊貫不必領欵以省週折而免遷延刻已札行津海關道盛觀察招商局總立黄觀察遵行一切已由殷實米號數十餘家具禀情願集　承辦由傅相移會南洋免税札飭津海新關税務司免捐發給護照南來購米運京平糶津人或當一律均沾實惠乎天恩高厚相德淵深當同矢弗諼也已 
[虧欵續聞]  
　　天津英工部局司事某甲流戀花叢並納妓女三順爲妾虧空公欵銀一千三百八十餘兩案發株連聽差某乙畫圖某丙一併管押經列前報續又查知實係虧空一千六百七十餘兩甲於去冬任事卽寄情花柳嗣與小班三順結不解之緣三順原欲從良與李某有約旣而不果遂移情於甲據稱曾贈纒頭三千金甲商於摀母爲之脱籍索價一千五百金除花費外陸續於前月廿五六七等日侵挪公欵付去七百金滿望將價找清打槳往迎桃葉然後再將私蓄清償用欵庶不至有水落石出之時詎好事未成而前情已露於月之初七日被押現由其同鄉擬集一千金認還前欠餘向三順究追乙丙兩人於十二日先行釋出矣 
[巴渝近事]  
　　巴縣前在駱家小園圍拿會匪一節匪首唐華亭仍未緝獲其所獲羅曉峰一係秦曉峯迭經巴縣在花廳將前獲各犯刑訊業已供有端倪大約須詳請大憲核示遵辦也○英商立德在渝城南岸佃房消夏突於六月二十九夜被賊入室竊去各物次晨驚覺始悉金銀表各一具以及衣服器具數十餘仵悉付一空現已赴縣報案簽差查拿矣 
[燃放河燈]  
　　秋風起矣畫舫蕭然哀絲豪竹之塲易爲法鼓金鐃之地每夜秦淮河上下乘木蘭舟誦貝葉文者指不勝屈善男信女鼓楫相隨兩岸梵音與嗚咽寒潮互相應答二更以後順流燃放紙蓮花燈累萬盈千閃灼波際如繁星之倒影如火樹之飛花較諸燈船别饒幽致諺云吳俗信鬼卽此一端略知大概矣 
[錢鋪倒閉]  
　　江西書街某錢鋪開張有年塲面頗闊日前忽然倒閉傳聞共騙公私欵項數萬金以某票號存欵爲最鉅刻經某票號控案拘獲鋪夥押追固不能悉行吞入亦恐難一概吐出也 
[爭水滋事]  
　　湖北黄州府屬之黄梅縣與江西九江府屬之德化縣接壤距潯城三十里有汪公廟地方濵臨大江向有一防水堤埝名 
 
 

Page 3

 
 
曰子壩圩上屬黄梅下屬　化中有小埝以便出久入行人乃德邑人將埝漸漸加高并築木閘堵水不得下行致兩邑人民鬥毆興訟先年曾經黄州府英續村太守九江府達進修太守黄梅縣鍾子善大令德化縣金雨卿大令會勘結案飭黄邑捐錢一千緡在閘下數丈添築一堤俾開閘放水歸江免　下游田地今年上截　水甚大擬開閘放流德邑人不准兩造齊集千百人刀鎗炫目於三十日對敵互有殺傷惟黄邑人受傷九　腸已迸出現在各赴本係控告未知將來若何俟再續錄 
[報應昭彰]  
　　山東人黄姓幼年父母雙亡其胞伯撫養成人學剃頭匠并爲娶婦携婦來營口已十數年在姜家茶館開剃店因已無所出前年回原籍買得一十歲幼女以作螟蛉今年十三歲忽又售與妓女龔　得身價錢七百串貧兒暴富欣喜顚狂不料昨日其婦亡失偵騎四出遍處找覓無蹤於是易喜爲憂廢寢忘餐形若木偶有知之者謂早年負其伯父今又賣養女爲娼有此報應也 
[方伯拜客]  
　　山東藩憲王方伯毓藻由金陵乘輪來滬以英界大方棧爲行轅已紀前報昨午方伯乘坐緑呢大轎入城前導有戈什哈　名赴文武各衙門答拜繼至縣署黄大令飭家丁擋駕方伯遂命駕回轅午後新簡福建布政使司黄方伯亦命駕入城赴道營廳縣各署答拜禮也 
[拐孩未成]  
　　本邑人某甲素以賣糖粥爲生住居老北門内生一子年已八歲愛之如掌上明珠前日午後由學塾歸家索取點心錢八文出外購買行至北香花橋適在建醮幢旛缭繞鐃鈸喧闐遂駐足觀看背张忽有一人謂曰黄浦中現到西洋五色輪船一艘大有可觀盍隨我偕行孩信之相隨而去甫出城門孩忽却立不前其人百般哄騙孩放聲痛哭適有親戚某乙在彼經過見而異之上前盤問孩狀若痴癲始知被匪誘拐尋視拐匪則已乘間逸去遂將孩送至甲家甲自失孩後惶急萬分派人四處楫查旋見乙將子送回不覺喜出望外乙歴訴在途相遇情形甲以手加額再三稱謝而别 
[一髮千鈞]  
　　昨日黎明時有駁船一艘滿載雜貨駛至南黄浦忽降大雨船主急命夥件甲乙二人避入港中甲於怱忙中偶一失足滚入河中乙與船主立卽施救適甲在水中冒起用高拉住髮辫始慶更生然已受驚不淺矣 
[船户凶横]  
　　滬南一帶小船帮中人大小半兇惡性成一言不合動輙爭毆前日有周阿四者在董家渡碼頭載米忽被同業名小毛者爭奪口角之餘繼以用武旁有李阿大者不忍坐視上前解勸小毛以其多事喝令女婿三　帮助將李毆傷頭面手背等處李疼痛難忍大聲喊救其母李陸氏奔出見子愛傷呵斥小毛等不應如此小毛大怒仍與三囝行兇將陸氏遍體毆傷一哄而散李母子受此大辱心不能平遂於昨日下午投縣喊控值差據情禀陳黄大令著帶候研訊 
[重懲地保]  
　　本邑廿七保九圖地保顧掌生因抗欠錢漕由縣差拘解到縣訊責之下卽著枷號發頭門示衆已紀本報前日顧膽敢將枷劈毁原差知之卽將顧解案請訊帮審委員葉司馬升堂研訊顧供稱小的不敢毁枷錢漕一欵係陸姓所欠司馬以其膽大妄爲判令重笞二百板交差看管候補提陸姓到案究辦 
[捉奸訴縣]  
　　浦東人張香寳向以耕種度日前年因中饋尙虚憑媒娶划船婦楊小妹爲妻成婚以來小妹時駕一葉扁舟在滬南各碼頭擺渡嗣厭丈夫貌醜暗與船户王金祥姘識朝去暮來已非一日張稍有所聞屢欲捉姦苦於無隙可乘前晚張見王又續舊歡不覺忿火中燒糾合同村數人破扉直入王聞聲驚起越窓而遁迨張入室蹤跡杳然遂與小妹爲難未幾王亦紏小船帮中無賴數十人興師問罪不分皂白喝令衆人行兇張寡不敵衆大受損傷遂於昨日午後將王扭至上海縣喊控值日差禀明黄大令諭飭補詞候核 
[嚴諭汛捕]  
　　廿三七鋪界内竊案疉出屢經巡防局委員將捕夥嚴比迄今仍未緝獲昨日黄衡堂二尹以限期已届著將汛捕正身阿桃帶案謂本應責比姑念初次傳諭從寛免責今再予限五日須將人贓獲案否則定予嚴懲阿桃乃泥首而去 
[酗酒被縶]  
　　渾名小天津者在滬南某局爲小工雖係食力之流而一妻一妾有類齊人性喜酒前晚工作旣罷又與同伴向罏頭轟飲直至爛醉如泥始蹒跚而歸甫到門卽大聲喧嚷辱駡不休妾知爲狂奴故態乃含笑相迎殷勤侍奉不料反觸其怒將髮　揪住拳足交加妾受此痛楚大聲呼救左右鄰聞聲畢集竭力勸解小天津非但不依反向隣人辱駡左右鄰以其兇横太甚不可不有以懲警之遂將小添津扭出用繩綑住抬送高昌廟巡防局魯二尹著暫行管押以待究辦 
[水手溺斃]  
　　裏虹口人詹法法者在某輪船爲生火夫已歴多年其子愛寛年甫十七亦在該船爲水手近患足疾欲乞假調治前日該船泊於浦東陸家嘴地方愛寛立在船邊正欲上岸因風波甚大立足不穏墮入波心其屍於昨晨始在原處浮起由詹撈獲雇舟載回家中備棺成殮是亦可哀也已 
[鑷工胡閙]  
　　句容人吳春山者在虹口蘇州河某甲所開整容店爲夥性喜杯中物尤喜作牧猪奴戲近因賭負將家中各物悉行變賣遂鬱鬱不樂前晚大醉歸來向甲借錢欲往賭塲一試手叚甲吝而不與吳仗麴秀才之勢驀奮老拳將玻璃窓及什物擊毁復奔回已家携切菜刀作自刎狀其妻大聲呼救經甲趨至將刀奪去翌晨投訴美捕房黎捕頭以一面之詞碍難深住飭捕至該店查問始知吳實有不是扭回捕房押候解案請訊 
[賭棍送縣]  
　　著名賭棍蔴皮阿寳由蔡太守密飭幹差張福趙金拿獲飭交捕房暫押候查明再核已列前報昨據包探顧阿六幹差張福趙金將蔴皮　寳卽胡阿寳解案請究蔴皮阿寳供從前確曾犯賭現已攺過開設米鋪安分營生蔡太守謂爾犯案纍纍卷宗有如許之多各大憲亦知爾之名今奉道憲訪拿豈容狡辯商之英副領事薩君將蔴皮阿寳備文移送上海縣核辦 
[根究來歴]  
　　前報載研訊誘拐一節昨晨葛同轉命將在押之周桂發及蟻媒胡子香研訊周供駕舟爲業由姑丈胡子香爲媒聘戴葛氏爲室共費去身價洋五十元並開銷洋三十元均由母親作主問爾在家否其洋交與何人供不在家至五月十餘日始歸母親向小的言及此事以葛氏正在我家立卽成婚交洋問洋交何人胡如何與爾爲媒供洋交胡手小的曾托胡作媒問爾可曾根究該氏來　供曾聞胡説是巧貨其夫早亡家中惟有一子及伯伯因氏難以餬口遂來滬上傭工嗣由秦長發帶來由胡爲媒售與小的稱是已妻問爾可曾問過該氏可有丈夫作據　　　　　　　　　　　傭工　　　　　　　　　　　　　　　　　　　　　　　　　　爾受胡等之愚旣知有夫之婦如何稱是寡居爾當從實供明可代爾根究銀洋周執定前詞同轉謂爾曾見過帮長發否供因來鄉收取身價曾見其面目下尙能指認　　　　　　供秦住陳家巷地方與姑丈胡子香相去不遠問爾娶該氏可有憑據供由秦立據並打手印又問胡曰爾能將秦交案否供因秦在鄉間被該處地保顧云亭拘獲以其屢作不端事將巨練鎖押數天不料被秦脱逃至今不知去向况周母有病在牀求請釋出找尋又據周供稱住在縣前客寓時曾聞秦在上海問何以知之供其戚至叙興客棧中找秦問是何事伊稱被竊衣服二件叩求恩准出外找秦來案同轉謂周曰爾受秦之愚本委早已洞悉如有的實保人方准爾出外將秦找至可爲爾追還身價洋銀胡供有在八仙橋開成衣鋪之人可以作保同轉准之 
 
 

Page 4

 
 
[英界公堂瑣案]  
　　包探陳阿九禀春申福客棧客人曹秉初張云尙先後失竊烟槍綢褲查係陳芝香所竊此人迭次犯竊釋出未久現又行竊送案請究陳芝香一味支吾太守判管押五月贓給失主具領○王包探禀徐楨全失竊耕牛一頭查係張桂生所竊蔡太守判責一百板○前報載强趁小輪船過渡之陳紅全趙阿狗毆傷船户周阿寳押候俟周傷墊平復再核昨據周阿寳訴稱今傷勢稍愈求請訊斷陳紅全趙附狗俯首無詞太守判罰陳洋兩元撥充醫費趙罰洋一元給周養傷○八十五號印捕禀東洋車夫張金華拖車不愼將車掀翻致坐客毛朱氏跌仆受傷該氏已送往醫院今將張解案請究太守判押十四日示儆○黄包探禀流氓顧阿泉等於深夜時在香粉弄一帶花烟館滋閙打碎火油燈等物拘獲送究顧阿泉俯首求恩太守飭交捕房管押一月期滿枷示一月○八十四號印捕禀馬夫范阿富在車内磕睡違章送究太守判罰洋銀兩元充醫院經費○孔包探禀積竊王金泉竊取王瑞寳綢洋傘一柄送究太守守判責一百板管押一月○顧包探禀有冒充探夥之陳阿雪吳金春王小弟等在路與人打架爲一百九十一號華捕所見上前彈壓倔强不服反將華捕毆擊務求訊究太守飭交捕房俟傳同被毆華捕於禮拜一到案質訊 
[招認屍身]  
　　昨接同仁輔元堂來函云本月二十日四號巡船在毛家弄碼頭外浦撈來男浮屍一具年約二十餘身穿白洋布小袖短衫黑生綢袴白短襪千針帮縀鞋二根頭辫線手上籐鐲一隻當經本堂殮埋義塜如有親族卽來同仁輔元堂認領可也 
[代送廣益善堂募捐册]  
　　滬北天后宫前廣益善堂常年辦理各項善舉實惠及人久爲遠近所周知惟是經費浩繁若非集腋成裘深慮無以爲繼兹以募捐册囑本館代爲分送倘蒙善士隨緣樂助亦眼前功德也 
[樂善不倦]  
　　本館協振所昨承謙愼安交來捐册一本錢廿二千文合票元十五兩六錢所有十八户善士台銜另列清單兹不贅錄又承立大莊交來順直賑捐英洋三十元係劍雲生所助順直一帶猝罹奇災飢黎之待振當不異於大旱之望雨得此廉泉廣沛潤槁嘘枯之下有不歡欣鼓舞共祝大善士無量福壽哉誌之以勸來者 
[上海北市絲業會館籌辦順直新災賑捐滬局瑣記九]  
　　十七日承春風得意室主人續助規元六百四十八兩五錢十八日無名氏善長在神户大坡募助洋二百零六元均囑彚解災區散放遠拜鴻施莫名感篆同日劉蘭階先生云奉前通永道憲楊藝芳觀察面諭十六年順屬被災曾設道福社勸募義賑隨時撥濟事竣餘欵萬金分存各典生息截至本月爲止約可得息兩竿現擬自捐三千合成萬五卽以萬金賑寳坻以五千賑　州　通屬災重户多　難敷用請由各賑所湊解五千共襄義舉等因則敬祗遵之餘亟應照數彚解而近日收數無多實屬不敷分撥諸君子好行其德尙祈及時賜助爲幸[  錢塘施則敬子英甫謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
具剿　　 
[札委武巡]  
　　浙江典試殷周二星使文巡政奉藩司劉方伯札委已列報牘兹悉武巡政廳經杭協林叅戎札委守備陳君眞卿陳君鍾列充當主考巡捕差 
[考生無禮]  
　　經書萬卷極多遠色之文陰隲一篇悉屬戒淫之訓彼夫庸俗者流固冥然而罔覺不圖文雅之士亦贸然而無知現近秋闈鄂垣居民凡有閒房空屋俱出賃考寓貢院前某孀婦年三十内外頗有姿色夫故數年志矢栢舟清同白璧無瑕可指此時婦亦以所居之屋將前棟退空出賃自居後進月初忽有甲乙二生賃居婦室在甲尙嫌價昻將欲别投乙竊愛婦美徬徨不忍去對甲飾詞曰此處入塲出塲極其近便何惜區區賃費甲不知乙意遂强從之前晚十二點鐘時乙自外歸見甲臥於當門竹牀之上鼻息如雷前後寂然遂入内室窺婦亦就枕睡熟乙情難自禁效强暴之爲婦驚醒力批乙頰並不知其爲誰乙轉身急走經甲側亦以婦之加諸已者加於甲趨而辟之甲從夢中驚醒大詈誰敢行兇婦從内室嚷出大呼誰敢胡行彼此聞聲互疑婦則責甲胡爲入我之室中則責婦胡爲掌吾之腮愈責愈眞愈眞愈怒兩人遂相撑持俱欲赴縣控告觀者人如蟻集至是乙則緩緩而歸將入門詐驚詐問左排右解調停寢息婦遂退入内室甲乙二生對燈坐談甲見乙半面春風指甲之痕尙在始悟禍由乙肇聞者莫不絶倒次日婦下逐客令二生遂負書擔囊而去若乙者似此貪色敗德尙欲步靑雲梯攀蟾宫桂其可得乎 
[尋歡不歡]  
　　江西流娼俗呼爲檔子班寄寓客館賣娼引蝶招蜂不獨有害商旅且又時多喫醋打降閙事等情實爲禍階故歴任道廳憲無不嚴禁驅逐彭提臺尤恐兵勇藉端滋事特委武弁爲總巡查帶督勇丁在寮仔後一帶客館梭巡凡有兵丁閙房間滋事者隨時拘禀究辦因之兵勇滋閙甚少許道憲張分府以爲流娼幾未别生事端留爲通商友頭點染景色未申前禁而檔子班之來厦者何止十數家寮仔後各客館内每館寓流娼兩三班絲竹管絃之聲徹夜不停吃醋打架亦無日無之某日巡查委員在某酒樓飲酒招妓女東林前往侑觴東林已爲他人先招辭不能往委員怒不可遏隨赴三星客館尋仇報復至二層樓東林妓院見有本地客在彼開小盤唱彈詞絲竹聲盈耳卽怒謂此流娼也有犯禁令命隨身勇拘客押送官署究辦并乘勢將東林房中物打毁一空經鴇婦與客棧主跪求始悻悻然登三層樓至某檔子班女校書處憇息東林受辱後訴之所歡某甲甲乃大憲署中人聞之大爲不平以樓上之檔子班係委員所歡者亦可藉爲報復隨遣差役等前往亦將某妓房中物件打碎彼此擬各顯神通幸有某乙出爲魯仲連從中調處於初四日午後在客館兩造會面和解完好云 
[法捕房瑣事]  
　　昨晨葛同轉蒞八仙橋捕房將疑竊之王福生帶案著照原斷笞責二百板問爾向爲何業家居何處供稱係本邑西門外人向在小東門學水作並未竊物同轉謂本應重究姑念苦求從寛釋放○又將誣控失竊辱駡巡捕之烟妓張高氏覆訊同轉　爾之鄰人如何不來擔保供稱彼曾來過因爲時已晚不及保出同轉問伊之房客陸李兩烟妓來否郁包探禀陸妓屢傳不到僅將李妓傳案李氏供借居高氏前樓前晚突有無賴二三十人至氏處問爾處如何能容多人供先時五六人上樓欲令開燈小婦人見其來勢不善置諸不理當卽出外嗣聞陸妓詳述如此且言失去銀鐲一隻小婦人查檢之下又失舊衣一件水烟袋一枝謂失竊無憑難以根究著卽出外邀得陸妓於下期再核高氏還押○郁包探禀在北京輪船拘獲形跡可疑之李阿順並水烟袋一枝當票二十九張吊到紡綢褲木匣洋布衫等物一併呈案旋據姚洪春上堂稱在某信局爲生五月間有同事袁位生在北京船失竊鞋籃一隻並紡綢褲套褲木匣等物如今認明木匣及紡綢褲實係袁物求請領贓同轉謂袁位生何不自來答稱在寗波謂須袁自來方可認領李阿順供並未行竊紡綢褲是是已物木匣在小東門買來洋布衫等物向弟才元福林處借來押錢爲小本經營水烟袋向王姓友人借來謂王姓趁輪欲往寗波烟袋係必需之物豈肯借爾顯見情節不符供因向王借洋五角無著遂將水烟袋借與小的典押同轉商之謝副捕頭着將李押候查明其弟李才元福林再行核辦吊到之贓仍給晉福慶昌等各押鋪短衫二件暫存捕房○某公司行出店張阿土扭控其子明生違忤等情經葛同轉庭訊之下著管押捕房一月期滿責一百板昨已届期命將明生提　　畢交其父張阿土具領張稱明生迷戀烟霞求恩重懲同轉謂明生曰爾知悔否供小的向爲洋鐵生理緣有烟癮致入下流現已痛攺前非情愿隨父回家同轉謂張曰爾須出外爲爾子尋覔生理如有頭緒卽來捕房具領 
[鴻慈再造]  
　　山西瘡痍未復而順直水災待賑尤急敝堂悉心兼籌深慮顧此失彼今接奉涇縣退省齋主樂助洋二百元二勿齋主洋一百元胡世清堂爲妻求病愈消災洋一百元葛耕心堂洋一百元新加坡林光銓仁翁經募由振興號陳慶瑞翁交來洋八十四元八角無名氏洋五十元裕成號爲洋面船隻平安洋三十元王德福求病速愈洋三十元上邑恒義昌高玉豐官鋪爲裝硝被災救免燼餘提助洋三十元浙寗長生會酬神欵提助洋廿六元五角二分東台學署唐求子進學洋廿四元八角藏拙子洋廿元又普濟九八百服解温丹一百服童心合紋銀十六兩德清學林廣文代募八十八户山西賑洋二百三十元仙源頴川守眞子樂助賑銀一百兩閬中劉遂生順直山西合助銀一百兩厚記站内隠名氏順直洋一百元馬榮大銀廿兩又三户銀三兩五錢苹川居士洋五十元華國盛格致課奬銀移振順直祝盛旭人方伯八旬大慶洋八元銀七兩先後祗領具見大菩薩大慈大悲西土旣蒙再造之恩北圻又拜仁人之賜俾爾多福多壽多男子是用大書特書不一書敬代災黎望雲叩謝[  上海六馬路仁濟善堂籌振公所施善昌等謹誌]  
[續解振欵]  
　　漢口協成銀號林松唐大善士經募晉賑第一批至第四批洋二千元均已登報兹又匯來英洋一千元作爲第五六兩批賑欵已照收到轉交嚴小舫觀察匯津解晋散放謹登報章以昭信實[  源通官銀號謹啓]  
[廣東官報]  
　　七月初八日候補通判蔡繼昌禀知本日進河南保甲局接辦禀見卸吳川縣趙禀知任内正部各欵解清禀見感恩縣蔡禀到卸事回候補鹽大使阿勒坦布禀到由廠回禀知調辦都城緝私博羅善政司王漢禀謝委禀辭赴任○初九日候補縣姚廣譽禀知委總查秋闈老城保甲差候補鹽巡檢富斌禀知丁母憂 
[鄂省官報]  
　　七月初八日署應山縣許之璡調署南漳縣傳光　俱禀見謝委興國州州判夏峻峰赴崶山峒曾辦銀鉛礦務分發議叙縣主簿朱鳳鳴自京騐看來省新海防試用從九品羅雲翰由京來省候補巡檢陳森保奉委江夏馬鞍山煤務局收支事務禀知謝初九日朱桂馨解一批京餉回前襄陽縣吕堰巡檢張心田起服來省禀到○初十日代理武同知程奉委督查渡划各船○十一　北布政司經歴托溥卸事署北布政司經歴毛隆昇任事委辦興國州崶山峒銀鉛礦務候補從　嚴文洄自工解鉛苗并起服來省禀到 
[江西官報]  
　　七月初二日帮帶振武軍後營朱寳陞往萍鄉接帶該軍左營守備唐棣禀任事曹任禀卸事候補守備金昌熾接查永和門○初三日工部候補員外郎鍾裕恩由浙來江補用縣賀義行往吉安候差包國瑚往建昌公幹吳政修禀謝拔委一次行知林祖炘會同南新首縣查點貢院號板府經陳錫疇監印試卷李熙徵由贑州解厘金票根來省陳文炳卸辦彭澤保甲回從九巫績臣會昌等縣催地丁回指分縣丞張繼曾係浙江附監生巡檢王汝杲係江蘇監生許子銓係浙江監生俱繳照通判晏蔚琦起服來江○初五日補用縣余銑解地丁進京從九蔣景福往廣昌辦保甲金紹美帮辦牙釐局務陳　棣繆士華章增森俱監印試卷典史李燧代辦牙釐局帮辦差指分直隷州判胡宗俊係浙江庚辰恩貢署義寗州王濟中卸事回前德化通遠驛丞熊瀚起服來江署安仁縣張麟禀謝委江蘇補用從九朱純直解鹽餉往金陵○初六日通判邵循名禀謝加級紀錄行知典史樓燦起服來江指分典史施伊慈繳照贑州電報局福建補用縣丞鄭維清禀辭回贑撫憲牌示○初八日本護院課試孝亷堂及豫章書院肄業舉人生童 
[金陵官報]  
　　七月十二日水師學堂兼辦下關掣騐鹽厘桂禀知到差候補道胡廷玉謝委文闈恊轴點名差並銷下關掣騐差江蘇補用縣丞徐耀賡由京來到○十三日巡道胡禀謝奉委闈差委署海州高橋司巡檢郭彩耀謝委藩轅牌示署如皐縣西塲司李繼曾期滿遺缺以從九朱儀鹽城典史陳家謨期滿缺以巡檢殳恩照銅山四界司沙淇期滿遺缺查有從九陳共慶睢寗典史孔廣瀛期滿遺缺查有巡檢范榮森均署理○十四日知縣但祖翼禀知　解京本人都禀辭○十五日指分江蘇試用典史劉銘薪由京騐看到省 
[皖省官報]  
　　七月十一二日調署懷寗縣章維藩知任事包宗經知卸事知府銜攺掣安徽原分河南候補直隷州丁文炳到山東人卸辦五河縣釐卡知府銜補用直隷州　沅宜到卸辦定埠釐卡補用知縣梁籌觀到並知奉委調簾差卽用縣陳祖綬到浙江人○十三日霍山縣典史玉寳森辭新選江西興國縣典史張樹林到寗國人 
[蘇省官報]  
　　七月十一日知府余慶祺禀知奉撫憲委兼辦　城釐局差○十二日五吕頂戴分發江蘇補用縣丞趙鶴雲湖南人到省○十三晶上州判朱　魁禀知奉飭　蘇差委○四日縣丞張廷琛銷昭文塘工差○十五日准補昭文縣主簿卓　榮禀謝奉飭赴任主簿徐嗣元禀知奉委江北緝捕差卽辭巡檢馮瀚禀謝委署嘉定縣諸　司巡檢事 
[邗江官報]  
　　初八日杜分轉際宸由孔涵來揚洪　尹溶赴楚鹽查艙差初九日江鹺尹實年辭解金陵餉初十日徐鹺尹瑞芬銷十叚保甲閔鹺尹翔藻堤工局委阞汛差浙江嘉　縣江大令峰靑過揚 
[揚州復茂恆福和祥錢莊協賑公所六月分收解山西賑欵清單]  
　　復茂恆代收蘭芝軒三十元朱永錫堂八元無名氏三元賴公興銅洋八元合銀一兩保平安錢十千文無名氏一元姚樹人求冥福二元無名氏一元桶捐零收共七元○福和祥代收不留名瀛記十二元無名氏求病速愈二元無名氏十元周公舘姚公舘二户各一元無名氏十元偉記無名氏二户各四元甡記號八百文便益門五　　百文尹　卿五百文米業七百文少記李濟川少記三户各四百文義興永三百文又記邦榖賜福齋二户各三百文桶捐零收共二元又觀音山桶捐零收共六元又錢共五千八百三十文○敝所六月分經收各賑欵合規銀九十五兩八錢九分七厘并四五月分經收各賑欵合規銀一千九百四十二兩零一分一厘均分批解交上海恊賑公所彚解又前來明卿同蔣亦溪經募賑欵係四月初四日解五百兩五月初八日解三百兩均寄由蘇州恊賑公所轉解又同人另行　募計三千兩於四朋内託會票號逕解謹壯統收分解照數登記以昭徵信仍望源源接濟俾　湊解合併聲明 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年七月十三日京報全錄]  
　　宫門抄○諭旨兩道錄前○直督李奏順直各屬水災甚重請接辦賑捐摺○監督聯奏徵收粤海關各税銀數目摺○閩督譚奏報十八年下半年收支税厘數目摺○又奏籌解各項餉銀片○晋撫張奏辦理鐵斤仍請展限提動厘金摺○七月十三日内務府國子監廂紅旗值日吏部引見四十九名通政司一名内務府十三名○睿王立侯各假滿請安○湖南綏靖鎭總兵韓晉昌請訓○肅王續假五日○文熙兆伯各續假二十日○掌儀司奏十五日祭奉先殿載瀛行禮○召見軍機　韓晉昌敬信○○大學士直隷總督一等伯臣李鴻章跪奏爲順直各屬水災甚重工賑需欵浩繁籲懇天恩俯准接辦賑捐以資接濟恭摺仰祈聖鑒事竊查順直各屬本年伏雨過多河水漫溢窪區被淹業將大概情形馳奏在案恭讀六月十五日上諭京師近日以來雨勢連綿不止十二日復大雨滂沱連宵達旦誠恐河流驟漲近畿一帶禾稼受傷著直隷總督順天府府尹查明各屬被災之處妥籌賑撫迅卽馳奏等因欽此昨又蒙特恩截留奉天粟米江蘇江北河運漕糧分撥振濟仰見聖慈軫念災黎有加無已　詔書下逮薄海同欽兹據各屬陸續禀報被災州縣三十餘處順屬以大興宛平良鄉涿州通州武清香河寳坻東安霸州甯河順義爲最而房山保定文安薊州永清固安次之直屬以天津靜海新城雄縣蠡縣安州灤州高陽玉田等處爲最而博野定興任邱肅甯獻縣靑縣饒陽次之此據文報已到者而言其餘驛路淹阻尙未知被災輕重至各河漫口如永定大清南運北運瀦龍潮白子牙鳳河灤河等處堤岸冲缺壩埽蟄陷漫决多處上下千數百里巨浪汪洋幾無乾土近日天雖晴霽而盛漲驟難宣洩平地尙有水深丈餘太數尺者災重地方房屋坍塌禾稼漂没小民無地可種無屋可棲蕩析流離岌岌不可終日臣接據禀報卽督飭司道分派妥員馳往查辦急撫酌撥銀米核實散放其被水圍繞村莊則令紥筏濟渡搭廠收養暫救目前之急惟自秋徂冬爲日方長水勢旣未消落晚禾斷難補種約計冬賑春賑及堵築各河漫口工程非預籌有著之欵源源接濟斷難措手查上年順直復被水災經臣奏請開辦賑捐仰蒙恩准在案計自光緒十八年七月十六日接准部文之日起除限去封印日期扣至本年八月十六日一年限滿現在災重費繁再四籌商惟有仍將振捐　限一年接續勸辦或可稍資濟助據籌振局司道詳請核奏前來臣查本年順直水勢之大災區之廣實較十六年爲尤甚直隷爲缺額之區災歉頻仍而畿輔重地民生疾苦上厪宸念不得不多方籌畫力圖補救籲懇聖恩准將現辦振捐自本年八月十六日限滿後再行接展一年所有章程條欵悉照前案辦理其捐銀萬兩請旨給奬一係已另片奏懇恩施准予收辦藉資鼓舞統自接辦之日起予限一年限滿卽行停止听收捐欵隨時會商順天府府尹分别災區輕重酌量匀撥惟各省振捐久成弩末此次展限接辦係於無可設措之中冀收寸效將來捐數能否踴躍殊無把握臣惟有竭力招徠廣爲勸募總期多集一分之欵卽災民多受一分之惠倘欵不敷用再由司局各庫隨時設法籌措以濟急需所有順直等處水災甚重仍期接辦振捐藉資賑撫緣由謹恭摺由驛驰奏伏乞皇上聖鑒訓示遵行謹奏奉硃批著照所請户部知道欽此○○二品頂戴粤海關監督奴才聯捷跪奏爲常税一年期滿謹將徵收總數並廉州北海關口税稽徵貨税恭摺具報仰祈聖鑒事竊照粤海大關曁各口徵收正雜銀兩向係常洋不分例於一年者期滿先將總數奏明俟查核支銷確數另行恭疏具題分欵造册解部同治二年十一月間奉部劄行奏准將各海關洋税收支數目均以咸豐十年八月十七日爲始按三個月奏報一次扣足四結專摺奏銷一次仍從第一結起造具每結四柱清册送部查核毋庸按照關期題銷以清界劃而免稽延其各關應征常税仍令各按關期照常題銷以符舊制又同治六年五月内奉部議覆粤海關常税正額銀五萬六千五百一十一兩九錢四分一厘盈餘銀十萬兩又廉州府屬北海關口稽徵貨税均經奏明歸入常税關期報滿摺内分别具報各等因業將光緒十八年分徵收常税總數分别具報在案兹查光緒十九年分常税自光緒十七年八月二十六日起連閏至十八年七月二十五日止一年期滿大關徵銀十五萬一千七百七十五兩四錢九分七厘潮州新關徵銀二萬九百十一兩五分七厘瓊州新關徵銀二千二十兩五錢六分四厘各口徵銀二萬八千二百五十兩六錢八分七厘通共徵銀二十萬二千九百五十七兩八錢五厘除徵足正客盈餘銀十五萬六千五百十一兩九錢四分一厘外計多徵銀四萬六千四百四十五兩八錢六分四厘查粤海關常税關期報滿如有多徵均於摺内聲明在案奴才抵任後設法招徠認眞整頓况前奉上諭籌備餉需内有通核關税一條倘能溢解一分則庫儲多受一分之益現在綜計於正額盈餘之外多徵銀四萬六千四百四十五兩八錢六分四厘比較往年有盈無絀又廉州府屬北海關口曁各卡共徵貨税銀二萬一千九百十兩一錢四分三厘除俟查核支銷確數另行恭疏題報遵例分晰造册送部查核外所有光緒十九年分徵收常税總數並廉州北海關口貨税各數目恭摺具陳伏乞皇上聖鑒謹奏奉硃批户部知道欽此○○頭品頂戴閩浙總督臣譚鍾麟跪奏爲閩省光緒十八年下半年收支税厘數目恭摺具報仰祈聖鑒事竊各省厘金照章半年奏報一次閩省厘税數目業經報至光緒十八年閏六月止在案兹據署藩司張國正會同厘局司道詳稱十八年七月起至十二月止共收銀六十五萬一千三百一兩零除撥解京恊各餉並給各處防軍薪糧修製軍裝師船及一切善後經費共銀九十二萬六千七十一兩零計不敷銀二十七萬四千七百七十兩緣前解京餉係先令號商墊解俟上庫後由閩提還所有不敷之數均於續徵税厘撥補等情前來除將數册咨部外謹開單繕摺具陳伏乞皇上聖鑒謹奏奉硃批户部知道單併發欽此○○譚鍾麟片再光緒十九年分部撥内務府茶税京餉銀五萬兩户部茶税京餉銀二十萬兩西徵洋欵攺爲加放俸餉銀二十萬兩籌邊軍餉攺爲籌備餉需銀十四萬兩固本京餉銀每月五千兩當飭司局籌解先已籌備内務府茶税銀一萬兩户部茶税銀一萬兩籌備餉需銀一萬兩固本京餉銀一萬兩委令候補知縣俞振鸞督同號商匯解赴京投納具奏在案兹再籌解内務府茶税銀一萬兩户部茶税銀一萬兩加放俸餉銀一萬兩籌備餉需銀一萬兩固本京餉銀一萬兩諭令號商墊匯進京仍飭前解京餉委員俞振鸞督同上兑俟報上庫日期再行由閩提欵發還據福建税厘善後兩局司道具詳前來除分咨外謹附片具陳伏乞　聖鑒謹奏奉硃批該衙門知道欽此○○頭品頂戴山西巡撫臣張煦跪奏爲晉省辦理年例鐵斤脚價不敷仍請照案展限提動厘金以資津貼恭摺仰祈聖鑒事竊查山西省每年應解平鐵一批計重八萬四百九十八斤好鐵四批計重二十萬斤例支價脚銀一萬一千三百餘兩不敷甚鉅昔年係由州縣攤捐彌補多半未能清交仍由司庫籌墊光緒八年經升任撫臣張之洞奏明裁免攤捐此項不敷脚價請於厘金項下每年提動銀一萬一千三百兩稍資津貼以五年爲限俟限滿物力稍紓官力漸裕再行察看籌發在案光緒十四年前撫臣剛毅以五年限滿仍請展限五年照案提動奏奉硃批着照所請該部知道欽此欽遵計自辦理以來應解鐵斤年清年欵幸無貽誤現又展限期滿經臣飭令司局察度情形議覆去後兹據布政使胡聘之會同該局司道詳稱近因歲事久豐工匠難於雇覓　羸亦屬稀少以致鐵價益昻運脚尤貴所有應辦各項平好鐵斤例支不敷之欵爲數較鉅現在北路賑撫未停奉撥京恊各餉尤須依期撥解此項鐵斤脚價不敷惟有仍請展限五年仍於厘金項項下每年提支銀一萬一千三百兩以資貼補俾得按年辦解無誤要需一俟限滿再當察看情形辦理會詳請奏前來臣查鐵斤一項關繫年例要需不容稍緩而價昻脚貴例支不敷委係實在情形合無仰懇天恩俯准仍照案展限五年在於厘金項下每年動支銀一萬一千三百兩以濟要需而免貽誤之處出自逾格鴻慈所有年例鐵斤脚價不敷仍照案展限提動厘金緣由是否有當理合恭摺具陳伏乞皇上聖鑒訓示謹奏奉硃批着照所請該衙門知道欽此 
 
 

Page 14

 
 
[光緒十九年七月十四日京報全錄]  
　　宫門抄○諭旨一道錄前○倉塲侍郎祥等奏援案請加粥米摺○護桂撫黄奏撫恤水災情形片○浙撫崧奏十六年分支應各營旗薪糧等欵列爲防軍報銷第八案摺○湘撫吳奏撥解山西賑欵赴津歸墊片○晋撫張奏借撥營兵榖米片○七月十四日理藩院鑾儀衛光祿寺正藍旗值日無引見○莊王承侯花尙阿各假滿請安○愛廉等塲差完竣覆命○江南總兵　晉昌謝恩並請　訓○溥僎福森布各請假五日○張百熙請假十日○錫光續假十五日○椿壽續假十日○召見軍機韓晉昌容貴皇上明日卯初至奉先殿壽皇殿行禮畢還海○○臣祥麟臣許應騤臣孫家鼐臣孫楫跪奏爲援案請加粥米以恤災黎恭摺仰祈聖鑒事竊照通州地方每年冬間王恕園等處設廠放粥歴蒙恩賞賑米八百石設遇災歉每有加增欽遵在案兹因六月十一十二等日大雨連宵達旦勢若傾盆通州距城遠近悉成澤國被淹窮民呼號望救臣等卽飭地方官併另雇募船隻派役前往拯救現已救出難民兼附近村民逃至城内者不下數千名口復飭官紳開廠放粥伏查通州地方經此次水災窮民嗷嗷待哺哀慘情形實難寓目不日水勢消落道路漸乾就食窮黎更必衆多現據通州知州吳兆熊詳稱因雨成災遠近莊村被水冲淹貧民無計謀生現已開設粥廠收養共有四千數百餘人擬請奏撥粟米四千石分給各廠煮粥施放所需經費每石五錢撥給卑州具領轉發等情前來查該州所禀委係實在情形第該州所請係屬粟米本年山東粟米全數截留奉天粟米已奉旨撥賑若攺給秈米河運抵壩需時誠恐緩不濟急前准直隷督臣李鴻章電稱奉天粟米可卽運通濟賑等語所有此項粥廠賑米請由奉省粟米内劃撥一千石以濟　需並乞恩施加賞秈米二千石俟江蘇河運到通再行撥給以資接濟而廣皇仁其歴年冬令該五廠及煖廠例賞粟米一千石仍照常由西中二倉開放俾惠災黎至應需柴薪人工等項除由各廠紳董按照向章捐辦外下餘不敷經費應由臣孫家鼐等酌量籌撥所有因災援案請加粥米緣由謹合詞恭摺具奏伏乞皇上聖鑒恭候命下遵行再臣祥麟駐通催提河運漕船未克呈遞膳牌合併陳明謹奏○○黄槐森片再據各州縣具報本年四月分雨水情形俱稱霑足田禾亦皆暢茂惟賓州永淳二州縣初一二等日大雨晝夜無間河水陡漲賓州屬鄒墟地方低田被淹土垣茅屋多有倒塌當經該州量加撫恤並據勘明田畝尙可補種不至成災民屋亦漸修復永淳縣屬甘棠屯南里司等處沿河兩岸田畝民房亦多被淹據報情形比賓州稍重已由代理知縣郭建中及該管南寗州府知府彭鑾親往查勘一面各捐廉銀並勸紳富量力資助將被水貧户先爲安撫臣亦卽行司籌欵發給周卹毋令一夫失所並飭由該管道府迅速督縣勘明被淹田房若干禾苗有無損傷是否成災赶緊具報核辦除俟報到核明分别辦理外理合附片陳明伏乞聖鑒謹奏奉硃批知道了卽著飭屬妥爲撫恤毋任失所欽此○○頭品頂戴浙江巡撫奴才崧駿跪奏爲浙江省光緒十六年分支應楚湘等營旗薪糧及各項雜欵應銷銀兩數目作爲防軍報銷第八案照章先行開單立案恭摺具奏仰祈聖鑒事竊照浙江省支應楚湘水陸各營旗薪糧公費以及採辦製造等欵並寗郡支應衛安軍薪公曁各輪船薪公等項欵目前經遵照部行新章自光緒六年正月起至八年十二月底止列爲第十一起軍需報銷用欵並自光緒九年正月起截至十五年十二月底止分作防軍善後報銷七案用欵均經照案分列各欵支發銀數先後開單奏咨立案並查造各欵收支細數清册送部核明在案兹據防軍支應報銷局司道詳稱今自光緒十六年正月分起至是年十二月底止浙江省沿河各口岸水陸各營旗薪糧公費統領公費以及添製採辦軍火器械等項並一切正雜用欵飭據局員查明支發各欵銀兩數目照案列爲防軍報銷第八案用欵分晰開摺呈送逐加確核相符遵照新章詳請先行奏咨立案並聲明仍飭接續查造收支各欵報銷清册另再專案請銷等情前來奴才覆核無異除咨部查照外謹將浙江省光緒十六年分支應各營旗薪糧等欵列爲防軍報銷第八案分繕清單恭摺具奏伏乞皇上聖鑒敕部查核施行謹奏奉硃批該部議奏單二件併發欽此○○吳大澂片再前准部咨欽奉上諭前因山西被災較重加恩着將湖南湖北本年應解正耗漕米六萬五千餘石迅速核實變價同水脚運費等欵一併核扣徑解天津交李鴻章發交辦賑各員確查災區妥速散放毋得稍有弊混用副軫念民艱有加無已至意等因欽此當查湘省漕糧已於去冬今春采購足數當經臣奏請將去年應運漕糧仍飭委員候補道陳允頤赶速運至通倉前由天津籌賑局挪墊晉賑銀兩先行設法籌墊銀四萬兩派員解赴天津交納歸墊擬將光緒二十年應辦漕糧米價運脚個兒錢等項銀兩飭令糧儲道提前於五六月解津歸墊等因奉旨允准在案兹據署糧儲道但湘良會同布政使何樞詳湖南歴届成案每届京米開支米價運脚等項共銀七萬二千三百七十二兩三錢六分六厘六毫作前已委解銀四萬兩外當應找解銀三萬二千三百七十二兩三錢六分六厘六毫兹擬照數解齊卽於光緒二十年京米價脚内全數動支查有請咨赴部之長沙府知府趙環慶堪以就便解津等情詳請奏咨前來臣查直隷墊發奉撥湘漕應解山西賑欵前已湊撥銀四萬兩委員解津此次又由糧道庫動撥銀三萬二千三百七十二兩三錢六分六厘六毫應於光緒二十年京米價脚内全數動支此届京米價脚旣已提前撥銀解清應請免其采辦除委知府趙環慶解赴天津交納歸墊外所有奉撥湘漕應解山西賑欵業已全數解交直隷督臣李鴻章歸還前墊其十九年已購漕米自應仍飭道員陳允頤赶緊運至通倉交納以備天庾正供謹會同湖廣總督臣張之洞合詞附片陳明伏乞聖鑒謹奏奉硃批户部知道欽此○○張煦片再據布政使胡聘之詳稱據得勝路助馬路平新路東路營阿保營各叅將山陰路平魯營甯武營偏關營靖遠營歸化營北樓營各都司豐川營水泉營各守備朔州營把總等先後咨呈以該營駐劄地方均在北路上年災歉糧少價昻本年春間靑黄不接兵丁買食維艱擬懇援案於附近州縣每兵一名供給常平倉榖一石五斗無榖處所折借米九斗以資糊口經司核與歴辦成案相符計助馬路兵丁五百八十二名在於左雲縣常平倉内借給榖八百七十三石平魯營兵丁二百五十六名在於平魯縣常平倉内借給榖三百八十四石甯武營併屬寗化陽方口盤道梁等四營堡兵三百九名在於甯武縣常平倉内借給榖四百六十三石五斗神池利民六角等三營兵一百三十九名在於神池縣常平倉内借給榖二百八石五斗靜樂營兵三十四名在於靜樂縣常平倉内借給榖五十一石偏關營屬之樣林老牛灣馬站等三營堡兵一百三十五名在於河曲縣常平倉内借給榖二百二石五斗東路營併屬胡峪口兵四百四名在於代州常平倉内借給榖六百六石河保營併屬焦尾樓子唐家會等四營堡兵四百二十七名在於河曲縣常平倉内借給榖六百四十石五斗河保營屬之保德營兵一百八名在於保德州常平倉内借給榖一百六十二石又河會河曲縣二營兵七十八名在於河曲縣恒羡倉内借給米七十石二斗北樓營併屬平型小石數越等四營堡兵三百六名在於繁峙縣常平倉内借給榖四百五十九石北樓營屬之金剛臺懷二營兵八十二名在於五台縣常平倉内借給榖一百二十三石又竇村鎭營兵一百十四名在於崞縣常平倉内借給榖二十一石水泉營併屬兵二百八十七名在於神池縣常平倉内借給榖四百三十石五斗得勝路兵四百三十一名在於大同縣倉裁兵節省米内借給米三百八十七石九斗靖遠營兵一百八十八名在於右玉縣倉裁兵節省米内借給米一百六十九石二斗歸化營兵二百八十七名在於右玉縣倉裁兵節省米内借給米二百五十八石三斗新平路併屬天城馬市瓦窰等四營堡兵二百八十八名在於天鎭縣倉裁兵節省米内借給米二百五十九石二斗新平路屬之陽和鎭門守口東井集鎭宏等五城堡兵一百八十六名在於陽高縣倉裁兵節省米内借給米一百六十七石四斗山陰路兵一百八十三名在於山陰縣倉裁兵節省米内借給米一百六十四石七斗山陰路屬之應州城營兵五十七名在於渾源州倉裁兵節省米内借給米五十一石三斗又馬邑城營兵三十七名在於朔州倉裁兵節省米内借給米三十三石三斗朔州營兵九十五名在於朔州倉裁兵節省米内借給米八十五石五斗豐州營兵一百三名在於天鎎縣倉裁兵節省米内借給米九十一石七斗以上所借榖米俟糧價平减卽於原借各兵應領餉内扣買還倉等情請奏前來臣覆核無異除咨户部查照外理合附片具陳伏乞聖鑒謹奏奉硃批户部知道欽此 
 
