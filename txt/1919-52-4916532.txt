# 1919 - 52 - 4916532

 

Page 1

 
 
   
 
 

Page 2

 
 
時評 
[和議之危機（冷）]  
　　陜西不停戰不能有和議不撤陳樹藩陜西不能停戰不得段徐同意不能撤陳樹藩今據東電段徐已有不能撤陳劉張三人之通電矣然則北京政府已處於四面楚歌之中而和議已無可望矣 
　　雖然我獨有所不解者彼北方之三數武人果能離世界而獨立耶果能迸棄中外一切人類之同情而獨以此數師之衆徑情直行以成事耶不然何徒爲此取快一時之舉全不爲中國惜并爲自身惜也 
[命令]  
　　二月二十七日大總統令江北葦蕩營墾務現經清丈粗竣原派督辦會辦各員均即裁撤由財政部接收辦理此令 
　　又令陸軍總長靳雲鵬呈陸軍第二十二師步兵第八十七圑圑長楊建業因病懇請辭職楊建業准免本職此令 
　　又令任命韓祖武爲陸軍第二十二師步兵第八十七圑圑長此令 
　　又令内務總長錢能訓呈准浙江省長齊耀珊咨請任命歐陽忠浩爲温嶺縣知事胡遠芬爲東陽縣知事姜若爲鄞縣知事孔憲熙爲桐廬縣知事王吉檀爲長興縣知事江宗濂試署慶元縣知事鄭業員試署開化縣知事張良楷試署建德縣知事均照准此令 
　　又令陸軍總長靳雲鵬呈陸軍第二十二師工兵第二十二營營長吕保和呈請辭職應照准此令 
　　又令陸軍總長靳雲鵬呈請任命鍾熙澤爲陸軍第二十二師工兵第二十二營營長應照准此令 
　　又令海軍總長劉冠雄呈請授李壽昌爲海軍造艦少監應照准此令 
　　又令海軍總長劉冠雄呈請授趙士淦爲海軍中样林文成胡恩誥爲海軍輪機中校鄭㙨爲海軍少校均照准此令 
　　又令陸軍總長靳雲鵬呈請將葛潤琴加陸軍步兵中校銜應照准此令 
　　又令齋藤季治郎晋給一等嘉禾章此令 
　　又令東乙彥給予二等嘉禾章此令 
　　又令夏秋十郎給予二等嘉禾章柴生田鐵□小野莊造坡部正建深見新之助均給予三等嘉禾章岩田義信佐藤鐵一均給予四等嘉禾章此令 
　　又令沈佺馬士杰陳廷英均晋給二等嘉禾章夏鳳翔晉給四等嘉禾章此令 
　　又令蘇錫麟給予三等寶光嘉禾章此令 
　　又令唐宗源晋給三等嘉禾章此令 
　　又令高田豐樹匝瑳印次石丸忠實中島虎吉均給予三等文虎章此令 
　　又令史久紹劉金城均晋給三等文虎章此令 
　　又令張曾榘晋給四等嘉禾章此令 
　　又令何國華給予四等嘉禾章此令 
　　又令陳憲章給予四等文虎章此令 
　　又令蔡源陳其蔚胡大猷張國威均給予四等文虎章此令 
[專電]  
　　北京電　政府墊欵交行未承認（二十八日下午二鐘） 
　　北京電　奉張督密陳蒙古改省計畫十條批交院部速議 
 
 
 

Page 3

 
 
（二十七日下午五鐘） 
　　北京電　汪大燮語人統一鐵路關係存亡大計余在會一天必不使此案廢棄（二十七日下午五鐘） 
　　北京電　交部將增設航空司保丁士源爲司長（二十七日下午五鐘） 
　　北京電　院電鄂皖兩省長每月稅收久無報告轉飭財廳按月開報（二十七日下午五鐘） 
　　北京電　海軍部向奥國所造魚雷艇絶交後被没收現閣議電陸使提出和會要求賠償（二十七日下午五鐘） 
　　北京電　院電滬盧使陳交涉員病未愈敵僑事繁關係重要希飭副局長暫代（二十七日下午五鐘） 
　　香港電軍政府宣布遣送敵僑條例並委專員辦理遣送及收管敵產事宜（二十七日下午四鐘） 
　　香港電交通部命粤漢鐵路公司於三十日内重行選舉總協理並禁止再開股東會議（二十七日下午四鐘） 
[各通信社電]  
　　北京電　中政府所發表之中日密約單内未列入軍事協約與軍械合同但日本則發表之其故可以推知殆以此種借欵顯由軍閥中人單獨締結但日本旣履行協約之一部份而交出三百萬元則中政府似須擔任完全義務也刻日本傳來消息借欵行將取銷政府之擔負乃爲之鬆動政府希望日本當不致催促此部份條件之履行今日據可恃方面云餘額一千七百萬元日本未曾付出（二十七日） 
　　北京電　在華荷蘭官員仍抱袒德之態度中國近照會荷員謂上海德領署官吏曾留居上海輔助荷員照料德人利益此輩人數過多請予斟酌乃荷蘭領事嚴詞答覆謂遣送德僑大北公法此種暴行之不愉快後果當然全由中國擔負云云此種論調中政府大不滿意（二十七日） 
　　北京電　倫敦所抱中國將反對美日間所訂關於中東鐵路與西比利亞鐵路辦法之疑念今已消釋中國代表已被派入國際鐵路委員會（二十七日）以上字林報 
　　哈爾濱電俄國電社消息稱西比利亞高等主治員柯爾察克氏近赴愛加特林堡巡視先至敎堂繼訪西比利亞陸軍司令部後赴宴會席間英領事致詞略謂歐洲對於過激黨或有錯誤之印象惟列强代表之駐於俄境者則得知過激黨之氣味故極願過激黨早日全敗云云柯爾察克答詞首述大權應集於一人之理由繼謂西比利亞主治人與政府决計解决之第一難題即在銷滅過激黨主義今雖時局騷擾善後事業不易進行然政府已設法恢復司法等機關政府又頒布市選舉法律可見政府不反對地方自治之原理至於田地問題當愼重考查重行支配以符農人之需要政府又施行種種方法謀改良勞働狀况以言國際大局則俄法英現有之交誼决無更變之虞俄國對外亦必出以友好政府當有以答副協約國在過激黨猖獗時所予之助力云云（二十六日） 
　　香港電今日立法會議員賀郁克氏請香港政府轉懇海軍部將香港一處列入所定大艦隊游歷地點單内並請政府將所獲德砲若干送至香港以作公共之戰事紀念物（二十七日）以上路透電 
　　北京電　張瑞璣請錢能訓電陜恪遵五條辦法實行畫界停戰 
　　北京電　徐世昌昨電陜如再違停戰令即予嚴重處分並令遵照五條辦法中第三條之規定劃分界線 
　　北京電　朱啓鈐催定參戰借欵停交辦法某要人謂密約定難廢棄（以上二十七日）以上平和通信社電 
　　北京電　院接朱總代表電轉唐紹儀報告南軍在盩厔郿縣相繼退却情形急電赴陜之宋聯奎查覆 
　　北京電　錢總理以陜事終當解决上海和議不可因此停頓託人向南方疏通 
　　北京電　東海因和議停頓昨召錢總理入府密商對於陜事除促張瑞璣起行並無他種辦法頃錢覆朱啓鈐電大致謂俟電陜詢明再辦 
　　北京電　參陸處電陜西將領飭前線各軍將奉到五條辦法日期卽日呈明彚報 
　　北京電　鐵路問題於國際管理債欵統一兩說外又有人建民有之議昨已將辦法呈核 
　　北京電　院准盧永祥請以王賡廷兼管敵產事務 
　　北京電　王占元電告王懋賞已與柏文蔚劃定鄂西界線三月一日起實行（以上二十七日） 
　　北京電　收回領事裁判權法部纂具詳晰理由書請寄交歐使參考 
　　北京電　政府擬通電内外宣布參戰軍候歐和簽字即行撤廢 
　　北京電　棉業督辦周學熙力辭將以趙椿年繼一說仍以趙替劉鶴慶督辦京師稅務 
　　北京電　殖邊將改組張作霖張勳均加入大股份（以上二十八日）以上中孚通訊社電 
　　北京電　英國公使於昨日午後訪外交部就於中東鐵路問題對於中國之主張及讓步之程度有所質問（二十八日） 
　　北京電　不日將以命令發布私販嗎啡禁令 
　　北京電　二十五日李純電告國務院安徽軍至二十五日爲止一律退出江西境江蘇軍亦陸續退出至今日爲止可以全部告畢（二十八日） 
　　北京電　徐大總統因南方要求更迭陜西督軍陳樹藩於昨日在公府傳見段祺瑞代表徐樹錚有所計議徐樹錚對於此事表示反對意見聞是日徐樹錚退出公府後與段祺瑞商議之結果卽通電北方各督軍囑電致中央請勿更動陳樹藩劉存厚張敬堯之地位北方各督軍不日將對於中央有所表示云 
　　東京電　據時事新報云傳聞南方總代表唐少川氏曾將其意見電致北京政府大致謂現今日本依據其竭力援助中國使中國全國人民之希望得以逹到之根本方針熱望中國南北和平會議迅速進行日本政府就於供給武器之舉業已飭泰平組合在中國和平未成立以前暫停引渡至參戰借欵雖以中國政府名義存儲於匯業銀行但日本政府深虞其本國所借出之資金爲中國和平之障碍已命興業臺灣朝鮮三銀行向中國政府通告如眞欲希望和平得以成立則在和平未成立之前請暫勿提出此種欵項就於國防計劃日本亦曾宣言如中國自身欲停止編制參戰軍則日本亦並無他意然而段祺瑞一派之武斷派祗從維持自己勢力一方面着想違反徐大總統之意思熱中於參戰軍之編成實屬大謬之至云云日本接得此種消息非常滿意且增良好之感情以爲此即唐氏對於誠心希望中國和平熱望中日友誼關係之日本諒解日本之誠意之明證又和中國報界今已明瞭爲南北和平之障碍者其責非在日本可不待言亦非在徐大總統而實在段派咸一致攻擊段派日本得此消息亦大爲滿意云云（二十七日）以上東方通信社電 
　　東京電　日本時事新報所報之中日軍事協約一部廢消說日本官廳方面言全無是事（二十八日） 
　　東京電　德前外相鳩爾曼氏曰德對於膠州灣及太平洋之德領將來無有保有之意（二十八日） 
　　東京電　日某閣員曰從來之中日外交多傾向於軍閥與軍閥之外交原首相内田外相及政友會之領袖决心欲一掃此弊而齋藤中將之赴北京實由段氏等之勸駕故中將不久將歸國而就師圑長之任云 
（二十八日）以上共同通信社電 
[路透電]  
　　二十五日倫敦電巴黎公報云列强大員已議决發給三月一日到期之奥匈債票利息辦法俟前奥匈各邦商得同意後再定主張各大員審查以在法意兩國組織之波蘭師圑運往波蘭問題法國曾於會中提出要求（一）取銷亞爾吉西亞條約（二）向德索取必要之保障俾阻其復於摩洛哥取近十年内所行仇法之舉動國際工制委員會曾考慮自治領土保護領土殖民地關於國際工制之地位列强代表曾討論以考慮關於敵國世界問題事務分配於各委員會問題並提出試慮比國要求所宜依守之條件媾和大會曾採納高等軍事議會關於在外錫爾伐尼亞羅兵與何兵之間闢一中立區域之决議並聆亞米尼亞之要求 
　　二十五日倫敦電每日捷報云施於德國之最後軍事條件内有德國陸軍至多以三十萬人爲限軍官不得過兵額百分之五該軍純作衛國之用陸軍參謀部行將解散所備軍械手彈均有限制戰品禁止入口僅能於數處製造之須經協約國認可並禁止製造毒性煤氣 
　　二十一日巴黎電德政府向駐斯巴之協約國休戰委員會提出抗議反對放逐中國德人 
　　二十四日波士盾電威爾遜總統今日登陸大受歡迎威總統夫人則由女子代表會接待有女權黨二十人在議會前示威爲警察所拘被控妨礙交通 
　　二十一日倫敦電管理糧食大臣决定於三月二十四日起將管理茶葉分配與市價之前今暫時取銷 
　　二十一日倫敦電　管理民事飛行事務大臣薩克斯少將今日在倫敦演講英國商務航空業之氣象謂大西洋固足注意而由埃及京城至喀爾喀特由喀爾喀特至新加坡由新加坡至澳洲三路尤關重要今已派人圖繪由埃及京城經加拉基·新加坡與森逹島而至澳洲之航空路並曾試駛由此路直逹加拉基·台立·喀爾喀特已得甚有價值之經騐國際航空之條件尙可由和會通過此後即可組織一切而天空交通之詳細制度應可迅速成立云 
　　二十五日柏林電　内務總長在國會解釋憲法草案謂憲法之主旨乃在組成一日耳曼之德國而脫離奥地里亞或日耳曼之控制 
　　二十二日柏林電　伏瓦資報得巴伐里亞京城末尼克消息前在國會開槍擊斃内務總長歐曷氏之兇手名林特勒乃尋常之屠夫列名於革命黨工會嘗對人自詡其能而無人逮捕之當日開槍之後工會會長漢巨美斯特氏曾在演壇大呼曰此爲勞働界之復仇也 
　　二十四日華沙電　公報云波蘭人與烏克蘭人已在萊姆堡商妥休戰此舉於十二小時前通知後可以取銷 
　　二十四日華沙電　美國赴波蘭之糧食委員圑主任自波森發來電話謂德軍仍在全陣線從事轟擊 
　　二十四日倫敦電　蘇里克消息末尼克罷工風潮已息惟今日工人各領來福槍一枝子彈二十粒 
　　二十四日倫敦電　韋爾斯礦工聯合會會長白拉斯氏致書各報促請礦工接受政府派調查委員會之建議若加拒絶實爲不可補救之大錯云 
　　二十五日倫敦電　大銀行數家合籌資本組織新銀行定名英國海外銀行其特殊目的在便利國外貿易 
　　二十四日杜白林電　愛爾蘭事務大臣瑪克佛森氏接見愛爾蘭各市區代表談及建議問題瑪氏稱政府已准撥英金二百五十兆鎊以供建設事業之經費俾免役兵士與戰時工人得謀生活但此非賑濟之事業且係臨時辦法凡英國所行之全國善後計畫自顧施於愛爾蘭而愛爾蘭之特殊需用亦當爲政府所顧念至於居住與衛生事宜亦爲政府注重政府决計擴張選舉制使地方居民之輿情得有眞確之代表云云 
　　二十四日倫敦電　首相今日在下院提出議案擬組織委員會調查煤業之狀况並以此事殊爲緊急故請議院即日通過辦法首相切言依從鑛工要求之前萬不能不加調查至於解除動員曾使鑛工居各業之前目下已免役者共有二十餘萬人所予鑛工之條件其寛惠爲歐洲任何處所所不能及鑛工關於解除動員之要求將增重公衆之擔負惟彼殊願討論之鑛工其他要求性質更形嚴重而恒久每日工作八小時若改爲六小時不啻不减少工作鐘點三分之一果爾則各業之賦閒者將不計其數且將碍及英國煤鐵鋼機器之出口業及航業以上各業皆爲大不列顚之實力與昌盛所至爲倚賴者也政府所言或有不確故須從事調查耳首相繼言鑛工要求如果准許則鋼價將漲什一而煤價亦將高漲煤業勢必大受影響英船載煤而出者多易糧而歸煤斤出口業旣被破壞則糧價之騰貴爲不可免之舉巴西阿眞廷兩國向銷英煤茲已因鑛工要求減少銷數矣總之政府之意不欲因一業而殃及其他各業委員會以桑基氏爲主任將調查鑛工所提出煤業收爲國有種種問題及鑛工要求與他業有何影響政府將命委員會於三月三十一日查覆工作鐘點與工值時務鑛工則要求於三月十五日答覆彼意鑛工决不致因十六日之故而甘使全國各業淪於禍害如本月二十六日鑛工會議拒絶參與委員會則僅將邀請鑛主與鑛工臨視之工黨領袖亞逹姆森氏於是起言謂首相與鑛工聯合會會長所具之精神可望爭端得以解决彼意政府急宜於二月二十六日以前辦理工值與鐘點問題並請首相贊成國有主義而令委員會審查此舉當二讀鑛工委員會議案之際工黨議員李恰慈氏動議否决該議案工黨議員湯姆斯氏聲稱鑛工聯合會已受委託如至三月十五日所要求各欵猶未承認則可下令一律罷工今非空談所能挽回此事喬治君乃稱鐘點與工值問題皆須由審查非立可作决鑛產國有之舉非經詳加研究未便擅行者首相並懇請工黨勿因不耐守候數日之故而破壞英國所得之世界大地位議員聞此言多爲歡呼下院通過鑛工委員會議案後即宣告延會 
[法國無線電]  
　　二十七日里昻電共同作戰協約國之國務員於星期四日下午在法國外交部集議由克勒滿沙氏主席討論猶太建國問題由奔走於此項運動之領袖瑪化姆氏法國大學講師萊維氏及惠石芒氏哈斯氏特别陳述一切 
　　二十七日里昻電法國國務總理克勒滿沙氏幾已完全告痊其證據係克氏於意擬乘摩德車前往蒲洛叢林時乃於星期三日下午首次外出雖天氣如何亦置之不顧克氏往凡爾塞宫在園中步行數武後乃往宫殿參觀千八百七十年普法戰爭後國會集議之會場而克氏當時亦國會議員之一也克氏於二時外出四時返邸出遊雖久身體絶不覺乏克氏於星期四日晨重行視事往陸軍部與部務領袖討論一切 
　　二十七日里昻電華盛頓消息美總統威爾遜在返歐以前擬不召集國會臨時會議威氏意見以爲彼之義務須留居歐洲至和約簽定爲止 
　　二十七日里昻電波斯頓消息海軍次長羅斯福氏由歐返美披露美國海軍解除動員極有興味之詳情法國波爾多附近有一重要之無線電台名拉斐合脫無線電台者業已完全竣工爲世界最强無線電台之一美國海軍建築此台一切已組織完備現與法政府訂約將由法政府以二千二百萬佛郎之代價購買云 
　　二十七日里昻電法國北部鐵路公司恢復路線之工作現積極進行該公司之路線遭德軍蹂躪尤甚巴黎·不魯捨爾·間經由愛爾克蘭尼之鐵道線不日即將開車自目前爲始泰尼爾拉恩間之鐵道線業已恢復絶無間斷現預料照此情形巴黎·拉恩·間及亞米英·拉恩·間之客貨車不日即可開行 
　　二十七日里昻電巡洋艦特斯脫萊號於二月二十六日由狄蒲的出帆往哥倫布該艦向遠東進發將在西貢暫泊更上溯而赴海參崴 
　　二十七日里昻電二月二十七日巴黎倫敦間匯兌率英金一鎊合二十六佛郎法國公債劵市價如下三釐公債六十三佛郎九○一九一七年四釐公債七十四佛郎四五一九一八年四釐自由公債七十四佛二○一九一八年五釐自由公債九十佛郎四○ 
[公電]  
　　利川方化南通電各報館鑒鄂西靖國軍總司令蔡濟民因被副司令牟鴻動及蘇成章劉惠卿等羣小所誤自據利川以來一年有餘不出一兵一卒赴敵任戰日惟破壞友軍聚歛民財本地民圑久欲驅之出境化南以誼屬黨人迭盡忠告更予維持終不見信反起野心於一月二十八日乘化南未在利川將職司令部攻擊奈該軍士心渙散民心不服致濟民死亂軍中鴻勳潰逃雖釁自彼開當此大局未定内部忽有此不祥之事痛心負疚五内爲摧謹將原因及情形涕泣陳之化南去年五月應援鄂境奉黃盧兩司令轉奉唐聯帥命令指防利川策應施南唐柏兩軍到防以後卽分撥重兵增援前線恢復建始僅留餘部駐守利川與蔡軍同居一城濟民等赤手成軍餉匱械窮陽爲歡好陰圖覬覦化南以大敵當前不宜内起釁端授人口實隱忍不較力謀和好而濟民野心勿戢罔恤大義傾陷破壞層出不止至去年十月濟民勾結滇軍田旅長鍾穀之一部編爲第五梯圑任蕭桂廷爲梯圑長以内容腐敗爲蕭所部率衆逃去於川鄂交界白楊一帶駐紥蔡軍恨甚率兵圍剿反召敗潰蕭桂廷等憤其先以勾結繼加攻剿遂率衆追迫直逼距利城五十里之南坪場勢在擊破利城時職部之兵悉赴前敵所駐兵力不足一連旣不能助蔡擊蕭又同罹危險適田旅長鍾穀以蕭桂廷所部悉屬滇中良民屢立戰功誤受勾結深爲惋惜囑化南設法招撫以免槍枝失散滋擾地方化南遂命代參謀長吳清熙出爲招撫一解蔡軍之危一應田公之托蕭桂廷田澤榮等亦竭誠願編當即收編爲獨立第二營調赴利屬汪家鎭使其遠隔免生衝突復一面通告蔡部代釋前嫌共維大局乃濟民旣憤蕭部之强悍又嫉職軍之招撫愧忿旣甚仇視益熾時化南親赴萬縣歡迎盧副司令利川部務交吳參謀長代行代拆濟民以利川職部兵力不過數排汪家營新附之衆軍心未固遂乘間分擊一月二十八日拂曉以凉霧山之該軍第一第十兩梯圑向汪家營進攻利川城内之第六梯圑向職部司令部同時包圍襲擊時黎總司令天才派副官馮耀東諮議葉崇攸代表來利收束該軍職部一面竭力防禦一面即倩馮葉兩代表前往交涉濟民雖出命令停止攻擊而陰嗾所部暗射不已職軍官兵已置之死地憤力抵敵蔡部兵士以官富兵窮久有變心不肯出力遂亂變四出擄掠紛紛潰逃濟民初欺職軍兵力單薄欲肆吞併及見部衆瓦解不可復恃始應馮葉兩代表之調和允歸和好時該軍凉霧山之兩梯圑亦皆變潰汪鎭新軍一捷跟踪入城此時化南尙在萬縣部内參謀長吳清熙副官長陳肇璜等均體素心愛護和平不惜立時撤回以全友誼不料該軍内衛隊突出攻擊立傷職部連長一員職軍憤其狡詐開槍還擊互戰數時人民恨該軍先變亦起而助戰濟民在亂軍中殞命鴻勳始率餘衆出城查蔡濟民牟鴻勳等破壞友軍不顧大局初非一日去年職軍應援來鄂卽撥第一支隊長蔡北平所部增援前敵時建始方失敵燄正張施南危如累卵濟民不惟不出兵助援兵函誘蔡北平令攻擊唐克明總司令之軍幸北平深明大義不爲所動協和唐軍南克建始至今函證猶存濟民以詭計不行遂仇視我軍嗣後屢行破壞如勾誘我軍第九支隊周敬委爲該軍梯圑長勤務下士陶杰委以上尉副官勤務二等兵趙榮華委以七支隊第三營營長皆其明證至如該軍第六梯圑則屬勾結黎總司令天才所部胡金橋而來第八梯圑則係誘逃葉軍長荃所部吳瓊民而來其勾煽唐總司令克明軍隊曾大起交涉其不顧大義日謀勾結實難備數如此次之加害職軍特其彰明顯著者化南提挈孤軍千里赴援兢兢業業時虞隕墜與黎唐兩友軍異常親睦獨見嫉該軍致釀蕭牆之變自慚凉薄痛恨交集除聞變之後即由萬縣返利一面安撫人民維持秩序現已異常妥貼並將蔡濟民屍身優禮殯殮地方行政槪交黎唐兩軍主持謹此掬涙以陳伏候斧鉞臨電無任主臣待命之至滇川黔靖國聯軍援鄂第一路第一縱隊長方化南叩篠印 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[日本與蒙古之外訊]  
　　字林報二十二日北京通訊云昨夜得驚人消息據云日本對於中國境内之德國權利自稱爲合法繼產人今欲對於俄國在外蒙古之權利如法泡製刻在兩處開始磋商以期俄國於一九一七年崩潰以前在蒙古所得之特殊地位歸於日人之手詳情現猶未悉但聞哈爾濱與庫倫兩處已從事進行冀逹目的此事當非正式的蓋日人行事總不取正式的手續也又聞中政府未預聞此事而日使署亦未必預聞齋藤少將等之舉動常不爲日使署所知而其活動常單獨進行不與政府相涉故遇必須否認時官場即可正式否認之也今日外蒙事件如至有披露之必要時則其結果或可揭曉記者得此消息之方面殊爲可恃是以記者即發電首先揭示此事以待日後之調查按蒙古在名義上爲中華民國之一部但俄國已在外蒙古獲取一種地位而爲中國所承認使俄國不發生革命則俄國在外蒙古早已根深蒂固堅握其地不僅付諸空言矣過激黨起拳握遂鬆日本視爲有機可乘疾起運動巴黎和會尙未注意於蒙古然若有人欲從中國竊有其地則和會必不置諸不問今中國袒日派官僚處理國事倒行逆施其爲日本帝國主義派此種計畫中之傀儡殆無可疑人或以爲日本政策當不若是愚妄惟取二月初以來所發見之事件觀之則可證明雖有和會之義務尙不足以抑制島國執政者帝國主義之奢望也 
[歐和會長法總理克勒滿沙之小史]  
　　法國總理克勒滿沙氏（或譯作克里曼索）生於一八四一年幼習醫學少有大志年方二十創辦雜誌取名勞働議論風生嶄露頭角襄助主政者皆一時英俊如法國著名文豪索拉氏即其一也未幾往游新大陸庽美數年懸壺問世兼任某女學校法文敎員之職藉以自治迨普法戰起自美回國被舉爲巴黎區内瑪爾脫市長此爲氏入政界之始時法國外遭敵創内有黨爭亞爾薩斯勞蘭爲敵割據氏傷懷時事志切澄清愈趨重於政治上之運動一八七六年被選爲衆議院共和黨議員主張急進揭民治公道與自由三大主義爲標幟遇有政府措施與此相背者輒攻擊之不遺餘力卓然成反對黨之領袖言論風采彪炳一時盡職國會前後垂二十載内閣之被推翻者不下二十次至一八九三年選舉失敗氏乃在野辦報著書指摘朝政發揮主張對於社會上不公道法律上不平等事抨擊尤力始辦公道報繼創旦報詞鋒銳利見忌於時故蹉跎十年不得復入國會昔時知交多成陌路其始終篤念友誼患難不捨者即今日之外交總長畢勛氏也第人窮文工一書旣成全國傳誦君之文名因以藉甚而國家政治亦常視其議論爲轉移一九○二年被舉爲參議員時已年逾六旬薑桂之性老而彌辣掊擊當局不稍寛恕一九○六年出組内閣展抒平素懷抱闡發共和眞詮招攬彥俊不限一黨時有白里安與維維愛尼二少年者爲社會黨中堅人物雖名望未聞於世氏已知其才識招之入閣任白氏爲敎育部長維氏爲勞働部長法國之有勞働部實自氏始而社會主義之得實施於政治亦自氏始白維二氏政績優良後皆爲内閣之領袖論者服氏有知人之明焉氏總攬國政兼長内務冀以其羣學與哲學之觀念從事於社會之改良舉措一切有足稱者顧未及三年卒爲異黨排去守舊者加以破壞或强暴之稱惟眞正共和黨則奉氏爲黨魁氏下野後創立自由人報仍以其犀利猛悍之筆監督朝政指導社會以與公理之障碍相奮鬭迨戰事旣作氏於自由人報日著萬言指陳游移戰策之危險痛言當軸之錯誤條陳人不敢言之辦法鼓勵國民之信心計戰局開幕後三年中氏之著作見於自由人報者逾千篇當一九一七年秋戰事危迫萬分之際内閣改組他人咸不敢肩此重任獨此年將八旬之老翁擲筆而起慨然擔任遂於十月十七日重入政治舞臺翌年三月五月德軍兩次大攻勢戰局幾不可收拾氏神色不動日以堅持勿餒相勉全國從之卒得最後之勝利焉氏戰中功業不遑枚舉其最著者厥爲統一協約軍權擢用福煦上將兩事蓋戰局之成敗實以此爲關鍵也綜氏一生爲哲學家科學家新聞家雄辯家著述家政治家才華贍富智慮周詳警敏勇毅當機立斷志氣堅决百折不撓今精神矍鑠無異少年人皆敬之憚之稱之爲虎氏爲法國最有魄力之政治家且爲打破俾思麥主義之人物焉巴黎和會開議氏爲主席年高望重當之無愧此後法國之整理世界之改造其事困難殊不遜於戰時故氏之功業正未有艾也 
[北京之陜事消息]  
　　陜西劃界事宜外間均知按李蘇督五條辦理頃據軍界消息秦省劃界北方非必盡行照辦刻下已由政府定出十餘條日内即可分電陜西遵照又聞當局對於陜西軍隊之撤退問題前昨兩日研究已定（一）許蘭洲軍隊守乾縣（一）陳樹藩軍隊守郿縣（一）王錫昌軍隊守三原附近（一）鮑德山軍隊仍駐潼關（一）管金聚與甘軍守隴縣（一）劉存厚守甯羗（一）劉鎭華軍隊守西安（一）張聯陞軍隊守鳳翔（一）張錫元軍隊守汧陽以上均須靜候中央與南軍劃界 
　　前日政府爲陜西劃界事宜致電朱總代表聲明以後决不逾所畫界線進兵其剿匪事項僅在現定區域内進行請轉告南方代表昨日又有一電係告知陜省畫界問題可以讓步與唐少川商榷辦理但參戰借欵關係外交方面應從長計議萬不可因此事之爭執致碍和議云云 
　　據某機關消息朱總代表昨來急電報告唐少川交來陜省于右任來電一件内稱奉軍一旅近日急向西進行而劉鎭華亦仍督率部屬向鳳翔三原一帶進攻我軍餉械均缺萬難抵禦請速向北方政府嚴詞交涉並令川鄂各軍預備進援等語經啓鈐將院電分令陜軍停戰各節除交唐少川披閱外並請少川覆電于右任將日來所决各種辦法詳細解釋俟張瑞璣到陜自可解决一切不致再生誤會茲特將于氏原電抄呈核閱并示切實辦法云云此電當局尙未核覆而朱氏於今日（二十五）上午十二時七分又來一永密急電内報南方代表主張撤換陳樹藩堅持到底且謂倘中央允其要求餘事均可迎刃而解特請電示方針以便轉逹 
[軍事借欵與參戰軍]  
　　北京晨報云世人但知國防軍（即參戰軍）之存廢與中日間秘密借欵之是否停付至有關係而不知所謂秘密借欵者實有兩種倘停付其一而不停付其二則國防軍問題之紛議仍不能解决所謂兩種借欵者何即軍械借欵與參戰借欵是也據共同通信社二十二日東京電訊（原電見二十三日本報）所謂未交付之欵似指參戰借欵而言我國今日所反對續交者亦指參戰借欵也借欵旣有兩種而國防軍之内容亦有兩派其一爲三師其一爲獨立之四旅據聞參戰借欵係用於前者軍械借欵則用於後者參戰借欵停交則三師受影響軍械借欵之交清與否與四族亦煞有關係也又聞與借欵有關之某方面近日亦不甚希望日本續交參戰借欵原因尙未明瞭 
　　又據新聞編譯社消息參戰借欵二千萬元旣交三百萬餘欵又有續交之說遂引起各方面之反對昨某方面傳出消息謂日本政府因顧慮華人對於續付一千七百萬元之事皆表示反對乃訓令在京使館停止交付該欵此說是否確鑿尙未證明也 
[借欵與公債]  
　　現在財政奇窘龔財政之减政辦法亦無濟於窮故極力從事接洽小借欵所接洽之借欵不出日美兩方面與日本方面接洽者則有電車借欵渝川鐵礦借欵奉天鐵路借欵與美國方面接洽者則有烟酒稅借欵英美烟公司借欵此外又有軍政維持短期借欵此項借欵多屬於經濟借欵範圍之内另一消息向來中央財政極屬困難而刻下所以稍能顧全暫時軍費政費者確緣藉口善後大借欵不久成立特向某銀行承借一宗小欵五百萬惟此項借款除供軍費政費外已無餘存聞日内尙須另謀再借一欵以作暫救燃眉之計八年短期公債南方唐總代表來電反對並詰問理由（一）未經國會同意（二）用途不明當局接電深爲注意龔財長隨入府報告已得安福俱樂部援助必無他虞於是政府除復電唐氏聲明用途外並决定俟新國會三月一日舉行第二届常會即將公債條例交院追認届時安福派議員必能順利通過而此外之各政圑如研究系豐盛系等事前龔氏并未知會能否輕易放過尙是問題也 
[龔心湛整理財政之呈文]  
　　抱定節流主義 
　　龔財長整頓財政辦法原呈日前已奉令准如所擬辦理現龔氏已將整頓辦法並原呈一體通咨各機關查照今錄龔之原呈如下近年財政狀况可見一班焉竊維理財之道經緯萬端舉要言之不外開源節流而已前清季年清理財政粗樹基礎民國繼起政體雖有變更國家收入並未减少迨至近年國家多故各項稅收因之虧短而臨時軍費日見增加以致收支相抵不敷甚鉅新五年度預算原列收入四萬一千餘萬元支出五萬一千餘萬元計不敷一萬餘萬當經國務會議議加收入六千餘萬元議減支出四千餘萬元歲入歲出均定爲四萬七千二百八十三萬八千五百八十四元勉使收支適合提交國會未經議决旋以院部名義通行京外作爲定案按諸實際收入旣不能照增支出亦未能照減預算並未完全實行六七兩年度預算收入因軍務而益絀支出則因軍務而日增不敷之數計在一萬數千萬元以上值地方兵燹之餘重以災荒迭見民生凋敝喘息未蘇而年來新增稅欵如烟酒印花騐契等項業經次第推行不遺餘力人民擔負本已重於前清若再議增加稅捐無論竭澤而漁非勤恤民瘼之道雖欲暫救眉急而脂膏已竭文告徒勞零星朘削而來爲數綦微有礙稅源無裨國用至欲興辦實業亦必俟地方安寗國家財力充裕籌有大宗基金方可著手辦理目前尙非其時是今日而言開源實無源之可開無已仍以節流爲先務中央爲全國模範誠能將收支之欵先行澈底清釐然後本此方針推行全國風聲所樹整理非難是以民國三年鈞座綜持國務試辦槪算即先從中央入手行之半載成效大著仰稽碩畫允宜遵循請先就中央言之行政之道經費固須撙節統系尤貴分明中央各機關經費均由金庫開支而收入則多不報解相沿已久實與國庫統一之義未符應請責成中央各機關長官將所有收入悉數報解金庫按月開單咨報本部以備稽考一面由部將各徵收機關認眞考察剔除弊竇恢復原額此收入之宜整理者也民國三年中央政費每月由部核發二百餘萬元軍費每月核發三百餘萬元近則政費每月增加七十餘萬元爲數已不爲少軍費經常一項月須七百餘萬元比較三年計增四百餘萬自西南用兵以來又加臨時軍費五百餘萬經臨兩項共需一千二百餘萬元而中央每月收入關稅旣擔保債息解欵則紛請截留所恃以應付者僅鹽餘一項平均每月約得三四百萬元此外中央直接收入如烟酒稅印花官產等項每月解部者不及百萬以三四百萬之收入抵一千五六百萬之支出其何以支持此外每月由部直接應付債欵尙有二三百萬元而外省紛向中央請欵接濟又動成巨萬在請欵者追呼急切固出於迫不得已在本部羅掘已窮實在無可應付不得不恃短期借欵以資週轉而債欵又日見增多近則國際情形逈異曩日並債欵已借無可借不求救急之方决非持久之道最近增支之欵自以軍費爲大宗現在大局漸臻砥定所有國内軍隊自應由陸軍部確訂裁减辦法以資收束至於行政一方面不無可省之欵近來駢拇機關林立各處人浮於事資格旣不足以限人進取遂毫無標準往往有一司一科所能辦之事亦復鋪張揚厲多立名目追加歲費無有已時一人而兼數差廪祿愈豐而奔競之風愈熾一事而分數處經費彌鉅而叢脞之弊愈深應請責成各機關長官破除情面切實裁併以節糜費此支出之宜整理者也總之吾國財政窘迫至此危險已極若不亟圖補救破產卽在目前人雖至愚未有不顧惜身家迨至國已破產家何能保與其苟安旦夕而便私圖卒至同歸於盡何如忍痛須臾相勉刻苦或可轉得生機中央目前辦法旣以整理收入與支出爲入手尤賴外省軍民長官公忠體國同時並舉互相維持漸復民國三年之舊額庶各省之收入有餘乃可以解濟部庫中央之庫儲稍裕乃不致延誤要需行之一二年元氣漸蘇國事大定然後再採量出爲入主義酌增一二新稅以爲厲行新政振興實業之需心湛謬膺拔擢忝長度支蒞任以來目覩現狀難支心所謂危不敢不告謹瀝陳財政困難情形並酌擬整理方法是否有當伏乞鑒核示遵 
[戰後經濟調查會開會記]  
　　國務院組設戰後經濟調查會以來積極進行頗有急起直追之勢昨日午後一時該會開第一次全體大會到會委員計一百三十餘人錢總理因國務會議未到由副委員長孫寳琦主席首由郭秘書長報告成立以來經過情形畢次吳秘書長發言大致謂世界戰爭以後羣知武力之不足恃雖以德國兵力之强軍備之厚終歸失敗必皆激爭於經濟一途即以此次大戰而言協約方面之戰勝表面視之固屬軍力所致然查其實際直可謂爲經濟戰勝而此後經濟競爭之焦點尤必集矢我國吾人對於全國及世界經濟况狀若不爲精密之調查届時何以應付故政府不惜於此財政萬分支絀之際成立此會一般人士大都謂中國處此鐵血世界喪亡無日不知歐戰而後鐵血主義告一段落各國對於經濟上莫不設立機關從事進行我國若不未雨綢繆此時雖未亡於武力將來必亡於經濟而國家之亡於經濟較亡於武力尤爲痛苦故政府對於在會諸公深望振刷精神盡力調查以貢獻於國家至本會之職責在調查關於世界戰後經濟界之全部與農商部之經濟調查會之關於一部分者不同云云次副委員長孫寶琦發言申明政府對於本會積極進行異常誠摯次對於會内各項規則略有討論以某項規則尙未印出俟印成發交各會員於一星期内簽註意見再行開會取决時已五點餘乃宣告散會 
[政府對中東路之主張]  
　　中東路問題近日政府方在極力研究之際除派劉鏡人外更將加派詹天祐前往參與聞政府方面近日所預備主張之權利約分四端第一中俄合派技士技術員會同聯軍委員會共同管理西伯利亞路之一部第二中東路所有職權所處地位當然在中俄協約所規定者以上第三軍事運輸部我國應另派軍事專家充任第四中東路沿路警察應由我國設置 
　　另一消息中東路自郭督辦抵京後即向當局陳述意見以西伯利亞及中東兩路現因俄亂無暇顧及路事又恐落於激派之手轉釀禍患列國提議共同管理其意甚善無如情勢不同應請主持變通西伯利亞地屬於俄其管理不妨由列國主之中東一線本爲中俄條約上之關係現俄旣無履行條約之能力又無繼承之屬託當然歸立約對手國經理况歐戰吃緊之際俄方俶擾我國派兵接理相安至今我國於此損失頗鉅雖爲參戰義務分所應盡亦以協約國以和平仗義執言我國不惜糜欵勞兵以盾其後也協約國爲和平起見有變通管理之主張雖未見之事實然與我有利害關係應先提議諒列國亦不能過於出此損此益彼之舉也聞當局主張折衷辦法（一）路局仍由我國照常管理（一）照協定條約年限提前贖回（一）路線之兵備於戰事完全了結後改爲警察以維持沿線之治安（一）贖回之借欵由協約國之銀行圑輸入（一）以鐵路收益按年償還（一）技師及一切用人得自由由協約國聘用 
[梁士詒之統一鐵路觀]  
　　統一鐵路問題政爭尙烈最近外人消息巴黎平和會議中美國委員擬將中國全國鐵路國際管理案正式列爲議題提出和會目下正在討論之中其提案内容凡已設未設之各鐵路槪附於國際聯盟管理由中日英美各派委員長司其事其各國應派委員人數英國二十名美國二十名中國十三名日本十名云云據研究系方面宣言現在主張之統一鐵路問題與外人所唱之國際共同管理性質逈異且與其由外人提出而我處於被動地位不如由我提出或可趨利避害但交通系方面則否認此說前日鐵路協會開評議會討論此問題梁士詒氏有極長之演說發表意見云查此事在三四年前發生於英人英人以借給中國路欵較多所以欲掌握中國鐵路之全權質言之即欲仿照總稅務司而爲中國總鐵路司也外人對於中國鐵路借欵到後來種種進取與中國毫無利益銀行圑之宗旨純在掌握我中國金融束縛中國人民之生活即以總稅司言之鄙人曾從事於稅務矣外人種種限制金融上受其束縛幾使中國民人無活動之餘地如海關協定稅率之害人人皆知協定稅率者不但入口貨全由其操縱即出口貨因稅率之限定無由發逹土貨之暢銷中國四萬萬人民之生計受其害處誠非淺鮮若鐵路在外國人之手則必有協定運價之事發生我國經營鐵路多年心目中咸知鐵路爲國家之主權人民之命脈即質諸兒童亦能通曉無待煩言緣路上營業與人民有密切之關係而鐵路運費又爲中國主權所自有今因鐵路統一機關由外人管理則路上運費必不能自由必至與海關稅率相等主權喪失是外人一旦爲總鐵路司則我國人民尙有生活之餘地乎諸君多從事鐵路者當知土貨運費與洋貨運費之比較常常均應非常注意民國三年德人提議要求津浦路運費比照膠濟路辦法又提議高徐順濟借欵合同要求由德人自定運費部屢駁之幸未幾歐戰發生因而中止鄙人蒿目時艱敢斷一語假令中國滅亡人民尙未盡死若中國之原料品操縱於外人之手則農工商皆無噉飯之地誠恐中國萬刧不復矣至外人操縱中國金融最爲利害其主動力發於光緒二十年後之借欵合同每日各處進欵全數存於外國銀行即直行管理我國國庫矣財政係國家之根本非金錢活動不可所謂國寶流通即此意也中國海關向以官銀號代收關稅或西號代收（西號者指山西銀號而言）然此時尙非外人代理國庫也及至民國總稅務司將稅入存儲外國某兩家銀行賠欵存儲某三家銀行將中國金融完全吸收滯不流通銀號與西號不能將此暫收之欵轉與民人之手中國農工商不發逹此爲一大原因近日如京奉路與外人有借款關係改收現洋其宗旨無非吸收中國現洋如鐵路再歸外人統一足以使中國人民亡在眉睫現鐵路機關如隴海同成財政之交涉已非常棘手然能徐徐設法鐵路金融尙有收回之希望而忽發生統一鐵路問題其害何可勝言中國自有海關以來中國無一人做稅務司者僅有張玉堂一人因外人不准至西藏派他做亞東稅務司至外人不論學識如何均可充當帮辦我國稅務專門學堂具有中學程度再學以數年專門知識俾供稅務司之職自可勝任現在稅務畢業學員頗多如副稅務司尙不可得將致成才於何地如果中國鐵路再由外人統一中國即不必有人才亦不必要人才中國人生命將從此已矣鄙人對於此問題躊躇兩月之久現敢言外人對我决非美意是以鄙人對此問題極抱悲觀云云可知交通系對統一之說固始終抱懷疑態度也 
[陜西之棉鑛兩產與外資（靜觀）]  
　　陜西一省僻在西方交通不便在昔爲天府之國今則成爲貧瘠之區加以年來兵禍蔓延盜匪充斥富春徙於遠方貧者流爲餓莩農商諸業益無振興之望然一考其實際則知秦省之物產實不絀於他省不惟不絀於他省且有特種產品爲他省所不能企及者特以交通梗塞運輸維艱一時尙難發展耳 
　　以棉產論在黃河流域各省中除直隷外自當首屈一指其每年產額以價值總數計至少當有三千餘萬圓據農商統計所發表者其數爲八十五萬餘擔每擔價值以三十元計即共得二千四百餘萬元矣且其所產棉質極爲優良近來湖北及上海兩處紡紗廠所用者率以陜棉佔多數無不稱其性質較紉紡紗爲易惟有一事最可傷心者則陜人雖有植棉之能力而無直接售綿之權利也蓋陜西所產之棉花大都爲外商抛盤盡數收買迨由陜順襄水以至漢口則最優之品必先由外商提出運回本國其較次之品則加入湘鄂等花運申販賣夫以本國自產之原料而不能供本國工業之自用不惟農業受其影響即工業亦蒙損失至於資本短少之小商無復有立足之地更不待言陜西農民愚昧無識本不足怪所可惜者國内各紗廠及中央地方兩政府明知其痛苦而不爲亟謀挽救之方此則殊令人不解耳爲今之計惟有兩策（一）由陜西本省設法擴充棉紗官廠厚集資本多增錘數一方面再勸本地富紳籌資廣設紗廠俾本省所產之棉務供本省工廠之用（二）由本省紗廠與漢滬各紗廠聯合設立原料棉花收買組合先期與棉户訂約付給價值或貸以資本届時受貨如能由各棉户聯合設立棉花販賣組合各户所產之貨悉由組合收買然後再直接售與各廠亦無不可苟能如此則我國之農工商業亦可免無窮之苦痛矣 
　　以鑛產論石油實爲秦省之特產延長一井爲省中官辦創始於前清光緒二十七年每年出油約原產品三十萬斤製煉品十八萬斤自陜西實業廳設立後該礦局即改轄於廳每年收入總數十二萬元除局用五萬元純收入尙有七萬元省城各户所用之煤油即該井所產之品也前全國煤油公司曾擬利用美資在陜西延長一帶大興石油之業不意經營年餘僅鑿五井現已半途而廢所謂煤油公司之機關者亦已消磨無復存在矣據聞美人所以半途而廢之故有二（一）以油量不豐（二）以運輸不便現在中日合辦之說又起此議初由中日實業公司發動未幾東鄰之實業家如内藤氏等亦繼起加入目下尙在醖釀時代據一般人士之推測謂將來或有成爲事實之一日也 
[京華短簡]  
　　此次歐洲和平會議我國陸海軍委員原均可出席乃最近政府得報海軍委員可以列席陸軍委員轉云不可政府特電在歐之軍事委員唐在禮詢問眞相略謂頃據海軍委員吳振南電陳海軍當可列席陸軍似難加入究係何因請轉陸全權等互商辦理又海軍委員長政府擬派薩鎭冰前往薩前日復電表示謙讓並推陳恩濤可以勝任聞政府昨特再電至閩仍敦勸薩氏擔任赴歐一行 
　　四鄭鐵路由鄭家屯至洮南府白音他拉之一段决定修築業已通過閣議據交通界消息政府所以决定修展此路其原因有四第一爲履行前此信約民國二年政府與日本曾締結修築鄭家屯至洮南府之合同現經日使催促故須履行第二原因爲維持本路營業四鄭路線不過八十八工里路線太短營業不甚發逹故不得不展修其一部第三爲發逹地方之經濟由鄭家屯至開魯物產甚多白音他拉貿易亦極繁盛惟運輸機關不便遠不如大連營口之便利故宜趕此修線第四爲展修開魯之預備洮南一線爲民國二年中日條約所規定惟由洮南至開魯不易施行建築今由鄭家屯至白音他拉由白音他拉至開魯可避去建築之困難增進營業 
　　財政次長李思浩前此請假回籍刻已事畢於前日回京昨日（二十五）上午十時赴府在衍慶樓謁見東海面請銷假卽日到部視事 
　　昨日（二十五）國務會議上午十一鐘開會外交部關於外交事項仍有詳細報告次爲各種例案一整頓京師稅務辦法二葦蕩營墾務督辦會辦一律裁撤以上均係財政部節減冗費政策已經可决最後爲魯省政務廳長改簡俞壽璋任命案至下午兩時方散 
　　聞東海對於禁止嗎啡已定辦法責成内務部取締各藥舖嚴行禁賣至於實行辦法擬先令内務部議定條例呈請批准施行 
　　國務院昨接倪嗣冲吕調元聯銜一電略稱各省軍用米糧多由皖省購辦且無一定區域以致米糧缺乏各縣糧價大漲未免於民食有關擬請由院規定供給軍米區域祇限蕪湖一處此後各路軍需均令其在該埠購辦他縣槪不供給以維民食 
[張作霖反對裁兵與减政]  
　　自南北提議和平後張作霖曾在軍署會議聲明奉省新舊軍隊槪不裁撤並即通告政府茲聞張氏以和議 
 
 
 

Page 7

 
 
已經開幕收朿軍隊問題列入議案故昨又電致政府陳述奉省軍隊不能裁撤之理由（一）奉省處於特殊地位常備軍隊應甲於他省（二）奉軍多勞績於國自與他省軍隊不同（三）奉省軍餉自能供給將來實邊尤爲必需耐苦冐險曾經武備之軍隊 
　　自龔仙洲接任財政總長後首先提出減政之說帖嗣經徐總統允准施行於是由國務院分電各省軍民長官實行裁减軍政各費張使接電後於哿日覆電府院内容略云東三省當關外要衝軍政僚屬異常出力去歲出兵防範尤屬艱苦備嘗加以近來錢法毛荒卽照往日所得薪俸已屬吃虧若再折扣成數發放恐非所以鼓舞官吏也 
[南方對於軍事問題之主張]  
　　裁撤國防軍議定全國軍事計畫 
　　裁撤國防軍一事業將由唐總代表提出茲聞軍府各要人主持甚力蓋以陜局糾紛迄未解决皆由武人爲之作梗今當和議發軔之初徐錢二人似已無命令武人之能力則將來縱使和局告成一切磋商確定試問此等議和條件孰爲之保障然則和平云云無乃等諸夢幻故必以解散國防軍爲先决問題和議始有着手之處岑總裁之意亦以屢次政變皆由武人爲之厲階欲求永久和平首在剷除武人政治故以分劃軍區實行軍民分治爲目前急務特商同軍府各總裁設立軍事委員會妥定全國軍事計畫以便南北和會席上議决施行並開政務會議一致决定務須堅持到底茲將軍事委員會議定之全國軍事計畫大綱照錄如下 
　　（一）國防之方針對外取和睦友邦主義爲外交之基礎因維持鄰境治安計置必要軍隊於邊疆在國内編成必要最少限度之軍隊與地方警察協力維持治安（二）全國常備陸軍兵額鑒於邊疆及國内之地形曁人口廣袤等地理的統計並地方之狀態且須顧慮國家財政之關係定全國常備兵額爲四十混成旅（三）海軍之充實整頓原有之海軍並充實未完備之點以固海防（四）陸軍之編制定戰略單位爲混成旅但混成旅之編製以步兵三圑爲基幹並鑒於此次歐洲大戰之經騐酌添特種兵（五）兵額之分配及召集全國分配兵額及混成旅之管區另詳别表召集兵以各混成旅駐在管區内之人民充當之召集之方法以徵兵制爲原則其實施因難之地方則依照募兵法募集（六）軍事系統之整備統一裁併過多兵額撤廢不必要之諸機關（七）將校之養成及採用設立各種海陸軍學校奬勵海外留學嚴施將校之採用及升級之章程（八）軍資之獨立及自給本全國軍械統一之計畫逐年謀軍械之統一整頓兵工廠新設糧秣被服馬廠與地方工業界聯絡以企圖軍械之獨立及軍需諸品之自給（九）多餘兵額之裁併南北兩政府會設裁兵籌備處商議裁兵之標準及裁兵法案分設南北裁兵處實行裁兵（十）海外留學員之派遣内爭多年阻碍軍事之進步甚大應選拔南北優秀之將校留學各國研究軍事學以利進步（十一）設立軍事參議院以富有軍事學識經騐有功勳於民國之海陸軍高級將官充議員在元首帷幄之下應重要軍事之諮詢以立軍事之中樞（十二）屯田軍及警衛軍之編成在邊疆尙未開拓等處暫置屯田軍以所裁之兵充之又於國會與政府所在地設置警衛軍兩混成旅其兵員由各混成旅選拔 
[軍政府取銷粤路招商包辦案]  
　　昨日軍政府交通部長趙藩令粤漢鐵路公司總協理歐賡祥黃嵩齡文云案據民國六年八九兩月之交通月刋載民國六年五月三十日交通部令粤漢鐵路公司卅電内開廣州粤漢鐵路公司總協理曁董事局據粤路股東會曁董事等宥電稱經開會議决拼股規定不得收歸國有招商包辦不得由部與洋人暗中募資投承註入議案等語實深詫異民業鐵路之得由國家收買已於民業鐵路法第五十一條明白規定該路迺欲以股東會議變更法令殊屬荒謬絶倫夫商路拒絶外資係爲保持國家主權正當辦法至本部乃爲中國交通行政最高機關該會議意以本部與洋人併爲一談試問該路是否爲中華民國之商路該股東等是否爲中華民國之國民旣違國法又悖人情何竟喪心病狂一至於此本部前此迭據股東呈控此次議歸包辦雖名義上謬稱股東大會實則純爲二三當事人之陰謀欲藉包辦之名竊奪全權等語觀於此次來電該股東董事等把持路務狼狽爲奸愈足以暴其廬山眞面須知該路爲全體股東血本所關監督商路爲本部惟一天職該路歷年之浪費股欵弊竇叢積人言嘖嘖舉國皆知本部爲愼重路權保全股本起見不恤多方救濟曲予維持該股東董呈等不能仰體本部迭次愛護之苦心反爲此仇視本部之舉謂非别具肺腸其誰能信用特嚴電申飭所謂此次議案除拚股一節照准外餘着一併取銷本部斷難承認仰即遵照切切同日又令粤漢鐵路公司云呈曁附件均悉查此項議案種種紕謬前據該路股東會電呈到部經於上月三十日嚴切電令該路公司總協理董事等除拼股一節照准外餘着一併取銷並據該總協理等冬電稱三十日鈞電敬悉已轉逹董事遵照等情在案據呈前情仰仍凛遵前電將該項議案迅即取銷不准備案除咨行外此令各等因是該路包辦議案業經交通部一再批駁當然失其效力乃該公司以爲兩廣自主以後與北方斷絶關係一切文卷無從稽查膽敢朋比爲奸飾詞朦混將部令批駁之案作爲核准内欺股東冀得維持駁斥之廢案外欺官長墮其取巧盤踞之奸謀旣違法令復背公理本部權責所在詎能任其始終欺朦該路招商包辦一案應根據民國六年五六兩月交通部迭次電令着即取銷不得再於股東大會提議致滋紛擾仰該總協理曁董事局遵照勿再違抗致干查究再此令應即油印分送股東大會俾衆周知庶免誤會 
[廣東之遣送敵僑觀]  
　　字林報二十一日廣州通訊云遣送德僑之令今在實行中此事廣州政府與北京政府一致進行第一批敵僑全係商界中人已於上星期六日出境矣以粤省而言遣送德僑頗感困難爲中部與北部所無蓋粤省爲柏林·巴爾·來因敎會在華傳敎之集中點已六七十年其大部份敎務皆在東江北江客家境内如實行遣送令則德敎士約一百二十人皆須出境而中國敎徒約二萬人將失主持敎務之人矣或謂他國敎士可往代之但言之匪艱而行之不易蓋粤省外人敎士除德敎士外未有能操客家語言者且客家各境距廣州又甚遠也廣州西關有一德人中學校開辦數年今尙未曾停閉未免與遣送令不合云 
[川省督軍名義之復活]  
　　川省一年以來軍民兩長官名義皆隨劉張而去頃方歸還楊庶堪先就省長職現熊克武亦於九號十時宣布就督軍職午前九鐘餘行禮是日熊面諭所有禮式陳設務從節儉同城部屬文武及各法圑北京政府胡謝兩代表先後到署賀喜熊一一謙謝由副官處設備茶點招待與熊晤談者爲楊省長等午后但師長吳廠長張副官長王子騫局長等公宴熊於王家壩吳廠長公庽聞熊就職後仍兼總司令名號是日城内外各街商民遍懸國旗即附郭鄉場亦多懸旗誌賀督署轅門則懸軍旗國旗各一面禮臺設於督署大堂列案樹旗於上又聞熊就職後擬即召集會議俟各將領到省時即商議清鄉事宜並發出督軍署第一號佈告云爲佈告事前於七年十二月十七號案奉軍政府冬電開特任熊克武爲四川督軍此令等因當以材輇任重懼弗克勝迭請收回成命未邀允准各方面亦復函電交促大義所在未敢固辭茲謹於二月九日正式就四川督軍之職除分别呈咨令行外特此佈告熊克武 
[江西各公圑與外交]  
　　江西省議員胡廷校黃秉鉞昨赴商會邀同發起江西國際聯盟分會經盧會長約以俟開董事會决定再覆今日（二十三）商會龔盧兩會長臨時電邀各董事開會到者有羅朗山羅伯農曾金三吳季卿等當在辦公室内磋商良久各會董之意初擬暫不答覆惟因胡黃兩議員約明今日來取回信並有二十四日假本會開談話會之商請决不能無詞答覆最後遂决定事關國際利益商界極表贊成但省議會爲代表民意機關應由該會出名函邀敎育會農會商會共籌發起方爲正當至假本會爲開會處自無不可之理議旣定遂分途散去午後三時黃胡兩議員偕燕世經趙志伊等至時龔盧兩會長均不在會當由文牘聶芸牧代表陳述上午開會决定情形謂須請省議會倡議發起正式函邀各會發起敝會亦極願從公等之後云云各議員乃興辭出又聞省會正議長龍欽海以關於此等重大事件議會爲民意所託自宜首先倡導遂於今日通函邀請南昌總商會長龔梅生省農會長歐陽馨省敎育會長宋公威等於二十四日午前十一時至省議會開會發起國際聯盟分會各公圑首領對於此項分會雖極表贊同惟爲節省經費起見擬俟成立後即將國際聯盟會江西分會之長牌懸於省議會門首以便往來文件易於接洽並由各圑體推舉文牘一員司理其事 
　　省議會總商會敎育會三圑體爲中日交涉事聯電北京上海巴黎三處其致北京電云北京大總統國務院參衆兩院鈞鑒日人以青島及膠濟等附屬權利要求割讓各報紛傳人心大憤竊以歐和會議美總統曾有世界大同各國回復主權之宣言日人竟不顧宣言違反民意矧三年以後日本與我所訂各約均出威迫利誘未經國會通過按之吾國約法吾民當然不能承認萬乞據理嚴拒以保主權而平民憤無任屏營尙希明察致巴黎電云巴黎中華公使胡轉陸顧王使鈞鑒日人與我國所訂各約不外威迫利誘未經國會通過按之吾國約法萬無承認之理矧美總統對於歐和會議首倡國際平等諸公根據公理力固主權無任欽感乃甫議青島問題日人竟向政府干涉以恫嚇爲要挾萬乞公等嚴重進行貫澈主張鎭定堅持以慰民望吾華幸甚 
　　總商會覆北京國民外交協會電云禡電悉主張七事心理同然薈萃羣英共謀國是謹從公後附驥爲榮南昌總商會叩漾 
[九江近事]  
　　安武軍蕭營長昨晚由南昌率所部乘車抵濤今日（二十三）已開往蚌埠 
　　此次放逐敵僑前充潯關騐貨員德籍把爾因歸國困難業經提出抗議書於警廳未邀允准現經某方面保留把爾及其妻子女均准免予放逐昨日内務部已電警廳知照又德僑赫白前充蕪湖關稅務司現在廬山養疴經醫診斷其妻亦因病診斷准予免遣 
　　警廳以牯嶺敵僑人數衆多此次遣送出境臨時員役不敷照料業經具呈省長請示核辦茲經省署派曹樹藩來潯會同道尹關監督辦理並委派交涉處主任涂道愷爲帮辦 
　　潯埠輪船五大公司每年水脚收入向以招商局爲最茲調查去臘各公司結算年終水脚太古三十三萬六千餘元怡和二十一萬一千餘元日清二十四萬三千餘元鴻安七萬三千餘元招商僅二十三萬二千餘元比較往歲減至二十餘萬 
　　九江貧民工藝廠因經費支絀去臘傅道尹即令該廠長萬和悅將技徒遣散以便結束現萬廠長以辦理維艱已提出辭職書地方各公圑今日開聯合會主張縮小範圍暫不停辦 
　　前充九江清理官產處委員蕭仁壽虧空公欵三千餘元早經奉令追繳嗣得某方面爲之說項其勢已緩現省署又令追繳甚力聞蕭已往廣東 
[松江各界請願堅持米禁]  
　　江蘇松江縣紳學各界代表謝葆鈞雷補同雷繼興錢銘銓朱世瑾盛元音張彬士顧葆康吳驤張芝雷瑊錢邦泰楊前烈等於二十七日公函省議會請其維持米禁文云省議會議長議員諸先生均鑒自發生米糧弛禁問題羣情惶急駭汗呼號吾江蘇省長力維大局數年來保持米禁之苦心人民共喻爲時勢所迫特召集臨時會欲以米禁問題决之諸公夫省議會爲立法機關去年重申米禁之議决昭昭在人耳目此時斷無出爾反爾之理然而報紙紛傳所謂金錢運動通信浹洽怪象已不一而足東鄰攘臂以奪我民食而一般醉心弛禁之蟊賊肆其簧鼓以聳聽聞其一曰（穀賤傷農）夫此時之農其有餘粟者惟富農耳此外於秋收之後礱穀納租變糶還債所餘無幾矣迨至春耕又須稱貸而食是米貴徒有利於富農及奸商囤户而貧農與勞働家大受其困且按照目前米價斗米已需千文賤於何有其二曰（百物昻貴米價不可獨平）夫百物尙有相代之品譬如綢綾貴可代以布帛魚肉貴可代以菜蔬食爲民天無米則死幾無物可代且米貴則關於穀類之輔佐品隨之均貴畜牧餧養之所同受影響工作之場因米貴而工資必增無所取償在在加諸物價藉米貴之說以冀調劑物價之平此妄言也其三曰（弛禁出口國家可增數百萬之歲入當此財政困難挾此言以慫恿當局其術必售然自民國以來糜爛金錢之事等諸恒河沙數即如南北相持兵費之輸出歲不能以數計區區百萬之米捐滄海一粟無濟於事而小民實承其敝弛禁之後米必騰貴米貴之後必起風潮於斯而籌救拯立平糶以蘇省六十州縣論倉穀之存儲無幾勢必紛紛請發公帑恐米照之收入反不敷分撥而又斷不能坐視我民之餓斃到此時而悔弛禁之失策亦已晚矣其四曰（南漕改折蘇米歲存百萬）據此以爲疏通理由可謂言詭而辯矣值此輪軌交通京師之南米店愈推愈廣自有旗民食米護照蘇米之北運者每歲何止百萬且有膠州灣之旁流爲數亦已鉅矣若云蘇漕改折此百萬之米必積滯而不能疏通試問太倉何在究有紅腐之粟否凡此種種游說按之事實適成爲反比例某等松人也就松言松地接滬濱米食外流已有涓涓不塞之勢調查縣境之種植東南北三鄉棉稻各半西鄉出米之區歷年螟蟲爲害歲收大歉照舊歲冬季現象不特貧農四壁蕭然無以生活即大農上等之户亦幾杼軸其空矣不克自救何以救鄰回思前清光緒二十三四年間其時米價每石僅四元左右奸商運動出洋倡言弛禁米價突漲至六元以外農民鋌而走險糾衆搶米泗涇等處焚燬敎堂釀成交涉俞塘趙家閣等處富户積儲之米被掠一空並波及於中人之家聚衆萬餘人晝夜不散旋經趕辦平糶方得歸農嗣後間年一辦平糶松縣積穀耗費二十餘萬金弛禁之害往事可徵民國改政以後嚴申米禁雖國步未寗而蘇省之民幸無大擾者實賴此米價之和平也諸君子關懷桑梓目擊眞情自必遵守前案一致主引米禁爲長官之後盾爲窮民之救星即上海之糧食研究會鑒於輿情之憤激亦已通電聲明不肯贊成出洋可見此等妨害民食搖動國本之事無敢尸其咎者諸君子代表民意當以眞正民意爲重勿爲客氣所侵奪萬一如報紙所言受人運動對於是項重大問題不能盡職米糧因而弛禁米價因而騰貴則絶大風潮即在眉睫恐百千萬衆之平民於絶吭斷咽之際痛心疾首之餘對於主張開禁之議員必思所以報酬之其危亦云甚矣某等敬愛議員不覺其言之迫切敢九頓首以請如蒙採納蘇省幸甚松江幸甚 
[江蘇各縣模範農場之創立]  
　　省署以蘇省壤地肥饒物產豐富向稱農業發逹之區而江北連年告歉彌望荒蕪江南晚稻多被蟲害農民泥於習慣不和改良故有各縣模範農場之設立意以實地敎演促生農民之觀感而取經濟主義比較他之農田增進贏利發生其歆羨之心已通令六十縣趕速籌備實力進行比來各縣呈報成立者已不在少而泰興縣農場主任業已委定聞念祖君他縣亦將繼有明令約計今春合省各縣可一致觀成云 
[南京快信]  
　　省議會今日（二十八）上午九時行開會式議員到六十餘人李督派何參謀長齊省長派蔡政務廳長代表蒞會致頌詞 
　　齊省長因米禁及委用稅差人員事與中央意見不洽確有更動消息 
　　聞李督昨接粤軍政府來電稱陜西北軍倘再不停攻即召回代表取消和議繼續開戰 
　　李督因和議又將停頓昨電中央請嚴令陜西前方將領恪遵五條電令如違即行懲辦 
　　熊秉三偕張仲仁南下明日上午六時可抵寗各機關曁和平會水利協會人員均擬渡江赴浦口車站歡迎北京和平聯合會總務科主任安迪生山西聯合會代表郝登五庫倫聯合會代表鄭潤嵐湖北省議會代表劉揖敎育會代表熊瑞棻滿族同進會代表志錡京師總商會代表李堪均於昨日早車抵寗住藝家橋公庽長江巡閱副使王廷楨奉派赴滬襄助盧護軍使辦理和議開會事宜昨赴京請示日内即回浦轉車赴滬　徐總統特派來寗慰問李督病狀之劉恩源准今日下午回京復命 
　　安武軍司令李傳業昨率所部四營過浦開赴蚌埠第十九師師長楊春普電告已率所部開抵南昌不日即拔隊回蘇 
　　商會聯合會江蘇省事務所因蘇省貨物稅協助稽徵一事開會上海商會曁各縣商會均已推定代表來寗聞定三月二日開會 
　　三月六日爲春丁祭孔之期李督派齊鎭守使齊省長派蔡政務廳長恭代赴聖廟行禮已令江甯縣孫知事敬謹預備 
　　美國銀行圑代表阿卜德昨過寗轉車赴滬 
　　下關車站憲兵昨盤獲大批烟土二十餘斤聞販運者係某軍事機關稽查已被脫逃 
　　下關寶塔橋失愼焚燒蘆棚二百餘家 
[杭州快信]  
　　全省警察八年度經常各費預算案計支出銀九十八萬五千餘元收入銀八十六萬三千餘元 
　　去臘回籍之衆院議員現奉電促赴京報到以便如期開會聞袁榮叟潘補蘇應銓王錫榮等十餘人約於十日左右起程 
　　聞新簡山東省長有電來浙定三月一日接篆并調用人員六七員以資佐理 
　　吳興陸同源暗殺案要證陸阿巧迭次電縣傳拘未到現經屠閻氏（住洞庭山陸阿巧之姑）來省聲請延期投訊因陸阿巧自去冬至今患病未愈高檢廳已勒令依限到案 
　　湯溪知事李洣營私凟職業經撤任現由省委陸鍾瑛查復得實已提起嚴重懲戒 
地方通信 
[蘇州]  
　　鎭守使壽辰本月二十六日爲蘇常鎭守使朱琛甫君三秩晋七壽辰所屬各軍官及僚屬等均恭送壽禮朱使以值此民力艱難之際不肯從事鋪張一槪辭謝而往祝者自本地紳商及各機關長官外軍界有旅長以下各軍官政界有泰興無錫吳江崑山常熟等各外縣知事均先期來蘇慶賀由朱使一一答謝留宴賓主交觥頗形熱鬧云 
　　蘇經廠之罷工齊門内蘇經織物廠近年甚爲發逹共有工匠二百餘人原有兩種工價坐機每尺工洋九分立機每尺工洋一角該廠經理謝某因立機傷身時有吐血之事乃於今正開工一律改爲坐機該工人等忽於前日全體罷工要求加價迄今三日尙無解决辦法 
[鎭江]  
　　遺送敵僑紀事鎭郡應遣敵僑除蘭茄魯特陸亨理柯固道四名先後奉准免遣外共計應遣男女六人行李三十一件於二十七日下午一點二十分鐘快車送滬當由駐鎭交涉員冒君派員一人警察四名曾同檢查所委員等護送到滬一面電陳督軍省長並電上海遣送敵僑事務局派員到站接護縣知事奉省電稱此次各省敵僑赴滬候船爲便於監護起見所有原派護送人員在敵僑未上船以前自應仍負監護之責又山東敵僑三四十名於二月二十六日由濟南赴滬亦已過鎭 
[揚州]  
　　令縣勘縴道淮運使因瓦窰舖灣頭一帶縴道坍卸有碍鹽運於二十七日令飭江都佟知事前往查勘工程以備鳩工修築 
　　批駁請演戲城内大舞台自經省令封閉後迄未修理以致房屋欹斜現該園主將外表粉飾禀請縣署開演佟知事派警察四區查勘該園是否堅固外復派警佐張清泉履勘張以該園目前雖保無虞日後殊難逆料等詞復縣佟知事特批示該園主不准開演以免意外 
[杭州]  
　　金融研究會之内容省垣商界金融研究會係由各業組織而成〔除錢業〕期與金融評議會相對待會中辦法於錢業放欵各事由各業自行擬議不受某方面之拘束現尙在籌畫進行之中將來金融界上或有一番變化也 
　　縣視學講習會縣視學講習會於二十七日上午九時開講徐一冰君講演童子軍之組織及小學校體操科之研究對於外間誤解之點及過與不及之弊極有所糾正下午一時講演視學要訣原定省視學余吾生君講演因余君須另代張萍青君講演公民敎育故山伍廳長親自登臺講演關於縣視學之位置視學之責任及視察時應行注意各點罕譬而喻指示明切並於黑板上繪圖列表意態極爲懇摯次由韓清泉君講演醫學與敎育之關係訂於二十八日上午十時在會塲攝影 
[安慶]  
　　馬鎭守使撤防回皖駐贛安武軍前敵軍隊業已完全撤防回皖今午馬總指揮亦乘兵艦抵皖所有省城軍政界長官均出城歡迎惟馬使暫不登岸擬先赴蚌埠面謁倪督軍以後仍駐蕪湖鎭守使署云 
　　部視學由贛來皖客　敎育部派委范君鴻泰出京查視皖贛等省敎育惟時皖省各學校因寒假期間業已停課范乃先赴江西查視昨同隨員來皖現在省城各學校均已開學擬日内查視一週 
[武昌]  
　　和平會代表將啓行鄂省和平期成會業公推陳叔澄陳邦夑胡作賓高步雲四人赴滬聯合各省代表共商促進和平辦法二十二日李紹芬屈佩蘭及四代表並省議員十數人同在雙柏廟湖北期成分會内大開聯席會議討論方策是日已議妥略節爲代表赴滬參議之資料當日並拍電京滬和平聯合會報告四代表姓名及起程日期議員方面擬於二十四日備讌祖餞 
　　奬劵案與加薪案之連帶軍事善後有奬券今已勢在必行莫能挽回而省會方面之議員加薪案經議員自身通過咨行省署亦有必行之勢蓋此二案似有連帶關係說者謂將來即以此爲交換條件云 
　　破獲私運南票案武長路隨車稽查萬金魁破獲贛商盧文祥由長沙私帶南票七萬章來鄂案茲聞此項南票裝載數箱上面黏有第一旅封條蓋駐湘軍隊甚多其連合商人挾帶私貨漁利者已不可計數其最强硬不服檢查者爲某部近日張湘督出有禁止搬運銅元紙弊示諭遍貼長沙省城行旅携帶銅元以六串爲度紙票以三百串爲度該商私運之紙幣一經訊明必有連帶之罪矣 
雜評一 
[鄂省之善後劵與加費案（默）]  
　　異哉鄂省會對於善後奬券之主張也夫以善後奬券爲有利於民則明白承認之可也以善後奬劵爲有害於民則明白反對之可也而乃遊移觀望何爲者 
　　或曰鄂議會之所以遊移觀望蓋以善後劵與加費案有相連之關係將欲藉爲交換條件也果爾則議員之所謂代表者將代表謀人民之利乎抑代表謀個人之利乎如代表謀人民之利則對於奬券應專爲人民着想而何以牽連而及於自身之加費問題如代表謀個人之利則公然主張加費可耳又何必再挾此奬劵案以重禍人民蓋此兩問題者一爲直接有害於民一爲直接有利於議員即間接有害於民故鄂議員欲以此兩問題爲交換其爲計誠巧而無如於良心上有所不安乎 
　　嗚呼議員謀利之途多矣其有利欲薰心不顧議會名譽者可以鄂議員爲法苟爲束身自好欲顧全議會名譽者則必以鄂議員爲戒凡我議員其將何去而何從 
[會議果不祥耶]  
　　吾憶和會開幕之日唐總代表有言曰願此不祥之會議早告結束夫此全國屬望之和平會議而果能如願告成則雖不祥而祥莫大焉然據今日之現狀而觀第一問題之陜事即有和議岌岌破裂之勢使北方再無切實之辦法者則此不祥之會議誠哉其不祥哉 
　　嗚呼我國人忍於此不祥會議之後而再見不祥之事實耶當局亦忍令此不祥會議終成爲不祥耶 
 
 
 

Page 8

 
 
   
 
 

Page 9

 
 
   
 
 

Page 10

 
 
北方議和代表之一 
江君紹杰肖像 
　　江紹杰字漢山安徽人曾留學日本卒業於法政大學民國成立後曾任司法界各職南北議和任爲北方代表之一 
本埠新聞 
[和平會議紀事（六）]  
　　陜事北京仍無覆電 
　　和局破否在兩日間 
　　二日晨九時限滿 
　　會議辦事處公布二月二十八日開第五次會議各代表均列席朱總代表報告中日軍事協約全文已由北京寄到計中日恊定文書一件海軍共同防敵協定條文一件陸軍共同防敵協定條文一件解釋歐戰終了文書一件共四件此外並無附件並聲明寄交歐洲專使者亦祗此四件唐總代表謂現據北京政府聲明關於軍事協約除上開四件外此外絶無附件宜由本會雙方代表將此實情鄭重向中外宣言除上開四件容再討論外如别有私行訂定關於中日軍事協約之附件全國人民不能承認將來不能發生效力至對於該協約如何辦理暫時不能討論先詢問北京對於陜事有無解决辦法之覆電朱總代表答稱此刻尙未接到唐總代表謂自二月十三日五條停戰辦法宣布後每日均接有于右任報告陜軍攻擊詳情函件昨又接十九日由陜來信報告連日戰事增劇近且各軍移其東路向相橋交口紅崖頭千都村興市關山等處攻擊與三原相距僅數十里是非北京政府威令不行即係無議和誠意實屬不顧議和前途不恤陜民呼籲與世界和平宗旨大相違反由今日起於四十八小時内北京如無圓滿答覆請貴代表諸公向北京政府聲明以後不能負責並請同時由雙方代表將此實情向外交圑切實聲明朱總代表答稱關於陜事疊經切實電京請以嚴厲辦法防止陜西軍隊刻未接到覆電想必因電陜責問正熟籌其他方法故一時未能覆電如北京無確實辦法必當以去就力爭至向外交圑聲明一層以爲尙須考慮未便同意討論結果唐總代表謂今爲最後聲明如四十八時内北京無滿意答覆當單獨由南方代表向中外宣告和議停頓並聲明其理由遂互相談話而散 
　　平和通信社消息今晨九時開會唐總代表報告接于總司令自三原所發十九日快函稱東路興市關山等處繼續交戰交口相橋紅崖頭千都村等地處處吃緊現陳樹藩部下軍隊聯合入陜北軍連日用大砲向我軍轟擊晝夜不絶云云似此酣戰情形陜局愈迫愈危北京政府何以尙無覆電朱總代表答稱今日仍未見有復電來我等亦不勝焦灼當由唐提出極嚴重之要求限於四十八點鐘以内北方政府如仍無滿意的答覆南代表即訴請五國勸告圑爲公平判斷是和局之安危以四十八點鐘計之祇在此兩口間矣南代表此次所提出要求實因陜局如此危迫自二十六日電京後已有三日之久猶無正當答復雖欲苦心維持和議奈北方當局毫無誠意即其十三日所下之停戰令純屬虚僞故不得已而有此種要求如至三月二日晨九時限滿北京尙無覆電必致會議停止甚或大局决裂今日午後北代表自二時起南代表自三時起均開緊急會議全國和平聯合會各代表圑之已抵滬者已有十七省兩特别區之多準於明日（一日）開一大會討論各種進行事宜平和期成會聯合會早定在南京組織現各分會代表均已先後來滬定於明晚（一日）全體約同赴甯云 
　　戊午編譯社消息二月二十八日上午九時開正式會所議事件如左（一）陜西問題首由唐總代表質問朱桂莘氏關於陜西問題北京有無回電朱答無唐君云此事遷延多日萬難再緩應電催北京方面於四十八小時明白回電如北京對於陜事有圓滿之答覆方可繼續開議否則應由南北雙方代表向外交圑及中外國民一致宣言和議中止并聲明停頓之原因以謝國人朱氏則不肯擔任一致宣言祗允向北京催詢唐君謂北代表旣不肯一致宣言則西南代表惟有候至四十八小時如不得圓滿之答覆即單獨向外交圑及中外國民宣告和議停頓之原因云云（二）軍事外交問題朱氏報告北京已將段祺瑞與日本所締訂之軍事秘約鈔寄來申計有四件（甲）中日軍事協約正文（乙）中日海軍共同防敵之規定（丙）中日陸軍共同防敵之規定（丁）解釋歐戰終結之交換文并謂此外並無附件唐君謂果眞如此則西南代表代全國人民不勝慶幸應由南北雙方代表一致通告外交圑及中外國民聲明中日秘約祗此四件并無其他附約倘以後再有附約之發現則决不能認爲有效而朱氏又不肯擔任共同聲明當决定仍由西南代表自行宣告云 
　　國民通信社消息二十八日午前九時起開正式會首由朱總代表交來關於軍事恊約中國駐日公使及日本外務大臣雙方交換文書並海陸軍協定條欵二件據北政府電云此外並無附件然自條文觀察此外附件必多其中暧昧非督促北政府確實完全宣佈無從推測也唐總代表前據于右任總司令十九日來函言陜西東西兩路均未停戰東路相橋等處現尤在激戰中因質問北政府十三日旣下停戰命令何以十三日以後仍繼續開戰非政府威令不行即北方有意挑釁貴總代表前言負完全責任今竟何如此次南北和議之開幕遠因於歐戰停止近因於五國勸告北政府旣無誠意如此擬限四十八點鐘北政府再無正式答覆請由南北雙方代表通電外交圑陳述陜西不停戰由於北政府無議和誠意云云朱總代表謂近於陜事有電致北京主張（一）下嚴令停戰（二）治抗令者之罪北京尙無切實覆電若其覆電尙不改今日之態度啓鈐惟有以去就力爭以謝國人云云唐總代表仍申限四十八點鐘答覆之議朱總代表請稍緩嗣開茶話會由李述膺談述陜西近日戰况並責北政府毫無威信陜事不能解决遑論他事云云陳述甚多南北代表均極謂然 
　　中孚通信社消息二十八日開議唐紹儀報告陜東方面戰事又起復出于右任之信爲證并謂可由雙方總代表將陜事向外交圑宣告朱啓鈐云陜東此項消息尙待證實儗致電政府向陜詢問飭令嚴約在陜各路軍隊一律遵照實行停戰對外宣告一節似尙未便說到唐紹儀又對朱言貴總代表旣不贊同對外宣告敝總代表擬即單獨致電中央詢問對陜辦法請其於四十八小時内爲滿意之答復否則將由敝總代表以一方名義向外交圑通告和議因陜事停頓情形朱無表示唐即照上說擬電簽發遂散會 
[南方代表所得之陜西戰訊]  
　　南北和議因陜事已幾於决裂據南方代表所得三原于總司令二十日快函陳樹藩軍及許軍實對三原開始總攻擊靖國軍竭力抵拒互有勝負茲列各處戰况如下（一）砲張堡（在渭河北岸距三原約一百里）敵人來有四營被我軍擊斃約五百餘得槍十餘桿敵人現尙未退（二）交口（在渭河北岸距三原約百一十里）戰線長十餘里開火兩日夜我軍受傷十餘人敵人分數面猛攻現尙未退仍陸續增兵（三）相橋（在渭河北岸距三原約百三十里）戰線延長二十五里敵人來勢極猛昨日已衝鋒數次均被我軍擊退惟敵軍尙增兵不已（四）紅崖頭（在渭河北岸距三原約七十里）尙未開火敵人約五六營（五）關山（在三原之東南約距九十里）敵自敗後相持多日無大戰事（六）阡都村（在三原西南約百一十里）許軍陸續麕集（七）興市鎭（在三原西南約百一十里）許軍陸軍麕集（八）乾縣現尙被圍（九）鳳翔管軍及甘肅吳攀桂加入已發生戰事多日據此表觀之戰事皆在三原附近從前尙爲局部之戰爭今已變爲全部之總攻擊是北京停戰辦法實等於宣戰布告陳與參陸處每日皆有戰况報告北京對此等情形並非不知乃對和平會議之要求全然不顧是全部責任應由北京政府擔負尙不得僅諉爲陳樹藩之抗命也 
[三和平會代表謁北代表紀]  
　　世界和平共進會代表丁象謙朱鏡宙上海策進永久和平會代表陳家鼐方從矩廣東永久和平會代表周震麟吳燦煌於昨午後一時偕詣北代表辦公處會晤朱總代表首由丁象謙發言謂昨日三和平會聯合開會對於陜西尙未停戰參戰餘欵有交付說及撤廢國防軍問題認爲國家生死存亡之所繫萬分緊要非先行解决其餘問題無開議之餘地遂公推代表等面陳一切先以陜西問題而論究竟有何切實辦法貴總代表曾謂十三日以後負責請問如何負法朱總代表答謂曾去電詰問俟查明得復後方能負責次由陳家鼐云歐事告終世界和平行將實現惟吾國陜西一隅戰事不能停止識者莫不惜之當此和議已開陳樹藩等之武人逆潮流行事不但破壞和議而且違犯世界公理應請速將陳樹藩撤退昭信國人以爲破壞和議者戒萬不可姑息養奸致貽後患朱鏡宙云北廷停戰令下南方援陜軍隊一律撤回而北方陸續增兵計八旅之多則攻守形勢已可了然應請注意次由吳燦煌方從矩周震麟咸言此次和會應有無上之權貴總代表不可放棄責任致使武人任意横行復由丁象謙詰問撤廢國防軍究應如何朱總代表答稱並無是名不過仍前之參戰軍耳惟對於此等重大問題决不致有負國人云云及至三時始各飲茗點而散 
　　附三和平會致唐朱總代表曁各代表函唐朱總代表曁各代表公鑒敬啓者敝會等疊接陜西人士來函詳述北軍攻陜危急情狀慘不忍言慨自和議萌芽雙方停戰迄今已逾三月西南援陜之軍早已撤退而北方對於陜西則增兵運械卽節進攻經唐總代表屢次電爭始有本月十三日停戰之說朱總代表且承認負十三日以後停戰之責任而陜人則謂本月十五六七等日于總司令尙迭有函來陜省東路激戰如故因之道路風傳竟有謂北方計劃必欲得陜爲國防軍根據地然後據高屋建瓴之勢徐圖川鄂進窺東南者信如所言是議和實毫無誠意竊恐秦雖三户未必能甘天下公理亦未必終爲武力所勝也用特上陳三策請貴代表鑒之（一）陳樹藩劉鎭華許蘭洲違抗停戰命令破壞和平應由雙方代表分電北政府即日明令撤任嚴辦並將自下停戰命令後入陜之奉軍撤回原地以警效尤否則不能開議（二）繪一明細地圖將陜西于軍原有轄地若干停戰後失地若干通告中外倘議和期間内再被北軍佔領咎有攸歸（三）如無確實停戰之保證應由西南政府電令援陜軍隊爲協同防禦之準備以上三條非敝會等一二人之見實多數國民之意也如蒙采納大局幸甚 
[民議聯合會致兩總代表函]  
　　民議聯合會於日前開會經衆公推代表前往和平會議向唐朱兩總代表接洽陳述意見等情已紀前報茲悉該會已於昨日具函分致兩總代表略謂和議已開人民切望和議頌祝於兩公者甚於大旱之望雲霓本會本民意組織斯會業已成立茲公推朱菱溪謝復初兩君代表本會趨謁左右有所陳述爲特請示晤見日期云云俟得覆後即當前往晋謁 
[紅會滙欵救濟德奥華僑]  
　　自歐戰發生向駐德奥兩國境内之華僑始則横被嫌疑每遭凌侮（致有胸腹懸掛中國國旂自别於交戰國人以求免禍者）及我國加入戰圑該華僑困苦乃不可言喻矣近本埠紅十字會疊據各方報告即經電託瑞士萬國紅十字會就近調查詳細情形以憑核定救濟方法頃聞該會已先籌墊二萬元送請盧護軍使轉解國務院匯往歐西接濟我國德奥留學生云 
[關於遣送敵僑之消息]  
　　頭批放洋日期之兩說遣送局辦理遣送回國敵僑其第一批本定於三月七日開船放洋現查北京張家口黑龍江厦門浙江奉天汕頭烟臺莫干山鎭江山東等十一處遣送來滬敵僑已有四百二十名本可依原定日期起程遣發惟英政府開來船隻因裝配艙位等項工程正在趕辦　早須五六號始　告竣故决定頭批放洋之期展至十一日開行惟又聞遣送敵僑局督會辦有於昨日知照外交圑及各敵僑三月六日實行開船之說未知孰是並聞此次回國之敵僑約共二千餘人分三船裝　云 
　　同濟敎員聲請緩遣同濟醫工學校工程科敎員色爾（譯音）昨日至遣送敵僑事務局報稱因妻子生孩恐難如期回國請求准予緩遣云云該局諭令靜候騐視知照 
　　昨日續到之敵僑南車站京畿憲兵趙海泉等報告護軍使署前晚（二十七）夜一點半時由火車載來京師警廳督查長景林督同隨員四員巡警五十四名護送京師旅居之德奥敵僑一百三十九名行李三百七十六件又濟南京畿憲兵第五連排長曹登魁帶同目兵六名護送濟南旅居之德僑三十七名行李九十一件又兗州鎭守使委員陳友慶帶領排長一員士兵十三名護送德僑男女共十五名行李三十九件又鎭江委員王世德帶同警察七名護送鎭江僑居之德國男女六名行李三十七件又綏遠都統派令保安隊長林全有帶領巡警五名護送旅居綏遠之德人二名行李九件一併同時抵滬當即照料監視送交普益習藝所安揷待船放洋昨晨甯紹輪船抵埠有浙江上虞德僑六人來滬經第一區警察趙署長預派警察守護登岸送至滬南辦事所報到指送第一所候船遣送 
　　閩贛敵僑來滬之電告遣送局昨接各處電告遣送來滬候船回國之敵僑計福建二十六名又江西一百八十餘名由該省督軍署諮議謝惠塘護送來滬定於七號可到請爲届時接護等因該局已派員届期前往接護 
　　鑛師辯明並非德僑交涉署昨接江蘇省公署電開朝陽煤鑛公司鑛師德國保護人勃瀾特前據實業廳長張軼歐呈稱據該公司總經理王仰先呈據該鑛師自稱伊母弟均係英籍渠生於上海在德國並無財產住居依法不能指爲德國國籍自願赴滬辨明懇請免予遣送等情當經據情咨部核復茲准内務部漾電開德僑勃瀾特經農商部核明該僑母弟均係英籍渠亦生長上海與朝陽公司工程有重大關係認爲與准留辦法符合自可准予暫緩遣送希飭知照等因仰即轉行知照云 
　　承認敵僑改籍之辦法淞滬警察廳徐廳長昨日訓令所屬各區署所文云案奉督軍李省長齊敬日代電開頃接内務部二十一甲電開准外交部函稱關於因領土關係發生國籍問題諸敵僑業經議定辦法除有協商使領證明者當然認爲脫離敵國國籍一律免遣外其無協商使領證明者或以改籍羅馬尼或以原籍波蘭或以原爲捷克族民聲請脫離德奥關係在我對於前項各僑自應與其他敵僑分别看待并經議决令其呈騐所有證書以憑核准惟查羅馬尼亞對於中國係無約國其波蘭捷克諸族建設獨立國家問題須俟巴黎和議取决未經我國承認訂約該僑等經此次核准免遣之後應即視同無約國僑民令其出具切結聲明居華願守中國法律遇有訴訟事件悉歸中國司法官廳裁判以免將來别生枝節等因到部除分行外特此電逹查照辦理等因除分行外仰即查照辦理並轉行知照等因奉此除分行外合亟訓令該署所仰即遵照辦理 
　　護送人員之責任徐警廳長訓令各署所云案奉南京督軍李省長齊梗日代電開此次各省敵僑赴滬候船爲便於監護起見所有原派護送人員在敵僑未上船以前自應仍負監護之責除行知上海遣送敵僑事務局查照派員協助外爲此電請飭知護送人員務各注意辦理爲要等因仰即分别咨行一體遵照辦理等因奉此除分行外合亟訓令該署所隊仰即遵照 
　　監視敵僑之行動松滬護軍使盧子嘉昨日諭知收容所及候船所略謂待船回國敵僑應妥爲看視不得自由離開倘遇必要時須限定時刻並須請領因事出外執照始能准行否則一槪拒絶云 
[陳貽範再三辭職]  
　　江蘇特派交涉員陳貽範因病呈請辭職後經軍民兩長來電慰留准假一月以資調養等情已誌前報昨日陳交涉員又上外交部電乞予立卽解職並請迅予派員接辦俾重要政一面電復軍民兩長以上海爲各國通商口岸要地當此敵僑回國遣送及保管財產等事在在均關緊要决非貽範病體所能支撑乞轉電迅派員接替云 
[太古卸職輪船又到兩艘]  
　　太古公司調赴戰地効用各商輪卸職陸續來滬已誌前報茲悉該公司除已到德安直隷九江漳州鎭安鎭江寗波等七艘外昨日又到北海廣西兩艘停泊浦東華通碼頭現正雇工起卸貨物聞日内尙有其他各輪船繼續由香港到滬將來碼頭小工生計發展定可預卜也 
[本薩號運送接濟難民物品]  
　　英文滬報云本薩號二十八日由滬開赴海參崴載有接濟西比利亞難民各物共一百二十五噸北京中國婦女紅十字會寄來各品亦附此船運出共二百五十八箱值價頗巨内有羊毛皮衣服與皮製長手套各一萬件此外尙有紙烟等物分送西比利亞境内美英法意中俄與捷克兵士云 
[醫生之時症談]  
　　本埠新近發生之時症（寒熱病）日來尙不十分蔓延據某著名醫生云此種流行病即去年夏秋間盛行之㾕症今美國正在流行劇烈時察本埠現狀或可不致有如彼之恐慌惟肺炎病（Pneutnouia,）（非肺炎鼠疫）今租界患者甚衆且傳染頗易云 
[軍營中傳染時症之預防]  
　　陸軍第十師步兵三十七圑圑長陳景初近以本埠發現流行感冒病爲預防所部官兵傳染時症起見對於清潔衛生一項尤宜注意昨特親往所部各營檢查内務諭令各官兵對於所居之房屋及臥床被褥均當洗刷清潔以後並須時赴各營檢查倘不遵辦如查出污穢不潔之處定當從重懲罰云 
[陸以鈞對米糧弛禁意見書]  
　　省議員陸以鈞對於蘇省米糧弛禁問題意見書云近准省長來電因特别事件召集臨時會本會同人知爲米糧弛禁問題提前開議亟應愼重討論有電呈大總統國務院請勿弛禁者有通電各縣圑體徵求地方意見者有提出嚴申米禁議案者蓋蘇省所產之米能否足供蘇民之食尙無確切之調查精密之統計雖以江南蘇錫常鎭各地產額較多米市活動而江北徐海各屬匪患頻聞洵爲民食不敷所致其不應弛禁之理由屢經各地紳民函電紛馳滿載報章上海糧食研究會現亦知輿情反對改變其弛禁之主張即財政部近與日本所訂之運米合同但未指定蘇省尙可聲明以拒絶實以米糧出口價格日高僅可造成少數米商壟斷之機會而惹起本省將來缺米之恐慌斷無辦法以善其後也以鈞風聞日人已託華商赴寗疏通省會之說心滋不安特具意見書商請本會諸君堅持前議勿爲浮言所動庶足以保本會議事之信用也 
[再紀米市近况]  
　　南市某米行受某洋行等託往無錫蘇州同里常熟蘆墟周莊金澤松江角里浙省嘉善嘉興等處廣搜米石已誌前報茲悉該行共派出行夥四十餘人常駐各處採辦聞已辦進三四十萬石尙須續辦故各處米價驟然大漲各鄉民以近年螟蟲爲患秋收歉薄倉無積粟此時尙在新春後日正長將來青黃不接勢有無米爲炊之慮前清光緒年間因光價昻貴曾起搶米風潮其時秋收豐稔並無輸運出口之舉尙且鬧事今若不思設法遏止恐禍患不堪設想故莫不憂形於色云 
[江寛案第十六次續訊紀]  
　　昨日（星期五）爲招商局江寛船被楚材兵艦撞沉案第十六次續訊之期原被代表及律師曁江寛船上各人證均到庭領事圑仍不到午後二時二十分開庭沈審判長率同陪審官四人出庭即據招商局代表律師馬斯德陳述茲有江寛船上之木匠對於碰船情形知之較詳特爲帶堂詰詢堂上即命該燈人上堂令具證人甘結後由馬律師問你姓甚名誰答呌鄔財榮問在江寛船上當何職答木匠問碰船時你在何處答在艙面上問你船到何處地方被碰的答在美孚碼頭之下問如何遇救答跳入舢板然後在灘上上岸問你船放二聲之後彼船有無答回聲答二聲之後隔了一歇答回聲的問畢卽據穆律師起而駁詰問兩船相碰近之時問若干答約二分鐘之五六問是日禮拜幾答記不得問日子應該曉得答曉得的問是日未碰之前過了幾個曰岸答走過沈家磯及黃州問有無看見别船答祇以船問九江有無看見輪船答有的問叫何船名答忘記問碰船地方在那里答美孚碼頭之下福中公司對間是碰船所在問你說前供你船在美孚碼頭有一船過答在紅燈外邊問現在未曾問過楚材船之事答你說是楚材我並不說的麥律師起立謂對造律師有誤會處穆謂重復訊問可耳問你先過之船在何處答在美孚離開三四末之下頭問你看兩只燈時你船在那裏答在沈家磯過一歇歇穆謂照你供實係很費時光要想想看一歇歇你終要說明多少問看見燈時候你船在那裏答在美孚下個碼頭對間問你看見燈多少路答約一個半黃浦江光景問來船是否在亞細亞碼頭答看勿出問是否黑暗答只能看燈不能顧他問你看美孚碼頭何看得出答我船近岸故看出問你看彼船有無要碰情形答看見樣子甚危險問其時離開碼頭多少答約一點點船能駛得過問你想楚材能於中走過否答如走不碰了問你心中有無把望楚材走過此道否答是的問江寛外面面積大否答外面甚大問何以楚材不走大的河面答不知問船主命令有無聽見答瞭望報告船主拉二回聲即命令問此時台立白萊夫鐘聽見否聽見問你聽見台立白萊夫在先抑在回聲之後答放聲以後問其時有無看見彼船要上前駛答上下多可問照你供你船放二聲之後楚材才答一聲答是問幾多時問答約吃二口飯約一分鐘放聲問二聲台立白萊夫鐘響答你問我一聲我答一聲不錯的訊至此麥律師起而反對謂對造律師問供多所誤會穆律師亦答辯謂此種詢證亦常有之事相對律師攻擊者蓋恐詢出破綻故意反對使證人得可理會錯誤處請堂上注意理事官亦起立謂證人内有種種不明白律師所問之意思實有誤會問官遂謂該證人以你船放二聲之後楚材答一聲中間相隔幾何現在兩方多有錯誤處不妨再問穆又謂詢證每至破綻時對造律師起而揷嘴帮護指導何能詢得下去即理事官亦已屢次帮護證人請堂上注意問官仍謂雙方誤會穆又謂放聲之後然後聽見鐘響全是第一次之語官謂公堂現多聽得清楚似係誤會請再問下去穆謂此第一次放聲之事亦不能問下去因對律師已指導證人如對造律師對於證言有不明白之處儘可復問穆謂第一次放二聲有無命令答無惟船已走開矣問你說之意是否船主無命老大已轉舵答裏頭之事我不知問你有無聽見船主下命令與機器間要開快車答無聽見問有無聽船主駡人跳脚等事答係外國語聽見的問你記性很好的你聽見放二聲楚材答一聲有多少鐘答約一分鐘問招商局律師問你二聲之後長久答一聲是否答放聲之後即答是回聲長久遂不是回聲了問你一直見綠燈白燈答此時看見白綠燈問你下水否答係跳舢板問從看見燈後有無見别燈答要碰時見紅燈問你說未見别燈答你問我見燈時係未碰迨見紅燈要碰了聞第一次聲至第二聲隔多時答約一分四秒鐘問第二聲至第三聲隔幾時答約四秒鐘問你係何處舢板遇救答在司泰把問舢板回轉否答我帶到上海問看見楚材抛錨否答看見的問有無聽見楚材錨練聲答祗聽放不聽收因在長江内問楚材碰之錨何能駛答船主命伊量水後來一碰未見迨轉來始見第二碰穆又將小船模型命該證人將碰撞情形擺出穆謂照此有横線八十三度答是問第三次如何碰法答係戤過的訊至此宣告休息二十分至四時三刻復開庭穆問該證人方才所供有更變否答無問第二次回聲之後與碰船時中間相隔多少答祗半分鐘理事官起立問該證人問楚材不拉聲走過來能碰江寛否答早已碰着問兩船向導不改能碰否答要碰的問你何以曉得要碰答照樣看來定要碰倘不動向導能可不碰問你船上舢板操否答在漢口操的時多上海操的時少問救命衣放在何處答在水臺上房間内問旣有許多救命衣何至要死許多人答 
 
 
 

Page 11

 
 
客人要跳到楚材距楚材開槍客人又不敢跳想必其問落水祗聽見客人呌不要開槍問大餐問有無西崽落水死否答有一小徒問有一西崽名夏明來有否答有的問何處人答鎭海人堂上即命夏明來到堂由馬斯德律師問你是否江寛做西崽答是問碰船時在否答在問碰之後如何答跳至兵船問在兵船何處答在後艙問聽見有何事故答看見兵放槍問兵船抛錨否答有抛下去的問看見别的否答後來聽見斬錨練訊至此穆律師謂時間不早請星期一再訊堂上准之卽宣告退庭 
[合辦求新廠合同之磋議]  
　　南市求新機器廠前因發起人朱子堯虧負鉅欵無計支持將與某法商訂議出盤事爲地方紳董得悉以求新廠爲華商創辦最早之實業一經出盤與外人中國實業界無能發展爰呈請盧護軍使電詳政府取銷該法商草約擬將求新廠改爲官督商辦迭經會議估價尙未就緒茲該法商又在北京法國公使處陳明前情向外交部要求中法合資承辦已經外部核准電令盧使遵照會同商會妥爲核議辦理昨日總商會奉令後即行開會邀集朱紳等到會將合資營業之草合同逐條磋議良久並討論一切進行手續 
[地檢廳定期焚土續誌]  
　　地方檢察廳自七年七月一日始至十二月末日没收之烟土膏烟具等定期三月二日焚燬並請各機關届時派員蒞場參觀已誌前報昨該廳長林君以焚期將届特命贓物科員檢點清楚除出示公布外又飭法警往購松柴洋油等引火之物以便臨時應用 
[海軍官員核减薪俸]  
　　海軍司令公署近接海軍部訓令略謂現因政費竭蹶度支浩繁所有該署所轄各該艦隊司令處冗員一律裁汰至參謀副官以及各課課長課員書記雇員差遣等上中官佐各職應自卽日起實行减薪以節糜費等情藍總司令當即召集各課職員集議之下决定於下月三月份起實行以八成實支除呈報海軍部備核外已令行各艦隊司令處一體遵辦矣 
[建造陸軍監獄定期開工]  
　　松滬護軍使署内建造陸軍監獄六十五間現經招匠估定工料價目呈經盧護軍使核准定於三月十號開工建築 
[私測路線之請禁]  
　　浦東人倪菊裳頃悉南匯欽公塘一帶有人私自測勘路線深慮與築電車事有關因函請南邑杜知事隨時拘究原函如下藹簃先生執事敬啓者比來滬上各報有浦東興築電車之傳聞滬紳已曾致電京部茲事虎倀煽其氛祲無賴揚其波瀾初以爲窺探嘗試一經輿論之抨擊狡謀已破自可無慮詎近日一百九十期新浦東報又首揭有人測勘路線之說里人來述亦皆言之鑿鑿信而有徵是則謀我者乘隙待發之野心實未稍戢倘路線確定挾其金錢展其大氣盤旋之手腕而來日長炎炎後患寗堪設想唯念彼輩旣未禀准地方長官貿然擅勘路線似此明目張膽實屬荒謬已極執事旣管此土事關主權夫豈無責今爲防微杜漸計務請出示曉諭嗣後再有此等奸民潛行窺伺立即隨地拘解到署嚴爲訊究務獲指使俾便設法抵制是亦正當防衛之方也如得長官維護於上士紳力盾於後共凛喧賓奪主之前車急策有備無患於萬一我不甘侮誰敢侮予謹佈區區伏希鑒核施行不勝公感 
[建築依周塘枝路之預備]  
　　依周塘枝路經萬國體育會捐助五千元促其早日塡築以利交通等情已紀前報茲悉該枝路現經工巡捐局規定依照幹路路面四丈興築定陰曆月初動工限月杪告竣業已派員依照原訂路線於昨會同測勘員役前往按段細勘並揷立標竿運送塡築器械一俟籌備畢即呈由盧使飭派駐淞防軍就近前往興築 
[杭州火車到滬逾時]  
　　昨日由杭州閘口開滬之第一百零七次貨車駛至城站相近忽然機車要件損壞不能前進當由該站長急發電報車務處飭配援機前往接拖故到滬時已逾規定時間遲至四點餘鐘矣 
[馬路餘地加入糧額之呈文]  
　　上海縣沈知事呈財政廳文云竊查南市沿浦馬路餘地前清召變給照尙未升科徵糧之事督飭地保在南市沿浦馬路一帶詳細查擠并按鄰近田畝之科則折合銀米應將此項地畝加入糧額以重正賦查業户原照内載光緒二十四年前上海縣黃任奉大憲奏准撥借出使經費興築南市沿浦馬路將馬路餘地召變歸還借欵禀定該地每寛一丈深五尺繳規平銀四百兩由業户永遠管業據某户承買馬路餘地一方計英尺若干尺繳銀若干兩除彚數批解道庫外給照執業嗣後賣買以此照爲準等因其所謂大憲者并未載明某憲想見當年文牘不甚研究原案雖難稽考而有前上海縣印照可憑遺失印照之户雖不完全而有當日丈量之原圖可查據現已查竣計二十五保七圖馬路餘地五畝三分四釐八應徵漕米五斗二升二忙銀六錢一分一二十五保八圖馬路餘地七畝六分四毫應徵漕米七斗四升二合忙銀八錢六分九釐二十五保十六圖馬路餘地三十畝六分八釐七毫應徵漕米二石九斗九升六合忙銀三兩五錢八釐共計南市馬路餘地四十三畝六分三釐九毫應徵漕米四石二斗六升忙銀四兩九錢八分八釐除自民國六年冬漕起加入糧額按畝徵解外所有查明前清給照地畝加入糧額緣由理合將地畝科則糧數造具清册呈請鈞廳鑒核呈咨立案指令祇遵 
[南京衛戌司令部撤消]  
　　松滬護軍使暑昨接江蘇衛戌總司令齊燮元函云前奉督軍訓令以南北會議總代表等到寗設立會議辦事處令即組織衛戌總司令部業將成立日期函逹在案現因南北代表已在滬開議會議辦事處已經撤消所有本總司令部前設之秘書處現應移歸秘書廳支應處移交軍需課交際處移交副官處參謀廳移歸秘書副官兩處招待處移歸副官處繼續辦理本總司令部職務移歸江寗鎭守使警備司令照常辦理除呈報分行外相應函逹貴使查照 
[盧護軍使大宴官商]  
　　松滬護軍使盧子嘉氏昨晚七時假滬北哈同花園設筵柬請本埠紳商各界人士赴讌南北兩商會正副會長及各官廳等均在其列聞係磋商要事云 
[北海路越貨傷人案續誌]  
　　北海路順源押店被搶已紀昨報茲據另一訪員報告詳情如下前晚九句餘鐘北海路（即六馬路）二十一號門牌順源押店正欲收市結賬之際突來盜匪兩名擁入店堂各出手槍嚇禁夥友學徒人等聲張當將賬檯抽屜内現洋鈔票一百三十七元攫取逃逸沿途開槍示威當由廣西路口四百九十一號荷槍之站崗華捕聞警帮同追捕開槍還擊彈中盜匪北京人王志手臂受傷倒地並流彈傷及行路之南京人陳華英肩際旋由四百十九號巡街捕與包探榮錦林趕來將王匪擒獲搜出手槍一枝子彈十三粒一併帶入捕房捕頭飭探將王匪與陳華英車送仁濟醫院醫治當經醫生將王傷臂紥縛送回捕房管押昨晨解至公共公堂請究即據中西探上堂禀明被告搶刦順源押店銀洋開槍拒捕拿獲後搜出手槍子彈情形請爲展期以便偵查有無另案並同黨到案訊辦云云俞襄讞得供商之英卓副領事判王押候查明下禮拜一訊核 
[碾米業開選舉會紀]  
　　南北市機器碾米同業因選舉評議司月等職員特邀集同業在總商會三層樓上本公所開特别大會舉行選舉等事下午二時會長張樂君錢貴三曁同業到者三十五家開會後由會長報告去年戊午收支各廠碾費抽提公所經費共洋二千三百八十六元二角八分六釐支出洋一千四百八十二元九角五分三除付餘欵存江蘇銀行儲蓄五百元外現欵存洋四百零三元三角三分三報告旣畢舉行選舉評議員及司月緣本年事務較繁本定評議員六人是届添多三人司月以各廠凡有機器四部以上者得有被選舉資格乃即舉行投票選舉舉定各員如下曾影毫蔣敬文朱安生謝忠信鍾華廷唐秀夫張杏園潘獻廷黃惠卿爲評議員（司月）信昌廠輪值二月鎭昌三月恒豐四月致中和五月源昌六月益盛七月以上各司月六家　次輪值又次多數永大昌元生東仁記振興四家以備候補事畢復議三月初旬糠粞價因米價已漲米糠每石加洋五分計七角餘仍照上届發表 
[青年會徵求分數之披露]  
　　四川路青年會第十一次正式徵求會第二星期結束已於月之二十六號晚八時披露茲載其各隊分數於下（一）廣大隊三九三○分隊長爲劉錫基（二）安華隊三六九三分隊長爲盧緯卿（三）江天隊二七九八分隊長爲周憲章（四）廣利隊二○五六分隊長爲陳漢明（五）江華隊一九五七分隊長爲聶雲台（六）新銘隊一四五七分隊長爲聶管臣（七）新寗紹隊一三六七分隊長爲吳藴齋（八）寗紹隊八一○分隊長爲袁履登（九）新濟隊七四五分隊長爲林幼誠（十）南京隊四五七分隊長爲西人勞勃（譯音）童子部一八七分統共得二一一四○分聞此次徵求會該會定三月五號閉暮云 
[敎員往南洋請給護照]  
　　昨有敎員榮渭陽王能曾陳宗山女士張直如周霞漢等擬往檳榔嶼各校充當敎員請由華僑學生會代請陳交涉員發給護照以便起程該會當即繕具證書附以相片照費函送交涉公署照章核給護照 
[開浚郁家浜之籌議]  
　　浦東龍王廟鎭市河原名郁家浜係白蓮涇之支流因年久失浚日就淤塞茲山遠北市紳陳瑞卿衛誠甫楊少卿周湘雲等發起開浚昨經邀集紳耆業户提議開浚方法首由衛誠甫起言該浜河道關係本市三十圖農用水利亟應開浚原因繼由陳瑞卿君起言浚河經費籌欵諸要端經衆議决浚河經費約需三千餘元先由發起人擔任分頭勸募一面呈請南滙縣杜知事從三年起於漕糧項下帶徵浚河經費若干以資開辦議畢散會已鐘鳴五下矣 
[撥派巡警保護花棧]  
　　浦東陸家渡華商瑞源花棧因上下貨物之際時被碼頭匪徒攫竊所雇巡丁毫無效力以故函請三區警署飭派武裝巡警二名在該處四週輪流梭巡藉以保護所有經費歸該棧擔任當經會警正據情轉詳徐廳長核准撥派巡警二名駐棧保護 
[龍華寺改建商場之不確]  
　　僧人太虚日前具呈護軍使署以龍華寺現聞有人呈請改建商場應請另選經管該寺僧人以便交卸等情昨經盧護軍使批示云呈悉所稱某商人請拆該寺改築商場一節實屬並無其事仰勿聽信謠傳此批 
[藥品採入縣志]  
　　本城舊縣署東老學前仁記徐毓和堂批售萬應瘧疾丸專治各種瘧疾　騐異常又營衛全補丸專補營衛功效久著發行以來已逾五十年銷售各鄉各縣及浙江廣東等省營業日廣近經上海修志局採入續志物產門藥品之屬以垂久遠云 
[民事案手續須完]  
　　新任上海地方審廳長張子鄭自蒞任後對於民事訴訟無論大小均甚注意茲以民事各案一經了結原被兩造往往延不具詞銷案殊與手續上有缺故於前日諭飭各承發吏自即日始凡新吏承辦民事各案或判决勸了或當庭和解一經完案必須着令雙方具詞銷案以完手續 
[諭禁迎神賽會]  
　　浦東社莊廟所供偶像附近鄉民稱謂三太太平時香火極盛去年浦東各鄉秋收頗豐故該廟住持今届發起擇期迎神賽會事爲上海縣沈知事查悉以迎神賽會無非勞民傷財而且難免别生事端乃商准南滙縣知事各飭該處附近警區着先期前往傳諭禁阻如敢故違惟將該會首究辦 
[浦東李家堰之兇劇]  
　　浦東上南交界之李家堰邇來時有鹽梟光蛋聚衆賭博該處李小勝茶館内前晚有綽號黃皮阿弟及小廣東二人因賭衝突互相用武其時黃皮阿弟方面人數較多致將小廣東痛毆受傷翌日小廣東爲復仇計號召同類數十人前往尋釁雙方劇戰移時各有損傷旋有人報告洋涇警署派警前往若輩始各散去聞雙方尙未解决仍將約日械鬭云 
[討賬被毆之結果]  
　　向在美商勝家公司爲收賬之周文逹延代表律師在公共公廨刑事科控吳淞路一千五百號門牌新衣店主陳雙福於本月二十二號夜手執門閂糾衆行兇毆傷撕碎值洋二十元之皮袍等情昨晨由虹口捕房包探沈阿炳將陳拘解公共公堂經張襄讞與英包副領事訊據原告代表律師上堂陳明案情並向周文逹詰據供稱是日四次至被告店中收取賬欵均未面晤被告店中有一婦人囑我晚上前往故至八句餘鐘復至被告店中詎陳見我又至口稱不識時務即手執門閂迎頭猛擊並喝令學徒人等帮同攢毆致受重傷現有西醫傷單呈案請察質之陳雙福供稱所欠賬洋二百餘元業已還剩洋七元數角前日原告到來時已夜半且我因事出外直至原告與學徒衝突後扭至捕房我始聞知趕回並無行兇之事實因原告酒醉偕友來店胡鬧欲將大衣兩件取去致起爭執云云中西官得供以陳不應行兇判罰洋十元給原告爲警傷費完案 
[冒名定貨案訂期再訊]  
　　英商信記洋行延代表律師在會審公廨刑事科控本地人杜銘初於去年九月三十日私刻鼎豐恒圖章冒名定貨等情昨晨由廨復訊即據原告代表律師上堂譯稱調查本案證據手續尙未完備請爲展期訂訊而被告亦延律師到堂辯護中西官得供判杜押候訂期再訊 
[定購鈍鐵案之互訴]  
　　俄商大東合利貿易公司買辦傳榮澤控劉建嵐陳海波謝重齋定購鈍鐵糾葛一案前日午後經關讞員會同俄副領事盧君傳訊被告謝重齋臨訊不到延代表律師上堂請求展期即據原告代表律師聲稱謝重齋旣不投質請爲照章缺席判决繼據劉建嵐之代表律師辯稱劉建嵐現在貴公堂反訴業奉飭傳請求諭着傅榮澤交保候訊云云中西官得供判展期十天再訊原告傅榮澤限兩日零十二小時内覓具妥保候訊 
[代裝電燈費之轇轕]  
　　秦發興在公共公廨控夏貴盛不付代裝電燈費洋三百八十餘元等怀前日由廨傳訊即據原告秦發興投稱被告於去年慶祝恊約國戰勝時囑我代裝電燈二千盞言明每百盞電費洋二十五元後來算賬被告忽云須於每百盞電費内除去三元我不允被告即不將賬算給是以控請究追訊之夏貴盛延博良律師上堂辯稱此項電燈費據被告云付過洋二百元由介紹人錢德康在塲目覩且原告前曾向被告租賃電器機尙欠租洋九十餘元此次代裝工料計洋九十餘元亦係被告墊付以上三欵合計與原告控數相符請爲察核將案註銷云云張襄讞與美思副領事核供判候下禮拜四傳齊人證並着原告將賬簿帶案再訊 
[不付支票判被告照償]  
　　永川公司股東林鴻卿延代表律師控東棋盤街湘益公棧内中華汽船公司事務所主任左念貽不付支票一案前日經聶襄讞會同英領卓君傳訊被告延律師到堂要求改期而原告代表律師上堂反對並據原告林鴻卿投稱被告前來購買貨物當付中華商業銀行計洋七百元中華汽船公司計洋八百元之支票各一紙到期分别往收無着向索不理是以控追並將支票呈案請察中西官得供會商之下以原告證據充分因判被告左念貽照數還洋 
[糾衆行兇之判押]  
　　馬洪壽偕證陳阿奎指控王阿二在元芳路糾衆行兇等情昨晨由探譚鳳池與西探目利扶司將王拘解公共公堂據中西探禀明被告專在各碼頭結黨横行請爲訊究並據原告投訴被告迭在碼頭行竊客貨被我查見驅逐以致挾嫌報復等語又據見證陳阿奎證明被告糾衆十餘人在元芳路毆打原告情形質之王供詞狡展中西官得供以王非善類判押西牢一月期滿逐出租界 
[粥店主陳明夜不收市之原因]  
　　天潼路七十九號吳淞路一千五百六十三號門牌兩粥店主王長興龔少卿因深夜尙不收市被捕查見以其違章禀由捕頭請廨出單於昨將王　兩人傳至公共公堂中西官訊據王等供稱粥店非其他店舖可比生涯旣屬微細主顧均係苦力中人如黃包車夫等通宵奔跑全賴粥店以禦饑寒故日夜如常並不收市請爲明察堂上得供以旣據聲明前情又不兼售他種食物判令從寛開釋 
[此控調戲彼稱索欵]  
　　住居滬寗鐵路北談家橋之江北人朱長和向爲玻璃廠工匠其妻江氏前晚至五區警署報稱伊夫被同廠唐啓公毆打等情經王警正飭警將唐提案質訊據朱供稱前晚民人在家正欲安睡詎唐前來調戲民妻向論反被抓傷腎囊咬傷手指云云質之唐供稱因向該氏索討借去之當欵被朱誣指調姦請察王警正諭將兩造轉解司法科核辦 
[幼童拖車之科罰]  
　　閘北華界人力車往往以年逾六旬之老叟及未成丁之童子充當車夫力不能勝甚爲危險故迭經四五兩區各署所出示嚴禁在案前日經四區李巡長查見安小昌高小二子李大墜子三人均係幼童拖車一併帶入區署並傳車寓主蔡恒興朱子清管鮑林等到署經張署長訊明判各罰洋五角嗣後若再放租與老叟幼童定干重懲不貸 
[匪攫傭婦金環]  
　　滬城太卿坊程姓之子現年九歲向在小南門讀書日派女傭王氏伴送入學昨晨該氏與孩行至東喬家浜忽有匪徒二人上前將氏軋住當將耳上值價約十元之金環一對攫去該匪得贓後向俞家弄而逸該氏歸家報告主人念其貧苦允許賠償洋七元 
[圖董被押之省控]  
　　二十一保七圖圖董何逹如何維則父子前因私立白契隱匿國稅並冒贖田畝爲上海縣沈知事查明提訊判押候辦而何妻周氏等以縣署違法受理上控道署令飭沈知事錄案詳報在案茲因何父子至今尙在押未釋該家屬以無端被押數月之久心不能甘前日又投省公署等處上控矣 
[竊鐲分贓之儆押]  
　　婦人王許氏前至法捕房控稱婦人至大世界游戲場内觀戲詎被竊賊將婦人手上所戴金鐲一只捋去請求查緝現爲包探王榮生宋阿新偵悉前往將竊賊俞阿昌陳毛囡張阿根等三人拘獲當在咸康押店吊出原贓帶入捕房昨解法公堂請究先據原告禀明前情詰之俞阿昌供金鐲實係民人在游戲塲内櫈下拾來不敢行竊求宥質之陳毛囡張阿根同供日前由俞拾來後令民人等質當各分用洋九元是實中西官判各押滿七天外再着交還當本洋四十元如無力繳洋再各加押一月以儆 
[縣署牌示照錄]  
　　上海縣公署昨發牌示云爲牌示事頃由郵局遞到上海中華佛敎公會公啓内稱暗無天日之上海縣流氓棍騙之上海佛敎公會並稱滬城西門外之西林菴向由佛敎公會中之林稚周衛芝山二人把持壟斷去冬十二月某日林衛二人竟預約以三千六百金鉅欵賄通上海縣上下人等將該菴當家谷雲　至上海縣署非法拘禁押追其西林菴業產等項請上海縣俟其賣去後將預約之賄賂送縣等語其中多係一面空言本不足以淆惑衆聽惟此案辦理情形逈與來啓不符特擇要公布俾衆周知查西林菴產前據佛敎公會會董姚文棟等呈請永遠保存業經本署給示保護本年一月間據上海市經董陸女　函稱先後接朱紳壽朋函稱西門外西林禪院爲數百年古刹新充該院住持谷雲種種不法不類佛門弟子窺其用意殆爲覬覦院產而來請第一辦法等語又據佛敎公會姚紳文棟等十人據該禪院前住持僧慧眞報告伊徒谷雲有計騙會長僧常貴單身到院錮閉臥房攫取田單等事請將谷雲斥退另選妥僧接管並將谷雲拘案押交田單各件等情函請核辦前來正飭傳聞又接姚紳文枋函稱谷雲創辦覺社來謁求爲列名贊成並未允許乃聞在縣署具呈將賤名揑列請傳訊澈究等語又據僧　眞僧常貴以谷雲霸佔搗亂集黨招搖請求傳究各等情到縣查姚陸諸人俱爲上海公正紳耆迭據一再函陳是僧谷雲之種種不法毫無疑義當經飭傳該僧谷雲及僧慧眞僧常貴到案集訊據谷雲供認詐騙常貴攫取田單屬實似此欺罔恐嚇不守禪規實爲佛敎之敗類自應即予撤換即將谷雲暫行拘留吊取田單簿據存案一面函飭市經黃邀集士紳另選妥僧接任該院住持所有田單簿據俟新任住持舉定交領接充谷雲着具遵斷結覓保開釋茲據上海市經董邀集紳僧兩界會議舉定僧眞性爲西林禪院住持谷雲亦經開釋完案卷牘具在豈容任意揑造至雲林衛二人行賄果能指出過付證據本知事自當從嚴追究决不稍涉瞻徇若徒欲以空言誣衊希圖惑衆聽聞而不知已自大干法律矣除函請中華佛敎公會上海支部查即見復核辦外合行牌示仰諸色人等一體知悉特此牌示 
雜評二 
[海軍實行减政（庸）]  
　　自龔心湛唱减政主義京内外俸給一律改發八折敎育陸軍兩部反對於前自餘各部署抗議於後異議蜂起幾有難以實行之勢嗣雖經閣議兩次通過而各機關尙得聲明窒礙請求變通是龔氏減薪之政策其效力亦無幾也 
　　此僅就北京政界一方面言之若夫外省若夫軍界則不理者不理拒駁者拒駁迄未聞有表示實行者有之自上海海軍公署始觀於此而足徵中國海軍界之程度固賢於陸軍遠甚也此歐洲和會中國海軍代表所以獨得列席也歟 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（二十六）] [  一之]  
　　更進而言娱樂之事若拍球若賽馬若競走等均爲我華各校所習見惟彼泅泳術我華祗聞近江近海各居民有童而習之者其在都市之男女各校未嘗注意及此美利堅則不然尋常練習校中固各設方池以便肄業者翔泳其間夏期休假兩大洋岸各清曠地聯袂而來飛躍潛泳於海水中者尤屬不可勝計我邦遊美遊英諸學子艶羨西方娱樂地亦復以若干星期之校中演習進共容與海上諸遊侣較其一日之短長偶或不愼體忽下沈不旋踵而凶占滅頂此又不能於彼我間深加詳察之爲害也去夏茂漪往點梅岬亦嘗於洋岸間偕諸女伴試泅泳據其所述諸經騐頗足爲習泅泳者示嚮導一則海水中常有海蜇等物觸膚即緊收恍若被箝束如彼無腸公子之雙鉗遇物固執不遽釋此蓋下等動物自衛之通性也若游泳者不解其故誤以有物下攝而怯懼則或釀成意外之危云再則海水之性似較寒體質弱者遽入水筋絡行血稍弛緩足部筋脈間常不免有拘孿之苦菩人入水泅泳所恃貝爲手足足部筋絡不舒展兩手漸覺難勝任全體即漸下沈矣美民體格大抵壯健故患此者甚鮮華人體素孱弱而又不習冷水浴此所以入海鳧泳在彼極尋常而在我若甚危也我若不以知己知彼之能事事先加詳察則不啻以生命爲兒戲云 
老申報 
[記某烈婦事（見光緒元年十一月二十三日）]  
　　某烈婦者吳下寒家女也幼讀書知大義早失恃依外家居及笄嫁於某鄉夫之父母俱殁祗有一弟家頗富然兄弟皆不善於持家凡事賴烈婦主持嗣夫弟取城中豪富女婚未久而夫弟卒娣喜修飾不慣鄉居住母家以爲常因無所出欲以其内戚某氏子爲嗣而年歲相去無幾烈婦勸之曰異姓亂宗法例所禁他日我有子即爾子也何必螟蛉異姓子惟時烈婦止一女繼而夫病篤烈婦方孕夫死烈婦主持一切如常反若不甚哀毁然蓋恐有傷身孕也未幾臨盆娣仍思以内戚子爲嗣賄穩婆令賊烈婦之子旣產詢問男女穩婆曰女也已死矣我棄之矣詎知穩婆將死孩藏於身及去數里始投之河而孩尸仍浮至烈婦家門面仰上男也烈婦知嗣續已絶死者不能復生含寃飲痛遂抑鬱得瘵疾彌月後買舟至四鄉徧訪同宗有無昭穆相當可繼嗣者竟不可得隨至各族戚家聊述數言詞皆涵蓄歸後絶食七日而卒上憲知其事如例請旌越年餘娣終不願鄉居將田契銀洋珠飾雜物搬運進城家計一空烈婦之女纔逾十歲情急號救邀各親戚勸阻娣不允親戚訟之官娣托人布置而親戚等亦均關說妥當遂從官斷娣竟如願以去而烈婦一門毁散矣幸女有乳母素尙忠義恐女亦被其毒死也不令依其嬸居挈女就外家宿焉嗟乎烈婦欲續夫弟嗣反至自絶其嗣其心實可嘉其事良可憫矣然天道昭彰他日當必有以報其寃以慰烈婦於泉壤者衆始恍然於其故矣 
新拾遺 
[歐戰趣談] [  謝俠遜]  
　　歐戰每百年一次 
　　歐洲當十八世紀初葉法國富强甲於全歐法王路易十四奪西班牙王位授其後裔更欲侵入意大利中南美等地由英人聯合各國大破法軍於勃連溪其時反抗路易之聯軍計僅英及普奥荷蘭四國至十九世紀之初爲法皇拿破崙全盛時代擬統一全歐實行大陸封鎖政策其時聯軍大挫法軍於滑鐵廬計僅英俄普奥瑞典五國較前次戰爭範圍稍爲擴張當此二十世紀初葉反抗德奥土勃四國之聯軍在歐洲爲英法俄意比塞羅黑希葡十國亞洲爲中日逞羅　國美洲爲北美之美國玖瑪中美之瓜地瑪拉南美之巴西四國合爲十七國其範圍尤廣戰禍尤烈以視十八世紀及十九世紀初葉之戰爭適成爲每百年（西曆每一世紀爲一百年）一次 
　　駐華荷使之怏怏 
　　中華民國徐大總統於歐戰告終時慶祝各協約國戰勝柬邀駐京各協約國公使宴會荷蘭駐華公使白格克倫氏亦在邀請之列至期各協約國公使以荷使前有袒德嫌疑不予列席臨時要求取消請柬其時荷使方整備衣履預備赴宴突接到取消函件頗爲怏怏聞荷國政府得此消息即將該使撤換維持中荷兩國友誼 
常識 
[小兒口腔之衛生談] [  叔豪]  
　　諺曰病從口入小兒臟腑嫩弱苟不謹愼其口得病尤易特節譯美博士烏魯璧安Vulpian氏之說以貢獻於吾國人之寳愛其子女者 
　　（一）小兒之乳齒極爲重要蓋不第可以助食物消化後日之永久齒亦藉此發育若不加保重則後日之永久齒排列不端正且因以發生蚌蟲爲患胃病之原因（二）初生兒之舌面每附有極厚之白舌苔俗名雪口因小兒吸乳後口内未加清潔久之乳汁以細菌之傳搬作用而分解漸次發生每有因此而致死者預防之法宜於授乳後以白布醮清水拭之（三）小兒發生乳齒約在一周間此時可略與以固形食物以順其天然發育原理惟寗少毋多多則胃中無力消化而有食滯之患（四）小兒食物宜令細嚼復咽以省胃中之消化力食時並不可與以茶水不然胃汁被其冲淡而釀成營養不良之症至茶淘飯湯澆飯尤不可與食否則咀嚼未碎之物輸入胃中難以消化也（五）當小兒之乳齒未出或已出而咀嚼力薄弱未能碎嚼食物時爲母者每以自齒代嚼送入兒口不知此法極爲危險苟乳母口中有病毒者則直傳染于兒口而爲病菌增添一殖民地矣（六）乳汁固爲小兒最上之營養料然不幸而附着于齒上或永存口中則不第起如前述之雪口病而且起化學的變化成乳酸以蛀蝕牙齒故飲乳後最好以布片浸溯酸水而揩拭之以期清潔（七）當小兒三四歲時爲父母者宜敎小兒使用牙刷使成每日刷牙之習慣若在一二歲時則敎其於食後用布片拂拭口腔以期清潔不然牙齒易蛀口亦易臭與人談話嬉戲時易招厭惡小兒旣脫哺乳期則體内之新陳代謝機能旺盛身體顚著發育而應需之營養物亦較多因之咀嚼力增進乳齒不勝其任乃脫落而永久齒發生當此齒牙交換之時期最宜注意乳齒稍有搖動時即當請牙科醫生拔去之否則生齒參差不整齊外觀亦不雅且食物因此而停滯於牙間牙齒蛀蝕言語發音不明或　骨發育障害或起粘膜病而戕其生嗚呼牙齒交換之不注意貽害竟有如此之大然則慈母嚴父而欲其子肥碩壯健者可不於此篇三注意乎 
雜錄 
[患疥瘡一夕話] [  繼志]  
　　疥瘡俗名癩疥瘡患是症者於社會中幾占多數雖非重症而傳染極易一家中若有一人罹疥瘡甚則可使全家之人無一不傳染其原因係一種之疥瘡蟲而起此疥瘡蟲有雌雄二種雌者較雄者稍大如以顯微鏡窺之則見其體背部高凸而腹平坦恰與甲魚之形相似其表面有銳剌有脚四對前後各二對此乃疥瘡蟲之形狀也就疥瘡蟲之寄生人體而言寄生後該蟲穿孔至皮膚層下而棲息其中於是皮膚先發劇烈瘙癢因劇癢而爬搔之則生粒狀小疶以手指壓之則瘡中有水傾出重者則有顆粒　疱内釀黃綠包膿汁就患疥瘡者之情形而　患者每于日晡之時發輕微寒熱精神不　　　則于臥衡中瘙癢難堪雖至血肉淋漓而不屑疥瘡最易發之部位爲指腕關節之屈曲面腋窩陰囊臀部臍周圍乳房等而髮部顏而足蹠等雖不易發生然在皮膚軟弱之人亦有之此症若放任之而不治療可經年累月不能除根豈不可懼其預防法第一不可與患疥瘡者接觸及同衾旣生此症後亟須用藥療治又當每日更換衣服所換下之衣服必以沸水煮之然後可著患此症者之衣服切不可與無病者混製一處否則又將疥瘡蟲傳染于他人衣裳將生同樣之症矣（手巾及被衾均以高熱消毒爲要）一方用根本治療其根本治療即以木爹兒硫黃粉各二兩花士苓四兩（按上藥西藥房均有出售每磅大約洋三角）混和爲軟膏將疥瘡蟲藥死是也藥死此蟲之法先令患者入浴洗淨皮膚川手醮此膏擦生疥瘡皮膚之處擦時宜用力使藥膏擦入爲度（如不將藥膏盡力擦入雖能治愈惟時日須延常）如是按日調理使疥蟲殺死不到數次已可完全告愈無庸延醫服藥徒耗費時金而已能拔除其病根矣總之疥瘡爲最易傳染最易發生之一種皮膚病此膏爲治疥瘡最好之聖藥患疥瘡者所宜注意者也（完） 
小說 
[五百鎊英國霍德華氏原著（三）] [  雄倡]  
　　考婁曰汝意究云何者庖丁曰斯誡良策吾且助汝成其美事惟有一節宜商榷者汝即敗我亦不爲奇以我身較汝未碩汝非欲得一巍然巨人較汝逾倍者而掊之乎我適識得一人其人正爾所需考婁曰如是更佳庖丁曰凡事悉聽之我我且爲汝摒擋吾今即登岸一行往面其人言已遂起出艙而去考婁則坐而默思其策自語曰此策佳哉惟事近欺誑女流但亦爲善而然我即其善物也且句時未逾一小時庖丁歸矣宣言其事部署已訖且曰明晚七句鐘有半汝偕彼婦野適過泊米爾巷彼間有小園林在焉即約於彼處行爾之策考婁亟稱日佳吾儕今若陸居者當延爾飲惟句言至此忽又變色曰設今後彼婦不復我偕者則奈何庖丁曰汝告彼謂有機密之言奉屬則彼將追隨恐後凡婦人未有不好聞秘事吾深知之迨次日晚中七點半前數分鐘考婁已復與密昔司迭更氏相隨過泊米爾巷以行其舟中所定之策行次考婁所語均專爲昨宵之己事自爲解嘲謂昨夕勇氣之銷亡咎在猝患牙痛甚劇乃均置他事於不顧且兩股忽患麻痺受震益無力大動抑且爲童孺時曾許母氏以勿與人鬭毆故爾至是言次且作獰厲之態曰雖然爾且試觀其下一次吾將有以示汝汝蓋未知吾激怒時將作何狀者也顧此孀　聞言似未深信二人乃寂然行過巷曲小園林之影下樹間斗出一偉丈夫向孀婦斜睨且曰嘻汝乃一老牝鴨孀婦受此侵辱氣咽幾不得伸考婁者夙備串演此劇者也乃怒目觀此巨人眦幾欲裂攢眉叱曰汝趣閉爾口勿更肆無禮及吾未掊汝之前趣行巨人亦善串插則報言曰噫掊我耶汝敢耶吾頗樂觀爾能考婁色甚果决乃移步前趣徐徐倒卷其衣袖孀婦不禁爲之拊掌考婁曰吾若創汝者奈何巨人曰汝勿自誇張且來一試考婁勇槪凛然趣步向前進撲此巨人巨人側避復猱進報以一拳適中考婁鼻　胖婦驚號考婁大訝受拳直坐於地自捫其鼻不已巨人但作鸞鷙笑考婁呻且喘曰汝乃敢爾老子詎不能死爾言時目光閃閃視巨人示意遂力起復進　俄頃間覺如有星點數百耀眼生纈目幾爲瞇乃踉蹌郤步似遙聞密昔司迭　氏微呼巡捕至矣巨人曰汝尙欲更鬭乎時樹中突出一渺小丈夫則庖丁都伯也似懸伏已久此時遂出問何事 
[自由談之自由談] [  不冷]  
　　北方武人之對於陜事可謂明修棧道暗渡陳倉假使用於兩國相爭之日未使不可若　　　日徒以自失内外之信用促世界之公憤卜其結果不但無立足之地終必至於無葬身之所而已矣 
 
 
 

Page 15

 
 
   
 
 

Page 16

 
 
   
 
