# 1895 - 318 - 4908112

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案匯覽洋七元○資治新書碼洋一元五角○潘頤福咸豐朝東華錄實洋一元三角○王益吾咸豐朝束華續錄覽洋二元五角○左文襄公奏疏碼洋四元○儈圖三國演義碼洋一元五角○駁案彚編碼洋二元○明季裨史碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角諸君欲購移玉申報館帳房可也此佈 
[論農務宜量爲變通下]  
　　夫自古田制莫善於井田而惟封建實足以維持之蓋古之帝王分土而治自公侯伯子男以至孤卿大夫所治不過百里之地皆世其土子其人又如邾呂滕薛之類亦皆數百年之國而土地不過五七十里國小民寡法制易立有國家者授以百畝之田壯而畀老而歸不過如後世富家以祖父世有之田授之佃客程其勤惰以爲子奪校其豐凶以爲收貸其東阡西陌之利皆少壯之所習聞雖無俟乎考覈而奸弊自無所容逮其後大國多而小國少兼并相乘故孟子曰今也制民之産仰不足以事父母俯不足以蓄妻子蓋自管仲作内政之後井田之法已漸壞至秦乃盡舉而廢之漢興卒不能復三代井田之法良由守令之遷除其歳月有限而田土之還受其奸弊無窮雖慈祥如龔黃召杜旣不能久於其政則豈能悉其土地民俗之所宜如周人授田之法乎如受成於吏乎安保無弊後世蓋有爭田之訟歴數十年而不决者矣况官授人以田而欲其均平乎是以自秦至今其間能行授田均田之法者自魏孝文至唐初僅二百年而其制盡隳故井田實與封建相終始封建廢而井田遂不可復後世人君果能留心農政務當因地制宜兼收並蓄取前代區田代田圍田湖田梯田沙田一切之法分别而並用之則井田雖不可復而田野自無不治之虞至於農書之流傳者如齋民要術於農圃衣食之法甚爲詳備農桑輯要於元代頒行民間元世祖所以詔天下崇本抑末也此外若王楨之農書魯明善之農桑衣食撮要徐光啓之農政全書類皆留意於農事其中不少可採之法惟文人學士率津津於文章之古雅援據之博奥而於詳審土宜精求物性諸端反或不暇深取故各書雖多良法可以見諸施行而徒爲通儒碩彦博覽所資未能有裨於農功今欲修明農政宜聘請泰西著名農師將泰西近來培土種樹蓄水布種一切農政新法譯成華文參以中國農書所載古法之可行者合成一編務使簡而易行淺而易明俾問雨課晴之輩無不易於領會則準古宜今家喻戶曉之道不外是而他求矣泰西近來化學成行凡在種植之微無不多以化學故往往能得新法於意外卽如糞田之法一經化學之推求遂能於常法之外别創新奇近聞西國有用電氣之法凡草木花果之未成者鼓以電氣萌芽生長易而且速考西國考求化學爲植物之最不可少者厥有三質一曰鉀生於水草之中二曰鈣卽石灰也凡瘝蚌之壳以及各種土石均能化合而成此質三曰燐生於骨又西人耘田多用海島鳥糞因化學家考得鳥糞之内所含燐質爲最多故以之糞田倍爲得力此皆西學所得之新法按此數法之中有爲中國所已行而與西法相暗合者如稻藁蒼蓼之屬亦爲中國糞田所不廢則與西國用鉀之意相同北方苦寒之地農民有以石灰紅矾硫磺等物以助地之暖則與西國用鈣之意相同惟中國不知化學故但知其當然而不知其所以然西人考究精詳故能深明其功用之所在至於鳥糞則中國島嶼無多得之較難然中國向來不知此物之用今苟爲糞田必不可少之物則利之所在小民民且爭爲羅致不必取足於海島惟竊念農事之興廢究在人力之勤惰不在一物之不備中國舊時糞田之法行之未嘗無效更取泰西新得所以用鈣用鉀之法與中國易得而非難致之物仿而效之增而益之以盡力於開墾未始不可化瘠土爲良田且西國所以盛用鳥糞耘田者爲其所含燐質獨多耳然燐之爲質出於骨内今鳥糞旣不可多得如能取牛羊犬豕等骨磨礱成粉以之培壅土田當可與鳥糞同功此卽就西國化學所得而小爲變通固知中國雖少雀糞而未始不可以他物代之也至於耕種曠土開墾荒田無使尺土寸田有所廢棄而農人不得收其利益一切事宜參以西法凡地之卑濕者宜以機器竭其水地之磽瘠者宜以糞壅培其土更宜以西國耕具機器濟之則用力少而成功多此外若廣種樹木以收養氣多開溝渠以資灌溉轉移土脉變化地質全在人力不惜近費自然遠利可圖則化朽腐爲神奇安有曠而不治之田廢而不耕之地哉物産豐饒於此可卜農利之興翹足可俟也 
[𤞑事近聞]  
　　京師訪事人云近得凉州府貿易中人來信謂回逆結黨不過數千人蹂躪距凉州四百餘里之哈瑪溝至省城則仍安然無恙又云量度地址回逆尚隔肅州五十站由是觀之前傳肅州失守一領定係謡傳矣 
[漢皋小火]  
　　風乾物燥微雨無權况漢上前後街面房屋類多篾扎回祿一來最難收拾上月十九日洪益巷後某宅午炊失愼一時撲救不及幸在白日又鄰近培心善堂水龍夫役聞聲齊至人多手衆立將火焰救熄火後查知祗將本宅前後三進焚去未殃池魚誠街鄰不幸之幸耳若在黑夜其不燎原者幾稀次日省垣大東門外某菜園亦因晚餐遺燼一時黑烟隆隆上升幸得老圃鋤工人衆旋亦撲滅所損無幾時交冬令蹀𨇾街頭者類未御棉乾風煖日有似新秋安得甘霖陡沛一慰我漢蒼生也哉 
[十八灣紅葉]  
　　温郡米價陡漲初只每斗糶錢二百四十文現突加至二百八十三四文不等沈子谷大令因民食攸關恐此中未免有囤積居奇之弊特於二十日親坐堂皇傳集城廂米行諭令照常華糶不准私擅漏海如違重究現已一律平價矣彼數米而炊者莫不頌大令之關心民瘼並感宗觀察之嚴禁海運也○温州醫學失傳庸醫殺人貽害不淺本年時疫流行傳染者莫可救藥宗湘文觀察有鑒於斯自捐鶴俸倡設利濟醫院在道署西轅門外徐宅内延樂清孝廉陳君次珊爲院長住院施診並賃曾氏花園爲學徒誦習之所招致聰頴成童在院學習醫道議立規條籌畫經費仰見宗觀察婆心濟世不靳廉泉想從此岐黃一術不數年間定能出救世妙手侔於救時良相刻筮九月二十四日開局并聞將來施藥施醫二者並舉云○温郡倉橋口被災之所兹奉宗觀察籌撥公欵倡築公墻已於二十四日吉時興工矣緣宗觀察素諳句股算法先時選雇　匠計算工料一匠云需磚二十六萬一匠謂只用十四萬觀察按法計之均不合拍厥後來一圬匠核算磚數計二十三萬觀察頷之遂命該匠經手興建果爾毫髮無遺仰見觀察精明幹事不因小節而忽之如此○前任玉環廳余雲湄司馬望前交卸之後已於前月二十八日附坐普濟輪船由滬轉船晉 
 
 

Page 2

 
 
省矣○新任永嘉縣程康侯明府照增約在小陽月初榮蒞新任現於前月三十五日接奉紅諭矣○府經廳袁新栽叅軍已於十四日搭趁招商局普濟輪船從省公旋聞已加捐知縣將來須過班開缺歸省候補○温州府舒端甫太尊抵任逾月諸務漸須就緒今於前月十六日辰刻親詣育嬰堂查看嬰孩點騐乳媪共賞給制錢二十千有奇以示鼓勵○縣總役范陞因受王某囑託未奉票飭擅將謝池巷口屠戶某甲拉至差房私行管押致被沈明府覺察隨傳范陞查究指使嚴加笞責當堂斥革枷號示衆旋此事復經明府查訪明白將范陞開枷准予復卯矣○地棍阿桃混號假辣蓼劣名久著屢次擇肥敲扛兇酒糊塗上春曾奉沈大令訪事責押在案嗣因在押患病求保出外醫治如能痛改前非在官亦不深究詎桃怙惡不悛多事如故甫經保釋又在麻行門内滋閙致被徐某控搶拘提逃逸未曾到案九月二十日復在信和街報薙髮匠某甲之妻截路調戯甲妻紅濺兩頰效女嬃申申之詈桃卽贈以老拳甲出理斥又遭毆傷旁有麻臉培者余髮種種素以魯仲連自任見甲滋閙從中勸解亦被扯斷髮辮先後喊叩琴堂沈大令立飭値役拘桃到案高坐堂皇喝令重笞大板三千下打得皮開肉綻血濺滿堂然後發翼管押見者爲之一快○前月廿六日東門外與花柳塘毗連之晏登橋頭河内浮有無名男屍一口年甫弱冠髮辫盈握裸體赤身一絲不掛頸項刀傷十數處其頭將斷腹際戮傷一刀從上劃至胸膛腸腑流出死者以雙手承之如捧腹狀地保撈屍赴縣報案沈大令於午後帶同刑仵前由相騐飭令棺殮截角標誌一面嚴飭查拿正兇有識者謂屍姓馬係山東犯人先曾有一少婦撫屍慟哭未知其確否 
[小艇覆没]  
　　西字報云英兵船愛脫格泊在高麗國仁川海口有一小艇於九月二十七日載兵登岸忽然沈下兵士四十八人悉數弱斃亦慘矣哉 
[西塾被毁]  
　　福州訪事人云距北關三四十里許有西園鄉焉泰西教中人見其地山明水秀風景宜人遂設塾其間延閩中文士某君主講席春風桃李絃誦彬彬凡箸錄門牆者雖牧豎村童亦漸洗其喬野粗獷之氣近有某乙者因爭池水致啓興端某日竟擁入塾中大肆其踢翻鸚鵡洲搥碎黃鶴樓手叚文房四寳摔毁無遺塾主某西人謂是可忍孰不可忍古田閙教之案近在目前何彼中人又蠻横若此意者互鄉勝母固無法以化其冥頑耶爰禀請領事官照會華官查辦 
[章贑雙流]  
　　江西訪事人云各屬旱災頗重省垣米石至九月十五日每升又加索錢一文聞萍鄉縣屬災况更深貧民多以草根樹皮爲食轉瞬隆冬風雪草盡平原不知將何以度日耶至撫州建昌各屬均苦旱魃爲災若南昌新建各鄉農卒歳沾塗亦難滿篝車之望日前府尊倪太守已督同署南昌縣金明府署新建縣嚴明府親勘各災區大約須分别議蠲議緩也○九月十七日同雲密布連下雪珠竹屋紙窓聲如碎玉次日復濃霜被瓦一白無垠農家者流皆謂油菜麥苗不無損壞云○時近隆冬宵小易於竊發城廂内外各栅凋零朽壞不足以防範匪人署藩司翁小山方伯署臬司裕竹邨廉訪深恐月黑殺人風高放火緑林豪客時時出没無常爰特飭保甲總局各員查看栅門嚴定啓閉壞者修之缺者補之一律整齊庶足以資守衛想各員經此一番整頓當不致有名無實徒令三五輩形同乞丐者每夜擊柝游行矣○上年奉部文息借商欵復開籌餉新捐嚴定章程務期有利無弊現在借欵旣止新捐亦停想彼小民無不頌皇仁於靡旣矣 
[示用銀圓]  
　　揚州訪事人云向來江北各處通用洋銀至四開八開之小洋錢市廛皆屏不收納反喜用每紙數百文之錢劵此誠理之不可解者兹兩江總督張香帥頒發告示懸掛通衢以開風氣此事如果通行則不問存本任意出票之小錢店皆無所施其伎倆矣裨益商民豈淺鮮哉 
[白下官塲紀事]  
　　金陵訪事人云升任湖南巡撫陳中丞右銘路過白門在城文武印委各員知中丞必到節轅面商一切因齊赴儀鳳門外迎迓小立江干遥見官輪上一縷濃烟直冲霄漢紅旗招展其間知爲憲駕將臨岸上健勝營新建營及督標新兵各營員弁飭勇丁排立整齊列隊鳴鎗以昭敬意瞬息駛至碼頭憲駕卽易轎登岸進接官廳内暫憇足靴手版忙亂一時中丞隨命駕入城赴督轅拜會畢然後向各當道處謝步叙談之間聞中丞擬卽返舟起行於是司道而下以及府縣又陸續赴下關恭送俟至傍晚五點鐘尚無出城消息始各紛紛而散未識中丞在城内因何勾留也○正任丹徒縣調署江寍府上元縣王明府芝蘭已將丹徒任内事務交代清楚乘官舫來寍廿四日趨轅謝委旬日之内行將涓吉履新矣聞明府在潤卓著政聲白下士民久深引領今雲霓在望國人益相與屬耳目焉 
[火未成災]  
　　金陵府城隍廟圍牆後李姓草棚内於廿四日十二點鐘時正備午炊某老嫗不戒於火致烈燄飛騰冒穿屋頂幸該處鄰近府署人力衆多爭先灌救祝融氏遽返斾而遁左右鄰幸免於難計焚去茅屋三間迨各水龍星馳來救業已求滅烟消矣 
[煤油開廠]  
　　内地各直省歴來焚膏繼晷屈計以本地土産應本地民生之用向無缺之自泰西商務通行競用煤油點油之法易以金碧玻璃爲筒爲管巧様玲瓏令人愛玩不置且火光亦較内地各油倍覺明亮因之喜新厭舊者咸樂而購之而煤油遂不脛而遍二十一行省矣近來該油價値較茶麻菜荳各種便宜良多遂不待家喻戶曉無不各置一洋鐵燈聞武漢每月所到寗波夾板船二三十號上水之載皆運洋油可見銷暢之旺川楚向産石煤無人知取油之法以致西商獨攬利權殊屬可惜近有武昌候補鍾君原籍蜀西深知其秘擬創設煤油廠收回利權以便民用業已禀呈當道各憲准其就原籍籌資開廠鍾君並託英商代辦各種機器以應爛油之需兹已小試其端大有成效他日功成貨出想價碼較諸外洋定當相宜芸窓研讀繡戶拈鍼當不患一燈如豆甚可喜也 
[錫箔暢銷]  
　　漢口錫箔帮六家工人約千有餘名東家工人皆籍江右稱爲獨業生意最大自前年工師議價驟停其東受累不小迨後經該帮調停重議規章始得開鎚做貨迄至今歳各路商貨不甚踴躍各號錫箔多如山積筲商愁眉蹙額搓手無策不得已停工减人爲自因計幸自八月已來生意通行前此之存如山積者今皆空洞無有各商大獲利益因之將前停工友重延入號赶造以應門市刻已照常工作夙夜無停無復從前之門庭冷落矣諺云十日灘頭坐一日走九州信然 
[寗郡辨志精舍乙未夏季課案]  
　　漢學超等范麟王亨彦章炳麟江起鵬胡玉縉錢人龍趙文稀王康孫可萃孫海環特等王亨兆翁其泰汪成教汪鳴鳳張鴻桷張開錨陸培治黃德照何錫冕汪慶禧○宋學超等江起鵬陳錫哉王雅三葉崇業李鳳翔馮溥孫鏐孫冕王亨彦孫師熊特等蔣翼清陳康黼毛震黃家襄秦鍾濠於夢奎范彭壽孫國仁陳培壽張開錨○史學超等阮内炎陳錫哉李鳳翔汪詒年吳佐清陳祖謨徐鳳韶劉燕譽孫國仁潘設先特等樂以成馮嗣石儲桂山童景熙江義修陳寳瑛夏啓瑞吳廷採蘇仰山劉紹墉○算學超等俞汝往王汝成張晉鑑蔡翊清張光烈秦偉域程之駿曹仰欽特等陳崇煥張鼎濬蔡崇熙王瑩王塏何紹聞王鳳鏘謝家榖周祖望○輿地超等趙文衡周震隆林曾安孫可萃陳育姜鄭永禧吳兆麒徐瀾張德容鄭志選特等江起鵬戴康馮溥孫德準秦鍾濠錢經第翁其泰吳廷採王紿翰張芬○詞章超等李鳳翔鄭永禧謝道惠林曾安顧倓基董淵特等顧侅基許琪葉和聲王德坤張汝蘅余時登夏清瑞張藻文 
[犯官返柩]  
　　天津訪事人云盛軍總統衛汝貴前在平壤失律拏京治罪於去臘二十一日就菜市口明正典刑棺柩尚未南旋寄厝小站其子字少三者禀明北洋大臣王夔帥運返安徽卜葬業於九月中浣登程矣 
 
 

Page 3

 
 
[鹽局被毁三述]  
　　楊州十二圩貧民掃取毛鹽滋生事故本館已據訪事人所述兩紀報端昨日邗上訪事人又來信云九月二十二日貧民復聚集婦女蜂擁至大棧籲恩經人勸解而散旋又至某商店燒燬存圩之鹽二百餘包是日市廛均閉門不作交易有某茶食店依然大啓重門彼等見之大聲曰各店皆暫停貿易爾何獨不閉門豈有所恃而無恐耶我等腹已餒矣盍出所有者謂之遂一擁入内將店中粗細茶食飽啖一空啖畢致聲叨擾而去時儀徵縣朱大令聞信兼程馳至竭力曉諭幾於舌敝唇焦兩淮運司江都轉派往之章軍門許分轉毛鹺尹於二十六日回揚述及當日抵圩後卽會同縣主查獲爲首之數人剴切開導大約可不致再行滋閙爰擬擇日開秤收鹽至如何解釋之細情以及將來督鹽憲批回如何結束之處容俟續練 
[太守接任]  
　　特授鳳陽府調補安慶府曾怡莊太尊因太夫人仙逝聞訃丁艱所遺安慶府一缺現委辦理牙釐局提調候補知府楊綜清太守署理已紀前報太守奉札後禀知謝委假直隸會館爲行臺諏吉九月二十日接篆視事一時官塲往賀者甚爲熱閙府署書吏人等循例恭叩如儀 
[催提地丁]  
　　浙省各州縣下忙地丁業已開征應須赶緊批解以濟京餉現在藩憲聶仲芳方伯派委各員分路嚴催所有已委各員銜名列後杭屬臨於新昌四縣委同知沈司馬維桂湖屬德武安孝委候補縣黃大令在申寗屬鄞慈定三廳縣委同知黃司馬鉞紹屬山會諸蕭四縣委通判徐别駕樹淵餘上新嵊四縣委候補縣徐大令致章金屬永武浦湯四縣委候補縣彭大令特堯金蘭東義四縣委同知王司馬念祖衢屬江常開三縣委卽用縣葉大令南金嚴屬壽桐分三縣委候補縣葉大令慶熙台屬臨黃太三縣委同知陳司馬懋采寗大仙三縣委卽用縣蕭大令逢源處屬麗縉青松遂五縣委通判郭别駕維銘均已下委其未委各處容再補錄 
[拾花釀命]  
　　華亭東北鄉新橋莊十三圖鄉民某甲秉性剛愎膂力過人家有良田十餘畝栽種木棉採捋幾盡惟溝隴之間不無殘花零落原不能禁人之拾取也前月二十三日有華亭上海交界之磚橋人某乙由家中抱布出售道經甲田見有木棉花脫落其痱隨彳亍而前收拾囊中被甲所見奮力窮追乙見其身軀雄緯知不可敵兾圖逃遁無如爲河所阻被甲擒獲拳足交加卒以氣餒力衰觸口鼻於泥潦之中登時殞命棄置道旁地保某丙初不知其底細也遽以路斃無名男屍投報縣署葛江邨明府恐有他故率同幹役人等前往檢騐至則苦主已到屍塲細騐再三項背間有五指印顯係被人所撳且耳目口鼻泥跡纍纍遍體亦有傷痕旋有丐兒匍匐前來將乙致死情形訴說且言小人半身癱痿寢宿於破廟中離此不滿百步眼見明確叩求憲鑒明府隨飭差保拘甲到來甲直認不諱隨命將屍格填明帶甲回署二十五日明府升堂研訊甲忽翻供叱令笞臀四百依舊狡展復令背鞭一百方始吐實甲惟泣求至再謂家中兒女四五輩全賴小人度活求大老爺格外開恩明府飭令釘鐐收入囹圄再候核奪 
[移請緝兇]  
　　山西人李阿林寓居本城老北門内計家弄以放印子錢爲業所雇治庖之王錦如於本年五月二十三日被人砍死至今兇手未獲黃大令屢次比差嚴緝並高懸賞格購求近又移文隣封各州縣一體恊緝想不法兇徒終難漏網矣 
[札騐屍骸]  
　　昨報紀同仁輔元堂報請上海縣臨騐溢死屍身一事適黃大令公出未回由典史蔡少尉禀請江海關道黃幼農觀察檄委鄰縣蒞騐觀察得禀卽札委寳山縣沈邑尊來申騐視 
[閱視班房]  
　　英讞員屠興之别駕蒞任以來尚未至班房閱視管押人犯至昨晨十點鐘時始步行出外先閱公堂差房然後至捕班房女班房皂快班房以次巡視一周始行入内 
[氣象將新]  
　　滬南機器製造局烟囱林立而尤推機器廠之烟囱爲巨擘聞該烟囱高一百零五尺係三百匹馬力康邦汔機所用矗立雲表堅固非常雖閱寒暑二十餘年並無摧剥損裂敗徵九月　日夜七點鐘時忽然欹倒打壞機器作房數十間幸在夜間工匠已散否則在其下者皆已不堪設想矣聞此局已改歸督辦軍務處督率辦理不歸南洋大臣籌畫率土臣民方翹首而觀新政乃偶有此事適逢其會歟抑將革故鼎新歟姑誌之以待來者 
[會景述略]  
　　昨日下元令節好事者舁城隍及新江司長人司財帛司高昌司諸偶像齊赴邑厲壇焚帛化楮美其名曰賑濟孤魂時適天公做美日煖風和傾城士女莫不呼姨挈妹徵逐街頭午後三點鐘時廟中鳴砲三聲諸偶像以次出外前導全副鑾駕旗鑼傘扇簇簇生新繼以皇命馬執事馬縱轡疾馳看馬對馬鼓吹馬隨行於後更以俊俏孩子扮作解差管押犯人抺粉塗脂赭衣黑索高乘駿馬緩緩而行每起間以清音一班尚途奏救調絲弄竹音韻悠揚並有歴奉禁諭怙過不悛之逍遥傘花十錦大鑼班隂皂隸招摇過市哄動游人偶像前則爲黃衣會青衣會劊子手敕印轎叅差錯落擠擁喧呶保甲總巡曹明府縣主簿林少尹按叚分巡悉心彈壓典史蔡季卿少尉復命駕往邑厲壇代縣主致祭洎乎晚上神像回廟加以諸色琉璃明角燈沿路輝煌觀者益衆 
[臺基失火]  
　　某龜向在公陽里開設倡院蓋龎然自大之一老元緒也晚間私至鳳臨里某老嫗所開臺基上欲一嘗裙帶風味嫗見其衣服麗都不知其爲元衣督郵一流人遂曲意逢迎殷勤倍至有某乙者悉其底藴因大聲曰爾何人斯敢來此地豈不聞滬上向例龜嫖龜須罰三擔燈草灰耶龜知原形已現只得遁而之他嫗則以此事爲大不吉祥急購楮錠若干舉火焚化不料狂風忽起吹入屋中以致客堂中所掛畫屏竟然燃着轟轟烈烈幾至燎原幸左右鄰聞信齊來設法救滅而錦衾繡被中人早已驚魄欲碎矣 
[上海縣署瑣案]  
　　前日龜奴唐阿珍控倡婦李新娥積欠洋銀避匿城中置之不理夏明府升堂提訊唐龜龜訴稱小的係蘇州府屬長洲縣人在治下清和坊新娥小姊處傭工本年八月新娥之母李娘娘被債主所窘央小的介紹同阿壽等三人借貸洋銀四百圓新娥居心不良近竟商同朱壽卿大少爺避匿城内八鋪石皮弄致小的左右爲難現在前途逼迫不堪不得已至朱大少爺家訪見新娥向之索取朱大少爺反指小的拆梢扭赴巡防西局控告局員楊老爺訊問之下著小的出具切結嗣後不准再向新娥索欠今將借據呈電叩乞訊追八鋪地甲沈裕禀稱唐龜尋見新娥向索借欵扭至西局訊斷事實有之明府諭唐龜曰倡院債欵地方官素不准理遂將借據擲還唐龜一再叩求明府無奈飭差提新娥到案訊追唐龜乃叩謝而退昨日差役已恊同地甲將新娥提縣候訊矣○駱秀春扭地保王明香至案訴稱媳婦被伊誘去前晚黃大令倩夏明府升坐花廳提訊駱訴稱小的係本邑民人耕田爲業媳婦褚氏於本年四月十五日失去無蹤旣而小的訪知被王保之姪阿順所誘至九月初五日尋獲交與王保王保恃地保爲護身符異常刁狡又將媳婦藏匿詭稱未曾交伊是以情急控求恩訊王保供稱姪兒阿順誘駱之媳小的當時實未知情後駱訴知小的之從兄阿美卽將伊媳送還小的並未藏匿刻下伊媳是否重逃出外小的更未聞知明府判令將王保交人保出予限十日將褚氏尋獲交還 
[英界公堂紀事]  
　　野雞淫倡李大寳鵠立途間强拉行客適爲三百四十四號華捕所見拘入捕房捕頭令轉解公廨屠别駕飭交官媒收押以候訊懲○龔氏扭王又新到廨訴稱小婦人被王借去錢文無端圖賴是以扭送案下請卽訊追别駕飭將王押候訊奪○沈瑞生與陸周氏沿途口角爭毆三百六十六號華捕見之一併拘入捕房轉送公廨别駕著分别押候訊核 
 
 

Page 4

 
 
[法界捕房紀事]  
　　江蘇臬憲胡芸臺廉訪訪聞租界佛店根株未絶陽奉隂違漸至視禁令如弁髦肆無忌憚札飭英法兩界讞員重申禁令務使根株盡絶毋稍寛縱如有刁紳劣監甘爲護符一體究辦法讞員鄭大令接奉憲札立飭會捕房線勇明查暗訪如有陽奉隂違一經察出重辦不貸○寍波人某甲年逾弱冠家頗小康在籍携帶洋蚨五百元來滬學作負販假寓英界某客棧適遇虹口賭棍方介之糾同至虹口賭錢所帶洋蚨盡數輸罄甲難見江東父老前日至法界金利源馬頭聳身一躍蹤入浦江願隨三閭大夫同遊溟漠幸遇舟子竭力援救得以誕登彼岸詢悉情由送至十六鋪親串家囑送回里賭之爲害如是其烈有地方之責者可不加之意歟○法界西洋涇浜某板木行收貨車停於路傍巡街捕以其碍路喝阻不理反與該捕爲難旋經十九號華捕帮同拘獲行夥與飯司二人一并送入捕房捕頭姑念生意中人從寛罰洋一元 
[巨欵助賑]  
　　本館恊賑所頃奉華陽施君荃寄助賑洋二百零九元五角並函稱蘧伯玉有言人當五十方知四十九年之非荃今年九月適逢五十賤辰慨光隂之荏苒覺今是而昨非所幸老母康娱頑軀無恙本擬盤餐小具與諸戚友聨客中盃酒之歡乃慈諭諄囑勉以時世多艱不可縻費如能仍循四十之例以節省之資送歸善舉則尤爲喜悅云云荃敢不如命以故渥荷諸戚友餽贈禮物一概婉言辭謝而諸君俯諒愚衷復以禮物易而爲洋蚨俾得擴其善量荃何敢再行固執敬謹拜領計共得洋一百零九元五角惟念禮尚往還若或肆筵設席爲酬謝之常經則未免轉負諸君與人同善之盛意用特措備洋蚨百翼併充賑濟統共計洋二百零九元五角以投桃報李之繁文易作濟困扶危之實惠固可爲諸君邀無量福壽亦且慰萱堂諄諄示勉之慈懷想亦諸君所聞而許可者焉同日又承古疁紅杏居士爲兒病全愈信助洋五十元當此兗豫順直沉菑未澹飢饉洊臻方虞籲告之無靈忽荷巨貲之下逮蟠桃香簇定邀壽母之康强慈竹隂深益卜佳兒之逢吉謹代千百萬災黎九頓首叩謝再造之賜除填奉收劵外謹誌蕪詞以當松祝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[幾誤佳期]  
　　金陵信府河某姓之女訂與門東某氏子爲妻諏吉本月十一日迎娶傍晚迎親人至主人　之門外拒而不納燈轎亦置之道旁無人理會待至魚更三躍大略情形依然如故該女家門首益形冷落動靜全無從前進至後進門扇洞開堂前一點青燈黯淡無色左右鄰舍入内探視則女郎倒枕而臥以爲洞房花燭之喜不在今宵矣比至四更又復整理殘粧草草登輿而去次日詢知其故適因男女家兩不體恤於儀文瑣屑爭競不休致坤宅怒不可解乾宅亦莫可如何擬卽停娶後女父自知不成事體逕赴男家一評曲直經和事老代爲負荆然後照章辦理雖一叚良緣居然成就究竟爲父母者視兒女終身大事未能奏和鳴鏘鏘之雅亦可謂爭所非爭矣書之以爲世之於昏禮持蠻者戒 
[扛貨墜水]  
　　漢口租界各躉船馬頭皆以木質釘成方式浮船以接其水中之路每遇狂風巨浪摇擺不定膽小如粟者不敢一履其上若舟子扛夫日事奔逐毫不驚恐十五日大風鼓浪幾同撼山拔岳重若輪舟亦儼同一葉小划飄動水面漢口某號適於是日在太古碼頭裝貨上輪派一粗工督同扛夫四人搧貨上躉甫抵躉船風狂浪湧立脚不定人貨均墜入水雖有小划艤岸不敢冐險前行救生紅船又相詎太遠一時救援不及五人同歸無何有之鄉與魚鼈爲伍次日撈獲屍首二名餘三名不知漂流何處聞有扛夫二人之母年皆花甲以外靠子餬口哀哭江岸慘不忍聞貧嫗命薄如紙何以生爲想該號富有巨金必將解囊資助終其天年庶不失仁者之心也 
[美界捕房紀事]  
　　昨報問諸水濱一則兹由公義局雇舟往失事處打撈屍身前晚撈獲顧志雲一名其太平子及李葵等三屍身仍無下落當將顧屍帶至虹口寳昌繅絲棧後面停放岸側欲傳屍屬收殮詎屍叔顧阿大顧阿三藉屍索詐向工頭饒舌工頭喚二圖地保奚坤寳到來理勸顧依舊不允奔告捕房捕頭派包探倪順泉將顧大顧三傳至捕頭亦再三勸慰顧尤嘵嘵强辭捕頭怒謂爾姪不聽船主之令暗地呼渡以致溺死非工頭所害有何饒舌况藉屍訛詐本干例禁令將二顧一併覊押候解英公堂訊究一面飭奚保諭令家屬殯殮○昨報漢璧禮路徐和尚所開粥店被妻弟邵慶慶闖至尋興將妻及女姪桂英之頭顱擊破投告捕房捕頭諭令喚巡街捕拘拿後邵復籰徐白皮箱三口捕頭以徐妻奔訴卽遣包探張阿五將邵並皮箱拘到捕房押候解送英公廨訊辦○郭阿四楊四財均江北産同在英界南京路高隆泰洋貨號推包車繼復串竊貨物計値八十餘元遁往江北此去歳秋間事也今已一載有餘郭楊潛至滬上賃居蓬路西華里前晚郭揚忽然反目互相辱詈各將前情朗誦爲包探張阿五所聞因卽一併拿送捕房押候解請英讞員訊究○前日下午四百另二號華捕巡至武昌路仁智里查獲賭徒衛阿棠一名拘送捕房捕頭令押候查辦○前日午後有某大員坐船由蘇州河迤西駛至自來水橋適一駁船滿裝辭物迎面而至將官舫撞損官船上人不由分說將駁船上貨物盡數搬取舟子情急卽登岸喚三百另一號華捕將官船上甲乙二舟子並撑駁船之某丙一併拿送捕房捕頭以官舫雖被駁船撞損然儘可理論著伊修理不應冒昧搬貨令一併押候送廨訊究未幾爲英讞員所聞飭差持名片至捕房將甲乙二舟子帶回英廨核奪捕頭頷之○北蘇州路第三十六號洋房粤婦某氏所居前晚有偷兒梯垣而入至臥室竊取首飾等物正欲逃遁經氏覺察披衣起捕當將偷兒扣住偷兒出利刀亂舞氏駭極鬆手偷兒仍越窗而出昨晨奔訴捕局捕頭派張阿五石金榮二包探往勘諭令嚴行查緝○法界永安街三德里裕和公棧前日遣駁船一艘往浦左某棧房裝運白蔴五十件駛至虹口順泰碼頭附近船忽傾覆蔴飄浦面當時撈獲三十件尚有二十件已失散至晚有徐菊如者奔告捕房請爲追查捕頭准詞已諭各包探查訪○蘇婦某氏曩者挈女至虹口開設烟間有閩人陳某日至該烟間領略烟霞滋味逐漸相熟氏願將女許配與陳挽冰上人下聘迎娶居新記浜路餘慶里陳刻在南洋某兵輪供役前日言旋忽失母女所在詢諸隣里始知三日前捲逃矣乃訴諸捕房飭探查訪 
[江西官報]  
　　八月二十七日戶部主事范德鎔由湖北來江知縣孫長青由寗都信豐公幹回劉均辦饒州鹽局巡檢沈世鑅禀期服假署建昌典史向懋炯謝委赴任湖南經歴周文路照料吉字營回○二十八日知府許承家回涂家埠贑州通判郭克明謝咨進京吳寳鎔往進賢陸垣往新建鄉社璘光往安仁俱公幹賀煇玉由山東賑捐奬加同知銜知州趙煇卸辦二套口卡回簽分營用守備何煥文禀到係湖北甲午武進士○九月初一日補用府歐諤良辦吉安分局州判鄭紹康禀謝拔委一次行知余官圻往德化公幹楊承曾解鐵路經費進京張維城繽估修進賢門官廳等處工程同知蔣啓昌辦鹽局提調署按知徐振先禀知籌餉是日撤局王方綸解時憲書並督署飯食銀往金陵饒州營叅將壽耄病故遺缺以現署右營萬昌喜署理所遺右營事務以候補叅將吉勒通阿署理 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
