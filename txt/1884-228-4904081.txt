# 1884 - 228 - 4904081

 

Page 1

 
 
[第十一號畵報出售] [  申報舘主啟]  
　　法人甘爲戎首兵犯基隆海口炮台旋經劉爵師派買率兵由後包抄回環轟擊法遂委炮棄械奔回輪舶雖未大遭懲創然己死亡不少爰請莪友　出戰勝情狀編入此次畵報以快薄海臣民之心再前者創印畫報時書縫中之數目所以蟬聨而下者卽爲今日購閱諸君編次成書無慮錯亂地　號凡八頁合十二號則得九十六頁訂成一本不薄不厚是爲甲一之終以下則歸入乙一數目亦從頭另起以分界限以清眉目而又另繕目緑一　附入下次十二號畵報之末分送諸君想諸君當更欣愜也先此關照不加分文兹於二十六日出售十一號畵報後仍附淞隠慢録圖說一則圓者　之此佈 
[新書告成]  
　　妙香室叢話十四卷爲賀縣張少伯先生所輯大致與兩般秋雨菴隨筆桐隂清話諸書相彷彿其中叙名人之軼事誌畸士之幽蹤以及短詠是　　情綺句帝搜博采尤足耳目一新盖先生爲近時名下士生平博寛群書聞見旣多故能言皆有物也本舘得其稿本排印成書分釘六本定于本月三十六日出售價洋四角諸君子有先覩爲快者請仍循曩例購取可也[  申報舘主人啟]  
[論專售商局之非]  
　　招商局之賣於旗昌也事出倉卒迹涉擅專有股分之人一聞是信無不心驚髮指各抱不平然事己至此無可挽回亦惟存木己成舟之想徒爲嘆息痛恨而己顧本館以爲雖經售出而按之設局時所定章程倘有股諸君眞欲設法挽回則不特擅定此議者難逃悖違之咎卽旗昌之承買斯局亦屬非理正可執局規以相辨論而使之還歸故主也蓋招商　局創始於同治十一年之冬其時由李爵相奏明辦理初委朱雲甫觀察爲總辦至十二年六月乃以唐君廷樞爲商總專管局事而朱君其蒓徐君潤則爲商董其餘他口分棧亦派采君縉等爲商董自此以往唐君之爲商總迄未改换商董雖有更動以及後來分設他口局務擴充添舉數人不無交接而要不得謂其事權不一也乃至今而忽有售出之舉且不聞專主於唐君而爲馬觀察眉叔之意豈不異乎夫馬觀察之人局也並未有代唐君爲商總之說唐君賢勞經辦之事不止一端卽未能躬親局事之瑣屑而商總之名依然未改然則如馬君者不過若盛君杏蓀張君叔和在後委入局内同爲商董而己至局事之興廢馬君不能操縱之而况乎委而棄之他人哉本館細閱原定章程與局規所載竊歎當時創制實有取乎泰西各項公司之通例而參酌以行顧後慮前可謂無毫髮之憾矣以今日之事證之無乃有令人不滿於心者乎查章程内第一條云商總之外再將股分較大之人公舉入局作爲商董協同辦理第二條云事屬商辦似宜仿照買賣常規庶易遵守是所謂商董卽係有股之人旣照買賣規矩則與凡百店棧之股東拼合者無所懸異店棧中苟有大事必邀集股東公同商議各東允洽然後經手可以遵辦至於關歇盤頃之大自不待言今聞議售者並未商及股東此越分擅權之甚者也又查局規内云生意暢行船隻須加或按股添資或另招新股届時再行集衆商辦又云選舉董事每百股舉一商董於衆董之中推一總董分派總局各局辦事三年爲期期滿之日公議或請留或另舉又云商董若不稱職許商總稟請裁撤另行選舉商總倘不勝任亦由各董聨名請换又云緊要事件有　　務以及　改定章或添置船隻興造碼頭棧房諸大端須邀在股衆人集議又云如有將股讓出必須先儘本局本局無人方惟賣與外人設遇股票息摺遺失到局掛號一面刊入日報庶使大衆咸知又云本局結帳凡有股分者定於八月初一日午刻到總局會議又云將來生意暢旺添購輪船增立棧房碼頭除官利股息其餘溢之項公同會議酌量提留若生意平常按股多招或另招新股倘仍清淡不敷繳費勢將停歇邀集有股者會議以上章程局規所云總無商總商董可以擅主之理而末後一條不敷繳費勢將停歇等語尤爲不能擅行出售之比例當時呈諸傅相原屬盡善盡美之法大旨與泰西公司通例不甚相懸費者旣無專主之權卽買者亦難辭私受之咎天下事體不同而事理則一假如三五殷商合出資本創設行店其一人坐店經事餘人皆各就他業不聞店務然店中大事經事者尚須會同股東商議設或召盤更宜公允試思承受之人知其店有股東乃僅據一人之意而彼數人者並未在塲能坦然受之不慮各股東之後言否也現在招商局亦猶是耳爲旗昌計無乃亦失之冐昧矣且商總尚是唐君馬爲商董不過因商總不常在局凡事代爲謀主而旂昌竟不之察吾知有股諸人現在可與商總辨論馬君之無權而不認賣出之事羣向旗昌索回也雖有美領事之允准李傅相之許可亦無如各股分人之不肯何矣本舘初無于涉因繙閱該局章程局規而知今日之卒然一賣實與開創時之良法美意舉不相合竊幸有股諸君尚可執此規章力求挽回微特大憲不能爲擅賣者飾非文過卽旗昌亦當屈於事理而垬手讓還也歴年以來局中有事率皆邀約數總辦到局一議事近虚文從無招集各股分人如西人之公司議事質樸而切實者此番馬觀察之擅賣盖有由來然平時股分諸君可以不問今興廢成敗所關非淺卽使商總商董不與會議而或諸有股者自聨一會亦無阻撓之嫌也 
[本館接奉電音]  
　　昨由通州電局專發電音到本館有六月廿九日上諭一道敬謹譯登○六月二十九日奉上諭曾國荃奏贑榆縣漁團分局委員江涵秀縱勇滋事迨經喊控到局輒遷怒旁人將附員生董雲典違例刑責監生董雲琪等控縣騐明傷痕屬實由縣移令交出滋事勇丁復敢始終庇護延不交案經委員會同海州提訊明確請旨革職究辦等語江蘇候補知縣江涵秀於勇丁滋事一案事前旣不能約束事後復一味偏護並將無干之附貢生董雲典擅行刑責實屬任性妄爲亟應從嚴懲辦江秀涵着卽行革職勒令交出首先滋事勇丁歸案究辦以肅軍律欽此 
[京華來電]  
　　前日本埠官塲傳言皇太后以法人無禮太甚决計與之開戰故曾陳許三欽差卽日起節去滬此己列報昨接在京訪事人於上月三十日發夾電信謂都下亦知决計開戰之說諭旨己由電傳出都中人則未之見也是足徴本埠傳言之不謬而戰事將於是始矣 
[下旗警電]  
　　北京法國署理公使謝君有中國不允出銀八十萬佛郎卽當下旗而去一節己登昨報惟佛郎郎字悞作兩字昨下午三點鐘接到在京訪事人本日一點鐘專發來電亦言謝公使於上月念九日未初投文總署期以十八點鐘回文謂須賠銀八十兆佛郎否則卽于朔日未初下旗并請給發護照出京總署己准其下旗惟護照則尚 
 
 

Page 2

 
 
未發給由是觀之和局於此終而戰局將於此始矣 
[並非封口]  
　　前報述法兵船封禁福州海口不許華船駛出一節兹有西友言及曾目覩中國兵輪在法兵船遠處駛過並未攔阻惟有一夜有華船開行法兵船卽燃電燈相照并令不得行動盖恐晚間或有不測止爲保護自己兵船起見若華船往來則並不能阻止也 
[滬上傳聞]  
　　昨日本埠傳言謂中法一經開戰法人將以法租界交與道憲聽憑保護果如此則道憲當派兵至法租界彈壓矣○並聞又送一哀的美敦書而示戰之後則限四十八點鐘以便商船等開行免遭鋒鏑云 
[不擾上海]  
　　本埠法官謂德國兩兵船之開行實以示中法卽使搆戰必不擾及上海俾租界諸人得以安心若果如此則滬上寓公無異武陵深處矣 
[電音存疑]  
　　昨報載有電信謂中法之事經美國公斷由中國出銀七百萬兩作爲諒出撫卹之費仍歸和好等語卽行録入報内但本舘意謂此信恐未必確蓋並未聞有美總統經辦公斷之說何以竟有實數想外洋有此傳聞西人不察虚實卽以逹諸電報實則不足爲據也 
[西人意見]  
　　近來本埠西人意見及外洋新聞紙均言法人大約注意在臺灣然欲取臺灣必先攻澎湖蓋澎湖可以屯船最擅形勢之要法人若得臺灣必將以兵守之不復爲中國所克復現在海防之載兵船得櫺所裝法兵一千名灣泊厦門想係欲爲守澎湖之用觀此情形法人搆兵但在臺灣及東京兩處而己或不至擾及他處北邊商務可以無虞也 
[福州近聞]  
　　福州西人來信云上月念六日萬壽聖節適有法國大兵船駛到福州暫泊於礮臺對面臺上華兵見其船身極大船内有砲十五尊咸出聚觀俄而法兵船卽動輪他去惟時該處各國兵船均懸龍旗以遥祝聖壽法船亦高扯龍旂然船内則己預備戰具令人見之不禁失笑 
[匯豐銀行清帳譯登]  
　　匯豐銀行每年兩次結帳今年西歴正月起至六月底止所有第三十八次清帳業己繕就先請各股友閱視空於本月初五日在香港大議事堂集衆議事計今年六个月内所獲之利除開銷一切並留起應付各欵外淨餘洋七十八萬六千零六十九元九角五分去年底滚存洋五萬七千六百四十五元二角三分兩共盈餘洋八十四萬三千七百十五元一角八分現在董事公議擬付每股利銀英金兩磅計有六萬股照算當付洋五十三萬三千三百三十三元三角三分又預備貼水洋十一萬三千八百五十七元六角八分又擬提存餘股本洋四萬五千零八十元零六角八分連前計算共得存餘股本洋四百四十萬元尚餘洋五萬一千四百四十三元六角九分則歸入滚存項下刻下董事俱爲各股友賀合計該銀行統共資本得洋七百五十萬元是亦足以見該銀行之辦理得法日進無疆矣本舘樂爲書之以爲該銀行諸董事曁有股諸君額手慶之 
[馬江形勢]  
　　昨有西友述及福州馬尾之地其形如小湖由馬江出海口河路窄狹不及黄浦之半法船七艘均泊於馬尾湖内與製造局相近砲臺則在海口下面去馬尾約十五里法船欲出海口必由小河經過砲臺相離不過一二十丈許湖口有華船七八艘滿載石塊以俟法人懼其鑿船沈石堵塞湖口則法船坐困於中不能駛出故亦另以一兵船泊於湖口令石船毋動動則必將致死於爾然馬尾湖内亦停自中國小火船裝火藥五百担於中倘一開戰卽當駛入法船之中燃藥轟之火攻固兵家上策也湖口外一帶小河密布水雷防守極爲謹嚴布置均甚周匝法船之在湖内者眞危如累卵矣惟前泊吳淞外之法國鐵甲船德利用芳載兵船答拉克現俱開去雖不知其何往或者駛往馬江爲内外夾攻之計則亦不可不防想責在防邊者亦必早　料及也 
[閩事會談]  
　　福州訪事人遞來竽牘洋洋千餘語俱關近日軍情因詮次其詞備登於報○六月二十四日有人自法船逃至岸上被張欽憲手下人偵獲卽派兵解送督署訊問據稱廣東人向充該船庖丁近知戰事將成深恐無故被累是以决計遁逃近巳發押閩邑監矣或曰此係法軍間諜其然豈其然乎○二十二日英德俄美各洋官有事入城一路華民隨擁轎後齊聲怒詈者以數百計洋官摇手示意聲稱我非法國人實爲爾中國辦事衆置若罔聞擁至鼓樓前各洋官恐滋事故隨徒行入糧道署面商一切劉觀察泒兵護送出城始得無事○友人言法人因基隆失利銳氣全消被擒之法官一員願出銀贖回攻破之砲臺亦願賠銀五十萬兩但本埠未聞此信本舘在京訪事人亦未發電報知想係謡說也○二十三日中法幾至開戰爲美國洋官所阻止近日馬江一帶兵精粮足防守綦嚴中法兵船均遥遥相對我軍大炮俱己裝藥輪船中煤火不斷船上盡魚綱圍罩繫船俱用竹纜以便臨時開駛易於剸斷夜間電燈四照光燭半天我軍新造木排竹排千餘號陸續泛入水中一有令下卽可血戰一塲矣○二十五日又有一三枝桅法船駛到聞係由澎湖前來○基隆澎湖屢傳虚耗現制軍己委府經林兆祥内史李蔭春馳赴厦門親探台北情形矣○各省衝要地方多有電局惟台灣孤懸海外電報未通致基隆之信延擱多時始由厦門傳到所望各大憲整軍之暇補設綫桿斯一紙軍書無虞沈滯矣○法船上水手半係粤人我軍之駐長江一帶者所有粤勇恐不可靠惟賴各營哨官之善爲駕駛耳 
[臺厦近聞]  
　　台北府一帶近來民心安定並不驚擾各郷鎭均團練保衛殊有敵愾同仇氣象生意亦照常父易聞有某洋行特帶現銀數萬兩往淡水買茶以爲此時價必大跌豈抵淡水後茶仍囤積不售價亦如前現在來往茶船仍源源裝載也○厦門於六月二十六日接到福州信云二十五日法船有攻打澎湖之說然厦門離澎湖較福州路近而並無信息想係謡傳也○厦門人心頗驚恐謡言四起遷徙者不絶於道雖有道廳憲告示安民而遷避者仍置之不顧米價每石每日逐漲二三百文云○瘟疫流行今不稍减英國兵船内聞亦死一管機噐一牧師一水手按照西例本應開船遠避因值中法尋釁之際厦門現只有英國兵船及日斯巴尼亞國兵船各一隻均大鐵甲船保護各國商民是以不便擅離也○鼓浪嶼皆外國人住宅現在厦門居民大半搬往避難故嶼中房租大貴○厦門港口各砲臺現用砂袋堆積加厚畫夜工作業己藏事西人皆稱此次所築之砲台極爲堅穏恐法兵船不易攻擊也○各國西人己集議請兵船内派兵上岸保護盖防土匪搶刼也 
[索還旗砲]  
　　六月二十七日海龍火船自淡水到厦門帶有信云法國因基隆砲臺所插之旗爲曹軍門志忠奪去並奪其大砲四尊故法船着人往曹軍門處索取謂如不付還將卽開仗矣劉爵帥聞之傳諭法船旗幟及砲定不交還如要開仗請卽示期可也於是法人奪氣 
[添兵防守]  
　　福山鎭雷總戎聞新招勇丁千名合之以前練兵共有一千四百名至先招之春字一營現在分而福山滸浦白茅蕩等處並於各港門口添築土砲台數座台上之砲大小不一沿海内洋之一百數十里皆有廣艇舢板駐泊水陸聲勢頗能聨絡總戎乂號令嚴明勤加訓練似此防守堅固亦可爲長城之倚也 
[奉檄巡邊]  
　　北洋大臣李傅相委天津兵備道周觀察到營口察年砲臺暫駐西大廟西廊房營口文武各官均往謁見觀蔡獨向左軍門詳詢何地最險何處宜防左軍門袖出地圖二幅一係新築砲臺及新開河道一係各防軍營壘辜繪形勢無異掌上螺紋纎毫畢現觀蔡稱贊不己上月二十四日早左耿張三軍門及胡恊戎等各帶親軍到西大廟並觀察赴鎭海營宴飲置酒軍中談兵座上主客欵洽極一時之盛事酒 
 
 

Page 3

 
 
酣左軍門請觀察閱操觀察辭焉遂於午刻乘淵雲兵船赴山海關左軍門送諸河于珍重而别 
[調兵到寜]  
　　現從衢州調兵五百名到寜波分駐海神茶塲二廟日夜梭巡聞尚有二百名尅日可到此亦先事預防之道也前傳黄岩鎭督兵到甯則係子虚烏有之談云 
[統領告示]  
　　統領兩江督標親兵慶字等營記名簡放提督軍門烈勇巴圖魯曹南字等營頭品頂戴記名布政使世襲騎都尉果勇巴圖魯劉爲出示曉諭事照得中法兵端旣開各海口均己嚴備吳淞爲長江前敵之地向有砲台以固職守本統領等現於吳淞街口起至寳山縣城止沿堤築子墻一線專爲有事之時應敵用兵而設業經督率各營哨勇趕築將近竣工查此堤係屬通衢行人往來不一良秀亦極難分當此軍務吃緊之餘誠恐奸宄窺探潛通消息不可不嚴加防範合行出示曉諭爲此示仰商民人等知悉爾等須知事關重大以後概改由堤内石路行走毋取道砲堤致於防務有碍自示以後倘有無賴之徒不服阻攔妄作踐踏仰各哨勇扭送來營本統領等定行重責不貸各宜凛遵毋違特示右仰通知 
[吳淞信息]  
　　前晚三更時大關上及貨捐局接得警信立刻將公文要件搬至船上至昨日黎明遷徙一空而東鎭之人亦皆通宵不寢云○前日早法國鐵甲船德利用芳載兵船答拉克開去時有中國測海兵輪尾隨其後以觀動靜○昨晨五點鐘在海塘瞭望見中國鐵甲各兵輪銜尾而下約有半點鐘時陸續駛回淞口防守○虎威飛霆兩砲艦己改泊於礮臺前○前晚連到前膛砲四尊及砲彈等件赴慶字營交納○沿塘加築土城直至關前碼頭爲止大約今日可以一律告竣矣○昨午後五點鐘威靖兵輪從江隂載來恪靖先鋒管五百名暫棲六營公所 
[嚴辦窩盜]  
　　嘉定航船被刦破案等語己列昨報聞所獲盜犯三名經寳山縣王邑尊嚴訓據供摇杉板一艘暫泊吳淞鎭浜得勝園茶舘後至寳順煙舘吸烟遇見素識之輩約伴搶劫在船七人在岸接應者九人邑尊得供後卽派差查封該烟舘及尚有窩贓者兩處如此嚴辦盜風或稍息耶 
[滬上防營彚誌]  
　　中法和議不成戰事孔急滬上防務極形嚴密日暺港紥有恪靖營盤一座樊軍門統帶徽州會舘武毅右軍營一座何軍門統帶製造局傍東首有湘軍營一座迤東沿江灘有礮隊營管帶官劉統領湘軍合字營合字副營三座管帶官章統領東首離南碼頭相近督標親兵營一座西門外王家圈有淮軍一營浦東爛坭渡東首紥有撫標護軍一營蕭軍門統帶各營俱築有土城圍護營門規模赫濯營房俱係草房間有篷帳内有曠地甚爲寛闊每日子午後各哨官督率兵勇在内操演陣式洋鎗隊赴沿灘礮臺操練打　礮隊營用西樂前導於對營空地上操演開砲且各營官恐營兵滋事乃於離製造局二里許東西各設一巡查局並於午後由哨官持令箭在大街小巷巡察故居民安堵如常又有九畆地蘇松太道滬軍一營管帶官婁總戎此外滬城内外勸辦民團各舖無不踴躍從公故近日來宵小頗爲斂迹也 
[揷旗謡言]  
　　本埠各城門安置大炮己列報中昨晨有武弁在炮位左右遍插各色旗幟見者訛以傳訛謂中法行將開仗實則無稽之談並無根據也 
[悞中彈丸]  
　　前日大東門外王姓女爲父梳髮對門周某在家演放洋鎗其彈由打笆上穿進從女背上擦過略受皮傷幸無大碍刻己愬知該鋪地甲代延傷科施治諒無性命之虞云 
[邑尊告示]  
　　欽加同知銜署理上海縣正堂黎爲出示曉諭事本年六月二十二日奉關道憲邵札奉署南洋通商大臣曾札准兵部火票遞到總理各國事務衙門咨光緒十年五月初六日據德國巴大臣函稱德國所屬之拜彦國擬於寜北地方開設金銀白銅琺瑯等物賽奇會將所來清單十分送呈請轉知華商以廣招徠等語當經函詢赫總稅務司據覆稱可將清單譯漢發往南北洋各口出示曉諭華商其有欲赴是會者准其前往再議一切爲妥等因前來相應抄録清單咨行貴署人臣轉飭各口出示曉諭商民有無願赴是會咨覆本衙門核示可也等因并抄粘到本爵署大臣承准此抄粘札關飭縣遵照等因奉此合行抄粘出示曉諭爲此示仰各商民一體知照特示 
[捕頭示諭]  
　　本總巡諭東洋車主知悉照得爾等所置車輛本局議定於西歴九月一號卽華七月十二日在老巡捕房空塲看騐毋許爭鬧喧華惟每日擬騐五百輛之數倘有破損等情一概不騐特此佈知毋貽後悞切切此諭一千八百八十四年八月十九日諭 
[滬北述聞]  
　　虹口捕房所押竊犯李泰和年約二十餘歲在押惠病經捕頭飭送同仁醫院療治前夜一點鐘時身死院中該院循例告知捕房轉飭地保報堂收殮云○前日有長江水師湖口鎭標中營左哨長龍砲船一艘駛至滬上停泊鐵路大橋下 
[招拿兇棍]  
　　上月初浦東爛泥渡兇棍徐阿春卽狂徒阿春同子林全金金將陸海金兇毆身死阿春父子遂卽遠颺當經報縣勘騐勒限緝兇刻下限滿無獲致二十四堡念四圖地保屢遭責比現該地保遍貼招紙書明有人拿獲願出謝洋云 
[請追妓欠]  
　　蘇人曹阿雙朱萬興投上海縣控稱被四馬路同安里妓女王金珠欠洋三百元向索恃蠻求提研訊蔣明府問爾等作何事業同供向習布庄本年三月間各得會洋一百五十元由葛其能經手借與金珠比聞金珠業己從良欠欵無着故求請間葛其能追還明府察閱票據係金珠出名並無葛之名字况金珠業己從良無從追取察核各情未便提葛訊究皆等一再求恩明府知葛居租界飭投英公廨控訴曹等遵諭而退 
[英界公堂瑣案]  
　　二十號華捕禀稱昨在路見郷人王阿大身畔似藏物件阻住搜查腰間有小錢十餘干爲此拘案請究王供小錢有不識姓名人囑我携帶巡捕拘我時此人己逃去黄太守飭將王及錢一併帶回捕房俟查明託帶之人再行解案訊斷○巡捕解送在路爭毆之二人請訊馬阿松供胞弟馬小彭時至家中吵鬧昨在門首由捕拘案馬小彭供兄長將我拖扭以致拘案黄太守判各押一天以儆○羅蘭陔控與妓女王雲卿贖身鴇婦沈陸氏悔議吞洋黄太守斷令先繳洋一百元冉限期繳四百元各情節經列報兹緣保妓之元大亨客棧主何子山將棧盤頂與人而雲卿僑庽該棧太守遂飭差傳妓及何覆訊太守問雲卿交保出外延不繳洋久住該棧作何事王答稱小婦人堅欲從羅且雞己付過陸沈氏洋二百元至陸沈氏所言帶　借欵等項共有九百元之譜係王金珠之事與我無于前蒙提訊斷羅繳羊斯時我押在官媒處旋有稍與識面之李姓前來探望願代具保我執意從羅故未之允詎李令何子山保我出外暫住伊開之棧囑我依舊爲娼我實不願又無力繳洋乞求施恩太守謂前次未經差傳究竟爾如何來案答稱係李何之故太守問何爾是否將棧盤頂與人答稱是今有受盤人夥計沈再卿投案太守命沈上堂問願保妓否答稱素不相識故不願保太守又問何曰沈不願保爾意何如答稱容向沈懇商審至此時羅亦上堂太守間爾旣無洋繳案到案甚事且爾何故投縣歧控羅稱客民旣代妓付過銀洋妓亦堅欲從我如再欲繳洋確是無力所云到縣歧控客民並無此事太守隨問妓爾欲從羅但羅無力繳洋未便斷領惟不願再爲娼妓殊屬可嘉隨飭差送普育堂諭令董事擇良婚配羅何沈等均斥退陸沈氏又上堂稱大老爺旣判發堂我之銀洋須請究追太守謂爾洋交與何人答稱係交王金珠飭候補提再訊太守遂另訊别案云○前日傍晚有職員彭某飭人持 
 
 

Page 4

 
 
名片送蘇婦曹薜氏至公廨黄太守命暫押候訊聞彭某以該氏有女在伊處帮傭今該氏藉領女回蘇成婚爲詞竟欲使女爲娼但該女果己字人歸期在中秋後諭令届期送回詎該氏竟至公館吵鬧爲此送案怍晨太守庭訊該氏供我女前在彭公館爲傭現在辭歇自幼字人兹届婚期爲此來滬領女暫寄在開妓館之某親戚家俟附航返蘇詎彭大少爺遣人前來將我女領至元大亨機掯勒不放爲此情急向論詎被送案太守隨飭差傳該女到案着該氏具領女成婚並不爲娼切結始准領去云○周馬氏訴稱在五福弄中帮傭昨有嚴阿龍言我面貌齊正頗類死人我回伊面貌是我生成嚴卽憎我挺撞竟舉椀擲破我頭顱當由巡捕拘案請騐傷究辦嚴供我在自己門首吃飯該氏就住隔壁自己碰在椀上受傷翟副領事謂嚴係流氓動輙行兇情殊可惡請重辦以儆黄太守謂嚴疉次犯案殊堪痛恨判發捕房管押六月該氏着投醫院療治 
[法界公堂瑣案]  
　　張明高控稱湖北人許老八荐我至鐵廠充火夫伊云身上祇有綢褲一條己經質錢用去不能至該廠關說我故出錢九百七十九文代伊將褲贖出同到鐵廠豈料該處目下並不用人岷得空回伊在途反與我尋釁將洋傘納向我腰脅擊傷因之鳴捕拘秦翁太守詰其籍隷何處與許何由相識答稱揚州人我妻在伊家内許供住西五弄張在我家做廚司囑伊不要吸烟伊不聽我生氣呌伊滾去隨手一推並未毆擊太守謂據爾所言伊惟在爾家充庖丁何可隨意毆打如不聽爾好言儘可回去若另有違犯亦可送案烏得兇毆着將代贖褲子錢如數交還冉罰洋一元作養傷費兩造曉曉置辯張稱妻在許家太守聞而詫異隨詰張妻在伊家作甚勾當答稱伊開花烟舘妻在伊家賣娼太守謂爾供在許處做廚司然則同在一處明係縱妻爲娼張稱同在一家知道爲娼太守謂好个知道爲娼隨詰許老八張妻如何到爾處許初尚含糊繼稱我曾往别處及回見家中除拚頭外多一女人問悉係張明高之妻太守謂爾行凶打人又開花烟舘兼且犯姦均應懲辦隨詰張爾妻姓甚答稱姓周名銀寳太守着將張許兩人交捕帶回管押并諭包探前往將張周氏及許拚婦一併提到懲辦○禮拜二有顧天球遞禀稱陳大鵬將方單一紙托我抵銀五百兩我托陳子榮轉抵詎陳子榮亦無處可抵故將方單索還詎陳子榮還單之際被陳杏生奪去求請追還翁太守准詞飭傳陳杏生到案昨日升堂集訊顧如前伸訴陳杏生供在某錢莊爲夥曾與陳子榮往來被欠銀二百數十兩係葉同甫躭保陳子榮無力還銀葉故將方單交我作抵我現亦轉抵别處太守問該單是何户名顧稱忽忙檢出並未看明據陳杏生稱是周長寳户名我己於上月二十七日投上海縣備案太守謂陳子榮欠爾銀兩將方單作抵倘伊自己産業尚在情巽之中今乃他人産業周姓户名豈可不間情由遽爾慱抵於人况顧稱係爾搶去更屬不應爲而爲着交保出外將陳葉兩人邀到設陳葉不來即向爾追還方單爾旣稱在上海縣曾備案着將底稿及縣批抄出限下禮拜二呈案 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年六月念五日京報全録]  
　　宫門抄○發抄旨四道○選單○江撫潘奏爲請將故督臣妻附祀專祠摺子○又奏爲恭報兼理學政篆務日期摺子○粤督張等奏爲分别舉劾摺子○粤東撫倪奏爲查明各情形摺子○將軍慶奏請獎叙片○豫撫鹿奏爲委員探買馬匹請免收關稅夾片○六月二十五日推班○張蔭桓謝授太常寺少卿恩○内務府呈進九九盒○合見軍機○皇上明日辰初升乾清宫受賀辰初二刻入座聽戲○發抄曾國荃等奏青浦縣屬陡起龍　狂風情形奉旨知道了卽着曾國荃等查明被灾户口妥爲撫恤毋任失所欽此○衛榮光奏華民韋滔在日本國殺斃陳建兆命案審擬奉旨刑部議奏欽此○又江洵關第九十四結收支稅數奉旨該衙門知道單併發欽此○又解同文舘經費奉旨該衙門知道欽此○光緒十年六月分選單主事刑部湖廣沈瑩慶福建附同知湖南長沙王慶善直隷廪知州雲南趙州茅彬山東優知縣廣東四會史元溥江蘇徐聞楊逢篁山東雲南　峩白琨直隷福建寗德趙士桐直隷俱舉四川岳池張道壬浙江河南中牟朱驥湖北舉直隷元城宋人龍河南增言湖南藍山朱式銜江西四川榮經許文鏞　隸舉四川綦江趙履瀛安徽舉山東半原揚德奴江西陜西安寨陳兆璜湖南附貢州同山東莒州鄭以莊安徽舉按經歴河南盧孝錕江西監吏目安徽滁州張榮浙江監典史浙江壽昌殷文光湖北文童○○江西巡撫臣潘霨跪奏爲己故督臣之妻林氏乞援守城保全闔郡恭摺籲懇恩准祔祀廣信府城專祠以順輿情仰祈聖鑒事竊查己故兩江督臣沈葆楨於咸豐六年攝守廣信八月間赴河口勸捐助餉適值粤逆楊輔清連陷貴溪弋陽等縣民間相率遷避吏役星散守城兵亦間警自潰其妻林氏爲前雲貴總督臣材則徐之女隨宦在　當沈葆禎未回署之前烽燧飈馳警報日數十王該氏懷印與劍日坐井闌以死自誓　媪請暫避皆卻之復先事計畫刺血作書乞援於己故總兵饒廷選其略以夫婦二人受國厚恩徒死負咎因爲七邑生靈請命喻以駐軍玉山廣信失事則　嚴之屏蔽盡撤救廣　正以固浙防並引睢陽嬰城許遠亦以不朽爲朂而望其不爲賀蘭進明義正詞嚴懍若霜日饒廷選得書感泣遂乘漲夜發而至沈葆禎亦旋著城虚無人供億皆缺該氏親　爨以犒將十用是感激爭奮連戰皆捷賊遁郡城得保前大學士曾國藩於咸豐六年八月奏邊錢會匪圍攻廣言浙　援勦解圍摺内有沈葆楨此次守城其妻同在危城無僕無　躬汲爨具壼漿以饗士卒等語並言飛函乞援而不言該氏者詞從　略是該氏之逹權應變己上逹九重之聽下信萬人之口求之巾幗前古罕有嗣沈葆楨奉旨入祀督良祠並准其在江西省城及立功各省分建　專祠朝廷飾終之典至優極渥惟念該郡士庶　以生全非沈葆楨饒廷選不及此然非該氏求援於先則援師不以時至推本守城之功尤賴該氏刺血之一書是以民間傳誦家置一通馨香禱祝至今不忘是當與遺愛在民之藎臣並垂千秋者也伏查前建昌府何棫之妻薛氏曁三女及　婦同殉奉旨允准祔祀又前廣信府鍾世楨之母王氏出簪珥犒軍誓死弗去得保孤城奉旨賞和二品封典並蒙賜歲寒松柏匾額各在案且婦女貞孝節烈莫不屋沾旌異不遺臧獲矧氏處危城以誓死援大義以乞師忠憤激昻鬼神同泣鬚眉人偉愧其義烈與薜氏鍾氏事雖不同而效死之義則一猶復功德在民獨爲其難者乎兹據總局司道轉據廣信府闔郡紳士呈稱並抄書稿詳請具奏前來臣覆核無異用敢不揣冒昧仰懇天恩俯准將林氏祔祀沈葆楨廣信府城專祠俾閨閣奇卽得膺曠典藵嘉以教臣忠而伸遺愛謹會同署兩江督臣曾國荃江西學政臣陳寳琛恭摺具陳並繕血書底稿敬呈御覽是否有當伏乞皇太后皇上聖鑒訓示謹奏奉旨己録○謹將己故兩江督臣沈葆楨之妻林氏血書底稿恭呈御覧覽將車漳江戰績嘖嘖人口里曲婦孺莫不知海内有饒公矣此將軍以援師得名於天下者也此間太守聞吉安失守之信豫備城守偕廉侍郎往河口籌餉招募但爲勢己迫招募恐無及縱倉卒得募而返驅巿人而戰之尤所難也頃來探　知昨日貴溪失守人心皇皇吏民舖户遷徙一空署中僮　紛紛告去死守之義不足以責此輩只得聽之氏則倚劍與井爲命而己太守明早歸郡夫婦二人荷國厚恩不得藉手以報徒死負咎將軍聞之能無心惻乎將軍以浙軍駐玉山固浙防也廣信爲玉山屏蔽賊得廣信乘勝以抵玉山孫吳不能爲謀賁育不能爲守衢嚴一帶恐不可間全廣信卽以保玉山不待智者辨之浙大吏不能以越境咎將軍也先宫保文忠公奉詔出師中道齎志至今以爲心痛今得死此爲厲殺賊在天之靈實式憑之郷間士民不喻其心以輿來迎赴封禁山避賊指劍與井示之皆泣而去太守明晨得餉歸後當再專牘奉迓得拔隊確音當執爨以犒前部敢對使幾拜爲七邑生靈請命昔睢陽嬰城許遠亦以不朽太守忠肝鐵石固將軍所不各與同傳者　否則賀蘭之師千秋同恨惟將軍擇利而行之刺血陳書願聞明命○○江西巡撫臣潘霨跪奏爲恭報微臣兼理學此篆務日期繕摺具奏仰祈聖鑒事竊臣於光緒十年閏五月十六日准學臣陳寳琛咨稱奉旨會辦南洋事宜即日束裝起程所有學政關防及隨棚文卷　照向例移交兼理等因並據委員齎送關防前來臣當卽敬謹接收該衙門一切　行事件由臣暫行兼　查江西學政己蒙簡放梁仲衡補授其考試事宜應俟梁仰衡到省移交辦理所有微臣兼理學政篆務日期緣由理合恭摺其奏伏乞皇太后皇上聖鑒謹奏軍機大臣奉一旨知道了欽此○○兩廣總督臣張樹聲廣東巡撫臣倪文蔚跪奏爲分别舉劾以風僚屬　儆官邪恭摺仰祈聖鑒事竊惟爲治之要首在得人欲察吏以安民必循名而書實粤東吏治煩重仕途　雜病在　髀臣樹聲自去年回任監司以下皆隨時彈劾未嘗少有寛假臣文蔚到任以來抑躁進下浮華持廉法之大綱略趨承之小節博訪輿論愼察本末與臣樹聲别屬吏之賢否攷職事之勤怠叅以見聞公同藩泉兩司互相質証其貪縱枉法及闒茸無能者固不可稍事姑容其才猷幹練　行廉潔者亦宜亟示表異始足鼓舞人才相應分别舉劾開具清單恭呈御覽臣等亦不敢爲荐舉諸員驟乞恩施第庸劣不職者旣以次降黜而邊隅小臣但有治狀可紀俱得以上逹宸聰　羣知感奮爭自琢磨官方可期澄叙而吏治漸蒸日上矣除將叅劾人員所遺各缺遵照新章分别應咨應留另行咨部查照外所有分别舉劾緣由謹合詞恭摺具陳伏乞皇太后皇上聖鑒訓示謹奏奉旨己録○○廣東巡撫臣原文蔚跪奏爲查明四月分雨水田禾糧價及順德縣屬被風查勘撫恤情形恭摺具陳仰所聖鑒事竊照廣東省光緒十年三月分雨水田禾糧價情形先經臣恭摺奏聞在案兹查廣東省城光緒十年四月分上中下三旬得有大小雨澤十餘次高低田畝積水充盈早禾秀發園蔬雜糧亦皆暢茂省外各屬禀報與省城大略相同糧價較上月稍增民情安謐堪以仰慰聖懷惟廣州府順　縣屬於本年四月初日申刻時候陡起颶風兼以暴雨約半時之久旋卽晴息民間祠宇均多倒塌人口亦多傷斃並有覆溺船隻情事臣接據該縣禀報當卽飭司委員馳往會同該縣親詣被風處所查敗明確據實禀覆辦理兹據委員候補知縣清安會同該署縣鄭菼查明此次被風各郷共計倒塌民房祠宇八百餘間傷斃溺斃男婦共九十餘名口沿河覆共二十餘隻其餘吹損尚未倒塌之屋房及人口被傷者亦復不少現經分别撫恤一面督飭各郷紳董將傷斃人口先行殮埋其被傷男婦亦卽逐一醫治並將房屋　緊修復以資棲止幸中禾甫經揷萌尚無損傷等情稟覆前來臣伏查此次順德縣屬被風各郷受傷甚重亟應妥爲撫恤以免失所除飭該縣認眞撫恤將辦理事宜隨時禀報通飭各屬查明有無同時被風分别具報外所有光緒十年四月分雨水田禾糧價及順德縣屬　風查勘撫恤情形臣謹恭摺其奏並繕糧價清單敬呈御覽　乞皇太后皇上聖鑒謹奏　旨己録○○慶裕片再前任盛京將軍崇繕請由練餉正欵動撥銀兩揀員馳赴上海購買洋搶洋砲等件當於光緒九年十一月間附片陳明在案嗣又捐亷添購呍　士得十七響步洋槍二百桿現由上海運到飭據軍火處委員如數騐　均各精良堪以利用由該委買等禀報前來查崇綺因營中洋　亟應寛爲籌備捐亷添購計捐實銀三千三十五兩零雖據崇綺聲稱不敢仰邀議叙惟事關捐備軍務要需可否勅部核給獎叙之處恭候聖裁如蒙俞允其洋槍價值捐亷銀兩卽當造册咨部查核所有前任將軍崇綺捐購洋槍可否獎叙　由理合附片具陳伏乞聖鑒謹奏請旨軍機大臣奉旨　綺着交部從優議叙餘依議　此○○鹿傳霖片再豫省三旗練軍馬隊平時訓練之外派赴各路巡防常年馳驟所用馬匹非口輕臕壯難期得力現在練營各隊歴年旣久頺有口老波瘦之騎亟應購備新馬認　挑换以資訓練查向來各路軍營派員出口買馬均係奏明免稅歴經辦理有案由臣派委都司李凌莪携銀前赴張家口察哈爾一帶採買　壯馬四百匹管解來豫以便分撥三鎭各練營撥换疲乏一律壯健以收實郊合無仰懇天恩俯念練軍常年築營支帳規制無異軍營仍准援案辦理勅部行文張家口等處俟此項馬匹到日免收關稅以利遄行除分咨查照外理合附片具陳伏乞聖鑒謹奏軍機大臣奉旨着照所請兵部知道欽此 
 
 

Page 11

 
 
[義團贅言]  
　　嘗聞凡事豫則立又聞有備無患此切當不易之理人所共知然知而不行與不知等目前法人肆擾侼理無恥喪心病狂蔑視我中華種種恫喝狡詐情形置公法於不顧爲天地鬼神所共忌各省人民所共憤萬國所不容不齒葢不僅輕視我中華己也諒山一役基隆之事法人竟甘爲戎首其居心實欲藉端索償無名之兵費肆意恫喝以爲要挾之地而不知中國兵勇之多文武之衆義士之伏處草茅百姓之萃聚都邑公憤所激眞可衆志成城書有云善用兵者不恃人之不我攻恃我有所不可攻然則法人之狡焉思逞多方恫喝甘爲戎首而不辭實愈自彰其醜其窮迫無聊進退維谷之情態不亦洞若觀火也耶刻下我國家選將添兵籌防增餉固無論矣卽以各處民以觀之便見大爲可恃凡法蹤所及與夫法蹤所未及靡不遍集民團以爲防禦之計但就滬瀆一隅而論城廂内外現均次第集成民團洵足禦外侮而弭内患然蒙於局外試妄籌之竊以爲滬地尚有三四處義團似宜設辦查他省人之貿易滬上者以廣帮人爲最夥次則寗帮再次則閩帮徽帮此數　人在滬日久積有資産遷地弗能爲良凡屬各帮正宜及時急公捐資集成義團無事各安在業有事守望相助如此則聲勢聨絡人心堅固不但外侮無虞卽内惠亦可潛消矣再陳者自來有治法尤貴有治人集團宜有團總每團必有團董宜先詳諮確訪務求素有品望守正不阿爲各帮所信服者精擇數人各爲各本帮之領袖至於團董尤宜愼重凡遇事張皇氣輕識淺與夫鑽營求爲團首者概不宜任此等事至要至要意有未盡爰再陳之○一廣　宜各就地叚分帮集團也其帮之在租界者宜集成一團在虹口各屬者宜集成一團在十六鋪沿江一帶者宜集成一團廣肇帮則以廣肇公所爲會議之地潮帮則以潮州會館爲公所其他帮公所聽各本帮自爲酌定此指城外而言其廣寜園徽之在城内者亦可捐資各集成團至各帮義團旗號均宜註明如肇團則寫廣肇義團潮帮則寫廣潮帮義團他帮倣此如此則不致淆亂其寜閩徽等帮旗幟號衣但寫某帮義團可也團中之金鼓號筒悉仍中國之舊不必輕用外國之器卽如外洋金鼓號同就閒中悉心聽之其聲幽以慘非如中國之金鼓號筒其聲發揚蹈厲其足配堂堂之陣正正之旗也此等處最關緊要必不得己但用洋鎗足矣然洋鎗務要眞適於用○一團總及團長每日酌定車馬費若于似宜由公費中酌撥應用至團勇口糧宜豐不宜嗇及旗織號衣一切公費亦均由各帮公捐事在保衛諒無不激十義憤踴躍集資之理○一團勇務要明愼挑選宜就各帮之素習工作者充之凡平日不務正業游手好閒之徒概不入選以若輩心性浮動習慣囂張未曾集事先足滋擾悞事也不可不防至要至要○一團規宜嚴也禁酗酒滋事禁持械閒游禁兹賭包娼禁口舌爭門禁挾嫌洩忿禁尋釁妓舘烟室違者責革枷示○一團勇宜練也一日練心同心禦侮整齊嚴肅一曰練　强敵當前略無退縮一曰練氣安靜堅定講明禮讓再我中國愼重邊防修築砲台多歴年所近更不遺餘力日見講究其間工堅料實鞏固不拔者不止一處然而人心不一工料難齊容有二三不可恃之處蒙以爲兩堅相抵必有一摧莫愈於以柔克剛之爲妙其法俟砲台築成時緊貼炮台身唯積鹽滷包若于中實以泥沙間日澆水勿令乾燥每砲台或内或外宜開一井宜置小洋水龍一架以備打水澆鹽包之用盬包浙江及泰州揚州瓜州各棧均可廣爲收取多儲以備濟用距砲臺約數尺地步相閒竪堅大竹桿懸以舊棉胎作護墻亦宜常用水澆濕外又約數尺地步亦用舊鹽包高積成唯以作外護倘敵人開砲層層有關攔力漸减而勢漸殺敵之銳氣亦漸衰如直犯我砲臺我隨設計從而搗之無不勝矣至如何設計此事尤宜秘密須臨時方能施行賜閱者諒之再鹽滷包之用可以儲俻守城先可遮護砲臺砲臺外邊固須此　濟用炮臺中央亦宜唯鹽包若于高過砲臺約一二尺不等鹽包堆頂須中窩約二三尺深周圍作圈圓徑約五六尺倘砲自高而下落在中窩沾受滷氣便不能肆其烈性矣總之中國睦鄰修好懷柔無外量直包涵天地雖際外洋欺　肆憂而我以靜制動以逸待勞以衆制寡以近御遠以陸敵水彼法人形同無賴曾何懼哉曾何瞿哉義憤所激特效一得之愚所陳有當與否祈垂覽者鑒之[  海上釣隠紙上閑譚]  
[普施醫藥]  
　　京師琉璃廠迤南沙土園舊有育嬰堂一所嗣經紳董集資庀料擴其規模尹憲周小棠大京兆因借其地爲城隍廟帝義塚登號之處今夏復經樂善紳衿議鳩捐欵開局施醫禮延内科醫士二人外科一人按日施診貧病者更給以藥餌膏丹聞六月以來天時不正疾疫叢生每日求診者多至二百五六十號爲善最樂諸紳其大有隂隲歟 
[題馮庚翁叅軍九口聯吟圖]  
　　清風四起大地生凉天高氣肅零露瀤瀼粲粲籬菊載榮載揚雝雝鳴鴈逝矣他郷瞻望景物慨當以　追思韓孟聨興風檣何以繼之厥有馮唐馮唐翼翼止滬之江止滬之江卓犖無雙羣言瀝液龍鼎獨扛時維仲九置酒盈觴糾合同志躡蹤愈襄風馳電掃虎踞龍驤持圖示我如渴斯漿華如桃李繡以錦裳琢磨文質組織宫商挹之彌廣味之彌長千秋萬歲姓氏芬芳海上種愉山人悅彭氏就正稿 
[喜晤藜牀舊主謹賦二律奉贈并希玉和卽乞種榆山人哂政]  
　　海卜共飄萍緣慳未識荆三年勞夢想一旦快心傾入座春風滿論懷秋水清相逢雖片刻己足慰平生宿著才華富新詩千百篇悼亡情脈脈懷舊竟拳拳考叔仰純孝幼安稱大賢恨予相見晚何日袂重聨武陵漁隠顧鈺子相氏稿於申江普育善局 
[甲申秋日將有泰西之役松堂宗兄以小樓吟飲圖屬題倒用原韵卽以識别]  
　　我行欲西懷好音一尊鄭重故人心有時驚座發高論省識當筵託醉吟世事似棊爭末刦江山如畫好題襟與君五萬里爲别别夢迢迢未可尋[  六潭居土王蜺初稿] 　　　　　　　　 
[楊誠之太守將隨許星使持節泰西謹成長句遥送行旌卽請郢正]  
　　折衝樽爼仗羣賢萬里冠裳友誼聨華國多才尊體制睦隣有道恊經權張騫奉使光殊域兼謂許星使鄧禹封侯定少年用夏變彞應有日願君努力着先　[  飯顆山樵弟杜求煃拜稿]  
[劉賓臣太守奉其太夫人命創捐千金助賑謹賦小詩未足揄揚萬一恭呈鈞正]  
　　水旱釀偏災鴻嗷劇可哀萬家生佛共一路福星來 
大義明巾幗餘生拯艸萊慈雲欣永庇懿範世同推○德門有餘慶大雅仗扶輪至孝能承志深仁在愛民住襄才拔俗撫字澤伯春天語榮褒寵華堂百福臻[  海昌杜求晋卿甫客龍游稿]  
[贈天南遯叟卽次閒居感事首章原韵郵呈郢正并博楊君步雲黄君式權一粲]  
蘭成詞賦動蘭成詞賦動江關薢茩春申喜往還去秋余游滬瀆始識君且寫新詩張粉黛好憑直筆記夷蠻君著有普法戰紀等書胸多奇氣思吞海囊有餘貲許買山一席風騷勞管領寥天遥望碧雲環[  甲申飯顆山樵初稿] 　　　　　　　　　　　　　　　　　　　　　　　　　　　　　　　　　　　　　 
[上海北巿絲業會舘籌賑公所施少欽經收金澤風災捐第十九次清單]  
　　六月廿六日麗江氏由硤石恆升號逸亭代寄全盛局來六元太倉隠名氏爲孫患泄瀉許愿求愈由永義　局來三元○廿七日免灾求安氏由蘇楊乾豐號寄鴻源局來十元陳元傑爲兄患便血症求愈皇由求義昶局來十元吳淞如意子由德和局來二元○念八日楓涇分司阮因嘉善縣北道兵徐姓案罰助六元由全盛局來○廿九日沈氏祈病速痊十元○三十日無名子求母病速痊由天保棧來一百元歇浦貧士四開一元彚解災區登報奉聞 
[上海北巿盆湯衡絲業會舘主施少欽經收順直山東江浙等處賑捐六月念七八九三十日晦三百七十七八九八十次清單]  
　　庽漢口伯項氏連閱報章知東省又遭河决爰集同志合助由本埠太古洋行愼昌東洋莊蔣挹之兄來規銀一百兩廣東無名氏由虹口茂泰洋貨號來廿五元嘯閒室由南巾德源莊來廿元仁和樓印汝同子樂氏由杭全盛局來念元湖州王蘭畦代寄錢唐鴻雪軒主人完愿由申報舘轉交十元雙溪姚其澳移湯餅筵資由瑞記洋行姚菉泉兄來十元浙寗放根氏十元行素子求合家平安五元曹楚白因病許愿卽愈由同里葆齡堂寄全盛局來二元吳淞如意子由德和局來兩元姑蘇無名氏求病愈由成昶廣貨號來二元松陵懺非子完夙願由怡成絲棧來二元問心氏求妻病愈由老椿記棧來二元浙杭椿萱堂由全盛局來兩元花中君子求保父母四季平安續助由曹娥正大局來一元○四川永寗道署浙湖何右萱茂才代募捐　朱貽經堂遽平銀四兩趙鑑堂四兩曾心泉二兩帥筱舫二兩彭正清一兩李田氏錢一千文合銀六錢五分無名氏三兩二錢朱雲史錢三百文合銀二錢計八户共瀘平銀十七兩零五分由本埠盤記棧來○前怡和洋行帳房送來鎖好未見數賑捐木桶一只今開鎖檢出洋四元錢六百十二文以上廿七日○萬順莊許求父母延年益壽百歲期頣念元候孫氏十元候澧記四元二户由蘇州府署内寄通順局來武穴庭記由乾昌局來二元南徐無名氏二元景賢書院掌敎課膏火花紅充捐由松江輔德堂寄恊源局來一元錢七十文以上廿八日○一粟道人由鴻豐絲棧來五元江上師陵子由江隂寳順局來五元承周氏爲兒病愈續助完願由烏鎭全盛局來五元蘇州有心無力人四元屏山欲歸未能子值先慈八週忌節移錠資祈　福由浙紹廣大局來兩元廣東感悟于移藥員一元紹興胡小樓爲母胡臧氏求平安一元二角○震澤沈君芝生代募賑捐册莊詩苓求病减二元由施船户來○平江祝同心先生富貴源頭同字六千八百十二號册二成齋助純陽正氣大丸四百粒小丸二百粒神效痢疾散一千服神效疔瘡散二百服大悲神膏一千張五毒膏一千張七液丹二百服計共七種由祝同心先生寄蘇老正大局來○紹興無名氏由胡小樓交來套銅圖印一方歸併助賑彩票册内○第一百五十六日出售助賑彩票江右客一千零三十三號一張洋二元以上廿九日○南得一經書屋節移芹筵資由森元絲棧來廿元守寛子瀕危禱神轉安酬願由南巿瑞泰號來十元甬江松栢山房求瘡速愈由義大號來五元無錫吕福培求自病速愈願由大昌號寄全盛局來洋五元浙寗無名氏由恊記號來五元玲記五元莫釐瘧疾子求自病速痊五元又爲内人久病移積針指資求痊五元徐芝記病愈完願三元無名氏求病速愈二元又無名氏求病速愈二元二户由可熾鐵號來明月主人求母病愈由震澤通順局來一元海陽雲章子先生書潤移助由戲鴻堂來四開七元○古滃華夷散人求雙慈康秦家口平安生意順遂助紉齊山水畫剩四本滬城仲氏求病愈助原舊灰色呢綢裏夾襔一件均歸助賑彩票册内○第一百五十七日出售助賑彩票陸潔記一千零三十四號一張洋二元以上三十日 
 
 

Page 12

 
 
   
 
