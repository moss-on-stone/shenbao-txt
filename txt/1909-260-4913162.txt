# 1909 - 260 - 4913162

 

Page 1

 
 
   
 
 

Page 2

 
 
上諭 
　　監國攝政王鈐章八月十一日內閣奉上諭寶棻奏道員才不勝任據實糾絫一摺山西巡警道王爲幹自抵任後辦理警務迄無起色難勝監司之任著開缺以同知通判降選該撫保薦在前茲據自行檢舉尚不廻護著加恩免其議處該部知道欽此 
　　皆玉璋著調補乍浦副都統所遺廂藍旗蒙古副都統著恩志補授玉璋未到任以前著瑞興暫行兼署欽此軍機大臣署名奕劻世續張之洞假鹿傳霖那桐 
交旨 
　　八月初六日軍機大臣欽奉諭旨本日理蕃部帶領引見之花翎二等塔布囊巴布色楞蕃承襲喀喇沁札薩克頭等塔布囊旗輔國公欽此 
八月初七日軍機大臣欽奉論旨都察院代奏都司職銜馬良驥請欵購種開辦林業以固河堤呈一件著農工商部知道欽此 
論說 
[論官制亟宜劃一]  
　　設官分職。所以爲民極也。民同則政同。政同則事同。則官同。故自古迄今。由中而外。凡官制必一定。蓋官制一定。則政有專屬。事有專寄。而無業挫之失。對于民庶。則視聽可一。而有所適從。對於法令。則整齊可望。而無所牽掣。此治國家之本務也。近歲以來。政府銳行新官制。改革官名。參 
 
 
 

Page 3

 
 
酌損益。固善政之大者也。然政治所。以鮮進者。則各省官制不齊一之故也。如布政使之職本爲行政長官。責在察吏。兼握征歛賦稅之權。迨後財權握于督撫。凡屬於理財之事者。若鑄幣清賦諸政。恒設立廠局。上督撫專其成。委官治理。關權之征亦然。東南各行省。其有征漕糧者。則另設糧道。產鹽之區。則有鹽運司之設。揆其職守。所掌雖異其屬于理財則同。而職官之數。轄屬之權。則參差弗齊一。今年雖已明降諭旨。令財政統屬於藩司。督撫所管之各局所。一律歸併。然而實行甚難。蓋財政頭緒紛繁。藩司一人之心思才力。必不能兼理其事。且僅僅變此一端。而他機關不整頓。 
是仍無益。此理財之大弊也。若於布政司而外。仿東三省之例。設立理財司。職與布政司齊。凡錢榖榷征及理財各局廠均改隸之以。糧道鹽運司爲其屬。則理財之政畫一矣。又近者關束雲南。均設交涉司。以重外交之政。然舍山西貴州外。各省均開商埠。無一省無交涉。而敎力之內侵。財權之外溢雖山西貴州亦不免。則外交之難。固各行省所同矣。今也交涉司之設。惟限於關東雲南。沿江沿海各行省。交涉之事。恒以關道兼理。然所謂關道者。特兵備道之兼銜已耳。此外交之權。所由分歧也。若于各省均設。交涉司職與提學司齊。商埠所在。則仿昔日張家口諸關例。設立關監督。轄于各省交涉司。則外交之政劃一矣。自是外則巡警勸業二道。或各省已設專官。或由督撫設立總局。以侯補道員爲總辦。于勸業之中。劃爲農工商三局。又或合三爲一。省垣而外。巡警之政。或由督撫遣員督理。與守令分治。或即以守牧爲長官。而商業殷繁之地。又或專設商務局。與省垣之局。政權相均。此亦官制不一之證也。若巡警勸業二道。徧設于各行省。俾相齊一。所轄以一省爲限。凡局所之職務不齊者。均設立定制以相損益。則警政實業之進步。勢必日異而歲不同。然此猶就重要之職言耳。各縣之中均有縣丞主簿典史三官。縣丞佐令行政。主簿佐令計財。典史佐令治獄。此外則別置敎諭訓導。弗爲縣令屬官。今則學校林立。其爲縣視學之職者。又恒屬里人。則敎論訓導。職廢而官存。若仿提學司轄于督撫之例。以敎諭爲縣令屬官。助令司學。與縣丞主簿諸職同。復設訓導。雖已一律停補然尚有存焉者。宜從速汰盡。（仍存縣視學以縣視學猶卿官而敎諭則爲佐縣令之官也）則無職廢官存之失矣。方今百廢具興。在上者急于施治而設官分職尤爲政務所存。若官制不齊。名實弗相應。雖有善政。亦無以專其成。似非國家改革官制之意也。 
要件 
[會議廳第二次議決案]  
　　一敦促城鎮鄉地方自治進行之問題前次議決地方自治分城鎮鄉三次限期辦理查地方自治章程凡人口滿五萬以上者始行鎮制其實江蘇省人口滿此數者除通商各埠外殊不多見前定爲宣統三年開辦各鎮自治然則各屬未滿五萬人口以上之鎮市遂將停候一年應如何設法變通以利進行 
[決議]  
　　江蘇風氣開通地方自治進行較易前者會議廳議決限宣統四年一律成立急進者尚以迂緩爲憾且以各屬區域適用鎮制者爲尠若照前定期限表拘牽時日未免阻礙新機故發爲問難以待折衷冀欲縮短一年以慰衆望乃經各員籌議有謂城鎮鄉既分三次辦理應將不滿人口五萬之鎮暫改爲鄉村歸併以行鎮制者此皆就鎮鄉區域立論不主縮短期限也有謂除城廂必須先辦外有鎮者辦鎮無鎮者辦鄉各將境人區域通盤籌畫分區城以配定年限總以宣統四年一律粗具規模爲標準此又主不論鎮鄉分年配置仍不主縮短期限也有謂前議將鄉戶提前於宣統二年與各鎮戶口一併調查屆期果能照辦自可一律舉行自治制度倘實在趕辦不及臨時或請酌緩數月者有謂各鄉自治可提前於宣統二年與各鎮同時舉辦並請將前議決之期限表改定者吐雖力主縮短年限經衆駁議以爲州縣情形各有不同若將鄉自治一律提前辦理恐監督之力量所有不及折衷至當以無鎮辦鄉一語爲決議各區域人口適合鎮制者自應依限興辦惟各屬既尠有人口五萬以上之鎮則應按照籌辦鎮自治期限繁盛各鄉提前其前次會議廳議決之期限表無庸更改但將脫誤之處由自治籌辦處斟酌勘定 
　　一頒發各屬調查戶口細則及表式之問題調查各屬人戶總數前次會議已經議決惟調查細則調查表式自應遵照部章編訂以期劃一應否由地方自治籌辦處會同調查局遵照妥擬核定頒發 
[決議]  
　　自治選舉以調查戶口爲入手之方民政統計又以自治成立乃漸臻詳實此三者相倚而成者也有謂三者性質不同調查方法亦難強使一致似宜表格則分類以求詳細調查則合併以免分歧者有謂表式既分性質逈別所用經費各有不同宜逐一分晰辦理者有謂宜自治籌辦處會同調查局斟酌劃一表式者有謂宜由布政司會同自治籌辦處斟酌劃一表式者今查查三種調查性質既不相同斷難合爲一表廳以合併調查分填表刪爲宜至關於統計各事項應分別三十三年三十四年及本年界限已往者不能詳盡則咨館聲明未來者俟自治成立責成報告 
　　一各級審判廳均應附設檢察之問題查部章各級審判廳附設檢察廳初級審判廳附設檢察官是檢察乃與審判相輔而行前次議案省城視設檢宗廳一處與部章未符應否設立以期完備 
[決議]  
　　各級審判廳皆附設檢察乃一定辦法前次議決案疏漏亟應更正衆議僉同 
專電 
[電一（北京。）]  
　　昨日（初十）召見徐世昌等攝政王諭催收回郵政權徐對將切實調查並籌接管辦法 
[電二（北京。）]  
 
 

Page 4

 
 
皖礦廢約即日定議簽押 
[電三（北京。）]  
　　洵貝勒電奏勘察各情於某撫多貶詞經世中堂力保得免調動 
[電四（北京。）]  
　　留學生報考者五百人留學西洋者亦先試中文普通科學 
[電五（北京。）]  
　　閩省馬江風災政府擬撥帑撫恤 
[電六（漢口。）]  
　　海軍大臣洵貝勒薩軍門初十午正抵漢駐節鐵廠翌日長正專車回京 
[電七（東京。）]  
　　吉田陸軍大臣秘書官河西莊田兩陸軍中佐。將於陽歷九月二十八日。由東京出發經韓國以達山海關預定陽歷十月二十一日。於該處迎接吉真納將軍導游滿洲及韓國內古戰塲地。吉真納將軍將於陽歷十一月一日到敦賀 
緊要新聞一 
[海軍大臣出洋攷察先聲北京]  
　　○駐美欽使頭等參贊容揆。準於西十月四號乘西伯利亞輪船赴美。聞係奉駐美欽使張大臣之命先到美京預備招待海軍大臣洵貝勒。到美查考海軍事宜。 
　　又聞籌辦海軍大臣洵貝勒等出洋考察之期須俟。教欽顯皇后奉移後始克啓程。 
[籌辦海軍經費之預備北京]  
　　○海軍處現議奏定籌辦海軍經費。係由各省攤籌倘各省督撫不能按期解到。或有延欠等事。應向度支部酌量借撥。侯延欠之欵解到。再行補還以免辦公拮據云云聞該議俟洵貝勒回京核準後即當入奏 
[調查口外禁種鶯粟情形北京]  
　　○禁煙大臣咨理藩部文稱現在各省禁種鶯粟均由各該督撫責飭地方官嚴行查禁惟口外內蒙古地方。雖經通飭該管將軍大臣及各蒙王一律辦理乃聞蒙古無知農民往往因地方遼曠仍有私種情事若。不加意查禁日久仿種必致滋多請轉飭口外各蒙王。年內務當嚴申禁令並派員詳細查察。以期禁種凈絕。 
[奏革廣西禁煙朦蔽之縣令北京]  
　　○吏部議覆廣西　撫奏絫署義寗縣知縣魏志良摺云查臣部奏定禁煙考成新章內開各省地方官於應行查禁各條若未經查禁揑稱禁以者交部嚴加議處擬照朦混私罪例革職臣部例止革職無可再加等語此案廣西開缺知縣魏志良於署義寗縣任內取具境內實無。私種煙畝印結。稟報在案。乃於縣民石世年發舉石軍樹私種煙畝。並不往勘又因出結在前意存迥護遂致遷怒濫押。飾詞朦稟。經廣西巡撫張鳴岐奏絫奉旨交議應請將開缺。回籍前廣西灌陽縣知縣署。義寗縣知縣魏志良照禁煙處分新章未經查禁揑稱禁絕者嚴加議處。照朦混革職私罪例議以革職。 
[旅京粵人會議禁賭辦法北京]  
　　○旅京粵東官商公議禁賭章程已載昨報茲悉各官商復於初六日在粵東新館集議消除賭害辦法。聞其大意先調查開賭諸人及賭館夥伴等。勸其自行改業。如仍不從。則公議不認乃粵人。削去其公權云云詳情容俟續錄 
[政務處臨時會議澳界事宜北京]  
　　○本月初四日。上午十二點鐘會議政務處。特開臨時會議。各王大臣均皆到班聞其所議事項係軍機大臣面奉。攝政王交謹澳門劃界　官故會議時其形秘密 
[粵人開會協議澳門劃界詳情漢口]  
　　○漢口嶺南會館昨接香港勘界維持會來函。并與葡人交涉條欵。請各界實力相助。該會館首士爰於日前刋發傳單公請旅寓武漢廣東同鄉官紳學工商各界於初六日十二句鐘假嶺南會館開特別大會。公議辦法是日會塲門首懸大龍旗二面。到會者有二千餘人。二句鐘時開會公舉韋紫封容靜如爲臨時主席。報告開會宗旨。次由劉少舫。君演說葡人之強暴與地亡牽及民亡之慘狀須據圖力爭。共籌文明封待之法。及青後之策並勉勵在會諸君須堅持到底復由關君少垚演說。目下葡人欺我之狀維持劃界萬不容緩如將來再行開會。凡我圑體須蒞會始終其事。勿減燅忱衆拍掌先成魏君襄侯復繼之演說。在粵省目覩維持劃界會爭執情形及種種辦法須照圖說力爭。當議公擬電稿。其時羅接賡君將勘界維持會來函對衆宣讀有聞之泣下者。旋將電稿擬定　關君少垚宣佈公共認可散會時已鐘鳴六下矣茲將電文錄左 
　　旅鄂粵人致外務部公電。外務部堂憲鑒中葡勘界事前承大部電高使堅持勿讓。乞仍飭絫按圖稟。勿稍遷就。致奪海權。激成暴動。全華均賴旅卾全體粵人同叩 
　　旅鄂粵人致高使袁督公電。勘界大臣兩廣督憲鈞鑒中葡勘界事請照外部前電堅持勿讓。以保主權。並懇絫按圖稟妥議免生暴動。粵民安中國安旅鄂粵人公叩 
[吉林時報緩期出版吉林]  
　　○吉林日報。前月杪因登載。外務部與東省督撫籌商間鳥交涉往來要電經外部請旨轉飭錫督諭禁出版。茲該報已重行組織易名吉林時報。原定八月初六日出版。刻 
 
 

Page 5

 
 
以一切手續　緒紛繁怱促不能就理大約緩至節後。始可照常。發行云 
[京師近事]  
　　步軍統領衙門奏升任總兵王文煥。前在中營副將任恭逢德宗景皇帝大事京營地面惑於謠言人心不靜該員督率五營官兵彈壓鎮撫京畿鄉村得以又安。嗣德宗景皇帝奉移梁格莊復於梓宮經由地方恭備道差嚴密巡防部署極爲妥慎。應請從優獎敘 
　　新間義國欽使吳宗濂定初十。日午前出京田郵部特備專車送往天津並聞吳欽使以前經請假旋里已蒙賞假一月大約九月後始克放洋赴任。云 
　　上海英國皇家津師威金生。頃已來京興英使商議要公。外間傳言則謂律師此來係辦理九江余發程案。未識確否 
　　宗人府學務昨將開辦情形入奏。聞該處即設在宗人府內所用辦事人員。多取之於學部。云 
　　貴胄學堂畢業學員獎勵現聞已經議定凡官階者。皆請歸陸軍部以主事小京官分別錄用。 
　　崇文門正副監督所派前門坐辦二員一爲陳劍秋。都護一爲程少棠。觀察均於日前到差。 
　　日前樞府王大臣會議伊犂將軍。員缺緊要請旨補授一事聞經擬定二人一現署該缺之副都統廣福。一寗夏將軍臺布。刻正在磋商間 
　　京師開闢香廠一事經民政部外城警廳迭次籌議近已大致議定不久即由民政部入奏。聞係官督商辦。云 
　　津浦北段總辦。已派定叚觀察書雲。觀察力辭數次經徐尚書諄諄委任始於日前任事。 
　　日前某侍御呈遞封奏一件奉旨留中探得內容係條陳妥籌旗務生計辦法。請飭下各旗爵職。將所遣地畝一律領向。以爲籌畫生計入手之政策 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粵督派員整理外銷財政廣東]  
　　○粵督袁制軍蒞任以來即以粵省度支經費每年內解及協解欵項多至數百萬而由外支銷欵項。合練兵防營緝捕水軍。以及洋務宮缺津貼公費等。其名目而數十項。每歲約需五六百萬。據司冊報除由藩運關釐官銀錢各處分認解欵外其饊悉歸善後局支辦查善後局外銷欵項。入欵共數百萬。出欵則在千萬以外。卷查目下應籌欵項如成鎮經費興埠經費等俱爲數甚鉅局內收支各事訂有按月按季按年核查專章又分派專股收支委員責成管辦惟現在外支欵項不敷甚多部咨清理財政撙節浮費限期又殊嚴迫必須將外支外銷費欵項。澈底清查。并將一切浮冗各費。悉行裁。盡另行造訂收支銷章程庶可騰挪節省的欵湊備新政要需所有辦事人員亦須查照定章按訂辦事責成專任派辦現查調粵差遣江蘇即補道施炳燮。於整理財政各事最稱熟悉前在江魯各省當差條議理財各事均屬條理秩然成效卓著現值清理財政之際粵省外銷欵項亟待清查整理當即專札派充善後局會辦。當川駐局。督率提坐分股各員。將應行清查整理事項。切實妥籌仍商同藩司酌訂辦法詳候核辦 
　　又聞廣東財政監理官宋壽徵。已將該省清理財政報告冊。咨報度支。部計各種清冊及說明書等共四十餘件。 
[袁督嘉獎梁鼎芬條陳廣東]  
　　○前日梁紳鼎芬。以現值立憲籌備之秋亟應興利除弊等情條陳粵督察核茲經海帥批示云該紳於粵省望治之殷爲春秋贒者之責歷數前任疆臣之得失。現今人物之否臧。痛陳疾苦揚搉利弊。非有心人。詎能辦此本署部堂良深嘉佩抑更有進者各國積弱之由固由於官方之不飭亦由於民智之未開於是應興應革亦責之官而積習相沿官如傳舍幾不知有責任之可言氓本蚩蚩更不知責任爲何事即如該紳所陳。關係人心風俗諸大端。茍知覺之獨先。當甄陶之有效。前經通行各省設立商學會所現又遵奉九年籌辦諭旨諮議局及自治會轉瞬依期成立所有應興應革事宜務取地方多數之同意由思想而發爲議論由議論而見諸事實此均有定之機關自然之秩序蓋生今之世爲今之人世界進爲合羣主義無取獨厭憤世亦非知賢不可既爲斯人之徒吾孔大聖猶以十室之內必有忠信激濁揚清匹夫有責亦此邦人士大夫所有之事時局艱難。全望官民交儆。本署部堂下車伊始。即飫聞盡言。足徵晾直之風於茲未墜。稟摺留存查核可也 
[鄂督請撥武昌警政經費湖北]  
　　○鄂督陳夔龍奏湖北省城開辦警察實始於光緒二十八年。視各省較早初僅照撥原存保甲經費三萬六千餘串文創辦衙署捐房捐舖捐劃二萬八千餘串文並由善後局每年措撥他項捐欵五萬餘串文綜計各項約十二萬串文之譜。其時事屬創始勉植初基局用既不甚多錢價亦尚未落以收抵支不至十分竭蹶繼由省城推及漢口則就地籌欵其多數皆捐自商民嗣因推廣漢口警政並經畫租界附近官地商捐力有未逮光緒三十二年六月經升任督臣張之洞奏準授照上海成案由江漢關稅欵項下每月酌撥警費四千兩。按年報部核銷藉補商捐之不足漢鎮賴此官撥的欵近年加派巡隊添布局區警務漸有起色省城則仍係原撥保甲經費及前籌之衙署捐房捐舖捐其向由善後局借撥各項捐欵或改撥他處濟用或已奉文停收原有指用之欵大半無著以錢兌銀之數折合尤低後雖續撥人力車捐一欵爲數無幾仍形支絀。臣蒞任以來綜硋該公所報冊省城內外五局十五區。現在月支總數以捐檢之數相抵實在不敷過半其不敷之欵由官錢局暫時撥借或向商號息借積累日重籌還愈難查光緒三十三年奏設巡警道員缺至光緒三十四年復遵部章將省城警察局改爲警務公所派委各員分科辦事較之創辦之始日有擴充武昌爲省會要區附郭濱江市廛櫛比兼以粵漢鐵路漸次開工商塲愈形繁盛。邇年劃叚站岡分局分區次第成立組織既日求完密用費自日益加增本年巡警道馮啟鈞回任以來。臣復飭其體察情形核實撙節所有應裁之費可併之員節經稟請裁併在案據該道開呈收支總數計每年實需銀十三萬七千六百餘兩。一再統籌委屬再無可省目下入欵約共銀五萬七千九百餘兩出欵實不敷銀七萬九千六百餘兩自非設法籌足支給懼無以植政本而竟前功經飭湖北布政使司江漢關道湖北善後局司道會同巡警道妥晰籌議查有光緒二十八年續案裁撤錄營節存兵餉一欵。經升任督撫臣等奏明留於本省專供募練巡警軍之用當奉敕下政務處議準奏奉原批依議欽此旋準戶部咨行將裁兵應節之餉專欵存儲聽候部撥在案現擬仍照奏案就節餉存欵項下按年動撥銀四萬兩再查上海本年推廣巡警復經兩江督臣奏明由滬關加撥經費江鄂事同一律擬仍援案請由江漢關稅欵項下按年加撥銀四萬兩共銀八萬兩以濱武昌警政要需。據讓司道等會詳請奏前來合無仰懇天恩俯準飭由司關兩庫自本年起按年各撥銀四萬兩以備武昌警察經費俾常年用欵有著得以規經久而利推行以期仰副朝廷更民生保之至意八月初三日奉硃批該部知道 
 
 

Page 11

 
 
分類新聞 
政界 
[通飭稅則改章札文蘇州]  
　　○蘇藩陸方伯通飭各屬文云奉蘇撫院瑞札開宣統元年六月十四日準度支部咨前奏整頓田房稅契酌提加收之欵抵補洋十藥稅釐一摺奉旨依議欽此刷印奏單飛咨欽遵辦理等因到本部院準此查此項田房稅契部章限兩個月實行應由司迅速刋印分行各屬一體出示曉諭依限遵辦第蘇省度支告匱千瘡百孔出入相衡不敷至巨值此上下交困苦無籌措之方惟此稅契一項取諸置產富戶無損貧民蘇省買契典契每兩原收三分數出無多若仿照湖南廣東等省酌量加收藉圓補苴最爲有益於上無傷於下本部院正擬飭籌辦法及時整頓今大部已核定置契收稅九分典契收稅六分自未便再議加收但撥還之數僅留原稅三分則他省因請加在先同沾利益蘇省因議辦在後獨抱向隅出入不敷之欵從何彌補應否將買契盈收之六分典契盈收之三分酌照鹽斤價以一半留省撥用內外同籌俾昭公允應由司會同寗藩司妥議具復聽候察核具奏至蘇省稅契不旺隱漏者多原定稽察章程本未周密今收稅較重隱匿取巧之弊將更甚於前應如何設法杜絕並妥擬扼要辦法詳復察奪合將原奏章程札發札司立即遵照指飭辦理並先移會江藩司查照仍由司核定蘇屬起限加收日期飭遵詳咨暨將刋本呈送二十分備查母違等因到司奉此查蘇省徵收契稅自光緒三十三年起仿照寗省停止契尾一例改用官契不分買契典契向均徵稅三分今奉部章買契徵稅九分典契微稅六分先典後買準予扣還原納之典稅誠如撫憲札飭收稅較重隱匿取巧之弊將更甚於前自應設法杜絕以免隱混聞密屬業經重改新章蘇屬亦應絫酌仿辦期歸一例除移會寗藩司遵飭籌議並請將寗屬現辦章程錄送來司以憑絫仿辦法擬議新章詳候核定再行通勘遵辦外合將刋印原奏章程通頒札到該縣立即遵照從本年八月十五日起查照部章實行遵辦各該牧令務需實力整頓認真稽徵如果收稅日旺數倍於前自當酌予獎勵或仍奉行不力徵稅毫無起色及借端擾民侵蝕浮收定即詳絫勿稍寛貸 
[擬收住宅房捐之傳聞。蘇州]  
　　○蘇撫瑞中丞因籌措認解開辦海軍常年經費擬擴充房捐（現辦房捐僅捐店舖）無論衙署公館信家各項房屋一律均收其辦法議照租價五釐按月收捐惟零星小房則不收聞日內當有明文矣 
[籌解九月分新約賠欵浙江]  
　　○浙藩顏方伯具詳撫憲略云浙省奉派應還各國新約賠欵業經按斯籌解在案茲查宣統元年九月分第九十四期應還此項賠欵暨加撥共需銀十二萬二千六百五十兩正據浙江兩銀行暨諭商號滙解上海江海關道兌收轉解 
[更補縣丞類誌蘇州]  
　　○蘇藩陸方伯以靖江縣縣丞汪善藻調補奉賢縣縣丞遣缺查有分缺間補用縣丞潘頌芬又潥陽縣縣丞江惟煌病故查有遇缺先補用縣丞孔昭敬又江陰縣縣丞陳慶銜病故遺缺查有遇缺先補用縣丞陳觀武均堪以輪補除詳院外昨已牌示飭遵 
軍界 
[鎗斃商民案審定蘇州]  
　　○蘇省管帶巡防隊右旗補用副將劉鴻順因在農澤鎮縱容弁勇鎗斃湖州商民經前辦清鄉公所瑞中丞發交蘇府審辦在案現聞此事業經蘇州府督同讞局各員審明將劉鴻順革去副將發往軍臺効力贖罪不日即當派員押解劉鴻順前往戌所矣 
[罰辦潛逃之營弁江西]  
　　○江西陸軍講武堂工輜將校班長南洋輜重學堂畢業生嚴威請假潛逃當經協統移處罰辦該生聞風託言跌傷腿足具稟兵備處希圖諉過當奉該處批云查前準協統移該生以請假出外私自潛逃依照潛回成案罰扣自離營之日起至回營止薪水外仍罰看管一個月等因今該生所稱假內跌傷腿足赴滬醫治顯係揑飾圖朦所請暫行銷差之處著不準行 
學務 
[抽捐興學之爲難江西]  
　　○江西鉛山縣河口鎮新民小學堂開辦以來成效昭著前因經費支絀該堂長強君擬抽豬肉捐以資補助稟經該縣轉詳林提學批準立案故該堂長柬邀合鎮各屠尸大相反對堅不承認現聞張君以籌費如此棘手憂心如焚擬稟請李蘭軒大令即日出示勸諭尚未知各屠尸能否聽從亦足見興學籌費之不易也 
[籌解歐美學費浙江]  
　　○浙藩顧方伯具詳撫轅略謂前準提學司移奉憲札接準美國華盛頓來電內開嚴胡等學費乞電滙等因由司查明上年選派歐美學生二十名業已籌解學費至本年上學期止在案所有本年下學期學費共規銀一萬八千五百二十五兩四錢八釐但近年司庫羅掘俱窮委無的欵可指而留學生早已遣派出洋學費須源源接濟迫不容緩祗有暫行挪解俟籌定的欵再行歸還現查司庫收存海防絲捐尚有存銀足敷借放擬即借墊札庫如數支解提學司折合金磅電滙外理合詳請照新章咨部查照備案 
實業 
[岡州商埠應再覆勘廣東]  
　　○新會舉人梁國士等擬在屬內西河口開闢商埠名日岡州商埠稟奉勸業道批云興商乃殖民要政而變通發達自非開闢商埠不足以雄展拓而保利權該縣爲附郡繁區商市修明壞貨駢集江門一帶已樹行聲現稟以縣屬西河口地方有近坦圍田地居中央河道環繞論其形勢宜闢商塲當經本道親赴勘查洵屬天然埠地就此暢與商務誠爲根本至計該紳等現擬集股開辦所議闢馬路建騎樓分配鋪房興築堤岸與及消防潔浄巡警士藝公會善舉凡屬有關公益悉擬次第組織辦法具有條理惟該處田地係屬何人管業有無 
 
 

Page 12

 
 
印契呈據劃定四至頃田是否數目相符現與業主如何籌商果否妥定合約章程條議各節按之該處情形是否允協無遺有無窒礙尚需妥酌案關商政植基伊始考核宜詳仰新會縣迅即覆勘查議詳稟以憑核辦再痞棍造謠破壞鼓衆滋鬧自應拘究到各項材料經過廠卡如何完納釐稅向有定車照章運行線虞留難陽滯並由該縣轉飭遵照 
[洋車工人停工要求增價鎮江]  
　　○鎮城各機坊所織緯絲全恃洋車工人與絡絲女工交相爲力目下米珠薪桂該業中人遂於日昨發出傳畢令同業各夥一律停工並在晏公會所集議 
雜記 
[續獲丹陽滋事幚匪蘇州]  
　　○丹陽鄉民聚衆搗毀衙署鹽棧一案現由丹陽營縣續獲幫匪綽號小天王朱某一名於前日派巡防隊弁勇押解至省當經瑞中丞飭發吳縣監禁一面備文飭發臬司提同前獲之黃竹舟等質審稟辦 
[菸捐苛擾激成民變安慶]  
　　○桐城縣屬之湯家溝鎮夙產煙葉一般貧苦小民藉此販售爲生嗣經勸業道童觀祭於該鎮設立菸捐總局遴派宋令職掌局務將及年餘上月杪鄉人方張兩姓各攜煙葉十四斤赴鎮互易油鹽詎該局捍勇指爲漏私堅欲苛罰方張始而不允經該鎮民人劉炳春勸解遵即完繳捐錢四百文（照章每石菸葉完釐八百文）而扦勇意猶不滿種種留難全鎮居民因之大憤攅歐捍勇互有損傷旋經該局飛報六百丈分司吳巡檢派差彈壓拘拿禍首并將無辜之劉炳春逮送菸捐局責以千板釋回劉羞憤交集潛服鴉片遇救始甦衆人聞之益加憤齊赴捐局搗毀一空該局員復稟報桐城縣令蒞鎮勘騐並訊明情形乃飭劉姓任該局捐害賠償之責共罰錢一千串有零其事始寢聞劉姓所罰之欵係闔族攤派云 
[審判廳提訊東盛和債案說誌。營口]  
　　○本月初三日營口地方審判廳刑庭開庭審訊東盛和倒驅一案先提葉亮卿商云爾總以查賬爲請始終狡抗即令生意虧賠亦何至除還一百五十萬尚虧二百七十餘萬兩葉答實係五年間歷年所虧並非東盛和一號又問既有如許虧賠理應將賬目檢齊聽衆查閱方是葉答賬目均在會衆債戶答曰營市各商賬目俱可稽核惟東號賬目實難清算其東和泰東生怡東生長昌平德四號俱無虧賠之賬僅東盛和進財總簿有除虧凈得餘利六萬饊兩之譜據葉云可令遲鏡泉同公正人按年清算自然明白及提遲到案問遲鏡泉賬可算否答云能算然非將原司賬人調齊不可又問既能算賬何以歷年無虧賠賬目運供葉東恐衆夥得知累年虧錢致招物議所以隱瞞衆債戶云明知生意虧賠何以三十一年尚支設東生長銀爐昌平德機器油坊等生意顯係該東夥設局騙人無疑又問葉遲等云你津莊欠二百三十餘萬兩何津莊賬頭只欠六千餘兩相差太多葉云均由上海收回又問如則上海收回津莊亦應有收出營莊之賬方爲合理何竟一筆無有且津莊賬何以一筆即下三百九十多萬兩遲答係歷年滙數一筆按清單下賬庭長喝日胡說按日滙銀按日下賬豈有三年始下一筆總賬之理明係爾東夥合謀非從重治罪不可葉再四叩求請出公正人到商會算帳久之始蒙賞限五日並云五日後再無一定辦法即將擬罪詳辦諭畢而退 
清談 
[何以]  
　　宜春之變會誰何以乘機竊發。曰因鄉民抗捐滋事。鄉民何以抗捐滋事。曰因苛派貧民捐欵。然則製亂者官吏也。據亂者貧民也。乘亂者會匪也。官製亂。民擾亂。匪乘亂。有製有擾有乘合三者而宜譽之亂以。成 
　　而官必曰。辦新政則不能無欵。歸欵則不能無捐。辦捐則貧民抵抗。抵搞則惟有強瀇。鄉民之抗捐滋事。則罪在鄉民。民雖貧。而捐則不能不繳。會匪之乘機竊發。則罪在會匪。會匪不可得而究。則亦歸舉於貧民。而匪則無罪。非無罪而官不能罪。 
　　官者所以治亂。也有會匪而宮不能治。貧民非擾亂者也　。　而有官以使之亂。既亂之。則又治之以罪。然則製亂之源者何人。啓亂之門者又何人。將以問諸會匪。會匪必不受。問諸貧民貧民亦不受。我將問諸官吏。 
滑稽小說 
[拆字先生。（惕）]  
　　拆字拆字。一個擲頭。橫擬一張半稟。一個江湖先生。年嚴約摸四十多歲。坐勒一只凳子上排了幾只馬口鐵的命子。在那桌子上。盒內各有幾十個紙卷兒。旁邊有一面小小的旗上頭寫的是新法拆字。善關吉兇。直言莫怪字樣桌子又有一塊馬口鐵小牌。寫著切字二十文。 
　　圍桌面觀者。時有數人或十餘人不等。有來拆字者。先生信口開河。各如其意而去。靈呢不靈。也弗驤得但見請敎先生者。有點頭有搖首者。 
　　有一老者。匆匆至。衣半新不舊之衣。面有愛色。向先生道。替我拆　字。我來告訴我個事。隨你聽聽。好否。 
　　先生說不要。你且拈一個字來。好敎你得知靈不靈。但是破費不可少的。老者曰。曉得曉得。隨手向盒中取出一個字來。遞與先生。 
　　只見先生看了。縐一縐眉毛。拿起筆來。在那白染的木板上。畫了兩畫竪。又撇了一撇。又畫了一畫。又寫了一個曰字又竪了一。竪又畫畫了兩畫。說這個是董子了。是董事的董字。 
　　剎那間。另外畫了兩畫。竪了兩竪。下面寫一官字。又另外寫一早字。成了一個草字。說你老兄問的。阿是人命是例著董事的麼。倘然是呢恐怕那個董事要草菅人命。 
　　那老者點點頭。默然不語。 
　　先生又隨手寫一十字。又加一撇。成了一個千字（咦。那不是又要破費數十千銅錢麼。）又寫了一田字。又寫了一土字。加一也字成一地字。（咦。那恐怕要賣去田地呢。）（你老。）（究竟是不是。） 
時老者枯涙欲滴。仍默然不語。 
　　那拆字先生。又于草字頭的下面。加了一個古字說真個苦極了。又寫了一個里字加了一個予字在右邊。說你們留野的人是最古的了。 
　　忽地裹將原寫的董字。加了心字成一懂字。說這種董事。懂得事麼。想是不懂的了。你也只好化了幾十千銅錢罷。 
　　（叨光叨光）（請思。）那老者向袋中摸出兩個銅圓來。就付了他。他說（多謝多謝。）（破鈔破鈔。） 
　　那老者隨行隨口說道。豈右此理。門前互了一個阧化子。就算是人命。訛詐我三十塊洋錢。實在豈有此理。實在是不懂事的哼。哼哼哼哼。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[憲政館與各督撫往來電]  
　　江蘇。 
　　蘇撫致憲政編查館電憲政編查館鑒諮議局第六章第二十一條內載第七項議決本省權利之存廢事件其案語則謂六七兩項爲參預立法事宜云云應作何鋖釋請詳悉電示瑞徵東 
　　憲政編查館覆蘇撫電蘇州撫臺鑒東電悉查權利存廢事件亦應由諮議局議定單行章程以便施行局章第二十一條案語所謂參預立法事宜。即指議決單行章程而言。此欵業由本館於議覆考察憲政于大臣摺內詳細敘明即希查照是荷此覆憲政編查館江 
　　四川。 
　　川督致憲政編查館電憲政編查館鈞鑒諮議局議長副議長可否於開會之前舉定專額議員應否設常駐專類如何選定祈示巽儉 
　　憲政政編查館覆川督電成都制臺鑒儉電悉諮議局議長副議長可按照局章第三十三條以督撫之命令召集臨時會。先等選舉假定議長一人副議長二人俟九百會期再行正式互選。業於六月十九日電覆浙省在案川省自可一律辦理憲政編查館江 
[召集臨時會議]  
　　直隸 
　　直督端午帥因本年九月初一日爲諮議局舉行開會禮式之期前日特行召集本省議員於八月十六日在天津開臨時會議以便組織正式開會典禮 
[派委審查委員]  
　　浙江 
　　浙省諮議局將次成立應組織審查委員會業經撫憲擬定綱要八條分札司道照章派員以便示期開會昨經藩司顏方伯具詳撫轅遵章選派略稱謹按綱要第二條審查委員應由各官廳自行選派多或四員少或二員同峙具報茲食有正任仁和縣沈惟賢補用知縣陳啓謙法政別科學員陳福霖等三員均屬學問優長熟悉事理堪以派充審查委員除俟憲示與會外合先詳報 
[議案研究會提議事件]  
　　廣西 
　　上月二十八日爲梧州議案研究會尋常會議之期是日提議事件如下　一承辦鹽引據調查員調查每年獲利不貲可否請歸自辦以爲全省籌一鉅欵　一承辦鹽引找梧縱不提議難禁外府不提議似宜研究辦法以爲提議之預備　一鐵路爲營業性質下手失利則影響頗大葛伯誠近出叢言已剖切言之似宜摘編入議案以爲提議之預備　一訟費少則訟案反多西北省其顯證然訟費多如吾梧雖一稟之入猶須二三元甚四五六不等應否上請酌定限制以免胥吏抑勒 
[議員名單]  
　　廣西（平樂府） 
　　廣西平樂府八屬議員姓名照錄如下　蔣庚蕃平樂十票　姚克讓永安九票　吳壽嵩昭平九票　梁培英賀縣八票　莫文奎恭城八票　黃晉薦賀縣七票　邱建中照平七票　鍾庭雋荔浦七票　毛鴻濟富川七票　勴瑞春富川六票　候補議員朱偉人賀縣五票　田豐年恭城四票　蔣敦世修仁四票　陳宗典永安三票 
[瑣聞]  
　　江蘇（丹徒） 
　　諮議局研究會成立已將四月一切議案尚未編輯就緒丹徒縣各議員因九月開局爲日不遠前日假教育會邀集紳商學界遍徵意見以爲集思廣益之助 
本埠新聞 
[江蘇敎育總會已酉常年大會紀事]  
　　○八月十一日上午十時開會先由張會長報告一年內成績及收支欵項各情形（甲）一年內收支欵項（乙）建築會所情形（丙）籌辦單級敎授練習所情張會長言本會籌辦單級敎授練習所原爲各地方敎育普及造種之法惟現就學者不能足額或另有困難情形各會員共當注意此事乃可冀其有效（丁）開全省學堂成績展覽會情形（戊）調查事件凡七件（已）蘇撫初七日來電取消公舉務議長學堂監督之電 
　　次選舉張會長先述辭職意見略謂本會會長本有寗蘇迭選之議然此猶二義現謇任事太多於事實不方便況社會各種圑體必望其有多數人共抯其任若各處僅此一二人千篇一律則社會之能力亦不能擴張尤爲地方串業進步之阻礙也 
　　選舉正會長當選者　唐蔚芝六十八票　選舉副會長寗蘇各一當選者　張季直七十七票　蔣季和二十九票　選舉斡事員共舉二十八人當選者　沈恩孚　雷奮　吳馨　龔傑　方還　楊天驥　黃炎培　許鼎霖　馬　良　仇繼恒　嚴保誠　孟昭常　吳本善　先壽朋　蔡朝臣　田北湖　曾　樸　王清穆　羅　飴　范　褘　吳　涑　次多數　張毓英　裘延梁　夏曰璈　蔣鳳梧　潘鴻鼎 
　　會長分配幹事員職務如下　經濟部許鼎霖仇繼恒吳本善陸承卓王清穆羅飴　調查部吳馨龔傑方還黃炎培嚴保誠蔡鳳聲蔡朝臣陸文椿王景曾田北湖范禕吳涷　普通部孟昭常朱壽朋　專門部電奪馬良　庶務部書記沈恩孚楊天驥　庶務部會計夏仁瑞姚文枬　庶務部招待包公毅曾樸 
　　下午三時接續開會提議第一條事件（甲）預備研究敎育法令先由陸煒士先生說明員見現行敎育法令但有法令而無理由是故各省學校往往不能遵守時養成奉行故事之舊習此其關係甚重若能先研究其理由然後可見其究竟合用與否或要求更改是本會宜先組織一研究會決議由會員組織研究會先就已經奏定現行之敎育合逐項研究 
 
 

Page 19

 
 
並推定會員九人爲主任公推　陸煒士　吳懷疚　黃靭之　沈信卿　孟庸生　陶席山　王立庭　楊月如　濮促厚　（乙）研究學部變通初等小學章程事件（意見書四件評議員會議案三條）議決先將評議員會議決案三條交各會董執行其餘意見書及敎育法交研究究會核議議至此已過五時遂定明日仍於上午九時起復議 
[縣令擲還銀票。]  
　　○宋寶楚宋寶善前將基地賣於戴姓得價銀一萬數千餘兩連宋莊氏家舊屋三幢之基地一併盜賣在內後經莊氏查悉赴縣控告寶楚即雇令工匠拆除舊屋杜浩新屋一圖無可查考日前由縣提訊時諭候親自勘明再行定斷寶楚恐一經履勘勢必斷令拆去新屋歸還原地因此情急即於前日將期票三紙固封送縣田大令拆閱大怒立即飭傳宋寶楚到案大加申斥謂本縣斷案一秉至公爾敢以賄嘗試顯見情虛遂將原票三紙當衆擲還候再傳訊 
[汽車傷人三誌。]  
　　○汽車夫胡阿仁駕車不慎撞倒南京人韓子興碾傷斃命一案昨由捕房將胡解至公共公廨請究先據站岡之四百三十八號一百八十九號一百七十七號三印捕稟稱二十六號汽車於西歷本月二十一號駛主南京路浙江路口將一年老華人撞倒碾斃已奉上海縣騐明又據見證靜安寺捕房四十六號西捕密而虹口捕房包探黃四福煙紙店夥沈志昌稟稱是日下午葉某所乘之汽車則東而西死者由北往南適另有電車一輛亦由東而西死者奔避不及被葉之汽車撞倒碾傷身死是寶被告葉某木到延哈華托幫辦律師上堂辯稱是日胡阿仁所駕之汽車在南京路開駛甚慢胡見死者在前尚隔六七間店面即放氣知照詎死者心慌亂走以致被撞應請察評判胡阿仁還押候下禮一再訊按昨報紀葉某自駕汽車係傳聞之誤 
[女工聚衆追索資。]  
　　○昨日午後三句餘鐘新閘路洪慶里新大絲廠女工聚集一百餘人同至公共公廨嵅控稱被該廠欠去工資請爲追繳當奉寶減員諭令退去靜候飭差知照該廠照給各女工稱謝而散 
[新十日領將次蒞任]  
　　○北京日本使署參贊松岡洋右君現奉彼國政府調署駐滬日本總領事已於初八日由京起程乘京漢鐵路快車赴鄂換乘江輪來滬 
[調查鎮江造紙公司賬據]  
　　○信義銀行與鎮江造紙公司糾葛一案曾經常鎮道移請滬道將銀行公司賬簿札發上海縣查軋嗣由滬道檢查並無公司簿據祗有銀行賬簿備文查取去後旋準常鎮道復稱公司簿據均由吳秀伯經管現吳在滬應令交出等語昨蔡觀察已札行上海縣飭令吳秀伯交出查核矣 
[催請開釋縣差]  
　　○縣差干福被法捕房管押已久曾經田大令稟請滬道函催開釋經前報茲悉蔡觀察以該差移問龔琴生一案確曾中縣備函知直並非私自越界今法領事指爲違章殊屬誤會現在該差管押日久自應先行釋回至龔琴生如何懲辦候再商議昨又將情照會法領事查照矣 
[洋商請緝竊賊]  
　　○美國人蔓伊司有一菜園在二十八保四圓梵航渡地方近因時常失竊該圖地保置之不問爰特稟由美總領事照會滬道請飭該處巡局紆緊查緝 
[城內]  
　　縣令晉省。 
　　○本縣田大令昨晨乘坐火車赴葉謁見面撫面稟要公然後再赴金陵稟謁江督約明日返滬 
　　同業紛事。 
　　○鮮內同業張正隆等數十家在薛家浜地方公建宰豬作稟縣批準有案後有孫源來等八家出爲反對另在西門外設一宰豬公司反控張正隆等把持龔斷曾奉滬道排斥母許妄爭茲孫等又至撫暑上控奉瑞中丞批鹽滬道札縣訊叨詳復核奪取蔡觀察已飭縣移交總工程局邀集兩造持平調處矣 
　　變產償欠。 
　　○南京婦人姜熊氏之夫向以販賣緞疋爲業前在與石路上開設錢恆泰帽子店之南匯人錢志垣往來被欠貨銀一千八百餘兩逃逸無蹤姜被各極坊主逼索遂於去年氣憤身死後由姜能氏至浦東尋縣將錢扭送總巡局轉解到縣收庰限交現已日久錢竟階堅不理本縣田大令因子前日派差朱順王鐘同赴南邑移請王少谷大令派差協保將錢之住宅發封變價償欠 
　　又須開講。 
　　○上海醫學研究所每月逢四宣講衛生自七月問講日陳漢翹赴閩後已停三則茲已回滬由該所紳董訂定于本月十三日起每逢星期晚七時照常開講 
[南市]  
　　告誡巡士。 
　　○總工程局警務處昨出條諭示照得本局巡警定章一畫夜除八小時勤務外尚有十六小時休息寢臥時間甚多上差時應得精神充裕勤奮從公乃近查各巡士確守崗卻者固不乏人委靡不振者亦復不少究其原因多由落差後出外游蕩不按定章休息之故自今日起各宣導守定章落差之後母得出外游蕩晚間各宜就臥宿舍違者酌予記過不貸如有室室在上海者每星日準回家二次仍需向二級巡長告假 
　　改期開學。 
　　○總工程局新招預備班巡士三十七名本定初九日開學茲因尚未到齊展緩一禮拜如再不到即另招挿班生以補空額 
　　女子待認。 
　　○道署某探夥前日在犬達碼頭查見崇明女子旗秀郎失作啼哭遂即送至工程局留候認領 
　　公役敲詐。 
　　○總工程局路政處查見垃圾夫陳春才向某菜攤索錢未遂任意挾制立即拘送局中戒責一百下以儆 
　　司帳舞弊。 
　　○彩票認捐公所司賬人王鳳崗宕賬洋一百七十六元又吞沒經收借洋二百元昨由保人慎昌煤灰店主周紀生振控工程局請究王供情願先還一半其餘出票分還因無人具保是以尚未了結判王交保趕緊理處 
[閘北]  
　　能否破獲。 
　　○四路一區黃正巡官以近來境內竊案迭出昨特諭令偵探訊捕人等限十日內一律破獲違干比究 
　　分別處治。 
　　○徐長清偕已革捕夥劉稟向葛四索討賭帳被四路二區巡士李康林出而干涉致起衝突已紀昨報經黃正巡官查明覆訊判徐劉二人各具安分結斥釋李巡士記過一次 
　　按道房租。 
　　○鴻大公司收租人控陳雲生欠租不繳昨經四路一區黃正巡士傳訊判陳交保趕緊清理 
　　提棄屍棺。 
　　○徐阿海莊諸記轉抬小孩屍棺拋棄總局路旁被汎捕拘局判徐罰洋三角莊責四百䛀具結開釋 
[英租界]  
　　工匠壓傷。 
　　○粵幚修船作主張炎出在蘇州河乍浦路橋畔承修工部局游船前日下水詎因船底尚未修固船忽翻轉壓傷工匠馮阿彥蔡秀良張阿禹張阿進等四人旋由巡捕查見報知總巡捕房派探前往將受傷人東送仁濟醫院醫治開馮壓傷斷骨勢最危險恐右性命之憂云 
　　不負責任。 
　　○英商老沙遜洋行控祥盛肥皂廠經理陸允升保薦王友踨虧欠進逸一案前日下午由廣會訊原告延高易律師偕林生掰別兩洋人及經手蓋印圖章之揚雨生到案聲稱陸爲王作保保單上蓋有圖章今生虧銀逃逸應向究追被告亦延威金生 
 
 

Page 20

 
 
其辦麥千律師與祥盛皆理韓榮昇到堂訴稱陸係祥盛跑街並非經理且未與王擔保亦未蓋章未便承認判陸交保候會商定斷 
　　仍何上控。 
　　○奧商瑞嘉洋行控永昌祥號主簡奮雄收受失竊票銀前日下午由廨傳訊原告投案求追被告延律師上堂代爲辯駁中西宮以原告所控並無實據諭今將案註銷如原告不服準於兩禮拜內上控 
　　斷絕往來。 
　　○章金生控庶母之弟陳松林與婢春闌串竊衣飾一案昨經公堂復訊讞員以陳非善類著具安分結交保開釋並諭以後不準再至章家春蘭送棲流所擇配 
　　票號追欠。 
　　○源豐潤大德通議善源三號控賈品符虧空銀兩昨日由探將賈解送公堂押候查明再訊 
　　串拐小孩。 
　　○拐匪崔小和尚近由蘇城串拐朱劉氏之孫小五子逃匿滬北未燕炳所設之客棧內經氏偵悉控奉與縣移請公廨將崔張一併提獲拘入捕房昨日解廨一併押候訊該 
　　姦鬭女子。 
○過犯張福生即吳金生近在四馬路某影戲館爲傭前日誘拐馮陸氏之女阿寶至法界小客棧奸宿被氏查悉報知捕房飭探查獲昨解公堂請究女供被張誘至法界奸宿並被驅去銀鋉及現洋十五元詰之張供詞刁狡判張先行枷示兩禮拜再押西牢半年期滿仍遂出和界女交其母領回蘇州原籍不準逗遛上海 
　　從實斷結。 
　　○薙髪匠張月才與同業方小旺因賭口負致方服毒身死一案昨由捕房將張月才及店主陳松山又同賭之胡子林胡子雲與德明張寶生等一件解廨復訊讞員以方自行服毒並非被逼判張月才押兩禮拜陳松山罰洋十元充公餘人各押一禮拜了案。 
　　義不容辭。 
　　○寡婦謝高氏控夫姪謝錦榮駟喬店業金飾一案昨經公堂訊明判謝每月貼洋七元具結開釋 
　　仍須到案。 
　　○湖北路丹鳳戲園主趙春庭欠看門印人工洋一案昨日由廨復訊趙仍令卞實忠到案代質判卞先繳洋九元餘候傳捎到案於下禮拜三訊核 
　　不理欠欵。 
　　○祥盛肥皂廠換周子仁欠洋不理昨經公廨傳案判周交保候訊 
[美租界]  
　　電桿觸電。 
　　○前晚雷雨大作時楊遂浦海興街口之德律風桿被覺擊毀昨由拙房傳知該公司飭匠修理 
　　瘐斃何多。 
　　○昨日西牢內又斃年半押犯王安生一名報由擔房飭保查明收殮 
　　所托非人。 
　　○粵人郭椒磊向目珠寶生意前日由轉販來值價千餘元之貨物將貨箱寄存海寗路某友家昨日向取稱已遣失郭即投報捕房飭探勘緝 
　　馬車溜韁。 
　　○工部局第三十號載泥馬車昨在漢壁禮路馬忽受驚奔至南淤路撞損日商照相照門前所停之包車後被三百零六號印捕攔獲帶入捕房留候核奪 
　　無妄之災。 
　　○陶阿東昨日行經蓬路六百三十八號某雜貨店門前適該店樓窻忽然墮下中傷頭額陶即喚捕將店夥朱金裕拘入捕房陶送同仁醫院醫治再核 
[法租界]  
　　變寶抵欠。 
　　○金新衡前控硝皮坊主樊啓文將房屋單契押洋五千元逾時不贖經廨員聶司馬一再提訊判令交保料理在案詎仍置之不睬因由原告稟請給諭自行將產變賣以抵欠欵司馬準之立即繕給諭軍令其召賣惟一有成議須稟請公堂核示 
　　未能脫累。 
　　○趙琴因曹全吉紙坊失慎由廨判押三月在案前日捆滿忽有丁啓昌投稱該主曹廷柱曾欠銀洋一千餘元令領險銀逃回原籍趙琴定必知情請向追究判趙交保幚同尋緝 
　　押繳罰欵。 
　　○洋行街三號六號房屋因將垃圾任意堆棄經捕房飭傳行夥李道梅劉阿根至廨判李罰洋三元飭遂小東門捕房查收詎李仍抗不送交昨又提訊李供因帳房尚未接治故示送去判李照前斷加罰一元劉罰三元一併押候繳洋開釋 
　　追獲竊賊。 
　　○金渭福揷開金霍生所開之油酒店牌門竊取銅元五百枚當被覺察追獲送捕解廨請究判押捕房二月賊給失主領回 
國外新聞 
[韓婦被拘]  
　　○初十日東京電云有韓國婦人一名在漢城被拘該婦於前任韓皇在位時與宮廷頗有交涉不日將有多數之罪狀發現云 
[韓國大疫]  
　　○初十日東京電云漢城疫癥每日必有五十起左右政府已諭民間不得在學堂及其他處集衆以免傳疫並論辦理清疫各政有韓國大員一人病疫歿於門司某船該船因此拘留港內 
[西摩戰事近情]  
　　○初十日倫敦電云西班牙軍隊進攻摩酋獲勝死者十九人傷者一百零六人均已送至米西那地方摩軍死傷約四百人 
[舊金山祝典紀事]  
　　○初十日鈕約電云各國派往舊金山與會紀念汽船始祖赫特森福爾登祝典之戰艦均已駛抵該埠 
[英國上議院解散問題]  
　　○初十日倫敦電云英國反對黨首領具爾福君近在白明漢某大會演說並出前任藩部大臣張伯倫君來書對衆宣讀書內深望上方院能實行選舉貝君並以激詞宣言賛成改良稅則而痛詆財政預算案之失宜且謂今日唯一補救之辦法乃求助於國民社會改造主義稅則改良主義中間之結果彼已確知無欵云云當時張伯倫君亦在曾以助聽噐聽貝君演貝君演說既畢即起宣言日貝君頃間所發之演說嚮係莫大也同日相靈電云英國張伯倫貝爾福兩議員現要求解散上議院重行選舉議員法國各報咸大聲稱許 
[俄皇展期出游]  
　　○初十日柏靈電云俄皇因宗敎上之故民憶展期出幸土爾其斯丹斯勃爾明年俄皇擬偕后赴意國游歷 
[萬國海律大會開議]  
　　○初十日柏靈電云萬國海律大會已在德國勃納芒開議 
[匈加利內閣解散]  
　　○初十日柏靈電云匈加利內閣業已解散 
[柯克博士之光榮]  
　　○十一日倫敦電云紐約安特曼部承認柯博士爲覓獲北極之人決議以該城自由楹贈諸博士以酬其探極之勞 
[法國南部近災]  
　　○十一日倫敦電云法國南部新遭地震之災又有暴風大雨爲禍田禾悉遭損壞葡萄田衝毀殆盡葡萄收穫在即今遭此災全無可望各鎮淹斃之人爲數頗衆 
[英議院問答抵制英貨事。]  
　　○十一日倫敦電云英國自由黨議員斐萊斯君近在下議院問及倫敦泰晤士報上海訪事員所報揚子江一帶抵制英船華官並不禁止而於抵制日貨一事因日員抗議遂即禁遇一節不知現以何法禁絕此舉外務部大臣葛雷答稱目下尚未接到駐京公使朱邇典之報告惟日內即將電往詢問至謂英國商業因抵制之故較抵制日貨蒙害尤巨一節實屬不確近年以來英國商業因抵制所蒙之失實小於美日兩國也 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
　要摺 
[成都將軍馬亮川督趙爾巽副都統鍾靈奏成防練軍改編巡防隊等摺]  
　　奏爲成防練軍遵照新章改編巡防隊並改定滿營警察情形恭摺合詞具陳仰祈聖鑒事竊奴才馬亮準陸軍部咨開成都駐防改編練軍已成左右後三營歷經奏咨在案惟編練新軍自應遵照定章以歸畫一面成都以舊有之新威一營改爲練軍後營又挑選步隊千餘名爲步隊左右兩營名曰成防練軍名稱既屬紛歧章制未能符合應將練舉名目刪去改稱成都駐防步隊第一標第一二等營其有不及新軍程限者應改爲巡防隊名曰成都駐防巡防第一營俾與各省旗均臻一律所有官弁務宜照章遴派諳練武備人員以資訓練而冀擴充又查營務處名目定章所無應先設兵備處酌派總辦一員暨提調委員文案數員俾資督率等因準此札行八旗協領等會議去後刻據協領廣善等呈稱伏查成都駐防原設之練車左右後三營係由新盛精銳等營改練故名稱不免紛歧章制亦未符合目應遂照部咨編改初意擬請編練步隊一標苦於籌欵不易現經公議擬先改編巡防隊三營俾臻一律性原餇祗有此數不能不將巡防隊與先備處及警察支欵通籌合計均勻定數免偏枯成防生齒日繁親散之中不管精壯之士平時艱於謀生棄置實爲可惜擬於此項閑散內挑選一營月給餉銀三兩既可養其身家即可作其志氣定爲成都駐防巡防隊第一營歸統領官兼帶其馬甲委等月領原有錢糧挑選入營似與閑散有別祗可酌給津貼擬於此項馬甲委甲之內挑選兩營定爲成都駐防巡防隊第二營第三營分派管帶官二員均遵章以三百一人爲一營所有官弁由協領祗支津貼辦公不支薪水其原有之營務處向僅司掌冊籍承啓文牘其於將弁之賢否兵丁之勤惰餉項有無虛冒器械是否精良緣事權甚輕皆難過問應遵章改爲成都駐防巡防隊兵備處以爲查考功過稽核餉械並訓練各事之機關請設總辦一員暨提調文案支應並略仿陸軍成法添設司械執法等委員自總辦以下不拘滿漢惟材是選至於滿營警察自開辦以來賭竊之風稍戢閭閻頗獲乂安惟章制名稱與成都省城新定警章諸多未合辦事權限亦欠劃清擬請照章改訂設警務公所派總辦一員以及文牘支應敎習警衛豫審並區官區長等員該員率係四川省城警務學堂畢業之人諳悉警章而經費有限有不能不一員而兼兩差者但求不廢事不曠公似不必定備員數其巡警兵等以馬甲委甲閑散并挑照巡防隊分別支給餉項津貼消防隊則不論滿漢以善駕水龍蹻捷勇敢之人充當分撥各區歸區官理平時仍令演習庶期日備無患合計成都駐防巡防隊共三營凡九百三員名統領本部員役二十五員名巡警官兵等共三百九十四員名兵備處員役一十九員名每年應支薪公津貼餉銀暨按年購製冬夏操衣靴帽等項歲共需銀四萬九千六百三十四兩六錢四分請仍由四川薄庫撥給遇閏照加如此一轉移間餉不另增事歸實際名稱既符章制亦合俟經費寛裕再行擴充辦理所有每年支欵報銷由藩司彙辦悉照舊章以歸劃一其應建營房除練車後營一營營房粗有規模外續設之左右兩營因無欵可籌未經建築官兵皆散處各旗平時操練已多先後參差稽查匪易有事斷難心力齊一號令靈通擬將練軍後營營房改爲警務公所原設之警察總局應即裁撤查該局本舊日振威營營房所改其地逼近校塲演武廳有礙操塲擬另就校塲之西相擇閒地修築巡防隊三營營房以資駐紥除將振威營房磗木拆御備用應添藥料尚多兼請檄行藩司籌撥銀六千兩作爲修建之費所需新式鎗枝工彈等項俟營制編定另文呈請檄行籌餉局撥給應用等情並擬具營制餉章暨估修營房清冊呈送前來查成防練軍改編巡防隊三營係遵照陸軍部來文辦理所擬各項均係力從撙節核與舊日練軍等處歲需餉數統計尚屬相符將來如遇征調再行另議至修建營房質因官兵散處各旗操房不便若照行營支搭帳棚則逐年更換所費更屬不貲是以擇閒地修建所估經費亦當核實蓋深知川省財政因難不敢稍涉虛糜也奴才馬亮奴才鍾靈與奴才爾巽往復咨商意見相同當行藩司按年照數籌給並撥修建營房經費銀六千兩以應要需隨由奴才馬亮等選派諳練武備之員分充統領管帶暨總辦提調等官凡有兼差者除本缺旗務應準照常兼辦外其無關緊要差使均飭一併開除俾得專心訓練現已於七月初一日一律改編完竣即於是日起支薪餉章繕錄清單恭呈御覧並咨部查核外所有成防練軍改編巡防隊並改定滿營警察各緣由謹恭摺合詞具陳伏乞皇上聖鑒飭部立案施行再原餉內尚有步軍營保甲局經費銀二千八百八十兩除由藩庫項下撥解之一千四百四十兩現已停支外其餘一千四百四十兩查係旗庫生息銀兩現經提出創辦滿營工藝實業學堂俟章程議定另行奏咨合併聲明謹奏宣統元年八月初一日奉原批該衙門知道單併發欽此 
調查 
[調查全浙二十六鹽塲最近情形（續八月初六日）]  
[  崇明塲]  
　　一灶數查該塲孤懸於江蘇崇明縣境四面環海額設煎灶八十六座因疊被風潮之災現在僅存十七灶且以滷淡薪貴民不樂煎 
　　一產數查該塲額設煎灶有鍋無盤每鍋容滷一百斤僅成鹽五六斤或七八斤不等每一書夜每鍋可煎鹽一百數十斤滷料淡薄故產額甚歉 
　　一滷料向係刮土淋滷後以滷氣漸淡淋刮爲艱 
　　一商收額設倉厫四所後以產數甚微商販裹足於光緒二十九年裁撤 
　　一餘鹽產既不旺無鹽可餘 
　　一銷數查該塲有灶捐一項原認加價錢八百千文自光緒二十九年 
 
 

Page 27

 
 
被潮災甚重捐欵無從收繳經各灶戶稟準每年認解一百五十千文因產不敷銷並請變通辦理將淮私化公三七搭銷（實係終年仰給均係準私漁私居多）招商認捐試辦所收捐欵以抵灶捐之不足至於認包錢文除開支巡緝辦公費外每年約解錢一千串之譜由該塲轉解運庫 
　　一巡輯由包商自辦 
　　一灶課向由崇明縣徵解額徵正銀四千五百十七兩二錢七分六釐又徵耗銀二百二十一兩八錢七分二釐批解浙運庫正耗銀共四千六百二十一兩三氏七分一釐批解蘇藩庫灶課耗銀九十一兩七錢三分三釐灶課正銀項下支解費銀二十六兩四分四釐以上共支解江浙正耗銀四千七百三十九兩一錢四分八釐 
[蘆瀝塲]  
　　一灶數查該塲產區計分十二圑內東正泹一泹二中上山西中正六圑產壁專配季引謂之季鹽圑其山東江門南正南中南清西下六圑事配肩販謂之肩鹽圑該塲向設煎灶一百零五座兵燹後逐漸坍毀現僅存五十二灶 
　　一產數每灶每日約可產鹽二三百斤但近年海淤漸廣取滷較難故通年不乏停煎之日大都以耕種爲生 
　　一滷料刮土淋滷 
　　一商收查該塲季鹽兵燹以前約可配鹽九百餘引由松所商人在地設厫配收燹後以滷源日乏民力益艱煎灶漸廢商人又以課重利微相視裹足現在是項季鹽商人並未設厫配收至肩鹽近由商人每年配收三百餘引肩販向灶戶收鹽每斤約錢二十餘文 
　　一餘鹽視銷配鹽故無餘鹽 
　　一銷數每年約銷肩引三百餘引每引八百斤由販挑往平湖新倉新埭一帶銷售 
　　一巡輯無 
　　一灶課額徵錢糧銀四千七百五十二兩八錢一分（未完） 
小說 
[奇情小說美人虹]  
[  英敦勞斯著　瘦狷譯意。（七十三）]  
　　沃味司曰。吾頃得一友人書。屬吾來此。至有何事見委。則吾尚未知。君若不棄鄙人者。僕無不舍彼就君。佛憨曰。尊友在何處歟曰。在某巨第中。佛憨思是必埒根無欵矣。城之左近。畫棟朝飛。珠簾暮捲。人共稱爲巨第者。會倍犁村之屋見來。更無其他。因曰。君非將至屋克來歟。沃味司矍然曰。君何由知之。佛憨曰。非特知之。且將丐君勿爲尊友埒根所惑。仍爲我力攻此人。沃味司聞之。驚訝特甚。思覔詞隱飾佛憨曰。渠近事。吾悉知之矣。與彼同黨之婦人。現非嫁一老乽之人乎。而埒根佯爲婦也兄者。合謀置此老死後。攫其金錢。實告君。彼等誤矣。此老遺產。已早有人承襲死後遺嫠不得擅絲毫之利益。然襲產之人。知彼等之。欲攫奪此產也。遂命吾丐助於君君。茍允吾。者必圖厚謝。 
　　沃味司聽之。心中已躍繼動。佛憨復言曰。不特此也。數年前彼等曾犯一案。今者案中人亦願以多金延君相助合兩事而計之。君不將獲一絕大之酬金乎。今與君約。下星期中。君能將埒根行爲一一告我者。此時當先以千金爲壽。以後如更能竭力相助當再贈君五千金。語已。出千金之紙幣授沃味司曰。好爲之。五千金行不翼而至君掌矣。 
　　沃味司得金後。稱謝不置。鞠躬謂佛憨曰。辱承厚惠誓必圖報。佛憨知沃味司之人。中黃金癖已深。此語實係覩千金之巨欵。出自摯誠也。因亦含笑謝之。且懼已之行踨爲彼探悉乃更談數語後。握手道別。疾行至前列之客車中。 
[第三十五章]  
　　當佛憨與沃昧司共坐車中。望倍梨進發之時。心中各恬適萬狀。而沃味司爲尤甚。時摩挲其貯金之囊曰。吾知擇肥而食矣。埒根滑若。水中之鰻。久溷且受其害。佛憨醫生。則信人也。千金一諾。吾即不得其五亦已得其一矣。 
　　未幾車至倍梨。佛憨急避沃味司之面。疾行下車。至海介草屋時。海介已早接梅黛䫈之函。倚門而待矣旋以屋克來近事詳告佛憨。謂楷羅已全愈愛蘭及伴雪。已聯袂同返。楷羅待之。敬禮有加。佛憨曰彼等思尋訪竊婚約之人乎曰否。彼等言賽倫之遁。係竊珠飾之故。並未將婚約之事宣布。惟昨晚聞埒根及楷羅在室中。竊竊私議耳。 
　　佛憨更以亨利近狀問之。海介曰。兩日前頗崛強不從命。吾以梅黛嶺之意告之。乃始帖伏。日內研究李醫飮安索之藥。甚爲注意。梅黛嶲可勿念。佛憨乃更以梅黛嶺所屬之語。一一爲海介言之。言畢爲時已晚。乃別海介至車站。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
