# 1910 - 56 - 4913315

 

Page 1

 
 
   
 
 

Page 2

 
 
上諭 
[監國攝政王鈐章正月二十四日内閣奉]  
　　上諭二月二十一日祭朝日壇遣林恭代行禮欽此軍機大臣署名奕劻假世續鹿傳霖假那桐吳郁生 
論說 
[國民經濟上之實力說（雨）]  
欲整理國民之租稅負担。必先改善國民社會的關係與增進國民經濟的實力二者。我國國民對於租稅負担之關係。較之各國果何若。正爲我國今日待解之問題。且百端待舉。如籌辦審判廳經費也。籌集警政經費也。創設海陸車經費也。種種待解之欵。何啻數十百萬。當此時也。苟不取之於民。旣有類於無米難炊之狀。若欲取之於民。又恐不免竭澤而漁之譏。是以我國此際。欲提高國民對於租稅負担之關係之熱力。不得不先明國民之於社會。其關係究爲何若。而思有以改善之。國民之實力。於經濟上究爲何若。而思有以增進之。斯於財政上得排除一切之障害。而得眞正之解决者矣 
　　國民之於社會之關係。一曰交際。二曰養生送死。何則世無無交際之社會即國民之於社會上。亦不能脫生老病苦四者。社會富厚。則個人與個人社會之交際。自極圓滿。而於生死二者。亦有自然之興趣。社會凋敝。則個人與個人社會之交際。益形寥落。而於生死二者。亦遂極於自然之悲觀。自元黄剖判開始以迄於今。生生不息。游焉泳焉以生殖於兹社團中者。蓋數千年於兹矣雖然即社會以觀社會。而林林總總。一切行者坐者來者往者。仍不得其自然之眞相。不若離社會以觀社會。而所謂行者坐者來者往者。種種色相。自無不返影之於社會。故社會者積人以成者也欲國家之隆盛。其必先養成各個人之有社會觀念始乎 
　　社會之觀念奈何。以我國情形言之。當寛個人制與家族制之界限。人人當各宏其願力。以造成社會之幸福者。爲一個人與。一家族之幸福。不當以幸福私之一個人與一家族。何則無社會即無個人。亦即無家族。而社會之休戚。又非影響之於一個人與一家。族凡托生於社會者。皆被其影響者也。吾國個人制與家族制。本極。鞏固。然際此同舟遇風。猶各守藩籬 
 
 
 

Page 3

 
 
置我最親愛之社會於度外焉雖有聖智其如此凋敝之社會何此吾所謂國民之於社會的關係所當改善者此也 
　　國民之於經濟上之實力。當於國民之生産騐之。然有有形生産與無形生産之别。當夫世界交通時代。人人對於經濟上無論其爲有形生産之寄與。或無形生産之貢獻要無不可恃此二者。以增殖其個人之實力。但無形生産。多爲有形生産所壓倒。且有形生産。對於經濟上之無形生産雖不立於特殊之地位。而有形生産。得永爲保存之移轉之。自由蓄積而交換之。而無形生産則異是然亦各自有其報酬與相當之代價以。表顯其於經濟上之地位。故欲騐國民經濟上之實力。其必由此道也夫。 
　　然以言我國。國民於經濟上。爲富於有形生産乎。抑富於無形生産乎。公司制未發達。而一切動産不動産。曁賣買交易。法律上無特殊保護之規定。至南方奢侈。習於偷惰。北方磽瘠。習於勤儉。抑若以天然的界限畫之此爲我國今日二大缺點。竊謂我國今日。於有形生産上。當以法律爲之後盾使雄於企業者。得安心放下貲本以擴充其進取之勢力。於無形生産上。當以人爲之力轉移之。而使勞力與貲本並重厚集其蓄積心俾漸有以進於有形生産之地位。夫而後禮讓自興。國民亦自覺其於社會上之高度矣。所謂國民於經濟上之實力。當增進者此也。 
嗚呼今世界負擔最大之巨額之國稅者。爲英日二國民。然享有世界無上之榮譽者。亦惟英日二國民。其所以致此者。蓋其政府。不惜造成社會種種之福利以娱悅之。擴充實業之界綫以厚植之。用能光耀國家。於財政上得收偉大之效果也。我政府。我國民。儻亦有意此於乎。 
專電 
[電一（北京）]  
江蘇國會請願各代表電催出京代表仍速到京以同鄉名義謁見吳軍機力求贊助 
[電二（北京）]  
某御史奏變通旗制關繫憲政請飭變通旂制處迅速籌辦母再遲延奉旨交變通旗制處知道 
[電三（北京）]  
又奏各省警察辦無成效者居多數請飭認眞整頓奉旨著軍機處寄諭各省督撫知道 
[電四（北京）]  
慶親王已允暫不告退 
[電五（東京）]  
華盛頓電稱美國元老院議准驛遞總長增加航行日本支那斐律賓濠洲及南美郵船經費之法案 
[電六（東京）]  
日本巡洋艦生駒號業已出發參預阿然第國獨立一百年祭典 
[電七（東京）]  
　　美國游日觀光隊於西歷三月四號由東京啓行乘坐克利不蘭土輪船開往神户 
[公電（壽州）]  
各報館壽州敎育分會正月十八日成立會員叩 
緊要新聞一 
[英國對於藏事之和平]  
　　字林報載二十三日倫敦電云英國外務部大臣葛雷君在下議院宣言或疑印藏交際將因藏政變動而受影響此實不明事理之言現英政府之政策以嚴守條約義務爲主並望與此事有關之各國亦以英國法云 
[錦愛鐵路風波未定]  
　　文滙報載二十四日倫敦電云俄政府照會中政府申明反對錦愛鐵路之意見並要求另築一路由張家口經庫倫至恰克圖與西伯利亞鐵路相接如中國允照此議則俄國亦願助成錦愛一事云又據大坂日報載華盛頓電云美國國務大臣諾克司君已接俄國答覆對於錦愛鐵路問題之意見俄國旣不贊成美國之議復請另築新路在貝加爾湖附近與西伯利亞鐵路互接國務部現正斟酌此議主英國對於錦愛鐵路問題本允協助後因礙於日本之交際遂徘徊中立惟美德兩國能否堅持此議未經諾克司君宣明國務部現復討論滿洲鐵路中立問題仍謂此係維持滿洲和平之要策云 
[軍諮處實行軍事秘密主義北京]  
　　回來内外臣工章奏及在京各部署呈遞摺片除奉旨留中之件及各項參摺必待查辦復奏後方能宣布外餘皆明發上諭非由内閣欽奉即自軍機處鈔交其無關緊要者則分載内外摺事由單從無隱諱之處現軍諮處爲軍事最高級機關一切均守秘密聞該處呈遞摺片即非封奏亦不發表所奉硃批仍由内廷將原封黏固交回該處拆閱雖樞府中人亦無從探知底藴云 
[東督奏覆整頓蒙旗條陳北京]  
　　會議政務處議復喀喇沁郡王變通蒙旗辦事章程一片以事體重要奏請交由東三省總督查明議奏兹聞錫清帥已逐節議覆摘要録下（一）整頓司法權除民案歸地方官署蒙案歸蒙旗辦理仍申明舊章外如民蒙人命盜案重要交涉人犯在設治境外者應解送地方官蒙員不得袒庇如蒙旗辦案誣枉一經在地方官署控訴或經查知准地方官禀明提案復訊（一）整飭行政權蒙旗自行開放之荒地如長春昌圖等處一律照洮南府新章由地方官署稅契如地有浮多由蒙旗商請地方官核辦不得擅自清丈至山草車捐等項亦須交地方官辦理此外若警學自治禁烟各項新政在 
 
 

Page 4

 
 
設治界内者無論蒙民或蒙旗自辦之事一律由地方官管轄在界外者亦歸地方官監督（一）各旗台吉須由學堂出身以便與内地漢人一律授官（一）台吉屬下之箭丁應與台吉一體入學一律出身永不再爲台吉所屬查各旗放荒地價及升科地租各台吉均有應得無庸再索箭丁供給致視箭丁如隷役惟台吉出資傭雇及箭丁情甘傭工者不禁以上各條已奉旨交政務處核議 
[學部奏報收支各欵北京]  
　　學部光緒三十三年分收支各欵經於三十四年十一月間奏報一次兹又於上臘將光緒三十四 
[中國名畫]  
　　邊壽民畫册之八（魚） 
年正月起至十二月止收支各欵開報略云本部舊管京平足銀一百三十五萬零六百六十三兩一錢七分新收京平足銀六十萬零四千五百零三兩九錢零一釐共銀一百九十五萬五千一百六十七兩零七分一釐開除京平足銀九十九萬零七百七十七兩零九分九釐二毫實存京平足銀九十六萬四千三百八十九兩九錢七分一釐八毫查臣部近年以來開辦滿蒙文高等學堂京師優級師範學堂女子師範學堂派赴東西洋各國留學及京師原有各學堂常年經費並臣部各局司廳辦公津貼辦理考試留學生各項經費均屬當務之急無一可緩惟是臣部每年入欵以華俄銀行息入爲大宗上年華俄銀行因虧折之故利息毫無臣部頓少鉅欵以致入不敷出現在的欵有限事務日繁自當隨時咨商度支部竭力設法妥籌辦理再臣部建築衙署蒙恩准由度支部撥銀七萬兩現在衙署考棚大致告成應俟另案造報至臣部籌辦大學分科蒙恩准由度支部撥銀二百萬兩業經度支部撥交臣部銀五十萬兩現在甫經開辦亦應俟工程完竣造報十二月初十日奉旨知道 
[川鹽廢票暫不改歸官運北京]  
　　度支部覆奏略云四川總督趙爾巽奏籌擬收回四川票鹽改行官運商銷一摺奉硃批度支部議奏又御史趙熙奏川鹽官運積弊請變通辦法一摺又都察院代奏民政部主事王荃善等呈稱川鹽收票改官弊害甚大等語着該衙門議奏欽此查趙爾巽原奏内稱四川現在行鹽地方約分兩界滇黔邊計鹽道計岸兩官運局提辦之七十屬則行引鹽之界也其餘商岸並歸丁六十八廳州縣則行票鹽之界也票鹽本輕價廉較引鹽幾减一倍小民趨利食賤官運引岸大受其害此所以反覆籌思不能已於變革也其治本澄源之方首在清查井竈嚴禁私開而扼其樞紐者端在官運擬一面先設票鹽籌辦處首從清查井竈測勘運道入手以爲權衡産銷廢票復引之張本然後將行票各州縣逐漸收回分岸設局因地制宜以官運商銷爲主而以商接官運之法濟其窮期以二年一律辦到預計將來收數約可歲增百數十萬又趙熙原奏内稱四川官運創自光緒初年前督臣丁寶楨以積引爲詞於産銷無絲忽之利但從中一運以官力扼買賣利端然丁寶楨號能察吏全力注重鹽務立法雖不善而辦事尚得人今則人疲法敝賤買貴賣故廠商日窮食户日艱止成官運獨擅之利趙爾巽力崇官運嚴限井竈尤悖事實至清單中改票事宜約有可疑者三端一曰小商之害一曰窮民之害一曰多官之害今求統一鹽法似當决裁官運别定辦法若恐更張則不如暫守現行鹽法乂王荃善等呈稱四川官運賤買貴賣於中取利益於國者不過三百餘萬損於民者不止千萬現在井廠蕭條日多歇業將來歲入三百餘萬亦將不可預劵該督飾爲官運有利之說井竈受虧販負失業恐國課亦萬無增收之實擬請暫聽仍舊各等語伏查四川鹽法向分邊計二引邊引行銷滇黔計引行銷本省道光以後川鹽銷滯計商折閱引岸虚懸各州縣始有以鹽課歸入地丁攤徵者謂之歸丁光緒初年前督臣丁寶楨創辦官運商銷由黔邊及近邊計岸各州縣推行以達滇岸於是有黔滇官運司之設二十九年前督臣岑春煊奏請將商引計岸三十八廳州縣全辦官運於是又有計岸官運局之設其相沿未改者惟歸丁行票六十八廳州縣然亦非計引之舊矣今該督以票鹽充斥害及引岸奏請收回票鹽改行官運商銷其意在 
 
 

Page 5

 
 
於興利而該御史主事等則謂辦理官運國課萬無增收之實其意又在杜弊言非一端理各有當臣等平心察之官運商銷之法轉運雖由於官銷售仍在於商前督臣丁寶楨所稱權操之上利溥之下二語最爲扼要必謂官運立法不善流毒商民未免言之過甚惟法久弊生事所不免四川現辦官運旣據該御史該主事等聲稱有賤買貴賣等情弊且瀝陳井竈受虧販負失業亦不可不加意慎重現在臣載澤奉命督辦鹽政已通電督撫將各省鹽務事宜暫行照舊辦理四川鹽務應否統歸官運商銷之處容俟詳細調查切實籌擬再行奏明請旨遵辦十二月十九日奉旨依議 
[度支部議准閩省展辦振捐北京]  
　　去臘閩督松制軍以福州府屬颶風爲災奏請展辦振捐曁七項常捐略稱本年八月閩省福州及長門馬江一帶颶風大作當經派員分投查勘并委候補知府傅家瑞等會同福州府福防廳並閩侯兩縣多帶銀米先行分投散放據各該委員先後查明禀報災情之重災區之廣實爲數十年所未見近山則屋坍墻傾沿海則身亡船破全家傾壓者有之查無下落者有之當經督飭先後籌撥銀兩交由商會紳董會同印委各員酌量撫恤其隄壩橋梁有關水利民生者亦分派妥員擇要興修一面設立粥廠製備棉衣以免凍餒以上應需經費均在收存振捐項下隨時撥給閩地貧瘠庫藏空虚振捐收欵久已挪用無存來日方長後難爲繼輾轉籌思惟有再請展辦振捐及七項常捐一年並請援案兼收捐免保舉及留省兩項以濟要需等語現經度支部議復云本年九月二十八日臣部議覆前直隷總督端方等電奏整頓捐務籌擬覈實報銷摺内陳明擬將免保舉留省二項曁十成貢監即日改回部庫收捐仍以十成實銀上兌其常捐七項酌以五成實銀上兌振捐銜封貢監等項以二成實銀上兌道員捐二品頂戴及貢監捐鹽運使職銜以三成實銀十兌又附陳三品以上報捐花翎者照原章酌收一半四品下酌收銀四百兩藍翎半之各等因奏准通行在案兹據閩浙總督奏請將閩省振捐及七項常捐接展一年並請援照成案兼收捐免保舉留省兩項銀兩查閩省災重費繁自係實在情形惟免保舉留省兩項常捐旣經臣部奏明改回部庫收捐外省自不准兌收未便議准擬請將該省銜封等項　捐及七項常捐自宣統二年正月起再准展辦一年用資接濟至收捐成數即應遵照臣部前次奏定新章辦理所捐銀兩均歸大清分銀行覈實兌收以符奏案十二月十九日奉旨依議按此節略見前報專電 
[京師近事]  
　　陸軍部日前札飭北洋講武堂略云現在東西各國凡入軍隊者莫不以測量算術爲要務兹查該堂所訂課程其中雖有測　算術一門惟有平三角測量而無立三角及弧三角等法應自本年開學之日起將該兩條加入測量課程内藉資歷練 
　　陸軍部札飭陸軍第六鎭叚統制文稱駐陵第一鎭官兵現届交替自應由該鎭選派统領官一員步隊一營定於本月十六日前往接替母誤要差 
　　欽天監各堂因該監向來考取之天文生僅知舊學其於占算推考率多拘泥且未能研究眞理現議籌定的欵即將該監之天文生考其聰頴者數人奏請派赴東西洋各國專門研究天文實學 
　　南營袁參府拿獲私造印信人犯前後共十名已載前報兹聞假印之内有僞造御用寶二顆實屬胆大妄爲現已訊取確供于日昨解送提署嚴辦 
　　外間喧傳提署衙門有歸併民政部之說其實係朗貝勒擬將外營大加整頓因之訛傳并聞經費如有不敷擬邀自治局紳董籌商辦理 
　　郵傳部前委京張總辦詹天佑兼辦張綏鐵路已撥欵二十萬兩兹因洋河築橋需欵甚鉅呈請再撥四十萬兩由交通銀行支領 
　　度支部澤尚書以本部係專管財賦事宜其督辦鹽政大臣一差并不歸部管轄惟恐遇有窒碍事件反與度支部權限有混淆之處故擬奏請開去度支部尚書一缺專辦鹽務旣得盡心整頓鹽政亦免辦事牽掣 
時評 
[屬國與保護國]  
　　泰東西無所謂屬國。祗有屬地。如英國之於印度。日本之於冲繩縣是。而越南朝鮮等國。則皆所謂保護國也 
　　我國不然。如昔之越南朝鮮。今之西藏。皆名之曰屬國。然中日。朝鮮之約。訂明兩國派兵。各須先期照會。乃含有兩國公共保護之意義。中英印藏之約。英國承認中國爲上國。亦含有西藏爲保護國之意義。此皆所以啟他人干涉之漸者也。 
　　夫我國旣視西藏爲屬地矣。則今達賴之名號已革。一切有印度冲繩之成例左。又何事夷猶歟 
[外部與郵部]  
　　學部曰入欵不敷。民政部曰入欵不敷。大抵京師各部署。無一經濟寛裕者。 
　　然而外務郵傳兩部。京中號爲闊部。豈該兩部獨有特别之收入歟。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[議復諮議局補救淮南鹽務議案揚州]  
　　江督張制軍據諮議局議决淮北鹽務兼籌海州自治經費案又整頓運商朦收案又補救淮南鹽務案因飭淮運司詳議具復旋由增都轉分札三分司妥議去後兹泰分司黎運判將補救淮南鹽務議案三條先後議復呈核 
[一食鹽炊草宜清界限]  
　　查卑屬各塲坐落東台興化鹽城阜甯四縣境興化鹽城阜甯皆設有食岸東台縣城亦有籌鹽以資民食惟東台之鄉鎭村落旣無食岸又無籌鹽緝私太嚴誠不免有淡食之慮然緝私果嚴則顆粒不能透漏民間早憂淡食又何能相安至於今日其實緝者自緝漏者自漏私鹽之接濟民食者無日無之特無大帮耳如欲劃清界限似宜仿興化等縣開辦食岸招商承認或遵照向例老弱婦女所賣　斤爲法所不禁者嚴飭緝私各營不得緝拿以顧民食精壯販運者不在此例但老弱婦女所賣鹽斤爲法所不禁者固可禁不緝拿然亦不可漫無限制應限令每人每日祇准經過一次不得任意多賣以免運過緝私處所接續轉運藉老弱婦女爲走私之階倘有成担成船肆行販運者雖老弱婦女亦不能曲予優容以重鹽法至蕩草一節本有民蕩灶蕩之分查卑屬隄内之灶蕩多已墾塾成田所恃以供辦煎者皆隄外之灶蕩灶蕩之草本專備供煎之用非備民炊之需販私運蕩草出境例禁綦嚴誠以草爲鹽之本無草即無鹽迭經大憲嚴禁且奉有督鹽憲端查禁不力之分司塲員照例懲處之嚴飭蓋鹽務之禁止蕩草出境亦猶地方之禁止榖米出境皆不得已之苦衷然此中張弛之宜分司塲員並非漫不加察而漫云禁止也其上叚離灶較遠之草不恃以供煎者仍任販運以供民炊未嘗嚴禁肩挑車載成船捆運者比比皆是儘可訪查非能揑飾是以民間祇聞有草貴之說未聞有斷炊之事近來百物騰貴米糧一切較之從前價值無不逾倍草貴之由理亦如此非獨草貴也若如諮議局所議寛留一倍其餘聽其運售無論年成有豐歉之不同未能呆定即使年年雨暘時若蕩草豐肥而煎草不敵炊草之價煎草每百斤約值錢一百餘文或二百餘文炊草每百斤約值錢三四百文或四五百文煎丁雖愚利之所在亦具知識如一倍之外聽其運售設或將寛留一倍之草亦運售之彼時辦不勝辦究不勝究遺誤大局鹽官之考成動關降革不足惜其如國課何其如各省民食何如以寛留一倍之草責成分司塲員保守之分司塲員不能終日在灶守草也寛留一倍其餘聽其運售之說實屬窒碍難行再諮議局所稱灶民家積草累年爛成灰土或指他屬而言卑屬間有草不敷煎之時並無積草累年爛成灰土之事合併聲明（未完） 
[紳士報效輪船不准請奬實官廣東]  
　　署粤督袁海帥上年冬間具奏職紳盧寶善報効輪船鉅欵請奬實官一摺現經度支部奏駁不准略云查原奏内稱近年舉辦新政籌欵維艱粤省上年收回西江捕權防務緊要需輪巡緝據東莞縣郎中銜法政學生廬寶善報效自置仁川輪船一艘藉資揖捕查騐該輪船估價值銀一萬兩由水師提督臣李準咨請酌予奘叙仰懇天恩俯准給奬盧寶善知縣分省補用以昭激勸等語伏查自光緒三十二年七月二十九日經臣部奏明停止實官捐輸後各省官紳報效學堂經費雖郷各該省奏請奬給實官有案均係欽奉特旨允准其奉旨交議之件概由臣部查照奏定賑捐及報効學堂各章程飭令請奬銜封等項不准請奬實官歷經辦理在案此次事同一律應請飭下該署督轉飭將盧寶善報效銀兩按照報效學堂經費章程請奬銜封等項再由臣部核辦聞此摺已奉旨依議昨日咨行粤督照辦 
[台屬民亂之眞相浙江]  
　　台州仙居縣亂事迭誌本報兹得該處特别訪函叙事愈詳見聞愈確亟録如下函云此次起釁原因確在鹽斤加價使鹽號各夥客臘不事苛刻亦不至肇此巨變十二月二十六日羣匪探得號中備有巨欵將解府城總號乘夜往搶不意銀洋已於日間起解羣匪無所得將號屋放火而去匪去村人前往救火而號中東家黄某素招無賴爲鹽捕兵住宿該號見村人至竟誤以救火之人爲匪開槍擊射村人大憤遂與該兵反抗迨除夕緝捕營江文光統帶督隊到仙因江素暱黄仰給於府鹽號故江一到而民愈不安遂合謀備戰新正三日戰鬭頗烈及台防常统全軍到塲官兵勢大振初五六等日殺百姓十餘人惟朱溪以上村莊鄉民死守官不能攻聞該黨中首領係黄飛龍及本處陳姓一人台府恐勢將蔓延復電省乞援遂由甯波調撥二營赴台日前因奉調之兵將次抵仙諸鄉民均自行紛紛逃散又聞當逃散後官兵將民房焚燒不少婦女幼孩亦有死於刀槍下者吁亦慘矣但仙邑人性素頑悍視死如歸平時細故口角械鬭視爲故常現與鹽號勢不相下難保不再有風潮所以調往之兵目前不克抽回尚駐台防守云 
西報譯要 
[齊齊哈爾暴動風說]  
　　字林報載二十三日東京電云哈爾濱埠近接齊齊哈爾華人暴動消息頗爲震動聞此次暴動因實行滿洲徵兵制而啓釁 
[印度增加銀稅已决]  
　　文滙報哉二十四日倫敦電云喀爾喀脫路透訪事員電稱印度預算案擬增加銀稅以彌補减少鴉片出口之損失現由立法院互相辯論有議員多人謂增抽銀稅則孟買與中國之棉花貿易必至受害惟印度政府不以爲然該預算案卒經多數議員贊成通過 
 
 

Page 11

 
 
[英人擬在漢口設立大學]  
　　又載二十四日倫敦電云英國開姆勃利巨大學上院近開會集議在華設立大學事宜副校長梅生君竭力贊成此事前英國駐華公使薩圖君宣述計畫之大略（擬在漢口設立大學與英國哇斯福及開姆勃利巨兩大學互相聯絡）並謂彼信一千九百年聯軍之戰此後斷不致再見今以英國高尚之學問輸入中國正可賠償中國一千九百年一役所受之損失云 
分類新聞政界 
[商會集議印花稅事務杭州]  
　　浙省商務總會奉到藩司曁仁和縣照會擬酌量試辦印花稅業經該會登報布告衆商定期正月念二日特開大會公同博議兹悉是日應提議者計共三條（一）試辦印花稅辦法（二）奉釐餉局照會轉據湖城局卡絲商請撥用龍元繳捐（三）出品協會經費事各業董到會者數十人三句鐘入席首由總理潘君報告藩憲照會意欲試辦浙省印花凡有關於前界各條請諸君子各抒意見並委託書記宣讀來文及章程中之關於商業各條如當票發票支摺行單等項會衆咸以印花章程苛歛碎萬難實行惟究竟如何窒碍仍由各業自行開會逐條簽出各具說帖到會俾便移復官廳全體贊成通過次提議捐欵撥用龍元事仍由書記宣讀來文會衆咸謂龍元初行各省官廳皇皇文告無論還粮納稅一律收用詎口墨未乾自失信用馴至撥用幾成亦復任情擯拒但責商民之奉行舊秋諮議局公布議案言之綦詳刋載官報試問有何經騐此節尤難承認次提議出品協會經費該會總協理以展覧期迫需欵尤殷盻望告業同人熱心資助共襄盛舉等語衆唯唯即散會 
[裁撤土稅局之先聲安徽]  
　　督辦土膏統稅大臣柯巽菴侍郎近因禁烟縮短期限以宣統二年内所有向種罌粟田地一律改種雜榖日來稅務因之頓减業已奏請擬將蕪湖廬州土稅局概行裁撤統歸皖垣勸業道管轄約計每月節省員司薪水有五百金之譜 
[黑省電催速定移民辦法武昌]  
　　湖北移民往黑龍江省開墾因路費難籌故未確定招致災民起程日期日昨諮議局接黑省公署來電謂遠移卾民係特别辦法若招他處農民無此優待希速定局如旬日内不得復黑省即擬另招附近農民云云刻諮議局又呈請督部催促籌欵以免失此機會 
[核辦各屬歲出入欵目南昌]  
　　贛藩劉方伯春霖前因錢賤銀貴州縣征解丁漕賠累不堪詳院奏奉部議將州縣歲出入各欵查照甯蘇辦法詳晰列表酌定劃一之規具奏此舉無非爲稽查州縣虧累並酌定丁漕章程匀給州縣公費起見飭由首府武太守督同各屬帳友會核列表以備送司詳奏現在一切核辦事宜頗形忙碌 
[甘肅諮議局電告辦振情形南京]  
　　甘肅諮議局去臘電致江蘇諮議局略云敝省災情重大蒙諸善士竭力協振紳民同感六月得雨秋禾雖茂然收成仍不過十分之二現一冬無雪旱象又成來年子種民食旣無所恃深爲可慮此振務所以萬難中止有煩電索餘欵已爲災民懇留至官塲辦理此事如何支放未與紳士熟商聞甘肅財政官云内不實不盡約六萬餘金之多特此佈告并希轉達盛宮保禱切盼切 
交涉 
[飭查日商與電燈公司之交涉南昌]  
　　江西開明電燈公司前因訂立合同定購日商機料其價分期繳欵去臘該公司未能照合同兌欵以致日商高田商會坐索滋閙並以南昌開明電燈公司在日本填註營業表爲日商所有當經留東學生譯報開會提議全體致函本省諮議局及各團體查明爭回以保國權現由諮議局呈奉馮中丞札飭勸業道查明詳復以憑核示 
[不准外人勾留内地蕪湖]  
　　蕪道李梅坡觀察日前檄飭各屬文云頃奉上憲札准外務部咨稱所有東西洋商均不得在内地開設行棧即遊歷各外人亦不得逗留内地早經本部照請駐京各公使妥定約章咨行直省各督撫轉飭各府州縣一體遵照在案近日訪聞皖省各府州縣仍有私設行棧情事查皖屬除蕪湖外均係内地並非通商口岸萬難容外人私開行棧甚有游歷外人勾留内地並向州縣需索等情種種不法實屬大違約章此後各府州縣如有此種洋商外人准即通詳照由各該管領事除驅逐外仍照章辦理而該州縣亦不得仇視外人不加保護自千參處以符約章 
軍界 
[札飭防營從實册報安慶]  
　　皖省巡防馬步水師各營官兵哨書夫役花名箕斗籍貫向章按季造册呈送撫憲巡防營務處以備查考乃近來各營管帶遵章造報者甚屬寥寥僅於奉委接事時造報一次殊屬玩延現查中路右翼二營管帶時桂芳撤差後檄委王國翰接帶該營查閱王管帶呈送花名册與時桂芳所呈花名册不符之處甚多其各營任用私人以及各項情弊不問可知當此整軍治武之時自必嚴加整頓庶幾一兵得一兵之用以期餉不應糜刻經皖撫通飭統領營官按季造送花名清册以備查考倘再陽奉陰違不遵限造送定卽立予撤差 
[消弭軍警交惡之萌芽南昌]  
　　贛省巡警素與陸軍兵士不和兩有嫌隙關係全體已非一日現因警察公所偵探偵悉陸軍兵士密約於上元假期與巡警岡兵爲難之說當經該警務公所行政科長黄大令禀由巡警道張玉叔觀察致函陸軍協統吳復初觀察於上元日概不放假以息事端惟馮中丞聞知以粤東兵變可危諭飭巡警總辦陸軍協統兩造嚴行約束部下不許滋生事端並一面查明爲首提訊按辦 
學務 
[電請展緩呈報敎授細目南昌]  
　　贛省林開謩復學部電云北京學部鈞鑒陽電敬悉中小學堂敎授細目前經遵照籌備事宜單開通飭各學堂分編查此項細目似應按照變通章程中學分文實兩科初小分完全簡易兩類簡易復分三年四年兩級按科編次方足以上備採擇兹據各學堂陸續申送前來均各按照原定章程編次係屬現行敎授與大部採擇宗旨究嫌未合擬予發還更正惟現當年假可否展限兩月抑即 
 
 

Page 12

 
 
就所編選擇送呈謹電請鈞示祇遵開謩印 
[偵探學堂之先聲杭州]  
　　杭垣探訪公所成立數年劣跡昭著甚至豢豢積竊坐地分贓要結上官盤踞固寵叙其醜歷史罄竹不足以盡其萬一現聞警道楊昧蒓觀察稔知該所腐敗賊民决擬實行裁撤以清匪窟一面赶辦偵探學堂尅期成立業已密禀中座核准飭商司道設法挪籌開辦經費會同籌辦聞此項學額酌定二百名近已密飭某某科員迅速編緝開堂講義預備敎授不日當可觀成 
實業 
[贛省物産總會進行近狀南昌]  
　　江西物産總會由勸業道傳苕生觀察監督其事所有調查各屬出品業經先後解省以廣饒九南四府屬出品爲特色現經該會委員督役分别陳列預備開幕而就該會左近地方通長搭蓋　篷開設商塲布置一切頗爲周備將來點綴湖山安設電燈並擬添設電光影戲園以增遊興 
[布紗各局營業獲利武昌]  
　　湖北織布紡紗繅絲製蔴四局自實行官督商辦由粤人韋尚文君接辦以來年可獲利不似從前官辦之大受虧折去歲卾屬大水成災産棉之區均皆歉嵋致棉花價昂而貨缺不得已遂將布紗兩局停工數月各股東見此情形均謂必難獲利孰知韋君布置適宜趕將存貨售空故依然仍有盈餘除官息外並可攤派紅利現已結清帳目准於二月朔後發給 
[部札實力整頓工藝杭州]  
　　勸業道董季友觀察於舊冬禀請撫憲擬重組織手工傳習所以資敎養業由上峯核准批飭藩運二司酌籌開辦常年等費並由道具詳商部請示各節迭詳前報昨日道轅奉到農工商部札復略稱宣統元年十二月二十四日接據詳稱現就前農工商礦局舊有停辦之工藝傳習所地方改辦手藝傳習所專收貧民子弟雇用工頭分授木器竹器油漆縫衣手巾皮鞋洋襪肥皂洋燭等項並令兼習粗淺國文算術理化諸科務使畢業之後各能自謀生計等因具見該道籌畫周備辦辦尚屬妥協除照詳備案外合行札復仰即認眞督飭以期敎養兼賅日有進步是所厚望仍將詳細章程酌擬具報可也 
[密委查辦台屬鹽務杭州]  
　　台屬鹽務舊經某某兩委在撫院條陳積獘業經增中丞迭次派委成守本璞等澈查創爲十利十獘等說或改官辦或請加價聚訟數月莫衷一是臘底春初台府啟守三次電禀又因仙居鹽棧被匪擄搶致包商黄某退志愈决正月初十電禀撫憲各情業已先後詳載本報兹悉黄商郵禀始於昨日到院洋洋數萬言慨陳辦事之難及奉委各員之需索而於成守本璞種種招摇言之尤切增中丞當以現值入手整頓之際此案究竟如何非澈底清查不可特密札運司遴派明幹大員分别馳查以昭慎重刻聞署運司張都轉擬卽以候補知府吳蓉及趙熙光張慶澐兩大令充選 
[出品協會定期開幕蕪湖]  
　　皖南出品協會曁太平府物産會房舍業已告竣徵集天然美術敎育工藝各項出品以及動植等物早經道憲通飭各屬外並派員催送現已先後到會次第陳列定期於本月二十六日開幕無論男女均可參觀以一月爲限限滿後即送往南洋勳業會以便陳列 
雜記 
[三岔口賭局之今昔觀吉林]  
　　吉省三岔口地當邊要所有人民類皆流氓每當秋收後麕集街口專以賭博爲事故賭風之熾爲吉省所未有土娼戲園因時聚積及至三四月間又各散去伶人妓女相率隨之而去故冬間地面能較繁盛者實賭局致之也近聞新設廳官對於賭博極爲嚴厲賭棍聞風遠颺今則巿面甚形蕭條商界于此遂有不禁賭則巿面喧闐一禁賭博反形寂寞之說 
[姊妹爭風之釀禍蕪湖]  
　　蕪湖北門城根某嫗向携二女僑居該處長女年將及笄素與某甲有私次女年稍幼近日亦與某甲往來不料被姐偵悉遂致醋海興波酸風大起聞者無不爲之捧腹其母遂氣忿填胸仰芙蓉膏自盡幸經鄰右等延醫灌救尚未殞命亦云不幸中之幸矣 
[貧民因賭釀禍安徽]  
　　當蕪交界之官陡門鎭向爲匪黨匿跡聚賭之地去臘該處貧民許某欲懇賭徒某甲在伊家開賭藉得餘資以度生計甲不允作罷許遂於新正自開賭塲招人入局抽頭漁利一時好賭者蟻集蜂聚每日所得頭資甚巨甲之生意因而减色遂恨人骨髓突於前夜聚集同類數十人手持短棍蜂入許宅將桌上銀元擄掠一空繼將聚賭之人一概打散又將許夫婦一并毆傷奄奄一息刻由鄰右等鳴知差保將許妻等抬往當塗縣禀由錢人龍大令訊驗明確派差嚴緝該匪聞之業已逃往他處矣 
清談 
[江蘇諮議局又召集矣]  
　　天下之事。經一次運歷練。增長一次之見識。往事已矣。來者可追竊願吾蘇諮議局。慎勿踏前此之覆轍。泄泄沓沓。耗廢時日。而僅。得少數之結果也。 
　　諮議局者。吾蘇人民所仰望托命者也。諮議局多一公布施行事件。吾蘇人民即多佔一分利益。前此以六十日之期限。呈報四十六件之决案。乃遲遲數月。公布施行者尚不及其零數。謂爲大吏之故意延緩歟。然亦各議員彚呈遲延。有以使其然也。 
　　此次無論如何。議事宜屏除其意見。立言宜芟去其枝葉。宜隨决隨呈。以使劄覆。宜限日議竣。以期呈報。並宜。先期由正副議長呈請督撫從速劄覆俾二十日限期内。隨覆隨議以便公布。 
　　不然。流水光陰。冉冉易逝。會塲議案。更席難終。帑藏之金錢耗費無藝。人民之幸福。河清誰俟。垑一次召集。徒多一次紛擾。公家旣坐困於需給。議員亦荒廢其職業。慎勿謂局章具在。而各議員可屢屢召集也。 
雜録 
[龍禪室摭談]  
　　國初吾吳中有歌者王紫稼色藝冠時簪紱士夫多惑之。如錢蒙叟吳梅村龔芝麓。所謂江左三家者。均有題贈。于是王郎之名。藉以不朽。亦云幸矣。當時有人賦詩以和蒙叟云。 
金臺玉峽總滄桑。細雨梨花枉斷腸惆悵虞山老宗伯。浪垂清涙送王郎。婉而多諷。殊耐人繹味也。 
　　宗社淪亡士大夫之狡者。旣已偷生墮節。猶自藉口他故。以掩人耳目。不知適愈彰其　也。如龔芝麓降賊後。受賊指使。見人輒曰。我原要死。小妾不肯。小妾者。所娶秦淮名伎顧媚也。然風華絶代之横波夫人。以視河東君亦有媿色矣。（相傳柳如是嘗勸錢尚書殉國而尚書回循未果） 
　　三百年來養士朝。如何文武盡皆逃。綱常留在卑田院。乞丐羞存命一條。是蓋南都失陷投秦淮而死之義。丐留題百川橋上之詩也此詩婦孺能誦之。而甲申三月之變。又有賣菜傭者。過梓宮　慟哭觸階死。其絶命詩曰。饌玉侯鯖舞袖酣桔橰猶把五陵談。寥寥難荷綱常重。付與貧傭一擔擔。嗚呼。其亦河西傭鍋匠之流亞歟 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[郵傳部奏遵章豫陳次年籌備實情摺]  
　　奏爲遵章豫陳次年籌備實情恭摺仰祈聖鑒事竊准憲政編查館咨開續奏摺内稱各部院籌備事宜實爲行政準的擬請每年冬間由該管衙門按本年原奏清單將擬定次年實行辦法先期切實奏明但使所籌克赴準的縱與原單略有出入不妨聲明請旨等語臣部所擬九年籌備清單曁第二届籌備成績業於閏二月及九月間先後奏陳咨館查核在案兹將擬定次年籌備實行辦法謹遵章一一陳之查臣部四政路電極繁其路政現辦之工程腹地則以津浦粤漢川漢爲最長邊地則以錦愛吉長張綏爲最要津浦經臣世昌等切實整頓復經臣雲沛親赴浦口相度約計明春北叚可通車至德州境内而南叚浦滁二百里間沮洳之地土方亦可完工自應督飭員司南北兼程期與京漢粤漢相爲經緯其東西緯綫之汴洛一路前因洛溢橋圯現方趕緊施工而臣部原奏擬定自此左出爲清海開徐右出爲洛潼西潼清海爲緯綫之尾閭開徐居緯綫之中點尤宜及早興工經臣等夙昔圖維業已粗有端緒惟須欵項有著方能議及興修　清徐及洛潼西潼各叚工程仍飭蘇豫陜三公司遵期趕辦粤漢自歸部辦後旋奏派候補參議龍建章等赴粤澈查工欵仍於署内特設一籌辦處以專責成並隨時與外務度支兩部妥慎籌商總期上秉宸謨下導民利務爲溝通省界俾昭同軌之功川漢自卾境宜昌以東遵旨歸　粤漢案内統籌其宜昌以西由川省公司聘定臣部候補丞參詹天佑爲總工程司方謀興工鑿險巴東三峽古號崎嶇該工程司於京張之居庸旣擅前功當不難於川漢之巫山更收後效而西北張綏軌綫仍由臣部奏令詹天佑以京張總辦兼顧已撥欵二十萬兩以應　需據稱洋河現已挖築橋墩豫度後年春間當能通車至於山西之天鎭若東北吉長軌綫業經購地覆勘開春氷泮當能建廠設棧分叚程功其京奉展綫一節臣等責令鐵路局長梁士詒督同委員與日本南滿公司再四磋商總冀挽回路權漸使馳驅就範而錦愛一綫首銜京奉幹軌中貫奉吉黑三疆關係東陞尤爲重要業由外務度支兩部與臣部會奏准由該省借貸美欵當即遵咨該督臣催令趕緊經營此外如江西之南潯安徽之蕪灣福建之漳厦據各該公司前後報告或按年接展或如限蕆工均應隨時督催俾符原議此臣部實行籌備路政之辦法也其電政一門原分電報電話　項電話現於鎭江規畫代辦並於福州上海酌量擴充電報則綫桿須大修者惟有贛浙兩境計估工費約需三萬餘元而先後展設除東北之秀齊吉延業經編綫外其在西北則擬自歸化西達於包頭其在東南於閩則擬循漳州而東以絡汀州於贛則擬循吳城而西以聨廣信惟川藏之綫袤長二千餘里其費經外務部會同臣部奏准由西藏開辦費内提撥必須西藏籌有的欵方可提前興修而鳳陽徐州之間爲津浦軌道所經原擬以電綫與軌綫相輔而行一俟軌出其途即當因地敷設此臣部實行籌備電政之辦法也餘如船政經臣等查悉招商局歷年官督商辦情形擬定查核帳目辦法仍一面調查内港外江大小輪船艘數一面議訂輪船公司註册給照章程並派員赴滬考察海外行船事宜以期擴張航業郵政則迭與稅務處籌議接收兼分咨出使大臣擬揀派學生赴奥練習郵便及銀行儲蓄規章俾備器使蓋專門藝業專在培養專門人才故臣等旣於上海實業學堂附設船電兩科復於吳淞海濱創建一商船學堂以冀實習駕駛而署旁鐵路傳習所内近亦擬增郵電兩學爲將來通信統一之始基嗣思培才以學校爲先而行政以法律爲本因又責成僉事陳毅及起草員參訂員等分類纂訂先從船路二律入手依次及於電郵俟草案告成當再分别奏咨頒行遵守庶幾措施有準而章程不至參差以上數端俱爲臣部要政所關臣等自當勉竭駑　相與慎圖經久於先而早期樂成於後者也所有遵章豫陳次年籌備實情各緣由除分咨查核外謹恭摺具陳伏乞皇上聖鑒訓示謹奏宣統元年十二月十七日奉旨已録 
本埠新聞 
[贛人歡迎王提學]  
　　江西敎育總會致江蘇敎育總會電云江蘇敎育總會轉贛提學王大公祖鑒廷旨簡公提學贛省學界鼓舞盻望速　江西敎育總會叩 
[擴張城門之預備]  
　　本縣出大令昨爲擴張小東門城門事出示曉諭云奉道憲蔡札開據總工程局總董李鍾玨等禀據蔡紳正蒙等函稱（中略）等情到局合行據情轉禀爲特備由禀祈俯賜察核迅予移營札縣一體出示曉諭施行等情到道據此除批示並移提右營查照外札縣遵照出示曉諭等因下縣奉此合行出示曉諭爲此示仰闔邑軍民諸色人等一體知悉爾等須知小東門城門現擬翻造寛闊係爲利便行人起見定於三月初旬開工所有來往行旅及扛運貨物均暫從南城根所闢便門出入凡有阻碍工作房屋務於先期一律拆讓聽候經董酌給拆費不得稍事爭執其各遵照 
[查獲私售軍裝]  
　　山東人郭先山趙曉峯與南巿開設鐵錨店之無錫人張文學專事私販軍裝接濟匪黨前日三人同在租界四川路二百三十一號門牌聯新鐘表店内圖購軍裝被探目李星福查見一併拘入捕房挱出鎗珠數匣六門手鎗一支昨解公共公廨請爲訊究郭供前在鹽捕營當兵現已退夘在張店内爲跑船夥友手槍係客人托買爲防身之物共有六支並非接濟匪黨求察張供槍由郭先山托趙曉峯向西洋人買來已付趙銀三百十五兩趙供前在德商處經辦軍裝今洋東已死商人與郭在浦東南橋相識槍係西洋人之物實非私販寶讞員商之德師副領事判仍一併還押候查明實在於下禮拜六再訊 
[續紀潘家木橋之命案]  
　　西鄉潘家木橋地保李煥濤禀報圖内有無名男屍一具請縣往驗已紀昨報昨經田大令委派捕廳趙少尉帶同刑仵書差下鄉相驗似係身前被人用繩勒斃剥去衣褲然後移尸於義塚地上少尉即命善堂備棺將尸收殮標封發壇並諭該地保上緊查明緝凶訊究 
 
 

Page 19

 
 
[西商賽馬]  
　　庽滬西商每於春秋兩季賽馬之前先行跑賽名曰跑半拍兹届於昨日舉行各西商於午後二時齊集泥城外賽馬塲賽跑五次跳浜五次一時圍觀者密若堵墻頗爲熱閙迨賽畢已夕陽西下矣 
[長警不知自愛]  
　　閘北四路分局牌示云本局於本月二十一日奉總局憲通飭内開照得各局區隊長警向來記過均係罰餉嗣因各長警月餉甚微不得不格外體恤僅予戒責申朱迭經通飭遵行各在案乃近來各局區隊長警違章犯過較前更多實屬不知自愛合亟傳飭嗣後各局區長警等如有過犯仍照向章一律罰餉并查照懲戒章程分别戒責降級以儆疲玩 
城内 
[定期訊案]  
　　滬道牌示云照得仁濟公司王鼎三控顧成章吞賴洋元一案兹本道定於二月初五日辰刻提案親訊爲此牌示仰原被人証以及書役刑杖人等知悉一體來轅伺候堂事 
[毆傷同業]  
　　西區蔣副巡官函送施正和孫明富至一路巡局經游正巡官察得施正和頭面受傷當即解至縣署由田大令升座訊驗施正和供在西門内開小鞋底作與孫明富同業且與隣居昨日小的作内之學徒與孫之學徒戲謔互毆小的出爲呼喝被孫攢毆傷及頭面孫明富供施自已碰傷並不行兇大令飭仵驗得施受傷屬實判令退去自行醫治孫收所候施傷痊再訊 
[女子作証]  
　　成衣匠張炳記同見証劉杏郎將歇夥胡國松扭至一路巡局昨經游巡官審訊張炳記供歲底有吕姓主顧托做衣服十六件因未完工尚未送去今年元旦忽然失去數件找尋無著今由同居之女子劉杏郎訴知小的云有已歇舊夥胡國松到店用包袱將衣包去故邀同作証質之劉杏郎供詞糢糊胡國松堅不承認判胡收押候查明再訊 
[人貧志短]  
　　一路崗巡拘獲黑夜圖竊之匪徒張桂生到局審訊張供因貧誤犯以後不敢再肆故技求恩寛宥　責二百板押改過局兩月 
[官事]  
　　撫署文案委員候選州判胡耀華華亭縣知縣張鵬翔嘉定縣知縣邵鼎昨至道縣兩署拜謁上海縣主簿孫　楨禀請感冒假五天 
南巿 
[賭徒膽玩]  
　　茅山殿後弄某姓家聚衆賭博被南區查獲罰洋開釋已紀前報詎前晚又被巡員查知若輩仍敢紏　犯賭當即報區帶同巡長前往拘獲十七人除將各賭徒情節稍輕者酌罰省釋外餘解工程局　明判張順發林木生各　責一百五十下鎖示一天再押兩天袁香泉王小弟各戒責一百下押兩天二房東羅順風責五十下斥擇 
[均不安分]  
　　蕩婦張李氏家前日因賭打架將烏山船户王仲立扭至工程局控被强取洋三元由裁判員訊明均不安分判氏戒責二百下並飭偵探押逐出境王責一百下所有搜出之洋銀兩元充公 
[是誰倫竊]  
　　已閉元源錢莊内失竊錫燭臺香爐錫盆茶壺等物報　工程局飭　勘驗並無竊賊進出形迹旋由股東沈上之將縣派看守之差夥瞿咸泉土小寶送局解縣訊辦 
[碾傷學徒]  
　　滬北江西路新隆泰茶葉棧夥金某前日乘坐馬車至南巿馬路將寶成　紙店學徒葉雲芝撞跌碾傷脚骨巡士立將馬夫張春林拘住將葉車送工程局旋由店主領回醫治張暫行交保候再傳訊 
閘北 
[澈究姦案]  
　　巡警總局批民人管懷山禀云陳長發之妻究竟是否被爾子春林姦拐自應靜候澈究毋庸混瀆 
[能否保留]  
　　四路四區巡弁張六吉係頭班巡警優等畢業生前日奉總辦札飭與四路五區巡弁李蔭嘉對調四區顔副巡官奉飭後具禀總辦爲李保留未知能邀准否 
[大肆雌威]  
　　繅絲女工王阿五昨與巡士汪海山衝突大逞雌威當被該巡士拘入四路一區暫押候查 
英租界 
[酒館失慎]  
　　三馬路雅誼樓揚州菜館於前晚三點餘鐘起火殃及小蓬萊酒樓等樓屋七間 
[置之不顧]  
　　朱長命控杜啓高不理貨銀等情昨晨由探將杜傳至公廨交保候訊 
[定貨紏纒]  
　　美商茂生洋行控恊生祥號主洪啓明定貨虧銀一案前日午後由廨會訊原告延哈華托律師請追銀一千餘兩並稱貨　曹季安所定蓋有協生祥圖章訊之洪供貨由曹定與商人無干李襄讞商之美海副領事判洪押　下禮拜二帶同曹季安到堂質訊 
[交保理欠]  
　　英商談華控奚鶴九不理代墊虧銀昨由包探將奚傅至公廨交保候訊 
[虧欠莊欵]  
　　杜峻生傳鼎臣欠義善源等各錢莊往來銀兩不理昨由公廨將杜傅二人提案一併押候晚堂訊追 
[收買幼女]  
　　浙江路同春坊八百零五號妓院鴇婦錢王氏收買幼女新媛仙娟兩口藏匿英華街梅芳里三十七號屋内學習彈唱被人函告濟良所報由老閘捕房飭探前往將兩幼女及妓女趙銀寶鴇婦錢王氏一併查獲昨解公堂請究判錢鴇管押本廨趙妓及兩幼女暫留濟良所候查明再訊 
[不安於室]  
　　吳春生控妻葛氏不安本分私自逃逸　由捕房將氏解廨訊明判交吳領回管束 
[婦人聚賭]  
　　住居新閘墨克登路之張王氏林鍾氏聚衆賭博抽頭漁利前晚由捕房將賭徒尤阿興陳阿岳嚴阿壽陳小毛林九林史甫連張文林朱慶壽丁德元郭永康祝開生等男女十三人一併拘獲解至捕房昨送公廨訊究判兩氏各罰洋二十元餘各罰洋五元一併充爸賭具銷毁 
[不認行兇]  
　　孫紀子控被周順興王伯生用刀戳傷由探將王查獲昨解公堂訊究周王二人均不承認判還押候下禮拜一訊辦 
[註銷搶案]  
　　沈李氏控流氓杜祖銓搶取金押髮由探查獲解至公堂經中西官訊無實據將案註銷 
[分派罰欵]  
　　虹口西華得路林聚豐雜貨店保險起火由廨判罰銀二百兩在案昨由被灾隣人任鄔氏等投廨求給撫恤寶讞員商之德領判將一百兩分充捕房與幼女所經費一百兩分給氏等三家爲撫恤 
[劇賊被獲]  
　　積竊李雲禹曹友生串竊泥城外盛公館匯豐銀行席買辦及天主堂等各家衣物被探沈阿岳查獲昨解公堂訊實判李押西牢二十一個月曹押九個月期滿一併逐出租界贓交失主認領 
[移提竊賊]  
　　崇明人袁雲生黄錫昌宋祺山串竊漢口路五號洋人家金飾鈔票現洋逃回原籍經該洋人控奉公廨派差協探持文至崇海巡檢司處票請派差協往將袁等三人一併移提來滬昨解公堂請究判一併押限一禮拜交贓再核 
[逐出復來]  
　　過犯曹老劉阿虎楊朝生周竹記潛入租界由探先後查獲昨解公堂訊究判曹周各押西牢半年劉楊各押四月期滿均仍驅逐出界 
[違章罰洋]  
　　楊章奚在晏十路十七號洋人處爲汽車夫因更易車主後不照工部局定章至捕房報明經捕頭查悉於昨日將楊傳至公堂判罰洋五元充公 
[預備罰洋]  
　　馬車夫王福生夜間違章不點車燈由捕查見於昨日傳至公堂請究王供馬車係美　之物李襄　商之德裴繙繹官著王於下禮拜二到案照章訊罰 
美租界 
[西人酗酒]  
　　北四川路某日人所開之剃頭店前晚來一酒醉西人尋釁滋閙將某日夥毆傷富由該店主鳴捕拘入捕房候解該管領事署懲辦 
[剪髮要挾]  
　　住居狄思威路一百六十九號之婦人穆施氏前晚與夫反目將髮髻齊根剪去昨由母家紏集多人前往　釁穆母 
 
 

Page 20

 
 
應氏當即報告捕房捕頭飭赴公廨禀控 
[婦人售烟]  
　　有恆路五百五十七號王馮氏家私設烟榻售賣鴉片被西探查悉禀明捕頭請廨傳訊 
[馬車傷人]  
　　馬夫朱興發昨日駕車至百老匯路撞倒行人王阿福碾傷足骨由捕拘解捕房王送同仁醫院醫治朱押候核辦 
[婢女私逃]  
　　住居武昌路八百二十號之鄭潤泉昨至捕房報稱前晚逃走十五歲婢女春林一口請爲查緝捕頭允運 
法租界 
[經理虧空]  
　　豐裕洋行買辦趙榮昌控潤康洋貨店股東徐世榮不還代措莊銀二千兩昨經公廨聶司馬准詞提訊趙遣王升投案代禀稱潤康係三人合開江子蘭顧桂卿各得兩股半徐獨占五股又是經理前托趙恆清介紹向趙榮昌代措莊銀二千兩迄今店已閉歇向論不理並查帳簿徐尚用空銀六百餘兩所有顧江兩人名下應派之銀業已向趙料理請將徐欠嚴追以便歸清莊欵判徐償還銀五百兩交保限三月内先還三百兩餘於三四兩月付清 
[是否私識]  
　　楊陸氏偕子掌生控女兒月貞私自姘人一案昨又由廨提訊陸氏又偕殷楊氏投稱月貞自幼許與楊氏爲媳至十六歲時成婚因不安於室退還母家許氏收回財禮洋八十元詎仍不悛改又與陳桂生姘識訓斥不聽且取肆横務求提陳嚴辦質这月貞供由母親主婚嫁陳有婚帖爲憑並非私識判交原保著將婚帖呈案再核 
[須問地保]  
　　金新巨控樊啓文將田單抵洋五千元延不贖回曾經公廨判樊押候將地出賣再行核示在案兹該地已有受主昨又將樊提案供求交保料理判候飭傳地保到案再核 
[赶速找尋]  
　　　采三控姚洪貴失去東洋車一案昨經公堂復訊姚供車已交還並未失去原告稱務求將姚暫押俟某甲到案方可水落石出聶司馬商之顧副領事准予再押十天若不將甲尋案即行開釋 
[新聞畫]  
蘇垣司前街某姓於本月二十日新遭喪事晚間召集僧侣大施超度詎天將黎明時僧衆與喪家均沈沈睡去致兆焚如及至驚醒則火勢已猛無從施救該僧等遂將死尸搶出其他什物悉付一炬當火鴉亂飛時該喪家自言親見紅袍紗帽之神踞於屋頂噫是豈佛法有靈特放此大光明以超度亡靈耶否則迷信之事無益有損亦可以廢然返矣 
[謝沈製生髮膠靈如仙丹]  
福建延平府現任南平知縣王擴中大令於十月初九日來信云○敬啓者夏間託便友詣　寳室購生髮膠二瓶搽後捷如影響蓬勃叢生從此無頭童疎秃之虞效如仙丹感佩之至無如藥膠用罄髮欠加長茲奉洋一元請再付二瓶爲要順此鳴謝並告同胞無論男女病後產後血衰氣虚脫髮疎　者用此膠包可藥到髮生售價每洋二瓶每料六瓶二元五角上海山西路即盆湯弄集益里對門人壽醫藥室照錄原信留存購者儘可索看以昭生髮膠靈驗之鐵案○各省大藥房均有分售愼防僞藥切切注意 
[老公茂洋行廣告]  
茲者英國孟皆斯德地方推得利司曼利廠所造各種機器本已馳名久遠業經精益求精特出心裁專造各種紡織機器並里脫斯地方格陵蘭培脫萊公司所製之油廠機器其機器之靈捷質料之堅固均稱獨一現歸本行一家經售凡　鉅紳大商賜顧者請駕臨江西路廿二號本寫字房閱看樣本裁酌可也此佈 
[朝廷禁烟法尙嚴厲吾人戒烟道貴自然]  
謹告仕紳商學諸公如欲自然戒烟須知上海括打藥房有溥濟水乃王道戒烟之品最爲妥當也售價小瓶一元中瓶二元頭號大瓶十元 
目今戒烟藥最多其實祇要人肯戒就様樣都是靈的何必定要用着我的溥濟水呢但是我替吸烟人想來尙有許多難處吸烟的時候何等作樂烟癮過足何等精神而且遇着無事之時旣可藉以消閑或在病痛之日更可賴以遣悶又况人生在世空處儘他苦樂處也該尋樂忙時儘管忙閒時也應偷間貧賤人如此富貴人更甚勞碌人如此淸閒人愈加所以吃烟人不見日少但見日多總是爲此想頭看他不破不然世上吸烟的人那個不知道要戒無奈提起戒烟就要想着吃烟的滋味有些捨他不得况且人之常情日日做慣的事一日不做就要想着去做不但吃烟即如嫖賭及諸般有趣之事皆然但是沒有吸烟的利害所以謂之烟癮常聽得吸烟人說天下最有滋味足以使人思想無窮者莫如吃鴉片烟因爲烟癮如此利害吸烟的人如此沉迷所以雖有各項戒烟藥憑他如何靈驗亦斷不肯一日捨烟吃藥蓋吃烟人的性情大槪如此倘有人呌他吃别項戒烟藥自然無一情願惟有勸他吃戒烟溥濟水一而聽他吸烟不必勉强他戒更不要管他吸多吸少祇要他吃一頓烟隨吃一頓溥濟水吸幾錢烟也吃幾錢溥濟水日日如此不知不覺不到一月自然烟也不想吸了水也不要吃了此就是戒烟溥濟水的好處全在以漸見功使人戒去不覺你道世上尙有那一種藥可及他呢諸位吸烟的人看了此話如要買來試試請到上海美界白渡橋北仁智里十三弄括打藥房内就有得售譬如有一錢烟癮的人祇要買他一瓶不過費小洋錢一元就可將烟戒去了 
[茂生保險公司謹啓]  
本行向在英國列佛坡創辨皇后火險公司計有六十餘年自分設上海三馬路以來歷有年所凡經理保險一切事宜務須公正保經從亷逾格克已設遇不測賠償迅速故素爲中外　紳商所信從今因舊址翻造房屋遷移於四川路第五十三號江海關後面照常費營如蒙　賜顧欲保險者請至本帳房接洽可也　經理姜桂生謹啓 
 
 

Page 21

 
 
   
 
 

Page 22

 
 
[二十世紀大著作名家童君愛樓寔驗自來血保証書]  
明州童君愛樓著作等身生平擅長詩文書畫小說戲曲等一切撰作大江南北久噪文名歷在本埠各譯局各報館秉筆多年海内文學界中莫不知有此君其爲文莊諧並作獨闢町畦實爲近今二十世紀著作家中有數人物因其朝夜著作操勞過甚以致心血大衰精神困憊時患喘咳百藥無功今讀其來書知其服本藥房自來血後其病如失精神倍增仍能深宵著述不知勞倦深讚本藥房自來血有起衰扶弱之功今特將其惠書照照登於下藉見自來血大有功於人之以思慮致疾云云○○五洲大藥房主人雅鑒今啓者鄙人向以筆墨餬口歷在廣學會山西大學堂譯書院萬國商業月報館字林滬報娱聞日報文娱報鶴鳴報春申諸處辦事多年自顧不文著書至數百萬言一人精神有限終日埋頭窓下竟成了肺喘之症近更書寫稍久神志易昏不能如舊時深宵著述莫知苦辛鄙人亦稍諳醫理念小恙之來多由心血暗耗致陽氣飛越成神衰肺喘痰多内熱之症服多方均不見效後自去秋八月間服○貴藥房自來血後不覺喘平痰少仍得耐勞蓋由補血而得能若此也心感之餘爲作此書聊伸謝忱并告學界諸子之抱有同病者即頌財安○○○寓本埠大馬路德仁里六弄志强學堂内童隠頓上○海内諸公如蒙光顧請認明全球商標爲記内附五彩認眞劵一張値洋一角方不致誤小大瓶一元二角二元每打十二元二十元總發行所上海四馬路老巡捕房對門五洲大藥房抄登 
[請看减省日費新發明之煤灶]  
啓者上海爲通商巨埠人烟稠密户口繁多用度因之耗費此固勢所必然無須煩赘然近年以來諸事改良般般講求無不精益求精致有銷耗於日用之間而人不介意者即如燒柴一事本局總辦現爲申民想一極省錢省工之法爲斯民開一利源又可保安火險茲特爲在申　諸公細陳其利益如左　一改煤灶可免火險上海地窄人稠房價益貴片地皆爲至寳民居一二間屋諸事仰給于内即賣買家亦無不然欲存諸一二日之柴薪即得累堆成垜一遇火燭勢秘燎原不數分鐘傾家者有之傷命者亦有之　諸公不信試聽火鐘報警何日無之若改燒煤灶則片地可存數十日之用即有火險落在煤上永無慮其自行燃燒之患去歲本公司初創於天津曾蒙巡警總辦獎許竭力提倡蓋於居民治安兩有裨益此改煤灶其益一　二可省日費上海稻柴每百觔大洋四角木柴每百觔大洋九角而烟煤之火力比稻柴大十數倍比木柴大五六倍核計每月燒柴二元者燒煤可省一倍以上中下三等户口計之每年即可省三四百元或一二百元至數十元不等改燒煤其益二　三陰雨之時柴不易燃或不易買或高其價或須預存屋内諸多不便若燒烟煤可存於屋内隨處可堆陰雨之時煤雖溼更易燃燒無慮溼缺之患此燒煤其益三　四本局烟煤極佳爲中國第一礦產早爲用者所其賞無須自詡他礦烟煤燒後必留滓渣及礁石等本公司烟煤燒後俱成白灰故燒他礦煤一千觔者燒本局煤八百斤足矣故用於輪機可加其速率用於打鐵煮飯無不省工省錢又燒他礦煤必須用塊者本局煤末已足矣　五煤火快慢均可煎炒烹炸蒸食煮飯無不相宜燒柴須用一點鐘者燒煤三十分足矣故燒柴必須一人燒火一人做工燒煤可省去一人燒火烟煤一燃即旺須隔時再添煤並屋内永不見烟極爲乾凈此燒煤其益五　　六本公司一爲紳民便益起見二爲推廣煤斤消路爰於天津請來改灶師傳手藝極工專爲　諸公改造煤灶並不收工資但須　貴客自備材料如欲改者可來掛號或函致或由電話均可本公司得信後立刻派人去修　七本公司設於東棋盤街十八十九號門牌内有煤灶樣十數個極爲精巧請駕臨本公司閱看並有詳細章程單本公司另有招待員隨時指明一切利益無論紳商士民皆可隨便進觀　八燒柴之灶可隨意更改並不多費錢文末煤價目每噸二千二百四十磅　計英洋七元五角每半噸一千二百二十磅計英洋四元　每籮二百十八磅　計英洋一元外加送力每噸大洋六角正　每半噸大洋三角正　每籮洋二角正本公司德律風二千五百十二號　開平礦務有限公司啓 
[換輪廣告]  
僕爲大臣船買辦有年現因調換西江凡船中所用之人特整頓改良茶房伺應格外周到各埠往來　貴客賜顧請赴西江船接洽可也特此奉聲　亨寳公司　西江輪船帳房徐嘉貴謹啓 
[晚間欲學通商英語者鑒]  
本校所設晚班每晚由七點至十點專授商界能用之英語以及尺牘算術薄記等藝課堂明潔敎法精詳無論年齡省藉未學已學均可收錄學費每半年收洋十五元店號學徒之清寒者尙可酌减以期普及已於是月十九日開學尙有餘額早來報名是幸　上海北京路青遠里　　學堂謹啓 
[清河縣禁烟公所調查員歐陽嘯琴君來函并照]  
楚九仁兄大人閣下敬啟者鄙人氣體素弱腦筋失調步履艱緩不良於行咳喘善忘尤其餘事今夏秋間調查吸烟户口夙夜奔馳不無操勞過度憂思叢集精力渙離逐日支持辦公乃意心神恍惚延醫服藥效果毫無有友自滬上來以貴藥房日光鐵丸相贈且具述功效余向謂報章所載每多僞藥欺人故未深信友人勸服諄諄并援服丸愈疾者數人作證余重韙其意姑試服之詎知未逾旬日即步履勝常不匝月痼疾全愈於茲三月體貌丰盈初不料斯丸治病如是之神奇奏效如是之神速也特陳顚末聊伸感激之忱竊願貴藥房採錄余言以證是丸之妙用俾寰海同胞知所寳貴不致舍熊掌而味魚肉尤爲深幸手此即頌壺安惟希偉照弟名正肅十月十八日中法大藥房錄登 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[共濟社改良蠶絲業之社則（留學日本學生杜用選肖璋擬定）]  
第一欵總則 
第一條本社專以改良野蠶及家蠶之飼育法製絲法爲宗旨 
第二條本社稱爲共濟社而置事務所於四川酉陽州城内下街如有變更隨時報告 
第三條創立研究所及試驗塲製絲塲以員之學習 
第四條本社凡關於養蠶製絲業上皆以共同作業爲務而增加社員之權利 
第二欵學科 
第五條飼育野蠶之理學如左 
（一）柞蠶之歷史（二）柞蠶之生代（三）櫟樹栽培法（四）橰蠶飼育法（五）柞蠶之敵害（六）理繭及採種法（七）柞蠶之絲質（八）製絲法（九）精練及漂白法（十）天蠶飼育法 
第六條飼育家蠶運理學如左 
（一）速成桑永久桑栽培法（二）革新養蠶法（三）蠶體生理（四）蠶體病理（五）蠶病消毒（六）製繭法 
另附世界蠶繭業之大勢論共同作業論 
第七條入學之期限每年自二月一日起至九月終日止一切學科只授以實用要訣而實習之 
第八條養蠶術上卒業之期以過第七條二個限期試驗合格者爲度如不合格者須再補一限期 
第九條製絲術上卒業之期須入製絲塲中滿五年者爲度惟五年中能任事者社中應給以相當之報酬金 
第十條入學之資格如左 
（一）無論男女年十二以上（二）不得吃烟飮酒墜耳纒足（三）有不識字者試騐能以口答實習時能特别注章（四）遵守社則服從敎訓 
第三欵共同作業 
第十一條凡本社社員所飼育之蠶種務由本社加章製造備顯微鏡檢查其蠶種無病毒者而配布之於社員以免養蠶遭失敗之慘且可以圖蠶種之统一免絲質之雜亂而得厚利無論何人購種須前期約定若臨時請求恐難應命 
第十二條凡養蠶上消毒藥品器具等社員須人同購買以免價昂貨劣之失 
第十三條本社創設共同改良製絲所其行爲如左 
（一）專以改良新式機器敎成女生以製精絲（二）以生繭入社製絲者則記其數别其等而爲之（三）凡農家婦女能各自繰絲至四十户以上每年能出絲二萬兩以上者可成爲一組就地命名曰某組組中之作業詳十九條（四）本社凿於各組之絲認行新式之捻造裝束再行檢查以精密裝置發交販賣部專出售於通商巿塲之外國商人（五）本社對於社員所入之絲繭照本地行巿平均作價認爲股本以四釐起息俟賣後除一切經費外據所有本息分還於各社員（六）凡社員於養蠶製絲時有急需缺用者本社設備通融勸業之機關可照繭絲出産額預支百分之五六十以接濟之每月取息一分内外臨時議定冀免大利盤剥而鞏固蠶絲業根本絲賣後扣還（七）製絲所事業年度以本年四月蠶繭上巿之時起至來年二月末春蠶著手之日止其中因急蠶事而休其工作 
第十四條本社成立後須公同選派聰慧誠實子弟向外國學習新式染織以爲創辦共同染織社之基礎凡精絲以外之下等絲皆入此社染織之以供内外國之需要而厚其權利 
第十五條公同選派聰慧誠實子弟學習外國語言及高等商業以爲販賣部之重役員以便與外商直接交易免中人蒙蔽之害 
第十六條凡農家有四十户以上稱爲一組只就地勢便上組織爲團體不必拘泥舊來之區域即隣疆别境亦可連絡 
第十七條每一組養業組織如左 
（一）共遣男生與女生數人或各遣男生女生向本社學習養蠶製絲以爲開創及改良之根本（二）組中社員養蠶須受本社無毒蠶種之配布迨繭成時納價亦可（三）組中有大養蠶家飼育練熟欲招致生徒者本社認爲實習分敎塲（四）組中社員宜協力一致作共同飼育稚蠶之桑園以爲共同飼育稚蠶之用至二齡乃秤分其稚蠶而各育之以固豐收之基礎且節省經費勞力不少 
第十八條每一組製絲業組織如左 
　　（一）組中設一共同乾燥室使各社員於繭成時精别爲上中下三等於此殺蛹而乾燥之以免出蛾出蛆之害（二）設一共同儲藏所各記其等級量數而藏之以免燥濕汙損蟲鼠盜難之害（三）各家婦女向本社學習繰絲法或本社派敎婦向組中聚而敎之以便自行繰絲而矯正粗製濫造之弊（四）絲務必分别等級絶不可混劣等繭於優等中以自失厚利而取罰（五）設一共同揚返塲凡所繰之絲皆於此揚返爲圓周一米突半之長總經技手檢查其優劣定其賞罰而送於本社（未完） 
小說 
[官塲小說玉樹花（二十）（春）]  
　　第六回　　斬營官西賓迎憲意　　援舊例俊僕吃虚驚 
且說夏制軍的。那位心腹幕府。聽了那幾個同事。的話兒。微微的笑道。欲加之罪。何患無辭。怕什麽無從援例。只把他擬個臨陣脫逃。遺失餉械。還怕不要請他的腦袋麽。那幾個幕府聽了。都呆了一呆道。雖然主意狠好 
 
 

Page 27

 
 
却未免刻酷些兒。那位心腹幕府聽了。又冷笑道。我們當幕府的人。凡事都只好聽着東家的主意。老帥心上不喜歡這個人。我們是做不來主的管什麽刻酷不刻酷。辦公事的人。那裡顧得盡許多。那幾個人聽了。心上雖然有些不滿意。却都知道他是夏制軍的心腹。平時言聽計從的。更兼平日間辦起事來。多半都是他的主意。便也只得點了一點頭。登時就擬了上去。把木能勝照着臨陣脫逃。遺失餉械的軍法。依着行軍的禁令。梟首示衆。立時由營務處派人飛提木能勝到勞務處正法。木能勝做夢也想不到竟有這般大禍。直至到了營務處。那位總辦把制台的令箭給他看了。呌人把他推下去木能勝方才知道。夏制軍要殺他。嚇得魂不附體大叫寃枉。那位營務處總辦。便對他說道這件事情。不與我們營務處相干。是制軍的意思。請你不要見怪。木能勝大聲叫道。諸位大人都在這裡我不過失了幾支洋鎗。又没有什麽别的罪名。至於說我臨陣脫逃。諸位大人的明鑒。我當時正在外面巡查。不在營内。况且委實衆寡不敵。也不能一定怎樣的責備他們怎麽就要砍我的腦袋。我也知道無非是爲我在官廳上。和他頂撞了幾句。所以把我恨到這般田地。這個冤枉。從那裡說起。要求諸位大人和我伸冤。那幾個總辦會辦提調聽了這一番說話一個個面面相看做聲不得。那位提調大人。只得和他說道。制軍的性格你是知道的。令箭已經發出。實在無法挽回。我們也無可如何說。着便硬着頭皮。指揮左右差官把木能勝簇擁着就走。 
國外新聞 
[韓國一進會近舉]  
　　二十三日東京電云現聞韓國一進會决議重倡日韓合併之議擬大施運動以達目的 
[希臘定期召集國會]  
　　二十三日倫敦電云希臘議院已投票議决於本年西九月十四號召集國會條改憲法當時贊成者一百五十員反對者十一員 
[俄布邦交篤厚之一斑]  
　　二十三日倫敦電云布爾茄里亞國君費迪南偕后游於聖彼德堡已届一星期現已首途回國俄政府曾發半官文牘宣布布君游俄事宜並謂俄國對於布國之發達殊爲欣慰俄布要宜鞏固邦交以保巴爾幹半島之和平西維亞國君彼德亦將於西三月二十二號游俄 
[巴爾幹聯盟之先聲]  
　　二十二日柏靈電云西維亞及布爾茄里亞之外務部大臣已互相朝聘土政府及奥政府因巴爾幹聯盟將成頗滋疑懼 
[奥皇聯絡小邦]  
　　二十二日柏靈電云奥皇約瑟近與芒替尼格洛國主尼柯接親王交換電音頗敦友誼 
[美總統優遇德國]  
　　二十二日柏靈電云美總統塔孚脫已允將德國各屬地運美貨品亦照最低之稅率抽稅 
[意大利豫算充裕]  
　　二十二日柏靈電云意大利豫算案多餘里爾（意幣名）三十兆枚 
[英皇定期出游]  
　　二十二日柏靈電云英皇驛駕於本月九號可抵皮亞里小留數日再赴瑪賽爾然後由該處首途赴地中海一游 
[英國陸軍豫算宣布]  
　　二十三日倫敦電云英國新豫算案所列陸軍經費共英金二千七百七十六萬磅所增之英金三十二萬五千磅係因疆防隊已設官稅之故常備軍已增額千名投募人數已過定額 
同日又電云陸軍預算案序引之中有擬整頓馬隊並稱述士官練習團大有進步等言又謂有大汽球兩具不日可供陸軍應用 
[煤油大王擬分産濟世]  
　　二十三日倫敦電云據華盛頓電稱美國上議院議員千林桀君已呈遞議案請將煤灿大王洛基番納君助充善舉之基本金釐定辦法據稱洛君之助欵雖未定數惟現已預備分布其資産以辦有益人道之舉 
[法國議院近舉]  
　　法文報電云法國議院已議决嗣後有反對雲南領事公堂之判斷及雲南法人犯罪之審案者准其向河内控訴裁判所上控 
[滬甯火車開行時刻表]  
[滬杭火車開行時刻表]  
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
