# 1885 - 356 - 4904568

 

Page 1

 
 
[文匯館精選石印小題宗海初編出售] [  點石齋主人啓]  
　　縮本小題宗海爲吳下文匯館主人選定是選專取名家稿本時賢窻作以及歷屆試草各省書院課藝始事於癸未之春而集事於乙酉之夏先出　　　編八千首交本齋石印欲購諸君爭來問訉而主人不厭精審凡字體略欠工整而校對容有漏誤者不惜貲本抽出重印且查與文藪珠華等集有一題一藝之雷同者删除盡淨是以稍稽時日今巳一律告成分裝十六本定價洋六元五角准於十一月十九日出售售處在法馬路密采里外國飯店南對面第六十七號門牌内文匯館購取如願躉售面議可也此佈 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闈墨本舘業經先後排印校對無訛紙張潔白爲士林珍賞定價順天闈墨洋七分江南八分浙江江西均七分售處仍照曩例揣摩風氣者所宜先睹爲快也 
[六十一號畫報出售] [  申報舘主人啓]  
　　浦國在土耳其國之北今王名亞力山打係世子而接君位者年二十八歲其西境與賽國爲接壤賽王妒之命將出師以攻　　王親禦之轉敗而爲　西人多其能摹其小像四處傳觀本齋因亦照繒以供衆覽報首畫譜兩圖爲沙君山春所繒後附淞隱漫録圖說一則准於十六日出售此佈 
[西友論中國武試]  
　　今年爲乙酉正科各省鄉試之期文闈撒棘之後繼以武闈文試則欽命主考以典試事武試則以本省督撫爲之主試刻下武闈亦旣揭曉其題名録均次第郵到先後排登想獲雋諸君赴鷹揚之宴膺舉拔之榮其欣欣然秋風得意當亦不減於諸孝廉竪旗懸匾開賀祭祖僉與文舉人同所少者不過一本硃卷不得與文舉人一律到處抽豐耳昨有西友見余而問曰新中武舉其得意旣與文舉人同則將來出仕而爲國家効力當亦與文舉人一體重任乎余曰本朝之於文武兩途稍有區别文者生則曰員舉則曰人武者稱武生而去員字稱武舉而無人字凡公牘一切文字莫不皆然似乎武者稍稍見輕將來武舉晋京會試幸而連捷成武進士則殿試之後或點頭二三等侍衛亦與進士之分爲三甲相彷彿若會試不得上則武舉亦可以投標學習日後或仍由他功保舉拔擢有至千把者有至都守者倘在有事之秋當亦得以積功洊至提鎭此亦與文員之升遷無所異焉西友曰考試武舉所重者何技余曰武試則有馬步弓箭地毬刀石而所重者則全在弓箭弓取其强箭取其準此固自小考以至於會試莫不皆然也西友不覺撫掌大笑曰有是哉中國之所以考試武夫者乃以此哉夫我泰西自一千數百年之前陣前所用亦均以弓箭爲先各兵所持亦皆刀矛劍戟乂鈀棍鎲等物與刻下中國無異而弓箭可以及遠尤爲軍中之利器以故軍士辛俸以弓箭隊爲最優爾時穿楊徹札之輩固曾稱雄於一時迨其後漸有槍炮卽漸廢弓箭不但不以此禦敵而且不以此取人凡弓箭等物皆視爲戲具且竟爲婦人女子之戯具西國婦女聯有一會專以拉弓射箭相與爲樂每逢春秋佳日輒相約馳逐於香泥綺陌之間亦與秋千蹴踘等事無異而軍中則全行廢去不但無弓箭而且無棍牌惟刀則不能不用耳倘有西兵而手持弓箭以與諸營相角逐則羣焉笑之矣夫西國之爲武員者非中國之武員比也中國之武員或由行伍出身則尚知殺敵行間若以考試出身者則平時馬步全紅至此一無所用而胸中識字則固無多行軍之道全然未諳至陣前所用之槍砲則平時又未曾習練幾何而不手足無惜也乎西國武員其先必以讀書爲本業文理通曉然後博考旁稽凡於天文算學勾股　三角無不洞悉其根源地理則何處可以布陣何處可以設伏何處有險可扼則宜於築砲臺置營壘何處有路可通則宜於出奇兵撓敵背何處可以開濠溝何處可以通地道何處可以備水師何處可以運餉械平日莫不先爲講求臨時而不難措置至於炮臺則宜何向進攻則宜何途退守則宜何據道里之遠近歧路之險夷以及一切人情風土莫不預熟於胸中故指揮莫不如意也若夫技藝則已屬末務但以一二手鎗用以防身發必中的卽能事已畢不必若中國之力舉千鈞弓開兩石也凡若此者其出身往往皆由於學堂若兵丁則雖不必若武員之多材多藝而要亦不荒其本務司炮者則必知炮之準頭何者宜高何者宜低何藥宜於何砲何彈宜於何用童而習之無錯誤也司鎗者則必知槍之用法若者應速若者應遲若者應堅持若者應急進幼而學者無游移也司列陣圖者則必知炮臺若何而築勿誤其向背營壘若何而建勿失之粗疎何處應開道則險者可化爲夷何處宜津梁則阻者可使之進凡若此者又莫不預爲教練精益求精也今中國之將則不但初未識字讀書而且於其職所當知者尚有未知某處城堅宜分兵若干某處地隘宜伏兵幾何竟有問之而茫然者而考其出身則固儼然科甲也是豈足以壯國威而揚武烈也哉夫兵丁全聽上之號令但得平日勤加訓練猶不難於指揮若將不得人其將何所恃耶目下武試獲雋之各武舉無論其聯捷與否將來入伍卽非爲兵而爲弁一爲武弁則小而百夫之長大而一營之主凡行陣之間所以仰承大帥之命而下爲兵卒之先者胥於是乎賴之而可安於故步以非他日所用之具而拔之於今日也乎竊謂中國而不欲頡頏於泰西諸國則已如欲與西國相頡頏則亟宜變其考試之法棄弓箭刀矛而專用心於鎗砲且武員必令由學堂出身如此而後可子盍爲我言之余曰此說也前者亦曾論及之而吾子所言則尤爲痛快乃點次其語以告天下之留心武事者 
[厦門雜録]  
　　厦門大擔山與烟臺之罘崆峒兩島形勢相同在水中央一航可達春秋佳日風物暄妍可以憑高而眺遠西國官商因請於道憲欲租片席地起造洋樓以爲宴飮之所興泉永道憲以租地旣非善策又難違西人之意因念洋藥厘金内向有練勇餉項遂將此項撥充起造花園之費俾各西人避暑於此懷柔遠人可謂斟酌盡善矣○泉漳各處之人出洋謀生者每至厦門候搭輪船近有惠安安溪等處人携眷來厦或有詢其何以携眷者則云近來官府往鄉　勸派輸捐以我等曾經出洋多方需索然我等甫於秋間回里貿易所得極多不過千金除資助親族修理墳墓贖回回産聘娶妻室添製衣服等項只剩四五百金今官府視我等爲巨腹賈至少派捐三百金如或不願則董事衙役民壯數十人每日在宮廟駐紥食飯酒席卽向派捐之户索取一日不捐一日照認自念無以償官府之求不如出外謀生尚可安業也近來惠安同安南安海澄安溪各鄉社皆係如此云云輸捐之弊竟至此耶抑傳者之過耶○白鹿洞山大溝開濬由委員監督工程現已告竣其各街小溝未經疏濬者近經厦防廳保甲局員在城隍廟同善局邀各董事 
 
 

Page 2

 
 
議定由各街商民自捐自辦○調署漳州鎭本任臺灣掛印總鎭吳霽軒軍門前經督憲牌示飭回臺灣本任遺篆委陳軍門由立署理近悉督憲牌示飭吳軍門暫緩交卸漳州鎭篆務陳軍門另有差委等語照此展緩則署臺灣鎭章鼎臣軍門一時亦不能变卸内渡矣○章鼎臣軍門之仙眷於十三日搭怡和洋行時和輪船到厦暫庽三仙客館待輪東渡○厦門捐輸業已派定凡紳商富户共捐六六平番銀五萬餘元於十二日截止省憲又委傅節之太守以禮來厦辦理漳州厦門輸捐事宜業於十二日搭南澳輪船到厦不日卽當開局辦理○劉省三爵帥之大少君於十一日搭拱北輪船來厦十六日附海龍輪船渡臺○厦門稅厘總局提調曹芷沅司馬到差一年期滿藩憲已委鄧少雲别駕錫藩來厦接辦○洋藥加厘以後走私日多弊端百出前日經洋藥局查獲島美路街廣和安錢土烟膏店内有描摹印花情弊當卽搜獲禀送道憲究辦貪　忘害恐不能逃官法也 
[皖垣述要]  
　　吳子健大中丞蒞皖後察閱各厘卡報銷數目甚屬懸殊因商之牙厘總　通飭各卡委員如有收數短絀者准於月終報銷時先自申明否則勒令卡員繳賠而内河各卡往往藉詞時值隆冬河乾水淺每月征數滿額爲難中丞遂派牙厘局　調梁太守泰亨親往各卡查勘情形不准司事等人任情朦弊人咸頌中丞辦理周詳至精至當云○某甲居離城十里許之師姑墩地方烟蓑雨笠日事耕耘十八日午刻入城購買零星挑之而返行至將軍冲曠野無垠時已薄暮忽來游勇四人均穿舊號褂字跡半已模糊手持木棍擊甲之肩意欲奪其所荷甲堅不與匪拳棍交下甲勢不能支諸物盡被劫去并褫其青布馬甲分兩路而逃風蕭蕭兮白日寒天荆地棘行路難無怪惘惘出門動悲繭足也○石家塘某甲偶携六歲甥女出外觀燈行至三步兩橋遊人過衆擠擁不堪因將女抱坐肉莊猪案上一轉瞬而掌上明珠頓嗟失落赶急鳴鑼尋覓早已蹤影全無惟有喃喃詈拐匪無良而已家有子女可不慎哉 
[吳中近事]  
　　蘇省各屬徵收折色歷屆於設櫃開徵之前由藩憲酌定示諭現已議定每石折價二千四百文公費一切在外本年米價陡貴各州縣將來買米起運實形支絀無如業户收租祗定一石二千文之價雖各大户間有私自增添者而在公言公故藩憲主意不肯冉昂也○十九日三點鐘護龍街北鐵局弄内忽兆焚如幸在白晝各處水龍雲集得以隨時救息不致延燒○任石芝明府之太夫人在吳署病故已登前報現值彚弔定期二十日請同鄉譚序帥題主並屈蔡觀察世保錢觀察寳傳爲襄題官序帥於薇垣排齊全副執事躬坐緑呢八座大轎呵殿而至吳署兩觀察已在奉候序帥先以素服祭奠再易吉服如禮凝神點主畢孝子任明府擗踊泣謝一切盡哀盡敬署前觀者頗爲擁擠莫不嘳嘖歎羡謂太夫人五福兼備云 
[潯陽氣候]  
　　九江自入冬以來晴多雨少日暖風和頗似仲春天氣然四鄉麥菜需澤孔殷城内井水亦多乾涸冬至日淡雲密布細雨如絲十七日始得大雨簷溜聲喧竟日而止十八日依然晴日當空矣 
[京口佳話]  
　　京口每屆冬令在德星宮開廠施粥以振飢民本年酌定十七日爲始每晨自七點鐘至十一點鐘准貧民携器赴廠領粥每日領者約以千餘計地方有此善舉貧民又何患甑釜生塵耶○旗昌洋行西人沙德偶沾清恙遂赴香港求醫近日病勢甚危因電至鎭江呼侍者蔡某前往服役詎啓行之次日復接電音悉沙德已經長逝並聞已電達外洋邀從前德和行主盖琳東來華經理後事云○京江第一樓爲粤人陳仲藴所開其屋悉倣西式高軒貯月傑閣凌雲精潔巍峨實爲諸肆之冠客有躡雲而登者曲欄斜凭俯瞰金焦豁目賞心幾不知身在軟紅世界彭宮保把酒漫談三代事推窗好納大朝山二語以之補壁足稱妙造自然近天主堂街又開迎春樓生意較爲繁盛陳乃别出心裁改築三層高閣瓦皆覆以鉛皮以期爭妍鬥麗約在年内興工客有動子公之食指者乎曷弗於約椓告成時更上一層爲快也 
[光緒十一年分江北河運銜名單]  
　　勷辦知縣李德培幫辦兼一起知縣俞熙二起知縣宋傳燧三起通判方道成四起通判蔡濟安五起同知楊鵬程六起同知王霈七起知縣萬中培八起知縣韓汝綱九起直隷州陳錫純十志通判許承俊催趲知縣曾良升裘如林李西銘成泉達汪聲溥支放通判羅允猷巡檢孫元濤道轅文案訓導俞振基勷辦文案訓導許其昌河運委員縣丞朱毓崧苐五杰從九熊雋江稅課大使吳啓堃隨局委員縣丞邵文炳朱椿李佩璋主簿李光照按經歷許大綸縣丞方作忠巡檢周錫綬倉大使王慶芬州稅課大使何宗耀縣丞李賛元巡檢龍際雲衛守備金濟川汪元仁蔣占魁千總武廣祥隨漕委員縣丞禄崧德善巡檢萬立鍠桂步瀛彭錫齡畢承楨郭本儉趙熙魁元鹽大使李德程守備董玉芬千總江元 
[謬託相知]  
　　世之趨炎附勢者見人落魄窮途則反眼若不相識一旦青雲奮迹卽轉而承顔希旨兾附餘光末世滔滔何假面具之多如山積也乃有新貴旣謬託相知而里人反借端相謔如友人所述某孝廉一事酒後茶餘誠足發人一噱已江蘇某孝廉儒而兼賈屋前設一南貨舖已則特籌之暇仍事吚哦本届棘闈戰捷高折桂枝帖寫泥金紛紛傳報一日忽有一人至鋪購物五百餘文婉向鋪夥曰腰槖罄矣悉索敝賦祇此青蚨四百頭尚缺百餘文可否明日奉趙鋪夥以未識廬山面目辭其人曰我與汝固陌路相逢然貴居停實舊友也請爲一晤當與面陳舖夥曰主人新登賢書方將設苹宴會衣冠何暇與子叙瑣事子休矣盍明日携錢再來取貨乎其人嬲之不已孝廉聞聲而出其人卽自陳欠錢之故孝廉曰結交海内閱人已多然與君確素昧平生何處來班荆誼傾盖交耶其人曰我固未敢仰希大雅然君則以我爲知已者也隨向袖中出一紙卷并一物錚然擲櫃上大聲曰蒙貺報單自稱世誼故敢冒昧懇情并薄具一芹奉献今君曰素昧平生則報單旣不敢受賀儀亦可無須矣遂將紙裹拆開取錢百數十文還訖將餘錢及貨提携而去鋪夥嗒然若喪孝廉亦默默不言携報單入内 
[西人傷目]  
　　近日爲西歷年節本埠各西人歲晚務閒多至鄉間遊獵爲樂昨有某西人由鄉折回蓋緣同行之人誤放一鎗適中其目故不能前進折回就醫聞醫生云此目不可復治惟有將眼珠挖出而已是亦樂極悲生之一端也 
[巨炮來申]  
　　瑞生洋行之輪船麥得臘思由外洋來滬於二十日抵埠裝有阿姆斯脫郎巨砲八尊並彈子數百墩皆係中國購辦現已提上聞以爲吳淞及該處左近邊防之用有備無患國之善經也 
[星軺續誌]  
　　昨報列星軺偶誌一則兹悉張星使之眷屬已幮蕪湖回廣東原籍星使則定於明日乘輪赴粤再到香港與參賛隨員繙譯等官會齊不復往南京云 
[武試内塲]  
　　昨日縣試武童步箭刀石等技清晨八下鐘時各童紛紛齊集縣中至十下鐘提右營陳叅戎學師宣廣文次第到縣越一下鐘莫邑尊會同叅戎廣文升坐公座各童魚貫聽點點畢鼓吹升砲扄門考試至三下鐘後始行試竣叅戎與廣文相繼告辭返署 
[上海縣試終覆案]  
　　上海縣試終覆於昨日發案共取三百五十名兹將前列五十名録左鍾樹德馬軼羣楊辰劉欽謨韓國華沈汝弼陸唐棟朱承鼎潘紹曾蔣周徐棠曾黄燡榮沈汝福彭澤周唐祖繩郁恒培鞠維昌劉世俊 
朱有濂陸樹梅張祖蔭王錫疇劉至信周名勳劉世杰朱步蟾陸瑛周行貴賈豐詒沈汝慶顧元福王昌鏞 
 
 

Page 3

 
 
蔣清鏡瞿尚德金寶霖樊葆鍈唐祖釗朱清淪朱日宣潘譽杰楊啓勛梅祖德沈嘉棣沈毓麟陸燿庠王瑞春 
陳元祐王槐何其超樊葆鏡 
[身受重傷]  
　　虹口廣東街左近廣福里北首有甯人所開之洗衣作樓上另有粤人租住昨黎明時甲乙二人不知因何爭國旋聞甲呼救聲巡街捕見門已洞開卽上樓看視見甲已被乙用刀戳破肚腹腸血併出當由該捕舁至捕房祗存一息遂送同仁醫院恐難保無性命之憂也捕頭卽派華捕前往看守并飭諸包探緝拿某乙未獲至其因何起釁甲已不能自說外人亦不得而知俟有續聞再録 
[拿獲拐犯]  
　　滬上拐風之盛屢見於報昨由捕房包探偵知蟻媒錢朱氏陳朱氏張王氏王宋氏王徐氏等共拐男女孩　口當將該氏等緝獲解送英會審公廨由值日差禀明羅太守飭交官媒收管候訊 
[不追身價]  
　　木匠頭甯人林福祥投英會審公廨控稱曾費洋一千六百元娶妓孫永卿爲妾嗣因該妓不安於室與其父顧清泉　　現仍爲娼請提案究辦等因羅太守准卽差提顧清泉及孫永卿到案前晚集訊顧清泉投案該妓則遣女傭周王氏及母舅孫錦春代質林申訴前因并稱現不願將該妓領回惟請令其擇嫁不再爲娼所得身價請令充公顧清泉供永卿非我親生女係我續娶之婦帶來其時女祗三歲認我爲寄父在後婦死該女不能貞潔聽其自便致入娼寮嫁林之事確有所聞然未見林用去如許銀洋周王氏供在永卿處爲傭林客雖曾　來未允嫁伊爲妾日前林客又來打茶圍向永卿言明不願嫁我已控官行將拘提等語故與爭論後永卿因此氣忿吐血病臥在床不能投質孫錦春供向爲小本營生因年老多病依外甥女以過活外甥女並未嫁林太守問顧清泉爾旣是寄父且知永卿曾經嫁林又多紏葛爾當從中解勸顧答稱我原勸永卿從林奈伊不聽好言反致見怪太守問孫錦春爾甥女爲娼爾竟不願伊從良乎孫答稱不敢覇阻實無嫁林之事太守隨諭林曰爾有如許銀洋娶妓爲妾然妓女從良後又入娼寮者不知凡幾可見妓女之不能收留今旣控案當着其趕緊從良殊難再追身價充公又飭將孫錦春管押俟孫永卿擇嫁始准開釋 
[搜獲烟膏]  
　　近來洋藥局緝私日加嚴密城中各烟館無從夾帶因將私土在租界熬膏後陸續倩人運入前日洋藥局訪聞此種情事巡丁頭目頼千戎遂帶同各夥役先後往各烟館搜查旋在城隍廟西首九豐烟館搜出烟膏六十餘兩廖泰錩及天官牌坊廖益盛各搜出三十餘兩當將館主交地甲着守烟膏則送洋藥局充公 
[搜獲私錢]  
　　閩人姚某日前在原籍販得砂廣鉛鐵錢數百　來滬僦居集水碼頭零星銷售前日被十六鋪禁地關寳偵知搜出小錢四包計二百餘千姚稱由某輪船上友人託帶來申運往别處隨卽解送縣中禀請究辦 
[誘賭逞兇]  
　　前日某號商在小東門外泉漳會館演劇酬神無頼輩卽藉端設賭以誘鄉愚甯人某甲係外灘慎昌煤炭店主之戚閒暇無事偶往觀劇賭徒誘之入局頃刻間輸去佛銀五餅除身畔所帶現洋一員外尚欠四枚甲恐被窘令跟往慎昌借洋四元還訖詎賭徒以孺子可欺遂於閱日晚間又誘甲至洽興街某姓家聚賭呼廬喝雉采列興高不覺又輸洋銀十餅甲東借西挪得洋六元俾價花骨頭之債詎賭徒以其尙缺四枚遂糾黨五六人赴慎昌盤踞勒索還清店中司事某乙知甲被騙欲將賭徒捆送十六鋪巡防局請懲賭徒見勢不佳　人調處將中輸去之洋交還並酬以茶酒事遂寢息 
[上海文報局籌賑叢譚四十九]  
　　揚州協賑公所來函云山東解餉之便僅剩本月二十一日一次望赶籌賑欵於二十一到揚可以附解遲則年内無此巧便矣敝所遵卽赶湊第九批賑欵庫平五千兩於十九日託江寛輪船帶交鎭江懇請張廉泉司馬轉交揚州解交仲配之諸君會同潘振翁散放○揚州公所續函云湖南水灾後民困未蘇現接來函諄囑籌辦人欵前往協助請卽登報設法等因同人於佑之先生赴賑廣西時本有由桂至湘之議兹已將前情函商佑翁矣○湖北恊賑同仁來函云仿辦元魁奪彩會中獲售之馬君文燦願將應得公車費一半助賑兹特彚解馬君籍隷湖北光化縣品端學邃謙厚和平而又勇於爲善我朝二百餘年首開科第天之報施善人洵不爽云○古歙汪俊三貧士也亦善士也其妻抱病危篤醫藥罔效後遇程懷中先生勸輸賑洋五元祈病痊愈俊三從之投藥一劑而效爲善降祥捷於應響登之以爲好善者勸 
[助賑可風]  
　　古越金罍有心人篤行君子也所與交者必肝膽相傾視爲五倫中不可少之人平日情好之敦無異於昆季兹代友郭福田求嗣慨助賑洋五伯元友誼如斯則其無愧於倫常者慨可知矣不禁爲災民幸且足爲世道風也又古虞心誠子求母康健曁妻病安痊助賑洋五十元以孝思而行仁術天倫於是篤卽民困於是蘇則門庭之篤慶豈特延年郤病已哉之二君者皆從彝倫上錫類推恩良足風世故類誌之[  陳竹坪謹識]  
[書李鑑雲事]  
　　夫人而無寸尺之憑藉赤手握靈蛇如泗上亭長提三尺劍東西决盪不數年而成大業此其人必非輟耕隴上者所可同年而語其必有操縱羣雄之術而又險阻備嘗情僞盡知玩成敗利鈍於股掌之上而後有此養尊處優之日也李翁鑑雲者江甯人也少時負奇氣好馳馬試劍不治生人産家計日落鄉里親戚至避道不與覿面以故無以餬其口然慕主父偃之爲人因相效游齊梁間時日本方縣琉球勒兵海上有在淮西募卒者乃率諸健兒以赴兾得爲百夫長至則不隷籍無所事性善博遂日以博號召適監軍出見博者亟下令逐捕不得已返走邗上邗上故利藪倚博爲生者無慮數十家與翁素無舊見翁博反擠之又下石焉翁益窘有張姓者稍稍周給六張亦博徒間與翁俱數奇遇小敵輙上首功遇大敵則弓亡矢盡甚至徒張空拳一日避債於某廢寺遇異人問落魄狀授以五木訣教之曰出手如得梟者便傾囊爲孤注否則止如其言嗣是每博輙勝不五年腰纒纍纍出入騎鶴矣而翁已倦博夫博敗類也竟能起家或者眞有異術乎客曰非異術也在其爲人耳吾嘗拜其後塵矣爲博也必問其適從何來如識其父兄先勗之至再非浪子弟不令其一敗塗地有無顔復見江東者必取諸彼以與此遇有貴介誤入羣小之手知必爲所折辱卽令其人取償於已往往不知所解之圍爲誰氏子故雖日逐盧雉而不爲怨府反共推其俠爭儗之爲鄭當時有盛局必以執牛耳請非是雖折節不一至尤奇者需次中有某大令與封翁無一面緣聞翁有俠名遂踵閂呼將伯翁問何爲則以急謁選人對翁曰諾然並未知其需朱提幾笏也後稱貸至八百金將署劵翁不受謀報德翁曰昔漂母猶知不望王孫之報我丈夫也豈出兒女子下耶旋大令果得菱夫長此上年事也又有蘇翁者亦翁手談中至友也困逆旅中藉翁爲東道主故三五日必一至封翁舍今秋翁抱恙亟呼其子謂之曰蘇丈老且貧久不來恐受制於二竪若急以貲往如不豫爲卽令其從者治醫藥其子以父命捧英銀二百見蘇果殆亟治具越二日遂殁封翁又令子以百金經紀其後事凡附於身附於棺者無不誠且信鄰佑稱公子爲長者蘇有弟尉安東聞耗來則含玉絞衾悉羅列於庭如其秩且皆新製無一苟且將事者尉感泣詣謝翁曰生於我乎館死於我乎殯此朋友之通義也何謝焉蓋翁生平之俠多類此言未已適門外有鳴鉦售武闈題録者客出視忽大呼而入聽者皆駭見客喜形於色始知武榜中以第一人魁江南者卽翁之長公子也相與嘆因果不爽客曰翁之俠夫人而 
 
 

Page 4

 
 
知之矣在翁崛起寒微不數年能指囷以救公瑾之急捐麥以歸曼卿之喪毋亦謂吾始願不及此者况明明又以不於其身必及其子孫者爲作善之降祥耶乙酉冬至前十日微雨在半山寺掃雪待雲寒燈無睡撥燼搆此以告天下之不知鑑雲之俠者[  湖海客呈稿]  
[松堂先生有小樓吟飮圖名流題詠不少聞將裝潢成帙并欲排板成册余曾有和韻之作今又倒步元韻録塵教正]  
　　一彈再鼓爲求 
音要與幽人結素心酒國長春殊自得詞壇健將且高吟青松老鶴聲齊發碧水閒鷗痕滿襟詩裏畫圖客裏况放懷今古日探尋爪雪宋雲階稿 
[奉題松堂先生小樓吟飮圖卽依元韵]  
　　滬濱佳境好追尋日與良朋暢遠襟茶熟香温浮大白迎風醉月託長吟梅花點　舒青眼竹葉翛翛覓素心淺碧細斟頻選韵美人名士盡知心[  頴生宋揆呈草]  
[倒步元韵敬題小樓吟飮圖卽請松堂司馬哂正]  
　　鍾期旣遇得知音流水高山共寫心涉世並嘗甘苦味遣懷無間短長吟樓頭暢飮耽紅友海角閒觀愜素襟潇洒風姿能絶俗平生樂趣此中尋 
[俚言和韵奉題小樓主人小樓吟飮圖卽希指正] [  月川陳鍾英初脫稿]  
　　幾度蕉窗鹿夢尋江千蓬梗契蘭襟相逢邂逅承招飮有約徘徊逞朗吟客座琴樽常聚首士林裙屐半知心畫圖尚待登樓玩先寄蕪詞達賞音[  瑶卿陳士佳未定草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路高易公舘恊籌兩廣山東沙洲賑捐所經收十一月十五日賑欵清單]  
　　十五日超勇兵船林泰增大人交來一千六百廿一號册霍良順黎晋賢二户各銀十兩唐國安黄蕚倫二户各銀五兩黎晋祐黎晉播二户各銀四兩徐永泰王良登陳錦章甘發苗梁觀榮曹養拙居士無名氏葉光裕堂八户各銀三兩劉芳圃張國慶鄺炳光陳耀彩沙倫孫慶成六户各銀二兩李士奎李汝賢陸世賢黄綿炳鄧長勝陳永恆阮沛綿陸丕瑶莊麟周元振王國順張成霍雲階袁榮燦十四户各銀一兩湯金城洋十元郝寶善堂硯緣齋李郭榮興二户各五元葉薌寅利順大二户各三元劉倫叙堂游華傑二户各二元衛鎭江唐國章甘活郝振餘邱河南堂周集馨超深黄起順葛世斌孫竹林龔志元章三陽閩王韶聰劉連樾叚鳳林王春元陳炳山劉思柴永清張漳霖劉三元舒芝發楊萬德靳桂芳宋子芳施得奎念六户各一元　泉趙玉林王永德楊恩貴四户各中元以上七十二户計銀八十八兩洋六十三元七寸合銀四十四兩一錢總合湘平銀一百三十二兩一錢又交來一千六百廿號册延凌堂吳銀五錢四維堂陳三錢趙玉林杜林張起林魏學廷張起發趙榮孫玉林孟德元郭光三泰萬　蔣萬有嚴順來郭　程鄭元魁王起順魏富有吳振坤也長太子凌云十九户各銀二錢劉繼明邵家雄李克儉王子春李榮春王寶田杜德勝戴連元　德勝張振星　雩德金萬年李振南郭連聲黄永年于德聲黄起平楊金　李廷發袁懋昌顧開太　　和劉翰珍張靈丁永安孟恩成宋奎今張文岳許長發王朝基張炳文三十一户各銀一錢黄彦成古滎侯　奎三户各銀五分高長升李文奎孫德勝鄧天藻于得和姜得發劉　珍孫寶印翟得勝王樹梅王國禄李榮劉萬山祁德海黄萬成張富書傳成山十七户各錢一千李曾發張心千董萬成張玉成焦秉忠徐立貞六户各錢五百以上七十八户計湘平銀七兩八錢五分東錢二十千合換銀一兩五錢四分又交來一千六百十九號册孔玉祥王大慶李玉和李金元四户各銀三錢吳永盛沙萬升二户各銀二錢吳興隆子仲林孔廣令吳德慶田福來田淑昌張安李起升王有才單兆英十户各銀一錢以上十六户銀二兩六錢又交來一千六百十八號册開爾那銀二兩四錢李志先吳貽庥堂二户各銀二兩六桂堂銀一兩不了道人銀六錢三生道人洋一元李玉洲劉嚴堂劉景霖鄭成樑劉景雲蔡慶春六户各銀五分華甫氏東錢一千換銀二錢八分以上十三户計銀十一兩洋一元換銀七錢東錢一千換銀二錢八分又募一千六百廿五號册林泰曾洋六元林紹曾林肇曾林棨三户各四元林菘基林梅先林春藩林學蒓林楊氏林陳氏六户各三元林李氏林葉氏林英禧林津禧四户各一元以上十四户洋四十元内銅洋一元○以上統共收湘平銀一百五十六兩零七分申九八規元一百三十七兩三錢四分七厘洋四十元内銀洋一元 
[上海三馬路與昌絲棧陳竹坪經募兩廣山東沙州江甯賑捐棉衣十一月十七日第一百六十一次清單]  
　　北益泰烟號茶捐移助洋十九元錢三百十五文○同康庄交來王德本善士經募江甯昌字一百十册風遠堂嚴洋念元王生熙洋十元敬藝堂張輔廷劉昌平三户各洋四元樊怡隆洋三元大興衣庄不留名丁合興同益庄任二房潘士華無名氏生源譚契蘭堂九户各洋二元恊　姜永春玉記吳義和虞正雅錦成樓闕正大巫同興孫煜興陳萬順甘良連十一户各洋一元平德昌徐家煜萬復興孫錦源四户各洋五角以上三十户共來洋七十五元五角錢五百七十文○朱氏壽儀移賑洋四元○湖州沈始言堂洋一元銅洋二元杭州知足子銅洋三元○本埠條洗子經募將錯就錯人壽芝書舍積善必昌雲南寓滬人璃鄉小姐路不祫遺人自怡怡軒主難以從心人義和堂卓耕硯山房十户各錢一百文情愿湊數子錢一百廿文以上十一户共來洋一元○本日共收洋一百元零零五角銅洋五元錢八百八十五文合并聲明 
 
 
