# 1886 - 251 - 4904821

 

Page 1

 
 
[招集股份石印佩文韻府告白] [  點石齋主人代啓]  
　　本齋代晉記招印佩文韻府一書行數改横爲直字跡放小爲大卽日爲始集股印成每股計洋十六元正願　股份者先　洋四元本齋卽付股票一紙樣本一張定於明年正月底出書憑股票找付洋十二元向本齋取書一部此籍係用上等　　帋分釘六十册釘工精雅邁倫藏以巾箱如以　　　書一出吾知騷壇珍賞當必紙貴洛陽倘不附股份待明年出書後購求每部擬價洋三十元正如出書後　樣本不符儘可向晉記以及本齋　　再薄海士林願附股份卽確送上洋垃圾碼頭點石齋南局帳房代收不必由申報舘轉交以歸簡捷揚州元亨利錢庄天津針巿街恆遠里源豐　匯票庄京都煤南街興隆店内源豐潤匯票庄漢口郭家巷復源盛紙號均可代售如欲躉買　至上洋大馬路集賢里天保棧内長順晉號面議此　 
[精選縮印巧搭網珊開印告白] [  點石齋主人啓]  
　　自泰西石印之法盛行大題小題選家林立靡不搜羅宏富集成　林大觀惟巧搭一書從無專選巨帙以供揣摩未免闕如茸城頌　室主人竊有憾焉爰取同人名手搭題窗稿以及歴屆歲科試藝各省書院傑作羅致極廣　選極精計得巧搭文四千有奇交本齋石印名之曰巧搭網珊其巳見於近時石印諸書中者概從割愛准於十月中成書屆時再行登報定價格外從亷卽日開印特此預啓 
[論積穀倉宜推陳出新]  
　　昨有海上嬾瘦生寄來一稿云邇年以來江蘇之地仰賴朝廷鴻福年穀豐登米價之賤而且久爲近世所無貧民之艱於覔食者亦得以享含哺鼓腹之樂卽堯天舜日諒亦不過如斯祇以别省偏灾多來販運以致本年各處産米之鄕倉　告竭巿價翔貴貧民苦乏現在天下一家理應不分畛域相爲振濟米價之貴非　歉收因念曩承大憲深仁厚澤諭民積穀以備凶荒法良意美衆皆樂輸前年小有偏荒不假吏胥委之圖董擇貧而賑實惠均沾巳有明效伏思前代義倉本有出陳換新之法今上海一邑錢穀並存錢有十餘萬千穀止二萬餘石蓋以錢仔典可以取息穀則但有耗費立法最善至於别縣不能盡悉卽前年放賑上海給錢靑浦給穀又有錢穀並給者惟風聞發出之穀不無紅朽之患夫天生五穀列於草本所以長養羣生者以内有汁漿也卽晒之極燥若至夏令無不發　霉蒸故久必朽　此理勢之所必然也如往年米價甚賤尙恐出之易出進之難無敢經理其事目下秋苗巳長水旱無虞何不趂此翔貴之時將陳穀糶出以上海上縣而論不過二萬餘石約計對折成米止有一萬石左右若統蘇松太三屬各州縣計之其數不貲西路水鄕積穀爲多巿上驟增此項米石雖不平糶其價自平一俟冬間價必更减徐爲糴進以補原數亦無虧耗旣　救目前之缺又可將陳者統換一新再存數年亦可無慮上不致于暴殄天物下可以濟凶荒之急是亦難得之好機會也以上來稿所言如此展誦一過覺言皆有物不比無補之空談查上海縣積穀徴信錄内開光緒九年正月新存各典錢四千四百十三千二百二十六文七月又存各典錢亦如之八年七月起至九年六月底止收各典舊存八厘息錢八千八百二十六千四百五十二文又收各典舊存六厘三毫息錢三千三百七十五千又九年正月起至六月底止收各典　存六厘三毫息錢一百六十六千八百十六文八年十月起至九年九月底止支用錢四百六十四千三百五十五文又常平倉支用錢一百三十八千一百二十九文又法華倉支用錢二百十三千九百十三文又閔行倉支用錢一百三十八千七百六十八文光緒九年九月載有收支總數除存典出支外報存備用息餘錢八千一百八十六千五百八十八文是年移交果育堂朱總董接管共結存各典生息錢九萬一千九百四十二千二百五十六文皆按月八厘起息又　正息另存各典計錢五萬零八百二十三千七百零一文皆按月六厘三毫起息至於是年結存常平法華閔行各倉芒籼等穀共計二萬零二百十五石五斗屈指九年底至今已三年矣前年放賑上海旣係給錢則倉穀仍存舊額可知蓋是年不過結算移交刊刻徴信錄以備稽核而其倉中之穀則大約非皆係九年所儲然則紅朽之患安保其　　此米價騰貴之時悉數糶出俟冬間價賤然後如數糴進此誠轉圜之妙用也或者謂一糶一糴百弊叢生故不敢輕於舉動且所存之穀旣多紅朽則出糶於人誰則過間卽使强以出售亦必大見折成斗斛之數將來安能一無虧短此虧短之數將責之董事乎則董事安能賠償責之邑尊乎邑尊何任受咎數旣報明又不能擅自减少是最難於辦理故此說未必能行吾則以爲天下之事有治法尤貴有治人若恐其輕舉妄動必致生弊則彼一無舉動豈　不能作弊乎苟能委任得人雖每年換新亦復何妨至於以紅朽者不可食恐出糶之時無人受領或致虧價則試問此等紅朽之粟儲之倉中何所用之爲備荒計乎則開倉散放悉屬朽腐何能充腹况現在並無荒年前年散賑又未以將朽之米散放而概給以錢雖由於上海積穀倉所存錢多穀少故爲此變通辦理而抑知倉厫之米一儲四五年將不足以入口然則存此倉穀何爲也哉社倉之法　善於朱子其中良法美意不可枚舉而每年夏秋之間推陳出新亦卽其法之一端獨奈何今人偏不屑師古人耶嬾瘦生此論一出吾知當軸者必且恍然悟矣 
[本舘接奉電音]  
　　昨午在京訪事人傳電來滬有本月十六日上諭三道敬謹譯登○八月十六日奉上諭湖北按察使着福潤補授欽此同日奉上諭李培元着授載澍　欽此同日奉上諭吏部奏道員例應廻避開單請旨簡員對調一摺直隸大順廣道着誠勳調補鐸洛崙着調補山東督糧道欽此 
[大哉王言]  
　　軍興時各省分設釐卡抽捐以助餉需意至美法至良也不料行之廿餘年此中漸多弊竇以致江湖估客一言及此無不疾首痛心近經言官抉其積弊逹之宸聰旋奉上諭有人奏浙江省征收釐金積弊甚多其利半歸中飽亟須整理等語抽釐助餉爲朝廷不得已之舉豈容不肖局員罔利營私此等弊端總由該管督撫不能破除情面審擇賢員實力整頓一聽該員等以多報少朦混侵吞致釐稅日見其短殊堪痛限一省如此他省可知恐亦難免著各直省督撫凛遵迭次諭旨力矯積習認眞稽核如查有委員舞弊情事卽行從嚴叅辦毋稍姑容欽此此諭由戶部咨行八月十三日蘇省巳敬謹接奉矣 
[水患述聞]  
　　聞熱河地方自六月中山水漲發後雨澤仍復疊沛七月十六夜大雨如注迨天曙時山水又發由廣仁嶺而下勢若建瓴旱河武列河水高數尺浩漫出槽南北兩岸悉被淹沒正藍旗營房全行衝去傷斃人口甚多 
 
 

Page 2

 
 
牲畜器物冲沒不知凡幾軍民蕩析離居情殊可憫除飭屬查明被水地方分别籌辦外已經謙都統禧奏懇天恩籌撥賑項以拯災民又今年夏秋之交直隸順屬地面雨水過多河水盛漲爲數十年所罕見七月二十間通州東門外河水漲至城下水面見一數寸小龜旋轉半日之久水隨之起有無知小兒抛石擊之而去又城西八里橋下有大黿三四臥橋下背上小黿無算三數日不去水勢大漲張州尊往祀之焚香叩禱黿寂然不動次日黿不見而水亦漸次退落矣 
[古潞近聞]  
　　楊村廳所屬黄庄河堤决口曾經列報經通永道許仲鞱觀察親詣隄工督率廳汛日夜修堵於七月二十九日合龍觀察卽赴天津謁見李傳相面禀情形○張璞君刺史入都謁見尹憲面請發賑安撫被水災黎○平家疃河堤決口後近又衝開十餘丈沿河樹木三萬餘株以及龍王廟看隄房屋全被冲倒幸附近居民早經逃避尙未損傷此堤受運河之水自隄岸衝决後水盡東流此處反形淺涸船隻節節難行若非裏河來源匯歸運河恐立見乾涸也○秋雨連綿城　倒塌十餘處南門外坍塌尤甚城磗遮道人皆不能往來張州尊派葉捕廳在大關帝廟邀集紳商議先淸理南門一叚碍灰估須經費百金當此被灾年歲巿面蕭條竊恐民力有未逮耳○河運到壩向准船戶水手上岸買賣江安糧道馬植軒觀察誠恐滋生事端特出示嚴禁如違定干　辦○通永道所屬永平府距通四百里城臨欒河河水陡漲水進城門城内水深丈餘所有衙署居民全行移避山上幸城内有山否則盡葬於魚腹中矣○八月初一日倉憲提騐江安河運第四起漕粮因水淺恐南船不能回空赶緊提騐於初七日掃數騐竣 
[冠裳薈萃]  
　　法國新任駐京欽差宫斯當君於初九日到津德國欽差巴君於初十日由京到津荷國欽差費果蓀君亦於是日由申到津俄國欽差拉君到津最先業已拜會傳相傳相於初十日一一答拜十一日設筵宴客計赴宴者法欽差宫君叅贊蘇君隨員雷君領事林君副領事安君法兵船主陸君法商人福德兩君俄國欽差拉君領事師君隨員王君德欽差巴君　事連君商人恩君荷國欽差費君叅贊來君領事巴君津海新關稅務司德君主席者李傳相及津海關道周觀察陪席者伍秩庸羅稷臣兩觀察羅醒臣中書張剌史之謙也一時冠裳畢集水陸備陳客散時已九點餘鐘矣 
[螢苑秋痕]  
　　江蘇學政王益吾大宗師於本月十三日過楊各官均出城迎迓聞憲體偶爾違和由江陰　道至孟河就醫沿途故略有躭擱云○中秋前一日下午徐凝門内刁家巷某姓家無端失愼幸得登時撲滅僅燬住屋一椽洎各水龍閱警馳來早已烟消火滅矣○邦上土風澆薄偶有嫌怨輙以匿名揭帖誣之相習成風恬不爲怪近經保甲局總辦吳觀察出示嚴禁大略謂匿名揭帖大干例禁訪聞揚州近有一等游手好閒之徒專以遇事生風將無作有揑造情節或編作歌謡或叶成韵語任情污衊希圖傾陷大爲風俗人心之害查例載投貼隱匿姓名文書告言人罪者絞雖實亦坐倘送入官司者杖八十被告雖實不坐能將揭帖連入併獲送官給銀十兩充賞定例綦嚴原所以　陷害而安善良本道嫉惡如仇凡有害於商民者必盡法嚴辦除飭兩總巡曁江甘二縣一體查拿外合亟示禁爲此示仰諸色人等知悉自示之後爾等果　冤抑確鑿可據不妨自書姓名向有司伸訴聽候核辦如再敢匿名揭帖定卽訪拿到案按律嚴懲　能將揭帖連人併獲送官者賞其各凛遵毋違 
[朝鮮逸事]  
　　由漢城至仁川一路屢出刧案聞將設兵卒巡邏以惠行旅云○帆船轉放馬浦卸貨時民多乘而搶奪從前無此獘也刁風不可長巳請於商憲令高官禁止○仁川商人所買地址聞以二个月爲限全行建造否則將地充公巳出諭示知矣然爲期甚迫恐難如命也○民間之犬見華人則吠見西人則曳尾而奔豈其氣燄足以懾之乎是可異也○日領事見仁川華商擴充地界大有垂涎之意而捷足先得亦無可如何○宫後多高山松柏森茂遊人登高下覽宫中樓閣皆在目前現已禁人登臨山之要路設兵守之○德國使館因舊屋不足壯觀遂大啓其規而改建之計將動工矣○聞王因天氣日熱移居於乾淸宫是宫前環荷沼绿樹覆堤誠畫圖也○世子勤學且善吟詠聞其著作斐然可觀不禁爲東邦幸之○兵船在仁川停泊每日擊鼓鳴號操演下懈○日兵數十人登山以捷足先登者爲勝有重賞後至者爲負重責之亦練習之意也○海島所出海參較在年加倍商人多欲採買祇苦於專用小錢殊多不便○電報局又來電線若　盤以備修整所需復恐巡視電竿之兵卒日久生懈嚴加諭示云○鐵易銷售而價亦可觀盖土功多而用鐵器者亦多也兼之下詔勸農小民　勤耕作故鑄鐵以爲農器者亦多於從前耳○電局學生多人每日各有所司之事不得出外閒遊蓋當多事之秋電務誠急務也○某帆船之鐵錨去夏沈於漢江今春始行撈獲謝儀十千如數付給○城内大街小巷或用布棚欄住禁人行走官至亦繞道而行訊之知爲瘟疫盛行冀有以阻隔之聞支布之時尙施以符水咒語也○街中或搭高臺以布圍繞遍列燈彩夜則燦若繁星蓋祀神以驅疫鬼也而病不見少且日覺其盛天災流行惟善可以挽回之豈祈禳所能奏效哉○城門之鎖大而且重司管鑰者每早送鎖於宫中晚則請領而出鎖重數十斤須背負以行一日正肩負時被石絆倒鎖壓其頭當卽斃命○聞王借其國之富商錢數萬吊以備還償華商房價之用恐避債臺又將築起矣○日商不欲遷徒日使臣亦無庇護之詞故韓臣　華商先徙使日人無可置喙而日人詭詐倘矯賴不行可奈何○元山釜山兩口商人運到之米通盤核計約每石賠一角之譜亦始金所不料也○英公館人約土之好獵者臂鷹牽犬獵於郊荒兎雉狐貉獲有多品歸而宴飲爲樂馳騁出獵蓋習俗如是也○東土爲秉禮邦崇奉正朔今忽欲遵西歴或曰禮拜或稱曜日雖不敢顯然遵循已有樂從之意吁可慨也○本地所出石灰不適於用故多有自中國運來者至以蜃蛤燒灰用以塗壁雖製作不精尙有古意○日本産木之　不亞於朝鮮而較朝鮮則尤稱良焉故木料自日本裝來者爲數最夥價亦較廉○前督辦金允仰伏處山林巳閉口不談國家事而人之伺其短者尙多方毁謗進讒說於君王之前擠之井而復下石可勝慨哉○日婦多善間樂卽十餘齡之稚女琵琶絃索彈之成聲偶一歌謳亦頗入妙而勾欄中之習此技者更可知矣仁川日樓連接每際夕陽西下簾捲雙鈎彼美人兮各相唱和來往者爲之停足傾聽者爲之銷魂竊歎荒僻之區若别開一境界也○欠日人之欵今巳還淸故不得以欠債爲詞相與脅制而存心叵測更將别尋事端以爲口寔誠大患也　德國商人爲王承辦茶秩王頻催問聞巳將運至矣○傳言金玉均帶夾板船八艘濳泊江華口王亦驚疑派入往探則事醫鳥有○下令嚴飭沿海之監營加密防守以備不虞奈守禦無資祗虚應故事耳○宫中每夜驚懼又添調練軍入内鎭守宫墻近地傍晚卽禁人行○城門關閉較前尤早復加派門兵晝夜看視○每日淸晨天氣嚴寒可衣重棉至午則日光如火卽脫帽赤體汗尙淋漓日落又寒氣襲人無怪受病者之多也○初七初八等日西山落照時日色深赤如火不知所主何兆○初祗　京左近有大瘟疫症今則各道皆有之大饑而後繼以大疫衷哀小民罹此重刧雖曰定數爲上者當思有以拯救之○漢江上下屢見浮屍有雇人泛舟拯出而無認領者只禀官掩埋而已○淸心丸絶少眞者僞造之品或以條香之屑爲之外衣以金箔人多受其欺罔○小兒數十成羣以綵紙爲旗以木棍爲鎗習爲洋鎗隊伍步伐口號頗可聽觀將不數年而柔懦之俗變爲强悍之風矣氣數使然可以預卜 
[大閱有期]  
　　曾沅帥先赴江北淮徐一帶簡閱各營然後渡江而南按臨蘇郡大約九月初吉當有緑軿紺幰掩映於支硎紅葉間矣現在蘇省各營排日勤操各陣實缺候補各官亦無不操習弓馬其有免於騎射者則遵　新章操演洋鎗打靶城守兩營請領銅帽十餘萬粒火藥 
 
 

Page 3

 
 
三千餘磅云 
[閱操詳紀]  
　　江西巡撫德曉峯大中丞於本月初二日由省起節巡閱九江各營伍初九日馳抵湖口縣示期習日簡閱湖口鎭標水師至時丁燕山軍門調齊所屬各營杉板戰船排列江心操演各陣一時旌旗蔽日帆舵如林俄聞號砲一聲各船立時起椗輕若舞燕捷若飛鳬紅旗一招砲火齊發巨霆聲震幾疑石破天驚其列陣也進退有序變化無窮開合離奇動符古法演畢收隊中丞卽命駕入城詣演武廳各官叅見畢然後請令開操大小步陣及鴛鴦陣次操干盾矛戟末操打靶均精通純熟無懈可攻操至申刻始竣中丞極口優奬犒賞有差至十二日中丞統率文武巡捕戈什材官乘坐紅船數艘導以紫電官輪前望九江進發甫抵岳師門外兩砲臺皆燃巨砲數門選鋒新勁等營亦列隊聲　恭申　迓兩岸旌旗矛戟排列整齊如火如荼不足喻其氣槩少焉紅船魚貫進口各員均駕小舟投遞手版憲舟隨泊浮　傳見數員旋有辛稅務司曁英領事官往謁至兩點鐘時中丞命駕入城次第往各衙拜客五點鐘回船十三日　刻中丞乘八座緑呢人轎前導有旗鑼傘扇冲天棍提爐及奉旨閱兵統屬文武兵部侍郎巡撫部院銜牌數十對馬隊三十二名大旂二十餘杆洋鎗隊四十餘名隨以武巡捕弋什哈迤邐　西門由甬道往大校廠沿路瞻仰丰儀者以數萬計中丞端凝晏厚望若天神進西營門時各員弁均頂盔擐甲拜伏道旁中丞拱手令起旋至演武廳升坐公案中丞居中朱鎭軍居右遊守以下各員弁鵠立兩旁隨請令操演各陣及洋鎗隊　化砲隊坐作進退皆能累黍不差中丞顧而樂之喜形於色鐘鳴三點升輿回船十四日復進城閱遊守　把各弁馬箭鎗等技十五日巡視炮臺聞卽須起節回省云 
[恭迓監司]  
　　道署接得確音謂新任蘇松太兵備道龔仰蘧觀察定於今明抵滬房書差役曁滬軍營弁兵均於昨日直大東門外大碼頭伺候本縣莫邑尊亦飭辦差家丁在小南門内求志書院預備行臺 
[商務局覆函譯略]  
　　前報述及中國將開書信舘一節英工部局將葛稅司之信及覆函均交商務局會議兹悉商務局已有函覆言此係大事工部局尙不能允讓綠中國如自設書信館則英國在上海之書信館　將閉歇外洋各信皆至香港而止各國公司船亦可不至上海而中國將特設公司船是誠重大之事故此時不便遽允退讓當俟中國與各國商辦妥善然後再議云 
[案犯游供]  
　　十五日報登巡捕獲住張德生葛友才二人由英公堂移解到縣候訊隨據葛供向在住字營富火夫云云兹悉營官徧查花名册並無葛友才其人大抵該犯畏罪信口游供耳不知軍律森嚴斷不能爲若輩稍恕也 
[會訊西人二案]  
　　英領事署傭人楊阿順至英公堂訴署中失去銀盆一只憶張阿新會經到過爲北報捕獲張請訊張不望行竊佩副領事謂　係本署之案本繙譯未便會訊太守飭將張暫母查贜此日前之事也昨捕房復將張解案并稱查無贜據楊又投案略訴前因并稱張來言尋馬夫其實馬夫與張並不相識是以疑而送捕張堅執如前太守向美繙譯易君曰佩副領事曾言西人家中屢失貴重之件無從追緝諒必有窩贜之家請爲簽票派差協捕查緝本分府曾據情禀明道憲道憲恐擾及無辜未經允准至張巳覊押多日應卽開釋易君然之○天福洋行主人投德領事署訴稱買辦章兼三虧銀二千餘兩吕總領事照會英廨讞員蔡太守傳章庭訊此已見諸本報者也昨日午後二點鐘時吕君委施繙譯到堂會訊天福主人申訴前因章供洋東有玻璃棧單託王克明押在麗如銀行利銀由我付出且代付匯豐銀一千二百兩我與洋東講定分用所有買賣一切洋貨其用銀皆未向算以我計之並未久銀天福主人稱匯豐之欵章祗付八百兩太守商之施繙譯飭將章暫押俟查明究竟付匯豐銀若干兩并着自行算明各帳再行覆訊核辦 
[追比地租]  
　　王夢雲冒收地租一案縣中訊比各情疊登前報前日又届限期莫邑尊飭提至案問爾應繳銀兩可曾齊備王仍籲求寛限邑尊怒謂本縣迭次從寛已屬格外體恤爾尙不知好歹一味遊延乎遂喝用刑王叩頭如搗蒜哀懇施恩邑尊謂照爾情形定須重責姑念一再苦求仁施法外限爾五日内繳銀一千兩如再游移從嚴追比 
[捕夥穿窬]  
　　王永福向爲縣署捕役夥嗣因悮公汰去落魄無聊邇來衣食不周流爲匪類一夜赴本城　牌樓某姓家竊得多贜携至太平街付質經捕緝獲供出同黨張嘉林俞阿慶一併拘拿送縣前日莫邑尊升堂研訊各犯皆認竊求恩邑尊着各笞臂八十板荷校示衆 
[欠欵未了]  
　　有沈姓者於本五年月間來滬住英界泰安客棧約及一月後遷住别棧因結欠房飯錢十七千二百八十文沈屢至顧某家向索欠欵銀一千八百五十兩顧稱未欠惡沈之纏擾於本月初七日遣家丁顧升將沈扭送英公堂蔡太守見兩下各執一詞况沈係有職人員未便研究着暫退待禀明道憲核辦等情已列前報湯觀察接禀後日前派差至英公堂飭提顧升並被告沈某泰安棧夥陳錦安三人到案湯觀察親白研詰沈供前曾保舉通判文札具在與顧本不認識自到滬後偕友在某妓院見顧遂與訂交及六月間不合與友人連顧共五人偶爾看牌觀察謂看牌祇須四人安有五人答稱本屬四人但四人中或　吸烟及小遺等情故經一人輪流作替看牌後結帳顧獨輸銀卑職並　輸羸别人在場逼顧出銀顧無銀可付不能過去故由卑職將銀借彼本約卽還豈知屢索罔應泰安棧夥亦知其事觀察卽詰該棧夥陳錦安據稱沈結欠房飯錢十七千二百八十文向之索討據云向顧姓索欠已有信去待還時算淸决不拖欠實不知賭錢之事况沈前曾住同泰　觀察復詰顧升爾家主可曾欠銀可曾賭錢爾總應知曉顧升供稱在顧府帮傭已有十六年主人出外是小的跟隨從不賭博安有欠銀之事實係憑空纏擾研　至再矢口不移湯觀察派差將沈及顧升仍發回英公堂該棧夥無干開釋並着由公堂補提同泰棧主復訊及道差將沈顧兩人解到英公堂蔡太守卽着差看管再行核辦 
[嫖客行竊]  
　　烟妓最爲下賤卽領略個中滋味者亦係齷齪之輩往往借尋花問柳之名作胠篋探囊之舉昨日有興聖街某烟妓投法捕房訴稱有某客常來吸烟踪跡頗密前日忽失金戒指一枚遍尋不得而某客往來如故並不疑其行竊昨日臨夫時遺落紙包一個在地我即拾而藏之及客去後開看有押票十數張内有金戒指之票查看的係原贜今日客又來爲此鳴捕送案法捕頭詰之某客一言不發因着卽行管押以便解案辦理 
[舟子輕生]  
　　昨晨三茅閣橋堍洋涇浜内浮起男屍一具寸縷全無時在淸晨兩岸均有菜巿買賣之人蜂屯蟻聚相與圍而觀之喧傳殆徧嗣有兩婦至岸旁痛哭蓋卽死者之妻與母也隨將屍舁起遮以蘆蓆據聞死者在往來蘇滬之航船上爲夥虧空銀餅數枚其妻及母均在滬北棋盤街某妓院傭工死者此次來滬擬向其妻素洋十元以理欠欵詎竟不能如願遂有輕生之意向人道及同件知之預爲防守不料其於天未明時託稱小遺躍入洋涇浜及同伴聞聲驚起則已斃矣聞其屍已于昨午時備棺收殮云 
[剗盡靑絲]  
　　新北門相近某飯舘主某甲前日將店夥某乙從樓上拖下喊取剪刀不得隨扭乙之髮　放在切肉之砧上用刀切去乙得脫後倉惶遁去旁人不知其故詢諸知其事者據稱甲有妻某氏年的半百而性好佻㒓與乙眉眼傳情巳非一日别夥妬之是日見乙上樓取物甲妻亦隨之而上别夥將甲尋到誣乙以暗昧事甲不暇推究遂割乙之髮辫以洩其忿聞乙現住某客棧尙有老父擬向甲結算工帳而甲則 
 
 

Page 4

 
 
尚欲乙服禮未識能免雀鼠之爭否夫乙與甲妻有無暗昧尙不可知卽合使果有於數莖煩惱絲有何干涉甲何必剗去之而始快耶然乙不避李下之嫌幾作砧上之肉少年輕薄者聞之可以爲戒 
[英界公堂瑣案]  
　　包探陳阿九禀稱葉如山報失洋銀一百七十二元鍾桃玉報失衣服値洋十九元旋訪獲積竊王阿才祇認竊衣今特吊贜送案葉鍾均投案申訴前因王認竊衣服叩乞施恩蔡太守商之易繙譯判發捕房管押一年贜給失主領去○包探顧阿六禀稱船戶劉阿大扭張玉山至捕房聲言張闖船圖竊張供小的亦操舟爲業回船時路經伊家船側伊卽指爲闖竊斯時小的稍有醉意致與紛爭蔡太守以劉控竊無憑一併叱退○王順安張正雲在路扭毆由捕拘送王供張有洋三十餘元寄存我處後囑其表妹前來取去詎張又向我索還紛擾之餘被捕拘案張供銀洋確係寄存伊處所云表妹實係鄂妓王在吳　當勇時是妓亦在吳淞藉土照拂哨官知之將　斥革我亦與是妓相識現不知妓往何處蔡太守以兩造所供情節支離一併押候過堂覆訊○挑糞人李雲山顧大寳王阿四糞桶不加木蓋由捕　請罰鍰李等泥首乞恩蔡太守判共罰洋三角 
[秋夜詠懷]  
　　卅年蹤跡類飄蓬浪說文章可送窮照我孤眠惟皓月寄人恨札有秋風琴書作客憐王粲絲竹中年學謝公爲語五陵諸子弟門前無復繫靑驄好與閒鷗證舊盟江湖載酒話平生龍泉知我心猶壯猿臂無功氣未平醉裏頻看銀燭影愁中怕聽玉簫聲鄕關咫尺書難寄落葉蕭蕭滿滬城[  潄蘭室主未定草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[畹垣官報]  
　　蕃　牌示無爲州興龍巡檢委試用典史陸　楷繁昌縣獲港巡檢委候補典史吳世琦滁州大　巡檢委武用從九陶邦谷鳳陽　主簿委候補巡檢朱堃滁州吏目委試用巡檢童　廬江縣典史委試用巡檢張成先太湖廳典史委候補巡檢彭應翼盱眙縣典史委試用巡檢童楠俱署理滁州直隸州委廣德州張崇調署遞遺廣德州缺以署懷甯縣知縣熊祖貽調署遞遺懷寗縣缺以貴池縣知縣范葆廉調署遞遺貴池縣知縣缺檄委另補知縣丁嘉言署理 
[畏罪逸逃]  
　　皖垣前有某甲因種菜被某乙毆斃一節經熊明府騐得甲受傷處甚多及提乙嚴訊據供當時帮同毆打者尙有數十人明府得供隨卯簽　拿人於是種菜者紛紛逃避自道署右至後營一帶幾於上室九空或僅留老婦看屋云 
[嫖客敗興]  
　　江西人某甲糊表近也設　于九江西門内某公館前調漿運帚之餘喜作狎邪　柳陌花街債如山積近以中秋伊邇無以爲償勾欄　皆白眼視之不任　　裝空心大老官架子甲　效馬不進　何之之所爲結交某貴公子儇　倚翠之餘專以狐媚乞憐爲事本月初三夜邀淸貴公子就其店中筵讌矯貴公子命喚兩校書爲觥錄事飛觴戰拇笑語詼諧　後爲某員公舘其公子正在作書院課卷惡其攪亂文思拍案高駡并飭家丁揪甲送縣請懲貴公子見勢不佳掃興而逸兩校書亦靜悄悄各自回家後經縣署門丁從中勸解令甲往某公舘作叩頭蟲事始得寢 
[幼婦自盡]  
　　甯波府城隍廟西首某姓家有一媳年十九平日與姑不睦近又不知何姑媳忽於前夜吞烟自盡死後媳之母家聞信登門索女并　赴縣鳴冤其姑畏而遠避央人調處願出洋銀以求和息且許以厚殮超度隨得寢事然某姓資財巳因此而蕩盡矣 
[遇入不淑]  
　　甯城丁姓女年甫　　椿萱並謝暫　戚串蔡姓以居意在擇良而事鼎成號主張某閩人也知女有私畜串通楊某爲之說合佯謂大婦已故欲續鸞膠女深信不疑遂由蔡作主以女妻之張賃屋小沙泥街筮期　娶於是女有資財珍寳悉入張之手中矣比翼鶼鶼瞬經四載去冬張忽棄女回閩至前月帶同大婦來寗女問來者何人大婦驀舉手批其頰嗣是朝夕吵鬧動肆兇毆且逼令女琵琶别　察聞信前來理論張召船帮多人擒而痛扶之旋將傭人辭歇至夜私運家具挈大婦遷住他方女至此始知被騙痛不欲生服毒投繯巳非一次幸有人防守得不致死噫張固貿易中人何竟忍心害班若此恨不得黄衫客飛劍斬之爲古今來薄命紅顔一洩怨氣 
[鐵甕談資]  
　　鎭江西門外甲乙二人皆丐也甲向乙稱貸靑蚨三十文乙日索子錢六文顧甲走遍街頭所得不能果腹以致利上加利愈積愈多日前乙向索無償扭　痛擊中竟輾轉而亡後經善堂　屍殮瘞○小碼頭王徐二婦徐娘半老丰韻猶存門掩枇杷時有游蜂攔入有某中者初與王狎旣而喜新厭故又與徐通殷勤王知而在恚波騰醋海酸氣直噴甲則左右做人難竟致一籌莫展噫狎邪以行樂也乃但顧目前之樂不思日後之憂以致决裂分崩不可收拾如甲者謂非伊戚之自貽耶寄語燕游人請以此爲殷鑒○各鋪戶曩曾私禁小錢居民獲益非淺近則日久玩忽故態復萌致錢庄兌出之錢每干竟攙雜小錢百許說　因謂整理圜法仍以官辦爲是云○本月初九日王益吾學政持節抵鎭江午城印委各官次第登舟謁見憲舟暫泊星華亭次日移泊洋擺渡有某長隨之坐船舟子私載洋油三十六箱及各雜貨晚閒舟子登岸閒游舟中僅留婦女小孩一孩濳弄火柴延及洋油箱内登時燃灼火勢直衝婦急抱一孩投水得保殘生而弄火之孩則與船同歸於盡矣至十二日學政啓行北渡 
[來啓照登]  
　　敬啓者敝所留養流民日見其多經費支絀勸蒙各業重輸認常捐巳荷陸續慨助疊經登報申謝茲承柏油白蠟公所月捐洋二元又承章少翁等勸經烟膏各號主蔣彩亭　亭靜朱少梅張佩卿楊遠山柴九雲諸公邀集同業勸募得北益泰月捐錢五十文南益泰南誠信綠雲深三戶各捐錢三千南淸芬堂月捐錢二千誠生洪裕盛裕愼祥每月各捐錢一千二百北　信月捐錢一千一百北淸芬綺園寄園芳園　芳園萬里雲壽泰　華海巿唇樓南寄園東淸芬中園東園義泰老延齡恊成祥臥雲閣麗園梅園坤美天成昌延生堂德泰　恆茂春園沁另園大吉祥陳春記鴻泰葉春記陳信泰新延齡各認月捐錢一千生泰成月捐洋一元公順昌憩圍各助月捐錢八百靑雲居月捐錢七百延生閣如泰　晉昌盛各月捐錢六百成美松園一園新凌雲閣成記有與臥雲閣老廣裕錦芳園盛昌隆日昇長北延齡　捐錢五百仁記月捐錢四百日新盛延壽堂乾恆泰月捐錢三百日增盛月捐錢二百以上均子七月分起尙有數號俟勸定續登再新閘巡防局員查明府友相獲到徐家宅王姓賭塲罰洋四元　充公所經費又七月份收到顔玉樓七千五百三十九洗心　四千四百四十賽月宫二十九百四十八小廣寒五千五百四十八樂也樓三千二百十六碧玉樓三千九百三十四聚仙樓三千一百七十一聚寳樓一千四百廿四也是樓五千四百七十四闖仙樓三千尙有三千文潑歸山東賑濟竊　樂於爲善固無彼此之分志切陰功莫論多寡之助諸善士烟霞分潤原同雨露之沾在流民一飯之恩莫不二天之戴從此源源按濟兾推廢之靡涯庶幾久安長埀感功德濟勿替肅鳴謝　用登之報章[  棲流公所董司事拜啓]  
[上海北巿絲業會舘核奬壽賜公所施少欽經收山東順直賑捐八月初四五六七日第一千零九十九一百一百零一二次淸單]  
　　緩書名由蔚長厚張步靑先生交來九八規銀一百廿兩東海氏九八元四兩七錢二分合來洋五元錢一千五百廿四張文謨求次孫宗德病速並　還舊許週歲禮移助願洋一百十元嘉定隱名氏求父痢疾速愈一百元南州常安愉五十元陳春庭還願祈保平安五十元合豐行廿元程怡雲求妻病速愈由常州程公舘寄記恊康莊來十五元無名尤氏還心願十元潘淇冀長子改過十元解桂壽求病速愈由杭省徐公舘寄全盛局來十元程文記八元勉力子五元力不從心五元新安遺德堂汪朝記求子病全愈四元汪子泉求闔家平安由梅里永義昶局來二元錦盛仁錫箔灰移助二元葉錦章求次子目疾速愈由慶泰交來二元仁和陳招弟求百病消按月捐助由杭州全盛局來二元求免灾一元延陵珩記由杭省全盛局來英洋二元銅洋二元潤　求病愈洋二元錢四百文偉記銅洋十三元五角○太倉岳王巿程善昌募七十八百六十八號救灾圖同字一次册元成典求各友平安洋三元朱源甫求母病全愈一元隱名氏祈保平安半元又七千八百六十七號册盡我心萬隆當二戶各二元勉力生補過子課農别墅三戶各半元兩册共八戶由永義　局來洋十元○唐六如經募九千五百六十九號救　圖同字一次册錢何　淸彚堂二戶各二元鈍錫堂張鳳山徐禮　三戶各一元五戶合來洋七元以上初四日○杭城游藝人爲母六十大慶節省壽筵費及親友祝儀移助由武林有容齋寄全盛局來洋六十元温郡總局同人由延康康莊來五十元鈞龢社同人由祝少英交來五十元錫山俞由無錫通裕局來廿元尹百禮求本身病愈廿元盛張氏節省日送經貲移助由蘇馬公舘寄全盛局來　元吳嚴氏求子病速愈五元曹齒德堂求病速愈由璜涇致大局來五元承德堂朱五元錫山張仲安爲子病愈還願由無錫恆義號室　順局來二元浙　蕭山隱名氏求合家淸吉二元葉春芳　病速愈二元錢李氏求病速愈由楊州正和局來銀一兩錢王氏求媳病速愈由揚州陳寳書寄正和局來一元隱名氏一元○　山無名氏　五十　浙給章氏爲幼孫病愈二元二戶由陳古愚先生交來○無名氏求合家平安四十元豐順輪船搭客十元二戶由沈善士交來○潤昌瑞同人節省筵費移　二　無名氏一元二戶由蘇州通順局來○無名氏求病速痊一元費海山保病速愈一元二戶由維揚錢永順寄老恊興局來○無名氏求平安補過氏二戶各二元陳氏閨女　妹曹媽三戶各錢一百文共六戶合來洋四元錢六百○蘇州潘仲溪第七十八次募如願以償洋五十元由惠泰莊交　以上初五日○徐厚德堂求心願洋一百元倫字求病卽愈由顧雲錦綢庄來五十元閔行問源典節省伙食並中秋節席費移助廿四元程錫璋祈保咳嗽速愈廿元補過子求妾朱王工各恙俱痊十元四明無名氏求保平安由同福和託廣興源來十元金勉之求内人肝病速愈五元蘇州同人團拜餘資移助由蘇州道裕局來三　延陵氏三元陳蔣氏求久病速愈二元太原錦記求家平安英洋二元銅洋一元不留名錢五百○王春泉以令郎芹儀續助洋四十元探杏使二元中李少堂來○泰和永康洋十元省過氏四元二戶由巨豐庄來○趙顧氏求夫氣痛病不發二元王譚氏求夫作客平安合宅淸吉二元茆江客節省零用一元馬王氏爲夫病許助賑捐卽愈還願錢十千全泰盛信資移助錢二百無名氏錢一百六戶由漢口釐局茅江客寄全盛局來洋十四元○湖州　若臣募沈若臣節省束金移助洋二　李吉甫書院膏伙資移助一元一角沈若臣闔家誕辰放生資六角又書院膏火移助一角費珠聯二角周鼎山二角施沁泉二角沈　洲書院膏火資移助二角姚泮林張耐之沈坤源沈彚源四戶各一角共　二戶由協興局來洋五元○　寳三交來一萬四十九百九十號救灾圖同字一次遵慕洋十元○常熟城外　募人丁子延孫拍涵經募何小弟求大便腸血卽愈洋一元驅　求平安人錢一百十二戶由寳順局來关一元錢一百十文○都門白寓善女由蘇州謬　生寄全盛局來金飾一件計重二錢二分値洋六元六角以上初六日○山右古陶隱名氏人求子病速愈由蔚長厚張步靑先生交來洋五十元芝微　蕊四女史求母平陽氏病愈身康體健合十八元慈　采亷氏沈積省資移助求病速愈十元陳照　求妻袁氏病速愈十元陳春澜求病速愈十元胡仁昌十元錢塘刧餘知足子求合家平安十元吳多福爲母病求愈由塘棲全盛局來十元京北氏還願求母子平安五元太怯生求足疾速愈五元馮子芳由浙寗源生號寄廣大局來五元雲閒蔡向居祈保合家平安四元朱門高氏四元槐蔭堂王求病速愈並祈保平安三元蔡　徐氏求外症速愈二元嘉善姚金氏求合家平安二元陳招姑求病速愈由杭城皇誥巷陳寄老福　局來二元李晉卿求父病卽愈二元坎門蘇春浦代募由沈廣文託覺因道人仕寄温州　順局來爐胚洋四元大亨合銅洋一元○去疾齋洋五十元祈壽堂五十元二戶由南通州康發祥寄託通和糖行吳錦臣先生交來以上初七日 
　　上海三馬路與昌　棧陳竹坪經幕山東賑捐八月十三四十日第三百九十九十一次淸單本埠文記綢緞莊洋十二元又折中秋席移賑洋四元有心力薄生洋十元古吳求萱壽氏洋十元章先生洋十五元張漢記洋三三元花洋二元又張姓銅一元貨捐局節省中秋酒筵移助洋十元無名氏祈母康健洋四元姚文山保平安洋四元吳錦春洋五元億中票行節省中秋費洋二元陸石氏祈人口平安洋二元慶裕洋三元世恩堂岳洋三元無名氏節省中秋費移賑洋四元勤愼堂節省中秋費洋二元辛免秋疾省藥費洋二元　平安洋一元山小寳祈病速愈洋一元錢一百文雲華室扇店衆友洋一元淸芬書屋節省病中飲酒　韋氏半痴生斗資移賑無名氏張鴻甫求病速愈無名氏六戶各洋一元成泰莊節　餅費聚順堂陳保合家平安二戶合洋一元滬報舘交來周壽齡張邦榮二戶合洋一元愼裕銅洋一元無名氏銅洋二元無名氏小洋四角○蘇州無力居士經募塔　培德堂沈沈大昌衆友陸正茂春記各錢五百文連記沈維森各二百五十文謝致和沈亦帆各一百五十文謝成太沈維纘各一伯文以上十戶共洋二元錢八百文○蘇州恊源信局洋一元又募庄慶　恊興南局各洋一元庄榮棣蔡駟記吳文綏各二百文王生初包森林王志利余阿蘭　世振范志良梅元發周文祥倪安祥虜安福林仁佑陳兆堯毛炳揚周聖瑞茂衡文濱徐敦大李承隆各錢一百文以上廿四戶共洋五元錢二百文由本埠恊源局交來○松江吳興子將追荐内子懺資移賑洋六元○乍浦協大局來華亭麗生金同壽經募金祥泰匯興翁順材張順茂四戶合洋二元金義泰寳來祥泰隆泰四戶合洋二元黄萬興王永泰趙永利范正興四戶合洋二元金萬隆源　二戶合洋一元朱友于金源來二戶合洋一元新順發洋一元以上十七戶共洋九元○本瀆無名氏醫金請封移賑錢四百文○處州府署交來浙紹耶溪漁叟　孫病速愈洋四元由恆利局來○天裕茶葉鋪門前桶捐銅洋一元○兩日共收英洋一百三十四元内花洋二元外銅洋五元小洋四角錢一千五百文併申明 
 
 

Page 12

 
 
   
 
