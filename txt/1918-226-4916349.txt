# 1918 - 226 - 4916349

 

Page 1

 
 
   
 
 

Page 2

 
 
時評 
[政府屢受打擊（冷）]  
　　近日以來政府亦屢受打擊矣對於外者如提用鹽欵之否認發表金幣之反對對於内者如曹張之終不南行張徐之忽生惡感前敵之將士主和各地銷土金劵之被拒此皆與政府至有關係者也 
　　夫旣無籌欵之方則精血已涸又無用兵之策則氣力復窮無精血無氣力則人之能活動也有幾人旣如此其爲政府可知矣 
　　雖然政府所受種種之打擊皆政府自取之也非人之好打擊政府也一年以來人之待政府也可謂寬且恕矣政府其亦一自反否 
命令 
　　八月十九日大總統令海軍總長劉冠雄呈請任命陳保棠爲秘書應照准此令 
　　又令全國水利局總裁李國珍呈請任命燕善達爲簽事應照准此令 
　　又令内務總長錢能訓呈據京兆尹王達呈武淸縣知事沈嚴調浙任用請免本職應照准此令 
　　又令内務總長錢能訓呈據京兆尹王達呈請任命張象泰試署武淸縣知事應照准此令 
　　又令内務總長錢能訓呈准江蘇省長齊耀琳咨淞滬警察廳警正董希賢薛振中另有差委請免本職均照准此令 
　　又令司法總長朱深呈請任命樓英署京師高等審判廳書記官長應照准此令 
專電 
　　北京電政府得出發海參崴軍隊沿途報告皆平安（二十一日下午五鐘） 
　　北京電連日閣議出兵滿洲里事以費與兵皆不足無從决定（二十一日下午五鐘） 
　　北京電閣議對北滿駐兵及應付外交先就鮑督所具說帖加以討論歷兩鐘之久將認爲採用者交參陸處會同外部復核後再付表决以示愼密又議出兵分期辦法大體亦已决定（二十一日上午九鐘） 
　　北京電鮑貴卿此來所陳國防 
 
 
 

Page 3

 
 
計畫極爲政府贊同辭意因之打消並定二十三回任（二十一日上午九鐘） 
　　北京電西北國防閣議决定分别辦理如北滿取防止主義伊犂取干涉主義恰克圖取中立主義（二十一日上午十二鐘） 
　　北京電吉督電告崴埠協約軍將開往戰地我軍應取一致已飭宋隊長準備（二十一日上午十二鐘） 
　　北京電閣議討論鮑黑督說帖段昨八時蒞院鮑亦到詳陳滿站駐兵事嗣開閣議仍未完全决定又兼論綏遠行政問題趕辦該處司法敎育鮑擬二十三日出京回任（二十一日上午十鐘） 
　　北京電參陸處昨開重要會議决定三案内容（一）抽調吉奉兩省軍隊開赴東北防邊（一）黑省新編兩旅軍械准予發足（一）閩贛告急變更戰守計畫電示李陳兩督遵照（二十一日上午九鐘） 
　　北京電政府對於履行中日新約認爲未届時機擬另向日本交涉（二十一日上午九鐘） 
　　北京電協約國以北滿輸出糧食甚多恐落過激派手要求外部從嚴查禁（二十一日上午九鐘） 
　　北京電駐日使署添派海軍武官二員選定黃林兩君充任（二十一日上午十二鐘） 
　　北京電府院昨派閔爾昌赴津敦促張作霖來京商决邊防軍事（二十一日上午九鐘） 
　　北京電王揖唐已命王印川組織衆院秘書廳各秘書主任早派定尙未發表（二十一日上午十二鐘） 
　　北京電梁士詒有今日到京消息（二十一日上午十鐘） 
　　北京電梁士詒今晚來京府院專員歡迎（二十一日上午九鐘） 
　　北京電熊希齡來京對河工督辦意不欲兼（二十一日上午九鐘） 
　　北京電蘇財廳長向部辭職有照准說（二十一日上午九鐘） 
　　香港電莫督令防護使率領砲船五艘往攻瓊州林葆懌亦派巡艦四艘助戰（二十日下午五鐘） 
　　香港電伍廷芳十七日移入軍政府公署組織外交部（十九日下午五鐘） 
外電 
　　哈爾濱電日將富士偕參謀今日八時過哈前往滿洲里火車到時地方官與俄兵捷克兵曾在車站迎迓日兵過哈西發者迄今共有七列車捷克軍狄司令明晨將乘專車抵此英法日政府之宣言書各界與報章紛加評論頗爲滿意（十九日） 
　　海參崴電大谷大將已就聯軍總司令職此舉乃於今晨各軍司令會議宣布嗣後各軍於約束與餉糈等事仍各自理惟於行軍戰略則聽總司令指揮美兵今日舉行閱兵式其軍威大受協約國人士之稱贊近因過激黨聲勢日盛當時俄人之觀者顯有仇對之象惟未形諸舉動其親善之俄人則集捷克軍司令部附近一再歡呼且有婦女揮美旗向美兵擲花（十九日） 
　　太平洋某港電古巴外交部之畢克拉杜君已抵此間擬赴日本在各口岸設立古巴領事署此蓋爲古巴政府近今决議擴充領事人員之結果據該員聲稱古巴在太平洋與東方之利益已大見增加云（十九日） 
　　華盛頓電美國現有之金銀幣舉紙幣其數之多爲歷史上任何時代所未有據財政部報稱較諸上年多五千五百零九兆七十萬元平均每人占五十二元四角四分（十九日） 
　　倫敦電汽車電車夫等宣告罷工因女子之駕車者援男工之例要求每星期增工値五先令之故倫敦車務今日完全停止賦閑者萬人工人代表預料罷工風潮將延及各省（十八日） 
　　以上路透電 
　　北京電中國要求各國公使暫時挪用鹽稅凖備金充出兵費用一事與此事有關係之公使團終將依銀行團之意思拒絕中國政府銀行團今日上午集議此事其决議案大致謂鹽稅準備金非但就其性質而論應當存儲不動且近來鹽稅之收入因川粤等省多不納付以致此今年三月問王克敏長財政時即拒絕同樣之要求時更爲減色况以鹽稅作抵押之借欵其償還期已近在目前故不能允中國之要求與此事有關係之各公使本於此項决議案擬於明日答覆中國外交部拒絕要求（二十一日） 
　　漢口電參陸辦公處電命武昌援粤總司令部爲計軍事上之便利令其移駐南昌（二十日） 
　　漢口電段總理於十八日特派其甥陸軍部諮議段先貴（譯音）來鄂面謁王占元要求選舉總統之際維持長江流域治安之方法及以實力協助援粤軍事之計畫王云此事不能即答俟研究再覆可也（二十日） 
　　東京電美國運送船抵海參崴於十九日上岸有美國實業團體之一部分亦乘同船同時上岸之報（二十日） 
　　東京電却克軍謝禮使帕斯其愛庫大佐今日入京代表却克軍感謝日本之好意云（二十日） 
　　東京電加藤憲政會總裁犬養國民黨總理已於昨日回京政界形勢似頗緊迫而原政友會總裁現在盛岡尙無回京之狀（二十日） 
　　東京電據國民新聞所載大岡衆議院議長於日前訪問寺内首相關於米糧騷擾及内閣之責任交換意見首相謂俟騷擾歸於鎭靜之後余熟慮此事之隱中有决意辭職之表示 
　　（二十日） 
　　東京電日皇於本日上午十一鐘抵上野驛由日光還幸（二十日） 
　　以上東方通信社電 
　　東京電捷克軍之赴日謝禮使於二十日下午二時抵東京車站（二十一日） 
　　東京電三菱會社茲决定於大阪神户漢口航線外爲備戰後之對應策更將開始神户星加坡線星加坡厦門線星加坡婆羅洲線基隆香港線麻尼拉線等航路而寄港於中國南方及南洋之各重要港（二十一日） 
　　東京電曼查司答賀垤安曰今中國雖欲採金本位制然似尙非其時須先整理國内之幣制爲第一而與外國通商之便否乃其次也以外國借欵用於内亂乃所以導中國國家於破産耳云（二十一日） 
　　東京電大岡衆議院議長與寺内首相及後藤外會見以言諷其引責辭職二相皆以好意納其忠言答以已存有决心云（二十一日） 
　　以上共同通信社電 
戰電 
　　倫敦電今晚海格上將報稱英軍在巴葉與維曷貝爾康間廣四英里餘之陣線戰勝所受損失甚微英軍陣線前移一二千碼佔據村莊一所俘虜四百餘人英軍且在美爾維勒西南及希萊與佛蘭薩爾間獲進步俘虜若干人英軍擊敗進攻波柯爾等處哨營之敵軍昨日英飛行家擊毁敵飛機五架英飛機失蹤者三架（十八日） 
　　倫敦電今晨海格上將報稱英軍斥堠隊在亞葉特河境及斯加泊河南岸攻入敵軍陣地俘虜若干人英軍在斯加泊河北岸敗襲擊之敵軍英軍在美爾維勒境續得進步俘虜四五十人敵軍反攻哇台爾斯台勒與末特蘭間英軍新陣地爲英軍砲隊轟退今晚報稱今晨敵軍猛攻里盎與海爾勒維勒間廣一英里之英軍陣地於兩地點攻入陣線即爲英軍反攻逐走敵軍受創甚重英軍續在美爾維勒境大得進步已攻入該村昨日英飛行家擊落敵飛機六架英飛機失蹤者一架（十九日） 
　　巴黎電今晚公報云前敵砲戰劇烈如故亞佛河南岸有小戰事法軍俘虜一百五十人昨日法軍擊落敵飛機八架 
　　（十八日） 
　　巴黎電今日下午公報云夜間亞佛河南北兩岸砲戰甚烈法軍昨在羅瓦伊西俘虜四百人昨晚六時瓦斯河與愛恩河間之法軍進攻得利平均前進二基洛邁當是役佔據南塞爾西面之高原進抵哇狄尼柯爾山谷之南部佔據洛佛朗凡格俘虜一千七百人内有營長兩員（十九日） 
　　倫敦電今日下午法國公報中所述瓦斯河與愛恩河間之一役與戰者乃滿向將軍之軍戰地在拉細尼山脊與蘇瓦松之間是役之關係乃在使蘇瓦松外愛恩河之德軍陣線瀕於危境（十九日） 
　　倫敦電協約軍已佔據羅瓦伊之火車站（十九日） 
　　倫敦電英軍大本營路透訪員今晚電稱自希布台爾勒北至亞爾貝爾南一帶之德軍仍在整隊緩緩退走斯加泊河流域之敵軍亦有退走之象英軍斥堠隊現與敵軍在兩岸接觸已於南岸得有進步據俘虜聲稱德軍退走之目的乃在於冬季以前佔據利便之陣地縮短陣線節省兵力云但德軍之退走適足徵明其不復欲取攻勢並承認此次攻勢之失敗也　　（十九日） 
　　亞姆斯特丹電過激黨之泊拉夫達報載有勞兵會之宣言書謂俄國有加入戰爭之必要故已將遷都克朗斯太事布置告竣其地殊爲平安云云（十九日） 
　　華盛頓電海外美國遠征軍自開戰日至今共死傷二萬一千四百六十七人陸軍占一萬八千七百零七人海軍占二千七百六十人（十九日） 
　　華盛頓電陸軍參謀總長瑪區將軍昨在衆院陸軍委員會宜稱美國陸軍在八月一日共有三百零一萬二千一百十二人已赴海外者一百三十一萬零一千三百四十二人在美者一百四十三萬二千七百零六人八月二日召集入伍者二十七萬七千六百六十四人遠征軍中有海軍十五萬人美國參謀部現擬每月派兵二十五萬人至法明春尙可增加云 
　　（十九日） 
　　瑪德里電昨日電傳西班牙致德之公文據理其措詞不啻哀的美敦書現信大局較前更爲嚴重（十八日） 
　　桑塞巴斯蒂安電西班牙外交大臣因各報載有對德邦交駭人之消息特發表宣方書謂政府仍將繼前任之政策嚴守中立並否認致文德國之說（十八日） 
要聞一 
[政局變動之消息]  
　　曹張鮑陳之主張自出兵問題緊急以來中央要人頗受激刺按南北軍隊早俱厭戰南軍無望進攻而北軍攻粤亦言易行艱且前敵諸名將痛感内閧之無聊及戰地之困苦故以連勝之軍而有停戰之請至一般社社之盼和心切尤不待論今土自總統下至國民實有一共同之心理大勢所趨已莫可遏抑據新民通信社消息各方面因外交風雲緊急頗有一致對外趨向聞各要人中如曹經略張督軍均有此種感想而新自黑龍江來京之鮑督軍因接觸較深故主張此說尤力又贛督陳光遠十七日早來電係覆馮總統文電者全文甚長計三百餘字其要旨謂邊患日迫國力凋敝亟宜速息内爭以禦侮安民云云 
　　曹使南行又止曹錕在日前略有準備南行之意現又停頓其原因（一）曹使要求軍費一千餘萬天津會議後政府雖曾籌去若干然以借欵未成故大部分軍費仍無着落日前政府曾有通通一道分致各省飭其酌量籌借以濟軍需但此電去後迄今各省無滿意之答復政府因之朿手（一）日前曹使要求管理滬漢兵工廠一節政府因碍難照准迄未置復又張督在津勾留舉曹使尙須與之接洽故一時斷不能成行也 
　　馮總統與徐東海公府方面消息馮總統自通電表示不就正式總統後近日又與接近東海之某君談話希望東海出任艱鉅拯民水火自己雖不任何種職務仍當以私人資格從中維持設法爲東海疏通西南聯絡各省等語同時並令公府秘書某君密電章行嚴氏轉勸西南同戴東海期於統一說者謂馮總統之贊成東海就任以爲促成統一之前提確爲事實也又陸軍上將王芝祥氏於十七早八時隨乘通縣火車來京到京後即入府晉謁元首談約四十分鐘方行退出聞王之來京係總統有面交事件電召而來者惟公府中人謂係購買房屋田地之事於政局無關云 
　　張嗇老電致徐熊據政界某要人云近日因外交緊迫南通張季直有電致徐菊老及熊鳳凰請其亟主和議并聲稱岑西林陸武鳴近亦具此同意極願共同對外謇當盡力疎通務望二老從中贊助云云 
　　張作霖又調奉軍張作霖返奉之期前有俟鮑督回任有日與之同行之說惟京津一帶之奉軍暫不調回近聞張因總統 
選舉問題尙未解决故回奉之期未能確定日前特電奉督署張作相囑令派兵一旅入關張接電後當即抽調精銳四千人於十七日開駐京奉路之楊村矣 
[滿洲里日兵問題]  
　　參陸處之重要會議日本自出兵滿洲里後旣　侵佔我軍營房復要求履行中日新約連日當局開會討論極爲審愼參陸處特開緊急會議首先討論日本要求履行新約案結果交參戰處覆議並附意見於後將於二十日提交閣議次議日人佔我軍營房交涉案結果覆電張煥相令吉林軍隊保守中東路線並令第一混成團所部吳士傑速保黑境路線至我國出兵中應籌備之件如海軍屯積所及軍需品供給法等亦經議及已决定提前辦理 
　　國防總司令之確定國防總司令一職現已决定以靳雲鵬充任此項命令十八晚已經擬定當晚赴靳宅道賀者即紛紛不絕二十日再經一度國務會議卽可正式發表關於此事政府曾先儘鮑督鮑督不就始以靳上將擔任發表之後將來靳上將或與鮑督携手赴東又聞政府於决定出兵後即電知張奉督調用兩旅徵其同意張已覆允惟出發之日期尙未確定 
　　日軍赴蒙之電訊日本出兵北滿問題以林日使方養靜於北戴河之故日來竟爾無聲無臭而二十日參陸處駐哈專員來電謂與日本參謀晤談據言俄國激黨西竄滿洲里方面雖稍鬆動恰克圖一帶未免吃緊中國兵力單薄日本擬分派一混成旅前往防守等語同時庫倫來電報告日本參謀本部派一中佐率同隨員四人遠來庫倫調查一切日内又赴恰克圖方面調查中俄接壤萬數千里日軍欲處處代爲我防備且其一切設施皆作永久駐兵之計畫我政府當局於滿蒙之前途不知有何計畫也 
　　日軍與激黨之進退本月十七日申刻日本軍官白井中佐及騎兵聯隊二百五十名隨帶馬砲等重要軍用品首次抵哈爾濱訽係逕赴滿洲里尙有交通隊電線隊於十九晚到據日本軍官聲稱該國此舉共派出一萬二千人以六千人駐哈爾濱三千人駐博克圖三千人駐滿洲里其駐兵直以歐戰終了爲期限所有一切設施皆爲永久駐兵之計畫日軍先發隊到哈後每日三列車陸續運往滿洲里开籐少將則駐哈爾濱其總司令籐井中將二十日下午到哈爾濱至滿洲里境外之過激黨近已收兵向西方退走集中於赤塔一帶日本軍隊四出設防分布於海拉爾呼倫貝爾及鐵路地域外沿邊各處陸續開來兵數已將及萬人矣 
　　中東沿路之捷克軍十九日黑省代督電報告捷克軍 
於十四十五十六等日開駐中東路沿線各站計博克圖站於十四十五兩日新到該軍步兵第一團軍官十六員步兵二百六十四名又第五旅第一騎兵團軍官六員騎兵二百三十七名馬二百一十四匹隨帶鎗械機關鎗等項扎薩屯站於十五日新到該軍步兵第七團軍官十二員步兵三百六十七名隨帶馬匹鎗械機關鎗等項富拉爾基站於六日新到該軍步兵第七團軍官十二員步兵四百三十一名隨帶馬匹鎗械機關鎗等項昂昂溪站於十六日新到該軍第七團軍官二十一員步兵四百二十名隨帶馬匹鎗械機關鎗等項安達站於十六日新到該軍軍官四員步兵一百八十一名隨帶馬匹鎗械機關鎗等項 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東京通信（心危）]  
　　日本滿洲里派兵 
　　軍事協定之活用 
　　日本政府於曩者海參崴出兵宣言中已示言外之意且當時其政府之主張爲共同的出兵與自衛的出兵共同出兵已限於美國之提議不能超越範圍而所謂自衛的出兵則其政府得自由行動自宣言後其軍隊之出動詳細情形極爲秘密而綜合各種消息其出兵斷不止七千之少數余前函旣略述及之矣今其外務省復發表滿洲日軍因滿洲里方面過激軍之故移動一部與中國同其步武以禦敵虜云云是無他欲活用軍事協定耳滿洲里方面屢有不詳之報而我國政府忽視國防以致鄰邦越爼代庖所謂軍事協定行將實現本報於國防問題屢喚起國人之注意無奈政府尚以内爭爲急不厭自相殘殺置國防於不問吾不知國家養兵果何用也夫過激派現僅在滿洲里外一小區域尙不能獨自抵禦苟其勢蔓延新疆伊犂更何堪設想内患相尋外禍日迫政府何夢夢若是豈以軍事協定旣成所以禦外侮者可悉賴他人之兵力耶 
　　此次日本派兵滿洲里之聲明諒見專電茲不　錄惟請一讀彼外交當局之說明其說明曰此次日本滿洲守備隊之一部移動於滿洲之理由無他乃當初屢次議及西伯利亞出兵問題之時已决定於北滿中俄國境移動軍隊兩國間非有提議乃兩國有相合一致之意思也故其結果爲活用中日軍事協定此處須注意者則該項軍事行動僅限於中國領土以内與彼所謂西伯利亞出兵絕無關係惟因在中國領土之故易使中國人民起不安之念是以發表該項聲明以告中外中國亦因過激派軍隊之侵襲使滿洲里方面住民陷於危危殆命該處地方官調查報告其結果乃認有派兵之必要中日兩國政府雙方協議毫無隔閡遂有此舉與此次出兵海參崴全然爲别項問題而對於過激派亦不事窮追至若派兵範圍先以少數部隊至滿洲里方面若如聲明書所言將來危險之程度增加迫及中國之邊境則須有相當之軍事行動自無待論但於新疆外蒙伊犁有派兵必要之時中日兩國間更須協議後决行該聲明中對於中國主權領土秋毫無犯中國國民可無疑懼而英法等聯合國當然亦能諒之今根據軍事協定日本以滿洲守備軍出動而中國北京方面之軍隊亦已出發云云 
　　此次日政府之聲明突如其來未嘗諮詢於外交調查會該會前次會議出兵海參崴時政友會之主張凡海參崴以外之軍事行動均所反對而此次政府以已有中日軍事協定爲前提故未求其同意雙方關係已漸疎淡於此可見據政友會某氏談政友會除海參崴出兵外均所反對態度早已表明此次政府滿洲里出兵非詳詢其理由未能卽下判斷若滿洲里之形勢果屬險惡或有出兵之必要而後可否則政府顯然違反外交調查會之主張徒增俄人之反感耳憲政會之下岡忠治則謂此次滿洲里出兵果如政府所言形勢危迫須自衛乎是不能無疑問者也顧當時海參崴出兵曾言宜速召集議會不能以外交調查會少數之人物以代表國論故此次出兵範圍擴張議會召集更不容緩云云江木翼氏言政府聲明中謂德奥俘虜掌握過激派之指揮權而壓迫中國邊境云云似滿洲里方面危急萬分而據最近游歷西伯利亞歸來之小寺代議士言則與政府所言適相反對但此次滿洲里派兵旣不能與海參崴出兵相混更不能視與政府所設自衛的出兵同一性質蓋政府乘此時機以運用中日軍事協約耳是誠不能無遺憾也云云 
[我國赴崴軍之出發]  
　　我國赴崴軍隊分五次出發其首次出發者已於十八日午後五時開㧞是日到站送行者除官兵家族外軍學商各界到者亦有數百人之多我國出兵異域此次實爲創例軍數雖微關係重要到崴之後一舉一動皆於國際名譽有關而以嚴守紀律爲第一要義查是日開拔者係第九師之先發隊約四營在永定門附近車站上車臨開車之前軍長有訓詞謂爲中國軍隊外征之新紀元該軍軍容極爲可觀 
[新疆蒙藏之防務]  
　　據外交界傳述俄激黨擾及蒙疆哲布尊丹巴活佛以自治政府無力防禦曾輸誠内嚮亟盼中央政府有所援助而中曾據各邊大員報告詳加審度鑒於哲佛知外勢之不可靠似頗具有誠意滿擬派兵前往以勵其誠全我領土無如其他邊圉情形更急於此於是權其輕重急其所急雖未懷因噎廢食之心顧不能不取漸進之主義而哲佛以中央大兵尙未開到不無懷疑因又求助於他方此間曾有所聞雖不敢據爲確鑿亦未敢認爲確無其事也十八日政府接庫倫辦事大員陳毅急電謂活佛方面因我大兵久未開到因而轉向某國暗中有所訂約刻聞某國兵隊已由哈爾濱赴南滿者有假道開到外蒙各處消息而活佛並無反對之意其中心有他故無疑務懇速示機宜并定預防之策早派大兵來庫以資安慰而便防範云云 
　　我國開赴蒙古防軍前已出發者只有三營政府得陳毅急電謂赴蒙兵力不可以營計蒙境綿亘萬餘里非三萬人不足以任防務現在日本領事已有防兵單弱之慮復請其政府派兵中央應速遣大軍俾免越爼云云十八日庫倫都護使陳毅又有來電報告俄過激派在恰克圖越界購物意欲掩捕該處俄副領事爲吾國察破該黨當時起而反抗惟旋即了結現已無事 
　　内外蒙古各旗對於政府派兵駐蒙其初頗懷反對經蒙藏院設法疏通後咸已釋然所部蒙兵亦與國軍互相聯絡現參戰處關於出兵外内蒙事件逐一咨商蒙藏院以昭愼重凡涉及此項之文電均抄一份送該院核閱 
　　駐印英總督嚴禁印人干涉藏事藏番已失後援漸就範圍十八日駐藏辦事長官陸興祺電呈政府略謂藏番現已聽從解勸漸就範圍不復内犯但藏番詭譎恐日後又生他變應請由川邊添募勁旅開駐藏邊以資鎭懾庶可保長久無虞等語政府當已批交參陸處核議答覆并聞參陸處以陸辦事長官所擬辦法極爲妥善日内即將電覆核准矣 
　　十八日新疆督軍楊增新由迪化來兩電分致府院及參陸處（一）喀什噶爾等處因防俄亂侵入已遵電令加派馬團長所部騎步二營馳往協防惟近據偵報德奥俘虜聚集日衆該處兵單防寬終恐一旦發生事端無力制止現正從事添募防兵（一）報告印兵新到天山南路與喀什噶爾毗連地方者增加至八百餘人均携有鎗械頃據聲明係奉駐印總督之令開來防堵俄亂及德奥俘虜侵入英屬然决不越我國境界應請外部向英使聲明此事併懇詢問印兵究將開來多少及駐在期問即行電示 
　　英國遣派武弁充喀什噶爾領事署護衛隊一事前由楊新督電請中央據理交涉十八日聞英公使對於此事業已答覆外部謂新邊俄屬如帕米爾等處地方近日多由俄國遣派奥國俘虜以代原有之哥薩克馬兵而充常駐之軍隊以是新防異常吃緊本國爲預防危險起見不得不遣派衛隊以備不虞一俟新邊地方安全平復時即可將此項衛隊撤去 
　　俄亂以來新疆防務頓形吃緊而纒回蠢蠢思動亦一隱憂政府前據某方面報告謂纒民多半私與德土人士通欵等語因即飛電楊督飭查實情茲聞楊督已有覆電到京略謂新省安靖纒民雖愚均尙守法斷無私聯德土情事至庫車亂事係買賣車力潑一人所爲官民協力剿除業已平定請釋壓念 
[參戰處之進行]  
　　十八日之會議參陸辦公處於十八日特開緊急會議列席者有鮑廷九靳翼靑等二十餘人先議滿洲里新設國防總司令一案公推鮑貴卿擔任對於滿站張煥相司令來電請示日軍要索我軍營房一層則覆令暫勿讓出遇事仍和衷辦理 
　　國防章程之起草滿洲里出兵後國防軍總司令以下人員之組織法急須規定十八日參陸處已將國防軍總司令及督練處敎導團等章程從事起草不日卽提交閣議 
　　參戰處之發展日本出兵滿站後政府擬分兵赴蒙邊前經擬定之國防總司令擴張其範圍包含蒙古滿洲兩方面在内以定其章制其近畿新招之兵除徐又錚已成之兩旅撥歸許蘭洲節制外其餘在招募中之新兵三旅仍繼續募齊統歸參戰處節制因之有督練處之設督練處長已擬定曲同豐若規模廣大則任曲爲師長另以靳上將充任處長講武堂名目已議改爲敎導團並於本學期添入軍官三百名再由堂中挑其成績優美者若干人爲團營連長參謀副官團附之需統由參戰處主持其事 
　　參戰處之經費據靳將軍接近方面所談靳氏現已願對於參戰事務積極進行日内與段總理所接洽者首爲經費問題該處前本領有小欵以計畫未定未便動用故此次先將經費籌定至軍隊之編制擬新舊兼用而外間所傳徐樹錚將入參戰處說則認爲不確且謂段總理對於時局亦似漸改其宗旨矣 
[京聞零拾]  
　　金劵條例與善後大借欵四國銀行團對於金券條例已協議三次曾向財政部略致警告並詢改革幣制之方針英法方面多表示不滿足之意須俟財政部如何答覆再致二次警告正式詰責若四國團認財政部之幣制改革爲毫無誠意時則善後大借欵恐將有所變動也 
　　敎育部戰事會計之調查内務部調查宣戰後損失業經報告茲聞敎育部調查中德兩國宣戰後之要項分紀於後（甲）維持敵人所設學校費（一）同濟醫工大學校（乙）救濟留學敵國學生費（一）官費生轉學他國之川資（二）自費生津貼（三）其他費用（丙）損失共若干（一）各學校因戰事所受之損失（二）敵國敎員回國川資（三）購辦書籍儀器之耗費（四）其他损失等 
　　湖南之大煤鑛公司長沙現有人組織一大煤礦公司地址在長沙對河之寗鄉縣界定名爲寗鄉煤鑛官商合辦公司礦區共有三十餘里面積綜計有一萬八千畝距河極近祗築二十八華里鐵路即逹湘河便可水運現定資本金四百萬元計官股四成商股六成官股將來由裕湘銀行開幕後撥一百六十萬元商股聞軍政界重要人物多已認購該公司已於本月五日成立先開股東會舉定朱祖蔭爲總幹事 
　　存土問題之制限說政府擬以製藥爲名收買存土浙人極端反對連日文電紛馳立請取消當軸乃擬稍加制限現已擬定兩種辦法（一）收買以後由官廳會同商會驗明數目嚴加監督以銷完爲止毌令增添（二）承買者以藥房製藥爲限其私運私吸私售者乃按刑律辦理現由内務部擬訂詳章不日卽可提交閣議 
[奉天軍事紀要]  
　　奉天吳師長到省後即於十五日應張督軍電召赴津據聞張督召吳赴津原因爲對於政局張已改變宗旨擬與曹使等聯絡一氣對於將來種種進行計畫諸待商榷故特召素所深信之吳師長至津晤商以定策畫一說謂吳興權赴津原因爲國防問題當發生之初張督即令吳氏籌備一切蓋因吳氏所部驍勇且久居邊地尤能耐寒茲以出兵國防已經實現鮑黑督之總司令行將發表鮑督現正在津與張督磋商一切與國防軍事大有關係吳自當在參與之列故張督特調吳氏赴津專爲磋商軍事分配事宜至外間喧傳將令吳氏南下或轉赴京師者均屬謠傳即上說所傳商改變宗旨計畫亦不確也 
　　出兵國防已經實現據軍署消息政府將援參戰辦事處之例在東三省各設一國防辦事處以專責惟成關係對外一方尙須由中央派員辦理 
　　軍署參謀長楊宇霆會數遞辭呈張督未置可否迨張督抵津後忽電令張代督發表准楊辭職令即赴津交代一切至於繼任者尚在物色中由是以觀楊氏固已完全脫離奉軍關係矣 
　　據軍界消息駐紥天津靜海獨流之二十七師五十四旅百零七八兩團軍隊行將調回因張代軍長以七旅軍隊已全數開拔省防空虚故與張督電商擬調該旅回奉以重省防 
[吉團體討論贖約之會議]  
　　吉林團體聯合會自舉代表馮竹士等二次赴津再謁張鮑兩督面懇一致協爭林鑛借欵去後即經評議部議决以林鑛借欵一案中央漸有讓步之機仍須羣策羣力一致進行故定由十六日起各縣代表曁本會評幹各員均按以前之規定每日上午十二鐘到會討論此案並經刷印公啓登報通知故日昨上午十鐘餘各縣代表各評幹事員均皆到會計百數十人僉以此事中央旣已讓步本會對於贖約辦法不能不預先研究贖回後之各種手續尤不能不預先討論籌欵之方法當時有主張將吉林全省土地加租者有主張積集儲金者其說不一主席子慕忱君謂以上主張恐不免有所阻碍且此項籌欵乃係大宗鉅款不可匆卒議决須妥善辦法非今日所能解决也乃無結果而散前赴京代表范雲卿回後染病長埠聘醫診視茲悉該代表已經病愈日昨到會與商贖約方法並報告赴京情形大致與各代表報告相同 
[軍政府成立後之對外宣言書]  
　　伍廷芳起草 
　　中華民國軍政府改組旣成立政務總裁謹宣言於我同盟國及諸友邦俾知此次南北搆兵之原始護法之目的與夫爭端之所在兩方之曲直以聽世界之判决焉此次搆兵之總因則在段祺瑞及其北方武人派肆行其琥力主義而其近因則爲以非法解散國國溯自一九一七年二月德人採用無限制之潛艇政策國際公法破滅無餘美國政府邀中立國籌對付之策多中華民國因此對德始而抗議繼而絕交時主持其事者爲大總統黎元洪國務總理段祺瑞外交總長伍廷芳也移交國會討論兩院以大多數同意幾佔四分之三足見是時國會對於政府所持之外交政策固表示一致之趨勢也曾無幾時對德宣戰之議案復提交國會而疑竇乃　起談者多以爲北方武人派非與德宣戰也不過利用宣戰之機會以擴張其勢力耳中國加入戰爭後同盟國或將有財政軍實及精神上種種協助彼將不用於對德積極作戰惟將自私自利耳果也段氏於戰案未决之際召集各省督軍會議於北京其中如倪嗣冲者其始對於與德絕交且極力反對一入都鬥則居然爲主戰最力之人物血誠之熱至於國會討論戰案之日不惜賄買市井無賴神社乞丐包圍議院囂喧喊呐作主戰之奮呼議員中以反對戰案著名者辱之毆之紛亂擾攘目朝至暮而負保護治安之警察袖手旁觀莫敢誰何大總統以爲段氏信用已失在此呼吸存亡之際段氏不宜再當國政下令免段氏職段氏悻悻出京即電告其黨人謂彼去職後國家秩序一槪不負责有此一電爲之暗示響應立生於是要求復職之聲相繼以起宣告獨立與中央脫離關係者接踵而至設立總參謀處佔領鐵道進兵首都大亂掀翻舉國鼎沸張勳者以主張復辟著名又爲北洋系内幕中之最有關係人物也於此則貎爲置身事外詡詡然入京自認爲調人調停於叛督及被困大總統之間其調停之辦法則爲解散國會國會之不悅於持武力主義者固各國之所同也依吾國約法載大總統無解散國會之權國會不特爲立法之戰關依約法所賦予亦爲制定憲法之機圍且其時所制之憲法亦將告成矣國會之組織雖有不善只能聽其自行修正他人無過問之權惟此種之辯爭盡歸無效大總統黎公逼於武人之要求因一時之軟弱寡識遂下解散國會之令黎公之所以出此冀有以止流血之禍而舒國家之憂故雖經代理總理伍廷芳以去就爭之亦所不恤矣張勳帶調人之銜頭衛兵數千擁入首都一夜而復辟之禍作奉其幼主自居爲議政大臣以爲旣與北方武人有不軌之預謀故有恃而無恐然而張氏亦一旦爲彼武人之犧牲北方武人乃亦反對復辟屏棄張勳段氏由馬廠興師進逼京邑僅經兩小戰竟驅張勳於使館之内北京一隅儼然爲段氏　服地矣段乃藉黎公之命復職總理黎公亦引身而退然段之復職無國會之同意等於無效黎公之退位亦未經正式之手續也黎公旣退馮國璋遂入居代理大總統之位計自非法解散國會至於今日閱十有三月西南護法各省要求恢復國會熱心毅力曾不稍衰彼蓋深信國無法不足與立彼又深信共和國家之憲法爲一國最高之法蓋神聖不可侵犯焉彼更深信國會爲吾國新成立之機關即有修改之餘地亦須依法而修改之不能以武人憑藉之長鎗大戟以爲威力者而解散之使非法解散而可忍受則民國中有長鎗大戟附其背後者便可自由改易國法亦可自由廢置政府一惟其意旨之是聽彼武人之意旨多便於一已而不便於國家護法同人本此信仰不憚煩勞要求北京政府恢復國會亦旣屢矣北京政府惟一意孤行召集臨時參議皖其議員由其自由指派且命之修改國會組織法及選舉法焉今者組織法及選舉法居然告成囊中國會之滑稽選舉居然進行無礙此等國會固不能代表護法各省即以彼北方諸省而論亦何能代表之彼之選舉純然出於賄買及恐嚇而已忠告與要求旣已無用武人所知惟有武人護法同人知非訴之武力不足以達其目的然猶不惜瘏口曉音使彼知護法之本旨原無他求不過爲恢復國會一事苟國會朝下令恢复護法同人夕可罷兵此種要求爲唯一之正誼顯而易明竟因此正誼之要求使全國陷於戰爭之慘禍果誰爲之而孰令致之乎被武人旣無和平誠意肆其武力以圖壓服南方征兵四出而地方秩序蹂躪矣歛財無藝而凡百建設廢弛矣尤其甚者庚子賠欵延其交付列强之意原可感也惟彼武人得此更有以增兵購械殺其熱心護法之同胞黷武窮兵財源易竭則又舉債於外賣礦山賣鐵路曾無所吝惜焉且夫鴉片流毒在昔滿淸末祚猶且著之國法訂爲條約犯者科以重刑期有以禁絕今之北京政府公然自爲鴉片行商購之烟商售諸邦人冀於此可得大宗贏利使鴉片之禍絕而復活其平時儔侶位列將軍稍表同情於南方者則百計誘之北上不經法庭審判之手續一睜目而殺之於庭前死後乃由總統命令爲之補述是尙成何政體耶段氏與外部私訂重大之盟約加人民以無量無邊之擔負旣無國會予以承認矣凡國人之一切詰責都所不顧内容秘密國人無得而過問焉以吾國人口之衆物産之豐今旣參加戰團宜乎可以予協約國莫大之助力矣然環顧今日之中國所以助協約國者絕無有也是明明中國與協約國同盟非所以厚同盟之援助段氏轉利用同盟之援助助其武力政策之成功北方諸省隸屬武力主義之下者不死於兵戈則死於癘疫不死於癘疫則死於饑荒曾無得政府少許救助者於以土匪蠭起羣盜滿山刦擄謀殺之事且及於外國人矣此吾人所以絕對反對武力主義也普魯士以武力主義鞭笞天下明目彰膽人人得而見之惟北京政府戴共和民治之假面具而行其武力主義人且易受其欺此吾護法同人之所以大張撻伐也除我海軍之一大部分倡義護法外我護法軍奄有滇黔蜀桂粤五省之衆其他如湘鄂閩贛魯豫秦浙諸省或佔領州郡或義軍特起或徐圖響應與我護法同人爲一致之行動所在而有名義旣正勢力日長以此護法安有不達其目的者哉正式國會又同時召集於廣州此即一九一三年所選出而成立者有此國會列强即承認中國爲共和國焉今日名器猶存故物無恙足法定人數依時開議在指顧之間耳國會同人應時世之要求非使護法各省各軍有一實力聯合政府不足以資因應於本年五月十八日開非常會議於廣州改組軍政府遂選出政務總裁七人凡茲種種建設爲擁護約法也爲正誼人道也非欲分裂中國也由此可知吾人之圖建樹彰撻伐爲置吾中國民治主義於萬全吾人之戰雖與聯軍異其地而反對武力專制政策同其功也吾人非不知列强希望吾國之早趨於和平吾人希望和平之心且比列强爲益切惟希望和平亦有其道若以和平期望於段氏及其黨人非使彼等豁然開眼不可運和平之妙用是在列强承認護法政府經此一番承認列强和平之願望庶幾可以實現者歟此爲代表護法各省各軍之諸總裁貢獻其悃欵之誠於我諸友邦之前而聽世界公論之裁判當茲軍政府改組成立並懇諸友邦予以承認焉 
 
 
 

Page 7

 
 
[粤軍攻閩之戰地通訊]  
　　獲一名城喪一勇將 
　　援閩行軍記者余毅父通訊云援閩粤軍警備隊司令徐連勝七月三十日克復大埔後連日追敵勢如破竹八月七號敵退下洋居高臨下據險死守鎗彈如驟雨兵士不敢前進徐司令於十二時下令限二小時攻下所部六十二營分左右翼間道思抄敵軍親率馬弁十一人委員一人由距下洋五里之黃天洞任正面攻擊衝鋒直上一時許行至黃土坑（去下洋三里）爲敵彈所中由左腦進洞穿右額角出登時仆地口鼻噴血如注不能言語抬離火線左右翼聞信官兵同聲痛哭奮勇將敵軍四面包圍痛擊二時敵即完全退却我軍佔領下洋徐司令抬回大埔行三十里於四時五分在路氣絕（陰曆戊午年七月初一日申刻）八時抵大埔城陳總司令撫屍痛哭如喪手足同寅無不涕泣八號午後五時入殮暫停柩大埔城内中學校粤軍行營左廳（學宫）擇期追悼嗚呼烈矣記者前次通訊述克復大埔詳情推徐爲首功蓋目擊其奮勇而云然徐於克復大埔後一日（三十一號）下午五時曾親率兵弁八人追敵三十餘里至三層嶺與敵一營相持數小時至夜深梁營趕到增援徐始於八月一號黎明單身返大埔休息記者及同人曾勸其不可過於冒險以防不測徐云我輩旣爲武官安得怕死際此護法危機千鈞一髮之秋尙畏縮貪生虚糜軍餉不與彼决一死戰將何以對我國民及總司令故吾必儘力打去至死方休倘得流血沙場裹屍馬革素願償矣君倘不棄代我表揚爲托言畢一笑此八月一號早徐司令在江平輪對記者之言也轉瞬竟成懺語今幸我軍大捷下洋下壩峯市永定相繼克復黃梁二營長克繼徐公未竟之志奮勇殺敵徐亦當含笑九泉矣 
　　徐連勝略傳附下徐公連勝號捷卿年三十八歲湘南桂陽縣人父母早逝兄弟四人公行三長次兄均躬耕原籍季弟漢臣現充警備隊司令部軍事委員妻妾四人（妻居桂陽原籍三妾居香港九龍路）子三女二（長子年七歲）前淸光緒二十八年由湘至粤投充廣東介字營左哨副哨改編常備軍爲右哨副官旋升充哨官調充欽廉右營右哨哨官兼帮帶宣統三年廣東水師提督調升爲中路巡防隊三十二營管帶民國元年改編陸軍充五團二營營長二年升充第五團團長民國三年加四等文虎章四年充廣東警衛軍第二十四五營淸鄉統領加陸軍少將銜民國六年十二月援閩粤軍陳總司令委充第三統領七年三月升任警備隊司令八月七號午後四時在閩粤交界大埔縣邊境距下洋五里之黃天洞黃土坑與閩軍衝鋒猛戰中彈陣亡公生平爲人豪邁不覊輕財重義雖爲武人極重文士身經百戰未嘗挫敗陳總司令輓詞云奪我干城長使英雄涕涙仗君毅魄重新閩粤河山 
[廣東最近之要聞]  
　　政務會議開會决定後岑總裁已於十五日淸晨四時遷入以農林試騐場舊蠶絲所爲駐節地鬥前高懸一額顔曰内政部蓋内政部早推定岑總裁兼任故特懸此現在府内仍有未竣之土木正在趕緊修造中岑總裁以軍府成立必須設置衛兵現踓由當道派兵守衛惟責任不專難昭鄭重且軍府將來與各國外交人員往還必多亟應講求衞兵之精神形色以免失儀聞擬仿前軍務院前例設立模範團先行設法募集一營以退伍之舊陸軍爲合格餘續趕募訓練聞已籌議多天其團長一職各要人之意均以藍天蔚及潘月樵二人爲最合經當道派警衛軍總司令部副官藍欽赴滬徵詢同意約旬日後藍氏或可抵粤 
　　國會宣言書經第二次審查修正本定於昨日兩院聯合會表决是日候至三時兩院議員到會者僅七十餘人議長及其餘議員均爲大風雨所阻未到迫得改日再開大會是日議會斜對鬥之大樹被風連根拔起橫壓大路議會頭門所搭之大棚亦全行倒下會内之花木多爲風摧折 
　　雷州下後龍軍退守瓊島查瓊島奇險倘專取守勢甚不易破所以龍軍至今獨得游魂孤島近聞當道默察情勢深悉非海陸并進終難制其死命已商之海軍林總司令决以楚豫永翔永豐飛鷹四艦聯隊而往聞楚豫等四艦現正預備煤糧軍火一切不日即可出發陸總裁榮廷現因瓊崖龍禍迄未肅淸聯軍進行仍受牽制昨復委派李祥祿率帶所部會同粤軍司令沈鴻英大舉攻瓊以期早日平復李現經調集各營尅日由南寗出發昨已電粤告知 
[廣東之大風雨]  
　　十五早陰霾蔽空八時許即有狂風捲地而來旋復大雨如注迨至十二時較前益爲緊急有如萬馬奔騰不特凉棚風兜窻㮼諸物紛紛爲風吹去即園林樹木亦多被摧殘至省河方面各船艇因見波濤爲風激動白浪滔天早已爭相退入濠涌内暫避各輪船亦然蓋因風勢劇烈實爲入歲以來所僅見故各舟子無不大驚失色嚴重戒備也陸上警區同時奉到警廳電令飭派長警分巡段内民居有無因風傾塌如有敗牆頽壁稍涉危險者即行勒令業户趕以木樁支拄各區警長奉電冒雨巡行爲狀極形忙迫及下午五時風雨仍未稍息各街多已没淹爲風吹下之物觸目皆是各街舖户且多閉門暫停貿易即繁盛各堤岸亦有路絕行人之槪遠望白鵝潭惟見一片汪洋隨風洶湧已無船隻來往景象亦甚淡慘聞芳村花棣各圍園之菓木是日摧殘已盡且復拔起老樹多株損失頗大船艇爲風擊沉者亦有數艘大沙頭之花艇聞亦幾瀕於危至吹倒牆壁逢簷及屋宇倒塌一部分傷斃人命者則已隨處皆是紀不勝紀西城基上各電桿亦有爲風吹側者風勢之烈可以想見并聞香港方面是日亦有颶風發現是早廣九鐵路之第一次直通快車雖仍照常開行惟駛至石灘站則因風頭甚緊路基已被水侵不能再爲前進迫得折回大沙頭迨至下午三點三十分鐘開行往九龍之第二次直通快車遂又停止開行今日（即十六）能否通車頃仍未定聞現時東江水勢又復盛漲東莞縣中堂屬及石龍一帶已成澤國縣城内外街道亦然水深三尺有奇以致前未崩决各圍頃亦岌岌可危鄉民顚沛流離多以眼涙洗面惟盼善團前來拯救希冀苟延殘喘至省河水勢刻下亦已大漲十五日警廳佈告云現接香港天文台來電改挂第六號風球查第六號風球係挂筍形球兩個其尖上下相對者指明或有更加猛烈之暴風至香港也 
　　香港自十四日下午五點三角鐘天文台高懸黑鼓至六點一角鐘狂風驟起細雨紛飛入夜風聲漸猛加以疾雨連綿自宵達旦未止十五早六點天文台又鳴砲三聲表示颶風將到未幾風勢愈烈電車停止來往至九點三鐘風聲稍殺乃始復行而來往香港尖沙咀天星公司小輪上午亦停止來往至下午一點始復開行而海面大船小艇已於十四日下午盡駛入避風塘躱避有某美國兵艦亦駛往避風其灣仔榮盛祥泗益榮及其他木店擺在海旁之板木被風吹下海中者甚多故昨早灣仔海面遍浮木條街上招牌多有墮地者山頂有電話線被風摧折上午山頂電話不通又聞十四晚六點半鐘有一金星艇在石岐渡碼頭載有蓮藕前往船上交伙食開駛未幾竟至艇覆人翻損失貨物約値二三百金幸榜人蛋婦均能泅水不致滅頂昨日傍午時候天文台船政廳等處放下黑十字架惟未幾改挂黑笋其尖向下蓋指風勢已轉預料由南而來聞尙有一金星艇亦於十四晚沉没有蛋妹二人失去蹤跡未知確否省港火車因風停擺而省城日船至昨晚九點半後始行到港又據天文台所報前晚颶風轉向北方由香港至𠲵洛燈塔之間而過至十五八點鐘吹入珠江大陸或在該處充滿昨日下午風雨表已大爲升高故香港之危險業已過去當時天文台之風雨表降至最低時係二十九度零一分九釐查此次之風除窗鬥瓦面招牌等物稍有損傷外幸未聞有重人損失之報告云云 
[湖北省會選舉之預言（詹詹）]  
　　省垣在此戒嚴期内光景異常沉悶惟一般熱中議員者麕集於統一協進會中近復紛紛各回本縣組織分部以爲取得初選地步從表象觀察似乎聲勢浩大類似一强有力的政黨其實欵項尙無着落現以該會所注重之縣分會亦祇能領得開辦費一二百元此欵暫由馬氏個人擔任之一萬元内開支日前街頭忽發見一匿名揭帖標題爲揭開湖北未來省會選舉之黑幕宗旨在反對統一協進會之蕭延章漢口報紙雖有一二將此揭帖刋載者然多未加按語與批評余意必爲衆選失敗人或欲入會不得其門者之所爲不然際此酷熱之天舍吾輩在文字苦海中求生活者外誰肯揮汗伏案大發牢騷顧列論雖未能盡確辭氣合乎中道非同徒事慢駡者可比將來有若何影響未可知也 
[江西發行金庫證劵之困難]  
　　贛省財政廳長楊慶鋆前因庫欵支絀仿照京兆維持金融辦法發行金庫證劵八十萬以資接濟此項證劵前次甫經發行即被第一届省會之臨時會否認終止當時已發行者不過數萬之譜惟議會雖已否决而閉會後官廳依然陸續發行並責成江西振商兩銀行爲代兌現地點商會龔士材盧芳兩兩長以此項證劵由公家貼水四個月爲兌現之期其辦法未始不善惟商場習慣每遇市面洋價高漲時則各商持劵兌現者必紛至沓來倘洋價低落則將劵收藏若一旦依法實行則兩行之預兌金非籌足二十萬不可特具意見書與楊廳長請將每次所發行證劵二十萬發交滙劃公所决議市價以便源源週轉并免壟斷取巧兌現擁擠之弊茲將總商會致楊財政廳長意見書原女錄下本省發行金庫證劵其主旨在維持財政救濟金融必上下稱便彼此信用散而不聚輾轉流通則行之一時而利即行之多時而亦利可暫可久之道也查此項證券旣有貼水之利益則其性質與短期公債同但能得使便利旣無勸募之煩又覺緩急可恃其效果實勝於短期公債貴廳長遠見及此極所欽佩敝會與商接近環顧市面目睹證劵經過情形亦常加以討論欲求周流無滯必籌善全之方則有不能不慮及者如江西振商兩銀行承認兌現所以昭大信也查證劵額設八十萬每月發出二十萬滿四個月到期兌現由公家每元貼水銅元八校然到期兌現者有之未到期兌現者則按月貼水亦爲定例所許此法在於拆息增漲必兌者多而存者少甚則盡數索兌銀行處此必有困難之時拒則爲破壞不得不向金庫請欵庫欵固可接濟毌乃與發劵吸現之意相背馳是此券之發行爲多事矣此則有不能不變通者金庫證劵爲一種有期兌現之幣有無價値當視流行與否爲轉移本省滙劃公所爲各種貨幣買賣之機關能將金庫劵列入其中日做行市俾商場知此劵價値則百貨交易收受無欺彼往此來通行無阻聚者散之雖多亦少旣可彌現金之缺更可裕庫藏之儲便商便民公私兩利矣惟證劵發行規定滿四個月後兌現得劵者且收按月貼水之利此等辦法遇銀根鬆時固無踊躍來兌之虞一遇缺現則持劵來兌者必紛紛也欲除此害惟有發券之際即行貼水在發券者移後作先如以優待在受劵者早收利息更所樂從將原案略爲變更與發行庫劵本旨仍相符合且此法一行則兌現者必皆在滿期以後無隨時兌付之煩收定限凖備之益而於滙劃公所每日公議行情亦無轉折煩難之慮簡便易行人情所願其效可預定矣管見所及是否有當尙希酌核 
[蕪湖快信]  
　　張敬堯前曾電請倪嗣冲保薦湖南省長人才倪已保舉現皖財政廳劉鴻慶警務處長劉道章兩人皆堪任湘省長任 
　　財政廳長劉鴻慶前日由蚌埠過蕪回安慶並聞劉刻又向中交兩銀行借短期公債二十萬蕪湖該兩行行長張薈甄劉苕石二君均於昨日赴安慶磋商一切 
　　大通榷運局長寗祖武（即安徽公益維持會會長）因省議會選舉事前日過蕪赴蚌 
　　皖省行政經費自七月份起已搭發金庫短期債劵二成此債券訂明四個月後向本省中交兩行兌現並可抵完丁漕釐金皖財政廳已電各商會提倡在市面流通蕪湖商會副會長邵正言因此項問題定於二十日晉省 
　　蕪湖有殷保之者因以金錢運動省議會覆選有據聞已向法庭提起公訴 
　　皖南鎭守使署接蚌埠電知有大批黨人來皖組織機關已令軍警嚴密防範 
　　蕪湖慶新煤礦務公司執事鄭致祥刻因蚌埠來電指鄭有受某黨委任來皖暗設機關秘密運動情事聞前日涇縣程知事已將鄭捕獲蕪湖警廳已派警往涇迎提 
　　蕪湖官中委員王金波因繁昌縣礦産事經蚌埠電令蕪湖檢察廳密捕 
　　皖南鎭守使署參謀長儲莘本定半個月駐省半個月駐蕪刻黃省長來電催促儲已於二十日返省 
[皖省軍事紀]  
　　皖省軍警兩界近據探報長江上游一帶有黨人潛行來皖希圖起事故近來防範並未鬆懈仍照日前會議規則無形戒嚴惟代理鎭守使儲參謀因擔負省蕪兩處治安故定十日駐蕪十日駐省聞省署有電致蕪促儲君返皖以資鎭攝 
　　倪督軍近以舊安武軍出發湘贛後第二路李培基統領部下在湘有潰敗情事因特令新安武軍由蚌出發乘輪上駛將舊安武軍調回蚌埠至統領李培基仍令馳赴前敵藉以贖罪 
　　前次渦陽縣境匪帮猖獗曾經倪督派新編安武軍一營往剿復由姜都統遣派毅軍馬步六營馳往屯紥於皖豫之間協助進剿乃近聞匪氛仍熾軍民兩署迭電營縣聯合軍警迅带剿滅以免蔓延并令將近日戰守情形隨時呈報 
[杭州快信]  
　　向駐鎭海之外海水警第一分隊長黃庭光自兼轄漁業公所後勒索護費控案疊疊省長已嚴令先行撤差聽候查辦一面將該公所立予取銷 
　　楊督軍昨午前十時至省署會晤齊省長面商禁拒烟土辦法談約二小時 
　　杭總商會昨函全浙　十一府屬各縣各鎭商會召集各商店主人等一律開會拒土並籌對待方法 
　　德淸新昌兩屬先後呈報監犯越獄之令高檢廳迅速派員馳往查辦一面開單下令通緝 
　　住淸泰鬥直街杭人翁麻子不知因何案牽涉昨忽奉督署派撥軍警拘捕到案押候訊究 
　　臨安靑山鎭由商民鄭潤之等開辦造紙廠頗著成效現經實業廳呈准立案不日咨部註册 
　　金華道尹趙曾藩因公晋省將及旬日昨始辭行返署 
　　敎育伍廳長據金華士紳呈請仿奉天河南辦法創設道敎育會轉請核示省長查與本省敎育會定章抵觸擬駁覆不准 
　　庫倫商會會長孔慶祿昨函杭總商會以全國菸酒抵借外欵並許派員監督設廠分銷此約果成烟酒兩業生命立蒞敝會已電財部挽救懇速一致進行 
[南京快信]  
　　參戰處設督練處李督特保在蘇候差軍官十二名入京効用 
　　蘇新國會議員王玉樹徐寯等四人昨聯袂乘津浦車回寗 
　　聞吳佩孚昨有密電致李督報告前敵將領在衡山會議情形 
　　張懷芝現尙逗溜濟南前日令施從濱率魯軍兩營轉隴海車赴鄂 
　　張懷芝有電致李督謂因籌辦災振及剿匪事宜緩期南下 
　　軍署參謀長何恩溥回寗報告中央仍主平粤後始有解决時局辦法 
　　李督齊省長因各屬商會反對製藥銷土昨聯電内務財政兩部請即核奪 
　　鄂王占元派副官邱某赴皖北招募新兵昨過寗乘車赴蚌 
　　皖北又有匪警聞倪嗣冲已調駐滁州之第六路統領李紹臣督兵往剿 
　　松滬盧護使派馬鴻烈來寗謁李督商防務機宜 
　　長江巡閱副使王廷楨因事緩期北上 
　　前碭山縣知事謝宗夏現已出險昨來省禀謁齊省長 
　　無錫公民以縣知事違法加徵紛電省署財廳請飭該知事先行停徵派員查辦 
　　通海張鎭使昨因公來省禀謁軍民兩長 
　　鹽河稅所長周恩緒被地方商會控告舞弊財廳已委員查辦 
　　省署委任用道尹高莊凱監視測量常陰兩縣游沙 
　　調署武進縣知事姚洨昨禀辭卽赴新任 
　　李督之孫夫人昨日誕辰軍警政各機關長官齊赴軍署道賀 
地方通信 
[松江]  
　　香市依舊熱閙松地每至古曆七月十四十五兩日府城隍廟之香市極盛本歲期前由警所出示禁阻詎届時依然熱閙異常雖連日大雨而各處趕市商販仍接踵而來警所恐人多肇禍特於城内外加添崗位荷槍實彈徹夜輪守兩日内代地保收取地場費及擺設香燭　者無不利市三倍 
[靑浦]  
　　竊賊拒捕斃人靑浦縣東門外許家𡉑有自重固遷來之父子兩人以傭耕爲生古曆初十晚間父子正當守望水車之時忽有江北船上之竊賊潛來竊取車軸父子上前喝阻均被毆擊成傷其子當場因傷重吐糞而死旋經鄰人聞聲奔集將江北船兩艘竊賊十四人盡數拿獲並在船上搜出白米四艙及貴重衣飾銀洋銅元甚多另檢出兇械多件翌日由鄰人報經連縣長派委馳往檢騐内有一賊自認拒捕斃人不諱並自願出錢爲死者棺殮懇求縣委原情免究縣委即判罰百元轉囑屍父領取完案詎屍父堅執不允遂由該縣委將賊衆帶回縣署由縣開庭審訊後除押辦正兇没收贓物外餘賊十三人均已當庭開釋矣 
[蘇州]  
　　巡官被控本城北區巡官朱桐被公民貝大鈞臚列劣跡多欵呈請省長查辦已奉訓令蘇警廳長確切查復目下蘇州警界自廳長以下被人赴省呈控者甚多不知何故 
　　檢查印花江蘇財政廳印花分處會派檢查印花委員劉穀孫會同警廳行政科員祝君逐日在城内按段檢查業於昨日竣事今晨往謁吳秀之知事商酌各鎭檢查事宜當經派定余警佐雇舟陪往 
　　改任庭長高等審判廳民二庭庭長解雲輅奉部撤差後庭長一席本以推事劉祖望升任茲聞已改任推事唐維翰承乏矣 
[無錫]  
　　知事不允再墊學欵縣署因市鄉敎育費虧墊甚巨呈准省署曁財政廳於徵收忙銀每兩加徵銀洋五分藉資補濟旋因地方士紳反對呈省控告故本届第三科將經發市鄉附稅項下敎育費開單送請知事簽字照發時楊知事以歷届虧墊甚多羣情尙不能諒已將情電呈省長請示不允簽字第三科主任錢孫卿乃函致各市鄉學務委員謂如果急於需用可轉商學董至署逕向知事接洽云 
　　審訊謀殺案犯再誌謀殺光復門外何鶴云夫妻子女一船六命之兇犯王谷山等由鹽城咨提到錫疊經縣署嚴訊未得確供昨日又由孫委員稚靑王承審員竹岩將王谷山陳（前誤成）德潛蔡學輝三犯提案會訊據蔡學輝供素爲慶民前月二十外在江北儀徵東鄉由王谷山及董某雇彼搖船言明搖至泰州給工錢兩元及至莊橋地方又來陳德潛一人據云亦爲董王所招到該處後王又囑改往鹽城董某於二十七日在沙溝上岸故至鹽城賣船此事全係王谷山所爲旋爲該縣捕獲王即云見官時你們須云此船係董某所有我等均是趁船客人萬不可云此船係無錫開來等語且於鎭江到錫時亦有此語再昨晚退庭時王谷山尙云你二人若不代我說謊你們亦難回家云云又據陳德潛供今春由家到蘇拉黃包車爲業因秋收將届急須回家故於上月十九日在蘇趁常州航船於二十一日到常步行至江邊於翌日渡江在莊橋地方遇見王谷山與董某雇彼搖船言明工價兩元等語餘供均與蔡學輝相同惟王谷山供詞乃不承認孫王二君命蔡陳與之對質王反謂二人因挾嫌妄供爲報復之計時已薄暮問官命暫還押晚間續訊 
[嘉興]  
　　縣商會集議拒土嘉興縣商會通告各商號云逕啓者存土指銷浙省一事業由本會備文呈請省長維持烟禁在案茲准杭州總商會皓電内開聞李蟾仙甘爲公敵包銷鴉片如果屬實人格盡失乞要求億昌莊東立時斥退並開會嚴拒勿稍姑容餘函詳等因特定於八月二十一日（即陰曆七月十五日）下午一時在本會開會集議拒絕方法以貫初衷凡我商人希準時蒞會爲盼特此通告 
[奉賢]  
　　學校創辦童子軍城市第一國民學校於下學期起創設童子軍一團操衣由校中購備現已先由該校通千學生家屬如願入團者即令子弟到校報名以便編制 
[漢口]  
　　京漢路仍被水阻京漢路自大石橋二次被冲後水勢稍見銷落不料實漸流而下兼之十四五六等日大雨如注潮流甚激致將絕無水患之孟廟村站以南冲斷三里許淹没五六里將來能否不再被冲尙難預卜自大石橋復冲後長票車僅開至該站爲止刻下孟廟村被冲在大石橋以南客車僅能至郾城故鐵路局佈告客商客票暫售至郾城爲止想京漢交通恢復原狀尙非旬日間事也 
　　虐斃養媳案續誌巡道嶺王興盛壽木店主婦虐斃養媳一案已誌本報茲悉此案正兇王婦某氏於案發生時卽已潛逃昨地檢廳開棺檢驗後勒令本夫及婦娘家將其交出十六日飭三警兵押解該犯婦遍遊九門穿街插巷觀者塞途該犯婦聲言人家爲姑者莫學我打死媳婦爲法律所不容云云 
[濟南]  
　　魯聞紀要張懷芝回濟後十五日有電到京請撥軍費原文略謂頃據安財政廳長茂寅呈報據稱所有欠餉三十萬元財部已允撥發値此各軍出發在即必須籌齊補給以利軍行務懇再爲籌撥一二十萬元又補充隊兩旅七八兩月餉項乞一併賜給逕交安廳長解發又聞張懷芝由京返濟後是否即行南下尙無確息惟聞引頃接江蘇李督軍來電約請張總司令南下時便道至寗對於援粤軍務有所接洽也 
　　龍口碼頭工程之研究龍口商埠興築公司舉趙祺爲總理後趙以修造海工碼頭事關重大且我國向來修過此項工程特延美丹兩國海工專家來龍詳細研究以資參考本月十日該工程師到龍實地查勘碼頭地點丈量海水深淺修造方法據兩工程師云趙君之佈置設施頗爲合法洵屬中國不可多得之人才云云西人在龍盤桓數日遂於十五乘輪回申矣 
雜評一 
[軍政府宣言與國會宣言（默）]  
　　近來除北京政府之有對外宣言外西南亦有兩宣言一爲軍政府宣言一爲國會宣言軍政府宣言對外國會宣言對内而又兼對外然而皆國内事故皆可謂之對内宣言也所謂宣言云者宣其意而已辭取達意而止本乎誠立乎信符乎事實宣言之義盡矣不求有所外飾也宣言者爭之具而非勝負之所由分也今軍政府之宣言已迅速發表而國會宣言經十餘人之提案五六次之開會修正而尙未發表者何耶夫議員之所以意見紛歧者以欲重視國會故重視此宣言書而不知所以重國會者不在此如軍政府宣言之一運而就人亦何嘗議其宣言之草草耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江蘇省敎育會大會紀事]  
　　昨日（二十一日）江蘇省敎育會開第十四次常年大會於上午九時開會張會長因事未到由黃副會長主席略述每年進行狀况次由駐會幹事沈信卿君報告一年内經過情形具有詳細印刷品次提議事件（甲）徐淮兩屬土匪擾亂妨礙敎育進行緊急動議案議决電請督軍省長剿辦（乙）李會員荃陸會員規亮提議組織中學敎育研究會案議决成立（丙）劉會員樹圻第二十一人提議變通勸學員名額及公費額案議决辦法三條函請敎育廳備案十二時休息午膳下午二時繼續開會提議各案（丁）小學敎育師範敎育兩研究會提議對於世界戰爭後我國敎育之方針案議决提交本年全國敎育會聯合會討論（戊）修改會章（己）嘉定太倉等縣會員提出建議省敎育官廳對於任用勸學所長及縣視學宜令縣知事徵求敎育界公意以行使薦任之權案議决成立交第一次幹事員會討論後辦理（庚）沈卓吾君函請提議聯合各縣反對行銷鴉片案議决由同志各在本縣聯合商會農會盡力拒絕行銷次選舉職員張謇得一百十四票當選爲會長黃炎培得一百五十六票當選爲副會長沈恩孚張世鎏林文鈞莊俞楊鄂聯吳家煦劉海粟蔣昂陸裕枬朱亮盧壽籛顧樹森陸規亮鄒楫吳研因范祥善十六人當選爲幹事員是日到會者計二百餘人散會已六時矣 
[商會對於兩大問題之意見]  
　　詳論金幣利害 
　　拒絕指銷存土 
　　自金幣借欵問題發生後本埠即有拒欵聯合會之發起該會曾致函總商會請求同意茲悉總商會已於昨日特發長電分呈府院詳論金幣借欵利害並於鴉片分銷一事亦力請收回成命錄其原文如下北京分呈大總統國務院各部總長鈞鑒昊天不弔降此鞠凶喪亂未寗邦國殄瘁哀此下民淪胥以亡人無智愚莫大疾首蹙額奔走呼號求免於妈隸求免於死亡旣往之事如實業借欵礦産借欵軍械借欵軍事同盟等等利益幾微條件酷烈關於金融國權者知無不言言無不盡非人民與政府有意背馳也飲鴆止渴抱薪救火當局者偶爲勢利所蒙旁觀者洞明透澈無微不燭人懷救國之念决非無病之呻乃不料近日報載又有幣制借欵日金八千萬元之事金幣劵條例已見命令而更代以外國銀行之紙幣自殺政策伊古迄今未有如此之酷者政府若爲他人作嫁亡我四千年文明之國滅我四百兆神明之種則無論矣若天良未冺撥亂世而反之正豈倒行逆施種惡因而能收善果耶今試就金幣借欵之利害爲我政府槪略陳之夫改用金幣以趨世界潮流善策也但須内審國情外覘大勢力所能勝方無流弊乃我國内情銀幣尙未統一不獨省自爲政即一郡一邑之中參錯不齊多鑄一種制幣即多一種無定價之現貨於幣制無與也若欲胥全國金融之不平者而一律平之應俟國家閒暇庫藏豐饒籌備現金调劑盈虚始有根本之解决斷非今日之力所能舉此窒於内者一也方今歐戰正酣各國金融均現窘象是以近兩年來金賤銀貴原行之金本位大有岌岌之勢互市以來金融之權不能偏重於一國必須統籌全局始有卓立不移之基礎决不能僅借一國紙幣之力而收推行盡利之效有斷然者此窒於外者又一也此猶就改革幣制之正當政策而言也若幣制其名兵餉其實增重人民之債負求供目前之揮霍如各報紙評議所及者是不啻爲外國銀行推行紙幣之利而予以操縱我國金融之權也抑恐外人覬觎我國權利未得其法而又自爲導引也眞索解人而難得矣吾國雖貧然在通商大埠尙不至專恃紙幣我國自行之紙幣信用雖未充足而通行國内尙無漏巵之可慮今則藉外來之紙幣輔國用之不足必使國内現金盡爲紙幣吸盡近日湘省現狀即是前車不至於朿手待斃不止夫國家之金融猶人身之膏血謀人國者必先吸其膏血然後制其生死以紙幣吸我現金亡而爲有虚而爲盈將來兌入兌出皆得隨意高下吾國人之生命胥在此紙幣之掌握豈不痛哉猶憶前年國家有發行不兌換紙幣之議人民恐爲金融之害陳其忠告况變本加厲尤有甚焉者而人民忍之乎商商日盼承平使我轉運懋遷稍稍活潑以求工商業之發達爲國家培元氣乃不謂日罹兵燹凶荒之下又發生此萬刧不復之慘禍聞之人言此項金幣紙幣如果實行惟有拒絕不用希　自保其志可謂哀已然政府發行之用途無非兵餉官俸人民旣抱不肯自殺之志勢必發生種種慘劇是國與民析而爲二不待人之謀我而我先自斃矣商會得諸民意徵之輿論不敢不盡忠諫之血忱上冀我政府共圖補救以保國權而拯民命列有陳者鴉片之害禁除已久所慽者根株或未淨盡然如浙江等省禁絕最早雖出於官府之禁令半由於人民之自愛乃此次收買存土竟有指銷浙江江蘇江西等省之議人民不願重罹浩刧籲求取消事關國本不惜涕泣上陳伏乞俯賜採擇俾人民有萬死一生之希望臨電不勝屏營之至上海總商會叩箇 
[西報紀收買存土特派員之談話]  
　　大陸報云據昨日海關監督馮國勳之言蘇贛浙鄂四省鴉片貿易如不發生糾葛事件將於一個月内由官家開始進行馮受北京委派監收洋藥公所之存土並將分裝一千五百七十七箱半之烟土交與北京當道所特許專利之協記製藥公司但馮預料四省必有反對風潮北京政府與洋藥公所之合同規定每箱價銀六千二百兩付以公債票今馮僅收到一千三百箱左右故價欵尙未全付大約餘土不久將由洋藥公所交出届時馮將拆箱檢視一一過秤蓋以有一部份存土不合行銷也馮付土欵後即須將大批烟土交與製藥公司以供其求但須先在包上粘貼印花以免充公預計四省銷完此項存土約需三年之久據馮所言北京政府以專利權給與協記公司附有公司以烟製藥之了解但無除製藥外不許作爲他用之規定且無不准購吸之禁令不過以四省私煙充斥仍須搜查而已政府買入洋藥公所之存土而轉賣與協記公司一轉移間可獲利約銀八百萬兩烟土之買　皆由國務院議准惟此宗買賣所獲之利將作何用處則未經公佈也馮謂北京政府之地位頗有爲難之處與洋藥公所所訂之收土合同成立已久當時議定第箱價銀八千二百兩政府原擬收買後卽燬滅之奈財政支絀需欵孔亟致有協記公司銷土之一舉馮屢接四省官商各界之質問馮近日赴寗卽爲向軍民兩長解釋其自己地位之困難起見北京迄未將政府與協記公司之交易通告四省故有關係之省憲殊不知鴉片貿易之現狀而四省輿情對於土業之復活莫不一致反對按協記公司之領袖爲鹽商吳引之已設辦事處於南京路現方以大價讓與他人分銷浙省者爲嘉興錢商李蟾仙李復以浙省各縣之銷土權利售與他人至其他三省之包銷則尙未妥洽緣吳引之索價旣昻而各省人士又復抗拒甚力也中國總商會及本埠商便與各會館皆反對此事華字報紙屢載抗議之函件上星期蘇浙兩省已開公民大會痛詆鴉片黑幕中之人物並建議種種抵制方法云 
[滬埠包銷烟土之冷淡]  
　　政府收買存土歸商包銷迭詳前報茲聞上海一埠派銷六十箱限十六個月出淸以三十個月銷光每箱先繳保證金一千元另加運動費一萬元存土價格協記公司規定每箱二萬六千五百元將來提土一箱扣還保證金一千元惟滬上廣帮土商業已通盤籌劃無利可圖且墊此鉅萬資本而作此無謂生涯故殊形冷淡云 
[中美郵船之行程]  
　　英文滬報云中國郵船公司輪船中國號於二十一日午前十時抵滬載有頭等上海客四十四人貨七百噸定於二十二日午前九時半開赴香港然後赴小呂宋太平洋郵船公司駐滬經理人接到無線電信據稱該公司之輪船哥倫比亞號可於二十一日午後四時抵滬載有在本埠起卸之貨一千七百噸 
　　大陸報云太平洋郵船公司愛瓜多號二十日午前由港抵滬午後即起椗開往橫濱火奴魯舊金山等處其行期較預定遲四日船上載有生絲一千六百包交美政府收用又有斐列濱人三百名應募執役於美國海軍者亦乘愛瓜多號赴舊金山云 
[日本商輪增收運費]  
　　上海泰晤士報云日本郵船會社得當道許可已於八月五日實行增收日本與中國各口岸之水脚惟新定之價率較諸揷班輪船所取者尙不及三分之一大阪商船會社於八月十日採用新章增收由日本直運各貨之水脚其所增之數目自百分之三十至百分之四十不等當水脚未增之前日本棉布棉紗等物已有交繞道朝鮮之船裝運之勢此後繞道朝鮮之船生意或更發達查增收運費之新章先從十六日行抵大連灣之臺南丸實行云 
[荷屬印度政府拒絕茶葉]  
　　文滙報云香港荷蘭總領事接到荷屬印度政府來電據云自九月十五日起禁止外國茶葉入口 
[英按察由港返滬]  
　　英文滬報云本埠英按察使前赴香港公幹今已事畢乘高麗丸返滬云 
[美人請領旅行護照之手續]  
　　英文滬報云本埠美總領事署通告旅滬美人謂凡有請領旅行護照者須先十五日到署聲明俾可將其請求書送交北京使署或電致華盛頓國務院請示其有特别事件不及早十五日呈明者不在此限但至少亦須早三日呈報云 
[人力車夫控告美人行兇]  
　　英文滬報云二十一日午前某人力車夫至美領署控告美人格里芬行兇毆打此案將於二十二日午後二時半開審聞届時公共捕房亦將派人到案陳訴格里芬之行爲云 
[再誌德人窮極無聊之妄動]  
　　公共租界金隆街金隆里五十七號鬥牌仁記土棧於十九號晚八句餘鐘被德國人卡爾林道（譯音）糾黨持械刦去値洋三千二百八十元之烟土逃逸旋由一百零八號三遵頭西捕毛根（譯音）在金隆街口將卞爾林道擒獲搜出實彈手鎗一支拘入捕房解送公共公廨訊供管押已誌昨報茲悉該德人卡爾林道所糾合之三德人内有一人能操華語是夜闖入該土棧之時聲稱伊等均係捕房偵探來此調查私土繼將店夥驅至一室各出手鎗嚇禁聲張並向店夥索取鐵箱鎖匙開箱搜去現洋鈔票共七百元繼將木箱内所儲値洋二千五百餘元之大土一隻小土五斤並剪就之大土二十包悉數搜刦由在逃未獲之三德人携去惟當時彼等不及向前門逃出而該土棧並無後門故將後面之玻窗擊碎跳窗逃逸業由店夥張雲初沈阿金潛出鬥外高聲喊捕即有一百零八號西捕到來拿獲卡爾林道一名現英美總巡麥高雲氏對於是案非常注意除飭將别機關中西探目跴緝原贓逸盜外並通飭各捕房中西探捕一體查拿務獲解究至被獲之卡爾林道本在上海西商花圈公司爲經理自去年中德交邦斷絕後彼即失業現因困守日久生計將絕遂鋌而走險云 
[梁士詒過滬北上]  
　　梁士詒於二十號由香港附輪來滬當晚十一時即乘專車北上 
　　英文滬報云二十日梁士詒乘高麗丸自港到滬當晚乘十一時滬寗夜車離滬北上此次梁在南方僅盤桓於香港並未赴廣州蓋以赴粤爲不安穩也梁在滬時東有恒路粤籍某富商招宴於私宅席間梁所言者僅限於銀行與實業問題對於政治絕未道及其子曾在美國留學數年近隨往香港參與其姊婚禮二十日復乘高麗丸赴美俾竟學業 
[紗業公所分佈議决案]  
　　南北市各紗號同業出貨向用五天期之滙劃莊票交換棧單由來已久近因某紗號主金某濫做空頭抛出各牌棉紗五六千包虧耗銀十餘萬難以彌補潛將同業所付之出貨銀票二萬數千兩易換現銀挈眷潛逃同業遂咸有戒心紛紛函請紗業公所董事聞蘭亭設法維持以杜後患當經聞君繕發通告邀集全體同業開臨時大會互相討論議决辦法由公所通告同業云敬啓者茲爲預防及減少吾業交易上之危險並增進同業信用起見特於本月十一號召集職員會公同討論僉以增進同業信用非實行同業註册不可預防交易危險非實行公單不可斟酌再三詢謀僉同實行註册一案經全體一致起立表决實行公單一案亦經大多數起立表决辦法如下（甲）實行同業註册辦法（一）八月十一號以前入公所之同業各送調查表一紙請其逐項塡註明白加蓋印記送交公所註册（一）八月十一號以後欲入公所之新店號應具志願書塡明各項由公所調查確實後始可准其註册（一）註册以後經理或股東如有更動必須函告公所備案（乙）實行同業公單辦法（一）此項公單爲同業交易計數之用以每月十六至月底爲使用公單之期凡遇廠根或墊有棧單之家即須通知出單原根持莊票往彼調換之票時間以下午四點爲止過期明日調換交貨或棧單以換票之當日爲限（一）此項公單每紙銀數以紗價五色之數爲限（一）此項公單以每月最小之紗價爲限餘找即用莊票（一）經手各户必須在公單背面蓋印棧單未交淸以前千户同負完全責任（一）棧單銀欵必須隨到隨轉不得同時推諉（一）此項公單險交易計歎外不作别用如有遺失一律作廢茲按照上列辯法送上　查表一紙至希逐項塡明蓋印送下除將公單趕印另行送上外特此專函通告至祈查照 
[閩省敗兵遣送回籍]  
　　閩省散兵搭船來滬者計有二百四十名曾至龍華護軍使署候示盧護軍使因已得閩省來電請將此項兵士遣送回籍故於昨日午前咨商路局特備鐵棚車四輛由南站開抵龍華將兵士二百四十名一併押乘火車儎往南京送赴徐州等處遣散 
[華商電車司機人罷工三誌]  
　　華商電車公司各司機人因反對九號二十四號二暗查要求撤消不遂相約罷工已兩紀前報茲悉此事仍未解决前日傍晚各司機人齊集老北鬥外茶肆會議旋爲公司所知立卽派人調查至七時後因開車者俱係由廠内小工機匠查票員等暫時庖代無人接替且恐各該罷工司機人乘黑夜之際在路作弄是以一律提早進廠往返者已無車可乘至昨晨五點餘鐘仍由機匠查票員等代爲開車出廠聞公司内車務總管周明初因各司機人發生風潮時受衆毆辱頗爲憤恨已向陸總理面陳對付辦法必須將司機人全體解除另行添招學習純熟然後供職惟恐若輩滋事遂請憲兵營及淞滬警察廳並二區二分駐所等撥派兵警隨車保護昨日警廳偵緝隊士傳到二十九號三十五號三十八號等三司機人解至司法科由劉科長傳同周總管預審並提同一分駐所解來之二十五號呂賢佐四十二號劉福山五十號俞德元等司機人詰問據供起初要求將二暗查撤消曾蒙允許旋悉周總管反令該二暗查穿着黃衣黃帽實行稽查職務並不准我等接班我等平日已迭受該二暗查邀功妄報之苛罰至此尤憤不能平是以羣起反抗不願上工但周總管指我等行兇毆辱一節實非確實我等服務公司均須聽周撥派安敢動蠻且上月間我等求加工錢曾經陸總理簽字許加旋被周總管捺住我等懼其威權均不敢有異言尙有該公司結束賬欵後應發之花紅其内部人員旣已派給而外部各職人員悉被留難延不照派亦仍忍氣呑聲勉力應職等語問官得供飭將到案之司機六人一併拘留候派探調查眞相以憑秉公核辦 
　　昨日公司發貼添招司機人之廣告云華商電車公司招添司機人以年在二十歲以上四十歲以下身體强壯而能耐勞者爲合格如有意投充者至本公司考驗可也 
　　又一訪函云此案中爲首之二十五號司機呂賢佐四十二號劉福山五十號俞德元二十九號沈德之三十五號潘懷寳三十八號孫羅英等六人已由一區一分所飭警先後拘案昨午備文移送警察廳發交司法科訊供一過當即轉送地檢廳下午經檢察官提案略詰判呂賢佐等分别收押候示而該公司總理陸伯鴻即於昨日午後乘坐汽車至地方廳謁見陸林審檢兩廳長晤商良久而别 
[南滙肉業罷市五誌]  
　　浦東南滙縣境各肉莊因反對增加屠宰稅同盟罷市已迭詳前報茲悉罷市鄉鎭現已蔓延至四十餘處計肉莊八百餘家自陰曆初八日起延長一星期各肉莊損失頗鉅垷經商會勸告昨 
 
 
 

Page 11

 
 
已一律開市該業代表方申卿等昨已起程晋省呈請齊省長撤銷認商由同業自認茲將原呈錄左爲假公肥私羣情鼎沸環求吊銷執照藉恤 
商困事竊南邑屠宰稅當昔遵飭開辦時先由各商家認定月宰數目於每月終由各警區區員飭役照認數挨收由縣彙解數載以來相安無事至本年夏有大團商人史樹椿向省財廳承包此稅年認洋八千二百元較前增一千餘元自是之後彼以官廳擔有保護之義務假此冀獲大利因親暱著名訟棍史阿德等並雇定敗類數人輪往各鄉鎭專事恐嚇令各店即行增認少者一倍多者二三倍不等任意勒派漫無標準羣商駭異均諉待城内辦竣庶其他有所依據爲言一時不得要領旋彼即變計一面招人分包一面專從城治着手因悉東鬥肉業鞠再香於南鬥外新開分店正在設備尙未報認彼以與其有隙遂報告警所傳令到場遵罰始釋自是於加認事愈逼愈緊至本月九日竟又率請縣署勒傳鞠再香蔣蘭春等到案聳請覊押羣情益駭全邑各鎭同業激於義憤因都罷市前已急電馳告此本業之實在情形也總之此次商等之消極對付由史認商假威力以爲刦持冀達勒加目的關係切身純均自動實因迫不得已原非心之所甘此應陳明者一國稅絲毫爲重商等此舉並非反對增加惟反對濫加與原認之數不生問題此應陳明者二史認商違犯衆怒激起風潮商等萬難承認現此項應解之稅俟邀集會議擬推定代表按期遵解縣署或仍由警所徵收斷不絲毫短少此應陳明者三現在商業凋敝負擔陡增力實不逮爲將史認商勒加情形呈請鈞鑒仰祈將照吊銷另圖報解藉免抑勒而安商業不勝迫切待命之至 
　　又聞南滙縣杜知事昨將此次罷市情形申詳滬海道王道尹轉詳齊省長察核辦理至縣署拘押之肉莊主鞠再香蔣蘭春二人聞尙未經釋放云 
[反對縮短分運期限之覆函]  
　　上海稅務所接財政廳令飭於八月一日起實行縮短分運單期限以五個月爲率過期不生效力經陳所長布告後木商等業羣起抗議函請總商會縣商會代呈陳所長請爲轉詳財廳取消等情業已迭紀前報茲悉陳所長自接商會來函後昨已具函答覆大致謂木商一業門莊零銷者有限内地採購者爲多確非他種行業可比但此次奉令縮短運單期間原爲防止流弊杜絕借買捐票等積習起見旣承貴會專函轉懇前來察核所陳尙屬實情姑候轉呈胡財廳長核示施行云云 
[厚生典刦案破獲後之防範]  
　　滬城彩衣街厚生典當白晝被刧報由警廳飭探拘獲搶匪張羽等三名申送護軍使署訊辦在案茲悉彩衣街附近如大東鬥内大街並東街一帶原名十五舖各商號因聞該匪羽黨尙思報復深恐受其影響故由某衣莊發起邀齊各商號簽名蓋章共得六十餘家至警察廳護軍使署分投具呈請求派警常川保護以絕匪患而安商業 
[預防火車輪軸之發熱]  
　　滬寗滬杭甬路局以目下天氣炎熱車輛行動時其輪軸最易發熱即油箱亦往往因内外蒸熱之故以致發火途中凡遇此種情事其車輛勢必解放待候所有車中貨物亦須重行搬車方能運輪當此鮮貨旺市一經搬動延擱腐爛堪虞而鮮市時價不同商家常多受耗殊非鐵路維護商業之道昨特飭知全路員司對於貨物裝車務使輕重均匀倘或偏重一方則下端之輪軸所受壓力過重未免因之發熱徒費種種手續兩無裨益云云 
[車輛損壞必須詳報]  
　　滬杭鐵路車務總管以邇來各站長報告車輛損壞情形略而不詳昨特通飭全路各站云以後各站長遇有機車或各項車輛損壞之事必須向司機人詢明原由然後通電各機關並須註明機車或車輛之號數以及如何損壞之實情俾閱者一目瞭然切勿含糊是爲切要 
[各學校秋季始業記]  
　　北浙江路湖州旅滬公學分男女兩部學生共有五百餘人班級完備每級均分甲乙組以齊學生程度本届第二十四學期定於本月二十四日開學新生報名甚形踴躍計有二百餘人惟限於校舍不能多收未免有遺珠之憾云 
　　滬寗車站克能海路存厚里尙質學校分男女雨學部於昨日九時舉行第四届秋季始業禮新舊學生到者甚衆首由校長唐慶馥報告擴充學額進行情形次來賓吳有三薛福山及男學部敎員王瑞麟李嵩生田福華女學部敎員趙履貞王連貞王兆珍等相繼演說畢全體學生對敎員行鞠躬禮振鈴散會聞該校各級均有餘額可補定於二十日開課云 
　　醫園弄滬北公學茲已正式開課入學者頗形掖擠校長汪君因他省學生語言不能統一於學業進境頗多妨礙日前特開全體職員會集議辦法旋經多數職員議决每週加授國語二小時請該校敎員黃滌之爲敎授主任以期語言統一云 
　　南市大南鬥中道橋南首市立貧民學校以暑假已滿定於二十二日（即今日）上午十時舉行始業式本届開校以上届學生無一轉學者故無額可補並不添招新生敎員已由主任袁頌豐聘定曹香蓀爲級任敎員俞元爵爲專科敎員至於校内學生自治會附設之圖書販賣新聞園藝各部仍照常進行云 
[寗波同鄉會募捐消息]  
　　寗波同鄉會來函云本會建築新會所設立商業學校募欵二十萬元各募捐員異常踴躍逐日繳到捐欵者甚多續收捐欵錄后吳蔭庭君捐洋一千元葉兆鴻君募到昇記紙號劉顯棠君愼豐恒各五元葉君自捐十二元陳聚豐鼎記袁炳仁葉佐權二君各二元鄔挺生君代募洋二百元周堃槐君募到復興園二十元張集成君捐洋三十元汪舜山君託袁明福君代募到張有根顧麟飛鍾松甫釋然貴袁明福諸君各十元嚴福全君五元陳世經俞春貴君各一元楊錩銘君募到萬盛號馮文榮陳元興楊錩銘陳也兆朗寶有同生祥各友同發祥各友郎明華同春祥等各五元朱丕顯君十元永康號包大貴方景記順泰號徐溶堂諸君各兩元鄭馥璋唐全貴華金財三君各捐洋一元楊修良君募到林協記五元柴文美君捐洋五十元葉兆鴻君募到王根賢君五元王筱堂君二十元昨日裕瑞豐號婁孝良君各捐十元誤冩五元合併聲明以上總共募到洋七萬八千五百五十六元八角八分元五千一百五十五兩 
[演講基督敎理]  
　　北四川路廣東中華基督敎會卽晚八時開勉勵演說會請滬江大學敎授陳納遜演講基督敎理 
[紹酒公會開會紀要]  
　　上海紹酒公會於二十一號開第十二次常會首由裘如邦宣布該會歷次經過事件請求會審公堂立案給示次全斌才朱祖仁提議金幣借欵防止方法經衆贊成次朱祥甫何永奎陳秀本起言本埠二區公賣第六分棧每遇同業到貨報驗有意托故挨延時刻致誤銷場應征稅款不發聯票祗給分棧蓋章收條同業實難憑信已集多數收條呈報省局核辦云云旋即散會 
[皮商交易所認股之踴躍]  
　　本埠皮業昨爲上海交易所認股事開會先由劉便長報告開會宗旨次由鄒會長演說交易所關係重大實爲文明各國商業必有之團體以及認股之利益旋經同人當場認股已逾定額計得五千九百餘股合洋近三十萬内以裕春永號占最多數云熱心挽救以免利權外溢其知識實不落他業後云 
[婦孺救濟會實行遷移]  
　　中國婦孺救濟會向設公共租界泗涇路茲因地位狹隘不敷展佈由會董决定將會所遷至華界老北鬥外民國路東首第二百七十一號屋内辦公昨已實行遷入聞訂於八月二十七日（即陰曆七月二十一日）行開幕禮業已函請滬上各機關曁紳商學各界人士届時蒞會參觀云 
[安昌新花行將開秤]  
　　浙江餘姚安昌皆爲産花之區昨日本埠花行接安昌遞來快信謂該處早花業已收穫本年收成不甚豐稔各莊收買者業已預備現洋定於十七日開秤云 
[圖畫美術學校擴充學額]  
　　西門外白雲觀左近圖畫美術學校本届秋季始業時報名投考者有額滿見遺之憾該校長因將學額及種種設備大加擴充續招正科生師範科生各二十名定九月一日開校 
[民生織造公司准予註册]  
　　上海縣署昨接江蘇實業廳訓令云奉省長訓令准農商部咨案據商人陳廣慶等集合股本在香港設立民生織造無限公司具報合同議約槪算書註册式懇予註册等情查該商所報章程等件於公司組織大致尙合惟在上海地方曾否自設營業所抑僅係託人代理如係託人代理卽不得認爲支店應再聲明以憑核辦等因當經轉行上海縣知事轉令該商等遵辦去後茲據復稱民生織造無限公司上海支店以本公司設立以來所有出品以運銷國内外爲大宗嗣因内地銷路頗形暢旺若由廠地直接運輪不但轉運周折耗費時機且於貿易上生種種障碍阻滯進行查上海一埠商賈幅輳水陸交通爲吾國商業上中心要點萬不可無支店以總其事乃特設立分銷處以資運輸凡公司運銷貨品由港運滬存棧再由滬分銷處隨時轉輸和埠藉資便利而謀進行確係自設營業並非託人代理等情到部查該公司在上海旣設有分銷處自應准予備案註册相應咨行查照轉行上海縣知事知照該商遵照辦理等因准此合行令仰該廳轉行遵照等因合行令仰該知事轉行該商知照 
[頒發第四次農商統計書]  
　　上海總商商接江蘇實業廳函略謂奉農商部訓令開本部農商統計歷經編製頒行在案現在第四次業又編製成書頒行一百册仰即轉發各縣農商各會等因相應檢送四册即希詧入 
[冒簽銀行支單之發覺]  
　　住居公共租界孟納拉路八百四十四號鬥牌之杭州人高品倫於本月十六號起四次冒簽美國商人支單向花旗銀行騙取洋一千一百元茲被該洋商查悉報由總巡捕房派探婁寳生與一百六十五號西探堯克（譯音）將高拘押捕房前日解送公共公廨經李襄讞與美副領事德君會讳原告洋商延代表律師上堂陳述案情並稱原告因有疾病現往醫院診治應請展期開訊等語中西官判高還押候原告病愈再行訊核 
[馮總統頒給孝婦匾額]  
　　公共公廨副會審員俞奠孫之故母徐太夫人事姑極孝閭里咸欽今爲浙江齊省長採風所及援照褒揚條例第一條第一欵呈請褒揚堂經馮總統核准書給孝闕流芳四字匾額一方於前日頒發到廨已由俞君祗領呈謝 
[化學工業社請禁冒牌]  
　　上海縣沈知事昨接工商研究會函稱會員方啓新創設中國化學工業社監製三星商標各種化裝品近因銷路暢旺恐有奸商仿造冒牌致碍商情擬請鈞署給示保護並函本便代陳等情查該社監製化裝品前經由會陳請部處註册免稅各在案茲據來函恐有僞冒商標請求給示保護自應預防相應函請貴知事查照迅予給示保護以杜仿冒而維商業云云聞沈知事已允如所請辦理矣 
[墳屋鬥首發現縊斃男户]  
　　前晚（二十號）南火車站西首葉姓墳屋鬥首有身穿熟羅接衫内櫬白洋布褂褲年約四十餘歲不知始名之男子一人自縊身死昨爲該處鄉人所見報由十二圖地保至上海地方檢察廳請爲相驗 
[學徒跳窗跌傷]  
　　尙文門内尙文路張成鑫皮鞋店主張阿桂前晚在該店樓上訓責學徒漢周該學徒突從窗品躍下跌仆受傷一時衆隣人以張毒打學徒以致情急跳窗乃報告二區二分所經孟警佐飭警往拘張已逃避當將張妻拘所暫留該學徒着送醫院爲之療治 
[竊案證據不足]  
　　靜安寺路義利麵包公司西人至靜安寺捕房報告稱被出店李阿根串同董阿根董阿桂陸續竊取値洋一百數十元之麫包票等情前日由華探目黃潤甫將李阿根等三人一併拘獲解送公共公廨經中西官會訊原告西人延律師上堂譯訴前情請究被告李阿根等亦同延律師到堂代辯不認串竊問官以原告所控證據不足判令將案註銷被告開釋 
[被訴人交保過堂]  
　　邵仲記在公共公廨控中華書局經理陸費伯鴻不付存欵本利銀五千二百五十五兩三錢五分又趙鏞記控裘明甫不付期票銀一百五十兩前日由華探目邵錦春將兩被告傳至公堂分别交保過堂候訊 
[白送了一條小性命]  
　　汽車夫張琴山日前駕車至法新租界偶不小心將某姓小孩撞倒受傷後由二百七十號華捕到來一併帶入捕房飭將該孩送往醫院醫治惟因受傷過重旋即斃命昨日將張傳至法公堂訊據供稱是日民人馳車至該處詎有一孩從横路冲出因其年幼矮小故未窺見致肇此禍求宥中西官以該孩咎由自取與人無尤遂判將案註銷 
[搶匪解送檢廳訊辦]  
　　陳正喜之女如珍年十一歲前日在陸家浜被匪徒張阿貴攫取金圈一枚致該女左耳受傷當由崗警追獲人贓押送一區一分所昨日轉送地檢廳訊辦陳即携女投廳候示並請領贓 
[車夫推運活猪之干涉]  
　　人力車夫王阿福將活猪置於車上推運被一千四百二十二號華捕查見以其違章將王連車帶入捕房捕頭飭王存洋保出聽候公堂傳訊 
[鄰人不認串拐]  
　　住居閘北虬江橋李阿坤之妻張氏近忽失蹤李以隣居王黃氏李才木二人有串拐嫌疑昨日扭王黃氏李才木至五區一分所控告經孟　佐提訊被告均不承認孟警佐命解司法科訊核 
[新閘橋堍之兇劇]  
　　李桂寶昨日不知何故與金福晉在新閘橋堍互相互毆李下部受傷當由崗警將兩人一併拘入四區警署請爲訊辦 
[巡長拘獲烟犯]  
　　浦東三區警署巡長劉遇春於前晚十時許巡經爛泥渡新街查見居民朱阿毛在家吸食鴉片該巡長即將朱連同烟具併解至署昨經曾署長訊據朱阿毛供稱本地人向在祥生鐵廠爲冷作小工前因心痛吃烟成癮云云曾署長飭解警廳司法科訊辦 
[原告虎頭蛇尾]  
　　安徽人姚仁卿前被張子和騙去行李銀洋報捕拘獲解經法公堂訊供屬實判押西牢八月期滿驅逐出境嗣又由原告遞禀公堂聲稱商人來申借住朱順興客棧内商人不在棧中時該棧主不應任張將行李等物取去顯有串同情事請求傳案訊究當經中西官核准卽於昨日傳訊先據捕頭禀稱原告因有要事業已回籍故未到案請核詰之朱順興客棧主供稱張子和當時與姚借同來棧不知其爲竊賊求察中西官以原告不應臨訊不到遂判將案註銷 
[汽車夫行將受罰]  
　　汽車夫朱怡標昨晚在南京路開駛六百八十四號汽車不點尾燈當被四百三十號巡街捕查見以其違章歸禀捕頭候請公共公廨出單傳朱到案訊罰 
[雉妓籲請援救]  
　　公共租界勞合路八十一號鬥牌雉妓院妓女胡素仙係杭州人因被鴇婦胡阿玉百般凌虐並逼令接客不堪其苦爰於前日與福州路雉妓沈小銀子同至濟良所請求援救經所董詰悉前情暫留該所候送公共公廨訊明核奪 
[雉妓違章行賄]  
　　北京路某妓院鎭江妓女李阿寶前晚在南京路硬拖行人被三百三十六號巡街捕查見以其違章上前拘住李妓即向該捕行賄洋一元冀得釋放當被喚同二百八十三號巡捕將李妓拘入捕房經捕頭路詰一過轉送公共公廨押候訊究　 
[竊取銀洋之推諉]  
　　某店主朱仁德前至法捕房報告稱有夥計之朋友沈金林來店借宿爲日未久詎於某晚乘商人出外私將房鬥挖開竊取皮箱内所儲之銀洋九十一元而逸請爲查緝等語現經包探將沈拘獲惟贓洋已無從吊取帶入捕房昨解法公堂請究先據原告禀稱現由被告之父至商人處懇商情願如數賠償惟刻下尙未收到請求展期訊究詰之沈供此洋係胞兄所竊與民人無涉詰其胞兄垷逃何處沈即語塞判令還押着於四天内自向原告料理 
[扒手管押六星期]  
　　竊賊害順寳前在法租界小東鬥外摸竊朱金堂身畔所帶之皮夾銀洋等物圖逸被朱察悉喚捕人贓並獲帶入捕房昨解法公堂先由原告禀明前情請究詰之唐供認摸竊不諱判令管押六禮拜贓給原告領去 
[警所查獲贜賊]  
　　滬南電話局近因迭次竊材料報警請緝茲由一區一分一所查獲竊賊王金山韓桂琴二名起獲該局原贓電線二十四根並鐵桶一只除知照失主外昨將王韓兩犯押送地檢廳訊辦 
[道尹公署批示三則]  
　　中華佛敎會會長淸海等呈請保護上海西林庵田單不准抵賣由據呈已悉候令上海縣知事查明如何實情呈復核奪此批 
　　灌雲縣民陳君義呈爲陳明事實泣叩令催警廳嚴緝逃犯歸案訊判以雪沉寃由據呈已悉查此案迭據王士籲來道呈訴已令南滙縣勒限嚴緝逃犯張愛弟解廳歸案訊辦毌庸來道多凟此批 
　　南滙縣民陸莘耕等呈爲被南滙豪紳閔學騫避訊不到致受久押請飭縣訊判由呈悉候再令南滙縣知事傳集研訊秉公核辦具報此批 
[淞滬警察廳批示兩則]  
　　史錦華批呈悉前據該商之妻史柳氏扭控經理趙瑞章買贓營私各節當以訊無確據諭飭交保在案茲據該商旣持之有理儘可自行逕赴司法衙鬥正式起訴所請移送之處應毌庸議此批 
　　黃榮財批呈悉案屬民事範圍不隸警察管轄仰卽逕赴司法衙鬥訴追可也此批 
[介紹新刋]  
　　商務印書館東方雜誌第十五卷第八號業已出版内容豐富頗有可觀昨承惠贈一册書此介紹并達謝忱 
[謝劵]  
　　靑年會童子部演劇團爲社會服務定本月三十號日夜演劇集資助捐昨承贈券二紙書此誌謝 
來函 
[紅十字會來函]  
　　本會接湘賑調查員魏廷暉君號旭東來電如下元日抵寳慶晤縣知事及諸紳接洽一切盼賑甚急伏查災情惟寶最重特聞暉衡陽紅十字會致本會湘賑幹事部來函如下衡陽頻年以來水旱偏災收成歉薄四鄉農民蓋藏久虚去秋湘南戰事發生兵禍尤烈東鄉上通郴縣爲粤軍往來之要道南鄉逼近零陵爲桂軍出入之鬥户西鄉左通寶慶右連湘鄉永豐一帶戎馬絡繹戰爭幾無虚日北鄉與衡山毗連爲進兵要隘去歲萱洲鏖戰兩月有餘鄰近居民均被蹂躪至今村落爲墟時聞野哭今春湘粤桂各軍隊由岳陽潰退而南衡陽地當要衝散兵經過之處刦掠爲之一空其時北軍乘勝長驅直入旣克衡陽爲根據之地復分兵南取祁陽西復寳慶東略耒陽永興安仁攸縣等處凡當孔道之區居民遷徙逃避幾無行人兵士無處覔食見深山中稍有炊烟即趨就之數口之家稍有擔石之儲亦不敢不悉索敝賦以供軍需是時恰値春耕農人畏其擄夫不敢播種當道田疇盡爲荒蕪壯者散於四方老弱轉於溝壑此中流離困苦之狀姦淫殺戮之苦慘不忍睹誠無可諱言者也孟夏之際忽霪雨浹旬湘流暴漲低處田禾多被損傷以致穀價日翔民食彌缺師旅之後加以饑饉斗米元餘苦無從糴雖地方紳士借領省穀採辦鄂米以濟民食而備荒賑然杯水車薪殊難普濟近日四鄉匪徒假名護國諸軍到處騷擾白日行刦毫無忌憚勒捐搜括民不安枕富者被其拷掠貧者被其裹脅伏莽蔓延將成流寇現値秋收之時陰雨連綿水又復漲低田重淹而高處穀實生芽兼患蟲傷約計收成恐不及十分之六加以匪盜無種可因見禾苗已熟肆行搶刦容有租未入倉中道被掠者不特哀哀小民其將何以聊生卽今年錢糧穀被匪收又將何以供稅茲幸鈞處特派武劉二君惠臨敝邑考察災情殊不勝歡迎之至惟已往之災情逾時已成陳迹而現在之災情因匪實難徧查且武劉二君在滬另有職務未能久居此地切實調查除一面遵命招待一面擬由敝分會暫行設法查考報由鈞處核辦外謹先將近歲以來閭閻困苦之狀略陳梗槪想大慈善家熱心公益饑溺爲懷楊枝一滴定能徧灑湘南尙祈宏施賑欵拯諸水火災民幸甚 
雜評二 
[經騐（訥）]  
　　近數年來我國商人無所得於政府所得者種種經驗而已政府每創一大問題必與商人之利害有關於是商會開會以討論之發電以徵詢之而求得其結果之所在故近數年來商會之所忙碌者皆不暇謀商業之所以發展而但謀種種大問題之所以對付經驗由研究而增進此即所得於政府之敎訓也 
　　如今日金券與拒土兩事皆國人之所宜所對者商會於研究之後發此偉大之議論亦所謂經驗之一證也雖然我商人而僅得此種經騐不大可感慨耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[中元新燄口] [  半仙]  
　　一心召請三朝元老一代人豪明知操莽行爲自詡伊周伯仲軍機參政贊襄簡在帝心總理國卿表率妄稱民意嗚呼馮道某爲長樂老承疇難免二臣誅如是朝秦暮楚之流一類㚥魂等衆惟願承金錢力仗運動言此夜今時來臨大會 
　　一心召請湘南經略直北督軍犬羊隊裏稱雄蛇蠍叢中養性周瑜未遇何妨赤壁鏖兵孟起不來儘可　關激戰嗚呼遁入津鬥甘兔脫領來軍餉任鯨呑如是擁兵自衛之流一類怯魂等衆惟願承金錢力仗運動言此夜今時來臨大會 
　　一心召請淒涼瓊島黯淡龍宮空嗟故國河山虚耗京都歲月蝦兵蟹將難期衆志成城牛鬼蛇神不免英雄末路嗚呼槎浮雲漢知機早船到江心補漏遲如是喪邦辱國之流一類苦魂等衆惟願承金錢力仗運動言此夜今時來臨大會 
　　一心召請泉流遍地銅臭薰天漫云財可通神直使錢能役鬼銀行總理歲闌大股分紅金幣創籌幕裏眞情難白嗚呼鐵鑄九州成大錯腰纒萬貫慣驕人如是蠅營狗苟之流一類奢魂等衆惟願承金錢力仗運動言此夜今時來臨大會 
　　一心召請威崇司令雄長參謀甘爲祈父爪牙有愧項王面目設機宰鹿常存跋扈野心信口吹牛不外鑽營捷徑嗚呼侵蝕軍糈遭監視惡人自有惡人磨如是鐵中錚錚之流一類狂魂等衆惟願承金錢力仗運動言此夜今時來臨大會 
　　一心台請皖城坐鎭蚌埠卜居師編安武新軍黨列北洋舊系擁袁奔走幾爲洪憲功臣復辟經營甘作滿淸奴隸嗚呼幻境春迷蝴蝶夢丹忱血冷杜鵑啼如是忠心耿耿之流一類痴魂等衆惟願承金錢力仗運動言此夜今時來臨大會（三） 
家庭常識 
[自燃燒] [  榮]  
拭油棉花或藴濕草薦不可留於屋内因其易收養氣即能自燃最爲危險 
[白鐵水桶] [  榮]  
白鐵水桶乃鐵鍍鋅所成如以盛水隔宿即有鋅養性毒故水不宜用 
[掛畫] [  榮]  
懸畫被風吹落可以平頭長棒桃之原位無須用梯 
[報紙夾] [  榮]  
以平滑薄板二片大小一式長三英尺以橡皮布帶裹其二端與市上所購者無異 
[牛肉與馬肉之區别法] [  孤鶴]  
市間販買之牛肉每患有馬肉混於其中茲述其區别法如下 
（一）牛肉爲鮮赤色馬肉則爲暗赤色 
（二）牛肉纎維緻密馬肉纎維粗大 
（三）年肉之脂肪爲白色馬肉之脂肪帶黃色 
蠶業須知 
[夏秋蠶飼育法（四）] [  村士]  
　　（二）採桑前述蠶齡與桑葉成熟之程度最關緊要則知採桑之際固須隨蠶齡之長幼而擇挰度相當之葉矣但其中方法又分春蠶專用之桑樹與夏秋蠶專用桑樹兩種凡在春蠶專用之桑樹者法將生長不良之梢條相間採摘而其他之佳良者槪以留而勿採爲宜或處不得不採之時又須止採梢條之半部且於梢條半部中應存葉片之一部而爲蝶形採法以保護其腋芽庶無碍於翌春之用也若在夏秋蠶專用之桑樹雖不必用間採法而於摘葉之際要必存其葉柄一部以保樹身倘於採用桑軟之葉摘取葉柄之全部則樹皮受損即爲樹勢衰弱之源而欲爾後之生長依然良好也不可得矣然採葉雖有摘取全葉與留存葉柄及殘留葉片之一部之三法其能稍合於桑樹之生理者則以第三法爲最良第一法爲最劣若第二法似回於第三法殘留其少許之葉片者殊不知經數日後葉柄共相枯落於桑樹生機上實不收謂其占有利益也故欲求其不損傷副芽不　去夜皮者是當依第一法爲有利焉至於採桑時刻夏秋季所最忌者莫如日中蓋以酷暑秋陽所有乾枮與蒸熱之患較春季爲尤甚也其他如早晨採桑露滴旣非所慮晚㫾摘葉貯藏亦覺便宜則謂適當之時刻卽在午前十時以上及午後三時以下可也（未完） 
謎話 
　　製謎之難難於底面自然射謎之難難於却中肯要予酷嗜此腦海中憶謎不少記其尤者四子謎如　射（削何可得與）小君射（王不待大）施報射（巫馬期以告）反側射（回也其庶乎）偏師射（夫子未出於正也）一時紕繆射（子過矣）千金買笑射（無財不可以爲悅）施恩不求報射（賜也何敢望回）君從此逝妾將安歸射（子之往也如之何）五經謎詩經如竹路射（君子之車）視之男也射（相其陰陽）請代弗許故謀作亂射（不能旋歹）書經如徵於色射（用以容）妻怒其廢學射（内作色荒）作種種之陰功射（爲善不同）故友談心夜半時射（我舊云刻子）禮記如卜居射（舍於子夏氏）二十號射（冠而字之）闕如也射（無側室）人影在地仰見明月射（吾與爾三焉）易經如少年登科射（中未大也）是天子而友匹夫也射（上下交）左傳如燒猪射（然則彘也）臣用兵多多益善射（君將不堪）六才如其夫意氣揚揚甚自得也射（天樣闊）慶封曰子姑退吾圖之射（算崔家後代兒孫）俗語如夜獲之射（不曉得）不見不散射（瞎凑）人名如輪流射宋人（車若水）春寒花較遲射三國人（冷苞）海上濤頭一線來射泊人混號（浪裏白條）花名如二月春風八月雲射（翦秋羅）蒙經如良人者所仰望而終射也射（大小戴）詩品如上九射（俯拾即是）藥名如不可大受射（細辛）韻目如今其室十無四五焉射（一屋）古文如至老不嫁射（洎乎晚節）唐詩如衾寒燈欲燼何處落梅花射（獨宿江城蠟炬殘）俱妙[  黑子]  
短篇小說 
[氷山奇俠傳] [  常覺小蝶合譯天虚我生潤文]  
　　原名（ＨＡＮＯＦＩＣＥＬＡＮＤ）法國囂俄著 
　　第十八章野鬭（三） 
　　所行爲山道愈進而愈陡路亦愈窄僅容二人駢肩而過衆皆屏息歛步人人自懷懼心旣而踰山嶺抵平地矣其地有松林一帶起爲謖謖之濤聲幸無人馬之影杏史皆曰謝天今出險矣語未畢忽見林中有圓晴閃閃耀如電石之燈徐徐自東而出史邦齊呼曰此非山貓耶何其雙晴之光銳利如此適非罕恩在吾隊爲首領者吾且疑爲此怪俠之晴杏格見不答遽舉其鎗向雙晴而發一彈出顧不聞山貓之號但聞一陣洪笑之聲史邦齊諸人錯愕未已而松林之内已起一陣呼聲曰冬星之軍隊萬歲呼聲未已即繼以一陣排鎗乃使前隊之鑛工立應聲而倒如披朽草火光耀處則見每一樹後卽有一鎗每一山穴皆伏有兵也蓋芙生大佐固已先期而至待之久矣初芙生之受命出而也未知敵人虚實躊躇不决獨步於營帳之外忽有人自後拍其肩曰大佐芙生一愕廻首視之則一侏儒之隱者兩目閃閃如電因詫曰隱士來何所求而夤夜至此隱士曰咄我來救汝命耳汝且從我行夫以行軍之際陡然有此駭耳之言豈有不動芙生因四顧曰此間即無第三人在汝有何語但言之可耳隱者曰然則我須問汝亦將欲一鼓而殲此羣醜乎大佐曰固所甚頗策將安出隱者曰易耳去前不過二十里有山曰黑壁森林叢脞可伏精兵敵來必經此可俟其過半截而刦之則進退不得潰必無疑芙生撫掌曰佳哉誰則令汝來獻此策曰我自言之耳孰有權力使我且汝果知我爲誰者行耳吾語豈有虚妄隱者言時兩目灼灼作火光芙生不禁私詫此人雖作隱士裝其狀何抑暴也因猶豫曰汝言吾猶未能盡信或者汝亦其黨徒耳言時以手按其佩刀隱者失笑曰人言芙生怯固怯夫耳人以羔羊哺其口而轉疑爲砒酖休矣吾不屑與爾言矣乃拂袂而行芙生亟曳其衣已隱土勿行吾信汝矣特汝旣非彼黨又何爲來獻是策曰吾以觀殺人爲樂耳芙生曰然則汝爲勇士亦能留吾軍中助一臂乎隱者笑曰不能蓋冬星之營卒吾不願與共事也孺子勉之吾當拭目以待汝之成功言次截裾逕去倐忽已不見影芙生詫愕無狀乃不知其爲人爲怪頃之亞菲爾及瑟汶將軍皆有密札至指授芙生軍機其言正與隱者胎合芙生意乃决即移隊伏於黑壁迨至兩軍旣遇一敱而遂殲敵之半不禁大樂則高舉其旗以呼萬歲（未完） 
 
 
 

Page 15

 
 
   
 
 

Page 16

 
 
   
 
