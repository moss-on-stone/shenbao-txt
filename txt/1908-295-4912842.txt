# 1908 - 295 - 4912842

 

Page 1

 
 
   
 
 

Page 2

 
 
   
 
 

Page 3

 
 
[今日本報目次]  
　第一張宮門秒論說專電緊要新聞　第二張接緊要新聞分類新聞雜說文苑　第三張各省籌辦諮議局本埠新聞　第四張要摺小說國外新聞 
宮門抄 
　　十昨初十日召　軍機劉福姚史履晋隷祖謙 
論說 
[論中國處置延吉廳之失策]  
　　延吉廳居吉林南部。本無有間島之名詞也。攷諸史乘。渤海設率賓府。金設海蘭路。元設海蘭府。明設建州衛。數千年來。爲圖們江北之一大都會。我朝入關以後。視爲發祥重地。悉行封禁。康熙五十一年。設琿春協領。隷屬於寗古塔副都統。縱橫數千里之地。列爲旗民之圍塲。草木日以蕃滋。山川因之失色。而昔日財力雄富之區。竟成爲草昧鴻荒之境。此亦歷史上之創舉。而二百年來東方邊患之所由生也。向使當時不申封禁之。令。　早爲物產殷富。人文發逹之區。何至光緒年間。始招民開墾。以爲筆。路開。山之舉乎。此誤於封禁之政策者一也。咸同以來。俄力東漸。中俄界約訂定以後。復劃烏蘇里江以東數千里之地。以與俄人。琿春東部。遂與俄境毗違。朝廷以邊務事繁。加琿春協領以副都統銜。俾資鎭懾。然琿春協領。爲專理旗民之官。於政治上之改革。固無絲毫之影響也。向使此時。鑒於外患之日急。實行移民實邊之策奬勵而保護之。則膏腴之產。無難。悉數墾闢。又何至有韓民之越墾。此誤於因循之政策者又一也。年來東事日亟。韓民亦多越界私墾。延吉一隅。遂成綰轄俄韓之重地。朝廷顧念根本。於是有琿春副都統之設。有督辦邊防之設。有琿春南崗等墾局之 
設。且有與朝鮮陸路通商之議。並招徠韓民越墾。以爲籠絡之計。而我國。移民之勢力。遂瞠乎其後焉。此誤於優柔之政策者又一。也嗟。夫自有封。禁之制。而神臯奥區。夷爲榛莽。平原千里。闃其無人。是爲韓民越墾之遠。因。自咸冋以迄光緖初元。禁令漸弛。不能早行移民實邊之政策。地有餘。利。鄰人生心。主客之勢。遂爾倒置。是爲韓民越墾之近。因馴至今。日幾有。 
尾大不掉之勢。木腐蟲生。未始非我國政治之廢弛。有以致之也。至光緒二十九。年疆吏以華韓雜處。事務殷繁。遂奏設延吉廳。並分防和龍峪經歷。以立民政機關。不可謂非根本之改革矣。然以延吉廳轄有四千方里。之地。疆域遼闊。治理難周。彼朝鮮沿江之地。分設六鎭。而我圖們江北。乃僅設一廳治。此其疏略者一。韓民越墾我國領地。沿江數百里。聽其自由。 
移住。毫無限制。此其疏略者二。韓民越墾旣衆。而我國於。韓民户口男女。 
之數。財產地畝之數。主耕幫耕之數。尙無精確之調查。此其疏略者三。越 
墾之地。每社皆有學田。以爲敎育韓民子弟之費。而不能爲之廣設學堂。 
以變其語言習俗。使同化於我。此其疏略者四。韓民以語言不通之故。鄉約牌頭由韓民之稍通華語者充選。多倚仗官勢。自相魚肉。此其疏略者。 
五。然則延吉之地。行政機關之不備。地方官吏之未盡得人。固亦無容深。諱者也。當廳治未設以前。其政治之廢弛旣如彼。廳治旣設以後。而政治。之疏略又如此。此日人所以因韓民越墾之衆多。而妄以延吉廳爲未經。確定之領土。（謬稱間島指爲化外區域）因吏治之不舉。而又藉口保護。以侵我行政之主權也。今日時勢已迫。尙安可不力求整飭。以收政治革新之效。而杜日韓人悠謬之口耶。 
 
 
 

Page 4

 
 
專電 
　　電一　　（四川）聯豫趙爾豐電奏藏僧聚衆萬餘抗官焚刦志在反叛官軍寡不敵衆存亡危急奉電旨著聯豫趙爾豐從速勸導如不解散立卽痛剿母任蔓延電二　　　（北京）初六日兩宮在紫光閣筵宴逹賴喇嘛賜矮坐電三　　　（北京）慈宮將特召逹賴入宮垂詢藏事電四　　　（北京）某督某撫電奏請毋優待逹賴電五　　　（北京）桂撫張奏藩司余誠格父年七十八歲有病請假三月送回原籍可否照京員例毋庸開缺硃批着照所請電六　　　（北京）江督蘇撫會奏鄺兆雷賢良請照前湯籌潛例破格錄用硃批鄺兆雷以直隷州知州補用 
緊要新聞 
[東督奏請抵借外欵紀詳奉天]  
　　東督徐制軍前因開辦伐木公司資本難籌曾經電商樞府擬借洋債一百萬經袁尙書一力贊成電覆准行旋由唐少帥在京與滙豐銀行一再磋商將次就緒始行奉使出洋昨經徐督單銜奏稱略云東省與日本合辦伐木公司須各出資本一百五十萬元東省財政困窮無力籌措經奉天巡撫臣唐紹儀在京會同外務部向英商滙豐銀行磋商擬抵借銀一百十萬兩並擬定合同現該公司已於九月初一日開辦係商辦性質資本必須全數備齊目自有應得之利不難逐年歸還詳核抵押之件尙無窒碍如蒙俞允由臣等即日簽押正核辦間復准度支部電稱撥大連江海關稅銀五十萬兩作爲伐木公司資本不敷另行籌補部臣竭力維持莫名欽佩惟核部欵之數尙絀一半實難籌措且與日本合立之煤礦須欵四十萬及郵傳部咨稱撥還日本電綫費十萬日金前　部撥之欵即作爲此兩項付欵亦可免得部臣籌畫云云硃批着照所請該部知道 
[政務處議覆禁烟摺件之波折北京]  
　　近月以來禁烟條陳章奏旨交政務處議覆者共有八件已屢次開議本擬并案覆奏草定摺稿大致議定如官膏局暫從緩辦縮短年限須體察各省情形禁種土藥亦須山寛而嚴以免紛擾已定九月三十日出奏及繕摺後鹿袁兩軍機見之大加駁斥謂如此議覆不但於事無益并恐有害蓋觀望因循者必因此摺而多所藉口也經此一駁故政務處各大臣擬擇期重議後再行覆奏 
[學部奏定考覆游學專門新章]  
一考覆分爲兩等一等給予進士出身二等給予舉人出身一專門學成之員按照所學科目分别給予某科進士某科學人一考覆均照上次奏章所定資格遊學專門在十年以外如習路礦必於工程辦有成效者習製造機器必能發明新　製造新器者習文學必譯著諸書闡通精理有裨學術者如無其人任缺母濫一此次考覈與考試關防不同應博訪周諮證之輿論其行誼不孚者不得入選一此次考覈或徵其著述或考其成績自應力求精審欽派大臣覆命日期擬以一月爲限 
[十四誌逹賴喇嘛在京情形]  
　　二十七日爲逹賴受拜之期蒙古喇嘛詣黃寺謁拜者四百餘名已見昨報兹悉當日喇嘛等正羅跪逹賴膝前恭聽演講佛理並召其位置稍高者摩首撫慰勛以多詞適有逹拉罕王與奈曼王帶同福晋來寺謁見蒙古喇嘛卽行退出當時逹賴與該王等暢談一時許始退午後二點鐘日本提督青木宣純武弁松并石根來寺拜謁逹賴接見時賜以藏棗葡桃等物三點鐘慶邸醇邸張中堂袁尙書各派員致送禮物均一一收下三點鐘比國欽使克尼亞帶同武弁郎班謁　談二刻許始歸二十八日逹賴演習華語較前　勤歷二時許始罷休息數十分侍講者與談　東變局後即屏退侍者獨靜坐室中一如平日適是時有英國使館學生譚氏及商人杜納思求見侍者以有命在先不敢入報英人遂悵悵而歸二十九日駐京日使敬備果品食物令繙譯送至黃寺逹賴一併收受並令堪布至西門迎接繙譯人配殿少坐茶話又聞駐京俄使二十八日送逹賴喇嘛筵席菓品至黃寺亦已領收 
 
 

Page 5

 
 
[厦門歡迎美艦續誌]  
　　字林報載初六日厦門電云美國海軍少將伊瑪萊所統美艦隊第三小隊今晨由飛鷹船護送抵埠在外港下椗當時由薩鎭水統領率領巡洋艦四艘砲艇一艘在港歡迎德國戰艦尼奥勃亦升砲致敬晨間兩國官員互相拜會入晚由華官備宴欵待伊瑪萊少將及其他各員艦上水手則在大操塲宴待當各艦抵埠時觀者甚衆而旅厦西人因華官停發入場券多爲怏怏毓貝子及其他各大憲歡迎美艦頗爲誠摯　　泰晤十報載初六日廈門電云美艦隊八艘於今晨九點鐘人港毓朗貝子及外部侍郎梁敦彥於今午歡宴海軍少將史潑萊及各艦士官駐廈美國總領事阿洛爾特君及各國領事海關稅務司並西國紳商均經陪宴又電云海軍少將伊瑪萊與美總領事阿洛特亦經毓貝子梁侍郎設宴歡迎全艦員弁均於今晚欵以華宴艦隊各員弁以中國欵待優屋均同詞申逹感忱又電云今夜毓貝子梁侍郎擬宴待史潑萊將軍足球棒球　游戲定期明日舉行星期一日下午旅廈全體西人擬在美國領事署欵宴史潑萊將軍及各艦長並延中國官紳陪宴星期二百擬舉行未次足球棒球賽船戲　　文匯報初七日廈門電云昨夜中國官塲設宴時毓貝勒向伊瑪萊少將申逹祝忱並伸明中美友誼伊少　答言美國深願與中國常爲友國 
[粤督奏覆匀定州縣公費北京]  
　　粤督張人駿奏稱州縣爲親民之官非久於其任無以資治理而專責成非缺分平均亦無以化優瘠而杜趨避近日建言者屢以爲請誠得餼廪稱事久道化成之要惟是粤省情形不惟與各省有别即較昔時亦多不同似有難以概論者州縣所入廉俸而外實以糧米羡餘爲大宗若如原奏所稱驛站截剩差徭折供皆爲粤省所無胥吏規費雖屬未盡裁除然非必有之欵亦無定數可按自同治六年前廣東撫臣蔣益灃裁減州縣米羡而各缺爲之一變光緒二十五年前大學士剛毅來粤籌餉復飭提盈餘報效歸公而各缺又爲之再變至瘠苦之區迭經歷任疆臣飭令司局籌給津貼三十一年前署督臣岑春煊又飭提廣州潮州二府關稅餘欵匀給各屬苦缺統計提盈餘者二府九縣給津貼者三十七廰州縣迄今優缺則所餘無幾實已無可再提苦缺亦勉敷辦公不致如前賠累此外各缺大略相等並無盈絀之殊且地方之事會無定粤省尤盗賊滋多若令將公費按月領支設遇緩急之需一時斷難接濟勢必挪動公欵虧欠正供倘或應急無　致貽巨患不獨公家受其累民生亦重罹其殃至於催提支放之繁難挹注籌補之非易猶其小焉者也竊以爲粤省州縣自提解盈餘酌給津貼之後已無軒輕之可分各牧令安於其官旣不致有所希冀在疆臣量才委任亦無所用其調停擬請照舊辦理俾免更張至久任一節本以青效程功粤省　缺人員向不輕於更調間有委署别缺或因事撤換亦無非爲地擇人但視才能爲委用之資不以缺分爲調劑之具臣惟有率同藩學臬三司加意遴選務使各稱其職貞之以恒永杜夤綠奔競之風力除因循遷就之習如各缺尙有今昔互異苦樂不均者仍當格遵諭旨隨時體察情形妥爲籌辦九月二十九日硃批該部知道 
 
 
 

Page 6

 
 
 [G　己到羅威醫生獨一發明改良造血天然補品 
　　中國總經理批發所英商祥泰洋行上海北京路六號上海副經理發行所南洋大藥房英大馬路中市 
　　杭州總發行所三元坊大街磚洋房　紹興總發行所城中丁家弄同德紙行 
　　好時洋行白 
　　本行芝剌執船於禮拜一即十月初九日抵申準於十一日開往香港瓜哇等埠各寳號如欲裝貨搭客者祈請駕本帳房面議可也水脚路外克己 
　　培元極品眉壽廣嗣丸 
　　此丸乃壯陽廣嗣第一妙藥專治陽痿不舉或易舉易洩艱於予息妙在服丸後有外塗藥以輔之能得十分效果 
　　與别樣藥料大不相同試舉一端即可知其優劣蓋别藥力量淺薄故至少須服三錢方能有濟此丸每次僅服兩小粒計重不過數釐每日服三次統計不過一二分奇在服後不知不覺自然身體强壯日見功效即使偶服一二日亦有不測之功如能久服數十天最顯非常之効勿歎年衰力盡定能皷勇而登奚憂任重材輕正可及鋒而試歷經試驗四海馳名願世之乏嗣試服之自能深信其益矣每瓶二元关大瓶五元連外塗藥仁智里十三衖括打藥房白 
　　臻壽藥房新發明尅期戒烟盡善丸 
　　本藥房察嗜烟之由施戒除之法悉心研究純用官料藥品配合成丸按癮大小服丸多寡强弱體質無不咸宜洵盡善也非與市上牟利者比諸君請嘗試之食烟一錢購丸一聽每日癮前用温茶吞服一袋一月斷癮食烟二錢購藥二聽併服多則照加毎聽一料計三十袋價洋一元遠埠函購原班向件信力自給各埠願承批銷格外籤廉總批發所蘇州閶門内下穿珠巷第八十一號門牌逢禮拜告白 
　　春桂茶園 
　　初八日戲特煩超等客串登檯 
　　吴鳳鳴　天門走雪 
　　譚月明李福祥　李春虎大挑華車 
　　蔣蕊芬　金殿粧瘋 
　　一陣風七陣風劉長（林）　雙跑馬 
　　馮二耈　化子拾金 
　　筱桂芬　令公碰碑 
　　夜來香　堂樓詳夢 
　　三麻子王德全　周福來單刀赴會 
　　張鳳桐　空城巧計 
　　汪笑儂　御取帥印 
　　初八夜特煩超等兩齣好戲 
　　熊文通　黃鶴樓會 
　　趙春庭譯月明　一陣風大閙嘉興 
　　汪笑儂　黃龍造反 
　　夜來香　鳳陽花皷 
　　三麻子小桂枝後度梅打魚舟配 
　　　桂芬汪笑儂　沈瑞（棠）四郎探母 
　　邱鳳翔　玉蘭花三 
　　三麻子　譚月明大 
　　夜來香　金阿卿廢 
　　馮二耈　沈瑞棠物 
　　（天仙茶園） 
　　初八日禮拜正廳一角名角登抬 
　　賽活猴　悟空盜牌 
　　九月仙天娥旦　紳商煩汴梁殺宫 
　　趙春奎　舉鼎觀　 
　　雙　處　烏盆説話 
　　李春利趙如泉篠榮祥趙小廉　重排頭本鐵公雞嘉祥捉降剌鐵公鷄 
　　李春利趙如泉萬燈盞盍盞燈　接演二本鐵公鷄嘉祥做親小姐上吊 
　　初八夜正廳四角新到名角登檯 
　　趙春奎　捉放曹操 
　　九月仙萬盞燈盍盞燈　金牡丹津商煩四摇大會 
　　趙如泉　官長三 
　　李春利萬盞燈　煩演頭時事本門 
　　賽活猴　好戲　街 
　　雙虎　　硃砂紅痣 
　　李春利趙如泉　接演連檯二三門 
　　趙小廉　改良 
　　　榮祥　新戲本街 
　　羣仙茶園 
　　初八日戲大减價正廳每位一角 
　　小琴仙　滿堂紅 
　　賽寳珠　取榮陽 
　　白文奎　賣黃馬 
　　賽月樵　挑華車 
　　林月梅　烏龍院 
　　徐桂芬金處　煩演捉放曹 
　　紅菊花　海潮珠 
　　郭鳳仙郭鳳雲賽勝奎　金山寺（燒香水鬪） 
　　郭少娥小春穆　准演（斬）馬稷 
　　十月初八夜大减價正廳洋二角 
　　小富仙　取北原 
　　小詠仙　打花皷 
　　小蓮英　牧羊卷 
　　小春穆小蓉仙煩演（奪）小沛 
　　徐桂芬　烏盆計 
　　林月梅小連奎准演（胭）脂虎 
　　郭少娥　兩狼山 
　　紅菊花郭鳳仙金處賽勝奎　割髮代首戰剌（皖城嬸娘） 
　　張園 
　　福壽三祝燈 
　　本園特訪最新福壽三祝燈獻　别新奇演舞玲瓏萬彩式式精緻花樣多多綺麗麟鳳象龍吐寳含珠宛如眞的虎豹獅象搶球奪錦不啻生成其中希珍奇寳百色俱全日日渝新宵宵易彩見者如入蓬萊仙境觀之無不悦目賞心現己特請來申訂約於十月初九起開臺夜演特此佈　聞　張園啓 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[寗屬地丁徵銀解銀辦法南京]  
　　江藩司陳伯陶詳請各州縣上下忙徵銀解銀已由江督批示略謂現據蘇藩司詳蘇屬各州縣因銀貴錢賤賠累不支核其詳叙寗屬各州縣苦累情形大致無異所請將忙銀徵銀解銀另加收公費錢六百文彼此辦法亦屬相符已會同撫部院彙案具奏並鈔移行知矣至蘇屬規復抵解賠欵向係錢二百文寗屬則係規復提解錢一百文新加串價抵補練兵經費錢一百文名雖不同錢數並無出入事關奏案不宜多列名目致干部駁故於摺内總叙作寗蘇均加收規復抵解賠欵錢二百文將來彙解到司仍可循舊分撥應用以符原案又蘇屬忙銀歷來於正銀之外隨徵耗銀而寗屬向俱徵錢正耗一併在内兹旣奏請改爲徵銀解銀如經部議允准應即查照來詳通飭寗屬各州縣仿照蘇屬辦法於正銀之外隨徵耗銀庶歸劃一再火工一項本係公費内應有之欵且查蘇屬亦未另徵所請隨正併徵之處應毋庸議仰即遵照仍錄報撫部院曁候批示 
[京師近事]  
　　駐德欽使孫寳琦電奏仰承恩命内渡供差莫名感篆昨准新任使臣廕昌電稱觀操事畢約須臘後放洋琦以水土不服迄未病愈深恐貽悞可否懇恩飭下廕昌刻日起程或暫准由使署參賛代辦俾得早日交卸不勝感激惶悚待命之至伏乞代奏一兩銀幣鑄造型模現由度支部擬就兩種送交政務處核定（一）係仿照舊式删去西文正面國徽年月反面仍係重量及造幣總廠製造等字（一）係金幣型模一面聖容一面國徽年月重量究竟採用何種目前尙未定奪日前政務處會議西藏改省一事袁尙書倡議派張蔭棠直接與逹賴喇嘛說明并　帶熟悉外交人員與之聯絡定初二日會議一切開辦章程兹因逹賴不甚贊成故初二日並未提議此事陸軍部所取師範生已於前日送交保定速成學堂附學原取係五十人覆試時扣去筆迹不符者九人祇餘四十一人鐵尙書深恐不敷中學堂敎習之用擬於歲杪再爲招考三十人明年同時畢業京師高等巡警學堂簡易科八十五人於上月終已考畢業兹定於十月十五左右放榜聞考列最優等者均歸各省巡警道差遣餘皆作爲巡長發給卒業文憑間島問題交涉年餘尙未解決某尙書提議擬簡派大員親赴日本商議早爲結案政務處日昨接到外部咨送藏印通商章程一册以便會議參考聞該章程於九月二十七具奏 
西報譯要 
[東督擬興新政]  
　　字林報載初六日東京電云東督徐世昌擬加重鴉片稅以圖隠絶銷路并聞該督不日將赴哈爾濱謁見該處俄員藉以增進中國與北鄰之友誼又聞東督已决議在哈爾濱設立稅關一所 
[中央政府近狀]  
　　字林報載北京訪函云新任駐德公使廕昌不日將赴柏靈内前使孫寳琦已簡爲津浦鐵路副督辦冋華在卽故也孫爲中國開通之員前曾具奏首倡立憲現任津浦鐵路督辦大臣呂海寰曾被御史其稽參延路工故近有改簡某部尙書之說或謂將次撤任究竟如何尙難逆料廕昌簡放德使之故刻聞並非爲其熟悉洋務蓋因對於組織海陸軍問題與慶邸鐵尙書等意見不合是以簡放德使又聞慶邸現雖兼握軍機處曁陸外兩部三大臣之權然年老無能徒有虚名實則三部之事皆委諸尙侍及其餘各員彼僅於奏章公牘署名畫諾而已故近來京中有權之員惟袁世凱張之洞世續那桐鐵良等數人耳其餘满漢各大員非新非舊騎牆兩可惟視朝廷意旨爲轉移此京中政界之近情也 
[日本撤退駐兵續聞]  
　　初七日北京電云山海關秦皇島大沽三處日本駐兵將全行撤退京津兩處則擬遵照條約各留駐兵兩隊分類新聞政界 
[直督奏請添撥河工經費天津]  
　　直督楊士驤具奏略云據大順廣道文冲詳報東明黃河南隄大汛期内新出險工竭力搶護始臻平穏需用稭料葦麻柳橛天工等項統共合銀一萬四千六百兩此項工程委係新出險工並非原估所及請歸另案添撥等情前來查東明黃河南隄工程重要防守極艱從前每届歲欵銀七萬三千餘兩尙多不敷自光緒三十年起在於歲欵内酌提歸公銀一萬兩每届祗領銀六萬三千餘兩　形竭蹶是以三十一年而後無歲不請另案經費歷經奏明在案本年入夏以來黃水屢次盛漲下汛四鋪新頭壩第四埽迤下刷動壩基中汎二十鋪第八壩一帶無工處所塌崖潰坎危險異常共搶下新九　叚始克轉危爲安另案用銀一萬四千六百兩委係核實動用見飭藩司練餉局各擬銀七千三百兩照章另案造報不與歲欵牽併以清界限伏乞敕部查照九月二十九日硃批該部知道 
[黑龍江催解俸餉奉天]  
　　東督徐菊帥黑撫周樸帥近通電直魯豫閩蘇皖等省督撫略謂江省俸餉向賴各省協濟自改行省費用更繁從前協餉僅放旂兵俸餉積欠纍纍困苦已難言狀現在指發巡防各軍陸軍學堂曁通省文報專欵按月實支刻難拖欠騰挪借費羅掘俱窮倘 
 
 

Page 11

 
 
　　再愆期短解直有不能支持之勢五夜徬徨焦灼無已明知彼此同一艱窘然内　周轉尙易所有貴省逐年應協俸餉務祈俯念邊局困難飭司查明欠解數目刻速電滙來江以濟眉急公誼私情兩均級感 
[通飭不准濫押人民浙江]  
　　浙省各州縣凡民間詞訟往往將原被人等管押即婦女亦或交官媒看管難免有多方勒索情弊現增中丞特於日前札飭藩臬兩司轉飭各屬嗣後務須隨到隨審隨結如有待質人犯不准概交差保及官媒濫押應令交保候訊輕罪婦女尤不得動輒傳提 
[改設全省警務處續誌浙江]  
　　浙江全省警務處迭次委派各員已見前報兹悉增中丞復札司道局所文云浙省警務尙未發逹省城警察總局組織多未完備此外各府廳州縣未盡切實舉辦亟應設立全省警務處以期整頓而圖擴充該處督辦應委藩司充當係實缺兼差不支薪水公費警察局總辦王道豐鎬應改派該處總辦月支薪水洋二百四十元公費洋六十元由釐餉局給發以資辦公其原有警察局差事即應開去月支警察局夫馬費洋二百元一併停支所有章程隨札發處應由該處司道等統籌全局會核辦理如果間有窒碍難行之處亦應斟酌損益隨時詳請酌奪兹刋發木質關防一顆文曰浙江全省警務處之關防仰即查收啟用以昭信守並派委揀選知縣李令錫山爲提調月支薪水洋一百二十元直隷補用知州程牧立爲總稽查月支薪水洋一百二十元揀選知縣梁令建章候選知縣谷令鍾秀爲編擬章程審核規條及督率各科稽查勤惰諸事月支薪水洋一百七十元均由釐餉局接月給領以資辦公 
[贛省官事南昌]  
　　贛藩陳少石方伯詳請馮中丞以瑞州府員缺飭本任吳守祖椿回任龍南縣知縣員缺以候補知縣宋承綬署理樂平縣員缺以候補知縣何嶽代理 
交涉 
[咨商添設領事辦法廣東]  
　　澳紐兩埠添設領事業經定議兹粤督張制軍　接外部咨文略謂現在查明海防西貢瓜哇各領事尤爲握要亟須設立以資保護查西貢接近閩粤商貨繁盛爲越地之精華近年苛例日新視華人幾同魚肉該埠學堂商會均未設立未始非積威所壓團體不成所致海防一埠則内連滇桂水陸交通目滇越鐵路告成形勢頓形吃緊至瓜哇爲南洋巨埠華人墾闢此地已數百年近年創行新例以土官轄華人意在箝軛吾民驅歸彼籍其政策最爲陰狠亟宜設置領事以期挽回利權所有一切事宜統期從速酌定詳復核奪 
[禀報日人游歷詳情南昌]  
　　贛撫馮中丞昨接據湖口縣馮令禀報日本人坂野逹也庭村俊三二人於九月十九日自九江至湖口游歷内有護照經縣驗明發還乃該日人以先在湖南游歷經過州縣均於照帶蓋有印信此次亦請照蓋知縣因查條約並無洋人游歷須由經過州縣蓋印明文　婉辭脫該日人亦於次日由縣境柘機地方搭輪他往軍界 
[江督閱操行期已定南京]  
　　本届江鄂大操所有寗軍擬定本月初七日出發刻正預備行裝頗忙碌至欽派閱操大臣江督端午帥則擬於初十後（十四十五兩日之中）率帶觀操人員起程赴皖聞江督對於此次大操異常鄭重防備匪黨亦頗周密云 
[江督電飭嚴拿革命黨南京]  
　　江督端午帥缅接皖電據云日前該省獲有革命黨頭日及黨羽數人已訊供不諱其餘羽黨供由江寗等省四散竄逃午帥得電後深恐竄入治江各處爰即分電各關　轉行各府州縣營汛一體加意防範嚴密查拿以杜匪患 
[陸軍學生投營之限制鎭江]  
　　駐鎭二十五標統帶李文升現奉江南新軍第九鎭吳仲炎統制札開奉陸軍部通札略謂現在本部設立陸軍各學堂及籌資遺派學員赴東肄業原爲輸人軍人智識及增長軍人程度而各牛憚於勞苦往往有半途輟業之事若不妥定嚴章示以限制殊與軍學前途大有妨碍現擬嗣後各鎭標營遇有未卒業之學生投營當差者無論其學問若何均一律不准留用以重軍學等因統帶奉札後業已飭各營遵照矣 
[拒捕戕斃艙長兇手之狡供松江]  
　　奉賢泰日橋私販拒捕戕斃艙長蕭錦堂一案獲到劉阿良供出爲首之犯係施秋堂在逃未獲上月二十八日由飛划第三營管帶沈都戎購線偵獲解歸府署發華亭縣訊辦昨經華尊張大令研訊施供釀禍時小的適臥疾在牀並不與聞其事惟與劉阿良有隙致遭誣攀現擬解赴奉賢歸案審辦 
[將軍擬赴鎭閱操鎭江]  
　　江寗將軍清秋圃留守定於日内由省赴鎭閱看八旗馬步各軍所練新操是否合於新法 
學務 
[蘇提學查閱安亭震川學堂確情蘇州]  
　　蘇提學查閱安亭震川學堂等情已誌前報兹悉因上月競業校長桑鏞强行遷人震川由嘉崑青新勸學所申詳學憲當專委松府戚太守查辦已於上月二十八日到該鎭密查一切有學務公所某紳惑於一面之詞函致學憲緣二十九晨乘火車親自往查至則戚守晤談一切皆澈底明晣即將校舍遍行察閱隨傳經理沈麟顧振岳等詢歷年辦學情形及各人墊欵總數並飭將修築房屋購置品物分部另繕清單具禀呈轅時又有前書院經理錢兆榮等亦具禀呈控迨起節時傳錢兆榮等諄諄誥誡語皆切摯峻厲大旨謂凡人當具天良不可逞一已之私若如桑某胆大妄爲須嚴加懲辦云 
[兩等小學開游藝會蘇州]  
　　公立東林兩等小學堂於九月念七八二日開游藝會念七日爲内塲游藝念八日爲外塲游藝内塲以會塲狹小贈入塲劵僅七百張而來賓之後至者幾無容足之地所演游藝有四十種之多外塲除城鄉各校及男女來賓有三千餘人而會塲佈置招待警察職員俱未過問統由學生主持 
[贛省女子公學擬開天職會南昌]  
　　贛省女子公學兹因常年經 
 
 

Page 12

 
 
　　費支絀擬開天職會其傳單略云本公學開辦以來仰承官紳商學各界熱心贊　規模粗具來學日多現在善後擴充正待籌畫非特我男界同胞對於此事有應盡之天職而尤冀我女界同胞各抒識見庶幾敎育有直接之利便經濟有多方之補助爰特開女子公學天職會入會劵費酌九五制錢一　文以上至十百千文不等概由本人塡明數目帶交本帪房以便招待撮影紀念 
[菴廟改充學堂公產漢口]  
漢口高等小學常年經費備極支絀現由夏口廳金司馬查照奏定學堂章程准將廟產改作學堂經費爰與各紳磋商　陶聖菴廟產充作該堂公產所有廟僧及租住之户昨已勒令搬讓以便改造市屋租民居住月得租金均撥歸該堂公用 
實業 
[湘境粤漢鐵路開工武昌]  
　　湘境粤漢鐵路長岳一叚刻已經湘省鐵路公司規定於十一月初九日開工昨該公司總理王先謙呈報鄂督並以漢陽鋼藥廠委員直隷州馮應態熟悉路工指調往湘助理一切已經陳小帥允准轉飭該員前往 
[組織電燈公司之預算杭州]  
　　浙省擬辦電燈公司迭誌前報兹悉開辦簡竟現已擬妥命名爲商辦浙省大有電燈有限公司資本限二十萬年息八厘調查城廂内外約需電燈一萬盞其必須裝設者如衙署學堂公館店舗巡警路燈等在五六千盞左右故擬先備十六枝洋燭光電燈六千盞預算進項每月至少數以四千盞通扯每日半夜　六枝光燈一盞月收一元二角其八枝燭光者僅收七角五分計統共約收四千八百元其開支各項經費從寛以六千盞計算第月僅需四千七百元出入比較有盈無絀若能售满萬盞以四分開支六分盡屬贏餘月可得六千元左右 
[典商禀減存欵官息長沙]  
　　湘省地方公欵大半發典生息以資應用日前長善兩縣典商聚源義昌等以近來錢價大跌典業受虧尤鉅所存各堂銀兩利息參差不一有每月八釐者亦有周年一分五厘者不特議息太厚且無一定章程各典碍難承領爰特具禀大憲請予一律減輕昨奉批示略謂所存各典銀兩約共四萬有奇其一分五厘行息者不過三千兩各商宜勉爲其難共盡義務至各善堂所存銀兩則未便越俎 
[雜記]  
[爭舉寺僧之風潮寗波]  
　　定海臯洩莊萬壽寺產業頗豐現因住僧慶方病故由柱首王士滙張福年等邀同耆民會議另請住持王士滙擬以普慈寺德培僧兼充張福年擬以普陀山明益憎管理互相爭執以致涉訟經龔司馬批示兩造商請住僧務須和衷共濟勿得各存私見在案爰王士滙等於前日在寺中開會公舉德培僧得一百餘人舉明益僧者寥寥無幾王士滙等因即呈請備案給諭張福年等仍爭執如前本月初一日兩造糾集多人來城司馬適在聖宮拈香張福年等先率衆攔輿呈訴旋又擁入廳署喧譁不已要求准行當由司馬訊斥謂案已批飭查覆究竟何者得宜自有公論爾等須知鄉民聚衆大千例禁嗣後兩造具呈祇許以老成數人來署切勿糾集多人哄堂塞署如再故犯定行照例詳辦 
[和尙禀請留學西藏南京]  
　　近有智德和尙具禀江督願赴印度西藏等處留學研究梵藏語文並約同志逹理道空兩僧偕往請給予護照午帥以現在各處僧學逐漸開辦欲纂佛學課本必探釋敎源流倘能精究梵文歸國提倡實於釋敎前途大有補益特批飭上海道發給護照一紙以利遄行 
[搶親蘇州]  
　　蘇垣學士街郁姓木匠頭有一女早已許配某木匠爲妻尙未過門近鄰名保珠者乃牽引天庫前盛姓家之廚夫與之勾合即租保珠家房屋事爲其夫所知前日糾邀數十人到保珠家當將郁女搶去成婚現郁女以尙有金首飾若干件洋二百元在保珠處由其母喚地保往索而廚夫因人財兩失心有不甘亦向保珠索討財物保珠則甚爲刁滑皆不允交出大約須涉訟矣 
[雜說]  
　　人不如狗客有自五茸來者。叩余而言曰。人果不如狗。乎。余訝其言。客曰朔日余趁火車。汽笛一鳴。車始蠕蠕動。有鄉人背負雨傘。狂奔上車站。計時尙可登車。忽被巡警攔住。曰汝赶不及。矣。速去。鄉人瞠目而視。車固尙在目前。眞末。奈何。余以爲火車之規則應如此。頗不捐意。迨抵新橋。有三五西人。負槍上車。似獵者狀。甫登車。汽笛一再鳴而不開。余又不解。推窗。視之。知西人失一豢犬。巡警正在逐捕。車中。人都嘲笑。約遲四分鐘。車始開。待狗如此。待人如彼。庸非人不如狗乎。客退。乃濡筆記此。大腹曰余聞各處路政規則。於平日車行時刻。非可輕改。惟大吏及公司中人因公進出而關係緊要。者或催早或改遲。可以臨時酌定。彼狗也。胡亦蒙此優待。竟與大。吏埒 
[文苑]  
　　竹枝詞　　　（一續）　　其七值堂門稿汝來前。每月須提百十千。巧竊清亷好名色。太爺原不要民錢。註某令創爲提陋規之說自門房以至傳帖跟班均有定額宜乎家丁要錢某令如聾如瞽也　　其八行當近添新脚色。小門房外又裁縫。工資物料全包却。計算還成一大宗。　　註某令於取利之道算無遺策有王裁縫師徒五人在衙縫衣自某令及太太姨太太少爺小姐衣服皆令包縫不給衣料不 
給工貲惟每案給費一元　　其九和息張張向下抛。太爺終是怕人嘲。謂無歇戳防翻易。遮得貪痕似紙包。註某令於和息詞無歇户戳者雖兩造俱備亦當堂擲下恐有翻易而歇户則欲蓋戳恐前陋規未給清有失某令之意故欲不具禀註銷則差役執票催擾　鞋費亦屬不貲　　其十衙中今日費疑猜。何事喧呼疾若雷。靜聽幾回應失笑。太爺得意正和牌。註某令最好葉子戲又好打麻雀在小花廳與楊師爺柳師爺金舅老爺及太太姨太太鬥牌喧笑之聲逹於户外 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[士民動議調查]  
　　安徽皖省諮議局籌辦處至今尙無一定辦法故皖省士紳特於本月初三日開會集議并選舉辦事各員草擬章程是日撫台未中丞亦派代表兩員與會江蘇　　（松江華婁）華婁兩縣士民旣設選舉調查事務所於王忠毅公祠現在舉定之駐所書記員吳金徐三君均定晨刻九點到所辦事先將會期禀報官長請兩縣查造舉貢名册並請府華婁三學抄送廪增附三項名册函催四鄉紳董來會現該所接奉官長照會其中有欵難問題如有產五千元是否合不動產及營運資本合算或父不願選舉應否准讓其子再照頒定章程有中學堂及以上學堂卒業得憑方有選舉權然高等小學卒業准獎廪增附生者應否有選舉權等八九則由事務所職員摘出禀請府尊戚太守詳請省憲定奪以免各處參差之弊又　　　（松江南滙）南滙學湯森逹廣文上月杪奉王少谷大令移文會同紳董分赴各鎭宣講選舉調查造册各節已於初五日公畢回南又　　　（太倉嘉定）嘉定縣紳士夏曰琦黃守孚具禀蘇省籌辦處謂嘉定已設籌辦諮議局事務所擬定章程及辦事日期另編演講淺說分投開導請准立案并聲明武陽事務所已奉批飭改爲選舉調查事務所嘉定亦應遵改以歸一律等因現籌辦處已批准照辦 
[官長設立]  
　　江蘇寗屬江督端午師札寗屬各州縣文云各省諮議局欽奉諭旨飭於一年内一律辦齊當經本部堂通飭遵辦并於江寗省城設立諮議局籌辦處派委員紳即日開辦在案查諮議局以開辦選舉爲入手辦法而選舉之責成首在州縣牧令有初選監督之責亟應會同紳商學界遵限赶辦以免遲誤應各就本衙門設立選舉事務所以爲辦公之地所有調查資格登記簿册非本地人不能周知亟應邀集士紳分期辦理以爲地方官之輔助其會集辦事之處應名爲選舉調查事務所如此分别釐定各專責任而名稱亦不致混淆如有在未經奉札之前先期設立者應無論官立紳立一律改從今稱以歸畫一河南汴撫吳仲帥到汴後對於諮議調查兩局之事頗爲注意業已迭與朱万伯商酌假二曾公祠開辦諮議局並擬假張公祠開辦調查局均於月内一律開局委錢少雲觀察爲督辦 
專件 
[蘇諮議局選舉調查功候表] [  江蘇諮議局調查會稿]  
　　蘇州府屬長元吳現已開始調查大約以十日或十五日爲限各鄉約初八九開始調查常昭現在調查約一月告竣報載禀批系另是一事江震現正調查約十月中旬告竣崑新十月初一開調查員會約定即日調查至初十日卒事城厢初三日開會太湖奉飭籌辦太倉州屬太鎭東區議事會十月一日議推定調查員崇明禀縣之後無聞嘉定以十月初六至十月二十五日爲調查造册期寳山調查將畢現方在審查補遺中　　松江府屬華婁十月初一日會議已定辦法上海現正調查青浦十月二十日開會奉賢現正赶印選舉人名格簿格南滙州調查户口法金山十月初一起分投調查約一月竣事川沙常州府屬武陽調查將畢現方在審查補遺中錫金現正調查城廂定十月初十完畢各鄉定十月二十日完畢宜荆調查將畢江陰士民動議之後無確信靖江　　鎭江府屬丹徒已開會兩次推舉調查員丹陽十月一日起分投調查投票區投票所已定金壇初動議溧陽太平洲　　案右表除調查將畢及已有限期者不論外。崇明禀縣。江陰動議皆最早。而至今無聞。何其久也。必有以也。青浦十月二十日開會。抑可爲遷緩。南滙以調查户口。與調查選舉人資格。併爲一事。似非善法。不知能改易方。針。以無失時否。太湖旣奉飭自爲一區。則川沙太平。事同一律。當已行文矣。華婁辦法。以紆徐爲妍。然彼中多開明之士。或不至後期。靖江溧陽。寂寂如故。報紙比之西藏蒙古。痛詆之而不動。奈之何哉。籌辦處限各縣以十一月三十日册報初選監督。可謂不慢不震。若清江溧陽川沙太平等處。非有司選員持嚴檄以督之。不知其可也。區區數百里之間。程度之不同如此。有識者心焉數之矣。孟昭常議 
[長洲縣趙大令六言告示]  
　　奉旨設諮議局定限一年告成現當創辦伊始誠恐宗旨未明秩序偶有紊亂難免擬阻横生是用剴切曉諭普告紳商士民須知此局之設專爲採取輿論欲氏與聞政事利弊隨時指陳異時規畫大備朝野共享昇平今從調查入首預備選舉先聲廣求合乎資格編具草册人名責成區圖各董担任按期造呈調查各員協助一氣聯絡可成將來選舉議員另有投票章程兾除舊時隔阂期於上下一心建言操之於下取决斷自朝廷權限務宜分守一律照章奉行特此明白宣示務各一體凛遵 
[揚州江甘調查選舉事務所簡章]  
　　一宗旨本所以輔助初選監督力任調查江甘二縣選舉事務爲宗旨俟選舉事竣擬改設爲八屬交通總機關部届時再有禀報候示祇遵二場所本所由邑尊監督其事務所原應設於署内嗣因官舍窄狹遂公議附設商務分會之内三職員無定數其管理員由政界擔任監察員由紳士担任 
 
 

Page 19

 
 
四辦法選舉人名册由監督蓋印分區公推調查員承領塡註預依期限内彙交事務所五期限十二月十五日爲宣示名册之期正月十五爲初選投票之期六經費由官紳合籌以敷用爲度 
[辦事秩序]  
　　一選舉所員所長副長坐辦會計宣講調查　　二定期設研究會解釋諮議局章程　　三開城鄉董事會召集城鄉董事至所責令助理調查事　　四調查江甘第一選舉區　　五調查城外各區　　六派員分設投票匭　　七定期投票　　八定期開匭檢票　　九報告當選人名數其餘選舉區域及派員分區管理章程從略 
本埠新聞 
[通飭保全昭忠祠]  
　　江寗陸軍學堂係將省垣昭忠祠改設兹爲御史奏參以昭忠祠不應毁改致失春秋祭祀之禮業經奉旨勅令端督籌議復奏在案兹學部以現當興學之際深慮各處學堂亦有以昭忠祠改設情事爰特咨行各督撫分行各提學司一體查禁昨蘇省毛提學已分移滬道等飭屬遵辦矣 
[嚴辦厘卡司巡]  
　　盛涇公所綢船前被五庫厘卡司巡莊裕砍斷攬繩一案兹松滬釐局總辦朱觀察以該司巡竟於黑夜且在大江之中 
砍斷輪拖攬繩幾至釀成巨案實屬粗莽僅予撤退不足蔽辜因又嚴飭該卡員究辦斥革一面分行各釐卡嗣後如該司巡化名朦充不得收用 
[預備恭賀萬壽]  
　　本月初十日爲皇太后萬壽聖誔昨日道署懸有牌示自初七日起至十三日止前後七日均穿蟒袍補褂道屬各官届時均於五鼓時齊集朝房伺候隨班叩賀 
[催解稅務處經費]  
　　稅務處前因經費不敷奏准飭提各海關外銷欵項咨由各省督撫分行各關籌解在案現津海關等均已照解惟滬關每年認定之三萬兩尙未解去昨又由江督札催速解矣 
[謝劵]  
　　寳山縣屬各學堂定於初八日在吳淞鎭北六營公所操塲開第二次聯合運動會蒙贈入塲劵兩紙潑拉斯飛船定於初八日午後四時在張園演放蒙贈特别劵兩紙城内 
[妄命之徒]  
　　販賣鮮魚之甬人沈曉榮與新北門内慮家弄沈丁氏之女鳳林（即阿毛）私識日前鳳林向沈索錢沈向友人借得皮袍一件當洋十五元給與應用旋由其弟成榮將借衣之友領至鳳林處索討不認扭至一路一區警局提集訊問沈曉榮供年册一歲沈丁氏之女已於上年許與小的爲妻所有友人皮衣已由小的賠還求宥沈鳳林供年廿三歲本地人本年春間沈嘵榮誘令賭錢遂與認識實無許字之事游正巡官以沈曉榮姦佔女子喝令掌頰五十下沈鳳林交伊母領回管束詎昨晨沈曉榮預呑洋烟手持菜刀奔至沈丁氏家將鳳林砍傷七處丁氏亦受傷兩處當由鄰衆喚同巡士一併解至東二區轉送一區警局解縣訊辦李大令正擬提訊復據三舗地甲偕同沈曉榮之母投稱曉榮所呑洋烟施救不及業已斃命大令諭飭預備相驗再行核辦 
[盤詰命案]  
　　祥泰木行所雇之印度更夫被人謀斃一案兹由公共公廨將情節可疑之施道士張阿川及施之妻子解縣經李大令審訊施供崇明人住在祥泰附近向與該印人認識八月初十早小的出外買菜聽人傳說印人落河身死未悉何故其妻朱氏子四海供詞相同張供揚州人八月初十日在 
碼頭拾柴突被印捕拘住求鑒判朱氏交媒施等押候再審 
[逃犯口供]  
　　縣署脫逃復獲之押犯王大 
金由縣提訊王供向做小工前被何二李文卿嚴三等邀至翁姓烟間撬門同等入内竊物竟將店主謀害嚴三分給小的洋四角伊等逃逸小的被拿管押此次由小崇明阿三起意圖逃當與許小子葉三等將鐐緾紥扒牆逃出至小東門由劉阿三給洋一角開門出城前往浦東將鐐折斷是實判責一千板釘繚收禁外監 
[冒牌紏葛]  
　　許錫鑫許錫衍控奚曉根以次布冒牌混銷一案由楊午田理處未了解縣復審判兩造同赴商會禀請理處 
[烟民報名]  
　　西南鄉虹鎭所設之烟籍報名處自九月初一日起至三十日止共計七圖之人到所報名者有五百五十七名業已禀知拒烟總局將該所停辦 
[一產兩抵]  
　　本縣李大令批沈驥良禀云查閱來禀該職商現管之屋係向劉姓楊姓輾轉受抵而來執有原交抵據及租契租摺爲憑並有洒掃局完租收照可証且已管業 
多年相安無異如果屬實是楊幼麟一產兩抵情殊可惡候補提楊幼麟到案一併質訊再行察奪該職商仍將各原據呈驗毋違 
[道批四則]  
　　朱華氏禀批查閱抄粘節次縣批甚爲明晰該氏並不遵照輒行來轅率 
請親提殊屬謬妄特斥馮菊洲禀批前因楊子京避匿不到飭廨查封住宅備抵一面移提解滬歸案訊追具報該商同屬被告斷難置身事外著即赶緊設法理處毋得多瀆楊沈氏禀批爾子楊子京欠欵避匿屢傳不到是經飭廨查封住備案一面移提歸案訊追詎容妄瀆馬杏桃禀批此案前據該縣驗訊通禀業經批飭勒限獲究在案兹據稱兇犯尹海行等均避在家並不遠颺如果屬實是該差保顯有賄庇情弊殊堪痛恨仰南匯縣迅予提案勒比務將該兇犯等刻日獲案訊究仍塡格錄供通詳察辦毋遲 
[官事]  
　　缷任山西藩司張紹華前管帶吉勝衛隊即補副將敖興福巡警學堂敎員周玉章調補崇海司巡檢余祖培昨均到道拜謁巡警學堂學監汪之鈞禀請感冒假三大南關委員景崧到道禀見北卡委員候補縣丞陳毓楠禀知於今日將米卡移駐曹家渡並於潭子港添設分卡 
南市 
[工頭行兇]  
　　扛夫陳阿章杜建林在大逹 
碼頭挑送蕭合興醬鴨店醬鴨六件誤送該店棧房兹由粤帮客商姚阿宋查出失去一件向小工頭丁　榮追理丁不承認竟將杜等毆傷巡士上前拘住亦被毆打遺失警笛旋拘至工程局請究判丁押候懲辦 
[何庸酬謝]  
　　集水街買菜小販劉阿五托名酬謝各店禀復菜攤向各攤户歛資内有牛肉攤户畢東生不願出洋訴知一號巡士拘至工程局請究判劉罰洋五元充公 
[不應越控]  
　　王家碼頭泰安棧主宋思成 
八月間被養媳文珠竊去金飾及現洋四百元分寄鄰居聚盛棧主薛明高之女彩英及羅雨亭之母等處宋先至英捕房控告追出原贜現又至工程局呈控被羅短交洋八十元薛短交洋十餘元陳參軍以宋當時並未報案反至英界越控實屬藐玩著罰洋五十元羅等交保理處 
[不甘受騙]  
　　陸誾奎扭醫生顧文俊至總工程局控稱商人在英公堂控告寳山縣人趙卓士掯呑租地被顧騙去運動官塲及代請律師等費寳和莊票銀三百兩求追孫裁判以事在英租界顧亦住居法界非本局所能理斷判一併退去自理 
 
 

Page 20

 
 
閘北 
[狐假虎威]  
　　巡警局批董少歧禀云據禀沈昌傳等盗賣地畝復敢假本局用地爲名勒令遷坆各節如果實情殊屬目無法紀候飭上海縣迅即查明提案澈究勿稍延宕 
[捕役犯法]  
　　巡警局捕役劉登姦拐婦女昨被裁判員孫大令查悉先將卯名斥革再行究辦 
英租界 
[桃花充公]  
　　洋人愛克控吳毛毛李仲榮私取紅桃花昨由公堂會訊原告投案求究吳李二人延威金生幇辦律師到案譯稱原告所控不實吳等家内尙有桃花七百十二顆請爲核斷中西官以李等屢與洋人爭奪桃花判李吳具結以後不准再賣所有桃花一併充公 
[欠租封屋]  
　　福州路勝陽樓及二百九十七號門牌某洋貨店又北山西路六百號門牌某舗均因積欠新沙遜洋行房租昨由公廨將屋發封 
[拐案彙誌]  
　　袁阿香控王徐氏拐匿伊孩土根昨由公堂訊明屬實判氏押女所一月孩交袁領回高生春控王孫氏串拐伊妻胡氏由探將氏與高妻一併拿獲解廨請究王孫氏供係魏雙喜翁子貞所誘判孫氏交保高胡氏暫發棲流所候補提人証再訊陳阿生控王長根拐匿伊妻余氏由探查獲解究訊供不認判押交余氏到案再訊趙其生控陳福堂拐匿女孩陳供係婦人陳氏與顧晉卿所拐判押候補提人証再訊 
[公堂瑣案]  
　　美商德泰洋行控錢仲揚定貨不出昨日傳案判交保候訊陳菊生向和商定貨不出被控傳案判交保候訊吳石泉控沈石南朱松泉不認虧本銀兩昨將二人傳案判過堂候訊魏錦成欠羅煥章銀洋不還被控傳案判過堂候訊吳孫氏 
控過犯張大玉圖竊衣物訊供屬實判押西牢半年逐出岑菊亭控周阿二竊取金鐲研訊不認判押候查明理訊侍者趙大弟周阿林林阿西串竊西婦値洋七十五元之紡綢數丈判趙押四月周押兩月林開釋陳阿毛竊洋人絨氈等物判押四月徐阿榮竊徐大春衣服判押一月王阿六竊洋人綢衣判押兩禮拜過犯陳阿福竊徐松山衣服判押西牢一年逐出 
美租界 
[誑騙衣飾]  
　　江星泉以托購物件爲由將喬再廷騙至烟館開燈後江又托故至喬家内誑騙衣飾約値洋七百餘元喬在烟館久候不返獨自回家知已被騙當即報知捕房飭探查辦 
[撞壤馬車]  
　　前日傍晚聘白爾二十六號電車行經百老匯路將龍飛行馬車葉子板撞損由捕將受傷馬車送入捕房查明電車司機人核辦 
[店夥行兇]  
　　袁恒廷至西華得路某雜貨店購物論價不合被店夥羅甫廷兇毆事後由袁報知捕房飭捕將羅拘入申斥釋出 
法租界 
[復訊客棧倒欠案]  
　　吉祥街鴻發棧倒欠鉅欵由廨將股東車阿連經理魯大昌司帪馬明軒等拘案收押候補提梁梓蔭訊核在案兹因梁不還蘇垣某道台存欵控奉英界公堂交保出外前日由法廨移提到案集訊梁供商人經理棧事並無股份所有經手某糧道存款亦係車阿連主使商人難爲經理有名無實棧中銀錢帪目由金仰堂執掌魯大昌專司照料寓客總權仍由車一人掌握聶司馬以車阿連上期庭訊時諉缷于梁因謂車曰今梁旣到案爾阿默無一言車供求恩典旋有久大衣莊夥蘇雲卿投稱前存該 
棧押租洋一千元又新大油坊王阿三稱被欠貨洋四十餘元廚房周錦才稱被欠火食洋五十元鄭昌記襪店主稱餘屋租洋尙欠二十元均求附追判車還押魯梁二人交保出外赶將零星偵項理楚候將該棧召盤再行核奪 
[疑竊]  
　　湖北人汪勤先至安慶輪船上送信被人疑竊拘解公堂訊究汪供被管艙人周生雲誤拘求察旋有棋盤街同義公庽客 
陳桂林投稱汪係來申謀事並非歹人願爲作保判准予暫行保出候查明理核 
[翻案]  
　　前開泰記木行之小主人戚正樑於二年前被戚正發以覇呑家產等詞投廨具控早經斷結前日戚又投廨翻控聶司馬遂傳兩造到案一并交保候查明案情再核 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[川督趙奏遵籌匀定州縣公費摺]  
　　奏爲遵旨籌定州縣公費查提平餘稅契等欵以勵廉隅而飭吏治繕單具陳恭摺仰祈聖鑒事竊取才承准軍機大臣字寄光緒三十四年五月三十日奉上諭有人奏請匀定州縣公費以期久任而飭吏治一摺所陳切中官塲積弊著各直省督撫體察情形分别妥籌奏明辦理等因欽此伏查原摺所陳切中時弊而於川省爲尤切此固各省疆臣所欲爲而尤川省歷任督臣所計及皆因調查難確虧累堪虞因而中止亦以未曾有人如原奏所云朝廷何惜數百萬金爲州縣得人消患無形者也川省州縣之不均甲於他省是以歷任督臣或爲各缺酌盈劆虚或飭調查各屬出入欵項無　爲均缺起見第此議不出自朝廷則無以堅疆吏之奉行無以杜衆情之疑阻今幸我皇太后皇上採納忠讜毅然施行全國政治從此可臻上理豈惟川省之福獨是川省舉行之始有更難於他省者他省州縣應得之欵如漕餘平餘火耗稅契各項陋規祇須爲之裒多益寡儘可量入爲出川省州縣不收漕米有平餘之處甚少夫馬一項此有彼無統計不過十餘萬金無所謂裒多益寡更無所謂量入爲出其難於他省者一他省州縣歲入皆有實數可稽公費尙易於籌畫川省州縣進欵則無實數可稽往往問一官之所歷前後迥殊合數任以相衡參差難决有任著名大缺而虧累巨萬有署邊簡小缺而盈餘多金不但提取難施抑且優瘠莫定其難於他省者二所以致此　難皆由州縣向來所恃不在平餘不在陋現而在不經不正之砲稅砲稅者何州縣臨去任減價稅契之謂也他省稅契亦間有暗地私减然爲數有限秘密而不敢宣獨川省視爲固然張示曉諭一减再减上下相誘幾同　肆官旣恃此彌補所虧民亦貪此圖省小費上司亦恃此撥補攤捐積習相沿由來久矣自有此砲稅而州縣久任之語無聞署事之員一到秋成日盼瓜代之不暇實缺之官經年不調即欲羅掘之俱窮雖平時有倒砲恩砲太平砲種種名目而所减無多民不肯稅必待交替俄頃繁擾喧雜之時爲紛沓而至故其爲稅無籍可稽無數可考即詢問本員所入實數亦不能確知縱調查經年亦無益處蓋州縣之所恃者全在平時聯絡紳團寛待書役則交缷之日各圖分潤並謀所以爲報多方搜羅有大缺可唾手而得金錢數萬否則雖民間願稅而紳團撓阻房書積壓可以制官緩急而肆要求盈虚之數相去甚遠官怵於此於是以紳團書役爲稅契之切要機關甚至遇有買賣田土之案無論是非一律斷買錢債控告必令 
變產相償總之爲得稅契而已綜計州縣自到任以至交替無日不以稅契縈情即無時不爲砲稅地步而需次之日鑽營奔競求得稅多之缺者比比皆是尙何吏治之可言然此亦非州縣所得已也蓋舍此則各項攤捐無所出長官衙門及幕書應酬無所供也夫天下庸有知足不辱之官斷無毁家做官之吏始而不肯者漁利以開端久之即自好者亦隨俗以免累此又當因事　心而不能苛論者奴才受事之始即飭各屬停止砲 
稅調查進出欵項正欲照前在奉天辦法酌定州縣公費及欽奉諭旨先爲宣示各屬已曉然於公費有著内顧無憂明白官僚無不欣喜正紳良民亦皆翹首望治所心滋不悅故作危詞者祇此少數冀多得砲稅之員耳但川省一百四十餘州縣缺分繁簡各殊公費多寡不一事前若不豫算將來恐至籌算爲難初意欲稍從優而審勢亦難過厚疊次督飭司道悉心籌議博采曾任地方牧令之言參以各屬查報之數酌中擬定分最 
繁要繁要繁缺中缺簡缺爲五等邊缺與繁缺同列一等其列入最繁要者非地居首要即緝捕交涉異常繁難應定爲每缺每年公費銀一萬二千兩另給緝捕交涉等經費銀八千兩共計六缺需銀十二萬兩列入繁要者每缺每年給公費銀一萬兩共計十四缺需銀十四萬兩列入繁缺邊缺者每缺每年給公費銀七千兩共計四十三缺需銀三十萬一千兩列入中缺者每缺每年給公費銀五千兩共計四十五缺需二十二萬五千兩列入簡缺者每缺每年給公費銀四千兩共計三十五缺需銀十四萬兩統共需銀九十二萬六千兩即於本年十月初一經征分局接辦稅契之日起由藩庫按季支給至州縣從前進欵全憑稅契此項公費即由稅契正欵項下支給此外尙有平餘夫馬等費爲數無幾約計全省至多不過二十萬兩應即全數提解作爲湊撥公費之用其有名目不正如房書頂參各費但係州縣所私得者一概裁革嗣後各州縣旣有公費廉俸倘敢私取民間分文者以贓私論各屬向有攤捐各欵或係部攤經費或關地方善舉全省統計亦在二十萬兩以上前概由州縣攤解現經定給公費前項攤捐亦自本年冬季由稅契及提存平餘夫馬等費内撥補不令再攤核計此次籌定公費撥補攤捐共需銀一百二三十萬兩之譜而入欵惟平餘夫馬等項約有二十萬金其餘全恃稅契一項而稅契每年尙有報部四十餘萬合之現撥公費攤捐各數必須稅契收至一百五十餘萬金方能相抵改章之始誠不敢謂確有把握然事關根本要政重荷特旨籌辦無論如何爲難倘有不敷自當設法另籌彌補以副朝迁飭吏安民之盛意兹將籌定各缺數目繕具清單恭呈御覽仰懇天恩敕部立案惟籌定公費係屬創舉提辦稅契經始不易如有未盡事宜及應須變通之處仍隨時查明辦理合併陳明所有籌定州縣公費查提稅契等項各綠由謹繕單具陳伏乞皇太皇皇上聖鑒訓示謹奏九月二十七日奉硃批著照所請該部知道單併發欽此 
小說 
[偵探小說意外之奇案（十三）]  
　　愛地玲聞此。覺心經悚然。若受非常之激刺。立啟其吻。以問泰勒斯曰。豈吾之足印。乃印於吾姊身後之草　乎。君此言有切實之證據否。泰勒斯笑應之曰然。彼時非特僕一人。見此密司之足迹。即警察長驗尸官等。亦皆見之。不爾者。僕何敢以此爲第一之證據。愛地玲聆此偵探之語。覺其。銳利無倫。即言語之頃。有纖毫之間隙者。亦必受其嚴密之駁詰。斯時之。愛地玲心中。懞然左右不知所可。竟不能出一辨難之語。以脫此一身於。� 
 
 

Page 27

 
 
　　法律。僅謂泰勒司曰。即此一端。遂足證吾爲　律之罪人乎。尙有第二之證據物。足以發表於衆人之前否。泰勒斯鞠躬答曰。有之。第二之證據物。即爲蘇克生大佐與勃雷博士二人。今當請此二公。各訴其證告之語。言旣。蘇克生與克倫勃雷。歘然起立。蘇克生先宣布其意見於裁判長曰。脫而斯女郎之殺人與否。非我所敢知。第吾敢證言此脫而斯女郎者。初意至欲與吾結婚。吾乃與其姊麗亞克遽訂婚約。此脫而斯女郎。至不以麗亞克之舉動爲然。至於謀殺麗亞克之果爲誰人。則吾絶無證據。殊不敢必。蘇克生言旣。勃雷博士亦謂裁判長曰。鄙人受脫而斯公爵之托。爲此脫而斯女郎之保護人。此愛地玲之於麗亞克。平日之感情如何。鄙人不能臆决。第確知其對於其姊與蘇克生訂婚之一事。乃大不懌。鄙人不能。决其必爲潔白無罪之女子。亦不能决其爲殺人犯法之罪人。此二人之。語一出。不啻舉法律之綱。而加諸愛地玲之身矣。愛地玲怒極而顫唇吻。皆動。格格不能出一語。若失其腦經中之知覺。泰勒斯又謂裁判長曰。長官閣下。尙有應舉之一事。請以問此克倫勃雷。彼脫而斯公爵之遺嘱中。 
曾注明苟麗亞克而遇有不測之變故者。即以此財產付之愛地玲一人。假使愛地玲而謀斃麗亞克。則此絶大之財產。悉歸愛地玲一人之掌中。 
長官當留意於此。裁判官立頷其首。遽問勃雷博士曰。君爲脫而斯女郎之保護人。彼脫而斯公爵之遺囑中。曾有麗亞克或未嫁而夭。卽舉全份財產悉歸愛地玲之語乎。克倫聞裁判官之語。故作大聲以答之曰然。有之。苟麗亞克而死者。愛地玲即握絶大之利益。 
國外新聞 
[近東大變局二十四誌]  
　　初六日倫敦電云布國議院開議之日布王費提蘭宣言謂所有因東方鐵路被奪受損之人均擬酌量賠償並謂各國决當以善意對待各事故布國亦惟願求和平之發逹初六日栢柏靈電云布勒嘎利亞政府對於土國政策現已讓步故已停止載事布上協商已有端倪初七日倫敦電云芒替尼格洛已在巴斯利亞邊陲附近山中裝置大砲全國國民均已特械防守 
[旅日英人組織大會]  
　　初六日東京電云旅日英人現在東京粗織一英民大會公推駐日英使竇樂爾君爲會長主持一切 
[德報攻詆德皇之設策]  
　　初六日倫敦電云德報因德皇設策以拒同種之巴亞人民異常忿怒當巴亞爭戰之時各報具載歐洲各國秘密之舉動俄國衆兵十七萬六千名駐守德蘭斯開斯賓郡以窺印度並派兵五萬名前往庫希駐紥幸中國起有拳匪亂禍歐洲之和平遂得保全云初七日倫敦電云每日新聞謂德皇輕出此言足證與德聯絡友誼大非易事初六日栢靈電云日日電報所登德皇排日誤會之言德國政界大爲反對蓋德皇屢有信證以表欲與日本敦睦邦交之志英報所載顯係失實德皇之言意謂歐洲各國必勿因歐洲之戰爭而受衰頺並於太平洋和平之競爭又不宜置身局外而平時與英友誼頗爲聯絡 
[美國學生之大决鬬]  
　　前月初六日美國溪洛戈有醫業高等學校學生一百五十人在林肯街議院分班决鬬聚而觀者約五千人途爲之塞内有醫學士多員是役也折臂者一人受重傷者二十人撕毁衣巾者約六十人醫察亦莫敢干涉當决鬬之時有女學生五十人駢立校階爲其同班學生大呼助威並有大學第二年學生女子六人製就大旗一面引領同班學生歡呼賀勝 
[美增夏威夷防兵]  
　　初六日華盛頓電云夏威夷島現增駐騎兵兩隊以上譯字林報 
[捕拿黑夜黨亂匪]  
　　初六日紐約電云台邦斯防兵奉該省總督之命搜拿黑夜黨亂匪現已捕有九十餘人自此該處當可安謐 
[羅總統選舉之預望]  
　　字林報初六日華盛頓電云美總統羅斯佛已不復運動選舉事宜蓋信塔孚脫所獲之票將多於上次選舉羅氏自獲之票數也泰晤士報初六日紐約電云裴乃安在紐約巴其浦斯演說大受歡迎裴君謂紐約省共和黨員曾私向華爾術股票經紀按名徵稅洋五百圓 
[德國飛船之成績]  
　　初六日栢靈電云德國齊撥林伯爵近又試騐飛船四時之久成績頗隹 
[德將賛成法西公牒]  
　　初七日栢林電云德國外務部大臣已面告駐德法國大使德國答覆法西對摩公牒一事語意頗隹 
[英德合治斐洲睡症]  
　　初七日電云英德兩國已允恊力救治斐洲東部睡症以上譯文滙報 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
