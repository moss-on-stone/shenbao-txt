# 1918 - 95 - 4916218

 

Page 1

 
 
   
 
 

Page 2

 
 
[時評]  
[中心（冷）]  
　　以中國今日之時勢言之使人心摇而不定者以人言無中心之人以事言無中心之事故也 
　　名爲全國之政府而令不行於南方名爲北方之圑體而疆吏之氣焰大於執政左右之權力過於主人其中心人物果在何處乎至於國事則和戰之見不定爲内對外之先後不明國家存亡之根本無從措意終日昏昏力究進退之不暇焉暇更有所計劃哉 
是故今日中國之大患實以全國無一中心之點也 
[命令]  
四月十一日大總統令茲制定電氣事業取締條例公布之此令 
又令派汪曦芝充司法官懲戒委員會委員此令 
　　又令内務總長錢能訓呈准陜西省長劉鎭華電呈政務廳長李夢彪因病呈請辭職李夢彪准免本職此令 
又令任命祝鴻元暫理陜西政務廳廳長此令 
　　又令安毓清劉體乾郝國壐王銳均授爲陸軍少將陳璠加陸軍少將銜石鐸授爲陸軍步兵上校葉英加陸軍步兵上校銜李震東加陸軍騎兵上校銜此令 
又令齊灝加陸軍少將銜邱玉崑授爲軍步兵上校苗啓昆李登科均授爲陸軍砲兵上校此令 
　　又令陸軍總長段芝貴呈請授吳　楊時三尤芬吳伯廉周幹陳寳貞李金培包右武黄繼忠爲陸軍步兵中校梁韞爲陸軍工兵中校潘鍇喻漢勳加陸軍步兵中校銜朱吉舜管紹謨陸葆良何成崖錢謇黄玉珊杜庸樓文鑅童厥初趙志雲陳湧胡永勝吳煥光錢元定爲陸軍步兵少校張勃爲陸軍騎兵少校華鉅鎔虞克雯爲陸軍砲兵少校朱絨楊超爲陸軍工兵少校應鎭藩陳春臯彭斌盛林之升葉衍桐胡錦法徐星瑜加陸軍步兵上校銜吳浙秋加陸軍騎兵少校銜樓景初加陸軍工兵少校銜徐濬鎔加陸軍二等軍需正銜楊疇加陸軍二等軍醫正銜均照准此令又令陸軍總長段芝貴呈請授殷同保爲陸軍步兵少校李濂泉爲陸軍三等軍醫正均照准此令 
　　又令内務總長錢能訓呈請任命劉魯曾試署僉事應照准此令 
　　又令蒙藏院總裁貢桑諾爾布呈准錫林郭勒盟長阿巴噶左旗扎薩克親王咨請以索時那木桑布補放協理台吉應照准此令 
　　又令沈金鑑江瀚均給予二等寳光嘉禾章楊增　給予四等嘉禾章此令 
　　又令賈普給予二等嘉禾章賴毓靈蘇兆祥均給予四等嘉禾章此令 
　　又令趙立石國桂均給予三等文虎章盛開第給予四等文虎章此令 
[專電]  
　　北京電日使昨訪段談三時靳雲鵬昨訪日使又密談甚久 
（十二日上午十二鐘） 
　　北京電日使昨到院訪段談三十分出聞對共同出兵案已作最後之解决（十二日上午十二鐘） 
　　北京電倪來京結果僅通過攻粤計畫並自願率安武軍四十營援龍皖督由馬聨甲暫代 
　　（十二日上午十二鐘） 
　　北京電曹錕爲張作霖索東三省巡閱使甚力任命不日可下（十二日上午十二鐘） 
　　北京電張敬堯保劉淇監督長沙關已照准（十二日上午十二鐘） 
　　北京電洪憲功臣紛紛來京昨晚東海在宅設宴今日公府又開宴會此輩於政治上將有新發展（十二日上午十二鐘） 
　　北京電顧鼇運動國院某局長甚力段尚無表示（十二日上午十二鐘）　　北京電張作霖有日内來京說徐樹錚今晨又到京奔走頗忙（十二日下午三鐘） 
　　香港電廣州督軍署消息陸榮廷密令軍隊於一星期内克復高州（十二日上午十二鐘） 
　　香港電譚延闓於十一日抵粤擬三日内赴桂會晤陸榮廷 
（十二日上午十二鐘） 
[外電]  
　　北京電南軍現佔守衡山鞏固陣地北軍未易進攻故擬先平湘西現常德龍陽均有激戰消息（十一日） 
　　北京電大烏里過激黨領袖以哀的美敦書致華員要求即行交出西米洛夫將軍並解除其部下軍隊之武裝因華員未允乃砲轟滿洲里車站惟砲彈之力不足及之據確實消息過激黨現集兵海參崴附近維多利亞里區加車站其志顯在進攻協約國兵隊（十日） 
　　以上路透電 
　　奉天電渡日記者圑一行十六名於昨夜（十一日）九時抵車站旋入大和　站爾臨日本官民有志記者圑之歡迎會田村代理總領事致歡迎辭汪圑長答謝後由北京日報徐瀛從氏以流暢日本語演說云日中親善乃事實之必然不待贅述且余在日本十餘年早悉一切此次到日亦非有研究視察之事惟願游覽以慰快我胸襟耳衆皆鼓掌歡迎之（十二日） 
　　北京電曹錕最近電致政府述邊疆防備之重要且言對南出兵之功勞又推薦張作霖爲東三省巡閱使（十二日） 
　　北京電周自齊昨日上午抵京與段總理徐東海等會見密議要事即日回津周氏此行所圖何事内容未詳然梁士詒以下及周氏等政治特赦犯近來往返京津間甚形忙碌其各欲於南北妥協之間求得政治上復活之機固甚明也（十二日） 
　　北京電徐樹錚又於今晨八時以特别快車進京傳說張作霖亦將於一兩日内進京故預料北京政局將因此於最近起一重大之變化（十二日） 
　　漢口電湖南之北軍已分三路向衡州方面舉行總攻擊其部署如左中央以近　第三師及直隷第一二三四五五混成旅進攻衡山縣左翼以山東第一師江蘇第六混成庯新編安武軍十五營從攸縣茶陵衝衡州右翼以近畿第七師同補充旅混成旅從湘鄉向寳慶以攻衡州之背後（十二日） 
　　漢口電日來漢口陸續捕獲之革命黨約七十名其中十九名巳保釋黨魁涂惕青等十名巳鎗斃（十二日） 
　　東京電莫斯科來電云在波陸古達之美國駐俄大使接其本國政府來電謂海參崴日兵之上岸曾經聨合國全體之决議目的在對於德國之侵入維持俄國之利益（十二日） 
　　東京電日本派往地中海之驅逐艦之水兵十三名已因其勇敢機敏之行爲得被表彰蓋該水兵等當英國運送船在亞歷山港外觸敵人所設機械水雷而炸沉之際曾投身於激浪怒潮中冒寒威與危險以從事於拯救行將溺斃之千餘名之乘員而著殊動也（十二日） 
　　東京電大隈侯爵擬從五月一日起發行新雜誌名曰（大觀）（十二日） 
　　東京電據報告云俄國外務大臣梯倩迎伯爵爲日兵在海參崴上岸一事向駐莫斯科英法美三國領事提出抗議即由該三國領事力辯日兵之上岸並無領土之野心梯氏深諒此言已將抗議撤回（十二日） 
　　東京電大隈侯爵昨日午刻設　欵待唐紹儀夫婦歡談甚久（十二日） 
　　以上東方勁　　電 
[戰電]  
　　倫敦電海格將軍於今日正午報稱拉巴塞運河北面之戰線昨晚與夜間仍在激戰中英軍佔守拉佛河與里斯河陣線且與敵軍鏖戰於里斯河渡口敵軍曾於南翼攻入奇文希村後由英國第五十五師回攻克復並俘敵七百零五人今日侵晨敵軍猛轟亞美蒂愛爾東面之英軍陣地該陣線南段之戰事仍在進行中松末河南岸昨晚有限於一隅之戰事戰局未變今晚公報云今晨敵軍猛轟後在亞美蒂愛爾與伊泊爾通柯米萊運河間大舉進攻劇戰終日拉巴塞運河北面昨日之攻擊線戰事亦終日未巳亞美蒂愛爾北面之敵軍迫令英軍稍退並攻入美細萊英軍卽加回攻戰　多時卒將敵軍逐走亞美蒂愛爾南面之敵軍列陣里斯河左岸愛斯台萊東面數地點與巴聖摩爾附近今晨敵軍渡拉佛河經英軍回攻逐退英軍現固守愛斯台勒與奇文希間之陣地昨晨有霧妨礙飛行亦而天氣稍朗英軍飛行家即挾炸彈機關鎗轟繫拉巴塞與亞美蒂愛爾間新戰線之敵軍且擊落敵飛機五架自失兩架（十日） 
　　巴黎電今晚公報云夜間敵軍在陣線數地點作戰數次昨晚德軍在漢加爾登桑台勒境猛轟後猛力進攻雙方乃相激戰以爭該村得失者數次今晨三時左右法軍從事進攻已完全控制該村敵軍希圖逐走加斯台西面叢林之法軍未獲效果且大受懲創德軍在洛瓦容西蘇查境未續得利屢攻屢敗損失日重毫無所獲末斯河左岸數處雙方砲隊交轟甚烈芒第第愛北面及瓦斯運河境有劇烈之砲戰 
（十日） 
　　倫敦電德國公報云德軍佔據康細　特里柯爾柯細勒夏圖三村三月份敵軍失飛機三百四十一架德軍失八十一架今晚公報云德軍擊破拉巴塞運河北面英葡軍之陣地德軍迫令敵軍在柯細勒夏圖與白蘭柯爾間退過瓦斯愛恩運河（九日） 
　　倫敦電德國公報云德軍攻擊亞美蒂愛爾與拉巴塞運河間之英葡軍佔其第一道陣線俘敵六千人獲砲約百尊今晚公報云德軍攻破凡爾勒當西面之英軍陣線（十日） 
　　倫敦電英軍大本營路透訪員電稱美兵巳出現於英軍區域不日可獲效力（十日） 
　　巴黎電半官公報論及德軍在亞美蒂愛爾與拉巴塞境進攻一役謂苟謂敵軍此舉志在擴張攻擊線無寧謂其志在分亞米发前之兵力蓋德軍深知該地有重兵扼守未易攻取也亞美蒂愛爾與拉巴塞境之英軍如須需助則法預備兵確可從速助之敵軍志在力圖分裂協約圖之後備軍此種行動已爲協約軍預想所及云（十日） 
　　巴黎電公報云上星期内出入法國各港之商船被沉載重一千六百　以上者二艘（十日） 
　　倫敦電海軍部宣稱上星期内出入英國各港之商船被沉載重一千六百　以上者四艘一千六百嚬以下者二艘 
（十日） 
　　莫斯科電俄政府答覆德國要求俄國與烏克蘭締結和約謂已於本月四日致無線電報與基夫議於六日開媾和談判（十日） 
　　俄京電德軍拈據芬蘭加柯夫之說已見明文（十日） 
　　倫敦電德國公報云德軍已在芬蘭漢哥登岸佔據加里斯車站（十日） 
　　倫敦電新軍役議案全文謂案内各條並不施於常住殖民地之人民醫士須盡役至五十六歲敎士隨營播道者須經自允新律於愛爾蘭須加合於施行之必須修改云（九日） 
　　紐約電各報均採英首相喬治氏演說著文懇乞美人急速從事戰務尤以趕製運兵船最爲重要並歡迎愛爾蘭人輔助施行强迫兵役（十日） 
　　倫敦電募兵長桀特士氏今日在倫敦演說謂英國今需兵甚多本擬以其實數告知大衆但恐利於敵軍故不宣布能勝兵役之少年今最爲急需彼國知新兵役議案將令多種工業淪於窮厄之境惟以此較之陸軍潰敗爲害尚小大戰爭如何結局今無人能知德國或將佔據法國海峽各港於是英倫須需大軍防守（十日） 
　　倫敦電下議院今日開會討論人力議案其結果以三百二十三票對一票二讀通過（十日） 
　　倫敦電外交大臣薛西爾貴族今日在下議院宣稱阿刺伯自漢志皇宣布獨立後已廓清紅海濱八百英里俘土兵四萬 
 
 
 

Page 3

 
 
人獲砲百餘尊漢志政府已開創一治安公道新時代　爲土耳其治下從來所未有云（十日） 
[要聞一]  
[兩日之府院消息]  
　　十一日之公府宴會姜翰卿都統於十日下午四時四十分由京綏專車抵京赴車站歡迎者頗衆姜上將下車後即往翠花街本邸准十一日午後四時晉見大總統面陳邊政總統先於是日下午一時傳諭公府務司分别通知倪丹忱姜翰卿兩氏定於十一日下午七時在公府居仁堂讌會預約陪席者爲段芝泉總理全體閣員曁楊杏城靳翼青師嵐峯等十餘人 
　　十一日之國務會議十一日爲星期四國務會議之期據院中人云提議之件有密要外交案兩項重要軍事案三項均歸臨時動議此外尚有數件一爲續議接濟鄂湘粤三省軍費問題一爲派艦保護海參威僑商問題一爲陳陜督電請追加本省軍費預算案問題並聞段總理之行政方針此閣議仍不能提出討論 
　　十日之參陸會議參陸辦公處十日上午九時曾召集重要會議一次靳翼卿將軍段香岩廕午樓兩總長陸秀山張博齋兩次長及師嵐峯處長等十餘人赴到會由靳翼卿將軍主席密議至三小時之久其唯一要案即趕派軍隊援粤計畫事關軍務秘密未便宣布此外曾决定調任師長旅長圑長案并電知各師旅圑遵照交代又參陸辦公處昨日（十日）上午十時開軍事重要會議當將連日所接各方軍事要電提出討論其結果則擬具密要復電數通呈請段總理核定後即時拍發至下午二時餘各員始散值另一報告謂昨日該處議决各案除關軍事秘密者外尚議决三案爲一張敬湯原係第四十二混成圑現擴充爲旅案當經議决照准一淞滬護軍使請添練步兵一圑案議决照准當即去電查照辦理一議决撥給新疆邊防費十五萬元 
[倪嗣冲入京後之政局]  
　　安徽督軍倪丹忱氏前日來京後除當日與段總理密諫二小時外八日上午在安武軍後路局（即倪督寓所）内曾與某總長及某要人等晤談一次是日下午復二次晉謁段總理有所論議據接近倪氏之某要人所述倪此次來京其唯一目的實係欲貫澈其主戰主張即報載以奉軍三混成旅平川三混成旅攻粤之計劃是也他如保薦某君爲某省督軍王郅隆爲財政總長亦皆倪氏此來希望中之事至謂倪氏欲推倒某三閣員一節聞倪氏於晤某當局時力辯此說之毫無影響惟聞倪氏此番入京所挾政策府院兩方均難圓滿贊成或將有所變計亦未可知也又聞倪之所謂軍事問題者據其親信言倪之主張以長江方面自蘇贛二省加入督軍圑取一致行動後北派内都統一行將以全力奠定川粤關於防守問題亟須重行商定又奉軍入關分防各處極爲得力此後應行配布及分任戰守各事均須與當局面商定奪兩三日來聞已議有頭緒矣云　 
　　倪督於八日入謁總統密談約兩小時其内容雖不得而詳頗聞會議之間倪以和戰問題叩詢總統意見總統答以有内閣在我已不敢與聞此事應問諸内閣倪　雖有内閣然國家之事元首不可不知總統答以大家若欲我與知則我本未嘗不可主張等語倪退出後復謁段總理談及閣員之事或謂仍力保王郅隆長財政并舉徐樹錚充直隷督軍未知確否 
　　内閣問題連日外間盛傳因徐樹錚倪嗣冲張作霖等有所主張致一部分閣員頗呈不穩之象據共同通信社消息錢能訓段芝貴因鑑於奉督張作霖推舉王揖唐田中玉分長内陸故有呈請辭職之意段總理聞之巳派某中將前往慰留結果如何殊難預卜云云 
　　王揖唐氏自參議院代行職權不成後頗失其活動之根據故遂有入閣之說彼自前次蚌埠歸來本極注意於新國會選舉之事内務一席於選舉最有關係故王不得入閣則已若得入内閣則必獲内務無疑聞彼近數日以來連次密電向張作霖張敬堯兩處有所接洽果何作用則閱者自領會之矣 
　　據某方面消息云内閣改組近日外間頗有風傳緣段香岩錢幹臣兩總長前日曾請某君轉達段總理略謂前以總理再四堅留暫維現狀今届半月可否物色相當替人云云又聞國務院某局長（一說謂爲吳笈孫）於某日見東海亦言願避賢路因之外間傳言錢幹臣以東海知遇且又爲合肥所推崇尚不免思所退避至其他更不免欲避此政治潮流之衝矣但據最近調查段氏此時實不欲令錢幹臣等高蹈蓋段初上台時本欲與某某等携手組織聨立内閣嗣以某氏决心暫不入閣故仍定組成段徐聨立内閣今雖有一二疆吏主張改組恐尚不能摇動段氏之傾向也 
倪嗣冲七日到京東海即於七日赴湯山東海此去原欲以避政潮汴洛之歸旣爲各方面所阻尼故托詞避往湯山耳然總理以東海資望旣高其行動易啓社會之注意且政務上亦須隨時請益極不宜稍離京師爰托王揖唐氏隨東海同往并勸同歸東海以王氏追隨左右意頗不安故於當晚即同王歸京九日起杜門謝客對於政事一溉屏絶以示脫離政海之意 
[最近之攻粤消息]  
　　自南軍在湘失敗後陸榮廷等即注全力於廣東以爲根本之圖據香港來電陸榮廷與李烈鈞協議之結果巳决定乘龍濟光援兵未到以前擊退高州龍軍李軍業於本月二日由陽江方面進軍電白桂軍亦於一日由信宜縣進軍茂名已各開始攻略高州龍濟光九日念電致參陸辦公處云桂軍大舉來攻肇軍有鎗無彈無異徒手故未敢輕動又稱滇軍現分布南雄韶州一帶經巳接洽允俟各路援軍前進即爲内應仍盼贛閩迅即出兵並續撥餉彈又電致某要人内稱陸陳莫等聨絡滇軍張開儒及民黨要人合力圖攻敝軍望數令張檢閱使出贛李督出閩并與張開儒以桂督軍名義請發懇速運云云又莫擎宇抵京後日昨亦接有龍使特電請其代表向政府請撥大宗器械速派軍艦由漢口取道閩邊運入粤境以濟軍用並請現欵一百萬元撥由香港滙豐銀行滙兌聞政府已去覆電允即照辦矣政府援粤計畫擬定魯贛軍隊道出庾嶺而以閩軍進攻潮汕昨聞第二路張子志所部大軍巳折從郴州往援贛省派出之兵亦巳集中央庾嶺粤贛本以庾嶺爲界一經渡嶺即有鐵路通行可逕取南雄進扼韶關截斷粤軍歸路於湘粤兩省均極有利至贛軍赴援人數聞共兩旅第二路援粤軍隊聞爲四旅共合六旅約得三萬人贛督巳派定贛南鎭守使吳鴻昌爲總指揮丁旅長效蘭爲正司令王旅長餘慶爲副司令來電如下（一）贛二九兩旅集中候令茲派吳鴻昌爲後路總指揮丁效蘭爲援粤司令王餘慶爲副司令（二）奉電巳飭贛南二九兩旅集中庾嶺俟張使至郴州贛軍即出發 
閩省進攻潮汕一路因恐閩省兵力單薄亦由浙督楊善德派兵往援以厚兵力楊督有兩庚電報告如下（一）已飭童師酌編一混成旅以童保暄爲支隊長擬由海道赴閩請飭海軍部迅撥軍艦以便載送（二）童支隊已飭令集中甬温一帶候令出發請飭滬廠速撥山砲四尊砲彈四百發 
　　閩督李厚基奉令向廣東進攻其海軍佈置計畫已詳前報茲聞院參陸處方面巳得李厚基於魚日來電略稱陸路攻粤亦分三路第一路向大浦進攻查大浦方面有敵（粤軍）軍十營李炳榮領之第二路向松口進攻查松口方面有敵軍十二營許崇智領之第三路向黄岡前進查黄岡方面有敵軍（滇軍）四營伍毓瑞領之又　軍六營羅紹榮領之現因海軍尚未開始夾擊後援亦未到齊所有總攻擊日期不能預定急盼援軍早臨云云 
[關於戰局問題之京聞]  
　　現内閣之方針本無所謂主戰蓋採不言實行主義揚言政府非必主戰到底而實則對戰理着着進行欲完全以兵力勘定初未有文電責南方以服從最近自倪嗣冲來後關於此事連日更有一種協議聞政府計畫業巳確定　對湘對粤對川三方面同時進行故參陸辦公處連日極忙近添調員司並在處添設電報房關於作戰計畫分别籌議進行又前次派赴南方王芝祥氏本任奉命赴南寗者最近政府有電令王氏不必前往因政府計畫已定無與陸榮廷接洽之必要故也段閣成立時政府曾通電各省徵求和戰之意見各省尚未來有復電茲聞各省代表現定即日前赴漢口謁見曹使會議此項答復問題並巳擬定宗旨仍係主戰日内將仍由曹錕領銜聨電答復據某交通機關九日晚所得之長沙電訊謂張勛臣督軍原擬以全力進攻衡州近日鑒於衡州形勢過險肅清恐非易事决定按照參陸處指示之辦法對於衡州暫取包圍之勢使敵軍糧盡自危轉令王承斌閻相文劉躍龍三旅長以全力肅清湘西俟湘西規復後再以全力進攻衡山故湘西常德龍陽武陵一帶自五日起業已發生戰事并聞湘西一帶南軍以張學濟一支力量較厚而軍數尚僅二三千人且子彈異常缺乏重兵一到肅清尚非難事云云又聞第二路總司令張懐芝停滯中途電請病假昨參昨參陸辦公處特致張子志司令密電一道内容係催促張司令趕程前進以便助平湘亂又據軍界消息第一第二兩路軍隊刻巳决定會師於衡山以備努力進攻譚浩明江西陳督軍於六日上午七點以昌密電致國務院參陸辦公處云第二路左右兩縱隊已前進赴湘境所有後方各地防務緊要巳令方本仁鎭守使撥隊塡紥至前路所需草鞋雨具等項已分别接濟不虞缺乏云云 
[南軍之計畫及戰况（赤水通信）]  
　　北軍旣下長岳節節進攻南軍退守衡山急修戰備兩方均無悔禍之心人民已絶和平之望實則北方恢復長岳損失兵力財力甚巨不能算空前絶後之勝利南方非失一長岳即一敗不振早爲懸崖勒馬見風轉舵則國家人民前途均獲莫大之幸福乃戰派必取壓服主義對西南用兵陸（榮廷）唐（繼堯）等不甘屈服遂亦有恢復長岳會師武漢之計畫此種計畫自岳州不守之時卽已議定迨岳長相繼失陷則尚虛張勢如川滇黔聨軍南下直收荆襄等說不過示威舉動以冀北方退步乃北軍乘小勝之餘毫不介意於是促成陸唐實行今則戰雲瀰漫箭在絃上矣陸榮廷之軍已抵衡陽計出衡山分三路進逼長沙蓋一出醴陵一出湘潭一出湘鄉以新到桂軍爲前鋒原有之湘桂軍居第二線接濟更調韶州粤軍十營桂林補充軍十營爲後路更使一軍出南雄屯駐梅關進窺贛南以防魯軍逆襲此湘南之舉動唐繼堯策應於湘西分黔軍由來鳳直取大庸常德而搗長沙之背更以大軍撲宜昌以分北軍之力而作會師武漢之起點現各路均已出動猛進之期當亦不遠張敬堯據得此項計劃之諜報即分電各路防備就任之翌日特下戒嚴令又於岳麓山設險以備修築砲台如果南軍得勢則長沙有險可守凡城内外流離來歸之民均被留難檢查人心因之惶恐不肯歸來蓋張督恐有民黨搗亂分子混入城中以爲内應故不得不防微杜漸據前敵進攻消息吳佩孚爲中路總指揮李奎元爲副司令吳親率步砲約一混成旅　王承斌之第二圑共同出發馳赴湘潭設兵站於該處然後進擊六日行經紅道寺九峰山青林舖一帶等均有南軍設防然爲數甚少經張學顔所部前鋒衝攻南軍退去旣行抵介嶺地方與南軍大隊相值互相砲擊兩不相下桂軍六營從側方包擊北軍無險可據且後方接濟未到當即退下七日合王軍猛攻兩方各有增加吳派騎兵衢鋒桂軍之斗笠兵刀刀斬馬腿兩方死傷甚衆北軍卒佔其陣地張懐芝之師長施從濱進攻攸縣茶陵桂粤軍禦之於攸水石山一帶大戰三日南軍忽向茶陵退去施從濱驅兵進佔攸縣甫至紫雲峰爲桂軍包圍側面砲擊死傷甚多仍向醴陵方面退去一說攸縣茶陵被北軍佔領尚非事實至於巴東方面吳光新親率第十三旅駐宜昌李炳之於前路出歸與黎天才會於黄家集激戰黎軍退至黄溪滇軍上前接應與李混戰尚無勝負漢口和文日報載唐繼堯巳由畢節進駐重慶直接聨合軍指揮一切有督師東下掃平湘鄂之槪巴東秭歸興山一帶之人民均逃避一空所有未走者無糧供食雖青草麥苗亦已食盡云云 
[美報之中日共同案]  
　　大陸報略云云上海某君接天津來函發此函者爲交通系中人且爲周自齊之親戚據云中國與某國磋商聨合參戰辦法其内容如下（一）軍事共同（包　括盈練軍隊）（二）軍械共同（包括合辦兵工廠）（三）實業共同（包括全國礦産之讓與權）（四）政共同（包括借墊六千萬元管理鈔票發行及改組中交兩銀行）（五）敎育共同（六）外交共同（七）交通共同並有中國非經某國政府同意不得與他國訂立條約或合同一條聞已簽字將於五月一實行此項消息得諸周自齊而周則得之於梁士詒也云云 
[梁士詒再度到京]  
　　梁燕蓀六日出京赴津又於十日早車到京（上午十二時）往站迎迓者僅葉譽虎次長及交通銀行總裁任鳳苞等十餘人到京後即仍往什錦花園關宅居住在關宅休息數時至六時許往鐵獅子胡同任鳳苞宅内就讌十時後始回宅聞梁氏此來之重要目的爲與段總理及倪嗣冲商議解决時局辦法十一日夕在段總理私宅晚餐倪嗣冲及靳翼青等在座席間談話内容雖不可知但聞梁氏意見係主張一面停戰一面解决倪氏對先行停戰一層最初在天津會晤時尚不謂然段總理意見亦略相同是夕一會之後此層稍有活動倪氏並擔任疏通徐又錚云 
[江朝宗辨南省疫氣不關綏遠電]  
　　字林報接防疫會長江朝宗十日從歸化發來一電據云近從包頭薩拉齊等處查疫歸來途中遇匪但未被擾五原包頭薩拉齊金樹河托克托和林格爾綏遠歸化諸處疫氣全消　南蒙古境内尚有發見疫症數起之傳說該處盜風亦甚熾也報紙近載皖蘇魯之疫氣係由綏遠傳染而來此說余竊以爲不確蓋疫症醖釀時期平均計之不過三日至五日查綏遠至豐鎭須行四日由豐鎭乘火車至南口又須兩日加以南口留驗五日凡在綏遠染疫者必不能歷十餘日之久而始發作於皖蘇等處自山西與南口設立驗疫局以來由綏遠南行者或在察哈爾等處中途染疫而必非由綏遠傳出也甚願負責之官員與醫士探索南省疫氣所由來否則勿復歸罪於綏遠今綏遠全境在夏拉哈達山以南者巳不復有疫症惟恐鄰省數處時疫未盡　　士防治致使疫氣傳入此地耳 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[湘垣刦後譚（長沙通信）]  
　　此次聨軍退走長沙已大爲糜爛及北軍開抵省城又時有任意滋擾之事出城數里　刦搶時聞現在張敬堯已於四日午前十二時就任湘督兼省長職張氏初意固極欲將湖南弄好但不知其力量如何耳 
　　張氏旣已就職以軍民兩署不僅銀錢什物百無一存即各項案卷亦多已散失辦事各員自不能遽易生手頃巳發出布告召集兩署舊有職員以資佐理並聲明對於湘人絶不稍存畛域務各袪除疑慮從速來署報到云云 
　　湘省各公署長官於聨軍退走之際多已棄職潛逃現在亟應委員接充以資治理聞張氏巳分别擬定將以陳寳書爲政務廳長唐人寅爲財政廳長張樹勳爲警務處長兼省會警察廳長俞兆桐爲電政監督胡應雲爲湘江道尹或湖南銀行監理官楊嘉佑爲電話局長並聞陳唐諸氏日内即可到省張氏擬飭其先行就職再行呈請任命（按此與前報所載者略異究竟將水有無變動尚不可知惟楊嘉佑則已實行委任到局視事矣） 
　　湖南固有軍隊自岳州敗潰後即多已退散及長沙不守若輩在長潭等處肆行擄搶多數腰纒甚富已不願再行入伍其搶刦不多者亦多想發横財遂分赴各鄉糾同地痞任意刦掠故四鄉欲圖安枕非實行清鄉不爲功聞張氏已採納某紳之條陳擬實行清鄉以爲正本清源之策其清鄉總司令一職將以第二混成旅旅長閻相文充任 
　　張氏旣任湘督則前敵總司令一職當然不能兼領刻已電致中央請以第三師師長吳佩孚兼任聞吳氏巳由湘潭進駐衡山擬於日内向衡陽進發據吳氏電告謂衡陽已無南軍蹤跡譚浩明等均已退至零陵云云不知確實否也 
　　海軍第二艦司令杜錫珪以長沙爲上游重鎭恢復未久亟宜巡視布置以重江防因特乘楚字兵艦來湘已於支日抵省當即入城拜會張督聞杜氏以布置一切尚需時日暫時尚不能離湘云 
[北軍方面之程潛死報]  
　　張敬堯督軍據探險員王大化等最近報告稱桂粤湘三省主將因岳州失敗仇視甚深故退走計畫各自爲政不遵謂浩明命令如正面由長岳路及湘陰靖港一帶回長沙者爲韋榮昌馬濟兩部之桂粤軍居多吳劍學之守備隊五營林俊廷之一部約共二萬餘人逕向湘潭退入衡山其器械完備者則在衡山以上設險以守譚浩明確入衡州收拾殘軍徒手敗兵均送至永州左路陸裕光之桂軍十營則由萍株路向湘鄉安化桃源退走沿途刧掠險要地亦有留守者劉建藩林修梅兩部殘餘尚有七千餘人由攸縣茶陵向青樹鎭退入溆浦繞道寳慶沿途收拾殘軍且退且防與永州爲犄角式意在回守零陵之老巢趙恒惕確因彈傷過重住診美國醫院湘軍第一師第一旅已敗潰無餘惟賁克昭一旅及平民决死奮勇兩圑由程潛接統湘陰之敗由林子口退入洪江及蔴陽芷江一帶聨合湘西各軍蓋以洪江毗連貴州期得黔軍援助故程在洪江自稱湖南督軍張學濟在常德自稱省長此桂粤湘三省聨軍敗退後分門别户之眞相卽程潛致死之由來也程潛伏誅一事外間雖有所聞而眞相無一能道者且有一種流言謂岳州之敗係程暗通北軍得欵八十萬云云不知北軍以十萬勁旅攻取岳長正自易易何必以鉅欵賄買一岳州試問八十萬果何人所出乎蓋程旣自稱湘督心目中已不知有聨軍總司令譚浩明聞知大怒不動聲色急電程馳往衡山會議攻守方略程亦不之疑遂由靖州赴衡譚即綁赴軍前鎗斃確已通電西南六省及陸武鳴孫中山僅宣布其抗違軍令四字罪狀湘軍總司令一職已委柏文蔚繼任矣云云 
　　據北京某報則謂此等消息不甚的確與程素有交誼之某君三月二十五日尚接得程氏親筆書函述其近狀由此可證明二十四日被殺說之全屬子虛又據某君言程　偕趙恒惕程子楷等現皆駐衡山云云干戈擾攘之中眞相莫辨因并載之以驗其後可也 
[鄂省又發生大黨獄（武昌通信）]  
　　南軍前佔岳州直有席捲武漢之勢湘鄂黨人遂紛集武漢密設機關聨合軍警之屬於鄂籍者並製造炸彈冀圖内應其時北軍屢敗南北之見深印於普通人之腦筋不獨裁兵土匪一呼而集卽軍警偵探在公員役之籍隷南方者亦多數表同情於民黨致機關四布炸彈紛飛破獲者至爲寥寥惟俟南軍一經逼近即將起而助之近因南軍在岳失利一般賣黨求榮之徒以南軍到底不能會師武漢一切希望成空遂自將黨中秘密報官邀嘗此兩旬中武漢遂無日不有破獲機關逮捕黨人之案如長湖堤兩街楊伯高宅搜獲炸彈數箱逮捕數十人爲黨案之最巨者他如武昌青龍巷大堤口新街斗級營武泰閘漢口某租界某賓館之新街橋口河街等地捕一二人或三五人或六七人之案吾亦弗暇爲之縷述總計約有一百餘人其首領爲聶龍張漢傑李秉鈞楊萬鈞胡瑞霖等牽連之現役軍警數頗不少均經省垣陸軍審判處及漢口軍政執法處（隷曹宣撫使）分别訊明嚴辦首要寛免脅從計先後在武漢鎗斃與梟首者約有三四十人之多經此大捕戮之後彼私設機關之黨人當必潛自解散不意彼等以滇軍東下在即前途尚有可望其未被人告密者仍舊進行不懈故六日之夜又經漢口總稽查處偵探在漢陽七賢廟地方破一重要機關搜獲手鎗炸彈數箱及印信委狀名册多件所獲之首領爲涂某係湘桂聨軍總司令所委之湖北招撫使聨絡武漢各官署有職人員兵役等不少王子春據報即命武昌衞戌司令南元超警務處長崔振奎督同憲兵隊探訪隊軍署衞隊分途查拿七日之晨各軍警列隊逕往武漢兩縣知事公署省長公署漢陽水警總廳省垣警察第四第五第七各署官錢局造幣廠警廳消防隊各城門守城隊第二監獄青山圑防公所等機關拿人計省公署衞隊排長一名武昌縣署司事警隊各一名夏口縣署兩名水警總廳八名聞有某科長在内警四署七名五署一名七署三名官錢局司事衞隊各一名造幣廠職員兩名其他機關亦多數爲兵役下級人員約及五分之一接續又在撫院街紅牆巷白沙洲下新河等處民宅旅館學舍捕拿總共被獲者有七十餘人其懼被牽連聞風逃避者爲數更衆聞警察四署逃去長警四十餘名五署逃十餘名各機關雇員逃者則不可縷數昨四五署崗位竟多無人站守臨時由警廳派游巡保安各隊替代站崗現各犯有逕解陸軍審判處審訊者有在警務處或衞戌司令部預審者聞崔警處長南司令以牽連各機關有職人員太多且若輩並非有意搗亂不過以其時北軍敗績懼南軍至失其飯碗故爾盲從若澈底追究諸多未使已經會同商定凡與黨人關係不深未曾受其要職者槪不深究祇將罪狀昭著法捊可宥者移送審判處訊辦餘人多暫押該處擬禀求王督軍成全查王氏對於黨案向持寛大主義此次獲犯雖衆首要寥寥當不致以多殺人爲快也 
[戰亂中之茶業悲觀（武昌通信）]  
茶爲我國出口貨之大宗出産地則以兩湖佔最多額試觀茶市總滙漢口稅關之年報兩湖茶於行銷洋莊中約佔總額十分之六皖贛浙各茶皆不能及也溯自湘南獨立以來戰區愈延愈廣兩湖産茶之衡寳長岳武漢施宜各地幾無一片淨土而戰亂最甚之蒲圻通城通山崇陽臨湘平江瀏陽岳陽各縣尤爲植茶最繁密之區域人民恃茶爲生者幾及半數茶之採摘雖在春夏其培養則在冬寒時節前者北軍據武岳茶區爲大本營各茶山大都列入戰線民人上山採樵輒以偵探犯禁焉能施其培植近日岳長雖相繼克復而土匪遍地金融奇絀市面衰落交通未復於埰製收買販運諸端無不層層阻碍而况未經施肥培養又受戎馬踐踏即能採賣色味均必不良於洋商品茶會（茶價皆由此會計定）中定然無好結果是本年茶業之一落千丈殆可逆料者也茶市在漢口貿易額年約二千餘萬至三千餘萬與各業盈虛皆有關係茶市受此打擊百業俱受影響而於國家稅欵亦蒙極大損失寗可以等閑視之乎鄂督王子春頗知茶市之重要於岳州克復長沙甫下之日即出示由各縣曉諭招商入山辦茶其文云羊樓峒（蒲圻屬爲通崇平岳臨交通總滙）茶市爲鄂省商業大宗茶稅局全年稅收之盈絀胥視春季茶商設莊之多寡以爲衡前因北軍開往岳州以致羊樓峝等産茶區域時有軍隊往來茶商行旅不無停滯現在岳州完全克復在羊樓峝一帶自不致再有軍事發生茲屬春季開始營業之期誠恐各商民顧慮不前致與茶市大有窒碍爲此明白布告商民人等一體知悉所有羊樓峝一帶現在旣無戰事復由本督軍分飭軍隊特别注意保護並分行地方官力予維持該茶商　户人等應即照常貿易切勿稍有疑慮致誤商業如有冒充軍隊藉端騷擾者准商民密報該處軍隊及地方官立予嚴行拿辦以維茶市而靖地方云云按漢口茶商向例於陰曆正月一過即行入山設莊至清明節茶市即已發動男女工人麕集現在即使茶商入山而交通未复車船鮮通（武岳車至今載客民舟亦盡裝兵他去小輪更爲絶跡）　人已不易召集而女工懼被軍隊姦污尤不敢冒險輕進此本年茶業之絶無可望者也至茶之銷路以俄國爲最鉅英國次之法美二國更次現在俄以内亂與德單獨媾和恊約各國已視爲敵國故吾國總稅務司通令各關所有運赴海參崴茶葉一例禁止是華茶運銷俄國之路已經斷絶至英國前因船少限定陽曆五月一號以後不許英船裝運斐洲之茶如吾國能自雇船裝運不在禁例然我國無直接運英轉斐之船不免望不興嘆雖紅茶蒙英政府允許以三百萬磅爲限奚啻杯水車薪美國紅茶銷路稍廣而價格低落異常法國亦無船可裝現查申漢積存之茶共有二千餘萬箱堆如山積無從售脫故一般茶商即無時局影響亦不敢再辦新茶刻茶商已請求政府飭稅務處取消禁茶運俄之令俾存貨可以運出然以　際關係當必不能照允（聞華茶運俄每年值價一千餘萬）由是觀之茶業眞陷於絶地矣 
[廣東軍事通信]  
　　民軍攻克陽江之續報陽江爲民軍攻克已誌本報茲據林虎等感日由陽江來電云廣州莫督軍鑒二十一合山會議進攻計劃係照李總指揮命令先以主力撲滅陽江之敵於是以第四軍出北慣架椿以第三軍出新墟大小鳳雞以第二軍出塘平塘圍以滇軍出第八葱策應麻汕二十四日各部同時同發午前六時滇軍在塘圍西北一帶高地十時第三軍在那霍鉅村大小鳳雞官山一帶午後二時第二軍在牛冲一帶八時第四軍在金村左側高地報村一帶均與敵前後開始戰鬭敵以據守高地置砲扼守並編設防禦工事頑强戰抗不稍退却二十五日午前正激戰時吳副司令鏡如又以兵至各軍奮勇進攻至二十五日午後五時敵勢不支始紛向織籠仔洞方面逃竄陽江遂完全克復各軍仍跟蹤追擊是役計共奪獲敵砲七門馬克心機關鎗一枝粤造機關鎗五枝斃敵及獲其鎗枝子彈旗幟馬匹無算現虎等正擬陸續進攻計畫務期撲滅逆氛以紓厪念另將克復江城情形先行電報林虎魏邦平劉志陸朱培德叩感（因陽江電線中斷故此電遲到）又電云廣州莫督軍鑒敵向織槓方面退却本軍窮追至近河程村一帶昨復在該處奪獲十二生大炮一尊此砲係由保民所用又機關鎗二十枝步鎗十桿退管砲子彈二十餘箱聞敵軍若干人並子彈若干剛由電白來援合山敗軍希圖在織槓抵抗現正督飭各營跟追與各軍恊同猛攻務清餘孽邦平叩艶又李印泉總司令昨電報軍署云據楊圑長益謙艶電稱職部派兵搜索由破屋中搜出李嘉品之子李士聰參議官萬鴻恩及敵兵官卒五六十名并搜獲步鎗一百餘枝機關鎗一桿再再日河中浮屍三四百具正設法撈起以維人道等語謹聞根源叩支 
　　桂軍五路收龍之布置廣西消息陸榮廷討龍政策决定積極進行後經將各軍趕行編配現定仿照廣東討龍軍辦法亦分五路出發刻日實行總攻擊以期早奏膚功陸使另率主力軍一部及榮字營親軍二十營居中策應一切布置極臻完備各路總司令姓名頃併訪錄如下第一軍總司令劉炳宇第二軍總司令吕定楠第三軍總事令曾廣義第四軍總司令李祥祿第五軍總司令陸福祥又聞桂省各路討龍軍旣陸續出發趕赴前敵惟陸使仍恐百密一疎現特委任梧州鎭守使黄培桂爲討龍容岑（容縣岑溪）前敵總指揮以資因應所遺梧州防務委親軍司令馬鑑堂搶任以昭愼密莫督昨得黄培桂自梧州來電云奉巡帥有電委充岑信一路總指揮遵於冬日率帶步砲各隊馳赴岑東一帶相機進取仍盼隨時指示機宜以匡不逮謹以奉聞黄培桂冬印莫代督復電云岑行營岑總指揮鑒冬電悉龍濟光茶毒生靈以公威望指揮岑信一路義旗所指大張　伐逖聽臨風佇候捷音莫榮新江印 
　　龍軍方面之消息陽江來函云龍軍自由西門敗退後退至平岡地點始將敗軍次第收容李嘉品亦敗走至該處據探報謂李氏到平岡時形狀甚爲狼狽衣屢盡濕似由水中逃生者李氏抵平岡後恐討龍軍追至後無援軍即行集合敗軍退至織槓抵織槓後高州援軍到有千餘人李氏遂與之合據織槓地方固守討龍軍據探報後遂於二號分數路往攻織槓又云討龍軍進陽城後在李嘉品司令部内搜獲李氏與龍濟光來往電甚多且獲有某與李氏來往信一件蓋有本人私印爲據現存在林虎處今將龍氏電文錄左高州李司令覽捷密敬電悉同仇偕作全賴軍心軍賞不行必多窒碍况我軍士卒躬冒矢石不避凶險信賞所頒詎容延滯無如籌借餉項備極艱難迭次電懇中央未能源源接濟况去京電報往返兼旬就地籌挪已窮於術本使爲於各軍誠信相孚不自今日始無論如何困難總之應給賞銀務必照數發給現已派鄧瑶光赴港將本使自置産業悉行抵押雖加重利亦所不惜現先派人酌量送上賞銀三萬元以憑分别核發俟京欵滙到再行全數支給現時稍爲延遲出於萬不得已苦衷務祈傅知各軍妥爲安慰餉項已繼續籌送巡閱使有印 
　　伍秩庸之和平表示伍廷芳爲政局問題曾致書香港南華早報解釋其事茲譯其大意如下近來外人對於中國人訌及護法軍之宗旨與其勢力多有未盡詳悉今特詳陳一二如下凡愛中國者對於過去九月問之事（即昨年督軍圑率兵入京後之事）必抱多少之憂慮溯自昨年六月國會被非法解散遂月復辟之滑稽自是國中已爲北方武人管治不特成爲官僚政治且爲武人官僚政治矣彼等不肯恢復被解散之國會惟知急於通過組織新國會此種新法完全無合法之保證不過求得一種卑劣之人直爲一僞國會而已須知現存之圑會組織法及國會選舉法之修改自有法律規定此爲國家根本大法非少數武人得任意破壞國會當解散時法律已受破壞之禍矣雖一船輿論對於舊國會亦有指摘之處謂其祗知防範武人之欲望也而如彼等之組織新　會是直與設一懐中國會無異且解散兩院之後以己意另集一新參議院并減除總統職權無論何國能忍受政府爲武人所把持乎凡愛國人民能不盡其職責以革除此等玷辱乎中國已自列於遵守公法而反對普魯士武斷主義矣吾人豈容自國之武斷主義耶此卽護法各省反對北京政府之理由而有前數月之兄弟自戰之不祥事發生於國内也且護法軍雖反對武斷主義而未嘗一刻忘其希望和平也其戰爭目的光明正大可無疑矣其要求條件大别爲二（一）恢復被非法解散之國會（二）維持臨時約法至宣布永久憲法時爲止其形式雖分爲二而其要求不過爲一不外遵守現存之法律卽守法主義之一語也苟此要求立即允從則護法軍卽行罷兵條件旣簡單何以亦不獲採納耶當予昨年十一月來粤時嘗致電馮代總統將護法軍之希望和平事告知并請其派代表討論和平隨後與馮代總統王士珍互相通電後王入閣彼等亦常常通電表白尊重和平乃結果則反對開會討論惟知責成南方不再開戰然護法軍停攻主戰者對於此問題并無滿意之答覆護法軍之正當要求何以彼不允准其繼續戰爭之宗旨果何在乎何以不開始磋商恢復和平乎予對於上海英商李德立君主張兩方會議和平事極喜其熱心和平予深望李君此舉得以完成有功當今擾亂之日非南北分離時正宜聨合勢力以謀對待國際上之困難并力謀改良欲圖公正與榮譽而謀政府之清正國家强盛人民進步如武人有息事寗人之心應歡　和平會議之表示苟其仍然反對之則全國人民及世界上之　論應知負繼　内戰之責者當在彼而不在此矣 
[九江通信]  
　　武穴馮軍自奉曹宣撫使電調赴鄂後卽有三號開拔之說嗣又經安武軍丁隊長探悉馮旅暫留一圑駐武其一圑定於五號開赴漢口茲聞馮旅尚未開拔馮以調赴前敵助戰與所抱宗旨不同殊非所願惟因不肯抗命故亦不表示反對有擬即日請假之說 
　　贛督陳光遠來潯計畫業巳打消所有關於軍事商榷事件由吳帮辦赴省面商聞不日卽須啓行 
　　山東新軍第一混成圑圑長戴春成將率所部開拔來潯轉輪赴鄂併入第一路助戰 
　　贛省由河南新募輸送隊一千五百名巳於前日乘輪抵潯旋卽轉車晋省 
　　九江縣選民前以助理員辦公處名義呈報十六萬有零迭奉省令核減現闔邑公民以選民調查確實定數何得任意核減擬即日提出呈文質問省長 
　　潯商會准明日（十號）開會籌備改選正副會長手續 
　　南潯鐵路公司坐辦張毅偕餘干煤礦局局長饒孟任同赴餘干視察煤礦其事務暫委養路工程處長黄復憲代拆代行 
　　此間連日驚聞對江鎗聲隆隆人心惶恐詢之軍界云係安武軍在黄梅宿松一帶剿匪 
[成都之風雲詳記（四續）]  
　　五師代表劉劍公於劉未離綿時曾致劉張電云綿陽縣署劉肇乾李韞鼎兩兄請轉積之表方兩公鑑積公此次失敗實由衆叛親離軍心互解事已至此豈能以個人孤注之謀再圖恢復更誰爲私人權利之助擁護積公綿陽軍官會議弟雖身未列席然探聞與議諸君席中所談均以積表兩公亟宜間關出境俾免戰禍重開同歸於盡且可以兩公息事寗人之心貫澈到底等語儉日弟抵省時迭晤袁但吕諸公代達一切此間主張極爲激烈復經川省各師部隊同應漢羣馬電召集會議紛紛告密咸謂積公現派孫支隊進攻梓潼以爲聨北攻南之計并有一俟實力充足乘機反攻成渝之說此間聞者髮指眦裂誓不容忍傳聞之辭未敢遽信然揆諸積公在綿組織行署之行爲復揣表公從中聳恿聨北之態度則前言似不爲無因竊維川軍旣以全體附南縱有少數陰謀適足自招撲滅北軍迭次在川潰敗殷鑑不遠何能倚爲聲援况天下大事衆目共覩南方逐漸伸張北派日見乖離近得確電湘軍已下武漢黎石重振荆襄蘇李贛陳憤激附南馮已懇求岑譚出任調解則積表兩公所恃爲泰山者今巳完全化爲冰山龍濟光何人耶意在聨唐馮玉祥何人耶宣言不戰積表兩公當亦知人心之趨向矣弟對於積表兩公素所深知其所以急不擇言者正慮兩公之鋌而走險也况此時並無可走之險則更不得不爲盡情之忠告區區鄙意尚乞轉陳五師代表學兄弟劉世安叩又致川北總司令彭植先川國第三師長鍾迺安電云綿陽探投鍾師長彭總司令鑑世安儉日抵省迭晤袁但吕諸公對於川中各軍極意親睦保守現狀决無變更惟對於劉張極爲激烈揆情度勢斷難苟容世安於本日電托肇乾轉呈積表兩公文曰（見前電）等語除譯發外合并奉聞尚祈顧瞻大局默念桑梓勸促劉張出境弭禍并懇尊處早離渦漩近利遠功皆在此舉叨承摯愛故敢直陳諸惟鑑納五師代表劉世安叩 
　　熊總司令克武日前行抵遂寗略有勾留茲聞七號有電來省已於五號由遂寗起節九號即可抵省熊氏未到省時曾有電來委但旅長代理民政事務但怒剛氏當民國元年曾任成都府知事茲聞與但氏親近之某君言但代省長整飭吏治之計畫大約謂今日財政萬分艱難治理不易民黨份子多有建設之才此此次有功勞者酌任爲徵收局長縣知事一年一考核之三年大考核之不當民意則立撤换亦决不相私也至於他黨人才有可用者亦應一體錄用以示大公總之論其人不論其黨云 
熊氏在行營曾來電禁再招匪徒頗爲一般人所稱頌原文云成都楊總司令但司令石招討并送潼川顔陳司令蕭司令劉代圑長送大竹陳司令張司令均鑒自西南各省護法興師吾蜀義軍聨　并起乃至草澤之英綠林之俊亦多激於義憤荷戟來歸卒至破邑立功奠安川局本總事令極用嘉許惟查激昂慷慨者固早已趨赴前方殺敵致果而各地怙惡匪徒陽稱就撫陰行刦掠者亦所在有之甚至佔提圑警鎗支勒索地方欵項官府過問則曰已受某某司令之招某正與某某長官交涉假冒軍官肆行無忌以致地方長吏莫敢誰何而閭閻受害已不堪問矣本總司令師行所過或目覩其狀或訪得其情數日之間已多所發現而由各縣官民以文電相報者更屬不少推原其故實由各路靖國司令均各派有招集查編人員與各匪徒首領四路接頭甚有一股 
 
 
 

Page 7

 
 
匪衆而數人　招爭許以高爵優　或豫假以服裝餉項匪徒狡　遂利用此以售其詭術且儼然以奇貨自居究其結果仍然嘯聚深山賊害良善匪特無益於各軍之實力且貽地方以無窮之大患豈本總司令赦過責善咸與維新之本心哉爲此合行通電仰各該司令等自奉電之日始即行停止招撫并將前所派出之招集查編各員一律撤回其有眞心向善率部投誠者則令繳鎗枝解散旣往不追倘仍聚衆横行卽予嚴行剿辦是爲至要四川靖國各軍總司令熊敬 
　　熊行營又來電留潘政務廳長文云漾敬兩電均悉劉張去後省城秩序賴兄維持甚慰克武猥以輇材承各軍推挽業於宥日通電以四川靖國各軍總司令名義又執行軍民政權保持川局非有他志現在國家未經依法解决所有督軍省長名義此時無所受命從權暫缺以符護法之實想亦賢達之所深許惟政務萬端不可一日停頓兄旣苦心支持於前仍望竭力襄助於後把晤匪遥無事固辭除電但司令知照外特覆克武江（未完） 
[皖省近事]  
　　皖省上年政費不敷之數近一百萬元前由萬雋珊省長令財廳劉廳長向蕪中交兩銀行經理商　借二百八十萬元以本省七年度新稅作押聞該兩行現已允許惟須北京兩總行承認後方可交兌 
　　皖議會前以七年度預算案及重要各議案未經議决者甚夥當由議員公决延會一月咨請省長認可昨日該會以臨時會期已完省長尚未答覆特依法於今日舉行閉會式一俟咨覆到會即賡續開會 
　　安省敎育會昨以會長任期届滿特召集六十縣代表蒞會籌商改選事宜 
　　近日盛傳皖北各屬又有匪警惟官廳方面尚未接到報告省城戒嚴仍未稍懈 
　　含山知事張作桂英山知事李惜餘均因此次匪亂未能防守除付懲戒外將一律撤任以儆其餘 
[直魯間之匪患]  
　　文滙報滄州通訊云哀哉中國何疫癘饑饉火災内亂盜匪之相迫而來也以言盜匪則受其害者寗獨華人卽外人亦不能免上星期英敎士結隊乘騾車行由德州赴小莊相距約三十三英里詎至半途時方白晝忽爲響馬裁留刦其時計與錢物而去此事已在天津呈報當道逾一二日京津敎士分乘騾車八輛亦赴小莊參預常年大會天津當道聞之即派衞兵護送途中見他車被搶衞兵即馳前援救聞共獲盜匪三人已有二盜正法此路險惡巳非一日深望經此嚴懲盜匪或不敢白晝横行肆無忌憚矣 
[寗垣近事錄（南京通信）]  
　　寗垣自奉軍解釋意見而後鼠疫旋亦肅清各界異常冷靜無甚重要可述茲特就所聞者拉雜書之 
　　秦淮河水每届冬令水常停滯臭味不堪茲當春令水臭如故推其由來則以造幣廠在水西門雲台閘河心築壩爲蓄水運機之用以致全水濁水無路宣洩加以久旱不雨陰溝滙集秦淮河道遂成溝澮前經紳商各界呈請軍民兩署設法疏洩軍民兩長以秦淮河水關係衞生比即飭王警廳長查照紳商所呈切實辦理現聞王廳長已與各界接洽妥當日内有預備吸水機器吸通濟門外之清水輸入東關排除濁流之說人民聞之異常欣喜 
　　自時局不靖以來李督爲防奸宄起見特於各火車站左右設立檢查所稽查行旅旣久人民尚無不便惟浦口檢查所露天檢查風雨寒暑行旅苦之曾經津浦南段事務所何毓甫所長據情禀請督署搭蓋蘆棚而事懸多日未見實行紳商各界昨又聨名重申是議以惠商旅不知李督能如民請願否 
　　防疫局之設立原定經費五萬元嗣以中央無欵可撥遂由軍民兩署曁財廳籌欵二萬元先行開辦内務部派陶思澄來補助一萬元合計三萬元承辦其事預備可以辦到六七月間不意會徼天幸疫氣竟爾消滅該局勢有不得不中道停辦聞巳費去一萬八千元藥料及員司薪水均在其同惟中央派來之西醫及本地之西人除受夫馬外並未另費分文現該局辦理報銷甚爲忙碌至於四城各防疫分局據該局人稱巳由總辦呈請省長改爲臨時種痘局即以餘欵作爲經費其餘剩之欵並有建議用於他途之說 
　　日昨省署更數處稅所人員其巳發表者爲武丹盛澤荷花池江陰四所武丹稅所原爲莫某辦理業巳數年近不知何故忽爾被撤省長另調現任大河口釐局長太史格前往接辦盛澤稅所則以比較問題省長特令現財政廳長科長倪文德接任荷花池則委現任東台釐局長瞿大椿接辦江陰則調現任荷花池局卡莊福恩接辦并聞陰曆本月内尚有一批釐局縣知事之更動也 
　　貸濟處本爲馮河間在　時所創辦所以維封癸丑亂後貧民之生計其機關附設華通銀行基本金計四萬元數年以來成績頗佳不知何故軍署忽欲收歸軍需代辦現已令知該處遵照該處經理各員司奉令後一面辦理交代一面催促欠欵連日忙不可言以致上月准借之欵不能發出而本月續借之欵亦不能報名商民賴此以挹注者莫不嗟歎不置并聞該處雖係公家所設然確有商業性質今歸官辦恐此後借欵更爲艱難矣 
[南京快信]  
　　曹錕在漢口召集各省代表會議軍署派參議王鐘赴漢代表參與會議一說謂將移長沙會議 
　　段總理之代表齊振林昨由浙致電李督内容甚寗聞齊此次南下係奉命商蘇浙皖贛閩五省聨防事 
　　李督病較商昨兩日稍見痊可現仍服某中醫藥 
　　馮總統段總理昨均來電慰問李督病狀 
　　李督病後各項軍事均停頓故軍署近日消息更形沉寂 
　　李督前派赴河南代表晉謁趙督接洽之漫世珍已於昨日由豫公畢回寗 
　　新招補充旅尚未完全成立贛督陳光遠昨又來電催出兵助贛攻粤 
　　齊省長派水利局總務科主任夏鳳翔赴京參與全國河海工程會議 
　　王芝祥奉中央電促回京昨過寗轉津浦車北上 
[杭州快信]  
　　浙省此次出兵係爲助閩攻粤後援統兵大員將於童保暄潘國綱二人擇一充任現尚在籌議中决定後卽可發表 
　　一二兩師部因各圑營奉令抽調助閩出征在即連日開會集議進行手續童張兩師長亦日必往返督署三五次頗形忙碌 
　　駐紹步兵第六圑圑長盛開第昨派蘇慕慈晋省領回前儲存軍械總局七九步鎗八百八十餘枝又一切需用服裝聞該圑第一營亦在出征隊編配中 
　　駐省騎兵第一營亦有隨同出征助閩消息　　中央特派來浙之陸軍部司長齊振林昨已公畢乘早車離杭　　三區統帶常榮清請開辦警備隊什兵敎練所擬具簡章不另支費擇哨官之富有經驗者充任敎員按期抽練已奉省令照准並通飭各區一律仿辦 
　　一師軍醫高其德服淡酸自盡後國醫各同人已要求師長轉呈督軍酌予撫卹 
　　司法部昨訓令高審廳該廳民刑各庭現旣增設爲四各庭辦公職員應予從新編配 
　　上海某公司前年向浙督署訂立合同承購廢鐵上年業經取消現該公司要求續辦楊督以建德等十七縣尚有廢炮等件約值八萬餘金已准繼續承銷 
　　浙省防疫計劃現已一律打銷檢騐所亦不再開辦 
[地方通信]  
[松江]  
　　李縣長請假回籍李潤之縣長現向齊省長處呈請給假回籍以便省親展墓已奉批照准爰於十一號午前帶同眷屢乘車回吉林原籍假期内縣署各項公文均由第一科長劉揆一代拆代行外間傳說謂李縣長不洽於地方紳士此去將眷屬送回原籍後將來回蘇未必再至松江云 
　　鄉警官將令對調泗涇鄉警察所區長劉菊坡因不洽輿情迭被該鄉各紳商禀控李潤之縣長久擬將調往他區藉平衆憤現聞縣署已决定將葉榭鄉區官陳鑑予調充泗涇鄉區官而以劉菊坡調補陳缺不日即可發表 
　　學校添設圖書部縣立第六高等小學校自馬昌期爲校長後所有課外業務如校内商店運動部音樂部等巳次第設施近更添設圖書部購書約三四十種悉由該校各職員捐買不另向縣署請費内以少年叢書爲最多派學生二人充任正副部長主持其事每週並輪派學生爲事務負司整理書報及拂拭灑掃等事學生閱書時間上下午各一次均在課外云 
[無錫]  
　　參衆兩院選民總數無錫縣公署籌備參衆兩院初選舉事家正在將合格選民編造選舉人名冊近因迭奉省電催促昨日楊知事即將兩院選民總數電覆省署云無錫兩院選民參一千三百七十六名衆七萬一千六百零二名除宣示限内更正遺漏數確定另報並呈名冊外謹電聞 
　　農校覓地種植蘇州省立策二農業學校擬在無錫覔地種植苗圃前日該校敎員林在南（字半農奉化人）來錫勘地當由第三師範校長顧述之陪同至東亭鎭一帶察看地點在該鎭鐵牆門華宅後面有曠地十八畝頗爲合同惟或購或租尚未决定現方與地主華姓在磋商之中該校之意如能商妥先植桑苗再培他種云 
　　圖書館巡廻文庫近訊縣圖書館巡文庫先在景雲市今期限已届即將移交開化鄉茲悉該鄉學務委員王君干城以巡廻文庫不日將至預先訂定閱書借書章程數條以免臨時倉卒聞文庫到鄉四十日後卽移交他鄉王君已擇定閱書室三處一爲南方泉一爲石塘鎭一爲方橋鎭 
[揚州]  
　　稟報鹽船淹没運使張子蔚刻據濟南場商大德禀稱由場運圩之金永順鹽船行經海面遭風淹没抛散鹽斤甚夥請照章派員履勘以重鹽業昨特電飭海州稽核所查照辦理矣 
[鎭江]  
　　省令統籌警費丹徒縣倪和甫知事奉齊省長令略謂前以統籌全省警費辦法曾經通令各縣詳細造冊呈報茲據各屬陸續報告到署總核全省警費擬定地方負擔一百萬元内計縣稅五十萬房捐三十萬固有警費二十萬擬察各縣徵收情形酌定攤認數目按月照解爲此令仰該知事遵照辦理云 
　　寺僧被刦鎭郡對江二洲地方吉祥庵住持僧法周頗有積蓄匪徒埀涎已久本月十日之夜三更時突來盜匪二十餘人明火執仗搗毁山門直人禪房將所有銀洋衣物搜刦殆盡該僧呼喊匪徒等引刀恫嚇手臂略受微傷翌晨已報官勘緝矣 
[杭州]  
　　浙省錫箔業之狀况浙省錫箔一項爲出産之大宗其製造之原料曰錫葉曰紙花藉此以生活者男女職工不下十數萬人尤以杭紹之人居大多數製成錫箔除本省自銷外多銷於江蘇鄰省該業共分三類（一）錫葉作坊可分兩等即以資本之多寡爲甲乙之判别甲等羅裕泰滕順泰陳隆昌等三十家乙等沈叙興陳祥記聚德昌鄭章記等亦三十家均以小　爐錫雇工打成錫葉産量歲計九千焙每焙價額二十一元至二十三元不等平均爲二十二元歲入總計十九萬八千元錫葉製成發售於城内箔莊潤昌昇及湖墅箔莊柳源昌金德源等以爲製造錫箔之原料該作坊等并在杭垣軍督司巷設有公所其創設之年月尚在洪楊以前公舉范宜誠羅文銀總司其事遇有市價工資有須增減之處隨時開會集議以期劃一（二）紙花行亦分兩等其營業較大者爲恒昌永順二家其營業較小者爲源記協興永茂致和等六家並無公所之組織亦無董事之設置其紙花之産地多在義橋臨浦裏山沿江一帶故其名稱定爲沿江金方兩種銷量歲計九千擔每擔價額平均四元歲入共計三萬六千元此項紙花即爲錫箔之底由女工蓋以錫葉遂製成爲錫箔（三）錫箔作坊亦分甲乙兩等甲等沈生茂裕元泰鄭恒源仁號等三十家乙等方益泰王明記陳元泰等亦三十家其公所與錫葉作坊所設之公所合設董事亦同産量歲計十四萬塊共分四種一曰好紙二曰細花三曰粗花四曰大粗價額每百塊平均一百七十二元歲入總計二十五萬八千元云 
　　整頓蠶業傳習所實業廳雲廳長以各縣蠶業傳習所已先後開辦惟各該所是否僅止傳習春蠶抑春夏蠶一併傳習又各傳習所技師曾否專門畢業具有蠶事學識均應詳細呈報並令事成立各縣應將現擬如何籌辦情形詳細說明一面實力進行尅期成立 
　　籌設先施分公司之先聲杭城近來市面繁盛住长雲連現上海先施公司特派勞君松濤（廣東香山人）來杭覓定薦橋路凌木梳巷口地方建造偉大洋房開設分公司一所並設娱樂場仿照上海公司辦法現正購買地基一俟就緒即從事建築矣 
[寗波]  
　　函請紳董籌商高小校欵前縣立第一高等小學校長李士芬於民國五年八月就任今年一月交卸辦理校務一載有半綜計　　六百十三元三角五分八釐一因經費支絀出入不能相抵日虧月累積成鉅欠二因學生祗有百數十人學費較前復短五百金左右而學級仍同開支無從核減三因近年現升條高校中欠用莊欵不能不受此貼耗四因莊息日重五因閏月校用開支無著欵遂　宕綜計各項欠數除未領　山書院息洋二百五十九元八角四釐外實欠應繳新任洋二百二十三元四角六釐又歷年欠代墊洋三百八十元九角五分二釐呈縣請邀鄮山紳董分别設法補救縣令勸學所審議據復稱所因公虧累自出實情惟辦學人員支配經費自以收支相抵爲原則該校溢支數目竟達六百餘元似此漫不撙節對於虧墊各欵似不能不令該前校長自行負責惟内有未領鄮山息欵銀二百五十九元八角四釐係屬應領之欵應如何籌措仍予給領之處應商鄮山書院紳董妥爲設法現已由縣函紳蒞臨勸學所會同所長籌商處理矣農場試種洋種菓木定海甬東大橋嶴山逸農場前由殷商丁梅生君出資創辦試藝外洋蔬果及五榖等類物性土宜大都相合現值春氣融和田作將興特於日前購到日本松秧及果類等萬餘本分别試種云 
[安慶]  
　　銅陵祝知事辭職之慰留銅陵縣知事稅崧年久歷政途頗有經驗故在銅陵已六七載之久日前祝知事忽有辭職書呈省公署該縣紳商學各界聞知均紛紛電省挽留聞黄省長已批令該知事免爲其難勿萌退志云 
　　皖省蠶桑業之發展皖省蠶桑自經蘇浙皖絲繭總公所總理沈聨芳提倡以來皖南青陽銅陵貴池寗國郎溪天長廣德繁昌涇縣南陵宣城當塗旌德績溪等十四縣於蠶桑日有進步現聞該公所以本年轉瞬蠶汛將届所有皖南各縣各鄉有無添建烘灶及設莊一切亟須詳悉查明俾便預備昨由該總公所函致青陽等十四縣分公所將詳情尅日報告以便預謂往辦 
[北京]  
　　中華國貨維持會之會議本月七日國貨維持會假山東學校開茶話會議首由主席報告會長牛光斗辭職按大會票舉之闪多數聶君沛廷應推升會長大衆一致贊成聶會長當即就職除指定各部職員推舉名舉會長評議員外議决事項如下一呈請官廳立案二上各省商會聨合會維持國貨之議案三通知各省區商會行政長官慈善圑體主張進行四擬定各部辦事細則五編製調查表六規定會期七徵集會欵辦法八暫設會址於化石橋海岱學舍云 
　　隆平縣之重災隆平於去年七月間迭遭大雨山洪下注澧河决口滏水漫溢全境一片汪洋房屋坍倒禾稼漂流離居蕩析慘狀有不忍言者其時縣知事會紳設法撥助食料搭蓋窩棚嗣熊督辦曁淞滬盧護軍使先後委員實地勘查散放急賑棉衣並經順直助賑局義紳周歷各鄉查放冬賑由縣設立留養所因利局暫免凍餓惟春日正長青黄不接全境被淹地畝涸出能耕者僅祇十分之四其餘尚積水三四尺或二三尺不等須俟澧河疏濬後方有把握現由縣電陳熊督辦請續放春賑已着手調查不日實行散放矣 
[專件]  
[綏遠檢疫紀事]  
　　（鎭江華美醫院周服之稿） 
　　陽曆二月十六日余等（柏棟臣黄禹九周服之等）得綏遠檢疫第一區委員全紹清電聘爲該區防疫檢查醫官余等隨即凖備行裝於二十四日乘津浦車北上二十六日晨抵北京次早至内務部接洽得悉四日由部派京綏專車開至豐鎭余等卽於是日下午三時出西直門赴京綏車站即見由天津開來軍醫學校之敎員曁學員等百餘人皆係同赴綏遠檢疫第一區者也當時即與諸員握手言歡隨齊集車中各覔臥床晚膳後八時開車次早抵陽高卽見該處之警察兵士等均用口鼻罩覆之同人等始悉由此向前均曾發生此疫症者也午後車抵豐鎭車站同人等當日並未有一人敢游行街市蓋前委員伍連德博士因解剖患疫屍體本地風氣閉塞致起衝突是本地之百姓非常仇恨檢疫人員如晚間見檢疫人員單獨遊行卽行殺害旣抵此鎭即覺此處天氣與北京稍有不同每晚間之温度華氏表降至二十餘度而正午至八十餘度設遇起風之日則灰塵觸面同人等共住宿火車中六日之久因待由歸化城派騾馬大車計一百六十餘輛至豐鎭迎接並派官兵護送否則不敢前進因此帶之土匪異常猖獗卽商人等非數十人結一圑體雇保標者護送未敢單獨前進也同人等由此至歸化城計須行四日之旱道十一日晨四時由豐鎭出發下午四時抵一村名麥胡圖地方投宿一大客店此店甚大能容人員夫役車馬等三百餘人聞此地前亦曾發生疫症十二日晨由此起程下午二時抵一地名西毫圲之一客店同人等便將行李等移入正廳之左右二大炕床之上此二炕能臥十餘人不料此二炕共曾死過四人其餘之邊屋共曾死過十四人此係陰曆去歲年底之事也同人等初不之知蓋由余再三細詢而得之也同人等旣驟聞此言不覺驚懼異常然行李旣投入其内則不能復移出必待消毒後始敢挪出旣消毒後余三人則仍不敢復臥於其内由夫役支搭一帳幕而臥之其餘諸人仍宿於其内至今諸同人尚甚安泰然亦險矣十三日由此起程沿途曾見一倒斃之屍體横臥路旁同人等亦無暇顧及下午四時抵一鎭市名買當此處有奉區所設之機關此鎭離歸化城僅七十里然此三日所行之路程過山越嶺甚是崎嶇難行十四日晨四時起程十時半即抵歸化城第一區檢疫總事務所全紹清委員率同諸職員齊至大門歡迎慰勞同人等一番隨至各員之住室逐日會宴並邀各界重要人物會議檢疫事務及手續諸同人計休息一星期然後分發各分所共分組七分所如五原縣包頭鎭薩拉齊縣托克托縣和林格爾縣武川縣之可鎭及買當鎭等處而每分所尚分支部如和林格爾縣之支部爲清水縣武川縣可鎭之支部爲烏蘭花鎭諸同人等旣分配於各分所余卽被派爲武川縣可鎭之檢疫醫官於二十一日晨由歸化起程往北行計有九十里之行程此路較由豐鎭至歸化城之路更難行且土匪尤出没無常下午六時半抵可鎭即有前曾由陸軍醫長所設立之檢查疫病處房屋三小間刻已取消因隨該軍隊開往北方之烏蘭花地方駐防是本分廳暫作棲宿之所二十三日與武川縣知事及軍商各界會議當地情形探詢該地疫病近况據云死亡人數較前稍減就可鎭而論於二十三日疫斃三名又有未經報告者數人是日早親視南門外蓆捲掩埋者四名可見本鎭疫病尚存在也又據軍界報告可鎭東北七十里炭窰村約有十餘家之住户七十餘人口全數疫斃又距可鎭之東北八十里之河子師村居民雖稀而疫病亦甚猖獗又距可鎭東北一百二十里天義全村前曾發見尚未稍減又距可鎭百餘里之河福灘村疫病雖稍減而仍行傳播至於死亡人數因未親歷其境不知其詳余逐日與本地軍紳各界重要人物研詢各地疫病情形據云各村有全家疫亡及狗亦隨之死亡者蓋因其家之人旣疫斃無人掩埋致爲犬所啖食因而犬亦隨之而亡如某村某家計有人口三十二人疫斃者三十人其餘二人則逃往他處存亡不知即如可鎭前有兵士一棚計十四人分住兩屋疫斃十二人其餘二人亦逃往他處不知下落然本鎭除此而外大小客店約二十餘家大約十有八九均曾有疫斃者其中尚有住屋多處空虛無人居住皆因全家疫斃殆盡無人敢啓用其房屋近來本鎭疫症雖減而土匪猖獗異常於本月二十八日曾鎗斃土匪一名當夜即有大隊土匪於是夜一時許嘯聚二百餘人幾將本鎭之財主及縣知事架去鎗聲隆隆待至三十日本鎭之謡言甚盛有將全鎭燬滅之信幸至次早安然無事蓋因由他處加調多數兵士駐防之力也今日見由各村逃來本鎭男女老幼多人然本鎭之客店可居者皆爲兵士所佔而彼等逃難之鄉民即住於污穢不堪之小馬房内每小屋約臥二十餘人非但本鎭如此即離本鎭之北約一百里之烏蘭花鎭土匪猖獗尤甚於本鎭也 
[雜評一]  
[江朝宗之辨疫電（默）]  
　　此次南省之疫是否爲歸綏傳來誠爲一大足研究之問題然吾謂防疫當局但當盡力於其職務勿使疫之由我疏忽而傳播問心無愧足矣若必謂旣防之後决無一二人傳出與旣由一二人傳出之後即歸咎於辦理防疫者之疏忽國人亦未必有是心也卽如近日魯甯等省之偶患疫症論者探究原因亦僅致疑於傳自歸綏决無人即以此爲歸綏防疫員之罪證蓋防疫之盡力與否在人爲而疫之傳播與否祗憑天命昨史博士在青年會演說謂南京疫滅之速由於天氣漸熱可謂天幸不能盡謂爲防疫之功亦是說之一反證也 
　　是故今日爲研究起見查考南省疫之所由來固無不可若恐歸罪於歸綏之防疫員而斤斤力辨其非由山西傳來得母功罪之見太明歟 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[英人商會常年會紀事]  
　　上海英人商會於十一日午後在滙中旅館開常年會總董約翰斯登氏報告上年度支狀况及舉辦各事略謂去年會友共有二百六十二人發行英文月報銷八百五十份又發行華文報每兩月一冊銷一萬三千五百份兩種銷數皆較前年爲多而華文報尤有希望旣可增進英人商業之利益且有盈餘華文學校辦理亦有成續計高中初三級學生共五十八人得證書者四十二人去年哈爾濱奉天鎭江重慶厦門皆組織商會他處刻亦踵行統計中國境内共有英人商會十五處皆與上海商會聨絡英政府曾向本商會徵集意見間擴充華人英文學校並增進英人敎育程度能否即促進英國在中國之勢力與聲望本會對此問題研究頗久並質諸上海等處敎育家後始擬就若干條陳呈報政府迄今未得切實消息蓋政府方注其全力於戰事或無暇及此也本會常設法欲於戰爭中維持　　在中國之出入貿易雖未皆如願以償然非由於本會不出力之故前年即有在中國開設英國製造品陳列所之議後向英國工業區域内之商會陳述此意但多數意見以爲當此　位缺乏之際此議碍難實行故須俟戰事畢後始可舉辦本會對於内地捐稅及修改稅則兩事加以審愼之注意本會關於内地捐稅已請中政府改革内地運單之辦法至於修改稅率一層則英委員與本會意見一致本會深望他國會議稅則之委員當於法輔助中政府傳說十五國委員贊成某某辦法者巳有十四國惟日本獨反對之迄未承認他姑勿論余惟望此要點早得各方面滿意之結果耳本會亦注意於戰後商務已向外部陳述種種意見一俟和局告成即可見諸施行云云言畢大衆討論增收會議一事卒决定會費由三十兩加至六十兩並公决去年會董連任一年 
[設立游歷事務所之籌備]  
　　滬寗滬杭甬路局奉交通部令開查圖有鐵路第五次聨運會議記事錄所載議决案第十八擬設游歷事務所一案本部詳加復核事屬可行惟當此歐戰未巳凡美洲赴歐游歷家均改赴亞洲游歷故中日聨運會議有中日週游劵等各項之規定國有各路亦定有聨運週游劵在案查日本游歷事務所之設立一以爲指導旅客之南針一以祈國際榮譽之增長凡所以優待游亞旅客而引起游人之興味者無微不至在歐洲各國此種事業本係商辦早有先例今日本旣特别注意於此吾國立國大陸埀數千年夙爲文明先進所有各處歷史上美術上文化上各種古跡以及天然風景俱足供遊人之考察及遊覽亟宜急起直追設法籌備應如所議由京奉即日先行調查擬具辦法至各輪船公司各大旅館能否補助開辦經費應由各路就近勸導熱心贊助並分别報部核奪務使該遊歷所早日觀成俾游華旅客各有如歸之樂不感行路之難雖目前各路應分籌經費支出稍增而將來旅客收入上當亦可加增不少也除分令外仰各遵照 
[新任法公使起程赴京]  
　　新任駐華法國公使博伯氏抵滬後連日與滬上中西官商往來酬酢迭誌本報茲博君因急須赴京任事訂於昨日午後乘法公司船起程先期由法領事通知捕房飭派控捕前往行轅照料午後一時許松滬護軍使盧子嘉仍坐汽車由馬隊護衞至交界處經越南捕脚踏車隊迎護至法使行轅（即總領事署）投柬入内變博君延入客廳互叙寒喧未幾駐滬交涉員陳貽範君等亦紛紛蒞止由博君逐一延見至二時五十分鐘博君向衆辭行中西各長官即恭送博君至法公司碼頭分别握手而别待至船已離埠送行各長官始與法領告别分道而回 
[總稅務司蒞滬]  
　　總稅務司安格聨爵士將由北京來滬已見前報茲悉爵士已於前夜自京抵滬矣 
[拯救海參崴華僑五誌]  
　　旅居海參崴各華僑屢電政府請求援離該埠經交通部商由招商局派飛鯨商輪由紅十字會籌備欵項糧食駛赴崴地拯救等情已迭紀前報茲悉該輪外表業已改換紅十字船式樣船内所裝賑欵糧食亦均妥貼於前日午後三時起椗出口矣 
[美國女敎士出險續紀]  
　　大陸報云駐滬美總領事薩門斯君昨日接電謂四月五日爲匪擄去之美國敎會狄克松夫人與斯密特女士均已安歸曹縣未受虐待 
[德人存欵未便繳存公堂]  
　　德國人斐脫喇因不理楊朝生欠欵被控曾經公共公廨將被告傳案訊知被告尚有現欵存於德華銀行判候函致德華銀行清理處將被告存欵繳存公堂候核在案昨晨由德華銀行清理處代表穆安素律師上堂陳述理由請將前判取消並稱德華銀行無權將被告存欵繳存公堂因中德宣戰後該銀行由中國政府派員清理如無中政府命令不能將被告存欵取出云云次由原告代表律師到堂聲稱本案已奉公堂訊明令德華銀行清理處代表請求變更堂諭敝律師極端反對或請公堂轉飭檢察處會同該銀行清理處及政府代表研究一相當辦法以清案牘等語經俞襄讞商之義副領事羅君會同簽判云本案二月二十五日所下堂諭内之德華銀行清理處照付一節取消着被告自行設法清償此判 
[隔離醫院之擇地]  
　　淞滬防疫會以閘北滬南曹家渡三處檢查所雖已分别設置惟如查有患疫之人尚無隔離醫院可以送醫故特迭商盧護軍使指撥相當地址以便布置業經盧使連日派員分投勘察查有高昌廟陸軍醫院旁隙地一方堪以建設隔離醫院並决定完全搭蓋竹棚以節經費一俟疫症凈絶即將竹棚舉火焚燒云 
[拘禁印度詩家之秘書]  
　　印度詩家太格爾爵士於近今美國發見之印人革命案中曾被株連其游東秘書英人裴森氏乃爲投書各報辯護上星期内裴氏在北京被控犯政治罪就逮前夜已經押解至滬現囿禁英領事署獄中 
[海軍總司令檢查軍械]  
　　新任海軍總司令藍建樞日前奉命撥艦助閩攻粤行將出發所有軍械子彈亟應預備充足除已令飭各艦長將應用之砲彈名稱口徑數目詳細開單呈請飭課照撥外昨又親率司工人等至儲藏海軍軍械之天滙兵爲四軍械庫檢查所存子彈之種類是否完全設有欠缺即須配製云 
[兵工廠防範嚴密]  
　　步兵三十八圑馬圑長以上海兵工廠近因趕造軍械加開夜工其放工之時必在九點以後恐有匪徒乘問肆擾故於晚間放工時在廠外各馬路及斜橋望道橋等處均派兵士沿途照料並飭守門衞兵於工匠上工之際必須驗其佩有銅牌通行證者方准放入否則即行攔阻以防匪徒混入至廠内放工以後亦須責令駐廠各士兵謹愼查察以昭嚴密昨已通令所部各營長遵辦矣 
[水警分駐泗礁島]  
　　駐淞蘇省水警第一廳温廳長接崇明縣賴知事函略請縣屬泗礁島居民麕聚皆以捕耕爲業每至春令捕魚居户出外十室九空時有盜竊之虞該處離縣四百餘里鞭長莫及耳目難周雖有貴廳巡洋艦每月往來而居民皆以不能常駐爲慮聨名呈請派警駐紥保護前來爲特函請貴廳派警常駐該島俾使居民安業等因昨温廳長特派前警備隊隊長張宗華率同警士十餘名並書記一人夫役數人前往該島駐紥試辦做有成效再行常川分設以防盜賊而衞居民 
[中央選舉會第三部選舉人資格]  
　　上海總商會昨接農商部田總長來電云總商會鑒查修正參議院議員選舉法中央選舉會第三部選舉人資格以年納直接稅一千元以上者或有一百萬元以上之財産經主管官廳證明者爲合格現在辦理中央選舉事務所業經組織就緒除委託各行政長官依法調查分别證明於五月十日以前彙報本所外希即轉告各商如具有前項資格者應迅速請求主管官廳證明以重選權參議院議員中央選舉會第三部選舉監督農商部總長眞 
[關於選舉手續之通電]  
　　衆議院議員初選監督沈寳昌昨接齊省長來電云據蘇常道尹電稱奉馬代電投票紙一項查照上届成案由省印存令發餘件亦由官紙局承辦等因查衆選法第三七條及第二屆選舉籌備日期合第二條第五項投票紙應於四月二十日以前由覆選監督分交初選監督現在投票紙旣經奉令印發是否由省逕發各縣抑須由道請領轉發所示餘件由官紙局承辦是否初選當選證書議員證書遞補證書及覆選人名冊投票錄開票錄選舉錄等件均由該局承辦由各選舉監督赴局購領抑由省令發期迫乞示等情除電覆電悉投票紙及初覆證書製成仍發由道轉縣此外各項冊簿可由各選舉監督逕向官紙局訂購印發外合行通電遵照 
[滬南工巡捐局徵收攤捐續誌]  
　　滬南工巡捐局長姚石蓀近擬開辦攤捐業已擬章佈告訂定五月一日起實行征收在案茲姚局長以現當預備開征之際深恐各攤户未盡周知除函致各警區協助進行外又傳各舖地甲地保等來局諭令將所發佈告在各要道張貼並隨時傳諭各小販屆時須遵章赴局報捐領照方准設攤云 
[長岳交通巳無阻礙]  
　　松滬盧護軍使昨接征湘總司令曹仲珊來電略謂自南北失和戰爭激烈凡係由漢駛往長岳等埠大小輪船久已停駛不敢開班茲因長沙等處已爲我軍完全克復可無意外之虞現正籌辦善後規復商業除勸諭各輪局迅即照常開班外所有長岳交通已無阻礙仍恐遠道商民未盡週知特電希即轉致旅滬同鄉知照云云 
[外人不許至内地營業]  
　　江蘇特派交涉公署近奉齊省長令略謂近據某縣報稱茲有某國人藉游歷護照往内地經營育蠶及設立行棧等事業查照約章凡非通商口岸不准設立行棧經營商業請爲禁阻等因除令於縣善言勸阻外特令該交涉員嗣後對於某國人請領護照務希注意勸阻營業 
[編輯規章滙覽之手續]  
　　滬寗滬杭甬路局奉交通部令開查國有鐵路聨運會議記事錄第十七議决案所載關於編輯中華國有鐵路本國聨運各項規章滙覽一書以備國有鐵路參列聨運各線員司研究之用應卽照准所有各項規章條文應以末次由部核准之决議案及頒發或修正各項聨運規章之部令爲準至章程頒布後修正條文應註明經某年某月部令修正以備查考此後每年即將該項規章滙覽由值管賬目之聨運線按照本部頒發或修改各聨運規章之部令及核准之議决案修正一次並將該項聨運規章滙覽編輯草案先行送部復核後再行付印分發各路備用至本年乃係京奉值管聨運賬目應如所議由京奉路局辦理除分令外仰卽遵照 
[浦東華商營業近况]  
　　烟廠添棧房南洋兄弟烟草公司前年在浦東東溝左近沿浦購地三十餘畝初擬建築廠屋嗣以交通不便改在浦西鄧脫路設廠製造邇因所出雙喜愛國三喜自由鐘飛艇等各種紙烟暢銷各地營業頗形發達所有各種材料貨物亟需棧房存儲故擬在該處所購基地上建造碼頭棧房若干所業已派員前往察勘地勢以便雇工興建 
　　布廠仿造洋貨浦東沿浦染織布廠向有三十餘家年來因紗貴布賤不易獲利兼受時局影響漸次閉歇現在爛泥渡一帶照常開工者有義豐華彰源甡華錦等十餘家洋涇鎭則有源茂源昌兩家其中源茂源昌義豐等均因改良出品加織羅緞夕法布等疋頭外埠來函訂購者日漸起色故生涯尚稱不惡其餘如陸家渡之福成老白渡之羣生張家浜之大倫董家渡之大森等二十餘家皆因市面呆滯銷路不暢並無特别發展 
　　帶廠改織布疋市上所售紗帶多屬日貨華商自製者甚少惟浦東洋涇之源昌織帶廠向織紗帶開設已有三載所出之貨行銷北方及長江一帶去歲以來因受時局影響故將織帶機分出若干架改織羅緞夕法等疋頭以維營業邇因紗帶銷路呆滯故暫行停織所餘織機悉數改織布疋俟銷路活動再行織帶 
[商帮協會常會記事]  
　　昨日爲旅滬商帮協會常會之期各額帮於午後二時聨袂到會先由會長宣布各處來函計漢口帮崔維周所陳水脚意見書及本埠大德等十四家錢莊爲江西帮王鶴記請代清理賬目事又皖帮吕生記爲雲南帮莊客欠欵事又蕪湖廣業公會函均經當衆議决其所發出之件有復全國商會聨合會蕪湖廣業公會及致雲南亞丹興莊各函並討論會中一切進行事宜散會時已鐘鳴五下矣 
[吉時洋行主人之一席談]  
　　本館某君昨訪吉時洋行大班韋脫君適遇該行主人吉時君乃作一刻之談話吉書云鄙人曾在美國新金山設一總會卽名新金山總會成立以後約五六月會員已有五十餘人該會宗旨專爲聨絡中國商學各界增進兩國商業之發達以地勢而論新金山與中國最爲接近商務上應有密切之關係且新金山爲美國與東方商務往來之首埠故鄙人發起斯會凡中國商學界前往美國而由該埠登陸者必極力招待因之近年來中美商務大有蒸蒸日上之勢惟因船隻缺乏不無稍受障碍所幸現在一般轉運家正在要救美政府增加船隻中國諒亦贊同兼之荷蘭船爲政府收管後艙位亦多此實中美商業發展之時期云云吉君年逾古稀精神矍鑠曾在東方設立分行數處滬行亦已開設四十七年並聞吉君在滬約再勾留兩星期即須回國云 
[青年會今晚之樂趣]  
　　四川路青年會每星期六開會員同樂會選演關於學識道德上各種影戲頗受觀者歡迎今日又值會期仍於晚間八時開幕續演黑心黨第二集長片影戲另請意大利阿而非君夫婦奏樂并演滑稽術阿君音樂名震歐美日本曾有音樂王之稱其技可知欲新耳目届時盍往一觀 
[幼稚生表演會]  
　　江蘇敎育會附設幼稚敎育研究會定本日下午二時在江蘇省敎育會三層樓開第二次幼稚生表演會各地幼稚園之加入者甚多並請沈信卿君到會講演 
[大秦商會之宴會]  
　　前晚十一號七時本埠大秦商會店主中井三之助君在日本俱樂部設筵欵待來賓並招藝妓跳舞中日來賓約一百三十餘人大都爲已故會主秦長三郎君之舊友餐畢中井君起述該商會之歷史及秦君經營與現在之發達次該會支配人下間次郎君演說次藝妓獻技第一班爲月迺家第二班爲六三園至十一時賓主盡歡而散 
[請申米禁之道批]  
　　滬海道尹公署昨批嘉榖堂米業董事奚元良等呈爲米糧出洋妨碍民食請申禁令以平米價由呈悉查此案前奉督軍省長指令已轉令各縣嚴行查禁矣仰即知照此批 
[大圑鎭請設郵務支局]  
　　浦東大圑鎭郵務通信機關向由郵局設置郵箱尚未設有支局邇來該鎭各商店以市面日益發達郵務支局設在南滙逐日派差收送殊覺不便故由元昌會議祥大仁記等典當木行各大商店聨名公函本埠郵務局長請在該鎭設立支局派員駐辦俾鄰近之泥城萬祥鎭蟛眼廟陳家店等處郵信均可迅速達到云 
[緝私營長出巡]  
　　兩浙緝私第二營營長婁子雲查得黄渡地方素多私梟近值瀏河海口魚汛上市之際難保無梟匪私帶漁鹽漏入私銷故定於十二日親督弁兵駕乘師船前往黄渡訪緝並擬馳往瀏河巡視師船駐防之處是否相宜云 
[轉運公會改選職員續誌]  
　　滬杭甬鐵路轉運公會改選正副會長已誌昨報茲悉該公會前任正副會長高子嘉孫少卿均因事繁不克兼顧堅决告辭故由全路各轉運公司另行公舉現高孫二君改任滬杭甬全路轉運業董以便遇事代表全路同業昨經通函南北兩商會查照矣 
[鞏縣訂造自來水管告竣]  
　　河南鞏縣開辦自來水公司所需水管前經函請上海兵工廠代造大小各口徑水管一百　茲巳由生鐵廠如數造成擬即裝輪運汴昨日該廠已函致海關稅司請爲驗放出口 
[三騐德人之穢褻行爲]  
　　德國人海立處因在江西路弄内向黄包車夫唐仁甫施以穢褻行爲以致受傷由捕查見將該德人與唐一併拘解公共公廨訊供諭令該德人存洋五百元保出候訊在案昨晨復訊因事關風化禁止旁聽聞由捕房代表牛門律師上堂聲明此案不但有礙風化且傷道德請爲核辦經王襄讞會同英卓副領事向原被質訊明白聞已定讞判海立處押西牢三月以示儆戒云 
[指控借端行騙]  
　　李根福控北京路某洋人家侍者劉阿祺以代薦生意爲由騙取洋四百元等情昨由捕房將劉拘解公共公廨經中西官略訊一過判劉存洋四百元保出候下禮拜一再訊 
[攫取婦女首飾]  
　　粤人王利桂前晚在靜安寺路新世界游戲場門首攫取婦人陳張氏金挖耳圖逃由捕將王追獲帶入捕房押至昨晨解送公共公廨經中西官研訊一過判王押候查明再訊 
[巡邏警途獲搶匪]  
　　前晚十一時許一區二分駐所巡邏警巡至小東門北民國路大生弄口見王阿大手持衣包一個倉皇行走當以其形跡可疑上前詰問王即棄包奔逃當由該警追獲連贓押送到所在王身畔抄出當票等物啓視衣包内有男女綢皮衣服十一件經王警佐向王研訊據供住居北市小客棧中此包於本日在英租界五馬路口行路婦人手中搶得行至該處爲警查獲等語王警佐判令收押旋於昨午備文將王連贓申送警廳訊究 
[拐賣女孩之追究]  
　　江北人李殿臣有女桂英現年十歲尚未字人前日忽然失去嗣經偵悉爲吳小毛誘拐價賣於小西門外大新街山東人楊春材家爲養媳當即報告二區警署飭警將吳楊及桂英拘獲即於昨日移送地檢廳訊辦 
[匪徒攫取金押髮]  
　　前日下午三時住居曹家渡之寗波婦人傅方氏在邑廟星宿殿燒香出外被匪徒楊德興見其頭有金押髮尾隨在後至人叢中即將金押髮搶攫飛逃旋由崗警孔憲寳偕巡邏警將楊追獲搜出原贓帶至一區二分駐所經王警佐略詰一過諭解檢察廳訊辦 
[收押藐視法警之地保]  
　　丁勝三控徐海榮借洋二百數十元不還一案前經地方審判廳訊供判决後因被告延不履行該廳遂諭調查徐海榮業産備抵日前該廳派員督同承發吏前往浦東二十二保三十九圖張家橋調查徐之田畝四畝有零當命該圖地保楊亦堂引領楊約該員吏在小茶肆暫候即來不料該員吏候至傍晚不見該保前來因此大怒回廳禀報旋經該廳飭警將楊提案昨日下午經屠推事官開庭飭提楊保研訊據供徐海榮業田外間傳言約有八畝惟納糧祗四畝有零該田坐落本圖何處應向冊書趙怡亭詰問繼據承發吏周光華上堂禀明是日下鄉被該地保藐視抗違情形問官判將楊亦堂收押候辦楊伏地叩頭無算口稱我年老有病請求省釋問官不准命帶下收押 
[提到夫妻涉訟之關係人]  
　　丁某控妻朱氏不守婦道捲取田單衣飾脫逃一案經地方廳訊供判决後該氏不　提起上訴又經審判廳開合議庭辯論諭候 
 
 
 

Page 11

 
 
　　提到牽涉之黄某到案再審在案茲悉此案業經檢察廳飭派法警往提昨午由該警探悉黄居法租界新北門外遂移請法捕房協同探捕將黄拘獲送入捕房捕頭諭飭將黄交該法警帶回解送到廳據情禀報林廳長諭令收押候訊 
[爭奪基地之辯論]  
　　張林生與蔡世階因基地纠葛在地方審判廳涉訟前經該廳判决後張不服提起上訴要求覆審昨日午後又經該廳各推事官開合議庭辯論控訴人偕關係人楊顯華等投案候示問官曰爾等兩造之地前經本廳派丈繪生下鄉丈勘在張林生處丈見多出三釐四毫基地所以獨任庭判决以一釐七毫歸還蔡世階收執在案爾稱不服應將不服理由當庭聲明張稱是項基地係由祖傳共有一畝一分七釐四毫坐落浦東二十四保二十三圖楊家渡東首此次被蔡侵估因此涉訟詳細丈勘民人處實少三釐七毫所以不服上訴此項基地昔年俱由前該圖地保楊顯華到場今特偕伊來案請訊蔡稱民人與張姓歷代隣居此次實被侵佔基地已經堂上派員勘明繪圖呈案如堂上令張歸還我一釐七毫基地則可以通融了案問官得供謂曰爾等雙方旣爲近隣自以和好爲是此案應當和解張聲稱不願和解問官曰爾旣不願和解本廳惟有秉公判决遂命一併退去候示 
[敺人毁物之拘究]  
　　蘇州人薛阿榮不知與劉阿福有何仇隙忽於昨日在美租界阿拉白司脫路十四號屋内持凳將劉凶毆並將該屋内之桌椅茶壺等物擊毁殆盡旋經一百四十三號華捕與包探王桂生將薛拘入捕房捕頭諭飭押候查明解廨請究 
[取水被毆]  
　　住居滬寗鐵路北之張世傑前日至該處永興小茶館内擅取冷水被茶館夥王成仁蔣阿榮毆傷頭面當由崗警拘入四區警署轉解司法科訊辦 
[破獲花會機關]  
　　賭徒鄔寳二等在南市開設花會大廠並令同黨王華金王渭生曹阿高潛至公共租界三秦路四十九號蓬路八百七十七號八百七十號等三處組織機關誘賭歛錢前日經總巡捕房西探目祁文司偵悉協同華探將兩王與曹先後拘獲搜出花會紙張簿據帶入捕房押至昨晨併解公共公廨經張襄讞會同英白副領事研究屬實判王華金押西牢三月王渭生押兩月曹阿高從寛斥釋花會紙張等一併焚燬 
[巡警破獲烟窟]  
　　崇明人施書田（卽在田）賃居南市十六舖仁安里九號門牌私 
售烟膏並劉人吸煙過癮前日第一區警察署董署長接得告密函件即派王巡官帶同巡長顧恩祥李葆珍巡警張守田劉尚勤王文恒周景泰等於前晚九點餘鐘前往密查當場搜出烟槍烟燈及零售之烟膏一磁缸約重數錢曁烟土一包約六七兩又製烟器具等各種證物連同施書田施張氏夫婦二人一併帶署經董署長向之盤詰據供向爲漆作夥所備烟具煙膏爲自己吸食等語董警正飭將施夫婦連同證物申送警廳司法科訊究 
[外婆撫領外甥]  
　　大世界種花工人馬主生於前月問與常州婦人夏王氏　識賃居法新租界詎王氏時將馬之親生男孩春祥百般凌虐並以鐵練鎖在檯桌之下旋爲隣居周顧氏等目見鳴捕將福生及王氏並男孩春祥根祥女孩金祥一併拘解法公堂詰據馬福生供因髮妻去世故與王氏姘識王氏亦供認凌虐不諱判將馬福生與王氏分别禁押春祥因被虐受傷着送醫院醫治金祥根祥送至伊伯父馬阿土家撫養在案現經捕房飭探王銀桃查得馬福生之髮妻並未亡故且爲福生之妻母嚴沈氏得悉投報捕房聲稱情願將三孩領回撫養故由捕頭於昨日傳至法公堂並在西牢内將福生王氏提廨請訊先據王探上堂禀明前情詰之馬福生供因髮妻不守婦道是以與人私姘早在内地官廳涉訟離異有據可證嚴沈氏稱女兒與馬福生是否離婚不得而知現女兒在叉袋角某姓家帮傭可以來案質訊婦人因念三甥年均幼小受此苦楚不忍坐視請求堂上給予領回撫養中西官判將三孩交沈氏領去並着沈氏偕同其女來案與馬福生質對是否離婚再行核奪 
[定購絲繭之糾葛]  
　　勤記號主朱禮耕延代表朱斯芾律師在會審公堂控張子林定繭不出及不付支票銀一千八百兩等情由廨准詞傳審前日午後經俞襄讞會同英副領事白君研訊原告代表朱斯芾律師上堂陳述案情並稱被告於去年陽曆七月間向原告購定絲繭二百十六包兩次出去共九十一包餘貨存在北西藏路一號公棧延擱不理並前出支票銀一千八百兩向收無着今將棧單一紙呈鑒請求嚴追云云詰之被告張子林供詞推諉中西官會同簽判云着被告張子林將未出絲繭拍賣得欵繳存公堂償還原告銀五千六百二十一兩四錢二分此判 
[欠欵照賬繳還]  
　　米店主王永珍前至法公堂控主顧王矮郎不還貨洋訊據被告王矮郎聲稱收貨付洋均有摺帳爲憑照民人核算並無虧欠如此之多判令退去候將摺子交捕房算明禀覆候核在案昨日覆訊先據捕房禀稱亦已傳同原被將帳算明王矮郎實欠洋六十五元二角請察王矮郎稱帳已算明今將欠洋如數繳案請爲核示中西官判給原告具領所需堂費着原被各繳一半完案 
[調查被告家産]  
　　肉店主楊小寳去年因虧欠唐維生猪價洋一千餘元延不料理被唐控經法公堂訊判交保限理嗣楊無保挺押至今分文不理昨又提訊原告投稱楊原籍寗波産業甚多請求嚴追諸之楊　實因在押無可措置求恩釋出立據歸還中西官判榻還押着原告於一月内前往寗波查明有無家産禀復核奪 
[限期對賬]  
　　章燦林在公共公廨控顧金福不還漆欵洋五百三十二元四角三分前日午後由廨提訊原告章燦林投案陳訴被欠情形並將眼據呈鑒求追詰之被告顧金福供稱原告抄出賬據其數大相懸殊應請堂上明察俞襄讞商諸英副領事白君判限一星期將賬對明再行訊辦 
[再誌運鹽公司經理之被控]  
　　寳隆連鹽公司股東羅吉甫控經理方殿掄以以司名義陸續騙取所雇茶房出店飯司等押櫃洋一千餘元由捕將方拘解公共公廨諭交五千元人洋並保四無保人管押在案昨晨又經提訊先由原告代表律師上堂陳述案情並稱被告因跑至華界故原告以刑事起訴云云次由被告人表律師辯稱本案實係錢債紏葛並非刑事應請將刑事案註銷中西官判方有保交保無保還押候再行訊核 
[老虎竈設立寳檯]  
　　小南門外外倉橋北堍五十五號門牌某老虎竈容人在内設立寳檯抽頭漁利前日有木工戴金生彭長生馬錫良等在該處賭博與近隣陳梅生（混名瞎子阿五）因借錢不遂口角陳即密報一區一分駐所稱被搶失金戒一枚當經楊巡官帶同警察前往查拿僅獲馬錫良一人餘均聞風逃逸遂將馬運同店主婦朱張氏店夥徐全勝一併帶所問明前情因該店屢次違犯賭禁飭罰洋五元馬拘留三天陳謊報搶物嚴加申斥揮之使去 
[被訴人交保過堂]  
　　升昶泰等在公共公廨呈控何啓龍不還衣價等洋二千七百七十五元又大豐來號控李純甫不理貨銀一千六百五十餘兩又瑞記公司控羅明生不理擔保春華樓主張省悟虧欠房租裝修等銀一千三百九十一兩等案業經捕房將被告各人先後傳案中西官諭令分别交保過堂候訊 
[索債證據不足]  
　　沈定發控楊慶欠洋二百二十四元六角六分昨晨由公共公廨傳訊原告投訴前情請追訊之被告延律師到堂代辯否認欠欵中西官以原告所控證據不足遂判將案註銷被告開釋 
[逾時傾棄垃圾之科罰]  
　　昨日午後十一時半本城康家弄居户方國樑並四牌樓之施順興及盧家弄之何杏生紅本作均因逾越警廳規定時間傾棄垃圾爲崗警王樹芸高樹記先後查見阻止不聽併帶品所報告王金山警佐公别略詰一過諭各罰洋一元 
[偷裝電燈之取締]  
　　上海華商電氣公司陸總理近查境内裝用電燈各有私自接線添多燈數情事特派司員詳細調查得悉用户私自接線添燈者有二十餘户共八十餘盞按之公司定章每盞應罰洋五十元總計罰數在四千元以上旋經各用户紛紛央人懇說從輕處罰尚未解决現聞陸總理擬仿照租界燈公司定章向外洋訂購燈表來滬按户裝置以免再有私接燈線致受損失 
[註銷抛贓圖害之訴訟]  
　　鮑阿榮在地方檢察廳捐控探夥韓有順擾售舊鐵抛贓圖害等情因牽涉滙山捕房包探張金寳經該廳備文移請公共公廨將張探傅至公廨迭經訊供諭候復訊核斷在案昨晨由廨復訊捕房代表牛門律師與原告代表律師均到堂候示至九時半由原審官王襄讞便同英白副領事升座磋商之下以此案原告所控證據尚欠充分會判將案註銷牽涉之包探張金寳當堂開釋 
[同居失物之嫌疑]  
　　住居虬江橋子祥里之余文祥前日扭同居人吳蘭橋陳丙炎至閘北五區一分所控稱失竊值洋五十餘元之衣物除吳陳外並無他人出入情有可疑請爲訊究孟警佐諭着一併解送司法科訊核 
[共人竊取蒲包]  
　　閘北梅新路舊布紗廠主日本人拌山喜光扭工人苗石泉至五區一分所控稱苗竊廠内蒲包三十隻值洋十餘元售與范金寳今在范處吊到原贓請爲訊究孟警佐諭解司法科究辦 
[小工竊煤之懲處]  
　　工頭李榮記指控小工王文山曾榮甫王天有徐九英何在詔等在楊樹浦油車碼頭串竊煤塊一　煤屑數十蘿昨由捕房將被告各人一併拘解公共公廨經中西官訊供不諱判王等五人各押西牢七天示儆 
[串竊橡皮車輪]  
　　王永泉劉阿四因在兆豐路串竊陳阿堂之橡皮車輸由捕查見拘押捕房昨將王劉再人解至公共公廨經中西官訊實判王劉兩人各押西牢一年期滿均逐出租界 
[偷竊衣物之否認]  
　　洋人馬賽前至法公堂控被侍者陳進豐王英桂兩人竊去大衣等物求追判令還押限期交還在案昨因届限又經提訊陳進豐等同供雖在洋東處爲侍者惟失竊大衣等物實不知悉求宥原告聲稱陳等至商人家爲日未久即行失竊顯係陳等所爲須請嚴追中西官判陳王各押西牢一月以儆 
[竊取西式呢帽]  
　　紹興人凌愛星在招商局北棧碼頭裝貨時乘間竊取西式呢帽五頂被該棧管碼頭西人瞥見喚到一千三百七十六號華捕將凌連　帶入捕房押候解送公堂訊辦 
[包探查獲竊賊]  
　　江灣人陳阿根闖入文監師路一千三百三十七號門牌王濤濤家竊得綢女袄一件圖遁被探施金生查見將陳拘入捕房經捕頭略詰一過諭飭押候解廨訊究 
[中華職業敎育社通訊]  
[敎育與職業雜誌第五期出版]  
　　本期要目如左 
　　讀英國裴特來氏戰後之敎育有感蔣夢廳 
戰業敎育諸問題之分析鄭宗海 
職業陶冶之意義與其方法顧樹森 
美國國帑補助職業敎育之歷史蔣夢廳 
英國之工業與其所受美德兩國之影響蔣夢廳 
美國亨潑登學校各科課程俞子夷 
日本千葉高等園藝學校組織槪要李劍農 
此外附錄社務叢錄職業敎育譚等等尚繁不及備載本雜誌每冊售銀一角五分訂閱全年十二期僅收實銀一圓郵費在内如蒙惠顧請向上海西門外方斜路本社接洽 
 [P雜評二 
[英商會常會感言（訥）]  
　　當歐戰初生時我國尚未加入戰局也即大聲呼之曰爲振興商業之好機會而國人漠然迨歐戰益亟我國亦加入戰局則又大聲呼之曰預謀戰後之商務而國人又漠然前之機會巳失而後之機會又將蹉跎過去他日戰定之後各國人出其素所預備者以競爭於商業舞臺之上而我國無以應之寗不悔之無及耶英國現當歐戰之衝而其旅滬商人尚致力於戰後之籌備我商人又何則效之耶 
　　雖然是豈我商人之一再坐失時機哉我商人之能力有幾而國内亂事之擾之耗之若是則尚有餘力以圖發展耶鳴呼是誰之咎歟 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[百弊叢譚]  
[茶業之弊（續昨）] [  蟄廬]  
（三）行肆之弊吾書至此不禁痛哭流滋深嘆中國實業之不振非人敗我實我自敗且不敗於直接而敗於問接者之可惜也試留心近年來之報紙當新茶上市之時所載新聞關於茶市者必謂今年茶葉市面若何疲滯洋商購買若何觀望如是者必二三月之久然後新聞欄内登載茶市始覺稍有轉機（蟄廬留心花業不自今始上述數語並臆造諸君不信請以蟄廬之說爲預言因此一覘今年茶市之狀况可也）歷年以來如出一輙苟非報紙造謡則此一問題大有研究之價值而足以令人注意也其弊何在行肆是已查各行肆之營茶業有吸收客貨轉相販運者亦有特派莊客入山採購者而其容受機關大率聽命於洋行洋行之買辦實操左右市面之權蓋大班之耳目即寄於買辦之身於是有種買辦乃可上下其手壟斷罔利故當新茶上市之始商販行肆莫不奔走於買辦之門而買辦對商販言則謂外洋方正停辦而對於大班言則謂華茶到貨擁擠價格看低經此兩番抑遏則一方面求售不得一方面欲購觀望而茶市遂受其打擊資本雄厚者猶可以囤積待價而急於脫貨者不得不廉價求售一轉移間買辦之腰飽滿而茶商之本折勢不得攙雜低貨以爲救濟面茶業墮落何可設想中國人之不講公德此其一斑也筆述未終欷歔欲絶矣（五） 
家庭常識 
[家屋改作養蠶室之簡便法] [  村士] 　　 
我國蠶業一事爲獨立之專業者少爲家庭之副業者多若投重資搆成完全之蠶室或有收效不佳得不償失故最良之法即以平常居宅每逢飼蠶斯而兼充蠶室之供用則於經濟上最爲得策者也惟居宅兼用蠶室須得兩方兼顧卽求合吾人生活上之適宜與蠶兒飼育上之便利是耳其法維何爰述如下定屋修改蠶室之最簡單者祗於房屋之四壁循地坪三四寸處開鑿多孔如圓錐形兩孔相離約二尺許用磁筒鑲孔内黏石灰以固之大邊向外徑須五寸遮以鐵網使防蟲鼠小邊向内用布塞之隨時啓閉又於屋頂須裝仰棚（俗稱天花板）以防塵垢下墮棚下五六寸處亦依式鑿成多孔若用樓閣改作蠶室照前鑿孔外屋頂尚要開窗數個或於瓦上鑿孔置烟筒即去瓦套以活板亦無不可凡瓦上開窗與孔均擇室之中央開之因安置蠶　多依牆壁而流通空氣須由中央則自不致有風直射蠶身矣如上所述雖較之完全蠶室相去甚遠然用以飼育蠶兒亦無十分妨碍也無力建造蠶室之小資本家幸注意及之 
詞話[  栩圜]  
　　飲露餐英室主來函云　花記月詞中所刋洞仙歌五闋與南社第九集所刋沈南雅洞仙歌五闋雷同竊念二君均負盛名斷非互相剿襲究爲何人之作乞示以釋下疑云按南雅係沈太侔君别署太侔與僕在十年前往來函札甚密此詞係僕乙已年舊作時内子方歸寗也與後列憶秋娘四首即同一事曾刋於十年前著作林雜誌中楊古韞曾和原韵五首亦刋著作林中其時太侔適刋國學萃編彼此交換所刋殆太侔嘗以此詞書之扇頭或屏冊中未叙來歷致抄博者誤認爲太侔之作耳大抵稍以聲價自高者必不屑自行錄稿寄投雜誌乞刋旁人抄傳因而致誤固不足奇但細辨之亦易分别太侔係粤人而僕爲杭人第一首押紙寘韵本極寛而必以水悴睡醉墜媚爲協者是杭人之方音使然粤人固必不如是也茲錄原詞如下銀房寂寞鎖嫩寒如水不去尋芳耐憔悴况日長似歲夜永於年那禁得翠被薰香孤睡晚來無氣力薄飲些些半盞葡萄便沈醉欹枕悄思量小夢荒唐還早被罡風吹墜纔記得分明又模糊　一樹櫻花想伊柔媚一湘　放下倩孤　低照一稿瓶花向人笑者相思滋味懊惱情復怎生地寄與那邊知曉歸期明日是小婢搴幃錯問歸來恁般早鸚鵡忒多情渴了文園干底事呼將茶到聽窓外風吹雨瀟瀟算坐着無聊不如眠了一薄衾單枕向邯鄲尋夢花底廻廻身枹么鳳被庭蕉打雨簾其敲風驀驚起更鼓譙樓聲動醒來無覔處床背銀屏返照蘭釭嫩紅凍摸毐墜釵痕脂粉餘馨又嵌入離人心縫鎭轉輾匡牀不成眠怕捱到天明歸期還　一紗窗淡白有一鶑啼起百鳥和鳴亂如沸把銀荷熄了寳蒜鈎將悄思想那處曉妝成未花稍遲日上一樹梨棠辜負東風尚沈睡牆角走鈿車一步還差早門外烏龍先吠爭知道相逢又非他鎭立盡斜陽櫻桃簾底一銀瓶索酒拚今宵依舊獨醉眠再消受待明朝撇去隔歲歸來也敎您禁着幾番僝懋一更人靜久忽地華燈簇擁魚軒轉屏後小婢笑先迎說道歸來怎捱到者般時候尚一晌俄延卸嚴妝渾不管紗窻曙光將秀 
集益錄 
[續答八十九問（四）]  
　　柞蠶眠起蠶上樹後先食嫩葉七八日初眠頭向上不食葉經二三日始起脫去黑殼色分青黄食葉五六日卽二眠亦經二三日始起繼此三眠四眠狀與一二眠同惟春蠶天氣日暖蠶眠亦日早一日四眠後食葉經旬噤口艮膘吐絲成繭自發生以至老熟所經時日與桑蠶略同總計不及兩月也（五）柞蠶保護野蠶之性質比家蠶爲强尋常風雨頗能自衞惟蠶幼時須加意保護或遇烈風暴雨冰雹宜先時設法遮掩並巡視山場見蠶之落地者捉之上樹死傷者埋之他處此人工之不可缺者而又宜防鳥類蓋鳥類多喜食蠶防護不周必受其害防鳥之法可於樹本繫長竹竿懸以布旗使隨風飄舞則鳥類 [T1 ]自 [/T ]不敢近天將明時鳥類出巢尤宜格外留意可摇鈴以驚散之更有蛇類亦喜食蠶故須將山中雜草槪行芟除不獨蠶場潔凈使蛇無藏身之處則保護較易爲力矣（未完） 
[長篇小說]  
[二城風雨錄] [  英國郤而司迭更斯原著常覺小蝶天虛我生合譯]  
　　卷下第三十八章（五） 
　　卡登行時俯首及臆若有所思有時急行如風而深思之極則步又緩滯若不能舉皓月流空亦復明暗無定此時行經荒僻叢葬纍纍墓草已枯受月作凄悒色卡登乃因墓中人面念及己身旣而又念其父死時有牧師全身緇黑爲其父諷經有曰汝死母悲汝心但信仰上帝上帝即汝之性命汝但信帝則汝魂靈即永遠不死卡登念及於此其沈晦之面不期現出一線光明如行路之人迷途終日至是忽得棲息之所然此時之巴黎以獨身而夜行爲事亦殊險况所經之地尤多榛莽卡登雖膽巨亦有戒心乃折而向東東爲光榮揚日間死人三十六即駢首於此地上血迹糢糊猶未乾也卡登遂又爲此三十六人懺悔益誦牧師之言不已且自思曰今日死者如許人不知明日死者更有幾何而明日之明日死者又屬誰耶思至此面色現爲慘笑出聲誦曰上帝即吾之性命吾信上帝則死亦猶生耳卡登言時其聲至凄厲而步亦益急過光榮場其地爲冷巷隱約見有燈光透人家窗櫺而出可憐之百姓一日十二時間唯此一刻稍稍離去恐怖之窟耳然行兇之徒尚於此時夢中提刀而殺人其時已近夜午卡登踽踽獨行初無方向旣過賽茵河遠遠望見敎堂高塔自共和以來牧師星散巨洛丁勢力方張故祈禱亦久不聞塔中改駐戍兵時方作葉子戲故塔中燈火猶燦遠聞鐘聲鏜鏜作十二下鳴卡登神志爲之一醒知此身入閙市矣舉目凝望則已在梅汶路側滿街燈火燦如明星卡登甫出黑巷眼爲生纈而劇場方散街中行人摩肩而過卡登固無目的之地則即佇足觀之見有埀髫小女年可十齡餘方携其阿母欲過前街而途中濘泥如膏向之顰蹙竟不能過卡登中心微動竟前爲之抱此女孩而過少婦大悅致謝不已卡登則求與女孩一吻然後置之於地目逆而送其去遠遂又自念曰嗟乎此女豐貌抑何肖彼耶念時復行而心中乃起熱潮似見曼萊母女對坐之狀而眉眼之間皆含涙颗瑩瑩如綴珠粒旣而又見湯訥縲絏之狀引領於鐵榓檻中欲面其妻而不得卡登至此熱血大沸則忿然曰上帝鑒我吾必救露蒔夫婦也（未完） 
 
 
 

Page 15

 
 
   
 
 

Page 16

 
 
   
 
