# 1905 - 72 - 4911463

 

Page 1

 
 
   
 
 

Page 2

 
 
[紀章革牧開設酒肆事慨而書此]  
　　嗚呼今日中國官吏之貪黷成風者是豈無故哉夫朝廷之設官分職也必日獎廉而罰貪然内而卿相外而疆臣下及庶司百執事無不貪墨卑污肆無顧忌一若獎之不足喜罰之不足懼者豈眞性質特異與夫亦以進身之始皆由鑽營賄賂而來一旦事權在握苟有利之所在如饑鷹如餓虎出其暗取明攫之手叚不惜人言不顧公議惟求飽其貪囊而後已幸而無事則育田宅長子孫以小民之脂膏供嫖賭之揮霍卽或官運不佳風波别起然苟分其所得之十一以爲彌縫輕者薄予處分重者不過降革一二年後又可借報効之說出其多金爲開復原官　計萬一事不遽遂而百萬黄標千萬紫標有此金貲不難易仕爲商坐擁非常之厚利此等秘授宦途中人固已心法互傳視爲唯一之妙訣矣即如前署海州知州章邦直者以善於鑽刺得各大憲歡其承辦江蜜高等學堂工程也於所領公欵任意侵吞以致工料窳敗房屋不能堅固當事者不知因何反以爲功令署海州知州在章邦直之意豈不謂草率不堪之工程苟得支持數年卽可滿載而歸置身事外初不料未及一稔堂遽坍塌某生因而壓斃且更傷及多人當時堂中各生憫死者之惨羣起興章邦直爲難當事者恐衆論之難違允令將章邦直嚴行懲辦觀監督胡某之批詞未嘗不仁至義盡迨諸生忿激之心稍息仍不過責令賠修予以叅革抑知所謂賠修者不過就侵吞中略分餘潤耳所謂叅革者不過令其暫投閒散耳於章邦直固何損分毫哉今者更出其侵漁之貲在學堂左近建造洋房創設酒肆聞開張之日遍　各當道與各學堂教習驅車赴宴户限爲穿嗚呼彼章邦直者殆旣因學堂事而被讉故特於學堂相近建此崇宏廣厦以自嗚其權力之雄貲財之厚是其居心固有與學堂各學生互矜意氣之意不然可以開設酒肆之地多矣何必於金陵卽金陵可以開設酒肆之地廣矣何必於學堂左近特不知其所設酒肆果能工堅料實不致如學堂之易於坍塌否嗟乎章邦直之猥鄙不堪居心險詐固已盡人皆知不足污我筆墨矣特不解各當道與各學堂教習曾不顧清議之指摘竟於開市之日大肆饕餐具非平日交情深暱狼狽爲奸何肯出此然則當學堂旣塌之後必有人從中爲章邦直斡旋故辦理因此從輕而得於秦淮锺埠間依然顧盼自豪爲此全無心肝之事夫獎廉罰貪宇宙之公理　褒善誅惡人心之所同也以章邦直如此之貪墨卑污而庇匿附和者如此其衆宜乎宦途中顧聲名知廉恥者如景星慶雲之不可見而章邦直之輩且接踵而起也噫 
[俄柯將軍撤去統兵權]  
　　二月十二日倫敦來電云英露透電局駐俄京訪事人電稱柯魯拔托金將軍已由俄政府撤去在滿洲統兵之權接其任者爲林義維樞大將譯字林西報 
[俄海底輪船至海参威]  
　　二月十二日東京來電云海參威傳來消息謂彼處已到俄國海底輪船三艘足以抵禦日海軍行近港口譯太晤士報 
[俄遣新兵往東方]  
　　二月十二日東京來電云俄遣往東方之新兵内有皇家衛隧馬兵四師團及砲隧若干譯太晤士報 
[俄國不因阻礙而有願和之意]  
　　二月十二日大阪來電云今日午後倫敦傳來消息謂雖有巴黎銀行中人阻礙俄國在巴黎借債與俄之内亂仍不稍平然俄政府仍無願和之意譯字林西報 
[俄舊黨力勸議和]  
　　二月十二日倫敦來電云聖彼得堡某報刊行最有勢力之守舊黨人名默世周斯開者所著論說勸俄國卽行議和俄人閲之甚爲震動論中謂俄目下祇有兩法一續行戰務然無戰勝之望一卽行停戰攺革政治以救目前蓋現在所議和約較之將來失去海參威及庫頁島後所擬條欵必稍公平也譯字林西報 
[俄國鐵嶺之敗與拿破侖退出木斯科時相同]  
　　二月十二日日本東京來電云本處各報皆承認日軍在滿洲所得成效皆出日人意料之外各報又深信鐵嶺由日軍占據鐵嶺旁大道又爲日軍據住俄人各處交通現已隔斷各報又謂鐵嶺被日軍所據後俄軍不得休息且謂俄之殘兵由荒僻之平原向哈爾濱逃走時其情形較之拿破崙退出木斯科時更爲狼狽此等敗績之事較之拿破崙受敗於俄之舉於戰史中緊要相同譯字林西報 
日將受傷 
　　二月十二日東京來電云前在中國北京擊敗拳匪之日武員希曰叅將現在盛京略受損傷譯字林西報 
[日獲敵物]  
　　二月十一日東京來電云上禮拜一占據營盤地方之日軍窮追敗退之俄軍拘獲俘犯雜物軍械砲彈及公文甚多譯太晤士報 
[法報於日本勝俄後議論]  
　　二月十二日日本東京來電云日本在盛京勝戰後法國或報全行攺易其意見蓋 
 
 
 

Page 3

 
 
法報現皆勸令俄國議和也如向與日本同情之公産黨諸法報力勸俄國卽行議和固不待言卽法著名鄭重之兩報及向俄報亦皆明言俄國無戰勝之望所以最妙莫如與日本議公平之條欵以成和局法之買聴報（譯音）議論素爲謹慎當遼陽戰後曽言此後日本必無再行戰勝之望而於初十日報則謂現已决定日本可爲海陸之主爲遠東第一等新國矣與天下最爲文明之國及最强之國相等但日本到此地位宜提議俄國可允之條欵以便速成和局條欵内須不索賠欵及不使俄國有難堪之事云云至近日俄京傳來消息刊行於法報者皆謂俄人决定重整精神續延戰局譯字林西報 
[法人深佩英報議論]  
　　二月十二日日本大阪來電云今日倫敦來電謂某英報所著論說法人聞之頗爲歡慰報中謂俄國國債在巴黎攺期一舉係令俄國停戰最妙之法因俄國必難於急還向法國所借之英金三百兆所以法用其勢力使日俄兩國復和此爲目下最爲緊要之事報末又謂俄皇未定行憲法之前不得准俄在法國再募國債譯字林西報 
[日釋所拘英船]  
　　二月十一日東京來電云英國薩刻森潑令思輪船前因日本疑其裝載禁止品至海參威於去冬在北海道洋面被日本連艦拘獲今日由裁判所釋放所裝之貨亦一槪釋回譯太晤士報 
[索償被擊輪船賠欵未成]  
　　二月十二日倫敦來電云英路透駐俄京訪事人電稱英耐脫康門特輪船去秋在海參威被俄兵輪擊沉英向俄索償賠欵一事俄至今尙未答覆亦未將案交公正人調停至協生輪船一事現英國亦向俄索要重大賠欵矣 
[俄將起程回國]  
　　二月十三日倫敦來電云俄柯魯拔托金將軍已就道回俄京譯文匯報 
[德船不准附隨俄艦]  
　　二月十二日德京柏林來電云德首相伯爵蒲祿君在德議院宣言謂德國運船不准附隨俄艦隊倘漢堡亞美利加輪船公司有違犯法律及租船之條欵則政府必將向公司責問譯德文報 
[日本擊退俄兵]  
　　駐滬日總領事於十三日午後接東京外部同日五時所發官電内開十一日晚遼河方面我軍一枝隊驅散俄馬兵八隊及其所带之砲我軍因遂占據遼河右岸鐵嶺北之高地並砲攻却退之敵人計有步兵一師圑及馬兵十隊 
[鐵嶺之戰俄軍死傷計數]  
　　二月十三日倫敦來電云俄京新聞社所得電音謂鐵嶺之戰俄軍死傷之數計有一萬九千人柯魯拔托金將軍不得不將所積糧食及大砲八十尊棄去譯文　報 
[法人製造新船重慶]  
　　法國兵輪船停泊渝江已近三年今新造一木質砲船如中國砲船式船尾安置機輪昨已下水試行雖不甚迅速然較諸民船已有上下床之别傳聞此船係爲試探嘉陵江小河之用如果合式再須添造數艘每艘均安置砲位 
電飭整頓營務蘇州 
　　官塲中人言護撫效述帥得政務處電略謂鐵良奏江蘇營務廢弛雖經習練洋操然皆徒有虚名毫無實際等因應請嚴飭各營認眞訓練悉袪舊習又電云今歲將派大員來蘇蒐軍述帥奉電卽飭各營統領管带將營務悉心整頓勤訓練以免嚴讉 
[整頓長江緝務漢口]  
　　前夏口廰馮少竹司馬辦理長江緝務尙能認眞所用武弁徐弁等亦皆耳目靈通能勝其任刻因長江一带亟宜廣布緝勇以資保衛由湘撫端午帥會同江鄂二督奏請添募緝捕六營歸司馬統率由湘至滬緝務此後當有專責矣 
[蘇撫接印之預信蘇州]  
　　官場消息謂陸春帥回籍葬親本擬請假三月兹以護撫效中丞急欲入京陛見電請江督周玉帥催請春帥早日履任故有三月初七接印之說 
[挽留道員武昌]  
　　前任廣西巡撫史繩之中丞念祖起用後奉旨以道員發往湖北差遣委用月前來鄂禀到急擬請假回揚州柯里兹聞張宫保極意挽留並言不日當有高等位置故中丞現尙暫寓省坦 
[議准越級加捐實官廣州]  
　　兩粵督撫近見粤省實官捐開辦以來並無起色奏請將以後凡捐有實官人員准其越級加捐實官業經部議准行 
[户部銀元局遲開之故天津]  
　　北洋銀元局本名户部銀元局嗣因户部派人到津另蓋新廠故更今名而户部銀元局舊歲已經落成迄今尙未開辦蓋因外洋運來機器稍有損壞故也 
[京餉搭解銅元　廣州]  
　　日前户部電致粵省大吏著將所有本年京餉搭解銅元三成提前赶解 
[通州請開商埠江甯]  
　　商部顧問官張季直殿撰以通州地方近海瀕江爲商輪往來要道急宜自開商埠設關微稅以握利權遞呈外務部商部兩衙門外昨特咨請督轅奏明通州自行開埠通商俾免外人要求未識玉帥能主持其事否也 
[惠都轉擁厚資　京師]  
　　兩浙運使惠都轉丁憂開缺上月乘新豐船北上途中一切費用極闊行李極多約有二百件且其家人穆某犒賞水手動必十數元於此可見都轉資財之厚矣 
[章革牧開酒肆　江甯]  
　　已革署母州知州章邦直前監造江甯高等學堂工程因侵吞多金工料異常草率未逾年講堂坍塌某生因此厭斃餘更傷及多人由前署督魏制軍奏參褫職章乃出其侵漁所得就學堂左近建造洋房頗有山石池沼之勝開一番菜館名曰悅生公司外售洋貨陳設　麗本月初四日係開張之期先　遍請各當道及各學堂教習晏飲車水馬龍途爲之塞 
 
 

Page 4

 
 
　　記者曰公司而名悅生該革牧蓋欲藉此以取悅生人爲招徠計也雖然其如已死之某生銜恨地下何 
[兄弟聨牀鎮江]  
　　調補山西布政使正任湖南布政使張方伯紹華係署丹徒縣知縣張星五大令之兄旣交卸湘藩篆後順道至漢於月之初五日附江永輪船抵鎮乘輿入城下榻縣署藉叙手足之情 
[累及妻孥鎮江]  
　　鎮江中國通商分銀行總董尹稚山籍隷� 
揚州去年秋因病逝世虧欠上海總銀行銀四十餘萬兩經督辦鐵路大臣盛杏蓀宫保派員前赴掦州查抄尹之家產備抵不敷甚鉅嗣訪知尹妻胡氏將所有銀洋寄頓各親友處因飭江都縣朱大令提胡氏嚴行追繳並會同委員用刑審問不肯實供遂飭官媒小心看管一面備文禀請宫保核奪 
[飭杏圑練江甯]  
　　寗屬圑練自光緖二十五年經别督劉忠誡公委紳創辦迄今已閲多年辦理不能得力惟江寗圑練紳董周竺軒孝廉實力經營聨合上元圑練紳士徐亮功州判輪調元甯各鄉圑勇來城學操而南城　圑董周少尉花神廟圑董李守戎亦認眞督率操防他鎮效之故元寗鄉團不致全歸廢弛今署督周玉帥留心圑練昨特委武弁多人爲查看寗屬圑練專員飭赴甯郡七縣各鄉鎮逐一磪查某鎮圑丁若干經費若干圑董何人用何器械均著列表呈報俾資整頓 
[振興工藝江甯]  
　　寗垣工藝局招集無業流民曁普　堂男女貧民並元寗兩縣所收輕犯令學製毛巾大布東洋綢布縀带木器等項工藝開　已逾兩年迭經歴任江督飭司籌撥巨欵添作資本俾得力圖擴充兹署督周玉帥又檄委專員查察甯垣各手藝以何項獲利最厚何項工藝計需若干貲本曁某物行銷某處均著查考詳磪列表呈報以憑札飭工藝局仿辦以維官本而握利權 
[廣興樹藝江甯]  
　　寗屬荒地甚多迭經歴任督憲飭各屬設局督墾勸民分别地質或種禾稼或種瓜果及一切材木以闢利源海州紳民首創樹藝公司於雲台山省垣紳富亦集股在元武湖及鍾山等處試辦樹藝均有小效可觀今署督周玉帥查悉省垣尙多曠土擬由官中大興樹藝以爲斯民倡昨已派員查攷省地種植當以何物爲最宜以便選種購秧趁清明節廣爲栽種 
[平治道路京師]  
　　北京新修馬路平坦異常惟各胡同崎嶇如故每逢雨雪泥淖難行現經那大金吾諭令路工局妥爲修墊以便行人已於正月二十日派員由蘇州胡同起測量地勢估工興修 
[飭查匪蹝鎮江]  
　　江督周玉帥以沿江一带梟會諸匪到處充斥深恐擾及民生因特派江蘇候補知府黄太守霽馳赴下游嚴密巡緝以靖地方 
[札哺梟魁鎮江]  
　　江督周玉山制軍訪聞梟魁葛二匿跡長江一带爰飛札沿江文武各官一體協緝務獲懲治駐防鎮郡之水陸各營官奉札後已遵照辦理矣 
[封產抵欠州]  
　　豫大錢莊倒欠鉅欵經各兌局控請究追該莊執事人歐陽璸與馮柳蓀已於去冬押禁囹圄現經商政局總辦鹿遂齋觀察福州府程聴彝太守提調王元常司馬提訊數次將歐家產萬餘金先行追出聴候再行究辦 
[南台火警福州]  
　　二月初三日南台蒼葭洲某鋪不戒於火致肇焚如計燬房屋百餘間並焚斃三人 
[上海道札上海縣文]  
　　（爲商妥圈地約束俄兵登岸事）　　爲札飭事照得留滬俄船員弁兵丁前經本道與俄總領事議定祇准在東清碼頭圈定之處散步不得遠往及租界往來乃船員藉口東清碼頭地方太少不敷運動每每檀往租界以致肇事兹經本道禀准督憲另於租界稍遠之處爲地一區令俄兵散步防範未然業與俄總領事商妥該地距　須五六里進深建方約二十畞庶可敷用將來兵丁上岸由船　擇派妥員隨同監察按照軍律行走仍由中國派員照料保護以免與鄉民滋事旣經議定應卽趕緊照辦合亟札飭札到該縣立卽會同稽查俄船委員張令督飭董保在東清碼頭迤南地方揀擇空曠相宜之地一二區畫定界址禀候照請俄總領事派員選用一俟擇定再將應辦事宜另行遵飭毋稍違延切切此札 
[上海道致南洋律法官羅道函]  
　　（爲修攺會審章程事）　　日前接展來函拜悉一一奉行修攺會審章程渥荷執事分别准駁酌量加添於增修之中庽挽救之意具徴手揮目送藎慮周詳敬佩敬佩容禀南洋大臣核咨外務部轉商各公使飭准惟第七條聘用律師一層查近來如革命黨鄒容等以及行刺之萬福華均用律師以致辦理尤多製时可否卽於此條添叙如有擾亂治安人犯被控到官不准律師代爲上堂爭論云云藉爲懲前毖後之計仍乞酌示至禱至禱 
[上海道覆蘇護撫禀]  
　　（爲范黨沈林事）　　敬禀者日前祇奉鈎函仰承一是並蒙垂詢會審公堂釋放沈根福林慶全一案是何情形澈查核辦遵查匪徒范高頭迭經職道設法購拿未獲上腦據租界巡捕房拿到范黨沈根福林慶全並搜出信件簿據當行黄令查明訊辦未復旋聞英副領事偏袒有保釋情事乃飭查問先後據洋貨公所及裝船行來禀沈林二人請飭關員切勿交保並以呈堂簿據信件黄令藉詞遺失應令交出以証沈林爲范黨之實各等情旣有　件簿據呈驗何以黄令若此禀報訊無確據究竟其中所載何事飭據黄令查復帳簿内載夥友名姓按月辛工及沈根福經手巨欵等項偖單七件一係范母告誡范高頭之　一係無名氏在范處毁謗沈根福之信一係無名氏通知范高頭某人某事已經控縣之信餘四件係說通州崇明各處棉紗行情以及往來帳日同英副領事德過目後復經律師愛禮司侯　公穆女　 
 
 

Page 5

 
 
　　等輪流傳觀不知落在何人之手其帳簿則已歸還捕房此案歴訊十次沈林代表之律師先爲穆安素後爲愛禮司極力由辯捕房未延律師不能抵制英副領事意在不辦一再婉商先擬押六個月後擬至少押三個月渠堅執不允所以有每人取保暫准開釋之諭現英副領事訂期復訊如何情形再報等情查范高頭種種不法妨害治安迭准英總領事商請拿辦獲案之沈根福等爲范高頭經手巨欵帳簿旣已磪載足爲范黨明証卽可憑以嚴懲庶期多除一范黨商民卽少受一分之害英副領事應仰體其上官除暴安良之意聴候華官嚴究斷無從中梗阻之理卽使意見未合亦當隨時禀道核辦乃以憑據磪鑿之案竟謂律師申辯不能抵制甚至以英副領事不允照辦爲諉該令平日辦事尙知輕車何以此事竟諉之西官總之沈根福等旣屬范黨斷難寛縱信件係呈案要件旣由公堂頒發傳觀應仍責成該令從速追繳歸案辦理以釋惶惑批飭黄令遵照毋再諉推徇縱于咎在案此沈根福林慶全兩人拘獲到案尙待復訊並未釋放之情形也兹奉前因除催黄令復訊禀復到日另行呈報外理合遵飭查案耑肅禀復 
[俄兵又來]  
　　前有俄兵二百餘名住法界萬安樓客棧本月初旬搬至二洋涇橋南首廿二號洋房現悉該俄兵又遷至英界老其昌洋房居住昨日又有北方載來俄兵二百餘名暫住顧家宅法兵營内 
[天足會創辦學堂]  
　　中國受裹足之害垂千數百年種日爲弱國日益貧而從無人思挽此頽波者立德夫人不存秦越之見特設天足會於上海竭力勸導使官眷先放足以爲民倡故雲貴各邊省已廣設分會成効卓著惟會中辦事人少立德夫人時往他處則事卽停辦殊爲可惜爰請好博遜君安特生君高先生又先生等十人爲西會員請沈仲禮君施予英君李平書君曾少卿君朱葆三君席予佩君汪漢溪君等十人爲華會員西人則舉好安二君爲會董華人則舉沈李二君爲會董舉文先生爲會計員凡欵項出入由會董簽字會計照付章程井井有條并議設天足會學堂授以書算工藝等科使婦女皆能自立將來校中經費由會員自籌因教習願當義務不取修金學生且有學費能滿百人已足數用現報名者已有五十二人矣惟購地建校需欵尙多想此舉爲强種富國之大關鍵有志之十必多解囊慨助成此美舉者也至議事處向借公部局自前日始攺借聖書公會以便隨時可以議事云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鐵良奏遵查江蘇等省營伍砲臺及武備學堂情形摺] 接十三日稿　　安徽省武備學堂在安慶府省城北門外光緖一十五年四月開辦額設學生八十名新增二十名洋教習　員華教習六員提調兼練軍統領丁憂安徽試用知縣譚學衡委員五員内堂課以養兵秘訣步兵操典槍之保存法體操教範數學世界地理及衛生測繪戰術營壘兵棋等門外塲教以步操槍操柔軟體操器械體操行軍打靶劍術等門均分年教授以三年爲卒業查該學生年少質美氣習毫無且動作嫺雅彬彬有禮布列兵棋所擬方略攻守各見心思外塲各項操法亦皆精美該學堂提調譚學衡辦理得法其大隧操法卽係自發口令進退分合秩然有序且勤懇耐勞素爲學生敬服惜堂基係書院攺建局勢未宏人數無多欵項不裕自應設法擴充湖南省武備學堂在長沙府省城小吳門外光緖二十九年四月開辦學生定額一百名由本省俊秀内選取附以目兵學營二十九年九月開辦學生定額一百五十名由本省各營内選拔武備教習職員二十名目兵隧長教習九名除放年假及有事故不計外兩項共到堂學生目兵一百零八名補用道俞明頣充該堂總辦内堂課以武備普通各門因建設未久程度尙未深造外塲操法軍裝整備士有武氣查該堂自總辦以下員司無多事權旣專經費亦省若再能於内堂功課認眞講求必有進益湖北省武備普通中學堂在武昌府省城内閱馬廠前光緖二十九年十月開辦學生定額二百五十名分三年摺齊二十九年十月三十年八月已招一百七十二名分一二三班各項教習十四員候補知縣黄以霖充該堂監督教授部課漢文外國語歴史與地數學博物格致圖書各門卽係内堂功課訓育部課術科兩門卽係外塲功課每門各有子目分年遞進四年曅業升入高等學堂由淺入深誠得造就人才之法中國歴史自上古起已學至晉初中國輿地已學湖北湖南安徽江西廣西福建六省算法已學代數幾何已學第一卷教員考問時各生對答問有不合者槍操體操均有雄氣疵累處亦所不免查該學堂創立未久一切課程未能遞臻純純惟教員半係日本曅業生請解尙能明晣至于講堂齋舍光潔雄偉頗具振興氣象武高等學堂在省城内黄土坡二十二年十一月開辦原名武備學堂二十八年奏攺今名學班長八名舊班學生十四名係本堂原有之生新班學生三十三名速成班學生四十名係本年九月由將弁學堂廢入德教習二員日本教習二員軍醫一員華教習十一員譯書管理共十三員布政使李岷琛爲總辦候補知府黄以霖爲監督各班學生均有不及高等程度現補學普通係課以修身漢文外國語歴史輿地數學理化圖畫諸門軍事學課以戰術軍制兵器築城地形馬學衛生外國語摘請諸門每門各有子目三班學生課程略有不同以二年半爲卒業内堂試以測繪代數典令理化諸學各生攺習普通未久問有理解未清者外場試以步操砲操體操亦未盡熟悉查鄂省武備學生自創設以來歴次卒業各生派入軍隧者頗多得力之人卽違赴東洋各生大率亦由此中選派是該堂實爲武才淵藪近以改名高等舊班曅業後堪充是選者一時誠　其人故以將弁撥入連營班之不及格者一律改習普通惟各生甫經入門加以年齿梢長程效較遲故所習難云粹美綜計所閱各處砲台則江南較勝江西次之安徽又次之陸軍則湖北之常備軍爲歧俊河南之常備軍步隊六營江南之常備軍步隊四營江西之常備前軍步隊四營粗有可觀蘇州安徽之　備各軍江南之護軍四旗新湘五旗廢弛最甚其餘各營操法亦多平常水師則湖口差强餘均較遜武備學堂之規模宏富條理精詳成材多而功用著者當以湖北爲最安徽則經理有法故員生較無習氣第局面尙欠擴充江南則興辦有年故氣象頗其大觀而教法難言盡善湖南則程度尙淺蘇州則規畫未宜河南甫經開辦尙無優劣之可言至各省砲台軍械則或新或舊頗覺叅差而一切營制餉　軍服操法微特此省與彼省不同此軍與彼軍不同甚至同省同軍而此營與彼營又不同殊欠整齊畫一至於缺額之弊不肖將領平日難保其必無此次因有查閱之舉早已預爲補齊故抽查時尙無空額然其間有操法生疏者其爲臨時新募無疑又綠營兵丁久成虚設現雖間已攺爲巡警藉以彈壓地方然亦不甚得力奴才每於簡閱所至首以朝廷銳意圖强重視武備之意剴切宣布其優者當面子褒嘉其劣者卽逐加指摘造就堪資者勉以尊親大義見聞較囿者令其講習新操並告以前經練兵處奏定　程隨時請派大員輪赴各省認真校閱務皆努力上進精益求精以備國家干城之選該官兵學生等靡不歡欣鼓舞奮勵有加其駐紥較遠未經調閱 
 
 

Page 10

 
 
各軍當商之各省督撫臣轉飭悉心整理以期兵歸實則用餉不虚靡漸收奮武圖强之效所有奴才遵查江蘇等省營伍及砲台武備學堂各情形謹恭摺具陳伏乞皇太后皇上聖鑒謹奏 
[補紀唐京卿簡放英使情形天津]  
　　英國欽差張星使已届瓜代之期向例中國簡放外洋欽使之先必由該國駐華公使轉詢該國政府如無異言始可定議此次改放唐京卿之議聞英政府頗爲允許故俟藏專稍有順緖卽可赴英履新矣 
[儲憲赴寗江甯]  
　　前奉上諭以湖北裁缺糧道譚觀察啓宇補授江安督糧道缺旣而前署督端午帥奏請以江安糧道併歸江南鹽巡道兼管觀察遂暫留鄂垣厥後部議世庸裁併觀察卽由鄂整頓行裝率其眷屬啓程已於初八日安抵寗垣候督憲飭知履新 
[聖路易賽會餘談]  
　　美國聖路易博覽會塲之房屋刻己全行售出僅得美金四十五萬圓若欲自行拆平非支給二百五十萬圓之工價不能竣事録北洋官報 
[委查鐵路漢口]  
　　川漢鐵路將次開辦上憲業委坐補黄陂縣張大令延鴻由漢起程查勘沿途一切情形 
[漢口報界之發違漢口]  
　　日本派駐漢口調查商務之小川愛日郎近在漢口英租界二碼頭德裕洋行内開設漢皋日日新聞社下月初旬卽可出報又有人集股創設楚報館日出一紙以和平爲宗旨亦下月出版吾道不孤聞之雀躍 
[華婁縣試二志松江]  
　　（初八日下午華亭縣孫花樓大令繕發初覆案共取七十二名前列爲趙增煒沈翰盛家肅唐墉錢起鳳顧曾慰趙慶燕朱基樹徐經載婁縣共取七十六名前列爲唐長年吳乘雲戴鳌沈錫章惠朝瑩潘爾昌朱彭壽王壽民李曾葉應侃 
[錢市彚誌京師]  
　　京城行使沙錢已經數月二月初間忽有八旗兵餉改放銅元之說市面銀價遂大有漲落凈錢每銀一兩跌至十千有奇沙錢每兩漲至三十千左右尙無以銀購換沙錢者人心皇皇百物驟貴那琴軒尙書因知會順天府尹沈大京兆設法辦理以安鬭闠三月初一日五城察院亦在琉璃廠五城學堂内會議不知何以善其後也○京師南城當店向用沙錢出入當帖上注原串二字卽以原串回贖正月念八日本廠胡同通濟當忽張帖告白略謂自二月初一日後贖當一律攺用凈錢於是凡當帖注有原串兩字者皆爭先持沙錢取贖每日須三鼓始得閉門其附近各當店之贖當者亦異常擁擠至内城各官向來雖出原錢　照市價合銀註寫銀碼自初一日起改收凈錢每銀碼一兩折凈錢十二千不復出入沙錢矣○前門外東珠市口某糧店夥某甲與附近某乙賭博輸沙錢若干後乙卽持沙錢赴該店糴糧該店索值加倍乙乃與甲理論甲不服并以老拳敬之乙忿忿去移時復來尋數鋪　某丙出　爭辯不糧乙出利刃連刺數下丙登時倒地由巡勇一併送　經　城司指揮驗傷取供抵暮而丙卽死○内城小經紀某甲因某乙購定物件以沙錢償值遂索加倍之價乙不與互相爭辯甲云現有沙錢二文抵一文之告示非我婪索也適爲工巡局勇所聞以其惑衆卽扭甲赴官廰笞責押禁兩日 
[嗜酒斃命蘇州]  
　　山東人酷嗜高粱酒每將高粱子和麫製成饅首以便途中攜带有徐某與前署臬司吳公館甲乙二長隨　饅首戲賭東道甲連食二枚不料逾時酒性大發身如火焼延至天明斃命見者謂腰際有孔若蜂洞然臟腑悉如焦土其性亦云烈矣 
[皖省官事]  
　　日前藩憲聯方伯牌示曾將署理蒙城縣陸大令士奎調署懷寗縣以現署懷寗縣鄭大令思賢調署六安州惟蒙城縣離省遙遠而鄭大令擬卽赴六安昨首府裕太守特委安慶府中學堂提調候補知縣賈士駿暫行代理懷寗縣篆俟陸令到時再行交卸 
[鎮江官事]  
　　調署南通州直𨽻州正任海州知州恩楚薌　史芳前赴金陵謁見上憲兹己事畢於初九日遄回海州料理交卸事宜然後擇期二十二日赴通接印○江南提督楊鏡巖軍門前奉江督周玉帥電促赴省籌商防務機宜前已事畢於月之初七日乘策電兵艦駛抵鎮江小住戎旌卽展輪東下 
[滬學會附屬義務小學校簡章]  
　　一宗旨爲普及教育起見專收貧寒子弟授以淺近學科二辦法用半日學校辦法分上下半日爲兩班三學額暫設六十名俟經費充裕再行推廣　四學齡自十二歲以上十六歲以下爲合格五科目國文　習字算術體操唱歌六學期無定凡有聰頴子弟卒業後由本學校橃遂高等學校七教員專聘教員一人送俸金義務教員無定數均不送俸八地址設在南市董家渡天主堂西曹家灣淍學會内九學費一槪不收十經費同志籌集附啓者本學校開辦伊始一切經費僉恃諸同志捐助今擬捐例爲二（一）總拘（二）月捐總捐多寡隨意月捐每月以小洋三角爲一份能任幾份亦隨意夫唯大雅倘不遐棄惠而好我無任翹企之至 
[禀陳侵佔河道]  
　　新北門外一带河道近爲法界築駁侵佔現由城守等查知侵佔尺數於昨日禀請上海道袁觀察核辦 
[禀求催訊]  
　　警世鐘一案由公共公堂訊押西牢各書賈公禀上海道札飭公廨提案復訊迄今仍無動靜兹聞各人又復具禀道台袁觀察請設法再行札催並照會領事復訊以免拖累 
[蒙養學堂易人]  
　　浦東蒙養小學堂前由康保甫茂才禀准上海縣創辦迄今已逾三載現因墊欵較鉅無力支持爰赴縣禀退刻奉汪大令另委劉志雲孝廉接辦 
[搶犯解縣]  
　　搶劫法界義源湘興兩押店及徐家匯豐順昌米店之匪徒查德友唐桂生朱老六羅銀甫曹元德許小良李方並在逃王青田之父王世天等八犯由法公堂分别獲案訊實押辦後爲關道袁觀察訪知以查等均　搶劫盗犯旣經獲案似應解縣按　訊辦昨已札飭該公堂委員從速移縣訊供詳辦矣 
 
 

Page 11

 
 
[關提竊犯]  
　　陳總戎季同之公館向在法界菜市街前日遣家丁投廨報稱失去骨董洋銀各物共值二千餘元爲包車夫張阿　所竊現已逃回阜甯原籍請卽關提到案訊追讞員陳大令立卽備文飭探前往關提矣 
[上海縣案]  
　　西門外巡局前日函解錢江氏丁萬順陳庚辛張阿三江忠海等到縣當晚經汪大令訊究江氏供去年十二月楊姓聘領江忠海之女爲養媳由婦人與丁萬順陳庚辛張阿三等四人爲媒楊姓當付財禮洋一百元婦人祇得媒洋兩元該養媳忽於本月初六日逃逸丁陳二人反扭婦人到局控告丁陳張三人僉供楊姓自失養媳後屢向小的等追索查得錢江氏知情爲此扭控江忠海供前與趙陸氏姘識生有一女因陸氏不安於室各願分拆女由小的撫養去冬由錢江等爲媒配與楊姓過門童養因何逃逸並不知情大令核得楊姓逃失養媳並未控告丁陳等妄扭江氏矇控實屬健訟判各斥退不准○艾子岩擡姪洪榮到縣喊求驗傷訊究艾供洪榮在浦東太古碼頭爲小工昨楣鐵條上棧因未淮妥被棧司凶毆右目面部俱受重傷求驗洪榮供同大令飭仵驗得右目擊腫面有抓破血痕令擡回自醫判候查奪 
[巡局紀事]  
　　浦東緝私槍船哨弁周錫卿馮元林因辦事不善經保甲總巡謝岳松明府撤差男將艙長陸廣運升充哨弁○浦東保甲總巡謝岳松明府前奉遵憲札委緝私曾備槍船十艘兹因不敷羌遣爰禀明道憲添船兩艘 
[馬路工程局事]  
　　去年十二月有丹陽人景福增在蘇州被族人景順卿爭毆受傷回籍身死由伊兄國忠報由丹陽縣主驗明缉兇昨日偵知兇身在南市景恒茂粥店因卽投報馬路工程局當奉總辦翁子文太守諭飭自行投縣控訴旣而國忠將順卿扭局請爲管押候報縣拘提歸案訊究○昨日馬路工程局總辦翁子文太守飭水巡捕李鴻發速將毛家弄馬頭萃豐馬頭兩處查明業主何人限卽禀復 
會訊案 
　　德商裕豐洋行控葉永順定貨不出奉前讞員黄司馬將葉提案押候會訊昨日又有魯麟洋行洋人投案禀請附追葉定貨銀六百餘兩代理讞員關絅之司馬會同德繙譯麥令豪君提訊原告裕豐魯麟均到案請追質之葉供魯麟行之貨磪是商人所定實因北地生意不旺以致虧耗尙求寬限陸續出貨裕豐洋行之貨係該行式老夫陳曉峯所定托商人出面尙求鑒察局馬商之麥君判葉交保出外限四個月内向各原告料理清楚再行禀覆核奪 
[公共堂早堂案]  
　　謝福堂張伯康等八人控英和尙趙飛交竊衣報探獲案吊取原贓昨奉讞員關絅之司馬會同德繙譯官麥令豪君研訊吳供物件磪是小的竊取寄贓趙處趙供雖係留宿確未明悉司馬商諸麥君判吳戒責一百下押兩個月趙戒責二百下押三個月○濟良女董送不願賣娼之卞張氏至案張供由丈夫與親戚串騙來申售於某鴇家爲娼求恩超豁司馬判由濟良所女董領回留養○某華捕解違章之馬車夫黄阿炳至案判罰洋五元充公○徐金坤控王掌生竊取銀鐲一對報探拘案判責一百板○積竊黎阿生在美富輪船竊取布衣油衣銅鍋等物由探拘案請究判責一百板○薙髪匠劉其林行竊韓懷記英洋一百四十一元及金戒指金圈銅表等物由探解案請究判戒責二百下押兩個月○平和洋行控翁祥生曹道道竊取鷄毛一包由探拘獲於昨解案判押候禮拜一再訊張文炳竊取王子榕家狗皮十四張由探拘案吊取狗皮三張昨日解訊判戒責百下○匯中洋行控陳阿二在該西客棧賭錢由印捕拘案後將洋十元保出判將保洋充公○福利公司木作頭蔡阿福控王阿二在作塲内竊取木板五塊於昨解究判責五十板○包探陳金標解竊取洋燈照之楊明志至案判戒責五十下○泰和洋行控花阿二竊取花洋磗五塊由捕拘案判戒責五十下劉光天在貴州路菜市竊取吳錫坤之銅元一百八十枚小洋三十二角錢二百文由捕拘案判戒責一百下○沈玉麟扭控同事沈錫琴吞没當票三張英洋八元判押一天開釋着自行還洋八元不准延岩○甲乙丙三華捕送違章拉客之妓女俞金氏王二寳陳秀卿至案判俞王各罰洋十五元充公陳將保洋二十元充公○某洋人前控西崽閔進才等四人疑竊大菜間内之銀盆器物約值洋三千餘元押候查明在案昨又解案判押候交保再核○王木生控吳金狗竊取布衣等物由探拘案判戒責五十下○東洋人某控任星甫疑竊金表等物昨日解究判押一個月○陳江氏控江錢卿串拐婢女宋東蘭昨日解究陳江氏供此婢係出洋八十元向伊叔處購來前日被江騙去并竊取英洋十元銀鐲一對報由包探拘案請究判押候送縣核辦○謝友生竊取林金奎之衣被等物由探案案請究判責一百板○捕解違車在途乞錢之蘇阿金周阿連至至判各押捕房三个月○捕解快馬違竟之馬車夫張阿松陳阿法拘案判各罰洋兩元 
[暫停發落]  
　　昨日爲法捕房發落之期緣無判責人犯咨照讞員陳大令暫停發落一期 
[法捕房事]  
　　去年歲底金福基投法公廨控莊正祥顧洪升串騙洋一千元屢索不還讞員陳大令飭提莊顧到案訊供著保理處迄今日久置之不理前日原告具禀求著保交案嚴追○老北門城脚下宰猪作夥陸阿虎昨日肩挑鮮豬送往虹口路過法界爲宰牲公司西人查悉未經公司蓋印將鮮豬扣留并將陸送入捕房請辦捕頭暫准交保俟堂期解訊 
[美捕房事]  
　　甬人董才元投捕房控稱媳婦張氏現年十九忽然逃避無蹤請爲查緝捕頭允之○前晚黄浦路工部局某醫生家被賊竊去絨氈等物投報捕房請緝捕頭令包探前往勘明再核○甬人陳信義在某西人家爲出店昨日竊雞數尾爲印捕拘送捕房押解公堂請辦○前晚有俄兵某甲在漢碧禮路乘醉胡閙爲捕拘送捕房捕頭令押至酒醒後核辦○前日傍晚時有形似水手之某西人因醉在吳淞路行兇爲捕拘送捕房押至酒醒時釋放 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
