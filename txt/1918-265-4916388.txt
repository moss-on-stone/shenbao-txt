# 1918 - 265 - 4916388

 

Page 1

 
 
   
 
 

Page 2

 
 
時評 
　　 
[○左右] （冷）　左右者。在人左右之謂也。卽謂與其人最親　近者也。然猶有一解釋。卽能左右其人之謂　也。卽其權力。可以舉其人而左之右之也。　今日操政諸人之左右。即能左右操政諸人　者也。是其二義。併而爲一。左右欲下。不得不　下。左右欲上。下得不上。左右欲進。不得不進。　左右欲退。不得不退。上下進退。爲人生出處　之大端。古之人視爲不可或忽者。而今乃不　能自主。而悉爲左右所左右。則其他可知矣。　鳴呼。今之左右。　　 
[命令]  
九月二十八日大總統令　國會議決聖誕節案茲公布之此令孔子聖誕即夏正八月二十七日爲聖誕節應放假慶祝懸旗結綵又令　蘇珠克圖巴圖爾加給將軍銜此令又令　旺沁帕爾賜晉加親王銜德色賜都布晉封郡王羅卜桑車珠爾晉封鎭　公此令又令　陸軍總長段芝貴呈准甘肅省長兼署督軍張廣建電稱署甘肅鎭總兵張和遜因案撤任請免本職張和遜着即史職此令又令　任命孔繁銀爲甘肅甘州鎭總兵未到任以前着劉忠槡先行署理此令又令　國務總理段祺瑞呈請任命秦會　試署僉事應照准此令又令　陸軍總長段芝貴呈請將陸軍第五師砲兵第五　團附羅鳳童免去本職應照准此令又令　陸軍總長段芝貴呈請任命陳平浚爲陸軍第五師砲兵第五團團附應照准此令又令　陸軍總長段芝貴呈請將陸軍第十七混成旅步兵第二團團附何承梧免去本職應照准此令又令　陸軍總長段芝貴呈請任命常鳳儀爲陸軍第十七混成旅步兵第二團團附宋景無爲陸軍第十七混成旅少校副官均照准此令　　 
[專電]  
○北京電　徐無論外界態度如何　十月十日決就職因段派盼馮　速下徐不能違段派之希望且　欲段因馮下而亦下　　　　　　　（二十九日下午七鐘）○北京電　府中豫備交代下星期　可完即請徐派人接收馮退職　前一日尚擬發一電昨召見某　言論極牢騷（二十九日下午八鐘）○北京電　新舊總統交替禮節由　舊往迎新行就任禮畢新又送　舊回邸儀式極隆徐並擬請馮爲特別高等政治顧問　　　　　　（二十九日下午八鐘）○北京電　叚揚言下野後專務參　戰　（二十九日下午八鐘）○北京電　岑陸伍等西南變化咸　疑爲賣已故不能表示和平主　張且聲言對北主戰妥洽之機　益遠　（二十九日下午七鐘）○北京電　近日周自齊朱啓鈐一　派正與曹陸派競爭財交兩席　甚激烈　（二十九日下午八鐘）○北京電　英使亦繼美使對政府　提出收買存土之搞議指爲違　背一九一一年中英煙約　　　　　　　　（二十九日下午七鐘）○北京電　奉軍南下被阻折回蚌　埠後奉督來電質問段已派專　員赴甯商辦法（二十八日下午十鐘）○北京電　陳光遠派財廳長楊慶　鋆來京索欵（二十八日下午十鐘）　　 
[外電]  
○北京電　北京英文日報所倡中國內爭由英美調處之議爲　中外官場所不贊同中國政界以爲中國自能解決內訌無需　外人調停外人則謂茍非萬不得已外人未便干涉且調停之　活動不應限於英美兩國云　（二十八日）　　　　　　　　　　　　　　　　大陸報○北京電　星期四日英使署通牒中政府抗議鴉片交易事其　詞與美國抗議文大旨相同略謂中政府收買滬粵存土轉售　於某公司破壞一九一一年中英訂明一九一七年十二月三　十一日起禁止印土輸入之條約中國此舉無異使大害中國　人民之鴉片營業死灰復燃英政府深望中政府取銷與上海　商人所立之合同設法禁止鴉片貿易云云路透訪員晤某要　人據云英美旣提出抗議之文馮總統亦有否認與聞買賣鴉　片之宣言徐世昌復發表禁烔之意見而國人又有拒絕烟毒　之舉動故國內復種罌粟一層當可有清除之氣象今英國仍　自認停止印土輸入中國不因中國近來　種罌粟而有悔議　故中國宜速積極禁種否則將予人以欺人失信之口實尚望　中外各團體扶助國民除去煙窰而保名譽云云（二十七日）○大阪電　朝日報發出號外載稱德首相宣佈願接受美總統　威爾遜十四條議和條件云云今日股票市價乃因之大跌今　長崎與東京之電線中阻不通但長崎大阪間之電線尚通　　　　（二十七日）○北京電　美國前請各協約國共同抗議俄過激黨之狂暴行　爲中國現已答覆願一致抗議並稱過激派黨強令鳥拉西部　鑛地華工三千人從軍作戰致死三百人傷二百人云云按西　比利亞會有傳言謂中國鑛工自願從戎今中政府所得過激　黨強令華工人伍之消息當可更正前謠　（二十八日）　　　　　　　　　　　　　　以上路透電○北京電　雙十節新總統就職行閱兵式已內定段芝貴爲總　指揮官李長泰吳炳湘爲副指揮官　（二十八日）○北京電　衆院質問曹汝霖中交紙幣案曹除（敬）日出席該　院口頭答覆外并擬具正式答案（勘）日由國務院轉咨審查　　　　（二十九日）○北京電　政府接鄂電採聞石　陽與唐繼堯熊克武互生猜　忌唐　將葉荃所部施南建始利川方面軍隊調駐後方托名　窺陝實係抑石請電令吳光新乘勢攻川　（二十九日）　　　　　　　　　　　　　以上中孚通信社電○北京電　前報李純對於政府第二次詰問電之內容大致如　左○充當國防軍隊何故用之於國內○軍隊通過何故不預　先通知○旣已南下何故又忽而退向參戰督辦處對於該電　擬決定以派遣軍隊爲政府之權衡且無預先通知之必要嚴　重回答而段總理阻止之改爲較妥之本日覆電如左○軍隊　不足之際不得已也○係奉天軍指揮者之失策○恐奉蘇兩　軍之間因誤會衝突之故一般觀測者謂段派對於李純之爭　由此將激烈矣　（二十八日）○北京電　本日張敬堯電訽中央云岑春煊來書述其關於妥　協之意見謂當恢復舊國會準據約法之精神若不容許萬難　妥協應如何答覆乞示以便遵行（二十九日）○漢品電　吳佩孚派來之代表二人告王督軍曰余之電請和　議原出良心上之主張而當局者至今毫無覺省現除連合本　軍與馮玉祥等之軍爲促其反省取適當之行動外再無策云　云王督軍對此云請願主和固可然輕舉甚不可且警告吳氏　不可出過激之行動　（二十八日）○漢口電　現聞長江三督軍計劃與西南各省接壤之湘鄂贛　蘇皖浙閩七省連防一面保護各省之治安一面似圖實力的　仲裁團體　（二十八日）○漢口電　王督軍近接由天津本宅所發報告　前長江巡閱　使參謀長等將乘現時副總統難產之際密謀第二次之復辟　屢赴奉天極力運動王督軍得報即發密電警告中央云京津　地方又有復辟之謠請從嚴查辦勿使奸人得逞詭計　　　　　（二十八日）○東京電　曩由內地出發之日本第三師團於二十六日晚抵　蚩塔　（二十八日）○東京電　昨日應原總裁之招致而往訪原氏商酌入團問題　者爲高橋男爵山本及中橋三氏此三人之入閣業已確定原　氏之意司法林臣一席決用黨外人物現正與現任檢事總長　平沼騏一郎交涉允否尚未定原氏於昨日拜大命後歸途訪　問寺內首相者聞係爲照例之酬應兼託寺內氏推薦陸海軍　兩大臣也同日加藤海軍大臣訪問寺內首相據外間之觀測　謂首相必勸加滕氏留任且盛傳如現任海軍大臣不肯留任　　繼其後者必爲加滕吳鎭守府司令長官無疑現任參謀次　長田中氏爲陸軍大臣似已大致決定文部大臣雖預擬澤柳　氏但尚未與澤柳氏交涉此外元田床次野田三氏之入閣與　否尚屬疑問惟三人中必有一二人落伍　（二十八日）○東京電　新內閣閣員尚未確定然比較的爲一般所信者大　致如左內務山本達雄外務牧野伸顯男爵大藏高橋是清男　爵陸軍田中中將海軍加藤友三郎留任農商務野田卯太鄭　遞信中橋德五郎司法鈴木喜三郎文部澤柳政太郎　　　　（二十八日）○東京電　聞牧野男爵不允入閣外務將由原氏兼任親任式　大約二十九日舉行　（二十八日）○東京電　日比谷平左衛門氏外紡績業者十餘人之一行於　二十七日由東京出發前赴上海視察紡績業及一般經濟之　關係　（二十七日）○東京電　據華盛頓來電國務卿藍辛氏否認美國提出對於　中國南北調停之說　（二十七日）○東京電　九月中旬對華貿易出口貨八百三十三萬二千元　入口貨五百九十四萬六千元　（二十七日）○東京電　在日本熱海地方留滯中之唐紹儀氏因愛慕該地　風景欲在該處會我浦一角設置別墅　（二十七日）○東京電　青島司令官本卿大將擬於下月初間爲會商要事　來京云　（二十八日）○東京電　原內閣之閣員雖尚未決定而政界財界及其他一　般之戰情大致良好因之人心似見一新且希望適當之外相　藏相之入閣又外交方針就中對華方針恐少有變更陸相任　命田中中將之說最盛　（二十八日）　　　　　　　以上東方通信社電 
 
 
 

Page 3

 
 
○東京電　新受指目爲候捕者司法爲平沼祺一郎倉富勇諸　人文部爲澤柳政太郎鎌田榮吉二人陸軍及海軍則有田中　義一氏及加藤定吉氏等云今夜若決定預定明朝將奏請親　任式　（二十六日）○東京電　國於德首相之請和宣言此間皆視爲不過對內策　不以爲實在然言平和之時期非遠者則已漸衆（二十六日）○東京電　現寓大阪之林長民以原內閣之現出謂爲中日親　善之機會頗爲歡迎并言以原氏之政黨內閣代寺內伯之武　斷內閣足以融和華人之對日感情於政治經濟皆可使兩國　更接近云　（二十六日）○東京電　昨日（二十五日）西園寺公爵入覲　辭組閣之詔　命時松方侯以內大臣之資格侍立日皇側由日皇諮詢以後　繼人物松方侯乃詳細奏上自前日來與山縣公及西園寺候　等協議之始末而奏云信原敬氏爲適合人物於是乃遣正親　町侍從長赴山縣公及大隈侯許而今日復急如原氏入宮者　也至原氏之意則在於組織政黨內閣山本達天中橋德五郎　元田肇床次竹次郎諸人似皆巳確定入閣外務則有歸於伊　集院氏之說此時欲分閣員椅子於國民黨當頗爲難事也又　寺內現首相亦以原氏之組閣爲當然將與以相當之帮忙日　人輿論則以爲向來首相幾如只限於有爵位者惟今次獨無　爵之原氏拜此詔命厥爲憲政之進步　（二十六日）　　　　　　　以上共同通信社電　　 
[戰電]  
○巴黎電　今日下午公報云法軍昨在亞貢獲勝一役其俘虜　七千人　（二十七日）○華盛頓電　據香巴業美軍中報界通信員電稱德軍未能發　覺美軍進攻之意志德砲隊回轟甚緩顯因美砲隊突然猛轟　六小時百爲神昏目眩之故美軍衝擊之際德軍抵禦力之荏　弱顯然易見有美兵一師獲七寸七口徑之砲二十尊之多且　獲大批軍需子彈　又據巴黎訪員電稱英軍在廣三英里餘　之陣線渡杜佛蘭河前進一英里又四分之一有餘　又一消　息謂美國陸軍總長巴克氏會在凡爾登西北親視美軍出發　進攻且有湯克砲車一隊助戰甚力美飛機隊則在空中轟擊　以阻敵飛機瞭及美軍行動其裨益攻勢實非淺鮮軍需運輸　亦毫無妨礙美軍佔據敵軍陣線早於預定之時間此次德軍　委棄之陣地至爲鞏固皆堅守數年之久者　（二十七日）○丹京電　柏林官電謂布首相巳向協約國提　體戰布皇及　其他閣員均未贊助此議德國巳大與援助布軍　　　　（二十七日）○亞疆斯特丹電　柏林電稱布國休戰之議乃出首相瑪里洛　夫氏向攻布協約軍司令提出　（二十七日）○華盛頓電　巴黎通信員電稱協約軍已佔據斯特魯尼柴其　地爲布軍隊線之要鍵（二十七日）○倫敦電　薩洛尼加英軍戰報云英騎步隊仍於布境前進英　希軍現方登險阻之比拉希柴山希軍進抵杜伊蘭湖北面山　　中央英軍已抵蘇瑪哇巴細　（二十六日）○倫敦電　昨晚塞軍公報徵實伊虛蒂浦陷落消息塞騎隊追　擊敵軍者已入柯張塞軍復俘布德兵甚衆且獲大批戰品內　有布軍所棄軍用火車數輛塞騎隊之北進速如鴉飛今距其　進攻出發之陣線已有一百二十基洛邁當之遙　　　　（二十七日）○巴黎電　美國工黨領袖戈泊士君已抵此問大受歡迎戈泊　士君與其他工黨委員偕美國大使今日晉謁法總統歡談片　刻外交德長闢匈君在外交部宴待諸員時謂戈泊士君乃解　釋推翻普魯士軍閥建設國際公道制度不與敵人談判媾和　主義之人戈泊士君徵實美國勞慟界主張進行戰爭至勝利　而後已之決心（二十六日）要聞一 
　　 
[○北京特別通信] （二○七）（　萍）　　　　　　　　　段合肥決下野　　　　　　　　　　徐東海將上憂　　　　　　　　　　　旬日間之北方　　　　　　　　　　　　南北妥洽之機會前此段合肥自發通電聲明引退之時期愚在本報會有電告謂段如下野則過渡者必爲田文烈蓋田在北洋資格甚老軍人方而又能接洽對於各派亦和　可親雖其人非擔當大任之才而過渡內閣彌縫一時未始非比較的妙選且爲吾人之所希望者也段氏下野之說幾經變遷至今未見其實現此非合肥自身之有所依戀左右之人主去主留莫能相勝叚遂不能自主矣最近數日以來外交財政軍事在在足以喚醒合肥之迷攀於是始言下野繼言不下野終言決下野段之去職殆時間問題耳昨日之夕田氏繼任之說已開始交涉矣但一月以前田氏會有願僅保守農商即陸軍亦不想幹之表示總理之一響田君果欲試嘗其咪其三推三讓必尚需若干時日也合肥之能度旣已如此東海之如期就職亦旣準備實行北京報紙所載有謂徐因西南問題將更改其就職之時期者此實未確蓋徐自當選以來以團結北洋爲第一着以妥洽西南爲第二着今北洋旣已一致徐就職卽無問題南北云云徐氏之心目中決不承認爲足以令彼不便就職之原因也惟對於內閣則始終聽其自然變化徐不欲以一人之意進退之以保持合肥方面之情　今合肥果願下台未始非徐氏之所竊喜蓋已去時局前途之一障礙和平之　又近一步內務部昨擬新舊總統交代禮節單徐馮之間方互相斟酌不日卽可訂定惟此最短時期之十餘日中能不發生其他問題與否仍有可以過慮之價值也頗聞倪嗣沖報告政府謂有人運動復辟其重要分子則在天津方面且有相當之證據云云東海聞之頗爲驚異昨巳急派某某赴津密查眞相冀有以消弭之此一種重大之謠傳也又自蘇奉兩軍激成對峙之形勢雖函電紛馳人民呼　而南京方面之空氣似愈積愈厚必有不可掩蓋之一日奉軍之過蘇何以不先事通知此中實一疑問若日辦事疏忽當不至疏忽至於如是總之此等現象段閣一日不倒必且層見疊出而未有巳幸合肥已有決行下野之表示或可消弭於無形雖然合肥一人去職其左右能甘於沉默不爲政治上之活動耶旬日之間北方之情形如此南北妥協之機會果安在乎若以段閣下野爲機會則成熟之期似不甚遠然此爲東海之所希望西南未必作如是觀蓋以法律論西南根本上不承認東　之任總統徐一就職遂不免爾爲爾我爲我矣然此非西南全體之意見也內部複雜莫能統一主和主戰聲浪之雜亦同於北方在北方醖釀許久產出一徐東海若西南能覓得與東海類似資格之一人（並非亦畢總統之謂）吾人始可認爲南北妥協之機會耳　　 
[○形勢沉晦中之時局]  
　　　　　　　　　　　　東海無表示自閩省戰局激烈以來段內閣改組之說似已擱起日來外間頻傳南北時局已有妥洽機會然以北方形勢觀之則妥洽時機依然尚遠蓋北方自東海當選而後西南如與東海以相當機會則以東海資望與北方馮段各派接洽尚不無就緒之希望乃最近如岑伍等覆東海電使東海方面對於西南不無失望之憾益以北方之主戰者方持西南不肯妥洽之理由堅持平素主張致令熱心和議之人不得不絕對否認其有謀和之活動於是東海除慰留段閣外更不能表示他項之意見連日外間傳說東海如何如何其實皆東海邸中參預密秘之人所談論外間不察以爲東海對時局有所表示實則東海近日已決定在就任以前無論對何方面決不輕露意旨以免引起反響並聞東海對於邸內人員且一律嚴論不得再有所洩露以啓外間之揣測即所有拍來之電亦一律深藏密儲以防洩漏蓋東海之意以爲在未就職前當然不能對時局有所表示須俟就職之後再行一一分別提出意以謀正當解決故即前此盛傳之第三次通電今亦無形擱起矣據政界某要人言政府日來疊接西南各種公私密電已經證明岑雲階陸幹卿伍秩庸陳舜琴潭月波唐彙廢劉汝舟諸氏均已互相商定欲東海先以私人名義調停一切一面由馮河間下令停戰方能開始妥洽至於新國會尤應立即解散以便舊國會選舉東海後亦自行解散另由全國用正當手續組織立法機關和平統一否則頗難入手大局亦終不免分裂馮河間前晚會以個人名義致電南通張季直請其再擔調停重任惟電中係請於東海就職峙入手且謂個人下野後極願加入調人之內又據　界消息此時主戰方面之進行確與主和方面針鋒相對故東海僅允就任並未表示意見而湘南吳佩孚師長之欲撤退軍隊內幕亦緣主戰之聲仍與和議手續衝突所致前四日東海確會發出數種私人名義之電討論意見俾定最後宗旨前晚昨早巳接到密電數通大致雖戰少和多而主戰者係京內外有力人物亦不能不令東海重視也又聞連日前敵將士聯名懇請早頒明令停戰之電雖有多起但東海之意對於來電雖表贊同惟須俟議和平續籌議完妥自己就任之後方能說到巳將此意電覆前敵吳師長及蘇督方面北方主戰人物終以段總理趨向爲標準惟外面能知合肥之眞意者甚鮮昨由某軍事機關傳出消息段氏此時在表面上確無表示且巳宣言不日辭職至其眞實意見仍不以速謀議和爲然蓋以西南旣不屈服強和必無良好結果又認北方茍能一致進行則有壓服南方之實力也段氏昨在國務院會言余非專主武力解決倘西南肯以國家爲前提本能立時握手無如彼方終難猛省故不易調停推余旣已決定辭職自必犧牲一切將來和　決不參預僅止擔任對外問題云云觀此亦足以知其意響矣選舉副總統問題近日已成解決時局之一種重要關鍵昨各方面探察似此中暗潮至大其原因又極複雜蓋北方有此資格者已有四五人之多南方則更主張緩選即使選舉亦應推定西南要人敵昨日趨勢頗有積極選舉與停止選舉之兩說　三數日內或可解決速舉與緩選也　　 
[○北京報界之借欵厄（二）]  
　　　　　　　　　　　　同志會請求維持北京報界因登載　聞交通社所發之大借欵新聞經警廳封閉並傳訊者計八家之多現各報記者已均取保出　候訊　新聞交通社何重勇尚在廳符質此次　　波瀾之大實爲從前所未有故京中報界對於此事一方爲顧全同業　係一方爲維持輿論界前途起見昨日已在報界同志會開會公議維持辦法擬於今日公呈官廳請爲維持對於停止發行各報恢復其發刋權利聞此案初發生時本經重大由參戰處函知準備司令部依據戒嚴法妨碍時機一條辦理但此條無規定罪名明文司令部亦不欲鬧此重大之案乃轉知警廳辦理警廳於是傳訊通信社及各報主任暫予停版以綢查此叚記載之由來而參戰處所視爲絕大之重案遂得減輕昨傳經世民強大中華三家已奉警廳批准復行出版或云大中報國民報亦准繼續出版但八家同一記載若准復行出版則事同一律耳又聞此次報紙登載大借欵案警廳封拘之報館其初不過大中報等五家其後又將民強報等三家亦一律辦理蓋恐人疑其黨派臭味也據某方消息徐東海對　此次新聞界發生風潮決意以和平兩字解決以免惹起公憤致無良好結局故警察吳總監待遇被傳各報記者均尚　渥現聞新國會議員某君以此次報界風潮爲吾國自有新聞以來所未有擬於日內提出質問案咨請政府答覆又據某系要人云政府對於停版各報頗有准其重行出版之意但目下尚未提起俟雙十節過後或有出版之望亦未可知　　 
[○日本內閣更迭之中變]  
日本西園寺侯被命組閣迄未表示其就任之態度迨二十一日入覲遂略露無力收拾難局不得不辭之意山縣松方聞此消息甚爲着急山縣欲親往密商西園寺不待其來於二十二日先自往訪山縣再三力勸大隈亦親往慫恿之西園寺之回訪松方也松方亦力勸之而絕無轉圓之意山縣見無可挽回急電腰越促原敬氏歸京原氏得電立即就道夜半抵新橋站到家二十三早訪西園寺於東京車站旅館力勸其出山出則赴五番町訪山縣報告其勸駕之結果別去後再訪西園寺然後回家是夜政友會總務部長野田氏以原氏意見往謁山縣二十四日原敬召集政友會總務會議於其家總務部長幹事長高橋原田中橋野田罔崎橫田等咸集午後始散蓋原氏第二次訪西園寺後其決計組閣形迹顯然矣是日西園寺復訪山縣二十五日上午西園寺遂入覲奏請收回成命並推舉原敬組織內閣諸元老俱無異議日皇允之俟二十六日原敬入覲當承俞着手組閣矣西園寺之辭退也其理由有三○三年前大病之後迄未復原欲出席議會應答議員之質問實非所堪而此事又不便由他閣員代理○此時雖衆謀僉同促令就任然不過一時之人心至眞正組閣時難保不有人反對○山縣所希望之舉國一致內閣事實上萬難組織因以上三理由故決計不就非有所顧慮於感情問題也原氏果承命組閣其閣員之分配據政友會所傳如下總理大臣原敬外務大臣牧野伸顯內務大臣床次竹二郎大藏大臣山本達雄遞信大臣元田肇農商務大臣高橋是清或中橋德五郎司法大臣野田卯太郎陸軍大臣大將本鄉房太郎海軍大臣留任別一消息謂原內閣不盡屬政友會其一部份乃在貴族院故岡野敬次郎由貴族院入閣陸軍大臣爲田中中署外務大臣則爲伊集院云　　 
[○政府答覆金幣抗議]  
　　　　　　　　　　　　認爲無理由政府發布金券條例後銀行團頗持反對態度因之四國公使提起抗議政府迄置未答昨聞此項答覆前日已由財政部分行照會各公使其內容略稱查原案現由係謂改革幣制應僅先向四國銀行團磋商並稱根據年前善後借欵及實業借欵之雨合同等節本部覆按從前兩項借欵條文實輿此次發布金券條例無關此次條例之發布純係內政問題與民國三年國幣條例事同一律決不關係外交況財政部從前並無與銀行團規定若何約束合行答覆碍難承認　　 
[○二十六日之新衆院會]  
九月二十六日下午一時開會副議長劉恩格主席兩次延長時間至四十分鐘出席議員共二百零九人已足法定人數主席報告新到議員吳榮成襲慶霖由秘書抽定席次主席宣告上會選舉中交兩行查帳員今日開票遂由上次指定之檢票員烏澤聲孫潤宇等八人檢票畢秘書一一唱名至二時四十五分唱畢主席宣告休息二十分今秘書核算當選票額三時五分繼續開會主席報告查帳員十三人光雲錦克希克圖鄭萬瞻烏澤聲易克臬何海鳴潭湛黃雲鵬袁榮叟熊正瓊吳文瀚甘　雲等得票當選又宋振聲鮑宗漢蘇應銓高杞均十四票票額相同應以抽籤定之由檢票員抽定鮑宗漢鮑起言本席係交行董事應請廻避陸家　光雲錦均謂無席廻避主席謂旣如此仍請鮑君擔任鄭萬瞻臨時動議請變更議事日程將第三案參院咨付之規定聖誕節案提前付議附議者在十人以上主席付表決贊成者多數主席宣告討論該案大體解樹強請即付審查克希克　請省略審查手續耿兆棟贊成主席村表決贊成者多數陸家　主張即日開二讀會衆附議主席遂以即開二讀會付表決大多數陸家　謂無甚討論請付表決克希克圖主張改變正爲陽歷以民國已改用陽曆不能再用陰曆須以陰曆八月二十七日推算陽曆定之汪立元謂當時是舊曆不能上溯改爲陽曆劉果主張刪去夏正八月二十七日一句烏澤聲主張用夏正克希克圖謂尊重國家須用陽曆請大家注意金壽謂如要修正則修正後須求參院同意如不同意須開協　會求速反遲與變更請事日程提前開議之意適相反夏寅官提議討論終止有人附議主席付表決贊成者多數主席謂修正有兩種先以刪去夏正八月二十七日一句付表決少數又以陰曆推定陽曆付表決亦少數以原案付表決多數衆請即開三讀會主席付表決多數解樹強主張將夏正二字改爲舊曆黃雲鵬主張改爲依舊曆三字表決均少數主席以原案付表決多數又以全案付表決大多數通過主席宣告按議事日程第一案討論修正衆議院規則第一百三十四條案會憲文反對登台發言略謂國家財政困難不應添設一科以節糜費且刷　編輯本分兩事祗須秘書長責成一人專司編輯於事巳足無須添設一科主席宣告暫停議事查點人數吳文瀚謂上次因不足法定人數延會今日如仍不足請照先例在場議員各投一名刺而散李東萊謂今日可以不必徐世一謂現已不足法定人數吳議員所說不生效力吳文瀚謂今日不實行下次請議長先行報告主席謂查點在場議員一百九十二人不足法定數宣告延會時四時二十五分衆院前擬再請財政總長出席質問乃二十六日該院開會竟無所聞探其原因蓋是日開會後首先開匭檢票迨至檢票甫畢而動議變更議事日程先議孔子聖誕節案此案甫畢人數已不足法數是以再請財政總長出席之動議無由提起至於內幕情形頗不足爲外人道也　　 
[○國務會議與參陸會議]  
昨日（二十六）星期四爲國務會議例會段總理到院較早約上午九時各國務員於十時以前先後到院惟曹汝霖最遲開議時巳近十一時本日所議者○中日共同出兵海蘭泡案討論結果以此項出兵旣經協商國同意不能視爲一種狹義行動決改稱爲協商國共同出兵攤出軍費三十萬元○督辦參戰處改訂規則案此案計分職務規則及辦事細則兩種皆該處參謀長徐樹錚所改訂討論結果分別照原案通過○七年度軍費預算案結果電催各省將實用軍費限期赴急詳細造冊呈報一俟到齊交由財政部先行審核再行交議○檢查外人護照案結果取嚴裕辦法約分兩層○召集委員會令各省區派員來京商訂一致辦法○設立稽查所所需經費已經外交部定有預算共一百三十一萬七千五百九十餘元照案通過此外有邊防問題案二件事關外交軍事結果未悉又名處請欵數件均交財政部酌核辦理下午一時散會由陸子欣曹潤田赴府報告聞農商部擬具之自來水取締條例共十八條昨日已呈送國務院請付閣議今日未及提出大約下屆閣議即可討論參陸處昨日（二十六）上午十時會開重要會議列席者段香岩張博稽陸秀山等十一人討論之件最要者有三一爲解救福建之危及續派援軍問題二爲湘南防區設法維持問題三爲詳議供給前方軍費問題其維持湘防辦法聞有數種一爲無論如何務使南軍撤去辰州軍政府一爲北軍須得　永二州一爲湘東決不准再有南軍蹤跡一爲另劃三湘一種特別防線此種計劃昨已呈覆段總理核准日內即電三湘前方各路統兵長官遵照進行 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
　　 
[○新公府籌備一斑] 仍設三海公府改設國務院一節東海確會有此計畫在此計劃以前尚有以陸軍部署爲公府之說皆係東海方面消息惟迄今均未成爲事實茲聞某要人云公府今後仍決設三海其原因有二一改設國務院內於體制上不合二院中房舍不足容置府中各處人員前議現已打銷現在新　統就職在即新公府有先設一差官處消息其目的在安挿未經分配之候差投効人員又新公府衛隊總司令一職擬以何其愼少將充任不日當即定奪　　 
[○黑督對出兵海蘭泡之躊躇]  
日本方面前由齊藤中將向我政府商請抽江省軍隊馳往海蘭泡一帶應援政府迭經提出會議決定辦法即電鮑督籌商昨聞鮑督復電以江省軍隊自履行協定以來多半開赴滿黑防邊防路尚嫌軍力單薄會請撥軍增防現在聯軍雲集江軍現駐各地關係尤重未便移動越境援助實尚難以辦到應如何迅籌應付之處仍請政府裁奪又聞某方面得海參威消息日軍在海蘭泡與激黨大戰之結果激黨敗潰該處已完全爲日軍佔領分佈左右要隘防守激黨則向西北方逃竄日來俄國難民紛紛遷回海蘭泡已有萬餘之多　　 
[○奉天巡閱使與國防]  
東三省巡閱使署組織雖在進行而開辦尚無定期原因政府所予張使之權限尚未妥洽之故張巡閱使以吉江邊防重於奉省三省行動固宜如指使臂而職責亦須分明現擬設分署於吉江未設之先須專員考察旣設之後即專人協辦其重要者則親蒞巡閱刻因邊防關係一切設施奉省尚可徐進吉黑則須積極進行當巡閱使明令發布後張使慮人才不敷分布卽電薦周肇祥傳良佐二氏現旣到奉張已與之接洽一俟公署成立卽行約同贊助將來吉江分署成立即委周傳二氏分任吉江分署參贊主持一切一說巡閱使署左右兩參贊擬以傳良佐周養菴二人充任現在傳周已經到奉吳請中央任命聞中央以傳周自湖南逃回後未會懲戒已屬寬容決不能遽爾任命業經批覆到奉大約傳周之位置尚須費幾番周章也前湖南督軍傳良佐已於日前到奉會紀昨報茲聞傳氏到奉即由張使派員赴車站接迎下榻於軍人俱樂部移時張使偕同袁秘書長三六橋都統張作相代理師長並其他文武官吏前往俱樂部與傳氏晤談甚久即在部內設席兩桌傳居首座直至行後三點有餘張使方行返署並聞傳氏尚帶有隨員數人巡閱使署組織現在從事編制其開辦之期約在雙十節前後外間所傳每月公費三十萬五十萬尚爲不確因國家財政困難一切力從儉約將來公署年須五六十萬合吉江分署約百餘萬一切薪俸辦公機密各費全納其中由三省分擔列入國家預算奉軍日前運到軍火暫存廊房茲據軍界消息此項軍械係參戰處電商奉督撥助新成各旅者擬即日分配以便新成各旅開赴邊境駐防我國派往國防軍隊第九師全部及黑龍江省之軍隊向僅出發於崴埠及滿洲里沿線並未前進茲據軍署消息張巡閱使昨接黑督鮑廷九來電報告謂現與聯軍司令磋商妥洽我國九師步兵一團已經前進自後該師騎砲等隊及黑河滿洲里邊防一帶駐紥之軍隊亦當視察形勢陸續前進與聯軍一致行動國防兵出發之始參謀部會擬在奉設立調查處調查各方情事以資考核惟喧傳日久迄未實行茲據某要人云參謀部以設立此項機關實不能緩現與張巡閱使商定不日即當實行其組織內容設調查長一名調查員四名調查若干人由參謀部直轄專事調查各方事有聞調查長一席張巡閱使已保薦張佐邦充任　　 
[○北京之奉軍南下消息]  
奉軍沿津浦南下直趨浦口致引起蘇當局之疑詫此事北京方面亦巳岡傳一時頗視爲一種問題茲將京中消息列記如下以資印證　共同通信社消息據南京電稱蘇督部下第六師軍隊已於二十四日午後四時全部向江北出動並將距浦口北方三十里之花旗營附近鐵路拆毀此蓋係對於南下奉軍準備戰鬬其先有奉軍先鋒隊分乘三列車由滁州南下行至花旗營附近適接到江蘇第六師出動及拆毀鐵路之消息遂即由該地復開回滁州目下奉軍皆集中該地正與花旗營之江蘇正對峙中據稱李蘇督出兵之理由係因奉軍有暗襲南京之謠傳故而出兵以資防範按該奉軍係由王永川統率原爲援閩今由河南許州乘隨海鐵路折回南下其目的是否爲成嚇南京尚難遽斷又據各方面觀測有謂李蘇督僅聞有奉軍暗襲南京之謠即出動一師兵力拆毀鐵路以整頓戰備恐無其事蓋此次事件係起自蘇督方面蘇省原與某巨公等聯絡欲以武力以促進平和者也故以奉軍赴閩應援福建南軍決然不利深恐時局益形紛擾故在此處以阻止奉軍南下據觀李督所謂奉軍暗襲南京之謠不過爲其出兵之口實其實李督以武力促進和平之熊度久已顯然又據當局聲稱蘇軍之出動係因奉軍通過南京未先通知因而誤會所致也　中華通信社消息奉軍奉令南下二十四日有兩列車開到浦口李蘇督前日來電乃以未悉情形特電睛政府電示昨聞李督續有宥（二十五）電致政府略稱據宮旅長曁津浦路楊段長敬電報告又有奉軍三列車向浦口開進以未悉其原委人心頗起恐慌仍請迅賜明示以釋羣疑云云據昨日某方面消息謂津浦路因阻奉軍前進駐紥明光車站附近之軍隊即將鐵軌拆毀本社同時得上海專電亦有類似之報告似津浦路中又因誤會小有事故但詳細情形尚待續探　新聞編譯社消息某方面接南京電赴閩奉軍兩列車由津浦路南下至明光站地方路線忽生障碍該軍現暫停滁州附近外傳係蘇軍將該路拆毀但李督並不反對奉軍之南下縱部下一時或有誤會決不至有其他問題發生故京津兩地昨午京鈔稍跌而至下午則仍已稍漲　新民通信社消息奉軍南下取道浦口李秀山督軍以先未得電前日特來電質疑頃聞李督日昨續有電分致東海合肥亦詢及此事同時並有一電致鄂督王子春略謂奉軍來浦敝處先未奉中央命令亦未接奉督通知頗涉疑訝等語王督因是於日昨亦將李督去電轉報至京並請明白宣布以息羣疑而某使館接寗電謂前夕李督會命人將津浦路之浦鎭一段路軌暫行拆卸等語以上種種誤會皆因中央急於援閩督促奉軍南下忽遽之間接洽手續尚未辦竣以致有此誤會外間不察遂有種種謠諑本社分投查訪已確悉中央業於昨晨分別去電李王兩督詳細解釋一切並令南下之奉軍暫駐蚌埠候命李督當巳恍然而津浦路亦照常通車並無他故　東方通信社消息二十四日有奉軍二營分乘三輛火車向徐州方而運輸時在中途即遇齊變元兵在花旗營附近將鐵路破壞阻止奉軍南下奉軍不得已仍折回滁州目下兩軍頗有對峙形勢此係由李督命齊變元將第六師兵全部移往江北決以武力防止奉軍南下其原因有謂爲奉軍將襲擊南京特防患於未然者或謂李督與某鉅公協商某種計畫已着手實行者又或謂李督因圖南北妥協欲殺北軍勢力俾南北兩方得保均衡者目下頗有種種風說以上五通訊社消息二十七日京報所紀大抵者取材於此惟順天時報則與上述消息稍有出入該報云二十五日南京來電曩以在河南編成之奉軍補充混成旅決定以王永泉統率派遣爲援閩軍該軍由隴海鐵道開始輸送其先發部隊三火車已到徐州附近謠傳以奉天軍爲攻擊南京故李純於二十四日午後四時移第六師之全部於江北占領距浦口三十華里之花旗營附近并破壞鐵道以防止奉軍奉軍三火車退於滁州昨據國務院方面消息國務院令奉軍赴援閩省之時忘將該軍取道浦口一節電告李督軍致令李督軍見奉軍之急據南下深爲訝異且因謠言百出謂奉軍之南下係攻略南京之目的遂肇生此次事件但國務院業於昨晨將詳細情形電告李督軍該問題大約可告無事解決第國務院迄昨晚止尚未接李督軍之覆電此外安福派之某報對於上列消息頗有否認謂前次京中赴寗爲李督軍祝壽之人物皆於前日晚間抵京係二十五日由南京渡江乘津浦鐵路北上據赴寗祝壽之某君云自上車後沿途均甚安謐并無鐵道被損之事通信社所傳消息殊難盡信至南京李督軍態度極爲平和主張亦甚純正比次赴寗祝壽時有某君會對李督軍譚及北方報紙喧傳督軍對於徐大總統被選之事似有異議而造謠最甚之報紙更謂督軍密電河間勸其暫勿下台以待時局解決等語此種謠言殊無價值李督軍云余對於東海傾響達於極點此次東山再起實爲全國人民所歡迎餘何敢指逆民意至密電河間一層更屬捕風捉影之談李督軍席間并談及西南之事對於西林亦頗有微詞由此觀之李督軍對於北方對於東海個人皆無絲毫意見即對於合肥亦仍有傾響之意也云云據此以觀通信社此種稿件或係根據日前報紙所載李督軍對於東海當選頗持異議等影響附而造成此種消息亦未可知某報之言如此亦足見某方面之重視此事　莫如深也　　 
[○紛傳不定之閩局]  
　　　　　　　　　　　政府謂有轉和　　　　　　　　　　　　外人仍傳危迫昨晚政府方面接閩省電局曁前敵司令敬日有日兩次急電報告戰捷敬電稱本日敵軍反攻灌口我軍奮勇接戰至二十五日下午三時遂佔領江東橋該處距龍溪三十里爲漳厦鐵路要點形勢甚爲勝利有電稱連日敵軍反攻灌口吾軍在灌口諸葛嶺一帶迭獲勝仗士氣爲之一振現正進攻龍溪即日可下據政府表示臧致平一軍自二十四號起進攻漳州前昨兩日兩方激戰異常劇烈臧軍甚爲得手但因欵項子彈兩項尚未十分充足前敵需用較多屢電厦門請撥急於星火臧氏因特分電京省迅籌接濟又延平方面自陳炯明率隊進窺之後防務騾形吃緊駐紥該地之支隊長以所部兵力只有七連不敷捍衛因而電由李賢加派周旅赴援目前延防稍爲穩固李督俘暫駐福州以資鎭懾福建清鄉督辦薩鎭水自簡任後因財政府撥付清鄉經費未定尚未起程現聞薩督辦因李厚基及閩省同鄉迭次催促已向曹汝霖議定先由財政部撥付經費三分之一其餘則趕籌陸續電滙故薩督辦昨日下午八時已由京奉車出京赴津南下（一說不經津浦路改由海道乘軍艦南下）軍政界要人及旅京閩省同鄉到站送行者頗不少黃培松會辦亦與薩氏一同前往至調撥軍艦隨行一事劉冠雄允電商上海藍總司令酌辦又據大陸報二十二日厦門通訊云厦門漸爲南軍所圍陸地主要砲台約距厦門島三英里可以扼制港口者今已被圍數日此路南軍似由漳州而來漳州自陷落後地方頗覺安靖故南軍可乘勝而下進攻主要砲台砲炎猛發繼續不斷隆隆之聲直達鼓浪嶼外人多持遠鏡瞭望但見戰地烽烟而已此方面亦有傷兵運來是以厦門城內醫院及美教會醫院魚最近兩星期中頗爲忙碌也漳州鐵路可達嵩嶼其地在厦門島對港約兩英里有美孚油行貨棧在焉南軍利用此路顯無困難蓋從租界望之南軍現巳大隊集於嵩嶼昨日該方面鎗砲之聲巳作厦門爲北軍集中之地故城內遍處皆是北兵聞北兵搶劫路人財物所得飾物輙以賤值售諸典肆亦有將財物交郵局寄往北方者北兵今尚陸續乘船到閩最近新到之兵現奉命馳援砲台近有一船裝載值洋二千元之糧米開赴同安接濟民食聞同安尚爲北軍所有但民間財物衣食巳被搶去一空度日維艱云　　 
[○厦門通信]  
厦門附近之戰況已紀昨報日前灌口南兵之退却係因子彈缺乏自量不能抵敵北軍恐陷危險故未嘗與北軍交綏而即退至角尾駐紥同安城之北軍團長辛桂芳遂率兵進駐灌口可謂睡手而得南軍退至角尾後遣人馳至漳州請速撥械彈聞已於二十號照數運至角尾前日佔領龍崴者爲粵軍司令許崇智副司令關國雄與總司令陳炯明所部之熊略會師而得厥後陳炯明由永定來漳熊略由龍崴來漳現陳之大本營駐於漳州而熊略則駐於厦門對峙之嵩嶼許崇智由龍崴進攻延平連佔永安尤溪沙縣其大本營則移駐永安而關國雄則留駐龍崴日前同安被北軍奪回後駐嵩嶼之熊略致電關國雄請派兵助攻同安關即派兵七千佔領漳屬之長泰蓋長泰與同安接壤二十三號北軍辛桂芳團長與周永桂旅長共率兵一萬欲進攻長春并欲順途克復漳州距灌口十里許有一荔花山兩邊峧嶺高聳中僅一線石路首尾兩山相逼以成要隘駐角尾之南軍繞道而來北軍適過隘入荔花山下突遇南軍前來圍住截其要隘不得再入即在此地鏖戰且戰且退北軍已退回灌口李厚基已於二十一號離厦去矣昨二十二號厦門某錢莊拍電問其福州分店李督軍是否到福州據覆電云李到馬江尚未入口福州現正開仗云云詢之政界中人則謂福州開仗並非確信自李厚基去後營務處長胡恩光亦旣搭輪他往若思明縣知事若檢察廳長警察廳長書則住於鼓浪嶼夜間九點始回署至十一點又往鼓浪嶼去矣現在厦門所恃以維持治安者惟童保暄與臧致平耳今童保暄又屢接浙　陽督軍電催有准備回浙之說漳州於二十二號又到滇軍四千係方聲濤所部現漳州兵士合滇粵軍統計之已有二萬餘名江東橋及石碼南軍前巳扣留篷船四百餘隻日昨又扣留小火輪兩艘其準備攻厦之計畫不日即可實行矣陳炯明前擬在漳州設省長公署并擬設教育司法實業財政四廳日前派副官李某赴粵調查章制及各課辦事細則莫督軍即諭各課編輯彙交日昨由李副官携回漳州今巳決計攻厦其所擬之省署聞將設於厦門漳州南部之雲霄詔安漳浦等縣已先後爲滇粵軍佔領所餘者僅東山一縣尚駐有浙軍數千名十九號由福豐艦載運浙軍三百名到厦二十三號又由福甯艦運五百名抵厦龍濟光所招新軍先後抵厦者計有八營之數二十三號又到奉軍千名係乘建新輪來厦似援軍已至可恃無恐然龍氏尚未到厦其軍士不能開赴前敵且所招新軍多係土匪以之搶刦商民則可以之戰鬬恐未能也前日來閩之奉軍屢有搶刦平民情事欲令赴前敵則不聽命此支隊司令唐國謨之所以略血也今添至之一千名紀律未知若何未有事實發生不敢逆斷矣　　 
[○陳肇英宣布附南原因之函電]  
陳肇英快郵代電云上海申報新聞報時報民國日報轉浙江楊督軍齊省長鈞鑒久別釋輝時深葵向比維興居集祜動定翔機爲頌爲慰敬啓者自中央欲以武力統一全國挾數十萬之衆長驅直下圍搗西南方謂唾手而得滇黔談笑而平桂粵詎意北軍內幕變化無方非徒將悍兵驕師行無律甚而覬覩非分倒行逆施不惜犧牲全國人民之財產身家以鬧少數人之意見於是湖南師長吳佩孚遂倡議停戰其所陳不可戰之理由聲彌哀而心彌痛人非木石聞之能勿惻然即近來中外報紙皆不直中央政府之所爲尤足見輿論之從違人心之去向至就閩事論之厦門鎭守使唐國謨有兵二十營固稱爲訓練有素者兼之器械之多取之不竭餉糈之富用之不窮宜若可以無敵矣乃全軍潰散無戰不北漳州龍岩險要盡亡而八閩遂有岌岌動搖之勢亦以兵心旣去不肯用命斯誠無可如何耳以肇英之愚當此生靈塗炭兄弟鬩牆身在局中不寒而慄惟是服從二字爲軍人之天職出師半載童師長進進之童師長退退之非是無舵之舟實爲在弦之箭故深峻水口沐教湯溪浮山諸役罔不違心作戰含淚揮戈迨八月十四日又奉令進攻飛龍徑是即層岩萬仞絕壁千尋滇人又營疊築砦工程堅固肇英冒死前進爲士卒先適當大雨傾盆連朝不霽洪水暴發山谷成溪而轟轟之雷聲與隆隆之砲聲相應血戰三畫夜傷亡三十餘人遂進而佔據之雖疊克城池而同胞相爭豈得請勇夫亦曰服從命令而已矣佔據飛龍徑之明日即十七日也前浙江督軍呂由香港來潮童師長在饒平聞之即令肇英與呂約來會於飛龍徑十八日上午師長假慰勞士卒之名爲宴晤賓朋之計輕車簡從冒暑而來無何斜日銜山呂猶不至遂悵然而返令副官應鎭藩待焉迨十九日下午三時呂偕王文慶同來應副官邀往饒平呂從之比至饒屬石壁村師長已雇與來迓矣翌日上午八時呂由鐃還道過飛龍徑語肇英云師長已定辦法甚善甚善呂去後旋奉師長密函云（雄甫兄鑒載老來已略定辦法弟欲入潮後舉行而戴老則執欲先舉行弟以事倉猝凡事均未准備如餉銀子彈尚留杭厦等暫取猶豫態度請伊通知伍旅楊團加臧旅以打擊如其勝之則我軍漸向漳州撇退及漳後而宣布如其不勝則仍入潮安再定辦法自明日起兄處可假攻不可前進不可猛烈惟報告仍張惶說敵人如何抵抗如何增加我軍如何攻擊以掩人耳目過二日後想可分曉即照舊前進或撤退詳情諒戴老能言之但仍守秘密勿宣布爲要即請大安童保暄手啓三十日）肇英　育數四師長馬首所向豈敢或違遂遵函中之旨趣與前敵輸誠呂公通欵彼此握手籌畫進行及師長幡然改圖另有後令肇英已處於可進不可退之地位矣或者不察謂肇英隨童師長出征一旦中道分馳倒戈相向其負師長也實甚殊不知英之附義實師長命之微特無負師長旦不敢沒師長之美至師長於七月份餉項尚未給發分文饒平賞欵亦未統行頒賫且各官兵財物寄留饒平廈門者均被沒收此間兵士頗有怨言而肇英固爲師長曲諒者也現肇英軍隊進據黃岡沐雨櫛風不敢告瘁惟以促進和平解決大局爲唯一之本懷耿耿此心天日可鑒青山不改緣水長流拜謁尊顏終須有日披膽瀝陳不知所擇祇請勛安伏維垂鑒陳肇英上筱印陳肇英致張載揚函云暄初師長鈞鑒浙軍分裂事外界未悉內容謂肇英與呂較深故棄童而去此大謬也茲姑不論其大請就經過情形爲我師長略陳之查八月十四日英奉令進攻飛龍徑十六日完全佔領此役因地勢險要敵人工作堅固敝縱隊冒死前進士兵死陽三十餘人時伍團攻坪溪未下英禀明童師長擬於十七十八休養兩天十九日繼繪前進不料十七日呂偕王文慶由港來潮欲晤童師長師長即令英趣約呂王兩人於飛龍徑接見十八日上午童假慰勞之名乘輿而來無何斜日銜山呂猶未至童仍乘原輿回部留副官應鎭藩在飛龍徑守候迨十九日下午三時呂王來矣應副官邀呂王直進饒平會晤師長呂王從之至饒城南門外石壁村童長巳雇輕輿來迎矣越二十日上午八時呂王由饒平還語英云童師長巳有辦法矣呂王去後至下午三時半奉到師長密函云（函與上同從略）並派人密囑英商諸滇軍逐次後退我軍逐次前進以掩臧軍耳目我軍佔領石坑後二十三日早晨童師長電英赴坪溪會議卽派參謀趙南前往代表至下午五時復電英　呂王二人赴坪溪是時王在文祠市呂在潮州倉卒不得回示越半時許師長又電英赴坪溪英未及赴又電令明早行指攻擊云云英念童師長方針旣定忽又改變賢令人不解其故正躊躇間忽聞得童師長巳將林拯一營駐紥飛龍徑以堵我後軍去路更以會議之名誘英至坪溪重則鎗決輕則拘禁似此情形即就私情上論之非英負童乃童負我也　　 
[○柏文蔚致王督吳司令電]  
武昌王督軍宜昌吳總司令偉鑒天禍中國變亂頻仍戰端一開經年莫解溯厥起釁原因非南北有何區分新舊有何意見宦官僚政治與平民政治之爭而巳夫雙方各爲政治而爭人民不預政治固無罪也彼此軍隊來去人民皆守中立貴軍至則出而供張敵軍至亦同事酧應勢力驅迫豈彼甘心惝貴軍必謂彼等爲通敵敝軍亦謂彼等爲漢奸皂白不分慘殺無赦兩軍經過之處民其無瞧類矣貴軍退出建始時慘殺商會會長退出橋河時焚燒民房夫戰事常經非進即退倘退時遷怒於民肆行燒殺仁人之師顧如是哉文蔚誓師以來每遇有拿獲貴軍間諜兵卒多以俘虜相待不忍處以死刑非示寬大也蓋亂國之罪彼輩原無責焉耳尚祈閣下哀此孑黎電令前敵將士嚴申約束不得無故焚燒民屋殘害無辜豈惟鄂中父老昆弟感生全之仁全國四萬萬同胞且拜賜多矣謹布區區敬祈埀察柏文蔚叩　　 
[○舊參衆兩院會議紀]  
參議院　參議院前次（十一日）談話會討論選舉議長情形及議決於一星期內再行開會討論各節經紀前報茲聞參議院已於本月十八日午後一時仍在省議會復開談話會丁象謙省先發言謂本日應推李君文治主席李就席後章兆鴻詢本日簽到議員人數張光煒謂本席以爲衆議院現在已有正副議長而參議院則無之現在人數旣不足法定應想特別方法以圖維持否則實屬無異自殺本席意見擬公推各股委員長共同負責如仍令趙君一人負責誠恐不無遺漏趙世鈺發言贊成張君之主張章兆鴻謂本席意見擬準於下星期再行開一正式會想議員諸君責任所在出席必多必不至於終不成會所有八月十二以後未到議員一律宣布解職以各省候補人依法遞補至於秘書廳事宜仍應由趙君一人負責似較多數爲當湯漪謂現去粵議員除公電召集而外亦不妨以個人關係另以函電招致焦易堂謂適　章君主張凡八月十二日以後尚未到院議員一律宣布解職一節本席以爲此層不無窒礙因各省候補當選人有易召集者有不易召集者不如仍將未到議員解職一節暫緩宣布庶幾或可仍望其來某君發言反對謂應仍依法辦理不得妄事遷就致乖立法本意童杭時主張下星期三即開議長選舉會庶易喚起遠方議員注意湯漪謂本席對於主席尚有所質問上次議決拍發之各處電報究竟巳　幾起發致何人應令秘書長詳細報告趙世鈺謂上次談話會議決後即輕本席會同辦理至於詳細情形應由秘書長另爲報告朱念祖謂查扣領公費不得由他人代領辦法衆議院已經實行本院事同一律自應援照辦理此事本院如果定期實行似於議員人數亦不無關係主席令秘書長報告前日發電地點及人數畢湯漪謂此次應再以談話會結果通電張我華謂同人等護法南來以制成憲法爲唯一無二之職責刻下參議院正議長不但尚未選出而副議長又去現在衆議院副議長旣經選出則憲法審議會主席已不虞無人自應即日先行籌開憲法審議會審議憲法屆時如本院人數不足法定本院同人實不得不負其責任此種情形亦亟　喚起本院同人加以注意者也某君謂扣領公費非本人在粵不得由他人代領一節應請主席諮詢院議以便實行辦理（衆謂無異議）嗣董昆瀛丁象謙童杭時張我華龔煥辰等於再行發電催促各議員及下期開會問題互有討論某君主張下星期三再繼續開一談話會或正式會衆贊成時已三時四十分主席逐宣告散會衆議院　二十日下午三時衆議院開會議長吳景濂主席起言今日人數不足不能開大會只好開談話會以後議員不請假大家代報者請注意日前各省招待員在衆議院秘書廳開會設法維持使已到廣東之議員不至離去共議決有四種辦法○請議長詢問軍政府對於時局辦法以釋羣疑其內幕雖不得而知然本星期日請同人開茶話會各總裁均來屆時可以當面質問○請議長訂期開兩院談話會討論時局○由各省招待員即日將各省近已離粵人數報告議長○請議長對於議員歲費不得代領關於議員之歲費向來無代領之規定因同人中代領者甚多故招待員會有此項議決大衆對於代領歲費有何意見總以不代領爲妙汪彭年言兩院開談話會本員甚贊成因十月十日巳近大家應決定辦法某君言對於第一問題本員以爲應由議員個有名義提出不能用招待員名義王源瀚言議長所報告之四條與招待員均有關係汪彭年言無論用招待名義用議員個人名義均無不可請大家討論呂復言議長所報告之四條於憲法審議會及大會之進行均有關係大家不必問何人提出有意見 
 
 
 

Page 7

 
 
儘可討論主席言以十月十日大總統任期已屆國會不能不速行研究辦法可否卽決定下星期二開兩院談話會以便通知參議院又上海救國團數次派代表前來該團體係由日本留學生因反對中日協約所組織而成彼等所決定之辦法○預備到美國留學○不能到美國者有中國設立大學造端甚宏大正在籌措之中此外又辦救國報一份因辦以上種種事業需欵甚繁派有代表李大年閔肇基二人來見廣東各方面人一方面欲維持學生之求學一方面欲維持報館之發展請大家量力捐助呂復言議員之不出席者應仿照北京辦法扣薪示罰張瑞萱言應限制不得預支歲費否則不能制限其不再離粵張知競言大家到廣東來開會不出席不知所作何事何以對國民何以對自己之良心每月徒支二百元之歲費以供其揮霍於國會之生存甚有關係各省招待員應負函催勸告之責任主席言呂君之言允屬詞嚴義正只緣在廣東開會有許多遷就此後應定期扣薪以免日後之糾葛某君言第一層不能代報到第二層不能代領薪作爲談話之議決自今天實行招待員可函促其速來主席言缺席扣薪應自何時實行請大家決定日期呂復言可自下月十五實行主席言下月十五尚有二十五日之時間待人巳不爲刻矣副議長褚輔成言由日本回國之學生對於國家甚抱熟誠殊堪欽佩大家應量力資助因其對於國家犧牲甚大不可不勵其若心至於補助報館一層可以無庸提及以免應接不暇主席言方才不過報告其用途之廣褚又言大家應平均捐助最少每人若干可交秘書廳方潛言最少每人應捐十元主席言可先由會計科借欵寄去下月再扣如能格外捐輸尤爲至妙王源瀚言最低數每人十元有特別熱心捐輸者一聽其自由主席言最好如方王兩君所言有特別熱心捐輸者一并交秘書廳會計科辦理議畢遂宣告散會時已四時　　 
[○程璧光被刺案之重提]  
　　　　　　　　　　　　增賞六萬元海軍前總長程璧光被匪暗殺一事早經當道　賞緝兇惟該兇逍遙法外迄未緝獲昨程故總長之子耀楠特致函軍政府請予嚴令緝兇歸案原函云溯自去年督軍團威逼解散國會蹂躪約法浸假要張動復辟民國不絕者如線先君志切救國首舉義旗聲罪致討與世伯及孫唐兩公司仇敵愾朝夕策畫迨至滬上哈同園之會大計乃定先君於以率領艦隊先行南下以壯聲威而固根本宣言三事義聲播揚西南克有今日之局面民國不至瀕於危亡先君雖絕未言功而偉績終不可掩不幸竟遭賊忌身殉於軍警林立之地兇王兔脫於衆目共覩之下大冤沈沈主名蹤跡時逾半載仍屬渺然長此因循非獨寒志士之心長賊人之膽死者又豈能瞑目即公等於公義私交又豈得謂爲無慊然耶間嘗思之當公等與先君會於哈同園時一心一德義貫天日雖桃園之會不是過會幾何時而冥世殊路矣家兄身當前敵救援莫及不孝覊身職務相隔千里匍匐奔喪言念及此無顏面生原人世惟有仰懇世伯追念前盟嚴催當道加派密探務獲正兇澈究主使明正典刑庶國人咸曉然於世伯與先君之交純爲道義絕非泛泛者比其所以昭萬世而示天下爲何如也耀楠萬死莫贖所以茍延殘喘忍辱偷生者實爲大仇未報之故倘有驅策極願效命泣血上陳伏乞俯鑒愚忱迅予施行不勝感激待命之至岑總裁復函云耀楠世兄如晤昨接台函以令先尊護法被戕兇手免脫莫究主名囑爲催緝究辦等語查令先尊在粵遇害之日正煊留申待發之時聞耗之餘心膽俱碎當時力爲主張一面表揚勳績一面嚴緝兇徒及煊東來亦會嚴重提議總期妥慰亡友在天之靈而竭後死應盡之責不幸漏綱之魚逍遙如昨私交公誼豈忍恝然世台篤於至性不共戴天字裹行間無非血淚廻壞繹育不知涕泗之從何來也茲經提交政務會議議決增加賞格一萬元合前莫督軍縣賞五萬元共成六萬元除咨請廣東莫督軍李省長嚴令所屬地方文武加緊緝拿正兇務獲究辦外所有議恤典禮一俟大局底定再行專案辦理用特函復順唁孝履岑春煊啓　軍政府政務會議咨行粵吏云爲咨行通緝事案據程前海軍總長璧光之子耀楠密函稱（同前從略）等情前來查程前總長護法殉身功在民國兇徒漏綱莫究主名死者旣含恨九泉生者亦哀痛靡已若非嚴緝兇犯似不足以慰幽魂而警將來茲經提交本會議議決由本會議增懸賞格一萬元合莫督軍前懸賞五萬元共成六萬元相應咨請貴督軍煩爲查照通令所屬各文武地方官查照上開賞格總數大張曉示加緊嚴緝行刺程前海軍總長正兇務獲究辦實級公誼此咨　　 
[○粵聞紀要]  
　軍府訓令交涉員　軍政府外交部　令外交部特派廣東交涉員羅誠云爲訓令事照得民國元首必由依法組織之團會選出乃能發生效力此爲民國約法所明定亦則世界共和各國所同具之原則乃北京執政破壞法紀凡所設施悉本專斷解散正式國會而私搆機關號召黨徒自稱國會此豈足代表全國民意當其結合之始軍政府早經通電否認私相授受擅選大總統如此違憲亂法國何以治我護法各省若予承認則年來護法之謂何軍政府爲擁護約法業已開政務會議決定對於非法選舉之大總統絕對不能承認爲此令行該交涉員迅將以上情由照會駐粵各國領事轉達駐京各國公使查照仍卽將遵辦情形具覆備案切切此令　西林覆秦議員書　岑總裁覆議員秦錫圭等　云逕復者辱書督責甚至感愧無似查軍政府任用文武官吏依國會非常會議所議決之軍政府組織大綱行之與約法上規定內閣之組織通不相牟旣不相牟即不能適用同一之法意諸公欲隱以國會同意權來相制裁恕非庸愚初念之所及矣今旣聞命甚望國會將組織大綱按照尊意正式解釋俾得有所遵守不致再蹈愆尤也煊職掌軍衡守法以外並以審時察事爲重軍府以西南護法各省爲基礎所有各省之首要人物必使團爲一氣內力始宏任君可澄爲黔中領袖之士往者與蔡唐諸公首義討袁人所共曉近以唐　公屢電推轂本府使電絡繹謹致之以內部相免強而後可凡此煊等廣求賢達自堅壁壘之苦衷未爲諸公所諒誠所謂徬徨恐懼而不敢息者矣謹佈腹心即惟埀鑒岑春煊謹復　程潛否認東海電　程潛由郴州來電云近吳佩孕使其代表電詢西南對於非法選舉態度若何并索閱反對電文忖其情勢似不以非法選舉爲然我軍旣以護法而興對於此種選舉當然根本反對時機迫切懇迅定大　通電中外誓不承認非法選舉若認徐氏登台亡國滅種可立而待謹貢愚昧伏維鑒納程潛叩寒印按前此報載程潛主和之電現經否認謂無此電并由粵報聲明謂係他人揑造也　政務會議復陝軍電　成罷熊督軍探轉陝西靖國軍於總司令張副司令鑒頃奉佳電欣悉陝西靖國軍全體軍官公推兩公爲總副司令溯自護法軍興秦軍崛起孤峙西北苦戰經年毅力偉烈無任欽佩徒以事權不一軍實鮮充未奏　功茲幸兩公間關歸陝總領師干德高望重深慶得人從此靖關輔以出中原北庭奪氣始東南而成西北大局收功謹電馳賀佇候鐃歌政務會議眞叩　警廳取締報館訓令　警察廳訓令報界公會云現准軍政府副官處函開頃奉總裁面諭近來羊城各報登載四南對於大局之事項往往任意揑造淆惑觀聽已迭飭秘書　專函并派員申誠在案乃事越未久仍復漫不經心如九月十日十三十四十五等日七十二行商報中華新報人權等各報登載北京訪員專電各節尤爲荒謬似此信口雌黃殊屬有關大局除仍飭秘書廳再函報界公會嚴爲警告外仰即函警廳取締以儆效尤等因奉此除將各該報所登專電另紙抄陳外相應函達敬煩貴廳查照轉飭各報館以後對於前項新聞專電務宜詳加審愼不得率意登載致干報律等由并附抄各報登載專電一紙到廳除行各該管區外合令仰該公會即便遵照轉知該各報館以後對於前項新聞專電務宜詳加審愼不得率意登載致干查究切切此令　　 
[○重慶聯軍會議之近狀]  
重慶之聯軍會議爲西南對北方相戰之一大樞紐又爲川軍與滇軍合否之一大關鍵夔巫方面各將領巳皆派代表到渝其會議期須俟唐聯帥到時與熊總司令商定然後發表靖國軍川北總司令楊寶民亦巳議派代表阮魯山到渝與會七號抵埠熊總司令六號到行轅後軍政人員紛紛往竭車馬盈門頃熊在渝報登廣告謝絕宴會但各界仍在預備歡迎以伸敬意熊氏在途次接收人民訴苦之呈詞頗多且多有到渝在行轅呈遞者熊均一一批答熊到渝後通電云本日午前十時安全抵渝特此奉聞熊克武叩麻新津劉師長覆電云重慶熊總司令鑒奉讀麻電遙仰福星佇聆細席之謨猷定卜前途之樂利塵勞有日祈善保和布悃臨風幸時賜教劉成動叩眞印唐行營來電云新津劉師長鑒漾電悉藏番寇邊陳使率師出關抵禦執事撥發進駐雅州以爲後援具見注重國防同仇偕作之雅意極所嘉佩邊事重要陳部久戌疲勞運輸艱阻尚望相機策應力顧大局俾邊事早就安謐以紓後顧之憂專此布復諸維亮察聽軍總司令唐支印八號重慶軍事警察廳通令云頃准唐總裁行營毛參軍面交將來歡迎唐總裁之規則八條合行鈔發仰各科隊處各區署所一體遵照勿違○各界舉代表于儲奇門外河干設篷分軍政警紳商學之序列其代表姓名先開交敝處以便轉呈（各軍軍隊請勿列隊歡迎）其願至黃葛埡者限於各界長官本軍曁各軍統將不在此例各界序列照前規定○過渡船隻請鎭道向各外國借小火輪二艘渡聯帥民船義渡若干隻先渡軍馬曁軍隊一次再渡各官長隨聯帥及軍隊又一次餘陸續濟過○禮炮位置於海棠溪北河干約距三百米達以外用警術軍數名監視按二十一炮鳴放至爆竹于儲奇門外西端鳴放在聯帥啓渡時間始將及城　即停止（爆竹用憲兵覧視）並請鎭道兩署先期出示曉諭○過河後入城至竹台經過道路規定二則（甲）由某街經某街爲聯帥曁本部人員通過之　（乙）由某街經某街爲歡迎人員通過之路因馬匹衆多故也○整肅街道凡經過處有交通口用警察數名輔以憲兵阻止輿馬在聯帥將至前一點鐘即斷絕交通各舖戶照常開市惟不准在兩側檐下立人（凡參觀者限於各舖門欄以內）各舖戶一律懸旗○城內之清查在聯帥未到前一星期請由警察廳隨時清查各大街小棧有來歷不明形跡可疑者一併驅逐出城○歡迎日凡沿江一帶城雉城門以下均請警察廳派人巡視不准一切人等往來曁所在瞭望○凡謁見人員俟副官處宣布規則改日再到行臺（各軍統將不在此例）　　 
[○藏事近訊]  
此次西藏亂事自政府特派鄂郡王赴察木多以來毫無結果雖由藏邊劉司令復與西藏喀倫司令及駐藏英領事又在鎭圖開議一次然因三人均非出於中英兩政府所派各界不能信任以致竟無良好結果昨據政界消息政府對此巳責成參陸處議定日內即致電駐英公使施肇基令其速問英政府再開西藏會議并飭外交部豪藏院擬具對於藏事說帖一面先行分電陳遐齡與陸興祺妥爲維持現狀駐英公使施肇基昨來洋文要電據聞對於西藏問題報告藏番勾串印兵在察木多打箭爐等處滋擾一事英政府不獨確未干預且因中央邦交關係對此極抱不安惟歐戰形勢日趨緊要西藏會議之事英政府無暇及此請由政府專與駐京英公使將維持藏事辦法協商解決據其方面消息派赴西藏調停委員等共七人衛兵一百名尚有隨行各大寺喇嘛等爲參贊其委員銜名主任舊土爾扈特郡王鄂羅納木扎布貝子諾布爾林沁貝勒諾爾博三丕勒頭等台吉普恩楚克車林又棍布扎普又西納達爾瑪昨政界某要人得四川報告述藏中亂情頗詳節錄如下數月來藏氛日惡內中眞相道遠難詳近有客歸自瀘城備言藏番之挑戰大有主動之原因在也當此番肇釁之初因田刈草微嫌而起嗣以統領彭日昇處置乖方遂演成交兵之活劇距今兩月前陳鎭守使會派韓光鈞爲委員馳赴甘孜辦理停戰交涉韓氏再三以文書理喻昌都噶布倫喇嘛不但該喇嘛陽言和議即達賴初意亦宣言不背中國乃其屬下屈讓本等則逕率勁旅直攻絨巴岔我軍防地刻下由韓氏請由英副領事台克滿向番軍要求退至崗託河西岸靜等中央處置但彼方亦要求我軍退出原守絨防萬難做到也　　 
[○續紀贛省會選舉議長之怪劇]  
本月二十三日江西省議會選舉議長演出塗抹選標大起搗亂之怪劇茲就二十三日晚間起至二十四日下午五時止所得各方面消息縷述如下　二十三晚八時合羣社即開緊急會議議決辦法三條（一）電召同黨尹士珍周九齡二人到省一面設法延期選舉（二）添錢買票二十三日祗有六票與他社票數相同趕緊由胡廷鑾添欵五千元預備買票五張（三）發出公啓即晚假省議會名義油印公啓通知議員准明日上午十一時在議會開會討論善後事宜此單一出讜言社即有人質問任舊議長出單是否由議會發出任舊議長當答以不知情形至今日午前十時又有用省議會名義發出一公啓其詞語與昨晚所發者相同十一鐘時即有合羣社議員十餘人赴會投票（四）預備起訴控讜言社某某數人喝令守衛警焚燬選票至讜言社方面亦干二十三晚與二十四上午連開緊急秘密會其議決辦法亦有四條（一）重價買票二十三日票數亦祗六十九張與他社同一不滿法定數現又添籌現洋一萬元收買他社之票不拘價目二全體缺席本社六十九個票客不許于票未買足以前私自赴會投票本社全體旣不到會則他社僅六十九人未過半數自然不能投票（三）合兵破曹任壽祺本不贊成胡廷鑾爲議長本社應慫恿他查明揑名通啓　人送法庭究辦本社又指名控巢廣源塗抹選票治以選舉舞弊之罪（四）照様搗亂他日選舉長唱名至最後時本社如果失敗即如法泡製將胡廷鑾票塗抹一張或數張使他亦不滿法定票數新議長未產出以前一切辦事手續當然由舊議長任壽祺負責二十三日讜言社人質問任氏二十四日夜間所發訂期翌日開會公啓是否本會印發任氏瞠目不知所對旋由讜言社發散通啓云（昨發出通啓並非由會印發未經法定手續本會不能負責云云）繼派人密查僞啓何人私造一俟查出主謀即行函送法庭究辦今日寥光墀邱玉麒郭衛城等數十人簽名蓋章具函任議長質問擅發通啓人以便正式交涉其文云逕啓者頃　同人公推代表趨謁台端面詢議會突于昨晚及今早　佈兩種公啓是否由執事主持業經旋發通啓聲明此種公啓未經決定手續本會不負責任等因竊以議會名義豈私人所能假借發佈公啓旣可不經過法定手續任人臆造長此以往同人何所適從爲執事計爲議會前途計茲事非請查明假借本會名義之人藉資研究不足以維法律而保尊嚴查明後即希賜復禱切二十三日選舉搗亂後經各區監察員將原票放人匭內交由辦事處暫行保存有某好事者見票匭未銷私自檢點票數據云除守衛警焚去一張尚有百三十七張就中饒正音有票六十八張胡廷鑾有票六十五張另有白票一紙書廢子者一紙書胡廷及胡鑾者各一紙據此推測饒正音得票雖多亦未滿七十票之法定數投票人即不搗亂是日議長也是小產耳頃又聞任氏以電話召集全體議員于即日五時開談話會討論救濟方法省議會昨日之議長選舉會因不得結果而散今日外面傳言遂有謂合羣社因主席石光玉焚燬票紙將往法庭起訴其實不確此事現猶在研究中惟選舉議長問題終不能不首先解決故今日議會發出通告准午後四鐘開談話會共同討論顧遲至五時餘各議員始姍姍　來檢閱簽名簿已得九十六名迨開會時忽又祗九十三人衆以石光玉會鬧亂子乃改推揚泰過（據另一訪函仍是石光玉）主席聽人自由發言黃人庸黃用中主張先行舉行開會式後選議長黃炳煥起而反對謂依本會習慣如臨時議會第一屆議會均係先舉議長而後開會就事　論如開議無議長主席亦多不便主席云兩說各有見地可付表決于是以先開幕後舉議長說付表決起立者多數次及日期問題或有主張明日者有人駁之云開幕須遍請全省官吏手續上萬來不及不如定爲後日午前開幕午後選舉議長主席以後說付表決時讜言社份子因主張失敗已散去大半于是此說亦完全通過冉次依據讜言社主張選舉會投票開票監察員依道區域每道由兩派各推一人衆無異議遂散會　　 
[○徐州通信] （碭雲）　　　　　　　　　　　　　奉軍南下事豐碭蕭縣問之剿匪主力軍第六師第二十二團及第七十四混成旅近日調回徐城駐防本月二十四五號忽有奉軍三列車由隴海路自觀音堂開來聞係南下援閩者因津浦南段路阻尚滯跡於途中當該軍第三列車駛過黃口車站西十里之木橋時橋忽發烟着火迨車過去而橋樑已焚斷險遭不測聞係先有匪人二三百名積薪焚橋冀獲兵車上之軍械云事出後當即由該路工程局派員馳赴修理完好迺甫隔一日復於二十二號夜又爲匪人於黃口左近拆毀木橋三架隴海交通遂致隔斷客貨各車現均停陰於徐西來奉軍後隊亦不能來徐轉閩未識其中亦有政治意味否　　 
[○南京快信]  
長江巡閱副使王廷楨因奉軍南下事已於前日入京詰問因何調奉軍來浦中央派參軍王某來寗向李督解釋奉軍赴閩之誤會李督以事前未有通知故不能不準備正當防衛某當避復電李督業命奉軍暫駐蚌埠候命李督電參陸處訽奉軍來浦事昨接復電略云係出動援閩倉卒間未及電知幸勿誤會云云第六師全部現均分駐花旗營一帶各要隘佈置頗嚴密齊鎭守使昨赴浦口沿線視察一切省議會商會地方公會慈善會以奉軍倉卒南下商民咸抱疑懼昨聯電中央請將該軍撤回以安人心奉軍日前開抵浦口者尚祇三營餘均由東葛折回蚌埠聞奉軍後隊尚繼續由隴海鐵路轉津浦車運蚌約兩旅人數蚌埠所駐奉軍又有進駐滁州之報浦口龍軍兩營聞昨已繳械徐州鎭守使張文生第七十四旅旅長陳調元昨均有　來省報告軍事張樹元電告境內土匪變兵巳肅告清即籌辦清鄉以靖地方公府守衛司令何紹賢電李督於感日抵京即謁元首陳報一切聞李督擬將援撞之第十九師楊春普第六混成旅張宗昌調回蘇防省警廳長王桂林淞滬警廳長徐國樑水警廳長溫朝詒趙會　均經軍民兩長保以簡任職存記淮安公民張某邱某以新議員陶鎚箎初選票數不實旣經淮陰縣調驗確實仍不公判已向省公署及高等廳起訴省議會長問題競爭頗烈江北某議員忽倡金錢運動之說地方通信 
　　 
[蘇州]  
　啓徵漕糧　吳縣公署昨奉省長調令略謂民國七年分上忙漕糧亟應設櫃征收等因吳知事奉文後巳與征糧員薛少泉議定於十月一日設櫃啟征業已諭飭各經造轉知各粮戶屆時赴櫃完納　更調隊長　蘇屢緝私第六營駐防木瀆又第二隊副隊長陳開動經蔡營長呈由第二團團長派員來查即予撤差所遺副隊長一職現委團部侯差之洪炳坤升充又駐防滸關之第三隊正隊長鄭少之因人地不宜奉令與森瀆之第二隊正隊長金實卿對調該員等奉文後已於今日分別交替矣　軍官組織女學校　蘇城滾　坊巷近有　軍第三旅旅長張鼎勳在該處租賃民房組織江南女學校聞巳聘任陸軍部某君爲校董現正着　進行不日即可成立矣　　 
[安慶]  
　免搭證券之軍人權利　前此安徽財政廳長劉鴻慶以皖省金融奇絀擬仿照江西辦法發行金庫證券藉資周轉所有各機關領欵均搭放十分之二其軍費因出發在外故暫搭十分之一現聞倪　軍咨黃省長　此時軍務倥惚軍人實難搭放免失軍心其軍政各機關職員目五十元以上者搭放十分之一不足五十元者暫免搭放此券以示體恤　　 
[漢口]  
　京漢添設據貨隊　京漢路輸運貨物甚形發達惟沿路恒有損失之虞鐵路總局爲保全客商命本顧惜車站名譽起見特在大智門添招護貨隊二百名保護客貨上下以防匪徒乘間竊搶業已招募齊全在軍站附近設立駐在所日內即將登車護貨云　慈善頭彩得主之詳聞　慈善券頭獎之得主實爲楊次山係鄂省監利人前署金陵關監督舒禮鑑君之文案現在沙市所有獎洋五萬元由舒致電催楊來取尚未付訖云　　 
[南京]  
　造台局久停後之開工　製造局自四月一日停工以來迄今巳五閱月矣其停工因辦理不善每月僅出機關槍兩架平均計算每架價約四千五百餘元又槍彈廠可月出三十五萬者僅出二十萬以下故李督決計停辦近日各廠工人領袖假老君廟開會禀懇開工局長王金海禀明李督批准照辦王局長乃裁減工人九十名機關鎗限月出三架每架平均不得逾二千七百元子彈限月出三十萬牌示於十月一日開工矣　　 
[鎭江]  
　鎭郡商業一斑　特局不靖銀根奇緊麪粉銷場極滯較上星期減落數分聞江北裹下河秋收豐稔糧價頗　粉銷不免大受影響絲經江綢交易更覺蕭索廠絲價格亦較前爲低洋釐因花米需用現洋浩繁刻已提至六錢九分五六然街底不多此後洋釐不致過落新棉花因來源甚湧其價步跌各處出貨雖旺而銷路殊滯云　拒土紀聞　鎭城各界議決組織拒土大會各市鄉設拒土分會一面查獲煙土隨時報告由拒土會焚燬之一面電告政府鎭江爲地方自治永絕流毒計無須烟土製藥不承認在鎭屬境內指銷爲害人民如有私自出賃房屋於製藥公司者一經察出隨時召集地方法團公議對付方法以期永絕流毒　　 
[杭州]  
　請運現洋之不准　峽石來布兩業需用現欵因杭市禁現出境不敷周轉業由該鎭商會分呈省長請照湖墅米用辦法限數給發護照以維商業當經齊省長令行財政廳酌核辦理在案頃聞張廳長以杭市現欵尚形缺該鎭交通較便杭市旣禁出境自可向滬商運所請各節應暫從緩議雜評一 
　　 
[○還原政治] （默）　最近某方面主張。馮舉副座。段組內閣。吾謂是說最合於中　國之事例也。蓋中國之政治。無論若何紀化。若何風浪。而其　結果。依然如故而止。此其例已見不一見矣。馮本副座。段本　內閣。經此一番大競之後。而依然以此爲調和北派之方　法。是誠中國政治上還原之一例也。　人每謂中國之政治。不動不變吾則謂中國之政治。大　特　變矣。特變而不動耳。 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
　　 
[○慶賀協約軍勝利再誌]  
　本埠英總領事署發起通諭旅滬英人於三十日懸掛國旗以慶祝巴力斯坦與西歐協約軍之勝利一節已誌昨報茲據大陸報云駐滬各國領事一致贊成此舉巳通令各該國人民於是日懸旗誌慶云　　 
[○法兵經過吳淞]  
大陸報云法國輪船公司孟志號由安南戰法兵二百人軍火五十噸於星期五日駛抵吳淞船政廳以該船載有軍火不允其駛入黃浦本埠法人紅十字會聞法兵到滬之消息即開會籌備錢物烟酒贈與兵士該船於星期六日開赴海參崴查此項法兵係砲隊與機關鎗隊法國遠征隊之在西比利亞者連此二百兵計之共有一千二百人云　　 
[○美人開募四次戰債之成績]  
大陸報云星期六日爲上海美人募集第四次戰債之第一日雖各銀行僅辦公半日然成績甚佳據總幹事部所得報告觀之是日已得美金十二萬五千元但有六家銀行及承募員三十人誤以總幹事部午時停辦公事故未來部報告衆意星期六日結果當有美金十五萬元是日個人獨購之數其最高者爲美金五千元華人承募員亦甚活動其詳細報告星期一日可望發表漢口亦已報告來滬謂巳募得七萬元云　　 
[○美人服務社會之熱度]  
大陸報云旅滬美人除已擔任特別巡捕職務者十八人外今又有七十人投遞請願書願充公共租界之特別巡捕名單巳送交麥高雲總巡下星期內戈登路教練處將特設訓練班專教此項美人計本埠美人之入特別巡捕隊者今共得八十八人　　 
[○參戰處來電調兵]  
松滬盧譁軍使昨接參戰督辦處來電略謂現需兵隊約一營預備調遣請即令飭所部迅速挑選一俟選定即行復處等因盧護軍使即飭本署馬參謀長轉令所轄各旅團營迅速挑選候令出發　　 
[○津浦暫停通車之報告]  
聞滬寗鐵路車站昨得浦路浦口站長來電以龍軍三營駐浦尚無暴動情事惟李督軍恐蹈晏城覆轍業調第六師步砲兩團機關鎗一連包圍龍軍營址以備不虞其浦口至蚌埠一帶鐵路係奉軍令飭由津浦工程處自行拆斷以阻北軍南下免起衝突聞駐浦龍軍三營現有勒令繳械遺散之說一俟實行津浦路當可照常通車此時仍暫停售票云　　 
[○潰兵逗留之偵查]  
松滬盧護軍使近又接到浙江楊督軍來電略謂蘇浙兩處沿海各島恐有潰兵竄入勾結土匪爲亂已飭水警按照聯防辦法派兵協緝並請臨時加派兵艦會哨等因盧使除咨會江蘇水上警察廳協緝外並密派軍事稽查數人分赴松奉等縣及沿海一帶偵查有無潰兵留境詳細具報該稽查員等現巳分途出發矣　　 
[○護軍使署會議要政]  
松滬護軍使盧子嘉因有事急須會衆籌議是以訂期九月三十日（今日）下午三時在署開會巳於昨日邀請本埠紳商各界巨子及所屬行政軍警各官員屆時同蒞龍華本署共同磋議　　 
[○粵人報告梓鄉之騷擾]  
廣肇公所昨據同鄉蕭楚南（係北蘇州河路新垃圾橋興華製麵公司總理）報稱本籍彼隆都南文鄉地方於舊曆本月初九早黎明時突有冒稱護沙軍隊七八百人乘坐輪船四艘拖帶民船六艘大書林軍旗幟蜂擁而來揚言捕盜該處爲蕭姓聚族而居慘將該處居民搶掠一空傾箱倒篋所有金銀細軟能携帶者盡行刦去不能携帶者連屋焚燬計入鄉歷七句鐘之久被刦百餘家之多損失數十萬之鉅鄉內有護照自衛鎗枝數十桿亦被刦去擄去鄉民五十餘人帶入該鄉公司着人認保當由耆老保出尚有　人即被帶去現尚扣留於石歧地方人心憤激現有父老多人前去探聽請保擄云之人據聞斯役係匪徒冒稱林營長敏雅親自督隊所爲猖獗至此民不聊生現巳由該處鄉民具函香港商會轉詳粵督軍省長查究是否匪徒所爲抑爲冒稱林軍這奸計故意蹂躪地方致使內部人民憤慨以爲作用鄉人均不得而知除分呈外桑梓所聞報請電致同鄉長官查辦以安桑梓云云該公所以護沙軍隊素有紀律何致荼毒至此此中不知何項軍隊抑或匪徒假冒難於調查不能留然發電公決先行調查眞相再請粵當道查辦以安桑梓　　 
[斐列賓國民銀行之展布]  
大陸報云斐列賓國民銀行之副經理柯勃氏近在海參崴佈置關於美軍滙兌事宜迨部署旣畢 
即將來滬調查本埠商業情形報告總行以使在滬設立分行云　　 
[○華成監墾公司成立會紀要]  
南通張季直君等發起創辦華成廟灣鹽墾公司每股一千計招資本一百二十五萬金業已招募足額訂於前日假法大馬路外灘通海實業公司開成立大會先期公函各股東蒞會參預磋議進行方針故屆期各埠股東親自來滬或委派代表赴會者達三百餘人經臨時主任張季直君商由衆股束推舉朱子橋君爲臨時主席向衆陳述創辦之目的並開辦後對於鹽務巳獲利益繼又陳述種種經過情形畢卽由各股東提議進行各事決定嗣後公司發達添招股本必須先儘老股東議畢由來賓與東相繼演說僉謂籌創實業興辦墾務爲我國目前最要之圖今華成公司有此成績深望同胞急起直追以造成偉大事業云云演述畢由衆股東遵照公司章程推選總協理監察員董事等職經衆推定張季直君爲總理朱子橋君爲協理張佩嚴林味聲兩君爲監察員張退菴周扶九張作三章靜孫周孝懷陳齡孫韓奉持及某君等九人爲董事舉定後張總理起言余年老力衰不克當此重任請另擇賢能云云衆股東以張君辦理墾務經驗勤勞無人能及一致力勸張君始允擔負總理職務乃茶點而散　　 
[○烟酒聯合會常會紀事]  
中國烟酒聯合會昨開星期常會首由主席陳良玉報告本會請願宗旨以改良稅則統一辦法爲目的當時鈕督辦一味敷衍雖謂烟酒稅捐本嫌繁雜不如歸併公賣收入方收統一之效而對於商議如何改良並無具體辦法是以各省代表均不滿意厥後時局糾紛改良卒未實行兩業痛苦更深方今蘇省烟酒雜稅所　照章一律歸併仍照前督辦敷衍之政策並非體恤商艱之眞意應請諸君靜以待時再籌進行方法次王闓敷俞葆康等起言本會宗旨抱定始終不懈幸團體仍堅必達目的而後已次主席報告中外聯合拒土會承西教士梅君熱心擔任聯合各團體一致進行並由王鈍根君訂立簡章大致委託各處中西人士合力調查設法拒絕昨良玉會與斯會各團體均陸續贊成加入如中華建設會對於烟土弛禁問題之議決案巳徵求江蘇省教育會留美學生俱樂部中華基督教青年會寰球中國學生會等各機關同心協助具見熱誠現該會訂於十月八號（即舊歷九月初四日）五時在四川路青年會開大會屆時應請諸君赴會以期衆擊共舉衆皆贊成議至此時已五鐘遂散會　　 
[○鐵路工頭被人暗殺續誌]  
滬繞車站鐵路工頭張玉亭於本月初三日由孫總管調往　　閘口管理工作赴杭後不知何故與各工匠續　章被人謀斃棄屍田間巳誌昨報茲悉張係天津人寓居滬南馬家廠多稼里十五號房屋在南車站充當工頭有年爲人性頗剛愎或有招怨之處現屍身雖經杭縣驗明棺殮緝凶究辦而張之同事以屍妻性亦急燥且有疾病若被知悉其夫橫遭慘死必致憂　成爲瘋癲是以皆暫瞞隱一面函追其弟即日南下要求伸雪云　　 
[○盜匪圖刦未成續誌]  
法新租界愷自邇路首安里七十七號陳姓家前晚突來盜匪數人懷挾手鎗利刃在外敲門車夫不知是盜將門開啓該匪等卽一擁入內將該車夫扭住幸客堂內有一傭婦見勢不佳大呼捕盜該匪等情虛退出是時適有探目黃金榮沈德福包探程子卿潘瑞福孫金禮金九林等巡緝到來當場拘獲王召春一名後又在貝勒路吳興里二十七號門牌續獲向黨朱郎山帶入捕房候究等情巳誌昨報茲悉捕頭以尚有同黨未獲故飭該探等重至吳興里該匪等住所守候至十一點鐘時果見同黨王順和夏書山回寓該探等當即上前一併拘獲帶入捕房昨晨傳同事主車夫至捕房指認確係前晚圖搶之盜無訛捕頭諭令管押聽候錄供解送公堂訊辦　　 
[○各省先助職業學校]  
中華職業學校募金團發表以來甚得各地贊助巳疊誌前報茲悉杭州方面由蔣君夢麟前往接洽一般社會亦頗熱心先有省立農業學校堵申甫君特助京鈔百元省立貧兒院院長汪曼峯君允捐常年經費二百元又吉林省城顧冰一顧翔冰瞿紹伊馬超羣四君特爲組織吉林募金隊擬訂規則分投進行借吉長日報社爲臨時機關其募金進行情形隨時由該報刋布以昭大信欺以兩週結束結束之後擬酌送吉省學生赴滬留學云　　 
[○演說東三省與朝鮮之教育]  
寰球中國學生會昨晚請江蘇省教育會會長黃任之君演說東三省與朝鮮之教育先由主席朱少屏君介紹並報告題旨旋請黃君登壇演講略謂余於本年六月由滬起程經直隸過奉天渡鴨綠江赴朝鮮復又繞道吉林黑龍江而返計程二萬里爲時兩個月余在朝鮮所見種種大非昔比商業繁盛人民清潔農業一端亦尚稱發達考朝鮮教育共有兩等曰初等普通學校高等普通學校猶中國之初等小學與高等小學計其學年初高兩等各居四年女子學校亦不過七年新智識已日漸發達二十年後必更有可觀也奉天吉林黑龍江爲吾國之東三省物產之富甲於他省惜人民少智識而不知開採且其高等機關多操自外人幸各同胞咸具有愛國思想故事尚可爲東三省天氣甚冷一歲中祗四個月稍覺和暖因此居室之內均建築炕牀以卻寒氣查其炕中燃料皆屬黃楊紅木等物蓋此種貴重木材到處皆有不足爲奇一日余遊松花江伸手入水似有物相接角注目視之皆魚也此江之魚多至不可量惜無老漁翁來獲此無窮厚利深以爲憾聞松花江計長千二百里江邊之沙信手取來皆點點金光由此以知金礦之富爲他省所不及在富錦一處木材竣旺大抵每堆約值三四十元如運至哈爾賓可得百二十元一本三倍利不謂不厚且水程不過三日運送亦極便利該慮土人會組織一俯蓄會以百元之本年可得利四十元而該會所出借與人者每百元年可獲利八十元云東省林礦徧地皆是旣無森林學校又無路礦學校無人提倡開採誠爲可惜南方旣少森林又乏礦產而森林路礦等學校反有人組織之是甚不解其所以然吾國學校之興已近二十年矣而所造就之學生仍是舞文弄墨不能自謀生計幸此種教育未會普及否則中國盡屬廢人矣余等深受感觸以故發起組織職業學校注重種種工藝務使畢業諸生俱能自立與自謀生計而後巳現在職業教育社及職業學校均已成立正在籌募維持費願熱心諸同專竭力贊助之演說後復由朱少屏君答謝又分贈中華職業學校募金啓並各欵以茶點而散　　 
[○聖公會救主堂新建區學落成誌盛]  
中華聖公會救主堂向在虹口百老滙路創於一千八百五十三年爲美國聖公會傳道怒之公產歷任牧師如黃近霞顏永京湯靄禮朱玉堂等皆爲矯矯之人然雖能樹牧區自立之先聲而仍未能達自養自活之目的迨一千九百○六年朱葆元牧師任該堂區牧之職後遂準備自立之基礎近來教務進步甚速巳爲完全自養之正式牧區矣朱牧師及區董刁信德會正敬仗主能經營十載始得購置基地於上海引翔鄉狄思威路重建新區堂集資十萬六千餘元現己落成於九月九日由中華聖公會江蘇主教郭之代表卜舫濟氏蒞新建區堂行安置首石禮所有祈禱讀詩誦經演說並區董刁會正珍藏寶物等事均各如儀茲定於十月一日舉行祝聖典禮成爲正式區堂屆時教友雲集頌祝落成必有一番尊厲之氣象也按新建區堂規模宏大體制高崇其外容有顏永京紀念鐘樓因其建築費爲顏之子女捐助樓高五丈餘共分三層係吾國古時宮殿式頂上堅一十字架堂牆內外灰色嵌線青磚牆腳係白石砌成堂長一百三十一尺六寸闊四十六尺八寸灰漆白鐵屋頂爲高的克古式四面窗則用華式其內容分爲五處○鐘樓其第一層三間兩旁客座西客座壁嵌斐女士石碑中爲大門間壁嵌黃顏湯三會長之大理石紀念碑另有新堂祝聖大理石之紀念碑第二層中間爲音樂臺約可容五六十人直望即至聖所西間爲事務室中有保險鐵箱內藏捐欵及堂中貴重物件○會衆所花磚鋪地步履無聲分中道及南北二游廊有會衆椅八十六只均係美國新式一椅可坐五人絕無擁擠之虞並有大火爐四座新式大電燈電扇中置柚木總禱臺講經臺讀經　臺及洗禮缸等○禮樂所內置黃麻粟禮樂社椅形式特別又有柚木教十椅祈禱臺均美國式又有琴臺南北十一尺五寸東西十五尺上置美　古式大管琴一座又有愛司胎風琴一座○至聖所上置跪墊並鋪絲緘地毯柚木雕刻欄干及麻栗聖品椅祈禱臺右置主教座堂椅一張爲聖公會歷史中最著名者又柚木祭壇雕刻精緻後臺上有白銅十字架一座古銅花瓶一對黃銅聖燭臺四副分日夜式左懸柚木備祭臺一座○禮樂房在至聖所之左共開三門一達至聖所一至禮樂所一至後進花園房內壁上懸掛黃顏湯朱四會長之小照並新堂圖様內外攝影衣架上懸冬夏禮服等件及大小着衣鏡　洗器具進行銅十字架大　旗聖品聖衣各色禮帶又有聖餐銀杯盆盒瓶大小中共三套後進花園景物榮茂空氣清潔綜觀該區堂建築精良佈置齊整共計佔有　位八畝有零實爲中華聖公會教友自建第一肇始之區堂也　　 
[○交易所又開創立預備會]  
上海交易所事務所主任虞和德致南北商會及棉紗棉花油豆餅米顏料五金等業代表函云逕啓者本月二十五號開會議決下星期一（今日）開第五次創立預備會討論進行事宜即陽曆九月三十號陰曆八月二十六日午後四句鐘會所仍在江西路皮字五十一號事務所屆期務希准時蒞會是爲至盼　　 
[○夜間稽查濕花之草章]  
滬南棉花檢查局沈局長近因新花上市恐有版花鄉民於夜深時偷運濕花來滬起岸爰特擬訂草章查照前次成案請夜班　察嚴行稽查茲已將章程通知各花行遵照切勿誤收濕花並函致第一區警察署曁一三分駐所請爲協助查辦草章如下　○夜間查見蔴包草包花衣由碼頭挑起或在裹街繞越即係夤夜私上由巡士扣留到署或分駐所　○行商間或有解貨愆期時不及裝輪致被退回業經檢查花衣更因潮水關係適在晚上由碼頭起因本行者由該行報經本局查明屬實由本局給予印單註明包數交巡士驗明放行如無此項印單者照前條辦理　○遇見布包花衣或　草包躉數由岸上到碼頭裝船係行商所下已經檢查之花不在扣留之例　○不論花行或非花行如有深夜開門挑進蔴包或草包花衣即係寄頓濕花之戶除將該花扣留外并由巡士記明該戶門牌問明戶主以便傳究　○如有夤夜肩掮或手持零星花衣一包或半包者大半係偷竊而來由巡士嚴加詰問如果形跡可疑一併如留　○巡警查獲濕花解送懲罰酌提詞金充賞按照本局細則第十一條辦理　○本草章因本局不派夜差商請飭警助理其在日間一切職務悉由本局員丁執行惟遇有花戶違抗等情仍由巡士照向章協助　　 
[○美紅會發售鋼琴彩劵]  
大陸報云宜昌稅務司美人嘉爾克里氏以大鋼琴一座助送美國紅十字會該會現發售賑券每張五元得彩者即以此琴相贈目下此琴置於南京路二十六號任人觀覧云 
 
 
 

Page 11

 
 
　　 
[○花旗輪船抵埠愆期]  
大陸報云花旗輪船公司蒙提格爾號本定於星期六日到滬因事稽遲大約二十八日午後一時可抵虹口碼頭定下星期二開往香港　　 
[○滬粵間郵局匯費之更改]  
上海郵務管理局於九月廿八日發出通告文云凡由上海開往廣州之滙票　滙費自本年十月一日起改爲每圓半分至滙往廣東省各他處者應費若干即向本埠各郵局滙票處面詢可也　　 
[○軍警破獲寶山路賭窟]  
閘北寶山路某號洋房某西人所開之賭場前經盧護軍使會同徐警廳長率領軍警前往查拿時賭客巳散故未拘獲前晚十二時駐防閘北三十七團陳團長與徐警廳長帶同軍警又往該洋房入內搜捕抄獲賭具甚多所有與賭各西人一一令其簽名釋放惟將管門西崽等華人陳金生徐南珊葉吉祥丁阿修雷阿寶胡職寶鄔永才徐阿福倪長林等十九名暫交五區警署管押候解警廳司法科訊辦大陸報云昨夜閘北華兵搜查著名輪機大賭窟事前即分置兵士守其四周但大賭窟巳先得風聲賭徒早已移往他處華兵入內後僅得賭具若干而巳　　 
[○浦東廠棧近況]  
　楊子棧　德商楊子碼頭建設楊樹浦對江自經政府收管後卽由淞滬警察廳派警駐守邇爲日商海洋社向政府租借營業訂期三年目下部署已妥開始管業以煤炭爲大宗其他各貨尚待外洋裝運來滬漸次推廣該棧地位頗廣將來營業可冀發達而一般勞動界亦得藉此營生矣　隆茂棧　英商隆茂棧開設陸家嘴浦濱專事經營棉花牛皮等物年來牛皮營業出入甚微而棉花一項則極爲發達目下正在上市崇通海及南滙奉賢等處所出棉花裝運來滬一經客商收買卽存儲該棧楝選包裝然後裝運出口該棧雇有揀花女工數百人而碼頭上小工搬運貨物爲生者亦有三四百人之　　　 
[○甯波同鄉會呈財政部文]  
　　　　　　　　　　　　爲甬江錢業事具呈寗波旅滬同鄉會會長張美翊副會長錢廷爵方舜年呈爲條陳維持甬市辦法仰祈察核事竊敝會於九月八日接甬江錢業來電　自奉省令平現之後正在籌議辦法詎料同業恒孚聚集洋單逼還現欵市面金融因此阻塞近日存者紛紛提取欠者一時難收若不妥籌善策勢必全市激成恐慌爲此同業集議自陰曆八月初四日爲始暫停收付整頓莊規等因嗣得甬江漁業等函電紛馳僉稱錢業收付停止周轉不靈各業勢將停閉恐一經紛擾聚集人衆激成事變請求敝會設法維持敝會當經召集全體會董並邀恒孚莊股東貝君潤生到會開會討論議決公推美翊曁會董虞君和德等赴甬排解一面電告旅京會董謝君天錫代表本會詳告李次長李司長轉請大部核奪仰蒙大部篠日電咨杭州齊省長張財政廳長內開頃本部李次長曁李司長等面陳據甯波同鄉會謝天錫聲稱甬市自省令平現恒孚錢莊聚集洋單逼還現欵收付停止全市恐慌懇電省維持以安市面等情查平除現升原爲興利除弊起見如果奉行官商操之過激於商業習慣地方民情不無關係應請飭廳斟酌緩急函電指令道縣召集紳董勸諭雙方協議泯除成見以維金融而昭公道同深盼幸等語仰見大部顧全甬市殷殷維持之至意茲將甬市實在情形及美翊曁虞董和德等赴甬排解併現擬善後辦法敢爲縷晰陳之伏量吾甬商埠數百年來習慣相沿全恃過帳爲信用故稱之曰過帳碼頭而現洋之流通無幾商業則極繁盛進口之貨必須用銀以償外埠貨價勢不得不將洋換銀於是市上每日有以洋易銀之價格俗呼之曰規元其價各之高低視上海洋釐爲標準遇洋用多時則稍抬過洋用缺時則稍撳然台撳無幾市上本極安謐自民國初年以來將銀滙申者較多而甬地現洋需用又鉅供不敷求不得不以高價吸收之因此現水漸大規元漸高蓋現水之升降實由於規元之抬撳也乃有少數錢商乘機於中漁利規元每百兩抬至一百六十餘之高而現水每百元隨漲至十餘元之多此　弊竇極應痛除官廳洞悉其弊令飭平現敝會均極贊成猶憶去年自恒孚錢莊開設　來聲勢所趨市上確已漸平少數錢商不能將規元高抬　現水亦不能過漲本一極良好之事詎該莊又特別組織　同益銀公司聯合中國銀行號　維持甬市借　廳平現爲名當規　在一百四十餘元之時向上海息借規銀百餘萬滙甬　洋劃入恒孚而恒孚莊過帳之洋　乃　多迨洋單聚集於恒孚一家至規元達到一百三十六元之時逼令同業繳還於中每萬可得利四百餘元否則逼還現洋而現洋又可得現水之利益缺單各莊被恒孚逼還現欵不得已相率停止收付即多單各莊亦憤憤不平計停市者至二十九家之多惟恒孚等八莊未停收付此甬市之實在情形也（未完）　　 
[○寗波同鄉會募捐消息]  
寗波同鄉會募捐二十萬元爲建築新會所之用茲將最近捐欵綢目錄後　劉潔庭君募周滋榕應鋆孫盧採莊項惠卿劉同　張炳榮鄭崇泰諸君各五元周錫年君募震泰昌號十元朱五均君募章安康陳煒二君各四元陸鈞王安甫二君及姚泰山安康二號各兩元陳薡朱裕康張仁德馬雲軒各一元康錫章君募王聯棣君五十元嚴東賫君自助十元朱卿錫君募胡錫卿君一元自助五元劉練卿君募劉鴻慶君三十元吳文元君二元自助十八元桑秋庭君募瑞生順號五元翁延才鄭悅卿陳順楚王尚賢諸君各兩元顧遠通君一元自助二元史光廷君募震康號十元彤和詳號及吳永裕李泉生王光裕諸君各五元楊施仁干根源二君各兩元老同泰全盛仁昌正裕興昌泰昌祥郭振升各一元史君自助十元周五明君募李文　君五元孫梅堂君募樂福生五十元姜萊仙君四十元張芋香君十元李珪有君募潘君及楊維良施錦堂孫梅卿李志和金翼賓董愼祥胡生財王愼之虞和庭錢蓮塘施吟賢諸君各一元徐安全裘芸甫兩君各兩元湯以堯君募陳靜安君五元徐棣蓀君募瑞大公瑞大順公泰泰巽泰深泰涵諸號陸炳章李春榮二君各十元大生瑞泰成豐安餘諸號及黃樵峯君各五元徐正甫君募桂蘭生君十元董香生君募劉桂生君五十元餘再續報　　 
[○清心學校之同門會]  
南門外清心實業學校同門會上星期六午後六時假座一品香菜館舉行聚餐會首由該校軍樂隊奏樂開會次職員報告辦事成績改選高鳳池郭秉文鮑咸昌爲正副會長並以該校於民國九年適屆六十週年大與預備不可不周當場又舉郭秉文朱文瑞等五人爲委　員籌辦進行直至十時始行散會　　 
[○再誌公共體育場舉行運動之預備]  
上海公共體育場將於雙十節舉行運動會詳情巳誌前報茲悉前昨兩日商學界會　報名加入運動者頗爲踴躍現限於十月二日截止報名以便分配組次該場近日新添技擊部會員已達數十人其研究有素　入該場練習再求精深者頗不乏人聞亦將於雙十節表演以資提倡其田徑賽運動評判員爲姚繼唐許玉成王成棟王毅成王瑞亭李文昌董守義趙雲路諸君技擊部指導爲劉德生君又是日本埠南北各童子軍團上午九時會集該場舉行升旗典禮以表慶賀禮舉列隊遊行街市人數約在二三千云　　 
[○票欵限期料理]  
徐文榮控陶可琴不理票洋六百七十元前日午後經公共公堂傳訊原告投稱被告並非無力實係故意拖延請追質之被告供認欠洋不諱中西官判限被告於一月納料理如違押追　　 
[○晉泰典債案近聞]  
滬城舊校場晉泰典當因虧欵停歇經債權人王友松等四十五戶公舉王叔炎爲代表控經地方審判廳訊判該典主王範吾經理王遠堂等將本利如數歸償惟該典所負債務中有公欵一萬餘金故經理王遠堂經上海縣沈知事收押在署勒限措繳屢紀前報茲悉此案自經法庭判決迄今王範吾尚未到案日前王違堂在押會具詞聲請飭傳範吾到案責令帮同清理而王範吾以此項債務尚須牽涉伊兄王積深故將至原籍浙江平湖縣署起訴但伊等輾轉發生糾葛滬地各債權人不知何時始能收回血本也　　 
[○崇明烟酒公賣分棧委員被控]  
崇明縣酒商陸仲周等以崇明烟酒公賣分棧委員於報征捐欵時浮收公欵抑勒留難羣起不平偕同來滬至道前街江蘇第二區烟酒公賣局聯名具禀控告請求澈究昨經該局長批示云呈悉案關浮收公欵等情候派員前往澈查並　　該分棧員自行禀復再行核辦仰即知照此批　　 
[○寃家狹路相逢]  
浦東塘橋鄉民計關根陳昌發二人素有仇隙　日在途相遇即行互毆擊以鐵錘兩造均各　傷由警將計陳二人並見證趙成清一併拘入三區三分所轉送　方廳即經檢察官提案預審之下判計陳分別收押趙成清退去凶　存案　　 
[○車站巡警查獲男女烟犯]  
婦人張徐氏私帶烟土二十四兩八錢烟灰一兩四錢又婦人徐陸氏私帶烟膏十五兩一錢烟土五　一錢又陸桂生私帶　土十二兩八錢均乘滬寗炎車　往內地被巡警在車站查獲轉送地檢廳分別收押候究烟土等存案候　　　 
[○同室操戈案近聞]  
浦東陸家嘴鄉民顧福福因家務衝突被弟毛郎錦堂等凶毆並用刀戳傷九處由警將毛郎拘送地方檢察廳訊供收押福福發送紅十字分會爲之醫治在案前日午後福福之妻陸氏至檢察廳禀稱年三十八歲丈夫自被戳九刀受傷之後傷勢日重前日起飲食不進恐有性命之憂可否求恩准氏將夫舁回家中醫治慎毛卹現雖在押錦堂仍逍遙法外叩求併拘到案究懲等語林檢察長諭候派檢察官往該會察視福福傷勢勁車再行核示　　 
[○售賣硫磺被拘]  
浦東某廠小工揚州人陸正木昨晨携硫磺一小蒲包約重十餘斤在南市王家碼頭向人售賣被第九崗守望警察查見以係違禁之品立即扣住詰其來歷陸言語支吾當即帶回該管一區一分駐所由王署員問明前情諭飭連同證物送警廳司法科訊究　　 
[○房東貼償遷費]  
蔡之達控楊鹿莊租屋不讓等情前日午後由公共公廨傳訊據原告訴稱被告向我租賃房屋開設荳腐店後漫不經心屢次起火未成但該屋保有火險經公司迭次來函詰責故令遷移詎被告掯不遷讓是以控請勒遷質之被告供因搬費無着並非故意盤踞求察中西官判限被告於三個月內遷出並着原告免收租金兩月貼償遷費　　 
[○俄商索償損失]  
俄商大東合利貿易公司延代表律師在公共公廨控郭雨初等定貨捐失銀一萬三千九百餘兩等情前日午後由關讞員會同俄副領事格君傳訊原告代表律師上堂陳明案情請追被告亦延代表律師到堂辯護請將被告交保候示中西官判被告交六千九百六十六兩人銀並保聽候提前訊核　　 
[○侵佔地基之陳訴]  
住居新閘成都路七十五號門牌之鄭華華延代表律師在公共公廨控金小雲侵佔地基等情前日上午經王襄讞會同美丁副領事集訊先由原告代表律師上堂陳述案情並詰據鄭華華訴稱十年之前公共工部局開闢馬路卽山海關路雇工塡泥被塡之地由工部局傳諭至大王廟設立之辦事處給領地價我領到洋八十餘元金小雲與地保徐子良亦均在場後來被告在我地上硬築籬笆有意侵佔我即告訴地保向論無效會經控訴於上海縣公署由田縣令轉請會丈局丈量繪圖吊冊改正現將岡樣呈案請察旋由被告代表律師向原告逐層盤詰之下經中西官判候展期復訊再核　　 
[○追索欠欵之辯論]  
薛仁生控容輝坪不理前在某洋行爲買辦時所欠之打包費銀二千餘兩一案前日上午由公共公廨傳集兩造經王襄讞會同英卓副領事復訊原告代表律師上堂譯明案情請爲追繳被告亦延律師到堂辯稱此項打包費被告不能負責等語中西官會商之下判候下禮拜四會商堂諭宣佈飭遵　　 
[○鄉民追索遷墳費之爭執]  
楊樹浦鄉民楊林生控王妙全楊柏會不付遷墳費洋四百二十元會由公共公廨訊判被告交保候訊在案前日午後又經俞襄讞會同英白副領事傳訊據原告楊林生投訴墳墓業巳遷去被告將遷墳費勒住不付請求究追質之被告供稱原告未將墳墓骸骨一律遷移惟當時立據註明將骸骨出清然後給付遷費請求明察中西官以南造各執一詞判候公堂派捕往查墳墓上骸骨是否遷去展期二禮拜再核　　 
[○田價自行商議]  
江夢花探周漲發不理抵欵洋四百元前日午後由公共公廨傳訊原告投案訴　被告將方單抵押後延不取贖應請訊追質之被告供稱實因無力理償現願將抵押之地賣於原告請求諭令原告找給田價洋二百元中西官判兩造出外商明應找田價展期二禮拜再核　　 
[○巡官注意兵工廠竊案]  
高昌廟警區李巡官近以兵工廠內鋼鐵材料時常失竊自應嚴加防查爰於昨日傳諭各長警妥爲防範如在途中見有携帶物　者即行扣留解候訊究　　 
[○建築公司與張園主人之交涉]  
和利建築公司延代表律師在公共公廨控滬四張氏味蒓園主張叔禾當背合同　追損失一案由檢察處排　於上星期五開審　造代表律師相繼　堂略述數語經俞襄讞商之美副領事德君判被告仍交原　候展期再核 
[○追償欠欵之不易]  
張道銘控張延　陳志康小　欠欵會由公共公廨訊明判令被告照數還洋在案嗣因被告擬押不繳　又於前日上午提訊原告延代表律師上堂請追詰之張延齡供稱情願將所欠原告之欵分期料理請求交保出外而陳志康供稱實在無力償還請求寬宥中西官判張交一百五十元人洋並保陳開釋着向原告目行料理　　 
[○被訴人傳案交保]  
彭禮堂在公共公廨控曹晉昌不付米價又陳金山陳老五控巨昌和號主馮揚及梁榮等不給賞洋九百八十二元又王瑞典控傳阿來不理欠欵等情前日由探將各被告傳至公堂請示中西官諭令分別交保候訊　　 
[○續誌各辦假慈善事業之餘波]  
婦人劉嚴氏至地方檢察廳控閘北長安路　半濟堂藥舖主皁寗人劉善夫於去年春間與伊夫泰縣人劉世祺在閘北恒豐路智和里合設函授學校刋刻中華公德會圖章並印捐冊騙取外埠紳商捐欵案發後善夫避匿租界伊夫世祺被逮善夫即以代爲運動爲由向伊騙去銀洋衣飾值七百數十元吞沒不還請爲追究等情巳紀前報前日經林檢察長飭令法警傳集原被人證到庭預審原告劉嚴氏證人郭晉三均投案候質而被告劉善夫仍未到案林檢廳長諭候改提到案訊辦　　 
[○婦人尋夫被哄之控訴]  
嘉定婦人郗李氏前日將住居滬寗鐵路北王家宅之陳張氏扭至四區一分所控稱伊夫郗某在滬營業久不歸家家中用度棄置不顧婦人不得已來滬找尋日前與夫遇見夫勸婦人賃屋暫住婦人信以爲眞當即偕往陳張氏家看視房屋不料丈夫乘間從該氏家後門逸去將婦人拋撇該氏家中顯係該氏與丈夫預定計劃應請勒令該氏將氏夫交出等語當經楊署員質之陳張氏供稱　郗　並不認識因將兩造轉解司法科訊核　　 
[○無賴拐匿女孩]  
住居小南門內某花園之　秋喬有一女兒名喚阿興前被無賴周雙喜誘拐出外藏匿法租界某客棧內事爲陳秋喬查悉報告警察廳派探投報法捕房飭探協同前往該棧將周雙喜及女孩陳阿興並周母周陶氏一併帶入捕房諭令管押昨將一干人解至法公堂請究先由來探與原告禀明前情並請移提歸案訊辦詰之周雙喜供認誘拐不諱陳阿興供被周誘至客棧內是實周陶氏供兒子雙喜所爲之事婦人槪不知悉求察中西官以出事地點係在華界判周雙喜陳阿興准交來探帶去歸案訊辦周陶氏訊無關係着卽開釋　　 
[○抄獲嗎啡藥針]  
沈福祥在法新租界善鐘路地方爲人打嗎啡藥永針被探查悉抄出器具將沈帶入捕房昨解法公堂由捕頭禀明前情並將嗎啡針呈案請究詰之沈福祥供稱此項藥水針係向朋友借來自用並非代人針刺求宥判押七天以儆器物充公　　 
[○冒名查土之否認]  
無賴杜維藩前日至法租界小東門外趙格堂家冒充某機關中人調查烟土希圖索詐被趙察被喚捕將杜拘入捕房昨解法公堂請究先由原告禀明杜冒名索詐情形詰之杜供實係找尋明友並不冒名查土求察中西官判杜管押七天以儆　　 
[○西崽竊取鈔票]  
靶子路十八號洋房某西人家西崽王德山乘間行竊主人鈔票洋十元被該西人察出報告捕房派探王少廷將王拘入捕房押候解廨　究　　 
[○道尹公署批示照錄]  
滬海道尹公署昨批沈映泉呈爲案擱不理訟累無期迫求俯賜令飭松江縣即行審理維持法紀藉少人民訟累由據呈已悉候令松江縣知事迅予傳案依法訊理具報此批　　 
[○淞滬警察廳批示兩則]  
　普益習藝所主任張煥斗批　呈悉准候通飭各區隨時騙逐並出示諭禁可也此批　半公園半沐園經理人姚鴻批　呈悉准候給示保護可也來件 
　　 
[○上海交易所股份有限公司]  
　　 
[創立籌備員意見書] （續）以上數　僅就某等知識所及者陳述之而已其他關係重要之事件爲某等所不能計及者尤望發起諸公曁各業同人之籌畫也謹本前述四項之本旨擬定第一期應進行之籌備事務程序如下一組織章程審查會　由發志人中推定審查員若干人組織之其審查長則由審查員中推定此項審查員因具有專門性質或可不必限於發起人至章程審查案可以原發起人所擬定之總章營業通則及創立會所改定之創辦槪略爲基礎俟兩褈審查旣畢調查事件亦必將近就緒然後可　事擬定營業細則及公司內部組織細則一推定營業籌備員　由發起人曁各業推定營業籌備員若干人各業中每業應推定兩人亦可不必限於發起人組織營業籌備會分別擔任下列各項事務（甲）派員赴日本考察交易所組織宜由發起人中推舉素有研究之人赴日本考察東京大阪株式米榖三品等取引所組織辦法（乙）調查各業歷年現貨交易狀況並製成表岫或說明書（丙）調查各業歷年期貨交易狀況並製成表冊或說明書（丁）調查各業歷年交易佣金額及其總額（戊）物色建築地點並製建築圖案及建築預算（已）製營業進行程序表（庚）製營業預算表及說明書（辛）物色人才　除以上各件分別擔任外並應定每兩日或三日開會議一次將所進行之事會同研究隨時發現應進行事宜時再製定程序表分別擔任進行以上僅不過某等所見及進行程序之一端耳至於何事應如何辦理何事應如何主張則非某等所能妄議者矣　至事務所中雇用人員或應酌聘程序較高者擔任各項事務關於法律營業等項事務或更宜聘用顧問人才事務所房屋過狹或宜另尋較闊大之地點亦目前籌備中不可不注意之事項也創立籌備員鄒維良趙林士盛丕華周佩箴洪承祁等謹擬　　 
[○女子家庭嚶鳴問學社社約] （續）社費　入社修習社友月納銀二元膳宿月加四元　半日及下午四時後來社修習社友每月納銀一元　以上三項每三個月預繳一次　入社修習社友年齡在十三歲以內者每半年納銀五元　通訊修習社友寄改詩又者每半年納銀四元以上一項均半年一預繳　星期日來社修習社友年納銀三元　通訊應月課社友年納二元以上每年預繳　實在貧苦響學者得具願書自述理由核准減半　本社決議發行女學雜誌定搆金年二元外加郵費四角凡社友均贈送一份不取分文　凡社友入社之始均納入社銀一元資格　凡入社修習者以能敦品力學富於自治力者爲宜　幼年社友須遵本社管理員約束　凡本埠外埠女學生或女　職員及在家閨秀有志問學者均得入社爲通訊社友　凡人社修習者須有家屬確實保證或介紹人　通訊社友亦須開具履歷籍貫住址曁家屬保證塡寫志願書通訊　除通訊本社外本社擬發行社友通訊錄以便社友彼此質疑問難藉廣聲氣應求社址　暫以上海南市萃豐碼頭裹龍德橋南豆市街厚德里第十六號爲試辦處　地點在大東門外北行可由篾竹街至中華路搭電車　東行出萃豐弄穿過裹馬路至外關橋搭電車通訊處　上海南古關橋南首萃豐碼頭中山里同豐永洋貨號浦柳池先生　　　　　　發起人平湖潘朱勉達謹訂雜評二 
　　 
[歐戰之現勢] （訥）　自奧國提出和議後。即爲協約國所拒絕。今德國又有允許　美國二十四條件之說。是德奧已有不得不屈服之勢矣。更　證之協約國方面。則捷音絡繹而至。聯合慶賀。其喜可知。我　於是有兩種之觀感焉。當歐戰之初。德奧恃其武力。一若一　舉足即可併吞全球。而今　勇氣。漸至於澌滅先畫則。凡世　之欲以武力服人者。可以鑒矣。又　歐國之初。協　國未嘗　不一挫再挫。卒以其百折　回之決心。而獲　後之勝利。則　凡不有重大之犧牲。希冀徼悻於萬一者。可　悟矣。此卽　　戰中員大之教訓也乎。 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[記世界之大魔物] [  睡仙]  
　　有物焉。其質堅其形　。體扁而平。邊　稜齒。上者黃。次者白。又次者淡或紫。黨徒徧天下。面目各不同。不飲不食。不足而周流。所至之處。人爭迎之。若恐其不至者。或不幸而不至。則其家長幼男女。呈寒啼饑。不能以度日焉。其爭迎而至之者。則其家長幼男如志。舊是而天下之人。莫不順其命以奔走。無衣者可得衣。無食者可得食。無宮室者可得宮室。其勢力之大。直謂人世賴以創造可也。　高尚之士。間亦鄙之爲無足貴者。其在吾國。則惟於陵仲子。不之求也。其在晳人。則惟魯濱孫飄流荒島。不與交也。外此而能脫其覊絆者僅矣。故雖上至王侯貴顯。下至販夫卒。無有不愛此物者也。世界自有此物。即能顚倒是非。不分皂白。令人眩亂而喪其本心。失其自主之能力。遂使萬物之靈。亦束縛受制於此物之下。則謂之魔物。誰曰不宜。○　　 
家庭常職 
[松蕈罐藏法] [  憂天]  
　松蕈之香氣。比較香蕈尤爲馥郁。其風味亦較清爽。製法將半開之松蕈用利刀切去其無用之部分。浸漬於飽和之鹽湯中。約二時或三時之久。則潛伏體中之小蟲。盡行驅除。所含有之剝篤亞斯分。溶解水中。復以清水緻細洗淨。印取出而置於銅製之鍋蒸之。此銅鍋之形狀。如茶葉罐一般。其蓋之邊。深被於銅體。使水分不能浸入者爲佳。而銅鍋之內面。全體塗抹封鑞。如此裝之。密蓋其鍋蓋。再投入大釜之沸騰水中。借湯之溫度。而間接蒸之。此時松蕈之液汁。流出於鍋內。開蓋用杓取出松蕈於外。而浸於清浄之冷水中。約二十分鐘。再取出裝於罐內。加上蒸時流出於鍋中之液汁。至罐十分之七而鑞封之。煑於鹽汽。凡半點鐘取出。排除空氣。密封後更煑半點鐘。直可放冷。或　煑時爲一時。取出排除空氣。密封後再煑一時半而放冷亦可。 
[補玻瓶燈罩法] [  瘨生]  
　玻瓶燈罩等物。一經破碎。拋棄殊爲可惜。雖有用大蒜頭白芨雞蛋白等物粘補。苦不能耐久。余友鄭君。授余一法。用石灰同豆腐搗爛。　如糊狀。取以粘補。補後置通風處候乾。然後取用。與未碎無異。惟不可經熱水。若俟其乾銹堅透。尤爲經用。 
[香油原料精製法] [  饒安女]  
　將植物油（如芝蔴油蘇子油菜油之類）五斗。注入廣口　內。加以六十度之純硫酸四合五勺。徐徐注之。以玻棒充分攪拌不　。待油色變綠。即停止攪拌。放置半句鐘。復拌攪之。使油與硫酸十分混合爲止。靜置三四日。而油即與硫酸分離浮於上。硫酸與油內污物沈於下。而浮起之油質爲透明液體。即以虹吸管將浮起油質挹於磁釜內。加以倍量之水。煑沸之。而油仍浮起於而。取出即可爲精製香油之上等原料。 
[牛之疥癬療法] [  月仙]  
　牛之疥癬。本爲一種龜狀小蟲寄生而起。寄生悠久。因摩擦障壁。而脫毛剝皮。甚有出血流液。作一種極不忍覩之現象者。　醫治法。先宜洗浄皮膚。又用硫磺。木爹兒。Pixliquida）各一兩二錢。溶解於醋五兩。而塗於牛之患病處。約十日即可全愈。又法。用秘魯拔　撒謨Balsam　Peruvia）三錢。溶解於酒精二兩。取塗之亦可。　奏效不及前法之迅速。 
[防木生蛀] [  饒安女]  
　防止木器生蛀。惟以硫酸銅（即膽礬）液浸漬法最佳。然小器物則易行。而大器物則難於操作。可於砍木前數日。在樹之近根處割一槽。外圍以泥。令不漏水。槽內傾入硫酸銅或醋酸鐵或綠化鈣之淡溶液。藉樹汗有吸收水分輸送於枝榦之能力。而樹即吸藥料之水無處不到。若巳砍下平置之樹木。亦可將皮袋盛藥料之水包於根部之端。仍能吸入。與生活時效力相同。（惟限於新木舊木無效）樹木含有此種藥料水。不但能防止蛀蟲發生。且不腐爛。而樹木之有蟲類蛀食者。亦可如前法操作而防止之。 
[浮水圈] [  蔡和邠]  
　以大洋鐵罐。密封其口。空其中。漆其外。權其大者。能於水函負二十四兩之物。其中者。能浮十五兩。小者可浮十兩。縫布袋而絡之。各隨其腰身之大小。不論多寡。臨危綑於腰際。則入水不　。功用與浮水圈無異。 
客座閒譚 
[遊黃山記（八）] [  冠字]  
　　東方微白。即收拾出寺。行三里。而天始大明。樹林蓊翳。滿地蒿萊。荊棘業生。有礙步履。回顧見一峯。頂有巨石。埀如覆　。名曰缽孟峯。正對吾儕昨夕所宿之雲谷寺。漸行路漸斜下。坦坡壁立。樹根隆起。磽確不平。忽聞大聲驟發。響如雷霆。遙見匹練橫飛。跳球濺玉。水聲潺急。有若怒潮。則九龍瀑至矣。瀑遇山凹陷入處。注而爲潭。潭水溢而爲澗。澗下流而復爲瀑。如是者九折。九龍之名因是而得。遠望若水晶簾斜挂山際。誠壯觀也。玩賞久之。猶愛不忍去。漸下漸低。過一坊。顏曰黃山勝境。回顧山靈。萬峯如海。雄奇峭拔。綿亙無垠。行十里而至紫雲庵。日尚未哺也。以昨夜未睡。倦不可支。行裝甫卸。即爭就場臥。至次日日出始醒。償睡渴也。今日乃整頓歸鞭。束裝東返。戀茲美景。無限低徊。聞黃山出雲務茶。甚有名。以詢寺僧。僧因出少許爲贈。適間所飲水味清冽。詢得係取諸寺後瀑布者。余報寺僧以銀幣三圓。登輿而行。一聲河滿。辭山靈而賦征車矣。旣歸里後。追念舊遊。爰筆述之如右。（完） 
短篇小說 
[五分鐘（續昨）] [  常覺小蝶]  
　　因顧其僕曰。沙雷。當爇爐火。沸茗於瓶。姑娘今夕。歸當晚也。顧老人之說殊不確。未及頃刻。曼黛巳姍姍而歸。老人時方嗅其鼻烟。詫曰。歸何速耶。曼黛曰然。言次。卽嬾然就椅而坐。狀似甚憊。老人曰。汝已送其渡河歟。彼無恙乎。曼黛曰。意必無恙。老人忿甚。力闔其鼻壺之蓋曰。意必無恙然則汝直未送其渡河耳。嗟首女郎。汝何不解　者。　知此人今夕。冒萬險而來。豈眞爲別老人乎。直欲一面汝耳。而汝乃漠然置之。如此寗不令人失望。曼黛莞爾曰。彼爲我耶。然則我誠未知。且我亦不知何險。蓋度爾村中。雖民軍已滿。而萊汶河口。則固蕭然無防。彼從此行。猶履國越戶耳。何險之有。老人忿極。則頓足曰。巳而。汝利口。汝心。吾亦知之。汝心非不悅卡東。實猶未能忘情於裴荔時耳。此語出。曼黛頰乃頓頳。久之始曰。誠告吾父。吾實憐之。蓋裴荔時爲吾父之　。亦嘗鞠躬盡瘁。克盡厥職。果何罪於吾父。乃下逐客之令。遂使流離失所。窮無可歸。須知此人固吾父之佳徒也。老人曰。曼黛。汝母讚其人。其人近來消息。汝亦嘗聞之乎。曼黛嘆曰。其人音訊之斷。由來蓋二年矣。老人於意頗得曰。然則吾告汝。其人蓋已投身革黨矣。曼黛愕然。旣曰。此亦人各有志耳。然挺而之險。亦吾父實逼處之。向使非吾父逐之。則彼今日。猶在吾家。何至投身革黨。老人不耐。遂起而蹀踜。此時適有履聲起於梯次。及門開。則父女均大愕。蓋入者爲一少年之軍官。冠三色新冠。白組藍綬。橫佩刀於腰。態度昂　。乃如一鶴。其人非他。蓋即適間所論之裴荔詩也。（未完） 
 
 
 

Page 15

 
 
[商標ＴＲＡＤＥＡＲＮ"ＨＡＺＥＬＩＮＥＳＮＯＷ"商標夏士蓮雪花]  
瓶盒恐有影戤請認明商標 
行名尤宜注意 
ＢurroughsＷellcome　ＣoＬondonandＳhanghol 
英商寶威大藥行英京上海 
天氣炎熱皮膚焦灼不舒如用﹁夏士蓮雪花﹂頓覺涼快暢適且嬌嫩可愛正是春風滿面花氣襲人尤可貴者凡用﹁夏士蓮雪花﹂無紅粒疿子之患欲保護顔色者﹁夏士蓮雪花﹂洵是第一妙品 
如有﹁夏士蓮雪花﹂空紙盒一只附郵票十分并將此劵裁下一固寄至本行當奉﹁解百勒﹂麥精魚肝油樣品一盒本埠外埠一律空函不覆（申） 
[好立克麥精牛乳粉]  
好立克麥精牛乳粉確是純全食品用最上小麥精與純凈牛乳融合蒸製成粉誠爲無上食品也其質旣補味亦極佳且消化更爲極易凡乳母無乳年老身弱病人體虚並患傷寒與他種熱症者　服之最有裨益此粉最爲合宜代乳以喂嬰孩及小孩必能佐其體質發育拒其疾病侵入誠小孩之至寳且旅人　携帶亦甚便利僅用熱水或冷水調服不必再煑亦毋須另加牛乳倘蒙　賜顧請向各處大藥房及商店購之須認明 
好立克麥精牛乳粉庶不致誤 
好立克麥精牛乳粉亦有乳餻裝於玻璃罇内袋中携帶殊屬便利 
好立克麥精牛乳粉公司 
設在英國思羅地方 
駐華總經理發衛禮　設在上海黄浦灘一號分大中小三種 
[金剛百鍊丸立愈遺精保腎良藥]  
本藥房發行立愈遺精聖品爲天下莫敵靈藥歷售以來治愈之人不可思議唯推全國聞名謝函證書盈箱滿篋母待贅述蓋人之禍福在於精固則强精竭則亡關係何等鄭重明知精乃養身之源宜當保守而衛自强夫遺精乃下焦肝腎之病肝之陽强則氣不固腎之陰虚則精不攝陽亢陰竭生命有枯萎之虞譬諸草木栽種烈日燥土之境從何可以發生之象本藥房始得釋敎修道保元眞方名曰金剛百鍊丸功能養肝滋腎培元益氣補精固髓無論新舊有夢無夢遺洩滑精服後安然而愈立能轉弱爲强抱此恙者務勿觀望速爲購試必有奇功可獲不效還洋以昭信實每料四元半料二元小盒一元○又製外治遺精一貼膏靈驗同上年深之患雙方並治功效更速如遇醫者百無一效速將此藥内服外貼宿疾無不斷根永不復患每張七角外埠函購郵局回件上海三馬路大舞台正對面鍊雲藥房啓假冒甚多購者注意 
[利達洋行]  
總廠在美國哇海哇省新新那底城 
專製 
鉛印墨黑墨灰石印凡利水石印墨色墨灰鉛印凡利水覆寫紙織染顔料打字機絲帶定質化學品流質化學品建築物淸凡利水 
經售各種紙料印刷機器等物 
支行地點 
北美洲明奈波里斯菲拉得爾菲亞紐約 
聖保魯抱斯盾芝加哥 
亞特蘭太舊金山聖路易 
地特羅特篤朗士（加拿大）克里符倫 
密爾窩干孟特里爾（加拿大）波發魯 
巴的摩威尼比克（加拿大） 
南美洲阿眞廷國伯諾亞勒同上羅薩厘哇同上加杜巴 
巴西國里約熱内盧烏拉圭國蒙德維陀 
歐洲英京倫敦法京巴黎 
上海支行設廣東路三十七號 
 
 

Page 16

 
 
   
 
