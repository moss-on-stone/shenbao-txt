# 1894 - 167 - 4907602

 

Page 1

 
 
[代印萬壽盛典點景工程圖說告成] [  圖書集成局代啓]  
　　是書於萬壽盛典點景工程地叚做法分門别　井然秩然　之無　掌上　　本局爲人代印今巳告成每本價洋一角半由掃葉山房　各　坊發售賜顧者請卽移玉爲盼 
[新印隨園三十六種告成] [  圖書集成局啓]  
　　隨園太史全集本局覓得初印善本用新　大號鉛字排印風行　海内外早巳不脛而走不翼而飛茲訪求太史遺　及隨　　延　師　　　太史遺囑冠諸卷首并將湘痕閣詩稿瑶華閣詩草　園環記談瀛錄諸書附印於後共成三十六種可謂　善盡美髮　無遺矣而又字　疏　　　精良讎校再三裝潢精雅以視蠅頭細字辨認模糊者眞有天壤之别工旣竣又精製　木箱　之以便舟車携帶每部分釘五十本仍　實洋五元並不增價諸君子有先覩爲快者請移玉上海三馬路申報館帳房申昌書室及各外埠申昌購取可也 
[再接中西交涉損益論]  
　　自通和立約以來或五年一換約章或十年一換約章其中所立共沾利益之條無非遂其獨佔便宜之計蓋中國所得共沾利益者一紙書外國所得獨佔便宜者萬倍利也其獨佔之多至於如此乃偏不自認獨佔且不許中國之議其獨佔何也彼蓋有辭焉曰約欵具在明白公允爾中國不自佔便宜我西人何嘗獨佔便宜也嗟乎雖其密謀深計之巧抑亦中國委靡不振之甚夫以堂堂中國至於有便宜不能佔而讓西人以獨佔並不得議其獨佔其故何哉彼有所恃而我無所恃也彼惟有所恃故公使領事之在中國身雖一葉而安如泰山遇有事雙電信朝發兵艦夕至加以地形已習人心已收並有伏莽衷甲爲之内應遠鄰近島爲之連衡其於中國不啻扼　拊背夫亦孰能與之抗是以公使領事諸人無不可爲所欲爲彼僅獨佔便宜猶其甚爲禮讓也已所恃維何曰船堅也砲利也車火足器械精也而其要則尤在乎能用人中國何嘗無船而船則除購自外洋外自造之船如彼也砲槍以及一切軍火器械近來漸爲講究而不必仰給於外洋而其所造之物究不敢必其可與强敵爭持於驚濤巨浪之中彼西人則早有以默窺其際而中國則尙未能自知此其故在於用人焉且船砲器械一切皆須人爲能者不用而用者不能此則中國所以大失便宜之處而中國之人所不特不自知而且不欲知者也泰西之用人也試其能則進之進而果稱厥職則給以憑照增其薪俸否則扣除不容情也中國之用人往往徇情面無論其人之能爲此事與否但以情面之重輕爲去留之定準卽留矣又不問客之何好客之何能又以情面之厚薄爲派遣之次第試問所以用人者何故而謂可以瞻徇情面貽悮軍務也耶自創　海軍以來經營已歴年所乃從無一二兵艦敢觀兵於海外以爲公使領事壯聲威公　領事孤　萬里身居虎穴此時雖班超復生亦無能爲况其爲一二措大乎能保無事已爲萬幸安得尙有餘力護及商人是則雖欲不　西人獨佔便宜不可得矣雖然攻不足者守有餘中國不能攻豈亦不能守乎果能自守則　不能佔西人之便宜尙不至糊糊塗　　西人之獨佔便宜也乃十餘年來中國講求洋務力圖自强不惜巨欵製船　械可謂殫精竭力何以馬江一戰　師　事不收尺寸之功雖揚武兵船學徒擊中法帥而中國兵船卒亦一敗塗地是則不特不能戰且不能守矣西人謂中國宜延洋師遣學徒譯洋文購圖說謹守　　步趨西法製造船砲軍火不　餘力必有成效之可觀然此護也仍是西人欲獨佔便宜彼以爲西人皆明明白白華人皆糊糊塗塗而不知中國人才亦何嘗不生前聞劉康供觀察言及近來中國製造漸精可以不用洋匠廠中上自委員下及工匠頗有深通制作之源者廣搜博訪用之不盡盖製造貴善學尤貴善悟倘或製造器械委任旣非中上取法又多中下知其當然而不知其所以然又安足恃乎洋人製造日新月　愈研　精前之所謂良圖今已棄同芻狗華人不悟拾其　渣猶欲窮日咀嚼不已其益安在盖前此之製造者皆其　　　者也今則中國有人不讓西人以獨步特患有才而不能盡用不患欲用而無所取材此中情形今昔不同安知其將來果能用之不盡否也余聞斯語正襟危坐而聽之不竟　掌以起曰快哉言乎中西交涉之問其損益所殊乃如是耶夫中國而欲圖自强原不專在乎製造船械製造特自强中之一端耳於此而不盡心則又島乎盡　心吾則以爲用人之一言最爲扼要用而當則得益用而不當則失益中西捐益之所在盖在此不在彼倘於此而認　焉安知先之所　者不將爲後之所樂而中西之交涉又何慮之有哉 
[諭旨恭錄]  
　　五月初九日奉上諭步軍統領衙門奏拿獲迭次倫竊國子監木植賊犯請交部審辦一摺所有拿獲之方順方耀才二名均著交刑部嚴行審訊按律懲辦欽此 
[本館接奉電音]  
　　昨由京友電傳上諭二道敬謹譯登○五月十五日奉上諭巡視北城御史恩　奏京營捕務不嚴請編查保甲一摺當諭令步軍統領衙門順天府五城御史妥議章程具奏兹據會同具奏並將緝捕章程二十條保甲章程十條呈覽朕詳加披閱所稱披勇　練兵除抽調守衛圍墻外僅　五百五十名不敷分布請再抽選四百五十名一節緝捕兵丁全在認眞挑選　加訓練方資得力若藉口巡緝不敷動議增加人數不過虚糜餉項仍屬無濟於事所請著毋庸議仍者將現有之兵分别選派實力整頓以期一兵得一兵之用其保奬一條向來凡遇捕獲重案所有獲匪出力員弁應俟刑部定案後聲明請奬然所獲人犯往往經刑部訊問間有情節不符若先行請奬易滋弊竇嗣後八旗及五營地面拿獲明火重犯著於定案後准其從優請奬以昭核實餘均依議行各該衙門務當按照章程切實辦理不得空言敷衍日久仍成具文欽此○十六日奉上諭吳大澂奏官軍剿辦會匪拿獲逆首地方　清請將出力員弁優奬一摺湖南武岡山門一帶曁油　寨等處會匪聚衆滋事經吳大　派員督軍會剿疉獲勝仗武岡山門逆首張堃堂張桂仔分竄藏匿經叅將杜應洪等先後擒獲正法其油　寨在逃道首彭十王趙宗七兩名亦經派出各營分起拿獲並獲匪首湛正大卽湛正發一併訊明就地正法地方肅清辦理尙爲妥速所有在事出力之總兵余虎思著以提督記名簡放並交兵部帶領引見提督銜總兵劉福興顔武林均著賞加頭品頂　候選同知饒恭壽著免選同知以知府分省儘先補用並賞加道銜儘先補用游擊劉高照著免補游擊以叅將儘先補用並賞加副將銜參將杜應洪著免補參將副將儘先補用千總陳占元著免補千總以守備儘先補用並賞加都司銜補用提督鄭連拔著賞加頭品頂戴三品銜實慶府知府莊子楨著以道員在任候補同知銜善化縣知縣調署邵陽縣知縣在任候補直隸州知 
 
 

Page 2

 
 
州孫儒卿著免補直隸州知州在任候補其餘出力員弁准其擇尤酌保毋許冒濫該部知道欽此 
[官樣文章]  
　　吏部李正郎所出郎中一缺近經各堂憲揀得文選事員外郎李澐擬正文選司員外郎孫承烈擬陪所遺員外郎一缺遴得考功司主事范廣衡擬正騐封司主事陳應禧擬陪遞遺主事一缺揀得本部候補主事劉家模擬補日内可帶領引見矣○内務府爲知照事本衙門現有萬壽慶典事宜摺件定於五月初三日會同具奏相應知照各如有應行廻避事件勿與同日呈遞因皇太后萬壽聖節沿途點綴景物應自何日起預備至何日止請旨定期○吏部爲示傳事衙門所有四月等月官主事馬毓楨曾焸森京府通判唐維錦直隸州知州高維嶽知縣虞煊楊克　黄炳文楊　超李肇宗等九員並截取舉人陳春藻勞丙祺梁鋆梁冠芳等四員本部於五月初二日帶領引見相應示傳各該員於四月三十日辰刻衣冠赴部演習口奏履歴如是日不到扣除引見並於初一日晚在内城左近住宿初二日丑刻穿天青褂備帶補褂元青褂並佩帶對子荷苞手巾赴西苑門外六項公所吏部公所内書到伺候排班帶領引見如排班時不到卽將緑頭簽撤下毋悮特示○工部爲知照事本部現有具奏萬壽慶典事宜摺件定於五月初五日會奏相應知照各衙門如遇有應行廻避事件勿與同日呈遞聞係具奏改建綵殿事也○山東東昌衛衛千總吳蘐出缺漕帥咨報兵部歸四月分掣選四月二十五日經兵部堂官會同侍御在天安門外朝房將擬選是缺之四品頂戴遇缺先選用衛千總王耀興照例坐掣山東東昌衛衛千總一俟兵部堂考後卽可帶領引見矣○内廷傳述西苑南海西苑門外迤南海墻外附近各地擬　入海内以便添修宫殿所有房屋自應一律拆去仍照西苑西墻圈佔民房成案令各業主持契報明由官給價俟内務府奉宸苑議覆後方有明文傳示○吏部爲知照事所有詹事府滿右贊善一缺前經揀以翰林院編修崇壽擬正翰林院編修熙瑛擬陪今本部定於五月初二日帶領引見相應知照貴院傳知該二員於是日五鼓穿天青褂備帶元青褂佩帶對子荷苞手巾赴西苑門外六項公所吏部公所書到聽候排班帶領引見因用印不及徑行白片○本年皇太后六旬萬壽慶典於八月十五日舉行崇上徽號典禮着稽乾隆年間成案先期告祭盛京永福昭三陵應各遣王一人由京往祭三陵距京往返三千餘里路遠貲繁行走匪易太常寺會商宗人府應否由盛京派員就近告祭抑仍由京遣王告祭奏請旨下遵行○吏部爲片傳事所有京祭一等補行引見之花翎四品銜步軍統領衙門員外郎致澤一員本部於五月初二日帶領引見相應片行貴衙門傳令該員於是日五鼓穿天青褂備帶元青褂佩帶對子荷苞手巾赴西苑門六項公所吏部公所書到聽候排班帶領引見○吏部爲示傳事現出有刑部司獄一缺查有在部投供之新海防遇缺先刑部司獄唐啓渭一員應行擬補相應示傳該員限於三日内衣冠赴部騐到並將執照携帶呈騐毋違特示○光祿寺爲咨報事本寺現有奏補漢典籍一缺一人奏補筆帖式二缺二人共二排人三名於本年五月初二日帶領引見相應開具滿漢排單各二分先行封送軍機處查照○宗人府付傳各旗族學長現在獻帛爵章京懸缺應由各族將閒散世職章京年力精壯之員造具履歴印册務於呈報本府以憑辦理勿得延遲爲此付傳各族照辦 
[高麗兵信]  
　　本館派赴高麗訪事人來信云全州東學黨之亂高王遣兵征戰統領閔姓率衆長驅比兩軍相接賊衆忽然大潰而逃閔揮軍逐之隨征某弁告以賊未受創何至遽敗恐此中有詐務須加意隄防閔不信大言曰烏合之衆豈諳韜略乘勝追之可一鼓而下也比追至山曲伏兵四起官軍大亂敗走三十餘里軍械悉爲賊有全州遂陷疏入高王大恐乃遣陪臣告急於中朝乞師救護按此信係月初所發目下時局又變一俟續函接到卽當列入報章也 
[電飭撤兵]  
　　昨天津西友來信云風聞李傅相電飭高麗將從前調往之兵一律撤回大約高事已平定也其中細情且俟訪事人來函再行詳錄 
[港電報疫]  
　　昨日香港來電報云刻下病者五十六人死者四十六人留在醫院醫船中者二百零三人自始至此共死一千九百二十五人然則病魔其尙未遯走乎瞻望天南爲之悵悵又聞新加坡查得某輪船抵埠時船中有一病人因令停於口外 
[條欵照登]  
　　香港英官接粤憲來文准將東華醫院分局患病諸人載回省垣醫理業已紀諸報章兹英官擬有條欵令醫院紳董遵照辦理一凡欲將病人載去省垣調理必須間明本人自願前往方可二凡病者須要醫生允准方可前往三凡病者必須報差知悉方能往省四凡船隻將病者載往省垣必須將病者坐臥之處遮蓋妥當並預備食物及藥料等件以便病者需用 
[日本大火]  
　　日本來信云上月二十五日姚架哈麥華人租界中突遭火厄自兩點鐘時聞警正在紛紛施救而附近之地又相繼鳴金直至四點鐘時始得烟消火滅花旗公司貨倉有管事華人因驚而死另一救火華人受傷綦重是役也焚去鋪屋數間華人戲院亦付一炬避災之衆殊覺狼狽不堪先是二十二日壬馬加杜亦遭浩刦計被災鋪户全燬者一千二百零二間半燬者四十八間焚斃十三人傷二十九人按姚架哈麥卽横濵壬馬加杜亦日本方言不知是何地也 
[潤州火警]  
　　本月十二日下午一點鐘時鎭江西門内萬戲宫東首某姓家因作午餐遺火積薪登時烟霧迷漫冒穿屋頂幸在白畫各坊水龍紛紛馳至汲水灌救火始漸衰迨文武官聞信到塲則已烟消火滅矣 
[漢水珠璫]  
　　四月二十八日本報所紀湖廣總督張香帥保全茶務一事兹張香帥已委江漢闗道惲崧雲觀察與湖南卽補道莊觀察慶良辦理二觀察卽會同出示曉諭兩湖各茶商凡已經過磅售出之茶每箱抽銀五分購基建修棧房以備堆存未售之茶此舉旣成以後華商之辦茶者當不復受西商之制矣○本月初五日午刻漢口花樓公興印字館庖丁某甲醉館之餘至英租界遊覽忽解衣小便華巡捕某乙見而阻之始而口角繼而撑持乙力不能敵遂吹呌機衆捕聞之蜂擁而來將甲圍在垓心拳足亂加甲重傷伏地衆始鳥獸散館中人得信舁歸祗存奄奄一息越二日而斃甲父遂與巡捕爲難巡捕見係人命闗天出番佛一百五十尊與甲父始得寢事 
[碰壤米船]  
　　招商局江寛輪船由滬泝江上駛本月初十日十一點鐘時行抵蕪湖裝缷旣畢卽刻展輪甫行一箭許忽遇一船滿載曰粲五六百石布帆高挂剪江而來舟子以風色不佳特用戧板横插船邉以冀無畸重畸輕之患無如江寛雙輪激水如箭離弦急切無可避開致撞去船頭之半船桅亦截而爲兩於是隨波逐浪無法支持江寛急設法救援無奈急溜奔騰排山倒海遂倒輪百下且行且救直至驛磯江畔始將舟子次第援登而米船亦遂沈没矣當旣碰未沈時江干駁船户見之皆飛棹而來將中艙之米取出是以船雖沈而貨未悉付蛟宫後聞此米係廬郡某巨宦之婣婭所販今乃喪於江心因卽發電至廬州告警一面向無湖招商局饒舌未知以後如何也 
[川東雙鯉]  
　　淪城馬王廟等處每於季春集欵諷經將祝融天符等神像扶駕出行其儀仗之輝煌音樂之嘹亮無美不臻前導幾及千人其中選擇幼童以爲神尸去歳爲尸者係某娼家之子大不理於衆口耿鶴峯大令以其玩褻當經諭禁故今歳只用木塑神像以昭慎車○朱提成色以九八爲通用其套　水釘等名目竟有七八成者大爲巿廛之害近有某甲與某乙因債項滋訟邑尊判令將銀缴運中公然以套　銀當堂呈繳邑尊大怒立飭掌買並枷號一月游街示衆○賭博之具除骰子花牌而外有鬥雞及蟋蟀以角勝取采者近又花樣　新在巿創設棋局誘人賭博從中抽頭漁利受其害者時有所聞經團保將設局之李蠻子送縣懲治並禀懇出示禁止已邀允准矣○新派海闗理船廳尙未到 
 
 

Page 3

 
 
渝而扦子手吳可德又因事辭職現在獅子山查騐所止有一人不敷照料稅務司擬每禮拜過江數次藉資稽核以免貽誤○度量權衡宜歸畫一渝城各帮秤碼參差不一動輒齟齬前經各省首士設立公估局四處中存秤碼爲人較量輕重兼看成色每銀十兩取錢三四文以作經費已歴數年近因入不敷出遂又停止○前有某西人游歴至渝將來福鎗三柄彈子千餘顆拍賣與立德洋行立德擬請監督發給護牌轉寄漢口黎觀察以違禁之物未肯發照適因督標駐渝防營欲購此利器乃託人赴洋行議買業已成交矣○渝城烟士釐金局向於九城門分設巡勇以稽出入乃法愈嚴而弊愈生近有奸商往往於夜靜時將煙土由城牆邉用繩提進偷漏厘金合計城堞周圍十餘里豈區區巡勇所能徧查耶○城西五福宫側有火藥局二所圍牆以内徧栽桑樹緑葉扶疏每當春蠶上箔時卽任人往來摘葉說者謂軍火重地理宜嚴肅有官守者所宜思患預防不可沽小惠而忘大害也○江北廳監生萬某前月赴成都於傍晚時混入總督衙門潛進大堂迨三鼓後忽大呼伸寃闔署驚起接閱紅呈係因家產涉訟奉批黑夜入轅喊寃必非安分讀書之人仰首縣押發川東道訊明後轉發江北廳戒飭於四月二十日押解到道黎觀察擬委洋闗委員候補縣鄭子元大令審訊再行發落 
[誰生厲階]  
　　粤東闈姓准商人繳餉承充每逢鄉會兩試歳科兩考卜榜花者舉國若狂所費不貲實爲民間之巨蠧且科塲弊竇卽由此而起實屬防不勝防今屆甲午恩科會試塲規極嚴至書榜時仍不容外人刺探防弊之嚴未始不由於此然聞有該省孝廉六人不得終試近日公車南下有曰其寃者謂亦由代買謄錄階之厲云夫考試爭名於朝闈姓爭利於巿似冰炭之不相同今則爭名之所卽爲爭利之所防範一日不嚴卽弊竇一日不絶嗚呼此有志之士所以發憤而興歎也○粤東白鴿票尤爲民間之漏巵向來懸禁綦嚴仍未根株盡絶前有粤紳吕某以闈姓己經承餉奉官開辦擬將白鴿票天地元黄八十字易以趙錢孫李亦八十字每日點開一次改其名小闈姓亦擬繳餉承充粤中大憲未准所請遂航海北上幹旋此舉甫有眉目而准其辦理之某大僚作古吕亦客死津沽迄今數年無人敢籌議及此不料日間復有甲乙兩人　資到津擬赴京都重提前事不知能如願相償否甚矣人之見利忘義也 
[皖江夏汛]  
　　前辦皖南牙厘局安徽候補道劉子幹觀察作樑丁太夫人憂回籍守制兹已服闋來皖仍歸安徽原省候補觀察於月之初三日到省旋卽乘輿赴院謁見沈仲復中丞晤談良久興辭而出又拜會兩司以及各同寅拜畢返西門外本公館隨班供職○皖垣每屆端午近水一帶好事之徒划賽龍舟動輙數隻十數隻不等去歳某龍舟遭没全船十餘名悉與波臣爲伍是以各有戒心本屆端陽大江中只見龍舟三隻然是日岸上遊觀者則仍盈千累萬云○距安省百數十里屬之東流宿松等縣境内瘟氣流行人尙平安惟六畜中猪牛死傷最甚地方居民設壇延請羽士建醮禳送疫氣并備瘟船一隻安載瘟神及避疫各物放諸江中推送出境聞邇來瘟氣漸殺人心已稍定矣○安徽候補知縣顧明府仲安前奉首府聮仙衝太守札赴太湖會審案件明府奉札後旋卽禀辭輕車就道兹聞明府已將會審案件一一詳晰卽起程返省遂於月之初七日抵皖北赴各憲衙門禀安銷差○某甲安慶人年三十餘充當練軍砲營勇丁月之初一日營主姚興廣遊戎以洋四元交甲送至某鋪係　節帳詎料黄昏時分未見回營卽諭兵丁四處尋覓并飭知該屬日來數天未見蹤跡其家屬疑慮莫测究未卜其存亡也 
[北通漕務]  
　　四月二十六日倉憲提騐浙江第十一起及第十二起漕糧又江蘇第三起白糧前半起二十七日提騐江蘇第十四起及十五起漕糧又江蘇第三起白糧後半起二十八日提騐浙江第十三起及第十四起漕糧前半起又江蘇第四起曰糧十二船山東濟右帮駁退粟米二十票二十九日提騐江蘇第十六起及第十七起漕糧又江蘇第四起白糧十三船三十日提騐浙江第十四起漕糧後半起及第十五起漕糧又江蘇第四起白糧二十船五月初一日提騐江蘇第十八起及第十九起漕糧前半起初二日提騐浙江第十六起及第十七起漕糧前半起又江蘇第五起白糧十二船初三日提騐江蘇第十九起後半起及第二十起騐至第二十一起漕糧前半起第五起白糧十三船而止初四日提騐浙江第十七起後半起及第十八起漕糧騐至又江蘇第二十一起漕糧後半起第五起白糧二十船山東濟右帮駁退粟米十二票濟右帮粟米計四十五禀而止初五日爲端陽佳節循例停騐一日初六日提騐江蘇第二十二起第二十三起漕糧又第六起白糧前半起初七日提騐浙江第十九起及第二十起漕糧前半起又江蘇第六起白糧後半起騐至山東後帮粟米十二票倉憲因米色潮濕只收上面百餘石其餘概行駁退○大通橋滿漢侍御於五月初一日午刻乘花船蒞通循例閱壩滿漢坐糧廳在大光樓設筵欵之至申刻卽返棹○山東督糧道恩督平觀察亦於是日抵通謁見倉憲及坐糧廳○江蘇督糧道吳廣函觀察於五月初三日禀辭返棹回津○初四日倉憲飭開通濟庫支開各項銀兩○通壩自漕糧開騐以來倉憲功令森嚴凡南省潛米之潮濕者輙行駁退是以江蘇浙江兩局總添派委員在河干晝夜巡　使各剥船户恪遵憲令不得攙水舞弊惟浙江每起漕米剥船户欠數過多未識將來何以賠補也 
[白門梅雨]  
　　上元縣陳仰山大令前署海州因事撤任隨班聽鼓數月於兹矣兹忽藩轅牌示委現署上元縣王大令署理蕭縣篆務而今陳大令仍回本任履新之期大約不遠矣○金陵勾欄多在釣魚巷一帶每家男女龜僕多至一二百人結黨成羣全無畏憚有北客三四輩勾留白下時效杜牧之尋春舞席歌筵千金一擲老元緒見其揮霍事事奉之惟謹不敢稍違乃不數月間牀頭金盡寂寥旅館意緒無聊屢覓意中人藉消岑寂而諸妓欵留猶昔面目全非小坐片時卽有燕子嗔人　哥駡客之意北客素剛直胸中略有蒂芥不覺悻悻然現於辭色一言不合借故發揮將案上茗壺隨手抛擲於地門外侍立者一聞　響卽攘袂大呼蜂擁入房肆行毆辱客知衆寡不敵返身出門而大門已下扃矣正在進退維谷之時適保甲總局親兵巡街至此破扉直入客從人叢中飛步脫逃然已有二人受傷數處次日徧謁當道請提龜鴇嚴懲不料候補官中竟有以護花鈴自任者暗中囑託致逞兇之龜鴇得以事外逍遥安得賢令尹盡法嚴懲庶足令曳尾泥中者知所警懼歟○安品街人某甲向在某營當哨長因事被黜旋里横行街巿莫敢誰何去冬得一奇疾四肢及頸癢不可言略略抑搔痛如刀割未及數日手腕足脛起紅缐一縷漸腫漸潰臭水直流延至今年三月脫如瓜落邇者天氣炎熱斷處生蛆旣而頸之四圍亦腐潰如手足宛轉枕席啼聲如斬豕然醫者云此症非藥力所能活必暗遭陰譴故冥冥中現此相以警人耳其然豈其然乎 
[甫里書院特課出案]  
　　甫里書院特課前日由天南遯叟命題首易經題積善之家必有餘慶次策問文選取舍詩題未到曉鐘猶是春兹生童各卷已行彚齊核閱甄别優劣次第甲乙計生卷取超等八名特等十二名一等十五名童卷上取六名次取八名備取十名生超等許雲麟吳國楨許玉庭王德懋張兆榮嚴貞善庚清新石毓麟特等顧自申楊芝賡張希齡王仁基江綺程家鏞王厂庭方志培徐國珍方炳聲徐敏朱灝一等徐繼芳葉祖鼎吳國標張德麟吳燮森錢福祁沈錦棻光光軍王肇釗邵鍾梅張嘉猷顧錫恩葉其斆李家鼎許庭燎童上取唐寳衡徐鴻飛張嘉謨王以仁黄履芳方以熙次取曹光祖馬壽祺沈學曾沈榮曾王家驥程家駒孫邦英陶登善備取劉希賢王德魁毛本仁夏家模孚樸張紹裘張國浩葛鳳翽吕績陸乃發凡列於前茅者例得優奬由遯叟自沛廉泉計開超等首奬洋三元二名三名各奬洋二元自四名至八名各奬洋一元特等一名二名各奬洋一元自三名至十二名各奬洋七角一等例不給奬童上取首名奬洋二元二名三名各奬洋一元自四名至六名各奬洋七角次取自一名至八名各奬洋五角備取例不給奬遯叟於優奬之外超等三名各贈　園自著春秋經學三種校刻娱親雅言一部童上取首名亦並貽贈擬於决科之前再舉特課想書院肄業生童當必倍形踴躍俾見甫里一隅人才亦足與通都大邑抗衡也不禁拭目俟之 
 
 

Page 4

 
 
[試演水龍]  
　　本月二十日爲滬上各社會試演水龍之期江南製造局向有洋龍數架前日局總劉康侯觀察飭人舁至近處河中吸水噴激昨日火神廟等處洋龍亦先後試演以免臨事蒼黄誠未雨綢繆之意也 
[掘墳控局]  
　　前日本邑裹虹口人錢錫寳赴圓通寺巡防局訴稱姪子杏卿串同奚文蘭盜賣祖墳與某甲得洋銀二百元本月十三日半夜雇工　掘意圖將棺木遷去小的聞而攔阻驀被欺凌杏卿財勢俱全叩求提訊局員劉千戎飭勇提杏卿訊問供稱小的乏錢使用不得巳將祖遺之地出售雖有祖墳已遷至他處安葬事與錫寳無干千戎斷令就田價内提出洋銀二十元給與錫寳杏卿不允千戎飭勇一併攆出 
[悮在解差]  
　　前由臺灣淡水縣解軍犯林泳林添浩到申過站黄大令飭備赭衣鐐銬派差轉解四川安徽二處安插事後大令以臺灣省軍流人犯向未由申過站特移文淡水縣請以後查照舊章辦理兹接新任淡水縣李麗川明府覆文内開臺灣新設行省酌定章程所有人犯由閩過站並不繞道申江此次實爲解差所悮以後仍照定章云 
[典史騐犯]  
　　英租界白大橋北首周阿四薙髮店夥楊阿三被同夥姚再良用鐵鎚擊傷身死地保曹福卿報縣後黄大令飭差拘姚訊實收禁此巳早見報章兹大令委典史蔡少尉於昨日午後將姚提出騐明箕斗面貌飭還禁獄中聽候備文解省勘訊 
[萬家生佛]  
　　謹啓者敝堂經費支絀蒙諸善信隨時補助藉抵施醫計開第一次施醫藥捐共收規銀七兩零四分英洋二百零三元八角五分又太古輪船蘇趾祥翁交來酬志堂慨助規銀五十兩又惠泰莊交來會稽東皋氏助洋十元諸名士一元又全亨寳號經募麥吳氏助洋四元衆欵彚登幸恩膏之普及同心共濟膺福澤其未央除掣奉收據清單細數分列報章外虔伸謝悃並誌頌忱　上海虹口元齊善堂董事唐廷桂等拜啓 
 
 
 

Page 5

 
 
   
 
 

Page 6

 
 
   
 
 

Page 7

 
 
在滬開演多日觀者甚多茲全換新戲刊列戲單其戲與前不同格外悅目戲塲仍在虹口白大橋北首四川路及文監司路轉角處空地上每晚於八點鐘開門九點鐘開演每逢禮拜三六兩日下午三點鐘開門三點半鐘開演小孩日中看戲照價减半此佈價目官房每間能坐六人收洋十元一人坐官房其價二元頭等客位每位收洋一元五角二等每位收洋五角立看者每位收洋三角 
[頭彩十萬六月十六開彩]  
全張十二元單張六元四開三元亦中 
上年英七月二彩聲明前報今又售英七月票分條六角五分兼兌紅票信購指上海法馬路 
[新開立豐洋行]  
本行由德國魁賜厰分設在四川路廿三號門牌專辦各色顏料各式烟盒吊燈檯燈洋燭肥皂餅干洋刀一切洋廣等貨欲辦者請至本寫字房面定其價格外克己此佈 
[請看開彩]  
本公司赤金股本大票准於本月廿二日一點鐘開彩因本公司地窄人稠難免湧擠特商借天仙茶園開彩以廣衆覧特此佈告美商保廣公司謹白 
[乾泰批發]  
本號開設上洋四馬路朝南門面淸膏每洋一兩宿膏還灰一兩九陳膏二兩三公膏二兩七近埠固已馳名遠處特恐未曉如蒙寄購方知正路 
[申江新開粤昌廣號]  
本號自運粤東元靑莨綢桂子橍杆花素鈕扣紅木鏡器料器西洋鼻烟廣東淨絲烟各色雜貨一應俱全批發價錢格外公道凡各寳　及仕商賜顧者屈駕至棋盤街札首靑蓮坊内先行交易擇吉開張 
[棧房地基出租]  
啓者楊樹浦發昌東棧舊址地十五畝前出黃浦後臨馬路内有棧房數間樓房數幢全租分租均可如有合意者請至本行帳房面議可也新寳順洋行啓 
[永平保險分行]  
本行設在三馬路鄭福蘭堂對面專保房屋棧房等如合意者請移玉面商可也 
[摘庚寅春高昌寒食生訂]  
浣雪雲樓寄女士書畫潤目中堂三尺一元紙增一尺加潤一元屏條减半紙摺扇册半元或點景泥金或當日取件均加半潤由上洋英大馬路虹廟東首五福弄口京都同德堂收 
[辟疫殺虫藥水]  
香港近來瘟疫甚廣染者不能復生此皆由預不提防茲本行有外洋名醫專治瘟疫藥水每早澆於穢汚之處或房中澆之卽可發散瘟氣其用法另有做單此白禮和洋行 
[英七月份票出售]  
今售英七月份呂宋票雙張價洋十三元單張四開照算分條七角華六月十六開彩專收紅票格外公道凡蒙函購原班回件此佈老廣豐新廣豐萬福來萬寳來仝啓 
[英文書館]  
本舘專敎英文十有餘年今添請宋文才先生主席前曾出洋習悉英文最優如子弟輩欲學者請來學習可也寳善街晉隆 
[英文書舘]  
本館在後馬路景行里日夜分三班悉心敎習成材者不少如欲兼華文兼膳者均面議可也 
[戒烟捷徑]  
戒烟之善惟上海之京都同德堂誠推第一鄙人烟癮二錢以洋四元購該堂槍上戒烟三香膏五兩不及一月卽離苦海特此鳴謝大通信記上 
[産業出售]  
啓者今有産業一所坐落英租界黃浦灘内有行棧房茶樓寫字間等合意者請至本行面議可也此佈長利洋行啓 
[拍賣輪船]  
啓者今定於禮拜一卽六月十四日下午二點鐘拍賣雙暗輪輪船名彝陵倘先期有人買去是日卽不拍現在該船在宜昌漢口兩處來往船身長一百三十五尺二寸闊十八尺三寸高八尺三寸艙高七尺連船身有二百廿四墩九二艙中有一百四十九墩除凈可裝一百三十一墩一九此船於西歴一千八百七十七年用硬木造成一千八百八十三年新裝機器水罏一千八百八十七年新造裝煤處可裝煤三十墩每日僅用東洋煤四五墩此船可裝貨物二千五百担能裝頭等客人四位二等客人八十位貨物裝滿時吃水七尺裝貨未滿時吃水五尺一千八百九十三年在船廠内大修新換許多物件拍賣章程開列於後　此船現在租與别家至本年十月廿六日滿期如有人拍賣將租帶去照此拍賣一經拍定後不能藉口他故冀扣價値拍定後立卽將拍價先付一半尙有一半准四日後過户時付淸或兩下商量更行早付亦可如到期不付將先付之銀罰去一經拍定此船卽歸買主承受與别人不涉倘買主過期不料理淸楚此船當由買主拍賣或拍賣或另賣倘收價不敷當向買主取足無論何人一經拍定不能再減價値其賣價照上海規銀算過户之費歸買主付出不多時此船卽至上海船廠中廠中將水放出任人觀看欲知詳細情形請至本行面問可也此佈會德豐洋行啓 
[合豐衣莊]  
本莊揀選原典估衣專辦各色綢緞時式新衣自運粗細皮貨不合包退回換加工重料克巳定價每兩七角承蒙賜顧童叟無欺棋盤街中 
[上海樂善堂老藥房狐臭即除散]  
狐臭因五臟積熱所致根治極難凡有是疾接照仿單搽擦此藥其氣卽除神效異常價錢一百五十文 
[瑞記洋行賠欵迅速]  
本號由陸紹周兄經手在瑞記洋行買保險銀五千兩初七夜右隣失愼本號亦遭殃及所有保險銀業巳如數收到可見該行之誠信陸君之辦事快捷也此佈永增祥號告白 
[蓬萊神醫]  
本醫生上半日在鐵馬路東和洋行下半日在四馬路西胡家宅百花祠中外大藥局日本丸橋女醫生在東京學習德國醫術十五年矣素知中國醫生只能診脉豈易詳知受病之在何臟腑日本醫生診腹之法與西洋法相同但探厥病源必先袒膓知貴國禮義之邦若延男醫診治則婦女不便露胸是以丸橋氏女醫特來上海行道然華人尙不知西藥功效之穏往往不敢輕試倘有男婦疑難雜症華醫不能決其病原者不妨延本醫生診之指定病原之所在然後延華醫立方以服華藥或服本醫生之藥丸藥水以顯奇功均無不可出診每次洋一元門診每次洋二角此佈 
[上海樂善堂老藥房汗斑一筆消]  
汗斑卽紫癜風若不早治蔓延遍體殊不雅觀速用此藥水一擦卽消永無再發之虞價洋一角五分 
[寳丹]  
專治傷暑霍亂吐瀉腹痛一切痧氣不服水土時行瘟疫觸穢受瘴等症服之起死回生其效不可具述價錢一百文 
[西學堂告白]  
余向設西文學堂於法界寳興里嗣因隨同崔星使出使美日秘國故爾罷舘今差滿回華仍在原處設帳如有志西學者請至本舘面議可也 
[頭彩十萬元同得利]  
屢獲大彩遠近馳名今售英七月大票雙張單張四開照市分條六角五分上洋棋盤街啓 
[郭少行楷]  
聖德千字文刻印工良紙張精美訂本三角裱本四角外埠寄費自給上海四馬路橫街南書錦淸河里内本寓發售 
[包愈𤻤子頸天下第一方]  
癝𤻤一症到處醫家往往見之皺鼻若無此良方斷不能奏效此藥妙在不論遠年初起未穿已破均能克功雖極重危險之症不過兩盒卽愈不靈包退五日内繳還原洋價洋一元信例自付上海西新橋南鼎昌里景雲仙館内寄售 
[屢中大彩萬寳源]  
早登報章茲售英七月份票雙單張四開均照大市分條六角半外埠紳商函購當立奉棋盤街北 
[普救靈丹略列]  
廣東普仁堂靈騐痧氣丸 
本堂揀選上藥用正麝香虔製各種救急丸散俱能扶危活命功力神速皆爲普救便人耳諸君光顧請認招牌萬應痧氣丸大瓶一角小瓶每洋一百廿瓶○八寳紅靈丹○諸葛行軍散○麝香臥龍丹○時症白痧散大瓶一角半小瓶每洋一百瓶○靈寳如意丹○萬應如意油大瓶一角中瓶五分○萬應午時茶每洋八盒○小兒疳積糖每瓶洋二角並各種蠟丸膏丹藥酒發售貨眞價寳鋪在上洋棋盤街開張 
[散艙火油]  
瑞記洋行裝運入口保險妥當光亮如要定做新片子亦可該貨艙在浦東 
[價廉物美文房必需之物]  
極大荳𦸅每粒六文砂仁每粒二文文房壽字香未孫製黃精均每斤洋八角法藍白銅香盒八寳珊瑚印泥價均二元八寳貢墨一元虹廟東首上海五福衖口京都同德堂啓 
[申報館貴帳房升]  
余患小腸氣二年初發時𤻴疼萬分盛發時腎囊腫大前由胡萬昌信局購貴埠京都同德堂小腸氣藥一元疝氣丸一元半計呼一匣如法用之甚妙再購一次宿疾痊好今寄報費五元卽乞查入將此信邗報以謝良藥也常德怡昌油行具 
 
 

Page 8

 
 
   
 
 

Page 9

 
 
[英廨將堂瑣案]  
　　孀婦繆王氏扭李瑞生至英公堂以李私取洋銀衣服肆行污辱等詞喃喃聲訴前晚宋通刺升堂訊問繆王氏訴稱小婦人家在慈谿向隨丈夫　滬二年前丈夫物故小婦人孀獨無依傭工度日李時來調戲小婦人正色拒之李因此懷恨在心前日傍晚時小婦人工畢回家見李在房中掭開箱上銅鎖竊取故夫之衣二件及洋銀兩元與之理論反以惡言相向不得已扭案請懲李供稱小的係紹興人向在各輪船兠收煤屑前年十月經王阿蘭等撮合娶孀婦繆王氏爲妻計身價洋銀七十元執有婚帖爲憑迄經二載繆王氏忽然翻悔求恩明鑒阿蘭供稱小的與繆王氏係同胞兄妹妹文逝世後小的失業無聊無力兼顧是以妹子作工度日李欺其孀獨意圖硬占小的從未說過妹子再醮之事是以投案陳明通刺判令將李笞責一百五十板著具改過切結存案備查繆王氏交阿蘭領回送交夫族收領○四百五十一號巡捕解送吳周氏至公堂通刺飭提訊詰吳周氏訴稱小婦人自幼嫁吳岳泉爲妻被婆婆凌虐不堪且復信口污衊小婦人不敢犯上暫避母家婆婆旋向父親爲難小婦人無可如何將髮剪去擬卽遁入空門又慮波及父母且身懷六甲爲此投訴捕房轉送案下通刺著暫發官媒收管候飭傳伊夫到案訊核 
[英界公堂瑣案]  
　　二百七十九號華捕拘送趙煥香至公堂禀稱小的巡至公和祥馬頭見趙竊鐵一塊是以解請老爺訊究宋莘樂通刺與佛繙譯官商定然後判令管押四日○包探竇如海禀稱前者王榮耕屢次犯竊遞回蘇州今又潛來掩入某航船竊取布衣四件小的是以拘送來案通刺判令重責一百板仍遞解回籍○四百十三號華捕禀稱小的見江連卿劉阿大沿途滋閙是以拘案請訊江劉同供稱小的等皆在治下當車夫昨日相約醵飲後以酒貲分派不均互相口角通刺判令各管押一日○三百三十二號華捕禀稱朱蓮生被潮人陳阿耀擊破頭顱是以拘案請究朱訴稱小的在同文書局寫字昨日至陳烟館内吸烟與陳口角致被擊破頭顱旣入捕房卽送至某醫院醫治醫生察得須閱兩禮拜方可告痊但小的係貧苦之人一日不寫卽一日不得食用還求老爺恩鑒通刺判罰陳洋銀二元給朱爲養傷費○西人花里羅失去馬韁包探張阿五查得洪阿六所竊送案請追通刺判令管押四禮拜贜寄存捕房待失主具領○二百零六號華捕見王長生以病馬駕車拘請判罰通刺判令罰洋銀十元將病馬發交龍飛馬房醫治○顧阿六黄四福孔阿才三包探拘送拉拽狎客之無恥野雞倡張富寳王愛卿及倡婢王阿金到案通刺訊得二娼皆鎭江人押候遞回原籍阿金卽行開釋○包探顧阿六拘行竊陸福生家東洋車之高和尙請訊通刺判令管押三禮拜車給陸領去○水巡捕禀稱前者萬泰木行在浦灘樣樁外堆積木料經河泊司控請諭令遷移甫經數日又有木板堆存是以將行中執事人趙友仁拘案請速限日遷至岸上免致有碍水程通刺與佛繙譯官再三商議判罰洋銀十元並諭令火速將板起岸 
[法界捕房瑣案]  
　寳山縣馬漁珊明府飭差凌正持公文投公堂内開民人孟裕祥之媳金氏被江灣人陳晉三之妻沈氏誘匿三茅閣橋唐慶豐肉店沈萬熙處請飭協提解案葛同轉傳訊來差禀稱小的奉本官大老爺諭以沈家居法界請大老爺飭探協提同轉飭包探郁廷湘協同來差拘提禁押候過堂移解○寍波人范老海在大自鳴鐘工部局對門開設老德記客棧寓客某甲包定臥房半間每月洋銀一元二角前日范以客榻不敷留宿領他客入房翌日甲失去藍紡綢褲一條向范根究范恃蠻不睬被甲扭入捕房捕頭著出外調停禀覆如違諭不理則准甲投訴捕房解送公堂訊究○日前薙髮匠繆德生萬居長發小客棧小流氓奚福貴等向之拆梢棧主扭入捕房葛同轉訊供押追並研究餘黨昨日繆投案求追同轉命提奚根究奚一味狡展同轉著從重笞責一百板依舊不供命提棧主婦倪楊氏研訊供稱十一夜繆偕一人來寓至十二夜又偕二人來小婦人將所寄洋銀交還繆卽出外購釘靴隨與偕來之一人同宿翌日拆梢者卽係此人奚供稱小的向當繩索匠現已失業棲身南巿商船會館庖丁奚春庭處春庭卽小的之祖流氓中惟識一人亦是繩索匠名阿涓同轉著掌頰二十下旋有繆秋階者投案稱小的與繆海生同胞兄弟海生摇得一會意欲開店來滬購物被流氓攫去洋銀五元九角求大老爺追還俾得回里同轉謂奚已迭加笞責矢口不承爾弟將拆梢人帶進咎由自取今將爾弟交爾帶回奚著其祖來案具領○鄭亦山偕妻周氏投案控蔣阿大誘匿女孩葛同轉訊供之下押候追比昨日鄭投案求追同轉命提蔣到案謂爾前犯何事因何怙惡不悛蔣供稱小的前次因蟻媒案發經大老爺責懲遞籍此次女孩之事實不知情同轉復詰鄭曾否問明答稱此事一定無欵同轉著將蔣從重笞責一百板蔣稱求大老爺飭包探細問同轉問鄭曰蔣住何處答稱住西新橋同轉卽飭探帶同傳訊鄰居再核○朱景榮控周阿紀拐騙烟膏呑没貨銀葛同轉迭次研訊並著邀中人理處兹以在押日久命傳朱到案謂此案終非了局爾意如何旋有莊阿迥張阿六二人投案聲稱小的等與原被告均是同鄉如何往來小的等不知細底同轉謂爾須將周帶出再作計議朱稱周鋪陳行李均寄存新茂興有意挺押同轉命提周到案略詰數言交莊張帶出飭探帶同至新茂興著店主周桂香帮同清理禀覆核奪○王連生在江天輪船竊取考籃葛同轉飭提到案著笞責一百板○沈榮泉控金阿龍拆梢葛同轉判令枷號二月業已滿期帶案疎枷照原斷笞責二百板押候具改過切結○顧阿發龔阿仲因拆毁典當弄之墻被房主扭入捕房葛同轉著押候脩整兹以房主不追命將二人帶案申斥一番卽行釋出 
[卾省官報]  
　　五月初八日候補巡檢凌潮自襄陽公幹回省赴兩院禀到准補宜昌府通判沈彤赴任另補縣楊鈞禀見候補縣龍驥俱禀辭管解三批京餉赴京孫長焯奉委管解甘肅新餉禀知藩憲牌示黄陂縣大城潭巡檢事務詳委議叙班前補用巡檢李增署理○初九日缷代理蘄州州判事補用縣丞楊煥文到辦分發試用巡檢楊兆甫由京來候補通判程懋昭昨禀見謝奉委辦沙巿川鹽分銷局赴兩院票知○初十日委辦卾岸督銷淮鹽總局江蘇補用道志見辦理咸寗嘉魚蒲圻崇陽通山通城六縣茶牙事務總局駐羊樓峒候補府札勒哈哩禀見赴兩院禀到准補宜昌府通判沈丹禀辭赴任本任建始縣姚學康禀見禀辭赴京藩憲牌示黄州府武黄同知要缺飭准補之陳世卿赴任 
[金陵官報]  
　　五月十一日南洋兵輪左翼長南琛兵船袁九臯又右翼長開濟兵船徐博隆鏡清兵船何心川南瑞兵船葉伯鋆寰泰兵船董全才保民兵船吳克戚均由北洋會操回補昨日代理闗埠司巡檢阮樹棠禀知交缷回○十二日候補道懋績謝委總辦金陵善後局知縣汪如翰到起服回省新選江寗布政司理問劉思德到由京來藩轅牌示署安東縣馮譽騏調省另有差委遺缺查有大挑試用知縣胡廷琛堪以署理○十三日候補道王實之到交缷皖南茶釐局差回指分江蘇試用從九尤進賢巡檢黄炳交缷石港騐補釐捐差回二位均到○十四日巡檢蔣家澤辭赴通屬海門催提上忙差 
[邗江官報]  
　　五月初四日許太守寳書公幹旋揚○初五日各官禀賀章鹺尹縝由泗源溝卡來揚戴鹺尹韶由孔涵卡來前堤工局莫觀察繩孫由省回揚○初六日任分轉杰由甘肅回銷解餉差 
[上海六馬路仁濟善堂籌賑公所施少欽經收山東順直賑捐四月初七至三十日清單]  
　　凝瑞堂善士銀陸拾七兩三錢七分七釐袁寳忠無錫林善士募隠名氏二户各洋一百元趙朗垣五十元續助洋十元守拙軒五十元楊士芳昆仲三位求父肝胃氣除根江南蓉城潁川氏湯餅移助憶記妻病已愈完愿無名氏女病求愈四户各二十元鎭江帮糖業衆商年例酬神餘欵称賑十六元一角黄楨榮父七旬壽辰壽筵移賑十二元十六鋪外灘公焦資十一元七角半無名氏妻懷孕求六甲平安又助求自身却病延年衛鐘駿祈保平安桐溪朱綬卿吐血求愈顧鐘麟妻病求愈顧毓卿葛維三貽穀堂十八禾兌三公鮑顧氏陸記十一户各洋十元洪氏陸元張學熙妻金氏肝氣求愈馮賛廷妻病求愈陳槐芳子病求愈朱承福子病完愿朱義忠爲子完愿清河氏葉敦仁堂均完愿謙受堂范頒卧無名氏十户各洋五元邱琴樓子病愈戴是若續愿主人無名氏隠名氏五户各洋四元顧伯文求父病速愈曹國恩無名氏各洋三元汪永翔募博生章等十二户各洋二元三角銅二元鄒潤生二元銅二元璜涇金敦厚求啫疾速愈鄭在銘妻懷孕求預保平安道署黄善士求咳嗽速愈隠名氏求產平安徐貞起求外痔速愈產安還愿氏陳靄山嚴官保楊玉月助善堂自永堂來宜堂十二户各洋二元廣和糖行來黄有才等十七户各洋一元七角續來葛鳳三等六十二户錢七千文合隴遣富王庄五百文新裕輪船帳房交來公記洋一元二角無名氏銅四元陳金壽母病求愈李益齋妻病求愈梁福增葉鈞甫祁楚珍蓄聘山吳嘵　宋合夫劉恆新吳以芳魏隠名石龐氏天恩神佑祖伯氏求墳地平安人慈東棠蔭書屋六益居士十六户各洋一元陳可雄四角劉德　求兌口舌陳洙各三角趙不名銅洋三十元復昌祥銅十三元寳成當銅八元青浦隠名銅五元電報局收支所三元嘉惠寳盛合一元徐瑞麟堂隠名氏各一元潘李璜錢二千文梁王氏梁儲氏各千文葛竹軒葛紫軒葛鏡軒葛士錢一瑶曹玉珍劉惺焦張海秋梁玉英八户各五百文蕭　之蕭煥如梁　山張宗魯四户各四百文梁敬齋葛雲仙仇文瀾　錫章黄　卿張韶九蕭景星善仲琪宋第先鴻文堂梁程氏無名氏升記十三户各三百文葛香波葛香山梁步舟許趙茂羅青華梁黻亭梁國符梁超倫張香谷孟譪如吳漢符林松山張幹功嚴晴峯潘日容李長春蕭鹿蕭伯環簫班蕭子青存　堂三餘堂慰記無名氏廿四户各二百文　培林李德隅蕭鴻儀李學　陳垣龍李學科李良長李桂元程萬鍾王兆鳳王世豐葛軼仙葛海仙孟九如李漢如孫長貴程壽堂陳定邦徐四芳陳鶴田梁宜凡梁宜凡居懷　王有慶未德富范玉珍鄧廕恩張幹才胥默齋仇述夫蕭萬和蕭家修蕭遵傳陳如棠葛初仙陳如玉陳登高蕭寳王肅驥如蕭啓賢馮錫林蕭冶臣蕭式金胡超慶周保文蕭長庚俞汝成徐松元劉洪謙楊　隆趙有恆王鶴來戴樹堂王得榮僧成澈仇述夫周長　戴寳青李應超李桂馨曹廣大僧應餘程萬明王大法吉萬福程鳳在王如川劉金屏王兆新楊自來李學書李植書蕭先蕭良蕭蕭瑚蕭德陳宣陳序陳昕章源體記緩記述記綸記徐沈周陳程鳳來李王張氏丁史氏孫韋氏梁楊氏陳　氏高吳氏李朱氏松菊氏另克氏朱許氏無名氏陳楊氏陳李氏李孟氏李張氏蕭單氏蕭李氏曹王氏一百四户各一百文以上共收規銀六十七兩三錢七分七釐洋六百七十三元五分銅洋七十元錢三十六千二百文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十年五月初八日京幸全錄]  
　　宫門抄○諭旨四道錄前○蘇撫奎奏奬運漕商董摺○雲督王奏報闗稅各項摺○將軍慶奏委署知縣片　存撫張奏派員隨辦點景事宜摺○湘撫吳奏解報効慶典銀兩摺○蘇撫奎奏解邉防經費片○又奏開復丹徒等縣通　　形並請准酌奬出力員弁摺○五月初八日吏部翰林院正紅旂日值翰林院引見八十五名○禮王等謝議叙恩○沈恩嘉錢應溥謝賞頭品頂戴因　顧璜謝賞二品銜恩○王懿榮謝在南書房行走恩○召見軍機吳樹梅錢應溥○○頭品頂戴江蘇巡撫奴才奎俊跪奏爲查明江蘇省海運光緒十六年冬漕承運無誤沙輪各船商並招商局運漕出力各商董懇恩量　奬勵恭摺仰祈聖鑒事竊照蘇州等五府州屬光緒十六年分應徵冬漕内除酌提河運漕糧一十萬石外實計海運漕曰交倉正耗共米六十六萬八千餘石又糧運十五年分蘇州府屬因灾蠲缺白糧正耗米二萬一千餘石雇用沙衛各船曁招商局輪船兼裝並運先後連赴天津所有船商運米自一萬石至五萬石以上查照成案分别給予職銜若捐至五品無可再加則另行酌奬於該年辦理海運章程摺内奏奉諭旨允准轉行欽遵在案兹據蘇州布政使鄧華熙按察使陳湜蘇松督糧道吳承璐蘇松太道聶緝槼飭據原辦滬局委員查明光緒十六年分正漕承運無誤各船商及出力牙夥並招商局領運出力各商董分造清册詳請分别奏咨給奬並據聲明該年各船商承運米石恊運員董姓名前經開摺詳請咨部查照其遭風短交米石船商已一律剔除等情前來伏查光緒十七年起運十六年分征收糟白二糧曁補　十五分蠲缺白糧同隨運各欵耗米照案雇用沙衛各船與招商局輪船分運承裝各該船商等踴躍領運小心駕駛用能涉歴重洋妥速交兌其招商局恊運各商董亦隨同押米前赴天津通州等處辦理交兌均屬認眞奮勉著有微勞合無仰懇天恩俯准將承運米數較多之沙輪各船商並招商局領運漕米出力各員董照案量予奬勵俾昭激勸所有運米較少各船商及出力牙夥人等另造清册咨部議叙領照給領外謹開繕清單會同兩江總督臣劉坤一恭摺具陳伏乞皇上聖鑒訓示謹奏奉硃批該部議奏單併發欽此○○雲貴總督臣王文韶跪奏爲蒙自闗第一百二十一結期滿征收稅銀及支銷提存各項循例開單奏報恭摺仰祈聖鑒事竊案准户部奏咨洋闗征收稅銀遵照章程應行按結開單奏報扣足四結專摺奏銷等因業將蒙自闗自光緒十八年十一月十四日起至十九年二月十四日止第一百三十結期滿徵收稅銀支銷欵目循例開單奏報在案兹據雲南臨安開廣道兼管闗務湯壽銘將光緒十九年二月十五日起至五月十七日止第一百三十一結期内徵收正稅分别四六成四成作爲京餉其六成洋稅項下除開支半稅傾鎔折耗及闗用經費外餘銀提一成五厘出使經費所收子口半稅全數歸入六成項下供支並將實徵船鈔各欵數目開具四柱清單詳請奏咨至蒙自開闗以來並無洋商運貨出入所收稅鈔均係華商完納又此結内稅務司送存提歸總理衙門三成罰欵銀五兩七錢自應遵章隨結聲叙等情具詳前來臣覆核無異謹開列管收除將四柱清單恭呈御覽並咨總理各國事務衙門户部曁南洋大臣查照外謹會同雲南撫臣譚鈞培恭摺具陳伏乞皇上聖鑒敕下該衙門查核施行謹奏奉硃批該衙門知道單併發欽此○○慶裕片再署豐甯縣知縣文星現據報丁父憂所遺之缺自應委員接署以專責成查有補用知州李楓林才具穏練辦事認眞堪以前往署理據護理熱河道承德府知府宗祥詳請具奏前來除檄飭遵照外理合附片具奏伏乞聖鑒謹奏奉硃批吏部知道欽此○○頭品頂戴山西巡撫臣張照跪奏爲派委朔平府知府赴京隨同辦理點景事宜兼委員接署恭摺奏祈聖鑒事竊臣前准總署來電以本年恭逢慈禧端佑康頤昭豫莊誠壽恭欽獻皇太后六旬萬壽各督撫應率同本省文武各官於前次奏明分扣養廉外報効銀數若干請賞地叚點景一俟奉旨允准先期揀派道府大員來京隨同辦理等因當經臣奏請報効銀三萬兩以備添設地叚點景之需欽奉硃批准其報効聽候部撥該衙門知道欽此業經遵照部咨將前項銀兩委員恭解赴部交納在案所有隨同辦理點景事宜自應遴派大員前往以昭慎重茲查有朔平府知府寳梁堪以派委赴京隨同恭辦並將朔平府知府篆務委令候補知府同葆恩前往接署以使寳梁交缷起程據藩臬兩司會詳請奏前來除檄飭遵照並咨呈總辦慶典王大臣曁分咨内務府吏部查照外理合恭摺具奏伏乞皇上聖鑒謹奏奉硃批知道了欽此○○頭品頂戴湖南巡撫臣吳大澂跪奏爲匯解報効萬壽慶典工需銀兩恭摺仰祈聖鑒事竊臣前具摺奏請報効萬壽慶典工需銀三萬兩奉硃批准其報効聽候部撥該衙門知道欽此遵卽敬謹預備萬壽慶典點綴景物庫平銀三萬兩發交善後局由商號匯解户部撥用轉行遵照去後兹據總理湖南善後報銷局司道將前項銀兩於光緒二十年三月十五日發交蔚盛長商號匯解户部交納定限五月底如數交清請給咨批詳請奏咨前來臣覆查無異除給咨批並咨户部查照外理合恭摺具奏伏乞皇上聖鑒謹奏奉硃批户部知道欽此○○奎俊片再光緒六年二月初三日欽奉寄諭此次開辦東北兩路邉防需費甚鉅撥江蘇厘金銀八萬兩自光緒六年爲始按年解部於五月前批解一半年内全數解清等因欽此歴經解至光緒十九年下半年止附片陳明在案兹據署蘇州藩司陳湜詳稱本年應解上平年前項經費現經金陵厘局解銀一萬兩松滬厘局解銀二萬兩蘇州牙厘局解銀一萬兩共成一半銀四萬兩因欵闗緊要先後發交號商新泰厚蔚盛長匯解赴部交納詳請奏咨前來奴才復核無異除分繕咨批交商匯解並飭將其餘銀兩接續籌解理合會同兩江總督臣劉坤一附片陳明伏乞聖鑒謹奏奉硃批户部知道欽此○○頭品頂戴江蘇巡撫奴才奎俊跪奏爲丹徒等縣運河淤塞臚陳開復情形並在工出力員弁可否俟全工告竣懇恩接尤酌奬以示鼓勵恭摺仰祈聖鑒事竊照鎭江府屬丹徒丹陽二縣運河攸闗常州鎭江等府屬農田水利尤爲江浙二省通行要津自同治十一年間開復以來迄今已閱二十餘年淤塞日甚節節淺阻不特有碍往來舟楫一遇旱澇蓄洩無資大爲民病先據前任鎭江府知府王仁堪禀請設法疏浚經一再派員勘估因工長費鉅不得不從長計議先後分叚逐漸濬河飭據該府縣禀報將丹徒縣轄自南水闗起至西門財神廟止又丹陽縣轄自馬橋起至門外迎春橋止南叚河道先行挑竣奴才復與督臣劉坤一往返函商續經派委江蘇候補道韓受雲候補知府袁恭宏等會督府縣周歴履勘將淤塞河道一律疏浚復勘丹徒縣境自京口至丹徒鎭一帶計長二十餘里中間豬婆灘老虎山大樹奶等處陷河泉眼所在多有向爲著名難辦之工且南岸土阜壁立從前就崖堆土每患隨堆隨缷之病必須先籌河崖之法以留出缷河土地面自西門橋起至丹徒鎭横閘口止應挑崖土河土工費浩大不得不備助防營勇丁以補經費之不足商經督臣酌派統領新湘提督陳基湘統領銘武春字等軍蘇松鎭總兵張星春並由撫標營調撥勇丁恊同民夫通力合作分叚築壩興挑該道韓受雲等駐紥工次與提督陳基湘等隨時商酌調度擘畫周詳督率勇夫踴躍從事先將岸土次第翻開接挑河土如豬婆灘等處河面原估挑寛四丈八尺今已寛至六丈八尺平水浚深五尺零今已浚至一丈有餘冀免隨時淤漲可垂久遠奴才於三月初三日出省查勘崇明縣海岸繞道工次沿河周歴勘視約計各叚工程已十成八九若得連旬晴霽功可全告行竣在工文武員弁紳董歴時八月之久櫛風沐雨倍著辛勤不無微勞足錄可否仰懇天恩俯淮俟全工告竣擇其尤爲出力者酌保數員以示鼓勵出自鴻慈逾格再此次開復工費經奴才督飭藩司通盤籌計請於歴年解存司庫賑捐解欵内撙飭動用工竣另行造報水利爲蘇省要政此外尙有淤洩河道容當查勘接續辦理據蘇藩司具詳前來除咨部查照外謹會同兩江總督臣劉坤一恭摺具陳伏乞皇上聖鑒訓示謹奏奉硃批著俟工竣後准其酌保數員毋許冒濫該部知道欽此 
 
 

Page 14

 
 
[光緒二十年五月初九日京報全錄]  
　　宫門抄○諭旨三道錄前○雲督王等奏陳剿辦夷匪情形摺○蘇撫奎奏查勘河工情形並回省日期片○又奏報上忙銀價片○又奏解邉防經費片○五月初九日户部通政司詹事府廂白旗值日翰林院引見七十一名○福中堂假滿請安○徐郙等謝加級恩○廣忠因伊子得保奬謝恩○順天學政李文田到京請安○戴鴻慈謝賞加四品銜恩○橚貝子請假十日○王榮商丁仁長預備召見○提督衙門奏拿獲偷拆木植賊犯方順等二名請交刑部○召見軍機張蔭桓李文田丁仁長王榮商○○雲貴總督臣王文韶雲南巡撫臣譚鈞培跪奏爲官軍剿辦雲南永北廳屬夷匪攻破老巢擒獲匪首餘匪勾結黑夷竄踞東山現在移兵圍剿各情形恭摺馳陳仰祈聖鑒事竊查永北夷匪丁洪潰等妖言惑衆糾黨滋擾川滇邉境經臣等於本年二月二十八日將派兵剿辦缘由由驛馳奏在案　匪丁洪潰等麕聚水頭山魚硐坡兩處不時出巢擾犯　知廳屬之舊衙坪空虚遂以另股牽綴阿比里梁士偉之兵分股旁趨舊衙坪以圖飽掠遂由背山出苗力那海新莊肆行搶擄團總李浪發率團丁二百名堵禦衆寡不敵力竭陣亡匪黨於正月二十八日乘虚將踞坪之十五里赢將村土堡攻破寨内男婦老幼奔入士舍高闗氏寨乞救高闗氏本屬夷目出寨曉諭賊目谷總千長不准妄殺漢民經歴蕭仰德聞報飛調外甲團丁四百名並招募鄉勇二百名固守舊　坪梁士偉亦撥土勇馳援二月初一日分路同赴赢將村揚言省中大兵已至匪黨不知虚實率衆潰走兵團跟追槍斃夷匪十餘名奪獲黄旗二桿擡槍三桿賊衆敗回水頭山老巢沿途裹脅猓玀苗𤏡甚夥二月初七日谷總千長復糾黨竄至臘莫塞經河北約李廣泰楊正發等設計將谷總千長卽谷長受誘擒賊勢少衰至二月二十八日省城先期調往之叅將蘇掄元一軍到防舊衙坪人心始定當　匪之趨犯赢將村也其分擾山後七地及苗力瓦谷養馬馬之股係北勝土州夷地姜瑞鴻派令土職高履坤調團親往招撫已將彼脅前往水頭山朝佛之　㱔解散一半初十日高履坤駐紥皮喇寨詎夷反覆暗通丁洪潰黨與於十五日襲攻皮喇寨高履坤遇賊被戕隨行之十一目把總高可及黄之鳳李如蘭同時遇害匪勢復燁高履坤者已故勝土知州高長祜之妻無子代夫襲職者也此次遇賊不屈深明大義容俟事竣查明死事緣由再行奏請議卹梁士偉駐營阿比里探聞匪黨自恃水頭山地險以老弱拒守不時糾率精悍四出焚掠因商令姜瑞鴻飛調蒗蕖州士司夷丁千名又據投誠之黑夷目余拉石馬友有各認調夷丁隨營贖罪遂派令内哨坪羊父項家廠規取水頭後山自率千總趙俊由光頭坡進攻直搗老巢夷團行至芝刀樹巖箐遇仗匪百餘人槍砲齊施匪黨且戰且走經夷丁追捕搜殺始盡夷團亦陣亡五名帶傷十七名直抵水頭山匪巢搜出婦孺百餘人詢問丁洪潰下落供稱已遷魚硐坡老巢值馬乘雲之兵已到商同乘勝進攻魚硐坡二月初七日梁士偉馬乘雲各領所部帶同漢夷團丁由依祿坪放羊坪臬水坪三路齊進以夷目余拉石馬友有余至秋在前嚮導各軍攀籐附葛魚貫猱進剛至半坡天色黎明丁洪潰等俯　我軍矢石交下相拒多時迨山後兵到呐喊仰攻匪黨腹背受敵衆心驚慌兵團奮勇直攻老巢匪黨分路奪命潰竄究以山徑叢雜未敢窮追悉將匪巢焚毁計生擒夷匪十八名陣斬十五名我軍陣亡兵團三名受傷七名拔出被脅老幼夷人二百餘名訊係川屬長官司及阿土司等處呰羅當由姜瑞鴻資送回籍自將水頭山魚硐城兩處賊巢攻破丁洪潰吳管事糾集敗匪潛匿白魚潭石崖硐中意圖勾結東山黑　㱔再出滋擾二月十九日馬乘雲梁士偉得報卽商同鎭北營哨弁遊擊彭永壽仍令夷目余子秋等前導跟蹤勦捕至二十二日夜半突遇丁洪潰吳管事糾衆由白石崖衝出彭永壽身先士卒奮勇上前兵團齊力圍定兵刃齊施槍斃從匪十餘名卽將丁洪潰吳管事拿獲餘匪越崖狂竄又據軍功梁堃恩騎尉馮曜先後搜獲假託活佛之僞銀主谷老四及其子僞星主谷雙才等均經派弁押赴永北廳監禁此蘇掄元一軍分紥苗力高寨小皮喇一帶三月初一日該匪分投圍攻小皮喇營盤蘇掄元立卽調隊拔應派左哨馬致和由山路截擊中哨邱運春由箐口直上前哨白自識由下路仰攻　匪勢不能支紛紛敗竄我兵猱升而上步步爲營攻克賊壘兩座餘匪伏竄岩谷初二日黎明奪獲二保坪山頭木城一座此懸岩之下爲大坪子卽　匪大寨官軍蛇伏而下一鼓直前該匪抵死抗拒斬獲首級十餘顆槍傷數十人立將大寨攻克初三日清晨分隊擊破沙灣等處賊營初四日兵至大箐該處　㱔懾我兵威望風悔罪片近村寨亦卽投誠此蘇掄元一軍分别剿撫之實在情形也先是丁洪潰等在水頭山託名活佛出世妖言煽惑悉夷有東山九地黑　㱔一種聽從助虐雖經該管土目高炳多方開導將所屬之阿喇坪白家籌等處黑夷解散撫定其麥又喇銀礦箐等處已被黑　匪酋王阿路子張管子脅逼爲匪出擾臘木地自是丁吳敢黨附從合夥各種猓夷嘯聚白下二三千人餘焰復張東山袤延數百里背臨星江界連大理府大姚賓川地勢險隘經署雲南提臣蔡標續派叅將馬柱李福興帶領建威左營戰兵馳往會剿鶴麗鎭總兵岑有富亦於三月初一日帶領鎭北營戰兵兩哨前來督同安撫復經遣員翁壽籛會商各營撥派李福興由期納前進馬拉由清驛前進馬乘雲由維沙前進蘇掄元由苗力養馬馬前進劉銑恒俟將金馬莊搜撫事竣亦往會剿梁士偉仍嚴防阿比里以防敗匪回鼠現計卻路兵力已厚必須痛勦一番殲其兇悍方能帖耳就撫先後據該管鎭道馳報由善後局核明詳請具奏前來臣等伏查　㱔夷匪形同鹿豕頑蠢異常其黑　㱔一種兇狼尤甚此次丁洪敗吳管事等以妖言煽惑各路夷地聞風嚮應永北距省窵遠不通電缐文報較遲徵調兵勇頗費周章設使勦辦遲延恐貽川滇兩省邉患驟難收拾兹幸仰仗天威將士用命兼旬之内次第攻奪堅巢擒獲首要永北廳城及舊衙坪一帶均已肅清現雖餘匪黑夷負固東山一隅各路兵勇四集不難剋期蕩平除委迤西道張廷燎馳往永北廳將匪首丁洪潰吳管事谷老四谷雙才等親提研訊滋事緣由卽行就地正法梟示以昭炯戒並飭道員翁壽籛會同各營將東山黑夷隨勦隨撫毋令日久蔓延外理合先將攻克魚銅坡水頭山匪巢及擒獲匪首丁洪潰等詳細情形合詞恭摺馳陳仰慰宸厪伏乞皇上聖鑒訓示謹奏奉硃批另有旨欽此○○奎俊片再奴才此次出省覆勘崇明縣縣海岸工程業將公出日期附片奏報在案奴才拜摺後隨卽繞道鎭江前往工次查勘該縣孤懸海中聚沙成壤朝潮夕汐坍漲靡常與内地海塘之有老土依附者情形迥别溯自元代設治至前明萬歴年間沙岸屢坍城凡五徙現在東南一帶海岸波濤衝齧日刷日深中洪暗沙淤漲逐漸高寛以致大溜回激城垣逼近岌岌可危堵築保護實爲萬不可缓之工惟是地當大海風潮衝激形勢日有變遷施工用料均難預必飭據督辦工程江蘇候補道劉麒祥督率縣委紳董悉心籌議側量原擬設立敵水壩處所目下水深至四十餘尺岸址又復坍缷數丈十數丈不等與上年縣委各員原勘情形不同亟應設法變通赶緊興工辦理海上工程雖無實在把握然闗繫城垣民命必須　盡人力籌策萬全奴才惟有隨時會商督臣督飭相機堵築總期欵不虚糜功歸實際以資保衛但冀工成之後傍岸沙土繼長增高則岸脚益臻穏固庶無意外之虞矣奴才卽於三月初十日回省理合附片陳奏伏乞聖鑒謹奏奉硃批知道了欽此○○奎俊片再蘇省各州廳縣徵收錢糧銀價前於光緒三年十月間經前督撫臣於附奏减價案内聲明每年二八兩月查明巿價數目奏報一次歴經循辦在案兹屆光緒二十年上忙開徵之期據署蘇州布政使陳湜查明巿價開摺具詳前來臣等復查所開銀兩易錢巿價與上年下忙時數目不甚懸殊所有光緒二十年上忙錢糧應仍每兩折收錢二千二百文無論花户完納先後照價一律徵收以昭平允除飭司出示通頒各屬一體　諭遵照完納外謹合詞附片具陳伏乞聖鑒謹奏奉硃批户部知道欽此○○奎俊片再准户部咨曾奏預撥光緒二十年分東北邉防經費銀兩照案指撥江海闗洋稅銀十萬兩等因卽經札闗遵照去後兹據江海闗道聶緝槼詳稱奉撥前項銀兩現於闗稅項下先行動支一半庫平銀五萬兩循案仍交京莊號商原豐潤匯解赴京投納以期妥速詳請奏咨前來奴才復核無異除給咨批發匯解外理合會同兩江總督臣劉坤一附片具陳伏乞聖鑒謹奏奉硃批户部知道欽此 
 
