# 1894 - 333 - 4907768

 

Page 1

 
 
[彚解順直新災第四批振欵] [  申報館協振所謹啓]  
直省奇災洊告小民蕩析流離時値嚴冬風饕雪虐哀鴻載道蒿目棘心敝所襄辦振捐歴有年所蒙諸君子源源樂助得以集腋成裘拜受鴻施莫名感激兹又以規銀五百兩彚解災區俾遍野災民同沾闓澤惟是車薪杯水普救爲難尙期大發菩提慨施駿惠庶幾布金地煖容易回春耳肅此布陳伏維德鑒 
[新印資治新書出售] [  圖書集成局啓]  
　　資治新書爲李笠翁先所蒐輯其中羅列有明諸大老及國初名公詎卿奏牘文移遺聞軼事門分類别令閱者如登　風而採玉泛滄海以搜珠不特仕版中人可資考証卽茶餘酒罷藉此以消遣閒愁亦屬相宜本局印以新鑄鉛字刷以雪白紙張計初集十四卷二集二十卷訂成十二本裝以錦套每部碼洋一元五角賜顧者請移玉三馬路申昌書室各埠申昌及售申報人購取可也此布 
[新印欽食秘書出售] [  圖書集成局代啓]  
飲食秘書於調和烹飪之法細意推求斟酌盡善凡得三百四十二種可謂有美畢臻無法不備本局爲人代印字跡淸疏紙色潔凈每部碼　二角在三馬路申昌書畫室發售居家者尙其各置一編俾得飽嘗異味乎 
[再論旅順失守事]  
　　嗚呼吾盖觀於旅順失守一事而不能不忿然而興愀然而悲也夫以旅順地形之險要口門之繚曲岡巒之屏蔽港　之瀠洄此眞生成天險斷非他處所可及夫是以中國海軍以旅順爲歸宿之處無事則停泊口内有事則往來行駛可進可退綽綽然有餘裕又設船塢於其中凡兵艦之偶有損壞皆可在此修理設製造廠於其内凡兵船需用各械皆可在此取用誠海軍之重鎭也數十年來經營締造不惜巨費所用貲財正不知其幾千萬工程不可謂不巨所築砲臺旣倩西國名手相度形勢扼要布置崇墉仡仡固若金湯所設極大砲位其力足及十八華里之遠此外砲位及所用之槍皆係新式夫有天然之形勢更有鞏固之砲臺極精極新之槍砲苟以西兵駐守但得千數百人已能使敵人不能闖人但使糧餉充足藥彈無缺卽窮年累月亦可守而弗失而何以竟爲倭奴所得也蓋倭奴之欲犯旅順也其蓄謀不自今日始矣當其渡鴨緑江疊據九連鳳凰二城早欲分兵内犯奪我要隘以遂其虚聲恫嚇之計一路由岫巖州直趨而前一路在貔子窩登岸遵陸内竄沿路豈無官軍駐守然地叚旣已緜長分兵扼守爲數必不能多加以各營將弁每懷意見未能通力合作甚有敵攻此處營壘情迫勢危乞援於附近營壘則答以各守疆界好自爲之毋圂乃公事竟坐視其力竭戰敗而不一援手卒之此營旣失彼營孤立無援亦相繼淪陷加以號令不行軍心解體此戰事之所以未能得手也然使倭兵已節節前進窺我險要而我駐守險要之兵能出死力以與之相持則倭兵頓兵堅壘之下進退失據我可緩以乘其敝或前後夾攻或水陸並舉何難使其隻輪不返乃自廿四至廿五相持一晝夜之久守壘華兵遽爾紛紛潰遁致將數十年之苦心營造費無數貲財耗無數心血一旦拱手而讓諸他人徒使有心人蒿目咨嗟若不爲賈生之痛哭流涕長太息便當請上方劍斬怯將頭以謝天下雖曰倭人此舉先以魚雷船在海面先作攻擊勢以牽制砲臺之兵再在山上安砲與砲臺相擊以作疑兵然後突出不意驀以多兵由間道馳出如狼奔如豖突守臺之兵猝不及防遂譁然潰退然駐守旅順者華兵實有一萬數千人砲臺之兵卽使與彼魚雷船及山上之倭兵相持而駐守之兵爲數不少卽使倭兵由間道至相距旣近華軍豈竟一無所見而竟任其長驅直進摩壘而登此亦理之所不可解情之所未必有也大抵防守之道旣貴有地險之可憑尤貴有兵力之足恃而所以藉此兵力以保地險者則在乎統率之將爲將之道平日必體恤兵士與之同甘共苦然後能得其死力至於布陣設伏出奇命中之方亦必練習於平時庶免倉黄於臨事今之爲將則不然餉飽私囊兵多虚額將之視兵也如芻狗兵之視將也如贅疣情意不相聨休戚不相顧一有緩急誰肯出死力以捍患且所置鎗砲平時並不裝彈演放則臨事亦豈能得心應乎而其受病之處尤在乎爲將者之望風膽落未戰先逃平壞之役衛汝貴旣以畏葸退縮上干嚴讉則此次旅順失守亦必嚴究誰司管鑰誰領師干誰於未戰之前挈家遠避誰在交綏之際畏死先奔人心之所共憤卽國法之所不容方今朝廷賞罰嚴明於黜陟之際皆能一秉至公絶無蒙蔽此後苟於用將之道持以精心有功者無不賞有罪者無不戮則捧檄出征者咸願效馬伏波之馬革裹屍不敢偷生旦夕旣得知兵之將自有可用之兵一轉移間而兵氣爲之奮揚戰事自有把握將見失地不難克復藩屬可以復保直擣扶桑使彼計窮力盡甘爲城下之盟亦非難事然則旅順雖失終有可復之時又何必曲爲之諱本館旣屢譯各西字報及接天津訪事人電信次第錄報又據英兵船上之兵官目覩情形回申縷述無異聚米爲山有觸於懷不能自已故反覆暢論之如此 
[上諭恭錄]  
　　十月二十九日奉上諭朕奉慈禧端佑康頣昭豫莊誠壽恭欽獻崇煕皇太后懿旨本朝家法嚴明凡在宫闈從不准干預朝政瑾妃珍妃承侍掖廷向稱淑愼是以優加恩眷洊陟崇封乃近來習尙浮華屢有乞請之事皇帝深慮漸不可長據實面陳若不量予儆戒恐左右近侍藉爲彙緣蒙蔽之階患有不可勝防者瑾妃珍妃均著降爲貴人以示薄懲而肅内政欽此 
[官塲要信]  
　　金陵訪事人云此間大憲接到都中要信密飭縣宰至某觀察公館以機密事面陳適觀察奉其封翁之靈柩回籍其介弟許爲函追到省縣主言事關緊要不可久延祗能於七日中辦理就緒究竟有何機密外人不能懸揣而知一個悶葫蘆須七日後方能打破也 
[日本添兵]  
　　神戶西字報云日本於十月廿四日調第三隊兵坐輪船四十艘開赴中國海面　 
[天已棄倭]  
　　本館以倭奴犯順抗拒天戈兩國兵戎方興未艾特添派訪事友附船至倭土專意偵察敵情雖倭奴深防洩漏機關時欲截留書札而本館所派之友仍復編成隱語設法寄來昨又得一書云倭奴陸軍第二隊運送船名正義九者裝載禦冬衣服及軍火等物益以夫役一千二百名兵二百名停泊奉天所轄花園口倭歴十一月九號卽華歴十月十二日五點鐘後下艙所住夫役悮將火油燈擊碎全船立刻延燒至夜十點鐘時火尙未息船中人焚斃二百餘名餘皆鳬水逃命溺死者又不計其數適有倭兵艦泊在左近見已無可援救卽開放大砲將焚餘之船板擊 
 
 

Page 2

 
 
沈又云倭兵之在高麗者邇來皆患痢血之症或一二日或三四日卽倒斃倭主欲將廣島所駐兵士調往替回兵士知高麗天氣嚴寒皆不願往屢次就營中放火以亂人心嘻豕突狼奔無禮已極今者游魂釜底雖未能悉數伏誅而上蒼惡其恣睢早已心存厭棄矣飛揚拔扈胡爲者 
[倭主病危]  
　　本館派赴日本專探倭情之友人又來信云倭歴十一月二十二號之夜廣島大本營之左忽兆焚如燒至次日正午始熄計焚去第五師團步兵十一聨隊倉庫一大座營舍一長間建物倉儲物庫中所有冬衣悉數付之一炬當起火之初倭主適在大本營訓其劣子忽見火光逼射砲彈亂飛遂四面盤旋幾若驢之磨粉旋經近衛兵力爲救出然已喘若吳牛矣事後抱病甚危醫藥無效近聞將往西京暫避蓋以防兵士譁噪或致　刃其胸也 
[約束華人]  
　　倭奴作亂以來華人之在横濵作寓公者相率附船回國其向中華會館領取資斧者亦不下數百人近忽有數人仍航海而東不知所操何業美理事傳集諸董事告以此等人向無專業或嗜烟或好賭本理事不能保護請諸公速卽飛信通知並刊印傳單寄回黏貼董事唯唯而退美理事復出告示云美國駐紥横濵總領事府兼理華商事務麥爲曉諭事照得中日失和以來寓居本埠之華商日前紛紛收拾回國中有失業無依之人及游手好閒之輩均由中華會館發資遣回者不下數百餘人今本領事查聞此等遣回華民又欲來埠誠恐將來犯事貽笑他邦本領事旣經保護體面攸關爲此合行出示仰闔埠華民知悉爾等倘有戚串親友曾領曾館川資者或嗜烟賭及無專業者切勿來埠迅卽飛信通知免耗來往船費如有抗違來埠者概不允保護一經拿獲立卽驅逐出境决不姑容其各凛遵切切特示光緒二十年十月二十八日其會館中所發傳單云兹奉美理憲來文内開凡前者在中華會館領給川貲發遣回籍並違犯右錄五欵諭禁者欲來本埠概不允保護立卽拘逐離境免至滋擾地方等情奉此理合佈告各梓里知悉倘日前曾在本會館領貲回籍或犯新章及來埠無事業之人切不可來濵庶免耗費來往川貲各宜自愛是所厚望右錄美理憲諭禁諸欵一凡販賣鴉片烟及吸食之人不准來埠一凡賭博爲生之人不准來埠一凡向買竊贜私貨之人不准來埠一凡游手好閒無業無靠之人不准來埠一凡不守正業卽不遵約束之人不准來埠光緒二十年十月日本横濵中華會館謹佈　 
[調停兵事]  
　　李傳相遣津海新關稅務司德璀璘君赴日本議和日本以德君係傳相所遣不願與之商議德君遂束裝内渡此已列報兹聞遣使之事出自恭邸之意遂命前出使美日秘大臣張樵埜侍郎蔭醒輕車减從自京至津晤見李傳相熟商和議旋由傳相飭令德君前赴日本蓋遣之者傳相而主之者恭邸也又聞美德欽差以中日禍結兵連人民塗炭力任調停言歸於好倭　請俟攻旅順後然後議和蓋得我要隘則要挾必多此次和戎正不知賠補若干兵餉且不止賠補兵餉已也噫 
[天津訪事人述旅順失守事]  
　　旅順失守一事本報已疊紀報章昨又接派赴天津專訪軍務之人來函云倭奴往攻旅順我軍放砲擊之相持約十七點鐘之久我軍勢不能支遂致失守事在十月廿四日而長山電局則謂於廿六日遥聞砲聲自淸晨六點鐘起至午後三點鐘止倭奴又乘夜猛攻至廿七日遂爲所據无後時日不同揆度情事當以廿四日失守之說爲是烟臺當道電逹北洋亦有旅順失守之說惟不知其時日耳或謂倭奴攻旅順時我軍統領以糧餉不繼子藥不敷斷難固守遂不戰而退大沽帶水公司緣有夾板船逾期不到特派金龍小火船赴北洋尋覓於廿七晚回津據稱該船路遇倭輪遽行要截船主告以前情倭奴充耳不聞幸遇英國兵輪諭以公法怵以危詞始得放行無阻廿九日有西國醫生兩人並前署美國副領事中西書院教習丁嘉立君等乘圖南輪船前赴旅順裝載受傷兵士回津醫治此係西國之通例爲公法所不禁據駐津西人議論以旅順失守爲大可惋惜且謂中倭軍務當從此中止云 
[行同强盜]  
　　横濵來信云近日倭奴遣人四處購船現已購得二三十艘大者載重四五千墩小者二三千墩凡有各國輪船載貨至長崎神戶横濵三埠者卽向之購買一俟客貨起完倭酋隨到船騐過議定價値若干當時交易據云倭奴肆擾中朝無非爲貪財起見倘得攻破一埠卽乘機搶刦民財以此等船運載回國果爾則與盜賊何以異况地方未必可得財産未必可刦不將因貪成貧耶以島國小君而甘與緑林同類其不至敗亡者幾希 
[電音論戰]  
　　英京來電云英國太晤士日報論及中日戰務謂中國果被日兵所敗則國家必紛擾多端而日本亦不能以偶然取勝遂可晏然無慮蓋猶螳螂之捕蟬必有伺其後者也又聞香港有西人接北省來電云中日兵事本年必難了結此數月内或再有一塲水戰而陸戰則可暫停現窺日人之意似欲再犯直隷但前者鴨緑江之戰日本兵艦多被挫折彼雖巧爲掩飾而日兵早有怯敵之心恐亦徒存妄想耳 
[美員論華兵]  
　　美國華盛頓日報云某美員曾出使中華凡東方各處情形莫不留心探察近因中倭釁啓因言於人曰倭人之謀中國已八九年矣其意豈徒欲維持高麗使作自主之邦哉直欲覬觎中國土地此其志固不在小故今雖據有高麗全土而仍進犯北方不稍休息惟近閱各報多言華兵不戰自退論時事者遂以爲華兵畏葸性成殊屬無用噫華兵豈眞無用哉特統帶未得其人訓練未得其法耳猶憶英將戈登曾在中國督帶華兵以平髮逆歸而言曰華兵倘能叅以瓛法而訓練之卽成勁旅可以無敵於天下第中國向來重文輕武細柳健兒雖衝鋒陷陣備嘗艱苦而文官視之甚賤其營勇又多屬無賴之徒藉此以謀衣食故難得其死力嗣後宜變通辦理庶成效可覩至於國中風俗文字則固無容更易卽可雄長諸邦况區區倭奴又何敢藐視哉 
[倭酋陞轉]  
　　倭報云倭人侵擾高麗實其酋大鳥圭介主之倭主謂爲有功現已擢任僞内閣大臣想異日天討大張三韓底定倭人片甲不回大鳥之罪雖死何足蔽辜或謂大鳥已經擊斃倭報所言特飾詞耳 
[軍門開弔]  
　　欽命尙書銜長江水師提督軍門剛勇巴圖魯三等男長沙黄公諱翼升字昌岐壽七十有七於八月初九日由鎭江回曰下就醫初十日申刻薨於位其時長公子石蓀觀察方回湘鄕應試聞訃之下星夜奔喪旋於二十七日遵制成服十一月初五日爲開弔之期省中文武各官以及五省總兵以下咸來叩奠旋於初七日靈櫬奉旨回籍兩江總督張香濤制軍派測海兵輪船爲之護送按公弱冠時卽有大志投長沙恊標當隊長道光之季新密逆民李沅發倡亂公隨同營長往捕事平得九品軍功隷湘撫爲材官旣而洪逆起事粤西遂於咸豐元年隨向忠武公往剿三年賊陷金陵時曾文正公創辦鄕團督師東下精選村官之堪勝將領者給事左右駱文忠公素知公爲之竭力推轂由粤調回其時賊氛日熾由湘而岳轉戰三百餘里所向皆捷四年四月擢把總九月升千總賞戴藍翎旋自岳州轉戰至京口時大江南北兩岸賊衆無慮十萬公隨大軍進剿大破之叙功遷守備歸湖南補用賞換花翎十一月公會師剿宼恢復各城殺賊以數千計秩晉都司蓋一歲已四遷矣五年正月管帶水師右營九月克復江西廣信府以功遷游擊七年二月補直隷提標左營游擊缺九月克復湖口縣並攻破梅家洲詔免補叅將以副將補用八年春會陸師攻九江城詔加總兵銜旋補授直隷河間協副將十年簡授江南淮揚鎭總兵十一年率陸師克復安慶省城繼恢復銅陵無爲州並沿江各要隘奉旨賞給剛勇巴圖魯名號加提督銜同治元年克復太平蕪湖城其時公已奉旨交軍機記名矣自是詔署江南水師提督並拜總統淞滬水陸各軍之命二年率水陸各營隨同今傳相李公晉剿常熟遂平崑山太倉各城繼而克復蘇松賞穿賞馬褂雲騎尉世職又接辦金陵防務兼統外江水師會同陸師掃平沿江逆壘直搗金陵由水西旱西門斬關直入掃穴擒渠粤賊平賞 
 
 

Page 3

 
 
一等輕車都尉世職六年率師剿東省捻匪會同陸師相機策應大小數十戰所向無前擒護賴逆而張家灘一役以少擊衆以一當千尤爲奇捷詔賞加一雲騎尉世職晉三等男爵壬辰六月詔授長江提督八月人覲召見三次賜紫禁城騎馬凡江海防及東三省各要務悉歸公辦理甲午恭逢皇太后萬壽慶典賞加尙書銜適倭人肇釁江海戒嚴督飭師船日加操練以致感受暑濕病勢日增公以國事爲重不肯離防至八月初九日疾益不支始返金陵行轅初十日申刻卽溘然長逝軍民聞之無不同聲嘆惜云 
[曝書亭題壁]  
　　嘉興縣屬之竹林廟鄕間某姓家於十月廿九夜被匪破門而入搜掠一空呼嘯而去失主於初一日赴縣禀報劉邑尊略訊情形遂飭准備船隻定於初三日帶同書差捕役前往踏勘○前報東栅口駐防砲船及巡防局勇拿獲排擋匪船及三犯解送嘉興縣管押待訊兹聞劉邑尊已升堂研訊供稱不敢爲匪實被悮拘邑尊仍飭管押尙須訪查明確再行核辦聞被排之船當時知覺大聲喊捕遂由砲船巡勇追獲是否悮拘想一經訪查不難水落石出也○近日城内外冬防局及文武大小印委各官每晚輪流出外分東西南北終夜梭巡不遺餘力匪類爲之絶跡閭閻因得高枕而臥矣 
[閩志]  
　　福州訪事人云長樂縣西城外里許厚德鄕某甲之田被半野鄕林姓盜占上月間甲糾衆前往互相械鬥林姓言被甲黨毆斃一人以致訟興鼠雀後不知高坐堂皇者如何判斷也○上月二十四日之晚某甲在大橋下附雙槳小艇往廣聚樓弄言定渡資三十二文及放乎中流甲見艙内藏有現銀衣服頓起不良之心旣泊岸邊又令駛至龍潭角乘艇主不備推墮水中時潮急如箭一望汪洋竊料其必與波臣爲伍遂將艇駛去次日售與某船廠艇中之物悉實腰纏不料艇主素善泅隨波逐流高聲喊救經人救起不致淹斃奔至一號巡船管帶姚軍門處呼寃軍門立派壯勇將甲拘獲綑解地方官署請懲○新署延建邵道孫蘭江觀察澐於上月二十七日交缷省會保甲總巡差禀辭上游擇吉本月初六日就道所遺省會保甲總辦改楊觀察執中接辦○長樂縣丁堯卿大令振德現奉憲檄著卽交缷另候差委 
[使節將臨]  
　　新簡出使德俄奥和大臣王星使請訓出都南下不日將道出滬江上海縣黄大令聞之卽飭辦差丁役在金利源碼頭預設供長并灑掃天后宫側出使行臺以備星使駐節 
[禀請濬河]  
　　本邑浦東洋涇人孫旂勳投縣訴稱鎭上華漕撻港爲舟舶往來之處刻已淤塞不堪請卽履勘情形籌捐開濬黄大令准之卽札委水利廳林珍虞少尹牌示本月初八日前往勘視旋飭差預備船隻傳齊書役亭耆人等屇時前往伺候 
[山長被竊]  
　　龍門書院山長朱少詹致函上海縣黄大令略謂上月杪由天津附輪船南下僑寓中和棧旋將行李運人公館查檢之下失去白皮箱一口内藏法帖珍玩書畫請卽飭捕嚴追大令飭備文移請英法兩公堂協緝一面諭令捕頭趙金上緊緝查務獲眞贜正賊 
[菜船被竊]  
　　有張某者常州人也此次由泗涇販白菜來滬消售舟經白蓮涇河面因潮水不順暫泊該處守候前晚突有賊船一隻將近二更時亦至是處停泊俟菜船上人皆人夢中鼾聲雷震甲乙二賊由尾艙扒進肆行偷竊仍解纜而去菜船中人不知也至昨早起身見尾艙板洞開始知有異檢點各物並不缺少惟張之板箱一隻已被翻動喚張起視已少某米客托帶之花縀兩疋絲頭十餘斤共値價三十餘千是亦无妄之災也 
[芙蓉爲崇]  
　　前日鄕人某甲不知因何與人口角忿不欲生購吞紫霞膏行西華德路烟毒猝發倒仆路旁經巡街華捕舁至捕房轉送同仁醫院醫生如法施救將烟毒吐盡始得轉危爲安 
[候查帳據]  
　　日前英大馬路寳成洋貨店大生南貨店被焚兩家均不肯認起火迭經公堂訊究迄未定斷昨又解案覆訊泰隆保險西人亦投案候質宋通剌以寳成執定不認起火須將存案之各帳查明再行核辦 
[英廨晚堂案]  
　　平湖人朱居氏逼令寡媳史氏醮與陳金鰲媳父史秋江向論恃蠻爭毆一案由宋通剌提訊居氏供認事由丈夫朱岳淸作主通剌判將居氏交保著交伊夫到案再行核奪已錄前報前晚通剌升堂復訊史秋江伸訴前情惟求恩斷史氏供自丈夫棄世以來小婦人自知命薄情願始終守節今翁姑旣不容氏在家苦守惟求大老爺施恩將氏發交淸節善堂守節終老以全名節感德無涯朱岳淸供本不敢擅令寡媳再醮實因家計窘迫度日維艱况曾與媳言明將所得身價洋四十元爲兒安葬之費媳婦亦以爲然以後媳婦不知聽信何人唆使忽然翻悔今蒙訊明尙求恩典陳金鰲供寗波人曾憑豆腐姐爲媒娶醮婦史氏爲室已付過身價及酒筵費用衣飾等共洋六十元史氏旣愿人淸節堂守節甚屬可嘉小的情願將所付身價洋四十元求請免追其外費用洋銀及銀飾等物務求究追通剌以史氏旣願入淸節堂始終守節可嘉之至自應准如所請著具自愿守節决不翻悔切結存查朱岳淸史秋江亦著各具遵結並著朱交保出外赶向陳金鰲料理淸楚不得延玩餘人一併斥釋○前有南園書館主孔左卿華霞泉扭控五鳳樓茶館主陸明高等出租生財陸與中人劉阿桂忽然悔議强將生財搬奪覇阻開張一案由宋通剌提訊以供詞各執著分别管押候派差查明禀覆再行訊奪前晚通剌升堂覆訊陸供小的向開五鳳樓茶館有生財一副出租與孔等開設南園書館言明先付頂首洋七十元按月租洋十一元立有摺據爲憑於九月某日起租至十月中旬約歴匝月之久僅付來頂首洋三十元屢經小的邀同中人劉阿桂向之理催乃孔等轉輾延約至二十六日謂將應找之洋一併付淸如再遲延聽憑收回生財等語屆時小的與劉同去守取前欵詎孔等心懷不良反將小的與劉扭至捕房轉送憲案誣訴小的硬搬覇阻幸蒙大老爺洞燭其奸飭差查覆今蒙質訊並求嚴追租洋十一元孔供小的與華霞泉向租陸之生財已有一月之久曾付過頂首洋三十元現因陸與中人劉阿桂忽然悔議覇阻以致將店閉歇現求大老爺公斷訊至此忽有中人劉阿桂突出喊寃聲稱小的被孔等拖累覇押案下巳有十日務求恩釋通剌拍案大怒謂劉不應咆哮公堂著卽還押遂飭差帶同孔等將所租生財點交明白著陸收管並著陸將所收頂首洋三十元扣去租洋十一元餘洋十九元應卽交還孔等俟該差禀覆後再行將劉訊釋 
[英界公堂瑣案]  
　　包探孔阿才拘解徐明三至案禀稱曹如福吳李氏張雲孝等俱被騙取金銀各物報捕後由小的緝獲送案請究曹如福供寍波人日前同二婦人至大馬路某甲處問卜見徐坐在甲處及事罷回家徐卽跟蹤而至自稱係甲遣來代爲祈禳須金銀銅鐵錫等物置於桌上以爲鎭壓邪魔之用小的信以爲眞卽取金銀戒各二枚及銅鐵錫等物付徐徐卽遍點香燭叩頭禮拜口中喃喃作祈禱狀有頃始起令小的往視病人如拇指無異病卽可愈是時樓下並無他人及小的上樓復下則徐已杳如黄鶴鎭壓之物已不翼而飛及追出找尋早已不知去向當卽報知捕房今幸拿獲求請研究吳李氏供徐來家問信被騙金耳環一副亦請究追張雲孝供小的家有餘屋徐以租屋爲名人内閒談被騙銅表一枚今旣由捕拘獲請爲訊追徐明三供本地人向在旗昌繅絲廠爲夥今在祥生廠爲鐵匠近因廠中生意淸淡令小的停工向曹等騙物自知不合曹之金戒一枚已被小的兌去計洋十元吳李氏之金耳環亦已兌洋十六元俱往虹口賭錢輸去可否求恩准小的交保出外措還原價宋通剌商之薩副領事以徐行騙可惡未便輕恕判令管押一個月交還原價如不能交洋則再交捕房加押三個月銅表一枚當堂給張雲孝領訖○某洋人處庖人朱永林前因誘領傭婦同往鄕間旋由捕房將朱拘獲而該傭婦則尙未獲案等情此已列報昨由捕房將婦送案請訊朱供鎭洋縣人因婦自願跟隨小的是以領往鄕間居住現在自知不合惟求恩典婦供名天福自幼由父親賣與洋人故姓已忘却實因洋人 
 
 

Page 4

 
 
兇狼異常稍有不遂卽加鞭撻不願再在洋人處通剌與薩副領事會商以某洋人現不在滬判將天福暫交官媒管押候該洋人到滬後再核朱永林不應擅領婦人回鄕居住判令笞責一百板由捕房送回鎭洋縣○劉趙氏前因竊取飛龍輪船洋人全寄新濟輪船洋人重之金銀表練等物經包探沈金龍緝獲人贜解案訊供已登前報昨晨又經沈探解案請爲發落通刺問劉趙氏究竟與劉介臣分用否答稱劉介臣實未分用再三研詰堅執如前通刺商之薩副領事以劉介臣雖未分用究不應與女賊姘識均屬無恥之尤判將劉趙氏管押六個月期滿遞回丹徒劉介臣交捕房管押二個月期滿遞回潮州○包探杜雲卿拘解李阿金趙阿福至案禀稱伊等在路聚賭連賭具一併解案請究趙阿福供並未賭博在旁觀看致被悮拘李阿金供因無資餬口不得已而爲此通刺判將李阿金管押七天趙阿福管押三天○包探黄四福禀稱龐珍記絲頭棧於前日失去綢衣十餘件値洋百餘元報捕後查係曹金壽鮑　得所竊起出原贜送案請究龎申訴前情求請領贜曹鮑同供與龎爲鄰行竊是實尙求寛宥通剌判各押廿一天贜給失主領去○王榮海行竊王小榮陳芝發之烟槍一枝由包探張阿五拘獲解案禀稱查得王榮海屢次犯竊王榮海供揚州人落魄江湖無資果腹叩求恩典通剌訊得王榮海係積竊未便從寛判令笞責一百板押候備文遞解回籍 
[美界捕房紀事]  
　　黄某居於篷路去年十一月撫一山西小孩爲螟蛉子日前忽乘間逸去追尋無著乃於昨日投訴捕房○蘇州三阿姐向在大英醫院後某西人處傭工前日其媳某氏潛至伯頓路麻皮金生家與某甲爲神女襄王之會蓋卽俗所謂上臺基也事爲三阿姐偵知蹤跡而至破扉直人大呼捉姦甲乘隙奔逃遂將氏扭回批其頰者數四閉諸幽室昕夕隄防麻皮金生惡之糾集混名八蜡廟等諸流氓擁至三阿姐家磨拳擦掌聲勢洶洶旋有巡街捕至將三阿姐及麻皮金生夫婦拘入捕房捕頭呵斥再三一併開釋按麻皮金生旣已窹頓淫徒何以復敢糾人反噬三阿姐旣被麻皮金生所擾何以巡捕一併拘拿此中諒有别情訪事人旣未報明本館不敢爲之臆斷也○北河南路四海渭泉樓主某甲將樓下門面轉租與某乙設餅攤前日下午甲乙忽然角口繼以兇毆扭人捕房互相聲訴捕頭詰知兩造因錢財起見令自投英公廨控陳 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴訊盜犯]  
　　去年十月二十六日之晚本邑　鄕虹橋鎭王　　家被刦上海縣黄大令會營履勘後經捕役獲解顧阿妹陳阿五陳阿 
小三名到案迭訊數次始終供認糾黨十三人夥刦不諱大令以未獲　贜姑　外監申詳攤辦至今秋靑浦縣拿獲强盜陳逢綬夏四麻子李　金　老疤子張老四曹小三小　三訊供虹橋一案是伊等所爲錢邑尊　知大令帶同　　赴靑浦會訊向陳等究出原贜傳王認領顧等忽然翻異　　小　並未爲盜遂仍帶回改收自新所嗣　陳等所供共有夥盜十七名除獲案之　名外尙有十名未獲均興化等處人爰飭吏備就公文移請興化縣就地緝拿解歸訊辦前日興化縣某大令派差押解是案盜犯吳老大一　到縣大令批回照給來差回縣銷差一面飭　役　心看管至晚升坐花廳提訊吳供稱小的係興化縣人年四十三歲向在鄕間耕種並未犯案虹　鎭之事小的實出不知研　再三堅不承　　跪大鍊加上挺棍歴兩點鐘之久始叩開恩大令准之吳供稱小的於去年十月閔駕一小船出外爲小販途遇陳等限隨行刦陳星台州人　　私鹽知虹橋鎭王家資財富有令小的等十七人分坐五小船於十月二十六日開行至七寳鎭油車下四船暫泊一船卽開往虹橋至王家山　王三與李阿金取水橋石撞門而人二人在船照望十五人人内小的惟取小白皮帳箱一口内洋銀二十四圓餘贜各人携取不知細底　畢開回七寳小的僅分得洋銀三圓停泊七寳之四船皆是婦女看守陳及陳小張子王文關三人皆有妻室惟一船由董三和尙看　後往西開行赴湖州一帶沿途又刼華亭嘉定靑浦等處尙有在逃九人不知在何處小的是實供叩求恩典大令飭釘鐐收禁 
[法界捕房瑣案]  
　　日前廖吳氏控李金泉將其妹挈至輪船欲往鎭江葛同轉訊供之下著將原被告一併押候覆訊　日同轉蒞浦房命提廖吳氏研詰答稱李妹之夫姓雷名大寳在蘇州閶門某錢莊執業李妹與夫勃谿乘機逃出先至小婦人家囑引至伊姊處小婦人咨照　姊轉託人帶至上海登雲橋醬　弄李處及至上海李妹忽又不見此本年九月事也至十月初四日　老閘尋見後卽交李帶回同轉謂　不應挈之來此今旣涉訟應向爾追出廖吳氏稱小婦人實受其愚求思飭探至醬園弄查問可也包探禀稱李在捕房時供認挈妹至鎭江同轉命提李到案問爾妹何在供稱小的不知同轉著先掌頰一百下又問廖吳氏曰李妹因何與夫勃谿答稱因共姑兇悍之故小婦人距伊家里許不知細情問因何挈至上海答稱其姊嫁上海馬姓故托小婦人挈來現其叔母　李氏在蘇州具控轉詰之李供稱十月初三日在香粉弄　館遇妹後忽又不知去向問周因何不送回供稱小的奉母借住客棧當時曾荐妹至張公館服役閱數日卽脫逃同轉謂顯見串同誘賣不然何以同在江裕輪船李依舊不認同轉著再掌頰五十下李仍供不知同轉怒甚著從重笞責一百五十板仍還押所如果不招再行嚴比旋飭探持名片將廖吳氏送至城内西局請局員老爺飭地甲協同查緝禀復核奪○車夫計阿坤辱駡巡捕不服稽查同轉旣已訊明著先枷示一禮拜○島山船主卓阿鶴控船夥何有余陳文　串竊洋銀五十圜同轉訊供前已比責昨日卓偕推荐文才之陳心耕及何四君投案同轉向之詰問心耕供稱四君荐文才至卓船爲夥文才素來安分並不爲非卓訴稱李東發於十月廿八日在塘棲寄來一信兹特呈電同轉問張榮生係何人稱是協忝船局司帳人來信有何在長興托林永和信局將洋銀五十圓寄滬交何寳華收之語小的因之知悉同轉令卓信致長興囑李赶緊回滬所呈信函存案心耕叱退○楊羅氏控楊志高圖賴所欠銀洋同轉以楊屢提不到將其妻劉氏押候交保出外理處旣而楊羅氏遞禀催訊同轉　令經勸各人投案候示昨日楊羅氏挈其子楊克顯卽楊光昌並經勸之楊曾容郭金山被告劉氏投案有容訴稱兩造俱欠小的之錢小的曾勸兆昌坊弗爭訟旣係同族何必同室操戈乎兆昌係秀才應亦明理所有會欵經郭理勸按月拔還洋銀兩圓楊羅氏不依是以挈其子投案候示同轉見兆昌立而不跪謂爾係讀書人何以不知規矩若是乎爾母尙跪在此間爾族長亦跪在此間爾竟昂然直立讀書人固宜如是乎兆　卽跪下稱生　知過求公祖恕罪有容呈遞淸帳稱除劃抵外楊羅氏尙欠洋銀二十七圓有奇楊羅氏稱此次帳欵早已折　淸楚同轉又問兆昌曰爾已成人此事亦當知悉兆昌稱此事早已理明同轉諭有容曰志高亦有不合一經到案理合重懲爾旣爲族長今將劉氏曁楊羅氏　子　爾帶出限三日内理明禀覆有容求公斷同轉謂旣無帳目本分府何從核斷乎著仍遵諭施行並飭探帶同出外理處明曰禀覆核奪 
[金陵官報]  
　　十月廿九日裹辦洋務局安徽特用知府王詠霓辭從九楊顯肅觀音門胡鏡淸聚寳門均奉委冬防差○十一月初一日候補道　嘉杰禀知今日接辦洋局候補道曾廣照禀知交缷營務　防局各事件陸元鼎阮祖棠禀知今日進署蔡鈞銷洋務局差審轅牌示鄞州學正丁集棋病故缺以敎諭汪良才豐縣訓導劉驤　因病故繳委缺以敎職陳海樓均署理 
 
 
 

Page 10

 
 
   
 
 

Page 11

 
 
[光緒二十年十月二十八日京報]  
宫門抄○諭旨一道錄首○東撫李奏查明知縣被叅各欵請旨革職永不叙用摺○大臣齊奏叅知縣劣欵片○浙撫廖奏副考官請賞假回籍片　　督譚奏解京恊各餉摺○桂撫張奏詳查厘卡難再裁併摺○又奏叅革已故同知勒追欠欵摺十月二十八日刑部都　院大理寺侍衛處値日無引見○成都將軍恭壽請訓○廣州將軍繼格請訓○密雲副都統謙　　訓○四川總兵陳金鰲請訓○出使人臣王之春請訓○順天學政徐會灃請訓○啓秀等得賞　恩○召見軍機恭壽繼格謙光王之春陳金鰲徐會灃○○山東巡撫臣李秉衡跪奏爲查明知縣被叅各欵請旨革職永不叙用以儆官邪恭摺仰祈聖鑒事竊臣於十月初一日在烟台行次承軍機大臣字寄光緒二十年九月十九日奉上諭有人奏山東知縣陳洵於本年二月到棲霞署任後專以科歛爲能設法嚴逼稅契委任倉書戴奎林春生等按社科派每張契紙加銀至四錢復從地價每兩索銀四分日事追呼該縣民人赴府控訴經該府委福山縣知縣康鴻逵會辦受賄含混禀覆請旨飭查等語所奏如果屬實爲地方之害著李秉衡確切查明據實覆奏毋稍徇隱原片著銷給閱看將此諭令知之欽此當經飛飭登州府知府端謹將委查原案迅速禀覆嗣據禀稱前七月間據棲霞縣廪生王昶等呈控倉書戴奎林春生等違例加稅當經札委福山縣知縣康鴻逵前往會訊旋據康鴻逵會同該署縣陳洵提訊倉書戴奎等供稱各社置田投稅係照舊章每價銀一兩收銀三分外有火耗解費爲數無幾係屬舊規契尾亦係循照舊章等語康鴻逵以該倉書等如無違例加徴何致名社聨名上告斷令嗣後仍照定例投稅各書吏等違例勒索許民間隨時控告並將戴奎林春生責革禀報在案臣復細　查訪該令陳洵官聲甚劣臣此次由威海回烟復據棲霞縣廪生王昶等以前情攔輿具控又據耆民徐鏡等以蠧書串官藉辦圑練發給諭帖勒派民間出錢等情聞之不勝駭異臣前因海疆有事飭各屬舉辦圑防頒發章程令民間自爲保衛地方官不得歛費不啻三令五申該令竟敢明發諭帖按戶苟派實屬膽大妄爲倉書戴奎等已經康鴻逵責革乃近日該縣紳民復以戴奎違例加稅按畝倍罰等情先後赴臣行次呈控是其倚蠧書爲爪牙藉端苛歛罔恤民艱已可概見並據該管道府稟揭前來若不嚴行懲處何以儆貪墨而　官常除批飭登州府札提該革書戴奎等嚴訊究辦一面將陳洵撤任飭據接任知縣將所控加增稅銀苛歛圑費各情澈底查明另稟核辦外相應請旨將署棲霞縣知縣陳洵卽行革職永不叙用以爲玩視民瘼者戒福山縣知縣康鴻逵前奉委會同審訊已將倉　戴奎等責革尙無受賄含混情事應請無庸置議所有遵旨查明知縣被叅各欵請予懲處緣由理合恭摺具奏伏乞皇上聖　訓示謹奏奉硃批男有旨欽此○○齊蘭片再値倭氛不靖各省沿海一帶民情惶惶全在地方官彈壓撫綏勿使腹地　　先自擾亂實爲正本淸源之計乃奴才近聞山東登州府棲霞縣知縣陳洵種種狂悖深堪駭異該知縣以捐班分發今年二月得　　霞到任後不理民事專以苛歛爲能民情已爲之大擾近復設法嚴逼稅契以網羅財利委任倉盡戴奎林春生等按社苛派務令　　皆出稅契之貲否則惟地保是問向例由藩司頒發契紙每張交銀一錢該知縣加至四錢復從其契内地價每兩再索銀四分以　私囊已稅者四千餘戶未稅者每日敲捕追呼鎖禁纍纍幾至激成變亂民不獲已控府申訴府委福山縣知縣康鴻逵會辦旣而受　賄囑曾不與百姓申寃乃含混禀覆而去該知縣益復肆意終日差傳鎖押民不聊生爲之大困現當海疆多事之秋非官民聨絡不　以資捍衛乃至朘民肥已悍然與百姓爲仇萬一奸民勾通外洋藉圖報復於海防大局何堪設想相應請旨飭下山東巡撫李秉　確切查明迅速懲辦勿使此等劣員貽誤地方則百姓幸甚大局幸甚謹附片具陳伏乞　聖鑒謹奏奉旨已錄○○廖壽豐片　再准浙江副考官翰林院編修秦夔揚咨開九月十三日揭曉出闈後卽應回京覆命惟自癸未科通籍以後在京當差離鄕十餘年迄未回籍省視現在試事已竣由浙起程至原籍江蘇嘉定縣一水可通且係回京必經之道現擬就便回籍請代奏籲懇天恩賞假一個月一俟假滿卽行回京供職等情理合據情代奏伏乞聖鑒謹奏奉硃批秦夔揚著賞假一個月欽此○○閩浙總督兼署福州將軍閩海關稅務臣譚鍾麟跪奏爲報解光緒二十年分閩海關應解京恊各餉恭摺仰祈聖鑒事竊照海關應解京恊各餉向由號商赴京投納照章應俟報到上庫日期再行由閩發運而號商每以墊解爲詞先期向閩索銀方由京號上庫故有後結來銀早提用之事臣抵任後祇就所徴現銀起解以免前後套搭轇　不淸兹提解籌辦餉需銀三萬兩東北邊防經費銀三萬兩共六萬兩發交蔚　厚源豐潤新泰厚三號各承領二萬兩定於九月二十日起程限四十日解赴戶部交納又提解甘肅新餉八萬兩發交恊同慶號商兌交甘肅藩庫限六十日解到所有籌解二十年分京恊餉緣由除分咨查照外謹繕摺具陳伏乞皇上聖鑒謹奏奉殊批戶部知道欽此○○頭品頂戴廣西巡撫臣張聨桂跪奏爲遵旨詳查廣西厘卡難再裁併恭摺覆陳仰祈聖鑒事竊臣准戶部咨光緒二十年六月十二日内閣奉上諭御史鄭恩賀奏請飭裁併各省厘局等語釐捐之設藉濟餉項原屬不得已之舉前因各省局卡林立貽累商民迭經諭令設法裁併不啻至再至三各省督撫自應遵照辦理以期上裨國用下恤商艱乃本日復據該御史奏各省現設各卡仍復不少江西厘局多至七十餘處需索留難虚糜濫耗弊端百出亟應再加申禁著江西巡撫曁各直省督撫將現設各局悉心籌畫酌留水　衝要處所認眞稽查嚴防繞越偷漏其餘零星局卡卽著核實　减毋得以無可裁併爲詞一奏塞　仍將裁定數目迅速覆奏欽此欽遵咨行到粤當經飭行籌議去後兹據厘金總局司道會詳前來臣詳加查核廣西辦理抽釐向於水陸衝要處所設卡其非商賈輻輳之區從未設立　開　之始不無零星局卡亦爲嚴防繞越偷漏而設其後體察情形酌議裁减並經各前撫臣迭奉諭旨先後將桂林府之東南兩關分卡文昌門稽查五道廟糖厘卡全州之界首分卡平樂府之上下兩關曁長灘各分卡恭城縣分卡賀絲之黄田分卡梧州府之鹽附分卡潯州府屬之西南兩旱卡大窪江分卡柳州府之運江分卡鬱林州之雅山白菱馬訓大嶺太安六司犁嘴等七卡百色廳之那坡分卡南寍府之鹽廠分卡懷集縣之務本分卡潯桂局之船埠分卡陸續裁撤共已栽去二十餘處均經各前撫臣奏明並將現存各卡照章繪圖送部在案臣伏讀現奉　上諭飭令酌留衝要處所删减零星局卡臣又與司道細心籌議現存各卡均居衝　零星局卡久已全裁是粤省情形實屬無可再裁仰荷訓諭因思粤地貧瘠原與各省富庶之區不同多立厘卡恐致商人觀望裹足轉於餉需有碍是以歴年核實辦理凡有商情不順之端無不隨時禀通以廣招徠苟有零　尙可裁併自應立卽撤去而衝要各卡爲餉源所　粤省邊防内地勇餉浩繁各省恊餉未能如額按時接濟全恃釐捐應急通盤籌畫從前原設之卡業已裁撤過半現在實無可裁然欲裕課必先恤商臣惟有督同司道嚴飭卡員於商販則寛所當寛加意體恤俾令　將踴躍以裕餉源於司巡則嚴所當嚴留心查察如有留難需索等弊立子嚴懲務令各知守法奉公不任稍涉擾累以仰副聖主壽　訓飭至意所有遵旨體察　西厘卡仍難裁免情形理合據實覆陳是否有當伏乞皇上聖鑒訓示謹奏奉　批知道了欽此○○頭品頂戴廣西巡撫臣張聨桂跪奏爲已故同知於　理知縣任内短欠交代銀兩延不解交叅革勒追恭摺仰祈聖鑒事竊照州縣經徴錢糧絲毫均關國帑不容稍有虧短查已故前署博白縣事南寗府同知金啓勛署理博曰縣任内交代各欵短交經徴各年地丁銀六百兩二錢六分八厘五毫耗羡並部飯銀二百六十兩三錢一分二厘四毫四絲又濠租銀三兩八錢六分二厘又小稅並部飯銀一百六十六兩三錢四分七厘又京平銀六十三兩五錢一分八厘五毫共短交銀一千一百兩三錢八厘四毫四絲疊經由司嚴札飭催勒限完解該家屬延不解繳任催罔應　有虧挪情弊據接任知縣查明欠數報經該管府道揭由藩臬兩司詳叅前來相應請旨將巳故前署博白縣事南寍府同知金啓勛革職　集該家屬及經手丁胥人等嚴行審訊究明是侵是挪按例勒追擬辦一面咨明該故員原籍浙江撫臣將該故員家産及寓所資財查封備抵謹會同兩廣總督臣李瀚章恭摺具奏伏乞皇上聖鑒訓示謹奏奉硃批著照所請該部知道欽此 
 
 

Page 12

 
 
[光緒二十年十月二十九日京報全錄]  
　　宫門抄○諭旨二道錄前○蘇撫奎奏撥解京餉片○將軍長奏請運費准作正開銷片○又奏犯人情甘捐銀以贖前罪摺○浙撫廖奏查明海塘沙水情形摺○粤督李奏揀員調補知府摺○粤學政徐奏保奬教官片○十月二十九日工部鴻臚寺廂黄旗値日無引見○那王等武塲完竣覆命○崇綺得賞謝恩○果勒敏謝授廂白漢副都統恩○山西知府寳梁謝恩○懷塔　請假五日○工部奏派承修城墻工程派出長麟○侍衛處奏派查勘箭枝派出澤公八額駙　見軍機汪鳴鑾寳梁○奎俊片再准戶部咨開續撥本年京餉一片單一分於光緒二十年三月二十八日具奏奉　上諭戶部奏援案添撥京餉等語卽著按照此次指撥數目連原撥未解京餉均於五月前解到一半十二月初間如數解淸等因欽此單開撥江海關洋　銀八萬兩咨行札關遵辦去後業據該關將本年原撥洋稅京餉銀一十萬兩先後分批抵解在案兹據江海關道黄祖絡詳稱於關稅項下先籌續撥京餉一半銀四萬兩循案交商匯兌以歸妥便詳請奏咨前來奴才覆核無異除給咨起解外謹附片具陳伏乞聖鑒敕部查照謹奏奉硃批戶部知道欽此○○長順片再查吉林長春夾荒界内刁民藉事糾衆逼脅良善搞拒官兵不服　導當經派隊前往彈壓以彌禍患等因於光緒二十年四月初三日恭摺奏明在案兹據全營翼長呈稱竊查靖邊親軍統領明順驍勇　統領丁春喜練隊委營總成喜等各帶所部隊兵前往長春夾荒一帶起事地方相機彈壓剿撫兼施遵於四月初三日由吉起程除各營哨使用槍械由營籌備雇車拉運外其馬步各營拉運軍火子欒鍋帳文卷及米麫口糧等項往返繞越行程共需車馱脚價巿錢三千　百八十二吊請歸前案奏明作正開銷等因禀請前來奴才核查此項需用事馱脚價係爲蒙公夾荒丈地保民剿賊所用復經按欵　核委係實用實銷並無浮冒情弊請將此項車馱脚價擬由庫存抵餉錢文項下開支歸於俸餉案内核銷除將拉運軍火子藥鍋帳文卷口糧等項斤重雇覓車馱用過脚價各數目曁往返繞越程途里數逐一分晣造册另案分報戶兵部核銷外理合附片具陳伏乞聖鑒謹奏奉硃批該部議奏欽此○○此才長順跪奏爲犯人　甘損銀以濟軍餉　贖罪名恭摺奏明仰祈聖鑒事竊據長春府湧聚號等舗執事人張正午等聨名籲懇以長春府犯人趙甸升王林書李炳善石連城王起富劉會五曲子安並逃犯李洛榮祖洛翠左洛全寍到底王世太等十二犯於光緒十八年冬間因整頓厘損該犯等一時昏慣聚衆抗損以致自罹法網雖自悔而莫追欲自新而無路兹値將十用命之日正爲糧餉急用之時商等情願捐　平銀二萬兩藉充軍餉以贖衆罪聨名呈懇等情據此查該犯趙甸升每前因聽從逸犯李洛榮等抗捐罷巿並該犯曲子安圖賄造言　制本官等情犯案當經奴才審明將該犯趙甸升擬絞監候曲子安擬極邊軍石連城王連書李炳善均擬以滿流王起富劉會五均擬徒先後奏明並咨部查核業准刑部咨覆在案兹據該商等情願捐銀二萬兩以濟軍餉之需卽以此爲該犯趙甸升等贖罪奴才覆查該犯趙甸升所犯罪名尙在不無可原之例今旣悔過自新情願捐銀充餉可否准其贖罪之處奴才未敢擅便除咨報刑部查核外理合據情奏明伏乞皇上聖鑒飭部核覆施行謹奏奉硃批刑部議奏欽此○○頭品頂戴浙江巡撫臣廖壽豐跪奏爲查明本年九月分海塘沙水情形恭摺具奏仰祈聖鑒事查竊浙江省仁和海寍二州縣海塘沙水情形向係按月繪圖具奏兹據署布政使惠年署杭嘉朔道任錫汾會禀稱九月朔望兩汛屆時季秋潮勢旺盛查勘得東塘尖山護　併西塘范公塘兩處沙塗及南岸各山之外新舊漲沙誌樁丈尺曁東塘念尖二汛海中新漲陰沙逐加查量均無升刷與上月相同等情禀報前來臣覆查無異謹繕單繪圖恭摺具奏伏乞皇上聖鑒謹奏奉硃批工部知道單圖併發欽此○○太子少保頭品頂戴兩廣總督兼署廣東巡撫臣李瀚章跪奏遵旨揀員調補海疆要缺知府恭摺具奏仰祈聖鑒事　照准調潮　府知府劉名譽丁父憂開缺接准部咨欽奉上諭廣東潮州府知府員缺緊要着該督撫於通省知府内揀　調補所遺員缺着胡勝補授欽此查潮州府係衝繁難要缺管轄九縣地處海疆民情强悍非精明幹練之員不足以資治理　督同司道於通省現任知府内逐加遴遷非現居要缺卽人地未宜　有瓊州府知府周開銘年五十五歲係湖南益陽縣人由廪生中式同治壬戌恩科並補行咸豐已未恩科本省鄕試舉人乙丑科會試中式　士改翰林院庶吉士七年散館授職編修八年六月充國史館恊修九年十月充國史館纂修十二年九月奉旨記名以御史用光緒二年八月充武英殿恊修是年國史館纂輯長編議叙加一級紀錄二次三年正月充國史館總纂旋充功臣館纂修二月充實錄館恊修三月充丁丑科會試同考官四年二月充實錄　總校五月奉旨補授江南監察御史八月署理山東道監察御史是年實錄全書過半議叙加二級又國史館臣工列傳告成議叙加一級紀錄二次又紀錄十次五年二月捐免歴俸截取奉旨記名以繁缺知府用　三月轉掌四川道監察御史是年充已卯科甘肅鄕試副考官六年四月署理吏科掌印給事中六月署理吏吏科給事中八月奉旨巡視南城事務七年七月吏部擬選貴州思南府知府閏七月初五日經欽派大臣騐放初六日覆奏堪以補授奉旨依議欽此初七日具摺謝 
恩初八日蒙召見一次二十六日領憑起程於八年二月二十七日到省遵於三月十四日到任因另有差委卽於是日御事四月調署　平府知府六月初一日接印視事十二月飭赴思南府本任九年二月初二日缷署黎平府事四月十一日到思南府任八月調署　平府知府十一月初六日缷思南府事二十五日到黎平府任十年因防堵粤邊案内出力保奏十一年四月二十八日奉旨賞加監運使銜六月充乙酉科文闈内監試七月初一日缷署黎平府事九月飭赴思南府本任十一月二十六日到任十二年五月調署黎平府知府六月三十五日缷思南府事八月二十一日到黎平府任是年保薦太計卓異十四年五月調署都匀府六月二十二日缷署署黎平府事七月二十二日到都匀府任十五年二月調署銅仁府知府三月二十一日缷署都匀府事四月二十二日到銅仁府任於十月二十七日聞訃丁親母任氏憂開缺回籍十八年正月服闋遵照新章在京呈請起復十九年四月二十五日經吏部以前保荐卓異並俸滿保案帶領引見奉旨着循例俸滿准其卓異加一級注册候升欽此二十七日具摺謝恩蒙召見一次五月十五日奉旨補授廣東潮州遺缺知府七月十二日領照起程十月二十四日到省十二月十七日奉文准補瓊州府知府十二月二十七日到省該員才旘老練吏事精核以之調補潮州府知府實於海疆要缺有裨與例亦屬相符合無仰懇天恩俯念海疆員缺緊要淮以瓊州府知府周開銘調補潮州府知府　資治理如蒙俞允該員由實任知府遵旨揀調知府毋庸送部引見並無庸核計叅罰所遺瓊州府知府缺應遵旨卽以胡勝補授據藩臬兩司會詳前來臣謹恭摺具陳伏乞皇上聖鑒訓示再兩廣總督係臣本任毋庸會銜合併陳明謹奏奉硃批吏部議奏欽此○○徐琪片再同知銜在任選用知縣升廉州府學教授陳繼芳年六十一歲瓊州府萬州人由咸豐辛酉拔　生朝考二等呈就教職選授始興縣學教諭九年十月調補欽州學正光緒八年選授南海縣學教諭光緒十年十一月二十二日歴俸初次期滿留任供職十一年二月兼理南海縣學訓導因前在剿辦萬崖黎匪案内出力保在任以知縣選用十二年六月二十一日缷兼理南海縣學訓導事十五年十　兼理廣州府學教授十八年由山東賑捐案内報捐同知銜十九年十二月簽升廉州府學教授查該員篤守宋儒之學著述甚富所到之地士爲之化南海人文最盛所槍冒亦多前年歲試時臣加意釐剔該員率同　生認眞稽核至武　時簽　重名冒射者極多士氣爲之一肅及臣按試瓊州訪知其平日居家孝友訓誡子弟皆有程法　里　相推重而平日　　　　　　文藝雖在燈下而秉筆商確毫無倦容似此出色之員實　不易多得據該員業已保有在任以知　選用又捐有局知銜在案無可再加而實政實心臣亦禾敢壅而不逹可否懇恩童　奬　或改加京銜之處臣未敢擅擬謹附片陳明伏乞聖鑒　奏奉硃批男有旨欽此 
 
