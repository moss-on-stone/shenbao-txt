# 1885 - 32 - 4904244

 

Page 1

 
 
[二十八號畫報岀售] [  申報舘主人謹啓]  
　　　太后五旬聖誕之前一日諸王之福晋貝勒貝子與入八分公之夫人并公主郡主等皆人内廷恭呈如意一柄以爲祝嘏皇上冬至郊天鉅　也輦榖巡行鸞儀肅穆凡此規模民間向不易睹京友摹圖郵遞願與普天下共仰之謹將兩圖編入此次二十八號晝報准於十六日岀售後　附淞隠漫錄圖說一則閱者鑒之此佈 
[任伯年繪山水總神圖岀售] [  點石齋啓]  
　　歳序將闌凡店户居家均有謝年之舉本齋曾以重潤請任伯年先生繪成神軸一幅計長六尺由本齋石印而成山水着以青綠秀色可餐山水之闕流雲四布長松插天松下四神並立一城隍一土地一灶君一招財惟井神則盤膝而坐松旁有白石橋一座橋上爲符神位快馬飛騰神采發越又左有杏花臺右有石藏畫欄環繞曲徑通幽山之嶺則有天臺一座奇峯並峙日月合璧則帥位也其畫筆逈不猶人懸諮堂中洵堪奪目現由申昌警　室發　計墨色者價洋五角着色者一元已裱者另加裱工洋六角正此佈 
[新印琴條楹帖岀售] [  點石齋主人啓]  
　　揚濠叟先生沂孫素工篆書求其尺幅者珍同拱璧本齋今覔得手書三尺琴條四幀用石印照相法印成墨色筆法絲毫不走頗足以供法坃又王可莊殿撰仁琪法書亦爲近時珍品近得其行書五言楹帖一聨均如法印岀卽日岀售琴　未裱者每堂收回工本洋一角已裱有三角五分楹聨未裱者白紙二角色紙二角五分巳裱者加裱工二角售處仍照舊例想諸君必以先覩爲快也 
[分送月份牌啓] [  申報館主人謹曰]  
　　臘鼓將闌履端伊始本館例有月份牌分送閱報諸君兹已託點石齋石印中西月份牌用潔白洋紙印成中間中西合歴俱用紅字光艷奪目外圈緑色印就戲劇十二各按地支生肖命意新奇藻繪精絶皆係名人手筆閱之令人愛不釋手一俟明年開正工竣即當隨報奉送先此佈聞敬頌年禧不具 
[接續聨民團以同敵愾說] [  蛟川求實學齋主人來稿]  
　　一欲破敵艦宜濱海沿疆度勢置礮貴散不貴整也各海口不能不建築炮台然敵船可以羣聚併力而攻砲臺臺上之砲有定數不能驟增應敵且砲台高大而有定向以船撃台易敵船游移而無定向自臺撃船難西書中亦詳哉言之故海口必用幾種阻船之物使敵船不能進口尤必於敵船必由之水路多埋水雷可以轟沈其管理水雷電氣之人須有胆有識必要先明測量之學知其距遠凡敵船經過發電貴乎不先不後一轟而沈最爲勝策或失之早或失之遲便是空費至敵船所必經者濱海沿疆均可度地勢以安炮或菁林密樹之間或泥阜山灣之測或巖洞之中或泥塗之障略加裝疉不作臺式使敵船不知内有藏砲而我之砲手又可以避敵之砲用人不必多而費用又少此法極效然鐵甲軸船兩傍層數多而抵力甚巨非大砲不能洞穿若我所用砲小宜放開花彈撃其艙面或撃其船上之機器彈入船艙亦可致燬機器撃損輪船便難行動然後再用小輪船或蚊子船環而撃燬之總之敵船堅大者破法須巧必先傷其機　攻燬較易此在　邊者因地度勢擇器善任或誘入内地我已占勝更可計殲未可拘於一格也一資糧宜預備久計也雖有義士不能枵腹任事况乎仰事俯育日用飲食人道之常豈可使之不給乎然此事如得其情則籌之甚易不得其情則籌之極難非明于大義識見通逹者雖富厚不願輸將非平日廉明素著勇於義舉者亦不能集募也要之在上司事者必先潔已自愛不可絲毫侵漁月終錄岀總帳宜清楚細到將支用岀納帳目縷晣條分以供衆覽而昭信實大旨取諸人者卽爲人用之别無浮費妄用人自信服又必須合經費而通盤籌算始能持久然而賞功獎能又當大度慨與不可遲徊吝惜盖軍旅最重人才有功必賞有能必獎激勸之下人自奮勉故軍需貴善籌又貴善用也一禁令宜嚴明也集民團練或數十人或數百人各奏爾能各執爾技分班列科一相形而知愚勤惰判焉因其知能者而獎勸之則愚惰者可以勉矣不知所勉而愚惰自安可以用吾之貴斥矣至所集之人或曾有不肖邪僻事者不必追咎旣往况人之爲惡一轉念而爲善甚易惟入團之後均不可無以教之也處常則教以農桑樹藝相友相助不違農時遇變則教以敵愾同仇盡力盡心不顧私室暇日宣講聖諭孝經四子書或古今忠孝節義事蹟或操業謀生種植等事務要講得凛凛烈烈有生氣使其孝弟忠信之心勃然而動不能自已切勿雜以二氏果報無稽之談反啓軍心荒怠前賢垂爲厲禁統團操法以練心思練耳目練手足爲先臨塲要步伐整齊聲容　穆器用精利起伏快富殺敵要勇果氣壯變化從心愼毋畏葸反顧害多由此盖戰事先貴爭幾後貴爭氣二者無乖便占勝勢至五禁五擾之令乃軍中安閭閻而正衆志之嚴科團防當一律嚴禁一事貴得人善任也天下事必期得人而理惟用兵乃事之至險者同此兵衆用之當與不當而成敗禍福判若天淵十人之長不得其人則十人無用百人之長不得其人則百人無用推之千萬人亦然觀乎馬尾之戰法人深入重地最犯兵家所忌且閩江天險中國苟控制有方何難悉數殲除乃反見挫於敵君子亦嘆人才之難而不可不重也是故水陸形勢雖得不能岀奇制勝無益也器械陣操雖精不能殺賊禦宼無益也所以爲將之道必本乎仁知勇信嚴五德之體必明乎形勢法令幾水火木金土十事之用可攻可守動岀萬全雖使聖賢行車亦不過如是團防原爲保衞地方然統馭得人亦可滅大敵而奠邦國要之取法貴乎從上用人不可求全因材器使而最重惟在事主耳又如識時通變量敵應施極爲要策自來宼患歴代不同故軍噐戰法因時迭尚戳期勝人未可拘執今中國設廠開局仿西法製造輪船槍礮諸件并學習西國語言文字算學化學礦法船政商務軍務等事亦旣歴有年矣譯岀西書無慮數百種曲盡精微俱關實用在西人並非秘而不宣而我中國尚不能徴實獲益者由上下不盡心力故也吁爲學爲事而不以實心實力求之安見有補於　哉 
　　右八條原爲有志報國未歴戎行者略陳端緒兵事條目豈止於此觸類引伸自在賢哲若夙嫺兵政長於韜略者同無須此至槍炮器械各件中國各省製造局仿西式鑄造齊備而洋行亦自有運來自可向長官領憑採購各種西書則皆譯岀華文亦自局刊印可也[  寄居武林蛟川求實學齋主人并識]  
[本館接奉電音]  
　　本月十三四日上諭作由亦都友人專電傳來其中唐炯徐延旭定罪之上諭一道前 
 
 

Page 2

 
 
電止節太意兹仍將諭旨全文恭錄其陳學棻瞿鴻禨補授翰林院侍讀侍講學士及十四日之徐樹銘補授宗人府府丞諭旨三道已列昨報外尚有諭旨四道敬謹譯登○十三日奉上諭軍機大臣大學士會同刑部定擬已革巡撫唐炯徐延旭罪名各一摺已革雲南巡撫唐炯岀關督帥並不聽候諭旨率行回省以致軍心怠玩越南之山西北甯　處相繼奏陷實屬罪無可　已革廣西巡撫徐延旭督辦廣西關外防務始終株守諒山遷延不進所統各軍毫無紀律又復任用非人相率潰敗律以失悮軍機尚復何詞以解唐炯徐延旭均着照所擬斬監候秋後處决李鴻章左宗棠于唐炯罪名未定之先輒以人才廢棄可惜奏請錄用殊屬冒昧丁寳楨以唐炯人才可惜代爲乞恩且于陳奏所部官弁殉難懇請建祠摺内臚舉唐炯從前戰蹟尤屬有意鋪張李鴻章左宗棠丁寳楨着交部分别議處涂宗瀛前經薦舉徐延旭于屬員内遴才保奏欮咎尚輕着交部察議張之洞保薦徐延旭兼資文武實屬失當惟該督于簡任兩廣後募兵曠餉頗著勤勞着從寛交部察議陳寳琛張　綸力舉唐炯徐延旭堪任軍事請飭分統滇粤各軍岀境防剿卒至僨事貽誤非輕張佩綸會辦閩省防務馬尾一役尤屬調度乖方陳寳琛着交部嚴加議處張佩綸著卽行革職該員尚有被叅之案卽着來京聽候查辦前軍機大臣恭親王寳鋆李鴻藻景廉於帶兵大員未能詳愼遴選輒行請旨　用實屬昧于知人業於本年三月間降旨愍儆所有應得處分着加恩寛免欽此同日奉上諭御史何寳光奏廣東科塲流弊已極請飭整頓一摺據稱廣東科場玩法鑽營無所不有確舉　端飭清厘等語考試爲掄才大典宜如何嚴密關防若如所奏謄錄改卷闈外走卷槍　冒充號軍塲前塗墨塲後換卷等弊骩法營私亟應嚴禁着張之洞倪文蔚按照所奏各節先行曉示隨時切實整頓務期有弊必懲以挽澆風而端士習廣東如此他省恐亦不免着各該督撫一律嚴查禁止母得視爲具文欽此同日奉上諭裴蔭森着署理船政大臣　建按察使著該督撫派員署理欽此同日奉上諭劉銘傳奏台灣紳士捐輸鉅欵懇請恩施等語福建台灣紳士三品卿銜候選道林維源前有旨令其總辦台北團練事宜該員深知大義於軍情緊要之時接濟軍需爲數其鉅深堪嘉尚林維源着以四五品京堂候補以示優獎該部知道欽此 
[劉軍大捷]  
昨午十二點鐘越五十分時本館派赴京師專采新聞之人飛電報稱十一月初五日佔據宣光之法兵忽岀隊撲犯我軍一時旌旂招展槍砲飛鳴四面兠圍大有如海如潮之勢時劉淵亭軍門永福登高望見急升坐虎帳慷慨誓師喻以順逆之機譬以利害之說各弁勇聞而感德皆髮衝眦裂誓掃敵氛軍門遂指揮布置奮力上前殺聲震天砲火撼地貔貅之士無不一以當十奮不顧身戰至數時法人力不能支棄甲而遁劉軍乘勝追逐收復附近各地方法人敗衂之餘心胆俱落中宵惶惶幾於草本皆兵事經雲貴總督岑彦卿制軍奏聞宸衷大爲喜悅隨於本月十五日明降諭旨令制軍查明岀力各員弁密摺保奏優子賞賚以酬庸勛皇太后深念塞外征夫同仇敵愾更發内庫銀五千兩以賞有功將士此係的確捷音合亟照登以博諸君子先覩爲快從此屢勝之師勢如破竹不特桑臺北甯河内海防諸郡縣不難次第盪平卽西貢一隅亦何難盡驅醜類哉草莽書生謹磨盾以書露布 
[援臺祭纛]  
法人於八月攻取基隆劉爵帥專摺請救維時南北洋大臣同奉援臺之命祇以器械煤糧一時未能齊備遂至遲滯至今近來臺事日亟南洋各兵船業輕迅速赴援由淞抵閩迭次列報兹悉南洋兵船於初三日起椗之時曾沅圃宫保於是早在署恭設香案親詣拈香默求神助想見乘風破浪旌斾飛揚藐兹醜類諒不難指日勦平也 
[星使啓行]  
孫文起星使啣命至蘇滬查辦事件各情本館早已疉列報章昨上午九點三十五分時蘇垣訪事人專發電報云星使己於本日在省啓行聞至袁浦恭候批摺卽在袁浦度歳合亟錄豆以供衆覽 
[大兵雲集]  
陳展堂觀察夙嫺韜略屢立戰功自劉峴莊制軍奏調來江歴任督憲皆倚之如左右手秋間左季高侯相調赴閩中札委總理恪靖全軍營務處現在台防日亟侯相自請親臨前敵駐紥馬江已委王蒓農觀察統率五營星夜南渡近又加派陳展堂觀察帶領親軍馳赴厦門相機援勦從此大兵雲集水慄陸慴捷報紅旗在指顧間耳 
[電報譯聞]  
法人前開議院屢有增兵之舉本館每見西字日報無不隨時譯岀盖欲中朝知所戒備免爲法人所算也頃接金陵友來函據云現得閩電法人近到新軍五百名然尚在船中並未登岸聞原船次日駛回帶去受傷染病法兵約有三百餘人以此計之是法人雖有增兵之名而所增不過一百餘人可見黔驢之技早已窮矣 
[津沽雜聞]  
前月十二日有德國武弁三人到津兩人派往小站一人派往大沽經列前報兹聞一人到小站後墮馬折骨舁回天津醫治津城接骨署向推蘇氏爲老斵輪手該弁之侍者赶請蘇氏來視比驅車到門已有兩西醫環繞該弁奏刀割肉蘇氏乃掉頭不顧而去○天津租界亦如上海之分英法美此疆爾界各判鴻溝五年前畢德格爲美領事時聽人開設妓寮並收其買笑資以補捐稅之不足旋以有傷政體中止由是租界妓寮遂銷聲匿跡矣現在法界某車店住東洋妓女三人燕燕鶯鶯茶茶醋醋店主以爲不在禁例任其勾引遊客被委員偵知派差驅逐巡捕不知底藴將差扭至蕯寳實行蕯寳實係俄商代理租界事者立傳店主詢問屬實罰洋十元妓女則俟開河後請日本領事資遣回國且以華捕多事斥革一名云○道家有鎖六賊法將耳鼻口舌貫以銅釘因此駭俗而驚愚河東祖師廟前有一僧作諸惡相無知男女羣往膜拜近又來一道士與僧朋比爲奸密遣游手好閒者十數人布散謡言揑造事跡使人傾聽於是耳食者至以仙佛稱之幾幾乎舉國若狂上月二十九日香巿尤盛善男子善女人逐隊而來車馬填咽僧與道士方應接之不遑而飛索官符如風而至所稱仙佛者至此竟捉將官裏去矣彼受欺者猶不悟乎○天津自平治道路以來各分段落設立巡兵身着號衣手持棍棒藉以戒備不虞法至善也近聞該兵常將行人及東洋車夫毆辱紫竹林及馬家口一帶因爭持而碎號衣者已有數起居人不免怨咨安得兵民互相檢點不至因噎而廢食則幸甚 
[邗江官報]  
程尚齋都轉於上月杪因公晉省本月初九日三鼓時回揚○運轅牌示本月初十日起停止衙叅如有要公再行禀見○揚州警叅府曾牌示本月十五日辰時放餉 
[江寗官報]  
江寗賈敬之明府前於春間提升海州近日奉到部覆業於臘月十一日懸牌飭赴新任所遺江寗縣缺卽委桂實之明府正華署理桂明府去春曾任此缺此次舊地重來當更勝任而愉快也○山陽縣爲淮安府附郭首邑地當衝要政務殷繁非精明幹練之員不能勝任前歳上游以東台縣趙莘野明府調補現亦飭赴調任所遺東台縣缺卽以准補是缺之黄愛堂明府承暄飭赴新任黄君向在蘇垣發害局供差聽斷素優今得有所藉手自可展其百里才矣○泰興陳諒山明府因病請假所遺之缺已委楊伯昻明府激雲署理楊君前任清河士愛民懐至今稱頌弗衰今重權繁劇想見棠陰所被必有歌興來暮者矣 
[欽使臨皖]  
崇文山廖仲山兩星使前往江右查辦事件須經由皖屬宿靈鳳定合舒桐潛太宿各州縣以逹豫章日前星使傳驛諭知 
 
 

Page 3

 
 
於本月初十日入皖屬宿州境省中大憲飭各屬妥爲供張官塲聚議紛紛謂星使將密查安徽鳳陽關務事並非專赴江西然並未奉有明文也 
[皖省决囚]  
　　皖垣於本月初五午後奉到决犯部文是日適遇忌辰遂於次辰由縣監票提兇犯一名年約四十挷赴法塲處斬聞此犯係建德縣盜匪又在監内提岀年約廿餘歳之犯婦一名同時凌遲處决聞該犯婦係亳州人早年許字其父嫌婿家貧向女言及竟欲將肯謀死另許他家女允諾遂將婿設計謀斃事發犯父已在監倒斃是日該犯婦提至臬署前上綁喊哭不休比綁上廠轎就沿途潑詈兇悍之性誠有至死不變者已 
[催提漕項]  
　　安省各屬定例錢糧由民間分上下兩忙投櫃繳完冬漕亦由民間備米輪納兵燹後各屬倉厫焚毁無存當由督撫憲妥定章程按各屬路程之遠近米價之高低分局分數定價折色解銀投交　庫有應支需撥解欵項皆由丁地雜稅　金分撥經征漕糧折色銀兩絲毫不准挪移按欵分季如數解京交部騐收各屬例定冬初開漕臘初申報經征漕米担數歳終須解頭批銀兩上庫次年分解二批夏初清解計辦奏銷煌煌憲典秩然井然今冬漕項張方伯以各屬年終申解到庫稽延月日必至次年始得解京遂特委候補姚鵬翕　胡壽褀　石成之　羅士瀛　姚積昌　葛銜錦　忠明　王鼎臣　各大令前往各屬守催并飛札專提各屬應解漕項銀兩限臘月望前解庫以供部需方伯勤勞國事眞可謂餘力不遺想蔀屋子民亦咸當輸將踴躍矣 
[委催臺餉]  
　　皖里前奉部文每年籌撥增解塔爾臺駐臺兵餉數千兩正張方伯欲禀商盧大中丞妥定由何欵撥解尚未議有定章而塔爾哈巴臺大臣已委候選郎中恩廉來皖催提云 
[鳩江紀實]  
　　崔岑友庶常經李傳相聘入幕中襄辦軍務庶常行至蘇垣因念海氛不靖時事多艱兼之津河凍合陸路難行遂息轍廻轅未果北上庶常胞叔崔惠人吕允亦於今夏告養歸田皖撫盧藝圃中丞聘主安慶敬敷書院講席庶常亦經蘇省大憲聘主講紫陽書院悅志絃歌忘情軒冕竹林嫓美不誠佳話千秋歟○蕪湖救生局自劉榮林張善政二紳士接辦後實事求是餘力不遺每遇風狂浪猛必親督各船岀江巡閱經營整頓章程燦然義渡久已廢弛二君特重加勸募添置船隻商旅咸稱爲便又恐水手等人奉行故事每日自　至酉必視至江口督船開行雖風朝雨夕不稍間斷臨流喚渡者咸頌二紳之德勿置云○前報列張振軒宫保靈輀南歸一事兹悉宫保之諸公子素稔崔岑友庶當精通堪輿之學延赴合肥爲之擇地一俟牛眠卜吉卽須窀穸經營云○聞官塲傳說來春擬收房捐以助軍餉此事果行在管業者不過於租金内抽助幾成而集腋成裘餉項可賴以充裕亦籌劃之一端也 
[漢水初漲]  
　　漢江之水每至冬季枯涸然未有如今年之甚者沙洲到處見露巨船往來不便貨物因此而長價是以闤闠中人莫不望水源早動自上月念七日得雪後陰晴不定積雪漸消旬日之中江水已漲四尺有奇各船稍便行駛楚人素有拜年水之諺轉眠新年源頭活水當汨汨其來矣 
[滬瀆雜聞]  
　　前夜有一犯人由英界石路押解入城琅璫鐵索行步蹣跚未知從何處解來也○虹口老船塢有漆匠兩名前日正在髹漆輪船不料跳板所絡之繩忽然中斷二人一齊跌下俱受重傷一係内傷當卽回家調理一係蘇人張忠寳現年二十八歳礚傷頭面鼻口頰顴等處旋送入同仁醫院施治 
[跑紙例誌]  
　　昨日天高氣肅纎翳全無寓滬各西商興高采列復至坭城外徐家匯一帶爲跑紙之戲計馬六十餘匹撒紙者爲上禮拜六獲頭彩之奈格生旋有泰和洋行某西人岀人頭地日影啣山鐘鳴五下遂各策欵叚而歸 
[訊斷欠案]  
　　曹家巷瞽人王秋岩控族叔王雲峯欠錢一案本年五月間經前任上海縣黎壺山大令訊供後着王于五月起按月拔付錢三千文在案詎王岀外仍抗延不付前日秋岩又投縣喊控并稱局董洪忠揚岀爲覇阻莫邑尊飭提王洪二人到案昨日午堂集訊秋岩伸訴前因干雲峯供小的短欠秋岩錢文黎大老爺恩斷後曾付伊英洋四元錢一千文其餘錢文實因無力未經措付曾央洪董埋處議得月付白米三斗付過兩月後伊不來取米定欲取錢是以又經延岩洪供土雲峯短欠王秋岩之錢文確由我從中調處但並無硬覇情事求恩明察王秋岩又稱五月間禀前任黎大老爺恩斷後至今未付分又伊等所稱付過白　洋元實無其事請明察邑尊又謂王雲峯爾欠錢不付反敢串洪逞刁實屬可惡飭責一百板又商爾究竟何以抵補答稱小的尚存房屋兩間擬賣去抵付此欵可否求恩寛緩邑尊准如所請令交保岀外趕緊將房變賣繳案王秋岩暫留善堂候王雲峯繳錢到案再行具領洪忠揚斥退 
[准釋營勇]  
　　前月法租界蘭芳里花煙間被流氓打架巡捕彈壓亦被打傷先後拘到滋事四人分别辦理外尚有周永發一名係營勇因二十號華捕受傷未痊因將該勇管押昨據護軍營什長携營官名片請將周永發帶回由營懲辦翁太守與于副領事及繙譯官備捕頭等說明准令帶回 
[逸犯受笞]  
　　昨報載英包探陳阿九獲到逸犯章阿三押送法捕房于昨日解訊據法包探禀稱在押人犯言及章阿三逃逸時將墻上石灰撬下研成細末藏在手中恐人去追意圖將灰迷目情殊可惡且章係偷煙鎗而管押者太守詰章阿三因何逃逸着重責一百板冉詰本　 
[緝破竊案]  
　　法租界城河浜舊貨店主蔡柯金日前投法捕房遞禀稱被盜刼去翡翠銀飾表等件值銀四百餘洋翁太守閱禀之下詰盜等共有幾人如何進門刼去蔡柯金默然不答旋據法包探禀稱伊前來報失捕頭飭住看過實係被賊扖窗而進將物竊去開門而岀伊店竟未知覺次日始知被竊翁太守諭蔡豈可報盜著將禀詞改挽再呈并飭法包探認眞查緝在案昨日堂期法包探嚴頌眉孫寳生禀稱查窮該店之賊卽前次竊米店之福建人陳阿榮陳阿丁等尚有同黨興化阿三等昨在四十四號烟館内搜岀竹箱一雙據該店稱是陳阿榮所寄當將阿榮阿丁兩人獲到搜岀押票據稱阿榮分得表一隻卽是此票已押洋四元陳阿丁知伊等竊得物件强欲分服得表兩隻及詰伊阿三在何處據供在英界致遠街炒麵店樓上花烟館内據該妓稱阿三已往鎭江並無贓物存留祗有銀練一條銀簪一枝因伊欠洋一元以之作抵等語爲此將該烟妓亦傳案竹箱一隻已吊到翁太守詰之陳阿榮供稱竹箱是阿三所寄不知箱内何物鎖匙亦不在我處給我之表巳經質去陳阿丁不認合竊分得之表兩只在友人處太守詰之陳愛林供稱阿三是客人因欠我洋一元將物抵在我處餘無他物翁太守著將竹箱打開内有表三只銀飾各物查點與蔡柯金所報失單不符詰之陳阿榮據稱實從城河浜偷來翁太守着將陳阿榮陳阿丁暫押帶去吊贓陳愛林雖稱阿三將物抵洋然係載贓未便擲還如阿三嗣後來時卽行鳴捕現在從寛着該妓退去又諭蔡柯金前呈失單不符旣稱忙亂中不能逐件登記着將物檢點明白開單具領 
[着保交人]  
　　法馬路吉祥街口許合興熟肉店主許恒全昨至法公堂稱與丁聚盛紙店僅隔兩間門面伊家之燒飯人熊阿寳誘我女 
 
 

Page 4

 
 
兒捲逃偷去物件并現洋二百五十三元訪尋無着求請究追等語丁聚盛店主丁萬利聲稱熊阿寳是無錫人今年三十一歳係王許氏薦來人尚誠實雇用多年本月十四日飯後伊稱岀外收會錢至晚不歸我想其往南或遇友人留宿亦是常情故不介意及次日仍不回來始疑之急查伊之什物早已運去及檢自已樓上銀洋亦被偷去大小洋　十元正詫異間許處亦查明失洋并稱失去十八歳之女當卽將薦保王許氏尋到同爲投案翁太守詰之王許氏據供家住大東門外以針黹度日又夫死十三年惟遣一子年歳尚幼熊阿寳雖係我所薦實不料其作岀此等事來翁太守謂旣爲中保何能置身事外着將王許氏交保限三日將熊阿寳交案又着許丁兩八再行訪尋 
[尚待察究]  
　　　包探麥根在德隣第二里查岀台基已列前報昨據西包探至公堂稱前數日夜間查得張阿才挈同女子到王陳氏家形狀可疑當將該氏及女帶至捕房因該女請免解案已經釋回今將該氏解案請究該氏供向住城内丈夫早殁貧苦無依現隨道士任居租界至該女與張本是相識當夜同看夜戲到我處暫憇欵留半夜飯是實别無他故張阿才自行投案聲稱爲牛肉莊生理前夜因表妹看夜戲曾到該氏家少坐素與該氏認識並無他故詎被捕將該氏拘案爲此投案剖白黄太守飭將該氏暫發官媒再行訊供察究張阿才斥退再候質訊 
[嚴懲拐販]  
　　林阿裕至英公堂稱我女被人誘拐尋拐尋訪無蹤報知捕房查得被陳少卿誘拐寄在法租界開花烟館之周張氏處又托李王氏李蔣氏等賣與何王氏何王氏亦欲轉賣今蒙將各人及女孩併送案請爲究辦陳少卿供不敢誘賣女孩周張氏供陳將女孩寄在我處實不知其誘拐後由李王氏等轉輾價賣我不知情李王氏李蔣氏同供陳托我等爲中將女孩賣與何王氏希圖略得中金别無他意何王氏供該氏等稱有女孩欲賣與我尚未成議不敢有販賣情事黄太守商之夏領事判陳少卿枷號三月期滿笞責二百板釋放周張氏係窩留誘拐未便輕縱發交官媒管押兩月李王氏李蔣氏何王氏等各罰洋十元女孩交林阿裕領去 
[英界公堂瑣案]  
　　西包探麥根稱查得靖遠東里有人開設摇寳賭塲昨夜往拿共獲賭犯二十一名内有顧阿永曹金標土少有三名想是爲首者惟陳富桂爲眼線請免究辦黄太守商之夏領事判爲首之顧阿永等三人各罰洋百元張阿狗等十七名各罰洋十元張富桂免議開釋俟銀洋繳案再行撥充善舉○西包探麥根稱本月初一日華字新閱紙載有人到法租界花烟館閙事内有陸阿金自稱英捕房包探等語因到法捕房詢問知當時拿獲甲乙二人因花烟館不欲窮究已經開釋因此又拿到陸阿金及同與閙事之胡金和解案請究當有法四捕到案申訴前因陸阿金供前曾充英租界巡捕後爲包探退差後並未犯事更無冐充到探之事花烟館閙事亦不與閱實因另有包探犯案與我挾嫌致被妄拿到案乞恩明蔡胡金和供花烟館之　早已了結今不知何故英捕房又來拘我黄太守商之夏領事飭將陸胡仍交捕房帶回俟函詢法捕房當日由捕拘拿之甲乙二人是否卽係陸胡二人抑或另有他人及有無冒充包探情事再行核辦○陸茂春稱前數日在法租界新　茂煙館被陳阿元訛索洋一元及報法捕房陳已遁逃昨在英租界相遇指交巡捕等語捕頭禀陳阿元係向不安分黄太守判陳阿元　號一月○陳周氏稱曾買女孩爲螟蛉立有賣契牧執因女父時來糾纒昨又同馬二寳汪友春前來饒舌情同訛詐爲此報捕不料女父乘間逃逸祇獲馬汪二人送案請辦馬二寳供因友人賣孩現欲添價我確在塲調停汪供彼此均屬相識不過帮同解勸而已詎被報捕拘案黄太守隨判馬汪責五十板 
[衣米待領]  
　　昨得本埠同善普元堂紳董來函云敝局夏施醫藥冬給衣米疉請登報以廣流傳今冬衣米各票預備不少而貧民之來局領取者目下殊見寥寥祕局向章過年不給目下年關伊邇因恐未及周知用是拜懇代爲聲明務使年内速來領取云云仰見推食解衣情殷施濟福田廣種獲報必豐寄語中澤哀鴻其各及早領支以免飢寒交迫哉 
[天瘦閣近作]  
　　柬莫上海善徴同年東流投分至於今交際年先日以深久竪修名齊伯仲同牽薄臣耐升沈四知砥厲關西節曩與君以清白吏相期今雖一仕一隠而素節不淪一字商厘硯北吟偶携近作就正君代爲推敲俾反三隅堪師一字歛慣吳淞江上水受廛亦願託棠陰○李眉生同年自蘇州以所刊楞嚴蒙鈔見贈寄酬一詩中庸說性極精微後起楞嚴善發揮長水虞山應合轍岀無入有在忘機雲煙多處千花舞天地之間一鳥飛自度度人先度我每當開卷涙沾衣○黎祝衡明府奉祖諱歸自吉林詩以唁之弱冠文章動主可吉林鞅掌上游知當官正賴蘇民困行路僉悲泣祖慈家禮三年心本孺皇華萬里叔非癡宦途閱歴兹爲始樹立先營遠大基○酬朱昂青徐古春爲子治疾有效内服參外屢砭輕時疾苦一身兼貧交易厚年俱晚脈禮無需性共廉從　學仙調寢食幾人醫國購鞱鈐萬書堆裏攤書坐二老頻來笑入簾○贈杳翼甫兼　范无錯仲木三君皆吾友張子廉卿門人也鴻名峻節驚天下何止流傳絶妙文　力古人三不朽軒眉今日一逢君英雄豈有風塵識漢宋原無畛域分老矣尚能交國士横渠師友是河分○柬郭孟毓舍人自日本使還蜀人仙李墨莊太史使琉球滬上今逢郭細侯喜泛星槎凌浩瀚遥從日本壯遨遊紫薇省趁春風入紅藥詩憑海客酬欲買一樽邀月飲披襟爲我說瀛洲甲甲臘月李士棻芋仙脫稿於滬上同慶公客棧 
[海運四詠]  
　　滬瀆飛芻清時財賦重吳中難得秋成慶屢豐運道頻年歸渤澥正供一例假艨艟山東運河水淺故歴年江浙漕粮皆由海道運津唱籌聲共寒笳起移櫂時當臘皷終松郡華婁二邑漕米循章於歳底撥派沙船前往分兌好待旗開分五色船　　酒迓東風蘇松常鎭太五屬漕船配用黄白紅藍黑五免旗○吳淞放櫂浦岀吳淞轉舵忙海天入望氣蒼茫銀潢原許靈　渡玉粒將供御廪藏跋浪魚龍爭擁護順風旌斾極飛揚津涯賴有南針指萬里滄溟一葦杭海船行駛必有針盤以定方向○蓬萊測水蓬萊清淺話從前况復滄桑屢變遷亂石當途疑設險片帆飛渡若登仙潭深空憶桃花水岸近愁看柳絮烟海船畏霧恐有悮觸石礁之患幾度問津還　倚夕陽樓閣在山嶺蓬萊閣在登州城上○沽口收帆重重門户障皇都洵　畿南　要區寳筏已看登　岸金堤　去接丁沽簸揚合待除糠粃挽運全教換舳艫海運抵津向例將漕米風篩一次改裝駁船運通履險如夷承帝澤颷輪復爲効前驅招商局宫輪船分裝江浙漕米數十萬石運津其行更速 
[江督轅門抄]  
　　十二月初六日候補道郭道直湯壽銘孫傳樾鄧裕生知縣閣寳麒守偹劉金榜送中堂赴福建同均見通判李銓解軍火赴上海回補昨日湖北候補直隷州王瑞微上海回見江　牌示松江府管粮通判戴有恆病故遺缺應飭松江府博潤　行兼署○初七日候補道湯壽銘見知府魯巽　知騐收江甯縣等處閘工回上元繇楊謝准補通州飭知昨日祥雲綸船李家泰送江撫赴湖口回禀知○初八日閣寳麒黄世本由蘇解餉來見○初九日織造貴拜會通判李宗似李西銘山蘇永知縣韓汝網皖南鎭右營都司代練軍馬隊吳天才由鎭南關外來　雲輸船李家泰解餉赴湖北俱　見知縣周麓禀知銷解粤餉差並奉蘇藩司委解邊防經費調閩營餉向寗○初十日候補道韋禀知　吏治知州袁瑞麟禀知重治局監塲○十一日　臺梁粮道張候補道湯壽銘郭道直孫傳　中恊譚均見知縣黎先旦交缷上海縣事回一壺　船周國祥　知赴湖口接粤督張　柩回禀到江　牌示山陽縣員缺當經請以東臺縣趙從佐調補所遺東臺員缺卽以分缺間用黄承暄請補均已奉部覆准飭赴新任請補海州直隷州現任江寗縣買致愼飭先行赴任所遣江寗縣員缺以候補知縣桂正華署理泰興縣陳謨因病請假遺缺查有候補知縣楊激雲署理○十二日巡道郜候補道鄧裕生　委曾辦釐捐總局差通判唐鍚齡　知　委赴上海採辦軍　差鄭　禀知奉委解捐釐局銀兩辭赴蘇皖南鎭右營都司吳天才叩謝回任知縣黄世本禀辭回蘇 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
