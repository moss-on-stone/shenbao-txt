# 1902 - 189 - 4910501

 

Page 1

 
 
[勸募江皖等處急振] [  本館協振所啓]  
　　去年江西各屬始則洪水成災繼又旱魃爲虐高原下隰顆粒無收千萬哀鴻嗷嗷待哺雖蒙深宫軫念頒給帑金大憲推恩發施米石無奈災區甚廣普救爲難垂斃飢黎朝不保暮而皖省之和州無爲州含山縣等濱江各處亦因圩堤潰决室廬牲畜均漂没於洪濤巨浪中告振之書急如星火若不綢繆未雨曷以延旦夕之餘生伏求四方大善士救人救澈或傾囊以佽助或量力以佈施庶敝振所得以接濟源源百萬窮黎或不至盡塡溝壑作善降祥之說古有明徵他日福佑之來當可爲諸善士操劵卜也肅此禱求諸維德鑒 
[欽定續通攷出書啓] [  圖書集成局謹白]  
　　本局用新鑄大號鉛字排印九通全書其皇朝三通已於正月告竣續三通晝夜赶印亦次第竣工惟邇來滬上釘作擁擠異常一時遽難釘出現在僅將續通考釘就若干部先行運赴川省蓋因楚蜀之交夏秋水漲貨物萬難載運不得不先乘此時運往也此外各外埠及本埠一俟日内赶釘齊全卽行登報發書此啓 
[書林五戒]  
　　自朝廷舉行新政詔下改訂考試章程而坊肆所出之書充棟汗牛幾不能更僕數其間固有純正淹雅足以濬神志而牖見聞者然一孔之需妄思藉箸述射利詞旨蹐駁抄撮成篇貽悞學人亦所在多有此本館所爲貢其一得深望大吏就各省設檢書處與學務處相輔而行也旣而思之太吏身膺節鉞公冗紛仍安有餘閒及此瑣屑之事而不肖者或轉私設公所藉以魚肉肆中人欲除弊而弊轉滋生是豈計之得者爰爲之訂立條戒使我人之有志箸書立說者各知戒愼而毋以蹖駁抄撮貽大雅譏焉條戒維何一曰戒狂悖犯上之書自康梁謀亂以来逆說流傳無非以自由革命爲詞勾結文人入黨而文人之入其黨者更無知妄作推波助瀾日議論君民平權男女平權父子平權甚且謂中國衰老不堪非民權不足資挽救噫爲此說者其將置我聖清神聖文武之皇上於何地乎而各學堂子弟偏奉行維謹時昌言於大庭廣衆之中亦或托稱譯書攙以繆論連篇累牘刺刺不休讀者苟無成竹在胸鮮有不被其蠱惑者此書之應戒者一二曰戒支離駁雜之書今之箸作家無灼見眞知以垂諸久逺僅涉獵一二稍關洋務者摘爲小本秘之枕中及見書籍暢銷刊行者俱獲大利則亦出而問世冀覓蠅頭而不知其中或得自訛傳或采從舊說或前後自相矛盾或是非無所折衷抑更雜以小說家言摭及齊東之語謂教士有刓目合藥之事謂泰西有碎首懲淫之刑盡信書不如無書亞聖豈欺我哉此書之應戒者二三曰戒轉相采摭之書今者西學西政諸書人爭購致書賈乃倩文人之稍有一知半解者尅期編纂以爲罔利之資夫編纂非通儒所易言安有僅得一知半解之人而可輕於從事者於是攟摭京師同文館上海廣方言館以及西人所設各書院各教堂公私譯述之書鱗次編排以欺書賈而書賈得之若秘寳窮日夜之力刊印以行數月以来坊間所出之書陳陳相因比比皆是求免抄校無甚大謬己幸甚安望其足以勵實學而迪新機乎此書之應戒者三四曰戒惡俗可鄙之書今夫譯者易也如交易然必彼此兩得其平始足信今而傳後乃今之譯者古籍未經博覽時事未必周知稍讀華書三五年略閱和文日報二三紙卽覥然自命爲譯才及觀其所譯之書惟以改良革命國民列强圑體愛力起點合羣帝國支那諸字面連綴成文不中不東非今非古叩以坆曰東文我所宜法者也嘻其亦知此等字面東人亦祇用之和文中若以東人而爲華文亦决不用此獨奈何舍我數千年相傳之文字而轉效法他人惡俗可鄙之語言乎此書之應戒者四五曰戒科塲懷挾之書原朝廷之棄八股而試策論蓋欲得眞才也乃新章尚未舉行而坊間己雜取時務諸書縮成細字若牛毛以便士子帶入闈中勦襲士子見有勦襲之具於是轉瞬科塲伊邇亦不思伏案揣摩惟圖雜摭成文爲弋獲科名之計間有照官書印出字蹟明顯批點精詳者反庋之巾箱中歴久無人過問士風浮薄一至於斯竊以爲我人立言原欲與德功而不朽若僅爲坊間作懷挾不特有干功令爲法律所不容卽其品亦甚卑卑不將令望重道高之儒鄙爲無足齒數乎此書之應戒者五然則舍此五者之外必如何而後可箸書譯書則正告之曰宗經史以植根基明政刑以資鑑誡攷工藝以興物產講倫理以挽澆浮夫如是而所箸者固可馳譽士林所譯者更得流傳陬澨俾讀之者神志賴以牖見聞賴以濬不特應考試時莫能外此卽朝廷舉行新政亦將藉是書以爲攷鏡之資彼抄撮成篇詞旨踳駁者不必明示以禁令而自然購者寥寥矣豈不美哉豈不美哉 
[本館接奉電音]  
　　昨日午前京師飛電傳来上諭一道敬謹登○六月初八日内閣抄奉上諭圑東瓊州鎭總兵員缺著李福興補授欽此 
[議删條欵]  
　　各國派令暫駐天津都統議定還津條約前己詳列報章兹者天津大公報云日前各國使臣曾邀集統兵官會議擬將約欵删改數條所改維何一許總督設護衞兵三百名二删除不准中國巡捕緝捕外人之欵三删除外國軍士占取中國人私有財產之欵四删除限中國兵艦駐泊大沽口之欵 
[置身事外]  
　　前報曾登英人議還關内鐵路一事俄使謂須電詢本國政府云云兹己接有政府電文令勿干預其事大約俄人當置身事外弗復使中國爲難矣 
[減兵述聞]  
　　日本日出新聞云目下各國派駐中國北方之兵計英國四千五百人德國三千三百人法國二千四百人意國一千餘人俄國一千餘人奥國一百五十人美國一百五十人聞德人擬於八月中旬除永久派駐之一千人外餘均航海回柏林英法意亦經議定减兵俟有輪船到来卽須次第就道矣 
 
 

Page 2

 
 
[俄人之言]  
　　日本某日報云俄國新篤批打司薄而撾之司皮叶篤新聞論及俄國海軍之駐紥旅順口者若隆冬遇有戰事甚不合宜應於太平洋邊擇地駐師俾他日與日本交綏獨操勝算惟目今須先賃取韓國馬山浦然後别圖良策庶可奪日人之氣而遏其狡謀其言如此平日處心積慮可想而知矣 
[罪疑惟輕]  
　　香港循環日報云英人史派道曾於前年用槍轟擊英皇當塲被拘訊實口供科以下獄二十六月之罪現己期滿因卽釋之使歸聞史自言當在獄時編織雀籠售之得法銀一百四十佛郎 
[瓊南匪耗]  
　　香港循環日報云日前大憲以粤西匪類滋擾邊陲檄飭交卸雷瓊道秦觀察督帶砲隊馳赴廉州訪堵并調廣玉廣金二兵艦駛抵雷瓊巡緝旋又令現任雷瓊道信觀察揮軍夾擊廉欽及西竄之匪而瓊州黎匪忽又蠢蠢欲動觀察爰亟據情禀陳督撫二轅現奉督憲陶芷芳制軍批示曰廣玉早抵雷州海金現又駛赴雷瓊海面當己足敷巡緝至秦道帶赴廉州砲勇一時未便撤回准由該追另募一百名以資調遣務卽妥爲分布并飭瓊屬各邑文武嚴密防緝毋任匪徒竄擾勾結爲患一面將瓊澄儋臨交界地面土黎各匪上緊搜捕仰廣東緝捕局兼營務處會同善後局轉移知照仍候撫部院批示 
[教習需人]  
　　香港循環日報云粤東武備學堂前己由大吏出示招考堂中需正教習四人曾在日本士官學校畢業者助教及監隊十餘人曾在中國武備學堂畢者上月某日電咨湖廣督憲張香濤宮保請派士官學校畢業生二人湖北武備學堂畢業生四人来粤隨接宮保電覆一一允行今者士官學生己由日本畢業回華爰復咨請迅卽遴派並開具姓名履歴於六月内咨送粤東蓋以粤東武備學堂己定於七月初旬招考也 
[再續閩省奏設學堂章程]  
　　一會試年分中文教習報明入都應試應由總教習舉選品學優長堪膺教習之任者入堂代課給假三個月若逾假限即以代課之人承充如應鄉試給假十五日初三至十七歳科考錄科各塲給假一日學生鄉會試歳科考錄科假期與教習同會試逾越假限卽行扣除一學生應童子試經古塲給假二日正塲給假三日面試覆試簪花各給假一日惟府縣考三年兩試塲數過多最需時日　咨商學院嗣後在學堂肄業學生由學堂總辦造册申送准照佾生之例免應府縣考俾免曠課一學堂應備中西文活字板各一分歸監督監院經理凡課本目錄章　表均交擺印以省購買刊刻之費如有新譯書出及選定報章由總教習傳集各教習公同覆核發交擺印由監督計算卷數頁數發條向收發處支取紙價刷工應用一中西文每月考校及李考年考前列學生自應分别奬賞以示鼓勵惟開課之初西文猶屬膚淺高下不甚懸殊應俟一年後再考議奬一總辦監督監院教習支應各員就東文章程三年保奬一次由督院奏請以示鼓勵一閩省語言與官音迥異官音在所應習惟現在初辦一二年内　生於西文口音尚未調習未便再課官音應俟第三年升入正齋後再行添設官音教習酌議辦法一學堂有未經載入章程曁應隨時酌量損益各事宜應由總教習商承總辦監督傳集一堂教習各員公同會議共决從違以昭明允而杜偏倚一學堂規條約束務極嚴肅整齊不稍假借而於學生居飲食又宜時加照料俾各安適人人知在堂讀書有益於己無其其身凡有父兄之責者必勉勵其子弟不任其怠惰不前半途而廢所有東省具結賠償公費一條可無庸議一原奏添設速成一班以四十名爲額候開堂後再行籌議辦理另立章程規條一大學堂内恭祀至聖先師孔子曁宋儒五子海濱四先生每月朔望由各教習率領各班學生行禮每年開學日期及至聖先師孔子誕日亦由總教習總辦監督率領中西教習曁堂内學生齊班行禮一每年春季以正月二十日前後開堂大署節放學及暑假休息至處暑節開學十二月十五前後放學給年假一恭遇皇太后萬壽皇上萬壽皇后千秋節各停課一日一學生在堂每日寢興食息均有一定時刻屇時各鳴鐘爲號夏季早五點半鐘鳴鐘一次學生晨興預備本日功課早中晚膳分午前七點鐘午後十二點半鐘及六點鐘各鳴鐘一次學生預備用膳晚十點鐘又鳴鐘一次概行停課預備休息冬季晨六點半鐘鳴鐘一次學生晨興預備本日功課早中晚膳分午前七點鐘正午十二點鐘十後五點鐘各鳴鐘一次預備用膳晚十點鐘又鳴鐘一次概行停課預備林息一夏季早五點半鐘開學堂大門晚八點半鐘閉門冬季早六點鐘開門晚九點鐘閉門以後非遇有緊要公事由總辦教習發給特准憑單不得擅開一學堂大門專派委員監督督率司閽稽查除總辦總教習監院教習委員外其餘無論何項人等出入大門均須認看查騐并查明學生有無騐單夫役有無憑牌如無驗單馮牌即不准其私出大門違則禀究學生惟遇停課日期曁因事請假有騐單准其出入此外不准私出大門一步騐單憑牌出堂具領回堂卽繳一堂中理宜安靜嚴肅凡有賓客應由稽查閽政委員查明除因學堂公事来訪總辦總教習及各執事報知延見外倘屬私事一概謝絶尤不得在堂讌客一凡官紳来堂備覽規制者理應延入惟功課未畢不得逕出講堂教習功課未畢亦不得離堂會客一學生親族到堂看視須候功課畢時方能通知若上講堂不許私出接見[  章程仍未畢明日賡續]  
[火焚砲廠]  
　　漢口采訪友人云本月初三日六點鐘時漢陽槍砲局砲彈廠内不識因何失火霎時濃烟烈燄羃䍥層霄武漢各路水龍聞警雲集無火砲彈爆發四出撀人血血之軀一當其衝頓成虀粉以致人皆袖手無有敢踴躍赴援者猶幸風不甚狂僅燬砲彈廠危樓其餘尚未波及然所失己不貲矣 
[宮保蒞鄂]  
　　漢口采訪友人云欽命商約大臣盛杏蓀宮保因裁撤釐金一事由滬秉節赴江寗與南洋通商大臣劉峴莊宮太保互商旋復於本月某日鼓輪抵鄂垣與香帥和衷籌畫聞事竣之後尚須清查招商電報鐵路諸局事宜 
[捐及女閭]  
　　蕪湖訪事友人云此間流妓甚多除王義和三和堂陳二二家外莫甚於李姓花園前後秦樓楚館疑雨疑雲約共數十家類皆混稱客棧姊妹花臨風招展不下千餘株酬應一或未周輙遭青皮凌侮邇者龜鴇見各戲園自歸商務局保護後每日祗繳洋銀四元而彈壓甚嚴頗極安靖因亦投局禀請認捐局憲許九香觀察頷之交籌議所委員議定每妓月捐洋銀三元說者謂此一事也積而計之固可集成巨欵然如國家政體何嘻 
[嘉惠士林]  
　　南昌訪事友人云江西藩憲柯遜菴方伯查知歴年各屬告災應徵錢糧有請蠲請緩請遞緩者其未報災之各縣復積欠纍纍數十年来多至四五十萬惟廣豐萬載二縣從不　災亦無蠲緩之事歴年照額徵足蒂欠俱無因慨捐士子鄉試卷資以示優異月初某日出示曉諭曰杏廣豐萬載等縣額徵丁漕等欵錢糧歴年均係照額全完毫無蒂欠較之他縣積欠疲玩何啻霄壞比皆紳民花户人等好義急公具見民風樸厚前於整頓丁漕案内業經本司定詳凝令嗣後凡遇本省鄉試之年該二縣科生卷資花紅均由司庫籌給所有應備試卷由賣卷 
 
 

Page 3

 
 
官接名發給不取卷資以示優異詳奉撫憲批允通飭在案兹届補行庚子辛丑恩正兩科自應遵照辦理除札飭賣卷官本司經歴理問會同遒辦外合行出曉諭爲此仰該廣豐萬載一縣應試諸生一體知悉届期赴局領卷毋庸出給卷價此外各屬仍照例定價值買卷塡寫如各縣有能將丁漕等欵照額全完者亦照萬載廣豐一縣之例優免卷價特示 
[米價漸平]  
　　杭州訪事友人云省城自舉辦平糶以来米價己漸平减現在湖墅各米行每石較前减去洋銀一元有奇每升减去錢六文數米而炊者己覺愁眉稍展矣聞紹郡諸曁等縣向種晚稻今年以米糧缺之改藝早禾現己吐花結穗冉遲半月卽可登塲接濟之資此爲最捷也 
[鄂省官塲紀事]  
　　武昌訪事友人云湖北江夏縣屬青山隄自去歳江壽决口後大加修理至今尚未竣工湖廣總督張香濤宮保見日来水勢繼長增高深恐變生意外爰飭撫標右營遊擊周遊戎帶領勇丁前往守護游戎奉委後督同各勇從事畚挶日夜經營始獲告蕆日前回省禀覆宮保嘉之酌記大功一闪一面委湖北候補道朱惠之觀察前往騐收○武昌城守營參將吳參戎友貴近奉湖廣總督張香濤宮保委署黄州協副將篆務所遺城守營參將一缺委補用副將吳副戎清泰署理○署漢陽協副將邱恊戎于月初某日捧憿赴新隄查哨大約勾當數日卽賦言旋 
[蘇省官塲紀事]  
　　蘇州訪事友人云正任寳山縣調署元和縣知縣金苕青大令於本月初一日抵省後本擬暫緩履新嗣以兼理縣篆之長洲縣蘇靜庵大令政務殷繁勢難兼顧爰商請金大令於初二日接印任事○吳縣田春庭大令經上憲札委兼理蘇州衞守備印務現奉檄文卽於本月初二日接篆視事○省垣聽鼓人員每逢三八期例有衙叅之舉現在節交小暑大氣炎蒸撫藩臬二大憲體恤屬僚諭令暫免一月如有公事仍隨到隨見○昭文縣知縣張大令瀛嘉定縣知縣章大令鴻森均　上憲調委廉差所遺員缺經藩憲陸春江方伯於本月初一日牌示以候補知縣許大令溎祥代理昭文劉大令麟瑞代理嘉定○金匱縣典史沈少尉全聲署事以来一年期滿遺缺經上憲札飭輪委到班之試用巡檢虞少尹從哲署理己於本月初二日縣牌小知矣○時逢夏令疾疫業生省垣官醫局委員高廣文瑛循照向章於本月初一日開診俾無力赴醫藥者局求治照方給藥上憲更委蘇州府照磨姚叅軍定信逐日赴局照料以免滋生事端 
[都門近事]  
　　聞之京師友人云五城公學開設迄今己逾半載兹定於五月二十五日將各學生逐加甄别以定去留○前報記順天府府尹陳玉蒼大京兆改建小學堂一事兹悉所購之屋係孫公園某宅近己移赴琉璃廠迤北後鐵廠改造居然輪奂一新矣○宛平縣某大令因事開缺所遺篆務上憲委大挑知縣曹仲愚明府叔智署理○日来瘟疫流傳目東而西其勢甚熾東便門及崇文門東首俱有不移時而暴斃者大約得病後卽下白膩之物與津門所患者不同關心民瘄者盍加察焉 
[　　聞之保定友人云署直督袁慰庭宮保近派巡警營兵士在城廂内外晝夜梭巡大約以盤詰奸人清理街道爲宗旨夜間尤愼重將事宵小爲之歛跡民間大有夜不閉户之風○自强軍官弁衣袖所繡盤龍形前祇一二道今則按照泰西軍營規制以道數之多寡定官階之高下計哨長一道哨弁二道帮帶三道營官四道統領六道總統九道金光耀目頗覺氣象發皇○五月二十二日督轅牌示分發直隸候補府經歴馮恩佑著於本月二十四日自帶白摺三扣来轅聽候試寫履歴勿違 
[鷺島雲痕]  
　　厦門訪事人云日前恊發號歴一民船　運貨物小泊沙坡尾海關前至晚突来甲乙兩盜船將貨搶劫一空號主因　厦防廳署報請緝捕○前年美商美時洋行在磁街路頭海灘起造房屋至去冬落成兹因地甚鬆浮忽然坍倒幸在日間人口尚無傷損○省憲委興泉永道延觀察爲泉漳樟腦公司督辦并派員赴各屬設立分局雇用日本人爲腦可於六月初四日開辦○漳州各處時疫盛　每日救治無效　不下數百人貧者之貲收殮覺可憐漳某參號主聞而憫之鳩集巨資購棺施濟亦可謂好行其德己○厦門膏牌捐改歸官辦後繳者甚屬寥寥雖廳尊飭差往　而各烟館門前均黏貼招租字樣忽開忽閉蓋皆有章逞刁也 
[畫棟雲飛]  
　　南昌訪事人云江西各大憲自五月十七日求晴後甫經旬　忽復大雨傾盆河水繼長增高滕王閣下水樁漲至六尺三十濱江田畝皆在巨浸之中早稻己未免大失所望矣○省垣大學堂開辦月餘學生尚寥寥無幾各當道定於六月二十四日在南昌試院中扃門甄别以定去留 
[使星萃滬]  
　　中國簡任出使義國大臣許靜山星使籍隸江蘇常州府屬無錫縣昨日因公到滬午前命駕赴道縣各署投刺前出使英國大臣羅稷臣星使任滿回華亦於昨日附法公司某輪船抵滬上海縣主汪瑶庭大令聞報卽赴舟次迎謁如儀旣而星使乘輿至長發棧行轅小駐節麾以便入都覆命 
[儲憲来申]  
　　前日午後江蘇督糧道羅少耕儲憲由金陵勾當公事回行抵滬上征驂甫駐卽於昨日午前命駕入城赴道縣各署投刺蓋亦官樣文章也 
[改修關屋]  
　　本邑南市江海大關近經工頭王瑞翔承造業己告竣馬路工程局總辦翁子文太守查得工料草率不堪因于昨日傳王到局諭令如式改修如延定干未便 
[西節慶]  
　　西歴七月十四號即華歴六月初十日爲法國改立民主之期向来寓滬法官商必縣燈慶賀今歳以上月某日法屬西印度火山崩裂傷斃人民三萬有奇痛悼之餘不忍娛樂是以暫作罷論惟克總捕頭告知探捕人等于昨今辦公事兩天 
[派查失火]  
　　前晚二點鐘時泥城外公共租界中福源里陳才福家遺火積薪以致烈烈轟轟火光高出簷　幸卽汲水救熄僅焚去稻草四十餘斤事爲捕頭偵知立派包探徐榮珊前往查察 
[宏濟時艱]  
　　今歳時疫流行死亡要繼敝堂除施醫贈藥並修合各種治疫靈丹廣爲施送外更須督催工匠赶成槥具以應急需需費之繁正苦無從挹汪乃承戎慶甫張孝桂兩君經募虹口保安公醮餘欵移助施棺洋二百五十元又徐銘笙翁募無名氏施棺四十具交来洋三百廿元朱華氏洋五十元施秀棠翁募各户施棺洋一百零一元汝南隱名求合家平安洋四十元無名氏求合家平安助施藥洋五十元樹堂三十元尹靜齋翁經募各户洋九十元善欵紛来感佩莫名乞登報牘敂謝仁恩上海六馬路仁濟善堂董中嚴信厚楊廷杲朱佩珍施則敬劉芬等謹誌 
 
 
] 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潤州近事]  
　　鎭江訪事人云現當青黄不接之時米價奇貴上白者每石須洋銀七元次者六元最下者亦五元有奇貧民謀食維艱相與雙眉愁鎖常鎭通海道長久山觀察恐有奸商壟斷情事爰飭丹徒縣洪鷺汀大令面諭米業董事籌平米價並出示曉諭俾衆周知○今春蠶汛不佳較上年祇四成之譜市中絲價每百兩向售洋銀三十元刻己增至四十一元此後恐尚有增無减也 
[上海縣署瑣案]  
　　前者徐鳳石誘潘文之妻女至閔行被潘尋獲因卽投浦自盡報經上海縣主汪瑶庭大令蒞騐後前晚提齊案中人升堂研訊洪萬生供稱小的向駕蕭塘航船五月十八日傍晚徐鳳石偕兩婦人下船并雇人肩到衣箱數口時小的因潮退不能開駛至某烟館吸烟偶與值堂人胡金松談及此事至晚斛維十九日抵閔行甫繫纜胡金松與潘海文胡桂生跟蹤而至將一干人獲住徐懼倩小的至蕭塘招伊兄到来商議及小的至彼未遇伊兄祇偕店夥吳姓回與徐略談卽去胡金松供小的在胡桂生烟館内爲堂倌上月十八晚洪萬生来吸烟言有兩婦人附舟殊覺形迹可疑及胡桂生向小的卽將情告知胡桂生云頃間潘海文失去妻女托伊尋緝因命小的附貨船往閔行查察十九日胡桂生與潘亦到来小的指明洪船同往查獲旋卽與胡桂生上岸吸烟至晚到船徐己畏罪投浦自盡胡桂生供小的在南市開小烟館上月十八日潘洵文因妻女被人誘去諄托小的訪尋嗣由夥友　及此事十九　小的入城告潘偕至閔行尋獲潘供上月十八日午後小的歸家妻女均己不見詢之裁衣店主云偕徐出外醫病小的即往天后宮等處名　頭查無蹤跡次晨胡来稱妻女現在閔行邀小的同往及至彼處果得尋獲因命徐及妻女回申並不與之爲　不料至晚徐卽投浦溺斃潘施氏供少婦人前在　如鎮開烟館女兒蘭貞被徐誘與成姦本年二月　至滬城徐隨於五月初五日尋至小婦人處借去　被兩　　因女兒患病約定十八日雇洪船往平湖求治翌日胡卽尋至閔行索去洋銀五元至所帶衣箱三口現存地保處求鑒　貞供去年正月十四　被徐句誘成　令忽患病徐允挈往平湖就醫不料竟肇此禍自知不合叩乞施恩大令判令將胡桂生掌頰五十下與洪萬生胡金松　押潘施氏及　　　交官　看管○前日浦東柘林營分防爛泥渡之汛弁某君申稱土　王正榮潘桂發販售私鹽行兇不法等情大令卽　　役　獲今晚升堂研訊潘供小的向駕駁船專爲行家裝運米麥並未販過私鹽實被汛弁老爺誣指王供小的與潘係親串行故在船爲夥大令飭名交人保出　候查明然後訊核 
[馬路工程局瑣案]  
　　前日南市洽隆船廠中人　于　在浦　塔蓋木棚水巡捕陳向榮見之以其有違定章拘妥馬路工程局總辦　子文太守倩襄讞委員黄衡堂二尹略加研訊判　洋銀十五元○　夫蔡小弟停舟馬路畔經水巡捕查見拘至工程局黄二尹研訊之下判令枷號三日以儆效尤 
[上海巡局瑣案]  
　　前日南市倉　弄左近陸文換　傭婦某氏　疫身亡内　令名妙根者来家照料一切妙根遲遲而往及至陸己另雇他人致相爭閙旋復扭至一十三七鋪巡防局控訴局員盛雨何二尹訊悉情由判令將妙根責二百板以儆○南市十二鋪境内有顧阿東者近以其妻吳氏不守婦道日事鞭箠事爲岳母吳金氏所聞率衆擁至共家突舉掌　顧頰顧忿無可洩奔投二十三七鋪巡防局鳴寃局員盛二尹拘吳金氏母女到来聞導一番諭令不得再往返　 
[英租界捕房紀事]  
　　偷兒陳阿喜陳阿慶行　蕪湖路錢永林及勞合路　高氏兩家衣物由包探張寳成拘獲帶入捕房捕頭著押候解送公堂禀請讞員張柄樞司馬訊究○土榮發　竊蕪湖路向維信家衣牧由何　劉光　拘獲帶入捕房捕頭令押候解送公堂禀請訊究○流娼王阿二陳王氏在雲南路拉客由三百二十一號巡捕拘獲解入捕房捕頭　送至會審公堂禀請押候訊究○前者馬夫許林標拉車不愼碰傷某洋人所駕馬車由捕頭禀請司馬傳訊許屢久抗傳不到前日捕頭　包探李革福禀請司馬換牌簽差恊探將許拘獲押候究懲○倫兒陳姓行竊北京輪船某客所携衣物由包探陸如洵拘獲解入捕房捕頭令押候解送公堂禀請究治○陳阿福行竊五層樓等處烟茶客脫下之衣由包探沈阿岳拘獲解入捕房捕頭令押候解送公堂禀請究治 
[美租界捕房紀事]  
　　昨晨有胡阿長者不知在何處竊得衣服數仵携全西華德路某押鋪質錢適爲某號華捕所見連贓帶入捕房捕頭令押候解送公堂禀請讞員張柄樞司馬訊辦○昨晨捕房所覊甲乙内丁四犯忽患時症捕頭令某號華捕押送同仁醫院求治○昨晨江北小竊方阿連混入公和祥碼頭貨棧中竊取舊鐵適爲管門西人所見拘入捕房捕頭令押候解公堂禀請懲辦 
[皖省官報]  
　　五月十六日知縣兪文讀到赴引回陳宗謨謝超委一次萬瑣　委解欵赴上海吏目媵鈞到起服来省指分安徽試用知縣王在欽到浙江人號振之卸辦徽州上藥分卡易簡到十七日卸著池州府通判周　到指分安徽試用知縣楊　到江西人號杏鹺本任懷逺縣楊兆琛部赴寗國縣公幹全椒縣劉慶光奦源縣方永昺候　知縣程恩晉吕曾郭集馨均知奉委解差同知朱景行通判周家煜均知文闈差知縣　學海辭赴盱眙提案十八日卸署含山運漕司何光祺到指分安徽試用府經榮樹聲到浙江人本任桐城練潬司蔡嵩祿候補同知袁家㻷府經史繼昌巡檢胡承烈均知文闈差卽用知縣王元綎知奉委簾差知縣李振逺知奉委解京餉 
[上海虹口元濟善堂經收五月分送堂一文愿捐清單]  
　　吕簡泉邱蘭生裕後堂經訓堂四户各一元楊順泰楊宗田楊江旺楊王氏四户各五角楊贈紅三角楊要香錢三百六楊藴山錢三百六七户共收大洋二元小洋十一角錢七十四延公館三角樂安堂平安堂各一元菉池堂五角馬敏齋五角周愛之一角惠迪吉五角保安堂三角樂善堂瑞寳堂各二角自捐氏樂施堂心愿氏保善堂樂施堂治安堂一善堂樂捐氏無名氏九户各一角王賡廷二元索風堂張舒錦堂魏吳秀　王俊侯劉妹吓無名氏六户各一元張姓四角沈姓六角唐閏庭二元馬姓繆子才各一員晋元質銅洋四元鄭姓王姓銅洋各一員共收愿洋二十五員六角錢七十四文銅洋六元 
[上海虹口元濟善堂經收五月分送堂施醫捐清單]  
　　孟廉浦唐敏之二户各十元梁金垣五責卓門鍾氏陳細文謝雄昌無名氏羅氏何門林氏李細地七户各一元崇軍憲無名氏二户各二員皂業公司九八規元銀五十兩共醫藥洋三十員六九八規元銀五十兩正 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年五月二十五日京報全錄]  
　　宮門抄諭旨均錄前○安徽巡撫聶奏爲查閱營伍恭報出省日期摺○直隸總督袁奏爲廣宗鉅鹿兩縣被旱被擾民情困苦請緩經錢糧差徭摺○直隸按察使周奏爲接署藩篆日期摺○盛京將軍增奏爲勘辦西流水圍荒城基鎭基樹　等項酌擬辦法摺○江西巡撫李奏爲申明知縣辦理教案被叅寃抑懇恩開復原官片 
頭品頂戴安徽巡撫臣聶緝槼跪奏爲遵旨查閱營伍叅報出省日期仰祈聖鑒事竊臣接准兵部咨光緒二十八年二月初三日欽奉上諭本年輪應查閱山東河南江蘇安徽江西五省營伍之期安徽卽派聶緝槼將通省制兵防營逐一查閱制兵積習尤深昨己有旨飭令各省督撫將兵制餉章速爲釐定現當整頓軍制尤應認眞訓練倘有技藝生疎空名缺額老弱充數及軍實不濟等事卽將該管將弁從嚴叅辦毋得稍涉瞻徇等因欽此臣跪誦之下仰見朝廷整軍經武湔除積弊之至意遵卽檄飭皖南鎭標各營定期調集以便按臨校閱一面將省城應辦事件次第清理兹定於四月二十五日由省起程取道蕪湖先閱武衞楚車副中左右二營曁精健營隨赴寗國府查閱皖南鎭標及練防各營再由水道閔看巢湖水師並長江水師提標中營蕪湖裕溪大通等營便道查看東西梁攔江磯前江口等處江防砲台沿江各屬本年修築圩堤馳回省城接閱省標各營其皖北一帶毗連豫省前因泌陽民教滋事防務緊要各營分佈駐扎未便遽行調集擬緩至秋間再行前往閱看統俟全省閱竣再將校閱詳細情形事摺彚奏以重戎政除署中日行公事照例檄委藩司代拆代行臬司審辦命盜各案並委藩司代爲提勘俟臣回省覆核具奏遇有緊要事件仍包封遞至途次核辦外所有出省查閱營伍日期謹繕摺具陳伏乞皇太后皇上聖鑒訓示再裁改兵制餉章業據各該鎭將陸續議覆容俟分别釐定由督臣會核彚辦以臻周妥合併陳明謹奏奉硃批知道了欽此太子少保北洋大臣直隸總督臣袁世凱跪奏爲廣宗鉅鹿兩縣被旱被擾民情困苦請緩征錢糧差徭恭摺仰祈聖鑒事竊據升任布政使周馥詳稱廣宗鉅鹿一帶自入春以来雨澤稀少狂風時作地土訖燥早禾枯槁晚禾未能播種麥苗被傷雖非一律成災收成諸多减色且境内各村多被土匪騷擾有逼脅勉從者有畏懼逃避者小民不安耕作地畝荒蕪若將錢糧差徭照常完納民力實有未逮擬請該兩縣本年上忙應徵錢糧差徭無論成災與否一律緩至来年麥後起徵等情前来臣覆查無異合無仰懇天恩俯准照擬緩徵以蘇民困此外鄰近州縣被旱被擾有應緩徵徭賦者俟覆到日另行核辦除飭該兩縣先行出示停徵並造具册結詳請咨部外理合恭摺具陳伏乞皇太后皇上聖鍳訓示謹奏奉硃批另有旨欽此 
　　頭品頂戴署理直隸布政使按察使額特赫恩巴圖魯臣周浩跪奏爲恭謝天恩仰祈聖鑒事竊臣接直隸督臣袁世凱行知以布政使周馥升任山東巡撫委臣署理布政使於本月十二日准升任布政使周馥將印信文卷委員齎送到臣當卽恭設香案望闕叩頭謝懇祇領任事伏念臣皖江下士婁序庸材渥叨雨露地濃曾乏涓埃之效兹承台檄權綰藩條深維直隸爲幾輔要區布政荷承宣重寄餉源旣虞匱乏民教尤賴輯綏臣負質庸愚懼形竭蹶惟有忠誠自矢勞怨弗辭隨時隨事禀商督臣認眞整頓斷不敢以暫時攝篆稍涉因循冀仰簽高厚鴻慈於萬一所有微臣感激下忱謹繕摺叩謝天恩伏乞皇太后皇上聖鑒謹奏奉硃批知道了欽此 
　　奴才增祺鍾靈跪奏爲　辦西流水圍荒城基鎭基樹川等項酌擬辦法恭摺開單具陳仰祈聖鑒事竊照西流水荒務前經奴才等先後酌擬辦法具奏在案伏查圍中正叚地畝暨山塲之外應勘辦者尚有城基鎭基樹川等項良弼任内共留城基兩處其鎭基約有八九處旋留旋撥確數無從考察凡曾留爲城鎭之處地勢類皆寛平大半被民私墾頭緒甚亂至樹川一項良弼任内未查地之多少輒在省局招領收價既恐價浮於地不敷撥放且所發之樹川執據並不蓋印關防鈐記私造甚易眞贋難分原辦案卷人己燬失無存辦理尤爲棘手奴才等和吏商酌以上三項庶與正叚地畝曁山塲一併勘辦以安民業而順輿情謹將奴才等酌擬城基鎭基樹川辦法三條繕具清單恭呈御覽懇請飭部立案所有奴才等　辦西流水圍荒城基鎭基樹川酌擬辦法緣由謹會同繕摺開單具陳伏乞皇太后皇上聖鑒訓示謹奏奉硃批户部知道單併發欽此謹將城基鎭樹川酌擬辦法三條繕肯清單恭呈御覽計開一良弼任内原留達啓圍抑鹿購之城基地居全圍之中近年来民房修蓋日多人烟漸覺稠密原留歸勒嚇唅達圍老虎嘴子之城基在擒鹿城基正北百有餘里地極寛平係　奉天昌圖吉林長春各府屬之大道以上兩處均擬留作城基扎克丹唅達圍高麗墓子烏里圍房木溝札拉芬阿林圍大疙疸烏魯里圍砲手堆子艾辛伯野圍房身嘴子皆有原留之鎭基分占拘鹿城基東南西南東北西北老虎嘴子城基東南　南各在四十里之外係通興京海　通化鐵嶺開原各廳縣及東流水吉林伊通州葉嚇站之大道以上五處均擬留作鎭基共計擬留一城五鎭一良弼任内城鎭地價分爲三等上等者每畝收庫平銀二十兩中等者每畝收庫平銀十九兩下等者每畝收庫平銀十八兩奴才等查其上中下三價銀數相去無幾徒事紛繁今詳加商酌除領有執照之户己得地者悉仍其舊未得地者如數撥補外所餘城基鎭基現己無多擬每地一畝統以庫平銀二十兩收價以歸簡易一良弼任内所發樹川執據不蓋用關防鈐記而蓋用私章人人可以私造且執據上僅有銀數並無應得之地數實屬不成公事查樹川一項領户得地之外兼得樹株爲利甚厚奉省民情見利卽趨故當日一聞招領不暇問地之多寡有無所發執據可憑與否交價者爭先恐後以致錯謬太甚幾於無從辦理奴才等再四思維良弼任内未查樹川之多少輒行收價深恐價浮於地不敷撥放此次奴才等勘辦圍中正叚旣山塲各地凡照上無關防鈐記者概予註銷以杜冐濫若以樹川執據爲之撥補别項地畝揆情度勢均不可行擬將全圍樹川共有若干履明確按户均匀分撥該頂户等得地之多少以樹川之多少爲斷至其執據難分眞贋一節擬以多而一律者爲前任所發之執據其不一律者卽係私造概子扣除奉硃批覽欽此 
　　李興銳片再光緒二十六年七月間九江府地方拿獲富有票匪李炳榮等一案内出力員弁業由臣遵旨擇尤酌保數員專摺奏懇天恩在案伏查此案聞風購綫殲厥渠魁實以前署德化縣事試用知縣應衷爲首工該員旋經調署鄱陽縣印務因議辦前任未結教案不免遲緩致爲外人指摘法主教和安當屢次致函九江道稱其庇匪欺教嘖有繁言臣上年春間正在嚴飭各屬清釐教案雷厲風行不容絲毫寛假是以卽將該員彚案秦叅革　蓋非如此不足以杜外人口實且恐因一縣而牽動全局教案一日不結卽地方一日不安其實該員並非貪劣無狀穢迹彰也當時奏叅後該員卽將所屬教案遵限議結教士人等别無異言考其在德化鄱陽兩縣仕内亦尚能實心愛民輿論翕服今就拿獲票匪李炳榮等案而論例得保洊升擢乃以一眚報罷致不能與論功行賞之列似亦未免向隅臣不敢以叅劾在前稍涉廻護合無仰懇天恩俯准將己革同知銜試用知縣應衷開復原官原銜並免其補繳捐復銀兩出自逾格鴻慈是否有當謹會同兩江督臣劉坤一附片陳　伏乞聖鑒訓示謹奏奉硃批著照所請該部知道欽此 
 
