# 1892 - 149 - 4906866

 

Page 1

 
 
[本館聲明] [  申報館啓]  
　　昨見大春綿綢蔣登有告白毁謗本館訪事人揑報等語本館訪事人已用多年並無在外招摇情事當卽向該莊詰問該莊旋卽　過自行更正念該莊旣迅飛災不予深究嗣後倘有前項情事可將來人扭交本館當送捕房究辦特此聲明 
[石印學彊恕齋筆算] [  點石齋代啓]  
　　是書爲梅小嚴海帥所輯其中勾股推測及創造火輪機器電氣等類之法無所不備邇歲國家取士增立算學一稕欲精此術者遘得此書無不嘹如指掌事半功也今本齋印成每部十本價洋二元四角寄上海各書坊代售 
[釋師]  
　　桂林若萊涶春闈不第將赴武林省親道出滬上一再過余并蒙以其尊用太守手書便面及台州留别詩四章見示意氣懃懃懇懇談及月舫孝廉之死聲涙俱下因出輓詩四律示余至性所流沈摯惋痛幾令人不忍卒讀旣而相　縱談偶及師說余曰前者有及門問曰師何以不居五倫之内余應之曰師者所以教人知五倫者也故不列於五倫之中而五倫非師莫知觀於家堂所供之牌曰天地君親師而不及兄弟夫婦朋友可知師道之尊矣若萊生曰五倫固非師莫知然師非不列於五倫之内者也帥者朋友之可以爲法者也孔子言三人行必有我師擇其善者而從之卽　師且君臣也父子也夫婦也昆弟也朋友之交也獨於朋友條内增之交二字盖以朋友必擇而後交旣交而後可以言朋友夫曰擇其可交而後交之則卽所謂擇其善者而從之矣故師可附於朋友一倫之内夫此五倫者父子昆弟皆以天定無可擇也君臣以義合古人有非但君擇臣臣亦擇君之說夫婦則聨異姓而爲婚其擇尤苛然或皆不能自擇有時亦未免有遷就强合之事惟朋友則可以自擇故其交尤深之四倫者無不含交字之意而特於朋友言父者正舉其重而言之也君自君臣自臣則上下不交父爲父子爲子則天性不通兄自兄弟自弟則骨肉陌路夫自夫婦自婦則人情大變故君臣相交而後上下交泰父子相交而後天性交通兄弟相交而後骨肉親夫婦相交而後人情出交之爲義大矣哉而獨係之朋友可乎然四倫皆有交之義而未嘗言交朋友則言之正以朋友之中有可尊可敬可師可法者在也則師是也自古以來無假則不知學不知學則天下後世將不知何者爲五倫率性而行之徑情以遂之尚復成何世界耶余曰率性有害乎曰性乾天之所命也告子言性有善有不善此蓋孔子上智下愚不移之意未可以厚非也夫天命之謂性則太極而已固無所謂善惡然旣名之曰性則由太極而生兩儀陰陽由此判善惡卽由此生焉故曰率性之爲道道者路也譬之行路者必循其軌然路有小有大有險有夷祗率其性以行之則就大路者固多入歧塗者亦不小中平路者有之入險道者亦安見其無之此王率之一字誤之而亦非率之一字誤之蓋道固非修不爲功故急繼之曰修道之爲教必修其道以待人之步趨明明示以坦途人自不迷於歧路此則教之爲功也臣而師之爲用者神也聖人云性相近也習相遠也性也者渾沌而未分者故相近習則漸相遠此習字大有工夫不可悞以爲習俗之習論語開口言學而時習之曾子亦言傳不習乎卽與此習字相發明覺紫陽所注習於善則善習於惡則惡二語尚涉粗疎善與惡之間言近則極近言遠則極遠大約人之等曰上中下三等耳上之中有上上上中上下中之中有中上中中中下下之中有下下下中下下則九等矣此九等之中其樞紐在一中字故夫子論人止曰中人以上中人以下一中字包乎七等上上則爲上智下下則爲下愚是乃不可移者耳除上下二等之外此七等皆有上有下而其所謂上下者則相去不甚遠特以習之故而由漸而上者直可造至上智身分由漸而下者直可流入下愚地步此皆習之所爲分也正其師之所爲引也師之爲師顧不重哉至互相爲師則師又有可以活用而不作死用者孔子之於項槖老聃師讓諸人師其一長非師之以終身也夫而後師之一倫附入朋友之說乃益可信矣余鼓掌稱善曰吾子此說可以當經解一則亦可以當宋儒語錄遂錄而存之 
[本館接奉電音]  
　　昨由京友電傳上諭一道敬謹譯登○五月初九日奉上諭孫毓汶奏假期屆滿病尚未痊懇請續假並簡員署理刑部尚書一摺孫毓汶著再賞假一個月調理刑部尚書著李鴻藻兼署欽此 
[虞陛薰琴]  
　　管理小五處大臣廂黄旂蒙古副都統嵩爲咨关事霸州駐防正黄滿驍騎校善兆遺缺當將應揀人等調京揀選得霸州駐防正黄滿容山佐領委驍騎校領催法林擬正霸州駐防正黄滿倭津泰佐領七品頂戴領催貴福擬陪相應造具履歴清册咨送正黄滿都統衙門查照成例帶領引見○管理户部三庫事務大臣爲咨行事三庫檔案呈銀庫司庫耆延現已三年期滿照例咨取各衙門一等人員揀選帶領引見請旨調補相應咨行内閣等衙門卽於京察一等中書筆帖式保送一二員出具切實考語卽日咨覆本部以備揀選○吏部爲示傳事所有四月等月分月官員外郎陳璧司務高秀峯右評事韓寶章知府梁俊知州蔣履晉知縣程懋祺渠綸閣梅汝鼎崔廷鏞等九員相應傳令各該員於二十八日黎明赴上諭館考試畢偕同佐雜府經歴王敬賢巡檢韓毓忠赴午門前聽候點名上班騐看毋違特示○户部銀庫茶役庫兵以重底桶盜出銀兩經轎頭覷破一事已紀前報兹聞已將挑桶茶役三名斥革看管聽候辦理○宣武門内甘石橋西卿裕錢鋪於四月二十六日傍晚突有多人持票爭取現錢由是訛言四起以票取錢者沓至紛來該錢鋪恐不敷給付以車由别處運錢接濟人心益覺惶惑仍前擁擠異常路爲之塞有一老婦亦往取錢擠入人叢中進退不能自主爲衆擁倒奄然氣閉爲看街兵所見奮勇救出舁至空處灌以糖水婦始言明住址經看街兵雇人送回而匍前鬨閙如故旋有住户出爲擔保衆邕哄然各敬至二更時已安靜如常矣○吏部爲咨行事考功司案呈本部具題議據雲南巡撫譚奏以雲南宣威分防可渡巡檢劉家錡五年俸滿循例保薦候升等因核與例案相符應准其保薦註册候陞一本於四月十七日奉旨依議欽此欽遵到部合卽抄黏原奏咨行雲貴總督曁雲南巡撫查照○侍衛處爲知照事二十六日奉旨朕於明日由玉蘭堂前乘轎出頤和園東宫門走安河橋太子府黑龍潭拈香御座更衣走周家行北安河至醇賢親王園寢御座房少坐步詣醇賢親王寶頂前致祭奠酒行禮畢御座房少坐走北安河周家行黑龍潭少坐更衣走太子府安河橋進頤和園東宫門還玉蘭堂辦事召見大臣卯初二刻 
 
 

Page 2

 
 
伺候欽此○和碩鄭親王凱泰門上長史富祥爲咨報事本鄭親王凱泰現在奉命盤查户部銀庫所有四月二十七日應行入值内廷王六班暫不克進之處相應咨報宗人府查照辦理○侍衛處爲知照事二十七日奉旨朕於明日用膳後乘轎出頤和園東宫門走六郎庄蘇州街紫竹院少座進阜成門西安門三座門福華門進德昌門還瀛臺辦事召見大臣卯初二刻伺候欽此○禮部爲移會事儀制司案呈本部具奏本年壬辰科中式繙譯貢士惠彬等請照例毋庸殿試賜進士出身交由吏部帶領引見一摺於四月二十六日奉旨依議欽此欽遵到部相應黏附原奏移會吏部查照辦理○四月二十七日皇上恭奉皇太后往醇賢親王園寢致祭是日皇太后及御營請轎校尉每名賞給二兩由廣儲司給發以示體恤 
[挑取謄錄]  
　　光緒十八年壬辰科會試薦卷内挑取謄錄人員八十名經吏部出示曉諭合將姓名籍貫登錄報端孫國偵江蘇沈維賢江蘇周寶清四川江魯望浙江寍繩武山西雙壽正紅漢楊逢金直隷桂邦傑江蘇逹壽正紅漢黎承禮湖南陳翰聲山東曾士剛河南梁恩霈山西陳翼謀福建夏良材湖北江呈輝福建趙晉臣奉天陳景華廣東諶文光江西譚冠貴州沈裕詵浙江蔣壽祖江蘇王承湛浙江張坪直隷吳廷錫江蘇朱啓勳江蘇石長信安徽胡元鼎浙江王英冕江蘇郝錫綱直隷嚴毓泗湖南費樹藩江蘇林翰源廣東裕厚正黄蒙金還江蘇黄恩榮廣東譚襄雲湖南夏壽田湖南李華炳山西曾毓經福建陶明灃四川張子用山東張成中江蘇楊道南四川邱鶚翎廣東濮賢懋江蘇程世杰安徽楊家春福建蕭煒基廣東萬英正黄漢薛肇基福建袁國興江蘇林系尊湖南藍開勳浙江蔡國琳福建彭厚源四川陳其嘉江蘇王政湖北李之實四川吳麗眞江蘇陳景梅湖南王蘭庭安徽潘士林浙江郭集馨湖北劉汝翼直隷劉鍾琳江蘇陶世鳳江蘇岳衡湖南葛侊貴州朱勵志江蘇黄篤瓚湖南陶濬宣浙江盧乃潼廣東聶啓昌江西經康杰安徽藍光策四川舒廷沅安徽黎敬光湖南汪兆鏞廣東朱滄鰲貴州 
[捕蝗新法]  
　　江寍各屬蝻子發生蔓延徧地撲滅頗非易易現聞有制蝗之法頗屬新奇蓋擇五行相尅之日謂之死日用雄雞一隻供於八蜡神前各官虔誠行禮畢將雞入沸鼎中片時取出手擘雞頭令腔血涔涔滴下承以白米數斗易玉粒爲丹砂然後分賜各鄉遇有蝗蝻之處以此米洒之不待捕而卽斃是以本月初五日劉峴帥親率僚屬赴八蜡廟拈香如法辦理復飭各營統領出八成隊伍分赴各處隨同鄉民捕捉至誠可以格天么魔小醜或不難卽行殄滅耶 
[官塲紀聞]  
　　安徽廬江縣楊訒奄大令控本省撫藩道三大憲現歸兩江制軍訊問又有查覆阿方伯之旨峴帥特委阮水三太守往提人証○調署江寍縣藍雲峯大令交卸銅山縣篆將次來省有五月初八日接篆之說惟尚未頒貼紅諭未可信以爲實也○聞諸宦途中人云峴帥赴各屬閱視營伍所有　防廢弛之武弁已隨時更換其有聲名平常及聽斷不公之有司聞欲調省察看瓜代何人鄭重遴選連日商諸方伯尚未懸牌可謂愼之又愼矣 
[厦門雜紀]  
　　武雅濟馬戲班演放輕氣毬前因火爐損壞烟不能入遂致中止兹於四月二十二日午後五點鐘時復在鼓浪嶼賴厝澳空地演放支架兩木中横一巨索懸挂布毬下口就地灶引烟毬漸漲漸高如橄欖形計長六十餘尺中徑二十尺烟足毬徣毬之下口繫一布傘用繩收束傘下繫短板班主武雅濟坐於其上凌虚而起約高百丈將毬繩放鬆毬自上升人與傘下墜傘被風吹卽展開人卽飄摇而下此處離海僅三尺若稍有蹉跌不幾步魯辑後塵哉洋關已預備小輪船舢舨船在海中伺應以免疏虞其氣毬則墮於山後海邊依舊收回此爲厦門升放氣毬之始人皆見所未見有渡海往觀者亦有在沿海屋上遥望者人頭如蟻誠大觀也○西歴五月二十四日爲英國君主誕辰港中輪舟夾板船均扯五色旗以示慶賀英領事署停辦公事一日銀行洋行停辦半日向例於是日賽船自和記洋行寫字西人前年因賽船溺斃於是各商引以爲戒烟波蕩漾之中不復見蘭橈　楫矣○北洋海軍提督丁禹廷軍門統帶鎭遠定遠廣甲廣乙廣内等兵艦五艘於四月二十五日十二　半鐘由福州駛抵厦門大担口砲臺升砲迎迓聲震山谷文武印委各員均至碼頭迎接彭軍門許觀察卽在道署設筵欵之并招梨園子弟登臺演戲以暢幽情丁軍門與各管駕卽於二十七日黎明展輪出口開赴香港○丁禹軍軍門鐵甲兵船出口時砲臺燃砲恭送因洗砲未凈急將藥放入雲時轟發適有二人站在砲口被炮轟去半截骨肉紛飛亦慘矣哉○興泉永遺缺道雷頴生觀　已交卸漳州府篆行抵厦門瀛眷暫寓同安縣公館小作勾留卽擬晋省 
[神山仙蹟]  
　　日本議院續開後每有壯干手持五色捧胸懷利器叩謁貴顯及代議士之門兇暴情形現於顏面政府因援明治二十年所頒敕令第六十七號保安條例第四　著壯士澁谷千代三等一百三十五名議會開院時退至距皇城三里外限十點鐘内速速啓行不准逗留片刻東歴五月二十一日復就警視總監園田安賢通牒各府縣并抄錄各壯士姓名籍貫内無聲舘三十四名近畿圑體九名九州俱樂部二名關西會三名自由俱樂部一名關東壯年會二名北辰八州會二名　正圑六名岳南俱樂部二名改進派青年會六名奥羽圑體二名鐵血義圑一名關東會五名無所屬二十九名俠骨俱樂部三名青年義轉二十八名却民派黨六十五名温派三十九名又無所屬三十九名二十三號又命七人離東京而去議院遂　安謐無譁○大清簡駐長崎理事官張子豫司馬於上月赴東京謁見星使事畢乘火輪車至神户折往大坂西京等處小作勾留藉　遊歴崎署公事暫由孔厚菴明府瓜代司馬旋於本月初三夜附郵船會社神户丸回崎翌晨明府卽交卸篆務○大清公使署在東京鞠區永田町本舊藩邸茅房屋雖極寛大然俱係日式不甚壯觀李伯行星使遂詳請總署撥銀三萬兩改建一新其式參用中西經之營之須至明年夏秋間方告竣聞星使示以此後各隨員祗准入署辦公不准眷屬常居於内云○神户大坂各處華商邇年雖商務蒸蒸日上然未起公所兹經江廣建三帮董合籌銀二萬圓有奇度地諏訪山下起建中華會館雇横濵廣東木作定於本月破土動工 
[竊負而逃]  
　　温州土娼水媛者暮楚朝秦閱人不少初時恩太守驅逐土妓雷厲風行於是曳尾泥中者相與偃旗息鼓匿跡消聲浪子李芷杳與水媛嚙臂盟深纒頭錦厚東鶼西鰈願效雙棲同赴琴堂共書綺請自此以後方以爲地久天長永無分離之日矣詎意銷金窟大阮籍囊空白眼相加無復昔時狎暱李亦山窮水盡雖有情絲萬縷此時不斬自斷揚鑣分道遂視蕭郎爲路人惟是徐娘雖老丰韵猶存雅不慣蕪郎　處遂又姘識某甲儼如伉儷並將私蓄持贈李微聞消息醋海波掀突於四月二十四日未刻糾十餘人闖入水媛仁處傾箱倒篋囊拈一空而去時　媛海棠春睡午夢未醒聞聲驚起驀被李劍負而出從三角門外下船效范少伯之載西施一棹烟波杳不知其所之矣 
[鎭江瑣話]  
　　溥大宗師按臨金壇歲試鎭江府屬生童王可莊太守例應辦理提調事宜向來必考過生童正塲方能回署兹宗師以太守曾大魁天下迭掌文衡故試畢生員卽令早回任所另委金壇縣代辦提調○去秋蝗蝻徧野遺孽深入土中現值天氣晴和類皆蠕蠕出上東南鄉凌上塘一帶田間密匍厚積嚙嚼麥禾鄉農據實稟報丹徒縣王太令連日親往田間逐一戡視想須設法撲滅務令醜類悉除也 
[保險賠欵]  
　　日前英租界河南路火警焚燬各家有保險者亦有未保險者萬成繭綢莊保險賠欵已錄前報兹又聞醉六堂書坊由巴勒洋行保銀三千兩昨已照數賠償可見保火險一事最爲穩當如有不測卽可照賠此次賠欵迅速不似往時之有曲折尤稱利便也 
[縣案彚錄]  
　　本埠籌防局南卡帳房中於前日失去洋銀一百元疑係計慶等所竊因卽備函將計及張來富周三等一併解縣請爲訊 
 
 

Page 3

 
 
究前晚由袁海觀大令升堂研訊計供稱係本邑人前在籌防局當差在後調往南卡帳房中失去洋銀小的實不知悉斷不敢行竊叩求明察張供稱小的向以操舟爲業今在籌防局撑駕巡船用周爲夥小的等素不進帳房此次失洋與小的不涉周供詞與張略同大令以指竊尚無憑証計等堅不承認碍難訊究飭將計等仍交籌防局自理○新閘巡防局桂二尹函致縣署以地保萬順錦萬金生父子在外向人勒索英洋五元請爲訊究袁大令立卽飭差將萬父子提到旋於晚間升堂訊問萬順錦供稱小的充當十圖地保日前圖中有江北人許洪全之　逃逸許遂役巡防局控告由桂大老爺訊供之下飭令小的帮同尋緝旋經小的在左近土松生家尋見許妻許卽赴巡防局禀請銷案所云英洋五元内有飯金二千數百茶資七百文並由許在局内具結二紙計錢四百文尚有一切雜用共約五千有奇是以收洋五元並非小的勒索巡防局蘇師爺欲令許再出堂費洋一元令小的往說許置諸不理蘇因此遷怒小的向桂老爺處饒舌致有此事兒子萬金生已在局中受責四百板求請明察金生供與父同大令曰爾等究有不是姑念爾子業已受責從寛發落著具以後勤愼當差切結卽行開釋○貨捐局查悉南巿元吉泰同吉泰兩米行偷漏花生捐數百包因卽備文到縣請爲提究袁大令飭馬快愼德傳元吉泰之楊楚材同吉泰之陳愼和到案訊供已見報章前晚大令又升堂覆訊楊陳二人同稱我等行中祗有白米並無花生叩求明鑒大令曰現由局中查明未便任爾飾詞著各繳銀七十二兩以三十六兩作爲捐銀以三十六兩作爲罰欵楊陳初不應允復經大令一再開導始得遵諭具結而退○鄉人兪阿考投縣控稱髮妻顧氏被姪兒兪芝山串通楊慶和售與沈杏寶爲妾求請提究由袁大令請帮審委員宋二尹提訊此已列報前日大令收閱呈詞阿考之父兪星寍投案聲稱兒子阿考實受甲乙二人之愚來案誣控大令同甲乙向作何事答稱係鄉間著名地棍大令飭退去候批示遵行 
[英界公堂瑣案]  
　　包探秦少卿禀稱女子許銀珠因隣近失火囑傭婦徐施氏搬運衣包缺少綢衣原報值洋十八元查問情節不虚惟尚未查出贓據許銀珠供稱係本邑人令傭婦徐施氏搬運衣物被失官紗衫褲一套生紬褲兩條紗小衫一件請追徐施氏卽倪施氏供係本邑人在許銀珠處爲傭搬出衣包取回時業已點明初未言及缺少衣服後始言缺失向小婦人盤問小婦人一時仇恨謂行竊物件必致男盜女娼以致觸怒許銀珠報知包　將小婦人拘案實不敢吞匿衣服茶示守飭將倪施氏暫發官媒查明有無贓據再行覆訊○三百零五號華捕禀稱昨在怡和碼頭巡緝見陸全琴揪住江仁甫髮辮毆打拘案請訊江仁甫供係江北人推車度日昨在怡和碼頭與陸全琴爭奪主顧被毆受傷由捕同案陸全琴供係江北人與江仁甫同以拖車爲業細故口角不敢逞兇蔡太守騐得江仁甫受有微傷判罰陸全琴洋半元給江養傷○岳燮金訴稱家住虹口與吳阿雙爲鄰因細故爭敺由捕拘案吳阿雙供係寍波人與岳口角不敢逞蠻旋據岳之父親某甲投案請免究辦蔡太守准如所請將吳阿雙開釋○英租界大馬路晉祥洋莊顧繡匍失竊府綢疑被車夫串竊報明捕房派包探查究已列前報昨據包探顧阿六何瑞福孔阿才等禀稱晉神鋪失竊府綢一案現已查明係本鋪車夫陳載卿糾同張阿虎躱在灶屋内另糾范發明等在門外守候陳等將府綢竊取交與范等雇東洋車兩輛裝載府綢共有一百疋因不及搬運尚存二十七疋抛在門口所　七十三疋藏在寓所次日陳載明先取五疋至南巿典押餘托王如林等四人看守及陳載卿回寓已被王如林等取贓逃逸此係四月二十一夜間事次日報案查獲陳載卿吊到竊贓五疋另由包探陳阿九查獲分贓四疋之陸文光又起出寄存蘇茂隆處之一疋共起十疋原報值洋二百餘元其餘府綢均被在逃之陸如林等取去一時無從查吊陳載卿供明陸子英係在塲看守者查無贓証今特送　請訊顧晉祥申訴前情並稱此項府綢係法蘭西人定買陳載卿係本店車夫知有此貨糾同外人行竊現在缺贓尚多請爲追究陳載卿供係江北人串竊後派在寓所看守者有王如林張如林顧小豐龔盛幅等七八人餘人姓名記不清楚不知逃往何處張阿虎供係江北人推車度日陳載卿糾合小的躱在灶屋内行竊范發明供亦係江北人推車餬口由陸載卿糾令守在門外候張阿虎開門接取府綢陸子英供係江北人被陳載卿誣扳小的在塲其實並　干預蘇茂隆供係并北人受寄府綢一疋不知來歴不明陸文光供係江北人在門外拾得府綢四疋並非與在逃之王如林等同寓分贓蔡太守飭將陸子英蘇茂隆交保陳載卿等仍交包探帶回候緝拿王如林等到案再行覆訊○徐李氏失竊衣飾銀洋報知包探查獲行竊之曹衛氏及分洋之李阿狗解案訊問曹衛氏供銀洋交與兒子曹仲生現不知何往李阿狗供亦由曹仲生寄洋並不知是竊贓蔡太守着曹衛氏交到兒子曹仲生再訊此爲前報所已紀昨據包探稱曹衛氏不將兒子交案曹衛氏供實不知兒子下落李阿狗仍執前詞太守著將曹衛氏李阿狗分别交保着令尋交曹仲生到案再訊○包探張九意禀稱前日一點鐘時有西國女孩在路行走被五阿松謝榮華搶去小銀鐲一副當經黎亞章目覩旋將王阿松謝榮華拘獲吊贓送案女孩稱實被王等搶去手鐲黎亞章稱係廣東入向在洋人利門處服役見王阿松等與五歲女孩携手後由包探查問奪鐲小的據實言明因將二人拘獲王阿松供係陽湖縣人小銀鐲係女孩脫落在路一時貪小拾取付諸長生庫謝榮華供係寍波人帮同王阿松典仲小銀鐲並非搶取蔡太守謂王阿松謝榮華搶鐲情眞豈容狡賴著將王阿松笞責一百板謝榮華笞責八十板押候遞籍贓交女孩領去包○探王阿二張九意禀稱查得林春源洋貨店存積火油十八箱半又張文祥店中存積火油十一箱照章每店祗許存火油十箱今兩家逾額存堆違犯章程送案請罰林春源供所存火油原有十八箱係有人定買張文祥供多存一箱後當改過蔡太守判罰林春源洋八元半張文祥洋一元以儆將來○一百二十二號華捕禀稱陳阿四患瘋癱症在路求乞深恐車馬往來或遭碰撞送請安揷陳阿四供係蘇州人母親在滬棋盤街爲傭小的因患瘋癱來滬求乞有人允爲周濟約於十四日取錢五百文卽可回蘇蔡太守聞而惻然立命賞給川資著卽自行回蘇○二十一號西捕禀稱昨夜在四馬路巡緝見妓傭陸朱氏在路拉客拘案請究陸朱氏供係蘇州人今年四十二歲洗衣度日不在妓家爲傭並無拉客事蔡太守飭將該氏暫發官媒查明是否拉客再行發落○包探孔阿才禀稱孩子朱阿小行竊張阿德布衣二件查獲人贓送案張阿德請領失贓朱阿小供係上海人年十五歲行竊屬實尚求施恩蔡太守判朱阿小戒責五十下贓給張領○陳子雲訴稱張仁林借住小的家中被竊小車一輛曰布四丈布衣二件及鞋子紙傘等什報捕查獲人贓送案張仁林供係江北人以後不敢再犯行竊蔡太守判管押二十一日贓給陳領 
[法捕房瑣事]  
　　積竊王德勝行竊江蓮子家物件經法捕房包探拘獲人贓送案訊供所有前次竊得之二馬車水烟袋早經舊貨攤主潘莫金售去尚有脚爐一個押在滬南某押店同轉諭令潘將脚爐等物取贖交案再行核辦此已列報昨晨葛同轉莅捕房時江蓮子投案請追潘莫金將脚爐交案同轉謂尚有水烟袋一枝何不交案供稱水烟袋售去多時不能取回情願賠償江稱水烟袋值洋一元五角同轉令潘莫金賠洋一元潘遵諭交洋從寛免辦王笞責一百下開釋○絲線鋪夥趙得處前控徐子卿購買宫帶計洋五十餘元二房東顧小娘串通給付僞期票一張徐已逸去當將顧送案押追一切情形已詳前報昨有顧小娘之　顧舒氏投案禀稱顧小娘被累受押求恩交保同轉問此中問折爾知否供稱小婦人祗知徐子卿向叔賃借房屋先給定洋三角半餘事因小婦人目力不佳未能審視不知詳細同轉允將顧交的實保人赶緊將徐子卿尋交到案始可釋累顧舒氏退去○流氓趙慶元糾黨行兇復在小東門外與十二號華捕尋仇經巡捕拘送到案同轉訊問之下供稱在復新園爲堂倌同轉著包探傳喚該店夥計到案再行核訊前報已纪之矣昨晨包探王榮培禀稱查得趙慶元確在復新園爲堂倌惟其人性本兇横不安本分是以店中人不肯到案担保同轉判令將趙掌責四十下并諭曰此次從寛釋放以後若再犯事定當從嚴究辦趙唯唯而退○丁廾 
 
 

Page 4

 
 
控周松亭卽夏晉卿欠銀一案已紀昨日報章昨晨同轉將夏提案覆訊夏供數年前在蘇州與周松亭合股開店在後算結小的實欠周洋五百元又欠莊洋五百五十元連年顚沛積蓄蕩然以致無力歸楚有許馥齋從中理勸命小的還洋百元小的無以應付致遭控押同轉著將夏晉卿押候交保料理○小孩尤正吉張家春因爭取自來水打傷趙正元之左目扭至捕房同轉著將尤張二人押候騐傷再核昨據包探禀稱騐得趙傷不重已回去矣同轉飭將行兇之尤正吉帶案戒責八十下開釋蓋因前日自來水來源忽斷居家鋪户殊形不便取水之處往往恐後爭先以致打架至昨晨源頭活水已汨汨其來可以飲和食德矣 
[分發人員騐看名單]  
　　特旨掣籖分發　郎中　左宗藩廣西○新海防掣籖分發　詹事府主簿　許崇樞山東唐澤蔭湖南　縣丞　瞿光焯江蘇○籌餉掣籖分發　員外郎　董振麟浙江　光祿寺署正　張光綬廣東○鄭工指省分發　知縣　楊宸謨湖北甘肅○新海防指省分發　道　花翎葉培勳廣東福建　知府　李宗言福建江西孫傳檙安徽江西杜恩榮山東安徽　同知　葉祖蔭湖北浙江　知縣　孫增廣西四川顏澍廣東江蘇陳鳴惠湖南貴州王詒善江蘇安徽聶時嶲雲南四川于德楙貴州四川　直隷州州判　寗濟安徽直隷文俊正藍滿直隷　鹽經歴　劉淇安徽兩淮王念萱順天廣東　府經歴　尹福林奉天直隷易偉湖北江西黄應鼎湖南江蘇吳寶棠湖南江蘇孫勳浙江四川　縣丞　楊蔭光廣東江西唐造土廣西福建吳作雲廣東江西王錦雲山東江蘇范傳心湖北浙江葛慶鍾湖南江西徐炳章湖南江蘇陳蘭湖南安徽何厚祺山西直隷劉樂安徽四川朱秋元安徽江西范嘉瑞貴州雲南孫逹浙江安徽　鹽知事　劉錫浙江廣東　州吏目　吕清弼山東山西肅方蔚江西湖南金步瀛浙江直隷　道庫大使　張桂鼎湖北江蘇張景福安徽江蘇　鹽巡檢　蔣永熙四川廣東　巡檢　榮壽順天廣東石作賓直隷廣東彭繼祖湖北湖南張寶書湖北四川景斌正白滿江西喩璧江西湖南王德清安徽江蘇胡寶珩安徽江蘇李濬安徽江蘇章鳳儀四川廣東周維桓河南安徽王毓藩浙江直隷徐思潮浙江湖南葉振衡浙江福建許元灼安徽北河　從九品　曾學華廣東江西王　昌順天廣東邊克勤直隷山西劉瑞聰廣東江西舒炳焜安徽江蘇藍翎馬洪勤順天江蘇林兆奎福建直隷　典史　劉雲鶚廣西福建李鳳圖順天福建張懋祺江蘇福建包清齡安徽直隷程葆杰江蘇浙江吳劭廉安徽福建胡寶第江蘇陜西覃壎貴州江西張兆鏻安徽陜西何士翥浙江四川藍鴻蔚甘肅湖南楊贊清浙江直隷張鳳彩河南山西○海防指省分發　巡檢　劉銘彝湖北江蘇○籌餉指省分發　府經歴　易宗彝湖南安徽　縣丞　黄曾　正黄漢福建梁恩錫河南東河　巡檢　劉敦和江西湖南　從九品　沈耆浙江江蘇　典史　袁照蘭貴州廣東○勞績指省分發　道　曾内熙湖南江蘇　知府　李襄國安徽浙江　知縣　馬肇修廣西江西歐陽佺湖南江蘇林清漪江蘇福建承襲雲騎尉王朝俊江蘇浙江藍翎李炳麟湖南陜西熊鈺江蘇安徽　府經歴縣丞　李受祿江蘇福建　巡檢　李嘉頴江西廣東○截取呈請指省分發　同知　吳其昌安徽江蘇○教習保奏掣籖分發　知縣　熊紹　山東○進士指省分發　知縣　楊國玉廣東江西○教習掣籖分發　知縣　周汝震順天蘇麟臺山東葛長春江西周慶熊浙江宋運貢河南○議叙掣籖分發　州吏目　馬慶熙安徽○議叙指省分發　從九品　許斌浙江安徽○應補呈請分發　知州　李輈湖南湖北　知縣　杜夔元貴州廣西　巡檢　瞿傳墫浙江江蘇何漢安徽山西崇照正藍滿浙江　從九品　紀宗翰湖北江西　未入流　胡文淵四川河南 
[上海北巿絲業會館籌賑公所接到施子英自朝陽發來第六號函照登]  
　　謹禀者四月初三日在喀拉沁王府發第五號禀交便差帶津轉寄不知已否遞到塞外平泉建昌朝陽各屬去冬教匪擾亂蒙部受害最深地方極形遼闊男自三月二十三日由平泉起程赴被災各村分别查勘至四月二十一日抵朝陽所屬之喀拉沁左右翼兩旗沿途察看　　凡蒙古所居廬舍大都被燬無存詢據各該旗主面稱約共燒燬十萬餘間情形極堪憫惻現在天氣漸形和暖又值得雨深透之時必須招集流亡勸令及時耕種將來秋收有望主足以消隱串而靖民心業經商由該旗盟長出示曉諭飭令及早歸耕一面卽由男等會同印委迅查户口給予賑撫錢文藉資接濟惟户多欵少分佈爲難且房屋一律被燒刪减亦難爲力已禀請奎都憲添發朝陽八千金並建兩處各數千金以便會同湊放上海如有續款卽祈飛電示知由錦州轉送朝陽一百八十里若遲至端午節邊則賑票大半收回便難設法重查蓋六月初大雨時行山溝水發散賑領賑兩不相宜也男等身體甚健各同人分頭查賑不及另備家書請登報章藉紓遠念茟禀恭叩金安伏乞慈鑒各賑所同仁均叩安男制則敬百拜謹禀四月二十二日朝陽黑城子繕發 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[各]  
　　泉　鄉民大半往新加坡檳榔嶼安南吕宋各埠謀生其有囊資充裕遄返至閭者人皆稱爲番客輪船往來裝載番落每日數以千計至少亦有數日人當輪船下椗後卽由雙槳小船駁運衣箱行李小船上人很心辣手每於中途勒索洒資甚至謀害性余許觀察深知此弊設一保護局遴　委員督帶勇丁雇定船隻接載番客行李每人每件祗取洋銀一角並派司事登記號簿以杜弊端如番客卽欲回里亦由局中代雇小　　價登註係每號之船承載以防小船上人中途謀害法美意良無過於此尚恐各輪船於委員登舟時或有扞格因卽備文　會駐厦各國領事官一體知照兹將照會備錄於左大清欽加二品銜軍機處存記署福建分巡興泉永海防兵備道許爲照會事案照本道現經飭廳妥定番客　厦保護接送章程每遇番邦輪船到厦者令大䑩船赴保護局請領旗號接載番客登岸並委員設局稽查又派局事一人在公所登記號簿查騐番客與館主所報是否相符委員見有番邦輪船至厦卽帶勇役在輪船上彈壓如有旗號大䑩船准其接載無旗船隻以及雙槳小船均不准其爭載番客需索生事惟事係初辦委員勇役上船稽查誠恐洋人未悉原委致生疑忌相應將情照知爲此照會貴領事請煩查照希卽傳諭各輪船一體知照現在委員帶同役勇上番邦輪船稽查專爲彈壓厦港小船爭載滋事保護釋客而設請勿阻止望切望切須至照會者 
[上海北巿絲業會舘籌賑公所施少欽經收山東順直賑捐四月二十至廿九日第三千一百八十一至九十次清單]  
　　二十日沙溪陸印侯募陸笏堂洋廿元又楊陸氏錢五百文吳松章臾生求父病速愈洋十二蘇閶王三槐堂求病速愈三元○廿一日培桂軒由寶和莊來洋一百元又耕　軒廿元武林用和堂魏　源豐　來洋一百元加定汪子剛募浦昌浩續助求病速痊洋八十元無湖聽鬘樓移經懺資冥福由彤源莊來廿二元慈善堂貴德堂延壽堂未遂生兆　堂五户由寶和莊來各廿元四明種德堂祈保平安由閩省恆德寄來十元紫竹山房主人求合家平安由楚橋兄來十元蟄存氏由曹蘭芳兄來十元又無名氏銅洋十七元又銅洋九元海陵陳進德堂助小清河以工　賑由恆　洋貨號來洋十元漢口均安和廣東景程氏求身體平安五元海門泰記紙店銅洋廿一元吳松懷古堂席銅洋四元無名氏銅洋一元○廿二日崇無名氏募龔長　程裕茂公源豐由間順莊來洋一百五十元蘇州沈　生小姐求病卽愈六元銅洋一元湯福康求病速痊洋四元無名氏五元泗涇積悔生悟人箔灰資移助爲祖先求冥福三元錢六十文江金小姐求病愈洋三元常熟蔡葉氏二元無名氏一元漢口大成祥隱名氏無名氏各一元○十三日汪金園求子平安洋廿元吳汪氏十五元吳寶讓錢二日文　稽秦倪氏求病全洋十元亷秋泉求妻病速愈由夏心香兄來十元蘇州拙隱書屋求病速愈十二元嘉定朱東候募桃谿頴川氏求　一家平安十元黄朱氏五元又敦本堂主人病愈完願二元○廿四日龍游厘捐局報羅師氏洋二百元酬神氏洋一百　漢口怡和洋行湯梯雲翁經募發憤書屋許願爲先君冥福洋五十元又昔非子許願　　合家人口平安洋五十元嘉定朱培德六元崑山隱名氏四元燕譽堂王求病愈三元問　生求姊病速愈由滬報舘來二元五久余求病愈一元　春泉日本洋二元○　　日無錫陸子立爲孫女仙寶求肝氣速愈體健洋十元革步瑩求身體平安五元　安房求合家平安一元妙餘一元大塲榮昌邱德軒求合家平安並爲女完願銅洋五元○廿六日浙江湻安縣署陶善士由晉和　來洋廿元揚州劉慶熙求父病速愈十元鎭江潤昌李肩吾之兄在金陵募周李昻觀察爲女完顧八元安省司號求合號平安八元韓良臣求免波人秋四元丁春山五元銅大洋一元銅小　廿五角漢口均安和廣東廖景程求病愈五元梁溪隱名氏由逹源莊寄來六元王蒲丞由太古昌來長沙平銀四兩二錢嘉郡姚家埭　生至主人求卻病延壽年二元章練塘公泰典黄龍門求病速愈　防一元○太古昌來成記錢六百文劉保記無名氏劉心誠　新銘裕源長劉麗記有心無力王彭氏八觔子九觔子劉松記無名氏十二户各五百文共十三户合銀四兩零二分○廿七日漢鎭茶　公所文卿募　城無名氏由怡和洋行來十元高榮魁求病愈十元無名氏由福建許克哉兄廿六元吳松章守九爲女遵淑病求速痊二元姚杏記一記○廿八日妙善堂許大善　求袪病延年洋三百元○洪端甫先生來廣平　吳銀廿兩　鄲　李十二兩永年　余　周　李各六兩威　張四兩廣平府經歴臧威縣典史文二兩　補縣馬一　共八户助小清河合銀五十三兩批見規元五十五兩八錢一分六厘○廿九日揚州種善堂由泰源　來洋一百元存悔道人節省就醫川資求疾速痊助小清河由惠泰莊來洋十元杭州悔非子還願並求子病卽愈四元鎭江悔惡求名子三元盛源二元無名氏求保母身體康健求財必遂銀一元五角 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十八年五月初一日京報全錄]  
　　宫門抄○諭旨一道錄前○發抄硃批五道○護普撫胡奏酌　倉榖籌辦資遣情形片○江督劉奏江北河運　　　　門行日期摺○又奏蘇省向運漕糧兌竣開行日期摺○新撫陶奏審　定　摺○楚督張等奏知縣循例廻避　　　　　○　月初一日户部通政司詹事府正藍旗值日無引見○恭王等謝賞紗葛　　○鄭王等艦察銀庫覆命○吏部呈　　　　○　見軍機皇上明日辦事後至北海畫前齋看侍衛箭○發抄長　奏　名訓都統貴德等充練軍馬隊奉硃批兵　　　欽此○又記名協領貴升借補鳥槍協領奉硃兵部議奏欽此○又靖邊防軍薪　等項核銷奉硃批該部議奏欽此○至　　伊通州文武學額奉硃批禮部議奏欽此○又丈清伯都訥廳學田隱匿　畝分　入官奉硃批該部知道欽此○○胡聘　片　晉省上年陽曲等廳州縣秋禾被旱成災長情困苦經撫臣奎俊奏蒙聖恩將應徵錢糧米豆分别蠲緩並令各屬分　　廠賑濟貧民聲明來榖青黄不接之候應否調齋時察看情形冉行酌辦在案本年入春後雖經得有雨雪而土脈過乾風多日爆伊形亢旱省南各屬如蒲州平陽絳州蘇州等處專恃麥秋小民鑒於丁戊奇灾創深痛鉅因見多苗漸形黄萎遂致人心惶懼紛紛告示　迭據各屬禀報當以勘災例有定限維時節令尚早應俟屆期再行核辦飭令詳　　　户口先行酌借常平豐備等倉榖石以資擾濟其省北一帶則專恃秋收春未夏初得雨尚可無誤耕種惟口外歸綏等廳因去　歉收冬春無雪小民生計異常艱窘歸化所屬之大青山後毘連茂明安等旗地方荒旱尤甚嗷鴻遍野　致歸化城薩拉齊等處　　　食貧民多至一萬三四千人該處五方雜處良秀不齊又地居邊塞幅員寛廣馬賊游勇多有逃匿似此飢民麝聚深恣匪徒溷　藉滋事端據該道廳等禀請設法資遣以靖地方等情卽經臣赶緊飭司籌撥欵項復飭各廳借動倉榖按口酌給錢米一律妥遣散　俟得　　再行旦給籽種俾資耕作勿任流離失所並因薩廳所屬之南海子等處向未存糧甚多應否先期採購若于就近設局平糶　能否由黄河駛連恊濟省南之處亦經派員前往查明禀候核辦一面督同司道等設壇虔誠步禱幸於三月二十六七等日獲沛甘霖現據各府州馳報蒲解所屬多已深透餘自二三寸至五寸不等惟口外各廳　未報到應俟彚入月摺再行具奏查詢此次得而地方二麥已形葱茂大田亦得播種民情漸臻安謐堪以仰慰宸厪所有酌借倉榖籌辦資遺曁現在得雨各情形理合縷　片陳明伏乞聖鑒謹奏奉硃批知道了欽此○○頭品頂戴兩江總督臣劉坤一跪奏爲江北漕糧仍辦河連謹將兌竣開行有期恭摺馳陳仰祈聖鑒事竊江寗淮安揚州徐州　州五府州屬光緒十七年分冬漕遵照部議仍行河運派委候補知縣汪　翥　寶應汜水等處設局提前赶辦業將籌議章程會摺馳奏在案兹據江安糧道馬恩培詳稱本屆江北澧種起運正米及徐州府屬粟米改辦大米共一十萬八千三百石八斗三升五合五久備帶七升餘米七千五百八十一石五升八合五勺船户四升食耗米四千六百三十五石二斗五合八勺以上共米一十二萬五百一十七石一斗六升九合八勺分派委員雇齊船隻分爲前後兩帮自上年十二月十八日開兌飭令各委員陸續運赴寶應汜水等處水次隨騐隨收前帮五起於本年三月十五日由水次開行後帮五起亦於三月十七日挨次開行一律跟艄北上詳請具奏前來　查河連以雇船爲首要近因運河節節淺阻渡黄入衛毫無把握各船户躭延賠累莫不視爲畏途况本屆江蘇漕米仍舊分辦河運需船更多一時招集尤非易易此次辦運之難實非歴屆可比幸該糧道力任其難督飭委員分投勸集優給雇值並揀選舊船添雇折船助運始　次第開行辦理尚屬安速此後過閘渡黄各事宜除飭該糧道按糧前進相赶辦毋任稍延外所有江北漕糧兌竣開行日期謹會同漕運總督臣松椿江蘇巡撫臣剛毅恭摺由驛馳陳伏乞皇上聖鑒謹奏奉硃批户部知道欽此○○兩江總督臣劉坤一江蘇巡撫臣剛毅跪奏爲蘇省河運漕糧兌竣開行日期恭摺仰祈聖鑒事竊照蘇省光緒十七年分冬漕分撥米一十萬石循行河運當將分撥各州縣米數並籌議章程會摺馳奏在案兹據蘇松督糧道景星詳稱據吳江震澤常熟昭文崑山新楊華亭奉賢婁縣金山上海南匯青浦武進陽湖無錫金匱江陰宜興荆溪丹楊金壇溧　太倉鎭洋等二十五州縣各將認運正餘未石分批購辦運　水次陸續兌交共計正米一十萬石籌備餘米五千七百六十九石零外給船耗米四千二百三十石零已於光緒十八年三月初五日一律兌竣計裝船三百七十六號分作八起於三月十八日在寶應水次開行按起前進等情詳請具奏前來臣等覆查無異除飭該粮道派令委員等督押各粮船催　前進毋任延誤外謹將蘇省河運漕糧兌竣開行已期會同漕運總督臣松椿恭摺由驛具陳伏乞皇上聖鑒謹奏奉硃批户部知道欽此○○頭品頂戴甘肅新疆巡撫臣　模跪奏爲殺斃妻命審明定擬恭摺具陳仰祈聖鑒事竊迪化縣客民張永勝因伊妻萬氏索錢口角起釁用刀嚇　迪傷萬氏右骽穿透移時身死一案據暑迪化縣知縣楊其澍騐明獲犯未及訊供卸事移交接任知縣黄袁審明議擬解署迪化府知府黄炳焜審明詳署鎭迪道兼按察使銜周崇傳審轉前來臣親提審訊緣張永勝籍隷河南柘城縣光緒元年隨大軍出關八年由營告假在阜康屬三台坤方貿易十四年娶萬氏爲妻平日和睦十七年搬至迪化縣屬七道灣李春華院内與李春華合夥種瓜八月初七日張永勝賣瓜回歸因口渴取瓜一枚正在持刀剖食張萬氏向索錢文買布做襪張永勝未允張萬氏卽走向張永勝身上搜出銀天罡二枚張永勝以賣瓜錢文尚水分帳斥令退出張萬氏不肯張永勝生氣辱駡張萬氏撲攏撞頭張永勝情急應用剖瓜上刀嚇戳不期張萬氏撲刀過猛致將其右骽穿透倒地李季氏赶攏扶救詎調治罔效移時殨命經屍父萬得投約報騐獲犯訊供議擬解府由鎭迪道轉詳臣親審無異查律載夫毆妻致死者絞監候等語此案張永勝因伊妻萬氏向其索錢口角起釁用刀嚇戳適傷其右骽穿爱移時身死自應按律問擬張永勝犯合依夫毆妻死絞者律擬絞監候秋後處决李季氏救阻不及應毋庸議無干省釋屍棺飭理兇刀案結銷燬是否允協除全案供招咨送刑部外所有殺斃妻命審明定擬各緣由謹恭摺具陳伏乞皇上聖鑒飭部核覆施行謹奏奉硃批刑部議奏欽此○○頭品頂戴湖廣總督臣張之洞頭品頂戴湖北巡撫臣譚繼洵頭品頂戴湖南巡撫臣張煦跪奏爲知縣循例廻避揀員對調恭摺奏陳仰祈聖鑒事竊照前准吏部咨新選湖南桂陽縣知縣余良才與現任湖南桃源縣知縣余良棟係同胞兄弟自應照例令後至之余良才廻避出省應令迅將該員以總督兼轄之湖北省相當之缺酌量對調等因當經行令揀員請調去後兹據湖北布政使王之春按察使陳寶箴湖南布政使何樞署湖南按察使吕世田會詳稱遵查湖南桂陽縣知縣係部選簡缺應於湖北省簡缺知縣内酌量調補兹查有咸豐縣知縣係無字簡缺現任知縣吕福恒年五十歲山東濟寗直隷州人由附貢生於同治八年在安徽捐局遵籌餉例報捐員外郎光緒十二年遵海防例改捐知縣歸新班卽選十三年二月簽掣湖北咸豐縣知縣三月初二日吏部帶領引見奉旨著照例用欽此是月二十日領憑起程五月二十日到省十一月初一日到任嗣在福建三十次捐案内捐同知升銜銷去試俸在案該員老成穏練任内並無展叅處分有關降調之案核與對調定例相符應請調補湖南桂陽縣知縣所遺湖北咸豐縣知縣員缺應卽以新選湖南桂陽縣知縣余良才對調查該二員所調均係部選簡缺銜缺相當毋庸送部引見等情會詳請奏前來臣覆查咸豐縣知縣吕福恒才具明晰吏事講求任内並無違碍處分核與調補之例相符應請與新選湖南桂陽縣知縣余良才互相調補俟接准部覆再行分飭各赴調任以符定制所有知縣循例廻避揀員對調緣由謹合詞恭摺具陳伏乞皇上聖鑒勅部核覆施行謹奏奉硃批吏部議奏欽此 
 
 

Page 14

 
 
[光緒十八年五月初二日京報全錄]  
　　宫門抄○諭旨二道錄前○發抄硃批四道○東撫福奏報回任日期摺○又奏飭藩臬各回本任片○東藩湯奏報交卸撫篆並回本任日期摺○東臬松奏報交卸兼署藩篆日期摺○都統奎奏叅不守官箴各員摺○護並撫胡奏揀員調補知縣摺○又奏遴員調補知縣摺○五月初二日禮部宗人府欽天監廂藍旗值日吏部引見五十三名刑部十名都察院八名正紅滿八名○祝維城謝授甘肅寗夏府知府恩○浙江巡撫崧駿到京請安○廣西副考官宋育仁到京請安○江蘇巡撫奎俊請訓○那公續假十日○侍衛處奏派保和殿監試派出頭班濓貝勒德隆希隆阿德洪額全福二班謨貝子福森布成安瑞啓倭立布○召見軍機奎俊崧駿宋育仁祝維城○發抄鹿傳霖奏陜省鼓鑄制錢開局試辦奉硃批該部頟道欽此○又候補守松山等期滿奉硃批吏部知道欽此○又陜安鎭遊擊李志剛補撫標叅將奉硃批兵部議奏欽此○又審明商州疎防斬犯徐玉魁越獄案定擬奉硃批刑部議奏欽此○○尚書銜山東巡撫臣福潤跪奏爲恭報奴才回任日期叩謝天恩仰祈聖鑒事竊奴才遵旨入都陛見於二月初六日到京請安仰蒙召對二次訓誨周詳莫名欽感陛辭後遵卽起程取道天津與直隷督臣李鴻章商辦海防一切事宜兹於四月初六日行抵山東省城准護撫臣湯聘珍將巡撫臨清關監督各關防鹽政印信曁王命旗牌文卷等件委員齎送前來奴才當卽恭設香案望闕叩頭祗領任事伏念巡撫爲羣僚表率舉凡察吏安民整軍經武及撫綏籌河諸大端在在均關緊要奴才自維檮昧深懼弗勝兹經入覲天顏跪聆聖訓竊幸秉承之有自勉圖職分所當爲惟有益矢愼勤遇事悉心經理以期仰答高厚鴻慈於萬一除循例恭疏題報外所有奴才回任日期並感激下忱理合繕摺叩謝天恩伏乞皇上聖鑒再奴才經過地方均得透雨麥苗長發葱茂秋稼亦已布種民情均極安謐合併陳明謹奏奉硃批知道了欽此○○福潤片再護撫臣易聘珍交卸巡撫篆務自應仍回藩司本任供職兼署藩司按察使松林卽行交卸藩篆以專責成除飭遵外謹附片陳明伏乞聖鑒謹奏奉硃批知道了欽此○○山東布政使誠勇巴圖魯臣湯聘珍跪奏爲恭報微臣交卸護篆並回藩司本任日期叩謝天恩仰祈聖鑒事竊臣前奉諭旨暫護撫篆數月以來地方事宜均經隨時奏報在案兹撫臣福潤回抵山東臣於四月初六日將巡撫關防鹽政印信臨清關監督關防並王命旗牌文卷等件委員齎送撫臣接收臣於是日奉撫臣行知　回本任並准兼署布政使按察使松林委員將印信文卷等件移遂前來當卽恭設香案望闕叩頭祗領任事伏念臣自慚魯鈍渥荷隆施暫護疆符倐已頻更月琯重旋屏翰益當倍懔冰淵查山東爲煩劇要區藩司實旬宣重任舉凡民生吏治撙節度支區畫必周綜移必實不敢存駕輕就熟之見尤不敢萌畏難苟安之心惟有隨時隨事禀商撫臣認眞辦理以期仰答高厚鴻慈於萬一所有微臣交卸護篆仍回藩司本任日期並感激下沈理合恭摺叩謝天恩伏乞皇上聖鑒謹奏奉硃批知道了欽此○○二品銜山東按察使奴才松林跪奏爲恭報奴才交卸兼署瀋篆日期叩謝天恩仰祈聖鑒事竊奴才於光緒十八年正月二十二日兼署山東布政使業將接印日期恭摺具奏在案兹奉撫臣福潤檄行本年四月初六日回任視事藩司湯聘　　已檄飭回任奴才應交郋兼　藩篆專理臬司本任等因前來奴才當於是日交卸潘篆恭設香案望闕叩頭訖伏念奴才才乏　　恩叨重選藩條並攝常懷履薄臨深臬事專陳倍懷循塗守轍查東省地當衝要臬司職領刑名舉凡察吏安民整綱飭紀在在疋關緊要事事不敢因循惟有隨時隨事禀承撫臣勤愼辦理以期仰答高厚鴻慈於萬一所有奴才交卸兼署藩篆仍專理臬司本任日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○奴才奎斌跪奏爲查明不守官箴各員據實奏叅以維風化恭摺仰祈聖鑒事竊查熱河吏治廢弛匪伊朝夕近則賄賂公行毫無忌憚以致文武官弁蕩檢逾閑無所不至若不查明叅處不足以昭警戒而肅官方兹查有候補知縣廖業新曾充前都統巡捕官招摇納賄物議沸騰候補知縣袁以烈前任西圍巡檢調署平泉州州判擅受偏斷控案纍纍該員等均由佐雜晋升知縣若使遽膺地方必致玩視民膜又駐防滿洲防禦麟章經前都統派辦署内文案無知妄作聲名狼藉以上三員年力均尚强壯原可望其有爲惟沾染習氣過深若不量爲薄懲恐難挽回風氣候補知縣廖業新袁以烈均請降爲巡檢歸部銓選防禦麟章請以領催降補藉觀後效此外不職之員尚多如查有不知檢束劣跡昭著者再行從嚴叅辦以儆效尤所有查明不守官箴各員據實奏叅緣由謹恭摺具陳伏乞皇上聖鑒訓示謹奏奉硃批著照所請該衙門知道欽此○○護理山西巡撫布政使臣胡聘之跪奏爲揀員調補要缺知縣以重地方恭摺仰祈聖鑒事竊照平遥縣知縣楊執中據報丁憂業經具題開缺並咨部截缺在案所遺係衝煩難兼三要缺例應在外揀選題補該縣地處　衝差煩賦重民情好訟治理尤難必須爲守兼優之員始克措置裕如查定例應題缺出始候補應升無人准於現任内揀選調補等語晋省雖有曾任實缺候補並進士卽用知縣非初登仕版卽人地未宜佐貳中亦無堪升斯缺之員未便稍涉遷就隨於現任知縣内遂加遴選查有趙城縣知縣李壽芝現年五十歲湖南長沙縣廪貢生遵例報捐主事改捐知縣指分甘肅試用光緒四年十月到省奏請試署隴西縣知縣調補張掖縣知縣於關外防軍搜捕餘匪案内奏保以直隷州知州升用丁憂開缺何籍守制服闋起復選武鄉縣知縣十五年三月二十一日到任調補趙城縣知縣歴任並無錢糧展叅承緝盜案且以簡調煩一切因公處分例免核計以之調補平遥縣知縣洵堪勝任雖題缺請調與例稍有未符但人地實在相需例得專摺奏請據藩臬兩司會詳請前來臣與署布政使張汝海到任均尚未及三月例不加考惟按察使兪廉三前在冀寗道任内查得該員局度開展力果才長合無仰懇天恩俯念員缺緊要准以趙城縣知縣李壽芝調補十遥縣知縣實於地方吏治咸有裨益如蒙兪　該員係現任知縣請調知縣銜缺相當毋庸送部引見再該員係再調人員應完罰俸銀兩飭令依限完繳所遺趙城縣知縣係屬選缺晉省現有應補人員例得扣留應俟接准部覆再行按班請補合併陳明所有揀員調補要缺知縣以重地方緣由謹恭摺具陳伏乞皇上聖鑒謹奏奉硃批吏部議奏欽此○○護理山西巡撫布政使臣胡聘之跪奏爲遴員調補要缺知縣以資治理恭摺仰祈聖鑒事竊照太平縣知縣朱光綬經撫臣奎俊奏請以原品休致於光緒十八年二月初三日奉旨扣至二月二十二日作爲開缺日期業經截缺報部在案所遺係冲煩難專調要缺例應在外揀選調補該縣地當孔道供億紛煩土客雜處夙稱難治非精明幹練之員弗克勝任隨於通省現任知縣内逐加遴選查有汾西縣知縣兪恒現年四十六歲順天宛平縣監生由山西候補縣丞隨同樹軍剿平包頭迤西游匪馬賊出力奏保俟補缺後以知縣儘先補用咨補永濟縣縣丞照例以知縣在任候補光緒六年四月十五日經欽派王大臣騐放覆奏奉　旨依議欽此八年十月丁母憂開缺回籍守制服闋起復十一年四月回省十三年十一月題補汾西縣知縣十七年九月初九日到任十月十六日遵例在部捐免歴俸歴署繁峙崞縣翼城等縣均能措置裕如並無違碍處分且以簡調煩例免核計以之調補太平縣知縣實堪勝任與例亦符據藩臬兩司會詳請奏前來臣與署布政使張汝梅到任均尚未及三月例不加考署按察使兪廉三雖亦到任未及三月惟前在署臬司任内查得該員才堪治劇識見明通合無仰懇天恩俯念員缺緊要准以汾西縣知縣兪　調補太平縣知縣洵於治理有裨如蒙兪允該員係現任知縣請調知縣銜缺相當毋廣送部引見所遺汾西縣知縣係屬選缺晉省現有應補人員例得扣留應俟接准部覆再行按班請補所有遴員調補要缺知縣緣由理合恭摺具陳伏乞皇上聖鑒謹奏奉硃批吏部議奏欽此 
 
