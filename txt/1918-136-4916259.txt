# 1918 - 136 - 4916259

 

Page 1

 
 
   
 
 

Page 2

 
 
時評 
[選舉（冷）]  
　　近日時局不戰不和毫無舉動其孳孳於心力者殆爲選舉一事乎其孳孳於選舉者殆爲總統之故乎若然則誠以一人爲重以一國爲輕矣 
夫共和國之有選舉誠爲至要至重者也然所以重要者爲國會也所以爲國會而重要者爲國會爲全國立法之機關非爲選舉總統之機關也非爲欲舉總統則行選舉而召國會旣舉總統則散國會而廢選舉也故我謂今日和戰之定議重於選舉和戰爲全國之關係而選舉僅一人之關係也 
嗚呼至於今日而選舉乃有重視之人其選舉益可傷矣 
[命令]  
　　五月二十二日大總統令特授李奎元吳新田田樹勛陳德修張敬湯以勲四位此令 
又令特授劉朝臣胡友麒魏明山李長明劉寳善陳驥魏蕙田以勲五位此令 
又令任命党積齡署理四川高等檢察廳檢察長此令 
又令任命邊玉珂爲陸軍第十一師參謀長此令 
[專電]  
　　北京電吳總監明午招待留學生於公園並言某機關已嚴令干涉滬來致各生函電皆扣留在警廳（二十三日下午六鐘） 
北京電内部查京内外發現哭告同胞印刷品詆誣政府顯係黨人散布通電一體嚴禁 
（二十三日上午十鐘） 
北京電商會聯合會昨開談話會副會長决選問題已妥協對於時局外交仍一致進行 
（二十三日下午六鐘） 
北京電徐樹錚昨携現欵九十萬赴漢爲肅清湘西之代價（二十三日上午十鐘） 
北京電小徐赴漢臨行對某公表示不主戰到底似主戰巳極困難（二十三日下午六鐘） 
北京電張紹曾又來京但和議仍無頭緒（二十三日下午六鐘） 
北京電長江各督將再請停戰（二十三日下午六鐘） 
北京電醴陵北軍又有敗耗（二十三日下午六鐘） 
北京電張懷芝承段再三勸告巳允仍任二路司令 
（二十三日上午十鐘） 
北京電藍建樞電復參陸處巳派永健永績赴閩助戰所需特别軍費應由中央擔任 
（二十三日上午十鐘） 
北京電日本軍事委員昨已全體回國靳雲鵬護送至津以示優異（二十三日上午十鐘） 
北京電中瑞條約在東京起草昨由章使將副本寄到今日提出閣議無甚討論全部通過 
（二十三日上午十鐘） 
北京電江庸將赴留東監督任今日下午邀各生談話 
（二十三日下午六鐘） 
北京電直隸選舉馮派以鉅資競爭揭曉馮派當多數 
（二十三日下午六鐘） 
香港電聞孫中山巳於二十二日偕胡漢民戴天仇等十餘人乘某日船取道臺灣赴日陳炯明報稱南軍巳於二十日入閩程璧光靈櫬由綏陽船運滬本日下午離港（二十三日下午二鐘） 
[外電]  
　　哈爾濱電謝米諾夫十九日從倍基車站發出公報云二十八夜已渡鄂倫河左岸之謝軍一部進擊過激黨主隊敵雖人衆大受損失謝軍毁敵火車三輛並派步兵一隊攻擊敵砲隊衝剌司砲奥兵敵务奉命退至鄂倫河右岸時隊伍紊亂未及佔據阿里維尼亞車站謝軍死傷者爲軍官五員兵三十五人俘獲敵軍官一員兵四人皆屬於阿穆斯克混合隊者據俘兵言該隊共有七百人内以奥兵爲多謝軍又與紅旗兵一千五百水兵七百俘虜三百交戰敵衆挾有六寸砲八尊野戰砲四尊過邀黨並無鬭志俄兵特派水兵來援以鼓其氣敵兵彈藥不足每人共僅領得子彈一百二十粒（二十一日） 
哈爾濱電謝米諾夫偕隨員昨夜乘專車至哈爾濱謝在後貝加爾境組織臨時政府佔領土地不容他人干涉後貝加爾境之軍事行動柯察克將軍之不久在滿洲里而迅速回哈者正以此故蓋在鐵路區域内據有地位者欲圖干涉則必爲謝氏之阻力小小忌嫉切宜消除否則愈增軍事之困難矣 
昨日海參崴有反對過激黨之示威行動各團體皆參與焉 
赤塔電稱過激黨參謀部之軍需長爲軍人暗殺 
（二十一日） 
哈爾濱電中俄警察在哈埠郊外稍起衝突緣華警拘獲一俄人此人高聲呼救俄警馳至欲使華警將此俄人送交俄警署彼此語言膜隔致起衝突俄警一人爲華人所圍乃出手鎗向空開放某華警遂毆擊之俄警爲自衞計開鎗擊死其人並傷及衆人中之婦孺各一人中國警員聞聲往視當令停止攻擊未幾中俄警長皆到場查問情由旋將被拘之俄人釋放殺人之俄警已被拘捕哈埠紅十字會擬遣發救傷火車前赴後貝加爾戰地（二十一日） 
哈爾濱電霍爾瓦特出示勒令路員會代表十三人即署名於宣言書通令工人罷工二十四小時者於三日内準備出境苟不於限期内自行出境即由軍隊押解霍氏此舉乃由華員與商人抗議罷工所致按爲首提倡罷工者係某私人公司所僱用其資本有一部份並非出於俄人警察已封閉鐵路俱樂部内之聯合會並派人監守以防會員之活動霍氏之言頗爲正當謂華員不能忍視其境内秩序之擾亂苟遇不得已時華員將施用武力以保全路政再聯合會所用之手續亦非華　所堪容忍故聯合會必不可再有此種行動云哈埠重要俄人皆歡迎霍氏之行爲惟鐵路工人未免憤恨華兵巳準備一切以防亂事哈爾濱工資旣優生活亦易較諸俄國内地不可同日而語俄人多知之故預料工人未必全體罷工也一昨夜鐵路工廠技帥開會决定請求取銷驅逐代表令如不見允彼等亦將出境明日爲俄人假期各工人照例停工想在此暇時又將開會集議日後行動之方法矣俄人麵粉廠所僱之華工已停止工作廠屋現由兵士看護霍氏宣佈鐵路線戒嚴令係以一九一四年辦法爲根據當時慮德人謀毁路線故行此令今復行戒嚴者蓋欲杜人毁壞鐵路局之産業也電　局已有人檢查凡路員聯合會所發之電信皆不收發哈埠出口貨商人呈請鐵路局減輕裝往海參崴之運費蓋以長堆存貨物約有二萬五千噸之多不能盡運往大連也（二十二日）以上字林報 
宜昌電美砲艇巴洛斯號由宜昌開往重慶今農行至宜昌上游十英里處與礁石相觸船身受損頗重但尙能駛回宜昌（二十一日）路透電北京電據參議院議員某君之談話一目下各省對於新國會議員之選舉運動似異常劇烈將來可以選出之議員除西南諸省不計外可望其滿足達選舉總統之法定人數新國會至遲至八月一日必可成立因段祺瑞已拒絶爲總統候補人故競爭總統者必爲徐世昌與馮國璋兩人但誰較有望現尙難言以大勢觀之將來此問題依政黨之向背而决定逈不及依各省督軍之意嚮而决定之較爲足恃也（二十三日）北京電傳聞近來張作霖之態度一變關於時局密電中央某當局其主張不如從前之積極且云將南下之吳俟陞汲金純兩師長爲防備奉省起見不便移動駐紥之地云云記者往國務院方面探詢其是否據答稱張之態度一變確有其事（二十三日） 
 
 

Page 3

 
 
奉天電日本議員東亞視察團一行巳完哈爾濱長春等處之視察再回奉天今日（二十二日）由京奉鐵道前往天津（二十三日） 
東京電日本商辦鐵路將照國有鐵路辦法實行增加車價（二十三日） 
東京電日本大學學制案已在該委員會可决據該案所規定大學分法醫文理農工商等科大學之原則至少須備法醫文理四科其有特别事情者得以以上各科中之一科或數科組織之在學年限定三年以上惟醫科定四年以上（二十三日） 
東京電倫敦來電云倫敦泰晤士報論中日軍事協約曰日本爲打破德國侵入亞洲之計劃起見巳與中國訂結協約先是在俄國過激派尙未倔起之前世人早已預料柏林政　所懷抱之各種計劃將危及遠東之平和□□□□（電文不明）令華盛頓政府承認俄國形勢之急變使聯合國早晚將必不獲已而出於協同勲作之情勢俄國最後之運命至將來德國規模偉大而且險惡之遠東政策曝露之時必益岌岌此時將必有一日由俄國之有識者懇求聯合國之協同行動云云（二十三日） 
以上東方通信社電 
[戰電]  
　　倫敦電今晚海格將軍報稱法軍夜在洛克東面及東北廣四千碼之陣線作戰獲勝達其目的俘敵四百人今晨亞爾貝爾北面有戰事英兵失蹤者數人英軍衝擊希布台勒東面德防營一座俘敵若干人獲機關鎗兩架敵軍於貝土恩北面以煤氣砲彈轟擊甚烈陣線東面天空戰事甚烈敵飛機毁二十七架損三架英飛機失十二架（二十日） 
倫敦電今晨海格將軍報稱英兵一隊昨夜戰於美爾維勒西北俘敵三十人獲機關鎗六架今晨敵軍回攻英軍新陣地爲砲隊與機關鎗隊擊潰英軍在亞拉東南襲擊得利 
今晚報稱敵軍猛擊後在廣一千二百碼之陣線大舉進攻美爾維勒西北英軍新陣地僅在兩地點進抵英軍陣線英軍奮力抗拒陣線完固無損（二十一日） 
巴黎電軍事專家現皆研究德軍攻勢展緩之理由衆意德軍主將因天氣晴雨不定且因須重事佈置增厚兵力故於最後時間變其計畫協約軍飛行家顯曾大碍敵軍一切行動惟據半官消息聲稱布柯瓦至亞爾貝爾長十二英里之陣線一帶砲隊尤爲活動佛蘭得斯之敵軍亦開始以煤氣砲彈猛轟此或爲敵軍旦夕將取攻勢之徵而敵飛機日來襲擊偵察至爲忙碌亦一種警告也（二十日） 
倫敦電法軍大本營路透訪員今日電稱松勒白克與洛瓦容間今駐有敵兵六十四師幾佔其在法之軍全數三分之二敵軍巳於全陣線重行佈置且曾調大軍至陣後惟敵軍之交通甚爲便利當其取攻勢四十八小時前不難由遠處運大軍至戰地其攻擊之法與三月二十一日一役當無大異云 
（二十一日） 
羅馬電公報云敵軍兩次攻擊薩索羅索南坡均爲意軍所敗意軍在菲萊爾方面衝擊重創敵軍意軍攻擊塞尼倫西亞山獲勝俘敵五十一人意軍擴張加波西爾陣線協約軍飛行家擊落敵飛機九架（二十一日） 
俄京電基富利電稱高加索議會與土政府之媾和談判因土政府提出種種要求業巳决裂土軍即沿全陣線取攻勢佔據凡恩鎭屠殺亞米尼亞居民（二十日） 
亞姆斯特丹電土京電稱過激黨之軍巳佔據哇倫加羅與彼得維克二鎭（二十日） 
瑞典京城電芬蘭國會已舉内閣總理斯文胡夫特氏爲臨時迪克推多此間載斯氏之談片謂芬蘭非用立憲君主政體不能獨立云（二十日） 
俄京電俄廢皇被控擅行武斷政略更改下院選舉法妄用公欵以及其他種種將由過激黨克里倫柯氏組織法庭開審今巳派兵一隊赴土波爾斯克押解廢皇至莫斯科 
（二十日） 
倫敦電據可恃之波蘭人各方面聲稱中歐諸國已彼此訂定解决波蘭問題條約（二十一日） 
俄京電據當局宣稱莫斯科無政府黨之亂事已平計解散機關八十所拘獲黨人五百餘名砲戰時城中曾受重損今已完全恢復治安（二十日） 
倫敦電據遲到之莫斯科電稱極右黨（革命行政部之一部分）議員贊成日本出兵西比利亞惟革命黨大會决議反對之且拘捕極右黨議員數人過激黨機關泊拉夫達報載稱德軍巳違背白里斯特里土夫斯克和約俄人當視此約不復有效（二十一日） 
若西電協約國公使致通牒與羅政府謂協約國於多瑙河航務均享有條約規定之權利羅國今依照與中歐諸國簽　之條約派員規定該河航務而不商諸協約國協約國礙難承認云（二十日） 
亞姆斯特丹電奥皇偕后已抵君士坦丁（二十日） 
海牙電荷政府禁止各船駛離荷國各港惟帆船與沿海漁船不在此例其故未經宣布（二十一日） 
倫敦電公報局宣稱星期日敵飛機襲擊一役倫敦區内死男子十七人女子十四人孩童六人傷男子八十三人女子四十九人孩童二十三人各郡無死　惟傷男子二人女子三人孩童一人房産損失甚大（二十日） 
紐約電據日尼瓦電稱俄廢皇已被放逐現來瑞士 
（二十日） 
舊金山電爪哇太平洋郵船公司宣稱下月載客之船將復由此間開至東方每月有二船赴香港長崎神户横濱小吕宋新加波巴答維亞另有二船將於六月間開出日本郵船天洋丸此次開回神户後將由美政府用爲運兵船（二十日） 
華盛頓電參議院海軍股員會已報告海軍經費議案請淮撥美金洋一千五百八十七兆元此數較衆院所議决者多二百零二兆八十四萬元（二十日） 
克里夫倫電美國航務部巳與大湖造船家訂定合同造船一百三十艘每艘載重在四千噸以上限一九一九年秋間造齊（二十一日） 
倫敦電每日郵報駐法蘭西瑞士邊界代表接維也納與斯蒂里亞消息詳述奥國患饑情形謂人民今所談者與所思者唯麵包而已（二十一日） 
倫敦電代理糧食管理員克拉愛恩氏昨在利物浦演說謂戰爭結局後派糧制非一時可以取銷（二十一日） 
倫敦電聞新芬黨領袖通敵證據現正在編查中不日可以宣布（二十日） 
要聞一 
[北京各學校之風潮]  
　　此次出兵交涉除留日學生歸國外北京學界連日極動搖而全國學術中心之北京大學忽於二十日夜七時在校内開北京大學校救亡會全體學生兩千餘人均到會留日學生代表某某數君亦與會開會後發誠摯沈痛之演說者頗多並有在場痛哭泣下者當即决定與留日學生取一致行動不稍干預政治力爭新簽字之中日軍事新協約其具體辦法第一步全體學生於二十一日上午九時齊集總統府由代表數人晉謁總統懇求勿爲蓋印并將條件全文速爲公布一面再與全國商會聯合會接洽籌商提携進行惟全體學生仍照常上課不使學業停輟按北京大學年來於種種方面爲長足之進步儼然爲中國最高之學府其學生等向不干預政治此番因外交問題激動如此誠敎育界之極大事件不識當局何以善其後也詳情如左 
北京大學全體學生於前晚開會决定昨晨全體往謁總統後蔡孑民校長即於昨日清晨七時到校擬設法勸阻是時學生已會集呈全體請假單請求准假一日蔡校長立時至學生會集之所演說勸止謂熱心國事原未敢抑制但此種行動此種辦法實非學生會集之所宜果有所見自宜各就各科各班推舉代表說明意見某必當達於政府如不信某言是即不認某有代表資格某惟有立電政府先請辭職學生聞之雖極感動惟衆意謂校長自有苦心但終不能不依舊進行於是校長去而全體學生整隊出發矣時午前九時 
北京工業專門學校校風成績在京各校中均首屈一指此次軍事條約簽字消息宣布亦頗激昻星期一下午四鐘下課後開全體會議討論辦法議决聯絡各學校一致赴總統府請願對於此次條件萬勿蓋印以冀挽回萬一隨即舉定幹事分赴各學校接洽適北京大學學生亦於是早會議决於星期二日齊赴公府籲懇該校深表同情是日最足令人感動者厥爲張君傳琦（張鄂籍年十七歲）斷指書數大字策勵同人繼復慷慨演說血書文曰（亡國條件不取消不達目的勿限於五分鐘之熱血）昨早八鐘該校學生即齊集校中預備出發赴府請願舉定朱君發祥夏君秀峯魯君士毅鄧君翔海爲總代表以便總統接見瀕行由代表聲明此次非無意識舉動務須嚴守秩序免爲學校玷羞夏君秀峯復大聲急呼各堅持乃心勿中餧吾志呼巳突出刀將左手中指削去血凝講壇壯呼聲雷動夏君復灑血大書（條件取消之日爲我輩生還之時夏君聞爲松坡將軍鄉人 
昨日絶早官廳已聞學界請願消息新華門外特添警察數隊四圍光景逈異平日至九點鐘高等師範一隊約二百餘人制服舉校旗最先馳至十時許北京大學全體一千六百餘人整步而來校旗飄揚將過三道門時高師學生望見齊脫帽示歡迎意然俱靜默不聞人聲於是大學學生排立道北延長至總統府門前高師學生排立道南未幾工業專門一隊亦舉校旗整隊而來一時之間巳共聚集二千餘人俱靜肅待命不聞笑語之聲此一種嚴肅之光景蓋北京空前所未有也三校到齊後卽由其代表十三人投刺求見總統大學代表爲方浩等高師代表爲熊夢飛等門者導之入先由李長泰馬龍標吳炳湘江朝宗四君在接待室接見李馬言詞和藹謂吾輩均屬國民一份子都抱一腔熱血者諸君之來弟等實甚表同情云云其時總統尙拒絶接見後經學生極力要求始允傳見於懷仁堂各代表依次簽名僅準各校推舉發言者一人由副官長率往入見時各代表身上均搜查一過總統出見時已十二鐘過矣 
總統見學生時詞色和靄最初略加訓責謂學生不宜干預外事繼詢秩序好否又問今日來此各校長等是否同意當由大學代表方浩發言學生此舉純出自動校長均不知情且曾加阻勸據報紙喧傳中日協定條件非常酷苛學生等愚昧無似敢請總統勿予蓋印冀挽萬一總統答謂此次中日共同出兵條件乃兩國軍事委員爲軍事便利起見雙方所定之契約經國家許可有與兩國政府條約不同故無須元首蓋印即完全發生效力勿蓋印一層不成問題也但諸生儘可放心條件并非如外間所傳之甚絶無喪失主權之處言旣由衣袋中取出協約原文四紙云今讀與諸生一聽即知之矣遂逐條朗讀一過惟附則數條未經宣布斯時學生有欲筆記者元首阻之代表復問曰旣非國家秘密條約何不登政府公報公佈總統答旣係兩國軍事委員協定條件對於軍事上應守秘密故不能登入總統復言諸生關心國事且旣能嚴守秩序予心良喜即速行退校照常上課繼復曰務必與我留面子諸生日後若當總統亦必希望人家留面子也最後謂諸生此來實找錯了人應往謁總理方是云云各代表至此遂興辭而出爲時已一鐘矣聞昨日總統發言甚多學生陳述意見不過二十語 
法政專門學校全體於十二時趕到此時代表等巳入府故法校代表未得參加當各代表未出之前二千餘學生轟立烈日中毫無惰容及各代表旣出衆歡呼迎之遂由各代表報告結果圓滿須即時歸校後四大校學生乃俱整隊歸去時一點半蔡孑民校長以勸阻無效决意辭職昨午二時親赴敎育部報告始末聲請辭職敎育部當局懇加慰留尙未挽回其辭意法政高師兩校校長亦於二時許到部當即開一會議惟工業校長未到大學學生以總統府一行得有圓滿結果歸後即决定於晚間在　法科禮堂再行集會討論善後聞已提出者三事（一）代表詳細報告見總統時情形（二）設法挽留校長决定以全體名義向校長請罪（三）今日繼續上課至關於中日協商問題亦尙有所議及也 
昨日學界請願整齊嚴肅無可被指摘之處而元首之開誠布公官廳之尊重自由不加干涉皆爲北京近來稀有之好氣象此外又有二事頗足令人感動者一滙文大學昨晨本亦欲與會繼因時間倉猝不果前往乃由該校學生等集資買麵包水果送至公府慰勞他校學生他校恐因人多取食有礙秩序禮謝而璧還之其二昨日下午有某某小學學生舉代表至大學道謝謂吾等本亦應預聞惟年齡太幼不便追隨今勞貴校代表學界吾等亦在其内敬謝貴校諸君之偏勞云云 
學界此次之激昻由於報傳之二十條件昨於總統宣諭之後疑慮之程度爲之稍減由目前論之後當不至有何等激烈之舉動學生對於自己地位頗有明瞭之觀念即第一不願曠課第二不願蹈干政之嫌此番運動實認爲不得巳是以自今日起各校當然照常上課一切風潮似漸趨於平靜惟學生等旣得悉眞相更喚起其研究國事利害之熱心故校内討論恐暫時仍難終止將來或上一具體之意見書以了結此次請願之局也 
[中日出兵條件簽字後所聞]  
　　中央公園之餞别新聞交通社消息中日軍事協定條件均經簽字日本方面諸委員携得互換之合璧文書告辭返國當局者特於二十日下午假座農事試騐場暢觀樓爲之設筵慰勞中國方面段總理因事未到由委員長靳氏代表出席其他軍事委員及高級軍官等多人均與宴日本方面以齋藤宇垣吉田三少將及伊集院大作等委員爲主賓并請林公使芳澤參事官青木阪西顧問等作陪 
政府所得之反對電自中日共同禦敵條件簽字後各方面反對之聲浪甚高茲據外交界人云近兩日間政府所接反對中日交涉之電報又達二三十件之多惟政府則未一答覆也 
交涉之開始文件此次之中日軍事協定係根據於東京交換之照會二十日北京某報披露該公文四件轉載如下（一）駐日公使章宗祥致日本外相本野文敬啓者中國政府鑒於現今時局依左列綱要與貴國當局協同處置茲依本國政府訓令特向貴國政府提議（甲）中日兩國政府因敵國勢力之侵入東亞將危害遠東全局之和平應實行兩國參加此　戰爭之義務亟宜協同處置（乙）依前列所述經兩國政府合意後兩國陸海軍對於此次共同防敵戰略之範圍應行協助方法及其條件由兩國當局官憲隨時協議並由兩國政府核定俟適當之時機實行之（二）日本本野外相復章公使文敬啓者本日接准尊函内開（原文從略）我國政府對於貴國政府提議主旨全然同感依前列綱要與貴國政府協同處置爲我國政府所欣快相應函復云云（三）日本本野外相致章公使文敬啓者現由兩國政府因共同防敵業互換公文該公文有效期間應由兩國軍事當局商定再因共同防敵日本軍隊在中國境内者俟戰事終了後一律由中國境内撤退我國政府特此聲明（四）章公使復日本本野外相文敬復者接准尊函内開（原文從略）等語亦經閱悉以上依本國政府訓令相應函復 
警廳之禁止謠言准京畿警備總司令部函稱近來時局俶擾内憂外患紛至迭來京師根本重地本總司令職司警備對於地方治安自當特别注意查近有好事之徒專以散布謠言肆其煽惑即如此次政府與日本協商一種謠傳逈非事實甚至揑造條件妄以喪權賣國等語誣衊政府刋布文書集合會社難保無奸人故意煽惑冀滋事端治安前途關係匪尠而各報館不明眞象頗有登載此期謠言者雖報館以有聞必錄爲天職但事關重大自須詳細審查若眞僞不明何得遽予披露旣經登載即應由各該報館負其責任應請貴廳嚴切誥誡各報館嗣後關於此等事件務須詳加審愼如再任意登載本總司令職責所在惟有按法執行爲此函達查照辦理并希見覆等因到廳查此次中日協商條件内容本極平易絶不如外間所聞而以訛傳訛謠言蜂起難保無奸人煽惑冀滋事端誠有如總司令部來文所云者至所稱由廳預爲誥誡一節一方　保衞治安一方面維持輿論與本廳意見尤復相同爲此布告中華民國七年五月二十日 
宣布說之互異此次簽定之共同出兵條約係繕爲二份中日政府各執其一日政府方面一份由該委員長携帶回國我國方面一份則暫存參陸辦公處茲聞日本委員本莊氏於日前歸程時語人曰新約宣布必須彼等到東京後之三日兩國政府再約定同時爲同式之宣布又一消息中日共同軍事協定條文業經披露至其所以披露原因係因各國對於其事異常注目乃先由日本披露我國遂亦通電各省一說則云自中日協定條欵簽定以來政府以此係軍事協定條欵秘密有不再公布之說惟茲據某方面消息政府以此項條欵本極平易而外間謠諑紛紜若不公布轉令民志惶惑擬即將其無關秘密之一部實行宣布以安人心 
[南京快信]  
　　寗垣各界反對中日新約未已李督齊省長擬召集各界到署開一茶話會解釋一切 
昨日有人散布留日學生救國團警告同胞傳單被警察干涉省議會臨時會巳於二十一日行開會式適二十日爲衆院初選之日故各屬議員多不在省聞日内尙難足法定人數 
省議會聯合會代表到寗者已有十餘人現正籌備一切進行事宜 
水利協會會長韓紫石因内河小輪停駛未能來寗參與研究大會副會長黄以霖沈惟賢各科主任幹事及各屬研究員均到今日（二十三）上午開職員會籌備開會手續省署派水利主任陳廷英蒞會共同研究進行聞提議案以王寳槐董永成　伯盟三君最多 
軍署接粤電通告云改組軍政府定本月二十一日選舉首席總裁 
張宗昌部下逃回之程國瑞王萬全兩團長在軍法處患病已交保省釋 
倪嗣冲派員在浦口設長江偵緝隊任祁國材爲隊長 
部派江蘇選舉視察員陶思澄昨又由寗乘車赴蘇錫常鎭一帶視察選舉 
江蘇特派交涉員陳貽範昨由滬乘車來省晉謁軍民兩長准明日午車北上 
仇殺軍署衞隊營長王義家屬之兇犯李金海及路刦鎭江某店學徒銀洋之某營兵士李全興均於昨日由軍法處驗明正身押赴南門外雨花台執行鎗斃 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
關於戰事之京聞 
　　徐樹錚已允赴湘奉軍援湘僅有一團開抵澧陵張使張督迭電催促徐樹錚司令馳赴前方統籌戰事司命三軍情詞迫切合肥電飭徐氏尅期前往昨得徐氏覆電略謂株攸間伏逆滋多奉軍若倉卒前進恐復多虞已商湘督應由何隊擔任搜剿擇定見示再定行止以便飭部進行云云又一消息張檢閱使連電力辭徐亦不願擔此重任擬保奉軍師長孫烈臣氏爲第二路司令又聞漢口曹錕張懷芝兩路司令皓日有萬飛飛急輔密電致天津徐副司令令趕速赴漢進行戰事等語計張氏催徐此爲第三次曹氏聯名則爲第一次聞徐氏巳允赴湘並即日往漢矣 
田周來電之措辭常德爲田應詔周則范佔領茲聞二十日政府接田周由常德來電略稱佔領常德並非反抗中央實因北軍行爲殘酷不得巳而出此以　保全一方倘中央有悔禍謀和之心即可將常德交還否則决不退讓云云又據另一消息田應詔周則范胡瑛謝國光張學濟等五軍聯合一氣分攻湘西各要隘其兵力共有三師之衆 
川北形勢混沌川北一帶現在形勢極爲混沌政府二十日接陜南鎭守使管金聚來電略謂據嚴團電劉督派員持函面稱適攻昭化忽而反奔昭因未失探係成都空虚被二師夾襲故急飛退去等語當飭嚴團派隊兩連護解子彈赴廣元餘隊接續前進趕往援助謹聞嗣又接管續來電頃據報昭化又於寢日失守職旅子彈借盡非俟中央撥還不能作戰云云而劉川督亦來電請餉略謂鈞電奉悉我軍聞援軍子彈業已起行士氣較前益壯一俟援到即行反攻懇請將部發軍餉欵三十萬先撥十萬元交張省長承領滙川無任感盼云云又聞十九日上午十時公府方面接四川熊克武來電首述劉存厚禍川之種種次述某項交涉末係詢中央有無和平之意下署四川靖國軍總司令名義想河間對此電報大約必在擱置之列也 
張作霖之近態據新由奉省來京之某少將消息自日政府倡調停南北主張後奉督張作霖受各方面之剌激其態度巳漸趨和平並時謂段總理鑒於内外情勢當有轉圜餘地余（張督自謂）自此將不再倡主戰之議蓋因奉省各縣負擔公債將近千萬之多此次奉軍入關之經費中央又無力完全擔任恐戰事延長奉省負債愈重云云浙軍不服水土浙軍到閩已及旬餘而其行動仍未有足引人注意之處昨聞閩督李厚基皓日有電到京服浙軍來閩共計三隊而各官佐士兵不報告水土疾病頗多其有病者巳令在厦門醫治愈再後令各歸本隊云云然則其近日之行動可知矣 
[天津商會聯合會開會第二十三誌]  
　　全國商會聯合會於二十日下午四時二十分振鈴開會副會長賴恩培主席報告會員出席者共十六省區計三十二人繼則宣布按照第三次大會議事日程開議第一案設法防止中日新交涉案及爲中日共同條件應由本會宣告全國商民俾知警惕並通告各及邦以彰公論案由審查員張吟清報告審查結果胡炳堃宗景鏞高啓運馬炎文等相繼表示意見終止以審查付表决全體贊成第二案爲七年度公債旣係償還中交兩行借欵應禀請政府燬銷兩行舊鈔限制濫發新鈔案由審查員馬炎文報告審查結果付表决贊成 
第三案請求提議向交通部嚴重交涉整頓鐵路沿路運輸事宜以恤商艱而維路政案由審查員楊明僧報告審查結果付表决贊成第四案籌畫擴充殖邊銀行案由提議人安徽代表盧前策報告該案之情形胡炳堃表示主張報告該銀行進行之眞相繼則馬炎文聶家楷李堪王元貞李蔭恒等先後表示意見終結原案成立惟須修正條文第五案因原提議人未出席暫擱第六案爲中日條約關係存亡縷述意見請政府採擇案宣布由茶話討論辦法第七案取消京師崇文門稅關額外需索平餘建議案由　提議人石繼錦報告該案之眞相主席主張審查表决贊成至五時三刻閉會一據聞全國商會聯合會以中日新約關係甚大是以二十四省區代表聯名具呈大總統籲懇萬勿蓋印以资挽救危亡並公推吕逵先安迪生協同在京四代表面呈大總統哀懇務須遵照約法三十五條辦理否則全國商民誓死不能承認云云 
[奉天取締留日學生回國]  
　　奉省留日學生近以中日締約問題紛紛返國奉督張作霖曾飭令各地方官及學生父兄從嚴取締又慮各生歸國後有勾留旅邸或假庽所集會結社情事復飭令軍警查明（一）旅舍有無留學生新由外洋歸國者（一）有無假地集會結社者（一）有無異種狀態人跡類運動者如果發見即行驅逐或加以嚴重干涉聞張督昨又電致駐日公使及留學生監督凡籍隸東省學生現在　有無藉端歸國情事如有歸國者希將其姓名籍址查明覆示並遇有歸國學生未經出發之前設法截止並令各學校長禁止學生干涉分外結合如發見特别事情即向該校長交涉云云 
[湘督有更動消息（長沙通信）]  
　　湘督張敬堯自履任以來絶對不能使人滿意各方面對之均無絲毫善感近日忽紛傳有更動消息繼之者爲直軍第三師師長吳佩孚此亦今日之一重要問題也亟以所聞者紀之如次 
張督之治軍不嚴在今日軍界中當首屈一指故外人對於第七師之軍有土匪之目自該師入湘以後到處姦淫燒搶湘人積恨巳深但吾儕小民無力可以對付祗得忍氣吞聲任其蹂躪及前次左路失敗北軍以南方軍隊多改作民裝以致墮其計中連次大敗遂遷怒於各商家住宅謂其不應容納南軍於是不問良莠大肆燒殺自易家灣起直過株州醴陵以至攸縣所有民房被其燒燬者竟居十分之八九人民無論男婦老少見着便殺湘人之罹此浩刧者無慮數萬不特此也上述各地方敎堂及外人所設商店亦被波及外國牧師因當場救濟婦孺致被北軍殺傷者亦有數人此次北軍殘殺實爲張督地位搖動之一大原因因外人生命財産旣被其傷害遂請由駐湘各該國領事轉電各該公使與政府嚴重交涉據此間傳聞且有某方面巳正式要求政府撤換之說又曹錕對於張督之種種殘暴舉動亦大不謂然曾數電中央大爲指摘此兩事於張督地位之動搖爲最有力量加以湘人以連受北軍蹂躪燒殺公推代表四人赴京控告張督此在平時固不能發生何等效力然當此各方面交相指摘之際亦未必全無影響也至吳佩孚之繼張督湘似可一定以吳氏此次入湘旣戰功卓著而又能約束所部絶無踰越常軌之行爲中外人民無不交口稱譽再以時勢言之在中央方面如不撤換張督則已否則無論如何不得不畀之吳氏使吳氏督湘果成事實則湘省戰局或將因而變化也 
[混沌不明之湘戰訊]  
　　潇湘戰事變化靡常即得失亦多在疑似之間如祁陽一隅前傳文日已由王旅承斌完全佔領乃最近又有謂祁陽尙在南軍範圍之内惟寳慶經田樹勲旅長再次攻擊以後比　聯合衡陽右翼之第三師及安武軍一部極力向祁陽進攻計於寒日在文明舖一帶與南軍接近戰火最稱激烈今猶相持未下云云至衡陽正面據軍界消息確又發生激戰原因聯軍自寳慶失利後知難發展於湘西（按寳慶方位適處湘西常德一帶尙偏於西北近人多以常德爲湘西蓋誤也）遂又變更計畫再由湘南反圖并於湘東施其旁侵之謀特北軍防守倍極周密近且以耒陽安仁一帶劃作第一防線責由張團福來陳團清源董團振國分擔其守護之任而張旅宗昌賈團國瑞張團學顔殷團本浩則共任醴陵攸縣一帶第二線防守之責更以　陽一帶爲第三防線由周蔭人魏惠田劉煥文廉孝先各團共同防守其布置如此似非聯軍倉卒所能動搖而衡陽又本湘南咽喉前被直軍僥倖佔領其防護焉有不盡力之理故聯軍之計畫甫試即被阻於吳師於是衡陽前方之戰端遂因以開始矣他若常德一帶近傳正在激戰之中湘督張氏因防南軍内竄特於長沙下游之靖港及蘆林潭一帶布置重兵以扼之並令奉軍出此以攻常德之背王正雅之一旅聞亦取道澧河分向常德益陽進擊馮旅所部之董團（世禄）則正由石首通過華容以赴臨湘之援其朱旅澤黄所部亦巳分道猛進一出津市反攻常德正面一由郝穴旁擊常德之右側惟雖調度若是然其結果尙在　混沌中也 
[熊克武與鍾體道（成都通信）]  
　　熊克武總司令以鍾體道在綿陽有與廣元劉存厚圖謀返攻情事特下令於其五師軍隊由羅江向綿陽進攻鍾部三師不敵於四號完全退去遂於五月二號赴德陽四號入綿陽聞綿陽羅江連界之金山舖方面及安縣綿竹連界之河壩駐軍頗多五月三號傳說由羅江方面到廣漢之傷兵約八九十人並聞羅江之五師王喻各團已進入綿陽日前羅江金山舖起有衝空一事三師之軍由山後兩面抄出五師軍隊不備受傷較多旋三師軍隊退到新舖吕司令部彭團已由　羅江開援前進入駐綿陽城援陜第二路總司令顔德基昨已由省出發因所部巳失去劍閣縣於劉存厚特到前方指揮一切熊克武於得綿陽後曾通電各軍述明開戰之原并欲息戰電云火急重慶王總司令余參謀官朱司令并轉各報館順慶轉潼川石總司令保寗陳副司令自井盧副司令丁總司令叙府李總司令新津劉師長卭　楊司令嘉定陳旅長榮縣劉旅長仁壽舒旅長綿陽但軍長吕司令王縱隊長并轉安縣張縱隊長及各團營長梁山劉團長大竹陳司令夔府王團長成都顔總司令夏司令楊司令楊警備司令蕭總指揮謝安撫使均鑑辛亥以來國家多故政潮波及各省所同然或發展地方權力或保持局部安寗苟能有一於此雖平昔異趣者亦不能不示以維持是以進退餘裕民力充實惟吾蜀省大異乎前趣鶩近利罔恤桑梓旣無以　自靖之策將何以爲託足之地南固不可北豈有利克　每一念及未嘗不爲蜀民痛哭上年川禍發生憂時者每倡自保之議克武亦嘗以自保之道陳述當軸卒不見聽而引北軍以入室克武委曲求全固未嘗稍增父老之累也及至爲大義所迫克武亦惟求滅四川之戰禍促大局之和平加入聯軍不忘勸喻幸得各師旅長之省悟宣布護法劉張旣去川難獲紓克武以爲同德一心川局庶有振興之望故不敢存不肖之心遂有各守原防之命蒞省之後以川中財政艱難軍隊繁多不得已而謀改編迭經明白宣示理由卽在義軍方面克武亦力主覈實自信保存川軍决非有所偏倚但使稍減軍隊上實際之困難克武亦未嘗不可舍己從人以求妥協要不能於四川大局再生破壞之舉不圖前第三師師長鍾體道陰附北系電京請援與劉存厚信使往還秘密計劃迭經本部派員檢查證據確鑿克武即電該師長詳述利害并諷以驅逐劉存厚以爲表示嗣得該師長覆電自願北伐克武即委以援陜第一路司令之職維時該師長所部已與顔石各軍衝突故電令取道青川以免誤會并給餉萬元以爲開拔之費其優容保全之心不可謂不至殊該師長違令攻擊梓潼劍州以與劉存厚連合并受其嗾使以大部集中綿陽密圖反攻即該師長所部張鵬舞等亦力阻不得自率所部就編月餘以來克武推誠相與不憚負姑息之名以冀該師長之覺悟者今竟結果如此拊膺内疚尙復何言惟川省久苦兵禍亟圖由拾現旣與西南表示一致自無内部衝决之虞起衰振弊不患無術若徒以個人權利之關係不惜破四川之門户使兩省絶不能相容之軍隊以奮鬭於四川之境苟非至殘寗忍爲此故爲西南大局計爲四川門户計不能不攘除奸兇以絶覬觎遂下令褫去該師長援陜司令之職分令各軍迫之使去頃據但軍長吕司令及石總司令所部張團長電稱我軍巳於支日淮據綿陽足見去順效逆必無幸理北道肅清指顧間事惟劉鍾各部頗多脅從諸兄若能以感情所及勸之使就範圍則北援三秦不患無用武之地爰具顚末用伸大義自固吾圉幸共勉焉總司令熊克武歌印 
綿陽爲五師佔領時有石青陽之招討軍爲援故得如此容易該軍昨日來電云熊總司令袁縱隊長顔總司令均鑒鍾體道負嵎綿陽各軍會師攻擊三號午後二鐘與敵激戰敵勢不支退潰入城我軍乘勢渡江完全佔領綿城川北招討軍三團團長張超伯營長陳徙南一支隊長李香舲營長張志雨胡錫章徐志筠叩支但懋辛於佔領綿陽後亦電云成都熊總司令鈞鑒綿陽已完全佔領第一軍長但懋辛叩支 
[廣東改組軍府案與反對孫氏]  
　　十六日國會非常會議開議出席議員七十八人二時開會吳議長主度宣布開會畢首由湯漪羅家衡等次第發言大致謂改組案經已通過近據各方來電均請速謀西南統一機關故改組一案萬不可再爲延緩云云次由各議員互相討論議决將聯合二字删並以第十三條係屬贅詞亦經全行删去（十三條原文云本大　經此修正後所有軍政府前辦一切之事宜仍繼續辦理）餘無變更遂將全案通過吳議長方欲連開三讀湯漪提議略謂本案大體業經成立是本會已經表示改組案進行之堅决矣應卽速向各方面疏通並從速組織進行俟有頭緒時再開三讀會可也全體皆以爲然時巳六時遂散會又聞是日反對是案之議員除秦廣禮已於日前赴滬外其餘焦易堂童杭時等多未發言 
黄培桂等自高州來電云龍賊受北方指使寇我粤疆培桂等奉命征討血戰殺敵上維國家法紀下保地方治安冒萬死不惜一身冀維我國家於不敝乃捧讀中山先生歌電謂南北軍人一邱之貉此培桂等所大惑不解者溯自宣布自主出師援湘我輩軍人純以反對非法政府爲標的何致尤而效之轉蹈非法之行動陸唐二公指揮全局備極賢勞其宣言行事始終遵依法律不敢妄稱號召自蹈非法之嫌護法之心昭然若揭夫法豈空言所能護者即如龍氏用兵搖動兩粤苟非我海陸軍人同心禦侮驅之海隅屏諸大陸之外則今日壯言高論之偉人紙上談兵之策士不爲海外逋客即爲階下死囚若挾黨見而爲民意藉盜賊以爲軍力奉擾亂以爲法紀其行事合乎人心之背向與否其名稱協乎法義與否初無深慮而惟貿然自欲强天下固不若是易欺也近來盜賊之多假軍隊名義自行召集以兩粤疾首痛心之民軍而中山先生資爲牙爪禦敵不足擾亂有餘方討龍之除我軍以受方民軍之牽擾致牽兵力奏捷遂稽是若輩安可恃以爲護法者培桂等不才是非得失聽諸公　中山辭職遠引本可無事吹求又奚敢稍致尤愆目自取罪戾惟軍人有保護治字之天職吾輩尤應達護法之苦衷見有擾亂地方破壞大局者若鷹鸇之逐雀骨鯁之在喉驅而去之一吐爲快敢布腹心佇聞明敎惟諸公諒而鑒之討龍軍總指揮黄培桂總司令沈鴻英劉炳宇林虎劉志陸劉達慶正司令吕春琯副司令韋肇隆楊勝廣陸日新陳德春吳鏡如分統陸福祥馬雲青帮統黄明堂等叩寒印 
[華北大運動會參觀紀]  
　　（保定通信） 
十七日爲華北運動會第六次聯合運動正式舉行之期各省運動團員多於會期前一日先後蒞止查此届運動原分普通中學兩項各運動團報告與賽人數計共二百三十五名就中參與普通一項者首以天津南開中學校爲最多直隸高等師範學校次之北京清華及通州協和學校等又次之其列入中學一項者以直隸省立第二中學爲最多數北京高等師範附屬中學與直隸第二師範兩校次之河南開封體育聯合會曁直隸甲種工業學校等又次之聞此次入會各員俱係一時之選最後之成績定有可觀也會場設在東關大敎場之演武廳前面積頗廣式呈半　圓形會場布置倍極簡單除觀客入場口曁場内特别參觀處例懸徽並略紥松枝以資點綴外其餘壯觀裝飾殊不多見是日午前天氣稍變旋復晴明一時觀客極形擁擠惜場内職員過少不敷分佈以致每有顧此失彼之嘆誠遺憾也按該會秩序表預定時間係由午後一點三十分田賽徑賽同時舉行因有數處於事前要求添加籃球游戲故該會臨時又復組織一籃球比賽團於是日午前假高等師範學校自由擊撲但此一門旣非大先期所釐定故亦無記分與奬之可言茲將是日賽技秩序錄次 
各項運動預賽時間秩序五月十七日（星期五）下午開　一點三十分普通百碼預賽撑篙跳預賽普通以九英　爲度中學以八英尺爲度擲鐵餅預賽普通以八十英尺爲度中學以七十英尺爲度（五項較賽者同時與賽）一點四十分中學百碼預寋賽一點五十五分普通百二十碼高欄預賽二點二十五分普通二百二十碼預賽（五項較賽者同時與賽） 
跳高　賽普通以五　尺爲度中學以四英尺八英寸爲度擲鐵球預賽普通以三十三英尺爲度中學以三十英尺爲度（五項較賽者同時與賽）二點四十分中學二百二十碼預賽 
三點正普通二百二十碼低欄預賽三點十五分中學二百二十碼低欄預賽跳遠預賽普通以十七英尺爲度中學以十六英尺爲度（五項較賽者同時與賽）擲標鎗預賽普通以九十英尺爲度中學以七十五英尺爲度三點三十分普通百碼二次預賽三點三十五分中學百碼二次預賽三點四十五分普通百二十碼高欄二次預賽三點五十分中學百二十碼高欄二次預賽四點正普　四百四十碼預賽四點十分中學四百四十碼預賓普通三級跳遠决賽四點二十五分普通二百二十碼低欄二次預賽四點三十五分中學二百二十碼低欄二次預賽四點四十分普通二百二十碼二次預賽四點四十五分中學二百二十碼二次預賽（注意）成績以决賽爲定預賽雖優無效五項運動内之各項運動各該單項預賽同時較賽此所得之成績即記入五項總成績之内田賽各項不限於預賽之度（附記）籃球本日上午八點鐘起舉行預賽附來賓隊球場設北關高等師範學校籃球與賽團北京城天津城順德城大名城 
時至一點三十分田徑賽一時並舉各團員均知自奮其間雖不無一二團員悮犯會則被發令員查知處罰然皆一時小錯不足爲各員病所不能使人不索然者要以布告處曁報告員爲最蓋報告員始終一人每喊報一次距離較近之人猶多不辨其所述何事其次更無論矣布告處因器具不甚合用迄未將獲勝各員之姓名學校公布於外事前該會雖有秩序表之分送惟緣表内號碼舛錯甚多按之入場人名多不相符故雖有亦等於無耳爰將此日預賽結果先誌如下 
（一）普通百碼預賽甲組（一）張汝祥唐山工業專門（二）王蔭臣天津南開中學（三）谷毓琦北京高等師範（四）黄賢銘北京高等師範乙組（一）梅貽琳清華學校（二）陳恒義北京滙文大學（三）鍾栢祥唐山工業專門（四）程樹仁清華學校丙組（一）容啓兆清華學校（二）顧平和天津南開中學（三）張大陶北京農業專門（四）沈繩武通州協和學校二百二十碼預賽甲組（一）張汝祥同前（二）張仲良清華學校（三）王炳文直隸高等師範（四）李世昌通州協和學校乙組（一） 
 
 

Page 7

 
 
容啓兆同前（二）朱恩德北京高等師範（三）李汝祺清華學校（四）梅貽琳同前低欄預賽甲組（一）孫學曾通州協和（二）吳炎章天津南開中學（三）凌繼揚南開中學（四）錢健初南開中學乙組（一）關項韜清華學校（二）祖敷熙北京高等師範（三）徐仲元（四）韓居才直隸高等師範四百四十碼甲組（一）朱恩德同前（二）李汝祺同前（三）車玉瑾天津南開學校（四）張彦甫南開學校乙組（一）宫子峨通州協和（二）梅貽琳同前（三）鄧式曾清華學校（四）徐寅亮通州協和 
二百二十碼决賽（一）鍾栢祥同前（二）鄺壽堃清華學校（三）朱恩德同前（四）時昭涵清華學校三級躍遠决賽（一）朱恩德同前（二）鄺壽堃同前（三）時昭涵同前（四）吳炎章天津南開學校 
（二）中學百碼預賽甲組（一）邢同福北京滙文大學（二）趙嘉志北京高等師範附屬中學（三）趙殿華直隸省立十四中學（四）張錦光直隸省立第六中學乙組（一）石公輔陸軍私立中學（二）劉松年直隷第一中學（三）王仁壽直隸師範附屬中學（四）仇棟延同前丙組（一）劉金榜保定育德中學（二）王守敬直隸第二師範（三）熊華富開封青年會（四）楊惠田直隷第六中學丁組（一）董國琛直隸高等師範附屬中學（二）陳家珊吉林體育聯合會（三）張友耀北京高等師範附屬中學（四）吕能翼山東省立第一中學百二十碼預賽（一）邢同福同前（二）陳家珊同前（三）賈寳乾保定育德中學（四）趙嘉志同前高欄預賽甲組（一）楊維鑫直隸第二師範（二）丁煦春天津橷學書院（三）楊維沂直隸甲種工業（四）張錫坤直省第十四中學乙組（一）王鑑武直隸高等附屬中學（二）王守敬直隸第二師範（三）武鴻橋直隸第二師範（四）邢有森直省十四中學一百二十碼預賽甲組（一）劉松年直省第一中學（二）石公輔（三）劉金榜同前（四）王寅斗開封青年乙組（一）熊華富同前（二）楊惠田同前（三）仇延棟同前（四）王楨直省第六中學丙組（一）王守敬同前（二）吕能翼同前（三）趙吉元直省第六中學（四）許彰德開封青年會低欄預賽甲組（一）孫蔭美直省十四中學（二）賈寳乾（三）任德剛直隸第二師範（四）耿馴生直隸師範附屬中學乙組（一）董國琛北京師範附屬中學（二）楊惠田同前（三）楊維鑫同前（四）何程高四百四十碼預賽甲組（一）楊維鑫同前（二）劉德剛同前（三）陳家珊同前（四）慶麟直省第六中學乙組（一）郭恩波奉天第二師範（二）劉殿卿直省第六中學（三）趙嘉志同前（四）郭恒彦直隸第二師範丙組（一）李樹林天津新學書院（二）張景曾直隸第二師範（三）侯貴忱奉天第二師範（四）王楨同前二百二十碼預賽甲組（一）劉松年同前（二）石公輔同前（三）王守敬同前（四）劉金榜同前乙組（一）邢同福同前（二）賈寳乾同前（三）趙吉元同前（四）吕能翼同前前列普通預賽内之二百二十碼及三級躍遠因人數不足多於臨時改爲决賽惟清華學校有名杜庭修者前曾充某處雜技敎員爲天津南開學校同人查出以故彼此稍有意見聞昨晚議在青年會開會研究辦法將來如何處置尙不可知 
[軍法會審江寛案之鄂聞]  
　　楚材兵輪肇事後王督軍曾將該兵輪管帶趙進銳及領港曾漢亭等發交陸軍審判處看管一面電請大總統令海軍部按照海軍審判條例秉公審理在案茲已於十五日公布明令令海軍部組織軍法　審傳集證研訊明確按律擬辦茲將關於此事之見聞錄下（甲）會審地點之商榷海軍部來電徵求關於組織辦法王督軍以會審地點如在武漢似於進行多所便利餘均無所意見悉由海軍部主持十八日巳電覆海軍部請爲酌定（乙）武漢人十之心理以爲江寛撞沉後丹水池至陽邏一帶一般撈屍者哭屍　及過而見之者傳而聞之者無不痛罵楚材而欲與之起訴茲見明令發表審理此案在受害者固覺寃可伸雪而其他人士之心理亦爲一快但對於明令中所載秉公審理及按律擬辦八字將來能否辦到尙未可知並聞交通部以巳獲未獲各屍親有無力搬運回籍者有無旅費不能在漢守候者特撥　現洋十萬元派人押解來鄂在諶家磯設立事務所飭令各屍親赴所報名以便分别酌予撫卹 
地方通信 
[松江]  
　　衆議員初選當選人揭曉衆議員初選事務所在縣公署大堂上設開票所於二十二號上午八時始開票唱名至二十三號晨五時唱畢茲將當選人姓氏及票額錄下錢策一千四百十八票顧吟香一千二百八十票壽天祺一千二百票侯伯春一千一百零六票朱昌楣一千零八十九票吳琨一千一百十七票陶恩培一千零七十五票聞祖翼一千零六十四票陸鴻儀九百九十三票錢維桂九百八十五票李芳　九百七十九票周文奎九百六十六票陸明九百四十九票陸田八百九十七票吳士祺八百九十三票張福蓀八百九十二票朱慶咸八百六十八票鄭權八百六十一票閔瓛八百五十五票陳諤八百四十五票鍾文炳八百三十三票秦中和八百二十一票翁鐄九百九十二票郁功墀一千一百十五票沈紹光八百四十一票 
奉賢衆議院議員初選舉投票分爲八區五月二十日舉行投票二十二日開票計當選者爲莊仁鎭孫壽昌程鵬沈士珍張湛霖宋智徐元杰等七人云 
[無錫]  
　　衆院初選之經過本月二十一日爲無錫籌備衆議院議員初選舉之期通縣十七巿鄉董事秉承初選監督縣知事楊夢齡之意旨先期調查籌備竣事指定各巿鄉公所爲投票地點並宣示投票方法及選舉人名册其他若派定職員分司監察簽到發票投票等事務而於投票人之入門出口檢票寫票各項莫不周密盡善不使少有混淆無錫巿一區包括城廂内外居民爲十七巿鄉之冠辦理公益各務亦爲各巿鄉之表率初選投票處附設於崇安寺旁之巿公所由早晨八時起至下午五時止投票人數極踴躍而願爲議員轎夫之徒除先期備筵請客並用盡種種運動手段外並於是日於巿公所左右各茶肆爲運動事務所投票結果尙屬安靜未生衝突大約初選當選者以無錫巿一處而論其數至少非四即五不日開票即可揭曉至於鄉間如懷下市由楊監督派警備隊長劉子久會同該巿董事張諸二董臨所監督乃投票之際突來頑民到所硬搶選舉票數十張不與則大肆毆打毁壞器物擾亂秩序當即宣告中止投票無效劉隊長立行來城面禀一切聞楊知事於翌晨親率衞隊赴鄉監視並將擾事之頑民拘案法辦盜如景雲巿之監察員與選民朋比爲奸私携選舉票三千餘頁赴舟中一一書寫眞正選民竟至無票可投現由公民將情繕呈赴縣控告其他各巿鄉投票情形不外運動及揑冒串寫諸弊惟力是視實在情願出於民意者百不得一此種選舉誠兒戲耳選舉云乎哉 
[徐州]  
　　判决離婚銅山縣民人李登品之子李福林娶鄭秀章之女鄭氏爲妻過門未久夫婦却不相　又常受翁姑虐待經氏父鄭秀章聞知遂興問罪之師尋李理論嗣由其戚王存芳出爲調處議令鄭氏賃屋另居俟彼此盡釋前嫌再行送回完聚無奈兩造嫌怨已深勢難復合日前李福林李鄭氏具訴到縣請求離婚經余知事傳齊兩造到庭委由承審員徐本立訊明判决准予離異 
[鎭江]  
　　委任要塞司令駐鎭陸軍第七十五團張團長辛朔奉江蘇李督軍委任兼充鎭江一路要塞司令官業於日前接管視事並躬往象山焦山圖山都天廟各處查勘砲台以重防務而專責成佈告查拿逃兵駐鎭陸軍第七十五團張團長於日昨出示照得十九師楊師長奉令率隊援贛後方如有士兵潛逃來鎭奉諭查拿解送行轅按照臨陣退縮以軍法從事等因奉此查鎭江地當衝要輪軌交通難保不有逃兵潛藏合亟示諭仰居民人等一體知悉不得容留逃兵亦不准身着軍服以免淆溷凛之切切 
[揚州]  
　　儀徵初選舉現狀儀徵衆議院初選舉一事南區由姜載揚經理其籌畫一切均係江超指揮自去年秋間逐段調查選民至陰曆臘月將各選民張貼儀棧鹽院牆上其數已超出上届甚多矣陰曆四月十一爲選舉投票之期以彤華宫爲投票所先由儀徵縣姚知事榜示週知並在彤華宫内貼有換劵寫票投票各規則是日上午九句鐘時儀徵縣知事已乘輿到圩至十鐘時選民漸漸聯步而入初尙循規投票未幾陡然喧鬧起來均云江超搶票一時全場秩序紊亂喊打聲搶票聲選舉無效聲人聲鼎沸持劵入場者至換票處無票可換管理票事者答示票已出完縣知事根查持有入場劵者尙有一千餘張無票應付方悉眞有選民資格者尙未投票並有多數眞正選民未得入場劵致未入場前此投過票者類多目不識丁之下流手執一張入場劵至寫票換票處由該管票人隨手多給三五張代其塡寫令至票匭投入各選民皆痛恨江超作弊故用白紙寫江超搶票選舉無效八字高貼彤華宫投票處至下四點鐘姚知事將票匭帶回儀徵其時全鎭喧傳皆云此届選舉可作無效云 
學界開談話會江都敎育界厲月鋤方永綱焦輔臣俞桂岩等於二十一日下午假縣敎育會開談話會與會者各校敎職員首由焦輔臣發言謂各縣勸學所早經成立而本邑之勸學所因所長張念劬一再辭職致阻滯進行方永綱等建議擬推薦第一區學董胡子　前縣署三科曾雲程請縣呈廳擇一委任或由縣署揀優保充並聲明對於張氏再作一度之挽留經多數表决繼由厲月鋤等發起組織學校聯合會以資聯絡感情而謀公共利益由全體贊同擇期開職員會而散 
委員驗勘圩工本邑縣署前據太平圩董事朱元仁呈以圩岸失修經縣委卜貴潛前往監督修築茲已工竣由該員報縣趙知事委周得春驗勘以重工程 
[淮陰]  
　　衆院選舉之現象淮陰選舉在初調查時巳各虚報若干預爲地步總數確定後共計全縣有選舉權者五萬七千餘應産出二十七個初選人第一區之票共爲一萬二千餘分佈之權在總董周某手預留下票紙曁調查證各三千數百張所餘則爲一巿經征處董喬某所有喬於事先向各調查員運動稍有勢力於是有公民監視團發現該團中以僑庽之浙江人佔多數喬等聞之大起恐慌由喬董出名請鎭守使馬玉仁派軍隊憲兵營派憲兵以防届時有暴烈之舉動一方則托人出面向該團調停許以省議員之初選人一名爲報二十日早會場大門時有警察有軍隊有憲兵二門則有檢證員一人甚爲忙碌蓋人持票證有數十張之多正在裁去其角也而尙有多人並不需其裁角者入二門後則爲驗票處蓋證紙須其蓋印方能換票至書票處書寫投入也至書票處　人握若干票紙皆奮筆疾書喬某則往來於書票者之間劉知事面壁而坐與一不識姓名之老者喁喁私語投票人雖手挾百餘張之票紙彼亦如入定老僧目不一視匭内當選之人敢先爲揭曉曰喬國楨安澍李鋆夏嶲藻范奉怡方鵬搏等謂余不信請觀其後 
[杭州]  
　　省議會常會紀二十二日浙江省議會下午一時開會秦副議長主席先討論删除水利委員會經費案以本案應否成立付表决少數本案遂打消次議修浚浙西水利修正案付表决少數本案不成立開讀敎育經費逐欵通過開議實業經費及歲入各欵議畢振鈴散會 
選舉費咨請列入預算浙江省長昨日咨省議會云案查七年度省地方歲出預算書臨時門第三欵所列第二届參衆兩院議員選舉經費銀九萬零六百五十元茲據政務委員報告此項經費業經貴會提議删除查選舉經費按照條文原意似應純由地方支出前因省地方歲入無多萬難全數擔任故已將總數三分之一咨行事務局由國家經費補助其餘三分之二即列入七年度歲出預算書内藉資應用相應檢同前項印刷令文咨請貴議會查察並希將前列之兩院選舉經費銀九萬零六百五十元仍予列入至紉公誼此啓 
添關運繭專車滬杭甬鐵路韋運輸總管以據閘南各站函請指撥車輛以備裝載繭子之需二十二日電飭各站如有空車留站者迅速附挂送閘以資急需而對於每日存車電報尤宜詳晰切勿疎漏以便配撥並呈請任局長准予隨時添開專車輸送以廣營業而便商貨故不日將加開繭子專車云 
甬紹錢巿新消息甬江錢巿二十二日來電規元已由一百四十五元零跌至一百四十一元現水僅升四元零紹巿滙水亦跌至五十餘元現水祗升五元云又紹興錢業自省垣錢巿減短滙水後因巿面忽上忽落難定把握故經同行議定改開遲巿業誌前報近日省垣巿面暫取平定主義滙水亦無驟然漲落且紹巿亦有立定之勢爰集同行重復議决於陰曆四月十五日起仍開議早巿已通告各路同業知照矣 
[安慶]  
　　大通選舉之所聞本月十一日爲銅陵初選之期分設票匭於大通之八帮公所以便該區選民逕赴投票届時偶往參觀見有刻字舖主方某一名化成六名炒米舖户周某一名化成四户甚且有通緝在案之錢某公然亦在選民之列其餘人格亦可想而知矣 
改併工廠省議會提議將省城貧民工廠及城西工廠合併爲一另設織布廠并騰出基金酌加經費再立模範工藝廠以維實業緣該兩廠有名無實徒糜公欵殊爲可惜故請改進收效可期已咨奉省署照准矣 
[北京]  
　　午門樓改爲圖書館中央圖書館擬將午門城樓開作館所業巳招工從事修理館長彦明允已向京外徵集各種圖書日昨又將京師圖書館儲藏之古今書籍等物先行運至敎育部署内收存俟工程修竣再移至午門陳列以免損傷云 
清慶王安葬清慶親王奕劻金棺在京西承澤園暫停以俟園寢地宫等工告竣茲聞該王園寢工事業已完竣經襲爵載振擇於舊曆五月初七日由承澤園奉移金棺至白羊城園寢安葬地宫並函請國務院飭提署京兆尹届期派兵在經過沿途妥爲照料矣 
喇嘛敎之悲觀雍和宫喇嘛白光法招搖犯法業經警廳拘禁訊究旋又有喇嘛得木奇馬瑞亭侵吞公欵亦被官廳拘去正在審問間乃又查出得木奇等盜賣佛像寳藏内中眞象將來不難水落石出惟查喇嘛敎在前清時尙存宗敎大義乃自共和以來不肖喇嘛敗壞敎務身犯法紀以致佛法掃地於宗敎前途殊可悲也 
[濟南]  
　　考察回省留學生舉動茲聞省公署昨接敎育部來電略謂留日學生因請撤廢中日交涉近已紛紛回國其舉動雖出於愛國熱誠然亦不得不加防範以免貽人口實等語特飭敎育主任隨時派員考察有無回省之留學生其舉動是否純正不得疏忽博山玻璃廠失愼聞膠濟路附近博山站某玻璃廠於月之十七號午後八鐘忽然火起原因係該廠烟筒激出火星竟然草房火光冲天幸經駐紥防營消防隊撲滅共燒燬房屋錢財貨物約値洋三萬五千元 
雜評一 
[張作霖態度一變（默）]  
　　自長岳克復後言戰者不過倪徐張三人而已迨二路失敗倪卽寂無聲息主張早已游移徐雖尙奔走跳躍然亦不敢受司令之職今張又態度一變自謂並不堅持主戰然則中央已無一人有戰意矣以盛倡主戰者而至無一人有戰意則北軍已爲當世羞以無一人有戰意而猶勉强言戰則前途又焉有好果以無一人言戰而即遷就言和則又必爲南方挾持故今日之政府乃眞陷於進退兩難之地蓋前此國人竭力勸和而不和已失和之機會矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[解弛華茶運俄之禁令]  
　　江海關監督奉稅務處通令云案查貨物運入俄境自取具體的禁運辦法以來疊據上海福州等處商會曁漢口茶葉公所先後來電大致以舊茶囤積甚多不能運銷新茶將近上巿無人過問茶商山户生機將絶籲懇將運俄禁令取銷以蘇商困等情到處本處查前項禁運貨物入俄辦法係恐貨物誤落於敵國之手以致增加敵國之戰鬭力原當持以愼重惟是茶之爲物係屬銷耗品與其他貨物之可以增加戰鬭力者不同實無禁運入俄之必要自可酌予弛禁業准外交部咨明巳函致協約國領銜公使查照在案嗣後凡商人報運各種華茶出口赴俄銷售者應即由各海關隨時按章征稅放行不加限制除分行並電復上海等處商會遵照外相應令行關監督遵照可也此令 
又接稅務處孫蔡兩處長復函云昨奉來函並抄電一件均巳誦悉茶商請弛運俄茶禁本處前接各商會及茶商等先後來電一再呼籲情詞迫切惄焉於懷卽經疊次函商外交部設法辦理以蘇商困現巳得收效果業於五月十六日通令各關將運俄華茶概行弛禁矣茲將令關文稿錄送台閱藉紓厪系專此奉覆 
[七大團體公餞美總領]  
　　美國駐滬總領事薩門斯君對於吾國感情素所親密茲聞薩君定本星期六返斾回美寰球中國學生會與上海總商會建設會青年會留美學生會江蘇省敎育會中華職業敎育社七大團體訂於今日午刻十二時假座東亞旅館設筵公餞藉以聯絡中美友誼而固邦交聞吾國在滬諸名士預定座位者頗不乏人云 
[美領事之行蹤]  
　　大陸報云駐滬美總領事薩門斯君星期六日離滬後將由裴金士君攝任薩門斯君此行乃從醫士告誡歸國養病九十月間復將回滬濟南新領事畢克福君聞約在六月一日左右離滬赴魯組織一切 
[滬寗路貨車失事續誌]  
　　滬寗鐵路運貨車日前駛經青陽港橋翻倒列車六節巳紀十七日本報茲經該路車務總管克利挨君查得出事地點係屬陸家浜站特於昨日下午傳集該管站長嚴少基並車守車彤賓司機人嚴錫林至寫字房開審查會審查失事實在情由再行核奪 
[九誌皮箱業工人之要求]  
　　皮箱業包皮工匠自停止工作要求加價以來迄巳旬日有餘大行方面因學徒等未停工作尙能維持營業故咸抱拖延主義欲令小行方面自行軟化央人商懇以遂其酌量增加下次不再要挾之計而小行方面則以大行無人出爲調解勢成騎虎亦不甘再推代表前往商懇惟雙方相持不下而於該業中之做板箱壳子者亦已不無影響緣包皮工人旣停工作所做板壳亦卽日有存積無人過故於昨日特開會議推舉代表向雙方分投接洽詳詢意見擬爲之設法調停冀早解决以免同受損失云 
[駐松軍隊出發往台續誌]  
　　浙省楊督軍令調駐松第四師十五團官兵前赴浙省温台州駐防已有四百餘名來申乘肇和艦往台等情業紀前報昨日又有兵士若干由松江乘滬杭車起程於下午抵申就南巿十六舖大逹碼頭換乘鎭昌輪船赴浙 
[查緝北戴河潛逃之德僑]  
　　淞滬警察廳長徐國樑昨接江蘇齊省長電令云頃接天津曹省長咸電開住居北戴河之德僑偉爾根於上星期潛逃恐由火車逃赴各處即乞飭屬一體查緝務獲解直至紉公誼等因除分電外仰即轉令所屬查緝務獲等因徐廳長昨已訓令所屬各區署所一體查緝矣 
[汽車肇禍之儆戒]  
　　汽車夫杭州人王芝祥於本月八號開駛五百九十號汽車至公共租界靜安寺路紅橋路轉角因司機不愼突將在路行走之八歲男孩楊阿三鐘倒碾傷要害立時斃命即由其父楊如濤將屍舁回家中一面由該處站崗華捕將汽車夫王芝祥拘入捕房禀明前情捕頭諭飭管押業於前日午後飭探傳同事主楊如濤及見證西女士將汽車夫王芝祥押解公共公廨經關讞員會同西洋副領事開特别刑庭研訊先由工部局刑事檢查科代表牛門律師上堂譯訴案情並向被告王芝祥詰據供稱我於是日駕駛五百九十號汽車至靜安寺路紅橋路轉角詎有小孩楊阿三從横裏穿過車前一時不及避讓以致肇禍並不違章疾馳請求明鑒次由見證西女士于小姐到堂證明被告在該處駕車疾馳且不鳴號筒致肇斯禍等語旋由死者之父楊如濤供稱我子慘遭横禍求將被告嚴懲又據牛門律師譯稱邇來汽車肇禍屢有所聞皆因司機人違章疾馳所致今請將被告按律重辦以儆其餘庶此後不敢藐視工部局定章且以人命爲兒戲云云中西官磋商之下以被告違章疾馳業已證實遂判王芝祥禁錮西牢半年並罰洋一百五十元以示懲戒 
[火車上逃去盜犯續誌]  
　　公共租界捕房包探姚阿生解送盜犯劉得勝至護軍使署詎乘坐火車至亲龍華站附近該盜犯從車内躍出脫逃旋即追獲已誌昨報茲悉是日（二十一號）公共捕房共派西探與華探目各一員曁包探姚阿生持文押解盜犯劉得勝係於午後三時由北站乘坐十號特别快車詎車至新龍華揚旗處（距站約里餘）該盜犯即從火車窗内跳出跌破頭額血流如注包探姚阿生見犯脫逃亦即躍下跌傷足骨不能追拿該盜見捕者已經跌傷狂奔逃逸沿途遺有血跡後由該西探等至新龍華站内復以電話告知軍署調兵一排跟踪追緝一面由該車站站長派令偵探金殿春及巡士王德農等跴緝該探警等沿途覔見血跡一路追拿至五里以外之徐家滙附近姚連涇村始見該盜劉得勝血暈於地當即緝獲雇人抬送軍署收禁候辦除跌傷之包探姚阿生已送醫院醫治外所有路局偵探巡士追獲逸盜劉得勝情形昨已由路局警區王巡官呈報局長轉函軍署請爲奬勵矣 
[强盜開鎗拒捕]  
　　盜匪湖南人謝勝雲身藏六響實彈手鎗與在逃之同黨在楊樹浦韜朋路新康里口徘徊探望圖刦弄内某姓家財物被楊樹浦捕房包探程明德查見以謝等形跡可疑上前盤詰詎謝即出手鎗向程轟擊希圖拒捕脫逃該探避過鎗彈仍即奮勇上前追捕謝逃至福蘭路闖入某西人家經該西人詰悉其情帮同程探將謝拘獲解入捕房禀明娦將謝帶至寫字間盤問一過即飭暫行管押聽候補提同黨解廨澈究 
[珠號被刦之眞相]  
　　滬城姚醫馬弄某珠號被盜鎗刧後外間傳說之言非盡眞相茲悉被搶之家爲成源新記珠號係在姚醫馬弄西口一百零八號門牌此屋爲瞿伯申之産該號主朱少雲係紹興人專做閩粤帮珠寳生理已歷多年舊曆本月十二夜八時三十分鐘時突來匪黨四人一人以郵政局送信爲由賺開大門後隨二人持械闖入一人在外把門該匪等即將手鎗等器械取出恐嚇勒令將銀洋取出時適號主他出未回室中僅有婦女並輕年學徒咸畏縮不前當經匪一再逼索在賬箱中刦去洋一百數十元該匪等乃從侯家路向北而逸事後投報二區一分駐所由馬警佐飭派長警前往調查允即嚴緝匪犯到案究懲一面詳報淞滬警察廳長於次日令飭各區中所隊一體查拿務獲究辦 
[盜匪判解軍署]  
　　盜匪奉天人郭迺緒伍友生葉茂正俞少堂周少山曾五曾富生蔣新貴郭阿三陳玉其王朝恒劉雨文等迭次糾黨持械夥刦公共租界梅白格路五百十二號門牌趙曾藩家四川路六號門牌陳友梅家寗波路二百二十六號門牌婦人姚楊氏家金珠飾物等贓案發後避匿東有恒路二千零十八號及卡德路七百六十四號兩處屋内業經老閘捕房特别機關華探目李星福石錦榮鍾星南王寳生等緝獲並搜出實彈手鎗兩支解送公共公廨迭經中西官訊供各情經紀前報前日午後因届復訊之期由捕房將全案人犯押解到廨經張襄讞會同美副領事德君研訊先由捕房代表牛門律師上堂陳述案情並稱被告均已承認應請按律懲辦次由原告趙曾藩之代表到堂證明本年三月八號被刧値價才千一百元之金珠首飾等情並由陳友梅姚楊氏相繼投案供訴被刦情形請爲追究中西官以被告糾黨搶刧罪已成立遂判一併押候錄供解送護軍使署按例懲治 
[巨騙還押候訊]  
　　前在公共租界愛多亞路開設大豐永雜糧號之張禹門因造僞棧單向德昶潤等華洋各商騙抵巨欵逃匿北京當經被騙各户報請捕房將關係人宛子瑜等提解公共公廨迭次訊供交保開釋嗣經德昶潤號偵悉張匿居地點禀請公廨備文派探前往將張移提來滬押候知照各原告到堂質證在案昨由老閘捕房包探王寳生　張押解到廨禀明將張移提來滬各情請爲核辦旋由德昶潤　　表律師上堂譯訴德昶潤號被騙銀九萬餘兩請爲嚴追當經關讞員商之美副領事德君以原告尙未到齊判張帶回捕房候再訂期研訊 
[報運起除沉船藥料之取締]  
　　江海關監督公所昨奉江蘇省長訓令云案准稅務處咨開案查前據浙海關監督呈稱炸藥雷管均係危險品物値此戒嚴期内固應禁運入境即如外商在中國洋面起除沉輪往往未經中國官廳之許可輾轉售賣亦恐易生糾葛究當如何預爲防止之處合請指令遵行等情到處經本處咨請陸軍部酌奪嗣准咨復如嗣後有外商在中國洋面續請購運起除沉船藥料非經各地方長官核轉不予允准等因又經本處以起除沉船所需之藥料向來非經陸軍部核准各該關均照章不予放行惟外商在購運藥料之先往往將其所購之沉輪輾轉售賣與起除沉船之藥料不相關涉亦非關員所能取制事關交涉此後究應如何取締經咨外交部請其酌復去後旋准咨稱外商轉售沉輪係屬個人賣買行爲旣非關員所能取制自亦無從干涉惟其起除沉輪報運炸藥仍應先由地方官核轉允准再予放行等因復經本處查核外商在中國海面報運起除沉輪藥料之案日見其多自應量予取締嗣後除轉售沉輪係屬個人行爲無庸干涉外如遇報運起除沉輪所需炸藥等件無論數目多寡凡屬洋商應由該管領事商由各省長咨行陸軍部核准後右照本處再予令關放行如係華商亦應呈由各該地方官咨部核轉以昭劃一當以此意咨商陸軍部查酌去後茲准陸軍部咨復稱查所擬取締洋商華商輸運起除沉船藥料辦法甚屬周妥本部極表同情應咨復查等因前來查前項華洋商人輸運起除沉船藥料辦法旣經部處商准同意應即作爲定章除令各關遵辦外合仰該關監督遵照 
[招募華工之限制]  
　　交涉公署昨奉齊省長訓令准僑工事務局咨稱凡承攬募工事業統應按照條例呈請本局核准後開始營業除惠民公司在本局未成立之先曾經外交部核准有案尙餘一萬餘名未經招足自應繼續准招此外本局及外交部尙未核准備案如有在各地招工無論華洋人等均應嚴行禁止即請轉飭所屬一體知照又僑工事務局咨稱遇有外人遵照約章由該國領事轉移地方官請領招工印牒者須先咨本局或通知當地僑工事務局或僑工事務經理員轉呈本局核准後再行發給以一事權各等因陳交涉員奉令後業已轉致領袖領事及英法各領事查照矣 
[防止非常國會之招致]  
　　松滬盧護軍使昨接參陸辦公處來電謂粤省組織非常國會聞在滬上設有通信機關希圖誘令舊國會議員赴粤如果屬實亟應設法籌防以弭隱患特電希即會商交涉員一體嚴密防止云云 
[香港德商房租問題之判斷]  
　　本埠德商禪臣洋行股東西盤脫西勃司司屈克梅埃被英商香港地産公司延請代表高弗律師在公共公廨控告不理香港禪臣分行房租洋六千二百七十五元四角五分由廨迭次訊供判候會商堂諭宣佈飭遵在案前日午後已届判决之期兩造代表律師相繼到堂候示至午後二句半鐘英副領事卓乃爾君蒞廨會同關讞員升坐第二公堂磋商之下宣布判詞云香港中央地産公司控德人西盤脫等一案詳核兩造供證辯論本案殊未按照正式手續進行被告等因被控地點之故對於所控各節旣未諳悉又不能證明是否確實碍難申辯原告營業及訂立租契均在香港地方原告應先在該處法庭起訴判决後再根據該法庭判詞來本公堂禀訴可也本案應即註銷此判 
[交通滬行得悉之東三省行務]  
　　昨日滬上傳言東三省交行王副行長在滬接有曹總長來電因東行受擠囑卽回京磋商等語茲向滬行探詢據謂東三省各埠交行現均照常營業並無受擠情事營行發出鈔票數本不多現金準備有盈無絀亦無停兌之事至王副行長近因省親旋滬現赴京股東會議並未接有曹總長何期電告云 
[僞造鉛質銀輔幣]  
　　法捕房包探張掌福日前偵悉法新租界朱友生家僞造鉛質四開八開小銀元在巿混用當即前往將朱拘獲抄出僞質四開八開數十角及製造器具乾電石膏粉等物帶入捕房昨解法公堂由該探上堂禀明前情請究詰之朱友生供認僞造鉛角是實並稱此項器具係福建人王姓之物寄在民人家中中西官判朱押西牢六月期滿永遠逐出租界抄獲之器具一併銷毁 
[棉花檢查局之變通辦法]  
　　上海棉花檢查局長沈潤挹爲體恤鄉販起見擬具變通辦法呈請上海縣沈知事核示施行原文如十爲呈請變通辦法體恤鄉艱事竊敵局自奉令實行部定新改章程以來按照簡章第十條之規定查見濕花由檢查員巡丁在花包上蓋一驗退棕印飭其退回曬乾再行裝出其包數無多水氣尙輕之散户如能攤曬時或令其當場曬乾出售惟水氣重而包數多時碼頭上無攤曬之地點分别驗退倘再有不服等情仍照向章帶局烘驗送請處罰上月間曾解送不服驗退之鄉販徐阿虎邢全根二名業蒙發交警察所訊明屬實判令酌罰交保開釋各在案惟竊查鄉販遠居鄉鎭與本城店舖相熟甚少交保一節每因無處招尋咸苦不便可否酌量變通嗣後繳到罰金由警察所給予收條即行開釋飭令鄉販持此收條赴敝局倒換領花憑單俾便監視曬乾給領出售交保手續姑予寛免以示格外體恤之意是否可行仰祈鑒核如蒙俯允應請據情行知警察所變通辦理實爲公便等情昨奉沈知事指令呈悉所請爲體恤鄉民起見自可准予變通候咨行警察所酌核辦理可也仰即知照 
[頒發寳山勸學所圖記]  
　　寳山縣知事具呈敎育廳繕送勸學所長履歷並陳辦理情形昨接指令云呈及履歷均悉應准委任印書畦爲該縣勸學所所長委作狀及勸學所圖記隨發除彚報省長及敎育部備查外仰即查收轉給並將勸學所成立日期及啓用圖記日期一併轉飭具報仍應將該員履歷補繕二份呈送彚轉至勸學所經費如果該縣勸學所將來辦有成績而經費實有不敷應再呈請核加目前仍應依照規定費額撙節開支勸學所所長與第三科同屬輔佐縣知事辦理敎育行政事宜查核勸學所施行細則第一條所列舉各項勸學所之職掌係屬對於全縣學務總核整理規畫進行等事第三科則專司縣署關於敎育行政之文牘事宜二者逈然不同無虞牽混縣視學與勸學所之職務範圍又有不同縣視學重任視察勸學所重在規畫尤可無虞牴觸仰併遵照辦理此令履歷存計發委任狀一紙勸學所圖記一顆 
[皖省小學校長來蘇參觀]  
　　上海縣知事接江蘇省長公署訓令云案准安徽省長咨開案據公立第三第四高等小學校兼國民學校校長胡宗魯葉維翰呈稱敎育事業以改進爲原則尤不能不增廣見聞以資考錢江蘇與皖比隣敎育發逹爲各省最校長等擬偕同前往該省就吳縣江寗無錫上海南通等處參觀並請准予給咨以便接洽等情到署除指令外相應咨請查照轉令敎育廳曁江寗無錫吳縣上海南通各縣知事俟該校長等到時請煩派員指導俾便參觀等因准此合行訓令該知事於該員等到境時隨時派員導引參觀俾資考鏡此令 
[令購農商法規彚編]  
　　上海縣知事接江蘇實業廳訓令云案奉省公署令開案准農商部咨開案查本部於民國四年間編有農商法規一書分送京外各官署查閱在案惟歷時已久續行公布之法令固日見增多而業已廢止者亦復不少茲特重行釐訂將現行有效之農商法律命令及有關法令之公文書彚訂成册仍名爲農商法規彚編現經出版相應檢同該項法規一部送請查閱並希轉飭各地方官署如需購用此項法規每部繳印刷費及郵費計洋一元向本省實業廳或逕寄本部庶務科購閱當即照發等因准此合行令仰該廳長轉行各縣知事如地方農商各機關需購用此項法規即行查照部咨辦法辦理併卽遵照此令等因奉此查此案前奉農商部令同前由並發農商法規彚編到廳卽經本廳函請部中再行續發數十部以備各地方官署就近購用茲奉前因合亟令仰該知事知照如該縣署及地方農商各機關需購用此項法規即行遵照部省令辦法辦理此令 
[嘉善警佐携欵潛逃之追究]  
　　淞滬警察廳長滬海道尹上海縣知事均接江蘇省長公署訓令云案准浙江省長公署咨開案據浙江警務處處長夏超呈稱竊查已撤嘉善西塘五等警佐王鳳舞於本年一月三十一日夜十二點時携欵潛逃計被携之長警存餉及代售印花欵項計洋一百零一元五角並服裝器具等件或云逃回原籍或云潛匿上海所有携去各欵除飭該縣知事由縣暫行設法彌補外理合開具該逃員王鳳舞年歲籍貫備文呈請鈞長察核俯賜分咨飭屬協緝等情前來除指令外相應照錄該逃員年歲籍貫清單一紙咨行貴省長查照通令所屬一體協緝以儆不法而肅官方至紉公誼等因並附單到署准此爲此通令仰速一體協緝該逃員王鳳舞務獲解究此令附鈔件計開王鳳舞年二十七歲 
河南省項城縣人 
[民立中學春季運動會預誌]  
　　大南門外民立中學爲蘇筠尙君創辦迄已多年成效卓著茲悉該校定於二十六日（即十七日）午後一時假公共體育場舉行春季運動會其所定秩序如下（一）開會（二）奏樂（三）百碼預賽（四）二分間體操（五）五十碼賽跳（六）跳遠（七）百碼决賽（八）冰倒翁賽跑（九）立定跳遠（十）跳高（十）（一）球竿（十）（二）八百八十碼預賽（十）（三）擲鐵球（十）（四）跳欄决賽（十）（五）棍棒（十）（六）二百二十碼預賽（十）（七）國技拳術（十）（八）撑篙跳高（十）（九）四百四十碼决賽（二）（十）柔軟操（二）（十）（一）擲鐵球（二）（十）（二）啞鈴（二）（十）（三）二百二十碼决賽（二）（十）（四）人道主義（二）（十）（五）堆羅漢（二）（十）（六）半央里替換跑（二）（十）（七）二百二十碼替換跑（二）（十）（八）捧球（二）（十）（九）籃球（三）（十）（一）餘興（三）（十）（二）閉會 
[崇正小學之七週紀念]  
　　大南門外送子庵舊址崇正國民學校改歸巿立後迄已七年共有男女學生三百餘人曹肅雲主任校務昨日爲該校七週紀念之期晨間九時諸生齊集操場先向國旗校旗各行三鞠躬禮次唱紀念歌校歌由曹君報述校史及訓勉諸生詞散會稍息旋由曹君與各級敎員選擇三四年級男生數十人率同旅行赴吳淞砲臺灣並寳山觀海游歷一週整隊回校時已薄暮矣 
[同義學校追悼會紀事]  
　　江寛輪船被楚材兵輪鐘沉淹斃至五百餘人之多滬上各界聞 
 
 

Page 11

 
 
之無不慘沮而尤以兵船鎗斃被難人一節足使羣情憤恨本埠法租界打鐵浜中華同義義務學校敎職員曁全體學生於昨日（卽星期三）下午四時在該校特開追悼會并備輓聯祭文香花各物首由校長陸胡雄飛率領全體學生望空遙祭行三鞠躬禮敎員沈君讀祭文畢由職員陸良政君演說當時江寛如何遇難及遇難攀登兵船如何慘遭鎗斃各情全體學生聞之無不同聲哀嘆云 
[朱慶瀾贈送江南中學匾額]  
　　前廣東省長朱慶瀾自解組後僑寓滬濱前日至靜安寺路江南中學參觀由徐紉蓀校長導至各敎室及化學部校内宿舍等處參觀一過朱君頗加贊賞遂手書匾額蔚成杞梓四大字相贈並註云此校爲紉蓀先生所手創未一年已規模大備成績斐然爰題識之云云 
[歡迎同濟醫工畢業生]  
　　昨晚中華德醫學會假座嶺南樓大廳歡迎同濟醫工大學工科畢業諸君計工科到者十一人席間由會長江逢治博士致祝詞略謂諸君子以高才積學精研猛進垂及十年學術之優可無待述以我中國富於天然物産而棄置不理舉世惜之轉瞬歐戰告終百廢待舉興中國者其在工學乎諸君於此時出所學以問世可謂時矣敢浮三大白爲諸君賀并爲祖國賀云云即由工科王傳義君致謝詞略謂同人初出校門於用行舍藏之途尙未有把握今承歡迎已增愧悚並蒙奬飾尤不敢當抑有進者本校向者醫工兩科畢對人數皆甚寥寥故無聯絡今人數旣多當有團結之道聞校長阮先生方有同濟學會之組織又請黄勝白君編輯同濟學報將來醫工兩科庶幾可以益親密矣今日之宴又爲親密之初點凡我同人敢忘此日謹代表同學敬謝高情末由黄勝白醫生起說今日之會名曰歡迎實紀離别將來東西南北會面不可知今夕在座人皆係十載同門當各有黯然之意所望河魚天雁時寄相思而同濟學報實爲我醫工兩科通訊總機關諸君能時寄新著爲母校光則尤見深情庶幾無負今夕之會云耳演說畢乃各盡醉而散 
[敎會女學校舉行休業式]  
　　本城穿心河橋石駁岸耶穌敎美國聖公會禮拜堂設立之天恩女學校招收女生肄業不收學費茲由該校長嘉雅梅定於本月二十五號舉行休業式並於是日下午三時遊戲體操三時半發給證書並請名人演說且備茶點以欵來賓昨巳分函各界前往觀禮並請該管警區派警照料 
 
[萬國商團總司令之命令]  
　　上海萬國商團總司令昨日發出命令云五月二十四號星期五爲英國國慶紀念日該日下午二時正本埠萬國義勇隊在跑馬廳舉行萬國武備遊藝大會有馬隊大砲隊小砲隊工程隊水陸隊愛字隊皮字隊中華隊蘇格蘭隊與印捕等用最發明之鐵甲大砲操作最新奇之戰事及群種武藝等其餘各隊參觀者入場劵洋售一元此捐欵助作英國飛艇團善舉費用云云 
[油豆餅業三月份廟捐之概數]  
　　南巿油豆餅業曾於本年二月間經該業董事張樂君等邀集同業開會議决徵收廟捐决定自三月底實行昨由萃秀堂該業公所張董報告三月份所收數目計共牛莊帮新記公司鎭康等又青口萊陽泊兒膠州等源盛叙源晉德永春順源愼記茂興春茂愼茂萃豐福昌順記等各號統巿共銷大簍豆油二千四百二十八件各種小簍豆油八千八百七十件黄豆五千七百三十五石豆餅一萬三千九百六十四片菉豆一陌三十石共收廟捐元一百二十三兩三錢九分六釐 
[無錫恒孚銀樓開幕消息]  
　　蘇州恒孚銀樓自煉上字足赤飾金條金葉金行銷以來已歷六十餘年前年冬間在本埠英租界大馬路集益里口設立分店營業亦甚發達今正又在無錫北門内自建新式洋房現已落成聞定於夏曆本月二十一日正式開幕云 
[函請推銷印花稅]  
　　印花稅一項蘇省年定銷額四十萬元由財政廳印花分處分配各縣而尤以上海爲最巨昨沈知事因接省令以蘇省上年印花銷數共祗十萬元與定額相去甚遠値此庫欵奇絀度支爲難務仰認眞推行源源報解以濟要需等因沈知事當卽轉函兩商會請爲竭力推銷以維稅務 
[報告繭巿情形]  
　　江浙皖絲繭總公所昨接各處分公所報告春蠶議定開秤巿價及收買情形浙省之嘉興王店收價每百斤四十五元至五十元鎭江自四十六元至五十一元丹陽丹徒價亦相同惟落繭略遲定十四日開　　各地桑葉均極豐稔惟因天氣較寒雖經開秤尙未擁擠云 
[洋商訂購新絲]  
　　洋莊所辦出口絲經因海舶漸少故本届新貨開盤較往年爲遲前昨兩日始有英商怡和泰和公平安利公安愼餘日商三井法商達昌等洋行購進抛盤新絲七里乾經約二千包頂號之價六百九十兩頭二號以下至六百六十兩爲止其中以英商所定者較多日商次之法商及瑞商爲最少云 
[江寛失事之餘慘]  
　　前次江寛輪船在鄂被楚材撞沉時有住居南巿南倉街之李懋附乘該輪前往荆縣接任縣知事亦同罹斯厄至今已及一月昨日季母已携同眷屬人等乘招商局江裕輪船前往運柩歸里矣 
[請租肇周路餘地之准許]  
　　滬南工巡捐局批吕耀庭呈爲請租肇周路餘地由呈悉該商請租肇周路唐家灣基餘地半充正蒙院義學操場半與該宅退進之地匀築巿房各節自可照准仰即照章訂立合同分别起租此批 
[裏鹹瓜街火警]  
　　昨日午後二時許裏鹹瓜街阜德參號不戒於火延燒怡大參號等數家其比隣泰昌磚灰行志大藥材行亦遭波及共燬房屋十餘間事後一區警署趙署長諭飭三官堂派出所就近調查因何起火並被焚之家保險若干有無别情覆候核奪 
又一訪函云昨日午後兩點餘鐘南巿十六舖裏鹹瓜街口阜德誠參號後面樓上貨房内忽然起火霎時冒穿屋頂當由各區救火會驅皮帶車到場汲水灌熄計燬去該號前後房屋四五幢並波及左右鄰居怡大豐葆康兩參號中進屋面其貨物俱受水漬當火熾時由第一區警察署長趙墨林督率巡官警察兩排在火場前後鹹瓜街中華路等處彈壓至三時後始回並將起火之阜德誠執事邱統炳帶署詰問起火緣由供稱貨箱内不知如何火發號内曾保火險等語趙署長諭飭留候查明起火實情再行核辦 
[東洋莊失愼原因]  
　　法租界興聖街同泰東洋莊日前失愼後即經捕房飭探查得該店保有火險銀八千兩當將該店主王樂生帶入捕房諭令交保候訊在案昨日傳至法公堂訊據王樂生供稱是日有主顧前來購貨即由夥友朱友林上樓檢取因所儲貨色一時難以辨認故燃洋火照看不料遺火絲中致肇此禍求察訊之朱友林供詞與王相同中西官判王退去朱罰洋二十元充公 
[婦人對於母家嗣續之關心]  
　　王卜氏任卜氏姊妹兩人至法公堂禀稱上年因父親卜桂生拐賣某姓家之男孩經公堂將父親及胞弟卜阿順拘獲訊實判將父親禁押西牢五年胞弟阿順送堂留養在案惟胞弟年幼無知可否請求堂上給予領回以便學習生意繼續父親後代等語當經中西官核准於昨日傳訊王卜氏姊妹相偕投案請求給領判卜阿順准交王卜氏等領去 
[女子袒護父母]  
　　唐選青前至法公堂控稱王永年王沈氏夫婦前將女兒金寳買與商人爲義女詎爲日未久王又前來將金寳誘去藏匿當熟地方請求追還詰據王夫婦同供實係金寳自己逃出現寄在常熟地方是實判王夫婦還押候備文飭探前往常熟將金寳關提到案再行訊核昨日由探王銀桃將該女提回當即傳訊金寳供因被原告凌虐故自行逃出與父母無涉中西官判王永年押滿一月王沈氏從寛開釋金寳交原告領去 
[醉漢裸體胡鬧]  
　　昨有甬人張阿珠不知在何處飮酒酣醉至百老匯路一帶沿途胡鬧並將褲子脫去以致行路婦女羣相奔避旋經九百九十六號華捕查見將張帶入捕房捕頭諭飭押候酒醒解送公堂訊核 
[拐賣髮妻之追究]  
　　無錫人龔介生住居閘北南林里其妻徐氏年二十五歲去年被匪拐失四尋無着刻龔接得該氏從奉天寄來之信始知係住居滿洲路崇仁里之拐匪李小弟（混名强盜小李）串同姘婦張張氏拐往奉天賣入金紅堂爲娼更名春林等情昨龔偕妻妹時徐氏將小李及張氏一併扭控四區警署押候訊辦 
[流氓攫取銀洋]  
　　江北人沈桐壽年十六歲前日手持大洋兩元行經新閘橋北堍被在烏鎭路口擺三四賭攤之流氓徐毛銀攫取而逸當由四區崗警將徐追獲帶署余署長諭解司法科訊辦 
[稅務所徵收繭稅]  
　　上海稅務所高所長以龍華徐家滙南翔陳家巷等處近來開設繭行甚多自應照章收稅除派員分往各該處微收稅欵外並於昨日布告以上各處繭行如有秤收蠶繭者務各照章繳稅云 
[江確生請禁時髦女服]  
　　本邑人江確生昨呈江蘇省長函云敬呈者上海近年來婦女禮敎之淪亡風化之簸蕩幾不知禮義廉恥爲何物奢華靡麗淫佚成風實不忍汚諸筆墨而於婦女新流行一種淫妖之時下衣服實爲不成體統不堪寓目者女衫手臂則露出一尺左右女褲則吊高至一尺有餘及至暑天則内穿一粉紅洋紗背心而外罩一有眼紗之紗衫幾至肌肉畫露此等妖服始行於妓女夫妓女以色事人本不足責乃上海各大家閨閫均學妓女之時下流行惡習妖服冶容誨淫女敎淪亡至斯巳極古人云服之不衷身之災也此等不衷之服御竟同妖服夫上海爲中外士人所觀瞻又爲各省女界視線所效尤故非特爲外人恥笑尤爲各省女界惡習所轉染僕爲改良社會挽回風化起見服御雖微而外觀則太不雅致成何體統况一家興亡全持女敎爲轉移乎爲特函呈應請省長令飭上海縣知事及英法租界讞員出示勸導各女界改良純正之服御以端風化實紉公誼 
[澈查匪徒劣跡]  
　　匪徒陳長貴嚴志守曾於本年二月十四號夜在虹口崑山花園附近用假手鎗恐嚇行人許善嘉剥取許所穿値洋七十元之綢皮袍褂一套逃逸經許報請捕房將陳嚴兩人查獲解送公共公廨訊供收押在案茲經捕房查得天潼路六百零二號門牌周紀卿家被竊現洋鈔票八十元亦係陳等所爲當於昨日傅同見證王大順仔將陳許兩人解廨復訊即由中西包探上堂禀明前情請究中西官判陳嚴兩人帶回捕房諭探調查有無他案展期兩禮拜再訊 
[否認攫取珠花]  
　　妓女陸嫻在廣西路被匪攫去値洋二百八十元之珠花一朶報由捕房派探緝獲劉小生一名昨解公共公廨經中西官訊供不認判劉押候查明再訊 
[流氓搶帽之懲治]  
　　流氓徐崔榮在虹口蓬路攫取日本人帽子圖逃被捕追獲解送公共公廨訊供收押在案昨晨由廨復訊據包探蔣阿林投訴被告當時搶帽飛逃由捕與我將被告追獲等語訊之徐供詞支吾中西官判押西牢一月以儆 
[承認竊取鈔票]  
　　僑居虹口靶子路九十七號門牌之西人某甲指控用人李阿妹闖入内室竊取鈔票洋五十元昨由捕房將李拘解公共公廨經中西官訊供承認不諱並稱原告尙欠伊工洋五元求察判李押西牢三月以儆 
[混用鉛質小洋]  
　　海寗路楊福康烟紙店控李留根混用鉛質小洋等情昨由捕房將李拘解公共公廨經中西官訊實判李押西牢五月抄獲之鉛質小洋十餘角一併銷燬 
[誣竊行兇之儆戒]  
　　沈孔芳控被陳友星誣指竊物在墳山路西藏路轉角用木棍將伊兩足擊傷等情由捕將陳拘解公共公廨訊供押候原告傷愈再核在案昨晨由廨復訊原告偕證顧榮妹上堂訴明前情訊之被告供詞支吾中西官判陳押西牢二月以儆 
[擅動電燈火表之控訴]  
　　英美工部局電燈公司代表牛門律師指控九江路一百三十九號門牌三泰棧經理徐吟洲擅動火表竊用電氣等情昨由捕房將被告傳至公共公廨經中西官略訊一過判候下禮拜四再訊 
[吃茶爭論之兇狠]  
　　朱阿林在廣東路一百七十二號門牌茶館内不知何故與許田明爭論朱忽持刀將許戳傷許即報告捕房昨派包探將朱拘解公共公廨請究經中西官訊供一過判朱押候原告傷愈再訊 
[過犯又圖行竊]  
　　高金榮於前日夜半從短牆爬入威海衞路三十八號門牌某西人家圖竊被捕查見拘押捕房昨晨解送公共公廨經中西官訊知高係過犯判押西牢二月期滿逐出租界 
[醃鷄婆幸即脫累]  
　　江西豐城縣人李茂九之子田元曾被族人冬生謀斃逃逸茲經茂九偵知冬生逃匿滬北公共租界武昌路同順板箱店内禀奉豐城縣知事備文派警來滬協同美捕房中西包探往提無着因該店主李醃鷄婆言語支吾拘押捕房昨解公共公廨請究先由中西包探偕來警上堂禀明前情訊之李醃雞婆供稱與李冬生雖係同姓並非同族且冬生從未來過店中姓李之江西人共有三十餘人求察張襄讞商之美思副領事以原告所控李醃鷄婆知情一節並無證據遂判將案註銷被告開釋 
[定購烟土之纒訟]  
　　沈悅祥控　關橋南省現開豐昌小錢莊之戚錫峯定購烟土延不交付因此損失頗鉅請求究追等情纏訟迄今閱時已久當時已由上海地方審判廳訊明判决詎戚不服上訴高等廳覆審仍不得直經高等廳飭令地方廳照判執行原告亦到廳具詞聲請奉諭將戚傳案前日下午由王推事官開庭審理判戚押繳銀六千一百二十七兩六錢五分 
[男女在途打架]  
　　施秀山昨在虹口東有恒路與婦人林李氏扭毆被五百九十六號華捕查見以施等在途打架有違定章因將兩造一併帶入捕房禀明捕頭飭各存洋保出聽候公堂傳訊 
[成衣店失竊]  
　　前日午後法租界吉祥街五十二號成衣店主陳孫文出外購物被竊賊掩入將桌檯上已未做就之衣料及擱樓上首飾等件共値洋二百餘元竊取而去及陳回店查悉即開明失單投報大自鳴鐘捕房請爲查緝 
[英國女孩迷路]  
　　前日上午十時四十五分鐘住居法租界白爾部路二十六號之英　九歲女孩邁羅極司（譯音）自楊樹浦搭電車回家誤入華界　　路下車時迷失路徑經警察廳七號偵探瞥見將西孩帶送法租界捕房報告經捕頭派探查明知照伊父領回 
[深夜携帶刀鑿之可疑]  
　　日前深夜二時許有短衣者三人在徐家滙路行走法租界華捕見其形跡可疑上前詰問據稱一名蘇阿金一名張三均拉黄包車爲業又一名王小三仔搖船爲業均無住址當在王之身畔搜出刀一　鑿一把始據供稱擬入華界圖竊即由該捕併帶捕房報告經　　巡諭令嫵候派探查明實情並租界内曾否犯案再行核辦 
[厨司竊取衣包]  
　　前日清晨六時法租界捕房一百二十三號華捕在黄浦灘見有一人肩負衣包行走形色慌張當即上前詰問據稱名許順利在民國路一百五十七號某姓家爲厨司衣包係從主人處竊取携出云云即由該捕帶報捕房捕頭諭候查明再核 
[縣署批示四則]  
　　尤富發呈爲理勸妥洽請求銷案由呈悉該店主經人理勸願將三興園水爐店基價賣與張鼎魁接受營業旣經雙方立據交割應准銷案候飭吏啓封可也 
張鼎魁呈爲憑勸和解請求銷案由呈悉據稱違章被封之三興園水爐現經人洹勸該店主尤富發願將店基生財等盤賣與該民承接爲業等情旣經雙方議洽並由該業柱首潘有耀等簽名立據交割應准銷案可也 
蘇蘭生呈報兆香洋行佔用八九圖公路一案工部局來囑往商由呈悉已於該鄉經董呈内明白批示矣仰即知照此批 
陸召南爲方單遺失請飭册書詳查補給新單由據稱二十四保五圖第一號陸士林蘆課田十四畝九分前清時由縣署劃出四畝爲海軍火藥棧房之用本署並未查有此項案據無憑查核現經飭據册書查復二十四保五圖第一號陸士林蘆課田原額十四畝七分三釐五毫並非十四畝九分是該民所謂十四畝九分田單已繳縣署之語更屬無可證信所請補給新單之處應母庸議此批糧串一紙存 
[道署批示兩則]  
　　崇明縣民王清穆等呈爲浙鹽增價專賣病民請詳撤官商由呈悉查此案業據該縣賴知事通呈仰候省長曁鹽運副使指令遵行可也此批 
黄宗琦呈爲徇私如復湮没事實務求澈底訊究由呈悉開駛船隻本爲便利行旅豈有一人獨佔之理該縣判令各開各船自屬公允應即遵照母庸再來嘵凟取累此批 
[謝劵]  
　　滬瀆公學以經費支絀定於夏曆四月十六日假座丹桂第一台演劇籌欵昨承以優待劵二紙見貽書此誌謝 
來件 
[美國紅十字會大遊行會]  
　　請中國人大家助興禮拜六陽陰曆五月二十五日四月十六日午後三點鐘有摩托車者請乘摩托車來無摩托車者大家來步行中美友誼大家助興 
排隊次序如下（一）工部局音樂隊（二）中國商團（三）童子軍（四）約翰等學生隊（五）湯克車（六）音樂隊（七）紅十字會會員（八）中外摩托車隊 
摩托車能飾以花草及國旗最好如要紅十字會廣告作裝飾品者可向南京路二十六號辦事處領取 
出發處法租界外洋涇橋全隊由黄浦灘入南京路（即大馬路）至跑馬廳爲止諸君須於三點鐘前到場爲要摩托車裝飾最好者中西各得奬品個人願偕行者須於禮拜六午前到事務所取旗學生願偕行者由該校長預先報告人數當將旗幟奉贈也八時可至青年會看美國紅十字會影戲不售票祗須購印花二角此印花可帶回作爲紀念品不必交還 
[美紅會星期四報告]  
　　五月二十三日正午止美國紅十字會於此數日間徵得贊成員總數計一萬三千一百九十二人募欵總數一萬七千九百十八元五角朱少屏隊仍是第一名 
常州江蘇省立第五中學敎務長陸殿揚君來函該校學生以張叔良君之介紹入會者計百餘人 
本日得名譽會員五人徐宗漢關炯之簡照南周湘雲顧棣三（每人繳費百五十元） 
永久會員十六人王之瑞夫人王之瑞王崧生譚幹臣胡瀠波郭樂席立功嚴松濤崔伯懿陳煥之周逵陳友仁黄祥麟李雲程陸守經孫多森（每人繳費七十五元） 
補錄二十一日所得永久會員十二人吳成和姚文甫金溶西席聚星俞誠伯沈景芳吳麟書周讓卿周幹臣范桐生陳子馨穆藕初（每人繳費七十五元） 
中西女塾全體約二百人加入該會 
啓秀女塾全體及啓秀幼稚園全體均由宋銘黄介紹加入該會爲贊成員 
錢新之借汽車一部與該會 
[南洋女子師範學校校友會緣起]  
　　駢學於一校四方之秀咸在焉學識之程期品性之差别萬有不齊而皆衷乎敎門旣同焉志奚不同古之所謂朋友蓋若此故夫朋友者羣之以精神用者也一校之同學不可無相維之責相詢之機吾校之設於茲六年畢業者數次莫非彬彬質有其文或因事而它徙亦多好學孟晋之彦膺敎席於他邦稱高第於異校者往往而是而數載以來音翰緜褫切磋隔閡豈所以昭氣誼廣人倫易有之麗澤兌君子以朋友講習詩有之嚶其鳴兮求其友聲用本斯義敬告同學諸姊羣妹盍興乎來簡草列後 
定名上海南洋女子師範學校校友會 
宗旨聯合情誼互商學術增進敎育事業 
會員已畢業未畢業及肄業未久因事他往者 
會務各以平日學業新知及敎育經驗報告本會爲雜誌張本會所暫假母校 
會期六月十七日（即本校成立紀念日）其餘一切詳章俟大會成立後起草公决美租界文極司脫路南洋女子師範學校校友會幹事部謹啓 
雜評二 
[學界感言（訥）]  
　　此次北京各大學爲外交事謁總統二千餘人整隊曝於烈日中肅靜無譁各代表出言循循有禮先不允校長勸阻迫於愛國也回崦向校長謝罪敬師也翌日即上課好學也舉動有序進退有禮大異乎從前囂張虚夸之氣矣 
吾謂此舉在外交上有效與否爲另一問題而其守法優美之校風足爲各地學生所則效者也 
 
 

Page 12

 
 
   
 
 

Page 13

 
 
自由談 
游戲文章 
[百弊叢談賦以題爲韻] [  徐勵吾]  
　　人欲迫天良革行㚥謀揜劣迹世道趨僞而離誠人心至今不如昔伎俩直同鬼蜮不敢明言心腸難告神靈恐遭陰責祇顧私囊納足得利焉數至京垓縱將暗幕揭開受害者已盈千百一栩園君目擊興嗟心傷垂涕知諸般利己之行含各種害人之計高明雖能拒欺凌愚懦則宜加救濟極思竭力向大衆道盡㚥邪徧告同胞防一己受茲蒙蔽雅慕禹王鑄鼎能象形入鐵無訛文如温嶠燃犀叙馬吊贏錢有弊」然而欲窮百般毒計祇憑乎一人耳目是予智之自雄也思揭百方騙局不賴乎大家探索乃塞明而蔽聰也是以招呼同志帮助藐躬各抒知識共訐欺蒙篇幅則特闢一欄欲集思而廣益價値又共分六等酬問俗而采風振筆直書望個個速投草稿拆封周讀令區區如賞芳叢「由是鬻文者見茲通告愧不能諳多方思索到處鈎探分種類兮是一是二又調查焉至再至三得各界欺世内容直如鴻寳加幾段警人要語道盡狼貪旣發伏而摘㚥皆能有證又窮形而盡相不作空談「驛使寄來鴻文批露屢閱名言如聞起訴推人情叵測之由溯世俗凌夷之故豈非上行下效總是貪殘以致昨是今非不知羞惡肅官方以爲表率改艮全在人謀論民性本易轉移作惡豈關天賦（五） 
附白游戲文章現仍徵稿如有新著投寄被選仍照舊例奉酬 
[家庭常識]  
[大理石纸之製法] [  鄭䍩齋] 　　 
小學校厚紙手工及别項紙工表面糊飾所用者每用洋蠟箋漏巵甚大且用之不久即褪色（而歐戰以來其價頓增五六倍用之更不上算矣）若用大理石紙則無其弊而幽雅過之法以松烟墨磨汁滴於水面使墨暈盪成雲龍之狀乃以連史紙覆上取起曬乾其紋確如大理石 
[幽雅書畫] [  鄭䍩齋]  
以礬水作書畫於素紙就火上烘之則成棕色之書畫製爲　幅幽雅可觀 
[斷柄啞鈴之利用] [  鄭䍩齋]  
木啞鈴柄斷即爲廢物然尙有用可將其柄率性鋸去以當木球 
[愛國布製衣] [  鄭䍩齋]  
愛國布質地結實色亦雅觀製爲衣服甚覺合宜然製成之後洗濯一次縮小幾及一寸再洗則再縮須將製衣之前先行浸洗使其縮透方可使用 
工業須知 
[製照相鋅版法（七）] [  冠宇]  
（乾片在顯影液中不能久觸猛烈之紅光否則顯出之影不甚清晰）卽執其盆向左右盪動務使藥膜上均受藥力（乾片一遇顯影液影即顯出由於乾片感光甚强或感光之時甚長須速將乾片由顯影液中提出浸於清水乃以所用之顯影液倒出小半加入酸性液補其倒出之缺或因夏季酷熱藥力易逞此顯影液宜加水和之使淡）少息靜待乾片之影漸漸顯清（乾片遇顯影液若遲遲不顯其影一由於感光甚弱或感光之時過短者須加乙液少許催之一由冬季嚴寒藥力不能逞發者故冬日顯影必將顯影液微温之一由顯影液已變性而失功效者須重新配合而用之一由於誤取未曾感光之乾片者故暗匣已攝者必用符號誌之以免纏誤）不可性躁須候其已至恰好之度（必待其甚現白色之部亦將變爲薄黑或觀其反面覺最先現出之黑色一部而亦微微透露者始可離去顯影液）由顯影盆提出（乾片在顯影液中若經時過久則未曾感光之部分亦　受變化而糢糊故以適　爲得當過與不及皆非所宜）用清水　　（乾片旣顯影藥膜甚輭勿觸堅物而受傷）仍不宜接觸白光以待堅膜之法（乾片顯影過速過遲雖可改救而成績多不佳故配合顯影液時當預爲留意）此顯影液使用一次後即不能再用（未完） 
詩話 
　　錢唐蔣靄卿先生名坦前清嘉道間詩人也著紅心草花天月地吟凡十六卷陳雲伯序之綦詳詩宗温李風流藴藉兼而有之尤工長篇如六宜樓歌朱樓曲等纏綿宛轉綺麗清新恐疑雨天眞未足與其頡頏也茲錄數首如下西湖采菱曲云鏡花落粉秋夜長西湖湖心秋風涼采菱女兒年十六采得紅菱剥菱肉菱角剌手儂血鮮儂血染菱菱可憐安得儂务入菱深菱入郎口血入心血入郎心血不惜心有儂血心可尋湖南湖北西風急波光吹上羅衣灦郎采蓮蓬儂采菱蓮苦何如菱味澀一寸菱絲一尺愁牽愁入水水不流堤邊小小盟松柏地下青青哭壠邱年來日對菱花照照見儂顔不成笑郎道儂顔豓似花儂顔那得長年少大姑約儂春采茶小姑約儂鞋剌花鞋花剌成花不眞春茶采得茶始芽菱殼如鞋儂足小菱汁如茶郎味少不剌鞋花不采茶菱根日日絲纏繞郎今剌船三塔去烟雨迷離不知處記得蘆芽共菱種無端一夜催成絮七律聞雁云寒風獵獵響平沙無限青山隔暮霞客路相逢惟木葉天涯何處不蘆花三湘旅夢憐孤影一夜秋聲落萬家莫道玉關消息近大江東去暮雲遮春柳云二月江南畫裏天爲誰三起又三眠偷開冷眼皆陳跡未免春心易化綿細雨有絲吹院落夕陽留影護鞦韆樂天老去蠻娘在風度依稀似昔年千絲萬縷聖湖濱半帶輕烟增指塵西出玉關仍作客南來金殿更無人曉風殘月關河酒燕子梨花夢寐春滿地綠陰吹不散青帘捲起色均匀西湖感舊云宫裙六幅碧縫紗一知當門記喫茶鷗國芙蓉紅泊舫燕簾楊柳綠迎車不甘避面親　　預卜佳期賭戰瓜笑我貪癡同蛺蝶已成仙體未忘花五律題舊雨加落日千山暮孤城萬綠圓重携故人酒來上郭門船紅燭銷魂夢青衫落魄緣危樓獨登眺對汝一茫然七絶再過云東風一夜熟胡麻再過蓬山路未差驚　花鈴人不管青鸞偷啄碧桃花絶句云午鐘初散鳳林齋鬢角雲鬆墮玉釵攙立落花紅不穩桽腰替　鏤金鞵夕陽樓影擁花嬌抝贈繁枝一尺高自與美人樓上别春鸎啣熟幾櫻桃（病鳳）栩按首尾兩作深刻凝鍊萬非次回所能而天眞閣尤瞠乎後矣讀之使人忘倦誠不多　之佳篇也 
長篇小說 
[氷山奇俠傳] [  常覺小蝶合譯天虚我生潤文]  
　　（原名HANOFICELAND）法國囂俄著 
第三章見舒（三） 
旣而又曰雅谷汝非從白根來乎亦知費立戈老兒近來作何詭崇雅谷正容曰總督一秉至公初未嘗有仇於伯爵且吾聞新有命令將許伯爵在蒙貢堡中得其自由行動舒墨客曰敬謝若輩美意吾居此亦多時矣年矋漸長則縛束我之釘鐐亦漸鬆必至吾癃且死則若儕亦傳命曰許舒墨客出獄矣試問此種厚情誰復領之言次乃作慘笑仰視承塵若有所思旣面又微現一知曰孺子吾問汝汝今尙不忘自立之心否雅谷曰人非自立如何得生舒墨客曰憨哉孺子吾固謂汝猶未解也汝今日如何至冬星曰乘馬也自冬星而至蒙貢又如何曰舟也舒墨客曰　哉汝行動且需乎舟馬尙得謂之自立中要之能自立者唯獨居於荒島之間渴則飮水飢則食果與人無所接於世無所需始得謂自立也否則仍不免於倚賴雅谷曰伯爵何出此厭世之語哉舒墨客顔色凄阻歎曰小友吾惟見世間人心之險惡得新者往往忘其舊故深覺斯世之不可居耳其他且弗論即如近日吾已受人之欺汝新從白根來亦見鮑洛隊長游於新貴之門得意如何哉不然何爲棄我如遺遂不復返雅谷乃正色曰伯爵　言隊長則我正以此事而來蓋吾亦知鮑洛實爲伯爵之心腹舒墨客即　言曰嗟乎汝言誤矣處今之日能得其正眼覷我者且鮮遑言乎腹心惟其此行實握有我重要文牘足以明老臣之心故令其入京而吾之所以信託此人者亦正環顧諸人惟此君生平稍具天良耳雅谷曰然吾今日尙見其人曰然則其人貴矣曰否死　舒墨客陡然一驚曰死耶曰死矣其死甚慘今猶　屍於冬星厝所舒墨乃現爲失望之容曰已矣吾知其死必有㚥人爲播弄蓋彼此行實有足以脫吾罪者是無怪若輩殺之矣雅谷曰此言或不確有多數之人皆謂其自殺今夜吾當往探明日此時必有以報伯爵舒墨客顔色沮喪更無能語但舉手微揮（未完） 
 
 

Page 14

 
 
   
 
