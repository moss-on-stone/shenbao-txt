# 1890 - 121 - 4906122

 

Page 1

 
 
[點石齋發售各種精本石印書籍]  
　　硃批雍正上諭御　五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿四史策案大題勸海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁大成增補角山樓先正事略○齋種類繁多不及備載擇其尤者登報以供海内文人賞鑒價當格外從亷卽希光顧爲盼發售處一在三馬路申報舘東隔壁又設分局大二馬路横街三層樓紉墻洋房内此佈 
[新印宦鄉要則出售] [  申報館啓]  
　　宦鄉要則一書備載官塲禀啓婚嫁名帖以及奏摺題表告示文移上司下屬之稱呼文官武弁之酬答無不條分縷析擇精語詳名曰要則誠不虚也宦鄉中人盍家置一編乎今用新鉛印成每部價洋一角八分售處悉仍曩例 
[何桂笙先生五十壽序] [  受業長洲高瑩太痴甫謹撰]  
　　歲在上章懾提格三月朔有九日爲我桂笙夫子五十初度之辰先是瑩請見曰我夫千年登大衍攬揆及期其必開北海之撙介南山之壽小子當捧觴鞠𦜕揚觶陳詞夫子其許我乎先生曰吾名不足以驚人學不足以濟世惟流連夫風景以自樂其天年乃倐焉巳交半百廻憶少壯曾幾何時悠忽蹉跎方且滋媿又何敢以虚延之歲月邀寵錫於賓朋乎然而良辰美景勝友名園固吾之所樂也昨承張叔和觀察訂於牡丹花下爲我稱觴雅意也亦盛事也復承王松堂司馬約以馬車來迓高情也亦佳遇也吾俱謝而諾之故樂得林泉放浪詩酒盤桓與諸君子竭一日之懽汝非外人可便服登堂向南極翁一拜俟吾薄暮遄返當共覓一醉也乃謹遵先生命届日晨起往祝嘏焉至晚先生歸二三知巳亦聯翩而來先生喜曰我何修而勞諸君之光降乎時巳設一席於庭復設一席於室先生工度曲曲友之來者嚴周卿王硯卿郭少泉及桐蔭主人西山樵者東閣詩儔先生偕之集於室庭中則王海嶠金百川畢香尉鍾洪南汪炳臣何曉山及瑩也而雨辰雨文兩世兄作陪又有日本前島勘三亦在列暢飲觀呼行炙將半玉笛一弄清歌四起舉盞更酌其樂陶陶先生興益豪離座而言曰諸君雅奏旣得聞矣僕有自製如意曲請謌之爲諸君壽卽自壽客皆踴躍稱願置乃命西樵擫竹詩儔彈絲嚼徵含宫泛商流羽音節高妙滿座爲之移情仰視天宇新月皎然忽有異香哄來非蘭非麝烟霧空濛間微聞珮響羣疑瑶池阿母控鶴來聽盖至此各有飄飄凌虚之思不啻置身大羅天上矣適庖人進銀絲麵甫舉筋香尉笑顯先生而作吉語曰壽翁壽翁請觀壽徵綿綿延延克享遐齡於是先生囅然諸客逌然謂今日之風光不可以不紀且謂瑩爲先生高足宜抽筆而晉一辭瑩不敢讓雖然先生之經濟文章實足以潤色鴻業主盟騷壇當世之士大夫括華夏徧瀛寰莫不知之聞之亦莫不企之慕之矣瑩何能復贊惟列門牆侍杖履者久竊謂有以窺先生於微者請約舉之以符善頌善禱先生故居山隂其地文風裴然嘗有鳩儒碩彦傑出一世士林尤濟濟稱盛先生幼卽蜚聲黌序有過人之譽益自强不息焚膏總暑致雙目短於視卒以詩文雄於一邦其刻勵有如此者先生中年多厄境舘榖僅足以贍其家交游酬酢則惟賴月課膏火貲顧才思若風檣陣馬銳不可當洋洋千萬言可立而待曩者僑寓吳門適馮敬亭太史主講正誼書院奇先生之才面試以賦八义手而賦成太史驚爲飛卿再生及主日報筆政數年於兹辨曲直斷是非無俟思索第見其崇論閎議層出不窮其敏捷有如此者先生於書無所不讀於學無所不窺兼通醫卜精音律善奕棋節挾此以鳴者亦莫能過之其博雅有如此者夫先生本累世簪纓爲越中之望族卽今猶子輩任監司躋顯秩者尚有數人僉謂先生之才足以大用於世謀爲之薦剡者屢矣先生皆弗顧焉數試秋闈不獲售遂絶意進取於滬上購屋數椽曲園居士與先生雅相契顔其居曰皋廡小隱葢以梁伯鸞况先生也先生惟怡情於松菊寄興夫管絃與素心之侣歌詠徜徉於其中曰富貴利達我早視爲身外之浮雲矣然而才地如彼其煥然也志趣如此其淡然也不夸不矯行乎中庸觀先生之心其高遠沖虚而一無所滯者耶先生待人之道有三曰信曰恕曰直無親疎無貴賤必如是而後始安尤愛才於孤寒洛拓者則資助之抑塞困窮者則振拔之其讒毁於衆人者則更辨而察焉後進之蒙先生造就受先生作成者盖非止瑩一人而巳也又好善孜孜不倦歴年各直省飢饉薦臻先生與諸善士和衷協力勸賑籌捐筆墨因是枯向唇舌幾於焦敝而不以爲勞且務其實而不求其名此其仁慈長厚逈異掠美巿恩者流宜乎天錫繁釐身躋壽域而未有艾也獨是先生雖不以一巳之顯晦爲意而屬望於子弟者實深哲嗣雨辰雨文方下帷攻苦先生朝夕訓迪蓋不得一日而晏然焉瑩受特賞之知亦未克爲先生吐氣每當中夜奮興聞鷄起舞竊不自揆願以戎馬書生爲國家紓難效忠張天威摧强敵凡先生所逸於言者俱見於行不亦快乎異日者芝蘭秀於階前桃李盛於户外又復蒲輪下召楓陛同趨朝廷得人而治郊野以公爲望然後開華堂之宴賀大耋之年父子師生一時輝映衎喜愉豫祓禧禠祜以稱熙朝之瑞此雖先生一人之慶而亦衆人所共慶者也以視今日張園皋廡之會當又逈不相侔矣謹序 
[龍池夏景]  
　　神機營馬步各隊一半於初三日拔隊入苑於初四日天欲曙時各隊營内鳴號齊兵各出六成隊伍赴子營前巖陣以待旋見子營鳴螺調隊令旗先導中營親軍列隊以繼熙大司空札額駙德都統管營三堂憲令檄馬步隊於德壽寺前合操新陣各隊依序演練非但陣式變幻靈捷且五花八門聲勢聯絡直至巳刻始鳴金收軍各歸營壘○額相國夫人仙逝一則曾綴前報兹聞在相國府停柩七七延集緇流黄冠分期唪經九棚以資冥福擇於三月初九日發引因方向未宜弗克送人佳城暫移於阜成門外法衍寺停厝昨經醕邸贈以大松獅松亭松鶴松鹿松人各一對送往額相府中以作賻儀云○户部爲片傳事所有廂紅正藍廂藍三旗應領三月季兵丁甲米折色銀兩移付銀庫照數開放現經銀庫定於本月初九日巳初開放廂紅米折初十日巳刻開放正藍廂藍米折相應片傳各固山派員按期赴庫支領又傳各旗營等處應領三月分馬乾銀兩本部庫於十二日午正開放○吏部爲批示事據禮部候補主事陶福同呈稱竊職主事任内十三年恭逢恩詔加一級十五年恭逢恩詔加二級情願將十三年恭逢恩詔加一級攺爲紀錄四次其餘所得加級仍帶本任等因具呈到部查例載凡京外大小官員恭遇覃恩曁捐納所加之 
 
 

Page 2

 
 
級不准攺爲紀錄四次抵銷罰俸等語查該員所得均係恭逢覃恩之級按照定例應不准攺爲紀錄四次抵銷罰俸今陶福同呈請將十三年恭逢覃恩加一級攺爲紀錄之處核與定例不符應毋庸議相應批示可也○廂藍旗護軍統領處爲咨報事本旗護軍統領恩普於初六日奉派塲内督理稽察之差當卽遵旨入闈所有本旗護軍統領印鑰照例移交左翼前鋒統領巴克坦布暫行佩帶當日挪授之處相應咨報景運門查照○本科會試欽派專司稽察之都察院堂官貴塢樵總憲沈叔眉副憲均奉旨派充會試總裁巳經入闈所有塲内專司稽察自應另行攺派由都察院開列本院正任署任滿漢各堂銜呈遞奏請攺派奉硃筆圈出左都御史祁世長左副都御史宗室奕杕欽此欽遵當由經歴司赶爲知會祁奕兩堂憲於夜間前赴貢院專司稽察云○麟芝弇大冡宰之公子聘定巳丑庶吉士熙仁齋太史之妹六禮旣陳涓吉三月初八日丑刻迎娶禮伯慶克肅鄭睿莊各邸恩張徐福相國曁貝勒貝子公大臣躬往道賀大冡宰備具喜筵以欵賀客仁齋太史因本住房屋狹陋假錦什坊待南機織衛伊嬸家出聘備具妝奩八十抬雖無車馬床座而門簾幔帽衣架火盆冰桶衣鏡鐘表陳設悉備一切木器純用梨木前部鼓吹手二十名奏樂以送大冡宰派雇鼓吹二十四人於東交民巷以待妝奩舁至奏樂前導迤邐以抵東單牌樓三條胡同宅内安置云 
[日本地震]  
　　上月十七號伊豆七島地震時有御藏島人子息栗本目睹情形致書鎮西日報館云三宅島左右神着伊豆井亮谷阿古坪田五島聚成村落每歴四十年遲至五十七八年必有火山噴火當火將出時必先地震一村一動五村順序而動此次先震伊豆井壳二村若噴火當先由二村現今震至三晝夜不息十八號竟大震在船眺見三宅島山上處處破裂村人皆不敢居家時值漁人捕鰩蠶歸收繭遭此災患人民生計頓窮矣 
[海外同悲]  
　　曾襲侯訃音傅至日本各日報館均載其生前學問之淵博功業之輝煌與夫出使泰西時西人心悅誠服歸爲總理衙門大臣兼辦海軍事務各國無不引領仰瞻欽爲一代偉人一旦遽痛騎箕特爲襲侯惜升爲中國惜若有不勝其悲慨者然使非侯之德威旣遠且久而能若是乎并聞中國使署隨員來安孫君君異挽以長聯曰領海軍爲司馬長農部爲司徒綜譯署實司樽俎斷不料鑾輿初返柱石旋傾遺疏中時局拳拳湘水去無情鎖鑰幸留臣叔在持使節則多勞解方言則多藝精繪事更多才能是皆從弓冶餘閒英雄作用明德後達人亶亶瀛洲來惡耗華洋知哭故侯哀他日載入榮哀錄中當有讀而興感者矣 
[漢皋糧巿]  
　　鄂中雖屬魚米之鄉然客民雲集所出究不敷所需是以楚北之粮大半向南楚購取去秋霖潦成災三農矢望大憲據情入告立沛恩施其時米價漸漸繼長增高至本年仲春南米聯檣而至價稍從廉上白米每石售錢三千六百文民間生機得以稍遂無奈奸商龍斷探悉蘇杭消塲甚廣遂於閏二月起廣爲收羅附載輪船源源東運漢口米價致復加昻日内更有人包定某行輪船一艘專備運米安得賢有司稽查攔阻庶幾楚民興歎米珠乎 
[居锻伉儷]  
　　金陵城北紅欄橋地方有半老徐娘嫁與三河少年者壻不必金龜台何事銅雀初意翻雲覆雨紅綃妓有約而來斷知冷炙殘杯青玉案憑空而造問其相攸之自則白傅之遣小蠻也問其新嫁之年則文姬之歸董祀也而且舉南海之鞶鎑不足喻其翡翠明珠則張建封當年之悖入可知矣極藍橋之雲英不足抵其瓊漿玉杵則裴夫人此日之調停可想矣有走白家嫗知其事者謂徐娘雖當夏姬之雞皮初變然風神旖旎巳不及二十年前長板橋頭高張豔幟時中年傷於哀樂浮生若夢爲懽幾何况帶雨桃花一洗而鉛華頓减也寗俗喜佞佛凡訐名佛弟子者無分貴賤皆得稱阿彌陀佛受膜拜敵體禮閨閣中尤覺龍華會上彼此有香火緣箇箇心頭把西天當箇同歸於盡之清淨域大有若非羣玉山頭見會向瑶臺月下逢之意徐娘奉大士教惟謹其來也原欲着水田衣潔伊浦饌掃地焚香步馬湘蘭水月庵歸宿詎皈依内有諷以難甘岑寂者徐娘亦覺花膚雪貎不禁粥鼓齋魚徒令人悲增忉怛耳於是凡心一動月老因緣簿上便添入一對不尶不𡯓之鴛鴦盖徐娘必得傅粉何郎方爲快婿聞少年懸壺巿上久落拓乃借求醫爲名招之者再少年初不悟後知絲蘿有託則又大喜過望所難者家中糟糠耳時蓬頭婦以灶突無烟方鬱鬱忽見藁砧喜形於色卽就灶下持撥火杖來問所以開顔之故少年方滿腹快活一部廿四史不知從何處說起只顧笑嘻嘻咬不清一字久之始說得將爲贅婿一句蓬頭婦聽之大怒不覺舉手中杖亂擊其頭頸焦炭痕縱横如畫少年不敢隱急走詣徐娘告以使君有婦羅敷有夫不才福薄有負錯愛况人盡夫也天下何患無美男子徐娘白不锻此怪我輩少下一子致教全局都輸耳此時爾多持黄白物去置之床頭作家婦見此摩挲撫玩何慮其不入吾彀中耶越數日果言願槖千金裝歸故里爲富家翁不願在此看人家眉睫徐娘如其教少年遂得專屬徐娘無僕僕宵征之苦以上皆嫗所述未知其爲鏡中之花水中之月姑援新聞例爰次於報 
[風災續聞]  
　　初六日九江一帶大風上下江撞壞船隻無算經義渡局督率紅船救起巴斗船水手六人巳記前報近日九江閧傳是日有新授兩淮鹽運使江都轉交卸江漢關篆務後挈同瀛眷乘坐大紅船七艘用官輪船拖行至彭澤小姑磯遭風紅船七艘全行撞壞幸官眷以及僕從名人口均救過官輪船得以無恙亦云幸矣又有湖南人由景德鎮裝載磁器一船是日由鄱陽湖出大江行至九江下游鳥石磯江面被風浪潑沉水手等高喊救命幸彭澤解銀紅船經過順道救起該船水手八人船身以及貨物俱巳漂没無存又某航船由武穴裝載棕簑衣往九江銷售行至官簏夾地方遭風傾覆船身淌至九華門經義渡局司事派巡勇鈎住拖上江灘惟艙内存有棕簑衣二十餘件存局登簿候人領給該船水手搭客無一人存者想巳與波臣爲伍矣 
[朝鮮近事]  
　　閏二月十五日外道商人運貨來京途中遇雨避入某姓家少頃主人出曰素昧平生何得妄入吾室揮之使出客無奈立於雨中○去歲日本饑因於各通商海口運糧船艘絡繹不絶幸朝鮮連年豐收得有儲蓄日本得倚之爲外府誠幸矣哉○十六日隂雲漠漠小雨霏霏至日暮狂風徒作冰雹驟至街衢至無人行仁川港内船隻被風吹覆者二十餘艘○李某家小康一夜有數賊入其家家惟弱小任其取掠而去因憶箱内藏有赤金百餘兩諒必無存及啓騐之依然無恙羣以爲幸○士人某訪友遠村見道左一小庵往叩之老僧啓扉延入方丈但見長松覆屋修竹壓檐覺無些子塵俗氣僧具茗供客香洌異常小坐辭出次日再往訪則荒草頽垣𨶑無人跡大似武陵桃源○王命使臣赴上海採買異花奇鳥以崇宫殿之觀十八日言旋韓人見所未見罔不詫異○洋人設施醫院數處鮮人往治者接踵亦一善舉也○李四家赤貧與金某鬥金固多資官利其財而拘之急李遣人致意於金曰君償我命亦於我無益若肯爲我養母則我於官前具生狀焉金許之李乃於官前日具生狀官無如何乃釋金李死金負約李母控於官官以生狀可憑理不得直嗟乎金真忍心也歟○日商設有典鋪韓人以衣物往質者甚多踰期不贖卽於巿中變價此亦日商生財之道也○王於上海聘得匠人數十名起造樓臺池沼於園中極遊觀之樂今春落成計費洋萬餘元○漢城今春糧價過昻盖鑄錢太薄之故也○廿一日巡差與負販者於二點鐘時齊集總署演試水龍以備救火之用凡在帮演水龍者俱往巡捕廳領獎賞錢一百廿文○法人天主教堂韓人從者甚夥男女不下數百人○議政府各官共議罷鑄錢一事然至今尚未停鑪 
[杳禁尼庵告示]  
　　寗紹台道吳爲剴切出示曉諭嚴禁事照得從婦女以焚修俗沿愚陋禁庵堂之建造律有明條惟旣遁入空門豈容 
 
 

Page 3

 
 
賣笑追歡乃本道訪聞寗郡城廂内外尼庵僧衆多有不守清規者名則託跡爲尼晨鐘暮鼓實則靦顔爲妓酒地花天甚至窩藏棍徒挾妓聚賭無所不至其中帶髮修行因而混跡賣娼者亦所不免相沿巳久廉耻全無且又有一種玩尼並敢招留女徒逼爲娼妓磨折多方害理忍心傷風敗俗納藏汙垢褻瀆神明種種不法情形實堪痛恨現經本道責成鄞縣移會保甲局員一體隨時嚴密確查均無假手差保查明後速卽由縣飭提照倪懲辦勒令還俗並將被逼女徒立時提釋飭傳親屬查訊發交領回擇配仍弗經差保痞棍人等藉端索許騷擾違則重治其罪除札鄞縣曁行寗波府飭遵外合亟凱切出示曉諭嚴禁爲此示仰城廂内外各庵住持尼僧人等知悉自示之後爾等須知身旣爲尼或並未披剃願在庵潛修者自應恪守清規毋得冉蹈前轍如敢故違仍有前項情事一經查訪明確或由該縣及各保甲局查出定將該住持先行提案究懲並將該庵房屋田産一概入官以挽頽風而懲淫孽本道言出法隨决不寛貸至居民各色人等亦宜共知自愛弗納於邪切勿放蕩爲非有虧行止致干一併嚴究此事經飭該縣局辦理不准刁民控告以杜誣詐滋訟其各懍遵毋違特示□光緒十六年三月十四日給 
[維揚雜錄]  
　　前報紀邵伯鎮張姓家于二月廿七夜被竊等情兹新令尹下車伊始檢查接管卷内得悉此案尚未破獲特出賞格一通大旨謂案據縣境邵伯鎮頭鋪地保朱標禀報二月廿七夜三更時職員張燕昌家被賊行竊携贓逃逸Ｄ赶無蹤等情經前縣勘騐並飭緝通報在案迄今多日誠恐該竊遠颺除關移隣封一體協緝外合亟懸賞緝拿爲此格仰諸色人等知悉有能拿獲此案正盜真贓者賞洋五十元聞風報信因而拿獲者賞洋三十元等語遍貼通衢不識能否弋獲也○邗上自二月杪起雨絲風片鎮日不休薄暖輕寒氣候甚屬不正暖則異常燠悶Ｄ潤如蒸寒則衣被重棉尚覺風尖刺骨以故患痧疹及喉風牙痛乾實繁有徒初三日天將破曉狂風疾雨雷塌交作寒冷無殊冬令嗣聞北門外某姓猪圈震斃剛叢兩頭同時舊城某屠户家亦倒斃數頭於是巷議街談謂天時不正豕亦感受戾氣訛以傳訛致巿上肉店均各放下屠刀老饕之輩亦不敢過門大嚼矣○揚州新城某氏婦寡居三十餘年玉潔冰清素爲隣里飲敬月初偶因口角微嫌遽自潛吞烟膏灌救不及溘然長逝聞者憫之 
[八閩瑣記]  
　　閩浙總督下頌臣制軍於上月十五日奉□旨巡閱下府各營兵巳登報簡本月初九日由厦門鼓浪馳回十一日駐節馬江十二日鳴驂入署地方文武均先期赴城外遠迎○本月某日之晚二鼓後督辦保甲局務楊觀察帶勇出巡見安泰橋雙泉東街雅記後街同樂軒等數烟館皆違禁開燈人聲嘈雜遂飭勇拿館主笞Ｄ將屋封閉安泰橋瑞和烟館提夥計嚴辦屋尚未封云○卞制軍札飭地方文武認真查禁小錢有某某等典鋪藉乏本爲詞每日至三點鐘時卽閉門止當云○東門外大成號水部街永泰號北門街大盛號西門街怡成號各小錢店每家出票二三百千俗呼爲票條店次第席捲而逃貧苦之家收貯零星碎票一朝倒閉無處可支怡成號店房本係標封賭局地保瞻敢私拆官封串開此店漁利殃民說者謂官若拘而懲之其罪當加人一等也○米價昻貴上白者每升售至大錢五十文左右民不聊生將若之何 
[蓑衣猖獗]  
　　江右會城娼家最多蓑衣最强以色迷人以烟醉人以賭害陷人以計謀害人罄南山之竹無以窮其罪狀近有某蓑衣引誘十二歲童子入娼家先教以吸烟次教以賭牌繼教以留宿後教以偷出店貨開銷妄帳迨事發覺又教以故作尋死爲出脫地步此外壯年之入羅網遠客之罄腰纏者更不可勝數誠戕人之斧陷人之阱也又某紳悮賃屋與某蓑衣房東知覺勸令退租蓑衣置若罔聞且紏合夥黨多輩百般逞强覇住不退反謂一經出賃卽係伊管房主不能復間凌辱欺脅無所不至房東爲之短氣非控官不能了結也近日保甲局查禁烟嫖賭某蓑衣卽揑造謡言丢匿名揭帖於總局希圖陷累委員不爲動而查禁如故某簑衣復假冒豫章洪都各書院名目誣指縱丁訛詐復丢匿名揭帖於總局百計挾制官憲聞知出示禁止未知以後該蓑衣輩能洗心革面否也 
[江西官報]  
　　補用府許善長委辦吉安分局許炳煒禀奉山東河工在事出力獎案札文王繩祖委往興國催徵閻尚庚解地丁由京回江調署河口汛把總朱文斌卸九江後營把總事回省謝委知縣黄錫光十鵬海知州洪籛生通判翁寳仁從九羅仲謨陳鳳韶縣丞彭岐周國琛俱監修圩題回省縣丞廖國楨禀謝儘先酌委優缺一次行知從九王用賓起服來江署瑞金縣慶錫庚冋省候委以正任瑞金縣鄭照良飭回本任署大庾縣雷樹人調省差委以補用縣丁樹棠署理又奉新縣羅坊司陳雲慶據報病故以巡檢胡堉藩署理營用武進士吳后堃繳照刑部淞江司主事陳日新由新建籍進京候補府許善長但培良禀知軍火局開碓知縣任佑觀由蘇淞賑捐局報捐同知銜左壽崇拔委一次劉步元估修府義倉新選崇仁縣丞胡廷鑅飭赴新任 
[嗜賭傾家]  
　　卅六崎頂打釣巷口某姓老媪年巳六十餘性喜牧猪奴戲紅四色牌赶老羊四君子攤局無不酷嗜每賭必爲人所騙本年正月陸續輪去百餘元無力歸還卽將家中養媳帶往安溪某鄉出售得身價洋一百八十元於二月間回厦門滿擬分還各欠不料爲間璧鄰人吕姓之媳某氏探知卽命丫Ｄ至媪處以分送禮物爲由邀往吕宅閒坐媪不知是計欣然同往某氏卽出賭具與之赶老羊初時媪贏四五元繼用鉛骰媪三戰三北將售媳之洋輸完心猶未悔復將孫女押得洋四十元作背城借一之舉及入局依然敗北將四十元輸罄尚欠吕婦洋數十元吕本以重利盤剥起家卽按每元月出四分之息向媪索取媪在當塲連連輸負時卽言請將色子付我一觀以辨真僞否則必不償還欠項吕婦欲爲先發制人之計反以媪借欠不還挽托某紳轉飭地保往索迨經地保查明原委某紳等不肯助紂爲虐媪心不能甘卽至吕宅號哭向索輸負之欵吕婦怒甚令其夫用义桿將媪頭顱打破血流不止奄奄垂斃隣右均抱不平吕知巳動衆怒始願將騙得銀洋給還九十元俾其贖回孫女如媪因傷斃命立約照還洋三百元以爲喪葬之費事始寢息吕婦設計害人可謂很毒而如媪之酷嗜賭博迷而不悟將養媳孫女先後售押亦所謂可憐而不足惜者也 
[恭祝帨辰]  
　　昨爲江海關道聶觀察之太夫人壽誕各員均往叩祝英廨讞員蔡二源太守因亦停公一日 
[蕙花志異]  
　　蘭與蕙雖種類不同而其每花五瓣則無異兹本城沈小園太守家所蒔蕙花忽開七瓣昨承持以見示重臺疉跗别具幽奇意者空咎幽人亦將献□熙朝之瑞乎特書數語以質花王 
[頌揚德政]  
　　裴邑尊現將榮莅通州本邑潮幫紳董公置萬名傘一頂及匾額一言文曰來則安之德政牌四扇文曰三春膏雨兩袖清風邇安遠至政簡刑清昨日下午衣冠濟楚送至署中邑尊謙遜再三然後收受 
[照請繳銀]  
　　上海縣裴邑尊奉憲查辦浦東爛泥渡升科一案前巳節紀報端兹查得是處漲灘二百九十餘畝爲洋商租地遂照會英領事請轉飭各洋商備銀呈繳 
[上海縣署瑣案]  
　　張寳生上控傅慶濤盜賣田地案内証人包正甫節經裴邑尊飭拿未獲前日由差拘到邑尊飭管押候訊○引翔港民人祝炳等誘拐婦人徐陳氏一案業經裴邑尊訊實將祝等笞責荷枷昨日徐投案請領衣物邑尊准之 
[英界公堂紀事]  
　　東昌泰號裝军羚羊角來滬雇野鷄夫扛擡上棧突被竊去若干旣報捕房卽由包探秦少卿拿獲扛夫某甲詰得贓 
 
 

Page 4

 
 
巳售於英界王大吉萬年堂二藥鈿及南巿久和藥材行遂先將土大吉萬年堂各贓吊出禀明捕頭押候解送公堂訊辦○戴寳祥與馬有信馬有義等口角爭毆扭至捕房聲訴捕頭飭送公廨蔡太守諭令押候訊斷○某甲投捕房訴稱被某乙私取洋銀牽涉沈王氏包探陳阿九拘乙暫押該氏則解送公堂蔡太守飭發官媒收管俟捕房解乙質訊 
[法界捕房紀事]  
　　積竊戴阿得與李十隻同竊某小工頭銀銀洋經包探拘李及阿得之姘婦送案訊押巳列報章昨日包探士榮培等將戴拿送捕房押候解請葛同轉訊辦○前晚某妓院傭婦手持一衣包彳亍途中西捕拘至捕房管押昨晨有某鋪中人持保單具保備捕頭着卽保出免解公堂越前晚城内玉器帮中人在新北門外某酒肆轟飲醉後分文不給意欲脫逃酒保向其索資隨致口角巡街捕聞聲而至拘獲中乙兩人備捕頭訊詰之餘着押候交到酒資四百餘文始得開釋○某中與某氏婦在途口角經巡捕拘入捕房捕頭訊問情由婦言甲欠我錢二百文向索不付捕頭察得甲似吞過生鴉片烟急送仁濟醫院療治得以無恙隨令還錢二百一併釋出○某號巡街華捕見一幼孩高坐野鷄馬車上拉繮飛駛恐其肇禍連車拉入捕房捕頭着罰車主洋銀一元始得將車領去○某甲因向某乙索會款洋四十四元互扭入捕房捕頭着乙交人保出自行理處○扛夫某甲向在寗鼓江北岸生涯日前妻子挈女逃至申江甲無力找尋屢次投河白盡經高陞輪船夥救起帶之至申旋在新待第一百三十三號門牌屋内尋見妻女送入捕房隨由高陞輪船夥訴稱意欲將甲及妻女送返寗波捕頭允之○粤人某甲至新街某花烟舘吸烟兩匣不給烟資被鴇婦扭送捕房捕頭令甲給小洋二角一併叱退 
[施醫局啓]  
　　滬北英租界大馬路善餘里施醫局由唐沅圃軍門助樂囑徐古春先生設局於丁亥年十月二十一日起至今年十月二十一日合足三年仍請金協堂陳淡香黄文卿因子平趙調侯諸先生診治如遇手足不遂風濕癱瘓痠痛痲木久遠服藥不效臥床不起並胎産不能出門延請到家不取酬儀酌給輿金並送應騐丸散膏丹不加分文總以實事求是洋塲五方雜處貧病交迫者多今年天時寒暖失調雜症更夥有患病者盍往就之光緒十六年立夏日嚴辰王韜朱福詵陳昌紳夏銜黄主增王增禧雷聲震姚文棟江文燿姚文柟徐濤公啓 
[嘉惠寵頒]  
　　盖聞胸懷胞與萬彚悉荷裁成願矢痌瘝一物無不得所故鶴雖有俸常存廣厦之思而鮒涸難蘇每浥廉泉以潤兹蒙陞任浙江臬憲龔廉訪捐助規銀五百兩又蒙吉林長軍憲勸集廠平銀七十兩由存義公匯票莊交來合規平銀七十三兩四錢六分敝堂拜賜之餘感荷無旣夫藉春風吹植要皆一路福星况更惠澤覃敷洵屬萬家生佛在受賜者固宜瓣香以叩而任事者亦當鑄金事之伏願彼蒼眷佑福報牌浦榖之隆元祈大德綿長錫慶羡桂蘭之秀慈雲敬仰愛日彌殷肅謝黍膏用登竹報[  廣益堂司事謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年三月十一日京報全錄]  
　　宫門抄○發抄硃批四道○將軍定等奏内地邊民復仇殺死朝鮮民人審明定擬摺○三月十一日吏部翰林院廂紅旗值日無引見○孫毓汶等塲内專摺請　安○翰林院代奏唐景崇謝授侍講恩○陳彝請假五日○順天府奏京師得雨一寸有餘○召見軍機李鴻藻景善○皇上明日卯初二刻至大高殿宣仁廟拈香○發抄張之洞奏巳革守備王永福母老了單留養奉硃批該部議奏欽此○又湖北荆州理事同知聯興留任奉硃批吏部議奏欽此○馬丕瑶奏席夔者傳白令奉硃折吏部知道欽此○又臬司劣幕朱又煒驅逐出境奉硃批着照所請欽此○○奴才定安興陞跪奏爲内地邊民復仇殺死朝鮮民人審明擬議恭摺具陳仰祈聖鑒事竊通化縣客民邢克潰因復父仇用刀砍傷朝鮮國民扑辰宏身死一案前經朝鮮國王咨准禮部奏奉諭旨飭查妥辦具奏等因欽此當經前任將軍慶裕查明起釁緣由及辦理情形據實覆奏一面飭委東邊道提審擬辦並嚴禁沿邊民人不准再行越境曁勒拿邢克碌等務獲歸案訊辦光緒十一年十一月二十八日奉旨據奏此案起釁緣由與該國原咨無異惟邊民越境滋事其所報復仇擅殺等情必須研訊確實持平辦理着卽飭屬提集犯証並勒拿邢克碌等務獲歸案詳細研鞫按律擬辦一面嚴禁沿邊民人不准再行越境以靖邊圉而安屬奋欽此慶裕遵復劄行東邊道遵照嗣據該道行提人卷訊明擬議兩次詳經慶裕以情節恐有未確駁飭傳証覆審妥擬去後兹據東邊道奎訓傳証覆訊明確將該犯邢克　擬議解勘前來奴才等視提覆鞫緣邢克潰籍隷山東膠州遷居奉天通化縣屬九道溝種地度日邢克潰之父邢士英充當九道溝鄉約該處及左近沿江各溝距通化縣九百里至千里不等與朝鮮國界相隔一江常有朝鮮人越界至内地沿江一帶砍木光緒九年二月初十日朝鮮人韓貞珉與巳死該國民人扑辰宏等六人越至九道溝偷砍官木牌頭侯廷玉見而攔阻韓貞珉等不服將侯廷玉毆傷各散韓貞眠等逃回朝鮮侯廷玉投經鄉約邢士英看明帶同通曉朝鮮語音之張鳳詳並張明玉一共三人於十一日過江至朝鮮厚昌郡投找台官理訴未見邢士英等卽至該處下茂昌地方韓貞珉家邢士英以韓貞珉等砍木逞毆之事向韓貞珉查問理論韓貞珉不服因彼此口音不盡相通致相吵嚷韓貞珉嚷罵維時扑辰宏同其餘朝鮮多人在旁帮同韓貞珉罵閙邢士英回詈韓貞珉喝令毆打扑辰宏先用木棒上前向邢士英打去韓貞珉又與朝鮮多人一共九名各用木棒將邢士英共毆致傷倒地張鳳詳張明玉見勢兇横未敢帮護當卽逃回十二日傍晚邢士英在韓貞珉家因傷殞命張鳳詳給其家中送信時邢克潰正回原籍旋經附近慶生保牌楊振漢聞知往看報經前任通化縣張錫鑾移會朝鮮厚昌郡節制使查拿兇犯一面帶領刑仵傳同屍姪邢克碌並張鳳詳及原報牌頭前往朝鮮厚昌郡會同該節制使騐明邢士英頂心願門額顱右額角右腮脥右耳輪兩肩甲胸膛心坎左䏩膊左𦚼䐐左手腕右𦚼䐐肚腹兩肋兩骽兩膝蓋兩臁肕兩脚面腦後髮際兩耳根脊背脊膂後肋腰眼各受重疉木器傷痕内右胸䐐一傷骨損左後肋第七條骨折委係因傷身死屍身棺殮先飭邢克碌領回張錫鑾囑令該節制使赶緊緝兇務獲解究並填格錄供通報迨邢克潰由籍回家屢次赴縣呈追移催朝鮮緝兇未獲邢克潰因父仇未報心懷痛恨嗣朝鮮人圖得錢布勾引内地砍木人夫俗名木翁等赴該國砍運木植數年並未禁阻十一年二月十五日該國厚昌郡節制使派令中軍金太興巡檢扑文權通事田仁俊帶領衙役跟隨二十餘名向木把等索取木稅該國本處人民多來觀看木把等因木植係用錢布換得不肯給稅彼此爭閙朝鮮跟役人等將木排盡行砍壞不准放運木把等情急把頭李景汶張姓等喝令木夫將金太興扑文權田仁俊三人綑拿過江至内地沿江十一道溝牌頭姜書林家理論意圖說合完事時姜書林有事外出家中人等不知細情含混留住詎朝鮮扣留木排索稅愈急李景汶等素知邢克潰與朝鮮人有殺父仇寃二十日李景汶等將金太興等送至邢克潰家向其告悉前情令其追究兇犯抵命報仇邢克潰卽向金太興等索取要殺死伊父邢士英案内正兇並以如無兇犯定留金太興等償命之言向嚇金太興着急函囑該國五所把將李永連速拿兇手二十一日李永連拿獲該國民人扑辰宏吳宗裕二名送至金太興查究金太興當衆向扑辰宏訊問不認迨經細詰扑辰宏始將伊同韓貞珉等越界砍木逞毆及共毆邢士英致傷越日身死各自逃逸等情逐一承認說明韓貞珉喝令將邢士英毆打之時實係扑辰宏首先動手仁韓貞珉等九人亂毆至何人毆傷合處部位人多手亂記不清楚惟當時在塲曾有韓鳳學韓鳳岩韓貞國韓貞律韓貞銀韓貞式扑長學等七人内有帮同毆打者亦有在旁助勢者並無吳宗裕在内等語鑫钛興遂同扑辰宏交給邢克潰說是打死邢士英之正兇身憑送官抵命邢克潰念父死於非命久未伸寃心生悲忿卽用旁放大尖刀向扑辰宏頭上連砍四五下致砍傷髮際接連左耳左腮脥項頸接連頷頦左骨損並左肩甲金太興等不及瀾勸扑辰宏倒地立時身死邢克潰自知犯法思欲報官投首並將金太興等一併送縣聽候辦理維時李景汶張姓與不知姓名木把人等均巳散去牌頭姜書林事後回家聞知卽同夥種地畝之王魁山往向邢克潰探悉情由邢胸潰邀煩姜書林並亦係事後回家之堂弟邢克詳帮同將金太興扑文權田仁俊吳宗裕四人伴送赴縣先是金太興等被綑後朝鮮厚昌郡節制使以邊民聚衆越界砍木抗稅綑拿裨將等情移經通化縣知縣黄毓森札飭帽兒山巡檢並諭該管鄉約就近查禁飭將該裨將等迅卽放回仍拿滋事人等送究一面移覆朝鮮不得操切滋事正在詳辦復准該節制使以邢克潰砍傷扑辰宏身死牽叙别情移縣會騐憪來該縣黄毓森查九道溝距縣窵遠因值審辦要案不克分身循章檄委帽兒山巡檢會騐彈壓並馳禀通報經前將軍慶裕飭據護理東邊道徐本衡轉派靖遠營營官副將蕭成恒酌帶所部馳赴九道溝一帶會同縣令黄毓森妥籌辦理飭將邢克潰案内首要各犯捕獲解究飭該護道派弁訪探相機查辦適邢克潰等伴送金太興等行至中途與委員相遇邢克潰當卽投報交明該委員蕭成恒會同巡檢王其昌先將金太興扑文權田仁俊吳宗裕備文送回朝鮮厚昌郡節制使騐收並查明起釁情形邢克潰等並無别項不法卽將邢克潰　　詳三魁　姜書林曁沿江十六道溝牌頭韓得基一併傳送解經通化縣黄毓森集訊分别保押帽兒山巡檢王其昌移訂朝鮮厚昌郡節制使過境會同騐明扑辰宏屍傷申核辦覆東邊道奎訓復派員訪查據情禀報該縣未及訊明朝鮮國王以通化縣民人偷伐該國樹株聚衆擅殺請飭查禁等情咨准禮部奏奉諭旨飭查妥辦具奏當經慶裕飭委東邊道提審擬辦並禁邊民毋再越境及勒拿邢克碌等訊究一面查明起釁辦理情形據實覆奏奉旨飭令研訊確情持平辦理欽遵扎行東邊道飭據通化縣黄毓森查得邢克詳於到案質訊後回歸山東原籍韓得基王魁山患病未痊李景汶等亦均驟難傳到先行傳獲邢克碌同邢克潰姜書林並應核卷宗解經該道照提朝鮮中軍官金太興質訊明確擬議兩經慶裕駁飭傳證覆訊妥擬該道研訊犯供如前因案證屢傳無獲無憑質訊詳經慶裕咨明禮部展限嗣經該道節次催據通化縣查明李景汶巳於十一年六月間在懷仁縣境内被水淹斃王魁山邢克詳回籍後查無下落張廷選逃避無蹤侯廷玉張明玉外出謀生不知去向將韓得基張鳳詳傳解到道該道獲提犯證照提金太興到案研鞫據各供晰前情不諱詰據金太興供明當日李景汶等將伊等拿獲綑住大抵因在本國地界恐被逃脫分外小心迨一經過江至牌頭姜書林家之時卽將綑繩解去送交邢克潰家亦均係照常散行並無復被綑縛卽伊等先後在姜書林邢克潰家暫住亦均供給飲食與邢克潰等一處存宿邢克潰雖聲稱留經抵命止係空言嚇唬並無將伊等始終綑縛亦無關禁拷打以及欺凌逼辱抑勒赫詐情事伊等本國原報情節與案情不符之處實由該國傳聞錯誤遠隔兩界不及查明所致至木把李景汶等在該國砍木滋事委無邢克碌邢克潰姜書林韓得基等在塲因其餘滋事人等多不認識不知姓名伊亦不敢妄指等語邢克碌等供亦相同姜書林韓得基亦各供無與木把等合夥滋事究明邢克潰委因一時痛忿圖報父仇並無起釁别故及在塲帮砍之人亦無另犯别項不法重情均與該道訪查無異將邢克潰照例擬議解勘前來奴才等親提該犯覆詰不移案無遁飾查律載殺人不拒捕而擅殺者以鬥毆論又鬪毆殺人者不問手足他物金刃並絞監候各等語[  此稿未完一]  
 
