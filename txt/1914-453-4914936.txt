# 1914 - 453 - 4914936

 

Page 1

 
 
   
 
 

Page 2

 
 
時評 
[兩方之言（冷）]  
　　交戰國兩方之言雖其詞各執然未有如今日之銖俩相稱針鋒相對而且相反之甚者德謂日破壞中國中立日謂德破壞中國中立英法謂大勝德人德人謂大勝英法德人謂印度有革命之心俄國有革命之心英俄亦謂德國社會黨有革命之心英法俄人謂德人用毒彈而德人辯明之德人亦謂英人用毒彈而英人辯明之且如青島有洪水德人謂有妨於攻者而英日又謂有妨於守者嗚呼何其兩兩相對而又兩兩相反也耶 
　　雖然人孰不愛其國望其國之勝而敵之敗也人孰不助其已以善意測已而以惡意測人也然則交戰國兩方之言皆交戰國應有之事也我人何惑焉 
[戰事要電]  
　　其一（本館特電） 
　　北京電德使抗議限制戰區照會爲違反中立膠州損失須我賠償順天時報謂租借地仍係華領德已不合爲作戰計畫况更於此外運兵購糧並强迫華人作工是中國中立德實首先破壞中國不責彼且索償而彼乃反唇相向實爲蠻横 
　　北京電昨中日記者俱樂部歡迎日使日置氏日置演説謂中日雖時有齟齬吾人應關心者即在不以此小齟齬遺誤大局 
　　其二（英人特约路透電） 
　　倫敦電官報局紀述近日戰事謂英兵於八月二十六日在坎白萊交戰後連戰數日直至九月一日始止是日英兵在康班業極爲勇戰第一騎旅與第四防旅力拒德軍以故德軍不能前進並獲砲十尊此後英兵遂未爲德兵所擾（六日） 
　　倫敦電英法聯軍在聖康丹之勝戰已經官場證實聯軍奮勇驅退德兵二十基洛密達殺傷甚衆（六日） 
　　倫敦電英兵死亡之總數爲一萬五千人内中尚有迷失之兵將來仍可安然回營法兵死亡有三倍之多英國新選出之精兵共一萬九千人已到補足空額軍人精神極爲焕發（六日） 
　　巴黎官電霞飛將軍極讚英軍善用武器吾軍之馬隊亦能馳驅禦敵至三倍之多吾軍之炮隊敵軍輒以三四倍之人數敵之（六日） 
　　倫敦電官報局宣布公文詳述戰局後復謂前星期内兩軍無試騐力量之大戰前敵陣缐雖曾交綏在其他戰爭可稱爲最重大之舉而在此次戰爭則僅爲聯軍因戰畧而退走收縮之細事耳坎白萊一役英軍曾保衛完全聯軍之左翼使免爲敵軍抄攻其後吾軍得法軍第七軍圑第五軍圑之助第七第五軍圑曾在基士擊退德軍三軍圑德軍大受損失然聯軍仍繼續退走德軍設法攻擊英軍乃與吾軍後隊接觸英軍現在瑪恩之南與左右之法軍並列德軍似向瑪恩及法軍左翼中央進發法兵一軍圑曾在丹維爾附近擊退德國第七軍圑德軍似罷行包圍聯軍左翼之策或因不能再行展布若是之廣或因德軍變計主張直接攻擊聯軍陣缐吾軍個人之優勢實在德軍之上此已確實無疑德國步軍不善擊射敵軍縱隊之進攻者當英軍之來福鎗隊輒爲披靡（六日） 
　　巴黎電據政府公文宣稱防軍先鋒隊與德軍右翼側面之兵鏖戰陣地甚廣勞蘭法軍仍在與敵交綏（六日） 
　　巴黎電巴黎防軍昨日與德軍在哇爾克河交綏得利德軍似乃掩護德國主軍右翼之向東南進發者（六日） 
　　巴黎官電德軍似仍接續其包攻之行動並未有何動作以攻巴黎之法兵德國第一軍在拉番爾台沙霞亞爾並芒密拉伊爾第二軍在卡托錫埃列第三軍在萊姆斯第四軍刻方沿亞雄山脊前進勞蘭戰事仍在進行（五日） 
　　按喇番爾台沙霞亞爾在巴黎之東北芒密拉伊爾在巴黎之東一八一四年拿破侖敗法軍及普魯斯軍於此卡托錫埃列在喇番爾台沙霞亞爾之西北萊姆斯之西南　　倫敦電比國瑪里萊斯一役德兵死三千人（七日） 
　　倫敦電孟台里格洛之軍在奥國赫齊戈維拉州巴爾加里柴擊敗奥軍盡得其軍需孟軍已佔據西亞里柴目下仍在血戰（七日） 
　　哈爾濱電彼得洛格拉特電社電稱九月四日俄軍開始進攻維爾土那至泊柯河一帶之敵軍俄軍曾攔截獲有奥國之公文知奥國大將请德國速派大軍援助（六日） 
　　哈爾濱電俄軍已在奥國加里西亞省獲機車三十輌火車甚多萊姆堡車站滿停火車中有貴重物品子彈炸藥及其他軍需品甚夥俄軍且獲生汽之火車一輌内載奥國逃兵又獲汽車三辆捕虜品之詳數未悉俄軍在茶扶蘭擊落飛艇一艘並獲飛行家數人（六日） 
　　倫敦電各報歡迎英法俄之條約謂可抵制德國之陰謀（七日） 
　　倫敦電英首相之演詞勉勵國人從戎各報皆歡迎之英人當此前所未有之患難時有完全合羣力於是可重證明也（五日） 
　　倫敦電首相愛斯奎士君曾在市政廳愛國大會議受莊嚴之歡迎是日由市長巴華特爵士主席海軍大臣邱吉爾君及内閣各大臣並反對黨均贊助首相首相演説謂三年半前市政廳開國民會議慶祝及贊成二大同文國會同宣布將來兩國如有應决之難題不能同意則當由司法員澈查公斷而永不以戰爭解决當時彼曾蒞會演説國民當時並不自恃以爲戰爭之時代可望全行告終而更不敢預料今所發現之慘劇夫以交戰國若是之多關係若是之重人數軍裝若是之夥戰地若是之廣殺人流血若是之慘平民受害若是之巨物質與道德上之墮落若是之日深以最高之文明眼光觀之此種戰爭實世界歷史上所未有者也吾人今日以明白之判决純潔之良心完全之力量爲流血之戰爭求勝於强權公理之間雖逆吾人之素志然自信所處地位之公正與三年前國民所深信者無以異也吾人如卑自屈抑臨事懦怯妄計私利敝　國體放棄責任詐言詞欺友朋試問今日吾國所處之地位將何如則遇無防之小國鼓勇抗拒傲慢及優勢之敵軍時吾英人民將韜其兵莊其容作壁上觀而對於里愛巨砲台之被圍比國少數陸軍　敵之勇敢則將於局外景仰之於是吾人將坐視敵軍之佔比京坐視愛國守軍陸續退至安都厄爾比之壁壘坐視敵人施行無量數之暴舉若輩勒令無辜之平民繳付兵費卒復施行三十年戰爭後反對文化最大之罪惡即刧掠洛文是也以鹵莽野蠻復讐之心而將不可再得之寳物付之一炬（衆歡呼）如吾人不顧所負莊嚴之義務而忍受之吾人不竭力阻止及報復此不能忍受之暴舉則政府與國民置國家天良及國體於何地吾寗視吾國家不存立於歷史吾不顧吾國家目覩强力戰勝法律野蠻戰勝自由而袖手旁觀也（歡呼）德所熟籌之政策其初步爲破壞比國之中立其最後目的爲摧殘歐洲自由國之獨立權自治權先蒙其害者比國繼之者荷蘭瑞士凡此請國其爲自由精神所濡染自由精神所維持無異於吾國家皆將俯受其覊束矣德之野心爲新哲學教員及飽學之士所提倡鼓勵自由與自治之發展爲國家發生之源而亦爲國家存立之要素一如呼吸之於生命小國如是吾國亦如是凡吾人之殖民地太平洋外同種之國無不如是而在以强權爲其最高之尊嚴及於其祭臺之上摧殘自由人道主義所獲之結果及所有之萌芽者視之實爲一大罪惡也今番不特爲物質上之戰爭且爲精神上之戰爭凡含有希望可爲人類脱去束缚而得更爲完全自由之諸事將唯此事結果是賴此則早遲將明白者也 
　　首相又言曰外務部大臣葛雷君曾竭力兾保和局設其議果行公開英德法意之調停會則實在之爭端可以早爲解决人人與有光榮而此次兇險之戰禍亦不至發生矣拒絶其議而造成世界無限之痛苦果誰負此責耶負此責者僅有一國其國維何德國是也（歡呼）此實全世界禍害之根源也（歡呼）吾人當時爲和平起見堅持到底竭素有之友誼盡應行之義務達於極點而竟臻進則可以爲國退則不可以爲國之分缐吾人至是惟有宣戰而已吾帝國有貶責或痛惜吾人之决計者乎（衆大聲應曰無）果爾則吾人必須强毅從事而具吾祖宗戰勝拿破崙之魄力以堅持到底歡呼）謂敵軍人數不多戰爭品質不良抗拒力不足固屬大誤而輕視本國之軍力亦屬愚妄吾國海軍齊整已極無以復加其優勝之點不僅於海軍各部份見之並可於海軍各戰　處見之吾爲此言吾非虚譽之也吾人可以完全信任心依賴之德國商船畏吾海軍已不敢出現於海面矣德國巡艦尚有少數仍作禍於遠洋然不久必可爲吾海軍所殲滅吾海軍完全恢復英國及中立國商業保安之期當不遠矣 
　　至於陸軍一方面須有聯合賡續之新力吾人不　須補足前敵死傷之數且須擴充陸軍範圍增加軍額並將戰爭具之實力添多數倍吾帝國之自治殖民地雖未經吾人之請求已表示其决心顧　固彼此弟兄之情誼並以吾人之利害爲彼等之利害其發自天性之同意歷史上實無其匹（歡呼）加拿大澳大利亞新西蘭南斐洲紐芬蘭皆帝國之子弟也咸願接濟金錢輸入戰品且供獻其最精善軍人之精力財産生命尤屬可貴彼等視此爲利益而不以爲强迫之義務也印度亦願分任此共同之事業其忠勇之氣正不遜於他處人民無分種類無分宗教或爲英人或爲土籍或爲王公或爲平民或爲印度教或爲回教咸互相勉勵爭人軍籍（歡呼）此項莊嚴之軍人已出發在途者計有兩師圑吾人以敬愛之忱歡迎其扶助吾帝國不知人民種類宗教之殊異但知其同爲帝國之人民共同休戚而已今其願與英倫加那大等處兵隊比肩同列共事於國旗之下吾人誠銘感而激賞之吾國旗可以標示其合羣力爲世界兵力所不能分裂者矣（歡呼）吉青納貴爵下動員令後即得徵兵十萬人茲二次徵募應召者已有二十五萬或三十萬人之衆（歡呼）倫敦人之投軍者已四萬五千餘人凡具最佳戰爭品質之人吾人尤急需之現方從速凖備編制應募能戰之士以成英皇之勁旅凡願同在一處服役者皆可編入同一聯隊或同一軍圑並鼓勵各省各市區招集大分隊之舉 
　　英國急望以前下級軍官成能暫棄其現有之職業而復從事於其夙所精練之戰爭生活戰事完畢時必可復就其原業主人必不使其賦閒也（歡呼）並望告退之上級軍官復出 
 
 
 

Page 3

 
 
助理以訓練新軍至於戰事確實軍情所可言者各方而咸有可榮可慰者在也戰事延長其初級之變更已爲吾人所注視吾人必取久遠之眼光磨練堅忍不撓之氣當知吾全國作戰之原因無愧於吾英人列祖所傅最高尚之遺風也吾國忍耐强勁之水兵於冷靜之海面不敢稍弛其勇此爲吾人所不可忘都民吾國勇敢之陸兵連戰兩星期以試戰場前所未有最精陸軍之砲火今日猶維持不敗不亂之陣地此亦爲吾人所不可忘者也（歡呼）吾人當牢記先賢之嘉言懿行勿忘前相譬特臨終之言英國已以力行保全自己並將以模範保全歐洲等語非譬特在此處最後之演詞乎當時英人聞之奮發拔劒而起直至戰爭埀二十年歐洲之自由穏固時而始已吾人今曷不起而仿行之乎（衆大歡呼）反對黨領袖巴納勞君繼起演説謂此次戰爭爲歷史上最大之罪惡德政府元首苟僅低語和平二字亦何致有此戰禍乃愚不出此遽爾拔刃吾願彼所持天怨人怒之政策隨其刃而俱亡（歡呼）克弗威曾有言曰吾輩知吾輩所戰爭之物吾輩愛吾輩所知之物今吾人亦然德人使其國成一只知武力不知法律之軍事機械此與吾人戰爭目的物相背德國破壞條约行爲殘忍洛文之一炬已大聲布告德人之手段爲何如矣吾英人應知此次戰事吾人當以祖宗魄力而殺敵致果德人向稱吾人爲腐敗之國民今日彼仍謂吾腐敗否（衆大聲應曰否）芒斯之久戰彼德人已知吾人非腐敗者矣（歡呼）吾願能戰者及不能戰而留國者皆能爲國効忠吾全國之人當各知其責任云 
　　貝爾福君應衆人之請而起言曰首相與巴納勞君頃已詳言帝國之同心恊力一致進行矣惟同心合力一致進行始能於戰事手續上發生不可拒抗之壓力吾人必不至於未達目的之前遽爾避去最後之决戰如果出此則吾人必定逐漸喪失其偉大之地位而淪爲只知何以造强力而不知何以用强力之國之附屬國矣（歡呼） 
　　至是衆人請海軍部大臣邱吉爾君發言邱吉爾君起立衆皆熱誠歡迎之邱吉爾君之言曰吾國海軍使吾人從地球極遠處吸取生活勢力其力量其完備可爲國家所依賴必能使吾人將來造成强大軍力吾人所勇往直前無論路途之長短及至路盡途窮時必可獲得勝利與榮譽也（歡呼）演説旣　衆人歡呼中通過贊助首相演詞之决議旋高唱國歌並歡呼英皇萬歳海陸軍萬歳至會散後而止 
　　膠州電星期六日日本海面飛機之飛於青島天空者且曾以炸彈擲擊糧食庫子彈庫未能中之且未有所損傷（六日） 
　　東京電衆議院已一致通過撥兵費日洋五千三百萬元（七日） 
　　其三（德人德文報專電） 
　　北京電駐京奥國公使亦照德使語調向中政府抗議日兵在龍口登岸事德使及奥使現均未接覆文（六日） 
　　北京電參政院昨日下午在總統府開秘密會議由袁總統主席 
（六日） 
　　北京電大阪每日新聞載稱駐日華使曾於八月三十一日向日本外交省抗議日兵在山東省登岸（七日） 
　　北京電日兵除在龍口登岸外另有三千人在萊州灣登岸日兵勒令黃縣知事備車千輛（六日） 
　　北京電北京日報載稱萊陽縣金家口即墨等處現有日人測繪地圖（六日） 
　　北京電陸軍參謀部日者開會由袁總統主席討論重建大沽砲台問題政府將以此事商諸各國且將照會各國謂能擔保完全防護京奉鐵路請撤退外兵云（七日） 
　　紐約電德國北軍之在德國右翼極端者由白洛大將指揮進攻敵軍左翼時俘敵一萬二千人獲大砲二百五十尊小砲一百五十尊旗十二面敵軍已退往巴黎（五日） 
　　紐約電德軍已開始由兩方面圍攻巴黎據柏林消息白洛大將所統之軍已以抄攻之策截斷敵軍左翼（内有英軍）使與巴黎不相呼應德軍已在巴黎之東變其陣缐且於其餘聯軍東進之前追擊之乘勝佔據萊姆斯今正臨里台爾之南法軍之中堅曾在該處與北方之德軍交戰法軍自稱曾阻止德軍前進而昨電所傅德軍俘敵一萬二千人即此役所奏之功（六日） 
　　紐約電巴黎自認比邊附近桑堡河上之摩堡巨砲台已陷三座（六日） 
　　紐約電法國銀行均由巴黎移至波杜（六日） 
　　紐約電俄軍圖在里巨培附近圍攻奥軍奥軍已入俄國波蘭德軍現擬前進助之（六日） 
　　紐約電德國魚雷艇在北海擊沉英國漁船十五艘因彼等乃搜除魚雷隊之一部分也（六日） 
　　其四（英人字林報專電） 
　　倫敦電據比國安都厄爾比各報載稱德國大軍在法國聖康丹附近爲聯軍所敗德國陸軍參謀部已由不魯塞爾移往芒斯（五日） 
　　倫敦電安都厄爾比來電謂據瑪里萊斯電稱該鎭爲比國工程司决壩淹没德國炮隊全失所有（五日） 
　　倫敦電斯丹達報訪員曾駐柏林及德國各大城茲由丹麥京城電告德或大局情形謂德國商業敗壞且有饑饉革命之患商行已倒者數千家商店闭者數亦相埓女子幾全服喪又謂德兵已死十萬人預料他日事實傳布國中則社會黨將組織以興革命云（五日） 
　　倫敦電據荷蘭京城電稱伯林太格白拉特報納暮爾訪員紀述該地荒涼之慘狀謂街區多遭蹂躪壯麗之市政廳無復存立其附近一帶向以繁華稱者已成瓦礫之場火車站對面之旅館已改爲軍營城中現無糧食德軍皆賴所奪砲台中大批軍需爲糧干白洛鎭現亦乏食云（五日） 
　　倫敦電英政府正式宣稱德國陸軍參謀部謂曾於法英俘囚身上抄獲特姆特姆毒彈一節其言全虚英法陸軍無一備有此種毒彈除頒定之來福槍及手槍子彈而不違背海牙條約之條欵者外並未發有他種子彈（五日） 
（此爲英國外交部致駐華英使之電） 
[專電]  
　　北京電海軍部擬訂治海盜章程呈准總統咨行各省酌量情形辦理 
　　北京電帕王案現由陸軍會商財政部已從根底澈清此案之誤由財政部承辦員司未將檔案檢齊遽謂其虧空公欵其實帕王並未虧空呈稿不日提出並聞帕王决不再赴原任云 
要聞一 
[德人之東方戰事談]  
（譯華德日報） 
　　日本增兵加費之可疑日本自向德國宣戰以來屈指計之已十有餘日而動員應出若干兵費必需幾何則迄今尚未决定如調用陸軍一事先謂有兵數千即可佔據青島　謂必需萬人及至昨在龍口登岸據報已逾萬人面來者又陸續不絶其實畢竟應用幾何現在日本大約尚未一定或謂子言雖確但此乃日本個人之議論並未見日政府之命令然則其兵費之增加無度亦可謂是個人之論乎何以亦先謂有日金一千五百萬元已足敷攻陷青島之用嗣後復由三千八百萬元增加至五千萬元之多也於是可見日人非胸無成竹即另有陰謀矣然而若就記者之眼光觀之則日本之增兵加費必另有所圖而非胸無成竹蓋日本政府諸人非夙無經驗臨事慌張者比也然則其所圖爲何曰其在變齊魯爲遼瀋也現今日兵方一登岸即强取民材建造碼頭佔據黃縣駐紥兵營而其日後若得膠州灣則其附近數百里尚容中國置喙乎現在日本五千萬元之兵費已經其國會允准其中有十分之一當英國方加入戰事漩渦時旣已經允准此復特加四千五百萬元據云爾後尚須追加數千萬元噫屢屢增加至數千萬元之多猶恐不足謂其專在青島而無異志其孰信之哉 
　　中國之中立談中國保守中立一事自宣告中立以來平心而論不能謂實行不力詎知迄今因敵人强迫之故竟出有變端是誠可惜此事德國代理公使已向中政府詰問究因何故准德國敵人破壞中立於是吾人自當靜候其消息再加討論惟今讀上海英文公論西報見其所載列强破壞中國之中立一則情理兼備故特撮譯其要於下以供衆鑒 
據京電言現今與德交戰之各强國已經强迫中國贊成其恊約即照約中國之中立必須至有一定之度數爲日軍及聯軍所侵犯是也當他國初開戰端時在今强行破壞中國中立之列國中嘗有一國自稱其加入戰爭之漩渦中確爲保護弱國及保中立國之疆域不得侵犯絶非自利云云噫曾幾何時竟自食其前言而首先欺凌弱國侵犯中立國之疆域矣而又動輒責人破壞中立或不守中立豈非忝不知恥乎然比利時之中立何以若是其貴重若是其神聖而中國之中立又何以一文不值則迄今無人敢爲之解釋以袪衆惑也中國當日俄交戰時曾深受中立之害蓋因將東三省俾日俄兩軍隨便用作戰場以致華人所喪失之生命財産多不勝舉也茲查列國所以亟欲破壞中國中立之故大抵在其軍隊上岸時可免喪失過多蓋求喪失不大非破壞中國中立則陸戰隊絶不能行抵青島也而今德國若多得勝仗則中國將呼之曰　矣德國其勉之哉總之現在中國除善意外無他可爲故中國於列强之强迫行爲雖已拒絶而終不能以武裝爲其拒絶之後盾也 
[歐戰之第三幕]  
　　字林報云歐戰舞臺可分數幕而觀兩星期前德軍攻陷比都俄軍人東普魯士及德國艦隊困於重圍等是爲第一幕就今日情勢而論其第二幕似已告終惟此中情節綿長難於斷截祇得姑爲結束而已如攻圍克尼司堡佔據露堡至聯軍退守萊姆朗拉斐爾之守禦缐爲止可謂第二幕然該守禦缐現時已否破壞及破壞幾何吾人尚未得有確消息是猶一疑問也法政府决計遷都波杜之消息似足以證德軍一部分已到孔邦尼質言之聯軍初定之守禦缐已站不住勢逼於敵不得不退軍相讓矣本日晨間吾人得一電信據稱荷蘭亞姆司特當報界咸載聖奎丹（遠在孔邦尼之北）之戰聯軍獲勝惟此項消息是否指前日戰事爲吾輩所已聞者而言抑係近日重新交綏之結果之謂吾人不甚明白也要之其爲重要之新闻可無疑義如近兩三日間聯軍果勝於聖奎丹之戰則德軍已抵拉斐脱及穌咀亞之消息不足爲輕重也意者英國或有新軍渡法趕由法岸直衝敵軍右翼之後部亦未可量雖然此點到底究難明白猶附近奇勒海戰之信息新陳如何未可知也歐戰之第三幕旬日間亦將一束大約以聯軍退守巴黎德軍直追包圍爲止是時聖奎丹之實在情形吾人當有明確報告也 
[南京快信]  
　　齊巡按諭令各主任暫行照常辦公 
　　韓國鈞離寗時將商埠局江甯鐵路電燈廠八卦洲文件面交齊巡按籌商一切 
　　齊巡按蒞任首先注意中立已諭令電局遇有此項電報務須赶送免誤機宜 
　　將軍署集議認購公債票事先由軍警二署督率所屬各認十萬元以爲表率 
雜評一 
[戰事盲談（二）（無名）]  
　　歐西之戰信雖兩方各有不同然未有如今日相反之甚者德人謂德軍之右翼俘敵萬餘獲砲三百餘奪旗十餘敵人退向巴黎白洛大將又以抄攻之策截斷敵軍左翼使與巴黎不相呼應而英人謂擊退敵人獲砲十二而敵不敢犯且兩方均謂已竟證實其實皆實而先後不同歟抑各勝其勝各敗其敗而兩不相涉也然而兩方尚在劇戰則可斷言也 
 
 

Page 4

 
 
   
 
 

Page 5

 
 
   
 
 

Page 6

 
 
+要聞二 
[各部近聞（九月四日）（遠生）]  
　　戰禍之影響　　財政部對於賠欵及各種小借欵已通告延期矣（内惟克利斯浦及善後大借款均不在展期之内以現尚在發行債票　也）交通部之各路借欵如何此吾人所亟欲知之者也 
　　日昨往訪該部當局某君詢及此事據某君爲述現在如同成川粤漢浦信各路借欵之未付欵與我者現因滙兌停止各借欵圑均止未付故亦有人議以滙兌停止爲理由將我欠各路　一律暫緩者當局者之意思則尚未决定擬就各債權（即人欠我者）與各債務即我欠人者按照法理足以抵消者設法抵消之 
　　現在新借各欵之路旣因無欵又所雇洋人等多已回國在勢不能如期興工現在辦法只能就浦信回成川粤漢各路中各段之交通便者與已通各路近接者先趕粗工辦造旣免停工待欵又可藉路養工此等辦造粗工之欵所費不多各路各有的款存儲云云 
　　詢之各路中國戰禍所生之營業影響如何則情形不一大抵距輸入海口接近之路以洋貨鋭減故運貨上大受影響而交通頻繁之各路則照向例凡有事變發生客人往來必衆如往年革命時代　寗路乘客之多向所未見今津浦路客衆往來亦較前此爲衆蓋因公往來者已屬不少然鐵路所入貨票最關重要各路影響必不少云 
　　余又從另一方面所得消息謂日本提出新要求　求由福建造一路通浙江通南昌結果如何尚未悉似日本外交方針尚係乘此機勢换取利益也 
　　久久不談　之交通部内訌問題近似已消滅蓋自改组以後科長以次均已派定此後當無變動矣以上交通部） 
　　自戰　起後留歐學生最爲恐慌現在留歐學生總數計英八十七人法五十九人德二十二人　四十六人每月學費德三百二十馬克共　一萬餘馬克英十六　共約一千四百餘鎊法比各四百佛郎共約二萬四千餘佛郎教育部對待告急辦法法比　費生已籌滙川資德官費生已　德公使代籌川資均一律飭令暫行歸國俟戰事平定後再行送往繼　　學至留英學生現在設法維持接濟學費至　術　定會爲湯教育總長最得意之作現因財政部無欵可撥　好停止進行即該　委員書記薪俸及雜費三千元尚未能如　交付以上教育部） 
[青島問題之魯省消息]  
　　濟南某報載青島通訊云二十七日晨七時三十分鐘膠督邸第後面山上無線電站接無缐電一通蓋即日本第二艦隊總司令加籐君由其所乘　艦發出之封鎖港灣之宣言書加籐君請德人將上項無　電用英文轉告美領事及奥艦愛勒賽貝號之司令官膠督接此電後當即轉送美领事貝克君並請貝君至軍營會語蓋外國官吏之尚留青島者唯贝君一人而已貝君當詣軍營會晤膠督乃知日本已宣告封鎖海岸惟貝君語膠督云彼願仍留此間若非得華盛頓政府令其離此之命令則彼願不離職守貝君夫人及女公子現皆留日本彼在此非特須保護美國之利益並須兼顧交戰諸國之利益且貝君爲此間唯一之中立國官吏將來於圍困期内往來於交戰圑之間當有所出力也此間接到日司令之無缐電後逾時未久即見海灣之南有軍艦數艘出現旋即遥聞隆隆之砲聲蓋此項軍艦皆在砲轟此間砲台所發砲彈未能達到一小島該島並無德人駐守其上祇有作標　之燈火日艦欲繫中該島頗遭困難而終不能擊中島上之標幟嗣日人於砲轟之後陞懸日旗於島上此即日本所傅該國人已占德國土地之消息所由來也日人若果不避艱辛必欲占據該島則彼等之目的何在殊難猜測蓋該島實毫無利用之價值也二十七下午三時有小號日本巡洋艦兩艘由東南驶來且冒險逼近港口砲臺其目的顯在偵察德軍之地位日艦離外　砲台不過六英里該砲台即開砲向之轟擊以望遠鏡　　日艦但見三處海水湧起其勢甚猛一處適當該艦之尾餘二處亦與艦身相近離砲臺最近之軍艦有烟囱二向東驶離時烟囱中發出極　之黑烟全船幾爲所掩　餘艦亦先後駛去日艦旣去此間砲臺始停止發砲復以望遠鏡窺測之頃並未見有命中之礟彈午後聞空中有引擎聲旋知爲飛行機　翔空中頗高旋飛至海上不久卽飛入雲際已爲目力所不及見蓋已飛遠偵察日軍之舉動去矣 
[關于青島消息之京訊]  
　　特别外交處之議設總統昨與國務卿會商以中立期内外交事宜異常繁要　宜特設機關統核一切要案應於烟台濟南上海長春等處設立特别外交處專司籌辦中立期内各項交涉問題至各該省原设之中立分處即飭其一律併入該處以期事權之統一 
　　戒嚴後之烟台烟台爲魯省要鎭至爲吃緊即於上月三十日宣布戒嚴已由靳將軍雷呈總統并通電各省知照惟自宣布戒嚴令後日益警　海面中國艦隊游弋日夜不絶陸地軍警梭巡要路其烟臺海軍總司令由林葆懌充任該處陸軍則全歸烟臺鎭守使聶憲藩　　並聞芝罘海軍學校照常開课云 
　　膠濟路之行車青島將警備時　濟鐵路即有一段停止　能開至滄口昨得山東來訊　因青島開戰戒嚴益甚該路東行車如今僅能開至坊子地方坊子以東已不　通行矣 
　　鐵路上之偵探自戰事發　後每有交戰國軍人扮爲商民形色一經混跡殊於我國中立上有碍故近來政府對於此種事實非常注意已於　鐵路上加派高等秘探一以注意上項情事一以偵緝黨人以靖地方而保中立並聞現又聘定外國著名偵探一員係美國人名莫士英者其偵探區域係在津浦及膠濟兩路云 
　　兩專員之覆命總統前派往山東與靳將軍蔡巡按使接洽該省中立事宜之内史李葆林及侍從武官何凱臣兩員差務完竣同於昨日（四日）回京覆命矣 
　　保覆租界之條例自歐陸戰爭延及亞東各處租界洋兵商人均紛紛奉令回國所有租界治安甚爲可危中政府爲保全邦交起見特與各國公使磋商現值青島開戰沿海均設警衛誠恐黨人勾通匪徒　居租界希圖擾亂請變通辦法訂立臨時保護租界治安條例以防黨人之舉動俟大陸戰爭休息後此項條例即行消滅各公使已允電呈政府　行雙方磋　云 
　　紅十字隊之出發探聞外交部日昨預備照會二份轉致膠督及日艦司令係告以中國紅十字隊已預備向青島出發實施救濟應請隨時保護云 
　　進步黨之開會自青島宣戰以來進步黨以事關大局安危有多數黨員要求本部開臨時大會討論對待方法聞擬集合國民同心恊力以爲政府後援又聞黨中重要人士曾經集議數次以爲吾國立於世界自有可以立國之根據只要人心不死斷非他國可得欺侮此次戰事務取堅忍沈毅態度籌最後解决方法並擬警告黨員勿以一時激剌有溢出範圍行動將來採取何種方針俟開大會後再行决定 
[北京维持現局談]  
　　内史處之中立差務中立事宜除由辦理中立處辦理外並須經内史處之手如關於中立各項存案文件均交該處收管再與各省有中立上接洽事件總統　時派内史充任此項差務云 
　　陳錦濤之來電内容政事堂昨日（四日）接駐外財政員陳錦濤來電一件其内容係遵奉電令調查歐洲各國開戰後市場金融情形及近兩禮拜間之金磅兌换及各項債票價額跌落各情形云　　海晏堂之財政會議二日徐相國堂諭司務所長吳笈孫分知財政總長交通總長於翌日（即三日）午後三時在海晏堂舉行財政會議并諭令主計局將更訂預算官員減俸各案檢出備議據聞是日除討論上項議案外并有總統特交議案兩件一係三年内國六釐公債續加案一係彚計長短期外債應如何結束案至是日會議情形容再探訪 
　　政事堂之認購公債政事堂人員認購内國公債票中國銀行原定有一種優待辦法在八月三十一號以前交欵者得享特别利益以資　異茲因期内各人員措欵不及由司務所所長與該銀行再三磋商展限五天於九月五日以内仍照特别優待辦法現聞政事堂各人員認定之欵已於昨今兩日一律交清矣 
[中立聲中之東省觀]  
[奉天省消息]  
　　電飭約束軍隊統率處以大元帥名義通致奉天張上將軍吉林孟左將軍黑龍江朱右將軍電各一件略謂青島已有戰事東三省各處有間接關係所有中立事宜異常重要所屬各軍隊務即從嚴約束不得妄動須以中央之命令爲準　　調查各國兵隊張上將軍准陸軍部電開東三省地處邊城兩强逼處現歐洲風雲日益緊急我國邉省極宜防範飭將各國兵隊每日增減若干並調往何處務須詳爲調查報告云云 
　　中立分處成立中央政府宣布中立條規後即飭各省須組織中立辦事分處前日特派數員出關襄辦此事日昨鎭案左右將軍電商上將軍將分處成立時期及辦事手續一律律專電咨報中央 
[吉林省消息]  
　　設立中立分所吉長道尹公署奉政府電開歐洲開戰我國嚴守中立凡商埠交通地方一律组設中立事務分所故道尹公署現將中立分所组織成立一切辦事人員均由該署員司兼任日内即行開辦 
　　勘界專使過長政府特派前黑龍江都督畢桂芳爲外蒙勘界專使帶領隨員二十餘名於前月三十一號早七時乘南滿急行車抵長在悦來棧小住當晚即乘快車由西伯利亞路往恰克圖地方會同俄大員劃分中俄國界　　奥國商人過長長春外交界消息刻有駐哈奥商二人在哈營商頗獲厚利現因戰事潛逃出境繞道江省徒步二十四天由荒道匍匐到長形甚狼狽寓居頭道溝某客棧内次早乘車前往天津變裝回國云 
　　南路尚開快車由哈爾濱至長春間往來之南路快車自歐洲戰事發生曾經停止開　但該路快車停開之原因實緣西路快車僅通俄京搭客稀少所致如轉赴南路快車搭客滿一輛客車之坐位值快車開行之日依然開至長春上月三十一日到哈快車轉赴南路者甚多故卽時開行快車一　云 
[黑龍江消息]  
　　大批俄人過境黑省昂昂溪站於八月二十七日早九句鐘由南開來火車載俄民一千餘名裝式不一年齡均在二十左右至站下車購買　包食品等物内有一嫻華語者云伊等在五站巫及墨你古立斯克木（即雙城子）德馬立一面坡等處營商及作工之人現因該　與德開戰奉調回國服兵應敬云云 
　　華僑被逐來滿俄遠束各工廠以歐　影響均行歇業華工大　被逐即黑河一隅之　由俄境逐回華工已達數萬均在該埠流離乞討異常　苦又滿洲里　方近五日間由俄斯特列金斯克　林木四克沙滿本四克逐回之華工五百名均　居滿街各棧房俄巴厘司以此項華工甚衆無正當營業久留必生意外擬即勒令出境 
　　報告金融現狀駐黑中國分銀行接北京中國銀行電謂財政部飭將各省分行每日出發紙幣現銀及提存存入各欵逐日報告一次以便檢察金融之現狀故該分銀行每　於午後停辦之際必電報一次 
[浙省商學兩界維持譚]  
　　錢業集議維持市面杭垣錢市自現洋停　以來銀根鬆動現水漸見减輕甬紹兩市雖　援例停速而存底不豐以致現水仍漲現聞寗波紹興各錢業公所爲維持市面起見集議商場用途槪以千票出入必須用現洋之處搭放中國銀行兌换劵總使現洋升水在一元以内爲度云又紹興中國銀行行長葉　伯君已於昨日（六號由省赴　隨帶行　劉某等行址擇定大路前定於本月十號成立并附設公債經理處云 
　　教育聯合會建議案前日浙江省教育會會長　享歐君禀請屈使建義全浙教育　第二届議决　案并請通飭施行大致謂吾浙各縣教育情形參差不齊本會爲全浙教育發起訂有規則於民國元年曾開會一次將議决案件建議於前教育司在案去年因亂事中止本年照章開聯合會議提出議案共議决八件内有小學教員宜實行級任方法案明定視學員資格案限制中學校收受高等小學畢業生並嚴格考取同等程度學生案解説縣税小學費分配規　案等四件事關行政應遵教育部公布教育會規程令第四條以教育聯合會名義建議鈞使禀請察核施行云云 
[狼匪餘黨又擾鄂境]  
　　鄂省孝感縣屬九里關爲汴鄂往來孔道汴之私硝由此運鄂者甚多故鄂省硝磺總局派有緝私隊一排駐紥該關火神廟以便緝拿私販前月三十一號方曙突有山河南魯山縣屬東興店來之悍匪百餘人聞係狼匪餘黨各　軍械結隊而至將廟門圍住守衛緝兵一名當爲砍成數塊並放鎗數響示威緝隊隊長程某夢中驚覺立飭全隊兵士速起向外開鎗迎敵匪亦放鎗向擊相持一小時许卒以匪衆兵單抵抗不住被匪衝入该隊遂從側門逃避計被搶去新快鎗四支軍裝數套子彈　餘排及細軟品物多件兵士格斃一名受傷三名隊長程某左脇小肚兩部中傷數彈甚爲危險計鎗斃匪黨五名擊傷騎馬匪首一名倒地未逃當被緝隊割去首級并奪獲匪刀一柄包巾數面該隊兵當即馳　考感硝磺分局報由朱局長拍電省垣硝磺總局轉呈段將軍報告各情懇速派兵剿辦乃電到未幾又　差馳省解到奪獲匪旗　申及告急公文一封以匪黨離關後木日在附近村莊肆行搶掠　速調附近防軍前往追剿以靖地方段將軍旋召北軍第二師長王占元商議當以駐防京漢鐵路南叚之北軍二師步隊六圑二營距關僅七十里遂飭令該營長尅日拔隊追剿勿任蔓延 
[又有爲張眞人請復道號者]  
　　長江巡　使　動以信教自由載在約法爰呈請總統請復眞人張元旭位號以　道宗其呈文内容略謂共和以後信教自由載諸約法而民信益昭惟孔子起自　周釋氏來從西域　道教則濫觴於崆峒探源於黃老實我國最古之教所當特與保存者也但其爲教派别甚繁左道旁門多違正軌尤非嚴加崇黜不足以葆其眞而端民趣查今世之談道教者莫不以正一爲正宗而正一則始於漢張道陵史稱道陵生於建武十年幼通道德經地理河洛圖緯之書皆極其奥旋得道於鶴鳴山有神君授以正一秘籙三清衆經及劒印衣冠諸法器飛昇之日以其秘籙劒印授其長子衡並誡之曰領此文驅邪誅妖佐國安民世世一子紹吾之位後其子孫世襲眞人位號居於江西貴溪縣之龍虎山閲二千年至今眞人張元旭蓋已六十有二代矣按其教旨雖與渦水之言未能吻合無間不足推爲道教初祖而與洙泗　宗相提並論然相沿已久爲一部分人民之所信仰捍災禦患未嘗不稍著靈奇閲世數十尚無失德堪以稱爲玄門正鵠而非三茅别派所能同日而語者也且其家法相承世存道號　朝遞興莫不因而封之如法師天師諸名位清室則以列諸三品實官與儕朝請並刋給銅印一顆以資信守幾與曲阜孔門同其隆重而爲海内閥閲世家之第二不謂民國肇興未久前江西都督李烈鈞竟行呈請撤銷並其前清所賜香租歳額千餘金一槪停給嗣者李逆叛迹已昭經該屬士紳屢請規復均以格於前案未以上聞而人民信仰日墜道教一流幾於並此而失其宗伏思信教自由雖　諸約法然未明定範圍近日異教　興如黃天白蓮之類時有所聞莫不獨標一　自附道流使非明定標準示以皈依何以正人心而　古教加以尊孔已奉明文藏佛仍存舊制姑無論三教夙號同源道教未能偏廢即以山川古跡而言亦應在保存之列况眞人本屬法徽非同爵秩揆其性質迨與私謐無殊並不糜費國家俸給似無妨仍准復其舊稱至香租旣經歸公可否給還則　下諸所司另行核　動本　人居近道山深知其藴　道教之凌夷懼世風之邪恣用敢援據約法代爲之請伏乞大總統鈞鑒訓示施行等語已於九月一日奉批交内務部核議具覆矣 
[高等廳十四次公開陳繩被害案（續昨）]  
　　審判長令陳伯　退下後又向黃曾緒問道你可知陳宅底下人那個性情不好時常有　戾的言語黃曾緒道此事我不甚悉審判長遂令其退下又唤添傅之魏瓦匠上堂問道你呌甚麽名字答道我没名字審判長詫異道那麽你在聚順木廠人家怎麽呼你呢答道他們都管我呌老魏又問道你多大 
 
 
 

Page 7

 
 
歳數答道小的是屬馬的今年四十五歳了審判長道傅你　　呌你做個證人遂將做證人的　係向其宣告囑其須　　話魏瓦匠答道老爺是　话　説審判長宣告後令其具結　遂又問道你是去年幾月在陳宅做的工答道在八月間又問道你做的是甚麽工程答道擦抺　廳又問道你給陳宅拆井是幾時答道在八月二十三日我在　上做工老爺呌我去拆井又問道井口的石頭是怎樣式的裝修答道是兩塊　石頭　邊一塊短石頭又問道那一而呢答道這邊是一個　嘴審判長因其説話糊塗乃道你每是瓦匠就會畫圖遂令　丁將紙筆遞與魏瓦匠當時魏瓦匠欲待回　不會畫的話又恐不　乃一而接筆而口内　道小的小的遂由庭丁引至旁邊桌上魏瓦匠只得勉强畫成一圖呈上審判長看畢乃輾轉問至和灰和泥係由那口井取水答道從有水車的井内取水審判長問道爲甚麽不在和泥就近的地方那口井内取水呢答道這口井没有　　又問道你拆這井口的時候你瞧見井裏有甚麽否答道我不敢瞧又問道你爲何不敢瞧呢你旣不敢瞧想必知道井裏有東西你到　瞧　没有答道我瞧不透又　道你旣説瞧不透那　是往裏瞧了那麽你瞧見井裏有甚麽魏瓦匠又説不敢瞧及瞧不透的話皆被審判長　回乃於無法中始説道我瞧見一個在圆東西我可瞧不透是甚麽審判長又問道是甚麽顔色呢答道我瞧像白忽忽的審判長問舉令其退下　唤添傅之聚順木廠掌　人寇安甫上堂查問將魏瓦匠向聚順木廠的人等曾否　過甚麽話寇安甫答道魏瓦匠並没在櫃上説過甚麽話審判長當令其退下又唤魏瓦匠上堂問道你陳家做工時常往聚順木廠去否答道我常去的又問道你拆井以後跟木廠櫃上説過些甚麽话答道我没上木廠子櫃上去審判長道你方才説常到木廠　去此時怎又説没去呢答　拆井的那幾天我没去以前是常去的又問道你拆井的時候爲甚不敢瞧答道我我瞧不透審判長解説道瞧不透與不敢瞧是有分别的不敢瞧就是没瞧瞧不透是瞧了不知是甚麽東西你怎混合在一塊呢答道我們鄉下人説話不敢瞧　呌作瞧不透魏瓦匠如此的一分辯遂招得女旁聽席笑聲頻響（未完） 
[三届知事試驗之近情]  
　　第三日甄錄試情形昨（三號）　甄錄試場點名　門應　規頗爲整　題目爲兩漢剌史守相得專辟召之權魏　九品中正得司人物之柄其利弊若何論旣不許詢諸近隣又不能效歐　永叔作文厠上料來摸不着頭腦者大有人在也比發给麫包其式　方如清眞回回所叫賣之豌豆黃内夾肉者居然有五銖　厚六分長者三片夾糖者亦　惟麫包上毫　茂茂其白皜皜作畢交卷入　息　則　次　放出場矣 
　　第一場甄錄試題名九月一日順天等省考試知事甄試　卷已經揭曉計順天　　中等二十名直隷　　　等六十一名奉天取　克　等十四名黑龍江取　仲仁一名由東取　　笙　六十八名山西取董敬　等十九名河南取郭光　等七十四名安徽取鄭　等三十八名陜西取郭宗　等七名甘肅取李克　　念　二名雲南取白士　等十二名貴州取　　忠等三十八名廣東取陳　　等六十九名廣西取　　　等三十八名旗籍取林　等十五名 
地方通信 
[松江]  
　　劉中將抵松陸軍中將劉君浙之台州籍聞係總統府諮議官奉派南來檢察軍隊昨在西車站下車鎭守使署所派稽查員照章檢視旅客行李劉初不許而稽查員以職任所在不肯放棄劉乃以其能不負委任爲之改容獎借並出名片授之 
　　李議長過境五日火車由杭赴滬道經松城自楊鎭守使以次各官長紛紛赴西車站迎迓車停後即　顯宦下車與楊君等把握慰勞復登車而去識者謂係李經義君云 
　　因公晉省松江縣周知事以韓巡按將次交卸齊巡按筮於七號　新爰於本日晨　車赴寗以盡迎送之禮並就近面　要公 
　　公司鼎立松江電燈公司營業蒸蒸日上本届節期張總理以松地習慣徹夜熱閙軍警懼滋事故又需通夜巡　因飭將全城路燈竟夜燃點途人稱便電話公司現亦日漸發達此外又有保安籐轎公司禀由縣知事批准於九月一號起試辦松人多樂乘之 
[鎭江]  
　　商會會議募集公債勸募内國公債一節鎭江商界方面已由鎭總商會承認募集日昨先行通　錢綢典布四業各領袖略云勤募民國三年内國公債一節准財政廳函知組織董事會分　代募並附公債條例及局章等因到會爰定於八號下午二時開會討論一切届時務祈駕臨云云 
　　鎭守使巡視各軍隊鎭江鎭守使施從濱君自戰事發生即飭水陸軍警加意巡　嚴防黨人擾亂并派探查緝帮匪日昨施君又躬往國山高　丹陽象山等處巡視並考察各駐防軍隊俾資整飭 
[南京]  
　　新巡按使蒞任新任巡按使齊耀琳四日來寗馮上將軍及鎭守使警察廳江寗縣及軍政各界均赴下關歡迎現以舊糧道署爲行轅五日接篆任事　隨員王莘林等約有五六十人之多韓巡按使於七日晨乘建威輪船至瓜浦再换淺水小火輪回海安原籍沿路不泊聞俟月餘後赴京覲見皖江之行刻尚未定云　　破獲黨人詳誌前日碑亭巷名利旅館内破獲黨人一名聞被捕者爲林雲海係江蘇桃源人經長江下游　稽查米占元所派之駐寗高級探員朱建勳朱兆玉等偵悉　謀　消息即使陸春保作爲眼缐詐人其黨於上月三十號由陸介紹朱兆玉改名楊友富詐投亦得許委圑附至本月一號朱兆玉請林至碑亭巷　利旅館午餐林又許改委第三圑圑長當時讓至内室經朱建勳携帶手鎗吼嚇綑綁林知無可逃遁任其綑縛至夜邀同馮金川朱兆玉單松林張崇義等至北門橋鷄鵝巷　大家内抄獲僞關防一顆文曰江蘇討袁鐵血軍總司令關防僞委任狀共十七張塡過六張空白十一張龔大業已聞風遠　次日下午送交軍法處訊問直供不諱並云尚有大股委任物件在頭道高井李某家存儲經朱建勳轉知　區派警密守聞已將李某拿獲云 
　　兩江　政學員畢業之周折　前清兩江法政學校因辛亥之　　辦　員併人民國法政學堂曾誌前報茲悉民國法　遷滬後　一部分兩江學員詣滬就學前　畢業之　業　考試由该堂長楊　君發給大學畢業　軍呈報教育　存案　奉　批　謂兩江法政舊生　　人民國法政修業　予　業以示　恤　發給大學　　未免過優應由巡按使將大學　軍收　换　專門别科憑單以符兩江法政之原案 
[武昌]  
　　水利調查長辭職湖北水利局早於七月間取消歸併巡按使署内務科辦理所有該局局長吕賢笙改爲水利調查長隷屬该科茲聞吕君因年老　於跋涉調查一事非其專長誠恐將來或有貽誤特呈請辭職聞已奉巡按使批准并有委其署理某縣知事消息 
　　潘祖裕又請上訴前財政司長潘祖裕主計科長　澍齋因有侵吞公欵嫌疑經高等廳判處五等有　徒刑四月并　奪公　較地方廳原判已减二等且於判决之日即將開釋蓋以其在押已久足資抵折也頃聞潘等以現雖還我自由然受刑事裁判　奪公權心實不甘爰　高等審檢廳申明作第三審之上告已由檢察廳核准初二日將全案卷宗　齊詳送中央總檢察廳轉送大理院核辦 
[天津]  
　　汪德溥尚恐誤會警察廳奉巡按使飭知云案准内務部咨開案據前政治會議員汪德溥呈稱大總統申令亂黨設立人權急進社文事部爲汪德溥等語乃係别爲一人德溥向住京師久歷政界懇請查明立案等　業經本部查明該員係政治會議廣西所舉議員所陳各節應即准予備案茲復據禀前以人權急進社有與德溥同名事聲明立案經准批行惟大總統命令遐邇周知　懇轉咨江西原籍曁德溥現在寄居之天津俾免誤會等情到部批示并分咨外相應咨行查照轉飭所屬一體知照可也等情准此合飭該廳轉飭所屬一體知照 
　　部員通函之嫌疑城内鼓樓西九道灣住户馬劉氏服毒身死一案早誌本報茲聞屍父劉俊泉又在巡按使公署呈控馬泰徵毒死其女并有司法部員函托徇情懇即秉公究懲等語奉批云此案前經批飭天津地方檢察廳偵查移送同级審判廳預審并將該技正馬泰徵由廳洋部停職歸案該廳自當依法審判將來判决如該員實有不服儘可遵照法定程序依限具狀上訴所請派員監察預審等情未便照准至司法部僉事吳承仕致馬韵初函雖未述及本案事實但據稱馬韵初係馬泰　之長兄吳承仕與之通函語涉嫌疑未便置諸不同候抄函送部查核辦理并飭高等審判廳轉行該管廳速將本案虚衷研審務得確情依律秉公判結勿稍枉縱 
雜評二 
[戰勢之盤旋（）]  
　　青島戰機發動於八月十七日之日本愛的美敦書决定於二十三日之德國無覆文故當時論者以爲日書期滿以後卽日日在砲火相見中也不謂自二十三日至今已閲十五日矣而尚未見正式之　戰其盤旋愈　則其發也愈猛多延一日開戰即攻守兩方面多一日凖備準　愈力則攻與守之作勢愈勇而將來之戰門必愈劇烈然則此十五日中殆無一非作勢之日又因作　而牽及戰國外之糾葛要求抗議相　　起此十五日中又無一非中立　困　之日也雖然此猶僅發難之始日也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[辦理中立之愼重]  
　　劉總長來滬電音駐滬海軍司令部昨得海軍總長劉冠雄君由漢口行次來電云茲因商辦中立事宜擬即來滬云云李總司令當即預備行轅並派員赴漢迎迓 
　　吳淞砲台之防備上海中立辦事處鄭鎭守使等以歐西戰事日迫我國保守中立自應格外愼重茲查吳淞要塞砲台爲上海通商口岸第一門户砲臺原有砲械曾於去夏紛亂時拆去砲閂炮上零件亦不完全亟應修竣業於昨日飭派製造局砲廠工匠四名前往吳淞砲台修理矣　　保衛廠棧教堂駐浦陸軍第三營營長　守忠以歐洲開戰風聲日緊浦東沿浦灘一帶洋商廠棧林立江海北關所設之火藥局亦在该處且對岸引翔港軍工廠附近之教堂係在本軍管轄境内均屬重要之地若不預爲防範一有疎虞非但有失保衛之責竊恐引起交涉爰於昨日飭令駐紥沿浦之居家橋高廟高行高橋等處防兵逐日會哨並飭各駐防卡通宵達旦常川梭巡以保治安云 
[華僑避難回國]  
　　上海縣洪知事奉楊道尹函知准駐德胡公使函稱有避難華人十九名小孩八名手抱孩四名乘法國郵船來申請爲照料云云洪知事遵即派人查得法郵船准於五號抵埠當飭地方警察事務所派探王桂生前往該船碼頭將前項被難回國之男女大小三十一名口　同行李等件一律照料上岸暫住旅館再行遣回原籍 
[仙翁殿原非黨人機關]  
　　鎭守使署稽查員王友田奉命率同兵警搜查黨人機關在老北門内穿心街仙翁殿南京帮染坊公所内拘獲許利川查耀亭兩人並搜出名單一紙解交淞滬警廳收押候訊已誌昨報茲悉警廳長徐國樑君昨已飭令司法課長李佑之將許利川查耀亭提案訊明許爲醫生查爲書絹面生意均係安分營生之人並無通同黨人設立機關情事起獲名單係是關帝會會首名帖李課長以訊供各節證與　查情形相符當即禀明廳長飭令許查二人各具切結分别交保省釋 
[關於郵局滙兌之布告]  
　　上海郵務管理局局長魯士君昨日發出第三百二十四號佈告云爲佈告事照得山東省内之即墨膠州兩地方現在匯兌事宜暫行停辦特此布告 
　　又佈告云照得寄往安徽郵務區内下列各局之滙兌春補水費現在暫行免納此布計開懷寗縣（卽安慶府）蕪湖大通當塗縣（即太平府）和縣（即和州）貴池縣（即池州府） 
[關於清潔事宜之布告]  
　　工巡捐總局長朱君昨日出示云照得　潔爲衛生要政捐欵乃接濟公用中西區清潔事宜前市政廳諭飭莊泉生承辦期限届滿該區内新關道路增多店舖居户亦漸增盛今昔情情不問自應力　整頓惟以關係　民生計不忍　予更張前據商人莊泉生禀請接續承辦每月加認捐欵一百元合共有繳捐洋三百元並據聲稱一切辦法悉照舊章　夫牌　仍每名每月抽收小洋兩角並不增加於捐務民情尚能雙方顧全即經批准續辦以資熟手並詳奉上海鎭守使批示如擬辦理等因在案　據該商人　批出　認狀保　及預　捐欵前來除給諭承辦並詳請江蘇巡按使上海鎭守使察核　案曁咨行淞滬警察廳查照飭屬保　外合亟出示曉諭爲此示仰該區内農民人等一體遵照須知　西區清潔自本年九月起仍歸商人莊泉生繼續辦理一切辦　悉照舊　　夫牌費仍每名每月抽收小洋兩角並不增加事　衛生公益爾等務須互相維持切勿藉端阻擾及再有欠　牌費情事是爲至要 
[尚賢堂星期常會之演説]  
　　尚賢堂於星期下午開常會主講者爲王文典君五時許先由該堂李佳白君報告開會次王君演説謂今世界各國大抵皆有一種神經病之傳染神經病者何即好戰　殺是也自此病發現歐陸以來説者多以空言和平爲無用不知今日之戰即爲他日和平之權與蓋戰後各國創鉅痛深必深知懊悔而逐漸康復也若以現時之情形觀之令人不能不研究海牙和平會之内容該會成立已久開會已非一二次然徒知提倡虚理而無實力以减除各國之軍備任令各國日擴張其軍隊以相競日研精其殺人利器以相師口和平而心鐵血此所以有今日之禍也然鄙人默察將來知此戰爲已往之惡果而爲未來之善因蓋後日之海牙和平會必因此而變其方針手段因知主張和平之人即破壞和平之人欲挽其弊非合全世界人民互相提携以發起一民立之和平會不可由此而要求各本國政府不再擴軍備製凶器國際和平由何人破壞即由何人負責而各國人民均不爲之利用如此而後和平始有眞實之保障也第此種人民圑體之結合不能不賴宗教之力蓋宗教固藥病之醫師而和平之明星若耶穌教徒尤爲熱心　如鄙人爲懇　賠欵事奔走南北及俄皆深得各地教會之助力蓋原於耶穌　愛主養其徒謹守弗失歷久彌光故有如是之毅力雖茲事目下以歐戰漸緩進行然如絶烟毒興女學要莫非教會恊助已成之功此鄙人所以對於和平亦有同一無窮之盼祝云云及至散　已六時餘矣 
[浦東同人會大會記]  
　　浦東同人會於六號假府法租界潮州會館開大會天雖陰雨到會者仍有一百二十人按照秩序始終不怠（一）振鈴入席（二）楊而墨君報告開會宗旨略謂本會成立有年　效卓著有同鄉會之性質而兼具地方公益圑體之作用祗以辛亥光復之後會中重要各職員志在四方無限兼顧以致形同銷滅實則至今存在今日之會即一面欲維持旣往之會於不敝一面即謀繼續推廣於將來到會諸公均負中興本會之責任今日重要問題一爲修改章程二爲改選職員三爲维持報務云云（三）公推金藴冰君爲臨時主席（四）由主席宣讀章程十三條表决增加一條删去年齡限制一項以　少年向隅改用陰曆爲陽曆以矯正社會之惡習其他酌改字句討論甚密（五）公舉莊以蒞爲正會長沈亮　楊而墨爲副會長（六）推舉劉式訓黃韌之秦硯畦夏景仁等二十四人爲名譽董事　曾恪黃友林朱叔源朱陽初等二十人爲董率吳敬伸康庸生陸菊初朱伯善等四十人爲評議員　杏蓀李卓民朱贊卿唐嘯村等三十人爲幹事員龔　屏徐望侯黃孔昭李頌夫等十六人爲　查員（七）籌商新浦東報善後　宜（八）提議浦東旅　　題（九）摇鈴散會時已六句　要聞自該會成立以來如此盛會殊不數見惟以細雨冥　天又昏暗不及攝影尚爲憾事耳 
[注意危險物品]  
　　淞滬警察廳長徐　　昨日委派督察長曾永奎帶領偵緝隊隊士四名至滬南一帶各公司輪船碼頭查緝有無來往行跡可疑之人夾帶危險品物情事報候核辦 
[緝獲竊鎗案内之嫌疑犯]  
　　製造局步兵第七旅　旅長訪聞現有竊　案内之嫌疑犯數名匿居南市亟應提案質證業於前日飭派護兵在滬軍營舊址附近緝獲王幹臣朱三朱四三名當即解至旅部轉送鎭守使署聽候訊究 
[軍官祝壽之體制]  
　　上海鎭守使鄭汝成君昨奉宣武上將軍行署飭開准陸軍部箇電　本年九月十六日恭逢大總統壽辰所有陸防各軍官慶賀均應由各該省長官領銜具呈共仲慶　以符體制希飭屬一體遵照等因准此除分行外仰即　飭所屬一體遵照 
[給發偵緝隊執照]  
　　淞　警察廳長偵緝隊士前因　利辦公起見曾請隊是　世清要求徐　長給發執照　悉徐廳長已准如所請昨日特　　隊長帶領全班偵緝隊士到廳當　給發執照諭令各隊士隨帶在身以便隨時應用云 
[署晨濫用職權之詰問]  
　　地方檢察廳長汪魯懷君查得警察一區一分署署員劉樹棠近將張士華控訴袁春江誘姦伊家童養媳阿榮一案該署員擅將被告痛責軍棍二百下實屬濫用職權違背法律特於前日備函向警察廳長徐國　君提出詰問現徐廳長已派員往查並傅劉署員到廳究詰矣 
[商業半夜學堂定期開課]  
　　四川路中國青年會附設之商業半夜學堂開辦迄今已　十稔辦法之善成績之優爲滬上夜學之冠故從學者日益增多上學期學生竟有一千一百餘人可云夥矣茲聞秋季始業定本月二十一號晚七時開課商　青年有志嚮學者　速報名該校備有詳章可任人索閲云 
[通俗宣講社紀事]  
　　通俗宣講社於六日假座南市貧民小學校開第五十一期宣講會是日天雖陰雨而來賓尚衆二時振鈴入座先由袁君頌豐報告次由周君被蒼宣講家庭教育與兒童之關係印培君宣講當今歐洲起　正國貨發達之機會凡吾國民宜都用國貨使國貨可以暢銷一面改良其製造不致利權外溢顧君旭侯宣講衛生之道貴乎清潔使微生物不得生殖則疫自絶矣陶君景淵宣講作事宜始終如一奚君賓臣宣講學生勤學之要素葛君雲韶宣講　戒嫖賭以節財源即今國内之公債我民宜奮起贊助講至此時已日　故袁君頌豐之宣講中立條例未及實行 
[祇可放棄]  
　　西門外肇周路至斜橋一帶自劃歸法公董局推放法新租界後即經駐滬交涉員出示布告惟因歐西戰事發生法公董局尚未實行推放至所有該處居户應繳工巡捐總局之地方税欵曾經朱局長詳請鄭鎭守使裁奪能否於陽曆八月分起一律豁免茲奉鄭鎭守使批示准將前項税欵免予收征以示體恤云 
[侵佔地畝案尚須丈勘]  
　　婦人李談氏前在地方審判廳控地販胡綏之侵佔地畝曾經開庭辯論終結送達判詞着被告　還原告損失洋九百餘元在案嗣該氏不服赴蘇上訴由高等廳發回上海廳重行審理昨日上午經張陳各推事官開庭辯論李談氏李綏之等投案陳訴一切審判官以本案今日不能認爲終結聽候定期前往丈勘再行辦理即着原被各交履勘費洋八元宣告退庭 
[宣布殺人未遂之刑期]  
　　　北馬家宅西人羅帝　司（即勞得吉司）住宅於今年春間被盜搶刦並刀傷事主嗣由偵探將是案盜犯馬祥生馬鳳鳴馬連生邢小毛等七八人拘送地方檢察廳訊得邢小毛等確無爲盜證據諭飭交保開釋惟馬等三人實爲此案首犯諭令分别收押候辦而馬連生則在押患病發堂醫治無效斃命馬祥生馬鳳鳴二人由檢察廳起訴審廳曾經開庭辯論終結聽候判决在案昨日下午三時經端木棻推事官會同宗檢察官並譯員等特開刑庭宣判該西人羅帝　司亦由該廳傅案候訊問官命庭丁提馬祥生馬鳳鳴二人至案由書記官宣讀判詞略　馬祥生馬鳳鳴等實犯殺人未遂之所爲各科一等有期徒刑監禁十四年零六個月宣讀畢又由譯員操西語當庭朗讀一遍問官諭飭還押候上訴期滿送監執行遂命該西人退去閉庭 
[男女三人同下水]  
　　舢板廠新大橋因年久未修業已阻止交通所有該處各絲廠女工則由閘北工巡捐分局暫雇渡船兩艘輪流渡載昨日黎明衆女工上工渡船異常擁擠而船户宋桂生偶不經心與他船衝撞同時有男女三渡客被　落河幸由閘北水巡船帮同援救得慶更生並將該船户拘解水巡區聽候核辦 
[工人毆斃同伴續紀]  
　　法新租界善鐘路木作内　三和土工人沈和尚毆斃同伴某甲由地方廳田檢察官會同法公堂　讞員騐明肚腹被毆致命身死棺殮等情已誌昨報昨由捕房將沈解送法公堂請訊旋有張茂生投稱死者名張阿其係小民之子昨接阿其母舅邱阿道來函始知其事求恩仲寃　稱小民雖同在作内沈行兇時並未目見沈和尚供至張工作處拾取木花沈　小民爲乞丐向之　論反被毆打一下故此還毆一拳打在腹上當時有管工人某甲目見可　並無打他兩拳情事實係一時失誤求請寛宥判押候傳到見證詳訊行兇情形再行核辦 
[流氓糾黨尋仇]  
　　點心店主李子南投法公堂控稱有流氓郭林四屢來吃食點心共欠洋三角向索不還曾報捕房詎郭竟挾仇糾黨王阿康到來不問情由　手行兇致被打破頭額報捕拘案旋由李老四張寳甫同稱小民等好意相勸詎郭突出小刀均被戵傷幸無大碍併求驗究郭供欠洋行兇是實王供認帮兇不諱判郭押一年半王押三月期滿一併逐出租界 
[擒獲焚刦殺人之劇盜]  
　　著匪殷金順王和順曾於陽曆八月二十三號糾同大帮匪徒在通州大有晋地方放火搶刦燒燬民房二十餘間並拒斃人命携喊逃滬匿居虹口茲經該處警探偵悉帶同眼缐周順到申於前日報請美捕房派令中西包探同往將殷王二匪拿獲昨晨併解公共公廨經關　員會同英領康君略詰情形據稱係任某唐某等爲首判帶回捕房候函致通州警署補具公文到廨再行訊核 
[張柏榮幸未殞命]  
　　湖州人張柏榮前日因向其戚張星如索欠無着乏資回籍　吞洋烟圖盡旋經星如得悉初不報捕即與孫基臣伴送至天津路福泰客械内安歇嗣見張柏榮面色改變乃唤同二百六十號華捕車送醫院醫治並投捕房聲明捕頭以其旣和吞烟應早報捕不應稽延　悮諭令拘留昨解公堂經中西官訊悉前情姑念張柏案業已救　從寛一併斥釋 
[馬車東衝西撞]  
　　馬夫殷阿寳前日在廣西路駕車疾馳經七百十四號華捕查見往拘殷即用馬鞭毆擊致該捕跌傷頭額該馬夫見肇事端驅車在奔致將汪顧氏家四歳男孩小弟撞倒碾傷頭面手足並將恊和公司之黃包車撞壞旋經華印各捕帮同追獲將殷連同馬車帶入捕房收押昨解公堂請究各原告先後上堂禀明前情訊之顧求寛宥中西官會商之下判顧罰洋三十元充公再賠華捕與恊和公司洋各二元無洋改押一月 
[兩趙輪姦一婦續紀]  
　　陳茂祺控趙蘭田誘拐其妻陳季氏藏匿法租界小客棧與另一趙姓輪姦一案前日已經檢察分庭李檢察官預訊屬實判解地方檢察廳請辦 
[婦人咬牙切齒]  
　　泥城外　子路居人蔡桂林控鄰人仇阿五將伊頭额手指等處用刀砍傷曾經公共公廨訊據被告供稱實因原告强姦伊妻陳氏憤恨所致並由兩造律師到堂辯論詳情已誌前報昨晨由廨復訊先由仁濟醫院醫生陳明堂上堂證明原告被刀砍傷及爲之醫治情形繼由　造代表律師向原被人證將前堂所供各節重復盤詰一過聲請堂上核斷中西官以被告指控原告强姦無憑而持刀傷人本應嚴辦惟　醫生所稱刀甚鋒利而傷口甚淺行兇者似非用力有意謀命姑寛判仇押西牢九月兇刀存　捕房備查詎仇妻聞斷後拖住原告之衣　足大呼爾旣污我身又辦我夫誓不干休與爾拼命即由站堂印華各捕上前解散氏乃呌苦而去 
[截留被拐小孩]  
　　中國婦孺救濟會會員昨在招商局金利源碼頭飛鯨輪船上查獲被拐小孩張連廷李彩衣二口惟拐匪已乘間逸去遂將訪二孩送至地方檢察廳訊問據張連廷供年十四歳李彩衣供年十三歳均係安徽人判送新普育堂留養候召家屬來案認領 
[丹陽女孩待認]  
　　女孩周六英身穿柳條洋布短衫褲赤脚無鞋頭梳髮辫耳戴銀線圈在法租界迷途啼哭由捕帶至法公堂請訊據供丹陽人年十二歳父名彩　現在原籍　其此次隨何人來申如何失散均不能答判送堂留養候家屬具領 
[地保舞弊之水落石出]  
　　沈耕莘前延　履埋律師投法公堂控告宋仲　售地與方單不符嗣有　露園亦延　石律師控沈耕莘將方單抵押銀八千兩逾期不還聲　併案訊追業經中西官迭次傅訊並將　圖地保林鴻生提訊供詞支吾判林交三千兩人銀兩保一面函致會丈届將　地詳細調查有無缺少當經局　飭查沈所買宋姓之地九畝另照單缺少若干畝值銀二千五百兩復請核奪現由捕房將宋林等　案請　原告律師稱　案前後　　旣不在債權人　　　又不在宋仲　及沈耕莘實係地保林鴻生舞獘所致請堂上公斷訊之林鴻生供前地保林少卿係是小民之父病故後由小民接充今已五年前次賣契上所蓋之　與故父之戵記不同　能作爲無效　讞員諭曰爾父在日所蓋之戵爾豈能推諉且爾之劣跡德副領事亦已查知今姑格外從寛判交一千二百六十兩人銀並保限兩禮拜交銀所有堂費亦歸林交出宋亦着交銀六百三十兩俟交齊後飭沈具領完案 
[代薦生意之騙局]  
　　前爲伶人之鎭江人宋羅榮以代薦局阿興至丹桂第一台戲園爲查票爲由串同姘婦楊阿媛向　妻王氏騙取值洋四十元之衣物現洋嗣周至該戲園查訽不實報請老閘捕房派探將朱與其姘婦一併查獲昨晨解送公共公堂經俞代襄讞與英卓副領事傅同見證孫洪寳質訊屬實判朱押西牢九月楊阿媛押女所三月 
[冒騙綵綢之嫌疑]  
　　南市源隆木行控湖州人朱江福私刻該木行圖章向南京路大倫綢莊冒騙值洋四十餘元之綵綢兩疋昨由捕房將朱拘獲旋解公堂請究原告陸家言偕大倫夥友馬錦昌及張貞福等上堂證明前情訊之被告供不承認關讞員商之英領康君判朱押候查明於禮拜五再訊 
[失火即熄]  
　　昨日黎明時吳淞路一千四百八十五號門牌某西　店店堂内不戒於火幸由巡　西捕瞥見敲門入内帮同　滅未致　災 
[烟犯分别起解]  
　　五區查獲之烟犯沈同二張振卿兩名前日經檢察分庭訊明判解地方檢察廳核辦又徐永清一名判罰洋五十元張阿生一名判罰二十元均因無力繳欵改判拘役昨送地方分監執行 
[搶案與竊案之判决]  
　　匪徒曹玉才日前在十六舖附近　取婦人薛計氏所抱小孩之金鎖片當爲巡警人贓並獲解送地方廳經檢察官提訊之下贓給該氏具領曹則收押候辦昨日午後由審判廳周推事官會同田檢察官公開刑庭辯論命提曹犯至案田君即言詞起訴謂曹玉才實犯新刑律三百六十七條請爲公判云云間官一再研訊曹俯首求恩問官遂認爲辯論終結當庭宣判科曹玉才五等有期徒刑監禁二個月又竊賊江阿生前因行竊陳小山家布疋喬秉鈞行竊永盛碼頭某蛋行之皮蛋均爲巡警拘送地方廳訊供明確昨日亦由周田二君宣判江阿生喬秉鈞各押一個月以儆 
[追獲搶洋匪徒]  
　　曹明克昨日在吳淞路攫取行人某甲洋十餘元而逸由甲　到八百二十一號巡捕將曹追獲送人捕房當經捕頭詢明屬實押候解廨訊辦 
[傭婦累及薦頭]  
　　胡益豐住居四區一分署天保里内前日因被傭婦張氏竊去金戒一只及銀洋十九元而逸胡將該傭婦之薦頭項赤林扭控到署昨解司法科押候訊究 
[孫醫士遷居]  
　　西醫孫介　君醫庽本在新署前晉康里二弄内近因投醫之人日衆地小難容業於前日遷至北泥城橋東首芝罘路三號洋房内命名介慶醫院照常開診 
[公共公堂瑣案]  
　　周會順前日糾合數人在山海關路將黃福生兇毆受傷由捕查見一併拘入捕房昨解公堂請究據捕房派人投稱黃在醫院醫治不能到堂判周押候原告傷愈再核 
　　甬人陳裕生湖北人朱海順均因行竊曾經公堂訊實分别押辦期滿均着帶堂候核在案昨届期滿由捕房將兩人解案請示判函送上海縣知事署分别遞回原籍交地方民嚴加管束 
　　湖北人劉洪發在虹口電車上　竊日本人皮夾又鎭江人　阿根行竊山西路杜海姣家缐毯均經包探查獲昨解公堂分期訊明以　係過犯判押西牢八月劉押半年期滿均着帶堂再核 
　　馬夫高三前日駕車不愼在靜安寺路將曹阿坤之黃包車撞壞由捕查獲昨解公堂訊明判高罰洋十元充公再賠曹修費洋五元着令繳洋開釋 
　　徐杜氏控裕豐　廠股東周盤甫欠银等情由廨將周傅案訊　交保在案昨復傅案質訊之下判周仍交原保候下禮拜一復訊再核 
雜评三（訥） 
[中國之特别情形]  
　　各地方之防衛中立不可謂不力矣而又擬設臨時保護租界特别條例各省旣設籌辦中立處矣而又擬於烟台濟南長春上海設立特别外交處蓋中國之中立多特别危險與特别交涉故將有此特别之設置也 
　　人民生計有特别之貧困希圖破壞之人又多特别舉動此以對内言與他國之中立不同者也青島之特别　戰區交戰國多特别之抗議此以對外言與他國之中立不同者也情形旣不同而政府遂多特别之困難雖謂之特别之中立國可也今之僕僕籌辦中立者亦難矣哉 
[補錄命令]  
　　九月四日大總統策令陸軍部呈請將李如璋加給陸軍步兵上校銜殷銘楊臨洙趙萃瑛章得雲授爲陸軍步兵少校胡得勝授爲陸軍砲兵少校應照准此令 
　　又令陸軍部呈請將陸鴻鈞授爲陸軍二等軍醫正王玉海汪希齡直文元均授爲陸軍三等軍需正周維廉授爲陸軍三等獸殹正應照准此令 
　　又令陸軍部呈請將田經年授爲陸軍步兵中校應照准此令 
　　又令陸軍部呈請將陸軍步兵少校汪炳森加陸軍步兵中校銜應照准此令 
　　又令陸軍部呈核覆署察哈爾都統何宗蓮請補驍騎校等缺應准以擬正之萬沁車林哈斯瓦奇爾補驍騎校額爾德尼都　補護軍校此令 
　　又令陸軍部呈核覆署吉林巡按使孟憲彞請補驍騎校員缺應准以永亮補驍騎校此令 
專件 
[京師警察分科職掌規則（續）]  
　　第四條衛生處置左列三科 
　　第一科掌事務如左 
　　一關於公共道路保持清潔事項二關於清道夫役水車土車之配置及監查事項三關於塵芥污物容器及容置場之設備管理事項四關於住户掃除之告誡及監查事項五關於公共溝渠及水井浚　修繕管理事項六關於排洩水溝之設備及清潔消毒事項七關於私有溝渠水井之檢查事項八關於公共厠所便池之設置修繕及清潔消毒又繳納租捐事項九關於肥料搬運晾　屯積之管理事項 
　　第二科掌事務如左 
　　一關於醫師産婆及其他屬於治療營業之檢查秋理事項二關於藥品及配置藥劑營業之檢查管理事項三關於毒藥劇藥署色料之限制管理事項四關於飲食物品及其製造場所並庖廚用具之檢查管理事項五關於娼妓健康之診斷事項六關於屠獸場畜舍及斃獸之檢查管理事項七關於娼　劇場及公共營業處所之衛生事項八關於傅染病又獸疫之預防及檢查事項九關於種痘事項十關於棺屍停放處所及墓地埋塟之管理事項 
　　第三科掌事務如左 
　　一關於巡官長警體格之考騐事項二關於拘留所及待質人犯之診治事項三關於道途疾病及變死傷者之急救治療事項四關於巡官長警因公負傷之診治及鑒定事項 
五關於公立私立醫院之視察事項六關於微生物之檢騐事項七關於飲食物品及其器具之化騐事項八關於藥品及毒物之化騐事項九關於化　品之化騐事項 
　　第五條消防處置左列二科 
　　第一科掌事務如左 
　　一關於消防員弁之配置及服務事項二關於消防隧之編　及派遣事項三關於消防員弁之進退赏罰事項四關於消防費及水費之調查事項 
　　第二科掌事務如左 
　　一關於器械之管理及保存事項二關於地利水利之調查 
 
 
 

Page 11

 
 
事項三關於望火梯等項之設　移轉事項四關於消防員弁志願者之試騐事項 
　　第六條每處置處長一人以都尉充之承總監之命管理事務　　第七條每科置　長一人以警正或技正充之科員一人至三人以警佐或技士充之承長官之命助理事務 
　　第八條本　因監督外勤勤務置勤務督察長承總監之命分區督察 
　　第九條本規則自奉大總統核准日施行 
[京師警察廳分區規則]  
　　第一條本廳轄境分爲左列各區 
中一區中二區内左一區内左二區内左三區内左四區内右一區内右二區内合三區内右四區外左一區外左二區外左三區外左四區外左五區外右一區外右二區外右三區外右四區外右五區 
　　第二條各區設警察署置署長一人以警正充之 
　　第三條各署置署員二人至四人以警佐充之 
　　第四條署長承長官之命管理區内一切事務 
　　第五條署員承長官之命佐理區内事務 
　　第六條本規則自奉大總統核准日施行 
來函 
[陳琴軒來函]  
　　星期六（五日）之夜僕偕朱梁二友赴南市大觀園觀劇是晚演顚倒鴛鴦新劇情節演法尚無大疵惟佈景異常迅疾差强人意演至兄弟重逢時樓北特等座内有某客感於戲情揚聲喝彩該　即囑值場巡警上樓詰問當答以檯上演得　好是以喝彩巡警　首退去同座之客以喝彩爲看客常事何至囑警干涉於是憤憤不平約　二三分鐘他客亦同聲喝彩忽該園有一瘦長其身麻黑其臉者出而禁阻聲色頗厲謂祇准鼓掌不准喝彩至是座客益憤呌好之聲紛然　作黑麻者大怒乃手向樓下招呼須臾有狀如流氓者均衣短衣約三四十人自北梯蜂湧登樓闖入特等廂内逢人便毆前列座客莫不遭打比巡警上樓已有數客被曳下樓有一背鎗巡士其帽亦爲　落斯時僕即至梯角觀望親見一衣雪青羅衫之客正爲若輩攢毆該巡士即回身救護若輩猶不釋手乃以鎗背揮擊始各退去使該客不得巡警之擁護結果將不堪問吁殆哉僕與二友因坐後列未遭毒手由南梯拾級下其時被毆之客正與巡士理説而短衣之流氓則見其紛紛雜人叢中如鳥獸散矣嗣巡士拘去園中人三名帶同被毆者六七人至一區警署僕等隨往探視途中復見一人被毆吐血衆勸以赴署被堅不肯乃由其友人雇車去聞此人係開水爐者是役也被毆之人均屬特等座客爲數不下十人惟强半畏事不願赴署認辱而回所願雪此辱者僅六七人而已僕與二友至署要求入内作證門警以事不干己拒而不納遂露立揭示場竚望至一時許由一區將一干人證解至總廳僕等亦隨往以觀其究竟至二時押送之巡士出廳探之始知廳中無員訊問兩造均暫看守僕等因爲時已晏分道言旋竊以看客喝彩爲吾國觀劇者之常習有時聲浪太高殊惹人厭然與鼓掌比較其妨人視聽則一所差者舊習與新法已耳該園之禁喝彩而崇鼓掌實不能悉其至理之所在即使贊揚新劇之做工必須鼓掌亦應和顔悦色向座客婉言豈可動蠻須知看客即係主顧理應優待况此次被毆之特等座客無一非體面之人出資娱樂竟致飽餐老拳該園舉動之野蠻不獨僕等目擊者爲之　裂想閲報諸君亦當爲之髮指也僕素性　　對於該園　看客兩無偏阿　　高聲喝彩雖屬有妨他人聽官然感於戲情而發正所以示其神經激剌之熱誠要亦不可厚非惟自巡士詰問後他客亦從而和之喝彩之聲旣衆而愈高斯時也殆有他意存焉則喝彩諸君誠不免於意氣用事之誚至該園紏衆辱客野蠻不法達於極點如此舉動豈獨爲該園留一不可洗刷之污點抑且貽害新劇之名譽自無怪其營業旁落有岌岌不可終日之勢此次某客初次喝彩按諸當時演戲情形似出誠意非倒彩可比是實與該園以無上之榮譽奈何反受其辱殆修所謂狗咬吕洞賓乎吾無以赠該園題之曰不識抬舉之野蠻大觀園而已抑僕又有言者聞警署以此案爲互毆然按諸事實則不誠然夫毆　一事無論互　與否當先察其何方先毆而欲究其何方則當查其發生衝突之地點特等座内均係看客園中人向所禁坐今辱客之處即在此看客即欲毆亦無可毆之人在是明明園中人馳至特等座向座客宣戰况短衣之人均由黑麻者臨時招呼上樓盡人皆見巡警在樓下值場當亦見之此該園先毆之鐵證也觀此即可知其咎在何方或謂看客並偶互毆一説殆亦近理不知其時寡不敵衆文不敵武掙扎尚不能還毆更何暇即使一二看客身手較好遇敵抵拒爲正當之防禦不可謂之互毆此則僕所望執警務者加之意焉總之此案大旨當以觀劇喝彩是否在違警律範圍之内戲園因喝彩是否有毆客之權與起衅之在何方爲斷警廳司法者幸採蒭　庶不致有所枉縱更有進者該園旣有值場巡士竟敢公然糾衆肇禍其目中明視巡士爲無物長此不懲實爲擾亂治安之伏缐防患未然是又所望於有地方之責者走筆記實申論及此想高明者當不河漢斯言僕因該園舉動太過敢將目擊情形據實詳布以俟閲報諸君子之公評藉伸旁觀不平之氣云爾務祈賜登來函　内不勝感荷 
 
 
 

Page 12

 
 
 [G 
[丹桂第一臺永記公司十九夜戲價目表特别包廂官廳八角頭等包廂六角頭等正廳五角二等正廳三角三等客座二角玻璃包廂五角]  
楊華亭　吊金龜　 
劉壽峰雙處　鋤美案 
李少棠郭彩靈　十樣　 
唐静庵　魚　劍 
譚嘉倫　斬黃袍 
李德山蓋春來　嘉興府 
王瑞雲小楊月樓蓋呌天　戲迷傅武（松打）店 
孫朱菊仙素雲　舉鼎觀畫 
馮志奎趙君玉潘月樵張德俊陳嘉祥回荆州 
[法界迎仙鳳舞臺男女合演夜戲頭等正廳二角]  
七月十九夜戲二等正廳一角三層樓房包廂角半 
劉松亭　張福寳　下河東　三盞燈　佘塘關 
小鳳　小吉瑞王祥雲　拿謝虎 
洒金紅　取城都 
梁俊圃孟鴻羣周福全　獨薛禮嘆月木挑安殿寳關 
　菊芬　紡棉花 
狗肉紅七金子筱菊芬謝秀鳳孟鴻茂　金代演鐘洞房罩 
劉峰昇金鳳雲沈瑞堂　黑桑園水寄子國 
大舞臺十九夜戲大二減價等正廳三角三層包廂二角特别官廳五角特别包廂七角 
景　泉●吞六園 
富仙訪　　　鳳 
小桂枝○折柳陽關 
張雨亭　硃砂痣 
李春來沈韻秋　（茂州廳） 
三麻子趙如泉　（關取長沙） 
七歲紅　四杰村 
小如意賈璧雲蓋俊卿張雨述小逹子吕月樵小如意萬盞燈吕月樵吕月樵何家聲　梵王宫雙演探母戲迷傅 
王永利沈韻秋小達子李春林眞小桂蓋俊卿　雙演落馬湖 
小桂枝賈璧雲趙如泉眞小桂芬　杜頭本十二本娘 
競舞臺十九夜戲二層包廂七角特别正廳五角頭等正廳三角三層包廂一角 
李祥麟　三叉口 
劉漢臣　黑風帕 
周鳳文　雙摇會 
張德禄　花蝴蝶 
張連生夏月珊　遊龍戲鳳 
邱治雲夏月潤馮子和林檯森劉漢臣　妻黨同惡報　 
趙文連夏月珊毛韻珂夏月潤周鳳文邱治雲　頭末偵探疑殺案 
寳善街丹桂十九夜戲正廳二角登樓三角包廂四角 
趙鳳雲趙素雲　鳳儀亭 
楊文奎桂雲峰　鴛鴦樓 
小奎官恩曉峰　取帥印 
金菊芬趙素雲金菊花趙鐵山小奎官陳飛珠蓋月樓十三旦趙紫雲小黑燈張文艶柴子雲小春利小桃紅趙鳳雲金菊芬高榮奎　全本連檯好戲萬蓊蓊花船 
[大舞臺]  
十九夜戲大减價二等正廳三角三層包廂二角特别官廳五角特别包七角 
七歲紅　四杰村余千救主三麻子關公取長沙吕月樵（三）四郎探母）（演三本）戲迷傅 
小達子（本三）四郎探母（演雙）落馬湖賈璧雲（演雙）梵王宫（演）頭二杜十娘李春來本拿一枝桃茂州廟（雙演）落馬湖小如意（雙演）梵王宫（三演）四郎探母 
[民鳴杜]  
從今日起將此紙裁下至本社換减價　　拾張 
三馬路大新街口　電話三一四一號 
前發出之减價劵一　　　 
起文聲　馬麟聲 
許　梅　王　僧 
楊潤身　樂涵梅 
張　天　　雙笑 
張則鳴　徐增卿 
張利聲　胡家聲 
郭詠馥　　顚顚 
張雙宜　吴湘濤 
命笑吾　顧覺因 
查天影　黃小雅 
顧無爲　王惜花 
花天聲　馬貼風 
陸子美　錢惜美 
　　魂　爵光明 
　　翠　邵廼　 
朱孫雁　吴天虹 
錢化佛　劉耕仙 
　子青　徐申之 
江看良　汪孟起 
吴一笑　袁種德 
黃　　　陳海石 
丁楚勸　　　　 
每晚加演五彩活動影戲 
特别包廂七角頭等五角特别正廳六頭等三角二等一角 
七月十九夜准演 
又齣好戲三四本　珍珠塔　全本刧後姻緣 
[周瑞卿新奇戲法　]  
改良奇異西式幻術比衆不同承蒙相邀寓胡家宅羣仙戲館背後福致里 
[聲明逃夥]  
金阿四凌安銓　才生均在本號爲夥於初六日串竊洋十四元先後逃遁現向荐保追究望各寳號勿再收用　益盛糧貪是號啓 
[新到雲南火腿]  
本號自辦正雲南宣威腿　　茶發售　上海四馬路接元參啓 
[新開郭振德士棧開張廣告]  
啓者本棧開設上海英界三馬路石路西首曲江里八十九號石庫門内擇於陰曆七月十五日開張自運大小洋藥批發另剪概行克己恐未週知特此佈告 
[相家三陽道人啓事]  
鄙人前染目疾荷承各界諸君胃暑賁臨末能接談殊深抱歉現因全愈於本月朔日仍在英大馬路小菜場對面壽康里内照常侯教特此布聞 
[内外痔瘡連根脱落]  
必須認明京都天寳齋○始創珍珠人參蘆八寳化痔散此散獨重珍珠熊膽人參蘆專治一切惡痔搽之立刻止痛消患平復無形不效還洋 
凡患痔瘡之症雖由風濕燥熱四氣受傷所致實由肝脾腎三經虚損而成日久則生管成漏破孔穿腸膿血淋漓痛癢難忍本齋不惜工本修合家藏秘方以眞正珍珠熊膽人參蘆爲主佐以舒肝健脾補腎行氣固本培元等妙品爲丸專治一切内外痔瘡服之立刻止痛消管生肌四園連根脫落平復如常大便毫無艱苦最奇者愈後非但永不再發且喜身體康健飯量加增屢試屢驗凡醫藥不能見效但服極品消痔丸眞藥到病除能化痔之仙丹也如症輕者二三盒重者一料絶根每盒二元每料六盒洋十元如外搽珍珠熊膽八寳化痔散每瓶二元無不立效●如丸散並用效驗愈速雖十年廿年之惡痔可一敷立刻止痛切勿輕視有虚言欺人罪我惟天外埠函購郵寄妥速信力自給分上海二馬路西鼎新里京都天寳齋 
[分設萬源昌北號寳石珍珠]  
本號向在城内舊敎場中五十餘載專售珍珠寳石等件物良價廉久蒙惠顧諸君稱許前年曾設分號於新北門内第四家今爲北市諸君便利起見特再分設北號在英界南畫錦里中提選上等精元新光改良時樣珠花以及胸鍼别千寳石等貨本號存貨較多認眞剔選等次分淸倘有不合包退回換凡荷惠顧定價格外克已兼收精元珍珠優價放盤如有蝹樍紳商順利割愛者無任歡迎之至此佈 
[丹桂第一台永記敦聘全國聞名第一鬚生]  
孫菊仙　十九夜　舉鼎觀畫　二十夜　逍遥津　廿一放　李陵碑 
[丹桂第一台永記十九夜特煩拿手好戲]  
潘月樵　伶界偉人　大回荆州 
[鏡花戲園禮拜三四兩夜准演新排全本二度松]  
七月十九夜戲包廂四角頭等　廳三角二等二角三角一角 
趙虎豹陳兆麟潘得勝陳秦雲裘湧棠史亦奎林房錦小鳳彩周昌順陳乜秦胡鳳林楊子和張寳香　五六本玉夔龍 
[香茗小洋一角杭州第一舞台小賬不取分文]  
（民國三年九月八號夜戲（陰曆年寅七月十九夜） 
夜戲價特等七角頭等五角二等三角三等二角幼童减半 
常小　孔炳榮顾祥林　陶洪祥　除三害 
小桂　張芝孔炳　　榮取城都 
水上　彭春珊張宏仙　梵王宫 
子　　小喜　　小經三　浣紗計 
（龍幼雲陳永奎）趙月來（水上飄小燕飛）（印德山）（李永捉）獨全班虎武行營 
（串老生）小金娃（子振廷）取三郡 
林顰卿小彭小秃扁春珊喜禄（二本）虹霓關 
[閨閣女子新劇社]  
假座歌舞臺開演巧月十九日匯演晚娘心 
啓者敝社本定假歌舞臺開演三日兹因第　三日近非之戲新中重要人忽忽然抱病恐有期不能登臺故此改連十几日　天所售出之劵除十九日　效後兩日概行作廢恐未週知特此佈告尚祈　各界諸君原諒　閨閣社謹啓 
[感謝懷德堂淋濁聖藥名不虚傅的係名醫只此一家的眞]  
治白濁血淋剌痛眞正當日立止 
余患淋濁之症已二月有餘受累不堪小便時痛如刀割腫欲紅破苦不勝言庸醫診治無效購各藥房之丸丹服之反出血淋重症心中十分憂悶蒙友指示六馬路中市朝陽萬年樓西恒和酒油店隔壁懷德堂王雨香先生醫治●即服先生珠黃止痛止濁丸每盒一元最奇者服丸三點鐘後其血淋立止其痛亦鬆接服先生珠珀白濁立止丸一元其症即霍然全愈蓋懷德堂之醫藥眞乃上海第一靈效也●該堂花柳掃毒珠黃丸及小便腫爛生股丹每盒一元亦靈效極速之丸也後焉路興仁里錢成蘭生誌謝 
[收買股票]  
本號專收各畫鐵路及有　證劵漢治萍招商大生　牧各公司紗廠股票倘蒙　光顧請臨英大馬路望平街口冠五洲隔壁仁者里人　天裕祥號啓 
[丹桂第一臺特煩著名藝員重排連台好戲共分十二本鐵公雞]  
是劇係潘君月樵及趙君筱廉在大仙時所排之傑作其中文武兼全色聲並佳久己膾炙人口後雖有人摹仿排演然做上一切相去奚啻天壤本台主深知是劇久爲滬人所渴想故特懇潘趙二君重爲排演逐本删改無懈己擊並不惜巨貲置辦彩　現日夜赶練一俟完香即行開演務祈　名　光臨鑒是荷 
[丹桂第一台永記十九夜戲價目表特别包廂八角官廳頭等包廂六角玻璃包廂五角正廳五角二等三角三角二角]  
唐静庵　魚藏劍 
朱素雲　舉鼎觀畫 
盖呌天　武松打店 
趙君玉　大回荆州 
盖春來　嘉興府 
小楊月樓　戲迷傅 
譚嘉倫　斬黃袍　 
[春柳劇塲]  
特聘新劇同志會全體社員和齊登臺 
電話壹九九０　英大馬路東口三號謀得利 
恨生天玉頻頻不平蘇新天涯懺紅馬二露沙鏡若小髭我尊絳士予倩鏡澄鏡明蒼梅益兒冥飛伯神石聲忍厂慢游蔓芝耦怨 
[演影戲者鑒]  
啓者敝公司現存影片甚多内有中國戲亦有外國戲而外國戲影片戲目均用華文註明至中國戲影片惟敝公司一家獨有該片可以買亦可以租所有影戲機器一切器具無不齊備如蒙光顧請來敝公司接洽方知價廉物美無論遠地亦可函商祇須將地址示明即將影片目録寄上可也此佈　上海江西路德律風公司内　亞細亞製造影片公司啓 
[普化社女子演藝團]  
設法界歌劍　　（夜戲價目）（日戲减半） 
特别包廂六角頭等包廂四角特别正廳四角頭等正廳三角三等包廂三角三等包座位　起碼六十 
十九夜准演 
客商煩請全體社員馬（重）甫（排）介 
本社前所贈半價劵因發出甚鉅故以十三日爲止現准於十六夜　半價劵仍即照常　用此啓 
[民興社]  
敦請著名南北新劇大家男女合演 
本社假座法界歌舞臺原　爲劇著名南北男女各界新劇大家東京名師置備活動佈景應有盡有精益求精開滬上未有之奇觀聚天下英才于一室准八朋朔修理整齊即行開幕先此佈告 
[痔瘡内服靈丹]  
彭壽堂獨秘珍珠熊膽人參蘆三十六種化痔丸每盒雙料二元單料一元如用雙料取效更速外搽消痔散妙藥可保永遠不發一試便知 
此丸能治三十六種痔瘡無論生管成漏破孔穿腸膿血淋漓痛不可忍服之立刻止痛消管生肌四圍連根脫落完好如初妙在攻補並進故愈後非但不發且身體轉弱爲强凡醫藥不能見效連服三盒無不全愈也 
[痔瘡外搽妙藥]  
痔瘡雖仗内消得妙然藥外治根蒂永絕本堂始創眞熊膽珍珠外治妙藥　治一切惡痔搽之立刻定痛消管拔毒止膿雖十年念年之痔一經試用其患患倘内服外治不過數日除根屢試皆效大瓶四元小二元雙料加倍取效尤速彭壽堂舖設上海抛球場南首三層樓七號洋房交易○各省函購由郵局匯兌外加寄費一成郵票不收 
[裕祥當原衣在裕隆提莊出售]  
本當所當貨物移在裕隆本莊取贖惟滿貨甚多挑選上等原當衣着綢棉單夾粗細皮襖紗羅呢絨時新衣服格外便宜如貨價不合退貨還錢本莊歷經多載素蒙各界贊許貨眞價實近因左右提莊林立特再佈告請認明裕隆提莊庶不○英大馬路石路口第致誤○二石庫門便 
[天津永豐有限公司廣告]  
本公司股本洋二十萬元在天津法領事署存案股單一千元者（按季繳）每季繳洋二十二元股單二千元者（按季繳）每頭繳洋二十八元股單四千元者（按季繳）每季繳洋四十元股票一萬元者（按季繳）每季繳洋五十元會員從入會之季由季股單之開彩或可得股單之全數銀圓於所保之年限以前可提回衆股單内百分之五以至百分之二十五於所收之錢内提出百分之六以至百分之四十四作爲開彩之用欲知詳細者請駕臨江西路五十號延豐公司内面詢可也 
 
 

Page 13

 
 
自由談 
游戲文章 
[特約滑稽電] [  王天一]  
　　空中電十五晚八時三十分（俗謂月食）有黃種兵數十萬名以雙聲砲無彈鎗向月宫猛發　毁著名電燈廠一所以致全宫失明 
　　月宫電昨晚嫦娥住宅受損甚鉅擊斃嫦娥　脚員八名房侍十二名梳頭　五名傷者不知　落嫦娥趁飛艇逃避 
　　月宫電嫦娥於暗中奔逃時失去　花緞鞋一只被狂　吹落地中海適被某交戰國探海燈照見悮認爲敵國兵艦即放魚雷艇五隻合轟之 
　　天宫電聞嫦娥擬與韓湘子同住 
　　廣寒宫電月下老人兩臂確被炸　已入仙子醫院醫治　以後不能再牽紅絲云 
　　天宫電玉帝對於月宫戰事深願恊助故電致駐滬火神即於西　路起事（昨夜西摩路火警）後被中立國救火兵查見因地在租界違背公法將火神當場拿獲 
　　南天門電據仙界中　稱吕純陽於昨晚下界背荷利劍並未卸去武裝已被某國警官扣留（不受酬） 
海外奇談 
[研究造夢方法] [  警衆]  
　　夢爲神經作用夫人皆知然人何以有夢則自古及今爲心理上之一大疑題莫能解其奥　昔某報載法國有侯爵挨里婁麥氏積多年之實騐研究夢之結果其説謂凡欲得佳夢者須注意於睡眠之方法爲惡夢所擾者皆由於寢法之不正故個人睡臥一夜之中半夜宜右脅下向半夜宜左脅下向俾輾轉自由則得佳夢境大凡發夢起於睡醒前一點鐘者易憶起於熟睡中者難憶挨里婁麥氏自云三十歳時即研究夢理不論何日均追思前夜之夢而編爲日記前後紀載已達一千九百四十五種之多各次附插圖繪以期明於目而印於心蓋挨里婁麥氏乃有名之畫家也挨里婁麥氏旣專心於是遂收其研究之功有見挨里婁麥氏所繪夢境之畫有一幅　繪某　落氣候温和名花夾道挨里婁麥氏之夢友居焉平素　愛彼地恨不能常至其處遂欲夢中見之一日親至其地命僕購上等香水一瓶携之而去比卸裝後逐日用香水　衣歸時堅塞其口携帶歸來晚間偶思彼地即命僕於　早將醒時約一點鐘以前將香水點滴於枕上僕如命爲之果如願夢游其地　試不爽也此法亦甚簡便恨酩酊中人有所謂辦公者未　領略之　 
詩選 
[牽牛花] [  包者香女史]  
　　　種移來露未乾芳華柔蔓耐人看秋心著處經綿意欲　天孫　　寒 
[惜花春起草]  
　　　　露　袖凝香消受園林春　長　卷猶驚梁燕睡　開分照海棠妝凭　雨後　嬌艶圍　風前　嫩凉唤起　楊絲萬　落紅　住　文章 
[愛月夜眠遲]  
　　銀　斜空玉露垂月明竟夕動幽思半　爐篆琴三　滿院桐陰酒一　興逸渾忘星斗轉心清只許素　知人間倘得吳　斧願造　樓百尺奇 
[初夏乘火車歸省毘陵途中偶賦]  
　　忽遽登程爲省親嗚嗚汽笛動征　青山不强留行客明月相隨照遠人恍訝長房鞭縮地　疑仙子駕飛輪春風同此經過路綠遍天涯草色新 
[最新時事月蝕] [  劍秋]  
　　　拍霹拍霹霹拍拍霹拍霹拍霹霹拍 
　　哎喲阿妈道是甚麽　呢 
　　哎喲阿哥不好了亂黨又來打製造局了 
　　哎哟張家姐姐哎哟李家妈妈快快收拾東西快逃快逃停一回車子要没有了 
　　阿　　我的天呀什麽一年多些又要打起仗來呢這不是要嚇死我麽 
　　你們不要着忙這是救　月蝕並不是亂黨起事快些安心　 
　　哎哟王家伯伯你不要哄我我們是不信的你想鄭鎭守使是　洋學生受　文明教育的决不有這種迷信的事况且現在是什麽時候這個説日本要打青島那個説孫文陳其美已到上海不日就要起事百姓的心裏已經弄得不安得狠那有無　無故憑空放起鎗來你想不是打仗是什麽 
　　阿妈阿哥張家姐姐李家媽媽快逃快逃 
停一回車子要没有了 
　　哎喲爲甚麽不響了難道眞的是月蝕麽果然不差 
　　阿咦　月光菩蕯呀你爲何早也不吃晚也不吃偏生在這時候吃起來豈不要嚇死人麽須知我們是驚弓之鳥實在嚇不起的了 
　　月光菩薩謝謝你求求你以後不要這樣總算照應我們的　 
小説 
 
[第四圖賣錦]  
[花木蘭傅奇] [  天虚我生]  
　　第四齣賣錦（續） 
　　（小生捧葫蘆立場）（　目久久介）（駭嘆介）呀 
　　（滴溜子）聽说罷小鹿兒心頭猛撞怎常言説道最是皇恩浩蕩放着些盈天餉帑怕没個貔貅簇擁大旗黃搜索到衰頽漢兀的白髮龍鍾還去接仗 
　　（鮑老催）怎不向國門懸賞是豪傑誰肯從旁看説什麽從軍用不着小兒郎倒難道垂垂漢精神强禁衝撞俺爹爹縱使在年華壯做孩兒那忍得將伊放况病倒在匡牀上 
　　（雙聲子）要莫是閒胡謊閒胡謊空閒地來調侃看他是　　狀醺醺狀酒醉後懸虚想多惆悵空凋喪怕他是貪功羡祿軍前投向 
　　（笑介）多分是　個緣故側使我平白地疑　了半向樂已有了天也晚了這　只索明日再賣俺作速回家去也　（收　介） 
　　（尾聲）早則是草烟籠月　池塘認歸路迷茫夾道桑望前村一燈星亮多分是阿姐停機煮飯香（下） 
　　（評）木　旣有弟自不可不令出現然但使做陪場之健人則又抺　咬兒賣　之事管必有之否則將木　　　自賣那抑　主登門求錦耶則此差嘗决定應得咬兒嘗之林守登場好在出之意外否則從軍消息無從而知咬兒抱負亦無從而見　咬兒一派熱心便是　木　一派熱心畫家所謂烘托也然忽而悲忽而喜却便寫煞孩子氣疑林守是醉語此想實實奇妙不然咬兒將痛哭疾歸不成文理矣 
　　寫林守忠義之心亦大可喜 
[蘆中人原名ＢＩＬＳＳＭＡＴＤＯＲ] [  英國女小説家ＧＥＯＲＧＥＡＬＬＬＯＬ原著中華（林竹賢譯）]  
　　第十八章（圈點悉仍原稿） 
　　茀蕾斷續發其凄慘之音曰釀卿乎笙歌繚繞燈燭輝煌非吾儕結婚期乎斯時也人皆以爲吾畢生最樂之時代而不知吾心中　慮與慚　交　而不已蓋未曾告卿以吾之秘事也愛壁之母非死於嚴雪中爲馬儂所訪得者乎此可　之女子此貧苦之婦人乃吾之前妻而愛璧乃吾之生女也釀雪　至此紅顔頓白靜悄無言拈衣欲涙旣而聞其夫　聲續曰此時之吾非前此之吾矣釀雪仍不之答茀蕾又曰噫吾不應使愛璧露臥寒風無人顧問吾又豈應不告卿以此事哉惟吾愛卿甚不忍棄卿故吾不敢輕露吾與露璧之關係嗟乎及今思之吾與毛蘭之私婚使吾畢生受無窮之苦楚悔已無及矣茀蕾意中以爲釀雪必將起立求往馬儂家中一觀美麗之愛璧然釀雪受此激觸後芳心欲碎豈易發此慈愛之戀念哉卒之帶涙謂其夫曰茀蕾乎使郎於十六年前即明告以此事父母之情想郎與妾早已盡之矣郎其思之妾旣知此中底細愛壁旣爲郎女我又豈忍拒絶哉茀蕾聞此幽愛之音覺諸事皆就仁厚如釀雪世問眞不可多得旣聞悠清之語復作曰噫郎乎使郎當時　收養之愛璧當愛妾如愛其母郎之愛妾或亦倍於今日妾之悲傷死兒（茀蕾曾有一兒未匝月而殤）其哀情亦可稍減吾儕家庭之幸福與樂趣亦當濃厚超於想像之外也語至此涙下如珠不堪卒述矣茀蕾曰非也吾苟於彼時告卿則秦晋之姻恐不願聯卿旣願矣其如卿父何釀雪微笑曰此固難晰者惟妾能立誓不嫁第二人耳曰吾之罪孽誠出於卿意料之外今知過矣請卿赦吾曰郎之害妾者甚少蓋郎雖害妾而十五年中之愛妾果如一日未諸或懈郎之害愛璧者固何如耶此其過豈易補哉茀蕾曰無他吾儕可引愛璧歸吾將盡吾餘年以補過耳釀雪摇首曰此事之成也殊非容易因此女郎已長大也郎今日之責在直認愛璧爲生女而養育之而妾則亦願　求上帝使渠愛妾耳茀蕾曰然則夕陽西　萬籟沈靜時吾儕其一訪馬儂於草廬中乎 
 
 
 

Page 14

 
 
   
 
