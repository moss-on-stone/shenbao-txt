# 1892 - 77 - 4906794

 

Page 1

 
 
[二百九十三號畫報告白] [  點石齋啓]  
　　蕪湖江干有鶴兒山焉山上舊建八角亭明崇禎間山陰王思任榷蕪湖　因取謝眺天陽識歸舟之句改名識舟亭今已舊蹟無存亟圖之以備好古者之察覽焉他若善人之有後新壻之被毆東堯多養鴨之家天津有河清之瑞粤民迎春而釀禍俄督查弊而微行陳氏子則拒奔延年某佐　則冶游受辱及新附乘龍佳話圖曲並山水人物各册頁准於二十六日出售此佈 
[重印古事比出書啓] [  點石齋白]  
　　古事比一書乃桐山方依巖先生所作也先生好史學於古今是非得失罔不暸然洞晣其故以史學三長鎔鑄千古旁搜遠紹集成是書允爲論世知人之書本誠考据家必備　書也本齋前印業經售罄今復用連史紙重印准於三月内出書此佈 
[論考試貧員]  
　　嗚呼宦途至今日尚可問哉捐例疉開流品日雜减成之後仕籍愈盈其大者内而員外郎外而道府其小者内則供奉孔目之流外至巡檢未入之職莫不頭銜爭耀共慶彈冠而孰知筮仕雖易差缺終難人數旣多位置狹窄有守至四五年而得一差一缺者有守至六七年而得一差一缺者此猶其幸也其不幸者守候十餘年不聞有委補之一日仕途中尚可涉足哉個中人常云候補而望差委必須財帽雙全有財者可以謀幹賄託酌量提前有帽者可以鑽營情面設法調劑倘或無財無帽旣乏神通之力又無交誼之聨則終年聽鼓逐日隨轅而卒不得蒙上官之青睞卽便才具開展智勇深沉而尺柄莫持無從自顯鬱鬱久居已覺無味而又加以公館用度資斧屢空其言何可勝言在世祿之家富商之子懷財欲試急於捐納以自顯其上必有世交世誼可以招呼或餽貽酬應亦足自通其聲氣若夫中資之人竭蹶籌措以博一官冀刮地皮以償其息迨至到省已將筋疲力盡而又無年世爲維持無親朋可依賴東馳西逐轉輾相求而所託或非人則雖望眼將穿終成畫餅日復一日年復一年轉瞬流光荏冉不返而借貸日重資用日空匏繫一官味同　肋欲進不能欲去不忍此中况味有不堪爲外人道者上憲憫焉創爲考試使貧員得以膏火爲朝夕衣食僕御之資此正大吏不得已之苦心然捐員而能馳騁文壇操三寸不律縱横議論有幾人哉雖所命不外吏治之題所作不過策　等件非比制藝之清嚴而求之於捐員已不免索盡枯腸嘔乾心血於是倩人頂替夾帶辦鎗諸弊叢生無異小試金陵吏治局之考門外人捉刀者多局中轉被擠出故各員公議於扃門後遍查與考之人如有冒名頂替者擬以老拳奉敬果如此議眞才當不致久屈然吏治之弊何以一至於此哉古者論定後官官定後祿今則論未定而已官官已定而未祿夫忠信重祿所以勸士造就人才固不可少本朝定養廉之銀其數且多於正俸盖亦重祿之意今諸員不能得此而斤斤於微薄之膏火贫可知矣夫此于于而來者其果酌貪泉而爽處涸轍而歡乎能安貧樂道者必不出於捐納不能安貧則未膺民社尚無大害一朝權在手則一路之哭聲有可必矣夫正途之中未嘗無貪鄙齷齪之輩捐員中勤奮清廉能以國計民生爲念而有心作好民者豈乏其人然今日之人才與前時大不同矣前時之捐官者或係世家子弟讀書攻舉業而不利熱中心切乃援例納捐以冀一展奇才或佐幕多年吏治熟悉積有餘資因捐納一官以收其駕輕就熟之技今則非其時矣風氣趨而益下世家子弟多習於紈袴怠惰性成不願一行作吏受官塲之覊勒卽有一二出仕者亦類多糊塗　頇貪利好事之徒其由幕而官者近頗不少槪見而幕風至今亦已江河日下求其有如昔日之例案熟悉斷制謹嚴者殊不可見則卽出而爲官亦不過逞其私心之算計以恣爲朘削已耳况此二者尚不可多得巿儈鄙夫惟利是視當减成收捐之時捐價極廉集貲捐得一官無非兾他日取償以饜慾壑若此者處富猶恐其或貧處貧安得不求富求富之心勝則凡可以去貧者趨之惟恐其後又何暇他計哉吏治之壞端由於此固不特作弊於一考而亦非一考所能挽其流夫政簡刑清家給人足官之志也刑名錢榖保障疎絲官之責也堂高數仞榱題數尺官之居也旗旌導前騎卒隨後官之出也左擁右抱頣指氣使官之奉也紆青拖紫腰金佩玉官之服也所以焜耀乎一時顯楊於當世者固宜如是乃不此之圖而於戔戔之膏火是競眞宦途中之出於無奈者也不禁爲之太息久之 
[本館接奉電音]  
　　昨由京友電傳硃旨一道敬謹譯登○二月二十五日奉硃筆徐承煜補授内閣侍讀學士欽此 
[宣南客述]  
　　神機營自同治九年間奏准於每歲春秋兩季分撥馬步隊伍一半移紥南苑駐操以資訓練而期精熟客歲値水災後營壘大半傾圮苑墻全行坍倒故將春秋兩季分隊駐苑奏免移操刻屆本年春季之期苑中營壘業已修整自應照章分撥馬步隊伍一半入苑駐操現擬於二月二十八日起入苑駐操兩月惟苑外圍墻是否修竣已咨奉宸苑轉行查覆以憑將入苑駐操日期具摺奏聞云○吏部爲示傳事所有十二月等月分月官大理寺右評事陳汝鈞直隸州知州齊肇敏知州蕭宗幹通判張模知縣阮萃恩李光斗楊榖成趙從炳周瑞　土慕修張超直隸州州同李逹三並截取舉人蕭祥霖等十二員本部於二月初三日帶領引見相應示傳各該員於初一日已刻衣冠赴部演習口奏履歴如是日不行赴部定將引見扣除再傳於初二日晚在内城左近歇宿初三日丑刻穿天青褂備帶補褂元青褂並佩帶對子荷包手巾赴西苑門外六項公所吏部公所内書到聽候點名帶領引見如排班時不到卽將緑頭簽撤下毋違特示○兵部示傳所有正月分在部投供之候補差官吳德章知悉限二月初五日親身赴部騐到毋違特傳○新任廣西學政趙大宗師以炯業於客臘十三日行抵桂林於十五日接收關防視事惟廣西柳城縣知縣趙鏞係宗師同祖堂兄弟查知縣向有彚考防弊之責學政爲關防衙門究有未便可否准其廻避之處趙大宗師已於接任謝恩摺内聲叙奏請聖裁二月初一日奉硃批知道了趙鏞應否廻避著吏部議奏欽此○吏部示傳所有明保花翎二品頂戴直隸候補道黄建筦一員本部於二月初三日帶領引　見相應傳令該員於初二日晚在内城左近歇宿初三日丑刻穿天青褂備帶補褂元青褂並佩帶對子荷包忠孝牌赴西苑門外六項公所吏部公所内書到聽候排班帶領引見並傳於初一日午刻衣冠赴部演習口奏履歴再該員是否原任現任一二品大員子孫抑或現任一二品大員兄弟卽行赴部呈明以憑註寫毋違特示○侍衛處爲傳知事初一日奉　旨　皇上明日辦事用膳召見大臣畢乘轎出德昌門西苑門進西華門由隆宗門進内右門至坤寍宮東煖閣吃小肉畢乘轎由内右門出隆宗門西華門進西苑門德昌門還瀛臺卯初二刻伺候欽此○吏部爲知照事騐封司案呈本部具題管解京餉五萬兩以上原 
 
 

Page 2

 
 
解官江西大挑知縣毛文源准其照例給予獎叙一本正月二十九日奉旨依議欽此欽遵到部相應黏抄原奏分行知照戶部江西巡撫查照○海部總辦恩保庭都統佑蒙經補授廂藍蒙都統而海部總辦係承上起下經筦一是之差揆其秩與司員相若都統爲朝廷一品實任大臣若仍令兼充總辦究於體制未協聞已由慶邸改派海部帮總辦廂曰蒙副都統明惠充補海部總辦其尚仲勉副都統病故所遺海部總辦一缺已派令帮總辦二品頂戴光祿寺卿堃岫升補○吏部爲知照事所有司經局滿洗馬一缺本部於二月初三日帶領引見相應知照翰林院詹事府分傳擬正詹事府右中允榮慶擬陪翰林院檢討宗室景厚二員於是日丑刻穿天青褂備帶補褂並佩帶對子荷包手巾赴西苑門外六項公所吏部公所内書到聽候排班帶領引見萬勿遲延因用印不及徑行白片○管理太常寺事務禮部尚書臣宗室崑岡等謹奏爲題請欽派事查祀典内開每歲春秋致祭獎忠祠應由欽天監於仲月内擇日由臣寺開列散秩大臣銜名題派一人致祭歴經循辦在案今光緒十八年二月十八日春祭獎忠祠准侍衛處送到散秩大臣銜名由臣寺照繕題本進呈恭候欽派一員俟命下之日再由臣寺知照轉行照辦理合題奏請旨正月二十七日奉硃筆圈出委散秩大臣一等承恩公德欽此 
[天津瑣記]  
　　正月十九日德商森裕洋行主忽用洋槍自盡槍子由右太陽穴入穿出左太陽穴死後報知德領事督同醫生騐訖隨於翌日棺殮舁送西塋安葬二月初五日將所遺衣物車輛拍賣一空慘哉○津人呼巫者曰頂神又曰看香頭其行道曰出馬治病曰了齋其人不拘男女惟以誣民惑衆爲事誠可惡也俗尚信狐又有蛇鼠蝟狼等妖美其名曰五大家家家戶戶圖畫其像供諸佛堂燈燭香花致誠致𢡱安得� 
嚴禁淫祀如湯文正其人者庶牛鬼蛇神不敢恣横於化日光天之下乎 
[鐵路近聞]  
　　鐵路公司火車向由天津而軍糧城而新河塘而沽北塘漢沽而蘆臺唐坊胥各莊唐山開平窪里迄古冶而止向例每日往來三次去冬日晷漸短塘沽以上日行兩次惟天津至塘沽仍三次往來及封河後貨客較稀始一律改行兩次現在春水已泮積貨亟須裝運至津遂於二月初七日起又仍舊貫云○鐵路公司經戶部撥給銀百餘萬兩歸還前所借之洋欵每月可省息銀若干而車路又開至古冶客貨日多一日現在日計不足月計有餘除開銷外月可餘銀數千餘兩矣書之以爲在股諸君慶 
[登州海巿]  
　　登榮水師協鎭於客冬出缺兹由撫憲奏委李協戎署理按恊戎曾於同治初年酌改水師營制時暫攝是缺今者兵符再握舊地重來當有駕輕就熟之勢也○登州鎭張鎭軍前因公務馳赴析津兹値津河冰泮卽擬乘輪南下鎭署中特派幹員赴烟迎接烟口汛弁亦在江干鵠俟幾於望眼欲穿云○濵海居民往往以漁代耕每至大地春回相與料理帆檣以便出海捕魚水面生涯固自不惡今年氣候甚寒春分以後未見片鱗隻尾加以風威甚勁網罟難施釣叟漁郎惟有臨流浩嘆而已○烟街附近鎭巿以及寗海州地方大小各鋪買賣貨物均用錢籌弊竇因之百出前經府憲出示禁止無如積習相沿牢不可破客臘錢根略短於是廛巿贸易用錢籌者愈多或有因路途遥遠無暇往兌恝然置之至今春持往取錢或係贋鼎或已倒閉所持之籌半成廢物各尋原主逐層追究則又互相推諉口角爭毆紛紛不已可見禁止錢籌實爲利民之一道彼受其害者猶不怪乎○天后宮住持羽士李某於客冬跨鶴西歸二月十四日發引紳商人等於十三日恭送銘旌冠服炫耀頂戴輝煌頗極一時之盛旣已出家入道當不羡人世繁華而送者偏若故以此誇耀於時其謂之何○寗海州某甲翩翩年少寄跡烟臺與某妓繾綣情深似海忽於十四日同服阿芙蓉膏誓欲相隨泉壤永結幽盟及鴇婦知覺多方灌救姪受毒尚淺大吐而愈甲一縷幽魂已入枉死城中聞甲尋死之故因在該妓家被賭徒引誘陷入迷龍陣輸去大錢千餘緡自知無力彌縫出此短見而妓以自味相投亦願作地下比翼鳥遂視死如歸特不知旣經灌活後亦尚念及重泉下有飲恨人否○近日天氣異常寒冷適水成冰風伯又肆其虐海濵小舢板碰撞沈覆者不計其數幸大船早經防範未罹其難春行冬令何天時不正如此耶○某雜貨鋪忽來一客講定貨價出洋二元付値鋪夥估看之下以爲此係啞板每元應折錢五十文客不允立卽取回旣而幡然曰照此低洋諒他處亦難增價我貪爾店貨價較廉此區區者價由爾作我亦不必計較乃以洋易貨而去及鋪夥重復檢視乃係銅質然已無從追尋矣按此等騙術本屬數見不鮮惟以低洋而換假洋稍變熟套當局者不甚經心致受其欺耳 
[皖中雜事]  
　　懷寗縣吳松午明府於初十日在考棚内扃試闔邑文童題目列左已冠居休公孫丑問曰仕而不受祿古之道乎曰非也於崇未冠而直尋者以利言也如以利則枉尋通塲詩題賦得願吹野水添金杯得添字○十二日定更後招商局江永船抵埠有搭客某甲由漢來皖卽將箱籠移過躉船未幾甲反覆點檢失去皮箱一口見某乙袖手往來疑非善類不問皂白向前扭住勒令交出皮箱乙厲聲呵斥謂雙瞳未瞎何得誣良作賊於是脚去拳來兩不相讓適有某丙在側解之曰彼係送客人非扒手也甲尚不服船中人亦謂甲無禮已甚交口詈駡甲自知干犯衆怒始默爾而息○沈仲復中丞客歲查勘沿江地勢以東門外一帶爲江淮保障之區原設砲營一座不足以資鎭壓遂會商兩江督憲劉　帥奏請添募兩營分投駐紥以壯聲威旋奉綸音俯允所請中丞遂於客冬籌撥餉銀札飭管帶練軍後營王心忠副戎帶領兵目赴皖北一帶會同地方官出示招募副戎奉札後携帶餉銀往鳳潁一帶募集一千名於十五日行抵省城一紥先農壇一紥馬營至管帶何人目下尚未札委也虎卸署徽州府本任六安直隸州劉湘笙直刺宗海於初十日行抵省城赴大憲衙門禀安并拜會同寅各官小住同鄕顧君公館中旋奉藩憲阿嘯山方伯牌示飭回本任供職○調署懷寍縣本任南陵縣張汝南明府月前赴省城叩賀各憲新禧并謝委署小住數日辭回縣署俟交卸篆務後再蒞省垣諏吉履新曾紀報端兹聞明府回棹後爲二豎所侵日形沈重行至鳩江延醫診治服藥罔效遽爾撒手西歸遺缺經藩憲阿方伯委正任涇縣包明府宗經調署矣 
[厦島零拾]  
　　日商瑞記洋行係呂宋人某甲所開近來生意繁盛蓋因在臺灣南北東洋各埠開設分行足見多財善買以得忌利士公司輪船往來臺厦載運茶葉各貨獨擅其利遂於去冬特購中號輪船兩艘一走臺厦南北一走汕頭澳門香港等處以與該公司爭利從此兩雄並峙互相兠攬於水脚必當較前便宜商人可以大受其益矣○稅厘捐局提調一差由省局委丁潄卿别駕來厦接辦去冬虽駕由建寍抵省二月初四日乘伏波官輪行至厦門擇吉於初六日進局視事○厦門浯嶼一島係歸海澄縣管轄居民多以捕魚爲業泊舟厦門港一帶平時口角打架一有訟案卽赴厦防廳呈控貪圖近便也嶼中以陳林蔡三姓爲巨擘月前有林姓嫗年已八十六歲不知何故被陳虎魚昆弟毆打骽骨已折陳自恃其衆又將林姓房屋拆毁十數間林姓孤掌難鳴無可爲計男數十人齊赴水師提署喊寃彭軍門卽飭蔡巡捕會同該嶼汛防某弁往查禀覆核辦陳姓自知理屈卽赴厦門邀請董事調處未識能釋怨修好否也○招商局致遠輪船由上海載貨來厦已駛至大擔口外忽擱於暗礁之上船卽欹側適値潮退船主恐船傾覆只得將船中所載之牛莊豆油一百七八十簍抛棄海中船身輕浮始得出險駛入口内雖稍有折耗而全船得以無恙亦不幸中之幸也○興泉永道吳觀察開缺後經閩督憲奏委許秋槎觀察星翼接署許觀察已乘琛航官輪於十四日辰刻抵厦暫住公館中擇於十六日接篆官輪進口時砲臺上升砲恭迎春聲隆隆在厦印委各官均至碼頭恭迓○源通錢莊倒虧官欵經上憲提省將莊主葉大鏞叅革發侯官縣典史看管究追俄而厦門匯昌錢莊倒欠票局存欵葉大鏞亦係股東遂被欠戶呈請附追上憲以葉挺押卽飭侯官縣改收囹圄俾知儆惕 
 
 

Page 3

 
 
[火警類誌]  
　　漢鎭熊家巷内廖姓家初七日十二點鐘因烘小孩尿布不愼防閑以致延燒被帳火烈具舉紅光滿室家人束手無策祇得大聲疾呼幸隣人聞聲齊集取水灌救甚爲得力祗焚器具數件板壁半塊而已又初九日晚八點鐘漢鎭鮑家巷彭恒裕磁器鋪失愼忽見濃烟密布光耀亘天警鑼鏜鏜不絶文武印委各官皆臨塲彈壓鄰近善堂水龍亦飛駛往救僅焚去該店後洞回祿神卽興盡而返聞起火之由有云廚爐失事有云燭花爆落又有云然放烟火延燒物件究不知孰是也 
[幸而免耳]  
　　本月十六日八點鐘時有奉賢縣南橋航船揚帆飛駛道出松江鬥富浜口舟子一時疎忽誤放篷脚所繫之繩致船顚簸於洪濤巨浪中轉瞬卽傾覆幸爲某商船所見急爲護救船中十三人俱免滅頂之占惟所帶貨物銀錢已悉付諸蛟宮蜃窟矣或曰有閔行猪船載剛鬣二十餘頭亦均溺斃云 
[杭火續聞]  
　　二月十七夜十二下鐘時杭州豐樂橋失火本報已登大略情形兹悉起火者實係某姓點心店洋油燈炸裂以致火勢衝霄一刹那間河東盡成焦土旣而火毬飛至隔岸又復烈烈轟轟雖有各水龍竭力狂澆火勢竟四面竄射幾訝飛蝗食葉頃刻卽空約歴兩點餘鐘炎威始退計被災者河東東首南面至歡樂巷止北面至三官弄止南首西面東面至下珠寶巷内木栅止北首東面至華光廟止西面至某石灰店空地止河西西首北面至上興忠巷止南面至謝麻子巷止被災者惟烟館最多計大者兩家小者六家茶店四家錢店三家雜貨店麫館各兩家水旱烟店酒店各三家此外烟膏店錫箔店糍團店糖菓店飯店南貨店竹蔞店篐桶店小木店成衣店米店元寶店舊貨店皮鞋店染坊店玉器店眼鏡店細點心店燒餅店醬園豆腐店石灰店饅頭店油條店修容店粽子店麻毬店粥店羊肉店雞鴨店香店小紙店小菜店熏肉店羅磨坊及華光廟各一家居民及空屋八有總共七十家大小房屋計一百八十餘椽當火熾時各叚各署水龍次第風馳而至省防統領劉總戎祥勝又派營兵四路彈壓以防刁棍乘間搶物火熄後卽將各路燒殘瓦石糞除盡凈以便人行杭俗家中被火後必俟天雨始許至親友家往往宿露餐風異常困憊現經在籍紳士議定章程凡災民之困苦無依者準其禀報善堂暫爲收養其收養之處上城在梅花牌育嬰堂下城在普濟堂斯誠救災卹民之良法也 
[武林氣候]  
　　杭州來信云驚蟄至今已閱旬餘而天氣沍寒無異隆冬氣象且陰雲四合旭日韜光時而風利於刀時而雪飛似絮農人告子曰田中之麥雖有苗而不秀菜亦含葩難吐將來恐未必豐收以致米價陡昻每石須加錢四百餘文何天公之不做美若此耶 
[九江近事]  
　　邇日朔風凛冽陰雨連綿天氣嚴寒寒暑表降至四十五度居人雖重裘被體團坐圍爐尚雙聳鳶肩玉樓粟起以致梨紅杏白凍極欲委正不僅曉寒猶勒一分花謂足繪新春景色也○德化縣羅明府試畢文童於本月十六日辰刻出案隨牌示本月十八日在教塲考試武童馬箭世有擅貫蝨穿楊之技者其各彎弓躍馬角藝於芳郊淺將間乎○本月初十日有一撫船裝米一百餘石搭客三十餘人由南昌駛至九江晚泊下游匾擔峽夜分時節忽起暴風顚簸之餘錨鍊中斷船遂東漂西泊隨卽撞沈計溺斃廿六人貨物悉付流水冋有十一人從脚划船逃至岸上旋又凍斃二人又一航船附載諸客連水手共十六人是夜亦罹此厄誠慘矣哉 
[滬上官塲紀事]  
　　前貴州巡撫潘蔚如中丞於昨日蒞滬以石路級陞棧爲行臺蓋因潘文勤公靈柩將來故先期在滬恭候也○閩浙總督卞頌臣制軍交卸督篆已紀報端兹悉日内亦將來滬矣 
[風筝雅會]  
　　鳳泊鸞飄似筠裁紙翦工吳榖人太史風筝詩兒時已曾誦習祗以時方趨庭向學不敢於平原芳艸逐隊嬯娛耳滬上張氏味蒓園亭臺竹榭之間儘多隙地當此濃春佳日時有孩童來放風筝主人顧而樂之擬設一風筝雅會招集中西裙屐竟日嬯遊蓋以歐西素未有風筝故思藉此一恢眼界也抑又聞日本向有紙鳶會昔年日皇莅佐世保閱兵長崎會中人曾設會以待臨幸不知較園中所放者何若然亦同一逸趣閒情故樂得而追述之 
[研訊病由]  
　　前年上海鄕人顧雲洲等因販私鹽經羅金發告知緝私營隨有哨弁陳光有者帶勇往拘顧等糾衆拒捕各勇開槍轟擊致顧受傷倒地送往醫院醫治無效而斃遂由營官將一于人移送至縣其時陸春江大令方綰縣篆迭次研訊陳弁供稱顧由營勇管生貴開槍擊斃現在管已病亡大令據情申詳大憲現奉大憲批駁略謂管患何病症死在何處須據實聲明袁大令接奉札飭卽飭捕至蘇州提陳訊究陳帶同服事管病之金小弟及十六保十八圖地保周維榮等人至案昨日午後三點鐘時帮審委員宋二尹升坐花廳研訊周稟稱前年九月十五日管患吐瀉症送往閔行鎭西廟躭擱由金陪侍至廿二日斃命金供稱小的係閔行人向來小本營生管患病時確由小的服事死後亦由小的代爲埋葬陳供稱家住蘇州現無差使管實患吐瀉症二尹著周等各具共結呈案備查 
[解犯至申]  
　　金匱縣人某甲因子違忤送縣請懲邑宰著禁錮囹圄中不數日禁卒王阿四卽報稱甲子因病身死邑宰詳請府尊札委鄰封檢騐實係呑服洋烟自盡遂將王照例擬以徒罪一年備文起解至上海前夜旣抵馬頭解差卽赴縣投文袁大令諭令收禁外監再行核奪 
[補述會勘情形]  
　　會勘捕房已詳前報兹又悉當日下午二點鐘時上海縣袁大令英讞員蔡太守道署繙譯徐司馬英工部局辦理人密司敏繙譯蔡雲松先後乘馬車至楊樹浦美國所設捕房圖董周子青人等已預期先至地保亦前來伺候旋勘得此處河道直通引翔港今駁岸過於塡出恐河面太狹有碍潮汐往來須將木駁拆去且捕房之厠係沿河官路因挑泥築岸致將官路剷削似乎不便人行密司敏一再察看與邑尊商議謂馬路橋迤北之河稍有灣曲應將木駁拆去再行築進丈餘至一丈八尺則河道直而且闊可於水利無妨官路則照原式塡平俾行人不致繭足大令允之據情告知圖董并諭知地保董保稱容再妥商於三日内禀覆核奪遂各散歸時已五點鐘後矣 
搶竊彚志 
　　某甲向操雜貨業前晚由北巿乘東洋車歸店行至新開河畔有乞丐尾隨其後哀求佈施一文錢甲吝而不與丐乘甲不備伸手攫其帽飛步奔逃甲卽下車狂追則已杏如黄鶴矣○前晚有扒手某乙不知從何處竊得炭一簍何至法界經巡街捕所見阻而查問乙形狀慌張遂拘送捕房押候解案請究○有湯逸仙者籍隸山陰會捷秋闈本月廿四日附招商局海晏輪船至天津以便入都應禮部試是晚九點鐘時船上客人擠擁忽失去小官箱一口内有仁昌永匯京都仁昌金店銀二百四十兩之匯票一紙並零星物件追尋無著開單報諸法捕房捕頭允飭探捕查緝然恐徒托空言也 
[上海縣署瑣案]  
　　前日午後本邑浦東廿四保十二圖白蓮涇人丁贊卿偕胞弟琬卿投縣控稱族叔允橋强佔客堂向論不睬在請族長世昌調停仍不妥洽不得已來案控陳叩求提究袁大令飭開呈節略候訊昨日午後三點鐘時由帮審委員宋莘樂二尹提訊贊卿投案伸訴前情並將分析據及住屋圖各一紙呈閱二尹問可有田單糧串答稱現在家中二尹曰旣有田單著卽檢呈並邀世昌來案再核琬卿旣係同胞手足無庸上堂贊卿叩謝而退○王某氏挈女王氏訴稱唐炳聲曾娶小婦人之女爲妻旣而游蕩無歸不務正業每至山窮水盡卽將衣物典錢邇來欲將女兒退休以便收回財禮小婦人無奈應允遂於日前憑原媒將女兒交小婦人收領取去財禮洋銀一百元立有筆據事已了矣忽有炳聲之兄樹聲向小婦人纏擾不休不得已携嶯女兒控求究辦袁大令飭帶候訊供核辦 
 
 

Page 4

 
 
[英界公堂瑣案]  
　　包探顧阿六禀稱某寓主曹小元投捕房報稱夥計應一桂竊去皮袍皮馬褂及洋銀六元五角小的將應拿獲起到皮袍詰之則稱皮馬褂早經付質質劵已失無可追還矣曹訴稱皮袍一襲及洋銀六元是小的之物皮馬褂是友人所寄今旣質票無著求大老爺向應追償應供稱皮袍皮馬褂向曹借質今馬褂之票已失容措錢理償可也蔡太守問曹曰爾用應爲夥可有薦保答稱應由陳先生舉薦原言誠實可靠不料其如此行爲太守問應曰爾旣稱措錢料理必須限定日期應求限兩禮拜太守飭押令措錢料理延于追比皮袍先行給領質本俟應繳錢再核○包探沈金隆禀稱永興貫器店主王嘉堂報稱已歇店夥宋阿福冒刻土永興圖記繕就字條向周振泰尹聚興吳錫嘉余炳生諸同業冒取鳳冠霞帔團衫朝裙等物小的將宋拘獲搜出質票吊到各贓共質得洋銀三十八元半現祗存六元王訴稱從前用宋爲夥後以不安本分辭歇生意曾知照周尹二家切勿任其取物不料伊竟冒刻圖記肆行誑騙至余吳僻在新閘老閘鄕間故尚未經知照事發伊胞弟願爲料理旋知爲數太多設詞推却無奈報捕拘案字條呈電周尹兩店主訴稱小的等與王同業彼此向有往來並不知宋已停歇且王亦從未知照致被取去冠帔等物余訴稱小的與王素有往來現被宋冒取喜事所用之衣服吳所訴與余略同宋供稱小的向在王處爲夥去年王被人控諸上海縣署囑小的爲之照顧致代用去洋銀三十餘元向索不還故向同業各家取衣付質各質鋪夥呈票請追質本蔡太守問宋圖章何在供稱圖章在王處王稱字條已經呈閱今將店内圖章呈請比較則眞僞立分矣太守問王曰宋有人荐保否答稱由伊胞弟舉荐太守謂此係爾用人不妥之故本分府未便爲爾吊贓今旣吊到衣物事合分别給還所有質本除起案之六元外尚少三十二元五角著五墊付一半先行派給各質鋪再押令宋如數繳足補償質本及還王墊付之欵王又稱宋已辭歇店中亦無力墊錢太守謂爾稱宋停歇後曾知照周等各家而周等稱並未知照本分府念宋已經歇出故著爾墊付一半如未歇出則質本須爾全數付出然後比追王始唯唯遵斷○包探顧福亭禀稱小的見某馬口鐵店學徒兪福根被汪雲卿用大剪刀擊傷頭顱因將汪拘案請訊兇器附呈兪訴稱小的學製馬口鐵器汪係客司誤限剪刀卽被奪去亂毆以致受傷如此汪供稱小的因兪亂用剪刀持尺偶擊一下蔡太守騐明兪傷痕著捕頭送至某西醫院醫治汪押候兪傷痊訊斷兇器暫存捕房○包探沈金隆禀稱李祿安等三人至蔡保大飯店沽酒具膳旣醉旣飽値堂人向索錢二百十四文李等言祗須一百八十四文以致互相爭閙毁壞器皿由某號巡捕拘至捕房李等尚沈醉未醒今特送案請懲蔡訴稱小的店中被毁盆碗値錢四百文李及張寶生徐子堂同稱其時小的等稍有酒意因飯店中多算錢若于故與爭閙現有小洋銀五角願卽賠償蔡太守准之○某號巡捕禀稱小的於巡路時見陸有良王阿孝互相毆鬥是以拘拿請訊陸供稱小的係寍波人在治下當木工王曾雇令作工二日應得工値洋銀一元向索不給故與爭毆王供稱某粤人向某洋人總包工程轉包與小的是以小的每日雇木工五十名工作開有姓名是日陸雖列名單上並不做工另往才有處以致粤人罰去工錢小的將陸工値尖銀一元押住陸又稱小的並不至才有處做工明明王圖賴工値蔡太守著各押一日飭差查問才有是否附曾來工作如無此事著王給陸洋銀一元○某號印捕禀稱泥城外沿途樹木由工部局種植向來不容攀折昨日童福生持菜刀砍取樹皮是以拘解案下童供稱小的在手有疾據云用榆樹皮煎湯洗之可愈故往砍取然亦不多蔡太守問印捕曰爾見兪砍取樹皮幾何旣砍之後樹能無碍否稟稱兪砍去半邊樹皮太守謂然則樹尚無碍梁副領事謂此事須俟本副領事前往勘明再行商辦太守曰諾隨飭將童交人保釋以待梁君勘明核示 
[廣結善緣]  
　　寍波方怡和善士見代募小清河以工代振捐册卽託鄕友零募集洋銀五十元由元甡莊匯至本館協振所囑爲彚解山東夫今日之需振亟矣今日之勸振亦良難矣而善士獨不避其難以應所亟徹來桑士不辭予口之卒瘏拯彼芸生定卜天心之錫福積善餘慶可於犧多占之矣除塡送收條外敬綴數語以表謝忱 
[上海北巿仁濟善堂協賑公所二月二十一日奉到浙江崧中丞復函照登]  
　　暌隔芝暉時殷葭溯乍更鳳紀先肢雁函敬維少欽仁兄大人祉介履端祥迎鼎座獻歲集辛盤之慶自天頒申綍之恩引企吉雲莫名祝露弟越圻忝領鄒序頻更際萬象之回春逹雙魚以介福祗賀春禧並請升安附完芳版不具愚弟崧駿頓首○再誦另箋承示山東熱河等處待賑孔殷爲數甚鉅傅相福紹帥及杏孫觀察皆呼援於執事夙仰碩畫必有源源籌解以濟災黎敝省前辦順直賑捐現已截數所有賑餘二萬金昨已奉發東賑爲移緩就急之計知關厪念並以奉聞附泐再頌時祺弟又啓○附啓者今敝公所奉到浙撫憲崧振帥大公祖來函諭云今將浙省前年勸辦順直賑捐截數有二萬金接到善昌去信卽將二萬金移緩就急解往山東目下小清河籌欵正在爲難之際得此鉅欵大旱之望雲霓施當其府諸同人無不額手阿謝仁施嚴休之大善士經開小清河上游估工需款三十萬金福中丞認籌十萬盛杏蓀觀察認籌十萬來公函命善昌立願亦要代籌十萬去冬籌解第一二批一萬五千兩本年解過第三四兩批一萬五千兩尚少七萬兩嚴佑翁疉來電催工上有六萬民夫挑土以工代賑逐日給發需欵甚急本月底想籌解第五批目前軋數祗有三千餘金大半求符完願下來極少湊解五千兩尚缺二千餘金務求各省大善士解囊樂助造寶塔之尖并求各省富翁求符服好沉病者務請量力隨緣請完符願方能一併湊解特請登報恭呈慈鑒[  上海北巿仁濟善堂協賑人所施善昌等九叩]  
[珠聨璧合]  
　　謹啓者敝堂前奉丁成榮大善士爲求外症速愈樂助施醫樂資洋五十元曾請登報章諒邀公鑒今於廿二日又交來洋五十元樂助施醫經費廿三日奉郭恒豐交來隱名氏大善士樂助敝堂善舉經費洋五十元一助再助善願有若聨珠同氣同聲善緣更徵合璧將見成功者退榮光消血氣之災恒其德貞豐樂迓祥和之瑞與斯民共登仁壽爲子孫廣種福田勿樂符有喜之占陰德叶耳鳴之應吉人天相善氣神欽景星慶雲同深仰佩[  上海六馬路仁濟善堂董事施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江戶觀風]  
　　日本養老之典猶遵古制往年編查民間享大年者各有賜賚若身列華族者則賜賚尤隆焉陽歴本月五號午前十一點鐘時有年屆杖朝之正三位勳三等藤堂高猷隨同正三位勳一等伯爵勝安房從三位勳二等子爵林友幸正三位　田慶政從四位勳三等男爵逵維兵從四位柳澤光昭趨赴内廷覲見咸蒙賜御杯及筵宴金若干殆以誌人瑞也○伊藤博文伯上表辭樞密院長之職卽回小田原私第次日日皇命侍從德大傳衛命至有所居蒼浪閣謂卽使抱病不妨從緩　治今直以病乞免實難兪允伯聞言深感上之優待功臣涕零如雨此上月二十六號號也至本月十一號午後七點鐘時日皇又下旨勅使將伯之辭表給還傳諭不准引退而是日農商務大臣陸奥宗光又具表辭職云○本月六臣松方總理大臣在署時山縣黑田二伯曁當道諸貴顯咸來訪候談至正午松方赴中國星使李伯行觀察之招席間曾論及伊藤伯并内閣大訪近事及回署復有高島大木樺山三大臣來訪掌燈時松方伯親叩伊藤伯之門密談移晷次日午前伊藤伯與諸大臣及樞密顧問官復來相事少頃命駕入宮不知以何事上奏出閣後急調查樞密院書牘午後一點鐘時始歸松邸又有二三大臣到來會議究竟有何要事外人無從臆諭也○日本駐紥意大利公使渡邊洪基瓜期未屆兹因公舉爲東京第二區議員遂降旨由電調歸公使奉旨後卽由電奏稱准於本月一號俶裝就道 
[鄂垣官報]  
　　二月初二日謝元祖周耀崑俱赴兩院禀謝給予提前酌委優缺一次黎培質潘誦捷俱奉委監視器物差赴兩院禀知管帶知津輪船補用千總王恩平解淮餉赴揚州禀辭候補府史悠慶於初八日大成殿監視器物差札革哈哩奉藩憲委赴江陵沙巿抽查保甲俱赴兩院禀知候補典史周蔭陞奉委查漢堡通濟門禀知初三日祭文昌廟初八日祭先師孔子初九日祭社稷壇同日祭神祗壇十二日祭昭宗祠十五日祭龍神廟十六日祭文昌廟十八日祭關帝二十二日春分卯時祭朝日壇二十九日祭賢良祠二月初二日現任司道候補道陳錫蔡俱赴兩院禀知輿圖局分遣員紳赴武昌府屬咸嘉蒲漢陽府屬漢沔一帶測量地面候補巡檢奉委查漢口居仁門初四日候補按司獄巫國玉奉藩憲委解高錫赴京俱赴兩院禀知候補府經歴鄒履和奉委督署文案繕校禀見謝初五日監利縣縣丞李雲漢奉藩憲牌示調補黄梅縣縣丞候補道李謙赴兩院禀謝保獎過班調辦沙巿釐局候補同知羅金壽赴兩院禀辭赴局　 
[上海北巿絲業會舘籌賑公所施少欽經收山東順直賑捐二月初一至初六日第三千一百零三至八次清單]  
　　初一日無名氏規銀二百八十兩趙琴士祈次子病愈完願洋十元莫厘亷讓居士求合家平安十元顧幹臣由無錫祝蔚青寄來十元泰興五元楊義森十元益泰九元銅洋一元蛟水李起勳爲三兒肝胃氣痛求速痊五元蘇州隱名氏二元三角錢五十謝杏濤求身健二元楊鴻鈞求消災延壽二元無名氏一元周茂隆銅洋一元○初二日越國後裔洋十元十齡童子孫士杰節省　課祈合家平安二元唐虞政一元練塘無名氏一元嘉定隱名氏求病速愈一元啓昌行銅洋二元○烟臺北洋海軍採辦所寄來文峰堂林洋二元林振聲一聲林纯林春藩林門陳氏林門彭氏四戶各五角○初三日召南章求父病速愈洋五十元程喬年求室人林氏哮病速愈廿元愼記求妻病愈十元蘇州無名氏求奔間結塊消散五元二戶由蘇州汪秉之寄來不留名求合家平安十元汪時若率子緣慶求合宅平安由蕪湖寄來十元無名氏十元思補齋敬善堂無名氏三戶由杭州織署寄來各六元周學健病愈完願四元印成子病愈完願二元嚴沈敬徵二元慈谿棠蔭書屋二元隱名氏一元無名氏銅洋一元○初四日金蔭元求子炳生喉症速愈洋一百元文國華爲堂上楊太孺人逝世蒙戚友贈奠將瓷金移而以誌德意由江永船來三十元無名氏求保母平安廿元碧雲軒求生意興旺十元蘇州金鼎月捐一元貝韋二角鄭義盛銅洋五元○初五日不書名汪洋一百廿元吳鑑心由杭省小粉墻寄來廿元全城堂章保甲門入平安十元楊永興土棧十元銅洋五元江西知愧子募源遠號節省氏清亷書屋棉力子四戶各洋五元蔣味經三元彭城小菊祈福保平陽二齡孩子祈福保安悔過子懺悔保安三戶由太倉汪探花第寄來各一元唐妙富五角賡記俊記銅洋二元○初六日穗垣六吉居士因室人服符病愈完願洋一百元靜觀室一百元靜安室一百元雙桂書屋五十元聯輝書屋四十元懷德堂廿元守拙軒十元蘇城寶學齋主求杭海平安十元東海散人移金君榖亷所惠謝儀六元又移金君孟翔所惠謝儀八元二戶由嘉定寄來吳淞無名氏二元不留名一元適安居同人銅英洋九元銅本洋四元若記銅洋八元小記銅洋二元○绍興京兆于寓來于文光于元章于洪章于漢章各洋一元于德華于瑞華于殿華于體華于勳華于黼華于國梁于國杞于國鄭于國棠于國魯于國宋十二戶各五角共十六戶合洋十元 
[上海北巿絲業會舘籌賑公所施少欽經收順直山東賑捐二月初七至十五日第三千一百零九至十七次清單]  
　　初七日津衛怡怡堂天水氏由裕記棧來規銀一百兩津衛能容氏洋五十元四川徐誠谷黄星洲合洋廿元無錫不書名五元○初八日西昌再求免災患氏規銀廿一兩零五分敬其事居由曹娥厘局寄來洋八元揚州求免灾四元徐才煊三元枕赮居士聽濤客各虚對洋五元○磚橋錢宅寄淮安來紫蕉花舘主人洋四元六齡童子爲祖父病愈還願綾銀一兩阿寶五錢○初九日補拙氏丁求外症速愈洋五十元内銅洋一元延緒洋十二元求母病速愈十元鎭江六行堂至德堂各三元積堂古月堂各二元烟臺無名氏二元劉姓求分娩平安二元蕭王氏一元蕭敏元敏春敏羣一元揚州朱少香一元○初十日振華堂同業餘欵永保平安由大昌順錦豐來規元六十兩五錢沈文英求父親呃逆咳痰速愈洋五十元湖南曾星拕求病速愈廿元鄭志賢志同志均求萱堂産後諸疾速愈二元愼遠堂二元○十一日龍游捐扃不合時氏一百元紹朝京坊由寗小涵春莊寄來三十元朱煦庭將應付林桂芬局資移助爲桂芬造福十元召上庸僧由吳小仙交來十元又吳蓮西二元浙紹東江塲署無名氏五元蟾芙女史求父病速愈由吳淞章公舘寄來來二元吳氏二元朱門程氏爲分娩平安並求身子旺健完願一元朱家不留名八開洋二十個銅洋六元○文報局來王惕齋節省酒席洋二元如不及齋主人因患外　節省醫藥費三元陳留主人因生産平安五元美國參賛汪　守經募平陽氏規銀十兩合洋十三元七角○十二日補拙氏丁承榮求外症速愈續助洋五十元無名氏十八册由孫菊畦兄來廿三元常熟月映軒主人求消往年店内學徒暗犯孽障並求四時平安八元楚北鄕鎭無名氏六元于知足求遲兒病愈二元○十三日江右西昌隱名氏由信昌隆來九三八平銀念兩留溪姚氏洋九元梁溪有心無力子酬願五元汪誠懋五元南通州鼎元烟號求店業各友平安銅洋十元○蔚長厚來樂善堂洋四元求諸事遂心人心照人求叔病愈人三戶各二元○鄂垣天眷堂錢二千文又募陳簡侯諶福安吳載吾朱道生四戶各二千文共五戶合九八五平銀六兩九錢○十四日唐鏡澄一元○十五日右昌生記由信昌隆來九三八平銀一百兩合規　一百零五兩二錢六分又洪崖京兆氏三十兩又延齡免災子廿兩零四錢隱名善士求子病愈由元興洋貨號來洋一百元常熟翁宙丞爲次子病痊完願十元李頴士求父母平安二元李鄭氏求合家大小平安四元江西景德鎭戴安雅堂四元樂善堂一元無名氏二元蘇州吳小雲合家平安二元松江知足主人一元○鴻順莊來蘭馨書屋洋一百元自新主人廿離華書屋趨南待巖花室聽濤書屋四戶各一元○德泰蔴袋號來湖州孫鏡江洋五十圓又令郎將連所積壓歲移助十圓章俊臣沈蘭田均病痊完願各一元 
 
 
 

Page 10

 
 
   
 
 

Page 11

 
 
   
 
