# 1886 - 254 - 4904824

 

Page 1

 
 
[八十八號畫報出售] [  點石齋主人啓]  
　　太湖巨浸行船者猝遇風暴不及攏岸致舟覆人溺光緖初蘇善士設立太湖救生局令沿湖漁舟隨遇隨救給賞錢文數年來活人孔多今年五月二十日龍風爲災覆舟尤夥幸得漁舟冐死拯救雖不能共慶更生而所保全者巳不少特國之以供衆覽報首仍列告白一紙後附淞隱漫錄圖說一則准於十六日出售此布 
[論法員索償於英國事]  
　　自古邦交未聞有索賠之事也匈奴爲漢患和親以外不過歲給金繒石敬塘求助於契丹以燕雲十六州爲賂至中原土地淪於異域者數百年宋與遼金事之唯謹幾失大邦體度然於獻納二字富鄭公輩至以死爭之凡以物予敵人無非爲保境息民起見初非彼有所失此有所償也迨各國通商於是萬國公法中遂有賠償一欵然必揆淸度理實處乎不得不賠而後償者固義無可辭索者亦受之無愧彼法之於英何爲者十七日譯外洋新聞紙云法國駐印度之總領事近與英員商議謂前此英國攻緬時法商之在緬者多有損失欲向英國索償其果有此說耶抑姑妄言之耶并傳之非其眞耶方英之襲緬也海口一戰不旬日而已抵都城兵不血刃而收其版籍遷其君王幾有歸市者不止耕者不變氣象諒其時土著寄居未必遽遭蹂躪則何損失之有且卽有損失士著者悴罹无妄不敢訟言而覊旅之人不止法蘭西一國豈他國凡爲商賈會有天幸風馬牛渺不相關法人則獨當其衝或掠其貲財或燬其屋宇甫經兵燹未免玉石難分旣定干戈始得徐徐申說庶期如願相償又安知非法爲之先待英旣允行各國將援以爲例接踵而繼起　盖　於緬境得之甚易旁觀者無不垂涎姑借索賠以嘗試所謂果有其說者此耳曩者中法以安南一役略有齟齬約期示戰法卽乘我不備先啓兵端虔劉我馬江踞擾我基隆南北諸洋同時警備中華之耗費奚止百萬金錢嗣以悔禍之延復歸於好而於理屈詞窮之後有某牧師曾致書張香帥索償教民所失計三十四萬有奇雖徒託空言旋亦知難而退而讀香帥所答照會洵爲義正辭嚴昔人云劉公一紙書賢於十萬師吾知印度諸英員其於應償不應償自能了然於心亦必有關其口而奪其氣者則法於此舉直等諸姑妄言之亦何益哉夫美國之舊金山等處士民與華民爲難羣起而攻枉死者至數十人星使之駐於外洋者僅令以撫卹寓賠償而美廷會議遷延聞准給銀十五萬元諒不至終成畫餅然文移往復已不勝舌敝唇焦可知交涉之難卽名正言順尙不能片言可决又長崎交鬨華兵皆手無寸鐡其非有心尋衅不辨已明華官初議援從前日本撫卹他國人例每名須十三萬元日廷一味支吾明爲會審頭緖猶無未識如何了結此則共見共聞證據可云確鑿乃復虚與委蛇一若得過且過也者相提並論英國雖敦信義其於阿堵物或不難降心相從唯公是公非難逃衆論安得以法人一語遽若取懐而予則謂傳之非其眞可也抑又聞英國現擬發兵四五千名前往緬甸欲編勘其疆域而緬黨之據地以叛者尙有二千餘人聲勢頗盛恐卽以此兵擊勦亦未可知信乎拓十開疆原非易事卽使得諸唾手始苦疾雷不及掩耳豈無一二忠義之士憤鬱難平暗爲號召地方之喜事者從而和之周之頑民實爲殷之義士欲招徠而無術欲芟薙而不能固不得以浪擲銀錢爲收拾人心之計緬甸古驃國素稱强勁乾隆時中原當全盛用兵數載仍草草收降今雖振落撥蒙一蹶不可復振而越國鄙遠人知其難英國君臣果何以善其後乎至區區法員之請其堅於拒絶也可其置諸腦後也亦可商民麕集固當一視同仁特不能爲無理取閙者徇其欲耳 
[緬甸水灾]  
　　印度報言緬甸國内有潞江焉王都卽在其旁河灘地圭極肥每當春水泛溢則湧至灘上水退而地愈沃不需糞壅不須耕犁卽可分秧揷種是地宜烟葉故緬人皆以此爲業前王見此地腴美乃竭力經營填平築高環以樹木周以繚　而築室於兹不數年遂成闤闠並有園囿亭臺禽獸草木頗足娱游緬國富紳貴官宴游於此者實多每當水將盛時卽派員預爲堵禦故水來不至没岸迨今玉卽位之後隨廢此官因時有泛溢之虞至今年則水勢更大泛濫街上淺處約有四尺深處竟有二丈光景輪船可行於岸上廬舍人民全被冲没不可以更僕數有法國商人開木行於彼資本甚巨所有木料悉遭此劫其他不可知者尙難屈指也近日打撈屍首已撈獲二百具其被沖去及尙在房屋中者皆不能知其數其所失財物則尤不能詳知共已知而最大者則該法商之木行而已約計此次之水當　十月方可退盡并恐水氣所蒸致成疫症均未可知又言該處緬官曾與英員言及此地亟應修濬堵禦英員不之應今乃遭此巨災然此乃傳聞之詞究竟曾否言及則不得而知也 
[稅司購船]  
　　聞得赫總稅務司在香港時向旗昌洋行購得輪船一艘名曰阿麥諦斯德是否赫君自用抑係海關需用則均未可知也 
[蛇虎相鬥]  
　　印度新聞紙言七月初九日巴城地方有二人携鎗出獵忽聞遠遠有聲如牛尋聲蹤跡至一樹林見一虎一蛇交鬥其間蛇身將虎繼住張口欲齕虎項後虎亦張開血盆巨口欲噬蛇頸正在相持間二人見之駭絶時相去止十五步乃各手鎗擬之一時並發一中於虎之耳後鎗彈直穿而過一中於蛇之頂心皆立卽斃命昔卞莊子見二虎爭牛而鬥一死一傷莊子因而刺之遂相傳謂卞莊一日刺二虎之二人者其勇亦不弱於卞莊子哉 
[沚水罷市]  
　　甯國府宣城縣屬之灣沚鎭距蕪湖約七十里爲由江入河之一首鎭人烟稠密廛市喧闐市中生意以糧食爲大宗蕪湖糧價亦視該鎭爲漲落該鎭設立厘局抽收百貨釐稅向例完進不完出本年春皖南牙釐總局委張君接辦局務凡商貨進口已經完稅者復令重完出口稅由是怨聲載道然該鎭進口貨多出口貨少固不敢與局中計較也今秋田穀豐收各行鋪之放鄉帳者均遺夥伴下鄉折收稻穀以歸厘局一律收稅於是各行舖紛紛聚議於八月初十前後一律罷市卽豆腐小菜俱不准入市各店主又往各大憲處陳訴該局員亦將情形面禀總局並蕪湖道雙錫五觀察卽委劉大令會同府縣各官星夜赶往該鎭查辦據實禀覆後雙觀察卽會同牙厘總辦維觀察於十三日出示曉諭使各店照常貿易一面將張君撤差聽候叅辦局中司事巡勇一槪革退各行鋪一見告示歡聲雷動各持 
 
 

Page 2

 
 
香炷至劉大令處叩謝堆積如山十四日天明各店已照常貿易矣 
[元武湖災]  
　　元武湖在金陵太平門外俗名後湖相傳沈萬三有别墅在此前明爲儲天下戶口黃册處入國朝則籍其也于官而課民以稅湖面周圍四十里而近中有洲得地有四之一洲上結茅者三五十家皆采湖蓮網湖魚爲業網晒斜陽槳搖嫩旭朝烟暮靄間聽唱何葉田田之曲宛然一幅漁家樂風景其稅近巋該處保甲局兼轄取魚入市　先詣局權其輕重納稅而後敢問價平時禁最嚴片鱗尺尾亦在科罰中漁戶偶有客至欲烹鮮必走告其　管官得請始准舉網出入者皆雙楫蕩一葉非是雖臨流亦不得渡洲宜竹竹裏人家多温飽八月十三夜忽兆焚如以所居無七二鴛鴦瓦又門外積薪崇如墉火旣灼湖風趁勢作劇頃刻間延燒一片琅玕萬个並付刧灰時皓月東升遠則　影通紅近則浪花盡赤城南之向北跳望者但見火光非常空闊正如王建所謂不知秋思在誰家然無一人猜着吳回氏在湖心作赤熛怒也或曰是火爲其家賊所縱未知然否 
[電局移設]  
　　金陵電報局初由製造局試辦因此連學堂一併在南門外機器廠内中隔雉　一重魚鑰一下商報往往有便專理局務任文瀾鹺副將情形禀明總憲准其移局城内現在就郭家巷賃屋一所安設電綫所有由通濟門分逹督者之支綫亦已將電杆移從四象橋一路接到總局矣 
[金陵官塲錄要]  
　　藩署牌示調署泰州許之軫現已調補江隂縣應令赴蘇候飭赴任所遺員缺已委候補直隷州章壽麟署理又海州直隷州缺已歸楊朝鐸准補又委辦孔家涵厘捐知縣林之涵現調辦姜太另委知縣吳啓英接辦孔家涵又原辦下關厘局知縣黃玉昌調辦石港厘務另委知縣甘調鼎接辦下關双通判朱瑞委泰興知縣王之全委力乏橋知縣顔守銘委吳淞口知縣郭其淦委丁堰均釐捐以上悉由釐捐總局詳請批准想不日當次第給札矣又候補道邊觀察葆諴刻奉督委會辦釐捐總局 
[佳節問俗]  
　　相傳金陵讀書人家最重中秋大比年家有應布政使試者是夕必出闈家中人預陳瓜果於庭斗中爇　檀案上燒椽燭當夕者倩妝淡冶却珠翠比於霓裳隊裏人夜雖深亦必凝妝坐待聞剝啄聲卽移屧下階拔髻上所簪之桂花替插其帽簾名爲蟾宮折桂歸年少時尤相推尙蓋意使添香伴　人交相勸勉也然非　夘午酉之秋則寂寂故今歲雖同佳節而無此佳景○市面届中秋經紀人必考核其生計之盛衰逋者索之倩者償之所以示限制重往還也今歲貿易家多推爲淸淡請寛時日其甚者竟爲叚干木之踰垣或爲泄柳之不納以故口角聲肉薄聲調停兩是聲與乞丐趁風擾攘聲聲聲相應答一片嘈雜居然一幅市井無賴圖然亦可見懋遷之不旺相矣 
[四明節景]  
　　中秋節各項手藝皆停工遊玩而各衙署亦給假一日是日早市上往來者頗形擁擠或肩挑或手携無一不採辦魚肉及月餅之類是以茶食店生意似較尋常加倍熱鬧午後南郊西郊及江東張斌橋等處又有競渡之戲綵旛畫楫掩映於白頻紅蓼間一時小家　屬大道名娼無不從一葉之輕舟列兩行之歌管夕陽影裏載酒歸來不必如李三郎之偷得紫雲始盡人間韵事也 
[胥江秋影]  
　　初九夜蝦蟆更轉東方欲明巡夜員弁絡續散歸忽見巡局某弁帶領巡勇十餘人各持軍械銜枚疾走由　街直向武林門見者咸爲驚疑又未敢詢問有尾其後而覘其所止行行至東嶽下院之隔壁有六椽樓屋兩間衆遂破扉直入蜂擁而前齊聲喚捉屋内人聲鼎沸未幾見衆巡丁扭拿三人而出三人均短衣窄袖確係游勇其口音皆屬楚産衆巡丁前推後擁如星馳電掣而去但不知其送局與送縣也或云三人皆海盜餘黨局中得信密拿另有眼綫也○初十晚間下城荳腐巷内木匠小桂林家又有縣差拿去湖南人一名云係盜黨故該木匠亦被拿案不知如何訊辦○楚南會館爲車馬通衢憲駕往來之地乃該處照墻後近有遊手之徒聚集多人席地而賭圍觀者密若堵牆初十日午後適總巡經過一聲呼拿驅鷹逐犬登時扭住三人帶回訊問未及片時而三人己肩荷巨校示衆於會館門首矣 
[遼東述事]  
　　初五日西大廟後河中有上河載豆小牛比船行近沙船水勢湍急舵被損傷致船橫觸錨纜上駕長疾聲呼救經各杉板速將所裝豆六十石麥二十石搬開俾船浮動當第一杉板傍上時駕長指示曰船板下有白布包裹寳銀十錠速速取出事後必重謝也杉板　人依言取之旣出險覔杉板已遠遁矣幸有知杉板泊處者告知該船禀報廳尊批差拘住杉板上人得以原璧歸趙○有陳八者廳署公役也其子在道署當差今春因逋負如山假託女兒納采出帖歛錢邇屇中秋依舊債臺百級乃在水晶宮高士墩上搭臺演影戲以博蠅頭初六日起撥派本班差役分頭持簿集資有識者曰當此天災流行小民墊隘與其以閒錢飽虎狼之腰槖何如悉數充賑俾饑民殘喘少延即○海口輪船由滬來營海關巡役查得有月餅五箱疑而開騐則餅祇面上一層下藏象牙烟鎗十二枝對時表二十枚及零星雜器遂一併帶去充公 
[皖山紀事]  
　　張芝圃中丞仙逝撫篆由阿嘯山護理中丞正任臬司仍在　署辦公護理藩篆之丁濳生方伯仍在道署辦公護臬篆之孫樹人廉訪則假城隍廟溿公練軍營昔泒哨官一人勇丁四棚在撫轅前護衞兹則移至臬轅藩署則加派親兵四棚駐紥聞俟張　丞靈櫬回籍後須將撫轅修理然後各憲次第移入本署云○某甲久居後營其弟則在三步兩橋正街設肆貿易有縣差奉票拘人迄未就獲聞甲家小康而性畏事遂于更深時撬門進内喊稱訪拿兇首甲母情急出戶狂呼役知事不諧隨卽逃去甲聞信奔回查視並無失物亦不知來者確係何人未便控諸縣署不料熊明府已有所聞遂於午後提差研訊判令各責一千板枷號兩月計犯事者共有二人其一逐日遊行後營三次一則遍遊城外通衢云 
[甌水魚函]  
　　八月初一日爲新任温處道苑觀察壽辰各員所送壽儀槪行璧返其有親詣道轅拜祝者亦不接見亮節淸風眞不可及矣○温州鎭張軍門奎垣接到家書悉第三介弟仙逝遂于前月廿四日在華蓋山資福寺開弔並延僧禮懴誦經衣冠濟濟弔者盈門聞軍門因太夫人壽逾耋耋擬卽告請終養大約日内卽可交卸鎭篆也○前報所載東門外洪升錢莊被竊洋蚨一千六百餘元一案報縣後周邑尊會同戴都戎前往騐勘旋經鄰封平陽縣湯邑尊獲住是案竊賊訊供批解歸案周邑尊提訊數次該賊供詞狡展初三日李伯質太守提案覆訊　賊初猶以游詞支吾計圖翻　迨太守喝令笞責始將實情和盤托出所有贓洋業已分散次日太守詳加覆訊供出捕快阿壽派洋一百五元當即勒令　繳其餘　平陽大脚嫂得洋二百三十元捕快錦福得洋四十元一時尙未追出太守當將所繳之洋着事主先行領去賊仍管押縣中○瑞安東門外洞橋頭某甲向設雜貨攤初七日傍晚遺火洋油箱當卽炸裂紅光遍地宛如萬道火龍　身亦被燒着　促無計縱身跳入河心但洋油非水所能制身上仍是延燒隨扒上河岸飛跑回家比至門首已氣絶倒地矣其時並有一報子路經　處亦被燒爛一腿尙　性命之虞云○近來竊案層見疉出甚至牙釐總局及捕　亦遭失竊雖經飭捕緝贓均難破案至於居民失竊尤難更僕以數所望有督捕之責者嚴加整飭庶閭閻可高枕無憂耳○時疫盤行居民之感痢疾者竟至十有八九而以上河鄉爲尤甚民俗每遇患病並不延醫調治惟日以　佛送　爲事連日夜鑼鼓聲吆喝聲不絶於耳城内各棺舖亦皆獲利倍蓰云○瞿子久宗師於本月初七日出棚考台温處三郡生童孚太守先於初五日委金筱竹少尹督辦支應局事務旋　木匠泥水匠前往考棚開工修理○蛟翔巷九山第一寺前爲進出西門往來之撞徑荆榛碍路地僻人稀十 
 
 

Page 3

 
 
一夜有某甲行至該處被人砍傷十數刀當卽倒斃寺外次日地保赴縣呈報尙無屍親來認是以姓氏俱不得知須俟周邑尊檢騐　再　探明錄報也○督辦靑田釐捐局沈别駕在局病故經總辦温處鹽釐局憲彭太守札委惲直卿明府暫行接辦十一日省委秦君度周附未甯輪船抵甌大約中秋節後卽須接手視事矣○抽收台漿土藥厘捐局棋布星羅幾至鳥雀不能飛越本月初八日小南門内丁源盛土店在大荆寺處採買烟漿一百八十觔繞越偷漏被東門外官欄亭分卡獲住店東前往再四乞情始得以五倍科罰否則槪行充公矣 
[津沽小誌]  
　　河東西方庵後有名高七者紏黨王全甲與陳家溝之劉四安三等共數十人持械在河東十字街西鬥毆各有損傷惟高七頭　受傷較重十三日天津道胡雲楣觀察　到該處搜獲兇器捆又傳汛弁勒限將毆鬥之人送案違干併究○十三日西關北臺子之高永全王老又與常二常四兄弟鬥毆二受刀傷常四受木傷高永全王老亦受傷輕重不等隨經報案騐傷矣○津郡歲科兩試生童經古向不發案其已經取錄者惟於發正場案時盖古學戳記而已本屇許筠庵宗師特發經古案且招覆試似較歴來爲鄭重計童古取十四人生古取十六人 
[客官過境]  
　　福州遺缺知府胡捷甫太守於昨日到滬聞卽日乘輪船到閩云 
[覆命案]  
　　開豐泰磚灰行之章士增向歇夥陸厚卿索取欠欵被陸商同王掌觀唐曹氏周爽臣喬惠卿毛信三等毆傷斃命　莫邑尊相騐訊供各情均登前報十九日下午由王司馬覆訊司馬問屍兄章錫增毆傷爾弟者是誰答稱釁由陸起行兇者的係毛信三主唆帮兇者唐曹氏周爽臣喬惠卿王掌觀等司馬隨飭將陸厚卿帶案問章士增巳因傷身死爾有何說答稱小的實未行兇司馬謂釁由爾起行兇者毛信三陸稱毛亦未行兇司馬謂爾前供章士增將爾扭辮之際適毛送禮來解勸隨手一推致章跌仆此語爾竟忘耶陸支吾莫對司馬　飭章陸退下命帶毛信三喬惠卿王掌觀上堂毛信三供當日到泰來行時章已跌地喬惠卿供曾薦陸至泰來行爲夥章士增與陸如何算帳如何起釁均不知情更　至塲王掌觀供章與陸事我不與聞司馬又飭章陸上堂均執前詞又飭唐曹氏上堂供年七十歲本邑人氏夫故已三十五年幸遺家産可　餬口家住道署前之天燈弄當日並未出門不知伊等之事章錫增稱我弟於六月十一日將晚時遭毆受傷祗知行凶者係毛信三至十二日下午唐曹氏及地保馮昌到來該氏自言曾給外甥王掌觀資本開行聞陸夥有算帳糾葛之事爲特知　顔玉樓書塲中人調停諒不致毆鬥擾釁或者章士增自跌斷脫骱等語諒因該氏聽王等一面之詞故敢前來相認我聞該氏語始到書塲認明擾禍之人該氏係　名女光棍該氏又稱王掌觀確是我外甥曾付資本冀伊安分營生今爲命案我巳受累不淺司馬曰總之衅由陸起據言爲首行兇者毛信三然章與毛素不相識亦無仇恨斷無棄陸而反指毛爲正兇之理隨又問陸曰毛信三究竟是正凶否爾當直說免致禍及己身陸稱士增係有病之人自己跌壞我與毛並未行兇司馬謂士增因傷身死已經騐明豈容狡賴爾再含糊則爾爲正兇明矣陸仍不語司馬謂到此地步豈能含糊了事又謂毛曰章稱爾是正兇今陸爲爾出脫爾　明白毛稱我實不行兇司馬隨諭陸嗣後不得懊悔翻供飭與毛併押唐曹氏喬惠卿王掌觀等交保飭差查明有無劣跡禀覆候辦章又請將周爽臣提案司馬令退候示 
[諭呈摺據]  
　　滬上踏布坊中　本皆好勇鬥狼一言不合卽相爭論有袁錫堂者近在西門外開設踏布坊擅自跌價以廣招徠同業曹錫泰等二十餘戶惡之邀袁至茶肆理論迄無成議前日曹等復扭袁至縣署西首三陽樓茶肆袁亦邀坊夥多人舌戰之餘繼以用武又扭至上海縣署莫邑尊提訊之下曹等環稱我等專接滬上各洋貨店踏布生意同業公議每踏布一疋收踏工錢二十二文曾經請得告示不准擅自跌價違則議罰今袁錫堂在西門外開設新坊每疋跌價二文致我等各坊生意日漸淸淡勢難支持故向袁理論袁置之不問嗣經同業聨名控諸案下又奉批斥不理無奈扭案叩請察斷邑尊問爾等所控有何憑證答稱袁所接各洋貨店生意均有手摺坊中亦有逐日往來細帳可請吊查袁供不敢違規跌價實係同業懷妬以致肇事邑尊隨謂兩造均有帳據不難察核著卽呈案以憑復訊且祇須邀公正者一二人到案不必用多人混瀆斥退 
[拐案已破]  
　　前日十六鋪巡防局解送男婦四人至上海縣署經莫邑尊提訊據李培元供係南匯縣人鄰人邱姓之媳邱顧氏於本年七月間　失當經伊翁尋訪杳無蹤跡至昨日小的因事來滬在南市十六鋪遇見該氏向詢緣由支吾莫對及囑其回里則有潮人藍耀珠出而覇阻明係被藍誘匿故將藍及該氏一併扭局經局員傳到藍之房主王胡氏訊供移送案下該氏供稱七月廿五日出外經人薦至藍處帮傭並無脫逃情事出外時翁姑均已知曉詰之藍耀珠供向爲洋藥生理該氏係經人荐來帮工不敢誘拐王胡氏供由藍出面租房每月租價六百文藍是否誘拐該氏實不知情邑尊轉詰該氏言語支離遂飭掌頰二十下始供小婦人在家時藍亦在南匯做生意爲伊洗衣衫相識後於七月廿四日誘我至滬邑尊得供後着將該氏交官媒管押着李培元邀其家屬來案具領藍押候究辦王胡氏無干省釋 
[小工落水]  
　　麥邊洋行萃利輪船於前日抵埠虹口公利祥碼頭之小工紛紛到船卸貨内有某甲年老跛足跌入浦中報知工義局由董事雇人打撈屍身現尙未獲聞甲係江北人流落滬上並無親屬云 
[並未報縣]  
　　昨報列命案報縣一節聞某甲實欠某乙洋十五元曾立筆據甲妻死後四圖地保並未報縣經人調處令乙將欠欵還淸由某自行棺殮至行兇之乙丙兩人本押在法捕房昨經巡防局員遣差投法捕房將兩人帶回未知如何發落也 
[淪落烟花]  
　　前晚八點鐘時有江北人某甲拉一女到法捕房訴稱女是我妹早已嫁人今被人誘拐來滬輾轉販賣我在租界某姓家中尋到因特送案并請提某姓到案嚴究聞某姓與龜鴇白螞蟻等通同作惡已非一日女稱初被夫兄賣在揚州某妓院在後夫兄又欲將我轉賣於花烟館我因扭夫兄在揚州某署控告有案可稽訟雖得直然費用不貲不得巳復賣於天津老嫗挈之來滬嫗另有一女不知從何　拐來到滬後同住某姓家另一女已由某姓　與英界某妓院得洋二百八十元將我包與彩視街某花烟舘嫗與某姓得洋四十元我攺名彩香後該烟館知來歴不明將我退回伊等復將我包與蘭芳里花烟館内又得洋一百四十元該館不知爲何又將我退回仍住某姓家今得兄來始見天日法捕頭詰明住址以旣係兄妹着均出外再投公堂伸訴 
[英界公堂瑣案]  
　　傭婦王曹氏稱昨在路被江北小車撞傷手臂請爲騐傷捕禀曾送該氏至醫院據醫生言三日可愈蔡太守判罰該車夫董長春洋一元給該氏養傷○烟妓吳桂鳳稱昨夜有三人到我家尋衅致失銀簪等件報捕請究莊會康周正大陳梅生同供在洋行爲侍者昨夜經過花烟館被伊邀入爭執起衅蔡太守謂該氏控失無憑莊周陳等亦非安分之人槪着交保嗣後不得肇事○販賣鹹魚之邱永發稱在小菜塲被竊去錢九百文遇捕阻獲人贓請訊蔡太守判將竊錢之林雲堂管押七天錢交邱領○捕送在路爭毆之陳阿浦　桂　請訊陳供挑担賣糖王與我爭論將椀抛碎當經開飯店之人代償王又來擲并將糖担踢壞失糖不少王供在飯店爲夥因陳停擔門口喝令移開致與爭執蔡太守判罰王錢五百文給陳了结○包探秦少卿稱粤孩高阿隆前因犯竊斷交親屬資遣回籍詎又乘廣利船回滬昨持水烟筒洋傘交與曾經犯竊之陸阿康質錢被我見之一併拘獲失主梁顯亭張老三等現均投案高阿隆供回里後由姑丈囑我來滬實無謀食之處陸阿康俯 
 
 

Page 4

 
 
首求恩蔡太守問知高年僅十六隨飭值日差送至棲流公所學習裁縫如再不悛用練鎖押佩副領事請將陸阿康重辦太守判管押二月贓交失主○管船廠之西人歪得姆稱工人張阿春行竊銅管被工頭獲住交捕工頭現未投質張不認行竊蔡太守商之佩副領事飭將張交捕俟下禮拜一着該西人邀同工頭質訊○汪葉氏稱丈夫汪老得係爲木匠曾爲名老本者裝修客寓被欠洋八元向收爭論夫本有病因此氣忿而死請爲伸寃蔡太守謂該氏所供未便准理姑念夫故堪憐飭差同至客寓諭令照付欠洋不得擾訟 
[福州籌賑公所致英繙譯官法壘斯函稿] 　　昨挹淸輝藉呈閩省水災捐册傳承慨諾代募商之貴領事府允爲函逹貴國駐京大臣并索捐册多本以便推廣勸募足徵見義勇爲無分畛域亦由貴國政教隆美濟人利物人人具有飢溺由己之懷感激之私莫可言喻竊以爲此舉尤於中外大局有所關繫前年海疆不靖敝國無知小民義忿所激懷疑集謗妄逞無禮於貴星前領事之前比星前領事返署不但不加譴怒反布爲條告愷惻勸導委婉詳查并知代醫受傷勇丁至有百十人之多郵報所傳聞之者無不肅然起敬此次閩省水災貴領事府一視同仁力任捐募均屬深明大體無愧使命之才持呈捐册九本連前一本共十本仰祈臺端代塵貴領事府轉募旅閩泰西各國商民量力捐助廣結善緣傳有之曰救災恤隣道也行道有福敬爲諸君誦之所願兩國臣民從此猜疑不起休戚相關上以仰體兩國朝廷和好永敦之誼庶幾遐邇蒙福中外一家不僅爲千萬災黎環乞請命也敝公所欵到卽發收條并將樂捐芳名張貼通衢收支各欵數事竣刊刻徵信錄敬呈左右義漿仁粟不敢浪費些微以辜盛德專肅布啓敬頌德安不備 
江村社書畵助賑續入名家（惲祖南花卉陳桂笙山水人物花卉潤格均照社章湖北省城保安門内江村協賑公所同人謹誌　　桂笙先生見示大著雨㻬琈山房紅樓夢詞一卷剪鐙細讀不禁擊節因乘興操觚率成長古一章敬呈桂笙先生訂政并請諸吟壇雅政君不見媧皇莫補精衞死靈胎迸出情種子白石朝啼離恨天絳珠夜泣灌愁水紫圡何時已化烟紅豆飄零年復年仙乎人乎夢耶幻大觀園裏春纏綿海棠只愁曉雨重珠簾不許東風動深苑春闌葬落花含啼親築理香塚歸來晚粧開菱銅無端憔悴可憐儂鏡裏眉皺螺痕碧鐙前淚聚鮫綃紅沈綿一病支不得强起玉腕懨無力别院忽報沸笙歌廻眸頓絶淚沾臆爇盡心香不返生小婢掩淚泣吞聲漫道名花多薄命不信小草總無情自恨不能夢中遇如何飄零朝又暮艶雪春飄柳絮風珍珠秋泣芙蓉露芙蓉花謝蒹葭靑酸風霎吹泠泠瀟湘館雨點斑竹蘅蕪院月照荒螢短夢提醒長恨客香魂埋没相思骨十二金釵瞬折分三生勾消薄命册僕本恨人正多愁重讀情詞淚欲流不堪將恨題白繭空教傷情到紅樓嗚乎先生平日報國憤時伖箴警在脂粉直當傳唱及千秋天荒地老字不泯[  日本北條鷗所直方氏呈稿]  
 
 
 

Page 5

 
 
   
 
 

Page 6

 
 
　　廣東鹿芝舘 
　　參茸三鞭壯陽酒每瓶洋四角鄿蛇虎骨驅風酒每瓶洋一元小瓶鄿蛇虎骨酒每瓶洋五角雙科參茸衞生酒每瓶洋四角正號馮了性藥酒每兩錢百文雙料治喘洋金花每盒錢百文加料燕窩肥兒糕每斤洋四角龍涏戒烟人參片每塊　五文精製萬應如意油每瓶八十文紅毛墜金膏藥每兩銀一兩貢品福建神麯每對洋六角分設上洋英老巡捕房斜對門 
　　至寳寗坤丸 
　　寧坤丸一方海内盛行專治婦科各病如月事不調面黃身瘦血枯經閉胎動小產随經腹痛產後腰痛等症歴著神效兼之無病婦人常服亦能調經保產靈效非常然丸丹一道首重藥正方精乃能奏效本舘寳事求是格外認眞監製此丸與衆迴别請甞試之每盒十丸洋二角半廣東鹿芝舘分設上洋老巡捕房斜對門 
　　家刻書　 
　　國朝文錄八十二卷里縣姚春木先生所輯張時　尙書刻於秦中數十年來風行海内茲者第四次開刷以廣流傳每部二十四本收回工科津六元高歌集時文四十五首係張詩　尙書手　悲壯蒼凉百　不　洵足披盪心胸排脫煩悶誠　　之一助也每部兩本收回工料津三角寄存上津抱芳閣及各書坊出售 
　　新出嘻談纘錄 
　　前有嘻談初錄之刻早已不脛而走走茲復集成續錄較前更爲宏富尤足解頣嘻笑怒駡皆成文章剪從來小說無出其右有目者必當有以其賞之也每部價洋二角半又初錄價洋二角半寄上洋各書坊發售小石道人啓 
　　英十月份票 
　　全張六元半張三元裁條七角遠客寄購祈指明上洋抛球塲騐明信封五字爲記不悞 
　　大英公司英十月份票出售 
　　本公司自向吕宋專運發財票出售現售英十月份票全張六元半張三元分條七角頭彩得洋三萬元二彩一萬二千元三彩五千元其餘小彩另刋仿單隨票附送准於華九月初十日在吕宋開彩遠處函購認明本號圖記庶不致悞天源發記德中大寶　大月恆大吉昌老泳記� 
　　萬寶源 
　　今接電報英九月頭彩二萬八千八百廿八二彩二萬二千四百廿七三彩二萬一千八百廿四三彩由本號由售與和里蔣公舘内楊濤先生經手售于漢鎭華記洋行所得今售英十月份票　　命相第一 
　　余　遊申湖北上任久開寶啓街佛照楼京都慈松半顧僧命相如神請判終身僧斷余官　面　現掌大權五十日高昇直决無疑今果皆騐登報揚名序初譚均　 
　　誌戒烟膏靈效小啓 
　　去年敝山茶客運茶來滬旋里購有上洋詹誠德寶號發四戒烟膏數十盒據稱此膏每兩一千二百八十文凡癮一錢將此膏八分仍在鎗上呼吸烟癮日漸自减最深癮者亦不須一月之間就能掃除乾凈誠戒烟之良藥也僕姑一試果然奏效特登日報以揚名俾同病者咸知往購早離苦海爲幸甚焉江西河口義興祥記黃愼修謹啓 
　　清得三萬元 
　　本行由吕宋分　來申專辦吕宋票吕宋烟批發公道零售十月票全張半張分條價照大市收兌紅票比衆克己賜顧者指明寶善街中 
　　英十月發財票出售 
　　全張六元半張三元分條七角惠顧驗明本行回件圖記庶不致悞� 
抛球塲鴻運來二馬路必中行仝啓 
　　英十月票 
　　全張六元半張三元分條七角遠客函購原班回件上海棋盤街北首本行信封有恭喜圖爲記萬利行啓 
　　簡玉山房新出書籍 
　　鮚琦亭内外集四元半胡刻文選四元新修大清律例三元袖珍叚氏說文白紙三元半竹紙三元唐駢體文鈔一元六說文通訓五元又補遺八角周易指四元文獻徴存錄一元四角岳武穆集六角說文辨字六角說文韻表一角半廿一史提綱二角臨文便覽三角環遊地球新錄八角瀛環志略一元瀛海論一角賦鈔箋略六角巾箱小品二角寶存二角桐廕清話二角紅樓評　四角通商稅則一角半英話註解二角半名媛尺牘二角同人尺牘一角半易經文捷訣二角春秋備題彙說三角易隠一元醫醇　義六角醫師　笈二角醫經原旨八角奇門元靈經一元江湖切口要語二角近時新出　石縮印銅版詩文畫譜以及各家登報之書均皆齊備賞鑒者請至上海二馬路千頃堂内購取 
　　新刻尺牘合璧初桄新編 
　　近時新出尺牘不下數百種惜皆陳　 
腐套不堪取法是書别出必裁撰成套語俱係入時眉樣分門别類祗須依次摘錄便成錦繡文章并附增天文地理異名各省省城異名府廳州縣異名歲時職官人品政治文專人物花菓鳥獸名異名五州列國題名列國京城名中外立約諸國中國日本通商各口以及族黨交接稱呼禀啓書札規格殿以增廣寫信要覽共廿餘種有關時用者無不綱羅畢備案頭有此一書足資尋閱無他求矣每部洋五角萬選縷啓 
　　彰誠濟啓 
　　本堂創製戒烟參片應效如神四遠馳名近有假冐甚多在外埠造本堂樣式將僞藥冐冲本堂招牌各城鄉兜銷未免貴客悞買食之有損無益須要認明蘇城内宋仙洲　本宅内　上海在棋　街北首老巡捕房對面方是眞正老店餘外一槪假冐特此告白 
　　保德蘭四門町泥出售 
　　才倍惡齊利脫喃勃勒特四之四門町較别種均高久已馳名今運銷中國如欲購或定辦者請移玉來行面議可也經手中國各處義記洋行啓 
　　請得頭彩三萬元 
　　本行自運英十月票全張六元半張三元分條七角收兌紅紅票加升折票公道信購指明上洋棋盤街北首 
　　傳名 
　　僕幼年染烟癖母夫人買林文忠公丸藥令戒惟性甚好烟每日當母面服丸後仍私出吸烟久之非丸與烟並食則不過癮遂從此無藥能戒之深自悔恨今友人因自用詹誠德堂三香戒烟膏得以斷癮遂勸予戒且購三香膏見送用之半月面癮小至一月丸與烟並戒盡矣以三十多年不能戒之老癮而　戒書此爲予誌喜爲詹氏傳名更爲世勸禾中復甦子啓 
　　新出紅白各銅 
　　本公司煉業已考究完善現出之賽銀條白卽可打造器皿毋須爐房復鎔並收白銅角末包烊看烊均可近又製成紅銅打板厚薄隨意過軋卽成頁片銅質柔軟兩面光湄無瘕定價格外從亷如蒙賜顧請到垃圾碼頭本公司帳房面議倘欲定製各種銅質尺寸亦可面商尅期製造所有機上軋好紅白銅片與洋來無異　　機裝竣更可加闊中國機器軋銅公司啓 
　　英九月份電報 
　　啓者英九月票前因開票機器損壞今已修好於十九日開票卽午接到吕宋電信頭彩第二萬八千八百廿八號二彩第二萬二千四百廿七號三彩第二萬一千八百廿四號何處所得客後再詳先佈開老廣豐萬　來新廣豐寶來仝啓 
　　大彩捷報 
　　接來電英九月份頭彩萬八千八百廿八號二彩二萬二千四百廿七號三彩二萬一千八百廿四號得翁姓名候號單到申再行詳報此佈天源大有恆發記同福利億中大寶來大吉昌老泳記 
　　吕宋票 
　　英十月份票全張六元半張三元分條足洋七角遠近賜顧請認四馬路口老巡捕房南首便是吕商必發啓 
　　大吕宋公司英十份票出售 
　　英十月份票全張六元半張三元份條七角頭彩得洋三萬元二彩一萬二千元三彩五千元其餘得彩另列章程隨票附　開期華歴九月初十日在吕宋開彩卽晚有電報到申如得彩欲隠名者悉聽其便遠處寄買務祈指明吕商公 
司牌號並乞　明各號　式回件圖章是要此啓大吕宋公司分設各洋行列後廣惠和 
立發天成必得天祥同得利 
　　赤脚大僊魚　種子丸 
　　雲南大理府周翁夙有善行老而無子後遇赤脚仙人授以此方遂連生數男兼享上壽以此方之出仙賜也不敢自私乃舉而鐫於石由是遠近流播知者甚廣但此丸之製法必遵依原方乃能奏效如原方之用沙宛　　也人乳童　鹽酒等分蒸之今有厭其煩者僅用酒蒸白茯苓之去濕也原方恐其滲泄人乳數次拌蒸之今則有將人乳一欵　去者或用牛乳代之此皆大失製方本旨製法旣失功力必减功力旣减何能治病今本舘一依周氏遺方照法製成以治身體虚弱酒色過傷頭昏眼花耳鳴足軟腰酸膝冷自汗盜汗下元虚損夢撌精滑陽事痿弱不舉不堅精冷精稀不能生子或女人血虚氣弱子宫久冷赤白崩帶輕水不調久不受孕等症大有殊功有子者服之亦可却延年每兩洋一角减附桂每兩洋八分上洋英老巡捕房斜對門廣東鹿芝舘監製 
　　新出尺牘相書 
　　尺續咸宜翻陳出新各體俱備無論士商均酌斟叅之洋工角半禀啓錦襄裁對工整用典不泛是則連花慕中必需之書洋一角半大清神鑑爲相家必不可少之具較之水鏡柳莊諸書詳口明焉閱之洵爲　吉避凶之一助云凡有所嗜者　早購之洋三角寄上海味三堂及各書坊發售 
　　洋務要書出售 
　　萬國公法一元五角萬國總說一元柔遠新書一元海　要覽四角操勝要覽三角火攻備要八角洋務叢鈔四元懷遠堂叢書四元海防輯要三元原板八賢手札二元梅氏算學四元上洋三茅閣僑直北芸緗閣發售 
　　三大彩喜報 
　　接品宋電報英九月份頭彩第二萬八千百廿八號二彩二萬二千四百廿七號三彩二萬一千八百廿四號其得主居址對單到申再登此佈廣惠和天祥吕天成立發商同得利必得 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[從權賑] 杭州觀成堂紳董胡厚餘封翁垂念山東連年决口不勝悯惻謹以綢業公所七月期增價戯資移助洋一百二十六元　濟山東竊思演戯敬神原求生意順遂相沿舊例固同業所樂從但東省迭報水災各戶困苦流離無所控告祇得移緩就急汰優伶之歌舞虔　神庥恤黎庶之哀嗷默求天佑財源駿發偉業鳩歡如願以償定操左劵又王同茂號紊規議罰洋八十元助賑守宏規於中正井井有條懍僉議於堂皇乾　共矢寓懲於勸無美弗臻以上共洋二百零六元均由金岐伯先生惠莅交來用特併列報章以伸感悃上海北市絲業會館籌賑公所少欽施善昌謹誌 
[助賑奇騐] 今接寓申人來函并洋四元言刻有梁步餘兄來信據云前月由漢返里失去友人銀信一封倉皇殊甚繼念賑濟一事常得異騐於是默祝銀信有着願助賑洋四元不數日銀信歸原矣使非神助何速應若此兹特如數奉上懇代解災區爲後來尋失物者别開一徑由此觀之知慨助賑捐無求不遂其愈疾之如響斯應猶其顯焉者也[  竹坪陳煦元謹誌]  
[秋門孝廉講别十餘年矣丙戍夏自都下來申文酒流連甚慰渴思西旋有日不禁惘然爰成四律以贈其行非敢言詩亦聊誌吾兩人交情心迹爾]  
（英姿早映赤城霞孝友門庭樂境專家春風君著　喬舃秋月誰悲蔡女笳多謝新詩相慰藉扇頭揚彿有餘華皓月當筵酒滿巵那堪重話十年時未曾打槳迎桃葉但爲臨歧唱柳枝老去黔婁詩並淚重來潘岳鬢成絲寸心直與君千里蜀水巴山寄所思萍寄申江歲屢遷爲誰覊絆爲誰牽名終未立虚生我身到能閒卽是仙回首關河悲過客多情花月感流年茫茫心緖無從訴把酒臨風欲問天相逢未久慘將别客裏何堪說送君迢遞三巴思舊雨平安一路護慈雲自成馨逸絶塵點莫忘瑤琴對夜分歸去名山崇事業他年冀北定空羣[  世愚弟劉承烈筱舫氏未是草]  
[廿五生辰感懐調寄金縷曲呈高昌寒食生教政] 早歲　辛苦更堪憐光隂迅速華年廿五鞠育深恩都木報今日懸弧陟怙恨抛却家鄉故土利鎖名韁　是縳把遊蹤久繫春申浦心一轉情千縷頻年放浪慚無補幾何時尊前富貴升沉暗數猶幸覊身無恙在縱性狂歌醉舞且莫管鶯花無主人世浮生原是夢輭紅塵當作神仙塢覺俯仰空今古[  三十六江外史求是稿]  
[步儀文姪原韻] 淪落天涯未有涯故鄉雲樹萬重遮飛來錦句纏綿甚昨夜江郎筆有花西漢文章太史遷難將遭際問靑天相如平仲方知已莫把功名誤執鞭[  愚叔繼武未是草]  
[留别沈小寳眉史并小序] 去秋余自越南歸過春申江上李芋仙年丈適返道山正懊惱無聊忽方仲舫部郎祝抱均明經各由滇邊而還淹連觴飲招妓徵謌亦滬濵常事也詰朝友人葉君邀酌酒樓羣花畢集香雲亂飛余九度過申所見慣者了無當意酒半報沈眉史至余愕眙良久觀其貌畫中有畫聆其曲音外有音與之言論尤味外有味回視諸妓瞠呼後矣眉史葳𤯾自守春夢猶虚從無多客故名未噪一時亦鮮有問鼎者孤芳自賞其志可佳余每宴集必召之惜怱怱而夫今夏辭元戎之幕泛海上之舟重來訪舊再作勾留酒地花天殆無虚日又惜秋風江上將唱驪歌此恨綿綿黃金易盡中心耿耿曰璧難求竊恐杜牧湖州之約巳到緑葉成陰之候爰賦俚言聊期後會若以詩云則吾豈敢○海上重來百感侵歡塲未散已沾襟幻成泡影三更夢誰識樊川一片心買笑肯揮錢似土坡慳難點石成金前歲爇蘭生以千金購之未允盖携之出使外洋也今余悉索敝賦亦以千金聘之仍爲傖父煽惑事遂未定翩然又挂征颿去恨别傷離嘆不禁○忽驚分袂最凄凉暗洒臨歧淚數行緑螘難辭今夕醉黃花猶憶去年香去秋九月奉檄過此始相識面眉史年十六緣深缘淺都休問情假情眞且莫詳萬疉雲山千里夢鐙殘酒醒倍思量余將赴閩于役未知後會何時○自笑書生願太癡　端空說種相思渾同狡兎營三窟盡選名花愛一枝小謫風塵非得已寳藏珠玉待沽之祗愁杜牧湖州約又到成陰結子時○桂子風前獨倚樓　華如水近中秋題殘紅葉媒無主費盡黃金自買愁兩字平安心繫念一聲牽記淚盈眸此行不遇崑崙客有恨綿綿到白頭[  五馬遊人未是草]  
[上海三馬路與昌絲棧陳竹坪經募山東賑捐八月十五六日第三百九十二三次淸單] 蔣笑山大善士續助洋五十元梁芹梅完心愿洋廿元無名氏洋六元無名氏以酬勞洋五元益志堂沈香斗移助洋四元南市朱德泰米行節省中秋筵席資移助賑昇記無名氏祈保生産平安三戶各洋三元祥成燭號卜春餘號均節省中秋費移助賑府仰無慚室主香斗資移助怡豐各友昌記各友同吉祥均節省月餅費移賑唐基錩節省香斗資并求父母病全愈謙益祥八戶各洋兩元天涯遊子無名氏龍華寺禪師無名氏保合家平安裕大號節省中秋酒筵移賑無名氏各洋二元無名氏銀洋一元錢五百陸正甫銅洋一元程仰山黃少卿王淸平徐宗海邵湘靑陸履安胡鏡夫七戶各節省中秋節折席移賑洋二元錢四百八十一耕記朱宅太太各雀香斗資各錢二百耕記省月餅費洋二角德聚堂孫錢五百汪新記錢二百○杭省江干局續募洋十元又交來塔册無名氏洋五角又册沈仁榮洋二角五分無名氏二角沈阿慶洋五分以上五戶共來洋十一元由全盛局寄來○蘇州豫昌典各友節省中秋折席資移助洋四元○汕頭同春號經募塔册同記吳朝裕郭欽選和成謝茂泰蔡源順發吳義和裕豐錦裕各洋一元同春號洋四元吳廣源吳功叙各洋五角林利興洋五角以上十三戶共來洋十四元五角由本埠美和號交來○松江天釣居洋五元由順成局來○仙女鎭不留名洋六元又趙先生洋一元○嘉泰永洋一元沈存誠堂袁馥堂兪益三各虚對洋一个○金陵　和號經募鄧位三魏春和各錢五百文朱少甫湯景星武殿臣各三百文連治安李文斌各二百文余雲江王允升額姓各一百文趙厚之五十文以上十一戶共洋二元錢四百十文○二日共收英洋一百六十一元銅洋二元虚對洋三個小洋七角大錢二千四百九十一文合併聲明 
[上海三馬路與昌絲棧陳竹坪經募山東賑捐八月十七日第三百九十四次淸單] 浙省萬承志堂續募塔册第一萬五千另六十二號同心室主人洋八十元由正和局來○杭省江干局續募塔册一萬七千二百五十三號于少彝善士求神佑痰湧卽平病愈洋廿元全盛局來○崇明巡延廳陳洋廿元由章　翁交來○本埠順成局洋四元盛仁大節酒移賑洋三元日新增益昌號節省中秋月餅費移賑各洋二元不求　銅洋三元阿保洋一元萬有利吳洋五角錢十二文汪顧氏錢六百文徐恭壽移香斗費錢二百文○無錫懐淸堂銅洋一元○本宅蓪捐散好洋四元散銅洋七元嘉定無名氏因吃仙方足疾卽愈洋一元無力有心人求合家平安洋一元無名氏銅洋三元義泰銅洋　元邱楊氏誤收銅洋移賑求身體康健銅洋一元白洋紙包銅洋一元來逕非善而又善者銅洋一元無名氏募塔册一萬另七百另二號足對洋一個紅帋包虚對洋一個散小洋三角泰和沈子芹洋二角散錢二千二百文又蔡姓路中拾取恆興昌票洋五元此票尙未到期屆期收到後再行登報○前六月十八日浙紹陳嘉猷善士助白玉鼻烟壺一個今已售去賣見洋三元五角又助老光珠珠二粒今亦售去見洋一元五角○本日共收英洋一伯三十七元五角銅洋十九元虚對一個小洋廿角錢三千另十二文恆興昌票洋五元尙未到期屆期收到再行登報合併聲明 
[上海三馬路與昌絲棧陳竹坪經募山東賑捐八月十九日第三百九十五次淸單] 蘇州太湖救生總局交來元和署經募塔册三萬零八百零五號無名氏洋一元汪廣泰錢五百文無名氏錢二百廿文又募塔册三萬二百九十九號汪瑞裕錢五百文又募塔册二萬九千五百五十號白雲山人臥龍山人各洋一元靑霞主人許四姑王金氏無名氏甯遠周蒓翰山人紫金山人各錢五百一勺水錢三百文以上三册共洋七元錢七百文又轉託戴理卿善士經募塔册三萬三千二百十四號福記洋四元根記洋三元吉泰莊洋五角又三萬一千二百六十二號寳軍記洋二元又册三萬二千四百八十號全記洋五元王麗和洋五角又册三萬二千四百六十三號遠堂洋三元鴻記洋二元張鴻源洋一元又册二萬九千一百四十四號林記洋五元添興洋一元又册二萬九千三百五十九號三告堂洋三元又册二萬九千三百四十九號陳麗記洋三元久大洋二元又册三萬三千一百六十八號恆大洋五元添昌洋二元又册三萬三千二百廿九號和記壽遠堂各洋四元周仁興莊洋一元又册三萬三千三百廿一號求病速愈洋五元以上十册計廿戶共洋五十五元五角虚對一個以上統由太湖救生總局先出收票○無錫聚豐合順二繭壳行經募塔册三萬一千八百十五六號張裕聲洋二元惠和福二元由鴻源局來○寧波益康莊洋三元由　源莊交來○如臯塔册二萬四千六百九十九號賈敬業堂代滿月小兒種德洋一元松江來歸安隱名氏洋一元○平湖塔册二萬四千六百廿九號不留名錢五百文無名氏有餘堂各錢四百文寳記錢三百文懐芬堂二百五十文隱名子二百文敦本一百王省記五十文以上八戶共洋二元○塘棲全盛局陳錦萼善士經募自恨力不從心義昌號范豐盛號張湧茂絲行四戶共洋四元○昶記洋四元六趙氏洋三元無名氏洋一元永升銅洋三元又各友節月餅費洋一元○本日共收英洋八十六元半銅洋三元虚　一個　　百文合併申明 
[上海六馬路仁濟善堂經收各善士樂助施醫給藥第二批淸單] 湯遠崑求女病愈助洋三十元程岷助洋廿元裴耀文助洋十元袁蘭求女玉貞病愈何辛嚴求母病愈徐潤芝求妻病愈陳懋新求子病愈四戶各助洋十元揚州菊衫居士助洋八元仁靜堂陳五元鄭何氏病愈完願助洋四元林芑芳無名氏汪各助洋二元周正源助洋一元周陳氏助銅洋十五元○又絲業會舘交來王杏生助洋五元劉善爲助洋二元○以上十六元共洋一百廿九元銅洋十五元八月十四日抄 
[上海四馬路文報局内恊賑公所經收賑捐八月中旬淸單] 十五日船字册滬上晉生莊匯來蘇州任方伯交到湖北省經募賑欵銀九八半漢平銀一千另十六兩九錢五分九厘合二八實銀九百八十八兩八錢正實收到申合規元一千零六十五兩四錢八分二厘經募細戶另登報章○蘇城淸池道人洋四百元電報滬局節省中秋酒筵資移賑五元張禹記搭記謙益祥號求同人平安廿元又諸同人助洋十元王善士兩元王新之先生潤資小洋一角東來　潤生堂節省中秋節費並求南北平安十元太原氏節麵資二元又助香斗資移賑銅洋一元小洋二角電報總局交來徐馨翁募無名氏十元盛澤施雍伯先生潤資十一元虚對開一个○急單漢口華記洋行吳　珊翁募遵義補過人許願氏二戶各五元○同字圖册一萬二千七百五十九號蘇城電報局交來徐錫林善士爲夫婦五十同慶壽儀移賑十元○賑字册長興縣署戴善士募諸卓雲一元戴次雅四元○十六日任逢翁交來無名氏十五元鎭江新順昌五元裕本堂减省月餅資移賑一元泰記節省三元袁陳氏一元三馬路滬報舘分帳房交來城内十二樓代收負薪社第十五次潤資五元小洋三角五分○十七日無名氏四元○三天共收規元一千另六十五兩四錢八分二厘英洋五百三十九元銅洋一元虚對開一个小洋六角五分 
 
 

Page 12

 
 
   
 
