# 1887 - 107 - 4905035

 

Page 1

 
 
[發兌石印綱鑑易知録告白] [  點石齋代啓]  
　　綱鑑易知録一書淺而顯簡而賅讀史入門之易尤勝史略約編等書坊刻漫敗閱者厭目本齋覔得善本倩人一律工寫圈點眉批悉仍舊貫兹已爲協記儘數售去分釘十二本外加套子定價每部三元五角願購者祈向南北申昌及文瑞樓書坊取閱可也此佈 
[發兌石印歴代賦彚告白] [  點石齋代啓]  
　　院試功令重制義而古學亦特設專場拔萃取優必於此占首籌操勝算卽下而府縣兩試亦招童生報考蓋所重可知矣通籍而後散舘也　大考助惟於賦乎是求卽下惟於賦乎是務御定賦彚一書起周之末訖明之季會萃二千餘年之傑作成藝林之大觀洵非他集所能仰望雙捂室主人印成密行細字本脫胎於内廷初印本精妙無比價洋每部十元正批發在點石齋售在南北申昌京都則在煤市街源豐潤票號世有講求是學者乎祈向各處購取可也此佈 
[石印殿板佩文韻府并拾遺出書告白] [  點石齋主人代啓]  
　　本齋代晉記股印佩文韻府一書前曾有人謂爲非殿板而自稱日眞殿板本齋絶不與之置辨者以有目者自有眞賞也茲已全數印竣卽請賞鍳家評　其高下字形不可以僞爲而紙張墨色在他家之上股價之亷又較他家遠甚料想與股諸君必見之而色喜而後此之樂就乎木齋脫印之書者更可預卜矣分裝六十本外加文木箱子一隻雲銅鎖匙齊全准於初十日出書持票找洋取書悉歸大馬路鴻仁里長順晉此白 
[新出石印典制分類文稿告白] [  點石齋主人啓]  
　　近來石印小題文之多坊間不下數十種從無别開生面獨出新意者定畫樓主人仿四書類典之例分類四十有四專選名稿窗作得文二千餘篇精抄精校交本齋石印一切數見不鮮之作槪屏弗録旣足以資揣摩之助亦足以補類典之缺自是一舉兩得想海内文人當亦有目共賞焉約門月中旬成書裝訂十册價洋兩元五角上海售處在法大馬路南申昌蘇城在婁門内平江路魏家橋南潭子里吳宅如欲躉購面議可也 
[說詩] [  古前京閒人來稿]  
　　古者撃壤之歌康衢之謡類皆樵童牧豎信口謳吟未嘗謂之日詩也自有三百篇而上至清廟明堂下迄勞人思婦　之所感始得託爲詠歌自是而秦漢魏晉六朝代有詩篇白雲黄竹之詞朱鷺野鷹之曲無不列諸樂府被以管絃至唐而詩教大興蔚爲一代之盛迨宋元明雖風尙互異而作者林立要無不宗法初盛以上幾漢晋六朝而探源於三百篇盖詩之源流雖非淺學者所能推究而撮其大旨數言已可括之已我朝文明大啓超越前朝有愚山漁洋以導乎先卽有歸愚竹垞以踵其後由是而悔庵也隨園也船山也甌北也頻伽也或則號爲大家或則號爲名家要皆獨具性靈不名一格嘉道而後作者愈衆格律愈卑鉛華樽爼之詞月露風雲之語比唱彼和靡然從風名雖以温李爲歸而實則縟旨繁詞已無復敦厚温柔之教矣自曾文正公出一以退之山谷爲宗瘦硬通神力挽時習大江南北相率從之終咸同朝頗能確守而不𠮓初不料傳至於今而詩人之詩竟有不堪聞問者何騷壇吟社間竟亦有紅羊小刼耶客日今日直無所謂詩人矣安得有詩而子尙謂其遭刼耶則應之日子母然子母然子言今日之無詩人子誠欲求詩中之大家名家宗法初盛以上幾於漢晉六朝而探源於三百篇者耳試就目前以觀則詩人之多正不止如恒河沙數昔之人學爲吟詠必窮數十年之心力晦明風雨刻苦研求上溯歴代之淵源旁及前賢之緒論而後能一篇跳出遐邇流傳卽不欲以此爲專門名家而觸景成吟臨風覔句亦必風流藴藉詞言斐然深合於古作者之意而後可今則不然不特三家村學究冬烘頭腦居然自命爲詩人下逮市儈販夫江湖雜技稍知平仄亦且欲以詩自鳴憶子居鄉時偶作古近體詩同人卽互相稱許日某竟學業大進矣已能作應酬詩矣噫詩以理性情平心氣寓諷喻寄憂愁宜何如句斟字酌篤志推敲而竟以應酬目之何怪作詩之易而詩人之多若繁星也然詩而借以應酬僅可謂爲詩學之衰而猶不可遽謂之遭刼也若論今日之詩人則其品有四請得而詳言之一日詩販其有巿井販夫目不識一丁字居然附庸風雅結納名流果眞名流誰肯與之結納而有文無行之輩酒食徵逐之流如蟻附羶終日羣聚偶有所作彼卽奉爲至寶貯諸袋中每遇文人卽出而誇示噫此特如牙儈掮客將貨經售於中抽取用錢耳目之爲販誰日不宜一日詩賊其人非但不知詩爲何物且更不識羞慚稍能握管作書卽抄襲名人集中詩攘爲已作到處投贈自署姓名舞榭歌臺满黏四壁彼録事都知之輩眼小如豆自然以詩人奉之而彼遂䏣日壯興日豪後且抄襲以欺通人甚至將甲詩抄贈與乙將乙詩抄贈與甲卽或盡發其覆而彼尙靦然不知譬諸綹手雖案發之後經官懲辦而其心終不攺悛若是者直　之詩中之賊而已矣三日詩儈夫作詩本雅事也吟風弄月淑性陶情必其撲去俗塵始可從事吟詠彼其之子豈能此哉或則售技以營生或則設肆以餬口倘或碑同没字未免貽笑通人遂雜摭村曲盲詞勉强成句失黏出韻俱不得知而佳不佳更無論已且彼其意謂售技設肆意欲招攬生涯必就曲巷通衢遍黏告白今旣以詩相代旣可省告白之費又能使以耳爲目者慕其風雅廣締交游噫吁嘻市道也而冐爲雅事詩教尙可問乎我得以一字評之日是爲詩中之儈四日詩魔其人粗通文藝略解謳吟經史所不知也掌故所不問也地輿歴算更茫茫然罔聞知也案頭雜單詩韻合璧及近人似通非通之詩稿數卷終日吚唔字摹句倣雖不至爲販爲販爲儈而庸惡陋劣幾如村野山歌每一篇成端楷録出袖而藏之游行茶肆偶見一人則出而示之日我有新詩願君有以教我偶賛之日好則洋洋得意無異少年登科甚至大道通衢車馬紛馳之處拉人衣袂念與人聽此則終身入於詩中而究終身於詩爲門外漢倘令詩醫冶之必將日此其人久爲邪魔所中不能用藥袪除直終其身爲魔蠱惑而已噫今之作詩者大率不外此四種人遍天下皆然幾如蝗蝻之漫霄蔽野而子尙謂無詩人乎雖然今之世眞能詩者亦豈無人惟大抵恥與若輩爲儔往往藏之名山不欲輕於示衆坐令此四者謬種流傅不可收拾不特三百篇及秦漢晉魏六朝唐宋元明之作者地下有知當爲之痛哭流涕長太息卽起漁洋愚山諸先哲於今日亦必焚棄筆硯避席而讓此諸項詩人也嗚呼噫嘻 
[閩中刦案]  
　　福州西關外元市鋪天裕錢鋪開張數月生理頗佳外來　勇見而垂涎于上月二十二日晩三鼓時糾率三十餘人手執利刃毁門而入店主許誠澤喚起夥友竭力抵禦究以衆寡不敵多被刃傷許急挖開板壁逃至隣右厲聲呼救盜恐被𫊧分布羽黨堵住附近鋪户之門每家守以二人各執刀槍作躍躍欲試之狀隣人聞警出視甫開門盜卽向之亂斫遂皆閉户而入任其所爲約閱一點鐘將錢鋪所有刼掠一空從西澗前呼嘯而去遥見火炬炎炎刀光閃閃終不敢上前窮追其地屬侯官縣管轄次日店主赴縣禀報地方文武有司次第親臨勘騐楊制軍亦面諭侯邑尊李大令聨琨限令三日内將案破𫊧并分諭福州府海防廳閩縣城守營併力飭差協捕邑尊隨出賞格購拿又 
 
 

Page 2

 
 
以城臺各烟舘客店最爲奸宄溷跡之所遂飭緝查嚴禁想不難於弋𫊧也 
[甯波試事]  
　　浙江學憲瞿子玖宗師按臨甯郡及開考日期已詳前報旋示期四月初二日考奉化象山定海童生初四日考慈谿鎭海童生初六日考鄞縣童生聞此次童試仍遵新定章程先行提覆再出正案其入場時搜檢甚寛場規則極嚴肅凡遲到者不准補點云所有闔屬生童古學題附録下方生薛廣德當乘輿車諫止乘樓船賦以冕冠頓日宜乘轎爲韵賦得終閑至關辭馬武得關字童采詩夜論賦以采取記謡以知政權爲韻賦得欲見誠懸筆諫時得懸字 
[耕耤盛典]  
　　三月二十三日皇上於夜間四點鐘自内乘轎出乾清太和等門至午門前易乘禮輿用校尉十六人肩荷以行皇上御朝衣朝冠請轎校尉皆穿紅衣禮輿左右有御前大臣衣朝團龍掛冠結紅寶石頂跨刀騎馬隨行又有帮轎之上虞備用處侍衛二員管轎鑾儀衛官兩旁步行其前有九龍黄雲曲柄傘一柄騎馬執行兩旁有提爐數對有侍衛拜唐阿輪持前有八駿馬金鞍玉鐙鵝黄韁轡胸垂紅纓每騎一官撁行係上駟院阿敦侍衞也八駿之前除鹵薄儀仗數十對外則三旗大門侍衛數十員負長鎗佩儀刀懸跨弓矢撤袋箭壺騎馬排行聨如鴈序肅若鵷斑再前卽爲五輅並有象背負寶瓶一尊徐步緩行聖駕隨扈有豹尾鎗儀刀捧弓擎箭拜唐阿數十人自王貝勒貝子公御前侍衛三旗满漢侍衛各項官弁隨行者百餘人莫不跨刀及弓矢乘馬而行出端門天安門大清門兩旁佔有護軍前鋒佩刀持鞭每距數武而立各門有穿朝衣宮員跪送正陽門有步營堂司官員送駕由石路直南路約數里沿街各巷口内結蓆棚外張藍幔各有緑步官弁帶兵把守以阻閒人往來兩旁鋪户皆扃閉間户每鋪前立一人身穿袍褂跨刀持鞭卽護軍營打街之兵也聖駕詣先農壇内換乘亮轎八人肩抬至壇前致祭讀祝行禮樂部鼓吹作樂焚帛升表後上詣太歲壇拈香畢至具服殿總管内監恭備更衣傳用早膳御膳房按次進膳賞膳畢更換黄龍袍至耕藉所舉行典禮耕田方約三里周圍挿竪旗幟不僅青黄亦白黑且有絳緑青碧月白各旗顔色不下十餘様田之四隅結以彩亭四座高約數尺内陳榖種豆麥田之中央又有衣花衣高擎彩旗多人鵠列兩行旁有老農鵠首白髮十數人身荷蓑衣頭戴草笠手持農具如刨種各事皇上卽舉行耕藉之典御黄龍袍眞珠頂冠左手扶犁把手右手持鞭御前侍衞二員前導牽牛牛係黄色靷絆悉黄絨繩犁具飾以黄油上繪金龍犁之兩旁又有御前侍衞二員傴僂向前手扶耒耜上前步行順天府府尹携斗洒種隨之兩旁御前大臣王公侍衛約數十員跟隨引護上親耕三隴往還六盪旁有樂部和聲署吏作樂皆衣彩衣笙管笛簫音韻悠揚並以歌詞和之洵一片承平雅頌聲也兩旁彩旗隨駕開展上耕藉畢登觀耕臺上閱視公鄉耕藉樂唱卽止派出從耕肅王克王慶王三邸亦躬扶犁把持鞭以耕牛係黑色赤靷紅絆洒種者係順天府屬官欠背曲身扶掖耒耜爲農政牽牛爲牛吏五隴十盪徐大冡宰桐翁大司徒同龢奎天宗伯潤麟大司宼書祁大總憲世長熙少司徒敬廖少司馬壽恒奕通共九大臣儀與三王相同惟多推數隴耳皆不作樂和歌佔道官兵三面環立迨三王九卿耕藉禮成後各部官向臺上叩頭鳴贊贊引畢皇上乘亮轎出壇内門御慶宮賞耕藉從耕王大臣奶茶諸臣叩首跪飲謝恩皇上仍乘禮輿出壇門入正陽門關帝廟菩薩殿拈香廟内住持道人跪接門左拈香畢入大清門由舊路還宮卽詣皇太后宮行慶賀禮仰見聖天子重農教稼爲天下先非海外諸邦舍本逐末者所可幾及也 
[登萊近事]  
　　上月二十一日有一絲客押絲盈車行至蓬萊縣澤口店地方被暴客數人全行刼去幸村民及嵩武軍駐防勇丁聞聲追緝撃斃其一脫逃二名拿𫊧五名於翌日押解道署道憲委福山蓬萊二邑尊在厘局會審聞該盜實游勇之流云○登州所駐某營欠餉數月之多不能開放前因索取幾肇事端經當道者彈壓調停諒必能釋衆怒而安閭里也 
[得新棄舊]  
　　蘇城拜連巷何某者諱其名向以顧繡爲業與姘識之婦賃屋而居日則同食夜則同寢不復念床頭有結髮人矣其妻某氏獨居於鄉年已四十餘無子女惟以針黹度日何某視爲眼中釘且疑其與人有私日前雇鄰人某中掉小舟迎其妻舟中向某氏盤詰强欲其認與某乙有姦氏不允半途將其妻推落河中舟人卽欲赴援何止之日我在此母庸汝過慮也旋以竹篙搠入河心氏喊救不應少頃殞命何恐甲漏洩風聲贈以洋銀十元不許聲張遂由何某買棺將妻草草殮埋是晩天昏黑迅雷驟作某甲方與隣人夜飲忽跪地而言日今日之事乃何某一人所爲我原欲赴水救援奈被何某禁止某實無能爲力以致見死不救叩求饒命面色青黑隣人詢之得其原委如此此三月二十三日事也說者謂何某所姘之婦少年新寡且有貲財何見而利之百計引誘成姦席捲至蘇遂致小康正妻則置之不顧今復置之死地何其喪心昧良之甚也 
[呼籲尋親]  
　　吳江金孝子名栻字小蘇世居同里鎭磨坊弄以母死於難未收骸骨爲恨兹來函云痛啓者不孝栻係江蘇吳江縣人本生母于太宜人係前浙江西防同知金壇諱尙齡公女爲我本生考小覺府君諱文淵元配道咸年間隨宦浙省歴至分水淳安等縣署嗣寓杭城古太廟巷咸豐辛酉省垣二次失守吾母挈胞弟橂倉卒避難出城至錢塘江岸被賊衝散時年五十有四體胖面白並無斑麻不孝自幼出嗣時在本籍聞信星奔到處尋覓夢卜俱窮迄今二十餘年杳無蹤跡不孝罪深孽重萬死奚辭惟念吾母一生忠厚儉勤或不至生絶救援死無葬所用特瀝血登報所兾四方種德仁人達孝君子或有見聞曲加憐憫亦祈登列報章詳晰指示俾不孝得匍匐赴尋不孝世世子孫感且不朽云 
[飭提武生]  
　　浦東洋涇鎭鄉間人顧欽堂投上海縣署控稱在鄉開荳腐店因有餘房憑韓益州爲中租與南京人劉登甲同妻劉朱氏居住突有武生卜占鰲糾同沈顯堂及子沈芝香陸雲標等前來以我不應招留來歴不明之人致被將物件打毁當時劉不在家劉朱氏驚極許給大錢七千文由陸願嘉過付彼尙不满意復來尋釁請爲提究又據該處地保韓紀周訴稱卜占鰲先來關照我向該氏家饒舌我不允伊竟與房東顧欽堂爭閙毁物該氏許給錢文伊尙要酒筵及劉登甲知而不依該氏之寄父朱進梅亦不服卜占鰲以我阻伊索取酒筵時向我尋釁卜係武生武斷鄉曲無惡不作業由府學訓導汪老爺查明劣跡多端飭傳戒飭未到所有傳單照録呈案請爲究辦莫邑尊先研訊顧欽堂韓繼周各訴前因韓益州供認爲中租房陸順嘉亦上堂稱有曹咸林與卜占鰲等擾釁由我過付給錢與曹邑尊得供之下着顧欽堂于三日内邀同劉登甲及劉朱氏到案質訊一面立提卜占鰲等訊究 
[憲示照録]  
　　昨報列曉諭小輪一則兹將龔仰蘧觀察告示照録以供衆覧欽加二品銜監督江南海關分巡蘇松太兵備道龔爲重申例禁剴切曉諭事案光緒十一年二月二十二日奉南洋通商大臣曾札准總理各國事務衙門咨小火輪船行駛内河易滋流弊上海旣有華商置造小火輪船自須明定章程以示限制照録章程咨復札關遵辦並蒙抄發章程内載華人製造此項小火輪船祗准在通商海口行駛不准載貨搭客駛入内港江河及沿海不通商地方貿易違者罰辦並將船貨入宫如有華洋商人暫時雇用前往内地遊歴者報關另給執照經過關卡停輪候騐不准私帶貨物及違禁之件違者截留究辦倘係華官雇用亦報關另給官雇執照官置之船一律辦理等因奉經咨行遵辦惟近來每有華洋商人所置小火輪船並不赴關領照擅自私入内河經過關卡並不停輪候騐實與定章不符已有輪船照章充公在案并經本道分飭閔行黄渡兩卡稽查輪船委員此後遇有華洋小火輪船經過飭令停輪照騐放行如有無照闖卡以及帶貨搭客違章貿易者立卽截留禀候究 
 
 

Page 3

 
 
辦誠恐未盡周知合再查案曉諭爲此示仰官商人等一體知悉自示之後華洋各商如有製造小火輪船務遵定章請領關牌准在通商海口行駛倘有官商暫雇小火輪船前往内地遊歴者隨時赴關報明另領雇用關照收執開行回日繳銷經過内河各關卡一例停輪候騐如查有帶貨搭客違籌貿易偷漏稅厘情事卽由沿途關卡將船貨扣留禀道照章辦理愼母自悮均各凛遵母違特示 
[上海巡局瑣案]  
　　上月二十八日邑廟懸燈時有某宦之親串某甲偶往閒觀乙丙二棍徒見之以爲荏弱可欺向之尋釁扭至某茶肆肆意拆梢甲以無端訛詐心實不甘遂扭乙至巡防東局請究局員劉司馬詰得乙供語支離喝笞百板旋據十鋪地甲夥阿大禀稱查得乙同黨中尙有一帶孝者其人住居八鋪並未知其姓字司馬以人鋪係西局管轄因飭阿大持片前往請卽派勇恊提阿大不沈往飾詞推諉司馬怒其刁詐飭笞百板阿大始往拘提某丙到案解送總巡局請爲究辦馮刺史當飭地甲收管至昨日提案研鞫乙丙俯首無詞惟求恩宥剌史以其拆梢可惡未便姑容飭各責四百板荷以頭號巨枷發交四十兩鋪示衆○前紀張阿香誑騙金阿榮鋪蓋尋𫊧之後串出張阿德冐充七鋪地甲向金拆梢馮剌史訊明懲責將阿德先行枷示並着阿香交出鋪蓋前日限期已满阿香仍未交到刺史着帶案判令枷號示衆○前日有本城老北門内汪姓婦扭某甲至巡防局訴稱安兒已寡苦守家中有某甲闖入無禮爲此扭案請究金明府研訊之下甲供向爲玉器生理與該氏之女姘識多年花消不少現在無錢使用致被逐出向之理論又被扭案當姘識時由某嫗說合請傳該嫗質對可也明府以兩造均屬無恥判笞甲二百板該氏略子薄懲一併逐出 
[手足相殘]  
　　姜金和浦東廿四保廿五圖人潑皮訛詐無惡不爲前月二十八日向兄如森索借不遂遂與尋釁如森以受累不堪約齊同族將金和置死草草成殮瘞埋族人順榮見而不平向如森饒舌謂金和曾欠我洋銀五枚今旣被爾處死此欵當由爾賠償爭執之間互相毆撃當經旁人勸散順榮不肯干休復於昨日擬赴縣署具報請騐後又由該處地保等人竭力勸回未及成訟噫煮荳然萁相煎太急弟卽不肖婉言勸之可也卽婉勸不從亦可告諸族人送官請辦何得以其索借擾累竟置之死地而後甘心哉我知此事雖未控諸琴堂然邑宰聞之亦必訪爲詳明援例懲辦也 
[上海縣署瑣案]  
　　前紀南門外某甲誑騙某羽士莊嚴等物濳匿無蹤旋由廿七鋪境地訪知將甲解縣云云前日經幫審委員宋二尹提齊研訊羽士秦晉卿投案訴稱前日姪兒秦木泉串出外甥富金林前來誑稱南門某姓欲建道塲遂將裝嚴物件挑去不料竟一去不回查無着落現經𫊧案乞恩追繳給領木泉供稱家中尙有母親非敢串騙實緣叔父欠銀甚鉅故將伊裝嚴扣住暫抵與金林並不相干旣已涉訟請追欠洋二尹詰得兩造所供均有不盡不實之處因將木泉交差看管勒令將物交晉卿具領所供欠洋候傳到伊母再行核辦○鄒壽山者不知何許人向爲烟館夥嗣因失業無聊流爲匪類近更與某氏婦私通憤作仙人跳術引誘少年子弟受其欺詐者已不可以數計日前有吳淞人陸瀛洲者因事來滬被其勾引到家多方恐嚇勒寫票據洋銀二百元始𫊧脫身旋投縣署呈控未知莫邑尊如何辦理也○前紀麻雀杉板船户林阿三等與義渡船户朱全全鬥毆致朱受傷禀局請究等情前日義渡局員將受傷人舁送縣署請騐帮審委員吳司馬騐得朱受傷屬實諭令自行醫治候提集行凶人訊辦 
[暫行交保]  
　　楊芝山控遭韋陽春何召蘭獨眼阿發等毆打受傷報明捕房由包探戴金寶先𫊧韋何二人送案管押因獨眼阿發避匿在寶山縣境之江灣鎭由蔡太守備函至寶山縣請爲協提各情已列前報兹悉韋陽春何召蘭押在捕房訴明捕頭毆楊者係阿發與伊等無干捕頭隨飭將韋何二人解送英公廨請爲交保俟𫊧到阿發再行質訊 
[法捕房瑣事]  
　　昨日未黎明時小東門巡捕在小弄中見有男孩兩人携有燈籠在地上照物手中尙有包裹一个因其形跡可疑隨卽拘進昨晨王司馬臨捕房備捕頭卽請研問據一人稱名陳彩豐浦左三林塘人年二十歲然觀其身材祗有十三四歲據供父已去世惟一老母家無田畝可種帮工又無人要因思同村有名閔茂環者做牛行生意是以到滬找尋未遇無錢不能住客寓故在路間見一老者領一小孩携燈來向我言爾都住處可跟我往適巡捕至隨將我兩人拘進老者逸去司馬復詰一孩據供名許金福今年九歲家中並無一人父母去世不出二三月住小南門烟館中物件均是老者遺下司馬着將包裏開看中有碎磁面忿一隻瓦楞子壳一大包稻草一紥玻璃燈一盞太平公醮燈一盞殊屬不倫不類詢其老者爲何人答稱不知又稱在大東門外開米行餘語含糊司馬隨詰物件何用答稱稻草煮飯瓦楞子合藥面盆想待釘好備用均是拾得司馬以並無要事斥兩孩退去物件准其携去○昨晨王司馬臨捕房發落各案時據嚴裕遞禀訴稱在南誠信烟館爲挑烟有吃客陸子香託我買大士十隻計銀一百十兩零六分我因貪小應允隨到英界廣興土行賒得交伊約期還銀詎料伊無銀交下廣興向我催討我無以應祗得向堂兄處挪移付清陸竟置諸不理現聞陸經柴樛雲控告管押在捕房爲此投案請追王司馬將禀閱畢問與陸如何認識竟肯放䏣爲彼代賒答稱爲伊日逐來店吃烟因之認得堂倌亦與伊相識司馬謂烟館之中一日有數十人吃烟爾何獨認得陸子香實堪詫異着提在押之陸子香到案詰問爾可認得此人否陸答稱伊姓俞前在南誠信生意現已歇出伊來合我做私土伊有大土九隻囑我帶至鄉問銷售因主顧無現洋意欲賒欠我恐日後必有瓜葛遂不成交詎伊另託人賣去三隻祗剩六隻我未曾取伊自已租房在寶和里土卽放在屋内不料寶和里失愼將土燒去不能過去伊在後陸續向我借洋三十八元如何反來控告司馬詰嚴裕寶和里可曾租屋何時失愼旣然在南誠信做生意爲何又到寶和里租房答稱去年十月十二晩失火房屋是伊令我租者王司馬隨詰陸子香本案如何料理答稱已挽人通信去矣司馬謂爾前自限初四日料理清楚且時至初四日如不料理卽當比追着將陸子香還押謂嚴裕爾今日旣到此已能認得面目出外當安分不准再做私土可知現在洋藥局十分嚴緊犯案定必重辦出外總須安分卽着退去○某甲昨投捕房訴稱有流氓三人將十三歲之男孩騙至客棧中拿去衣服兩件爲此將彼等三人扭送捕房備捕頭研詰之下着管押以候解案 
[來信照登]  
　　前紀福州黄主政軒齡與楊仲怡茂才口角一節本館誠恐其中不盡不實惟有聞必録定例宜然遂爲之删潤録登以供衆覧兹接閩人來信云主政登第後卽回籍養親不干外事人極温厚和平爲鄉里所推重前因與楊同里曾囑其相先塋後遂稍與來往此次楊爲其子求婚某姓垂成而敗疑爲北門某薙髮店主所阴憑臆逞兇突與理較隣人素惡其行以事欠公平立時喊毆楊遂奔至下土某錢店躱避故僅至扯破馬褂尙未大傷實與黄主政毫無干涉蓋不過隣人喊毆時逼近主政所居故爾訛傳想主政儒雅風流必不至入薙頭店中面斥人非若率人羣毆一節更不問而可知弟不忍正人負屈務祈速爲更正免致顚倒是非云本館距閩省遥遠聞見較疎不敢信此信之的眞亦不能指實訪事人之荒謬惟照原稿附登於報以質諸閩人士之目撃其事者并期訪事人有則攺之無則加勉而已 
[潤資助賑]  
　　濃溪王一亭古吳金潤卿願畫扇册琴條助賑月初已登申滬兩報現擬加畫大件潤格開列於左中堂六尺一元五尺六角四尺四角屏條每條减半三尺中堂二角半帳楣全畫四角三分之一二角扇册琴條每件一角人物均加倍仍由二馬路寶墨齋裝池店收付大件半月小件七天所得筆資按月送交敝局彚解災區[  三馬路陳與昌協賑公所竹坪氏謹啓]  
 
 

Page 4

 
 
[蘇省撫轅抄]  
　　二十九日總辦招商局直隸候補道沈能虎辭行回上海 
[浙省撫轅抄]  
　　三月二十七日候補縣錢鍾麟自鄞奉二邑守催册結並恊濟銀兩回省禀到銷差縣丞錢鴻聲禀知奉臬司委查寗紹台驛站並台州府案件差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[馬逸傷人]  
　　三月初京西房山　境脩墊蹕路之　偶爾偷閒被察道公差所見將該夫髮辮撃於馬尾上意將帶至縣署請懲馬因驚而驟差役無術控制良將該夫拽倒於地拽至二里許馬始停蹄差役急下騎視之則該夫氣仁絶矣當經他役綑縛該差解送縣署　尙木聞如何究治也 
[清明日偕意琴室主醉墨生由滬北徐園卽日率成]  
　　同游紫陌策飛輪爲訪名園滬水濵夾岸夭桃紅似錦沿堤芳草碧成茵　顧花底如迎客鳥立闌前不避人屈指韶華纔百五好將槐火試泉新棠梨冷淡柳清腴樓閣高低入畫圖勝境恍從塵外闢良辰肯使客中辜吟懤三兩興何劇好鳥一雙名自呼别有娉婷人卻步繞廊笑倩侍兒扶○病中述懷録請夢畹生政刊并博意琴醉墨花隱同粲辜負韶光三月天養疴斗室日如年藥鑪烟繞維摩榻芸案塵侵子敬氈顧影幾同枯坐衲支牀且作臥游仙落紅又見花飛盡回首鄉園别夢牽○客臘　武陵漁隱見贈瑶章迄衆奉答今於燈下展鑟　過欠均率成不足當大雅一噱憶自琳瑯贈歡聨翰墨緣時剛梅破萼瞬值柳飛緜覓句箋遲答覊愁帶共牽何當軍過訪問字化窗前病中喜意琴室主過問賦　誌謝臥榻忽旬已勞君特叩關禮疎迎倒屣坐對喜開顔病　憐同瘦君咯血未愈吟身　暫閒片言知已感勸把旅愁删○新緑　凉痕似水撲簾櫳溼翠濃青迥不同鬭鴨池　新漲活飈鶯庭院嫩晴烘　抽秧毯分猶時淺暈窓紗繪不工一帶幽篁初解籜猗猗半在有無中　蘼蕪春軟試驊騮回首天涯動客愁螺髻微添山黛潤鴨頭輕泛浪花幽一宵雨過皺疑活半角烟籠淡欲流十畝閑閑陰乍展愛他　屋女桑柔○聞鶯　烟痕盪𣻌柳絲青曾冋法隄載酒聽試問曉來啼不住畫樓春夢幾人醒東武惜紅生稿於侍梅閣 
[上海北市絲業會舘籌賑公所施少欽經收山東順直賑捐三月十七日第一千三百十九次清單]  
　　現成存功德莫要錯過機緣救命摺第七千五百八十四號當湖虎林生對開一元平湖協大局來○又一千五八十六號青蓮閣墓譚湧發吳桂生周雲欽此户各二角沈雲亭沈公壽莊家標何祿田朱寶林五户各一角合來洋一元一角○又四千二十四號潤城徒署六元○又二千一百二十四號無名氏二角○又一千四百七十六號沈嶽呼募沈叔高沈文六有心無力人昌記四户各一角合來洋一角錢三百十二文○又六千二十二號潘利豐五元泰豐二元億成一元祥發一元復盛一元○又五千一百四號甬江安裕升記募鄖東陳嵩喬二元洪鵬飛姜莊煥吳眉壽蔡臻章退思居千修竹軒周是彛室張愛蓮室葛八户各三百九十文共九户合來洋五元○又七千五百十三號恊犬洋藥號寡交子募力不從心入三百文愼德堂周孫穗宗百和不留名四户各二百揚省記一百四十無名一百三十無名圓满功德無力子三　各一百好施三户各五十無名四户各五十好善五十共十八户合來洋二元由金澤協大局來○又七千五百九十九號琅玕山房惜紅軒主吟舫居二元○又四百八十號范蓮甫思敬堂宋二户由蘇州鴻源局來洋六元○又六千一百四十一號愼記油號由蘇州全盛局來一元○又六千三百十九號伊德堂二元嚴增祺無名氏二户各一元孫蘭亭陳蔭芝二户各五百劉守安四百伊　生王心江王建亭葉子香王省之張少東陳衡寶七户各二百　步雲伊元和伊恭祈三户各一百無名氏七十共十七户由揚州福興局來洋七元○又七千六百六十號無名氏二元○又四百六十三號愼思氏二元無名氏運坊二户各一元不書名勉力人不留名留餘子夕氏無名氏二户貢記禹記朗記　記燕記胡記汪記十四户各五角共十七户由九江運昌洋貨號來洋十一元○又四千三百七十一號惠風書屋主人募源記號洋四元王式之　和號洽興號三户各一元共四户由仙女鎭老福興局來七元○又八千九百八十七號金　庵由蘇州胥門福興局來銅洋四元○又六千五百八十三號延陵子求妻楊氏消　延壽洋十元○又七千三十二號祥源米號募有心無力人一元浦左無名氏陶應來無名氏三户各二角無名氏一角沈發發七百共六户合洋二元四角○又五千八十一號李曙光祈保平安一元○又二千五百三十二號周文卿募史夢記二元胡成記愛記二户各一元花德記四角共四户合來洋四元四角○又三千三百三十六號南潯東卡募無名氏四户各五角又十二户各二角半共十六户合洋五元由全藥局來○又二千二十六號王春熙洋一元漸溪吳興氏求生意順遂銅洋十五元又求母沈氏病速愈銅洋五元三户合來洋一元銅洋二十元○又九千八百九十號慈儉堂一元柳抽由一元二高由嘉興老福潤局來○又五千四百七十三號不書名銅洋五元○又七千六百五十五號不留名二户各二百無名氏二户各二百又二户各一百共六户合錢一千由大豐號來○又一千二百二十八號力不足算寶忠堂有心無力二户各二角丹徒長陳氏回頭氏學詁人未人氏無民氏六户各一角共八户合洋一元由申報舘來○又八千八百九十五號衣德堂銅洋三元由蘇州協源局來○又九千六百五十八號蘇東匯募無名氏一千又五百又四户各三百又二户各二百八户合洋三元由蘇州協源局來○又七千五百二十號海鹽縣署戚募嘉樹堂戚玉亭戚沈氏迎曙堂四户各一元戚士動戚陳氏二户各五角共六户合洋五元又募七千五百二十一號馬存誠許子卿二户各四角沈筱琴楊竹　梁寶由翟張川張和庭金垢哉張寶山楊子美魏雲鋤王景堂洪梅亭張廷華戚玉記馬玉記十四户各三角共十六户合洋五元以上二摺山海鹽全盛局來洋十元○又三千七百四十七號范伊恕募陳惠卿延祿生金氏三户各一元黄廷楨周月樵二户各五角雲亭隱名氏二户各銅洋一元共七户合來洋四元銅洋二元由　涇全盛局來○又七千五　十二號柳源滄募無名氏二元又二户各五角共三户合洋三元由朱家閣全盛局來○又六千四號問心堂募不留名省藥費六百文麟童顧燮卿二户各二百且道人鴻内正紅杏舘包秋濤兩歲女嬰鴻副鳳孩倪兆唐銀許鳥十户各一百毛師儉春居士二户各五十共十五户合洋二元由黎里永和局來○又七千九十八號海鹽心隱六元又海鹽縣署王募書卷徵二元誠明堂八行堂二户各一元共四户合洋十元由海鹽永和局來○誠芬堂洋二元籌求合家勿藥十元力不從願子一元上黨氏求内子彭氏臨牽平安二元樂安永春求早得子由杭州正和局來三十元隱名氏求病速愈三十元遵訓草堂求父母妻室冥福並合家平安八元務本堂唐産孫完願三十七元務本堂唐小官病愈完願二元無名氏一元遇灾平安居士一百元無名氏一百無名氏由崐山全盛局來一元向仁王由蘇州鴻源局來一元陳氣震求子病速愈三元莫厘穎川子一元知非子求咳嗽速愈一元留餘堂善士求早得子十元同春六角○景德鎭程煥堯募昌字六百八十三號册黄信煥求病速愈洋十元程煥堯一元二角程怡盛葉芳來潘泰昌葉佐卿黄緘三程以和六户各五角德和四角程大盛黄蕃銘程道垣汪福生汪許氏程立和六户各三角葉虎臣方邦違程在中豫康吳程泰吳茂鴻程濟如汪漢清程甫廷葉德祥王集成全長泰金　三余鶴鳴程以康程潘氏程伯壽吳冠廷十八户各二角共三十三户合來洋二十元以上十七日 
[上海四馬路文報局内務賑公所經收賑捐三月下旬清單]  
　　廿八日賈雨皐先生送謝景宣兄湯餅會四元○武林各大善士助直隸賑款懷遠堂三百元三槐堂二百元樹德堂二百元無名氏三百元無名氏四百元素貞堂四百元雲外居上二百元七户共計洋二千元○電報總局收支所交來泉州電局蕭星齋翁經手李府尊募南安縣正堂呂明府元恩助庫平銀七兩實收英洋九元五角又　九十五文仙鎭元康莊交來金水居士一元常州李仲敏司馬三元○受福册公字一百念八號無錫知仁莊續募梁　壽延氏枝　居士二户各三元不書名二元蘇道增華恆春堂二户各一元○受福册綏字十九號楊子萱翁經勸百川通票號助洋十元又經募山東萬順永號山西匯源恆號二户各五元○使君受福册太傑繆衡甫先生募李虎臣茂才因室人王抱病祈求神祐　𫊧速痊五元○鎭江月橋生募駿保五百陶貴保二百文王玉無名氏無名氏無名氏四户各一百文實收洋一元又錢七十文○又壽州吳興　心堂助本洋一元又經募閔品三姚子喬丁子陵三户各二角周蘭亭姚培福夏保會無名氏四户各一角○本日共收英洋二千另五十三元本洋二元小洋五角錢一百六十五文 
[上海三馬路與昌協賑公所陳竹坪經收山東直隸賑捐三月廿八九日第六百十三四次清單]  
　　順天無名氏洋十元由本埠永發棧交來菱湖德茂園戴宗准來耳速愈父母健十元由永和局寄到慈溪縣署内無名氏十元由福潤局寄到鎭江八浩恆本和行寄來心信愿助九八銀五十兩由老福興局寄來同生厚支潤　槇匯票一紙常熟三里橋釐局寄來鴻賓居士二元琴川寄跡一元由永義昶局遞到湖州多安堂陳正二月分移助洋四元由福潤局來蘇州天益豐號寄來陳清銘爲出嗣長子恩培求病速愈將　君全　資移賑二元蘇州通順局寄來隱名上人願節日用移賑一元鄞縣張守林求病速愈永不生發兩元○朱姓十元朱善士十元朱無名氏四元無名氏洋五元吳康壽祈保海上平安洋十元通州陳子仁先生交來使君受福册得月軒存心堂椿茂軒三户各一元又八千七百十號救尙摺周小招求痰喘不發兩元周寶之一元又二千另八十三敏救命摺味菜堂留耕堂各一元　薩軒兩元以上三册共來洋十元○第一百廿七號救命指蔡阿曉洋二角劉康樂先生交來禮溪王一亭古吳金潤卿畫潤移賑洋四元小洋廿八角錢五十八文餘根子求病速愈二元葛欽甫求生意興隆合宅平安一元愼懷堂李五元無名氏　元○高易籌賑公所交來銅洋四十四元銅銀六銀六錢方進翁先生交來不具名銅洋六元南市樹滋堂銅洋十元池州礦務老局銅洋四元○本宇門前桶指莫釐東海郡求慈親陸氏病體康健洋一元德源獨號謝杏濤一元耳痛卽好有心無力二户合洋一元管實生洋五角二千一百九十一號救命摺二知　力人虚對洋一個力不足人一錢如命人各洋一角散好洋三元又小洋三角又銅洋四元又錢二百七十文無名氏攺放生愚移賑錢一百另四文白紙包銅洋三元悔遇子求妻分娩平安銅洋　元桑惜求銅洋一元六千五百六十四號救侖摺錢一百文紅紙包錢一百文維鏡錢一百文以上共吉洋六元銅洋九元虚對洋一個錢六百七十四文小洋十角又　安寺申園捅捐散小洋三角錢二百文○兩天共收英洋一百十元規銀五十兩銅洋七十三元銅銀六錢小洋四十三角虚對一個錢一千三百九十二文合併聲明 
 
 
