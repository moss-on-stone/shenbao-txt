# 1889 - 115 - 4905757

 

Page 1

 
 
[新到木板書籍寄售] [  申報館主人啓]  
　　啓者今有木板各書籍寄售該價可格外克已計開白芙堂算學叢書五元黎註隨園駢體文一元六角王船山全集十八元歸震川集三元尤西堂集二元四許氏說文二元養雲試帖二角四四書句讀三角小學韻語一角五初學玉玲瓏二角杭寸六才一元千良方三角六如欲買者請至三馬路申昌書畫室或本帳房均可此佈 
[重印尺牘集錦售] [  申報館主人啓]  
　　尺牘集錦計有雙桂軒夢花亭逢萊舘三種或駢四而儷六或抽秘而騁妍雖皆贈答往還之作而其戞戞獨造簇簇生新固是有目共賞特用鉛板重印紙色潔淨字蹟分明每部二本價洋一角五分卽日出書售處仍照曩例 
[精選巧搭大覲出售] [  點石齋代啓]  
　　童子習爲八股以應試惟無清搭截題爲最難苟非心手靈敏書卷紛披之人遇此便自束手是集廣收精采諸色具備分裝十六本價洋八元本埠售處在愼記書莊及各書坊外埠則向分莊購用可也此佈 
[增廣賦海大全出售] [  點石齋代啓]  
　　賦向無巨刻雞跖集而外寥寥矣近年石印行亦頗有人彚而刻之或分類或分韻未嘗不風行一時而猶未若是編之美富焉分訂十二本價洋六元八角本埠在三馬路愼記書莊及各書坊發售外埠均設外莊諸士商就近購取可也此佈 
[論文字之禍]  
　　文字之禍始於唐盛於宋至於明而極矣東林清議高樹名號廣通聲氣而黨錮之獄起延及國初孑遺臣民猶相與聯結盟社造作詩文詆誹新朝譏剌在位世傳咏牡丹咏鼠詩内謂幾以是釀亂激變乾隆以來街談巷議忌諱胥捐文字之禍亦稍紓矣然舄文字者遂以是横議放言無所忌憚逞其私臆寫其牢騷讀其文如見其肺肝然是亦不可以已乎吾懼其不旋踵而禍及之也前世以文字獲罪者指不勝屈後之人尚論及此輙以爲非其罪而原宥之不知齟齬旣久怨仇實多推忠厚待人之心援責備賢者之義夫亦有自取之道焉嘗聞有畏三鋒之說畏武士之劍鋒畏遊士之舌鋒畏文字之筆鋒余謂劍鋒殺人身惟筆鋒可以殺人身可以殺人心可以殺天下萬世之人之身與心今夫刑名一席條例詳明求情得實正名定罪與夫刀筆訟師無文玩法慫臾教唆波累株連此殺人身者也御史廷諍風聞言事是非可否屹然不撓與夫處士清議摭拾時事發奸摘伏無所逃隱此殺人心者也若夫編輯文集纂修史志事必徵實言必由衷壽諸棗梨傳信久遠後有述者引爲證佐此所謂殺天下萬世之人之身與心者也我輩爲文字者旣未讀律又非健訟當不致有殺人身之事惟是窓明几凈筆精硯良將有所撰修箸述以遺其後之人夫亦慎其所發也哉昔是黎以史官有刑禍懼而避之見責於棉州有官守者不得其職則去有言責者不得其言則去固不當逆計文字之禍而畏葸不前以求苟免然亦宜袪其私心消其偏見擯其臆說刪其蕪詞其有所裨益於斯世者筆而出之以待用其有所患苦於斯世者筆而出之以待革時時檢點約束斂戢謙抑庶幾仰不愧於天俯不怍於人有終身之憂而無一朝之患具猶有摘字句之瑕疵抉文詞之紕繆而加我以横逆者一笑置之不復與較非不能較實不屑較亦不必較也且夫文字之不足憑也久矣詆漢高爲不孝訾周武爲不忠曾參誣之以殺人顔淵控之以覇産爲人至漢高周武曾參顔淵亦可以止矣而猶加以不孝不忠殺人覇産之名然則不孝不忠殺人覇産之名不足爲我愧我惟愧漢高周武曾參顔淵之不若而已必明其爲詆訾誣控而斤斤焉與之較我何不憚煩之甚耻况處今之時萬不致罹前世文字之禍區區横逆之加又奚愧焉彼旣好爲是詆訾誣控則平日横議放言無所忌憚可知苟遇一年少氣銳不肯稍讓小則裂貲相向大則啣恨剌骨必時有與之爲難者我不惟不恨之且甚憐之引之爲大戒又安肯蹈其覆轍從而效尢與之旗鼓相當予盾相剌也哉余所謂愼其所發者非懼有詆訾誣控之伺其後也蓋有慨焉十餘年來鉛板石印海内風行刊刻旣屬無須刷印又極簡便新出書籍汗牛充棟無有盛於此時者矣誴計之一爲制藝一爲小說一爲詩詞刻制藝者大都網羅撒佚選取宏富爲生意起見姑置不論嘗見小說中隨筆漫鈔雜記小識等目間有事關政治叙及宫廷者雖案而不斷實事求是而讀其書者常以爲虚無揑造寄托深微求以深文中以危法且保無有顚倒黑白如碧雲暇懷挾恩怨如周秦行記者雜出乎其中形迹疑似之間雖欲辨白而不可得詩詞中口占卽事無題香奩等題此不過如元八會眞記自述奇遇以炫於世耳而故隱約其詞微露其意使人讀之似非青樓中人保無有唐之李益明之徐渭嫉妬疑忌而致其妻於死者非烟之案由此而起行誼隂隲兩有所傷雖甚悔恨而無所及斯二者亦足以致文字之禍願當世之以撰修箸述自任者愼之 
[本館接奉電音]  
　　昨接在京友人發來電音有三月三十日上諭一道敬謹譯登○三月三十日奉上諭綿宜奏勘估永陵啓運殿等處應修工程請擇吉興脩一摺著欽天監於本年四月内選擇吉期先行知照着盛京將軍會同工部侍郎屆期敬謹興脩另片奏請擇吉恭移神牌等語着一併選擇知照欽此 
[宗室會試揭曉]  
　　八旂宗室會試題目人數已錄前報兹聞試卷彌封後由知貢舉送交内收掌由内監試當堂掣分試卷崑筱峯總裁係屬宗室循例廻避經李潘廖三總裁校閱擇其時文明順者取中三名於三月二十一日繕榜以黃亭鼓吹送往宗人府張掛合將名次旂分照錄於後○第一名寶豐正藍旗宗室乙亥科舉人第二名瑞賢廂白旗宗室乙酉科舉人第三名希廉正紅旗宗室丙子科舉人 
[會試揭曉日期]  
　　本科會試揭曉日期雖未見至公堂知照某日明文相傳爲四月十一日也葢四月十五日考試試差已奉諭旨十一日會試放榜俾入闈分校諸君得與考差之役理或然歟 
[首善紀聞]  
　　兩翼八旗前鋒護車統領在景運門班房傳集十處印務八旗司鑰長等諭以三月二十三日起皇太后皇上臨幸頤和園五日所有十營應派打街跕道官兵每天黎明而往日暮而回自海至湖計有三十里之遥調派官兵較他處道差多派數倍方期周密該官兵恭備道差在彼竟日殊爲辛苦非籌子津貼不足以昭激勵擬每人日支京錢八百文前期給領以資津貼先由本營章京設法挪借墊放倘有恩賞領放時將此坐扣歸還借欵如無 
 
 

Page 2

 
 
恩賞另再籌還以清欵目衆章京等已遵諭照辦矣○吏部示據浙江舉人何文瀾取具同鄕京官印結呈請聽候挑選查本部官册内有何文瀾由舉人兼襲雲騎尉遵籌餉例捐鹽大使分發補用是否卽係該員抑或另人其人應令該員務於三月二十三日以前取具同鄕京官切實印結赴部呈明以憑辦理過期不報照例扣除○神機營添練測量格林電氣機氣等砲魚雷水雷等官兵奉劄於三月二十二日往昆明湖畔駐紥倘上於閱視水操　欲閱視測量等藝卽可就地調操又聞海部自總帮辦以迄章京委員全行赴湖慶邸曾侯亦往焉蓋備上閱水操時或有垂詢就地覆奏也○八旗滿蒙漢文武官員應得本年春季俸米折色銀兩經户部銀庫訂於三月二十三日已刻開放已知照各該旗派員於是日赴庫支領○户部現有庫兵三缺按照新章分咨各旗挑選堪任此差並非冐替之人送部以憑咨傳認差而廂紅漢首先將本固山閉散英沛擬補此差咨送户部以便傳令上庫認差旋因前任書吏某甲舞文弄弊已經發覺而此次咨取各旗挑送庫兵係某承行仍恐有弊擬另行咨取各旂挑補英沛之充補庫兵恐須再費一番周折也○三月二十三日文錦如鎭軍自内散　後自三座門經西華門西四牌樓出阜成門以至頣和園查勘沿途修墊道路並諭步緑兩營該管官切囑城内外沿途各鋪不得容隱外人在鋪濳窺聖駕卽由該鋪户出具切結存案以昭嚴愼迫鎭軍自海淀回宅已申刻矣○禮部爲咨行事儀制司案呈每月初一初十二十日輪應武職人朝坐班之期相應咨行景運門轉傳兩翼前鋒營八旗護車營各將本年四月初一初十二十此三日應行入班官員銜名先期造具清册咨送本部以憑查核勿得延宕○三月二十三日由内傳抄皇上明日辦事用膳後出德昌門西苑門進西華門隆宗門出景運門至奉先殿行禮畢進景運門内左門走長街出順貞門神武門進北上門由西山路至壽皇殿行禮畢由舊路還宫更衣少座再出順貞門神武門走西隨墻門經三座門西安門阜成門紫竹院少座進茶畢至廣源閘乘船至頣和園龍王廟拈香看視水操畢至玉瀾堂用晚膳畢由舊路還宫所有應行執事人員於卯初預備○總營内務府大臣知照侍衛處稱三月二十三日起至二十七日止皇太后前往頤和園所有應行導引跟隨之三旗侍衛希由貴處照例傳派於每日寅刻在德昌門外同候再本總管内務府大臣是日另有隨駕之差應行帶領豹尾槍之處應由貴處查照辦理可也 
[欽案訊結]  
　　已革出使日本徐觀察辦銅被叅一案先是堂訊時觀察認銅價均親與銅商議訂與隨員無涉因此須將舊時差遺各員咨調來寧對質三月十七日已據許方伯蔡巡道傳集各員堂訊一次觀察仍照前供隨員等亦各以當日均是欽差與商面訂等語衆口僉同已列前報惟洋厘上曾得銀三萬二千兩應由欽差賠繳二十日方伯巡道又在署傳訊各員當下卽據實回明宫太保是否以之入奏尚無確聞昨據訪事人云案内有經辦銅觔之林姓係福建人由日本航海到此沿途已感冒成疾初次提訊病容可掬二次訊時跪拜行走皆用二人扶掖廿四早忽報身故當經許方伯委郝少山大令會同上江兩縣詣東牌樓老聯陞客棧内檢騐據同來之陳君徐君等婉轉情商謂死者並無不了罪過雖係經手尚無通同作弊情事又在縉紳之列可否邀恩免其檢騐旋方伯以林某乃本案要証與尋常之株累者不同不得不脚踏實地俾前無遁情後無貽悔由是三大令於廿五日復至該客棧詳加審視委實因病身死别無威逼服毒等事想卽會銜通報一了百了矣又據其跟丁云死者現年五十三歲有子在上海現開洋行在日本實爲華商之冠冕不料爲徐欽差所累身嬰重議客死他邦惜哉 
[茸城試事]  
　　生古題胡質凊恐人知賦以題爲韻賦得三泖涼波魚蕝動得涼字二陸草堂懷古秦王馳道懷古七律各一首不限韵○排單四月初二考府華奉婁四學生初三覆生古初四考金上南青四學生初五考教兼補生歲初六考奉金上三縣童初七覆上四學生初八考南青兩縣童初九覆下四學生初十考華婁兩縣童十一二三日挨次提覆十四日覆新生十五日外塲十六步箭十七步箭技勇十八日技勇默武經兼考武生内塲及補武歲十九日總覆新生二十日奬賞二十一日起馬 
[盜犯脫逃]  
　　江甯府有由蘇臬憲發回上元縣之盜犯一名行至丹徒縣所屬忽爾脫逃現經臬憲頒有賞格擒獲者賞洋二百元報信者賞　一百元該盜係桃源縣人因飛札桃源縣一體簽差緝捕又浙江某縣有冒充主事之楊翰在外招摇撞騙被該縣勘破虚僞研訊確切照例擬發雲南省充軍前日行至句容由句容差押來寗在途忽自剃頭該差竟未覺察經上元縣接管時忽騐得係新剃頭之犯大爲詫異遂將該來差一體看管可見天下事無奇不有也 
[盜刼巨欵]  
　　福州太成茶棧開張有年棧主何兆熹於福鼎縣境白琳地方另設成隆兩德隆茶庄以爲採購茶葉之所現值茶巿初興何於三月初七日遣夥某甲押運辦茶洋一萬六千八百餘元分裝十八桶至十二晚行抵霞浦縣界楊家溪開發客寓住歇是夜二鼓許突有匪徒多人手執凶械破門直入剽掠十桶而去甲向前攔阻被匪刀劈頭面耳亦割斷暈倒在地另有兩夥亦遭重傷次早投禀地方文武親詣勘騐何復以被刼巨欵傷重命危該匪杳無影響等詞禀督轅未知何日破案也又聞清流長汀漳泉等處刼案疉出而省城内外匪黨亦復不少除莠安良洵非保中不爲功 
[賭棍就擒]  
　　有鐵匠戅劉孔進二人均福州著名賭棍也卞頌臣制軍到閩以來拿辦賭博極形嚴厲新任侯官盧大令亦能仰承憲意嚴飭差捕留心跴緝戅係　邑人由賭起家資財巨萬去年冬間卽挈眷回里賭風爲之稍息前日買棹來省意將仍理故業路出按司前爲差等探知集衆拿捕戅奮刀抗拒奈衆寡不敵卒爲差等所擒現已送案經盧大令訊問重責千八百下喝令管押至劉孔進現尚在臬司前竹店後開塲聚賭新任閩縣祁大令籖差嚴拿劉自知無從逃避隨差到案經大令親訊重責發押射人射馬擒賊擒王賭根除則賭風自息矣 
[邗上官塲紀事]  
　　三月廿四日梁垜塲周鹺尹來揚公幹廿五日鮑分轉孝裕由省回揚廿六日許分轉大鼐銷解南京餉差吳鹺尹保炘委正陽關差遣 
[接篆有期]  
　　新簡常鎭通海兵備道黃幼農觀察祖絡現尚在鄂辦理督銷事務其瀛眷向住揚城李官人巷傳聞接到竹報觀察刻已料理督銷局交代事宜一俟接辦者到鄂卽行交卸遄赴新任約計四月中旬可以起程擬擇四月廿六日接篆云 
[江甘武試紀事]  
　　揚屬江甘兩邑於三月廿四日考試武童是日察明兩邑尊邀同城守徐守戎各用全副儀仗出西門至大校塲演武　升座點名認眞校閱馬道祗有一條遂先試江都各童結束整齊據鞍顧盼無不抖擻精神以展其平生之技考畢日已西沈塲中尚稱安謐惟一幼孩不知躱避爲某童所騎之馬踏傷不識能無礙否廿五日考内塲步箭廿六日考技勇大約月杪卽可發案矣 
[掌珠忽失]  
　　揚城某姓女年已二十向有瘋顚之疾忽於三月廿四日不知去向其家遍處尋訪並出招帖此女身中脚小穿青布褂出外時手中提有花洋巾衣包如有四方仁人知其下落請送信至得勝橋街尤家飯店定當重謝云云渺渺天涯不識掌上珠能否重還也 
[逃荒可憫]  
　　山東旱潦頻仍現除死亡外壯者散之四方沿門乞食流落津城内外者正不止以千萬計鳩形鵠面菜色堪憐據述被災不下十餘州縣該處民貧地療人無蓄積户少蓋藏歲比不登去秋已掘草根剥樹皮留作禦冬之旨蓄現在掘剥一空草根樹皮均歸鳥有死亡山積其苦况不堪言狀至於賑欵無論不能遍及卽使均沾實惠而爲數區區西賑每口每日計錢十文官賑一次不過數百文義賑不及千文而粃糠每升亦需津錢六七十文斷非些須賑欵所能果腹是非平糶或以工代賑難望生全云 
 
 

Page 3

 
 
[鄂渚官報]  
　　補三月十三日委調辦黃花澇厘局候補通判張志暎見辭赴局署理竹山縣事成槐辭赴任候補縣史賡雲赴羊樓峒彈壓茶巿差藩憲牌示黃州府經歴員缺飭准補之吳明赴任十五日藩憲牌示漢陽縣禮智巡檢要缺詳請以漢陽縣典史錢寶書陞補十七日候補縣丞戴熾昌奉藩憲委赴漢川開疏馬港河工禀辭藩憲牌示黃梅縣新開河口巡檢事務詳委分缺先用從九品劉炳南署理利川縣興史員缺飭准補之惲錫蕃赴任十八日新選德安府汪辭赴任候補州英勲奉委解荆州滿營米折銀兩候補巡檢盛寅懷禀見赴德安府洪沐淵赴鄖陽府俱奉委送恩詔差各赴兩院禀知候補從九陳鵬禀見謝奉憲台委辦黃陵機釐局 
[珠江漁唱]  
　　現當府試之時各屬士子齊集城廂巿面頓爲生色酒樓妓院茶室烟館尤覺利巿三倍○三月十八日府考頭塲有某甲混入塲内代人捉刀點名時太守見其年貌不符向之盤詰中言語支離太守大怒飭差掌責十板立卽逐出人咸謂其咎由自取○武童某甲前日在東校塲學習騎射忽然翻身墮馬爲馬踏傷醫治無效旋於次日斃命傳聞每逢試期校塲馬路上必有傷斃者豈眞寃鬼索替耶○前日某貨船由省開往順德行至甘竹灘船底被灘石觸穿水汨汨而入船遂沈没人口幸賴他船拯救得慶更生貨物則漂流殆盡矣○城西北帝廟向例三月初六日奉神出巡適是日大雨淋漓因改期十八日出巡儀仗頂馬簇簇生新見者咸歎觀止有黃勝堂鑼鼓會人與滿洲鑼鼓會人因口角爭執遂至用武滿洲人寡不敵衆大爲所辱幸街隣竭力排解始各解散次日係城内桂香廟出巡之期滿洲人亦與焉意欲尋仇雪恥黃勝堂會中人早有所聞相戒勿往始得無事○西門外一帶連夜賽演牌燈通宵逹旦舉國若狂而匪徒遂乘機竊發放火搶刦之事時有所聞保甲局憲惡其有害地方刻已一律禁止矣○歸政恩詔到省三月十九日大憲詣近日亭敬謹迎接○西關保甲局由臬憲札委試用縣杜鹿鳴大令接辦至現辦之沈司馬鴻壽已札調積案局差矣 
[國俸紀數]  
　　歐洲各國帝皇歲入銀數就一歲中而論瑞四國大統領年俸三千弗瑞典諾威國皇五十七萬五千五百二十五弗俄皇千二百二十五萬弗以上每歲收入均有限制故得知其細數他如德皇收數已多計歲入百二十三萬五千弗而意大利國皇更駕而上之每年約有三百七萬弗尚有人口二百萬以下之小國名衰魯烏衣耶王室費不過二十萬敗槐利耶國一年百三十萬七千四十弗所有王族衣服食物與王室費用一般給辦奥地利皇歲入亦鉅計八百八十七萬五千弗白耳義國皇六十六萬弗英國女皇歲入三十八萬五千弗此外僻小之國則不得而知云 
[春賽一誌]  
　　一番猛雨花落春歸十里芳郊草平沙淺欲訪聽鸝之客酒榼携來引將盤馬之人障泥誰惜有客欵關告曰春賽之期屆矣盍邀佼侣駕香車相與馳驟芳塍留連風景乎則應之曰角逐之勞不若安居之逸也櫛風沐雨帶水拖泥不若焚香掃地彈琴賦詩之爲樂也然則將略而不紀乎曰否自有訪事人在日將暮卽據報稱自午刻起第一次十三馬别發洋行勝第二次十一馬沙遜行西人道而司勝第三次十六馬宜豐西人勝諸西商暫憇俄賽第四次九馬係沙遜行道而司勝第五次九馬沙遜行西人戈司代跑勝第六次十一馬仍係道而司代跑勝第七次十馬匯票西人名西夫牛勝第八次八馬仍係道而司代跑勝是日諸西商馳騁於雨絲風片中興不少衰而華人之觀者則甚寥寥所望晴光早放游屐偕來庶免抱憾於天公之不做美也 
[德使來滬]  
　　聞德國駐京欽差已於前晚乘坐怡和洋行之高陞輪船抵滬矣 
[送殯誌盛]  
　　意大利國駐華欽差盧君在滬病故各情已列昨報昨晨各國駐滬領事繙譯官法工部局各董事法書信舘主法公司輪船行主法公廨辦公各西員等均往法界天主堂行追思之禮門首有西捕數名看守華人一概不准入内本埠關道憲龔仰蘧觀察上海縣裴浩亭大令英界讞員蔡二源太守法界讞員朱森庭明府先後排導前在行禮各神父誦經畢靈柩於十點鐘出堂從大馬路向西至八仙橋外國墳山安葬儀仗在前導引中國三道頭捕張湘寶在後跟隨法總巡捕頭備德祿副捕頭謝爾諾率三道頭捕督同西捕二十名咸穿號褂佩刀恭送次爲西樂次爲英界之團練兵次爲道憲之護軍營再次爲駐滬各兵船兵官戎裝掛刀一律整齊嚴肅靈柩前有意國兵船之水兵護送柩以雙馬車拖行外面玻璃罩内堆有鮮花甚爲奪目一路西樂悠揚不啻歌聞薤露官紳商送殯者約有百餘人沿途觀者頗稱熱閙及至八仙橋經巡防局員劉月樵都戎率撫標護軍營男十數名在彼照料法捕頭恐有滋事等情派通班中西捕沿途彈壓自九點鐘起至十一點鐘止大馬路中不准小車東　車馬車往來以昭嚴肅云 
[失火即熄]  
　　本埠西門外金水坊内榮昌自來火行後面樓房於前晚二點鐘時不戒於火行内諸人咸在睡夢中驚醒幸人手衆多取水灌救得卽息滅然已焚去平房十餘間矣 
[築臺竣工]  
　　英會審員蔡太守會同上海縣裴邑尊及英工部局董事捕房麥總巡捕頭會勘租界與華界毗連地址曾列前報兹悉中西官議在北泥城橋西首及裏虹口楊樹浦等三處起築九丈餘　高臺以便彼此瞭望此臺業已造竣行將訂期會同勘閱矣 
[英廨停訊]  
　　意大利國盧欽差昨日出殯英會審員蔡太守前往行禮因此飭知捕房停解公事所有各案併歸今日解訊 
[女屍認]  
　　英租界白大橋堍前日汆來無名女屍一具身穿法蘭絨衫褲身體腐爛頭髮脫落面目模糊由捕房傳三圖地保報保安善堂派司事騐無傷痕當卽備棺成殮發壇標記召認 
[欠粮管押]  
　　海運局函請飭捉虧短糧米之周嘉祺并其子共一到案究追欠繳米石裴邑尊飭差將嘉祺提訊押追前晚由原差將甘一拘解到縣邑尊着令暫行管押候訊供核辦 
[續諭油坊]  
　　諭禁花油一案迭紀前報兹悉上海縣查得廿三保二圖新虹橋東首有源大油坊亦做花核油生意裴邑尊卽飭原差協保將該坊主葉福亭傳案諭話 
[着交人証]  
　　山嘉大控石作頭應又升硬佔墳地叩求提究裴邑尊着候履勘後再行提訊前日邑尊排道詣山家園山姓祖塋勘視一周山稱該作頭不問情由胆敢在祖塋上砌墻實屬欺人太甚二十五保十圖地保金舜華稱山將墳邊餘地租與洋商轉租與應作頭起造文遠里房屋惟不能在墳墓上砌造磚牆邑尊勘得山姓墳墓果被應佔飭將應帶回訊究應夥徐芝生稱小的係應文升之夥此刻作頭有事往别處無從尋覓可否求恩着令自行投案邑尊飭將徐交差看管着交應文升到案訊究 
[釘鐐收禁]  
　　續拘盜犯一節已列昨報前日經帮審委員土鴈臣司馬升堂訊究楊小順子稱小的前充營勇撤營後在吳淞營内充當火夫從木到過引翔港叩求明鑒司馬再三開導務須照實供明免受刑苦楊堅不供認司馬喝令上天平架時方稱二十四日曾同魏德勝到引翔港玩耍二十五晚小的實未同去司馬飭令釘鐐收入自新所候示 
[法捕房瑣案]  
　　楊少卿控沈張氏持刀行凶一案經朱明府庭訊後着傳齊人証覆訊核辦已詳昨報昨早朱明府臨捕房將在押之沈張氏帶出復傳集在案人証卽據夏萍香馬鑑　遞禀稱我等前曾股開渭鑫園混堂共計十股每股洋百元逐年虧本延至今年不能支持隨於 
 
 

Page 4

 
 
二月間憑中李錦泉盤與楊少卿出洋三百元歸楊執業沈張氏卽股東沈老二之妻伊名下祗有一股已將股本派　尚有積欠房租亦歸我等承認並不派沈張氏分文沈張氏已經簽押收銀詎伊意尚未足竟敢至楊處吵閙我不能坐視爲此聲明請爲究辦質之李錦泉供作中是實因念沈張氏貧苦將應得中費十五元貼與沈張氏多雖作中未得分文朱明府得供之下謂沈張氏曰本分府揣度情形爾之訛詐已可概見着掌責二十下復謂夏萍香馬鑑全日爾等姑念沈張氏貧苦着每人各出洋兩元中人李錦泉亦出兩元給沈張氏作爲回籍川資並着的保保去如再逗留卽行遞解回籍楊少卿等叩謝而退○朱森庭明府昨至捕房將前日起到之花子油秤見數目隨向萬隆醬園借到油司四人司秤一人當面稱見惇大坊計三十二簍共一萬零七百十斤除皮計凈油九千七白五十斤成大坊四簍計一千零八十五斤除皮計凈油九百六十五斤松茂坊二簍計四百七十五斤除皮計凈油四百十五斤三家統共凈油一萬一千一百三十斤開明細帳禀呈道憲候示○顧祥星控螟蛉子竊取千　鏡押洋二元一案已詳昨報據昨法包探王榮培至老北門源順押店吊取原贓呈案明府訊之顧祥星千里鏡值價若干答稱十五元明府以該押店將值洋十伍元之物押洋兩元居心不善可知本當究辦格外從寛着將押本洋二元繳案充公 
[賢婦刲股]  
　　李曉庵先生籍隸西明曾保五品職銜素精風鑑兼擅星學判决休咎應騐如紳識者比之陳獨步李虚中一流人物遊滬十年設肆於西棋盤街一婦一兒藉以餬口而素性慷慨稍有餘貲皆爲親友貸去今於三月廿一日一病遽亡身後蕭條幾難成險當病危時具婦周氏因醫藥罔效遂刲股肉煎湯以進無如病人膏肓回天無力周氏僅三十左右其願雖不就而其志則可哀一子七齡異常聰穎他日顯揚則幸甚矣 
[惠助靈丹]  
　　前者敝所曾具啓奉勸各大藥店惠助丹丸以救災區病黎并登報章諒邀公鑒今蒙蔣鶴齡堂寶號贈來辟瘟丹一百錠純陽正氣丹二百包囑解災品等語敝所再拜敬登如獲百朋寵錫莫名謝悃深荷隆情仰見大善士見義勇爲首施丹竈何難一倡百和普濟羣生刻卜得接劉浩如先生來電東省災民食草如畜遍身發腫疫氣流　四野哭聲異常悲慘生者性命在呼吸間亟應極力援救云云伏望各處大藥　大善長迅賜丹丸俾得早日彚解災區以資救濟不勝盼切禱切之至[  上海四馬路高易籌振公所陳德薰等謹啓]  
[贈子眉仁兄卽請哂政]  
　　于揮玉塵漾清風詞府搜腴第一功北海樽開雲滿座西堂詩就月當空昻頭長嘯歡騰口抵掌雄談氣吐虹畢聚羣英才計石蠻箋香灑墨花融[  已丑暮春釐白花主人鄕愚弟鄭思德品方未定艸]  
[身世玉琴樓題畵詩之二]  
　　山水山色清幽樹色秋鐘鳴遠寺夕陽收溪橋水閣幽如畫杳靄無人古渡頭○又竹籬茅舍起炊烟村落人家斷復連一個漁翁閒放棹青山紅葉夕陽邊○寫打槳過桃葉意夾岸桃花夾岸山輕舟打槳緑波間美人名士今何在猶剩秦淮水一灣[  太痴生侣琴高瑩初稿]  
[贈鍾寅伯先生錄請桂師削政]  
　　白雲飛落舊柴荆好鳥枝頭不住鳴雨霽藥欄香愈淡月明蘆渚水尤清七絃琴寫閒中趣十賚詩傳世外情吾　東山訪通隱一樽相對看春耕[  方外泊舟未定草]  
[江督轅門抄]  
　　三月二十二日山西候補王定安辭回湖南○二十三日周士釜奉府委句容會審案件藩轅牌示泰典敎諭徐鳳鳴簽升蘇州府敎授遺缺以試用訓導王兆昌署理○二十四日督轅牌示四月初六日換戴凉帽○二十五日候補道丁葆　堤工局來○二十六日通判劉晋祺奉司委赴江西採辦文闡磁器新選雲南楚雄縣王道生由京來署高淳縣劉德銘知事回江東司李金波謝飭知赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　候補縣薛銓吳忠謙會同南新兩縣勘估程道房屋店業嚴士琦委解第二批地丁進京通判陸用儀委辦南城硝石卡鄭工典史高普煦禀到浙江人巡檢吳袓蔭就近騐看新喻縣朱寶常卸事清理交代回禀謝保舉花翎署吉水縣張國楨調省差委以正任斯缺林嵩堯飭回本任 
[上海北巿絲業會舘籌賑公所施少欽經收奉直豫皖山東揚鎭賑捐三月二十日第二千零五十九次清單]  
　　鎭江元和莊七十老人由潤昌棧楊于雲兄來鎭平二七寶銀一百四十兩合規元一百五十兩零六錢一分九厘昇記由同康莊來規元五十兩常熟周雲青求子洋四十元章存德堂廿元彭城氏廿元鎭江隱名氏超薦考比及妻經資移助十六元王棟臣爲妻姚氏小産後病軀未愈同男馨榮求神佑安全由萬泰錢庄來十元蘇州亦美堂浦爲妾求病愈十元嘉定濟平同人十元長白文星記同妹王氏瑞君女史由蘇州銘公舘寄來十元松江廣大不留名氏十元杭州吳王氏爲姑汪氏求資冥福經資移助十元湖郡何馥泉募嗣善堂放生會撥助十元又傳經堂何保平安四元不書名乏資人不喜僧道以作薦先由森和南貨號來各十元又求父母清健人五元又求免小灾人四元又求去暗病人一元不留名求病愈金戒一只重二錢兌見洋六元三角錢七十四文南通州畢魏氏求姑病卽愈六元林石香求母延年並求諸病速愈六元又募蘭記黃懋楨求合家平安各二元姑蘇葉如損病愈完愿五元南通州福萱子四元古唐林三元江都絲署徐子咸三月分捐二元生大一元松郡無名氏一元南祥元森閱申銀人一元方復泰五角恊同慶來閩省守彝誦芬兩大善士捐募第五次繼善而行不留名行其素勉不足自　居稽古齋三希書屋守分居藏出齋自得山人賣卜居避噐子半半堂居寄所寄種竹齋養和書屋自反而行心藏書屋而忍堂三省堂不願乎外含和居見義而爲求其是藝蘭書屋懷珍居士恐不及順乎情自勉居喜有聞知則行取信而行母效尤母自棄推已及人近乎仁樂善堂立其本隱其無名氏知不足齋愧不及棉力人求是齋求安居思義書屋友善居士守出居得過且過退一步想如不及改不善秉性居求有恆求其實母慕勞力行之正心居求仁居士樂道居母幕棄母忘想安其分克已齋自得居明善堂敦厚堂知自新補不足居易堂留有餘怨而行母自欺行其善順乎天素位而行以已度人不欲勿施順天應人思其難循乎已盡人事勉力居貧而安自行其樂集衆從從徒居集而成就有道行其志誠則明迪吉齋求則得之聊盡其心盡自心五福居從吾心以上計九十八户共捐棉衣一百廿件合洋一百廿元京口新義和洋行募樂善氏錢廿一千一百文凌錫五不書名無名氏三户各四千文黃蔚圃程繡章各三千文共六户合洋三十八元徐容齋募豐縣王恆豐號錢二千徐敦厚堂三千文篤慶堂一千四百文忠後堂氷安堂陳寶銘陳在厦朱觀光五户各一千文安厚堂徐梁徐大順陳其坤陳慶餘堂陳永年同祥好德堂七户各五百文永泰昌四百文周貞盛周德盛各錢三百九思堂王克記蔣鳳雲張成玉徐貴榮李德修王崇德王善義楊惠吉九户各錢二百共廿八户合洋十八元 
[上海可熾順陳春記在四馬路經辦奉省水灾恊賑公所自三月廿四日起至廿八日止第六十次收捐清單]  
　　憩廬主人感謝神惠規元五十兩守記十五元無名林彩生心愿求一家太平徐少銘四户各十元無名六元無氏無名各二員無名乙洋調名酬折儀六元培德主人了願四洋吕永大裕大黃逹庭鴻遇順章炳庸三槐書房六户各二元利城信四元朱平貞勤有功齋李德和三户各一元常岳生五伯無名一百十張獄生胡相臣各一伯朱逹三胡萬成各四十袁子樹李昌丙周傳壽張漢秋朱有章龔德傳劉子孚七户各廿文以上共十六户合四洋恊興號一元周思艱室一元周求安和三角黃賢合周昌記金云記三人各一角周惠記一角共七户合三元健陽李來無名三十二户花洋三元代解山東○不書人洋乙元四角山東捐美最時洋行代募無名陳瀛洲各乙洋無名愼心氏各五角曾立廷四角無力人秦萬記各三角無名二角遵順子卓俊三無名三户各一角以上十一户共四元五角不名四百太原氏二百三十無名三角無民乙角共四户共一洋無名無民連山無力子無名蓬生氏無名無名七户各五伯江州居土五角退省居三角知足子有心無力人求平安三户各二角一樂山人臨除居士各一角以上十四户合五員程鳴吉一員汪可舟程萃華各五角畢受程幹香各二角汪廷記郭楚珍各一角史復盛四伯無名無名無名三户各二百無名無名各一百無民五十無民銅洋一員以上十五户合來三員銅一員錢八伯三十愼行堂銅五圓匯豐　行銅一圓又梁寶鑑翁來午時茶五千六伯包火秧竻散五千六伯服共三箱○以上共收規銀五十兩洋一伯十陸元九角銅洋七圓錢八伯三十文午時茶五千服火秧竻散五千陸伯服○奉省恊賬公所同人謹啓三月三十日 
 
 
 

Page 10

 
 
   
 
 

Page 11

 
 
[光緒十五年三月二十三日京報全錄]  
　　宫門抄○諭旨二道錄前○發抄硃批四道○江督曾奏爲揀補陸路副將摺○臺撫劉奏爲辦理捐輸懇恩核奬摺○又奏爲委署知員片○河督吳奏爲節逾春分各廳凌汎防護平穩摺○又奏請展緩通判引見片○又奏請給奬片○又奏請勅部更正片○皖撫陳奏請奬勵片○三月二十三日刑部都察院大理寺正紅旗值日無引見○烏拉喜崇阿假滿請安○崇禮謝調廂紅滿副都統恩○錫侯續假十五日○色普徵額續假五日○召見軍機皇上明日用膳辦事召見後出福華門西安門阜成門至龍王廟等處拈香畢仍由舊路至南海○發抄德馨奏請將虧短商欵之道員程俊等斥革勒限追繳奉硃批程俊程杰程安儔均着先行斥革程俊並拔去花翎餘依議該部知道欽此○張之洞奏請以李受彤補欽州直牧奉硃批吏部議奏欽此○又鹽大使劉際泰試用期滿甄别奉硃批吏部知道欽此○又知縣翟茂萱叅追徵存雜欵奉硃批着照所請該部知道欽此○○太子少保兩江總督一等威毅伯臣曾國荃跪奏爲揀員請補陸路副將要缺恭摺仰祈聖鑒事竊江寗城守副將崔萬清丁憂業經恭蔬題報所遺員缺聲請扣留外補在案臣查是缺副將係陸路題補之缺駐札江寗省城統轄七營督率操防極關緊要非糈明强幹熟悉地方情形之員不足以資表率按照定章係陸路題補第三缺輪用揀發班内人員請補臣於部頒揀發副將官册及續經到摽准部行知註册各員内詳加遴選除黃金志久未在標考課查無下落定德業已病故胡文勝現已保留安徽補用均毋庸核計外至宋茂英一員現署徐州鎭標蕭營都司在任尚爲得力周克俊戴雲二員現雖在標候補惟於地方情形未能熟悉該員等均於是缺不甚相宜未便遷就請補謹查有陞用副將蘇撫中軍叅將劉光才年四十八歲湖南新寧縣人由武童投營隨剿荐保以叅將推補於疉次防剿回捻各逆等案内經前陜甘總督臣左宗棠奏保同治六年七月初七日奉上諭劉光才着以叅將儘先補用並賞加副將銜欽此光緒元年經前署督臣劉坤一奏請以原官留於兩江儘先補用八月初五日奉旨着照所請兵部知道欽此於駐防蘇滬水陸各營出力員弁案内經前撫臣吳元炳奏保准部核議俟得叅將後以副將仍留兩江陞用四年五月二十四日奉旨依議欽此嗣因前在軍營打仗受傷奏准免予騎射九年七月經前督臣左宗棠奏補蘇州城守營叅將員缺嗣准部咨以該員准補叅將後應以此次奉旨之日爲始歸入揀發班陞用副將内序補十年給咨赴部十一年回營任事十三年經臣於副叅分别等第密保案内保列一等叅將十二月二十三日奉旨依議欽此十三年經臣奏請調補蘇撫中軍叅將員缺奉部核准十四年赴營任事該員熟習營務忠勇奮發誠爲將領中不可多得之才是以前督臣劉坤一左宗棠深知其材先後奏保奉旨留中在案以之請補是缺副將實堪勝任惟該員名次稍後其在前之員謹已按名聲敘核與定章相符人地亦實在相需例得專摺奏請合無仰懇天恩俯念員缺緊要准以劉光才補授江寗城守副將實於營伍地方均有裨益如蒙俞允俟部覆至日再行併案給咨送部引見恭候欽定除飭取該員履歴送部查核外謹會同江南提督臣譚碧理恭摺具奏伏乞皇上聖鑒訓示再所遺蘇撫中軍叅將員缺江省現有合例人員應請扣留容臣另行揀員請補合併聲明謹奏奉硃批兵部議奏欽此○○太子少保福建台灣巡撫一等男臣劉銘傳跪奏爲台灣辦理鄭工捐輸第三次收捐銀數懇恩勅部核奬以昭激勸恭摺仰祈聖鑒事竊照河南省鄭州黃河漫口需欵繁鉅經部議奏請開鄭工新例捐輸行令各直省一律收捐分别酌减成數實銀上兌等因奉旨依議欽此咨行到台遵經轉飭開辦業將第一第二兩次收捐正項銀數先後造册咨部具奏請奬在案兹復據捐員李應元等十七名報捐實職職銜貢監八等項共收正項實銀三千九百四十五兩八錢先填司印實收給領所收捐項專欵存儲聽候部撥據台灣善後局司道編列鄭工第三次造册詳請奏咨前來合無仰墾天恩俯准勅部分别核獎繕頒執照發台換給以照激勸除將請獎清册内截存副實收分送部監核辦外臣謹恭摺具陳伏乞皇上聖鑒訓示謹奏奉硃批該部議奏欽此○○劉銘傳片再代理彰化縣知縣朱公純撤任遺缺兹查有由閩咨調來台之本任泰寗縣知縣羅東之樸實明練任内並無承緝盜案將屆四叅限滿以及經徵錢糧降調處分堪委署理據台灣布政使邵友濂台灣道兼按察使銜唐景崧會詳請奏前來除檄飭遵照外理合會同兼管福建巡撫事閩浙總督臣卞寶第附片具陳伏乞聖鑒訓示謹奏奉硃批吏部知道欽此○○頭品頂戴河東河道總督臣吳大澂跪奏爲節逾春分兩岸各廳凌汛防護平穩現仍督飭分别籌辦善後歲修恭摺仰祈聖鑒事竊臣前將節交冬至防護凌汛以及兩壩事機順利各緣由於上年十一月二十九日會同撫臣倪文蔚由驛馳奏在案伏查黃河上游水勢自冬至以後氣候嚴寒漸結氷凌夾溜推擁而下深虞剷削掃壩先飭上南黃沁兩聽將臨黃卑矮埽叚擇要加廂密掛凌樁攩護其在鄭工金門下游兩岸各廳淤閉舊工亦於開放引河之前通飭愼加防守兹於二月十九日節屆春分天氣日暖大河氷塊早經一律融消溜行尚順凌汎已屬防護平穩惟查鄭工堵築大壩自西至東工長五百餘丈口門雖經合龍而所築埽占土料潑腐間多形蟄卑須於大　南面補築坦坡加帮後　普律貫頂加高曁將西壩挑壩於六十三占前再行按出三占作爲蓋壩以護金門正占用收挑托之功以上應辦各工俱歸善後督同工員次第辦理各廳臨黃扼要處所應行添做磚石壩估計需費較鉅凡與常年歳修欵内力難措去者亦歸善後通融發辦統俟工竣查明叚落再行專摺具奏兩岸七廳歲修工料節經嚴催趕辦據報堆積如有成數當可不誤春廂臣除仍隨時會商撫臣督飭總局道廳將善後歲修一切應辦事宜分别節愼經理外所有節逾春分各廳凌汎防護平穩緣由理合會同撫臣倪文蔚恭摺具陳伏乞皇上聖鑒謹奏奉硃批知道了欽此○○吳大澂片再查光緒十五年二月初六日准吏部咨以河南開封府中河通判崔惠均歴俸已滿十年例應調取赴部引見本應照例給咨飭令交卸赴部以符定章惟因該廳所管汎地適居鄭工金門下游現當大工甫經慶成河歸故道一切臨黃緊要埽壩均須普律廂修添新換舊籌辦宜資熟手未便遽以更易該通判崔惠均在任内多年修防諳練當此辦理埽壩磚石各工正在吃緊之際可否籲懇鴻慈俯念要工准其將中河通判崔惠均俸滿調取一案暫行如展從緩再行給咨俾收臂助而重修防理合附片陳請伏乞聖鑒訓示飭遵謹奏奉硃批着照所請該部知道欽此○○吳大澂片再案據鄭工總局司道詳稱歸德府知府文悌損助工料銀一千兩委員解赴來童寨工次投禀呈繳富經工庫於光緒十四年十二月照數兌收入庫雖該守所捐之欵無濟工用但念其急公好義之忱尚堪嘉許核與新章奬給花翎之例相符應懇照章奏請給奬等情前來臣覆核無異理合會同河南撫臣倪文蔚合詞附片具陳伏乞聖鑒勅部核議施行謹奏奉硃批着照所請該部知道欽此○○吳大澂片再前因鄭工開辦之初需員孔亟不能不破格用人量材器使間有丁憂人員調工差委經前督辦臣李鴻藻前署河督李鶴年派當要差歴時旣久臣大澂接辦河工量加裁汰其平日在工得力之員未便遽易生手如丁憂河南候補通判黃履中經理銀錢始終不苟勾稽精密爲工次節省經費不少前督辦臣李鴻藻素所深悉衆論交推惟咨部册内漏未填寫丁憂字樣未經奏咨有案與部章不符此外尚有通判　元善知縣張霖鹽大使龔淑政縣丞何攤衛守備馬錫等五員均係丁憂在前派差在後鄭州知州馬玉麟通判薛爾安縣丞唐永裕從九品樓鑑巡檢蔣葆元典史陳文年等六員均係調工差委在先丁憂在後原造清册書吏漏寫丁憂字樣應請勅部更正以免錯誤理合會同撫臣倪文蔚附片陳明伏乞聖鑒謹奏奉硃批吏部知道欽此○○陳彝片再銅陵縣江壩等工係紳士李宗煝捐辦臣已於正摺内聲明請免造報查該紳以在籍道員心存利濟見義勇爲此項壩工共分六叚計長七十餘丈逐處加高培厚並增修護圩重築陡門共用工料錢一萬四千一百串合銀八千八百餘兩内和悅洲鹽商公捐銀一千五百兩餘皆該紳任之工竣之日委員會同地方官騐收結報工皆堅實費無虚浮允資保障在該紳好行其德不欲以此邀名而不惜重資爲民興永久之利實屬不可多得臣不敢壅於上聞應否量予獎勵之處祗候宸裁謹附片具陳伏乞聖鑒訓示謹奏奉原批該部議奏欽此 
 
 

Page 12

 
 
[光緒十五年三月二十四日京報全錄]  
　　宫門抄○諭旨一道錄前○發抄硃批四道○閩督卞等奏爲生番歸化逆首就擒請將出力人員給奬鼓勵摺○三月二十四日工部鴻臚寺廂白旗值日無引見○閻中堂專摺謝准其回籍恩○敬信等各謝調授缺恩○工部奏派承修東西陵另案工程派出敬信孫詒經續昌許應騤○召見軍機○發抄長順奏巡道瑞霖飭赴新任奉硃批吏部知道欽此○剛毅奏綏遠城軍需請於山西地丁項下撥解奉硃批着照所請户部知道欽此○又知縣崔曉然行止荒謬請卽革職奉硃批着照所請吏部知道欽此○又鹽經歴方俊生試用期滿奉硃批吏部知道欽此○○頭品頂戴閩浙總督臣卞寶第太子少保福建台灣巡撫一等男劉銘傳帮辦全台開墾撫番事務太常寺少卿臣林維源跪奏爲全台生番一律歸化逆首就擒請將在事尤爲出力人員懇　給奬以示鼓勵恭摺仰祈聖鑒事竊後山吕家望社叛番滋事剿辦後悔罪投誠大莊各番社就撫飭拿匪首劉添汪等懲辦各情形經臣銘傳先後會同前督臣楊昌濬曁臣寶第奏報在案兹據統帶鎭海後軍提督張兆連署台東直隸州知州吳本杰禀稱吕家望就撫後查明該社副頭目康車哪起意背叛當飭該社綑送到營於十月二十七日訊明正法惟大莊匪首劉添汪等未獲張兆連於十二月初八日親自帶隊前往大莊順道至水尾花蓮港一帶巡查並派已革通判王維敘都司黃定國先赴大莊設法誘拿逆首劉添汪等懲辦張兆連於初十日行抵大莊劉添汪穆烏家杜烟吳石生等迎降並帶逆黨二百餘人暗藏槍刀尾隨保護張兆連諭令民番各歸莊社卽將逆首劉添汪等四名當塲拿獲研訊據供十四年四月間有鹿港販賣火藥之施阿蠻勾結爲亂約會該逆由後山起事俟官軍調至後山施九叚卽由前山破城財帛平分遂起意謀逆會合吕家望社圍攻埤南殺害委員供認不諱當卽就地正法傳首示衆張兆連卽由水尾花蓮港等處一路撫輯回防民番一律安堵查全台生番南路略馴先後就撫尚無反覆獨吕家望大莊等社恃其地險丁强負嵎圖抗匪徙劉添汪等乘機勾結滋事經此次懲辦後並將劉添汪等拿獲正法後山一帶番社咸知懾服此南路生番一律就撫之情形也中路埔裏社廳所轄數十社内有北港萬霧等社素稱强悍於十三年歸化經署通判吳本杰飭派每社送番丁數名來營當勇以期牽制旋因酗酒滋事畏罪逃回又復出草殺人吳本杰督飭營官千總林勝標會同北路協副將林福喜選派各莊墾民沿山設卡分班出哨自十三年十一月起至十四年八月該叛番出草十餘次皆爲林福喜吳本杰林勝標督同隘勇墾民擊敗陣斬番目一名番丁十餘名吳本杰復嚴禁火藥食鹽不許入山該番勢窮力竭於十四年十一月屢次求撫吳本杰調任台東據北路協副將林福喜現署埔裏社通判李春榮禀報北港萬霧大社番目低摩兇尾等帶同男女三百餘人到廳乞撫意頗肫誠不似從前　　仍送番丁充勇並允隨後送子入學自應准予招撫此外彰化所轄之罩蘭一帶道員林朝棟所轄三十餘社毗連埔裏社自馬來邦白茒剿辦之後久不滋事此中路生番一律就撫之情形也北路之大壩社剿辦後經臣銘傳飭令防軍開路紥隘臣維源招集墾民將沿山内外荒地一律開墾民番亦漸相安惟樹木繞食納等社形勢險巇屢次出草經統帶台北隘勇都司鄭有勤會同撫墾委員陸陳謙禀請督率隘勇化番分爲三路剿辦並約宜蘭防軍扼紥林望眼社以爲聲援四月十三日鄭有勤督飭營官都司劉朝帶先挑精勇攻入樹木繞社開炮轟擊該社番拒敵受傷逃竄十五日劉朝帶駐守該社鄭有勤進剿食納社並查有已降之竹加山白牙歪社隨同出草當派營官吕賢億林建庸分投攻剿卽據該兩社土目有于摹攏瓦丹舌阿懶等畏罪交兇送子樹木繞依納等社亦各送子乞撫鄭有勤乘勢於十八十九等日督帶各營由樹木繞拔隊分剿未降之衣卯碧霞山哪阿等社一律送子歸化時屆炎瘴兵勇病故甚多鄭有勤卽將全隊撤回原防尚有宜蘭縣轄之内溪頭四社新竹縣轄京孩兒地方大也甘等十餘社屢次殺人臣銘傳於上年十月飭派都司鄭有勤會同宜蘭防軍統帶總兵陳羅分路剿撫據鄭有勤禀報十一月初九日拔隊前進路途遥遠山高澗深糧道艱難商派撫懇委員陸陳謙駐於馬武督社接濟軍食鄭有勤於十一日進紥六蓄社督令林建庸攻剿已降復叛之木樹紅社劉朝帶攻剿内馬裏旺逹都懶社十四五等日各營乘夜冒霧佔紥該兩社對面山頂開砲攻擊逹都懶社爲大也甘等社第一門户該番拚死抵拒鄭有勤督率各營四面圍擊始行敗竄受傷勇丁三名化番二名立卽搶佔馬來社山頂已見大也甘等社形勢内有也爲細妹一社控扼要隘該番挖溝斷路徧揮竹簽紅衫佩鈴鵠立待戰營官劉朝帶察看地形險阻難以直攻請鄭有勤飛飭林建庸由大也甘後路包抄派令陞補營官顧金魁帶隊接應十六日晚大霧劉朝帶挑選精勇化番掩旗息鼓遴派熟悉路徑之番目有敏阿丕帶路繞由也爲細姝社之旁襲其不備所過卽羊腸鳥道不獨兵勇難行及化番亦多未到又值狂風驟雨士卒俯伏蛇行攀籐挽臂魚貫而上天明繞出馬來社直入也爲細妹社發號猛攻該番猝不及防四散逃竄焚燒番屋數十間弊番十餘名奪獲楪杆刀槍百數十件哨官徐耀基亦於是夜攻奪大也甘社與劉朝帶會合營官顧金魁於十六日攻破京孩兒南界之油研海墉社報報　兩社鄭有勤分飭各營各就所破番社連環紥營駐守不准多焚多殺該番畏威約同打馬學德家英等十三社俱各連環送子乞降並繳土鑽百餘杆其角英等兩社尚在觀望劉朝帶移師向之二十八日亦卽送子求撫所有新竹内山京孩兒以東二十社悉平鄭有勤禀請收隊臣銘傳檄令就近移師會同統帶鎭海中軍前營總兵陳羅剿撫内溪頭四社據陳羅禀報十二月初四日帶隊伍進紥牛鬬山催募外溪頭化番沿溪架橋開路直趨打滾下墨社山脚連日隂雨初九日分路進攻内溪頭社番棄社逃遁追斬番頭四級營官陳錫常帶勇抄出大馬龍祉後截殺生番一十二名營官曾友成追斬販阿暖社番頭六級兩頭傷斃該番數十名焚燒番屋三十餘所天忽雨雪糧運不濟於初十日撤隊回防行抵外溪頭埤藍社口忽遇伏番數百鏢銃齊發種斷隊伍陳錫常揮勇格鬬中鎗陣亡並陣亡勇丁十三名失去槍砲十餘件幸得炮隊帮帶營官遊擊王廷楷聞信援救擊退兇番收隊至牛鬬山駐紥等情鄭有勤收撫大也甘等社後奉飭會剿卽由大也甘拔隊於十二月十一日派隊至樹木繞竹加山節節滾紥十六七等日營官劉朝帶林建庸由加拿鶴社開路直入内溪頭社邊界扼隘札營卽據巡哨化番帶到外溪頭受傷番丁十餘名訊稱俱係化番因宜蘭官軍進剿殘殺遁逃等語其時内外溪頭八社逃避一空二十一日外溪頭四社番目也爲阿來等央託化番帶至鄭有勤營中器訴陳羅因浮橋冲失誤爲該番折毁殺戮化番六名衆番不服槍斃營官勇丁十餘名該社番亦傷亡二十餘人請招撫内溪頭四社贖罪並將所拾槍砲全行繳還鄭有勤隨將該番目送至台北府城臣銘傳問明情形立卽派員至宜蘭查問陳羅情形相同當將陳羅撤委内溪頭社俱各送子爲質並毗連後山之拾高摇等十四社旋亦就撫此北路生番一律就擒之情形也臣等查台灣生番各分氣類其嗜殺之性則同從前凡逼近後山地方設隘防地多荒無敢墾闢匪盜濳伏沿山竟爲逋逃藪經前兩江督臣沈葆楨創議開撫十餘年得與埤南恒春一廳一縣自嘉義迪北綿延數百里番社多未就撫每年戕殺墾民數百人爲政教所不及臣銘傳查看全台情形前後山荒地未闢甚多民番自尋仇殺官不究問未免有乖政體且旣設行省欲闢土以治化緝匪以安良洵就撫番爲急務光緒十一年十月奏明開辦數年以來各軍入幽出險不避瘴癘鋒鏑將士死亡數千人仰賴聖主威福全台生番現已一律就撫雖其氣質驟難變易惟當示以威信有犯必懲一面教養所送番童由臣維源廣招墾民使聲氣和同日漸聯絡習俗庶可轉移除新舊歸化番社山水地址詳細繪圖貼說續行呈送軍機處外所有在事人員不無微勞足錄其尤爲出力北路協副將林福喜擬請以總兵記名簡放花翎遊擊銜留閩儘先補用都司鄭有勤花翎遊擊銜都司劉朝帶均擬請免補叅遊以副將儘先補用並請賞給勇號都司黃定國擬請免補都司以遊擊儘先補用澎湖水師右營千總林勝標藍翎千總林建庸五品藍翎陣玖英均擬請以守備留閩儘先補用並人賞戴花翎已革同知銜福建試用通判王維擬請原官原銜並免繳捐復銀兩福建候補縣丞陸陳謙擬請免補本班以知縣仍留原省補用至歴年剿撫各軍出力員弁並各局撫墾委員隨營不避艱險曾經臣銘傳奏明俟全台生番一律歸化彚案請奬可否准臣銘傳飭取履歴擇尤彚同剿辦吕家望番社並歴次剿撫各案一併奏請奬勵以昭激勸出自逾格鴻施除將副將林福喜等履歴咨部外所有全台生番歸化逆首就摛緣由謹合詞恭摺具陳伏乞皇上聖鑒訓示再此摺係臣銘傳主稿合併陳明謹奏奉硃批另有旨欽此 
 
