# 1916 - 170 - 4915576

 

Page 1

 
 
   
 
 

Page 2

 
 
時評 
[蔡鍔（冷）]  
　　蔡鍔此次挽回帝制之機關也帝制之起雖人人不滿意然甚者反其良心以逢迎其次亦掩其良心以盡力又次則屈其良心以順受最善者亦不過辭職不贊成以表示其良心之無他而已尤善者亦不過作反對之辭以喚起國人之良心而已 
　　其能本其良心以行實事不懼萬鈞之力隻身萬里發難以與帝制抗爭者蔡鍔一人而已蔡鍔脱虎口至雲南而後雲南獨立雲南獨立而後貴州獨立雲貴獨立而後有護國軍有護國軍而後廣西獨立廣西獨立而後帝制取消而後廣東獨立而後浙江獨立而後川湘獨立而後帝制之中心人物遂以病逝而後乃有今日除川南之戰績不計外蔡鍔固已大有功於民國也嗚呼使北京所得之消息而確我爲民國惜焉 
命令 
　　六月二十二日大總統策令特派河南巡按使田文烈董理前大總統墓地建築事宜此令 
　　又令朱慶瀾授爲卓威將軍靳雲鵬授爲果威將軍此令 
　　又令内務次長榮勳品端才　任　勤勞歷辦京師警政及蒙藏事宜卓著成績及任内務次長襄理部務　措咸宜茲聞溘逝惋惜殊深榮勳著追贈中卿特給賻銀三千元並交國務院飭銓叙局從優議卹此令 
　　又令任命逹壽爲内務次長此令 
　　又令旺沁帕爾責着承襲阿魯科爾沁旗扎薩克郡王此令　　又令姜登選給予三等嘉禾章涂鳳書給予三等文虎章此令　 
　　又令鄧長耀給予六等文虎章此令 
　　又令署財政總長兼署鹽務署督辦周自齊呈淮北鹽運副使　　 
歐本麟因病請予免職歐本麟准免本職此令 
　　又令署財政總長兼署鹽務署督辦周自齊呈請任命王其康署淮北鹽運副使文　署西岸榷運局局長應照准此令　 
　　又令蒙藏院呈請將僉事李芳春吳燕紹蕭颺曾關元章馮汝玖編纂隆茆繙譯官桂樟王錫恩汪海清均進敘四等應照准此　　 
令 
　　補錄六月二十日大總統策令存記道尹周嵩堯發往蘇交該省巡按使酌量任用此令 
　　又令任命施祖蔭爲濟南鎭守使署參謀長呂秀文爲曹州鎭守使署參謀長此令 
　　又令參謀本部呈請任命多儒鴻爲曹州鎭守使署少校參謀 
應照准此令 
　　又令參謀本部呈請任命林國琛爲襄郯鎭守使署少校參謀袁廷傑爲黑龍江陸軍第一師二等參謀官應照准此令 
　　又令陸軍部呈請以徐鄂充任綏遠陸軍混成第二團團附應　　　 
照准此令 
　　又令陸軍部呈准署督理黑龍江軍務曅桂芳咨請以納奇　頻升補恊領應照准此令 
　　又令陸軍部呈准西陵守護大臣溥　咨請以　欽　升補　騎校應照准此令 
　　又令呼倫貝爾副都統勝福呈請以瑞福多伸札補充中佐　珠爾　特補驍騎校札綿接襲世管佐領應照准此令 
　　又令國務卿呈據銓叙局詳稱遵核察哈爾都統署萬任人員　　 
資格請予叙官等語趙炳南授爲中大夫此令 
　　又令審計院呈書記官長張宗意因病懇請辭職張宗意准免本職此令 
　　又令肅政廳呈本廳薦任書記官夏承冕因病懇請辭職又記錄科奉令裁撤請並將該科長王紹鑒免去職務等語夏承冕王紹鑒均准免本職此令 
專電 
　　北京電據傳外人方面到有蔡鍔噩耗 
　　北京電某使館傳出消息蔡鍔已在永甯病故蔡病聞係腦膜炎云云 
　　北京電段因約法事辭職元首力挽允留十日 
　　北京電昨發粤桂長電一致陸　　 
榮廷質問北上之兵何不速退一致岑春煊責問粤東民黨何仍招兵 
　　北京電財部現撥交行八釐軍需債票百六十萬作清還部欵用 
　　北京電駐外施胡顧劉公使先後來電力請明令回復約法召開國會又分陳上項與國際有特殊需要 
　　北京電王占元辭職儗調陳宦督鄂 
　　北京電蔡肅政等彈劾周自齊 
　　北京電莊院長力請嚴查交行及梁劣蹟 
　　北京電元首儗除笞刑 
譯電 
　　北京電叚國務卿今日提出辭職書未經黎總統批准梁士詒免官之命令旣下令晨梁即與周自齊及粤系中重要人員赴津政局狀殊不佳（二十二日）字林報　 
　　北京電梁士詒辭職批准後即携眷移居天津租界北京政局紛糾頗甚南方代表因彼等之領袖反對段國務卿提議召集中央政治會議故已啟程回滬約法國會内閣三奉迄未有所解决（二十二日）大陸報 
　　北京電前總統靈柩定二十八日移回彰德豫料出殯之日儀仗長可一英里薦任惟上之官員均將執紼聞除拱衛軍二千人護送靈柩至彰德外尚有陸海軍團模範軍團之　及警巡隊等送殯京漢鐵路車站現正搭蓋祭壇袁氏家具各物連日已由火車多輛分載運汴（二十二日） 
　　成都電英法領事昨赴距成都五十里之龍泉驛勸周駿之先鋒司令止進該司令要求陳宦之兵三日内退出成都陳雖願退而蜀兵則稱願决死拒周今日陳已决計作戰故請外人於居處高竪國旗各領事亦以示文分給僑民以便於街中騒亂時張貼户外俾易分别（十九日）以上路透電 
東方通信社電（日本人組織） 
　　北京電叚國務卿野心之有無前頗爲人所疑今南來之代表等則以段爲淡泊盖段每遇法律上之難題輒露辭職之意故也然對懲辦禍首問題段嘗語人日梁士詒與余始均反對帝制詎彼之四鐵路局長彈劾案與徐樹錚之彈劾案同時發生爲牽制梁士詒與余贊成之策余終不枉初志梁因不得已贊成帝制以圖此問題之消滅云云細味此言可知梁之運動大奏功效云（二十三日） 
　　奉天電奉天將軍張作霖電商吉林黑龍江兩將軍恊同撲減宗社黨（二十三日） 
　　東京電近有派遣林大使赴中國之説惟該大使與現政府間之意見未經一致時派遣不能實現（二十三日） 
　　東京電政府當局者言及巴黎經濟會議决議曰各國委員並非帶有全權以臨會議故其决議關係國間不受何等之拘束不過資各國政府之研究考慮而已（二十三日） 
　　東京電叚祺瑞氏之辭職據一部分人之觀測以段初無主即恢復舊約法之意此次辭職卽爲對南方免其責任然則其辭職非戲言耶（二十三日）　　東京電六月中旬日本對華之貿易輸出三百七十五萬四千二百七十七元輸入二百十萬一千四百十五元計輸出超過一百六十五萬二千八百六十二元（二十三日）　　　 
　　漢口電湖南民政長已推選吳嘉瑞財政部長則任命袁家普（二十三日） 
　　漢口電陸榮廷已抵衡州擬於一星期内入長沙（二十三日） 
　　奉天電黑龍江愛琿哈爾濱鐵道期於年内實查事畢特由俄國派遣技師從事測量預定明年興工（二十三日） 
　　奉天電鄭家屯四平街間之鐵道技師以下人員均已選任測量事竣卽行興工預定來年十月開通（二十三日） 
戰電（英人路透電） 
　　巴黎電今晚公報云末斯河左岸之德軍攻擊十五日法軍所奪摩爾化末南坡之戰壕爲砲火所阻不得前進末斯河右岸之德軍以重砲在三二○山俠比特叢林等處終日以重砲猛轟後旋在伏村砲臺西面南面進攻均爲法砲隊及機關槍隊擊散敵軍被創甚重（二十一日） 
　　倫敦電海格將軍報稱今日除有間斷之砲火及偶爾轟發地雷外餘頗沉寂（二十一日）　 
　　彼得格勒電今日公報紀魯克西面及西南土克化特河一帶猛烈之戰情德軍密集進攻多次有村莊多所雙方屢得屢失至休戰時有仍有德軍手者亦有仍在俄軍手者俄軍俘敵五百人獲機關槍十五架公報又韶俄軍已渡塞里士河追擊敵軍白羅西洛夫將軍之軍自四日起至十七日止共捕虜十七萬二千四百八十四人獲砲一百九十八尊機關槍五百五十架戰壕臼砲一百八十九尊戰品甚夥昨夜敵軍在斯摩岡南面取攻勢擊破俄　　 
軍戰壕俄軍回攻敗之敵軍在該境他處進攻者均爲俄軍以砲火及鎗刺擊退俄少年兵在里萬杜士境擊退古爾兵一大隊哥塞克兵在貝格達方面肉摶擊敗柯萊沙金之土軍（二十一日） 
　　開羅電阿刺伯西部與中央之部落輔助麥加（回敎聖城）之大長官宣布阿刺伯獨立與土耳其斷絶關係九日已開戰獲勝佔據麥加·桀逹·太夫土防兵除太夫兩小砲臺仍在抵禦外餘均投降阿刺伯兵在桀逹捕虜一千四百五十人獲砲六尊麥加與太夫兩處捕虜之數未詳米狄拉已被密圍希特茄士各交通均在大長官之手桀逹旣入其手則當可與海交通而復與希特茄士各口岸貿易矣現望每年朝參回敎聖墓之障礙可以除去（二十一日） 
　　巴黎電巴黎晨報論巴黎經濟大會通過之議案謂不獨組合經濟同盟國之原則今已議定且抵防德國於戰後以種種侵略或較目下血戰更爲殘惡之手段續與協約國競爭之辦法亦略具萌芽敵國擬以中央諸帝國經濟聯合會壓制恊約國於將來今恊約國議决諸案足以抵制敵國之計畫而有效力三月二十八日恊約國在巴黎會議所組成之永遠委員會以討論國際經濟事宜者昨日開議由法國柯香氏主席八恊約國皆有代表此後將繼續交換譩見各種工商業之措施與法制上之計畫不與各國所特有之經濟主義相背者定可使各恊約國成一意見融洽之團體攻守咸宜云云（二十一日） 
　　巴黎電巴黎時報謂恊約國眞正之聯合今已組織不欲效法德人而以抵制德人惡勢力爲務此次新同盟或未能使人大滿意然其有益於公共必非淺鮮（二十一日） 
　　巴黎電駐法日本大使向自由報訪員總述日本在膠州及太平洋與印度洋之事業及日本實業界以許多戰品供給各國而以俄國出力尤甚繼謂希望目下之同盟由此情態而發生者當可埀諸久遠爲世界和平計此爲必要若同盟一旦解除則德國又可自由而復行其惡事矣（二十一日） 
　　雅典電希臘已承認恊約國提出之條件内閣已辭職柴米斯將任首相（二十二日） 
　　雅典電英法公使今日以恊約國新牒文遞　　 
交希臘政府（二十一日） 
　　雅典電希臘斯柯洛狄斯氏内閣已辭職希皇已諭柴密斯組織内閣聞斯氏閣員皆　　 
不列入新内閣柴氏素與恊約國友善曾三次爲首相近來整頓希臘國家銀行事務頗著材能（二十一日）　　雪黎電日本分艦隊行抵此間頗受歡迎澳人刻正佈置招待事宜（二十一日）　 
　　倫敦電今日上院議員白羅特里克請政府從速發表美索波太米亞之公文謂美索波太米亞傳來私人消息稱尚有若干大缺點此事當調查不僅辨論已也印度事務部秘書答稱美索波太米亞之公文當可於七月初發表（二十一日） 
　　亞爾巴沙電聞加里柴爾一役美兵死四十人被俘十七人墨兵死傷者較少（二十一日） 
公電 
　　段芝泉致駐滬國會議員電法界寳昌路國會議員通訊處轉議員諸君鑒約法問題議論紛紜政府未便擅斷諸君愛國俊彦法理精遂必能折衷一是敢希詳加討論示以周行無往企盼段祺瑞漾　 
　　黎總統再致岑西林電肇慶岑都司令前致陽電計逹台覧頃奉庚電過承藻飾至感且慚大厦傾危千鈞一髮國家大計諸待籌商執事如惠然肯來錫我良規早圖解决無任盻禱若暫須部署仍請先派代表來京恊商統候電覆黎元洪寒印 
　　黎總統致孫中山電孫中山先生鑒效電敬悉約法國會二事刻正由院妥籌行當解决所稱魯　　 
閩事各節具見維持大局厚愛民國已交國務　　 
院辦理矣黎元洪養印　 
　　旅滬皖人致總統電北京黎大總統鈞鍳天殛元兇我公依法繼任薄海歡忭盻解倒懸安徽將軍倪嗣冲任皖三載戕害善良把持庶政帝制發生贊助尤力洎滇黔聲討復率師抗義屠掠衡湘種種罪惡實難攫數我公繼任首令息兵而倪嗣冲近猶調遣大軍進屯徽甯各屬軍隊所至坵社爲墟且於文日鎗斃黨人張文烈等十二人違抗命令毒吾皖民吾皖何辜罹此慘刧維繫等瞻懷桑梓涕泗沾襟萬乞速予解　兵柄盡法懲治以謝天下無任迫切待命之至金維繫楊處孫繩武李因許寶琮杜廷英湯霖余亞農闞鈞余籌等公叩　　　蘇參議員鄭斗南致北京電芝泉先生鍳　民厭亂望治孔殷稍有蹉跎立見　敗故一切應舉應廢之事宜早决定無所用其猶疑何以大總統就任多時而大政方針猶未披露即所謂恢復約法召集國會亦僅徒有此説所見命令尚無一事可饜人心明知萬緖　端不可不出以謹愼然内容復雜意必有尼之使然者先生負國重任衆矢叢的自不能求諒苦衷而謠諑繁興非難四起遂謂先生有不明之態度并疑及大總統爲未復自由呼吸存亡關係匪淺請速定計以靖訛言江蘇參議員鄭斗南寒　 
　　浙江呂都督通電廣東岑都司令雲南唐撫軍長暨各都督各總司令各將軍巡按使巡閲使護軍使鎭守使各師長各都統各辦事長官鍳馮將軍删日通電主張正當陳義周詳足爲經國南鏚救時良劑公望愚見凡獨立未獨立各省應表贊同主張一致分别電京促速宣布以期國是早定人心早安區區之愚更有請者將來國會草定憲法時關係國本　　 
茲鉅馮電所謂隨時商定依法主張公望極表同意應以公民資裕詳舉經歴情形陳述意見以備採擇當力避干政之嫌亦不貽漢視之誚是否有當伏乞垂敎呂公望叩號 
　　江蘇議員致北京電北京大總統鑒約法國會爲法治所自出時勢所要求法理政局無待再計遲久不决啓人疑團川魯閩粤相繼肇戄惝至勢迫而後决計前清頒布信 
 
 
 

Page 3

 
 
　　條項城取消帝制徒損威信何補時局般鑒不遠伏乞明察江蘇省議員朱紹文等漾 
　　鄭憲武致北京電北京黎大總統鑒公繼任伊始萬民環請復約法召國會懲禍首釋民黨改内閣罷僞制諸端已涉旬日未見一行共和何以保證大局何以收拾南中觖望羣情滋疑乞奮英斷早定國是幸甚鄭憲武叩號 
　　又電北京平政院程明超君鍳民黨姜廷彙久繫京獄嫌疑外無别罪請轉求黄陂飭處省釋願以身保鄭憲武叩號 
要聞一 
[北京通信（伐月）]  
　　約法問題舊約法之必恢復已爲不可易之事實其所以遲遲者固爲關於恢復之手續未經議决而他方面之阻力未能消除亦一原因也前者主張恢復舊約之地方大吏除曾經宣告獨立各省不計外有趙倜田文烈朱家寳數人通電京外已載各報至最近之狀况則言者不一茲將最近二日聞關於各方面之實在情形就訪聞所得者得之如次一爲馮將軍之主張南京馮將軍昨晚六鐘有一通電到京主張恢復舊約法召集舊國會議員速行兑現三事政府接到此電當然認爲一種最有力之主張將來繼馮而起者必不乏人也一爲三張將軍之主張所謂三張將軍者一張勳一張懷芝一張作霖此三人之主張適與馮將軍相反大不以恢復舊約法召集舊國會爲然昨日張勳並有電到京聲明其主旨政府對於此三處聞已派員前往解釋一切一爲李盛鐸氏之赴徐李江西人與張有葭莩誼且爲張素爲信仰者此次政府派令赴徐向張疏通意見大約可以有效也一爲湯濟武氏抵京湯氏於昨晨由津晉京段總理親赴車站迎迓當時同往迎者除湖北同鄕外並有政界多人到京後寓六國飯店當與段總理略談時局亦絶對主張恢復舊約法午後赴東廠胡同謁大總統段總理亦同進謁關於討論恢復約法之手續至二鐘之久聞已决定辦法由以上四點觀之大約約法問題之解决不久即將發表矣 
　　拒絶張軍當袁氏未死時原有調張勳兵隊入京拱衛之説京人已不勝驚異袁旣死而斯議遂寢近聞日前張有電到京云俟袁氏出殯日將率兵數千入京出殯政府大不以爲然特派李盛鐸赴徐説明理由婉爲拒絶 
　　蜀人呼籲四川陳二庵氏雖經取消獨立而已經袁氏任命之周駿並未經取消其將軍資格現周氏於重慶組織機關並率兵西進大有驅陳之勢因之四川人士異常恐慌昨日有曾鑑領銜之電到京請求政府速爲設法消弭亂萌以救全省人民云 
[鹽欵遲遲未付之曲折]  
　　二十一日英文京報云記者前日曾謂五國團中歐洲某國公使未接訓令以致鹽税餘欵遲遲未付此外未著隻字且未加評乃昨日北京法文報竞於記者旣未登載亦未批評之事而加記者以消息不充足之名詞實則消息不充足者在於法文報而不在本報也據該報載稱法人之執隴海鐵路比國債劵者自民國四年一月一日起迄未收到利息法公使刻代其國人要索於東方匯理銀行所存之鹽税餘欵内扣抵息銀云云法人此舉雖不近情且頗咄咄逼人記者本不欲於此時討論及此惟就法報言觀之似以中國一年有半未能履行對法人之執中國鐵路債劵者之債務此種議論易滋誤會似未有充足之消息記者於此不能不披露其事實爲按隴海鐵路借債合同擔任籌欵者爲比國銀公司當鐵路工程建築未完時利息由借欵内扣付凡中國鐵路借欵合同内皆載此一條固不獨隴海合同已也歐戰前隴海借款籌得若干工程遂作迨歐戰發生比國銀公司未能依照合同續繳借欵中政府乃大受金錢上之損失至今猶然工程停止一載有餘去年賴國内公債始能恢復一部份建築工程路工遲一日告成則中國多一分借欵息金上之損失蓋路工早一日告成則中政府即可早一日以該路所入抵付息金也比國銀公司旣未能籌募未繳之餘欵則指付息金之欵項因以無着意外事變中政府無論如何不能負責此爲世人所公認者際此情形斷不能使中政府取其經常入欵付此息金記者知比國銀公司當不以吾言爲謬也然中政府爲通融辦理起見猶不惜稍喪失合法之權利允許銀公司之建議由銀公司在比國募短期借欵計一千萬佛郎即以該借欵之所入存儲以付陸續到期之息金今比境内　　 
執此債劵者皆已得息惟法境内則不然以比境内德員不許匯欵往法故也今法公使欲以東方匯理銀行所存之鹽欵抵付法人所未得之息金要知隴海鐵路之借欵合同由中政府與爲執債劵者之唯一合法代理人之比國銀公司所立銀公司旣爲如是性質之代理人則惟銀公司始有權爲無論何國之執債劵者向中政府收受到期應付本利依據合同條件中政府不能離去銀公司直接與執債劵者交涉而執債劵者亦不能離去銀公司直接與中政府交涉也凡大借款發生投資其中必不純爲同一國籍之人苟投資於中國借欵之私人或各國團體於取息取本時各向中國外部直接辦理則外部不將成一會計室乎法公使之不應干涉尚有一理由可以　之夫比國銀公司者乃執債劵者之合法代理人而有權代執債劵者向中政府收受借欵上應付各欵者也中政府以短期借欵一千萬佛郎交託銀公司以付到期之息金就中政府言之中政府已合法應付法人之執債劵者之息金矣付息一事非法國執債劵者與中政府相互間之問題乃純粹限於執債劵者與比國銀公司相互間之問題此爲顚撲不破之法理至於比國銀公司因比境德員之禁阻不能以息金滙交法國執債劵者一節不能絲毫損及此層主張譬如甲以欠丙之資交與爲丙代理人之乙而乙因丁之禁阻未克將此資交丙然則丙於此在理不能再向甲索取此不獨法理如是且亦平淡無奇之常識也在法理上法人固不應有此要索而在政治上法人尤不能扣留法銀行或其他銀行所存之鹽欵以抵鐵路借欵之息金若法使署堅持不讓是破壞鹽税餘欵之原理而使此欵隨時可爲外人享有任何債權者所攫取也若税欵可以没收以抵償法人握有比國所發行之中國債劵者之利息則無論英法俄日德皆可紛紛效尤矣以代人存儲之銀行若依北京法文報似所嘉許之方法處置存户之資財則在法律上與營業上皆爲不合此亦可爲反對者也 
[滇黔近信]  
　　滇人陳榮昌趙藩二人本前清名宦民國成立後頗致力桑梓聲望名譽固爲滇人所共知此次岑西林回國就任都司令及代行撫軍後亟須資才臂助特致電滇中邀二公赴粤贊助一切但不知二公允許否駐蒙陸軍第二師長劉祖武素極熱心國事此次龍氏子姪黨羽在臨蒙一帶兩次爲亂經劉君　畫調度得以先後平復惟因此積勞成疾不能治事乃電唐都督請假回省就醫其師部要公暫委鄧團長代理 
　　箇舊臨蒙匪風素盛滋亂不已有心人引爲深憂五月三十日該處又有電來省略云前報八里之匪已於某日率李吳各連前往攻繫在該寨後山突遇匪徒約五六百人乘間燒搶半用火鎗經我軍擊斃七八人餘均潰走我軍窮追僅獲火鎗五六枝在懸崖陡坎下獲瓦瓦斯大砲一尊零件不全轆轆缺一並機關架等件現此股匪徒已潰散祈釋遠念團長佐寢叩 
　　貴州劉都督以本省前練之學生隊將届畢業考送雲南講武學校之學生遠道求學未免諸多困難而此後戰事能否即日平定尚未可知不能不未雨綢繆擬就畢業之學生隊校址改爲講武學校在黔擴充開辦招生入校肄業以期造成多數軍才並公舉參謀長韓五峯爲校長一俟設備完竣即行招生授課 
　　貴州桐梓縣與川毗連地方極爲熱鬧不料於陰曆四月十三日夜雷雨大作山水暴發河流陡漲二三丈遍處漫盗不惟環城數十里之葫蘆壩等處已成澤國禾苗淹没無餘而近城之上河壩各街道亦水深數尺受災極重 
　　貴州銀行及貴州中國銀行因數年來發出紙幣過多以致滯銷跌價去年乃竭力挽救設法收回抽　兑換其收回紙幣本已當面蓋章作廢隨時將此廢票當衆燒燬不料近日民間忽造謠言謂此廢票業又行用張財政廳長以此項紙幣收回作廢焉有再用之理惟現在積存又已不少亟須銷燬以釋羣疑乃出示訂期本月十九日午後一點鐘改在軍警局頭門外當衆燒燬除請商會總恊理貴州中國兩行總恊理暨都督特派員監視外並令各商民一體知悉 
[長沙通信]  
　　湯都督委任胡瑞霖爲慶祝黎大總統就位之湘省代表已於日前乘吉安輪船赴漢轉車入京並奉有要件面陳黎公 
　　民黨季雨霖日前由鄂來湘面謁湯都督磋商湘鄂兩省要事不日即須返鄂 
　　湘省獨立後以防務加嚴曾電粤省撥濟鎗械旋得復電謂已派員解來新式快鎗五千支過山砲十二尊野戰砲五尊子彈五千排至期派員點收 
辛亥首義佔領荊州前鄂軍第七師師長唐犧支中將日前由鄂來湘面謁湯督聞係因調和黨見並商辦要公 
　　桂軍前部沈馬兩司令各率支隊來湘因與駐湘北軍時有小衝突經雙方軍官詳准湯督劃分駐地以桂軍駐紥城外北軍調駐城内不得自由出入始安謐無事 
　　湯督以各屬自由集合之軍隊其中確有土匪假借護國軍名義妄肆刧奪戕害官長慘殺人民情中因爲除害起見特派湘西鎭守副使陶忠洵爲檢查使前往各屬檢查嗣因招撫使程潛在寳慶湘鄕一帶辦理剿撫事宜極爲出力遂加派程君爲檢查副使刻已着手進行廣西都督陸榮廷久擬來湘商辦要事湯督已預備將巡按使署爲陸公行轅並派本府顧問陶遜及護國軍梯團長劉建藩前往零陵代逹忱悃以表歡迎聞陸公定於十五日由永赴衡十九日由衡啟行晋省湯督已派江犀兵艦駛赴湘潭迎候 
　　湯督爲諮詢重要軍事起見特就都督府内設立軍事參議會制定條例八條公布實行以長岳鎭守使車震爲軍事參議長定本月二十日正式成立湘省前次派赴南京會議之代表陳裔時少將原係鄂省軍界先進人物素爲黎總統所信任昨奉黎公電召入京衷辦要公聞陳將即日北上 
　　四川都督陳宧因關於川湘恊進事宜特派副官雷燮乾來湘與湯督面商一切聞雷已於十五乘輪抵省 
[南京快信]  
　　軍署得北京要人密息恢復舊約法命令已起草不日公布 
　　政府前日電寗促馮將軍入京解决南北政局聞馮以地方職務重要未便輕離復電婉辭 
　　聞中央將召集臨時行政會議籌晝全國行政事項　定確實標凖内外一致進行以謀統一惟舉行日期未定 
　　政府擬實行地方分權制劃清國家税與地方税昨電軍民兩使徴意見 
　　張國淦未赴滬昨已由寗回京 
　　進步黨代表王乃昌蕭晋榮及梁任公代表黄羣周大烈等日前出京昨由甯赴滬 
　　馮將軍昨電駐京禁衛軍撥兵一營於袁靈櫬出京時護送 
　　馮將軍擬裁撤軍政執法處處長殷鴻壽將改军事顧問 
　　張勳前日續電北京請誅梁士詒朱啟鈐等以謝天下 
　　傳聞鐵良昨由滬來甯今日早車赴徐 
　　聞倪嗣冲在蚌患喉痧甚劇昨又電京辭皖巡按職詞甚懇切 
　　運動復辟之梁鼎芬昨由徐來寗旋赴滬 
　　張作霖昨來電申辯謂無主張復辟事 
　　聞劉冠雄病劇已上書辭職將任薩鎭冰長海軍 
　　前湘巡按沈金鑑昨由寗赴滬　　財廳昨委多員分赴各屬催徴 
編輯餘談 
[戰禍仍紛紛（默）]  
　　黎總統接任而後咸以爲中國可從此無事矣然而若山東若四川若湖南若廣東仍紛然而不已也南軍責官軍先開釁政府責南軍不罷兵不於根本上謀切實之解决而徒以空言相詰責又何補於大局乎 
　　前之兵禍謂袁作之孽而召之也今後之兵禍又將誰任其咎耶嗚呼 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[約法問題之辦法]  
　　英文京報云恢復約法問題將由議員簽名取决略誌昨報記者因此種辦法過於離奇特親往六國飯店面訪湯化龍君詢其眞相湯君絶對不認有如外間所傳之離奇主張且謂無論如何必求逹到由總統以命令發表之目的即段内閣之意亦非絶對不可商量也記者更詢以外間所傳由議員函示贊否之説是否有因湯君答云雖非無因然眞相並不如是至現在此事之内容則因尚在各方面接洽之中湯君未肯宣布記者旋從他可靠方面探得段内閣之意終認以命令恢復約法爲不當以爲將來或反以是遭國會之詰責成彼自身之責任問題故欲先致電於上海議員團徴求意見得其覆電以作憑據此與前此以議員三人來京解决之用意全然相同而湯君亦贊成之特勸其以私人名義行之耳惟此電現尚未發大約即此亦恐遭南方反對故不能不待於疏通聞已由湯君商遣某某二議員於今晨南下矣又云黎大總統派員林長民馮耿光赴南京與馮國璋氏商議巳於十九號回京謁見黎大總統報告一切馮國璋氏於星期四有電來京主張恢復舊約法召集舊議員各節巳見報端昨有人晤見林馮兩君云當時南北主張不一黎段二公亦不欲爲絶對的主張故先發電馮氏請其與梁任公湯濟武二公商妥電覆遵照辦理馮國璋乃電請梁湯二公入南京商量任公以居喪辭乃派范源廉周孝懐二氏代表赴南京商議林馮二氏亦已抵南京一同晤談馮氏龍國本不定則四方疑慮方深謠言遂起必須决定宗旨即行宣布林馮二氏謂全國人心皆趨向於恢復舊約法則必須順全國之人心惟用何手續恢復尚待詳細妥商至於廢止新約法段國務卿亦不欲負此責任馮國璋氏謂旣人心皆趨向於舊約法則舊約法當然恢復至慮廢止新約法以命令變更法律則新約法字様可以不提及但云遵用舊約法一切恢復之則當然有效旣繼續從前有效之約法則是恢復不是變更以命令發表斷無妨礙若往返商量徒費時日夜長夢多或生他項之反動非國家之禍等語在坐各代表均極贊成馮國璋氏又云此數年來之變動皆因舊約法縛束太過使爲總統者無絲毫活動之餘地故生出反動以成爲極端之總統制因極端之專制而生反動遂有此次之激爭往復相尋國本日陷於危險欲根本解決必須於恢復議會後重行修正憲法開心見誠共定良好之憲法立國家不拔之綦必須破除意見同心恊力以圖進行方爲國家前途之福等語坐中皆極贊歎於是照此意思電復黎段二公云云政府亦已於星期五日電告南方恢復舊約法矣　 
　　據某方消息段國務卿容納湯君化龍等所主張决意以大總統命令宣布恢復民國元年之約法並先將此意電詢在滬議員團之意見俟有覆電即以命令發表此命令之主旨採用日前馮國璋將軍通電中所言民國元年約法自民國三年五月一日以後中　斷阻失其施行效力今茲使恢復之等語甚爲簡單一面並將此事通電各省將軍巡按使徴問意見聞答覆贊成者巳有十餘省並聞十九日贛省將軍李純巳電逹中央所述解决時局之要件與馮國璋將軍之意見大略相同其尤注重者爲恢復舊約法速以命令宣布並召集國會從速起草憲法云 
[張紹曾之解决時局意見]  
　　近日舊約法之恢復舊國會之招集南北各省要人函電紛馳莫衷一是前日黎大總統曾請張紹曾將軍到府商議徴求意見張君入謁後當在京發表一文題曰解决時局之芻言其文云今大總統繼任以來國民共仰勛德威望及造成法治之宣言並仰段總理維持大局之苦心毅力含茹苦痛切望太平乃近日關於時局解决問題各方面見意不同紛紜爭執國民惶惑又疑大難之將來論者多以爲咎在當事者各持私見某竊以爲實當事諸公未得解决之要也欲握要以圖似須於左列諸點一探求之㈠關於國是諸問題各方面之所主張者是否爲國民之公意若非公意能否令各方面俯就一方面即曰能之試問此一方面之主張究能定爲正確之國是否㈡關於法律諸問題能不經法律上正當手續而以各方面之恊議行之否㈢待規定之國是與法律旣非一方面所能獨斷又非各方面所能恊决其解决究將誰屬由是觀之今日時局問題雖與各方磋商融洽感情似無相持不下之必要然則其要安在曰在各方面各捐除非法律的私意速使國民之公意產出而已國民公意何由產出曰維國會國會國民所公者非一方面所得私故當此非常之時其集合直可與國民代表者以自由而由大總統立即召集固尤善也今日關於約法問題有新舊之爭議竊以爲新約法係前大總統之私造舊約法係民國初建時含有對人意思之規定二者皆有私意存於其間新者之當廢除舊者之當修正明者皆知無庸爲諱今徒以廢除等手續拘牽瞻顧致稽時日不知國會一復立有解决或先以命令廢除而待國會追認亦無不可且國會旣復憲法當不久制定即舊約法之待修正者亦解决甚易是二者非今日諸公所宜爭持亦毫無可爭持之理由也又國會問題亦有召集舊議員改選新議員之爭議舊議員前次之成續可無諱言而新議員之成績實更難預測共和立憲國旣不容一日無國民代表機關又别無方法以產出理想上之完美議員則與其徒費時日以改選成績難知之議員猶莫如迅爲召集舊議員之爲得計蓋改選則又生選舉法之難　　 
題而召集舊議員可免此爭議其利一召集舊議員則國會指日可成大局早日統一其利二舊議員有前次失敗之經驗開會時當然知所警惕或能得意外良好之結果其利三當此内憂外患危機一髮之秋欲使迅歸解决捨召集舊國會外固别無他策亦不應用　策也握有事權之諸公乎某敢進忠告曰第一須知諸公皆國民之份子當以公意爲歸不可以個人之私見多所主張蓋多一主張即多一爭議多一爭議即多一紛擾也在爭執者接連不無不自以爲愛國無不是己而非人而不知不經代表國民機關即非國民公意即非公是公非則是爭執者是名愛國之私見旣名私見終難强行紛擾相持必至遺誤大局民國俱病諸公果責無旁貸斯亦無可如何今應負解决責任之國會指顧可復諸公果何樂不爲而必代負此難負之責任乎語曰物有本末事有終始知所先後則近道矣諸公皆富有學驗抱救國之苦心何不冷靜其腦筋對於解决時局之本應先後一注意乎要之欲迅速解决時局應先實行右列之三端（一）由今大總統宣布恢復民國二年之國會於旬月之内迅行召集至爲消除疑慮起見其開會地點及議場護衛等事不妨先得議員之同意（二）爲除握有權勢者互相猜疑起見由今大總統發明令於國會無所規定以前中央對於獨立省分均仍取相當的放任態度（三）對於已取消獨立及未獨立省分由今大總統明令飭各規復未戰以前態度對於國是一聽國會之議决總之解决萬事簡乃勝繁治絲紛紛云何能濟故鄙意尅日恢復公意機關以解决之權責屬之名正言順庶免糾紛早日就緒公私受福幸我愛國諸公一留意焉如解决方法尚有視此爲簡捷正當者亦望即時表布以救國難紹曾實馨香祝之 
[懲辦聲中之帝制自衛團]  
　　聞段内於二十日午刻謁見黎大總統後復至國務院　　 
並於詣院前曾在公府電召梁士詒立即赴院有面　　 
詢要事等語適梁正在新華門恭辦喪禮處接電後旋赴集靈囿謁見段氏密談約兩刻餘鐘内甚密要據聞爲面詢梁氏對於最近肅政史及參政姚錫光等先後兩次彈劾與事實上之關係及梁氏持若何之政見並聞此事段内閣係奉交諭中國交通兩銀行之陳威任鳳苞均與有關最後聞段諭梁於此四日内務須辦有端倪且須有合法之左證更須不背事實方能如請代覆並有君如自行請見恐亦無效等語近來各方面來電仍係一致力請懲辦禍首迄未稍有商榷之餘地黎大總統與段國務卿究係如何意見迄未有顯明之表示近則旣不爲之辯護又力挽不令出京因之此派大起惶恐聞派中之重要分子五六人如曹汝霖周自齊袁乃寛等日來每晚必會集於化石橋梁士詒宅秘密開議情形甚爲不安至所議者則非常嚴秘非個中人不易得其眞像據外間有兩項傳説一說謂專係密籌種種之自保手續業已無心再活動於未來之政界一説謂設法挑動黎段兩公及南北之惡感以冀無形消滅此事並聞帝制派某官僚對人談及時局略言南方所提出之回復舊約法召集舊國會議員懲辦禍首三條件彼等絶對不能承認其中禍患未便細言第一回復舊約法不伹與現内閣爲難即中央與地方各行政亦有衝突不易消融第二召集舊國會議員當初未被解散時開會議决不滿意於政府行爲者甚多矧際此改良政治之秋安知不將袁氏一切非法行爲各種苛政一一推翻予彼等以不利第三懲辦禍首袁氏犯罪主體已經消滅無科罪之可言其他從犯如六君子十三太保等皆屬礙於情面惑於私見爲機械的作用一經懲創匪第禍首遭殃即中央政局亦酷受影響有以上種種關係大局一時萬難解决現在黎總統接任已逾旬日莫可如何并謂某某人物素號黨魁特邀集帝政派多人於某氏私邸籌商組織自衛團以便抵禦南方人物顧全中央各項權利不使南方侵害爲主旨聞贊成者頗多想不日即可正式出現云云 
[梁馮與兑現問題關係]  
　　有某要人近以各處籲請兑現者日加急迫主張將蹂躪金融罪魁梁士詒財產一律抄没作爲兑現之用並謂其財產統盤計算約逹八千萬元上下除歸兑現尚有餘裕等語聞當軕者對此主張尚費躊躇已於日昨將該原件封交國務院詳爲討論矣又據國是報所載謂袁氏逝世時政府爲維持京師治安計特百端設法撥出現欵二十萬交由商會接濟市面原議收買各商號銅元票以期平劑巿價活動金融再行規畫兑付取消院令久爲國人所渴望詎商會總理馮麟霈與趙某狼狽爲奸現金入手便即營私漁利致令巿面日益枯竭政府虚有撥現之名商家未受實惠之益頃爲衆商家舉發政府聞而震怒已議决追還官欵並罰馮趙各繳欵十萬元限期交出以其全數維持巿面活動金融實近來快舉也 
[政黨又將重張旗鼓]  
　　國會召集後第一着問題即爲組織完善之責任内閣然爲國會之後盾得以實行監督政府之責則不可有賴於政黨此立憲政體之通例莫能或易之也國民共和兩黨首領現各分道揚鑣籌畫種切大約不出一個月内國民共和兩黨之旗幟又將重見於京津各地至於進步黨重要人物以該黨黨員前有附逆叛國者殊爲該黨之玷故亦擬重行改組擯斥帝制派 
　　北京元勳報一連三日設種種謬論以妄詆回復舊約法之舉茲於日昨又以其個中人物之薛大可名義發布一電文謂爲致梁任公者電中皆以將來黨派紛爭爲口實不知任公早巳有不黨之宣言發表於各報也　 
　　黎總統繼任後某要人建議政府以爲欲除黨見急宜頒發明令特赦黨人嗣經内閣討議均以此時若於民黨上加一赦字殊與事理不合或竟因此發生問題其最後之研究擬只將袁政府從前頒布之解散黨人命令取消以恢復其自由則不必言赦而自赦矣聞刻下已爲此項命令之起草日内當見明文 
[湘民之恐慌]  
　　湘省人民自聞項城逝世黎大總統繼任後見駐岳之倪軍陸續退出湘西之范軍周軍亦巳改編調退以爲國事當可隨時奠定湘省亦從此可保安寗矣加以湘紳龍璋與多數民黨中人先後回省終日籌議湘事並登報聲明謂此次回湘意在調和黨見保全地方治安等語湘人見之尤覺異常欣慰以爲自今以後庶可息事寗人也所慮者惟各屬土匪充斥假冒護國軍名義刦餉搜械蹂躏地方全湘人民尚冀民黨首領如龍紳等設法誅鋤以拯湘民於水火不意湘中各報紙於日昨忽登電文二則湘民相顧𥈭眙恐慌頓起茲將電文照錄如下 
　　程潛致譚人鳳龍璋電云大公報湖南公報轉譚石屏龍研仙先生鑒潛率隊由寳慶經新化抵湘鄉三縣每處不下萬餘人司令十數計假借義車名義　餉搜械刧殺人民蹂躏地方吾湘深經創痛之餘何堪再睹糜爛之慘而此輩皆借二公委任更復兇横我軍到寳則逃避赴新抵新則又赴湘鄉在城解散則逃之鄉中今又將赴平江矣潛素知二公篤愛桑梓决無是事必係匪徒假借此種現狀使二公目擊其仇惡鋤奸當什伯倍於潛可否登報聲明庶潛徐以着手辦理不勝惶恐迫切之至程潛叩尤龍璋復電云湘鄉探送程頌雲先生鑒尤電悉各處民軍仗義護國似宜諒其熱忱景予維持幸勿操之過激致累盛譽區區之心尚乞鑒察石叟尚留滬並聞璋元並聞龍之黨人已公推龍爲湖南民政長又有人函致湯都督令將軍政民政全權趕速交出限其即日答復此説果確則湘中又將紛擾矣　 
　　日前駐紥寗鄉之補充團忽然譁變共戕殺鄂籍連長四人排長七人司務長五人以外鄂籍軍官軍佐之被害者尚有十餘人此中原因甚爲複雜其遠因有二（一）湯蒞湘時槍斃楊德隣文經緯易宗羲等三人又先後拘禁及處徒刑者甚多於湘人感情已傷（二）湯在湘時曾招兵數次絶未招一湘人湘人以無故剝奪其當兵權未免啣恨至其近因則以湖南獨立以後其軍政兩界重要人物絶未更動一人一般輿論至誚爲鄂人包辦政府有此數端故湘人多有不愜於湯氏者因不愜於湯氏遂並及於鄂人加以其中又有極不滿意於湯氏者之一人從中播弄於是該團全體兵士乃於本月十一號黎明揚旗暴動首先戕殺各本營長官（該團長官純係鄂籍）再行撲攻團本部一時槍彈横飛隆隆不絶其時該團團長可中傑巳聞警逃避旋即公推謝子丹充任總司令以下各職亦由全體兵士推定並將補充團名目取消改爲湖南護國軍一面出示招兵一面發電到省聲稱與省政府斷絶關係並謂湘事應由湘人主持請都督速自退避等説是日晚間該軍第二營又忽變亂謂謝子丹種種舉動均不合宜主張另推司令致與各軍大起衝突謝司令督隊抵拒竟夜未休直至次日上午八句鐘第二營因鎗彈告罄始行退却合計雙方死傷人數不下二百餘人人民之誤傷者亦有湯督得電後即令檢查使陶忠洵率兵由省進攻陶氏抵寗後即致書謝司令勸其悔罪投誠而謝司令則已得有湘鄉寳慶等屬之非正式軍隊來縣助戰一時聲勢浩大得書後並不答覆次日兩軍即在溪巿地方會戰謝軍因器械未精以致退敗共被擊傷一百餘人惟陶氏當此戰勝時忽於昨十三號抵省其中有無他項問題發生外人殊難揣測故近日地方謠諑頗盛 
[戰事收束時之鄂軍界]  
　　黎總統繼任以來滇黔粤桂湘等省因所要求恢復約法諸項延未應允故迄未停止軍事行動在湘之政府軍隊僅倪安武唐天喜二軍已先行撤回其餘如周文炳范國璋盧金山諸軍只退至鄂湘邊界靜俟後命聞湖南都督湯鑄新因黨人與其意見紛歧寗鄉之湘軍且爲黨人謝子丹鼓動逐該團長可中傑布告獨立省垣亦危機四伏鄂省王將軍恐其騷亂波累鄂境或與政府恊議不妥别起戰禍故仍嚴飭邊界各軍勿稍弛戒備所以倪唐二軍開過武漢後多日未見有軍隊過境回其原駐紥地至四川方面亦因滇軍未退曹總司令自謂負有防守責任亦不遽退其屬下諸軍遂皆留川未行雙方相持設約法不即恢復危險殊甚茲經大總統明下命令將以前派出各軍一律撤退在湘邊之第六師第二十師第三旅第六旅各軍日來始先後退至漢口轉回原地在川之第三師第七八師各軍則因路程　遠一時尚不能行抵武漢現正水陸齊下以宜昌爲集中點陸軍轉運局已派大小輪船十數艘往宜接運 
　　獨立各省現在雖未一律取消各路軍隊則已逐漸撤退鄂省黨人亦已停止激烈手段似可宣布解嚴矣乃鄂當道近又據偵探報告謂有少數黨人尚希圖破壞某軍有受運動嫌疑云云王將軍深信其説卽將某軍鎗彈收回並有解散之意日來省垣防務較前亦無甚差别沿江各碼頭暨各城門仍舊搜查將軍署周圍與軍事各要地入夜仍阻交通聞將軍署某夜曾得一非常報告實爲偵探所虚揑現巳嚴誡軍警偵探長官以後遇有報告務須悉心體察勿得輕率上聞以免驚擾商民刻漢口商界因戒嚴妨礙商務之活動已商懇鎭守使先行取消所有各保安會商警業巳停止出巡不與軍隊會哨 
[成都預備迎拒周駿（成都通信）]  
　　成都宣布獨立後重慶一般人士尚不明白眞實情形其時北京利用此機會乃有周駿爲成都將軍之任命周氏部署一切旋以重兵西上而王陵基氏遂以新得之鎭守使名義進駐資中省城得此消息旋派出第四混成旅二團三營營長朱殿臣君率領全營出省迎擊都督府參謀楊志誠亦率兵一連並有江防第一營一連排長曹家富君率軍同行聞四號已將行抵資界查内江與資中接壞爲截斷王陵基後路之要道該縣除劉存厚司令派一營嚴守外都督又派步兵一團一營營長周步嶽君率全營繞過資中駐於内江聞周君於六號到内此外護國軍第一支隊長吳慶煕第二支隊長孫澤沛第三支隊長張尊第四支隊長丁厚堂均將預備出發惟軍服不整齊各軍 
 
 
 

Page 7

 
 
　　以觀瞻所係紛紛趕縫灌縣某君爲捐服裝一千套以速其行此皆關於軍隊之進行雙方接觸或起衝突固即指顧間事也省垣一般社會此情形非常危懼而政軍兩界尤爲忙祿昨六日午間川省軍界同人特爲此事在陸軍偕行社開會不分川省及外來軍官均到會總共約百餘人議决二事（一）凡在川軍界均取同一態度擁戴陳督都（二）公舉代表勸告周駿王陵基　又改爲用函電忠告由到會者全體署名已公推某君起草先是警察廳長嵇君曾奉都督命到資與王陵基接洽現巳返省據嵇所報告者謂王陵基所率不過數營向曹軍借有大砲二尊山地戰鬭斷不可用前次在綦江巳試用無效隨行祗砲隊有少數曹軍其司令部駐在資中城内山上現在滇軍態軍劉軍均層層逼近此爲官場借以安慰人心之言固難盡信惟聞周之眞正目的蓋欲以將軍名義取得成都再隨風轉帆坐得都督其所以如此者欲得曹錕之助力並因滇黔及熊軍均早有嫌怨頗有難處之勢也省城官紳商各界主張打開後壁再切電王陵基以爲最後之忠告又據官場消息謂陳二安所派之技術營偵探李振江自重慶發有報告略云曹將軍受中央密令佈置攻川所有從北方調至四川軍隊此番反抗中央將帶隊全行剿滅曹准備二十八號出發周鎭守使於二十五號出發任前衛并云川人多詐令曹將軍就地剿辦請早作準備云云當此風聲急迫之頃忽有此項探報之傳布其中殆有幾分激勵將士鼓動人心之作用也另據他方調查招討軍司令盧師諦率衆邀　巳與王軍相遇無大勝負滇軍梯團長雷飇君率衆趕到曾擊潰王軍六連惟省城所派出之軍則多有不利之傳報詳情如何容待續訪 
[誤傳龍濟光被刺原因]  
　　港報云自西報登載龍濟光爲其衛兵轟擊致傷頸部之説後省港鬨傳殆遍頃本報訪員復向各方面調查知都督受傷之説實爲不確至其誤傳之原因緣龍督之令媛（即統領普懷安之夫人）近因染病迭請中西醫生調治龍之令媛之本居於觀音山三君祠外間因見都督府時有醫生出入不免多所揣　　 
測十四日龍督令媛彌留時以爲尚有可救急請法國醫生白加露趕來救治詎知白醫生至時龍督令媛經巳溘然長逝至龍督日前雖曾政躬不豫惟現已痊愈日來重要僚屬謁見者均仍前接見十七夕因高雷道尹楊晋到省並即治酒歡叙計列席者尚有粤海道尹楊覲東滇省名儒嚴重良遂溪縣知事周仁惟日來都督府防務異常緊急耳　　 
地方通知 
[松江]  
　　將次清查全節堂松地著名善堂以育嬰全節稱首前者松人士聯名禀訐育嬰堂詞連全節育嬰巳由官紳窮匝月之力通盤清查而全節尚未進行刻聞仍由李知事請原查育嬰之正紳耿伯齊君會同李楊張三君暨縣公署劉莊兩科長着手清查大約俟某君回松即當開始辦理也目下外間風説甚盛有謂報銷賬與油印徵信錄不符者有謂賬戴每夏瓜錢八十元每日用柴數擔等不足取信者甚謂經董多有虧空無術掩蓋者究之未經檢查稱種種囑言未足　信也 
　　磁瓶案之葛籘松人邵某在徐充張動差弁家惟婦女有康煕窰八朶梅磁瓶及古碗數只經劉某存洋四元　出賣於西外胡雪記得洋二百元邵婦聞之以劉僅言借觀何得賣脱向之追索劉不睬控由警局移縣縣中且疑差弁名詞爲僞托復由同業勸劉償洋二十元劉仍堅執不允聞現在邵以僞托之嫌疑逕禀張定武批飭松江縣秉公訊理 
　　盜案報勘之離奇楓涇鄕間有徐卿者來松禀報盜刦稱以一人拒却盜匪三十餘名惟仍被刧約値三千元云云李知事委郱警佐馳往察勘似失贓無如此之巨且徐一人能拒多盜亦似無此大力已據實禀復矣 
[蘇州]  
　　奉直會館籌欵蘇垣北街奉直會館及拙政園向由水警第三專署長仉翼南君主特派人管理惟原有公款無多且開放拙政園所收遊資亦屬有限每年開支各項經費不敷甚鉅茲由水警二廳趙雲生廳長警察廳崔怡庭廳長仉專署長邀集奉直同鄉在會館開議籌款補助經費辦法當經議定同鄉中有差人員按照月薪十分之一捐助惟聲明僅扣一次並非常捐將所得捐款以充會館中公用已將議决情形刋印通告矣 
　　水警剿梟詳情水警第一專署第五分署長池耀宗（駐嘉定）所部二區一等巡官陳正啓率砲船二號槍船八號分駐於太倉縣境沙頭雙鳳石堂三鎭本月十九日突有梟匪船二十餘號匪徒一二百人帶有鎗械甚多欲至雙鳳鎭擄刧民財已在離鎭一里之遙停泊究係何人領帮尚未探悉該鎭董事楊某聞信飛報水警閤鎭商民聞之大爲驚惶立卽閉市水警陳巡官立即率同駐防雙鳳之炮船二號鎗船三號前往剿捕乃該帮梟匪先開排鎗抵敵陳巡官亦督領各巡官巡士開鎗轟擊激戰約歷二時許梟匪漸漸退去陳巡官因所帶師船僅止數號而匪船有二十餘號恐寡不敵衆未敢窮追亦即收隊是役傷斃梟匪五六人水警中有三等巡士一名火夫一名均遭擊斃受傷者亦有數人並失去洋鎗四桿所有陣亡巡士二名當由該鎭董事楊某集資購棺收殮受傷各人亦即分别醫治並由陳巡官將詳情報告池分署長轉報第一專署即經沈葆義專署長派員至蘇報告經水警二廰趙雲生廳長立派遊緝隊李標勝長率帶師船二十號淺水兵艦二艘前往追剿矣 
　　東西山學校遊藝會彙誌六月十七號洞庭前山區立私立各國民學校及商業學校等開第二次聯合游藝會行政委員兪志善警務所長郝之功學務委員宋銘動暨學董萬振聲等先笔蒞會男女來賓共有五百餘人之多會場秩序頗爲整齊是日下午一時開會所演節目有三十餘節內以啞鈴體操修身表見（功德）最爲動目餘如商業學校之英語會話對客揮毫觀者皆嘖嘖稱羡末由各校長敎員金連城韓賢章等相繼報告畢合攝一影H晡散會又洞庭西山區立私立各國民學校本月十九日齊集東宅河國民學校内舉行第一次聯合遊藝會會場布置周密秩序井然是日行政委員劉澍學務委員宋銘勳等先後蒞會男女來賓約有四五百人下午一時開會先由宋委員報告開會宗旨次由各校學生依次演習計有三十餘節之多均極純熟尤以東村一校之拳術舞蹈滙里六校之修身作法（不拾遺）最爲特色餘如東宅河校之國文圖畫合演其態度之閒雅會話之清激以及表情操之活潑更屬難得鎭夏校之國文作法詞意清順横山二校之國文演講明白曉鬯東蔡五校之表情唱歌頗見精采植里九校之實用計算演習純熟皆有可觀餘興一節形容畢肖興會淋漓全場莫不爲之捧腹一時鼓掌如雷末由行政委員召集各生致訓辭東宅河校校長周家照君報告一切並致謝詞畢奏樂散會時已薄暮矣 
[無錫]  
　　救火聯合會較龍紀二十一日爲無錫救火聯合會較龍之期當時大雨滂沱而聯合會仍準時舉行滬松蘇三會各代表約有二十餘人均乘早車蒞錫由幹事長赴站迎迓招待至啓泰棧略事休憇旋由聯合會副議長等陪同各代表赴酒樓午餐下午一時各救火會員齊集公花園之較龍地點共有十九會其時各代表尚未到會忽大雨傾盆觀客紛紛混入會場警察亦無法維持於是秩序大亂嗣各代表到會幹事員正欲依照秩序先開歡迎會不料已有數會迫於雨勢不俟命令預將所部洋龍入場敷設皮帶總指揮王君無法指揮卽將錯就錯傳令停在會場外面各會洋龍如數拖進就公花園大池蕩内吸水一律噴射宛若萬條銀龍遊行天空洵爲奇觀當時各會員有躍入池中洇水敷設皮帶者頗爲勇敢有併力噴射從事多時尚與致勃勃毫無倦容者惜各會洋龍散置四周噴射之時又不齊集以致未能評定甲乙比較已畢即由總指揮發令奏樂全體會員行舉手禮畢由上海救火聯合會會長毛子堅君演説極贊各會員熱心勇敢並致祝詞演説畢後隨奏樂散會各救火會即列隊分道而歸各埠代表亦乘特别車遣返 
　　女鉅騙敗露有某大小姐者無錫張舍　人嫁與雪堰橋吳某爲妻吳本薄有田產而秉性質樸過門後深以不能揮霍爲憾時時歸寗不樂與夫同居迨至辛亥光復遂藉詞鄉間不靖携子遷居城内百歳坊巷某姓宅内出必肩與衣必錦繡一切起居極爲豪華移入未久即走訪鄰居結交富宦眷屬及往還已密即回各内眷租賃金珠鑽石首飾予以重利婦女智識薄弱喜其利重　　 
無不受愚其黨羽男女甚多所租首飾共値五六萬金之鉅到手之後陸續付諸質庫以資其浪用歷時五載從宋敗露近因周轉不靈致爲物主察破風聲一布羣向索物大小姐自知不了即挺身而出當衆宣言此項物件悉數典去繼由其弟某到宅勸令交出當票二百餘紙計典本三萬八千餘兩每兩一千文此不過其半數餘有被其赴滬兑去或竟變價售却者爲數尚多此外質某某兩銀樓定製金鑽首飾欵洋亦有一千數百餘元近自騙術揭破後一般受愚之大家眷屬大爲翁姑詰責夫壻追問極形惶急而大小姐尚徉若無事亦女界中之鉅騙也 
[安慶]  
　　皖垣候補知事之窘狀皖省候補知事合計共有二百零八人自倪使蒞任時即飭將吏治研究所停辦每員發給三個月津貼費三十元暫令回籍當時各知事大爲懊喪朿裝歸里者計占十成之七餘因虧累過巨不得已滯留省垣者亦有數人間有與當道稍有關係則資斧尚充馳赴蚌埠行轅聽候差委者前日有某知事由蚌回省述及與同僚晉見倪使時奉諭以現在大局已定此間旅費過昂爾等可仍回省候差云云故近日各知事返省者又頗不乏人云 
[南昌]  
黨案分别判决贛省黨人熊亞伯一案本月十九日經軍法處長宣布判詞略云熊亞伯罪犯較重處一等有期徒刑十五年劉月軒因有烟土關係判决三等有期徒刑四年零五個月其餘嫌疑各犯宣告無罪比即釋出所有熊劉二黨人已飭憲兵押送模範監獄執行矣 
　　李將軍又無退志江西將軍李純前因鄰省獨立贛省情形危急曾電袁項城辭職適値項城病重未得電覆現黎總統繼任以李將軍督贛三載辦理軍政尚無不合特於日前覆電挽留聞李亦電覆允留矣 
雜評一 
[統一人心（一子）]  
　　今日謀統一最困難之點不在事實上種種難解决之問題而在人心之不一而已人心所以不一之故不在種種問題意見之各異而在人之各爲其私而已使人能舍其私心而事事憑法理爲斷則人必亦何難統一哉 
　　我國人有一特性當患難之際人人能固結團體齊心一致以赴其欲逹之目的而其他一切之妄念不生迨一旦危機甫過平安有望而千百人又千百其心矣向之所謂齊心一致以國家爲先者今又紛然以權利爲先矣旣存此各爲權利之私心則舉念將不受法律之指揮而行動必越孚正軌夫所謂統一云者統一於法理之謂旣不守則將何所恃以謀統一哉 
然吾觀各方面之舉動已微露不能統一之端矣不統一卽紛擾故甚爲國家前途危也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[變賣公產之會議]  
　　工巡捐總局朱局長因經辦各項路工在在關係重要而所收公費極形支絀難敷應用是以百計　維擬將地方上所有公產謂查明晰分别租賃召賣將所得之價仍作公欵之用惟事關公產須與地方紳士恊商故於昨日午後二時特邀本埠各紳士之巳舉爲本局名譽董事者到局開會提議辦法僉以各處地段之公產現由各區署所借用或由學界等團體名義賃用者居其多數應否追取租資或擇優收回一時殊難决定經各董等互商良久仍無結果而散 
[淞滬廳新招北警百名]  
　　淞滬警察廳徐廳長近因所轄各區署隊警察缺額甚多亟應招募足數特於本月一日派遣偵緝隊隊士郝彩章資文前往天津投請該處警察廳長楊以德代招巡士百名遣送來滬以便派至各署隊充補缺額昨據郝隊士自津來函報告百名巡士已經招齊即日附搭招商局某輪船南來請派人在金利源碼頭等候照料云云徐廳長當諭偵緝隊長翟世清照辦矣 
[甯杭兩路通車日期之預定]  
　　滬寗滬杭鐵路接軌工程如橋樑鋪軌等事均已先後竣工惟自杭路龍華西首四里之陳家宅接築軌道起點處之支站及徐家匯梵皇渡等各車站之票房與搭客之休息室等房屋尚未建造致一時不能兩路通車現經鐵路孫總辦除飭催工程處迅將各票房雇匠動工建造外並已議决准定本年陽曆八月一號爲寗杭兩路通車之期茲將預定通車日期先行報部查考矣 
[滬杭車近事紀]  
　　前日（二十二號）午後二點二十五分鐘由杭開滬之九號特别快車駛至松江東首之新橋站分道地方約在六點鐘時有江北年十二歳之董姓小孩一口在軌道行走避讓不及致被車頭撞倒碾傷頭部腦漿流出立時殞命查火車碾斃人口原有定章每名給予撫恤二十元茲因此條例奉部飭删除蓋以軌道本非人民應走之處倘有撞斃概不給恤是以該處站長遵照部章不給撫恤昨已諭令地保查明該孩家屬飭即自行棺殮矣　　昨日（二十三號）午後三點三十分時由滬開杭之十號特别快車滬站票房共計售出頭二三等客票有三百六十餘人之多所掛頭二等客車各一輛三等車四輛因尚不敷乘坐且値天氣炎熱故由華總管沈君諭令添掛二等客車一輛以免乘客擁擠日來該路營業頗爲發達 
　　昨日由杭開滬之三號快車於午後十二點二十五分時抵滬後有趙連喜之妻某氏竊取乘客茶葉十二包正欲　逃爲該火車茶房查見當卽追獲解經車站警區由王巡官從寛判將該氏釋放茶葉給還失主具領 
[北京高等師範預科招生]  
　　滬海道尹公署接江蘇巡按使公署飭文云爲飭知事准敎育部咨關案據北京高等師範學校校長詳稱本校原設預科三班計至本年暑假前修業期滿分别升入本科各部按照前擬擴充計畫自應續招預科三班此項招選預科辦法仍以查照上年成例除在京由本校函請學務局選送並因亂事未靖公文不通各省暫從緩辦外擬請大部查照另表所列之選送名額分别行知京兆尹及各省巡按使轉飭敎育科依照本校招生辦法代爲選取如期送校覆試並希大部特别聲明所有選送各生務須嚴加甄別倘及格者未能如願寗缺毌濫謹將各省選送學生分配表本校招選預科學生辦法及本校簡章摘要入校須知一併彙呈伏祈察核施行等情到部查該校此次招選預科學生三班擬請仍照上年招生辦法在京由學務局考取在外省由巡按使選送事屬可行應即分别行知貴省按照該校招生辦法考取十四名準八月三十日以前送京覆試至學生程度參差每生敎授上種種困難此次招選應請貴使嚴加甄别甯缺毌濫是爲至要除照准該校外相應將該校招選預科學生辦法及簡章等各一份咨行查照辦理可也等因並附招生辦法及簡章摘要等件前來茲訂於七月二十三二十四日兩日在省垣門帘橋省立第四師範學校招考此項學生合亟抄發招生辦法一件飭知各該道尹轉飭所屬各該縣知事即便布告境内如有合格學生志願與試者應持本人四寸半身相片及中學或完全師範畢業證書於七月十五日以前至本公署敎育科報名聽候届期分科試驗仰即遵照此飭 
　　北京高等師範學校招選預科學生辦法 
　　（一）本校招選預科學生三班一爲國文部及英語部預科一爲史地部及愽物部預科一爲數理部及理化部預科招考時應令各註志願 
　　（二）報考學生須具有中學或完全師範畢業之資格其試驗科目及程度如左（甲）國文須文理清順能作論説四五百字以上（乙）英文須有四五年以上程度熟習文法能作短論者（志願入英語部者考試時應加試口讀一門）（丙）歷史須熟習本國歷史並略知外國歷史之大概（丁）地理須熟習本國地理並略知外國地理之大概（戊）理化須曾習中等物理及化學（己）數學須曾習算術全部代數二次方程以上平面幾何及初等三角（庚）愽物須曾習中等動植物地質礦物及生理學（附誌）以上所試各科志願入國文部者應注重國文志願入英語部者應注重國文英文志願入史地部考應注重國文歷史地理志願入數理部應注重國文數學志願入理化部者應注重國文理化數學志願入愽物部者應注重國文愽物 
　　（三）報考學生先由各省巡按公署敎育科選送其執行試驗應查照本校所定科目及程度分别擬題並評定分數以平均五十分以上爲及格惟注重科目不滿六十分者不得錄取 
　　（四）各省選送之學生應由巡按使以公文咨送限於本年八月三十日惟前來京應試 
　　（五）各省選送之學生須由敎育科造具履歷册（册中應註明願入某部）一份連同各生最近四寸半身相片及試卷一併彙送本校以備考查 
　　（六）本校試驗於九月十日以前舉行 
　　（七）各省來京應試之學生須將畢業證書於試驗前呈本校查驗 
　　（八）凡試驗不及格或相片不符或字跡與原卷不同者一概不錄 
　　（九）凡錄取之學生應按照本校章程塡寫志願保證各書並交納保證金十元制服費十五元方准入校否則照章將入學資格取消 
　　（十）各省學生來京考試無論錄取與否一切費用均須自備（附誌）凡應試各生欲知本校敎授科目及一切詳細情形者可參觀本校簡章摘要 
[時局與棉紗巿面之關係]  
　　本埠棉紗業自黎黄陂繼任總統後以爲南北事點可望解决秩序恢復即在目前棉紗生意當日有起色故各牌貨價無不逐步抬高自午節至今爲時甫及半月而每包紗價如售八十七兩半者增至九十三兩計共漲起四五兩之鉅不料近來時局甚少進步金融亦未稍鬆各路客帮所辦僅有零星交易仍少大批生意故前日紗價開盤每包又回跌二兩左右 
[米價迭漲之原因]  
　　上海非產米之區日用食米向恃各地轉運而來故官廳懸禁不准米糧出口所以維持民食也現在時當夏令正青黄不接之際詎有南巿大碼頭及荳巿街某某兩米行將米糧二十餘萬石運往天津等處經此大批輸出以致本埠民食大形缺乏價乃迭漲數日來巳每石漲起五六角矣 
[川沙寃案之昭雪]  
　　川沙縣有巡長湘人趙同勝在前范知事任内有人匿名報告省署謂有趙姓私通黨人當經省中飭行范前知事查復范知事查得祗有巡長湘人趙同勝一人向來可靠當即傳趙研訊之下毫無影響隨即據以詳復未幾范即離任而新任趙知事仍將前事復提立即將趙看管一面電詳馮將軍核辦馮將軍當查得前後情形不符恐有寃抑情事遂由某方面密查詳復委係匿名陷害毫無影響大爲震怒隨即電飭將該巡長釋放並以縣知事管轄關於民政巳將此案情形咨行省署查照故現在此案得以昭雪矣 
[立興公司請緝刦輪逸盜]  
　　本埠立興公司之申湖班小輪拖帶民船於日前在江浙交界之尤家港地方突遭大帮匪徒攔刦去拖船上搭客之洋銀飾物以及該船洋信等爲數甚鉅已由該公司報請該管水警廳轉詳蘇浙兩省長官等分别飭屬嚴緝在案現該公司又具禀松滬護軍使署懇飭軍隊一體偵緝巳經楊護軍使通飭所屬嚴緝矣　 
[菉豆船中途被刦]  
　　本埠南巿某荳行前日雇駁船裝菉豆赴松江駛至將近渡口忽來盜匪十餘人蜂擁上船持鎗恐嚇當場鎗傷船户劉步金船婦劉王氏左臂右腿將船上各物搜索而逸該行得報後當將受傷船户夫婦送入中國紅十字會南巿醫院療治據醫生云劉步金等傷勢雖重幸非要害尚無性命之虞一面赴地方檢察廰呈請飭緝案盜究辦 
[請懲盜掘墳磚之游民]  
　　邑紳王豐錫楊秉衡李遂先等上楊護軍使周道尹公函云竊聞施濟雖古聖猶病惻隠則生人盡同殘忍苟出乎常情查禁似雖於稍緩而况刨棺掘墓盜取無主之墳磚棄骨拋胔忍作喪心之過犯則有如滬西各鄉無業游民拆墳賣磚者乎蓋近年時事多艱窮苦之人資生不易現滬西一帶有等無業游民專門盜取古墳磚槨每墳聞可拆磚一二萬塊不等旣盜之後墳中屍骸聽其暴露並不掩埋白骨纍纍目不忍見死者何辜遭此殘暴若不公請飭令出示嚴禁拿辦 
何足以寒匪膽而儆效尤爲此公具函陳伏祈俯賜飭行軍警及各縣知事出示嚴禁一面密拿懲辦以儆殘暴而保孤墳實爲德便等情楊周兩君接函後當以無主古墳盜磚暴骨殘忍固不堪言刑律亦難寛恕當即函復該紳並通飭駐防軍警及滬海道屬各縣知事一體出示查拿 
[查獲私土案彙誌]  
　　寓居公共租界蕪湖路西上林里五十五號屋内之粤人藍夢九本在洋藥公所爲調查員因有販賣私土情事經洋藥公所偵悉恊同老閘捕房中西包探前往搜獲私土及海關假圖章並手鎗兩支鎗珠二百餘粒一併解送公共公廨訊據藍供該手鎗與私土圖章等物係住居後樓同族藍某所有現已逃逸奉判押候補提人證再核在案昨晨復訊原告代表穆安素律師上堂譯訴案情請爲澈究訊之被告仍堅執前供王襄讞核供商之英卓副領事惟被告供不承認且原告所控證據亦不充分會判僞土圖章銷燬手鎗子彈暫存捕房候核藍夢九從寛開釋 
　　山西路盆湯弄二百二十四號門牌廣安烟膏店内因有私藏禁止進口之紅土並將該土煎膏混售被洋藥公所偵悉恊同捕房前往查獲似係紅土煎成之烟膏十缸於昨請廨出單將該店主張岳傳至公共公廨請究先由原告代表穆安素律師上堂譯訴案情中西官得供諭張退去候另行訂期研訊 
　　洋藥公所偵悉廣東路五百九十號門牌烟紙店北山東路如意里八十六號門牌某字號及江西路十三號門牌某姓家均有販賣私土情事訴由代表穆安素律師禀請公共公廨給諭於前日恊同老閘捕房中西包探分往搜獲私土二併帶至捕房存候化驗昨日飭傳該被告等到廨請究即據穆安素律師上堂聲明案情並稱被告等均情虚不到請爲傳究中西 
官諭候再核 
[了結私販紅土案]  
　　法捕房探目黄錦榮前在德順里八號李和生家查獲私販進口之紅土解經法公堂訊判罰洋一萬元並着先繳五千元再核後由李妻將洋五千元繳案李供此洋均係借貸而來餘洋實情貧苦無力再繳判姑念苦求從寛着再繳洋一千元再核今巳繳清准予開釋完案 
[繭商致謝保護繭巿之軍隊]  
　　本埠絲繭總公所前因各省地方不靖中外繭商携資赴内地辦繭在在堪虞特援照辛亥成案擬具防堵條陳呈請蘇浙皖三省軍民長官飭屬保護曾誌前報茲悉該公所總理沈聯芳以今届華洋商人前往皖省收繭經該省張上將軍倪巡按使派兵保護爲時將及一月極爲認眞現該省繭巿業巳結朿感念軍隊勤勞特置備區額一方文曰絲繭保障巳於日前運交大通總商會託爲轉呈張將軍收納一面再由沈總理電請張倪兩長官分别嘉奬出力軍警以示鼓勵 
[沈聯芳宴客]  
　　上海總商會恊理沈聯芳近自皖省收繭回滬因總商會恊理一席任期届滿已另選宋漢章繼任須交卸一切並以皖省收繭承招商局各輪船裝運銀繭極爲周到亦須道謝故特於前日束邀商會前總理朱寳珊招商局總理許楚卿及傳筱庵張知笙盛竹書等在英租界三馬路一品香菜館會宴接洽一切 
[幼稚敎育研究會定期開會]  
　　江蘇省敎育會幼稚敎育研究會昨致敎育界通啓云敬啓者本會成立已近匝月茲暑假伊邇特定於本月二十五日（星期日）下午四時延請余日章碩士朱胡彬夏女士演講兩君學問經驗貫澈中西必有宏論以副吾人嚮往之誠並訂是日演講畢公司商榷本會進行事宜素仰先生熱心敎育不遺餘力務祈准時惠臨指敎一切無任延企云云 
[青年會消息]  
　　青年會聖經班於上星期三即陽曆六月十四號晚循例行暑假休業禮七句鐘特開聚餐大會敎員學生預餐者一百五十餘人宴畢齊集大堂行休業禮由主任湯仁煕君報告一學期中成績共計開會查經十五次分班二十有五學生總數二百六十三人每期平均到學者二百零一人開交誼會三次决志會一次競爭徴集學友會一次皆爲一學一學期中最可注意者報告畢並請聖經班學員陳啓良陳哲祥二君演述讀經之心得又有四人合唱等繼由駱維廉君給發證書奬品等待散會時已鐘鳴九下矣 
　　英語講道團訂於今日禮拜六午後三句鐘假長浜路周湘雲君花園開會備有茗點凡往該團聽道者皆可預會入場劵可向青年會事務所購取每紙小洋三角 
　　商業半夜學堂於本星期六二十四號）晚七時半舉行暑假休業及各科畢業禮茲將秩序如下㈠校長卓鏞詩君宣布宗旨㈡美國商界鉅子羅炳生君演説㈢英文論説㈣國文朗誦㈤剳記讀範㈥給發畢業證書㈦紥目打字㈧體育游藝㈨電光寫眞㈩散會 
[尚賢堂之敎務會]  
　　回族爲中國五族之一其宗敎原理多與基督敎同蓋以其本出一源也明日下午五時法租界霞飛路石牌樓尚賢堂開敎務聯合會由回敎中馬宜之君演説上帝爲審判之主願聞其説者當不乏人也 
[維持國貨之會議]  
　　二十二號晚八時中華國貨維持會在事務所開調查部職員會由副部長洪善長君主席各職員提出之議案如左㈠續刋國貨調查錄㈡設立國貨俱樂部㈢調查總商會陳列所之辦法㈣創設國貨販賣陳列所㈤恊定本會大政方針㈥修正本會會章先由主席洪君説明一二三三種議案理由其一謂調查錄本會已出過三期應當繼續進行現擬按類研究詳加按語迅速出版其二謂吾人絶對的同志尤宜聯絡一氣共謀一致進行此乃鄙人主張組織俱樂部之初願其三謂本埠總商會有發起商品陳列所之説該所宗旨是否提倡國貨亟宜注意將來該所進行手續本會應用何法恊助進行等語經大衆討論結果一二項贊成通過第三項俟該會舉辦時予以精神上相當之恊助次由副會長王文典君將所列第四五二項議案詳細説明第四項暫不宣布第五項議題經到會全體公决於次日交評議會核議繼由總務 
 
 
 

Page 11

 
 
　　部副部長徐枝春説明第六項議案略爲吾會修正詳章尚未宣布殊非愼重會務之道應請公决迅速宣佈前議長某君謂詳章果屬要緊惟望諸公遵守規定章程依法辦事若任心任意置章程於不顧則本會之進步鄙人甚不敢有所希望等語又謂此事重大應請正式提交評議會核議至十時半始散會 
[徐廳長整肅警規]  
　　淞滬警察廳徐廳長以所屬各區署所巡警近來竞有抛差脱逃情事自係警規懈弛之故除嚴諭查緝巳逃各巡警務獲解究外一面令飭各區所各警正佐等嗣後各巡警凡遇落差後有不得巳之事出外者須據實禀明巡官撥派巡長押同前往事畢歸來不准在外逗遛片刻各警佐等奉論後已遵照辦理矣 
[印人槍傷華捕]  
　　靜安寺捕房第三百六十一號華捕於前晚九時許巡經靜安寺路見有二印人在途溲溺該捕以其違章當即帶赴捕房詎行至半　印人等遽發手鎗彈穿該捕之右臂立時倒地二印人旋即逸去嗣有三道西捕聞聲到來將受傷華捕車入捕房捕頭命送海能路工部醫院調治 
[盜犯發送檢察廳]  
　　盜犯周恊和楊蔭仁等前因在外行刦經軍署軍法科訊明以其情罪較輕着備文派警於昨將周楊兩犯發送地方廰按照通常程序訊明律辦當經檢察官預審一過判分别收押候示 
[楊思鄉放賑之示諭]  
　　上海縣公署昨發示諭云案據楊思鄉經董穆湘瑶函稱楊思鄉屬災發賑一案前經湘瑤募集賑捐並與各圖董分别調查受災各户茲已先後查明共計極貧在口九百五十七人次貧大口二百七十三人貧户大口六十八人極貧大口每人發米十斤次貧大口每人發米七斤貧户大口每人發米四斤其餘小口共計本百五十八人均照上例分等折半給發以示分别茲定本月二十五六七等三日假本鄉第一國民學校爲發賑之地一俟賑米發竣即將所發實數備函報告終期欵不虚糜惠歸實際爲主惟湘瑤以現在所定放賑日期鄕間尚未知悉應請鈞署迅將放賑日期地點發給示諭以便張貼各圖俾衆週知等情據此合行示諭爲此示仰該鄉人民一體知照特示 
[催征忙漕之緊急]  
　　民國五年份上忙錢糧已由上海縣沈知事定於陽曆七月一日起設櫃開征但今年上忙雖將開辦而四年份之忙漕被欠者尚多至今未能掃數因此縣公署嚴飭催征吏實力征收茲悉有浦東二十四保某圖圖董之子周某亦結欠一百數十元不付致附近各花户相率效尤昨經催征吏據情禀明沈知事請示核奪　 
[催繳清潔捐　]  
　　本邑東南區清潔事宜經承辦人莊泉生代表原辦之商民沈生記繼續承辦以來已及半年所有應繳清潔捐積欠甚鉅工巡捐局朱局長以現正公欵支絀之際待需甚急所有該代表莊泉生於四月間具禀請求暫緩催繳至七月間一併清繳等情當時姑准所請以示體恤乃五六等月之欵亦不繳楚抗延如故實屬有意疲玩昨特諭飭該商承辦人務於三天内趕緊措繳如違未便 
[知照各業認銷印花税]  
　　自印花税推行後曾經上海縣沈知事將税證發交南商會經銷俾商界就近購貼并由該會遵照縣諭籌墊躉數税欵九折繳價在案乃開辦至今積存税證甚多現値商務活動時機此種印花税證有連帶之關係爰特由該會轉知各業領袖分别擔任　銷 
[青毛黨索詐宜懲]  
　　本埠城廂華界各地方近發生一種黨徒名曰青毛黨遇有新關店舖建造房屋即任意索詐稍不如意往往　搶貨物材料受其害者多以細事隠忍置不與較近有水木作頭魏桂堂在某天主堂賬房杜姓處攬造城内觀音閣附近地方房屋二十餘間頗有餘潤事爲該黨所知因向魏索取開銷不給攫去木料數根魏桂堂心有不甘特赴淞滬警察廳控究昨經徐廳長派探往查當在　　 
民國路拘獲小江北一名解至廳署奉飭押候司法科訊明核辦 
[不認攫耳環]  
　　胡張氏控匪徒李阿星在大沽路攫取金耳環等情昨由捕房將李拘解公共公廨訊供不認中西官會判押候查明於下禮拜五再訊 
[復訊蘇州拐案]  
　　陳金奎因與張仁友串拐蘇州吉利橋鄉人徐松亭之女孩阿大阿毛兩口來滬寄居華界白姓家將阿毛價賣與老朱家宅陳姓家被徐之友人偵悉訴由女父控經蘇州檢察廳移請上海檢察廳函請公共公廨轉飭捕房將陳與阿毛查獲解送公共公廨訊判女先交徐領回陳押候補提人證再核在案昨晨復訊據捕房禀稱奉諭往傳買主未到等語中西官得禀判陳仍帶回捕房候傳買主及在逃人證到案併究 
[妓女請求超豁]  
　　濟良所昨解不願爲娼之烟妓瞿金鳳到廨請示據瞿妓供稱年二十四歳南京人丈夫去世三年本在原籍挑賣菜蔬於本年四月被陳姓老婦與徐德林以代薦帮傭爲由誘拐來滬串同住居法租界之朱大押入靖遠街四十號門牌鴇婦陳李氏所開花烟間内爲娼因不善逢迎生涯寥落前日該鴇囑赴西新橋天津廟燒香在途遇見六百六十七號華捕向之哭訴前情帶入捕房轉解到案叩求超豁會審員王肇之君核供會商英領康君會判鴇婦陳李氏收押瞿妓暫留濟良所候請法公堂移傳人證再訊 
[婢女押娼之追究]  
　　湖州人金妙生前由原籍來申乏錢使用故將婢女翠娥托張三陳阿毛爲中押入施陶氏花烟間内爲娼計押洋二百四十元金向翠娥言明俟回籍措置卽來取贖詎至今未贖現有金之同鄉人楊鐘甫得悉此事大爲不忍欲向陶氏代爲取贖不允具控法公堂陶氏供明前情並將張三陳阿毛交案請訊張供翠娥由伊主托民人爲中抵押得有中金洋七元陳供雖爲中人並未得過中金金妙生可以交案翠娥供由主人托張等爲中押娼是實聶讞員判張陳交保限十四天交金妙生到案候訊陶氏未領照會擅自開設花烟間罰洋十元亦着交保聽候傳質　 
[雉妓不認有途拉客]  
　　寗波路二百六十六號門牌雉妓洪金鳳因深夜在途拉客違章由捕查見拘送公共公廨昨由官媒解案請究　中西官訊供不認會判洪妓開釋　 
[小工被機軋斃之可慘]  
　　小工沈老么湖北人年六十四歳前日午後在滙三碼頭日本商輪（諏訪丸）上因用機器運卸貨物偶不經心被機軋住經工頭陳金生設法將沈拖出右肩巳被機軋爲粉碎臟腑流出當卽殞命由該輪日本工頭山口啓報告駐滬日領事署轉報公共公廨飭將屍體送入驗屍所昨由廨員兪君會同日領西田君等蒞所檢驗委係軋傷致斃陳金生山口啓一同投案禀明前項情形問官當飭陳具結收殮暫厝淮揚會館聽候其家屬到來認領 
[破獲花會機關]  
　　花會賭愽屢經華洋官廳及中西探捕嚴拿懲治迄未禁絶近來該帮賭首潮州阿慶又在法租界南陽橋等處賃屋開廠雇用航船四出誘賭閘北永盛里一弄第三家之陳全才即陳大五子爲航船之一由地痞小阿二每日得錢二千文爲之保險一般小流氓遂不敢向陳滋擾索詐事經四區長警查悉於前日禀明姚警正派通班長警往捕當場拿獲陳妻陸氏及鑒李定忠陸寳麟陸阿寳賈阿生章錦堂等六名口抄出花會票紙等證物甚多解押警署候辦 
[押儆呑没現洋之車夫]  
　　劉周氏控黄包車夫姜阿二呑没値洋一千元之衣箱兩只一案　 
昨經公共公廨中西官質訊明晣以祗少現洋二十八元會判姜押一月示儆贓交原告領回 
[車夫互毆之拘究]  
　塌車夫濮英成徐四等昨午駕車載貨行至西門外斜橋廣東會館地方與小車夫秦其郎朱和尚碰撞起爨以致互毆濮等自恃人衆當將秦朱頭角面部等處毆傷由警到來將行兇之濮徐兩犯拘獲餘均逃逸連同受傷人解由二區警局轉送地方廰由檢察官驗明秦朱所傷無碍判令自醫濮徐分别收押候原告傷愈再核 
[諭着開明烟葉細賬]  
　　陳景鰲前延穆安素律師代表投法公堂楊善康虧欠往來銀三千四百五十餘兩楊亦延蒲石律師代辯稱欠銀有之惟楊有烟葉提單六張抵押在原告處亦須交還判令被告將銀繳存公堂提單一節准予另行起訴在案現楊將銀繳清仍由蒲石律師控稱楊於壬子年二月間起兩次將値銀五千三百餘兩之烟葉提單六張抵在陳景鰲處有沈鳳章可證惟烟葉上在太古洋棧内雖被火災焚去保有火險陳並未受虧故須陳償還銀五千三百餘兩陳亦由穆安素律師代辯一切中西官會商之下諭楊善康將細賬開明呈候向太古棧查明覆訊核辦　 
[胞弟累及乃兄　]  
　　盈大莊理賬人樂紫封投法公堂控稱查閲賬簿有張弄寳虧欠往來洋五百元祗收過洋十四元餘欠向索不還求請訊追張供民人向在盈大莊爲厨夫胞弟張四寳亦在該莊爲出店於前年五月間私取該莊洋一千二百元逃往清江後由小莊主前往尋見除追出外少洋五百元由民人出立憑據每年拔洋五十元已拔過三期此欵實被胞弟所累並非往來之欵求恩察奪聶讞員判交保候查再核　 
　 
[酒店深夜賣酒]  
　　四馬路一百六十六號門牌共和樓廣東宵夜館主何山與山西路一百五十六號門牌某酒店主范阿長均因深夜賣酒違章由捕查獲昨將何范二人傳至公共公廨經中西官訊明會判何罰　　 
洋三元范罰洋二元一併充公示儆 
[誌謝]  
　　崑山路十一號半上海女青年會於今日下午四時開游藝會演幼稚游戲西洋幻術活動電影及唱歌音樂等昨承惠贈入場劵兩紙又五洲藥房惠贈十滴藥水兩盒書此併謝 
氣候報告（上海徐家滙天文臺天氣測候報告） 
　　已過者之報告六月二十二日東京與中國南部氣壓仍底下揚子口上午陰兩下午九時起清明二十三日晴而熱氣壓復升二十三日下午四時前二十四小時内上海氣候温度至高九二·八至低七四·六去年同日至高八七·一至低六七·六 
　　未來者之推測二十三日下午四時三十分豫測本區有雷雨緯線三十五度以北有北凉風南有夏季信風 
雜評二 
[非好氣象（訥）]  
　　人當大病時每每精神奮興不見其疲迨病稍愈則昏睡夢頽然絶無精神矣今中國社會之情形得毌類是 
　　滇黔舉事時全國人心爲之一振地方雖受戰事影響常陷於困苦之境而精神則常覺提起今人心定而精神亦隨以消滅矣大局安謐而後地方之各種人物正宜竭全力以謀補救注全神以籌善後乃觀社會各事業近日來有一嶄然新辦者乎各界之領袖有一於桑梓之鄉卓然有所表見者乎得安之日已乘苟安之心此非中國之好氣象也 
來件 
[江蘇省敎育會附設小學敎員暑期補習學校章程]  
　　一本校利用假期就小學敎育重要學科延聘精心研究夙於是科負有專長者選取精要敎材次第講述俾小學敎員獲得補習必要智識之機會 
　　一講述學科爲國文算術及敎育其科目詳第一表 
　　一講述時間自七月十日起至八月二十日止每日午前授課三小時其時間詳第二表 
　　一聽講員資格以現任小學敎員爲主俾畢業以後得實施其所獲 
　　一各科目得由聽講員就其所任職務自由選擇報明志願聽講何科給予聽講劵臨時　劵入席有欲全聽各科者　 
　　一各科聽講費額如第三表聽講員須先納費然後给予聽講劵 
　　一每科講畢由本科講師舉行畢業試驗認爲合格者給予本科講師蓋章之證書但聽講員缺席滿該科全時間四分之一者不得與考試 
　　一每科由本科講師酌定討論時間於講述之際参行討論聽講員得共同發言研究畢業以後聽講各員負有依時報告其實施所得之義務其辦法另定之 
　　一其非小學敎員而志願聽講者得列旁聽席其費額如第三表納費後給予旁聽劵遇討論時亦得發言研究但不與考試不給證書 
　　一每科聽講員旁聽員合計以一百五十人爲限（女敎員亦得聽講）額滿截止 
　　一凡江蘇省敎育會會員無論聽講或旁聽均減半納費 
　　一受課以外由本校延請名人臨時演講或開會研究或演敎育影片以資參考而助興味均臨時定之 
　　一於省敎育會隣近設有寄宿舍有願寄宿者依另定寄宿舍簡則辦理 
　　第一表第二表從略第三表如下 
科目時數聽講費額旁聽費額　　　　　　　　　　　　　　　元　　　　　元　　 
聲音學一八○·九○·七文字形體學三○一·五一·二讀文敎授法一二○·六○·五綴文敎授法一二○·六○·五算術敎授法一七○·九○·七兒童心理學槪要七○·四○·硏各科敎授法槪要一二○·六○·五總數一○八五·五四·四 
　　寄宿舍簡則　 
　　一寄宿舍在省敎育會斜對面生生里　 
　　一膳費每人日納銀兩角預計自入舍之日起至出舍之日止先行繳清（不寄宿者不附膳） 
　　一宿費（雜費在内）每人納銀三元（以百人爲限逾額時應由聽講員自覓宿所）寄宿者不論聽講科目之多少一律於入舍前照繳 
　　一膳宿費繳納後給予入舍劵 
　　一入舍後遵守舍内規則 
來函 
[徽寗會館來函]  
　　二十一貴報載滬南空屋火警一則謂第一分駐所派警調查此項空屋前由思恭堂租與恒昌木行轉租與某茶葉棧該棧已遷去數月云云不免訪聞失實查該屋自布號退租之後業已鎖閉十年之久并未租人亦無租與恒昌木行暨轉租茶棧情事當時警署以胡靖畇君爲敝會館代表傳去詢問并詢知隣近目覩起火之人均謂火起之初由救火者推開棧門祗見火在樑椽之間下面不見火光因該棧係洋式房屋下無木柱　　亦未全毁久經鎖閉之空屋忽兆焚如殊難索解用特備函呈請更正爲荷徽甯會館思恭堂啓五月二十三日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[滑稽中央通信四則] [  鴆鶵]  
　　萬牲園之歡迎會自熊鳳凰氏以赴美考察實業爲名出都以來萬牲園中動物各族思其領袖日爲悲鳴悽愴不食因由鴆鳥爲首聯絡羽鱗　其爪嘴　於黎副總統召熊入京將畁以財政總長一席熊復電首肯尅期戒途園中獅象虎豹以下聞之皆大歡喜擬就本園開會歡迎并各謀其自己之活動云 
　　梁燕被逐出園之軼聞前總長梁上燕子罷職被逐一節巳誌前報茲悉梁燕本自以爲王謝舊客不願入尋常百姓之家日夕飛繞新華宮東交民巷一帶有徘徊不忍去之思茲爲各羽族察悉大動公憤特疏參劾聞燕子自知位置不穏已允南下將就盧家鬰金堂與海燕會商後即定雙棲之計云 
　　鐵籠呼寃之奇聞軍政執法處鐵籠自帝制取消後大爲都　　 
人所疾視謂其擅留無辜好容良善因有建議請大總統下令磔之於巿者乃鐵籠聞之大聲呼枉謂余本處於被動地位以前種種皆受江雷之愚及今方思候懲辦禍首命下竭力收羅以爲補過之地公等不察遽欲去余不予人以自新其事猶小使十三太保等無棲身之地其關係則甚大云云 
　　大喪籌備處瑣聞大典籌備處自改爲大喪籌備處後執事人員以處中所積勸進表等等甚多每易與近日送來祭文挽聯等淆亂因盡行取出付之一炬説者謂諸員不忘君恩猶欲　進於九泉之下云 
詩選 
[哭黄葉樓玉猧子劉三索詩] [  鴆鶵]  
　　雪獅爪子劇神奇共我蕭齋夜雨時勸食每隨銀鏧進飾巾莫與錦茵離策動鄭架勞驅鼠解事文窻看拂棋誰慰青衫劉季子緘書抆涙爲猧兒 
　　藝菊詞人筇杖孤滿樓黄葉颯蕭疎空澆卯飲三杯酒虚費晨餐二寸魚鼠輩縱横今至此貍奴魂魄恨何如明朝莫便添蕭瑟黄耳猶憐解寄書 
自由談屑[  鴆鶵]  
　　正名定分當然事也名正言順而後謀所以設施使徒虚名而無所建白豈不轉爲僉侫所藉口哉故今日君子之所當事預備他日足以自見者是也 
　　手腕與學術離之兩傷手腕者足以發展其學術之具是巳不能自發展其所抱負斯他人得取而代之矣 
小説一 
[電扇語] [  鴆鶵]  
　　我終日裏高踞在一間房子的中央不言不笑生性極其冷靜人家却大半説我炎凉頃刻是個勢利透頂的小人我也不暇同他辨論我想你們人類在大暑毒日底下忙忙碌碌幸而有我這一服清涼散呢 
　　有一天我正因天熱得利害朦朦的要打磕睡了忽聽那西崽狂喊了一聲三號客（原來我所居是一家大菜館裏第三號）把我的睡魔驚了開去我便慢慢的睜眼看時呀原來是很漂亮的一雙人物一個是華年綠鬓風度翩翩一個是霧　風鬓容光朗澈看他們手携著手兒進來便在一張沙發上並肩坐下也没等的招呼西崽弄菜便密密切切的交譚起來只可恨我的地方和他們相距較遠急切聽不眞他們的話只見一個西崽跑進來不問青紅皂白硬把壁上的電機撥了一撥我的身子便不由自主的大搖特搖起來直搖的個發昏章第一不要說留心聽他們的話了 
　　搖了些時我覺得倐然停住不覺詫異起來忙自己定了定神睜眼一看天可憐見原來是那女郞倒是我的救命恩人呢只見他一手按住了電紐一手指自我却向那少年郞君嫣然展笑不曉得我和他們有什麼關係却要他們殷勤到這步地位（未完）　 
小說二 
[俠情小說紅蘩蕗別傳] [  天盧我生]  
　　第四十八章 
　　白拉根內三人此時己在一小旅舍中短蘩一點吐爲淺碧之光照射於馬克格尼爾之面乃益添嬌倩夫人雖迭經患難以來而風神會不少減唯修蛾徴蹙似宵來愁苦猶隱約可捫亞猛則　然旁坐目光方注一酒杯而心緖茫然一無所屬亦不自知作何思念白拉根内覩狀不禁笑曰　亞猛何作此態今出險矣試盡樽酒爲歡亞猛聞語如夢被警亦强笑曰吾蓋方念宵來之事覺　　 
猶有餘悸而車中之海龍忽一變而爲紅藝　白拉根内則尤爲我所不解白拉根内曰孺子頃間之事幾敗汝手吾今思之亦復危險汝爾時何故忽如中狂竟欲立啓鐵門汝不知此門一啓則其中之假紅蘩蕗立且爲衆所覺則爾我又將如何故吾無奈祗得以拳猛繫汝　令畢事始掩飾以過然而不敗者亦幾希矣亞猛曰但吾終不解汝是何神奇竟將此翻天倒海之事輕輕一舉手而了之至彼勃斯之至則尤出吾意料白拉根内微笑曰猛亞我固告汝天下之事無事不賴機會今吾此事亦卽機會以成之耳初吾已自分瘐死獄中然以我堂堂七尺軀而乃爲人囚縶以死心終有所弗甘乃始設計誘諸人以至此并以書誘勃斯謂太子方在别墅中令其前來保護勃斯貪利必上吾餌而吾預計程途抵蒲龍森林時必在深夜吾即利用彼兩軍相薄之機會以謀逃　初不料彼等竟施毒計並挾汝輩而行致吾計劃盡左然而爲勢已成騎虎吾乃不得不爲背城借一之舉 
　　北京亞細亞報載青梅夢影篇與本報前載爲一人手筆查係轉載並無一稿兩投情事合聲明記者 
　　本報此欄所載諧文筆記小説等類一例禁止翻刻如各報轉載務請注明爲要記者記者 
 
 
 

Page 15

 
 
   
 
 

Page 16

 
 
   
 
