# 1934 - 192 - 4908709

 

Page 1

 
 
[新印大字本子書二十二種增附鶡冠子告成] [  圖書集成局代啓]  
　　二十二子爲秦漢古本文筆深奥稽古之士靡不涉獵行子世者以杭州局刻本爲最暫惜卷帙繁重定價甚昻塞士力有未逮徒興望洋之感近時坊間所行石印本字跡細若　頭全部僅八百餘頁今二林齋圭人覓得初印善本倩本局用大號新字排印成舊以公同好體例悉照原書計共二千四百餘頁用潔白連泗紙印釘精工裝成三十六本每部實洋四元此書旣便誦讀更便舟車惟所印無多遲則恐難應命蘇州緑蔭　上海文瑞樓蕪湖汴梁文苑山房出售 
[新印註釋大字本十子全書告成] [  圖書集成局代啓]  
　　諸家子書類多雜覇之術學入濡染漸開縱横捭闔之風明東林所選諸子中之極純正者老子莊子荀子列子管子韓非子淮南子文中子揚子鶡冠子十種刊爲十子全書以敎後學法至善也今二林齋主人覓得初印註釋善本倩本局用大號新字排印成書裝釘十六本每部實洋二元蘇州緑蔭堂上海文瑞樓蕪湖汴梁文苑山房出售 
[閱報紀手足相殘感而書此]  
　　詩斯干篇之首章嘗言兄及弟矣式相好矣無相猶矣毛傳云猶道也鄭康成箋云猶當作瘉瘉病也言時人骨肉用是相愛好無相詬病也余按角弓之詩不合兄弟交相爲瘉蓋卽此意夫以詬駡相病害猶爲兄弟之惡德則大於詬駡而竟手刃以剌之者其爲惡當居何等耶况又居心險詐自知賊及其兄當得干名犯義之罪遂砌詞誣控思爲先發制人忽稱竊取洋銀忽稱調戲傭婦手足之間而機械變詐一至於此則其人眞有不堪齒數者矣滬北虹口二十三保十七圖有俞姓兄弟者長曰金榮次曰金貴鋤雲犁雨務農爲生田舍家風亦頗不惡日前金貴因事他適金榮倐至弟婦處閒談未幾金貴回見而生疑突出并州快剪直剌其兄中厥膺血溢如注金榮負痛而逸金貴深恐因此致命先赴圓通寺巡防局控告訴稱兄長金榮穴壁入室竊取洋銀三十元故取剪刀剌之及爲局員李蘭史二尹駁詰傳金榮質訊忽又改稱兄長實非竊取洋銀意圖調戲傭婦是以取利剪戕之耳本館據訪事人所述登諸十一日報章觀其情節頗覺離奇事之究竟如何有無暗昧姑勿深考第念世情儇薄兄弟參商不念同懷視如仇敵誣陷傾軋無所不爲甚有中於途人之讒毁不爲　牆之禦侮而反爲同室之操戈者俗尚澆漓屢有所見嗟乎兄弟居五倫之一而相處之日較君　父子夫婦朋友尤爲久長何則君臣遇合朋友會聚常暫久速不能預期至父之於子婦之於夫一則爲天性之親一則有從一之義固無中道相棄者也然父之生子必以二十歲爲率婦之配夫亦必以二十歲爲率卽使百年相守而前此二十年已少人倫之樂矣惟兄弟或則一二年或則三四年已相繼而生苟得同享大年則自竹馬嬉戲同衾讓果以至於駘背鶴髮其間相與聚處怡怡然得至樂於無故者或竟可得七八十年之久倘得情意陜洽猜嫌不生則皓首蒼顔扶持出入非所謂極人生之樂事歟法昭禪師偈云同氣連枝各自榮些些言語莫傷情一回相見一回老能得幾時爲弟兄詞意懇摯讀之友于之愛自令人淮然而生廼自古迄今如趙孝之詣賊代弟蔡廓之奉兄如親繆彤之閉户自撾許武之割産以讓史策所記雖不絶書而煮豆燃箕斗粟尺布以天家貴胄且有不能和協之情至於草野細民如閼位實沈有積不相能之勢者便不可以更僕數說者謂兄弟之不和其端大都起於妻子夫婦人寡讀詩書識見不廣能知綱常大義者百人之中難選其一或因翁姑之愛憎或因財産之細故爭長競短各不相容余每見世俗兄弟其初非不友愛及至授室成人日中於枕邊之語而壎篪之愛遂不無意見之各存顔之推曰兄弟者分形連氣之人也方其幼也父母左提右挈前襟後裾食則同案衣則傳服學則連業遊則共方雖有悖亂之人不能不相愛也及其壯也各妻其妻各子其子雖有篤愛之人不能不少衰也噫古今來孔懷之親而眤於燕私以致倫常乖舛者何可勝計天下寍有友娣深至而不爲妻子之言所惑耶余是以横覽世情而知兄弟之不相能必先由妻子之有以賊其情也兹者俞姓一事雖别有情節與余所言毫不相涉然究其肇禍之由亦因妻子而起婦人之爲害顧不大耶使彼俞金榮者知嫂督有不通問之義則金貴旣出不應至弟婦處閒談瓜李之嫌不可不愼金榮固不得爲無非也然金貴因此疑似之事遽以剪刀戕其兄又何性之殘忍若此哉經局員訊鞫之而控以竊取洋銀者忽稱調戲傭婦豈此中自有不可道之隠耶無論眞僞皆當澈底根究僅傳其叔俞萬茂領回管束雖曰忠厚待人而於維持風化整頓倫常之道未免兩失之矣吾願有父母斯民之責者準酌於情罪之大小而勿徒博寛厚之名也可 
[日本定船]  
　　西字報云日本前旣在德國定製大水雷船九艘兹又與英國也羅公司訂立合同製造滅水雷船四艘每點鐘能行三十一海里日本於戰勝之餘反亟亟於裝船置械未知是何居心也 
[俄奥協和]  
　　俄奥二帝好會已載前報兹香潜循環日報譯英京泰晤士報所登維也納訪事人函云奥皇與外部大臣由俄歸國後心滿意足溯兩君相見之際除互致祝詞外並由兩國外部照會巴爾汗各邦謹愼將事不開邊釁無詐無虞保全巴爾汗半島太平之局毋蹈土希覆轍且俄奥兩國旣以以大字小爲心各小國亦當以事大爲懷互相維持益加親密關係東歐大局實非淺鮮說者爲奥與意利害攸關意與英素敦友誼英必能愛屋及烏不忌奥之與俄聨絡也倘日後東方有事奥必商槯於意意必請命於英仍係一氣呵成不啻如身之使臂臂之使指云 
[毋渝盟誓]  
　　西字報云德奥意三國同盟條約於一千八百九十二年五月初六日訂立限六年爲期至本年西歴五月初六日期滿近日傳聞三國中有某國願將此約繼續六年未知確否 
[事難逆料]  
　　東文報云日來美國合併火奴魯魯島之說傳至日東巷議街燄紛紛不一然日廷有何意見非當局者固不能知之至此後日本人民之寄寓島中者弄廷擬作何處置卽當局者亦未深知或云日本移民會社之調度未甚得宜此後外務大臣當必别籌良法未知確否 
[印度地震餘聞]  
　　印度地震迭經譯錄報章兹閱香港循環日報云印度加剌吉打遭災之後西人眷屬之無枝可棲者爲數甚多關吏惻然憫之特將高爽貨倉數處整理淸潔使之暫棲至被災之處現經工務局委員查騐據報屋宇多半損傷不堪居處某日忽又大雨滂沱地震所傷之屋被水浸淫更難駐足兼之危墻斷壁紛紛墜下荷剌一埠屋宇所傷更甚竟無一家可居居民大半在馬等處棲身工務司聚衆商議如何修葺及如何安置被難之人聞邊哥處火車路被震損壞二百咪之遙車輛難於來往亞三及邊哥兩處兵房亦已損傷將來須大加修葺或曰此次地維震動被災之區甚廣實爲從來所罕見损傷物凿致斃人命卽使最善算學之人亦難得其實數云 
 
 

Page 2

 
 
[臺民未靖]  
　　臺灣友人來信云宜蘭附近有地名月眉者日人小栗氏貞雄在彼設製造樟腦所由日本携工人六十名前往邇者布　停妥將開工矣東歴上月二十二日同伴藥師寺氏及矢野氏率工人六名搬運糧食上山途中忽遇土兵襲擊以致八人均遭慘斃 
[法國水災]  
　　西字報云上月某日法國意秦羅州忽洪水横流以致居屋均被衝失捲去財物約值數十萬法郎誠巨災也特不知人民有無損傷否 
[暹宮火警]  
　　華歴五月十六晚約十二點鐘時暹羅國宮禁忽報火起由外觀之惟見烟燄蓬勃紅光燭霄幸其時天氣晴和封姨安靜水師署急取救火器具馳往撲救以免蔓延火起之處隣近宗學館議例局及庫房當時岌岌可危幸水龍灌救有方不致池魚殃及查失火處前本鑄銀局近爲御醫所居至於因何火起現尙未知詳細惟聞是屋除貯藏藥料外另有快槍五百桿藥彈萬顆及火藥炸藥等物火星所至卽聞爆炸之聲天崩地裂有數人因炸受傷幸未甚重當火之起也人多手衆呼應甚靈某親王及水師提督李芝連親率水龍力行搶救又有大隊差役前來助力未幾卽將火撲滅聞王宮自阿裕地遷至濵角以來吳回氏枉顧者已二次其第一次在五十年云說見循環日報 
[日東火警]  
　　東文報云七月初二日本北海道新潟縣屬三條村忽遭回祿之災焚去房屋三百七十八椽寺院二所人民慘罹斯刧者數十人重傷一人輕傷十五人初三日富山縣屬水見郡氷上村某姓家又報火災延燒比鄰五十餘户 
[武林火警]  
　　杭州采訪友人云小和山在武林門外離城三十餘里之遙兵燹之後温台客民多來此結屋墾荒歴三十餘年生齒日繁多至三四百户本月初九夜温帮客民胡姓因焙茶失愼火及茅詹烈燄騰空不可嚮邇其地本無救火具兼以天氣炎熱物燥風乾經大衆汲水以澆復拆卸將焚之屋約歴一點鐘許火始衰熄然已燬瓦屋四間草房二十餘間被灾者計一十七户事後某善士集資撫卹每户給錢三千文俾得支蓋茅棚以蔽風雨同帮中亦各助以薪米俾免啼飢 
[甬江火警]  
　　寗波采訪友人云本月十三夜鼉更二轉斜月已西忽見一角蜃窓紅光照耀急起詢之知爲糖行街大豐米棧不戒於火正驚駭間而鑼聲鏜鏜已傳遍遠近各水龍及寗防局洋龍星馳電掣而來分投噴激在城文武員弁亦均命駕臨塲彈壓斯時也銀濤萬斛瀉自空中匹練横飛幾訝廬山之瀑祝融氏遂歛威而退不復跋扈飛揚僅焚去中進樓屋數椽前進曁四鄰幸保無恙畐火之初起皆安水龍會司龍人某甲及某西人次第升屋援救甲以龍頭向已焚之屋噴水西人欲保護未焚之屋以致互相齟齬西人舉足踢甲顚而下身受重傷會中人咸抱不平欲得西人而甘心西人急飛奔逸去次日皆安會司事邀集各水龍會司事向稅務司評理一面公禀寍紹台道未知吳觀察以何法調停之也 
 [P 
　　江西訪事人函云江省水災已紀報牘嗣悉章江一帶因下游鄱陽湖及長江水俱大漲倒灌而入上游贑河撫河水又甚大消流不易以致汎濫奔騰省垣雖連日天晴然水漲至五尺三寸月之初二日始退六寸初三日退七寸初四日退一尺九寸初五日退二尺一寸至此而水已退淸所幸節氣尙早前此水漫各圩及衝倒各堤尙可興修補種惟各災民仍紛紛向各憲轅禀報水災云 
[干卿底事]  
　　蘇州訪事人函云滸墅關人某甲農家者流也犁雨鋤雲有田數頃本届旱魃爲虐需水甚殷爰雇工人以資灌溉本月初八日宰猪一頭以供各工人大嚼鄰右有名阿二者特向索取猪頭甲慨然與之不料阿二心懷叵測竟持至汛弁項君處禀訴蓋是時適在祈雨官憲禁止屠宰也項君以甲違禁罰洋二十枚否則送縣究辦甲願以十六枚了事項君不准因於初九日將甲及阿二解至長洲縣署請辦王芸莊大令升堂提訊洞悉阿二有意圖詐喝責二百板荷以巨枷飭差將解案之猪頭懸於枷上發犯事地方游行示衆判畢謂項君曰鄉人愚魯不知禁令亦所時有况此次禁屠之示鄉間未曾頒到莫怪其犯此總之此種事汝可無庸多管其於分所當盡者盡之已爲無忝厥職矣項君唯唯而退此事傳出論者者咸謂大令聽斷之公明而措詞之婉約也 
[舊案發覺]  
　　蕪湖訪事人函云蕪湖縣典史張小雲少尉前奉大憲撤任調省聞撤任之故因客臘寗淵觀吳姓雜貨店主被差逼索吞烟斃命一案查吳姓客臘事乃因吳姓傭媪控東人吞没存洋並指吳妻爲私倡全賴伊在暗中招徠云少尉不察一紙官符連標三役差役又視官符爲錢劵予取予求致令吳求生不得求死無方遂釀成差役勒逼民命之重案然聞此事臘底曾經和事老出塲排解由少尉並差湊給鷹洋二百枚作爲屍妻養贍之費已經和息銷案不知如何風波又起亦可見大憲愼重民命之至意矣彼佐雜擅收民詞藉肥宦槖及至釀成命案而又恃孔方兄爲護符者盍亦鑒諸 
[日界開工]  
　　杭州訪事人函云浙省新闢租界各國所築馬路俱已竣工洋商租地造屋者亦十有七八惟日人界内租者寥寥因價值不合所致故馬路遲至本月朔日始行開工也 
[融齋預課]  
　　松江融齋書院七月朔爲官課之期恩詩農太守以秋闈伊邇多士將擔簦就道因先於本月十六日舉行其添入文詩兩題者决科名也兹將各題錄左○文題有事君人者至以安社稷爲悅者也○詩題賦得風雲有路皆燒尾得皆字五言八韻○經學大學改知止而后有定二節合聽訟章爲傳之第四釋格物致知其義當否受小球大球小共六共解○史學西漢三雍考讀楊椒山先生劾嚴嵩十罪五姦疏○性學主靜說理學眞僞論○算學有句股積甲句股和乙求句弦和其法若何擬王孝通上緝古算經表 
[靈隠納凉]  
　　杭州訪事人函云本月朔日浙江臬憲奉到刑部釘封文書内開絞犯一名係奉化縣越獄匪犯例應處絞等因丁廉訪隨飭知仁和縣蕭明府監視行刑明府卽押犯赴淸波門外法塲處絞○省垣近多沿途攫物之人每於傍晚或黑夜時伺於弄口一經入手卽難追尋日前下城某洋廣貨鋪學徒從上城手携貨物一捆并手巾包内鷹蚨五翼經過油局橋時已薄暮突來一匪將貨并洋銀奪取奔入淸吟巷而去　徒奮足追喊適王夔石制軍宅内有輿夫從巷内出匪見之卽將貨物丢下狂奔輿夫見物已歸趙亦不代爲追赶比學徒到來知尙有五洋被其攫去而賊已不知所往矣又王某家居萬安橋五月廿八日由上城夜膳而回手携衣物一包經過三元坊亦爲匪徒奪去奔入方便橋弄王卽追赶因中多歧路無可蹤跡 
[雁沼荷香]  
　　温州訪事人函云温處道宗湘文觀察因本届係大比之年槐黄多士均須於六月間料理行裝準備棘闈　戰爰命將七月書院課提前於六月初二日考試○宗湘文觀察札調費廣文可箴至温教多士以算學蓋爲培植時髦振興文教起見也定於本月初六日命題試以文藝一篇必文理淸順品行端方年近弱冠者方可入選如生監中有稍知算學願入肄業者亦併爲收羅是日與考者共有五十餘名聞第一次取入内課肄業者僅二十名想將來愈推愈廣當不以名額囿也 
[宜昌雜錄]  
　　宜昌訪事友人來涵云江水漸漸消退船行無碍快利輪船來宜時運到米八千餘包聞漢口尚存米數萬包因快利急欲往滬上修理須一月之後再來裝運或由别船轉運亦未可知○宜人夙喜讕言此次妄稱時疫流行皆因未賽龍船之故是以各鋪户居民行棧莫不踴躍捐助費頗不貲○北門外居民見時症不絶擬札就龍燈沿街　養以禳之蓋因賽龍舟後餘錢不少不難從事於斯也○宜昌小錢亦斥皆奸商販來近聞漢口販運已　　從滬上運至適官府整頓錢法小錢無從銷皆遂皆由原船運止○宜昌鎭總兵傅鎭軍督辦振務赴施 
 
 

Page 3

 
 
南後卽在施南辦理礦務近聞各山内所出之紅銅甚好准　不甚王矣延外國礦師前往勘騐再行禀請詳辦也○天氣自五月以來雨少晴多農民望澤孔殷誠恐再晴幾日秧田無水禾苗有枯稿之虞矣 
[皖水延冷]  
　　安慶訪事友人來函云皖省城外禹王宮賽會演劇木猪奴一流人藉此開塲聚賭本月初七日午前　未開演若輩業已旗鼓大張正在興高采烈不期保甲局勇突然而至若輩之望風者不及關照致被拿住五人一併收押候訊○有馬兵一營駐札城西玉虹門歸韓軍門大武統制本月初六日馬兵某甲雇皮匠某乙修補舊鞋因未能如甲之意互相角口竟至用武乙非甲敵致受竽傷乙之父母并妻央人將乙舁至韓軍門公館鳴寃軍門聞之大怒立提某甲重責軍棍數百臀破血流一面以好言安慰乙之家屬勸令舁回靜養自當給以湯藥乙延醫看治據云傷及致命恐難保全於是乙之母妻又舁乙至懷寗縣署喊控陳明府業已飭仵騐傷傳諭提訊未知如何了結耳 
[九訊租船案]  
　　昨日午前十點二刻時爲英商信隆洋行與支應局租船轇轕第九次會訊之期蔡和甫觀察坤總領事鳳太守薩副領事旣升座支應局所延律師担文問信隆洋行白納處曰昨日所言十四號有信寄與曾道臺出自寳納之意爾知是否如此答稱是問可是在英領事署簽字答稱是問洋文乎抑洋文乎答稱初繕洋文後譯成華文問繕寫此信後持至英署簽字時徐可曾同去答稱徐未去問可有他人同去答稱與律師威金生同去問此外尙有别人否答稱無之問上有邊列士行具名是爾所寫否答稱是哲領事所寫商人簽字問此信是否當日卽送與徐答稱是問除此信之外可有别項憑據解釋存銀二萬五千兩在英署之事者乎答稱無之因未寫信以前一切均與徐說妥徐欲將情禀知南洋大臣故有此信且將銀二萬五千兩存在英署然後評論是非然尙未定此銀是否商人應得故請威律師繕信稿問是否因事已定局故請威律師繕信稿答稱是問徐將銀存出後是否尙須細查究竟答稱此銀非存案實交與署中然後由領事轉給商人問此信徐若簽字卽不能翻悔乎答稱非也只須將信　呈南洋大臣卽可作爲憑據問是否爾收到銀兩方肯交還各船答稱不必收到只須將銀仔在　署卽可還船訊至此担律師倩舌人將信朗誦略謂徐委員如能將銀二萬五千兩存在總領事前卽還斯美駕時兩船云云因問曰納處曰信上之意是否如此答稱是問　適言存銀後尙須查問何以信上無查問字樣答稱此節是被告自已分内之事若商人意中存銀後被告必請查問此事現在惟各自爲已而已担律師曰被告供詞中有未收信以前與白納處面議所虧祗五六千之數現在願存銀一萬兩或洋銀一萬圓在英署然後請人公議如不及此數尙須找還何以欲存銀至二萬五千兩之多所議作爲罷論此節爾知道否答稱並無其事故不知道問二十四號淸晨爾發信與曾道臺爾知道否答　記憶不淸担律師出信示之問七月二十八號與曾道臺之信爾記得否答稱有之其上略謂昨日具函所墊欵項望遠料理實因各欠户登門需索孔亟若非於兩日内理明須照西例將斯弄駕時兩船變賣以還各欠第一句卽云昨日具函則先一日尙有一函無疑矣問江寗船是否欲於八月十五號停行先於十四號被扣答稱是問信上有兩日不將所墊銀兩淸理定須將船售去有此語乎答稱有之問十五號有電禀南洋大臣何以不繕入照西例將船售去之語答稱想南洋大臣必知此意故不繕入問十一月二十三號本律師有信與爾欲議結此事爾接到否答稱接到後由威律師作復問不允議結是何意見答因辦理以後之事甚多故不欲議結問給爾之信可曾當日卽看答稱約於一兩日後始見其信略謂可將四船歸還各延公正人料理問除延公正人料理之後有無别法調停答稱尙有一法須支應局先自擔當責任然後再議還船還銀問爾可知支應局不肯擔當責任否答稱並無不肯擔當之處蓋貴律師之信有願還水手工人各項薪水等語問除去以上各情有無别法料理答稱無之問至此已鐘嗚十二點二刻遂相約退堂定於翌日午前十點二刻時再訊 
[邑令騐屍]  
　　二十七保十二圖地保吳仲皆偕貝阿七投上海縣署訴稱貝阿二落河身死求請騐究昨日經幫審委員蔣剌史升座隄訊貝阿七供震澤縣人堂兄貝阿二駕舟爲業此次裝載湖絲來滬卸去後駛至石子灘邊遇沈順發之石子船逆風而來堂兄誠恐掽撞將嵩撑開以致失足落水乃沈順發等非但不救反持船上所用洗滌器向戳致遭溺斃叩求伸寃地保吳仲皆所供與阿七相同沈順發　裝石子來申在吳淞江與阿二之船相遇阿二將篙撑開失足落水小的欲以洗滌器援起不意悮戳頭上以致沉溺求恩鑒察周阿福張金仁葉皆全供亦相同剌史諭候黄大令詣騐核奪午　三下鐘時大令帶同刑仵書差及全案人證命驚蒞屍塲升座後屍弟貝阿七投案聲訴前情沈順發張金仁周阿福葉香全供詞與堂訊時無異大令命仵作騐視仵作報稱小　騐得貝委係墮浦身死並無别故大令離座親視一周飭吏塡明屍格阿七籲免發封大令准之命差役將沈張葉周四人帶回縣署迨循例排堂畢時將近昏黄矣 
[美界火災]  
　　昨日午後四點一刻時虹口三官堂之後新記浜路爕昌自來火廠後解板處忽然火起因解板一役輕易非常雖五六歲小孩亦可勉充斯役以致失於謹愼霎時冒穿屋頂火勢披猖捕房瞭見立卽鳴鐘告警救火會中人驅皮帶車前往噴救始得息滅然房屋已盡化刧灰當火初熾時衆工人爭先恐後奪門奔出小孩啼哭之聲慘不忍聞雖有經人救出者然其中焦頭爛額者已不乏人矣聞燮昌房屋稱怡和洋行保火險至貨物約值銀二萬兩僅倩太古公司保火險銀一萬二千五百兩卽使全數賠償而所失淍不少也 
[燈市餘談]  
　　前日爲西歴七月十四號係法國改爲民主之期懸燈慶賀各情已誌前報是晚鐘鳴八下各處所懸之燈一律點齊關道憲劉觀察松海防劉司馬上海縣黄太令提右營周叅戎守備程守戎城汛李千戎曁英法兩界讞員屠别駕鄭大令等齊赴大自鳴鐘議事廳　賀西官接待甚殷繼而肴核紛陳主賓欵洽飲至十點三刻鐘各分道而散觀者人山人海擁擠異常各包探帶同探夥及鄭大令派出會捕局線勇等挨次彈壓故鼠竊狗偷與諸凡選事之輩均不得一施其伎事後有西字信一緘投送捕房聲稱招南局江寛船主登岸觀燈　妙手空空見竊去對時表一枚請爲查　捕頭飭探至輪船查問並無投送信函及失表之事包探遂據情禀復捕頭頷之 
[斷屠祈雨]  
　　天時亢旱爍石流金四野田疇殊形龜坼鄉民望雨之心甚爲急急本縣黄愛棠大令體察民情牌示於昨日起斷屠三日並於昨日淸晨親詣邑廟祈求並詣龍神廟拈香致敬想蒼蒼者天自能默鑒此心油然興雲沛然下雨以慰窮黎望澤之意也 
[西海刀圭]  
　　道光季年海禁初開西人麕集有名醫合信氏者首先航海而至施其鍼茅徙柳之能然其時西樂尙未通行病者艱于購致乃愽攷我華藥物擇性之近者用之無不著手成春沈疴立起迄今讀所箸西醫五種其法固歴歴詳明焉歴五十餘年西國藥房以次開設製煉諸藥時出斷奇如割症之用哥葛因膿凔之用捱阿仿熱症之用安替比鱗不特爲合信氏所未詳卽十數年前諸醫亦有意想所不到者惠濟主人知西醫固技日精妙然苟無妙藥以資其應用亦終苦運用不靈因設藥房于四馬路中擇今日爲開市之始過其門者惟見陸離光怪金碧輝煌如入波斯藏中令人目迷五色而不知主人固費幾許苦心孤詣始得以瀛西秘劑普惠人也爰樂得而記之 
[吞烟二則]  
　　江北人周雲泉住虹口漢璧禮路德興里登有友人散會一股可收洋銀一百餘元前日午後會中人聚集某茶肆中摇會爲周所得惟不能取信於首會致將會洋扣留欲擇會中之誠實者收領周不勝憤　回家取紫霞膏吞服幸家人察知尚早卽倩人　送同仁醫院求治得以轉危爲安○前者下海浦某牛奶棚執事人朱秀誘領楊樹浦某紗廠女工途經蔣家浜劉根堂家劉與朱本相識也遂入内　息流氓徐茂堂見之立　　集　羽往劉宅恐嚇朱挈女乘間兎脫徐卽向劉訛詐洋銀十三元而去事爲楊樹浦流氓張仁堂所知將　軋至金汳　　肆令將所得洋銀悉數交出方可釋回繼復揚言於外謂劉私設臺基大干禁令其時圓連寺巡防局委員王壽　二尹尚未瓜代略有所聞飭 
 
 

Page 4

 
 
　一十二保十六圖地保董聚源莊家橋鄉耆蔣史寳到案詰問劉根堂開設臺基之事是否屬實保等同稱並無其事二尹因不予深究詎料徐茂堂　猶未足復向劉母强索洋銀五十元劉母無以應因繕禀控諸上海縣署刻下黄大令已批准飭差徐榮至蔣家浜拘劉根堂訊辦差至劉已懼罪遠颺劉母異常楻懼因於昨晨潛購烟膏吞服雖卽經人施救刻未卜其存亡也 
[法界捕房誌略]  
　　嶬媒陳培之金陵産也去年三月間將其妹挈來滬上押於小東門外某花烟館作皮肉生涯得洋一百元携回家内前數日偕其婦至滬上帶有十餘齡之女孩一口據稱生女鬻於蘭芳里某花烟館又屢至小東門外欲誘使前賣之妓逃逸龜鴇防守嚴密無隙　乘前日假觀燈爲名至蘭芳里將其女領出乘間逃逸不知去向龜奴四出找尋杳無音信爰據情投訴捕房請爲查緝捕頭允之○潮州人某甲在菜市街開設利興烟館令其姪某乙管理各事前晚十一點鐘突有同鄉人陳仰天欲借洋銀數枚乙以素不相識婉言却之陳悻悻而走紏向流氓六七人復至烟館攫去烟槍四枝烟膏廿餘兩及錢銀若干乙喝阻不理反被毆傷移時甲從外歸來乙告知其情立卽追出拘獲陳仰天一名其餘均已　逸遂送入捕房禁押受傷人送仁濟醫　療治翌晨中開單呈請究追捕頭允之○偷兒某丙不知在何處竊得生絲短衫一件行經　界爲包探拘獲又有頑童某丁在花園矮牆外抛擲磚塊亦爲巡街捕拘獲一并送入捕房捕頭命械足片時卽予釋放 
[美界捕房紀事]  
　　本邑人姚毛弟昨晨肩挑花草若干盆送至虹口南潯路第十六號洋房交卸室内置有嵌寳金戒一枚銀質鈕扣二枚　　無人貪心頓起竊之而逸洋東失物後度必送花人所竊因奔告捕房捕頭立飭包探洪阿寳將姚毛弟拘至捕房押候解送英界公堂訊　○陳阿壽者在雲鵬小輪船爲水手某日竊取舵工王錦生之報時鐘一架及衣服若干件王卽控諸捕房捕頭於昨晨飭探將陳查獲刑入捕房押候　　英界公堂訊　○寗波人徐銀貴昨日上午在漢璧禮路鶴昇樓茶肆啜茗與其友曹茂生邂逅相遇索取舊欠因之起釁互相毆擊曹力不能敵致被擊破頭顱扭至捕房控訴捕頭詢悉原由令送曹至同仁醫院療治將徐押候核辦○竊犯尤財桂陳阿根等五人經包探先後　解公廨奉判遞解回籍前日下午捕頭飭包探張阿五帶往法界附江天輪船解往寗波原籍 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日黄三元同夥奚勝生控稱在大東門北城根開設本作昨日傍晚時因學徒使與不靈略加詈駡對門之蘇芳聚桂圓店主福建人某甲因言語不通誤會具意卽率領店夥數人至作打毁碗盞等物經　人極力勸散至晚間又紏約同鄉數十人至作内將略友吳勝生毆傷勢頗況重是以投案求請騐究黄大令准詞飭件騐得奚勝生受傷屬實諭卽舁回自行醫治候提蘇芳聚主究辦○曩年葉題　被人毆死一案迄今尚未讞成前晚黄大令會同蔣利史升堂復訴楊阿二禀稱小的在待質公所當更夫凌景星初進所時曾道小的持　　　雲祥所開客棧夏妻亦曾到所數次餘不知情范惠如供稱小的係太倉州屬寳山縣人葉欠錢阿桂工錢先由掌發經手迨是年十二月　　　日小的傅凌夏二人大城訪葉未遇約同掌發等人同至　園啜茗掌發言及葉已出城至因何身死實出不知錢供稱葉欠小的工錢六　　　文屢索不付後由凌代索始收得洋銀兩圓夏供稱小的年四十有一葉欠錢工錢先由小的作保後歸掌發擔承因凌逼索再三揩至　　　　至次日葉忽身死凌收押後確曾數寄信與小的凌供稱錢央小的向葉代索工錢葉約期十二月二十四日歸還及啜茗後卽偕夏出　　　　開客棧中遇葉日時葉已酒醉小的代雇東洋車送至城門厥後如何身死小的並不知情大令與剌史一再盤詰各執如前遂將無　　　　　從寛省釋凌還押候示○總巡局囝送訛詐卹銀之楊新發王寳安裘自全三人最大令情蔣剌史升堂研訊校肢不承前晚提案覆　　　　　的已蒙枷責現患脚氣症乞施恩與王供　　軾之衣寔是小和尚所褫現在小和尚已逃避矣裘供稱小的與熊並不相識亦未控　　　　　家主熊軾係浙江候補縣丞此次由蘇垣來滬請領卹銀忽被伊等訛詐裘係規矩人叩求開釋剌史允之卽令裘具結交保出外赶　　　　　寛斥釋王還押候核○高昌廟巡防局員函送潘濟南至案黄大令倩蔣剌史升堂提訊藩供稱小的係海州所屬某縣人年三十有　　　　　餬口嚴某之妻與小的有染已歴六年小的憫嚴有病常賙卹之此次准略有口角而已並無别故地保張渭如禀稱此事小的未知底　　　　今將　笞責三百板著從速回籍張保笞責二百板 
[上海巡局瑣案]  
　　滬南王家碼頭有姚芝山者江北某邑人也向在某竹行内以撑駕竹排度日　同鄉人朱巧錫丁和尚爲夥已　　丁潛誘姚子福林至北市賭博留連數日負洋十餘枚福林歸訴之於父芝山大怒立將朱丁二人一併辭歇朱丁心尚不甘潛向福林曰爾　　有二十餘千之多因推情分折半歸償何反訴知爾父致將生意辭歇欲軋往茶肆一評曲直福林情急又訴之於父奔赴十六鋪巡防南局控　究辦局員鍾偉臣二尹准詞飭勇將朱丁二人拘獲升座研請姚芝山供訴前情並請究辦旋提朱丁訊問同供江北某邑人在姚處爲夥伊子福林由小的等偕往賭博輪錢二十六千有奇小的等推情令減半歸償祗收洋十三元卬料福林在芝山處唆令將小的等生意辭歇心實不甘故與理論叩求鑒宥二尹判令將朱重責四百板丁責一百五十板各用鐵練鎖錮局前示衆俟有的實人具保如無的保移送改過局屬禁○前晚十六鋪巡防南局委員鍾偉臣二尹帶領勇丁巡至王家嘴角南首松大蠟　公辦前聞人聲鼎洲因命停輿查此見有多人在内團坐賭博當卽拘住甲乙丙三人就街心研詰甲等同供偶然游戲並無輪贏求恩寛宥二尹喝令各責一百板諭以此後如再聚　定行　究○王阿狗屢在南市高昌廟一帶硉其胠篋之技日前爲巡防局委員魯介朋二尹所聞限捕准榮吞拘解訊究藩在茶葉關地方拿獲　　至局局員提案用刑嚴訊並無確供晚間復提研訊捕役藩榮春禀稱小的前在江畔碼頭見王在大通米店内行竊正欲追捕已被葉　　脫又在同樂里養猪户朱三家行竊當場被獲王向失主苦求竊放是日在二十三七鋪所轉地方被小的所見上前追捕膽敢拾双磚石　小的猛　　追至馬路橋地方招呼侗夥數人始得拘住求請嚴辦二尹飭將大練置諸旁命提王阿狗研訊王仍一味求恩不肯承認二尹謂爾旣安分　　　此銀　十餘枚有何用處况爾犯案非止一次可將竊過之案供認一二件本委當從寛辦理如必固執處以重刑看爾能熬耐否王仍　　二尹乃飭跪練良久依然毫不吐實遂命帶下押候覆訊○　人楊孝祥在總巡局控稱在西門外日暉港遇唐阿茂卽小辮子阿茂及姚　　　　路攫錢請爲究辦鍾明府准詞飭差嚴緝務獲究辦兹由局差在西門外將姚金山曁唐阿茂之弟唐弟等拘獲解至局中禀明鍾明府諭令　　看　候編案訊究 
[英界公堂瑣案]  
　　包探施奎江禀稱孀婦周洪氏在楊樹浦　陸一椽窩藏賭棍前日招集賀阿順陳淸波土　　陳村祥張　林羅阿兆陳榮茂王生財陳阿才等九人在家聚賭泰副而頭聞之帶同小的及果號華捕府往拘拿賀等旣入捕房各以洋銀　　爲質得以　革　釋今未來案故將所質洋銀及周洪氏　請判斷届洪氏供稱小婦人原籍浙江寗波府屬某邑僑居滬上窮苦不堪不得已約人小購　得　　　别駕據情商諸衛繙譯官然後判罰洋銀二十圓質等所質洋銀如數允公○包探陳阿九素稱莊華華不知因何與王　林扭毆致任失　　　銀對時表一枚旋由巡捕拘入捕房今者捕頭令解請訊究土申訴前情莊堅不承認别駕判令押候禮拜五查明再訊○包探石金榮　　太　州屬崇明縣賊犯劉榮福竊取徐榮生家小車一輛報捕後捕頭令小的查獲人贓解送請究徐投案領贓劉供認行竊屬角籲恩别駕判令笞責五十板贓給還失主○旬探趙銀河解竊犯將阿金至案禀稱此人竊得卿間某姓家銅器布衣　之來滬向某押店質錢　爲小的拘獲向詢失主不肯說明是以告知捕頭送案請究蔣供稱小的係蘇州府屬呆邑人行竊該死至失主已記憶不淸矣别駕判令笞責一百板管押一月○　探孔阿才禀稱新閘　絲　工人張王氏陸續竊取絲頭五斤經司機人王東照察知扭交二百七十六號華捕帶入捕房今者捕頭令小的解請訊究王投案申訴前情并請重辦張王氏供稱小婦人初次犯竊以後自當改過自新别駕判令管押五日 
[義賑公所收付總結淸單]  
　　義賑捐欵　間曾經七次堂報共收銀一萬二百七十四南七錢六分四屋又收洋六千八百三十元合錢四千九百八十五兩九錢順　　捐　衣曾經十三次登報共銀一萬六千六百四十六兩五錢七分五厘又收　　上棉衣折價銀四千九百六十八兩三分二厘又收洋二千六百六十一元合銀一千九百四　五兩五錢一分六厘以上綜共收銀三萬八千八百二十兩七錢八分七釐　一付順直賑濟代辦白米價洋三千三百六十元合銀二千四百五十二兩八錢　一付兩次解津　關道轉解義賑紳士銀一千六百七十四兩七錢六分四厘一付又洋一千五百七十元合銀一千一百四十六兩一銀一付　唐山　　銀一千兩一付解　州留養所　三千兩一付解上海道署恊助湘賑三次銀五千兩一付解楊藝芳觀察嚴竊　賑銀二千兩一付順天數滿衣四萬八千二百件銀一萬八千七百七十七兩三錢六分四厘一付解施子英兄湖北急賑墊銀二千兩一付解電報總局四川急賑銀一千兩以上　共付銀三萬八千二百五十一兩二分八　　存銀五百六十九兩七錢五分　凰　　　　　上海三馬路源通銀號羲賑公所慈　　嚴信厚謹啓 
[仁濟思洽]  
　　敝堂醫藥兼施需費浩繁蒙隠名女史助洋五十元羅廖氏水安　各十元陳崇　堂助錢一二期　　洋十二元八角四分陜張氏助第三四期洋十心元二角一分陳　明善士助第五六期洋十三元一角九分又助施茶洋十元杭州萬承志堂寄來　華主人助太乙錢　二百錠　　丹二百　濟生散五百服黄壽祺　士鄭　　堂二户各助痧氣丸四百瓶全亨實覬助珍珠散三百瓶潤德堂助蟾酥丸　龍丹各一百五十瓶天中茶三百服黄薰　楊顯生二善士各助　捐洋兩元又據薫翁函稱由　來滬濟開門船遇梁君維謙因檢友人　下報韋夾有一文愿捐册一扣蒙與楊顯生翁同募得無　氏李翁平安堂北　如愚子求無過齋五户各助洋一元吳潤忠善士兩角其裘善舉功德無量[  上海虹口元濟善堂董事棧嚴信厚施則敬等謹啓]  
五月份月捐淸單　　唐茂枝洋六元怡情軒六元陳啓亭五元戴耘求四元綏綏三元李光琴三元朱　　黄佐卿徐　出譚幹臣陳望生歸山○老順記　顧記撝生昌關昌十户各二元何瑞棠何捕園柳鶴亭徐俊良蘇寳森李墨君陸金木可懷可熾順信昌隆祝源昌朱晋泰存濟堂歸韋新順記老　生十六户各一元源通錢一千八百源覧潤洋一元八角莊源火一元二角五層樓洋八錢四十八保安丹會三月錢九百介　和　　康延康厚康○康永康關康餘大衍大宏大正大升大○大瑞大晉大恊大賓順寳和寳源義　源餘素愼餘崇餘　餘元甡元茂未豐同豐永裕福裕晋和正祥惠泰春　鉅亨恊昇宏元源告四十户各六百嘉綸洋六角錢五十四北天成尤草永　成泳　纔遞堂　王敦本兩月六户各六角火　盧　　百岑地　　餘堂益　龐竹卿隆昇奎稱記萬秋萬有今天益思補高豐大梁纔　恆察源和瑞昌十五户各五角四海昇平樓洋四角錢甘四青運閣洋四角納泰兩月洋四角張寫說洋一角　　　竟洋三角錢廿七泰　洋三角銀廿四九和宏前泰大　恆合祥瑞是五户各錢二百　合順五雲日昇樓　　元大二 
 
 

Page 10

 
 
壺春五户各二百徵昌怕昌煥大其萃樓恆飛晉昌恆請升和允章鴻興復記施德豐咸章十三户各三角　順通　生大恆生沈元來　成　　樓　　大孔巨豐恊興大昌眞泰恊愼裕泰廣盛怡隆祥順萬椿寅記森和恆生　三元同慶樓　是等風林廿三户各二角水愼恊成祥萬與三户各一百萬源祥一角又一交捐洋四十元　　五分錢廿四千　三十文共計洋一百念九二角二分共錢五十四千二百三十七文 
[上海北市絲捐會館籌賑公所施子英經收山東順直湖北四川賑捐五月初一日至十八日第廿二次淸單]  
　　　一日呂守承爲子求病速應　　　元萬郵丁玉吁募正誼堂履記元鶴來　堂記汪銘甫各一元赏熟王德本求途次平安一元　名氏五免無名氏　洋一元○初二日淮安鼎源莊募無名氏由　源莊來足錢八十九文　元六十五兩四錢一分八釐許蓉　爲兒給官求　立愈洋二十元蘇氏子五元藥亭問　甫二元○初三江趙　雲求保合室平安子洋十三　元洋七元歸趙求胡名法智求保　　筋骨痛運愈洋十元無名氏二元又一元○初四日劉文光由同康莊來洋十六元姚杏記還愿五元浙嘉無力子一元○初六日鎭江無名氏洋二十元李門沈氏李同室廿五　○初七日黄邑無名氏洋三百元　邑無各氏二百元高郵○玉軒葛正誼堂古碗盗　價助賑二十六元王姚氏　物助賑四元王敬　堂趙五福王　　堂三户各五元太食不書名爲母姜太孺人廿戰求資冥　五元余懸泰磁器店四元無名因二开○初八日曾稽枕石山人由源豐潤來　　十元無名氏洋六元　洋一元○初九日　大善士募華　德堂洋二百元溧陽理明子五元許嘉　求堂　淸健爲學日進四元○初十日　　暑王楊氏爲小兒王百　完愿求身　强吐淸災　洋二元嘉經　生室主人求却病延壽二元理臣氏一元無名氏一元○十二日有心無力人由志誠信來元一百兩無名氏洋五十元又三十元杭州任道正求父病　愈二十元萬童子藥　多勝二十元高郵丁玉　　正誼堂十一元涓記一元一角履記四角太倉胡雅梅求人口康寗二元○十三日十　童洋余祖愼爲七日求平安規元十兩松江第一橋　留氏求請速　　十元杭州吳門戴氏小洋　十角王彝　在　元松江不留名銅洋一元杭州萬承志堂募無名氏太　救疫丹二千錠○十四日茸城巽記保平安洋二元○十五日　州字心堂由咸泰莊來洋一百元求欵事如心二十元佑安庵公元鄧　氏還愿四元汪　義求病速愈三元無名氏三元○十六日　平無名氏由　秉衡先王來洋一百元爾瑞應稱印洋一元蘇城金鼎爲得收繭事一元又有捐三角徐李氏銅洋一元○十七日丹陽七里　厘　平湖十張氏求生産平安洋十元同花館求合家平安五元浙鄞陳兆麟祈妻　愈並兒棘闈順適合家平安四元○十八日省道人爲先門七旬冥壽將繊資移助由義豐源來洋五十元又承率眞居士惠祭　寳移助十元膠州李意齋由淩播覧兄求　平銀二十兩合洋二十八元五角豁　爲子戴克仁患病求痊十元給北沈東來遵父命助賑　罌　期賾團煞開　十元 
[上海北市絲會館籌賑公所施于英經收山東順直潮北四川賑捐九月十九日至三十日第廿三次淸單]  
　　十九日章　雲求病拿由宏大莊來洋一百五十元得　由沈卓峯先生來三十元隠名氏一元○三十日田眉生求母病嘔吐全愈五元延　氏求子桂生病速愈五元高郵丁五　募李伯脯二元式榖堂一元京口局鑒　一元○廿一日愓理麟求母病痊愈洋十元有心無力子洋四元湖北洋一善　福記各五元○廿二日無名氏洋一元日本洋一元○廿三日東洋王傷　洋二元積儉草堂三元胡愼三有心無力人蔣聚恩方蔭堂朱潤生五户各洋一元○廿四日徐張氏規銀二百二十五兩六錢塘棲范　生爲兒霸心求病速愈洋一十元○廿五日晉和莊來枕里張書士募十硯并元庫平銀二百　　花書室一百兩三餘堂六十兩補拙居土三十兩無名氏十兩五户合元四百三十八兩　錢孫　安爲小孩病求速愈洋二元隠名氏誠子生日　求免　疾二元○廿六日郁　　十洋二十元高郵丁玉軒募正誼堂六元八角姚彦森遠　三元四角二户合洋十元零二角徐景循許放生愿移助五元　風程子　求外症速　五顧孫記合求全家平安三元無名氏銅洋二元○廿七日學思堂代募由　時勛　　來　一百元東洋王愓齋三元鈺記爲女端姑病愈一元杭州余張氏保要孩少疾病十元太倉　　芳求店業興隆未遠無事四元又爲母錢氏求無病一元○二十日吟芳廬播洋三十三元無　氏十元常　同福義保安子　省壽　一元錢江補過軒工人銅洋二十五元○五月分共收規元八百三十九兩四錢一分八厘洋二千零四十四元　印洋一湖北洋一十日本洋一元小洋一百角扯七四三二五計規无一千五百二十八兩八錢六分五厘以上共收規元二千三百六十八兩二錢八分三厘銅洋三十八元本乙救疫丹三千　　前共收規元三萬四千四百九十七兩一錢　分三厘銅洋一百四十三元太乙救疫丹三千錠 
 
 
 

Page 11

 
 
   
 
 

Page 12

 
 
   
 
