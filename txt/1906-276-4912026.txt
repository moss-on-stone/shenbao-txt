# 1906 - 276 - 4912026

 

Page 1

 
 
   
 
 

Page 2

 
 
[電傳宮門抄]  
　　八月二十二日召見軍機卓孝復朱富銑 
[立憲問答] （續）[  桐城孟陬甫來稿]  
　　客曰。鄉革官制。洵先務。矣此後更當以何者爲最先乎。主人曰。莫先於。地方自治曰。地方自治之爲要。夫人知之。矣。敢部問從何入手曰莫。若各州縣一律先設地方自治。練習地方自治制度。考察地方情形以作自治基礎。曰。天津設自治局矣。然各州縣即設局而如無人材何曰。是宜於各省城先設自治局。廣羅人材。編輯自治制度。創辦自治事務。以爲模範。遂由首府而推之各府。或由首縣而推之各縣。數年間規模粗具。矣曰。住局者或有其。人然民不皆知自治則無可被舉爲議員之人亦無可得充議員之人鄉市縣府之官更無由設而所謂立警察倩户籍修道路廣遞信收賦税立學校勸農業助工商講衞生開善堂等一切自治之要務住局者雖舌敝講勸足胼於巡行將誰爲應之者乎曰。然哉。然哉今日之民固如此。也顧吾竊嘗從鄉遂之間騐民氣之厚薄考。民情之眞僞而曉之以朝廷新政所關地方公益所在皆。未嘗不殷然色喜願。緩死須臾以。觀德化之成者何哉。盖變通習俗作。新規模則。鄉遂不如都會之敏捷掃。除積弊整理庶事。則都會不如鄉遂之切實而樸眞。彼紳商士民之見學堂而却步。聞警察而腹誹者。以無人焉。告以權利而動之。懸一資格以招之也。淮陰侯收趙餘卒而下强齊。虞允文撫潰散之師而大敗金人於采石。夫其撫循有法。則人爭自奮雖驅之於死生存亡之地且共服從而罔後矣。况明定其權利增進其幸福。捍衞其身家性命而爲之策安全乎。今誠多設局以爲之勸。定國民資格以爲之招。紳商士庶。有不應之如響者。乎夫多設局者即以爲州縣鄉邑議院之基定國民資格者卽以爲選舉議員之法。二者固並行而不可偏廢者也而定國民之資格尤爲今日第一要政。考各國公民之制。美國則男子年二十無過犯者皆得爲之。德則有租三千納税十二馬克者得爲之。英則納四十喜林。奥則百金。法意瑞荷蘭各國皆數十金不等。日本則納税六元者得爲之。然亦皆須有名譽而無過犯。此公民實任一國之責。同利害。圖公益。公共維持其國者也。有此資格。則可被選舉爲鄉縣郡國　議員議官又。可自舉鄉縣郡國之議員議官無。此資格則。不得舉充鄉縣郡國之議員議官亦。不得自舉鄉縣郡國之議員議官此其大略也。夫人無論智愚賢不肖。皆有恥心。皆有名譽心。皆有保持權利心。今苟定其資格。多設局以曉諭。之若。者爲國民。若者爲齊民。若者可被選舉爲議員議官。又可自舉爲議員議官以發議論而行其意志若者不得舉充議員議官亦。不得自舉議員議官。以發議論而行其意志吾知所謂國民資格一面始而士紳之通明者先歸之矣繼而游移兩可者亦歸之矣。終而不知其所以然者皆隨而歸之矣於是國民爲大衆所爭趨之一面。而風聲所樹凡民之恥心名譽心保持權利心。又必日增於强大旣愧不得列於國民。斯欲得與於選舉爲名譽。尤欲得爲被選舉者以保持其權利苟非極貧無賴之人烏有不歸之如水就下哉（未完） 
[本館接南北秋操軍移隊日期專電廿三日午刻到]  
　　天津專電云二十三日閲兵處及北軍憲兵隊由保定開赴臨洺關南軍由漢口開赴衛輝（東 
[德國注意在華之商務]  
　　文滙報云今年春間中國内地不靖謠言拳匪又將作亂庽滬德國人因禀請本國政府保護德國首相答稱彼自信中國情形雖不安靜然上海德商利益當不致受損德國政府頗注意于德國在中國之商務駐泊中國之德國艦隊當能保護德人之身家財産如遇緩急則德國艦隊自應盡其保護之任云 
[潯道札飭照章收取廬山歲租九江]  
　　廣饒九南道玉觀察以德化縣所擬巡防章程用巡防官收取廬山歲租查與原村不符因特札飭九江府阻止略云廬山歲租照約應由公司交英傾事轉交本道今核巡防章程則與原約不符爲此仰府立卽轉飭德化縣遵照傳知該巡防官嗣後不得自行收取歲租務須仍遵約章辦理現在如已收有若干自應照數退回云云（禾） 
[電奏川黔邊界肅淸京師]  
　　日前貴州畢節縣屬匪徒起事該縣僻處極邊界連四川敍永匪徒潛跡出沒無常互相勾結頗爲民患政府曾電四川總督貴州巡撫派兵會剿現聞川督黔撫聨電覆奏略云川黔積匪經合兵會剿巳據報肅淸並請懇恩將尤爲出力人員酌保數員以資奬勵云云聞己奉旨允准矣（閏 
[程軍帥請添依蘭府防兵黑龍江]  
　　黑龍江將軍程德全有密電致政府略稱新設依蘭府屬與俄之伯力埠及吉林之三姓爲界蒙荒寥關鬍匪出沒無常於墾務大有妨碍請增設依蘭防兵二營以資彈壓而維墾政（閏） 
[札飭嚴防匪黨竄擾武昌]  
　　安徽霍山匪首張正金黨羽現有竄入九江之信鄂督嚴札文武認眞緝拿以防越境滋擾（户） 
[鄂省更改營制餉章武昌]  
　　湖北各外汛向有防營專司彈壓緝捕營制旣未一律餉章亦有參差茲鄂督特飭善後局將各營統改巡防更改營制餉章以歸劃一（户） 
[鄂督商覆海軍部辦法湖北]  
　　探聞近日政府練兵處及直督均有電致鄂謂　練海軍實爲切己要圖亟宜設立海 
 
 

Page 3

 
 
軍專部或主各省分籌的欵置艦以爲預備或以巨欵難籌勉抽雜捐紛紛置議莫衷壹是用特電商云云香帥一時亦難决斷爰連日與各司道會議并分電江直兩督籌商良法電稿有云設立專部徒滋位置　冗難收實效聞不日可會銜電覆云（盈） 
[長江水師請發新式槍砲南京]  
　　長江水師擬換新式槍砲一事已誌前報茲程軍門又咨督略謂三標十四營更換後膛槍炮業經貴部堂尤定計更換砲位七十尊七米里快槍三千二百二十八桿即請飭局照發所有砲車配帶子盒以及各零件並請飭局配齊每年需用砲費曁子藥等項應請查照定章儘數發給至砲架已由敝處派弁前赴鎭江佔造一俟工竣所用銀數卽飭金陵營叅將就近請領云云（才） 
[蘇省徵巡又起衝突蘇州]  
　　蘇省常備第二標第一營征兵因新建營房尚未工竣暫借閭門寳林寺居住本月二十日傍晚該營兵士某甲偶至城外馬路因與驢夫爭價口角互相扭毆該處某巡捕竟幇同驢夫與甲爲難並吹號叫聚集諸捕欲將甲拘入捕房甲駭極亦號集同伴多人前來爭論時落班巡捕及流氓人等聚于二三百人均不問情由併力兇毆經工程委員用電話禀知撫院及督練公所陳筱帥立飭某武弁持令箭偕督練公所派出之某科官及蔣隊官等會同長元吳三縣主馳往彈壓始各散去是役也巡捕之身受重傷者一人輕傷者三人征兵受傷者亦頗不少惟幸無大害現督練處已與巡警局磋商辦法矣（康） 
[東三省督銷總局開辦奉天]  
　　趙次帥奏請開辦東三省鹽務督銷局户部因未悉奉省鹺政内容初未允洽嗣由金仍珠觀察赴京面陳並經次帥專函詳告始無異詞現已將鹽務總局移設瀋陽定於月内開辦茲將公文二則照錄如下 
趙將軍照會史都護文案查東三省鹽政事體重大前經本軍督部堂奏請貴都護督辦東三省鹽務准户部議復奉旨允准前後札飭在案現該局所業巳移駐省會亟應邇盤籌畫妥議章程並遴員分赴吉江两省籌辦運銷事宜每月應加公費銀三百两以資辦公云云 
札會辦葉景癸支照得督銷局事務繁重前經奏派史都護督辦東三省鹽務自應遴員會辦以資襄助查有該道堪以派爲該局會辦仍兼局内文案差其文案總辦及蒙荒局總辦差應即開去以專責成原支文案處薪法攺由督銷局支給並月加公費銀一百两以資辦公云云通） 
[奉天將軍趙奏試辦統税摺]  
　　奏爲奉省裁併税捐現擬試辦統税情形恭摺具陳仰祈聖鑒事竊查奉省病民之政莫如税捐同一貨物斗秤有捐落地有捐釐金有捐車船邊門又莫不有捐同一名目户部有捐旗衙門有捐民衙門有捐將軍府尹各衙門又莫不有捐一捐再捐𤨏細煩苛商民交困而究其所抽之數統計不及値百抽五奴才到任以後首舉部尹各署一律裁撤全省税務均歸委員經理所有原辦之旗民各地方官衙門分别明給津貼以資辦公不令經手税項於是收數鋭增較前倍蓰祗以庫帑奇絀需用浩煩各税名目未敢輕議更張致虧餉項惟奉省兵燹以後元氣彫傷究宜體恤商艱以維時局且約章所定商埠林立開放以後尤應有整齊畫一之規免滋交涉數月以來籌議至善之法惟有仿照湖北江西辦法改收統税當就奉省情形參之成法酌量變通撥除出海關道經徵之税並東邊道經徵之中江税應另案辦理曁菸酒土藥燈膏本植山　鹽釐牲畜車捐期粮各税各有專章暫不更動外所有繁雜各税如斗秤捐釐捐五河口粮貨税河防税營口八厘捐東邊山貨粮貨税沿海口船規湊掛各邊門門捐沿鐵路火車税共十種名目槪行裁撤酌定統税收法一曰出産税一曰銷埸税其出産税專抽本省土産各貨値百抽一五就出之地徵收一税之後任其所之非至銷塲之地不再納税其銷塲税均値百抽二就行銷之地徵收過路者槪不徵納至估計價値之法先期派員調查全省粮貨價値爲之酌中定立畵一税則刊行全省仍按年視粮貨價値之漲落修改一次俾免畸重畸輕之弊惟雜粮爲奉省出産大宗現正振興農業又爲民食所關擬兩税抽一谿免銷場税祇就商人囤積轉運之處徵收一次出産税并減收値百抽一以示區别議定於本年十月初一日爲通省統税開辦日期其原有各税即於是日截淸停止另案報銷據財政總局擬議簡章呈請奏明試辦前來奴才深惟奉省税務實處窮久必變之勢値此商戰方酣非重商無以禦外非改税無以恤商茲事規畵經年時會既至自應迅速舉行卽使將來收數減少然革去重徵之弊商民受惠己多惟事同創始現定税章是否變通盡利擬請俯准先行試辦一年如果公私并益毫無窒碍再將章程税則咨部立案以昭愼重所有奉省裁併税捐現擬試辦統税情形理合恭摺具奏伏乞皇太后皇上聖鑒訓示謹奏 
[各省協助蘇省振捐計數江寗]  
　　本年蘇省霪雨爲患淮徐海各屬田禾盡被淹沒宜荆增溧等處亦報歉收江督蘇撫特奏請恩賞帑銀十萬兩一面　懇各大省協助振欵以濟災黎茲聞各省業經陸續復到除粤鄂兩處實因庫欵奇絀示捐分文外其餘以直督袁慰帥助振銀四萬兩爲數最鉅合計各省恊助之款約可得銀八九萬兩以之湊辦急賑是亦不無小補也（甲） 
[香港又有颶風廣東]  
　　十一日港中天色復變天文台與船政署於下午兩點鐘則高懸黑權黑鼓蓋指有颶風己在三百英里之内五點鐘時復燃風砲逾時海風飄發風勢略大九點鐘後大雨滂沱風聲怒號十二日自早至晚天色陰霾雲如潑墨狂風頻吼是早潮水高漲以致海旁貨倉鋪户多有爲水淹浸者其低窪之地亦多被浸間有用機將水由土庫吸者是日所有渡海小輪與山頂火車及海旁電車盡行停止肩輿手車亦均無來往各處電線被風吹壞現擬趕緊修理云（玉） 
[電飭解釋易服謠言杭州]  
　　杭省商務總會近奉商部電飭聞外省有因預備立憲謠言將改服式實則並無其事切勿輕信云云商會奉電後卽刊印傳單分送荷） 
 
 

Page 4

 
 
[歸併滿漢蒙旗之先聲京師]  
　　近日政務處决議請將滿漢蒙古各旗歸併規復舊制只留八旗不用滿漢蒙古名目不日卽當奏請實行亦除滿漢界限之一端也（盈） 
[留學生不准剪髮京師]  
　　聞日前學部大臣電致各國留學生均不准私行剪髮云云（盈） 
[政府議通飭官員研究地學京師]  
　　各省官員治理地方整頓軍政暨工商實業均窒嫻習輿地方能因地制宜聞政府諸公擬設地理學會飭令各衙門官員分班入會研究各省及外洋地理風土人情並請揀派大員總司其事（呂） 
[官册最近之調查北京]  
　　吏部近日派各司彙錄己經註册候補候選人員之銜名共計二十五萬七千四百餘員其未 
經註册者尚不在内中國官塲中之人才亦云夥矣（天） 
[查辦電阻滇督閩爲首之人福州]  
　　滇督丁搌鐸調補閩督學商兩界頗不滿意前曾電達政府請另簡放並逕電丁督有公來須度德量力之語刻政府己有電到閩查辦爲首之人想學商兩界必有以對付也（谷） 
[通飭各州縣遵解罰鍰銀兩南京]  
　　江督蘇撫前奉部咨以現在頒行罰鍰新律其所得罰金部例每州縣各解二百兩請通飭所屬一律解省彙送來京等因業已遵照通飭矣（再） 
[特派中西官醫赴汴武昌]  
　　秋操在邇湖北之常備軍已先後啟行現鄂督張香帥因恐行軍或有疾病特派中西官醫多人跟蹤前往（千） 
[礦務大臣咨各督撫文（爲飭局購用萍煤事）]  
　　竊維泰西以煤鐵之豐簡覩國勢之强弱究其運動汽軸專精製造無非取資於煤焦是以西國視煤礦重視能煉焦之煤礦尤重湖北漢陽鐵廠商辦以後勘覔江西萍鄉煤礦灰輕油足堪煉焦炭經本大臣奏准仿照西法認眞採煉歷年以來竭力經營成効大著將煤焦樣寄往外洋經英國化學師史戴德化騐煤每百分中含炭六十五分以之煉焦每百分中含炭至八十四分有奇硫灰俱輕與英國上等豆爾漢姆焦炭無異深合翻砂煉鐵造軌鑄幣暨一切鋼鐵製造之用近時日本製鐵所亦遠道來購不嫌費鉅炭質之佳自無倫比但聞日商尚有次焦運進華埠分銷方今中國注重商務各省機械船塢銅元銀幣局廠林立類以杜塞漏巵多用華貨爲切實要義應請貴部院俯念商辦萍礦業已成立所産煤焦質佳價廉除供應漢陽鐵廠外足敷各省之取給懇祈通飭官辦商辦各局廠凡有需用煤焦嗣後槪向萍礦購用旣可自保利權復能振興商務實屬一舉兩得倘荷尤准務希飭局趕將應用噸數預爲估計或專電或專員逕就上海萍礦總批發處漢陽煤礦運銷局商訂合同依限分運本大臣先已檄行該局總辦通告各局處遇有官商定貨務必核實價銀按期運送藉酬維護實業之盛意爲此咨會貴部院請煩查照飭遵並祈見復實紉公誼（荷） 
[美總領事行抵奉天]  
　　二十二日東京電云美國總領事己由西畢利亞鐵路行抵奉天省城據云俄人撤兵頗有進步駐奉天美總領事將取道長春前往哈爾濱彼與俄國官員多相識者譯字林報 
[第三次審訊范棍]  
　　巨棍范高頭解滬後所有二次訊供已詳昨報茲悉昨日午後五句鐘復行提訊范仍狡不承認問官喝令鞭背九十下上海縣王大令謂爾被控之案百數十起命案牽連亦有數起難道盡是誣扳范一味卸稱夥黨冒託關司馬謂卽使夥黨冒託亦應罪歸于首范語塞俯首求恩時己傍晚遂退仍將該犯解回縣收禁候再覆訊（宜） 
[（附）累及船户]  
　　巨棍范高頭被逮時該犯所趁之洋紗船一艘亦被扣留現經凌沈二弁禀明道台瑞觀察轉禀蘇撫候撥充公用聞該船主情急萬分擬挽人懇求將原船給還未知得能如願否（尺） 
[（附）捕頭探問訊供情形]  
　　昨日公共公廨早堂時老巡捕房捕頭禀稱念二日范匪訊供之後作何懲辦請即明示襄讞孫耳三明府謂此案係　大老爺經手在道訊供容問明後再行示復捕頭唯唯而退（力（ 
[日本航業不振]  
　　二十二日東京電云東京報章刊登航業扶助金之報告以致今日日本郵船會社之股份票市面大爲震動 
[德法美在澳洲之航業日衰]  
　　二十二日倫敦電云德法美二國輪船公司以澳洲航業英人較占優勢故擬將開往澳洲之船隻撤去數艘云 
[俄國國民會會長游歷之用意]  
　　二十二日倫敦電云俄國著名俄民聨合會會長意欲得國民院下届選舉之權力遍游國中常在歐弟薩省時總督商爾巴斯接見之並允凡有該會傳布之主義必爲扶助 
[俄京警察辦事認眞]  
　　二十二日倫敦電云俄京聖彼得堡之警察近頗認眞幾至每日必有炸彈裂藥　見現經查得有女學生一人私藏炸彈五顆炸藥十磅云 
[巴拿瑪運河工程之辦法]  
　　二十二日倫敦電云華盛頓消息謂巴拿瑪運河工程己决定招人訂立合同承辦於招用華工一節並無影響云 
[俄國簡派陸軍司令官]  
　　二十日柏林電云俄國陸軍大將密斯欽柯已奉簡充高加索軍第二師團之司令官 
[俄國陸軍士官開會]  
　　二十日栢林電云俄國陸軍見習士官在芬蘭赫爾興福地方開會發議頗爲激烈意欲反對選舉之事譯字林報 
[俄國猶太人不見容干俄人]  
　　二十三日倫敦電云俄國國民會會長在歐弟薩省召集會員三百人當衆演説激勸其剿滅叛黨及猶太人並云俄國旣不必立憲亦無用設立議院祇須仍行專制衆人散後在途高呼欲致猶太人于死地店鋪當卽收閉猶太人因之皆異常惶恐旋經知事者出而彈壓始得無事譯字林報 
[波斯國王降旨立憲]  
　　廿二日柏林電云波斯國王於議院第一次開會時親臨觀禮並降旨立憲允再整頓以期國事日有起色波斯京城人民同聲慶賀 
[俄國罪犯受戮之數]  
　　二十三日倫敦電云自西十月三號起俄國罪犯之受戮者已有一百餘人 
[摩洛哥亂事]  
　　法報云摩洛哥國丹恭　　口電信謂迷信回敎之徒　起與毆洲人爲難毆擊德國人一名國傾事署人員一名譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[季道篆武昌]  
　　本任荆宜道陳夔麟經鄂督奏派赴京參議官制現署理斯缺之孫延林又調赴江寗爰委候補道繆嘉玉暫行署理（户） 
[蘇藩牌示]  
　　照得靑浦縣澱山司巡檢吳廷芬革職遺缺查　曾任實缺丁憂起復之候補從九錢思培堪以請補（且） 
[請補武缺南京]  
　　徐州中軍守備員缺現經江督以儘先都司銜貴廷請補○常州營游擊李永陞請升提中營參將所遺員缺以補用游擊霍良順請補○江西贛州城守營都司員缺以萬安營都司曾玉策請補（悦） 
[密查營弊蘇州]  
　　飛划右營管帶米登魁委前領哨趙延玉代理營務旋因人言習習謂該營有缺額扣餉情弊經統領耶桂林委總巡查方士斯隨同撫委舒體元詳細查點並無前項情弊因即據情禀覆（康） 
[武員禀訐胞兄蘇州]  
　　洞庭東山外委歐陽某係太湖統領歐陽子林之胞弟近不知何故以兄缺額扣餉販私通匪等情臚列十餘欵遞禀督練公所請究併聞尚須投撫轅禀控云且） 
[學使出洋安慶]  
　　安徽提學使沈子培亟擬出洋考察學務己請由皖撫委臬司陳廉訪暫行代理並選派學務處提調郭振　候補知縣錢印綬惲棨森充當隨員不日赴申附輪東渡士 
[擬设設行營學堂鎭江]  
　　駐鎭巡防軍統領袁熙龍禀詳省憲於該營之側設立行營學堂督標新兵前營管帶陸厚培亦於日昨禀請　營設學選聘敎員訓迪士卒俾各營弁兵知所嚮學云再 
[講報社添設簡字傳習所蘇州]  
　　蘇垣講報社前附設義務簡字傳習所額定四十名早己足數向報名者尚絡繹不絶茲該社同人再在鐵瓶巷閲報處添設一區商請程錫齡擔任敎育額數規模悉照前章一律（容 
[陸軍小學第二期招考長沙]  
　　湘省陸軍小學堂額定二百七十名分爲三年招足去年八月間曾考取學生九十名入堂肄業現値續行招考之期湘撫已出示曉諭限定於八月十六日起至二十六日止報名投考（佐） 
[紀皖省高等學堂近事安慶]  
　　高等學堂監嚴幾道觀察本年四月間蒞堂後即將各班學生逐一考試分爲師範預備兩班預備定七年畢業師範定四學期畢業署假開學己照此辦理乃日前沈提學到皖則謂師範旣己另設專校商等學堂又設師範未免複疊且該堂由從前之求是改爲大學又四大學改爲高等開辦已逾十年尚未舉行畢業現又定七年畢業則將來各處中學畢業生從何推升業己將前情詳告監督將甲乙班學生改爲商等速成班定於此學期一律畢業其預備班則改爲五年畢業不復再設師範矣（士 
[新建五路高等小學堂告㻐武昌]  
　　鄂省東西南北中五路高等小學堂業已一律完工北路在菊潯北城角南路在皇殿右側東路在曇華林西路在武當宮中路在南樓前大街户） 
[贛省醫學進步南昌]  
　　贛省醫學堂開辦有年頗著成效近又添聘日本醫學畢業生南雅雄君爲敎員日課二點鐘分東文解剖病源衛生四科悉心敎授（丹） 
[禀請創設均益辦礦公司湖南]  
　　湘省礦産素富已經阿撫俞廙帥會同巨紳籌議奏請設立中南西三路總公司集資開採頗著成效日前復有職商怡怡長具禀湘撫擬於西路適中之地創設均益辦礦公司收買礦煤開採銻砂遵照總公司現行章程辦理昨奉批准先予立案並飭將開辦地段招股姓名　詳細章程明晰禀覆再行核奪云（旦） 
[溧陽分設商會鎭江]  
　　溧陽官紳現擬設立商務分會詳議章程公舉總協理各員請商務總局詳呈省憲咨部備案旋奉批飭鎭江總會查復云（再） 
[漢臯火警漢口]  
　　本月十八夜三更時漢口後湖城外張姓蓬户因賭失愼維時風力甚勁曾不須臾而蓬户四百餘間息成焦土業已紛紛禀官究辦矣千） 
[棉花歉收價昂紹興]  
　　紹屬土産之棉花以餘姚爲大宗向銷洋莊近因秋雨成灾收成減色統計全屬産花約及去歲十之三四且已大半潮朽故日來價値迭增卽子花一項己每斤漲至七十文之譜（早） 
[棉花價貴寗波]  
　　寗郡棉花近曰裝運出口較前略暢因之市價亦稍形昂貴刻下各花莊門市零售每洋一元祇售上白花五斤二两（飽） 
[上海官事]  
　　兩淮巡檢丁沅浙江候補府段慶餘昨日均至道轅禀見警察南局委員黃蓉繁到道禀請銷假（宜） 
[示諭定期考送員]  
　　海縣昨日發出告示畧謂此次生員考職應由縣會同敎官查照上年歲試取列一等及未經歲試各生先行會考一場　額取送茲定於九月初一日會學考試屇期各生幸母觀望（宜 
[諭追逃亡徵兵]  
　　上海縣告示略謂案准管帶江蘇常備第二標第二營徵兵官阮移開案奉統憲傳飭奉督練公所札奉巡撫部院陳批開二標統申報徵兵潛逃請嚴懲由奉照查該標成軍以後因兩標衝突營房坍塌致逃回有九十餘名之多迭經出示招回乃逃者旣未回營未逃者又復繼遁殊屬不成　體札到務須遵照憲飭責令各該原徵兵官前赴原籍各州縣招送回營限一月内報到等因計開康少雲鄭增瑞吳恭壽丁百鈞顧璋陳貴松以上各兵務須依限報到幸勿稽延致干拿究（宜） 
[總工程局示諭] （爲流氓被獲出示招告吿事） 
　　照得滬上五方雜處良莠不齊往往有無業游民借端　釁甚至沿途搶奪層見迭出若不痛懲何以保治安而維商業茲杳有著名流氓戇大秀卿猪獾阿篤小肚皮掌華等三名無惡不作已經訪拿判押在案添恐未及周知特此招告爲此示仰諸色人等凡受過該流 
 
 

Page 10

 
 
氓敲詐者准其一體切實呈明事迹以憑嚴究幸勿畏縮不前致匿名交郵傳遞及增疑似是爲至要切切特諭（尺） 
[傳諭各鋪拆進欄杆]  
　　南市董家渡改築馬路由路政處查得該處店鋪均有欄杆佔及街道因請局董飭地甲傳諭統限月底一律拆進（尺） 
[履勘西船會館灘地]  
　　商船會館與徽寗思恭堂因侵佔出浦基地爭訟多年近奉上台札飭上海縣王大令履勘大令於昨日午後兩時命駕出城先至商船會館詳詢多年涉訟之由會館董事聲明並未侵佔所有各漲灘及會館基址均於咸豐五年光緖八年及念三年三次升科大令囑令檢出單據卽傳思恭堂董事到塲命亭耆如法勘丈並著圖書查明該地四址若干再行訂期復勘尺） 
[尚賢堂定期講演]  
　　二十六日卽禮拜六爲法界尚賢堂第一次講期敦請英國博士山西大學堂監督李提摩太先生演説題爲敎育事件何人應有提倡責任何人應有服從義務九月初三日卽禮拜六第二次講期敦請商約大臣兵部尚書呂鏡宇星使演説題爲中國學界宜保存國粹於歐化之中望） 
[掘樹壓斃]  
　　鄉人周新堂前日在西門外斜橋相近同各小 
工掘棄馬路兩旁之枯樹不意爲樹迎面倒下壓破頭顱逾時斃命路工洋員卽將屍身車往同仁輔元堂請邑尊王大令于昨晨蒞驗委係因傷身死由堂棺殮寄壇候領屍兄周晋之得信後卽投捕房具領捕頭命候函致該堂核辦（深） 
[審結揑信騙捐案]  
　　前報紀張松岩僞造律師繙譯信函向永年人壽公司等家勸捐經各失主報捕將趙祺卿解案永年人壽 
公司李微莊稱趙携張松岩之勸捐簿内開孫泉標助洋二十元金琴生十五元均有信函爲憑求鑒訊之趙祺　供上海人曾經出洋游學四年回華後屢爲敎習現在時中學塾與張松岩相識故托名募捐集資開辦襄讞孫明府商之英陪番員巴君以趙冒名撞騙着管押捕房兩月僞信銷毁（力） 
[會訊刷染店隱戤牌號案]  
　　義商勿立内延博律師控華人宋四柏冒牌設店爭奪生意等情經義國陪番員穆安素君照會廨員關司馬訂期會訊昨午後襄讞孫耳三明府與穆君會訊被告延哈華托律師辯駁先據博律師控稱原告在坭城外九號房屋開設華章刷染行未幾卽有華人宋四柏在鄰近新開華麗刷染店惟同業設店案所不禁今宋不應用字面聲音相近之牌號顯係隱戤招牌該號尚有冒名華章收受刷染之物訴畢卽傳洋人美小姐到案據稱前有衣物欲　勿立内店中染刷因走錯送至華麗伊等竟冒名收受又傳見証華人劉亦生陳伯榮二人供送衣與華章刷染均爲華麗冒收被告哈律師將各供駁詰一過中西官判原被一併退去俟下禮拜二再行覆訊（當） 
[上海縣案]  
　　警察南局函解鞠女浦控王沛雲顧元奎串騙布疋一案到縣經王大令訊詰鞠供前在南匯本縣開鼎隡布莊於端節停閉家内尚有存貨本月十二日王沛雲揑造假信到小的家内向妻騙布六百疋裝劉春泉之船與顧元奎載牲三灶鎭　洋小的回家得悉詢間劉春泉無異王已逃避小的到滬　顧至局解　求追劉春泉供王沛雲雇小的船裝載布疋王與顧元奎押運至三灶另雇車子不知何往顧供雖與王沛雲認識實無串騙情事務求緝王到案虚實立判大令判顧收押　顧退去候審○兇手鄭阿歪上日廿九擊傷姚阿五身外逃避尸屬　稱係小東門外鄭有明土店之夥今提該店司　王渭　訊究王供店主鄰阿　今者已回潮州　歪係店主遠族久不在店不知肇祸情形及現逃何處大令判王交保赶查該兇犯下落禀候察奪○警察北局函解李森林控李洪發行兇一案到縣訊究森林供湖北犬冶縣人前在安徽寗國開湯糰店　旋婦侯劉氏爲妻今己六年今歲寗　水荒小的於上月挈妻來滬爲長子　定養媳被同鄂李洪發賣入娼寮身價被吞今日向論反遭毆傷頭面洪發供朱領賣伊之養媳小的深悉侯劉弑本夫尚在劉氏被森林誘拐來滬今日向索欠洋互　適檐瓦落下磕傷伊面劉氏供年念五年本夫侯文煥病故逾年再嫁森林己生一子大令判洪發收押森林劉氏交地甲保回候移查訊斷（宜 
[總工程局記事]  
　　西門外乾昌和烟紙店房屋翻造後房主王兆增不順再借而該店主竟逞强遷入昨王投局禀控即提店夥譚順芝到案研訊孫明府判候交保候傳店主再訊○八十八號巡王查獲竊賊李阿二解局訊判戒責五十下尺） 
[公共公廨早堂案]  
　　川沙廳移文公廨稱有人控周沈氏用正金銀行假鈔票該氏移居租界請移遞解回川沙歸案辦理讞員關司馬飭差恊探陸恊庭將周沈氏拿獲昨日解案訊之氏供丈夫秋堂向在工部局充當小工上年因假鈔票料葛奉判管押西牢尚未釋出實不知川沙有假票之事求察孫明府商諸巴君判將周沈氏交來差帶回川沙歸案辦理○范永春陸阿生同至張寳林花烟間藉端行兇經捕拘案請究明府判分别罰洋○德商柳啓史控華夥何仁生用空洋五百餘元昨由包探沈子藩將何逮案明府判仍交捕房俟禮拜六德領事訊理○靜安寺鄉人姚瑞芳控姚新根錢連生盜賣祖遺地畝昨由包探陳雲忠將姚錢解案明府　過堂訊奪○沈雲投公共公廨控金裕卿吞沒淸潔局股本並盈餘賬洋求追昨晨解訊沈供光緖二十四年承攬英美淸潔局事務因資本不敷紏同金裕卿與侯永春三人合做局内名字用沈云記承包六年所有盈餘各賬不尤交出核算連股本洋六百元均被吞沒向索倚勢圖賴因之控究訊之金供沈云喬雖有洋元在外作爲存項每月認息二分八厘按月付訖因沈不無微勞每月出薪工洋十二元現查賬上被其多支洋一百餘元如果有合股情事股　何在茲將工部局董已簽字各　呈案求察明府　金交保予限十四天繳洋六百元飭沈具領完案○前者迷路婢女李月弟由捕送廨訊供被主人揚辛川凌虐官判發濟良所俟伊母到案訊領各情已詳本報昨其母吳阿七投案請領明府准之○無錫人尢永泉與陸掌保因付洋口角官判押候捕提紹興阿順到案再訊昨日包探朱桂生禀阿順已逃應謂訊結明府以陸毫無傷痕遂判尤開釋完案○甬人陸子恆陸子蘭同竊葉三陽家衣飾約値洋一千餘元子蘭即携贓逃赴寗波經葉報由包探倪順泉將子恆拿獲解案訊之陸子恆供各贓實由兄弟子蘭携甬求恩明府判押候備文派差前赴寗波慈谿縣將子蘭並贓關提來滬再行質訊核辦○江北流氓姚小成串同夏阿大高寳卿攫取陳金奎家洋元逃逸曾判夏商各押西牢在案昨由所探陳云忠將姚小成解究夏高同供實不在塲起　時姚在烟間求察明府判押一月○成衣秦仲康鬭取日本人貨物報由包探竇如海拿解判押交保限七天照繳在案昨已逾期解請復訊秦供求展限七天定即照繳明府姑寛再展限七天繳洋○孩子林六述在茶館内竊取茶客馬褂報捕解究明府判押送棲流所留養○徐阿毛因與張阿弟爭奪生意將張頭額打破報捕解究明府判押罰徐出養傷曁十五元如違攺押一日（力） 
[法租界公堂案]  
　　杭州人吳美最因不贖抵押房屋銀两經洋商控奉押追現除交還外尚欠銀一千餘两吳無力籌還因控王雲章於去年冬間股開　廠機噐辦就後旋即中止股本被王霸吞請追還抵補陳明府即於昨日提王到案王供前開美利公司吳邀商人將生財搬往放大塲而迨機屋成就渠即逃避所欠房金一切開銷八百餘元俱由商人代付現尚欠三個月房租洋二百十六元以致生財　噐封閉在内明府得供判吳人銀並保出外將房金付淸機噐拍賣償還欠款王旣有生財在内亦不能置身事外併着帮吳料理○朱紀芳所開小烟間丙之夥計王尚窩贓金和尚所竊招商局之胡椒藥材洋毛等物爲探獲案官判王罰洋两元朱從寛不究 
 
 

Page 11

 
 
金押捕房三月○成茂洋貨號與杳興洋行爲定沙町魚紏葛一案昨又集訊原告洋人呈騐定單二紙謂第一紙係允辦不作憑如外洋定貨准可包到方給第二紙今該號並無二紙不能作準質之號夥楊永祥稱各商往來定貨從無此等辦法中西官判楊下期邀他行定貨已到之經手人及定貨單到案再核○鍾書　韓根生盜賣梁福卿之地控奉交保出外抗不料理前日韓由英廨送回判押茲鋪亦由保人交案奉判一併押追又韓根生上年串通鄒韵甫騙去華關榮田單昨亦投廨附追飭候提　併究（深） 
[美租界捕房事]  
　　山西人李桂富於昨晨四下鐘闖入新靶子路一百八十六號西人家爲該西人撞見己疑其圖竊並見李肩有刀傷一處知非善類鳴捕將李拘入捕房奉飭押候查辦○某甲昨乘包車至四考脱路將某日孩撞傷當由孩母鳴捕將甲拘入捕房奉飭由甲給傷費洋二元日孩不受捕頭命將甲姓氏抄給日孩准其自行投廨控告○楊西川昨持衣包一個捕以形跡可疑拘入捕房旋由捕頭　探查得並非竊贓當即釋出○工部局垃圾小工王福根昨在西華得路將車夫李扣子肆毆七百六十一號捕向前喝阻亦被兇毆當即拘入捕房押候送辦（似） 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
