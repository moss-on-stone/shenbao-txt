# 1895 - 147 - 4907941

 

Page 1

 
 
[敬募順直急振啓] [  申報館恊振所拜手]  
　　燕地告災已經年歲兹者奇荒洊至小民益不聊生易子析骸慘酷萬狀加以日人肆虐轉徙蒼黃歴觀報章所述情形及散振諸君來信較鄭監門流民圖所繪尤爲蒿目傷心本侌承諸大善士慨解腰纏源源接濟前已集銀一千兩會同仁濟堂解往灵區仍恐地廣人我非區區所能濟事昕宵籌畫倍覺焦勞惟有籲懇仁人善緣廣結不拘多寡隨意解囊俾得集腋成裘及早解往散放庶百千萬哀鴻涸鮒或尙得有生機乎肅此布陳伏惟德鑒 
[論弭事變宜正人心]  
　　今何時乎五洲萬國通道往來壤地愈闢而愈廣邦交俞結而愈多勢力愈競而愈雄機械愈變而愈幻將欲奠疆圉於磐石置民物於乂安則必修好息兵而後可將欲修好息兵使鼛鼓不驚烽烟永息則必與鄰邦輯睦示以眞誠務去詐僞而後可東方之國大小不侔其堪稱並峙者要惟中日二國以人數之多寡財力之盈絀計日本僅及中國十中之一顧自一二十年來日本事事爭先朝野上下皆以發憤自雄爲事通力合作日昃不遑奮然欲爲東方至强之匣知中國之不足與謀於是沈幾觀變意將待時而動而中國則虛憍之習牢不可破粉飾因循欺詐恇怯舉世昏瞀如以孤客處暗室中酣然熟睡幾不知人世間有旦暮矣忽有大聲疾呼而至者排闥直入眦時始心驚膽裂四顧躊躇進退無方形神頓沮遂使賁育不能展其勇良平無所施其謀誰爲爲之孰令致之苟有天良能不爲之痛哭流涕長太息哉自來禍患之來皆由積漸而致易曰履霜堅冰至豈一朝一夕之故哉其所由來者漸矣日本始以琉球遭風難民爲臺灣生番所戕索費五十萬而去自此以後遂有蔑視中國之心取琉球如拾芥視朝鮮若外府眈眈窥伺其所凝神注意者未嘗有一日之懈蓋東方要隘口岸莫如朝鮮若得朝鮮旣可掣中國之左臂又可塞俄人之咽喉處心積慮蓋有日矣甲申之役重訂和約載明兩國調兵必先期互相咨照此次東學黨事起我僅遣葉志超率兵二千赴朝平亂而日本之兵已絡繹而來雖由葉志超及衛汝貴等節節潰退遂致牙山平壤拱手相讓然當初旣有兩國調兵互相咨照之約則當咨照發兵時我國必應多調勁兵火速赴朝以主待客以逸待勞先聲足以奪人日本亦未必敢以兵戎相見失此先著而日本竟乘機大舉薄人於險出不意而攻不備勢若建瓴嗚呼此戰事之所以一蹶不振也吾嘗綜始宋而計之開戰以後覆轍相尋由於調兵不早坐失事機若論戰事之未可終恃則由於平日之漫無整備將不愛兵兵不習將額多虛設餉盡肥私技擊不精號令歧出雖有百萬之師祗可以壯觀瞻未足以供禦侮有兵如此戰豈可恃戰之與和勢不並立旣不能驅無用之兵盡置死地又不忍坐視完善之城郭土地悉被烽烟則惟有舍戰言和以紓旦夕之禂百救蒼黎之命是舍戰言和固出於不得已也彼咫聞尺見泥古不通今者腐氣塡膺不問勢之緩急事之重輕而一味搖唇鼓舌以和議爲非言之匪艱行之惟艱苟使此種腐儒僥倖得志其能措天下於治安乎故中國而欲爲日後富强計當取天下之人才共有志於實學庶學成以後可爲國家任事兵商工藝各有專司任以實心赴以全力庶幾衆務皆有起色近百年來粉飾侵漁誤國肥家之陋習不難一掃而空之人心旣已趨正國事自可振興將欲激勵人心使棄邪而歸正則所以造就人才者不可不大變前規取士原所以備國家之用繩之以時文試帖是已納之於無用之地他日任之以事能保不用違其長乎故教士之法必教之以眞實有用之學坐而言者卽可起而行庶所教皆眞才自不致有乏才之歎而甘借才於異地矣果能於本原之地覈實講求勿畏難而中止勿遇事而巧避但使人人有惕勵憂勤之志則庶務自必攺觀然後於無事之時脩好睦鄰從容布置自有以成久安長治之規東方首出之國至此將誰屬哉豈不賴乎人之能自立哉 
[諭旨恭錄]  
　　四月二十六日太常寺題五月三十日夏至大祀地於方澤奉旨朕親詣行禮四從壇遺鍾秀英俊立瑞黃永安各分獻欽此○二十八日軍機大臣面奉諭旨新進士著於五月初七日起至初十日止分作四日帶領引見欽此同日奉上諭通政使司奏驛遞本章漏未蓋印請將巡撫議處等語四川總督前陜西巡撫鹿傳霖著交部照例議處欽此○二十九日奉上諭内務府奏恭逢恩詔上駟院已革厩長可否開復一摺上駟院厩長廣泰等均係降旨責革並非革職留任之員該衙門援引恩詔輙爲陳奏殊屬錯誤所請着毋庸議欽此 
[本館接奉電音]  
　　昨日淸晨京師飛電傳來上諭二道敬謹譯登○五月初六日奉上諭陸潤庠奏請開缺回籍養親一摺國子監祭酒陸潤庠著准其開缺欽此同日奉上諭山東布政使著張國正補授季邦楨著補授福建按察使欽此 
[俄軍南下]  
　　俄國前派兵艦五十艘出地中海中日議和之役仗義執言不准日人强割遼東地面日人自知勢力不敵當卽允從中日換約時爰將此條删却此爲非常之舉足以洩公忿而折凶鋒嗣聞俄國擬令日本將戌守朝鮮之兵撤去先聲所播使聞者咸曉然於意向之所在以爲東方不久將又有變局昨接天津訪事人信聞俄國陸軍已陸續行至琿春邊界擬向我國假道黑龍江向朝鮮進發據云將查視朝鮮是否果係自主抑聽命於他人如昔人所謂政由寗氏祭則寡人歟作何處置且誌此以俟續聞 
[蘇州火警]  
　　姑蘇訪事人云端陽日傍晚省城平江路柳子巷某姓家因煮角黍遺火積薪霎時間烈燄飛騰上衝霄漢立卽鳴証報警各水龍夫心舁水龍馳至吸水狂噴俄而地方文武官員呵殿臨塲督同施救止在嘈嚷間忽聞砉然一聲竟墻壁倒下壓傷甲乙丙三人時祝融氏方色舞眉飛東衝西突直焚去房屋計共十餘椽始稍霽嚴顔偃旗而返聞乙丙所傷無甚緊要惟甲勢甚沈重未識能保性命無虞否 
[鐵甕夏濤]  
　　鎭江來信云有某甲者海州人也流寓鎭郡年三十餘孔武有力專以鬥雞走狗爲事稍有不合輙白刃相仇以故靑皮中尊爲巨璧焉一日午刻甲奔至寳鳳茶園觀劇斯時園内人多於蟻幾無揷足地奈甲力大如牛硬行擠上卽將某乙擠倒乙大聲詈駡甲不覺忿火中燒定睛細視遂冋乙曰吾於前年間曾在京幾嶺地方被爾用刀刺傷左腿現已醫治痊愈今日相遇必當報復乙亦兇悍異常不甘認受各逞詞鋒甲陡發神威伸手批乙之頰一時喧嚷嘲笑聲與臺上鑼鼓聲聲聲相應園主深恐釀成事端卽告知水利廳巡勇巡勇聞信赶至向前喝住兩造始各釋手悻悻而去不料次日黃昏時乙因事至小街道經惠風茶室後甲迎面而來相見之下始而舌劍唇槍此攻被擊繼則 
 
 

Page 2

 
 
拳足交下聲勢洶洶甲從腰間取出利刃一柄向乙刺去乙未遑避讓右腿被戳二刃左手亦中二刃登時血溢不止倒仆於地乙高聲呼救觀者愈聚愈多咸代抱不平將甲扭住送交地保翌晨將乙舁至丹徒縣署請騐午後王大令高坐堂皇飭仵作檢騐仵作唱報實有刀傷四處並無别故大令命差將甲提至案前研訊之下甲侃侃而談毫不諱飾大令謂光天化日之下膽敢如此行兇實屬不法已極飭差重笞一千板責畢釘鐐收禁聽候詳辦○鎭江府彦詠之太守因學憲龍宗師考試金沙往辦提調事已紀報端兹太守因考試已竣特於四月二十五日自金壇起節乘坐官舫卽於次日上午駛抵京口舟泊皇華亭碼頭其時邑尊王伯芳明府保甲總巡劉照靑大令以次各官咸在碼頭迎迓太守舍舟登岸乘藍呢大轎前導排齊執事由小門入城遄回府署次早卽詣道轅謁見呂觀察面禀一切○候補知縣李樹生明府自奉道憲呂鏡宇觀察札委辦理彈壓局後遇事認眞昕夕不懈四月二十八夜三鼓時明府親率巡丁至大街小巷徧查迨巡至小街南首忽聞某草屋中呼么喝六之聲由内達外飭丁搥門而入諸賭徒知事不諧卽將燈火吹息巡丁蜂擁上前竟獲賭徒三人明府飭丁帶局次日升座公案略問情由各賞以竹笋煨肉數百斤並獨桌酒一席牧猪奴見之當毛骨悚然矣 
[四照會彚登]  
　　四通商權利此欵專索通商權利情節極爲繁重非一時所能徧加考覈以下所陳各節只照現時所見得及者而言隨後自應酌商增攺惟望貴大臣覽此說帖便知此欵中國旣有可以照准之處亦卽有必加更攺之處方能照准也前此通商條約一經開戰卽作罷論和局旣成自應另立新約中國之意亦願以中國與各國現行之條約章程作爲底本惟開端應將兩國優待彼此相同一句叙入第一條第二條應答之語現請暫緩作覆第三條據將子口半稅减作值百抽二並擬將一切稅鈔豁除等語查子口半稅本係值百抽二五今將五數除去是每百兩除去五錢查日本此約擬向中國索賠兵費鉅欵非中國現時財力所能勝任所有中國餉源不但不當令其壅塞且應爲之代籌開源之法是議减稅不如議加稅矣且現在日本方與歐美各國修約加增稅則豈有令中國將本來甚輕之稅再行减輕之理至洋貨一經進口賣與華人之後尙欲令其免納一切稅鈔此爲各國公使久在北京歴年要求而不得者蓋所請並無公道故也最保通商權利者莫如英國最善謀利者莫如英國之商人英商屢欲慫恿其公使以免厘爲請迄無成議者以其短於理也英國公使額爾金帶兵進京盤踞者成以戰勝攻取自居氣燄甚大要明之下何求不得而不肯以洋貨免厘爲請曰洋貨旣入華人之手英人何能保其免納厘金此理所未解是以不願爲之代請此語見一千八百七十一年英國修定天津條約藍皮書第四百四十三頁英國通商部所以監理英國與各國通商之事者也英國外部令其查覈此事亦云洋貨旣入華入之手尙欲令其免納厘金英國國家不當爲其代請查通商條約並無此欵内地土貨旣應遇卡抽厘洋貨何能獨免縱條約顯有此語亦不可遵何况並無此約見以上藍皮書第三百四十七頁威妥瑪駐北京充當英國公使甚久人甚能幹中國商務極爲熟悉常謂厘金一稅與英國之進欵稅相仿外人何可挑剔國家所入不敷所出自有隨時徵稅之權旁人何可厚非今若令各省督撫將厘金除去用費將從何出如令中國商人領有洋人之護照便可在中國境内運貨縱横無阻其理更爲不公云云見以上藍皮書四百四十四頁四百四十七頁以上數公所陳之說極爲秉公合理想貴大臣見之亦必深以爲然自可將此欵更攺祇令洋貨在洋商之手時方行免厘此係照最優待之國之約章辦理日本亦應足意第四欵所陳之事無論是否公道卽以辦事謹愼而言亦未見其得計夫洋商旣非地方官所能管轄而竟深入内地暫行居住距通商口岸旣遠該國領事鞭長莫及地方官更覺爲難從前英商亦以此事爲請威妥瑪告之曰此事貪多務得我萬不能准洋商旣不歸地方官管轄卽不應請辦此事如洋商聚集内地太多勢將購地作爲租界豈非又添枝節云云見以上藍皮書第四百三十五頁四百四十九頁第六條所指之利益係指機器進口造土貨而言駐紥北京各國公使久經議過未邀准行洋商在中國攺造土貨久有例禁各國以此係中國自主之權亦卽聽從中國如准洋商在華攺造土貨勢必盡奪小民生計於華商所設製造廠所極有妨礙國家自不能不出力保護此事關係中國經久章程各國公共之事不能因一時戰爭遽行更攺也至日本國臣民在華攺造土貨運入内地免完稅課一節於向例旣有歧異卽屬窒礙難行如果中國以此等利益准予日本各國皆援一體均霑之例則華商之製造廠所立卽擠倒矣第八欵末云但通商行船約章未經批准交換以前日本國仍不撤回軍隊等語此欵旣不公道又屬過慮第六欵内本有新訂約章未經實行之前所有日本政府官吏臣民及商業五藝行船船隻等與淸國最爲優待之國禮遇護視一律無異等語旣有此欵作保卽不必以不撤軍隊爲詞以上各節係本大臣將貴大臣交來和約底稿細加察閱之意見所限時日無多傷病又未平復本大臣今已力疾作復如此直言無隱似亦不能再求詳密至關繫稍輕之欵並未逐細作復者誠以四大端彼此意見如果相同其小節細目自可隨時相商本大臣尙有一言效其忠各惟貴大臣恕而聽之本大臣回溯服官中外近五十年現在自顧晚景無多致君澤民之事恐終於此次之和局所以極盼約章一切妥善毫無流弊兩國政府從此永固邦交民生從此互相親睦以副本大臣無窮之願望今和局將次議成兩國民生後來數世之造化命運皆在兩國全權大臣掌握之中故宜遵循天理以近今各國大臣深謀遠慮之心爲師法而保兩國生人之利益福澤方能克盡全權大臣之職分日本現在國勢已甚强盛而人才衆多尤爲方興未艾今日賠費數目或多或少今日思得兵力所到之地以增幅𢄙或廣或狹皆屬無關緊要至於中日兩國官民日後或永遠和好或永遠讐仇則有關於日本之國計民生者甚大不可不深思而熟慮之也本大臣爲中國頭等全權大臣自能代中國决計與日本全權辦理大臣訂一周密完善永遠和睦之約章俾將來嫌隙無從而生釁端無從而起如此和局訂約者不但不遭後人之唾駡亦且與有光榮庶東方兩大國百姓日後永遠和睦彼此相安福澤縣長實基於此望貴大臣熟思而圖利之未完 
[大令重來]  
　　漢陽縣薛誠伯大令自去冬調署蒲圻接署漢陽者爲張詞圃直刺四月廿六日自蒲圻復返漢陽接篆視事舊地重游竹馬兒童當有歡迎恐後者矣 
[藩臬接印]  
　　新授江蘇巡撫趙展如中丞於四月廿一日交卸浙江藩篆先期將印信封固以綵亭鼓吹委經歴司張叅軍送至臬署并派家丁二名親兵入名一路護送署藩司聶仲芳方伯擇於是日已刻接印屆時方伯朝服出堂望闕謝恩畢展拜印信然後更換公服升座各書吏預備紅箋書成上任大吉祿位高陞等字卽將印信蓋用各僚屬逐班叅見次及書吏營務親兵站立兩階施放洋鎗一排庭叅已畢方伯退入内堂各官復進見叩賀又兼署臬司鄭芝巖廉訪紅示於二下日寅時接印聶方伯於十九日委本經歴葛安之叅軍將臬司印信送至糧署其接印禮節大抵相同故不復贅也 
[吳門艾虎]  
　　姑蘇訪事人云前報紀香山水橋村有外來流棍在此開塲聚賭擾害鄉民吳縣凌大令移請統帶太湖飛划水師全營朱太守上洲督同差勇前往拿捉豈知棍徒早已聞風停止避匿他方嗣又潛往光福鎭勾結本地無賴依舊開設賭塲喝雉呼盧頗爲熱閙大令訪知飭差王慶帶領夥役數名再往查拿而棍徒恃人衆力强置之不問差役僅獲一在賭之僧人曁本鎭著名賭棍綽號七裏完者兩名七裏完者其父稍有積蓄父殁後未及七終竟將所蓄浪費殆盡人由是以此呼之也現在鎭上開設烟館素有劉盤龍之癖賭棍遂倩司開配之役差役拘至半途烟館夥某甲潛與賭首爲難賭首乃糾合多人蜂擁而上意圖强刦差役苦於衆寡不敵七裏完遂得乘間逃逸王慶反被拉去兇毆幸經鄉人力保始得釋回而賭棍猶聲言以後如再有官役來拘惟保者是問迨歸禀大令勃然大怒立卽親率差勇向李軍門處借得砲船下鄉獲住 
 
 

Page 3

 
 
土棍三名帶回禁押又因賭棍如此猖獗藐法已極札飭城守營曾參戎帶同兵役前往務必悉數擒拿解省從重懲辦參戎奉令連夜啓行現在尙未回省傳聞賭棍雖極蠻橫而賭塲中開配及估看銀洋管理籌碼等事必倩本地人司之苟土棍不貪其利不爲之役則賭局恐未必能成也○天津老鄭者蘇垣著名流氓也日以打架拆梢强索硬詐爲務橫行街市無惡不爲樂橋一帶大有一呼百諾之勢鋪戶居民畏之如虎客歲總捕同知劉少峯司馬蒞任後首先訪拿老鄭聞風逃逸嗣見捕務少弛復潛回省垣初尙歛迹繼竟故智復萌目無法紀居民受其害者不可以數計流氓中後起之英大半出其門下四月二十五日司馬立簽差役潛往拘拿除老鄭外尙有王全堂及王印堂二名甫將老鄭拘獲而二王已兎脫司馬提訊之下老鄭俯首無詞遂飭重責一千板荷以巨枷飭差保押游六門鳴鑼示衆餘仍勒限跴緝務獲究辦○李小和者元妙觀機房殿羽士也其師在日頗有聲名迨羽化後李繼之爲住持自此醜態不堪聲名狼藉其徒榮生不端更勝於李某姓子自愿出家修道經父兄送至殿中拜榮生爲師某姓子年未及冠温文儒雅貌頗麗都一日奔回家中向父兄痛哭細詢之下瀝陳顚末不堪入耳執筆者以不屑汸我筆墨削而不登其父兄騐之信不覺勃然大怒立興問罪之師李無詞以對諉諸榮生旋由某武員效魯仲連之排難解紛又藉孔方兄之力得免涉訟公庭○紫陽書院四月分輪應臬司課黃幼農廉訪札委候補縣四員入署閱卷刻已閱竣出案府庠廪生吳某名下士也三戰南闈俱邀鶚薦院中官師課必列前茅紫陽主講陸太史懋宗久以大器許之是課之文按切時事立言傳誦士林咸爲推服孰知落卷中僅逐句加點評有不淸通三字置諸下等吳憤甚竟欲執卷以質諸閱卷之員旋經諸同人力勸而止 
[琵琶亭題壁]  
　　九江訪事人云四月二十七日已刻官塲接南昌電信悉江西藩司方佑民方伯因病懇德大中丞奏請開缺所遺篆務卽以鹽巡道裕竹村觀察昆接署遞遺鹽巡道篆務以候補道文矞生觀察鐍署理○九江鎭總兵周德泉鎭軍飭標下管帶選鋒左營周梯山協戎右營傅春海協戎新勁營劉淸泉叅戎飛虎營范坤元鎭戎各率所部在大校塲操練鎗砲○署理九江府崔蘭嶼太守考試闔郡文武童事畢卽赴局部署一切旋於四月二十六日回衙當日接到省會電音知奉委兼充牙厘提調所遺湖口分局一差另委聨敷靑太守震接辦○署理德化縣彭星階明府騰瑞訪得訟棍鄒文桂充當刑科書吏檀作威福遇事生風爰密諭典史態雲峯少尉往拿至則鄒已脫逃乃將房產悉行封鎖 
[鵠候旌麾]  
　　新授江蘇巡撫趙展如中丞已由武林啓節卽日可以抵埠已紀前報關道憲劉康侯觀察上海縣黃大令咸於前晚乘舟出境恭迎聞趙中丞此次蒞申小作勾留卽擬乘鈞和兵船往江寗拜會張香帥再行北上 
[府憲將臨]  
　　本縣黃大令前日接電知趙大中丞將次蒞滬立卽專差赴松禀知府憲恩太尊卽於前日由松登程來滬黃大令亦派差丁在南市大碼頭伺候 
[給息屆期]  
　　去年倭人犯順增兵購械需餉浩繁爰有稱貸於民之舉上海籌餉局息借各欵係照部章以六個月爲一期分作五期限兩年半還淸第一期還利不還本以五月初十日爲還利之第一期昨接餉局友人函告現定於本月初十起至二十日止卽在三馬路源通官銀號内戶部籌餉滬局按票給付所有各業承借之欵可於此十日内持票赴局核取息銀矣 
[淸潔街衢]  
　　本城居民常將垃圾堆積要道穢氣薰蒸縣橋南虹橋浜一帶爲尤甚行路之人無不唾駡總因打摕夫日久玩生之故現經保甲總巡夏芝蓀明府查悉其事故出六言告示懸貼街衢照錄於左滬城街道狹窄居民理宜淸潔衣褲横哂路口垃圾堆積當街悉諭嚴行查禁地甲隨時告誡倘敢藐視不遵定提從重究詰 
[魚販墮江]  
　　西鄉人某甲年約二十餘前日駕偏舟來滬販買黃魚舟泊觀音閣馬頭昨日潮漲時獨立船頭偶一不愼竟致跌入河中一轉瞬間已被潮冲去不知以後能撈獲否 
[醉漢成擒]  
　　滬南大東門外龍德橋某酒店前日有流氓甲乙等五人入座豪飲連罄巨觥酩酊之餘店夥向算酒帳甲等以其錯記夾帳冐收酒錢仗麴秀才勢敲檯拍凳大動干戈店夥寡不敵衆各受傷痕店中物件東抛西擲幾如落花流水店主奔赴十六鋪巡防中局喊控局員李蘭史二尹立派局勇數名前往甲等尙在行兇被局勇按名拿獲送解局中請訊 
[惡借行凶]  
　　本邑浦東八圖張家橋人張萬年偕妻某氏扭同宗之張海榮到上海縣喊控值日差查詢何故聲稱張海榮借錢不遂聲勢洶洶居然用武昨晚持刀戳傷手足等處妻來勸解亦被戳傷請轉禀大老爺騐傷伸冤差覎淋漓血液知受傷屬實張海榮稱並不借錢因比鄰萬年蓄犬一頭晚間狂吠不止擾人淸睡囑伊將犬遠棄伊不依遂致互毆差以兩造情詞大同小異遂據情入禀内署適黃大令出境恭迎憲節由門稿傳諭飭令補詞候核 
[竊贓已獲]  
　　某甲向住楊樹浦地方忽於日前失去紫銅二十八條並洋布二疋遣人四處找尋並無蹤跡旋卽投報捕房昨經抱探秦少卿在浦東爛泥渡某小工家起出原贓並未缺少當卽會同此處局勇戕小工及原贓一併拘入捕房想今日早堂卽當解案也 
[局賭送縣]  
　　前者恊太錢莊股東陳榮卿控霍貞棠圖賴期票洋銀一案業經宋通刺提訊以供詞各執判令分别交保押候補提窩賭之娼婦張寳卿到案再訊此已錄報前晚通刺升堂復訊陳供小的曾於去秋與李紅記等左仁濟醫館對門股開恊太小錢莊共十股計資本洋五百元倩鎭江人霍貞棠爲經事迨至今年正月揭帳被侵蝕洋銀二百餘元當經霍挽出同鄉同業之江秉乾韋殿甫等作保書立約期票一紙計洋一百七十元至期向索霍忽圖賴不得已控訴案下霍心懷叵測反誣小的誘賭局騙逼勒出票今奉復訊尙求訊明究追娼婦張寳卿供小婦人現在百花里賃屋作賣笑生涯今正有押客陳榮卿及霍貞棠等前來遊玩確曾乂過麻雀兩次贏輸甚細嗣又推小牌九一次偶然玩玩而已實無聚賭抽頭情事通刺問究竟當時霍貞棠負欠若干逼出票據等事爾定知悉供陳等雖在氏處賭錢然輸贏無幾並無勒立票據之事餘供一味支吾中人江韋同供稱霍貞棠所出陳榮卿處之約期票一紙實係賭欵立票時陳曾充許日後代向同業糾集一會料理此欵此次小的等已極力介紹折償了結陳榮卿已允諾實因陳之胞弟錦祥從中梗阻不肯减少分文以致涉訟公庭今奉復訊小的等不敢妄供通刺以案關誘賭局騙勒據陳榮卿竟敢涉訟實屬罪無可逭判將聚賭抽頭之娼婦張寳卿掌頰一百下交官媒陳榮卿仍交原差候備文侈送上海縣照例嚴辦霍江韋三人交原保令自行投質一面補提陳錦祥到案一併送縣 
[英界公堂瑣案]  
　　馬順來衣履翩翩有類大家公子前日到妓女徐桂寳家作狎邪游乘人不備竊取銀簪銀圈各一　報捕後經包探黃四福拘獲人贓送究徐妓遣傭婦阿寳投案請領失贓馬順來一味求恩並言小的係生意中人一時糊塗以致犯竊可否保全顔面則感德不忘矣通刺以馬在娼寮犯竊實屬無恥之尤判令管押三禮拜贓還失主○妓女張素芳前晚從書塲獻技回忽在中途失去琵琶一隻報捕後由包探孔阿才查係乞兒施桂三所竊當卽拘獲人贓昨晨送案請究張妓投案請領失贓施桂三供稱見遺失在途是以拾取並非行竊通刺判管押四天○二百五十四號華捕拘解在賭臺望風之藩阿三殷松堂到案請判通刺略加研詰判令各交巡捕房管押七天○三百九十七號華捕拘解吳金扣至案禀稱此人向在虹口一帶爲小工昨日與同業李德恩口角將李擊破頭顱爲此拘解請究李德恩投案申訴稱被伊用磚擲破吳金扣供因搶奪生意以致吵閙然非小的所擊通刺以李傷勢尙輕遂判將吳金扣管押一禮拜以儆○車夫盛嘉榮藏匿坐客紡綢洋傘一柄 
 
 

Page 4

 
 
適爲一百八十七號華捕所見當卽拘入捕房昨晨解訊通刺略加詰問判將盛嘉榮管押一禮拜贓存捕房○四百六十三號華捕禀稱張有桂前因竊物曾經大老爺賞給川資著令回籍不料得錢後依舊竊物今又行竊潘朱氏小船一隻張桂榮之棉花一包當被張桂榮當塲拿獲扭交小的爲此送案請究潘朱氏投案申訴前情張桂榮供棉花裝在船上被賊駕舟來竊當時一併獲住今請將贓給領張有桂供江北人本欲回籍旅因患病將錢用罄不能回家致又犯案通刺判令笞責一百板遞解回籍 
[美界捕房紀事]  
　　偷兒劉阿四屢經究辦仍操舊日生涯前晚十二下鐘時在外虹口華記路沿途躑躅經巡街捕拘送捕房昨晨捕頭遣包探范進才詰其此次曾否犯竊再行核辦○前晚一點鐘時積竊崇明人王阿大在北四川路游行經二百八十三號華捕喝阻王欲奔逃捕追至白大橋相近得以獲住解入捕房昨晨捕頭遣包探張阿五查知曾在靖遠里一帶甲乙丙丁戊五家竊娶皮棉綢衣甚多乃押候吊齊原贓解送英公堂請究○蘇州竊賊周子鄉曩時數犯竊案遞解回籍刻又潛來滬上攺其姓曰王名雨秀日在租界中東奔西走乘隙探囊昨晨溷跡蓬路意圖攫物經包探江阿三查獲解入捕房捕頭令押候解送英公廨請訊○西華德路東桂芳里某雕花作學徒某已悞損器具其師某庚怒　之已遂背師脫逃昨晨庚在閔行路相遇欲扭之回作已不服以致互相揪扭經巡街捕一併拘送捕房唐歴訴前淸捕頭謂已不應倔强理合送懲姑念年幼無知著庚領回管束○周雲山在兆豐路第一號洋房某西人家當細崽前晚手持衣包行至北河南路鐵大橋左近三百八十號華捕向之盤問周言語支吾因卽拘入捕房捕頭向問緣由周言衣服由母囑送某洗衣作問包中若干件則言不知其數至母親現在英界三馬路某野雞倡院可傳案爲証捕頭頷之昨晨遣包探范進才查明所供是實卽行釋出 
[贈書鳴謝]  
　　昨承香港中華印務總局以何君沃生胡君翼南所箸中國宜攺革新政論議一帙見貽受而讀之覺議論崇宏見識遠到　誰治安三策未必能專美於前　君誠今之有心人哉爲跋數言以志欽遲 
[善修福]  
　　今蒙曾虢卿翁交來江西慈寗氏大善士九八規元五十兩充助敝堂經費又蒙諸善士交到集福册捐樹德堂洋十元心餘力絀子願合家無病洋五元隱名氏柴灣號稅局各洋三元沈維堉洋二元舟山許福方等十二戶洋二元錢三千九百六十文李國儀翁經募吉容堂匯培記高麗生各洋一元又李裁之黃健祈各洋五角張善發張福旺拮据綿力子白木知過生杭劣章少菴吳春廷鄧長技七戶各洋一元蓉江繼宇堂洪廣育堂慶如堂嘉惠堂各洋一元卓如居士鄺玉庭各洋六角無名氏周雲卿各銅洋五元江陰泰生衣莊銅洋十元以上共收九八規元五十兩洋四十一元二角銅洋念元錢三千九百六十文當此蒲風吹夏時疾漸多無殊黍谷生春羣生咸賴作陰功之種種行方便於時時定卜鷂算添齡鳳毛繼美除掣奉收條外請附報章敬揚盛德[  滬北鐵馬路廣益善堂董事施善昌唐廷桂等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[]  
　　本　准法公堂移送導　　　行竊之某竊犯　縣後值捕入　内署奉飭收所聽候訊究核辭 
[]  
　　　　捕　被解賑　洪大寳控無賴王阿富　　　　瞿　　　　　　一案業　　通　　供判將王阿富等分别管押候補擬傳位之張婦吳巧佔陳湯氏等到案再行復訊核奪已詳前報兹據原差　金於　　　　禀　法　　　克　頭派探同至新街提得鴇　　王氏卽大籌及陳楊氏等二口解請復訊通刺旋於晚堂升座集　楊氏供　今婦人家　蘇　　來治下傳　　　上年十月十三日有　鴇洪大寳寫中說廌烟妓崔阿珠向氏轉租餘屋半椽並被借去洋五十元迄今本利分文無著阿珠忽被無賴王阿當誘拐逃遁後有吳巧仙　報捕房蒙捕頭派探將王等拘獲今奉提訊惟求究追吳巧仙供江北人向在法界新街地方開設花烟館夥妓崔阿珠回在西棋盤街雞鴨弄龜鴇老七所開之花烟館賣娼嗣經老七說薦至小婦人處爲夥妓迨至上年十月有女子崔阿三等爲中說薦至洋涇浜洪大寳花烟館内爲押帳夥妓以後阿珠被無賴王阿富誘拐潛逃之事小婦人實不知悉洪大寳供向在洋涇浜開花烟館烟妓崔阿珠於上年秋間憑吳巧仙等爲中薦至氏家爲押帳夥妓實出帶擋洋一百數十元迄今未及半載忽被無賴王阿富拐逃至嘉定並被阿珠捲去洋銀飾物等件經氏報明捕房蒙捕頭派同包探追至嘉定得以拘獲帶回上海解送憲案乞恩嚴究阿珠供年二十二歲籍隸揚州父母相繼逝世曾被歹人拐騙來滬售與西棋盤街鴇婦阿七花烟館作賣笑生涯嗣經阿七等轉輾抵押與洪大寳花烟館爲夥妓其帶擋洋銀實被胞姊崔阿三取去與吳巧仙不涉實因小婦入不慣迎新送舊致欲脫却風塵有客王阿當愿娶小婦人爲室因龜鴇需索過鉅不得已約同阿當背逃擬往蘇州行至嘉定地方被捕房某包探追獲押解來滬通刺判將洪大寳掌頰一百五十下王阿富重笞一百板各具攺過切結存查崔阿珠掌頰一百下仍交官媒候備函　交某啓堂擇良婚配一面補提崔阿三到案再行訊辦餘人一併斥釋 
[法界公堂瑣案]  
　　前晚某倡院龜傭林有山至新街周阿三花烟館内尋歡有吳鍚慶者以龜予嫖介爲介家所忌邀同江桂林等扭林至小弄内攢毆巡街捕見之一併拘入捕房管押昨日鄭大令會同祁繙譯官升座包探將一干人解案禀稱阿三與吳姘識在新街開設花烟館賣娼時時肇禍江係小眼阿三之夥與吳同黨是日吳邀各流氓打架巡捕往拘反敢毆捕阿三供稱小婦人家在浦東川沙廳境現住南市陸家浜父親爲木匠林龜供稱小的在某處娼寮供燒湯之役大令研究同黨江不肯供明遂僣祁君會商著將江押候笞責三百板阿三押候交吳至案再行核辦林龜之傷著自行醫治○王張氏遞禀聲稱小婦人家在治下新寳興里七十二號門牌逆予王仁生學習銅匠近與無賴爲伍時時持刃行凶送請懲辦大令問仁生曰爾因何持刀供稱此刀向在家内小的並不行兇王張氏又稱此子屢次違忤小婦人恐貽大患務乞嚴懲大令問爾意如何王張氏稱求恩發交攺過所永遠監禁大令准之着押候過堂送縣○沈昌成訴稱前晚家内失去被窩衫袴查知計德泉所竊業已拘獲叩請究辦計供稱小的只竊棉被一條質錢四百文現願交還大令著押候枷號一月期滿責釋○抱探禀稱朱阿濤在金利源碼頭竊煤一百餘斤當塲拘獲解案請懲朱供稱小的但取煤屑並不竊煤大令著押候枷號一月期滿笞責一百板○包探禀稱竊賊朱阿濤前因竊取號衣經葛大老爺懲辦後驅逐出境此　又來竊取水烟袋一枝當塲拿獲人贓解案請訊朱供稱小的係本地人現住城内丹鳳樓下向操煤炭業之袁阿四家大令著押候笞責一百板○牛乳棚主袁渭福徐金華同訴稱四月二十八日之夜被賊陳阿根竊去白米二石本月初五夜又來　取得以拘獲送案請懲陳供稱小的撬毁後門而入竊出白米二石售得洋銀七圓二角袁徐又稱尙有馬衣號衣各一件請向追究陳供稱小的在鄉間靜安寺左近竊取棉被五條至號衣等件並未竊取大令著押候笞責一百板○通事禀稱汪中敖王陳氏深夜犯賭經巡街捕拘獲　　具解案請訊汪供稱小的家住瑞福里五十五號門牌偶然抺牌不敢犯賭王陳代供稱小婦人原籍蘇州向當收生婆是夜汪媳分娩　小婦人收生不敢犯賭大令著將汪押候號枷一月王陳氏禁押一月○招商局司事楊靜軒訴稱四號棧房儲有蠶絲被陳阿桂竊去七包賣於城内某絲線莊尙有七號所失之絲亦是此人竊取請爲追究陳供稱小的在九號棧房當小工絲由蔡子和竊出交與小的蔡現住浦東高橋鎭大令着押候飭探帶陳至城内吊到原贓再核○包探禀稱陳阿福在太古碼頭竊取狗皮一張拘獲人贓解案請訊陳供稱小的向來行乞不敢竊物大令著押候笞責一百板○包探禀稱竊賊李坤福在小弄内用竹竿挑取李來榮家所晾棉被當塲拘獲咨照解案請訊李供稱小的　習玉工　者失業無聊昨係初次犯竊大令著押候笞責一百板贓給失主領去○包探禀稱竊賊陶阿春屢次犯案經葛大老爺遞解回籍不准復來此次又與同黨行竊因之拘案請懲陶供稱小的所竊惟柴火而已並無别物大令著押候笞責二百板○陸鳳棲控族叔陸陟山攫取田單契劵昨日包探將原被一併解案大令問憑據何在陟山供稱立契後交與原中陸子虞稱當時卽交得主收領陸鳳棲稱放在桌上連簿據一併失去大令謂然則此據究在何處鳳棲稱晚膳後往樓上取洋及下樓陟山已出契亦不見當時在塲者連地保陸慕靑共七人陟山旣出止有六人大令問有别人進出否鳳棲稱均係自已之人子虞稱當交代時親見夾於簿内以後不知如何失去大令再三研詰仍執前供大令與祁君會商謂爾等均是南匯縣人著役南邑控告如必欲本公堂訊究則爾等先須具結候傳地保到案覆訊鳳棲稱情願具結大令著分别交原保人帶出靜候覆核○江永輪船帳房黃雲初訴稱昨日下午一點萻時登岸將鑰匙交茶房潘阿發及回船查檢失去寳銀一錠銀洋三十五圓對時表二枚是以將潘送案請究阿發供稱小的於是晚九點鐘時上岸將黃先生之鑰匙轉交胞兄慶慶黃稱各物惟阿發目見一定伊竊無疑請向研詰可也阿發供稱是晚有扒手上船經劉先生目見將伊掌頰二下或者被扒手竊去大令問爾登岸後往何處供稱小的於九點鐘時上岸卽往老北門外花烟館宿介並不往别處至今晨七點鐘時回船大令著押候飭探查明禀覆核奪○施阿六在永安街與廣東人劉廣通爭挑自來水被劉毆傷眼珠控告後大令飭送醫院療治業已痊愈投案訴稱小的應給仁濟醫館飯資洋銀九角八分大令念劉已年邁乏錢付給著從寛免責應給飯資由公堂罰款内代付 
[金陵官報]  
　　四月二十九日會辦臺灣籌防局二品頂戴直隸候補道姚文棟赴滬候選同知白蔭榮直隸來又知縣劉宏隨山西臬憲來及劉後園四川來　府經歴張珍湖北來廣東洋務處委員甘肅通判張懋德廣東來候選知縣黃焱辭回福建○五月初一日同知葉大莊禀謝奉委釐捐局提調差○初二日知縣黃在福滁來又李雋和州　交缷官運鹽局回○初三日前出使德國隊員廣東知縣陳致遠到由滬來 
[蘇省官報]  
　　四月二十八日辦理松滬總巡各卡知府戴文佐由滬來禀謝調辦上海貨捐局差署無錫縣典史何樹勳禀知交缷任事回省正任吳縣光福司巡檢高　禀謝奉飭回任分發江蘇試用巡檢陳鳳翥浙江人由京領照來省禀到○二十九日典史杜枚臣禀知奉委會辦上海布捐局差○五月初一日知府彭文明禀謝奉委調辦上海糖捐局差巡檢曹貽禧禀知本日開　蘇城絲捐介局到差府照磨魯崇倫禀謝奉委上二段水巡卽到差○初二日知府沈　韶由上海糖捐局專丁來省禀知調辦松滬　總巡各卜差從九張爾欽禀謝奉委震澤緝捕差又葉滋汾禀謝奉委西路二段夏防巡查差○初三日藩轅腴示照得署吳江縣縣丞倪善慶署事年滿遺缺查有正任蘇州府知　　爾恆堪以調署又照文縣典史俞龍盤署事年滿來省另候差委遺缺查有請補該縣典史楊爵修先委署理 
[邗江官報]  
　　四月二十七日陳鹺尹汝晋委揚莊卡葛鹺尹培源解淸江餉○二十八日前福建臬司裴亷訪蔭森過揚馮鹺尉應垣起復回淮○二十九日寳正郎康　揚祖鹺尹文斌等銷解北鹽差 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年四月二十五日京報全錄]  
　　宮門抄○諭旨兩道錄前○選單○護湘撫王奏請優䘏摺○署江督賑等奏保獎蘇署河運出力　　　○　　　　　　　　新餉片○四月二十五日内務府國子監正紅旗值日無引見○恭王等請賞并紗竊恩○瀅勒偶滿　安○　　　　　　　　恩○祥霖謝授泰寗鎭總兵恩○溥侗續假十日○吏部奏派　看月　派出徐中堂陳學棻崑罔　文出錢應　　　　　　壽昌國秀吳光奎謝希銓鍾華龐鴻書王鵬運劉桂文○丁之栻掌儀司奏二十九初一初三日祭奉先駮潤貝勅倫貝子　　　　禮○召見軍機祥霖○光緒二十一年四月分選單同知直隸正定張　謨浙江人知州山西岢風徐衢璟湖南舉　　　　　長山田耀焜湖北監新城崔煥文正　漢監廣東三水林兆鏞湖北舉始興胡良銓安徽監某肅鎭原王鵬齡順天舉安　　　　湖北文童吏目奉天復州胡保泰順天監典史四川灌縣楊煥文貴州監○○護理湖南巡撫升授安徽布政使臣王亷　　奏　帶兵大員積勞在籍病故援案籲懇天恩優䘏以彰藎績恭摺仰祈聖鑒事竊臣據代理邵陽縣事湖兩候補知縣杜鼎元　據該紳士教習知縣鄒先舉等呈稱已故頭品頂戴原任雲南布政使曾紀鳳丁憂回籍於光緒十六年十月二十七日病故禀詳題達在案惟念該故員曾紀鳳以諸生効身戎行馳驅湘卾蜀粤拔地攻城斬關奪隘在在親犯矢石屢頻於危而剿辦貴州苗逆克復各城池堡寨血戰之功尤巨服官滇黔歷二十餘年懃懃以蘇息殘黎培養元氣爲念於農桑學校吏治餉糈碉屯邊防諸要務皆實心經營具有成效可騐至於保衛桑梓首陳禦守之策在籍後又多善舉義施以爲鄉閭所矜式功德均有不可忘者其在濵政績已經雲貴總督臣王文韶奏請　宣副史館立傳欽奉諭旨允准在案而其生平戰功事蹟未忍聽其湮没繕呈履歴事實淸册公懇援照貴州臬司席宗田建祠請䘏成案據情轉請仰邀天恩俯准照例議䘏於本籍及立功省分一體建立尃祠並將戰功事蹟宣副史館立傳呈由代理邵陽縣知縣杜戕元詳請奏咨前來臣查已故藩司曾紀鳳係湖南邵陽縣人咸豐九年石逆　開　攻實慶該藩司以諸生圑集鄉兵守城與外援相犄角卒能擊賊出境隨追賊入粤解桂林省城圍轉戰湖北攻克隨州同治元年奉　招募楚勇入川剿賊甫成軍聞石逆達開已據橫江鎭竄陷高縣卽攺道由南溪馳一晝夜突攻高縣克之還駐高縣適猓回夷匪糾衆萬餘由滇境闌入珙縣該藩司先以火器攻撲隨以長矛陷陣賊甲著火皆然遂大奔我軍乘勢掩殺是時中旗股匪陷據略陽謀從水路犯川該藩司奉檄馳至陽平關督飭各營截江設卡守禦嚴密賊糾黨數萬從間道竄入朱家壩其勢甚張該藩司部兵不滿三千又值天寒歳暮餉糈告竭軍心頗震該藩司激以忠義用奇設伏連戰皆捷賊遁復襲後隊斬馘尤衆同治三年奉調赴粤適髮匪汪海洋由羅浮竄入嘉應州分黨擾及豐腴該藩司馳赴龍川會合諸軍迎頭扼擊汪逆受創就殲餘賊悉平始興土匪李廷弼煽衆復亂該藩司進兵剿之擒其魁餘黨解散粤境以寍同治九年奉調赴黔剿辦下游苗匪該藩司分兵三路以一軍在左八寨扼苗門戶以一軍右出淸平防苗竄逸自領一軍由中路直搗麻哈州督師環攻並分軍敗援賊於官田城賊勢孤我軍遂克其城隨整隊躡剿養鵝下司濟　等處至馬蹏冲羣苗悉力抗拒其勢復振該藩司馳會諸軍分隊夾擊自提一旅從中衝突賊衆潰亂陣斬僞元帥楊阿保攻燬緊貲數十處進駐撒毛逆首范僞候金幹幹諸酋率死黨盤踞宣威倚展燒保爲巢穴該藩司督攻賊力不支遂棄堡奔渡卡烏甕城河外時方潯暑瘴疫頗興將士死亡相繼該藩司亦攖重疾賊偵知勾結各寨伺隙撲營該藩司力疾大呼疲病皆起因縱軍奮擊狼狽遞去其悍酋有投誠者悉縱之歸該藩司用以賊攻賊之計使賊衆自相仇殺由是仰班八寨大冲大坪等數十寨相率投誠迺於麻哈州城設局運米親率十營先後克復淸平黃平等城疏通馳道乃進規香爐山苗逆老巢山中棚栅鱗次層層設卡卡外懸巖鳥道側足而行　虞　躓苗逆窟穴其中恃平茶役匪遠近犄角爲應依擺仰爲要害憑陵梗化已極多年該藩司部分諸將欲大舉圍勦捕至萬潮倐向外各匪偷竄下司謀襲我軍當以數營駐紥香爐山自帥親軍馳赴下司布置河防削平淸江南岸牛角坡大㘭梓子寨各堅巢回軍　仰是地爲香爐山咽喉賊悉銳迎敵我軍分路鏖戰數時賊勢將挫忽銅苗潛由山㘭包抄而夾約千餘衆圖襲我軍後該藩司升高　見　派勁隊斷其出路一面飛馬馳至陣中親自督戰手刃反顧者一人我軍勇氣百倍立拔其巢燬之遂合諸軍進逼查爐山伐木　　　夜攻擊圍困三月山中人多食寡賊衆飢疲且知外援已絶莫有固志遂於同治十一年五月初四日下之生擒僞元帥馬　　　　王　省正法餘黨竄伏絶頂悉搜無遺遣散安置苗疆大致略定而丹江降苗戕官復燮該藩司親赴凱里集師兩面兠剿　其　　解散脅從苗患已息光緒元年貴西匪徒龍七等盤踞法香河糾衆亡命肆行刼獲密飭幹弁率衆夜入賊巢將首要盡行拿獲　　　　雄界五服洞土匪朱洪祚潛謀不軌該藩司撥軍會竊獲之於水城烏沙寨梟首傳示黔境遂安計該藩司於光緒元年九月十四日奉上諭補授貴州貴西道八年升授　察使十一年升布政使十三年調補雲南藩司十四年以母老終養關缺回籍旋丁母憂自　　回績不意統軍年久積勞成疾遽於光緒十六年十月二十七日在籍病故兹據該縣紳士呈懇請䘏臣覆查該藩司曾紀　　　性　轉戰數省功續卓著自未便聽其湮没相應據情仰懇天恩俯准將己故雲南布政使曾紀鳳照軍營立功後積勞病故例從　　䘏生平戰功事實宣副史館立傳至可否於本籍及各立功省分建立專祠以彰　績之處出目鴻施非微臣所敢擅擬除將　　　册分咨吏部及國史館查核外所有帶兵大員積勞在籍病故援案懇請賜䘏緣由理合恭摺具陳伏乞皇上聖鑒訓示謹　奉硃批另有旨欽此○○頭品頂戴湖廣總督署理兩江總督臣張之洞頭品頂戴江蘇巡撫臣奎俊跪奏爲查明蘇省光緒十八年河運漕　在事出力員弁書吏開縉淸單懇恩分别給獎恭摺仰祈聖覧事竊賑蘇州等屬光緒十八年冬漕提撥米一十　石　辦河運飭由長洲等二十七州縣認運分赴寳應一帶採買秞米就近撥交民船　兌委員騐米兌製於十九年三月初八日先後同行六月二十九日行抵天津内除奉撥順　賑米五萬石並備帶餘米二千八百八十四石零就近截留交由直隸督臣委員騐收濟撥外其餘河運漕糧正米五萬石備帶餘米二千八百八十四石零於七月二十二日行抵通壩經倉塲侍郎按起騐收至二十八日止一律完竣核計自寳　水次騐米兌　分　派運尙屬順平第漕船開行後沿途河道節節淺阻挑控起剝倒塘灌　實　　屬人力　　省派委員弁較之　北人少事繁每以一人兼理該事而各該員弁等長途跋涉百費經營均能認眞將事妥速交卸米色　　　　　毫無霉變洵屬倍署辛勞據蘇松糧道吳承潞　同署蘇州布政使黃祖絡查明在事尤爲出力員弁書吏遵照新章開造詳　　　淸册詳請奏　獎前來臣等侯查蘇省光緒十八年冬漕分撥河運開行後沿途河道節節淺阻幸在事員弁灌輸牽挽不　　力得以交兌無悞不　微勞足錄除將　力　　　由臣奎　分别給予外獎功牌外謹將尤爲出力員弁書吏酌擬獎勵等差關　淸單恭呈御覽合無仰懇天恩俯准分别　獎以昭激勵除將送到履歴分咨吏兵二部查照外理合會同漕運總督臣松椿恭　　陳伏乞皇上聖鑒訓示謹奏奉硃批該部議奏單併發欽此○○鹿傳霖片再前准部咨光緒二十一年陜省恊甘新餉　二十萬兩飭令分作三起報解等因　　臣督同藩司於二十年十一月二十日由司庫籌解銀六萬兩嗣因奉調入衛永興永定兩軍需餉甚鉅懇請截留恊甘新餉銀十萬兩作爲軍餉均經先後奏咨在案以上己解截留兩次共銀十六萬兩下餘未解銀四萬兩自應迅速籌撥以顧急需當飭司庫本年春撥地丁實存項下動支二十年地丁銀四萬兩於三月十九日發交票商協同慶承領　兌定於三月二十日前赴甘肅藩庫交納計本年指撥新餉銀二十萬兩除截留外業己全數解淸等情據藩司張汝梅具詳前來臣覆查無異除咨戶部外所有陜省解淸光緒二十一年分指撥甘肅新餉緣由謹附片具陳伏乞聖鑒謹奏奉硃批戶部知道欽此 
 
 

Page 13

 
 
[光緒二十一年四月二十六日京報全錄]  
　　宮門抄○諭旨一道錄前○教職單○護湘撫王奏審明濫刑斃命之同知在管病故照例議擬摺○又奏請優獎片○粤督李　奏委署副將片○四月二十六日理藩院鑾儀衛光祿寺廂白旗值日無引見○恭王等謝賞紗葛恩○奈曼王假滿請安○熙敬等查看標識覆命○江西臬司翁曾桂到京請安○淸銳謝授詹事恩○大額駙續假五日○延侯續假十日○崑岡英信各請假十日○侍衛處奏派保和殿監試之大臣派出頭班謨貝子福森布愛隆文啓都凌阿○二班澤公恩壽良泰全福車林巴布○翰林院奏派稽察中左右門派出奕功長萃○召見軍機翁曾桂長萃○光緒二十一年四月分教職單教授直隸永平文琥正藍漢廪甘肅鞏昌幕迪吉涇州拔河南彰德李仲增開封湖北武昌程定祥黃州雲南楚雄俞蔭熊曲靖俱　正諭山西右玉張驥解州河南鄢陵郭書堂陳州濬縣唐時華彰德許州梁晉山開封湖北漢川成可貞武昌均州錢儒儁黃州湖南湘潭蕭榘寳慶廣西平樂于朝弁桂林俱舉河南郾城孟鍾靈彰德歲訓導山東招遠彭福源東昌山西臨縣武景禹太原靈邱楊文炳代州河南臨漳高璋開封湖北大冶敖文德荆州俱舉山西汾西武鴻藻大同河南林縣張汝梅光州俱優山丁崞縣楊逢辰太原浙江於潛許善來湖州甘肅通渭于履謙肅州江西瑞金趙大觀吉安廣西永福黃全恩思恩恩隆吳繼宗平樂四川金堂喻士銜重慶俱歲復諭安徽旌德趙惟賀鳳陽恩含山崔瑞鋆寍國恩山東蒲台徐炳堃萊州增齊河陳汾靑州歲河南武安盧秉鈞許州歲盧氏李蘭馥南陽廪甘肅靈台王鴻鈞固原舉廣東興寍鍾仁㝢瓊州人樂會梁登泰肇慶恩廣西馬平李昌期南寍附博白秦恩述桂林興安黎榮光梧州俱拔四川納溪馮智堂叙州恩復訓直隸肥鄉高登榜冀州武邑胡景霖廣平安徽宣城張國鏞頴州山東長山苑丕烈武定山西介休郝廷封代州河南衛輝孟憲武開封福建浦城吳豐昌福州湖北蘄水陳慶慈荆門應城袁偉武昌俱廪江蘇江寍陸厚基太倉歲山東蓬萊王錫珩濟南歲河南息縣董金相開封增福建福鼎葉獎唐建寍舉廣西梧州毛文裔平樂附貴州開泰王錫臣貴陽增○○護理湖南巡撫升授安徽布政使臣王亷跪奏爲同知濫刑斃命訊明後該官犯在管病故照例議擬恭摺奏明仰祈聖鑒事竊照前署湖南乾州直隸廳同知王恂禀稱據圑總梁齡魁赴廳指禀族痞梁光淸設局聚賭派差張玉前往拿獲同賭之梁老二行至中途梁光淸等聚衆持械打奪與差彼此鬭毆均受有傷當經差役將梁光淸拿獲報廳騐明訊據梁光淸供認奪犯毆差不諱並查得差役張玉有藉案需索情事正審辦閒風聞梁姓聚集多人將欲入城刦囚隨將梁光淸張玉各予杖責枷號旋卽一併身死理合自行檢舉並請議處等情隨據辰沅永靖道廷杰禀揭請將王恂撤任前來均經分别批行去後旋據布政使何樞曁臣在臬司任内會齤請將該同知王恂革職經撫臣吳大澂會同湖廣總督臣張之洞奏叅請旨革職歸案審辦在案撫臣吳大澂奉命出征移交到臣催據藩司何樞署臬司李經義訊明議擬具詳前來臣細加查核緣王恂籍隸江蘇鎭洋縣由廪貢生投効軍營保舉同知分發湖南題補永綏廳同知保升知府告病回籍起病來湘坐補原缺委署乾州廳同知於光緒二十年三月初一日至任先是梁光淸之第二胞弟梁光和卽梁老二同族人梁光堯梁應太梁國太曁胡馬兒在梁周氏家内彈錢賭博梁光堯輪錢一千二百文梁光和偕胡馬兒屢次往向索取梁光堯之父梁國珍聞知氣忿並疑梁光和之父梁國純設局聚賭遂竊列圑總梁齡魁之名赴廳具控王恂票差張玉帶同散役吳勝楊發張榮前往傳帶五月初六日張玉等下鄉至梁國純家内適值梁國純有事外出當將梁光和拘獲恊同保正楊光貴押帶進城梁光淸恐梁光和到官辦罪喊同胞弟梁光明及其母梁周氏隨後追赶梁光淸手執木棍梁周氏梁光明俱係徒手一共三人追至地名江西墳山央懇張玉將梁光和釋放張玉聲稱梁光和係奉票指拿必須出給錢文方可賣放梁光淸不允卽用木棍亂毆致傷吳勝左肩甲左胳膊張玉拾石回擲致傷梁光淸額顱梁周氏梁光明均在旁助勢並未動手經保正楊光貴踵至喝散張玉等將梁光和押帶回廳並禀梁光淸奪犯傷差梁光淸亦以張玉藉案橫索赴廳具訴王恂提案質訊梁光淸供認毆傷差役張玉亦認索錢賣放王恂因民情强悍動輒聚衆滋閙並風聞梁姓聚集多人將欲入城刦囚若不從嚴懲辦不足以息刁風隨於五月十一日提取梁光淸張玉飭令差役王順李升各予杖責用重枷枷號致傷咽喉髮際復裝入囚籠站立頭門外示衆正值天氣炎熱烈日曝晒張玉於十三日梁光淸於十四日先後斃命王恂自行具禀檢舉祇稱將梁光淸張玉枷杖斃命裝入囚籠一節漏未叙入并經辰沅永靖道禀揭撤任查辦由司會詳奏叅請旨將王恂革職歸案審辦并移道委騐嗣經辰沅永靖道查明梁光淸張玉均係枷杖後囚站身死檄委鳳凰廳同知張濬美馳往騐明梁光淸張玉實係因站身死塡格通詳一面行提人証審辦兹據辰沅永靖道廷杰轉據署乾州直隸廳同知文煒申解人卷到道并據申稱用刑差役王順李升業己先後病故取具戶鄰切結齎道由道審悉前情並訊據王恂供稱梁光淸張玉裝入囚籠一節前次檢舉禀内漏未叙入按擬咨解到司該司等正提訊間據署長沙縣知縣沈贊颺詳報王恂在管病故騐訊看役並無凌虐情弊詳經批飭歸案附報應卽議結查例載問刑衙門將應行審訊之犯恣意凌虐因而致斃者照非法毆打致死律治罪又律載監臨官因公非法毆打致死者杖一百徒三年追埋葬銀十兩聽從下手之人减一等各等語此案已革署乾州直隸廳同知王恂因梁光淸毆傷差役廳差張玉藉案需索訊明之後並不照例詳辦輒卽杖責枷號裝入囚籠站立示衆並曝在烈日之中卽屬恣意凌虐以致梁光淸張玉均各斃命自應照依非法毆打致死律治罪從一科斷王恂合依監臨官因公非法毆打致死者杖一百徒三年律杖一百徒三年業已在管病故應與訊無凌虐之看役均毋庸議差役王順李升聽從用刑均應在於王恂滿徒罪上减一等杖九十徒二年半俱已病故亦無庸議梁國珍因梁光和向其子梁光堯索取賭欠輒疑梁光和之父梁國純設局聚賭雖事出有因未便以誣告論惟控情究屬失實應酌照不應重律杖八十梁光和與胡馬兒等同塲賭博合依賭博不分軍民枷號兩個月杖一百例枷號兩個月杖一百枷號滿日與梁國珍均折責發落梁周氏梁光明隨同梁光淸前往奪犯並未動手係一家共犯業已罪坐家長應免置議逸犯胡馬兒等飭緝獲日另結無干已據省釋除將全案供招咨部查核外謹會同兼護湖廣督臣譚繼洵恭摺具奏伏乞皇上聖鑒飭部核覆施行謹奏奉硃批刑部議奏欽此○○王廉片再查定例州縣經徵分數錢糧能每年於奏銷前全完應於照常議叙之外量加優叙等語兹據藩司何樞詳稱查黔陽縣每年額徽起運存留驛站正耗共銀一萬二百九兩四錢四分該縣知縣徐澤淮於光緒十四年十二月初八日到任除接徵之年應照例扣除外實經徵光緒十五十六十七十八十九共五年錢糧均於奏銷前掃數全完業經遞年分别造册於奏銷案内題咨請叙在案詳請奏明給予優獎前來臣查該員歴年催科得力能於奏銷前掃數全完於軍饟不無裨益核與優叙之例相符合無仰懇天恩俯准飭部將黔陽縣知縣徐澤淮於按年議叙外量加優獎以昭激勸謹會同兼護湖廣總督臣譚繼洵附片具陳伏乞聖鑒謹奏奉硃批該部知道欽此○○李瀚章等片再留署兩廣督標中軍副將瓊州鎭總兵楊安典留署廣州恊副將南韶連鎭總兵黃金福均因言官叅劾欽奉寄諭查辦業經臣丕瑤查明據實叅奏應卽先行撤任恭候諭旨飭遵查督標中軍副將爲通省營務樞紐廣州協副將有城守之責亟應遴員接署俾得各專責成查有三江恊副將黃大元歴任各缺講求營伍堪以署理督標中軍副將南韶連鎭標中軍遊擊補用總兵鄭潤材緝捕勤能人亦勇往堪以署理廣州恊副將除檄飭遵照外理合附片具陳伏祈聖鑒臣丕瑤到任示及三月所有該二員考語係由臣瀚章塡註合併陳明謹奏奉硃批兵部知道欽此 
 
 

Page 14

 
 
[光緒二十二年四月二十七日京報全錄]  
　　宮門抄○諭旨一道錄豫撫劉奏揀員調補知縣摺○又奏别庸劣不職各員分别降革另補摺○署　直　王奏仍請給獎片○又奏道員不能依限赴任緣由片○又奏請開復知縣革職處分片○粤督李等奏委署司道片　　天　　奏請間復知縣摘頂處分片○四月二十七日吏部翰林院廂紅旗值日無引見○李端棻明桂各假滿請安○濓貝靳績　五日○錫伏請假十日○召見軍機敬信廖壽恒○繙譯閱卷大臣派出麟中堂松溎○○頭品頂戴河南巡撫臣劉樹堂　奏爲揀員調補省會首邑沿河要缺知縣以資治理恭摺仰祈聖鑒事竊照祥符縣知縣黃璟升補陜州直隸州知州於光緒二十年十二月初二日奉旨後五日行文按照限减半計算扣至十二月二十一接到部文之日作爲祥符縣開缺日期業歸十二月分截缺報部在案查例載沿河河南之祥符縣係省會首邑要　遇有缺出令該督撫於現任人員内揀選調補又首縣缺出於通省正途人員内揀選調補如實無合例堪調或人地不宜始准於摺内詳細聲明以各項出身人員内遴員調補各等語今祥符縣係省會首邑衝繁難兼三沿河要缺例應由外揀調該縣政務殷繁時有緊要差委及發審案件且濵臨黃河恊防任重非才堪肆應兼諳河務之員　期勝任臣督同藩臬兩司在於通省現任正途及各項出身人員内逐加遴選非在任緊要卽人地未宜惟查有杞縣知縣傅橒現年五十七歲順天大興縣人祖籍浙江會稽縣由監生報捐縣丞指分河南試用剿匪出力保俟補缺後以知縣仍留河南歸候補班補用捐足三班離縣丞任歸河南候補知縣請咨赴部光緒元年八月初十日欽派王大臣騐放覆奏堪以發往奉旨依議欽此九月十五日到省　看期滿甄别留省捐歸本班儘先前補用歴年轉運出力先後保加同知銜補缺後以直隸州用帶加三級解餉出力議叙加二級委署伊陽永城等縣十年題署澠池縣知縣試署期滿奉准實授捐花翎鄭工振務出力保俟補直隸州後以知府用捐獎知府銜十七年調補内黃縣知縣尙未赴任代理祥符縣調署安陽縣十九年調補杞縣知縣奉准部覆十月二十五日至杞縣調任歴次恭逢恩詔　四級其自安陽縣以前正署各任交代俱已淸楚由後任結報現任内亦無承審案件承緝盜案經徵錢糧已起降革叅限處分據署藩司桂霖臬司長祿會詳請調前來臣查該員傅橒明幹有爲才能肆應以之調補祥符縣知縣洵於要缺有裨惟非正途人員且以繁調繁與例稍有未符但祥符縣係省會首邑尤爲繁要該員前曾代理斯缺措理裕如人地實在相需例得聲明陳請如蒙俞允該員係現任知縣請調知縣銜缺相當毋庸送部引見至該員由初任澠池縣初調内黃縣未經到任並無罰俸案件再調杞縣業將前在澠池縣任内應繳罰俸銀兩扣明完解咨部銷案現請調補祥符縣係屬三調例應以現在本任之缺作爲初調毋庸核計叅罰其前代理祥符縣及署安陽縣任内奉議罰俸各案均在光緒二十年八月十六日恭逢恩詔以前應准寛免杞縣任内交代俟准調交卸後飭令淸結所有揀員調補省會首邑沿河要缺知縣緣由謹會同河東河道總督臣許振褘合詞恭摺具陳伏乞皇上聖鑒敕部核覆施行再所遺杞縣要缺例應由外揀調俟奉准部覆截缺後另行請補合併陳明謹奏奉硃批吏部議奏欽此○○頭品頂戴河南巡撫臣劉樹堂跪奏爲甄别庸劣不職各員請旨分别降革另補以肅官常恭摺仰祈聖鑒事竊維安民之道察吏爲先凡現任候補各官祗顧營私知自愛　自應隨時糾劾爲百僚示之準繩又有闒茸昏惰之員雖無貪黷贓私而諸物廢馳民生休戚絶不關心家丁書役因以乘隙爲奸其弊亦與貪黷者等臣仰承恩命撫治豫疆到任之初訪知官塲積弊因擇其庸劣者于十月内恭摺糾叅欽奉諭旨轉行欽遵冀以轉移風氣迄今半年每與藩臬兩司認眞考核其有志向上者固不乏人而錮習未除不堪造就者猶復不少未使稍事姑容兹查有候補知府賈敦恎藉差牟利罔恤聲名睢州知州王枚安陽縣知縣董慶恩不知振作難膺繁劇上蔡縣知縣李振　　洽輿倩新鄭縣知縣魁聨辦事竟蹶永寗縣知縣褚煇祖商城縣知縣劉與齡性躭安逸蘭儀縣知縣任兆麟辦事因循前署西華縣事教習知縣馮作棟不諳吏治前署上蔡縣事候補知縣劉傳任志趣不端候補知縣陳世昌不知檢束光州州判杜壽銘操守平常許州學正袁景閎不安本分候補巡檢李循楷行同無賴若不據實叅劾何以挽積習而儆官邪相應請旨賈將敦恮卽行革職王梭董慶恩李振聲魁聨褚煇祖劉與齡均請開缺另補任兆麟馮作棟文理尙優均請以教職選用劉傳任陳世昌杜壽銘袁景閎李循楷均請一併革職嗣後如再有庸劣之員臣仍當隨時具摺糾叅以肅綱紀除睢州安陽及光州州判係調缺外所遺上蔡新鄭永寗商城蘭儀各　豫省現有應補人員均請扣留外補合併聲明所有甄别庸劣不職各員緣由謹恭摺具陳伏乞皇上聖鑒訓示謹奏奉硃批另有旨欽此○○王文韶片再光緒十九年天津辦理海運漕糧出力請獎案内有知縣用縣丞張印曾請俟離縣丞任補知縣後以直隸州升用因該員捐離原省攺指山西經部行查委辦海運日期當由前督臣李鴻章查明覆奉旋准部咨以該督聲覆張印曾於光緒十九年二月初二日派委辦理海運七月事竣後捐離原省攺指山西應准其給獎惟此次請俟離縣丞任補知縣後以直隸州升用係在光緒十九年十二月二十五日奏定不准層遞豫保章程以後核與章程不符應另核請獎等因於光緒二十年六月十一日具奏奉旨依議欽此咨行遵照在案兹查張印曾於光緒十九年七月捐攺指省山西並捐免補縣丞以知縣補用八月赴部分發係在保案未經奉旨之先業已過班知縣並非層遞豫保所有山西候補知縣張印曾請俟補知縣後以直隸州升用核與部章相符由天津道詳請具奏前來臣覆核無異合無仰懇天恩俯准敕部查照給獎以示鼓勵理合附片具陳伏乞聖鑒訓示再此件部駁另獎係光緒二十年六月十一日奉旨現於一年之内聲覆請獎並未逾限合併陳明謹奏奉硃批吏部議奏欽此○○王文韶片再據新授湖南岳常灃道朱靖钽禀稱該員前由保定府委署淸河道潘駿德調署藩司一時不能回任是以未卽交卸現在潘駿德已回淸河道本任該員甫經卸事尙須淸算交代岳常灃道文憑限本年四月初一日至任爲時過促勢難依限到湘請以算淸交代　日作爲領憑起程日期禀請奏咨立案前來除咨吏部並湖南撫臣查照外理合附片陳明伏乞聖鑒敕部查照謹奏奉硃批吏部知道欽此○○王文　片再據署藩司潘駿德詳稱前署雞澤縣知縣徐銓交代案内未淸欠結正雜各欵共銀一千九百四十五兩五錢六分三厘前因　不完解詳經奏叅暫行革職勒限完繳兹據該員將前項銀兩照數完解司庫兌收詳請開復前來相應請旨俯准將前署雞澤縣知縣徐銓原叅暫行革職處分開復以昭激勸除分咨吏戶二部查照外理合附片具陳伏乞聖鑒訓示謹奏奉硃批署照所請該部知道欽此○○李瀚章等片再現署廣東臬司雷瓊道楊文駿先因言官叅劾欽奉寄諭查辦業經臣丕　查明據實叅奏應卽先行撤任恭候諭旨飭遵查臬司爲刑名總匯貴任綦重新任臬司張人駿到任尙需時日亟應遴員援署以專責成查有肇陽羅道吳仲翔精心果力吏治講求堪以署理遞遺肇陽羅道篆務查有儘先候補道周炳勳明白安詳老成謹愼堪以署理除會檄飭遵外理合附片具陳伏乞聖鑒臣丕瑶到任未及三月所有該二員考語係由臣瀚章塡註合併陳明謹奏奉硃批吏部知道欽此○○順天府片再本年正月間據順義縣周兆簧禀報唐子頭村胡通家西王路村薛發冢被刼均有傷斃事主重情當經臣等奏叅奉上諭著先行摘去頂戴勒限嚴緝等因欽此兹准步軍統領衙門咨稱據北營叅將鵬展等會同該縣周兆簧恊獲盜犯康大兒康詳兒唐大秃子李羣兒康小秃兒並知情窩留之史大等六名供認行刦胡通薛發家兩案不諱三月二十三日奏交刑部審　等因臣等查順義縣知縣周兆簧旣據會同營弁於兩個月限内破獲案犯並窩主六名尙知奮勉可否將原叅摘去頂戴處分恩准開復之處出自鴻慈除未獲各犯仍飭上緊嚴緝屆限不獲照例分案歸疏防叅辦外謹會同署直隸總督臣王文韶附片具陳伏乞聖鑒　示謹奏奉旨已錄 
 
