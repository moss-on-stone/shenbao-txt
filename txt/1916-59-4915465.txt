# 1916 - 59 - 4915465

 

Page 1

 
 
   
 
 

Page 2

 
 
時評 
[失民心（冷）]  
　　西報通信每記北軍之入川者川人有憤恨之聲卽此一端已足以喪失民心而有餘矣且勿論此次之用兵孰當而孰否也 
　　我不嘗云乎此次之戰事孰得民心者即孰得最後之勝利蓋民心有二其一爲高尙之民心能辨義理之界者也其一爲普通之民心僅以利害爲準者也能辨義理界之民心孰得孰失不待言失今北方軍隊於行軍之際復驅僅以利害爲準之民心而去之豈不大可惜耶 
　　雖然他姑勿論我川民之受苦深矣 
[命令]  
　　三月三日政事堂奉策令陳家瑤晏安瀾均給予二等嘉禾章吳用威給予三等嘉禾章吳迺翼給予四等嘉禾章此令 
　　又令袁克成給予二等文虎章此令 
　　又令鹽務署稽覈總所英文股長葛翰章給予三等嘉禾章此令 
　　又令秘魯國駐澳大利亞總領事馬士道給予三等嘉禾章此令 
　　又令聶斌啓給予三等文虎章此令 
　　又令日本國步兵大尉中村照治給予五等嘉禾章此令 
　　又令上海徐家滙氣象臺臺長法員勞積動佘山天文臺臺長法員蔡尙績均給予五等嘉禾章此令 
　　又令陸武給予四等嘉禾章孫振海給予五等嘉禾章此令又令周煜坤閻得勗熊韜楊念祖李玉升均給予五等文虎章此令 
　　又令任命史紀常爲肅政史此令 
　　又令國務卿奏據銓叙局詳稱遵核江蘇巡按使公署薦任人員資格請予叙官等語王萃林程學恂均授爲中大夫此令 
　　
部奏請將富連瑞授爲陸軍步兵中校雷恒成授爲陸軍憲兵中校張全銘劉騰慕加陸軍步兵中校銜江　飛授爲陸軍步兵少校應照准此令 
[專電]  
　　北京電昨辰八鐘公府接湘萬急密電聞係請速放大員來湘代沈使處理政務以資鎭定 
　　北京電公府決定將贛省列爲防戰區域電令李純戒嚴 
　　北京電電令倪毓棻改赴宜昌　　北京電陸軍部以前敵需械浩繁一時製造不及特將各省存械一律提部預備補充 
　　北京電游各吉喇嘛被蕭良臣電參勾通巴匪經政府特赦並賞封各號及回廟川資一萬元 
　　北京電京中盛傳張紹曾以嫌疑犯被殺 
　　北京電陸軍部軍事顧問及諮議各官正二兩月薪水未發各員異常窮困 
　　北京電講武學堂已經開學惟學生尙未到齊 
[譯電]  
　　北京電據華字報載稱模範團中之兵數隊由京赴汴代赴湘之第七旅防守各要地烟濰鐵路定五月一日開工計需造費洋一千萬元由交通部供給三分之一餘由各省解付溥倫現正編造參政院六個月之成績報告據國權報載稱陸徵祥擬呈請袁總統將駐法公使陞爲大使（四日） 
　　重慶電據貴陽來信謂安順府抵有滇兵三四千名内有數百名已到貴陽又謂城中諸均安靜（二日） 
　　北京電帝制報雖竭力聲明政府已不復作和平調停滇黔變端之想然今有種種現象可證和平調停之說非全無根據其最要原因乃在桂湘官軍幾全不動而川省官軍又無甚進步也（二日） 
　　北京電現寓紐約之遠東著名美人來書謂日本澁澤男爵所稱美國資本家已允以美國資本日本人材協力經營中國之事業一節實屬子虚美國資本家領袖願明告華人彼等决不贊成有害中國利益及剝奪中國參與權或破壞上年五月十五日美政府致中日兩國通牒中所列政策之主義（三日） 
[戰電（英人路透電）]  
　　巴黎電今晚公報云凡爾登境無步軍戰事敵軍仍在轟擊瑪蘭柯爾與福爾巨間及末斯河東方之地而尤注重轟擊伏村丹洛泊村及華愛佛之佛萊斯萊注法軍戰壕敵軍全陣線砲隊甚爲活動邦太摩松西面之法軍壕砲毁泊萊特叢林之敵軍防務法軍重砲隊轟擊錫哇柯爾境之敵營亞爾薩斯之菲區河與杜萊爾河一帶法砲隊甚爲活動比境英法砲隊力轟波桑桀東南之敵軍戰壕德兵兩隊圖抵萊姆東面之法軍陣線爲法軍砲火擊退棄有死屍若干（一日） 
　　巴黎電今日下午公報云德軍夜在凡爾登境猛轟瑪蘭柯爾與福爾巨間化末山與哇伊山之巓及末斯河上之主要渡口末斯河東面之砲火甚㣲弱華愛佛之德軍發砲猛轟後於薄暮時進攻佛萊斯萊法軍陣地佔據戰壕數段即經法軍回攻逐出勞蘭敵軍轟擊聖瑪里田莊數小時之久繼乃進攻完全失敗洛區河流域有德兵進攻悉爲法兵以炸彈擊退亞土瓦法軍在德軍所佔地雷陷穴下轟發地雷一具且佔據新陷穴今晚公報云凡爾登北面及華愛佛之敵軍砲隊近數日勢稍減弱今忽於全陣線大轉劇烈而尤以轟擊化末山波瓦佛山脊杜哇芒三處者爲最德軍轟擊杜哇芒後復以步軍進攻異常悍猛但屢攻屢敗死於炮火者十之八九敵軍轟擊之處法軍回擊甚力且砲轟敵軍之交通路法軍以長射程之砲轟擊維業萊車站因而起火兩次且擊中火車數輛機車一輛亞爾薩斯上部塞波瓦雙方砲隊大爲活勤昨晚法飛隊一隊以炸彈四十四枚擲擊香白萊車站而重損之諸飛機後均安回本日復有法飛機以炸彈四十枚擲擊班斯杜夫車站又以九枚擲擊亞佛里柯爾之營所法砲隊猛轟比境松末河與維斯河間亞貢之敵軍防禦工程又在香巴業擊落德飛機一架（二日） 
　　巴黎電今估計德軍在凡爾登所受之揖失共有十三萬五千人（二日） 
　　巴黎電法總統昨至凡爾登慰勞戰士 
（二日） 
　　彼得格勒電今日公報謂德飛機多架在里加境及特文斯克境抛擲炸彈德軍且於以上兩處數地點施用海軍砲及空中魚雷俄軍轟擊新亞力山大洛夫鎭加里西亞德軍進攻失利土軍仍向歐新乾及比里斯方面退走且棄有鎗砲（二日） 
　　彼得格勒電公報謂俄軍仍在波斯克滿夏追擊敵軍獲砲兩尊（一日） 
　　羅馬電今日公報云前敵天氣惡劣且降大雪然意軍仍以砲隊轟擊且以步軍進攻甚爲活 
 
 
 

Page 3

 
 
　敵軍頗受困累（二日） 
　　倫敦電公報局宣稱今晚有德國海上飛機一架飛過東南海濱擲下炸彈數枚未釀關於軍事之損失聞僅斃生甫九月之嬰兒一名（一日）　　倫敦電英帥海格將軍報稱昨日英軍陣線有空中戰爭二十次英飛機一架從事偵察迄未回營松末河北面之英步軍及機關鎗昨晚擊散希圖藉砲隊掩護由戰壕出攻之敵兵一隊今日戰事沉寂僅伊泊爾附近砲戰極爲活動（一日） 
　　倫敦電海格將軍報稱今晨英軍攻擊上月十四日德軍所奪之伊泊爾至柯米萊運河小丘之戰壕而克復之且佔據德軍原陣線之凸角一處敵軍於數小時後回攻一次受挫而退英軍俘敵一百八十人内有軍官四員所奪戰壕有德兵鑿成之地雷道爲英軍所毁自維爾斯特拉起至波桑桀止雙方砲隊甚爲活動（二日） 
　　芒特萊爾電格蘭特倫克鐵路協理謂車站之火乃不愼所致當時氣候溫度在零度之下故施救大爲不易有救火者數人凍僵梯上（一日） 
　　倫敦電埋雷船哇里伏瓦爾被沉船中之人遇救俄國商船亞力山大凡齊爾號（二八三八噸）被沉溺斃十八人救起十一人 
　　瑙威京城電瑙威商船摩第米號（一四八一噸）開往英倫時爲飛機所攻擊但未受傷（一日） 
　　倫敦電瑪洛桀號輪船沉沒一案今日由法庭斷定乃中水雷所致（二日） 
　　倫敦電泰晤士報云協約國大約將於近數星期内簽定宣言書規定協約國中任何一國非輕其餘數國認可不得與德奥締結商業條約（三日） 
　　華盛頓電美總統威爾遜知照國會除將警告美人勿乘武裝商船之議案付票决外彼决不贊成他種舉動威爾遜不允討論如投票以覘議員對其外交政策是否信任等之調和辦法威爾遜决意國會態度未定之前必不繼續與德國交涉而魯西台里亞號案亦將暫不解决政界以爲威爾遜如能强迫國會投票公决則必占勝否則威爾遜將訴德國人而已（一日） 
　　西班牙京城電昨電所傳之罷工情事係在伐倫西亞發生並不在京城（二日） 
　　倫敦電羅馬尼亞皇太后今晨病卒（二日） 
[東方通信社電（日本人組織）]  
　　北京電聞北京政府財政困難袁乃寛提議將北京各御用新聞之補助費每月一萬三千元停止支給内務總長朱啟鈐起而反對謂今若不補助各新聞即無御用義務其影響恐非止金錢之問題等語極力辯駁（四日） 
　　東京電據報山東守備兵隊因奉抽調討伐雲南軍南下山東各地馬賊遂乘間隙蜂起勢頗擴大云（四日） 
　　東京電湖南留日學生學費途絶問題因陸公使之不親切决於明日（五日）開學生大會强求救助（四日） 
　　東京電日本讓與俄國之三軍艦一俟編入廢艦後即交收（四日） 
　　東京電政府内定以京都府知事大森男爵爲樞密院顧問官（四日） 
　　東京電日本派赴英國之看護婦一行有於三月二十九日回抵東京之報（四日） 
　　東京電大藏省新設銀行局自四月一日開始事務擬任森氏爲局長（四日） 
　　東京電俄都電報謂據政府發表一千九百十三年中俄貿易統計一億二千六百萬羅布内由俄國輸出者四千五百九十萬羅布由中國輸入者八千六萬九千餘羅布輸出品之大宗爲綿製品較之日英製品尤優今後之發展頗有望云（四日） 
要聞一 
[英文京報論帝制派之失望]  
　　二日英文京報曰帝制報之論延期登極與及早召集立法院兩事也詞意憤懑其怏怏觖望之情流露於字裏行間一望而知無可掩飾若輩以爲延期踐祚即帝國夭壽之徵而帝國日報且痛言召集國會之不合亞細亞報論不許再呈勸進文件之申令大肆批評指此爲帝國之大打擊且斥當軸故違民意以帝制報中卓著之亞細亞報對於大皇帝神聖不可侵犯之行爲竟有此不敬不忠之言論豈不大可異哉一星期前推崇極峯無㣲不至奉之爲空前絶後曠代無倫聖明天縱之皇帝且謂中國人民不宜自治大權宜授諸大皇帝之手者非亞細亞報乎記者猶能憶之乃曾幾何時亞細亞報竟有此大皇帝苟不循民意之範圍而行事則國民可以不從之云云之論　矣中國某評論家下一問題曰苟大皇帝不俯從帝制派即登大寶之請求則亞細亞報將謀反乎 
　　帝國曰報者楊度之機關也以爲國民大會之議員簡直是戴假面具之官僚夤緣奔走以官場之手段得以膺選絶非國民之代表該報藉某君之口發此議論並謂此君曾留學外洋素主君憲此决締造帝國大爲出力但當道不知何故竟不錄用云云此種意見是否出諸失意政客之口抑係出諸帝國日報撰述者之手筆姑勿具論惟該報登此談片於令人生意之緊要新聞攔内則帝國日報之不滿意於國民會議亦可知矣夫謂國民大會之議員雖能决定國體而不能以立法者之資格爲人民與國家謀幸福固可無足深怪惟謂國民大會之議員竟無一人知憲法爲何物者則未免可異矣帝國日報發此言論其眞意何在殊足令人疑問該報得勿謂目下國民尙無開國會之資格故立法行政之大權仍須握諸大皇帝之手乎 
[曹錕抵渝後之狀况]  
　　文滙報二月十七日重慶通訊云半月來重慶無日不在恐慌之中幸附近一帶尙未因戰事而有擾亂情事北兵每日抵重慶者約五百人留此數小時即一半南赴綦江一半西往瀘州城中商舖泰半停閉商業凋敝陰曆新年爲商人黑暗時代倒閉者纍纍重慶生活凌亂物價皆增漲百分之五十平時水價每兩桶僅取八文今則需五十文其故則以所有苦力悉爲兵士拘去以供輸運之役也近來食水入城者不足平時之半數城内五十萬居民全恃苦力供結食水北軍徵發夫役竟及於挑水之苦力大不便於居民北兵執長繩而出少頃即繫數百人而回此種辦法極失人心以致民間所不可少之苦力竟絶跡於通衢北軍在鄉間亦復如是行動農夫無奈棄田而逃苟長此不已則城鄉胥受大害外人之居於此者恐其僕役爲兵士拘往前敵乃在其衣襟上大書外人雇用字樣以免誤拘劉將軍存厚於癸丑年熊克武去後即坐鎭重慶近曾奉命率兵五千移駐永寗以防共和軍入川劉旋響應滇軍與攻瀘之軍隊相合大戰數日劉退至瀘州西二十英里之江安鎭重慶聞此消息人心暫時稍安蓋若共和軍佔據瀘州則北軍必去而復來回守渝城也但重慶之危險依然尙在綦江事變發展甚速吾人於近數星期中屢得大批黔軍雲集拈坎（綦江南二十英里）之消息彼等今向重慶方面而進昨夜已抵距綦江不足四英里之某地矣北軍總司令曹錕於兩日前抵渝其入城之狀態已使人生極不美滿之印象民間輿論以爲此種人物決非能恢復秩序者據各方面傳言曹之最大目的在於自衛入城之際淸除街道令人避兵士沿路排列凡居民有敢從窗隙窺測者即有飲彈之禍大轎前後刀槍如林伹並無抛擲炸彈情事曹將軍可謂已在此寗謐城中安然完畢其行程矣曹駐師範學校將於此遙遙指揮征討滇黔之戰事北方運來大砲若干置於砲車而行蜀人見之大爲奇異蓋在此山地中輪車爲罕見之物也以五十苦力拖大砲一尊之一部份蹣珊而行其狀至饒趣味每一回思此種利器在川中無論如何不能大有利用則爲之一慰北兵形式較蜀兵爲佳但聞北京極以山中交戰爲苦將來時事發展斷非可以逆知人民皆仇視北京當道憤怒之情至爲劇烈但仍嗜愛和平不願荒廢其營業惟恐内亂延長云 
[川南特别通信]  
　　川南一帶南北兩軍交戰情形迭誌本報茲　得該處戰時狀况併誌如下 
　　陽曆二月九號曹錕之軍陸續抵瀘雲南軍亦凖備來攻日内必有一場劇戰瀘縣知事現爲方旦初前任李玉書則早於九號交卸去矣 
　　日昨北軍開始攻擊雲南軍而雲南軍亦以大砲還擊之瀘縣鹽運使署及電局均落有一尺餘長之砲彈惟未破裂道公署則未有子彈擊落云 
　　瀘縣方面大兵雲集代辦一切用品以不曉語言諸多窒碍吕道尹對於此事特委山東人李采臣皖北人朱俊亭皖南人葉友之擔任一切 
　　雲南軍近有一大部分忽然渡河進逼納溪江安勢仍吃緊 
　　當兩軍對敵時雲南軍之子彈屢向瀘縣城中射擊各敎堂懸有國旗未遇砲子此外官軍傷者不少居民誤傷者不到十人可見雲南軍之並非亂擊也 
　　據紅十字會人云前方陰曆正月初二之戰北軍馮玉祥旅長之兵敗北係被劉存厚兵襲擊其後之故并被奪去大砲數尊正月初三日之戰川兵攻斗笠岩者亦死三百餘人初七日敗兵由資中折回已抵距自流并十五里之茨巴坳經總指揮官令其前紥沙平防堵富順之雲南軍沙平距井三十里然仙灘有路可繞防尙空虚聞總指揮官及杜支隊長將調白花場之軍回井分駐貢井及自流井兩處富順熊知事昨赴自流井總指揮部告急而此處實無兵可撥故甚危險 
　　初六日夜有紅邊軍帽之兵數百人闖入富順該城各店均爲住滿熊知事始知滇軍已到次日聞知事即逃去 
　　又聞黔軍已由綦江口一支繞道將鎭夔門勢甚迅疾 
　　前自流井中國銀行焚燒兌換劵數十萬元因聞雲南軍將由叙來也實則其時距井尙有三百數十里之路程該行燒劵時偶未注意致被茶房抽匿第二日茶房即將劵兌換數十元後見其陸續兌換始詰出眞情遂將茶房二人送交警署追究近已十餘日事已暗中銷滅因尙牽連他人故也又聞該行此次焚劵手續不完時勢尙未緊急又未截留號碼以故人言繁興 
[鹽斤加價與兵工新廠]  
　　上海泰晤士報二十九日北京通訊云二十五日總統府舉行特别會議列席者爲財政部周學熙張壽齡龔心湛内務部朱啟鈐農商部周自齊議决加收鹽欵其辦法如下（一）產鹽省分按照情形每斤加征三文至五文不等（二）銷鹽省分每斤加征不逾二文（三）交戰省分不加政府刻與各省鹽商商槯此事不久尙須會議一次然後實行政府一而竭力防止私鹽以裕稅源周學熙雖仍在北海養病然與龔心湛逐日會商鹽政又同日通訊云中央政府已批准在湖北大冶設立漢陽鐵廠之支廠而河南鞏縣亦設立一新兵工廠目下工程已在進行中專造小軍械與彈藥等物江南製造局一部份機器刻已移至漢陽鞏縣兩處云 
編輯餘談 
[承認交戰團體之條件（一）（飄萍）]  
　　國際法上他國承認革命軍爲交戰團體不可不備有一定之條件今略舉之以供參考 
　　（一）革命軍須有政治上之目的 
　　如欲改君主爲共和共和即爲政治上之目的棄專制爲立憲立憲即爲政治上之目的苟徒知蜂起以反抗政府妨害徵收租稅或掠奪財物或殺戮他人種不得認爲有政治上之目的即不得認爲交戰團體 
　　又如俗行虚無主義無政府主義亦不認爲有政治上之目的但所謂政治上之目的者不限於從舊有之國家分離而獨立也於舊有國家之内倒舊有之政府實行其政治主義或政府破壞其政治主義革命軍起而防止擁護之者亦認爲有政治上之目的爲承認交戰團體之一條件 
　　（二）革命軍對於政府事實上已行與國際戰爭相似之 
戰鬭 
　　此言與政府反抗之程度也苟僅備結社的組織用其暴力或斷或續以反抗官吏及殺戮政府中人者不得認爲交戰團體 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西南戰局之現勢觀]  
　　軍情與土匪日昨政府連接川邊萬急密碼軍電三道又某某將軍聯銜密電一道内容均極秘密聞政府於接到後連開密議兩次情形似極重要略聞川邊之來電係報告軍情某某將軍之來電係對於滇中問題有所陳請政府第一次會議後即拍發萬急密碼軍電兩道一致於陳成武一致於曹虎威至對於某某將軍尙未見有若何復電發出又一函云滇軍圍攻重慶勢甚劇烈經一星期之久尙未息戰北軍正在奮力抵禦昨聞上月二十九日政府因閱外電揭載重慶有土匪十餘萬人望風附和之消息以此說如果確實於重慶大局關係甚大特飭軍電處急拍密電於曹錕陳宦及鎭守使周駿飭令將重慶詳情妥爲覆報有無土匪蜂起情形　　軍艦與電台重慶乃四川之門户爲川南之樞紐軍防不可稍涉疏忽除陸路外其控臨長江水上之防務亦宜有相當之佈置關於此節聞曹錕昨已密電中央請速撥派軍艦數艘開赴重慶常川駐泊政府又以重慶至成都一段之軍報交通甚關緊要曾令陳二菴將軍從速修築無線電台俾資消息靈敏現聞交通總長梁嵩生氏爲愼重電政器械起見擬派京師電報管理局長厲藻靑專辦設置無線電台一切事宜並决定由重慶運送機器均利用飛機以期迅速惟是中央所派之南苑飛機雖聞有一二架到渝而駕駛尙未純熟欲飛行於成渝間之一段長程以輸送機器恐一時未易成爲事實也 
　　馬氏與湘西第六師師長馬繼增逝世一節雖已經證實而馬氏究竟如何而死其死之地點與時間究竟爲何均尙未能明悉茲據官場消息謂馬師長新任征黔右路司令自奉命調往湘西後軍務倉皇勤勞過甚加以肝氣上炎遂在湘抱病不能迅速進兵近日已因病逝世惟當該師長未逝世以前因軍情急緊恐有碍進行日前曾電陳中央暫行請假曾蒙批令許可並電命馬師長之副將周文炳代理司令之職又一說謂馬師長此次率兵赴湘西因水土不宜時多疾病在辰谿指揮軍事積勞過甚遂至逝世遺呈請以已部旅長周文炳升代師長惟據某京報載漢口電則謂第六師馬師長之逝世係自殺該師在辰州已宣言獨立云云有此種種傳說都中人士對於湘西大局乃益增其危疑之感想矣 
　　密會與急電臨時軍務處於一日下午二時召開密會議廕午樓將軍代表大元帥列席據聞所議爲保全湘省秩序之政策亟待電示該省遵行或謂是日中央疊接該省密報軍事不甚得力已被南軍佔據某重鎭該省防禦問題實較川邊緊急先是二十九日晚間湯將軍曾來最長新碼密電一道有陳報之要端數項略謂已調查湘西被擾各縣雲貴軍之槪　及統軍之人物所有外商敎士等幸無危險損失省垣各處已嚴籌警備不致有搖動之虞請紓　慮又稱前派來京密陳要案之軍務參議黄繼秉請仍飭令回湘協贊軍秘近續派赴京之軍事顧問周國鈞可以暫行留京以備諮詢等情即此電觀湘中軍事湯氏似已略有眉目何以方隔一夕保全秩序遂亦待命中央若是其亟亟誠所謂軍機瞬息萬變者矣 
　　龍陸與戰局前日晚内辦公室批出密電底碼兩件即飭交密電處以最新密碼分拍廣西陸耀武將軍及龍臨武將軍探其大略致陸者約分四節一爲覆示政府詳議密碼電所陳大計各欵之萬難採取各理由一爲指示有密電所陳各欵現正在核議之際一爲飭令迅速督飭聯軍攻進滇境以牽敵勢一爲宥密電所請各節已經核准致龍者約分兩節一爲責令聯軍迅速進行一爲指示目下對於滇事有必須以積極武力解决之各理由又據英文京報云雲南查辦使龍覲光率其部下昨行抵廣西之百色縣一事曾紀昨報茲聞龍使日前續有一電至京報告謂進攻雲南現有種種困難之處行軍不免稍遲政府如何答覆則不得知其詳 
[帝制問題之取消動機]  
　　内閣制討議茲據政界傳聞政府因立法院提前召集擬即先行組織責任内閣制昨（一日）曾開會議討論政策有仍勸令前陸軍總長段祺瑞銷假擔任國務卿總理之議惟某某三要人力主從緩改組且對於編訂憲法一事亦主張從緩進行大旨以帝制能否成功此際尙難逆料恐蹈年號之復轍多進一步多增一步之困難致將來無轉圜之餘地如何決定尙未深悉惟據段氏之知友某君言云段氏鑒於當今時勢斷然不肯揭荔蘿而再登舞台苟非將來時局大生變遷將終爲泉林之士矣 
　　兩要人計畫公府要人云立法院之提前召集即係重組民意機關另决國體之預備因當日止言無可諉避不可急遽原含有尙待研究之寓意並非完全承認故或進或退綽有餘裕也又聞取銷帝制之善後文章現已派員起草兩星期内即當實行宣布某京報載稱又有現在退隱之某大官與向來於財界擅有優勢之某要人近來兩相握手籌出對南設法妥協之計畫日前力請政府當局向旅居上海之某某政客托其躬任調停之勞其條件大略（一）帝制永遠中止（二）設立責任内閣（三）設立立法院（四）設立政治研究會以各部總次長及外人顧問等組織之 
　　籌安者焦慮近有某要人因疉次奉諭徵其出山提出取消帝制先行取消洪憲年號之要求此項大問題有决定實行之說惟用加何方法不傷體面之政策尙無的當辦法聞有定於三月二日召集特别會議取决辦法之議　探聞政府内部曾有一派熱心帝制者前與籌安會理事互相聯絡種種運動以期必成近來鑑於時勢日非焦慮異常特與該理事等屢開密議　决定懇勸總統於立法院召集之前實行一種重要計畫冀遂其脫身之計云 
　　籌備費停發大典籌備處各要人自上星期以來逐日開會籌議中止辦法其大略曾紀前報現聞公府某政客云以平復滇亂遙遙無期故决定將 
大典籌備處應辦各件均行停辦日昨已由陸國務卿傳諭凡關大典各項籌備費於三月一日爲始一律停發此蓋該處無形取消之實行期云 
[日兵來華與公使要求]  
　　外交部因前第二次照會駐京日本公使請其代達該國政府撤回日本調派陸海軍隊來華之成案一節迄尙未接照覆刻聞陸國務卿以西南戰事無論如何險惡中央對於各友邦僑民生命財產均完全擔負保護責任倘有損失亦承認賠償是無派兵來華之必要因於前日又照催該公使恪守信條以敦兩國邦誼外交界人云日前外間傳言駐京某某等國公使曾向外交部提出半正式公函以西南亂事業已蔓延四省於各國商務均有非常損失中央政府平亂之成效殊極緩滯以致南方各處均多震動應即於最短期限以内完全平定以免有損各國商務措詞甚爲嚴厲並有限日答覆等情嗣經遍詢於外交當局及政界要人則均謂現確未接此項公函不知果否全出謠傳也 
[貴州通信（二月三日發）]  
　　貴州紳學商農工各界一千八百餘人開會議决上書呈請劉護軍使爲貴州軍都督後護軍使即從其請遂於二十七號宣布獨立頒發獨立之示諭各界乃相率懸旗結綵開會慶祝旗用白字書鞏固共和四字張貼門口甚爲踴躍較之前月國民代表解决國體時龍建章曾囑家家懸旗催促再三懸之者終覺寥寥者情形大異也 
　　本省宣布獨立後即將貴州都府及所轄各機關暫行組織大綱已紀前報茲錄都府告示如下照得本省都督府業經組織成立全省軍民曁軍政各機關均由都督直轄特設都督府本部綜理軍政要政另設民政廳專理要政事務設財政廳專理財政事務仍統率於都督舊日之審檢廳改爲軍法局警察廳改爲軍警局各道尹卽行裁撤各縣知事各屬民政財政各局處所一律仍舊凡民國頒布之法律規章及本省未經宣告獨立以前本國與各友邦所訂條約合同一律遵守現已由本都督令委何麟書爲民政廳長張協陸爲財政廳長胡耀爲軍法局長李映雪爲軍警局長至公文程式上行用呈下行用令平行及不相统屬者用公函凡各省軍民事件除關於軍事並特别要政逕由都督府本部核辦外全省普通行政事件應由民政廳核辦全省財政事件應由財政廳核辦全省民刑訴訟及軍要裁判事件應由軍法局核辦省垣保持治安事件應由軍警局核辦均分别轉呈本都督查核本都督受人民委託忝膺斯職亟當掃除煩苛與民更始凡我全省軍人均以衛國保民爲天職軍隊所在地方不得絲毫騷擾凡從前病民之政及苛虐之稅捐令由民政財政兩廳體察情形分别革除減免如本省文武官吏敢有殘賊良民者當即執法嚴懲决不姑容除通令外合行出示曉諭仰本省各官吏軍民一體遵照 
　　貴州新頒重要各告示如下㈠栽種洋烟大爲民害如敢故違重懲不貸諭爾人民宜各自愛㈡山堂公口辛亥盛行擾亂秩序貽害民生如敢開設處以極刑諭爾軍民一體懍遵㈢中國銀行紙幣早已推行吾黔持劵即可兌現信用歷久益堅至於貴州紙幣仍在銀行抽籖每月照抽十萬抽中准兌銀元應納丁糧釐稅兩種均可繳完現在擁護共和通行不得留難即如滿淸舊票反正行用依然何况民國紙幣更於國體有關乃聞奸民漁利無端妄告謠言似此不顧大局拿辦決不容寛諭爾商民人等幸勿自損利權合行出示曉諭其各一體凛旃㈣照得丁糧釐稅關係政事軍糈自應照章徵收仍依從前稅率員書勿得浮加有犯民國刑律商民素知大義輸將務各努力如敢故意違抗懲辦決不姑息合行出示曉諭其各一體知悉 
[鄂省軍政之最近談]  
　　鄂省陸軍第二預備中學生於此次南湖之變大受嫌疑現已經當道查明擬將解散但以各學生已具有軍官資格者甚多此刻解散恐以資敵乃商妥陸軍部曁軍學總監暫將該校所有之快鎗山陸砲各武器悉數收回儲存軍械庫並由王將軍遴選衛兵兩排駐守該校前後門以資監守所有各生均禁假外出亦不准會晤戚友現雖名爲照常上課實則各敎員因校費告罄修金無着且以有解散消息皆不到校惟按日由連長督率操練徒手體操二小時無異軟禁並因防備各生逃遁所携銀錢及外間寄來欵項槪由校長保存不准支用亦可憐矣 
鄂省官塲近日防範事變如此嚴密乃猶恐慌異常喧傳某當道之夫人竟託言渡漢觀劇率其子媳幼孫住居租界數日不返又外間謠言有某步兵團不肯繳彈致疑其有異志此說亦無從徵實聞二十七夜各機關復非常戒嚴八點鐘後又阻截街市行人　是夜並無變故徒自恐駭耳 
　　鄂省警察單行條例規定凡開設旅館客棧者必須納費領照按月完捐且須開在指定地點（即斗級營撫院街大朝街三處）原爲便於稽查起見規則至爲嚴密乃省垣近有人藉學校寄宿舍爲名不領照完捐亦不縣客庽牌名而往往來來時有其人故昨警務處特復派員前往各街巷密查如有私行開設者即嚴重罰辦又警務處以電話爲傳達聲息之用誠恐黨人藉以傳遞已嚴行稽查各裝户而茶酒館照像館等往來人衆時有借以傳話者甚難稽查茲特傳諭各該館即日各將電話機移於常川有人照守之内室遇人借用須詳聽其言語若至十一時後即不准借用如借用之人有不法言語者務即扭送官廳究辦倘包庇不報被總機處查出即處該主人以通匪罪名現各館主因此慄慄有戒心已不肯借與面生之人傳話矣 
　　段巡按昨在署召集江漢道尹警務處長漢口警廳長武漢夏三縣知事會議内政事宜當以大軍征伐武漢扼行軍中樞軍書旁午所有設防供應甚形忙碌但内政關係重要所有堤防學務禁烟諸端仍宜實心整理至自治爲憲政基礎早經中央限期成立乃諭令三知事查照去秋特飭仿照京兆章程化大爲小試辦模範自治區以圖漸次擴充 
[滇警中之八閩軍事觀（特别通信）]  
　　滇事開慕一月餘矣其勢蔓延於川湘等省閩地僻處海濱雖未受若何影響然防範亦較平時爲緊忙茲錄一二近聞如左 
　　閩省兵力本有一混成旅旅長爲閩人王麒及三千餘之警備隊屬於巡按使又李護軍使入閩時帶來北軍數營近李又以防務緊急特請中央准赴北方一帶招募新兵三營約有千餘人已陸續到閩駐紮新建之東湖營房故近日街上多見有黄衣之新兵逡巡街上餘無他異也 
　　近日許李二使以地方謠言日熾且中央曾令愼密防範特飭警廳并各處軍隊一體嚴防勿稍疏懈故閩省現尙安堵惟護軍使則深居簡出云 
　　陰曆新年曾有官中親信之北軍排長沈某林某二人爲黨人所運動圖於是日晚間起事爲某同事泄漏即時破獲是晚交軍法處訊供不諱即行鎗斃前者福建省轟轟烈烈之大參案明令褫職之南安縣知事馬振理曾經高等文官懲戒委員議决非滿六年不得開復許使則極力贊賞其人故解職以後猶得任爲臨時高等偵探之探訪局長此次黨案破獲許使以爲馬與有功呈請開復原官聞已照准近且有任永安縣知事之消息矣李護軍使亦保屬員一人其餘兵弁獲賞者頗多 
　　近日對於防範之事除探騎四出外郵政局郵件則由護軍使派員檢查旅館客舍亦備有連環簿記出入來往客人以備檢查之用 
　　閩省海軍學校設在馬江學生甚多聞陳局長鑒於上海肇和之事特飭各學生入校時務須邀同父兄到校重行具結又聞閩省水警船艦無多特請中央飭派鏡淸江貞二艦來閩駐紥以固江防 
[南京快信]  
　　駐安徽太平府之定武軍（張勳所部統領陳德修）已奉令抽調二營開赴湖口駐防 
　　張調宸奉某要人電召入京以致各方面誤傳爲馮將軍之前站 
　　寗商會聞馮將軍决計辭職除已電京挽留外昨總理蘇錫岱特親叩軍署求謁當由師參謀長接見 
　　軍署消息蔭昌已抵鄂勞軍不日乘艦來寗晤馮將軍後即改由津浦車回京 
　　中央准倪嗣冲添募新軍八營聞已開始招募 
　　陸軍將校補助敎育團監理張宗昌奉軍使委派赴京會議蘇省軍防昨乘津浦車起行 
　　代理軍署政務師參謀長昨邀集軍警長官齊集署内參謀廳會議聞係關於省垣防務 
　　采石磯爲寗垣出入門户軍署昨添撥禁衛軍機關槍一營開往該處駐防 
　　齊使已將本省現任各縣知事開具履歷呈請中央叙官計分五等（一）中大夫加上大夫銜（二）中大夫（三）少大夫加中大夫銜（四）少大夫（五）上士加少大銜 
　　韓國鈞前奉電召赴京近得海岸信聞因胃病復發啓行尙須時日 
　　探報前參議院正議長張繼現由美國來滬軍署電統率處業經偵查不確 
　　齊使昨通飭各道尹轉催所屬各縣總分商　迅速呈報研究債務訴訟結案辦法 
　　軍署加委新任儀徵縣知事白士藝兼執法　銜 
　　與地測量隊長黄文蔚詳送三月分一千元預算書及請欵憑單齊使飭財廳查核 
　　近來稅務受滇事影響收數短虧故胡財廳長頗形焦急 
[蘇垣之檢查忙]  
　　自滇黔舉事以來蘇垣風鶴頻驚黨人信函傳單迭經發見或爲政界或爲留學界屢有所聞未幾又有雲南商會通告各錢商店勿用紙幣之事亦經警廳嚴禁通行銷燬勿任傳佈内地而黨人尙再接再厲近復有數種發現（一）爲泣告江西父老書頃間警察廳長接到巡按使第六十二號快電上海近日檢獲江西生哀告江西父老書内容力訐政府係刷印分寄南方諸省恐吾國之郵遞扣留間有由某某等國郵傳者着各處通行查禁云云刻已令郵政檢查員程智剛范某等密爲注意矣（一）爲郭某等上黔護軍使書此項印刷品先由開封趙將軍檢到電咨齊使知照以此項違禁書專寄各學校各商會各地方團體者現經孫知事函知吳縣敎育會查照一面由崔怡庭廳長飭令五區五隊一體查禁（一）爲共和演說團之公啟省警察廳勤務督察長楊以敬查得南方黨人組織之共和演說團擬定之公啓章程與雲南組織者大同小異且章程中有次第推廣等語特送請齊使察核茲已通令各警廳密爲調查矣（一）爲滇南之電報紙蘇常鎭守使頃接内部飭發自滇由某國郵局寄到印刷電報紙一束大致皆反對帝制措詞激謬着令轉行嚴禁故現由殷使轉諭憲兵營警察廳查照辦理此外如查禁上海激烈派報紙亦甚嚴密日來販報人爲崗警檢查者逐日有之火車站之查獲民字各報由旅客手中抽下者日必數十份即以此查禁印刷品報紙一事論警員偵探已忙碌不堪矣 
地方通信 
[蘇州]  
　　押所盜犯圖逃未成吳縣看守所共有五處其第二看守所係舊縣監所改其中收押者共有數十名盜犯居多三月二號下半夜該所第一號籠子内盜犯剃頭阿林楊順生等暗將脚　扭斷　開地板從籠門底下逃出當被所丁更夫等得悉立吹警笛喚集多人將各犯拘住用繩綑縛時已天明遂禀報所官轉報孫知事親赴押所勘明情形查得剃頭阿林係夥刦西華鄉朱仁照家案内判處無期徒刑尙未送監之盜犯楊順生等各犯或有判决有期徒刑者或有甫經獲到尙未審定者當飭周承密員提案逐一訊明將各犯加上雙　擇其已經判定徒刑者八　連同剃頭阿林一併解送模範監獄執行一面詳報高等審檢　核示 
[松江]  
 
 
 

Page 7

 
 
　　小販自焚斃命前淸粤匪亂後城内舊婁縣衙署日就傾圯今已一片荒漠本日晨忽有人在該處携洋油一銅罐灌入頸際引火自焚迨痛極倒滾時途人瞭見火光融融趨前撲救彼尙搖手稱係自願旋即氣絶聞死者係客籍人向賣油炸檜度日死之前一刻尙在知事署前購食湯團十枚詎瞬即焚斃據往觀者言見地上遺一銅匣中儲銅元十餘枚究何原因自尋短見殊難懸揣現屍身已由地保報驗收殮矣 
　　楓涇火災原因去年除夕楓涇曹長泰失愼焚燬二十餘户曾誌前報事後有傳爲虧空放火者近據人言虧空固確放火則非惟曹某素從硤石紹興等處販運人口赴滬第一次三人二次七人三次五人留一紹女充婢凌虐殊甚是夜飭該婢煑糕遺火積薪中婢以積威之下自揣聲張必死乃默然躍入後河圖盡經對岸人救起正在根問忽見火光上冲已屬不可嚮邇現此婢經警局留養已函催家屬認領矣 
[無錫]  
　　續誌考試塾師之籌備無錫考試塾師其籌備情形已誌本報茲悉學務科會同各市鄕學務委員審定合格之免試塾師計八十九人已由王知事出榜通告其一般應考塾師至上月二十八日報名者僅百餘人王知事以報名期雖已届滿然恐有僻處鄕間聞信較遲不及依期到城者故令展限至三月三日爲止并因學務科長餞孫卿助理員沈西苑俱係本縣人爲廻避情而起見祗令其辦理籌備各事至閱卷人員則請客地人主政另　　布考試規則七條以昭愼重 
　　裁撤禁烟稽查員前任丁知事解職之際添委本縣人秦堃爲禁烟稽查員札委多日秦堃尙未到差昨經王知事傳見詢問履歷以其僅充書辦缺乏經驗隨將稽查員一差裁撤嗣後禁烟職務即着各區警察辦理 
　　憲兵陳司令到錫南京憲兵司令陳詞元前因南橋發生　案曾奉軍署之命來錫辦理完竣於上月杪返省覆命日前又奉軍署令飭來錫辦理防務一俟公畢即須回省 
[鎭江]  
　　通緝誤發路簽之站長上月十二日上午三句鐘滬寗二十五次上行貨車與二十六次下行貨車在常州周涇巷互撞肇禍係由望亭站長劉正芳誤發路簽所致茲悉鐵路總局鍾局長以該站長畏罪遠颺特飭駐鎭路警李巡官函致鎭江商埠警察局飭屬通緝業由章兼局長通飭城内外各區區長一體遵照矣 
　　調查外人設立之學校日前齊巡按使頒發敎育部製定調查外人在内地設立學校表式通飭各縣知事遵照查塡丹徒縣章知事奉到此項表式後即轉飭縣視學嚴君在縣境所轄地方週歷查勘遇有外人設立之學校即行前往調查按照表列各項逐一查塡由縣核轉省署 
[揚州]  
　　衛田徵糧之阻力江都縣知事署前奉諭經徵衛田錢糧嗣因揚鎭兩衛各帮意見歧異至今未能按畝徵收現業户雖執有田單無處完納錢糧不免屢肇事端未知將來若何解决也 
　　籐轎公司之退化揚城行旅往來大都雇用籐轎自協濟益民兩公司先後成立城廂路站一律規定抬轎價値開辦之始與夫尙能守定規程不敢濫索分文近則弊端百出時有向乘客敲詐情事以故商民相戒不僱籐轎乘坐若該兩公司不思整頓恐營業將日漸減色也 
　　淮揚道尹之返旆淮揚道左杕周道尹日前因公赴省道經揚城未及駐節旋即駛輪渡江刻縣署接到省垣來信得悉左道尹於日内抵揚當由知事率警備隊及各警區隊往河干恭迓 
[南京]  
　　馮將軍離寗說之影響馮將軍因胞兄佩璋於去秋病故後迄今未葬故於日昨遣周夫人遄返河間料理葬事外間遂傳謂馮將軍將有去志故眷屬先行回里并有謂南京不穩將在旦夕不但馮將軍眷屬離寗即警察廳王廳長之瀛眷亦已隨已回津云云此語一經傳播寗垣居民頗爲驚駭商界受此影響市面頓形蕭索云 
　　電飭嚴防黨人之響應統率辦事處有電致寗謂黨人因雲貴事日形活動遣派黨羽散布長江一帶聯絡靑紅帮圖謀響應請即預防云云馮將軍接電後已飭水陸各警廳及各軍事機關遵照矣 
　　關於學績試驗之近訊政事堂昨因學　試驗條例及施行細則其中尙有解釋及應行詳定者羅舉各條通電到蘇茲摘要　下一中　同等學校指甲種實業學校及專門學校附設之中種實業講習科而言伹師範學校畢業生須已滿服務期限者又師範簡易科畢業敎員講習所簡易科畢業取列最優等經請奬有案者亦得認爲中學校同等資格一考試所得貢生恩拔副歲優均槪括在内一廪增附以有學册證明者爲限如學册已秩應取具本縣舉貢廪增附及高等專門畢業生或有職人員三人以上證明切結經地方官核准始准報名一各學校畢業奬給之廪增附准一體甄錄一應試人應取具本籍紳士二人以上之保結證明確係本籍人或寄籍三年以上並無施行細則第三條各欵情事其保結格式由各省擬定一應試人願書式樣由各省頒發願書内應叙明年歲籍貫資格及三代存歿併附相片一應考各生准酌收考試費一元聞巡按使接電後業已訂定各項格式并加具詳細辦法通飭各縣遵照矣又聞學績試驗分道試省試兩種而道試之前先須舉行甄錄試齊使以此項甄錄試應改由縣知事執行限期辦竣昨已通電各道尹轉飭各縣遵照辦理 
　　實業會議决電燈廠案實業行政會議一號開會到者二十九人於上午九時由議長曹豫謙提出議案係南京電燈廠長單毓斌稽核員趙翰綸等請議籌設分廠并購備限制電流表及推廣電表等事當場表决通過 
[杭州]  
　　麻車江案又行上控諸曁麻車江改壩爲閘一案前由吳知事詳復到省早誌各報茲悉各紳士以吳知事背列紳名諸多不合刻又上控省憲以各該紳原函爲證所列有傅振海姚琮兩紳之函茲略述其大旨如下傅紳函謂本不書名不畫押知事當許其取銷議案次日開會知事另以邑紳數人具名議案一紙見示紙上亦無其名不料公文發表其名仍列因引爲意外之牽涉望大衆和平解决姚紳函謂初雖簽名後實取銷不自認爲贊成之份子大約此案又須有一番周折也 
　　屠甸鎭大火離硤石二十餘里之桐鄕屠甸鎭德泰當三月一日黃昏時從包房起火覺察時已火光滿屋無從措手幸牆園高大不致蔓延茲查得該當内所剩者僅一米棧及厨房二處餘計三十餘間盡付一炬計燬去約有二十餘萬金束鄰利昌南貨西鄰久京堂藥店兩號大受損失聞該當所焚衣服首飾甚多云 
[湖北]  
　　增鑄銅元之實行武昌自入陰曆新年以來市面銅元日見缺少日來錢店每官票一紙僅兌銅元九十三枚官錢局高松如督辦爲設法維持幣政起見對於鑄造銅幣積極進行迭與蔡廠長會議以紫銅現已購到工徒均已招集應定於三月一號東西兩廠同時開工無分晝夜均須鑄造每日規定以二十萬元爲率以資救濟而平市價并聞造幣廠因加鑄銅元添招工人報名者達一千四百餘名蔡廠長已於二十八號起二十九號止親自督同總務科長逐一考驗身格以定去取 
[廣東]  
　　龍將軍稱謂紛歧龍將軍奉令晋授郡王銜之後所有僚屬遞呈公文函件稱謂參差不一如張巡按使函件稱龍邸帥其次或稱王爺爵帥或稱龍王爺殿下或仍稱上將軍聞龍將軍以各　稱謂紛歧未能一致擬酌定行知遵照云 
　　徴收品茗捐近訊財政廳長現以承辦茗捐一事本定於本年一月五日起餉乃該商以行商罷市爲詞迭請展緩逾限月餘仍未繳餉現當財政窘迫斷難任其延宕昨日據情詳請巡按使將承辦之麥季瑩撤退另由廳妥定章程招商承辦又聞茶行商方面自全城茶居罷市後如常開市者僅僻壤炒粉館數家近日大新街某號等處間有開張各茶行以其不顧團體曾聯同業到店品茗聚而不散月之二十五號早城内東岳廟二約之龍泉茶居又因開張賣茶致被同業約同數十人分踞檯額每人祇飲茶一盅所有外來茗客均無座位只得返身而去直至十點餘鐘無外客交易時始行各散聞此辦法係由茶行招集同業每人給先士六枚以作費用俾免少數開張者之專利此亦對付之一法也 
雜評一 
[今日之時局（默）]  
　　今日之時局如旅客夜行然進行遠矣而風雨驟至虎狼怪獸之聲相聞乃相　計議一客欲奮勇前進而又慮前途之危自覺多行一步即多增一步困難一客欲退歸而回顧程途遼遠又恐燭盡難行一客審知二者之非計倡議暫覔棲止之所以俟明日計較斯言人皆樂從矣然於此荒涼寂寞之郊安處覔客舍於是趨步狂躁舉趾乖張亦人之情也嗚呼諸要人之行動得毋類是 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[最近商業調查錄]  
　　金融本　期各銀行查倉存銀三千五百五十萬　存洋一千九百六十五萬元存大條銀一千二百條　數與前星期比較不相上下一星期内進出計自美國進口大條銀六百九十二條出口大條銀四百八十三條往海參崴銀十五萬兩往漢口二十二萬五千兩往俄羅斯一星期内倫敦電匯自二先令七便士四三七五長至二先令七便士六二五此乃星期六之行情大條銀前星期收盤二十七便士零六二五星期六爲二十七便士七日内曾縮至二十六便士倫敦市面淸淡上海標金賣空者甚多期貨價頗跌落惟現貨則以内地不靖購買者多其價　增無滅 
　　股票本星期外國股票市甚爲活動而以橡皮股票爲最蓋倫敦橡皮市價曾漲至每磅二先令九便士有零市面紧活動時爲星期二日各種橡皮股票價均甚高至星期五六因倫敦橡皮市價跌落股票亦因而減色藍格志已二年未派息現每股派息一兩故其市價自三十八兩漲至四十兩以外其後稍跌約在三十九兩與四十兩之間英楂華本年已派息一分昨又宣佈加派一分共得二分此消息想必受人歡迎也 
　　絲期貨抛盤交易仍多各洋行買進六七八月新絲期貨計已在三千五百包左右往年在年初决無抛盤至如此之多而以現在絲價一千零數十兩而論則抛出各家將來必有利可圖本星期白廠絲每包價自一千零四十五兩至一千零八十五兩不等 
　　棉花花衣存貨甚短價果增漲四錢至六錢不等通州花市價自二十四兩半至二十五兩南市花自二十三兩三錢至二十三兩六錢寗波花目二十二兩至二十三兩 
　　棉紗棉紗在本星期稍有起色皆以四川客帮辦貨活動該帮存銀甚多初以滇軍入蜀意存觀望不敢辦貨現以棉紗需要甚殷而上海市價頗低買進甚合算故在本星期内買進不少七日内上海交易十支十二支印度紗約五千包日本紗約三千包本地紗約一萬三千包本地紗每包漲價幾有二兩之多 
　　疋頭疋頭市在本星期仍無起色大約爲新正　市時踴躍之反動公平元芳怡和三拍賣價均跌落北帮前進貨頗多現則停止進貨大約一時敷用故暫存觀望之意新正市價實爲掮客抬高太甚否則亦决不至有此現象幸四川帮辦貨已稍　動營疋頭業者差足以此自慰也 
　　煤本埠煤業亦受歐戰影響來船減少水脚飛漲以致身本加重白煤一項早由煤炭同業公會議决加價烟煤一項爲日用所必需銷路尤廣現由該會議定自舊曆二月初一日實行加價頭號烟煤每噸十四元二號每噸十三元三號每噸十二元半四號每噸十一元半 
　　紙本埠洋紙一業自新正以來價格飛漲至今未止報紙每令已在四兩半左右有光紙在去年年底每令不過一兩九錢半而今已三兩一二較諸歐戰以前之每令八錢適爲四倍其餘顏色紙模造紙等無不漲價蓋上海當歐戰之初存貨甚多是以無大影響今存貨日短而來船日少且紙之爲物運時佔地位甚多航業增加運費擔負甚巨故來貨必供不敷求是以價格大增現向洋行定貨均因早晚市價不同不能預定價格但言上船時價約若干外加水脚兵險照此情形定貨不勝艱難而日本方面又以本國紙價飛漲有禁運洋紙出口之風說此說果行則紙價更將飛騰也 
　　烟烟之爲物本屬消耗品無足輕重然國人習用者多每年進口總數甚巨今如雪茄烟紙烟等舶來品均因來貨短少價均飛漲現如最通行之派律脫烟在半年前每包不過五十餘文而今則須九十餘文其價不啻一倍國產之烟則以政府開辦公賣抽費甚巨沿途又疊加重稅遂亦紛紛漲價 
　　桐油桐油以湘省洪江縣出產爲最多滬地各號前因來貨缺少已屢次漲價今因滇黔軍隊侵入湘境桐油產地已受兵災故來源業已斷絶滬地存貨爲數不多故近日市價又逐步飛漲計本支油前售規銀十兩者今售十三兩八錢桶白油前售九兩四錢者今售十二兩八錢此外副洪售十四兩濟昌和洪售十四兩三錢吉盈豐洪十四兩六錢黃興秀十五兩六錢萬興裕十五兩三錢 
[經營太平洋與大西洋之航業]  
　　大陸報云本埠美商接紐約來電謂現有人以資本美金元五百萬元組織一郵船公司已購定輪船十四艘擬經營太平洋與大西洋之航業諸船將悉懸美旗云 
[園池内發現砲彈]  
　　文匯報云徐家匯法租界方面德國花園第四十四號門牌屋内兩星期前曾兆焚如後由保險公司請法捕房調查起火原因四日下午法捕房派員至　園調查時見園中小池内棄有巨箱多具因以生疑故即命人設法取起共計六箱迨啓箱視之衆爲大詫蓋中所藏者乃六十五密里米突海軍砲所用之砲彈也每箱裝彈二十五枚後復覓得二箱亦裝有砲彈法員即問屋主彈從何來主人茫然不知今悉移置法租界總巡捕房以待查究云 
[海軍總長赴桂之先聲]  
　　海軍部總長劉冠雄君以滇黔風雲緊迫邊界防堵自應周密茲查得廣西馬尾江上下游各要隘所設之砲台均須親往佈置以　不虞現已將次由京乘車南下前日先令海容巡洋艦駛滬等候以便抵滬後即乘該艦赴桂 
[滇事聲中之鐵路防務]  
　　滬寗鐵路局鍾局長現奉交通部電飭大致以滇軍發難地方不靖各處黨人圖謀響應躍躍欲試各省鐵路運兵輸餉關係綦重故黨人對之尤爲注意各路局均設有巡查亟應隨時稽查嚴密防範以免黨人襲擊等因鍾局長當已通飭駐防滬寗路線各軍隊查照辦理矣 
[貴州救護傷兵之消息]  
　　本埠紅十字會昨接貴州銅仁救護醫長柯慕林醫博士來電略謂由麻陽至銅全係水道日來傷兵甚夥勢非轉運醫療不可現已購備船隻以資應用請速滙洋數百元并加派醫員來前協助云云該會接電後以現在黔省停止滙兌無法可寄當電長沙分會就近賫解并遴派醫員刻日前往 
[尊重水利主權之批詞]  
　　浦東陸家嘴英商香烟公司門前原有小河一道爲張家浜之支流該公司近因所築木橋木駁行走不便將該河塡築並愿出資若干作爲開浚塘溝之用並擔負日後修理之責上海縣沈知事以事關水利主權特據情具詳江蘇交涉公署請示遵行昨奉楊特派批示云詳悉此案旣經由警官與經董商議辦法似可與以通融惟查河道爲國家轄地主權所係英商因營業關係議請更張尤須熟權利害究竟該洋商塡塞支河是否爲該處要道其所願繳納浚河經費爲交換條件果否合宜應由該縣實地勘明體察情形妥爲議復核奪案關地土轄權並即詳請滬海道尹核示 
[車站檢查私土之章程]  
　　滬寗鐵路管理局鍾局長因火車搭客夾帶私土日多江海關稅務司派同扦手到站搜查有碍路權特擬訂滬寗滬杭甬兩路車站檢查偷運私土章程詳請齊巡按使批准照辦通飭財政廳江海關及沿路各縣一體遵行已誌昨報茲覔得是項章程照錄如下（一）兩路沿線俱屬完全内地所有查緝烟土事宜應由兩路經過之釐局所或縣知事公署或警察廳派人執行無論華洋人遇　應　檢查者均歸其權限之内（二）前條所開各機關無論或分查或合查總以檢查一次爲止不得輪番搜檢騷擾行旅（三）各機關所派到站查烟之員役必須身穿號衣或佩帶符號以防假冒其員役名數以及號衣符號式樣須先開單咨會路局及就近之官站長等知照以便接洽（四）檢查地上車時在車站票房以外下車時在車站收票栅門之外此兩處均係搭客出入必經之所扼要檢查自可無虞走漏（五）查出私土應即當場知照鐵路巡官將犯並贓審驗訊供備案後由該檢查員役帶歸本機關核辦其無鐵路巡官之站除當時知照鐵路巡警或該站站長外訊辦後並須錄案知會該叚鐵路巡官備案（六）有洋人上落車之站應酌派熟諳英語之人若干名以備檢查洋人之用（七）如有華洋婦女夾帶私土必須檢查時應派女役執行之（八）如檢查處所或須蓋臨時棚屋由各機關先商路局撥借地段（九）檢查夾帶舉動必須文明其可疑之箱篋包裹必須開視者則當屏除閒人以防物件走失檢交後尤當帮爲收拾以免旅客爲難（十）本章程如有未盡事宜得隨時商請修改 
[又有妓女遇暴]  
　　昨晚七點半鐘湖北路淸和坊某妓院内妓女應客堂唱出外乘坐黃包車行經四馬路胡家宅振華旅館門首突遇身穿藍布長衫埀有髮辮之暴客三人攔住去路即出手鎗示威遂將該妓手臂上所戴之金釧一付及頭上珠花一對刧取而逃經振華旅館之司閽華捕所見帮同追捕匪等即開手鎗拒捕幸未傷人旋被逃逸當由該捕偕同事主投報老閘捕房捕頭飭探四出查緝 
[緝獲持械刦掠之嫌疑犯]  
　　滬西靜安寺路一百十五號門牌陸王氏家於一月二十八號夜被匪賺開大門入内袖出手槍恐嚇刦去値洋二百十五元之金鐲一副逃逸當經報捕請緝未獲茲由新閘捕房華探毛使文周小弟查得住居法租界之淸江人李長生王開有祝峯山及江北人姚三等與此案有關故於前日午後稟明捕頭協同西探報告法捕房加派中西包探前往將李等四人一併提獲昨晨押解公共公廨請究先由中西包探上堂禀明將被告移提到案各節繼由中西官向李等略詰一過判均還押聽候查明於下禮拜六再行訊核 
[盜案展期預審]  
　　盜匪王秀卿周學和楊殿臣張少卿周增義等於一月三十號晚糾搶公共租界派克路八百三十七號門牌徐岳家値洋五百元之衣飾又於二月二十號夜持械夥刦西棋盤街十號門牌周鐘達所設之土店内烟土現洋一百六十元逃匿法租界愛多亞路被法捕房中西包探將王等各盜拿獲並搜出手槍等利器解送法公堂訊知王等五人在公共租界亦犯有搶案特於昨晨將該盜等送至總巡捕房轉解公共公廨請究即由華探周志仁王金生投案禀明前情並由事主到堂證明當時被刧情形會審員王肇之君商之德領裴君判王等五盜帶回捕房聽候查明於下禮拜六開審 
[閘北命案三誌]  
　　胡家木橋附近胡妙根家突被匪徒白晝闖入將胡妻張氏勒斃胡之祖母宋氏亦被勒傷當報地方廳派員驗明屬實聽候緝兇究辦在案茲悉是日各匪入内時共有四五人以找尋妙根爲由張氏疑與其夫相識故出外泡茶欵待迨回時見其祖姑被勒倒地於是大駭喊呌亦被匪黨用繩勒住以致斃命當時宋氏被勒稍鬆故解救得甦現在該廳林檢察長除加派法警四出偵查逸匪務獲嚴懲外昨又另派法警赴胡家調查宋氏傷勢若何以憑核辦據稱目下傷已稍愈可保無性命之憂云 
[三新紡織廠之擴張]  
　　楊樹浦三新紡織紗廠向設粗細紗機錠六萬四千五百只布機六百五十架所出之粗細紗與雙股線曁粗布斜紋布年來銷場日見發達大有供不敷求之勢是以該廠主又於上年冬間向本埠三井洋行訂購布機五百架上禮拜内此項布機已運到三百二十五架運至廠中連日正在安設裝配云 
[輪運漲價之復函]  
　　旅滬商帮協會近因輪運漲價函致招商總局要求維持茲得復函云前日接奉手書正在裁復頃又遞到續函諸承公誼感佩良深所示上海至長江貨脚加價一節此係太古怡和日淸各公司與敝局公議彼此均有合同不能不一律舉行且非僅長江一帶爲然也至時事未靖商帮之影響綦重各公司深知客帮情况故久有加價之議迄未實行奈年來輪儎一切開銷日重一日如船上用煤及洋人辛工比之往昔幾至加倍而各貨水脚祗是有增無減此次各公司提議尙賴敝局從中調停往返集議祗允略爲加增是以所訂新價極其公平敝局與各帮同是營業性質且各帮俱屬多年賓主自必顧此顧彼决無相欺之理連日曾有各家來局詢問已將底藴婉致一切貴會素主公道並祈善爲轉達至所感禱其貨脚新議價單一俟刋就即分送各客帮届時並再持送台端可也 
[關於日昇昌案之公函]  
　　日昇昌京滬各處總分票號淸理案件由京滬官廳協擬辦法責成該號分别淸理在案昨上海總商會接地方審判廳公函云奉江蘇高等審判廳飭奉司法部第一四二號飭開據京師地方審判廳詳稱奉鈞部批開詳及淸理條件均悉日昇昌案淸理辦法前據稱　造已無異議試辦一年尙無窒碍自應准照前案辦理至陳明各節大致均尙可行所請由部分飭各廳處之處應候該廳擬定該號重夥分赴各地淸理辦法後彙案詳候核辦惟定期内未經聲明之債權應否許其加入第一次分配一節以現在内地各處交通未盡利使通告或未周知在淸理期内未經第一次分配以前如有債權人向在官廳補行聲明經查明屬實自應准其通融辦理其執有滙劵銀票各户與尋常存户同爲普通債權揆之破產條例無優先之可言按之實際另爲分别尤恐轉滋窒碍自以均平辦理爲是總之該號倒閉旣經一年有餘所有財產旣據稱澈底查明此次議定辦法由債權團體自行分途淸理自當較易結束如能縮短限期及早告竣尤所屬望各該廳長仍宜隨時認眞督察俾免延玩除批候分飭遵辦外合行飭仰該廳長遵照等因奉此除分行外合飭該廳遵照等　奉此除分　外相應函達即希分知債權人一體知照至紉公誼 
[蒙鐵梭利敎育法講演會記事]  
　　江蘇省敎育會於三月四五兩日開講演會二天已將預告登載本報茲悉昨日午後二時開會講演者爲柯樂克夫人由郭君鴻聲譯述計分三節第一節蒙鐵梭利敎育法之歷史及其說明第二節蒙氏敎具之說明第三節蒙氏敎育法之評論本本原原獨標心得聽者咸爲之贊許講至五時甫散會是日男女賓席計有四百餘人省立第一第二女子師節校長咸偕其敎員學生遠來與會滬上各女校師生到者亦不少且有商務印書館以改定仿製之蒙氏敎具來會陳列任人流覽至講演詳情另有記錄省敎育會將有臨時刋布發表云 
[通俗宣講社開講]  
　　上海通俗宣講社創於前淸末季由顧翕周王立才顧旭侯袁頌豐四君合組而成迄今歷有六載茲悉該社各職員以寒假期滿定於三月五日（即今日）下午二時在東區宣講所（老白渡街市立隆德學校）開第九十五期宣講會請洪詩庭金松甫兪元爵單貽孫諸君宣講昨已由該校校長沈丹丞君飭人布置會場並通告各界矣 
[仁濟醫院記事]  
　　仁濟醫院董事部現將舊歲報告書刋印成册於前日（二號）五時在該院客廳開年議會中西各董到者近三十名首由院長笪達文君佈告一歲之大略繼由司庫烏君報告經濟情形當將該册分給老公茂大班滙豐銀行二寫工部局副辦滬寗路局鍾紫垣電報局唐露園大阪公司王一亭倫敦會包克私白志道等旣由男女西庶務員分導至男女病室參視一周六時半各散又聞該院三育進步會職員定於禮拜二即本月七日晚六時半開第四次常會報告德智體三部事宜業經執行部知照全體會員届時詣會 
[任用文職之準繩]  
　　上海縣公署昨奉巡按使飭開准高等文官考試處函開案查現在文官考試甄用尙未舉行京外各官署任用各項文職務須按照文職任用令曁文職任用令施行令愼選合格人員依文職任用程序各令分别登用其各項差務人員之派充並應按照文職任用令第九條之規定辦理均不得稍涉冒濫以期仰副明令澄叙官方之至意除分咨外相應咨行查照並希將辦理情形咨復本處以憑查核等因准此除分飭各道縣外合飭該知事仰即一體遵照辦理具報以憑咨復 
[先造軍法科與拘留所]  
　　松滬護軍使在龍華建造新署已於二月初開工茲悉楊護軍使擬將軍法科辦公室及拘留所房屋先行提前建造限本月内告成聞拘留所房屋共造十五問一俟工竣即將製造局内所設之拘留所及軍法科一併移往龍華故已於昨日飭匠先行趕造矣 
[團長升任旅長]  
　　陸軍第四師第八旅所部步兵第十五團團長吳長植現率所部三營駐防龍華茲因北京新編混成旅由部呈准以吳長植升充旅長故吳團長已交卸十五團軍務於昨日由滬赴京所遺十五團長一職由師長楊善德君委令該團第一營營長劉永勝升任另以第一營副官賈萬勝調任營長均已分别視事矣 
[河浜内發現屍身續紀]  
　　昨報紀滬北華界北四川路徐家浜内有一無名男尸由該處地保徐福昌投報地方廳請驗一則茲悉該尸係被人暗殺且有移尸形跡該廳　檢察官沈檢驗員等蒞場驗得該尸年約三十餘歲身穿布棉袄褲赤足形似小工其額角上與右太陽穴均受木器傷委係致命而死當場塡明尸格因無家屬判由善堂棺殮發封厝壇聽候緝兇究辦 
[夫婦大傷和氣]  
　　新北門内觀音閣地方元記雜貨店主汪元樹近與其妻吳氏時常口角昨日不知何故將該氏右眼角打傷血流滿面當爲巡警查見即將汪夫婦拘送二區一分駐所轉送地方廳訊辦 
[姘夫疑心姘婦]  
　　句容人蔣似興向與安徽婦人郁王氏姘識同居九畝地如意里中前晚該氏因事出外一夜不回蔣疑其别有所好於昨午手持小刀一把意欲行兇當爲隣人瞥見報告巡警抄獲兇刀即將蔣與王氏拘送第二區警署轉地方檢察廳訊辦 
[電車撞傷老婦]  
　　昨有年約六十餘歲之某氏婦行經吳淞路被電車撞倒受傷甚重由一百五十四號華捕到來車入捕房捕頭命送同仁醫院醫治 
[行人被車撞傷]  
　　戴銀海昨在揚子路被某號馬車及某日人所乘之黃包車碰撞頭部受傷極重由該日人送入同仁醫院醫治 
[留養男孩病斃]  
　　年約十一二歲之小孩楊海棠昔被人誘拐來滬於民國二年間經地方廳判送新普育堂留養候屬認領在案日來該孩在堂患病醫治無效於昨日病斃報經該廳由賀檢察官沈檢驗員等到堂驗明判令由　收殮 
[抛棄屍棺之罰欵]  
　　前月有王朝郎楊寳生扛抬小棺木一具並不扛在殯房擅將棺木抛棄法新租界呂班路畔適爲巡捕查見拘獲解送法公堂由副捕頭投稱王等　　違章且屍棺一經日晒勢必穢氣熏蒸有碍衛生請爲重辦以儆效尤王等同供民人等因不知章程所致後來不敢再犯求宥判各罰洋五十元充公 
[不盡不實]  
　　住居閘北大統路之何得民昨同其妻蔡氏扭唐少仁姚許氏至四區警署控稱蔡氏前日由外歸家脚上換穿新洋襪一雙訽其來歷據云被唐等誘往南市允許代辦新衣服察其情形欲圖拐賣因即逃回等情故將唐等扭案請究當經姜警正研訊據唐供家住虹口現在某公司爲夥日前何得民與姚許氏串拐徐家滙某姓男孩藏匿在家後被失孩家屬尋回何等疑我通知該家屬昨被糾集多人剝取大衣一件今向理論又遭誣控等語質之姚許氏供稱今正初七唐回婦人借去銀鐲一副今向索討餘不知情姜君因彼此各執一詞顯有不實不盡判令分别收押聽候詳查核辦 
[空屋因何起火]  
　　前晚四句餘鐘美租界新記浜路第六百四十四五號空屋内不 
 
 
 

Page 11

 
 
知如何忽然起火當由英美兩界救火會到場救熄計燒燬左右鄰鼎豐米店源大昌烟紙店五鳳茶樓等樓房八幢並殃及對門韓順興舊木料棧所堆之木料昨由哈爾濱捕房麥副捕頭帶　華探王阿巧往查該空房究竟因何起火再核 
[隊長轉述廳長之言]  
　　淞滬警廳偵緝隊隊長翟世淸昨日傳諭閘北各隊士云頃奉廳長面諭所有本隊偵探每月初一及十五兩日均須在隊齊集聽候傳見面詢一切要公以重警務云云 
[再誌押店同業之訴訟]  
　　餘泰豐泰同順裕興等十七家押店延代表律師在公共公廨刑事科控宏昌押店主詹銘珊串同學徒櫃夥冒取各原告寄存押當公所内之衣服十二包圖呑等情前日午後由關正會審官會同德領師君升座復訊先由原告代表律師上堂譯稱因已閉某提莊主許鳴九倒欠各原告及被告等十八户貨欵洋七千餘元故將底貨衣服四十六包封固寄存公所以備公攤欠項詎於去年十二月二十九號被告私自至公所取去四分之一迨各原告查悉控告後始將衣包送回公所惟已盡被拆開將封條扯去應請訊究詰之被告供稱所取衣包係由押在公廨之許鳴九呌我往取償還欠欵後由公所董事及代表愛倫律師囑我送回至於封條不知何人撕去求察並延律師到堂與原告律師互辯中西官判候下禮拜六宣佈堂諭 
[須由地保證明]  
　　英商泰利洋行延代表律師在公共公廨控告韓炳生侵佔陳玉麒户單名下基地造屋等情由廨出單將韓傳案訊判交保候訊在案前日午後由王襄讞與英領康君在民庭提訊原告西人延律師上堂聲請訊究質之被告供稱此地係是已產並不侵佔判韓炳生交五百元人洋舖保候飭傳地保到堂證明再行訊核 
[東家念及同族]  
　　寄寓廣東路鄭仁記土棧内之潮州人鄭介石因私取烟土售賣得洋二百六十元經該土棧經理壽靜齋查出報捕將鄭拘解公共公廨經中西官訊實判押西牢半年在案茲悉被告係該士棧主鄭東和之同族鄭於前日由籍來滬得悉此事以誼屬同族不願深究特延斐斯律師代表於昨晨投廨聲請保釋或易科罰金會審員王肇之君商之德裴副領事准於下禮拜六復訊酌核 
[律師未及預備]  
　　德商派司洋行在公共公廨呈控蔡仁安不理擔保董天龍欠洋七百零六元昨晨由廨傳訊原告西人投案請追訊之被告延朱斯芾律師到堂代表聲稱此案甫經被告延爲代表案情不及研究應請展期中西官判蔡交保候另行訂期研訊 
[承攬未可違背]  
　　作頭姚振興前至法公堂控稱陸阿木雇商人包造房屋後又加做工程須加造價洋三百餘元向索不付請求追繳等情判令加洋二百元交保限繳在案今陸將洋繳淸禀稱照承攬須做平頂今姚祇做瓦頂應請堂上着姚照據做就質之姚堅稱承攬上並無平頂字樣可證聶讞員察閱據上實有應做平頂字樣故判洋存公堂限姚十四天將平頂完工再行給領 
[被告繳淸欠欵]  
　　胡天方煤炭店前在法公堂控劉洪由虧欠煤價洋三十九元延約不付等情劉由劉竹卿代爲到案判限交到被告聽候訊追在案昨又傳訊劉仍未到原告投稱劉已將洋如數呈繳捕房請求核示判准予銷案 
[追繳原贓]  
　　小孩徐瑞生姚妙根串竊普育堂内銀爵盃一只値洋四十元售於陳小德子祗得銅元十枚爲探拘解法公堂判令兩孩各押十四天陳訊供不認押候調查在案今查明陳收贓屬實提案訊追供已售去俟贖回交案判存洋四十元限交原贓到案發還存洋另再罰洋五元以儆 
[幼女願居濟良所]  
　　廣東路二百五十四號門牌妓院内因容留幼女花飛花王銀梅月月紅李金寶孟根弟等懸牌應客被捕房查獲將該幼女等連同鴇婦周華氏李周氏及孟根弟之祖母孟王氏一併拘解公共公廨經中西官訊判孟根弟交其祖母孟王氏具結領回以後不准再入妓院花飛花等四幼女併留濟良所候核在案昨晨由廨復訊據花飛花之代表斐斯律師上堂譯稱花飛花現年已十七歲查照濟良所定章並不違背惟其願否出外或居濟良所應聽其自由云云訊之花飛花等四女同供願居濟良所中西官以周華氏李周氏容留幼女違章屬實判各罰洋二十元充公四女併發濟良所留養 
[巡捕知法犯法]  
　　楊樹浦捕房八百七十四號華捕李澤民與流氓王德斗以調查私土爲由向土販朱長根勒詐洋六十五元並値洋一百零二元之紅土一包被朱報告捕房由探將李捕與王一併拘解公共公廨押候查明核辦在案昨晨由關讞員會同德副領事師謀君傳同見證林維舟等到案質訊屬實以李捕知法犯法罪加一等判押西牢二年王押九月示儆 
[自謂痛改前非]  
　　虹口東有恒路居人沈瑞卿控領子沈桂庭不務正業竊取家内衣物質洋浪用由捕將桂庭拘押昨解公共公廨請究原告投案禀求嚴究訊之被告供稱自後當痛改前非求宥中西官以被告自知改過從寛免究判令交保開釋諭後安分 
[園丁偷竊藏經]  
　　靜安寺路哈同花園園丁小梅郎因陸續竊取園主所藏經典四百四十本分消於爲書局生意之王于貴王侯子茲被園主查悉於前日報告捕房將被告三人一併拘押昨解公共公廨經中西官略訊一過判小梅郎還押兩王各交四百元入洋並保候吊贓再訊 
[搶匪分别懲儆]  
　　匪徒楊洪元在南京路攫取粤婦王阿珠金挖耳又紹興人奚五十在湖北路弄内搶取陸沈氏金耳環又流氓王阿金在虹口搶取徐王氏金圈均經包探查獲昨解公共公廨經中西官逐一訊明判楊押西牢半年奚押三月王係過犯着押一年期滿函送上海縣知事署遞回寗波原籍 
[克羅克鏡片來滬]  
　　英國克羅克博士甫於去年發明一種新鏡片中含天然奇妙之色素製爲眼鏡抵消外界一切害目之有色光線較之時下通用鏡片每遇强光斜射輒致目迷五色者有天淵之别英倫人士聞風贊歎爭先購致美國各大工場磨製此片者尤多我國眼鏡業亦稱發達惟對於此片絶少注意聞上海精益公司曾致書克羅克總批發處願爲克羅克鏡片經理發行彼處得信後即將該項鏡片大批裝運來滬精益公司　特闢工場自行磨製發售 
[氣候報告（上海徐家滙天文臺天氣測候報告）]  
　　已過者之報告三月三日中國全境天陰而霧氣壓下降北直隷有低度四日天陰而寒並有烟霧凉風仍以西北爲嚮四日下午四時前二十四小時内上海氣候温度至高四八·八至低三七·五去年同日至高七四·八至低四一 
　　未來者之推測四日下午四時三十分豫測山東與日本間有反旋風或爲狂風南方冬季信風頗烈 
雜評二 
[太平洋之航業（訥）]  
　　自歐戰以來航路之不太平多矣而太平洋之航路常太平故實業家之集資本設公司購輪船以經營太平洋　航業者接踵而起在此百業停頓時而此太平洋航業獨有發逹之象非所謂太平之朕兆歟 
　　中國今日亦不能如太平洋之太平矣我望國人弗以不太平而灰其進取之心則遠東之太平終有望我尤望各國人速以恢復太平之心爲心則世界之太平亦有望蓋今人之欲得太平者豈僅在太平洋航業之一事哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[優待道士條欵] [  覺迷]  
　　政府旣給張天師三等嘉禾章復定優待條欵四則今日政府崇奉道敎可謂無微不致以後百姓對於道士應格外優待庶幾仰體政府崇奉道敎之至意特定優待條欵數則如左 
　　一以前稱道士爲先生自後應改稱爲老爺 
　　一以前供應道士用素菜自後應改用魚肉 
　　一以前請道士到門不備輿自後應備藍呢轎乘轎至石庫門 
　　一以前給道士銀錢稱工錢自後應改稱聘金 
[續覺迷考取私塾敎員預備種種] [  梁溪小競]  
　　一試卷科舉時代凡院試鄕試會試殿試考取之作多刋試草闈墨殿試策以行世一則誇自已文章之優美一則示後進以楷模也今塾師考作必多佳構亦宜彙訂成册付之手民刋以行世一同年錄語云同榜皆是同年自科舉停止學校考試雖亦榜示門側然校中祗刋同學錄不聞有同年錄今考取塾師當然不能以學生爲比例宜仍舊法刋印同年錄俾同榜之人詳塡履歷附載住址將來研究敎法可以互通音信最爲有用 
　　一贄敬從前科場入泮之士必備贄敬拜老師門下謂之拜門今塾師試騐縣知事爲監考官則宜拜知事爲老師無疑以後板櫈大有坐處此時致謝知事之贄敬宜格外豐腆 
　　一徽章凡學校開運動會及遊藝會等各職員胸前多掛徽章以爲標識今考取各塾師應請縣知事發給考取塾師字樣之徽章隨身懸掛以出風頭 
譯叢 
[魯意十六被害記英國蓓洛克原著（續）] [  新]  
　　審判旣終毛萊蘇伯之能力亦竭無能再爲辯護國會遂判定魯意以賣國之罪蓋以身爲元首乃召外人入國幾致覆亡其罪固不可逭唯如何處决則猶須加以斟酌至次年之春亦即一七九三年一月十六號禮拜三之夕乃定以投票之法判决處分之法晚　旣鳴八下國會之廣廳中盡燒巨燭光澈四隅堦墀之下人集尤衆但見白色之面隱露於黑色高冠之下如元夜寒星互相映耀各議員則分班而立各掬其胸中之意見以待發表最先發言者爲羅伯斯比羅伯斯比者實巴黎之領袖故此人一出衆耳立傾羅伯斯比語不甚多而殊　妙略謂吾本不甚願見死刑但今就魯意所犯之罪惡而言非斷首無以蔽其辜故予實贊成死刑末又曰倘有不顧同胞之利害及其以前所受之苦孽而爲獨夫謀其利益者則非吾所敢問矣於是衆皆依次而上表發意見大率皆謂非處死莫可末乃聞伹東粗重之聲浪出自儕衆時但東尙不過一疆場騎士而其聲浪之粗實可推爲法蘭西第一朗言曰吾爲軍人不知法律然魯意終非處死不可於是衆皆拍手以爲但東出語爽利其中亦間有主張緩刑或流徒者然輒爲多人所斥擯不得與議故終禮拜三之夜其飛行於空氣中者莫非一殺字而此殺字之後則復繼以怒詈嘲笑譏諷歎息之聲種種不一故廳事之中亦復嘈雜特甚直至第二日之平明投票之事始已案上已積封纍纍國會書記復一一拆讀分别歸類於是衆皆沉寂無聲傾耳以待表决（未完） 
憶珠樓筆記[  天白]  
[河間道人]  
　　道人李姓河間人少讀書不成棄而從軍主將某愛其誠慤使爲衛卒長後以功授職守備無何主將卒李與代者不合棄官歸時河間有中貴某方恃勢凌鄕里其田廬與李鄰壤某之佃人屢侵李畔李訟之官不得直李欲貨田他姓莫敢購卒爲某所併李遂避居鄰邑某有姪素好漁色聞李有妹美而艷託媒風示之李不可一日方行野忽有隸役數人綰鎖執李去至公庭始知爲盜所誣抗辯則榜掠之李抵死不承繫獄中有客來謂李以妹歸某姪獄當解李怒曰彼吾仇也欲爲婚媾有死不能月餘李竟得釋則李之從昆以其妹獻某姪矣李大憤棄家亡去至中州界遇一人虬髯廣　策蹇驢欵叚道上見李皇皇如喪家狗詢李所苦李知其非常人具告之客大怒約俱至都下某一日在直廬忽失其項上念珠大索見几上有名刺一略言速以田與女返李氏否則取其元某駭陰使人物色得李許以如約而其妹先以不屈死李尙未知也及得耗李悲恨欲死求客消息亦不得遂不入里門南走江淮蓄髮爲道士貧無以自給途遇一相士授以術不數日而成遂混迹市廛間術奇驗造訪者肩相摩李惡囂襆被他去至江南遇舊日同袍者哀其遇爲結茅庵使居焉遂種菜樵蘇以自給得錢輒沽酒飲必醉惟不茹葷余友郭生見道人時年已七十皤然老矣酒酣耳熱道及舊時事猶鬚髯怒張郭嘗招道人飲有某生在座道人時注視其面及罷飲猶咨嗟不已郭固問之道人不答越數日某生家遘奇禍郭讓道人胡不預言道人曰吾雖能前知不能爲人禳災禍言又奚益且吾不欲以術鳴也 
小說 
[我之新年（再續）] [  懸賞徵文憶琴女史述第三名韵淸女史著]  
　　無何妗挈女來賀年亦兼謝燭杯盤傳座情話甚歡惟引珠時顧予笑小兒女憨態予亦坦然置之餐畢散坐妹謂妗曰母忘姨囑耶奈何勿問阿姑言已目灼灼顧予妗正之曰女兒家嘴快乃爾此何預汝者曷觀阿姊糊燈去妗氏且言且視予笑予疑之托故而入妹已追蹤來笑曰姊知母來何事蓋執柯耳事果成吾將易姊名而呼嫂親上加親矣予聞語疑雲滿腹頳然不可究詰亟起避之妹又引裾不放行次及廂但聞母語曰是誠佳少年惟吾數年不見意欲相之妗乃約以元宵見予入遂顧而言他薄暮　行始聞母謂傅姆妗之來爲芹哥作氷也 
　　予也思發花前纔咏草堂人日而彭聲一棒匆匆已到元宵其時燈巾暄闐城開不夜妗家樓台近水爲試燈最鬧之區對望長堤大樹與銀花銜接淸波倒影華彩騰輝厥狀若一線火龍蜿蜓不斷邑俗有呼以燈堤者蓋以是耳迨馮使來母遂假觀燈而往夜歸謂予云吾見芹郎矣氣宇淸華談吐尤徵學識誠快壻也汝兄能若彼老懐亦復何　吾心甚洽特不知兒意若何予但垂首至肊愧不能答母固問予乃起而低語云母愛兒者女固隨娘也母聞滋喜及同寢乃與予言始知芹聞予譽其畫欣幸萬狀謂自耽繪事有所作落落無識者不圖眞賞乃得紅　苟成姻眷則道合志同萬户侯不易也方言於母挽妗氏作冰云 
　　孰知文定有期而變生意外時趙趁新年縱博太子糾予兄入局不數夕負五百金兄不能償趙乃要挾云爾能以若妹來嬪則此責可不償另備重聘不然將資來稍遲不貸雖然予生有母何畏阿兄迫至何可如何售產而已乃責負甫淸而芹哥夜出無端爲宵小凶毆受傷幾斃未幾芹父自漢口歸得揑名函百般恫嚇謂果聘某女者勿怪乃翁無情兩事之指使不問可知已芹父素懦落葉猶罹打頭矧豪紳勢盛鷹犬之多尤令人避不勝避遂誡妻子不得重提斯事蓋趙與邑侯有隙方在訌訐之中不知孰爲勝負官猶懼之矧區區士子耶芹母爲妗妹趙妻亦妗之葭莩以太子不才愛芹猶子聞芹疾躬往慰勉之曰甥癡耶男兒當立志寗可經挫折自餒趙敢　侮者以若父棄儒業賈科宦中斷耳吾爲甥計今秋補試甥能博一第則得意秋風移鹿鳴宴爲合巹彼父子其奈爾何芹躍起曰姨言金玉吾當磨礪以須惟琴姑長矣保不另許乎妗鼓掌曰吾能力任待甥甥毋慮也 
[俠情小說紅蘩蕗别傳] [  天虚我生]  
　　第十六章（續） 
　　亞猛乃不一思立欲挺身自首語甫及喉忽覺有一巨臂力格其肩曰行耳奈何久立此亞猛聞語始如夢覺𢌞首返顧則言者爲一男子殆亦來探監者亞猛亦不復與較竟踉蹌出門經甬道無數始及通衢亦不復顧及旁人但俯首直行心神惝恍似覺有一絶厚之紗障重冪其面色赤乃如鮮血其中有一倩影端立面目慘無人色則白浪琪也亞猛悲極幾放聲而號偶一昂首則此身已在聖裘奶敎堂塔影之下不禁復恨紅蘩蕗曰白拉根内汝爲一法蘭西之孺子乃捨我與白浪琪二人於不問亦太忍矣雖然無論如何我必救我白浪琪以出敎堂之獄否則吾即駢死獄中亦所甘願言至此意遂决讀者當知共和國度人欲犯罪初非難事但須在獄門之外高呼君主萬歲者其身即可立被縲絏故亞猛此時又復逕向獄外而奔瞬息之間已至鐵門之外時已冠履盡失衣裳爲雨所霑濘泥如漿旣抵門外卽高呼曰君主萬歲嘉蓓太子萬歲言時舉其兩手厥狀已成狂癎一守兵曰此人醉矣亞猛聞言其醉則益作醉態高詈共和且拳毆路旁之人用怒守卒守卒果怒猛以鎗柄力擊其顱亞猛負痛乃立暈及醒亦不知其身在何處但覺額上涔濕不知爲血抑爲泥水欲起坐則覺此身已爲一人所按低聲曰國民聖皆司吾與汝交情雖不及若姊之厚然君苟有所托吾當無不効命我蓋非他國民舒勿林也 
 
 
 

Page 15

 
 
   
 
 

Page 16

 
 
   
 
