# 1913 - 248 - 4914566

 

Page 1

 
 
通信 
[論共和憲法三大模範及其行政立法兩權之消長（八）（游歐客）]  
　　美國憲法成立之概略 
　　當各州獨立抗英之時並無所謂中央政府僅有一聯邦之集合圑蓋以立法機關而兼攝行政機關之職權者也在此集合圑中分爲各州專會不能直接執行政務僅得頒示各州分别行之後以戰事告竣各州多感不便羣以非有中央行政機關不能常保統一且非改聯邦之集合圑完全爲一中央政府無以與敵國外患相並立也此實美國成立之第一關鍵而亦研究美國憲法者所首當注意者焉當其開憲法會議於費拉德爾費城其中多數政客均主張以行政權隸屬於立法權之下而另一部分重要人物則以爲非令行政權獨立爲統治之主體無以救立法權專制之弊美大歷史家彭科夫特所著憲法史中言之綦詳同時分兩大派旗鼓對峙甲派力主行政權當爲統治不爲隸屬乙派力主行政權當爲隸屬不爲統治彼此爭論至烈在乙派中最有力者爲和舍沙曼彼謂運用行政權者無論一人或爲數人均須由立法權選任其他起而附和者持論略與相同維惹尼代表提議陳用行政權者當由立法機關舉出紐惹西代表提議　法機關當有委任及黜退行政機關之權後公會中另組織一專股即爲審定行政權之範圍乃其討論結果以締結條約之權遣派大使專使之權任命最高法廷法官之權盡以畀諸上院凡此皆與行政權獨立絶不相容者也其與此諸議相反抗而爲行政權獨立之保障者則首推哈米爾頓所謂甲派之領袖也哈氏提議請以大總統一人爲行政之首長由兩級之複選制直接選出不由上下兩院公選此議在憲法公會第一次提出當票决時同意者七人不同意者三人雖通過以大總統爲行政首長而於選舉之法則改爲上下兩院公選是哈氏之議見采者半不采者半未能謂爲全勝嗣由公會討論選舉總統手續終爲哈氏所勝乃卒决議用兩級之複選制直接選出而行政權獨立於立法權以外於以大定遂成爲今日之美國制矣是時反對行政權獨立之乙派又請於總統旁置一高等行政顧問須由兩院選出而總統對於行政各事均須得其贊成迨投票時仍被否决蓋以此議於實際上無益有損徒多牽制反令總統得以卸責旣與總統大權即當令總統負其責任有其權而無其責患莫大於此矣然上院之有國務員任命之同意權及條約締結之同意權實屬甲派與乙派融和起見乃移乙派所請付與總統旁所置之高等行政顧問諸權遂以付之於上院也故在憲法會議其完全得勝利者實歸甲派殆亦非此不足保聯邦之統一以其與情勢相宜而占優勝本天演之公例非口舌所能爭而美兩大政黨之根據即胎於是以美國憲法與英國憲法相爲比例其取三權鼎立之精神相同而美則務令三權中勢力平均彼此各不相侵其分配權力之法如以衡衡物而加權以劑其平其爲中央之權以劑其平者則各州是也其爲上院之權以劑其平者則下院是也其爲下院之權以劑其平者則上院是也其爲立法之權以劑其平者則爲行政而司法又同時爲立法行政及各州之權以劑其平上院之抵制總統則有締結條約及任命國務員大使等之同意權普通人民之抵制下院則各有其選舉權而各州之抵制上院亦有其選舉權其在總統選舉法中初選人又爲複選人之權以劑其平者也在歐陸各國當自由戰勝每務將行政權削減而分之於立法故常對行政權不甚信任而在美之各州則又以立法權之專制反加增行政權而限制立法權美國成立之時有此兩種先例務以公平匀稱爲主固於立法行政之間皆無所用其猜疑者也當美議憲法時私家著述極多均力詆偏重立法之弊害謂其與行政專制同一有損於人民幸福有時且較行政專制尤有過之蓋立法專制只矣爲惡不能爲善而行政專制固能爲惡有時亦能爲善也因此諸種言論美國憲法遂不采議院内閣制而采總統獨立制彼求合於實用深知内閣責任與總統責任大相衝突關於此點美又不用英制而别闢一新天地矣（未完） 
 
 
 

Page 2

 
 
時評 
[熊内閣（無名）]  
　　熊内閣當臨時之末運值内亂之初平其執政之期自非其他内閣之可比福中國也於此禍中國也於此責任果不重哉 
　　熊内閣所最難者其爲財政乎中國之財政本己困窮自有大借欵而糾葛更多自經此次内亂而彌縫更苦熊亦自知之故以内閣總理而兼財政欲於此點着手也其着手之法欲以地租爲抵而發行内外公債也雖然兹事體大熊内閣苟有决心者當生死以之勿再半途而退也何則此爲中國最後之存亡策苟發其端而又付諸一二市儈之徒之手是又鹽之續也 
　　我嘗言之欲求中國之革新者不可不用非常之策然用非常之策而半途中輟其策之有害於中國者亦必非常故抱非常之策之人必先有殉此非常之策之心而後可以發其議論見諸事實即不幸而仍遭失敗天下後世亦能諒其心焉熊内閣其念之哉 
[命令]  
　　八月二十二日臨時大總統命令據江西宣撫使叚芝貴護軍使李純電稱南昌業己克復餘匪竄逃人心安謐各等語此次南昌一役匪軍約近萬人分踞聶家窰羅口等處憑險固守經旅長馬繼增圑長張敬堯等分率支隊水陸進攻第二十三混成圑疾馳援應節節近逼智勇兼施卒能擊退多匪於本月十八日克復省城計共截獲匪輪七艘快槍五千餘桿山砲多尊斃匪七百餘名城内匪兵四營有餘並許其繳械投誠以顧全城内生命財產現在餘匪潰逃士民歡迎商舖己一律開市良慰厪系溯自李逆烈鈞倡亂湖口中央不得己而用兵尚冀尅日驅除免致地方塗炭詎歐陽武通同助逆豺虎爲羣幾至全贛生靈同遭浩刧猶幸人心厭亂湖口攻克以後瑞昌德安南康建昌南昌等處相繼戡定甫逾匝月全省敉平各將士冒暑露營奮勇激戰洵屬勞苦功高段芝貴應給予一等嘉禾章李純晉授勳二位馬繼增晋授勳三位張敬堯晋授勳四位其餘出力員弁着段芝貴等查明請奬至傷亡官兵分别從優給卹所有被難商民人等並着段芝貴等加意撫慰妥籌賑卹李烈鈞歐陽武等現己在逃仍着嚴密查拿務獲懲治仍督飭各營追勦逃匪以清餘孽而靖地方此令 
　　任命田中玉爲冀州鎭守使此令 
　　任命廣東鎭撫副使龍覲光兼管粤江水上警察並節制内河外海各兵輪砲艦此令 
　　方更生授爲陸軍中將此令 
　　據護理甘肅都督兼護民政長張炳華電稱署甘肅財政司長田駿豐經徵罰欵多有含混私印官銀錢局銀票發商使用亦未報明有案等語田駿䜿應卽先行撤任交該護督查辦此令 
　　任命欒守綱暫行兼署甘肅財政司長此令 
　　江北鎭撫使張勳電呈稱查明天保城一役陣亡軍官請予優卹等語此次陣亡圑長陸軍步兵上校趙振東管帶記名總兵張士良均照陸軍中將例給卹連長王建德應照陸軍中校例給卹用彰崇報而慰忠魂此令 
　　領參謀總長事黎元洪呈請任命江雋爲湖南都督府參謀長應照准此令 
　　陸軍總長段祺瑞呈請授尹鳳山爲陸軍騎兵上校並加陸軍少將銜應照准此令 
　　陸軍總長叚祺瑞呈請授尹占魁侯元勝侯玉建吳大鵬張肇恩梁克發吳起恒吕鳳山閻肇興劉元臣張梅霖商用中蕭保林吳峻山貝廣漢爲陸軍步兵中校應照准此令 
　　陸軍總長叚祺瑞呈請授黄德勝爲陸軍步兵少校應照准此令 
[警信]  
　　南京訪函南軍全夜轟擊紫金山北軍之地位寗軍於昨夜九點半鐘開始進攻先將太平門外之戰地掃清後即直撲紫金山十一點鐘時逺望攻軍来福槍閃鑠之光己達天保城之半路富貴山砲台曾開砲逐走紫金山巔之北軍惟守軍田各方面及山脊之後開槍拒敵彈如雨下寗軍行抵距山巔五十碼以内之某點卒爲北軍擊退該山砲聲隆隆歷三小時之久旣而槍砲之聲乃覺零落予（訪事自稱）頃由太平門而回見有寗軍大隊援兵靜候命令協助進攻城門把守頗固南軍佔守紫金山與太平門間之低山脊且有巨石掩護此時己爲上午九點鐘寗軍確己敗北（特約路透） 
　　南京訪函今晨三時有馮國璋之兵三圑在寧城下游渡江行抵約距下關四英里之某處現料該軍將增厚攻擊太平門之北軍馮軍渡江之際獅子山曾開砲轟擊浦口大砲現共有六尊曾與獅子山大砲交轟數小時之久聞蕪湖柏文蔚之兵一千五百名昨日抵寗由水西門入城昨夜及今晨轟擊獅子山後今日絶少戰事預料寗軍將於今夜襲擊紫金山寗城開戰以来死傷確數殊難查明中國紅十字會南京支會己掩埋兵士八十名鼓樓紅十字會醫院每日輙舁入傷兵十餘人該醫院及附近各病室現共有傷兵一百七十人此數大約僅及總數之半平民受傷者僅數人耳商傳衞戍圑圑辰吳浩業己遇害今悉實巳逃匿城中寍軍己出示凡有知風報信因而拿獲者賞洋一千五百元（特約路透） 
[專電]  
　　北京電熊希齡於二十二午前到京其意似肯負完全責任對於報館人言將求同志之人才内閣但爲尊重議會計决不拉議員將大行减政主義仍以向日主張地賦作抵由内外國銀行發行債劵爲唯一財政策財政將自兼農商合併擬張季直教育擬譚外交擬周自齊袁擬孫寳琦交通司法内務均未定餘留任 
　　北京電昨（二十三日）午衆議員汪彭年因皖亂往總統府軍事處謁段陸軍總長二時由總統府赴衆議院行至教育部街馬車馬首微碰一兵即披背後来兵三人將車輪拆毁馬打入溝牙斷腿裂馬夫打傷亦重經湯化龍與汪彭年致函段總長請究辦當獲目兵陸榮池餘兵逃 
[特約路透電]  
　　北京電鹽稅稽核所會辦丹恩君近將重要各事釐定之後察覺代理財政總長梁士詒於種種瑣細之事從中阻撓致五國借欵合同内之第五欵開列整頓鹽課一節因以遲遲不能實行丹恩君嘗以此事陳告五國銀行家轉達五國公使故五國公使特於昨日開會討論關於此事之各點即舉定二使往謁代理財政總長會商嚴遵借欵合同辦法按梁士詒近曾任爲北京鹽務長廣設職員糜費甚巨且與蔡廷幹及丹恩二君之職權抵觸葢照借欵合同此項官員對於財政部員有責任而並未規定以外之管理也今料此事必可滿意解决惟五國銀行圑現己竭力擁護丹恩君不使再受種種瑣末之阻撓及使五國銀行圑贊助該員以除此弊及其稽延滬 
　　北京電袁總統命令據龍濟光電稱前進兵廣東時會由廣西都督陸榮廷助以將士軍需故得直抵廣州陸榮廷給予勳二位並命龍濟光將其他有功人員開報以便給奬　　北京電反對政府之人近借愛國報主筆丁寳臣坐法事設法鼓亂謂回教徒擬開會反對政府之舉動且謂馬安良己致電詰責政府而回教徒並未開會馬安良則己抵京馬告某公使謂丁寳臣之坐法彼殊滿意且稱彼深得袁世凱之信任而彼亦敬重其人云 
　　北京電袁世凱致書各報謂近者外國各皆載政府懸賞以購叛黨首級云云此說實屬不確蓋總統僅命拘獲叛當或知風報信因而拘獲者給予重賞此雖最文明之國亦有此辦法特請各外報更正以免悞會 
　　重慶電四鄉盜匪充斥商業殊形疲滯上等人民均己離城熊克武現己豫備安然離城戰事現己可免 
　　北京電清華學校監督唐君患病數月於星期五日物故都人士深爲惋惜今日下午在該校空地營葬美國代理公使維廉君亦往參禮中外友朋到者甚衆按唐君爲李鴻章第一批派美留學生中之一曾充前清外務部書記並叅與海牙萬國禁煙會後與周自齊組織清華學校 
[公電]  
　　杭州公電申報神州日報時事新報時報大共和日報新聞報館均鑒頃據旅滬浙人電稱二十三號中華民報載有上海調回杭州之浙軍五百人行至嘉興遂加入討袁軍隊一節究竟虚實若何請速復電宣布以安人心等語查由上海調回杭州之浙軍五百人卽係工程營業於本月二十一號抵杭現駐省城安靖如常且嘉興現亦安謐該報所載純係揑造希圖摇惑人心特此電達卽請貴報從速登載宣布以釋羣疑不勝盼禱浙軍第五師司令部敬 
　　杭州公電申報神州日報時事新報時報大共和日報新聞報館均鑒頃據旅滬浙人電稱二十三號民立報民權報中華民報載有嘉興兵隊宣布獨立第六師長應且回杭浙軍業己加入討袁軍隊火車僅通至楓涇不入浙境以及都督被刺等語究竟有無其事請速復電宣布以安人心等情查嘉興每日均有文電及專差来往一切軍隊安穏如常第六師現正恊力防維斷無附和亂黨之事回杭浙軍己抵杭垣何從加入討袁軍隊火車交通如故都督亦無被刺之事該三報所載各節全屬揑造萬不可信特此電達即請貴報登載以釋羣疑浙江都督府參謀處敬　　蘇軍政司電劉福彪此次投誠到蘇自請解除兵柄以明心迹近日報載派充蘇防步兵營統領各節并無其事特此申明 
要聞一 
[南京血戰記（五）]  
　　大陸報載二十日訪函云聞紫金山天保城砲臺己爲北軍佔領該山己無南軍蹤跡天保城之炮臺爲寗城之鎖鑰前年光復之際張勳因失守該地故遂决意逃逸富貴山砲臺則正在太平門之内可以轟繫紫金山山坡之軍隊惟天保城砲臺鄰近紫金山山巔亦可控制富貴山砲臺昨日予（訪事自稱）在太平門見有勇夫希圖奪回天保城砲臺雖難成功亦不爲顧彼等多屬第二十九圑之湘兵尚有第三十二圑之兵士若干及炸彈隊多人 
　　聞柏文蔚己率兵二十營計一萬名行抵此間尚有萬名業己在路不日將抵青年之國民現皆異常興奮今日浦口炮隊曾轟擊獅子山兩次鼓樓醫院及某兩教堂傷兵己滿寗城並未四面被圍蓋西門南門仍能開行白郎思君今擬設法由旱西門遞送郵件有人告予謂徐寳珍之兵現在寗城周圍四鄉刧掠財貨並行種種强暴舉動此不幸之土究將如何今尚難豫言也 
[粤省會解散後之是是非非]  
　　省議會諉卸之函省議會議長謝己原等致龍都督函云敬啓者頃閱報載電文備悉中央己將省會解散並請都督查明當日簽名助逆各議員按律嚴辦等因粤局如斯自知無狀但細繹此次解散省會之理由中央根據於七月十八號之通電指爲倡亂心實不甘查宣布獨立通電各省之電文雖由省會領銜實係陳炯明一人所主張其内容如何措詞本省會事前無從參預向章省會通電必用鈐記及議長簽字電報局方肯照行請派員到電局查明七月十八號之電稿有無省會鈐記議長簽字便知故責以懼禍受挾事後不敢揭發之罪則甘受責以有心倡亂事前秘密同謀之罪則不甘受至於簽名助逆一事本省會議員並無一人簽名有報紙登載及省會現存之每日議事速記錄可查己原等今日之言並非别有希望祇因全體名譽關係籲懇查明當日情形電達中央區區愚誠希爲亮鑒卽頌籌安不一省會議長謝己原羅曉峰陸孟飛等謹啓 
　　總商會指斥之文總商會以省議會近日徧登告白謂舉蘇張兩督一事實由總商會所主張語多失實日前從實揭明略云溯查八月四日軍界提倡取消獨立陳逆己逃蘇師長力任保持公安是午派司令課員劉君慶一持具印函會同第一二師砲圑長陳佑卿徐君雁兩君到會接洽商議大局治安事宜當即召集善商各界會議僉以蘇君顧念大局善體軍民公意取消獨立保持秩序使粤民重見天日全體歡呼惟粤不可一日無主暫舉蘇師長權理都督事卽晚通電中央各省聲明臨時權理敬俟後命至夜半復聞砲圑有未妥意又經會長坐辦與公安會員連夜冒險親赴燕塘砲瑩轉赴都督府兩面調停奔走達旦五號早返會卽接北京支電任命龍濟光爲廣東大都督兼民政長人心大慰是日兩點鐘都督府函請各界會議本會各員依時赴會旋見府中標貼改期返會時己三點餘鐘忽接蘇君辭職書並舉張我權以自代本會當以都督任命有人復舉别督未敢附和隨由番禺岑知事電稱現有危急事請善商界即到兩縣署會商維持以顧大局催之至再本會各員迫得同赴南海縣署轉入都督府旋見張君出與接談謙遜數語始知張己接任此當日初舉蘇師長權理都督以維持秩序及續舉張督本會並未與聞之實在情形也夫舉都督即爲全省人民代表贊成獨立迭議討袁之省會猶謂無權况本會止一商界圑體詎可 
 
 
 

Page 3

 
 
擅專所以暫泰蘇督維持秩序者不過因陳逆潛逃事機危急不可無主而蘇師長又特派軍官来會集議善商數百人同意遂出一時權宜無非以大局爲重仍卽電達中央聲明臨時權理敬俟後命乃該省會議長以其私擁張督爲厲之階思欲諉過於人混言公舉蘇張兩督均由總商會少數人所主張希圖卸責巧則巧矣其如公論何查蘇師長取消獨立之後未權都督之前派来軍官送到印函並未提及省會一語卽各員往請蘇師長就任及来本會之辭職信亦未提及要省會請任書其軍官各界更以省會贊助陳炯明獨立逆謀議决討袁方略電倡各省獨立種種違法背叛中央己失人民信用故本會大集各界議舉蘇督並未商及省會者以此至本會之不附和改舉張督始終並不與聞己如上述更無先派代表入署與該議長磋商之事証諸請任書獨署省會之名張督初次宣言亦云省會公舉之語鐵証確鑿公理難誣該省會雖欲文過飾非冀圖分謗其可得耶不特此也本月五號下午旣見京電任命龍都督之後該省會尚領銜擬電聯請中央任命張我權爲都督兼民政長以不署名之函請本會及善商各圑體簽名於後本會己　之不理復僞謂本會致函省會贊同會函通電之事又經本會嚴切駁覆直斥其非後本會登報發電歡迎龍都督来省鎭攝而羅議長曉峰親自到會兩次約赴張督處會議拒龍無有應者游說不入銜恨己深蓋本會各員向知擁護中央維持商業久爲省會黨人所不容其誣衊中傷有自来矣至其告白所辯並無提倡中立以及中央是否信以爲然因下解散拿究之令非關本會此次辯白範圍未便論斷云 
[總統權限之大擴充]  
　　憲法起草委員會自十六日以後連日討論總統權限問題列爲甲乙丙丁四項今分紀其開議經過情形如左 
　　（甲）任命國務總理權十六日委員會開會討論朱兆莘黄雲鵬先後提議謂國務總理當先提出衆議院同意後再由總統任命又有主張國務總理國務員由大總統自由任用不須經國會之同意者又有主張國務總理由衆議院投票選舉者主席以諸說付表决少數以任命國務總理得下院同意付表决起立多數蓋實鑒於臨時約法同意權之弊害故主張僅同意總理一人也 
　　（乙）解散衆議院權時己十二時宣告休息午後一時繼續開會討論解權問題朱兆莘黄雲鵬易宗夔等主張大總統經參議院同意得解散衆議院云云張耀曾亦贊成之辨論多時無結果而散十九日上午九時重行集議有主張無解散權之必要者劉恩格持之最力有主張大總統有解散權但以一次爲限有主張附加條件者其說如左（甲）伍朝樞主張仿照英國辦法有左列事件發生時得解散衆議院（一）表决不信任時二）豫算案修正之點爲政府所不同意時（三）政府關於大政策之提案衆議院不同意時乙易宗夔本主張大總統無解散權惟關於國際重大事件發生得解散衆議院以上　說主席提出表决人少數陳銘鑑張耀曾提議大總統經參議院出席三分二以上之同意得解散衆議院表决多數通過 
　　（丙）發布緊急教令權關於此問題之主張有數種如左（甲）主張大總統無發布緊急命令權（乙）主張大總統於緊急事件發生時得發布補允法律之命令（丙）主張以左列條件之制限得發布緊急教令（一）捍禦災變（二）維護公安（三）須全體閣員副署（四）須在國會閉會期内（五）須於國會開會之初求解除責任 
　　主席以乙丙兩說付表决起立者多數此時有請主席宣告散會者有主張繼續討論者主席因宣告討論覆議權問題 
　　（丁）交院覆議權關於此問題殆無一人主張無覆議權者汪榮寳主張仍照臨時約法第二十三條之規定大總統對於國會議决事件得交覆議如國會各以出席三分二以上仍執前議大總統須公布之主席以汪說付表决起立者多數遂宣布散會 
[研究憲法委員會之成績]  
　　研究憲法委員會於四月間開會至今己五月有餘經憲法研究委員及所聘之顧問等精密的討論昨日開末次會議經諸君將所擬草案逐條通過後卽行閉會兹將草案中重要之點摘錄於下 
　　（一）對於領土取概括主義 
　　（二）統治權屬之國家 
　　（三）對於蒙藏之治理根於習慣得以特别法律定之 
　　（四）行政部之組織採用内閣制 
　　（五）大總統對於兩院所議之議案有覆議權及中止權 
　　（六）大總統有頒布緊急命令權 
　　（七）大總統有任命國務員及外國公使權不必經議會同意 
　　（八）大總統有停止議會權每期不得過二次每次不得過十五天 
　　（九）大總統得參議院同意有解散衆議院權（並主張改變參議院組織法） 
　　（十）大總統任期七年得連任一次 
　　（十一）大總統由國會選出 
　　（十二）大總統非大逆不道不負責任 
　　（十三）中華民國之行政最高權委任之于大總統而内開總理及各部總長輔助之内閣總理及國務總長皆爲國務員 
　　（十四）國務員對於衆議院負政治責任 
　　（十五）國會組織採兩院制 
　　（十六）參議院之選舉加入縣議會 
　　（十七）兩院議員在任中不得兼爲國務員 
　　（十八）召集國會屬之憲法以每年一月第二星期第一日開會會期四個月但可延長 
　　（十九）衆議院有彈劾國務員權（權員四分三以上席出三分之二可决） 
　　（二十）國務員被衆議院彈劾後參議院組織特别法庭審判之 
　　（二十一）預算案先交衆議院 
　　（二十二）兩院議員之薪俸取日給主義 
　　（二十三）行政訴訟設平政院判斷之 
　　（二十四）義務教育規定之憲法 
[參議院之新事業]  
　　籌設國民銀行参議院議員蔣羲明等提出籌設國民銀行之建議案其理由有四（一）可由是項國民銀行出其資本購買公債俾公家免售募之煩（二）其銀行資本金流動於市面可以活潑金融發達實業（三）由該銀行發行紙幣將原有各紙幣次第整理可以銷除紙票紊亂之積弊開貨幣統一之先聲（四）廣搜社會藏金萃於國民銀行社會趨於生產朝野受其滋潤並由蔣議員等粗擬辦法於本月十五號提出參議院公同討論其表决結果係屬多數贊成己咨行政府查照籌辦矣 
　　質問古巴苛例參議員盧信日前提出質問書云近聞古巴政府頒布華人入境禁例十四條迭經該地中華會館及華商總會屢電外交工商兩部及駐美代表力請設法維持現在事隔數月而古政府所頒布之禁例仍未消取究竟政府曾否與古政府切實磋商免除苛例抑猶是因循苟且坐令海外僑民長受苛待之苦謹按約法第十九條第九項之規定提出質問書希爲答覆提出者盧信連署者林森李國定湯漪李英信唐瓊昌周廷勵李自芳王鴻龐彭建標潘祖彝黄錫銓 
[雜評一（無名）]  
　　南京之大勢據路透訪函謂柏文蔚帶兵到寗寧軍之喜也又謂奮勇奪回天保城而不果又寧軍之悲也又謂馮軍己有渡江者昨日又謂兵輪己有上駛者然則南京之大勢將於此一二日内定之矣 
　　長江之大勢重慶獨立之熊聞將定計出走是武漢以上之兵事將了武漢以下之兵事今惟蕪湖與南京二處耳蕪湖南京之兵事丁則長江之兵事亦了而長江統域以外亦無兵事矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北軍未抵省時之南昌殘局]  
　　李烈鈞退駐汊鎭贛軍總司令李烈鈞於八月十五號佈告謂此次来省專爲鎭定撫慰起見近幸省城秩序經商務總會切實維持人心大定一切胥能漸臻治理惟軍事旁午本總司令不日即馳赴前敵督戰以期奏功云云是夜移駐距省城上六十里市汊地方爲司令部此間人心稍爲安定 
　　伍毓瑞接任衞戍南昌商務總會於八月十五日佈告謂照得此次兵事發生商界大受影響人心摇惑以致遷徙者日多近日以来停貿閉門全城一致睹此現象殊覺難堪昨因廖司令辭職復經公推伍君毓瑞接任南昌衞戍司令事務並蒙担任保護全城秩序人民生命財產如有不法之徒勒買强賒以及擾害市面即以軍法從肇除由伍司令佈告外爲此再告城廂内外各商號希即召集店夥一律開市照常買賣幸母觀望徘徊再生疑懼此布 
　　廖伯琅臨别贈言南昌衞戍司令廖伯琅辭職留别書謂各界諸君子鑒前者歐君離贛全城無主諸君子不以琅爲不肖責以保衞桑梓担任衞戍司令一職而大義所在奚敢固辭迺受事以来夙夜競競深懼險象發生有辜重托仰賴各界諸君子協助之力得以維持現狀幸免罪諐詎憂心如痗病體日增加以設施多乖力與願違倘盲進不己變生倉猝琅一身不足惜其如貽悞地方何故至再籌維與其負咎於日後無寧潔引於事前除一再函請商會各界另推賢能接替外現己於本日擺脫一切職任行李載途决然引去空山匿跡理亂不聞惟冀南浦多情西山無恙他日章門重覿不至效丁令威化鶴歸来詠城郭人民之句則幸甚矣輾轉心曲苦痛難名淚竭聲嘶言盡於此專佈愚忱咸使周知云 
[湘省取消獨立後之各方面]  
　　譚都督之苦心湘省此次取消獨立係由譚警主張雖與軍政兩界商及尚未得全體之同意自正式宣布後竊恐暴烈分子仍然反對又以往来軍隊紛集省城或者因此藉端滋擾故於宣布之日曾將東北各城門關閉數小時禁止軍人出入並於榜晚時間特下戒嚴命令雖日内並無暴動情事譚督頗覺心緒不安云 
　　某國人之保護湘省前次獨立曾由黨人賄串某國人帮助事前卽有某國兵艦一艘駐泊湘江以資保護迨取消獨立後各黨人均向譚督索取多金以爲出亡旅費每人由一萬元至四五萬元不等其最著者如蔣　武劉承烈劉文錦周震鱗文斐龍璋及某某等分作兩班逃亡仍由某國人保護出險其一班田沅江商輪赴漢再行換船其一班卽由某國駐湘兵艦運出大約均擬暫居該國云 
　　又聞譚人鳳唐蟒兩人昨日尚未離湘正在與譚督拚閙謂湘軍旣未與北軍開戰不應遽將獨立取消云云周震鱗乘沅江商輪至漢口撥換某輪行至九江被人拿獲其原因係有人由沅江輪船尾追至鄂政府報告再由鄂派人偵緝周震鱗與劉承烈等多人均在此輪周在輪沿途仍演說極言袁政府之黑暗刺刺不休故周獨被拿當由該輪船主出而干涉謂周某係國事犯今在我船被獲應由我國領事預審如果確有犯法證據方許引渡云云並聞周震鱗有電到湘懇求譚督設法救解 
　　各軍官之態　度湘省軍界此次主張獨立者居其少數凡下級軍官早己開會集議謂此次出師討袁無論北軍情悍我軍勢力不敵徒自送死卽或僥倖成功不久卽當退伍其結果僅博得休養金數十兩而己故下級軍官多不贊成獨立卽上級軍官亦有反對獨立者如第二區守備隊司令官趙春廷决計不肯出發專以保全地方爲事此外亦有不願與聞而迫於長官命令者其中最激烈强暴之軍官如唐蟒陳强等則皆任意迫脅猛力向前當宣告獨立時唐蟒即用第一混成旅旅長名義徧布通告尅日出師討袁迨日昨取消獨立唐蟒又徧出告示揑詞經參衆兩院調停和平解决所有軍隊自應嚴守紀律不得造謡生事云云見者莫不笑之 
　　各商民之欣慰湘省商界自前次宣告獨立後僉以此事爲闔城生命財產所關莫不異常惶恐加以各處人民吸收現銀現洋致金融益形恐慌市面己大受影響又商會總協理一則受逼潛逃一則爲軍事裁判所逮捕謂其反對獨立商界全體愈爲憤激幾於一律罷市日前譚督以各處南軍敗潰獨立各省相繼取消湘省勢難支住擬令商界出爲轉圜遂遣人授意商會卽由商會舉出代表黄錫光徐子彥等面謁都督請爲顧全商民起見即將獨立取消譚督遂准如所請故於十三日宣布實行闔城商民無不欣慰云 
[江漢間之波浪未平]  
　　湖南獨立取消後其首領譚人鳳蔣翌武唐蟒等己經遁匿日前黎公得湘偵探電云譚蔣唐由湘乘日清公司武陵丸輪船下駛於十五號下午抵漢當卽命漢口稽查長劉友才帶同探警在日清碼頭守候緝拿一面派交涉員胡朝宗與日領事芳澤交涉妥常雙方簽字准予上輪逮捕迨該輪抵漢劉君自率數十人直登查緝不准放走一人詎遍搜毫無蹤影有云譚等在上游數十里己換小划来漢業上日清大貞丸赴　劉君當赶至大貞丸船上捕拿時該船不知何故立時開往下游劉君無法特派幹探四十名隨該輪而去以細覘其動靜聞大貞抵九江時己經在内查得周某一人刻己押於漢口日本領事署由交涉員談判引渡外間所傳譚蔣唐己被拘獲實係謡言 
　　湖南陳强爲倡議該省獨立最早之人兹因大勢己去潛乘武陵輪船過漢下駛不料爲偵探所悉會同外交員赴日總領事署簽字赴輪拿獲另有一犯姓名未詳然須由該領事審明後方許引渡 
　　鄂省撫院街連陞棧係法政學員張繼貞等所組織皆係各法律學校學員住宿昨經偵探孔玉山查實其中住有不規則之人特禀請黎公派護兵一連往將前後門圍住入内搜抄良久始出共拿去寓居之人十五名衣箱三只帶至軍法局訊辦張振武之妻張鐵英現受蔣翌武委託在漢口日租界設立理髮會社潛結腦筋單簡諸女士組織血光圑以謀殺政府人物爲目的十八號經總稽查劉有才探悉協同日捕房往捕拿獲同黨十三人男子四人并搜獲炸彈兩保險箱日領見證據確鑿旋即引渡解交軍法局訊辦又聞武穴自由黨支部長張某亦於九江地方密設暗殺機關業經李鎭守使拿獲正法因伊破案故牽涉張鐵英云 
[湘軍攻鄂時之外有損失]  
　　此次湘軍入攻湖北蒲圻崇陽羊樓峝一隅適當其銜該地有俄美英三國茶磚廠或被軍隊所刦或爲土匪所掠俱受損失現獨立取銷湘潮己平俄美英三國駐漢領事特開單向鄂政府索賠用將所索數目誌下一俄國六十五萬八千元一美國五十三萬元一英國六萬元聞黎督夏民政昨己會派都督府副官湯理和前往調查損失確數並議定賠償辦法飭交涉員與各領事談判一未派各該國軍隊赴羊樓峝自保者其損失全數由鄂政府擔任賠償一曾經派兵赴峝者則該國軍隊未到峝以前之損失由鄂政府担任賠償其兵到峝以後所受損失鄂政府不負責任此蓋因漢口俄領事曾遣駐漢俄軍一隊赴峝保護茶商有違約章也 
[重慶獨立後省城之恐慌]  
　　川路公司之被擾川路公司董事向藩邱本岑林寳書總理彭芬等公啓云本公司於八月二號午前九鐘正直董事局會議突有張森楷乘時唆使向名顯率領數十人洶湧来局將藩等横拖直曳拳足交加拉入該名顯所集會場人聲鬨閙不准藩等發言且將各門鎖閉逼索圖記文件簿記藩等觀此危迫情形生命危險要求警官作證殊警廳行政科長許君堅不負責任該名顯等胆將董局公司印箱扭壞攫去圖記及公司圖記庫鑰簿據文件等物公司無主員司解散藩等無力維持以後凡關於公司董局一切事件概不負責謹將當日被難情形撮要報告即希川路有股款諸先生請速籌良法維持無任盼禱 
　　第三師長之解釋近日外間對於第二第三兩師多存疑慮故第三師長特出通告解釋云照得省城近况圑防連夜戒嚴居民一日數驚究厥源委誠不知亂擾所自来或者以軍隊爲疑以暴動爲懼耳夫國家養兵以衞民今人民因兵而疑懼凡我軍人慚慊無地惟本師自成立以来四出服務所過地方共見共聞查省中圑營寥寥無幾行將南移昨以謡言繁與己飭各營士兵加倍約束嚴申紀律誠恐有奸人亂黨假冒本師名義意圖煽惑頻以含沙射影之談演成鶴唳風聲之狀實屬擾害治安甘爲民國公敵本師以保衞爲責維持秩序爲懷豈能坐視除從嚴查拿造謡生事者盡法懲辦外特掬誠通告凡我同胞幸各安生業勿自驚擾云 
[戒嚴期内之蘇州]  
　　宗社黨之嫌疑前日有人報告軍政司謂現住崇眞宮橋下塘之殷道生等隸屬宗社黨恐有擾害方地治安之事云云盧司長即派偵探員前往將殷道生及吳姓二人拘捕至廳發交軍法科迭次研訊殷吳二人均係常熟人並無犯法行爲兹復細加訪查此二人乃世家子弟素来不務正業專事冶遊祖遺家產亦己揮霍殆盡所謂依附宗社黨者毫無根據或係報告人挾嫌誣害故現將殷吳二人暫時拘留俟飭傳報告人到廳訊明辦理 
　　派輪緝盜匪吳江稅務所長吳兆麟電禀都督謂近以稅欵一千元裝李姓船由戴生昌輪拖至青浦境被匪搶刧請飭緝拿以重公欵云云程都督應會辦當卽飭令内河淺水兵艦統領張丹庭迅將前調鎭懾滬淞各淺水兵艦調回立刻開往青浦一帶巡緝盜匪以靖地方 
　　警備隊成立蘇州警察廳石人俊奉程都督應會辦訓令謂現在戒嚴期内蘇垣警察應改爲臨時警備隊卽以廳長爲統領飭卽妥爲編制等因當卽督飭各科長科員等分别編定以消防督察長鄒一超改爲警備隊第一大隊長警衞隊長沙恂改爲警備隊第二大隊長騎巡隊長徐廷棫改爲警備騎兵隊第三大隊長（每一大隊下設中隊長二員小隊長八人每小隊長管警兵十名）以上三隊原有每隊四十人現在每隊改爲八十名當將議定章程呈奉都督省長核准現己分别添招改編成隊矣 
　　更正二十三日本報載福字軍劉福彪来蘇己奉程都督應省長會派爲蘇防步兵圑統領一事兹經詳細調查實係誤傳蓋此次劉福彪投誠後己委任蘇常一帶探訪防護事宜應卽據實更正以昭實在 
[雜評二]  
　　近来之人心記者嘗言定亂不難難於一定而亂不復作今者上海之亂己定矣而龍華吳淞間近日又屢起不靖之謡言鎭江之亂己定矣而近日又現驚皇之象廣東之亂己定矣而近日又呈復亂之棧江西之亂己定矣而居民惶恐草木皆兵之狀態近且未己此其間雖或出於謡傳或由於誤會未必遂成爲事竇然而人心之不定則固彰彰者也人心不定卽亂事之所由生其幾甚微當事者固不可以大局己定而輕心掉之尤不可恐其反覆而事事出以壓抑之手叚太剛則鋒折過威則民懼人心之向背無常其語最可思也（默） 
　　傷粤議會異哉粤議員之嘵嘵自辯也既不能見好於中央而横欲嫁禍他人日以卸責商會與陳督者自表明其立心之無他亦適以見首鼠兩端焉耳 
　　夫以粤議會之爲革命源泉誰不知之當此本黨失敗之秋卽挈其全體諸議員爲殉黨計而與湘贛諸同志把臂入林遵時養晦亦孰不哀其遇而嘉其志焉者今乃齗齗焉爲諉過他人計其詞雖巧其心彌拙異日青史有知吾不知置該議員於何地矣 
　　弔李烈鈞李烈鈞之拒汪而絶趙也假手省議會倚仗各報紙發蹤指示氣燄之薰天炙手可熱卽其出章門而入湖口共和再造革命重光幾幾有飲馬長城氣吞燕北之象意氣之間抑何壯也 
　　今日者章門重入而舊事全非膏車秣馬退運避寇不忍以章門之父老子弟供個人孤注之一擲雖曰失敗亦依然英雄本色耳特不知烏江之項羽以今方古抑又何如 
雖然吾望其以生命爲重移其所謂愛章門者以愛吉贛莫謂有險可恃遂求其最後之解決以奮發其所爲天下雄耳 
（萍） 
本埠新聞 
[淞滬停戰後種種]  
　　各方面報告提要 
　　聞黄興又於前日離寗前往台灣與孫文計議 
　　聞鈕鐵生昨己趁美公司輪船赴美 
　　退往太倉之南軍巳由太倉縣集資收 
械盡行遣散 
　　滬防水師第三營在青陽港截住敗兵收繳槍械一併資遣回籍 
　　捕房盧居正等殘兵潛回滬上再攻製造局己派探偵察 
　　鄭鎭守使准許高昌廟商民一律遷回惟須鄰右互證並派員查塡門牌 
　　近日謡言甚多警長特派警備隊徹夜嚴防 
　　製造局龍華一帶居民因謡言未息日来又紛紛遷避 
　　日来滬寗火車僅開至丹陽因鎭江駐有大軍恐於商旅不便之故 
　　租界内外人財產被流彈損害者外交圑己調查實數急欲索償 
[特别訪函一]  
　　鄭鎭守使憐憫高昌廟一帶舖户居民自遭兵災以来受盡艱險是以准予各回原址在案惟查高昌廟地方素爲奸宄匪類聚集之所或以抽頭誘賭爲生或與黨人交通暗設機關窺探消息現旣准予居民遷回深恐若輩不知悛改乘間再来爰特派委海軍司令部總稽查員路慶祺前往製造局附近各街道逐户清查所住舖户居民必須隣右証明確係原住之處方准照常居住並須查塡男女户口門牌以免混雜云 
　　鄭鎭守使以高昌廟地方曾由淞滬警察設有第二署第三分區自戰事發生之後該區員警均己停止辦公所有刻下清查户口禁止匪類匿居等事原屬警察應盡之職但戰事甫定應興應革各事皆與軍事相混不易劃清是以暫歸軍事範圍派員經辦一俟防務解嚴辦有頭緒仍須與警察劃清權限云 
　　江蘇水警第二廳兼警備隊總司令李英石前以崑山之青陽港三江口一帶近有鈕永建居正所率之潰兵由嘉定南翔等處竄入騷擾爰於二十三號令由滬防水師第三營王保成營長親率兵士二排駕坐砲艇雇備小輪拖帶前往青陽港一帶梭巡嗣由營副宫王太和二隊教練官黄厚坤訪有敗兵六十餘名潛至該處滋擾當即帶領兵士一隊趕往剿捕而該敗兵等見勢不敵聲稱咸願繳槍回籍王營長即與崑山縣宋知事商妥准予第槍給洋八元以作該敗兵等回籍川資共繳快槍十五桿刺刀五把皮帶二十三條子彈七百六十三顆一併點交宋知事存儲一面卽將該敗兵分别遣送回籍情形呈報仇專署長轉報李總司令查照 
　　駐滬第一營楊營長昨日誥誡所部官兵云本營長才疏學淺力小任大深媿不能先事維持致有日前潰散輕藐等弊兹者謬承鄭鎭守使及各上級官長不以鄙人爲不才予以全營管領之責自顧菲材當此巨荷所願與該官長士兵等振刷精神力圖報稱規模一定壁壘重新爰定約法條列於後與合營共勉之此約一本營長對於各官長及士兵夫役等一出以親愛之誠固結一氣冀得以身使臂臂使指之用二各兵士對於各官長當時存敬畏之心一洗從前輕慢之意以肅軍紀而昭天職三本營各官長官佐及士兵夫役等出入必須禀明核准掛號以數小時爲限違者初次記過二次斥退責革不貸四槍械務在勤時擦洗愛護其服裝尤宜一律整飭以壯觀瞻而必效力五此係臨時約法尚有未爲詳盡之處容當隨時斟酌進行 
　　楊錦堂營長昨日又出牌示云照得本營現奉上令重加整頓操練自當勤奮紀律尤應嚴明上下一心無敢放棄規則所在豈容輕藐乃有一連二級排長陳吉祥身爲官長有督率一排之責舉動輕率常逞意氣本廳撤差姑念在營日久未便遽易生手着記大過一次以儆目前而觀後效 
[特别訪函二]  
　　江北鎭撫使張勳因欲火車裝兵及借用砲手兩事曾於日前親自来滬與滬寗鐵路鍾總辦及上海鄭鎭守使籌商一切兹聞張鎭撫使自滬回至鎭江後卽親統所部兵隊開赴南京前敵現駐堯化門外正在指揮各軍攻擊云 
　　松軍司令鈕永建自吳淞砲　退駐嘉定後所部各軍潰散殆盡鈕知事不可爲昨己趁美公司輪船前往美國曾語人云戰事失敗灰心殊甚此後對於中國政事誓　不再問云 
　　製造局近日雖己開工惟各匠上工者尚不甚多合計槍砲兩廠僅有工匠六十餘名故近日該兩廠僅能修理舊械所有一切新器尚未開工製造 
　　製造局内附設之兵工學堂自戰事發生後停止功課兹聞該校各學生因本年下學期即可畢業故己向該校主任要求早日開學 
[英租界訪函]  
　　駐滬外交圑以此次兩軍開戰時所有公共租界内外人財產被流彈損害者亦頗不少現在淞滬戰事均己平靜前頂損失自應照請認償故於前日咨請捕房卜總巡通令各捕房捕頭趕即調查實數造册彚呈以備照會鄭鎭守使轉呈政府鑒核 
　　傳聞民黨首領黄興自到南京後因何海鳴大權獨攬不能聽其指揮心滋不悅本擬仍回香港嗣悉孫中山己赴台灣故黄亦於前日前往孫 
 
 
 

Page 7

 
 
處另作計較 
　　外間有謂南軍司令鈕鐵生己在太倉就獲解淞詢諸軍界中人均稱此事恐不確實並言鈕本欲應何海鳴之招赴寧協助因悉軍餉不繼並嫌黨人作事多舛頗有悔心故未前往現仍匿跡租界日與陳其美等磋商最後之辦法云 
　　滬寗火車自鎭江取消獨立後己關抵該埠現因北軍進攻南京不日可下且該埠北軍雲集深恐商旅不便故日来開至丹陽即行折回 
　　英美總巡卜羅斯君聞悉南軍司令居正等自棄嘉定出走後沿途頗爲騷擾現又率領殘兵向江隂進發雖北軍己派大軍進剿未悉規駐何處是否尚有潛回滬上圖攻製造局之舉除飭探分往探聽外昨特諭飭五十號西探總目安姆斯脫郎選派精細華探王松濤前往偵察南軍駐紥地點及所趨方向禀候察奪 
　　駐滬外交圑以淞滬亂事雖平南京正在劇戰彼處外人財產頗巨業己電調兵艦前往保護惟兩軍戰事難得眞相特於前日命令管理華捕之張正巡官乘坐兵輪赴寗觀戰並令襄辦防務 
[法租界訪函]  
　　法租界西段所築高墩早己撤去其東段一帶亦因防務己畢於昨日飭令工人將十六舖捕房前之高墩拆去其餘新開河小東門等處不日亦須拆除　　法總巡藍維藹君以華界内謡言未息居民時受虚驚恐有匪徒乘人心不靖之時在華法交界處搶刦行旅什物或潛入界内擾害治安故飭各包探於晚上分往新老兩租界及華法交界等處嚴行巡緝以衞居民 
[城内訪函]  
　　淞滬警察廳長穆杼齋君以連日製造局及城廂一帶有匪徒散佈謡言人民驚慌若不嚴加防備不足以守民心除新老北門飭派警備隊通夜防守外其餘尚文門大南門等城門地處偏僻匪徒尤易匿跡故又於昨日飭派警備隊數十名持械分赴該城門口通宵防範以免匪徒混入 
　　滬南製造局及龍華一帶商民因近日謡言蜂起鄭鎭守使又頒布戒嚴令故又紛紛遷避昨日更甚一時扶老携幼途爲之塞其情形極爲可憫 
　　上海縣知事吳懷疚君日前頒布通告因滬地兩軍開戰商民大受損失特將陽曆七八兩月房捐豁免以示體恤在案兹查七舖地甲仍向各商號勒收房捐因派催征吏往傳城廂内外各舖地甲来署諭話一面印就免繳房捐布告數千張派催征吏赴城内外挨户發給免致淆混 
　　邇因寗事遷延未决致上海高昌廟一帶未能解嚴人民不無疑慮先有陽曆廿一號上海重復開戰之謡又謂廿五號將有戰事連日互相傳播雖屬無稽之談而居民驚魂未定實己不堪其擾矣 
[南市訪函]  
　　淞滬警察廳長穆杼齋君查得各區前領槍械原係六密里八新毛瑟槍此種槍枝不甚耐用現擬一律調換七密里九雙筩槍昨己由第一區第一分署繳呈舊槍四十支子彈一千顆及刺刀三十九把遂卽照數換給新槍以重防務 
　　南市貨物稅多由各業自行承包今自滬上開戰後秩序大亂商市爾條認稅一項亦難着手是以由各業領袖公同會議疏通之法請南商會董事轉商貨物稅所長孫泰圻君將所有認稅豁免數月俾蘇商困未知能否照准 
　　西區巡長曹彬於上月間乘滬上亂事發生時將第二署署長陳學詩攆逐希圖踞佔刻因事敗被淞滬警察廳長穆杼齋君派警拘獲解廳後暫禁第一區警署昨由穆君親自提審以憑嚴究 
[閘北訪函]  
　　閘北臨時警備隊隊長徐少齋君前日奉穆應長令開據暗探報告順徵路商業俱樂部内有金鐵均者係國民黨黨員暗設機關私藏軍火及危險品圖謀不軌等情徐君立率長警至該部將金拘獲遍查室内並無違禁物件據金聲稱係萬國商圑會會員前曾允當新關書吏云云當即帶回隊内暫行看管呈報廳長去後旋經商圑會派幹事員到隊具保穆廳長准予保釋候查 
[太倉遣散敗兵]  
　　嘉定南軍退至太倉己迭紀本報兹據太倉通信云十九號早六時兩軍進太倉南門該軍劉司令問縣署在何處當地人指前鎭洋縣爲縣署劉至該處見是司法署仍即退出是時早有偵探報告洪知事即請康營長許警務長到署議定對付方法傳諭駐署兵士如南軍司令来須舉手相見不一刻劉某到署見洪知事康營長許警務長劉云我軍在嘉定被北軍相逼不得己退至貴處借住三天卽開往崑山請知事籌給餉銀决不擾害地方洪康許三君即請劉某解散兵士略給川資回籍劉云給資遣散甚好不過我尚不能答應須與各軍官兵士商議再行回覆現　先給火食知事問共有若干劉云有三千人（其實一千餘人）知事卽發食火洋三百元二十號劉又到署云均願解散再請酌給火食知事又給洋四百元旋卽召集商界學界議會康營長許警長等並開軍事會議决定繳械給資遣散當卽書禀都督請示至廿一號劉即帶隊到署繳械逐一查點只有七百餘人（因二十號晚有鎭軍一營出西門逃逸）内有砲兵數十人己無砲（均丢在嘉定）至下午時正在繳械給洋忽報北軍大隊己到南門張圑長帶領十餘騎飛馬入城大隊在南門外分佈包圍向各城門進發是時南軍司令劉某己目瞪口呆洪知事康營長即派人前去招待北軍一面從速收械每名給洋十元並發護照一紙中康營長派兵押送出城一面迎張建功圑長入署相見備述繳械資遣等事迨後查點共收槍六百數十枝子彈五萬餘顆共發洋八千數百元連砲兵火夫軍官一併在内尚有數十人見北軍到来先行逃避二十二　張圑長派兵搜查一天共獲敗兵四十六人（因當時不能出城避匿城内鎗三十餘枝二十二號午後悵圑長卽到署辭别帶領全隊出南門而去並將鎗械子彈如數帶往嘉定至二十四號即由巡警安慰居民商店仍一律開市 
　　又據本埠訪員報告云鈕永建所部松軍自吳淞砲臺退駐嘉定後因悉李厚基旅長率領北軍將次赴嘉追剿鈕部各兵遂向太倉青浦等處分途竄擾其往太倉者爲何嘉祿所部約計一千八百餘名到太後雖不十分騷擾而該處居民己大起恐慌即鄰境之崑山亦恐該軍竄在致遭波及故由太崑兩縣紳耆發起與何磋商餽以一萬六千元將該軍所有槍械一千二百支以及服裝等件一律收回每兵一名發給盤川八元遣令各歸原籍此項遣散費係由兩縣各半籌措現己按名發訖押送出境由水陸兩路分往寗鎭一帶矣又聞太崑兩縣資遣松軍時有吳淞等處敗退之鎭軍二百餘人亦在太境逗遛要求何嘉祿與松軍一律照發川資以便解散松軍因其攘利不允所請遂致衝突松軍以槍砲從事鎭軍衆寡不敵致被擊散現在崑山南翔等處頗多發見此項鎭軍其情形極爲狼狽幾同流丐云 
[蘇軍駐紥南翔三誌]  
　　蘇省陸軍第二師第四圑第一第三兩營兵士駐防南翔己兩紀前報兹將近日情形續紀如下二十一號下午有駐紥古猗園之數兵士闖至該園南首張家宅地方將鄉民所畜之鷄鴨捉去鄉民見是軍人不聽與較 
　　是日下午另有兵士數人在東市翁家栅四季園茶肆内觀鄉民賭葉子戲不知何故將檯上所有銀洋盡行搶去致起衝突後有人出爲排解而散 
　　同日晚間九點鐘左右又有少數兵士闖至東新街周敬祥家不知何故與周之女兒口角將雜物器具盡行搗毁 
　　甡泰洽昌兩典被兵士屢次騷擾後均閉門止當以致人心更形驚慌後由鄉佐吳頌山挽原駐翔地之巡防營副官鄧智忠及連長徐新言等出爲維持鄧副官云如再有兵士騷擾鄙人當負完全責任故己於二十二號上午照常開市詎九點鐘時又有兵士數人入内硬當破衣飾物故未及十一句鐘即復關閉 
　　二十三日有住在古猗園大門外之某㛗婦女被兵士拖入園内多時及至逃出己狼狽不堪 
　　同日又有某兵士以衣包一個寄與園門外之唐阿大家及下午去取據云包内少去衣服一件唐妻問以所少何衣該兵士不之對僅云如不賠償定以洋槍從事唐妻駭極號哭該兵士又言晚間將放火焚毁房屋以致住居該處之一般貧民當夜卽扶老携幼遷徙一空 
　　又聞日来附近各鄉村中所種之菜蔬瓜菓等强行採去者必日有數起云 
　　又有數兵士在東市花樓棚殷洪興鐵店定打六寸長刺刀多把不知何用 
[援救南京難民續誌]  
　　紅十字救護醫船大通輪船於昨晨十時由太古碼頭啓椗預定昨晚十一時過鎭江（不停輪）今晨十一時可抵南京大勝關 
　　昨晨八時王培元隊長率甲班救護員排隊由天津路紅十字醫院經大馬路至太古碼頭時南京紳士哈少甫蔣星階陳彥清李月生數十人沈仲禮曾長沈鼎臣江趨丹吳敬仲全體職員赴船歡送江寗公所備柬送路菜四色捐振米五十石蔣星階君認捐餅乾十數萬磅沿途聚觀者途爲之塞拍掌歡送各西商叅觀者咸稱羡不止 
　　紅十字會沈會長通電海陸軍部黎副總統張馮軍統通飭水陸軍隊一體保護外並函知鄭鎭守使鎭江張軍統凡遇救護船由寗抵滬前經過鎭江吳淞准其派精細委員到船稽查後再行登岸 
　　紅十字救護船由上海直放南京沿途概不停輪並不搭客即救護員之親友朋友亦不許搭載以杜流弊 
　　前紅十字會長盛杏蓀君允於廣仁堂善會捐助租船費 
　　紅十字救護醫船帶藥料二十箱防疫藥水時疫藥水辟瘟藥水等十箱餅乾四千磅白米五十石麫包五千件洋元小洋銅元合二千五百元擔架四十副隨船出發而臨時捐助之食物甚多一併裝運 
　　停泊浦江之各國兵船見紅十字救護船出口一律升紅十字旗致敬 
　　救護船上白船主及救護員均不許自由行勳須聽王隊長主裁至難民傷兵上船後一切招待分派事宜歸總幹事員鄧笠航專辦輪船行動停止事宜專歸王隊長作主别人無權難民己滿卽開沿途並不躭擱亦不代人傳遞信息載運物件 
　　船到南京後即設法派小輪民船揷紅十字旗救護難民第一次由南京下駛之前當通告下次到寗日期並請稅務司美領事及分會等各機關預備船隻躉船或隣近江邊之房屋派員備辦食物不令失所候下次輪到先行引渡或候下水之别公司江輪請其搭載欵由紅十字會認繳 
[租界發生時疫]  
　　本埠自入秋以来天氣酷熱甚於炎夏日来稍覺凉爽而一般貪凉之人即沾染時疫如天津路一帶居民多患吐瀉之症朝發暮死日有數人兹經捕房查悉該處一百零三號門牌一家見斃三口深恐傳染爲禍業己函請英美工部局衞生西員前往驗看昨又飭令工役逐户洗刷遍澆藥水以除疫癘 
[四馬路之虚驚]  
　　英租界湖北路福州路口工部局電燈公司裝設之電箱於昨晚八時忽然走電以致爆裂燒着箱外之電桿及旁側之板屋一時火光熒熒不可嚮邇附近各店舖裝設之電燈深恐電性猛烈亦各關閉路上行人見燈火驟滅莫不驚疑卽紛紛走避軋傷一人幸總巡捕房近在咫尺立傳電話知照電燈公司將該處總門關閉並通知救火會駕皮帶車到場將電桿及板屋之火澆滅未致燎原然附近一帶己受驚不淺矣 
[難民恃滋閙]  
　　昨有口操湘音之難民數十人至斐倫路向順昌雜貨號告幫該店主人不允彼等卽恃衆滋閙報由捕房派中西探到来拘獲李雲章等男女二十餘人押候解廨核辦餘始散去 
[汪瑞闓帶隊過滬]  
　　袁總統任命汪瑞闓爲江西省民政長昨己桑招商局新銘輪船来申帶有衞隊二百名至西門内關帝廟暫時駐紥吳知事立即移知淞滬警察廳長飭知巡警及警備隊等勿庸悞會一面出示布告地方人民免致驚疑 
[縣知事公署批示]  
　　朱幼蘭等呈批據呈己悉該書記等旣負承管之責何以並不輪流值班在内住宿遽將門户封鎖致啓亂兵猜疑扭鎖入室無人詳說情由從旁理阻被將各種案卷翻燬遺失甚多該書記有辜職務咎實難辭姑候據情轉報着將其餘案卷分别清理造册送核不得藉口大意預存諉卸致干未便切切清摺附 
　　地保沈進賢呈批查演唱花鼓淫戲叢爲地方之害迭經本公署出示嚴禁乃該圖内旣有外来光棍多人搭臺演唱該保事前並不阻止又不立時報告自屬咎有應得據稱老病復發請求交保赶緝等情姑念該保平日辦理圖務尚無貽誤暫准先行交保仍着赶緊將爲首演唱之人查明嚴緝務獲解辦其經辦上忙錢粮并着掃數清繳勿再延玩干咎切切 
[審判廳開訊訟案]  
　　上海地方審檢兩廳民刑各庭於兩軍開戰時會被流彈擊燬並被敗兵入内騷擾不堪事後田審檢兩廳長飭匠修理業己完竣兹審判廳長張清樾己諭承發吏等定於本月廿五號開審各案卽着傳知各當事人勿得逺離聽候訊奪 
[研究驅逐艒艒船之手續]  
　　十六舖等處沿浦灘之艒艒船雖經官廳迭次驅逐若輩則散而復聚習以爲常現又由市總董呈請上海縣吳知事轉函淞滬警察廳派警驅逐以安地方昨經吳知事批復云艒艒船先後終須移遷萬不能聚泊南市致爲地方衞生之害惟執行手續須待研究妥善方可着手希貴總董飭知市舶課查明情形核辦問題數條附發此復艒艒船調查問題一船之種類及數目各若干二每船約可容若干人各船扯有男若干女若干未成年者若干均須約數三船户之職業有幾種其就業地點在何處居多四固定者若干船隨時来往者若干船五自某碼頭起至某碼頭止以何處泊船爲最多 
[匪徒持刀攔刦]  
　　法租界住户張卿生前日下午行經威海衞路突来匪徒五人各出利刃相向張不敢發言遂被將金戒一枚攫之而逸迨張投報捕房派探往拿該匪己逺遁無蹤矣 
[花鼓戲女角被獲]  
　　王家宅土棍王海榮等因演唱花皷淫戲毆傷巡士斯聲揚瞿鴻九等前日復由三區第二分署查獲王阿保一名經巡士徐柱臣認明是日王在檯上扮演女角並幫同行兇解送警廳押候訊明究辦 
[女滬氓誘賭槍洋]  
　　烏鎭路口沿河交界之處近有流氓賭棍擺設念一門三四等賭攤誘人賭博並用一班女流氓在旁拉賭名曰撬壩前日有劉懷渠扭蕩婦陸葉氏至四區控被誘賭搶去洋七元張署長訊問一過判移檢察廳懲辦 
[紀二十三晚哈姆司登之馬戲]  
　　哈姆斯登大馬戲種種特色己兩紀前報二十三晚又往觀看與前次所見者又迥不相同略述數端如左 
　　（一）韆鞦場中置韆鞦一架上懸兩繩繩之末端各有鐵圈一枚一藝員兩手各執一圈身肢直挺而上下敏捷異常繼又平托於空中約歷十數分鐘種種變幻筆難盡述 
　　（二）歌舞演者皆美女其聲音之柔脆姿態之活潑觀者亦莫不眉飛色舞 
　　（三）鐵索走者不執沙袋態度從容且在繩上玩弄磁盆及種種物件亦無不圓轉自如 
　　（四）馬戲凡數獸有馬有象有犬所演各節無不令人贊美中有男女藝員能於馬疾馳時縱身上下並在馬背上直立或單足立或雙人並立至犬騎象馬轉盤亦無不聽人指揮 
　　（五）接人演此藝者有五人其接法甚爲奇特咸於空中躍上不假手臂之力接至二三人仍有一躍而上者更有以撓板置於己接兩人之間又于人立於該板之首端彼此互躍令人莫知該板首之人是爲被動抑爲原動觀者鼓掌不己 
[小學校定期開學]  
　　十九二十舖兩等小學校日前邀集各學生家屬𩝭商卜學期開學日期聞己决定於陽曆九月初一日開學現己通告各學生届期到校上課 
[惠書誌謝]  
　　中華書局惠贈美法英德四國憲政比較一書辭旨簡明譯筆曉暢列表參觀不同附會洵爲研究法治者不可不讀之書爰綴數語以謝並介紹焉 
[雜評三（訥）]  
　　外人之索償此次租界内外人之財產被流彈損失者己查明擬向中國索償矣夫外人之損失固可向中國索償而中國人自受財產上之損失將從何虚索償耶財產即勿論而生命之傷亡尤多將從何處索償耶上海僅一隅耳合用兵各省計之損失之數且無人調查更何論乎索償耶嗚呼 
　　外人之保護寓寗之外人己由外交圑議决派輪前往保護而我國之紅十字會雖亦己雇輪往救錢難之寗人並請寗軍之炮臺一律保護然寧人之斃於未救前者當己不少况我兩軍戰鬥方酣各逞其鎗砲之力以能多殺同胞爲快遑論保護耶我甚悲之 
[来函]  
　　浙江旅滬學會犒勞浙軍致葉旅長函 
　　敬啓者自贛禍發生長江珠江兩大流域相繼發難大局岌岌幾有不可收拾之勢以浙一隅砥柱中流地方秩序賴以維持人民生命財產賴以保全非諸君深明大義曷克臻此淞滬戰局南北兩軍相持匝月我浙軍冒暑遄征吏吾浙旅滬商民咸受保護凡我同人同深感戴謹具活牛兩頭活猪二十隻酒三十壜毛巾二千幅特派代表躬詣大營聊盡犒勞之誼先此布達敬請勛安 
[葉旅長謝函]  
　　旅滬學會諸公鑒頃奉琅函辱叨雅愛猥承謬奬實切回皇並蒙犒賞敝軍更屬受惠滋多益增慚歉敝單此次来滬保衞商民方愧力薄端賴諸公不棄關念慇懃錫我南鍼俾資循率使三千介士保聲譽於遐方一角戰雲驅愚頑於域外者皆諸公匡輔之力頌清等惟有力勉未能爲地方防衞奮加鞭策爲國家揚輝以答諸公之厚意耳肅陳謝悃敬請公安諸希朗照不慟葉頌清曁全體官兵同叩 
[青浦来函]  
　　十九號侵晨嘉定潰兵猝入城内數約四五百人搶刧典當米舖等約值一千餘元上午七時公署聞信知事卽飭衞隊長往邀該潰兵首領到署磋商遣散之怯尚未應允并云績有大隊到来約共三四千人鈕何均於　晚當到等語一時民心惶惶城内商店甚有請求閉市者其驚慌情形可想而知知事當卽出示曉諭安定民心當此地方軍警毫無　力潰散匪兵人數衆多之時不得不從權稱以民軍該潰兵等本聲明須留駐三四日知事一面請省派兵一面不得不與敷衍以期大兵到来再行驅逐知事又恐民間驚疑不得不先行聲告此暫留二日之說之所由来也下午一時後經知事會同縣參兩曾公同商定每官長給二三十元不等夥夫目兵無鎗枋者給予六七八元不等兵丁有鎗者統給予洋二十四元一律回籍業己明白呈報今悉申報登載殊屬朱實未免非知事維持秩序保衞地方之苦心懇將此事實　情形登載報端爲 
　　按前日本報登載青浦之事與来函所叙各節大致相同函中失實二字亦殊失實 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[新五更調（逃難情形）] [  柄銃]  
　　一更一點月東升二次革命呀呀得而噲風鶴頻驚戰報傳到各州城大家奔租界中呀聊避風雲呀呀得而哼還是上海寗 
　　二更二點月光明輿金豐盈呀呀得而噲車夫交運銅板角子才勿興洋鈿靈約齊来呀不過升斤呀呀得而哼重則勿担承 
　　三更三點月當中戰事正兇呀呀得而噲流彈横縱奔波勞碌一場空險送終快逃命呀妻孥失蹤呀呀得而哼行李忘路中 
　　四更四點月漸低都督好奇呀呀得而噲米中身棲巷門栅欄才造齊嚴守閉動雷聲呀嚇煞仔伊呀呀得而哼魂胆傾刻離 
　　五更五點月己沈闊少起勁呀呀得而噲勿講正經檯面擺得閙盈盈享太平藉避難呀嫖賄開心呀呀得而哼家私嘸淘成 
[食瓜記] [  侍仙]  
　　赤日行天赫風灼宇揮汗如雨嘘氣成雲客舍如煑方欲覓一納凉消暑地爇白旃檀以除熱惱見童子進而告曰客来言未己客己聯袂而入卽笑迎之客曰如此藴隆蟲蟲何不作河朔之飲南皮之游取瓜鎭心一張瓜戰耶竊思洋場十里海沸沙融不啻坐頭痛之山陟身熱之坂味燕園諸處差堪人意而裙屐游迷漫如霧車馬聲喧遂如雷玉煼砂焦銀流金鑠目林可燎耳井不澄亦非無熱天消夏灣也於是偕友至花月吟廬命童子開南軒下湘簾尋鼻選故事取瓜剖而分食之頓解鉗鈇相與披襟而坐徵瓜事而笑談焉一客曰天下之瓜種不一種名不一名種有青黄赤白黑之五名有東西南北之四今日我輩所食之瓜是西瓜也攷葩經七月食瓜大戴禮五月乃瓜小戴記削瓜皆不言瓜之名至五代史始云蕭翰破回紇得西瓜李時珍本草則云胡嶠征回紇得此始入中國其後宋元諸公以之入詩而西瓜遂見稱於世世之得此止渴解暑者誠西土之餘惠也又一客欷歔而起曰西人瓜分之說肇於廿年前今我輩剖瓜分食豈非瓜分之謂乎昔者我見一瓜大不可言其種黄其味甜食之有益一身元氣東南西北四鄰莫不視耽耽欲逐逐手各執刃行將以今日我輩食瓜之法施於此大瓜後東鄰剖食此瓜卽名東瓜南鄰剖食此瓜卽名南瓜西鄰剖食此瓜即名西瓜北鄰剖食此瓜卽名北瓜蓋如黄臺離離己一摘再摘而三摘焉倘或西鄰之人復摘絶抱蔓而歸則亦以西瓜名之無疑况乎北鄰嘗之而甘今又欲盡採其種有强據瓜園之意會當如白兎御史奉勅捕逐斯須而苗盡也繫從何處復得斑斑青暈之黄種哉吾與諸君其速訪邵平於青門問瑕邱於永谷而此瓜之結果與其名稱又烏從知之而何暇論之耶同人聞之悚然不能答不覺如盤投緑沈各右悲不自勝之概予乃退而作食瓜記時癸丑夏六月日也 
栩園詞選 
[月夜不寐感賦示靈均] [  小蝶]  
　　銀河斜瀉一天秋月色平移到小樓多病人如秋蛺蝶相思心似野驊騮紅蕤實枕常盛淚緣繡笙囊祗貯愁無奈熱潮頻起落難將往事付東流 
[讀紅樓夢題黛玉像]  
　　一樣情魔兩樣痴許多心事說来遲聰明最是無情物誤在聰明不自知 
　　密竹園燈暗不明藥爐茶竈伴凄清姻緣木石空成讖淚債償還了一生 
　　守身如璧本無瑕祇爲情痴一點差詩句無端成讖語不堪爲憶葬桃花 
[一房山偶成仿劍南體索拜花和]  
　　爲愛清閒日掩扉不妨與世暫相違月移枯樹當窗立風卷浮雲入月飛病到秋深憐骨瘦蟹因霜重喜螯肥西風連夜先催冷勞動深閨寄逺衣 
　　一房山色卽生涯日日臨風把酒巵冷暖音書傳鴈信雨晴天氣卜龜蓍高梧摇落因風急小燕歸来爲雨遲只恐天涯雙鬢改吳霜容易點絲絲 
[西湖柳枝詞]  
　　淡月梢頭展笑痕絲絲情緒絆黄昏誰家盡舫橋隱裏宛轉同乾酒一樽 
　　牽惹飛花入畫欞睡情都在水邊亭含顰不爲朝来雨愁對孤山哭小青 
[紫雲洞]  
　　乍驚寒氣襲羅衣如水凉雲繞四圍石乳凍垂千點碧爐烟横織九張機苔龕巧琢生生佛禪室常扃短短扉誰鑿靈根破石骨五丁遺跡認依稀 
自由談話會 
[自由談話會三則]  
　　吾友某君式微時一庸醫耳光復後夤緣得某知事缺不一年間忽而僕役盈階妻妾繞室頤指氣使驕我故人由此觀之又何怪孫黄輩之跋扈乎嗚呼 
　　余無黨派不識是非但照大勢看来南軍直似以卵抵石所至辄摧及今猶意圖擁區區殘兵敗卒僥倖於萬一庸有濟乎寄語諸偉人速自猛省引身歸隱或得保全首領不然則身死人手爲天下笑不亦傎哉 
　　溽暑雖過炎熱不減吾室中四週俱驕陽肆虐手小說一册而閱未竟頁汗卽淋漓意欲小步街衢則衣冠齊楚熱度更增敬詢諸大君子有何良策滌此酷熱請有以語我来[  柄銃]  
　　沈佩貞女士自鞭熊之後寂然無聞近忽異想天開竟有南征之請其靜極思動耶抑欲借南征之名配合前此之北伐以成此千秋佳話耶然時局不同昨是而今非矣何則北伐者直搗黄龍萬衆稱戈發於義憤女士亦國民一分子當時雖有嬌弱無能之誚然究屬名正言順南征則不然乃黨人與政府構兵戈操同室憂時者方虞兵連禍結苦我元元女士乃以征爲請顯示非兵不可之意此之謂不仁况女士爲同盟會中人雖不肯隨波逐流亦當持冷靜態度今若此是不能學升允之死抱孤忠而偏學予儆之反噬同黨此之謂不義且此軍南下猛士如林尚不能着着得勢乃欲以娘子軍取勝豈眞藉此鴻溝足以消霸王之氣歟此之謂不智一　而三失備焉然則女士果何業而爲此耶或曰女士心無定主惟以出風頭爲事南征北伐皆風頭之至足者其然豈其然乎[  槁木子]  
　　庸醫可以殺人良醫得以濟世故醫家之優劣人命相係也乃上海之各醫家無濟世之思想抱金錢之主義門診四五角出診一二元者尚是平常醫例稍有名望者必須十餘元念四元或四十八元外加掛號金馬車費併而計之數近六十元醫例如此之貴故病家勢必待至最危之時萬不得己而後請之然而貧者無以措如許之銀元惟有聽之於命此豈謂之濟世寳害人也如果有盧扃之術則雖典押借貸亦所心願乃請彼診視而病者仍然逝世豈非人財兩失試問一家老幼何以度日故非特害一病人實害及一家願各名醫濟世爲懷减輕醫例以惠貧病[  孚忱]  
醫話 
[傷生條件廿二條] [  丁福保]  
　　一終年嬾於洗浴汗垢堵塞皮膚孔皮膚幾無排泄之功用肺於腎之負荷較重 
　　二每日晏起一起身卽以點心朝飯飽塞胃部 
　　三一日三餐皆貪美味食之過飽淮南子曰五味亂口使口損僞傅休奕曰病從口入 
　　四一日三餐之前後皆食點心及一切閒食使胃腸無休息之時博物志曰所食愈少心愈關年愈益所食愈多心愈塞年愈損 
　　五每次食物均不細嚼且嚥下甚速使胃代作咀嚼之功 
　　六晚餐甫畢卽就寢或就寢時又飽食乾點心 
　　七深夜坐談或花酒或麻雀至下半夜方就寢 
　　八終日終夜緊閉臥房之窗凡燈火衣服便桶便壺等發出之濁氣及人體放出之炭酸氣皆鬱積於房内 
　　九終日坐臥不甚運動不出户外不見日光 
　　十終日畏風所呼吸者惟屋内之濁空氣臥時又以被覆其首 
　　十一吸紙菸水菸旱菸或鴉片使内臟及血液皆染菸毒或鴉片毒 
　　十二飲酒狂醉使心臟積多脂肪以礙心之跳動使腦中積血或爲腦出血（卒中）之原因此外如肝胃臟血液無一不被其害 
　　十三終年飽食肉類血内藴毒旣多一旦患外症或爲傳染病所侵襲則輕症變重重症卽死吕氏春秋曰肥肉厚酒務以自戕命曰爛腸之食（愼食衞生會會長伍廷芳先生不食肉類己七年俄國大律師某君不食肉類己十年歐美素食會極多國人聞之愼勿駭怪） 
　　十四看淫劇犯手淫以致神經衰弱叫局吃花酒打茶圍亦爲挑動色慾之端 
　　十五宿娼買妾無有不發花柳病者幸而免焉則房事過度旦旦伐之先發健忘心跳不消化等症繼則陽萎血薄肺勞而大命乃傾 
　　十六大使閉結往往三四日一次甚有七八日十餘日一次者糞塊壓迫大腸致直腸鬱血而有痔瘡之患糞毒亦吸入血内 
　　十七早起不刷牙牙垢與舌苔堆積滿口齒牙多齲而落缺齒巉巉然食物不能細嚼久之則胃病全身之營養不良 
　　十八衣服太緊太重太厚障礙血液之循環服之過煖最易傷風裏衣洗濯不勤養成一種齷齪習慣 
　　十九終日徒手好閒不作一事或終日作事不肯休息或作事勤惰不均毫無規則 
　　二十終日鬱鬱萌厭世主義自覺毫無生趣嗚呼吳質長愁烏能養病崔駰不樂竟夭天年古人且然可不戒哉 
　　二十一終年服藥人身本有之生理爲藥力摧殘其藥方數百紙實爲催命之符諺曰有病不治常得中醫（漢書藝文志） 
　　按著者每勸人少服藥講求衞生法或用無藥療病法恐生理爲藥力所摧殘也惜世人多不悟 
　　二十二深沉險刻屢次害人隂毒之厲氣磅礴鬱積於方寸問其四周之所感召者無一非不祥之事諺曰千人所指無病而死（漢書王嘉傳）先民有言醫不入刑官之家藥不療不仁者之疾 
　　福保案古之時居民樸陋疾病較少今則歐風東漸文明日增少年志士身體亦日益薄弱所作事業不能堅忍刻苦豈舊道德己亡新道德未至以淫逸奢侈不道德爲其原因歟果爾亦文明社會之大恥辱也吾觀近時新少年花柳病之多不禁爲之痛哭焉吾乃正襟危坐而告之曰母犯右列之傷生條件廿二條母使身體孱弱母使學業荒廢母使品行墮落母使反對之人拍手稱快 
小說 
寫情小說 
[黄金祟（六十）] [  天虛我生]  
　　然予以爲苦中滋味殆勝於甜惟使珊哥亦嘗此苦味實爲枉耳予因笑而不言即以藥進筝兒乃伏枕就予手中而飲旣罄急以漱盞進之筝兒漱己予覺口中澀苦未己乃亦漱之筝兒曰予此時似清健珊哥試扶予起予因置盞於几扶而起之筝兒振衣下榻據案支頤而坐燈光自紗眼射入照其顏面有如秋日海棠嬌艷殆無其匹頰間微印簟紋尤足使人憐惜筝兒令予啟窗招風予恐勿宜而筝兒必謂無傷則不得不爲啟之因見窗外爲一小園徧栽脩竹廣可半畝凉月如銀自竹隂中照於西面牆角偶念今夕爲六月十七因曰月色如此明夜西湖之景當更可觀惜吾與姊俱病不獲買舟同游爲可惜耳筝兒聞言乃曰来我與汝言我於此時頗能起坐行動汝則如何予曰我與平時殆無少殊筝兒曰然則明日必與汝偕以賞湖上之月予笑曰姊誠癡矣病至如是安可力疾往游筝兒曰無傷今予試爲行動予扶之筝兒曰母須遂即亭亭小步臨窻以𧢇新月觀其婀娜之態直如臨風楊柳西廂所謂行一步可人憐者殆爲筝兒咏也予從其側因贊此屋之幽勝筝兒曰予購此屋初意獨居不慮轉多兩人然因此屋之故去一可憎之人於意亦差適耳予知其所謂可憎者盛氏子耳因曰彼人今何往乎筝兒笑曰言之甚長我將坐而與汝長言之因至面南之床憑欄而坐予遂坐於其旁筝兒徐曰曩予所居之宅其主人乃欲求售索金三千予因請於阿母要求盛子醵資購之盛子以爲索值過昻請損千金而毫主不可乃就他處物色得此一所屋宇較勝而爲值亦頗稱廉遂即購定徙而至此購置器物復去千餘金庸知彼人之貲乃自告貸而来曾不一旬而索債者来凡五六七次渠無以應乃於一星期前束裝赴都謂往其家取資以償惟其行時悉取所有之物（二）（未完） 
寓言小說 
[海國春秋] [  了青]  
　　話說談自由君自駕着新飛艇環游各處回到自由島後（見本報自由談）即在島中蓋起一座房屋獨自居住遇着缺少衣食器用時卽仗飛艇之功出外購買原来這自由島孤懸水中四面都是無情大海隔離大陸滅寂人蹤設非談先生處此必致絶食而死反弄得不自由了談君一住經時終日與海天木石爲伍理亂不問興廢不知雖世外桃源亦無此清靜莫說人生一世不易遭逢即從開天闢地十二萬年以来恐亦無第二人享過此種清福得過此種樂境孰知靜極生鬧忽有一般海精海怪不是半夜敲門就是三更打户猜其意旨若欲將主人翁逐去讓彼等安享者然幸談君素有胆力坦然相安卒亦無甚怪異一夕風清月白展卷傍燈波濤澎湃之聲與吟咏相和正在逍遥自得忽聞牆外有人歎氣道咳吾輩入海己久若非悲憤風潮感嘅時世又何至要上海来解悶呢以下聲音漸低只有龍王二字尚隱约诃辨談君頓然領悟道不錯海中是龍王所管我何不寫一神位供在門首鎭壓妖魔也免得来煩絮次夜如法炮製果然寂無聲響那知正想安睡忽聽得門外大笑道此人眞是不通世務龍王早己退位却還想去推戴他接連又說着許多譏諷的話談君詫異道莫非這駭浪驚濤也會變共和世界麽吾看此輩並無惡意等他再来時何不索性步出去一見問個明白主意己定把不得卽刻相逢豈知延佇多朝反無蹤影心中納悶不時赴海邊凝眺忽見逺逺浮過一物便想起鴟夷革囊的故事不覺把文昭關一劇引吭高唱起来剛剛退進門口只聽得背後大叫道好了逃人到天津却上談君倒被他一驚回過頭去只見一個古裝的老者一個西裝的少年隨後跟着談君素以海中精怪相待今見老者面貌清古少者氣宇軒昻不覺喜出望外卽忙邀進屋内那古裝人便說道老夫是秦時徐福這位是前清潘烈士吾輩憤專制之毒異代同心結爲知己今因海和尚勾結餓龍擾亂海國遣悶来此夙仰先生才略久欲一見討論自由祇以来昧平生未便造次適纔聽唱濤神伍子胥事恐阻雅興故待先生走入天井方敢發言談君至此始悟逃人到天津一語乃音同字異之誤彼此寒暄一番又述了些兩人入海後的情節談君心中好奇急將海和尚作怪及龍王退位等事問了一遍那潘烈士切齒答道說来話長先生住居陸地不知這海國二字是一總名中間包着無數國度如滄海渤海溟海澥海福海情海酒海等國不可勝計現在吾們所居的是黄海國者文曰黄國起先係水德星君青海龍王作主故名青國現在政體改革龍王退居海淀公推金龍四大王總統國政因地近黄河流域故稱國爲黄這四大王上有三兄向来職掌豫河極有權勢又善練兵故衆望所歸佔此一席就任以来雖未必海晏河清尚不至風危浪惡不意新舊布除之際忽啓事端只因黄國邊境有一苦海地方向爲鰥魚巢窟迷信佛教國家以其僻在海隅鞭長莫及青國時即封鰥爲海和尚令其就近管理遇有重要地點間亦設官鎭守豈知海和尚冥頑不靈趁此時機潛謀不軌忽欲以君主自待尊其名曰苦海秃龍復被餓海國王餓龍暗中煽惑與訂秘密之約假威仗勢窺犯中央舞爪張牙勢頗猖獗此外更有一孽海國王孽龍亦欲逞其野心乘風縱火故國事日益棘手總而言之都誤於剛纔所說的濤神之手烈士說到此處氣憤塡胸頭髮上指便頓了一頓遒吾此心己按捺不住請徐老先生代講罷徐福笑道老夫雖不是凉血動物然轉瞬興衰己非一次未免看得稍淡此種事只好以冷眼旁觀作爲漁樵閒話若設身處地必致怒氣攻心老夫儘說不妨但爲時己久明日再講如何談君那裏肯放徐福道旣如此待我將濤神歴史先行一表原来伍子胥逃出昭關之後盡忠吳國後被人抛入水中其時的龍王以其死裏逃生尚能爲異國出力眞可謂有治外才是以封爲逃神令掌外務後因逃字不雅遂改爲濤故世稱子胥爲潮神者誤也孰知名副其實（未完） 
探奇小說 
[極樂洞] [  来]  
　　京師西山戒壇寺後有洞七十二最著者爲孫　龐涓極樂三洞孫龐二洞相傳二子遊燕時讀書於此口深數丈窺之深黑荆棘叢生人不敢入極樂洞口有石階可百餘級螺旋而下闇黑沮洳落葉積尺許導者爇爆竹以驅蛇蝎乃可行遊人皆携火炬洞中白蝙蝠不下千百大者如車輪見火卽撲滅則再燃石級旣盡須匍伏行約十數武僂行又二里許洞漸高可立亦漸明石乳下垂滴水聲若琴筑琤瑽可聽舐之而甘又二里許洞復闇使聞風水相薄聲砰訇　鞳人對面語不相聞有時大聲忽震響若巨霆間以金戈鐵馬之聲膽悸者多自此返爇炬照之殊無淵潭不知聲從何来其明也無隙竅不知何以明至此亦不知何以闇也又里許聲漸微路漸狹石漸低復僂行匍伏行又十數武可僂可立即又聞風聲蕭蕭水聲瑽瑽若出於地而逺又百餘步路盡一潭巨木横其上風水聲自其中出聽之若在數里外云木徑尺許長約二丈遊者至此又返其半蛇行過之試投一錢問答數語頃始聞大聲澎然聲滿洞中聞其下卽渾河矣遇此得一谷口大若甕光滑潤澤若屢有人物徑行者出谷頓又朗害清明昒穆如日初嘵仰囑穹不見頂左右不知所極匍行一里二阜巋然高約三丈圍半之左如麥屑右如堆米嚼之各如其味裹出視之砂石也又里許路漸狹入一石堂可穿而過中列石案一石几左右列各十二頂上就石凹凸成鳥獸形奇詭不可名狀平處五色相宣有若采繪乍視不可辨審視則波濤汹湧魚龍蛟蜃出没其中雜以怪物不可盡識有模其形者九首人面魚身盖天吳也狀若武梁祠矣堂後一石門扃焉門外石鐘鼓左右列敲之鼛鼛錕錕然鐘之聲也鼓之聲也門堅不可啓推之聲䃔䃔若可動三推則有聲如牛吼風沙颯颯自門隙出遊者悚焉遂返余兩至戒壇皆窺洞口而止不敢入也老僧智禪爲余道其幼時所見如此意其間爲仙人居也 
文字因緣 
[金縷曲再題玉田恨史] [  小蝶]  
　　一片梨雲雪鎭消魂寒窗燈影半明不滅竇枕餘馨留短夢醒後羅衾猶濕却正是奈何時節露怯風驚泉路逺怨啼鵑泣遍春心碧腸欲斷淚如織從来好事多磨折料芳心死原有恨生還無益人比桃花原命薄生受東風憐惜償盡了人間寃孼細數薛濤箋上字一班班都是凄凉色心底事那堪說 
 
 
 

Page 11

 
 
   
 
 

Page 12

 
 
   
 
