# 1899 - 231 - 4909469

 

Page 1

 
 
[重印三國志出售] [  圖書集成局啟]  
　　三國演義一書意主忠義旨歸勸懲雖近裨官小說之所爲而語皆有本足與正史叅觀其笨墨之快心思之電久已　炙人口本局現用新　鉛字重爲排印校讐縝密紙墨精良每部仍訂十二本定價碼洋一元六角卽日在申報館帳房及申昌書室發售賜　者請卽　　可也此佈 
[新印大字古文雅正告成] [  圖書集成局代啟]  
　　是書乃漳浦蔡聞之先生評選及前賢均皆選撰可爲雅正矣飛鴻　書林倩木局代爲排印出而問世其中自漠唐宋明諸文二百　餘　　代名臣奏議採之各家文集廿一史者以及文選文粹文苑文鑑無不畢備非異端夾　可語乃士　中之　璧每部　洋七角上洋三　　　飛鴻閣發兌此佈 
[論紳衿包抗錢糧]  
　　錢糧爲國家正供小民食毛踐土其有天良每當秋稼登塲固不待催租吏到門而無不爭先完納其名列紳衿者尤必束身自愛踴躍輸將斷不敢稍事稽延蹈知法犯法之弊然則錢糧曷爲而有抗欠哉曰錢糧之抗欠皆由官吏微收不實有以致之也溯國初承明舊制江浙兩省田賦較重於他處且官吏因緣爲奸徵收輕重不一於是紳衿之刁猾者得以持官之短長而不復依限輸納有司恐發其陰私也相與含容隱忍之小民迫於追呼不得已依附紳衿名下托爲代完於是抗欠之風益甚雖經康熙雍正兩朝屢降諭旨竭力整頓革除儒户宦户等名目然積習相沿終難改變嘗聞父老言蘇省當粤匪未擾之時民間每石錢糧折價徵至八九千十餘千不等正供而外大半飽官吏之囊槖故其時搢紳士夫之不肖者不特包抗錢糧且皆向州縣索取漕規漕規者分漕糧之盈餘彼此藉以染指者也每當殘臘將盡度歲無資相率至總書處需索陋規不遂所欲則毆人毁物騷擾百端名曰打總房總書深自避匿浼人出爲調處餽以數十元數百元視其人身分之大小以定陋規之多寡其初列賢書者尤須於第一年竭力經勞過此以往則自然循例餽送不必煩言蓋恃此爲衣食之資室家之贍固不啻藏諸外府而取之内府也迨粤逆肅清益陽胡文忠巡撫吳中辦理清賦宜事奏請州縣糧價俱歸畫一各郡相率凛遵不敢違言而蘇屬常昭等縣此風仍未盡息蓋彼處搢紳巨旗冠蓋相望州縣官瞻狥情面勢固有所難行也今者常熟縣舉人歸宗郙虧欠光緒二十四年漕米上下忙條銀及隨漕公費等欵錢一千零一十九千餘文經漕　湯敬恩催繳挾恨打毁漕書器物復闖入昭文縣署二堂喧　稱被漕書湯　恩毆辱請官懲治由蘇州府彥太守訊明情由詳請藩臬司轉詳撫憲德大中丞奏請斥革漕書湯敬恩則　無索情事當堂省釋欽奉諭旨者照所請欽此竊謂國家經費大半仰給於南漕凡在士艮自宜及時完納乃歸宗郙任意　抗不肯卽完迨漕　向之催繳又復與之爲　其不自　　巳　　　　　　　　　　　　考漕書之設起於雍正五年嘗讀世宗憲皇帝諭旨凡州縣官到任先揀選殷實者成　　二人以充錢　　吏凡徵收錢糧卽令隨徵隨解不得存留内署承辦五年該員無虧空者卽將總吏咨部以九品雜職卽用少有虧空該總吏力行禀阻如不聽從許徑赴司院呈明免罪若該吏不行禀阻致本官以虧空糾叅卽將經承一同監追減本官一等治罪當時蓋因州縣宫多有挪移之弊故特重總吏之權俾之互相拑制惟錢糧旣歸其掌握侵吞移借弊端百出不窮州縣官雖明知其故　以受其牽制無可如何以故若輩一膺此任豐田宅長子孫享用豪奢視銀錢如糞土而地方不消紳士因羡生妬咸思向之分肥陋俗相沿亦非一日此次歸宗郙雖有不合然苟非湯敬恩實有弊端亦豈有不蠧之木而遽　蟲蝕哉僕家世寒素郭外之田數十畝僅供饘粥雖幸叨鄕薦而南北奔馳未嘗一日家食以故縣中總書非特從未識面且不知　姓某名非性果廉潔也亦以十餘年幕遊各處硯田所穫尚慶有秋故不欲以此區區而見輕於若輩也世有知予者或不以此言爲欺人哉 
[本館接奉電音]  
　　昨日傍晚京師飛電傳來上諭四道敬謹譯登○七月十八日奉上諭昨日道旁叩閽之抱告江蘇民人樊復禮著交刑部嚴行審訊欽此同日奉上諭昨日道旁叩閽之抱告湖北民人柯亭執著交刑部嚴行審訉欽此同日奉上諭增祺奏特叅廢弛砲隊各官請分别懲處一摺奉天砲隊駐紥省城理宜依期演練俾成勁旅乃該管帶官等並不勤操以致營伍不整砲車馬匹亦皆疲敝並有支借餉項圖飽私囊各情實屬敗壞營務該將軍請將前管帶官恩海革職現充管帶官李玉瑛摘去頂戴均不足以蔽辜卽補協領記名佐領驍騎校恩海著卽行革職發往軍臺効力贖罪並將預借餉乾銀兩追繳六品官李玉瑛著卽行革職並勒限賠換馬匹以肅軍紀嗣後各省軍營如有此等劣員一經覺察定卽從重嚴懲决不寛贷欽此同日奉旨此案著交俞廉三督同臬司提集人證研訊確情按律定擬具奏抱告民人彭榘該部照例解往備質欽此同日奉上諭鄧華熙奏保舉廉能各員一摺安徽試用道童祥照鳳陽府知府馮太平府知府陳又騄試用同知龍鳳覃候補直隸州知州徐承福阜陽縣知縣黄家傑太湖縣知縣柯邵良據該撫臚陳各該員政績均不愧賢良之選著給咨送部引見另片奏建平縣知縣彭伊才質性愚疏不諳吏治著以教職歸部銓選補用知縣王子銘識見平常罔知大體著以府經歴縣丞降補以肅官方餘著照所議辦理該部知道欽此 
[飛酋照會]  
　　香港循環日報駢本月初五日得小吕宋郵筒言駐是處之各國領事於上禮拜得飛獵邊土酋亞機拿杜氏照會請各國民人在屬地通商貿易中列五欵大旨凡船懸挂美國旗號者不准到飛屬口岸其餘各國商船均可任意來往但入口後須俟軍中武員下船查騐方能駁卸客貨登岸所有水手搭客及郵信均由船主列單覓保投報查船武員如武員有所詢問船主須據直以告不得隱諱土人之由别埠附船至此者須呈騐執照如無執照則罰飛銀十披梳或禁留三日洋人到來亦須將領事文憑呈騐並聲明籍隸何國到此何爲如不呈報則解交外務大臣訊明發落各埠洋人之身家怀命政府皆爲之保護但華人到埠須待以另外律例不能與洋人一律此外外洋各國之人則同一優待並無歧視惟與飛獵邊土人稍有分别耳由此以觀我華人之爲外人所侮亦已甚矣奈何國家旣不爲之設法士商又不自立良謀甘心忍隱任外人之視如土芥也可勝慨哉 
[法員被擊]  
　　日本東京日日新聞云刻得西貢電音悉本月某日法國立奴地方軍營中方會議事件突有一二十齡上下之少年掣手槍狙擊致傷武員辣薄利氏之背旋卽乘隙奔逃目下辣薄利氏方在延　　治聞之醫　云 
 
 

Page 2

 
 
閱八日可告痊 
[派兵保護]  
　　日本東京日日新聞轉譯英國倫敦太晤士日報云邇者英廷議派兵士保護各處流寓之英民擬調二萬五千人分駐印度及南阿非利　各屬地若有緊要軍務則可增至三萬人 
[饑饉洊臻]  
　　日本長崎商報云俄國東部七州饑饉洊臻每月需振卹費七百五十萬羅布雖經俄后將欵頒給赤十字社并另籌他欵佽之然猶不足拯彼黎庶也 
[日本火警]  
　　日本東京日日新聞云邇來富山及横濵二處火災咸謂開港以來所未有不料東歴八月十六日卽華歴七月十一日之夜十二下鐘時相州横須町賀汐入町某姓家又以被火告雕楹畫棟悉化灰飛一煞那間焚燬五十餘户亦可駭已 
[禀撤商局]  
　　金陵訪事人云欽差大臣剛子良中堂前在省垣時曾以上海商務局徒事虚糜無裨實用值此庫欵奇絀之際何堪多此漏巵乃言於兩江督憲劉峴莊制軍飭卽裁撤制軍爰檄飭駐滬商務局總辦遵卽撤去以節度支前日總辦劉炳卿觀察遣丁來省投禀督轅稱已遵奉憲札於六月杪撤局至於省垣商務局或去或留刻下尚在未定也 
[野性難馴]  
　　重慶訪事友人云去歲大足縣土匪余蠻子閙教案起藩憲王芍棠方伯銳意進剿始將匪黨唐翠平正法梟示蔣燦臣解省監禁惟余蠻子經人力保從寛發交駐紥合江之交周軍門看管現在法國領事哈士君會同前署重慶府劉太守朝宗與法國主教會議將被擾教民資遣回籍以爲事可了結矣乃大足縣龍水鎭一帶仍有餘匪蠢然思動傷斃甲乙丙三教民余匪亦由營次潛逃幸被營勇追獲解赴成都聞己定以永遠監禁之罪矣 
[提憲回轅]  
　　松江訪事人云本月十三日午後江南提督李籌亭軍門自江陰防次移節回轅部下松四營及正副兩營兵均整隊至南門外大漲涇迎迓聞軍門俟桂子飄香後卽須起節赴防 
[道憲閱團]  
　　蕪湖訪事人云城廂團練前經縣主吳大令舉辦連附郭及河下駁船划船各舟子共得練丁五百名上月杪諭令齊集署前親自督往道轅禀請吳季卿觀察按轉點閱一時轅門上下旌旗掩映戈戟森嚴觀察顧而色喜謂内地各州縣皆能如此認眞且不科派民捐則古人寓兵於農之意不難復見於今日矣又聞新任蕪湖縣張大令傳諭各鋪團總定期本月十二日上午點騐練丁稽查軍裝旗幟一俟諸務就緒擬請派營兵按團教以坐作進退之方俾得漸成勁旅也 
[解組情殷]  
　　金陵訪事人云江南鹽巡道胡芸臺觀察前爲言官所劾上諭剛子良中堂就近查明據實覆奏雖原叅多欵而中當僅以其子充當皖西鹽局委員指爲不避嫌疑請旨交部議處旋經吏部議定降三級調用處分聖恩高厚允宜没齒不忘而方伯以久任監司藩條屢綰一旦降調之後例須脚靴手版隨同州縣官衙叅未免無面見江東父老爰擬於姑蘇臺畔或緑楊城郭間賃屋閒居不復問世間理亂矣 
[造謡站斃]  
　　重慶訪事友人云邇來拐匪肆無忌憚梁山長壽涪州等處小孩之被拐者幾不可以僂指終於是羣不逞之徒乘機廣　謡言謂係洋人所爲羣情洶洶無從究詰督憲奎樂峯制軍思患預防深恐匪徒擾及教堂爰通飭各屬一體嚴拿如有拿獲造謡眞犯者賞銀五十兩報信確實者賞銀十兩正在嚴查時有曹少安者繕成假信三封分遞稅務司及美領事署倫敦會教堂略謂今有某某等人潛謀作亂約期六月十二三等日擊毁教堂卽鄕間拐孩之謡亦係彼等散佈云云經西員告知巴縣張大令大令立卽將曹拘獲令當堂核對筆跡果與信上相符遂據情禀知道憲予以杖責裝入站籠至越日身死是眞可謂自投羅網矣 
[嚴查揭帖]  
　　重慶訪事友人云川省近出一種匿名揭帖連篇累牘語甚荒唐無非藉端煽惑愚民希圖　　嘉定叙州兩府境内張貼尤多事爲英法各教士所聞恐遭不測立卽禀請領事移知地方官查拿究辦 
[曹江復漲]  
　　曹娥江決口一事本館已屢誌報端兹又接紹興友人來函云目下積水尚未盡退而連日又大雨傾盆滾滾洪濤勢成回漲秋收本無所望而此時被災黎庶已有四出掠食之虞經好善者設廠施粥暫飽哀鴻而沿塘巨浸淊天實駭心目然則建築石塘一事詎可視爲緩圖乎哉 
[閩省官塲紀事]  
　　福州訪事友人來函云本月初四日臬司周子迪廉訪乘福安輪船赴厦門所屬文武各官皆赴津頭叩送詢之知其事者謂此行蓋與日官會勘租界也○本月某日藩轅牌示照得松溪縣永和里縣丞李振聲病故遺缺以試用縣丞龔若城輪委　理尤溪縣高才坂巡檢胡光謙丁憂遺缺以試用從九品王錫奎輪委署理南安縣康店巡檢麥　霖撤任查辦遺缺以試用未入流吳宗彥輪委署理南安縣典史張友寳撤任查辦遺缺應以試用從九品梁鼎華輪委署理新選房村巡檢周善榮准卽飭赴新任 
[浙省官塲紀事]  
　　杭州訪事人云省中各書院監院例於七月中由撫憲下札委定本年應委庚子年監院各員已由劉景韓大中丞於本月十三日下札所有銜名照列於後學海堂拔貢教職許詳身正任壽昌縣教諭金致和詁經精舍候選教諭曹樹培錢壽升敷文書院候選教諭杜用康試用訓導褚承允崇文書院候選訓導吳士鐄優貢就職教諭羅榘紫陽書院候選教諭王拱宸訓導金承廷○藩憲惲方伯於本月十四日牌示云諸曁縣縣丞缺現飭准補是缺之吳亮詢赴任蕭山縣西興驛驛丞缺現飭准補是缺之梁繼元赴任杭州府學訓導缺委舉人就職教諭同斐然署理仁和縣學訓導缺委大挑教職朱九疇署理十五日又牌示云烏程縣大錢司巡檢缺委試用巡檢涂宗樑金華縣縣丞缺委試用主簿謝徵理秀水縣縣丞缺委試用府經歴童煜西安縣典史缺委試用典史吳培身永嘉縣典史缺委試用府稅課大使余文述義烏縣典史缺委試用巡檢雷建之　　○徽州鹽局帮辦一差現由兩浙運憲世都轉札委候補運副鄒分轉久敬接辦又嚴州鹽釐局務由世都轉委總辦嚴州東關釐局之黄時青　守書霖兼理 
[白下官塲紀事]  
　　金陵訪事人來函云欽差查辦江南事件大臣剛子良中堂查得淮揚道謝子受觀察元福有縱容弁兵屢釀人命情事具摺奏叅奉旨淮揚道謝元福著卽開缺送部引見欽此所遺淮揚道篆務經兩江總督劉峴莊制軍以現辦金陵釐捐總局穆少若觀察署理旣而穆觀察呈請廻避制軍乃改委丁蘭生觀察署理大約本月中浣丁觀祭卽須前往履新矣○江寗候補人員每月例有吏治課由藩司糧道巡道首府輪流主政本月輪應巡道課吏之期署巡道黄芝生觀察示期十二日在行轅扃門考試是日辰刻觀察升坐堂皇點名給卷大班到者三十九員小班到者一百三十餘員題爲内政外交論務材訓農通商惠工議○郭月樓觀察由金陵機器局總辦調辦支應報銷局事所遺機器局總辦一席委局中會辦松晴川觀察辦理而以龔觀察盛際爲會辦但金陵機器局差向由南北洋大臣會委日前北洋大臣來電以機器局司事工匠半係皖人必需皖人爲之總理方足以壓服衆心劉峴帥乃改委現辦揚州淮軍後路報銷局吳鑑泉觀察爲總辦○總辦支應報銷局歐陽潤生觀察前由釐捐局調辦是差未及匝月卽奉兩江督憲劉　帥檄飭金陵機器局郭月樓觀察爲之庖代日前歐陽觀察奉到憲檄調辦武穴鹽釐因詣憲轅謝委本擬尅日赴差惟因偶感風寒須在省垣調理然後挈其瀛眷移駐鄂中乃禀在峴帥乞假一月想視事之期賞 
 
 

Page 3

 
 
在中秋節後矣 
[麋臺秋雨]  
　　蘇州訪事人云春末夏初天氣異常炎熱終日火雲如熾一輪紅日朗掛銅鉦靜坐斗室中扇不停揮猶覺汗流不止　人伏後炎威頓殺凉爽逾恒交秋以來更涼風拂拂寒氣逼人兼之釐雨兼旬連綿不止早晚非禦薄棉不暖老農老圃者流咸謂天時如此恐於秋收有礙也○演唱淫戲本干例禁青陽地自開埠通商後牟利之徒趨之若鶩爭奇鬥勝不顧敗俗傷風邇有無恥奸民在二馬路開設花鼓戲館描摹穢褻盡態極妍何嫉惡如仇之賢父母竟充耳不聞耶 
[上海官塲紀事]  
　　昨晨婁縣屈吉士大令泰清由松江乘舟來滬午前命駕詣道轅謁見署蘇松太兵備道曾經郛觀察然後至上海縣署拜會王欣甫大令大令延入花廳茗談良久而别○昨日留申委員江蘇候補知縣揭印峯明府傳淵因有要公命駕至縣署拜會王大令商議移時而别 
[盜犯起解]  
　　盜犯陳得青陳老三前在本邑虞姬墩左近搶刼王金和所駕無錫網船中洋銀物件報案後經縣主士欣甫大令拘獲訊實錄供通詳各大憲旋奉憲札飭卽解省勘訊因於昨日飭書吏備齊文牘遴派差役及民壯計共八名於午後從獄申將兩犯提出加上全付刑具護解赴省垣 
[花落訟庭]  
　　昨日禮拜四爲法界公廨訊案之期捕頭查得捕房押犯寥寥因遣某包探禀請讞員朱森庭明府及何繙譯官暫行停訊一期 
[追思主教]  
　　新任江南全省大主教蘇君紀章因病殁於蕪湖教堂噩耗傳來滬上諸司鐸及各教民同深哀悼擇於今日在新北門外聖若瑟堂舉行追思之禮本邑江海關道憲以下文武各官及在滬各國官紳咸擬親臨吊奠捕頭恐人衆易於滋事預飭各包探届時帶同探夥及中西各捕分投彈壓務極周詳 
[水手墮浦]  
　　前晚美界蘇州河畔大東輪船公司順沅小輪船由滬開赴杭州行至閔行相近之山點鎭有水手名銀和者正在船面布置一切偶不留意顚入波心適由輪軸帶住髮辮致將頭顱軋碎旋經船中人設法撈獲業已無術返魂遂將屍骸托他船送回浦東交家屬備棺收殮 
[南市捕房紀事]  
　　有人徧黏匿名揭帖底毁三十八號巡街捕捕四出偵求疑係十六鋪橋附近垂簾賣卜之瞽人張曉滄所爲因卽拘入捕房旋由捕頭禀知工程局會辦委員司徒貽芬司馬司馬提訊之下以其不安本分飭差驅逐出境不准逗留○前日四號三道頭巡街捕巡行馬路中見陳阿全洪慕生互扭不釋因卽拘入捕房捕頭詰知各有不合令各押二點鐘時然後斥釋○前日船户楊德源與周明倫因事齟齬肆行毆擊適爲二十八號巡街捕所見一併拘入捕房捕頭令管押二點鐘時然後釋之使去○前日增祥馬頭利同源主某甲失去青紗長衫一襲疑係同居之某米行夥蔡錫根所竊告知包探韋三德韋卽向之詰間蔡不服將韋衣服撕破韋忿甚拘蔡入捕房捕頭令押候解送工程局禀請司徒司馬訊究 
[英界公堂瑣案]  
　　兩浙鹽運使署中有馬一騎追風逐電頗有神駿之稱日前被李得榮盜之至滬售與周得生得洋銀八十元周又轉售與俞仁生得銀一百二十兩近日署中人訪知消息遣家丁某甲赴滬投報捕房捕頭令包探趙銀河查知昨晨將李解送公堂禀稱周得生俞仁生不知馬係盜來以致悞購刻已將馬交出然不願到堂備質運署家丁禀訴被竊情由并請領馬李得榮供此馬實係在杭州鹽運使署盜來叩求恩典讞員翁笠漁直刺商之白繙譯判將李責二百板令運署家丁覓保領馬○竊賊金文源前被包探石金榮查獲竊贓因無失主致被戴生昌小輪船局夥矇保出外旋又竊取天主教堂中某教士之法衣及帶由法界包探查獲解送公堂懲辦石探聞之禀明讞員翁直刺投法界公堂將金帶回昨日傳同原保人解案請訊金文源供前者石包探查獲之物在天津輪船上竊來知失主未必到案故倩人保出希圖推卸今旣敗露惟求格外恩施所有衣服兩箱已繳一箱餘均質錢用去保人江維清供此人由杭局友人函託代保求恩寛恕直刺判罰洋銀一百元金管押半年○包探沈阿岳拘解梁阿其至案禀稱此人昨與王金生口角用碗擲傷王之額角經小的拘獲解案請究王金生投案申訴前情梁阿其供事出無心求恩鑒察直刺判罰洋銀五元給王爲養傷費○包探費阿　拘解李金榮至案禀稱此人昨向江阿丙索詐洋銀五元經小的查獲送究江阿丙申訴前情李金榮供向之索欠並非訛詐直刺判押七日以示薄懲 
[法界捕房紀事]  
　　偷兒桂阿銀屢次犯案由捕頭解請讞員朱森庭明府懲辦釋出未久又竊泰來洋行金剛鑽戒指等物報捕查獲拘入捕房押候堂期解訊○孟阿才孟阿桂係昆季行同習銀匠賃屋法租界菜市街咸德里邇者阿才飽煖思淫與蕩婦阿毛娘姘識昨日偶因細故致起爭端阿桂助之爲虐突擊銼刀將阿毛娘戳傷胸際血流如注其　阿毛以其母受傷上前帮助亦被戳傷鄰居恐肇禍端立卽鳴捕將受傷及行兇人一併拘入捕房請捕頭押候轉解公堂禀請明府核辦 
[美界捕房紀事]  
　　賊犯王阿友前曾屢次犯案拘解公堂懲辦昨又混入百老匯路耶松船廠竊得鐵斧等物携之而出適爲包探林福生所見拘入捕房捕頭令押候解送公堂禀請讞員翁笠漁直刺訊究○昨日竊賊張阿成混入西華德路某飯店竊取碗盞適爲包探胡瑞龍所見拘入捕房捕頭令押候解送公堂禀請究辦 
[禀稿照登一]  
　　上海縣紳士楊德鑅李曾珂張堅姚文耕張煥綸葛士清葉景澐曹基善祁祖鎏張仁敏林曾賚王維泰劉汝曾嚴應珙瞿詒孫禀爲籲免糧田充公以安民業事竊上海自咸豐九年復城清丈地畝給新田單執業旋遭粤匪之亂城雖保全賊已薄城城外慨遭兵火田單燬失甚多事平之後陸續呈報縣案由縣查明與五年分清丈原印册核對相符者補給印諭代單執業其有民居失愼遭燬亦一體辦理惟鄕愚無知具逐年按田完糧而遺失印單未經呈報給諭者亦殊不少前年大憲派員設局清丈上寳兩邑灘地查辦升科夫升科灘地乃新漲之謂若五年分印册所載原有田畝斷非新漲原有糧額　待升科本屬毫不相涉惟前局憲許查丈各處凡業户呈騐者憑單不憑串以致有串無串之業一概充公在該業户或廬舍樹蓻累世經營或積年祖墓頓遭圍絶於情於勢萬難割捨於是稍有力者繳價收回剜肉醫瘡不堪其困其實在無力者登時破家甚或流離畢命言之酸鼻夫其有串者因明明不肯欠糧者也其無單者大抵終身未見官府以赴縣呈請爲至難者也此正極安分極愚懦之良民何忍令其至此朝廷設官爲民各大憲孶孶以民生爲念而地方莫大疾苦未能早逹於賢長官賢父母之聽此則職等所捫心抱疚無地自容者矣况近來不肖地保奸民土棍借此生風欺嚇騙詐更有無業洋人兠攬勾結良民受其魚肉沈冤莫訴尤可痛心此等蠧弊查不勝查辦不勝辦惟有早日撤局卽可消弭於無形第事關籌濟事艱非職等所敢擅請惟糧田充公必非設局之本意用敢激切上陳伏祈公祖大人俯賜察核詳明各大憲行局查照凡完糧業田有印串可憑印册可證者概免充公一面出示曉諭俾衆咸知並訪拿奸民嚴飭地保以杜蠹弊而安良懦則憶萬生靈同聲感頌永永無極除禀道府憲外謹禀光緒二十五六月十九日禀縣批據禀道府兩憲候道府憲批示遵行 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[令出惟行]  
　　廣州博文報云東江船户前赴釐局禀控東江各釐廠司巡舞弊及將本省鑄造之庫平　　减成收　　　局憲以示曉諭曰廣東通省釐務總局二品銜署廣東布政使司兼署按察使司馮二品頂戴署理兩廣鹽運使司督糧道周　　　　督糧道高廉欽道葉菉爲出示曉諭事現據東江船户聨合堂值事職商黄光貴商民李林青等赴局禀稱竊民等東江船户運　貨物來省所有經過曰沙　蘭龍地新塘各釐廠起騐照有經四廠者歴來完納釐金上餉銀兩俱係庫平兌收無異近因司　舞弊任意剝削上平較兌飽噬方休若不允從船不放行以致民等受累難堪爰將本省鑄造大小龍圓數兌完納詎知各廠司巡每圓均只作六錢八分伸算紛紛减成總無定式而民等收受貨東代完釐項平式悉照銀圓七錢二分若减成無定虧累曷有窮期况以本省鑄造庫平龍圓完納貨釐亦要减成又何以示人以遵信通行竊惟各廠委員潔已奉公必無此自相矛盾之瓣法其爲司巡　蔽剝削情弊顯然伏思按貨捕收名目繁多需欵甚鉅民等生意艱難盡力捐輸業已竭　萬分分復以龍圓减成再受剝削之害非據實禀訴下情何由上逹迫得黏蓋圖章聨叩憲恩嚴行批飭白沙菉蘭新塘龍地各釐廠委員一體示禁司巡人等不得仍前剝削以除積弊而免鉅累感恩靡旣計黏圖章一紙保領一紙等情到局據此當批據禀行用本省鑄造銀圓完納釐金東江各廠司巡任意减成作收如果屬實殊爲苛擾候卽出示嚴禁以除積弊而惠商民保領及各船户圖章一紙並附等因午詞除批揭示及札白沙菉蘭新塘石龍等廠遵照外合行出示曉諭爲此示諭各釐廠司巡人等一體知悉爾等須知本省鑄造銀圓奏定章程釐捐稅課一律行用嗣後凡遇商民船户人等將此項銀圓赴廠完納釐金毋得任意减成作收倘經此次嚴禁之後仍有前項情弊一經訪聞或被告發定提該司巡赴省嚴辦爾商民船户人等亦須照章完納毋得挾嫌妄控致干併究各宜懍遵毋違特示光緒二十五年六月日 
[解犯過站]  
　　南匯縣過站人犯王雲亭寄禁上海縣獄已紀昨報昨日王大令飭吏備就過站公女加派差役押犯赴松江投府署過堂然後解省 
[上海縣署瑣案]  
　　前晚西門外巡防局員某君函送顧阿福毆傷王如奎一案到縣縣主王欣甫大令立卽升堂提訉地保李阿多供王如奎販賣菜蔬不知因何被顧阿福糾人毆傷旋又顚入河内經旁人救起舁送局中今小的已將顧拘獲送請究治顧供稱小的應某姓之雇看管祠堂王如奎實被瞿姓兄弟所毆非干小的之事大令向王研詰王因傷重不能取供大令飭送仁濟醫館診治將顧押候王傷愈然後質訊究辦○法界公堂讞員朱森庭明府函送吳阿全朱方氏史吳氏三名口到縣經帮審委員馬明府提訊吳供小的係寗波人年二十五歲父母早亡由胞姊史吳氏無養長大僑居法界福壽里上年胞姊爲小的聘李阿翠爲妻過門童養擇吉今冬某日成親四月初三日有前曾同居之朱方氏糾約阿翠至伊家遊玩當晚不歸胞姊往問氏稱阿翠在五福弄伊壻王姓家明日卽歸翌晨復往詢之則言語支吾不得已投控公堂轉送案下求恩訊究史吳氏供年四十一歲夫故已二十餘年餘語與吳相同朱方氏供小婦人前與史吳氏同居故與阿翠相識時至小婦人處遊玩四月初三日確曾來過嗣卽辭去現在不知何往小婦人並未拐匿求恩明察明府限朱方氏於五天内將阿翠交案吳與其姊亦帮同找尋○前日松江府濮太守札行縣署速提淮陽公所董事茅彥良等控縣署門丁胡少溪串同步棟樑等向船埠勒索黑費案内人証解府訊供縣主王欣甫大令遵札飭將步及朱長生張桂金三人解府先是張桂金由陸海山與阿德具保出外至是避不到案原差據實禀明大令飭將墜步先行解往○出使法國大臣裕朗西星使函致上海縣署内開隨員許琴生在西門外十圖購地造屋被鄰人尹榮增串同圖董馬厚卿强佔地基堵絶大門請提訊理王大令立提尹馬兩人到案前晚復提到地保陳齊中倩馬明府研訊尹供寗波人寄居治下西門外鄰居許姓之地與小的之地均購自符姓許係面南房屋在東首開門然門之迤東並無餘地許欲在小的路上出入向之理論許卽朦訴裕大人指小的堵伊大門求鑒馬供職員雖係圖董然許尹兩姓之事毫不相關不知因休牽涉至許之大門外昔有狹田岸一道陳供小的係十圖地保許公館買地時小的在塲東面確有公路一條目下比前加闊並無别情明府飭陳照供具結存卷著馬厚卿陳錫申速向兩造調處允洽禀覆核銷 
[英界晚堂瑣案]  
　　吳子良控成衣匠盧允祥卽源祥冒充書史誆取洋銀前晚經讞員翁笠漁直剌提訊吳子良偕見證盧廣文陳友生投案供稱小的係紹興府屬上虞縣人年二十有五向操煤炭業妓女花麗卿願嫁小的爲室與王永昌並不相干實由盧允祥串出意圖朦混小的與允祥向不相識是日來廨觀批偶與允祥相遇盤問何事小的據情告之允祥謂能費去洋銀二百五十元此事可成小的許以一百五十圓允祥謂至少謂二百元至次日小的偕醫生盧廣文及陳友生二人至一洞天茶肆啜茗談及此事廣文言花妓有婢時來就診旣有此意可代爲設法未幾允祥亦至小的遂於初一日托陳友生先付洋銀五十元在廣文家内由陳面交允祥約於明日回覆是晚花妓奔逃在外初二日始來案喊冤允祥謂須再付洋銀五十元爲今日臨審時費用刻不能緩遂在一洞天續付洋銀五十元允祥囑小的在茶館守候至傍晚回稱花妓已發棲流所擇配二百元不能辦事非四百元不可小的以事旣不成遂向允祥索還原物允祥約於明日後遂逃避求卽究追盧廣文供監生與吳子良爲結義兄弟前者監生同陳友祥吳子良至署觀批允祥一力擔承謂此事定可成就遂同至大馬路龍園烟館開燈允祥囑吳子良改換名姓再行禀求當付洋銀五十元初二日又付五十元不料將花妓發堂擇配初四日遂向允祥索還原物允祥圖賴不認求恩訊究陳犮生供小的向爲米業與盧允祥同鄕吳子良付洋銀一百元確由小的經手盧阿鳳供小的在署中科房執役此事毫不干涉亦無分用洋銀事叩求查察盧允祥卽源祥供小的係紹興府屬餘姚縣人堂兄　鳳在署管門小的與之同住小的向業縫紉有房科先生囑製衣裳得與熟識嗣有友人陳友生者來稱吳子良欲娶妓女花麗卿已經遞禀囑小的代爲關說共付洋銀二十元並無一百元之事叩求恩典直剌謂盧允祥曰爾所得洋銀作何用法交付何人答稱已被小的用去並無别人分用直刺乃令將允祥重責二千板枷號一月期滿遞解回籍復謂吳子良曰此案與受伺科洋銀當追出充公爾亦不能具領今允祥已經用去本分府　從重懲治陳友生盧廣文係過付之人亦由應得之咎姑記責手心二百下開釋盧阿凰事不干涉亦著開釋花妓仍發棲流所擇配○　子昌控黄瑞生擔保錢雙聚借債不還經張司馬訊鞫將黄交保飭提錢到案訊追前晚翁直刺復提訊問閻供小的係河南人向在長利洋行管門黄瑞生前在天福戯園總理一切與小的相識有年今春兩次擔保武春山錢雙聚借去洋銀四百五十元並將各按目押櫃憑據抵借洋銀六百元計共借去洋銀一千零五十元屢索不還求恩追究黄供小的擔保武錢兩姓向閻處借洋銀四百五十元是實並未將安目押欵據抵借洋銀今武逃避無蹤錢已屋案求恩明鑒直刺謂黄旣爲武錢作保著押追洋銀四百五十元按目押櫃據上黄瑞生並無中保字樣未便理追 
 
 

Page 10

 
 
[金陵官報]  
　　七月初七日辦玄應報銷局候補道郭禀知到差知縣吳銀官奉委會同江寗縣辦理保　事務卽到差○初八日候補道松麟禀謝改委機器届總辦差又　盛際謝委會辦機器局駐滬商務局湖北候補道劉世珩　差禀知六月底　局奇兵營遊擊李義信叩謝准補代通濟練船藍建樞復濟練船林頴啟均辭直隸同知戴緒适辭知縣郡文炳奉示甄别並謝儘先酌委兩次叩謝辭回鎭江又朱桐由京引見回湖北知縣王潤身到由京來試用府經歴許鳴珂由京來到省藩轅牌示　鑒城縣　義澍　省遺缺查有現署上元縣知縣蕭仁　堪以調暑遞遺上元縣缺查有試用知縣龍璋堪以署理○初九日候補道　賜霖禀知奉委武穴掣騐差直隸候補道鄧賢輔辭鹽大使彭熙臣　巡檢彭輔辰解餉來通判趙廷寀禀知奉委專辦查　長江票貨差卽辭○初十日知縣江孝　禀知奉委代理文巡捕差督轅文巡捕李門　辭解餉赴都從九張　甲奉示　看補昨日候補道丁葆元由蘇見撫憲回藩轅牌示浩河縣問橋司巡檢姚毓　撤任遺缺查有試用從九羅志仁堪以署理○十日知縣李恩元奉府委赴溧水公幹卽辭又　唐　奉司轉飭憲批仍在寗屬差委縣丞陳景新外委劉源動　奉委解革　沈道赴京敎職　朝　到江西來知縣汪如瀚見又鄧炬奉憲委赴上海公幹辭藩轅　示山陽縣程　病故　　查有現署賓應縣吕丞瀚堪以調暑所遺寳應縣員缺查有正任之徐福增仍回本任○十二日釐捐局候補道穆奉委調署淮揚道禀謝鹽巡道黄禀知考吏治委辦機　局候　　松麟奉委調辦釐捐兼辦木釐局差候補道丁葆元叩謝明保淞滬鐵路委員同知崔鼎到由上海來聩謝奏保送部引見統領親軍等營劉見正任實應縣徐福　叩謝飭知回任卽辭 
 
 
 

Page 11

 
 
   
 
 

Page 12

 
 
   
 
