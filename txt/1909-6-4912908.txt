# 1909 - 6 - 4912908

 

Page 1

 
 
   
 
 

Page 2

 
 
上諭 
[監國攝政王鈐章十二月十四日内閣奉]  
　　上諭著派總管内務府大臣景灃在大行太皇太后儿筵前恭辦喪禮協辦大學士鹿傳霖著改派在大行皇帝几筵前恭辦喪禮欽此 
上諭前經降旨派貝子溥倫等於東陵西陵附近地方敬謹相度皇考德宗景皇帝山陵昨據溥倫等奏稱謹看得附近西陵之金龍峪地勢寛平係屬上吉之地等語金龍峪謹定爲崇陵即行擇吉興工著派載洵溥倫載澤鹿傳霖敬謹承修並著慶親王奕劻會同辦理一切事宜欽此 
上諭寳棻奏查明陽曲等　縣被災地畝請分别蠲緩錢糧一摺山西省南北各屬本年春雨愆期夏秋以後又復雨暘不時兼以冰雹爲患成災歉收曁水冲沙鹻不能墾復地畝若將應徵新舊粮賦照常徵收民力實有未逮加恩著照所請所有陽曲等十四廳縣應徵新舊錢糧著按照成災分數分别蠲緩遞緩停徵展停以紓民困該撫即將單開詳細數目刋刻謄黄偏行曉諭務使實惠均沾毋任吏胥舞弊用副朝廷軫念民艱至意餘著照所議辦理該部知道單併發欽此 
上諭湖南常德府知府員缺著汪鳳瀛補授欽此軍機大臣署名奕劻世續張之洞鹿傳霖那桐 
[宮門抄]  
　　十二月十四日召見軍機戚朝卿金永金蓉鏡 
 
 
 

Page 3

 
 
論說 
[書津浦路以五釐息招股事（心史續）]  
　　預備債票之無理。江浙人能言之。其與津浦有涉之人。不能言也。回憶三。月間。報載代表一電痛陳英人朦我政府。强我民移七釐息之股本。購英。人五釐息之債票。中英公司之發行債票。在倫敦。視購者之多寡。定票價。之高下。出售於我。則並無市况可言。定價卽售。我購若。干彼之出售於英。倫者即少若干。英倫之市。聞此票已爲中國人所先購。海外風傳。票價必。爲之大起。而我民旣購此票。徒爲中英公司之順民。並非中國鐵路之分。子。平時所謂主權路權。非惟了無所得。且適爲中英公司集資之後盾。中國鐵路斷送之前矛。人即大愚。何至荒謬若是。是言也。江浙人言之。津浦。則人民猝不知其所措。已由政府代四省認購債票二百萬。此其見好外。人。中有利。益與否。事涉曖昧。姑不逆億。但就認購。以後觀之。山東之濰縣。等處。地方官以此勒令人民承購。至拘押商董。以取盈。蓋官已墊欵以媚。外人。此四省所同。而必敲剝人民以歸所墊。則山東爲獨迫。其始政府見。江浙人爭路之甬。以爲人民之最易受魔者。莫如鐵路。雖荒謬至强使購。票。亦必墮我術中。豈知人民亦有一隙之明。能辨黑白乎。勸購不應。勒購。亦未必有成。乃意外之巧發起一商辦公司以重欺我民。今試問商辦則。必有承辦之商。津浦有是商乎。樞部自具奏。督辦自送照會。所稱總協理。者多至數十人。什八九皆不着痛癢之京官。而間署一二富商之名。以作。標幟。夫官商合辦四字天下久厭聞之。官曰官商合辦。亦當問果有此合。我之商否。試問四省之商辦公司。果有一商爲主辦者。乎此商辦公司之。生於官口。事已不可思　矣。 
尤可駭者。公司章程。竟定商股年息爲五釐。目前可彌官墊購票之虧。又可任意糜費。使五百萬磅之借欵不敷。而有此無名之商股。來補其空。且五釐息之欵。代存十年。督辦亦致鉅富。往者滬杭甬以五釐。半之息存入。部欵。部尚以爲便宜江浙。苦索七釐。其時江浙人尚有願應之者。津浦督。辦。果能博四省人之集股。則至少存七釐之息。而付息不過五厘。據章程應招股二千零五十萬兩。十年後方有路可贖。十年中每年餘息二厘。當得四十一萬兩。十年可獲四百十萬兩。息復生息。豈非坐收五六百萬兩。之利。而吾民即未見路之爲路。已輸五六百萬金於督辦。孔子曰。富而可。求。執鞭。可爲。况督辦乎。民即欲故受督辦之欺。無奈元氣已爲賠欵洋債。銅元紙幣所重傷。實無力効忠於督辦。督辦則請　旨以邀我。曰永不歸。還商股也。曰有路股乃許辦轉運也。吾請正告之曰。督辦大恩。永不還股。無寗永不集股。至轉運本末嘗不可辦。若與路股相連。則無寗并轉運之。利而棄之。吾民計利。雖萬不如督辦之精。亦尚能知五厘息欵之無從措。辦。肝腦可塗。生計難强。則徒爲賢督辦呼負負而已。世有掉粲花之舌。爲賢督辦盡勸股之義務者。此路之原委。或非局外所能悉。要其股必有息。息必有數。勸股者不應并此而不知也。四省商辦公司章程。其不刋與日。月等。曷不暇時一寓目乎。 
專電 
[電一（北京）]  
　　昨日各樞臣撤值後均往謁慶邸未經接見 
[電二（北京）]  
　　開缺尚書袁世凱欲令其子告請終養隨行回籍 
[電三（北京）]  
　　蘇撫陳奏舉耆儒黄保年鄒福保曹元弼陳慶年張錫恭請爲量材錄用奉　批學部知道 
[電四（北京）]  
　　江督蘇撫電奏蘇省米缺價昻應解新漕六十萬石已覺不易所有舊漕三十五萬石請免補運即將提存脚價銀一百二十餘萬兩解部度支部擬准如所請 
[電五（北京）]  
　　東督徐奏奉省仕學館畢業一百五十七名照章酌給差缺一年後再擇尤奏奬奉　批該部知道 
[電六（北京）]  
　　趙爾豐趙爾巽奏於成亭邊藏餉械所開支經費歸邊藏作正開銷奉批該部知道 
[電七（北京）]  
　　陸軍部復電催各省趕辦綂計調查表報部 
[電八（南昌）]  
 
 

Page 4

 
 
　　快槍匪（係粵省散勇）六百餘人殺人祭旗竊犯南安府屬之崇義縣傷害防兵贛道督兵往援 
[公電（福州）]  
　　各報舘轉各省公鑒萬國禁烟會轉瞬開會請派代表上條陳實行攝政王宣綂二年斷絶烟禍之議福州去毒四局告 
緊要新聞 
[西報紀袁世凱開缺事]  
　　字林報載十三日北京電云袁世凱昨赴天津當晚即復回北京大約尚有數日始能離京京師大勢恍惚靡定政界各事實已中止駐京八國公使會商此事决意電請本國政府各致中政府公文陳述時局惟並非欲使袁世凱復任梁敦彥之簡署外部尚書此間咸料暫時之舉文滙報載十四日倫敦電云英國各報紙對於袁世凱之失勢皆謂係擾亂之預兆倫敦泰晤士報則預料此舉必有惡果並稱述袁氏昔日保存使館之功績十三日柏靈電云歐洲各報對於袁世凱開缺之觀念多不滿意謂此事可爲新政府不願改革之朕兆同日北京電云袁世凱昨夜微服抵津大約將逃赴英國惟無論如何決不遵中政府所命即回河南原籍奉粵等省三總督爲袁黨之最有勢力者日内將有更動雲貴總督錫良將簡直隸總督梁敦彥之簡外務部尚書逆料必難久任繼之者將爲津浦鐵路督辦呂海寰至郵傳部尚書陳璧亦有更動消息 
按觀此則知外間所傳袁氏結好外人之說不爲無因 
[唐專使安抵美京情形]  
　　十一月初八日中國專使唐紹怡與參贊搏貝子由舊金山直抵華盛頓駐美公使伍廷芳先期在車站迎迓總綂羅斯福特派白宮武弁兩人及前任外務部大臣科士打前任駐華美領事番地亞士及外務部員士的等到站迎接唐專使改乘馬車至行轅駐節初十日午後兩句半鐘唐使曁頭等參贊搏貝子隨員十二人同詣白宮謁見羅斯福總綂並呈遞國書羅總綂在南廳接見外部大臣卿律氏適政躬不豫未能接待以外部副卿亞地爲介紹賓主相見備甚慇懃唐使起而對曰此國書係敝國大行皇帝最後致交外國者書内所言皆深望中美兩國交情日篤總綂答詞謂貴國政府特派貴大臣來美仰見貴國輯睦邦交殊深欽佩敢請貴大臣轉奏大皇帝代爲申謝並祝兩國永敦和好共享文明幸福十二日唐使與參隨往見羅總綂之女公子亞利士及其夫郎活贈送金釧一對此釧鑲以寳石價值不資乃太皇太后所贈者因前年亞利士曾到北京入覲太后故此次贈以貴物留爲紀念其贈送羅總綂者則有書籍一套計數百本皆係中國文字裝飾美麗總綂之夫人亦贈有品物數件 
[美員論萬國禁烟會]  
　　字林報云爾拉愛脫博士爲萬國禁烟大會美國專員之一已於星期日抵滬稅駕滙中旅館本報代表會於昨日晋謁爾博士據稱萬國禁烟會之舉實由美國國務大臣羅脫君創議集會美國於非列濱島及其餘各處亦有鴉片問題旋經國務部查知關於吸烟諸弊須大費唇舌深加討論故羅大臣意謂乘此時機正宜要請各國之與鴉片有關繫者各派代表就各方面研究此事復思由代表預備公牘報告不如萬國集會之爲便中政府現正實力禁烟故中國及其餘在遠東有領土之各國均經敦請簡放專員討論此事首經邀請者爲中英日德法荷蘭葡萄牙諸國美政府旋見各國樂於贊成乃决意擴充該會範圍故繼又請俄國土爾其波斯暹邏各派代表入會其餘如意奧西班牙數國於遠東旣無領土復與他處無鴉片之競爭以故皆未入會凡與鴉片有關繫之各國政府受美國國務部請書後均各從速簡定專員以便各就自有範圍到會研究由各代表將鴉片問題關係本國利害報告書呈會即由會中將各問題深加討論以免各員自陳意見之煩累現已敦請各員即於會中編輯萬國聯合報告書由各國代表簽名於下如或不便則即將各國代表就本國討論之問題編輯報告現惟望就該會討論各件以定萬國聯合報告書之意見爾博士並謂美國專員係代表合衆國及其各領土餘如夏威夷島亦可派一代表入會至美國專員已將鴉片問題關於美國之利害詳行查明故此會目的簡言之則爲審明烟害之範圍而後商議禁遏之法至於締結條約則非權内之事須由各國隨後交涉爾博士復稱各代表係奉委就各方面討論鴉片問題並條陳適宜之策俾各國互資考鏡並非公議辦法云 
[電飭訪拿惠潮革黨頭目廣東]  
　　日前官塲提訊革命黨嚴國豐葛謙等供稱黨羽散布在廣東者約有五六百人其頭目王姓係嘉應州人云云當道得供以惠潮兩屬革黨屢思窺伺又據外埠領事官文報調查外洋革黨亦以潮屬人居多數現已飛電潮州鎭道督率文武認眞防範嚴密查緝並轉飭嘉應州鄒牧訪拿王姓頭目務獲解辦 
[新疆提解洋欵電文蘇州]  
　　新疆聯撫帥致贛蘇兩撫 
 
 

Page 5

 
 
電開頃准端制帥曁度支部來電以磅價奇昻應解各項洋欵須提前解滬等因查新省歲認賠欵向由兩淮江蘇江西協甘餉内分十二期代解所有明年應解之欵已奏明照舊撥解兹准前因應請查照原案攤解數目按期提前一月代爲籌解是所感禱除分電外合亟奉懇云云 
[直督奏報銷公債北京]  
　　直督楊士驤奏稱光緒三十一年北洋改編添募陸軍兩鎭一協應須經費甚鉅經袁世凱奏明試辦直隸公債奏報立案兹查收欵項下共收公債銀四百八十萬兩内庫平銀二百萬兩行平化寳銀二百八十萬兩共計折合湘平銀四百八十六萬一千二百三十二兩九錢除將平餘銀六萬一千二百三十二兩九錢撥歸陸軍常年報銷案内列收外本案祇收銀四百八十萬兩以符原奏支欵項下共支銀四百八十萬兩内除建造營房地價及撥還墊發十三協餉項共銀八十萬八千五百兩二錢六分三毫剔歸另案造報外計本案請銷招募經費及購辦騾馬車輛軍火軍裝雜械等項湘平銀三百九十九萬一千四百九十九兩七錢三分九釐七毫據陸軍糧餉局造具清册詳請奏銷前來臣覆核無異理合繕單具陳十二月初三日奉旨該部知道單併發 
[自治會集議佛山輪船案廣東]  
　　前日葡領事照會粵督文發表後闔省譁然各行商紛紛函請力籌對待初八午刻自治會特開大會到者甚衆先由譚少甫張淞雲吳冠廷陳汝誠李鐵堯張柱臣黎楚材黄族光何恒齋霍振寰等次第演說痛陳佛山輪船以輪船員踢斃搭客太古洋行應負責任葡領種種輕薄並欲以大言恐嚇此等行爲實不值識者一笑亟應佈告中外合籌辦法至兩點鐘搖鈴開會公推江少荃太史主席先由宣布員宣布各行來函旋卽提議辦法兹將議案錄下（一）議昨葡領事照會督憲公文有誣揑本會賄囑情事且加本會以輕薄之名詞實屬污衊全粵商家名譽應如何對待請公議主席起言佛山輪船執役人葡人奴路夏踢斃搭客一案迭經督憲照會葡領事開正式交涉本會業已宣佈一體靜候制裁詎葡領事照復督憲來文種種袒護且詆毁本會尤爲無理竊謂我國自與外人訂立條約以來治外法權久未收回論者每歸咎於中西刑律之不同不知吾國舊律法於殺人罪所定專條至精極細中分爲謀故殺誤殺鬥殺過失殺公别最當按之西律文異義同北次奴路夏踢斃搭客證據顯然乃葡領事於未審訊之先預存袒庇是殆欲於五殺之中一不承認不知殺人之罪無論中外辦法仍有一定罪名安能一概狡賴此而可賴則將來更有重於此種之命案亦可以狡賴了之華人生命尚可問耶未會爲個人保全個人性命預防後患起見全體共同研究本無不合乃葡領事照會竟以不合例之自治會名目相加更以賄囑證人横行誣衊殊堪詫異總之目前辦法人命主持權在屍親形律制裁歸之官長惟本會名譽至重受此意外無理之誣衊凡屬同胞均應嚴籌對待繼由何君惠農起言此次我同胞對待斯事一一根據理法絶無鼓噪暴動等情今葡領事反背約背理肆口誣衊誰曲誰直自有公評我同胞仍須戒止暴動始終依據理法以求逹其目的使中外咸知我粵商辦事非恃衆妄爲全依公理鄙見以爲對待葡領事有三辦法一應由本會函致該領事詰問其賄嘱證據并所謂假愛國不合例等名稱果何所指邀其答覆二應以誣衊情節具禀督憲控告該領事請督憲咨會外部照會葡國公使俟本會派員與該領事對質三先行電致該國外部及該國駐北京公使陳述該領串誣衊我粵商全體無狀並將此事電致世界各國大報館佈告中外以俟世界公評此三辦法最合情理絶不輕躁是否有當仍公定全體舉手贊成 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[金華法政學生閙事紀聞]  
[金華紳士禀撫學憲電]  
　　余紳敏時辦法政講習科奉飭停辦禀商府縣發回學生各費詎學生呂品璜翁鳳歧朱整貴應國華等要挾多端糾搶餘洋毆傷會計書記各員余紳熱誠辦學受此寃累叩飭懲辦以維學風金華士紳黄式璠應貽哲朱輙疇何壽權張夢黄人望等公叩 
[浙撫覆電]  
　　金華府嵩太守鑒據黄式璠等電禀余紳敏時停法政講習科退還學費學生呂品璜等糾搶毆傷會計書記果實殊屬目無法紀仰查明嚴懲院齊 
[浙提學批法政學生禀]  
　　金郡法政全體學生陳洪鈞等具禀學憲爲寃遭中學監督兼理法政余敏時前八月間各督鄉鎭頒貼招考單生等踴躍投考幸蒙錄取至二十六日開堂生等每人付過二十星期雜費洋二元學費五元膳費九元及保證金洋四元共洋二十元然後進堂誰料余敏時只爲肥已不顧士子先擅開堂後請立案藐視部章至講習月餘蒙憲合批駁猝至生等大駭卽欲停課而余敏時刁詐百出愚惑衆聽而撫憲批駁又至生等知事難挽回忽招生等領費僅發還洋十元乞查簡單載明二十星期學膳雜費洋十六元未至十星期扣洋十元似此上手爲强王法安在爲此禀請追究等情兹奉支學司批示禀悉查此案據該郡士紳黄式璠等以余紳熱誠辦學反被學生呂品璜等要挾多端糾搶餘洋并毆傷該校會計書記各節電禀到司該生等不知悔過猶敢來轅揑控殊屬謬妄仰金華府確切查明分别究辦仍禀候核奪 
西報譯要 
[大隈伯論中國禁烟]  
　　泰晤士報云夏威夷萬國禁烟會代表塞温君近因赴滬之便道過日本曾與大隈伯伯爵談論禁烟問題伯爵曰余信中國必能禁絶烟患中政府欲實力禁止須停徵烟稅而以他稅代之蓋鴉片稅於輸入國庫之前剝落甚巨故不如禁止鴉片入口之爲愈國内自種者除供藥劑外悉由政府專利此爲極大之事惟中政府必將成此巨功各國政府對於中國禁烟亦應助之四川及各省産烟甚多印度鴉片贸易曾因此大受損失目下贸易漸已减少英國正宜於此時禁止印度栽種鶯粟及停止中國鴉片贸易英國能照此而行則必獲美譽前者英國强以鴉片輸入中國英民多以爲恥今宜及時停止中英鴉片贸易以洗前恥萬國禁烟大會以余料之必獲佳果各國現宜愼其所爲不可干涉中國内政各事須循情理而行中國内政中政府自能行之惟禁烟一事他國可以助之耳 
[火魯奴島鴉片情形]  
　　泰晤士報載火魯奴中國禁烟會調查該島鴉片情形報告塞温君各欵如下（一）本島共有烟館九十八所（二）輸運鴉片者共有十四人每年入口之數約四百箱（三）本島華人有烟癖者共二千五百名（四）本島美國男婦吸烟者共有三十八人（五）本島土人吸烟者共有三十餘人（六）其餘新闢之地及夏威夷各處吸烟者爲數頗衆（七）夏威夷一埠吸烟者約有三千餘人 
[滿洲天氣近聞]  
　　文滙報云滿洲近來天氣和暖松花江業已融凍航路復通 
分類新聞政界 
[蘇藩核議丁銀改章之政見蘇州]  
　　徵銀解銀一節業經部駁已誌前報兹悉瑞方伯以丁銀關係緊要而州縣慮多虧累大都不敢蒞任甚至迫以白簡始含忍受篆及至交缷虧挪動逾鉅萬仍擬禀請撫憲具摺力爭一面派員分赴各州縣詳細調查將各衙門所有實在一切出入欵項逐件列表綂計每年不敷若干彚造清册呈候大部核奪並榜示通衢徵信國民曉諭此舉實爲維持大局切要辦法並體卹官艱之要政云 
[巡檢推諉查驗被斥南京]  
　　江督端午帥札寗藩司文云案據泰興縣知縣王元之禀稱兹奉憲札飭傳印莊司巡檢馬家豐及口岸司巡檢楊光祖來所查驗等因遵經飭傳去後口岸司楊光祖現已交缷據報於本月初八日起程回省禀請查驗外所有印莊司巡檢馬家豐旣奉飭調亟應飭令赴省候驗祗以現據該巡檢申報以曾服林文忠公膏丸業已戒斷甚有效驗因此捐廉在季家市創辦戒烟公會旬日之間報名請戒者已有陸十餘名配施藥資及一切經費不敷之欵勸諭當地紳董籌湊俟有成效再行造報等情知縣查騐尚屬相符且能辦事而戒烟公會尤爲目前切要之圖現旣甫行就緒若飭令赴省轉恐已成之局反致决撤未免可惜且值此冬防江防吃緊之時在在需人督率巡緝以免疏虞加以調查選舉限期迫促其勢又難稍緩似未便遽令擅離可否乞恩准將印莊司馬家豐暫緩調省查騐之處如蒙俯允即賜行知查驗公所知照等情據此當批據禀請將印莊司巡檢馬家豐留辦要政暫緩送所查驗等情查該巡檢旣染鴉片如果實已斷凈自應照章送所查驗一切地方要政皆屬州縣之責豈能專賴巡典若如所言冬防緊要遂至巡檢不能暫離則该令及營汛所司何事至調查選舉全國所同如果因此緩調則全國吸烟之員皆可俟調查選舉畢事始行調驗矣戒烟公會亦非一時所能收效尤不得以之藉口試問以一巡檢之官暫離數日卽誤地方種種要政該令得無愧赧耶應將該令從嚴申飭仰查驗官員戒烟所會 
 
 

Page 11

 
 
同江藩司立即飛札通州傳調该巡檢馬家豐勒限赴所候驗照章暫免委代如再遷延即由司將該巡檢先行撤參並將該令予以處分仍候錄批通飭遵照以爲巧詞展緩者戒此繳印發外合行札飭札到該司卽便遵照會同查騐所飛飭通州勒限該巡檢馬家豐赴所候騐照章暫免委代如再遷延卽由司將該巡檢詳請撤參並將該令予以處分毋違 
軍界 
[張督電允撥欵建築東江砲台廣東]  
　　粵督張安帥致秦提電云近來惠屬匪風復熾水路受害更甚惠安三營汛叚綿長防緝難周首尾不能銜接每爲匪乘上游港多水淺舢板更難得力前與吳鎭面商祗扼要改建碉樓每設後膛抬鎗數桿得居高以臨下自能擊遠而勝衆於士卒衛生亦頗有益即守禦亦勝於舟居吳鎭在博羅望江建造雖若砲台其實仿碉樓辦法尊意擬由捕羅白沙以至河源計二百六十里添築廿五座需欵八千餘金爲保全地方計局欵雖甚支絀亦當設法勉籌如數應付惟將來需勇防守只可酌調現有水陸營隊不便另招如果實有成效更可將舢板裁撤每台給一長龍以備下水捕匪之用更能水陸聯貫事半功倍請派員核實覆估一面妥定章程咨送核辦 
[蘇藩詳保飛划綂領蘇州]  
　　督辦瑞方伯以督練公所參謀處劉總辦擬於明春入都陛見所遺協綂一差必須熟諳新軍之員方能勝任查有飛划營綂領陳玉田係陸軍將俻學堂畢業出身擬將協綂一差保舉陳綂領接辦昨已具文詳請撫憲陳伯帥核示矣 
[議定新軍稽查官蘇州]  
　　蘇撫陳中丞准陸軍部咨稱前經部飭軍法司議商兵勇結黨擾亂地方擬定管轄新軍所有各省陸軍警察及憲兵等隊之長官須由本部札委派充前曾提議刻定併令各官長兼充各該省駐紥軍隊以及防營之稽查官以便偵悉兵勇結黨叛逆之密謀俾資管轄而靖地方除行各省督撫外咨請轉飭所屬一體遵照辦理 
學務 
[學司整頓學堂規則山東]  
　　魯省盧提學飭膠高實業學堂整頓堂規札云膠高實業學堂自本年七月間改章以來經該令會同敎員管理員認眞整頓學生頗知嚮學現本署司訪聞該堂學生間有業懈專修心懷躁進索取用品動輙要求甚至潛毁器皿乞給川資種種無理之絮聒實潔身自愛者所不爲當知國家設立學校乃鎔才造士之塲非養欲給求之地官費學生受公家培植較爲優渥尤應砥礪廉隅愛惜人格滌除齷齪卑陋之見兹當承學之初須先補習普通學問豫科本科定章皆有一定年限若果有秀出之士程度確能相符考選提升進步何患遲緩設以無本之學復中欲速之弊爲此札飭該令會同高密縣王令曁各敎員管理員等務將此意明白宣諭該學生等知悉其服從敎令勤奮用功者面加奬朂倘有自甘暴棄再敢藉詞要挾仰查明倡首之學生立予斥革並照章追繳學費如抗不遵辦結黨告退即全體解散亦所不恤學規攸關功令具在斷不可滋長囂張之惡習致敗壞敎育前途 
[中國公學學生請停津貼杭州]  
　　中國新公學浙江學生陶三極等具禀省台略謂上海中國公學幹事等迭施强迫手叚勒令全體解散已於九月二十五日聘定敎員開堂上課定名中國新公學自治嚴肅外界輿論頗爲稱許向蒙前撫憲准撥中國公學常年經費三千元學生等曾經附禀在案原以培植人材不分畛域不但浙屬下士共沐裁培即各省學子亦同深感激惟中國公學自學生退學以來經幹事等多方羅致僅得五十餘人仍分爲十一班每班多則十餘人少或二三人皆歴歴可數有公學之名無公學之實腐敗情狀海隅騰笑安徽湖北向允每年補助三千元刻均停撥蘇贛各省聞將一律停止惟浙省尚無所聞學生等旣有知悉未敢默爾不言以浙中一切新政在在需欵加以經濟維艱籌欵不易與其撥欵以供幹事之虚縻曷若截止此欵留待他項之實用學生等身居庇蔭求學遠方曷敢冒凟陳言惟兹學生等退學之苦衷與中國公學腐敗之現象爲此通禀瀝叩台前俯賜察核所有每年津貼中國公學欵項三千元叩請即行停正以重公欵而儆縻費 
[頒給講習會員證書蘇州]  
　　蘇城師範講習會自開辦以來各學員已届第二學期照章應行畢業前經敎習等考騐各項功課核定分數呈請敎育會會長察核在案兹已於十二日由敎習率領全體學員到會經蔣會長奬勵一番給予學力証書本届畢業計張世圭等三十三名聞陸蔚然科學爲敢優云 
實業 
[呂督辦整頓員司之手諭南京]  
　　督辦津浦鐵路呂大臣自京南下親蒞浦口開工考察局務接見員司極爲認眞并頒手諭敎條摘錄於下一現在奉旨禁烟功令森嚴在事各員如有不遵功令照舊吸食者無論在局在差一經查出立予撤革兩總辦明知故縱亦難辭徇隱之咎一各員如有在外宿娼酗賭招搖滋事以及串通舞弊經手乾没等情一經查出或别經發覺輕則撤差重則參辦一繙譯須擇品行端正誠信可靠文字通逹者方稱斯選如僅學一年半載粗識字母遽染西習者不准濫竽充數且恐繙譯舛錯致誤要公上自此次開工後續用員司或更調差使得須隨時禀明立案如事關重要准用電禀 
[不認糖捐翻案蕪湖]  
　　蕪湖油糖紙雜貨商會上商務總會報告書云竊商等前日奉撫憲批示内開本省糖捐仿照鄂省辦法收捐於釐稅之外與新常關及釐卡各不相涉白糖每包四百文紅糖每包三百文冰糖每百斤五百文外國火車糖每百斤六百文並在亳州設立專局沿途起缷處所扼要酌設分卡實於公益商情兩無妨碍仰蕪湖商會作速傳諭各該商等遵照辦理一面錄批咨報牙釐總局曁蕪關勸業兩道一體查照仍候督部堂批示等因商等祇讀之下不勝駭異謹將此案前後辦法及商等力難承認情形爲貴會詳陳之竊查本省向章華白糖正稅每石完銀二錢又半稅每石完銀一錢又常關出口稅每石完銀一錢又沿途釐金每包完制錢二百文外國火車糖正稅每石完銀二錢四分又子口稅每石完銀一錢二分又落地捐每包完銀一錢稅釐重疉力已難 
 
 

Page 12

 
 
支本年五月初六日勸業道童委沈令寳琛在貴會宣布加抽糖捐新章無論何項糖品每百斤概加捐錢八百文飭令遵章完納商等以捐重力微辦法苛擾具禀前皖撫憲馮乞恩豁免兩次未邀俯准嗣蒙督憲端特派陳道維彥來蕪勸諭並議辦法旋經督憲議定糖捐新章不分華洋白糖每包定爲落地捐銀二錢内地釐稅綂捐銀一錢六分凡運洋糖入内地領子口單者照章完納半稅指銷末卞繳稅單後每包完落地捐銀二錢不領子口單者除完落地捐外另納綂捐銀一錢六分華糖進口運入内地向不准報完子口每包除完落地捐外亦一律照完綂捐其中如有經過常關之糖查明向完常稅若干在所收綂捐内照數劃撥完清綂捐及落地捐之後在本省無論運往何處概不重征如此分别釐定洋糖有子口單者祗完落地一捐洋糖無子口單者與華糖均完納綂捐外另完落地捐洋商旣無所藉口華糖之捐亦不致偏重至蕪湖本埠零售之糖數旣無多該處爲通商口岸界限難分可照鄂贛辦法免予繳納等因嗣以案懸不定羣情惶惑商等曾於八月十七日具禀督憲請迅賜定案以便從速開辦至九月十五日由貴會傳諭奉督憲批示内開据禀已悉糖捐旣經議定辦法商情亦已允洽自應及早議詳定案從速開辦以慰商情候咨商安徽撫部院核飭牙釐局會同蕪湖關道遵照辦理仰安徽商務局移行蕪湖商會傳諭各商號知照此批等因商等自奉傳諭後惟望卽日開辦以期少裨正供不意延至今日各憲會詳仍以仿照鄂贛辦法爲辭而貴會乃又有第二次撫憲批示之傳諭此糖捐前後籌辦之情形也夫旣云仿照鄂省辦理而查鄂省向章凡洋糖做子口單者别無落地捐名目前此所加即係落地捐本省向章凡洋糖完過子口須另征一落地捐今又於落地捐外添立名目是落地兩捐矣顯異鄂章不計商人之困難此礙難承認者一鄂省向銷廣東福建四川糖品及外洋火車糖入口路歧不得不分卡查驗皖省專銷廣東外洋兩路糖品皆由長江進口較易稽查非鄂省可比照督憲議定糖捐案内加增落地捐一項可歸向收落地捐處併收綂捐一項可歸經過第一卡征收更爲簡要易行如在亳州設立專局又於沿途起缷處所設立分卡開支旣大徒滋流弊其於查騐之留難錢洋之折耗商等必受其大累此礙難承認者二有此二項爲難情形故仍願遵前次貴會傳諭督憲議定之辦法如另立名目旣苦力微又防後患非敢令貴會爲難也且商等尤有言者本省銷糖數目每年約五十萬包左右照釐金定章每包二百文計之當收十萬千上下而据勸業道童前詳前撫憲馮原文皖省糖釐每年祗收萬金顯見糖釐之利徒歸各卡故商人雖竭力支持而公家仍無裨正用今照督憲議定糖捐新章每包完綂捐銀一錢六分落地捐連舊有及新增每包完銀二錢但使核實收納涓滴歸公每年可得十數萬金其數不爲不鉅更何事添立名目徒苦商人而爲竭澤之漁耶素仰貴會維持商務秉論至公必能俯恤艱難代陳苦况用敢歴陳下情仍願遵照前次督憲議定辦法辦理雜記 
[拿獲熊成基消息南京]  
　　安慶叛首熊成基逃至清江匿於親戚某姓家淮揚道吳觀察查悉當派兵弁將熊捕獲初十夜電禀到寗現江督已派巡警局劉作東參事於十一日前往清江浦將熊提省並飭十七恊恊綂孫銘遴委砲標營弁之認識熊成基者一員隨同劉參事赴浦以便辨認清江函云熊成基於初十日午後一鐘在淮安西門外碼頭拿獲當經淮安府應太守親自押解來浦禀請提帥王聘卿核辦時到浦已天晚提帥令暫行押禁尚未訊問 
[水池查獲軍火漢口]  
　　漢口苗家巷敦仁善堂置有水池一座初七夜小董家巷某民房失火各水龍齊集灌救將池内積水取汲一空忽有多數鎗彈現於池底當由救火人禀知巡警二局專辦劉穎如大令飭人撈獲起出鎗彈數千顆即禀明漢關道齊觀察巡警道金觀察核辦 
[白晝搶刧駭聞杭州]  
　　昨日下午兩句鐘時省城東街有朱芝祥肩背洋五百元至三墩兌絲經過洗馬橋列帝廟前突來匪徒三人一人將朱某掀倒在地以手捫口一人用髮辮遮其眼目一人奪洋飛步而去二匪亦隨之遠颺及至朱某起身喊呌追赶已不知所之現已報明各警局區嚴密緝捕矣 
清談 
[項城壽聯之讖語]  
　　八月中袁軍機五十初度。壽聯多至五百餘幅。都中泥金箋對。購賣一空。可謂極一時之盛。猶憶有丁觀察象震聯語云。（五嶽同尊。惟嵩曰峻。極百年上壽。如日之方中。）阮府丞忠樞聯語云。（赤手擎天星拱北。黑頭參政日方中。）二公均用日方中三字爲比例。記者曾謂此等聯語。旣庸庸不足道。而尤嫌。日方中三字爲有語病。日中則昃。大易所戒。頗近不祥。（見十月初二日本報）不意僅隔。兩月。而袁公已奉開缺回籍之諭。然則丁阮。兩公欲以是壽袁公者。而竟反爲袁公之讖。豈冥冥中有使之微露朕兆耶。抑亦兩公竟。能窺測於先幾耶。異哉。 
雜錄 
[古來權臣之末路]  
　　鰲拜聖祖仁皇帝八齡登極。其時大臣鰲拜當國。勢熖張甚。帝在内。日選小内監之强有力者。令其習布庫以爲戲。（布庫國語也賭力之意）鰲拜以帝弱而好弄。心益坦然。一日入内奏事。帝令布庫擒之。十數小兒立執鰲拜。遂伏誅。在殺大柄。斷自宸衷。而事前。能幾微不露形迹。神明天縱。固非凡人所能。測也。 
和珅乾隆時。大學士和坤。倚勢弄權。貪林罔忌。内外要地。遍布私人。勢燄薰天。人皆側目。嘉慶四年。高宗龍馭上賓。和珅被王念孫等列欵糾參。旋宣示二十大罪。賜令自盡。家産籍没入官。其子固倫十額駙。暫留伯爵。在家間住不許出外滋事云。 
肅愼文宗顯皇帝崩於熱河。同治冲齡登極。是時肅愼以御前大臣。入值軍機。暴横不可制。兩宮皇太后。外示覊縻。而急召恭親王至熱河。與之密謀。旋議定奉梓宮先發。俾肅順部署後事。旣至京師。則降旨解其任。旋革職拿問。遂誅之。肅順素蓄異謀以皇太后軍。厚易制。故忍而少待。不意其先發制之。臨刑。時頗自悔恨云。 
按鰲拜和珅肅愼諸人。當其躋上位。據要。津。竊弄威權。氣燄薰灼。一若永無顚覆之。日者。忽而宮車晏駕。新主當陽。斧鉞雷霆。嚴威不測。輕則予以屏斥。重則不免嚴誅。即或聖恩寛大。格外縱容。亦難免予以置。散投間之地位。古今權臣下塲。大抵如是。特未知聲勢赫奕者當冰山驟倒時。亦當。讀盧生邯鄲記而啞然失笑否也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立浙江]  
　　諮議局籌辦處札各屬文云照得諮議局議員選舉章程第四條選舉監督各以本衙門爲辦理選舉事務之所業經本處將初選舉事務所章程代爲擬製禀蒙撫憲批准札發各廳州縣在案查初選舉事務所應辦事宜以调查爲入手以選舉爲實行自無不包含在内至明年申報初選當選人銜名後即將事務所裁撤原發章程本已規定明晣自應一律遵守以昭愼重而免紛歧乃近來各廳州縣其遵章辦理條理井然者固自有之然亦竟有以調查事務所爲名或以選舉調查事務所爲名或名爲諮議局事務所又似有於初選舉事務所之外尚另設有調查事務所者甚至投函本處由調查事務所事務員署名或但署調查事務所名旣未盖用初選監督該廳州縣之印亦不署初選監督之名豈前項章程至今該廳州縣仍未曾寓目於事務所各事宜亦絶不過問耶事務所内職員名目亦應查照原發章程不得任意添設所長副所長等名目惟該地方果屬事務殷繁初選監督萬難兼顧得委任一人坐辦監督仍負其責自此次通飭之後各該廳州縣其各懔遵分别更正其應需經費旣係在地方公欵内提用務當力求撙節本處明年所派司選員分赴各府廳州縣帮同辦理選舉事務所有川資及月薪津貼概由本處發給各該司選員自不得收受一切餽遺業於司選員辦事規則明白規定卽各該府廳州縣亦不得援照尋常例差餽送程敬席敬隨封等名目倘經本處發覺仍有此項情事餽者受者一併禀請撫憲從嚴懲處本處爲預釋各該廳州縣疑慮起見特此誥誡 
又云照得諮議局籌辦伊始所有調查選舉各事宜總期官紳合力早日觀成上宣朝廷之德意下謀闔省之治安業經本處節次札飭迅速辦理在案惟紳亦不必盡賢人君子其有公正明逹又具熱忱於公務肯出而賛助者固是地方之福抑亦有司之幸仍在地方官虚衷採納相資爲理然劣紳劣衿所在皆有不肖長官自來因緣爲利以至習熟公庭毫無顧忌招搖恐嚇鄉里痛心無論地方何種要政皆爲所把持而夙稱公正名逹者不得已亦惟杜門謝絶外事甚至相戒足跡不踐公庭從此地方官僅有此劣紳劣衿之姓氏往來於心目並不另加延訪此種情事本處頗有所聞現在正值辦理調查選舉之時各地方官自應會同城鄉紳士妥爲商辦而鑒别之權操之在已斷不准品行卑劣嗜好未除之人與聞斯事各該廳州縣務各詳加選擇毋以情面所關驟難屏却毋以距離或遠稍涉欺蒙本處之不憚諄諄告誡仍爲地方計利害賢骨司諒亦有同心焉 
[官長調查浙江（杭州仁錢）]  
　　仁和縣李令錢塘縣伊令日昨會移府仁錢三儒學文云奉諮議局籌辦處憲札發調查須知第八條内開調查應先查明儒學册及其他官册各屬舉貢生員以上出身者抄錄一份以便調查時對照等因現在敝縣初選舉事務所業已設立經選派調查員遵章於十二月初一日出發省會向稱多士有舉貢生員之資格者自必不少極應調查學册存所查核一俟將來事竣即行移還請即飭書迅檢逐年學册移送初選舉事務所備查事關審核選舉資格幸勿稽延 
[士民實行調查浙江（嘉興平湖）]  
　　平湖縣調查選舉事宜已於十一月二十一日由本縣蘇大令邀齊城鎭紳商學三界進署集議初擬劃分四區嗣以投匭不便改劃七區並由縣令派定調查員五十三人已於十一月二十六日分赴城鎭各鄉切實調查限明年正月二十日前一律告竣 
[江蘇蘇屬（松江上海）]  
　　上海選舉調查事務所董呈上海縣文云竊本邑各舖各區辦理選舉調查即經遵限於本月初一日將名册八本先行送請審查在案所有城外北區及北鄉新閘老閘兩區當因租界專員李紳尚須續查未及彚造現經陸續交齊並城鄉復查册均各送到仍由總檢閱員朱紳逐一檢閱兹又編姓裝訂成册兩本正擬呈送間適接各區各舖補塡名册一百零八張合亟另送補遺一本計共前後十一本合選舉資格者計有三千七百四十五人相應備文送請察核施行專件 
[蕪湖商學會呈皖撫文（爲調查寄居人資格辦理窒碍事）（續）]  
　　一旦不易調查也以皖省論共計六十州縣而各州縣皆互有寄居之人雖多寡不等要不能必其竟無一人設本人不知函告本籍或恐所報資格未必確實勢不得不派往調察之然派員少則曠日持久不能如限蕆事派員多則跋涉全省勞費不貲且亦未必周徧詳明不過徒滋紛擾耳此調查之不易入手也一曰不便投票也寄居地方往往與原籍相距近則數百里遠或一二千里如在皖北之北而赴皖南之南因投一票僕僕往還致損失事業生計此豈人情所願爲况去鄉年久者其生活根據往往全在寄居地方而於本籍之關係反若較輕於其里人之賢否見聞亦多未確或並無爲其信仰之人必欲强投一票此何爲者此投票之不便從事也一曰有碍地方自治之財政也將來舉行地方自治自不得不賴於地方之稅然非有萬元以上財産而有寄居滿十年者概不得預於選舉人及被選舉人之列則凡寄居人之向隅者自必實繁有徒夫權利與義務本相對待旣無選舉之權利而責以納稅之義務斷非法律所許久之必至衝突叢生將於地方行政之機關横生障害此亦理勢之無可逃者也此碍於地方自治之進行也一曰有違朝廷立憲之本旨也近年迭奉明詔預備立憲許民人以叅與政事固欲通國普及一視同仁非於本省寄居人有所靳也乃同省同資格者輙因寄居他府縣而失其選舉權此豈立法者之本意况本省寄居人之利害關係究較外省寄居人爲切近而亦等量齊觀毫無區别似亦未得情理之平也此關於預備立憲之影響也竊聞憲政館前曾通咨各省遇有疑義應由文電質詢俾各得 
 
 

Page 19

 
 
正確之解釋而局章並明載如有未盡事宜酌量修改等語其意甚盛盖亦深知法律爲一國公共之物務期盡善不厭求詳近日各省發電質詢雖未定議然終必歸於折衷至當蕪湖爲皖省通商大埠與他屬情形不同若不解决此項問題洵於實際多所窒碍即於初選舉調查辦法亦皆觀望不前關係立憲前途誠非淺鮮爲此公議擬懇憲台迅電憲政館更正解釋藉孚輿論抑仍恪守原章祗分本省與非本省之界限逕行辦理之處綂候鈞裁示遵以免延誤而重選舉實爲公便 
本埠新聞 
[墨領電請追還欠欵]  
　　駐滬墨領事致蘇撫電云前呈兩函候久未復所有鎭大莊股東王子涵徐怡堂欠欵一節向索不理意在延懸務求札飭該欠户迅速歸還以清敝行公欵否則敝領擬下禮拜帶同田單詣轅會追即乞電復爲感 
[各國領事對於拆閱郵信之意見]  
　　租界領袖領事議覆郵局拆閱函件一事已誌前報兹聞英總領事現又照復滬道略謂如係香港所轄寄來函件數在五封以上者應由中國郵局派員來局拆閱如果查出逆信等件應仍退回香港又俄領事照復謂各國寄滬之漢文信函向交中國郵局分别轉送華官自有稽查之權而日本領事則謂東京所轄遞寄之件業已電逹東京外部請示應俟復到再行照覆 
[查復華洋涉訟章程]  
　　滬道蔡觀察接江漢關道移文詢問洋商控告華人案件原告如倩華人到堂代表是否准由領事一律觀審等情蔡觀察當即函准律法官查復謂洋人如倩華人代表應由該洋人先行具結聲明代表華人所供各情與親供無異以免事後諉缷云云並由蔡觀察查得上海洋涇浜設官章程第三條華人與華人涉訟牽涉洋人者准予領事聽審倘或正眞華洋訟案雖由華人代表而案情仍屬洋商者亦應准予領事到堂觀審現已將同治七年總理衙門與駐京各使所訂洋涇浜設官章程照抄一份移送江漢關道查核矣 
[學徒斃命之疑案]  
　　城内十九鋪竹素堂地方鞋底作學徒何阿東前日向作夥宋德全索討借洋二角口角爭毆翌日何阿東遂卽斃命由作主劉長福報知荐頭唐某保人羅少蘭往喚尸兄何海泉到作劉云阿東吞服生烟昨晚送至仁濟醫院醫治無效斃於院中即將屍身舁至虹口驗尸所待驗尸兄海泉云余往七寳關照母親須待母親到塲始可收殮詎昨日海泉與母何楊氏來滬阿東之尸已被劉私自收殮楊氏海泉遂卽投縣喊寃經李大令提劉長福宋德全等到案審訊何海泉供阿東被宋德全毆斃作主揑稱吞烟小的曾往仁濟醫院詢問據稱並無烟跡乃劉乘小的下鄉即私自收殮實爲不合求請開棺檢驗劉供其時適逢西國元旦洋人不准停留是以收殮求鑒大令謂何楊氏母子如必欲開棺相騐須先行具結倘無傷痕即坐以誣告之罪該氏等不敢具結判令退去劉宋交差看管候查明再究 
[津浦督辦來滬消息]  
　　津浦鐵路督辦呂尚書於初九日由京到寗與江督端午帥晤商路事兹已公畢聞有乘坐火車來滬之說 
江蘇海運局改期開兌 
昨爲江蘇海運滬局開兌之期糧道惠澤民觀察總辦程紫縉會辦張詠霓提調林韶貽三太守先後乘火車來滬到局松海防同知查翼甫司馬上海縣李紫璈大令等即往禀見行開局禮旋因各屬漕米尚未運解來滬故再訂期開兌惠觀察及程太守即於午後返省 
[公立幼稚舍行畢業式]  
　　上海公立幼稚舍定於十六日午後二時舉行第二次畢業式刻已預備一切聞該校辦理頗有精神就學兒童亦極有活潑之象云 
[書業學徒補習所畢業]  
　　書業商會附設學徒補習所已經二年成績甚佳昨日行第一班畢業式由敎務長陸費君伯鴻授以證書除不及格者外計得証書者四人秦炳泉沈瑞甡潘文耀鄧森蓮就中沈瑞甡進步尤速初來時僅能造二三句科學一無所知目下作文三數百字清通可觀算學英文商業地理等亦均精熟見者無不稱贊 
城内 
[開釋管帶]  
　　普流兵輪管帶易錫棻前因吞没功牌由滬道發縣轉飭捕廳看管在案昨日忽奉蔡觀察傳諭飭將易錫棻開釋李大令遵即照辦 
[曾否合股]  
　　附生沈鑑即景人昨至一路巡局禀稱曾於光緒十八年出洋三千元在西門外盤頂長春花園改名九宜雇用汪寳助之父聯德蒔種又在小東門内察院場另設發行所後接山東煤局生意又因花園連年虧蝕將園賣去其時汪聯德向生商懇情願承租其頂首銀洋言定按年拔付立有憑據詎汪接租之後連年生意更不如前非但資本用盡反虧欠一千六百五十餘元現聯德業已病故生於今年回家因將花園售與黄楚九開設雇用張文桂管理收得價洋一千六百五十元生與汪聯德之妻蔡氏及伊子寳助商明願將售得之洋分文不收歸還聯德所欠之債其時寳助母子兩人立有筆據生亦投縣備案後汪寳助忽又向生索討伊父葬費生已給洋八十元兹又欲向生索借洋一百七十元生不應允寳助即至新園主園内盤踞滋擾與張文桂爲難請究訊之汪寳助供该園係由伊父與沈合開今被賣去應請公牘判送縣訊辦 
[圖董劣跡]  
　　滬道蔡觀察訪悉二十七保八圖董事王明持專事强勒鄉民出賣田地迨得價後大半爲其覇吞因即札縣提到其子王瑞卿研訊據供鄉人自願賣田父親並未吞没田價求鑒判交差查辦 
[地保得賄]  
　　本縣李大令因二十三保十五圖地保周祥貴又二圖合用之副保趙掌林得賄縱賭不將胡家木橋傷斃人命之賭棍宋阿關陳泉泉拘案因即飭差將周趙兩保提案一併收押候究 
[防範竊賊]  
　　本縣李大令昨日諭派皂快差役兩名捕頭兩名每晨在錢糧櫃邊駐守彈壓防範竊賊 
[追繳捐欵]  
　　貨捐局被曹錦章欠繳湖羊捐錢三百餘千函請本縣李大令提案審訊曹供所欠捐錢應由行東呂金連措繳判覓人錢並保從速繳清 
[道批四則]  
　　錢椒等禀批此案前經飭縣查復會局查明花衣一項本係産地綂捐並非加抽捐欵示諭照常收捐並督飭紳董實力勸導鄉民遵諭完繳事已妥洽等情在案何以事後該董等復有異言仰上海縣查核原案轉諭知之仍具復察奪毋遲原禀抄發呂靜齋禀批該商旣投廨禀究即候批核辦不必遽來越訴劉資生禀批旣據一再禀求始准暫行交保仍勒限該商一月内自向張長罄追欵速繳不得置身事外仰上海縣查照辦理周森等禀批前批已明不必多瀆旣經控縣集訊仰上海縣核案飭遵毋任纒擾前禀黏發 
[縣批照錄]  
　　丁雲洲禀批朱鶴生父子如 
 
 

Page 20

 
 
敢抗覇肆横甚至糾人兜扮意圖扭打刁玩已種姑候飭差查明諭禁著令交管如違定予提究不貸 
[一路巡局批詞]  
　　民人王龍寳禀批據禀高鴻賓因弟婦身死無棺可殮再三商懇該民人代向店東賒欠棺木一具並雇夫送家始得成殮該高鴻賓感人盛情應於事後速即設法措繳何得延欠不償致使該民人受主偪迫殊屬昧良仰候飭甲速令高鴻賓如數清償否則提案追分民人劉錦泉禀批據禀已故木作頭周殿山前託黎園公所張學餘商借洋一百元息由張轉交本年五月因周病故不取利息祗令周子還本了事兹以周子延約禀請究追等情前來仰候飭甲查明協同張學餘責令周子全發速即清償毋得遽興訟累民人唐瑞卿禀批該民人與婦女口角細故遽欲興訟殊屬不值况偪近年終正好經營生理求財度歲勿徒與人爭閑氣也原禀擲還 
[官事]  
　　輪船救生局委員候補同知陶鳳威昨日到道禀知委送縣丞王篤基至萬港勘驗河工刻已公畢回滬銷差 
南市 
[發還公債]  
　　總工程局定於十五日發還第一次之第四批公債銀兩本息昨日通告各商届期親持債票到局以便照付 
[戒責逆子]  
　　合興水果行主張德福將伊子世德扭至工程局控告忤逆陳叅軍判令伊父自行戒責領回管束 
[交保理償]  
　　聯發糖行夥李煥章將前在謙治洋行爲夥之王福濟扭至工程局控稱王於去年騙去火柴八十箱除當場追回外被欠銀一百八十五兩四錢零請追王供小的前被行東控押公堂未能向客人收理求宥判交保赶理 
[車夫逃逸]  
　　恒盛米行夥邵永生雇車夫陶阿虎等三人車送米九石中途忽被車失三石遂即將陶扭至工程局判交保帮尋 
[船户搶奪]  
　　海豐鴨行夥許三昨在馬頭提貨被划船户多人奪去鴨二百三十頭許即報知工程局拘獲李小毛蔣流袁小揚三人並查獲鴨廿四頭解案訊究判各交保每人賠洋五元了事 
閘北 
[科長訊]  
　　騎巡隊捉賭肇禍一案前晚復由巡警總局汪科長提訊陸阿榮供稱向在賭台附近擺設飯攤彼時其有大賭台六隻其餘小賭台係小辮子阿泉小福金麻皮阿八王寳生瞿和尚等所開餘不知情汪科長以陸供詞刁狡判責二千五百板復提王阿桂研訊供爲小販當日捉賭人衆難以指認曾扶受傷楊巡士至捕房是實又提張鴻生至案亦一味刁賴判責二千板一併還押 
[女屍何來]  
　　巡警總局東首梅園路汪姓空地上昨有女尸一具由巡局諭飭地保查無尸屬報堂棺殮 
[巡警總局批詞]  
　　三班學生夏桂陽禀批據禀已悉該生現經調赴四路四區當差所有畢業憑照據稱尚存四路分局候飭孫正巡官查明檢交該管錢副巡官照章存區備查仰即遵照所請結予該生之處應毋庸議　四班學生周德厚禀批據禀已悉該巡警所領畢業憑照交錦古齋裝裱竟爾被毁業經查明所禀尚係實情應准補發以示體恤飭警學科查案補請給領可也仰即遵照 
新租界 
[添派暗差]  
　　新閘捕房捕頭以愛文義路各洋房屢次失竊昨特加派暗差二名常川巡緝 
[查獲贜賊]  
　　鍾阿友竊愛文義路沈公館内馬鞍馬踏等物昨由探拘獲帶至法界崇德里空屋内弔齊原贜解入捕房押候究辦英租界 
[不認爲盜]  
　　盜匪高桂生毛阿生朱阿四王阿海王德順等在浙江上虞慈谿兩縣境内糾搶巨贜潜逃來滬由探一併拘獲等情已紀昨報昨晨解廨請究時有郎阿毛投案作証供稱高等近在寗波慈谿縣境夥刦吳姓家贜物汪盜有手槍一支抛棄河内是實旋據包探禀稱朱阿四王阿海係上虞案内要犯該縣出有賞格每名洋二百元請奪訊之高等五盜均不承認判郎阿毛暫留捕房餘犯一併押候函致慈谿上虞兩縣詢明案情並有無賞格俟復到再行訊核 
[有無嫌怨]  
　　趙宋氏控許裕發借洋不遂持刀恐嚇等情昨由包探將許查獲解廨請究中西官因訊不承認判押候查明再訊 
[難免寃誣]  
　　某洋人控陶關寳拐騙銀兩等情由探將王查獲昨解公堂請究中西官以原告不到判陶開釋 
[失火罰洋]  
　　南京路全案茶館樓下燭店失火一案昨晨由探將全安店夥寗松林華寅生徐鐘甫任欽章四人解廨復訊全安延博文律師投稱此案早經堂上訊明請將存在捕房之保洋一千二百元給還將案註銷中西官以該店不知謹愼判罰洋三百元充作棲流改良幼女等三所經費寗等一併開釋完案 
[領回逃妻]  
　　王汪氏私自潜逃由本夫王掌發報知捕房將氏查獲昨解公堂請究氏供並非私逃因丈夫不顧家用是以出外帮傭求鑒判王交保具結將氏領回 
[拉客罰洋]  
　　鴇婦李張氏與妓女姜桂寳王桂蘭王愛寳在途拉客昨晨由探一併傳至公廨請究判李鴇罰洋十元姜妓等各罰洋五元充公 
[僞票何來]  
　　敦和錢莊控王阿德混用假票騙取銀洋昨由包探將王查獲解至公堂請究王供認不諱判押西牢半年 
[匿單不交]  
　　高裕臣控吳和生匿單不交昨晨由探將吳傳至公廨判過堂候訊 
[押追欵項]  
　　朱志卿控郭伯卿虧空銀二千餘兩不還郭控徐逸亭串騙銀兩曾由公堂將郭徐一併收押在案昨日復訊朱投案嚴追質之郭徐二人供詞支吾判一併候追 
[不出定貨]  
　　德商乾豐洋行控柳鴻州定貨不出昨由公廨將柳傳案判交保候訊 
[公堂瑣案]  
　　過犯陳阿二復來租界判押西牢半年逐出王阿二竊洋人衣服判押一月逐出押店主趙雲昌收贜判押一月吳金生竊張和尚衣服判押三月孟杏生竊艾玉英衣物判押四月過犯倪阿林竊陸阿四皮衣判押二月逐出羅珍福竊夏少雲衣物判還押候禮拜四訊究 
美租界 
[失火即息]  
　　前晚百老匯路一千一百七號門牌何阿嘉家失火幸即撲滅未肇巨災 
[鴇婦行兇]  
　　有恒路四號門牌猶太妓院侍者張阿四昨向該院鴇婦索取工資無著反被毆打張即報由捕房派探將該鴇拘入押送俄領事署訊辦 
[不付工洋]  
　　吳淞路十號門牌外國印字館夥張阿虎昨向舘主索取工洋無着張即報由捕房飭探往查禀復核奪 
[虐待庖丁]  
　　茂海路十四號西人家庖丁傳友興昨被洋東將磁器擲傷頭面傳即報捕請究捕頭著赴該管領事署控告 
[何故被毆]  
　　泥水匠顧記坤昨被羅秀卿兇毆受傷由捕并送捕房飭探查明核辦 
法租界 
[盜賣墳地]  
　　高瑞生控陸再庭父子抛棄骨殖盜賣墳地曾經公堂將前地保顧榮堂交保陸子少卿押候補提再庭及現充地保之夏順生復訊在案昨由捕房將再庭順生解訊夏供陸擬將地向人抵借囑令蓋戮後由高瑞生知照當即拒却並未蓋戮求鑒陸供詞推諉判押候少卿順生交保出外限三天將地交還再究 
[掯匿田單]  
　　王阿林將沈森生託抵之三分田單掯匿欲將不值價值之四畝田單推抵由沈控奉公堂提案訊究判王交保限三天將單給還如違押追 
[拐匿鄉婦]  
　　鄉人喬阿毛控蟻棍萬嘉冲拐匿伊妻經公堂判令押交在案詎萬挺押不交昨又提訊供仍狡賴判還押候提二房東王阿裕到案再訊 
[火警]  
　　老北門外潘聚泰南貨棧昨晨失愼該店房屋盡付一炬鄰居幸未殃及 
[失火待查]  
　　巨誠昶洋貨棧房上月失愼曾誌前報昨由捕房將該店執事汪吉甫等傳至公廨據供　持燈籠上樓至貨箱取貨燈忽隨下致肇焚如判候查明再核 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[衣冠影（二）第一回戰强人砲台失守奉朝命大將出師]  
　　這一天鎭南關前面哈哈的有一班私販洋藥的商人。結了大隊人馬。在鎭南關外走過。剛剛碰着了一隊大幫的强匪。從斜刺裏直撞出來正和這班商人撞個正着。這些强匪看見這班人行李沈重。料想有些油水要想搶掠他們的東西。就有兩個爲首的强匪。兩匹馬潑風也似的冲過來。口中大喝。道你們這班人留下銀錢衣服。放你們好好的過去。如若不然。說着。把手中的九嚮手鎗。對着他們一揚。做一個要開放的樣兒。不料這。些寳貝。都是久慣漏稅的劣商。一個個都是亡命之徒。那裡怕什麽强盜。這個盜首。一句話兒還没有說完早聽得轟的一聲。一陣白烟。一顆鎗子。呼的從空氣中直飛。過來憑你再是怎樣的眼明手快。也是躱閃不及。早打中一個盜首的左肩。在馬上晃了一晃。没有跌下馬來接着就是一陣。排鎗。早打死了幾個强匪。兩個匪首。也都身受彈傷。這班强匪見打死了。他們的夥計。不由得一個個心中大怒。一聲呼哨四面圍裹上來。只聽得。鎗聲轟然。如連珠撒空一般。兩下拚命的惡戰。約有一個時辰。究竟那班商人的人少。衆寡不敵。便一步步的退過來這班强匪那裹肯放。也一步一步的逼過去。漸漸的退到砲台左近。那班商人的意思。以爲砲台裹頭的兵弁。聽了外面這般擾攘。一定要出來幫助他們。那知等了多時。鬼也不見一個出來。那些强匪。又死命的向前冲突。冲得這班商人。立脚不住。就有幾個商人。想出一個主意來。趁着强匪一個不留心。大家掉轉身來。飛也似的奔上砲台去。指望見了看守砲台的兵弁。好求着他們出來拔刀相助。料想這班强匪。一定不敢追赶的。果然這班强匪。見他們逃進砲台。便也不敢追赶。大家慢慢的退去。那曉得那些商人。到了砲台裹面。非但没有一個人攔阻他。而且連人影兒都没有看見一個。憑着這些人。一直走到第三層台上。看着十幾尊大砲都好好的架在那裹。那些看守的。人。都不知躱到那裡去了。這班人看了這樣情形。十分詫異。要想走下砲台時。恐怕又遇着了那班强匪。便大家商量。就在砲台過夜。再仔細去看那大砲時。原來有幾個是預先裝好藥彈的。商人裹頭。有兩個胆大的。便對着那强匪的去路。轟的開了一砲。只聽得驚天動地的一聲嚮喨。一個。砲子。直飛出去有五六里遠近。方才落下。 
國外新聞 
[意大利大地震七誌]  
　　字林報載十三日倫敦電云灾區掘出之死屍約有數千具堆積數處蓋以生石灰擬陸續運往大海投棄意大利首相郭里蒂宣稱將請國會撥付里爾（意幣名）三十兆枚以賑灾黎連日於瓦礫堆中覔獲生人數名一俟覔遍即擬塡平鋪以石灰等物惟六個月後始能從事整頓云泰晤士報十三日鈕約電云美總綂羅斯佛已呈特别公牘懇請國會撥助金洋五十萬圓以充意大利地震賑欵輸送艦考爾哥號已奉命自蘇彞士河開赴美西拉從事救援又輸送艦珊爾的克號已由鈕約開赴美西拉艦中所載各物共值美金洋一百萬圓原擬運交回國艦隊需用今已改賑意國灾黎大約美艦隊亦將開赴灾區協助救援惟須先問意政府是否願意再爲啟程美國駐意大使葛里斯康已奉政府訓令著自羅馬啓程前赴美西拉賑灾文滙報載十四日倫敦電云英國海軍部接有電信據稱美西拉灣模糊難辨之說實屬不確該處地形並未變動云桀勃萊脫主敎高林斯君近赴美西拉查勘灾區據稱英國屬境半已毁滅十三日柏靈電云美西拉近復地震意王意后已從災區回抵羅馬 
[中美洲之戰雲]  
　　十三日華盛頓電云中美洲里茄萊圭國已派兵往攻頃特拉斯蓄志傾覆逹維拉總綂兩國旦夕將有血戰美政府聞將干涉此舉 
[法上議院選舉]  
　　十三日倫敦電云法國上議院近日舉行選舉政府黨共得十五席首相克納芒柯已將獲選各員銜名宣布 
[近東大變局七十誌]  
　　十三日倫敦電云塞爾維亞外務部大臣近在議院演說謂奧國歸併巴斯利亞與赫在戈維拉兩地實屬有意違背柏靈條約該兩地應各使獨立而歸歐洲各國綂轄惟塞國殊不欲與他國啓釁云奧政府謂該大臣之演說實屬擾亂大局 
[英海軍員之更動]  
　　十三日倫敦電云海軍少將考而維爾已委任第一巡洋艦隊司令官海軍少將海密登委充第二巡洋艦隊司令官海軍少將法規阿則委綂第四巡洋艦隊以上譯字林報 
[英皇定期游德]  
　　十三日栢靈電云英皇英后將於西二月下旬英國國會開議後來游柏靈 
[奧國整頓軍務]  
　　十三日柏靈電云奧政府近將新砲案置各砲隊現已畢事 
[德皇游獵]  
　　十三日柏靈電云德皇現赴赫勃脫斯托克游獵數日即回 
[法國試驗飛船]  
　　法文報電云爾拉愛脫近來飛船於兩點十九分鐘内飛行一百十九基洛密逹獲奬觥一隻以上譯文滙報 
 
 
 

Page 27

 
 
   
 
 

Page 28

 
 
   
 
