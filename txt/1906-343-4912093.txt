# 1906 - 343 - 4912093

 

Page 1

 
 
[電傳諭旨]  
　　十一月初一日奉上諭御史趙炳麟奏請推廣農林一摺自來足民之道端在利用厚生農桑畜牧寔爲富强之本我中國地大物博祗以農林要政未能切實講求棄利於地未免可惜著各直省督撫通飭各屬詳查所管地方官民各荒並氣候土宜限一年内無論遠近繪圖造册悉數報部由農工商部詳定妥章奏明辦理務使國無曠地野無游民以厚風俗而固邦基欵此 
[宫門抄]  
　　初一日召見軍機聨芳 
[天足會移交特别會紀事]  
　　十一月初一日天足會開移交大會會場在大馬路小菜場樓上自午後二時起至五時止是日　人以新聞記者之資格得人旁聽席紀其大略如 
 
 
 

Page 2

 
 
左是日一時男女來賓陸續蒞止樓上幾無隙地屇二時鳴鈴開會先由西人將全體拍一照爲紀念繼由海軍軍樂部奏樂一次繼由會長沈仲禮觀察先登壇演說首言中國纒足之害繼言天足會自開辦以來閱十餘年成效昭著現在已有支會十一處如浙江之仙居慈谿閩之厦門安徽之廬州江蘇之奉賢山東之靑州以及新加坡等處均已次第設立而厦門一埠尤盛計該埠現在人會者據書記員報告已有三千餘家卽以上海一埠而論受其影響不纏足最多者首推英租界城内及南市次之法界又次之美界又次之最下者爲虹口蓋吾國數千年來積習相沿究非少數人之力所可及中國面積之廣人口之多識字之人太少而婦女尤爲閉塞現在辦法惟賴諸同志婆心苦力極力勸人冀可得實地之效果仍須設法提倡使入會者日多一日繼又言立德夫人辦事之實心並言歸併後當與新舉各董商量辦法以設會演說爲第一著手末又言擬創設一女學堂云云繼繼由西國立德女士報告歸併情形及不纏足之必要次由書記管君遞贈徽章次由天足會各女士齊聲唱天足歌餘音繞梁聽者忘倦顏女士奏琴和之繼又由天足會會友顏女士演說及來賓呂海寰都統演說呂都統言畢後由雷繼興君馬湘伯觀察次第演說拍掌之聲有如雷注次又由英國文女十奏琴禮成海軍軍樂部奏樂一次閉會 
　　記者日。觀十天足會開會之事。益信華人之富于感情矣。夫天足會之事。雖創于西人。然自沈觀察等極力提倡。復設分會徧于各埠。入會者幾及萬人而本埠開會蒞。會之。人肩摩轂擊。夫纏足之苦。身受其害者惟女子。而吾同胞之民。猶不憚瘏口焦思。以救其苦。誠以此事之關係遠且重也。吾今日觀此會吾直欲普中國十八省。處處設天足之會。人人知纏足之苦。吾尤顧本埠會友之熱心公益者。化億萬身。一一身中。出一一舌。一一舌中出一一音。到處演說隨時勸人。人同此心。心同此事。則吾民之困阨或。有解倒日乎。吾嘗謂近日以來。華人感情之發達者。約有三端。一曰爭美懸之一約。二曰勸戒烟。三曰設天足會。今天足會進步之狀。旣略述于前。雖沈觀察及衆西人提倡之功。然亦未始非衆會員賛成之力也。故書之以記其盛。 
[專電一北京]  
　　振徐兩使回京消息 
振徐兩欽使于上月初九抵黑龍江十八抵吉林往返過哈爾濱勾留兩日二十八回奉天本月初一赴興京謁永陵定干五前回京覆命（常） 
[專電二長沙]  
　　兵匪互有勝負 
瀏陽醴陵匪事已由省派兵馳往剿辦並調鄂兵來瀏防堵現在兵匪互有勝負所有住萍醴之各西人已一律護送到省避亂（車） 
[萍鄉匪亂事彙誌]  
　　一匪徒滋事情形萍鄉縣離城二十里板杉埠有土匪數百名割斷電線二根某官被刺飛函至袁州郡城兵單轉電至省請發人兵往萍撫憲吳仲帥即飭常備軍數百名於十月二十二日星夜山旱道馳往相機剿辦（用） 
　　二江督派兵詳誌。聞九江一帶匪徒甚衆擾害地方在潯之官軍力寡莫能克滅經九江道電禀江督請卽遣兵助剿江督端午帥於二十七日卽傳徐統制並標恊等統以及管帶等密商調遣一切所派馬步輜砲各標每營先挑三十名整齊軍械定於日内馳赴九江剿拿土匪勿得延悞（才） 
　　三各督撫電商辦法江鄂二督及湘贛二撫現已電商切要辦法數條一將首要及甘於附從各匪嚴加痛勦二　散脅從三保護外人性命財產（似 
　　四隣近州縣之戒嚴宜春分宜益陽湘鄉及鄰近各府州縣均己戒嚴（似） 
　　　匪徒軍火之大槪匪徒槍械多係舊式間有新式後膛槍惟賊目用之（似） 
[民政部劃分警察六等北京]  
　　聞民政部近日會議内外警察事宜劃分六等一曰宮内警察二曰畿輔警察三曰街市警察四曰四鄉警察五曰水面警察六曰衛生警察（日） 
[振徐兩欽使行程彙紀奉天]  
　　振徐兩使來電已於十八日抵吉林省城准定念二三日吉啟念五六日至長春上火車念七八日可達瀋陽然後赴興京謁陵 
　　黑龍江省新政旣未實行武備尤爲廢弛兩使大不謂然内已派張軍門勳隨時調查云 
　　長春火車站仍係俄人管轄兩使到長春時車站供張甚盛並特備頭等花車專送較奉省境内日本火車有霄壞之别 
　　兩使派參議吳廷爕留奉考查財政務約大綱以便覆命時垂詢兩使於啟節前因安東開埠交涉甚難特派隨員陳懋鼎哈漢章陸宗輿章宗詳馳往調查該員等已於十九日事竣回瀋 
　　聞趙次帥曾將奉省政治交涉極難問題八端開具節略請示貝子尚書如何辦法兩使會以俟往吉黑調查因奉時再行提議（丙） 
[拒絶要求膠州修爲船塢北京]  
　　據外務部人云日前有某國公使因山東通來盜匪充斥華官緝捕不力要求膠州灣修爲船塢永遠屯駐海軍以期保護該國居留商民而安生業各堂憲一再核議以此事諸多不便業已嚴詞拒絶矣（存） 
[英領請查朦混保險牌號厦門]  
　　厦門道前日接到英國領事照會稱有永年保壽公司經理人法老禀該公司專保人壽除保壽外槪不與聞蓋保壽者與保護之意不同人所咸知 
 
 

Page 3

 
 
近查有華洋公司與人保壽另用鐵牌一塊書明該公司字號又加大英國大字三個釘於該保壽人門道俾不知者視保壽人爲英國人民謂一切之事皆可作英國人民保護似此朦混於商情大有關碍懇請查阻等情業已飭厦防廳派差查辦矣（中） 
[督撫奏銷開城築路原案鎭江]  
　　鎭郡江口極佳之地已爲英國租界而英國工部局猶欲墊欵代修租界外之馬路今夏馬紳相伯回籍目擊荷花塢濱江一帶地勢延長遠達城北近接通衢雖爲荒蕪之地若一經開闢即有無窮之利且免洋商窺佔建築新馬路另開新北門之議所由來也馬紳當在常鎭道署曁兩江督署北京商部具禀立案均蒙批示准行而同鄉京官吳侍御保齡則力爲反對奏請兩宮飭下江督蘇撫查辦故督撫先後派委朱道等馳鎭確查乃朱道等抵郡以後并不詳察其利弊所在但聆本地輿論强半反對遂據情禀復督撫亦以地方之事旣爲京官紳士所不願頗難勉强施行因於復奏摺内叙述輿論不協情形請將馬紳前在京内外衙門禀請各原案一律注銷云（並） 
[蘇路公司往反電文]  
　　（爲查詢豫徐鐵路公司事） 
　一蘇路公司致開封張安帥電張撫台鑒有周秉忠號松亭自稱與呂霏靑訂有合同在滬設豫徐鐵路公司辦事處專事招股購料並須赴粤招徠等語查豫徐路事前奉電復尚未議定入奏何以先有駐滬辦事之舉乞速電示養 
二安帥復蘇路公司電王丹翁張季翁鑒養電悉豫徐鐵路公司因復查毫無的欵尚未定議周秉忠輙自駐滬設立辦事處殊屬非是應請設法阻止駿有（外） 
[續議開辦電話公司鎭江] 　　 
　　鎭江電局前遵照袁宮保奏案擬附設電話公司粗有成議嗣於夏間因水綫被飛鯨輪船觸斷直至本月中旬始修理告竣電話一節亦延擱至今無暇顧問今該局特邀同春間原議人會商辦法其資本以二萬金爲率前次請撥電局公欵一萬之說須俟總局轉詳郵傳部核奪故另籌商欵一萬並擬先行凑集呈部驗資以示不虚（巧） 
[農工商部電飭補寄陳列貨品蘇州]  
　　蘇撫陳筱帥近接農工商部電咨略謂本部勸工陳列所十月初十日奏明開辦面奉諭旨將各省製造最精貨品擇尤進呈業將尊處寄贈砂器瓶布疋進呈御覽上意甚爲嘉悅前項進呈之件應由尊處迅速補寄一分以備陳列等語現筱帥已行知商務局遵照矣（甲） 
[電催申送陳列貨品杭州]  
　　浙撫張筱帥於日前禀到商部電咨以京師陳列館貨品未便再延務速解往等因當即札飭農工商礦局分别致電通屬各道府略謂奉撫憲諭准農工商部電貴省土產富饒速傳知商會各業備貨寄部陳列開單具報望即電復云云聞嘉紹二郡商會已電稱商貨均整備尅日卽可解省矣（陳） 
[蘇撫飭議禁烟辦法蘇州]  
　　蘇撫陳筱帥飭將奏定禁烟章程十條刋印分布已誌前報茲又札飭藩臬兩司及提學使卽就本省情形妥議辦法呈候核奪以便寔行云（且） 
[淮北災狀再誌]  
　　呂盛兩大臣致江督蘇撫電上海呂盛兩大臣致江督蘇撫電云漾電來接義紳劉增來電昨到淸江該處聚災民三十萬每天大口發錢七十小口發錢三二乞設法接濟明日往沭陽等語誠如午帥所云官振不甚得法義賑尚未赶到以致紛紛外出目前光景徐淮海有災州縣官義振皆須並行不悖義振僅派出邳宿睢蕭安沭六州縣其餘人錢俱乏一時尚難推廣官振諒以截漕爲大宗如能每縣派一妥幹委員各帶員司十餘人勿惜薪費亦照義振按莊按户淸查開放每口至少冬振一千春振一千無濫無遺合之義振極貧亦發一千不致餓死本籍辦賑周到出外者自必願回就振否則一味勒令回籍恐兩頭接不上倒斃必多淸楊午帥已飭趙運司楊道妥辦留養鎭江筱帥已派朱道會同榮道辦粥廠須請電告三處各州縣查賑未妥只可暫設粥廠留養李德立到寗可否請午帥面嘱洋人賑捐先　淸江三十萬人最爲省事海宣等語（仙） 
[九江解貢磁委員電音九江]  
　　九江所解貢磁由津運京因火車烟筒炸裂將貢磁焚毁探聞前日解磁之委員有電致九江道署略謂貢磁由津運京計裝二車行至黄村迤北適逢狂風大作逆風前進火車頭烟筒内冒出濃烟火星風落磁桶致兆焚如當時呼救人力難施幸保住一半僅燒燬二十墩一車現正在該處查點細數俟檢淸之後再行詳禀云（昆） 
[蘇撫批飭妥議典商讓利淸江]  
　　蘇撫陳中丞因今年江北水災甚重特飭各屬典商剔出布棉絮被四項提前讓利三個月以惠窮黎乃淸河李大令不善措置各典商遂有所藉口聨名向撫院力爭以致延宕時日日前有趙某等查明情弊具禀蘇撫請爲查辦茲將批示錄下此案前據李令及淮屬各典商電禀即經電飭該道府體察情形照章辦理旋據淸江商務分會來禀又經批飭新任淮陽道遵照各在案茲據該生等禀稱前情查李令於九月十九日奉札十月初六日出示試問此半個月内何以並不勸導各商議章妥辦其中顯有情弊迨至捺擱不住率爾出示亦未與典商議定即將綢皮金银等項一槪列入於是典商因而藉口刁民從此生必庸人自擾此之謂矣淮屬民情風俗固與蘇屬不同較之徐屬當不甚相遠徐郡各典亦有每年一個月讓利五釐之說此次飭令提讓其始亦以力有不逮爲詞經該管道府酌定凡質當棉衣被等項自十月初一日起至十二月十五日止一律減息一分其餘各物及有夾當他衣者仍照舊章於冬月一個月讓利五釐各典亦均遵辦足見凡事審情度理斷不至窒碍難行淮屬道府於此等通行文件照例一轉毫不措意而李令種種紕繆實屬措置乘方該令現已因案撤任仰新任淮揚道查照節次電批督飭新任縣令妥速妥理仍督同淮安府將其餘各屬一律議辦詳復總期商民並願兩得其平至該生等名列膠庠當知自愛應候地方官持平定斷切 
 
 

Page 4

 
 
勿藉詞生事自取愆尤並卽由道傳諭知之抄粘並發（忠） 
[姜軍滋事北京]  
　　本月二十日爲東四牌樓隆福寺廟會之期是日游士如雲異常擁擠内城總廳特諭令該叚巡警局派警彈壓定章分東門人西門出法至善也乃有駐紥禁城之姜軍勇丁一名强欲由西門而入守門巡警向之曉諭警章不但不遵反批該警之頰旋有二勇丁洶湧而來即行幇毆該警並將廟内擺攤之板凳拆毁用板凳腿痛毆幾至於死此時雖有各崗巡警齊集裝槍恐嚇該勇丁等毫不理會後始設法拘獲一人旋又有姜軍三四十名奮勇前來如赴大敵逢警便毆一時廟内及附近一帶不見一警而此三四十人在廟之内外大駡巡警因無與之爭辯者亦卽出走最後乃有巡警隊五十名又赴廟内搜捕然已寂無一人矣 
按輦轂重地而軍律之弛若此則軍政之整頓難矣 
[赣省行軍大操之預備江西]  
　　行軍大操一事曾經揀兵處咨行各省一體彷行並飭測繪輿圖章程爲將來大操地步贛撫吳仲帥業已札飭兵備敎練二處委派陸軍畢業生遵照辦理先從省城繪至九江爲止限兩個月竣事並派委員沿途照料現已將省城附近輿圖繒繪竣並分途由旱赴程往潯逐段測繪矣（丹） 
[署台州臨海縣蕭邦愷通禀]  
　　（爲海門兩敎互鬭事） 
敬禀者竊照卑邑枕海眠山人蠻地僻民敎雜處向本良莠難齊歷來台屬閙敎之案依然指不勝屈卑職抵任以來深以前車爲鑒凡遇民敎齟齬事件莫不槪皆先事防範設法排解以期副憲台匡濟時艱消患遏萌之至意乃不謂風俗澆漓人心浮囂彼投天主此投耶穌兩敎猜忌互相作難爲有司者曲意調停尚恐未得恩威兩無所施是非不能立判卽如本年七月二十五日卑職訪聞海門地方有天主耶穌兩堂敎民因摘菱衝突糾衆滋鬧情事正擬馳往彈壓卽奉本府憲台面諭以兩敎搆衅關繫非輕飭令速往解散持平理息等因卑職查海門離城一百二十里遵即星夜束裝馳赴該處查明衅由緣海門南門外有公河一條附近居民賴以汲飲年來耶穌敎民邱兆坦貪圖花息於公河私自種菱據爲已有本年七月不知何人屢桵茭角邱兆坦疑爲天主敎王秉文家工人所採於七月二十四日往向評論王秉文力白其無邱兆坦堅執不依王秉文聲稱河係公業採亦無妨邱兆坦卽稱如再來採定行糾毆兩造紛紛爭辯維時天主敎民多抱不平輙至河邊將其菱角採殘邱兆坦遂邀集耶穌敎多人前赴抵禦司事郭愼言亦隨同前往路經王秉文家門首遇見秉文廚丁陳天權遷怒爭吵爾時觀者衆多耶穌敎民及就近痞棍抛磚擲石夾雜滋擾廚丁陳天權進内躱避郎穌敎民亦卽接踵擁進將廚丁扭出門外用木棍毆傷背脅等處經　防統領曹副將世華及保甲委員潘令崇桂聞風馳往彈壓將廚丁救出送歸而耶穌敎民猶恐天主報復邀集鎗手多名麕集備門勢甚洶洶幸曹統領極力排解尚未釀禍（未完） 
[江督札飭嚴防匪黨]  
　　江督端午帥以萍鄉醴陵匪亂將次可平深恐竄至隣省因於日前通飭各屬一體嚴防又以滬上華洋雜處匪縱尤易麕聚因加札滬道飭爲隨時防範云（宜） 
[江蘇敎育總會致兩江學務處江𡩋提學使書]  
　　（爲寗垣各校擯斥碭山學生事） 
逕啟者頃接旅寗𥓘山縣學生黄濟川等來函内稱寗垣各校招考往往路遠愆期致遭擯斥自係實情其餘所指各節或不無過激之處摘抄呈鑒蘇省壤地遼闊𥓘山爲徐郡褊邑去省尤遙該生等往返寗垣至再至三求補其固有之額而不可得則此外被擯者可知執事綜持學務謀敎育之普及即以植憲政之權輿凡在偏僻之區猶將斟酌部章廣爲勸學設於來省求學者尚不假以階前盈尺不曰愆期即曰額滿然則所謂期者誰使愆之所謂額者能免於該生所云爲人所侵佔否耶本會適接是書益愀然寒士求學之苦學校時代更甚於科舉時代竊意他處不必言學額惟省垣師範似應令每府縣各有相當額數使學成歸里以餉其鄉之後進至招考之期則斷然必先一月登海上各報而又何爲必守此一檄空文由省而府而縣中隔無數吏胥之手致貽人口實也是亦不可以已夫至碭山五學生能否照補之處即希卓裁原函語極開通不知誰人主稿盍引進而考該之幸甚（謂） 
[預備立憲公會開會紀事]  
　　初一日下午預備立憲公會在愚園開會會員及來賓幾及三百人秩序整肅先由發起人鄭蘇龕先生報告開會之緣起並演說預備立憲會之宗旨痛陳中國治亂之歷史而歸罪於苟安偷活四字爲弱中國之一大原因聞者鼓掌次來賓馬湘伯先生柯震賢先生演說又雷季興先生演說畧謂國家立憲固應預備國民之資格即不立憲亦應預備國民之資格在會之人固應預備即未在會之人亦應使之各有預備如此方滿乎預備立憲會之分際並推闡人與我之範園互相消長自今以往當思立憲國民之我須令日見膨脹又謂立憲會辦事當含有敎育家性質並不因偶然之衝突破壞稍有灰心變易宗旨語語中竅鼓掌如雷又次會員伍昭扆先生演說以恢諧出之座皆解頤而又悚然感動鼓掌不絕時已鐘鳴四下先投票選舉會董十五人再由十五人中互舉三人爲正副會長姓名如下（正會長）鄭蘇龕（副會長）張季直湯蟄仙（會董）伍昭扆李平書王丹揆張菊生沈友卿陸煒士胡二梅李雲書白振民劉厚生黄公續李蘭舟（演說各稿明日續登） 
[贈書鳴謝]  
　　小說林贈泡影錄一部此書爲胡君破佛所著專言社會之種種腐敗情狀東坡嬉笑怒駡皆成文章此書庶幾近之○國學保存會贈燼餘錄一部此書爲宋徐大焯所著紀宋初宋末事蒐桑海之餘聞作人間之實錄閱之不勝亡國之痛○又贈南渡錄一部此書爲宋辛稼軒所著專言徽欽二帝北狩之事有令人不忍聞不忍讀者眞絕世文字○又贈孤臣泣血錄一部此書爲宋王在公所撰言南渡時逸事述國破君亡之慘等豺狼戎狄之行詢當時實錄也以上之書皆無刻本係自某氏抄出者學界同志不可不奉爲環寳也（僇） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南陵開辦自治會蕪湖]  
　　南陵開辦自治會以息訟所墾務局樹藝蠶桑各項爲首務馬大令捐廉若干爲開辦經費並照會某紳士等辦理以專責成（宣） 
[儀器講演會開會天津]  
　　天津敎育品陳列館於前月十七日下午開木年第十二次儀器講演會工藝總局會辦徐觀察到館襄理一切主講者初級師範學堂敎員小幡男治專講演生理學心臟之構造血液之循環作用及血球之形狀變化血漿之組成就館中全體模型逐層分剖解釋詳明仍係中州學堂理科敎員張興之譯述是日除本館員司全數均到照料外有華學董芷苓前來其聽講各敎員到者四十二人至四鐘閉會（雨） 
[更易監督蕪湖]  
　　蕪湖赭山皖中學堂監督張伯純辭職後業已由皖紳蒯禮卿觀察舉江寗龔艾堂廣文來蕪接辦所有各科敎習均分别另請于前日次第到堂任事矣（九） 
[飭造學堂表册杭州]  
　　浙撫張筱帥奉到學部電咨調查學堂表册當卽札行學務處通飭各府縣略謂頃奉撫憲張發下案奉學部來電各省將軍督撫鑒洪本部現辦統計報告請將貴省官立民立學堂名目學額規章圖表文憑格式及承辦人員等飭屬詳細列册速行寄部學部東等因發交下處奉此查各學堂學額規章前經送次飭造綜計表並飭將本年上學期綜計表限期造关以憑彙轉立案迄未送齊合應札飭該府立卽轉飭所屬各縣遵照前頒格式造册尅日詳覆毌稍疎延云云（市） 
[警察學堂遷地厦門]  
　　厦門警察學堂本設道署東花廳現因新任道憲將次蒞任故歐敎員率同各學生已於十九日遷移厦門港紫陽書院矣（中） 
[高等普通學堂衝突禀批長沙]  
　　湘省高等普通學堂以某學生等開會演說爲學務處示禁本堂學生大起衝突已誌前報茲聞該學堂全堂學生馬某等以假冐開會破壞學堂懇卽查辦等情具禀學務處昨奉批示略謂該堂規則弛紊流品混雜學界早有微詞此次同室操戈足見在校全體生徒絶無道德一味叫囂黨伐異同而猶以名譽進步爲詞殊堪齒冷候澈底查明云云（車） 
[帥範學堂退學之風潮湖南]  
　　常德府西路師範學堂全班學生於前月初八日淸晨整隊齊出學堂聲稱退學赴北門外演武廳開會演說時有該學堂辦事員謝君伯勛追蹤而至詢問各學生退學之原因各學生僉稱我等行將畢業安肯輕舉妄動實緣監督壓制太甚迫而出此謝君勸其暫回學堂各學生謂必須逐條認可方允上課現經學界中極力調停未識如何了結也（車） 
[初級師範生大起風潮江西]  
　　貢院東西文場攺爲初級師範學堂開學祗兩月有餘昨因廚夫失悞飯中有洋油氣味常即禀明監學指斥廚夫另備潔飯及餐畢而南昌某生忽倡首停課不上講堂要挾革去廚夫經監學敎習再三勸諭某生堅執大起風潮監學擬禀明上憲斥退某生以肅學規而杜效尤惟外間傳聞某生因在學堂不能投考優貢故意生事斥退以便考優今可如願相償矣 
[嚴查會黨焚香結拜鎭江]  
　　鎭江文武印委奉江督密札飭言某命黨領袖孫汶有開堂放票之事故近日巡防嚴緊又訪聞各業會堂平時類多空置頗有下流社中人可疑者向看堂司事硬行借用以便焚香結拜是誠有干例禁且難免無散放票布之事已于前日嚴行查禁矣（任） 
[委員復驗京控命案蘇州]  
　　上年徐州城内某當鋪甲已二學生因玩耍啟釁互相扭毆乙卽斃命屍屬報縣請驗則云並無傷痕事後輾轉上控均不得直因投京師控諸刑部衙門當蒙批飭蘇撫轉飭臬司訊辦現蘇臬朱金殿廉訪札委錫金厘局總辦孫毓驥太守馳赴徐州開棺覆騐太守以准安某縣仵作較勝他處因禀請廉訪電飭該縣將仵作調省帶往檢驗云（且） 
[上海宮事]  
　　貨捐查驗委員章作楫昨日到道禀見浦東總巡梁偉御禀謝兼辦塘工善後差高昌廟巡局員李錫年禀知開辦冬防三林塘巡員唐正祥禀請銷假貨捐局委員沙濟禀知拿獲大宗偷漏記功一次貨捐查驗委員廖慶榮禀知奉藩憲請補如臯縣主簿（宜） 
[淞滬釐捐總局批示]  
　　花業商會穆湘璜禀批查江　虹口北卡三處棉捐昨據貨捐局申報已批飭龔新植十月初一日開辦茲該職董及同業等復以龔新植百端苛勒不甘承認接辦爲禀且願加認每年三千九百千文何以於貨捐局未批准以前不先據情禀陳但認捐原以同業允洽爲主龔新植辦理是否妥善亦不能不澈查明確以順商情仰貨捐局轉飭吳淞分局查明具復再行核奪此批（宜） 
[巡士會操]  
　　昨日本城東西南北四巡警局各巡士奉總巡程二尹諭飭准定午後二句鐘在九畝地操塲會合全班巡士大操以資習練自總巡以下各局長均往叅觀（宜） 
[地價驟高]  
　　南市滬軍營基地擬築車站已誌昨報茲悉該處相近地價業已陡漲數倍即南碼頭一帶曠地亦已有人集資購買以作公司產業矣（尺） 
[查覆典當質押門牌]  
　　前者老閘捕房捕頭惠爾生飭探在所轄界内查明大小典當質押共有若干家將門牌號數詳細開報昨由包探劉光震等逐叚稽查計有六十九家之多云（力） 
[西人强姦傭女]  
　　顧羅氏就傭於吳淞路曾入美籍之某蔔人家氏女翠寶時至毋處探視該蔔人頓起淫妨將女强姦致傷甚重爲氏所聞投報捕房飭中西探往將該蔔人及女并送捕房捕頭飭將翠寶送同仁醫院查驗因姦受傷屬實一面卽將該蔔人押送美署候訊美正領事於前午後傳同原告與該蔔人質訊後奉飭原告姑退蔔人還押聽候復訊（似） 
[南市火警]  
　　前晚九點餘鐘小南門外董家渡天主堂東首某鞋店忽然失火經各處皮帶龍救得熄（尺） 
[因火跌傷]  
　　昨早七點半鐘英租界山東路祥園烟館忽然失火即經救火會救息未致冒穿屋頂惟火起時其間壁祥陞公棧客陳子尚從樓窗跳下跌傷足骨現在仁濟醫院求治未知能免殘 
 
 

Page 10

 
 
疾否（力） 
[函請留養孀婦]  
　　監生王耕前日投公共公廨控稱次女羅王氏因壻羅國泰病故被其姑羅黄氏率同二女將伊女衣飾攫去並百般凌虐逼令再醮經關讞員提案審訊等情已誌前報茲關讞員以羅王氏自愿守節因函送清節善請爲留養（力） 
[土棍狡賴]  
　　昨報紀土棍被獲一則茲悉王大令於前晚將該棍老佛提訊據原告鄉民陸杏　供　十月念七日賣得布疋棉花洋十四元途遇老佛自稱包探向小的索詐洋二十元小的無奈照付後邀　黨再來加索拔刀恐嚇幸被包探遇見將老佛拘解憲案求究該棍一味狡賴大令判押候覆訊重究（宜） 
[移提混用鈔票罪犯]  
　　川沙人周秋堂去年混用正金銀行假鈔票經包探趙銀河拿獲解請公共公廨訊辦判押西牢兩年在案茲公廨接准川沙廳來文請將周秋堂押送歸案訊辦讞員關太守已飭查案辦理矣（力） 
[遵飭併究竊案 
[ 
　　候選知府華承前投公共公廨控郁見文竊取銀洋經中西官會訊以並無贜証判令保釋並斥華不應私自將賊吊打詎郁近又犯竊經包探王寶生拿獲解辦在案前日公廨又接關道瑞觀察札文以據華守禀稱捉賊途廨並不重辦又不賠贜等情飭令查案禀復讞員關太守擬遵札俟捕房將郁解案時傳同華姓司賬併案辦理云（力） 
[會訊不交地畝案]  
　　腦威商人協亨洋行延博律師在公共公廨控華人奚朗如黄梅相等不交地畝經讞員關太守與腦威領事亨森君會訊各情已詳前報前日午後復訊奚延愛律師將原告所控不實各情反復詳辯與博律師爭論良久太守遂與亨君會商判令退去俟十二日再訊（孝） 
[上海縣案]  
　　歸陳氏在縣呈控歸新寶掯贖田產等情前晚經帮審洪明府提訊陳氏供有祖遺田地七分餘因與夫堂兄歸新寶合一方單向由新寶執管光緖十五年分故翁岐祥因有正需將田活賣于新寳計錢十千文婦人刻向回贖新寳恃當蘇垣日本巡捕霸掯圖呑丈夫素患痴癲故由婦人投控求究李揚氏供氏翁前將該田賣于新寶係故夫爲中餘同新寶供此田係陳氏祖翁于同治九年絶賣于小的父親方單出抵在外有絶賣契呈電族長歸財德供該田實由陳氏故翁于十五年分活賣新寶所呈乃係僞契朦混明府察核契　圩號果與陳氏原呈不符判新寶收押速將方單交案復訊○沈學和控朱金兆欠賴會錢一案由太陽廟巡局解訊沈供前糾朱金兆一會收去會錢四十五千解未及半尚欠二十三千六百五十文向索圖賴求追朱供所欠會錢俟回籍賣田償還明府判朱交保限速淸償○姚遇堂挈侄子香到縣喊求驗傷訊問姚供子香昨日山滬回鄉途遇無賴龔某陸某等數人訛詐不遂背上被毆受傷揪去辮髪一縷求驗子香供同明府訊無情節判姑候飭查核奪（宜） 
[總工程局紀事]  
　　兪兆麟控兪春蘭欠洋八十餘元奉飭押候解訊○廣匯源彩票店主周世章控陸榮恩欠洋七百餘元奉飭暫押候訊○福隆久記棧行扭控王兆松偷竊木楠奉飭押候訊究（寸） 
[公共公廨紀事]  
　　匯四捕房包探陸協庭奉捕頭飭送陳王氏至廨請爲管押據稱尚有人証管押捕房於今日解送公堂會訊○華捕解送病人徐　開至廪請爲安插奉飭送至樓流所留養（力） 
[英租界捕房事]  
　　偷兒王阿二混入北京路賈裕興絲吐號行竊絲頭二十餘斤由探王長桂拘入捕房押候解廨請究○車夫程阿二行竊主人劉少成及歐少峰家之暖鍋油衣等物爲探拘獲送入捕房押候解辦○徐大標行竊同泰客棧等四家衣服烟袋等物爲探拘獲俟吊齊贓物送廨懲辦○馬夫葉阿和駕駛不愼揞壞曹姓東洋車由捕拘入捕房押候今日解訊○蘇州河惠大洋棧管棧人李順生雇裘金乾　貨車至美租界公和祥碼頭車回花洋布五十七　檢點之下缺少一箱向詰推諉即訴之包探劉光震將李拘入捕房押候解　訊辦（力） 
[法租界捕房事]  
　　袁桂生王阿二行竊繡花柚口由探拘入捕房奉節押侯解辦○余全寶因懸掛旗幟未領工部局執照數被拘入捕房押候解廨訊核○張阿二竊某棧房橄欖一桶爲巡丁扭入捕房奉飭押辦○耿雲春竊途人時表一枚當被獲住送入捕房押候解辦○沈子安售賣無印牛肉拘入捕房押候解廨訊罰○張阿毛串同婦人吳許氏以翻戲術騙人錢財爲探查悉拘入捕房奉飭一併押候解請嚴究○張尚星在平安船圖竊拘獲押究○陳連生　入公司行圖竊經守門人查知拘入捕房押候懲辦○韓阿福在虹口竊得綢布數件携往法界典押爲探撞見拘入捕房併究○米利生偷人力車上油衣布拘案押辦（深） 
[美租界捕房事]  
　　華記路三官堂住持僧控木作頭王阿　呑沒捐款等情一案昨由廨差奉票投請派探恊提捕頭准之○張炎生竊布被石友成竊木板由探拘獲抑候查明失主送辦○左曜卿至太平路德國點心店送貨被德人逞兇由左投報捕房奉飭自投德署控告○吳淞路楊計氏家傭婦高張氏私竊綢衣表練而逸由楊計氏投報捕房飭探將該傭婦拘入捕房轉送公廨押辦（似） 
來函 
[尚賢堂第六次講義（續）]  
　　（英武員克登君主講。） 
設欲解明戰事爲大敎育家之說則當先考察此說之意義未敎育家之能力以其才足以訓人也其至大之能力卽以其能於頃刻之間予人以極大之訓誨也試閱史册所載可知戰事之足爲迅速而完備之敎師矣不觀十八十九两世紀之戰事乎其人民之得以脫暴虐之覊𩉴獲自由幸福安居樂業者正不知幾千萬矣今姑置之不論而舉近今之戰事以證之三年以前余由英國起程赴俄國游歷自聖彼得堡以至旅 
順口爲止繼往北京及各口岸取道赴日本其時太平無事俄國厚集其兵力爲世界强國人咸稱其武備精强不易戰勝今試舉當日俄國之軍事之人民與今日俄國之軍事之人民相提並論之夫中國之聖賢大道固歷久常新惟其疲𦮕不振亦非一朝一夕矣雖然試以今日之中國與三年前之中國相較中國已夢醒不復沈睡已急起直追不甘僵斃人人皆知何者爲我所當爲於日俄戰事豈當無所取法耶余曾至日本夫日本一小國也世界之人罕有知之者今則人人皆知日本矣余由日本起程與日本軍隊同行至高麗登岸向滿洲進發到處留心學習其時同充戰事訪員者共有十二人余於是時親受戰事之敎育自覺其不容已於贊歎也日俄用兵年餘中日俄韓四國及世界列强皆乘機得實地之練習有非太平時所能學得者余今日演講之題包含甚廣故余祇级畧敘數端試以戰事爲專門學則世界新奇之事物因此而創者甚多攻守之法日新月異製造臣艦軍器有新法矣輸運兵十軍需有便捷之方矣以之移於太平時則工藝因而發達矣若夫戰事效驗之及於世界之人民則非一言所能罄矣軍人以死傷鐵血痛苦饑渴爲其所給之學費苟不妄擲其生命則其年學者即爲有成諸君皆中國之靑年有充當軍人之資格非必戮力戎行也盖軍人之職人所尊崇諸君其盡厥心力先及已國次及世界之人羣敎之誨之夫然而諸君之天職始盡諸君如一旦擔任軍事當回憶從前所聞英國軍人相告之言而信戰事爲敎育家之說之非虚妄也克登武員演講旣畢沈仲禮觀察舉議向之致謝畧謂今日在座諸人得聞克登武員之名言甚爲欽佩並提及甲午庚子兩次之戰足爲前事之師云李佳白塼士助議並向譯員金子剛君致謝復云克登武員演說之文刋登中西各報後則閱者當較多於今日之聽者矣（助） 
　　暗無天日孫丁氏夫故家貧苦守淸節業已四載隨翁苦度孝思純篤宗族隣里共見共聞無有間言有氏姑夫榮寳泰者見氏少艾百計誘之不遂挾嫌向某局誣控奉判發堂婚配伏祈諸善　憐而振之以端風化叩禱旅滬錫人丁永昌丁子藩等十六人同啟 
 
 
] ] 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
