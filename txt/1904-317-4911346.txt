# 1904 - 317 - 4911346

 

Page 1

 
 
[新輯海國春秋出售] [  申昌書室啓]  
　　是書亦小說類也都凡四十卷意創而語新情奇而理實文人墨士大可藉此消閒　驅睡　較之尋常說部一覽即索然意盡者有霄壤之别今己印成定價七角又○大字鉛印三十二本御批通鑑輯覽三元二角○明季稗史彚編七角○刑案匯覽連箱八元○刑案彚編一元五角○西學格致十六種三元○通商始末紀四角○四國志略一角半○日本新政考四角○華英四書一元方角○華英字典五角○英語撮要五角○英語錄四角○英字入門二角○徐靈胎十三種一元六角○醒世姻緣一元四角○繪芳錄一元二角○紅樓夢補六角○閱薇草堂五角○前後房慶昇平七角○燕山外史二角○隨園尺贖二角欲購者請至小洋三馬路申報館間壁申昌書室及各書坊地有代售 
[新印大字遼金元三史出版] [  點石齋啓]  
遼金元三史爲近時極要之書大小試塲侖讀皆兼及三史扁　繁重價值又昻海内家備每苦力難棨　且三史中地名人名之類率貨　牙值屈記憶難清臨時若不檢查卽素經流覽督亦往往有差舛之虞貽愼匪淺此　　　　之石　以便取　西　無人計及於此　始由本　用影石法縮印選取頂上紙墨故能字跡明顯朗若刻眉平日用功旣屬不費自力南携　則尤極相宜　　廿八　　極克己祇收四工本洋銀四元八角欲購者請臨英大馬路本齋三馬路申報館申昌及各書坊購取 
[論四川西充縣劉大令祈雨期内開釀禍事]  
　　今夏川北順慶府屬亢旱成災各地方官設壇祈雨西充縣知縣劉大令鴻烈循側舉行禁止屠宰旋逢城隍會期函又諭令開屠祀紳鄉民見街市屠户售肉疑係違禁私宰取肉赴縣喊控大令將肉退還於是鄉民疑官袒護無心求雨韋向大令索救災維時来縣閒觀者愈聚愈多大令喝令丁役拿人遂致鄉民紛紛向外逃避擠跌踏斃者我至十七名事後大令自將公案印架擊毁誣指在場閒觀之斯耀亭等五人所爲獲案酷責收禁並據屠户李善本等供指當時取肉有武廟學堂學生在内遂帶丁役拿到學生楊時太等七名嚴責鎖禁此事現由四川總督錫制軍查明奏參請將西充縣知縣劉鴻烈卽行革職發往新疆充當苦差執筆人綜觀始末竊謂各省州縣或遇事顢頇或用刑酷虐或因捐事而釀罷市之禍或由教案而起聚衆之端因而爲紳民所控呈被大吏之參劾雖曰官箴有玷亦屬事理之常獨此次劉大令之案情節離奇廻出於常理之外世之說者無不責大令之辦事糊塗致讓我命夫大令之臨民無才不勝南面之任固亦百喙難辭矣然推其致禍之由則在旣禁屠而又開屠問以何爲而禁屠則曰祈雨也夫雨澤豐眞求而可得哉天災流行國家代有旱乾水溢事理之常爲地方官者惟當以時浚被塘修溝澮俾水利宣洩有法是雖旱旣太甚而民間取水便易田禾自無枯萎之虞若平時　無準備臨時徒思乞靈於神明似此荒渺無繕己甚可笑乃　自鳴誠敬出示禁屠閭閻飲食之微果何與乎隂陽沴戾之事不學無術可鄙孰甚焉問以何爲而開屠則曰逢城隍神會也夫城復干隍見之大易初未嘗有神道設教之說參預其間乃後人托想虚無謂各省府州縣皆有神以爲之治理每逢月之期望地方官必赴廟行香民間效之於是好事者遂有倡行廟會之事此等惡俗實爲文明之國所羞稱旣爲百里之侯宜勸諭民間設法除革乃非但不禁之且爲開屠宰以媚之夫城隍本無所謂神卽有神之豈須用肉以爲祭祀用意謬戾可謂絶倫語有之曰天道逺人事邇今大令以祈雨之故而遽禁屠旣祀城隍之故而又開屠於斯民之疾苦顚連並不計及而徒以鬼神一念縈擾於中以爲苟如是己足盡父母斯民之責任似此設想之謬卽民情安謐如常並未滋事亦何解於爲民設官之意哉至屠户所供當時取肉有武廟學堂學生在内夫各處學堂肄業生之滋事誠數見不鮮矣然學生並非膳夫斷無有自往屠肆購肉之理屠户之任意妄指不待智者而知乃大令輙聽一面之詞卽拘學生七名到案嚴責鎖禁似此不察情由偏聽無主糊塗昏暫可笑可憐嗟乎州縣者親民之官也民之性命托焉身家倚焉是非有通達時務之才而又深恤民隱何能治繁理劇出宰一方乃環顧當世之身登仕版者荒謬糊塗滔滔皆是如劉大令者特不幸而適逢其禍耳愚故特論列其事旣以責大令更欲使世之類乎大令者觀此　憬然悟也 
[俄艦行蹤]  
　　華歴十月初八日英京倫敦来電云俄國波羅的海艦隊中有戰艦五艘巡洋艦三艘醫船一艘糧食船六艘己駛抵大卡地方矣註大卡係阿非利加洲極西之地爲法人所屬 
[俄艦觸礁]  
　　華歴十月初八日日本東京来電云俄國巡洋艦名克洛麻巴者頃己於海參威修理完竣出海試行不虞悞觸暗礁受傷頗重艦身之半没入水中據云須用船數艘曳之始不至於沈下也 
[貸貲備戰]  
　　華歴十月初八日英京倫敦来電云兹得法京巴黎斯回音報訪事人電音言有自俄京聖彼得羅堡傳電相告者謂俄人己與法國及德國各銀行商議停妥籌借英金五千三百萬磅矣 
[不願平和]  
　　華歴十月初七日德京柏林来電云前者美國大伯里璽天德羅斯福創議在荷京亥革城重開萬國平和會惟俄日二國不欲於目下在此中占一席云 
[詳究中立]  
　　法京巴黎斯来電云頃得美京華盛頓電信知美國大伯里璽天德羅斯福頃己邀請列國集於荷京亥革城復開萬國平和會蓋欲詳究中立國之責任也 
[海軍增額]  
　　華歴十月初八日英京倫敦来電云美洲合衆國註卽美利堅擬增海軍人員之額至六萬四千四百四十五人又云美國海軍人員自此次增添之後兵力較前約强二倍此議蓋與近来添造戰艦之舉適相符合云 
[三續中葡新訂商約]  
　　第十七欵中國視傳教一事必須詳細商酌以免從前嫌釁滋事將来復萌倘中國與立有條約各國派員會查此事盡力妥籌辦法葡國因有保護其本國在華天主教堂之責允願亦派人員會同查議盡力妥籌以期民教永逺相安○教士應不得干預中國官員治理華民之權中國官員亦不得歧視入教不入教者須照律秉公辦理使兩等人民相安度日葡國教會准在中國各處租賃及永租房屋地基作爲教會公產以備傳教之用 
 
 

Page 2

 
 
俟該地方官查明地契妥當蓋印後該教士方能自行建造合宜房屋以行善事○凡有遵照教規無論中葡人民安分守教傳教者原爲勸人行善自不得因奉教致受欺侮凌虐惟入教與未入教之華民均係中國子民理應一體遵守中國律例敬重官長和翕相處凡入教者與未入教以前或入教後如有犯法不得因身己入教遂免追究凡華民應納各項例定捐稅入教者亦不得免納惟抽捐爲酬神賽會等舉起見而與教規相違背者不得向入教之民抽取第十八欵現訂之條約須施行十年自換約之日起直行至下文所載續修改定之日爲止兩國又訂明或中國或葡國在十年限期未滿以前六箇月之内均可請將條約所載之稅則及各欵修改倘十年期滿之前尚未照請修改則由該十年限期己滿之日起算續行十年以後均照此限辦理第十九欵本條約繕就漢文葡文英文各二分共六分署名爲定爲防以後辯論起見此三種文法語意均屬相同無異惟將来漢文與葡文如有參差不符應以英文爲準第二十欵本條約應奉大清國大皇帝陛下大西洋國大君主陛下御筆批准旣經批准後迅速在北京互換並應刷印頒行以便彼此兩國官商人民知悉一體遵照辦理本約立定由兩國特派大臣先行畫押蓋印以昭信守 
此約輾轉傳寫不免小有訛舛兹覓得原文校正如下第四欵應由澳官擬議節略會同拱北關稅務司定辦句脫拱北關三字第五欵惟須遵守現行之章程不得違背句現行二字誤作己定第八欵應照此次改定之進口稅則加添一倍半之數納稅句脫一次字按商約第三欵所指辦理洋藥另有應定各項章程及第五欵所指往来輪船有遵守之章程聞亦己由兩國議約大臣商定惟須俟御筆批准後方能宣布也[  本館附識]  
[再續出使俄國大臣胡考求中國出口土貨公文]  
　　四曰蘇粤繡物我國人工黹繡甲於環球而又以蘇粤爲尤勝所惜者我國人罕通畫理於盈丈大件其人物山水未得繡影繡光之妙不能奪目小件又嫌繡工太精過費人力售不獲利又除上海廣東數冡能略倣西式數種外所繡太都中國用品不適西人之用所當大爲變通於繡工不妨稍粗於畫理貴於求精於彩色貴於求肖註如繡獅則毛不可拳尾不可如葵扇形耳不宜大如豕毛色不宜緑所繡之件大約女客室之品爲宜五曰天津毛織物天津毛織物頗名聞於外域尤宜於俄俄冬令綿長需此旣久且俄俗又好用此但極大之幅織旣非易又多費而於房屋尺寸亦未易適合莫如多織一丈以内之小幅或織成階梯所用極長之窄幅或臥榻盥具前浴具前所用之小幅苟漸於畫理上彩色上加新術註毛織比絲織爲麤二者尚不難於花色上時時更新何患不售六曰江西涌北麻織物中國麻織物祗夏布而己且未有提花夏布而江西湖北二省所織夏布己有極細者惜織料太硬宜於中國夏令不宜於西人常用西人於臥具註被單褥子食具註桌單及巾所用之布盡貴麻織不貴棉織責其爲麻而能如棉之柔軟不必盡如絲之光澤且攷求衞生者以爲著膚之衣用棉不如用麻註冬令用毛用絲亦不如用麻則整幅無花之布也能於現今之布加軟加細己足供西人之用荷蘭國擅長於麻織俄人所用多荷製銷數絶大而運至東方如悉畢利東三省等虚　難則供彼地所需當爲我中國之利矣是宜於漚麻梳麻之法先事考求再研織法[  此文仍求登畢容俟明日續登]  
[誡勉殷拳]  
　　京師訪事人云商部實業學生於九月二十一日開學是日振貝子親蒞堂中閱視并請管學大臣張冶秋冡宰到堂同閱閱畢傳喚諸生上堂諸生謁見貝子行三揖禮貝子亦答以三揖隨將印成試勉語分布諸生人各一紙其文曰今日爲學堂開學之期本爵有數言爲諸生告蓋學也者所以學爲忠與孝也以古人制字之義而論教字左旁從孝學字中間爻字子字卽古篆文孝字故教者非孝無以盡教之義學者非孝無以爲學之基移孝乃可作忠孝親忠君爲人生天地間第一要義天下惟忠臣孝子而後能任天下之大事方今學人競爭波譎雲詭一二繆妄之士倡自由平等之談不復知自保其國至欲胥君親大倫而廢之詖淫邪遁其弊不可究極故今日學堂宗旨宜以闡明忠孝二字爲本諸生務須於人倫道德之誼切實自省返躬實踐而後能由體達用儲爲國家有用之材須知凡人宜立志爲轉移風氣之人切不可爲風氣所轉移之人幸勿呌囂自恣沾染近来習氣是所深望抑本爵更有進者西國學堂程度之高由於有專業中國學堂教科之雜壞於無專業有專業則虚者皆實無專業則實者皆虚實可以包虚虚不能敵實今學堂旣崇實業是宜顧名思義事軍務實切勿徒滋浮議而於講求實業之中尤須處處務探其本譬之講算學宜默察盈虚研究財政講地輿宜俯仰陳蹟敬恭桑梓講格致宜爬羅剔抉審愼改圖凡此事事皆是實理卽事事皆寓忠孝之理本爵於前年奉使觀歐洲各國及日本各學堂圖畫名臣偉相咸能爲國家發絶大思想成極偉事業原其始皆自忠孝中出亦皆自實業中出然則今日諸生之在學堂卽異日爲國家建立功業之基址亦卽爲顯親揚名之權輿本爵故旣以忠孝太義勉諸生又望諸生之務其實而不蹈於虚也諸生諸生勉之勉之 
[請設硝廠]  
　　京師訪事人云通州人某甲近赴商部呈請集股在通州設廠收買火硝詞中略謂通州迤南地窪性鹻可以煮硝現在南糧改由車運沿河貧民失業甚多往往有挖土煮硝私售謀利者地方官禁不勝禁如在各該處設立總廠分廠收買此項火硝稍濟時用且養民生實爲一舉兩便等情業蒙商部批准試辦一年如果有利無弊再行擴充辦理 
[越民自衞]  
　　紹興訪事人云越郡警察雖曾迭次籌議尚未舉行而城廂市廛屢有匪徒縱火圖劫之事各鋪户夜不安枕肢特舉辦民圑與保甲冬防並行不悖先將各巷栅一律修整復沿途樹立路燈東自斜橋河至小江橋西自北海橋直達大江橋擬鋪抽人輪流巡察是亦自謀保衞之道也 
[拘獲盜匪]  
　　安慶訪事人云九月二十八日澄清水師營管帶楊遊戎查知大星橋有匪徒麕集私立堂名因卽禀明大憲派兵往拿至則若輩己潛行逃逸旋拿獲通匪之潛山縣馬快傅某帶至警察局會同局員梁大令及潛山縣凌大令升座訊鞫傅某及快頭許某同供今春因往太湖縣公幹乘間至某鄉村搶刼數次並在東流縣劫掠一次日前又在東流塘村地方犯强劫之案現在羽黨均己逃散無蹤凌大令卽勒令許傅二犯指出餘匪俟緝獲後一併究辦 
[鄂省官塲紀事]  
　　漢口訪事人云九月二十四日清晨有英兵船一艘停泊江心聞勾留數日卽須開往宜昌查察商務○武昌府梁集菴太守政務煩勞致攖小極業己請假十日延醫調治想天相吉人定可勿藥有喜也○漢口土膏緝私局專辦一差業己裁撤總辦周大令德馨改委武穴土膏緝私局至前總辦黄小岑太守則委辦理宜昌籌餉局日前己分别上院禀謝矣○江蘇撫憲端午橋中丞偵知著名梟匪某其等匿蹟漢口特飭蘇捕營武弁汪開泰徐占魁来漢緝捕旣至卽赴夏口廳署投遞公文聲請派差恊緝 
 
 

Page 3

 
 
[鎭郡官塲紀事]  
　　鎭江訪事人云新委鎭江下游釐捐總辦莫梅城太守己於本月初一日乘舟蒞潤隨卽登岸拜會各當道定於初二日到差○前金陵陸師學堂總辦錢琴齋觀察今秋因病殁於省垣近由哲嗣將靈櫬載回浙江原籍本月初一日行抵京江暫泊大馬頭鎭郡各官與有交誼者咸登舟叩奠旋於初三日解維由蘇赴浙○調署鎭江府知府正任常州府知府德乾一太守交卸常州府篆後己於本月初二日戾止筮吉初三日接印屬下印委各官咸叩賀如儀 
[宏我漢京]  
　　京師訪事人云大學堂考取預備料師範館學生覆試發榜共取一百八十餘名所有新取學生定期十月初一日到堂肄業○太常寺衙署於九月中移至王府井大街路西其舊署卽欽遵前旨改爲工部官署涓吉九月二十日興工修葺署中羣房原有稅居住户兹己一律遷移矣○九月二十三日崇文門外橋下凌遲忤逆兇犯一名有知其事者謂此犯名索印鑲藍旗人其母携帶伊幼子在門前嬉耍年老鍾跌仆於地誤將其子壓斃索歸家聞知誘其母至城根僻靜處舉刀砍死事發被獲到官訊出實情立正憲典當臨刑時猶嬉笑怒駡面不更色是眞形同梟獍者矣 
[飭禁私售]  
　　江海北關稅務司刻接江蘇撫憲来文内開蘇省近因制錢缺乏錢價日昂奏明由官開鑄當十銅圓與制錢相輔而行以救商民之困乏訪聞上海有等奸商購取某洋行所售日本手摇印花機器以鑄成銅餅在機器上壓印花紋官私莫辨實於圜法有碍應卽查禁爲特飭關照會駐滬日本領事新關稅務司通飭各洋商嗣後機器銅餅兩項應屬爲官買之品如非由官定合同訂購暫勿賣給倘洋商私自銷售應照私售軍火食鹽章程辦理行縣嚴密查禁 
[札查扣餉]  
　　守護西鄉徐家匯天主教堂之哨弁陳君前經江蘇巡撫端午帥訪悉有尅扣餉銀等情爰札飭蘇松太兵備道袁海觀觀察查明實情禀復在案兹經觀察秉公詳查業己據實申復請示遵行矣 
[解餉過滬]  
　　兩浙運憲惠都轉札委候補知縣李徐兩明府管解京餉銀六萬兩赴都向户部交納前日道出滬江泊舟蘇州河隨卽命駕赴上海縣署拜會縣主汪瑶庭大令請派差赴舟次照料 
[駁船給旗]  
　　前者蘇松太兵備道袁海觀觀察訪悉南市浦江中駁船多至千餘號舟子往往恃强凌弱滋生事端甚致藉故索詐稍不遂意動輙將人推墮浦江爲害不勝枚舉因札飭水利局員高邕之司馬醒明駁船共有若干造册呈報兹己製就布旗千餘面著司馬按名給發懸掛船中以示區别並飭救生局小輪船隨時稽察司馬奉飭後己遵照給發矣 
[諭禁夜行]  
　　上海縣主汪瑶庭大令以時届冬令各項商船例有禁止夜行之舉爰飭各船牙傳諭各船一律遵守如敢故違一經查出定予提究不貸 
[請發經費]  
　　蘇松太兵備道袁海觀觀察前經札委某邑生員劉景維爲警察局教習並諭冬防委員郁少尹堃赴局學習兹悉劉君己擇於本月十一日開辦昨日禀請觀察請發給經費銀五百兩業經觀察允准照給矣 
[釐局批詞]  
　　昨日淞滬釐捐總局陳亦漁觀察發出紅木業烏順興禀批其文曰查紅木一項現據樹木捐局申報自二十七年由該商併認包捐月共繳錢五十千嗣因辦理不公商情未洽經前辦委員徐故令收回歸局自辦自前項紅木早己剔出小烏緑毛杮等木捐欵劃分兩途此次顧正興禀認紅木係由衆商公舉且月繳捐錢五十五千文己較該商前認併包之數爲多業經該局核准未便驟然更換所禀應毋庸議著卽遵照此批 
[法界盜案]  
　　上月某某等日之夜法國新拓租界中日揮港左近潘家木橋豐順昌米店迭被盜匪行劫事主報捕請緝迄未破獲前晚十二點鐘時以有盜匪十餘人明火執仗破扉入内肆行搜劫事主鳴鑼呼救衆鄰聞警前来諸匪遂一哄而散昨日事主投報捕房捕頭令各包探嚴行偵緝 
[祝釐誌盛]  
　　英美等國租界各店鋪自奉公廨讞員黄耀宿司馬之諭以皇太后七旬萬壽理宜在門前高揭國徽懸燈慶祝因是英租界大馬路曁棋盤街一帶店鋪均高揭龍旗隨風招展門前更以五色綢綾結成彩幔爭奇鬥勝異樣鮮明而以棋盤街天成九章老介福諸調縀莊爲最佳并在門首高搭牌樓綴以各種各花及絹製戲劇其次則九和綢莊寳成銀樓祥豐衣莊楊慶和銀樓杭恒富綢莊怡盛洋貨號邵萬生南貨店或以絹紥成龍燈或擺列寗波彩戯或用煤氣燈裝成慶祝字樣五光十色目眩神迷萬壽無疆普天同慶祝釐盛典固不妨踵事增華也 
[黑人行竊]  
　　前日有籍隸法國之黑人某甲乘馬車至吳淞路李教榮所開小錢莊託名兌換金錢乘間行竊香港鈔票計洋銀二十五元事後經李查悉投報捕房昨由六十六號西包探偵知甲寄居泥城外金隆西客館遂遂往拘獲解送駐滬法總領事署禀請訊追 
[九月分缺單]  
　　知縣山東沂水方奎江西安福高蒸陜西扶風唐驊路俱丁江蘇寳應黄爾樞山西定襄陳庚經俱近山西榮河魏元熙太谷洪縉四川西充劉鴻烈俱革府經歴直隸宣化周學淵捐離任縣丞浙江金華陳樹猷故巡檢浙江瑞安胡景昌開缺廣東合浦松峻革典史山西芮城文華革 
[九月分選單]  
　　知縣江蘇寳應陳庚經浙江江西安福黄爾樞福建俱甲山西定襄李盛東湖北廪陜西扶風譚紹裘湖南甲山西榮河李琨江西四川西充郭長年江蘇山西太谷葉在鋆福建俱舉山東沂水胡德修江西廪府經直隸宣化查桂芳安徽廪縣丞浙江金華張錫魁江蘇附巡檢廣東合浦王廣潤正黄漢監浙江瑞安傅調梅四川吏員典史山西苪城馮鉞四川監 
[申報館恊振所經收紅十字會振捐九月初一日至九月廿九日止第六次清單]  
　　○九月初一日陳彩舫洋五元○初二日關興記銅洋十五元銅小洋廿九角○初九日鎭江裕興康来京口合記洋一元銅洋一元○初十日徐信記洋二十元無名氏洋五元○十一日蒿垻兪小洋一百角○十三日太倉永義昶来婁東恆農子龍洋十元○十五日曹三能洋十元○十七日高萬春交来崇明隱名氏棉衣洋一百元力耕子洋五元○十八日杭州署恊興来無名氏洋二元○廿二日隴西吉人洋四十元○廿三日高萬春交来崇明沈渭臣棉衣洋三百元崔瑞林票元十兩○廿五日常山恊興来姚馮氏洋一元以上總總共收荳五百零九元票元十兩銅洋十八元九角以上十月初二日統交與總局 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　九月二十一日禮部太常寺正紅旗值日無引見希璋假滿請安桂春因伊子補東陵工部員外郎謝恩亨亮謝授公中佐領恩陜西道楊崇伊謝恩葛寳華續假五日皇上召見軍機大臣及楊崇伊○二十二日兵部太僕寺廂白旗值日無引見崇壽因伊孫以文職用謝恩兵部奏派查齋之大臣派出敬昌兠欽隆斌崇勳善旌全福松鶴英信皇上召見軍機大臣○二十三日刑部都察院大理寺廂紅旗值日無引見崇勳等謝賞廕生恩新授山西知府紹彝謝恩那王續假十日皇上召見軍機大臣及紹彝提督衙門奏據中營副將鮑湧泉參將王文煥遊擊張得海督率守備張治清于清千總松年王夢松候補把總趙連順張茂等在西直門内外拿獲白書攔路搶刼刃傷事主之盜犯孫奎海卽海兒趙全祿卽瞎全子等二名又南營參將金如鑑游擊徐鎭邦督率都司張永泰候補千總王得勝把總安書明等會同北洋管帶官馬廷襄武衞右軍先鋒官周國樑左營署都司袁得亮等帶同兵目在崇文門外北官園地方將魁秃内案逸犯搶奪婦女之匪犯楊老兒卽楊得山又卽小楊存王老兒等九名拿獲均請交刑部○二十四日工部鴻臚寺正藍旗值日無引見紹彝預備召見宗人府奏派正進補進王六班派出莊王濤員勒又奏派充總族長派出霱公皇上召見軍機大臣及紹彝 
[請查僞鈔]  
　　烟臺訪事人云近有匪人僞造俄國錢帖在奉天一帶欺騙鄉民駐烟俄領事官體德滿君查知據情函請地方官請飭差嚴密查拿以懲奸詐 
[藥發傷人]  
　　安慶訪事人云本月某日西門外顧姓爆竹店製藥不愼藥性暴發致將工匠某甲轟傷登時斃命併灼傷一婦嗣幸警察勇丁及四鄰聞警来援火始熄滅 
[巫峽猿嗁]  
　　重慶訪事人云有浙江人王姓者自言曾遊歴英德日本各國九月十六日身穿洋服至四川巴縣署謁見縣宰傅大令請將某案中某某數犯開釋大令以其膽大妄爲升堂詰究飭責大板數百枷號一日以示之懲○渝城三面皆水附郭者每結樓而居前數日有一家五口高踞危樓忽隆然有聲樓遽傾圯五人皆受損傷内有某甲者年己衰耄恐不免有性命之虞也 
[三楚客譚]  
　　漢口訪事人云九月二十九日十點鐘時漢口大亨巷正街周德生藥店不戒於火遽兆焚如各鋪水龍聞警之餘馳往援救火漸告熄除藥店悉付一炬外餘未殃及○近日漢上各店鋪倒閉之事時有所聞日前鼎記綢縀號迭欠某局之欵無從措置遽爾閉歇禮和洋行買辦韓敦堂亦因虧累甚巨無術彌縫遂於某日吞烟斃命○鄂垣方言學堂邇来缺額甚多督憲張香濤宮保擬於日内重行招考以彌其闕○本月初一日清晨湖廣總督張香濤宮保帶令隨員多人親詣花園山一帶測量地址不知有何興作也○湖北勸業塲擇定由蘭陵街起至天主堂止地勢甚爲闊大業己於本月某日破土開工矣 
[茸城雜志]  
　　松江訪事人云桐廬袁爽秋太常之瀛眷僑居松江西門外塔橋東首長君因事赴滬長媳在蘇城某學堂肄發次君則携其婦赴杭垣省親因是房室均經扃鎖疇昔之夜忽有妙手空本兒踰垣入内將所有細軟竊取一空翌晨僕從知覺因主人逺出不便檢點僅開單報知婁縣捕署午後典史某少尉乘輿戾止勘察一周隨禀請婁邑尊黎子新大令比捕嚴緝○奉賢縣屬金匯橋孫姓富甲一鄉今春忽被劇盜糾黨肆刼臨去大呼我輩係林得勝所使縣尊郭子華大令卽派飛划副左營林沈兩哨弁緝獲盜黨數名並於滬上拘獲著名皖梟頭目衞家裕之兄衞家玉到案研訊之下供認夥劫不諱月初某日押解至郡諱以飛划槍船三號抵岸後卽投府署禀報隨由府尊田太守飭發華亭縣獄寄禁○鄉人某甲駕舟至西門外錢涇橋左近偶爾不愼觸損漁船之網因是大啓爭端漁船上父子三人現己投水利主簿署聲控矣○本月朔日破曉時有順成全盛二信局划船由滬来松駛經泗涇鎭左近忽被匪徒攔截劫去洋銀三四百元大土兩包舟子到松卽投婁署禀報婁邑尊黎子新大令隨於初二日乘舟赴彼處察勘一周飭捕嚴緝 
[聖節停訊]  
　　本月初十日恭逢慈禧端佑康頤昭豫莊誠壽恭欽獻崇熙皇太后七旬萬壽英美等國租界公廨讞員黄耀宿司馬循例照會藏滬各總領事於初九初十十一停訊三日並咨照各捕房所有應訊各案統於十二日解案判决至於法界捕房昨爲發落之期讞員陳楚生大令先期咨照捕頭暫行停讞 
[求免騐屍]  
　　紹興人杜利發携其妻孫氏来滬僑居美界裏虹口某號門牌屋内前日因事反目同居之江北人朱朝洪勸阻不依後扭其髮辮而止杜心不能平竟於夜間潛購紫霞膏吞服及毒發氏卽設法救治未幾宛轉呼號而斃昨日氏以被朱毆斃爲詞投報捕房捕頭派令某包探將朱拘獲令地保投報上海縣署旋經人再三勸解令朱氏棺殮費若干由氏投縣禀請免騐 
[馬路工程局案]  
　　日前駁船户沈揚華承裝萬裕馬頭某花行棉花中途行竊數十斤被行主扭控馬路工程局總辦翁子文太守倩襄讞委員黄衡堂二尹訊明判責三百板枷號若干日昨己期滿二尹遂帶案疏枷交人保去 
[英美等國租界公廨紀事]  
　　三百二十一號華捕送九歳女郎錢阿二至廨禀稱此女有人送至捕房云係来歴不明請爲定奪讞員黄耀宿司馬充之○一百八十一號華捕送在途强曳狎客之流妓王小寳至廨司馬著交官媒看管聽候會訊核辦 
[英租界捕房紀事]  
　　本月初四日報紀楊樂川控其妾楊張氏捲逃等情讞員黄耀宿司馬訊供之下著將楊張氏管押候提蔣阿金朱阿大訊辦前日包探李星福王長桂將蔣朱拘獲管押捕房大約一過萬壽節期須解送公堂禀請訊究也○積竊張阿金專在各妓院行竊昨爲包探劉銘芝拿獲詰得行竊某某諸妓院銀水袋等物因卽俀入捕房押候解公堂禀請訊辦 
[法租界捕房紀事]  
　　法界菜市街某姓糖食店有誘拐小孩販賣情事被捕頭訪悉昨日令某包探前往將店主某甲及乙丙二孩一併帶入捕房詰究之下甲稱二孩由外洋買来並非誘拐捕頭命押候查明然後解送公堂禀請讞員陳楚生大令訊辦 
[九月分教職單]  
　教授山東東昌孟廣範兗州舉四川嘉定劉讀藜綏定甲正諭江蘇丹徒蔣蕚常州山東濱州王錫鴻萊州諸城王錫銘萊州河南光州曹卓然汝州甘肅肅州廖振鋆蘭州俱舉甘肅靈州趙啓文秦州優浙江右門胡价人紹興湖北石首吳鍾麟黄州湖南茶陵州劉映煇寳慶廣東高要黄召棠廣州四川汶川鄭炳蔚順慶俱奉訓導直隸望都田景運順天鉅鹿薛葆如宣化雞澤張沖漢保定邯鄲胡之冕承德俱舉山東館陶田宣叡萊州河南遂平周逺謨開封俱挨山西大寗梁善濟代州優浙江奉化梁國元紹興仙居陳德圻寗波廣東 
 
 

Page 10

 
 
遂溪王兆豐韶州四川瀘州陳緯元綿州貴州荔波司炳煃貴陽俱舉四川酉陽州陳慶雲忠州手復諭山東禹城朱錫階泰安陜西洛川高日陞佛坪廳順天永清張第昌保定俱拔山東高苑蕭含英萊州廣西恭城陳國琦鬱林俱副山西武鄉趙光國汾州附江西會昌劉淦建昌廪藝南順寗叚獻增雲南舉新平楊承恩楚雄恩直隸元氏黄執中永平增復訓直隸祁州張鏞河間吳橋蘇良弼永平山東魚臺張金瀛登州陜四留壩廳馮燦章同州湖南武岡州張壽衡岳州廣西柳州府李步程潯州雲南河西趙春華澂江直隸束鹿楊際隆順德俱廪浙江處州府湯鼎熹紹興廣西懷集馬式太平雲南陸凉州宼從仁雲南俱舉湖南綏寗黄國瑞長沙廣西思恩府陽春培桂林直隸正定咎作棟大咎俱附 
[補錄重慶招商局經募紅十字會第一批捐欵清單]  
　　無名氏卽德生義助規元五百兩無名氏助渝平銀八十兩章伯候渝平銀十兩無名氏渝平銀五兩曾萬興渝平銀十五兩　鏡如汪如卿渝平銀各十兩王新水渝平銀五兩慶昌祥渝平銀二十兩資生長無名氏仁　瑞興祥同泰豐渝平銀各五兩德和祥渝平銀一兩同壽恆渝平銀五兩無名氏渝平銀二兩　記利濟堂壽康祥渝平銀各五兩程潤之渝平銀二兩裕生祥德記渝平銀各五十兩慶餘　敦厚堂積善堂留蔭堂修德齋尚義齋尊德堂守拙　樂義堂兼善齋渝平銀各十兩天順祥渝平銀五十兩補拙齋渝平銀十兩德厚堂崇善堂厚怡堂修齊齋樂德堂居仁堂懷德堂執敬齋渝平銀各五兩許松記渝平銀七兩求嗣堂渝平銀二百兩成記渝平銀五兩以上計規元五百兩渝平銀七百十九兩九五二申規元七百五十五兩二錢五分兩共計規元一千二百五十五兩二錢五分業己分掣收照交符秉剛兄手帶回今并申明以昭核實[  上海萬國紅十字會同人謹]  
[八月初二日至九月廿五日施藥捐有嬰捐清單]  
　　宏大莊節省月餅洋四元黄錢氏求合家平安龍洋廿元無名氏求合家平安洋二元馬章才洋二角義成永銅洋二元兪理臣洋十元三省氏洋四元振記洋二角五分無名氏洋四元五角錢廿文徐元氏洋五元大阪洋棚汪銅洋一元葉楚三洋十元崔瑞麟洋二元代善子洋三元厚記無名氏洋五元李士慶洋一元王謙盛洋洋二元又銅洋一元葉用霞洋二元五角豐記洋二角鶴邑李玉泉求合家平安洋五元史瑞来洋一元蘇州立興輸局交来隱名氏洋三元錦華源洋七角○育嬰捐計巢松亭翁洋五十元鄧　釗翁洋三十元鄧啓源翁洋一百元徐貫　翁洋廿六元行恕主人元四百兩彭城隱名氏洋十元以上共收元四百兩洋三百另一元三角五分錢廿文銅洋四元滬北天后官前廣益善堂司董嚴信厚龔心銘施則敬朱佩珍祝大椿葉貽釗周鴻孫等謹誌 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[雲南巡撫林奏爲審明習峨縣民王小雙誤戮傷胞兄王中興身死按律定擬摺廿五日]  
　　雲南巡撫臣林紹年跪奏爲審明㠄峨縣民王小雙誤戮傷胞兄王中興身死按律定擬恭摺仰祈聖鑒事竊據㠄峨縣知縣羅會元詳報縣民王小雙因切魚分辯被毆失跌誤傷胞兄王中興身死一案嘗經批飭審解去後兹據該縣審明議解由署臨籍隸知府左肇南審轉解經署按察使陳燦覆審未及詳辦卸事移交接署按察使普津覆核無異招解到臣臣親提研鞫緣王小雙安府該縣己死王中興係王小雙胞兄同居素睦無嫌光緒三十年正月初五日王小雙之出嫁胞姊普王氏囘至王中興家午飯普王氏在房歇息王小雙在廚用刀切魚先取魚肉嘗食王中興查見斥駡王小雙分辯王中興順用木柄鐵鋤連毆傷王小伶左右手腕王小雙跑避王中興携鋤追攏扭住王小雙衣領毆打王小雙情急掙扎失足仰跌地上將王中興帶跌撲壓王小雙身上王小雙手持切魚尖刀不期刀尖向上致誤傷王中興左乳鬆手倒地適鄰人普興與普王氏聞鬧踵至瞥見赶攏喝阻問明情由詎士中興傷重旋卽殞命報經該縣詣驗獲犯訊詳奉批飭審該犯在監患報明醫痊審擬由府審轉解經前署司覆審未及詳辦卸事移交該署司覆核招解前来臣提犯親訊據供前情不諱詰非有心干犯亦無起畔别故及在場幫毆之人推鞫不移案無遁飾查律載弟毆胞兄死者斬又例載卑幼誤傷尊長至死罪干斬决審非逞兇干犯仍准叙明可原情節夾簽請旨各等語此案王小雙因切魚分辯被毆失跌誤傷胞兄王中興身死自應按律問擬王小雙應如該司等所擬合依弟毆胞兄死者斬律擬斬立决恭逢光緒三十年正月十五日恩詔事犯在正月初一日以後忽用查辦惟傷由於誤審非逞兇干犯情節實屬可原核與夾簽之例相符相應照例聲明普興普王氏均救阻不及應毋庸議無干省釋屍棺飭埋兇器尖刀供棄免起除供招宗圖咨部查核外謹會同署雲貴總督臣丁振鐸恭摺具奏杖乞皇太后皇上聖鑒勅部核覆施行謹奏奉硃批刑部議奏欽此 
[政務處奏爲遵旨議覆摺廿五日]  
　　政務大臣和碩慶親王臣奕劻等跪奏爲遵旨議覆恭摺仰祈聖鑒事迭准軍機處抄交直隸總督袁世凱奏議裁官缺及酌裁教職各一摺又安徽巡撫誠勳奏擬裁官缺一摺又河南巡撫陳夔龍奏酌裁佐貳教職河工官缺各摺片均奉硃批政務處吏部議奏單片併發欽此又御史夏敦復奏直隸教職請免裁併一摺奉旨政務處吏部議奏欽此查京外各項差缺欽奉諭旨飭令裁汰歸併朝廷綜覈名實並不論官階大小惟期各勤職事除冗濫而勵官常今該督撫等將直隸等省應裁各缺先後奏到臣等詳加察覈直隸擬裁霸昌道一缺據稱所轄僅西南北三廳無審轉案件可歸併通永道管轄等語查本年八月間陜西巡撫升允奏請裁糧道一缺業經奉旨允准霸昌道事務較簡應照所擬准其裁撤現任道員穆特賀應俟奉旨後由吏部照例知照軍機處請旨另簡至直隸等省擬裁同通以下等缺查同知通判乃京官升選之途　員如各部院筆帖式漢員如同閣中書等十七項及國子監學正學錄等官或京察奉旨記名或俸滿截取始得註選該員等在京當差多年似不能不予以出路俾資歴練各項州同州判爲舉人五貢就職本班上年學務大臣奏定章程各學堂畢業奬勵並有以州同州判儘先選用之條亦應酌留額缺以勵上進近日山東巡撫周馥以河防較前吃重請將沿河各府州縣同通佐貳等缺移駐河干助州縣照料所不及卽如該撫陳夔龍以許州所轄之繁城鎭鐵路開通請將同城之州判移駐該鎭就近稽查彈壓先後奏明在案是缺分繁簡因時轉移卽閒散微員用當其職亦足以資佐理應令該督撫等再行詳覈分别奏明辦理安徽河南擬裁各缺該管事宜如何歸併原奏未據聲叙並由該撫詳議奏覆至教職一項直隸擬每縣二缺裁一安徽河南擬裁復設各缺其意相同惟查現在各省储廳州縣均應設立蒙小學堂方須廣置教員以資訓迪若將京師大學堂及各省所取之初級師範生由學務大臣考騐合格保送教職歸部銓選如此一轉移間將来各省學官卽可兼充各該處學堂教員允爲名實相符尤於學校有益擬請母庸裁撤如蒙兪允應由吏部查照學務大臣奏定章程分别班次奏明辦理所有遵旨議覆緣由謹會同繕摺具陳是否有當伏乞皇太后皇上聖鑒訓示謹奏奉旨依議欽此 
[政務處奏爲查該督撫所請展期具奏自係爲愼重考核起見應請照准片廿五日]  
　　臣奕劻等片再本年九月初五日初十日准軍機處抄交河南巡撫陳夔龍奏開報各州縣事實清單擬請展至次年三月具奏又直隸總督袁世訊奏考察州縣事實請展至次年二月奏報各一摺均奉硃批政務處議奏欽此據稱各屬下忙錢糧須年終截數卽訟獄學堂農工巡警諸務亦必須年終方可分别優劣輾轉申送非一二月不能竣事各等語臣等查該督撫所請展期具奏自係爲愼重考核起見應請照准並通行各省如須展限亦卽照此辦理均不得再逾次年三月之限所有遵旨議奏緣由謹附片且陳伏乞聖鑒謹奏奉旨依議欽此 
[江蘇巡撫端奏爲懇恩准俟拿到著名匪犯審係最大頭目卽由奴才將出力員弁核實奏保片廿五日]  
　　端方片再蘇省梟匪充斥久爲地方之害奴才抵任後深知緝捕不力實由營務廢弛兵與匪通節經撤換管帶訓飭營弁責以拿匪自効並申明賞罰冀有捕獲以靖盜風數月以来各營稍有愧奮之志屢經拿獲盜夥匪黨多名訊明正法惟現查匪黨頭目以高東山吳海鳳董刁福魏家元爲魁高東山羽黨廣布犯案纍纍其稔惡與己經正法之曾國璋相將吳海鳳現在浙西一帶聚賭行刼拒捕官軍行爲兇悍董刁福魏家元現在太湖沿岸聚賭販私擄人勒贖私蓄快槍多桿恐爲不法皆係梟匪中最大頭目儻能按名逮案懲治必可藉寒賊胆現正設法掩捕吳海鳳業經破案其餘購綫分投密拿亦望陸續弋獲惟是整頓捕務之際期於信賞必罰嗣後如查有通匪之管哨官但得確實憑據卽請以軍法從事俾昭炯戒若果能踴躍用命捕獲渠魁亦當懮加奬叙以爲激勵之資合無仰懇天恩准俟拿到著名匪犯審係梟匪中最大頭目卽由奴才將出力員弁核實奏保數員以示鼓勵出自逾格鴻慈再太湖一帶地方素爲梟匪藏集之所奴才擬於九十月間親往巡視一周俾資鎭攝謹附片具陳伏乞聖鑒訓示謹奏奉硃批知道了欽此 
 
