# 1899 - 280 - 4909518

 

Page 1

 
 
[新印大字足本王鳳會纂告成] [  回書集成局代啓]  
　　是書係明王鳳洲行狂所撰先生一代　　大精史學以司馬温公資治通鑑朱紫陽通鑑綱目卷缺較繁閱者不便宏會通兩家之書撰爲是　用筆謹嚴叙事詳備方今國家崇尚　　　古之士允宜家書一編惟惜坊間所印均係剛節之本又字盡織小讀者憾焉今埽葉山房主人覓得是書足本倩本局用新鑄大號鉛字重行排印校對詳明紙張潔白　乙部之要編藝林之精品也每部二十本價洋二元八角蘇申南北埽棄山房均有發兌此佈 
[新印萬國新史大事表出售] [  圖書集成局代啓]  
　　是書於各國形勢政事沿革及一切交涉公法深源營流離羅宏富於西史中獨得窾要閱之可以極權變而廣見聞方今時事多艱有心世道者於外洋用人行政之道規時度勢之方言當詳加考訂誠得是書而講求之何患不能窺其堂奥哉現由本局代爲刋印裝訂十六本每部洋二元由上海望平街紹先書局蘇州彚文軒發售 
[外臺秘要出售] [  圖書集成局啓]  
　　是書爲唐王刺史燾所輯刺史在臺閣二千銓　蒐求古今奇方凡一千一百餘種裒成四十卷鈎元異要卓著靈效宋孫中承刻之於前明程敬通先生刋印於後岐黃家久已奉爲圭臬　楊本久已散失市無流傳本局由日本覓得初印原書用新　鉛字排印紙墨精良校讐詳愼現已工竣碼洋兩元五角在申將館申昌三洋涇橋煥文書　文淵山房棋盤街江左書林十萬卷樓曁漢口鴻文順記湖涨省城煥文書局發售此佈 
[息謡言議]  
　　謡言者何凡世間至無情理之事忽有人焉軒眉攘臂言之鑿鑿始猶不過屠沽下賤之流互相傳述詫爲異聞浸假而播之士林焉浸假而逹之貴游焉其來也如風飄雨驟而莫知其所自來及其止也如霧滅烟消而莫知其所自止潛之史册所載如大水入城蒼天忽死種種怪誕不可悉數在述之者非動於好異之私卽中於悠謬之見甚或有心造作聲動愚民藉以行其詭謀秘計斯時苟得明智之人斥其謬辨其誣剖以數言亦可稍息其喙無如末俗好奇人心思亂一聞異說信之極深在昔各省閙教案起競傳西人有挖目剖心之事紛紛傳述幾於草木皆兵匪徒乘之互相煽惑以致釀成巨案禍流至今然猶曰彼教初來情形未悉故有此訛以傳訛之言也最奇者癸已之春各省公車雲集都下忽傳城西陶然亭出有水怪其形似鵝而其聲則洪而甚遠匿於蘆葦隱見無常初時遊手好閒之輩三五成羣日往窺伺詢以所見則言人人殊不數日而搢紳仕宦亦相約往觀車水馬龍萬人空巷并競傳此怪善於穴地周圍數十里穿　已空倘遇雷雨飛騰京城卽難免傾陷蜚語所播流入宫庭當事者恐釀巨變特派禁兵一營前信彈壓一面廣貼示諭申明此怪之不致害人俾羣疑得以稍釋而謡傳所及益致驚猜儒怯之流甚有謀遷徙以避禍者正當　　紛紜之會忽而車馬漸稀禁軍亦撤異而問之咸稱不知何故惟往觀者日見寥落茶坊酒肆亦漸無人談及盡此事自始至終不逾十日而風起雲滅頃刻萬變識微之士方謂輦殺之不無端起此　言　非國家之福迨至秋繩而果有朝鮮之變中日交兵未戰而敗喪師失地貽笑鄰邦蓋中國朝野上下識見之卑微性情之浮動外人早窺之甚深故股掌玩之而不復有所顧忌洎乎和議旣成臺灣割讓唐景崧倉卒舉事不成而走義民擁戴劉淵亭軍門扼守臺南海外扶餘自成世界聲靈遥戴在臺民固出於忠愛之誠卽薄海人心亦未嘗不因此自壯乃好事者忽揑造種種戰守之策大都兩會演義中怪誕不經之說撰成載記流爲丹青婦孺老幼贊不絶口稍與分辯卽勞目相向以爲食毛踐土不應出此謬戾之語嗟乎辱國深仇不思報復而徒假荒渺無稽之說以相炫燿予壹不知滔滔者果具何心而竟專喜此無根之言哉至去歳又傳俄人聘請中國文墨之士赴彼國教習學生定以三年之期重以千金之聘一時舉國若狂頗有思贏糧而往遊者奸民復誑言俄人新開捐例如入朱提一流卽可給予憑據作爲監生凡得此護符官長卽不敢笞辱蚩蚩者信以爲眞甘心受騙不知凡幾可笑可鄙至於此極近時又喧傳康梁諸人均得西人保衛改裝來滬藉窺中國情形捉影捕風一若眞有其事愚人之愚一至於此有心世道者能不慨然凡若此者姑勿論其得自傳聞與出於誣造惟使聽者果能中有定見晰理精微辭而闢之亦何至輾轉訛傳至於無可究詰語曰流丸止於區臾流方止於智者吾願世之君子深惟是言轉相告語務使人人以信訛言爲可恥以傳訛言爲可鄙庶奸民之詭計無所使而朝野上下亦藉以免外人姗笑乎 
[本館接奉電音]  
　　昨日午前京師飛電傳來上諭二道旨一道敬謹譯登○九月初七日奉上諭丁立瀛奏因病懇請開缺一摺順天府府丞丁立瀛著准其開缺欽此同日奉旨崇勲著留京當差瑞洵著賞給副都統銜作爲科布多叅贊大臣照例馳驛前往欽此同日奉上諭毓賢奏舉劾屬員一摺山東候補知府徐元利東昌府知府洪用舟著該撫給咨送部引見補用道李正楫貪鄙不職　茸無能候補知府彭履謙舉止輕浮聲名狼藉均著卽行革職候補知府李慶霖才具平常操守難信著以通判歸部銓選卽墨縣知縣周永心地糊塗辦事草率高密縣知縣葛之覃政事泄沓罔恤平民惟文理尚優均著以教職歸部選用另片奏叅將李玉田膽大心貪往往任性妄爲等語李玉田著卽革職餘著照所議辦理該部知道欽此 
[塔酋約戰]  
　　前日倫敦來電云南阿非利加洲搭浪施華列人見英兵蜂屯邊境因卽致書英帥略謂今後四十八下鐘内貴軍如不約退則本國誓當厲兵秣馬與貴軍相見於疆塲書中又曰敝邦内政烏容貴國干預其間卽或交涉事宜意見叅商亦不難浼人調處今貴國遽以干戈從事則是曲在貴國敝邦决不能隱忍於心也 
[戰法限制]  
　　俄人創設弭兵會所議各條前已譯登於報兹者天津國聞報又登有會中所議限制戰法條目爰再錄之一禁止毒殺敵兵及兵械附著毒物二無論其爲敵兵爲敵國臣民禁止用詭計殺傷一人三禁止殺傷抛棄兵械乞降者四禁止宣言不許乞降五禁止使用慘毒酷烈之兵械六禁止濫用休戰旗國旗及紅十字徽章七除交戰必不得已之時外不得破壞及獵取敵國之財産八禁止砲擊不施防禦之都邑及房屋九除迫不及待外宜豫告砲擊日時十與宗教美術科學慈善等事有關繫之房屋不加攻擊但敵兵據以爲防禦之用則不在此限聞以上十則統限本年之杪由列國朝廷批准施行目下列國意見如何尚未可窺測也 
[郵船阻滯]  
　　西字報云法公司輪船名西得你雅者於華歴八月初五日由法國來華本月初一日已由西貢行香港乃迄今尚未抵埠不知留滯何處也 
 
 

Page 2

 
 
[印人患疫]  
　　天津國聞報譯登西報云印度孟買省患核疫而死者一禮拜内多至三千四百五十人普那埠疫氣尤甚居民紛紛遷往他埠避之 
[葡人患疫]  
　　天津國聞報譯登西報云近日歐西葡萄牙國亦有核疫症大約其毒由印度所運貨物中帶往雖目下尚未廣布然只惡布多一處患此者已有二十六人斃命者十一人利司朋亦患此症是以西班牙人方愼防邊境以免斯疫蔓延 
[派員閱操]  
　　福州訪事友人云閩浙總督許筠庵制軍近接四川總督奎樂峯制軍來文知川省整飭兵營擬仿日本操法已派沈丹曾觀察帶同隨員買凝福林黻楨前赴蛉洲察閱日兵操練俾得回華教習漸改舊觀云云因念此舉實爲當今切要之圖不可或緩爰委督標親軍福字砲隊後營管帶候選直隸州崔直刺祥奎前哨長周守戎春霆中哨長劉守戎玉林福强軍左翼前哨長徐守戎繼藩右翼左哨長鄒守戎玉雲率同電學生許崇儀海軍駕長許崇智馮耿光礦學生華承德駕長王騏陸師學生張哲培隨往勤求武備以收集思廣益之功日内已先後捧檄就道矣 
[詳述台州應匪閙教緣由]  
　　台州匪人應萬德聚衆閙教本館前已縷紀報端兹者徐家匯天主教堂所刊匯報登有彼處教士手畢詳述此事巓末原原本本如數家珍因再錄之以供衆覽其中稍有棱角峭厲之處僣筆潤飾節芟蓋以本館局外閒評雖無私意存乎其間然亦深懼有所干礙也所願匯報館主及閱報諸君共鑒之其函略謂我浙教友以台州府境爲最多統計新舊不下三千人惟進教人多則訟端易起非教友之好事也實以外教及他教嫌疑未盡釋然耳此次台州匪衆滋擾教堂實肇端於黃巖縣甘篷埠著匪應萬德應混名東方王其家鄰近洋嶼天主堂常與堂中司事教民視同仇敵歴經海門李總鐸函請黃巖縣究辦無奈新任趙大令畏首畏尾致匪勢益張動輙聚衆横行本年二月十八日率黨數十人至海門遊擊署李總鐸函請拘留以便清理各案而外委周勝標係應之執友暗通消息致應匪忿怒不平出署後卽令其子再庚糾黨千餘人分執槍砲器械一霎時將海門天主堂圍困周外委見勢不佳竭力阻之始免於禍旣而匪黨路過洋嶼將教堂及教民六家毁搶殆盡詰朝十九日又率手持洋槍之會匪數百名遍歴鄉村鳴鑼聚衆聲稱遵奉憲諭護國滅教定於二十一日起義兵旋設饌數百筵飲灰歃血高竪紅邊緑頭白心應字旗當洋嶼教堂毁搶後趙大令委長浦司巡檢汪少尹丙熙踏勘應匪遂蜂屯蟻聚會飲訂盟士匪張保榮夏金甫王梧臣等聞之響應雲從同謀不軌黃太臨三縣地頓變爲戈戟之塲黃巖縣境泉井茅林路橋各教堂太平縣城内教堂及二蕩廟新河所隘頑所石橋頭箬横温嶺澤國各教堂共一十二所先後被匪焚毁教民被若輩或搶或毁者共數百戶眞所謂平地風波也尤可痛者堂中司事及教民不論老少男女一見便恣行縶縛處以私刑自二月初以至近日約百數十人受其毒害傷命此外被擄未放者又十餘人他如教中董事管贊清被匪刓眼刖足幾瀕於死司事阮國祥中彈殞命教民王仙照丁仙燦徐維熙等數十人均受重傷其餘三邑境内教民家田産均被應匪率黨强佔以致教民之家破人亡妻離子散者比比皆然李總鐸不忍坐視禀請全浙主教准由堂中留養五百餘人一切慘酷情形非筆墨所能形容觀此則應萬德之罪不容誅當亦人所共悉矣浙江撫憲劉中丞得禀卽委吳觀察宗濂赴台州火速辦理此案旋將黃太二邑主撤任太平營叅將摘頂海門營遊擊記大過三次台州府更調汪少尹亦撤任應匪自知身罹法網罪無可辭遂投入他教他教中人庇之未幾竟釀成刼城刼營刼獄諸巨案及官兵約期進剿應匪竟敢率黨千餘人稱戈比干與之抗拒先後殺斃官兵百餘人擾亂地方大有民不聊生之慨各大憲怒甚節卽購綫緝拿中丞復密札文武各員限一月内務將應匪父子曁餘黨拿獲此札一下台州鎭余鎭軍卽會同雷統領督率大軍先將應匪巢穴一掃而空而他教中人猶將應匪容留教堂之内惟匪黨十分之一被官兵殺斃其餘懼而解散至八月初應匪及其弟應萬林始由雷統領所部軍士擒獲解送鎭署鎭軍曁台州府高太守立賞洋銀二千圓十一日天明鎭府二憲傳令解至法塲梟首示衆現在應匪之子再庚尚猖獗異常地方文武各官緝拿未獲云八月三十日泐 
[委員勘災]  
　　杭州訪事友人函云本年夏秋之交淫雨連綿各屬報災者頗衆現屆秋收之際藩憲札委大挑知縣李大令思敬赴仁和錢塘海寗三州縣查勘至富陽及紹郡諸曁縣則委候補知縣顧大令曾沐往勘 
[潞河火警]  
　　北通州訪事友來函云距城西北十里許有地名長店村者由孫河進京大道也村中烟戶萬家店鋪林立雖非錦天繡地亦頗轂擊肩摩八月二十五日清晨忽狂風怒吼塵沙四揚村民劉姓之婦方炒米粉火勢過旺以致烈燄横飛延及屋旁所堆秣稭時適封姨助虐頃刻間大有火炎崑岡玉石俱焚之勢村中向無永龍無從灌救因之祝融氏左衝右突勢益披猖自頭道街起至三道街東止約焚九點鐘之久計燬去店鋪住宅共一百四十餘家燒斃騾馬猪犬雞鴨不計其數誠一大刼也翌日夜間二更時又聞警鑼亂鳴喧傳關藥王廟後楊姓家又遭火厄一時少年之强有力者爭先馳至取水以澆得卽熄滅僅燒去灰房二間乾柴一垛左右鄰雖未殃及然已飽受虛驚際此物燥風乾凡居家者可不愼益加慎哉 
[甌江火警]  
　　温州訪事友人云本月初二日午前九點鐘時西門内谷公山下某姓家忽兆焚如一時警鑼亂鳴人聲鼎沸幸在白晝經各水龍飛馳灌救吳回氏卽偃旗息鼓而去僅燬屋三間 
[八閩官塲紀事]  
　　福州采訪友人云本月初旬某日閩浙總督許筠庵制軍牌示轅門略謂浙江提督務查有海門鎭鏓兵余宏亮堪以奏委署理所遺海門鎭總兵篆務查有杭州協副將趙永銘堪以委署所遺杭州協副將篆務以嘉乍恊副將李鳳來調署遞遺嘉乍恊副將篆務以撫標左營候補副將蔡福謙署理某日藩轅牌示邵武縣陳實病故遺缺應委試用知縣吳廷楨代理松溪縣永和里縣丞李振聲病故遺缺以鄭工遇缺先補用縣丞羅文炳咨補高才坂巡檢胡光謙丁憂遺缺以舊海防先用巡檢范勲咨補晉江縣雒陽司巡檢韓極患病請假遺缺以遇缺先用府司獄馬孝綱酌委署理署馬巷通判照磨唐師介署事期滿遺缺以本任石潯巡檢劉俊調署閩縣知縣陳受頤代理福防同知所遺閩縣篆務委候補知縣劉錫渠代理准補福安縣章光國應卽飭赴新任供職准補福清縣馮樹勲卽飭回本任署興化縣經歴吳顯廷署事期滿遺缺以海防新班先用布經歴王雲署理福防同知温冠春調署興糧通判所遺福防同知篆以務以興糧通判楊萬清調署 
[厦門官塲紀事]  
　　厦門訪事友人云由漳州至石碼水程三十餘里河道淤塞舟楫不通前經漳汀龍兵備道榮觀察邀集紳董商議籌欵開濬嗣以工費浩繁委黃二尹齎函至上海商借濬河機器船一艘冀收事半功倍之效一俟駛到卽須澤吉開工矣○稅釐總局提調陳司馬前由興泉永道憲惲心耘觀察檄委代理泉州府篆所遺差務委保商局提調駱小圃司馬暫行兼攝近日司馬已由泉州交卸府篆折回厦門道憲飭卽回局視事○署理水師提督中軍叅將朱叅戎必成現屆三年期滿經閩浙總督許筠庵制軍覈飭准補是缺之蘇叅戎桂森遠赴本任已於八月十五日接篆視事矣平潭廳同知駱小圃司馬自前年交卸厦防廳同知篆務卽經上憲飭回本任嗣由興泉永道惲心耘觀察留辦保商局提調一差旋又令兼辦稅釐局提調近以平潭廳同知缺未便久懸禀請銷去保商局提調差業蒙觀察批准大約嶺梅初放時當可遄回任所矣 
[愼重民命]  
　　洗寃錄爲檢騐所不可少之書日前上海縣王欣甫大令特派差役嚴貴持文投臬轅甲請朱竹石廉訪頒給兩部以便發 
 
 

Page 3

 
 
交仵作悉心研究是亦愼重民命之意也 
[錢犯發回]  
　　去冬本邑南門劉尚德所開德生祥小錢莊私自提揀重錢售與羅銀桂爐坊鎔化牟利事爲江蘇藩司聶仲芳方伯訪悉派委候補同知夏芝蓀司馬前來將劉羅兩人及學徒金瑞生知風訛詐之歹人周才寳一併解省訊供確實旋將羅鎭桂擬以絞罪劉尚德擬以流罪其餘减等發落今春先將劉等各人發回惟羅銀桂尚留司獄兹者奉到部覆飭一併發回原縣監禁遂於前晚解到縣署縣主王大令飭收入内監 
[解犯過]  
　　南匯縣汪蘅舫大令籖派差役解屢次滋事之棍徒楊心魁一名到省勘訊擬定軍罪發回原縣監禁候部文到日押解起程昨日行經上海解役縣署禀請寄禁縣主王大令騐明刑具飭卽收入獄内聽候繕備公文轉解南匯 
[召充地甲]  
　　上海縣王欣甫大令查得本城四鋪地甲陸貴病故後有陸長春者暗中冐頂然於公事並不小心因卽斥革另募日來已出示曉諭矣 
[改用信票]  
　　英美租界公廨差役俞葆前奉讞員翁笠漁直刺之諭持牌片傳奥國某商人所控之華人某甲遲延未到及至換牌再提甲已逃往他處直刺怒其疎忽悮公欲加笞責俞苦求始免旣而直刺將從前所給之牌一概吊銷改用信票昨日訊案時語英正領事班君曰近來領襀領事署將差役持往簽字之牌延擱日久以致被告人等竟有風聞逃避不及提懲者請爲轉商領袜領事此後如有公役送到信票可否卽時簽字以免周折之虞班君曰諾 
[拐匪已獲]  
　　前者本邑人蔣子卿投南市二十三七鋪巡防局控妻弟王敬順誘賣未婚妻王報媛媛局員邱友齡二尹提同媒人研訊屬實諭令王敬順速將媛媛找尋到案王唯唯遵從卽倩包探唐關泉代爲查緝迄今多日查無蹤影近始知媛媛自上月十八日逃逸後由張阿菊誘匿英租界胡家宅迤西福鄰里鴇婦巧雲所開花烟館内禁錮三晝夜至二十一日串同蟻媒翁長發雇舟載至塘灣暫匿翁家擬俟事平後求售未幾翁復挈往松江在某姓小烟館中覓得購主議論身價事機不密被彼處汛兵王金桂察出破綻詰問來由翁堅稱媛媛係親生之女向之大肆咆哮王見其色厲内荏洞燭隱微遂將人船一并扣住禀知汛弁楊某楊弁詰悉顚末倩王至滬查訪有無此事事爲唐探得知卽赴松告知楊弁將媛媛翁長發及所乘之船一并帶回解入捕房捕頭禀明馬路工程局會辦司徒貽芬司馬司馬諭令將一千人管押船則暫交船埠收管聽候訊究 
[行兇受責]  
　　前日有李福保者至南市裏馬路聚興飯館果腹不知因何與値堂人顧行泉不合大肆兇毆顧忿不能平扭李赴二十三七鋪巡防局據情聲訴局員盛雨村二尹研訊之下察得顧眉間略受傷痕知李行兇屬實判令笞責二百板命具改過切結呈案然後交人保釋臨去告以此後須安分守法毋再滋生事端 
[滬鄉火警]  
　　前晚楊樹浦鄉民張狗大家因煮晚膳遺火積薪霎時火勢炎炎冐穿屋頂鄰近居民恐致池魚殃及約同汲水灌救約歴一點鐘許前後房屋十餘間盡付咸陽一炬祝融氏始興盡而回張有幼子年甫五齡當火熾時倉猝不及抱出遂至葬身火窟肢體成灰吁亦可慘矣 
[欣聆雅奏]  
　　登高佳節挿遍茱萸日麗風清最宜遊治然香車寳馬圑扇輕衫馳逐於紅塵十丈中謔翠矜紅廟花寵柳雖曰豪情勝慨究非風雅之遺我鄉程君春塘夙以琵琶鳴於世撥絃轉軸蕩魄驚心特於翌日約集殷季平李芳園王梓華倪清泉姚蘭亭徐汝勤李潄芳諸同人假滬北愚園各獻崑崙妙技俾鳥語花香之地朱絲徐撥俗耳頓清寄語同調諸人尚其偷半日之閒共聽霓裳法齒毋令催租敗興致風雨滿城之句迄無人賡續而成也 
[會訊欠租]  
　　日前英商某號有限公司經理屋租之某洋人投英美租界會審公廨控天寳戲園主金蘭卿並樓開之喬品珮積欠租屋洋銀四百四十三元前日午後讞員翁笠漁直刺提到金喬會同英正領事班德瑞君升堂研詰原告法人訴稱天寳戲園主係伶人金蘭卿曾積欠租屋洋銀四百四十三元四角後喬品珮有接開之說請卽一併究追金蘭卿供小的賃屋開天寳戯園邇因生理清寥虧折甚巨有開閬園烟館之喬品珮情願盤頂立有合同草議允於七月十二日先付洋銀四百元至期往取避不見面小的所欠屋租擬將此項洋銀作抵請卽訊追喬品珮偕律師佑尼干君到堂訴稱並無接開戯園之事亦未與金蘭卿訂立合同直刺問金曰草議曾否帶來合稱未帶乃商之班君著金檢呈合同草議於下禮拜三覆訊 
[被騙請追]  
　　朱益記扭怡大煤炭店主明因甫至英美租界會審公廨訴稱胡糾開寳大洋貨字號騙去銀一千兩刻在途中相遇是以扭請究追讞員翁笠漁直刺飭差押候訊追 
[嚴緝誘逃]  
　　廣西提督蘇子熙宮保膝下尚無子嗣日前秉節來滬由黃至遇說合撫李老五卽老長毛之子阿龍爲螟蛉有曾友臣者曾預聞此事事後宫保賞給李銀四百兩黃銀一百兩而將曾挈去當差未幾阿龍卽被李誘逃曾亦返滬事爲宫保隨員全宦所知意曾必知情飭丁持名片解送英美租界會審公廨讞員翁笠漁直刺詰知李老五及其弟李德山其友袁茂才在英界祥春里及東棋盤街兩處開設妓院爰飭差嚴提務獲懲辦 
[法租界公堂瑣案]  
　　昨日讞員朱森庭明府會同何繙譯升座後太古碼頭工頭李子峯禀稱湖南人徐守堂聚衆把持勒扣每擔挑力二文向之理論膽敢行兇爲特拘案請辦明府判枷號半月發太古碼頭示衆期滿責二百板○教民范秋園控妻女不安於室朱明府訊供責懲飭送徐家匯聖母院留養范女大寳堅不允從昨日明府判發普育堂暫行留養○幼女王阿寳迷失路途經巡街捕帶回捕房捕頭遣包探查明其母王朱氏在南褚家橋畢姓家服役昨日解經明府詰問無訛准交其母領去○趙曾氏控孫明出侵吞巨欵明府判令孫繳銀三百兩給趙曾氏具領趙曾氏抗不遵斷復經明府判令孫另給銀三百兩爲趙曾氏盤運夫柩回籍之費昨日飭傳兩造復訊原告遣抱吳又新凤案備質明府叱令退去下期著趙曾氏自行來案候訊○東園烟館執事人石壽生侵用巨欵被各債主具控明府訊供押追在案嗣忽患病暫准交保出外暫治兹病已痊昨日飭傳到案著將所押烟館門牌赶緊贖出呈案如延押追○包探禀稱偷兒張兆在木牌上竊取衣包内有舊皮衣及布衣五件經小的拘獲送請訊辦明府判責張一百板贓存待失主具領○包探禀稱小工趙阿四王阿生在金利源棧房工作乘間挖開麻袋竊取棗子被巡丁所見送案請辦明府判各責四十板○包探禀稱小竊陳新發在十六鋪某姓作塲内竊取鋪蓋携至租界被夥役拘獲解案請究明府判責一百板贓存捕房待失主認領 
[美租界捕房紀事]  
　　昨日清晨偷兒王阿三混入唐家弄甬人某姓家竊取衣服携之而出途遇某包探盤詰支吾因卽拘入捕房捕頭令押候解送公堂禀請讞員翁笠漁直刺訊辦○同時賊犯羅阿虎闖入虹口某姓家竊取布衣數件不隄防某包探瞥見致被拘入捕房捕頭令押候解送公堂禀請究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[坍屋誌奇]  
　　温州訪事友人云八月二十七日淸晨八點半鐘時景春坊口有民房四楹一開銅作一開圓水店其二爲　米魚鹽鋪　覺柱摇摇如懸旌頃刻頽然倒地並壓壞巷左某烟店墻垣說者謂坍屋之事大都見於風狂雨驟時乃是日天氣暢晴風和日暖不知何故忽　斯災也 
[上海縣署瑣案]  
　　積竊金裕慶前因行竊南市衍昌錢莊洋銀九百五十元被獲到縣縣主王欣甫大令訊明笞責遞回南匯原藉今　　潛來滬上板縣捕所見當卽拘住解請典史周少尉訊辦昨日少尉將金解送縣署請王大令收押改過所待其悔悟再行核辦○前者虹口二十三保二圖民人顧三之女秀英墮河身死報縣請騐王大令飭提訊問顧供女兒實被周寳珠逼迫自盡求賜伸寃前晚大令復提齊原被告委典史周少尉研訊地保范全楨供事前顧秀英雖曾跌損周寳珠之香水瓶然並無带令賠償之事小的意秀英之死必自已失足墮河求察顧三供揚州人寄居虹口女兒今年十三歳與周寳珠同在某繅絲廠做工八月初九日女兒誤將周寳珠之香水瓶跌損周卽勒令賠償至十七日午刻女兒由廠回家午膳後仍到廠甫至中途與寳珠相遇又被毆擊勒賠致女兒情急投河自盡叩求伸雪周金林供本地人務農爲業兼充小工女兒寳珠與顧秀英同在某繅絲廠工作秀英之死實係自行失足墮河女兒並未有逼迫之事顧寳珠供年十七歳在延昌永繅絲廠做工與秀英向來熟識八月初九日伊曾將香水瓶跌破當時雖怪其粗心並未責令賠償至十七日午後秀英回家午餐午後並不到廠不知如何在途間墮河身死惟求明察少尉問顧曰爾女被寳珠毆擊從何得知因何屍身騐無傷痕顧答稱此事據旁人傳說然若不被毆何致自萌短見少尉開　良久顧堅執前詞少尉遂飭將寳珠交官媒看管候再訊供○前日馬路工程局會辦司徒貽芬司馬函送沈龍生刺傷李福生一案到縣經周少尉提訊李供崇明縣人與沈龍生之弟同在萬瑞碼頭駕駛駁船昨同沈龍生並伊兄復生在指南白玉樓茶肆啜茗龍生用小刀剖梨誤將小的之臂刺傷事甚細微叩求免究沈龍生供與李素來交好今事出無心誤傷伊臂工程局西捕不知情由致被誤拘送局解案求鑒沈復生供亦相同少尉謂兩造旣各求免究姑予從寛著各具改過結斥釋諭以如再犯事定當加等責罰 
[英美租界晚堂瑣案]  
　　前者甬人何鑑控王金生姦佔其妾李者多並誘令捲物遁逃經翁直刺訊供飭押候過堂覆核前晚直刺又升堂傳訊李者多秋娘風韻嫵媚多姿欵步上堂供稱小婦人係通州産嫁何已閱二十餘年生有一女亦已于歸邇因何多方虐待故擬遁回母家潛將衣服寄頓於縫工王金生處並無通姦之事王金生供稱寍波人向業成衣在何宅做工已歴五載安守本分安敢與小主母通姦求鑒直刺怒喝曰爾等同住一處匪伊朝夕况已在捕房自認尚敢狡展欲圖卸罪耶飭將王重責一千二百板李者多鞭藤條四百下二人始各承認七月初成姦之後曾赴臺基姦宿兩三次至七月杪李者多將衣服等物交王迨八月初八日王遂租得廣肇公所對門樓面一間同住直刺問李者多曰爾交與王之衣服現有缺少否供已點過與前相符又問當票八十餘張從何得來供稱此係女婿虧欠何之銀兩故由女兒質錢彌補直刺訊得姦逃屬實判將李者多發棲流女所王金生發新捕房管押一年○曹李氏控天津人王裕山掯勒田單迭經翁直刺提案研究王刁狡異常一味挺押前晚升堂訊比原差禀稱原告現往蘇州須三四日後始回申對簿直刺遂謂王裕山曰爾可將田單呈案曹李氏欠爾洋銀亦當爲爾究追供李氏欠小的洋銀一百九十元尚有一百二十元之會欵因無會劵須出一憑據與小的小的方可向轉抵處倒換田單如無憑據則田單終難繳案直刺一再駁詰王堅執如前乃飭還押候曹李氏到堂再核○前者龜奴林文德被楊氏控追洋銀六百五十元經翁直刺訊明交保限九月内先繳二百元年終再繳一百元明年端午繳一百五十元中秋繳一百元年底繳一百元林保出後保人以其心存叵測誘至公廨禀請退保前晚直刺提訊林供訴前情並稱願遵恩斷只因保人中途翻悔致被復送案下直刺謂爾旣能遵斷此月應繳洋銀二百元何日可以呈案答稱月底定能措繳直刺頷之諭令仍交妥人保出 
[英美租界公堂瑣案]  
　　粤東木作頭蘇妹簡有控張月初積欠工貲經讞員翁笠漁直刺訊明判令張繳洋銀六百元當日卽繳呈四百五十元旋由黎仁保出逃逸無蹤直刺怒將黎押繳洋銀一百五十元黎挺押不繳昨日直刺命帶案訊退黎供稱張月初業已逃逸屢尋不獲小的係手藝中人實難賠此巨欵尚求明察直刺商之白繙譯判責二百板還押○包探朱阿高拘解兇惡龜奴曹錫林至案禀稱此人開設娼院凌虐妓女慘無人理邱山卿邱全信二人願爲見証故一併送案請究兩邱投案供稱曹龜凌虐妓女小的等人見之心實不忍勸解又不聽從惡其殘酷是以投報捕房求鑒曹錫林供小的有一買女被邱等賣去正欲向之理論不料反投控告以期先發制人直刺著一併留候過堂覆訊○三百五十三號華捕解送東洋車夫李元鑑至案禀稱此人拉車不愼撞傷利醫生之手腕經小的查見拘送請究利醫生投案申訴前情李元鑑供實出無心叩求恩典直刺判令枷號二日○楊瑞卿竊取王瑞生米店中所儲洋銀五十七元經包探顧阿六查知將贓吊出送請究懲王瑞生投案請領失贓楊瑞卿供稱小的與王本係主夥尚求寛宥以全顔面直刺判押三日期滿交保○包探洪阿寳禀稱老賊江榮生竊取徐寳生家綢布衣服十三件經小的查明起到原贓送案請究徐寳生投案領贓江榮生自知無可遁飾供認不諱惟求恩典直刺判責三百板管押一月○朱小寳爭占顧桂松所設菜攤因之吵閙將顧毆傷由包探顧阿六拘送請究顧桂松投案申訴前情并請騐傷朱小寳供小的並未毆擊實係顧裝傷朦控求鑒直刺判責三百板 
[蘇省官報]  
　　九月初一日常州府德禀到新陽縣蘇禀到知縣凌邦璽正委楊炳震副委均禀知本日到待質公所差又莫鎭疆禀知淮徐海賑捐案内報捐花翎知府銜又廣麟禀辭回常昭海口釐局又邵鼎兆溥均禀辭赴寗見制富縣丞王家瑞禀知交卸署青浦縣澱山司巡檢任事回省又何魁昌禀知府委崑山公幹回主簿阮樹棠由上海來巡檢吳廷芬由寗來卽辭正任靖江縣典史瑞成禀謝奉府委代理吳縣縣丞事卽辭○初二日藩轅牌示照得鎭江府知府許葉芬因病出缺查有候補知府王毓苹堪以酌委署理首府彦禀辭赴崑新查勘荒田總辦蘇城釐局知府袁恭宏禀謝半年期滿比較有盈奉飭留辦知府鄧心茂由寗來同知吳其昌禀謝奉委發審局差卽日到差又張辰由上海來通判鄰爾泰由寗來知縣楊炳震禀知隨同首府赴崑新公幹卽辭又張德迪禀謝奉委奔牛釐局差同知銜補用知縣曹升湖南人禀知過班由京引見領照回省禀到指分江蘇試用知縣阮尚疇浙江人由京引見領照來省禀到從九迮世輔禀謝奉委署理丹徒縣安港司巡檢事指分江蘇試用縣丞邱宗善浙江人由京騐看領照來省禀到○初三日常州府德禀辭知府王毓苹禀謝委署鎭江府事同知張辰禀辭回滬又樊炳煦由上海來直隸州陳錫純禀辭赴武進勘丈沙洲差武進縣施禀辭知縣董觀瀛禀知隨同首府赴崑靳公幹卽辭又王芝蘭禀知奉委赴寳山勘丈沙洲差都守仁南匯龔鴻揆丹陽直州同王希曾靖江均禀知奉委守提灘價銀兩並辭赴勘丈沙洲差同知銜浙江候補知縣程肇元安徽人由寗波土藥局來浙江撫藩轅差遣花翎卽補都司胡盛基由江西來赴浙江主簿葉煒禀謝奉委葑門水關差試用府照磨沈久新禀謝奉飭捐免騐看奉部覆准制署鄭松太道曾丙熙由滬來○初四日通判鍾壽康禀知奉委赴常熟守提灘價銀兩並勘丈沙洲差卽辭知縣徐清鎭府照磨俞簡均禀知奉藩憲委赴浙東查放義賑事宜卽辭兩淮候補鹽知事屈壽椿浙江人禀知由揚解餉來 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
