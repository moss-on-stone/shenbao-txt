# 1894 - 340 - 4907775

 

Page 1

 
 
[重印左文襄公奏疏出售] [  圖書集成局咎]  
　　左文襄公奏疏三十八卷提督羅公大椿編文襄以孝亷從戎榮分茅土勳業之盛文章揜焉然讀其奏疏則指陳事勢　　條逹擬諸陸宜公　　忠誠無　讓原序所謂如長江大河一波未平一波復起其妙處得古人之大洵不誣也本局前曾排印購者爭求不日告罄　復重印出售　　　釘均格外加工惟所百不多每部碼洋四元賜顧者請移玉三馬路申報舘申昌書室各埠申　購取可也此佈 
[繪圖後离公案出售] [  圖書集成局代魯]  
　　施公案一書始於江都縣令終於倉塲總督而以後許多情節離奇變幻可泣可歌迄未叙入閱得憾焉本局不惜重資延請海内知名之士挅輯　公軼事凡名臣傳方略實錄無不搜羅殆盡其事實旣蟬聯而下而其叙次之周密用筆之精奇尤駕前刻而上之而施公之政蹟於是乎全也急用新鑄鉛字排北成帙并倩名手繪成圖像冠之篇端至其紙張之潔白刷印之精良猶其餘事每部六本碼洋八角卽日出售欲購者請向天津文　齋本埠江左書林文淵山房掃業山房三馬路申昌書畫室可也此佈 
[重印四史告成] [  圖書集成局啓]  
　　四史者何史記前漢書後漢書三國志是也本局前曾排印出售價亷物美嵵得盈門未及一年篋笥巳罄兹重復鳩工排就字跡疎朗紙色精良較對裝潢略不苟且每部分爲六十册僅收實價洋銀四元有欲躉購若干者請臨申報館帳房面　 
[論練兵]  
　　中國自與倭奴開戰以來平壤一役推左冠亭軍門一軍歃血力戰誓以身殉衛汝貴等各軍望風潰竄不復成軍遂將高麗全土拱手而讓諸他人自是厥後鴨緑江之險與彼共之彼得長驅内犯遂致鳳凰城　連　岫巖州金州旅順次第失守一若彼有兵而我無兵者一若彼兵雖少而可用我兵雖多而一無足恃者言念及此未嘗不令懷忠抱義之十振臂大呼努目疾視也王公之所設險以守國者惟兵自古迄今莫之能廢是以泰西各國雖當無事之時莫不孜孜焉以增兵繕械爲事精益求精密益加密不惜財帑不憚勤勞務求足以勝人而後已近來攻戰之其日精一日而皆不敢輕啓兵端者誠有見夫兵凶戰危戰事一開累月經年猝難遽了生民受塗炭之禍疆宇有蹂躪之虞故不忍輕於一試也倭一東方小國耳倣效西法如小兒學語稍辨東西遂欲於大人長者之前咿呀不已覬觎高麗已非一日此次乘連學黨之亂擅興師旅直犯高麗俘其君殘其民廷堅不祀六蓼俱亡慾壑禾盈復以兵擾我北鄙彼豈取於以小敵大以弱禦强哉其所詡詡自得者盖恃其兵之稍習西法耳我之失地數處固由劣將怯兵不戰而退然以各路軍營計之雖不之訓練之兵可資禦侮而其有兵與無兵同者正復不少夫衛汝貴所統之盛軍素稱勁旅由周軍門盛波盛傳昆季統帶殺賊立功遐邇咸知其名自兩軍門先後作古改由他人統領威望旣不足相懾恩信又未能相孚加以尅扣餉需兵心解體平日旣未嘗勤加操練一旦奉調出征未免怨咨交作不待大敵富前而已知其無能爲役矣其臨時招募之兵率皆巿井無賴間有來自田聞者質性笨拙稍易約束然教以放砲開槍非一時所能領會軍書火速催促登程又不能稍緩時日不得已而驅以禦敵是猶未嘗學問之人而强使觀塲鮮有不交白卷而出者西國練兵之制至周且密凡身列行間者必由學堂中出鑽研旣久於施放鎗砲考究速率測定度數無不有會於心然後派至軍營俾得躬　歷練是以一軍之中人人皆知韜略積有功勳卽可次第超　此日之兵卽他日之將國家又加以禮貌厚以餉糈使人人皆知當兵爲極有體面之事故於承平之時旣能恪守軍律不蹈刑章及一旦兵戈事起軍符朝下　斾宵征絶未問有片刻之淹留水道則有輪船以載之陸路則有輪車以運之風馳電掣不誤師期迨乎兩軍相見各有赴敵之志一鼓作氣拚命向前雖砲火雷轟屍骸山積前者已死後者復登但期敵之能摧戰之可勝至於一身之存亡生死轉若有所不　必如是而兵乃可恃中國雖亦有武備水師等學堂然平日儲才不多遇有緩急不敷分派其借材於他國者無事時無未嘗留意猝遇有事急欲得其人則又昧於物色未免以南郭先生一流人充數以我堂堂大國夫豈以無人才爲慮顧有才而不得一才之用則由於平時未嘗培値故耳培植非朝夕所能猝辦爲目前救急之計惟有於招兵之時不論洲淮齊豫但擇年力强壯質性樸誠者挑選入伍授以新式鎗砲倩西員之夙嫻戎事者爲之教授一練其心使其心中常以忠君愛國爲事廿蹈萬死不顧一生之計出其力以爲國禦侮自無解甲投降望風爭潰之事一練其膽膽苟不壯聞砲火喧天則掩耳欲走見烽烟滿眼則舉步思奔此時號令旣所不行梟斬亦有不顧雖有良將爲之統率亦苦於無可如何故必練膽於平時方免驚惶於臨事一練其手足耳目所以禦敵者在鎗砲而所以能用鎗砲者則在練習於居　槍砲施放時彈子遠近速率若何高低度數若何有宜於俯擊亦有宜於仰攻有宜作疑兵以誘之亦有宜出不備以乘之奇正互用變化無方將之於兵旣如父兄之衛其子弟兵之於將亦猶指臂之聨爲一氣必如是然後養一兵可得一兵之用操練之期至速限以三月隨募隨練隨練隨調有此勁軍何患戰事之尙無生色哉或曰方今山海關内外需兵駐防催調甚急豈能待至三月以後則應之曰此不過爲日後之用耳若目前徴調則自有前洀之諸軍在 
[本舘接奉電音]  
　　昨晨京師飛電傳來上諭一道敬謹譯登○十一月十三日奉上諭提督聶　成等於前月二十九日在奉天督軍攻剿倭宼獲勝奪回連山關要隘陣斃倭酋富蘭三造殄賊甚多業經頒給聶士成吕本兄賞件並賞給軍士銀兩兹復據裕祿奏本月初九日倭人復由分水嶺來撲聶士成商令吕本元孫顯寅耿鳳鳴諸軍並督同夏靑球等分路扼守初十日早間該提督等分挑奮勇千餘人搶占分水嶺敵衆越　而逃官軍追殺至草河口槍斃數千人餘回兩山奔走該將弁等耐寒苦戰奮勉可嘉所有此次出力將弁人等著裕祿保獎以示鼓勵欽此 
[觚稜冬旭]  
　　倉塲衙門隨轅委用監督現在懸缺應卽傳補以資差委經祥許兩倉帥遴得記名以倉監督用之刑部員外郎音德亨額堪以充補倉場委用監督除檄飭赴轅差委外已分咨吏戶刑三部查照矣○剛子良少宗伯毅前在嶺南任内自行捐置外洋新式快槍一萬枝隨帶子藥以備臨時應用兹者人贊樞機卽將此項快槍子藥全數運解人京奏明聖上願交神機營存備以供發给各軍上已允如所請矣○禮部右侍郎志伯愚少宗伯銳密率廷寄飭往熱河會同熱河都統籌辦防務傳聞上令其馳往熱河查勘木蘭園庭是否衛禦綦嚴宫中陳設有無應行解送回京者且朝陽敉平末久深虞土匪馬賊乘機勾結致有死灰復燃之慮應如何舉辦團練籌備邊防一切事　妥爲會商隨時奏明請旨云○吏部爲知照事所有甘肅莊凉理事通判一缺本部於十月二十四日帶領引見　應知照貴衙門傳知起居注筆帖式舒隆阿内務府筆帖式興瑞　政使司知事容順理審院筆帖式雙琳翰林院筆 
 
 

Page 2

 
 
帖式瑜璞淞林奉宸苑苑丞普恒内閣中書春林禮部筆帖式玉順文治等穿天靑褂備帶補褂並佩帶對子荷包手巾於是日五鼓赴西苑門外六項公所吏部公所内書到聽候點名帶領引見並於二十二日午刻衣冠赴部演禮萬勿遲悮不到○戶部爲片行事俸餉處案呈陜西司移准銀庫付稱所有八旗文武官員應領光緒二十年秋季五成俸米折色銀兩現定於十月二十四日開放爲此片行貴固山飭知承辦人員務於是日辰刻赴庫承領莫悮○總理巡防處現由各營汛司坊送到在城外各處先後訪獲甘作倭　之匪人十一名當卽嚴加拘禁派委司員於嚴密處研訊臨訊時除承審司員外一概屏退傳　拿獲時供出有爲　本人傳遞消息者有爲日本人尋覓安營屯兵地叚者此說也未知確否○吳淸帥統率湘軍駐防山海關以翰林院編修王太史同愈講求西學於外洋槍砲準頭夙所考究前隨往　　營次深資臂助又内閣中書翁内翰綬琪戶部主事晏主政安瀾以上三員擬調赴軍營差遣　日專摺人奏奉硃批著照所請該衙門知道欽此○新署禮部右侍郎剛子良少宗伯穀涓吉十月二十一日未時履任司務廳先期示仰闔署官員書吏鑄印局大使會同四譯館大使序班通官太醫院吏目官生以及僧錄道錄皂役人等至期一體謁見○神機營漢軍排槍步隊業經派定赴防雖拔隊首途尙無時日然一聲號召立卽成行月前神機營已檄飭派員赴軍器局將原存洋槍全數領出照章發給練兵使用其排槍仍繳局存儲俾改用洋鎗利器○近日有廷寄一道飭遞奉天據云因某員奉旨拿問解送刑部之事也 
[議和電信]  
　　本月十二日倫敦來電云頃接美利堅紐約克埠來信言目下中朝擬簡一大員爲星使航海至日本東京商議弭兵之事 
[烟臺西簡]  
　　烟臺西友來信云英國亞勒忌烈地砲船途次鴨緑江附近見有日兵艦十四號護送運船一隊滿載兵丁在此處登岸○初六日烟臺陡覺地震旣息後未幾又震幸勢力甚微故未損傷人物○各國兵船之寄椗烟臺者計有英艦二艘一名些芬一名連打法艦二艘曰卑禮也曰禮安德艦一艘曰亞力新地連 
[倭調民兵]  
　　英京發來電報云日本最後之隊名曰國民兵者今亦調出按倭人自開罪中朝以來自知國小兵微特舉行抽民爲兵之法兩丁抽一三丁抽二弗恤民間怨憤故能抽至二三十萬之多今觀來電所言則其最後所抽之兵亦經調出則其兵力之窮可以想見設非屢次敗亡軍人喪盡何至若斯哉若中國則現方調集各路雄師其力方興未艾以勢窮力竭之倭虜而當此甫經用力之天兵其有不立至敗亡化爲沙蟲猿鶴者乎嗟彼倭奴亡無日矣 
[倭人狡詐]  
　　前者倭人在英國所購戰船本欲駛返陳洋英廷照例在牙刺士俄地方扣留嗣經倭邦駐英之酋保此船回東不齊每有爭戰之用故特將其釋返横濵兹接來信云此船在横濵滿載糧餉及軍火等物前往吉野似此所爲顯犯成約可知倭人平日不但言而無信且復欺藐英廷也 
[倭兵殘酷]  
　　德臣西字報登本月初五晚廣島訪事人電音云僕由旅順回廣島見日本某酋　述旅順戰事且曰倭兵此次殘忍已極殊出情理之外蓋當時僕在峻嶺之上見華兵奮勇接戰居民亦敵愾同仇奮不顧身隨兵勇拒敵當倭兵進城時不分軍民凡屬華人卽行殺戮全城皆被屠盡令人目不忍覩曾以詢諸倭兵何故如此慘殺據言因居民在屋内燃放槍砲以拒倭兵且前時倭兵之被華軍所俘者或肢解其體或生葬火坑是以盡行屠戮以洩此忿倭兵在城内四日横行無忌然未見有華軍出而攻擊至城中華人未有一二生還者其間婦孺甚少想早已避地圖存矣各華人被殺之慘或剖腹刳腸或斷肢殘體種種慘酷揆諸公法實爲不合云云某酋答之曰日本軍法素屬嚴明其兵皆賦性仁慈斷無如此行爲卽或有之亦必事出有因以子所言吾未能信俟得官報方信以爲眞也訪事人所言如此似此殘忍酷虐能勿令人聞而髮指耶 
[烟臺訪事人述旅順失守事]  
　　旅順失守一事屢紀本報昨接派赴烟臺專訪軍情之友人來函云有旅順口逃出難民述及倭奴屠殺之慘令人耳不忍聞倭奴佔踞之始卽將水陸兩路扼守繼而縱火將各衙署局廠付之一炬烈燄薰天卽楚重瞳之焚咸陽亦不是過一面縱兵大掠不分男女老幼肆意戕殺幾於靡有孑遺烟臺順泰洋行在該處分設鋪面鋪夥被害者五六人牛乳　西人某甲平時寄跡烟臺此次由西人資雇前往觀戰爲倭奴所擊身受重傷若非西國兵船爲之擔保幾遭不測又有戲園中之班主欲以媚賊爲進身之計見倭奴已至開塲演劇手持一册匍匐而前請倭奴點戲倭奴不解所謂立將班主殺斃梨園子弟百餘人盡被屠戮其得逃生者僅五六名而已又有人自貔口地方乘船來烟詢及該處動靜據言倭奴自東邊以至旅順俱已安置電線傳遞軍情本船於上月廿八日出口在彼處停泊數日聞倭兵傳述旅順接仗倭奴死亡不少又有客言有木料一宗被倭官買去値銀千餘兩倭官付一銀單令至大連灣向倭總帥領銀總帥設詞推諉仍令回向原人支領倭官以總帥旣不付銀我亦無銀支發爾只得向爾國官塲具領至習日忽有驚懼之色謂曰爾宜速行遲則將蹈不測現在宋軍距此不過七十里我將派兵禦之言訖揮之使去爾時見鳴號集隊者有之持軍械運輜重紛紛上船者有之不知究往何處也 
[公同保護]  
　　旅順失守後倭奴殺人放火甚於流宼烟臺商民聞之各有戒心若一律遷避又恐於贸易塲中大有關碍於是衆商公同謁見英國領事求其設法保護以重商務而敦國誼領事爲之　肯現已會商各國領事酌議辦理 
[回軍赴敵]  
　　烟臺信云有客自營蓋地方來烟述及來時尙未聞有戰事惟時有兵勇馳赴前敵又見有西域兵四五千名云係回王之報効者其軍械以擡砲藤牌爲利器按擡砲之及遠若能施放敏捷過於洋鎗藤牌雖不合時用然使操練得法滚隊以進狙伏而擊亦可出奇制勝又云聞宋帥之兵現已逼近金州地方 
[軍聲大震]  
　　烟臺訪事人初十日來函云有客由復州而至烟臺述及自旅順失守後宋祝三宫保激　將士於上月廿八九等日獲一勝仗將麕集金州一帶之倭奴殲斃二千餘人現已駐軍金州規復旅順各口似此逐節掃蕩區區倭奴正如釜中魚甕中　耳延頸待戮適足供我軍之大啖而已矣 
[倭艦窥烟]  
　　烟臺訪事人信云初八日又有倭船數艘在烟臺口外迤東往來窺　經砲臺瞭見遞告各防營不動聲色准　剿禦俄而倭艦相率颺去按倭人之意每在聲東擊西出沒靡常將以牽掣我也我惟靜以制動逸以待勞東西響應首尾聨絡毋爲所惑則彼計自窮矣 
[烟臺紀要]  
　　烟臺訪事人云自旅順失守後商民人等不免風鶴驚心紛紛遷避道出烟臺幾如歸巿○初七日由省中調到練勇數營號衣塡註湘軍字樣自髮匪平定後久不見此軍今者重覩漢官威儀以視淮軍之受萬人唾駡者其優劣固不同矣○烟臺粥廠於初一日開杓本屆天氣和煖而比向年仍早放幾日道憲之體恤寒黎如此○妓館之中向來每被兵船水手及防營弁勇魚肉自中倭擀兵以來若輩各有戒心銷聲匿跡枇杷花下絶不見赳赳者流興波作浪倭奴無理取鬧四民皆受其累惟妓館獨沾利益然則如倭奴者謂非句樣中之义桿歟○有人自登州來述及前數日有西國兵船數艘在長山島之前停泊民間不辨黑白驚惶失措遷避不遑嗣悉並非倭船乃西國調來保護商民教士者人心始定○撫提部院營務處何出示募兵於初五日開　按烟臺兵力不甚單薄此次招兵諒以旅順等處逃勇多在　臺一帶潛伏不免釀 
 
 

Page 3

 
 
成隱患故出示招募一以靖地方一以厚兵力兩得之矣○登州歴次辦理防務積儲軍裝不少日前提解快鎗擡砲數千件至烟臺支發應用　加修飾卽成利器○初八日由省中發來練勇八營係張鎭軍福興統領鎭軍爲湘軍宿將前値中法擀寡曾帶振字全營來東駐紥軍事頗匪認眞不似他軍統領望風而潰者可比○日前喧傳拿獲奸細數名及詳細詢問係在若輩行囊中搜出號衣數件蓋亦逃勇一流耳未悉如何發落 
[道員已到]  
　　日前紀金陵大憲接到都中要件密飭縣宰至某觀察公館適觀察奉其封翁靈枢回籍云云兹又得金陵訪事人手書始悉觀察係安徽廬州府人張姓名士珩號楚寳前辦天津軍械局事務事後兩江總督張香帥電致安徽巡撫福中丞立刻派員至士珩家將士珩送至金陵於本月十一日初更時入城小住公館江寍府及上元江寍二縣隨之而至少頃與士珩各乘肩輿赴督轅入見香帥隨從人等均屏之門外至三更時始隨陳大令至上元縣署住宿大令暗著心腹人爲之邏察究因何事門外漢尙未詳知也 
[聞謡贖物]  
　　金陵訪事人云水西門之廣興胭脂坡之協和大中橋之復隆現改森元此三典鋪與乙和祥鹽旗同爲安徽廬州府某六員出資開設兹聞某大員有未了情事民間謡言頓起或謂拿問進京治罪或謂查抄家産人官茶坊酒肆議論紛紛故凡質物於此三典中者咸備本贖回每日多至數十百起邇日銀根甚緊三典中日進數千千六利巿因之十倍云 
[武林火警]  
　　杭州訪事人云本月初六夜鳳山門外江千閘某姓過塘行失愼忽焉　光高燭黑燄横飛幸久雨初晴棟宇沾潤兼之龍夫奮力吸水狂澆火勢頓衰僅焚去房屋三四椽之譜 
[樂局火焚]  
　　中外新報云南海增步之軍火局近因海防緊急赶造火藥彈子倍形忙迫本月初五晨春藥之石臼忽有火星迸出火藥猝被燃及一聲響震塌去小屋三間幸局内工人皆獲脫險附近藥庫亦未被焚洵幸事也 
[琿春巿語]  
　　琿春來信言俄人留心商務細加考究議將入口貨物盡行徴稅蓋此處入口各貨向不抽稅惟日要烟酒糖餅火柴等物則按價徴收今則一併全徴但倭人之經商西伯理亞部者向因運費昂貴所弋之利薄若蠅頭今旣稅餉有加不更艱於獲利哉○西伯理亞部逹琿春之車路現已增築百里之長至於琿春砲臺前時加工赶建現亦告厥成工已安置大砲俾資守禦矣○邇來有兵船四五艘常川駐於琿春海口以資防守 
[和尙神通]  
　　金陵漢西門淸凉山有淸凉寺寺側有落照亭並有康煕年間　御題碑記名蹟所在香火因而繁盛寺内供奉幽冥教主生逢七月還香了愿者遠近絡繹而來謂之燒平安香住持僧坐收其利遂致積擁厚貲七月間約可收香資七八千此外更有良田數百畝且好竹連山萬木叢茂寺僧數人香工十餘輩享盡人間淸福舊歲住持僧玉成傳受衣缽奈其徒不肖任意浪費竟將餘資消盡田畝典盡且恨避價無臺遂推讓與前曾建修萬壽寺之住持德山經江寍府李筱軒太尊給諭去歲十一月廿八日歸德山接持香火寺内香工有老李小李者供役已久見德山接手欲乘機漁利派分香資經城南董事楊某理勸無濟於事德山遂控於府奉府批飭上元縣提案訊究五月初經前署上元縣王大令提案集訊李乃控以姦情德山無詞分辯王大令以其人地不宜當堂黜退旋卽改諭毘盧寺住持僧方田蓋毘盧寺内方丈寄禪素有聲勢淸凉山色方田垂涎已久今得寄禪臂助竭力營求方田旣入寺接充所有德山前曾容留舊住持之徒子壽安等盡行逐出並將寺内外香攤移逐山下德山被黜後旋爲李太尊所聞憫其無辜被黜加諭復充並飭新任上元縣陳大令將方田縣諭吊銷七月初德山復得接充壽安等依然入寺方田被黜情更不甘力求顯者請復而府尊情不能却乃復諭方田方田接諭上山行至山下被壽安等暗伏多人阻止滋閙方田見人多勢衆疑爲德山所使當卽退回復禀府縣前月經上元縣陳大令提案集訊謂壽安不應滋事著責三百板永不准爲僧飭令還俗德山旣知復諭有方田卽應退讓何得把持德山供稱曾到府禀退大令謂何以不到縣禀退顯係把持喝令笞責八十以示薄懲飭令退讓具以後不敢滋事結 
[湖樓勝賞]  
　　嘉興縣劉邑尊接奉電札卽於初七日黎明時乘舟赴省謁見大憲面禀要公○初八日傍晚宗太守排導出北門聞係乘舟往迎趙方伯方伯前曾晉京祝嘏此次回任道出禾中文武大小各官皆不免一番迎迓之勞矣○鄕民某甲在鄕傭工於初六日入城行至小西門對河殿基灣地方時已昏黑突遇匪徒攔住去路持刀恫嚇將所有工資概行搜去並被砍傷一耳鮮血淋漓甲忍痛奔至中街投巡防局禀報局勇等卽行追捕匪已去如黄鶴矣近來冬防巡緝較往時更嚴城廂内外經文武大小各官及冬防局輪流梭巡往來不斷若輩無從竊發始在僻靜處下手實爲地方官所不及防也 
[星使拜客]  
　　新簡出使俄國大臣王星使之春請訓出都由津南下將抵滬江黄大令飭差在金利源碼頭迎迓早紀前報星使於前晚十點半鐘坐海定輪船安抵滬江本埠各當道早在碼頭伺候脚靴手版極盛一時星使抵埠後旋卽登岸命駕往北赴天后宫側行臺暫駐昨日午前乘輿進城向各當道答禮縣署適當考試循例迦避星使拜客畢遂出城回行轅 
[豸旌蒞滬]  
　　署江蘇臬司韓古農廉訪因公赴江寗前晚八點鐘時乘舟抵滬小泊觀音閣馬頭上海縣黄愛棠大令前英讞員蔡二源太守英讞員宋莘樂通剌保甲總巡翁笠漁明府候補知縣竇鎭山明府均往舟次謁見午後命駕進城答拜聞廉訪擬於昨晚乘招商局江裕輪船　江上駛是以上海並不另設行轅按廉訪以租界中佛店繁多嚴行禁止煌煌告示諸秃奴多有陽奉陰違者今者豸節遥臨想不免嚴行查察矣 
[戎旆返申]  
　　前狼山鎭總兵新委兩江營務處朱鎭軍洪章前晚由金陵附輪來申昨日午刻命駕入城赴各衙門拜會至縣署適　　令閱卷廻避鎭軍遂投刺而返 
[縣試二覆紀事]  
　　昨日乃本縣考試二覆之期天將黎明各童次第齊集署前三砲已鳴黄大令步出儀門下學師宣廣文亦命駕而來與大令分東西升座照例禮房書唱名給卷進塲計與考者約一百十餘人黄大令標封儀門僅在花廳二堂列坐是日題目錄左文題曰不同道至皆古聖人也詩題賦得寒宵吟到曉更初得初字五言六韻賦題郭子儀單騎見虜賦以壓以至誠忠貫日月爲韻孝經論其政不肅而成性理論民吾同胞雜作滬瀆壁壘不拘體韻 
[汛弁視事]  
　　閔行汛弁施姓瓜期已屆現奉松江城守營曾遊戎查有候補汛地黄君堪以接署札飭蒞任現已視事矣 
[築路立石]  
　　本埠南巿沿灘一帶地叚窄狹凡遇火災洋龍皮帶不便施救經前海關道升任浙臬聶仲芳廉訪議築馬路嗣因海氛不靖暫行中止現經署理蘇松太道劉康侯觀察重興舊議飭委工程局委員姜明府應芳會同輔元堂曹寄耘並經本縣黄大令飭幹差薛貴及亭耆人等於昨日八點半鐘齊赴該處丈量釘立界石以便興工塡築昨日自十六鋪橋起至救生局止先立界石十三塊餘俟翌日續立 
[魂兮歸來]  
　　沈都戎壽昌浦東人也在致遠輪船爲營帶鴨緑江一戰都戎奮勇向前直撞倭船霎時沈沒都戎究被衆倭船合圍力竭舟沈誓以身殉經李傳相奏請奬勵現奉　恩旨著加三級照副將陣亡例賜恤賞銀一千兩靈櫬尙在天津現經都戎之舅氏某君奔赴天津扶柩回籍聞於初十日由津啓程日内將到申江各當道已整備在碼頭祭奠男兒當以殺賊死不當以避敵生如都戎者身逐波濤名標宇宙以祝衛汝貴等之紛紛逃竄者眞不可同日而語矣 
[掩埋孩屍]  
　　美租界下海廟西首成衣公所旁有小棺一具其蓋已被人揭去衣服亦剝去凈盡祗剩赤條條一屍旋爲巡街捕所見報 
 
 

Page 4

 
 
知捕房捕頭傳二圖地保奚坤寳遷往義塜埯埋 
[西人拉耳]  
　　昨晨九下鐘有某西人喚坐東洋車未知意欲何往車夫某甲不諳西語頓形枘鑿西人登時發恕拉甲之耳蓋謂不能聽言生此何爲用力拉之竟去其半鮮血淋漓西人自知理屈倉黄遁去甲投捕房控告捕頭飭送同仁醫院療治另飭包探查明拉耳之西人聽候核辦 
[派查佛店]  
　　嚴禁佛店告示煌煌而若輩仍有陽奉陰違者昨晨上海縣黄愛棠大令飭差金瑞至美租界協同二圖地保陸坤咸四處查察見南潯路天主堂間壁張寳家内供有佛檯張妻某氏本以見神搗鬼爲事哄騙人財卽俗所謂仙人也西華德路第二百十八號屋内亦有佛檯女仙之類裹　口朱家宅東首有草菴一座内有某甲混名雙仙人亦供佛像數尊經金瑞一律交付陸保限三内驅逐出境如違定卽拘入縣署請辦 
[派訊盜案]  
　　前吳淞釣船局總辦賣鎭山明府交缷局務後在省中憲轅爲發審委員兹因本邑虹橋王豐崙家及靑華嘉各邑近年　出刦案今秋靑浦縣拿獲盜犯陳逢綬等七名上海縣捕獲顧阿妹等三名供詞時忽翻異現又據興化縣拿獲與陳逢綬同案之吳老大移解本縣訊供後轉解靑浦各情已登前報現經靑浦縣照錄供詞申詳上憲兹奉臬憲韓古農廉訪以該犯等案件頗多且與上邑交涉而顧阿妹等供詞無定因委竇明府先赴靑邑會審該盜犯供詞畢卽於前晚來申乘輿至縣署拜會黄大令晤談良久卽欲會審顧阿妹等確供適大令於前晚接差無暇分身昨日又逢覆試祗得暫緩會訊明府辭出往北假寓大亨棧候大令公暇訂期會訊 
[押犯滋事]  
　　前經捕役拏獲顧阿妹陳阿五巢湖阿小等三人黄大令帶往靑浦會訊及帶回改收自新所顧等不知自愛在所滋閙　飯碗器具盡行打毁看役不堪其擾訴知管所家丁胡某禀明大令飭諭嚴爲看守聽候訊辦 
[攫箱被獲]  
　　虹口火警已二紀報章聞天潼路裕生肉莊離火塲不遠當火熾時莊主孫大賢慌亂異常有族孫桂茂乘間攫去銀箱隻内有小洋八百十二角另有莊票數紙當時未及知覺至今始知孫桂茂所攫大賢卽投報捕房至昨日午後捕頭命押候解送英公廨請辦 
[再造災黎]  
　　裕記規銀一百兩四明童君引臣洋五十元苪郭氏求産後病愈五十元四明吳隱名保平安五十元彚助賑灾請登報　藉資觀感[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄞縣縣試三覆案]  
　　鄞縣縣試文童三覆案已於十一日上午出案共招覆一百七十名示期十三日四覆今將前列姓名錄　張　翰章斐成洪元煕張肇元徐士楷徐庸夏昌宇陳紳余淸抛郭敦壇章大澍黄寳琮凌震南陳逹焯傳廷　章祖壎張傳鋐丁志賢章景　唐盛楊鳳瑞丁士瀛張復　肇康馬兾良馮其棻張世誤凌忠礽鄭星煥王　森袁邦彦周冕新江宙永趙璧陳受謙王賢瑞　　　潤生朱之　江義　吳祥隣高振霄李士英 
[反目傷妻]  
　　魏老昌紹興人也向操　人業失就後頻年家食旅况艱難不得已將妻之衣飾質錢以資日用妻惡之交謪之聲時聞戶外昨日適有友人邀往啜茗魏以阮囊羞澀向妻借物以抵茗貲妻不依以致勃谿大作魏怒甚扭妻痛毆爪破面龎血流不止左目亦幾爲之　懼甚急雇車送往某傷科處求醫未卜能保無恙否 
[倡竂竊案二則]  
　　英包探何瑞福禀稱前晚吳道豐與馮賓愚等在某倡院飲吳勿失金表一枚查知馮已不在遂疑此表由馮竊旣報捕房捕頭卽遣不的往查見馮身畔祗存表練表則藏匿棧中今已起到原贜送請老爺訊辦吳訴稱小的與馮素不相識前晚有友轉邀讌飲竟被竊取金表今幸查獲求准領贜馮供稱生員係蘇州人飲酒過醉悮携吳表通刺判令將贜給吳領去馮押候過堂覆訊○倡婦譚寳玉訴稱狎客張子蓮素與小婦人有交情不料竟竊去珠翠首飾及銀椀等物共値洋銀一百二十餘圓經包探黄四福拘送至案請爲究追訴畢深深萬福呈上張賊所留書信一封張供稱小的曾納譚娼爲妾所有各物俱由小的購贈通剌著押候過堂覆訊 
[英廨晚堂瑣案]  
　　前者劉錦山許金榮施仁泉殷福海劉泰和等人控唐同鑫太欠銀無著宋通剌提訊之下劉訴稱小的在周裕大執事唐開設某鞋鋪陸續積欠元色縀價洋銀百餘員屢索不還現忽將店閉歇許訴稱小的係金陵人向在治下開設鑲片作被唐欠去貨價洋銀二百餘圓施訴稱小的向開鞋底作曾與唐往來被欠貨價及借欵共洋銀八百圓有奇殷訴稱小的被唐欠洋銀二百四十餘圓劉處執事人某甲訴稱小的店中與唐往來及借項共六百餘圓邇者唐忽將鋪關閉意圖吞賴唐供稱小的向在治下開設同鑫太鞋店確曾欠人洋銀二千餘圓日前因欠房租一百餘圓一時難以應付至被房主將店封閉並非小的有意圖吞如今小的店中尙有存貨約値洋銀一千三百餘圓已央鄕同業之張三子等理處將貨估價公攤尙欠若干情願出立興隆票據衆人均已允諾惟劉許堅執不從張投案聲稱小的係揚州江都縣人曾與同業人陳有餘向兩造理處將唐所存底貨秉公攤派各欠戶多已應允惟劉許不從以致涉訟通剌飭張等向兩造妥爲理處餘欠由唐出立興隆票據不得徇私諭畢後著劉許當堂出其情願照數公攤切結存查○招商局總辦飭丁送遺失津海關帮辦巢太守行李之船戶卜二及接客夥張申午王連生至案前晚通剌升堂訊究卜供稱小的向操南灣子船常州巢大老爺向小的雇定官舫五艘下船時因行李多至二百餘件巢大老爺囑張等代爲照料及運齊後檢點各物失去一件據稱約値洋銀三十圓小的再三查訪張等均稱實不知如何失去今奉提訊叩求老爺寛限容小的等再去訪查張王同供稱小的等向在卜處當接客夥日前巢大老爺囑小的等押運行李不知如何遺失一件小的等屢次查緝迄無蹤跡通剌判令將卜張王一併交人保出赶緊查緝不得玩延 
[英界公堂瑣案]  
　　美租界天潼路義生洋廣店於本月十一日四點鐘後火焚延及左右鄰房屋十餘椽事後捕頭遣包探將店主吳竹丹拘押昨晨由包探竇如海解案並傳齊左右鄰人請訊吳供稱小的係寍波人當時小的適在店中見後屋火起卽往救援鄰人亦襄同施救無如火已延及所堆絨布登時烈烈轟轟不得已奪門而出通剌問後屋堆存絨布外尙有何貨答稱有火油田箱自來火數包餘俱零星雜物問火從何來答稱不知惟樓上設有廚灶時適煮飯比及火起庖丁已不能下旋撑開雨傘從窓口躍出身上受傷通剌復詰問包探及左右鄰然後商諸薩副領事判罰洋銀二百元如數完某處善舉○車夫陳留海向潘高川索錢口角突出利刃向潘猛剌幸潘眼快不致受傷一百五十三號華捕見之拘解至案陳供稱小的江北人潘欠小的洋銀一元向索不還反欲將小的肆毆小的因用刀恐嚇潘供稱洋銀係小的友人借用小的惟爲之介紹而已不料伊屢向小的討取且復持刃行兇通剌著一併押候過堂覆訊○陳和金金阿林串竊吳少將家荔枝一擔分售與馬朱氏等五人由包探竇如海查獲解案吳申訴前情請爲究辦通刺以陳係過犯判令遞解回籍金管押三禮拜馬朱氏罰洋銀二元其餘收贜之甲乙丙丁四人各罰半元○積竊李阿三連竊王阿金等三家布衣十餘件經包探杜雲卿緝獲通刺以贜未吊齊諭令示其覆訊昨日杜探禀稱各贜業已吊齊請爲判斷通剌判令將李犯交杜探帶回捕房管押三月期滿笞責一百板逐回原籍○五號西捕禀稱昨日巡至楊樹浦見陳阿才老虎灶内有人聚賭當塲拘獲林紀福徐金和吳阿才王阿才陳阿生陳阿金陳阿才連賭具送請究辦通剌判令林等各罰洋銀二元陳罰四元一併撥充某西醫院經費賭具存候銷毁 
[法界捕房紀事]  
　　廣東人某甲乘廣利輪船來滬下榻長發棧本月初八夜三點鐘時在船上失去小箱一口内儲牙石銅各圖章約値洋銀數十圓並衣服四件洋銀二十圓習日據情投報捕房前晚包探在菜巿街緝獲積竊熊老和承認此贜質在虹口德順質鋪旋搜出質票數紙隨卽送人捕房昨日包探吊到原贜有寗綢縐紗衣服若干件値洋銀五十餘圓尙無失主承領捕頭令暫存捕房熊則押候解訊○甲乙二人在小東門外某烟館中爭閙以致互毆紛擾間毁去諸物値洋銀三元五角被巡捕拘至捕房捕頭令照數賠償卽行開釋○前晚十二點二刻時某號巡街捕巡至自來火公司東街見有東洋車一輛抛於路畔車上有絨毯一條恐爲宵小所竊高喚車夫車夫贸贸然來反斥捕大驚小怪捕恕遂將車夫拘人八仙橋捕房翌日解至大自鳴鐘捕房旋經車主人籲求寛縱克捕頭允之○前晚十二點二刻時某號西捕巡至新北門下見有小乞兒尾隨車後意圖攫取車中人首飾乃卽拘入捕房捕頭令押候堂期解訊 
[廣東官報]  
　　十月二十九日補用道閻禀見補用府孫明亷禀到京來禀假理事廳文禀知往祭南海神回候補通判孫寳瑚禀見候補縣王會中禀到由京回委署樂會縣王春霖禀　交代局差○十一月初一日候補道夏禀見禀賀禀知順直振捐局裁撤歸併新海防捐輸局禀銷會辦差候補府王禀見禀銷順直賑捐局提調差候補同知沈秉模候補縣胡鑑向式恭佐雜各官蔣鈐煒蕭湘鍾元棣俱禀銷順直賑捐局差○初二日准補電白縣李滋然禀銷查南海監覊並廣雅書局差禀謝委瓊山典史朱禀知俸滿回省先用批騐大使王士鑑禀辭往江西查引地新選廣府訓導吳士參禀知初一日接印廣府敎授陳裔寛禀知缷訓導事○初三日准補　白縣李滋然委署饒平縣劉孚京俱禀謝委禀見禀辭赴任缷樂會縣邵禀知聞訃丁母憂 
[金陵官報]  
　　初十日署藩臺胡新選蘇州遺缺府調署常州府　鴻謨辭兩首縣陳趙知縣王慶埏江蘇試用縣羅貞意到由滬來上海製造局敎習德滿前代武防營右哨湖廣都司劉國　到各位均見候補道唐際昌提督郭軍門禀謝回籍省親新兵前營吳繼培運判戈乃肅回揚知縣梁慶桂銷假回蘇各位俱禀辭徐州鎭陳鳳樓管帶銘軍水師兼辦軍糈總兵程映山通判許承俊起服回省候選通判蔣廷祐湖北來前福建連城縣楊淑仁押解　餉委員大使陳應　巡檢鄒　賢銷高郵釐局巡查差回各位均到○十一日揚州府沈錫晉到見卽辭徐州鎭陳鳳樓管帶銘軍水師兼辦軍糈總兵程映山樊興釐捐同知　齡力乏橋釐捐通判朱瑞姜泰釐捐恩芳靖江釐捐知縣羅宗美泰興釐捐黄煊丁堰釐捐孫慶璜各位見辭海防營務處提督王衍慶叅將彭仁壽傳見候補道許元章禀辭赴蘇候選通判蔣廷祐銷開平訪查製練焦炭回分省補用知州章振椿辭回湖北　縣朱之幹禀知稅課大使鄭白奇故病 
[蘇省官報]  
　　初七日松滬總局候補道朱之　由上海來候補道朱宜振金陵見制憲回知縣阮逹元禀知奉撫憲扎委洋務局卽到差按經馬永　服闋由京起復領照回省○初八日同知何希曾禀知委發審差 
[邦江官報]  
　　初六日陳鹾尹應綸委解金陵餉起程○初七日蘇鹾尹承澤委淮北新關許鹺尉承守委西臨局○初八日吳鹾尹炳升銷寳帶橋緝私分發經歴蕭鹺尹鏡　湖南人禀到 
 
 
 

Page 10

 
 
   
 
 

Page 11

 
 
[光緒二十年十一月初五日京報全錄]  
　　宫門抄○諭旨四道錄前○粤督李奏揀員升補都司摺○桂撫張奏保留守備片○滇撫譚　奏　慶典恩賞銀兩核實散放摺○川督劉奏報徴收地丁並新賦完欠數目摺○護湘撫王奏解淸甘肅新餉片○大臣崇奏請留年滿筆帖式片○又奏蒙員給假調理片○又奏揀補額外防禦摺○十一月初五日禮部宗人府欽天監廂紅旗値日無引見○濂貝勒等各謝授缺恩○懷塔布假滿請　並謝授總管内務府大臣恩○漕運總督松椿請訓○雲南總兵屈洪泰謝　恩○前甘肅總兵閃殿魁謝恩○葆公請假十日召見軍機松椿屈洪泰閃殿魁○○太子少保頭品頂戴兩廣總督臣李瀚章跪奏爲都司員缺緊要懇准揀員升補以裨操防恭摺具陳仰祈聖鑒事竊准兵部咨廣西新太協中軍都司莫火生升補右江鎭標中軍遊擊所遺員缺係題調之缺行令迅揀合例人員請補等因當經轉行遵照查定例各省題調缺出先儘現任人員揀選題調如無合例可調者准於應升人員内保題升用又題調缺出照例揀選具題其有員缺緊要人地實在相需而所保之員與例稍有未符者將不合例之處詳細聲明請旨交部核覆各等語廣西新太恊中軍都司駐紥太平府屬崇善縣城地處邊陲巡防極關緊要係烟瘴題調之缺必須精明幹練能耐烟瘴之員方克勝任粤西内地都司非現居要缺卽人地未宜實情堪以調補之員兹會同廣西提督臣蘇元春詳加揀選查有思恩營守備徐裕後現年四十歲雲南江川縣人由侍衛在京當差期滿以守備選用光緒十三年十月選補廣西撫標右營守備光緒十四年六月二十四日到任續調今職經部發給調補劄付計先後歴俸巳逾六年現仍留署撫標右營守備該員年力精壯營務優嫻且熟習風土能耐烟瘴以之升補新太協中軍都司洵堪勝任惟調缺請補與例稍有未符第人地實在相需例得專摺奏請合無仰懇天恩俯念烟瘴要缺需員准以思恩營守備徐裕後升補新太協中軍都司俾地方營伍藉資整飭如蒙俞允請俟接准部覆再行給咨赴部引見以符定制所遺思恩營守備員缺係題調之缺容俟接准部覆另行揀員請補合併陳明謹會同廣西提督臣蘇元春合詞恭摺具陳伏乞皇上聖鑒敕部核覆施行謹奏奉硃批兵部議奏欽此○○張聨桂片再儘先推補守備范爾密於同治元年由武童投入楚軍精捷營隨剿江西等處股匪歴保以守備儘先推補光緒十七年禀請收標當經咨部查案核覆旋准部咨范爾密係保儘先推補守備照章奏明留省後再行按班序補等因各行在案臣查該員樸實勇敢能耐勞苦仰懇天恩俯准該守備范爾密留於廣西補用出自鴻慈謹會同兩廣督臣李瀚章廣西提臣蘇元春合詞附片陳明伏乞聖鑒敕部核覆施行謹奏奉硃批著照所請兵部知道欽此○○雲貴總督臣王文韶雲南巡撫臣譚鈞培跪奏爲慶典恩賞銀兩欽遵核實散放恭摺仰祈聖鑒事光緒十八年十二月十五日皇上欽奉皇太后懿旨甲午年每省各賞銀二萬兩交各該督撫核實散放用示行慶施恩有加無已至意欽此欽維慈禧端佑康頣昭豫莊誠壽恭欽獻崇煕皇太后陛下巍煥綏猷升恒祜欣際祥開六秩渥蒙澤被萬方臣等接准戶部行知於四川應解京餉項下劃撥銀二萬兩到滇竊思曠典爲千秋未有殊恩宜一體均霑遵卽督率司道公同酌議雲南計八十五廳州縣幅員旣各有寛狹則散放亦應有等差因擬分爲上中下三則上則宜良南寗等十一屬每屬發銀三百兩中則富民祿豐等三十屬每屬發銀二百四十兩下則呈貢易門等四十三屬每屬發銀二百兩惟昆明爲省會首邑五方雜處繁庶數倍於外屬儘數發銀九百兩共銀二萬兩當經通飭各該地方先儘無告四民繼及年屆八十以上之壽民壽婦各就人數多寡均匀給領自天賜福匝地臚歡卽今六詔編氓悉荷慈雲之覆蔭還祝一人錫類長依愛日之光華所有慶典恩賞銀兩核實散放緣由除咨戶部禮部查照外謹合詞恭摺覆奏伏乞皇上聖鑒謹奏奉硃批該部知道欽此○○革職留任太子少保四川總督臣劉秉璋跪奏爲恭報光緒十九年四川徴收地丁並二十年新賦完欠數目恭摺仰祈聖鑒事竊照每年錢糧完欠數目例應於奏銷時查明奏報兹查光緒十九年奏銷據布政使王毓藻詳稱十九年額徴地丁錢糧屯租等項共銀六十六萬九千一百三十一兩零又隨徴加一五火耗銀一十萬一百六兩零共徴銀七十六萬九千二百三十八兩零實在上下忙徴完銀七十三萬六千七百九十二兩零續完銀三萬二千四百四十六兩零又一切雜項課稅銀三十三萬三千一百九十一兩零以上正雜各欵共銀一百一十萬二千四百二十九兩零内除穆坪堅叅土司奉准免納草糧折徴銀三十兩零又耗折銀二十四兩又宜漢兩關徴收入川子口稅抵夔關額稅銀一十四萬九千二百六兩零又額徴米豆一萬三千四百五十四石七斗八升三合五抄均於奏銷前掃數全完並無蒂欠至二十年分額徴正耗地丁錢糧屯租等項共徴過銀四十一萬八千三百五兩零等情造册詳請具奏前來臣查川省錢糧向係年淸年欵光緒二十年新賦現在己完過半其未完銀兩仍當轉飭藩司嚴催各屬赶緊徴解斷不使稍有延欠除恭疏具題並將淸册送部外理合循例繕摺奏聞伏乞皇上聖鑒謹奏奉硃批戶部知道欽此○○王廉片再湖南奉撥光緒二十年甘肅新餉銀十六萬兩業於上年十二月解過三成銀四萬八千兩本年四月解過三成銀四萬八千兩均經奏咨在案下餘四成銀兩部限九月底解淸兹據總理湖南善後等局司道詳稱九月限期已屆邊疆緊要需餉倍殷不能不竭力設法協濟現在籌備庫銀六萬四千兩於八月二十九日交天成亨蔚豐厚兩商號各承領銀二萬一千兩協同慶商號承領銀二萬二千兩均限十一月底匯解赴甘肅藩司衙門交收守候庫收批照回銷以濟要需等情詳請奏咨前來臣復查無異除咨呈戶部及陜甘督臣新疆撫臣查照外所有掃數解淸本年甘肅新餉緣由謹會同湖廣總督臣張之洞附片具奏伏乞聖鑒謹奏奉硃批戶部知道欽此○○崇歡片再據額外筆帖式阿克丹呈稱竊職前於光緒十五年十二月間經署將軍祥麟等奏補額外筆帖式之日起連閏扣至本年十月間五年期滿自應照例呈報揀員充補而專責成等情前來查該筆帖式現雖呈報年滿惟思烏里雅蘇台近年以來不惟邊務較前倍繁且中外交涉案件不時委員往辦該筆帖式熟習淸蒙辦理精詳在營當差已逾十載誠爲得力可靠始終罔懈似未便遽易生手惟有仰懇天恩垂念邊疆需員孔亟特祈隆施俯准將該筆帖式阿克丹留駐二年以資熟手而裨公務所有援案請留年滿筆帖式緣由理合附片具陳伏乞聖鑒謹奏奉硃批著照所請該衙門知道欽此○○崇歡片再前據三音諾彦部落札薩克輔國公索諾木逹什呈稱前因落馬折傷骽骨近又偶染傷寒加以心跳神迷等證雖經醫治難期速痊誠恐有誤要差呈請照章給假兩個月等情當經奴才等照章給假奏蒙聖鑒在案兹復據署三盟盟長呈稱本盟札薩克輔國公索諾木逹什假限已滿病仍未痊呈請照章再行請假四個月俾資調理等情呈報前來奴才伏查該札薩克輔國公假限已滿病仍未痊自應按照新章再行給假四個月令其調理除檄覆遵照外理合附片具奏伏乞聖鑒謹奏奉硃批知道了欽此○○奴才覺羅崇歡跪奏爲額外防禦缺滿出缺循例揀員充補恭摺具奏仰祈聖鑒事竊查烏里雅蘇台額設額外防禦二缺向係三年期滿回綏遠城以防禦補用所出額缺由奴才等奏明揀補歴經辦理在案今額外防禦圖伽本恒裕二員均經三年期滿所出二缺自應照章揀員補放以符原額查有綏遠城滿營換防戍守之五品頂戴額外驍騎校榮尙當差奮勉五品頂戴額外驍騎校連昌差使勤愼堪充補外防禦之缺俟期滿回綏遠城後照章以防禦補用如蒙俞允遇有差使給咨該員等赴部帶領引見所遺額外驍騎校二缺另行照章揀員充補除咨報兵部查照外所有額外防禦班滿出缺循例揀員充補緣由理合恭摺具奏伏乞皇上聖鑒再將軍永德現在進京陛見蒙古叅贊大臣親王那木濟勒端多布因病請假均未列銜合併聲明謹奏奉硃批著照所請兵部知道欽此 
 
 

Page 12

 
 
[光緒二十年十一月初六日京報全錄]  
　　宫門抄○諭旨一道錄前○陜撫鹿奏揀調知縣摺○閩督譚奏調署知縣片○又奏飭知縣赴任片○豫學政邵奏省城增建明道書院摺○將軍長奏請准附祀片○蘇撫奎奏辦解慶典賞項片○十一月初六日兵部太常寺太　　正藍旗値日兵部引見　三十五　　奉宸苑四名○那王謝授内大臣恩○江寍藩司瑞璋請訓○駐藏幫辦大牙訥欽請訓○河南學政邵松年到京請安○尹序長謝授江西九江府知府恩○澤公等查騐箭枝覆命○儒林謝授侍讀學士恩○陳彝謝稽察宗學　恩○四川叅將祥雲謝恩○補用總兵屈國香謝恩○鍾公徐樹銘各請假五日○興伯寳昌各請假十日○兵部奏派揀選營官派出麟中堂煕敬崑岡錢應傳崇光汪鳴鑾鳳鳴阿克丹○召見軍機瑞璋訥欽邵松年尹序長○○頭品頂戴兼署西安將軍陜西巡撫臣鹿傳霖跪奏爲　縣人地未宜揀員互相對調以重地方恭摺仰祈聖鑒事竊知縣爲親民之官必須人地各得其宜方足以資治理兹查有商州屬之商南縣雖係簡缺惟地居南山五方雜處詞訟繁多非精明幹練之員難期勝任現任知縣包述佶現年三十六歲係甘肅洮州廳人由增貢生遵例報捐訓導遇缺先選用光緒十五年選授隆德縣莊浪鄕學訓導十六年三月到任於直隷籌振案内議叙五品頂戴十八年遵新海防例報捐知縣分發指省陜西試用正月二十八日蒙欽派王大臣騐看二月十二日引見奉旨以知縣照例發往欽此旋遵新海防例捐歸遇缺先補用並免試用四月十四日到省繳照於山西振捐總局捐加同知升銜題補今職二十年四月初七日到任該員年力富强人亦謹飭雖任内公事尙無貽誤惟於斯缺不甚相宜自應酌量對調以重地方查有延安府屬之安塞縣知縣余紹僑現年四十二歲係湖南武陵縣監生於光緒四年遵籌饟例遞捐通判雙單月選用五年加捐指省浙江試用並捐分缺間補用免試用六年四月初十日蒙欽派王大臣騐放奏請發往十一日覆奏奉旨依議欽此領照到浙八年七月於海運出力案内奏保補缺後以知州用先換頂戴奉旨依議欽此十四年九月遵鄭工例改捐知縣歸部選用請咨赴部候選十五年九月籖掣陜西安塞縣知縣十月初二日引見奉旨准其補授欽此十一月二十一日領憑十六年六月十　日到任試俸三年期滿業經銷去試俸字樣在案該員才具明練振作有爲以之調補商南縣知縣實屬人地相宜所遺安塞縣員缺地處北山事務較簡卽以包述　對調亦堪勝任該員等任内均無展叅有關降調及盜劫己起四叅之案均屬與例相符如此一轉移間人地各得其宜吏治可收實效如蒙俞允該員包述佶余紹僑係以簡缺知縣對調銜缺相當毋庸送部引見所有知縣人地未宜揀員互相對調緣由謹會同陜甘總督臣楊昌濬恭摺具陳伏乞皇上聖鑒訓示謹奏奉硃批吏部議奏欽此○○譚鍾麟片　再代理羅源縣知縣張家　調省遺缺查有本任屏南縣知縣吳恩慶才具明晰辦事勤愼堪以調署據藩臬兩司會詳前來除咨部外謹附片具陳伏乞聖鑒謹奏奉硃批吏部知道欽此○○譚鍾麟片再新選沙縣知縣李開勳領憑到省旋調簾差兹文闈事竣應卽飭赴新任供職以專責成除咨部外理合附片具陳伏乞聖鑒謹奏奉硃批吏部知道欽此○○河南學政臣邵松年跪奏爲省城增建明道書院以勵實學而育人材恭摺仰祈聖鑒事竊臣維天下之治理恃人材人才之盛衰視學術近今學術多歧人才難得庠序聰頴之士讀書佔畢之儒大半趨於功利而於道義之學咸目以爲迂其高明者又或遺四子六經之精藴博極羣書學非不稱淹雅而爲已爲人其間亦正有辨總之著作才非經濟才也夫道義者經濟之本也忠孝之道明斯功名不足動其念仁義之道明斯利祿不足縈其懷夫而後言學問學問有實際言經濟經濟有實功此陶育眞才所以必資於實學也臣識本愚蒙學無根柢仰蒙皇上天恩畀以視學重任三年來耿耿寸心惟思所以育材之方冀得稍以上酬高厚竊見中州士習素稱循謹私淑伊洛之學者亦頗有人特囿於鄕曲見聞未廣讀書過少質而寡文以之獨善則有餘出爲世用則不足若非大加培植終不過爲鄕黨自好之士誠可惜也上年臣整頓大梁書院特設辨志一齋調取諸生有學行者來院肄業祗以經費難籌姑爲是因陋就簡之舉冀後來者漸次擴充乃於報試竣摺内附片陳明奉到硃批卽著邵松年咨商裕寛辦理欽此仰見皇上造士情殷育贒念切臣跪讀之下倍爲激發適據在籍紳士候選道吕永輝前山西大同縣知縣許貞元前永城縣訓導鄭孚先等呈稱省城東南二里繁台側本有二程書院祀宋儒程顥程頣今祀存而書院久廢若將其基增建齋房規模寛敞可容數十諸生景仰先賢立志向學當必益加鼓舞等情前來足徴該生等留心正學聞風興起與臣之初衷不謀而合也臣當卽親往履勘地勢高曠極其相宜商之撫臣意見悉合因先爲倡集千金交該紳等擇吉興工一月以來規模大備擬更題曰明道書院以示嚮往落成卽移辨志齋諸生肄業其中惟事屬創始經費必須寛籌書籍尤當購致據該紳等聲稱卽行集貲置産捐入書院以作經費一時尙未定議擬仍照辨志齋定章由大梁書院節省飯食銀項下每年撥給銀六百兩以資膏火至詩文考課仍歸大梁書院肄業各生則當令講求性理經史時務之學由臣頒給課程按季考核查各省多設孝廉堂俾舉人肄業河南尙無此舉明道書院並擬採訪通省舉人之學行兼優者酌調來院相與觀摩俾資感發夫規制雖已粗定而經理實在得人臣查該紳吕永輝恪守程朱志量遠大許貞元老成練逹品學優長堪以責令輪流經理至條規章程臣已悉心酌定或將來經費充足可以延聘院長均由臣移文新任學臣隨時酌議辦理抑臣更有請者陜西關中書院督撫主之宏道書院學政主之臣擬仿其例請將明道書院由學政主持凡肄業諸生均由學政察訪調取功課統歸學政考核卽聘請院長亦由學政訪求經明行修之儒秉公延訂不得瞻徇情面亦不得崇尙虚文敷衍塞責庶於育材之道方有裨益所有遵旨咨商撫臣於省城增建明道書院並酌定條規章程各緣由謹會同護理河南撫臣劉樹堂合詞恭摺具奏是否有當伏乞皇上聖鑒訓示祇遵謹奏奉硃批著照所請欽此○○長順片再據候補同知戴鴻鈞等聨名呈稱江蘇江寍府上元縣　貢生顧雲之父故處士長庚當咸豐三年二月省城不守奸民豫傳凡門書順字者賊入不屠一時多爲所惑長庚門獨不書鄰里以爲言對曰生値聖淸更始誰順萬一不幸亦决不相累於是寄孥他所閉戶積薪自焚以殉雖率土有皆臣之義而死忠於未仕尤難其第五女幼字江甯袁國中遘流離音問遂杳或勸以改字剪髮毁面矢死靡他在室守貞三十餘年病沒蓋節婦猶恩義相結而貞女直名教自將所執似有非易該貢生遊學於外間一歸試旋出四方未及於原籍舉報今來主崇文書院講席職等與同鄕里稔知其事就近合詞呈懇奏請將原籍昭忠節孝祠附祀等情據此奴才查貞孝節烈婦女應旌表者均照例題請不得據呈入奏奉部行知在案今該故處士忠義貞節萃於一門實爲難能可貴未便聽其湮沒合無仰懇天恩俯准故處士顧長庚及其女附祀江寍省城昭忠節孝祠以勵忠貞而昭激勸除取具該員等切結咨部查覈外謹附片陳明伏乞聖鑒訓示謹奏奉硃批禮部議奏欽此○○奎俊片再前准内務府來文奏派恭備慶典賞項應用大紅旗蟒袍料五十件花手巾包頭各一百塊動用銀八千八百一兩五錢五分八厘又另文傳辦上用大小卷花縀江綢六百疋件動用銀一萬七千三百七兩九錢九厘又派辦大小卷八五絲縀一千疋件動用銀一萬九千五百八十七兩六錢二分四厘又敬事房奉傳上用各色大小卷縀綢羅縐二千三百二十五疋件動用銀四萬八千五十四兩二錢七分六厘又内務府傳辦樂部承應殿陛筵晏大典曁恩賞加賞各省壽民壽婦需用縀綢紡絲等項六百疋件動用銀一萬四千八百三十一兩九錢四分七厘五毫以上共欵均經本任江南織造文煦等奴才於奉文後援案估價報部遞准兩江督臣按照部文分飭籌撥銀欵由奴才儘數發辦解京呈交其不敷銀兩奴才自行捐廉添補完竣除造册分咨戶部内務府核銷備案外理合繕具簡明黄册恭呈御覽並附片具奏伏乞聖鑒謹奏奉硃批該衙門知道欽此 
 
