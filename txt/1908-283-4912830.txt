# 1908 - 283 - 4912830

 

Page 1

 
 
   
 
 

Page 2

 
 
   
 
 

Page 3

 
 
論說 
[論日人經營延吉廳之關繫]  
　　（三）延吉廳與朝鮮地理之關係延吉廳自白山東麓。以迄於圖們江口。與朝鮮六鎭。以圖們江爲天然之界限。然延吉廳之地。田土膏腴。地勢開闊爲自昔英雄用武之地。而圖們南岸。山勢峻削田地瘠薄。故有史以來。據有圖們江北者。每足以制江南。（如漢如高句驪如渤海如遼金元明及國朝皆據有圖們北岸之地）而據有圖們江南者。不足以制江北。此固已往之成蹟。而亦地理上天然之形勝也。日俄之役。俄人駐兵圖們北岸。日人卒無可如何。此尤近事之明效矣。然近年以來。日人於朝鮮沿江一帶。自茂山以至慶源慶興。駐兵三四千人。而尤以會寗爲軍隊之根據地。葢會寗居圖們南岸之要衝。握漢城（朝鮮京城至）朝鮮北道交通之孔道。而與我國之稽查處光霽　等處。又僅一江之隔。向以交通不便未能爲所欲爲。今者日本海沿。由馬關至鏡。城僅需八日。由鏡城至會寗。修有輕便鐵道。僅需一日。一有軍役。則日人海陸交通之便。軍隊調集之便。粮秣運輕之便。事事皆操勝算。已佔有進攻退守之優勞。而圖們北岸之地形。已非若往昔之可恃矣。今更欲進據延吉。以奪圖們之天限。則吉林南部。尚何形勢之可言乎。 
（四）延吉廳與俄領東海濱省地理之關係夫延吉廳一隅之地。固非特與吉林奉天。有絶大之關係。而南界朝鮮。東界俄領之東海濱省。其地勢形便。固又日俄二國所必爭者也。今歲齋籐越境。俄人調集軍隊。於中俄交界之長嶺子一帶者。三千餘人。大有進據琿春之勢。後以齋籐越境。並未率領軍隊。且中國與日本交涉。極力爭執。遂爾中止。則俄人之視延吉廳片土。抑可如是之重要乎。葢自日俄戰役以後。俄人所苦心孤詣。慘澹經營之旅順海口。旣一戰而落於日人之手。而由哈爾濱之旅順之東清鐵道支線又强半爲日人所佔領。俄人之于東三省。幾有不能南下牧馬之勢。然以高掌遠蹠之俄人。不能以偶一失敗。遂戢其狡焉思啟之心。此固有識者之所共知也。然俄人今日。欲重整旗鼓。恢復東亞之海權。必憑藉海參崴海口。以爲振興海軍之重地。而日人欲排斥俄人海上之勢力。以鞏固其大陸現有之權利。則必奪有海參崴海口。而後可以高枕無憂。此戰役以後。俄人海陸重兵。所由悉集於海參威一隅。而日人之全體精神。亦注重於圖們江流域。欲以爲他日侵略海參威海口之根據地也。葢延吉廳地勢。實關係夫海參威之得失存亡。而爲日俄二國所必爭者。延吉東部之琿春。與俄界僅五十里。而延吉東北之寗古塔。與東清鐵道之幹綫。相距僅四十里。日人若據有延吉。與俄開釁。則一軍出琿春。攻其中堅。而海參威之右臂斷矣。一軍出寗古塔。截其與西伯利亞聯絡之東清鐵道。而海參威之後援絶矣。天然形勝之海參威。遂適成一孤立無助。四面受敵之勢。此俄人一聞日人越境。而必欲進據琿春者此也。嗟乎延吉一隅之地。俄得之足以制日日得之足以制俄。我善用之。則足以兼制俄與日。其關係詎不重哉。（完） 
[專電]  
[電一（北京）]  
　　法部以貽穀供詞狡展決議奏請提文哲琿到部對質 
[電二（北京）]  
　　二十日召見逹賴喇嘛慈宫埀詢西藏改省事逹賴頗賛成但懇召班禪喇嘛來京協同商議 
[電三（北京）]  
　　趙爾豐電陳藏策請先將英藏界址畫清並懇轉商英政府限定駐藏兵額政府議將此事併商逹賴 
[電四（北京）]  
 
 
 

Page 4

 
 
政府决議請旨加逹賴崇號以資鎭壓藏民 
[電五（福州）]  
　　接待美艦經費共需五十萬部電杭關速解三萬 
緊要新聞 
[憲政館通咨各省諮議局預算决算辦法文]  
　　爲咨行事案查本館擬訂諮議局章程於本年六月二十四日奏奉諭旨允准旋經遵旨擬議憲法大綱曁議院選舉法要領並議院未開以前逐年應行籌備事宜於八月初一日奏奉諭旨頒行迭經通行咨照各在案惟諮議局章程第六章第二十一條內開諮議局應辦事件二購決本省歲出入豫算事件三議决本省歲出入決算事件而逐年籌備事宜清單內開光緒三十五年調查各省歲出入總數光緒三十六年覆查各省歲出入總數試辦各省豫算決算各等語查各省諮議局欽奉諭旨限一年辦齊是於三十五年即應開辦而逐年籌備事宜試辦預算决算在於三十六年彼此年限似有不同惟諮議局章程乃總學該局應辦事項所謂預算決算係概括權限職住之詞逐年籌備事宜方定分年辦法自應遵照此次欽奉諭旨辦理卽籌備事宜清單所開預算决算雖在一年然必先有預算方有决算不能同年舉辦此條亦係總挈辦法而言謂自是年辦起不得因此誤會自應按照清單於三十五年先將各省歲出入總數由督撫責成調查局詳細調查口便三十六年復查確實編定預算案交諮議局議決是爲試辦預算之事次年再行接續試辦决算方於辦事次序不致紊亂至交諮議局議决預算事項應以各本省之地方辦事用費爲限國家行政費不在其內合併聲明相應咨行查照分别轉行遵辦可也須至咨者 
[逹賴喇嘛覲見續紀北京]  
　　逹賴喇嘛於二十日覲見已詳紀前報惟是日宫門鈔未見登載外間頗滋疑惑現經探悉逹賴是日覲見係在皇上辦事之後至未刻始行竣事仍返黄寺故宫門鈔未及登載其實並無别故 
二十日那大金吾因逹賴前往頣和園恐有疏虞特委守備鮑維瀚江鳳藻惠春曾灝四員往黄寺引導保護並派兩翼五營沿途分叚駐紮以昭鄭重 
內城總廳是日亦經札飭右廳轉飭四五兩區於逹剌赴園行經德勝門內新街　着多派巡兵護送并彈壓閒民不得囉唣 
逹賴到京後各國公使紛紛往謁黄寺一帶日有外人蹤跡前日外務部照會各國公使嗣後往謁逹賴須分定時日不可并口同往以致應接不暇并聲明逹賴須俟兩宫逐日召見事畢方能答拜 
又聞逹賴擬俟萬壽節過後即行反藏政府議派逹壽張蔭棠兩大臣護送并聞逹賴覲見時呈遞藏政應興應革事件甚多其首列之件即興脩兩藏鐵路事宜云 
[不再簡員帮辦雲南軍務北京]  
　　滇督錫良近又電奏舊病復發精力日衰現值防務仍前吃緊幫辦軍務大臣劉春霖又將赴任襄贊無人實虞　脞惟有懇恩俯念邊　緊要迅簡大員來滇幫同辦理大局幸甚云云軍機處曾於代奏時面請簡派熟悉軍務人員前往慈宫諭以事貴專一滇省現尚安謐可電諭責成錫良切實籌辦以免諉起原奏遂留中未發 
[中法滇邊交涉之結局北京]  
　　滇邊誤斃法兵案和平了結略紀前報現聞外部大臣那中堂日前又與駐京法公使巴思德會商償欵數目當經議定計償二十五萬佛郎克惟該欵與度支部庫欵無涉應歸滇督錫良在該省藩庫籌撥交安南法國當道接收其償還日期亦不歸法使及外務部定議另由雲貴總督與安南法國當道商訂撥解 
又聞法使要索六欵除五欵已經就緒尚有滇督撤任一欵法使仍堅執不肯退讓嗣經袁尚書再三婉商方有端緒至此而　邊交涉始全行了結矣 
[貽穀案最近聞北京]  
　　日前法部又提貽榖審訊經善司員等逐層駁詰案情畢露貽見無可遁飾忽又諉稱不符之欵大半爲文哲琿榮昌所得務請提琿對質始能甘心云云其意蓋欲延宕時日藉謀運動旋經司員據情禀知葛尚書以顯係遁詞未之應允觀此則貽穀一案不難指日了結矣 
已革知府景禔解部時略訊數語即予監禁前日葛尚書面諭承審各員貽穀供詞業有端倪可以暫停審訊着先將景禔供詞詳細研詰一俟佐證確鑿再提貽穀對質不難一鞫而伏故近日正將景褆提審云 
前日召見戈炳琦時慈宫垂詢貽榖案甚久並諭總須格外認眞從速完結一若不知戈將出京也者旋經戈將諭詢各節轉語法部各堂以太后其注意此案故近日法部擬將戈炳琦留部訊結此案再令離署 
 
 

Page 5

 
 
[錢星使蒞視萬國農業大會北京]  
　　農工商部外務部會奏查義國羅馬都城設立萬國農業公院前由外務部會　臣部於光緒三十二年閏四月間奏請特派駐紥義國出使大臣黄誥入會畫押在案此次該公院復於中歷十目下旬特開大會旣據出使義國大臣錢恂查明各國皆於常駐義員外專派大員蒞會邦交所係自應援照各國通例辦理擬請特派駐紥該國出使大臣錢恂届期就近蒞會旣可聯友邦之睦誼而於各國農業情形亦可藉資考鏡如蒙俞允卽行電咨該大臣欽遵辦理九月十四日奉旨著派出使大臣錢恂届時蒞會欽此 
[政務處草訂普通奏牘格式北京]  
　　十九日政務處提調吳侍郎奉慶邸交諭妥擬普通奏牘格式探悉諭中略謂近年京外大小臣工條奏每多雜陳繁文名稱各異兩宫御覽及交議核辦諸多費解且有繁文過於正義者目應另訂普通奏牘格式通飭遵守以昭劃一現吳侍郎已會商總辦奏牘之幫提調易楨劉榖孫兩章京核擬辦理 
[緩裁清鄉公所要電]  
[蘇藩致浙撫電]  
　　緝捕清鄉公所原擬八九月間裁撤以節經費惟蘇浙交界處所土棍滋多近日臨近太湖之吳縣吳江震澤刦案叠出瞬届冬令誠恐勾結舊日梟黨死灰復燃現經藩司刋發告示懸賞嚴拿並將巡艦八艘分撥搜巡飭令營隊協力搜捕以資鎭攝第公所經費前蒙督憲兩次飭撥銀四萬兩星帥飭撥銀三萬兩應用現將告罊擬請兩省再各撥庫平銀二萬兩共四萬兩俾得接濟仍乞示遵瑞徵陽印 
[浙撫復蘇藩電]  
　　蘇州瑞藩司鑒洪陽電悉清鄉公所現因冬防吃緊未能即裁令籌費兩萬本當照辦惟浙省財政異常困難上年馮前院原解三萬尚無的欵籌補現在實難續解然旣承諄囑不得不爲九籌再三飭藩運兩司搜括共湊銀五千兩藉副尊命來春防務稍鬆公所似當裁撤以紓餉力韞元印 
[王都護檢閱鄂軍再誌武昌]  
　　檢閱陸軍大臣王英楷於十九日派員考查內務技術已誌前報兹悉考驗員至某標令該標管帶隊官飭令各兵丁拆卸槍枝及其背包雨衣並限三十分鐘復還舊觀各將弁如令拆卸至號笛一聲照限復舊者僅十餘人內有某某等弁直至三點鐘之久始能復還舊觀二十日在陸軍小學堂考試軍官軍佐目兵學科塲規頗形嚴肅所出問題多至二十餘條惜時限促迫能全答者甚少二十一日閱視打靶及步兵工兵作　馬隊飼養調敎衛生法軍醫療治病類衛生法輕氣球隊升高之試騐二十二日復　第八鎭全軍於南湖令兩協統對抗野操 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[敎育總會第二日大會紀事安徽]  
　　二十二日爲該會開會之第二日會員到者百餘人先由會長洪朗齋報告精力衰邁央請辭職由吳菊人宣讀辭職竟見書繼即投票選舉計當選者正會長李蔭伯副會長吳季伯方守六義務書記胡夔文駐會書記吳性園會計郭啟人江澍亭庶務鄭子惠朱檢之五句鐘散會 
[京師近事]  
　　萬牲園總辦成裕如以兩宫將次游園故將殿座物件陳設精美羅列整齊刻已遍發傳單二十四五六三日概不准游人入覽 
前有比國商人盧法爾與華商謝某擬集鉅欵承辦由上海至湘省鐵路名爲滬湘鐵路本擬禀請外務部及郵傳部立案嗣恐難蒙批准刻由比商電逹駐京比使轉商外部請准照辦未識確否 
政府電致陜甘總督略謂青海地方現已試辦墾荒此後闢地日廣户口益繁自應添設治民之官務請隨時體察該處情形應否酌設州縣等缺以裨治理并聞各軍機以西寗辦事大臣兼轄青海恐其控制難周擬添設青海參贊大臣一缺與西寗辦事大臣分轄昨亦電商陜甘總督併查咨復 
政府議改京直官制已紀前報現聞憲政編查館編訂內閣官制大致妥協不日告成月內即可出奏 
出使法國大臣劉式訓以三年期滿所有隨員三品銜候選知府唐在復應免選知府以道員不論雙單月遇缺儘先前即選並實二品銜奉旨著外部知道 
中俄商稅條約已經外部各堂與新俄使提議聞初次提議時俄使曾有原訂稅則商民稱便此案無須再議等語蓋不欲將此約改訂云 
外部前日派人購辦景泰藍物品計酒盃等類一萬二千四百餘件昨特委員押赴厦門交毓梁兩欽使爲贈賞美國海軍弁兵之用 
新簡出使德國大臣廕昌起程尚無定期而津浦大臣急欲孫使回國帮辦路事故駐德公使一缺有電暫著考查憲政大臣于式枚署理 
理藩部擬在蒙古地方設立牧殖銀行一事現經壽尚書商准澤公由度支部暫撥的欵十萬金昨已電飭內外蒙古將軍都統曁辦事大臣速將各該地方畜牧工藝毛骨墾務礦產詳細咨覆以憑核辦 
度支部尚書澤公近與政務處會議限制生銀吸收舊幣各辦法擬在京師及各省會商埠分設公估官局由部辦理庶幾舊幣生銀均可吸收淨盡聞此事須通咨各省議覆方可實行 
汴撫電復農工商部略謂確山地方礦質極富業由本省礦務局派員查驗均不能指實是否可採刻文特委任令錫嘉前赴漢口訪聘熟悉化練之華洋礦師前往勘騐以冀有所把握不致徒糜巨欵 
法律大臣沈家本以脩訂法律迭被參駁昨與樞府商議擬奏請添派明習法律大臣帮同籌畫以期完善 
陸軍部奏定懲罰軍人洩漏機密專條共抄單五件條欵甚多現已由部刷印多份定於月內頒發各省實行 
分類新聞 
政界 
[杭道詳復塘工條呈杭州]  
　　增中丞勘騐海塘後各紳董先後條呈均經發交杭嘉湖道妥議詳復日前杭道又將海寗紳士朱寳笙等條呈核議詳復略云職道於本月初在塘次勘工接見朱紳仍申前說逐加披閱分别權宜正當兩大綱確有見地現秋汛已過治標之策先從權宜入手於念汛則搶修子坎暫禦狂瀾於鎭汛則赶修繞城限白都盤頭一座籍殺潮勢惟搶修坦水一節該工向給月修以資捍衛若委員設局普修柴掃一節查念汛柴坎上年飭據委員查復已將尤險各號勘歸本年春夏兩案次第拆築其餘損工均屬次險現亦飭錢丞增勳順道詣勘第普修柴掃工費盤頭兩座加高擬卽查案移商藩司等酌辦其規復光緒二十七年風潮案內提用甚多致未果行此後如能潮勢平和工程减少數年積蓄或可暫次現復又請工竣委員飭由海寗州會同就地正紳加結送查一節係爲愼重塘工起見應准照辦惟須公舉紳士禀由該州查明平時實係公正轉請委任每年一易免致日久弊生如工員勘修工程有舍難就易希圖牟利該紳士倘能確切指出不妨隨時禀道以憑查辦但不能吹毛求疵故與爲難致淆聽聞而誤要公除批海寗州分移東防廳並照會紳士知照外合行酌義禀復 
[奉賢自治會成立松江]  
　　奉賢朱君昻若等發起自治期成會於本月初八日開成立大會到者近百人邑侯趙青侣大令致頌詞洋洋千言大率歸本於研究所宣講所爲造就公民之地嗣經朱君等宣讀答辭遂散會 
[徐州舉辦清鄉之撫批蘇州]  
　　徐州袁道會同田守商議籌辦徐屬清鄉事宜酌定章程禀請督撫憲核示經蘇撫批略云徐屬界連東豫素稱多盜目曹匪蠭起東省辦理清鄉銅沛等處幾成逋逃淵藪搶掠類仍地方不靖雖首要各匪次第伏法而餘黨散佈搜捕匪易該道府等擬趁此匪燄稍挫之時仿照東省辦法大舉清鄉具見規劃遠大所議章程亦尚周妥仰按察司移行遵照辦理所請派員駐局坐辦並籌撥經費之處應候督部堂核示辦理 
[駐湘鄂賑捐局開辦長沙]  
　　鄂省今歲水災待賑孔亟前由鄂督 
 
 

Page 11

 
 
陳小師奏准開辦賑捐添收上項尋捐現派委員到湘已在省垣東牌樓設局於九月十一日開辦至省外各府廳州縣再當陸續遴派公正員紳籌設分局以資勸募 
[不准魏守辭退水利工程安慶]  
　　皖北水利關係江安兩省農田民命工程浩大前經馮撫派委魏守家驊充當斯任旋因水勢太甚迄未開工現值秋水乾涸之時亟應趁此疏濬乃該守又復因病辭差當經端午帥批示以魏守於此事業已殫盡心力不辭勞瘁此時開工甚急自應妥爲赶辦縱或偶有感冒不難調治就痊何得遽萌退志特咨皖撫迅即照會該守遵照辦理 
交涉 
[約束潮屬捕魚日人廣東]  
　　日人在潮澄內河用魚雷捕魚一節現經巡警局馮警視長問明駐汕日本領事官謂是一二人偶然玩耍之事並非捕魚爲業以後自當約束再不准有此舉動 
[飭屬查造敎堂表鎭江]  
　　蘇省大憲近通飭各屬將縣境天主耶穌敎堂共有幾處詳細調查明確塡造統一表格呈送察核以便稽考鎭道劉觀察奉文後刻已轉飭各州縣遵照矣 
軍界 
[電飭嚴防匪徒乘操騷擾南京]  
　　陸軍部近電致江鄂皖蘇各督撫略云江鄂秋操伊邇兩軍雲集難保無革命黨及梟會各匪混入其中煽惑爲非藉端滋事應由兩軍統制責成憲兵隊偵探隊認眞查緝如查有實據即照軍律辦理不得專諉於巡警隊致涉疏忽所運軍需器械尤須多派得力弁兵沿途巡護事關秋操大典切勿臨時貽誤希即轉飭遵照 
[詳請增撥臨時警察用費安慶]  
　　巡警道會同藩司禀皖撫文云九月初八日奉憲札飭預備辦理秋操臨時巡警蒙飭照料處撥發曹平銀三千兩以資應用查秋操臨時巡警已據各該縣次第開辦前因請欵急迫由道商借官錢局銀二千兩每縣發給銀五百兩今奉撥前欵除還官錢局外僅銀千兩發給各委員并巡長巡弁川資及各該縣續請經費實屬不敷分布又上海所訂巡長巡士呢衣褲并外套共五百套專備秋操巡警之用每套八元合計須洋四千元此外如雨衣雨帽指揮刀及一切雜用均在迫不及待别無閒欵可籌再四思維惟有仰乞憲恩俯念警務吃重再行續撥銀五千兩以便發給各屬及一切急用 
[江督酌改巡警學堂畢業次序南京]  
　　督標巡警學堂何副將近將考試畢業憑照呈請江督蓋印示期分發端午帥以所擬學堂畢業次序共爲四等曰最優等曰優等曰中等曰平等查核分數最優等之末爲八十一分而優等第一名爲八十分相去祇有一分即最優等第一名其分數亦祇八十六分八十分之與八十六分同一未能充分遽有最優等優等之分别旣不副實亦欠公允且中等平等名目亦嫌惡劣應即批飭將最優等優等二項均改爲一等中等改爲二等平等改爲三等至該副將所擬憑照格式亦多不合由午帥另訂飭令照刋送轅蓋印 
[參觀美艦委員起程南京]  
　　美艦來華游歷業經江督札委軍械局左觀察前往參觀幫同照料現觀察於日昨由省乘輪赴申再行往厦 
[通飭緝拿逃兵鎭江]  
　　蘇撫陳伯帥通札各屬略謂蘇省新軍逃兵刻已照録各逃兵姓名年貌籍貫清册飭即一體緝拿解蘇鎭郡文武各官奉札後已嚴密訪緝矣 
[陸軍目兵野外演習九江]  
　　駐潯陸軍一標統帶劉槐森以本標成軍以來野外演習從未舉行現考查軍隊大臣張懷芝軍門將次臨贛極應預備爰飭各弁督帶全標目兵連日赴女兒街桑樹嶺和尚坟各處分途演習 
學務 
[懷寗中學風潮安慶]  
　　懷寗縣鳳鳴中學學生等前日旅行集賢閣外詎有何樹藩朱少碓二人於半路離隊私往戚屬該校舍監楊仲明回堂時將該生　各記小過一次而何樹藩竟將記過條示擅行撕破楊舍監出條令伊自行退學旋何生邀集戚友數人要求該舍監請權留在堂以觀後効舍監未允故於二十三日何生假全堂學生之名徧佈傳單同學等都不認可又徧發公啟請學界議籌辦法 
[禀請懲辦散學學生安慶]  
　　壽州公學日前具禀撫憲略云該公學圖畫科敎員曾於本年三月間聘定北洋高等工業學堂圖畫科畢業生劉世光來堂敎授嗣各該生不暗繪法僅上課堂評論講解不記分數甲班生索閱圖畫成績當即交給閱看諸生以課本後敎員未加點竄途大肆喧譁於下課後又到管理員室內閧閙有乙班中之揷班生以敎練體操不與高等一律遂向敎員商改當即允許今日如果操練整齊明日即換授操法詎該生等以敎員未肯立從其言心滋不悅次日上課即相率不入操塲辱駡敎員聲稱非辭退敎員决不甘心當即全體散學禀請照章懲辦以端士習 
[提議擴充女學湖南]  
　　湘省醴陵縣前有文君斐春自東瀛留學回籍約同志潘君昉文君俊勛劉君澤湘等就該縣創辦女學堂一區又得該縣勸學所紳董李君發柯爲之籌勸始得開辦經費四百餘串常年經費六百餘串以該縣風氣未開籌欵不易故也迨學堂成立猶復謠喙紛傳相戒勿送女兒入學並不得借賃房屋旋有史君良者慨然以居屋之半假作校舍爰公舉張女士漢英充監督之任唐女士羣瑛文女士玟分任敎科計自春季提議迨五月二十日始經開學學生僅止六七人至昨下學期開學而報名者驟逹百餘人之數惜校舍太狹取祗五十餘人行該校諸同志現擬設法推廣另賃校舍擴充名額云 
[捐廉興學之效果常州]  
　　宜興縣賴葆　大令去年捐廉剏辦肇新小學堂於上月舉行紀念　到會者瀏覽成績及審察學生品性覺敎授訓練均有精神不負賢令尹之熱心提倡云 
[師範生行刦駭聞山東]  
　　寗海州師範傳習所畢業生李方林在海陽縣境內持洋鎗刦奪李若欽銀元等物旋被鄉人捉獲送案業已禀請學憲註銷該生文憑歸案訊辦 
 
 

Page 12

 
 
實業 
[紳民反對洛日橋工山東]  
　　十五日督辦津浦鐵路吕大臣約同衆觀察各局員洋工師等赴洛口查勘黄河橋工已録前報茲悉工程師已將修橋地址勘明擬用前勘之軌線定准在洛口修築此橋北首至鵲山北面山根南首至黄河大隄南岸約長四里水中安架鐵柱四根共修十七空每空約七八十米逹不等現已將大概情形勘驗明白擬擇定本月二十一辰刻先行開工典禮然後再故率同各幫會辦提調工程師德浦彌勒在洛口大隄南岸破十動工惟聞東省紳民以此叚黄流善淤河底皆沙泥壅積一經修橋無論橋工勢難堅固不免將來危險而安柱之後爲水增勢必致淤墊日高潰裂層出有使黄河改道之虞設有不幸本省城首常其衝是於省垣黄河鐵路三者均有妨礙特公同聚議電請聯合同鄉京官出具說帖竭力爭議仍請取道東阿云 
[九南鐵路請設股東會南昌]  
　　江西九南鐵路延誤四五年糜費數十萬迄未成一里之路昨有贛紳陳觀察永懋自認路股二萬元邀集股東請設大會禀奉贛撫馮中丞批云江右鐵路完全商股自辦最占優勝九南軌道尤爲大利所在要在多籌股本赶緊興築據稱遵照商律先擬設立董事局再開股東正式會事屬可行惟本部院有　言正告諸股東者家鄉辦事首貴和衷實業問題無取激論查浙江鐵路亦係先立公司由京外同鄉推舉總副經理然後有董事股東會今其股東與總副理湯劉兩京卿感情甚深因而成績頗著卽本部院本籍豫省鐵路亦由京官公舉劉少巖京卿諸君創辦蓋開辦伊始必須有資望者爲之主持方得組織完善來牘議及京官舉三總理一節本部院以爲就此公認俾於路事有益未爲不可當見劉封翁意見書於定宗旨明權限廓清官習痛加改良再一言之展閱之餘方深敬服陳主致劉觀察想　與同鄉相得茲聞封翁將次由潯來省貴紳等皆係股東正宜與之公議推舉董事定期開股東正式會辦法呈候咨部備案從此團體固結信用昭著立集鉅欵促進要工爲襟江帶湖之地特發異彩有厚望焉 
[續舉商務分會總理寗波]  
　　鎭海商務分會總理鄭志逌期滿告退經各董開會公舉徐鍾英接辦業於十七日接替 
[官鹽店仍歸商辦揚州]  
　　淮運司前在通泰鹽阜等處設立官鹽店開辦以來毫無成效茲由各商繳呈押欵分别認辦趙都轉已准如所請定期十月初旬撤回委員交商承替 
雜記 
[楊崇伊又被上控蘇州]  
　　奏革浙江候補道楊崇伊近又被人在藩署上控一案頗駭聽聞據原呈常熟徐氏略稱前年因寡媳龐氏索產分居初許給田一百畝龐氏堅索二百旋經親友調停給予一百五十畝當經允給事爲楊知唆令龐氏出立故夫筆據僞爲徐氏所有田六七百畝悉數售與楊姓執業楊得據後即赴常熱縣署立案過户徐知之投縣控告奈楊勢盛不得直　赴省投臬轅上控時朱竹石觀察方攝臬篆批飭蘇府親提訊理楊乃拜會府尊何太守遂以兩造均係大家一經提省體面攸關因批飭親友和平理處由是案遂懸擱而該田租賦悉爲楊紳收管龐氏雖已知悔然亦無可如何現徐氏聞楊奪妓被革遂投藩轅上控瑞方伯閱禀震怒即嚴批蘇府親提兩造及中證人等到府秉公訊辦不得再徇情面聞何太守已委員到常查提卷宗併飭該縣將應訊人證一併解省候訊矣 
[南安查户清匪之法江西]  
　　南安府李士檇太守士贛撫禀云卑府前接三點會匪目鍾級三由南雄郵寄信函語極悖逆且牽涉獲審匪犯聶雲宗等一案卽經抄函通禀並另單聲明擬札飭各縣置備暗鎖木箱中空一格懸掛縣署頭門一面出示曉諭限四個月內如有被匪誘脅入會者准將所領票布由空格口行投入箱內以爲悔罪證據其入會未領票布之人許其邀投族房各長據實呈首出具悔過切結寛免深究等情禀奉督憲批示飭照所擬辦理等因在案茲復悉心審度卑郡地處上游爲江右邊境所轄各縣與粤湘兩省壤　多係毗連外來各匪最易潜匿勾結僅恃地方官一紙文告誠恐視爲常談仍無裨益自應責成紳董協同認眞稽察庶足以昭周密而絶根株現經訂定清查户口簡明章程並查塡户口隨時報告各表式札發各縣諭飭各鄉警察局紳督飭各叚紳耆按户稽察逐項塡註取結彚送與前禀示諭投繳票布辦法相輔並行以期匪徒無從匿跡比户藉獲又安 
[知縣揑報丁憂安徽]  
　　繁昌縣王壬癸大令請派周府經充當啟事官實則仍用門稿經周府經禀准皖撫批司查核曾誌前報茲悉藩司正委查間適王令禀報丁憂因即飭令交卸不復查究現周府經又以該令自知情屈揑報丁憂爲希圖倖免參劾之計昨已禀知皖撫請爲澈究 
[徐欽帥壽辰之清簡奉天]  
本月十三日爲東督徐欽帥壽涎之期所有奉天府承興兩縣營務處各官員均赴署恭賀兩參賛各司道則在公署大樓行尋常賀禮而徐欽帥仍在樓辦公並不張樂宴客　 
[短篇小說諮議局大會]  
某縣學界某。見各省紛紛籌辦諮議局。而本省寂然也。忿然起曰。我輩豈甘居人後者。遂約同志十餘人。開籌辦諮議局大會。 
是日。某爲主席。宣言曰。今日請先研究諮議局之性質。 
一人起言曰。所謂諮者。卽軍諮府之諮乎。衆默然。 
又一人曰。所謂諮議者。卽各部所設諮議官之諮議乎。衆復默然不應。 
又一人曰。所謂諮議局者。殆即各省所設自治局之别名乎。衆又默然不能對。 
良久。主席起立曰。性質且緩研究。姑先研究名稱。 
一人起言曰。諮議局一縣設一局乎。抑一府合設一局乎。衆不答。 
又一人曰。然則將稱縣諮議局乎。抑稱府諮議局乎。衆仍錯愕不能答。 
又一人曰。且勿論府縣。將稱官立諮議局乎。抑稱民立諮議局乎。衆皆曰。誠然誠然。將如何而可。 
主席又　吟良久曰。名稱今且緩定。姑先研究本會簡章。誰勝起草之任者。 
一人曰。余有勸學會簡章在。可採用。 
一人曰。余有同鄉會簡章在。可仿之。 
又一人曰。此皆無用。余有董事會議事會茲程在。可勦襲。紛爭者又良久。 
主席起言曰。時已晚。不及抉擇。姑俟下次開會再議。乃搖鈴散會。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[愛面美如玉請讀珠粉羊脂鏡面散告白]  
購鏡面散認明湯盆弄橋南周昌記南隔壁北無錫路石庫門每瓶二角五分每洋五瓶用珠粉羊脂每瓶半元每料六瓶二元半 
本主人得神州醫院長陳省三君秘授鏡面散一種係本主人　一人秘製　自發行以來治好面上雀班粉剌○烟容酒剌○晦色油光○黃色瘰癧○紅點狐臭等患得確實報告已八百餘人謝函積已盈尺各省分售一百八十家本埠　砥有盆湯衖橋南周　　　昌記南首北無錫路 
本醫藥室一家發兌 
近接各處紛紛來信有悞購之弊爲此登報廣告本埠認明地址外埠郵局最妥要知 
鏡面散　一種能使移醜成妍返老還童之功爲從前所未有市上確有混造○賜顧者宜注意留心幸勿受其愚朦也 
人壽醫藥室主人　餘年氏告 
[扶陽種子奏効快速]  
欲添子女○欲廣嗣族○必購衍慶丸酒○惟是種子良藥 
孟子云不孝有三無後爲大故伯道無兒爲人生恨事然亦當盡人事以回天不宜全委於天命也僕素心操勞年將半百膝下尙虚因而徧購種子之藥以兾獲後嗣及閱至上海二馬路天寳齋參茸海狗腎扶陽種子衍慶丸仿單考其言論方藥極爲周妥實事求是洞中欵竅遂即信服託購一料按方靜飲又購婦科降生丹二料囑爲調飲於此二年之中妻妾各舉一男從此桑榆暮景足可自娛而良藥之功不可不表明而公之於世夫種子之原全在精血充足欲精血充足非裕其生化之源不可今扶陽種子衍慶丸功能化衰弱爲强壯變繞指柔爲百煉剛固精種子健旺氣血開胃進食服之立見奇效若非裕其生化之源曷克臻此奇功神驗聊誌數語謹謝主人製藥之婆心并告世之無子者速購一試方知僕言之信而有徵也秣陵潘爾疆敬告 
[宜書宜畫]  
蛟川王舜田先生游歷名山勝景今又到滬畫法勝前海上賞墨者讃其天然景界功妙入神不但工精山水且羨書顔柳外埠寄寫件交各牋扇號及本號均可　例代收先惠潤資兩禮拜取件米法雨景山水潤格堂幅每幅實洋六尺七元五尺五元四尺四元三尺三元册頁一元屏四條作堂幅兩幅論春秋冬加倍大字一尺半元楹聯七言八角八言一元名片半元泥金加倍餘詳仿單　　上海怡春堂牋扇號特白 
[購戒烟溥濟水者宜知察驗之法]  
一宜細察括打藥房之戒煙溥濟水有無嗎啡鴉片在内二宜驗明括打藥房之戒煙溥濟水是否確能戒煙依法察驗立分優劣　　　　　　　　　　上海白渡橋北仁智里十三弄括打藥房啓 
凡戒烟藥中有嗎啡鴉片者極易抵癮服之精神煥發勝於吸烟然有癮者多服即醉無癮者誤服即死即使照癮而服不差毫厘而其烈毒之性藴積於内日久能使人精血耗散五枯臟稿癮縱暫除壽恐不保故去夏中酉除烟會甫刊第一號除烟報即載有能售戒烟藥者勿用嗎啡鴉片說盖泰西名醫之言也惟本藥房之溥濟水並不用絲毫嗎啡鴉片入内故無論何人皆可試服即多服亦無妨碍且可救吞服生烟之毒載明仿單此易察者一也至問何以知其確能戒烟亦有法可以立時驗明取清水或茶一盃中置鴉片少許攪之使以其色變黑其味甚苦不待入口而已知爲鴉片矣若照樣取溥濟水一盃入烟少許攪匀色亦略黑味亦微苦然試與他人食之則芬芳適口不知其中有鴉片也盖鴉片之毒已爲溥濟水所解並其色味亦化矣此易驗者二也據此即可知人腹之内烟毒烟積雖痼結甚深飲以此水不難立使蕩滌凈盡但攻伐太過又恐元氣受傷故宜按照仿單依序進服務使以漸見功一月半月自然而然斷癮不覺斯爲盡善之法也此水功用服法詳載神藥奇功告白吃鴉片之人不可不一試及戒烟最便之法两告白日登報章售價一元一瓶十元一打交郵局寄加郵稅一成用郵票代洋加二成六月朔起不論大小一律漲價 
[遺失存款經摺聲明]  
茲有順記於四月廿一日存南京森和泰雜貨店二七銀四千六百八十兩當立手摺一扣註明每月七厘起息日前持摺取息至途中遺失當向該號說明止付倘若中外人等拾得作廢今特登申新兩報聲明　　　　　　　　順記告白 
[瓣香廬崔製消痰半夏始創聲明]  
凡購崔製半夏必須認明瓣香廬牌號格外愼重格外注意以免誤購○僞藥欺人　天誅雷殛　抄我告白　即是禽獸 
崔製消痰半夏上自公卿大夫下及農工婦孺無不知此藥乃瓣香廬崔宗武創製溯自發兌迄今治愈咳嗽痰喘之症已數萬餘人秋間蒙兩江督署幾次採辦上月又承湖北臬署及京師伊御史衙門殷殷惠顧并荷馳書奬譽於是本廬益加奮勉藥料製煉格外認眞格外愼重庶不負　各大憲提倡熱忱第邇來人心不古滬上尤甚竟有依樣仿造抄襲仿單告白魚目混珠凡惠顧者務須認明瓣香廬老店牌號室懸上海縣李直剌嚴禁僞藥告示仿單有驥雲肖影紙包上有雲龍商標方是的眞始創如本廬之藥驗無珍珠龍涎香化州橘紅珍貴之品甘受重罰大盒洋二元四角小盒洋一元二角每料六大盒洋十三元二角如無効驗雖拆開封口亦可退藥還銀又崔製順氣化痰氣急仙丹每服三角每料五元上海盆湯弄新橋南堍香店轉灣約十餘家根德里内氏瓣香廬藥室啓 
[名副其實]  
現余抱兒作歡　爲此飲水思源　無嗣病夫　幸勿錯過 
僕年近大衍膝下猶虚雖有家産而族中人口凋零又無嗣續可承不得己納妾多人因陽事不舉徒喚奈何妾等亦月經不調竟無一索之喜延醫服藥非云氣血不調即云精冷難養均無功効近閲各日報見上海二馬路鼎新里天寳齋有扶陽種子衍慶丸治男子陽痿精衰婦科續嗣降生丹專能生育雖閨女孀婦服之亦産無父軟骨之兒因即往購夫婦常服果然連舉三子雄偉異常從此桑榆暮景足可娱老續嗣降生名副其實且僕服衍慶丸後精神强健陽事雄壯耐戰步履輕適行走如飛儼如少年之時妾等服降生丹後經調體壯容易受孕一家歡樂得獲後嗣皆此不老長生藥之所賜也敬告世上無子者同病相憐不可不試○福建林明勤謹啓 
 
 

Page 18

 
 
各省籌辦諮議局 
[士民實行調查]  
[江蘇（長元吳）]  
　　蘇省長元吳諮議局事務所廿四日爲常會之期各團體紳董曁舉定各調查員均經到所首由陸君雨安宣佈孔君康侯意見書大旨謂省城宜於普通調查至鄉鎭各處大鎭之外尚有小鎭大村之外尚有小村甚至有一村不過三四家者若一律調查恐不勝其繁應與各區圖董先時接洽某鎭某村之內共有幾家合選舉資格之一者再往調查似較簡便等情茲已公同議决照此辦法次由潘君硯生宣佈事務所簡章調查各略則嗣遂續舉調查數員未議致函元吳兩縣催送圖董姓名册以便定期召集各圖董及調查員開會商議辦法聞長元吳三大令傳諭本縣各區圖圖董飭令於二十四日一律齊集縣庭聽候面諭該董事等幫同調查一切 
[又（江震）]  
　　江震兩縣選舉調查事於上月下旬由敎育會發起印送通告聯合勸學所江震商會盛澤商會平望商會購贈諮議局章程三百部約各鎭重九日開會一次十七日齊集吳江開大會研究辦法擔任調查期以十月中旬告竣再開會審查繕造正册現各區紳商學界正在赶急調查大致仿立憲公會表兼查户口學齡仿武陽調查手續略增數欵 
又（宜荆） 
　　宜荆兩縣調查前議城中按五社分任以本月杪爲造册完竣之期各鄉按原定區圖分任以十月初十爲造册完竣之期現城中已調查完畢另公推幹事五人分赴四鄉鎭市宣講章程催造名册定於廿七日一律赴鄉携有章程提要調查須知白話淺說等件以便廣行張貼期於人人共喻云 
[官長設立]  
江蘇 
　　蘇省諮議局籌辦處總辦熊希齡觀察定廿五日赴寗晋謁江督調查寗省籌辦處辦法以期寗蘇劃一　又該所總會辦已通飭各府州縣會同紳董赶緊開辦調查選舉一切事宜又昨有馬君乃斌上籌辦處意見書內有云各調查員分往各處協同圖董調查一事其各區圖董公正練逹者固不乏人而營私罔利不知大體者在所不免洋洋灑灑約千餘言未識籌辦處若何處置也又武陽前設籌辦諮議局事務所昨特備文呈請省城籌辦處立案并附章程各件已經籌辦處嘉許批准惟飭將名稱改爲武陽選舉調查事務所以歸一律又籌辦處以本年爲創辦之時設立籌辦處已在九月中旬赶速舉辦各項事宜已多後時不得不按照原定章程所有各項日期酌量變通頃由各職員商定一籌辦日期表逐次排列聞限於年內各州縣應將選舉人名册一律告成三月中爲初選舉期四月中爲複選舉期日內即當頒發各屬俾資遵守 
廣西 
桂撫張片奏云恭閱電傳六月二十四日諭旨飭令各省設立諮議局限一年內辦齊等因自應欽遵辦理惟茲事體大廣西風氣閉塞著手尤難非多得熱誠明逹之員將應行籌辦事宜赶爲部署難期妥洽茲查有奏派日本游歷侍講銜翰林院編修陳樹勳奏派留學日本法政大學畢業翰林院編脩唐尚光留學日本法政大學畢業法部奏調京師內城地方檢察廳行走揀選知縣蔣繼伊均籍隷廣西熱心辦事懇恩俯准將該三員調令回桂籌辦諮議局事務並照調查員辦學章程免扣資俸俾資贊助九月十八日奉硃批著照所請 
按陳唐蔣三君刻已回桂見前報 
浙江 
浙省諮議局籌辦處近復照會各紳士舉辦刻已定期十月初一日開會决議辦法 
福建 
　　九月十六日諮議局開常會司道咸蒞所議事件一爲選舉日期經姚學司提議倣浙江辦法初選之期定於正月十五日如欲展緩則至運不能逾三月十五日複選之期定於三月十五日如欲展緩則至遲不能逾五月十五日然此事尚未决議因尚須查考浙江是否以正月十五日爲初選之期如浙江改遲則閩省亦須改遲云云又議派委員十餘人前赴各府縣幫同調查 
奉天 
　　奉省諮議局籌辦情形略記前報現聞東督已派委直隸候補道顏世清觀察爲該局參議 
直隷 
　　直督出告示略謂今年六月二十四日諭旨飭各省限一年內設立諮議局准由合格人民照章選舉議員公議本省要政本部堂恪遵欽限於天津地方設諮議局籌辦處飭令遵照定章總理全省選舉事宜業經詳定分期辦法並委派司選員二十四人分赴各屬帮同地方官辦理選舉其一切應用經費統由本督部堂發給大令地方籌措爲難茲撰就六言示文附列於後　照得古代國政　原以謀及庶人　現值預備立憲　朝廷下採輿論　各省設局諮議　欽限一年辦理　照章額設議員　准爾民人推舉　行政操於官長　獻議公諸百姓　上德下情通宣　國民咸知感奮　直隷遵旨籌辦　規定選舉事宜　先行調查資格　繼令召集會期　所有選舉經費　卽由公家籌濟　不令捐及地方　爾等母庸供億　派員分往各屬　專司詳細調查　州縣舉行初選　期在明年春夏　凡爾合格紳民　均得投票選舉　複選次第接辦　再由府廳監理　各屬選册彚齊　額數核定多少　被選者爲議員　便是爾民代表　爲此曉諭爾等　各自傳語鄉人　遵照頒發章程　共推本地正紳　勿挾私心誤選　勿循情面濫舉　須知將來議員　爾等利害所繫　務以忠愛爲心　母以譁囂爲能　協謀地方公益　勉爲聖世良民　其餘一切條敎　自有講員宣告　務各一體遵照　無負諄諄勸導 
 
 

Page 19

 
 
本埠新聞 
[滬嘉鐵路商辦旱卡七誌]  
　　蘇路公司復蘇撫電云皓馬兩電敬悉（兩電均見前報）運貨完釐自是正辦所爭者惟捐數時表輕重耳滬嘉設卡謂照旱卡舊章辦理查此項捐章繁瑣已甚洋傘一把一只皆有捐數若責令遵章盡人可以指爲偷漏如何可行前奉部文必須明定條欵刋布捐則使商人有所遵循是條欵捐則未定商人無所遵循早在大部洞鑒之中本公司情定暫時試辦章程原爲榷政商情兩面兼顧起見除旱卡章程業經呈部候示外究應如何試辦之處敬候鈞裁 
[游學生抵美電音]  
　　浙江旅滬學會於二十五日接到派赴美國留學官費生蔡光勩等及私費生蔣夢麟君來電知同伴十人已安抵舊金山業由學會備函轉知各該生家族矣 
[請禁造謠損壞名譽]  
　　某洋行買辦吳某倒欠賬欵後近有謠傳謂美商某洋行買辦榮某有與吳股開紗廠情事茲爲榮某聞悉以此事全屬子虛且與吳素無往來現值市面恐慌之時殊與名譽有碍爰特告知洋東禀由美總領事函致公共公堂諭禁造謠以免損壞名譽 
[請催美領交出兇犯]  
　　王瑞生顧良卿毆斃鋸木匠張根祥一案經滬道照會美領交出兇犯尚未見允茲屍弟張根荃具禀公廨以伊兄被毆斃命之後迄已數月而王顧兩犯仍未懲辦心實不甘叩求伸雪等情昨寳讞員因又禀陳滬道請催美領迅將王顧二犯交廨送縣訊究 
[贈送商團會友徽章]  
　　滬北商團公會各會友練習鎗法異常勤奮近與各國新練兵會同打靶獲占優勝尤爲華商生色茲商務總會各職員議董擬製銀質鍍金雙龍徽章擇優贈送以資奬勵 
[絲廠認繳修路經費]  
　　錦華盛絲廠工人章阿金毆打巡士經本縣李大令訊供收押在案茲該廠經理人願繳修理馬路費洋五百元禀懇商會移請滬道通融了案蔡觀察業已允准札行上海縣飭將章阿金迅卽開釋所有該廠繳到洋五百元亦於昨日轉交警局查收 
[城內]  
浦東命案續誌 
　　裘炳春等謀斃胡華春一案已詳前報昨經本縣李大令復訊裘炳春供二房東杭寶才及許桂榮等均各知情謀斃時杭許二人亦幇同按住手足求鑒訊之杭許二人均俯首無辭判杭許一併釘鐐收所聽候再訊 
定期停收忙銀 
　　上海下忙錢糧定於月底截止櫃收所有完剩版串一概責令地保承收以便歸束至閔行高行兩處業已派令櫃書往設分櫃俾鄉民就近完納 
縣批二則 
　　家人張升禀批張秉鑑已交保人張秉勳保回矣所交鈔票洋三百七十元英洋三十元存候撥充修築待質所經費餘洋尚未繳清須知張秉鑑係捐有職銜之人身列冠裳竟敢紏衆逞兇毆人於市直同無賴行逕未予重懲僅罰令捐助工費爲矜恤覊押人証之舉不特免於刑辱且愽助興善舉之名着傳諭於一月內如數補繳不得逾延致干追究施少連等禀批查虹鎭各烟館設榻開燈前據該局董函請業已移請巡局並飭差押遷在案據呈孫雲廷無照私開且有設榻張燈情事控果非虛殊屬胆玩候飭差查明嚴行押閉可也 
官事 
　　江蘇候補道左念貽候選知府胡良謨松海防同知查燕緒出使美國隨員劉家煦候補府照磨張文傑兩江委赴厦門叅觀接待美艦委員候補縣丞關葆麟昨均到道拜會禀見滬軍營管帶王雲華禀知赴各卡巡查即日啓行巡防第四營管帶吳保恕請假四天赴寗公幹 
[南市]  
核定功過 
　　總工程局及西南兩區巡目巡士五六七八四個月功過表業由警務長核定於昨日揭曉 
[一身兩役]  
　　總工程局垃圾夫劉學仁雇人替工自至城內一路四區供差茲被路政處查悉提回押辦 
[累及家室]  
　　王大寅控喻永泰不還槍壳價銀曾由工程局判令交保理處在案茲喻往漢口置之不理昨傳其妻滕氏到案判交保追喻回滬料理 
[挺押不理]  
　　嚴春山前在工程局控告侄孫嚴蓮生私取方單串人抵押等情嚴已遵斷繳洋六十五元判著陳聚生贖交原單在案茲因陳挺押不理昨提復訊判嚴知照陳妻覓保出外限令贖還 
[荐頭見機]  
　　高郵人吳趙氏前隨同鄉徐永桂來滬托宋儒生之妻荐至陳梅峯家幇傭茲被陳串誘嫁與賣水菓之趙和尚爲妻宋得悉後恐被牽累即將該氏追回送至工程局請示孫明府判氏留局候補提陳趙二人訊究 
[荐頭宜究]  
　　道署探夥在崇明小輪上查見崇明人沈川福與顧江氏不帶行李形迹可疑拘至工程局請訊氏供浦東人丈夫炳炎現在膠州做皮鞋生意已去四年氏在池浜橋某姓家爲傭今被荐頭誘與沈川福姘識同回崇明求宥判沈押候補提荐頭訊究氏發堂留養 
[閘北]  
查究聚鬭蟋蟀 
　　巡警總局督辦蔡觀察訪悉三路一區境內近有流氓聚鬭蟋蟀昨飭該區巡官查拿爲首各人解局嚴究 
[新租界]  
庖丁欠帳 
　　靜安寺捕房大餐司陶阿炎積次店帳逃匿城內由各店主報知捕房飭探前往拘獲解送一路一區警局管押候請公廨出票移提 
道院發封 
　　平橋路二號門牌福仙道院積欠房租三月昨由房主禀請公廨飭差協探將屋發封 
[英租界]  
竊取匯票續誌 
　　愛而近路郵政分局已歇司事楊芝生竊取匯票三紙計洋一百三十元向源盛珠寳店購買珍珠一案昨由公堂提訊失主中國公學敎習馬贊與源盛號執事投案求究訊之楊供珠已當去判繳還當本洋五十元押西牢二年 
私刋圖章 
　　丁阿桂私刋圖章至瑞記洋行冐收銀洋被洋人察出送人捕房昨解公堂請究判押西牢一年 
追究收贜 
　　永順洋行控史友松竊取留聲機器昨由公堂提訊史供已竊與錦和隆鐘表店主仇和源判押候提仇到案再核 
騙取洋酒 
　　顧姓遣抱王子餘控吳鼎甫騙取紅酒二十四桶又外國酒十二箱昨由包探將吳查獲解廨請究吳供不承認判押候查明再訊 
查獲花會 
　　甬人陳阿該殷胡氏辛永榮陳忠發李中法姜阿三李毛氏等開設花會聚衆賭博由探一併拿獲解廨請究判陳阿謙押西牢一年陳忠發押三月期滿一併逐出姜與李毛氏各押一月李中法交保般胡氏罰洋十元辛永榮罰洋五元開釋 
拐案無憑 
　　曹子裕偕見　王阿　控王周氏拐匿養媳昨由公堂提訊因無憑據判氏開釋 
拐匿小孩 
　　趙森控何貲生陳老五陶順和陳五俞三串拐六歲小孩昨由公堂提訊何等供趙孩係由曹利卿拐往厦門判俞山無干開釋餘人一併還押候移提人証到案再訊又無錫人潘和尚與妻朱氏偕見証沈阿大控趙仁甫拐匿六歲小孩訊不供認判押候查明再訊 
[串合捲逃]  
　　陸芸生控女傭邱潘氏與妾邱氏竊物捲　由探將邱潘氏拘獲解廨請 
 
 

Page 20

 
 
究邱潘氏供陸妾現在蘇州閶門外客棧內是實判氏遠押候函致蘇州工程局移提人証到案再訊 
[何嘗串拐]  
　　解德意控陸阿毛蔡榮生串拐伊妻居氏昨由包探將氏查獲解廨請究訊得居氏自出幫傭與陸蔡無干判令開釋居氏交解領回完案 
[公堂瑣案]  
　　王阿虎竊蔡桂芳銀表判押捕房三月王阿高竊何錦堂衣服判押兩月過犯陳阿毛復來租界判押西牢半年陳阿寳竊戴錦順衣服判押一月期滿逐出過犯章易德竊陳阿和衣服判押西牢半年逐出李連生向李董氏拆梢判押捕房三月 
[美租界]  
[電車傷人]  
　　東洋車夫方阿福昨在北四川路崑山路口被四十二號電車撞傷方即投報捕房送往醫院醫治 
[失火可疑]  
　　靶子路德國飯店起火各情迭記本報茲捕房以該店保有火險銀三千兩事前先將各物運出情實可疑爰將該店主押送德領事署訊辦 
[索債被毆]  
　　趙陳氏向趙阿小索欠無着反被毆打氏卽報捕請究捕頭以事屬錢債飭赴公堂控告 
[俄人行兇]  
　　縫工孫慶生向百老滙路某俄人索欵無着反被兇毆孫即報捕請究捕頭飭赴俄署控告 
[請緝逃妻]  
　　海四鴿路王阿榮之妻繆氏前日忽然逃逸由王報知捕房派探查緝 
[法租界]  
[投河遇救]  
　　吳忠良前日投河覔死由捕救起送入捕房昨解公堂審訊吳供由廣東赴晉道經上海川資用罄是以圖盡中西官憫之遂給天津船票一紙又在公欵內提給洋十元遺往山西 
[罰及行夥]  
　　洋行街利源堃源兩行將貨物堆置門首阻礙行旅昨被巡捕查見向該行裘養志童遜國兩夥斥阻不聽旋禀知捕頭飭傳童裘二人解廨判各罰洋十五元 
[車夫可恨]  
　　陸三晉昨至公廨禀稱家主前日雇坐王法紀之人力車途中見有電車到來囑令避讓王非惟不聽反逞有力爭競上前致被電車撞倒家主受傷現在醫院醫治請究聶司馬遂提王及車主蕭德方到案判蕭罰洋三元償還傷費王押捕房七天 
[馬車無照]  
　　馬夫錢華駕駛無照馬車由捕報知公堂出票提案判罰洋五元充公 
小說 
[偵探小說意外之奇案（二）]  
　　麗亞克驟見克倫亦無驚意。神色至淡漠。徐舉其藍色之目光。以視克倫曰。勃雷博士。何故來此。克倫見麗亞克之意至不屬。又稱已爲勃雷博士愕然曰。密司今日。不當稱我爲勃雷博士。麗亞克驟聞克倫之語。乃大詫。殊不解克倫之意向立。同其首左顧而答之曰。勃雷博士。何故吾今日不當加君以如此之稱謂克。倫聞此。尚不知麗亞克之。意乃立鞠其躬面麗亞克爲禮。笑謂麗亞克曰。吾親愛之麗亞克。前日不嘗許我。以異日之婚約乎。言至此。麗亞克大驚。遽斥之曰。勃雷博士。君不當在少女之前。出此無禮之舉動。更不當冒昧稱。吾爲親愛之麗亞克。麗亞克言至此。克倫面色忽變。慘白如死人手足皆顫。勉作笑　。謂之曰。密司前日已承認與我結婚。何以今日又有如是之變局。麗亞克聞克倫之言。既詫且怒。大聲謂之曰。勃雷博士。君病狂耶。吾何嘗許君之婚約。且何嘗與君有一絲一毫之愛情。斯時勃雷之手足益顫動不止。然猶作强笑曰。前日吾求婚於密司。密司笑而不答。此非密司允我之明證耶。克倫言至此。麗亞克乃大怒。謂克倫曰。君無禮。乃敢污衊一無告之少女。吾敢證君此言。爲夢囈。爲病狂。吾且願上帝降福於君。袪君之　。麗亞克言至此。克倫知事已决裂。心經中如受萬刃之攢剌。其苦痛乃不可以言語計。乃决然謂之曰。麗亞克。我不圖汝乃如是之忍。當知我之生命。克倫言未畢。忽愛地玲疾趨而出。力縱其步。至於麗亞克之側。謂克倫曰。勃雷博士勿爾。君乃吾姊妹之保護人。在埋不當求婚於吾姊。况吾姊與君。絶無相愛之情愫。君休矣。語旣。遽携麗亞克之手。翩然向內室去。 
斯時之勃雷博士。失望至於極地矣。獨立草地之上。目送麗亞克與愛地玲之行。至於不見其影。恍惚若一身之靈魂。隨此麗亞克而去。懵然失其知識之運動。良久。始喃喃自語曰。可恨之麗亞克。可恨之麗亞克。旣而切齒曰。吾不意今日。乃受如此之大辱。女子愼之。吾必令汝追悔今日之舉動。至於無極。吾吾。乃受女子之辱耶。 
後此年餘之時間。勃雷博士乃大與麗亞克爲難。所以苦之者無不至。甚至節縮其日用之費。裁减其飲食之需。麗亞克明知克倫之意指。每啟口舌之衝突。克倫則大言曰。我爲受托於伯爵之經理家產人。即有支配家產之全權。俟汝至二十一歲。可以受領家產之時。再快汝之揮霍。亦殊未晚。麗亞克及愛地玲雖甚以爲苦。顧乃無如之何。轉瞬而麗亞克。受產之期至矣。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[督辦津浦鐵路大臣黄河橋工說略]  
　　津浦鐵路奉旨興築其間工程以黄河橋梁爲最鉅建橋處所主東阿者有之主洛口者有之議論紛紛莫衷一是茲事體大詎敢逞臆斷而用師心惟是綜集羣言互勘對較孰得孰失曷去曷從自有辨也臚舉於左以供衆覽幸垂察焉 
查津浦鐵路合同內載其路由天津或附近天津接連津榆官鐵路經過德州濟南府至附近山東南界之嶧縣等語則路綫必經濟南方與定約及原奏相符洛口去濟南八里又爲重鎭建橋處所莫善於此倘改道東阿則由德州逕趨高唐荏平至東阿渡河經東平汶上兗滕而逹嶧縣濟南一帶反成局外欲與合同相符勢不得不由東阿另修支路以通濟南查東阿入濟南有二路一入山歷平陰肥城長清抵濟南皆山路一循河行歷荏平至齊河渡河抵濟南皆平路修築支路斷無再渡黄河之理祇可穿山取途鑿險縋幽工艱費鉅東省籌欵艱難幹路借欵已無所出再加此項支路經費民力凋敝其何以堪况旣興修支路則必先籌養路之資東阿至濟南二百餘里中經山道無貨可載而車頭煤炭以及沿途車站需用欵項所費不貲無以養路路將奚以支持乎則誠不若取道洛口旣免改定合同之勞又省另修支路之費之爲愈矣其說一 
修築鐵路原爲發逹商務起見津浦一路北起津沽南抵長江其間通都大邑俱賴交通以懋遷有無濟南省城久爲工商輻輳之地適當原勘軌路之衝將來山東全省必以濟南爲商務中心點勢使然也洛口附近濟南距小清河上游之黄台橋最近登萊青三府之商船業豆鹽者均出羊角溝而萃於黄台橋洛口亦因以繁盛往年盛時每季到船兩千餘艘近爲膠濟鐵路所奪大爲減色今若建橋洛口南北貨物於焉麕集河運視路運較廉東府商人仍必取道小清河以逐微利船隻之多可復舊觀倘改道東阿則與小清河不相聯絡濟南商務必至日就蕭條未免有炫賓奪主之患即使東阿商務日盛河面窄狹詎能容數千船隻况乎商人重利取徑必捷就北路而論必由德州苦水堡一帶就近徑赴濟南斷無迂道遠行之人就南路而論泰安香客亦無繞行東阿之理則東阿將來果否繁昌尚難預定就未卜如何之東阿苦志經營反置濟南省城而不顧卒之東阿未受其益濟南反受其損而冀東省商務之發逹也難矣其說二 
西人路政講求最精凡所建築必合兵機查山東南行人道皆自丁家山西口入山歷長清之張峽至新莊嶺分路一經泰安歷新台蒙陰爲山路一西出寗陽至滋陽鄒爲湖路至德人原定路線自新莊嶺迂道至泰安又由泰安循山出天明店至大汶口過汶水經兗州東門折西至濟寗又東經鄒滕至嶧又從西南行至韓莊較通行大路增多約二百里推其由山而陸之意自濟南起線近據泰山北峽南據泰山西峽實搤山東全省衿喉憑恃險阻俯臨兗濟形勢之壯莫過於此故雖路線略形迂遠亦所不計若改道東阿則由德州逕趨平壞山險盡失與濟南聲援不接一日有事彼由青島捲甲西趨朝發夕至濟南有不守之憂矣歷下一失北方震動而我之路軌遠隔山外緩不濟急雖多勁旅庸有裨乎此尤不得不統全局而籌之者也其說三 
橋梁之學西人列爲專門非實經考驗不克定擇地之方針洛口一帶經德國工程師柏克威委派洋員逐細測勘三年於茲矣於洛口附近鑽穴十五於鵲華兩山之間鑽穴五其深鑽至四十米逹至四十五逹米不等據云河底性質全係沙石泥土積壓而成無堅固石子及巖石等項施工尚易爲力所創圖說爲各國工程名家所贊賞若改道東阿則必重施勘測立表安鑽詎朝夕所能竣事躭延歲月滯礙實多况一經改道則北自德州南抵嶧縣其間路線均須重新測量舍已勘之洛口而不由停工以待未勘之路線恐於合同四年修竣之限未能符也其說四（未完） 
來函 
[勸國民勿吸捲烟啓（憂民）]  
　　投五十萬元資本某某銀行出世投二十五萬元資本某某公司又出世處中國今日之地位欲驟然向空一呼集五十萬元資本集二十五萬元資本談何容易 
嗚呼中國人豈眞一貧如洗不能奮發有爲於今日之世界哉請僅就紙烟一端論紙烟一項每年消耗數甚巨苟能通國一致疾烟如仇省下烟錢作爲股分則每日可得一銀行或兩公司 
何以言之今日紙烟之勢力幾乎無地不到長官吸之及於寮屬先生吸之及於學生主人吸之及於僕役丈夫吸之及　婦人市人吸之及於村農老人吸之及於幼童烟害日延日大烟癮日吸日深循是以往不必歷時甚久而其毒害始大見也即十年二十年三十年以後中國之財源可以立枯中國人之生業可因之而盡疲 
我四百兆人民中吸烟者設居其半數則吸烟者逹二百兆以至少數通扯之每人每日吸帋烟一枝每枝值錢三文是每日便要耗費錢六百兆文市上錢價大貶時每錢一千二百文易銀錢一枚今將吸烟人每日耗費錢六百兆文照錢價大貶時計之合銀五十萬元是每日有吾國人數之半各吸紙煙一枝便於此一日間耗去一銀行資本每日耗去一銀行資本以一年三百六十五日計之是一年之間須耗去三百六十五所銀行之資本十年之間便耗去三千六百五十所之銀行資本由十年二十年以至三十年之久將耗去一萬零九百五十所之銀行資本此一萬零九百五十所之銀行資本合銀五千七百四十五兆元嗚呼以我國人民之半數每日吸一枝紙烟消耗僅三十年之久已消滅我國國財五千七百四十五兆元之多吾國凡百事業何恃而不敗吾國上下何恃而不貧吾國外債何恃而不日增吾國土地人民何恃而不亡 
况乎吸烟之人消耗之數實不止此設使吸烟人占吾國人數四分之三此四分之三之吸烟人合消閒及應酬約計之每日扯紙烟三枝是每日須燒去紙烟九百兆枝即耗費錢二千七百兆文若省下此兩日之耗費作爲股分便得創設銀行九所不創設銀行或創設各種公司資本相髣 
 
 

Page 27

 
 
之公司可得十八所或二十所吾國國民誰無愛國之心誰則甘心爲滅亡已國之人特大都爲生計忙或者爲公益忙無暇統計耳今也曉然於其細已甚之一捲紙烟於國計民生關繫甚大吾知最大多數之愛國君子必誓死不復進一枝紙烟於是由日而月由月而年由一年而五年十年一轉瞬間五十萬元資本之公司一萬六千四百二十五所已成立實業大昌生計自裕地無棄財人無失業財力充足百廢俱興國之富强於是乎始敬爲吾最大多數之愛國君子告敬爲吾政治家敎育家告 
不吸捲烟會簡章 
宗旨本會以不吸香烟雪茄烟爲宗旨 
入會凡中國人皆得簽名入會無會費 
入會後須遵守者 
一永誓不吸 
二逢人勸導（甲）勸吸香烟雪茄烟人改吃他種消閒食物或改吸本國所產之水旱烟（乙）勸販賣香烟雪茄烟人改業 
目的以掃除外國烟毒務使國中無一入吸香烟雪茄烟爲目的 
國外新聞 
[美艦隊抵日詳紀]  
　　二十三日東京電云日本艦隊統帥海軍副將伊集院奉命歡迎美艦隊後本日接美艦隊總司令官海軍少將史潑萊由紀伊海峽發來無線電報謂該艦隊二十四日九句鐘可抵横濱 
國民新聞亦接該報派駐史潑萊將軍旂艦訪事無線電信謂美艦隊於十八日晨間在羅崇之北遇風各艦距離自四百碼至八百碼其速率自十海哩减至八海里海中巨浪冲過甲板艦上艙口咸急閉塞惟各艦乘風破浪頗形威勇戰艦浮其納號新求賽號維斯康新號皆吹失救生艇兩隻開阿薩其號前桅之第一節亦被吹去洛特阿愛倫特號有砲手一名吹溺海中明萊沙台號及伊里洛益斯號各吹落水手一人幸均救起密沙里號有砲手一人患心病斃命各艦當時咸下半旗史潑萊將軍因第四隊各艦航力稍弱已命緩駛二十日晨風力始殺各艦仍照前駛行第四隊各艦亦鼓輪捷駛每點鐘約行十一海哩半現已與大隊會合傳信艦英克登號較艦隊駛行稍前二十四日東京電云美艦隊於今晨八點五十分下椗横濱傳信艦英克登號先於五點鐘抵港日本護行艦隊於五點鐘前在横濱港外瞭見美艦隊魚貫駛來卽前駛迎之迨巡洋艦宗谷號與美旗艦康萊克的克脫號相距五百米突各放大砲十三響以表敬禮日本傳信艦最上號遂爲前導隨以魚雷艇龍田號將美艦隊領入港內美旗艦康萊克的克脫號與伊集院之旗互致敬禮十點鐘美艦隊始分兩行停輪下椗日本艦隊則分行泊於美艦隊之左右是日上午專事拜會下午横濱市政局敦請游園並備晚宴在知事廳內夜會舉行提燈烟火各種游戲方抵港時岸上觀者叢集幾無容足之地火車乘客爭奪坐位擾攘不可言喻以致來往火車咸失秩序是日天氣陰晦横濱東京各處皆懸挂日美兩國國旗電車火車之上亦飄揚兩國旗幟美艦隊總司令宫及各艦長定期明日入京日本元老各大臣及海陸軍各大將皆於各報登述歡迎之詞伊籐王謂美艦隊來日足爲美日邦交仍舊鞏固之表証國民新聞則代政府與國民表逹歡迎之意謂日本海軍副將伊集院男爵行將周備各事以饜美艦隊之歡心自裴爾萊將軍率其艦隊來游日本距今已五十餘載今美艦隊復見降臨使東京人士咸得瞻望威光實爲兩國友誼深厚之效驗此戰艦十六艘可目爲美國公道口碑之代表其來游日本亦可爲兩國交際和平之先聲被好事之徒出其惡謀思離間美日之情好自此當無能爲計矣夫美日姊妹國也同抱和平宗旨同守開放門户與均等機會主義以趨遠東之目的今日人願與美國合力發逹兩國之幸福云云其餘各報亦多歡祝之辭日日新聞與朝日新聞則於今日加刋英文附張各報亦有英文文件論歡迎之友聯絡兩國之交誼譯字林報 
[近東大變局十二誌]  
　　二十三日倫敦電云英國各報皆讚許英國外務部大臣葛雷與俄國外務部大臣伊斯華克商定歐洲大會各策謂此舉實足增進英俄兩國之友誼布勒嘠利亞政府拒絶德奥兩國關於東方鐵路之箴言二十四日倫敦電云據羅馬文告謂英國現已與俄國協力共事且以誠意與各國互商歐洲大會之綱要所籌各策較前稍有變更二十二日柏林電云布勒嘠利亞政府至今尚未與土政府交涉東方鐵路問題英俄法三國倡議創立歐洲大會之舉歐洲各國咸漠然置之土京人士之意此會終須成立芒替尼格洛於星期日調集軍隊二萬五千名惟此事無關重要奥京人士因塞爾維亞排奥日甚頗爲張皇惟奥政府尚無舉動土政府雖以公牒照會各國然布國仍在備軍不遺餘力（以上譯字林報）二十三日倫敦電云德政府對於英俄法三國開會意見殊爲冷淡並　損害土奥之利益以償他國德國不能承認云二十四日柏林電云德皇向土使宣言土爾其爲德友邦已久德國對土之誠意迄今無所更變深盼土國頒行憲政告成大功二十五日倫敦電云各國現皆研究大會之綱目故各恬靜無所舉動芒替尼格洛與塞爾維亞深倚各國補償傷損惟布勒嘠利亞則變機莫測嚴兵以待以致土爾其亦不能不籌防衛之策（以上譯文滙報） 
[美總統擬游歐洲]  
　　二十三日倫敦電云美總統羅斯佛赴斐洲游獵後尚擬於一千九百十年春季至倫敦巴黎游歷 
[美擬節省預算]  
　　二十三日華盛頓電云美總統羅斯佛諭告各部大員明年預算須從節省因目下國帑日見匱乏也以上譯字林報 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
