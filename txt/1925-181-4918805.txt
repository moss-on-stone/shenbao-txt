# 1925 - 181 - 4918805

 

Page 1

 
 
1;第一萬八千八百零五號;中華民國十四年 西曆一千九百二十五年七月八號
星期三 * *   
 
 

Page 2

 
 
1;第一萬八千八百零五號;中華民國十四年 西曆一千九百二十五年七月八號
星期三 * *   
 
 

Page 3

 
 
1;第一萬八千八百零五號;中華民國十四年 西曆一千九百二十五年七月八號
星期三 * *   
 
 

Page 4

 
 
1;第一萬八千八百零五號;中華民國十四年 西曆一千九百二十五年七月八號
星期三 * *   
 
 

Page 5

 
 
1;第一萬八千八百零五號;中華民國十四年 西曆一千九百二十五年七月八號
星期三 * *時評 
[求己（冷）]  
　　自五卅案後各種經過情形余有一最大之感觸曰求己求己云者第一中國人應求中國人之己第二平民運動應求平民之己第三愛國者應求愛國同人之己第四無論何人無論何業無論何事無論何物無一不當舍棄求人之心而一一求己蓋世間最可恃者唯己故最有力而能得最後之助者亦唯己若不求己而求人終必至於等於鏡花水月而止何也己不可恃人更無論也然所謂求己者非己之外皆當敵視得人同情受人助力亦屬急務不過不能依賴乎人望人之心多於求己之念耳 
[國内專電]  
　　北京電明日使團滬案會議美代使邁爾將偕新使馬慕瑞出席關於六委員節略將重新討論使團仍依此說帖爲交涉根據對修約問題仍持猶豫態度報載六使願開議先决條約不確（七日上午十二鐘） 
　　北京電昨外交委員會又主滬案與條約兩會議同時進行（七日上午十二鐘） 
　　北京電美京電美京召第二華會僅與法政府交換意見尚未與其他各國正式接洽法政府主張對滬案組國際會議公判之有關係國均加入不必在美此意與英政府主張相似日本則尚未徵其贊否美閣意候馬慕瑞到華與義法英日等使商量後再定辦法美要人云美政府對於兩院外交委員會建議當容納一部製爲政府意見斷無即將此建議作爲政府主張反之中國外交部即將商會條件便認爲政府條件似太怕事今惟有轉向使團自行請分期討論之一途云（七日上午十二鐘） 
　　北京電楊樹浦被殺之蔡繼賢英人所傳兇手爲美水兵笳結克滬華人電亦謂美兵是實蔡實寃死外部對此案决併案交涉 
　　北京電李景林請交涉中俄盧布問題先會議而解决俄方不允（七日上午十二鐘） 
　　北京電庫倫執行委員長車林多爾濟因某事將離庫倫赴恰克圖新任駐恰克圖領事護照加拉罕拒簽字現緊要時機巳過加已簽字（七日上午十二鐘） 
　　天津電李督昨以聘請書聘閻澤溥代行省長閻因賑務未結須請假兩月始能就職 
　　天津電駐滬日領矢田氏魚（六日）過津晋京報告滬案經過 
　　天津電昨李督委蘇錫麟爲薊榆鎭守使聞蘇未允就 
　　天津電美公使馬克謨虞（七日）晨由塘沽來津旋即晋京 
　　天津電魚（六日）范源濂梁士詒回京虞（七日）温樹德由浦來津（以上七日下午三鐘） 
　　奉天電張督辦擬將東省憲兵司令部移駐津改東北憲兵司令部仍由陳興亞指揮另設副司令駐奉 
　　奉天電航空處各提薪百分之二成助滬工　　奉天電巿政所展寛街道華商巿房拆竣日領照會交涉署朝鮮銀行建築費四十萬巿所令拆須担此項賠償交署已抗議 
　　奉天電内蒙代表包景林來奉與王省長磋商政務（以上六日下午八鐘） 
　　哈爾濱電東鐵路理事定八月朔開會 
　　哈爾濱電伊局長力助俄商謝結斯向加使說項准拓築穆稜煤礦支路 
　　哈爾濱電哈埠否認對加二成軍費營業捐勉力担負（以上六日下午九鐘） 
　　青島電省政府擬派員接收水道局地方銀行總理定馬惠階行長葉玉階 
　　青島電四趙藍田今早忽返青（以上七日下午五鐘） 
　　濟南電四日晚濟寗縣知事王家相以手槍擊右腦自戕遺書二千餘言絶命書語極痛憤聞因無術應付索餉 
　　濟南電津浦站息特快車五日起照常通行　　濟南電奉方振糧到濟天放晴麵粉已落價（以上六日下午四鐘） 
　　香港電港警魚（六日）陽（七日）共拘無業人二十餘名驅逐出境 
　　香港電太古糖房工人陽（七日）早罷工 
　　香港電陽早海面停泊輪船八十三艘内五十艘爲英船 
　　香港電山頂火車已宣佈歸軍事保護夜間橫過軌道者槍擊 
　　香港電粤政府令李福林禁河南烟賭李憤向許崇智辭第三軍長職 
　　香港電港政府微（五日）授權警察得拘捕無業者及令其離境 
　　香港電魚（六日）水師船澳華工約二千人離職九龍公衆汽車魚早行駛不久工人即離職由印人維持惟車數大减 
　　香港電各華文報議决魚起暫停出版 
　　香港電華人青年會僕役及華人旅店員役魚日多離職（以上七日下午七鐘） 
　　厦門電李鳳翔支日自上杭派隊赴永定接防粤軍守城未退向洪兆麟請示 
　　厦門電安海省軍焦營支（四日）夜派隊人儒林鄉時該鄉顏黃姓方械鬭誤會激戰死鄉人三十餘（以上七日下午十一鐘） 
　　福州電連江慘案海部覆學生聯合會電已令糴江警備司令部查覆但李連長未獲彭排長又逃拘者僅非重要之排長 
　　福州電尤溪現在無戰事近有周已派員前往宣慰盧部說（以上七日下午九鐘） 
　　九江電中央派周澤春調查潯案魚（六日）由鄂抵潯（七日下午三鐘） 
　　開封電孫岳以洛陽天氣炎熱於病體不宜已西行養疴三軍軍長職務由何遂代拆代行聞孫以久病擬再向中央辭職 
　　開封電洛陜間客車照常開行惟到鐵門站西須換車因燒斷之路尚未修復 
　　開封電岳督聘王允恭爲陸軍訓練處監督王有不日來汴說（以上七日下午六鐘） 
　　蚌埠電虞（七日）午鄂軍第十八旅營長張起勝由懐遠招新兵二百二十名來蚌乘九次車南下 
　　蚌埠電皖南鎭王普乘車來蚌各旅團長均到站歡迎王下車後駐棠園 
　　蚌埠電北京滬案後援會派代表陸華山韓受福到蚌宣傳滬案與敎育會長接洽連日籌備組織後援會訂期召集開巿民大會並追悼滬漢被難烈士假蚌山南曠地集合講演游行示威（以上七日下午六鐘） 
　　蘇州電永生錢莊學徒陳奎鹿憤滬案交涉遷延自殺（七日下午九鐘） 
特約路透電 
[北京滬案交涉之外電]  
　　七日北京電新任美使馬摹瑞今晨抵京前門集有多人歡迎其舊友蔡廷幹等均與其列使署界承認滬案之談判現告停頓伹衆意馬使抵後一二日内或有新發展 
[張作霖將回奉說]  
　　七日北京電政界現信張作霖或將於本星期内回奉聞張曾通告政府允派代表加入臨時參政院及制憲委員會 
[香港罷工情形]  
 
 

Page 6

 
 
1;第一萬八千八百零五號;中華民國十四年 西曆一千九百二十五年七月八號
星期三 * *　　七日香港電加后號事務長等部諸華人之朱簽名者均代以非華人今晚海陸軍及商團游行各大街示威軍容甚壯印兵亦在九龍作示威游行警察拘獲無職業之華人二三十名將押解出境山巔電車現由軍隊保護凡於晚間八時至晨間七時間圖越軌道者均將不發警告而加槍擊 
[英主敎之華事祈禱]  
　　六日倫敦電康特堡與紐克兩處之主敎今日發出一通告文請在敎堂或在家中爲在華辦理敎會育事業之基督敎徒·與或受危險之任何英人·及在此風潮中負有責任之各國執政者竭忱祈禱求錫以智慧與見解俾可以堅定體念與慷慨之精神辦理非常困難之時局 
[英下院之華俄問題]  
　　六日倫敦電今日下院詰問北京談判是否由意法美三國公使主持外相張伯倫答稱苟不得各公使之同意不能有何决定云工黨特萊夫良氏問是否可採任何行動而不必商諸本國政府張伯倫答稱不然張伯倫又答另一問題謂英國迄未以關於中國之牒送交俄國但英政府保留採行其所認爲必要之任何辦法之權云自由黨甘維錫稱政府在採行嚴峻方法以前應將各種事實及採行此方法之完全理由報告下院云張伯倫答稱政務必不可廢弛渠始終願使下院完全明悉並得下院助力而辦理一切但渠若擔任非通告政府後不得臨機應變則有背外部職務云張伯倫繼答工黨克萊恩氏这問謂英政府現考慮改變對俄政策之說實屬不確惟時局須逐日加以審愼竚視政府必須可自由採行必要方法以保護英人利益但政策若有任何變更渠當儘速在下院宣佈尚望在嚴重情勢中國人須勿作可使此情事愈臻危險之言論張伯倫又謂駐華蘇俄大使之議論足爲渠近來所稱蘇俄勢力釀成中國風潮一說之充分證據但政府尚有他種證據今尙未便宣佈云 
[英國之外交辯論]  
　　六日倫敦電今日上議院開會時愛斯葵伯爵起而辯論歐洲之外交政策反對英國孤立政策之見解葛雷子爵亦加入辯論貝爾福伯爵答稱關於撤退柯洛業駐軍事英政府現候德國答覆法英所發解除軍備之牒文葛雷子爵謂大戰之後歐洲文明之聲望已見墮落此言未敢贊同惟今如不能由德人之建議中發生一種協定則或將如子爵所云政府之意吾人在東歐增負責任而軼出國際聯盟公約所規定者外仍不能促公斷原則之進步末由開扶子爵結果辯論謂保安公約尚未擬定惟日内將在談判中 
　　六日倫敦電外交大臣張伯倫今年日在下議院答覆關於摩洛哥時局之問語謂渠意湯吉爾之英人利益一時不致有危險惟政府現正鄭重注視又稱西班牙申請英國襄理湯吉爾區數處領海之警務英政府尚未答覆須續加考慮云 
[里孚人戰訊與法西]  
　　六日巴黎電費士電稱七月五日夜間里孚人猛攻上里班河法軍陣地負重敗創敗退法軍奮戰後在基方西北前進奪獲敵軍軍火若干 
　　六日巴黎電第三十軍團長諾闌將軍被任爲摩洛哥法軍總司令 
　　六日巴黎電陸軍部公報言及東摩洛哥泰柴方面軍事之悲觀的報告謂前忠於法國之某部落忽然離貳致里孚人得在第一陣線衝入攻擊法兵但法兵現佔领最優地位以攻退敵人此爲殖民地戰爭中所不可免之事輿情幸勿爲之震擾云公報又言及法兵所遇之困難因敵人數衆而器械與戰略非十年前可比也敵人進攻呼應頗靈陣線又廣敵人且築戰壕設鐵絲障碍物故法人如遇困難而有退走及重行集合等事聞者不可驚惶因退走正所以籌備更猛烈反攻之道也云 
　　六日巴黎電報載馬爾維氏之談話馬刻在西班牙京城從事談判據馬談話法西兩國已有一致之協定所擬議和條件業已擬妥俟法政府鑒定各詳則後即可正式提交里孚人領袖阿白杜爾克林云據巴黎日報西班牙京城消息和議規定阿白杜爾克林與里孚人在尚待劃定之邊界内得於摩洛哥蘇爾丹之名義上主權下享有發展之完全自由里孚人須繳出軍械若干以示停戰伹阿白杜爾克林全部戰具則無須繳出上述條件與阿白杜爾克林所要求者大相逕庭 
[公電]  
　　北京通電各省衙門鈞鑒臨時執政令外交總長沈瑞麟呈請任命程希　兼署囗州交涉員應照准此令海軍總長林建章呈請任命趙桂林劉斷爲科長應照准此令京魚（六日）印 
　　貴州省立師校學生電各報館鑒英日殘殺同胞逞兇肆毒慘無人道噩耗傳來不勝悲憤敝會同人願犠牲一切（努力抗敵）以慰死　痛烈士在天之霞而安　傷各同胞憂國之心特此電　貴州省立師範學校學生滬案笔援會叩艶印 
　　焦作來電申報館轉各團體鑒焦作　公司工人全體罷工爲滬案聲援特電懐屬各界聯合會魚叩 
國外要聞 
[東京通信（之圭）]  
　　美國駐華新公使麥克萊氏過日之言論 
　　日本外交當局對華之意嚮 
　　美國新任駐華公使麥克萊氏此次由美赴華就任道經日本曾由橫濱登陸特來東京與美國駐日大使及日本幣原外相有所接洽在東京時對於中國時局問題與對於中國時局問題謂美國不贊成列强對華用武力干涉之論調對於無線電問題則謂日本主張獨占權與中國之門户開放主義有悖茲將其言論之大要略述如下（一）中國時局問題美國對於中國此次之紛糾係取冷靜之態度列强中雖有高唱對華用武力干涉之論調者然美國對此殊不能表示贊成至關於北京政府所要求之取消治外法權列强對之是否有開會議之可能性殊不易言然治外法權之取消終有實現之一日不過時間上之問題而已伹其時機究在何時現在殊不明瞭鄙意以爲中國此時若能伋據華盛頓會議所制定之條項以合法之手段努力從事於領事裁判權之取消最爲妥適云云（二）無線電問題日本在華之無線電主張有獨占權實屬大誤此種主張與中國之門户開放主義顯然違悖美國在數年前對於此種主張曾經竭力反對現在美國之態度與以前所取之態度全不變更然外間往往謂關於中美無線電放送之菲迪拉公司这契約亦幾有類似獨占之性質故有加以非難者此種議論殊與中國與菲迪拉公司訂之實際契約之正文不符且該正文已經正式公布其獨占的權利事實上之不可能已屬彰明較著故中美之無線電契約並無何等之獨占的意味也云云又據日人方面之消息謂美國政府對谥麥克萊氏曾與以新訓令使負解决該無線電問題懸案之責任觀麥氏之言論即可知美國政府與一般輿論之强硬然美國之所以出此者因該契約係在華盛頓會議時中國交通總長葉恭綽氏與菲迪拉公司所訂現在葉氏復長交通實爲美國要求實行該契約之絶好的機會故美國以此駐華新公使赴任之機會提出該問題之確定的解决之要求可預卜也 
　　近日日人方面盛傳美國政府爲審議取消各國之在華治外法權起見擬發起在中國上海或北京開一國際會議其着手之計畫似已决定惟美國政府對於該問題須附以二條件即（一）治外法權之取消須爲漸進的（二）中國能得充分保護外人之方法後治外法權取消之行爲方能開始實行之二條件是也苟上述二條件具備對於中國法權之完全獨立即與以同意現在美國政府似已與中國及其他有關係之各國開始非公式之談判美國政府所以不主張即行取消治外法權而採取漸進主義者因若急速取消治外法權則各國依治外法權所得之特權或即有受其蹂躪之盧美國政府深信中國以美國對於中國較其他各國更抱有同情故美國由此見地努力從其他各國分離而立於調停者之地位由中國目下之現狀觀之似應與關稅會議分離而另召集一國際會議目下美國正在非公式的竭力排除英日兩國之異議云 
　　日本外交當局對於美國之關於各國在華之治外法權取消提倡開一會議以解决之之意響與觀測約略如下即日本政府對於中國要求各國取消治外法權頗深諒其苦衷且不禁表示同情伹凡事應有次序應有可採之道約各國旣明示其根本之方針其他則唯有待中國自身爲司法行政之改良統一整理而已中國若果斷行之能令各國道肯與安心則各國無有不樂承認其取消者况日本政府際此機會正宜率先奔走努力乃爲當然之事故衷心甚希望此事之早日得成伹現在中國各地不穩空氣瀰漫在此狀態之下中國突然爲此取消之要求不能謂爲得宜故中國此時宜出以鎭靜專守秩序努力提高國際上之信用實爲先决之問題現在方當人心激昻態之際而開國際會議無論在中國方面或各國主面恐均不能得良好之結果也故日本極望先待中國人心之冷靜以愼重之態度徐特待恊議則日本極欲爲中國服幹旋之勞此爲日人最近之論調也 
[菲律賓通信（文初）]  
　　各埠華僑捐助滬工这踴躍（續） 
　　據京滬傳到消息謂將於舊曆端午節全國工商學各界總休業爲哀悼之表示此間救濟會接得此信亦於二十四夜議决謂華僑在此地無罷巿必要惟分發傳單各商舗於是日皆下半旗與國内一致表示哀悼各學校則皆休業一天上午聯合在亞洲大　院　演　會藉事宜傳下午各校男女學生年紀大者則分隊向各偏　華僑高舗募捐據所節告即極粗工之勞動對於此事亦解囊無吝色 
　　此間政府若警察所對於報絶登載及分送傳單皆甚注意對於開大會則不加阻止惟以防止輸入赤化并其產致擾亂治安爲口頭禪據菲工黨聯合會總首領Joaquin　Balmori謂中國此舉在菲人甚爲贊成菲政府機關報前驅報所持論　亦謂中國此舉爲爭人道而反抗蓋反對資本帝國主義幾爲近今諸弱小國所抱同情也 
　　上海香港厦門銀價日形高漲此間匯兌彬幣價格日跌凡經營祖國貨者皆受打擊菲島米糧本待香港轉運爲接濟自香港罷工後交通斷絶米價日高菲政府又疑華僑米商乘機龔斷恐因此而又增華菲隔闖焉 
　　此間華僑大多數輿論主張（一）與英日經濟絶交若不憑公理爲最後解决則堅持不合作主義且反對華人工廠罷工華商罷巿謂爲無異自殺政策（二）各界須和裏共濟始可得交涉勝利蓋過去對外交涉一部分恒過於激烈一部分恒過於和平結局自相攻擊而團結力無形渙散外人伺此弱點故事前恒用緩和對付事後則堅持態度此爲歷來屢試不爽之結果願我内地政商學各界注意之 
　　記者草此文時救濟會正傳知各社團開聯合大會預先提議者兩項（一）爲大規模之募欵爲接濟内地各埠失業工人（二）派人向各處大事宣傳俾各僑胞知此舉出於自衛記者亦赴會之一人時間已屆不得不暫擱筆矣（六月二十八日） 
　　另據美屬菲律濱羣島蘇祿埠通信自五卅滬案傳至菲島後旅菲僑胞大爲憤激蘇祿埠華僑亦於六月二十一日晚七時假中華敎育會會所開演脫大會各團體及各界到會人衆非常擁擠後至者竟無立足地爲蘇埠前此所未有開會秩序首由臨時主席陳大偉報告開會理由次由敎育界趙邦傑林梅齋學界陳壽邦商界郭和鈞吕水源吳安夷諸君演說（演詞甚長從略）大致對於此次滬上同胞被難之經過及此後交涉善後諸辦法閘發無遺聽者無不動容演說畢復由到會全體僑胞組織蘇祿華僑滬潮後援會間時宣告成立并推舉陳大偉爲會長陳承國爲財政陳民姑鍾佑秧關亞尊吕水源吳亞社陳全勝爲幹事陳大偉郭和鈞爲宣傳部主任趙邦傑林梅齋爲文牘部主任選舉畢已十時遂摇鈴散會翌日晚該會復假敎育會内開第一次職員會議討論籌欵及進行事宜經衆解决先行致電滬上總商會·全國學生聯合會·曁工界同胞電文爲「外僑慘殺學生工人舉國同憤望嚴重交涉堅持勿懈當盡力援助函附匯票千圓蘇祿華僑滬潮後援會」次則解决籌欵由該會全體職員分途募捐現已先由本埠出發次則山頂及各洲府該埠僑胞對於此次助欵極形踴躍現已先籌備中銀千圓匯寄上海總商會代爲救濟因正義而罷工之愛國同胞者（六月二十五日） 
國内要聞 
[北京通信（蒿目）]  
　　時局内幕之最近狀况 
　　近數日來頗傳時局緊張之說自段氏就國民會議問題下一明令聲明一已之去就所謂「急功近利競智角力引起紛糾重苦吾民」者旣不啻有所指斥而馮玉祥則立復一電遵諭飭屬趕辦選舉又不啻自表態度謂我對於段氏始終如一若明令所指則有其人而將日後時局上責任輕輕卸去惟在津之奉張則依然一無表示從前所傳將於國民會議外别尋途徑者旣無一字之聲明而京中道路傳聞則設國務卿之說又前事重提爲萬一大政還諸國民之預備故張與段間馮與張間其裂縫益覺顯然而二日盧永祥赴津四日返都說者謂對時局問題有幹旋之作用盧實受段之命與張有所磋商接近奉方者又否認其說謂盧氏地位動摇自顧不暇安能舍已芸人參預大計政府方面又謂奉方諸人四日下午在津會議爲時局之重要關鍵則緊張情形殆不可爲諱矣 
　　案徽問題本爲最近爭持之一鄭士琦吳炳湘之不能到任已爲一般人所公認聞奉張所主張仍爲姜登選督辦而以省長界倪道烺而曾毓雋奔走調停又有倪督姜長之擬議至最近報紙所傳皖督將畀鮑貴卿或畀减致平則其消息出自盧氏左右或謂盧氏實擬議及此其欲用减之意因爲擴充己派之勢力其欲用鮑之意亦爲就奉派之中擇其比較易與者爲調停之策然以我所聞則威鮑固非張意而段氏方面則對於鄭士琦必須令其到任故安徽省長之改任迄昨日止尚未見有可能性奉方諸人亦謂前此魯督易人以善後會議完場爲條件費九牛二虎之力僅乃得之此次皖事其難更甚也 
　　至於盧氏來京一　書期　　手段故日内返蘇之消息一日播於報紙面謂其地位已無問題然盧氏此來其部下之文武重要人員多數　從據知其内幕者談亦作不歸之準備而天津方面對盧之空氣極惡直是不易維持盧乃轉求於段而與段相結段亦利用盧氏表示無論如何蘇督决不易人故北京空氣中之盧永祥地位確較安定連日以來徐果人催盧返寗之電白寳山馬五仁催盧返寗之電皆從花園飯店之盧氏寓所中傳出而二日南京和記洋行工人肇事以後又宣傳鄭謙電促慮歸皆爲絶妙之烘托文字然盧雖地位動摇其不安之程度尚未知日前王揖唐去皖之甚確擬就南京和記案之機會逕自歸去再謀布置蓋張旣主以皖省畀姜則蘇督一席當然爲張學良地而段側旣不肯使姜督皖又安背以張學良督蘇雖津方前有鄭謙過渡之辦法而盧旣設法抵制段亦不肯出此此又蘇督問題之内容也 
　　在此羣疑滿　中又傳奉張之意將使張宗昌发剿匪之名人豫而調李景林往魯以張學良督直然就奉方内幕言亦恐不能成爲事實綠奉張與李張問雖統屬之關係表面如故而不能任意指揮則人人知之李景林逐去楊以德奉張意中原擬以閻澤溥代之然李景林運動自兼則不經奉張之手逕向段側設法結果如願以償而以政務廳長假意敷衍閻氏閻氏立予拒絶張宗昌自津返濟迫襲積柄交卸而置省印於督署上星四星六兩次閣議已商及張宗昌兼任問題雖有人代張宗昌說話而尚未解决但聞奉張對於張之自兼亦不贊同李張二人近正在其地盤内極力佈置欲圖軍民兩政歸於一手豈願更調且張宗昌不肯捨旣得之魯謀不可知之豫更顯然也（七月五日） 
[曹家花園會議紀詳（堯日）]  
　　奉張無甚表示大致無甚結果 
　　天津通信本月二日係李督景林之太夫人七旬晋八壽辰事前由鎭威上將張作霖領銜發起稱觴一時和者如林未幾滬漢慘案相繼發生舉國悲憤李督乃向本埠各報遍登啓事謂奉慈命謝絶祝嘏中有萬姓主殷慘悼我家何忍獨歡之語孰意各方賀客仍然雲集津門李亦肆筵設席演劇三日聞所收壽禮約六十萬元可請鉅矣其時適執政府派盧永祥來津歡迎張作霖入都共商國是張遂乘此賀客在津之時機於三四兩日在曹家花園召開軍政會議諮詢奉系各要人對於軍政之意見俾定行止四日下午五時之會議較爲重要聞李景林張宗昌張學良姜登選韓麟奉汲金純闞壐張作相吳俊陞郭松齡趙恩臻楊宇霆等三十餘人均列席盧永祥亦在座張因此會係諮詢性質故發言甚少對於蘇皖易人問題緘口不言有詢以意見則曰悉聽中央卓裁其部下各將領主張亦不一致（一）主姜登選督皖郭松齡繼姜（二）主鮑貴卿督皖留姜有待張均未置言僅令秘書將意見記下留作參考又因盧氏在座故未談及蘇督問題聞盧曾向張辭職張仍勸回任並謂下關和記洋行因開工問題鬧出械鬥潮應請早日南下坐鎭盧氏唯唯繼曰容明日返京報告執政後再定繼又議魯省問題多數意見謂龔積柄旣將印信　交督署保管不若暫援直例以效坤兼署奉張微含其首旋曰效坤所部軍隊多而且雜應趕速淘汰末謂各地學生運動往往惹起外交今後凡奉軍權力所及之地應特别注意勿使發生危險至於蘇滬皖防務仍責成姜登選邢士廉負責布置以遏制長江一帶直系之搗亂繼又議興城兵變之善後辦法張學良等謂興城兵變固由於收降直軍官兵之作崇今已酌量遺散不少若全部遣散其數當逹兩萬餘人關於補充上殊覺困難蓋一面遣散一面招募則今日所募得者即昨日遣散之人換湯不換藥何必多此一舉故根本辦法應徵募學生入伍厚其薪餉優其待遇組成東北模範再切實討論繼議中央問題聞奉張對於國民代表會議仍以冷靜態度處之毫無表示惟其部曲則謂萬一國民會議不能如期觀成於段合肥之出處大有關係應先準備中央改用内閣制實不容緩云云究竟此項議案是否通過因關防嚴密無從探知伹聞盧永祥已於昨（五日）日回京覆命奉張語之曰我始終擁戴合肥此志决不變更我晋京興否與中央政局毫無關係伹爲答謝合肥盛意歡迎起見擬派楊宇霆或張學良入都云云 
[盧永祥由津回京]  
　　與時局有關之曹家花園會議已於前（四日）夕告一結束因之盧永祥遂於昨（五日）日正午十二時回京下車後赴花園飯店略事休息下午四時進府謁段報告在津會議情形其内容外間自無從知也聞盧原定在津滯留數日因南京發生　警交涉迭接鄭謙來電促其即回不得不趕速來京向段接洽一切明後日即返任所天津方面尚有應與張磋商之處則由曾毓雋任之故曾迄今未返也至外傳内閣問題確爲會議中重要議題之二此　　　中之一部分　主容納　段本人似不贊成其能否實現及與政局發生何等影響此時實　斷定要看疏通之結果如何耳 
[京各界聯席會議紀]  
　　昨（五日）日下午三點北京各界聯席會議假北大第二院會議廳開會　請蔡廷幹談話屆時到會二十七團體之代表蔡亦准時蒞會撤朱我農爲臨時主席各校滬案後援會代表記錄茲將昨日會中情形分述於後「蔡廷幹之談話」開會時首由主席介紹蔡與各代表並請蔡說明辦理外交之經過並今後之意見蘇當發言謂當滬案發生後政府派鄙人與曾外次前往上海調查滬案並未負有交涉責任俟於我等已到上海之後始派委交涉之責六月十六日爲交涉之第一日我等親將工商學聯合會所提出之十三條交法參贊該參贊僅閱過一遍並未加討論十七日開始談判由二點半至六點半雙方談判三小時之久均將十三條逐條討論對於提出之前五條之一二兩條承認對於第三條懲兇第四條賠償傷亡損失則委爲兩者均尚須調查情形後方能談到第五條道歉則云開議時對此曾表示歉意已經道歉其餘之八條則云不能談判對於收回會審公廨六國委員則云不伹彼等無權談到即六國駐京公使亦無權談到十八日漢口案起各國委員藉口與庚子拳匪性質相同停止談判移京交涉遂至現在之狀態此爲以前經過之情形至於以後辦法關於滬案之本身問題由外交部辦理由滬案本身問題而生出最重要之修改不平等條約問題則由我等三特派員辦理云云某代表問先生對於今後辦理外交之方針與步驟如何蔡答政府辦理外交總以民氣作後盾尊重人民之意見人民意見如何政府則如何辦理外間謂我等避脫責任此殊不然如云欲避脫責任則我等三人根本可以不負委員之責因此事政府旣設外交委員會又派三大員若不以滬案本身問題交與外交部辦理則是等於無外交部我前次赴滬已當傻瓜此次當特派員又當傻瓜已當雙料傻瓜尚能云欲避脫責任乎現因尚有他事諸位有何意見以後一約便可再見云云談至此蔡遂退去「聯席會之討論」蔡去後聯席會開討論會務問題（一）土耳其代表到會報告土國脫離大英帝國主義壓迫之奮鬭情形希望中國人民堅持到底等語衆表示謝意（二）會計報告二十五總示威用欵共七百五十七元四角零九釐（三）國外宣傳聯合委員報告討論宣傳情形（四）交際員聯合會報告謂政府以各團體對外交涉意見龐雜總以有一劃一之具體意見爲佳報告畢討論提案議决（一）關於提出共同一致之外交意見由各團於三日内各將其本團體之意見用書面提出集同列異後再加討論（二）通過會議細則二十三條遂宣告散會時已七點 
[鄂督署之各法團大會議（蕭蕭）]  
　　漢案條件將正式向英領提出 
　　武漢各法團於上月三十日游行大示威並向軍署請願提出對英六條各情形已見前報茲悉蕭於游行請願代表出署後當即據情轉電中央請其俯從民意嚴重交涉次日執政府特派調查漢案代表鄧漢祥入見亦力言調查所得英租界當局實應負責請速與各法團協商後即向英領正式提出本人（鄧自稱）因急欲返京亦盼交涉得有頭緒蕭頗以鄧言爲然遂於昨二日晚九時許召集省議會·省敎育會·省農會·武漢兩商會·武漢兩律師公會·敎職員聯合會·各法團代表到署討論漢案交涉問題蕭親出主席報告漢案發生後本人電請府部向英使交涉及飭令交涉員向英領三次抗議情形此案事實具在責任分明無論如何當根本據全省民意據理抗爭日前各法團請願六條業已電請中央主持務請各界爲有秩序運動以爲外交之有力後盾云云次由省敎育會代表徐子珩起立謂督辦允據理交涉全省人民極所欽佩但外交重要尤應塡重研究請由軍署内羅致鄂中具有外交經驗人材組織外交委員會負此辦理漢案專責次由敎職員代表陳時請將各法團所提六條件向英正式提出蕭允於懲兇道歉賠償及撤退軍艦四條由中央及省政府盡力向英交涉至收回英界及廢止中英間不平等條约則電請中央嚴重交涉無論如何决不讓步各代表表示此六條代件係最低限度交涉稍不圓滿各法團决難承認並請將交涉消息隨時公布以免官民隔闔發生誤會蕭允容納各法團意見切實做去並謂本人於漢案發生後胸懐憤懣正與國人相同惟以身當外交衝要不能不力持愼重現擬日内再發通電爲嚴重表示希望各界努力爲其後援云云各代表至十一時許始散會據今日消息蕭於各法團代表出署後即電令交涉員胡鈞到署面授機宜對英交涉條件本星期内准可正式提出京代表鄧漢祥一俟條件正式提出即行返京覆命各法團外交後援會現以對英條件日内即可提出特定於明日（四日）召集第六次會議討論對於英經濟絶交辦法以爲外交後盾並擬定宣言即日發表矣 
 
 

Page 7

 
 
1;第一萬八千八百零五號;中華民國十四年 西曆一千九百二十五年七月八號
星期三 * *國内要聞二 
[滬案决歸外部辦理]  
　　前（四日）日下午五時外交委員會開會時孫寳琦顏惠慶王正廷蔡廷幹及黃郛等均出席會議時孫寳琦向衆報告兩事（子）外交部提議劃分外交部與三專員應辦各事之範圍以便分途負責免致貽誤國事並表示如三專員認滬案先决問題應由外交部辦理則外交部自當負責交涉之意（丑）外交部報告外交團曾向外交部表示不允同時並議十三條之意其表示之要點有四（甲）外交團因與滬案有直接關係問題僅止於（一）賠償（二）撫卹（三）道歉（四）懲兇（五）取消公共租界之戒嚴並恢復各學校原狀等問題故外交團亦只準備先與中國政府協議上述之問題（乙）關於上海會審公廨及改善租界組織等問題外交團認爲非解决滬案之先决條件乃預防將來各問題討論完畢之後再另案提出討論（三）與中國政府會議滬案先决問題者爲由英美法義日比六國所提出之三代表即義使翟樂第·法使瑪太爾·美代辦邁爾·伹此三代表除滬案先决問題以外無權更議他問題（四）將來開議上海會審公廨及改組上海工部局等問題時别由英美法日比義西荷八國推舉代表爲交涉專員外交部對於使團上述之意見昨日曾提出閣議討論應付辦法閣議决定提交外交委員會討論結果議定（一）滬案先决條件由外交部直接與六國代表交涉（二）專員專辦理善後改約事宜（三）如使團允於滬案先决條件議定之後即行開議上海會審公廨及改組上海工部局問題則不妨容納外交團之提議將十三條暫分爲二（四）第三問題解决之後即當設法促成修改不平等條約之會議其責任由顏王蔡三專員負之（五）關於前次委任顏王蔡之命令不必收回將來或由外交部上呈執政聲明滬案先决條欵改由外交部直接交涉再由執政指令照准亦可遂散會散會後當即由孫通知外長沈瑞麟現沈瑞麟已决定於今（六日）日即一面開始籌備會議事項又一面則派員與六國接洽開議之日期一經議定日期正式會議即可如期開幕唯外傳本星期三可以開議及外沈已與六國商定關於開議之辦法一節則尚非事實也 
　　顏王蔡三大員提出呈文之後段閱後當將原呈交與沈外長令沈退還三人謂彼等呈文並非辭職之意乃欲確定範圍分工合作爲意見上之陳述採取與否仍應加以批示無需退還沈乃復將原呈携回前（四日）日復由外交委員長孫寳琦疏解三人亦謂關於滬案懲兇賠償諸節應由外部本其職權以爲交涉無庸特派大員至關於修約問題關係國權尤爲重大願盡綿薄爲國效勞並非爲外部有何意見或互相推諉之意孫氏聞之亦甚謂然並代擬指令一道大意略謂三大員陳請各節所見甚是滬案進行甚關重要三大員公忠素著除滬案由外交部負責辦理外其餘善後事宜仍仰盡力匡贊等語孫氏謂擬將此令代陳執政以任轉圜當四日下午四時外沈請孫召集外交委員會特别會議顏王蔡三大員均到外沈亦列席座中林長民屈映光汪榮寳諸人發言均勸三大員勉力進行辦理滬案且有人問及當時發表命令之前曾否徵及三人同意當由三大員答謂事前政府方面確曾徵及惟余等之意均以須先確定範圍及職權方可負責進行至於命令形式可暫緩發表曾向執政及外長明白表示至於近日使團對於此事之步驟亦已變更足見使團方面列席人員前後將不盡同我國方面似亦應相機應付且滬案交涉尤屬外部自應負責進行之事云云討論結果另擬一指令略謂三大員陳請各節所見甚是外交貴在一貫滬案交涉仍仰三大員隨時與外交部協商辦理等語聞外沈與三大員間内部亦已有相當諒解大約將來滬案第一步之討論（即關於懲兇賠償等條）將由外部另派人員與使團交涉三大員則與外部會同協商辦理一切前項指令如無變化日内即可發表云 
　　故現在滬案交涉方針自上星期六閣議與外交委員會所討論者意見漸已一致均已决定下列之步驟第一步先向使團交涉各項即（一）撤消非常戒備（二）所有因此案被捕華人一律釋放並恢復公共公租界被封及被佔據之各學校原狀（三）懲兇（四）賠償（五）道歉（七）洋務職工及海員工廠工人等因悲憤罷業者將來仍還原職並不扣罷工期内薪責（八）優待工人（十）制止越界築路（十一）撤消印刷附律加徵碼頭捐交易所領照案（十二）華人在租界有言論集會出版之自由（十三）撤換工部局總書記魯和其第二步賡續交涉即第（六）項之收回會審公廨與第（九）項之工部局投票檵案等項已經呈明執政鑒核並定於今（六日）仍由外沈與意使爲最後之接洽至正式開議期决不出於本星期内 
[馮玉祥告全世界基督徒]  
　　全世界基督徒均鑒上海漢口沙面先後發生鉅案洞背穿胸慘痛極矣查滬事之肇始由於日紗廠虐待工人以積苦所逼讓成工　日人復　厲　　　　擊工人　正紅死之王福全等十數人問受重傷學生聞此慘事本赤子之心爲天良所驅使出校講演表示同情乃英捕阻止拘於捕房餘生環求釋放英當局竟發令開槍轟擊手無寸鐵之學生血肉橫飛死傷枕籍此上海之情形也漢口以太古洋行有毆擊華人之事復有英艦越界停泊及英水兵以剌刀戮傷華工之事巿民正痛心於滬案覩此益爲憤激乃有遊行之舉以示衆心之一致英租界竟集合義勇隊及水兵用機關槍射擊彈雨之下屍骸橫陳此漢口之情形也廣州爲滬漢滇慘案遊行沙面英人亦令水兵用機關槍並大砲轟擊砲火烈而歷時長故死傷尤多也嗚呼世界未至末日竟如是黑暗慘酷人類未至全滅孰堪此魚肉刀爼是以舉國人民同深悲傷罷課罷工羣起抗議首都及各省區皆開國民大會並遊行運動其憤不可遏有致疾而死者有蹈海自殺者有斷指血書省國人憤激於斯極矣不獨中國人如此外人亦多表同情即英人日人亦有主張公道者旅華歐美人士如燕大清華各校敎職員及婦人女子如司徒雷登夫人等均分别發表意見贊助工人日本旅京記者團亦有同情之宣言海外如國際工人後援會孟森堡·巴爾布施·蕭伯納·等代表五百萬白種知識階級電致吾國深具同慨表示援助各國工黨及職工聯合會並各種團體來電聲援者陸續不絶而英國工黨首領馬丹諾自由黨領袖喬治且屢質問其政府焉足見公道自在人心皆不以慘殺爲是也我某督徒素以持正義·講公理·聞於世意以爲海外敎會各國敎士對於此事必仗義表示不肯後人詎意欲聞之而久不聞豈有所憚而不敢言耶抑或同情於帝國主義耶豈爲國界種界所縛耶抑或同意於資本壓迫耶似此沉默其將何以自解以西結書有云你旣不恨惡殺人流血所以這罪必追趕你諸君不爲人計獨不自計乎夫基督敎以愛人救世爲急者也保羅云「一切律法均包在愛人如已一句之中」又云「爲我弟兄即自已被咒詛佳與基督分離亦所甘心」約翰一書有言「不愛所能見之弟兄豈愛不能見之上帝」弟兄云者包全界人而言也諸君知之否耶穌立敎以扶弱爲義馬太福音十二章云「壓傷的蘆葦他不折斷將殘的燈火他不吹滅等他行公理使公理得勝」今青年學生皆是東髮英俊實至可親可愛之兄弟也乃橫遭慘殺死於非命工人受壓迫正如壓傷的蘆葦中國人民之於今日正如將殘之燈火不見基督徒有披髮纓冠之救抑强扶弱之義以表彰公理然則奉基督敎所學何事更不知各國傳敎於中土者所爲何事豈非徒具基督敎之名而無基督敎之實乎况基督敎乃世界之宗敎無國界無種界不能以滬案爲中國之事遂漠不關心也宜本乎敎旨生切膚之痛同情援助尚何待焉不然則傳敎之事豈非别有用意耶非基督徒輒謂敎士來華假佈道之名行偵探之實言之嘖嘖其將何以辯之嗚呼敎徒墮落江河日下以英吉利奉基督敎爲國敎之國始以鴉片毒害中國繼以暴力割取香港等地復佔據稅關剝奪主權今且肆行屠殺視我鷄犬不如已不禁爲基督敎惋惜而各國敎會對此兇暴殘殺亦默爾不言一若暗示同情者則敎徒之墮落將伊於胡底吾不禁爲基督敎危九近世非議基督徒與反對基督敎者其聲浪甚高而敎徒亦日趨於末路若不回頭猛省力爭上流勢必沉之九淵莫由復起旣爲耶穌之罪人又爲人類所　棄世界雖大豈有容足之地歟諸敎友若不願基督敎之生命由此而斬則請外慚清議内疚神明對於慘案仗義執言爲基督敎以爭人格興廢凌替於此覘之矣玉祥愛敎心切不禁沉痛道之凡諸敎友幸垂覽焉馮玉祥支 
[粤慘案發後國民黨二次宣言]  
　　力爭廢除不平等條約 
　　謂宣布廢除與請求修改截然兩事 
　　各報館鑒自帝國主義侵入中國以來以種種不平等條約束縛中國使失其平等獨立自由本黨不忍中國之淪於次殖民地故倡導國民革命以與帝國主義者奮鬭而廢除不平等條約即爲奮鬭之第一目標本黨總理孫先生畢生努力於此去歲北上即以廢除不平等條約爲與北洋臨時執政合作條件蓋深知廢除不平等條約必須國民革命之勢力已能建設統一全國之政府然後得見之實行故對於北京臨時執政不能不以此合作條件爲嚴重之提出無如北京臨時執政方熱中於外交團之承認至不恤以尊重不平等條約爲交換以致先總理不能與之合作以謀全國統一之進行而廢除不平等條約之方張亦爲之擱置此可爲太息痛恨省自先總理逝世之後帝國主義者益肆無忌憚遂有五月三十日上海之慘殺事件而青島·九江·漢口相類事件亦絡繹而至本黨鑒於時局謀申先總理未竟之志故於六月二十二日發表宣言主張全體國民應一致督責北京臨時政府迅速宣布取消不平等條約仿照前年中俄協定之例另與各國重訂雙方平等互尊主權之條約翌日而廣州沙面慘殺事件復作其慘酷情形較之上海等處更有過之愈足證明廢除不平等條約爲刻不容緩乃頃見北京臨時執政於二十五日致北京外交　之通　以修正條約爲請自表面言之北京臨時執政似已知廢除不平等條約爲國民革命運動大勢所趨不能復抗故不得不降心相從而按之實際則大認不然蓋我國之請求各國同意於修改條約屢矣民國八年在巴黎和會曾一度提出遭和會之拒絕民國十年在華盛頓會議又爲一度提出遭會議之延宕不特於不平等條約之根本廢除毫無效果即枝節問題之關稅增加會議亦延宕至今前事具在所謂請求修改結果如何不難逆諸北京臨時執政之出此寗不知與虎謀皮爲事至愚特有見於廢除不平等條約爲國民一致之主張故迫而出此下策一方似順從民意實則延宕國民革命之進行一方似改革外交方針實則爲帝國主義者謀迴旋之餘地對於廢除不平等條約之主張不復敢公然違反而惟以支吾脫卸之伎倆使消失於無形其膽則怯其謀則詐惟廢除與請求修改截然二事國民必不致爲此似是而非之舉動所惑則北京臨時執政之出此正與從前滿洲政府欲以僞立憲抵制革命同一心勞日拙而已本黨茲再鄭重宣言對於不平等條約應宣布廢除不應以請求修改爲搪　之具凡我國民鑒於目前境遇灼然於帝國主義之窮凶極惡中國人民所受痛深創鉅宜一致擁護本黨所主張務使即時實現或者以爲條約爲雙方同意所締結非雙方同意不能變更不知所謂不平等條約皆從前滿洲政府及民國以後之軍閥政府所締結何嘗得中國人民之同意且南京·天津·北京諸條約爲一切不平等條約之中堅樞紐南京條約成立於一八四二年天津條約成立於一八五八年北京條約成立於一八六零年距今遠省已八十餘年近者亦六十餘年時移勢易豈能至今日而仍適用考之國際歷史凡成立條約必以事實不變爲默認要素倘締約國情狀有根本之變更則可取消前約例如一八七八年俄國取消析林條約第五十九欵一九零八年奥匈國取消柏林條約第二十五欵布爾加利亞國取消柏林條約第一欵是已廢除條約在國際上已有成例况我國所受不平等條約之束縛較之以上所述其關係重大不啻倍蓗我國民豈能長此忍受我國以受不平等條約束縛之故至於政治上經濟上均陷於次殖民地之境遇則努力於解除此等束缚實爲我國民對於國家應盡之義務同時亦爲對於世界應得之權利若不知以自决解除束縛而惟仰首以待帝國主義者之加以寛釋古人有言俟河之清人壽幾何順我國民深念此言毋以北京臨時執政有請求修改條約之通牒面寛其督責致廢除不平等條約之進行又受頓挫中國民族解放之機悉擊於此特此宣言中國國民黨中央執行委員會中華民國十四年六月二十八日 
[濟寗縣知事自戕]  
　　據說係駐軍索欵急迫之故 
　　山東濟寗縣知事王家相（字鋤雲安徽巢縣人）因駐軍索欵急如星火無法籌備不得已於七月四日晚七時用手槍自戕遺有絶命書一紙交代署中事務並囑死後用原衣薄棺葬於義地俟子發跡後再運回南籍文中語極哀痛令人不忍卒讀按王家貧子糼死後葬費亦竟無法籌措云（七月六日） 
 
 

Page 8

 
 
1;第一萬八千八百零五號;中華民國十四年 西曆一千九百二十五年七月八號
星期三 * *   
 
 

Page 9

 
 
1;第一萬八千八百零五號;中華民國十四年 西曆一千九百二十五年七月八號
星期三 * *敎育消息 
[專電]  
　　南京電沈彭年接事後對敎廳各椽屬照例加委已接受對敎育行政第一步計劃爲確定十四年度預算省校長方面已上亂呈者省長均指令慰留（七日下午六鐘） 
要聞 
[財部籌撥留日學生學費]  
　　代辦張元節來電催促 
　　留日各省公費生曁部派學生因本國學費接濟短期致缺費各省學生等無法繼續求學前已　派代表回京向政府呼籲駐日代辦公使張元節亦爲迭次電請敎部速爲撥欵接濟旬日前財部　得二萬元交由敎部轉滙東京並由政府明令各省以後不可再有停寄學費之事惟此二萬元東京方面陳係用以接濟各省缺費生者敎育部所派學生當不得分潤故張元節代辦五百又致圍敎育部謂前請撥欵二萬元係以接濟各省缺費生敎育部派學生不在其内應請從速另籌若干接濟部派學生免其向隅而起不平等語敎部得函後即與財長李思浩交涉請其速撥若干以濟眉急財部已允一俟籌得現欵即當照匯云 
[京各小學亦請分潤金欵]  
　　五日北京培德女學校長崔惠芳鍺新國民學校校長白文祥九思小學校校長王殿邦勗勤女學校校長梁　毅成平民學校事務主任梁德蒼振　女學校校長李松玉崇文求智學校校長郭家籌及某校代表梁培榮等於上午十一時到魏家胡同向章士釗請願請務撥作敎育基金部分之法庚欵劃出一部分配各小學當章委敎育部專門司長劃百昭代見劃聆各代表陳述意見之後前此分配欵項係由財政部分配敎育部並未與聞惟無論如何敎育部將來如有可以爲力之處總當爲各　盡力力爭一「公平」兩字各代表認爲滿意遂即散去 
[蘇敎廳長沈彭年接印視事]  
　　沈氏到廳就職情形新任敎廳長沈彭年到省數月屢不能到任五日又奉省長諭令接印乃於六日上午十時赴廳視事對於廳内各科職員除委王金釗辦理會計外餘均囑照常視事至蔣敎廳長則早將交卸手續預備俾專心辦理捲烟特稅以富國庫但在交卸前將廳内各職員薪水均發清至七月五日爲止 
　　沈氏就職後召集談話會敎育廳長沈彭年六日接事後即召集廳内各豫屬並邀省立各校長到廳開談話會宣布以誠意與本省敎育界合力維持和衷共濟惟各校長前已屢次表示拒沈並聲明拒收公文自身無轉圖餘地大約須俟省當局或省敎育會出而斡旋方可維持原狀不至趨於極端 
　　省校長對於沈氏之態度省立學校校長素持反對沈氏態度本月一日曾議决一致拒沈斷絶公文關係並各個自動辭職五日在寗各省校長聞沈到任又集議實行以上决案除女師外均於六日早請辭職至省外各校長亦將聞訊繼起惟此次辭職均由各個人簽字自動辭職並非聯名總辭職云 
　　省廳之計畫鄭省長對於省校長辭職昨均命令慰留沈廳長接任後之第一步計畫係規定十四年度預算以慰全省敎育之渴望云 
　　縣聯合會之賀電江蘇縣議會聯合會昨致新任沈敎廳長電云南京敎育廳沈廳長鑒報載公於魚日接任廳事救弊補偏不撓不屈深敢爲蘇省主持敎育得人慶謹電申賀再去歲妄人相　明謾駡各縣參事員案敬乞查明將案撤銷令縣行各縣議參兩會實關公級江蘇縣議會聯合會叩陽印 
　　袁希洛爲沈彭年人格問題致省校長電江蘇省立各校長先生均鑒前日讀報見本屆校長會議先生等對於新廳長沈彭年君人格問題全體主張拒絶具見先生等尊重人格敎育之熱心惟希洛以爲先生等主張太晚矣先生等知江蘇敎育廳久爲鴉片所侮辱乎先生等當亦久有所聞而不一言且在寗地之省立校長中竟有鑽營廳長鴉片夫人而得位置省而近日始期期於沈彭年君之人格問題乎沈君人過隨和或不克拒絶一切獨具主張以毅力整頓江蘇敎育則成一疑問至謂沈君營營逐逐以鑽謀廳長位置成何說話沈君中央所委任何待鑽營位置諸先生若反對沈君則　反對中央政府并請反對中央政府所委任之省長始可不必借題發揮希洛敢讀先生等再一度全體聚集省會人各担水兩桶先一洗江蘇敎育廳以去鴉片氣息再請寗垣省立第一中學之陸校長用香水一洗身上所帶之鴉片氣息後再提議沈彭年君之人格問題先生等可以休矣先生等可以全體辭職矣江蘇公民袁希洛魚 
[蘇省長允發省校三月分欠薪]  
　　期在十二日以前省校敎職員代表請求之結果 
　　江蘇省立學校敎職員聯合會理事會於六日下午在寗開會到金崇如·金森寳等六人王伯秋主席討論以前所欠經費問題及宋來計畫當經公同晋謁省長請示一切省長延見各理事理事陳述意見謂敎員因欠薪過多生計頗感困窘省長允分電各縣將各校去年所有七·八·九十等月通知書宋領得欵者設法籌撥理事又謂前省廳允於暑前發一個月費現在爲日無多請從速發放省長云現在巴　有八成一十二日前可完全發出理事又請發三月以後之四個月費省長允設法規畫理事又謂本屆新預算削减太多事業不能維持省長云此事尚未定案可從長討論云 
[科學名詞審查會在杭開會紀（四）]  
　　昨日各組全日審查當晚杭地各機關公宴代表 
　　科學名詞審查會昨日（七日）續到代表有中華民國發學會何志畫·江蘇省理科研究會中華農學會吳子修·江蘇省敎育會黃頌林·中國科學社姜立夫諸君算學組審查最速本屆草案本祇三西名詞全日審查起草　　立夫君　已出席故預計更有二日本屆新草案可以完畢繼此授將土屆未丁之舊草案　行審查生理學組草案　不日可畢繼此將　始　理　組因　理學草案已由　草　江　　　　　審　員即係生理學組當人其餘各組大致如前昨日天氣陰凉各組俱全日審查晚六時杭地各機關公宴全體代表於青年會列名讀米之主人爲鍾毓龍　秋陳　凌士鈞章筬徐守楨李涵眞言隱　謙俾炳然高　魏張衡宋顯邦王尙眞謝　沈溯明　壽康周鳳岐孔　吳粹諸君另請浙江省敎育會會長字傑作陪云 
[敎育改進社定期召集董事會]  
　　中華敎育改進社董事長熊希齡致各董事函云敬啟者本社本年年會定於八月十七日至二十三日在山西太原舉行前由主任斡事陶君知行函請蒞會董理一切諒荷鑒及希齡現擬於八月十六晚七時半在太原年會事務所開董事會商議重要社務屆期務請台駕撥冗蒞會共策進行赴晋時如十五晚由京動身十六晨可由石家莊轉車十六日下午即抵太原倘荷先日赴會略　休息并得從容預備尤所歡迎萬一閣下適有要事不克分身亦諸推舉代表出席俾免不足法定人數竚傾示復祇頌台安 
[中華圖書館協會徵集圖籍]  
　　中華圖書館協會昨發通函云敬啟者本會爲研究圖書館學術起見特在本會總事務所設一圖書館微集内外之專門普通各種書報供人研究閱覽顧念學衛之事萬緒千端旣拘隘於見聞復竭厥於實力夙仰先生畢力鉛龔宏　士類敢以宿志上壟清聽倘蒙力以扶助錫之圖　則敞會研究之事得所憑依想先生素志倡導實學必不有吝於提携用敢專函奉懇敬請台安並　玉音 
[東南大學將行畢業禮]  
　　東南大學本屆畢業學生業已考試完畢定本月十日上午九時在該校體育館舉行畢業典禮昨已柬邀省長·敎育廳長·省敎育會會長屆期蒞會致詞云 
雜訊 
[南京一女師幼稚師範第一屆畢業生]  
　　蘇一女師爲注重幼稚敎育起見特於民國十一年秋將原有附設之保姆科加增課程延長年限改爲幼稚師範並聘幼　敎育專家張美珍女士主任其事三年來辦理妥善成績卓著現已修業期滿畢業攷試亦已告竣計本屆畢業生共四十四人茲將其姓名籍貫分錄如下王兆桂·楊稚如·金菊生·周德華·高芸·胡蓉仙·柏志安·俞厚禎·楊國蘭·梅瑛（江寗）·顧筠·金煥章（太倉）·鮑 
承禧（宿遷）·孫璣音（吳縣）·陸械·張良貞·李兆桐（常熟）·馬　雲·蔡梅雲·王湘華·顧頴·孫文緯（無錫）·陳中美·陳中瑾·戴麗娟·王瑞蓀（崑山）·王寳珍（武進）·徐淑緯宜興）李錦（江都）·李莊儀（嘉定）·江賢（如臯）·曹麗卿（阜寗）·尢士英（鹽城）·王文英（高郵）·仰鑫籌（江陰）·曹祖慧（奉賢）·楊蓉仙（嘉興）·馬玉珍（山東濟南）·李淑美（福建厦門）·黃孝貞（北京）·楊同嘏·韓季良（四川南充）·吳章琪（案徽貴池）·宋季莪（南洋西婆羅洲）（霞） 
[常州敎育界近訊]  
　　武邑敎育局長何汝霖辭職敎育廳已核准委任劉荀八繼任前局長已將交代事宜結束清楚劉局長於六日前住任事當將文卷印信接收清楚代理局長謝雲驥亦即呈報卸職 
　　武邑籌備縣敎育會於五日在女師範開會議决事項（一）七月十日起至八月十日止登報募集會員凡在此期内隨時至籌備處報名塡寫志願書繳納入會金（二）評議幹事依照省敎育會修正會產生評議十一人幹事九人（三）會費常年費均改爲每年一元（四）依照部章組織會員審查會但臨時得函聘各區敎育委員協同審查以昭周密 
　　武邑童子軍聯合會五日下午在一高開第八屆經常會到陳海臣等二十餘人首由會長報告一年中狀况及開支帳目並程季枚辭總敎練函次討論提議事項最後改選職員當選者正會長王春舫副會長壯儒珍總敎練汪愼之副總敎練馮仲光屠叔辰散會已六時矣 
[嘉定全邑學校敎職員聯合會改選]  
　　嘉定全邑學校敎職員聯合會於本月四日下午一時在明倫堂開常年大會修改會章并改選職員奚汝梅常選爲會長朱順昌·倪家麒當選爲副會長戴中權·嚴善寳·何方良·費鴻謀·顧其綜·金籌延·練寳忠·陸鐃明·　鳳嗚·等爲評議員 
本埠 
[柏克赫斯特女士行將來滬]  
　　柏女士乘俄皇后船來滬本埠通運公司頃得其職員姚叔來君自俄皇后船無線電告有美國大敎育家柏克赫斯特女士及其同伴同船來滬約十號可到勾留三日即須北上按柏克女士去春應聘赴日本演講亦與姚君及其同事李右臣君同船當時曾約將來便道至我國一游到日後又擬應聘赴奉天其後因事不果此次專誠來　當必有以　我敎育界也 
　　討論道爾頓制委員會今日開會創始道爾頓制柏克赫斯特女士定於本月十日來滬江蘇省敎育會爲討論道制起見於上星期三開過籌備委員會一次今日下午三時繼續開會發出通告如下敬啟者本月八月下午三時續開道制討論會籌備委員會務祈撥冗蒞會是盼顧頌台安江蘇省敎育會議啟 
　　關於道爾頓制之新著中華敎育改進社爲謀聽　者之便利特編有「柏克赫斯特女士與道爾頓制」一書歸務如書館發行現已出版該書内容詳述道爾頓制在新政敎育上之地位及其利弊並附有柏女士小傳肖像及關於道爾頓制之中文書籍與論文目錄每册祇售洋二角云 
[敎育行政委員顧述之辭職]  
　江蘇敎育行政委員會委員顧君述之　此次在寗參預十四年敎育　　預算會謹　對於省校事業發表意見顧多而敎育界一部分人士力言其非現顧君已婉向委員會　　矣 
[上海童子軍會開職員會預誌]  
　　南巿西區大吉路上海童子軍會每月十日舉行職員常會茲將本月份常會通告錄下逕啟者本月十日星期五下午五時三十分在本會所開職員常會敬希準時惠臨爲幸專此奉逹　頌公綏上海童子軍會議啟 
[汴暑期會請蘇敎育家演講]  
　　河南省敎育界暑期講習會定七月十五日至八月十日在開封舉行敎育廳除函請本省敎育家蒞會演講外並函請江蘇敎育家到會演講云 
[浦中校長沈茀齋復職敎員挽留書]  
　　浦東中學校長沈　齋答復浦校全體職敎員挽留辭職書云同仁諸先生台鑒昨奉惠書譯蒙奬　並承竭誠挽留曷勝慚　　履此次辭職實囚種種困難無法再爲學校維持如校董會對於校中目前已經减核之預算及來日校務進展之生機無確切負責保證於校長責任範圍不能明白劃清於校中近來糾紛無正本清源辦法學校進行實無着力餘地一俟校董會集議辭職提案有所表示後履即正式辭職辱承推　挽留謹陳管見藉答盛意此復即頌台安第沈履謹復 
[各學校開辦暑校彚誌]  
　　樂益中學老靶子蹈福生路口儉德里樂益中學係著名之士王世頴·王寛甫·李榮祥·何本壽·張廷　·許紹棣·陳德徵·吳覺農·吳靜·唐志才·楊詐璋等合力創辦半年來成績頗著假期内該校辦暑期學校設國文·英文·算學諸重要科目並爲貧寒子弟利用機會補習起見學費僅收兩元又該校現已開始招收新生定八月二十一日試騐 
　　國語學校法租界南陽橋國語學校前因時局不靖各科暫時停辦但各地有志學習國語者來函要求該校照常開辦是以該校决定本年暑期國語講習科照常續辦定於陽曆七月二十二日開學 
　　博約商業夜校小南門外仁安里内博的商業英文夜校以此次五卅慘案於夜校無罷課之必要益勉諸生忍痛求學未嘗輟課已於上月底放暑假本期畢業禮定於秋季開學時舉行現正招收暑期補習科云 
[進行中之光華大學]  
　　光華大學自徑籌備消息彚記如下（一）第五次會議六日下午二時籌備委員會假北京路籌備處開第五次籌備會到者有張詠霓·王省三·朱經農·趙晋卿（趙鐵章代表）·劉湛恩·陸士寅·朱士嘉·殷芝齡·楊才清·蘇公雋諸君及學生代表李恩廉·張祖培·費毓洪·陳訓恕·王華照等張詠霓主席首由朱經農報告聘請敎授及一切校務事宜繼由到會各委員討論各項題議决如下（一）校舍設備與定劉湛恩楊才清負責進行（二）籌備處組織已經商定准請陸士寅爲駐會籌備委員負責辦理并設辦事員文牘書記會計三人學生方面派二人到會辦公（三）籌備期内應簡各費已擬有預算通過總數爲千八百元（四）詳細章程業經起草完畢付陸士寅朱士嘉殷芝齡審查（二）校務進行之槪况朱經農君於聘請敎授一事業已向各方接洽所聘敎授已經復允者有郭任遠博士·唐鉞博士·程瀛章博士·劉湛恩博士·段育華碩士·何奎元碩士·唐慶浩碩士·俞慶棠學士·陸士寅碩士·徐乃禮博士·潘器棟碩士等正在接洽中者有顏任光博士·潘序倫博士·張奚若碩士·陳定譪碩士·陳德恒碩士等復旦大學郭任遠於擔任敎科之外並允借用復且心理學生物學之實騐所校内編制决分大學中學兩部大學部暫時先設文理商三科法科俟有學生五十報名即可開辦又將來大西路校基建築計畫業經楊才清君草就圖樣又約翰離校學生前日付印之離校同學錄以錯誤太多故未能即日出版下週定可印就寄出離校後第四期已付印出版光華自報名單發出後同學都塡就紛紛寄來前昨二日共接到三百五十餘份報名者大中兩學各居半數臨時校舍除前已租定自治學院舊址外池浜橋南方大學附屬中學舊址亦在接洽租借中云 
[學藝大學推定敎職員]  
　　中華學藝社所創辦之學藝大學内部組織已就緒聞巴推定王兆榮君爲校長郭沫若君爲文科主任范壽康君爲預科主席王君爲四川省敎育廳長因被學藝大學之推請不願赴川就職云 
[美專組織考試新生委員會]  
　　上海美術專門學校於上學期起送照部章改辦新學制後增設學系本學期又添聘彫刻家音樂家開辦彫塑系音樂系爲便利入學考試起見特組織考試委員會聘請本校專科敎授膝若渠俞寄凡爲評閱論文委員李毅士·王濟遠·劉海若爲評閱西洋書委員許醉候潘天授爲評閱　書委員劉質平·潘伯英爲評閱音樂委員黃肇培·俞寄凡爲評閱　案委員姜丹書何明齋爲評閱乎工委員李金髮爲評閱彫塑委員本月五日至十日爲上海第一次考試期遠道如期到滬應試者踴躍異常第二次考試定八月二十五日起至九月四日止杭州分招考處定七月十五日試騐北京分招考處試騐八月一日至四日其他如南京·江西·湖南·吉林·濟南·保定等分招考處試騐日期就在各本地發表又該校第七　暑期學校刻定本月十九日開課連日　外省來校報名者　亦甚紛紛就中以入西洋書系補習者尤占多數云 
[惠民中學之創辦]  
　　留美碩士李松濤君歷任北京清華及上海南洋大學校敎授並附中主任近與本埠各大學敎授及在敎育界富有經騐之碩彥特於法租界貝勒路望志路口合力創辦惠民中學附設預科業已籌備就緒辦法力求切實課程編制注重國英·數理其他學科亦懌要設置採用學程制度破除修業年限　合於因材施敎之旨聞該校暑期科已於本月六日上課 
 
 

Page 10

 
 
1;第一萬八千八百零五號;中華民國十四年 西曆一千九百二十五年七月八號
星期三 * *國内要聞三 
[魯各界之援助滬案運動]  
　　濟南通信學生會於五日下午二點召開例會秦茂軒主席苪雙臨時動議直隸督辦李景林現在天津壓迫各界愛國運動并逮捕學生多名應電請政府撤換李景林釋放被捕學生并印刷傳單宣佈李景林罪狀衆無異議遂按議程開議（一）議决十日上午九點在敎育會開留濟學生全體大會屆時學生會各股職員預備報告會務之進行并請各人講演（二）肄曲俱樂部演劇募捐援助滬案决派代表爲之帮忙代爲派票八百張每張售價一元（三）莊龍申動議近來英日貨物仍有大批購運者應函商界滬案後援會限令七日内將該二國貨物肅清否則學生會將有最後對待討論結果以限期恐惹起衝突不若函催肅清而不限期此外興順福工廠工人因參與六月二十五日之大游行被廠主張采丞開除各團體一再向該廠交涉令期恢復罷工工人之工作該廠堅不應允多數人均主張再函該廠限令二十四小時答覆如不答覆時再取適當手段時至四鐘散會同日下午二點濟南巿民雪恥會亦開全體職員會李郁亨主席討論事項（一）爲北京各界對英日帝國主義慘殺同胞雪恥大會擬組織全國雪恥總會决去電響應（二）召集對滬案各團體調查股開聯席會討論從速肅清有關係國貨物實行經濟絶交興順福工廠開除工人事决去函催其作最後之答覆以便明日（六日）各團體代表大會討論應付辦法各界外交聯合會亦於五日上午十點開會鞠承頴主席議决通函全省各縣通電全國組織各界外交聯合會全國總會名稱另定本省某縣即稱某各界外交聯合會興順福工廠罷工事議决推　湘溪等七八人往該廠交涉廠主避而不見故無結果 
[豫岳調查憨玉琨死耗]  
　　憨五琨自在豫一敗塗地後即率殘部數百人回嵩縣原籍沿途鄉團知爲憨車皆起而截擊憨軍不能敵坐是繳械者頗多迨至嵩時所餘槍枝僅三四十桿而已憨因此憤不欲生當召其妻子（子僅十二齡）及殘部至榻前謂此次戰敗實非我軍之罪然至於今日十數萬雄兵散亡殆盡即鄉團亦出而相逼人生至此不死何益遂命家人以鴉片進憨至是遂仰藥死死後其殘衆約數百人堅不欲即散遂擁憨玉琨之子爲首面仍假憨之名義以資號召然憨子太幼故由憨妻主持一切發號施令數月前所傳憨有電致政府即其殘部於憨自殺後所爲也現聞岳維峻電令嵩縣知事調查憨死眞相及遺族資產擬加撫恤 
[成都各界援助滬案之續訊]  
　　川省戰事因内部調和與外潮嚴重暫告停息軍政商學各界日來聯合一致對付外交態度頗爲激昻茲分述如下 
　　外交後援會成都各界發起成立成都國民外交會於日前在川北會館成立定本月（二十）在高師校開各部主任及幹事聯席會議商議進行事宜該會訂於星期日（二十一）舉行國民大會游行示威運動是日午前七鐘先在校西較塲集合然後游行各街擬定全巿各團體各學校各商號及全城巿民一致加入所有工商學界在是日一律停工停業停課全城居民一律下半旗誌哀並另製小白旗上標警語揷於門首表示沉痛 
　　成都總商會六月十八日午時成都總商會召集各帮商董開全體大會首由俞鳳崗李獻廷兩會長宣布滬案始末及該會對於此案之辦法全體莫不憤激當衆公决即日組織成都商界外交後援會（附設商會）公推胡浚泉姜億高戈倫卿王海軒陳子伯王斐然龍遇春李逹卿周汝霖劉壽軒十人爲幹事分任會務并議决三事（一）由辦英日兩國貨品帮即日電申停辦貨品（二）各帮現存該兩國貨品自行平價拍賣（三）在上海已辦貨品未經起運及已運在途者限各帮於陰曆五月半以前來會報明貨品名目件數列册登記由會查明列表分函經過各地方公團俟貨品過境日驗明放行免被沿途阻止如不來會報明即運至後亦不許出售以上三項經全體通過立即照辦 
　　學生聯合會學生聯合會於六月十七日召集緊急會議宜布何秉彝君在滬慘殺情形會員歐熙君述何君略歷如下何君字念初四川彭縣人年二十四歲其先世以經商爲業少時入本縣高小學校聰穎好學民國七年入彭縣縣立中學卒業後入四川工業專門學校十二年夏偕邑人蕭澄君赴滬蕭君入東南大學何君與邑人張松如女士於十三年夏間入上海大學社會學系五卅之役竟遭慘斃聞者莫不哀之其從弟某近在滬上料理身後事務何君椿萱並茂膝下僅遺有一子 
[宜昌各界追悼會紀事]  
　　宜昌學生聯合會外交後援會·新聞記者聯歡會·所發起之各界追悼滬漢殉難同胞大會業於本日（三十日）在學生聯合會舉行計到團體代表五十餘人由學生聯合會佈置一切中懸滬上各烈士肖像外搭花圈並懸掛各機關所送之輓聯數十副一時致奠其秩序爲（一）開會（二）各界代表就位（三）由上海派來學生代表報告事實（四）行三鞠躬禮（五）讀祭文（六）靜默五分鐘（七）代表演說（八）攝影散會是日天氣酷熱汗流不止新聞界代表沈次剛演說云今日之追悼烈士大會並非如官場中之奉行故事與世人之沽名鈞譽而爲實爲我輩之良心主張因諸烈士之死非私死乃死於國家乃死於爭人類之同情故其死重於泰山我輩不能忘者一也烈士等死後全國悲痛雖婦孺亦知英日之欺我此實予國人以最大之警覺庶睡獅可以漸醒人民咸知對外經濟絶交較五七之只有呼聲者功効爲大此不能忘情於烈士者二年來對於中山先生之追悼及本日之追悼皆踴躍從事足見公道自在然非烈士之流血决不能換得此種結果此不能忘情於烈士者三今後鄙人謹希望諸君對於烈士不獨應有崇拜之心且應有以雪恥之志則諸烈士九原之下亦可瞑目云云衆大鼓掌次由學生聯會代表黃大楨後援會代表但少芳三人相繼演說迄午後三時始散 
[汕各界援助滬案近訊（星）]  
　　海員罷工緩期之原因 
　　汕政府復領事函後援會之决議案 
　　二十一日汕頭通信海員工會汕頭支部前因上海舉行罷工警告汕部本欲即日實行以作後援嗣因汕巿蕪米無運運入口民食空虚關係殊大故函請商會通知輪船行趕緊辦米來汕以濟潮梅民食免罷工後有米荒之患十九日該支部接香港總會來電着趕緊舉行罷工以壯聲援并匯有大宗欵項接濟是晚（十九）開緊急會議舉定支部長辛樂民爲罷工主任周雲才郭炳昆爲罷工交際黃谷生姚香泉爲罷工幹事梁浩朱城金爲罷工調查其餘各辦事人候船員到汕再行舉定並偕定洋房二大座爲罷工海員宿舍可容千餘人籌備完竣即通電宣佈罷工並呈請官廳出示保護二十日發出宣言定是日（二十）下午六時罷工總商會特開各行擋會議海員支部亦派代表出席因赴港辦米多數尚未到汕一致議决請其展緩舉行辦法如下（一）懇遲至夏曆五月初四日實行罷工（二）罷工期内限十天准各行貨物起卸（三）由輪船包頭行舉出代表六人逕向海員工會磋商一切聞支部方面業已允許蓋所差僅四日也駐汕英日官商因海員行將罷工大起恐慌連日各洋婦携帶衣物家私往港暫避者甚多各洋人恐競進（侍仔）集農（糞業）兩工會繼罷工亦擬赴港又船工總會運輸工會輪船工會等亦與海員聯絡如必要時亦一致援助 
　　二十二日續信滬案發生後汕巿各界曾作種種之聲援運動對於經濟絶交尤决意實行各報言論亦頗激昻駐汕各團領事甚抱不安即由領袖領事歌爾氏致函總部請求保護外國僑民及財產以免發生困難總部閱後當即致函交涉署轉覆領事團查照茲錄原函於次「逕啓者昨接本埠領袖領事歌爾函開茲因本埠謡言繁興而能以挑撥與本埠外國僑民發生惡感之言論日見於各報紙本領袖領事代表領事團合函請貴總司令設法格外保護所有外國僑民及財產以免發生困難致破壞本埠中外商民向有感情實爲切要等因准此查此次滬案發生英國捕房對於並無武器之羣衆及學生橫加慘殺此種兇殘之行動實予我國人民以遺憾日來本埠爲此案發生之羣衆運動及報紙之言論係屬一二愛國愛羣之表示本總司令素來主張世界民族一律平等及人道主義本總司令當根據世界民族一律平等及人道主義之眞諦凡本埠中外人民生命及其財產俱當一體切實保護俾克享安全之幸福除分令外合行函逹希即轉知本埠領事團查照」 
　　二十三日續信國民外交後援會爲援助滬案事連日開會議决定二十五日與英日宣布經濟絶交其詳細辦法如下（一）定六月二十五日起宣佈與英日經濟絶交不與合作（二）定二十五日至二十八日着各商店將所存及已定英日貨件列列報告本會定單並須附繳（三）定二十九日起將所存貨件蓋印准予發售（四）自蓋印完竣之日起凡無蓋印之英日貨件一經查獲除將該貨件没收焚燬外加倍處罰（五）凡英日兩國鈔票自宣佈經濟絶交後五日絶對不許行使（六）蓋印手續歸調查部糾察部恊同辦理（七）製備各職員微章（八）發表通電維持上海工商學所提出之十三條件不逹目的誓不干休（九）先印英日貨調查表二萬張内容分六格一國别二貨物名稱三嘜頭四號碼五所存件數亦備考（十）刋樹膠查貨印大號五十枚小號五十枚（十一）通函維記公司及招商局在海員罷工期内船票不許加價每張船票并須扣出銀二角交本會財政部儲存接濟罷工工人生活費（十二）印傳單一萬張通告經濟絶交日期及辦法（十三）通電各地團體報告定期經濟絶交 
[京代表到蚌後之會議]  
　　蚌埠通信蚌埠各學界自五卅慘案發生後無不同深憤慨積極設法援助並分途募捐鉅欵交由敎育會長唐聲灝等親身送滬接濟罷工同胞前日北京方面派來各校滬案笔援會宣傳代表二員一爲韓天錫一爲陸華山到蚌住東亞旅社即向唐會長接洽欲敎育界提倡對滬案一致援助唐會長遂召集開會討論援助辦法當時通知本埠各學界於昨日下午二鐘齊集巿農會到者有公立第四小學席鳳圖·育秀女子小學蔣紉秋·蔣致謹·蔣秀芹·蔣玉華·各女士道院學校陳中玉·成德小學趙汝清·勤民義務小學陳述陶·王氏私立工讀小學王募伯·英文專修小學蔣義甫·唐氏私立第一小學唐聲灝·第二小學譚聲宏·連來賓曾克英等約共七十餘人開會後唐聲灝登塲報告現有北京各校後援會韓陸二君擔任津浦路南段宣傳職務以蚌埠爲皖北重鎭對於五卅慘案募捐游行雖有種種動作伹仍應積極進行以博最後之勝利現韓陸二君均到會即請報告北京援助以經過報告畢當由韓天錫登台向衆報告北京自滬案發生後各學校即組一各校滬案後援會先後計示威運動三次第一次係爲滬案第二次係爲漢案第三次係爲沙面案秩序均佳後援會之組織分宣傳調查文書庶務會計各組尤以宣傳爲最重要且有對内對外之别對内則用本國文字將滬漢案眞相或用傳單或編新聞稿送各報館本會又發行特刋對外則用日法英等文字宣傳各國俾世界得明眞相隔一天開會一次討論辦法初有人主張謂係法律問題繼細加研究確爲政治問題對於絶交一事反覆討論有三天工夫始告解决現正從事準備組織學生軍女學生則組織看護隊並分長期短期兩項辦法現派三十二人向京綏京奉津浦京張四大路線從事宣傳以期喚醒民衆羣起援助報告畢唐聲灝復起立請衆討論當由李光宇提議宜組織滬案後援會一致贊成名義亦用各校滬案後援會將來如有各界願加入者無論何項團體無不極端歡迎會長即公推唐聲灝爲正會長蔣義甫副之一致表决通過嗣由唐聲灝提議宜開巿民大會追悼滬案被害諸烈士是日游行運動示威衆贊成遂訂期於明日（七日）舉行假蚌山南大操塲爲集合地因爲期甚迫當公推陳中玉高鎔卿王募伯胡君等從速籌備並由唐聲灝擔任於通衢處粘貼大字告白請各界蒞會參加游行並擬以音樂隊童子軍各校學生於今日先游行一次藉以引人注意（七月六日） 
[江浙各界對於滬案之援助]  
　　鎭江鎭江商會會董因近來地方商人每不能實行經濟絶交昨日（六日）上午特在商會召集臨時會議會商辦法並擬定组設抵貨機關其名稱共擬有三則（一）鎭江商業檢查劣貨團（二）鎭江商業提倡國貨貨（三）鎭江商業清理劣貨會嗣以衆人意見未能一致故未訂定决由各業先開公所會議微得多數意見後再行召集在會表决又學生聯合會近對查貨已一致進行昨裝東洋貨疋頭三件交某轉運公司運送常州詎至車站時常州買户忽來電止運乃隨即車回行至中途忽爲學聯會查貨稽查員發見即將扣留抬至商會會議處罰辦法又大閘口河邊戴春林京貨店近日在滬運來日紗三件經人查悉報告學聯會及外交後援會由潤中學生至車站查獲抬至城内萬壽宫定於今日會議處治辦法 
　　淮陰三日淮陰商界各業業董因討論二日晚間所到汪姓傳姓梅姓三船客貨檢查方法齊集商會並邀六師後援會李遇春劉執中等多人出席開會時各業董對於商學查貨恊約第二條多主變更以爲在途十一萬六千兩之貨純爲日貨並無國貨倘連國貨計算將來受罪必多不能承認云云李等謂此係貴會長所簽定想得各業同意萬難改約王會長亦謂義無反悔於是雙方仍照原約履得一致往果並按各船貨物定單分别塡記貨值預備將來核計滿足十一萬六千兩銀數之後取用適當方法查禁 
　　東臺東臺國民臨時外交後援會於七月三日假縣商會開第二次會議列席者六十四人公推夏紳寅官主席文牘時懐仁速記商會長任厚琨提議勸募捐欵擬請統　後援會收寄以免紛歧案經會討論結果議决（一）無論何機關何人勸募捐欵均須交由後援會收寄（一）由本會布告巿民週知外埠有人來東募捐須經本會承認方能着手勸募寫有成數應將募册交由本會收取滙寄（一）東臺旅通學生會來催欵一俟即日滙寄捐欵後即由文牘部擬函將數目報告該會實業視察員錢樹長提出調查部辦事細則第一條通過第二條調查方法討論多時各有見解未决鐘點已過三科長戈銘猷請主席宣告延會而散 
　　南通通邑各校現已紛紛放假學生愛國運動仍進行不懈刻由各校推派代表周之轟等二十五人常駐學生後援會辦事各校茹素者甚多所得節省之欵業已陸續解滬爲援助失常工人之川嗣以　假結束如城北高級小學等校同已將欵交由學生會　轉四安巿　家菴　於四日聞巿民大會由各界推定陳　如·陳昭雲等分任總務交際庶務文牘糾察等股事務開會秩序（一）全體向國旗行禮（二）唱國歌（三）報告開會宗旨（四）各界演說（五）三呼中華民國萬歲（六）游行通崇海泰總　會對提倡國貨事頗具熱忱現據大生廠開列大生織物公司及本廠出品已函　商界撤銷矣 
　　常州武邑五中學生會暑期留校執行委員會爲查貨方法昨日下午四時特柬邀中等以上學校學生會代表開會僉謂對英日經濟絶交各地風行常州處滬寗中心爲中外觀瞻所在不應與人獨異惟有向積極的方面做去其議决案如下（一）七月十日前商人運境英日貨應照處同某國紗前例辦理由後援會與商會切實接洽（二）滬工待振孔殷武邑捐欵須於七月十日以前匯滬商界所捐之數須倍學界（三）商界組織調查股請後援會促其進行在七月十日前務須報告成立（四）七月十一起凡運至本邑之英日貨一經查出决照議决案辦理（五）致函後援會主任表示决心並陳意見由五中文書股起草繕發（六）常州中等以上各校學生會暑期留校執行委員會聨合辦事處限於極短期間成立 
　　無錫後援會昨日（七日）下午四時仍在縣敎育會　上開委員會到諸祖蔭吳是圻等七人王啟周主席石清麟紀錄首由主席報告赴寗慰問和記工人人代表許廣圻因錫社事繁不克分身尤福渭因前日接上海總工會來函因有緊急問題會商故於昨晨赴滬故代表一節祇可改推當場輔仁校擔任推出一人仍與許廣圻赴寗所有錫社事務改由他人代理次主席報告查貨委員長周含茹辭職問題議决須新委員長產生後方可卸職當場周委員長報告定今日下午四時開委員會解决次方席報告調查員魏光釗辭職多數主張挽留通過次秦邦憲提議個人入會費每人繳一元主席付表决通過許廣圻提議現時已經入會及嗣後入會之　處是否有發言權及表决權魏光釗主張本月十日下午四時召集全體代表大會解决之主席付表决通過魏光釗提議處置汽水問題議决待委員問題解决後再議議畢散會已六時左右矣又邑中商學界青年組織之赤心社定今日（八日）下午二時開游藝會籌備會籌備游藝會事宜將來所得券資悉數移助上海等處工人 
　　松江松江學生聯合會於七月七日實行檢查英日各貨各商舗中早將英日貨塡表陳列一處者頗多而游延者亦所不免調查員頗感困難是日查至大漲涇某號上海航船中查出同豐泰「電筒「電池」一在包立大碾米廠「亞細亞柴油」四聽恒泰和「中和洋行分金圖蔴紗」兩匹同源「聯華洋行及拜耳顏料廠顏料」念包（此貨是否英日貨待查）由學生會出具取貨書將貨提存辦事所今晚（七日）邀商會及慘案後援會各職員開緊急會議公决處分 
　　寗波寗波學生聯合會昨開代表大會到各校代表二十餘人王安慶主席報告嚴州第九中學來函慰問本埠日僑行兇傷人并請嚴力對付次報告本會昨派代表慰問被捕工人因困苦殊堪特出洋五元聊示救濟次議决由會發公電二通（一）請執政府對慘案交涉須堅持到底（二）電全國同胞及軍民長官請一致主張啟封海員工會又學生聯合會宣傳部於五六兩日假商業大舞臺演戲募捐其所演新劇爲「南京路的血」及「廣州大殺案」等等頗能引起一般觀者之愛國心聞募捐成績亦其佳 
[皖民共濟會之成立大會]  
　　耆紳童挹芳等之發起本月三日開成立會 
　　安慶通信王揖唐臨去之前一日尚發出通函敦請負有聲望之士紳蒞省籌備省憲不期通函甫經發出次日即被迫去皖合肥在籍耆紳童挹芳亦在被聘之列日前東裝來省各界均表歡迎惟見王揖唐業已不顧而去皖省危機四伏亟思組織有力團體爲民意之後盾當與桐城阮强·懐寗吳傳綺·兩紳計劃阮吳兩紳亦均年逾古稀各界人士羣起附和經過幾次討論遂將皖民自决會擴充改組定名爲皖民共濟會綠皖民自决會雖係蔡曉舟·王蘭田·諸人所組織對外亦係吳傳綺主持俾易號召上月二十四日已經三位士紳發出通啓遍請各界前往省敎育會開談話會議决七月三日開成立大會并一面擬具會章俟開大會提出通過昨日（三日）仍假省敎育會大會場爲開會地點下午一時各機關各團體到會人數不下數百人開會後公推童挹芳爲主席童紳登台報告略謂今日天氣如此炎熱諸位到會足見熱心務望大家和衷共濟維持皖事說畢阮紳挾杖登台略云本會宗旨最重要者即在無黨無偏將來對於皖事有所主張亦必審愼而行方有價 
 
 

Page 11

 
 
1;第一萬八千八百零五號;中華民國十四年 西曆一千九百二十五年七月八號
星期三 * *表一切蓋因童紳年老不能久立台上嗣將會章逐條宣讀均有討論會址問題原定假省敎育會設立辦公處胡祝如主張設省議會議論多時未能决定賣延年聲明保留旋議理事名額有主張按三道區推舉者亦有反對省討論良久議决本會設立理事長一人副理事長兩人理事六人會章討論畢即預備推舉惟人數太多手續宋備恐起爭端多數主張先將理事長推出俾主持有人然後再議推舉理事及分配辦法於是全場一致推舉童挹芳爲理事長阮强吳傳綺爲副理事長散會時已六旬鐘矣 
[駐粤之滇軍問題（木庵）]  
　　楊部殘兵之安揷難范石生排解滇軍之經過李宗黃致胡漢民書之憤慨 
　　粤政府此次驅除楊希閔部滇軍後該滇軍被擊散者全軍不下萬餘人雖完被各軍繳械而殘卒仍留於廣東刻下此項殘部之編遣遂成一問題雖經滇軍總司令朱培德收編已有六千人鄧軍收編千餘平日隸楊胡部下之湘籍滇軍數千則由湘軍收回劉震寰所部桂軍數千亦多改編爲湘軍是此次滇桂軍名義上雖覆減而其份子仍存粤人仍須負擔此種變相滇桂軍之鉅餉故爲清本寒源計粤人多數主張將此項滇桂敗兵分别省籍遣回一則可以免日後之兵禍一則可紓目前重大軍費之負擔政府似頗有採納之意故前日已佈告嚴限各軍不得再事招收此項殘兵又以烟賭兩項餉源爲各軍所注目故毅然下令禁止烟賭以絶今後各軍之覬覦而免生其擁兵自大之决心但賭博雖禁而各軍仍以補充爲名紛紛招納滇軍殘部以擴張實力政府對此刻仍未聞有切實之辦法日前范石生在廣西聞粤中滇桂軍將有聯唐之舉曾有電到省主張將滇軍各部運赴廣西以便率領回滇而免在粤肇禍今楊部滇軍雖敗亡然當道若能照辦則於消納滇軍殘部實一舉兩得之善法但未知此議能實行否耳茲錄范電如下「提前萬火急廣州胡代帥抄送滇軍各將領均鑒疊接粤中消息驚悉巨變卒起曷勝駭異石生率師遠征莫明其故但此次援桂救滇實承帥命屈指兩月强虜屢摧龍胡受困邕垣唐吳覆没柳州唐氏計窮力竭復施𠆸倆到處運動餌以虚榮使生變化坐收漁利不幸果中憂念曷極然以千鈞一髮不使功虧九仭殲鋤滇唐願肩斯任指日南歸誓除兇撩回念滇軍東下百戰餘生迭驅叛黨國人共知似應服從帥座命令靜居休養滇軍部隊則由中央另擇賢能統率但官兵客居已久當爲人所不願駐川往事可爲殷鑒况隨我先大元帥扶持黨義掃清奸氣東江肅清粤局敉定責任已盡尤應統率回滇免蹈侵擾之嫌一切開拔餉旅各費中央當按舊有收入維持至到滇日止但此項隊伍單位太大中道必然生變不能不另爲改編以旅團爲單位陸續西運一同　返旣可釋粤民之宿怨并可復顧公之大仇素願已償計莫善此一俟唐氏授首桑梓粗定再請紹帥旋滇共謀善後以慰鄉中父老昆季喁喁之望得伸數年患難與共之苦謹賞愚忱伏希採納臨電迫切佇候明敎范石生叩寒印」按范氏此電係發於楊劉與政府將决裂之際楊劉未敗亡以前故范發此電以爲排難解紛一方勸楊部滇軍西返合作討唐無如楊希閔當時擁有萬餘之實力聲勢喧赫又得劉部桂軍爲助焉肯隨范艱辛回滇靖難其後不聽范氏之言卒無救於羊城之禍想楊氏今日回憶范電又不知作何感想也楊當日不特不從范議反籠絡范氏之駐粤參謀長李宗黃同趨一途楊收李亦逃亡而范因李兹係遂亦大受嫌疑范之軍需長西矅卿氏日昨已親由廣西來省向政府解釋謂李之投楊係個人行動與范無關政府亦不事深究已發還范軍駐省之槍械并派人責欵四萬軍米數十包犒賞駐桂范軍以示政府激勸之意外傳范軍因楊希閔事有所牽連其眞相實緣於此昨日政府復下令范石生促其早日進討滇唐益見政府倚畀范氏尚深也李宗黃亦有致胡漢民一書聲辨此事之經過並希望促成范軍討唐之事原文如下展堂先生大鑒前陳一函諒逹典籖竟未蒙復睽隔以來瞬又句餘逎閱廣州民國日報對於宗黃諸多非難且雜以齷齪鄙劣之詞宗黃不敏爲黨爲國服務已久富貴利逹等若浮雲區區個人事業大可置諸不論第公理不可不爭是非黑白不可不辯用敢申述所懐惟賢省察之當六月六日戰禍未啓以前宗黃爲本黨計爲西南大局計爲廣州巿商民生命財產計爲范軍長後方計日夕想望但求戰禍之可以倖免是以僕僕省河南北不揣愚眜以解紛自任數謁台從於士敏土廠舉凡政府之意莫不轉告滇軍將領使之就範政府始欲滇軍將領表示不聯唐繼欲滇軍將領表示統一軍民財政滇軍將領一再通電表明心跡且讓步至可以同滇可以北伐揆其用心究非謀叛先生告宗黃以江防艦隊重要嚴防爲他人掠奪此言出諸先生之口組庵先生亦在旁聽則所謂他人者當然非政府方面之印信於實　艦即以防他人掠奪也宗黃所有衛士槍枝及私人衣服零件爲數亦夥二軍前方獲自敵人之烟士及現金紙幣値數十萬金盡在　壁維時形勢益緊而宗黃冀希不戰之心猶未或釋乃六日之變政府忽令海防艦首先攻我宗黃爲大本營參議本黨中央執行委員又爲十餘年來先大元帥之信徒往昔行爲天下共見旣非聯唐又非叛國其爲戮力黨國之一員態度明甚乃政府不直接令宗黃率艦駛離省河而間接令招桂章指揮江防艦隊且同時絲毫不使宗黃知之招桂章一面直接指揮我江防艦隊一面即開砲威脅且首擊弟二軍部及江防部江防艦隊立於政府之下自不防政府之掠奪宗黃爲政府之一員更不虞政府之欺詐橫逆之來誠古今萬國所未有况六日午刻曾托江防部參謀長高君冠吾再過大本營見鐵城貽蓀諸君繼謀息爭之方迨午後四時驟啓戰禍乃又以滇軍寸性奇已佔江防部爲搪塞卸責文過之地思之大可笑矣宗黃蒙先大元帥薰洶受此橫逆而不拔刀相向以謀正當防衛者即非革命黨徒更非中華民國之軍人自非孝子順孫或專制時代之輿臺隸卒則熱血男兒何能忍受先生設身處地又當何如吾人各自問心又當作何感想今戰事已平外省人民之慘死於廣州巿者累千盈百刦掠之行及於敝衣垢帽試問除俄國革命外我廿餘行省政變中究竟有無此種慘劇先生則戰勝之餘·意氣自豪可以想見宗黃樸愚目不忍覩爰走書與先生别各自努力黨國後會未嘗無期獨有一言不得不鄭重聲明者前此正當防衛係宗黃特拉獨行政府旣言爲討唐而戰則范軍長爲討唐長征南寗百色間師徒所至正多捷音幸先生返還擄得寳璧艦上之第二軍軍需軍械各物且源源接濟范軍悉依前令俾討唐事業早告成功政府亦得以示信於長征之將士宗黃雖去於心殊慰即宗黃此次之不赴前方專任參謀長本職亦莫不由於此現已倩二軍留守後方之西處長躍卿接洽待命矣大丈夫心地純潔作事光明凡一言一行均可質諸天地臨書怱怱未盡所懐此頌興寢百益李宗黃頓首六月二十日 
[洪兆麟入潮之情形（錫）]  
　　汕頭通信許洪兩方代表十八晚在擎天樓雙言訂條約後洪兆麟於十九日下午率衛隊二百餘人從韓江上游入駐潮安寓居於湘園内隨行衛隊分駐於西湖涵碧樓洪此次入潮仍用潮梅粤軍副指揮名義出示安民潮城入民初聞洪軍入駐人心惶惑不定後見與駐潮建國軍馮部相安無事且洪部來軍不多人心始定二十日汕頭洪家花園標有潮梅粤軍副指揮辦事處字樣原日汕頭公安局長吳懋松·鹽運副廖鶴翔巿廳長陳友雲等紛紛抵汕有不日接任視事之說汕頭財政局長由謝文炳改委胡午澄繼任同時各機關均有更動消息二十一日駐潮安之楊錦龍馮軼裴等部開往揭陽集中汕頭盛傳洪兆麟本日來汕部署各事現潮汕秩序如常惟韓江上游交通仍甚梗阻洪部大軍仍駐大埔沿河一帶蓋潮汕爲水陸交通孔道原無險可守故許洪兩軍均不駐重兵於此劉志陸熊略對於洪部入潮汕後之態度如何仍未有確實的表示（二十二日） 
[浙省自治法續開三讀會]  
　　七月七日上午浙省自治法會議續開三讀大會計簽到代表韓寳華等七十三人褚輔成主席報告出席代表已足法數先討論李培鐲馬義新兩代表辭職毛蒙正云李代表旣爲本籍縣議會長兼農會長確不能到會僉呈准予辭職王侃對馬代表來函謂離省養病侯病愈後仍可到會主席謂馬君已向本席聲明將離開本省調養確係實情准予辭職衆無異議時褚主席因昨夜感冒退入本席由莫永貞主席續議省法第七章「省長及省務院」由秘書長朗讀條文七十九條蔡信芳主删去「戒嚴」二字王侃反對同條附項（一）阮性存謂解嚴係戒嚴之誤張廷霖云與前項衝突各席均有意見時由王廷揚臨時主席莫永貞發言云兩項確有衝突主前項之解嚴删去韓寳華王侃王簡廷等又有討論莫永貞又云戒嚴是不好的現象所以要有條件解嚴是不成問題阮性存主删去第一項即以第二項爲第一項因第一項與六十四條附項有衝突姜恂如有疑義結果修正爲「省長於省議會閉會期内如遇非常事變有緊急之必要時將爲戒嚴之宣告但須於下屆省議會開會時咨請追認省議會解散或改選時亦同」訂爲七十九條而删除原條之（一）（二）兩項時仍由莫永貞主席續議本條附項王侃主删去「第九條」三字潘上瑩云第九條第二項確有衝突而第一項並不抵觸姜恂如主全文删去韓寳華云與十九條亦有衝突陸亞夫附議蔡信芳葉亘東等反對阮性存云删去確無妨碍張廷霖亦云可以删除如欲規定應列十二十三兩條主席付表决贊成删除者五十二人遂删去第八章第九十六條邵夢同有異議結果照原案通過一百零二條百零五條王簡廷有修正旋即撤回一百零九條（一）欵内之附項莫有意見發表仍由王廷揚主席莫謂組織法不同應另規定韓寳華謂可以適用姜恂如主加一法字於「組織」下通過直議至第九章一百十一條法定時間已到遂散會 
[杭州快信]  
　　一師陳師長三師周師長現爲體恤僚屬起見擬將額外軍官悉加委任並飭到差服務 
　　上海提倡國貨會國貨大商場魚（六日）電浙敝會所組織之國貨大商場今日開幕請貴處迅速罰時組織積極提倡實業國貨前途實利賴之 
　　去秋江浙戰爭滬杭路首當其衝各站人員頗著辛勞現聞交部核定奬勵辦法甲臨戰線者乙開兵車往來之大站丙兵車經過之小站已由路局飭科分别審議具報 
　　滬杭路綿亘四百里當此　暑行旅往來時有因署而發生險症者杭站樓上雖設診所實覺鞭長莫及吳總段長已請路局長特設看護士即以路警學習充任 
　　杭總商會經售印花稅票每三閱月報解一次現屆應解四五六等月稅欵之期昨將三個月所銷票欵九千零七十五元除預借六千元外如數函解印花處核收 
　　杭州報及浙江日報因登載某項要聞被憲兵營會同警察廳勒令停版七天現經挽人疏通定九日起照常出版 
　　平湖縣警察所長朱某違法殃民經省議員提出質問後現又有該縣士紳來省列欵控告夏省長昨令警務處逐一澈查呈候核辦 
　　廣濟醫校英人梅校長以現値暑假各科學生紛紛出校暑假期滿自當繼續開課昨與各職敎員接洽志願與否無結果 
[南京快信]  
　　罷工救濟委員會查明現在和記罷工人數計男一千六百二十名女一千四百四十一口於六日到慘案後援會報告五日又發欵一次計洋一千六百餘元男工每人發洋八角女工每人發洋六角後援會决再推代表赴省公署索閱警廳呈報工潮情形公文於事實上是否相符再謀應付方法 
　　南京蘇民公會代表錢鋼電請宣撫使署發給學生軍槍械復電云滬案刻正嚴重交涉中央特派專員辦理據約力爭來電主張應俟交涉至最後地步再行酌核辦理此復 
　　南京基督敎廢除不平等條約促成會定九日下午四時開會歡迎新會員請誠靜怡博士演講滬案之前因後果 
　　國民代表會議選舉籌備在即鄭省長擬在省署内設立籌備事務所儘本月内成立 
　　江蘇清理財政會以清理初步重在調查刻已擬具各種調查表式遴員委往各縣清查儘一個月内塡報到會調查員人數按各縣欵目繁簡每人或擔任四縣或二三縣不等 
　　江蘇警界胡拔其錢貫之李乾一等四十餘人發起組織江蘇警政協進會已向官廳立案不日開成立大會 
地方通信 
[松江]  
　　國民黨全國大會初選揭曉中國國民黨第二次全國代表大會將於下月召集松江縣黨部自牽到蘇省黨部令辦初選公文後即通告各巿鄉區分部尅期籌備現聞次第告竣已於六日將初選當選人名呈報省部以待複選茲將初選代表姓氏錄下徐偉聲（一區一分部松巿）朱李恂（一區二分部）陸書龍（一區三分部）侯紹裘（一區四分部）西門宗華（三區一分部張華卿）吳本祥（三區二分部）徐烈揚（三區三分部）高慰雲（四區一分部五庫）高良佐（四區二分部）將福城（五區一分部錢河卿）陸柏深（五區二分部）陸伯周（五區三分部）李世勛（六區一分部亭林巿）李青雲（七區一分部楓涇） 
[無錫]  
　　網船户撈獲子彈無錫網船户章根福前日在東門亭子橋一帶河内掏摸螺螄旋於河中撈起來福槍子彈四箱每箱二百五十粒總計槍子一千粒該船户將彈起出裝入船中嗣知此項子彈攸關軍用人民私藏易生危險不宜久儲船中自取禍患遂將此項子彈四箱送解西門警察第三分所請求給予犒賞胡分所長據解立將該船户請求給賞緣由備文附子彈四箱呈解縣警察所存儲請示辦理 
　　昨日之夏　巿况無錫今歲夏請　早不一早者已開伴兩三日晚者甫於昨日開秤請價平平茲錄昨巿如下陸莊河埒口　十元前洲玉祁禮杜石幢北七房等處四十五元興塘安鎭東亭寺頭張村張涇橋等處均四十元本城　門西門各行亦均在三十五元至四十元不等貨身高低不一 
[鎭江]  
　　警廳注意公衆衛生鎭江警察廳周廳長近以時屈夏令天氣科　定簡章訓令各區署隊一體　　各橋巡士於出動時間並應轉勸各商店在門口備匿凉茶成施送暑　以實救濟人民 
　　城内發現紅痧鎭埠近日天時不一成寒成熱以致城内白蓮巷一帶發現一覆時疫名爲紅痧傳染斯症相繼而亡者僅昨前兩日已共有四人之多據醫士云斯症與普遍痧不同用藥稍一不愼即有性命之憂 
[南通]  
　　縣參兩會之開會期縣議事會曁參事會行將召集正式會議前日由議參會員公决議事會定九月十日恢復參事會定八月十日開會于邢二議長並與會員議定函請縣署轉陳省長發給鎗記並請縣署籌撥銀五百元爲添製物件之用 
　　路工處籌備修巿鄉路路工處現因巿鄉路多係土質泥沙浮鬆坍卸傾陷者甚多爰擬商同各區董事警官分叚興修並就捐欵收入項下酌撥若干分配各區爲捕助修路之資刻由新就職之副處長楊懋榮商承盧處長策劃進行又觀水區有鄉農侵削路身播種黃豆情事業由巿董函處飭警查禁矣 
[揚州]  
　　商界後援會解出捐欵江都商界滬案後援會募捐各幹事已募到商界捐欵一千餘元於五日先解第一批一千元於總商會核收轉發矣 
　　大達内河輪班恢復内河大達輪船公司通泰各班前以水涸停駛近以河水泛涨可以鼓浪直駛巴於五日恢復原狀以便行旅 
[清江]  
　　王營發生抬架出傷人案距離淮陰縣城六里之王營鎭人烟稠密不下五六千户本鎭圩内旣有警察第五分所又有縣警備隊第一隊及緝私營兵一連分駐西街中巿與城隍廟等處謂三日上午二時突有身着軍服匪徒計七八人手執盒子砲剌刀等物竟將大街阮斯美醬園店門撞開入内抄擄衣服銀洋各物最後將店東阮俊卿之戚用剌刀戳傷頸項抬架俊卿胞姪乳名小馬者而去瀕行並嗚槍六響藉示威嚇迨經軍警聞槍趕至匪已不知去向以附近縣城之巨鎭乃亦發生此等重案匪徒猖獗可見一斑　　警備管帶易人淮陰縣警備隊管帶王振鵬前因辦匪認眞爲匪所恨百計報復致王灰心堅决去職不能挽留茲値青紗障起四鄉匪風不靖之際防剿匪徒不可無人負責於是由淮淮漣泗四縣聯防主任王樹藩蘆委帮帶沈　球君代理沈爲淮陰五巿人前第九鎭騎兵出身充任警備帮帶有年 
[徐州]  
　　隴海東段通車售票隴海鐵路東段（由徐州至海州）工程業已告竣據該路局所出布告定七月一日正式營業嗣聞尚有欵項未清雖已按照預定日期開行通車惟徐州車站仍祇售賣運河站（在徐東百六十里）車票再往迤東尚未接收清楚歸該段有債權者經管刻下往來行旅途中須多一番購票手續 
　　麥船雨阻賤售本埠陰雨經旬河水出岸低窪之處岌岌可危今（六日）日天雖未雨而濃雪不斷未必即晴南關奎河已到有販運糧食小船八九十隻因而沿河空地一變而爲臨時商塲矣按斯河向南行去可通夾溝·時村·符離集·南宿州·以達固鎭蚌埠等處惟河身極狹年久失修雨水稍落船不能行矣又詢悉各船皆係由時村等處運來小麥皖北糧價比徐地可賤十分之三得此輸入本埠雜糧或可因面減價 
[汕頭]  
　　海盜猖獗十七日黃岡貨船金源發等五艘由汕載油米豆紗布什貨等物品駛至五嶼海面突被饒平大垾著匪陳亞國陳番仔陳森陳大林陳發錦等盜船騎刦二艘駛至伊鄉灣港將所有銀貨全行起清始將二船釋回損失約二萬餘元十九日有錢東貨船金順成金源成二艘由汕運赤糖五百零四包並現欵三千五百八十餘元在萊蕪山脚被健匪洗刦並擄去船工多人旋被潮梅軍曾支隊司令部當場截獲夥匪陳來添一名赤糖三百二十八但該二船損失約一萬餘元 
專件 
[國民代表會議議員選舉程序令（續）]  
　　第七十四條選舉人於開票事宜認爲有疑義時得以十人以上之請求由開票監察員即時當衆檢查前項請求人及檢查事實應記載於間票錄第七十五條開票管理員除依第三十九條規定外應會間開票監察員將開票情形製成簡明報告速同有效無效之選舉票於開票完畢之翌日呈送初選監督初選監督應即點查封存不得散失第七十六條前條選舉票及第五十二條之投票紙初選監督應於國民代表會議開會期内保存之第七十七條屆投票開票時刻該監察員有因事故缺席者由選舉監督或其他監察員公同就本投票區内之選舉人中選派代理前項缺席監察員代理監察員及其事實管理員應分别記載於投票錄或開票錄第七十八條初選當選人選出後應依國民代表會議條例第二十二條規定以得票次於當遷人者爲候補當選人初選當選人及候補當選人選出時應由初選監督於當日宣示並通知初選當選人第七十九條初選當選人接到通知後應於三日内致答聲明願否應選逾期不覆者以不願應選論但計算期間應除出必須之程期初選當選人不願應選時以候補當選人應選第八十條初選當選人應選者由初選監督給與初選當選證書第八十一條初選當選證書由覆選監督製成於初選期一個月前頒發各初選監督第八二二條初選監督給與初選當選證書後應將當選人公告並呈報覆選監督覆選監督應將前項呈紀轉報國民　表會議籌備處第八十三條初選當選人受領證書後由初選　　　照距覆選投票所路程遠近酌給旅費前項旅費應呈報覆選監督覆選監督應即轉報國民代表會議籌備處第八十四條選舉人名册·投票簿·投票紙·投票封筒·投票　·投票錄·開票錄·選舉錄·及初選當選證書式·依附表所定（未定） 
 
 

Page 12

 
 
1;第一萬八千八百零五號;中華民國十四年 西曆一千九百二十五年七月八號
星期三 * *   
 
 

Page 13

 
 
1;第一萬八千八百零五號;中華民國十四年 西曆一千九百二十五年七月八號
星期三 * *本埠新聞 
[工部局實行停給電力之第二日]  
　　各方羣謀救濟辦法 
　　工部局電力之調查工部局電氣處全廠力量據確實調查可供給十二萬基羅瓦特目下有機器十部並不全用現時有兩部在修理中平時只用四五部其餘各部則用作預備一旦他機損壞始用以補充在平日上海各廠工作極盛時連大小原動力及電燈等等共用六萬五千餘基羅華脫至於現在則减少至二萬二千基羅華脫云 
　　各廠代表與工部局接洽情形昨爲工部局電氣處停止供給電力之第二日各華商工廠甚形恐惶羣謀補救之策有欲裝置發電機以期一勞永逸者有雖欲裝置而苦無相當地點者其他尚有因裝置不經濟恐裝一部機器一旦損壞無從補救於事仍無濟者用是遲遲未决尚無具體辦法工部局方面亦知多數華廠從事預備將來事平之後各廠自有電力於工部局亦少大宗收入彼此感情素甚融洽今一旦出於割線之一途亦屬良非得已然處於此種環境之下工部局亦至願得一解决之法昨日各廠紛派代表往工部局電氣處接洽聲述種種困難情形並貫獻許多意見希望早日照常供給工部局感於各方面之誠意亦有意早日恢復倘電氣處工人上工後設法恢復原狀亦甚易易並不堅持在本埠工潮完全平息後始着手供給電力云 
　　電氣處聯合會職員之談話工部局電氣處聯合會爲工部局電氣處各職員所組成故對工部局電氣處内容知之頗詳昨日本館記者往訪之據該會職員云電氣處之發電廠在滬東楊樹浦共有一千五百工人惟專司發電機工人僅百餘人餘則皆屬修理·接線·及建築等之工人廠中時用之發電機共有十一座内中以八號九號十號三座爲最大每座每小時可發二萬二千基羅華脫如以馬力計之爲二萬八千六百匹七號四號五號等座之引擎其發電力較小每座每小時可發一萬基羅（即一萬三千馬力）又次者如六號引擎每小時可發六千基羅（七千八百馬力）尚有一·二·十二·十三·等號之引擊則用以供給廠中之電故電力甚小每座每小時僅可發二千基羅自罷工以來電氣處即僱俄人百餘名代華工之職但泰半乏經驗故於各種職務上皆不能應付自如以是電氣處之上級英人職員爲之異常勞碌因勞而病倒者亦不在少數至於現存煤斤尚不虞缺乏惟以搬運無人亦屬無濟罷工後電氣處於每日下午四時必將界内電燈放明以看有無損壞蓋路燈於防務關係最密惟僅開一刻鐘即閉現工部局宣告電力不足限制供給而路燈於下午四時起開明後直至次晨始閉在我視之殊不經濟但工部局或有其他必需原因亦未可知至近日電氣處情狀如何殊難探知因我等罷工後實不便往詢且亦不易入内耳 
　　停工工廠電力之調查工部局電氣處因電力不足於前日（六日）上午十二時起實行限止停給大宗電力中外工廠之被割斷電流者共四十六家詳情已見昨日本報茲悉四十六家中有二十一家爲英日工廠因罷工故早已停止工作此二十一家向日所需電量爲二萬八千一百八十基羅即三萬六千六百三十四匹馬力尚有二十五家於前日因無電而停止工作泰半皆屬中國工廠向日所需之電量爲一萬二千一百六十基羅即一萬五千八百零八匹馬力云 
　　華商電氣公司建議難行南巿華商電氣公司以租界停止供給電力華廠所受損失實非淺鮮乃致書工部局電氣處謂該公司目下尚有餘力可以相助希望工部局以供給法租界一部分之電力收回而由華商電氣公司供給法租界如是一轉移間公共租界方面之電力供給可以調劑工部局得訊後當即復謝謂尊意甚佳但實際仍無裨於事目下工部局之供給法租界者不過一千餘基羅瓦特即盡數收回猶不足一廠之用且華商電氣公司之壓力與法租界又不相間如欲供給亦殊費周折云 
　　油廠請求恢復原狀停工之二十餘華廠中有油廠數家油廠廠主以油亦爲食料之二麫粉廠旣不停止供給油廠又何可獨異故往工部局電氣處接洽具言油爲食料之一與麫粉同一重要希望與麫粉廠受同等待遇即日恢復原狀惟工部局認油類尚不缺少油廠營業以豆餅爲大宗目下供給電力並非必要僅允於必要時仍可供給 
　　各商廠對於停電力後議定之辦法本埠各商廠因工部局停供馬達電力以致工作停頓昨日曾集合討論結果訂定三種辦法（一）趕緊自備機器以免仰給於人（二）與南巿電氣廠商議接線辦法（三）對於因乏電力暫時停業之本廠工人當酌量維持其生活以上三條已各就各廠之能力自行籌畫進行以免　延而碍出貨云 
　　商務印書館情形遠東通信社云工部局停止供給 
電氣經已實行昨日記者往商務印書館觀察情形據該館印刷所消息稱昨日所有用電力之幾部分依然停工查暫時停止工作者約千餘人爲維持工人生活計停工期内均給半薪并將一部分工人改從事於他種工作工金　舊該館因規模較大自經此次敎訓後現讀極的謀自助經已向愼昌洋行購新機一架馬匹有三百左右昨日已動工準備裝置於館中花園内空地大約兩星期間可悛工但比前電力尚不敷半數另與江灣電氣廠商量已允設法接線一星期後可竣工每日可供給電力百五十馬匹該館自經有如此準備後工部局隊永久不供給電氣於工作亦可無重大妨碍云又聞閘北水電廠前曾向工部局購有機件一副惜該廠中人因循從事不早爲裝置不然此次工廠决不致於臨時受外人停止供給電氣之影響云 
　　紗廠工人之生活華商各紗廠自工部局電氣處六日午刻實行停止送電後除少數廠家稍有補救外餘均停止工作故各廠失業工人有四萬五千餘人此四萬五千餘人之日常生活全賴廠中工作今一旦失業則日常生活頓受影響此項工人六日下午曾派代表往總工會要求設法接濟該會答以此項工人非爲五卅案自動罷工省乃工部局電氣處停送電力所致則此項工人應各推代表向各該廠主要求接濟且總工會維持日前爲五卅案而罷工之工人費尚虞不足更無餘力接濟該代表不得要領而去至昨日下午即在閘北潭子灣開會到會者有四萬餘人羣情憤激備極喧譁若羣龍無首無所組織故無結果 
　　總工會代表赴總商會接洽總工會自工部局停止供給電力後對華商工廠輟業之工人尚無相當辦法惟據内部人云該會僅能維持因愛國罷工之工人且現有之捐欵尚虞不給故對因工部局停電而罷工之工人殊難救助並以此等輟業工人有總商會設法辦理故該會於昨日派代表謝文近君赴總商會接洽云 
　　商總聯會通告節省電力各路商界總聯合會昨致各馬路各商業聯合會函云逕再啓者罰日議决以近今電力問題頗爲一般人士所注意而援助工人又爲急不容緩之舉敬請貴會勸告貴路各商店每日清晨提早開巿每夕提早收巿藉節電力將來即以節省項下請爲移助工人亦足以表我商界熱心之一端等因一致表决通過在案用再據案奉聞希即查照至級公誼敬頌公綏上海各路商界總聯合會啓 
　　閘北商聯會之通告閘北十一路商界聯合會昨致各商號函云逕啓者關於工部局限供電氣問題經本會七月五日召集之緊急會議議决函請各馬路商號提早收巿提早熄燈節省電力并知照工部局將吾閘北方面所省電流移給一部份工廠陸續工作藉以减少失業工人而表示我商界之熱忱事關工人生計地方公安想貴處當能樂從也云 
　　交涉員與總商會及領袖領事之函件公共租界工部局電氣處自停止供給華商各廠電力後迭經特派交涉員與領袖總領事磋商要求轉知工部局照常供給以維公安詎仍無效果茲錄該案函件如下（一）總商會致交涉公署函云「逕啓者據華商紗廠聯合會來函内稱工部局電氣處有停止供給廠家馬達電力之說如果實行殊與地方治安大有妨碍等情前來查此事關係大多數工人生機而地方治安亦甚可慮應請台端迅速查明設法維持以安秩序實級公誼（二）交涉公署致領袖總領事函云逕啓者准上海總商會函據華商紗廠聯合會函稱（原函見上）以安秩序等因准此相應函達貴領袖總領事請煩轉致工部局對於前項電力務宜設法維持切勿停止供給以免妨碍秩序是爲至要并希見復爲荷（三）交涉公署致上海總商會函云逕復者接准台函以工部局電氣處有停止供給廠家電力馬達之說此事如果實行關係大多數工人生機而地方治安亦甚可慮應請查明設法維持以安秩序等由查此事本特派員前有所聞即經晤商英領告以此事關係治安該處應愼重考量設法維持據答該處華人先後被迫他去所有工作暫由洋員分別擔任勢難久持云云准函前由除函致傾袖總領事請其轉致工部局對於前茂電力切勿停止供給以免妨碍秩序外相應先行函復貴總商會查照爲荷（四）交涉公署致領袖總領事函云逕啓者工部局電氣處停止供給廠家電力一事昨准總商會來函棠經函請貴領袖總領事轉致設法維持切勿停止供給在案茲奉江蘇省長電飭妥商辦理務令照常供給電 
流前來查電氣處停給大宗電流各廠䆥固感困難而現在罷工者爲數已衆倘因實行停給電流各廠家機器全停失業者人數增加恐於治安發生妨碍工部局處應予以注意合再函達貴領袖總領事查照仍煩轉知對於各廠家電力切勿停止供給以安秩序爲荷 
　　紗布交易所開理事會工部局停止供給工廠用電後各紗廠停工因之棉紗飛漲且無現貨紗布交易所甚感困難昨日下午四時特開理事會討論是否停止拍桭結果咸以爲且堅持四五日再定方針云 
　　中國工程學會致總商會書逕啓者英工部局停給電力竟成事實地方治安關係至鉅事至今日斷非空言請求所能收效計惟有同心恊力急籌建設冀爲一勞永逸之謀　同人　見以爲各　　　機械裝置　時或恐緩不濟急欲求簡捷易行之策莫如請華商電氣公司供給電力該廠成效卓著　餘電力足供閘北之需添裝新機亦已有準備電綫已通至徐家匯再沿滬寗路綫通至閘北相距亦不甚遠現在工廠停業者多　桿裝綫等工可以頃刻召集需用電料能在滬上蒐集固佳否則戚墅堰振華廠所裝常錫長途電綫現暫棄置不用不妨商借移滬以濟急需華商及閘北水電廠均有著名工程師技術人才亦可不假外求兩公司當局均係地方領袖處茲危局均以急公好義爲懐一切同題不難圓滿解决而閘北各廠所有黑油發電機并可移裝租界内各廠以資補苴似此辦法可救濟失業之工人可减少工廠之損失地方治安旣獲維持而閘北供電糾紛亦從此消釋似一舉而數善俱備尚希貴會諸公鼎力主持促成斯舉直接謀地方之福利即間接爲交涉之後盾工程上如有疑難之處敝會同人亦願勉竭棉薄冀効服務社會之天職一得之愚是否有當尚祈俯賜察核是幸此致上海總商會中國工程學會謹啓七月七日 
　　停止供給電力後之租界防範前日正午十二時公共工部局電汽處實行停給華商工廠之電力虹口方面除楊樹浦路華商（三新）蘭路（振華）爾家紗廠本自備馬達均有充裕之水電力量故照常開工外所有蘭路（緯通）（永安）（厚生）華特路之（申新第五）華盛路之（恒豐）等五家紗廠已一律停工該營楊樹浦捕房捕頭强生氏深恐各該廠停工工人與廠主方面發生事故特飭通班中西包探在所管區域内嚴密糾察並由租界當局加派海軍陸戰隊嚴密防範以保治安云 
　　水兵防務加嚴東南通信社云麥根路同德醫專及南方大學現仍爲水兵佔據在舢舨廠新橋下水兵仍武裝駐守不時換防尚有一部分着白色制服之水兵梭巡於麥根路新閘路及西藏路北段一帶鴻裕等華商紗廠前特别注意據該處人云又比前數日爲嚴或謂係工部局停給電力後恐工人有所暴動云 
[唐少川之談話重視法統]  
　　遠東通訊社云北京政府現時所召集之國民會議認爲解决時局之要圖段合肥且以進退力爭之惟在野名流章太炎唐少川兩君則主張反對自微電發表後一班留心時局者異常注意本社記者昨日上午特走訪唐少川君於私邸茲錄其談話如下（問）先生微日電致段合肥反對國民會議之召集其意見如何（答）國民會議解决國事及制憲本合民國主權在民之原則余亦國民應爲贊成惟反對段合肥命令式之國民會議（問）先生反對命令式之國民會議而自已對於政局有否辦法示國人歟（答）法統爲國家生命所寄如法統破壞而代以個人之命令一切應歸無效（問）依先生之意全是主張恢復法統但法統應如何始能恢復可得聞乎（答）破壞法統之罪人爲曹錕打倒曹時本應恢復段氏復出不於此是圖實大錯誤余意此時應復國會（已滿期之議員應再選）行責任内閣（問）欲復國會而黎黃陂似有連帶復職之必要先生以爲何如（答）照法講黎尚有八十天惟黎能否復職爲一問題是否願意再出又爲一問題云 
[公廨續訊俄人陶適紀]  
　　陶適妻被控註銷陶適被控犯刑律第一百二十七·二十九·三十·等條註銷被控犯二百二十一條交二萬兩保再訊 
　　俄人陶適與其妻被控一案昨晨續由公共公廨邵襄讞會同英惠副領事升座第五刑庭研究先由虹口捕房暗差西捕哈登上堂供稱六月二十九號下午三點二十分鐘渠赴該捕房寫字間見有三俄捕·兩西探·一暗差·已在室内嗣在簿内搜出白綢一塊印有俄文經一俄捕譯成英文等語繼由二百六十七號俄捕供稱二十九號晨與西探目堯克同往碼頭將被告夫婦逮捕其行李由我送入捕房嗣即解被告至公堂候審十二時半審畢帶回捕房我歸寓所午餐一時五十五分仍赴捕房西探目堯克命將被告之皮來内書籍詳細檢查並於被告之籐箱内取出一簿册交與另一俄捕檢查該俄捕乃兩手分執册頁而摇之遂有白綢一塊從簿中露出綢上係俄文云云被告代表斐斯律師即向該兩探捕反覆駁詰良久而原告捕房方面證供已畢捕房請求將被告之妻控案撤銷中西官遂判陶適妻被控即予註銷斐斯律師起而聲稱捕房證據旣已齊備敞律師即可請求將案註銷伹敝律師所處地位極爲困難懇請堂上准敝律師先行陳述辯護此案所成困難之原因而後再對於捕房所控陶適案情提出辯護當敵律師代表被告之後上海有許多人指敝律師亦係過激黨太晤士報並登載一信函其實敝律師對於過激革命等等皆無關係代表被告純爲求公道起見緣被告由香港來滬即被捕房拘拿而控其犯刑律二百二十一條捕房提出此條控案實非善意若以被告所携之文件有使人犯破壞治安之罪而控其犯二百二十一條一則五月三十號南京路之案捕房並未以二百二十一條提起控訴祇根據違犯印刷律起訴又捕房前控上海大學校長一案亦係根據印刷律起訴何以對於本案被告必欲控其犯二百二十一條查該條條文係指著作文字或圖書者若係購買過激書籍是否可照該案控告應請堂上注意且該項書籍文件被告在港時已經港政府查出若認其犯罪何以港官不起訴當時香港英官查出被告致蘇俄代表及文件後祗宣布香港地方不能容留被告故令回滬今日西報尚登有香港電謂港政府懸賞二千元緝拿著作過激書籍之人伹未指購有該項書籍者亦在犯罪之列敝律師以爲捕房對於本案根據印刷律控告則可而不能控其犯二百二十一條且此項文件係上海各報所登載之事實而由被告搜集轉譯如堂上不允將案註銷敝律師將來當逐一證明係各報登過之事實而熱血日報所登尤爲激烈何以捕房不控各報館主筆至所控被告犯刑律一百二十七·二十九·三十條茲查中英文字殊有不符蓋一百二十七條刑律原文係「私與外國開戰」而英文譯本則係「仇敵行爲」試問被告行動究竟有無欲與外國開戰之意文義旣有不符應請將所控該條註銷其餘條文亦不能成立又控將被告逐出租界一層查逐出租界係一種行政處分如昔之徐樹錚逐出租界並未經過公堂判斷云云捕房律師請求堂上將一百二十七條條文解釋邵襄讞遂謂照中文係便與外國開戰捕房律師即辯稱控告被告兩案（一）携帶之文件殊屬妨害治安因查出之證書係過激黨給與組織罷工機關者（二）意圖預備唆使開戰蓋現在罷工之結果已令關係國不睦勢將開戰乃被告復赴粤組織罷工機關其結果必至開戰至所請將被告逐出租界係因其兩人在界内有妨害治安之故耳斐斯律師稱敝律師適所陳述係請求將控案註銷如堂上不准則敝律師可以提出證據並可證明白綢上所蓋圖章實係僞造中西官遂退入休息室磋商良久復升公座由邵襄讞宣論云被告律師請求將所控兩案註銷經與領事磋商對於捕房控告犯一百二十七·二十九·三十條因中西文義不符准予註銷至所控犯二百二十一條依照大理院二年十二月統字第七十五號判例之解釋仍應進行仰被告律師辯護可也斐斯律師請示辯護範園是否根據捕房抄出被告從各報譯成俄文之文件抑係白綢證書當經堂上諭以根據搜出之證書及有連帶關係者辯護斐斯律師復稱若此仍請將案註銷因文件並非被告在滬所執當捕房起訴時被告尚未到滬及被捕即控其犯一百二十七條嗣呈出白綢又增控三條上星期五捕房律師當庭聲明白綢一物係二百二十七條之證據今堂上旣宣布將捕房以後增加之三條註銷似不能將該三條案内之證據移作一百二十七條之證據云云嗣經邵襄讞諭以白綢一物公堂僅認爲一種有力量之證據並未確定憑該物即判被告爲有罪該律師遂請求將案改期並鄭重聲明白綢上圖章係僞造將來自當證明又請求將被告交保中西官磋商之下諭被告交二萬兩保改期一禮拜再訊閉庭時已午後一句鐘矣 
[楊樹浦華工慘死案三誌]  
　　皖團體電段執政請交涉 
　　皖勞工會致段執政電安徽駐滬勞工總會昨致北京段執政電云五卅慘案交涉未了國人方痛心於强權之壓迫謀所以雪慘死之沉寃乃支晚楊樹浦美水兵又發生槍殺皖籍工人蔡繼賢案事起於微末該水兵斷無開槍之理由乃竟草菅華人人命有如牲畜之不如滬埠羣情憤激恐釀巨變務乞鈞座迅即飭令外交部向使團提出嚴重抗議以平民憤除將詳情另呈鑒核外急此電聞 
　　皖同鄉會之注意國聞通信社云蔡繼賢被殺一案本埠皖同鄉會極爲注意除已請交署提出抗議外並致函工商學聯合會等公團請予一致援助昨日該會爲愼重事實起見又派人往死省被害地點調查其詳情與報紙所載大致相同惟據該處隣近多數意見以時將深夜在馬路羣衆多係納凉之人爲數只有三四十人之譜絶無暴動之集合亦絶不料及水兵有開槍之事禍生不測實屬令人感憤某洋貨店排門被槍彈擊穿一孔水門汀階沿上爲死者腦漿迸流之處其屍身已棺殮暫厝大同公所當在驗屍所檢驗時未能拍照昨日有同鄉張君持快　爲之留影以爲佐證血衣現經屍兄保存其兄名紹修亦係工人昨晨有某探傳其於清晨七時許往虹口某處聞爲對方給撫卹了結之事當以事關國際即予拒絶該會以死者被害情形旣已明晰水兵又係美國籍衆意宜請當局另案嚴重交涉以俾寃憤並不牽入五卅範圍以内但須請當局注意以後調　生命俾有保障交涉徵諸皖人旅滬工界意見亦以取此方針爲要云 
　　張世左在押未釋美水兵克里司特在楊樹浦路開槍擊斃工人蔡繼賢經公共公廨驗訊情形已誌昨報當時捕房在該處所拘之工人張世左業於昨晨解廨經中西官略一質訊諭令收押候下禮拜一再訊 
[北京政府代表赴杭]  
　　北京政府代表陸軍部軍政司司長龔維彊奉命南下會晤孫傳芳磋商要政已紀昨報茲悉龔氏於昨午（七號）一時偕隨員四人由北站乘坐PCI號花車附掛八號中快車赴杭路局長特派招待員在站照料 
[蘇第四師來滬購軍火]  
　　蘇省暫編第四師前派人來滬購辦軍火茲悉業已購得自來得手槍一千枝子彈五十萬發昨已函請路局預備鐵蓬車一輛不日裝運赴寗 
[翟殿林今晚返魯]  
　　山東督署參議翟殿林月前奉張宗昌命來滬查辦閘北司令部軍官衝突案留滬月餘迄未北返茲悉翟氏定於今晚（八號）九時返魯覆命路局特爲之預備專車一列計掛車四輛以備載運衛隊之需 
[罷工中之航輪近訊]  
　　怡和亦用俄海員海員罷工以來迄今已達一月本埠英商輪公司中之損失最大者厥爲太古與怡和兩公司之長江班輪爲十七艘平日往來滬漢之營業甚鉅今次海員罷工後兩公司之江輪均停泊在黃浦江内昨日怡和洋行因有一批接濟該國在揚子江各埠僑商需用之物品必須趕緊運往故該行即大雇俄國難民準備派入各江輪中今先招到一批該行即派在隆和輪代充中國海員之職六號夜中上船後連夜上煤至昨晨不載貨客專運外人需用品及大宗戤士林油由滬逕放漢口其餘各輪則一時因無從雇招大批俄人故尚無開行之望惟太古公司近因中國海員尚無復工之望而南北洋兩路積貨待運孔殷該公司已電商港行擬從速改雇日本·斐島·及俄國人等三宗工人以代華海員現正在磋商進行中云 
 
 

Page 14

 
 
1;第一萬八千八百零五號;中華民國十四年 西曆一千九百二十五年七月八號
星期三 * *　　提督輪中止赴港提督輪公司之格　總統號輪昨日由美國西雅圖來滬進口之後即停泊在大來碼頭該輪初擬開行香港惟因刻聞香港罷工風潮較前數日更爲劇烈因香港現狀無論何種商業工廠及其他各機關已無華工踪跡故港行來電阻該輪前往蓋一去則船中海員勞必罷工也故昨日該輪中所載之運港貨仍起在上海而於赴港搭客仍舊拒絶售票明日該輪將直放小吕宋也 
　　日輪改外工後現狀此間日郵社之中日各輪自七二復班以來所有碼頭小工及駁船工人等除由各日輪在東洋載來該國工人一批執役外又在上海招雇俄人一批恊助日海軍作工在六七兩日中本埠所有積滯在滬之貨件經日俄各工人起上日郵社而輸出上海者計達六千五百噸矣 
[外艦行動之昨訊]  
　　法新艦到滬自沙面案發生後上海法兵艦已調往廣東僅留一艦在滬法國所增派來滬之巡洋艦麥林尼號奉命開出後昨日上午九時許已趕到上海在午後即經開入浦江中矣 
　　英海兵上陸英國駐華最大兵艦霍金斯號由威海衛到申開入黃浦南段後昨日午後四時半該艦中之官兵約有四百名左右均從外洋涇橋碼頭上陸大多徒手登岸其軍官之服飾爲白制服而軍帽帽章上端均有半月形之紅色呢一塊各官兵上陸後紛往南京路而去 
　　兩美艦往粤美國駐滬艦隊内之二二九號驅逐艦屆遜登號與砲艦愛士白爾號兩艘昨日午刻奉駐亞艦隊司令之命調往廣東當即離滬赴粤 
[總工會反對工會條例之進行]  
　　上海總工會因北京農商部所擬之工會條例草案於工人諸多束縛極端反對除電致北京要求修改外並組織講演隊分赴各處向各界工人說明工會條例種種之不利請各工人一致反對其講演隊之組織法如下（一）各工會均須組織講演團如講演團人數過多時按每十人分爲一講演隊（二）各工會講演團設一團長每隊設一隊長（三）總團長由總工會指定隨時召集各工會講演團團長會議宣佈講演方針由各工會團長再宣佈講演方針於全體團員（四）傳單由總工會備好交各講演團分發 
[海員工會被封後請交涉員抗議]  
　　東南通信社云中華海員工業聯合會上海支部天潼路會所日前被封閉昨海員工會特函許交涉使請提抗議恢復原狀函云中華海員工業聯合會上海支部部長陳杏林司理葉謁責曁全體同人等因租界内天潼路一百零八號海員工業聯合會被公共租界工部局封閉事竊敝會宗旨與辦事手續素守律法并無法外行動及犯例情事豈知公共租界工部局特於七月三日派武裝英捕及華探等來會驅逐會員及辦事人等立刻出外旣不出示牌票又不宣布發封理由竟擅自把我們的工會封禁欺我中華海員太甚迫不得已故特呈請貴交涉使速向租界領事提出質問嚴重抗議使租界工部局將中華海員工業聯合會上海支部完全恢復原狀并賠償損失尚乞鈞座體察民情嚴重交涉不勝待命之至 
[甬學會籌備追悼會紀]  
　　五卅死難同鄉又有一人 
　　東南通信社云寗波旅滬學會昨日下午開緊急會議張量主席首由汪北平報告略謂五卅慘案中之死難者不止鄥傳應三烈士據昨日調查尚有姚順慶一人係寗波慈溪縣童姚馬金邨人年二十八歲向在倍開爾路謀得利琴行棧房内爲泡立水之漆工月薪十八元五卅日因公赴外灘總行路過南京路慘遭槍斃當時因家屬在甬無人聞知姚君因當場斃命後故無人知其姓名迨姚君老母在籍久不得家用來滬詢問始知失踪遂至工商學聯合會調查嗣由該會出視遺像及血衣履襪等始悉慘遭槍斃當由該會發給卹金三十元伴送姚母至閘北鴻興路回麟里暫住一面將姚君棺木寄存四明公所云云當經公决由本會派員至姚母處撫慰並酌贈恤金並加入追悼會次蘇湛慶報告追悼會地點改在南巿中華路民立中學校内同門廳舉行業得該校允准惟官廳方面須接洽云云公决請李　五君備函警廳知照繼錢季寅報告死難同鄉家族鄔順寳等來會前次領到撫恤金五十元已濟家用惟來日方長人口衆多擬請本會繼續救濟公决容本會另向同鄉勸募後再行發給遂散會 
[顧正紅案有結束訊]  
　　中國新聞社云日人方面對顧正紅案極願單獨了結以息風潮前日（五日）下午六時中華工會代表孫宗昉與顧正紅宗族　雪樵在晋隆菜館　會日衆議員宗田柏一·彬村·華人到陳則民·　永　律師·及朱　石二徐錫麟等席次討論顧正紅卹金問題日人擬約出一萬三千元惟須切實負責之人方可付出云云言畢乃散昨（七日）據總工會消息顧正紅宗族顧雪樵曾倩人與正紅之父顧寳書接洽　書未予答覆聞顧雪樵昨日下午三時約孫宗昉同往交署欲以族長名義領取卹金結束其事至交署方面准予領取與否尚未得確實消息 
[工商學聯會致北京各團體電]  
　　組織全國農工商學大會 
　　中國新聞社云工商學聯合委員會發起全國農工商學大會昨致北京各團體電云北京總商會·學生會·轉農工商學各團體公鑒滬案發生迅將一月漢粤各地慘劇迭生民氣雖激昻萬分而人自爲政大有羣龍無首之象國民旣先示弱於人外交失敗不問可知正應乘此時機集中全國民衆力量與英日周旋作政府外交之後盾敝會本此理由擬發起全國農工商學大會於八月一日在北京開會各都會及重要商埠農工商學會推代表十人小商埠合推一人旅費槪由代表自備開會招待及宣傳費假定五萬元由京滬設法負擔貴會對此諒表同情請即會同發起并盼電復上海工商學聯合委員會陽 
[公共租界電車昨日之槪况]  
　　中國新聞社云公共租界電車公司之開車賣票等各職員突於昨日罷工者約三百餘人查罷巿後每日開駛電車已達七十餘輛昨因無人開車各路通行電車僅十餘輛公司特請萬國商團派團員若干每輛電車乘團員一人保護開車并俟賣票開車等各職員於落班時至公司食宿不准回至華界以防繼續罷工有碍營業進行云 
[上海運輸公會成立]  
　　上海總工會碼頭工人委員會與上海碼頭工人聯合會進行略有抵觸故於七月七日下午四時特借福佑門内煤炭公所討論一切互推江政卿主席俞仙亭書記茲將議决案錄後（一）爲便利進行起見二會合組改名爲上海運輸工會（二）浦東浦西分設辦事處各一（三）組織委員會互推江政卿·俞仙亭·黃中美·方鐵臣·石芝坤·胡氷清·方渭濱·爲委員（四）每逢星期三·六·爲各碼頭代表會議期聞該會暫借煤炭公所爲臨時總辦事處云 
[電車工會改選職員]  
　　公共租界電車工會以日來罷工者甚衆入會會員驟增五百餘人該會爲整頓會務起見特於前日（五日）下午二時開選舉職員會茲將當選各職員照錄於下正委員長滿龍副周雲龍秘書長顧鳳鳴組織唐筱珊副茆少明會計主任俞福生庶務主任余德富副主任王有爲交際主任李永章文牘主任吕陰幹副主任楊祉十宣傳主任黃根堂調查主任朱大心副主任杜如生 
[總工會發給補助費]  
　　中國新聞社云上海總工會昨日下午一時派顧鳳鳴携欵往閘北共和路鎭安里公共租界電車工會發給補助費每人一元計發洋八百三十七元惟有路遠未到及不受補助之銅匠工等約四百餘人并未發給云 
[關於救濟工人之文電]  
　　總商會電請北京速匯閣議准撥之十萬元五卅案發生後北京方面因聞罷工人衆亟待維持曾由閣議通過撥洋十萬元匯滬等情早誌本報茲悉此欵迄未匯到而此間亟待應用故上海總商會昨又去電請其從速匯滬以便撥用 
　　臨時濟安會急欲交卸臨時籌安會預備改組已誌昨日本報茲悉該會因急欲交卸曾將原由通告有關係各團體略謂日前召集會議本會自開辦迄今達二十餘天承各團體派員襄助惟天氣酷熱終朝奔走精神疲乏咸思休養即辦事上亦多困難故將賬目彚集以備移交所餘零欵如數交入華大銀行代收云云 
　　李鼎年電請移賑欵築路濟工奉軍賑務處顧問李鼎年昨電奉張及奉賑務督辦閻澤溥請移東南賑欵爲上海築路之資藉以接濟罷工工人其致張電如下天津鎭威上將軍張鈞鑒五卅慘案發生滬上工人情殷愛國繼商學兩界而罷工者數達二十萬人以上雖各界熱心人士捐欵救濟但爲數有限杯水車薪於事無裨去歲江浙戰爭而後瘡痍未復帥座痌癛在抱擬以鉅欵散賑東南但急則治標援助失業工人較賑濟刦後災黎爲尤要若撥助鉅欵以資救濟并乘此時機利用工人修築馬路使黃金不致擲諸虚牝似亦一舉兩得之計况滬上移工築路之議甚囂慶上中華全國道路建設協會亦曾有此主張而蘇省長鄭與上海巿公所及滬北工巡捐局曁各團體均表贊同年轉至該會詳詢一切知此事亟應磋商初步進行辦法一面參照舊日計畫通力合作早日興工庶各界援助工人欵項不至虚糜工人寳貴光陰不致虚度一面趕將淞滬商埠提前開辦妥　章則及投資條例公諸報章庶海上殷實紳商與夫資本實業各家必能按照所定計畫與公布章則投資修築使辱居租界巿民得以移入巿場振興商業不特可以挽回利權而華人生命財產亦得保障免致託庇外人字下動受摧殘侮辱惟建築需欵測量需才年與該會主幹磋商知該會對於測繪工程師測量技士有義務人員可以介紹至工程之如何着手路線之如何規定上年迭經該會敦促工巡局測繪計畫擬訂預算圖表呈報省署有案可稽經費預算約四百萬元左右年擬懇帥座從東南賑欵内撥助百萬元移充沿租界築馬路之用督促中華全國道路建設協會商同路政各當局積極進行以杜外人越界築路之野心而因勢利導力謀商埠之興築將來路工告成商埠開關帥座垂不世之偉績外人杜蠶食之陰謀福國利民莫善於此倘荷俯允務懇速派專員携欵來滬會同蘇省長兼淞滬巿區督辦鄭與道路協會巿公所工巡局及工商學各團體特組委員會協商辦理以昭核實此千載一時之會中外觀瞻所繫伏希鈞核施行不勝屏營待命之至上海派克路益壽里三十八號鎭威軍賑務處顧間李鼎年叩 
[德律風公司接線生回職續誌]  
　　中央各號碼今日可望完全通話 
　　本埠華洋德律風公司接線員陸續回職情形已略誌昨報茲經確實調查前日報到上工者共一百四十六人昨約百餘人據電話工會方面消息自上月初罷工後嘗再三致書公司大班提出回職條件均未得覆嗣克威律師願盡義務爲電話工會與公司洽商亦不得要領遂有一部份接線員日前自動與公司方面接洽無條件回職電話工會今日下午擬議辦法聞該會會員目前持堅决態度非有條件不願回職者爲數尚衆惟恐難繼續堅持日來往公司報到者絡繹不絶日内續往者亦不乏人故公司方面頗抱樂觀據其總經理科兒氏昨向記者稱中央各號碼今日可望完全通話西北兩局之通話亦在進行中大約下星期一全部可以恢復原狀云 
[提倡國貨之昨訊]  
　　國貨商場之昨訊巿民提倡國貨大會第一商場開幕後之各項消息已詳誌本報茲將昨日該場消息錄後「顧客之擁擠」是日上午八時半開幕後所往來賓多各體團代表及學界中人對於該場組織及發起原旨非常同情並各購一二物品以誌提倡下午一時起女賓較多且大半由遠地前來五時半男女來賓尤擁擠總計昨日男女來賓人數約在七八千以上「商店營業狀况」該塲陳列商店咸屬於日常應用物品故凡來賓蒞場者總覺有其所需要之物品且定價低廉因而各商店營業頗盛如達豐·元通·三新·之布疋瑞泰·建新之手帕勝德之袴帶中華之花邊三友之毛巾統益之線團等等頗爲暢銷其他如南洋之紅白金龍及大聯珠興業之鴻福等牌尤爲一般愛吸國貨香烟者所歡迎「少年宣講團之游藝」游藝一部特請少年宣講團擔任節目分化裝演講及國樂等數種每逢表演時來賓滿座凡來賓在場購貨滿半元以上均有券贈送然後憑券入場場在四樓表演時間定在四時後開始「第二商場之籌劃」該場職員沈九成·陳翊庭·孫道勝·等自有第二商場之動議後其餘重要職員及工廠代表亦多表同情刻已在籌劃中其入手方法（一）尋覓商場地址（二）招添辦事職員（三）通告工廠前來掛號聞昨日各工廠前來掛號者已有天倫綢廠·康成造酒廠·大昌隆絲織廠·美球針織廠·倫昌緞莊·慶成織廠·協昌玻璃廠·如生罐頭廠·等二十餘家云 
　　天虚我生致總商會函天虚我生昨致總商會函云敬啓者昨見報載藍璧如陸鳳竹二君致貴會函擬請組織國貨公司正與鄙人前在五九時所具意見相同爰就鄙見所及擬具辦法十條用爲芻獻望切施行計開十則（一）國貨公悮之設備至少當如先施永安一般應有盡有庶買主願意上門即其開支有着（二）國貨公司對於各工廠取貨必須有銀行擔保不使變爲一種陳列舊貨庶無不願檢送寄售之人宜與商品陳列所之觀念有别（關於此節另宜妥訂專章務使有利無損）（三）國貨公司爲欲吸收全國產品羅列於一區必不可由少數私人組織宜由總商會聯合全國商會共同發起先集資本家若干人同立於創辦人地位庶其事易成（四）國貨公司之股份其票面宜小每股不過二十元庶可普徧亦且易集按照有限公司辦法由股東投票選舉董事監察等人對於股東當由總商會呈請政府特准保息常年八釐（五）國貨公司地點以交通四達人跡常到之處爲宜惟購地建屋需費需時不如暫租借新世界全部或寗波同鄉會俟有顯著成效再謀建設於華界適當地方（六）國貨公司徵集各品不論鉅細精粗生老病死之具宜無不備對於必要現金擔保之處亦不妨以現金擔保比諸商店進貨終覺便利多多因公司必先有不銷則退之聲明條件載於合同（七）國貨公司售品價目務須　二每一商品得於售價中提百分之幾爲公司經費時當由出品人之定之庶免窒碍但至少當在百分之五以上（八）國貨公司得向出品人請其派一夥友助理庶於該廠出品之名目價格熟悉周詳其薪水由出品人自給其膳食則由公司供給但出品不及千元者可以不必（九）國貨公司在股份未收集前可由創辦人先籌　欵若干以便着手開辦即由蟄欵人推舉司理若干人以資合作其欵項即存放於國内銀行即由銀行代收募股如必要時亦即可由銀行對於出品商爲擔保之證書（十）公司旣有蟄欵即可咄嗟立辦所辦不過櫉窗用具等項并可向木器商分别訂貨一方面即爲該商樣貨一方面即納以貨金庶幾兩得便宜且免迂緩並杜購置浮濫之弊 
　　提倡國貨會消息提倡國貨會現擬發行日刋一種定名曰國貨日刋已請定裘由辛君主持一切現正積極籌備其發行日期大約在本月十五日左右又該會昨通告入會團體云啓者依據上次總商會召集本會成立會决議各業代表推定後用通信選舉法選舉正式委員二十一人又監察四人茲抄奉團體代表名單一紙選舉票兩紙請貴會迅即就代表中推舉委員及監察人到會以利進行而收衆　之效國艱商困庶其有豸云云 
　　函請模範工廠推廣範圍寳邑商民盛佐才等昨日函致江灣模範工廠總辦徐乾麟君請爲推廣範圍以資提倡國貨文云滬案發生國人共憤近知徒恃罷巿罷工之犠牲而無益乃有提倡國貨以抵制爲主張顧提倡非空言所可濟事亦非一時所能成功因思先生前辦江灣模範工廠寓寳業於慈善之中用意良是開辦以來成效已著獨於此次提倡國貨之際貴廠未見加工趕製窮爲不取查貴廠電力之供給旣不受租界之束縛而經費來源亦極裕如乘此時機力爲推廣初非難事敬貢芻蕘尚祈採納云 
　　中華國貨旱烟公司之組織南北巿旱烟同業組織旱烟改良會原議由同業合作創辦中國旱烟改良國貨公司以期極力提倡國貨旱烟嗣因上屆開認股大會時各同業均觀望不前仍不能通力合作以致認股者寥寥目下時局益趨嚴緊租界電氣處停止供給華商之電力因之南洋烟草公司赶製捲烟不及各界紛紛提倡改吸旱烟故由萬隆店主裘景芸决計抛棄同業合作思想聯合陳聚豐主陳啓楣大甡祥戎寳慶等先集資本二萬元赶設中華國貨旱烟公司赶製各種改良烟筒烟絲以供熱心愛國者採用表示提倡國貨之决心業已覓定南巿萬豫碼頭八十六號房屋爲公司並在南巿萬泰隆·陳聚豐·丁瑞泰及小北門大甡祥等四處爲分銷處刻下正在從事佈置不日即可出品又該公司昨日分發通告云本公司去秋因戰爭停頓未能如期進行歉甚今特派專員分赴各省採辦上等烟葉聘請技師研製改良旱烟近接各團體紛紛來函催促出品爲特赶製各種烟絲烟筒以副各界熱心諸君之採用（下略） 
[各領事答拜許交涉員]  
　　駐滬各國總正領事於昨答拜許交涉員由楊小堂科長招待晤談甚歡 
[總商會請撤津浦路加捐]  
　　致段執政電 
　　總商會昨致北京電云北京分呈段執政財部農商部鈞鑒江電請撤銷津浦路加增總捐諒達查統捐本係變形釐金妨碍貨運各省現辦厘金亦從無一舉而加增捐率至十餘倍或數倍之鉅該局此舉實屬創見况軍興以來該路貨運能力銳减商民無不同聲訴苦該局反以加捐爲政策顯係置商民疾苦於度外萬難忍受敬請查照前電迅賜撤銷加捐成議上海總商會叩陽 
[河南旅滬商聯會請提存棧藥材]  
　　河南旅滬商界聯合會正副會長傳斌許玉璧爲同鄉各商店採運來滬之各種藥材卸存太古公司等各洋棧時値五卅慘案滬地發生罷工各商號所存各洋棧之藥材未能起運日久恐生霉爛昨由該會致函上海總商會請爲設法提取以保血本其原函云逕啓者頃接敝會同鄉商號慶成裕·玉盛合·恊開懋·公益甡·晋陞豐·恊泰裕·復興西·隆復祥等來函稱茲有河南土產各種藥材在滬案未發生以前託馬清記公司轉運由鄭州運漢由漢分裝太古怡和兩輪抵中卸存太古十一號棧房計二百七十二件卸存怡和順泰棧房者計五十件共計三百二十二件價値三萬餘金適値滬案發生小工罷散不及出貨延擱至今萬一霉爛生蟲成爲廢物小本經紀受此劇折萬難支持爲特聯名函懇設法援救等情到會查此項藥材純係國貨未經焙矖易致霉黹不勝虧拆委係實情且各業忍痛開巿貨色尤難停滯相應備函附抄清單一紙敬懇貴會俯念商情艱苦對於此項藥材如何設法提取之處統候卓裁見復無任公感云云清單省略 
[電報局長爭執解决]  
　　交部調湯德年監督魯電政 
　　中國新聞社云上海電報局長一職自交通部特派前交涉員陳世光接任後而前代理局長湯德年以未得張督辦之命令不允交代經電政監督孫繩武之斡旋由交部調任湯德年氏監督山東電政已於昨晚發表云 
[楊庶堪今晚北上]  
　　農商總長楊庶堪北上消息已誌前報茲悉楊氏定於今夜（八日）乘滬寗夜快車赴寗轉道晋京其個人行李有二百餘件故路局除預備花車外并加掛行李車一輛　　尚有本埠新聞轉入後頁 
 
 

Page 15

 
 
1;第一萬八千八百零五號;中華民國十四年 西曆一千九百二十五年七月八號
星期三 * *本埠新闻二 
[國貨維持會請廢協定稅則]  
　　修改不平等條約之一 
　　中華國貨維持會昨致段執政等電云北京分呈段執政外交部外交委員會特派辦理滬案交涉及善後事宜全權代表鈞鑒修改不平等條約業已經外交部正式提出薄海懽忭各獨立國關稅均屬國權自由規定惟我國現行協定稅則發端於前清道光二十二年中英江寗條約次年復依據該約與英議定則例按貨註明稅率大抵以値百五爲率其中亦有値百抽十者嗣後他國與我國通商即按此爲例此協定稅則之嚆矢也咸豐八年中國與英改訂稅則一律以値百抽五爲率各國遂亦因之各約雖均有按期改訂之規定即以後所訂條約内亦均有改訂之條欵亦不過改訂貨價而値百抽五之率則幾視同鐵案此項協定稅則不特侵奪我國關稅自由之獨立主權且與世界人類公平原則絶對違背蓋日用必需品所課之稅與消耗侈等品無異甚至外來物品與我國貨競爭者不惟不能拒絶且其稅率亦與日用必需品相同故我國國貨之不能發達商務之不能興旺實基於此譬之我人雖欲奮興而手足已被束縛其束手待斃也必决以受縛之人與縛我之人相爭此其勝敗不待著蔡而知之矣又以中英最惠條約之故英國得享受任何權利特權他國即可援例享受而中國對於各國則不能得交換利益又凡有約國之貨物皆得完値百抽五輕稅運銷中國而中國貨物之運往各國者任人苛征鉅稅甚至値百抽數十數百而不能享受値百抽五之交換利益事理之不平孰互讓爲常例而我國之不交換之利甲損乙情形又與國際公理絶對違背矣又按世界各國對待他國進口貨物莫不區别何者宜招徠何者宜拒絶以分課稅之輕重斷無不論何貨同一征稅之理値百抽五之率已較各國爲輕微而此値百抽五亦僅有名無實貨價雖漲因受條約從量印板之規定不能按照時値估價我國稅率輕微之故國家收入不足致一切建設事業因之不能發展洋貨稅輕充斥於巿國貨對外受苛稅之拒絶對内遭洋貨之攘奪國計民生交相受困此皆協定稅則階之厲也而協定稅實首創於英此次修改不平等條約各公使紛電各本國政府請示然國數旣衆欲其全體同意恐爲必不可能之事不特此也本會認外交部之將修約照會不加以考量分别向一律混同而公使團提出手腕微欠靈通長才未免短馭蓋我國之民意激昻最爲英國所誤會而深忌英國必以危詞誓言聳動列國聯合拒絶我之請求是適以增其對我交涉之勢力耳亟應如何設法轉圜之處不得不惟鈞座是賴矣夫不平等條約旣倡自英我國亟宜向英嚴重交涉務達取消之目的還我關稅自由之獨立主權全國國民誓爲後盾不達目的不止矧此等條約不惟與中國近今民情不適於用即於世界大勢亦不合宜最近如西歷一九一九年凡爾賽和平會議我國提出之希望條件各國均竭力承認此項問題之重要又如一九二二年二月間華盛頓會議訂定九國問關於中國事件應適用各原則及政策之條約其第一條云尊重中國之主權與獨立曁領土與行政之完整關稅爲行政之一又爲獨立國之主權絶對不容他國干預按之國際公法締約原則兩締約國必以後約爲有效况此項城下之盟之不平等條約原爲當時懲罰我國之信條我國承受苛罰亦旣數十年於茲矣其於我國之獨立主權行政之完整均爲絶對的抵觸故本會認爲現時解除修正其理由尤爲充足也擊鈴解鈴仍宜責之英國英旣解除他國亦援例解除矣迴溯此種締約原屬城下之盟迨後雙方邦交鞏固自應從事修正以期中外共利乃前清外交人員漠視此事遷延復遷延遂使此種阻碍中外和平之苛例依然存在不特爲我國之恥亦世界各國之遺憾也今者公理大彰强權不競此項不合人類心理之條約亟應與英國曁締約各國切實敷陳要求根本修正俾中外人民率循正軌實世界和平之基礎也專肅謹呈伏懇鈞座迅予實施務達目的實深惶悚待命之至中華國貨維持會叩支 
[商總聯會請畫五原一部移民開墾]  
　　各路商界總聯合會昨致西北墾務籌辦會函云會長先生鈞鑒迭聞報載敬悉貴會奉馮督辦令籌西北墾務事宜計畫妥善進行神速前程發展當無限量惟西北土地遼闊如非集合全國精力誠恐開拓未能普遍竊以浙等省人衆地寡生計日盛故多遷徒滬凟藉圖生活年來歷受租界不平等之待遇感觸甚深自五卅案起更增激剌多願結果營業遷入内地興辦實業西北旣多膏腴荒地而且河套一帶氣候較温宜於東南移民爲乞貴會劃出黃河後套五原縣一部作東南殖民屯墾之區并請派員來滬接洽宣傳敝會當畫力恊助進行庶東南生計西北墾務兩有裨益敬候明敎并頌公綏上海各路商界總聯合會 
[楊希閔已抵滬劉震寰尚在粤]  
　　國聞通信社云前廣東滇軍總司令楊希閔自經戰事失敗後在香港蟄居多時茲悉楊確於前日搭輪抵滬暫寓法租界昨日分向旅滬要人處接洽稍遲尚須赴京聞楊氏部下均已潰散殘衆已屬無多又桂軍總司令劉震寰現尚在粤其餘部尚有數千人一時不欲來滬云 
[林支宇來滬仍須赴湘]  
　　國聞通信社云前湖南省議會長林支宇去歲率部駐紥湘西與蔡鉅猷部會合擬出師武漢終以種種障礙未獲如願現悉林氏已由湘過漢來滬在滬勾留幾日後仍須返湘云 
[閩同鄉會查詢連江案]  
　　與海軍司令之接洽　 
　　閩省連江縣商農學各界因滬案發生遊行示威被駐連海軍陸戰隊同日開槍殺傷數十人死一人本埠福建同鄉會會函電京閩海軍當局從嚴懲辦並於昨日推舉楊世志史家麟前往本埠海軍總司令公署查詢該案情形楊總司令赴京未回由李司令接見當由楊史兩君述此間鄉人並各界對於連江陸戰隊之蠻橫甚爲憤激請公署對於此案肇事人員嚴爲懲處以平衆憤李司令當即容納並出示海軍警備司令陳季良來電楊史兩君認爲滿意興辭而云茲將陳司令來電抄錄於下東電敬悉連江各界因滬案游行路經日商建和烟土公司進入抛毁適陸隊連長李平治在場率隊制止以言語衝突致傷人民二十二人因傷致命者一人羣情憤激經職部曁旅部派員赴連勸慰並允爲律辦各團體始稍體會但李連長縱隊行兇自屬罪無可　查日商店東係尚幹鄉人業已在逃該連長亦畏罪潛匿正在嚴緝俟獲案後再行電請察辦藉息衆憤除電禀海部並總司令外謹聞 
[軍政界戎裝入照相館誤會案之結束]  
　　總巡以書面表示歉忱 
　　日前本埠軍民政長官至南京路中華照相館攝影因帶有武裝衛隊致捕房人員誤會各官飽受虚驚一案茲聞此案已由工部局警務處强生君查明實在特以書面向是日攝影各華官表示歉忱該案業已了結 
[淞滬戒嚴總司令禁保衛團放槍砲]  
　　南巿保衛團團本部昨致各區駐防所通令文云案准淞滬戒嚴總司令部公函内開查擅鳴槍砲久經懸爲厲禁矧値戒嚴期間人心惶恐無定巿虎杯蛇一夕數驚勢必牽動全局或因而生對外交涉貽人口實或因而使奸宄乘隙得藉以騒擾凡此種種殊難言喻茲爲維持地方安寗秩序以靖人心起見相應函達貴團轉飭所屬切勿擅鳴槍砲以啓羣疑致使安民之旨適所以擾民也等因到團准此相應轉合各區一體查照此令 
[美新使已乘兵輪赴津]  
　　上海泰晤士報云美國新任駐華公使馬慕瑞氏已於星期日下午五時乘美驅逐艦赴津入京履新按馬氏本未擬在星期三以前離滬後因急於就任故星期六到滬後星期日即行動身其夫人及公子輩將於星期三乘火車北上云 
[意飛行家將來滬之電訊]  
　　大陸報云意大利長途飛行家披尼多海軍中佐已從羅馬飛行至澳洲之墨爾邦昨日本埠意總領事羅西氏接其三日墨爾邦來電云擬於七月底自台灣淡水飛行至滬到滬後即將飛往日本鹿兒島 
[英商會定期開會]  
　　大晚報云英商會定於星期五午後五時在上海總會開會討論本埠時局問題凡該會會員皆可出席云 
[人力車展期至九月初檢騐]  
　　公共租界工部局車務處對界内公用人力車輛本屆驗車原定本月初施行而車商方面因現當罷工時期工人停業者多所有車輛全部不及一一修理送驗特於日前在華洋人力車商同業公會召集大會一致議决請求展期二月再行檢驗續推代表謁見工部局總辦面商其事昨已得覆照准允予展期二月改於九月初驗車云 
[各團體開會消息]  
　　西華德路商聯會開會紀西華德路商界聯合會於前日開十五次職員常會傳聲茂主席首由徐元根報告總會提出將罷巿各商店一個月房金提出救濟罷工工人要求請本會須調查本路房主租價答總會云次討論（一）提倡國貨問題（二）經濟絶交問題（三）致電北京嚴催交涉問題議决提倡國貨應積極進行如有暗進劣貨查出議罰經濟絶交問題議决悉心研究實行持久堅持到底至致電北京案當推唐繼寅起草　議畢散會 
　　滬北六路商聯會緊急會紀滬北六路商界聯合會昨晚舉行臨時緊急會議正會長成　春主席議案如下（一）主席報告募捐接濟工人之經過（二）討論工部局停給工廠用電案議决函請交涉使提出交涉（三）調查某公司換牌香烟宣布全國免受其愚（四）顧九如提議當此積極罷工之際本會應電請段執政將前許欵項迅即匯滬藉賢接濟一面再致函工商學聯合會從速電催議决通過（五）討論本會二十餘家洋貨業會員來函實行經濟絶交提倡開辦工廠案議决將該函抄陳商總聯會請即組織大綱積極進行（六）通知各會員提早開巿及早打樣爲减少電費之計（七）討論拆除電話案議决至明日聚餐會時再時推舉委員分投接洽實行拆除議畢散會又該會洋貨業會員來函照錄於下敬啓者敝號等素爲洋貨業門巿零售咸以顧客心理所好預備應求雖明知舶來品參列過半大勢所趨難違衆意祇得隨波逐流藉資餬口刻因五卅慘案發生英日無理於茲已極經濟絶交提倡國貨救國保家深爲扼要但空言絶交勢所難能無貨抵制尤難持久各業如此非獨敝洋貨業爲然即就洋貨業而論英日貨旣擯絶不進停止營業生計爲艱國貨未出以何應巿私心設想惟有通力合作自造工廠先以家常應用所不能免者購機織造以承其乏自然有貨可抵并可制止舶來品根株至於股本廠房機器技師原非一蹴可幾即以洋貨業上中下三等同業預算不難籌集千萬再由總商會振華堂籌集亦可千萬有餘先有二千萬着手開辦初步已得大要廠房一層龍華製造局廢除原意擬改工廠茲請政府撥用於情於理諒難推諉機器技師辦理大綱擬定股本分存國内銀行向美德兩國定機器請技師三月到貨三月裝設半年之久足可出貨滿中國矣敝業中如得此規模粗定忍痛半年坐以待旦亦所願也時機危迫利害攸關合羣圖存者基於此救國保存者基於此一得之愚冒昧恭陳并希代轉各路商總聯會公同集議請各路爲洋貨業者共相討論緊急進行衆志成城衆擎易舉必可工廠實現救國之根本於此興矣云云 
[關於捐輸之消息]  
　　總商會電謝天津裕元紗廠捐欵本埠總商會因天津裕元紗廠職工夫役合捐鉅欵匯濟滬工殊堪敬佩故特去電伸謝文曰承匯捐欵二千另十四元業已照收諸君血汙營生境非素裕茲因憫念同胞而亦解囊相助熱誠尤堪敬佩即轉撥以副盛意特先鳴謝云 
　　開封總商會允先匯三萬元之復電上海總商會昨接河南總商會復電云來電敬悉五卅交涉案停頓以後滬埠停業工人數十萬嗷嗷待哺全賴各處救濟方可持久敝省早經慮及業由開封各界組織援助滬案各界聯合會决定儘先籌欵十萬元又恐緩不濟急先由聯合會籌借洋三萬元業經匯滬以後仍當趕緊籌募源源接濟共扶危局特復 
　　滬寗路與浚浦局工人之助捐吳淞浜南滬寗鐵路工廠總機務處工人對於捐欵接濟五卅慘劇罷工工人頗具熱忱除前捐洋四百餘元交給上海學生會及寳山各界後援會代爲散發外聞今又捐集洋一百元送交寳山後援會代發其張華浜浚浦局工人亦極熱心曾經凑集洋五十元送交寳山各界後援會頃又捐集洋四十元與滬寗鐵路工人之欵一併送交寳山轉上海發工人云 
　　江北滬案後援會募捐隊消息昨日該會接得淮屬募捐隊由清江交行匯來捐洋一伯七十一元七角正今該會派馬漢章送大洋一百七十元交總工會以救濟罷工工友又接第二隊報告謂已於七月二日到漣水是日該處五卅慘案後援會開大會歡迎并籌備開巿民大會帮同募捐擬請該會宣講員報告滬案經過及朝鮮國民閔君演講亡國慘史以激勵民衆云 
[巴澤田等被控案之判罪]  
　　南翔警察所長巴澤田於三月二十七號帶同巡官顯恂伯由該處紳士前清翰林陳巽倩引導來滬至四川路一百二十七號向僞鈔票案被控之英國律師甘維露氏索賄洋二萬元經甘律師報告總巡捕房派八十四號西探長利扶司往將巴等三人拘解公共公廨迭次訊供詳情均誌前報昨經關讞員會問英馬副領事研訊先由捕房律師述明案情繼由利探長上堂禀明渠當日率探往四川路一百二十七號先在窗外聽得被告等三人在原告之寫字間索價嗣乃入室將三被告逮捕情狀又由原告甘維露·及見證甘之打字厲東人夏惠相繼投案證明當時三被告前來取出冐甘簽字致南翔警所請爲保護該處花園房屋之信函抄稿向甘索欵二萬五千元即可將原函還甘嗣减至二萬元談話係夏傳譯嗣甘報告捕房各節被告代表高露玲律師偕譯員徐瑞卿起立向以上證人詰問一過並詰據陳巽倩供因巴顧二人欲來滬訪陳志嗣知我係陳之師故央我陪同前來巴等與甘律師談話我未注意雙方雖均談及金錢伹未聽清云云又向巴詰據供稱去年十二月八號甘律師來信謂花園已由陳志剛抵押與彼託爲保護今年三月法公堂致函嘉定縣知事以該花園内製造假鈔票知事即訓令我詳細調查該花園究係陳產抑屬甘產故與陳來滬訪陳志剛及至甘處所談由夏惠譯我並未索欵係彼方表示願出數千元着將原函交還我以原函存在警所不能退還欵亦不能收受等語捕房律師復向被告駁詰之下高律師遂即辯論仍由徐君傳譯略謂陳巽倩係陪巴顧二人來滬對於此案無關巴等亦係奉命來滬調查且當時係屬談論應請從寛發落云云中西官即退入休息室磋商之下升座宣判云原告控告被告犯刑律第一百四十條及三百八十二條情節甚重惟被告當時係個人名義而往應予從寛處斷依照刑律三百五十七條對人以加害生命身體自由名譽財產之事相　迫者處五等有期徒刑巴澤田着押滿九個月顧押滿三個月陳押滿二個月以前在捕房拘押日期准予抵扣 
[中國少年自强會年會紀]  
　　中國少年自强會係國内各大學畢業及肄業學生所組織期以國家主義建造少年中國組織業已三年會員已達七十人左右·上海·北京·南京·武漢·長沙·均有支部本年度假座上海商科大學舉行第二屆年會六月二十四日開會七月二日閉會先後共九天通過議案五十餘條對於會務之進行有詳細之討論并將組織改爲五委員會並立計執行委員會·監察委員會·審查委員會·儲蓄委員會·及專門研究會最後一日舉行改選結果淞滬支部擔任執行委員會·儲蓄委員會北京支部擔任審查委員會武漢支部擔任監察委員會·專門研究會職員則完全人選聞第三屆年會將在武昌舉行云 
[縣商會公債發息展期]  
　　上海縣商會在中華路九華路口購地興建新會所房屋及毘連之出租巿房其建築費用曾經該會向各業商籌募公債以備支配用途其公債發息日期原訂本年六月末日爲第一期茲聞該會現因一時不及照發故已展至七月二十日準予發給第一期息金已知照會計科除趕速籌備外並函知各債權分别查照矣 
[滬北工商學會開會紀]  
　　滬北工商學總聯合會於昨日下午二時開會到者施　章·翟寄生·章榮成·施漢良·陸葆蓀·吳少峯等四十餘人公推佘錫品主席議决案如下（一）工部局限制供給電氣案公决函請各當道迅謀維持工人生計并請南北水電廠自備引擎馬達發電勿再仰人鼻息以致不克振拔（二）米價飛漲案僉以値此時局艱難生活不易如米價繼漲不已益將不可收拾公决痛陳民　電告盧宣撫使鄭省長請迅飭水陸關卡嚴防偷漏如有所獲須特别加嚴懲辦以儆效尤而平民憤（三）會計報告賬略（四）主席報告來函并有所討論四時散會 
[議决發行縣公報]  
　　上海縣縣議會現議决刊行縣公報由上海縣公署發行凡上海縣知事公署内遇有關於地方公益事件均常詳細紀載業已規　妥善出版在即故特致函上海縣商會請爲查照如有該會應行發刊事件請於每月二十五號以前檢送以便編輯云云 
[船夥被撞溺斃之控案]  
　　駁船户王永清昨日由内地卸去貨物空船回申舟經北新涇蘇州河地方從後有袁裕興之滿裝火柴片之重　駁船駛來王夥夏張林當用竹　撑開袁舟偶一不愼失足落河及至各船户將夏撈起早經溺斃遂將夏屍暫置河邊由王永清將袁扭控六區警署立送地檢廳由檢察官提訊之下將袁收押立即會同西醫等下鄉騐明已死夏張林委係溺斃塡格判令王永清代爲棺殮傾辦 
[城内虹橋南之竊案]  
　　前日傍晚時滬城虹橋南首林松壽堂藥店因電燈損壞正在預備燃點洋燭之際怱見後門洞開該店執事急命各夥四面察看有無失竊一面立即打烊一時紛亂異常於是隣居疑該店被盜代爲報告保衛團及警到來該店始查悉内賬房中失竊現洋一百零五元該店執事開明失單立投二區二分署請爲查緝 
[四區巡長病故後之撫卹]  
　　閘北烏鎭路四區第一派駐所巡長　春亭日前於服務時感受署熱得病身故經署長寗凱臣呈報常廳長請予賞卹昨奉廳長飭以以該巡長身死可憫應准照章發給洋三十元另候籌集厚　知查無恤云 
[提審事主指拿之兩匪]  
　　盜　朱佛祥·朱金泉·被捕解由公共公廨諭令押候查明訊究在案昨晨提審據包探張稼軒等上堂禀稱兩朱於上月二十一號持械糾黨搶刦岳州路胡阿金家銀洋此次係由事主指拿到案等語兩朱同延慕思律師辯護中西官諭候展期一禮拜再訊 
[塌車撞傷行人]  
　　昨日下午三時江北人　開西在南京路行走被塌車撞倒腸腑受傷由老巡捕房二百二十一號印捕拘塌車夫入捕房請究一同送受傷人往仁濟醫院醫治聞劉開西生命甚危云 
[汽車撞傷行人]  
　　安徽人劉舟清昨日下午五時半行經白克路遭汽車撞倒頭部受傷甚重由新閘捕房七百三十八號華捕抄錄汽車號碼另雇車送受傷人往仁濟醫院醫治 
[嵇貴豐騐係因病身死]  
　　工人嵇貴豐·戴　　·於上月二十九號在虹口嘉興咯門設後　歸家即死嵇妻報　捕房將屍　入斐倫路騐屍所　經公共公廨檢騐未明諭候西　剖駖明　報告再核在案昨晨捕　派捕　長書傳屍妻至廨　稱西醫騐單已經晨堂但屍妻自其夫死後迭來捕房　　不休等語嵇　上堂請求伸雪而戴延慕思律師辯護經　讞員與　貝副領事察閱醫生報告書畢遂判曰現據西醫騐明死者因病身死應毋庸議被告　釋 
[公共公廨訊案彚錄]  
　　昨日公共公廨訊理民事訟案併誌於下（一）瑞源莊訴屬錫三等欠　欵案堂諭第一被告之請求註銷准提早　訊（一）周永　訴周錫三等名譽損失案堂諭已於三千四百三十七號案内堂諭矣（一）顧　瑜訴楊　如等不還存欵案堂諭本案被告公司係屬發行彩票本廨認爲不合法不合法公司内無論何種情形均認爲不正當依法將本案註銷堂費發還理賬費各半負擔（一）沈　庭訴徐榮堂不理抵押欵案堂諭准被告徐榮堂具結出外料理（一）致和木行訴孫桂記木料洋案堂諭飭令被告到案執行堂諭（一）正大地貨行訴鄧阿毛欠貨欵案堂諭被告不進堂諭履行　飭令到案執行（一）祥興米號訴三泰木作欠米洋案堂諭被告延不　判准原告請求飭令到案執行（一）德順源米號訴王湘記欠米洋案堂諭案經判决被告避匿准原告請求函讀法公廨移傳被告到案執行（一）錢阿四訴陶根　不理擔保倪金奎欠借欵案堂諭准飭令被告判案執行（一）義昌盛不行延朱樹楨律師訴丁祥發等欠木料洋案堂諭予限被告一月内遂諭履行如再違延提案押追（一）生大木行延朱樹楨律師訴丁祥發等欠木料洋案堂諭同上（一）龍象山延朱樹楨律師訴姚金記欠貨欵案堂諭着被告遂判按期履行不得違延（一）成發公司訴梅和尚欠貨欵案堂諭愼將伊足骨撞傷請令賠償損失案堂諭限兩禮拜内被告償還庫告實在支出醫藥完案其餘請求駁回（一）德人來密希訴聖喬治欠欵案堂諭改期二月原被試行和解 
[誌謝]  
　　昨承大東書局惠贈「半月」第四卷第十二號第十三號第十四號各 
一册謝謝 
 
 

Page 16

 
 
1;第一萬八千八百零五號;中華民國十四年 西曆一千九百二十五年七月八號
星期三 * *商業巿况 
[釐拆平疲]  
　　昨日洋釐巿况續疲早巿價聞七錢二分三釐八毫七忽五午巿又稍鬆價爲七錢二分三釐七毫五比較前日小三毫七忽半銀拆平綏早午兩巿均爲二分與上日相同 
[國内滙兌巿况]  
　　上海銀行七月七日國内滙兌行巿報告云今日津電未到洋滙爲一千零零一元京公砝無巿價洋滙爲一千零零二元漢口洋例又跌來電爲九百七十三　五錢申巿爲一千零二十九兩二錢五分洋釐又跌去一釐八計合申七錢零三厘七五洋滙爲一千零零二元較昨跌去二元濟南烟台青島洋滙均可平滙濟南大數可以貼出照目下情形度之將來仍須繼跌長沙滙鈔票跌去一元計爲一千零零五元如滙現洋須再貼洋五元許州彰德同爲一千零十八元福州又跌一元計爲一千零十一元其餘各屬尚未變更云 
[神户英美匯巿電訊]  
　　昨日神户英美滙兌巿午前電日美賣價四十元零九角三分七厘半較上日高六分二厘半買價四十一元較上日亦高六分二釐半日英賣價一先令八辦士一八七五買價一先令八辦士二五與上日均不變動正午來電均未變動午後電日英賣價四十元零八角七分半較上午與正午市價跌六分二釐半買價四十元零九角七分半亦跌六分二厘半日英買賣兩價均未變動 
[外滙掛牌略有更動]  
　　昨日星期二先令揭曉勿動仍掛三先令一辦士半印滙仍掛二百零六羅比二五法滙小十法郎改掛一千六百十法郎美匯仍掛七十六元港滙小七五改掛七十四兩東滙仍掛五錢四分嗬滙仍掛一百八十八盾新匯改掛七十五兩二錢五 
[銀行滙價略疲]  
　　先令昨日星期二揭曉勿動仍掛三先令一辦士五銀行暗盤上午賣價爲三先令一辦士六二五買價爲三先令一辦士六八七五午後賣價爲三先令一辦士七五買價爲三先令一辦士八七五美滙揭曉勿動仍掛七十六元銀行暗盤上午賣價爲七十六元一角二分五買價爲七十六元三角七分五午後賣價七十六元二角五買價爲七十六元半 
　　東匯揭曉勿動仍掛五錢四分暗盤上午賣價爲五錢四分買價爲五錢三分七五至五錢三分六二五午後賣價爲五錢四分至五錢三分六二五買價爲五錢三分七五至五錢三分三七五 
[標金回跌]  
　　昨日星期二大條銀來電近遠期均縮一八七五均掛三十一辦士七五美滙兌開盤小一二五計掛四十八元六角一二五收盤大一二五計掛四十八元六角二五銀價小半分日英美均未改動八月份標金開盤爲二百六十一兩八錢較上日收盤價小去三錢當時巿而甚俏金價見高先令揭曉時價爲二百六十二兩四錢又高至二兩九錢略小至二兩七錢復高至二百六十三兩爲全巿最高價其後巿况回疲賣户甚旺小至二百六十一兩四錢收盤恰赤做過三百十八兩七八月登賬及補水均爲二百六十一兩午後巿况續疲開盤價爲二百六十一兩三錢又小至二百六十兩零八錢先令揭曉時爲二百五十九兩七錢又小至九兩四錢爲且巿最小價其後略形回好至二百六十兩零二錢收盤價爲二百六十兩零四錢較上日收盤小去一兩七錢補水二百六十兩云 
[公債微跌巿况暢旺]  
　　昨（七月七日）證劵交易所開做新遠期貨交易前巿期現巿况均頗暢旺後巿勢雖略平大致尚佳全日期貨成交额共達二百四十五萬五千元中整理六釐九十九萬元金融六十五萬元九六公債六十五萬元七長依然寥落僅六萬五千元現貨成交額共二十一萬三千五百元内九六公債十三萬零五百元金融三萬四千元七長一萬六千元整理六釐二萬七千元五年公債六千元昨巿各債期現貨巿價其趨勢仍頗穩定前後巿上落微細内除七長價略漲外其他則均漸漸見疲結果較上週時七長現貨計涨高二角期貨七八月份各好起一角半整六期貨七八月期及九六期貨六月期各回跌六角金融八月期跌下五角半九六現貨回跌三角半金融七月期及整六現貨略縮一角許五大較五月下旬陡降一元四角茲分述各債巿况如後 
　　金融公債金融千元票現貨八十七元五角較前巿跌下三角與上週末價同期貨七月期八十七元九角比前巿小四角較上　回縮五分八月期八十八元較前现跌下四角比上週回跌五角半九月期八十七元八角半較前巿小二角半 
　　整理六厘釐六現貨僅後巿略有交易價七十二元五角較上週跌一角期貨七月期七十二元五角半比前巿陡跌七角較上週回降六角八月期七十二元七角比前市跌下三角較上週回跌六角九月期七十三元零五分比前市小二角 
　　七月長期七長現貨六十五元九角比前市好起二角較上週漲高二角期貨七月期六十六元二角比前市縮一角較上週好起一角半八月期六十六元四角半比前市跌下一角半比上週亦漲高一角半九月期未做開 
九六及其也九六現貨三十元零四角較前市縮半角比上週跌下三角半期貨七月期三十元零六角較前市略好五分比上週回跌六角八月期價三十元零九角比前巿漲高三角五大現貨做聞一盤價較五月二十六日跌五　元四角 
[紗花仍堅]  
　　現紗價格奇俏標紗繼續停拍 
　　昨日星期二美棉始因棉產報告良佳而跌後因紐奥倫帮購進及空頭抵補巿况回堅計期貨漲十五至二十磅音現貨漲十磅音英棉期貨漲二十點現貨跌十二點印棉因利物浦巿價疲弱賣氣旺盛討孟加拉及白羅溪跌二羅比奥　辣跌六羅比大阪現紗二十支　魚未動二十支紅財神漲九元十六支福島漲四元十六支三馬漲五元本埠紗巿因紗廠停工價格奇俏各牌又漲起一二兩不等棉巿因外棉堅緩人心甚佳茲將期現紗花巿况分列於後 
　　期紗紗布人　　準繼　停拍 
現紗零帮方面略有零星交易由廣東汕頭雲南江西内地　　等帮共道二百餘包價漲一二兩廠家未　開出各牌巿價列左 
　　十六支食城一八七·○○二十支食城一九九·○○十支寳鼎一六一·　　 
　　十六支地球一八三·七　至二○二·○○十支　蝶一三九·三○ 
　　十六支人　一八二·　○二十支砲臺一九○·○○十二支金城一七○·○○ 
　　至一八三·○○二十支雲鵬一八八·○○十二支寳鼎一七○·○○ 
　　二十支仙桃一八八·○○二十支鴻禧一八六·二　 
期棉通州標準前巿因外棉堅挺來原缺乏内地廠商購進巿勢上漲近期漲四錢至八錢遠期漲一錢五分至二錢五分後巿有一部分多頭獲利了結近遠期各月回跌一錢至五錢全日共成交一萬九千一百擔收盤價列左 
　　七月期　一·三○漲·三○十一月期三八·六○跌·○　 
　　九月期　○·一　·一三十二月期三八·　　漲·○　 
　　十月期三九·○○·○　 
　　現棉公會消息廠商進　仍健巿價如左 
　　吳淞花　三·○○三新進三○○擔現貨送廠 
　　火機花四三·○○振新進二四○包送火車站 
　　三品因上海停電趨堅（七日大阪電） 
　　三品巿場因上海各紡廠以停電關係全體休業受非常良好影響上海帮連日訂購之電絡繹不絶人氣極形硬化美棉雖於此二日間繼續疲軟三品不獨毫無感覺反漲起五角賣方狼狽買回惟後巿略趨停頓云 
[大阪紗巿仍堅（七日大阪電）]  
　　棉紗現貨仍繼續堅俏今晨期巿匯貴川口帮及其他進意更濃交易頗暢行情漲起四元中等二十支七月期呌價爲三百三十七元成交五百包 
　　鶴鹿四十二支七月期四八○·○○ 
　　雙鹿三十二支七月期四○一·○○ 
　　蓬萊二十支七月期三三○·○○ 
　　鐘十四支七月期三二七·○○ 
　　福助二十支七月期三四八·○○ 
[大阪布巿仍暢（七日大阪電）]  
　　棉布巿况受紗巿騰貴影響輸出方面呌買甚力本日雖無大宗成交人氣極形堅俏 
　　三星八月期八六·二五 
[絲巿依然穩定]  
　　昨日洋莊絲巿繼續堅定歐美各莊雖以日絲復　滬巿滙率趨跌銷胃轉稀惟因華絲態度仍堅以致巿盤依然穩固廠經昨由開利信孚等行續訂購中上等絲七十包價仍堅挺輯里白經惟英莊談成下等現貨十包價亦轉堅川黃絲經昨計達昌續進廠經二十五包三星克昌購去河溶沔陽等絲十九包價無上落灰經又趨停滯云 
[橫濱絲巿稍趨散（七日橫濱電）]  
　　生絲現貨巿况本月稍趨清淡僅三井及其他略有進意餘無交易 
　　絲屑亦僅管川商會買進少許巿况閑散 
[茶巿仍趨暢旺]  
　　昨日星期二本埠洋莊茶巿仍趨暢旺平水綠茶美莊　要尤殷全巿成交路莊土莊平水等路綠茶及祁門寗州等路紅茶總計一萬四千四百八十二箱平水售盤自三十三兩五錢至三十六兩五錢較前尚無漲跌祁紅售盤自五十一兩至九十三兩寗紅售盤自四十五兩至六十兩温紅售盤二十八兩二錢五分較前亦均無高下惟路莊珍眉秀眉兩項巿盤又漲一二兩其餘珠茶貫熙等貨巿面亦頗堅定云 
[五金售價漲跌互見]  
　　昨日五金巿况大致與前日相仿各帮交易除烟臺帮稍比前日活動外餘均未動巿場上存貨單薄比德諸貨雖有抵埠爲數基鮮尚不足以救濟目下軋缺之恐慌各貨售價穩固如前祇大條青鉛一項因存底充足反較前盤爲鬆最低價祇開十四兩低次牌號尚須進　云 
 
 

Page 17

 
 
1;第一萬八千八百零五號;中華民國十四年 西曆一千九百二十五年七月八號
星期三 * *本埠增刋 
[信紙談] [  生蘭]  
　　信紙一物爲用最繁不論個人團體社交營業均有一日不可無此君之槪吾人心中所欲宣露之事口中所欲愬說之語均得借此以傳之對方故其物雖小而關係則甚大設其紙張惡劣格式土俗不特使對方開緘生厭而廣告學上所謂之吸引力且將喪失殆盡則影響於營業匪淺焉歐美之營業家與社交家其講求信紙一事可謂無微不至紙張之質料色澤格式之大小寛狹無不一一研求更復别出心裁繪以圖畫設以麗色凡可以引起受信者之好感者不惜犠牲金錢腦力以求之其社交商業之進步良有以也吾邦人士對於是項問題視爲渺小不足措意近來各美術信紙出世以來風氣已爲之一變但工商營業之家漠然視之一如往昔此實吾國商業競爭之缺點不可不急起追求也我友陳張二君近與親友合創上海一四公司於二馬路初步即爲採選中西紙料創製各種信紙以應新的社交與新的營業之需要籌備業已半載不日即將開幕其所聘經理劉竺二君均爲富有學識經驗之士一昨聆其關於信紙之談話多爲信紙消費者所必知爰就所憶述之於後以供問好 
　　信紙所用之紙料大别則有中紙西紙二種每種有極多之分别其最普通最合實用者約有下述數種 
毛邊紙此紙質甚温柔色帶微黃着墨易燥摺疊自如其代價最廉故多量消費者用此較宜但用者最宜留意紙雖一種質分數等優劣顯殊當以贛產爲最佳閩產下品則自　以下不足用矣 
　　連史紙連史色極潔白而品質不齊質紋粗劣色澤灰黃者不能用爲信紙當以質厚色凈爲上品則墨雖稍淡不致滲化而光澤潔足頗顯大方 
　　羅鈿紙色白質柔着墨甚潤伹用者甚少 
　　海月紙海月係宣紙複裱而成故質頗堅韌色亦凈白惟厚者摺疊不易郵量亦重價甚昻貴大公司大機關雖頗歡迎而非普通所宜也 
　　銀光紙色澤光彩一如海月而柔軟潔白遠過之價格之低廉尤非海月所能望項講求大方而須經濟者此紙最爲相宜次者爲毛六紙則質料粗劣有節運筆濘澀矣 
　　雪綿紙此紙潔白如雪温潤如玉着墨濃淡均無瀋化之虞紙質輕薄雖長篇累牘不致逾量價亦極廉個人及團體用之最宜 
　　以上均爲國產紙品大抵出自閩·浙·川·贛·等處以下則爲西紙產於瑞典者最多 
　　道林紙此紙之優劣係以磅份輕重而别磅价愈重則紙質愈優反是則劣劣者書以毛筆墨濃則易縐墨淡則易瀋書以鋼筆則落筆微重即有損破之虞優者則毛筆鋼筆無不適宜 
　　富士紙西紙中色澤最白者首推此紙亦有輕磅重磅之别以重磅爲優 
　　布紋紙以產於瑞典者爲最優並有種種顏色社交上應用最廣惟此紙須輕柔者始便於書寫而易於摺疊焉 
　　瑞典紙瑞典紙優於報紙而次於道林故欺惘之徒常以報紙混充如中紙中毛六之充銀光紙用者最宜留意 
　　五彩紙此紙質極細韌色澤光潔其用途之廣顏色之艶遠過布紋紙上而代價亦較布紋紙爲廉實爲社交及營業用最上品惜巿上所售者不多耳 
　　至選購信紙有四必要條件爲（一）式樣美雅（二）格局大方（三）紙張精潔（四）價格低廉四者 
[聯益五卅箋將印第八版]  
　　南京路勞合路口聯益貿易公司發行之名家書畫美術信紙「聯益箋」價廉物美已爲大衆所贊許自開巿以來銷路驟旺尤以「五卅紀念箋」爲甚故第七版行將售罄現正在籌備再印第八版頗形忙碌 
[足安公司减價近聞]  
　　北四川路九號洋房足安有限公司昨爲减價第八日門巿甚旺其售出之貨以襪類爲數最鉅如日規牌機器繡花廠絲襪五星牌幼線絲光襪及小董襪風船牌夾底蔴紗襪地球牌雙線絲光襪雙十牌絲光襪金尺牌棉紗襪其餘五星風船等牌毛巾取價均廉云 
[朗華新片「南華夢」定期開映]  
　　福開森路朗華影片公司新片「南華夢」業已攝製完竣該片長共二萬二千尺分前後二集爲國產影片中未有之鉅作該片光線佈景表情莫不盡善盡美業定本月二十三日起在維多利亞戲院開映 
[空門遇子新片將開演]  
　　空門遇子家庭滑稽劇共九大本係仙鷄影片公司攝製黃君尼舜導演爲時四月始告成功外景多取自福建之名山古刹演員表情尤深刻中以演童角者最活潑可愛而主女角者亦慘惻動人聞該片即將在滬開演 
[出版界消息]  
　　周復鵑主編大東書局發行之半月久經閱者公認爲雜誌界之霸王茲第四卷第十四號又已於十五日出版封面畫爲龐亦鵬繪三色版印「湖畔」嬌艶非凡呼之欲出鋼畫有「夕陽影裏歸舟」「新塜血淚」「微笑」等小說有紅蕉之「無名氏的情書」廋鵑之「馬喜菊」俱皆戞然獨造不同凡響李涵秋遺著長篇小說「綠林怪傑」本期業已刋畢愛讀綠林怪傑者尤不可不讀本期每册仍售三角再半月第十二號爲滑稽號出版業已多日存書不多喜讀滑稽文字者幸勿失之 
 
 

Page 18

 
 
1;第一萬八千八百零五號;中華民國十四年 西曆一千九百二十五年七月八號
星期三 * * 
[新片小朋友表演之商榷] [  沈吉誠]  
　　小朋友係明星公司新片之一日者開映於中央大戲院記者前往參觀歸後作此劇情完全脫胎於天笑之苦兒流浪記不再　述茲且談演員之成績以資商榷 
　　宣景琳飾唐氏表情尚屬平妥惟眼圈發黑未免减色化裝一道不可忽視之也 
　　鄭小秋與但二春皆以音伶名一以善悲劇稱一以善喜劇稱各有所長小秋飾來發愁眉不展孤苦伶仃製流江湖狀殊凄苦隨盛登山俯見假母苦覓呼「媽兒在這裏」表出恨不能由巔躍下之情態意境極慘旅店食　時則又滑稽可喜上　才也惟别小棣時門首之哭頻閉其目如强欲出淚然河岸操琴亦不似熟手此雖小處要亦以像眞爲貴也 
　　文少如之盛世嗚白髮蒼蒼窮途末路英雄無用武之地良深慨歎此老步履健旺登山越嶺遇於青年影戲界老明星中此君可執牛耳矣 
　　傳綠痕之梅占春王吉亭之童懐玉尚能稱職傳之步態尚須研究王之塲子雖少但能表出優伶排場　力過人已非易易 
　　李蒔苑之喬姜氏佳極一似下鄉婦人化裝亦好其表演之天才殊不可多得 
　　是片光線尚稱充足晚景晚景黑白分明河景亦佳至佈景則室内較少喬福森屋倚山臨溪清雅絶　竹橋風波尤覺有趣唐宅會議時懸燈摇動似爲風力宜加注意 
　　喬姜氏河岸抱草兒而泣太牽强似有意使唐氏見之者愚意舟至此處小棣以風景絶佳請母登岸步游途遇喬氏較爲有理 
　　總觀是片已可稱爲佳片以上所言非敢云評聊表吾見耳 
[集會表]  
　　日時地點召集者奉由 
　　八日下午一九畝地新舞臺各界聯合會演劇助工時 
　　八日起上海縣議事會縣議事會第一次臨事會 
[天氣預報]  
　　徐家匯天文臺昨日下午四時三十分氣象預報云　　抵巴林塘海峽迫及中國海北部及台灣海峽之南顯然折向西北趨馬鞍島以南有北風北方風微而無定向又昨日下午三時前二十四小時内本埠氣温最高八一·三最低七五·四去年　日最高九一·零最低七四·零 
 
 

Page 19

 
 
1;第一萬八千八百零五號;中華民國十四年 西曆一千九百二十五年七月八號
星期三 * *   
 
 

Page 20

 
 
1;第一萬八千八百零五號;中華民國十四年 西曆一千九百二十五年七月八號
星期三 * *意思縱甚和平東京終被自衛之一念所驅動而有立即行動云又謂除排外潮流外此後數月將見滿洲境内有張作霖日本與亦俄問三角式惡鬥之發展張作霖有無外助姑不問若張作霖不能切實遏制俄國之繼續侵入則日本必出而干涉云末謂此種必要之外如再加以美國削弱日本在華現享的擔保之謀則此事僅有一結果而已云 
[法國會將批准華約]  
　　五日巴黎電聞華會關於中國之九國條約兩起在本星期初即將提交國會請予批准 
[俄飛機抵庫倫]  
　　五日莫斯科電由莫斯科往中國之飛機已抵庫倫 
[俄波交涉]  
　　五日倫敦電莫斯科路透訪電稱俄外交當局齊吉林已牒致波蘭公使抗議六月二十八日俄波邊界之事件要求波蘭政府立即設法保障邊界之莫可侵犯並組織調查此事之聯合委員會俄國且保留此事中損失索賠之權據華沙訪電俄巡隊在邊界擄去從事考察之波蘭軍官一員後有波蘭軍官二員焚毁俄邊界哨兵站以示報復此二員將由波政府懲戒俄國抗議措詞尚和緩不致有嚴重發展 
[德國新債條欵]  
　　四日巴黎電財政部長凱勞近所宣佈四厘新債之條欵規定如佛郎匯率在八五與九五之間年息照四厘發給如匯率在九五以上年息照四厘八五發給匯率以半年平均數爲標準故匯率弱則發息多匯率强則債券價値高 
[法德商約之前途]  
　　六日巴黎電法德間商約談判歷時已久今卒决裂其故因兩國皆欲施保護性質新稅則非俟此稅則由國會通過後雙方莫能締結久遠商約也 
[美國壁倒傷人]  
　　五日抱斯頓電今晨此間某俱樂部舉行七四慶祝時五層樓之牆壁倒陷於下層跳舞室羅禍者約百人呼救之聲出諸瓦礫但聲漸低弱 
　　六日抱斯頓電譬克維克俱樂部昨日肇禍現已檢出屍身三十九具 
[歡迎北極探險家]  
　　四日瑙威京城電北極探險家阿孟曾等今日乘飛機抵此得盛大之歡迎有海陸飛機各五架護送而來在砲台軍艦禮砲聲海港諸船汽笛聲及觀者歡呼聲中各飛機降落港中阿孟曾由瑙威王召見賜以愛國金牌此爲最高級勳章餘人亦俱獲賞賫 
[公電]  
　　北京通電各省衙門均鑒臨時執政令内務總長龔心湛呈請將直隸臨榆警察廳廳長林述我免去本職應照准此令内務總長龔心湛呈請任命馬昱修爲直隸臨榆警察廳廳長應照准此令京支（四日）印 
　　武昌蕭耀南通電各報館均鑒此次英人擅調海軍上陸在於租界路口設置各種危險物槍殺徒手華民一案所有經過情形歷經電陳旋令交涉員將華民被殺對英迭次提出抗議並以海軍上陸有碍我國主權一再電令各該主管機關嚴重交涉去後茲據轉報萬國海軍總司令戴芬景函稱刻由英日美法意等國海軍官在漢口集萬國海軍會議决於七月一日將原設電網槍砲沙袋以及海軍人等完全撤去等語並據漢口特區管理局特别區巿政局呈報查明各租界撤防屬實各情前來除通電並一面將被殺華民循案認眞交涉外合電陳明伏祈公鑒蕭耀南叩支印 
國外要聞 
[菲律賓通信（文初）]  
　　各埠華僑捐助滬工之踴躍 
　　自五卅慘案傳到馬里剌後各華字報館皆以二號字登載勸各華僑爲金錢上之援助期得外交最後之勝利各社團開聯席會議另組織一機關曰滬潮救濟會分派職員向各僑商募欵先由各社團分攤一萬元匯交上海總商會以濟急需此六月十日以前情形也乃消息傳來愈形愈惡僑胞寄身異域以國勢積弱屢遭外人欺侮受此激剌更形憤懣於是各商埠各社團各學校各外埠自行發起捐欵接濟者如春筍之怒發就所聞見情形分叙如下 
　　各商舗自懋源烟葉公司店東發起就店中各夥友量力捐助後此信傳出應者四起即廚司伙長亦義形於色慷慨捐輸中華影戲公司則以二夜所收券資二千餘元盡數捐助 
　　各社團各就會友擔任捐助計馬里剌一埠有一百二十餘社會對於此舉皆爭先恐後如魯班會·爲木工所組織會員祇近百人（因禁工關係各途工人皆日就消減）各人輸欵計合五百餘元尚擬按月抽成爲各界倡 
　　馬里剌小男女學校計有九所第一學校（即中西學校）有學生兄弟四人最幼者祇八歲聞敎員演講此次慘案回家後請於父願將平日所儲蓄者十元捐之學校爲助滬潮工人計兄弟四人共捐四十五元各校小學生皆互相勉勵以所儲蓄之資十元八元盡數捐出者不計其數中學生及女校學生則分組向各華僑商舗極力勸募一二日來成績亦佳就學界一方面論可籌得近萬元之額 
　　各外埠所住華僑以怡朗宿務爲最多已分頭組織救濟分會有一埠名StacruzLa　Guna住華僑不過百餘人亦募得千餘金匯往上海轉由總商會接濟 
　　計截至本月二十四日止就公理報并商報所登載由救濟會匯交總商會二萬元由救濟會交學生會代表范自敵君匯交學生總會五千元合私人匯往者計四萬三千餘元涓滴之量雖莫救車薪然菲島華僑關心祖國亦可表示一班（未完） 
國内要聞 
[北京通信（三原）]  
　　滬案延宕之原因 
　　滬案交涉自顏王蔡上呈請分治標治本使外沈無從推諉後沈聞此信一面在段前大發牢騒一面仍請段力挽顏等段遂召顏王蔡入府面勸王蔡均規避未到僅顏一人應召入府談話間仍重在修約出府後並發出請柬三分約美法意三使於明日在外交大樓茶會先爲非正式之交換意見沈亦於昨晚在宅邀宴外交委員會全體委員王仍未到顏雖經沈一再表示尊重勸令勉爲其難惟顏之答詞重在劃清交涉範圍極言此舉究爲進行便利起見並非挾有他意請勿誤會故此一席宴會無結果而散 
　　今午沈復邀孫寳琦及顏王蔡在宅午餐蓋以孫氏在外委會爲委員長與顏又屬至戚欲藉杯酒使孫代爲勸駕顏爲免除外間誤會揣測起見仍應約前往席間表示如前惟王正廷行踪不定昨日下午沈氏赴部經過王宅前適王登車外出即乘此下車與王握手王以不能復避勉强邀入客室態度仍至消極今午仍未赴宴近日報載謂王與黃郛不肯加入外委會係不願與顧維鈞合作實則王之眞意在沈而不在顧也 
　　沈氏原本定於今日介紹顏王蔡與美法意三使在外交大樓宴會先交換意見惟使團對於交涉範圍祇肯先議十三條中與滬案有直接關係之五條其餘須候各本國訓示始能談判一方又以顏王蔡不肯擔任因是昨日並未發出請柬所謂一二日内即與使團三代表正式談判者恐亦難以實現矣 
　　交涉形勢停頓如此段執政頗爲焦灼一般人以延宕責任不盡在使團而在我國内部之同床異夢沈氏之手段錯誤曾有人向段表示不如即犠牲沈氏沈氏方面亦有人勸告請勿以此誤國然段對沈尚不能輕輕犠牲而對外關係亦不便於此交涉緊要關頭驟然易人且更易外長亦有種種困難故此說在事實上殊不能實現也（七月三日） 
[顏蔡聲明權限之談話]  
　　顏惠慶·王正廷·蔡廷幹三人自提議外部專辦滬案交涉彼等專任修約問題後段祺瑞沈瑞麟雖託人竭力勸慰顏等迄不爲動至昨晚（四日）讌請三國公使之議亦早已作罷事前雖有人爲顏等布置但顏等堅决不去故祇得暫緩至顏等不就原因非如呈文所持之理由但因事關外交不得不暫守秘密也 
　　北京各校滬案後援會前日（三日）派代表分頭往見辦理滬案特派員顏惠慶王正廷蔡廷幹詢問其對於此次外交方針並其個人所取之態度顏蔡當於其私邸接見代表至於王氏代表前往兩次均未晤面茲將其與顏蔡之談話分述於後「顏惠慶談話」見顏代表爲北大張紹琦法大翟世莊（代表問）先生所上呈文是否變相辭職對於滬这杂及修正不平等條約之方針及步驟如何（顏答）前與王儒堂蔡耀堂上呈執政府外間遂疑我輩爲辭職之先聲實則此點完全不確若欲辭職儘可請政府收回成命旣無此等表示則非辭職至爲明顯所以請外交部辦理滬案而由我等辦理修正不平等條約者蓋欲分别辦理易收效益若合併辦理反使力量不濟（代表問）滬案與修改不平等條約不能分爲兩事此理明甚若據先生所云無異將滬案與修約截然劃爲二事（顏答）滬案與修改不平等條約並非兩事不過修約問題較滬案尤爲重要所以請外部辦理滬案者實因外部對於滬案一切調查及各種文件較爲熟悉故予等並非互相推諉蓋係分工合作也（代表問）請以後交涉須認清目標單獨對英（顏答）此點須先明上海租界之歷史（因詳述上海之歷史）單獨對英實屬困難（代表與顏氏討論此點約半小時之久但顏始終認爲困難不得要領）（代表問）上海慘殺案雖發生於公共租界然開槍殺我華人者實爲英國捕使英捕開槍者實爲愛伏生愛伏生則又受命於英領是英人應負重大責任不待　述至於漢粤事件之應由英人負責更爲顯明我國政府不單獨對英而向六國提出照會是使他國分負其責而將英人責任減少若各國協以謀我則所得結果可以想見外部所以向六國提出者以爲係地定手績此實絶大錯誤蓋所謂外交團領事團旣不見諸國際法亦非法定機關則單獨對英自無不合外交手續若此時不將目標認清將來必歸失敗地位（顏答）此說固是不過中國本屬特殊情形且内容複雜殊非易事即如關於工部局一事社會一般評論均有極大錯誤愛伏生並非英捕頭乃公共租界之工部局之見證人（Ｗitbess）會審公堂决不能審問愛伏生祇有英領方能審理此事（代表問）先生對滬案交涉究竟有何策畫取何步驟（顏答）謂此事應由外部答覆我等祇管修約一部份（代表問）即以修約而論三大員方面有無一定計畫與方式（顏答）旣已受命不願將個人意見發表時已十二鐘兩代表遂興辭而出「與蔡廷幹談話」見蔡者爲燕大代表劉乾初交大代表蘇潮（代表問）政府特派之大員辦理此次滬案外間多有謂外交部與三大員各想推諉卸責之傳說不知確否（蔡答）我已六十五歲决不想保全個人地位能辦則辦不能辦則不辦更無須遇事推諉此次我和顏駿人王儒堂被政府任命辦理此案凡是所能辦到者我三人無不願意竭力辦理（代表問）究竟先生辦理此案取何步驟（蔡答）我和顏駿人沈外長昨晚已在外交部對此問題討論許久决定此次交涉非達到修改不平等條約不止因此爲致禍之根源此層不辦到這回交涉則爲完全失敗（代表問）先生意思極與敝會方面所持之態度相同我們也認爲這次交涉非達到取消不平等條約地步则完全失敗假使此層辦不到無論國英賠我們多少欵如何懲辦巡捕頭如何向我們道歉賠禮我們就算失敗（蔡答）此言極是我們三人亦已决定假使政府祇要我們去辦理滬案認爲僅是地方問題我們是决不幹的（代表問）據外間說外交當局很想將滬案與改約分開辦理不知確否（蔡答）滬案若就地方一面講固然應當力爭但决不能與　除禍源之根本條件分别爲二英國態度極强硬彼極想將此問題作爲地方問題輕輕辦去倘使分别爲二恐將滬案之地方問題了結以後便不復云其他矣（代表問）我等今日之來是詢問性質敝會方面尚有具體之外交意見不日將呈於執政府（蔡答）政府辦理外交當然是要根據民意諸位有何意見儘可隨時告訴談畢二代表遂告辭而出 
[英美允有條件修約說]  
　　總稅務司英人安格聯冬日午後五時五十分由倫敦來電報告爲慘案與英外交部接洽情形謂張伯倫以恢復商務爲修約讓步之條件茲錄安電原文如左鄙人已於星期一日與外部大臣張伯倫會晤茲將該大臣意見陳述如下關於修改條約一節英國政府甚樂爲磋商並且讓步惟决意在未開議以前須先請恢復地方秩序及回復商務並須得中國地方官保護英國人民之明令（下略） 
　　北京導報載稱關於美國提議召集國際會議於某種條件下討論中國所提議之修改不平等條約問題一事顏惠慶對此頗爲贊同顏謂此種會議中國識者均應贊成即便此等會議不克立即承認撤消外國在華之特殊權利及利益而能規定辦法相機逐漸取消各種特權亦堪滿意予（顏自稱）以爲立即全然取消各種權利勢恐有所不以予信有識之華人對於先規定具體的大綱及進行步驟並表示同意逐漸的放棄各種權利一節均應表示滿意顏氏復稱關於取消治外法權之法律方面各問題尤應注意該點實屬重要之至每因現行制度之結果外人所享之利益或豁免權利多有爲華人所未曾享受者例如憑照稅及其他各稅外人並不輸納而竟享有納稅華人所應享之權利利益就外國普通慣例而言國民所享之特權皆不允外人享受而在中國則實得其反此種情形中國人對之表示不滿意實理有固然今者設能舉行如美國所提議之國際會議作確實之調查規定妥協辦法以取消各種特别權利及未經條約認可之權利則有識之華人對之必定表示滿意而現在之局面亦得因之開展云云 
[四日之執政會議]  
　　昨日（四日）星期六執政會議外沈内龔財李海林法章交葉陸賈農莫均列席十時三刻開議秘書長梁鴻志報告各重要文電畢外交總長沈瑞麟謂現在外交緊急外交委員會成立以後應進行之事甚多其開辦經費急須規定撥付以重外交而資辦公云云當議决由財政部迅速籌撥該會經費一萬元次陸軍部報告上海兵工廠監理官减鈺平來電請恢復上海兵工廠開工製造軍棧容納一部分失業工人藉資救濟云云議决交陸軍農商兩部核議後再提閣議討論次對於山東省長龔積柄報告交卸來電略有討論擬暫置之不理俟與張作霖接洽後再定辦法十二時一刻散會無例案公布又一報告昨日閣議曾討論滬案三大員呈請專辦修改條約問題當由沈外長報告連日與顏王蔡等接洽情形並謂顏等對政府絶無何等意見第以國人於此項交涉督責綦嚴深望政府確立方針明定範圍庶於交涉時有所率循等語大衆討論結果决定由部與三大員恊商具體辦法共同負責進行旋内務部提出陜西長安巿自治制及區域令案（結果）决定即日辦令公布 
[北京雪恥會之代表會議]  
　　昨日（四日）上午九時北京各界雪恥大會爲執行國民大會議决案事件特邀請當日推定之各界代表及該會代表開聯席會議計是日到會者有鹿鍾麟代表任白瀛·徐謙代表徐巽·譚熙鴻·邱醒旦·陳和銑·伍智梅·劉清揚·皮以書·延國符·杜金鐸·陳公詡等十餘人當由徐巽主席將當日大會通過之各項議案一一討論（一）關於第一項致電廣東政府轉慰廣東人民贊成其團結能力與武裝自衛之精神並請其堅持到底事此電當推定譚熙鴻起草任白瀛負責拍發（二）第三項廣州沙面慘殺案之主要要求條件爲收回香港及租借地並懲兇賠償道歉請廣東政府執行事當議决與第一項致廣州政府電合併拍發（三）第四項帝國主義者屠殺我同胞之事繼續未已國民應速自覺發起團結並武裝自衛事當由延國符發言並提出中華國民救國自衛軍之組織草案並加說明復由徐巽報告馮玉祥現擬組一軍官幹部學校可否由本會去函贊成其主張並促其早日實現當議决用本會名義致函馮玉祥贊成其主張并通電全國促速起自衛並陳述自衛軍計劃並催雪恥會將軍事委員會迅速成立致馮函由徐巽負責起草（四）第八項通電各國宣佈此案眞相並我國人民之態度事此事當推顧孟餘負責起草並拍發（五）第二項督促北京政府與廣州政府取一致堅持態度第五項請政府通電各省疆吏並由本會警告各省軍閥不得干涉人民愛國行動人民應有集會結社言論之絶對自由第六項此次外交案件應向英日政府交涉外交政策不宜延宕第七項請當局及各界迅速籌欵救濟香港廣州罷業同胞以上四項决由本會去一函到執政府並當推出譚熙鴻皮以書胡進德邱醒旦四人爲代表前往執政府（六）臨時動議徐巽代表徐謙報告並提議應由本會發電響應馮沁電當議决請雪恥會拍發時已十一時餘遂散會上執政公函附後「逕啓者竊國家因主權之存在而存在民族因獨立自由與否而生滅吾國自一八四二年江寗條約締結之後八十餘年來我國家之主權與我民族獨立自由之精神因一切不平等條約之束縛殆已無形而備受歐美列强之剝奪長此以往不出三十年而有亡國滅種之虞此次帝國主義者在滬漢廣州之屠殺即爲其預兆吾國民倘不於此時亟起自救將何以圖存政府於此時倘不保護人民以抗外亦將失其存在之價値故自五卅以迄廣州事變與世公憤薄海同起赴湯蹈火生死以之尚希執政諸公以國家之存亡爲念以民族之生滅爲懐國民對外交事件有抗爭之權利政府對於國民公意有尊重之義務過拂民意實非政府之福我國民對各地慘殺案之態度固爲激昻然亦雅不欲以外交而牽及内政故我北京巿民爰於六月卅日在天安門開國民大會與會者四十餘萬人莫不義憤塡胸當提出議案每項經大會一致通過呈文執政採納切實執行國家前途庶有豸乎此致段執政鈞鑒」 
[省議會聯合會致英國電]  
　　爲滬案表示希望 
　　中華民國全國省議會聯合會曾爲滬案致英國會及外交部英文電茲譯意如下倫敦英國會及外交部鑒一九二五年五月三十日上海公共租界由英人一名所指揮之巡捕隊釀成殘殺中國公民慘案先是羣衆因日人某紗廠罷工之際有華工一名爲日人殺死特作示威游行表示反對巡捕上前干涉並逮捕領袖數人羣衆乃赴老閘捕房要求釋放捕房不問情由不發相當之警告由一英捕頭命巡捕一隊遽行開槍轟擊手無寸鐵之華人致飲彈死者十餘人受傷者數十人此事激起全國之義憤學商工各界咸爲罷課罷巿罷工以爲反對之表示敝會爲中國人民合法有責任之機關今鑒於全國一致義憤塡膺迫於天良與公民意及爲人道與和好之交誼計不得不有所表白查此次全國示威運動並非如拳亂之排外仇敎亦非向布爾希維克主義外傳　言均不足信此項運動實爲人心受壓迫之怒洩及爲爭公道正義人道文明精神與良知幸勿　以爲志在仇視外人或英人吾人與彼等友誼素篤今後仍頀維持如前要知今次行動實爲爭平等爭自由爭親睦之中國國家主議新發生之精神再有陳者吾人求復所失權利之合法志願亦爲全國抗議之後盾吾人願取銷租界·治外法權·領事裁判權·租借地·稅則自主之限制凡此數端均損辱我國之主權吾人所切望者我國主權當使之完全如任何主權國然英人爲吾人舊交且夙以愛公道興民治著聞於世故籲請諸君對此莊嚴之奮　慨予輔助使滬案及其他各案得滿意解决並立即修訂一切辱國條約以償吾人合法之志願則英國在華商業可發達無窮而友交亦可篤厚逾恒云云 
[華學生在使館界内被捕]  
　　送經警廳保釋 
　　北京神州社消息一日下午二時師大史地研究科學生崔士杰往東交民巷臺吉廠二條胡同東方儲蓄銀公司爲友人領取上月份應得之奬金兼送每月應繳之儲金至公司門口門已關閉其旁門站有持槍上剌刀之法兵一人法兵即上前將崔扭住送交附近之法兵營將崔押入兵營院内推進監中監中已有三人一爲顧榮光係東方儲蓄銀公司之總會計一爲王鴻舉係執政府之電燈匠一爲薛永泰歷半時許來法兵四五人黑奴兵二人將崔等同押赴保衛界捕房内（此捕房之名乃該處附近人所稱者或係工部局其首領爲中國人姓宋人稱之爲宋局長）由宋局長訊問一過將崔等四人之姓名籍貫年齡住址及因何來使館界内及各人來到時間一一問訊明白開列詳單斯時崔見壁上懸有電話機立即摘下向電話局呌外交部請總長說話回電由秘書接談崔當告以原委請速向法國公使提出嚴重抗議不久捕房遣人將崔等四人送交中國北京内左一區警察署候訊室有數十人多係東方儲蓄銀公司之職員及因事外來之客人均於前晚被法兵捕去當晚崔等四人及先捕之三十六人經内左一區區長審訊一過及夜十一時後將崔等四人及先交到之三十六人一併送交警察廳次日交回内左一區令取保釋放崔士杰出警廳後親到外交部由某秘書接見某秘書云昨日外交部接得君等由捕房打來之電話當時即致電法國公使館詢問法公使答話謂並無其事後又謂尚未接得報告嗣向義大利公使查詢乃知果有此事某秘書謂此係地方之事應先由地主交涉 
 
