# 1912 - 89 - 4914054

 

Page 1

 
 
評論 
[論新敎育宜重實利主義（續）]  
（嘉善趙廷炳） 
如上所論軍國民敎育公民道德敎育其不適用於今日者如此然則實利敎育果爲適用否乎吾以爲實行實利敎育有五利焉自革命軍興鼙鼓動地于戈所向城邑爲墟於是爲士者不得以求學爲農者不得以耕耘爲工者不得以興作爲商者不得以贸易百業俱廢遊民充斥强者爲盜賊弱者轉溝壑其流離顚沛號哭於道路者正不知幾千萬矣於戲無告哀民莫非同胞一分子其將似秦越人之相視淡然漠然而不思所以賑濟之乎然賑之以衣食濟之以金錢可以爲暫不可以爲常終非救濟之良法也惟提倡實利主義廣設貧民習藝所以安插之以工代赈俾無告者得以謀生且灌輸以實利敎育則寖假而有自立之能力治本之策於是乎在此實利敎育之足以救濟窮民其利一今者南北聯和師逾百萬兵滿爲患餉缺堪虞裁汰兵隊在所不免然此項軍人旣乏謀生能力一旦裁而去之其不爲地方患者幾希當局者弭患防亂之計非撫卽勦而未嘗於根本問題着想此昔日盜賊之所以多也往者已矣爲今之計亟宜屯田殖邊廣興實業施行實利敎育使若輩有謀生之路然後衛民之兵始不爲害民之盜此實利敎育之足以消弭内亂其利二在昔專制時代階级綦嚴士農工商顯分軒輊故爲農者工者商者視仕途若登天而士則棄農工商如敝屣因之實業停滯農工商遂無發達之期倘實行實利敎育則農有農之學問工商有工商之學問因勢利導勉力競進登二十世紀商戰工戰農戰之無台不讓美雨歐風之獨步於是而實業有趨重之勢農工商始不爲士人所輕視四民之階级破則社會自平等矣此實利敎育之足以破除社會階级其利三男女平權之說鼓吹於歐美者有年矣然終成理想迄未實行何以故曰女子無謀生之能力惟其不能自謀生活也故不能離男而獨立倚賴性成事事仰男子鼻息家庭惡劇於是以生可不痛哉故欲改良家庭制席必使人人皆爲生利者受敎育同謀生活同女子有平權之資格然後可以達平權之目的則實利敎育者非男女平權之先河乎此實利敎育之足以促進男女平權其利四且今之主張普及敎育者莫不曰强迫强迫夫强迫敎育非不可行也特不可行於今日之中國何者我國鄉民自少即耕種販賣從事營生倘實行强迫敎育而不授以直接生利之學問衣食無資轉不能赡養其身家耳故不欲普及敎育則已否則非引之以實利導之以營生不爲功此實利敎育之足以普及鄉愚其利五有此五利而猶曰實利敎育不適用於今日之中國不足以救今日中國之亡吾不信也嗟乎二十世紀一實業竸爭之世界苟不趨重實利將失敗於不覺所謂無形戰爭烈於有形之戰爭也可不懼哉况經濟者百事之毌也財政充裕則百萬雄師訓練亦屬易易耳民力旣厚則雍容謙讓所謂無求品自高也執是以論雖謂實利敎育卽爲軍國民敎育公民道德敎育之權輿可也善哉中山先生之言曰今日民國成立民族民權二主義已達到惟民生主義尚未著手今後所宜致力者卽爲此事則民生主義之根源之實利敎育不容須臾緩也明矣今之敎育家其有意乎 
[大總統命令]  
　四月六日 
　臨時大總統命令任命湯薌銘爲海軍次長此令 
任命黄鍾瑛爲每軍總司令藍建楫爲海軍左司令吳應科爲海軍右司令此令任命姜桂題爲熱河都統未到任以前仍任命崑源署理此令 
　任命馬金敘爲直隷提督未到任以前仍任命姜桂題署理此令 
任命馬安良爲甘肅提督此令 
　　四月七日 
　　臨時大總統命令任命曹銳補受直隷布政使此令 
[專電]  
　　參謀總長一缺有唐在禮暫理消息 
　　袁總統仍邀岑西林出山將任以川督或蒙藏鎭撫使之職 
（以上北京） 
　　　參議院明日（八號）停止議事整理案卷遷往北京 
　　憲兵部定於後日（九號）下午一時假下關商埠局爲李應彪君開追悼大會（上以南京） 
　　宿遷被災居民約計二三千户近來餓斃者日有百數十人慘不忍睹（宿遷） 
　　津浦鐵路修理竣工一星期内可以照常搭客（徐州） 
　　陜西西北近有秘密會四出擄殺民軍赴勦已與土匪交戰甘肅地面亦頗騷亂此說係據抵漢口西人之報告（漢口） 
[公電]  
　　北京各團體電各報館各商會鑒清帝退位優加禮遇清皇族及旗人均形滿意數月來並無反對民國更無潜往津奉煽惑情事乃近閱南方各報載有京津奉宗社黨行動極爲猖獗之說查此類謠傳最初載於天津各報或謂運械入京或謂購龍旗多面京津警署始亦頗爲所動迨切實偵查知所傳盡誣購械之說毫無影響龍旂則京奉路英工程師某購三十餘面寄英分贈親友作爲記念如收買舊郵票之慣例至宗社黨之有無尚未可必卽使有之而北方軍民傾心共和渴望太平斷無甘受其愚之理况現在奉天黨人業已解散升允亦贊成共和全國一致復何疑慮或係一二不逞之徒故甚其詞搖動人心意别有在願我南方同胞勿　　中自啟驚擾至盼北京商務總會自治會等公叩 
　　黎副總統電萬急北京袁大總統陸軍叚總長南京孫中山先生唐總理黄留守安慶孫都 
 
 
 

Page 2

 
 
中華民國元年四月八日星期一（申報）舊曆壬子二月二十一日第二版 
督大通黎分府皖事籌辦處上海旅滬皖南同鄉會各省都督各司令各報館均鑒連接大通上海電稱安慶調廬蕪分府各軍並由南京派兵輪三艘陸軍五營夾攻大通居民逃竄等情殊堪驚駭魯難甫終皖警疊告茫茫弱海渺無津涯悲從中來罔知所措天實爲之謂之何哉皖省自光復以來三更節鉞商民蕩析十室九空鋒鏑餘黎未遑安宅孫督逮職甫慶更生而南北齟齬相持不决兩方軍民各阿其主飛章夕播露檄朝傳黑白混淆玄黄慘變禍機猝發遽爾興戎夫以孫黎二公義旗飇舉轉定蕪通坐安廬頴左提右挈相得益彰偉烈豐功彪炳寰宇同心救國有何猜嫌且派員恊商具有前議加以紳民之代表重以總統之委員更不難樽俎之間立蔪修輯若風波起於俄頃震電發於崇朝武力相陵惡聲必反當此政府初成千鈞一髮外未信於鄰邦内未孚於宗黨殺機一起兵禍相尋設使神州陸沈遺民羽化覆邦殞祀竟在目前誰爲厲階而至於此得毌與二公初心相背謬乎元洪生長滿朝參觀髮史未嘗不太息痛哭於楊韋也竊謂民國始萌天步方蹶端賴豪俊共濟艱難皖省之危已如纍卵雖是百曲直各執一詞然丁茲急難之秋斷無鬩牆之暇縱謂假武裝爲鎭攝藉兵力爲撫绥誠恐鶴唳風聲蛇形弓影一隅潰裂五族隨之玉石俱焚彼時又何以自解伏乞孫黎二公與黄公統籌全局維持現狀其所調水陸各軍實則收回成命虚則靖息浮言恊力和衷以待政府之解决一面仍懇袁大總統迅速籌商無任决裂尤爲厚幸外患内訌神號鬼泣凡百君子各淑爾身元洪髀肉已生復何多望但得諸公俯鑒哀忱共成大業則受賜多多矣臨頴請命無任神馳元洪叩支印 
　　煙台同盟會電黎副總統袁大總統黄留守唐總理各部長參議院各都督各軍司令各報館鑒誦副總統感電訓辭深厚責以危言吾民仰窺高深甚不欲以好辨之詞冐瀆鈞聽第直道干□反蒙不潔之羞熒蠱蔽聰致爲盛法之累方聞殊異公理晦冥雖欲無言良難自已伏念軍興而後淮清旣非敵有齊魯首爲要衝曹沁則困於伏莽登黄則疲於餉糈光復郡縣旋得旋失兵寇交乘流血萬里人民受兵燹之危較重於北省而享共和之福獨遜於南人清朝舊吏逞專制之兇焰肆殘毒之手腕取消獨立反對共和捕戮忿人誣辱志士虐民之政無惡不作同胞呼號奔走散之四方不得已請命總統委任胡公爲都督東西分治仁暴殊軍迨臨時議會告成遂行正式公舉之禮民視民聽非阿所私乃奉電訓竟以各戴都督爲責奉兵牧一官萬民託命若以翊戴爲策勳之地名位爲酖毒之媒是人方厭專制而求共和我復棄共和而求專制魯人雖愚胡自戕賊至此嘗聞君子不忍以不肖之心待人吾民何不幸而遽遭擯棄耶夫撫我則后我則仇國且宜然省豈獨異張廣建恣睢暴戾罪惡貫盈迴非尋常鹵莽滅裂者可比其於議和期内槍斃政黨脅解　團或涉嫌疑猶可自解至若公正之紳耆亦　　尋法定機關之諮議局亦被封錮嗾使匪痞誣陷士人爲一網打盡之謀效秦政坑儒之策天人共惡罪不容誅然此尚不足以盡其罪也共和詔布以後秘不發表諸城即墨已被民軍佔領乃以勦匪爲名嗜殺邀功窮治誅戮覆巢之下幾無完卵鄰境州縣捕禁黨人獄爲之塞沿至今日總統赦令已頒黨人罪案未釋其專制跋滬違法背憲蹂躪民命破壞國體求之近史實所罕聞今接來電中有張都督内清伏莽外固邊防其功原不可没等語在我公反罪爲功將取故予操縱或别有權衡但魯民剝　切痛覆盆埋寃乘九死一生之餘申伐罪弔民之請借寇兵於河北依道濟爲長城勢所心驅情非得已公不矜魯民之直反旌張撫之功竊恐彰癉不公將爲世道人心之害鏡心等縱不爲蒼生惜命不得不爲國法呼寃一字贬褒齗齗必爭正所以寒賊吏之膽而防人道之閑也今者張吳去矣魯民安矣惟於選舉長官一節尚未圓滿解决魯人深明大義絕不敢冒不庭不討貽公明德之玷惟公理昭彰常在霄壤用敢不避斧鉞主持公論冐瀆上陳中國同盟會魯支部徐鏡心等全體公叩歌 
　　沙洋季招討使電大總統副總統陸軍總長各部長各都督各省同盟會支部各報館各種團體公鑒閱報載旅滬豫晉秦隴四省恊會致副總統電稱河南議局代表郭奎文爲劉英所殺等因不勝駭異查黄前次奉副總統命進攻南陽甫克唐鄧新野三處又奉共和告成南北一體之命遵即星夜拔隊回駐襄樊河口等處其開赴南陽者乃係北伐左軍總司令劉公所屬凡河南奮勇軍其統帶係馬雲卿至議局代表郭奎文實係奮勇軍叅謀劉風同所殺不惟 
與劉英毫不相涉亦且霖軍無一人越新野一步查劉英爲發難同志才識閎遠謀慮精詳隨霖招討深資臂助未聞表彰功績反被任意誣衊現在大局甫定功罪混淆天理泯滅至於斯極將使賢豪英俊喪氣疾首恐蕭墻之禍從此而起則民國前途何堪設想務請切實訪查如郭奎文果係劉英所殺則是霖偏袒護庇同爲禍魁霖行將抵鄂卽請治以同等之罪如係未加詳察任意誣衊想當轴者所心執法以從其後矣招討使季雨霖佈陳　 
　　駐寗浙軍總司令部電日報公會曁各報館公鑒初五日各報載初二日粤軍浙軍在南京下關格鬥死傷數人一則閱之不勝诧異查敝軍在寗近日並無與他軍衝突之事謂與粤軍格鬥死傷更屬毫無影響况浙粤兩軍感情素厚各報或標專電或譯西報當此人心不靖之時似宜詳加訪察留意探登庶不至淆觀聽而妨治安在西報惟恐不亂任意揑造纪載虚誣已自失其價値殊不足責乃我至歡迎至崇拜至信仰至親愛之各報亦復如是解人難索且□□□□□□所登尚係專電則訪員造言生事誰負其責况前月□□報已僧誣載敝軍與蘇軍在富民坊衝突一則衊我軍人敗我名譽一之爲甚今乃再施想諸君子摯愛過甚監督故嚴忠言規誡最所願聞第事涉虚無情實難甘况此等有關治亂安危之事牽一髮卽可動全體敝軍一軍之名譽不足惜其如大局何尚乞三思速爲更正卽南京城内近日雖有流言秩序仍復如常並以奉告臨穎無任翹企浙軍總司令部叩魚 
　　南京電各報鑒孫中山君今早六時由申抵下關登聯鯨兵輪赴鄂隨行有胡漢民汪精衛魏注東吳道南景瑞唾陳漢元章行嚴等二十餘人俟黄留守臨送八時半即開輪　　南京參謀部電袁大總統黎副總統各報館各省都督各軍司令鑒南方留守府業經成立本部應即暫行停止辦公即日北上所有南方關於本部應辦事項希與留守府接洽叅謀部虞 
　　常州趙司令電各報館鑒閱近日報章所載此次會審尚不能表白羣之心無愧於天下似此羣之寃屈何伸已電請軍部蘇督大開法庭於蘇届期羣即往面質一可以白陳之死二可以证粟之殺陳使生者死者兩無遺憾也羣亦可從此歸農矣常州軍政總司令長趙樂羣叩號 
要聞一 
[法德歡迎共和]  
　　我國由專制一躍而爲共和誠各國未有之創局故外人之對於民國亦大易其輕視之心而爲歡迎近得外交團消息德國各大政治家近設一德亞交通會專爲提倡聯絡中德之感情及要求該國政府聯同各國承認共和政府而該國社會黨更倡議讓還膠州灣以表歡迎之意又我國駐法吳公使宗濂前在巴黎開會討論我國共和大會時除該國外部人員及下議院代表外前内閣總理羅利斯君亦蒞會該氏於談論間極表歡迎我國共和之忱悃而代表亦以交院通過爲已責聞總統府已接法德兩公使長電各一通即係報告此事 
[袁總統體恤旗人]  
中法新彙報云京城旗人甚多向恃官俸爲生活今則冰山猝倒不及改習他業且若輩怠惰成性亦竟無業可習其苦况無異於各省駐防此次袁總統照發俸米等事驟視之似覺無謂然當此大局未定若輩得此必可少安不至鋌而走險亦未雨綢缪之道也 
[清太后解散宗社黨]  
　　聞内廷人云清太后曾於舊曆二月十二日上午由長春宫出蒼震門詣寗壽宫皇極殿東閣内飭太監電話召世續入内復飭世續分電慶醇禮莊睿五親王並濤洵朗三貝勒等即時入見八點鐘該親貴等除濤洵外均先後乘馬車入神武門至東桶子長街凝禧門前下車步行入内是時奎俊徐世昌均在内徐於該親貴進内時卽回歸私宅該王貝勒等乃入覲侍議約兩小時探之謂因前一日大總統將探明宗社黨現在京外欲謀反對共和舉動之証據曾缮清單遞呈清太后请示辦法故召該親貴垂詢一切並飭慶邸等傳諭載澤等迅速各歸邸第安分自守不得徒逞意氣不顧大局致宗廟陵寢不保累及全族等語并飭慶邸等於五日内奏覆以便答覆大總統 
　　又某法報云前清太后退政後對於民國大事甚爲關心近聞京中謠傳宗社黨將在奉天等處起事牽涉各親貴特飭世續傳諭各親貴於二星期内一律返京無事不准再赴他處以免嫌疑蓋恐因疑生忌激成他變致召列强干涉與退政　意大相矛盾耳 
[中國之外債額]  
　　京津太晤士報稱中國外債除各省及私人所借不計外已達一萬五千萬佛郎現在議借者亦不下五千萬佛郎以平均五釐計息每年應償還各國二千萬佛郎亦不可謂少矣查去年中國收入之數約三萬零二百萬兩其中出於地丁者有八千萬兩釐金有四千四百萬兩捐納有五百八十萬兩今地丁舊欠旣已谿免釐金捐納方議停廢則惟有捐除糜費曁改良關稅可以增進收入按一千九百十一年海關收入計三千八百二十二萬三千零十三兩設三倍之洋商當亦不至以爲過重然非廢止釐金不能辦到也 
[徴求籌辦八旗生計意見書]  
　　總統府臨時籌備處徴求八旗生計意見書文云現組織五族肇造新邦滿漢一家皆如同體重在祛專制之舊習圖經久之良規是以籌辦八旗生計尤爲目前第一要政溯二百年來八旗義務盡於服官當兵居住不得自由出入皆干嚴禁俸餉以外鮮可營之生業工商之肆少挿足之程途待遇之優等於禁錮有識之士早知非計近年以來有變通旗制之議或主化除畛域或主力興敎養乃以囿於舊見憚於改作迄未施行茲當民國作新無拘避之嫌無阻撓之慮措置一切視昔自殊惟肇端宏大易致驚疑實地進行必規妥善想慮時之彦謀國之儒必已早有講求心焉補求務望各抒卓見示以嘉謨俾八旗數百萬生靈得以永慶安全日登康樂是則邦人君子所同深欣幸者也如承賜書希交到東城東堂子胡同路北臨時籌備處惟恕不答復 
[燕京零拾]  
　　孫大總統現已解職所有民國應如何擾待之處甚關緊要袁大總統仍力請中山先生來京以表誠悃惟孫中山之意則擬漫游各處聞四月二日大總統有電致唐總理商酌優待孫前總統之辦法 
　　各國務員發表後大總統卽電致俄公使陸徴祥大致謂各國務員業已發表外交總長南北同意請公充任乞速由西比利亞鐵道歸國并望四月二十日前抵京至於外交代表一職應委何人請公酌奪 
　　京師大學堂於二十九日由嚴總監督召集職員復開敎員會議中西敎員到者約三十餘人當在評議室提議各科改良辦法議將經文兩科合併改名爲國學科各科科目亦均有更改聞尤以法政科　最甚蓋國體變更政體亦因之不同故也迨散會嚴君又約各科敎員如有確實改良意見可隨時陳說以便酌取 
　　度支部兌换券定於四月三號發行其兌换機關卽該部所轄之中國銀行曁郵部所管之交通銀行其發行無額定聞缘政府信用現已墮地故該銀行等先與部約有幾何之準備金方能發行幾何之兌换劵名稱仍名度支部兌换券 
　　山東都督自委任周自齊後外聞風傳魯人仍多反對實係不確現前撫張廣建及經略使胡瑛均先後有電致袁總統敦促周督早日赴魯以示歡迎之意 
　　汴省河北中等農業學堂補習班畢業學生刻仍由學使報部清結獎勵當經學部批示謂現在民國旣經成立與前日情事不同毌庸議學堂獎勵在滿清時各省學界已多反對不謂民國告成猶有此舊思想 
　　北京政府自改革後各部尚書已改稱首領國務員發表仍定名總長者聞因陸軍部叚祺瑞以段氏之姓與首領二字連續語太不祥大不謂然故有此舉 
　　東安市場被被燬後由巡警廳招商承領建造以金融未通久無應者近有一内監與前清攝政王府之司閽合資承領全市地基建造房屋計本月内卽可動工開其建造費共需二十餘萬 
　　京城兵士時在街市遊玩商民以驚弓之鳥不免疑懼陸軍叚總長特飭各軍隊嗣後各營外出兵士須有定數不得成羣結隊以淆人心 
[鎭守府之新組織]  
　　自孫總統解職政府地點决議移設北京黄克强君業奉大總統任命爲南京鎭守使初五日黄留守已移居前總統府改爲東南鎭守府内部組織亦已發表設總參謀一人贊助鎭守使下設四處一管理處二參謀處三軍務處四政務處管理處辦理府内一切事宜而參謀軍務政務三處則分治各事 
[參議院停會述聞]  
南京參議院决定星期六晚停會所有願赴北京各議員準於本月二十一日在北京齊集其未經議决之案（即本報昨日所載未决議之各官制案）及蒙古懸案均於星期五六兩日内赶緊議决至議員赴京川資及對於不願赴京者之辦法已於前晚開茶話會討論 
[京奉火車又出轨]  
　　三月三十號由奉天開往北京快車於七鐘時行至前所地方忽然離出軌道當即由車上執事人電知山海關車站令速撥車頭往援該處車站接電後卽時前往於第二日早四鐘始行 
挾入軌道得達關站尚無傷人情事亦云幸矣　 
　　另函云前月末京奉火車出軌之事傳言纷然有誤謂爲宗社黨之計劃將以毁壞鐵道斷絕交通者茲據三月三十一日京奉路局致郵傳部鐵路總局電文照錄如下局長鈞鑒今早據關外洋稽查電稱昨晚七十二次通車由奉開行八鐘行過前所車站距橋不遠突有搭客從三等車内擲下行李一綑滾入軌道致三等車被墊出軌鐵軌軋壞車亦微損赶急停車幸未傷人旋電招工程司前來連夜修妥通車業於今晨兩鐘開行並據第一叚警副總巡官電稱是晚通車出軌當場將該擲行李人拘獲訊係前所西村居民弟兄二人由瀋回家因通車到站不停該村民急欲下車故將行李擲下並無别情查騐行李並無違章物品各等情除電飭該總巡詢問有無别情另行核擬外謹禀聞全叩 
[蘇議會討論議員名額分配問題]  
　　沈藏府等提議議員名額支配修正案議員名額之支配大致主張三說一納稅一人口一地方納稅人口兩說旣無確定標準目前而論惟地方之說較爲正確且消寗蘇之界都督交議原案本以地方爲主未始非籌躇再四而爲此說也昨開談話會提議仍照原案每縣各出兩人爲原則但有合併之縣其旣係合併必其人口稅額較他縣爲多則仍照原縣支配爲例外議員等同聲贊成爰此本暫定章程但求寗蘇統一而使各縣無偏枯之弊而已特提修正案請公决 
　　張延壽提議修正分配議員名額案省會分配議員名額問題昨經談話會研究討論其結果約分二派一仍照舊制寗蘇分額此黄君炎培所主張一用地方主義每縣各選二名此黄君端履之所主張兩說各有依據各有是非竊謂寗蘇二字雖係吾省地理歷史上不可諱 
 
 
 

Page 3

 
 
中華民國元年四月八日星期一（申報）舊曆壬子二月二十一日第三版　 
之名詞然現方力求全省統一若立法機關首先因讹襲謬顯然劃出鴻溝則凡行政司法將來亦必絕對分離不可復合恐於全省統一前途生莫大之障礙此鄙人絕對不敢贊同者也若以縣爲本位每縣各選二人則與臨時叅議院以省爲本位每省各選五人者同一採取地方主義目前支配方法旣無確切之標準暫時權宜之計欲求平均適當舍此别無良策然有第二問題發生即縣區域變更是也本省舊制七十二縣現行制合併爲六十縣如仍照舊制分配則於暫行地方制自相抵觸如照現行制分配則寗爲三十四縣應選出議員六十八名蘇爲二十六縣應選出議員五十二名與向之以納稅額比例分配者其弊同一不平均愚謂不如分全省六十縣爲七十二選舉區向係三縣合併者則劃分爲三區兩縣合併者則劃分爲兩區以區域爲本位每區各選出議員二名或分六十縣爲三级三縣合併者爲大縣大縣爲甲级選出議員六名兩縣合併者爲中縣中縣爲乙级選出議員四名單獨之縣爲小縣小縣爲丙级選出議員二名蓋區域有大小户口有衆寡賦稅有重輕理宜然也如此則寗蘇之畛域旣可消融於地方制亦無抵觸而比較上亦略略平均俟國會成立通制頒行後再改照通制辦理是否可行請與各修正案同付大會公决 
[犬養毅氏之中國時局談]  
　　日本通信 
　　日本犬養毅氏於陽曆三月二十八日乘筑前丸回至長崎語人曰中國之前途今日誠不易逆料形勢日變迄無定軌然南北政府之統一不過其手續未了而已惟内閣員中並無財政大臣亦一怪事爲今日計所最難者軍隊之解散是也蓋欲解散軍隊不可無敗政以濟之若夫共和思想業旣傳播全國故大總統之爲孫爲袁初無與乎大局惟經營新事以救財政之窮迫是宜研究之問題也 
　　犬養毅又曰世人動以財政滅亡悲觀中國之前途然地廣民衆苟一人而課以五文猶足以救今日之窮迫况又貨之棄於地者無處蔑有哈德課無稅國民以地稅之說予頗不以爲然夫地稅之基礎要在丈量土地調查户籍顧欲完此大業不可不俟諸十年之後以予所見與其課之以直接稅不若消費稅關稅等間接稅之爲得爲今日計惟解散傭兵及編成軍團二事實爲中國當局最宜注意之點北京電報之所傳雖謂黄興將簡爲參謀總長予則信其决不就任今後之活劇則在議會全國志士各欲爭覇於立法機關而爲口舌爭戰予恐鄰邦政界將從此平和多事矣 
要件 
[江蘇臨時省議會賠欵借欵預算案報告] （續） 
　　第七項庚戌本省借欵全年銀圓九十九萬零四百五十元 
前項係庚戌年前清藩司息借匯豐等三銀行規元銀三百萬兩壬子年應由財政公所歸還本欵規元五十萬兩息欵規元二十一萬兩按九三折庫平一五合銀圓前數　　第八項英德續借欵銀圓三百二萬一千元 
（說明）查蘇滬代徴厘金作抵每歲銀二百萬兩上年欠解銀二十六萬四千兩本年十個半月應銀一百七十五萬兩統合銀圓前數惟解數向按舊曆統計尚有一個半月銀二十五萬兩應遞八次年預算列計 
　　第九項克薩借欵銀圓十五萬元 
（說明）查前欵歲銀六萬兩又上年欠解銀四萬兩應併補 
列折合銀圓前數　　第十項壬子本省之蘇路借款銀圓五萬四千元（說明）查前欵係向蘇路　司借日幣五十萬圓年息九厘本年息應付日幣四萬五千圓以一二升算合符前數　　第三欵鹽務攤賠欵銀圓一百八十九萬三千八百九十一元 
　　第一項攤還新案賠欵全年銀圓一百八十九萬二千八百八十六元 
前項每年前清淮運司攤三十九萬三千三百五十八元前海分司攤三十萬六千元淮北六岸督销局攤一萬五千二百四十三元淮北督銷局攤二十萬七千四百九十一元皖岸督銷局攤二十二萬六百七十一元江西督銷局攤二十一萬三千四百五十元湖北督銷局攤十七萬三千八百九元湖南督銷局攤三十五萬六百六十八元前清江南鹽巡道攤一萬二千一百九十六元共符前數　　第二項賠欵匯費全年銀圓一千零零五元 
前項每年前清湖北督銷局攤六百二十一元江西督銷局攤三百八十四元合符前數 
　　第四欵鹽務攤還債欵銀圓四百三十七萬六千二百七十七元 
　　第一項四國還款全年銀圓二百六十二萬七千四百三十八元 
前項每年前清淮運司攤三十九萬三千七百五十元淮北督銷局攤六萬四千一百二十五元皖岸督銷局攤四十五萬元江西督銷局攤五萬三千二百五十元湖北督 
銷局攤一百二十七萬一千三百六十六元湖南督銷局攤三十九萬四千九百四十七元共符前數 
　　第二項四國借欵加撥磅價全年銀圓三萬五千八百九十三元 
前項每年前清江西督銷局攤一萬九千十八元湖南督銷局攤一萬六千八百七十五元合符前數 
　　第三項瑞記洋行南洋借款全年銀圓四十九萬三千五十七元 
前項每年前清淮運司攤二十八萬五千元淮北督銷局攤七萬七千八十三元江西督銷局攤九萬元湖南督銷局攤四萬九百七十四元共符前數 
　　第四項福州船廠經費改撥克薩洋欵全年銀圓三十九萬九十六元 
前項每年前表淮運司攤二十一萬元淮北督銷局攤三萬九十六元江西督局攤十二萬元湖南督局銷攤三萬元共符前數 
　　第五項甘餉改解新疆賠欵全年銀圓四十三萬九千　百九十三元 
前項每年前清淮運司攤二十五萬元江西督銷局攤十萬五千三百二十元湖南督銷局攤八萬二百九十八元共符前數 
　　第六項英　借欵銀圓十九萬五千元 
　　第七項俄法借欵銀圓十九萬五千元 
前二項本由各岸督銷局抵援原列地方攤欵内今改列鹽務　還借欵内共符前數 
譯林（蘇譯） 
[太陽之金環蝕]  
　　四月十七日之日蝕名曰中心蝕又曰金環蝕其範圍甚廣直跨五大陸日蝕之中心綫由烏愛乃季那之東南隅横切季亞拿東進大西陽東北其在歐洲則由葡萄牙之北西班牙之西北法國之北部過比蘭兩國及德國之西北部經巴而起克海貫入俄國至四比利亞之愛利塞司克州其中央在大西洋中馬代衣那島之東北及西班牙之北方以上皆食旣他如倫敦巴黎柏林聖彼得堡則皆九分以上之金環蝕云 
小說 
[俄王之偵探] （四十四無名） 
　　未幾到了檢察官處守門人爲余介紹余見檢察官係一高大之人睛碧髮黄頗有氣概身上穿着粗毛呢衣一見余面卽忙引余至後室問余諸事余此時心中早有定見除告訴屍首姓名來厯之外餘事悉不一言余因先向檢察官說道我先有一言告禀我雖今日有言但是如至審判此事時我不願爲証人檢察官懷疑道爲甚缘故余答道倘若爲人知道這屍首的姓名來厯爲我所認出餘事必然不能再行偵探我此次之來只爲告訴屍首的姓名來厯面止檢察官問道那麽你知道此中情形麽余答道除了屍首的姓名來厯之外我卻一無所知檢察官道那屍不是個外國人麽余道正是他是意大利賴方的人他在賴方曾做過我用人數年自從在我處出來之後又在倫敦酒店内爲傭他的父親也住在賴方的在那總督府内做守門人檢察官又問道他爲何又到這蘇格蘭來的余道我那能知道檢察官道我想你有些知道的心中定有疑心的人不然你爲何不肯做那証人余道我並不知道也並無一些疑心之人此事我也與你相同全在糊塗之中我之所不願爲証人的缘故只爲我如一做了証人那殺人的人必然知道有人認去了屍首藏避愈固那偵探便愈難了檢察官道倘使殺人的人不知有人認出屍首他便自能洩露容易偵探的麽余答道我望他如此 
 
 
 

Page 4

 
 
   
 
 

Page 5

 
 
   
 
 

Page 6

 
 
中華元年四月八日星期一（申報）舊曆壬子二月二十一日每六版　 
要聞二 
[漢商談話會紀事]  
　　旅漢甬商領袖盛竹書君已於三月三十一號由滬回漢即至商會與各帮領袖開談話會據云臨時政府國務員業已發表前次漢商苦衷可以要求政府撫卹衆皆稱是次日復由盛君至商會登台演說將漢商過去未來以及目前之種種困難情形發揮殆盡聽者動容並由盛君擬就被灾各商公呈黎副總統轉達中内政府文一件以期達其目的四月四日復由該會總恊理與盛君過江面謁黎副總統籌商善後辦法茲將公呈錄左 
　　謹略者竊商等向在漢口設立各項商業贸易通市自去年民軍起義始則不無驚惶羣相遷避繼幸民軍竭力保護安謐如恆人心轉定故已避者復回未避者安居得以照常營業孰知厥後戰事劇烈北軍進漢焚燒房屋商等倉皇出奔皆孑然一身所有貨物生財器具盡付一炬即有一二倖免者復遭土匪乘機槍掠同歸於盡且有辦貨内地放帳外埠一時同受影響以致亦難收拾洎乎民國成立大局已定商等先後齊集來漢滿望整理各事漸圖恢復無如欠人之款亟須應還被欠之款其在外埠者音訊杳然本處各户同病相憐均無着落即或稍有餘留之貨値此金融困難亦無從變價種種受困窘迫萬狀加以住屋旣毁容身無地有寄庽客店者有棲身船上者一月以來资斧告匱不特無以營業併亦無可謀生此中苦况商等固不及料即當日起義諸志士亦不圖有此慘旬也若不赶籌良法以善其後行見坐以待斃竊商等財産旣損失於前生命復犧牲於後茫茫後顧何以爲計故特不揣冐昧據實瀝陳伏乞貴會籲請黎副總統俯念商艱電達政府撥款拯濟想黎副總統保商恤商無微不至必蒙設法維持俾商等得以彌補殘局重振事業出自鴻施不勝屏息待命之至謹略 
[湖南銀行開幕]  
　　湖南官錢總分各局改爲湖南銀行其各處官錢子局均改爲銀行支店業經組織暫行章程呈奉核准省城官錢總局已於四月一日（陰暦二月十四日）改懸湖南銀行牌額各分局子局亦將次第改牌按照章程辦理所有舊出官錢局纸幣與新出銀行纸幣照常通用無異其官錢局舊有之債權債務亦一律承受惟因房屋狹隘規模未備一切尚須逐漸整理云 
[湘人追悼楊烈士]  
　　湘省大漢烈士祠日昨爲楊烈士卓林開追悼會自都督以至各司各軍隊及醴陵同鄉會均往致祭初等小學生二百餘人列隊尤爲整齊醴陵同鄉會並用白布大書楊烈士傳揭諸香案前以便來者瞻覧各界均送輓詞花圈加以祠中新將諸烈士紀念品陳設一室故是日來祠參拜者異常擁擠云 
[晋省共和之精神]  
　　政黨開會山西統一黨分部業經王君利臣等發起并草定章程於三月二十九日在察院後開會到會者四十餘人頗極一時之盛 
　　研究敎育晋省學務自軍興以來廢弛已經數月現値民國成立萬象更新敎育尤爲切要現已有學界某君聯合同志發起敎育急進會研究敎育之精神力圖進步以重學務而資整頓 
　　提倡剪髮忻州東區自治公所張君尚文等以辫髮舊制最爲中國之污點當此民國成立非一律剪除不足以新耳目而昭劃一特於日前邀集同志實力提倡並剴切爲衆勸導商民聞之莫不欣悅剪髮者現已不可勝數 
　　演講報纸交城東門大街近有某君設立宣講所講演報纸一時聽者靡不低聲靜氣側耳傾心演畢有數人相謂曰現世原係如此近日連聽報纸所言開我茅塞不淺等語聞該所消費係由縣中熱心官紳自行施捐並無正當底款亦可謂熱心社會敎育矣 
[閩都督誅戮哥老會長]  
　　福建政務院差遣委員湖南人向南錫竊取 
都督名義倡立哥老會自爲會長迫人捐資入會受其欺騙者已有數百餘人日前被彭院長搜出手册一本即於三月二十六日拿至都督埕铳斃其時有都督府中軍官余某亦湖南人阻之曰待我回都督後方可下手旁觀憤而不平欲并剌死余某余某遂亦受傷茲將都督宣告書錄左 
　　閩都督孫爲政務院總長兼臨時軍法審判所正審官彭宣告事照得現在民國統一不應更有秘密結社情事茲有政務院差遣員向南錫係湖南長沙府湘鄉縣人詐稱禀明長官私刻印信散放飄布强迫兵士入會歛錢冀以挾制官長把持事權前經本都督本總長屢申诰誡乃猶藐抗命令在外招搖茲經本總長搜集種種证據顯係違犯軍紀自應按律懲辦查本都督府依據南京陸軍部軍律規定十二條内有抵抗長官命令重者槍斃之規定此案該犯向南錫違長官命令竊取名義集會歛錢搖惑兵心旣經誥誡復收抵抗命令自應按照軍律問擬向南錫合依抵抗長官命令重者罪判决處以死刑除該犯向南錫即日槍斃外合將该犯罪狀通佈以昭炯戒而儆效尤此佈 
[續誌閩省禁烟交涉]  
　　閩省禁烟交涉已誌前報茲又將英領事與民政司來往函件分錄如左 
　　英領事來函本月（新曆三月）十九日接准貴司來函以奉都督孫發到貴領事來函一件飭即由司函復等由查中國禁烟與新約條文絕無違碍在福記行不應以阻碍大宗贸易爲名代各膏店出頭要求免闭致碍禁煙進行准函前因合就泐請查照轉飭該福記行遵照等因准此查本意所論係因突然出示禁止膏店阻碍洋行贸易是以必當聲請照約乃函復以前交涉司吳君已經知會數次封閉膏店係照條約而行無損洋行生理等語查義和福記兩行先後踵禀以所出禁知會領事飭知洋行方爲妥辦茲忽出示並無先知會而中國土藥又多處裁種按諸條約若本省土藥尚未凈絕洋商印土亦可仍舊運銷茲閩省實尚有種徒閉膏店何濟而洋土亦奚售乎乃旣無先行知會轉飭洋行又無按約辦理是以必須移請禁止合再函達貴司查照希即轉禀閩都督飭將前項告示撤除免有損碍洋行贸易是所切盼 
　　民政司覆函接准來函以禁閉膏店應先行知會領事飭知洋行方爲妥辦突然出示限令閉歇及中國土藥多處裁種均係不按條約請轉禀將前項告示撤除等因准此查禁閉膏店滿清時即已限定日期民國統一凡有害於民生者自應接續禁止并非突然出示若謂禁歇膏店心須先行知會領事飭知洋行則無論新約舊約均無此等辦法至於内地有一二鄉僻處所裁鶯粟者亦已由本司呈請都督嚴飭各内地之司令官會同地方州縣切實嚴爲查禁必使達一律肅清之目的而後已除呈報都督外尚希貴領事查照前函飭令福記行知照俾閩省禁烟美舉得以尅期告成實深幸甚 
[成都近事紀]  
　　强制剪髮川都督府爲通告事照得編結髮辫本滿清關外制度（中略）現値世界大通五洲一室東西各國咸行剪髮之制我漢人若獨復古制與之相異不惟於列國交際上諸多不便於一切行事上亦實有大不便利之處故在滿清之時即已下軍人剪髮之令留學東西洋學生及商埠地方人民亦無不去髮者足見世界大勢之所趨非一國所能獨抗今則東南各省人民無不斷髮川省一隅尤不能獨殊省城應限陰曆正月十五日以前省外應限通告到後十日内將髮辫一律斷去各官吏軍士猶應從速先斷以爲士民之倡如有限滿猶不剪髮甚或仍前曳辫者則是故違命令甘心汗俗應處以一元以上三十元以下之罰金以示强制之意除通飭各府廳州縣及各官應認眞執行外各行通各閩省官商士庶軍民人等一體週知切切此告 
　　漢滿融洽旗營自繳械後前副都督羅君梓靑卽將眷屬移住少城内大東街以示融洽之意現聞前將軍玉崑復移出少城住居桂王橋街前都統亦將移出且少城内　　之名均已改爲某街旗營各公産均由旗務局實行經理以爲徐籌生計之地步云 
[南田改縣之要政]  
　　浙江民政司呈都督文云案據南田縣知事孫乃泰稱竊南田新設縣治事事動須建築惟一時艱於經濟未能任意設施知事以爲萬難少待者兩端竊爲約略陳之學校爲培植人才之地向來該處祇有學基三畝茅屋一間知事竊思該縣讀書稀少雖難照各縣辦法縣治設高等小學一所在開始之原不妨從權辦法先設蒙學及半日學校但茅屋終不可久居且現在茅屋亦復傾頺查該縣復無廟寺等公地可以借設是學堂之宜建築者一監獄爲司法之要政查该縣向爲撫民廳一所祇有大堂三間内平屋七間頭門一所現在新建縣治知事及各科人等尚不敷用更有何地可以拘留罪犯且南田已另建爲縣復不得仍照舊例解發象山縣處置是監獄之宜建築者二知事以前二項事關建築動費財用不得不先行呈報乞請鈞鑒核奪等情據此司長查該縣係客民墾闢彙集之區敎化刑獄在在均關緊要現旣改設縣治尤應著手進行所請撥欵建築之處本司長未便擅專除批示外爲此備文請都督飭下財政司核議見復以便轉飭遵行此呈　 
[粤省統一財政之計畫]  
　　粤都督諭云查各司局處所以及各種行政機關無論省内並省外各屬所有行政經費雖有地方繁簡人員多寡之不同然必須核實請領始足以謀財政統一前據各署將行政經費表册送到經由本都督核明咨交省會查議現雖未准議覆而各署每月究應支領若干自應按月開列详細數目於月初分列表册呈明以憑核定再飭財政司核發庶便稽考而免浮濫至財政司支給各署經費亦應俟奉有本都督文行或給予憑單証據始准照發不得僅憑各署文領即行支給除通諭外合行諭知查照希即轉飭所屬一體遵辦省垣以四月初一日爲始省外各屬即以文到下一月爲始一體照辦當此庫儲支絀涓滴皆人民脂膏理宜遇事核實凡我同人必能共體斯意也此諭各司各軍務處各廳局處所各安撫使各軍統領各營縣 
[粤省女代議士履歷]  
　　四月一號粤省女界在省會選舉女代議士舉定後有提議以女代議士爲數千萬女界之代表其言論丰采當有可觀者應請卽日出見以資瞻仰鬨動良久經張主席多方勸解始就平息故李倫兩女士當於是日出席矣茲將三女士履歴略錄如下李佩蘭約三餘歲新寗舉人雷玉麟之妻倫耀華約三十餘歲現充省會代議士倫明之妹汪兆鏘年歲未詳女子師範學堂肄業生聞爲汪精衛之從妹 
　　另函云昨女界在省會選舉代議士李佩蘭票數最多當選惟李所投之票自舉已名開票時衆論譁然旋有女界各社團數十人堅請李出場一面羣謂其選舉法且不明實不足以代表我女界鼓噪異常惟李卒不見面後由辦事員善言勸止該女界多人堅請李必須於三天内與各女界相見否則出席時定當與彼開正式談判并聞連日各社團集議調查其資格云 
[粤軍將爲狥義新軍建祠墓]  
　　廣東陸軍發起改葬庚戌狥義新軍文在昔滿清專制苦苛政者億兆同胞酋虜摧殘罹兇暴者二百餘載大陸沈霾而掩日羣陰集霰而沍寒忽起而倡義師發難首張玉弩挽金甌拚犧牲　粉爲漢族謀幸福者壯哉其庚戌吾粤新軍侯王廟之役乎今者蕩平妖氛洗腥羶之穢臭光復民國還錦繡之何山不有先者其何以繼新軍茲舉嚆矢於去春烈士之襲城先河於武漢諸公之起義功雖未濟義實足多則謂粤東反正民國完成未始非新軍之擲無數頭顱有以收厥良果也現黄花岡上已新屹屹之豐牌而白草沙邊猶是纍纍之枯塚缺如之痛奚妥英魂闡發幽光勿令湮没此後死者之責也矧羣雄環伺逐逐耽耽武裝平和應定國是欲固國基先勵士氣欲勵士氣先妥前賢外顧列强内觀趨勢又烏容已乎擬與庚桑畏疊明禋祀而報功俎豆芒碭助游觀而紀念欲在侯王廟新軍狥義地點左右建祠設墓搆以亭閣繪以丹靑隆然並七二士輝映而有光巋然比五人墓煊赫而逾耀然而大裘難腋於一腋好善亦誰不如我所望大雅君子尚武軍人解其餘衷襄茲盛舉崧岳高峙恒資尺土之培河海洪流端挹百川之派以賽會之樂助開追悼之謳思以特别之義捐當招塊之楚些指日捄仍登築庀材興工色焕風雲喜集花鳥庶幾慰九泉之義憤應騰笑於馬鬣高封蜚百代之英聲勝勒功於燕然萬古如有義捐請交舊督練公所覃天存代收爲盼按此爲捐册弁言由軍官兵士捐千金爲之倡云 
[新喩縣民團擾害之詳情]  
　　新喩縣巨　劉金元已在省就獲茲又探得該 
縣自治會董丁秋浦君二十三人呈請議案悉該惡黨羽甚多因亟錄之如下竊敝邑有假冒洪江會之傳光即傳開來與巨　劉金元等素行無賴嘯聚黨羽訛詐鄉愚從前案積如山倖邀漏網更加膽大妄爲於舊歲光復之始乘機竊發縱令惡黨分布西南鄉村淫亂刧搶激成公憤致釀命禍惡等遂借此爲由持刀蜂擁凌逼官長燬獄放犯搶奪官紳所立保安團自爲民團凡一切敎育勸業警察小學各所無不糜爛殆盡宿踞小學堂爲巢穴綑拷縣紳丁夏峰詐取贖命錢萬串蒙前府憲李省民團蕭到縣欲爲和平開散詎知傳開來等已贿通勢豪素號白額虎前清判令監禁之革生名胡毓者從中策畫朦蔽官長冐認前搶刧鬥殺之人是伊異姓兄弟非多出銀錢不能了結寢事遂令西南鄉與丁姓共出錢萬三千五百餘串誰知措繳現錢與出店期票足數之後另逼各家暗出錢一萬六千餘串又逼追丁姓前已抵消之萬串錢票在塲排解者不敢問其錢作何開銷有西鄉紳萬靑錢偶問一句即掌頰辱罵罰令頓首服罪故凡出錢者無不長跪哀求一命即應無敢稍减且堅逼西南諸紳披蔴帶孝向痞靈位開祭跪奠有數紳未到劉金元即帶痞黨往各村搜捉明目張膽姦淫搶刧訛索擾害百端要脇實有不堪言狀者若自此底止猶堪隠忍今復外有傳惡私立之民團倚勢作威内有胡毓之老奸巨猾爲之圖謀日以訛詐地方爲事目官長如婴兒一呼即應凡士民有稍拂其意者即捉住飽打送縣管押前有胡劉丁等姓之農人受害後有萬靑錢等之士紳無故被毆被押茲傳開來無故放礟擊斃傳清道一命重傷章鄒等姓四人禀求伸寃官不敢究現在該惡等在鄉者三五成羣朝在此村暮在彼家肆虐不閙到處處傾家不止可憐控告無益反受差擾是前之倡禍傳劉之罪難數後之縱禍胡毓之罪實深若不將此首惡從速翦除則民團莫解害無底止貴議會爲人民代表即當爲民生請命除禀請軍政府外伏懇提議公决呈請都督核辦云云現由議會擬即咨請 
都督分别嚴懲矣 
[桂省遷邕之請願]  
　　桂省議員電桂林政界云行營陸都督桂林軍政府廣西各局分送各府縣自治會商會曁各報館均鑒查辦行營陸都督铣電諒均接覧惟是因大局未定不得不擇政治上措施敏捷之地以控制一切桂林僻處邊隅内治外交諸多窒碍　旦地方有事必鞭長莫及坐視糜爛潯梧　前亂是其明證此應遷省者一財政雖屬困難而建設之初因陋就簡所費無多此可遷省者二都督出巡實 
 
 
 

Page 7

 
 
中華民國元年四月八日星期一（申報）舊曆壬子二月二十一日第七版 
由桂林措施不敏之故都督旣出巡叢脞益甚廣西自改革以來政治之進行遲滯其弊悉由於此遷省於邕都督常駐於政治上之責任有歸進行必速此應遷省者三此三種理由遷省之事更覺急不容缓現南太泗鎭色思順梧潯鬱各府新選省會議員均已到邕枊平亦電約二十五號來邕可見大勢所關人心一致議員等正爲廣西大局計並無私意存於其間尚祈我都督我父老兄弟共鑒其衷並懇臨時省會議員即日就道來邕籌議一切到於赴桂共議之說遷延時日貽誤廣西議員等雖死不敢奉命潯龔政梧黄宏憲柳張鴻治鬱李拔超武羅先清南龔圖琛太區榘榮泗黄金熙鎭易卓霖色楊煊上江鴻瑞歸張炳朝議員等同叩南寗府長代印 
[蘇閶刦餘錄]  
　　閶門外被刦商民現由商會會同警局挨户調查除日本理髮餅店及亞細亞火油池各洋商外共計三百二十餘户貨物現欵約共七十三萬餘元業已彙造清册呈請都督府核示辦理矣 
　　留春坊花素貞家傷斃雉妓一名現奉都督府酌給撫卹洋四十元聞該妓院開報失單計共四千餘元内有援鄂决死團團員吳江王君寄存該妓院桂姊處衣箱一只内貯衣飾現洋約値三百餘元另行開單呈赴警局報失矣 
　　軍政廳收到贜物都督府飭司派員運往植園儲存看管函請商會派員助理先行詳細檢點再候核辦 
　　臨時省議會自三月二十七日兵變後議員星散即經停議現在亂事已平已於四月五日仍在留園開第八次議會是日謝絕旁聽所有議事日表共計三十三案議决情形容俟探刋 
[河東鄉公所析併問題]  
　　吳江縣河東西鄉議事會以蘇屬蠡市鄉土地沃饒斗入於湖東湖西兩地之間提議援章練塘歸併靑浦之例呈請都督交付省議會議决施行奉都督指令據呈並粘圖均悉查暂行市鄉制第三條區城另行析併由該管民政長詳確分劃申請都督府核定等語是無庸交省會議决惟來呈地關兩縣細察粘圖在蘇州亦得指河東之地爲斗入恐啓爭議應候訓令蘇州民政長轉行蠡市鄉核議呈復核奪再行飭遵蘇州民政長於奉到訓令後查核府志吳縣全圖蠡市鎭在蘇城之直南北連五龍橋鎭南濱石湖壤地聯屬形勢完整旣非孤懸境外亦未斗入吳江與章練塘之孤插於數十里外之靑浦縣境者逈然不同豈能强爲比擬况以地勢而論江境之湖東南西北三面皆屬吳界誠如都督訓令在蘇州亦得指爲斗入乃轉欲割裂吳縣完整之地合併江境畸零之區似屬無此辦法且蠡市鎭距蘇近而距江遠一經劃歸吳江將來人民納稅詞訟等事亦有種種不便之處已照會蠡市鄉議事會公同討論詳具理由覆候轉核矣 
[洋河兵變之警耗]  
　　駐紮洋河之團兵本由去冬招集其中多屬無業游民且有成軍以後僅僅發餉一次軍裝亦參差不齊兵士每日啜粥一餐故已久有叛志三月三十一號下午果大肆鼓噪土匪應之將洋河鎭搶掠一空並燬燒民房數十座直至四月一號火始滅息並聞洋河兵變之後窰灣鎭亦大受影響四月一號洋河游勇勾串土匪將窰灣搶掠一空居民纷纷逃竄刻下揚軍標統米占元因奉徐寳山司令之命由徐調回揚州道出清江聞變已將全軍調轉北上爲堵截之用現正封雇船隻預備一切云（錄南京中華民報） 
本埠新聞 
[滬軍陳都督覆司法總長書]  
　　爲宋漢章事 
　　查來咨（按原咨曾載本報）所稱司法與行政權限之嚴今日三尺童子亦知區别而來咨横行抺煞此固學有專門貴都督未嘗研究本部可從曲諒等語竊思本都督曾否從事於研究法律無暇爲貴總長告旣蒙曲諒賊忭萬分但宋漢章被控原因發生於革命時期當民軍戮力進行之際該經理不顧大局乘機掠取大宗欵項造假匿呑致餉糈奇绌妨碍進行推原事寔與平時尋常財産訴訟不同自應作爲軍事上之裁判本府爲軍事上機關而被控者又在本機關之地點内受理此案亦屬職權上所應有焉得以横行抺煞四字見責乎洞明此節理由則來咨所引債權對於債務者股東對於公司之經理及失主之對於盜賊以爲比証者當無待駁詰而自知其擬不於倫况該銀行爲前清政府銀行具有國家銀行之性質該經理爲本都督委任之員卽爲民國委任之員今以國家銀行之經理民國委任之人員而吞匿國欵阻撓民國進行是卽爲國家之罪人尤不得以私人財産關係爲比例更無待言惟未經正式簽傳而遽加以捕獲似足爲本都督訾議者抑知宋漢章以租界爲護符關傳尚不肯來豈懾于正式簽傳而卽能到案况迫之過激則遷避愈工此中情形貴總長定能鑒亮無待　述至於誘捕二字本都督絕對不承認試問當時誘者何人貴部能指出証據乎處司法最商級之地位而服從外人暧昧之言不加審辨輕肆詆諆竊爲貴總長不取也又　民國草創之初貴府同一組織伊始本部不敢因貴府組織伊始妄干行政之權貴都督豈能因本部組織伊始妄侵司法之權云云此節尤爲大謬竊思本府組織之始南京尚未光復臨時政府尚未提議组織貴部更無　形卽欲妄干行政之權無所藉手及後貴部組織之際本府早經成立辦事已有秩序自無庸貴部之干　　可與此案同日而語耶（未完） 
[沙船遇盜駭聞]  
　　上海沙船聚元祥於本月初四日由泊耳口裝載北貨鹹猪生油等件回申初七駛至巢河口突遇盜匪四十餘人駕舟而至手執快槍身帶九龍袋上船將貨物盡行刧去當場鎗斃船户一人又重傷一人所有在船零物及船户衣被一切均被搜去約計失　一萬餘金船被扣留各船户再四跪求始得於十五日釋放十九日駛到吳淞昨已派人至滬報告請　並通電飭緝矣 
[市政廳安慰人心]  
　　閘北市政廳昨日布告云照得閘北於光復後卽由紳董呈明　軍都督設立民政總局改革政治市政廳成立以來分市政警務裁判三部爲辦事機關無非愼重地方保護人民俾可直接民　不致稍有隔絕前日蘇州城外警信到滬忽起種種謠言業經都　剴切告誡分行各區在案昨准光復軍統領李來文特派馬　團長張宗昌督率所部分駐各區徹夜騎巡担荷保護義務並由蔣警務長派騎巡隊巡　隊嚴密梭巡力盡主軍之貴又據商團會報告每夜加意巡緝似此軍警各界認眞保衛居民亦可安枕勿聽謠言自滋纷擾查駐紮閘北各軍一爲滬軍都督本部第二師團一爲李徵五統領所部之光復軍一爲陳漢欽統領所部之遊擊隊此外並無他省師旅寄跡於此更可無慮卽華洋界線問題已由紳商各界曁各團體開會討論共籌正式對待毫無决裂之舉動合併聲明 
[保護龍華子藥廠]  
　　海軍司令部總司令毛仲芳近以滬上謠言迭起防務宜嚴而製造總局之水路已由兵砲各艦停泊保護自可毌庸過慮惟查龍華子藥廠除陸路由第十師步兵駐防外水路亦應派艦駐泊故於前日命令飛霆甘泉二砲艦駛往龍華港口藉資保護 
[分給號衣皮鞋]  
　　鏡清練船及楚泰砲艦均於前日由寗駛滬鏡清現泊楊樹浦楚泰因奉海軍部飭裝駐泊滬江各艦水手船弁之號衣皮鞋等件是以駛往製造局浦面停泊聞所有號衣等件業經分發各艦每一弁兵各給二套皮鞋每人一雙 
[求實小學校開第三期宣講會]  
　　北山西路德安里求實小學校於四月七號開第三期宣講會午後二時開會首由顧君旭侯報告本會爲通俗宣講會之支部次由杜君繼甫演說公民道德之必要汪君春鑑演說國民敎育之必要後由求實小學校學生陶維毅演說作事須求專一其間並由陳慕堯陶維毅等繪黑板畫以娛來賓是日聽講者約百餘人散會已五時許矣 
[勸戒工匠抺牌]  
　　製造局李總理前日出示云照得禁止賭博久經嚴示在案現因謠言四起各處派人巡查問有私家閒暇鬥牌並非聚賭亦有借端勒索情事當此人心不靖深恐因小故而啓衅端本局工匠人等爲數甚多放工歸家聚賭固應切戒卽人家餘暇抺牌亦宜戒斷免開　端該工匠等均皆附局居住本局爲製造軍火之廠防衛宜於無形該工匠等旣同屬於公務須各體念時艱自相勸勉以保治安是爲至要爲此出示谕禁仰本局工匠人等一體遵照毌違 
[選舉調查之手續]  
　　滬南市政廳長莫君錫綸致總商會董陳潤夫貝潤生函云本邑現正開辦縣會及市鄉制選舉調查事宜北市租界住民無論商界凡合選舉資格者甚衆外人向不容我逐户調查貴曾爲北市總匯機關住居租界者大都接洽茲奉上調查須知單二百張並縣制市鄉制各二十本請卽檢收並希知會合於選舉資格者從速塡就儘於四月十五日以前卽陰曆二月二十八日交下以便彙集編册 
[組織警備隊]  
　　本邑自蘇省兵變以來風聲所播商民惶恐警務長穆杼齋君除禀由滬軍都督民政總長分别設防外復擬組織警備隊專司巡察歸巡邏隊巡員管轄卽由各區選拔純熟槍法及老於營務者一百二十餘人編成隧伍再招四十人以補不足昨日又在東區撥派巡長一名巡士十六名歸入警備隊統行編制 
[商業體操會出防]  
　　南市商業體操會近因謠言四起由正副會長李平書王詠裳張樂君等特邀各業商董及同志等在陸家浜該會機關部開全體大會議决第晚出防自董家渡亞滬杭車站爲止巡至黎明始各隊 
[探目携帶槍彈]  
　　靜安寺一帶地方僻靜時有匪徒出没共間以故靜安寺捕房探目陳云忠早經捕頭發給槍彈諭令隨時佩帶以懾匪胆 
[法捕房防務加嚴]  
　　法捕房麥總巡於蘇省兵變後整頓防務迭詳前報茲悉麥君又以新老北門及小東門等處之吊橋係出入要道故特派捕二名常川駐守以便稽查 
瑣聞 
[城内]  
　　檢察廳批示○何沈氏呈批檢查原卷爾子何順裕聽從在逃之趙子珍王玉田等開場聚賭臨拿尤敢拒傷巡士實屬不法已極雖據爾子供認在場帮同照科茶水並非由伊邀入開賭一面 
之詞殊難憑信惟此案自司法署於上年十月收押迄今已逾三月爲首之趙子貞王玉田等尚未緝獲到案無從証明姑准照刑訴第一百十條許可暫行保釋俟獲到正犯再行核辦但應令繳納相當之保証金或以有價証券代爲保証亦可着卽遵照賈蔡氏呈批檢查此案原卷該氏與嗣子互相控訴到今四年迄未到堂對質所控賈銀春兇横違逆並無實據察核訴詞無非爲主張權利起見係屬民事應赴審判廳呈訴聽候核辦着卽遵照 
　　審判廳批示○張沈氏呈批狀悉查費增祥侵虧陸子珊店欵業經本廳訊明判將費增祥自已房産二所着交保証人趙茂華胡餘章陳雲亭等公同尋主變賣得價履行債務等因在卷該氏竟以費增祥之叔費炳泉欠欵牽扯加入費增祥名下希圖朦攤産價串同揑訴殊屬不合特斥不准金裕堂呈批汝子金福昌已供認聚賭不諱業由同级檢察廳起訴前來本廳訊供無異應候按律判决處以相當之罪豈得率請保釋不准 
[南市]  
　　互相控讦○王承祺在裁判所控告醫生朱夢熊欠租私遷搬支門窗朱亦赴地方檢察廳控王吞没頂首昨經陳裁判傳到訊供推諉以原告未到判朱暫行交保候王來案質明察　 
　　分期還債○順記猪行主楊家安控被林祥記猪作主江祥生欠洋一百三十元一案昨經裁判所復訊江供已会過洋十元且欵係林黨生所欠者爲多奉判交保先繳洋三十七元其餘每月拔付十元分期還清至被林欠欵着另行控追 
　　疑竊無憑○胡昭爾扭衣莊夥林安亭至裁判所控稱住居通如泰客棧因失竊洋五元林居同室不辭而出實有可疑訊據林堅不承認裁判員以所控無憑着棧主陳義林担保林安亭出外尋緝 
[閘北]  
　　書記撤差○閘北警衛隊書記壽某因辦公不力奉蔣警務長撤差遺額以該隊排長夏鴻昇升補遞遺排長一缺以該副目駱龍交推升昨均到差辦事 
　　不安本分○六區商團緝獲之匪徒張阿連沈炳南陸根郎顧福林陳阿三王阿三沈三虎張阿福等八名昨經孫裁判長復訊仍無確供孫君因查得張沈陸三名　有兇器且於前清時代被人告發在逃顯非安分之徒判一併移送檢察廳究辦 
　　人证未齊○沈晋卿疑郭木金竊取桌子兩只私刑吊打已紀昨報昨經孫裁判長集訊沈供桌子已經追回請核質之郭供由沈弟杏生給小洋一角囑令往搬判押候沈杏生到案再核 
[英租界]  
　　公堂停訊○昨爲西國耶穌敎主復活之期會審公堂例應停訊又因適値星期故於今日補停讞政一天 
　　守護電箱○英美工部局以近來各要道所設電箱時被偷竊遇有警報殊多不便昨特咨請捕房卜總巡轉飭各捕房捕頭於設立電箱處派一暗差華捕輪流巡緝以資守護 
　　旅客病斃○靑浦縣屬白鶴港人許瑞生年二十五歲因事來滬寓居寳善街一百七十九號門牌老天福客棧内因病由棧主送請仁濟醫院醫治無效前日身死當由捕房將屍舁入斐倫路驗尸所報請公廨王襄讞曾同德裴副領事蒞所驗明實係病斃因無户屬到場着保報堂棺殮厝壇召認 
　　形跡可疑○老閘捕房捕頭自界内連次發現搶案後嚴谕探捕加意防維遇有形跡可疑以及深夜游行之人均須拘留查究以故晚間出差控捕更爲認眞前晚由探顧阿根查至蕪湖路月桂里二十七號門牌王阿虎家門首見匪徒王富榮徐阿甫張長生等十一人向詰支吾當將各人拘入捕房押候解送公堂訊究 
　　電車傷人○蘇州人龍根生昨在廣東路被電車撞倒跌傷由四百零八號華捕查見帶入捕房轉送仁濟醫院醫治又工部局小工郭阿大昨在黄浦　附近被電車撞倒跌傷頭面等處當由總巡捕房八百三十八號華捕帶入捕房轉送醫院醫治 
　　銅匠受傷○銅匠郁阿狗昨因工作不愼被銅砲彈傷前胸當經同伴車送仁濟醫院醫治約七天可愈 
　　工人軋傷○鴻源紗廠工人史南祥昨因做工不愼被機器軋傷手指血流不止當經廠中人扶送醫院請爲療治 
　　失竊鐵箱○四馬路四百五十四號門牌沈明高家前晚失竊鐵箱一隻内有大小銀洋銅元共計二百四十元零入角昨晨察覺開單報請總巡捕房飭探偵緝 
　　撞見竊賊○竊賊莊德山昨在福建路摸竊張某袋内洋元適 
被包探陸桂山查見當將莊拘入捕房押候解究 
　　不期而遇○吳玉生因騙方姓珍珠飾物避匿已久前日吳在南京路被方遇見向索支吾當被扭入老閘捕房經捕頭詢悉前情飭吳收押一面飭探查明以憑解究 
　　匪徒攫物○匪徒徐阿毛前晚在四馬路群仙戲園門首攫取女孩金耳環圖逃當被包探王梅生追獲帶入捕房經捕頭詰知徐已將贓物抛棄着押候解廨訊究 
[美租界]  
　　印人互鬥○甲乙二印人前晚在楊　浦餘林路互相鬥　甲被乙用刀刺傷左脇倒臥於地由捕一併拘送捕房捕頭驗得乙頭面亦受刀傷飭送公濟醫院療治再核 
　　女子迷路○女子徐阿琴年十五歲昨在茂海路迷途啼哭由捕帶入捕房送廨候查 
　　踼傷下部○虞阿三昨在西華得路與唐長文互毆踼傷唐之下部由捕併送捕房唐送同仁院療治再行核辦 
　　怙惡不悛○黄金生因案拘押捕房昨晨期滿開釋詎黄乘間竊取絨毯一件藏於身畔被門差查獲還押候辦 
　　投河遇救○粤人張阿先貧因無聊於昨晨奔至禮查路碼頭投河圖盡由船户徐某救起送至捕房請核 
　　婢女私奔○北四川路六十一號朱林甫家之婢女阿順年十七歲前日私逃昨由朱報各捕房請爲查緝 
[法租界]  
　　兵艦抵滬○法國水師提督格司德里君之坐艦狄潑來斯號已於昨日開駛來滬停泊浦江 
　　愼重衛生○工部局衛生處以邇來天時漸熱特派小工多名每日由工頭督率將殺虫藥水運往積水處灑潑以免蚊蠅發生 
來件 
[國民協會政見宣言]  
　　今者大局底定民國成立統一政府行見建設責任内閣將次實現所謂國家之基礎亦稍稍確立矣雖然所以實現共和之精神培養國家之實力者其道蓋大有在今後與革之端條理萬千論其要不外曰統一國家組織發達國民能力而已若語細目則非一言所能盡試分别言之夫國權貴統一行政貴敏活今日各省每因交通不便土地遼闊以致内外隔絕中央與地方無臂指相使之効使乘此庶政革新之際將省制重加厘訂則城内之統一可　開國之大計乃立此行政區域之不可不厘訂者一也共和國之主權在人民稍具政治智識者類能道之然應用不得其當往往肇暴民專政之禍羅馬往事正其殷鑒故欲確立共和基礎不可不增長人民政治之能力而其陶冶之方實在自治此地方自治之不可不實行者二也蒙回藏之民俗文化異於本部尚難驟言统一行政與地方自治蓋其振興之道實在經濟而不在政治使彼等之經濟能力日以增長則政治之改革自易奏功發達經濟之方不外實邊實邊之策要在移民此移民實邊之不可不獎勵者三也雖然今日之世界進取主義之世界也軍備不充則國勢不張是以亟宜整顿陸軍充實海軍何以言之今陸軍之數雖衆然皆臨時召募未經訓練斷宜另爲編制力求整頓海軍則艦隊之數本爲無幾戰鬥之力頗形薄弱不加充實不能稱雄於海上此陸軍之不可不整頓海軍之不可不充實得四也所謂陸軍之整頓者軍區之劃分與軍制之變更是已所謂海軍之充實者海軍敎育之振興與海軍製造之擴張是已抑有進者立國之本尤在理財况乎今日値兵亂之後帑藏告竭金融逼迫全國上下已類涸魚使不於此時亟講補救之道則變亂之生正無已日此國家財政之亟宜整理經濟政策之亟宜刷新者五也今就理財一端復分别言之若裁厘加税亟當實行生産外資可以利用人民負擔當使平均幣制本位改用虚金與夫發行纸幣之貴集中國民銀行之當獎勵國民公債之當提倡交通機關之宜統一均爲當世之急務所當同時並舉者也若夫保護商業獎勵工業之說輿論已成一致無待吾輩之主張惟農礦二者注意者蓋鮮殊非救貧之道蓋吾國關稅非特定而爲協定未可以已意伸縮旣難以關稅政策應付其　則所謂保護獎勵者將何由實行不如就天然原料獎勵開發猶可稍補漏巵於萬一此農礦業之亟宜注重者六也共和國之國民當具主持政治之能力尤當備善通之常識顧默察今日吾國之大勢竊以爲敎育之方針尤宜注意於實業蓋匪是則不足以利民生而裕國力此實業敎育之宜注重者七也内政雖備不能不修邦交修睦邦交之責政府與人民共之而在共和政治之下人民之責任愈鉅此國民外交之不可不講求者八也最後有一言爲國民告者則鞏固司法之獨立是已司法獨立已成世界通例無俟吾儕　言唯値此軍政時代司法機閘未告完備不能保司法與行政之不混淆不能保人民生命財産之必安全故特標而出之願全國上下共圖鞏固之方城使法律美備機關完善則内足以維司法之尊嚴外足以杜法權之旁落而於實行開放之時乃無損失主權之慮此司法獨立之不可不鞏固者九也嗚呼建設事業豈易言哉此區區者何足以盡之顧竊以爲共和政治實爲國民政治使全體國民對於政治能人人盡其挨持匡救之責則茲數大端之實行亦已足措吾國於盛强海内人士有表同情而贊成斯旨者乎深望惠然不素共相討論俾本會之主義政網有實行之一日則又豈獨同人等之私幸已哉 
[又名譽總理唐紹儀協理楊士琦袁樹勛就職宣言]  
　　曩日國民協會成立於海上其會中之主張對於國體問題堅持和平解决之說紹儀等颇韙其言更相　勉茲者協會同人公推紹儀爲名譽總理士琦樹勛爲協理固辭不獲自度菲材謬蒙諸君子不棄敢貢一言以答盛意凡集多數熱心國事之士成一黨派必標特異之主張以相號召鑄輿論　贯徹其目的而後已若徒襲成言　同附和或毛舉細故無關宏旨其無價値也可知矣獨立不覊云乎哉夫自共和確定統一完成軍士如林坐食餉糈亂離之後帑藏告匱朝野上下所最苦心焦慮者財政問題而已際此民國草創需用孔亟取資於賦稅緩不濟急乞貸於列國窒礙殊多於無可措手之時提倡國民公債之說務期全國同胞維持建設茹苦辛冐大難以爭得之共和更當竭力擁護以鞏固此已成之局顧公債發行易而求踴躍應募者難蓋有一先决問題在焉嘗聞財政家言公債制度所由成立之理一在政府爲國民所信用一在債劵有利用之方國民信用政府與否當以財政之理亂爲準儣券能利用與否當以金融機關之通塞爲衡是故吾儕之主張他匪所亟獨以財政金融二大問題爲建設時代中所首當注意者此也 
　　戰後經營之要圖端在裕國計而厚民生今日稍知治理者莫不曰振興生産事業實行保護政策顧言之匪艱行之維艱際此母財涸竭之秋其將何以濬利源而培國本乎曩者吾民篤信保守家之言以爲經濟有國界是寳大謬不然夫外資不可利用理論上旣有不合事實上亦屬難行擁廣大之天然利源任其廢棄殊非長策苟條件無误用途得當外資何不可利用之有 
　　昔清廷固守閉關政策對待外人匪能以誠相見各懷猜忌遂致責言此爲前清外交失敗之大原因今日中華國體締造共和外人之視吾民固非昔比吾民亦當推誠相待况値此萬國交通生計界之競爭日磅　焉而未有已雖欲深閉固拒勢亦有所不能是故吾儕之主張當乘此革新時代訂定完備之法律確立權利之保障俾旅華外人就我範圍願受統治一面卽寔行開放政策藉以講信修睦庶幾國際平等可一蹴而幾焉 
　　他若國權之集中民族之同化軍政如何改革敎育制度如何振刷固當與諸君子悉心討論確立主義海内人士如表同情於本會有以匡其不逮也幸甚 
（附註（國民協會推定唐君少川爲總理嗣因唐君就國務總理之職特推爲名譽總理 
[技師養成所敎授法]  
　　本所各科先授普通理法後就試驗以授實用技能特厘訂敎授法如左 
　　授理法之要綱 
　　（甲）關於原料上 
（一）原料之産地及購辦商店（二）原料之製法（三）原料之種類（四）原料之代用品（五）原料之設備如配製前應行溶解壓榨熔融乾燥風化等等設備法是也（六）原料之保存法　　（乙）關於器械上 
（一）器械之種類（二）器械之購處（三）器械之仿造及代用（四）器械之保存法 
（丙）關於製法上 
（一）原料配合之分劑（二）原料配合之手續（三）溶解法（四）熔融法（五）加熱法（六）攪拌法（七）壓榨法（八）濾過法（九）漂白法（十）精製法（十一）計測法（十二）原料配合分劑之比較 
　　（丁）關於工場經濟上 
（一）原料之價格（二）器械之價格（三）工資之預算（四）工場規畫之預算（五）工場之布置（六）工場進出貨之稅則（七）銷路之規畫（八）一切預算案之稽核 
試驗上之要綱 
　　（甲）敎員試騐 
（一）原料由本所臨時購備（二）器械由本所訂定各工場臨時借用其小件者由本所交樣金木各匠定製總期應用不悞 
（乙）學生試驗 
（一）原料由學生自備或交代價於本所會計處以便代購（二）器械由本所借給如有損傷照價賠償或出修理費　　（丙）參觀工場各科畢業由敎員率同學生向本埠該科工場參觀以資經驗 
 
 

Page 8

 
 
   
 
 

Page 9

 
 
   
 
 

Page 10

 
 
中華民國元年四月八日星期一卽舊曆壬子二月二十一日申報第三張第二版 
自由談 
游戲文章 
[紅頂子訃聞] [  愛]  
　　不孝綠結　罪孽深重不自殒滅禍延 
亡清誥授朝散大夫晋贈朝滅大夫顯考紅頂府君痛於宣統三年十二月三十日亥時壽終北京正寢距生於順治元年正月初一日子時享年二百六十有九歲不孝等親視含殮遵 
制成服擇期抺柩回長白山原籍安葬茲於四月初八日假卑田院設　一日忝屬 
友寅世戚　　誼光賜弔唁概不敢當苦塊昏迷語無倫次伏惟 
矜諒曷勝啣感衷此訃 
聞 
　　不孝孤子綠結泣血稽　期服兄藍結抆涙稽首期服姪黑結抆涙稽首功服姪孫白結拭涙稽首謢喪期服叔棕結稽首拜 
[閻羅王請陽官嚴禁烟嫖賭照會] [  愛]  
　　爲照會事案照日來陽界烟鬼酒鬼色鬼賭鬼纷纷投効冥間致枉死城中有鬼滿之患查投効諸鬼均屬年輕者爲多該鬼等在陽間正堪有爲可以不思上進怠惰自甘沉湎酒色致形銷骨立自投幽暗地獄永無超升之日敝處一再思索窮原竟委雖該鬼等平日家敎不嚴而陽界各官實亦負有其責地方風俗之淫靡質樸官吏豈一無聞知士紳豈一無覺察乃竟因循坐誤致令年輕佳子弟流入殺人四項利器之中而仍膜不關心殊屬不解近查陽世諸士紳乘共和新立之際黨會林立或云監督政府或云督促共和進步題目非不闊大然築室道旁大而無當終至有題目而無文章歸於烟消霧滅而後已何不由淺入深由近及遠先從地方自治入手而逐漸入於軍國則有序不紊而成爲共和實地之治今旣不開通人民之愚昧復不剷除地方之　害無自治之資格而欲爲共和之向導安見其可且上海一埠雉妓塞途總會盈目我自不議禁迨被西人所干預則主權削矣今冥間秉不忍不敎而誅之訓爲特照會貴陽官請煩出示嚴禁查照施行須至照者 
海外奇談 
[男女易形之預言] [  頌斌]  
　　巴黎有研究人類變化之博士名普蓮者終日刻意研究人類各部之進化退化迄今已三十餘載矣其發明人所不能知者已非一端且一經發明無不表揚之證明之並著書立說以供衆覧而各處學者亦無不倾心於博士近聞博士又發明一種經驗及其原理并將其心得告於衆人曰二百年後男必變女女必變男世人疑吾言乎實則證之學理考之事實已可斷言毫無疑義今男女之皮膚容貎雖似有别而體内之肝腸心肺實無區别且男化女女化男亦非倐爾幻化乃逐代更動逐日變遷第以人之目力不能及復不肯悉心研究考察故不知耳博士又云不及二百年男子必無鬚而女子則于思于思視爲固然謂予不信請觀百年前世界上男女之照像當日男子多髭而女子則併微毛而無之及至今日男子無髭者比比皆是縱或有之不免微細而女子有微鬚者亦所習見此非將來男女互易形體之漸乎此說一出各國人類學家莫不诧爲異談纷纷就問以探其立說之根據比聞博士言論莫不首肯且覺其理之可信也 
尊聞閣詞選 
[悼亡室胡筠靑三十二韻] [  鈍錐金誦聞]  
　　紅粉飄零花已萎葬花流盡英雄涙苦雨凄風愁煞人梧桐紫落人憔悴憐卿嬌小在閨閣珠圍翠繞何歡樂椿萱并凋年十五妒花風雨太蕭索鑄成大錯可奈何家庭平地起風波　篋空空金已盡祇賸愁多恨更多嫁得風塵淪落客才不投時空獻策年年雌伏怨靑衫時蹇難奮雲天　無米爲炊典嫁衣落葉添薪煮　藢黄　　婦詠絮才羡卿　口吐珠璣笑我疏狂詩酒豪懸　　食在蓬蒿院　羞譅甑塵滿送窮不去空牢騷幸得閨中聯嘉偶忠告善導如益友裙布荊甘澹泊車塵馬足共奔走靑衫紅袖兩飄泊兒女英雄同寂寞未得腰　十萬贯雙飛也駕揚州鶴栖遲旅館俗慶疏刺補挑燈伴讀書愛花成癖愁花茖倚遍闌干　不梳藥爐烟裏恨綿綿病骨珊珊劇可憐因窮成病累卿多腸斷西風泣杜　拈花証徹將永訣憔悴潘郎血涙熱握手低言妾命薄缘盡頓解同心結噩夢成　已早知缘短緣長有定期料得君非　　材穎脫遂　終有時月忽缺兮花無色琴焚鏡破在頃刻同命鴦鴛三十六鴦死鴛生難比翼昔日　圓花正好今日花落空懊惱昔日人壽月當頭（十一月望爲筠靑誕日）今日花魂付茂草吁嗟乎悵望玉鈎斜精衛恨塡海月有圓時鏡不圓殘脂剩粉依然在返魂無術恨我拙滿腔怨憤向誰說涙珠和墨寫新詩涙痕墨迹都成血 
澄廬筆記 
[彈箏丐] [  瘦蝶]  
　　彈箏丐其往來不常飲之酒立彈一曲去有某氏者邀於家飲之至醉乃理調成曲爲秦聲能使喜者墮涙戚者起舞不啻雍門　也後期年某氏道出虞山遇前丐則狡童數十擁蔽前後輕裘緩　　盻偉如見某則大驚喜便邀過其家居處壯麗擬於通侯品題丹靑位置尊　又擬名士丐引滿一巵復理前曲意氣澈揚　自得也出以語人莫有識者而市中丐遂不至 
 
 

Page 11

 
 
中華民國元年四月八日星期一卽舊曆壬子二月二十一日申報第三張第三版 
滑稽叢談 
[天生絕對] [  侍仙外史]  
　　松江郭友松先生善詼諧羣推爲才子幼時遇先生於外祖家時余中表行同在座先生一一問讀何書皆起而對以所讀之書先生曰然則四書五經都畢矣曰都畢曰汝輩亦知四書五經上無一無對偶乎因以唯女子與小人爲難養也命對久之皆以難對辭先生掀髯曰有寡婦見鰥夫而欲嫁之非天生絕對乎吾故謂四書五經上無一無對偶也表兄拙於口猝然問曰然則踰東家墻而摟其處子則得妻能偶與先生聞言已大喊一聲瞠目無語促之不應再促之仍不應三促之乃整襟危坐顧某君若有所言忽拍案起曰已跌死墻下了敎他如何尋對偶復低聲謂諸人曰以寡婦作對則一說即合求處子爲偶竟至死難成也可勝浩歎余笑曰先生老矣宜乎可對者寡婦而處子則不能偶也雖然與其至死難成孰若一說即合乎先生曰嘻此非汝所知也閉目而坐問之不答諸人相與大笑而罷 
心直口快 
[四反] [  東海]  
　　禁香烟風潮盛時吸者恐人羞罵勉强禁絕今則已矣曾勸人戒吸之人反口銜香烟招搖過市不以爲恥 
　　未光復以前各商家尚說提倡國貨挽回利權今反集資專銷洋貨 
　　從前新黨對人開口總願犧牲一身振救同胞國利民福爲前提今一朝得志反爭權奪利擾民不顧前後如出兩人 
　　神權迷信力思破除婦女且已有開通者而短髮西裝之男子反在邑廟紅廟拜神求籤 
閒心思 
[藥名對] [  夏應堂]  
　　冰片雷丸熊膽狗　貝母附子小靑大黄龍肝虎骨地榆天麻黄耆紫蘇靑蒿紅花蒼耳子白頭翁車前子梁上塵鴨頭血鹿骨膠地　子山豆根龍鬚菜雞冠花海松子山茶花木賊草水仙花小大薊金銀花甘菊花淡竹葉威靈仙蜜陀僧赤茯苓白芍藥　 
小說 
[短篇寓言小說軟足國] [  龍]  
　　亞洲之東太平洋岸地大物博故國巍然入其境雖有城郭而破壞不修亦有民居而零落不整街道之蕪穢尤使人不可嚮邇 
　　行人皆敝衣菜色傴僂如病見人熟視茫然若無覩 
　　男女面皆仰視能爲靑白眼富者之起居服食亦極豪侈氣宇闊大 
　　街巷行人皆乘猛虎有兩三人乘一虎者有四五人六七人乘一虎者或且以手附足攀尾而行甚至附附足之足攀攀尾之尾連接相啣若蟻咸欣欣然有喜色 
　　問有自行者則皆匍伏泥塗中不能起立以無足力故 
　　虎爲皇家所蓄不嗜人肉力極大雖乘數人拖數十人不覺故行甚迅速 
　　匍伏道左者則皆無資雇虎否則係守錢虜均以手代足而行缘其人雖無足力而手力頗大 
　　國人無不讀書然略解文字即棄其業故人人能弄筆操翰而精通深究者百不得一　　性好游乘虎而出千里不遠偶然中道所乘逸去又無資另覓往往狼狽匐伏而歸或竟至流落異鄉餓死中道 
然終不悔少息摒擋資斧又復出游 
　　凡乘者例可得附者之錢附者又得附附者之錢故雖有中道之險而不悔 
　　人之面色能隨意轉换或紅或白頃刻屢變又善笑善怒捉摸不定而進退周旋行止語默皆俊雅可觀 
　　體質甚纖小長纔四五尺而首極大頭骨突出似戴大帽者指甲皆長而曲留鬚之人上流爲多然鬚長纔掩其口 
　　道路之中穢氣撲人如入圊溷時時聞異狊頗類阿芙蓉膏使人精采全消昏昏欲睡 
　　數十年前歐人東游至此以其慈悲之念好奇之性携數十人歸國爲治其病并使肄業於各大學校時以新智識輸入母國國人於是知世界之大近有醫學博士歸自外洋　資開設一醫國大藥房發售一種軟足藥水廣登各報其昧如鐵其色如血飲之奇效五分鐘後卽能起立越十分鐘則能飛跑自如 
　　自此藥發行後不及三月國人俱一變而爲健兒羣驅猛虎於深山大澤昔之恃虎以博利者國人啣之深因竄諸荒島重建一政府以抗歐美　 
　　歐人聞軟足國忽一躍雄飛乃大悔其初心之誤然已無及於是變妬嫉之計出以歡迎而亞東故國遂永永爲世界第一 
 
 

Page 12

 
 
   
 
