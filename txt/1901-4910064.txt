# 1901 - 109 - 4910064

 

Page 1

 
 
P>延請天津牛莊采訪友人[  申報館主人啓]  
　　拳匪已殄北方重覩昇平報紙流行日漸推廣兹者本館欲就天津牛莊二處延訂采訪友人如有熟於官塲一切事宜及閭巷新聞中外交涉者請郵示近事數則幷詳列住址姓名以便修函訂定諸君子才識素裕當不以長材短馭爲嫌也 
[勸募濟急局春振急欵] [  申報館恊振所啓]  
　　去年北方拳匪肇亂居民慘遇干戈凡我南人之作客京津者瑣尾流離益形其苦於是滬上諸大善士創爲濟急善局募捐集欵資送還鄉保全甚多皆四方好善君子解囊之助本館恊振所襄贊其後深愧無補車薪惟念今者和議雖已將成而淹留失所之人尚復不少欲居則饔飱難繼欲歸則行李胥無進退兩難恐不免仍塡溝壑若非急籌春振何以使孑遺黎庶袵席同登所願各省大仁人大義士救人救澈再發慈悲各隨力之所能爲不拘數之有多寡聚沙集腋自易成功請早佈施擲交本館恊振所轉交本埠中國通商銀行隨時彚解蓋振欵能早到一日則黎民卽早安一日翹企惠澤固不啻羽書之急也肅也禱求諸維德鑒 
[弭教禍說]  
　　閙教之事非獨中國有之教禍之烈亦非自今日爲始近二三十年内民教每一次發難國家必議賠償議撫卹議徵辦議保護擾擾紛紛幾費心力卒之禁者自禁犯者自犯此滅彼起一呼百應嗚呼豈天果不欲康我中國耶胡爲而事機失起竟如此也當西教之甫入我中國也一時士大夫瞢於外情以爲外人不遠數萬里航海而來行其教術苟非有所爲而爲胡堅忍卓絶至於如此於是乎造爲挖眼剖心之說銅管血盒之具巧爲誣衊横肆雌黄其立說皆出於學士大夫之口俗子蠢夫以爲確然可信而怨毒之入人者遂深然内地傳教旣爲條約所准行自必周流而莫禁設當軸者果能於其始至思患預防妥立章程杜其嫌隙亦何至此起彼應禍患相尋乃漫焉不察以爲我中國自有周公孔子之教尊無二上彼西教穿鑿支離吾鋤而去之惟恐不速正宜使民間習興齟齬抨格長不相入庶彼教終有日不禁而自絶而舉凡善後之方防微之道置之不論以至今日燄益張勢益盛疆吏有聽　所屬侮辱遠人者朝廷必譴斥州縣有聽從地方侮辱遠人者疆吏得叅劾一時不肖官吏以爲是朝旨也是邦交也是政要也是可以借重遠人而縻我好爵也於是不問是非不顧順逆不分黑曰不論短長一惟媚遠人私遠人聽命遠人是務而一切倒行逆施之事以起民情於以日憤民氣於以日塞民怨於以日固結而不可解閙教毁堂之事頑民倡之愚民和之吾獨謂皆地方官吏隱釀成之不然京津拳匪之亂於殺教士殺教民而外胡獨於保護外人之官吏尤痛恨切齒爭加毒害之也今者各省大吏懲前　後藻密慮周東省首立保教章程江省更設教務公所巨細不道防維曲至此後兩省民教當杜絶　端消釋無數冤獄不禁爲生斯土者慶又不禁爲官斯土者頌吾以爲欲籌民教相安之道當設立教　由疆吏商諸各省主教遴教民中之通曉事理者董率教中一切事宜凡民教有爭訟州縣官延教董至堂觀審曲直旣不妨公判是非可据理直爭則奸民自無所施其狡獪而釁端隱弭於無形蓋民教之爭多起於訟獄訟獄之興多出於奸民之　張爲幻訊斷者以先入之言爲之主曲爲袒護未明其事之委曲遽爾上下其乎以致怨氣愈積枝節愈多聽至一發而不可收拾誠能各省府慶州縣一體仿設教務公所釐定保教章程而更輔之以明白曉事之教董賢長官神明而化導之遇民教有所爭訟一律持平聽斷立與消弭雖終今以後無教禍可也更何有潰敗决裂危宗社禍朝廷賊生靈之患哉 
[行在宫門抄]  
　　正月十六日工部尚書瞿鴻禨覆命並讀召見軍機瞿鴻禨十七日陜甘總督崧蕃到行在請安召見軍機及崧蕃十九日召見軍機二十日召見軍機二十一日召見軍機二十二十二日召見軍機二十四日岑春煊謝調補山西巡撫恩端方謝護理陜西巡撫恩召見軍機及岑春煊二十五日召見軍機二十六日召見軍機及端方二十七日召見軍機二十八日陜甘總督崧蕃請訓四川學政吳慶坻覆命並請安召見軍機及崧蕃吳慶坻二十九日召見軍機二月初一日召見軍機初二日召見軍機初三日廣東高州鎭總兵張士元到行在請安錫伯營領隊大臣文瑞請安並謝恩召見軍機初四日召見軍機初五日山西巡撫岑春煊請訓署陜西布政使李紹芬謝恩署陜西督糧道胡延謝恩署陜西鹽法道劉綸襄謝恩召見軍機及岑春煊 
[加冕隆儀]  
　　英京每日紀事報云英皇義華第七及其后亞力山德加冕之禮定於西歴一千九百零二年六月中舉行一切皆遵照前皇威林第四及其后亞爹列加冕之禮按威林第四舉行典禮時將從前繁重禮文概行廢去因從前某皇在威士文士打行加冕禮時其設宴之欵耗至英金十萬磅製冕之價貴歪英金二千磅後威林第四删繁就簡務求節儉故此次義華第七擬仿而行之云 
[英籌軍費]  
　　廣東商務報云邇者英國兵部大臣某君預計自本年至明年通國陸軍經費擬於本年度支項内撥出英金八百一十八萬磅以充分駐中轼各兵士餉需并準備增募印度兵二營在香港新加坡駐紥以弭邊釁而張國威 
[俄路工程]  
　　廣東商務報譯登俄京聖彼得羅堡來信云西比利亞鐵路工程已成者爲薩拜喀勒省一叚自西耳太斯克起綿長五百五十七啟羅邁當業已開駛大車自密沙哇至斜連戞河一叚綿長一百零六啟羅邁當鐵軌亦已安置妥定其未置鐵軌之處止四百俄里於去年十二月某日興工填築自聖彼得羅堡至海參威若在去夏啟行需歴二十七日迨薩拜喀勒省一叚告成則止需二十日矣分而計之自聖彼得羅堡至伊爾庫次克需行十日自伊爾庫次克至西耳太斯克需行二日自西耳太斯克至哈巴羅甫斯喀水程需行六日自哈巴羅甫斯喀至海參威需行二曰 
[俄人戒備]  
　　日本長崎埠訪事友人云去歲義和拳匪肇亂時俄國西伯利亞毗連黑龍江諸處防務未嚴以致小有挫衂事後俄政府有鑒於此由海軍省特派淺水砲艦數艘帶領小砲船若干艘聨成一隊分赴中俄交界之沿 
 
 

Page 2

 
 
海各口岸嚴密巡察以免疎虞特不知中國亦曾有所警備否 
[俄艦東來]  
　　日本長崎埠訪事友人云俄國政府現派頭等兵艦兩艘前赴旅順口一名衰敗司　蓬耳一名迫耳篤排船上各載水師人等五百名左右墩數均在一萬以上已於西歴三月杪行抵香港大約四月中旬可抵旅順矣 
[日人遇害]  
　　日本長崎埠訪事友人云日前外務省通商局長接滿洲哈爾賓來信知西歴三月十八號彼處有二日人被暴徒戕斃隨由駐海參崴日本事務官轉咨東清鐵道技師請即緝捕兇手 
[英員瓜代]  
　　日本長崎埠訪事友人云駐崎英領事官倫撾夫哇獨君現已任滿回國遺缺由淡水領事矮而安以夫哇司他君調補遞遺淡水領事由長崎領事署書記官花思君升補 
[洋兵交閧]  
　　日本長崎埠訪事友人云日前有法兵一名由船登岸雇坐脚踏車任意游行行至大浦梅香崎偶一不愼遽爾倒地旁有英兵三名見而大笑法兵疑其侮已心滋不悅廢然而回行近碼頭見有同類六七名告以故邀與同往報復至則英兵方在酒肆中酣飲法兵即呼之使出英兵詰以何爲法兵不問情由突放一槍擊斃其一餘人見勢不佳奔至本船報信法兵亦回船號召同儕嚴陣以待紛紛擾擾頃刻聚至數千人警察署聞之恐釀巨禍急由德律風喚集通班巡捕及警部憲兵　往彈壓歴一時許始得解散後經兩兵船統帶官互相理論法統帶自知其過願出洋銀六千元卹之然英統帶尚未允許也 
[進呈書籍]  
　　武昌采訪友人云自兩宫西幸長安湖廣總督張香濤制軍戀闕情殷疊次進獻方物近又飭官書局采辦書籍多種裝以黄綾不曰派員齎赴 
[晉撫登程]  
　　陜西省垣訪事友人云正任陜西巡撫調補山西巡撫岑雲階中丞已於二月初八日秉節赴太原並將所統威遠軍奏請改爲誠信軍酌帶數營以資護衛 
[並不停試]  
　　紹興采訪友人云去夏諸曁教案早經府縣各官將被毁各教堂代爲修建所失器物亦皆備價以償是以縣屬文武諸童仍准照章考試惟衢州府屬須一律暫停又聞西教士之意以爲去夏匪人滋事時雖由正任諸曁縣倪愚山大令將王李邊楊四匪徒正法尚有爲首肇事之某某二人應卽拘獲嚴究此後除責成地方官實力保護外尚須由各紳耆出結如五年内再有仇教之事惟紳耆是問然各紳耆恐人多未易彈壓刻尚不敢擔承也 
[輪船失事]  
　　昨日福州來電云英國公司輪船名約勃勒翁者於禮拜二卽本月初五日由滬上開往泰西行至閩洋悞觸礁石以致船體損傷猶幸在船各人皆經救起惟船已没入波心矣 
[會匪正法]  
　　廣州訪事友人云海康縣屬三合會匪首黄喜亭及其黨譚務哉林澆諧前經縣主朱明府縣賞緝拿日久未獲本年正月二十七日眼線探知此輩匿跡廣州灣法國租界内因卽禀請明府照會法員派兵協緝法員允之明府隨倩本縣附生陳華齋前往指引得將三匪拘獲帶回研訊黄供稱小的年三十有三海康縣人光緒二十二年正月某日在調風嶺焚香禱天結成三合會會内共有千餘人小的由彼等呼爲二哥並非巨酋所立會規大旨不外反清復明而已此外尚有刼案數起事已至此有何諱飾爲哉譚林二匪所供與之相同明府據情飛稟省憲批飭就地正法已於二月某日梟首示衆矣 
[稅司互調]  
　　宜昌訪事人云宜昌關梅稅務司梅君經總稅務司札調辦理福建福州關稅務所遣宜昌關一差調鎭江稅務司安文氏君庖代聞梅君須俟安稅司抵宜方能交卸榷政也 
[擬辦房捐]  
　　宜昌訪事人云鄂省大憲以時艱日甚公庫空虚擬派員至宜昌開辦房捐以資補救現已出有示諭惟如何辦法尚未詳知也 
[鄂省官塲紀事]  
　　武昌采訪友人云簡授湖北荆宜施兵備道兼沙市宜昌關監督濮紫泉觀察於本月初一日乘招商局江孚輪船抵漢次日渡江詣督轅禀到并徧謁司道各官大約小駐襜帷即須乘傳蒞治也○鎭上分設夏口廳同知後大憲擬奏請將漢陽縣縣丞移駐漢口改爲夏口分防縣丞刻已奉旨允准飭知楊二尹景薇二尹即於本月初旬某日趨詣督轅叩謝○鄂省采辦雜糧由襄陽運往西安中間陸路崎嶇運費甚巨現由湖北藩司瞿賡甫方伯會商督糧道凌晴霄觀察籌撥庫欵若干檄委梁少尉景頌解往襄陽以資分撥少尉接奉憲檄後已於本月初旬某日領解起程矣○前者應城縣莊蒞貞大令因鹽課糾葛與德安府同知鞠司馬互相禀訐大憲檄委候補道任小棠觀察馳往查辦現已將案情查訊明確遂於本月初旬某日回省銷差○本月初旬某日藩轅牌示興國州龍港司巡檢事務詳委松滋縣典史吳通漢川縣典史事務詳委興國州龍港巡檢王開太俱調署○指分湖北試用從九品郭少尹成城試用巡檢劉少尉家濟遵海防例報捐到省先後詣藩轅禀到 
[潯郡官塲紀事]  
　　九江訪事友人云日前江西廣饒九南兵備道明華亭觀察接奉兩江總督劉峴帥札文内開邇來長江一帶時有匪徒往來亟宜加意巡緝因即札委大關委員張印渠明府宋子嵩叅軍密赴各處嚴查務使匪徒無從混迹○山西提督學政劉大宗師廷琛籍隸潯陽此次試畢請假回籍修墓二月二十一日行抵九江大約小作句留即當趨赴行在覆命○新委湖口釐局總辦余鐵生太守到差後於二月二十三日至郡城拜客并閱視所屬各卡旋札委徐春如叅軍辦理龍開河分卡事務叅軍奉札後擇吉本月某日任事○二月二十八日九江府孫景裴太守乘和濟公司某小輪船赴省謁見各大憲禀述要公○總巡長江一帶工程司戴理爾君及某船主會爾斯君奉總稅務司派赴長江上下游察看水勢以便安設警船燈日内將次抵潯九江關監督明華亭觀察聞之立卽札委德化縣典史熊雲峯少尉届時隨同照料俾免疏虞 
[總辦蒞申]  
　　江南機器製造局總辦潘芸蓀觀察前奉兩江總督兼南洋通商大臣劉峴莊制軍撤去差使所遺局務委候補道毛觀察來滬辦理日前已乘某輪船蒞滬至前報謂庖代者係蔣觀察蓋傳聞之誤也 
[龍門甄别]  
　　蘇松太兵備道袁海觀觀察定期今日甄别龍門書院肄業各生昨日上海縣汪瑶庭大令諭令辦差丁役及司茶人等届期赴道轅伺候 
[二尹回申]  
　　去秋上海縣縣丞劉耀庭二尹捐陞知縣在任候補嗣經上憲札委管解鹽課銀七萬兩至清江轉運局交納遺缺暫由主薄孫立幹少尹兼理兹者二尹公事已畢昨日取道回申詣蘇松太兵備道轅禀見道憲袁海觀觀察旋復赴上海縣署謁見縣主汪瑶庭大令大約略遲數日卽須擇吉接鈐矣 
[解犯過站]  
　　前者南匯縣吳次竹明府將毆斃竊賊案内之金木香沈錫泉二犯訊明口供詳解上憲勘審發回兹奉憲札知已擬定徒罪發配如皋清河兩縣前因於前日派差押解到滬投上海縣署禀請過站縣主汪瑶庭大令諭令暫寄獄中昨日備文添派差役解往嘉足縣前 
 
 

Page 3

 
 
站交替 
[誤公宜責]  
　　昨日蘇松太兵備道袁海觀觀察查悉道署號房某甲貽誤要公因卽發交上海縣究辦到縣後縣主汪瑶庭大令著交差役看管聽候訊懲 
[局差盡革]  
　　昨報曾紀提人釀禍一則兹悉是晚上海縣主汪瑶庭大令卽提釀禍之總巡局差唐榮及三陽茶樓主某甲研訊甲供稱小的姓方名永生在署西開設茶肆已閱三十九年房金素無虧欠至去歲因貿易清寥以致積欠數十千文房主凌姓卽投總巡局控追今晨局差來提小的正在冩帳迨帳冩畢偕至門前卽遭毆擊迨奔至署内喊冤又被毆仆以致磕傷門牙膝蓋等處今願將茶肆召盤得價還欠唐榮供稱小的向在總巡局當差昨奉諭至三陽樓提人確因夥役陸根未持牌票致有齟齬然並無毆人之事大令謂爾當差幾何時是否由本署所派抑係總局自募唐供小的自行投充大令謂爾實不諳公事致肇此釁及轉詰阿海供小的係縣署差夥今晨因見三陽樓門外有總局差勇滋閙是以向之解勸並未多事大令諭令方將茶肆盤去歸還欠租諭畢即傳差頭薛貴至案謂總巡局差實屬不諳公事本縣請局員統行斥革現著爾另選數名前往謹愼辦公薛唯唯遵諭而退 
[木船釀命]  
　　昨日午後四點鐘時本邑南市聚豐木行由閩省雇船裝運木料駛進吳淞口賃一小輪船帶至浦東老白渡正在將船掉轉不虞前面有一烏山百官船衝波逐浪而來適木船上人將鐵錨抛下悞中船户王阿華之腿血肉狼藉一息奄奄其兄王榮華急赴馬路工程局禀報總辦葉孟紀司馬立飭水巡丁前往拘獲木船水手朱金山連受傷人函送上海縣署甫至署前已命登鬼籙經值日差據情禀明内署縣主汪瑶庭大令卽提訊朱金生供寗波人由浙江運木來滬到南馬頭順流疾駛與已死王阿華之石頭船逼近勢將碰撞情急抛錨不料將錨擲去悞傷王之腿足昏倒於地由工程局差送案因傷重殞命叩求檢騐汪大令飭仵檢騐喝報王阿華腿足之處確係鐵錨撞傷血肉模糊飭卽將屍備棺收殮當由屍弟王某到塲禀請免封領棺埋葬並叩求伸冤大令准其領棺著將朱禁押候核 
[預備照料]  
　　昨晨英總領事署繙譯官梅爾思君以許袁徐三公靈柩尚未到滬面詢英美租界公廨讞員張柄樞司馬并云將飭捕頭派捕照料司馬諭令公差至上海縣署探問確音然後函覆 
[賭徒入苙]  
　　昨日三點鐘後英界捕頭查知福州路粤人某甲所開奇香居烟館内大開賭局賭客如林因卽率同中西各捕前往兠拿當塲拘獲賭徒二十四人有衣履輝煌如逹宫巨賈者有葛履短褐後衣幾賴卑田院中人者如魚之貫一併縶赴捕房押候解送公堂禀請讞員張柄樞司馬訊辦 
[上海巡局瑣案]  
　　前日浦東歹人奚福林彳亍於爛泥渡左近瞥見茂生紡紗廠女工馮范氏姗姗而來不覺色膽如天俟其行近恣情調笑氏忿甚扭赴巡防局控訴局員徐錫臣二尹研訊之下判責奚二百板送交改過所永遠覊禁旋經家屬投局一再哀求始得開釋○浦東爛泥渡左近有混名小蓬頭阿掌者日前騙取莊阿毛之子所籠金約指一枚避匿無蹤莊查知卽投巡防局禀控局員徐二尹諭令將小蓬頭尋獲扭案訊追 
[南市捕房紀事]  
　　南市新馬路祥泰彩票店主蔡錫其曾被甯波人謝某賒去彩票一紙因於昨日向索一言不合致相扭毆八號巡街捕見之一併拘入捕房捕頭詰知事無憑證麾之使出不子深求○前日船户某甲投捕房訴稱某日夜半突有無賴多人蜂擁上船擊毁船板及一切器物請爲緝捕捕頭允之 
[三忠領帖布聞]  
　　啟者金利源寗波馬頭棧房三公停靈所巳由上海縣佈置完妥帳房在金利源煤棧内凡初九初十前往吊唁執紼者請在名片後註照住址台篆隨時登簿以便三公子踵謝至在滬文武官紳士商人數衆多地方遼遠三公子旣不及徧訃敝會亦不再傳知仍函懇袁海觀觀察函致租界領袖轉致各國領事查照一面函商稅務司俟忠櫬抵埠時准先放行並將派兵迎送一層致明英總領事轉報克軍門傳知西國駐滬營兵以期周知謹乞登報伏祈公鑒東南濟急善會盛宣懷等啟 
[陳廣齋大令祭許竹篔少冡宰文]  
　　維光緒庚子十一月初一日前駐德隨員同知銜廣東候補知縣　致遠謹以清酒庶　致祭於故總理各國事務大臣吏部左侍郎竹篔許公之靈曰嗚呼我公漭漭神州墋黷胡烈飇飛霆馳薊燕流血羣妖競逐孤忠乃彰卓哉我公氣凛冰霜挺然觸讒坦然就義亘古奇冤聞者灑涙靈其有知訴之上蒼伊誰禍首逼此攙槍上蒼曰燾爾其母懟涇渭異流薰蕕殊器賢爲姦軋乃殃爾躬繄惟命運今昔攸同諭爾爲神往循厥職嶽嶽衡山明禋是敕公拜寵命駕鸞碧穹雲車賁臨肸蠁豐融于時我公幡然而噳血濺一朝芳流萬古念我小子曩隨星軺沆瀁重溟三載萍漂礱我砥我我嚋我翼戴公之恩曷其有極嗣以母喪先公返華歲越丁酉再陪使槎異邦重覯歡逾疇昔公賦歸歟載登番舶鯨濤日落鷺島雲低送公海澨黯然神悽相期後會心烏軫結詎此言旋遂成永訣痛哉我公我將誰依啁噍失樹哀噭孤飛思公之深夢寐恍覩陡焉而醒涕流如雨焭焭簉室哭奠清尊蘭徵將叶冀慰英魂楚些聲凄丹旐南指魂兮歸來枌社馨祀鷹嶺峨峨鴛湖浤浤公之節烈山高水清薄醑生芻申我悲奠歸來歸來歆此芳薦嗚呼哀哉伏維尚饗 
[救濟善會紳士公祭徐許袁三公文]  
　　維光緒二十七年辛丑三月丁卯朔越二日己已東南濟急善會紳士盛宣懷顧肇熙任錫汾鄭官應嚴信厚龎元濟楊廷杲席裕福施則敬等謹以清酌庶羞致祭於誥授光祿大夫筱雲徐公竹篔許公爽秋袁公之靈曰嗚呼哀哉茫茫世宙鬱鬱高雯國有與立維君維臣嗟乎三公逢運之屯守義蒙難殉國忘身漸江之靈實生奇傑鳴珂雲陛彈冠星列外耀槃敦内綰喉舌並司交際同礪芳潔妖氛絳天内訌自召輦轂衽革潢池誨盜　頑星肆蝨賊是保將援大陸投之洪潦朝開明望天子用咨烈烈侍郎侃直有詞默契帝心浩啟羣疑退復三疏太常同之尚書篤雅不愆其志夙夜在公敬愼所事審時發論悼國垂涙見危授命共蹈斯義嗚呼哀哉斯釁之生其繇孔多麟鬥日蝕狐鳴火訛舞鼠于城肆蚖于波幻譸煬竃權傾太阿世丁其擅時不容哲金堅弗磷玉縝則折五辭未備遽麗三尺睽睽萬姓膺拊眥裂嗚呼哀哉萇叔憫周血碧不化伍胥策吳目扶而桂曾未浹旬敵薄城　毅爲鬼雄魂魄猶咤嗚呼哀哉術惟角魯　非良平横挑列邦隋我舊京不有忠亮孰喻同盟嗟乎三公養士之焭滅頂雖凶義則無咎蹈彼西市飴於北　　不可凌學固無負志烈秋霜精貫台斗論定時移軫卹有加靈輀同歸街號寳嗟元雲掩斾悲風送笳高陵有圮芳譽無　嗚呼哀哉昔嘗同朝歡讌稠續暌隔幾時聞難摧剝迎殯陳奠睠然在目感時念舊痛深而哭嗚呼哀哉尚饗 
[嫓美三仁]  
　　昨日上海耶穌聖教會中人致函本館略謂義憤干霄萬方景仰古雖有忠肝誼膽之士終未若今之許袁徐三公旣已以身殉國復能保艾數省羣黎樂土同依免遭兵燹則又較古之忠義者殆有甚焉近聞三公靈輀將臨申浦吾等奉耶穌聖教者自當同表欽遲蓋綠環地毬皆有救主耶穌聖教宣播福音分設禮拜堂講堂男女書院義學醫院藥房及各善事無非栽培吾中國人並普勸作忠作孝伏思客歲北直以及山西教中人遭拳匪茶毒者頗多亦猶三公遭罪　殘　今者柬南半壁安危繫於三公感戴同情無分中外吾教會中所由愛墓良深略具片言以伸忱悃附諸報末亦聊以當一瓣心香耳三 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嘉惠士林]  
　　揚州訪事友人云揚郡各書皖經兩淮運憲程兩亭都轉更定新章計安定梅花兩院專　生監不　童生所有肄業各童一律改歸廣陵書院旣而梅花書院及孝廉堂監院詹廣文具禀憲轅略謂每月梅花館課係專　生監孝廉向不與考經古則與童生同考奉取共四十名内僅取孝廉十名各孝廉因取額不多往往借用生童名應課現安梅兩院童生均去此後梅花小課可否將孝廉加取十名以符官課超等之數俾各孝廉旣無須假用生童之名應課與生童亦各無妨等情都轉披閱之下批曰梅花書院應課孝廉因小課取額無多准加十名此後小課並生監共取五十名第一名奬銀四兩二名至五名各三兩五錢六名至十名各三兩十一名至二十名各二兩五錢二十一名至四十名各二兩現增四十一名至五十名各一兩五錢安定仍照舊辦理刻下廣文巳牌示院前見之者咸頌都轉嘉惠士林儘微不至云 
[上海縣署瑣案]  
　　總巡局員朱森庭明府函解王阿福控秦行全誘拐姪女玫瑰一案至縣前晚縣主汪瑶庭大令升堂研訉王供姪女玫瑰自幼父母俱亡由小的許字顧張氏之子過門童養至去年十二月二十一日忽逃逸無蹤日前小的在本城登雲橋秦行全家尋獲求將秦究辦玫瑰供二十一歲被鄰人夏阿月夫婦誘拐來滬與秦私識求宥秦供小的與玫瑰有私自知不合惟乞恩寛旋由顧張氏投案求將玫瑰領回大令叱令將玫瑰堂頰一百下交顧張氏領去秦掌頰二百下飭具呈改過切結然後交人保出○蔡桂海控被丁阿增毆傷前晚汪大令研訊之下沈阿同供小的由蔡爲媒娶丁大阿妹之寡弟媳李氏爲妻出洋銀一百四十元因未立婚據先付洋銀七十元餘俟立據後付楚丁阿增供李氏夫故後被蔡誘令再醮惟身價尚未收到蔡桂海一味推諉大令喝令掌頰一百下始供認所收洋銀七十元現存地保丁瑞堂處大令諭令將蔡押候覆訊餘人斥退候示 
[英美租界公堂瑣案]  
　　英界後馬路乾記弄卽仁美里一帶近有著名流氓順德等率同羽黨於夜深入靜後攫取行人財物受其害者甚多前晚公估局夥杜得生張鴻坡先後道經此地被若輩攫去銀質對時表二枚鈔票洋銀五元事後投報捕房捕頭派包探徐榮珊緝獲徐來喜一名昨晨解案請訊杜等投案備質徐供此事由頭目順德及阿才阿德元順所爲小的僅分得小銀錢一枚求恩寛宥讞員張柄樞司馬商之英總領事署繙譯官梅爾思君判令笞責五百板管押捕房一年一面飭包探嚴拿順德等到案究辦○包探劉阿炳拘解顧阿福到案禀稱此人誘拐嘉定小孩王阿心携至滬上欲售入粤人某姓家經小的拘獲解案請究司馬著一併移解嘉定縣署訊辦○包探趙銀河拘解陳阿三到案禀稱此人行竊商務書館銀質對時表連銀練及洋傘等物經小的拘獲解案請究司馬判令笞責三百板管押捕房一年贓給還失主○包探金立生拘解陳陸氏到案禀稱此婦在四馬路第一百十三號門牌某烟館開燈過癮經小的所見拘案請懲烟館主顯違租界章程請飭傳案究罰司馬判罰陳陸氏洋銀十元一面飭傳烟館主訊罰○包探徐榮珊拘解張雙全到案禀稱此人行竊王阿生家布衣一件經小的拘獲解請究懲司馬判令笞責一百板○包探沈阿岳拘解應阿虎到案禀稱此人行竊時瑞生家所置銅壺及銅　爐等物經小的拘獲解案請究司馬判責手心二百下遞解蘇州原竊○包探顧福其拘解談阿毛到案禀稱此人不知在何處竊得衣服毡條等物經小的拘獲解請訊懲司馬判令笞　二百板驅逐出境不准逗留○包探顧阿六拘解朱阿福到案禀稱此人行竊華竹林家報時鐘一座經小的拘獲解案請究司馬判令笞責二百板管押捕房一月 
[法租界捕房紀事]  
　　去年十一月某日某洋行細崽嚴金生　　主人臥室悞觸洋槍機括以致藥彈猝發當塲擊斃事後家屬疑爲同件張友甫所害控經讞員杜枝園大令訊取口供禁押捕房移請上海縣主汪瑶庭大令詣騐屍妻自願具結銷案迄今日久張友甫未蒙釋回近在押所陡患浮腫之病昨由管獄西人千知捕頭舁送仁濟醫館請醫生療治○有輪船巨竊名阿三者前因犯案由包探解請大令訊明判令枷號二月昨已期滿命帶案開枷查得身患毒瘡從寛免責飭送仁濟醫館療治○偷兒王桂才王仙福陸阿二前經包探解請大令訊明判各枷號一月昨已期滿命帶案關枷各責三百板然後釋出○偷兒王慶生在新　輪船行竊高麗參當塲拳獲解送公堂大令判令荷枷一月期滿責釋 
[美租界捕房紀事]  
　　昨日午前虹口生記公司經收房租人施小韓投捕房訴稱前晚十點鐘時匪人某甲持引火之物至西華德路三十號門牌後屋意圖縱火適被司閽人所見窮追未獲請　緝拿捕頭允之○昨晨百老匯路靖遠街第十號洋房某西人家失去貓一頭訪悉在鄰近第十一號洋房日本人某甲家因即遣人向索甲掯不交還致相口角西人怒投報捕房　頭以事起細微令包探劉光震將貓取回不復深究○前晚偷兒某甲闖入虹口南澐路某西人家竊取花盆等物事後西人函致捕房請爲查緝捕頭允之 
[姑蘇官報]  
　　二月二十九日吳縣典史馮和根禀知奉府委院試執事差府鄕　可範禀謝奉府委監放常昭二縣孤貧口糧差縣丞高　繼　知奉藩憲傳甄别考試典史祝鵬年由崇明保甲來禀謝委署元和縣周莊司巡檢事管帶蘇防前營補用都司徐誠檀辭回宜興防次三十日新任淮　道　　慶到辦理揚州保甲總局候補道王澧由揚州來代理蘇州府田禀知接印任事知府林文炳禀謝奉委代辦學院提調差從九王桂墀禀謝奉委署奉賢　典史　三月初一日知府揭傳淇禀銷牙釐局總巡差莫枚禀知到牙釐局總巡差孫葆珪由上海貨捐局專丁來省禀謝調辦松滬局提調差知　查　　嘉　　　崇明縣事並銷　錢局差姚守彝禀知到鑄錢局差正任震澤司巡檢林韶貽禀辭赴任新任淮揚海道沈辭行赴任管帶撫標中營水師揀發叅將　　祥禀辭赴各處查哨初二日同知高廷蘭謝奉委代辦北路保甲總巡卽日到差知縣劉廷鳳由常　内河釐局來兩淮候補鹽知事趙　顯奉運憲委　顯奉京餉　蘇巡檢林先植禀謝奉委崇明保甲差卽辭遊擊街儘先補用都司胡昌寳由松江來禀知　卸管帶浙西鹽捕中營事初三日知府揭傳淇禀辭　　　局　巡差松滬局管庫兼海運滬局委員候補通判劉國邴由滬解餉來省卽辭知縣郭聨墀禀謝委辦工　局卽日到差委署武進縣小河司巡檢徐兆　　辭赴任典史李良波禀知奉委院試搜檢差 
[廣安綱鹽公號朱彝叔經募陜西順直振捐第一批清單]  
　　朱彝叔自助洋十元烟波　主廣安公號各洋四元程無名氏三元分司子各小洋三十角程茂遲洪記行德慶堂三户各洋二元陳隱名氏小洋廿角孫温無名十七角茵羨青章金波章承叔張恂如嚴朴人西成昌信記行勉竭氏汪八户各洋一元　庾梅余子芳王靜波薛正昌姚義和苪金祥永成昌恊記號怡成號宏新行乾興行瑞豐行青記行竹心氏十四户各洋十角德泰豐七角無名氏六角尹　餘　馥銓汪學純許和伯瞿子萬陳松坡吳春芳汪瑞麟正茂棟中和坊仁泰號祥愼行通記行永豐行汪無名氏無名氏勉竭氏馬十七户各洋五角以上共收洋　十五元小洋三百三十五角[  上海六馬路仁濟善堂籌振公所施則敬等誌]  
[上海虹口元濟善堂經收辛丑年二月分送堂原捐並施醫藥捐清單]  
　　姜叔蘭翁洋十元李月林翁洋五元雙桂軒主六角無名氏一角林　　　淨二元又銅洋四元區建朝翁銅洋一　劉克寛翁洋二元王福清翁洋四元姚奎吉翁四户共洋五元樹德堂錢三百六十文信成長十五户共十七　共錢五百十文省軒居士一角全昌正銅洋三元二角隱名氏求安氏各五角吳心記四角廣成合戙洋十一元四角麥邊行施銅洋十元姚琢珊翁四户共洋六元　銅洋八元世愼堂汪洋一元黄德新十二户共小洋廿一角郭謙修正月分洋二元延令觀　　八角義茂號五角無名氏銅洋六元廣昌育記洋二元莊芝霄　六　共洋一元二角　姓六角蕭植生翁四户共洋五元王朶元翁洋一元席士記洋二元又銅洋一元四角鄭無名三角廣茂和六户共七愿共　錢二百十文以上共收愿四十八元又小洋六十七角又銅洋四十五元又錢一千零八十文○李氏施醫藥洋一元徐　洋一元繆宗麟洋二元梁氏洋二元翁雪　洋一元徐楊氏洋三元醫名氏洋一元以上共收施醫藥洋十一元 
 
 

Page 10

 
 
   
 
 

Page 11

 
 
   
 
 

Page 12

 
 
   
 
