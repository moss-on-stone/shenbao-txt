# 1921 - 179 - 4917374

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[三方面（冷）]  
　　凡事祗屬於兩方面者無論兩方面若何爭執人亦無所仇恩於其間若其利害而可及於兩方面以外之第三方面則兩方面中有爭執過甚者日後必爲衆怨之所歸 
　　是故凡事之利害不僅及於兩方面者爭執之人必當時時爲第三方面計何也第三方面之人旣無預於此中之利益而必使之受害於心旣大爲不仁更爲利害計一旦第三方面而苦不能忍則其發洩之處必爲祇知一已之人此乃必不可逃之情勢也 
　　是故事關三方面之爭執其考慮尤應多於僅屬兩方面者 
[命令]  
　　七月一日大總統令陸軍總長蔡成勳呈請任命董挾爲陸軍騎兵第四團團附應照准此令 
　　又令陸軍總長蔡成勳呈請任命霍廉敬爲陸軍第二十混成旅步兵第二團第二營營長路雲龍爲第三營營長應照准此令 
[專電]  
　　北京電華陰閻相文冬（二）（日）電二十四師王旅增援入陜集中鄭州候令開拔七師以道難先隊方過武關尙未到龍駒寨接前方馮旅騎兵報告臨潼西北平崗有漢武軍兩營架砲十二門機關槍十架又處接吳新田武關電陜軍見本軍到卽西北退報載捷電不澈底 
北京電渭南張錫元江三日電現編混成團旅長支四日往臨潼委團長張葆來留守渭南處覆禀承閻督協力動作陜局奠定借重帮辦軍務（五日上午十二鐘）北京電閻轉馮電陳前督現又帶兵一旅由乾州轉入武功向漢中疾馳是否圖謀負嵎抑仍要求條件殊難偵悉劉省長迄未歡迎我軍入城維持秩序究應如何處置速電示遵（四日下午六鐘） 
　　北京電參陸處奉令電閻速督入陜各師旅尅期進發如陜軍恃强抗拒可視爲士匪剿辦（五日上午十一鐘）北京電趙恒惕對直陜事願任調停（四日下午四鐘） 
　　北京電參陸處電熱姜林西土匪確非專集一處國軍進剿自應分布數路查經棚爲熱河要隘宜在該處组大本營俾將華子廟喀喇沁旗肅清已商張經略速派奉軍先助剿匪諒無孤軍深入之憂　　北京電趙倜電毅軍冀長常德盛在豫剿匪得力請勿調回並請任常爲豫皖剿匪總司令（四日下午七鐘）　　北京電新黨入新楊督抗議據俄執政復中國無力使舊黨出境及解除武裝則新黨不得已取必要之手段明知侵犯華權只得於撲滅舊黨後補向中國謝罪并擔任賠償損失楊督一面堅持一面請中央訓示方略（五日下午一鐘）　　北京電山東拓殖借欵五百萬因用途不洽尙未簽約（五日下午十二鐘）　　北京電美代辦函索湖南礦務局借欵從速歸還部電趙恒惕核覆北京電財潘昨晚返京（五日上午十一鐘）北京電張志潭前日尙宴客昨忽病頗劇今晨有轉機（五日下午一鐘）北京電敎職員會議（一）派代調停清華罷課二電唁姜高琦（三）另提敎育基金議案至對范回任暫持消極不反對表示（五日上午十一鐘）　　北京電吉電圖們江日軍軍用浮橋日領不肯拆去請向日使交涉　　北京電外部對巴愛爲駐華德使已表同意今日電張代辦答復德政府（五日上午十二鐘）　　北京電吉孫電延吉又增便衣日警六十餘名除向日領嚴詰外請示交涉（四日下午七鐘） 
　　北京電甘馬麒等先撥漢廠存槍二千枝並彈八十萬（四日下午七鐘） 
 
 
 

Page 8

 
 
   
 
 

Page 9

 
 
   
 
 

Page 10

 
 
專電二 
　　北京電甘肅財政廳長丁道津似已被逐（五日上午十二鐘） 
　　北京電張景惠復部檢查郵件俄匪犯邊洋文函實有檢查必要郵局長高本恭阻撓檢查請撤換　　北京電奉張向漢陽廠提來大批軍火充征蒙用（五日上午十一鐘） 
　　北京電外部依孫督請求照會日代辦請撤圖們江三浮橋以據宣統二年中日圖們江渡船成約　　北京電日皇贈給聯合技術部委員顏德慶王景春三等旭日章　　北京電滬金業聯合會請取締許世英之金洋交易所交滬道查核　　北京電陸榮廷電告韶欽高廉均得手梧防無關全局請速滙二十萬至港交鄭某（五日上午十二鐘）　　香港電粤軍佈告支(四)(日)克復高州化廉等處陳炯光東(一)(日)克復博白　　香港電港工商各界擬請港政府實行取締房東例今日人假青年會開大會議（以上五日午八鐘）公電 
　　重慶劉湘通電各報館均鑒川局糾紛瞬將及稔軍民兩政主者久虚庶政莫由進行民情深滋惶惑四川善後會議爰於六月六日票選湘爲四川總司令并同時通電協請兼任省長顧維棉薄難膺鉅艱當經電請避賢計邀明察乃不蒙鑒諒大義責難湘本川人又何敢堅執一已之初衷過拂羣衆之厚望不得已勉徇衆意於七月二日在重慶權就四川總司令並兼省長之職竊湘一介武夫未嘗學問旣治理之未嫺復因應之無術撫躬自問良用瞿然惟以國步方艱當效馳驅之義梓桑多故難忘恭敬之忱用是勉策篤駘權膺艱鉅任重致遠愧非宏毅之才綆短汲深益懔冰淵之懼伏維諸公久秉國鈞歷膺疆寄夙負東山之望必深西顧之情望與以提携俾得共同策進臨風翹首向日傾心謹電奉陳諸希明敎四川總司令暫兼省長劉湘叩冬 
太平洋路透電 
[香港憲法修改會]  
　　五日香港電香港憲法改革會已繕就陳請文請大衆署名俾呈遞英國下院請贊助下述改革辦法一香港立法會之非華人會員一律須以選舉法選出之二）除商會代表外凡非華人會員之選舉團體應予擴張（三）應照錫蘭憲法採行非官塲大多數制而附以若干保障 
[日本之兩大舞弊案]  
　　四日東京電東京煤氣及築路舞弊案已預審告竣豫審自一九二○年十一月九日開始有七十人將公開審訊内有市議會議員十六人煤氣公司重要職員數人世界路透電 
[愛爾蘭會議]  
　　五日倫敦電克蘭摩氏與白朗氏從杜白林會議歸來謂愛爾蘭輿情贊成從速解决愛爾蘭問題者今已表現於各處時局已有轉機新空氣業已造成當杜白林會議時門外民衆脱帽禱祝和平聞新芬黨現釋放所拘之巴登貴族 
　　五日倫敦電官塲官稱斯末資將軍已赴杜白林會晤新芬黨總統伐勒拉氏及其他著名愛爾蘭人物 
　　四日倫敦電新芬黨總統伐勒拉氏與副總統及南部統一黨人員今日在杜白林市尹邸開會衆甚注意此舉邸外羣人叢集咸携美國小旗蓋遵總統之宣言七月四日愛爾蘭全部應敬崇美國國旗也伐勒拉氏大受羣衆歡迎大會已延會至七月八日據當局宣稱大會已商妥數事 
[英礦工復業後情形]  
　　四月倫敦電據各煤區消息觀之礦工大都業已上工維特比夏之礦穴十處因修復需費過巨仍未開工有礦穴三四處或將永不能工作 
　　四日倫敦電礦工罷工之初所施之煤斤出口取締例業已取銷 
　　四日倫敦電勞桑白倫之煤礦開工後出煤頗夥火車滿載煤斤源源運往海濱惟其他礦區現僅有工人约四分之一能開始工作礦工現皆從事修理及預備工程豫料至本星期杪可僱用礦工百分之八十另有數區關於管理部與工人間細則之解决事發生頓挫威爾斯之特杜金三煤礦因工人不允取銷罷工前之某某條件現仍未開工諾汀漢夏等處之工人因新條件仍不足資生亦多有怨言但衆對於開工頗見熱切 
[英議院之英日續盟質問]  
　　四日倫敦電下院議員福萊斯特氏今日提出質問謂首相曾允布告帝國大會關於英日盟約之决議不知此布告文亦將説明曾有何種方法以徴集其他有關係各國如美國中國之輿論乎張伯倫氏答稱首相願勉力就其所能詳告一切議員甘維西氏聞報紙載有種種議論不知目前事態究竟若何張伯倫氏答稱未能言之 
[英國與遠東俄民國]  
　　四日倫敦電外交次官哈姆斯韋士氏今日在下院宣稱政府曾接遠東民國公文兩件一載國會之宣言書謂國會現代表民國全體人民並懇請列强與民國作尋常之交際一提出種種質問内有關於日本及西比利亞東部之問題哈氏又稱政府與遠東民國尙未有外交關係故兩文均置之不覆 
[英國對美負債數]  
　　四日倫敦電今日下院質問時財政部財政秘書聲稱英國負美之債共約英金八五六○○○○○○○鎊而累積之未付息金共得四○七○○○○○○镑目前所有減輕債務之切實辦法僅爲償還前向美國所借用以購買銀元之美金一二二○○○○○元耳依此辦 
法英國須於明年四五月内再付三○五○○○○○元 
[中法實業银行停頓後所聞]  
　　四日巴黎電中國使署因中法實業銀行頓停營業有中國干涉予以輔助之説恐發生誤會故發表文告謂巴黎與北京間有何經過使署全未知之亦未發表正式或半正式之在任何文告不過曾派署員往財政部與外交部探聽消息而已 
　　四日倫敦電巴黎消息中法實業银行之失敗一般人士仍甚注意之衆院曾質問此事參院關於外間所傳法外交部致電遠東法國外交家請英人協助保全此行之説亦將提出質問財政界表示意見謂法政府與國會對於此舉皆未以充分之速力或决心行事班樂衛氏語客謂該行之華人存欵如不加以適當之保衛則法國在遠東休矣該銀行曾請准其享一九一九年七月法律所定臨時戰爭治制之利便展長不兑現時期至和約批准後滿三年止設經准許則該行可以暫事休養而由特派員管理照常營業 
[墨西哥之油税]  
　　四日紐約電美孚煤油公司總理梯格氏聲明公司確曾布告停止自墨西哥運油至美國因墨西哥新訂油之出口税奇苛之故據現象觀之其他公司亦將有此行動 
[馬尼剌之大風]  
　　五日馬尼剌電馬尼剌及附近一帶遭颺風損失頗巨溺斃三人電流供給頓絶致昨夜全城處黑暗中電車亦停止開行屋面爲風揭去者頗多且有數小船吹擱岸上並沉三桅帆船一艘風之速率每小時行八十哩 
[比皇與后游英記]  
　　四日倫敦電比皇偕后游英正式申謝英國於戰時助比之厚意今日行抵維多利亞車站英皇偕后及約克親王美麗公主均在車站恭迓英后曾吻比皇之頰以示敬愛一行人衆於是遂赴白金漢宫 
　　五日倫敦電昨晚白金漢宫開宴欵待比皇與后首相喬治氏及閣員等均與宴賓主酬酢至爲誠摯英皇以英國陸軍上將之杖贈與比皇 
[各國近事紀]  
　　二日巴黎電聞波蘭軍與德軍現已開始退出上西萊西亞之互争區域秩序尙好當好警兵現接收照料地方事宜 
　　三十日巴黎電自今日起運入法國及法屬斐洲亞爾哥里亞之小麥大麥燕麥黑麥米糖蜜糖均須增税 
　　四日巴黎電今日黎交易所英金收盤價每鎊兑佛四六·五○半 
國内要聞 
[北京通信直言桂鄂問題之近勢]  
　　北京政府在今日所處之地位甚爲困難桂省方面羽書日必數至政學系人物日奔走政府之門請其以全力援桂俾得促成統一政府除電贛閩兩省外毫無辦法而贛閩兩省又皆不肯得罪粤省但在邉境作壁上觀中央亦無可如何前日靳總理對政系要人表示謂中央對桂之援助止能限於精神方面或者再下一道討伐令以作桂省士氣尙無不可至於軍械之接濟則海道有危險之虞陸路復曠日持久難應急需桂省問題當聽桂人自决中央非不愛桂特愛莫能助無可如何也以故政系人物對桂多抱悲觀桂省駐京人員則在某飯店製造桂軍在勝消息謂係得自香港專電而證諸南來消息及政府官電多半不能證實甚有與陸氏報告電完全相反者以故消息乃益龐雜令人無從捉摸也至國務院方面辦事較前更爲滯遲前此閣議通過之件或總理批辦之件次日即可發表或見明令今則每間一星期始行發表蓋内閣旣决不能自專其稍關重要者必先徴求各關係方面之同意或竟有閣議决定之件經電徴同意後復行取消者責任内閣之責任特其名詞而已 
　　湖北問題關係大局在此各省自决聲中首義之鄂人多有自决覺悟然其中顯分數派一爲純自决派主以本省之力逐王占元其主要力爲駐湘鄂軍加以各地民黨之潛勢力對於直奉兩派皆不願其加入援助蓋恐其勢力侵入將來仍不免牽率湖北以入戰團而長江一帶且共捲入旋渦前此蘇鄂兩省之發起廢督即謀免去此項危險催鄂軍之在湘者其數亦甚有限以之舉逐王氏勝負固未可必湘省南有桂西有李有自顧不暇之勢故亦非王占元之所措意也二爲依直派主張依頼直系之力以倒王其標幟仍爲鄂人治鄂主以蕭耀南爲督軍顧此中實含有解决大局問題與人才問題之意該派以爲現時武人之較有良心者惟吳子玉吳在豫地位不甚相宜倘得長江上游之鄂省歸其節制則可以長江方面之力左右全局對於大局可爲有力之主張而政治之改革亦易於實現以蕭督鄂不啻以蕭爲吳之代表也三爲親奉派該派以爲鄂省之力不足自存與依直派同惟直軍入鄂與其本系地盤相連必多招直兵鄂人勢力依然不能暗中發展奉省去鄂遠可與約定在鄂就地招兵以培本省實力故主與奉接洽會奉派之鮑貴卿謀督心熱乃與之有所接洽而張錫鑾之部下則别有一部爲鄂省軍官名爲張帮忙故親奉派内復分二派惟與鮑氏接近者在同鄉會方面較有勢力耳現此三派之中以第二派爲最有力第一派之實力未必能驅王且將來無論鄂之爲奉爲直此一部分鄂軍勢非容納不可故此派與後二派實有相成之勢而後兩派則極端相反奉省去鄂遠中隔直軍之勢力大有鞭長不及馬腹之槪直則近水樓臺較易爲力但奉天方面以爲鄂若與直則豫必聯直據中原以與奉抗奉得鄂則豫亦必折而入奉此中關係甚大不能不爭惟非先爲吳子玉謀一地盤不可日來曹吳連電請對陜下討伐令今日閣議曾談及之但需再徴奉張同意而後發表奉派有主張以吳爲川陜甘巡閲使之説蓋欲以此位置吳氏而爲奉系取鄂之預備也吳之川陜甘巡閲發表則川必助陳直若不勝川陜固奉之利即勝亦必曠日持久不暇與奉爭鄂鄂旣歸奉鄂豫相聯間直爲二一旦直奉有事奉得拒潼關以全力圖直并可以此打消吳氏對於大局之主張此奉派之本意直派亦未嘗不知然近日之謀鄂最力者實爲奉而非直直方謀陜甚願此事之緩發而奉則利在速成耳 
[記旅京贛人之驅楊大會吹萬]  
　　旅京江西同鄉昨日三日在省館開會到者五百餘人下午三時開會公推歐陽武爲臨時主席報告開會宗旨略謂今日本會開會實爲驅逐楊慶鋆吾贛人主張自治久矣贛人治贛之聲浪播於空氣中已垂一年目的將逹忽爲楊氏所破壞楊實我贛自治之敵即全省人民之敵故吾人必驅楊胡家鳳盧常相繼發言歷數楊慶鋆之劣跡並謂楊氏現方指派議員以辦第三届之省選如其所謀得遂則將來江西省會將爲楊之代表故第三届省會選舉非破壞不可楊氏不學無術前爲廳長時曾誤讀公文中閲過二字爲關道故人號爲關道廳長楊而不去贛人之羞主席乃宣布辦法五項一通電本省各公團請一致驅楊二向政府請願三停辦省選四發表驅楊宣言五推代表赴津與江西同鄉會理事長接洽某君謂楊之收買議員在罪狀中已宣布議員之一部分已受運動其違法组織之選舉機關如無取締辦法將危及省憲可由本省聯絡長江各省一致停辦選舉進行省憲以打破楊之金錢運動選舉趙從蕃係無能力之人不足爲省長當另擇有能力之贛人長贛不必使無能力之趙從審去爲傀儡并派人回省分别運動停選主席乃以五項辦法付表决全體通過次由程時煃宣讀江西同鄉宣言文曰自從民國二年第二次革命以來我們江西三千萬同胞簡直就成了被征服的民族任憑全省政治如何腐敗武人勢力如何專横我們總是敢怒而不敢言現在地方自治的潮流奔騰澎湃瀰漫了全國一直到了南昌的大門口纔驚醒了我們九年來被征服的一塲沉夢於是把贛人長贛的呼聲作了我們自治運動的先導九月以來呼號奔走幸頼政府容納了我們的意思特命趙從蕃爲江西省長我們京内外同鄉及本省各團體那一個不額手相慶以爲自治的事業指日可着手了不料素行貪鄙的本省政廳長楊慶鋆包藏禍心用種種陰險手段阻礙趙從蕃到任又賄買地方無賴冒稱公民　稟中央　竊省長我們同鄉會誓不承認早向府院表示了堅决態度一面電請本省議會與楊斷絶關係楊氏見勢不佳更運用他的惡辣手腕如收買代議士充當諮議顧問一切行政重權滿置私人箝制輿論扣留函電下届省會議員由他指名選舉種種罪狀早經本會正式宣布並於七月三日開特别大會公同决定驅楊辦法一呈請政府撤懲楊慶鋆二通電本省停辦第三届省會選舉我們在此還要鄭重宣言同人此次運動純是出於救濟江西的誠意渴望地方自治的熱心大家都是江西人請快來救江西罷程時煃宣讀畢主席問大衆對於宣言書有無修正之處衆謂無修正次復公舉赴府院請願代表四人每道各一人徐寳璜敦文濬歐陽文程時煃呈文即由代表自擬次由胡家鳳宣讀致本省各公團等電稿四件全塲一致通過即日拍發次又公推宋育德歐陽武兩人赴津與張勳接洽請其贊助去楊至下午五時散會兹録電交如下一致各團體電南昌省議會敎育會商會農會並轉各縣各公團天津上海南京浙江漢口開封江西同鄉會均鑒吾贛人苦奸吏久矣去年以來奔走呼號贛人治贛以自救幸去戚拒丁贛人長贛均漸達目的乃楊慶鋆乘趙省長病滯滬濱之時夤緣陳督朦蔽中央由護而署奉令不及一月長官一律變更親戚私人悉登要津各區省會複選監督於省會選舉關係甚大廼楊氏近復全委其同鄉充任之以期操縱選政组合擁楊議會僞造民意以禍贛民是其破壞吾贛自治罪狀昭彰本會因於本月三日開旅京同鄉全體大會决議驅楊除公推代表向府院請願外並議定楊慶鋆未罷以前不選三届省議員以示斷絶而免借假諸公熱心桑梓見義勇爲尙祈一律協爭俾逹目的若有爲虎作倀受楊賄賂必於楊在江西時謀爲第三届議員者則是顯與贛敵我贛人一息尚存當施以最後對付宣言書及上府院呈稿另逹「二致陳光遠電」南昌陳督軍鑒贛人主張自治奔走經年貴督贊同戚氏遂廼楊慶鋆夤緣朦蔽改護爲署奉令不久罪惡已彰本會於本月三日開旅京同鄉大會議决驅楊非逹到目的不止尚希貴督尊重民意始終維持慎母爲一人而與全贛爲敵也三致楊慶鋆電楊韶九先生鑒贛主自治呼號經年公在南昌寗不聞悉縱屬賢哲客治尙難矧在明公輿諭譁然以公手腕隨地可官何必戀戀與贛爲敵千夫所指不病而死播惡於衆别棲則艱幸速自退母貽伊戚最後忠告維公圖之四致趙從蕃電仲宣先生鑒公膺長贛之命五月於兹同鄉因渴望自治不事苛求不謂爲公遷就致贛人重陷水火同人忍無可忍遂於本日開特别大會一致驅楊並議决停止第三届省會選舉不辨惟此項問題僉謂政府仍以公病搪塞蓋紅西省長虚名旣屬之公則同人不好非難政府再四思維非公有切實表示此問題必難解决倘楊氏藉此苟延時日以施其包辦選舉之毒計贛省前途不堪設想矣同人爲自治問題不得不掬誠以告公亦贛人敬恭桑梓當有同情如何裁奪希即表示 
[中德協约正式發表再續]  
　　一德僑財産將來之保證中國政府對於在中國德人和平營業能否允许給與完全保護並除按照普通承認之國際法原則或中國法律所規定外不再查封其財産二司法保障在中國德人訴訟案件是否全由新設之法庭以新法律審理有上訴之權並用正式之訴訟手續辦理於訟案期間德籍律師及繙譯經法庭正式認可者得用爲輔助三會審公堂之案件德僑在會審公堂原被告案件中國將來如何辦理四中國對敵通商條例此項各種條例是否在協约批准日起失其效力五中德債務之清理中國政府是否有意加入威塞條約二百九十六條所設公共清理處特此奉逹此致大中華民國外交總長顏大德意志共和國政府代表卜爾煕署名西曆一千九百二十一年五月二十日五外交總長復德國卜代表公函敬復者頃接貴代表來函内開爲解釋德國聲明文件及德中協約之字句起見聲明各端如左原文見上從略至於貴代表詢問各節特行答復如左一中德僑民財産將來之保證中國政府對於在中國德人和平營業允許給予以完全保護並除按照普通承認國際法原則或中國法律所規定外不再查封其財産惟德國政府對於在德華僑應同様辦理二司法保障在中國德人訴訟案件當全由新設之法庭以新法律審理有上訴之權並用正式之訴訟手續辦理於訟案期内德籍律師及繙譯經法庭正式綛可者得用爲輔助三會審公堂之案件德僑在會審公堂原被告案件中國將來當尋一解决方法使各方面均得其平四中國對敵通商條例此項各種條例在協約批准日起當然失其效力前在海關掛號之德國商標自本協約批准後由原主在海關重行掛號者應恢復其効力在國定税率未普施行之前德貨入口得暫照通用税率完納關税五中德債務之清理中國政府無意加入威塞條約二百九十六條所設公共清理處再者因爲德國政府照以上所述擔任將戰事賠償之一部份交與中國政府中國政府擔承自簽約之日切實停止一切德人財産之清理并於收到上項償欵之時及中德協約批准後將以前清理後所得各欵及被扣留各産業歸還原主上列辦法對威塞條約第一百三十三條第二句所載清理扣留及管理德人財産各事務作爲一種結束德華银行及井陘鑛務當由中國主管機關與之另商辦法惟北京及漢口德華未經清理之銀行房舍得照上一節辦法歸還原主特此奉復此致大德意志共和國政府代表卜外交總長署名民國十年五月二十日完 
[新公布之市鄉自治制]  
　　此次地方行政會議議决之市鄉自治制度本月三日已以敎令公布兹録其條文於次國人須知该自治制其所付市鄉之自治權限異於袁政府時代之自治試行條例蓋亦無幾耳市自治制第一章總則第一條市自治團體以固有之城鎭區域爲其區域但人口不滿一萬人者得依鄉自治制辦理第二條凡市分左列二種一特别市由内務部認爲必要時呈請以敎令定之二普通市除認定爲特别市外皆屬之第三條市之區域若境界不明由直接監督官署斟酌地方聙形定之市之區域如有應行變更或發生異議時由市自治會呈請直接監督官署核定之不服前項之行政處分時得依法提起訴願或陳述於省參事會請求處理第四條市爲法人承監督官署之監督於法令範圍内辦理自治各項事務第五條凡市關於其住民之權利義務及自治事務得制定市公約但不得與本制及其他法令抵觸第六條市因執行市公約及管理使用市之財産營造物與公共設備得制定市規則第七條市公約及規則以一定之公告式發布之第八條凡住居於市内者均爲市住民市住民依本制及市公約所定得享受權利並負擔義務第九條市住民内有本國國籍之男子年滿二十歲並接續住居市内一年以上合於左列各欵之一者有選舉市自治會會員之權一年納直接税一元以上者二有動産或不動産三百元以上者三曾任或現任公職或敎員者四曾在國民學校以上學校畢業或與有相當之資格者第十條市住民内有本國國籍之男子年滿二十五歲並接續住居市内二年以上合於左列各欵之一者有被選舉爲市自治會會員及市自治公所職員之權一年納直接税二元以上者二有動産或不動産五百元以上者三曾任或現在公職或敎員一年以上者四曾在高等小學校以上學校畢業或與有相當之資格者第十一條市住民有左列各欵之一者停止其選舉權及被選舉權一禠奪公權尙未復權者二受禁治産準禁治産或破産之宣告確定後尙未撤銷者三不識文字者四僧道及其他宗敎師五現役軍人第十二條市住民有左列各欵之一者停止其被選舉權一現任本地方之官吏二現任警察官司法官徴税官第十三條凡被選爲市 
 
 
 

Page 11

 
 
　　自治會會員或市自治公所職員者非有左列事由之一不得謝絶當選或於任期内告退（一）確有疾病不能常任職務者（二）確有他項職業不能常居境内者（三）年在六十歲以上而精力衰頽者（四）連任至三次以上者（五）其他事由特經市自治會允許者第十四條無前條所列事由之一而謝絶當選或告退者得以市自治會議决於一年以上二年以下停止其選舉權及被選舉權第二章市自治會第十五條凡市設自治會其會員名額在人口未滿五萬之市定爲十名滿五萬以上者每增人口一萬遞加會員一名但特别市至多以三十名爲限普通市至多以二十名爲限第十六條市自治會會員爲名譽職由市居民選舉之其選舉規則以敎令定之父子兄弟不得同時爲市自治會會員若有父子兄弟現爲市自治公所職員者不得爲市自治會會員父子兄弟同時當選者以子避父以弟避兄（未完） 
[湘省政潮又起與援鄂中止有關]  
　　湘省前次政潮幸經平靜乃未及旬日倒趙之聲又起先是趙氏原主張援桂與各軍官之意見不免相左因之前次政潮遂軒然而起其後幾經調停趙始取消援桂之意最近因政學系之勸誘此意復萌適熊克武由鄂來湘爲鄂王遊説打銷援鄂程系中人遂益謂趙氏之不肯援鄂係違反輿論欲聯桂禍湘且謂趙氏假借籌賑名義廣募欵項接濟桂軍故入欵雖多而迄無實惠及於災地因此倒趙之聲又復大起戒嚴司令部並於昨日在省城北門外某處破獲一黨人機關搜出關防名册檄文旗幟極多並拿獲李某等多人帶至司令部秘密審訊詳情雖不可知然内幕與倒趙有關則確無疑義聞趙氏以前此旅湘外人旣發生誤會指此籌賑爲有政治意味自不可不有以表白爰飭由副官處用電話通知本城各報館謂總司令部已委余傳範首斌兩員在鄂購米三萬石其第一批之五千餘石已運至長沙其餘二萬餘石亦不日即可抵湘此項米石專爲辦理平糶請即登載云云現各報雖已一律登出然亦未必能息反對者之口實也 
　　至於援鄂問題之停頓確有一種秘幕當宜武兵變發生之初旅湘鄂人以桑梓糜爛憤不可遏羣起爲倒王之運動推定代表請湘政府出兵援鄂湘政府許之已定有對鄂出兵計畫並已秘密下令動員旋爲鄂王所探悉即派代表余某秘密來湘爲停止出兵之交涉旋熊克武來省王又託其遊説除力陳兩省利害外並帶有交換條件如湘省能中止對鄂出兵則鄂王當爲巨額軍餉之協濟並先兑付二十萬元以昭信守趙氏以對鄂出兵於湘省原不無妨礙即如某項事件營運往來即須頼鄂省之維護一旦失和此事即有莫大之阻力關係重大影蠁將及於治安今余熊先後來湘尼止又有交換條件之利益當然允許取消但此事極爲民黨方面所不慊而旅湘鄂人則尤爲憤怒以熊氏前因結納王占元之故於鄂西民軍失敗及藍秀豪之死已令人不能無疑兹復爲其遊説是明明助王占元與鄂人挑戰除將藍案各事致書熊氏提出質問請其答復外並由湖北旅湘同鄉會開會協議僉以藍氏之死熊氏旣有嫌疑遂决定於日内搜集各種證據向長沙法院提起訴訟程黨方面則更執爲排趙之口實政潮之爆發恐將以此爲導火線矣 
[豫人援助京皖敎育界河南學生聯合會復活]  
　　河南敎育界自去歲受軍警蹂躪後奄奄一息無復生氣各界對於敎育亦多淡漠視之日前北京學生聯合會代表林寳慈君來汴呼籲請求援助當時各界在法政學校開會討論一致贊成援助各方面拍出之電已有四件一省議會致府院電略云京皖敎育停頓影響全國貽笑友邦莘莘學子失業廢時無法進行務即設法維持迅與解决以重學務而培元氣（二）學生聯合會致總統府電略云敎育爲立國大本東西先進邦諸莫不重視乃吾國近以僉壬當路軍閥機暴竟欲剷絶國家命脈而陷吾全族於無敎育之悲境京皖近事玷辱國體貽譏寰球吾總統若不急起直追善爲補救前途危險實不忍言務乞迅發明令罷斥僉壬嚴懲暴卒恢復京皖敎育原狀以謝國人（三）學生會通電各報館各團體略云吾國不幸僉壬當道武人暴横槯殘民權罔不用極近者患生六三京皖同恨堂皇首善之區竟演中西奇聞之慘敝會除電陳大總統依法懲辦外並望國同胞據理力爭恢復京皖敎育共除民賊此外省敎育會農會商務總會均允一致援助不日當有長電拍出按河南學生聯合總會去歲經軍警解散半年以來無人再敢提倡今因援助京皖敎潮旗鼓重張現正尋覓地址設法選舉職員矣 
[廣州通信（平）粤桂戰事最近之形勢]  
　　粤桂戰事發生粤軍佔領梧州已佔勝利然桂系率其精鋭捲土重來其勢亦復不弱現查陸陳之作戰方略於西江潯州暫取守勢而側重高州欲以全力下高徐圖發展蓋挂省出海最便捷之路厥爲西江但此處爲粤軍封鎖於運輸上非常困難故陸陳現所急圖者實爲開闢出海之路以便運輸乃以全力取高州冀貫通海運北廷餉械得以源源接濟兼爲窺伺兩陽之計近日由龍州出發之邊防軍第二師馬均所部由南寗出發之榮字營統領陸福祥所部皆奉陳令開往陸川鬱林集中而不逕往潯梧其計畫即擬由陸川博白鬱林岑溪方面分路犯高此亦避堅攻瑕之法也此外并擬分撥重兵進擾連陽因沈鴻英舊部多散在連陽兩縣此次悉數調回於北江形勢極爲熟悉故亦注重此路至粤軍方面則擬乘勝直取南寗限五十日平定廣西其戰略又自不同以現狀觀之則粤軍聲勢較爲雄壯兹將最近戰訊彚録如下（一）梧灣方面粤軍自克梧州後陳總司令已駐節梧城現擬乘勝進攻已調江鞏江固等十艦赴梧調遣水陸夾撃務克南寗破其根據飛機隊昨已凌空至南寗剌探敵情抵南寗時散下傳單數萬桂人極爲恐慌即於二十七日發佈追撃命令向潯州進取以葉舉楊坤如爲前鋒第一路魏邦平爲第二路熊略鄧本殷爲第三路均於是日由梧出發陳炳焜之大本營則已移往昭平竭力固守（二）連陽方面沈鴻英日前率所部侵犯連山連縣雖被贛軍李明揚頼世璜抵禦計不得逞然尙勾結土匪分途騷擾現第一師長鄧鏗已派出梁鴻楷一旅開駐韶關乳源等處日間對於敵軍將舉行總攻撃由鄧師長親赴前線督師而謝文炳一旅攻入賀縣後亦將分兵以撃沈軍之後務期一鼓盪平（三）欽廉方面此間久未得欽廉捷報頗以爲疑惟靈山克復則確已證實日前陸榮廷電北京亦謂靈山失利則欽廉已不成問題現孫中山尙恐萬一疏虞已令海軍總司令林永謨派遣軍艦前往堵截其出海之路四高雷方面高州一隅幾落於桂人之手因陸榮廷遣劉炳宇黄業興黄培松等分三路入寇高州重以屬政系之高州人四出運動故重陷信宜化縣廉江各屬現已爲粤軍撃退黄業興所部三營已繳械乞降高雷雖未完全肅清亦不能爲患也 
[皖省近事]  
　　皖省懷寗地檢廳對於審理議會慘殺學生案雖提起公訴但關於主要犯均未究僅歸罪於劉碩一人故學生方面以法庭阿諛權要實屬違法羣情憤極今日四日午刻學生特偕地檢廳長謁見省長請速電法部撤究以伸國法而平公憤並將該檢廳長交省署衞隊看管現學生均在省敎育會開緊急會議惟因禁止旁聽内容未知 
　　敎育界昨發通電云皖學生姜高琦前因請願敎育經費被倪道烺馬聯甲及省議員趙繼椿劉碩等殺害身死業於東電告哀頃復電致北京政府曁蚌埠張督軍要求依法懲兇文曰北京大總統總理内務財政陸軍司法敎育各部鈞鑒蚌埠張督軍钧鑒學生姜高琦前因敎育經費案請願議會爲倪道烺馬聯甲趙繼椿劉碩殺害身死業於東日電告此案已經匝月法院仰阿軍閥骫法縱兇羣情憤激倪道烺馬聯甲估勢殺人逍遙法外法不行於勢要國家何須有法八皖黔黎真無死所萬懇將倪馬褫職發交軍法會審及司法衙門按律嚴懲以平冤憤而伸國法不勝激切待命之至等語務懇主張公論嚴主懲兇豈惟皖人私感國法人道實利頼之安徽省敎育會全省學校聯合會全省學生聯合會叩江　　皖省六月份政費尙未發放財政當局擬截留撥還中交兩银行借欵之印花烟酒兩税以濟眉急刻正與銀行磋商 
　　皖人以英日續盟於中國前途關係極重特集議電請中央否認並一面清理安正鐵路日商借欵令該路協理程慶福將所有一切賬目完全繳出並组織清理安王鐵路清理處以便着手進行 
[杭州快信]  
　　浙江各法團成立大會今日（五號）下午一時假省敎育會開會各團體代表共到四十餘處約一百餘人討論會章舉定幹事并提議本會進行事宜 
省會中等以上學校敎職員合會昨開評幹聯席會議表决代表職務照北京敎職員所主張兩項一致進行期限暫定一月旅費二百元由各校分擔代表名額一人准八日（星期五）開會選舉 
省敎育會定二十五日開常年大會 
　　新昌自治辦公處敎育會商會江日電省憲起草委員會省會初選不投者五區投三五票者兩區管理串通頂替冒投者三區是項選舉當然無效乞轉督軍省長電令作廢 
本届各繭捐局報解征欵僅及上年十成之七甚至如富陽等局除開支外竟一無餘欵可解爲近年來所罕見 
[南京快信]  
　　軍警迭次破獲安福機關所獲黨人供詞牽涉甚多齊督不主澈底根究所獲重要犯如張春霆朱琨甫盧劍龍等均擬判以無期徒刑 
　　嚴財廳長前改訂各税所比較並聲明照現定比額再有盈收即於盈收内照提三成作爲奬勵金以二成給局長以一成給員司財政部以三成未免爲數過鉅改爲於盈收欵内提給一成仍由廳酌定數目呈部核准後分别給奬嚴廳長爲挽回積習激勵廉能計仍主從寛給奬期於實際上有所裨益已呈部請核准按三成提給以示鼓勵 
　　鎭江上海大勝關青東武丹孔仙泰興通如各税所均將一年期滿嚴財廳長擬將其中比較盈收者留辦比較短絀者撤換以眧激勸 
　　王警廳長以時局不靖省防吃緊昨呈省署請將十年度預算所列臨時保安隊經費一萬五千四百九十六元免予删裁令飭財政廳編入國家預算彚案追加 
江寗省會初選因黑幕中尙有糾葛故票匭封存未開刻正在談判中 
　　王省長以吳江無錫武進丹徒句容六合丹陽等縣省會初選發生風潮昨通令各縣知事設法維持以重選政　 
　　昨日（四日）爲美國百四十五週獨立紀念日齊督王省長曁各機關長官均於午前十時齊赴駐寗美領事署道賀以敦睦誼 
　　南高師暑假學校報名已逹千人定本月十日開學金陵大學招考新生昨日舉行考試計到二百餘人軍民兩署昨奉院電飭屬查禁新出之軍民要素及振民書報以杜隠患兩長當即通令所屬嚴行查禁 
海州商埠督辦段書雲今晨赴鎭江爲兒完婚 
第五區烟酒分局長季明善辭職局長未准地方通信 
[蘇州]  
　　省會初選揭曉吳縣省會初選四日在縣署開票上午八時各市鄉監察管理員先後到齊遂即開始唱名計分九組第一组聞胥盤區第二组南區及唯亭鄉第三组東北二區第四组西區及蠡墅善人橋兩鄉第五组婁齊葑區及陸墓市黄埭鄉第六组南北橋市及郭苍沺涇周莊角直香山五鄉第七组滸關湘城兩市東橋金墅斜塘五濃涇四鄉第八组横涇市及車坊尹山陳墓三鄉第九组木凟市及光福西華東前山東後山四鄉本届實到選民人數爲二十一萬八千七百六十二名至下午六時半各匭均已開竣計選出初選當選人一百二十三名最多票額爲二千四百四十一票最少爲一千零七十三票按照定額尙少三名當經監察員等公同議决將五百票以内者加倍開列姓名依選舉法仍在原區决選此次所以不能足額緣由蓋因西山鄉有選民五千餘竟全數放棄冉直有選民二千餘亦僅投九十餘票以致有此結果兹將當選人姓名録下張廷澄沈濟卿許芝軒裴錦春陳嘉模陳圭王鴻賓吳祖鴻程德洺季厚柏顧世綬蔣柏如何榮卿徐銓陸濟張乃燕徐性柏章恩植鄒椿如徐恩賚吳慰祖陶忠炘金樹芳吳勤亮程得時戈日煥丁宰州潘鎔芬顧賡華陳佑申彭英材宋銘勳宋銘鋆鮑福年孔昭晉孔叔仁孔憲衡蔣鈺桂蔣炳華唐仲康徐家振吳震元汪一飛謝鵾謝爵沈德琪陳大啓陳駿言盛世勳祁鈞萬心衡王宗保焉虞康丁麗川夏喆兟沈庸錢鼎吳冠英錢介一金履祥高柳江錢嘉模施曾蔭戴萬泉朱鋆張冕傑徐绥之顧子賢邱俊康金禧權曹子雲朱慎之楊晉甫姜範九張郁文陸方金士敖朱貽榖金煬方沈葆基劉元勳嚴家晋袁光裕薛元鍾李玉卿周大勛范人欽吳清臣朱煕廷朱天民袁開駰袁錫恩陸繭生鄭於鐘鄭汝賢鄭孝善朱文豹萬紹裘毛士傑申璜鄒遵榮施濟衆侯峻昌張世璋丁樹德蔡章斐莊鴻書陶惟坻尤祥奎高涵卿金海門衛顧德陳尙德王澄姚沛然殷禮雲施綬卿沈芝林胡祖乾戈允　王庭槐葉基麟衛理生决選人姓名吳允中潘家鉅程邦逹馮澤萬金恩綬府泰階 
[洙涇]  
　　省會初選結果金山縣省議會初選舉於七月一日投票二日十一市鄉管理員各將票匭移送縣公署三日四日連續開票共得初選當選人十八名姓名如下黄芳墅蔡六琴唐東臯李伯庸（朱涇市）姜伯承張堰蔣恩培（衛鄉）宣子宜（干巷）陸際唐（錢圩）馬文淵（廊下）葉秉常吳仁（吕巷）孫韞玉沈成章（東一鄉）蔡模（東二鄉）朱鴻翔（西鄉）顧志仁胡幼亭吳季牧（北鄉） 
[揚州]  
　　儀微初選之狀况儀徴省會初選已於一日舉行投票本届選民計六萬三千五百十三人應産出初當選人三十四名因攘票而生衝突者不一而足如城内顧某與王某邀約黨羽互相動武發生訴訟南門外投票處無票入匭東鄉亦激成選民搶票風潮食商請運鹽數内河外江各食岸本月份請運之鹽數業經江都食商同福祥呈報塲運食商事務所計江都一千引高鄞五百引寳應五百引興平六百引東台三百引鹽阜一千二百引通如三千四百引儀徴三百引江寗七百五十引江捕九十引高淳五十引溧水三百引句容三百四十引 
[鎭江]  
　　三號投票情况此次省會初選因搶票毆傷數人大起衝突當由初選監督張知事宣布停止改期三號投票届期該投票所門内加派警察以維秩序並依法於午前八時起午後六時閉門張知事親自到塲監督由監察員管理員等於閉門時檢查收票總數封存票匭投票者人數雖衆尙不至如一號之擾亂現定五日在縣署開票 
　　揚中大水成災霉雨連綿江潮盛漲下游新洲一帶低區禾苗盡遭掩没各洲農民現設法將水戽出新秧已死恐不易補救昨已赴縣報荒矣 
[奉天]  
　　試演飛機張巡閲使據喬處長報告謂航空處現已籌備妥協特定今日（七月一日）上午八時試演飛機張使乃帶同衛隊親盡航空處視察飛行之成績試演者爲一複葉飛機翺翔該地之天空一周然後徐下並聞張使爲奬勵駕駛人員備有各種奬品又聞是日張使及吳孫兩督張都統許參謀長張師長張旅長政界各廳長均先後到塲參觀七時許駕駛員某君（聞係洋員）將飛機部署畢駛機滑走走及半里機體離地盤旋空　形如蜻蜓聲如風輪自南向北繞行一週安然而下移時復飛起　行一　在塲觀者均嘖嘖稱許 
專件 
[江浙水利聯合會審查員胡雨人敬告同會諸君子]  
　　分治下游各幹河與浚泖浚湖之夢幻計畫勢不兩立太湖局秘書龐芝符君聲言浚泖計畫我與袁則先發之勿怪金松岑一人又作書普告會員言調查書謂開泖無大利不可行誠然然所謂害者不過糜金錢四五十萬而止且正欲研求澱泖上游使有鬯宣速洩之方法初不謂一開而即爲成功也以首先創議之人而直言其有害無利如此煒哉龐君君子之過日月食也丈夫 
不當如是耶惟言開泖之害不過糜金錢四五十萬而止又欲研求澱泖上游鬯宣速洩之方此中亳釐千里之差不得不爲分别推究言之凡我同會諸君子請注意焉 
一曰浚泖之害决非僅糜金錢四五十萬而止也以泖底如此堅硬工程之無可預算觀兩年來江南水利局施工之難則以後之糜金無盡可知然果但在多糜金錢雖至五倍十倍其害仍爲有限吾輩聽其糜之猶可説也所最患者其殺人之禍（一）使東北幹河因此日即淤塞湖北潦水不能自行入江必至盡泛入湖湖中不能容受而湖北災常鎭運河以北數萬方里全無蕩蓄水水大則點滴不能存留不自歸江即入湖爲害（二）湖中之水悉注澱泖奪流湖南潦水不得自下黄浦當然倒灌逆行而湖南災三）南北皆災中部安得倖免諸君子其重思之往昔水利工程經 
費或各縣自籌或數縣十數縣合籌凡重要幹河各有疏浚之責無偏廢也今旣翕聚兩省水利公欵於太湖局中則治河之責向之在各縣者皆改歸太湖局矣而竟盡擲此黄金於明知無益之虚牝中使必須開浚之各幹河悉數淤塞一旦洪水大至同歸於盡又何疑耶以金君之執迷不悟在局一日虚糜金錢一日糜金愈鉅沈溺愈深挽救愈窮是名爲太河水利局實爲太湖水害局矣我江浙同人安得漫出此無限之金錢以賈此無窮之大禍耶 
　　二曰澱泖上游研求鬯宣速洩之方惟實使上游來水分歸五大幹河入江最爲自然良法若仍使集注澱泖一途則壅塞而已宣洩且無可言寗論其鬯速也是何也以任使如何施工太湖之水平如故也長江之潮高如故也無論南部北部中部之水非各就近處各乘潮干之頃刻分道入江固别無鬯宣速洩之方也 
今我同人任聽金君在太湖局中盲進不已浚泖不效進而浚澱進而浚東太湖更進而浚西太湖上游不效再向下游而浚吳淞口更下而浚東海更下而浚太平洋如此始成其百折不回之志始完其標本兼治之功此非鄙人之過言也浚泖浚湖本爲夢中幻境豈人間世應有事哉以如此湖水之平江潮之高乃欲使全湖流域之水盡由東太湖歸澱泖一途下黄浦以入海一旦壅塞横决使數千萬人之生命田産悉數陸沈知古不知今謂之陸沈本喻言也今竟見之實事耶雖白起之坑趙項羽之坑秦不烈於此矣彼自身豈獨無生命田産耶入夢旣深愈幻愈酣大聲喚之同夢者皆已醒矣彼仍昏迷如故也夢夢如此又何事不可演出耶我同人對此必使太湖局一日存在一日作有益於人世之工程語曰不作無益害有益惟無益之作掃除淨盡庶可專心致志爲有益之爲利害所關勢不兩立如此惟有速即議决此案咨請太湖督辦取消浚泖浚湖計畫速定下游分治工程庶幾有利無害又測湖之舉本爲浚湖而起浚湖旣不可行則測湖預算當然一併取消不待贅言至督辦來函及龐君所言白茆裁灣必須築閘一説則審查會中亦韙其言决計裁灣與築閘並事也雜評一 
[鄂兵災救濟會默]  
　　中國人民受兵災之損失已不知若干次每一次損失數又非細此皆人民旡妄之災也人民受此旡妄之災理應由政府補救然而曾有一次切實補救之乎又應由官吏維持然而曾有一次盡力維持之乎所謂兵災之善後仍由我人民自籌之自善其後而已 
　　兵災之性質非一種有因變而災有因戰而災變不已戰不已則人民受兵災亦不已今鄂兵變之兵災甫籌救濟而陜西之戰粤桂之戰將來結果亦不外多成一兵災救濟會而已可憐哉中國之民 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[米業反對領照舉動之實行(五)]  
　　華界米店加入停業形勢益趨險恶官紳議設食米零售處總商會勸告開市 
公共租界之情形公共租界米業反對公共工部局領照條例全體休業連日以來由官商各團體出外調停一無結果而工部局前日下午雖曾邀集各西董會議亦未解决故昨日該業依然停止交易華界米業以欲踐前次宣言昨已繼法租界米業之後而與公共租界取一致實行休業之舉動是故滬地全埠自昨日起已無一家營業矣在一般富商大賈因備有餘糧多者可支持一月少亦敷一二星期之需故尙無恐慌現象惟中等以下之家及勞働界中人遇此厄運皆感不幸前數日尙可至華法兩界乞糴昨則不得不改變方向如在浦東各廠做工之婦女晨去時多帶錢鈔聲言向浦東買米置於儲飯之竹籃内携回以作晚餐在滬上米店未開市時按日如此當不致有枵腹之憂云云至其他男工方面除前購糧食未罄者外餘則向飯館果腹昨日各飯館生意遂較前爲盛而資本無多之飯館與夫包飯作因事前無力多購食米咸恐全埠米業罷市時期延長則難免斷炊之慮故昨日外間景象實較前數日爲險惡幸此項風潮發生以來迄昨已歷五天尙無何種恐慌出現據各方面觀察領照問題倘能於日内解决則風潮當可平靜公共捕房麥警務長連日亦籌備維持治安手續昨復通令各捕房捕頭在此事未解决之前須慎重防範不得稍疏云虹口方面楊樹浦等處日謀升斗之貧民小户因自一號至四號仍可赴華界零糴不過稍覺跋踄尙無何種恐佈之狀態發現至前日下午華界各米店實行與租界一體休業之消息傳來一般貧苦居民頓現一種驚慌之象有典質拼凑冀稍購存數日之糧者有或向人借貸無着愁眉雙鎖者聞之殊爲可憫迨至昨日情勢更爲險惡一二日内如再不能解决竊恐難免有意外之事發生矣 
法租界之情形法租界各米店至時已停止營業三日各該店雖照常開門仍無粒米出售法捕房費總巡以事未解决之前仍須孚爲預防故傳諭各探捕仍加意巡察以保治安 
　　城廂内外之情形本埠城廂内外一帶大小各米店已於昨日一律罷市有在門前粘貼一本店存貨已經售罄須俟來貨到後再行交易之廣告亦有門前並無表示者一般經紀小民持籮向各米店購食米者均遭拒卻本城各米店之稍有存貨者遲至前晚均皆搬運一空藏匿無踪店内並無斗米至紳富之家先時已糴進甚夥故無缺米之虞所苦者惟勞働界與經紀小民其包飯作與飯店等資本充足者亦預存白米數石但不過數日之糧如米店延長罷市亦當相繼休業所以前昨等日包飯作送飯出外每擔必派一二夥友爲之護送詢之米商意見謂須得工部局滿意解决後南北二市始一律開市云又一消息西門南碼頭中華路中南門及城内各米店大米店存貨售盡一空有店中存貨未賣完者門市照常出售以存貨存限祗麐售零星三五升之故如滿五斗者槪不出售 
　　南市方面之情形昨日南市方面米業之停止交易者居其多數惟十六舗地方之米業照常營業其薛家浜陸家浜等處米店之稍大者一律停止營業又一消息南市方面薛家浜信昌董家渡慎利等兩碾米廠經米董商請維持故仍開車碾米並於門前應售以五斗爲起碼故知者頗少其他如集水街十六舗一帶之米行做門莊零星者仍有應市惟買者寥寥 
閘北方面之情形北市米董錢貴三因閘北多勞工　　貧民家無餘糧倘亦捲入罷市旋渦若輩無米可糴勢必釀成鉅大恐慌故連日以市經董名義迭次與米業領袖磋商暫緩實行奈米業中人以該問題關係切身利害態度非常堅决以故調停無效昨日起已與租界取一致行動各米舗存米至前日止早已售罄四區顏署長以轄境内適爲米市薈萃之區昨飭李巡官於光復路大統路一帶均派雙崗之外並派通班巡邏隊分頭梭巡偵緝隊游巡隊各隊長亦飭全體隊士分班出勤以杜危害又一消息北市錢董所開之錢恒泰米行以及泰昌源順兩米廠門售仍應酬主顧以免斷絶不繼 
　　浦東方面之消息浦東三區警署深恐沿浦一帶各米店附和休業特於昨日清晨飭派長警四出勸導並在各米店門首加派雙崗以防貧民滋事故昨日尙無罷業情事惟各米店存米無多而浦西一帶貧民咸紛紛渡浦購米自爛泥渡其昌棧以迄洋涇鎭各米店皆顧客擁擠恐二三日後亦將售罄云 
　　總商會勸即開市之通告總商會前日接工部局覆函謂勸米業先行開市再行磋商變通辦法昨日又接交署轉到領袖英總領事函保證米店按時報告存數以後巡捕房及衛生處人員皆不干涉總商會遂據以通告米業勸即開市其通告原函如下逕啓者米店領照案工部局七月四日來函内稱應勸米業先行開市再將應行變通辦法照六月二十五日函中所指各項作同情之磋商等語當以工部局六月二十五日來函其中意義尙有未盡明澈之處復於今日往訪該局總董詢問一切據稱六月二十五日來函中所指與本會七月三日去函所言之事用意相同即如米店存數凡華商之爲嘉榖堂會員者可由嘉榖堂自行查報不用巡捕入内查閲等語據該局聲稱此項米店執照係槪括規定即包含英日各國商人之售米者在内故特設華商除外一條云云復於本日接有交涉署抄送領袖英總領事復函略稱各米店承領捐照按時報告存米數量巡捕房及衛生處人員皆不能有何等干涉之事此係工部局總董面向本領袖總領事親口之保證如果前叙之保證見於書面可以略釋各米店之顧慮則本領袖總領事頗樂爲代向工部局總董轉取此項證據等語本會以爲米店同業此次因領照一案竟至相率停市甘受損失而不顧無非求日後營業安全起見原無絲毫意氣之私攙雜其間此等苦衷人所共諒現據工部局董向領袖總領事保證米店按時報告存數以後巡捕房及衛生處人員皆不能有何等干涉是同業所認爲因領照而發生之最大障礙業已無形消滅此項口頭保證經領袖總領事依外交上之手續用公文向官廳聲明其保證力極强較之本會親向工部局口頭接洽之詞似屬更進一步商人營業止求安全若得保證安全當亦更無爭執本會通盤籌畫以爲米店休業損失已多居民日食尤不容斷若再延長危害難以數計不得不懇切奉勸米業同人即日開市以防危害而全民食至其餘數條尙有不便之處本會亦得有可信之保證可爲修訂如米業信託本會辦理本會願負其責任且工部局總董面稱願對米業爲善意之磋商當準情酌理以慰諸君之望若届時米業覺工部局仍有不合情理之處不妨再行責問云云其詞氣頗負責任望諸君勿再疑慮是爲至要諸布鑒察上海總商會啓七月五日 
　　米店同業之堅決北市總商會會長聶雲臺前日函請工部局作最後之解决旋接得工部局覆函略謂領照一事業於四日五時經議事會議决須請貴會轉勸米業即日開市再行磋商云云當由總商會於昨據情函覆滬北天后宫米業商會該會會長奚賡虞即於午後五時在會邀到同業將總商會接到工部局覆函内容宣佈同業周知並勸同業先行開市在會各同業聞言異常憤激咸以工部局毫無讓步之誠意必欲寛行領照吾人寗可歇業如工部局不取消領照之議决不關市羣情洶洶難以斡旋毫無結果而散上海縣沈知事昨日午後仍派縣警察所警佐程渭南至米業商會勸諭米業董事奚君轉勸同業迅速開市並調查一切在會等候多時後因工部局覆函無轉圜餘地同業不允開市無結果而散程警佐即回署據情報告云 
　　華界開辦食米零售處華界各米店昨日停止營業後上海縣沈知事以米糧關係民食一旦停市誠恐發生事端亟應設法維持故特於昨日午後二時邀集縣商會會長姚紫若米業董事奚元良張樂君葉惠鈞錢貴三上海市經董陸崧侯慈善團董凌伯華楊東山泰潤卿等到署開緊急會議籌商維持辦法經衆公同討論僉謂華界各米店旣爲援助公共租界同業不惜犧牲利益相率罷市官商縱竭力勸導而租界領照章程未經解决急切亦難收效自應設法維持俾粒食貧民不致絶食逐公同議定官商合辦食米零售處三處於西南各門外收買浦東等處存棧秈米平價出售定於今日起開始出售應需辦事人由慈善團及市經董辦事處酌派前往服務議定後沈知事除將會議情形呈報省公署外並撰成告示會同淞滬警察分别蓋印頒發張貼並由淞滬警察廳多派巡警在於公設食米零售處切實彈壓保護以免滋擾兹將會銜布告録後爲布告事公共租界各米店因反對領照停市華界米店並不領照毫無停市之理由亦相率停市現經邀集南北商會會長米業董事籌商勸導即日開市並在南門外陸家浜施粥廠豐記碼頭滬南慈善會及西門外西林菴公設食米零售處三處均於七月六日即陰曆六月初二日開辦以備貧苦食力之户零星購買兹將零售處辦法開列布告仰諸色人等一體知照不得聽信浮言自相驚擾滋生事端此布計開一糴米時間上午八時起至十一時止下午二時起至五時止一糴米自一升至五升爲限一所售均係秈米每升定價一百四十文一銀元每元作價一千五百文小銀元每角作價一百三十文一本零售處俟米店開市即行撤除閘北昨已開辦平糶閘北市經董錢責三趙鏡芙連日因調處米業罷市問題無效恐境内貧民無米爲炊致釀巨患特於前晚召集閘北商民在商業公會開緊急會議議决開辦平糶設局於慈善團内昨爲第一日所糶係上等秈米每升售錢一百四十文每人以一斗爲限米店連夜糶米前晚四日閘北有某某等米店因零糴之户擁擠不散而米已售罄糶者仍守候不得已於深晚在米船上斛米應糴所售市價毫無準率據聞漲至十六元之鉅云又聞小南門外賈合隆羅義泰兩米店前日顧客亦頗擁擠亦糶至夜十一時爲止昨日則排門緊閉矣 
　　兵士保護高昌廟米店何護軍使以高昌廟一帶爲軍事管轄區域况各廠工人較多諭令各米店照常營業俾工人居民照常購買故飭憲兵營隊長分派憲兵會同高昌廟警局派警往來梭巡保護俾免歹人嚇逼停市等事 
　警廳長派警保護米店淞滬警察廳長徐國樑昨晨得悉華界米店亦已連帶閉門停止營業恐有流氓痞棍附和生事爰即用電話通知一區二區四區五區及所屬各分駐所署長署員一體遵照務須在各管境内有米店之處無論已閉未閉均宜加派崗警注意保護南市第一區署長王金山並一分駐所牛雲舫署員等當即會同本署所巡官督帶長警隨時加班巡邏其十六舖一帶有數家米店照常開市營業更宜注意巡護以免匪徒乘機搶攫直至晚間八時始散歸 
　　函請閘北水巡隊保護米船閘北經售米糧公會昨日函請閘北水巡隊隊長保護米船原函略請敬啓者因見租界米店停業多日華界今日亦有相繼之勢所停泊新閘橋一帶之米船恐明意外不測等情故此函懇貴隊派警時常巡察云云 
　　護軍使派員調查松滬護軍使何豐林昨據各方報告以華界各米店因接有激烈恐嚇信函是以相率停業云云聞何使據報後於昨諭飭各稽查員秘密調查其中有無過激分子故意搗亂以圖乘機肇事着即密查母稍懈怠一面令行淞滬警察廳一體密查云 
王道尹派員詢問滬海王道尹因奉王省長電令迅速弭平米業罷市風潮是以昨日特派科員顏仲華余芷江兩君分至米業仁榖嘉穀兩公所詢問情形並訪晤米業董事錢貴三奚賡虞張樂君等告以道尹因奉省令和平勸導以顧民食云云該委等並將昨日情形歸報王道尹　報省長云 
　　北城商業聯合會消息北城商業聯合會昨致何護軍使函云茂如軍使钧鑒敬肅者滬上米業風潮愈見擴大英租界已罷市於前法租界亦繼起於後近聞華界方面亦將作一致之行動如此蔓延深爲可慮敝會伏念米爲民食之所頼一日所不可缺之物也今因罷市之故各處來源已告竭蹶萬一相持日久則一旦存米告罄危險伊於胡底敝會鑒兹危狀不敢壅於上聞爲此懇請鈞座迅即函致交涉使轉商工部局取消前議俾安商業而弭隠患下略 
　　西報之紀載文匯報云公共租界今已完全無米出售即小飯店亦停業迄今尙未有解决之望逐日零購食米之貧民難免不大受困苦前售米飯之小舖爲苦力等所照顧者今已改售麵餅租界外雖尙有米可得然已爲數無多蓋産米區域現不裝米來滬以待爭端之解决也五日未有滋事之報告但事態嚴重捕房已防衛一切昨今兩日已傳知特别巡捕齊着制服以待命令 
[中南銀行開幕誌盛]  
　　昨日五號本埠中南銀行開幕來賓極夥本埠軍政商學各界中外各银行商會曁南洋僑商代表均往致賀京津及長江一帶並有來賓共約一千五六百人衣 
冠楚楚蹌躋一堂頗極一時之盛各處之以祝詞楹聯爲贈者凡一千餘事賀電百有餘通當日櫃面收入存欵銀洋共合五百餘萬元查僑商组織银行此爲首創而資本之雄厚亦爲商業銀行所僅見加之主持者皆爲社會上著名人物前途發逹正無量也 
[致遠店夥被害案之訊結兇犯彼得判處死刑]  
　　錫蘭人彼得士槍斃北四川路致遠洋貨號楊喬兩店夥一案由英按察使署定期本月五號上午九時開審昨日届期江蘇特派交涉員許秋颿因奉政府命令到堂觀審故於上午九時帶同楊秘書詣英按察使署觀審開庭時除各律師有法定位置外許交涉員與按察使並坐自上午九時審訊起至十二時宣告休息許交涉員即在一品香中膳一時許復詣英按署觀審至六時始宣告終結處該錫蘭人彼得士死刑 
　　文匯報云錫蘭人彼得殺死致遠店夥二人一案昨晨在英按察使署開審許交涉員出庭觀審由代理皇爱律師爲起訴人而海立斯律師則爲被告辯護人觀審者甚衆多係華人開庭後先由皇家律師陳訴一切繼由工部局繪圖西人呈驗肇事地點之圖後由華人見證相繼陳述各情午後續審由捕房與醫士申訴拘捕兇手與兩店夥因傷殞命之情形彼得在捕房繕具供單一紙當堂宣讀略謂余年三十二爲哥倫布錫蘭都城人兩年前隨意人馬戲班到上海後入工部局救火會執役駐於楊樹浦會所余不喜此役故於本年六月一日辭退尙未覓得他事星期五晨即六月三日在北四川路某店内以一元三角購得香水一瓶持赴鴨緑路四號妓寮是夜宿於妓寮次晨取原瓶持還該店囑令調換因其味臭而無用也該店不允調換余一再囑其更換店内一大夥計曰去休惡漢吾不換也余聞此言乃將該瓶擲入店内僅取包瓶之纸而去復回妓寮五日午前十一時半在鴨緑路某飯店略進食物藏手槍於袋中僱人力車直赴該店旣入遂向能操英語之大店夥曰昨日汝駡我惡漢今日汝將何爲該夥令余出外且不調換香水（當四日該夥駡余爲惡漢時曾有一外人在旁聞之余乃取出手槍向之開放店内尙有一人擬阻余行余亦轟撃之余又向店内第三人開槍但未命中至是余奔出店門跨入人力車聞警笛聲迨車至蓬路與北四川路轉角處余下車行該處有一外人呼余將槍交與巡捕余遂將槍交與一印捕並囑其送余到捕房蓋余若爲華人捉住余將再殺數人余由印捕送入虹口捕房余繕此供完全出於已意余欲使此事真相爲人共和也云云供單彼得自已簽名並有西探二人簽名爲證云云 
[京濟空中郵運之利用]  
　　中國航空當局於本年七月一日開辦北京至濟南一段空中航運裝遞郵件及貴重貨物歷程千餘里經二小時半即可到逹便利迅速無可倫比如由北京發快信至南京上海及以南各地雖在上午十時十五分京滬通車開行以後仍可由下午四點鐘飛機帶到濟南接及當日已開之通車而由南京上海及閩浙等省發信至京及以北之處亦可於濟南换由飛機載至北京則均可較快一日從此可知京濟航空郵運非特居於北京濟南者蒙其利即京以北濟以南數千里之外均可利用之也 
[航業消息零捨]  
　　昨日怡和洋行之景星號輪船由天津裝來華俄道勝银行之寳銀五十箱計十五萬兩又有招商局之江新號由長江裝來金條金子三箱又有烟津班輪新銘號昨亦裝到中行之現欵五十箱每箱四千元 
　　行駛港梧間之江州號上月中旬在香港之西江德慶方面失事已誌本報兹悉此輪係香港同福公司之船此次失事原因係船中運有木器遺火焚燒所致當時有華人旅客一百名並貨物百餘噸其旅客幸遇绥福號輪船援救現江州號已沉没矣 
　　大連灣一埠因裝貨水脚極廉故航業亦漸趨發逹近來往來中美中歐之各商輪都有兼赴大連灣者而日輪爲尤多統計五月一個月内在該埠進出口輪船共有二百十三艘計四十七萬六千八百九十噸其中日本占一百六十三艘此外如英美荷丹及瑙威等均有船舶往來惟無法國船云 
[鐵路運貨知照單難望取銷]  
　　蘇浙財廳覆鐵路局函 
滬杭甬鐵路轉運各公司因江浙財政廳飭各税所對於運貨實行知照單頗感不便曾經兩次罷運並聯函鐵路局長請予轉呈两省財政廳體恤商艱取消知照單等情迭紀本報該路管理局昨接江浙兩省財政廳來文略云自來釐税局卡司巡人等串同舞弊情事爲人所共悉無容諱言現在實行知照單原爲清釐積弊起見實屬税所内部一種辦法殊與商家毫無關係該轉運商人現因串弊爲難故不惜鼓動罷運以改循輪運爲挾制之計殊不知江蘇省内此項知照單行之已久未聞有若何不便之處豈有浙省一方面獨有未便耶至於將知照單兩省劃分界限尤難辦到蓋向來兩省税率各自爲謀不相聞問弊竇即由此而生今爲兩省互助便於查軋故有此知照單尙望相勸各轉運行商遵照辦理釐金鐵路同屬國有即希維持云云該路局現因任局長晋京未回此案仍復擱置尙無辦法並聞該路日來車運各貨除鮮貨菓蔬外他貨仍然寥寥云 
[巡警違警毆人之斥革]  
　　中華職業敎育社主任黄炎培君因在該社附設職業學校外見有崗警向校墻便溺上前勸阻致被該警拳撃當由黄君函告警察徐廳長等情已誌本報兹復探録徐廳長復黄君書如下任之先生大鑒昨接大函敬悉種種所有一切情形業據劉科長回廳報告該崗警如此蠻横實屬荒謬已極在我公豁逹大度無禮之加雖不加過責然私心愧對至深抱歉查該二六九號巡警杜樹權充補不久未諳規章致有此等野蠻舉動兹已飭科提案斥革從重懲責科以拘留期滿押逐回籍該管署員巡官平時訓練有疏亦經嚴加申斥並飭嗣後格外保護矣尙希鑒諒是幸專復順頌敎安愚弟徐國樑啓上七月四日 
[復旦大學合作銀行今日開會]  
　　復旦大學國民合作銀行係平民金融機開辦年餘成效漸著近各董事因地點僻處徐家滙殊非久計已於前月二十七日假前江蘇银行舊址開董事及行員聯合會公議邀集同志籌畫充辦法兹又訂於七月六號星期三下午四時假座四馬路一枝香開茶話會並邀請名人赴會討論進行辦法云 
[晨光美術會消息]  
　　晨光美術會創立以來逐見發逹兹因西門會所不敷應用又遷移至泥城橋福源里五十二號昨日會員在新會所開會討論進法到會者張聿光汪英賓馮樹華褚保衡王守恒朱應鵬陸景蘭張眉孫梁鼎銘等議决進行事項一實習研究時間定星期三晚七時星期日下午並推定會員中藝術精能者爲指導員名會員及有志研究者均可赴會研究當推定張聿光君擔任西畫指導至中國畫則請程瑶孫君並議决由會員備紀念品奉贈指導 
員作爲名譽酬勞二駐會辦事員推定何浮石君三預定第二届展覽會時間在陽曆十一月四雜誌編輯員组織編輯部議决雜誌中以圖畫爲主體五會中擴充後添置用品捐欵請會員擔任六法國通信機關之預備函約法國圖畫留學徐悲鴻趙廷良兩君傳遞法國美術界消息五時散會 
[第二師範歡迎賈校長開會記]  
　　七月二日午後二時半江蘇第二師範全體敎職員學生及附屬小學全體敎員在本校大禮堂歡迎賈校長首由狄君武主席述歡迎詞略謂福鼎承朱師香晚先生命代表數言當去年開歡送會時鼎曾言希望賈師遊歐美時多吸收新空氣回來今日歡迎即此本旨賈師身體精神均較前强健足以告慰吾人而賈師在外時每至一地即有信來報告所見所聞使吾人在校心亦隨之而往此次賈師往歐美考察敎育以小學及師範爲主題對於吾人極有關係吾人極希望賈師對於二師改革一新新空氣與舊精神合爲一爐此不特在校師生之盼望即校友及外界亦甚　望也吾人與賈師猶如父子兄弟無庸客氣鼎不必多話費時間次同學代表黄象茂致歡迎詞謂今日歡迎賈師有兩種意思一 
賈師曾言希望毋大目的莫遠吾人今日本此敎訓希望賈師先將本校及江蘇全省師範取歐美新法而改革之二法有宜於甲地而不宜於乙地者或歐美所無而我國須有者望賈師參酌世界潮流而扶擇之歡迎詞畢請賈校長演講約講二時餘紀録如下 
　　余賈師自稱下同自首途之日迄今適爲半年時間極短無論如何有能力亦難得多大效果而在此半年之中舟居生涯又去其半更無何種效果可言歡迎實不敢當本擬下届開學時報告因三级行將畢業故不得不略講一點惟所講者不限於小學敎育與師範敎育凡所經過者均須略爲説説吾輩習師範者無論何事皆當知之此次費於輪船者計七十日適環繞地球一週余此次最感快樂者即余多得一日子諸君今年一月間過三十一日而余則爲三十二日蓋因舟向東行每日須减短約一刻鐘積久適成一日猶如儲蓄然省有餘之錢逐日積多其實依然原數也然心中却甚愉快太平洋甚太平雖有風浪尙安穏惟覺食物無味耳氣候不冷美國室内有蒸氣管亦甚舒服一若未經冬日也有謂大西洋較太平洋風浪更大而余等渡時適甚平安英倫海峽渡此鮮有不嘔吐者而余能絶食又聞地中海風浪頗惡此次經過亦頗平靜紅海則氣候頓異熱近百度惟出亞丁灣至印度洋遇不經見之風浪没最高之夾板艙中行李爲濕余亦眠息一日有一僥倖之事可報告者余等原定英船欵已付訖而英忽有不願華人乘坐之説故改乘克來斯脱號聞原定英船在英倫海峽相撞考察團中有願早回者擬改乘横濱丸適無艙位而該船在新加坡與印度丸相撞搭客多改登我船而歸豈非私幸而何今述考察所得如左未完 
[南洋中學校友會年會紀]  
　　南洋中學校友會昨日下午二時開年會到者甚衆若吳藴齋錢新之顧天放趙師復姚仲拔郭步陶徐寳中李柳溪席裕昌于泰曹仲淵諸水春陳祖年鄭初年裘子怡黄旦聲費宗藩楊錫仁任連城鄭翰生王頌孚汪少榮金祥鳳吳廣涵吳傑喬敬伯張鴻基張國祥林錦濤朱國楨陳東範更有吳定九戴克諧朱曾一三君遠在外埠不及赴會來信代表作精神到會開會秩序如下一會長錢新之主席報告開會宗旨二幹事長顧天放報告一年會務經過情形三紀録書記鄭初年報告會務紀録畧謂全年開會計十二次聯席會議三次大會一次臨時大會一次幹事會六次四通訊書記李柳溪報告函件之收發計收入函件三十七號計三十七封發出函件三十五號計一千五百八十九封五會計陳祖年報告出納會費收入不足應付畧有墊負六評議長腐裕昌報告評議會議計有十三次議决事件不多尙不失職七編輯長曹仲淵報告編輯五人三人離滬開會不足法定人數編輯事務遂行停頓一事無成殊抱歉忱八選舉職員當選諸君如下甲校董吳藴齋乙會長錢新之丙幹事顧天放任連城費宗藩鄭初年姚仲拔于雲峯汪少榮丁評議席裕昌郭步陶趙師復李柳溪楊錫仁陳祖年柯箴心戌編輯曹仲淵陸仲忻沈鼎澄吳寄塵諸水春選後由曾任二次之職員起而反對謂照章連任兩次不得當選請即取銷衆以新章始自去年七月實行須至明年夏季 
 
 
 

Page 15

 
 
　　始滿兩足年舊章選出之職員新章可不顧問雙方辯論良久方從衆意（九）歡迎新會員茶點（十）提議會務議决事件如下（甲）校友廳事責成職員趕速進行（乙）决議一次納足二十五元可永遠不再納費（丙）吳定九戴藹廬來函提議事件半爲前次决議案半係職員之職務交職員部議復散會已五時矣 
[學生總會理事會紀]  
　　昨日（五日）午前八時學生總會開理事會列席者有理事喻育之（留日學生會推出）湯宗威（上海學生會推出）林寳慈（北京學生會推出）吳江冷（南京學生會推出）毛一豐（福建學生會推出）文牘主任孫鏡亞由理事長喻育之主席書記江松聲紀録首由主席叙述前此之經過情形即報告今日開會係討論召集評議部問題各理事相繼發言决議案如左一各省省會學生會但天津南京武漢雖屬省會因章程上另有規定不再以省會算）各出評議員三人京津滬寗漢學生會各出評議員三人蒙藏青海綏遠熱河察哈爾川邊學生會各出評議員一人南洋華僑及留學歐美日本學生會各出評議員二人此外各商埠或重要區域之學生會各出評議員一人二定八月六日爲評議部正式開會期次决議以後每日午前九時開理事會乃略用茶點而散 
[湖南急賑會之籌辦]  
　　湖南籌募喼賑會昨假寗波旅滬同鄉會設宴邀集中國濟生會仁濟堂聯義善會普善山莊曁本埠各慈善家勸募急賑來賓哈少孚傳筱庵李雲書謝蘅牕潘澄波施善畦勞敬修朱吟江丁汝霖榮宗錦許松春徐靜仁史量才宋漢章錢新之席子佩袁伯夔趙晉卿諸君以上均推爲發起人並推朱葆三王一亭聶雲臺三君爲幹事主任又推伊峻齋陸維鏞徐乾麟翁寅初葉慎齋張賢清張竟成單仲範王駿生陸文中諸君爲幹事即設湖南急賑會事務所於本埠寗波路中旺弄中國濟生會内當由濟生會仁濟堂聯義善會普善山莊共認捐洋五千元聶雲臺君認捐五千熊秉三君自捐洋一千元又認募捐洋二萬元當場認捐合計有三萬數千元云 
[皖人聲討禍首電]  
　　旅滬安徽學生會救國代表團兩團體昨致各省安徽同鄉各團體通電云姜君高琦爲請願敎育經費被殺慘死業已電逹乃禍首倪道烺馬聯甲等不惟不束身待罪反召集已經省内外各公團否認代表民意之省議會肇禍議員假非常名義秘密開會圖謀擾亂皖局之大暴動苟一旦實現我三千萬同胞之生命財産何堪設想諸公關懷桑梓素具熱忱萬祈再接再厲一致聲討務使禍首伏法暴動消弭庶足以慰死者而儆將來迫切呼籲墨與涙具安徽救國代表團旅滬學生會同叩微 
[實業廳發給交易所執照手續]  
　　江蘇實業廳長張軼歐爲轉給上海證劵物品交易所營業執照事函致上海商會云七月一日奉農商部六月二十八日訓令已見前報從略）並附營業執照五紙到廳查本廳承發各種執照均照常例通知商人具領或飭縣轉結而此項執照情形不無稍異 
不得不格外慎重送請貴會轉發蓋自有所謂交易所者以來舉國若狂謡言纷起主辦商人旣動遭指摘承轉官廳亦不免疑謗即如此次奉發執照五張在本廳實屬首次且實於昨日方始奉到昨日以前大部發與不發本廳尙絲亳不知而滬上已有一種流言謂本廳扣照不發亦竟有異想天開之人函致本廳請酌量緩發一二日者深山大澤實生龍蛇至堪浩歎敝廳長受事之邕即有布告謂除法定之註册費印花税外决不使我商民因實業廳而多費一文此物此志永永如一同事之人亦同此心交易所股票旬日可漲數倍雖云價購實同納賄並在嚴禁之列萬一有人假借名義在外招摇各該的應即指名請究萬勿姑息養奸本廳對於交易所本無准駁之權祗有承轉之責所有文件無論上行下行無不隨到隨辦决不用一人請託其執照則恐一落胥吏之手不免發生弊端一律親手固封郵送貴會轉發並將部發日期到廳日期一一載明文内抄登公報俾衆週知貴會長與敝廳長志同道合當不河漢斯言即希察照並隨時轉告諸有事於本廳者爲荷云云 
[友華银行銀市報告]  
　　中美新聞社譯友華银行五日報告云昨日倫敦近期銀高一便士八之五遠期高一便士半紐約因昨爲假日不開盤紐约倫敦間滙價據倫敦消息未有變動仍爲三七三今日此問金鎊開盤高至三先令六便士金洋高至六五又四之一羅此高至二七三法郎高至八一○日金跌至七二市况終日穏固金鎊交易價最高至三先令九便士金洋六九又四之一因銀行中需現金急價格升降不定印度與中國昨同在倫敦購銀中國或須續購云 
[外洋輪船進出口消息]  
　　英國郵船公司之笛爾惠亞號昨日開往孟買由申裝住之貨共有湖絲一千三百八十八包菉豆四千包綢緞五百件香烟六百箱茶葉三千箱麵粉二千包雜貨八百餘噸又該公司之蘇利亞號定今日赴東洋該輪此次來貨完全爲　鐵器其計一千六百噸至裝至日本貨祗三百餘件 
　　昌興公司之日本皇后號昨已由滬赴港此次由温古武運來機器鐵絲共有一千噸至裝赴香港貨僅數百件惟聞赴港旅客中有蘇督派赴西南之代表云 
　　東洋汽船會社之高麗丸昨日赴美在滬裝去有湖絲五百包福來公司之西卡能號星期六可至上海來貨中有大宗木料一百五十萬尺又有西愛維斯號昨日亦接到來電刻已從西雅圖開出船上有大批木料二百萬尺聞該輪中之貨本埠天祥洋行運來者爲多 
　　法國郵船開撥愛爾開拿號已於星期日四時從海防開來本星期六天明可至上海仍泊南滿洲公司之黄浦碼頭云 
[國内輪船運貨進出口之調查]  
　　進口貨長江招商局之江孚號前日由長江裝來麥子三百三十四包菜子一百六十包黄白絲七十一件桐油一百桶茶葉梗二百零六簍夏布二百三十二件機花一百零七包瓷器十八件蔴袋三百二十三件牛角三十三件五連紙等二百四十四件烟葉四十四件雜貨一百九十二件又江新號昨日亦由長江裝來麥子六千七百三十七包芝蔴五十六包菜子一百十五包紅緑茶一千四百十九簍茶梗葉六十四簍桐油一百六十七桶夏布五十五件絲綢十件紅棗一百包苧蔴二百三十件麝香七件蔴油四十五壜磁器七十六件榨菜八百壜甘草八百件機花一百十八包棕包五十九件拷皮四十八件蛋黄二十八桶五連紙等二百五十四件生漆及雜貨七百二十件厦門招商局之同菙號前日由厦門裝來氷糖一千零四十八件又八十五包又三百六十箱荔枝五百九十三件元枝干一百三十七件蘆蓆一百五十件（温州）招商局之公平號昨日由温州裝來茶葉四百九十簍又三十一箱鷄蛋十箱絲頭一件　煤八十噸紙傘二十六件又二百九十一箱尙有白礬烟絲藥材青田石皮紙松板松木箱板皮櫈舊布網草蓆魚膠等貨轉長江各埠六十四件轉營口八十二件轉寗波八十四件轉港粤十九件（寗波）招商局之江天號昨日由寗波裝來棉紗一百五十件雙茶二千三百五十二簍方茶六百八十五箱毛茶十八箱青蔴二十五件草蓆四十四件色綢三件及乳腐土酒火腿草帽竹木器鐵及雜貨 
出口貨（營口）招商局之同華號昨日由申裝往營口計有麵粉二千包桐油六十桶白糖五百二十包茶葉一千五百九十五簍棉花四百二十包洋布一千一百零五件及香烟生羗藥材洋紙雜貨又轉口貨白糖六百八十包茶葉三百八十四箱閩茶二百五十五箱藥材四十四件（長江）太古公四之聯益號昨日由申裝往長江各埠計有麵紛五百包白糖一千四百包洋布一百二十件雜貨八百件（寗波）招商局之江天號昨日由申裝往寗波計有麵粉五百包洋布六十二件香烟二十箱雜貨七十九件轉口貨氷糖三百箱青蔴一百六十二件雜貨十七件 
[荳腐工人要求加工定期再議]  
　　荳腐工人因要求店主將日工二百文改給小洋二角雙方嚴重交涉如果於舊曆五月二十九日再不解决則六月初一日决計罷工等情各店主聞耗以六月爲素月正當營業發逹之際特舉出代表向工人代表竭力疏通請轉告工人初一日照常上工昨日下午雙方又在文廟路荳腐公所會議討論良久店主方面祗允加二十文工人堅執六十文故議無結果定於初三日再議於是工人間有照常工作者而一部份則仍舊罷工云 
[各學校消息彚紀]  
　　招商局公學提籃橋招商局公學本以造就航業人材爲宗旨自蔣君少華任事以來對於校務力求改進自下學年起本年暑假後中學三四年級加授航海課程並籌備明年增設航海專科以使該校爲國中完全航業學校云 
　　愛羣女校城内蓬萊路愛羣女校學生發逹成績極侍兹定於七月十四日給放暑假先一日舉行本届高小科國民科畢業式並請各家族參觀一學年之成績以期家庭學校互相聯絡并聞下學期將添設甲種商業科凡商業上應有之課程無不畢備而尤注重於打字速記等科應社會之需要開女界之先聲其宗旨在提倡女子職業敎育俾具有自謀生活之能力該校是科之設定爲一般社會所歡迎云 
　　上海女子中學西門中華路上海女子中學校定於本月九日下午三時舉行第七届畢業式昨已由該校分發入塲劵矣 
勤業女師範勤業女子師範游藝會准於今晚在寗波同鄉會開幕除前加入之游藝外又加入南洋兄弟烟草公司李謨之獨唱滬江大學化裝演講團之新劇中華拳術研究會劉子湘之演技等啓秀女校寳興路啓秀女校於昨日舉行畢業授奬儀式由校長徐婉珊女士柬邀各界人士參預下午三時開會琴歌迭奏音韻鏗然至七時散會計中學班畢業者爲陳招靈女士高小班邢式金國民班包竇棣黄樂景王鳳英余妙珠等給予藵奬證書者中學班葉秀珍康時吉王瑾笙蔡文英四人高小班陳淑珍王霞青兩人 
　　北區公學海寗路北區公學於前昨兩日開懇親會來賓每 
日約五百餘人表演各種成績均極純熟現該校定於十一日暑假並舉行第五届畢業禮十四日暑假補習科開學 
培德公學虹口清雲里培德公學定於本月九日（星期六）假四川路青年會舉行褒榮會結束大會備有各種游藝以助慶刻已柬邀各生家屬及各界人士到時前往參觀矣 
　　北城商業聯合會日夜校北城商業聯合會日夜校自今春開辦以來學生逹三百餘人經費俱由該會籌擬學生得免費及減費之優侍遂愈形踴躍兹聞該校定於本星期一起實行學年考試考畢後即於本月十一日行休業式下學期决擬擴充敎室推廣學額故於暑假期内招考新生及挿班生云 
寰球學生會日校靜安寺路五十一號寰球中國學生會日校昨日舉行高小國民二等畢業禮首由代理校長吳海欽致訓詞次由敎員李嵩生沈壽鵬相繼演説大都爲訓勉之詞末爲給憑此届該校高小科畢業生有二十三人國民科有四十一人聞該校深恐暑假期間學生難免有荒廢學業者已定於本月十一日開補習科高初二班課目爲中文英筆算凡該校舊生或已報名之新生均不收費惟校外生則高小班每人收費二元初等班每人收費一元 
　　高昌小學高昌廟市立高昌學校定於本月十六日暑假八月二十日開學此届畢業男生十二人女生八人 
　　銀樓業小學大東門外銀樓業學校現有高小科生三十人國民科生七十人七月十二暑假並爲國民科生十餘人舉行畢業八月二十開學 
　　爕諧小學大東門外藥材同業公立之變諧義務國民學校係 
於今春上學期創辦現有兩班學生八十人毛荷生校長顧伯畬 
主任七月十六暑假八月二十二開學 
[美術展覽會之第一日]  
　　上海美術專門學校舉行十週紀念繪畫展覽會昨日爲開幕第一日陳列畫件三十餘室昨日入覽時間雖止半日而參觀之人非常擁擠自午至暮約千餘人男女來賓由男女招待員引導觀覽秩序井然會塲中設販賣部販賣糖果茶點及畫具書籍等物一切會場職員係教職員學生一例分任所見陳列各畫西洋畫則有油畫水彩畫炭畫粉畫鉛畫色蜡畫等中國畫則翎毛花卉山水蟲鳥無不應有盡有 
[呈請取締工場危害人命之軍署批示]  
　　閘北救火會會長徐懋等以閘北一帶建築工塲時有發現跌傷人命情事前經具呈軍署請爲取締昨奉何護軍使批示云呈悉察核所呈係爲預防危險起見已令滬北工巡捐局嚴加取締矣仰即知照云云 
[典業認銷印花税之照准]  
　　本埠華界興當同業以江蘇印花税票現行規則每年六月十二月由縣知事會同警察廳派員在界内各店舖檢查一次歷行已久刻又届期該同業以事費手續爰於月前邀集會議公决從本年度起以一年爲期公同認繳印花税票費洋二千元請免檢查當由公會函致江蘇印花税駐滬辦事處陳明前情懇予核給憑證執照兹接處復照准並發憑照到會當即分轉同業張掛矣兹録其執照如下爲發給憑證事案准上海典業公會函開本埠華界同業三十家於民國十年度自十年七月一日起至十一年六月底止共同認銷印花税票二千元懇請發給憑證免予檢查等情前來查十年度旣經認銷應准認銷期内暫免檢查除函復公會隨時督飭依法貼用並咨請淞滬警察廳備案外合行發給憑證執照 
[南京路之火警]  
　　前晚十句餘鐘南京路一百十六號門牌東升陽茶葉店忽爾火發即經救火會駕皮帶車馳往澆息延及比鄰寳豐水果店申成昌茶食店供焚房屋兩幢旋經老閘捕房捕頭得悉恐有别情即飭中西包探往查起火緣由稟候核示 
[浦東又一柴行失慎]  
　　浦東爛泥渡典當衖後面吳同興柴行於本月四號黎明失慎經三區警暑飭將該柴行主吳全英傳署訊究已誌昨報詎是案尙未查明而陸家嘴地方陳海生所開之柴行突於前晚半時許又復失 
慎焚去稻草數十擔損失二百餘元幸當時人手衆多竭力樸滅未致延燒他户事後經三區曾署長飭將陳傳署當以該處火案迭見若不嚴加取締殊不足以儆將來而安地方故於昨日午後飭將陳海生押解警廳司法科訊究 
[昨日公共公廨讯案紀]  
　　昨日公共公廨民四庭上午由俞襄讞會同英包副領事訊理一楊刁氏訴杏花邨欠欵案结果准原告免繳當費二婦人陳張氏延許理律師訴陳松延不分價洋一百萬元之遺産案結果限陳松延十天内到廨具結本案未判决前所有財産不准變賣抵押並隨傳隨三順泰號等訴滕伯棖欠貨欵案由甘維露律師聲請改期再訊結果照准四恒泰號主周堯法聲請破産案結果周沛泉交保應予取消分書一本發還周堯法因另案業已交保本案免予交保改期再訊尙有上海洗衣公所聲請立案一件因聲請人及前次飭傳之人均未到案故未開審下午亦由俞襄讞會同日林副領事訊理一歐陽奇初延甘維露律師訴胡錫堂不理賬欵案結果限被告胡錫堂於一個月内向原告磋商分償辦法再核二水增榮訴與逃妾朱玉珍分離案結果被告避不到案原告提出證據三紙本公堂認爲可信應判令兩造分離所有子女給諭交原告水增榮撫養證據三紙閲過發還三繼昌祥號訴汪仲賢不理押欵案結果改期七天着朱繼善邀其弟朱繼良到案續訊呈堂賬簿三十三條交檢察處收存四周仰高訴吳錫祥欠洋案結果吳錫祥具結出外料理 
[旅客身死之請驗]  
　　昨午後據十六舖甲盧永德投地方檢察廳報稱本日午前有一年近花甲之人携帶鋪蓋網籃各一件至大逹碼頭擬乘輪動身常因其人病勢垂危驅之上岸即在該碼頭氣絶身死查其人形似信客身畔有小洋十角銅元三十枚並書信兩封信面上書有顧亮臣金廷臯收拆字様係在嘉定城中所發因無親屬爲此報請相騐王廳長諭候派員往騐 
[童子觸電身死之蒞騐]  
　　寳山結一圖地保昨投地方檢察廳報稱昨日上午十一時有常熟人住在鼎安里陳阿福之子陳榮生今年十二歲出外買酒行至閘北顧家宅四十四號附近詎電線中斷以致觸電而死爲此報請相騐奉委許檢察官毛檢騐員等前往騐明判屍父備棺成殮 
[少婦患有神經病]  
　　少婦梅衛氏前日在新閘路吵閙不已被捕查見向阻不服帶入捕房經捕頭詢據氏供年十九歲家住大通路五號門牌其夫名梅海林向爲西崽餘語不清似有神經病當即派探至該婦所言地點調查並無梅海林其人遂將氏送留公共公廨昨晨帶堂經中西官問詰言語不甚明白以氏患有神經病判送棲流所候懸牌招領 
[科罸燕子窠主客]  
　　無錫妇人王朱氏在海寗路高壽里一千九百二十六號屋内私設烟榻經滙司捕房捕頭凌處訪悉前日帶同包探往將氏及烟客張金壽喬榮官馬連生拘獲連同烟具於昨解由公共公廨李襄讞會同美奥副領事訊明違禁屬實判氏罰洋三十元餘人各罰洋三元一併充公烟具銷燬 
[輪船上查獲拐匪及被拐女子]  
　　紹興餘姚縣孫山女子奚德海今年十九歲在滬帮傭前日遭鎭海拐匪王阿元設法誘拐同乘鄱陽船動身當爲救濟會調查員余杏鏞探員余長林等到輪調查當以彼此言語不符一併拘送檢察廳訊辦 
[旅館設備烟具之科罰]  
　　山東路六十二號門牌申江山西路十七號門牌江新兩家旅館均因備設烟具容留庽客吸食鴉片烟違章被捕房查悉於昨由探將申江内之張祥甫江新内之王阿瑞先後傳至公共公廨經中西官逐一訊明判張王各罰洋十元充公分别示儆 
來件 
[參觀蘇州第二師作工記中華職業敎育社黄炎培寓兵於農工解决國家最困難問題之唯一方法]  
　　十年六月三十日因事至蘇州晤第二師師長朱君琛甫煕約往寳帶橋觀第二師第六團兵士作工先是朱君偕地方人士創一女子職業中學校分設美術商業諸科兼辦工廠設織毯織席織簾等科招軍人妻女習工藝又設一軍官子弟學校更於軍隊中提倡農工是日所見爲一團三營共一千五百餘人營房前爲大片操塲東西北三方皆菜團其西遠山如几平畦一緑所種皆菜蔬豆芋瓜葱之屬每塍標寫第幾連無寸地問隙深溝高岸此土工皆兵士所爲也已種之地可百數十畝産品即給本團兵士自盒物不外求較前購食時計年可省四千餘元至冬或更有餘可出售肥料取之本營亦不外求園藝而外有工藝名曰公餘工廠一爲製鞋兵士數十人列坐廊外所製即係兵士所穿之布底鞋初因皮底鞋不適於野行購布底鞋價日貴因謀自製依現時出品月可得價五百元二爲織毛巾係初朁有織機十二架連摇紗等計作工者凡二十四人能自漂白尙在研究改良三爲製籐器如籐椅藤榻之屬開辦亦僅數星期出售者已不少四爲製襪出品甚好余購其兩匝以九星牌爲記其説明甚可感動録如下我們團裏的兄弟在操課以外學習織襪半年以來纖的很不错除去團裏頭自已穿的外存的甚多襪子的原料旣好弟兄們的工資又經這個襪子可算得價廉物美那麽他們弟兄在營的時候不會把變黄的光陰抛去不在　的時候也有一種手藝將來可以自謀生計現在把這織存的襪子來出售大家不妨買兩雙看看旣可見我們弟兄公餘的成績也可算是提倡國貨豈不是一舉兩得麽四爲製毛刷本經而利甚厚現先仿製舊式尙擬改良其製法無人敎授某兵士至市肆偵得之五爲製職帶分二種共一用細紗織機係紮褲脚用者其一用组紗結成係束腰者一爲糊火柴匣　城有爕昌鴻生兩火柴廠與之訂定承製計一小時可得工資三十六文以上農工各事均今年一月起籌備其實作不過一二月其資本每一官長月薪下各提一元五個月積滿五元爲一股不足出師長籌集兵士作工防其趨逸惡勞也菜團擔糞汲水者漸進乃令種菜種菜者漸進乃令摇紗織襪其均勞逸之法大率類是所得工資均儲作資本而給以摺爲憑一面以其所儲推廣投備預計三年可望全團工作普及此時有不得作他工者悉令糊火柴匣以此物不嫌供過於求也但與兩火柴廠約不得因軍隊出品多遂減少一般工資致礙家庭生計兩廠亦允之未完 
雜評二 
[多事之上海訥]  
　　上海爲最平安之地凡各處多事而上海則安然無事故人以上海爲樂土也上海又爲最多事之地凡各地有事無不影響於上海無論國内國外有一大問題出上海之人必有一番會議一番電爭故覺其事之多也上海爲中外人集中地無論何地皆有同鄉同鄉人對於本鄉之事皆有切已關係故不能不爭又上海爲各事業集中地無論何種事業在各地發生變化者上海無不受其影響故其同業之人亦不能不爭有此二因上海遂成爲多事之上海然其事雖多或僅關係一部分人之利害或僅受間接之影響故每有少數人力爭而多數人袖手旁觀視爲與已無甚關係也非遇關係切已之事終不知有事之苦而仍各樂其樂也 
公布欄 
[上海地方審判廳]  
　　判决主文民一庭一件决定吳李氏與張永興抵欵控訴一案主文本應民國十年六月十五日判决書當事人欄内漏冩代理人秦聯奎律師一行應予補正一件判决馬鼎與方吳氏爲贖房控訴一案主文原判關於前面房屋二間由原告方吳氏備足典價錢五十千又先後找價洋十元俟本案確定向被告馬鼎贖回被告不得掯勒訟費部分撤銷方吳氏方海珊在第一審請求回贖前面房屋二間部分駁回方吳氏方海珊之控訴駁回本案訴訟費用歸方吳氏方海珊負擔 
　　批示一件沈錦濤等狀請執行由狀悉案經張康氏等提起控訴所　應從緩議此批一件董章氏狀領欵洋由狀悉此項訟費究應歸何人負擔依法應由第一審衙門照判執行着即向松江縣知事署聲請核辦可也受狀證發選此批一件顧阿炳狀領欵洋由准領此批一件王飛鴻狀請銷案由狀悉准予銷案此批一件羅阿三呈爲失物發現請求備案由呈悉查田單契據等件爲何等重要憑證旣於民國二年分失去何不早請傭案乃事逾多年忽稱爲張阿坤私取其中顯有别情所請應毋庸議此批一件楊春才狀交欵洋由准交此批一件印繼昌狀領租契由准領此批一件殷伯衡狀請給領由狀悉准予來廳繳證具領此批一件李成章狀請執由狀悉着即來案候諭此批以上七月五日 
[上海地方檢察廳]  
　　批示朱潮生本案檢察官已聲明控訴爾旣不服着限五日内提出控訴理由書以憑併送至檢察官代表公益檢舉犯罪審判官根據事實判决案件均無成見乃查閲上訴狀内以判罪之故對於官員諸多狂悖殊屬荒謬特斥此批倪雲林察閲訴詞顧係租屋糾葛爾女如果因此致有　傷仰即抬騐後另行核奪所請暫毋庸議此批吳培忠狀悉仰仍遵照前批毋庸一再來凟此批顧瑞棠狀悉候陸一齋到案後再予核辦此批顧勝泉狀悉業已按址搜查并無發現違禁物品所請顯係不實應毋庸議此批高君若狀悉 
業予開釋仰即知照此批游德欽等狀悉案已起訴仰候判决此批徐違卿等狀悉准予上訴限十日内補具理由書以便呈送江蘇高等檢察廳核辦此批以上七月五日 
[滬海道尹公署]  
　　批示一件南匯縣公民顧乃聰等呈爲徇朦捺擱再請嚴令縣署迅予撤换由呈悉查前據該民等以校長傳夢予冶游賭博請求另委接充等情來道呈訴當經訓令南匯縣知事立即查照原呈另委勸學員確查具報在案迄今時已一載未據具復據稱徇情延不查報各節是否屬實仰南匯縣知事迅速確查具復核奪切勿再事延宕以免藉口此批一件絲業董事施則敬等呈爲新絲上市銀貨往還道經兩省籲請咨行通飭保護由呈悉已　令各　一體保護並咨蘇常道尹查　矣仰即知照此批 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
游記 
[檀島旅行記] [  朽]  
　　（乙）敎育方面檀島華人敎育遠遜於南洋各處今年因本地議會通過取締外國語學校法律自本年七月一日起每生每日只許在外國人所辦學校内受課一小時而各外國語言學校之敎師一律須經試騐已定期七月五日至九日舉行非試騐合格給予憑照不准充敎師此舉本爲取缔日人而設因其所辦學校過多有妨美人國立學校故也然華人學校亦即受其影響經此大打繋不惟各校敎師紛紛四去即不去者將來應考後究有若干人合格即不可知故有子弟在華人學校習國文者亦均心如懸旌聞已有數家擬於秋後送其子弟回國讀書記者將來本擬於各華語學校内添設國語一科俾粤人子弟能説普通語言觀此情形不惟國語一科絶望即用粤語敎授者亦均在不可知之數矣至現有之國文學校在檀島者如左 
明倫學校公立校長鄭任先敎員九學生六百人華文學校公立校長梁楚三敎員六三百人漢民學校私立校長周崇光敎員二三十人直臣學校私立校長許直臣敎員一一百餘人明漢學校私立林疊敎員一六十人 
李季直學校私立李季直敎員一三十人以上均在檀山 
　　位巴湖華文學校私立李鶴廉六十人在市外ＷＡＩＰＵＨＵ 
希魯振羣學校華文學校私立徐顯榮四十人十五人以上兩校在夏威夷島希魯ＨＩＰＬＯ市内麻島依華文學校私立二十人 
在麻鳥依ＭＡＵＩ島 
以上各校自以明倫學校爲最大生徒亦最多但學生程度則不如華文之優各校中尤以直臣學校爲可佩許君直臣本粤中宿儒來檀後一人獨創直臣學校生徒至百餘人各科均係一人獨任而其成績復遠出諸校上實屬難能而可貴也 
筆記 
[修仙二記下] [  仌冷]  
　　巫闖進滕亦便入視仙人兇狠更甚足衣拖尺許指巫駡曰賊婆乃狂悖至此谁不知吾張仙女顧敢再浪騷吾力足殺女一掌心雷可畢命唾沬四噴怒極以殘黍擲巫面砰然有聲巫吼而前揪仙人衣便毆仙人疾報以足共倒地輾轉周匝不可分村婦亟排解僧亦來因其咎巫仙人踞坐蹂足以手拍地振吭百罵語極穢褻剌人耳俄而又大號哭裳俱裂足衣盡脱僧怨巫曰姆胡不更事至此妄觸仙人怒今禍作矣將安收拾巫猶悻悻村婦勸曰王姆自顧有多少力敢與仙人爭幸早謝過仙人能海涵女當弗見罪不然大難臨頂仙人苟真怒掌心雷可虞也巫色少變仙人聞之號轉劇跳起將再抶巫脣問又作咒狀巫亟曰今知罪矣願憫其愚村婦共按之地向仙人再拜仙人怒曾不少解僧村婦都稽首友人大笑去十數武外猶聞仙人吼呼聲彷彿叱掌心雷也 
　　忨雲先生曰説文巫祝也女能事無形以舞降神者也今有活神仙而未能事巫忝厥職矣夫在於古且能事無形豈莊 
生所謂巫之大者乎知其賢於今也遠矣仙人一怒足以爲脱穢語塞牙齒間其爲狀正堪絶倒耳終 
文苑 
[和章君雪村哀亡兒士敦因以誌感] [  張耘帆]  
　　傷心惟别離不見如參商苦我喪明慟曩歲早先嘗到今二十年餘哀猶未忘悲歌聊當哭癲瘋道號一顛風人若 
孟浪 
　　聖人論孝道父母惟憂疾當日正青年兒女何介臆忽忽四旬餘焉能不着急守身最爲大祗求衛生術 
同病始相憐物各傷其類乖氣偏致祥和氣反致異天道太無知高遠奥而秘安得明鏡台燭照見其肺 
自古誰無死人事有謝代樂天貴知命匪言在意會身寄如蜉蝣時來豈可再况生此今世玉與瓦皆碎 
天下本無事擾擾惟庸人知足斯恒足何苦過於勤得過須且過勿困乏其身明德终有後自古不磨泯 
大觀任遠眺株守此故鄉敢云清高志差爲作嫁裳二老俱健全肯忍遊遠方况余素逹觀世事不擔當 
瑣録 
[小智囊] [  濬畊]  
　　五十年之回顧 
　　德律風當一八七六年爲一玩具今則世界各國皆敷設之矣　 
　　打字機當一八七八年爲一粗笨之機今則歐美各國用之者甚多 
　　電氣事業當一八七九年尙在幼穉時代其時愛迭生發明電燈今則已極發逹 
留聲機當一八九○年爲珍奇之物今則爲善通之玩具摩托車當一八九五年爲一種試驗品今則乘之者極衆活動影片當一八九六年爲光學上之實驗具今則爲普通之娱樂品 
　　上述種種由科學上之試驗而至於普通之實用蓋不及五十年其發逹之速有可驚者由此以觀將來則不可思議之發明現正在醖釀中也 
小説 
[社會小説衆醉獨醒三七五] [  瞻廬]  
　　第五十六回信妖言婆娘舐犢誇妙計學究吹牛 
老三聽説把頭亂點起來便道照啊照啊老青瞧你不出會説這幾句話真呌做老道士撤屁句句真言老青你的説話可是從甚麽書本看下來的青巖聽説鼻孔裏哼的一聲連連摇着頭道書本裏面只有些陳舊腐敗的議論那裏尋得出這般簇新的見解老三你切莫去信那書本虧得你不識字不讀書没有沽染着書毒區區雖然讀破萬卷書但是自已有把握有識見從那毒氣圈子跳身出來才不被詩書所愚只爲書本裏的説話遠的是千載以上的舊帳近的是百年以前的故事甚麽福善禍淫甚麽賞善罰惡多分是古人搗鬼憑空揑造的謊話又没個見證人信他做甚退一步説便算不是憑空揑造確乎有這樁事然而古時的人心和現在的人心不同那麽古時的天道自然也和現在有天道不同善有善報惡有惡報這是古時的天道若到現在便倒了轉來你不聽得有兩句最時髦的格言呌做萬惡孝爲首百善淫爲先天道是跟着人心一起兒走的人心有翻覆天道也有翻覆從前東嶽大帝職掌的善惡册功過格現在全部推翻另行編造天道如此我們卻還要迷信古人的説話不是呆鳥便是飯桶老三你道這話確不確老三把大腿一拍道老青你的話千真萬確越説越中聽越聽越起勁每天我在家裏老娘向我絮絮聒聒説些都是不中聽的話打從我左耳朶進石耳朶出與上文左右鼻孔相映從不肯轉個大灣在心窩裏停留一時半刻可見老娘上了年紀糊糊塗塗遠把現在的天道當做古時的天道青巖道可不是呢老年人只説老話無非聽了故老相傳的腐敗話胡亂來訓誡兒子其實書本上的仁義道德呌做説説罷了全然不能當真要談仁義道德儘管讓古人云談和我們没相干生在 
甚麽時代便該説甚麽話説時把大拇指一翹道你看當今頂刮刮的一等紅人誰不染黑了良心去博得那榮華富貴 
民國時代自有民國時代的天道甚麽烏龜賊强盗姦淫擄掠殺人放火也會得着上天的保佑做那頭元腦兒尖兒頂
兒 
餘潘[  金君珏]  
　　美人傷春名士悲秋都是無可如何境界 
對高僧宜靜坐對豪士宜雄談對世俗人宜唯唯對美人最難得當 
　　方外人多一分技能即多十分魔障 
欲設身社會者盍先向毒日中一炙 
 
 
 

Page 19

 
 
   
 
 

Page 20

 
 
常識 
常評 
[同情] [  覺]  
　　同情美德也互助之精神共和之基礎也然而表同情於人者先當審察其事之來源决定其應表同情與否而後所表之同情爲不誤 
　　例如京校之輟課其始以敎育費之無著而勢不得不出於此此情實也而其他敎育費未至無著之各校或亦罷課以表同情則情本不同而以爲同情其結果則以維持敎育爲目的而適成敎育停頓之現象於京校無絲毫之實益而罷課各校之青年已無不大受其損失是何如訴之國民以公論爲後援之爲愈乎 
　　又如滬市之反對米照公共租界之米店以不願領照之故而至於停業其有無停業之必要爲另一問題要亦一時之情實也而法租界之米店亦停業以表同情華界之米店亦或停業以表同情此又情本不同而以爲同情其結果於米店無絲毫之實益而法租界與華界之居民已大起無米之恐慌而停業之米店則已無不大受其損失是何如訴之特派交涉員訴之納税華人會所舉之五顧問與工部局切實商榷力圖轉圜之爲愈乎 
　　今試以一事爲譬則同情之界説可明而逾分之同情爲有識者所不許如北方有災而南方賑之同情也若因北方之飢民乏食而南方之賑災者亦從而絶食則爲逾分之同情必不可爲之事也 
　　我國民而時有同情之舉動不可謂非進步惟欲表同情於人先當精密思考彼之情是否確與我相同我所表之同情當至若何分際而止則庶幾無盲從之失而民智乃大進步矣 
法制 
[失火延燒之賠償責任] [  楊筱藩]  
　　失火之事社會上所常有幸而未延燒他人財産除負荆事上責任外别無問題發生不幸而延燒他人財産其成立失火罪固無疑義然於民事上應負賠償責任與否執法者往往以無法律之根據判斷無所依從兹特研究及之 
夫失火與天災地變不同天災地變皆屬不可抗力乃人力注意所不及者自無責任之可言至於失火則非注意所不及實應注意而未注意也應注意而未注意是爲過失旣有過失即不能因已之過失而使他人無端受損他人亦不容忍已之過失而無端受損故就情理言之失火延燒他人財産不能不負賠償責任也按民國四年大理院有失火延燒亦責賠償之判例（上字二一一八號）大理院爲全國最高司法機關其判例具有法律同等之效力則執法者遇此等事實自應依據之而下賠償之判斷也 
但就實際上觀之因失火延燒而請求賠償之訴甚寡其所以然者蓋有三種情形一失火者貧無力賠償被害人恐徒勞無益不起訴者有之二襊害人與失火者有特别關係不願受賠償而不起訴者亦有之三失火者以已之不慎致損於人稍具天良寢食難安逕加以賠被害人無庸起訴者又有之有此三種情形故失火延燒請求賠償之诉實際上未之多覯也不受酬 
經濟 
[大雞蛋孵出雄小雞] [  思維]  
　　法國科學家菱哈德發表他的經驗凡雞蛋之形狀及重量關係於雞之雌雄一種重的蛋可産出一大部分的雄雛一種輕的蛋可産出一大部分的雌雛如果用原窠雞蛋判别雌雄則適用此方法極有效果因爲有種雞生蛋極勤則産出之雞蛋分量必輕有種雞生蛋不勤則所産雞蛋分量當然較重若此兩種雞蛋混合一處則難以判别矣據經驗者考察所得各種禽類及家禽雄者之斤量必較重於雌者之斤量當未孵時我人可以預先算出幾隻是雄雞幾雙是雌雞若使雌雄之判别更爲正確可以改變家禽之狀况而逹於最高的欲望其效力則可以調節經濟以預料雄的雞蛋售之於市易使購者歡迎而預料雌的雞蛋則用以孵出小雞再生雞蛋誠良法也乙種酬 
道德叢話 
[西方格言一五九] [  謝介子選譯]  
　　事過則人人皆智（法蘭西諺） 
愛爲人之自由權（英吉利諺） 
資財可轉惡爲善（西班牙諺） 
惡生活惡結果（英吉利諺） 
真誠爲學問之基礎及社會之膠土（茁勒顛（）ＤＲＹＤＥＮ） 
甜哉有德者之微睡也（愛狄生（）ＡＤＤＩＳＯＮ） 
不修一溝將修金屋（西班牙） 
少交游易生悔（英吉利諺） 
暴人雖亡暴政未息（德意志諺） 
意志宜堅定舉止宜靈動而光明（英吉利諺） 
家庭常識 
[將來吾之家庭制度談] [  玉成]  
　　自常識增刋出余無日不讀然最喜愛最注意者即是家庭常識故每登之家庭制度談余無不記之於日記何以故蓋家齊然後國治將來新中國之建造全恃乎吾一般之青年因此故不能不注意也余今於暑假期内特將將來吾之家庭制度談詳言於下閲者諸老父母兄弟姊妹希敎我是幸（一）將來吾之自已現時吾尙在讀書時代無自立之能力故對於經濟各問題莫不依賴父母但吾到成婚後（婚期在二十五歲後）吾就離舊家庭而獨立行個人主義獻身於社會做幾件有幸福於社會之事業此即是吾自已之將來 
　　（二）將來吾之妻女吾今尙未訂婚然對於吾將來之妻必求一曾受高等敎育者蓋吾之生活大部在於社會事業而家中雜務如調和食物監護兒女配置衣服重要胎育等事莫不依賴吾將來之妻主持也而吾之女將來吾亦使之受高等敎育對於婚姻一層吾雖不禁其本人意見然吾亦不能不監視嫁期須在二十三歲後婿須一具有自立之能力者方可 
　　（三）將來吾之子媳將來吾之子七歳即使之入國民學校十一歲入高等十四歲入中學十九歲入大學訓練其高尙之人格養成其强健之體魄俾後日爲一優秀之國民爲社會造福爲國家造福迨其有自立之能力後方爲之訂婚婚期亦須如吾婚後即要行個人主義所訂之媳亦須一曾受高等敎育者而對於自由選擇一層則照吾對於吾女之辦法（乙種酬） 
雜録 
[參觀漢陽鐵廠廠警局成績記] [  行知]  
　　漢陽鐵廠自辛亥革命之後洋工程師盡告退官僚亦星散經廠長吳任之君及各工程師重起爐灶大爲整頓洗除官僚派之習氣各職員實行辦事認真考工費省而工速鋼鐵出品成績甚佳營業極有進步年有盈餘足爲實業界上增一異彩而廠中所辦警察之大改良尤與廠務全局極有關係余於六月下旬考察漢陽鐵廠得晤事務股長兼廠警處處長舒君楚生舒君偕余同到警局先觀各種表册及新訂警章日記簿點名簿過犯簿候補生補缺表等均極精詳謄寫整潔其辦事之有條理可見一斑又觀巡士所作之問答等亦文理清順頗有書卷氣足見其選拔之資格極嚴次觀講堂操塲閲書報處飯堂臥室浴室洗衣塲小花園等均潔凈異常絶無蚊蠅臭蟲尤無痰涎吐地之習其尤爲希見者局中牆壁上及板門上均由巡士用工楷大字繕寫各種格言最爲動目頗似山西閻督軍之辦法舒君自述其辦警務八年中之經驗大致謂軍與警性質大不相同渠初接手時廠警大半係軍界應募頗不合用廠中工人與警界如仇讐巡士如執行職務拘獲犯法之人送局懲辦則工人必聚集數百人圍局鼓噪擲磚石鐵塊强迫警官釋放過犯幾於無法可施渠乃審思欲責人必先責已力從整頓巡警入手務使人人守警察之職分保警士之資格毫無不規則之事足以使人輕藐然後於警務逐步加緊一面存保護工人之心處處爲工人出力謀公共之利益一面實行執法維持治安秩序并嚴防損失公物有違警者務以公道治之於是工人鼓噪之風遂消滅於無形矣其後將警士之不稱職者逐漸裁汰另選識字稍多性質馴良之人補充缺額其備補者必先在局上課學習半年然後得補額領薪從無瞻徇情面用條子及八行薦書補警士之事所以凡得補額者均文理清順性情端正辦事切實體格强壯足爲工人及一般人民所重視舒君又言渠對於警察賞罰嚴明照料周至必使吃飽着煖居處安適清潔凡事公開每在講堂議决然後施行從不獨斷獨行亦無尅扣半文公費之事如巡士違章照例罚金則仍用以購公共需用之物平時站崗須精神貫注保護廠中物事兼留意道路清潔及樹木整齊等事不得與人交談及作種種不規則之舉動退休時須看書看報或栽花喂鳥或練體育或事洒掃不得出外吃烟吃酒及賭博等違者降级或斥革决不寛貸數年如一日所以警察之名譽漸佳人格漸高公事亦漸覺易辦云云是日舒君並請余在講堂演説除站崗者不計外約實到一百五十餘名聽講甚爲整肅余講演大致言警察辦理得宜關係一國之治安如禁止學齡兒童輟學嬉戲等等能助敎育之普及又如拘罰游蕩無事之人足助實業之普及至清潔街道尤有益於人民公共衛生果能辦事公平能保衛外人即可望收回治外法權及領事裁判權日本辦警察極良所以外人入其境者必恪守日本法律即暹羅小國亦已收回治外法權惟我國則否深望各警士求學問重衛生修名譽以立根基先求自尊自愛再講愛人助人然後可進而言愛國救國此間局面雖小他日必能成模範警察隊他省之辦警局者取法乎此能如舒君之整躬率物盡心敎練一變腐敗之巡士爲可敬可愛不可少之巡士庶於國家及人民均有　益不禁頌禱求之云 
　　按今日之警政能滿人意者少矣果如舒君所自述誠良警長也漸注 
識字捷法 
[應用字] [  濟滄]  
　　妻歸與夫齊者也（妻齊以疊韻爲訓）篆作逢从女从中从又又手也又持事妻職也徐鉉曰中者進也齊之義也古文妻从肖女作妻肖古文貴字此字頗含尊敬婦人及男女平權之義不可多得者也又作動詞用以女嫁人曰妻之作去聲讀 
問答 
[問題暈治法] [  卞則明]  
　　明自研究英文三月後忽患頭暈屢經醫治終未見效先生倘有秘方妙術示我治我則當感德如鰲戴 
[問手汗治法] [  祝耀綱]  
　　鄙人素患手掌汗疾無時或已雖嚴冬之際亦汗出如珠屢治罔效若蒙海内高明見敎不勝幸甚 
 
 
