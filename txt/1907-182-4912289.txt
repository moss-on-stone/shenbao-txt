# 1907 - 182 - 4912289

 

Page 1

 
 
   
 
 

Page 2

 
 
   
 
 

Page 3

 
 
＋上諭 
[五月二十七日奉]  
上諭朕欽奉慈禧端佑康頤昭豫莊壽恭欽獻崇煕皇太后懿旨各直省官制前經諭令總核王大臣接續編訂妥核具奏茲據慶親王奕劻等奏稱各省按察使擬改爲提法使並增設巡警勸業道缺裁撤分守分巡各道酌留兵備道及分設審判廳增添佐治員各節應卽次第施行著由東三省先行開辦如實有與各省情形不同者准由該督撫酌量變通奏明請旨此外直隸江蘇两省風氣漸開亦應擇地先爲試辦俟著有成效逐漸推廣其餘各省均由該督撫體查情形分年分地請旨辦理統限十五年一律通行至一切辦事權限各項詳細章程有應由各部及各衙門核議者著即分别妥擬劃一辦法奏定陸續頒行其有未盡合宜之處仍著隨時修改以臻美善當此改章伊始舉凡用人行政在在均關緊要一有不愼百弊叢滋該督撫等務當督飭所屬振刷精神力求實際母尙虚文總期上合政體俯順輿情朝野聯爲一氣君民得以相安爲實行憲政之預備欽此 
譯論 
[論滿洲交涉事件]  
譯東京朝日新聞 
近日中國官塲與吾國外交當局者。其對於滿洲事件。如蓋平漁業公司之交涉。中立地配兵問題。熊岳城漁業事件。凡此種種。均懸案未了。两方各挾其見解。殆有相持不下之勢。然以記者之意度之。則凡諸問題。舍一。二重要者以外。其餘與两國所處之地位。似未見有特别之影響使两國當事者。相孚以誠。則立談亦可解决我國當局者固深明此理。曾以關於是等問題。屢請中國官吏迅速了結。所不解者。前任趙將軍往往自恃巳是。其所答覆往往出於吾人常理以外。我當局者不善其所爲。故有當時一切交涉中絶之通告。今幸徐督已承命代之。聞陛詳之頃。西后又諄諄諭以互讓主義。觀乎此。或者。從前種種問題。徐督皆能與荻原總領事和平理處。不致再有柄鑿乎。夫前趙將軍之解决事件。屢陷於誤　者。不得謂其庸才凡識使然彼蓋課於收回利權之熱念。而中國官塲每遇交涉鮮有不被收回利權之說所誤者滿洲各交涉案。延緩未决實以此也新督徐世昌素以通逹大局著度必不若是。而况兩宫又曾勗以互讓之說乎。 
中日兩國之在滿洲也。凡諸政策。自根本而論。實同此一揆。蓋日本之所欲者。在疏通工商業之利益。而關係是等利益之問題則以南滿鐵道爲主要之事件。所以然者。以開發滿洲之利源。卽爲該處民物阜盛之起點所望於中國者祇此而已。至論其歸束。又庶幾以滿洲。固吾北門之管　也。中國也南滿鐵道而拓滿洲之富源。南滿鐵道亦因滿洲之饒庶而增其利便。殊途固同歸也。矧日本又昌言對於中國負有保全維護之大義者。則對於滿洲一帶。固有相係相維之理而不容暌離。此根本自的旣一致矣。則應相率共趨于坦白宏遠之途。等是而下。誠不必齗齗於一二小問題也。 
若是者。此不特吾人所深願。亦應爲中國賢長官所樂。聞獨是吾人於此不能不更進一言者。深望吾國當局諸臣及在滿諸昆弟。急宜摒除從前野戰時代之舊套吾官吾民。勿挾其戰時及戰。勝之餘驕。高視闊步予人以難堪。若曰事設不濟。吾將以威力臨之。如是者。對于滿洲非徒無益而且有害。殆所謂愚而好自用者也。當後籐男爵之返自滿洲也。深憂留滿官民咸罹野戰病。謂須急摒除之而後可此說也。吾人應奉爲良劑而服之。雖然。是野戰病。豈獨南滿鐵道有然。凡在滿官民殆無不然。不療而瘉之。則經營滿洲之苦心。且旦夕消滅。其故可深長思也。夫今之時代。乃平和之時代也。樸次茅之盟書。馬關之條約。胡必日夕在懷抱誠能無求於是。而能擴充吾所謂苦心經營之鐵道。則思過半矣。譯者按以中國之滿洲之趙將軍而謂誤於收回滿洲利權之熱念以日本之官民對於中國之滿洲而欲其弗挾戰勝之餘驕此何意乎願吾中國人思之 
 
 

Page 4

 
 
專電 
[電一安慶（二十七日午後七點十五分）]  
昨報恩中丞受今日（二十七日）已死藩臬兩司飛電政府將兇手徐錫麟就地正法（貴）按昨報紀巡警會辦陳錫麟陳字係徐字之誤合亟更正 
[電二安慶（同日午後八點）]  
恩撫中彈事因孫汶密運軍火來華均由長江一帶大通等處潜運恩得信最早卽分咨各省嚴查故該黨懷恨甚深有此報復（紅） 
[電三安慶（同日午後八點二十分）]  
皖撫恩中丞昨在巡警學堂閱操被徐道用手槍亂擊今日身死兇手當塲格死（援） 
按此電係另一訪員所發與前電微有不同 
[電四南京（同日午後七點）]  
江督端午帥得皖藩警電恩撫台中彈出缺請派兵彈壓午帥卽派鹽巡道朱菊尊帶兵兩營立即赴皖（亮） 
[電五北京（同日午後十點）]  
駐京日使林權助照會外務部奉新路綫遼河以東借欵合同請速商訂（慕） 
[電六北京（同日午後十點十分）]  
川督趙爾豐電覆外務部法商擬辦宜辛拖船窒碍太多請卽駁阻（愈） 
[電七北京（同日午後十點十五分）]  
法律學堂改歸學部管理摺已於二十五日奏准（句） 
[電八北京（同日午後十一點）]  
新訂航海避碰章程於今日由外務部送交英使查照（大） 
緊要新聞 
[岑督不赴粤任消息彙錄]  
　　京友訪函云探得軍機處前日又接岑宫保第二次奏請開缺電文詞極懇摯惟如何准駁未能探實聞此項批回約於出月初三四日可到上海云 
　　又粤友訪函云日前各行商以外間傳言岑督不赴粤任故又聯電詢催文曰上海岑宫保鈞鑒粤民盼帥節甚殷維鐵路弭盜賊除賭禍均宫保是賴蒞任籌禁賭法善堂行商定當竭力　成現闔省喁喁如旱望雨乞速駕不勝翹企九善堂七十二行商董江炎　易鴻本等叩　又胡藩司接受總督篆務後隨卽發電至申略稱周督决意卽行去粤藩司勉護理督篆惟督務責任重大深懼不克勝任望速定行期赶緊來粤履新云云聞現在尙未得有覆電又聞岑自十三日拜摺後曾將開缺本意告之張殿撰季直湯京卿蟄仙兩公兩公皆力勸來粤以顧大局岑意初爲之動惟幕府知交無一賛成其南來者故遂决意力辭并聞鄭孝胥京卿力勸到任以副粤民之望而高鳳岐則竭力阻止岑意益爲躊躇惟詞氣之間似以高說爲然又廣府及南番兩縣令爲勸止工商歡迎事覆岑督曾問何時啓節茲得岑督覆電云陳守鄭令劉令篠電悉煊病體孱羸未能赴任深負粤民之望無任疚歉聞各工商歡迎之舉所耗不資務望早爲勸止免增吾過煊號印就以上各種消息觀之岑督不赴粤任之說似不虚矣（杜） 
[定海鄕民聚衆閙事詳情寗波]  
　　定海西鄕七大莊鄕民聚衆鬧事已略誌二十六日本報專電茲悉此事因昔年該鄕武生徐仁意禀准前任定海廳楊小荔司馬革除莊書陋規（向章每畝收錢二百文自禀准後每畆祗准收錢十文）當經楊司馬出示勒石永禁在案嗣因廳衙各莊書難以糊口會禀楊司馬呈請每畆收錢一百文當又批准出示曉諭鄕民不遵司馬親往該鄕開導衆鄕民卽將司馬　住聲稱出爾反爾堅不遵諭逼請司馬出諭仍照前定章程司馬因恐釀事　祇得出諭仍照勒石永禁定章時楊司馬以此事定係徐仁意把持心頗懷恨遂禀由浙撫張筱帥密飭定海廳錢司馬將徐仁意拘縣徐聞風逃避司馬比差嚴拿遂於前日由差役在省垣緝獲於二十三日押解回廳此時外間謡言紛傳謂徐仁意將解回定海就地正法由是七大莊鄕民 
 
 

Page 5

 
 
共抱不平相約於次日會齊進城有四五千人之多擁至廳署逼請錢司馬將徐釋放司馬不允衆鄕民一齊吵閙將廳内什物盡行搗毁復將司馬兩公子擄去轉瞬擁至中學堂及高等學堂次第打毁並至學董丁紳家搗毁什物將丁紳中和擄去該邑把總張某前往彈壓亦被擄去聲言以此四人爲徐仁意作抵此二十四日十句鐘事也至次日各鄕民仍聚居城内城廂内外各店鋪一律閉門罷巿浙提吕道生軍門當撥派十隊防軍馳往彈壓吳哲仁軍門亦派新寳順兵輪在海口彈壓此次風潮甚劇現在尙未平靜（躬） 
[廉州攻克匪巢詳聞廣東]  
　　郭道人漳攻破廉州匪巢鎗斃匪首劉恩裕各節迭誌本報茲據訪友函述當日勦匪詳情亟錄如下郭道初三破那彭之後親往欽州與何鎭王道面商一切初六回那黎墟大軍卽驻於是郭道到欽之後宋分統始由欽州出軍初六日破廣平初七初八連破梁屋黄屋等三匪村搜得僞漢軍統領旗幟數幅悍賊黄世欽係此處匪首惟巢破後生死尙無確音初九日進攻木梗水此地爲劉逆巢穴經營月餘布置周密頗可固守宋軍奮擊數小時破之匪黨略有死傷同日郭軍亦攻破米子村匪等之根据地由是盡失米子村匪雖不多地頗險要匪伏險拒攻相持甚力郭軍死者數人傷者數十人官軍雖屢獲勝仗而悍賊均未就擒惟獲毛瑟鎗械不下千餘枝巢破之後四散逸出遂有十二撲攻欽城之事匪攻欽城意在刦取軍伙幸欽軍之駐紥城外者聞警回援匪等始焚燒城外鋪戶數間而去匪旣散逸到處剽掠兵來賊去兵去賊來防勦愈爲棘手據軍界中人云匪之所以能逸出者由那彭一役欽軍觀望不出之故當郭軍進攻那彭匪以全力拒之劉逆親出督戰相持兩晝夜設有宋分統一軍自欽州出擊則匪腹背受敵勢必聚殲斷不至尙有今日之餘孽也現在廉屬西北各墟如西場上洋沙岡白花塘皆有匪徒出沒而三那附近鄕民因逃難之故亦蠭擁而至據各鄕報告僅西場一墟己有萬餘人是匪是民殊難辨别辦理最爲棘手現聞該十匪内并有游勇勾結彼輩曾經戰陣愍不畏死故勦辦頗難得手頃由省再調李提台之先鋒隊一營飭令李弁耀漢統帶前往以厚兵力（皮） 
本埠本聞 
[卸任粤督抵滬]  
　　卸任粤督周玉帥昨日由粤乘慶利輪船抵申滬道瑞觀察於昨晨乘坐鈞和兵輪至吳淞口迎迓登岸即駐節全安棧本城印委各官均往謁見（軌） 
[上海禁烟事宜三十二誌]  
　　節錄上海縣示諭本邑城廂内外曁各鄕鎭烟館均能一律依限閉歇足見民情向善良堪嘉尙乃近來訪聞有種刁滑痞棍輙敢揑造謡言謂租界烟館若不禁止内地卽可仍行開設將於一二月後復圖售賣燈吃等語實屬愚頑無理之言妄思摇惑衆聽抑知鴉片爲害人之物東西各國無不深惡痛絶全國士民無一沾染此害不待禁令嚴切防範周詳自無一人敢於吃食其在各租界不肯先禁者因我國人早有嗜好藉可收捐以充經費實則憫吾人民之自罹荼毒蓋己久矣現因華官辦理認眞亦將於考察之後會議實行禁止以保全文明之譽卽使一時尙未宣示限期而各烟戶皆中國之民禁烟館爲中國之令何得妄思違抗别啓倖心爲此示仰居民曁烟業人等知悉須知烟館旣已實行禁止斷無復准開設之理自後倘誤聽訛言妄圖嘗試必當欽遵諭旨盡法懲辦决不姑寛房屋查封人官人則永罹法綱凡我國民及早三思勿謂言之不預也（軌） 
通飭各屬仿辦禁烟滬道奉到蘇撫札行各屬禁烟公文當即轉飭所屬一體遵辦略謂查上海租界之外城鄕各處禁絶烟館辦理情形迭經出示曉諭並由各報廣登宣布諒各屬早有所聞茲再將辦法擇要開單並照錄滬紳所上條陳及臨時工藝所曁收買烟具各章程隨文札發札到該府州立卽轉飭所屬會同地方紳董切實叅酌籌議認眞安辦仍將遵辦情形隨時報告本道一面由道派員分投考察視勤懈以定功過爲舉劾之標準决不稍有含混該守等務當振刷精神一體率屬實行母梢遲延云云（擇要辦法均經詳載本報從略）（或） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[浙撫張議覆刑事民事訴訟法淸單（續）]  
一懲罰項下第十七條凡審訊一切案件概不准用杖責掌責及他項刑具或語言威嚇或逼令原告被告及各證人偏袒供證致令淆亂事實等語查審訊案件各國重證中國重供惟其重供是以有刑求威嚇之事今新定訴訟法但令証據確鑿不必有供卽可定讞刑責威嚇似已可免惟各國於証據一事立法亦備極精詳即以日本論一案之起其初則有檢事局爲之蒐集証據其繼則乂有豫審判事爲之調查準備至於公判之時其証據皆己完全確鑿故定讞本不甚難若中國則旣無蒐集証據之檢事又無密秘調查之豫審判事登堂問案所憑者兩造所呈之証據而已其証據旣未必確鑿而欲執以定案恐轉不如取供之可憑若定案仍須問供則刑責威嚇之事皆在所不免故變法必探其本原變一法亦必有與此法相關者數端隨之而變若專變其一未有能變者也一捕逮項下第二三條無論何人如在道路見有人犯重大之罪准其不持拘票捕送公堂審訊第二十四條如有殷實之人指控道路之人犯罪巡捕不持拘票卽將被指之人捕送公堂審訊各等語查浙省民情好訟誣告甚多台衢温處等府民氣尤爲强悍擄人勒贖之案層見疊出今不論何人皆得拘捕竊恐誣告擄贖之風日益滋熾現時巡警人民其程度尙有不及東西各國者各國巡警有專　之警學其人民亦皆有普及之敎育其殷實之戶率由實業起家其人或身充議員或賜有爵秩中國巡警創辦未久警兵不皆出自學堂即出自學堂者亦不必有高等程度其殷實之戶守法者固多然以盤剝起家甚至由胥吏訟棍致富者亦所在皆有以如是程度之巡警如是程度之富民而行但係殷實所指巡警卽與捕送之新　竊恐富民之任意誣指巡捕之得賄　拿其弊皆所不免一拘留及保項下第四十五條凡人無論所犯何罪被拿之後立刻送公堂審訊自被拿至審訊之時拘留不得逾二十四小時等語原爲豫杜私行拘禁拷索等弊起見惟定限不過一日夜必須倣照各國將每縣劃爲數區每區各設讞局警局方可實行若就浙省現在情形而論府廳州縣轄境遼闊多者數百里少亦百餘里無論隔境關提有需時日卽以本境論亦難概限以二十四小時似應計道里之遠近再定時日之多寡一審訊項下第五十一條無論刑事民事案件原告及兩造証人須失誓後方可共証不允矢誓者淸心據　供述亦可如查有砌詞誣告或供詞故意虚僞等情卽處以一千元以下之罰金民事案内之被告亦同等語查外國關於刑事之僞証人若掩護犯罪人及陷人於罪者皆視其本罪之重輕分别僞証之罪苟被陷人巳受刑之後始發覺其僞証者則以被陷人之罪反坐之是外國法律僞証之罪原不止處以千元以下之罰金蓋武事統叛逆命盜在内案情重大者甚多僅予以一千元以下之罰在富者不惜重資買僞証以陷人於罪成則遂其誣陷之計不成亦不過罰金貧者卽勒罰多數亦無力籌繳至原告砌詞誣告如當堂發出立即駁斥按律科罪更非罰金可了也宣誓一節法沿羅馬乃宗敎之習慣若中國矯誣之徒豈憚矢誓旣不能據誓以定讞則矢誓仍是空文自可母庸沿襲一裁叛項下经七十九條凡應處死刑係立决者專摺奏交刑部復覈施行俟奉旨後將該犯處决等語查浙省奏定章程如土匪游勇搶匪梟匪江洋大盜與夫例載六項兇盜一經審實錄供禀請核准就地正法年終彚奏係爲辟以止辟免稽顯戮起見現在盜風未息擬請仍照舊章辦理（未完） 
内治部 
[贛撫批准密查會匪章程南昌]  
　　贛省藩臬兩司會議每年十一十二兩月委員赴各州縣密查會匪當將所議章程禀請撫憲立案茲奉恩新帥批云據詳已悉所擬章程均尙妥協請於每年十一十二月間派員前赴義寗州及宜春萍鄕萬載等縣按章詳查據實禀辦自爲保治安消隱患起見准予立案惟該司等派員往查務須選擇篤實幹練之員方能無弊否則必至奉行故事毫無實濟至德化浮梁以及南贛撫建廣饒各屬應照所議辦理仰緅知照此繳章程存（存） 
[蘇垣巡警改良三誌蘇州]  
　　蘇省改良巡警除挑選三百名改編巡防隊外又以三百名改爲巡邏隊不令站岡已兩志前報茲悉其餘二百二十名仍分派各路於日間按段站崗惟向章限六句鐘掉換一班日夜共分四班現改爲夜間不用站崗由巡官督率巡邏隊往來各處通夜梭巡二十四日由巡弁等將編人巡防隊之三百名排隊至王廢基入五聞是項防勇擬分撥十里亭火藥局及四鄕各要隘防堵云（必） 
[院省警務彚錄安慶]  
　　皖垣警政現由巡警學堂會辦徐道等定於本月杪將巡警學堂尋常科學生大考畢業從中挑選巡弁二名書記長二名巡長十六名餘均一律取列巡士并擬試辦東西兩區東南城外地方短狹卽合爲東一區西城外地方寛闊即西一區各於區内設警局一所聞東局勘定小南門木釐局屋宇西局則以玉虹門之小營修築兩局工程約需欵一二千金此外尙須添置路燈木棚等項俟組織完全卽命此次列取之各學生試辦站崗統歸巡官節制○巡警學堂衛生敎習孫爲霖以學生畢業期近特於日昨登台演說謂警察首重衛生各生不可輕視並自著衛生講義一部刋印成帙分給各生細心研究○皖撫恩中丞諭飭巡警人員分赴試辦區域處所詳加履勘以期預備一切俾開辦時推行盡利云（賢） 
[改良木植釐稅辦法江西]  
　　南贛等屬出産之貨以木植爲大宗而行運下游則　州東西兩河爲必經之口東河之龍南信豐安遠長寗定南等廳縣産運木植由茅店分口起票西河之大庾上猶崇義南康等縣産連木植由塘江分口起票按照新章先抽五分半稅藉杜中途銷售之弊但茅店塘江兩分口所過木植均係散把完稅後東河須運至梅林七里鎭西河須運至營角上楊梅渡等處拆做成筏商販前赴贛關照完關課然票貨符否商販固不足驗關上亦照章不查而東西分口因無查驗之權以致夾帶私添與夫中途銷售一票復用諸弊在所難免昨由巡 
 
 

Page 11

 
 
查上游委員禀請由東西統稅兩分口派員上筏查量加蓋鑿記如有票貨不符照章按成分别補完倍罰扣留充公業由稅務總局批准照辦矣 
[辛豐鎭舉辦民團鎭江]  
　　鎭郡辛豐鎭紳耆近擬興辦團防每夜分段梭巡以弭匪患聞已籌議周妥於日昨備價赴丹徒縣請領鎗藥以 
[札飭會同改良監獄蘇州]  
　　徐州府沛縣陶瑞徴大令前因瘐斃盜犯多名經臬司酌記大過在案茲陳中丞以該令僅予記過不足蔽辜特飭朱竹石廉訪從嚴懲辦并札飭徐州道遴委幹員偕該令同赴沛縣會同現任孟桂庭大令將監獄妥爲改良以重民命（於） 
外交錄 
[札飭會商了結廉州敎案廣東]  
　　日前廉州亂民滋事時曾將德敎堂英醫院搶毁當經派委查明禀覆現此事經洋務處妥爲籌議己詳禀督轅札行新任廉州府就近會同該各敎士妥商了結以免再生枝節云（　） 
[照請嚴禁無稽之言北京]  
　　據外務部人云駐京各國公使近有照會到部略稱近聞外間傳說本大臣等擬借萬壽山地方修建各國公園等語似此謡言未免亂人聞聽務請嚴行查禁以息謡諑而重邦交（仁） 
[日員考察直隸商務天津]  
　　直督袁宫保准奉天將軍咨以交涉局接准駐奉日總領事照會現有日本國人日杉勇吉赴直隸全省考查商務咨請照約飭屬妥爲保護等因已札飭司道通飭各屬遵照矣（北） 
軍事界 
[營務處請重申整頓軍政定章蘇州]  
　　蘇省巡防營務處具詳撫憲略謂管帶何惟元禀陳官弁勇丁移交欵項一事奉批各營移交一項本干例禁近年又奉嚴旨禁革該守備到差以來並不認眞整頓痛除積習乃於接充員弁之願交此項者譽爲明通其不肯照交者目爲膠執似此顚倒是非幾忘此事之顯違功令且摺開各數管帶最多保無因一已之私希冀仍沿惡習爲異日卸差地步此事於軍政大有關係應如何嚴定章程之處仰巡防營務處核議詳復等因奉此本司等查蘇省水陸各防營奉前憲台端通飭認眞整頓並發章程八條將各營空額侵蝕截曠諸弊一律革除由處轉發迄今遵辦在案至移交一項三十一年分該三旗改營爲旗時因裁去後哨經督練公所聲明移交欵項爲舊軍惡習姑念相沿己久咨請善後局從寛酌發本爲權宜體卹起見是移交積弊業已革除今該管帶猶援爲口實實屬目無法紀本司等伏查章程第三條曰禁侵蝕似此巧立名目顯干侵蝕之條若不力爲湔除則從前惡習漸次發生軍政彌不可問擬請將前憲定章重加申誥此後倘再有私立名目如移交等項情事均即由處查取職名詳請叅辦其哨書什長勇夫人等如有前項情弊卽照勒索陋規懲辦俾知儆惕云云（欲） 
[直督擬募捕匪師團北京]  
　　直督袁宫保日昨電商陸軍部現在匪黨到處潛滋擬卽添募捕匪師團五十名以備巡緝而防不虞（義） 
[勘明馬隊操場基地蘇州]  
　　閶門外楓橋二標馬隊營建築操塲迭紀　報兹由長吳二縣令勘明操場内所有圈用基地爲閶一二圖及楓一都三圖當卽傳諭各地主將房屋拆卸坆基遷讓併令檢齊契據呈縣照領官價（間） 
[營兵自相攻擊之笑談惠州]  
　　惠州匪亂稍靖人心甫安忽於十八日道路沸傳西江又報匪警風聲鶴唳人心惶惶及後確查始悉是營兵互相攻擊緣十七日東路巡防二四兩營分路圍捕於是夜在稔山某鄕相値適天黑如墨彼此均疑爲匪互相攻擊砲聲震天致斃勇丁一名久之乃覺其誤風聞者遂妄爲傳播致令城鄕居民草木皆兵矣（皮） 
[營勇首冒功之駭聞惠州]  
　　前報惠屬亂耗曾記某營與匪在八子耶打仗擒匪數人斬獲首級三顆解回營務處究辦當時不以爲異詎月之十八日該鄕紳耆來府轅控訴謂當日某營與匪打仗鄕民多出護救被匪槍斃三人方欲俟匪遠颺扛回埋葬詎料親屬收殮時忽見三屍俱無首級不勝詫異後十餘日始經探悉被某營截去僞作匪首藉此報功鄕民不勝憤怒以爲因匪捐軀未蒙撫恤反遭斬首之刑可云慘極該管帶若不將頭顱交回則將晉省上控云云聞近日該管帶己託人理處矣（皮） 
敎育誌 
[安徽同鄕會組織小學校鎭江]  
　　去歲安徽旅鎭同鄕會成立後本擬先設小學一所以期造就同鄕子弟嗣因經費無著事遂中止現由諸會員相率捐助集有成欵並舉定王君爲監學陸君爲庶務長定期於七月間開辦（文） 
[高等小學行畢業式松江]  
　　華婁高等小學堂開辦迄今　届四載特於二十四日暑假時行畢業式華亭縣程伯棠大令偕校長顧君及各敎員各學生先行謁聖禮旋由校長宣布訓辭諸生唱歌答謝禮畢然後塡給文憑計畢業者七名最優等何聿尙朱允義沈宗煒優等倪　臣唐鳳藻中等楊耀温姚若水（伏） 
[札委普通課课員蘇州]  
　　蘇城學務公所普通課課員現奉陸提學札委直隸州州判傳振海接辦已於廿六奉札到差矣（必） 
實業類 
[電催速修同蒲鐵路北京]  
　　日前郵傳部電致山西巡撫着卽速 
飭鐵路公司催集股欵修築同蒲鐵路勿任延缓而利交通（紀） 
[江督派員專辦自來水公司南京]  
　　江督札行李道光瑜舒道繼芬謝守祖沅文曰前據李道等禀請創辦金陵自來水公司嗣據商務局轉詳前來經周署部堂批飭騐明資本卽行批准開辦在案頃據謝守等禀稱己向各島華僑認集股份　合銀二十六萬四千餘兩不敷之欵並訂明源源續集是此事開辦有期自非特派專員悉心經理難期得力應 
 
 

Page 12

 
 
卽以原發起創辦之李道派爲總辦更以舒道謝守派爲會辦該道等務各和衷共濟期於迅速興辦惟前因該公司購買洋商機器付欵遲延疊經奥和等國領事干預未免牽動交涉嗣後該公司與洋商交易務須格外謹愼信實母致牽及交涉是爲至要該公司原定章程全招華股不招洋股務須實力奉行如有涉及洋股等情惟該公司擔其責任云云（諟） 
[甘肅礦務將以俞中丞爲督辦武昌]  
　　前湖南巡撫俞廉三中丞經鄂督張中堂請爲湖北仕學院監督已三年於茲現得確實消息京師某公己保奏俞中丞以原職開復督辦甘肅五金礦務不日可見明文音 
瑣事欄 
[輪船上亦禁開烟燈廣東]  
　　近來查禁吸食洋烟一事官吏頗覺認眞昨粤海關稅務司聞各輪船上常備有槍燈烟具凡遇華人附搭祇花小費便可向船上租用似此則船上吸食洋烟甚便若不設法查禁辦法未能劃一特函致各輪船公司請其嗣後凡華人附搭輪船一律禁止吸食洋烟以絶根株（西） 
[批斥己革漕書妄請贖罪蘇州]  
　　丹徒縣己革漕書石寳山石富年二人前因鬧漕案内經御史奏叅發蘇臬司提審擬定監禁三年在案茲該革書等運動某紳出爲具禀情願繳欵若干撥充賑濟以爲贖罪由丹徒縣宗大令通詳各憲核示奉蘇撫陳中丞批示云查該革書石寳山石富年承辦荒册歛費濟私業經本部院奏明分别擬以徒罪改爲監禁現在監禁未及一年率請助振保釋此端一開則不肖書吏皆得以平日婪索之財爲將來贖罪之用尙復成何政體所請應不准行仰按察司轉飭遵照（具） 
[批飭查明捐産助學蘇州]  
　　無錫嚴劉氏與族人嚴朱氏爭産將田畝捐充學費禀　縣生詳奉撫憲批准在案茲嚴朱氏以劉氏不應將公産擅自捐助投各憲轅禀控昨奉陳中丞批示去此案前據該縣具詳當以嚴劉氏捐助學費事屬急公批司飭准據禀前情是此項田畆究竟歸何人執管該縣未經通報立案何以遽准嚴劉氏之請發交學務公所過戶收租殊屬不合旣據控司批府確查有案仰臬司飭催常州府迅速查明妥議復奪（命） 
[擄人勒贖駭聞鎭江]  
　　本月二十一日江北新橋地方有匪徒藉口米貴率黨多人將立泰米行主某甲擄去鎖押大生莊地方聲言須備巨欵取贖迄已旬日尙未贖回不知有地方之責者亦有所聞乎（退） 
[鄕民搗毁淮鹽子店湖北]  
　　漢口淮鹽督銷總辦范季遠觀察日前委員至羅田縣林家嘴開設淮鹽子店於本月十二日開巿定價每斤七十二文不意鄕民以木樨河總店黄岡廟子店均每斤取價七十文此處獨增二文未免偏枯遂約集多人向該子店滋鬧將門窗什物搗毁現該縣李大令已據情禀奉上　請示核辦（今） 
[飭籌法政學堂經費安慶]  
　　安徽法政學堂常年經費向在銅元局餘利項下酌撥補助現因銅元停鑄而該堂經費頗形竭蹶日昨將情禀奉撫憲飭司籌欵以資接濟（盛） 
[預籌禁烟辦法鎭江]  
　　鎭江府承瑞卿太守以郡城禁烟限期甚近務當預籌辦法以免臨時倉猝因於日昨與丹徒縣及警察各員密商善後之策以期令出必行（育） 
學務調查 
[調查崇明師範傳習所情形]  
　　丁未五月十六日江蘇敎育總會調查部幹事嚴保誠報告書保誠旣受總會委派於本月十三日首塗下午四時到崇以崇地無客店可庽即庽勸學所當日晤見者爲勸學所總董朱君錫琛師範傳習所校長林君可培及公私各校敎員徐君繼高張君宗華張君鼎勳徐君應出王君春林黄君誕文咎君元愷蘇君雲章凌君維翰等十四日上午到師範傳習所（卽萬安倉）調查校舍倉厫參觀敎科下午往謁邑令陳公回庽後調閱師範生課卷數種并於十三十四兩晚調取學務案卷擇其關於師範者檢閱之十五晨卽附輪返滬據此二日間調查所得並案之崇明請派調查原函及王廉訪淸穆致總會書可分其事項爲三類一師範傳習所借設萬安倉中是否於績穀有碍師範傳習所於光緒三十二年二月開辦當時因無適當校舍而向貯積穀之萬安倉空厫甚多禀准借設在案查萬安倉除餘屋不計外共有倉屋二十二厫厫可容米千石師範借倉設立時僅劃借十二厫餘十厫仍爲儲穀之用據徐君應田言（徐係尙志女塾校長前曾司理積穀者）該厫自建設以來向來各厫同時儲滿光緒二十四年歲收大歉倉厫積平糶米最多然亦僅用十一二厫餘皆空閉自是而後所存之穀逐年糶出至借設師範時僅餘穀千九百餘石占四厫耳尙有負字初字兩厫不過堆積棺木雜物今兩厫中各物尙纍纍也今年又辦平糶並有截留漕米運到當由師範讓出三厫保誠住勘閱時所儲米穀雖共占厫十三間然每厫皆數百石數十石不等隙地甚多師範之無妨積穀可知邑令陳公亦謂現已履勘明白師範與積穀絶無妨碍遷讓之說可無慮矣（附萬安倉全圖） 
一公田撥歸總學費情形先是崇邑紳士朱誦韓及留東卒業回國之林可培等合力組織師範請得專撥之串捐二千串爲師範常年經費又指撥日盈協興兩沙地四千餘萬步（卽公田）爲建築師範校舍之費現師範傳習所旣借設萬安倉中故止撥用串捐項下之常年費尙未召變公田從事建築而馮張等紳則以各區添設初級小學經費無出請將此項沙地撥歸總學費内以爲補助小學之用前邑令魏公曾照會勸學所總董查復後魏公批詞有現在師範學堂規模旣尙狹小原撥經費業已綽有餘裕而各區初級小學紛紛添設經費無出自應移緩就急暫將此項沙地撥歸總學費内以爲多設蒙學普及敎育張本如將來師範發逹實須添籌經費仍應將地撥還以符原議等語今邑令陳公亦主此說是公田撥歸總學費者不過暫時移用他日改辦完全師範建築校舍此田仍可撥回召變似於師範前途初無妨碍且據勸學所總董謂此項沙地現尙低嫩價値甚微必須再閱三五年方可變得善價然則沙地之利亦在將來不在目前也（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[軍事小說消露（喋血生譯）（五）]  
貞雄不禁脫然以贊曰。嗟乎。是何其情之哀以俠也。女士冷然驚却。正色咤曰。男女受授不親。莾丈夫何敢偷。瞰貞雄肅然對曰僕本恨人。性多慷慨。同是天涯零落人。相逢何必曾相識。女士曰母庸誑詐。豈娼寡妓肆有奇士。貞雄曰脅迫到此。某實無形桎梏人也。女士曰吁。誰擲黄金於虚牝而無爲奴汝。貞雄辭遁。旣而鄭重以言曰。本不敢洩。但亦未忍誑女俠也卿不見近日新聞紙上。參謀總長斥革部將一奇案乎。女士聞參謀總長四字。陡覺鳳眼陵霜。狐犀嚙雪。發嘶裂之聲曰。是巨滑謙吉乎。汝爲虎　休相嘗試。儂雖蟻力。誓倒氷山。貞雄心知有奇異。乃歛容曰。貞雄。貞雄。公不見信於人。私不見宥於影。丈夫巾幗愧難對人。伏乞女士賜宥片時。容某表白。女士曰大仇未復。憂心如焚。誰有閒情。干卿身事。想爾奔走於謙吉之門。定知吾兄寃史。於今惘惘出門。死别生離。杳無音跡。儂以尋兄情急。遂陷匪穽。此身碎玉鑠金。誓聽惡鴇支配。豈肯泥污淸潔之身。穢辱先天精血。以褻阿兄靑年將校之令名哉。貞雄曰。兎死狐悲。物喪其類。某亦軍人。今羅奇屈。願聞爵里姓氏。俾銘肺腑。女士曰羞恥之身。誓不顯醜。勢利之塲。願以秋勁呼之。貞雄凝聽翔立。面暈緋霞。欲言不語。躊躇搔首。强發微詞曰願恕唐突。奉諫一言。女士曰秋勁謹承敎誨。貞雄曰。羅刹之塲。終非樂土。至高者不過猿鶴。其次沙蟲而己。深祈速昇三界。領略淸凉。女士曰妙手空空狴牢何脫。貞雄愀然曰。區區阿堵物。何足相縈。但恐被卿鄙薄。不敢妄陳。女士應聲曰。君聰英之子。豈不知有人者累。見有於人者憂。矧儂毁頓羸悴。未足以供灶下爨柴。貞雄曰道誼。之交情在精神爾。女士曰盛感契誼。有如金石。於是相顧唏。嘘泣數行下。貞雄遂出而謀於鴇婦。擲多金以相援。院主大喜。如石田獲嶲更獻其奇技淫巧。以媚弄數不知個中行險。伎倆之靑年。貞雄亦願。以總長給與之金錢。填彼銷金慾窟而實行奉守之命令。 
本埠新聞 
[江督致平米局曾觀察電]  
　　養電悉承示安南米價若以權計似不如川米合算現已電購川米濟糶矣方宥印 
[預備慶祝民主紀念日]  
　　出月初五日爲法國改立民主之期故日來法工部局飭工匠將浦灘以及法大馬路等處一律豎立竿木並繞以松柏以便屇期懸燈慶賀（泉） 
[商團會第三夜演劇助捐]  
　　昨晚爲滬北商團會第未次演劇之期適値天晴又係禮拜觀者益衆鮑鶴齡孫芝圃毛祝三趙宣堂駱秉堃梅陶卿武春泉諸君仍擔任義務合串京劇其商團會諸君會演之第三本醒世警鐘均按切時事現身說法尤爲可觀聞此次所得看資爲數甚鉅誠災民之幸也所有幹事諸君力盡義務深堪敬佩其招待中西體面紳商尤極周到云（臣） 
[古巴商人擬請接開留園]  
　　徐家匯路留園因深夜容留匪人並有賭博情事於去年經滬道封閉在案茲悉有古巴商人沙爲德拉擬改良接開一切悉照文明制度决不開賭專爲華人避暑消遣之處特禀請該管領事照會滬道准予開辦並願由上海道派撥警察隨時監察所需工費由該商承繳云云未知能邀允准否（甘） 
[營勇巡獲私鹽船]  
　　淞口新募之緝私營勇奉上憲札飭於二十四日一律開往長江下游各口堵截私鹽甫至陸其塘之石洞口見有形迹可疑之船一艘前往查看匪等知已察出上岸逃逸隨將該船帶回淞口計裝鹽一百餘担共大包八十包刻巳禀明汪營官從優奬勵矣（草） 
[製造局限制糶米數目]  
　　製造局張總辦日來商明滬道在局辦理平糶派員由浙運米到滬等情已誌前報茲悉張觀察恐經辦者不能實心任事故諭令糶米司員及賣票者凡出糶之米每人祇准自一升至五升爲率不得任意多發以免偏枯云（夜） 
[球場落成]  
　　寓滬法國各紳商禀准法總領事巨君在新租界大營房相近組織一大抛球場刻巳落成由總理米雨搿君定期於六月初五日舉行落成式並設西宴柬請巨領事惠副領事正副總文案繙譯官及各行大班等到場歡會（契） 
[法領事歸國定期]  
　　法總領事巨君擬俟慶賀民主期後請假回國茲已定期西歷二十六號偕夫人起程署内一切公務由漢口領事喇伯第庖代（絲） 
[巡長辭職]  
　　西區巡長金競白君以辦理區内各事諸多棘手爰向總工程局董辭差聞己蒙局董允許派員接替並議將東區分辦處改爲派緝所（永） 
[錫金公學行休業式]  
　　昨爲海寗路錫金旅學行休業式之期先由全體學生整序唱校歌次由校長楊君子侁報告學事次給證書後來賓尤君叔荃顧君述之以及各敎員相繼演說至十二時散會（莊） 
[札委城門委員]  
　　滬道瑞觀察前日札委候補府經歷陳文斌爲小南門盤查委員（車） 
[什長挾私斥革]  
　　江南船塢護勇隊某兵因串同小工將焦煤　入煤灰内朦混出外被高昌廟附近小流氓偵知上前搶攫一空事爲總辦鄺觀察查悉着護勇隊什長查復詎該什長林兆甫抗不呈復觀察以 
 
 

Page 19

 
 
其有意違抗立即斥革並將同謀各工一併逐出（永） 
[電飭嚴緝匪目]  
　　公共公廨關太守接滬道札開奉江督密電稱豫省官塲報有匪徒在邊界聚衆搶劫擄人勒贖倩事屢經札屬緝捕在案茲查有匪目馬某逃避滬上租界着卽密拿等因太守奉文當卽飭差協探分頭嚴緝（莊） 
[拘獲串騙巨欵人犯]  
　　恒昌泰號股東張春田等前控繆維生串通王子明用空鉅欵由廨訊押候提王子明在案茲由原告與廨差在安慶將土拘獲來滬先帶至捕房捕頭飭將王押候今晨解廨（舟） 
[提犯無着]  
　　英商祥泰木行前在公廨控同業都槐庭欠價不還等情迭經中西官會訊判令赶緊淸理在案詎都迄今仍未理楚昨英副領事函請公廨覆訊當由讞員關太守飭差往傳後據該关禀稱都槐庭早經搬遷復詢之原住各鄰居均稱都槐庭已於去冬病故其家屬不知搬在何處故無從查傳請核示遵行云云（根） 
[續誌大雨坍屋]  
　　昨報誌大雨坍屋一則茲悉寳善街所坍房屋係公平洋行管業當時被壓斃者共有小孩五人已由包探劉光震據情禀覆捕頭核示矣（根） 
[華捕拔充金綫頭目]  
　　法捕房所用華捕向無金綫巡捕名目茲麥總巡以地方遼闊華捕逐漸加增所有金綫西捕頭目頗多顧此失彼之虞故擬將各華捕挑選年力富强辦公勤能者二人拔充一道金綫頭目以資臂助（絲） 
[船政西人失竊銀箱]  
　　本埠船政副領事以電話報知捕房謂有西人羅司之銀箱被竊請卽緝訪捕頭當飭中探　緊查辦）根（ 
[西人摇鈴售物]  
　　前日有某西人在外灘外國花園以摇鈴之法售賣雜物當爲一百零三號西捕阻止驅逐不服拘入捕房由捕頭申斥數語釋出（莊） 
[發封店鋪]  
　　李少如偕信泰號主控柴子孝周子雲股開和豐號串騙貨物一案昨日公廨飭差持封條至捕房會同包探張寳榮至金隆街將和豐號生財發封以便拍賣攤償各戶（舟） 
[司馬驗屍]  
　　某甲前在新閘路爲馬車碾傷身死經捕房將屍車送斐倫路騐屍所一面飭保報縣請騐適李大令公出由海防廳秦司馬蒞所騐得碾傷身死屬實飭堂棺殮候再核辦（舟） 
[欠銀逃避]  
　　日前公共公廨關絅之太守准蘇州吳縣移稱道銜候選同知郭鳳驤遣抱郭升禀控胡滎卿欠銀不還避在上海祥泰燭號爲夥故移請協傳解訊云云太守卽簽差協探前往該店據祥泰燭號執事聲稱胡榮卿早經歇出現往杭州等語當由差探據情禀請太守備文轉覆矣（莊） 
[上海官事]  
　　候補道許炳榛翰林院庶吉士熊希山齡山西試用知縣丁槐啟留學日本警務學生陳斌昨均到道拜會禀見貨捐局會辦志元出口局總辦那昌均禀辭赴蘇）哲（ 
[流氓攫物]  
　　粤婦某氏前是行至英界南京路虹廟左近被流氓洪許詩搶去金挖耳一支報由捕房派探劉光震將洪查獲拘入捕房押候解辦（莊） 
[城内小火]  
　　邑城内安仁橋南首安仁里某姓家於昨十一點鐘時因午炊不戒於火經近處洋龍聞警駛往救熄焚去柴房一間（哲） 
訟案 
[公共公廨紀事]  
婦人王蔡氏赴公廨控稱憑媒聘娶張義良之女金妹爲媳今被掯匿求究當經讞員關太守簽差協探於昨將張傳案當蒙求准交保出外候訊○虹口粤妓周阿英在馬路拉客由捕查見拘入捕房轉送公廨奉關太守諭發官媒押候帶訊○華捕解送因案牽涉之戴陸氏到廨亦奉諭發官媒看管候示○老閘捕房華捕解送五歲迷路男孩阿興到廨請爲安揷關太守諭飭片送棲流所留候縣牌招屬認領（根） 
[法租界捕房事]  
　　楊松林在某洋行行兇被送捕房飭交戚某保出候堂期傳訊○趙德秀王金實嚴阿高專在浦灘紏黨搶刦由探拘入押候解究○積竊王正　又偷衣包被捕拘入押候解辦（絲） 
[美租界捕房事]  
　　寓居北河南路林棉泉報稱前晚向温北成索欠無著反被毆傷請究捕頭以事屬錢債飭投公廨控告○美　兵前晚在禮查路將東洋車夫王阿大扭毆由捕將該艦兵拘入捕房押候醒核○林阿雲竊得綢衣多件由探寳四海拘入捕房押候查明失主送辦○何玉堂失竊脚踏車一輛報知捕房飭探查勘○塌車夫朱阿明徐金和等裝貨過重由捕拘入飭朱徐各存洋保出候訊（西） 
通信 
敬啟者日前荷蒙貴報賜登太平巷一節向人均欽佩不已今有胡大庚禀批一則仍求照登則感德無量肅此奉逹敬請台安漢口黄陂街同人公具附胡大庚禀批前據黄陂街衆舗戶以該處太平巷開通多年以防火警被魯復興擅自閉塞墾情作主永保公益等情來轅具禀即經明白批示飭令廳局調騐契據秉公辦理在案據稱該巷自道光年間遞賣胡姓是否確非公巷有據可憑仍仰夏口廳會同警察總局調騐新舊各契果否一律載明係屬私巷秉公辦理具報粘抄并發按此事衆街鄰禀請各憲作主關道旣己明白批示葉蔡兩君又愿往勸若胡大庚稍明大義何必嘵嘵强辯猶以公私爲詞往控道署衆街鄰具批後又集沛安善堂决議准護不日禀控按察司及督部堂各大憲仍請作主否則惟有電請大部核辦以全公益而堅始終敬啟者閱廿三日貴報登有革員誣詐一節閱之不勝咤異蓋鄙人於光緒二十九年分在浙省錢塘縣典史任内奉縣發押之賭棍倪錦堂卽大毛看管五十日乘間脫逃因此撤任旋復被議含垢抱寃無以自白歸里後在總工程局辦事上月間訪悉該犯匿跡租界自稱分發江西同知遇事招摇依然誘賭因禀局憲備文移請英廨協拿送縣解浙歸案辦理一面卽由鄙人具禀詳報浙省撫憲曁府縣憲從嚴澈究鄙人卽因事赴松迨回申後悉該犯未及解浙卽爲大有力者向縣保出有自行到浙投案等語保出後又朦禀道憲謂鄙人向該犯勒詐多端種種誣衊鄙人不必與該犯辦駁一經歸案自必水落石出况該犯犯案纍纍押收遷善所五年錢塘案卷具在即各報館亦歷詳其劣跡今乃揑登旅滬同人公啟一則曰仗義好施再則曰衣冠正人眞不値識者一笑鄙人因名譽攸關不得不將被誣情由除再禀浙省大憲外送請貴館列入來函一門以供諸君子明鑒不勝幸甚葛士鑑謹白 
 
 

Page 20

 
 
賑務 
山東戴敬南方鶴人觀察及安徽同鄕官募收皖北義振第二三四批銀兩均經按批代收匯解皖賑總局謹將諸大善士台銜及銀洋細數淸單列後第二批計開登州鎭李軍助新湘平銀二百兩茌平縣署并代募官商庫平銀一百二十兩陳恩畬助庫平七十兩臨邑官紳士商合助庫平四十五兩陽信鹽當各鋪助庫平三十五兩惠遠當助庫平二十兩武定府曹合同城公捐庫平十四兩九錢五分新湘平合庫平九錢六分京錢合庫平四兩三錢四分七厘吉林洋二元銀洋十二元武定府中學堂師範學堂公捐庫平十二兩四錢京錢合庫平六兩四兩八分二厘銀洋七元公泲官錢局鹽公店舊城諸鋪濰縣官銀號餘慶堂各助庫平十兩恩縣無名氏助庫平六兩陳毓魁劉殿華四女寺諸鋪孔憲舜孔昭盤張國棟李水華王中王據德吳寳琛李朝選侯蔭堂潘葵各助庫平五兩東盛公慶源昌泰勝增寳和堂酒泉公張錫恩各助庫平二兩福盛隆貞裕號西興盛永泰昌廣德茂萬盛同王成泰順和萬豐同慶善堂各助庫平一兩丁培軒助濟平五百兩又濟平一百四十八兩五錢英洋二十八元恩縣楊義堃助濟平五十兩許廷贊何福堂李寳森各助濟平十兩何仲起助濟平八兩敬怒堂女界助濟平六兩駱仁菴賈珠農副耀三周懷恩趙德堃徐德洪各助濟平四兩吳英傑官均圻孫安堂王彭年仙錦春各助濟平二兩范雲坡顧宣叔丁純卿林樟湘何紫封唐秋生王鶴臯陳佑新張介臣曹履貞黄敬齋金利川沈少愚丁翰卿杜白龍孫友鶴潘華如查美焜沈子炎屠小松王仕信各助濟平一兩濰縣銀行五十家合助濰平二十兩旅東女界又張陳氏各助英洋七十元墾務局杜秉寅助英洋四十元田承煕莊洪烈郝廷珍各助英洋二十元馮樹勛穆文開朱官太太梅氏各助英洋十元徐芬任季和章文華各助英洋八元傳陶氏傳王氏潘傳氏合捐英洋五元山左公學合助英洋四元京錢九十五千開洋十角余姚氏孫袁氏各捐英洋二元五角五分中西醫院虞順德助龍洋十五元高士英助龍洋十元科武資龍洋八元張煕鴻助龍洋四元潘鴻恩助龍洋三元佟寳忠高琦縉陳昌齡姚秉鐸陳樾森王乃楨劉建藩侯寳楨各助龍洋二元陳啓墉張開煦各助龍洋一元吳太太代募女界公捐立人洋十八元英洋一元何壬甫余菉生王雨生各助立人洋二元共收濟平銀七百九十七兩五錢平銀四百七十二兩一錢七分合濟平四七九七三扣平色二八五除扣合濟平銀四百七十六兩八錢八分平銀二十兩合濟平銀二十兩四分新湘平銀二百兩合濟平銀一百九十一兩九錢五分英洋三百四十五元合濟平銀二百三十九兩七錢八分立人洋三十五元合濟平銀二十三兩四錢五分龍洋五十八元合濟平銀四十兩六錢開洋十角合濟平銀六錢四分吉林洋二元合濟平銀一兩二錢三分京錢九十五千以三二一合濟平銀二十九兩五錢九分以上合共收濟平銀一仟八百二十一兩六錢六分一零六八匯申九八元一千九百四十五兩五錢三分正如有錯誤請逕函報舘更正第三批計開曹州鎭陸軍門助新湘平銀六百兩夏軍門助新湘平銀三百兩東阿縣公捐濟平八十三兩三錢八分五厘惠民縣紳商共助原平計濟平五十兩三錢柳堂宋夢槐向植各捐濟平五十兩靑城縣曁寳興當合助濟平二十兩庫平五兩齊河縣繆并勸集官幕商氏合捐濟平十二兩立人洋一百十一元吉林洋十一元京錢四十千五百文恩禧助原平九兩八錢七分六厘壽光縣金并代募羊角溝衆商共助庫平十兩又庫平尾銀三十兩扣色二兩朱公館代交旅東女界英洋七百五十九元立人洋二百四十一元庫平銀三兩蕭太太朱太太各捐英洋三百元周村官銀號并代募各錢行英洋六元庫平六兩京錢四十八千德州豫并代募官紳士商立人洋一百四十四元英洋四元吉林奉天洋六十二元女界唐黄文佩捐立人洋十元丁許氏立人洋三元毛太太捐京錢五千串收庫平銀五十二兩八錢申濟平銀五十三兩六錢四分收濟平銀三百十五兩六錢八分五厘收新湘平銀九百兩合濟銀八百五十九兩五錢收立人洋五百九元合濟銀三百四十一兩收吉林奉天洋七十三元合濟銀四十四兩九錢一分五釐收京錢九十三十五百合濟銀二十九兩四錢收原平九兩八錢七分六釐合濟銀九兩九錢二分收英洋一千三百六十九元合濟銀九百五十一兩四錢五分五釐以上共合計收濟平銀二千六百五兩五錢二分一零六八申規元銀二千七百八十二兩六錢九分如　錯誤請逕函報舘更正第四批計開庫平陰縣黄并代募紳商共助庫平三百七十一兩八錢立人洋三十五元英洋四元龍洋三元齊東縣同城紳商合助庫平二百十一兩九錢八分八釐陳啓棠助庫平一百八十兩濱州江助庫平一百五十六兩博山縣甘并代募官商共助庫平一百五十兩英洋五十元陵縣錢助庫平四十兩錢鴻吉鴻猷鴻宇合助庫平六兩錢余氏助庫平四兩崔慶賢助濟平二百兩莘縣林助濟平一百五十三兩商河縣姚勸集濟平京化尾銀九十六兩扣色一兩三錢立人洋五元涕　縣　勸集濟平六十三兩五錢五分金鄕縣戴助濟平五十兩博興縣王并代募學堂紳商濟平五十　朱公館代交女界捐濟平三十六兩英洋二百十元立人洋一百九十元涕南官錢號公捐濟平二十八兩京錢三十八千朝城縣袁助濟平十兩扣色一錢四分楊蘇氏助濟平二兩諸城縣同城紳商合捐英洋一百元蓬萊縣徐助英洋十元内有次英二元合銀一兩三錢一分劉昌祿助立人洋五十七元吉林洋三元共收庫平銀一千一百十九兩七錢八分八釐申濟銀一千一百三十七兩七錢五釐收濟平銀五百八十二兩五錢五分收尾銀一百六兩扣濟平銀一百四兩六錢收英洋三百七十二元合濟銀二百五十八兩五錢四分收龍洋三元合濟銀二兩一錢收立人洋二百八十七元合濟銀一百九十二兩二錢九分收吉林次洋五元合濟銀三兩一錢一分五釐收京錢三十八千三一七合儕銀十一兩九錢九分以上共　濟平銀二千二百九十二兩八錢九分一零六七升會申上海規元二千四百四十六兩五錢如有錯誤請逕函報舘更正江南製造局代收皖北義賑處報告 
[江寗籌振局五月中旬賑欵淸單]  
官捐賑濟督辦各省土藥统稅大臣柯捐銀二萬兩慨助賑濟天津官紳商會捐洋四千元義賑捐欵江蘇稅課大使陳洪疇勸集江皖賑洋一千三百零一元一角 
巴逹維亞華商總會總理李興廉等勸集賑洋三百五十元七角一分 
因事捐賑江寗府解到張潤生　洋二千元上元縣解到董事魯建章捐洋一千元 
 
 
 

Page 21

 
 
   
 
 

Page 22

 
 
　　文明戒煙丸三最三無之大特色 
　　開辦最早聲名最大効騐最穩　創辦者無利已之心藥内無毒質　服後無乾燥之弊　以上大特色乃試服本社戒烟知者所共稱非本社自稱也謂予不信請嘗試之上海三馬路文明社啓 
　　海外竒藥 
　　駐滬日本總領事館接准　江蘇巡撫部院陳大中丞公贖調查日本戒烟章程咨詢戒烟靈藥已由謄錄官將日本禁烟辦法譯成漢文詳晰照覆當却日本爾藤亞支奶尅烟藥爲高麗臺灣舊金山日本國民所注重之良藥疊經各國醫學化驗無妨　衛生之弊又經日本帝國政府持許局給有專賣二十年文憑　著成效不僅　益戒烟且能壯體補血滋腎固精爲戒烟藥中無上上品嗜烟同胞堅心購服速除此害以仰體皇上眞重禁烟之至意戒烟自誤而誤天下之同胞也烟界諸君幸勿輕視日本靈藥日本富山發明人水野正太郎曁上海英大馬路壽康里爾亞藤支奶代表員席裕麒報吿 
　　　筵資移振 
　　昨承申報舘交來郎錦堂軍門憫念災區特將四公子誕辰諸親友儀洋及筵資共洋一百一十元慨助振需移酬酢之虚文行施濟之實惠康彊逢吉餘慶降祥可操左劵除塡掣收條外謹此登報奉揚仁風　皖振同人謹登 
　　限催速理 
　　啓者同鄉童嘉生向業洋行跑街今春改就德綸香烟公司執業二月中邀同該公司滕先生向予熟商加保當據滕先生聲明嘉生已有人保銀一千五百两托予加保五百两予以旣有巨保在前當亦勉應詎端節後嘉生忽然避匿偵尋無着刻接該公司來函云有賬目未清但滕早已言明先有人保一千五百两未識何人所保嘉生經手賬目予亦絕不聞知今特登報以一禮拜爲限務望嘉生速來理直否則莫怪無情祗得報請捕房查緝並望嘉生親友如能通信尋到定當重謝决不食言此佈　董芝芳白 
　華通保險公司賠欵異常迅速 
　　本月二十日小號被燬幸向　華通公司保有火險茲蒙如數賠下足見該公司誠實可靠小號領欵之餘不勝感激爲此登報鳴謝并告世之欲保險者　北浙江路何鉅成雜貨號謹啓 
　　中英大葯房新出唐製家用良藥 
　　養身培元補腦藥 
　　此藥爲世界第一之補品不論年高年輕孩稚婦女文人武夫無不相宜腦爲一身之主腦健者延年益壽長學問增智識非尋常補品所可托也四季均宜最爲和平 
　　補血蔔萄酒 
　　此酒補血之妙品以葡萄爲主酒乃發令通行週身之血脈和以補衷之要藥爲男女通用功効極速凡婦女血虧爲最或病後之元本未復連服半月至一月恢復原本較前尤勝 
　　止咳補肺麥液精 
　　麥液乃補肺之明證要藥中外一體肺爲一身之華盖斷不能傷旣傷則不能不修補恐日久成癆凡我華人體質與西人不同飮食起居不常烟酒色慾過度即傷肺之明證肺傷則咳多咳多則痰生麥液精調和臟腑之藥以補之初起則一二服能見効年深者常服有益於週身 
　　平肝安胃聖藥 
　　此藥平肝胃氣痛應騐如神肝屬木胃屬土胃中宿食不化則生氣感動肝木而生火所以胸中作痛服後立見和平多服一二次即愈 
　　平喘除痰藥 
　　此藥平喘化痰爲最靈初起者傷風受寒日久則氣喘氣喘則傷肺生痰先須除痰連平其喘爲要議 
　　婦女調經藥 
　　凡婦女以血爲主經乃血之餘經血不調週身不遂日久者白赤帶下百病叢生服藥無効宜速調經爲要經調者血分充足生育可期不得不從速佈置 
　　急救痧症良藥 
　　此藥不拘何種痧症可治如吊脚　螺諸痧一切霍亂時疫水瀉中暑受寒腹痛吐瀉交作紅白痢疾皆起于邪由口鼻而入於臟腑散佈週身血脈以致頃刻發動從速治之否則難醫夏秋之際爲尤甚因天時蒸熱地氣惡濁入於人身則毒俗呼爲痧急用此藥立見奇功凡我同人常備爲要方便一人功德無量矣 
　　治陰癬藥粉 
　　此藥最靈外搽陰癬發於皮膚之外名目甚多甲濕而生人人有之或茶酒飮食俱能生濕食後切不可寢最易生濕若不速治蔓延到處痛療交作日夜不安大失體態此藥連搽二三次即愈 
　　清血解毒藥 
　　此藥正本清源之象血爲一身之本源周而復始晝夜不息如沾染一點毒邪或中風受暑或傳染於花柳必致病致瘡患疽成癰若不從速醫治日久不堪收拾耳當于未發動之前急用此藥服之决無後患也 
　　清理補丸 
　　此藥清理爲補藥性和平如大便閉塞小便亦色乃宿食不化内火生熖速用此丸服後限四點鐘見効通瀉内火宿食鎔化頃刻清爽然後進食爲補也 
　　四時清快片 
　　此藥名爲四時清快乃家用常佩之良藥四季俱宜或在家或行旅常佩於左右偶有感冒風邪等症頭暈目眩胸悶腹痛或外膚疼腫等症均可服之搽之立見其效豈不爲清快哉 
　　乃安戒烟藥片 
　　此善戒洋烟之第一良藥名之曰乃安戒烟藥片乃安者即華人習西醫考取博士之官名虔製此藥實心求是以濟當務之急非圖漁利並無嗎啡烟質攙入其中恐難他人見信故將自己博士之名爲戒烟藥號然市上所售之藥只能代癮未能戒烟每見各報所登辯别誰是誰非誣言亂道種種圖利之惡習想明眼人看得穿識行破尚望有志諸君宜速就戒况我中國方興未艾願四萬萬同胞共圖振刷 
　　以上各種良藥虔誠配製有心濟世功用服法周詳仿單加以圖說按其名目倘蒙　官紳士商賜顧以備方便者認明本藥房鐘鷹爲記庶不致悞 
　　新出治紅痧要藥　新出立除臭蟲藥　新出救呑生烟藥　新出喉症保命藥　　上海棋盤街中英大藥房敬啓 
 
 

Page 23

 
 
   
 
 

Page 24

 
 
   
 
