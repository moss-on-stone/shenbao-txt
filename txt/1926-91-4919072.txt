# 1926 - 91 - 4919072

 

Page 1

 
 
1;第一萬九千零七十二號;中華民國十五年 西曆一千九百二十六年四月九號
星期五 * *   
 
 

Page 2

 
 
1;第一萬九千零七十二號;中華民國十五年 西曆一千九百二十六年四月九號
星期五 * *   
 
 

Page 3

 
 
1;第一萬九千零七十二號;中華民國十五年 西曆一千九百二十六年四月九號
星期五 * *   
 
 

Page 4

 
 
1;第一萬九千零七十二號;中華民國十五年 西曆一千九百二十六年四月九號
星期五 * *時評 
[無信用之害（冷）]  
　　今日有大問題當前而視前難解决者實受無信用之害也無信用則人不能信我我不能信人人有所表示而我不敢贊從恐墮人計中也我有所表示而人亦不敢贊從恐墮我計中也相約以戰恐爲人賣而不敢先相約以和恐爲人算而不敢决如此情狀安得不徘徊中道而莫知所可乎 
　　是故以無信用者而處置僅僅關於兩方之事已交相疑而無從措手若其事而關於三方四方也者則其間錯縱交互更難分晣或且利用此互不信用之點或縱反間或設連環益使人迷惑而罔識眞僞如今日之集各無信用之人言戰言和而相持莫敢决者即此現狀也 
本館要電 
[爲議和奔走者]  
　　北京國軍派韓復榘赴保謁靳歡迎吳軍駐南苑（八日下午九鐘） 
　　北京某君昨由津來謂奉方因未接王士珍咸電和平辦法且張學良一派所望甚奢加之外國顧問在旁慫恿所提條件非國民軍能堪故國民軍覺得還是漢口好商呈張樹聲由奉天回京已赴張家口（六日上午十二鐘） 
　　北京王士珍遍登廣告說明不受和平維持治安等名義純一齋所派金紹曾李鍾岳吳春康今日下午二時乘京漢專車南下商震已電覆金等過境妥爲照料（六日） 
　　北京耿迺熙云吳與張之江感情好因吳對張之江常言人尙樸實故張與吳商洽比較接近吳以北京情形不甚明瞭尤恐西北有人不主張和議故先行試談（六日） 
　　北京府决應付國吳和議至成立時由段通電聲明下野候替人到卽交代現和議未成暫執旁觀態度（六日下午八鐘） 
　　天津吳佩孚駐津代表耿迺熙麻（六日）乘汽車晋京與鹿鍾麟等進行合作問題（七日下午八鐘） 
　　北京昨夜田維勤代表王效武由京乘專車赴張鹿派朱昌伴行至王文正今午回保（六日下午八鐘） 
　　漢口王士珍趙爾選派谷嘉蔭歌（五日） 
來漢謁吳協商謀和並勸吳即日北上主持大局聞吳尙無表示（六日下午六鐘） 
[鄂吳之議和意見]  
　　北京吳有訓電致靳寇停戰議和分兩步現在先做停戰的工作彼方條件容第二步與各方交換意見後再覆並有先决條件一項卽實行王士珍咸電辦法之意（六日） 
　　北京王乃模何遂未赴漢昨由定州電話來京抵鄭時與靳寇兩氏會面靳寇可代表吳氏約定雙方停止軍事行動至時局收拾靳寇請示吳意并徵求孫傳芳意見如吳孫覆電到卽可討論此五項辦法聞漢對第五項不主列入條件因責任不在吳軍王何二員今日由定州回京（六日上午十二鐘） 
　　北京王乃模何遂魚（六日）晨回京告鹿與靳寇田接洽情形惟具體條件非聽吳令不能談（六日下午八鐘） 
[奉張不主急進]  
　　天津外訊奉軍對時局甲派主張放棄關内整理東北乙派主張奄有直魯京兆留段政府操縱政局張似傾向甲派（七日下午八鐘） 
　　天津奉張因時局變化决採保守主義關内軍事交張學良張宗昌應付（七日下午六鐘） 
[聯軍决計一戰]  
　　北京今日黄村迤南魏善莊有小戰國民軍謂該處確有小戰午間已停止（六日下午八鐘） 
　　漢口總部訊聯軍定魚（六日）日拂曉對京下總攻令東路李景林任第一方面張宗昌任第二方面張學良任第三方面韓麟春任第四方面西路閻錫山靳雲鶚任總副司令王爲蔚王維城田維勤魏益三分任指揮楊清臣已召集舊部編制成師定魚（六日）日加入通縣方面進攻（六日下午六鐘） 
　　天津奉軍總司令復設唐山奉軍第十七騎旅昨由蘆台至軍糧城步十一師由津赴廊房（七日下午六鐘） 
　　天津津車站麻（六日）到靳雲鶚軍一部分並無軍事行動夜又回楊柳青（七日） 
[北京請奉軍勿兩投彈]  
　　北京王芝祥魚晨赴津一代表京中請某軍勿投彈二代表純一齋催張李速表示和平主張（六日） 
　　北京奉飛機今未來國軍飛機繞一週無事（六日下午八鐘） 
　　北京魚（六日）閣議敎胡提十八慘案結果明令着内務部優恤死傷及敎部防範赤化又决由内閣名義電張阻飛機投彈僉以今日未來電從緩發（六日下午八鐘） 
　　北京魚（六日）使團會議飛機投彈依前年九月二十四致北京及奉天抗議案以書面抗議務保證外人生命財産意外危險并請於短時期内回復京津通車（六日下午八鐘） 
　　天津聯軍已五次向京城投擲炸彈奉方飛虎隊麻（六日）亦運津備加入（七日下午八鐘） 
[吳將北上中之漢訊]  
　　漢口總部令路局備專車一列爲吳北上入京用（六日下午六鐘） 
　　漢口吳準備夏曆三月七日生辰後北上先駐保定（六日下午六鐘） 
　　漢口陳歌（五日）令財廳限一星期籌餉六十萬元（六日下午六鐘） 
　　漢口吳以靳迭電請餉特令勞之常携路欵三十萬元歌（五日）晚專車北上藉便查考通車辦法（六日下午六鐘） 
　　漢口討賊一軍護路司令將由第三司令王維城兼任（六日下午六鐘） 
　　漢口吳以此次鄂豫戰事鄂將領厥功甚偉於歌（五日）發表任第十五混成旅長劉玉春陞任第八師師長原任師長劉建章調任荆宜鎭守使第十五混成旅令回復第十五旅原稱以該旅第三十團團長于信臣陞充旅長宋大霈所統第三混成旅擴充爲湖北暫編第三師師長即以宋承充（六日下午六鐘） 
[天津軍事雜聞]  
　　天津魯軍第八師昨開往北倉駐防聯軍在京奉綫及北鄕丁沽等處均設有飛機場昨由奉運來飛機一架通體拆卸暫存放總部（七日下午六鐘） 
　　天津聯軍在楊村設兵工處郭振榮爲處長僱民夫千餘人挖築蓋溝正面在楊村東至寳坻西至韓家墅長百五十里（七日下午八鐘） 
　　天津褚玉璞陽（七日）晨在省署就直隸保安總司令職榮臻仍不願護理省長麻（六日）將印信璧交省署由政務廳長陳昌澤代拆代行（七日下午八鐘） 
　　天津吳佩孚在保定設聯軍辦公處牛向晨爲處長（七日下午八鐘） 
　　天津鎭威軍在中州會館設司令部 
　　天津京奉車麻（六日）售全路客票京津客車及長途電話仍不通國際列車亦不能開駛汽車載客每位四十元經戰區甚危險（七日下午八鐘） 
[劉鎭華佔陜州後之豫局]  
　　開封劉鎭華佔陜州後所部擴爲八師麻振武柴春廷梅發魁賈巨卿王振憨玉振等均歸節制現分駐渭南憧關陜州靈寳一帶劉爲陜甘聯軍總司令日昨派代表齊性一來汴謁寇報告豫西經過情形聞吳昨電寇優予犒賞（八日上午十二鐘） 
 
 

Page 5

 
 
1;第一萬九千零七十二號;中華民國十五年 西曆一千九百二十六年四月九號
星期五 * *[本館要電二]  
　　開封吳令張治公部移駐豫南李振亞駐洛陽任應岐駐陜州現各軍已準備即日移防（八日上午十二鐘） 
　　開封張治公前赴漢謁吳聞日内即返籌豫備移防（八日上午十二鐘） 
　　開封樊鍾秀部自改編後聞樊已往登封少林寺出家（八日上午十二鐘） 
　　漢口王維城派李殿祥來漢在總部領去子彈十一萬發運赴彰德（六日下午六鐘）　　鄭州張治公昨夜由漢口專車抵鄭本晨專車返洛專車過鄭站與在站小機車相衝出軌機車損壞未傷人（七日） 
　　鄭州路息京漢路日内可售北京票 
　　鄭州鐵路警備司令張殿如擬軍運用車條例及收回空車辦法十三條經漢吳批准昨通告各軍照辦一年來被軍人損壞瀕於破産之京漢隴海兩路或可望整頓（七日下午九鐘） 
[各社要電]  
　　東方社八日天津電向通州以北進軍之奉軍主力集結已畢戰備充實故聯軍已從六日起亘全線轉爲攻勢 
　　電通社六日北京電奉軍以國民軍據守北京絶無去志又重整陣容謀取北京奉軍由通州方面進爲右翼李景林軍由黄村方面進爲中路張宗昌軍由京漢路進爲左翼分三路進逼已開始總攻擊國民軍亦分三路抵抗黄村附近前綫已有衝突砲聲隆隆震耳 
　　東方社八日天津電褚玉璞之魯軍配置於京奉鐵路兩旁李景林之直隸軍配置於馬駒橋通州間奉軍配置於通州以北兵力魯軍三萬直隸軍二萬奉軍爲第十六師第二十七師第十三旅第十四旅第十七旅及騎兵三師 
　　東方社八日天津電褚玉璞昨日就直隸保安總司令任後即再赴戰綫張學良不日俟將其司令部由唐山移至廊房後即赴前綫在唐山方面之奉軍現正絡繹經過天津運往廊房方面 
　　路透社六日北京電聞聯軍將於明日在黄村取總攻勢吳佩孚之代表昨夜與鹿鍾麟會商後已歸報吳氏 
　　東方社七日北京電六日下午外交團向中國政府提出抗議覺書其要旨如下公使團對於目下在北京及其周圍施行敵對行爲 
京於公使館之安全公使館區域及巿街其他之地方瀕於危險外人生命財産之安全不堪憂慮之念各國公使一面决意繼續從前之嚴正中立態度同時確信對於中國政府就於使外國國民瀕於危險之狀態喚起中國政府注意責任觀念實爲正當之處置又希望中國政府對於交戰各派不僅爲人道起見亦爲現在在北京開會之十二國代表出席之國際會議起見爲中國人全體利益計毫無遲滯講適當之措置務使避免今後之妨害亦爲正當之處置公使團特對於最近數日間空中所發生之襲擊欲喚起中國政府之注意飛行機屢次飛翔於公使館區域之上空兹對於公使館區域之侵害特提出抗議萬一在公使館區域及其外各外國人民之生命財産受有損傷則中國政府應負其責任就於此點希望注意一九二四年九月二十五日致外交部之書翰當時盛傳在北京將使用飛行機之說故致之也同時各國公使對於中國總商會及其他代表團體之懇請停止不法之攻擊方法欲表示同情云云 
　　電通社六日北京電芳澤公使致公文於外交總長胡維德氏係關於大沽驅逐艦砲擊事件之抗議並要求此後之保證 
　　路透社七日青島電畢庶澄今日由津乘火車回此大受歡迎 
　　路透社七日天津電魯兵由此間附近開向德州及濟南者甚衆聞因魯省現有發展其性質未明故攻京之前綫已回黄村退至萬莊（譯音） 
　　東方社七日赤峰電比較的有整齊武裝之國民軍連日集中於赤峰方面彼等自稱因國民軍在北京附近者爲數過多故分佈於此實則擬堅守赤峰而衝奉軍之背後　　朿方社七日漢口電傳聞吳佩孚之北上依各方面之勸告或近日即將實現亦未可知現己備車　 
　　東方社七日北京電何遂王乃模兩代表於六日返北京將吳國妥協交涉經過報告鹿鍾麟聞此次交涉之結果僅與靳雲鶚個人得相當之諒解若謂爲已舉吳佩孚成立和議似乎尙早且吳至今尙未改變接近奉天之態度其與靳雲鶚個人的諒解之内容亦不過云將京漢全路及北京置於靳雲鶚田維勤勢力之下確未涉及中心問題故直視爲時局起變化似未得當祗可謂爲國吳兩軍已開妥協之端緒耳本館專電 
　　北京今日閣議又討論日使所提大沽案五條要求結果交鹿鍾麟核議具覆（六日） 
　　北京近日京津外國汽車生意發達每日有數百輛往還（六日上午十二鐘） 
　　天津直隸財廳長楊齊高日前辭職聞省署方面已由政務廳陳昌澤表示挽留　　天津光雲錦前日由京來津寓梁鴻志宅將與各方要人有所接洽（七日下午六鐘） 
　　天津京奉局長王學康辭職遺缺委令曾廣勷接充（七日下午六鐘） 
　　吉林奉省財兩長鄭謙劉尙清均堅辭現吉財廳榮厚調任說盛併仍兼長 
　　吉林張作相已由錦返奉歸期未定 
　　吉林奉派員整理津奉無綫電便軍事　　吉林制憲會員圖續辦各方以不與奉同進止力反對省亦停發經費（七日） 
　　青島學兵敎育團長聶天賓因各縣原定送高小畢業生五十名尙不足半數今差排連長等三十餘名分往各縣催送　　青島畢庶澄回青因植樹節已過擬再舉植樹典禮以誌凱旋（八日下午八鐘） 
　　哈爾濱新來東鐵俄要員聲明改進路務尊重中國主權特别注意華方意見並謀驅除白黨張長官對巿會預算主節减矯俄人浪費之弊餘欵舉辦公益（七日） 
　　開封財廳曲卓新前赴漢謁吳政界息此行係報告豫省財政紛亂無法維持請准予辭職現廳務由督省兩長委軍需課長温廷然實業廳長賀增培帮辦昨已視事（八日上午十二鐘） 
　　開封省行總理方瑞麟昨接事（八日） 
　　漢口津電旅津兩院議員連日秘議决先在津集合俟北京攻下即日入京正式開會旅漢議員有由海道北上者（六日） 
　　漢口武大學生爲同學楊德羣女士在京被難歌（五日）午開追悼會到者五百餘人倍極悲壯（六日下午六鐘） 
　　漢口魏益三派赫文蘇爲駐漢代表謝文炳由贛到漢寓大陸旅社總部主任參谋蘇蔭森歌（五日）由保定反漢豫北鎭守使李治雲歌日由新鄕來漢（六日） 
　　漢口武昌各機關職員二百餘人五日赴軍省兩署請願改現加薪無結果（六日） 
　　漢口贛鄧如琢派洪濟川來漢設立辦公處（六日下午六鐘） 
　　廣州政府任命李祿超爲實業廳長 
　　廣州蔡元培胡適約灰（十日）可抵粤省開蔡胡二氏將被命爲中山大學改組委員會委員（七日下午一鐘） 
　　香港贛方代表蔣作賓虞（七日）抵粤謁譚延闓代達方願輸誠國民政府各要人定庚（八日）宴蔣（八日下午七鐘） 
　　香港中央執行委員定五月删（十五）開全體會議（八日下午七鐘） 
　　香港政府加委孫科林祖涵爲預算委員會委員（八日下午七鐘） 
　　香港政治訓練部俄顧問施乃德辭職回國改聘尼羅夫充任（八日下午七鐘） 
　　香港當局委吳嵎爲中山艦長（八日） 
　　香港黄紹雄微（五日）抵梧將桂軍編爲第七軍并改組省政府（八日下午七鐘） 
　　廈門鼓嶼工部局華捕擾鷺江戲院不服巡捕長取締集衆聲言若加懲處將全罷崗一部並赴英領署訴捕長事實上已不聽約束捕長受挾不敢行使職權鷺江院主避厦不敢回領團將開會處理聞俟勢緩仍將撤辦（八日下午十一鐘） 
　　廈門聞周蔭人以張毅軍迫詔安恐閩粤失感電張囑緩進駐平和粤軍李春芳有將歸李鳳翔改編訊（八日下午十一鐘） 
　　廈門學聯會庚（八日）開會不成（八日） 
　　廈門永泰團練兵與德化民軍黄其瀾劇戰於湖坂（八日下午十一鐘） 
　　九江羅家衡前啣吳佩孚命來潯與鄧如琢接洽贛事現任務畢庚返漢（八日） 
　　九江張之傑庚（八日）往南昌携鄧總司令訓詞慰勞全省軍隊（八日下午九鐘） 
　　蚌埠齊（八日）靳雲鶚代表張聯棻赴寗謁孫畢過蚌北上回豫（八日下午五鐘） 
　　蚌埠新任商埠督辦王世澄蒞大馬路商埠公署就職各界均往致賀（八日） 
　　徐州吳佩孚代表朱彭壽庚（八日）由汴過徐赴寗（八日下午十鐘） 
特約路透電 
[意相被剌傷鼻記]  
　　七日羅馬電萬國外科醫士大會今日在此開會到會代表六百意相墨索里尼致詞極言外科醫士生死人而肉白骨之功謂渠在大戰中曾親自經騐醫士之奇術云未幾墨氏偕醫士數人出門當穿行十字街以便上汽車時忽有黑衣老婦從人叢衝出舉槍直放擊傷墨氏鼻端當有警員三人將該婦拘往阻其續發槍彈並押往警署以免羣衆憤敺墨氏被擊後以手撫鼻血淋滿手同行醫士即以巾按其鼻不使血出意相乃折回由醫士施初步療治法意相後即傳諭不得苛待行剌之人意相態度鎭靜自言傷勢極輕未幾乘車返邸慰問者踵相接醫士發出報告謂墨氏受槍彈之傷穿過鼻孔但並不嚴重女剌客自稱英人名吉伯森年五十七日倫敦電行剌意相之吉伯森女士乃英國阿施本勳爵之姝勳爵家人告路透社訪員謂女士素性燥烈刻在羅馬 
　　七日羅馬電意相險遭暗殺之消息頃刻傳遍全城聞者莫不憤震尤以中區爲甚該處有青年多人集衆至反對黨之報館搗毁印機當道已出示嚴禁暴行 
　　七日羅馬電羅馬全城懸旗賀意相之脫險相邸門前慰問者極衆意相已電致意皇報告遇險情形英外相張伯倫已來電慰問汎繫黨報紙謂外人作反汎繫之宣傳致有今日之險事各文明國不應容納此種宣傳云　　八日羅馬電意相雖傷鼻然昨夜仍出席汎繫黨理事會並致演詞略謂意國汎繫黨在國内已獲勝利舊黨已潰但對外尙須奮鬭又謂余平生以危險的生活爲格言設余前進爾輩其繼起設余後退爾輩其誅余設余死爾輩其爲余復仇云聞者歡呼若狂 
　　八日羅馬電全國聞意相遇險大爲憤怒各處巿民多聚衆游行高呼墨索里尼萬歲並舉行謝恩典禮賀意相出險晚間燃燈懸旗國内外賀電粉來以數千計意太子亦造邸慰問 
[印度敎爭外騷動]  
　　八日喀爾喀答電據官場消息前數日内此間宗敎暴動死三十五人被拘者五百人惟死數恐尙不止此因未經報告者正多也據警察報告昨日諸均安謐不致再起風潮 
　　八日喀爾喀答電今日又有回敎徒一人在街中被殺故風潮未靜孟加剌政府秘書長史丹芬森爵士今日巡行暴動區與兩敎領袖會商釋爭辦法 
　　七日喀爾喀答電距此二十五哩之戈里坡地方大局吃緊有廠工數千名因苦力一名爲歐人毆傷致斃故已罷工入晚大局更惡歐人多名被毆傷四名武裝警察已出防 
[美國油池大爆炸]  
　　七日美國加州桑魯易斯電合衆油公司之油池四座内有油四萬桶觸電失火爆裂聲大作全邑震動碎玻璃窗數百火勢蔓延幸有千百人趕造隔堤以免附近小油池五十座悉被延燒估計損失千萬元此爲油業史中之最大火災 
[比法郎價漲]  
　　七日倫敦電今日倫敦巿場比佛郎之價大好開盤一三○又八分之七收盤一二四又八分之三合英金一鎊因比財政大臣曾至英財政部將比國欠英之債商妥償還辦法之故 
[埃及博物院捐欵問題]  
　　七日紐約電羅基菲勒前允捐助埃及政府一千萬美金開辦博物院與考古院各一埃及首相齊瓦反對其條件兹據紐約日報登載羅氏之宣言謂已命其駐埃及代表相機取銷捐欵之議以了爭端一依西埃相之建議另擬計畫向埃及政府提出云 
[飛行界消息]  
　　八日瑪德里電西班牙與中政府已商妥條約准西班牙飛機取道華境飛往馬尼剌聞中國之條件甚嚴 
　　八日倫敦電柯白漢氏現正準備飛往澳洲數星期内可望出發所用引擎即前用以飛往南美者 
公電 
　　天津張宗昌等電各報館均鑒本日直魯聯軍及鎭威軍三四軍團向敵施行猛烈攻擊刻據前方報稱馬駒橋及南大紅門兩處均被我軍佔領敵人紛紛向西北潰竄北京指日可下特此馳聞張宗昌李景林張學良褚玉璞同叩陽酉印 
　　北京通電各省衙門均鑒臨時執政令敎育總長胡二源呈署司長陳延齡懇辭署職陳延齡准免署職此令任命羅惠僑爲敎育部司長此令外交總長胡惟德呈請任命金間泗唐寳恒李廷斌沈祖德爲僉事楊恩堪署僉事均照准此令兼陸軍總長賈德耀呈請任命楊桂延爲陸軍第一師副官長王麟閣爲步兵第一團團附端木憲炳爲第三團團附陳慕楨爲第四團團附薛天福爲第一團第三營營長宫浩爲第二團第三營營長任連山爲第四團第一營營長劉樹人爲騎兵第一團第一營營長葉林爲第二營營長鄭其沛爲步兵第一旅少校副官崔邦偉爲二旅少校副官王世祿爲陸軍第九混成旅少校副官曹福泉爲江西陸軍第一師騎兵第一團第一營營長楊得祿爲正軍械官楊福順爲江西陸軍第二師步兵第五團團附程東源爲第六團團附胡獻璘爲第八團團附王繼昌爲第五團第一營營長鄭鶴洲爲第六團第一營營長廖邦梁爲第三營營長周林爲江西陸軍第四師步兵第十四團團附均照准此令京魚（六日）印 
　　南京龍潭商會電申報鑒敝會虞日改選姚錫舟屠宜厚當選爲正副會長特聞龍潭商會叩齊 
國内要聞 
[北京通信（新）]  
　　尙無頭緒之和平會議 
　　由王士珍發起之和平運動在目下實尙未收任何之效果王等之希望有二一爲停戰二爲議和唯欲議和則必須先行停戰今戰尙未停當然談不到和而就各方之趨勢以觀則京畿一帶之大血戰且有爆發之可能此誠可謂出人意料以外之事今特分述目下各方所持之態度以見和平會議不易進行之一斑 
　　（一）國民一軍方面國民一軍在豫鄂戰事發生以前其防綫即甚遼闊熱河方面直從凌源至朝陽皆爲防區灤州方面則除灤河西岸約二百七十里皆爲防區外而因奉方有海軍之故自天津以至唐山之海岸又成爲必防之地及豫鄂戰起二軍陸續回豫三軍不能應戰津浦戰事日告緊急直魯聯軍由安陵趨連鎭旬日之間陷泊頭拔滄州經興濟青縣而取馬廠且曾一度佔領距天津不過百餘里之唐官屯於是一軍遂又不能不在津南設一防綫而首尾必須兼顧之勢成矣已而二軍覆没山西閻錫山又忽取消門羅主義一面出兵石家莊隱爲吳佩孚之前驅又一面則在大同增防表示將有事於豐鎭及平地泉之意至是一軍腹部旣有被人刀剚之憂而京漢路北段復成爲必防之綫四面楚歌之下自不能不有顧此失彼之虞其幹部因恐萬一有一路失利則全局即將隨以牽動故其時津浦之戰事雖漸入於佳境已將直魯聯軍驅至滄州而張之江則不惜密向奉張請和且自願退出熱河以爲議和之基礎雖其後奉張進而要求并還直隸之地盤頗有得隴望蜀之意而馮玉祥（馮時尙未行）仍欲忍痛以應之藉以促成國奉之和議張樹聲之隨郭瀛洲赴奉蓋即欲附條件而讓出直隸者使非擔任津東津南兩綫總指揮之鹿鍾麟極力反對則不待王士珍等之呼籲國奉兩方之和議實不難指日觀成不幸而鹿鍾麟因京榆綫戰事盧龍一戰已告大捷津浦戰事更長驅直下興濟而圍滄州頗自信其戰略不至失敗竟大倡反對之論主張割地應限於熱河不能再議及直隸同時其軍中策士更響應以直隸熱河爲緩衝之說於是此埀成之或國奉和議遂又陷於擱淺之狀態而斯時之王士珍則忽以咸電致各方主張以「聯軍退歸山東陜軍退歸陜陜西河南仍維持現狀直隸熱河及京兆皆劃爲緩衝地」爲停戰議和之基礎矣王等咸電發出後國民一軍因其條件較有利且其時山西軍在大同方面者已確有作戰之凖備乃毅然以本月十九日將各路軍隊一律撤退冀能假王士珍等元老之力將直隸熱河劃爲緩衝地帶此國一軍撤兵之經過情形也但國一軍之希望雖如此而王士珍等則因赤手空拳之故殊無貫澈主張之力奉軍旣乘 
 
 

Page 6

 
 
1;第一萬九千零七十二號;中華民國十五年 西曆一千九百二十六年四月九號
星期五 * *　　村國一軍至此雖悔前此不直接與奉言和之非計然已無及矣不過國一軍雖悔不及追然仍不願無條件退回西北現復爲如下之决定（一）仍堅守目前之防綫以逸待勞苟有進攻者即與之應戰以待和平會議之開幕（二）如戰事不利即全師引退南口深溝高壘但爲被動之應敵不取前進之攻勢同時亦不參與可斷其無利於本軍之和議蓋國一軍因今者防綫止於一隅自顧兵力不弱實不願再爲無條件的撤退也又國一軍目下在各路布防情形如下（一）在京東者以通州附近之運河沿岸爲之守之者有唐之道步兵一師佟麟閣一師劉海明一師孫連仲騎兵第一師全部計步騎共五師（二）在京南者以黄村爲最前之一綫守之者有韓復渠步兵一師石友三一師劉玉山一師過之綱一師騎兵第七九兩旅鋼甲車五列計步騎共五師（三）在京西者以長辛店爲最前之一綫守之者爲陳毓耀步兵一旅董硯樸一旅砲兵第一旅及鋼甲車一團計步砲共三旅（四）預備隊分駐於城内及南苑西苑等處者計有門致中步兵一師許鑲雲一旅許長林一旅衛隊旅一旅交通隊一團手槍隊一團炸彈隊一團地雷隊一團總計之計有步兵八師四旅騎失兩師一旅砲兵一旅鋼甲車隊一團又五列交通手槍炸彈地雷各隊共四團其爲數已不可謂少兼以二軍之弓富魁三軍之徐永昌五軍之方振武目下尙各有一萬左右之兵力亦分駐於長辛店易縣等處其總數實有十七萬人以目下前綫而論紫數足以抵抗對方則其不肯完全向對方示弱蓋一極明瞭之事實矣 
　　（二）奉軍方面奉軍方面其初因山西未動國一軍之抵抗力尙强故只欲國一軍退出直隸及熱河而不責令再退出京畿今因國一軍在直熱方面者均已自動撤退而晋軍又已動乃進而主張國一軍須退出京畿悉數遷至西北今已進兵於通州·以逼國民軍對於各方呼籲和平則均以不得要領之空言搪塞之其軍中策士旣多主張照歐洲大戰之先例令國一軍負戎首之責任將其軍隊數目加以限制以免將來之報復而比較上接近奉方之報紙尤極力鼓吹此說謂非如此則國一軍不須一年即將再起而與奉軍戰鬥因此之故奉方之態度大有日趨於强硬之勢張作霖此次之出關本有親自督戰之意蓋張作霖曩者尙恐吳佩孚長驅而入北京以關内主人自居故對國奉和議頗爲重視但得直熱於願已足今則因形勢已異於昔時吳佩孚旣無直入北京之願望而國一軍則正以退回原防爲辭欲保有京畿張氏乃欲乘此渾混期中再將京畿一帶作爲奉軍駐紥地亦必然之勢也 
　　（三）聯軍方面直魯聯軍此次重到天津其有名將領皆欲得重賞於是李景林張宗昌乃以魯軍之褚玉璞爲督辦以直軍之李爽塏爲省長以酬其功而李影林本身則仍以總司令名義率師力攻黄村冀能攻克北京再於北京覓一適當之位置外傳李欲入京握一軍事上之最高權現正向張作霖自述其志願如張作霖允之則將力請張作霖益兵進攻北京以便實行其理想但李雖有此心張作霖則未必贊成之同時張作霖以外之各派人物亦决不贊成此種舉動結果恐李之痴夢不出數日即將醒覺矣目下則停戰議和之舉李决不贊成之也 
　　以上所述爲國奉聯三方面之情形關於吳佩孚者則因京中久已不能得漢口方面較詳確之消息愚殊不敢武斷而强記之不過就上述之三面而觀已足見和平會議開幕之無期何者因雙方之希望實不能相容若無意外之變化則京畿方面之再度喋血亦在吾人之意中也唯以目下形勢而論固極惡劣而呼籲和平之人物則已派出兩批代表分赴各方面籲請停戰并有重行擬定調停條件之舉聞其條件之大略如下（一）國一軍退回西北但其他軍隊亦不得駐紥京畿（二）國二軍殘部仍回陜西經過豫省時應予通過（三）國三軍以大名爲駐防地（四）魏益三方振所部如允仍回奉魯則由奉魯指定駐防地如不願回奉魯則於切實淘汰之後將保定作其駐防地（五）保定以東至山海關悉歸李景林（六）熱河由張作霖支配（七）其餘豫陜贛等省悉維持現狀（八）政治問題由多數取决唯此條件當先徵閻孫等之同意再向各方提出蓋因鑒於王士珍咸電之毫無效果欲借重握有實力者之一言也（三月三十日） 
[天津通信（春氷）]  
　　大局漸有變化 
　　北方之最近局勢其糾紛錯綜似决非短少時間所可解决記者對於時局前途縱極潛心探索之苦亦覺其頭緒複雜不能一一爬梳故前途之和戰與否殊　不敢直下肯定今但其逐日所得之報告彙成此篇讀者於此覘之則此間消息亦可略窺一斑蓋今日形勢各方首領亦殊　有感於時局之棘手而不肯輕易下子故冥冥之中遂使此相持之局無形延長亦北方人民之不幸也 
　　國民軍最初定計本棄京津不守率全師退回察綏憑南口之險築最新式之防禦工程以阻聯軍之西上但延至近日似已不甘於放棄北京將憑近畿京兆之區域東向延敵以待和平會議之結果滬上論者或謂其徒耗兵力無裨實際即余亦曾以書上某當局勸其勿圖目前之利頓重兵於决不可守之地惟日來形勢確有變遷國民軍保守近畿亦殊無何等不利之處蓋國軍之前綫撤防原因在子彈補充缺乏庫倫軍火阻於大雪不能南運之故自防綫縮短之後馮玉祥已抵庫倫而蘇俄接濟之軍需亦已到達張垣以十餘萬軍力防守近畿揆之主客之勢自有可以不敗之理且自馬福祥甘兵及李鳴鐘之第五師開回豐鎭大同迤北之國一軍已達三萬以上積極對於山西加以壓迫而晋閻之態度自不得不立呈緩和惟國軍無意於京師雖至今日與原定計劃仍是未改不過開拔給養不能不有着落而其最後之决心則尙有其他之用意蓋欲以和平手腕讓北京於鄂吳决不甘以一戰退却讓之於李景林也（張之江力主之一軍全體於最近亦不反對）一軍之定計如此故晋閻亦樂爲居間日來馬福祥赴太原而西路戰事竟告停頓張之江且電告田維勤請迅率全師北上是張之江與吳佩孚間早已成立默契吳氏今日居然有到達北京之可望眞所謂環境造成之倖兒也 
　　吳奉間雖無密約而關於地盤分配則已有大綱奉天聲明但得熱河直隸京張當劃歸張李藉爲兩勢力居間之緩衝至中央政府則聽吳佩孚主持故吳氏以入居保定指揮京局於奉方約言並不違反惟李景林此次捲土返津何嘗不欲督辦自爲卒以魯軍環視不能不讓與褚氏其心中已感不快省長一席初委李爽愷而張宗昌即大不爲然不得已易以榮臻榮爲李部其不得於魯張與李爽愷何别故榮臻今日仍出任爲前敵指揮而以職務委之政務廳將來此缺還是畢庶澄有此希望李景林則如入寳山而一無所得也 
　　李旣不得於直隸故力主攻取北京日來京津間廊坊黄邨已開火數次而京東通縣國軍唐之道鄭金聲部亦與萬福麟騎兵有小接觸李景林曾於日前偕張宗昌謁老張於秦皇島晤面後與少張偕返此間據聞内中决定張宗昌助李景林規取北京奉天亦派騎兵兩師與步砲隊爲李氏牽制左翼（即通州）但自李回津李部九十兩軍榮臻蘇玉書俱陸續向廊坊開去而魯軍參加者僅孫殿英之三十五師一師其前鋒俄兵鐵甲車隊反於昨日調回張李間支吾日甚李氏前途直茫茫無所歸着矣 
　　天津一帶已完全入魯軍範圍褚玉璞早入督署其人年五十左右乃行伍出身隨張宗昌多年入手即組軍警聯合督察處將李部李書鳳之别動隊二千七百人完全解散地面治安李軍不能過間李亦敢怒而不敢言也三多師景雲於三十日來京翌日即與三頭晤面張學良與張宗昌皆表示息事寗人對國民軍不爲已甚楊清臣在座更從旁鼓吹之結果請調人轉勸國軍先退北京再開和議李嘿無一語亦可見其鬱抑難堪矣今日相持之局全爲李景林一人之故李若祗求得一京兆則尙非不可以爲如仍欲規取北京則非第爲鄂吳所不容而亦爲奉張所不滿蓋老張對於李氏感情消失只有怨望决不肯爲李氏一人犧牲兵力國民軍今日東支西撑即是求和局中略佔便宜而環境形勢亦自有可能者在故余亦不復有所言也 
[天津之軍人世界（舜年）]  
　　軍事機關五十餘處治安仍舊不安 
　　天津通信辛丑條約上載（一）五十里内不准駐兵而民國十三年奉直之役此例遂破（二）五十里内不准作戰而民國十四年直國兩軍火併此例亦破（三）大沽口砲台掘平不准設防禦工事而本年國民軍在該處建築砲台且封鎖港口（四）京津交通無論何時不准隔斷而去年直國兩軍鏖戰與此次聯軍攻京交通完全隔斷雖有國際列車亦無法通過京津使領對於上述四事均曾嚴重抗議而軍事當局以「置之不理」四字應付之現在京津客車停頓已達十日長途電話亦已一星期不能通話電報最快亦須十餘小時方能送達快遞郵件須三四十小時刻下豐台黄土坡之間仍在槍烟彈雨中交通恢復至速亦須一星期後直魯聯軍除向北開拔外魯省軍隊仍源源來津糾糾桓桓行於街巿者觸目皆是且十九携帶武器人民日在驚濤駭浪中生活新任警察廳長李家驥曾宣言地方不安由於警察罷崗之故迨至警察復崗而搶刦仍時有所聞李又諉過别働隊分子複雜厥後李景林下令將别働隊解散並取銷軍警督察處而敲門入室索取財物者仍係内穿軍服外罩便及之徒李又諉爲商家罷巿之故乃一面勸導商家開巿一面組織軍警聯合稽查處共十六隊分班出巡手捧大令查拿不法軍人近日商家已照常營業匪風雖减但仍不時發生搶刦之事愚昨因事赴河北見軍事機關櫛比林立實爲十餘年來所未有費數小時功夫驅車調查竟達五十餘處河北居民確已十室九空民宅强半變作兵營巿面蕭條已無商務可言各學校亦被軍隊借駐兹試述如下山東軍務督辦張宗昌行轅在宇緯路曹家花園奉軍軍長張學良行轅在元緯路恒記德軍衣莊聯軍第二方面軍團司令部在大經路中州會館督辦直隸軍務公署衛隊旅司令部在河北公園聯軍第六軍第三十五師辦公處設在三馬路民宅直魯聯軍交通司令部在總車站直魯聯軍總兵站在元緯路曹家大樓第二兵站在高等工業學校直隸憲兵總稽查處在總車站聯軍第六軍游擊隊總司令兼别働隊總指揮三十四師師部辦公處在三馬路民宅膠東戒嚴總司令部在元順里口聯軍第九軍司令部在津浦醫院聯軍督戰隊副司令部在大經路名利旅館直隸憲兵司令部在大經路浭陽旅館憲兵第四營營部在大經路永安里聯軍第六軍衛生隊在農林講習所第八軍第三十二師一百四十旅在高等工業學校試騐所山東軍務督辦公署稽查處在大經路泰安棧第二方面軍團担架第三中隊在東福里第三十五師兵站處在泰安棧聯軍中路總指揮部在大經路中和旅館第六混成旅第十二團二三營駐大經路永和棧山東保安司令部在宇緯路大旅館第六軍第二十五師輜重營駐五經路北頭民宅第八軍暫編騎兵團駐唐家花園第三十二師一百四十旅第二團駐水産學校砲兵團駐農林試騐場聯軍軍醫處在省立官醫院内第二十四師辦公處在地緯路民宅膠東海防總司令部在蔡家花園山東保安總司令部副官處在省議會内聯軍軍用電話總處在總車站聯軍督戰隊總司令部在大經路貨捐局内渤海艦隊司令部在敎育廳内濟南紅十字會衛生隊在天津紅十字醫院内軍警聯合稽查處第一大隊駐總車站第五大隊駐北大關第八大隊駐河北浮橋第十大隊駐天緯路元緯路及二經路一帶民宅均駐軍隊因未揭標幟故不辨何種部隊其設在河南一帶者亦有數處關兹並調查述下直隸憲兵處在南巿羣英樓内軍警聯合稽查總處在南巿大興里河北日報舊地内聯合稽查第二大隊駐特别三區第三大隊駐大胡同大東旅館第四大隊駐南門内第六大隊駐西北城角第七大隊駐西門大街第九大隊駐南巿大興里直隸憲兵第三營駐西馬路奮永隊第一大隊駐估衣街（四月一日） 
[魯督長問題之解决難]  
　　畢褚均有督理資格林憲祖長省尙不可靠 
　　濟南通信連日褚玉璞督魯林憲祖長魯關係方面雖極力喧傳然一考其内容糾紛尙多非短時間所能解决據軍界人言褚玉璞·畢庶澄·程國瑞·許琨·邢士廉·蔡平本·王棟·皆隨張宗昌入關之旅長除蔡死邢去王棟帶罪立功不計外（上海烟土案）當去歲泰安戰前以畢庶澄之功爲最大解散曹州國民軍收撫青島海軍解散張懷斌尹德山部皆畢氏一人之力迨泰安大戰之後褚玉璞有殺敵之功畢庶澄則遭通敵之誣北京政府復表畢庶澄督魯命令畢雖百口剖白張宗昌終不無介介自是張對畢氏日益疏遠而褚玉璞之地位則逐漸增高沂州鎭守使翟文麟兗州鎭守使袁振清曹州鎭守使兼五十師師長杜鳳舉皆褚之部下魯南半壁皆入褚之勢力範圍褚之旅長徐源泉且一躍而爲岱南護軍使程國瑞許琨反毫無地盤撥之情理豈得謂平今次天津之役褚玉璞在滄州泊頭間雖不無血戰之功然先入津者實爲畢氏畢截獲國軍軍械一船亦爲國軍退却之一大原因及論功行賞褚玉璞得護理直督且有督魯之醖釀林憲祖無汗馬之勞將坐收漁人之利而得省長畢庶澄之戰功一律抹倒詎能服畢氏之心八里窪之役濟南幾被吳長植攻下幸程國瑞率部力戰始將吳部擊退濟南得轉危爲安厥功甚偉故程氏近在天津牢騷異常張宗昌有畀以山東軍務帮辦之說（孫宗先辭職）而許琨有留守岱南之功亦不能不稍有點綴惟粥少僧多分配綦難設褚玉璞而果督魯畢庶澄之地位最難處處置魯人但求無事固甚願張宗昌之舉措得宜免生風波也此外聞大名國軍仍死守未退魯軍方永昌部已至城下昨日尙有戰事 
[劉鎭華自豫回陜之經過（公言）]  
　　靳雲鶚督師北上情形 
　　濟南通訊記者因公經過汴·鄭·洛·陜·等地所睹聯軍西進北上情形較爲親切兹揭露之關於聯軍西進情形聞吳佩孚已任命劉鎭華爲陜甘聯軍總司令即隱然爲未來之陜西督軍並限定其於一星期内開拔西進劉鎭華氏接受委狀已正式就職籌備西進决定行軍辦法以柴雲陞爲前敵總指揮兼領第一路軍自雒南·藍田·華隂·華縣·等地西取咸寗長安王榮軒（即王老五）爲第二軍即中堅軍自潼關向西開拔劉鎭華自統鎭嵩軍幹部由陜州·靈寳·闋鄕·等地啓行·留張治公鎭守洛陽爲後殿軍劉鎭華自收繳岳維峻·李雲龍·田玉潔·鄧寳珊·李紀才·胡景銓·等部槍械三萬餘枝器械充足所部擴充逾十萬衆號稱四師·七混成旅而王榮軒柴雲陞等部均超過三萬人百張治公軍尙不在内張治公所部第二師附屬有十二補充旅綜數亦在五萬左右記者在陜州親晤劉鎭華氏云此行回陜可無戰事因留守長安之某司令（劉爲記者言其姓名記者忘之矣）係其督陜時鎭嵩軍團長後投於胡隸國民軍今留守長安城情見勢屈已潛輸誠予當許以師長收編某司令正候予軍至决不抵抗也劉並爲予言西路吳新田軍已三路出兵由漢中攻關中正與何經緯·楊虎臣兩軍相持於盩厔·武功·　縣·俟予軍入長安咸陽則何·楊·必不戰而遁陜北否則予與吳軍東西夾擊可盡殲之也惟井岳秀久踞陜地見形勢不佳潛輸誠於鄂吳鄂吳刻有來電保留井岳秀部是井岳秀已投降於吳佩孚陜北可不致發生問題劉氏爲余言之如是則陜西督省兩長當屬於劉鎭華吳新田可知而劉吳用兵計畫亦暫取關中道留陜北榆林道俟異日再爲肅清此聯軍西進之大槪情形也關於北上者則田維勤爲前敵總指揮所部號稱一師實數不下三萬已抵保定石家莊其中堅軍王爲蔚·王維城·馬去第·高汝桐·徐壽椿·閻曰仁·等師正集中於邯鄲·磁州·順德一帶總司令靳雲鶚自鄭北上督師前進以李鴻翥·米振標·李治雲·爲後殿軍聯軍前敵執法營務處兼鐵路警備總司令張殿如氏則隨靳軍專任維持軍紀疎通車輛事宜此聯軍北上情形也至肅清河南内部事則岳·李·胡·田·等陜軍已完全繳槍遣散蓋自王榮軒（即王老五）佔據函谷關後久斷陜豫聯絡及岳維峻李雲龍輩殘部合四五萬西向而退頗儲實力衝過函谷關適劉鎭華柴雲陞大部趕到岳李在前衝鋒紅槍會在後邀擊焚其子彈輜重殆盡岳輩見子彈告罄乃死守陜州支持旬餘糧食缺乏不得已乃繳械投誠而岳維峻·李雲龍·李紀才·鄧寳珊·田玉潔·胡景銓等將領則變服化裝潛渡黄河逃入山西匿鄕村中劉鎭華共收得步槍三萬餘枝砲百餘門機關槍二百餘架自來得手槍二千餘枝惟子彈則無劉恐豫民仇殺陜軍則陜豫間惡感益深於己之督陜問題大爲不利故特派副官押送被繳械之陜軍繞道山西歸陜蓋劉鎭華所部鎭嵩軍盡河南人而衣食於陜豫陜惡感固已甚深此次陜軍失敗因豫民紅槍會擾其後路不爲無功豫民有殺盡陜人方罷手之流行語則豫民之痛惡陜人可以知矣刻豫境已無陜軍餘孽惟樊鍾秀之殘部（李振亞·任應岐·已投誠改編師長）尙有三四千人盤踞魯山寇英傑部正在圍剿至隨寇而來之鄂軍他部孫建業·宋大霈久已回防（開赴下游田家鎭黄州武穴一帶防贛方之圖鄂）而陳德麟·余蔭森·等部（均改旅爲師）近又開回鄂南防備唐生智軍北進劉玉春師（由十六旅新擴充者）亦自信陽向南活動故隨寇而來之鄂軍惟賈萬興·賀國光·兩新編師以寇氏嫡部故仍留河南現在河南軍隊除寇部外盡雜項軍所有勁旅盡出征在外矣 
[徐州短簡]  
　　浙一師在皖陣亡將士上月均將靈柩運徐在城東獅子山下埋葬現孫傳芳派夏兆麟來徐於清明日上午舉行記典由陳總司令石旅長陪祭上中級軍官一律與祭徐州總司令部憲兵隊長汪志臣偕軍警稽查團於四日晚在津浦站蘇河旅館查獲日人加藤萬次郎私帶手槍七枝子彈多粒當即帶往隊部訊問該日人携有魯軍護照並供與某運械不諱次日即交總司令部核辦浙軍第一師在徐設立幹部敎導隊經陳儀委任中校參謀徐培根爲隊長在東車站扶輪小學籌備現已就緒於六日上午行開校禮陳總司令·錢警廳長·章知事·及中上級軍官均到場參與隊員均係由各營選拔統計一百餘人 
　　討賊聯軍第一軍駐寗辦公處長李有志及該軍副官周德麟五日上午由寗運大批槍彈抵徐計一列車當轉隴海路赴開封 
　　清明日徐埠在北關縣立糢範農植樹先期經實業局籌備是日上午十時舉行陳總司令高道尹代表章知事·錢廳長·及地方各機關領袖各校學生均親往手植計共栽樹秧四千株 
　　六日車站消息蚌埠皖軍出兵淮河封民船二三百隻開赴淮安未知係何事故 
　　徐屬豐縣西北與魯省單縣昆連月前有豫軍派來之劉參謀在該處袁家廟招匪桿首葛花率黨受編向地方需索供應居民不堪其擾駐豐彭營長邀集駐碭軍隊剿擊單縣聯莊會亦協攻匪衆崩潰匪共二千餘人半多莠民被擊分散祇桿首葛花率悍匪二百餘人向西北竄去 
　　津浦交通雖全路恢復惟仍係南北段分段售票北段以兗州爲止三日北來票車有在津賣得通票者到徐分别補票始克南去現該站又奉令通告旅行者仍須分段購票南北段均以兗州爲限 
 
 

Page 7

 
 
1;第一萬九千零七十二號;中華民國十五年 西曆一千九百二十六年四月九號
星期五 * *敎育消息 
[要聞皖省校聯合會全體大會紀（吉兮）]  
　　華中運動會秋季舉行經費問題議决各辦法 
　　捲烟稅决由敎廳接收 
　　皖省立學校聯合會日前因敎育廳長王家駒突然離皖所有各學校應領經費以及華中運動會展期舉行并捲烟稅總辦辭職一省署訓令改歸敎育廳辦理諸問題無法解决特發通知召集省内外各校長到省開會如實因事不能前來即派負責代表參與會議會期原定四月一日屆期報到者人數寥寥迨至四月六日始克正式開會是日下午一時許各省立學校校長并各校代表齊集後遂振鈴開會由該會值季校長王撫五爲主席報告開會宗旨畢即將蚌埠陳調元覆該會之艶電宣讀一遍衆謂新任敎育廳長洪達旣能履新誠吾皖敎育前途之幸也旋經主席將各議案提出請到會諸人逐案討論（一）華中運動會展期舉行問題此案前經呈請展期一年頃據法專各校體育敎員公函華中運動會關係四省未便展期更不能因吾皖一省産動全國今年勢必舉行以全省格云云到會諸人多數主張以全國運動會已定雙十節日在廣州舉行華中運動本年上學期籌備不及秋季開學時即應趕緊籌備務於雙十節以前舉行以免貽誤議决後即交文書股擬具公呈請敎廳轉呈省署咨明湘鄂贛三省知照（二）經費問題係分經常臨時舊欠三項分别討論經常費本年一月份以前之欵已經財政廳發給通知向各縣局劃撥如有尙未撥到者應請財廳催促照撥一面由各校逕往索取臨時費十五年度預算規定爲四萬元各學校已有自行墊用開支大半有主張即在捲烟稅項下提取當有二師四女師等校代表黄夢飛顧劍潭等發言謂捲炳稅欵規定爲大學基金及償還舊欠之用萬不能挪移云云緣舊欠之多以二師四女師三農等校爲最是以各該校代表之力爭也主席光昇乃謂捲烟稅欵現存有一萬數千元即提出以半數還各校舊欠其餘半數則發給墊用臨時費各校到會諸人對於光昇之主張均無異議遂决定照辦（三）捲烟稅總辦問題財政廳長劉同春蒞任伊始即辭捲烟稅總辦表示堅决業經省署訓令改歸敎廳辦理此案甫經轉行到會王家駒即不辭而别離皖他去是以自行集會解决經衆討論議决照省署訓令暫由敎育廳接收章程如何修改内容如何整理應俟新任洪敎廳長履新後再行辦理至於總辦問題或由敎廳長兼任或另聘專員辦理亦俟屆時再定以上各議案議决之後一女師校長徐方漢臨時動議謂洪廳長明日由蕪湖動身來皖日内即可履新本會同人自應公宴并請宣布政見屆時或請各廳道作陪到會諸人如贊成即由會先期預備云云衆無異議斯時已五句鐘矣於是宣告散會（四月七日） 
[京師圖書館新地址購定]  
　　中華文化基金董事會與敎部訂立契約共辦一國立圖書館敎部覓定西長安街御馬圈爲建築該館地址並一再函請陸軍部指撥在案現聞陸部業已認可但依照公用徵收法須地價二萬元三月三十一日中華文化基金董事會已開付二萬元支票一紙交敎部轉交並囑即將地契取出業已分别照辦云 
[浙省各中學視察報告之廳令]  
　　浙江敎育廳訓令省立第七中學校云案據省視學毛寅報告視察該校狀况等情據此查該校辦理合法殊堪嘉許合行令發報告書令仰該校知照此令又訓令第八中學校云案據省視學毛寅報告視察該校狀况等情到廳查該校長任職以來實事求是力求整頓而各敎職員亦能和衷共濟熱心任事一載以來校務頓見起色至堪嘉許尙期積極進行無懈無忽合行令發報告書令仰該校知照此令又訓令第九中學校云案據省視學毛寅報告視察該校狀况等情據此查該校辦理大致尙合合行令發報告書令仰該校隨時改進此令又訓令第十中學校云案據省視學王鎭雄報告視察該校况等情據此查該校處此經濟因難之時而能實事求是力求改進自非校長熱心毅力任營任怨曷克臻此惟學生風紀尙欠整肅尙其不避艱難積極整頓爲民造福合行令發報告書仰即格外注意是爲至要此令又訓令第十一中學校云案據省視學王鎭雄報告視察該校狀况等情據此查該校改進校務歷久不懈殊堪嘉許合行令發報告書令仰該校知照此令 
[蘇敎廳令取締鄕小敎員背約他往]  
　　江蘇敎育廳前據上海縣知事呈爲鄕村小學敎員背約他往請定從嚴取締辦法等情到廳日昨訓令該縣知事云呈悉查鄕村小學敎員旣受一校聘任中途背約他往實屬不守信約於師資有玷應由該知事通令所屬各校在一年以内停止任用以示懲戒而儆效尤仰即知照此令（達） 
[縣初中師校長任用法之蘇敎廳令]  
　　江蘇敎育廳前據松江縣知事呈爲任用縣立初中及師範校長如何辦理仰祈核示日昨敎廳訓令該縣云呈悉查縣立中學校校長任用手續應照部定中學校令施行細則第二十六條之規定由縣敎育局遴選合格人員呈由縣知事轉請省敎育行政長官核定再由縣知事聘任仰即轉飭遵照此令（達） 
本埠 
[同濟風潮無解决希望]  
　　敎部派員調查國立同濟大學學潮自前日决裂後學生一致奮鬥學生代表前謁總董解釋一切不得要領昨日上午十時許上海中法通惠工業學校校長朱君銜北京敎育部之命乘汽車到吳淞該校調查眞相先至阮氏私宅談話四小時後乃欲與學生談話但學生因代表在滬未歸故待至下午三時代表回校後始與朱氏接洽朱氏略謂祇願與大學部學生不願與中學部德文補習科及中等機械科談話因根本上不能承認學生會調查方法予有自由權云云學生會代表即召集大會全體之意議决每班派代表一人前往但朱氏不背容納結果雙方未曾接談學生方面曾有二人前往以個人資格報告詳細情形 
　　南洋學生會贊助同濟學生南洋大學學生會昨發表對於上海迭次學潮宣言並致同濟大學學生會書希望同濟學生堅持到底奮鬥不懈并願作後盾 
[蘇中等敎育計畫會今日在淞會議]  
　　江蘇中等敎育計畫委員會本（十日）日在吳淞開第七次會議一日結束會務所有草擬之訓育方針免費學額細則調查歷年中等學校畢業生出路統計表青年擇業心理統計表中等敎育目標之實施方法等均須决定昨日委員劉琴生·陸規亮午後五時由寗抵滬先與楊衛玉接洽一切約定今晨七時半由滬赴淞開會地點先期假定水産學校該校長函復允爲招待並備午餐江敎育廳長因新就職後各事蝟集不克預會屆時除五委員外尙有陸士寅君列席又該會經費業經省廳批准撥給二百元但該會以不敷尙巨擬再具呈請撥百元云 
[省敎育會公敎講習會明日開幕]  
　　江蘇省敎育會公民敎育講習會將於明日（十日）起開會兹彙誌各項情形如下 
　　籌備會議昨日午前十時開講習會籌備會出席者章伯寅·李頌唐·朱春生·顧靜一·葛祖澤·楊聘漁·程行之·胡叔異（章伯寅代表）由李君主席議决案件（一）議定紀錄員擔任日期如下（十日下午）趙靄吳程行之謝守恒陸稷庵（十一日上午）葛祖澤·程行之·趙靄吳·謝守恒（十一日下午）胡叔異·葛祖·程行之·趙靄吳（十二日上午）胡叔異·葛祖澤·程行之趙靄吳·（十二日下午）胡叔異·葛祖澤·程行之·趙靄吳（二）議推招待及騐券員當即推定倪衍昌·顧旭侯·賈粟香·劉紹成·袁叔畬·潘競民六君擔任（三）議講演員除具函敦請外先期分頭接洽事務推定曹韻笙君擔任（四）議布置會場推定曹韻笙·程行之·顧靜一三君擔任（五）議十二日舉行公民敎育討論時推定劉湛恩君任主席（六）議演講會主席推定四月十日沈信卿君擔任十一日袁觀瀾君擔任十二日黄任之君擔任 
　　十日劉湛恩講演明（十日）日下午三時至六時開第一次講演會本擬先期敦請劉湛恩君擔任講師嗣以劉君因事須離滬致未能預定講演期昨悉劉君尙未啟程離滬而張君勸君適有感昌尙須靜養該會仍敦請劉君講演劉君雖届時有兩三處講演但以公民敎育爲當今要圖且係委員會最爲熱心之人經敎育會固請未便力辭允屆時蒞會演講云 
　　聽講人數各地報名聽講者日來仍極踴躍昨日統計共一百三十九人 
[職敎社添置參與費城展覽會出品]  
　　中華職業敎育社參與費城展覽會出品原擬但製圖照片兹又加製中華職業學校模型及電影片並約各職業敎育機關攝製學生作業之幻燈片推定王志莘·潘仰堯·倪衍昌·三君主持辦理 
[蘇省攝製費城展覽敎育影片情形]  
　　江蘇敎育廳擬攝製蘇省敎育實施情形之影片爲費城展覽會出品現正與商務印書館接洽價格每尺洋三角大約不日即着手攝製敎廳推請陸規亮君來滬審查陸君昨已抵滬參與中等敎育計畫委員會後專辦審查事宜回寗約在旬日之後云 
[上海函授大學歡宴會紀]  
　　上海函授大學校務委員吳凱聲博士·王士頴博士·馬震百·李龍公·周郁年·徐仁鎔等因鑒於函授事業爲普及敎育之急務特於今春籌辦函授大學於法界民或路四三九號内容暫分文法商三科及藝術英文國文新聞學公牘等專修科現正從事廣聘各科敎授編纂講義昨日該校開歡宴會於三馬路共樂春到會者除校務委員王士頴博士因事缺席外有該校新聘之藝術科主任藝術專家徐悲鴻商科主任經濟學博士周增奎商學碩士陸梅僧法科主任法學博士吳凱聲上海華洋大律師朱樹楨及沈文華高英等由徐仁鎔主席席間首由吳凱聲博士演說函授大學之重要繼由徐悲鴻詳述函授藝術之方法及提議函授學員奬勵法與創辦上海函授大學圖書館並謂鄙人不久有羅馬之行故對於校務祗能作通信上之貢獻俟將來返國後再當以實力規畫一切次由周增奎博士朱樹楨大律師等相繼發表意見而散 
[南大附中近况]  
　　南方大學附屬中學學生旅行團於植樹節日組織兩隊分别出發一赴南京一至杭州現值春假將滿學生於昨日均紛紛返校聞今日當照常上課又該校素注重體育本學期採用各體育專門學校課程由該校主任馮建維及李惠堂分任施敎如足球籃球桌球田徑跳高等均大有進步 
體育 
[協進會對全國運動會日期之主張]  
　　九月一日起開會四日 
　　中華全國體育協進會昨致廣東省敎育會函云逕啟者前奉一函商請提早第四次全國運動大會日期諒蒙垂鑒其主要原因爲顧全商學各界選手之職務學業不致荒廢故上届遠東運動大會在馬尼剌閉幕後中日菲三國委員議决第八届大會於明年九月間舉行亦無非爲利用暑假勿以比賽運動而影響課務故本會對於此次全國大會日期亦覺以九月初最爲適宜自一號起接連開會四日如是則會畢開學毫無妨礙至此時氣候酷熱可仿上届菲律濱違東運動會辦法於早晨及下午四時後比賽中午停止至運動項目除足球已於今春在滬舉行各區比賽錦標已屬華南請勿再列入大會節目中外其餘各項運動可悉照遠東運動會所規定者現華東及華中兩區運動會日期均須視全國運動會日期而定俾求銜接務望貴會早日酌定電復俾本會轉達各區並發通告而着手進行至盼至禱此請廣東省敎育會台鑒中華全國體育協進會名譽主幹沈嗣良幹事蔣湘青謹啟十五年四月八日 
[中西童軍足球年賽之職員及陣線]  
　　明日下午三時舉行比賽 
　　上海中西童子軍足球年賽定於明日下午三時在徐家匯南洋大學操場續行舉行屆時英總領事鮑爾登氏（Bartton）仍蒞塲行開球儀西童子軍副總敎練毛勒氏（Moller）所贈與二隊中之優勝隊銀杯即擬於當日比賽告終後由毛氏親自授奬以昭愼重兹附比賽職員及中西二隊陣線 
　　比賽職員裁判員麥雪兒氏（Marshall）巡邊員樂秀榮君·瓊司氏（Jones） 
　　中童軍陣線守門柴志堅右内衛蔣翼振左内衛李榮耀右前衛謝文通中堅兼副長金建藩左前衛何啟彬右翼劉念祖右内鋒兼隊長陳虞添中鋒戴麟經左内鋒温如新左翼鎭沅（預備軍）張鵬颺·程紹模·沈寳昌·胡民騰 
　　西童軍陣線守門搿拉維（Gurevfoh）右内衛滑脫模（Whitmore）左内衛法屏（Fabian）右前衛赫福夫（Hvoroff）中堅考脫利（cortereal）左前衛毛勒（Moller）右翼高根（codktin）右内鋒白祺司（Burgess）中鋒郝立漢（Houroh）左内鋒郎琦兒（Rangel）左翼拿萊登（Noblston）（預備軍）搿祿谷（Glooshkoff）密許拉（Missara）亞本海（oppenuhim）考脫利（cortereal）聶西（Nissiln） 
[中華籃球會昨晚比賽紀]  
　　南方戰勝大同（乙組）··三十一與十七之比 
　　樂羣戰勝全黑（乙組）··四十四與十之比 
　　華東戰勝三育（甲組）··三十四與二十二之比 
　　上海中華籃球聯合會昨晚有六隊比賽四隊乙組二隊甲組均在天文台路籃球房舉行觀者踴躍兹將各組比賽結果略紀於後 
　　南方勝大同二隊爲昨晚第一組之比賽六時開始裁判員王復旦起初頗見均勢後南方漸佔優勝傳送擲射甚能得心應手故上半時得十五分大同祗得七分下半時南方仍乘勝進攻但大同球藝亦較有發展在此二十分鐘内南方得十六分大同得十分總計爲三十一與十七之比南方勝個人分數列表如左 
　　南方大學（三十一分）大同大學（十七分） 
　　楊家泉右鋒一分崔兆梅右鋒五分 
　　馮作壐右鋒五分魏書右鋒○分 
　　張正容左鋒十四分羅敎植左鋒八分 
　　楊雋中鋒五分顧耀學中鋒二分 
　　陳熾華右衛一分魏璋右衛二分 
　　毛乃誠左衛五分鍾道紳左衛○分 
　　趙經章左衛○分 
　　樂羣勝全黑樂羣與全黑二隊於七時起賽由蔣湘青任裁判樂羣戰鬭力殊爲强盛自始至終均佔優勢全黑雖素以善戰稱亦有抵抗不暇之勢結果樂羣以四十四與十之比獲得勝利分數表如左 
　　樂羣乙隊（四十四分）全黑（十分） 
　　郭寳潤右鋒十三分龔振翼右鋒二分 
　　馬慶華左鋒十四分趙慶祥右鋒○分 
　　李承元中鋒十一分舒竹平左鋒四分 
　　黄佳右衛○分平寳善左鋒二分 
　　蔣筱懷左衛六分殷全翰中鋒○分 
　　丁榮福中鋒二分 
　　周修忠右衛○分 
　　陳景祥左衛○分 
　　華東勝三育華東體專與三育係甲組比賽於八時開始舉行爲昨晚秩序中最重要而最能引起觀衆之注意者裁判員陳啟東雙方傳遞迅速抛射每捷華東體專隊益見攻守合法上半時華東以十七對九佔勝休息十分鐘互易陣地繼續比賽三育努力反攻連獲數球華東見對手聲勢驟增乃抖擻精神節節爭先故仍能保其最後之勝利比數爲三十四對二十二雙方球藝當以華東崔林元爲最佳得分亦最多常能於人羣中鼓勇穿出覓籃而歸各個分數列表如左 
　　華東體專（三十四分）三育（二十二分） 
　　崔林元右鋒二十一分唐昌熾右鋒四分 
　　譚天沛左鋒六分吳志超左鋒四分 
　　李保華中鋒一分馮瑞生中鋒七分 
　　李承斌中鋒二分董守經右衛一分 
　　李浴春中鋒二分石金生左衛○分 
　　郭劍明右衛二分吳維周左衛六分 
　　張世賢左衛○分 
聞昨晚三育隊球員唐昌熾因前未報名照章不能比賽但該隊人數不足臨時加入惟申明如若獲勝願作無效云 
[中華籃球會今晚有六隊比賽]  
　　中華籃球聯合會今晚六時起在天文台路籃球房有六隊比賽第一組爲樂羣乙組與大同樂羣實力雄厚可操勝劵大同進步頗速當亦有優良之表演第二組爲流星與南方定七時開賽觀南方昨日球藝殊見不弱如流星隊選手不能到齊恐難有爭勝希望最後一組爲華東體專與樂羣之甲組比賽雙方身手慧活勇敢耐戰俱有爭奪本屆錦標之資格鹿死誰手未易測度云 
[滬江籃球隊昨日赴寗比賽]  
　　華東各大學籃球錦標比賽自開始迄今第一圓週之比賽現已告罄滬江大學籃球隊成績斐然可觀已連勝東吳·金陵·及之江昨午由該隊敎練徐振東君及隊長凌憲場君率領全體隊員赴寗與金陵作第二圓週之奪標比賽於下星期一至蘇與東吳比賽據以前之成績觀之該隊定能凱旋兹將該隊隊員錄後陸鐘恩·吳履遜·王建績·康少卿·陳春波·李錦泉·龔治·（幹事）陳立生·羅德深 
[復旦籃球隊在杭比賽又獲勝]  
　　六十四對二十一勝一字隊 
　　五十九對二十八勝董蘭中學今晨返滬復旦大學籃球隊於本月四日赴杭五日與之江大學以六十六對二十勝之已誌昨報兹悉該隊於六日上午十時與杭州公共體育場一字隊比賽結果六十四與二十一分之比復旦勝評判員爲宋君復七日下午四時又與董蘭中學在該校比賽結果五十九與二十八分之比復旦又勝該隊於今日（九日）晨車返申云 
[日人之水上運動定期舉行]  
　　十一日上午九時 
　　同文書院校友會定於本月十一日舉行第十七回水上運動會在百步橋畔黄浦江上舉行籌備經費約三千元以上故屆時富極爲熱鬧該會昨送出券紙多份分送各界每券可用多人凡持券至三馬路外灘新關碼頭有船等候不取渡資但屆時如遇天雨則將中止云 
[光華紅隊在甬比賽獲勝返滬]  
　　光華紅隊籃球隊成績申著在春假期内由副隊長周作霖　同隊員健將徐克培·張詩雍·戴行驊·張關林·陳道純·王　文·王　保及特派書記毛衡伯君等於三日赴甬於五日與寗　青年會作友誼比賽結果紅隊以二十四對二十二獲勝次日與仁澤醫院比賽結果紅隊以二十四對十六又獲勝昨日（八日）凱旋返滬矣聞此次赴甬正隊長陳康宏君因旅杭未往云 
 
 

Page 8

 
 
1;第一萬九千零七十二號;中華民國十五年 西曆一千九百二十六年四月九號
星期五 * *   
 
 

Page 9

 
 
1;第一萬九千零七十二號;中華民國十五年 西曆一千九百二十六年四月九號
星期五 * *國内要聞二 
[鄧如琢接任後之贛局]  
　　九江通信鄧如琢就江西總司令之職取方氏而代之對於江西軍政兩項當然不能率由舊章自有一番改革連日在赣北鎭守使署開軍事會議大致業已决定（一）總司令部之組織大綱計分三處一爲參謀處處長已委吳鴻昌一爲秘書處處長委趙某一爲副官處處長委楊振清（二）四鎭守使之更動贛西鎭守使李鴻程調爲贛北鎭守使另任劉寳題（中央第一師第一旅旅長）爲贛西鎭守使劉煥臣（吳佩孚代表曾任河南歸德鎭守使）爲贛東鎭守使贛南鎭守使楊池生不動此四鎭守使除楊池生外皆已更動據聞劉煥臣係挾有吳之勢力而來鄧本擬畀以參謀長一席而劉之望賒非得鎭守使不可因以蔣鎭臣之鎭東鎭守使相讓另委蔣爲軍務帮辦而原任軍務帮辦之吳金處氏遂在淘汰之列至劉寳題爲贛省軍界之强健份子擁有兩旅之衆兵精械足爲鄧之勁旅鄧以目前湘局已變唐生智與葉開鑫已在岳州開火而譚延闓又有由粤回湘之說贛西寗邇湘東防務吃緊故鄧以手無一兵之李鴻程調守贛北而以劉寳題調守贛西劉之補充旅原駐紥江北小池口一帶今日（四日）劉往江北巡視一遭準備在此兩日内盡數開拔據確實消息南昌蔣部第二師將完全開往贛東即以劉之第一旅開往南昌添防其補充旅即開往贛西萍鄕一帶准明日（五日）起運惟劉駐兵九江極與地方士紳相得昨日（三日）地方各公團領袖如黄樟爵徐庭蘭等四十餘人往總司令部向命商榷請以劉鎭守贛北鄧比答云「我已在九江置有田廬九江就是我的家與諸君有同等的關係我當然要物色一相當人才好好看守我和諸君的家不過軍事計劃保守秘密暫難與諸君細談請諸君各個放心云云」其言蓋己不啻默示劉將有遠行矣（三）粤贛邊防督辦之復置及戒嚴司令之易人查粤贛邊防督辦一職自方本仁驅走蔡成勳以後已無形取消現鄧因受吳佩孚防粤之意旨復置該職已任楊如軒爲督辦協同其兄楊池生防贛南至唐福山原駐贛南之第一師刻已移駐樟樹鎭及南昌兩處故又以蔣鎭臣戒嚴司令一職改以任唐於是軍事上布置已畢而將着手於行政界之改革問題矣但現在行政改革問題正在醖釀中（一）省長暫不更換此因有省長資格者如羅家衡鈕傳善謝遠涵陶家瑶胡思義等皆注意此職各人與鄧皆有淵源鄧不願開罪何方暫爲擱置而李定魁前得苟延旦夕（二）四廳長連帶去職一爲財政廳文羣已於二日來九江向鄧辭職鄧已批准然繼任者羣屬意于鄒日煃鄒尙猶豫不肯就實業廳長劉壽朋與去歲岑德廣之僞鈔案之關係雖經方氏命督署軍法課通電解釋然劉終不安於位繼任者將爲盧建侯政務廳長劉存一已辭職繼任者將爲王有蘭敎育廳長朱念祖以平日附和文劉之故亦將去職繼任者恐爲盧式楷刻下除鈕傳善陶家瑶兩人不在九江外餘如羅家衡盧建侯王有蘭盧式楷等皆早來九江胡思義亦於日前秘密來九江一行因之邇來潯陽道上時見政客要人踪跡然所最難解决者即爲省長問題尙未知如何解决也（四月四日） 
[鄂軍艦到湘之恐慌]  
　　唐生智與吳妥協國民黨詢北伐態度 
　　長沙通信自趙恒愓出走唐生智抵省之後社會上即行宣傳謂廣東業已派兵二師入湘會同唐部出師北伐益以白崇禧陳銘樞到湘每逢歡迎會席上無不大唱北伐會師武漢經人轉告鄂省當局以爲眞有其事於是由吳佩孚將前攻豫軍隊宋大霈陸澐及鄂軍盧金山劉躍龍等所部調駐湘鄂毘連之蒲圻通城崇陽新堤一帶防禦唐生智因審所部軍隊實力有限廣東所允撥給之軍未見一兵一卒來湘且内部二三兩師軍隊不服收編難免不有問題發生若吳部有所舉動其二三兩師將必隨之而起左右夾攻即盡全力亦難抵抗故現在計畫對吳决取聯絡以保培安民名義派歐陽任爲代表至鄂接洽對内二三兩部軍隊不服命令者决以武力對待詎此方代表尙未由湘起程而吳所派貞江兵艦辰字雷艦即於三十一號駛抵岳州唐生智與各機關長官等聞耗羣起恐慌以爲吳將實行攻湘故特急電在岳之九旅旅長何健詢問眞相當得覆電文曰一省長唐鈞鑒密（一）東電奉悉貞江兵艦辰字雷艦尙在此間已派兵監視行動如已開走職當囑令所部特别注意（二）本日派員赴艦告以我軍到岳純爲解决我軍内部糾紛貴艦之來事先并未通告不審何意人說來此偵察助葉部襲擊岳城之準備予實不信蓋兵艦可以威嚇不沉着之軍隊究無大用况湘鄂交誼素篤决無帮助葉氏潰卒之理等語該艦長俞俊偉乃云實奉玉帥之命而來但無他息午後接艦隊林隊長元鈺東電略云承派副官枉顧貞艦至感盛意查敝艦隊駐防長江一帶皆爲保境安民當此春潮漸漲派艦游弋岳宜等處此乃遵照曆來成規并無含及他種情事務請飭前方貴軍隊勿生誤會以免滋事并希布告商民各安其業勿事驚恐至海陸均屬一家地方有何爲難情事儘可逕電敝處磋商倘能爲力當竭誠襄辦公務餘暇希示爲盼等語比覆一函東電敬悉貴艦游弋來岳敝部事前未奉通知不獲歡迎深以爲歉健此次奉敝省長命率隊來岳純爲解决内部問題現在内部業經肅清擬即日率部回防此間安寗秘序仍歸鄒鎭使所部維持准電前因除令前方軍隊勿生誤會并布告商民以釋驚疑外特電奉覆敬希察照等語知關埀注特錄呈聞職何健叩東亥印」但國民黨對於吳佩孚向主討伐自唐到省之後一再集合羣衆向其請願北伐惟唐雖經該黨人之請求及白崇禧陳銘樞二人之敦勸均藉詞時機未熟迄無表示是以長沙縣黨部致函詢問未知唐如何答復也 
　　續訊唐生智派兵驅逐葉開鑫進駐岳州後因國民政府代表陳白與國民黨等在省宣傳傳北伐討吳致惹起吳佩孚之誤會除增兵鄂南蒲通崇陽新場一帶外并派艦隊長林元鈺率江貞楚同與辰字雷艇三艦駛入岳州亦宣言大舉攻湘以致湘鄂間戰雲彌布風聲日緊唐生智乃急派省會警察廳長歐陽任携帶密函趕往漢口向吳疏通解釋函中聲明三要點（一）湘处絶對保境息民不出一兵一卒入鄂境所有趙前省長與吳所簽定各種盟約一律有效（二）對粤關係原係私人交誼應酬擔保粤桂不由湘北伐（三）對岳用兵實係爲肅清湘省内部之反側决無他意此外并要求有數項（一）撤去岳州停泊之岳艦及鄂南新加之防兵回復從前原狀（二）恢復湘鄂火車交通與電報交通（三）勿破壞湘省自治四勿助失敗軍人擾湘歐陽任於二號抵漢晋見吳氏陳述種切并力言唐氏决無聯粤北伐之事吳氏對於要求各條槪允容納惟須附帶種種交換條件并須湘省先行撤退在岳州軍隊回復未用兵以前原狀歐陽任乃由外國兵艦無線電報告唐氏唐比即首先撤回岳州方面何旅軍隊以表示誠意何旅長鍵即於三號上午十時率二十七團全部返省何入講武堂略事休息即晋見省長呈報一切二十七團抵省後第一營與團部設於四十九標内二三兩營即駐舊貢院此外何部二十六團三十四團與十五團俱於四號陸續開回省垣岳州防務除原有之岳陽鎭守使所部之第三十九團外僅加留第十八團吳尙（該團亦隸岳陽鎭守使）共同擔任是岳臨方面湘軍現僅兩團吳見此情形始瞭然所謂北伐係一種空氣作用已允先將岳州兵艦退泊新堤表示不加兵於湘實則在唐因民窮財盡實力有限外援旣難靠内部又未團結實無北伐之可能在吳則正值北方多事亦無暇及此雙方遂因此暫爲妥協現在歐陽任尙在漢口與吳接洽種種條件湘鄂間或可得暫時安全而滿天戰雲亦得漸告消散矣（四月四日） 
[粤政府决定對湘方針（銅駝）]  
　　譚延闓之建議唐生智之表示 
　　廣州通信湘粤間之聯絡協定於梧州會議實現於趙恒愓離湘湘粤間之形勢已早爲之一變今後粤政府之討湘應與前者不同且必預定一新策略連日國民政府代主席譚延闓對此問題迭向國民黨中央執行委員會及政治委員會提出討論標定大旨一屬黨務問題一屬政治問題聞决定進行步驟黨務取急進政治暫取緩進其原因大槪如次（一）黨務問題國民黨中央部業决定以湘省爲施行黨治區域一切辦法仿照兩廣爲進行標準惟湘省雖有省黨部黨趙恒愓時代黨務進行不能積極公開以致絶無成績且有反對派從中阻梗現擬先將該省黨部改組并派專員赴湘限最短期内實行改組及成立各縣巿各級黨部至各地農民協會商民協會與固結工人團體亦爲必要之圖蓋黨義偏佈全湘政治基礎便趨穩固并限於三個月内使全湘黨務完全成立（二）政治問題决定暫承認唐生智爲湖南省長或軍務督辦等名義以維湘局因唐旣對粤示好意願舉行國民黨黨綱目前粤政府應承認其爲湖南之統治者但此乃過渡之一種手段將來湘省黨務發展全湘軍事結束則照兩廣辦法籌設湖南省政府實施黨治至目前革命軍入湘所負任務係協助唐生智以應付反對派倘若唐氏有不貫澈國民黨黨綱之時亦相機以迅捷手段善爲處置近聞唐氏對粤益表示親切日前再派葉琪來粤請譚延闓回湘主持一切葉日昨已取道韶關赴湘覆命惟連日政府亦接到唐氏來電表明一切方針要點如下（一）對國民政府願竭力擁護奉行國民黨黨綱希於短促時間收黨治效果（二）對南北局面决與國民政府立於同一戰綫以反對北方軍閥希望短時期内完成孫中山主張及召集國民會議（三）對湘局决以省長名義維持治安至於軍事現計劃肅清反對派以期設立省政府其次屬於目前進行者乃設省黨部及臨時政治委員會云云粤政府當局對此表示似甚滿意（四月二日） 
[中俄商約一時難成]  
　　兩次會議之情形俄委員有意延宕 
　　中俄會議中之商約委員會近月以來業由中俄雙方專門委員開會二次以上當從前討論領事協定時俄方將許多商約界限中之事件提入領事協定内討論如國際貿易局即其一例因事件性質複雜利害關係較大留待討論商約時再爲協商詎當討論商約時中國委員所提出之商約草案俄委員將其逐條駁議所有草案全文全無一條俄委員認爲適當中國委員據其所駁議之原文又加以駁議認爲俄方所提意見持意太偏但俄委員對中國委員所改正之處仍不滿意其中之要點如（一）俄人在中國有土地所有權問題俄委員堅持俄人在中國者須有購買土地所有權之權利中國始終認爲此種與國家有害無益之提議决難辦到（二）俄人與中國人民雜居問題俄委員提議在華俄人須有與中國人民雜居之權中國方面認爲蘇俄在中國已廢去領事裁判權在理論上對於俄委員之提議認爲可以容納不過在事實上尙須有時間上之斟酌因兩國人民素日均缺乏雜居之習慣若於實行之時間上不加以斟酌則轉恐動輒發生事端有傷邦交（三）爲國際貿易局問題此問題極爲複雜中國方面認爲若照俄委員之提議局内所有人員均照領事待遇人員旣無限制則流弊滋多於中國損失十分軍重大故亦碍難承認雙方兩次討論均無結果於是俄委員乃變更戰略主張不必先擬定草案全文最好首先立一商約大綱根據此不綱再定全文俄委員提出此議之後中國委員認爲尙有考慮必要據熟習情形者所言俄方此刻並不急切於成立商約其原因則由於中俄兩國國内法律之不同中國法律極爲寛放凡中國人民所享有者俄人之旅華者亦同享有俄國法律管理人民極嚴而對於外國人之僑居無論其爲商或爲他項職業者束縛最甚自中俄恢復邦交以來俄人在中國一切極其自由若目下商約全部逐條成立則條文内容不外包涵兩方面一方面對於旅俄之中國人必於該條約中取得若干之便利而减少受俄國法律之束縛一方面對於僑華之俄人亦不無較現在加以限制之處在全體商約成立後俄人所得便利當較現在少中國人所得利益或較現在多故俄委員遂變更交涉方法主張先成立商約協定大綱在大綱内先規定俄方所急切須要之條件一俟大綱成立之後則交涉之重要目的已達其他則可不必急切矣據聞當討論商約之初俄委員揚言討論商約尙未奉到政府訓令現不過提前研究云云又證以俄方將商約中之重要事件提歸領事協定中規定則更足見俄方外交之策略矣 
[翁敬棠爲金佛郎案呈法長文]  
　　請對於本案予以救濟 
　　總檢察官翁敬棠呈請檢舉金佛郎案京師高等檢廳已爲不起訴處分嗣經翁聲請再議總檢察長又認檢察官非告訴人與聲請再議規定不合未便受理近頃翁敬棠復呈司法總長聲述理由請對本案予以救濟原文照錄如左 
　　呈爲呈請事奉鈞部批以京師高檢廳對於沈瑞麟等辦理金佛郎一案不起訴處分總檢察長認爲檢察官非告訴人與聲請再議規定不合未便受理等因查京師高等檢察廳對於本案處分不當已於再議理由書及追加理由書詳陳在案攝其重要之點如（一）無利證券此項證券本係中法銀行倒閉後發給存戶爲債權之證明現我國於二十三年間按年將美金墊借該行該行以之發行美金公債給與存戶將此券收回即以之交給我國與現金之墊欵相抵訂明俟該行營業獲利再行償還其性質直等廢紙該廳處分乃一一算爲現金計四千六百餘萬元（一）複利該廳處分凡有利部分如積欠中法銀行欵項及敎育費等均按二十三年計算複利至我國歷年所付美金計合國幣一萬四千餘萬元除我國本應負擔三萬九千一百餘萬紙佛郎十與一比折合國幣三千九百餘萬元外實損失一萬一千萬元（此項損失處分書亦已承認）此損失之額若存之銀行自亦有應得之複利該廳不予計算計短少七千四百餘萬元以上二者一則以空言而認爲的欵一則爲彼計算無微不至爲我計算讓步不遑合計兩數已達一萬二千萬元之鉅加以其他數目出入又不下二千萬元該廳旣以有無損害爲解决應否起訴之唯一標準乃故違正當條理計算損益居心何若原不敢言而其所下不起訴處分係屬失當則無可疑現總檢察長復以檢察官非告訴人不能再議夫本案被害者爲國家檢察官是否代表國家而爲告訴人學理之爭暫置勿論但此時須先請求者厥有二事（一）本案處分是否失當自可調卷查明果係失當該廳檢察官及主任檢察官應負何種責任（一）刑訴條例祗認告訴人有再議權而將被告人除外該條例所附理由謂告發人與告訴人利害關係不同處分縱有失當亦不許其再議云云本案總檢察長旣以檢察官爲非告發人不許再議該廳處分所認之事實又根本錯誤置國家重大損失不題抑應如何設法救濟統乞裁奪施行謹呈司法總長 
[蕪湖快信]  
　　五省聯軍總司令孫傳芳派總參議楊文愷乘江新輪赴漢與吳佩孚有重要接洽該輪於六日下午二時過蕪王普登輪晤談約一小時之久並派軍列江干歡送　　軍民兩長以各縣盜匪充斥非厲行清鄕恐難案靖兹已擬定清鄕章程三十二條通令各屬遵照辦理務期早日肅清 
　　皖省本爲産米之區自民國三年以後採辦軍米及振米者僅指定蕪湖一埠因購運皆較利便也乃上年皖南皖中旣受旱荒皖北各縣又遭兵災出産爲之銳减而一般軍振米石又復請免稅釐皖省稅收米糧本爲大宗因乃大受影響當軸鑒於長此以往各費必致不敷分配特咨知鄰封各省以後在蕪購米不論軍米振米均須照章納稅以示限制旣裕稅收兼維民食 
　　夏曆三月初三寗孫壽辰王普擬及期携帶禮物前往祝賀 
　　省立第二女子師範全體學生六日包小輪一艘赴南京旅行約一星期返蕪（四月六日） 
[浙巿民追悼北京死難烈士]  
　　杭州巿民於八日下午在省敎育會開追悼北京死難烈士大會各界到者數百人會塲滿懸輓聯正中並懸死難烈士之照片二十八張二時許振鈴開會經到會各界代表公推韓劍青主席　由韓君登台致開會詞略謂三月十八日北京學生巿民因大沽案件向北京政府請願叚祺瑞反唆使衛隊向手無寸鐵之愛國同胞開槍打死了一百多人其殘酷慘狀甚於五卅案件所以我們今天開會追悼各烈士在天之靈云云次宣讀祭文讀畢各人並起立靜默三分鐘嗣由到會者先後登台報告大沽案經過事實及各烈士慘死時之情形並演說今後民衆應覺悟之事件與努力進行取消一切不平等條約詞意激昻淋漓聽者均爲之動容當由全體公决致電北京學生聯合會轉告各界以杭州巿民本日開會情形及唁慰之意並另電京滬各報館宣告杭州巿民對於此次慘案之激昻憤慨誓必驅逐此案禍首叚祺瑞以救國家後全體三呼驅逐叚祺瑞等口號至四時即行散會 
[英庚欵委員團到寗]  
　　孫陳在軍署設宴欵待 
　　英國良欵委員會代表團於七日下午二時乘德和輪船到寗先由總司令部省公署委派專員會同江寗交涉員賃定下關惠龍飯店房間十數號以備招待該輪抵埠時軍政各界代表駐寗英領事曁中西人士歡迎者甚衆該團委員中英各三人英爲威林頓子爵·蘇希爾·安德生女士中爲胡適之·王景春·丁文江及秘書約翰頓等共十餘人孫傳芳陳陶遺即於是日下午七時在軍署西花園設筵歡宴全團委員本省軍政界各高級長官各法團領袖均陪席孫即席致歡迎詞表示對於庚欵用途意見大意謂此項問題各方主張略有異點兹事關繫國家甚爲重大余個人並無何等成見除絶對不能供給内爭外如振興敎育實業水利交通等事業足以發展文化經濟均屬有利於國家深願委員團以調查研究所得發表最適當主張應時勢需要爲謀國民將來利益使中英邦交益形親睦不勝感幸云云威林頓先答謝歡宴盛意次謂在此調查研究時期内雖未便遽行發表主張但此行結果對於中國國情及人民公意實具有充分的瞭解將來自當審酌時勢以正確觀念貢獻意思期於中國有實在之利益並盼中國早日恢復和平俾可日臻興盛云云聞委員團擬在寗盤桓二三日應英領事署及旅寗英僑曁寗垣學商各界之歡宴並參觀東南金陵法政各大學遊歷名勝然後赴滬 
[杭州快信]  
　　滬杭甬嘉興站長吳志歧調充杭州站長業已接事原任站長嵇竹賢奉沈局長委充站務稽查原任李振之調充貨物稽查昨亦分别接替 
　　省會救火聯合會定二十一日下午開選舉會選舉各職員聞已擬舉前任會長潘赤文及警廳消防科長洪玉庭爲正副會長 
　　杭總商會昨議民食問題商辦糧食平價因欵鉅緩議先催三倉趕辦平糶並請省署限期令辦至起米售價每石十一元四角無論如何不得再漲 
　　前財政總長王克敏定九日午刻在西湖自建之節圃讌請盧夏兩長並邀各紳商爲陪聞王俟京局定後即行北上 
　　温屬楚門坎爲重要門戶外海水警廳長來偉良現擬創辦無綫電臺以固海防 
　　杭州婦孺救濟會成立已屆兩載現因正副理事長各股理事曁監察均二年任滿已定十一日下午開選舉朋會昨發通告 
　　杭州報編輯許祖謙仍覊陸軍監獄前傳六日下午保釋消息嗣因盧總司令須待會商夏省長請保之紳商祝紹箕王福耀等仍返寓候命今明日必可出獄 
　　杭總商會函請造幣廠鼓鑄單角以便民商現吳廠長以停鑄日久工人生活亦須維持先鑄輔幣一舉兩得已陳商省座預備開鑄 
　　南京衛戊司令三師師長周鳳岐日前由無錫乘輪返長興原籍掃墓有便道來杭一行消息軍政界預備迎接昨聞周氏亟須返寗已不及來杭 
地方通信 
[崑山]  
　　清鄕經費歸地方稅開支訪聞縣署接清鄕專局令崑山清鄕經費照一等開支在地方稅項下作正支用 
[蘇州]  
　　火會請查電廠玩忽業務閭邱坊巷葉如林家火警觸電死傷多人已兩兩詳前報昨日（八日）城内外各區救火會因見報載前日代表電氣廠出席救火聯合會之代表程幹卿謂當場所允由電廠撫卹觸電身死之救火員史金奎之一千一百元並非電廠所出係由程君個人所出一節一致不滿以程君籌欵撫卹史金奎固屬可感而電廠對於此事竟毫不負責并撫卹亦無之先由北區旣濟同安等十六段救火會員於下午二時齊　在救火北區分會 
 
 

Page 10

 
 
1;第一萬九千零七十二號;中華民國十五年 西曆一千九百二十六年四月九號
星期五 * *　　開會討論結果對程幹鄕之賻贈史金奎喪費應由會向程君表示謝忱惟電氣廠玩忽業務致人死命絲毫不負責任將來會員出救性命堪虞應向電廠嚴重交涉限三天内圓滿答覆否則本區全體會員定於本月十二日起一律解職不再出救議决由會長鄒椿如主張將議案錄送救火聯合會請聯會向電廠交涉衆贊同即此進行同時閶區救火分會亦爲討論對付電氣廠事開會北區會員散會後遂又同赴閶區加入討論經即議决閶區即依照北區議决辦法另行致函救火聯合會請亦查照辦理一面領銜電請省署將電廠此次玩忽業務致人死命情形派員澈查秉公核辦而救火聯合會據閶北兩區分會函請後現定於今日（九日）開全體大會討論此事之進行辦法而謀適當之解决 
[松江]  
　　兇毆釀命之澈究縣署東開設小木作之唐和尙被本城漂染工人俞德仙等因箍桶口角由俞糾合四人將唐和尙毒打倒地致腹腎兩部均受致命重傷經朱調蓀醫生診斷亦認腹腎兩部受傷屬實延至七日下午唐和尙因傷重身死當由屍女徐氏取具朱醫診斷書請求警所咨送法庭核辦而兇犯俞德仙亦即拘案收押八日上午由邱承審帶同陶檢騐吏詳加檢騐結果與朱醫生診斷相符惟死者係屬赤贫收殮等費均由鄰人補助而其母嗣後之赡養問題則頗幾困難 
　　松巿議會開會記松江巿議會於八日起補開去年冬季常會到議員士人由吳議長主席即依議程開議（一）董會交議請修正十三年度决算案公决付審查（二）董會交議請設法補助浚河經費案公决本案不敷欵項係向銀行錢莊借來惟牲源莊借欵日期最近應向輔德商借先行歸還餘俟河工結束再行籌劃（三）董會交議墊用修築馬路經費宜如何彌補案公决本案墊欵七百元除原預算列入之五百元外尙少二百元即以城内外拆卸之旱橋變價抵補（四）董會交議籌墊清鄕經費案公决清鄕墊欵暫由選舉費項下撥撥墊（五）董會交議整頓清道夫案經主席宣告與第九第十六案合併討論公决付審查討論至此主席宣告延會准十一號再開大會而散 
　　楓涇所長整頓警務楓涇北鎭警局自前年兵災疊興内部器物服裝强半失散自經現任分所長趙汝梅蒞任以來首先購辦巡士制服恢復從前站崗方法此後對於局中巡士非有奉公差遣不得在外滋擾如有故犯定予斥革懲辦似此加意整頓如能切實遵行未始非地方之好現象也 
[無錫]  
　　富安鄕發生帮匪刦械殺人案本邑富安鄕之胡埭鎭於前日（七日）下午五時許到有扳漿划子快船二十餘只分載盜匪六十餘人抵鎭後各盜手執快槍·盒子砲·手槍等兇器蠭擁登岸分甲乙丙三班行刦每班約二十餘人甲班先往水警駐防所搶刦槍械該所巡官魏某適赴蘇州會操僅留水警四名無力抵抗故所有快槍六桿悉被刦去當刦械時盜等放槍示威致流彈誤傷鄕民二人其乙班盜匪由癩痢盜首指揮直撲該鎭保和典内假當物爲名乘間躍入櫃内開放手槍直入内室尋得該鎭保衛團存儲該典内之制服十餘套遂取而穿着藉以掩飾嗣復迫令當夥說出藏槍所在各當夥見來勢兇猛祗得據實告知致保衛團存於當内之快搶九桿亦全數被刦當内所存現洋二千餘元小洋三千七百角銅元七百餘千以及庫房内約值六千餘元之衣飾完全被刦縣署稽查契稅委員孫鍾岷（運舫邑人）適奉張知事命令下鄕稽查契稅船泊該當碼頭船上懸有虎頭牌爲匪徒瞥見即上船迫令孫委員交出槍械嗣以語言不通致被盜匪開槍擊斃當盜等甲乙二班在鎭刦掠之時其丙班則在東西兩街及塘河兩端出入各要道分頭把風水陸斷絶交通約有一時半之久盜等除搶刦保和當之外復在該鎭姚餘泰松齡堂十餘家商店内搶刦銀錢貨物後即將刦得贓物裝船南去盜船經過張舍鎭時因見鎭上各店家均已關門故並未上岸祗連放排槍示威胡埭陸某之子定於昨日結婚女宅爲本城許姓僱舟送親赴鄕行至將近張舍大橋時突遇該項盜船即被匪徒開放排槍喝令停船　擁至許舟將船中奩中具及新嫁娘之衣飾等件盡數刦去又盜船駛經洋溪湖中見一停泊之米船一艘即行刦欵踏船盜船旋即向藕塘橋方面駛來時有汽油船老大毛江生目見情形即開足速率馳至藕塘橋保衛團報告吳志雲團總據報後立即召集團丁商議對抗適本邑縣水巡隊王長勝巡官乘坐第五號巡船駛過該處吳團總立即告明王巡官當命所部警士登岸會同保衛團丁四十名前往兜捕約七時左右在離藕塘橋半里許之朱巷上附近果見匪船自遠而來吳團總即下令施放排槍匪徒聞聲亦開槍還擊一面將船靠近朱巷後面列隊開火相持一時餘匪勢不支遂紛紛退却水警及保衛團丁奮勇追捕匪徒且戰且退過藕塘橋馬家橋轉西向新瀆橋出北陽湖逸去其所刦槍械贓物分裝船上當退却時贓物船隻先開多數匪徒在岸上開槍掩護故所刦贓物等件均未遺棄縣警察所方面於七時先後接得錢橋地保馮某及西門外縣水巡隊之電話報告後王所長立即親率全體警隊出發剿捕一面傳知五城門警衛所注意防務外並通飭東南西北中五區分駐所將落班巡士一體召集着各該巡官帶隊馳往接應縣水巡隊撥派巡船兩艘駐錫水警第二區薛區長亦派督察員陳榮泉率水警三排巡船二隻先鋒官郭天鏡乘坐先鋒巡船駛往藉塘橋迎頭痛剿外並令一分隊劉雲龍副隊長三分隊吳正榮隊長各率所部一二三號巡船計六艘前往會剿商團公會得訊後亦由楊公會長召集各支隊團員全體出防吳團總在朱巷附近田内檢獲匪徒遺下子彈三十餘顆當即面呈王所長帶縣存庫夜午王所長即馳往胡埭鎭一帶巡視所部隊伍除一部份留駐錢橋外餘均一律開往胡埭兜剿同時張知事亦已將剿捕防守各事佈置妥洽故即帶同省派憲兵乘輿下鄕親往胡埭鎭察勘即晚十時返城開原鄕保衛團洛社商團聞訊均臨時戒備武進張知事亦派得力長警在戴溪橋堵截本邑商團第二支隊長沈石安在通匯橋捕獲形跡可疑之邱阿榮一名現已解交北區分駐所暫押 
[常州]  
　　省委復查陳大猷控案武邑陳大猷近任省署一科科長被周斌張競楊爾壽控告違法越權干預縣政業經省委高霄翮會同翁前知事查明具復陳省長以復文颟預又派黄篤衡復查黄於六日晚抵常與岑知事汪承審員具名蓋章連同出傳票三張拘票三張飭全班法警分赴惠化安尙豐南等鄕立提原控人到縣於七日下午五時許在縣署第一法庭鞫訊黄省委居中岑知事居左汪承審員居右旁聽者有農會水利會等法團及士紳數十人省委先擬禁止旁聽經旁聽者責問禁止理由始准允人席旁聽開庭後原告周斌等責問何以要出拘票殊於手續不合省長派委公文是否特許出拘票拘人省委謂可以傳訊案情於是旁聽席亦有人發言對於拘票拘人大加詰難辯論歷兩小時之久原告周斌等請求隨同省委赴省解决省委宣告退庭旁聽者及原告隨至知事辦公室請求依法辦理當由岑知事當衆宣言必有極持平之辦法使諸君滿意旁聽者及原告始各退出 
　　黄荳補稅不允减免鐵路稅務局以黄荳每袋數量較重不能按照每袋一石計算常州自四月一日起每車照原額酌補二成荳業公會聞訊起而反對函請商會力爭商會已照轉鐵路稅務分局請即免予補稅昨（七日）日接到復函碍難照辦商會即轉知荳業公會查照辦理荳業以目的未達日内召集會議再定對付方針 
[常熟]  
　　梁士詒來常游覽現任交通銀行總經理梁士詒於本月五日挈同眷屬來常游覽虞山先期本邑交通分行長顧叔培向富戶周　聲惜定汽油船一艘赴蘇迎梁迨午後梁偕眷屬及蘇滬兩　行周盛兩行長及隨員等僱由無錫快船用汽油船拖帶來常當時蘇水警廳亦派巡船兩艘隨船保護迨晚餐時舟經本境湖蕩地處詎汽油船内所懸之煤油燈繩斷燈墮遺火濺入汽油頓時全船失愼管機人因撲滅不及即跳身人河泅登後船時兩船繫纜幸已割斷未幾汽油船竟成灰燼事後梁之快船與巡船均以人力摇抵南門其時已在半夜隨登岸至城内虞旅社下榻由顧知事設宴洗塵聞被燬之汽油船價值七千元梁之行李箱一具亦被焚及損失在萬元左右至次日（六日）梁等遍游虞山之興福清凉維摩藏海等寺旁晚回寓由顧行長假曾園設讌陪者紳士十餘人至七日清晨梁等由早班蘇輪赴蘇聞將到滬 
　　清理民田委員會開會清理民田委員會於本月七日下午假翟忠宣祠開第三次會議到者錢錦孫嚴樹聲等十餘人列席後對於組織方法及議參兩會未推代表到會與議問題略有討論公决議案如下籌備會議業經三次開議除縣農會推舉代表出席及縣議會函復外縣參會迄未推舉代表到會究竟對於本會組織方法是否贊同應由本會推舉代表前往接洽報告本會再行定期開議當場推定張君建銘爲本會代表 
[南通]  
　　請准米糧照常流通常熟縣官商議决不准米糧運通致此間食米來源稀少巿價趨漲不已通總商會以該縣藉口阻止米糧出境殊與通崇等處民生大有關係爰特具呈省署請求令飭常熟縣准將米糧照常流通原呈略謂蘇省定章米糧内地流通原爲酌盈劑虚維持治安之至計江南常熟等縣素爲大宗産區每年秋成之後比戶蓋藏與南通棉花相若蟲災損失不過就其大槪而言果使産地米少價昻即招徠亦必無人肯往販購且於上海食米照常流通業經該縣官商議决布告南通事同一律常熟亦當可維持應請再行呈明省長令飭該縣儘可於接濟之中參以公平之限制一經秋穀登場種種困難當可立解 
　　沈清鄕總辦之行踪省清鄕公署總辦沈同午於六日偕法官胡耀烜等由寗來通與張紳季直治商移兵開浚新運河事宜並調查防務游覽名勝聞沈氏八日赴海門查防由海再往揚州等縣巡視 
[鎭江]  
　　洋米陸續到鎭鎭江商會前在西貢定購食米二萬六千餘石爲本埠平糶之用日昨由日清丸海輪裝到一千五百噸又由火車裝來共六輛車輪船卸下之米暫堆存荷花塘和興煤棧車站米亦卸入棧房米色分上中下三等平均每石定銀五兩六錢（約十二元左右）值兹春荒之際有如此鉅數食米入口各鄕米價連日由十四元已跌至十三元云 
　　利蘇公司添開焦山短班鎭江利蘇輪船公司近以各地人士當此春日融和之時多來鎭遊覽金焦等名勝爲便利各遊客起見特於昨日起每日添開焦山短班來回每日六次取價亦均從廉 
[揚州]  
　　彌補獄囚口糧本邑監獄員廖旅洲以近來米價日增監所口糧每名僅有銀元六分至七分不敷甚巨擬於民刑狀紙項下代徵二三角挹注呈准縣署於昨日（六日）呈請高廳核示矣 
　　添設電話杆線揚州電話在開辦之初僅百餘戶年來逐漸加增已至四百餘號是以原有杆線不敷應用經局長談鞠孫呈請交通部核准添置杆線日來已從事裝設矣 
　　請加警察月餉江都警察經費年計六萬餘元而警士薪餉月僅六元值此生活程度日高之際實難赡養其家室現由五分駐所全體長警夫役具名請由各分駐所巡官轉請警所速施救濟以維現狀已由該所於昨日（六日）咨縣核辦 
[六合]  
　　　火案犯發至前街示衆日前壽豐恒布店後身張宅央愼李姓被人乘勢行竊一案已誌前報兹悉行竊犯蔡四侉子張三元子王抓子等均已先後捕獲到案追取原贓尙缺重要物件不少兹由縣署飭令法警鎖押三犯發往前街火場前示衆三天以爲嵊火打刦者戒 
[南京]  
　　省署更委縣知事省長公署七日牌示溧水縣知事左述秋調省遺缺委施懷榮署理松江縣知事楊鴻瀋調省另有任用遺缺以張蘅署理崑山縣知事劉瀓調省遺缺委吳邦珍署理青浦縣知事施鳳翔調省遺缺委林貞一署理 
[嘉興]  
　　徵收船揭之苛擾嘉興水警近日徵收船捐頗形起勁致各路商船受累非丸因徵收船損異常苛擾除正數捐輸外又須納小費數角名曰釘錢且不分農船與商船須一律徵收因此近日農船之往城巿購物者難免捐納輿情方面亦頗多非議雖經縣議會電省請求取締亦無效果故有某等議員對於水警徵收船捐之苛擾擬於本屆常會期内提案查請以正官邪 
[寗波]  
　　甬人之糧食恐慌寗波各米業前以食糧缺乏擬向台屬採購後會稽道尹因該處亦無米可辦乃不給護照而各米業外省米如香港蕪湖等亦因故不能運來以致頗形恐慌幸各米業竭力維持巿面故其價尙未大漲（現上白每石十二元八角）惟現聞少數奸商乘機採辦鄕間餘米轉賣鄰縣以圖餘利故昨日本埠已發現勸告販米者之廣告傳單多種於此亦可槪見寗波民食恐慌之一斑矣 
[滁州]  
　　西鄕股匪之槍殺案距城西鄕二十五里之茅草嶺附近紅廟地方有士紳陳石卿者家道尙好並有槍支數桿用以自衛詎爲匪徒所覬覦前（四）日下午六時許有便衣匪徒七名到陳宅外以兩名至家向陳乞茶及晤面時匪出手槍威嚇稱非銀洋不能饒命等語陳之長子幼卿適在别室聞信以匪兩名不難抵禦於是手持盒子砲一支乘匪不備擊斃一名其一匪在旁以手槍對擊正中幼卿右手餘匪聞槍亦即趕至石卿及家人數口乘隙逃避只餘幼卿一人負傷不能行動匪以亂槍打死後盤踞陳家任意搜獲套筒毛瑟快槍一支天門蓋快槍一支來福槍一支盒子砲兩桿銀洋五百餘元並衣物等件携逃公署得報高知事親往勘騐並派警備隊長李廷楨帶隊二十名今（六）日上午七時許由城隨同出發矣 
 
 

Page 11

 
 
1;第一萬九千零七十二號;中華民國十五年 西曆一千九百二十六年四月九號
星期五 * *   
 
 

Page 12

 
 
1;第一萬九千零七十二號;中華民國十五年 西曆一千九百二十六年四月九號
星期五 * *   
 
 

Page 13

 
 
1;第一萬九千零七十二號;中華民國十五年 西曆一千九百二十六年四月九號
星期五 * *本埠新聞 
[籌備費城賽會出品消息]  
　　駐滬管理處昨日之茶會昨日下午四時總商會會同費城駐滬賽品管理處柬邀工商界曁新聞界在該處開荼話會交換意見到總商會會長虞洽卿方椒伯管理處處長徐蘭墅·曁縣商會會長朱吟江·提倡國貨會·工商研究會·各路商界總聯合會·江浙皖絲繭公所代表及新聞記者五十餘人主席虞洽卿致詞謂本會與徐廳長今日邀請諸君交換關於費城賽會出品問題意見先請徐廳長報告徐起立報告謂鄙人兹先報告兩點（一）籌備費城賽會經過（二）起賽標凖當農商部於去年接到美國赴賽請柬後即行知各省準備孫總司令以此次賽會誠爲工商界發展對外貿易之良機出品之優美與否攸關回際光榮自應鄭重辦理因特聯合江浙閩皖贛五省共同籌備預定籌備經費共十二萬元除皖省此欵尙未繳齊而部中則經費無着有令工商界自由赴賽自認運費之主張本廳一再電陳爲難情形并迭催欵項迄無確實辦法然鄙人旣任此事必有相當處置將來是否按品徵費抑有其他方法此時尙難預期要必使出品毫無遺憾至於美會章程久候未到因就江南籌備美國費城萬國展覽會出品會自擬各項章則及出品類目直至最近六日始奉到部發美會出品細目會期日近籌備出品爲期旣迫不得不請出品界從速準備出品標準因鑒於前巴拿馬出品雖多陳列甚少當時江蘇一省約去二百箱而陳列者祇百箱况此次美會中國陳列地據云祗占五千英方尺故此次出品貴精不貴多且以出品適於美國銷路欲使赴賽出品能盡換金錢而歸以對外貿易爲標準母毋蹈前巴拿馬出品因蒙歐戰之影響而負較大之運費煞費周折美術敎育出品須表示東方文化之特長敎育品雖不屬貿易性質可採活動寫眞及統計表格即商品亦以已在推銷及有推銷之希望而適合美國銷路者其花紋不妨採取東方色彩爲依歸出品手續之大槪已另印章則可作依據此次赴賽旣屬國際性質出品優劣悉須精密審查請各廠格外注意諸君如有高見極願聆敎云云陳翊庭代表提倡國貨會報告謂本會對於此次赴賽因關對外貿易極爲鄭重已函知各廠家準備出品外特推研究委員先自審查如有所見亦經陸續知照廠家照辦如中國紙傘美人以其輕便玲瓏頗見歡迎特囑傘廠精選原料特繪美邦立國經過之歷史畫及迎合美人心理一切裝璜深冀管理處對於各項賽品加以嚴密之審查而赴賽免稅免運費尤請盡力主持勉輕負担云次商總聯會·工商研究會·江浙皖絲繭公所代表·王萬葉·杭石君·等均有意見發表·最後虞洽卿聲請各廠家務於五月十日以前彙齊出品因五月二十日須裝箱放洋并謂中國實業之不振其原因有三關稅不自由交通不便利銀拆利息太高希望實業界努力除此三項障礙恢復關稅自由取消不平等條約及改輕稅務客卿權限而設公庫則銀拆利息亦因得調劑而减輕交通欲便利一在停止内戰貫澈和平政府實負保護火車輪航及建築道路之責云云旋即散會 
　　赴美賽品出運之手續美國費城賽會我國方面籌備與會現正積極進行兹覓得管理處所編賽品赴美須知錄之於下（一）船期傑弗孫總統號自五月八日上海開五月二十四日可抵西雅圖再自西雅圖至費城賽會場計火車三日半或四日則五月二十八日可抵費城將事佈置再遲則爲格蘭脫總統號自五月二十日上海開六月五日到西雅圖加四日火車則抵費城當在六月十日左右矣（二）板箱闊二十英寸或二十五英寸高三十英寸或三十八英寸長三十四寸外加鋼條連同裝釘螺絲釘約每箱價洋五元箱内貨物最好用竹花塞置惟竹花太貴可用舊新聞紙代之（三）報關此類爲手續之最煩者滬上報關行三百餘家僅一二家做美國報關行事蓋美國出口進口事爲世界中之最繁瑣者「駁船」Ligbrerage浦中船隻頗多惟僅大號註册大船可駁貨至汽船否則關上查出須罰價每噸六錢（每噸等於四十立方尺或二千磅或十六擔八十斤「報關」CustomWork凡提單報關·醫生單·貨物發票·等手續均在内每箱銀二錢「車貨」Carthage由處運貨至碼頭裝入駁船每箱價銀三錢「小工」CoolieHire凡搬運上車上船等一切在内每箱價銀零三分以上平均大約每箱自會中裝就至大船貨艙爲止每箱需價一兩零六分「貨物發票」consularlnvoice每張須納美金二元五角（美國印花）（五）船費（甲）貨物竹器每四十立方尺五元豆每二千磅六元頭餅每二千磅五元毯子每四十立方尺十五元水門汀每二千磅六元磁器價值五百元者每四十立方尺十元價值在百元以上至一千元者十七元陶器每二千磅六元棉花每四十立方尺八元蛋以包裝每四十立方尺十八元以箱裝每四十立方尺十二元五角扇子每四十立方尺或二千磅　十二元皮貨每四十立方尺二十五元（再加半層抛描費ad（valorem）每逢貴重物品均需此）鐵粗質每二千磅三元長圓塊每二千磅六元碎每二千磅七元蓆每四十立方尺五元毡每四十立方尺十五元鹵每二千磅八元種子每二千磅六元茶葉每四十立方尺六元絲織成者每四十立方尺二十五元（加半層抛描費）原料每一百磅六元七角半羊毛每四十立方尺或二千磅八元玻璃器每四十立方尺二十元書畫及彫刻值至一百元者每四十立方尺十元值至一千元者每四十立方尺十七元影片每四十立方尺或一千磅二十元值至一千元以上者每噸二十五元（加半層抛描費）繡織物每四十立方尺二十元中國文具每四十立方尺二十元農學様本每四十立方尺二十元手工物每四十立方尺二十五元以上價目均對折算（乙）乘客頭等艙每人美金約三百四十餘元七折爲二百四十餘元合華銀五百餘元（五）火車美國火車在滬代表僅兩家（一）大北Greatnorthern（二）北洋Northesnpacifie惟大來代爲接洽者爲北洋調查所得大致如下（甲）貨物運費每百磅約美金九元（特别車與乘客同到）（乙）乘客車費（一）自西雅圖華盛頓至紐約及回程至舊金山各站得隨時遊覽計美金一百九十五元五角八分約華銀三百九十一元一角六分該價以十二個月爲有効（二）自西雅圖華盛頓至紐約再自紐約至西雅圖經過舊金山計價二百十八元八角一分約合華銀四百三十七元六角二分（三）自西雅圖至紐約單程計美金一百零六元六角七分約合華銀二百十三元三角四分與前來回票相比當吃虧美金六十一元六角四分約華銀一百二十三元二角八分（丙）車位如貨物與乘客特掛一車於特别快車上計程三日半或四日否則當需十日而貨物又須俟貨物車裝則爲時更多矣再自紐約至費城颇近相差不過數角故價目均照紐約計算（六）保險（一）FPAFeeParticnlarAverage水漬及小損失不賠償僅賠沈没及全失每千元四元五角每千兩四兩五錢（二）WAWithAverage水漬及小損失均賠每千元價六元每千兩價六兩（三）Breakage破碎須另出保險費照價加九五（四）Thefr偷竊如路上被人偷去責令賠償者須另加費一二五（照原價）（五）時期自貨棧至駁船由駁船至大船由大船至美國西雅圖由西雅圖至費城目的地後再保七天如欲十四天亦可再貨物在管理處時亦可保險價目一月每千兩十兩零二錢十五天每千兩十兩零八錢 
　　徵集無錫著名産品駐滬賽品管理處以無錫物産如絲·紗·剌繡·花邊均爲蘇省之冠特派總幹事何海樵赴錫與錫地實業家榮宗錦·縣商會長王克循等接洽徵品運滬事宜各廠家領袖均願踴躍與賽關於工廠製造各項手續均將攝取活動寫眞赴會陳列何君事畢業於昨晨返滬 
　　浙省提取賽品浙江實業廳前經函請本埠華盛貿易公司總理謝仲復君代爲徵求費城賽會出品聞已徵得出品二十六箱計三百五十餘種昨經浙江實業廳郭廳長派第一科長趙之偉來滬提取並經該廳長呈請盧總司令電飭路局備車迎提以昭鄭重已於昨日運杭審查矣 
[工部局加入華董議案之修正]  
　　上海泰晤士報云關於公共租界納稅人年會議案第六條工部局加入華董案刻又有一重要修正案係甘维露律師提出露雪臣律師附議昨日業經工部局正式公佈内稱謹擬將議案第六案原文内「俾可早日增加華人三名爲該局議董」句修正爲「俾得迅行參酌界内納稅華人所繳稅額選舉華人爲議董」云云按原案全文爲「本會議公意」亟願界内華人加入租界巿政府因此授權並訓令工部局向列邦建議俾可早日增加華人三名爲該局議董」等語 
[公團聯會對華董問題之意見]  
　　華董至少須佔董事會半數 
　　本埠各公團聯合會昨爲工部局華董問題通函工商學各團體云逕啓者本埠公共租界華人有納稅之義務而無享受工部局董事之權利有義務而無權利實背權利義務相平等之原則十餘年來吾全體華巿民曾不斷的爲華董問題而努力即僑滬之公正外人亦常以中外待遇不公而代嗚不平足見公道自在人心天下自有公論也今聞工部局有提出加入華董三人之討論已引起各團體之注意敝會認工部局加入華董本爲天經地義而華董人數則尙有研究之餘地蓋全埠巿民華人占百分之九十幾納稅欵額亦超出外人數十倍僅以加入董事三人豈得爲平敝會以爲工部局即不能以納稅之多寡爲標準而平均支配然至少亦須規定華董佔董事會之半數尙祈一致主張共同努力不特利害攸關抑亦國體人格之大問題也敢佈愚忱幸希鑒察上海各公團聯合會謹啓 
[法權自主協進會在滬設分會]  
　　朱煥彪等所發起之法權自主協進會設總會於北京兹以調查委員分赴各地調查特來滬寗一帶創設分會發表宣言廣爲宣傳宣言原文甚長兹節錄其要旨如下（一）調查法權會議應認爲各國聯合之觀光團體應根本否認其爲撤廢領事裁判權之前提倘有妨礙撤廢領事裁判權之行爲當拒絶其調查（二）政府應於兩個月内召集國際會議或分向在華有領事裁判權之各國提議即時無條件撤廢領事裁判權倘各國拒絶或藉故延宕時應即根據國際平等國權自主之原則自動的聲明撤廢（三）政府辦理此事倘不開誠布公尊重民意置國權於不顧者國人當一致聲討本會同人誓本上述之精神奮門到底不達到即時無條件撤廢領事裁判權之目的不止挽回國權在此一舉凡我國人速起圖之 
[外人在内地法庭之訟案調查]  
　　日多一日　　 
　　近日收回會審公廨聲浪雖以政局關係頗現沉寂而司法調查委員則指日即將南下關於外人在中國内地法庭訴訟案之近况諒爲世人關心昨據調查近年來外人在内地訴訟之案不僅無領事裁判權國家之人日有增加即尙存有領判權之國家人民自願投内地審廳者亦日多一日據統計觀之有領判權之國家當以英美法日四國人爲最多判决後之執行亦絲毫無所困難其已放棄領判權之國家當以德國人爲最多數德領且與地方審判廳立有特約凡有涉訟之案統歸地審廳辦理此其原因有二（一）德以舊協約國關係自願就華官廳審判（二）中國法律均採大陸派精神與德人習慣極爲相近至俄國人之訟案亦多惟不能統一且以刑事案爲多 
[司令部軍法官昨日參觀公廨]  
　　淞滬戒嚴司令部軍法官陳光熹（號季聰）軍法處處員周傳薪（號星樵）昨晨八時五十分鐘同至公共租界會審公廨拜會當由關廨長與俞·陸·孫·邵·韓·諸襄讞迎入會審室茗談之下並率同關俊伯·姚嘉琳·二秘書陪陳周兩君參觀民刑各庭曁男女押所嗣關君升座第一庭審案乃邀陳法官比肩而坐以便觀審至十句餘鐘陳法官離座告别與周處員乘車而去當時公廨檢察處西員惠勒君亦招待如儀 
[英庚欵委員團離漢之電訊]  
　　英庚欵委員團惠靈頓·安特生女士·蘇希爾·王景春·丁文江等自到漢以後酬酢甚忙本埠敎育機關昨得華委員來電略謂長沙之行作罷歌離漢乘瑞和輪赴寗然後返滬再赴香港廣州及杭州等處途中安云云 
[省憲會籌備員定期開會]  
　　江蘇省憲會議組織法籌備會定於本月十日下午一時在南巿凝和路也是園開討論組織法大會昨特函請各報館屆時派員蒞場紀錄其函云警啟者本會爲全省省縣法各法團共同組織加入者計共一百八十一團體兹訂於四月十日下午一時在南巿凝和路也是園開全體大會討論組織法草案事關蘇省根本大計爲特函達屆時務請貴館特派專員蒞場紀錄以期公開而明眞相不勝跂禱之至 
[縣聯會等今日開聯席會議]  
　　江蘇縣議會聯合會江蘇省憲會議組織法籌備會定於本月九日下午二時在北山西路泰安里縣聯會事務所開兩團體聯席會議聞已函知各該會委員籌備員請其屆時蒞臨 
[閘北巿公所問題近訊]  
　　續派代表赴寗閘北各公團爲滬海道尹接管工巡捐局問題續派代表徐春榮等赴寗與各方接洽一切該代表等六日到寗七日赴蘇尙有相當結果約今明日可返滬 
　　移交工程情形昨日午後閘北巿公所工程處助理員金拜仁君爲工程上一部份事宜及移交監工員曁小工人等與滬北工巡捐局盛科長面洽接談之下盛君聲稱此次道尹接收局務原定舊職員一槪照舊辦公以資熟手即如總務科長一職亦奉道尹委弟接洽請其繼續擔任不謂王君堅辭不就各職員亦多誤會致生隔閡殊爲遺憾繼又稱現奉省令趕將各科改組已擬定總務工務捐巡務計四科各科各員職任不相統屬巡務一科關於衛生事宜與警廳接洽連合辦理次由金君提及點交小工等問題經盛科長向道尹請示嗣奉道尹諭交徐工程師到局照册點收一面委託金君安慰小工暫時等候不久徐工程師已到前將監工員等職員十餘人介紹見面次將測地夫二十餘人工頭及小工等一百十餘人一律按名點楚惟尙有因事請假及未到者容後續點四時餘事畢金君乃興辭而退 
[巿公所敎育行政會議展期]  
　　上海巿公所本定四月十日開敎育行政會議兹聞是日該公所以另有要事不克實行故已改訂本月十九日即隂曆三月初八日下午二時舉行昨又分致各行政委員函云逕啓者本季敎育行政會議原定四月十日爲開會之期兹以别項情事不能開會特展至四月十九日即隂曆三月初八日下午二時在所會議相應函達查照准時蒞臨爲荷 
[洋涇巿呈請知事監視選舉]  
　　洋涇巿議會議長金煥章昨呈上海縣公署文云爲呈報事查敝巿於十三年度六月份所有改選總董劉志濤董事潘光賓並名譽董事張楚香以及十四年度補選名譽董事趙茂華等任期扣至十五年度六月底均滿自應照章提前改選兹定於陽曆四月十一日上午十一時召集議員依次投票選舉除通告外理合備文呈報仰祈鈞駕屆期蒞塲監視以昭鄭重而符定制云 
[總商會明日開會董常會]  
　　明日（星期六）下午四時上海總商會開第八期會董常會昨日虞方二會長已飭書記部分發通告請朱葆三傅筱菴等各會董屆期到會以便共商一切 
[南北巿平價局消息]  
　　平價局議决核减米價上海公立食米平價局昨在上海縣商會内附設之食米平價總局舉行第一旬董事會到滬海道道尹傅寫忱淞滬警察廳長嚴景晞·寳山縣馮知事委代表張曾隆·閘北慈善團董事王彬彦·錢健人·南北巿米業公會葉惠鈞·范和笙·上海欵産處代表沈步瀛·總商會副會長方椒伯代表朱吟江·上海縣商會正會長即該總局主任顧馨一·副會長朱吟江·等至五時許在該會常會室　振鈴開會首由顧主任報告地略謂食米平價局開辦至今已值一旬分局六處每日售出米石共總二千三百餘石目下米價已略見鬆動本局應商榷核减結果公决自明日起每千改售錢三百文洋價每元作價二千五百五十文雙角小洋每枚作價四百十文如將來西貢米價值再能鬆動則本局當再商議酌减至洋價等均照巿重行規訂議畢散會該局已將議决核减米價情形通告南北巿各分局一體遵照自今日起一律减價售米云 
　　閘北平價局近况閘北慈善團内附設食米平價局連日平民往糴者甚衆售籌處已遷至凉亭内並派警察一名在場照料此二三日内每日糶出四五十擔不等 
 
 

Page 14

 
 
1;第一萬九千零七十二號;中華民國十五年 西曆一千九百二十六年四月九號
星期五 * *[昨有大批貢米由滬運漢]  
　　昨日（八日）據本埠交通界方面消息昨日上午有貢米八百餘包由某外輪運往漢口據稱係吳佩孚購之軍米此爲第二次云又據米商方面消息本埠米價日内恐有高漲 
[仁濟醫院昨開常年大會]  
　　本埠山東路仁濟醫院每年例於春季開常年大會一次報告上年度院務槪况本年度大會於昨日下午五時舉行到者除該院董事外並有來賓及新聞界多人由該院醫生逐一殷勤招待並試騐各種醫藥用具以最新X光綫照射人體内部莫不毫厘畢現該院醫務年有進步其行政方面雖泰半由西人主持然設施實完全爲華人着想故希望我華人加以贊助兹將該院去年院務槪况摘錄如下計全年住院病人共二九三○人比上年少二五三人門診共九一八九二人亦比上年减少二五五零五人所治診候中用X光者六九五次施手術者一零三九次爲車輛所傷者一六六九人爲槍彈所傷者一三五人男女自戕後求治者九七三人全年收入九五四三一·六五兩内工部局撥二萬兩公董局撥一千兩中外捐欵二萬九千六百兩全年開支八六五九四·八六兩餘八八三○·七九兩云 
[中國濟生會消息]  
　　本埠中國濟生會昨日公表消息如次 
　　濉溪分會電告振災情形安徽宿縣濉溪分會查振主任夏輔宜來電云（上略）三十代電諒達本日宿縣公署轉奉東電敬悉已運麵粉五千包俟抵臨淮當即轉致旰眙官紳派人往領存貯候本會查放另承募助五號粉三千包請俟出貨後運至安徽符離集匯通公司存貯守候濉溪保衛團往領濉災奇重已放振欵勉可敷衍一月此項粉到先行平糶接濟次貧之戶糶價陸續收回專欵存儲俟春末夏初專擇極貧災戶加振一次如此一舉兩得藉廣恩施濉振今日放竣附近之古饒百善兩鄕約三四日查竣即放月内准可結束麵粉到時由本地绅士領辦糶振翊仍派人隨時監察務期貧民得沾實惠上慰仁厪夏翊宸印江 
　　清江分會來函該會昨日接清江分會來函云謹啟者竊以敝邑刧後災黎飢饉狀况節經函陳在案兹值春荒之際兵燹餘生待哺之慘筆難盡述分會不得不籌辦平糶稍資救濟查城廂内外之貧民擇其極貧給票者計一萬四千餘戶每日糶糧僅收半數折耗巨大時虞中輟各鄕鎭之災黎日刨野菜爲食品一餐尙難果腹見之令人心酸正事疚心一籌莫展忽接周君來函得悉我總會惠助五號粉三千袋以濟春糧拯救嗷嗷待哺之災民咸感再造之恩功德實無涯矣（下略） 
　　閘北濟生醫院添設産科閘北寳山路濟生醫院係中國濟生會所創設專救濟貧病而設今年延聘周君爲該院主任極力擴充頗著成效近又添設産科一門延聘素有産科經騐之醫生專任産科事宜嗣後閘北人民更得受惠不淺矣 
[滬東棚戶代表請願之交署批示]  
　　江蘇特派交涉公署批棚戶請願代表蒯鑒等呈云工部局限期拆遷懇求維持由據呈已悉查此事前因限期屆滿該棚戶等遷移不及經於三月三十一日派員向工部商允展期二十天並令行上海縣知事飭董保傳諭於二十日前自行遷徒並委託鄕董與淮安六邑會館會董等商定收定收容地點務令先期遷徙以免展限屆滿再有强迫執行情事並函達淞滬警察廳查照各在案據呈前情除定期會商地方官廳妥籌辦法外合行批示知照 
[警廳取締草棚]  
　　淞滬警察廳嚴廳長以閘北恒豐路草棚失愼燒去七百餘家殊於治安有碍特訓令各區署凡有草棚易滋引火者嚴加取締並以布告勸導閘北屋主平價出租以維平民生計 
[財廳函邀審核新定貨物稅率]  
　　江蘇財政廳廳長分函各總商會云蘇省貨物稅向係值百抽二遵照部令江南北各收一道近來物貨增漲按諸現行稅率竟有抽不及一者迭經敝前廳長分函貴會曁通令各局所調查現就復到各種貨物酌照時價折中擬定稅率彙列成表究竟是否相符兹定於四月十五日在廳開會敬請貴會長屆期蒞會公同審核佇候明敎李錫純謹啓云云 
[電話局聲明加價之原委]  
　　上海電話局爲加價一案昨覆閘北商會籌備處函云敬復者敝局加價一案昨准台函以據會員提議囑爲體恤商艱轉請收回成命等因准此查敝局雖係交部直轄機關究爲官營商業之一種其性質縱不沾沾牟利要亦不堪纍蝕本敝局歷年虧損人所共知近自華洋通話以來名爲取費實則無益事務旣從此增繁用費亦隨之添多加以電料價昻較前數倍向由電報局補助之欵復遭拒絶以致經費極絀岌岌難支非但工料兩缺如尊函所謂需裝者無裝掛號者無期並未有何種擴允而照目前困難情形將如受虧之商店日趨倒閉果使現狀得以勉維决無從事取盈之理此次奉令加價在部意亦情非得已顾示於舊戶則仍舊貫於新戶則訂新章尊意若此主張似欠公允恐各界仍不免有煩言兹將日前呈奉部覆艶電照錄附上即請台閱貴會一言九鼎還祈轉知各用戶迅即照交勿再觀望無任感荷之至附錄交部致電話局艶電如下電話局漾電悉該局加價一事前由本部酌量規定六元七元較之京津及滬洋公司已屬甚廉該局又减爲五元六元尤屬遷就本難照准惟念該局業已公布爲顧全話局信用暫照局議施行乃各商不加體諒猶復請求核减萬難照辦須知滬局改良以來虧累甚鉅原有月租三元不敷營業開支即加爲五元六元亦無利益可言至華洋接線以來用戶驟增籌備擴充需料甚鉅若不增加租費以維營業尤難實行擴充并仰轉知各用戶俾明實情勿再過事要求爲要交通部艶 
[華界電話加價之調解訊]  
　　上海電話局自通告加價以來頗引起商界之反對日前開聯席大會時曾推張秉鑫·陸文中·兩君爲代表兹悉張陸兩君曾於昨日作一度之會議以雙方各走極端殊非地方幸福决定旣不爲反對代表亦不偏袒該局當以第三者地位出任調停以期早日平息事端云又訊南北巿各商界聯合會代表爲調解問題决定於今日下午八時在南巿商業總聯合會會議並請陸文中到會報告接洽經過 
[華商電氣公司電流减價]  
　　本埠南巿華商電氣公司前爲優待用戶起見業已將電燈電流每度减價洋一分工廠馬達電力每匹馬力每月用電三百五十度以上者每度收洋三分兹又决定自隂曆三月初一日起凡各用戶電燈接綫槪免收一切工料費以三個月爲限至六月底爲止 
[五卅烈士墓地之購定]  
　　今日下午繳銀立劵 
　　五卅烈士喪葬籌備處業在閘北方家木橋勘定墓基十畝零七分籌備處與地主王姓業已說定地價一萬四千七百元雙方定於今日下午二時假山東路商總聯會會場繳價立券昨由葬事委員成爕春林鈞柬邀總商會虞洽卿·商總聯會鄔志豪·工商學會嚴諤聲·學生總會·上海學聯會·總工會等曾參與上年五卅運動之各代表屆時蒞臨監視並予簽字以昭愼重喪葬處擬於購定墓址後即於五月卅日開土動工興築 
[國民黨二次大會第十日紀]  
　　昨（八日）爲國民黨二次全國代表大會之第十日上午十時開會謝持主席恭讀總理遺囑後主席報告前次預備會對於中央執行委員監察委員候選人之人數已有决定即選舉辦法亦决定分由各小組準備報告後以中央委員扶病到會有意見發表先介紹發言林森出席謂個人自北京趕赴大會不幸染病至今日始能到會今原爲同志勗者第一須努力工作澈底實行總理之三民主義第二須澈底清釐黨籍森以病重醫生囑靜養不能看報談話但此心耿耿不能恝然特扶病來會與諸同志一面願共同努力以救國家救民族個人雖未出席大會但大會一切决議當絶對服從一俟病愈并當追隨諸同志後共同努力云云次主席宣讀最後審查之大會宣言文字上略有修改乃將宣言全部付表决全體起立通過并歡呼中國國民黨萬歲·孫總理萬歲·中華民國萬歲·國民革命成功萬歲感情熱烈主席報告下午開會後有職工協進會等十五工界團體開歡迎會歡迎諸同志乃報告延會下午繼續開會出席七十五人主席謝持宣告今日選舉中央執行委員及監察委員由主席團將各組提出比較最多數之候選人五十人揭示即投票選舉主席推謝英伯等六人檢票時已四時半職工協進會等團體代表即改開歡迎會由代表徐君致歡迎詞次主席讀遺囑全體向國旗黨旗行三鞠躬禮次由工界代表張君讀祝詞大會推傅汝霖致答詞張星舟演說略謂中國工人與外國工人不同外國工人受其本國資本之壓迫中國工人則受外國資本家及軍閥之壓迫大貧已苦小貧尤苦故中國工人之努力革命尤爲熱烈今日承上海工界歡迎希望明年在北京開歡迎會云云次由謝英伯演說畢全場鼓掌散會乃開票以過半數爲當選當選出胡漢民·沈定一·張繼·邵元冲·傅汝霖·林森·桂崇基·張知本·黄復生·鄒魯·覃振·石瑛·居正·田桐·張星舟等十九人不足之數於明日補選乃散會 
[水利會實行巡阻垃圾船西駛]  
　　吳淞江水利協會曾擬僱用額外水警嚴禁垃圾船西駛現已雂僱定水警二名購辦巡船一艘以便沿河隨時梭巡如遇垃圾船違禁西駛不服阻止即送警察廳水巡隊懲辦已由嚴廳長允許本月份决着手開辦 
[駐日波使昨日過滬返國]  
　　前波蘭外交總長現任波蘭駐日本公吏百逖克請假回國業於昨日午後三時乘上海丸抵滬本埠官場詣匯山碼頭歡迎者有交涉公署交際科長楊小堂·帮辦王鏡舜·波蘭駐滬代表柴高史基·（譯音）現百公使寓匯中飯店約勾留四五天即須乘輪回國 
[危知事之新猷]  
　　謁會上官紳商新任上海縣知事前日接事後於昨日上午乘坐汽車詣滬海道尹公署謁見傅道尹面陳一切請示機宜旋即辭出赴戒嚴司令部及交涉公署禀報接事情形下午分别拜會本邑公私各機關官紳甚爲忙碌 
　　派定各科職員署中各科職員昨已派定如下内務科主任李心浩·助理姚元鑫·朱霖·財政科主任李修校·助理陳霈·陶春谷·潘盛琦·敎育科主任錢允中·助理謝宏勳·李泉·實業科主任張國祥·助理熊燾·羅仲衡·黄嘉修·雜稅處主任危心安·契稅主任黄忠爕·助理危日孝·周中如·屠稅事務員陳文炳·牙稅事務員趙賡堯·會計員危心安周客瀛·庶務員季葆眞·曹廣漢·監印危持·收發鍾皥·徐志元·文牘員汪永思·書記長劉國柱·一科書記馬勳臣·李似蘭·二科書記潘志棠·王正祥·唐芝山·許星齋·三科書記周冠昆四科書記王壽民· 
　　規定會客時間上海縣危知事因滬地職務較他處爲繁昨特規定會客時間諭飭傳達處知照（一）上午九時至十一時半接見來賓（一）星期休息恕不接見賓客（一）如遇特别事件先將理由傳達經認爲必要時仍予接見 
　　頒發例行文告危知事昨發布告兩道文長不具錄兹撮其大要如下（一）嚴守關防略謂本知事聽事未嘗不恭臨財未嘗或苟員司僚屬以器識爲先僕從吏胥以勤謹爲上苞苴賄賂雖細必懲敲詐招揺無微不究倘耳目之所難及督察或有未周准爾四民人等指名呈廳究辦（一）整頓風化略謂以懲淫緝盜之方爲正本清源之計爾等務宜各安生理恪守官章男務經營女條帷薄勿慢藏以誨盜勿冶容以誨淫勿怠勿荒勉爲善信勿奢勿侈免致困窮倘有狡黠之徒膽敢容留匪人窩藏婦女一經拿獲訊明定即從嚴懲辦 
[地方公團昨日公餞張前知事]  
　　上海縣清丈局總董姚子讓·縣敎育局局長李頌唐·縣地方欵産經理處總副董秦硯畦·沈步瀛等·昨日下午六時在也是園湛華堂設筵公餞張前知事陪席者爲巿總董李平書縣議會正副議長莫子經·李右之·縣商會正副會長顧馨一·朱吟江等觥籌交錯盡歡而散 
[縣知事交代辦法之廳令]  
　　江蘇財政廳曾奉省長公署訓令核議縣知事交代辦法當以各縣知事交代按照部頒條件旣派鄰縣知事監盤又復咨本管道尹督算層遞結轉監察不爲不嚴且交代定義當然由前後任負責接收欵目更首重盤查國省地方同爲公欵辦理手續理無兩歧江蘇縣議會聯合會所呈雖爲杜弊清理起見惟各縣知事於會算地方欵交代時縣議參兩會旣有推員監視之省章對於一切所收支欵項數目儘可由推定監視員按册審查明白公同算結倘有虧短違議即不難隨時追揭至稱於審查期前應將交代册交由縣議會審核無論交代條例並無明文規定且縣會興縣署兩地審查同時進行卷據難裂往返查駁或致糾紛何如由縣議會公推之監視員隨時審核較爲便利而於事實上仍與前會審核無異似可毋庸另定辦法云云呈復省公署核准即通令各縣知事遵照矣 
[丹麥飛機抵滬有期]  
　　上海泰晤士報云丹麥長途飛行之兩機原定下星期内俱可過滬刻因赫成德少尉所駕飛機離仰光二十八哩後機器損壞將於九日由輪船運往船谷裝換新機故下星期内祇有波的維中尉所駕之機可以到滬該機已抵盤谷由盤谷一站爲河内二站爲廣州第三站即上海預料星期六或星期日便可抵埠 
[十七路無軌電車昨日通車]  
　　公共租界電車公司十七路電車自去歲興工建築電桿迄今數月工程業已完竣於昨日起已行通車售票路線通新世界·北泥城橋·開封路·北河南路·虹口新記浜路·昆明路·直達岳州路等處東至黄浦灘乘客極爲擁擠 
[兩路局員昨日舉行植樹典禮]  
　　兩路局長沈成栻·副局長司徒錫·曁兩路洋總管副總管等於昨日上午十時分在北站乘特備專車前往徐家匯舉行植樹典禮並在車舉行聚餐畢即於十二時五十分返滬司徒錫並於昨日偕眷屬乘花車附掛下午一時三十分快車返杭 
[法華鄕公所否認在曹家渡辦船捐]  
　　商總聯會代表接洽之經過 
　　上海各路商界總聯合會以法華鄕公所在曹家渡舉辦船捐有妨該地商業前經議董會推派王漢良汪醒齋兩君前往該公所勸阻進行昨日王君請由陳春盈爲代表并由五馬路商界聯合會加備公函會同汪醒齋君於上午十一時偕往法華鄕鄕公所由議長黄壽祺接見代表等說明來意并出公函當據黄君答稱曹家渡商聯會對於清道救火等地方事業辦理頗爲完善近更舉辦平糶本公所服膺不遑何至攫辦船捐從事清道此事本公所實未與聞或係鄕董朦禀官廳所致現雖批准但事前未經本公所之通過不難設法打銷之云云代表等認爲滿意遂往曹家渡商聯會陳述情形該會當即在救火會樓上設宴招待汪陳兩君并派俞紫標吳關之等乘坐汽車歡送汪陳兩君返會 
[北貨業增加駁力隂歷三月初一日起]  
　　本埠邑廟豫園點春堂北貨業以近來生活程度日高車資駁力迭有增加較之往年不啻倍蓰對於各客帮力規常有賠貼特公議自本年舊歷三月初一日起增加力駁訂定每大包銀一錢五分每小包（洋線袋）銀一錢昨已連同規單通告各客帮查照聞各帮水客尙無異議 
[江海關請拒毒會派員監焚煙土]  
　　中華國民拒毒會昨准江海關監督公署函云逕復者接展來函以烟禍未艾擬於此後焚士時派員前往參觀等因自屬可行現本關第二百六十二結即本年一月至三月分查獲充公之烟土一千三百四十斤九兩安洛因二千四百三十兩此外尙有烟具及違禁藥品等項共估值銀洋三百二十八元二角八分昨准稅務司來函訂於四月九日上午九時運往浦東窰内焚燬業經本署分致各機關派員蒞場監視即希貴會查照屆時派代表一員蒞場監燬仍將所派員名先行示悉以便轉知可也等語該會接到是函後擬派宋哲夫君前往參觀 
[諸翟鎭浚江籌備會選舉揭曉]  
　　西鄕諸翟鎭疏浚盤龍江籌備會於四月四日開成立大會照章推選正副會長及評議員幹事員公决採用通信投票選舉兹已於昨日下午一時仍在文昌宫開匭揭曉計正會長沈協于·副會長沈立人·徐養田評議員十人侯靜瀾·楊撲烟·王頌周侯縉人·凌佑君·張淡泉·朱子祥·諸錦餘·丁偃修·張憲明評議員兼文牘二人黄布衣·黄澄波幹事二十人侯縉人·凌佑君·黄宗伯·朱子祥·干養君·楊撲烟·侯靜瀾·張書乃·黄又康·諸錦餘·丁重宣·王形周·汪莘根·張憲明·張淡泉·張啓南·朱琴源·王書田·干牧丈·張美乃等以上當選諸人已經分别能知即日就職矣 
[典質業在誼會成立會紀]  
　　上海典質業同人友誼會自柯志鵬等發起以來已逾三月加入會員已違四百餘人近已籌備就緒前晚九時該會籌備處召集全體會員假座新北門侯家浜正蒙學校開成立大會計到一百八十餘人當即振鈴開會公推倪彙生爲臨時主席報告籌備經過情形　由駐辦員張澄清報告收支賬略畢遂議决各案分錄於下（一）簡章十條逐一修改通過（二）經費不足以後廳由甲乙兩種會員每月增認維持費一角以资挹注（三）備案問題函催本會律師趕速進行（四）對於反對方面暫持鎭靜態度議畢分發選舉票選舉正副會長及評議員嗣因時間不及定期開匭揭曉 
[尙有本埠新聞轉入後頁]  
 
 

Page 15

 
 
1;第一萬九千零七十二號;中華民國十五年 西曆一千九百二十六年四月九號
星期五 * *本埠新聞二 
[南巿米行公會開會紀]  
　　上海米行公會昨日下午召集同業各行開會集議由會長朱子香主席報告開會宗旨略謂米巿自限價以來巿面穩定加以孫總司令陳省長自四月一日起通飭各縣稅卡米糧免稅一月故各産地運米來申逐漸增多尤以洋米來源湧旺故粳米巿價比前已小去四五角吾業以後希望來貨興旺營業上不致發生恐慌衆謂産地米業自免稅以來成本略輕運申行銷頗爲合算惟免稅祗有一個月轉瞬青黄不接恐來源未能旺盛最好免稅至新貨出巿各處均已收穫米價逐漸鬆動則更更佳矣經衆討論之下請仁穀公所陳請總商會電呈孫陳兩督長免稅展長數月使各處來源增多以維民食次議嘉穀堂公所來函有新開米店鴻大和盛久盛久生等四家經該公所證明資本股東等查確開單請轉知各行交易僉以該公所已經證明應即刋印通告各行一律與之交易計開鴻大資本六千元經理黄潤東地址城内沉香閣周和盛三千元沈玉梅新閘池浜橋久盛二千元朱裕生閘北久生二千元沈梅生閘北查今屆據嘉穀堂來函證明共有五十六家聞尙有新開數家須由公會通知方與交易議畢已五時矣 
[合夥營業責任之討論]  
　　王梓康因合夥營業問題與總商會有所討論兹將原函錄下　　 
　　第一次來往函「王梓康會計師致總商會函」逕啟者夙仰貴會主持正義熟諳商情毋任欽佩兹將關於商事習慣問題爰舉一例如左例如股東七人開設字號虧欠數萬但賬上人欠名義上收付雖足相抵惟數萬之人欠即被七股東中之兩大股東經營同等之字號而倒閉一則逃匿失踪一則呈請官廳將同様之字號宣告破産尙有一小部分之股東正在清算賬目確有虧欠數萬之鉅試問對於此頂債務之清償是否按股負担或係一小部分股東完全負担之上述一例務請貴會詳細示覆以資遵循不勝感荷實紉公誼「總商會覆函」逕啟者接展大函祗悉一是查吾國合夥習慣與院判所行歐西合夥法理有不同之處即一則絶對之按股分担制而一則相對之按股分担制也所謂相對之按股分担制者即合夥員中有發生逃匿或破産之情形則關於合夥契約所發生之債務由其他合夥員爲之共同分担是也我國習慣旣係絶對之按股分担制則尊示所舉兩例自屬不生問題至於此制之利害於吾國商事政策上有無維持之必要則敝會於上年七月十二日覆尊處函已詳細剖晰矣尙祈察閱第二次來往函「王梓康會計師致總商會函」逕啟者夙仰貴會主持正義立法公道毋任欽佩舉例如左尙希賜敎設有甲乙二人合開一店資本一萬元每股五千元今因虧本停業然甲已失踪或死亡而無遺産所負債務是否各自負担一股之部份抑由乙全部負担之且債權人以爲當時信用於乙故肯與之往來今日失踪應由乙担負完全責任着乙自向甲控追所墊付甲之股份如乙僅負担一股之責任豈非此項債權因此失其効力且多數債權人爲此聯帶關係勢必副倒並謂抑或有人開店時有意聲明内有甲乙丙丁戊各一股實則完全一人獨資惟内有五股之化名而已如有盈餘獨享其利倘倒閉而祗要担負一部份之債務豈非債權者立於危險地位乎但梓康因爲主持公道起見所以不得不冒昧懇請將上列各例統希詳細解釋示覆以便採納實紉公誼「總商會覆函」逕復者接展大函祗悉一是查尊議所主張者爲連帶負債之法理而滬商所堅執者乃爲數百年來合夥營業盈虧按股均攤之習慣此問題自民元迄今全國各商會對於官廳屢有建議屢有抗爭以立法上利弊言之即如尊函所舉一例甲或死亡或失踪或無遺産而債權人因當時信用於乙故肯與往來指爲乙應連帶負債然舉例本屬假定而商場情態萬殊假使甲爲富有財力之股東乙爲家道平常當時債權人實因對甲信用而與往來一旦甲遭意外事變驟然破壞以致無償欠能力設必責成乙連帶償還則法律所以處置乙者豈非太酷有乖於倆債權債務同等保護之原則乎尊議謂如此必令多數債權人因之倒閉不知果照敝會上述之例即使責乙連帶償還其餘多數債權人仍無實益難者必又謂如此則保護債權人之効力太薄誰願輕與商家往來是偏於保護債務人反致妨碍商業之發展不知此項習慣相沿數百年商人早已習而安之並無發生上列情弊如果厲行連帶負責之制則投貲者勢必避合夥之組織改用有限公司之名目其保障債權人之効力較之合夥反形薄弱且我國現情用有限公司組織者多失敗用合夥組織者多成功故爲商事政策之便利起見此項營業習慣殊有予以維持之必要也至尊函所舉一人而化爲五股之例則此係調查事實問題非立法得失問題不可因此以爲合夥制度詬病也敢因尊論略抒所見尙希亮察是荷 
[大阪衛生博覽會徵品]  
　　交涉員轉知商會 
　　許交涉員昨致總商會函云逕啟者准駐滬日本總領事矢田稱兹奉本國外務大臣訓令内開本年七月十五日至八月三十日在大阪地方由大阪衛生組合聯合會主開大阪衛生博覽會着轉知中國官廳令行各地將有關衛生之出品寄送陳列以資參考等因附抄發英文會章一份到署奉此除將英文會章一份附送外相應專函奉達請煩查照令行各地將關於衛生之出品送往陳列以備參考等由並附英文會章一份到署相應照錄原件函達即希貴會查照爲荷順頌公綏 
[鄂財廳對鄂捲烟捐覆電]  
　　總商會昨接鄂財廳復電云漾電誦悉鄂省捲烟吸戶特捐改變徵收辦法前經貴會庚電見詢到廳當將經過情形於感日代電奉復並抄呈附達在案敝省此次改變辦法係與英美烟公司協定就廠徵稅命名捲烟捐由軍署另設捐務總局委員專辦自三月十六日起實行改徵敝廳原辦此項捐務因奉省長行知已遵限停徵辦理結束兹承電詢各節究係如何詳情敝廳旣未承辦無從查悉准電前因相應電復即希諒察爲荷湖北財政廳江印 
[捲菸稅局厲行實貼之昨訊]  
　　本埠華界捲菸同業反對實貼憑證已有六十九天稅局方面厲行實貼仍無讓步餘地兹將昨日稅局情形分誌於下 
　　派員下鄕調查上寳區捲菸營業稅徵收分局查得蒲淞巿曹家橋地方各烟店向係認稅自實行實貼以後各烟商均不遵章實貼故該局於昨日派員下鄕調查實在情形並勸導各烟商遵章購領憑證粘貼俾免違章受罰 
　　頒發分徵所應辦事項上寳區捲烟營業特稅分局頒發分徵所應辦之事如下（甲）烟商至租界採購捲烟時應先至稅局報明所採捲烟種類數量領取採運單後方許憑單採購否則以私運論（乙）烟商報領採運單時如係預備門莊零售之貨須隨繳應貼憑證稅銀稅局方可發拾採運單並隨掣收據烟商應於限定時刻内將捲烟購回呈騐運單收據到局粘貼憑證及封口（丙）烟商携帶捲烟到局粘憑證時其呈騐之採運單及收據稅局應一併收回核銷以杜一單數運之弊（丁）批發大同行對於批發本埠小同行之貨應與門莊另售之貨一律辦理帶證批售俾小同行可以省手續之煩大同行得營業發展之利（戊）烟商報領採運單時各係預備批發外埠之貨應先至稅局聲明許予免繳應貼證稅銀塡發採運單烟商應於限定時刻内將捲烟購回呈騐運單到局黏貼「批後存店捲烟騐訖」小單以免弊混其呈騐之運單稅局應收回核銷（已）批發存店捲烟稅局發給採運單時應於運單上加蓋批發捲烟紅戳以資識别（庚）批發存店捲烟外埠烟商來滬採購時該批售商店應先至稅局報明並應繳騐各該區稅局所發採運單領取出境轉運單後方許通行出境否則以私運論（辛）批發存店捲烟稅局應每店各立登記簿一册先於該烟商報領採運單時將採進捲烟種類數量逐項詳細登記俟批售外埠報領出境單時再將批出捲烟種類數量逐項詳細登記每日將出進之數核對結清以憑稽考（壬）批發存店捲烟進出總數每日登記簿結存若干稅局可以隨時派員至各烟商店查對倘存店之貨少於登記結存之數顯係混合門莊私售烟商須將所少之貨應貼憑證稅銀如數補繳倘存店之貨多於登記結存之數顯係並未遵章報領採運單私自偷運應照章貼證（癸）批發存店捲烟批售外埠報領出境單時稅局應先查對登記簿該烟商有無此種捲烟存店方可塡發如已無此烟存店烟商應先遵章報領採運單俟該貨購回存店後再行塡發出境單不得先發後補以致漫無稽考 
[南北巿水筆業工人昨已上工]  
　　店主已允分等增加工資 
　　本埠南北巿水筆業工人因要求加資不遂罷工已紀前報兹悉雙方連日各舉代表一再磋商並奉警廳令以工人聚衆罷工有關地方治安應速爲解决故該代表等竭力商勸業經店主應允分等加增當即解决各工人於昨全體上工 
[紗駁船夥友要求加資]  
　　浦江中裝載花紗之駁船夥友因生計艱苦所得工資不敷開支故發起要求增加工資三成及一切規則昨日各船夥一百餘人在一枝村集議辦法向各船主要求一面刋印傳單通告同業 
[上海皮件工人恢復工資已解决]  
　　昨據上海皮件工會消息去歲秋季本埠皮件全體工友因向廠主要求恢復原有工資一致停工後磋商旬日廠主方面召集大會議决由廠主公會始負責允恢復工資每寸二分當立條件分兩實行（一）乙丑年九月一日起實行已經履行恢復（一）丙寅三月一日起完全恢復該會因約期在邇特推派代表李文松蔡錫泉楊金桃徐義度四君賫公函前往廠主公會通知履行舊歲之條件雙方議定至期實行四代表即返會報告工友云（公平社） 
[書類須貼印花之公廨堂諭]  
　　租界商民購用印花稅票因不若華界之有警察檢查故頗多漠視迨一旦發生訴訟事件其應需之契約賬簿發票等方始購貼印花然猶不免有罣漏者如昨晨公共租界會審公廨訊理賀祖定延羅傑律師與公新昌機器廠互控一案原告呈出之合同等件槪未遵章購貼印花當經承審官俞奠孫君宣諭「本案原告所呈合同等件均未貼有印花稅查印花稅法業奉政府命令公佈施行曾經財政部咨交部照會駐京領銜公使外交團亦已承認本廨自應一律遵守以符合法辦理凡有證明權利義務之書類不貼印花者照章應予處罰令原告之合同支票等着補貼印花稅票倘不明章程可往本廨檢察員處閱看遵辦云云」故凡屬正式簿據等件均應粘貼印花如或不顧功令祇圖减省些微印花費用則屬自干咎戾云 
[小輪拖船被撞沉没溺斃一人]  
　　前日有由滬開往張堰之小輪船一艘在滬拖帶拖船裝運各種客貨並附載搭客行經浦東杜家行河面適值風狂水急之際突遇開往平湖之閔南小輪從後趕駛而上攢入裏當潮流頗急因之從旁撞擊致滬張小輪後面之拖船霎時傾覆船上各人幸即遇救得生内有搭客一名竟遭溺斃所裝客貨盡行覆没聞該船損失約計數千金其溺斃之屍由屍屬聞耗後已設法打撈並請奉賢縣相騐該船主現已通知各貨主正在交涉中 
[商務工會委員長王景澐昨日被捕]  
　　商務印書館工會委員長王景澐於昨日下午一時二十五分有自稱廣東工會派來代表一人至該書館訪問王君謂有重要事務須出外擇一相當地點密商一切王君信以爲眞遂即隨同外出行至寳山路與寳通路轉角突有探員三四人上前將王君逮捕解至該處第五警署旋至五時許由該署具文派員解送警廳至王君逮捕原因因當局嚴守秘密無從探悉 
[兩帮工人械鬭案之調解訊]  
　　湖北江北兩帮工人在閘北潭子灣械鬭案經地方審判廳將到案工人季文才等以騷擾罪各判徒刑等情已誌報端兹湖北同鄕會·淮海旅滬公民聯合會·以在押工人多係嫌疑非盡爲肇事主要之人且該工人因口角鬭毆而置以騷擾罪未免太過特於前日下午七時開聯席會議到兩會代表十餘人劉萬青主席首由周霽光報告工人械鬭之經過丁振亞謂工人等以一時血氣之通發現無謂之爭鬭江北湖北皆係中國人不應分有界限亟宜由兩會負調解之義務以聯絡兩帮工人之情感議决辦法如下（一）由湖北同鄕會淮海旅滬公民聯合會名義在此案上訴期間會銜呈請高等廳證明肇事時之眞象作檢察官之參考以减在押工人之痛苦（二）兩會召集雙方工人共同化除意見融洽感情而免將來發生不規則之事實（三）以後如兩帮工人再有惡劣份子故意發生暴動兩會應各竭力取締主席付表决全體通過當推定嵇翥青·周霽光·爲起草員起擬呈文衆贊成議畢散會已十時矣 
[巡捕房前日無人報盜案]  
　　文匯報云昨夜（七日）巡捕房内未有人前往投報持械盜刦案件據云此種情形實屬近數月來第一次云 
[喬家栅柏子弄昨晚之刦案]  
　　昨日傍晚七時許滬城喬家栅柏子弄九福里二號門牌倪友根所開振球襪廠内忽有盜匪七人推門入内另有數盜在門外把風各出手槍嚇禁聲張其時樓下尙有揺襪女工八人各盜即將倪妻軋至樓上逼問藏洋處所將前後房一切箱籠砍毁飽刦呼嘯而逸迨鳴警到來盜已去遠倪由外聞耗趕回檢點計被刦去現洋九百五十餘元小洋百餘角金鐲一副金練二條金圈一副金戒九只金寳戒一只金花一朶金押髮二只金叉二只藍緞洋皮袍一件嗶嘰夾袍一件方單一紙借票三纸手提皮包一只零物不計約共二千餘金旋投一區三分署報請查緝金署員立偕巡官史記言率同長警馳往兜捕盜已無踪遂詣該廠察勘一過詢問各盜年貌服式據稱各盜口操北音二盜頭戴瓜皮小帽一爲銅盆帽尙有四盜秃頭五盜身穿元色長袍二盜身穿藍布長衫金署員察得柏子弄地處荒僻並無崗位金君回署後除據情呈報警廳外一面立飭長警四處偵緝 
[法探拘獲二盜匪]  
　　法捕房探目吳炳泉·周寳生·包探周秉澄·張子　等偵得有匪徒匿居白爾路常盛里某號門牌内於昨日下午五點餘時不動聲色前往該處拘獲周某一名當即抄出手槍一支帶入捕房該探等旋又巡緝至該處附近見有匪徒某甲圖謀不軌當即上前將該甲擒獲抄出手槍一支帶至捕房詰訊一過諭令押候查明有無犯案再行解堂訊辦 
[滬太汽車彭浦站被刦]  
　　七日晚間八時滬太長途汽車彭浦站被盜搶刦彭浦鄕東南區保衛團甲長上官榮據駐站團丁施兆凰楊寳壬等歸團報告云盜匪共有十餘人五人闖入站内各出手槍嚇禁聲張其時圑丁等正在晚膳不及抵禦被匪於賬箱内搜去大小洋銅元共三十餘元呢馬褂一件並在槍架上刦去步槍一支號碼一四三七二烙有寳山縣及保衛團之火印又子彈三十粒剌刀一柄站員陸希人額上被刀柄擊傷搶後向北呼嘯而逸各匪惟一分穿長衣餘均短服口音北方江北等均有上官甲長聞報立率長警四處兜拿盜已遠颺昨已據情呈報凌團總轉呈馮縣長請示核辦 
[南車站西張家宅昨晨之刦案]  
　　昨晨（八日）三時許南車站西首張家宅地方有種園地之張掌生家突來盜匪三人撬門而進口操江北口音一盜袖出手槍嚇禁聲張對準張掌生逼令交出銀洋尙有二盜　入内室翻箱倒篋當經刦去鈔票衣飾等件共值洋百餘元刦取一哄而逸後由事主報告該管警署請爲查緝聞該處地甚荒僻向無崗警故時有路刦情事前日有某成衣司二人行經三官堂忽有匪徒三四人攔路刦取馬褂棉袍並現洋五元故近來每夜十時後行人均不敢在該處往返云 
[法總巡飭探嚴搜海輪盜蹤]  
　　法總巡費沃禮君邇以時有海盜行刦輪船情事爰於前晨七點餘時又派中西通班包探至金利源碼頭往來香港上海之新濟輪船上嚴行搜查一遍並無匪踪而返 
[閘北縱火圖賠案之澈究]  
　　閘北共和路共和飯館保險起火店主周玉成情虚逃匿等情已誌六日本報兹悉該管警署業已查明該飯館曾向皇后保險公司保有火險銀二千兩祗有三個月之久當起火時該處鄰人目覩周玉成尙在對門炒麵館食炒麵果腹毫無驚惶狀態且火後樓上落下火油箱一只箱内尙儲有火油半箱天明時即被形似江北人者竊去顯係湮滅證據現正嚴緝該館主周玉成到案澈究而該房主沈金泉亦已具呈警署請求重究以儆效尤衆鄰居昨已具呈地檢廳請爲查明澈究矣 
[鄭家木橋前晨火警]  
　　法租界鄭家木橋街第四十四號門牌某木作店午前晨五點時不戒於火濃烟四溢當由救火會得悉立驅皮帶車到場救熄後由捕頭飭探將火首傳至捕房詰訊一過諭令聽候查明火情再核 
[寳通路火警]  
　　寳通路七十三號平房餘姚人姚金發所開之興發柴月店於六日晚間八時突兆焚如由各段救火會到場救熄燬平屋兩間五區二分所宋署員查得姚保有火險銀千兩將姚傳案訊問一過轉解司法科昨解本廳究辦 
[中興路草屋昨日被燬]  
　　閘北中興路三星毛巾廠堆積什物之草屋内突於昨日上午十時許不戒於火當即冒穿屋頂火勢甚熾該廠報警各段救火會聞訊即驅車前往施救無如水力不足故祗得任該草屋焚去惟餘屋均幸無恙且該廠現亦照常工作（大華通信社） 
[南車站加派路警看管貨機]  
　　滬杭甬鐵路駐南站警務處段長五長慶以日來貨運盛旺所有貨棧堆積客貨甚夥恐晚間宵小乘間竊取除原有派警看管外昨特加派路警在貨機週圍認眞防護俾免失竊而保客貨 
[退伍兵過滬赴杭]  
　　浙江陸軍第一師砲兵第一團團副朱友熊昨日押運退伍士兵一百三十六人分乘鐵篷車三輛由南京加掛第四十次貨車來滬内十六人即在北站下車尙餘一百二十人即於當晚乘下午六時半夜車赴杭解散 
[兵士私逃扭控保人]  
　　陸軍第四師十三團三營九連排長王秉鈞前日投四區二分所報稱敝連兵士劉得勝招募時由住居治下新餘里之阜寗婦人劉陳氏担保詎得勝於上月私逃帶去軍服全副應由保人負責賠償等情經劉署員傳該氏到案訊問據供得勝雖係氏之遠親但其應募時未嘗經氏具保本月三日曾來氏家一次亦未知其棄差脫逃現匿何處更不知情奉判解科轉解本廳核辦 
[大公島霧警號照常發響]  
　　各口巡工司奚布告云本巡工司查膠海關稅務司所屬界内大公島地方霧警號照常發響計開一山東膠州灣經度東一百二十度二十九分二十秒緯度北三十五度五十七分五十六秒之大島霧警號前因修理停止開放現已修理完竣即由本日起照常發響四月五日 
[逆子毆母押一月]  
　　住居法租界南京婦人蕭李氏昨扭兒子蕭得意至法公堂聲稱逆子蕭得意時常將家中衣服竊出質當在外浪費屢訓不悛詎於昨日又來向婦人强索銀錢不遂所欲即將婦人兇毆故此扭案求請訊究詰之蕭得意供典質衣服實有其事不敢忤逆親長求請恩寡中西官判肅得意押西牢一個月以儆 
[迷路男孩待領]  
　　前日有年約五歲之男孩一口身穿方格子本廠布棉襖格子布褲子頭戴西式鴨舌頭帽子在法租界地方迷路爲捕查見帶入捕房昨送法公堂請示詰之該孩含糊不答判送堂留養候家屬認領 
[警署取締半淞園門首攤販]  
　　江蘇淞滬警察第二區署前日經滬南六路商界聯合會函請取締半淞園門首肩担攤販以免阻碍交通昨日該署即派警士二人前往半淞園一帶將沿途所設攤担多處一律飭令遷移以後不准再行排設 
[上海畫報百期紀念大贈品]  
　　漱六山房所著之九尾龜近又續出十二册自十三集至二十四集與有前書首尾銜接事實新奇較前益見精警每部定價須七元二角今上海畫報大宗購置奉贈定閱全年者本埠全年四元四角外埠五元並掛號郵費一角二分半旣閱全年畫報更得素著聲譽之小說實爲罕有之機會云 
[續獲毆刧强生同黨及收贓人]  
　　毆刦自來火公司職員西人强生之石小登子·施友才·兩名業經包探緝獲並吊出手槍解由公共公廨押候訊究己誌昨報兹悉涂·張·兩探前日午後又會同法捕房在法租界續獲同黨江北人李寳洪一名而收贓之李恒和亦彼逮捕均於昨晨解廨由關讞員會同美領貝君略一質訊諭令收押查明併案解究 
[兩盜展期七天再訊]  
　　楊樹浦捕房探目季立仁·包探丁坤芳·趙子仁前日協同一百五十九號西探在榆林路十二號門牌屋内拿獲盜匪山東人殷得龍·范興邦·兩名昨解公共公廨該探等請求延期以便偵查被告所犯案情當由陸襄讞商之美領何君判兩被告收押展期七天再訊 
[拐案犯移檢廳訊核]  
　　閘北廣肇路五十號門牌客民董培文之媳董陳氏今年十八歲日前被人拐失董與子董世和投控閘北保衛團派探於前日緝獲吳錦堂·吳士桐·父子二名起出該氏押解警廳研訊之下於昨判令將吳等解送地檢廳訊核　 
[搶刦人妻之拘究]  
　　住在閘北虬江路客民馬之新之妻馬高氏今年二十八歲昨日突有郁雪桐·郁四·等糾衆前往將該氏搶刧上車而逸馬當即追踪前往直追至外灘大碼頭見郁等與該氏正在上船遂鳴警將兩郁並該氏一併拘解一區警署連同原告併解地檢廳經檢察官研訊一過判該氏給馬領回郁等押候訊明核辦 
[小孩病死之相騐]  
　　小孩祖金今年五歲前因遭匪拐出由探破獲解經上海地檢廳發堂留養在案兹該孩忽然患病醫治無效於昨日斃命即經函報到廳委派楊檢察官等前往騐明委係病死拍照由堂收殮 
[烟案發落併誌]  
　　婦人趙金氏與朱和生分别在滬西海格路七十六號及七十號兩處屋内私售燈吃洋烟被靜安寺捕房西捕頭查悉前日率同一百十號巡捕密往將該售烟人與吸戶徐錫昌·（徐在靜安寺捕房充當四等書記）王阿大·朱林道·潘祖林·等十名拘獲連同烟具帶回捕房准各荐洋保出昨經公共公廨傳審之下以趙金氏臨訊不到著將保洋五十元充公朱間二十元餘人各罰兩元烟具銷燬又本地人方文彩與劉子金同在虹口天潼路四百三十一號半門牌屋内私售烟土前日亦被捕房破獲昨解公堂中西官訊得方係過犯判押西牢三月期滿逐出租界劉罰洋五元充公烟土銷燬 
[私帶烟土被拘]  
　　本邑人蘇阿興前晚身帶鴉片烟土二十七小包計重三十一兩行經北西藏路被一千七百八十七號華捕與一百六十四號西捕查見當即攔獲抄出前項烟土將蘇帶人捕房候禀請捕頭核辦 
[攔刦鑽石挖耳之押儆]  
　　蘇州人何金生去年十二月十六號在西藏路攔刦婦人沈老五價值一百七十元之鑽石挖耳一支案發被捕解由公共公廨諭令押候查明訊辦昨經中西官提審之下判何押西牢三月以儆 
[控弟價賣弟媳]  
　　鹽城人周長德住閘北漢中路前日扭其弟長萬弟媳林氏及朱長發·唐鴻雲·等至四區二分所控稱胞弟近將弟婦價賣與朱爲妻由唐撮合賃居治下蘭亭里由民尋獲請究當經劉署員質訊之下長萬推諉不認經林氏證明確係丈夫出立賣據得身價洋二十三元質之朱·唐·供亦相同奉判一併解科轉解本廳核辦 
[男婦私嫌之訊判]  
　　常熟人徐桂生之女陸徐氏於上年間與秦阿榮私姘匿居法租界地力現爲徐查知報告法捕房飭探曹福昌前往將秦與徐氏一併拘獲帶入捕房昨解法公堂請究先由原告投稱女兒逃逸後夫家在原籍屢向民人追究今旣查獲求請准予領回等語陸徐氏供稱實由後母介紹與秦私姘現今婦人已身孕故此不願隨父回家求請成全秦阿榮供徐氏由其後他介　與吾姘識是實聶讞員商之法副領事德君判秦押西牢一月　儆徐氏交原告領去管朿 
[公共公廨訊案彙錄]  
　　昨日公共公廨訊理民事訟案併誌於下（一）萬元永金號訴鄭章卿用空賬洋案堂諭被告公示傳喚不到原告到案呈出賬簿證明欠數屬實應判令償還原告洋一千四百二十八元又銀一千三百四十五兩零三分八厘並自起訴日起至清償日止按年八厘之利息及堂費一面飭被各到案交保（一）葉陳氏等聲請執管遺産案堂諭公示無人反對准給諭葉陳氏·葉興福·葉定福·執管已故葉鄭氏·葉順福·所有遺産（一）唐叔坪等聲請執管遺産案堂諭公示無人反對准將已故唐翹卿之遺囑立案並給諭唐叔坪·唐季珊·執管其故父唐翹卿所有遗産（一）錢阿文訴赫金山欠貨洋案堂諭本案被告承認所欠是實著如數還原告洋四百九十一元五角二分並負堂費（一）永孚錢莊訴穆芳庭欠往來銀案堂諭原告請求無限改期照准（一）吳菊卿訴朱阿本欠借洋案堂諭原告臨訊不到將案註銷（一）柳枝榮訴曹又新欠賬洋安堂諭原告所控不實應即將案註銷（一）李翹南訴蔣仲珊欠貨洋案堂諭本案被告承認所欠是實飭令兩個月償還原告洋六十元零四角二分並負堂費著具結（一）瑞盛號訴壽生欠貨洋案堂諭准予改期兩造出外和平理算（一）協興木行訴陳聯奎等不理押欵案被告薛秉初代表樊克令律師委託江一平律師請求改期並傳人證堂諭飭傳人證到案交保薛秉初償原告律師費銀十五兩准改期七天訊理（一）黄英玉訴徐慰萱　婚請求解除婚約並追損失案被告延樊克令斐斯兩律師辯護堂諭改期續訊（一）徐震亞訴潘克忠租屋糾葛案堂諭被告旣已遷出所欠半月房租九元著原告貼給被告一半堂費被告負擔（一）朱子昭訴徐屏周不付票洋案堂諭本案改期下禮拜二訊（一）楊氏訴步守全欠借洋案堂諭從寛予限被告七天之内付結原告五十元其餘之數以兩個月付清如再違延即行飭封該被産業備抵 
來函 
[聯合通信社來函]  
　　逕啟者敝社六號新聞稿内有「上海殘廢院報告歷年之經過」新聞一則昨據該院來函謂「廢」字錯誤本係疾字又文内「共收二十五人之多」句亦有錯誤本共收二百五十餘人之多請敝社轉函更正兹特備函懇請貴報登入來函欄内以照翔實聯合通信福謹啟四月八號 
 
 

Page 16

 
 
1;第一萬九千零七十二號;中華民國十五年 西曆一千九百二十六年四月九號
星期五 * *商業巿况 
[專電]  
　　北京前場玖陸現貨開盤六四三最低六四最高六四六二五收盤六四五五四月期開一盤六四五五成交現貨三十餘萬期貨五萬五後場玖陸現貨開盤六四七五最高六四八最低六四五收盤六四六四四月期開盤六五一收盤六五零五成交現貨二十餘萬期貨五萬 
（七日下午六鐘） 
[釐堅拆穩]  
　　昨日星期四洋釐巿况堅俏上午開價爲七錢一分六釐六二五下午改爲七錢一分六厘七五較上日以又漲二五拆價亦穩於前巿雖好一分爲一錢七分後巿仍爲一錢六分未有升降三月底期洋午前大一二五午後仍與上日無異價乃同爲七錢二分零八七五小同行做開各價尙稱穩定除廣角又小半厘改爲五錢七分一厘及衣牌大起二文計二千五百七十七文又貼水改漲一文爲五十三文之外餘則均穩如江角六錢零五厘銅元三百五十九千五百文角坯二百零五文等仍然相同 
[標金平疲]  
　　昨日星期四大條近遠期各長零六二五計近期掛二十九辨士九三七五遠期掛三十辨士銀行勿動仍爲六十五元一角二分五美匯兌開收盤均大零六二五計開盤價爲四十八元角三一二五收盤價爲四十八元六角三七五日美大一二五爲四十六元二角五日英大零六二五爲一先令十辨士八一二五倫敦先令小零六二五爲二先令十一辨士八一二五五月份標金開盤較小一錢爲三百十五兩四錢初尙好起二錢後即轉疲蓋人心不若日前可比先令揭曉有印香兩匯改鬆日匯又緊其他全無變化各銀行開出各暗盤後即轉鬆至人心益弱金價逐漸跌至三百十三兩八錢爲最小價後因各内價轉好於是金價得又回升至四兩以外是時漸見平靜僅在數錢之升降以是收盤價爲三百十四兩五錢收盤烚赤條金較小一兩價爲三百三十八兩登賬及補水均同爲三百十四兩午後巿况初尙平平後見轉堅計開盤仍爲三百十四兩五錢後即步漲至最高價爲三百十六兩較上午最低價計差二兩二錢惟後以賣戶多致回小至四兩八錢各内價仍復回佳故又轉升至三百十五兩一錢收盤較上日略小四錢補水改爲三百十五兩云 
[日匯掛價續緊印法稍賤]  
　　昨日星期四外匯掛牌除印香日三匯略有變更外其餘槪未改變九時半揭曉先令弗動仍爲二先令十一辨士二五印匯犬半羅比改掛一百九十八羅比法匯仍係二千零五十法郎美匯仍爲七十一元半香匯小二五改掛七十七兩五錢東匯大一二五改掛六錢五分新匯七十九兩八七五嗬匯一百七十七盾半均未改動 
[先令巿價平平交易不暢]  
　　昨日星期四先令揭曉弗動仍仍掛二先令十一辨士二五其巿况亦尙稱平平計上午銀行賣出六月份價二先令十一辨士三一二五買進二先令十一辨士四三七五後則稍趨堅勢計銀行賣價改爲二先令十一辨士四三七五至二先令十一辨士三七五買進由二先令十一辨士五六二五至二先令十一辨士半午後仍然穩定計銀行買出六月份開收盤均爲二先令十一辨士三七五買進價亦均係二先令十一辨士半惟中盤較小零六二五計賣出爲二先令十一辨士三一二五買進二先令十一辨士四三七五交易不多祗安達銀行買進五月份五千鎊價爲二先令十一辨士三七五其餘成交甚微云 
[美匯先堅後平]  
　　昨日星期四美匯掛牌弗動仍掛七十一元半其巿况中盤稍堅惟結果仍與前日相等計銀行賣價由七十一元半至七十一元七角五買進七十一元六角二分五至七十一元八角七分五收盤時賣價改爲七十一元六角二分五買進七十一元七角五午後亦仍與前巿收盤相同毫無升降而交易亦頗岑寂云 
[東匯巿况先鬆後緊]  
　　昨日星期四東匯掛牌改大一二五計改掛六錢五分其巿况前巿鬆而後巿緊計銀行賣出六月份價六錢四分六二五買進六錢四分半嗣因金業同人紛紛售出致價遂漸鬆動計銀行賣價鬆至六錢四分三七五買進六錢四分二五以後則稍現緊勢計銀行賣出價爲六錢四分半買進六錢四分三七五午後因銀行均欲吃進巿價更見趨緊計銀行賣出價爲六錢四分五六二五至六錢四分六八七五賣進六錢四分四三七五至六錢四分半旋至收盤時賣價改爲六錢四分六二五買價仍係六錢四分半交易頗暢計三井銀行賣出七月份東匯十萬元正金銀行買進六月份十萬元價均係六錢四分三一二五其餘交易綜計不下三五萬元左右云 
[神戶英美匯巿電訊]  
　　昨日神戶匯兌巿上午十時來電云日美賣價四十六元一角二分五較之上日收盤不動買價四十六元三角一分二厘五較長零六二五日英賣價一先令十辨士七五買價一先令十辨士八七五較上日均不更動日印賣價一百二十七羅比二五亦不變動正午及午後來電所報各價均不變更云 
[紐約日匯堅俏（七日電）]  
　　紐約匯兌巿場之日本圓匯近更暴騰漲至四十六美金四分之一而賣方尙不肯賣出 
[内匯平穩]  
　　上海銀行四月八日國内匯兌行巿報告云今日各埠銀洋匯價　動殊少銀匯津漢各跌五錢洋匯祇漢口跌五角該埠擠兌風潮已息申票洋厘均已回復原狀甚爲平穩南昌鈔票再跌其餘各埠悉仍其舊兹將各埠賣價列下京公砝爲一千零四十四兩津行化爲一千零五十二兩漢洋例爲一千零三十四兩五錢洋匯京爲一千零零二元津爲一千零零一元漢爲一千零零二元五角九江青島各爲一千零零三元蕪湖濟南各爲一千零零二元蚌埠爲一千零零五元南昌鈔票每千元申交現洋八百六十元又南昌現洋每千元貼匯水十元南京鎭江各爲一千零零一元五角去 
[九六續疲巿况益清]  
　　整理各債挺定不動 
　　昨（四月八日）各債期現兩貨續益寂寞巿上人氣更覺疲弱全日交易仍僅九六稍多整六七長均極清淡金融期貨前後巿均無開出至各債巿價以人氣不佳買戶不甚踴躍大致轉疲如九六期貨續跌五六角整六現貨及七長期貨亦回跌二角左右惟整六期貨及金融現貨價續微漲各較前好起數角云兹分述如後 
　　金融公債金融大票現貨九十六元較前回漲四角期貨均無開巿 
　　整理六厘整六現貨祗後巿開出價爲八十七元八角較前回小二角期貨四月期爲八十八元二角較前日續好一角五月期爲八十八元六角半比前巿好一角較前亦續好一角半六月期仍無交易 
　　七年長期七長現货未有成交期貨祗四月期於前巿開出價爲七十八元二角比前日回小零五分五六月期無巿 
　　九六及其他九六現貨未有巿面期貨四月期六十四元三角比前巿跌四角較前日續跌六角五月期六十四元九角較前巿亦小四角比前日續跌五角半其他現貨槪無交易 
　　成交總數昨期貨成交總數共七十一萬元内九六計四十九萬五千元整理六釐十五萬五千元七長六萬元現貨則惟做開金融九六整六等共成交四千元 
[紗花跌小]  
　　原因爲外棉平平陜花到貨擁擠及多頭了結 
昨日星期四本埠紗花因外棉漲跌不一客銷逐漸清淡如之時局混沌人心不佳多頭紛紛了結投機家乘機壓迫致巿勢益形虚軟兹將期現紗花巿况分列於後 
　　其紗紗布人鐘標準前巿因外棉漲跌互見巿勢頗形混亂結果除尾月漲一錢外餘月跌一錢至三錢後巿因多頭了結又形不振各月跌四錢至九錢全日共成交二萬一千五百包收盤價列左 
　　四月期一四二·三○跌·七○七月期一四三·四○·四○跌·九○ 
　　五月期一四二·九○·九○八月期一四四·一○·六○ 
　　六月期一四三·○○一·一○九月期一四四·一○·七○ 
　　現紗客帮方面大多係零星交易全日交易約有五百包賣價午前跌二錢五分午後續跌二錢五分計汕頭帮進二十支立馬·十六支藍鳳一百包牛莊帮進十六支仙桃·六支及四支雙獅五十包野鷄帮進十六支金城·二十支豐年·三十二支美人五十包川帮進二十支織布四十五包江西帮進十六支汽球·文明·二十支水月四十包廣帮進二十支仙桃·十支雙喜三十包其餘蕪湖寗波厦門内地等帮共進一百包廠家未聞開出各牌巿價列左 
　　十六支大發一四五·二五十六支藍鳳一四六·○○二十支織布一五一·五○十六支汽球一四六·○○十六支水月一四七·○○十支荷蜂一三八·○○十六支仙桃一五○·○○二十支豐年一六○·七五十支醒獅一三四·○○十六支鴻禧一四五·○○二十支水月一五八·二五十支童子軍一三二·○○十六支丹鳳一四二·五○二十支仙桃一六○·二五十支雙喜一三一·六○十六支文明一三七·○○二十支立馬一六○·五○四二支鶴鹿二八五·○○十六支金魚一四二·五○二十支炮台一五○·七五十四支寳彝一四五·○○　　期棉通州標準前巿因美棉略堅漢口帮心思濃厚近遠期均漲五分至二錢五分後巿因到貨擁擠紗巿疲軟多頭轉賣各月回跌一錢至三錢五分全日共成交二萬五千七百擔收盤價如左四月期三一·七五跌·○五七月期三二·二○跌·一○ 
　　五月明三一·七五·○五八月期三二·四○·○五 
　　六月期三一·九○·一○ 
　　現棉公會消息陜西花到五千二百件通州花到六百包姚花到五百包巿盤如左 
　　陜西花三三·二五大康進二○○件送廠 
　　陜西花三一·五○怡和進一○○○件送廠 
　　陜西花三○·五○陳公茂進一○○件棧交 
　　七花三四·○○怡和進五○○擔送廠 
　　陜西花三三·二五溥益進二○○件送廠 
[國外紗花漲跌互見]  
　　昨日星期四美棉因天氣不佳紐奥倫及同業購進巿况堅穩計期貨漲一至十二磅音現貨漲十磅音英棉期貨漲九至十點現貨跌二點印棉初隨美小後因本地多頭購進轉堅計孟加拉奥姆辣及白羅溪均漲一羅比大阪現紗跌三元三品期紗漲四角至一元一角尾月跌一角原電列左 
　　美棉（七日電）埃及棉 
　　五月期一八·七九漲·一二分現貨一五·六○跌·二五辨士 
　　七月期一八·二五·○七分印棉（七日電） 
　　十月期一七·五一·○六分孟加拉二六四漲一羅比 
　　十二月期一七·一七·○三分奥姆辣一三二二一羅比 
　　一月期一七·○八·○一分白羅溪三五○一羅比 
　　現貨一九·三○·一○分大阪現紗（八日電） 
　　英棉（七日電）藍魚二五六跌三元 
　　五月期九·五○漲·○九辨士紅財神二四四不動 
　　十月期九·一六·一○辨士福島二三九不動 
　　現貨一○·○六跌·○二辨士三馬二三八不動 
一品期紗（八日電） 
　　前巿開盤收盤後巿開盤收盤與上日比較 
　　四月期二四四·○○二四三·五○二四三·三○二四四·四○漲·五○ 
　　五月期二四七·三○二四六·三○二四六·五○二四七·四○·四○ 
　　六月期二四九·三○二四八·一○二四九·四○二五○·三○一·一○ 
　　七月期二五一·四○二五○·七○二五一·四○二五二·三○·九○ 
　　八月期二五三·一○二五二·一○二五二·八○二五三·五○·六○ 
　　九月期二五三·○○二五二·五○二五三·○○二五二·九○·四○ 
　　十月期二五二·九○二五二·一○二五三·一○二五三·七○跌·一○ 
[孟却斯德紗價微軟]  
　　上週本週 
　　二十支一五·五至一六·五辨士一五·五至一六·五辨士　　三十支一六·五至一七·五辨士一六·五至一七·五辨士　　四十支一八至一九辨士一八至一九辨士 
　　埃及棉六十支二八至三一·五辨士 
　　大阪紗巿漸跌（八日電） 
　　棉紗現貨川口帮又繼續轉賣巿中賣戶復紛紛抛出行情傾向漸跌步調與期巿互相呼應中等二十支四月期呌價爲二百四十八元成交零星種類列下 
　　鐘十六支四月期二四二·○○福助二十支四月期二四五·○○扇面十六支四月期二三五·○○唐子二十支四月期二四○·○○雙鹿十支四月期二三二·○○ 
[大阪布巿觀望（八日電）]  
　　棉布現貨輸出杜絶内需更因紗巿跌落買氣非常清淡今晨毫無交易各貨行情又小去五分 
[絲巿仍難暢銷]  
　　昨日星期四本埠洋莊絲交依然不暢蓋以邇來歐美銷路未見起色以故滬巿各洋行進胃亦甚有限廠經期絲昨僅元泰購進三跳舞牌六七月期絲五十包價尙挺秀達昌進七里白經脚車牌大經十包信孚購進下干五包行情均堅印莊昨進川黄粗絲沔陽二十包絲價平定灰經惟中等新貨由法莊談就十包巿盤亦平穩云 
[横濱絲巿益趨悲觀（八日電）]  
　　生絲現貨巿場今日因蠶絲中央會特開幹部會協議維持巿價各莊均擬看此會之結果再定進退故交易閑散然暗中仍以一千六百三十元之價成交次貨少許惟當此巿價尙待維持之際匯巿復趨堅俏益使買方陷於不利前途更形悲觀兹將期貨巿價列下 
　　前巿收盤後巿收盤前巿收盤後巿收盤 
　　四月期一六四·九○一六三·五○七月期一六六·二○一六五·八○ 
　　五月期一六五·三○一六四·二○八月期一六六·三○一六五·七○ 
　　六月期一六五·○○一六四·七○ 
　　絲屑巿况歐洲三館帮買氣旣因匯兌關係益趨清淡其餘各莊更無大宗進意云 
[遠期紛銳漲]  
　　客帮與套頭競進···近期平疲 
　　昨日期粉巿面近疲而遠漲查美麥於最近數日中運滬不弱而坎粉轉口亦暢以致人心對於近期粉均趨停頓空頭抵亦衰遠期新麥粉客帮鑒於廠方擯持不開加以套頭續進巿價激漲一二分餘上午開盤後閩粤帮雖有萬餘包現期抛進而巿上賣勢甚健價難上漲四月至七月份遠期實銷抛購套頭競進巿價均趨激漲收盤價本月份爲二兩四錢三分三月份二兩四錢二分七釐五各有半分之上落四月份二兩三錢八分二釐五五月份二兩二錢七分七釐五六月份二兩二錢三分七釐五七月份二兩二錢三分半各有數釐至分餘漲度午後近期盤旋遠期買氣不衰套色仍濃價仍步漲收盤結果本月份價仍二兩四錢三分較前日收盤價計跌半分三月份仍爲二兩四錢二分二釐五不動四月份二兩三錢八分半較漲七釐半五月分二兩二錢八分較漲一分半六七兩月份均爲二兩二錢五分半各漲二分七五期粉成交額上午二十八萬七千包下午十七萬包收巿十二萬四千包共計五十八萬一千包股票成交十股價爲七十七兩四錢無甚變動云 
[神戶麫粉麩皮油荳餅巿（八日電）]  
　　黄荳現貨八·三○麫粉四·三八 
　　黄荳期貨七·五○荳油二三·○○ 
　　荳餅現貨二·五○上海麩皮四·七八 
　　小麥（日本産）九·五五天津麩皮四·七八 
　　小麥（滿洲産）一○·七○漢口麩皮四·八五 
[元芳呌莊]  
　　疋頭巿况平軟···各價疲跌 
　　昨日星期四又值英商元芳洋行拍賣之期排列之疋頭洋貨共爲七百三十五件計三萬一千四百七十疋而有未呌者計二件爲一百疋乃較上次少去二件計二十五疋拍出之貨有西緞六十五件計一千九百六十疋而價則較小二釐半至三分二厘半推九西棋略漲半分又元絨十一件爲二百二十疋各價均小一分二五又羽綢二百三十九件計二千九百十疋價之跌者自二分半至五錢七分半然尙有稍漲錢餘又紅布十件爲六百疋價降五分至四錢不等又巿布七十一件計三千五百五十疋價價有漲起一分至五錢亦有跌去三分至一錢一分又原布十九件爲一千二百十五疋價小五分至九分又竹布七件計三百五十疋價乃較跌一錢五分又漂細布十件計五百疋價亦跌去二分至四錢五分又漂布有三百零一件之譜爲一萬五千零六十五疋價之降者自一分至四錢三分然有升一分至三錢七分者巿况平軟之象惟去胃尙稱不惡價則趨疲統觀各貨拍成之價亦跌甚於漲也 
[五金到貨又旺]  
　　昨日星期四外洋到貨轉旺如白鐵皮鋼板及新洋元鐵等類因匯兌不動成本頗高人心穩定故售開之價尙不致發生變化嗬蘭錫銷路雖屬平常而到貨久缺存底亦不充致售價仍堅青鉛條出路頗旺即内地各屬購胃亦强售價自定盤報漲後標準漸見增加每擔在十四兩一錢至三錢五分不等云 
[日商暢辦牛骨]  
　　今春日商採辦牛骨頗形踴躍故巿面售價上月即見提高每提爲二兩二錢至二兩五錢查此項貨品日人收去充作培植甘蔗肥料如我國温州鄕戶所收買者用意正同自日商採辦後年來我國此項出口約達二百担惟該項出貨本以冬季爲湧走銷則視春季爲暢巿盤亦於斯時看高故近來日商採購現貨及訂抛期貨益形踴躍客貨巿盤最近竟歷高至每担三兩三錢木地貨亦逐漲至三兩一担云 
[花邊巿况依然平淡]  
　　花邊巿况近仍沉悶洋行方面自前日開關後購胃依然不健巿面交易亦極清淡惟實際尙幸本莊走銷日有暢意足以聊慰枯寂之境且　來同業開價較前兩日亦略看高計統花每眼五厘半至一分六眼每碼六分五厘至六分七厘五九眼每碼九分半至一角方塊每眼一分零五至一分一厘 
[頭髮巿况平定]  
　　日内洋商採購頭髮雖仍踴躍而中面則因上週到有大批江北短貨已無前之堅俏莊子售價亦均回鬆惟洋行大包出盤因洋莊銷胃極好依然高昻且泡子巿價日内亦略提高二三元一担因是油廠用棄之油餅布江北客競相搜羅售價昨亦竟飛漲至十八元一担云 
 
 

Page 17

 
 
1;第一萬九千零七十二號;中華民國十五年 西曆一千九百二十六年四月九號
星期五 * *自由談 
[吳下春光] [  姚嘯秋]  
　　梁財神（燕孫）來蘇此間銀行界及官場忙於迎迓並聞隨有二姫一善撮影曾馳驢往來於金閶門下觀者絶倒蓋吳俗以女子騎驢爲羞事也 
[張作霖做壽盛况] [  言]  
　　隂曆二月十二日爲張作霖之壽辰本年雖在戌馬倥惚之餘而其熱鬧狀况仍不减當年壽戲自初八日已開始演起地點在省長公署大客廳上蓋奉天自王永江辭去省長後此職即由張氏自兼也宴席則分設兩處外省之貴賓上客在上將軍公署招待本省人員一槪由省公署招待各國外賓悉由交涉署人員招待各該處招待人員均孫專派以免疏慢初十日午前九時許闔城文武官員團體領袖以及張氏親屬滿蒙王公先後紛往祝壽祝畢聽戯留宴官員或留住或逕去各依其身分地位而聽其自便每日上午由航空處開駛飛機數架盤旋空中以表祝賞惟因風大天寒不能奏飛行歌曲只散發祝詞傳單而已張作霖本人并親自往來督省兩署與來賓談笑精神奕奕頗爲清健兹將第一日省署壽戲劇目錄後以博閱者一粲 
　　日戯六班合演之天官賜福痴瑞樵痴瑞恒之硃砂痣桂菊芬之忠孝牌花碧蘭花碧雲之揺錢樹露潤田之上天台金菊芬桂寳芬之桑園會賈玉峰之過五關董翠鈴之雙官誥花玉蓮之三戯白牡丹石月樓懷都關福墨芝之青風亭孫笑青李鳳雲之烏龍院金紫玉宋金郎苗鑫茹之長壽星王少魯之珠簾寨寳蘭芬之探母喜彩春之演火棍賈潤仙之刀劈三關劉榮軒之白馬坡董樹岩之文昭關 
　　夜戯六班合演五路封侯于鳳雲之浣花溪痴瑞樵痴瑞恒之武家坡花碧蘭花碧雲之蟠桃會福靈芝金菊芬桂寳芬之雙雙拜壽桂菊芬小靈芝之算糧登殿露潤田之逍遥津石月樓之鐵公鷄孫笑仙之雙獅圖董翠鈴之明公斷賈玉峯之古城會董樹岩之魚藏劍金紫玉之易嫁花玉蓮之奔月喜彩春之新安驛郭小芬之路遥知馬力苗鑫茹之三進士賈潤仙之跑城劉榮軒之惡虎村寳蘭芬王少魯之别窰 
[蓬萊談相記] [  翹篔]  
　　日者索居寡歡借友走訪南京路民益里蓬萊女士談相女士綺年玉貌雅不類善於風鑑者聆其言論則異於江湖術士言中有物似寓至理女士相寓凈無纎塵置身其中神爲之爽旣延余坐寒暄數語乃握余之左手仔細端詳遽曰「君昆仲三人君居其次君勿見責當直言奉告相君之面幼年即應矢殤賴祖先積德幸而免否則今日不能蒙君枉顧也現難關已過福壽正長君耳主福君頷主壽至論流年二十歲即應就事二十一至二十五歲運非不佳但失之偏財非不來惜未能積化錢雖多但不能謂爲破財因涉足花叢不正當用去耳吾言信否君自思之姑請勿辯且彼時一相愛悅即涉嫁 
娶但無一眞情者 
君命中應納寵然 
必至三十一歲始有 
此機會二十六歲 
運氣一轉惟六月 
間將有隂人包圍 
苟自檢束八月問 
可小發横財十一 
月間忌作北方之行 
因水面上有危險 
也總之能自檢點則化險爲夷名利雙收倘不自愼名利兩失惟君自擇之三十一歲交眉運眉雖濃重而不失爲清秀可貴也彼時恃君以活者可二百人至論財氣家中固有者不必論君自積得者可六百萬得子以遲爲佳子凡三人再君性屬木忌鑲金牙以金尅木也」云云僕自脫離學校生活即行就事初入社會經騐毫無悞交損友視同知己縱情聲色胡帝胡天如斯者五年所費不貲誠有女士所云者今則以親友師長之援助幸出迷途其女士之所謂運氣一轉歟至於昆仲行次亦均吻合女士相術誠有足多也惟最不可解者僅一介書生而謂積財六百萬未免滑稽姑誌此言以騐將來 
[命尉探梅記] [  載如]  
　　游超山旣遇雨敗興終怏怏有所不慊適勁秋主人有鄧尉探梅之約乃去西泠過姑蘇泛櫂至光福鎭繭迂以事宄未偕行抵岸已日昃召村嫗爲導携筇拾級而上或十餘株或數十株爲一聚行行且止乃一見如是者不失五六里蓋此以疎散勝非彌望無際者也稍上得司徒廟其地有古柏四即所謂清奇古怪者視之則二株干霄直上一株其幹稍欹麤並數抱又其一臥地作龍形筋骨畢露杈枒凌亂奄奄若無氣息昻首眺望則皆蓊鬱蔽天方挾其簡傲跌宕以排萬難抱獨覺肥遯無不利之慨殆與士君子苟全亂世超俗養素獨善其身者有合耶盤桓移晷復步武紆徐達香雪海舊爲梅花彙處宋 
漫堂錫此嘉名流 
傳不廢其間新搆 
一亭登臨俯瞰而 
梅花轉鮮更折而 
東南上玄墓山路 
側松多於梅再出 
入松徑中則紅牆 
一角見諸蟠株聳 
幹間聖恩寺也門 
前老柏數株挺拔 
蒼翠巨幹堪與司徒廟所見相伯仲旣而陟還元閣則太湖萬頃蕩漾雙眸漁洋山鎭其中蒼茫浩渺具洞庭水乾坤日夜浮之巨觀寺藏邾公鐘拓本裝潢成卷並有一蒲團外萬梅花畫册寺僧悉出以見示時斜陽已落山外始出山覓逆旅詰朝歸舟緩緩經木瀆伴侣以餘勇可賈相率登靈巖弔古云丙寅正月杪畸盫嚴昌堉記 
[男少女多之俄羅斯] [  鄔烈光]  
　　女子之恐慌秋冬之結婚熱 
　　俄羅斯世界一大國也幅圓廣闊跨歐亞兩洲而有之惟土地崇峻人口稀少男多剛强女多妖冶據最近調查俄國全境人口計九千五百萬人女子超過男 
[記上海小騙] [  履冰]  
　　海上一隅騙詐之事層出不窮幾令人有防不勝防之歎前日余戚顧君忽染時症死開弔之日唁者紛至有持匣送禮來者啟視乃一小東門祥和號之發票上書錫箔二千具名爲莊某顧君生前從事麵粉交易此莊某疑係同業中人遂率然受之並酬以力金二角迨事越數日遣人取箔則四周訪問悉該處並無其店始知遇騙懊喪而返雖所損頗不然亦足見海上騙術之無奇不有矣 
藝林 
[蝶戀花] [  止止]  
　　試問百年消策醉　况值花朝痛飲須酣睡宵短夢長愁思起　簾波綠縐潮江水陌上緩歸歌給翠碧草含烟送客停驂地莫問王孫歸也未啼鵑訴與傷春意 
[點綘層]  
　　曉夢初回綠鶯似訴春歸去賣花何處深巷連宵雨碧蘚綠茵繡徧凌波路征驂駐落紅無數目斷桃根渡 
　　子五百萬人蓋俄當歐戰中男子死於疆場者不知凡幾加以内亂頻仍連年飢饉男子之死者又不知幾何以致女子之數竟超過男子而上之且目下男子中多未成年之童子故結婚率爲男子八十人女子則一萬人以俄女之妖治成性其恐慌自可知矣初嫁再醮之事發生甚多其結婚之時要皆在秋冬之間云 
[辭祝] [  王均卿]  
　　竊以祝延之值古代無聞諛壽之文名賢不作矧濡情事又異人人十齡失怙僅有楹書賴母氏 
以長以敎俾至成 
人三秋勵節誓守 
清寒五夜和丸備 
嘗癉瘁回憶北堂 
就養屈指不及廿 
年修羊私塾屢艱 
菽水之供游騎他 
鄕致闕萊衣之舞 
每一念及痛抱終 
天昔唐太宗罷生 
日之朝賀尙埀泣 
以對羣臣濡獨非 
人子乎今者歲值 
景寅歷周先甲修 
名未立上忝宗祧 
物緣多疏下慙社 
黨未獲太平之享 
（明憨憨無役老人 
詩序云余今年六十 
凡事舉在灰念中但 
醉吟兀坐飽飯終日 
以享太而已）賦託登樓差免官職之覊（明張言詩有六十無官職句）訓承誓墓無多晚景自傷蒲柳之姿莫報春暉空廢蓼莪之什此後倖生之歲月要皆負罪之年齡忍於生我劬勞之日而受親朋慶祝之觴乎知我者當憫其情而慰勉之不當寵貺以無禮之禮也尋繹亭林之語（亭林有辭祝書）益增偉元之悲世有金求毛伯藉此以行惠鴻嗷序索震川爛然而乞光兎頴者一則慷人之慨爲善近名一則飾己之美無實自炫皆濡所不屑爲也非敢矯情聊以正俗（近日軍閥官僚假生日爲利藪歲歲行之恬不知恥）謹謝厚意乞諒私衷 
[新食療] [  萬石厂主]  
　　我國醫籍中有部叫做食療的專講把普通的食物來療治病症據他自已說倒也很有效騐在下照着這個法子更求精進繼續研究了好多年果然發明幾件新食療十分應騐百發百中比他的舊食療可靠多哩列位可不信嗎待在下寫出來請大家試試看 
白米飯可治肚裡餓 
茶葉茶可治口渴 
牛莊膏梁可治寒 
冷 
　　冰其淋荷蘭水可 
治熱昏 
　　糖食水菓可治舌 
乾口苦 
　　老土清膏可治雅 
片烟癮 
　　肥魚大肉可治饞 
涎亂滴 
　　口香糖可治嘴臭 
游藝消息 
　　先施樂園安樂大劇場 
自加映國産影片後游 
客愈湧二十五至二十 
八特演韓雲珍主演之 
楊花恨該片内容甚佳 
頗爲游客所稱道聞 
該園將大中華百合公 
司各片演完後擬與其 
他公司訂約映演云[  唯唯]  
新新屋頂花園添置中　 
西模特兒班以來惹起觀衆熱烈之歡迎聞該公司並於本星期六特聘卡爾登模特兒客串一天届時定有一番盛况也[  唯唯]  
　　萬國儲蓄會職員所辦之逸林俱樂部成立將屆一載近因會務日形發達舊有會所不敷應用刻已遷至英租界愛多亞路安樂宫對面長耕里六百八十三號對於各部均大加刷新除舊有京劇崑劇蘇灘技術外更添聘京劇名敎師每日排演身段台步并備各式西點中西大菜以供會員隨時需用并徵求外界入會亦能享同等利益函索詳章即寄云[  汝嘉]  
　　誌謝昨承名書畫家向管白先生惠贈山水立軸一幅石鼓聯一副筆筆精鍊的非凡手特此誌謝兼爲介紹有嗜向先生書畫者可向本埠各大箋扇店接洽 
[相耳術] [  素紋]  
　　資本家的耳朶聽到的是玒璫的銀錢聲清脆的妓女歌聲劈拍的麻雀牌聲 
　　窮漢的耳朶聽到的是債主兇兇的逼債聲自己的歎氣聲 
　　勞工的耳朶聽到的是機器的軋軋聲自己工作時喊的「杭育」聲 
　　軍閥的耳朶聽到的是槍聲砲聲戰堤上喊看的殺聲 
　　時髦青年的耳朶聽到的是汽車的嗚嗚聲皮鞋的得得聲 
　　農人的耳朶聽到的鷄鳴狗吠聲以及風聲雨聲 
　　婢女的耳朶聽到的是太太的駡聲撻頭的棒聲自己的哀求聲和哭聲黄包車夫的耳朶聽到的是巡警用木棍打在車輛上的響聲 
　　小學敎員的耳朶聽到的是上課下課的鈴聲頑皮學生的喧擾聲自己的「懂否懂否」聲深夜的自己的歎聲 
　　聾子的耳朶聽到的是無息無聲 
[恩與仇一名多情的女伶（四十二）] [  天笑]  
　　這時兩人慌張着的走進佛堂裡陸昭儀道這個禮佛室是不能鎖的我想起來了佛室的後面有一小間屋子却是没有出路你且暫向裡需躱一躱我且把他鎖了等他去了我再來開你高俠這時慌忙的躲入小室陸昭儀便把他鎖了剛剛踏出那個禮佛室那趙飛霞已經到了屋子裡來了便向陸昭儀道這位是督辦夫人嗎陸昭儀也莊嚴地答道是的你是誰怎麽也不等人請自己便跑到人家屋子裡來趙飛霞冷笑道跑到人家屋子裡來嗎我自有可以跑得來的緣故你自己不想想幹得好事這可是身爲貴婦人所做的事嗎老實告訴你吧我是來查究你來了很得罪你了陸昭儀依然做出没事人的樣子便道你這是說的什麽話啦趙飛霞道什麽話你不知道嗎你瞧瞧我是你們當太太們所瞧不起的一個女戲子有時還被駡爲輕賤的女人又是你們老爺所玩弄的人如今敢來責問你尊貴的督辦夫人這事還當了得但是事到如今我告訴你一句話吧你夫人的運命現在却是握在我的手中我自然是個卑賤的人你是個高貴的人現在我可要和你拚一拚了你把那人藏在那裡快快交出來我帶了這人便走陸昭儀道你說些什麽話趙飛霞又冷笑道不用瞞我了瞞我也不中用剛纔不是兩人在這裡親熱的談心嗎大槪坐在這個沙發上却被我來衝散你們了我是一個討厭人 
 
 

Page 18

 
 
1;第一萬九千零七十二號;中華民國十五年 西曆一千九百二十六年四月九號
星期五 * *常識 
[冷與熱（人生觀）] [  覺]  
　　昔日之人心患其過冷今日之人心患其過熱 
　　人類之生活自有適當之温度過冷與過熱皆非適當之温度即皆不適宜於人類之生活 
　　興奮之劑偶用之則可以治病屢用之則大碍衛生今人不知此理乃至極有價值之愛國運動亦如烟酒之久服成癮而不自知其内部之受傷吾恐今日轟轟烈烈之青年皆有早熟之患及年長而無人能任艱難之事業矣 
　　大凡熱心過度之人一經灰心則其冷亦必大凡熱心過度之人一經灰心則其冷亦必超過尋常數倍余以爲能任艱難之事業者其人必能常保適宜之温度不過冷亦不過熱也 
　 
[增收農産物之新法（經濟）] [  虚白]  
　　處此米價飛漲百貨昻貴之時生活程度日益增高一般平民生計時受窘迫而爲耕作之勞働農工亦莫不百計籌思以增加其農産物及成長之速率兹有一法錄投常識以備農業家之試辦焉其法如下 
　　用三丈二尺長之木柱一支豎立田中柱之上端接以三尺二寸長之鐵桿鐵桿之上再接以一尺二寸長之銀質細筷一支在未豎以前另備紫銅絲兩根繫於銀筷頂端長埀至地再用鋅板一方長二尺闊一尺鑽小孔二以穿銅絲埋入土中大約十畝之田樹立木柱一支可多收米五石即荳麥油菜收數亦增並能增加作物生長速率其成熟可早半月推其理則以引天空之電入於地中散布四周農産物之種子吸收電氣即能榮茂滋生矣（乙種酬） 
[淋巴液的作用（衛生）] [  慤]  
　　淋巴液（LympbaticFluid）是一種無色透明的液體係淋巴漿（LymphbaticPaste）淋巴球（LymphaticCorpuscles）混合而成分布於我們身體的下肢上肢頭胸部和腹部與靜脈通連在頸下部左右側他的作用極大兹分述之於下 
　　（一）産生白血球白血球的功用盡人皆知而此白血球的生殖處就是淋巴液 
　　（二）殺滅細菌淋巴液中淋巴球的性質和白血球相似故亦能殺滅細菌 
　　（三）吸引藥力我們身體有一部分受病而塗藥於其部分之表面恒能生效而獲愈即淋巴液吸引藥力入内之效果 
　　（四）産生赤血球白血球在淋巴腺（Lymphaticglands）中攝取了血色素變成赤血球豈不就是間接的能生殖赤血球麽 
　　（五）營養身體淋巴管能吸收自體之脂肪以營養身體吾人於有病時數日不食形容枯稿即係此原由 
　　（六）老廢物營養物交換之媒介血液循環于脈管間不能直接於各組織之細胞故血液中所運來之營養物恃淋巴液爲之媒介始能給與於細胞細胞中老廢物亦必恃淋巴液爲之媒介給與於血液（乙種酬） 
[吾國民性之優劣比較（道德）] [  壽籛]  
　　吾中華立國以來數千年矣其間雖屢經變亂而固有之民性巍然長存毫未改移然處兹文化競爭之新時代舊道德固宜保守而潮流所趨努力於各團爭勝之餘遂不覺其能力缺乏之處亦自顯露其一二優點固不難稱道劣點尤所在皆有欲圖補救惟一方法端在保守其優點而改除其劣點兩相比較擇善而從應勢順時國强民阜矣兹將優劣兩點述之 
　　（一）遺傳性之優點爲文雅樸實節儉能耐勞勞苦靈後慈善謹愼寛大和平家族思想發達等項此蓋祖先聖哲所敎訓之結晶 
　　（二）習俗性之劣點爲衰弱苟且徼倖無恒自私自利專喜虚榮少進取心少責任心少堅忍心少合羣心少清潔性少拓植性少公共道德少國家觀念等項此蓋君主專制所留遺之舊染 
　　以上所述皆顯而易見無可諱飾亦未過諛至於急應如何力求進步之方法則在我國民發達之鍜練之養成之改善之一一身體力行而自爲之耳抑尤有不能已於言者即吾親愛之同胞各宜有其世界之眼光生産之能力一面察國際之位置一面謀生活之安全務使愛國之精神與作業之旨趣同入光大美滿之途而不陷於偏枯斯臻上乘所有關於其他各事右社會的表態或學術的内容皆應具有强固獨立之意志沈著冷靜之思相自由研究而判斷之自行識别而去取之自尊自信自營自動率眞而合天 
世而順人情家國兼顧兩得之矣（乙種酬） 
[能力之源（科學）] [  覽輝]  
　　能力（Energy）者成工（Work）之要素也世間萬物無論飛潛動植莫不有其特具之能力在焉燃煤沸水化水爲汽則爲熱之能力鼓汽運輪任重致遠則爲機械之能力又或以帶連輪轉動電機則爲電之能力輸電及遠明燈照夜則爲光之能力凡此種種皆爲吾人日常所見苟非深思好學之士鮮不視爲固然弗屑推求而孰知宇宙萬象雖若紛紜錯綜不勝類别而溯源追本要歸一體世間各種能力蓋莫不來自日光試舉前例明之如見電燈之光輝即可自電能力機械能力而遞溯至燃煤所生之熱能力然則煤之熱能力又從何而至乎吾人苟略加思索即能知煤爲古代之植物久埋地中所成而植物之所以能生長茂盛端賴日光之照射則期所蕴能力之來源自可不言而明矣故由日光之一源化成各種能力此種能力又可循環轉變演至無窮是非世間最奇妙有趣之現象耶（乙種酬） 
 
 

Page 19

 
 
1;第一萬九千零七十二號;中華民國十五年 西曆一千九百二十六年四月九號
星期五 * *本埠增刊藝術界 
[「出埃及記」與「長阿含經」應鵬]  
　　關於「十誡」的感想 
　　奥迪安近日開映「十誡」的影片這是取材於舊約「出埃及記」摩西的故事關於這節故事在佛敎經典中也有大同小異的一節出於「長阿含經」大致如下 
　　「波斯匿王欲娶釋種女摩訶男畏其暴惡以婢生女嚴飾送往遂立爲夫人後生太子名曰流離八歲詣外家值新起講堂莊嚴請佛流離私坐師子之座釋種捉下撲地共駡婢生之物時流離懷恨令好苦梵志識之後流離立即率兵往滅釋種遇佛坐枯樹下相語有感而還俄復進兵佛告目連釋種宿緣已宿今當受報諸釋逆流離於一由旬中遥射不令傷害流離感此慈心復欲還師梵志白王釋種持戒不傷生命宜速進雪辱會釋種童子奢摩大敗流離遂盡殺釋種人民刖五百釋女手足著坑中又殺祇陀太子時佛告諸比丘祗陀與釋種皆生天上流離七日後當滅流離聞之大恐數至七日頭乃喜率衆往詣阿脂羅河側娱樂忽風雨大作王及兵衆皆雷震水漂命終墮阿鼻地獄城内宫殿悉被焚燒」 
　　像這一類的故事在後人眼光裏當然曉得是一種附會之詞不過在敎典中何以有這種彷彿的記載仔細推起來也不祗這一件各種宗敎中有許多信條·戒律·故事都是依稀彷彿的並且連各敎的本尊有時也可尋出他們是出於一種傳說的上古時代的神敎原是生殖崇拜敎並不是天堂崇拜敎因人民知識尚淺看子宇宙的現象最使他們奇怪的就是物的生殖由驚異而認爲神秘就把凡有生殖力的東西如牝·牡·日·月·山·海等都加上了理想化就變成爲神又把它們變化的情形用理想化來演成故事便成功了一種民間的神話傳說民間故事本來是口耳相傳没有一定不易的記載所以由這個地方傳到那個地方由這個時代傳到那個時代一定有許多變更之處就成爲大同小異像周作人所編的「徐文長故事」「吕洞賓故事」等書就是用箭垜式的眼光去搜集的我想宗敎上的故事也至少含一種垜的性質埃及希臘羅馬民族都是崇奉多神敎希臘的神一到羅馬就由文藝化的性質而變爲日常生活化的性質了這完全根據於民族性而生出變化來的希臘羅馬的神都是生活的象徵換一句說就是發展人生滿足享樂的幻想之夢所以稱爲現出敎與佛敎耶敎以出世爲根本的思想適得其反現出敎再進一步就是文學與美術所以現世敎不能說是宗敎只能說是未出娘胎的文藝思想出世敎旣是後起的他們的敎主雖然另有他們的敎義但是免不掉要採取當地的民間傳說附會起來加上了許多油鹽醬醋成功他們的敎典希臘神話的創世記宙斯（即希臘的上帝）降洪水等故事與舊約差不多是一様的希臘有十二大神釋迦有十大弟子耶穌有十二門徒至於出世敎中的戰勝魔鬼救度苦難地獄天堂都是一鼻孔出氣的諸如此類不勝枚舉日本幸德秋水獄中最後的一部著作給予我們許多關於宗敎上的附會其實一切的敎典都是這様成功的聖子的像宛然是愛之神邱比特（此語幸德未提及故補之）中國的送子觀音雖不見敎典其實也是天主敎流入中國時民間看見「聖母聖子像」莫名其妙但覺瑪利亞的服裝很像觀音而手抱孩子又合配中國家族主義的胃口就附會到「送子」上去張若谷君曾和我談起佛敎中「阿彌陀」三字之音與拉丁OMiDeus（譯作啊我的上帝）音相同我又旁觸到上述的「長阿含經」所說的阿脂羅何音也正與尼羅河相近上古時代的敎典正不過是這種情形 
　　關於這個問題如要確實地研究起來我覺得看各種翻譯的經典都還不夠譬如中國的佛敎經典至少含一部分中國的油水在内總不是印度的眞相所以我想如果有一個人能直接讀各敎典的原文用這種眼光去搜求或能發前人未發之微在人文史上也是一種空前絶後的大供獻了（十五年四月八日） 
[捷克雕刻家將開展覽會]  
　　捷克雕刻家高祺十六日至三十日止開美術雕刻人像展覽會會址假愛多亞路九號萬國儲蓄會每日上午十一時至下午六時止入場劵大洋五角 
[黎明週刋之復活]  
　　黎明週刋爲復旦一部分敎授與同志所組織初附於民國日報發行至二十期後改爲獨立發行每逢星期出版第二十一期已於本月四日出版内容有王世頴之「藝術家」田奇之「雙笑」黄維庸之「古詩臆譯弱的人之「先生我們昨晚碰見鬼了」徐文台之「少有的女工程師」等編輯及定報處在江灣復旦大學内 
[摩西反對法老王　]  
　　「十誡」影片之一幕今日在奥迪安戲院開演 
　　法老王是一個青年英雄是埃及國王埃及在古代是一個最偉大的國家下圖中的一對美男女就是法老王夫婦白髮老人就是摩西 
　　西洋文化兩大潮流就是希臘與希伯來兩種思想希伯來思想即基督敎思想希臘思想源於埃及所以埃及的文化是希臘的先河這兩種文化的不同希伯來思潮是靈的禁欲的神權的以出世的玄想爲目的以神爲本位埃及希臘思潮是肉的本能的自由的以現世的享樂爲目的以人爲本位歐洲人文史不外這兩思潮但是埃及希臘的思想是造成近代文明的根源這兩種思想是永遠不能調和的摩西反對法老王就是這兩種思想衝突的第一幕 
　　法老王爲什麽要招摩西的反對呢因爲雅各領大羣的以色列人來到埃及佔據就食並且宣傳以色列的敎義法老王是一國之王如何肯允許異族來侵佔本國的土地和文化自然要想出種種方法來限制以色列人的蕃殖了法老王的政策在政治家眼光中當然是不錯的試看片中法老振軍經武手下精兵猛將個個都威嚴武勇可曉得他是一個精於治國治軍的英主了 
　　最初的神敎是現世敎是多神敎至於一神敎是後起的埃及立國遠在一神敎發生以前所以他們崇拜的就是多神敎這是看影片的也應該明白的 
[天氣報告]  
　　徐家匯天文台昨日下午四時三十分氣象預報云天隂有雨意北方低壓勢益加猛將使黄海北部及高麗四週有强烈之旋風揚子流域亦將爲之發生副低壓東行入海沿海一帶由南風轉爲西風又昨日下午三時前二十四小時内本埠氣温最高七九·六最低四九·六去年同日最高五七·五最低四○·六 
團體消息 
[新聞學會舉行交誼會]  
　　新聞學會會員平時均有職責殊少機緣謀面且該會函聘報界名流爲名譽顧問亦須開會歡迎故該會議决定於本星期日（十一）下午一時在漢口路二十一號舉行交誼會藉以聯絡感情歡迎新任名譽顧問聞該會業已會同報學會籌備高尙游藝並敦請名流演說以資聯歡云 
[羣治學生遊龍華]  
　　上海羣治大學生陳由黎升岫陳光虞李昌潤羅蘭亭等十五人昨日上午七時乘脚踏踏車往龍華賞春景一切食用物品均自携帶八時半即抵龍華講寺遊覽隨登七層寳塔後齊集龍華小學第二敎室茶點並在校邊桃林中撮影以留紀念最後順途參觀南洋中學大同大學等處而歸云 
[嚶鳴社第一次常會紀]  
　　嚶鳴社總部昨日下午舉行第一次常會到各科幹事曁社員五十餘人主席黄公俠報告社員登記人數及嘉興沈蕩鎭擬組分社等情公决准予設立次又議决各案如下（一）籌集經費辦法（二）修訂章程（三）徵求社員議畢散會 
商場消息 
[先施經售百補丸]  
　　南京路億鑫里德羅洋行自運到德國百補丸以來購者甚爲踴躍近日以便利購服者起見特商定先施公司西藥部代爲經銷尚有各種新藥不久亦可到滬云 
[新新近出各式麻紗絲襪]  
　　新新公司鋪面洋什部新出各種繡花絲襪式樣新頴每雙售洋一元八角五分男粧長統麻紗襪每雙祇售洋八角五分又各種男粧花様絲襪極合春夏之用定價亦公道云 
[華南化學工業社之出品]  
　　小西門方斜後路華南化學工業社所出各種化妝品如香水·香粉·花露水·生髮油水等類莫不精良異常且氣味芬芳耐久不散該社爲振興國貨起見故定價極廉現正招請各埠經理以期推廣云 
[中西藥房贈送圖畫]  
　　四馬路中西大藥房自春季廉價以來門庭如巿顧客踴躍今爲酬答顧客起見·凡購滿貨洋十元者即贈四尺長三尺八寸闊之九美圖一幅云 
[大光新到電器品]  
　　南京路中巿郵政局對門大光電器公司昨由美國運到剪髮店懸於門前借用小電力之旋轉廣告燈磨面機及吊燈樹燈百數十種有質白如玉者有紅若珊瑚者物堅色美鮮艶奪目該號因優待顧客取價低廉門巿批發甚爲暢旺云 
 
 

Page 20

 
 
1;第一萬九千零七十二號;中華民國十五年 西曆一千九百二十六年四月九號
星期五 * *[萬源新到湘繡精品]  
　　三馬路畫錦里西首長沙萬源湘繡發行所自上年擴充商塲以來營業生意亦暢旺近更運到各種精品大小翎毛走獸花卉水墨山水碑岾等新奇奪目最合喜壽送禮及家庭陳設聞定價亦公平云 
[大東襪廠添設東號]  
　　大東襪廠近爲便利東區顧客起見特在西華德路莊源大附近添設大東襪廠東號除售該廠出品蜜蜂牌各種絲綫襪外并售日用化妝物品定於夏曆三月初二日開幕云 
[練習簿之廉售]  
　　南京路聯益貿易公司發售各種中西文房用品如精製之練習簿（即洋抄本）紙張採用上等富士紙潔白堅厚劃綫清楚各大學及專門學校學生莫不樂用故銷路頗旺現在廉價期内特别減價並贈送美術吸墨水紙日曆等以示優待云 
[有利銀公司近訊]  
　　愛多亞路二十八號專營有奬儲蓄之有利銀公司士四期開標日期定於明日下午二時舉行 
[安樂園酒家兼售各種藥物]  
　　東武昌路安樂園酒家除承辦廣州式　素筵席隨意小酌外兼售本國有名各種藥物并有公吉堂八寳箱發售每匣有跌打丸二枚蛾喉散·保安丹·盪傷膏·眼藥·止血散·戰勝油·治咳將軍等藥物各一件箱乃紅木製成内外裝漢均極美觀旅行亦適用每匣價洋四元云 
[愛華製藥社批發薄荷製品]  
　　四馬路望平街愛華製藥會社經理永盛薄荷廠精製之薄荷霜薄荷油薄荷錠等出品邇來氣候漸暖本外埠藥房向該社批發者甚多聞批價比去年低廉意在推廣銷路云 
劇塲消息 
[「多情的女伶」定期試映]  
　　明星公司新片多情的女伶全片長十一本兹全片剪接已竣擇於本月十一日（星期日）上午十時在六馬路中央大戲院試映十二日起即在該院正式放映一星期 
[洋洋影片公司開拍新片]  
洋洋影片公司現已着手開拍新片「游子思親」主演者爲丁子明女士及留法電影學家馮幻斯君聞日内導演張東明氏將偕置景主任馮民鐸及攝影師裘逸董往杭州一帶覓取外景云 
 
 

Page 21

 
 
1;第一萬九千零七十二號;中華民國十五年 西曆一千九百二十六年四月九號
星期五 * *   
 
 

Page 22

 
 
1;第一萬九千零七十二號;中華民國十五年 西曆一千九百二十六年四月九號
星期五 * *   
 
