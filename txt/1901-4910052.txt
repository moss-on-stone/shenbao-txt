# 1901 - 97 - 4910052

 

Page 1

 
 
[售報須知] [  申報館主人啟]  
　　本館杭垣報紙向由申昌一家經售不意今正忽有人私立海昌報館牌號將本館殘缺舊報任意混售以圖射利實於本報聲名有關本應控官訊究現經彼浼人緩頰自願停歇不再混售本報如日後若輩故智復萌仍敢巧爲嘗試本館當禀請英領事照會地方官從嚴懲辦决不容情特此布告 
[觀募濟急局春振急欵] [  申報館恊振所啓]  
　　去年北方拳匪肇亂居民慘遇干戈凡我南人之作客京津者瑣尾流離益形其苦於是滬上諸大善士創爲濟急善局募捐集欵資送還鄉保全甚多皆四方好善君子解囊之助本館恊振所襄贊其後深愧無補車薪惟念今者和議雖已將成而淹留失所之人尚復不少欲居則饔飱難繼欲歸則行李胥無進退兩難恐不免仍塡溝壑若非急籌春振何以使孑遺黎庶袵席同登所願各省大仁人大義士救人救澈再發慈悲各隨力之所能爲不拘數之有多寡聚沙集腋自易成功請早佈施擲交本館恊振所轉交本埠中國通商銀行隨時彚解蓋振欵能早到一日則黎民卽早安一日翹企惠澤固不啻羽書之急也肅也禱求諸維德鑒 
[與客論端董造反謡言]  
　　有客問於執筆人曰邇聞滬上喧傳端王及董福祥奉旨懲儆後即糾集回衆斬木揭竿刻已將攻入張家口矣其說果信而有徵乎執筆人應之曰是說也烟寮茶肆中固有娓娓而談一若身親目擊者僕則未有所聞也惟以意逆之端王固斷不能造反何則人必有桀驁過人之才而後能攮臂一呼應者四起端王特一昏庸謬妄之人耳當夫義和　勢盛時卽信而奉之恣行暴戾一旦事敗曾不能出一謀定一策惟是逃之塞外殘喘苟延其膽已寒其勢已殺而尚何能號召醜類輕犯巖疆乎且物類尚有舚犢之情人即計無復之未有不顧及其子者試思謀叛係何等重情罪且及於九族今者大阿哥方隨扈行在日依皇太后膝前使端王而果逆蹟昭彰則雖援議親議貴之條大阿哥亦終不得免於誅殛豈端王果不如物類耶而竟置大阿哥於不顧全無父子天性之恩也况乎去冬十二月二十五日欽奉上諭已革端郡王載漪倡率諸王貝勒輕信拳匪妄言主戰致肇釁端罪實難辭著發往新疆永遠監禁先　派員看管等因斯時縱未能解至新疆錮諸牢獄度亦必已嚴加管束毋任遠離惡能與董福祥勾通惡能將衆回民煽惑造反之事試問勢所能乎抑不能乎若夫董福祥固叛回也亦悍將也其始率同黨類跳刀拍張作亂於關隴以西縱有大兵無從抑遏迨左文襄率師出塞始懾其威望俯首乞降今者朝廷已寵以宫銜任以專閫而　心未戢依然　扈稱雄當其奉召入京部下兵丁卽沿途與鐵路工程師齟齬洎拳匪事起而逞其暴悍合力擊西什庫教堂甚且戕害日本書記生日夕圍攻各使館此其狠傲兇殘之性不特朝廷知之卽西人亦未嘗不知之其懲治元兇案中不卽加以誅戮者蓋恐急則生變不免有意外之虞耳今則職已褫矣兵已散矣從前富貴轉眼虚花安保其不怨望日深激而成叛亂之舉雖然我意此時董福祥尚不敢驟然起事也董福祥所懼者西兵也當其合力擊西什庫教堂日夕圍攻各使館時以數萬雄兵合之數萬匪徒如火如茶尚不能敵泰西數百名久困飢疲之士卒其膽蓋已怯矣其氣亦已衰矣目今各國聨軍羣聚直省使竟稱戈以犯則移師往剿如湯沃雪轉眼卽消融耳豈董福祥智不及此而貿貿然狡焉思逞以自取滅亡乎抑董福祥而果欲作亂必先糾約舊時死黨屈指乞降以後歴二十餘年舊黨當已日漸凋零餘回未必肯羣焉蟻附孤立無助事烏能成我是以知董福祥即有謀叛之心此時亦斷不能遽爾内犯也總之戊戌以後謡諑繁興羣不逞之徒每喜造爲影響之詞煽厪愉聽邇者中倭密約哄動一時雖不敢謂爲事之所必無然以本館所知則此約廢之已久乃日來謡言尚未盡息而端董造反之事又互相傳述一若曾親寓諸目中噫何滬上民心之好動竟若此耶我爲此懼我不得不據理以明之矣客曰子之所言確有至理然外人不察不又將謂爲袒護端董而羣焉詬詈交加乎則應之曰端王之惡蹟本報早大書特書不一書即董福祥驕蹇不臣亦已屢屢白其罪狀小人　匪烏足介懷哉客退爰書此以弁諸報牘 
[俄約早廢]  
　　中俄另訂密約以致和局阻滯云云外間傳說紛紛莫衷一是本館因函訽京師總署友人務得其確兹得覆書略謂去歲增將軍與俄人暫定東三省章程早已作廢至和議刻已逐條商辦惟不能速成回鑾尚無准期月初有旨令敬子齋中堂速赴行在面示機宜合函登之以徵信實 
[俄人購藥]  
　　日本報云去歲東西各國聨軍入京時法國兵士在楊村攫得火藥若干兹已由俄人出價購去矣 
[俄窺日港]  
　　日本報云俄國經營大連灣之工程師利托立痕氣氏精於建築之技夙號專門東歴三月三十一日卽華歴本月十三日晚間忽微服至日東將横須賀軍港及造船廠港灣形勢察閱一周翩然而去誠不知其是何用意也 
[韓使啟行]  
　　前報曾紀高王簡閔泳敦金晚秀趙民熙閔哲勳諸君爲駐紥英法德美四國使臣兹閱日本報云諸君奉命後已於東歴四月二十七八日先後啟行矣 
[行查教案]  
　　南昌采訪友人云本月某日江西大憲接奉總署電咨内開上年秋間安福縣陸令因教士租賃房屋設爲教堂曾否責押房東驅逐教士及有無出示禁設教堂准殺教士飭即秉公據實查明澈底根究等因爰即遴委妥員馳往偵察臨行告以事關交涉萬難含混了事云云究竟如何刻下尚未水落石出也 
[閙教餘波]  
　　九江采訪友人云去年江西饒州府城突有匪人藉端滋閙教堂事後忽牽涉甲乙二生員大吏欲窮治其罪以致民人鼎沸幾肇事端撫憲李勉林大中丞聞之飛飭駐潯江安軍統領王良臣軍門遴選得力勇丁於本月二十日飛馳而往設法解散以靖匪類而安閭閻 
[第五次續報殉節官員家屬清單]  
　　翰林院編修黄曾源等呈報庶吉士四品宗室壽富係已革侍郎寳廷之長子由進士改庶吉士經浙江巡撫廖壽豐保舉人材旋由前協辦大學士孫學鼐秦派東洋查取學校功課學有本源堪以任使當團教滋事之始卽慮禍及國家晝夜徬徨罔知所措迨津沽失守憂憤益甚行坐以毒藥自隨七月　聞 
 
 

Page 2

 
 
有洋兵蹤跡遂與出繼胞弟右翼宗學副管四品宗室壽蕃及堂妹原任盛京刑部侍郎寳森之長女次女同時仰藥猶恐未及復相率投粮自盡其妹之婢隆兒亦同時殉主派屬天潢甘于死難五人一心忠孝節義萃于一門允足勵人心而維風俗壽富一子名橘涂壽蕃兩子序愷序恪年俱幼穉藍翎侍衛恒凌之子閒散景武勒呈報父恒凌係神機營差委侍衛本年七月二十一日奉營官稽查巷口兵丁行至地安門外大街被洋兵槍擊陣亡驍騎營隊官驍騎校惠斌之胞弟副護軍叅領惠順呈報胞兄奉派在東直門駐紥本年七月二十一日與洋兵接仗陣亡内閣侍讀學士宗室祥祺呈報嫡妻劉佳氏同長女並宗人府七品筆帖式宗室志厚之繼妻劉佳氏於七月二十三日同時自縊殉節西城御史咨稱候選道鄭錫敞於本年七月二十三日洋兵入城後憂憤難已仰藥殉節伊子户部候補主事鄭奎元現存南城御史咨稱南城正指揮項同壽之胞弟項日錦呈報胞兄項同壽於本年七月二十○日在署辦公洋兵三十餘人入署用槍將胞兄札傷殉難南城御史咨稱六品軍功譚恩壽之子候選巡檢譚存誠呈報職同胞弟本年七月二十一日被洋兵擄去不料職父並職母蔣氏妻陳氏妹爾福女伶兒闔家仰藥殉節順天府咨報叅將銜儘先游擊韓萬鍾於本年七月二十一日在東便門途遇洋兵持刃格鬥力盡破腹而亡其弟同知銜韓萬祿聞兄遇難奔往尋屍路逢洋兵義不受辱投河殉難萬鍾之子應時應運萬祿之子應律現存順天府咨報知縣用丁憂縣丞世襲雲騎尉于元藻於本年七月二十一日洋兵入城遇難捐軀伊子繩慶書慶現存順天府咨報太常寺博士銜監生祝承　於本年七月二十一日聞都城失陷同弟承壽妻成氏瑞霖妻李氏承熙長女承烈長女均服毒自盡殉節伊子瑞霖瑞芬現存順天府咨報六品銜宋祥安於本年七月二十二日同妻邊民弟祥泰妻戴氏次媳興氏長女並姪女三姑娘四姑娘小姑娘孫女秀姑娘均服毒自盡殉節伊子存升等現存護軍靠山於本年七月二十三日聞警同妻楊氏長女二女長姪女二姪女服毒自盡護軍叅領銜即補内管領正黄旗副内管領常存於本年八月初一日被執不屈被槍殉難伊子湖北候補知縣如麟等現存六品銜候補筆帖式恩慶於本年七月二十三日聞警同母李氏妻高氏弟恩祥弟婦王氏均服毒殉節筆帖式康端書母完顏氏媳姚氏孫紹源紹沂紹澂孫女大妞二妞三妞堂姪瑞莊媳完顏氏堂姪女孀婦富察氏九妞僕婦周氏於本年七月二十一日聞警服毒殉節順天府咨報民人趙如明七月二十一日洋兵入城義不受辱被槍身死商民盧國瑞八月二十一日洋兵入室不屈槍斃身死民人關松巖妻唐氏七月二十三日洋兵入室被戕身死民人王文成七月二十二日聞警服毒身死民人馬永泰七月二十二日聞警率孫大莊全兒長兒順兒同時舉火自焚民人謝文成七月二十三日同妻仲氏子德山媳張氏次媳劉氏均闔户自焚同院鄰旗人瑞興妻周氏女大妞二妞亦投火自焚民人趙文英女二妞三妞七月二十一日聞警服毒身死民人王二女二鳳於七月二十一日聞警自縊身死趙陳氏七月二十二日聞警跳河身死民人宋來福七月二十八日因抵抗被洋兵擊死　民人李吉祥七月二十三日因殺洋兵未殊被其戕死民人楊良七月二十二日被洋兵拿去路過水邊推洋人下水旋卽投河殞命民人崔二七月二十二日率妻崔氏女大妞二格二妞三妞舉火自焚黎崔氏七月二十二日聞警子女三人投火身死黎李氏率三人同日服毒身死商人蕭桐七月二十四日闔家四人被洋兵焚死 
[台洋盜案]  
　　寗波采訪友人云本月某日船户金開裕由甬江載貨至台州洋面被盜行劫因卽飛駛回郡控諸道轅道憲批示曰仰台州府就近速移台洋水師管帶派撥舟師並移海門鎭防統領分别轉飭台洋小輪及該管營汛防軍曁行該處地方官一體查明先行按址妥速救釋一面嚴拿盜首王萬虎等務獲究報均毋縱延該事主仍應赴本管地方官衙門禀報至台洋平时務須嚴密巡緝以靖盜風勿再疏懈并移知水師統領查明飭遵旣候兩院憲提軍門批示可也 
[委署縣篆]  
　　蘇州訪事人云署崇明縣知縣沈大令祖燕因鄕民閙漕一案經上憲撤任所遺員缺委試用知縣查明府亮采署理業於本月二十二日由藩憲陸春江方伯下札矣 
[直省官塲紀事]  
　　本月中旬某日藩轅牌示署淶水縣知縣高令維敬因病請假遺缺委候補知縣李令士田署理○張幼樵太史獲譴回里閒居數年近始奉旨起復交議和全權大臣李傅相差遣委用兹聞太史之夫人李氏將次抵津本月初八日前驅已到就鹽坨小聖廟前鴻安客棧鋪設行臺○天津營務處余鄭二觀察將次赴京謁見欽命議和全權大臣李傅相本月十二日行抵津門在文報處小作句留次日清晨卽乘火車就道 
[蕪邑官塲紀事]  
　　蕪湖訪事人云前安徽廣德州知州調署泗州知州王直剌康年於本月十七日由省垣乘江寛輪船道出蕪湖前赴任所接篆○蕪湖爲長江上下游適中之地非得監司大員綜理營務不足以樹威望而懾匪人前營務處高觀察禀報丁艱後上峯特委喬觀察來蕪接辦○裕溪關委員戴少尹琦瓜期將滿經徵寗池太廣兵備道吳季卿觀察委卜參軍雲吉接辦泥　關委員凌少尉步曾期滿委朱二尹興郯接辦大江口查船委員景柏生少尹期滿委袁二尹雍和接辦 
[花埭嬉春]  
　　廣州訪事人云邇來粤東盜賊繁興各鄕民多有將貴重衣飾寄質典鋪以免宵小生心者順德某興鋪素稱殷實以故質者尤多上月某日忽然閉歇至本月初八日之夜突有匪徒百餘人明火執仗毁墻而入搜掠一空聞所失約二萬餘金現已由典生禀官勘緝矣○本月初九日之夜初更時城西楊巷公局某疋頭店被甲乙丙丁四匪賺門而入開槍嚇禁將櫃中銀錢恣意搜括幸内進店夥登屋鳴鑼集衆四匪始驚懼而逸貨物尚無所失○省垣賭目繁多而以鬥牛之禍爲最烈凡入局者不論錢之有無但視身上之衣約值幾何倘敗北後所償不足卽處以私刑某日帶河基鬥牛館中有甲乙二人入局與賭輸後突被吊毆慘不忍覩并聞德興街某賭館有毆傷人命者何好賭者尚不知自戒耶 
[閩海帆]  
　　福州訪事人云福州柴捐經官出示開辦古田團耆禀稱每擔抽捐名目繁多殊多不便各柴船户聞之遂一律停售以致居民幾至無薪可購督憲許筠師訪悉即出示曉諭大旨謂如係運往漳泉一帶者一律照舊抽捐以重公欵否則概不抽收遠近聞知運柴者又絡繹不絶矣○茶市將興上憲遴委各員辦理釐務計丹洋局委劉司馬金城曰琳局委余司馬玉君外水門局委劉少尹登廷洪山局委俞大令鴻江東橋局委孫大令錫華大安分局委鄧司馬慶光安海分局委馮大令興猷北嶺局委吉大令偉三都局委許司馬德新湖前局委羅大令聘東門局委黄大令曾冕井樓門局委李少尹榮浦茶亭局委金少尹炳南鼓山局委張大令柟桓三夾道局委李明府廷璜諸君奉札後已於日内束裝就道矣 
[宜昌近事]  
　　宜昌訪事人云招商局某船由渝至宜裝運士藥百餘箱半途被船户竊取若干約值銀百數十兩刻巳事發送縣枷號江干矣○前次日本大元丸由漢口來宜行近沙市悞撞一湖南沙窩子船略有損壞船中裝有荆江水師營所用子藥幸　哨弁搬出惟所裝客貨大半載沈載浮事後船户欲向大元丸索賠不知大元丸執事者允否也○本月初八日沙市輪船抵埠船中人言及在漢口開行時稅關丁役查貨十分嚴緊内有宜昌某洋廣貨店貨物數十件因未納稅均被允公○宜昌鎭總兵傅總戎於前月赴省公幹本月初八日乘沙市輪船回宜城内外營兵及防營團勇皆列隊燃槍致敬○本月初九日午後忽有黑雲自東北方起漫天蔽日旣而飛廉肆虐大風怒號江中渡船傾覆者不少 
 
 

Page 3

 
 
大南門城樓上關帝廟磚瓦飛墜某酒肆屋上屋瓦爲之震動酒客莫不驚逸幸越片時風勢卽息 
[京江春泛]  
　　鎭江訪事人云前者長江水師提督黄芍巖宫保赴各處校閱水師兹已事畢本月二十日乘南探兵艦遄回旣而接得兩江總督劉峴帥電音請迅赴金陵面商要事因即展輪而上瀕行時象山及都天廟砲臺均升砲以送○旅居鎭江之各西人定於二月二十日舉行春賽驊騮騄駬鬥捷爭先落日一鞭平沙草軟必有錦標奪得得意歸來者○新歲以來皮油來源漸少而各行棧陳貨已出售一空以致每擔貴至銀八兩有奇○新湘軍統領陳宇山軍門於本月十九日清晨詣象山校閱湘軍二十日復乘福安輪船赴圖山巡閱砲臺○東門外京峴山係陸路往來孔道近日鎭江府向子振太守特委某二尹專司稽察並常川駐宿以專責成 
[吳門雜錄]  
　　蘇州訪事人云城内臨頓路有顧老九者年近而立劉盤龍一流人也與王紳之戚陳小漁訂莫逆交恒至西善長巷王公館作呼盧喝雉之舉不料屢戰屢北負債纍纍遂唆令陳將　契一紙向某姓抵押洋銀一千五百元以償所欠事爲王紳查知函請東路總巡某明府拘顧究辦明府訊得顧誘賭屬實飭笞數百板荷校游街並禀請上憲查封賭窟○前者南匯縣吳次竹大令解弑夫淫婦吳周氏及姦夫唐蓮生至省前任蘇州府升任湖北荆宜施道濮紫泉觀察率同發審局各讞員迭次研訊供詞翻異狡展異常詳細情形已屢誌去年本報兹者新任府尊張子虞太守查閱接管卷以此等重犯不可任其顯戮久稽爰於本月二十三日率同某明府升坐發審局大堂飭差提吳周氏推鞫氏供詞一味游移堅不吐實太守命掌頰四十下並上挺棍良久仍無實在口供太守諭曰汝之熬刑不認者無非欲求免於死耳然斷斷不能倘從速實供本府尚可設法使汝稍延性命也氏極口呼冤聲震屋宇至姦夫則業已供認不諱太守飭仍還原禁於獄委某司馬至南匯微服查訪實情俾成信讞 
[五茸芳草]  
　　松江訪事人來函云本月某日青浦縣人陳某欲營葬其先人棺木延同縣顧姓爲之相地顧適因他事覊絆陳遂另邀左近侯某不意侯至而顧亦至互相嘲謔以致揮拳顧孤掌難鳴飛步奔逸侯尾及毆之直至徧體鱗傷始釋手翌晨顧因傷斃命家屬投青浦縣署鳴冤縣主汪南陔大令以肇事處在婁縣所轄湯和浜斥不准理家屬遂駕舟至松江繕詞投府署控告府尊余石蓀太守批飭婁青兩縣主會騐婁縣屈吉士大令奉文卽帶同刑仵書役等人乘舟赴青會同汪大令騐明核辦○本月某日青浦縣獄瘐斃犯人一名縣主汪大令呈報到府適婁縣屈大令奉委赴青會騐毆斃人命案府尊余太守因加札委令順道詣縣獄相騐○府試在卽試院迤西一帶市面漸興彌鼎圖書香囊　帕五光十色列肆求沽又以本届尚有武科赳赳者流日赴東校塲練習騎射○前日華亭縣林霨生大令命駕赴滬江公幹大約小作勾留即須遄返也 
[讞員白事]  
　　昨日午前英美租界公廨讞員張柄樞司馬命駕詣道轅謁見蘇松太兵備道兼江海關監督袁海觀觀察禀曰要公然後至上海縣署拜會縣主汪瑶庭大令大令延入花廳茗談良久而别 
[種火宜防]  
　　昨日黎明四點鐘時本邑英租界盆湯弄第十號十一號門牌某姓家披屋積薪中忽被匪人種火幸卽驚覺汲水撲滅不致成災 
[獵鳥傷人]  
　　昨晨九點鐘時某西人荷洋槍至寳山縣境獵鳥不知緣何將鄕民侯和尚金富郎羅毛毛瞿毛郎侯金鳳等肩背等處擊傷各鄕民忿甚將西人圍住勢甚洶洶巡防局委員張杏農二尹恐肇禍端諭令將西人及受傷人一併送至虹口捕房評論曲直捕頭見各鄕民受傷屬實勸慰再三令送同仁醫院治候禀請該管領事核斷 
[上海巡局瑣案]  
　　日前南市竹行弄畢吳氏家婢女楊阿寳私取洋銀四十餘元及飾等物旋被氏查知扭控十六鋪巡防南局局員陳禾亭二尹研訊之下供認所竊之物交船户沈寳生帶回家中前日二尹飭地甲提沈詰究沈供稱小的並未代帶各贓叩求明鑒二尹諭令交保出外查明究係何人帶回再行核奪○前日陳阿福向楊杏生索取舊欠致相口角互扭至十六鋪巡防中局控訴局員黄衡堂二尹研訊之下以兩造各有不是申斥一番命各具改過切結麾之使去 
[南市捕房紀事]  
　　日前南市久記樹行中人至虹口日本郵船株式會社棧房提取松板數百方怱促中悞將法租界祥泰木行所存之松板十二方一併運去昨日祥泰行主遣人至久記索取則已售與郭永興板行以致互相爭吵旋由五十號巡街捕拘入捕房捕頭令押候解送馬路工程局禀請總辦葉孟紀司馬訊究○前晚十二點鐘時無賴陳雲生朱阿慶至小東門外一枝春茶肆左近向某烟妓調笑馴至口角鴇兒怒喚捕拘拿陳朱懼奔至南市新馬路適爲六號巡街捕所見一併拘入捕房在陳身畔搜出灌銅骰子數顆捕頭惡其不安本分令押候解送馬路工程局禀請究辦朱從寛釋出 
[英租界捕房紀事]  
　　前者會香里某姓家不戒於火倉卒中被蘇婦趙沈氏攫去報時鐘一架昨爲包探趙銀河查獲帶入捕房捕頭令押候解送公堂禀請讞員張柄樞司馬究辦○流娼王三寳丁桂寳徐桂仙王寳寳及娼奴陳鄭氏黄楊氏彳亍三馬路中强拉過客一百零四號二百九十九號四百四十四號三巡街捕見之一併拘入捕房捕頭令押候解送公堂禀請訊辦 
[法租界捕房紀事]  
　　前晚流氓張阿三在路向人訛詐被包探拘獲送入捕房捕頭略詰情形令押候解送公堂禀請讞員杜枝園大令嚴加懲辦○甲乙丙三偷兒潛入某姓家行竊水烟袋及衣服等物被包探拘獲連贓入捕房捕頭令押候堂期解請讞員杜枝園大令訊供核辦 
[美租界捕房紀事]  
　　昨晨江北人李大顧阿大戴阿三顧阿二等十餘人在漢璧禮路鶴昇樓茶肆結算工帳互相兇毆擾　移時器物擊毁不少茶肆主喚到巡捕一併拘入捕房捕頭詢得顧等行兇屬實令押候轉解公堂禀請讞員張柄樞司馬訊辦○昨晨泥水匠丁洪金應乍浦路某洋人之雇修葺墻垣適東洋車夫左法觀拉車而至將梯撞到丁從高墜下傷及頭額三百七十五號巡街捕見之一併送入捕房捕頭騐得金受傷屬實令送同仁醫院療治左押候轉解送公堂禀請讞員張柄樞司馬究辦 
[正悞]  
　　昨報所登諸生無禮一則執筆人閱定後悞被手民改動以致顚倒錯亂幾不成文似此技劣心粗良堪痛恨兹特校正於下閱者鑒之第二行與第三行丞接處函請正任鹽道升署臬司句脫去正字悞加欲買兩卷四字第三行給錢五十三文欲買兩卷句脫去欲買兩卷四字第四行應共收錢六十文句悞共爲先第五行諸生童尚未散去句脫去尚字 
[忠櫬回南改期]  
　　啟者前接天津仁記洋行來電云總理衙門大臣靈柩眷屬二十二晚附豐順繞烟臺來申嗣知徐世兄接有京電云二十六日出京因卽電詢京都二十六日丑刻接傅相幕府復電云三忠柩月底可抵塘沽請電飭仁記俟輪到卽裝等語當卽函知在滬官紳仍恐未盡周知乞再登報届時得有確信容再布聞又昨奉南洋大臣劉宫保電開三忠靈櫬抵滬已飭滬道代行祭奠輓聨用事處萬難同拚一死名垂千古無愧三忠十六字等因又接袁海翁觀察函開接法國費繙譯函稱奉巨總領事面諭三公靈櫬抵滬擬飭捕擎槍護遂以昭誠敬等語謹併乞刊登先行布謝伏祈公鑒上海東南濟急善會盛宣懷等謹啟 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甬江試事]  
　　浙江提督學政李大宗師按試寍波府屬友人鈔示各題照錄於下生員經古朋盍簪解三江旣入解春秋時　國東南疆域考審曲面勢解周禮一書朱子稱爲天理爛熟之書三代以下能得周禮遺意見於政治者何人今環球各國何國之政與周　相近海上釣鰲額賦以詩成笑傲凌滄洲爲韻賦得喜占雲書第一篇得薇字大衍爲句股之原說今有大小二平方其二方邊和爲二十以二邊相乘之羃開正平方得八問大小方邊各幾何以天元衍之志伊尹之古志所志何事心統性情論陳壽評孫權有句踐之奇說裴松之注三國志多用古書所引之書今存者尚有幾種變科舉議泰西電學化學確有實用論者謂原於中國之易於何徵之詳舉以對童生經古賁無色也解東漸於海解言采其藚解小邾國邑世系考揖讓而升下而飲解舜駕五龍賦以有臣五人而天下治爲韻賦得童蒙拾其香草得辭字今有兵一千九百五十二人分營立隊但知營之數等於一營之隊數一營之隊數等於一隊之人數　營數每營隊數及一隊之人數各幾何今有句股和五百七十五尺句弦較二百十五尺求句幾何試以代數言之灑掃應對便是形而上者說句踐陰謀論伍子胥范少伯合論試以乾電濕電粗涉之理泰西耕田打麥悉用汽機肥田糞田諸法皆由化學而出能舉其　名言其理解否水路由杭州至寗波拖壩三次應用何等機器不煩人力輕而易舉試言其略泰西各國凡有詩歌亦皆用韻今摘蘇文忠　期石　時細觀初以指畫肚欲讀嗟如箝在口我車旣攻馬亦同其魚維　貫之柳四句試以泰西詩格繙譯其意不拘何國文字皆可現在沿江沿海各省多設繙譯泰西各國書籍之館或鳩貲設立譯書會各官中設局經理應如何立章程始臻妥善試擬之生員正塲四書題府學子游爲武城宰二章鄞縣齊景公侍孔子曰二章慈谿子曰伯夷叔齊不念舊惡二章通塲經題日中星鳥以殷仲春詩題賦得公之斯文若元氣得韓字奉象定童生正塲首題奉化冕師冕見句象山冕而致美乎黻冕句定海冕麻冕句通塲次題始　理也詩題賦得初哉首基得基字慈鎭童生正塲首題慈谿泄泄猶沓沓也句鎭海施施通塲次題速於置　詩題賦得海不揚波得波字優生第一塲文題舜有天下至不仁者遠矣詩題賦得昨夜夢漁陽得陽字生員經古案趙文衡范鏡　虞　華胡振烺王紹翰鄭之灃均經學岑斯和史學萬天民魏友枋戴礽金李翰邦郁桂芳孫起瑞張琴張光黻周運謙朱炳煌王成炘張原煒李思浩張濟春李廷翰應啟墀均古學陳拱宸錢保杭董孝欽周載望方椿瑞王壽頤馮墀颺朱榮均算學 
[上海縣署瑣案]  
　　妓女李小芳控鴇母李素香霸阻從良縣主汪瑶庭大令訊取口供諭令交官媒看管前日差役提到素香大令升堂訊鞫小芳供稱刻有江姓狎客欲娶小婦人爲繼室求恩超豁素香供小婦人係江西人在公陽里開設妓院小芳是外甥女求准領回大令謂旣係外甥女何得令其賣娼且旣有人贖身爾竟多方阻難實爲可惡旋謂小芳曰妓女從良本是美事然務須擇一誠實可靠之人免致中途捐棄本縣觀此客未必能有始有終爾其愼之於始可也諭畢仍交官媒聽候擇良婚配○王朱氏控丁春濤欠付會欵洋銀汪大令研訊之下王朱氏供丈夫王春林糾合一會邀丁爲會總虧欠洋銀三百餘元叩乞究追丁春濤供小的並未虧欠惟王朱氏尚欠小的洋銀四百四十四元有會簿爲証大令以兩造各執一詞諭令交人保出飭差帮同算明帳目禀覆核奪○孀婦李高氏控夫弟李鑑文奪嗣爭產前晚縣主汪大令升堂研訊氏供小婦人原籍海門現居青浦縣境生有兩子夫故三載夫叔杏生無子立故夫爲後至前年八月及去年正月杏生夫婦先後在青浦逝世夫弟鑑文爭爲杏生後將杏生所遺銀錢田產與杏生螟蛉子福寳瓜分向論恃蠻求恩公斷李鑑文供故叔杏生嗣小的爲子遺下田二百畝銀七千餘兩提出二成半分給寡嫂高氏其餘小的與福寳對分今者福寳亦已病故所有分與高氏之銀兩及田有據呈閱徐鹿平供監生係杏生之妻弟杏生遺下銀三萬兩田三百畝曾立高氏之夫爲後忽復悔之另立鑒文爲後並撫福寳爲螟蛉子至鑒文分遺產與高氏時監生並未與聞事後祗在議據上畫押而已目下鑑文生父菊生尚在乞傳訊便知徐潤雨供係親串餘語與鹿平同大令查得菊生共生四子長子已故著傳諭菊生應將第四子嗣與杏生所有遺產分作四股第弟四子與杏生之螟蛉子各得一股菊生與長子之嗣孫合得一股高氏與鑑文合得一股並候移請青浦縣立案嗣後何人違斷准卽禀明提究 
[皖垣官報]  
　　二月十一日調署泗州王康平辭卽用縣崔保齡辭赴望江閱卷叚愼徽赴巢縣閱卷候補知縣萬琅知奉臬委查東門内外街遺十二日五品　戴指分安徽分缺先補用典史吳文煥分發安徽試用巡檢張炳章均禀到知縣王家賓辭赴潛山閱卷李壽宸蔡錫元均辭赴桐城閱卷十三日侯補直隸州鄧承沛知奉委辦官醫牛痘局通判周維新由皖北牙厘差遣回知縣畢登到由霍山提案回並委發審局帮審局上行走十四日安慶　趙匡到赴清江見漕憲回府經錫麟謝超委二次典史沙邦彥謝超委一次十五十六日指分安徽試用府經趙濟　新海防試用典史顧文丙均到江蘇人府經江祖湘到湖南人巡檢何慶雲知銷查大小南門内銜道　敏中知接查西門外街道及長河謝超委記功均一次 
[鎭江集泰和收解陜西賑捐正月二十日至二十九日止第六次清單]  
　　金陵寳善源代募同裕二元殿　仙三角鄧霽高二元傅氏二角鄧蔭堂楊小翁　廣興三户各二元種德堂小洋四元映雪堂一元經億堂小洋四元三槐堂一元盛濟川小洋二元恆興祥小洋五角鄧志惠　二七　十六兩二錢春茂德茂恆甡茂恆茂四户各五角恆昌四有桂聚和一元五角大同二元仁甫記一元益泰正元二户各六角蘇新泰一元義泰瑞五角恆生　源永甡生恆泰恆孚恆生藥店永德泰彩生西店彩生共二十五元一角趙承恩林霞裳二户各十元湯秉之十五元何雲生十元高鶴汀七元茵鶴洲十元曾敏齋十二元魏更生二十元吕春亭六元蔣春暉堂一百元王天益椿源益李永興鈺成四户各五元汾陽堂鹿洞堂二户各二元住泰行二角義泰行三角周天昌二元朱正興柴昌記程樹記三户各小洋一元無名氏二十元無名氏二百元少記陵二七寳一千兩萬源一元義源二元源記瑞豐和信孚龔永溙豐記鄧義昌裕康益和康記九户各一元陶恆茂二元萃康王祥和萃記元泰恆江泰和吳裕茂泰記七户各一元隆茂二元同和一元朱采堂二元恆盛江惟孝堂同廉三户各一元江極公衆一元春記小洋一元江子發無名氏江敏堂江敏記江泰和五户各一元一林　代募無名氏二元各寳號共小洋十一元七角金陵寳善源來無名氏龍洋四十元巳未生庚申元配四十初度壽筵移賑龍洋五十元食舊堂英洋二元本洋一元益壽堂以秦兒十齡初度親友麫資移振本洋六元龍洋二十八元英洋六元江寗王齡童子一元五元無名氏延年堂二户各五十元培德堂一百五十元海洲民人四十元隱名氏五十元竹居觀察陵平二七二千兩　記五十元保安堂十五元張志澄十六元　州術本洋二十元隱名氏三十元朱信餘代募南京程廣興二元順昌廣貨二元耕　堂張二元南京義昌祥廣貨一元通州沈敬記鄭利記劉亮記三户各一元久大和二元萬昌福十元顧一梅王子義二户各二元同和公一元無名氏二元協昌源一元　　二元西　無名氏十元無名氏四元又無名氏十元通州吳漢章二元漢豐厚五元揚州廣泰恆五元裕豐和毛步州二户各二元西帮乏名氏六元通州誠記一元洪　記十元求　　記四元恆昌二元恆和公記大豐昌三户各一元心有餘氏二元而力不足者八元乏名氏一元求缺主人二元無名氏一元愼記狼東野人二户各五元乏名氏二元穉蔭堂乏名氏二户各一元九江德生泰高靖成慶錩三户各一元萬順康二元葉吉甫五角萬芝庭三角愼大莊元康莊二户各一元汪德佑週歲五元汪德銘郁慶章朱敬儀三户各一元何爲補四角恆泰一元恆祥五角德生泰二元高靖成一元南順記五元汪章槐四元朱中科二元張香山同春和馮孟吕公興施豐泰瑞生和施豐泰裕生八户各一元汪吕高竺企榮錫堂起李范州　向三林忠談六户各五角裕昌和慶錩和豐政大源四户各一元同康二元寳昌一元金擅縣鄭和卿二十元甯波李漁　四元八角漢口隱名氏五元史晋生十元隱名氏五元愼德堂十元京口新昌昇四元桂全忠一元王遠軒一元賈效記二元湯伯卿十元通州同泰八元添泰公一元繆仁昌一元金　源三元一林豐代募吳仲　二十元胡子芳二十元 
 
 
 

Page 10

 
 
   
 
 

Page 11

 
 
 [G　ＮＯＩＳＬＵＭＥＳＴＴＯＣＳ司各脫滋補䲄魚肝油此油潤肺除痰養顔長肉補益氣血堅壯筋骨又能除爛肺之蟲去穢毒之血消胃經之積滯舉凡身體瘦瘠胃不消化肺經受病憂鬱癆傷房事色傷破金吐血咳嗽氣喘皮膚濕毒癬癩頑瘡小兒肌肉不長筋骨軟弱等症皆能治之不論男婦老少無病常服亦能壯旺精明充盈膚革此乃清補而不燥滋潤而不膩之聖藥也諸尊欲購者請至上海及他埠經理各口事務豐裕洋行均可還買此佈 
　　摩練氏勃歴藥 
此藥爲海外萬金難求之秘方誠壯陽之秘寳也每用不及一分馬上見功能使元陽堅固豐倍於常勁而不洩任意房事不須服食故無傷之虞大瓶二元小瓶一元信力自給上洋英大馬路興讓街杏濟堂寄售 
　　初印家藏舊書出售 
明版李刋九行本春秋廿二本卅元○詩經世本古義十六本廿元○三禮攷註十二本八元○明版天官周禮六本六元○六書故十六本卅地○白紙續行水金艦八十本五十元○原版元　丸域志五本八元○靈芬館叢書十三本四十元○蜚雲閣叢書九本缺春秋繁露十六元○明刋　學士集六本十六元○夢月巖集四本六元雲間二韓詩集六本六元○白紙李穆堂前别稿卅六本卅元初印佩文韻府一百廿本八十元東洋版肘後百一方五本四元○東洋版萬國通　六本四元東洋版巢氏病源十本六元○家刋潘子全書五十五本廿四元上海三洋涇橋　文書局啓 
　　妇科分寓 
王問樵先生江灣蔡小香茂才之高足也擅婦科兼　傷寒雜症懸壺滬北活人無算今寓裏虹口東市寳仁里口同泰藥鋪午後分寓寳善街中市德興銀樓内俾病家可就近轉方藉免向隅之歎恐未週知特此聞同人啓 
　　地皮出租啟者今有地一方坐落楊樹浦在提籃橋轉角計地十七畝半工部局地圖第一千三百廿三號Ａ字號至連洋房一宅現將此地出租二十年倘貴客欲租者祈請至四馬路六號内面議可也此佈長利洋行告白 
　　古磁出售 
茲有萬磁霽紅加彩花瓶一支計高尺六色式俱佳如欲購者請至書錦里鼎陞棧卅三號賞鑒議價此佈告白 
　　謹防假冐爕昌招牌本公司製造自來火所用牌號前面燮昌二字後面花紋以渭水訪賢爲記曾於光緒十六年將本公司牌號具禀江海關道憲轉詳南洋大臣立案本廠所製火柴貨眞價實不惜工本創造至今已有十餘年四遠馳名近有射利之徒擅將低貨假冐本牌字樣其後面亦以渭水訪賢爲記向東洋定做來華混消各埠深恐以僞亂　貽害無窮本公司一面派人密查冐牌之人送官究辦一面登報以備賜顧者詳察免受其累特此關照燮昌火柴公司啓 
　　徐景明第一神技牙齒爲飲食所關養生所繫稍有缺憾窒礙良多滬上鑲牙之郎景明來滬數年其學之　其技之神皆爲中西人士所推許故不逕而走遠近馳名實爲精究此道之寇余素有牙患屢治不效逕造其廬而試其術其患若失爲欣快不置故特贈　言以爲患此者告焉寓四川路三井對門十四號招商局陳輝庭謹啓 
　　美濟公司彩票運辦香港英四月份票卽華三月初三開彩全張洋五元頭彩三萬元餘彩另立章程仿單現寄内地各埠一律行銷漢口　興常州正大蘇州和記杭州萬寳源　　堂代拆批發格外克已此佈上海後馬路鴻生洋東仇石夫謹白 
　　二月廿六日銀錢洋行情列左 
新匯劃收市　　七錢三分一七五 
銀拆　　　　　二分 
龍洋找頭　　　七錢二分六 
錢找頭　　　　八百文 
市錢　　　　　一百二十千文 
卡錢　　　　　一百十九千文 
衣牌　　　　　九百文 
　　二月廿六日匯票行情列左銀行電匯銀票　　　二先令八辨士八之二 
銀行現銀票　　　　二先令八辨士八之三 
銀行三十天期票　　二先令八辨士八之四 
銀行四個月期票　　二先令八辨士八之五 
　　大淸郵政收信時刻曉諭傳單寄往輪船名　　　某日　　　　　　截止收信時刻 
吳淞火車二月廿七日上午八點鐘上午十一點下午一點半下午四點鐘　 
寗波鎭海餘姚定海　北京　　　　　下午三點 
蘇州杭州紹興　　小火輪　　　　　下午四點 
香港廣州梧州等處鯉鬥下午六點晚八點至九點 
厦門　　　　　　　　南　　　　　又 
汕頭　　　　　　　遇順　　　　　又 
長江等埠　　　　　　　江孚　　　　　又 
掛號信件包裹什物匯票洋銀統於五點鐘前送交郵政局郵票每日上午八點售至下午四點又晚刻八點至九點鐘止 
 
 

Page 12

 
 
[奏疏彚錄]  
　　頭品頂戴湖廣總督臣張之洞跪奏爲光緒二十六年夏季分宜昌川鹽局抽收川鹽正課加課及籌餉加價錢文數目恭摺仰祈聖鑒事竊照湖北宜昌川鹽局抽課濟餉所有光緒二十六年春季分抽收鹽課錢文數目業經恭摺具奏在案查前准部咨議覆編修張百熙奏籌餉各條案内令安襄鄖荆等府州運銷川鹽每斤加收錢二文隨同正加課按季奏報以資查考等因歴經遵照辦理兹據署湖北鹽法开昌道逢潤古將光緒二十六年夏季分抽收鹽課錢文數目開報前來臣覆加查核宜昌川鹽局光緒二十六年四月分抽收正課錢七萬一千一百四串四百七十七文内提京餉銀二萬兩錢六千九百串文加課錢三萬九百一十四串九百九十文籌餉加價錢一萬二千三百六十五串九百九十六文五月分抽收正課錢七萬一千五百六十五串六百九十六文内提京餉銀二萬兩錢九千串文加課錢三萬一千一百一十五串五百二十文籌餉加價錢一萬二千四百四十六串二百八文六月抽收正課錢三萬九千九百一十六串三百九十六文五毫内提京餉錢四千三百串文加課錢一萬七千三百五十四串九百五十五文籌餉加價錢六千九百四十一串九百八十二文除籌餉加價錢文遵照部撥留備解還俄法英德兩欵本息外其正課全項同歸鄂一半加課亦照部咨解交稅務司抵還洋欵由道在撥補釐欵内撥還連同五成公費分别撥解京餉荆州滿營兵餉水師月餉解則儘數由道移解善後局接濟軍餉除解支細數截清造册咨部外理合恭摺具陳伏乞皇太后皇上聖鑒謹奏奉硃批户部知道欽此 
二品頂戴署理山西按察使雁平道奴才恩霖跪奏爲恭報奴才接署臬篆日期叩謝天恩仰祈聖鑒事竊奴才奉撫臣錫良行知以署按察使恩銘奉上諭補授歸綏道應即飭赴新任所遺臬司篆務奏委奴才署理等因遵卽交卸雁平道篆馳抵省城於十二月十八日准恩銘將信印文卷移送前來奴才即于是日恭設香案望闕叩頭祗領任事伏念奴才滿洲世僕知識庸愚由中書而典郡剖符膺卓薦而監司進秩官隴上曾經數任察晉邊又歴七年前攝藩條愧乏涓埃之效兹權臬事益深臨履之思查山西正在防賑交乘臬司爲刑名總匯詰奸禁暴内患清而外侮方消除莠安良吏治肅而民生乃遂奴才　昧懼弗克勝惟有殫竭愚誠力圖補救隨時隨事禀商撫臣認眞經理斷不敢以暫時攝篆稍涉因循以期仰答高厚鴻慈於萬一所有奴才接署臬篆日期並感激下忱理合繕摺叩謝天恩伏乞皇太后皇上聖鑒謹奏奉硃批知道了欽此 
山西巡巡奴才錫良跪奏爲揀員請補要缺通判以重地方恭摺仰祈聖鑒事竊照清水河廳撫民通判徐士豪呈請回籍修墓業經具奏開缺並將截缺緣由報部在案所遺係繁疲難兼三缺例應在外揀選調補查定例道府同知直隸州知州通判如係奉旨發往或督撫題明留於該省候補者無論應題應調應選之缺令該督撫酌量才具擇其人地相宜者悉准補用等語該廳環拱邊墻幅員遼闊蒙漢雜處俗悍民狡治理巡防胥關緊要非精明幹練之員弗克勝任晉省現任簡缺通判中均無合例堪調之員其截取記名分發以及應升人員或未悉邊情或亦居要缺隨於各項候補班内逐加遴選查有遇缺儘先補用通判程世榮現年四十五歲順天大興縣人祖籍江蘇由監生遵例報捐通判捐分山西試用並加鹽提舉銜光緒七年七月初十日經欽派大臣騐放奉旨照例發往欽此七月二十八日到省試用期滿甄别留省照例補用十年十月丁母憂回籍守制十三年正月服滿起服九月十八日回省因歴署歸化城廳同知和林格爾清水河等廳通判各任内交代清楚並無虧缺遲延由前撫臣奏經部議照例給予遇缺儘先補用二十四年三月二十二日奉旨依議欽此應以奉旨第五日行文按照限减半計算扣至二十四年四月初十日作爲遇缺儘先補用到省日期例歸候補班内補用該員明敏老成辦公勤奮曾權斯篆措置裕如以之請補是缺實堪勝任與例亦符據署布政使許函度署按察使恩銘會詳請奏前來合無仰懇天恩俯念員缺緊要准以遇缺儘先補用通判程世榮補授清水河廳撫民通判洵於邊方治理有裨如蒙俞允該員係遇缺儘先補用通判請補通判銜缺相當毋庸送部引見亦毋庸核計叅罰所有遴員請補要缺通判以重地方緣由理合恭摺具奏伏乞皇太后皇上聖鑒訓示謹奏奉硃批吏部議奏欽此 
新授江西巡撫廣西布政使臣李興銳跪奏爲叩謝天恩並將微臣交卸藩篆起程日期恭摺具奏仰祈聖鑒事竊臣恭閱電鈔光緒二十六年九月二十六日奉上諭江西巡撫著李興銳補授等因欽此正在聽候部文旋於本年十一月初二日承准軍機處電傅奉 
旨李興銳已補授江西巡撫該省地方緊要著迅即馳赴新任毋庸前來行在請訓欽此聞命之下感悚莫名當即恭設香案望闕叩頭謝恩訖伏念臣三湘下士卅載從軍愧無尺寸之功洊歴監司之職疊承綸音兩綰藩條報未效夫涓埃任遽臻於開府江西地方緊要已荷聖明燭照之無遺巡撫職重封圻實非微臣迂拙所能勝惟有馳赴任所殫竭血誠益勵淵冰兢惕之衷仰酬高厚生成之德現奉撫臣黄槐森行知奏委臬司張廷燎署理藩司篆務臣遵於本年十一月初六日將印信文卷並庫儲檔册移交接收即日卸事起程除俟馳抵江西新任接印任事再行專摺奏報外所有微臣感激下忱及交卸藩篆起程日期相應恭摺叩謝天恩伏乞皇太后皇上聖鑒謹奏奉硃批知道了欽此 
岑春煊片再前准户部咨陜省交代各案截至同治十三年底止作爲舊案自光緒元年正月以後各州縣交代作爲新案新舊各案分别已未完結限半年彚奏一次等因業經遵辦至光緒二十六年四月底止在案兹查二十六年五月起至十月底止各道府廳州縣新案已結錢局稅務倉庫驛站交代四十起均已隨時咨部此外交代十五起正在嚴催依限造報據布政使端方關單具詳前來臣查舊案交代久已清結無存此次新案交代已結四十起業經咨部未結十五起亦經飭催赶造除清單咨送户部外謹附片具陳伏乞聖鑒謹奏奉硃批户部知道欽此 
黄槐森片再西隆州城被匪闌入派營追勦擒斬首要多名並奪回印信衣物旬日之間　除殆盡在事出力各員弁不無微勞足錄可否由臣查明擇尤酌保數員以示鼓勵出自天恩謹會同兼署兩廣總督臣德壽廣西提督臣蘇元春恭摺具陳伏乞聖鑒謹奏奉硃批准其酌保數員毋許冐濫欽此 
奎順等片再張家口所燬教堂洋行各物產皆係團匪圖薩本率衆所爲實屬罪大惡極似應從重懲治查　薩本係廂曰旗記名　騎校奴才奎順未到以前業經奴才魁福撤去一切差使正將訊辦乘間脫逃奴才奎順到任後當飭嚴拿務獲在案現經奴才等設法拿獲惟　薩本身爲旗員膽敢爲匪情節較重未便姑容相應請旨將圖薩本記名驍騎校革去就地正法以昭炯戒而服遠人是否有當理合　情附片具　伏乞聖鑒訓示遵行謹奏奉硃批著照所請欽此 
 
