# 1910 - 235 - 4913494

 

Page 1

 
 
   
 
 

Page 2

 
 
上諭 
[監國攝政王鈐章七月二十七日内閣奉]  
上諭成都副都統鍾靈因病奏請開缺一摺鍾靈著准其開缺欵此奉旨奎煥著調補成都副都统所遺鑲藍旗漢軍副都統著占鳳補授欽此軍機大臣署名奕劻毓朗那桐徐世昌 
宫門鈔七月廿七日召見軍機廳昌錫良熊希齡吳筠孫保恒論說 
[論蠲除地方雜捐之必要]  
國家歳入之賦凡地丁之外取於民者皆爲雜税夫以堂堂帝國。皇室經費歳需幾何行政經費歳需幾何正供必不足於用勢不得不藉各項捐欵以爲補助矧年來國家多故各國之賠欵新政之經費何一非取之於民此各項捐輸之所以有加無已也獨是我國積習相沿事關公欵大半銷磨於官吏之中飽。差役之侵。蝕從未有和盤托出。涓滴歸公者。故起一捐欵。入於公家者。十之二三。入於私囊者。十之六七。此猶就列入正欵之捐項。言之而弊病且如是其甚。又况不列正。欵之雜捐。上之地方官紳。以公濟私。不能免無厭之。誅求下之衙門胥吏。遇事生風。難保無額。外之需索。小民經此剥削。其何能堪。近十年來。各省禍變所以一激即成者蓋坐此也。前日軍機處奉監國攝政王面諭近來各省地方雜捐名目紛歧動輒激成變故特電傳廷寄責成各省督撫藩司即行嚴查所屬一切不列正欵之各項雜捐分别蠲免以蘇民困嗚呼朝廷此舉可謂知所本矣夫我國數千年來素持專制。政體爲彈壓山河牢籠世宙之策。而蚩蚩者習處相安。視若固然。苟非實偪處此。無以圖存。必無人甘冒天下之不韙。置父母妻子於不顧。而起爲犯上作。亂之事。故往事昭然載在史册不獨奏末斬木揭竽之。禍原於政繁賦重。即六朝五季唐宋元明之末造冦盜蠭起。人心思亂天下土崩。亦孰非由。不肖官吏暴斂横征。敲骨吸髓。民不聊生所致。近如萊陽之禍以墨吏劣紳苛捐抑勒激成民變而戎馬所經屍骸蔽野村落爲墟言之可爲痛心此外各處地方官紳借籌辦新政之名巧立名目計析秋毫人民不堪擾累以至閙官署毁學堂焚燒紳董房屋之事時有所聞何莫非捐之一字階之厲乎今朝廷以明見萬里之智行子。惠元元之仁約知一切不列正欵之雜捐無補公用有害民生徒資貪吏劣紳之中飽毅然下分别蠲免之諭苟其疆吏實事求是嚴查所屬使一般貪吏劣紳無可上下其手則民之旣困者得而復蘇。埀斃者得而復甦。豈非我中國。轉貪爲富之一大關鍵乎。然而中國之大患在蒙蔽在疲玩積此二大患所以凡遇一事。憤龔其上下相蒙之故智。而無有能開誠布公者。即渙汗之頒。其始非不愼重。積久漸生懈怠。坐令百舉具廢。遂演成今日因循茶薾之世局。今朝廷雖有查蠲各項雜捐之命。而督撫藩司或以一紙公文通飭各屬聊以塞責彼州縣及地方紳董。方利用此。不列正欵之雜捐。可以肥家潤身將視禁令爲具文。陽奉隂違。在所不免。則此諭旣頒之後或仍不免蒙蔽疲玩之習。未可知也。顧記者對於今日獨有一線希望者值兹憲。政籌備之世。各省地方自治。方督促進行。而諮議局。 
 
 
 

Page 3

 
 
 [Ｈ>第一張第二版 
議員。皆負代表人民之責。或爲官吏之。監察或代人民以。呼籲則蒙蔽之害。或者可以稍除。至於欲袪。疲玩之。害全在上峯之得人。今各省大員。朝廷時有不測之更動。幾如大波軒然而起。則各督撫藩司。或者惕於朝廷 
之雷厲風行。不敢再蹈。敷衍玩愒之。弊而精神爲之一振。亦未可知也。嗚呼當此米珠薪桂百物騰貴小民生機日蹙幾於朝不謀夕雖緣天降之災亦未始非平時各種雜捐。層層剥削有以致之則尤一般席豐履厚之官紳。所當激發天良。共謀挽救者也。顧或謂泰東西各國其國民擔任捐欵較我國何啻倍蓰而未見其困我國雖負種種雜捐何至困累如此之甚不知泰東西。實業振興。物阜民富。與中國之農工。商未甚發逹。國弱民貧。其情形逈不相。同故各項雜。捐可增之於他日富强之後。斷不可不减之於今。日貪弱之際蓋理財之道當培其本源。不當從事於末流。所願各督撫藩司上體君國下恤民生則我中國前途之幸矣 
［Ｌ>專電電一(北京) 
電寄新撫何彥昇新亂未平整吏練兵最關緊要汝到任後須認眞辦理並著速赴新任 
電二(北京) 
鹽政處奏擬定整頓淮鹽辦法於清河縣之壩設鹽利總局專收釐金加價由處派員馳往辦每包征税新弊二元二角銷泗州等處者征一元八角無論運至皖豫槪不再收他項捐税於鳳陽縣之臨淮設掣騐局五河正陽及三河尖等局卡槪行裁撤以設局之日爲新章施行期 
電三(北京) 
鹿相予謚已由内閣進有文剛文勸等字様電四(北京) 
鹿相出缺監國欲令澤公入樞樞臣以軍機中滿員已有三擬保漢員免外間藉口 
電五(北京) 
熊京堂希齡前經度支部電召當得覆電即日來京現簡放鄂交涉司澤尙書意欲留熊仍往東三省俟清理財政就緒再赴鄂任已與瑞督商允准留三月由度支部入奏 
電六(北京) 
皖藩學奏請觐見均奉旨着母庸來京電七(北京) 
陜撫恩壽請停分發一案吏部議駁電八(東京) 
洵貝薣於陽歷八月三十日夕赴大磯岩别墅定九月一日晨乘滿洲號出發 
［Ｌ>緊要新聞一［P>湯壽洗濳被譴後種種巢聞　　浙路總理湯壽濳革職風潮迭紀前報兹再將種種原因事實及電文録後京友函云日前樞垣接閲湯壽濳電文後深憤湯之跋扈妄爲瀆犯朝廷用人大權加以某軍機自謂熟悉各省路事深悉浙路之腐敗故當日在監國前力排湯之爲人此湯革職之近因也又去歳湯曾參汪大爕措詞嚴厲深觸樞垣之忌久欲嚴予懲處而觀望未决今湯又嚴參盛　懷故樞垣積憤驟發不能容忍雖監國欲予優容而不可得此湯革職之遠因也 
又一函云湯壽濳之革職已明發上諭並聞朝廷查浙江鐵路公司内容甚爲腐敗當日另有交旨着郵傳部密派妥員馳赴浙路公司密查一切但聞在京浙路股東之意見均大不爲然謂浙路係屬奉旨商辦並無分文官欵應請朝廷無庸過問日前已函請浙公司如部委到浙可持此宗旨以爲對付 
又以杭函云自浙路董事局電致郵傳部後至今未蒙電覆而昨日公司中則接有郵傳部之照會畧謂路政司案呈本月十九日内閣奉上諭(上諭已見前報不再録)欽此欽遵到部相應恭録諭指照會貴公司欽遵查照另行公選總理報部核辦云云此文到後見者莫不爲之憤激僉謂公司商辦總理公舉試證之景皇帝欽定之商律商辦公司之總理其進退之權除股東外有他人可干涉否此婦孺皆知者何以郵部中人反茫然不知在上諭僅曰不准干預路事而照會則直曰另行公舉總理是直毫無顧忌矣宋王荆公所謂天變不足畏人言不足恤祖宗之成法不足守者郵部中人足當之矣 
又寗波函云府自冶公會敎育會於念三日上午開臨時會集議路事是日范會長及兩會職員多數到會僉謂浙路恭奉先朝諭旨商欵商辦業由人民公舉湯京卿爲總理現值寗紹購地開工忽有湯總理不准干預路事之諭以致商辦之事大局垂危經衆議决事宜如左（一）擬定八月初三日下午一點鐘在府城隍廟開浙路維持會（二）刊印開會廣告分投六邑各團體（三）通告國會代表團（四）通告浙江京官（五）先期派員到處宣講（六）請浙江諮議局電致各省諮議局協力維持聞現已刊廣告多張並擬報告書一通以期集思廣益共籌補救方法 
 
 

Page 4

 
 
 [Ｈ>第一張第四版 
紹興諸曁士民致諮議局電諮議局議員均鑒湯革職并商辦鐵路不准干預是政府無理之干涉請力持公議母貽我浙民羞諸曁士民叩台州黄岩集股經理處致諮議局電諮議局均鑒湯革路危各股東惶急乞諸公挽救黄岩分理處扶雅中學 
温州商會致諮議局電諮議局鑒浙路商辦總理民舉政府違法派員查帳不准干預路事侵奪民權羣情憤激貴局代表人民意思請力爭温州商會有 
石門商會致杭州商務總會電杭州總商會鑒湯去路危商情隍該祈速聨甬總會召集全省各分會定期開會公决善後保全商辦石門商會敬 
［P>旅暹華僑受虐之歸結北京　　汕頭商務總會前因旅暹華僑迭被苛虐特電廣州厦門商會協請政府派員交涉卽經厦門商會電請閩督轉電外部外部得電後曾電詢駐法使臣劉式訓兹得劉使電稱暹使接該政府復電云華僑身税與他國人一律上月有莠民發貼傳單煽惑罷市當將爲首及滋事者七十一名拘押出境均屬街市無賴並無大商亦無毆斃情事暹羅素敦隣好近在孟波勒截住赴華革黨扣留軍裝並將匪首驅逐出境尤徴友誼云云外部亦遂就此敷衍但電劉使再商暹使轉電暹政府優待良善華僑勿再苛虐 
［P>電告洋商報館不就報律範圍北京　　民政部 
昨接粤督袁制軍來電略謂據廣東巡警道禀稱按報律凡設報館應將發行編輯印刷人姓名履歷各項呈報並須保押費現查西關沙基大街有英入開設中西文合璧星期報並未遵律呈報已出版發行該報主人名亞理據稱已向英領禀准不允向地方官呈報及繳保押銀兩等情查報律内並無准外人在通商口岸開設報舘明文且外人所開之報若不遵律辦理則華人報館必多冒掛洋牌難以報律相繩流弊其大現該英商所設之報應否飭令停止出版或令遵律辦理以杜效尤之處乞核示遵辦部中得電後當由肅邸與兩堂會商决議電知粤督嚴飭該報遵照中國報律辦理如不服從應卽勒令停止出版以絶流弊 
［P>提著歸併民部之先聲北京　　裁撤步軍統領衙門一事久經政府提議迄未實行當那中堂在提督任時先皇曾屢有裁撤之意各樞臣均以那相整頓振作積弊盡除不肯負其慘淡經營之苦心及朗貝勒到任監國以貝勒尙未服闋别無相當差缺可以安置延擱至今自濤邸回國後面禀監國謂各國制度凡各項執掌界限均極清楚絶無相混之處故其事易舉而不掣肘我國各界權限近來略形清晰惟提署所轄事件與民政部大略相同極易淆雜宜將該衙門歸併民政部辦理以一事權而節糜費監國深是其説故特派民部烏侍郎兼署此任以便裁併聞該侍郎召見時監國曾面諭令其預備一切歸併事宜俟辦有頭緒即行請旨撤併故烏侍郎到提督任時一切並未鋪張刻下已節節收縮以爲實行裁併地步 
［P>各省報銷册先送財政局復核北京　　度支部札各省清理財政局文云（上略）近據各省造報光緒三十四年分現行案核與該省清理財政局報告册率多不符各省清理財政局有稽核全省出入確數調查該省財政一切沿革利弊之權嗣後各司道局所造報現行案應令先將銷册移送清理財政局詳細復查務期核實倘有歧誤分别駁令更正再行送部核辦現行案與舊案不同不得以上案已准部銷或業經咨部立案藉詞牽就致滋弊混如有扶同欺飾等弊應即查照奏定各省清理財政局辦事章程第四條第三第四節辦理相應札行清理財政局將該省各項現行案無論已報未報已結未結務須確切調查據實報部毋稍徇隠迴護 
［P>東京通信可憐哉亡國之學生自日韓合邦條約經日報宣布後留日韓學生悲憤自殺者約五六人有以刀割腹而死者有以手槍自撃死者有飲毒藥而死者慘不忍聞而東京各報深恐惑起一般韓人之暴動諱言其事至謂留東韓生狀殊甚平靜蓋彼已深知日韓合併之幸福耳譎矣哉日人 
韓亡後無效條約之一斑日韓合併後韓國於國際法上已失其位置故舊時與各國所訂條约均失其効力兹查列如下（一）韓美修好通商條約（千八百八十二年五月調印）（二）韓美修好通商條約互換續約（千八百八十三年）（三）韓英修好通商條約並附屬通商章程税則税則章程（同年十一月）（四）韓英修好通商條約善後續約（同上）（五）韓伊修好通商條約並附屬通商章程税則税則章程（千八百八十四年六月）（六）韓德修好通商條約善後續約（同年同月）（七）韓意修好通商條約續约（一千八百八十五七月）（八）韓法修好通商條約並附屬通商章程税則税則章程（千八百八十六年六）月）（九）韓法修好通商條约善後續條（同年六月）（十）韓法郵遞約定書（千九百一年四月同日）（十一）韓墺修好通商條約附約續欵（一千九百二年六月同）（十二）韓清通商條約（光緒二十五年八月同）（十三）韓清通商條約互換續約（光緒二十五年十一月同）（十四）韓比修好通商條約並附屬通商章程税則税則章程（千九百一年三月同）（十五）韓丹修好通商條約並附屬通商章程税則税則 
 
 

Page 5

 
 
 [Ｈ>第一張第五版 
章程(行九百二年七月同) 
［P>西報譯要滿洲驅逐韓民之交涉字林報載東京通信云據奉天電稱日本總領事近因東督要求召回滿洲非通商地之日韓居民曾照會東督抗議此事謂高麗非通商地亦寓有華人甚多貴督之要求實屬損害中日友誼等語東督接文後遂與僚屬籌商此事聞大半主張依據條約村上外人僑寓未通商地方至寓韓之華民因在管轄地之外須與北京政府會商後始可答覆尙有新民屯所逐之韓民日領事現正調查一切尙未要求賠償損失惟聞東督及地方官亦彼此推諉不肯擔此責任云 
東督擬築之新路又云據奉天電稱該處某華報載有消息謂中國决議在鐵嶺海龍城中間築造鐵路東督已電請政府籌撥經費約銀五十萬兩又聞滿洲官塲欲將此路展至新民屯所需經費或向美國商借連甲考查各國警制倫敦支那報云連甲曾在英國勾留數日考查蘇格蘭耶特之警制聞該大臣專爲此事遍歷各國京城又據中國使館某大員云中國現擬改訂警制將以英國警制爲法現連大臣已於本月十二號由敦啓程前往巴黎調查矣 
漢口俄國茶廠失火文匯報載二十七日漢口電云昨夜英租界阜昌茶廠不戒於火廠屋已全付一矩英工部局新屋幾被殃及其捐失之數約銀三十五萬兩 
［P>京師近事宗人府堂官禮肅順各王曁倫貝子等以皇室大典應由宗人府敬謹編製日前特飭符丞朱益藩先由本朝皇室典儀入手編製然後再行續編皇儲典範現聞各邸堂對於編製頗加愼重云 
内務府各大臣日前集議以明年係國服滿期之時所需綢緞服用各項甚多例應預先籌辦特開單行飭蘇杭兩織造照單織辦以便明年解京進呈御用 
世伯軒中堂以新内閣官制一事亟宜實行擬於本月二十二日在政務處與各王大臣會議故日前面諭政務處王爵生提調豫行知會會議政務處王大臣於是全行到處 
理藩部壽尙書爲振興蒙地實業起見昨特奏請添派蒙藏振殖大臣專司其事摺上留中未發 
近畿陸軍第一鎭官兵自經禁衞軍迭次挑選後所有各營缺額迄今尙未添補校閲大臣壽尙書日昨特與督練大臣鳳都護會商所有各營缺額擬即派員仍赴奉省招募現已札派兵備處總提調奚以莊會同一鎭敎練官文華前往奉省招募新兵 
埋藩部曾屢經會議改計各司事宜權限並擬添設新司奏設丞參行走各事迄今未果定議昨經各諮議官回國壽逹各堂以添設丞參等事均關緊要呈請堂憲核示定准會議日期諭飭闔署官員齊集會議當面再行徴集意見議商以上各要端辦法以便採納從速决定實行 
前外務部尙書梁敦彥因病未盡痊故擬赴毆洲就醫並於便中至英法德美諸國游歷兹聞尙書行程在一星期後出京先回廣東原籍剌理行裝畢即由香港搭輪放洋 
駐京美使嘉君日前照會外務部謂開設賭局有壞善良風俗急應禁止嗣後如有美國人在租界外開設賭局者請中國接律查林美國决不袒護 
總管内務府大臣奎俊前因政躬違和請假調理刻已愈可而該大臣邇來忽有退歸之想故日前又行續假擬藉病乞退現聞已向某軍機商請矣 
［Ｌ>時評［P>其一請願代表團近編議案兩則欲乘聯合會開會之時交請議决履行一爲限制民選資政院議員不得承認新租税一爲本年諮議局開會時即以速開國會爲第一議案呈請督撫代奏若不允代奏全體議員同時辭職竊謂速開國會。各省督撫。未嘗無賛成者。即不賛成但從諮。議局之。請爲之代奏。未至得罪政府也。亦何必堅持已見。而中梗之故。呈請代奏。當無不允。而其事易於實行。惟民選議員之對於新租税。我竊慮焉我國人之性質。每善服從。以政府之勢力。欲强民。選議員以服從。其勢至順。况政府果欲增加租税。亦必有持之有故者。以絶大之勢力。持近似之理由。苟非以剛强自矢。吾恐其易屈而難伸矣。爲民選護員者。可不於此加意乎。 
［P>其二語云前車覆。後車戒。亦旣戒之。必且痒其駕馭。以防不測。而後可免於覆。若徒戒之而不能善自駕馭。其又奚益哉。今見韓之。亡者是以後車而見前車之覆也。人非木石詎無戒心。然使徒有戒心。而不能善其駕馭。亦猶之弗戒焉耳故所謂戒者。不在衷情之憂慮。而在實力之奮興也。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [Ｈ>第一張第二版 
［Ｌ>緊要新聞二［P>［P>如臯又有調查户口之風潮揭州　　如臯南鄉下駕原鄉民於本月初十日聚集數千人索調查户口册並將花園頭莊孫開泰曹征祥等家房屋打毁又毗連之范家郭家印家等莊鄉民亦鳴鑼聚衆一二千人仍欲打毁董宅學堂當由如臯縣郭大令馳請定字營蔡管帶率勇會縣前往彈壓舟行至林梓鎭忽有該處鄉保禀稱鉅此十餘里郭印等莊約聚數千人並未解散如臯縣暫留不進曰蔡管帶率隊前往查勘被毁房屋拿獲滋事徐姓交郭令收押並由該鄉人等具有有敢聚集滋事切結存案如再有前情願甘治罪刻下亦已平靜現已由蔡管帶如臯縣分别通禀各大憲矣 
［P>浙省籌備歳出入預算情形杭州　　浙省辦理預算歷奉部文核减增子帥遵電撙節在案兹將近日情形彚録如左 
度支部電告預算應行更正補列各項杭州撫台鑒浙江預算總表杭關平餘六千餘兩寗新關平餘四千餘兩甌關平餘八百餘兩查分册均列道署册内廟分别移入各該關歳入門又農工商部經費在平餘項下開支杭關二千兩寗關二千兩甌關五百兩外務粥廠經費一百兩由甌關開支本部考核飯銀三百餘兩給事中衙門飯食二百餘兩内閣飯食二百兩均由寗關開支該關册全未列入又查總册洋欵列寗新關五十萬兩該關短列十萬又寗新關應解内務府經費一萬兩京餉八萬兩該關均未列寗關税司經費每年應支十二萬六千兩該關多列一萬二千兩杭關撥補浙海關不敷十萬兩該關並未列收又浙海關船鈔照元年開列比較税司報數尙口口百餘兩又海軍經費浙新關列支五千兩甌常關列支一萬餘兩查此欵不准動用關税歷經咨駁在案應令删去其藩庫册所列各關解數應更正另籌抵補又浙江洋欵除浙東釐金抵還洋欵百萬外尙應解一百六十六萬預算册短列二萬九千一百兩以上各節均應分另更正補列希即飭查電復度支部元印 
浙撫電告運署節費情形北京度支部鈞鑒據運司禀稱奉飭匀攤裁减經費等項共銀六萬七千七百四十兩内除各鹽局及巡費已迭經裁減銀二萬四千餘兩照章解存撥作專疑之用又先經奏减公費銀一萬七千二百九十兩又現遵全裁鹺務學堂畢業生津貼費銀四百五十兩及研究所經費銀一千五百餘兩以上共先後裁减銀四萬三千餘兩其餘二萬四千餘兩萬難裁减由司勉任其難自宣統三年起在於將來整頓厘課新增項下設法籌銀二萬四千餘兩照解藩庫以符部飭彌虧之意等情理合據情電請更正增印 
［P>浙諮議局質問提解陋規杭州　　諮議局常駐議員陳翼亮君日前提出質問書由局呈請撫院云竊查度支部前咨各省清查地方府廳州縣一切公欵所入如有關於差摇攤解贓私各欵均應一體革除不宜歸阀統計是與差徭贓私一項凡一切陋規均已該括在内去年諮議局援據部咨提出禁革差徭案蒙批准公布不特船埠陋規屬於差徭當實行裁革即他項規費類於贓私亦當槪行禁绝乃近閲財政局詳定津貼佐雜公費草案内列各條有云佐雜除得廉俸曁此項津貼外其餘所有各項規費（如船埠陋規之類）應悉數繳解縣中以作該州縣公欵收入而各州縣亦有稽查提解此項附規之責又云發給前項津貼從撫憲批准通飭之日提解陋規爲始起領以後按月計算業蒙撫憲批准由局抄移藩司知照夫旣云陋規即非公欵旣非公欵當已革除旣已革除何從稽查從何提解况原文括弧内又註明船埠陋規之類字樣是不獨於部咨章程大相抵觸即於公布議案亦顯屬背違不知財政局援何根據猶攘雞待歳不忘此應革之陋規而撫部院抱有痌瘝亦得魚忘筌竟許此不法之草案若此案果見實行恐陋規二字從前得照案私索者尙知有隠諱而不敢昌言此後出諸公布者并絶無顧忌而益將加厲也究竟部咨命令公布法律是否可不服從抑或可以更變此中實滋疑竇爰援局章第二十六條之規定開具事由敬俟批答 
［P>東三省通信组織軍警聯合集議所奉省前次軍警交鬭後警務局李敎練官日前特上條陳調和軍警辦法呈請组織軍警聯合集議所一處以備軍警兩界到所集議聯成一氣消化隔膜意見當經督憲核准以該員所陳頗有見他仰兵備處會同民政司率同警務局妥籌辦法定期成立呈覆核奪 
洮南墾牧可期發逹奉省大吏近因兩湖災民到省者日益加多除運往江省開墾者二千餘名外其餘移往洮南開墾者居半而麕集在奉者亦半現經督憲以該災民等久覊於此亟宜妥籌安置之法日昨特飭度支民政兩司會議仍將該民等移往洮南一帶就墾其移置經費暫由度支司撥墊一俟鄂紳到奉當即飭食協同辦理 
旗兵生計地紛紛呈請改放黑省裁撤旗兵俸餉撥放荒地以寛生計一節早經奏明在案按照原奏旗官每員得地二方旗兵一方省城共應撥給十六萬餘晌夏初經墾務局派起員六人前往城外各處分途丈放計今冬報竣省城八旗四鄉各有界址此次地畝皆按旗務處所送圖册某旗官兵即在某旗界内撥放而各旗官兵並非盡係本旗之人有鑲黄旗之人而充正藍旗之兵者有正白旗之人而得鑲紅旗之官者如按前章辦理則家在此而地上彼不惟照料維艱抑且妨碍良多故各旂官 
 
 

Page 11

 
 
 [Ｈ>第一張第三版 
兵紛纷呈請墾務局嗣後無論所補何旗之缺槪在本旗界内丈放以免周折業經公署照准現由墾務局李總辦將各起起員札調回省面諭遵照辦理 
哈爾濱市塲將成澤國哈爾濱一埠近因連日大雨江流甚漲雖巡警商民無分晝夜堵禦究不能與江水抗拒日昨由四家子灌入五六道街水深二尺餘刻下仍極力防範奈雨水不止不易爲力沿江所存乾草皆付之江波居民多遷入船内避難各舖户已多停作生意收拾一切存貨恐被水淹毁戲園酒館一律罷業聞現在由商界挪借欵項已有三四千吊之譜而濱江廳亦墊疑二千餘兩專供每日工人飯食云 
［Ｌ>分類新聞政界［P>松府創辦公廳規制松江　　松府戚太守自奉蘇撫札飭裁撤卆吏分科辦事後遂酌擬辦公廳試辦草案通禀層憲畧謂衙門之積疲與積弊之所由來在於上下隔絶内外散漫而已欲救其弊勢非组織辦公廳同在一處辦公不可松屬書吏按之邜册向有八十餘名近年逐漸裁汰僅剩二十九名此次又减八名留二十一名改充書記生皆係安分正身現在辦公廳亟需組織所擬章程未必盡合俟奉定行政經費再行酌改謹酌擬辦公廳草案職務大略统呈憲核全廳共分四科一名法科（幕友二人任之）二主計科（幕友一人曁通曉新政者二人任之）三稽核科（設科員一人委員充之兼管庶務（四收掌科）設科員一人委員充之）五繕校科（設科員一人兩友副之）下分五課第一課）關於吏一人費長齡書記生六人第三課（關於祭祀之事）課長一人何功懋書記生兩人第四課（關於軍警工藝等事課長一人桑長春書記生一人第五課（關於詞訟司法之事）課長一人張愼敏書記生三人 
［P>鄂督提出會議廳題湖北　　鄂督瑞莘帥於啓節之先曾提出會議廳議案問題數種以備開會時討論公决爲鄂省集資興辦礦業提倡森林分别緩急籌備預算鄂湘協興大工以防水患武漢建設鐵練渡船等五大問題至詳細理由尙未宣布［P>浙藩報告浙東各屬災情杭州　　本年入夏徂秋浙東各屬大水爲災層見疊出兹悉浙藩顏方伯將各屬水患調查齊全彚報撫院略稱浙省自上年災祲之後庫藏空虚民食匱乏入春以來米價奇昻人心浮動幸得裁留漕米六萬石並赴粤省採購洋米省外各縣同時舉辦平糶不意夏秋之交狂飈暴雨紹金嚴等屬山洪猝發錢江曹江水勢陡漲冲坍田廬淹斃人口牲畜爲數甚鉕據紹屬之諸曁上虞嵊縣金屬之東陽義烏嚴屬之建德桐廬等縣先後電禀即經委員分赴勘辦其災情較重之處電飭就近釐局動撥妥爲賑撫金華蘭谿淳安沿江一帶均被波及情形尙輕此外各屬應否撥欵振撫容俟查復到日察核辦理 
［Ｌ>交涉［P>湖撫委員商辦三國賠欵漢口　　湖南民變所有法德美三國敎堂多被殃及惟至今尙未賠償湘撫楊俊帥特委奏調湖南差遣候選道王得庚觀察駐漢商辦法德美三國償欵刻已晤商法德美三國邻事議有頭緒不日可以議結矣 
［P>鄂臬委員會審警敎互閧轇轕湖北　　武昌縣城敎民邵某等前因與該城内警生有隙打毁警局毆傷巡警曾由該縣陸大令電奉督憲派撥陸軍一隊下縣彈壓在案兹因此案風潮漸平而該敎民倚外人之勢時與警察爲難若非提案澈究恐滋他項事端昨由臬司馬廉訪會同署巡警道黄觀察派委徐令久緒尅日馳赴該縣會同陸令將該敎民曁警局員生傳案研訊斷結總期敎民警察相安無事以昭平允 
［P>霍山令禀請撤換通事安慶　　霍山縣敎堂林立交涉事繁若縣令稍或辦理不善往往致起糾葛頃有該處敎堂通事張玉麟遇事生風千預公事實屬諸多掣肘刻經該邑邵令據實禀詳各大吏墾予轉飭總敎將該通事撤換以敦睦誼 
［Ｌ>軍界［P>水魚雷局改良之擬議廣東　　粤督近擬將黄埔水魚雷局改爲辦法月共支薪糧公費銀二千九百六十餘兩經即造册咨報度支部立案當由該部咨詢籌辦海軍事務處旋准該處覆稱南北洋魚雷坐營辦法及北洋旅順水雷辦法本處均無章程案卷可稽應由粤省將原章分晰抄送再行核辦度支部接到此覆昨特咨行來粤請將原章迅速抄送海軍處並分咨報部以憑核辦 
［P>永順府禀請派兵防邊湖南　　永順府永保龍桑四屬居汀省西北邊陲界連川鄂向爲盜賊出没之地月前該府金甸丞太守蓉鏡禀請省憲派兵駐紥以資防堵現已飭派中路巡防第十八隊李管帶培之馳往扼要駐紥昨又添派西路巡防第六隊王管帶鼎華率隊前往統歸金太守節制調遣以厚兵力 
［P>札派委員赴口購馬江西　　赣省陸軍現届舉行秋操需用騾馬四百餘匹業經馮撫札委胡太守文驈周大令銘忠領欵前往北口如數採購以便水陸兼程趕回應用現胡太守周大令奉到委札卽於七月念三日領欵起程赴張家口地方採購軍馬矣 
［Ｌ>學務［P>單級敎員講習所變通辦法直　　天津學務公所内添設單級敎員講習所定章凡曾在師範充當初小敎員者爲合格講習生按縣治大小計定客數由各屬選送學問有根柢敎授有經騐者以收速成之效刻已送到合格者一百三十餘人惟來文多於資格聲叙不清甚至自費生請求入學者亦復不少學可當調查該所講堂現尙有餘席擬爲變通辦法凡來文聲叙不清資格難信及自費願求入所者均准自費入所滿一月後由講習所所長甄别録取一次如果程度相當官費者准補正额扣發一個月官費自費者亦准附學若官費逾該治定額時應照自費生辦理如程度不符即令退學 
 
 

Page 12

 
 
 [Ｈ>第一張第四版 
［P>建昌增設簡易識字學堂辦法江西　　南城縣敎育分會於初十日開特别大會籌議簡易識字學堂一切辦法酌議各區初等小學堂内一律附設責令各區敎員擔認城内五區敎員均已認可并議各私塾均應附設是日私塾敎員蒞會者止十餘人到者亦均認可惟將來未知能否實行也 
［P>同學爭充敎員之解决江西　　南豐縣高等小學堂算學體操圖畫敎員原係劉富芝君充任而地輿格致等科久付缺如兹聞劉君將有遠行所遺敎科需人擔認業經紳學界以府城中學堂畢業生張某鄧某堪以勝任擬請縣主照會入堂而同班畢業生有文某劉某心懷不服互相爭謀現聞紳學界後一槪不用函逹省垣另行聽請以息爭端 
［Ｌ>實業［P>赣學界預備集議鐵路借欵江西　　贛省南潯鐵路開辦有年南潯迄未交通且糜費公欵人言嘖嘖尤以留東學生最爲注意業舉代表朱念祖等君回贛調查路政組織協會稍有端倪現已分投各省阰合同鄉力拒借欵惟在省學界以劉總理已向郵部借欵一百兩不日領出回潯恐礙全省特在繋馬椿劉宅開談話會預備開特别大會一次研究借欵事宜 
［P>綱業公司撤銷之恐慌寗流　　本年四月間鄞縣西鄉陳紳鴻磐發起綱業公司集资萬金以期改良織綱公共營業日漸發逹當與東鄉王紳世釗和平訂約禀縣立案近被漁柱司事舉人訴訟撤銷公司一般織綱小民驟聞此耗恐恐異常或謂事實上章程未善洵宜撤銷改訂惟此次公司撤銷聞由史紳與王紳挾嫌遂運動郡紳某一面銷案未免顧此失彼云 
［Ｌ>雜記［P>溤中丞竟爲屬吏匿喪江西　　赣臬陶大均因病出缺馮撫因徇鹽道慶寛之請並未電奏直至七月十四日附片專差遞京以備鹽道慶寛赶赴京都運動升臬地步通國咸知故二十日之上諭仍有陶大均補授江西提法使之命即贛官塲希望推補道缺之輩頗不乏人想此次簡命披露該省官塲必有懊喪逾恒者矣 
［P>新令尹不甘代人受過江西　　江西袁州府宜春縣徐大令象藩因爲署印其滿奉文交缷經薇垣委令實缺該縣左大令秉鈞到任接受一切移交惟除前任尙未騰出衙門且有在署召妓飲酒之事左大令以有關名譽互相衝突晋省同禀長官以分涇渭現得官塲排解已寢其事［P>竟有站班接官之紳士寗波　　紳士對行政官廳例無站班相見行堂屬禮日前定海新廳主陳司馬筱廉赴任借巡警總局爲行台其時有商會總理胡紳福濟巡警副董許紳錫鈞文案周紳安鋆勸業員吳紳文銘各具衣冠迎候於門左右拱立人之見之者皆掩口相笑殆所謂沐猴而冠非耶 
［P>竟有自願還俗之寺僧廣州　　華林寺近因各僧爭産致奉諭驅逐將該寺産查封等情聞現有該寺僧敏然具禀駐該寺巡警道所以父母年老多病無人侍奉自願還俗等情惟該區官以現在奉道憲批行飭查該寺僧平日行徑未便遽准還俗故未批示云 
［P>武昌府勒賠浮冐工欵武昌　　湖北已革知縣楊葆初因承修武漢各级審判廳浮冐鉅欵經瑞督奏叅發府訊辦各節迭詳前報頃昨二十日經趙太守督同讞局委員李大令宗澂將該革員提堂研審並調該所所呈用欵細核實虧銀四萬五千餘兩勒令該革令如數賠繳該革令當以虧欵旣巨人又在押家居物件均被查封實在無處設法惟旣奉憲諭勒令賠繳應俟設法籌措當即繕具情願如數賠繳切結呈由太守轉賫督憲核辦 
［P>淮揚道預備减洩盛漲揚州　　揚屬運河東西隄工爲裡下河各州縣農田廬舍保障車南新等壩又爲減洩盛漲保護隄身而設定章以高郵玉馬頭誌椿水至一丈五尺爲限免貽巨害現至七月十六日水誌一丈五尺四寸已逾秋後啓壩定限惟甫逾立秋裡下河秋稻多未收割車南新壩自當得守且守以衛田禾淮揚道奭觀察業已行文各屬並親自駐工相機辦理矣 
［P>清談［P>嗚呼韓亡韓國亡矣而韓之君怡然。韓之臣歡然。韓國之太。皇帝亦繹然。若均以爲得意外寵遇者然。所抑鬱不平者獨有韓國之學生耳。在日則有悲憤自殺之五六人。在俄則有投石家屋之小學生。是豈名位愈高。人心愈死。高拱法宫之輩。峨冠博帶之倫。直視其國如敝屣然。反不若三數青年。尙足以灼見家破國亡之慘也耶。不然者豈韓國將亡。方論之機關已失。薄海内外。所傳來之消息。或盡非其眞相也歟。 
嗚呼理或然矣。不觀夫統監府自日昨起已暫禁房屋外之大集會及關於政事之會議乎不觀夫統監府爲禁止日本報帋輸入韓國起見已派專員赴馬關檢閲報帋乎彼韓之君。韓之臣。夫非猶是人類也歟。而果何以舉四千年之宗祧以十三道之土地。雙手奉人。微時不少吝惜。竟易悲哀爲懽愉之一至於此。 
記者曰韓之爲韓。吾無責焉耳。吾獨怪夫及今尙有完全言論之權者不。惟不扶植。且從而斬伐之。紳與官相衝突。則斥紳以謝官矣。紳與民相衝突。則又斥民以謝紳矣。世變之頻仍。江河之日下。幾經如是而。不盡失其言論之眞袒也。噫 
［P>史乘［P>俄國之虚無黨三此令一出。如水走壑。一般鵱中富貴者流。神飛色舞。各共出羅致黨獄手段。思以碧血博得榮利。風聲鶴唳。舉國騷然。幾欵脩羅地獄復現於世。少年遂被拘到官署鄉鐺鐵鎭一座鑑然虎狼法官衙堂高坐少年對簿階前神色自若法官厲聲訊曰殺胡督者果出於汝乎曰然曰胡督何仇於汝曰彼乃政界之蟊賊。民黨之公敵。夫孰不得而誅之。曰然則汝革合黨乎曰心乎革命。則有之矣。至於黨則非也。且孰黨孰不黨。吾果以何界説而辦别之乎。曰同黨幾何人曰廣義言之。則舉國皆然。狹義言之。則獨予一人而已。曰汝獨不畏死耶曰非徒不畏。吾且甘而樂之。且君可死我者軀殻。若靈魄則非桎梏所能至也。其又奈之何。法官勃然色變。欲刑之以鞭楚。轉念其徒不畏死。撻之無益乃復訊之曰。汝知罪乎曰殺人者死。吾安得不知。曰胡督之妻母與爾何仇。乃并此而屠。之眞不仁之尤者矣。曰冤哉胡某之。殺吾固認之。至其妻母則非我所知也。且吾徒作事。從無隠匿。但不敢貪人之功之爲已力也。法官反覆究詰并無實據遂置諸囹圄 
隂房閺寂冬夜昏沉。鬼火蠕蠕。巡墻四走。大漢置身。必死無所恐怖。獨念胡某妻孥。不知誰何所殺。輾轉思量慘不成寐。忽獄門頓啓。履聲自遠而至。疾視之一翩翩少年。侍立於側。素昧生平。低聲叩曰。君是殺胡某壯士耶。遂躡嚅應之曰唯唯曰當從我來吾能生致君把劍一砍縲鎖盡落挾之踰垣而遁 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 [Ｈ>第二張第二版 
［Ｌ>要摺［P>陸軍部會奏核議江北提督奏核减江北附軍速成學堂奬案分别准駁摺奏爲遵旨議奏事内閣鈔出江北提督王士珍奏遵駁核减保奬學堂異常勞績員數一摺宣統二年三月初一日奉硃批該部議奏單併發欽此欽遵各到部原奏内稱江北陸軍速成學堂畢業在堂任事各員經臣遵照奏章分别異常尋常勞績擇尤請奬嗣經陸軍部會議以所保異常勞績計隨摺開單附片共九員人數未免過多將全案駁回飭令核實删减兹將應得異常勞績之員核减二員改爲尋常勞績奬叙等因陸軍部查定章各省武備學堂學生畢業成就在六七十人以上考騐相符方准將在事人員請奬人武併保不得過十六員之數尤爲出力者准照異常勞績酌保二三員其餘均按尋常勞績給奬又異常勞績准保免補儘先字様尋常勞績准保補缺後升階又立功出力人員有應按新制保奬者尋常勞績准照應升之級請保加銜異常勞績准保以應升之級記名各等語此案江北陸軍速成學堂畢業成就學生一百七十八名其在事出力人員前經該提督開單奏保尋常勞績二十二員尙屬核實惟照異常勞績請奬者計隨摺開單附片奏保共九員夫數未免過多經臣等奏明將全案駁回飭將異常勞績人員核實删减在案兹據該提督將原保異常九員内删去二員改爲尋常勞績請奬核與定章尙屬相符應請准予核議吏部查江北陸軍速成學堂請奬各員旣經該提督核減異常二員並由陸軍部查與定章相符所有單開文職十二員自應准其按照異常尋常勞績核給奬叙除履歷未到之文職劉冠軍高賛元等二員武職任聯甲耿其駿等二員應俟補送到部再行辦理外謹將此案履歷送到各員按照定章分别核議分繕清吕恭呈御覽所有遵議緣由謹恭摺會陳伏乞皇上聖鑒訓示再此摺係由陸軍部主稿會同吏部辦理合併陳明謹奏奉旨依議欽此 
謹將議覆江北陸軍速成學堂請奬武職繕具清單恭呈御覽計開 
異常勞績請奬武職直儘先補用參將鄢玉春總兵銜留直補用叅將餘占風均請以副將仍留原省儘先補用藍翎侍衛候選都司黄復元請仍歸侍衛班以遊撃儘先選用以上三員所請奬叙均核與異常勞績奬章相符應請照准黄復元現已選授陜西鄜州營都司應令該員在任以游撃儘先補用留學日本士官學校畢業生金玉清請授副軍校實職查該生未經授職所請實授副軍校核與定章不符應令該提督另核請奬副軍校趙福海高葆恒均請升補正軍校以上二員所請升補正軍校核與定章不符應請均改爲以應升之級記名尋常勞績請奬武職拔補外委陳鍾請俟得缺後以把總拔補查該弁所請奬叙核與尋常勞績奬章相符應請照准北洋测繪學堂畢業生梁錫爵請以外委拔補查該生所請奬叙核與尋常勞績奬章相符應請照准准該生履歷係屬湖北隨營學堂學生並非北洋測繪學堂應令杳核更正副軍校崔懐清陳夫紀均請以正軍校記名協軍校何謙吉馬樹棠劉炳新唐綸均請以副軍校記名以上六員所請奬叙核與尋常勞績奬章不符應請均改照應升之級加銜縣丞職銜北洋參謀處武備學堂畢業生倪文翰請以副軍校記名查該生未經授職履歷内亦未叙有縣丞職銜所請以副軍校記名核與定章不符應令該提督另核請奬 
吏部謹將議覆江北陸軍速成學堂請奬文職敬繕清單恭呈御覽計開異常勞績請奬文職一員知縣用山東試用縣丞周崇敬請以知縣仍留原省補用查定章異常勞績候補各官准保免補本班以升階仍留原省補用等語該員所請奬叙核與章程相符應請照准尋常勞績請奬文職十員分省試用縣丞嚴惟恮請俟得缺後以知縣補用 
縣丞職銜楊水譽請以縣丞不論雙單月選用縣丞職銜張觀濤請以縣丞不論雙單月選用附生葛惟勸請以縣主簿不論雙單月選用 
廩生洪錫祜請以縣主簿不論雙單月選用鹽大使職銜劉鴻緒請以鹽大使不論雙單月選用俊秀李志鴻請以從九不論雙單月選用 
查定章尋常勞績准保補缺後以升階用又八品以下各官准其照銜保奏實官又廩增附生准保府經歷縣丞以下佐雜等官俊秀准保以從九品未入流選用各等語該七員肵請奬叙均核與章程相符應請照准 
侯選縣丞戴文露請俟得缺後以知縣補用縣丞職銜張葆琪請以縣丞不論雙單月選用縣丞職銜徐偉中請以縣丞不論雙單月選用 
查定章尋常勞績准保補缺後以升階用又八品以下各官准其照銜保奏實官又改選章程内開侯選佐貳保俟補缺官階應改爲俟補缺後以知州或知縣試用仍令補繳分發銀兩始准作爲試用到省各等語以上三員所請奬叙核與定章相符戴文露應照章改爲俟補缺後以知縣試用令其補繳分發銀兩惟查該員等報捐各案檢查並無案據應由該提督飭將請員等原捐各執照送部查騐相符再行核准註册如捐册到部在此案奉旨議之後或捐原有短交各項銀兩仍憲應將保案撤銷同知銜揀選知縣顧震福請俟得缺後以直隸州補用查該員係舉人註揀知縣並未在部揀選一等尙無知縣實官遽請得缺後以直州補用３ 
實屬虚擬預保應照章改爲以知縣俟分發到省後試用 
［Ｌ>本埠新聞［P>租用縣戲機器之糾葛　　吳正卿前向盈昃公司訂租影戲機器全副擬往南京開演當時訂立合同言明每月租洋一千二百元詎届限並不將機運往直至本月二十後始致信該公司作爲罷論公司洋人得信後卽赴領事署具控將吳關提到案訊究並稱照算應交一月半租洋今願情讓半月着交租洋一千二百元吳供因釐局欲收捐銀且南京房屋尙未完工遽遭大風吹坍不能再造是以中輟並非有意悔議求恩公斷判交人銀並保俟禮拜一宣佈堂諭定斷 
［P>貢生經辦包捐之眞相　　附貢生干鑄因包認釐捐舞弊偷漏被 
 
 

Page 19

 
 
 [Ｈ>第二張第三版 
蘇藩陸方伯查實札飭上海縣提解訊究已誌昨報兹悉干鑄即干湘春現充南市商務分會坐辦董事與前貨捐局總辦金籛蓀太守交好本埠油蔴同業前擬包認釐捐倩干代爲運動歸恒盛等包認詎開辦後弊竇百出事爲蘇撫訪悉以此事關係餉需豈容舞弊飭局傳諭撤銷而該商等有恃無恐抗不遵照近爲撫藩兩憲訪悉當該商等謀辦認捐之初有賄給干鑄銀二千兩之事亟應提省嚴究以明虚實因即札飭上海縣田大令密提到案惟通同舞弊之貨捐局司事金玉亭則已逃避旋由商董正某等赴縣具禀請將干籌暫行保出俟金玉亭到案後再行交出現尙未奉批未昨各業領袖亦在總公所開會集議以干董現正患病擬即公同具保出餐醫病想田大令必能允如所請也 
［P>勸諭各界赴會參觀　　本縣田大令昨出示諭云本年七月十四日奉府憲札七月初九日奉督憲庚電内開勸業會開幕倐經二月陳賽物品亦已完備現在着手審查尤可藉資研究凡各屬各種機關及農學商學各團體與斯會均有密切之關係自應蒞塲實地考察日求精進庶不負各紳商贊助之初心兹届新秋天氣漸凉務望轉飭所屬示諭勸導各本地農工商學等界聯絡團體從速來會參觀俾合多數人之智識相與講求必能收實在之效果與各本地實業各界前途裨益亦非淺鮮現閉會准於十月底時間短促過此機會考察甚難仰即遵照分别轉飭具報母延此札等因到縣奉此合行示諭爲此示仰本邑農工商學等界務須轉絡團體從速赴會參觀閉會時期不遠幸勿觀望致失良好機會 
［P>力除棉紗認捐之積弊　　滬地棉紗認捐近因辦法不善由同業禀奉蘇撫曁釐捐總局批歸周董經理業已開辦周董體恤商艱力除積弊凡零紗數在三包以下槪免抽釐除通知司巡人等不准稍有留難如違送究外昨又遣人至閘北等處各分所密爲稽查以杜流弊 
［P>和國君主壽诞　　昨爲和國君主壽辰公共公廨寳讞員於午後四點餘鐘乘坐馬車至駐滬和領事署道賀以敦睦誼 
［P>當舘誤收假珍珠　　南京路福建路口裕祥當舖櫃夥韓其卿控婦人李徐氏串同唐竹林將假珍珠質去洋三百元由廨判將唐與徐氏分别收押在案昨日覆訊唐與氏供此項珠子係由城内之阿炳阿毛與掮客婦人王三娘娘托銷孫讓讞商之英副領事唐君判分别交保限兩禮拜將供出各人尋交到案質訊 
［P>城内尋獲拐匪○著名拐非江福生趙景昌拐婦江張氏等前因誘拐浦東大團鎭金阿勝之妻某氏賣於滬北福臨里某妓院爲烟妓旋由該處紳商查悉請縣提究江等卽聞風逃匿詎該匪等近又故態復萌於前日誘拐成衣匠蘇增祥之妻潛匿他處意圖價賣昨日被蘇將趙景昌尋獲當卽扭送警局請爲嚴究 
分期拔還○程正銓至一路分局控告王朱氏欠洋三十元不還昨經德正巡官集訊王朱氏供除還過外尙欠十九元實因家寒無力歸還求鑒判分期拔還交保開釋 
是否冤誣○總工程局前因查得陸雲洲收買賊贓洋布百餘疋特派偵探提陸到局訊供不認判令交保候查在案陸保出後以此事實受冤誣即於昨日投縣喊禀總工程局亦於昨日將積竊蹺脚三二張麟生等四名送縣田大令諭着押候訊究 
拿辦流氓○一路西四區警局蔣副巡官昨出示諭云查虹橋一帶爲流氓出没之所訪聞該流氓等有四十人之多結黨同盟擾害地方實堪痛恨兹悉著名流氓陸小狗及羽黨小和尙等遇事生風胆大妄爲實屬日無法紀業經派有長警密查一經拿獲到案定予重懲究辦 
縣批二則○孫茂生禀批投東旣係四人則退股劃帳之時必載明律據徐東福等何能違議拉收股東四人僅爾一人具呈律據又不呈驗一面空言斷難憑信不准乾元莊等禀批同義葷油棧主捲逃到閉旣有四千餘兩之多何以不早具控殊不可解該棧前奉道憲札飭准德頒事以襌臣洋行欠欵飭提封閉業已發封該商等欠欵應即將該棧主扭案控追清單姑附 
官事○出口兼布木捐局委員唐惪勛昨到道銷差新委貨捐局會辦知縣張學鴻禀知接差前會辦向傳桂禀知銷差補用知縣陳彝葊明府昌年到道禀見 
［P>南市勒限拆屋○總工程局路政處接老北門内九舗地力公函謂和尙浜西北轉角之某老虎灶房屋凸出有礙公路路政處即飭該處地甲傳諭業主先行到局領照興工限十天内拆進以重路政 
限期交人○生義弄甡茂米店執事吳錦生將浦東張家浜順興米店主黄瑞生扭至工程局控被欠洋二百四十一元零延不清理求請追給經陳裁判審訊黄供此欵係由胞弟珠林前開協興盛米店時與之往來拖欠判交保限五天交到珠林候訊 
鬼蜮伎俩○恆源米行夥馬炳生前在工程局控告船户嚴阿炳將其所娶之再醮婦倪氏誘至大東門内城脚賃屋同居當經訊明馬不應揑情妄控判分别責究該氏留堂候夫屬賈姓具領在案旣由氏母倪沈氏倩沈榮奎戳保揑氏姑賈沈氏之名投局領出兹爲賈李氏查悉到局具控經湯裁判提集復訊以該保不應朦保冐頭判罰洋十元充公賈倪氏因伊姑不願領回發堂擇配 
［P>閘北希圖加價○方逹才控倪關林賣地不交一案昨經四路一區黄正巡官傳到原中朱海山沈老四徐富全徐福徐等並將在押之倪姚二人提出覆訊方仍遣其夥葉全生投案候質朱等供稱去去年底由方托身等向倪買地一方議價四千八百兩當付定洋二百元嗣後倪忽反悔將地售於他姓質之倪供認賣於虹口茂泰雜貨號巡官以倪意在加價殊屬刁惡判令交保限五天内務將契劵繳呈領取地價如違押追姚阿八還押朱等四人一併保釋 
調戲婦女○前晚有漆匠鄔阿榮在途調戲婦女崗巡查見喝阻不服遂將鄔拘送四路一區昨由黄巡官訊明判鄔笞二百板具結保釋 
限期還債○婦人張王氏控王步藩欠洋十八元由馮咸春担保屢索不還昨經四路一區黄巡官質訊一過判馮交保將王帶出限日婦還 
［P>英租界累及家屬歸同康米店王興記控學徒陳仁生捲取鈔票一千六百五十元逃遁一案昨由捕房將陳仁生之叔陳小弟解至公堂經中西官研訊供不知情判陳押候原告邀同薦保陳榮堂向被告之母索賠否則着交仁生到案候究 
拐匿女孩○喬壽祺控袁玉林拐匿女孩阿三等情昨由捕房將袁與女一併解送公堂訊實判袁押兩禮拜女交其父領回 
急宜成婚○常熟女子陶阿妹被蟻媒沈王氏等認爲寄女改名愛寳串賣於馮阿坤之子金生爲妻一案昨由阿妹之未婚夫朱二二投廨供明前情求領判朱覓保准將阿妹領回管束 
巡捕收押○梁桂芬控戈登路捕房四百三十九號華捕薛德汝與陳洪才唐益林串竊小車一案昨由捕房將陳唐查獲研解公堂訊實判薛捕押三禮拜惟車在穌省鐵路附近華界内着將陳唐兩人侈送總工程局訊辦 
 
 

Page 20

 
 
包探獲賊○廣東路永和泰客棧庽客陳加池控王思根竊洋四十五元昨由包探將王拘解公堂請究棧主陶柳橋到堂禀稱原告現已回籍訊之王認竊不諱判押西牢十月期滿逐出租界 
不知下落○席沈氏控傭婦祁王氏竊取值洋三百八十四元之衣飾逃遁由廨將保人王沈氏薦頭張阿根收押在案昨日復訊據代不知祁王氏下落判張交保沈氏押限七天交祁王氏到案再核 
帳目不符○誠記不行主黄藴瑜控木作頭賈掌寳不理貨欺並擔保銀九萬餘兩一案前晚由廨提訊原告投案求追訊據賈供與誠記往來已久惟查所付銀兩與帳不符判賈交保候將帳送至水木公所算明禀復再後 
追繳車租○婦人嚴吕氏控車夫吳阿二積欠車租前晚由廨傳到保人陸蘭州復訊判吳與陸一併押限半月内先繳洋四十元餘准交保料理 
人銀並保○廣州公司經租人傳子祥控夏長榮積欠房租銀四百餘兩前晚由廨提訊傳稱前堂諭限清理仍未遵斷兹夏在南市開設求源招牌店請爲究追質之夏供求寛限判交四百兩人銀並保限半月内清理借欵紏葛○姚吳氏控楊朱氏不理借洋一百五十元前晚由廨提訊原告投稱洋係朱氏之夫在日借去立有字據延不清瑆求追楊朱氏供丈夫於光緒三十一年去世所欠吳氏之洋已陸續拔清執有收條爲憑讞員以供詞各執判朱氏交保着各邀親族妥爲理勸毋庸興訟 
抵單不贖○英商新瑞和洋行控趙發茂抵單不贖昨由包探將趙解送公堂押候訂期會訊 
曾否荒騙○李述賢等控陳立棟騙貨一案昨由案探將陳傳至公堂判令過堂如訊有騙貨情卽仍歸公堂核辦 
拐匪狡賴○張茂松因誘拐周彩琴之女鳳珍被控收押在案昨由捕房將張解廨復訊仍無實供判張押限兩禮拜交女到案訊核 
掗繼爭執○黄文榮徐廟根（即張阿妙）紏人搶取金表金小洋等情昨由捕房將張拘解公堂訊明係因覬覦財産掗繼起釁爭執並非紏捾判張交保開釋諭令以後不進再往滋擾如違提究 
戳傷姘婦○蘇婦錢沈氏與陳元寳姘識已有八年兹氏又有外遇爲陳偵悉前日向氏詰問突出小洋刀將氏手腕戳傷控由捕房派探將陳查獲昨解公堂訊究判陳押附月氏從寛斥釋 
汽車衝撞○汽車夫王阿四駛車不愼將張家仙等撞傷由捕查獲昨解公堂請究中西官以王並無照會判罰洋廿元充公以儆撞塲小孩○東洋車夫龔慶郎拖車不愼將洪少林等小孩撞倒跌傷由捕查見將龔拘入捕房昨解公堂請究判押候禮拜五訊辦 
拐匪收禁○姚吳氏控陳彩林許阿榮將伊女小妹拐賣於朱阿美爲妻由廨判將小妹暫留棲流所在案昨由捕房將陳等三人併解公堂復訊明確判陳押西牢一年許押半年朱從寛開釋候禮拜五將小妹帶堂准交其母領回 
［P>美租界車輛衝撞○英美電車公司十三號電車昨經北四川路適張洪江之東洋車横衝直撞而來遂與電車互撞張車坐客王金生提車中跌出傷及頭足王即投報捕房飭送醫院敷治 
失竊報捕○粤人歐某旅居北四川路一千九百四十五號星内失竊衣物金表練等物歐即報請捕房飭探查緝 
撞傷小孩○馬夫薛阿六駕車行經西華得路將六歳男孩陳雲來撞倒輾傷手臂由捕併送捕房捕頭以孩傷無擬准薛償還傷費了事 
押店收藏○捕房查得西華得路順裕押店有收押日人所失貓兒眼金戒情事飭探將夥陳阿三傳至補房以憑詢核 
乞丐倒斃○塘山路下海浦廟門首昨日倒斃無名乞丐一人由捕回禀捕頭飭傳地保報堂棺殮 
［P>法租界拐匿女子○江北人康阿根將沈阿福扭至捕房訴稱沈前在英界锢禁西牢釋出後於本年春間將小的之孫女拐匿其昌小客棧内小的尋回後因不欲多事故未控告詎沈心猶未死復於前日將孫女拐去避匿無蹤現始將沈尋獲扭請嚴究捕頭卽命解送公堂經聶司馬升訊沈稱前因他案禁押西牢至康之孫女實未拐匿判押候核辦 
田産難保○湯桂林曾爲徐鶴亭擔保將田單向俞少亭抵洋延不取贖控奉公堂迭次延訊判湯先墊洋二百元俟將該田查明估價再行變賣償還徐妻楊氏著令交保在案前日復訊氏稱丈夫由南京寄來一信惟住址仍不書明信内祇冩抵洋五十元囑令婦人籌欵料理湯供小的小本營生無力墊此巨欵且前已墊過洋四十六元求察判湯限七天先交洋一百元仍候將田變賣作抵楊氏着交原保速將丈夫交案核辦 
押追欠欵○恆泰報關行主張炳生曾欠厚大莊往來銀六千餘兩控經公堂迭次訊追一味游約前日又復傳訊張仍空言塞責判押候追交 
竊賊收押○張阿四行竊太古棧沙糖數斤被巡丁撞見送捕解廨又有徐志高行竊吳阿狗家衣包亦由捕房送究判各押一禮拜以廠 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 [Ｈ>第二第二版 
［Ｌ>專件［P>贛撫馮中丞發交諮議局提議案續［P>一學務甲提議本省敎育經費前准内閣咨稱遵旨通行御史趙炳麟奏請飭議確定行政經費一摺所有本省自宣統二年預備立憲第三年至宣統八年預備立憲第九年省内省外敎育事項應需經費前經約算計省内應行籌備事宜連同原辦各學堂應需經費约共銀二百四十七萬八千餘兩省外各屬應行籌備事宜連同原辦各學堂應需經費約共銀一千萬兩之譜當經由司分别列表送核在案查原奏有某年某事需欵若干從何籌定分年列表俟今年資政院開會卽將此表交該院議員核議視民力能否擔在等語所有本省敎育項下需用之欵照原表所列不敷甚鉅應如何籌定的欵以便進行幸行時規畫以爲資政核議之預備 
［P>一司法甲提議各廳州縣設立地方審判廳一查法院編制法司法區域分劃暫行章程第三條内開地方審判廳京師　直省府直州各設一所但府直隸州詞訟簡少者得不設地方審判廳於該府直轄地面或首縣及該州初級審判廳内由鄰近府直隸州地方審判廳分設地方審判分廳等因嗣經魯撫川督先後以欵項支絀各廳州縣必設地方審判廳一所官多費鉅奏請將地方審判廳管轄區域變通並酌增推事員額由憲政編查館會同法部奏定省城曁各府直州之有同墄州縣者應照章共設一地方審判廳其各廳州縣之詞訟較少者得合鄰近州縣共設一分廳不必各廳州縣定設審判廳一所自係爲節省經費起查見江省各屬命案層見迭出雖詞訟簡少之廳州縣歳亦不下七八起向章由各廳州縣相騐往返不過數十里今各廳州縣止設初級審判廳不設地方審判廳則相騐動逾一二百里外轉折需時勢將屍身腐爛無憑相騐即此一端已極窒礙即傳訊原襊中證亦虞呼應不靈人民越境對簿亦滋拖累似應於廳州縣各設地方審判廳一所民刑訴訟較爲便利惟際此財政困難應如何先期籌畫以免窒礙之處當徴僉議俟折衷未完 
［Ｌ>小説［P>奇情小説鸚鵡襌九第四章集議當馬布來夫人與辣特而姊妹欵欵細語時佛蘭登及根布斯巴洛一船華族之婦人皆别聚一隅一繞於牧師綺利思秘夫人之左右夫人系出名門。故二等書記官某氏之女公子也。幼承庭訓。綽然有大家風範。視田舍女郎。和識不出酒漿米鹽之外。相去殆天壤。以是鄉里之間。皆翕然信從。其名望較公夫人。且過之無不及焉。 
有公立醫院經費無常産每以白衣節後月曜日開跳舞大會藉斂貲爲補助會塲設主任若干人皆就醫院董事選充每秋更舉非縉紳之族不能當選而與會者亦皆一時名流開會之先列得以入塲劵分贈相當之人更折柬邀諸人涖會惟其主持之權則非屬一人必經協議許可而其案乃决蓋是會集各處跳舞團體而成於根布斯巴洛一方面固視聽所繋甚盛舉也 
是日諸夫人禱事旣畢卽以邀客問題紛紛集議一時言論風生旣乃及密司色賽克斯琴宜之當邀與否就决於綺利斯袐夫人時公夫人亦與爲會塲之主任平日嘗喜以。花菓投贈。及贊助會事甚多。實該會之元勳也。顧習於安肆始則雅興甚佳。今乃益不能耐煩。嘗與其知已者曰。會塲擾擾。吾不願復任事矣。以是今日之議公夫人未嘗加一詞而於琴宜事尤避嫌不問綺利斯秘夫人因宣於衆曰必召之烏有琴宜而不與者然此事之委曲參軍霍蘭德夫人未之知也即上議院議員愛琪罕木普的芬夫人亦僅知之耳 
説甫起議者藉藉有布佛利科波蘭夫人故參政公查理氏之妻忽忽不樂首離席言曰夫人之必召琴宜者爲其爲女敎耶。抑爲其爲其男爵之女公。子耶言次推論精細。有律師風旣而曰若爲其女敎員耶。則今之女敎員亦多矣。以一人故。而不惜過分軒輊。以刮目待之。不且嫌於鄙耶。綺利斯秘夫人和藹可親深自引咎曰吾固知冒昧。然辦事者之苦心。執理之外。尤必論情。今姑邀之。彼或不果來也。 
［Ｌ>國外新聞［P>英國鄉野之疑案　　二十六日倫敦電云浦昌伯爵之次女艷名素著近忽走失現於蘇格蘭愛維瑪亞附近野中發見屍身並無受汚之良跡身上猶藏金錢甚夥 
［P>德皇演説之爭辯　　二十六日倫敦電云據栢靈電稱德國半官報攻駁各報毁謗德皇演説之言頗爲激烈且謂以時勢之趨向而爲行爲之規矩此實無能之君一云二十五日柏靈電云德國半官報載稱德皇所發之演説並非政府之法令僅係其個人之宣言旣夫含有專制之主義亦未蔑視國民之代表首相現掌理各政仍以保持行政權利爲主且庇護德皇以拒任意之解釋云一現評詆德皇演説者僅有自由黨及社會民主黨其餘各黨均左袒德皇英法各報亦爲德皇辯護惠制之責言 
 
 

Page 27

 
 
［P>美商結黨壟斷棉市　　二十六日倫敦電云據纽約電稱棉花之價每磅暴漲二十錢自内國兵爭之後此爲最高之價額蓋因有人結黨壟斷由斯開爾斯君領首預料將可獲利英金三百萬磅西八月所穫之棉花似全爲該黨所操縱云 
［P>俄國疫氣漸盛　　二十五日柏靈電云俄國疫症現已漸盛［P>俄皇率后赴德　　二十五日柏靈電云俄皇俄后已啓蹕赴德［P>葡葡牙選舉之結果　　二十五日柏靈電云葡葡牙之選舉已安靜而過共和黨員業已增多 
［P>俄國禮遇芒台尼格洛國君　　二十五日柏靈電云俄國以陸軍大元帥之銜贈與芒台尼格洛國君尼柯拉 
羅斯佛並無游華之意羅斯佛君不認報載明年將赴中國游歷之説（以上譯字林報） 
　　 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
