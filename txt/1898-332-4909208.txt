# 1898 - 332 - 4909208

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[皇朝經世文正續選增時事洋務三編] [  圖書集成局代啓]  
自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後江右饒新泉别駕有續集之刻近年上海葛君子源又以饒氏之書祇采自道光以迄同治雖名臣奏疏私家著述已有美必收而於海防礦務諸學尙付闕如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之　牘通人逸士之　論搜羅選剔都爲一編中分天算地輿公法約章律例礦務鐵路電線錢幣商務敎務算學　　議院史學官制捕政諸門多　四十爫卷分門别類詳愼校簪附于經世文續編之後情本局印以新鑄鉛字現已裝釘成書價目格外從亷計皇朝經世文編廿四本洋三　續編連三編世本洋三元單買三編六本洋一元在上海三馬路申報館申昌蘇申南北掃葉山房發兌 
[論請缺異聞事]  
上古草昧初開風俗渾噩人與禽獸無甚區别臥則呿呿起則吁吁無君臣上下之别無禮義廉恥之名惟是　　　　相安於不知不識故無爲而天下以治自五帝繼起制度日興民智亦漸以開而天下遂以多故伏羲氏知不可不有以治之也於是以龍紀官命共工柏皇朱襄昊英栗陸赫胥昆連葛天陰康諸人分理宇内而政化大治迨至著姬受　元公以制作之聖佐理成周分職授官其制始備自冡宰以下至於閭胥比長凡禮樂政教兵農工户納言守土無不各有其官蓋國家之所以設此官者惟以任事也有是官始能舉是事無是官卽不能舉是事故鄭氏康成注曰各有所職而百事舉也流及後世官制雖代有變更而要其所以爲任事者則一然則士大夫之得策名於朝者無論其爲大官小官内官外官　惟當以事爲重民之所以受治於官而安然無囂張之患者亦以事非官不能理也若是天下安危之故皆係於官官顧不重乎哉爲官者審知此義則當以身致君忠貞自矢内而爲掌握朝網之官外而爲身膺疆寄之官大而爲綜理百度之官小而爲分治一隅之官一惟以盡職爲心無忝於位然後不愧爲官而亦庶不負朝廷設官之意卽在身家尙所不計更何論利祿哉乃自仕途厖雜中外大吏皆不勇處於廉泉讓水之間廣啓苞苴以爲黜陟而所謂親民之州縣亦惟縈心於利視官如市肆然問以錢榖則不暇計也問以刑名則不遑理也其他之爲民興一利除一弊更未嘗有所措意而惟是問某缺之肥歲可盈餘若干某缺之瘠歲須賠墊若干沾沾焉以官爲利藪而官遂不可問矣不惟不可問而可鄙可恥莫有甚於官且不惟可鄙可恥而朝廷之政民間之事無不喪失於官傳曰國家之敗由官邪也觀於今日之官而益信古言之非謬顧爲官者雖計及乎缺之肥瘠或請托當道或昏夜乞憐種種攢謀冀得美缺從未有以所居之官缺分甚瘠而自請量移一缺者有之則自廣東署連平州馮大令灼孝始噫其事可謂異聞矣夫連平缺瘠早在上憲洞鑒之中故從前無津貼銀兩而今則有津貼以資辦公馮大令於委署斯缺時業已將全年津貼銀兩悉數先行請領乃抵任甫及三月卽以賠墊爲詞呈請交卸自請量移宜乎藩憲岑方伯赫然震怒遂懸牌示略謂國家設官原以理事兹該令以缺瘠禀請交卸倘後任效尤禀請則國家何必設此一缺地方何賴有此一官且廣東各缺優瘠皆有倘瘠缺紛紛求調安得許多優缺位置各員馮令卽行撤任聽候詳參其所支津貼銀兩著一併限繳如大令之利令智昏宜其獲此咎戾惟執筆人詳觀史籍以爲古來親民之官自請量移者曾屢有所見然大抵因人地之不宜從無因缺之瘠苦而請量移　缺者雖然士從田間來寒者居多卽在一命之微莫不有父母之養妻子之贍宮室輿馬衣裘僕從之需親戚故舊之賙卹其欲得優缺也亦情理之常事勢所必然也大令之自請量移一缺雖屬心地糊塗不知政體然人人同有得美缺之心大令不過質直言之耳較之請托當道昏夜乞憐而得優缺者猶爲彼善於此故持平論之大令之請缺異事也而所以請缺者實人人同有之心也雖覺其可鄙可恥而其情尙有可原所異者大令旣將津貼銀兩悉數請領而蒞任曾無幾時卽行呈請交卸是則方伯牌示所謂居心巧狡者大令誠百喙難辭矣 
[川匪已靖]  
　　宜昌訪事友人云川匪余蠻子前以勢窮力絀自請投誠業經地方官憲設法招撫可保敉寗現在各西人皆雇船前赴重慶貿易如常有向武營請撥紅船爲之護送者從此川楚一帶貨物流通暢行無阻謂非商民之幸哉 
[盜賊橫行]  
　　烟臺訪事友人云上朋村一小市集也日前忽有匪徒數人蜂擁至某鋪見物便搶勢甚洶洶時午市雖過人尙未散一聲號召羣起而攻匪徒見勢不佳突圍逃逸僅獲一人送官訊辦想不難根究餘黨盡法嚴懲也然以閙市之區而若輩竟敢猖獗如此其瞻亦可謂大矣○北口洋河一帶時多盜船出沒其間凡遇小船過經輒遭劫掠若艨艟巨艦尙不敢遽肆兇鋒近則匪燄披猖雖有大船亦不能免日前有一巨舟約裝貨千餘石行經是處亦與斯難舟子與客傷斃十餘人以致商船漁艇皆視爲畏途安得地方官嚴密搜捕以安閭閻而衛商旅耶 
[保護教堂]  
　　安慶訪事友人云城北向有耶穌教堂一所今春歲試之際西教士見士子雲集特將勸善各書在考棚前徧行散給幾肇禍端幸經地方有司竭力保護始得弭患無形府尊方太守引以爲鑒現將舉行府試恐再有前項情事特委候補巡檢李少尹象寅會同營弁率領勇丁在堂之左近常川駐紥以資保衛亦懷柔遠人之善政也 
[攺鑄銀圓]  
　　蕪湖訪事友來函云蕪市龍銀與鷹銀價値相懸竟至一分有奇居民鋪户未免受虧近由省憲體察情形知價値不一固由錢儈把持亦以皖省所鑄銀元成色分量實亦叅差不一遂於上月間將所用銀黃一律仿照江南湖北之式另行攺鑄龍紋字跡均極精妙現已鑄成若干上月秒各局所領薪水工食及防營練餉均以新鑄銀元搭放用諸市上較前價値漲至分許苟再能精益求精使錢儈無藉口其利益當曳無窮也 
 
 

Page 2

 
 
[渡河便法]  
　　天津國聞報譯巴黎時報云渡河之法莫便於用槖筏法國步隊嘗習之近據中陸埃城信云該處副將陪拉而　率領第三十一隊步兵習練此法臨閱者爲第十五隊田獵兵統領哈陪　擊所用槖筏卽哈陪遊擊所創製者此筏係數方堅而不透水之粗布合成其式如槖長約三邁當廣容一邁當又二十桑的邁當高二十桑的邁當重五基羅或六基羅平時可捲成一小束取携甚便用時展開實以靑草或蘆葦樹枝之屬刻許卽能集事每筏能載五人曁五人之行李器械往來運動皆恃兩岸互纜牽引之力有三五人卽敷用 
[瑞典修防]  
　　天津國聞報譯巴黎辯論日報云去年瑞典國爲增修水陸防務起見特派員數人赴海疆履勘兹據禀稱那脫郎地方陸路邊防曁谷當浦地方沿海一帶海防須大加整頓至司多可而姆都　加爾郭那加而斯撲亞及谷脫朗島此數處經費約需二十一兆克隆每一克隆合銀六法郎二十五桑的姆 
[巡緝加嚴]  
　　浙省訪事友來函云杭省自舉辦冬防以來巡查益加嚴密大小街巷所立栅欄飭匠修整完固於本月初十日一律竣工每夜於二砲時上鎖不准擅開如有緊要事件必須問明來歴方准放行各分巡及冬防委員俱於初更到叚親自督同巡勇分赴各里查察如有巡更疏懈及栅欄未鎖者立將該丁重責革役各大憲亦於每晚三更時輪流巡夜保甲提調及文武總巡逐日梭巡至五鼓方回似此冬防嚴密庶宵小無可潛蹤而居民得以安枕矣 
[借米開賑]  
　　金陵訪事友來函云年例一交冬令大憲遴員開辦粥廠今届雖以經費支絀議欲停辦而飢民待哺嗷嗷勢不能不仍照舊章循例開放惟仲冬瞬届開廠在卽米榖尙付闕如督憲劉峴帥籌度再四因憶盛杏蓀京卿前在蕪湖購辦米石甚多將一律解赴淮徐海災區助賑擬卽暫挪此項米榖通融辦理爰特咨商京卿請將備賑徐海之米榖先行撥借三千石以應省垣開辦粥廠之用一俟購運續到卽行如數撥還云云然京卿之能否慨允尙未可必也 
[米船被刼]  
厦門訪事友人云上月中旬有客自澎湖採辦米六百餘包裝南澳帆船載至金門以圖販售嗣聞泉州米價大爲起色遂攺道前往甫過澳頭在平林　面忽因遇風觸礁船遂擱淺正擬修理詎料是處海賊各駕小船前來將米搶刼一空帆船亦被刦去惟舵工夙諳水性鳬水逃回投控金門協與分縣萬雲程大令立卽督帶兵勇前往拘拿獲賊三人及原船一艘帶回至厦禀明提憲道憲飭令嚴行訊辦 
[械鬥餘聞]  
　　厦門訪事友人云吳陳二姓前因起釁各集丁壯在海中械鬥幾致傷及洋人各西商引爲殷鑒擬請　撥兵船至港停泊以資保護聲稱如此輩再起風浪定卽開砲轟擊俾無噍類幸嘉士德記兩西商不允簽字謂此事祗須禀請駐京欽差與總理衙門會議良法咨會閩督設法諭禁查拿懲辦不必小題大做云云各西商均以爲然事始得已現已由楊西園尙書派出營兵百名在打鐵洪本部兩路頭常川巡緝兼護道篆之管凌雲觀察亦邀素有名望之紳商與吳陳兩造有舊者出爲調處刻下石　内洲兩鄉尙嚴陣以待互相攻擊未知能從此息爭否也○馬家巷官山陳姓族大丁多共有一萬數千口上月下浣三房與二房忽因細故起釁致成械鬥彼此皆用毛瑟槍互相轟擊各傷三四十人幸未斃命旋由族中陳英華遊戎飛函勸止復挽殿前鄉山後鄉同族之素著聲望者出爲調處或可言歸於好矣 
[恤災誼重]  
　　案慶訪事友人云貧民不幸輒遇火災蕩焉泯焉無衣無食其情最爲可憫向例凡遇此輩先赴太平局掛號然後由局中董事倡捐施賑立法誠善前月某日皖屬五里堡及東西關兩次被火窮民流離失所當卽投局陳明旋經司事向城廂各鋪勸募捐欵按户分給一面懸示局前使人一覽而知是眞好行其德者也 
[浙省官塲紀事]  
　　杭州訪事友來函云浙撫廖中丞奏請開缺奉旨俞允大約年内卽可交卸所有撫鹽兩院應辦公事飭書赶造册籍以便移交又新關秦　案件亦由道憲陳養源觀察飭書淸釐以便詳請出奏○浙省應解地下京餉奏銷後又已解過兩批現在藩憲惲方伯以封何在卽於初九日　撥三四兩批委白大令曾陰魏大令象書分　管解又應解籌備京餉亦於是日撥銀委葉别駕佩萱管解别駕與兩大令俱於十二日禀辭日内卽擬起程北上○讞局帮審一差頗關緊要現由臬憲札委候補縣趙大令世芬充當是差 
[蕪湖官塲紀事]  
　　蕪湖訪事友人來函云新任蕪湖關道吳季卿觀察於本月初一日由省蒞蕪初五日接篆履新連日接見僚屬考核吏治備極勤勞兼之途中感冐風寒憲體小有不適急卽延醫調治日來已漸告痊本月十一日乘輿答拜地方文武各寅僚有見者咸謂觀察丰度淸癯精　矍鑠振衰　弊當可拭目而觀新猷也○卸署蕪湖道張曼農觀察佩緖前經督憲奏保使才交代後正擬遵召入都適蒙皖撫鄧大中丞札委會辦皖　牙厘總局事務觀察遂暫緩赴都外十一日先將瀛眷送回省寓至十三日交盤完竣卽附輪船晉省瀕行之際官　恭送者車馬絡繹熱閙異常○地方官去任民間餽贈牌傘已成常例張觀察蒞任雖無多日頗得民心卸篆時由商董集貲製萬民傘一柄德政牌兩對匾額一方於初七日淸晨恭送八轅觀察　辭再三然後收受○鈔關前年册檔現已造辦齊全經道憲詳委巡檢李儉民少尹管解兹奉院批如詳施行觀察遂添派本關經制一人協同齎解於初十前將册檔領下船隨將應解各部飯銀及翰林院紙筆費一併開單點收定於日内揚帆下駛抵淸江浦後再行遵陸北上以符定例○江北泥汊關内河新河關兩處稅員俱届差滿經榷憲詳請以前辦鈔關查船差劉牖雲少尹接辦泥汊關務候補縣丞陳　槎二　接辦新河關務現俱奉准院批並奉道憲飭知月圓前後相率到差又靑弋江稅員詳委府經歴楊介帆叅軍接辦刻亦奉到回批將於月底赴關接鈐任事○新委蕪湖保甲總辦許介侯太守晉祁於本月十一日由省來蕪先赴道轅謁見吳觀察并遍拜寅僚定於十五日接鈐任事原辦之祺太守則奉委充當牙厘總局提調差事定於十七八等日起程赴省 
[三峽寒濤]  
　　宜昌訪事友來函云有某甲者向在某輪船爲司事日前由漢來宜泊船後因事上岸迨該輪開回漢臯查檢船中甲並未回船心頗疑之越日重來宜地遍詢河下小划據稱有人見甲於昌夜酩酊大醉　小船意欲上輪將近船旁站立不穩墜入水内小划見已　事卽逃逸無蹤月黑江深孤舟容與較之盲人騎瞎馬夜半臨深池更爲可險矣○今年夏秋之交天氣寒燠不時故居人頗易受病迨交冬令抱恙尤多凡小本貿易及貧苦無依之人往往起居失愼卽抱冗疴旣扼於貧又困於病芸芸萬衆殊可憫矣○宜昌文試畢後卽接考武塲日前有長揚縣某童年　十三齡身體魁偉騎射俱精考内塲時所請頭號弓雖不能開如滿月然亦舒展自如幼年得此神力亦可喜也 
[漢臯雜錄]  
　　漢口訪事友來函云鄂省自裁撤兵丁後各處匪徒頗思乘間蠢動近經督憲札飭管理凱字營吳軍門元榿加募新軍若干名藉壯聲威刻　　已經募齊上完銷差矣○督辦蘆漢鐵路大臣盛杏蓀京卿於某日乘坐招商局某輪船抵漢省垣文武各員咸赴江上迎迓京卿上岸後在鐵路漢局暫駐襜帷次日渡江面謁香帥商辦開築鐵路一切事宜○本月初七日漢口大碼頭河岸崩塌之後有卞崇發船行之夥友四人至岸畔閒觀詎土性未堅砉然一聲遽爾决裂在前者不及退避立時殞命其餘三人相隔稍遠未經殃及亦云幸矣○日前高王華閫戎在長江拿獲會匪劉姓等數名解赴臬轅嗣經臬憲岑亷訪發交江夏縣提訊該匪等供係長江扒手並非會匪加以五刑仍不承認遂又移解臬署再請亷　核奪 
[烟海寒潮]  
　　烟臺訪事友人云街道久不修治溝澮冀穢異常出其塗者莫不掩鼻而過前有某鄉人牽驢一頭背駝麥麫行至某處忽 
 
 

Page 3

 
 
被匪人擠入溝内迨鄉人竭力挣起而驢與麫已不知所之矣賊計亦狡矣哉○山東河水爲災需賑孔亟大憲爲民請命特將賑捐展辦以資接濟現已札飭到縣頒給示諭一俟委員至烟卽須設局開辦○烟境爲濵海之區一交冬令北風甚勁船隻往來易滋不測故南岸各小船遇有風汛卽移泊之罘島俟天晴　定再行駛回裝卸習以爲常本届以連日晴和未及防範不料至初九日天陰微雪忽發大風口内漁船杉板多被損傷有一滿載花生船及一關東小船均因風浪甚大不能支持立遭沈沒幸水手人等由鄰船救出未及於難然亦險矣 
[金焦寒黛]  
　　鎭江訪事友人云賭博之風甲於他處一種紈袴子弟及年輕學徒偶爲所誘無不腰槖立空更有曲房幽室銀燭高燒艷妓列於前俊僕隨於後呼盧喝雉一擲千金種種陷阱爲害閭閻雖經地方官屢次嚴禁而若輩終置若罔聞常鎭通海道長久山觀察深知其弊重申前禁嚴飭差捕逐一查拿不稍寛貸各賭徒知憲威難犯亦已一律閉歇從此保全良善俾不至蕩產破家廢時失業其善政爲何如者統領新湘全軍陳宇山軍門前因江南提督李壽亭軍門懸弧令旦赴松叩祝現已事畢卽乘官舫於十三日午後駛抵京口標下各弁兵咸往江干迎　如禮○設立團防以資保衛立法最善鎭郡四鄉現亦一律舉行擊柝相聞頗壯聲色某夜離南門二十餘里忽聞警鑼亂鳴各團丁聞聲麕集四面兠拿見有划船三隻飛漿而逃因共奮力追逐至盤岔口拘獲二船盜皆扮作漁人模樣尙有一船已無蹤迹搜其船内藏有衣包軍械遂於次日協同地保捆送縣署請予嚴懲團防之效不於此可見哉○本月十二日某營兵士正在校塲操演各種陣式槍砲之聲隆隆不絶有某甲駐足凝視忽一彈子破空飛至擊傷右耳鮮血淋漓痛不可忍是眞所謂無妄之災也○十三日傍晚狂風怒吼幾至撼岳搖山夜半後勢更猖狂江中所泊各船斷纜走錨不可勝計聞各火輪船亦均被風吹至南岸而民船損失尤爲不少吁是何風力之大耶○烟館飯店最易藏奸現經道憲長觀察札飭保甲局頒發　諭限令二更後一律閉門違者從重責究乃山巷某烟館竟敢置若罔聞雖當夜深人靜之時笑語喧譁時達户外近爲局憲查知赫然震怒立提烟館主某甲到局判令枷號十日以示儆戒想自此懲治之後庶不敢以身試法矣○宣講聖諭廣訓及勸善要言原爲訓俗型方之善政　憲長久山觀察循照舊章在西城外寳安新街設堂開講並飭主講各生每日九點鐘起至五點鐘止整肅衣冠恪恭將事保甲局亦派地保差役妥爲彈壓 
[醫員回滬]  
　　靑浦名醫陳蓮舫比部自八月下旬奉召入都每日進内廷請脈開方頗合上意邇來聖躬日見康强比部以太夫人年逾八旬久違侍奉爰特乞假省親奉旨允准兹附招商局新濟輪船南下於昨日抵滬小作勾留卽須錦旋珂里從此庭關愛日色笑親承而遠近之抱恙求診者亦無不欣喜欲狂兾得一試回春手叚也 
[局員讌客]  
　　昨日馬路工程局總辦朱森庭明府在局設筵請蘇松太道蔡和甫觀察及印委各官赴宴山珍海錯水陸紛陳極主賓酬酢之樂 
[明府丁憂]  
　　縣署襄讞委員陳筱珊明府前日赴蘇謝委已紀前報兹悉明府原籍安徽懷甯縣昨日忽接家訃知太夫人在籍仙逝哀慟異常遂遣丁分投各上憲衙門禀報丁憂遵制讀禮 
[賢令循聲]  
　　新任上海縣王欣甫大令自蒞任後將署中一切公事大加整頓所有積案均飭經承呈送卷宗逐一提訊從速了結並諭各房書吏遇有應行事件隨到隨辦勿得積滯差役奉票提人亦須依限解訊遲干比責一經解到立卽傳質凡三八期呈進狀詞閱五日卽發貼批語俾免訟累合邑紳民莫不歡欣鼓舞而頌曰樂只君子民之父母 
[形同種火]  
　　前報胡家宅德人里失火未成一則現經中西包探查得某姓晒臺上有火油痕跡及自來火等物而貼鄰之某姓家則已保火險銀二千餘兩種　形跡可疑未便含糊了結爰派探查訪務得確情以憑核辦而儆效尤 
[誨淫續述]  
　　前者消閒報載洋婦三娘娘一事荒唐杜撰跡近誨淫經某西董函致捕房請爲查究已登前報前日捕頭又派包探倪順泉查得消閒報卽滬報之附張因令報館查提經理人到案質訊昨晨滬報經理人吳某遣夥李阿九到署供稱館主因事未能投質此叚胡言乃主筆張久餘倩人代作現經館主查知已將張辭歇呈請某西報爲之更正鄭大令與梅繙譯互商之下以李不能代質著卽斥釋俟傳經理人到案再行核辦 
[匪類宜防]  
　　前日義國總領事李閥君照會蘇松太遭憲蔡和甫觀察内開據緖昌紗廠商人費納理略禀稱該廠創設於小沙渡地方是處地屬偏僻人跡稀少前禮拜六晚回廠時尙未深夜見有某洋人被流氓多人剝取衣服因念該廠創設伊始早晚往返勢所不免誠恐一朝殃及後患難　禀請照會飭令查拿禁辦等因蔡觀察接閱之下立卽轉飭上海縣並各巡防局查明小沙渡坐落何處派差常川梭巡以戢匪燄 
[捉賭空回]  
　　賭棍爲地方之害執而懲之原爲善政然須不動聲色嚴密往拘如迅雷之不及掩耳然後可奪若輩之魄否則徒事張皇亦無益也前日午後五點鐘時裹虹口圓通寺巡防局委員劉穆庭二尹督率差勇協同二圖地保徐士義往胡家木橋沈家灣一帶捉賭無如各賭徒消息靈通早已逃逸二尹仍付之無可如何怏怏回局甚矣捉賭之難也 
[米船傾覆]  
　　昨有米船一艘由蘇鄉運米六十餘石揚帆至滬行經曹家渡西首忽遇狂颶舟子力不能支水卽汨汨而入未幾船遂沈沒舟子數人均諳水性得慶更生現已雇人將米打撈雖有所獲然受虧不淺矣 
[釁起爆竹]  
　　虹口北山西路一百八十五號門牌粤人某姓家前晚因事燃放爆竹爲巡街捕所見以其有違租界章程喝阻不依反被毆擊捕以寡不敵衆立卽回告捕頭大怒卽派包探石錦榮將粤人拘入捕房押候轉解英界公堂訊辦 
[口角輕生]  
　　江北小車夫陳三仔前居裹虹口穿虹浜左近某車寓内前晚忽與同帮某甲口角致遭辱駡陳忿甚卽潛購紫霞膏一　背人吞服以圖畢命幸覺察尙早急卽舁送同仁醫院求治經醫生如法施救得卽二吐而愈 
[押犯患病]  
　　本年六月間楊奎氏控陳四金陳吳氏夫婦誘拐婢女桂金一案法界公堂移送到縣經前帮審委員李二尹訊問陳四金供稱被楊奎氏積欠工洋七十五元自願將桂金給爲養媳因卽領至蘇州已於四月初患病夭亡時其　吳氏將次臨蓐遂判令發堂候產陳四金著暫行收所並移請法界公堂將原告楊奎氏移送來案聽候訊核至今楊奎氏尙未投案而陳四金患病甚重由看役禀明王大令飭送普育堂妥爲醫治一面催傳原告到案斷 
[上海巡局紀事]  
　　前日小南門外裕昌木行住宅内突有口操山東音之丐婦前往求乞不遂其欲竟敢糾合各丐攫取洋銀雜物而遁二十三七鋪巡防保甲局委員卲子怡二尹聞之以惡丐横行此風斷不可長爰卽傳諭地甲前往查明旋據禀稱該行以所失甚微請免究辦二尹以原主旣　息事免予深究惟傳諭丐頭不許各流丐沿街滋擾如違嚴究不貸寡婦張季氏向居小南門外大街以編製杭州籃爲業曾倩兩近方裕源漆店承攬　漆積欠工資洋一百數十元昨被裕源店主方瑞林將張季氏扭控二十三七鋪巡防局中局員盛雨村二尹以事關索欠不予准理諭令赴縣控追 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
[山得爾彌地]  
此山得爾彌地藥九爲治五淋二濁最見捷效之藥盖如照法服之無論久新輕重痛而且腫只湏兩日痛除腫退濁止淋通再服五天一共七日定可除根保無復發故泰西各國諸醫無不謂之濁淋聖藥中國通商各口一縂藥房亦無不樂爲代售以愈沉疴惟　賜顧者湏知此藥惟法國彌地一家所製方秘不傳名馳天下故扵每丸藥上有印　記者庻非假冐至其服法初服每點鐘一丸至兩晝夜盡若不間斷無不淋通濁止腫退痛除如是每天再服四丸至滿七日定可除根永不復發但於服藥之日必湏靜養毋使勞動忌食性熱之物更忌房事 
兹寄上洋大英醫院良濟藥房科發藥房老德記藥房屈臣氏大藥房代售　Chinois-Sanghar 
[連中大彩○快得頭彩○批發公道天成票行]  
澳門彩票廿二開彩全張六元分條六角棋盤街中同芳對面華來賜票下月十七全張四元對開二元四開一元八開六角分條三角 
[廣英公司聲明假冐]  
燕窩糖精粉大盒四元中盒二元補益人身不論男婦老少有病無病虛勞瘦弱者食之有起死回生之功延年却病之妙凡痰多咳嗽者食之立止天下馳名人皆曰仙丹雖數千里遠或由信局或託親友代購生意極廣可恨有無恥小人紛紛巧立名目魚目混珠實於本公司生意大有干碍除禀官示禁外並登報聲明本公司用機器每百斤糖提精僅十斤每白燕百斤提凈肉七十五斤毛燕每百斤僅得凈肉十斤零故用白燕爲合算逢禮拜六日任人遊觀製燕窩糖粉廠　上海英大馬路泰和里内廣英公司啓 
[戒烟如意參片聲明假冐]  
本堂增製戒烟如意參片迄今五載餘矣片上印成靈芝爲記故人名之曰如意靈芝式旣玲瓏不用土皮烟灰而性更和平味亦甘美服之芳香適口無異出世仙丹食烟一錢服藥三片數日之後精神自壯體氣亦强不月餘而癮亦斷矣以故消售日廣遠近爭購乃人心不古冐效漸多今見巿上又有靈芝爲名仿本堂之大盒二百四十片者致買客悮受其欺恐因魚目而减夜光之價不得不聲明刋報以别眞僞特於乙未四月爲始加印牌記買者留神大盒二百四十片價洋一元中一百十片價洋五角小二角五分批發躉買照格外公道附送石印月份牌以免假冐兼戒烟一粒金丹批發上洋陸家石橋南外鹹瓜街口同慶堂謹啓 
[英文訪友]  
後馬路如意里王公館延請英文敎習林樂知先生第三女公子家學淵源敎法詳盡如欲附讀請至本公館面議可也 
[遺失提單]  
今由三菱公司科被丸神戶來Ｗ　嘜頭東洋參丁一箱已向該公司說明作爲廢紙無用特此聲明　裕和公啓 
 
 

Page 8

 
 
   
 
 

Page 9

 
 
[收程]  
　　江西訪事友來　云收　嬰孩爲　　善舉然不嚴爲釐剔未免弊竇繁多兹經南昌縣孟明府慶雲新　　黃明府錫光會銜出示云　省城内　　　　公局首事黃邦懋等禀稱職等管理育嬰事務凡遇遠近各處　户女嬰力難　　　送來局乳　均經隨　騐明　章收養以　　憲拯嬰造福盛意惟原定章程收養嬰孩額計六百名其家道　非赤貧力能自　　及嬰孩生已月餘臍　已脫者槪令携　仍還其父母收養或與人爲養媳悉聽自行安置原所以示限制而　　嬰也兹局　　　多至一千五百餘名除陸續發出乳哺尙存一百餘名而各處送嬰者仍絡　而來職等細察情形竟有家道並非亦貧因　　　　攺名換姓倩人换送　　有生已月餘臍帶已脫猶復送局者甚有孩病垂危置之局門外者此　皆與章程不　　應由局　　　聞有倩送之人携至中途抛棄殘害禀　示禁等情到縣據此除批示外合行出示嚴禁爲此仰　邑　民人　知悉育嬰善舉　　貧乏之家生女力難撫養者而設且定有額數不容冒濫嗣後爾等凡家道並非赤貧力能自養以及　　生已月餘臍帶已脫成　孩病已垂危者照章不准倩人抱送來局如有仍前送來者由局著人交還本生父母自　倘敢故違　送　　其人携至中途　　殘害一經人孩並獲定將抛棄之人從嚴究辦嬰孩父母亦予重懲不貸其各凛遵毋違特示 
[拘究損路]  
　　蘇州河北首周浦路現經英工部局大加修整路旁各溝皆以水門　泥　就爲　　多尙未堅　昨日　　塌車滿載松柴數十　　　直撞而來致將路上水門町損壞爲管路人所見立卽將車拘入捕房車夫已被　　當由捕頭　　　查明車主以便究辦 
[節外生枝]  
　　前者鄉民倪阿　控陳唐氏等串嫁捲逃及奚蘭亭控地保吳子餘武生馮上川搶媳　成各等情前日　　委員陳筱珊明府併案集訊倪供耕種度日因無妻室馮陳唐氏及王氏爲媒出洋一百元娶孀婦朱氏爲　進門甫及十多日宋氏將前夫所生之女阿寳嫁與奚蘭亭之子阿發爲妻所有財禮等洋銀由朱氏收取小的並不與聞旣而朱氏乘小的出外　物逃　找尋無蹤故向原媒追究至地保等因何至奚處搶阿寳小的未知其細奚供憑陳唐氏等爲媒娶倪阿囝所娶醮婦朱　之女與子阿發爲室曾付茶禮洋銀一百廿元後朱氏忽然逃逸旋有地保吳子餘及其夥馮上川串同某鴇婦來家指稱　寳爲院中逃　　搶未成前後來過三次意在訛詐其子奚阿發供亦相同阿寳供年二十歲母親朱氏因父故無依轉嫁倪阿囡小女子隨　倪家　無多日由母作主嫁與奚阿發爲婦後母親忽私自逃逸地保等將小女子誣爲某鴇婦之逃妓意圖强搶幸翁與丈夫同在家中未遭毒手其實小女子並無爲娼情事陳唐氏供朱氏母女嫁與倪奚　姓均是小婦人與王氏爲媒朱氏不知何故逃逸小婦人　不串通王氏現亦避匿不知去向此次地保因何串搶阿寳實不知情及傳馮上川到案訊問明府見馮頭戴金頂供稱武生明府　　爾旣是武生反爲地保作夥無恥已極又敢誣良爲娼任意訛詐不法已極飭差將馮大帽除下馮供並非地保之夥惟與　開一店亦無强搶阿寳之事前日探夥揚錦山帶同鴇婦大脚銀珠至鄉聲稱有妓女逃在奚蘭亭家央令訴同地保前在查問當經　蘭　答稱此女係憑媒聘娶武生故將楊與鴇婦勸回各散並無别情地保吳子餘供與馮相同明府判將馮上川與地保吳子餘交差　三日將楊錦山與大脚銀珠交案違十併懲陳唐氏交官媒看管亦限三日交到王氏及逃婦朱氏並著地保帮同找尋餘均飭退　再復訊 
[馬路工程局紀事]  
　　寗波府屬鎭海縣人常慶永前在南市廿三鋪地方開設醃臘莊曾與同業杜翔麟往來被陸續積欠貨洋五百餘元邇者杜已歇業常　向索取前欠一味游移前晚在新馬路中無端邂逅常重申前言而杜仍設詞延約後遂互　　捕房控訴捕頭王榮培以事關錢倩本不應理惟有滋鬧情事遂解至工程局請訊昨日總辦朱森庭明府提案研鞫社供一時無力歸還求爲寛限而常則堅請究追明府謂此事非本委所應理可赴地方有司衙門控追斥之使退○董家渡周成泰鹹貨行被吳衡舟積欠貨洋一百三十五元有奇　向索取延不淸理昨日扭吳至捕房轉解工程局請訊吳供欠洋是實惟求交保出外從緩措還明府准之 
[英界公堂瑣案]  
　　怡和紗廠洋人被王新高竊取棉紗十包報捕後經包探金阿三將王拘獲送案請究王供寗波人小　前由金琴孫作保在怡和廠司理帳目前日洋人忽稱缺貨十包誣指小的私運出外實不甘心署理讞員鄭瀚生大令商之梅　譯著押候查明復訊○舟子金姚三禀稱小的駕舟爲業前夜忽有陸裕堂馬新和自稱巡勇一躍登舟肆行搜索致將張姓所寄衣服一包强行攫去報捕後由包探胡阿吉查獲人贓今已解案求恩訊究陸馬二人同供並無此事大令著帶回捕房暫押候查明復訊○洋婦鎗茅控趙芝豐竊取絨毡及衣服等件經包探李星福拘案請辦趙供詞支吾大令判責二百板發回捕房管押兩禮拜○包探秦少卿禀稱李阿三在一洞天茶樓行竊曹阿庭水烟袋一枝由小的拘獲送案請懲李俯首無詞大令判責二百板帶回捕房　押一月○二百二十八號巡街捕禀稱前日小的巡至蘇州河畔見賊犯施阿本潛至金行善舟上竊取布衣一件因卽拘獲今特　案請辦大令判責二百板以儆○積竊沈阿卿在某洋人處竊取絨衫衣服已有數次前日又至龍飛馬行竊得地毡六條售與小車夫某甲經包探徐榮珊拘獲送案請究大令判責二百板交捕房管押三月 
[法界公堂瑣案]  
　　昨禮拜三朱明府蒞捕房發落各案細崽袁春泉私穿捕頭號衣至照相處拍照爲捕頭知悉解經朱明府訊供著照原斷先行枷示一禮拜期滿責放○在途搶奪衣包之錢阿六竊衣之王玉卿爲包探拘獲解經明府訊供昨日命提到案著照原斷錢枷一個月王枷半個月期滿分别責釋○流氓陳金金在小東門搶奪香烟將攤主擊破頭　控經明府訊供著重　二百板還押覓保○華利公司細崽周小毛竊取西人銀票掯不交還控經明府訊供著先行枷號一個月期滿責放○招商局巡丁丁根大與三十六個黨陳南鶴陸福　等串竊生油五簍爲司事察出送案請究經明府訊供吊到原贓尙少二百斤昨日命提巡丁丁根大船户王福生到案著各枷半個月期滿各責一百板陳南鶴陸福壽各枷一個月期滿各責三百板發攺過所監禁○全泰盛信局夥陸麗生不遵公堂傳諭將汕頭所匯太古全銀信仍行寄回經朱明府傳案訊供押候將原信交案昨日協興　貨店投案具保明府准其保出錦名洋行控欠祖不還之湯兆輝楊瑞才經明府訊供實因無力著將湯兆輝掌頰二十下還押揚瑞才飭探帶出覓保○江西上饒縣人張廷樞控傭婦金夏氏竊洋四百元迭經明府訊供責比矢口不承昨日飭探傳諭原告將金夏氏送縣辦理○太古洋行細崽顔德順竊取票銀六百九十兩托顧金生馬生元兌換金飾爲買辦知悉扭送捕房經明府訊　馬生元先交保顧金生著覓的實保人限五日内將顔德順交案○李秋泉李炳泉承接西人伊麽定棉花洋一千五百元届期無貨可交　西人具控迭經明府訊供勒限追繳昨日命提到案著各掌頰五十下李叩首求恩明府命還押再限五日如延　　　　 
 
 

Page 10

 
 
[金陵官報]  
　　十月初八日駐滬文報局候補道羅總統南洋兵　蘇松鎭陳旭南瑞兵船吳克威知縣陳紹唐均傳見儲材學堂候補道楊　　江蘇州府違缺府　　　知府勞元　同知章維鈞運判汪觀潮鎭江關差遣江蘇試用縣陳　均見同知朱寳　展假數日鹽大使劉保鳴奉示寫履歴○初九日法文繙譯候選縣丞游學楷見厘捐局　　　歐陽禀知赴大勝關　量木牌候補道違斌辭赴蘇見撫　新授蘇州府遣缺府許辭赴蘇知縣祿德禀知在　道署閱卷又沈承德奉委淮海公幹卽辭江寗縣戴禀知陶吳鎭　　回新科榜眼　壽田到親拜由京來揀選縣王紹經辭赴漢口　州營靈璧汛千總李維叩謝辭赴任補初七日大理事少卿盛會法國領事官白藻泰繙譯何世　均會江西知府　樹勳請補沐陽縣高振聲均辭江寗縣戴禀知赴陶吳鎭相騐○初十日辦理奉天礦務招商事宜工部郎中崔來臨由京來同知程文　交缷賓應厘捐差回直隷州方臻　由北　州回謝委襄辦二十四年分冬漕差指分江蘇試用縣蕭　昌由京來繳照到省委辦徐海賑捐知縣盛　懷均到知縣徐葆華州同陳方　均謝委府發審差江寗府檢校馮　　知恭迎得句　縣寳華山神龍到壇銷差鹽巡檢薛允誠奉示　　歴補昨日通判廿恕奉司委查通州海門積榖差卽辭○十一日駐滬文報局候補道羅傳見厘捐局候補道歐　禀知由大勝關丈量木牌回候補道阮祖棠禀知捐助徐賑　給花翖知縣鄭學書禀知銷兼辦南五六叚保甲差鎭江關差遣知縣陳冠辭准補儀徽縣舊江司巡檢于富　叩謝　知赴任卽辭未入汪蔭桐到由京來○十二日統領親軍等營劉見辦理奉天礦務招商事宜工部郎中崔來臨辭通判丁邦榕通濟門知縣但　翼　　門又冷利　儀鳳門均謝　　　差又朱賡旦到由蘇解餉來知州　國華謝委帮辦燕子　船廠差祥雲輪船耿朝泰禀知由滬裝元賓回補昨日通判沈樂賢奉委赴江寗府屬公幹　 
[蘇省官報]  
　　十月初四日正任蘇海防同知王用　禀辭回常昭内河厘局同知王秉　由木　厘局來委辦蘇兩省外海水師捕盜發審江蘇候補通　俞鳳琴由　　縣永葛炳庚禀知奉委淸理書局板刻　籍差江蘇候補典史徐可琮於九月十四日在寓病故藩轅牌示照得　興縣知縣萬立鈞撤任遺缺查有廻避　用知縣徐錫祉堪以酌　署理又調補吳江縣縣丞羅淦現已奉部核准應卽飭赴本任又太湖廳　頭司巡檢汪寯良撤任　缺查有候補主簿　寛潤堪以酌委署理又請補寳　縣縣丞恩厚現已奉部　部准應卽飭赴新任○初五日管帶太湖水師正前營儘先遊　許和生禀知巡河赴松江同知嚴恭壽禀銷發審局差並辭赴常州府發審差分發　蘇試用　知李修梅浙江人　京引見來省禀到知縣張恭彝海門崇明又周　錫金江　又黃楙江震川沙均禀銷抽　保甲差兩淮鹽經歴袁鎭湘由揚解餉來試用縣丞黃振鵬湖南人服滿領咨回省　　○初六日知府孫葆珪禀謝奉委調辦松滬局　巡差署蘇海防同知趙　耿禀謝奉委牙厘差總巡差知縣李筠禀知赴寳山塘工差又沈唐由松江府發審差次來○初七日　辦蘇浙外海水師捕盜發審候補通判俞鳳琴禀辭回滬縣丞徐炳　禀　雪鴈橋厘卡差准補崇海司巡檢魏程先禀謝委署武進縣小河司巡檢事知府孫葆珪禀辭赴松滬局總　差同知范鵬由滬回銷就醫假○初八日署蘇海防同知趙　耿禀知到牙厘局總巡差同知陳德濬禀銷上南奉　縣抽查保甲差並謝奉委上海樹木捐局差直隷州應祖錫　　奉委赴碭沛睢寗　幹卽辭知縣郭曾程交知代理丹陽縣任事回省兩淮鹽經歴袁鎭湘辭回揚州縣丞陳翊榮禀銷木瀆洞庭絲捐差五品頂戴指分江蘇試用縣丞鄭光弼安　人禀到巡檢蔡濟慶由寗來禀銷洋火藥局採辦差從九萬　　禀謝委署溧陽縣典史事並銷分松差遣○初九日府照磨唐佩金禀知浙江絲捐海防案内報捐花翖奉到部照准補寳山縣縣丞恩厚禀謝奉飭赴任撫憲德今日換穿灰鼠褂　補頭○初十日丁憂翰林院侍講龔心銘由滬來扶柩回籍户部主事胡祥鑅辭行赴滬知府彭文明禀知請假赴　北措資卽辭同知陳德濬禀知奉委調辦閔行厘同差卽辭知縣徐錫祉禀謝委署宜興縣事又沈唐禀辭回松江補用同知江蘇候補知縣朱鏡淸服滿回省禀到縣丞黃振鵬禀知赴寗見制憲江蘇卽用知縣　積政於本月初九日寅時在省寓三賢祠病故 
[皖省官報]  
　　十月初三日署銅陵馬德光到並辭銅陵縣劉佐宸辭候補通判周知縣胡登崧到赴宿松閱卷回楊學海辭赴太湖查礦務府經滕忠辭奉委赴上海　　礦價○初四日卽用知縣崔保齡到知代首縣下鄉勘　回淮北牙厘局解餉委員按照磨沈廷　辭候補直隷州吳則藩到起服來省李會芬辭奉營務處委赴江蘇探硝　價○初五日缷署休寗縣張奎漢到交代淸楚回劉寅度辭赴潛山查礦務○初六日知縣羅琳知奉撫台委求是學堂差藍和光到赴泗盱宣南提錢糧回巡檢嚴慶餘知奉首府委考試　查差○初七日候補道席匯湘辭行知府許以增提調知縣　月　許維傑均文案周啓運　庫縣丞繼格票判典史徐祖昶核對均知銷股票局差直隷州判丁何裔到赴　休　　提錢糧回同知龍鳳　知　求是學堂差縣丞鄭秉璘知銷查西門内　道巡檢桑潤沈瑞圖燈牌相李丙相吏目汪一鵠均彈壓福陰典史王國相王崇鈺均知奉首府委考試巡　差縣丞嚴恩培到赴頴州府措資回准補懷遠洛河司高其善到赴頴州府差遣回○初八日缷署頴州府通判張煥楨到太　縣典史陳需濤謝飭知赴任候補同知龍鳳　知銷股　　文案並辭奉撫台委赴湖北公幹知縣羅琳知接辦求是學堂程恩晉到赴和含全提錢糧回並委發審局學習杜師預到赴望江查礦務回州判倪善慶到赴貴銅蕪繁提　　回府經張慶孝知奉首府凌　試巡查袁汝梅到措資回縣丞鄭秉　辭赴五河鹽卡差遣○初九日候補知縣華國文到赴泗亳太霍提錢糧回吏目朱邦俊知奉臬台委接查西門内街道差○初十十一日候補同知葉炳章到解甘肅餉回　忠　到由泗州放賑回府經張茂榕到由蕪湖就醫回巡檢余家璠面試楊學震到奉鳳頴道委領銀元麟桂到　　　回 
[邗江官報]  
　　十月初八日監掣　司馬光宗禀辭赴省丁分轉乃鎔委泰屬總巡高　尹雨銷北鹽葉鹺尹祖泰辭解南京餉　程○初九日　分轉爲楨起復回淮松分　壽委總局文案差○初十葉鹺尹康　委靑口局薛鹺尹允誠委保甲局聽差分發大使石鹺尹點禀到 
[杭州傳道堂同仁經募淮徐山東賑捐八月廿五至九月初十日第一次淸單]  
　　求源子胡慈儉堂兩大善士各洋二十元樊孝友堂洋六元傳壽堂朱　玉各洋五元稀　書屋洋四元零五分熊詠舟四元陳秀汀二元六角六分周小東二元三角六分勤省堂金二元一角三分守　韓國恩韓田氏富陽鹽棧張祖培張祖堯翠娥　　堂吳七户各二元朱子蕃一元五角陸楚琴一元三角四分　叙堂鍾一元二角八分德潤堂一元二角念甫裹生毛慶祥中一山人了了生胡　華張恩榮曹永正張受之李石明呂業卿李樹蘭　　恩堂中山棉力子程永聰文　吳　齋王文齋汪琴　張蓉源王輔臣王玉書廿二户各洋一元馮福凝六角達善王燕來沈纘文沈竹舟四户各五角　　升陳潤甫維善堂世　堂趙立本祥號六户各四角馮文瑞三角徐子　二角八分程善士二角顧善士一角隱名氏銅洋三元無名氏銅洋一元以上共收洋一百十八元四角銅洋四元上海六馬路仁　差堂壽賑公所施則敬等謹誌 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十四年十月初六日京報全錄]  
　　宮門抄○諭旨七道錄前○奏　錫奏爲叩謝天恩籲請陛見摺○將軍貴奏爲假期已滿病仍未痊懇恩開缺摺○晉撫　奏爲揀員　補要缺知州摺○署齊藩豐奏報接印日期摺○湘臬蔡奏請陛見摺○皖撫鄧奏甄别知州片○十月初六日理藩院　儀衛光祿寺八旗兩翼値日無引見○卓公錫侯恩普會章各假滿請安○崑中堂等謝賞綢縀並謝　　恩○英年謝查城大臣恩良培福森布各請假十日○壽昌續假十五日○景運門奏派交冲之大臣派出卓公恩公　楞　汖　敏○　見軍機張仲炘○○新授陜西按察使兾寍道奴才錫良跪奏爲叩謝天恩籲請陛見恭摺仰祈聖鑒事竊奴才於光緖二十四年九月初五日接奉山西撫臣胡　之行知准吏部咨八月二十二日内閣奉上諭錫良著補授山西按察使等因欽此當卽恭設香案望闕叩頭謝恩訖伏念奴才蒙古世僕知識庸愚歴由晉暢牧令薦升東魯監司兾部量移愧乏消埃之報藩條暫攝渥承稠疉之恩兹復仰荷鴻慈櫂陳臬事自天　命伏地增　查晉省爲右捕要區臬司乃刑名總匯舉凡詰奸除暴察吏安民諸大端在在胥關緊要奴才愚昧深欋弗勝惟有籲懇天恩　准奴才趨叩闕廷跪聆聖訓俾得有所遵循以期仰答高厚生成於萬一所有奴才叩謝天恩籲請陛見並感激下忧緣由理合恭摺具陳伏乞皇太后皇上聖鑒謹奏奉硃批著來見欽此○○奴才貴恒跪奏爲假期已滿病難速　懇恩開缺回旗事　奴才於七月二十四　因觸發舊疾具摺請假拜摺後卽靜心調理無如肝經虚熱不時上冲心　焦急月餘以來病　迄未輕滅自拜摺之日起假期已滿卽擬　强銷假其勢萬不能視事欲再請賞假此地無醫無藥不能藉資奏效病軀戀棧久曠職守　心益覺難　奴才具有天良但能　挂何敢以到任未外藉病乞退不思振刷有負　養厚恩伏思奴才從前在京供職偶値觸發稍輕向不敢藉　請假自圖安逸以致一病不支奏請開缺後竟逾四年之外始就痊愈此次觸發心神恍惚精力雖形委頓尙能行走倘獲醫藥如法或可不致　　再四　　萬不得已惟有仰懇天恩俯准奴才開缺回旗就醫並請簡放烏里雅蘇臺將軍以重職守奴才年甫六十氣血尙未全衰早日就痊卽圖報効再奴才前請候摺内已陳明將將軍印信移交叅贊志銳暫管奴才留此亦屬曠職恭俟命下奴才卽行起身所有奴才假滿病難速痊懇　開缺回　調理緣　謹　摺據實瀝陳伏乞皇上聖鑒謹奏奉硃批另有旨欽此○○頭品頂戴山西巡撫巨胡聘之跪奏爲揀員　補要缺直隷州知州以重地方恭摺仰祈聖鑒事竊照代州直隷州知州劉鴻逵經臣奏叅革職業經准咨開缺並截缺報部在案所遣　衝繁難兼三要缺例應在外　選題補該州管轄三縣政務殷繁地居　要爲晉省北路門户表率稽察胥關緊要必須精明幹練之員方足以資治理查定例知縣以上官員如遇題調缺出准升調兼行又知縣以上應升缺出令該督撫將軍卓異引見回任候升人員先儘升用各等語查晉省候補直隷州知州雖有記名分發勞績保歸候補班並前先儘先曾任實缺候補本班　現任州縣以直隷州在任候補各員經臣督同兩司逐加遴選非現居要缺卽人地不宜未便稍涉遷就惟查有卓異候升介休縣知縣吳　現年四十九　係浙江烏程縣監生由候選知縣於楚　勦辦四川峨邊蠻　並防　秦隴逆徊案内彚保以知縣不論雙單月選用光緖元年十一月二十四日簽　武鄉縣知縣十二月初五日蒙欽派王大臣騐放領　到省二年五月二十日到任四年調補介休縣知縣六年五月十六日到任因歴年辦賑出力彚案奏保奉旨以直隷州知州升用八年三月調署太各縣知縣十年十二月飭回本任十二年大計保薦卓異並因俸滿併案給咨十五年三月初四日經吏部帶領引見奉旨　匡著回任准其卓異加一級仍註册候升欽此四月初四日到省飭回本任旋在蘇皖賑捐案内捐戴花翎十七年八月調署安邑縣知縣二十一年五月仍回本任該員在介休縣任内有承緝事主武體修　刼一案應以光緖二十三年正月二十三日三叅限滿起扣至二十四年正月二十三日四叅限滿該員先於二十三年十月二十七日調署絳州直隷州知州缷事應得降一級處分有歴次恭逢恩詔加級應照新章由部查級　銷此外因公處分例免核計該員穩練淸勤盡心民事以之升補代州直隷州知州實堪勝任惟題缺請升與例稍有未符但人地實在相需例得專摺奏請據布政使何樞按察使景星會詳前來合無仰懇天恩俯念代州直隷州知州員缺緊要准以卓異候升介休縣知　吳匡升補洵於治理有裨如蒙俞允俟奉准部覆再行給咨送部引見所有揀員升補要缺直隷州知州緣由理合恭摺具陳伏乞皇太后皇上聖鑒　部核覆施行再所還介休縣知縣員缺係衝繁難兼三要缺容俟接准部覆照例揀員另行請補合併聲明謹奏奉硃批吏部議奏欽此○○花翎二品銜署理山東布政使鹽運使奴才豐紳泰跪奏爲恭報奴才接署藩篆到任日期專摺叩謝天恩仰祈聖鑒事竊奴才接奉撫　張汝梅行知署藩司毓賢奉旨升授湖南布政使所遺篆務奏委奴才接署等因光緖二十四年九月初三日據署藩司毓賢將印信文卷移交前來當卽恭設查案望　叩頭謝恩祗領任事伏念奴才滿洲世僕才識庸愚由部屬外任道員尋遷連使一　　　愧澄叙之多疎再領鹺網仍涓埃之未報兹復恩榮疉荷屏翰重膺感戴之餘彌深兢惕查山左界連畿輔藩司職重旬宣値兹災　　仍　痍滿目舉凡籌工　賑　財用人在在倍關緊要奴才自維檮昧懼弗克勝惟有殫竭血誠實事求是隨時禀商撫臣妥爲經理不敢以暫時權篆稍涉因循以期　答　厚生成於萬一所有奴才接署藩篆到任日期並感激下忱謹恭摺叩謝天恩伏乞皇太后皇上聖鑒謹奏奉硃批知道了　　　○○一品頂戴調補湖南按察使廣西按察使臣蔡希邠跪奏爲恭謝天恩籲請陛見仰祈聖鑒事竊臣接奉廣西巡撫臣黃　　　知光緖二十四年七月二十三日奉上諭福建布政使著李經羲補授蔡希邠著調補湖南按察使廣西按察使　張廷　補授欽此聞　自天　惶無地當卽恭設香案望闕叩頭謝恩伏念臣豫章凡品　櫟庸材由俸滿廣西太平府龍州同知因援　出力保舉免　知府以道員儘先補用並賞戴花翎光緖十四年補授太平歸順道繼攺太平思順道在任八年俸滿兼得卓異於光緖二十二年併案送部引見於四月十五日恭荷召對一次渥邀訓誨周詳旋於五月出京蒙恩　授廣西臬司於九月十二日　抵桂林接印視　乃愧涓埃之未報計將及乎兩年撫時局之多艱思每榮於五内兹復欽承　命調任楚南檮昧似臣欋難勝任惟有仰懇聖慈俯准臣　京陛見跪聆聖訓庶遵循之有自恪奉宸謨並依戀之莫名稍攄愚悃再撫臣黃槐森現已出省馳赴鬱林督師　匪所有省中一切事務交臣與藩司游智開妥爲　理一時未便迎摺北上仍在桂林祗候諭旨台併陳明所有微臣感激下忱理合叩謝天恩伏乞皇上聖鑒謹奏奉硃批毋庸來見欽此○○鄧華熙片再勞績保舉候補知縣人員應於到省一年後察看考核奏明分别繁簡補用歴經循辦在案兹查有候補知州張守誠自光緖二十三年九月初六到省之日起連閏扣至二十四年爫月初六日　試看一年期滿例應甄　據署藩臬兩司會詳請奏前來臣覆查得該員張守誠事理通達勤　妥詳堪以繁缺留省補用除咨部查照外謹會同兩江督臣劉坤一附片具陳伏乞聖鑒謹奏奉硃批吏部知道欽此 
 
 

Page 14

 
 
[光緖二十四年十月初七日京報全錄]  
宮門抄○諭旨四道錄前○齊撫張奏爲黃河工程於西法不甚合宜摺○新撫饒奏爲揀員借補要缺同知摺○河督松奏甄别同知片○將軍依奏爲籲請陛見摺○十月初七日吏部翰林院侍衛處傾日無引見○　王等謝賞　　恩○莊王那王富康各　　請安○懷塔布徐會灃　賞朝馬恩○成端續假十日○内務府奏派致祭馬神派出毓秀○又奏攺派致祭宣仁　派出　○召見軍機糩璣許澤新○○頭品頂戴山東巡撫臣張汝梅跪奏爲遵旨察看山東黃河工程於西法不甚相宜據實覆　恭　伸祈聖鑒事竊臣承准軍機大臣字寄光緖二十四年八月初一日奉上諭王錫　奏山東現辦河工請酌用西法挖泥船及打椿機器以資補救一摺所奏能否施行著張汝梅察看情形迅速具奏　摺抄給閱看將此諭令知之欽此遵寄信前來臣查原奏内問泰西挖泥船用於通　各工及　身積　　處均可隨時深挖自免汜濫之患前山東撫臣張曜曾購此船試於河工因屬員不諳西法施用不能得力是以未見成效至堅築隄埝　如　西人打椿機器蓋以機器打椿其深可深入二三丈由稍疏漸至極密累至三四層遂放高堰椿之兩面嵌以巨石塞以雜和碎石之洋　障以泥沙則提根堤身之堅固遠勝於人方所修築西人治河之術尙多惟此兩法工省而價亦不奢最爲合宜等語　維治河之　疏　爲先疏濬苟得其宜别河身日益深通水行地中自無漫溢之患第疏濬之方自宋迄今代有制作而迄無經久不易之規西法挖泥機器船施於江南等處淸水河道疏通淤塞事半功倍光緖十三年經前撫臣張曜定購法國機器船在於利津太平灣及天津　子營等處試騐於　流之中　能　水不能穵泥遂復　還良由黃水渾濁扶泥帶沙而行停流無定機器難於旋轉運用蓋濬河器具輕則入水不深未能　力重　陷入　底行駛　艱而且旋穵旋淤難收實效海口則潮汐往來之處沙泥凝結如鐵名曰鐵板沙堅不可　更非機器所能穵取　江南等處　水　　　　自如者不同體察情形固非器具之不精亦非　用之不善實緣地勢　所限而黃流　淸水情形各異也至　器　椿誠　隄之良法然黃河　淤靡定無論立椿不　機無所施且水性湍悍披底淘根卽入水數丈亦難保無蟄　之虞考諸載籍古今治河之法前人言之屢　未　於黃河工程盡用椿　累隄者是不宜之明證也卽　椿石辦法以里許計之需費已屬不資况兩岸併計二千餘里工長資　欵無可籌實不敢以毫無把握之事輕於嘗試總之治黃本無善策惟束水可以攻沙非機器所能爲力臣仰荷天恩　　重任固不敢謬執已見自棄良圖亦不敢　就人言徒滋糜費除仍照歴年辦法將澡决各口督飭在工員弁妥速籌堵外所有遵旨察　東省黃河工程於西法不甚　宜緣由理　恭摺　陳伏乞皇太后皇上聖鑒謹奏奉硃批另有旨欽此○甘肅新疆巡撫臣饒應祺跪奏爲揀員　　　缺同知以裨地方恭摺仰祈聖鑒事竊據新疆布政使丁振鐸會同　迪道兼按使銜　效蘇詳稱吐　番直隷　同知朱冕榮補授　化府知府應以光緖二十二年十一月十八日奉旨行文第五日起按新新疆照限减半司算二十三年二月初五日　爲開缺日期所遺吐　番直隷　同知係　繁難三項要缺亟應　員請補　重職守查新疆舊　各缺經前撫臣劉錦宲奏准援照甘肅變通章程　　又章程内　甘肅候補人員調赴新疆差　准其遴選　　又定例知府同知凡係歸候補班補用者無論應題應調之缺令督　　量才具人地相宜者悉准補用各等語兹　　番直隷　同知要缺於通省現任人員　　　遴選時實無堪調堪　之員惟查　候補知府　慶宲年五十四歲湖南　潭縣人由又童投効湘　於肅淸陜北並克復　　　州　　内保三　選用　　　平　　金積堡　　　内保免選本班以　丞分省歸候補班補用湯平西寗回逆克復大通縣案内保俟　缺第　知　補用克復烏　本齊瑪納斯各城案内保免補本班以知縣留於甘肅　候補班前補用並戴　翎攻克達坂城　巢並　克吐魯　城案内保加知　銜換戴　　新疆南路肅　案内保免補知縣以同知　隷州知州仍留原省歸候補　儘先卽補五次　平邊宼案内保　補本　以知府仍留原省　候補班前儘先卽補六載邊　　内保加鹽　使銜光緖十一年　新候補十二年二月委　迪化直隷州八月　　一日卸　　四年五月委署　吉沙　直隷廳同知十六年九月借補斯缺經部覆准十七年調　温宿直隷州十一月十七日交卸同知十　　二日按　州篆新疆城署各工　内保俟補缺後以道員　　是年十二月初一日　卸十九年三月因病開缺回籍調理二十一年五月病　　湖南巡撫　大澂騐着加者堪以起用給咨回新二十二年九月　八日到省二十三年二月二十四日代理迪化府知府四月二十六日　　　　李廳宲幹練篤誠辦事妥洽正署各任内措置裕如　情愛戴從前亦無叅　案件以之借　吐魯番直隷廳同知要缺　堪勝任查該員　　起用　　地省分有應送部引見坐補原缺之例惟新　留省人員補署各缺歴係　援變通　程辦理均未規復定制該員在新二十　　　形就習　著政聲且從前曾經　補同知現因要缺需員人地實在相宜應請援　變通章程　其借補以資治理等情詳請具　　前來臣　　員　慶棠老成練達勤謹樸　　司等陳請借補同知　照變通章程因地擇人起見合無仰懇天恩俯念要缺需員准以候補知府李　　　補吐魯番同知要缺實於地　　裨如蒙俞允俟奉部　併案給咨送部引見以符定例謹會同　甘總督臣陶模恭摺具陳伏乞聖　　鑒訓示謹奏奉硃批吏部　奏欽此○○松椿片再試用同知等官到工後扣足一年應行　别出具切實考語分别奏咨歴經　　　案兹查有南河試用同知　翌淸年三十八歲湖北咸寗縣人由監生　捐同知攺指南河試用光緖二十三年三月二十八日到工扣至二　　　三月二十　日一年期滿又南河試用同知何原贊年二十六歲山西靈石縣人由監生報捐縣丞復捐升同知指分南河試用光緖二十　　　月十二日　工扣至二十四年八月十二日一年期滿均應照章甄别奴才詳加察看雷翌　謹飭安詳　委勤　何　贊明白勤謹從公　　　以留工照例補用除　該員等履　　册咨部查核外理合　片陳明伏乞聖鑒謹奏奉硃批吏部知道欽此○○奴才依克唐　　　　爲　職届期循例　　　見恭摺仰祈聖鑒　竊　道光十二年正月初七日奉上諭　降旨將各省將軍都統副都統等員另　　　　進　之例停止　於到　之日起扣滿三年奏請陛見等因欽此欽遵在案奴才於光緖二十一年蒙恩補　盛京將軍曾經　請　　　　月十八日奉旨卽赴　　　庸來見欽此奴才遵於是年十一月十二日到任連閏扣至本年十一月十二日三年期滿伏念奴才蒞　　　　遼南初復之時　痍滿目　饉薦臻流民懷土失歸散勇勾　爲患　以　材身際其艱不克　任爲懼幸賴成福四境又安善後　　　　　　近雖旅大議阻後　　日滋但界限旣分無虞侵軼恭湖光緖十四年秋　奴才在　春副都統任内遵旨八覲旋蒙　放黑龍　　　　　已逾五稔今奉職　都又三年矣述職届期瞻依倍切合無仰懇天恩依准奴才趨叩　廷跪聆　　俾地方内政外交　　　　　　　時自効不勝慷切待命之至所有奴才依戀下杭籲請陛見緣由理合恭摺具陳伏乞皇太后皇上聖鑒訓示謹　　　　　　庸來見欽此 
 
