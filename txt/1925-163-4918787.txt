# 1925 - 163 - 4918787

 

Page 1

 
 
1;第一萬八千七百八十七號;中華民國十四年 西曆一千九百二十五年六月二十號
星期六 * *   
 
 

Page 2

 
 
1;第一萬八千七百八十七號;中華民國十四年 西曆一千九百二十五年六月二十號
星期六 * *   
 
 

Page 3

 
 
1;第一萬八千七百八十七號;中華民國十四年 西曆一千九百二十五年六月二十號
星期六 * *   
 
 

Page 4

 
 
1;第一萬八千七百八十七號;中華民國十四年 西曆一千九百二十五年六月二十號
星期六 * *   
 
 

Page 5

 
 
1;第一萬八千七百八十七號;中華民國十四年 西曆一千九百二十五年六月二十號
星期六 * *時評 
[交涉移京（冷）]  
　　據北京外交團之通報滬案交涉爲六委員權限問題已由滬移京夫交涉之在滬在京一也事實不能因而移也是非不能因而移也國人之盡力不能因而移也故或以是而行朝四暮三之策非所能售也唯有一端稍有相異者則移京後之交涉决不能若在滬之能速决對之之道亦當略爲變換而已 
國内專電 
　　北京電使團通告云赴滬委員團原只有調查責嗣擴充範圍與華人表接洽交涉惟華代表所提要求有數項超越委員權限外正就回京之途并謂已向外部表示公共租界組織法及審判制度可在北京討論上海案件可按公理迅速先行了結等語該通告係聲明並未破裂意（十九日下午九鐘） 
　　北京電六國委員宣言滬案停頓即行回京係某國委員主動再則美方對滬案不如日前𤍠誠六委員漸趨同一態度見巿民大會尙反對十三條謂將責任加之華方作爲暫停無非促華方之就範並非根本破裂昨外長持蔡曾電入府段主徵外交委員會意見（十九日下午一鐘） 
　　北京電使團密息近六天東西各國關於中國問題六國政府正在交換意見形勢非常重要詢以内容不肯說（十九日下午一鐘） 
　　北京電使團對滬十三條本允五條以英人麥克斯被殺西捕葛懸被毆英方復提異議須附加但書條件（十九日下午一鐘） 
　　北京電蔡曾電告六國委員巧（十八）夜離滬滬案爭持無結果幹鑒本日北上滬案只有移京交涉（十九日下午九鐘） 
　　北京電英首相出席國會力誣我赤化認滬領事有理朱兆莘請政府申辯 
　　（十九日下午九鐘） 
　　北京電施肇基電美學界建議美政府勿干涉華事謂排英日貨結果美當準備華人所需品運華等語（十九日下午九鐘） 
　　北京電日使照會外部漢口日商被毆致死傷現在各地日僑生命財産望貴政府負保護責任請注意（十九日下午九鐘） 
　　北京電皓（十九）三點外部開部務會議商六國委員離滬决照會義領袖公使謂滬案在滬交涉本係貴公使等所建議今突然中止顯見貴國方面毫無誠意益足證明交涉停頓之責任實在英國方面則此次各方華人所受種種之殺害更當由英國負之等語又議答覆使團六國照會决駁覆理由謂大使十七日照會所述極爲範統查各地民氣激憤均對英界表示鎭江案早已了結而漢口案九江案及上海戕英員案均係英捕房慘殺多數華人所生反響其責任實在英方各公使所慮不靖政府已一再命令保護僑商斯固毋庸深慮云云即依此起草明日閣議後送出 
　　北京電皓（十九）十點各團體代表見朱深鹿鍾麟劉乾初發言上次請求停止交涉及對英斷交問題如何朱答滬案有交涉餘地斷交辦不到又問滬交涉破裂如何朱答並未破裂又問十三條彼方或全認或半認或不認如何朱答須與外交當局磋商方能奉答又請以工代賑及籌欵請政府速行朱云鄙人亦請願諸君兩事一爭外交須戒衝動二對外傳單勿謾駡免爲交涉枝節（十九日下午九鐘） 
　　北京電張作霖語人張宗昌軍權收速問題已辦妥現僅剩京畿駐軍問題有待於中央及友軍之維持吾軍的誠意耳 
　　北京電張作霖出關期又改爲節後以京畿駐地尙未商妥（十九日下午一鐘） 
　　北京電京報界以贛代表何某要求將新華晚報案交軍法裁判羣起詰何荒謬 
　　北京電今日財李與華比銀行商墊欵二百四十萬且以比國金法郎案收入爲扣還已商妥端節財政連五月份鹽餘及六月之半月約數可得六百萬政費已夠但張馮兩方須給一𢿫數故再須籌二百萬 
　　北京電府議發一萬六千萬鹽餘庫劵𢿫理一切鹽餘擔保證劵利息六釐二十年還清每年抽簽還本八百萬因近年鹽餘每月平均三百五十萬即以每月一百五十萬爲新庫劵基金二百萬爲政費基金所有九六債一四庫劵兌換流通支付等劵一律收回易以新庫劵新庫劵由鹽務稽核韋爾敦擔保每月積存鹽餘百五十萬爲本息半年付利按票面百分之三合常年六釐韋爾敦契約本係明年滿期今以明令交韋保管基金韋甚贊成（十九日下午九鐘） 
　　北京電孫岳副官于蓮峯由京運子彈銅殼數百箱赴洛（十九日下午一鐘） 
　　北京電日大食男赴張家口見馮玉祥并赴戈璧旅行（十九日下午一鐘） 
　　北京電交部以青佐海線主任嬉八郎擅稱青島電信局長以日本文字及大正年號印塡類似委任狀之信託書有背中日協定請外部向日使抗議（十九日下午一鐘） 
　　北京電朱兆莘呈駐英愛蘇尼亞公使請速訂通好條約請電示開議部覆可試談　　北京電府擬孫寶琦爲駐俄大使因張作霖近來對李家鏊不滿故（十九日下午一鐘） 
　　北京電閩電高義敗潰後盧興邦員與周蔭人接洽時局漸安（十九日下午一鐘） 
　　北京電粤電譚延闓受傷胡許譚各軍已足抵制滇方援軍滇唐在粤勢力全滅 
　　北京電財部息兩月前府允給陳炯明二十萬嗣林虎要分未發近已將欵移作緊急政費林代表昨宴政府要人希望補發 
　　北京電正陽門樓現復由鹿鍾麟派隊一營駐守（十九日下午九鐘） 
　　天津電日領館定禡（二十二）開司法會議列席者聞青島尾田原·奉天三田勝·上海金澤潔等 
　　天津電嘯淮陽護軍使馬玉仁由浦來津效（十九）王印川晋京 
　　天津電一中劉仲譽陳寶琛效（十九）阻學聯會在該校開會 
　　天津電陸長吳光新所部奉軍兩梯隊已全開京畿津設司令部近已移京 
　　天津電東北軍常執法處長將冒充軍官私造關防在京東八縣詐擾地方之孫興邦效（十九）訊明正法（以上十九日下午四鐘） 
　　漢口電滬漢案救濟會决推各法團領袖爲副理事長勸募捐欵蕭捐五千元陳嘉謨捐千元爲之倡蕭由中行匯二千元交滬商會分配罷工工人又電告漢案已提嚴重抗議請主張公道 
　　漢口電漢領團巧（十八）訪蕭蕭派馬車歡迎並派衛隊營長率騎兵隨護入署沿途密放步哨談話約一小時聞與漢案有關 
　　漢口電蕭英案株累各界多人敎職員李漢俊王仲友褚滙宗等在緝捕中敎職員聯會擬具呈解釋許鴻巧（十八）午被捕 
　　漢口電漢案交涉交署秘不宣布各法團又皆緘口消息沉寂極可慮　 
　　漢口電北京工大學生八十餘人來漢宣傳救國運動住法租界各旅館巧（十八）被軍警勸令回籍（以上十九日下午三鐘） 
　　張家口電日本倉男爵晚八時到張隨員爲河野久大郎增永常雄遠俗篤次郎秋元雄治石田健一郎林龜等下榻日領事署馮派外交處長唐悅良代表到站歡迎 
　　張家口電此間創設西北軍人基督協進會其組織督辦下爲董事會其下分演講編輯音樂遊藝等部預定宣傳牧師五十人　　張家口電張垣交涉員沈庸辭職外部有派包世傑說（以上十八日下午四鐘） 
　　哈爾濱電格蘭德將回俄報告東路近事格向吕榮寰商開理事會謀解决懸案 
　　哈爾濱電伊局長挑剔東路新添華員百人與審查會不加俄委員有關爲謀路務進行中俄職員須互推誠意華員尤須用方法籠絡如僅駁拒感情傷而事益難辦 
　　哈爾濱電督辦公所對九四案經過備長文覆外部 
　　哈爾濱電各洋行華員議募金援滬工人警察不准開會華員擬不開會募金江浙工商聯合會議决募金此會十九爲西衣工都寗波上海人（以上十九日上午十一鐘） 
　　青島電公署發起援滬捐欵各機關人員按等級捐納由薪俸扣留 
　　青島電官廳將布告嚴禁非正式團體自行聚衆演講募捐防碍秩序（以上十九日下午七鐘） 
　　濟南電今日商界各團體在公團開濟南商界滬案後援會到數千人即日成立公推理事幹事數十人議决實行經濟絶交通電京滬與各省法團力爭滬案 
　　濟南電旅濟鄂人在湖廣會館開會討論救濟漢案誓力爭（以上十九日下午四鐘） 
　　宜昌電學生請商會墊欵滙滬商會長江不允但個人認捐洋二百元划舟千餘議决馬（二十一）作水面遊行大示威 
　　宜昌電漢慘殺案詳情到後各界益憤厲學生準備二次示威游行（以上十八日下午三鐘） 
　　長沙電章炳麟褚輔成等二十餘人銑電趙主張舉國軍界盡釋舊嫌武裝衛國一致對外趙頗贊同 
　　長沙電雪恥會選舉各團體代表改組就緒定皓（十九）開執行委員會支配職務援助青滬工人募捐處以各方捐欵甚𤍠心現募集已近兩萬元該處巧（十八）又開會議决派員擔任催募與勸募並電常德劉賀兩長贊助委員來常勸募（以上十九日上午十二鐘） 
　　長沙電乾城縣議會電告川軍蹂躪乾城房屋灰燼人民死傷甚夥老幼轉徙無家可歸請發急賑 
　　長沙電京秘書廳删（十五）電趙滬案發生全賴各省鎭靜對外言動愼重免貽口實　　長沙電議會巧（十八）開會討論救濟滬案各議員均自由認捐至少以三十元起碼其不在省之議員由同鄕代爲書捐該會並主張通電各省開辦工廠以便容納此次失業工人 
　　長沙電楊永清旅長電趙寒（十四）佔領麻陽之岩門離麻城僅隔六十里熊克武湯子模將由麻退向芷晃入桂 
　　長沙電趙令各軍協勦鄂邊土匪 
　　長沙電議會反對川軍假道洪江會同入桂將咨政府嚴行制止如川軍不服即將其解散（以上十八日下午一鐘） 
　　香港電胡漢民巧（十八）召總商會巿商會代表到省署會議請商人助政府掃除反革命者胡并謂香港沙面工人爲滬案醖釀罷工將成熟我粤商人對罷工回省者應予經濟糧食援助巿商會代表答此事關係重大可於哿日在總商會開會討論辦法　　香港電蔣介石篠（十七）槍决陳天太 
　　香港電大本營巧（十八）晚會議討論統一軍民財政及禁煙賭辦法結果頗佳 
　　香港電當局决裁民産保證局 
　　香港電帥令裁兵工廠委員會 
　　香港電省銀業行今日開巿 
　　香港電楊坤如奉許崇智令在惠招集舊部被駱鳳翔鍾子廷拒絶 
　　香港電港吏撤封中國新聞報釋被捕記者陳秋霖楊大悟該報準備復版　 
　　香港電港華民司發表意見如港工人因滬案罷工即驅逐罷工者出境 
　　香港電許崇智大汕銑接蔣介石二次電謂省局初定反側仍多我軍如再回師潮梅以後又必爲别軍所乘不如仍將潮梅交回陳軍兄速回省主持許因此即請謝文炳到總部商交回手續篠（十七）完妥許即晚乘綏陽輪返省臨行出佈告云本總司令爲鞏固粤局起見决以潮梅收入交與林洪葉各部粤軍公開分開分配而以彼此合作爲條件自本月銑（十六）起實行此後本軍不再取用潮梅各屬一絲一粟 
　　香港電香港省港澳公司各輪船海員罷工今晚該公司上省夜船停開惟其他華人公司各輪如常上省 
　　香港電沙面怡和洋行接起落貨工人函定馬（二十一）罷工 
　　香港電盛傳來往香港江門之大利輪船昨晚在横門沉没惟未徵實（以上十九日下午八鐘）　　厦門電汕　洪兆麟部銑（十六）進至龜湖頭塘迫潮州許軍守潮僅楊錦龍一旅許崇智派張國楨赴留隍謁洪銑夜偕謝文炳返汕見許解决接防程序篠（十七）晚六時許與屬員乘綏陽離汕臨行佈告略云滇桂軍謀叛政府下令討伐本總司令爲鞏粤局决以潮梅收入交現駐閩贛邊境林洪葉各粤軍以彼此合作爲條件各蠲成見共紓粤難月來代表往還磋商就緒决自銑日起實行此後本軍不再取潮梅一絲一粟願繼防部隊舉合作之實許軍餘部向揭楊退郤 
　　厦門電周蔭人四路攻尤溪第二路以孔昭同部四十八團任之省訊·盧興邦已撤退樟湖板防軍省軍蘇旅有佔溪口訊 
　　厦門電滬學生聯合會代表林堯階皓（十九）赴汕（以上十九日下午十一鐘） 
　　福州電篠（十七）日後援會開會周薩代表均到並决再領銜通表示官民一致對外　　福州電省軍有已佔尤溪口將以二師長爲條件說（以上十九日上午九鐘） 
　　鄭州電路政司司長劉景山通電各路局謂本部人員對於滬案異常憤激請各路員一體輸捐援助輸捐分普及持久二種普及謂不論薪俸厚薄隨力佽助持久謂按月各捐三十分之一以滬案終結爲止公議主張第二種爲多（十八日下午六鐘） 
　　鄭州電國民第三軍司令胡德夫帶兵士二連昨晚赴洛陽建國豫軍參謀王佐賓帶兵士二連今晨由洛過鄭開赴許昌 
　　（十九日下午六鐘） 
　　蚌埠電霰（十七）亥奉第一軍砲三團二營連長計鋐率全連兵士押運大砲十六尊過蚌北上 
　　蚌埠電蚌學界共募洋一千五百餘元交敎育會唐聲灝高性存送滬（以上十八日下午六鐘） 
國外專電 
　　紐約電中國學生聯合會及全美華商已組織後援委員會贊助上海罷工者及政府代表惟盼勿施暴舉堅行抵制並終止國内黨爭俾一致對抗外人之帝國主義本星期將在芝加哥召集全美中國學生代表大會領袖華商及學生均加贊助此間盛傳美國交委員會會長波拉氏將致電上海美人有所勸告 
特約路透電 
[外交團發表在京談判滬案]  
　　十九日北京電有關係各國代表今晨開會後發表公報略謂有關係國外交代表所派赴滬之委員團奉命專事調查後經擴大其權限委員團遂與中國代表開談判中國代表提出逾越委員團權限之要求委員團審閱後即回京報告有關係國之外交代表曾向外交部聲明願即開談判不加延緩彼等之意根據公道與平等立即解决滬案本身事當爲雙方首先同意之目的今中政府如表示願意則有關係國之外交代表願各請命於本國政府許其以最友好之精神討論在滬提交委員團關於公共租界之組織及公共租界之司法制之建議 
[各地對於滬案]  
　　十九日天津電此間大局甚安靜無罷工事運動者甚形活動惟專關在華字報作排英之宣傳及在華界張貼文字各學校均停課英租界仍由奉軍官恊間租界巡捕巡邏 
 
 

Page 6

 
 
1;第一萬八千七百八十七號;中華民國十四年 西曆一千九百二十五年六月二十號
星期六 * *　　十八日漢口電此間大局安靜學生二人自滬抵此擬勸衆排貨北京亦有學生約十人抵此領事團定今日午後與蕭督會晤今晨此問接電謂星期三日重慶發生暴動英領事署已經委棄許外人均避居江之對岸聞亞細亞火油公司爲軍隊占據英砲船台爾號已開往調查華人電稱英領事署爲軍隊占據諸外人被逐離城　　十九日香港電往來香港澳門間之英船瑞泰號之中國海員已宣布罷工港粤澳汽船公司已停開廣州班續電云海員罷工現展至往來沿海各口岸之英船某學校之中國學生已罷課現派代表至廣州商團已接戒備之命令各重要事務之機關現有武裝警察守衛以防僱員受脅罷工 
　　十八日廣州電學生工人巿民昨日午後在廣州大學開大會决議實行罷巿並抵制英日美貨罷巿日期未定謡傳將在星期六日或星期日實現今日將續開會議沙面已戒備一切 
　　十九日東京電日日新聞評論上海談判之决裂謂日本當局對於北京政府直接談判之最後解决頗抱樂觀惟各報皆恐目下之决裂將激成他處之風潮 
[英議院中之滬案辯論]  
　　十八日倫敦電工黨議員特萊夫良氏今日在下院動議關於中國時局之辯論有人問政府今將何爲張伯倫答稱英政府將保護在華英人之生命財産凡加於英人或英人産業之各種損害英政府將使中政府負責不能示弱或猶豫此爲英政府之根本職務無論何種英政府必執行之此非爲時局之補救法但屬因亂事而起之必要辦法云 
　　十八日倫敦電工黨議員特萊夫良今日在下院言中國情勢嚴重之可驚程度承認英政府保護英人生命之需要並允許工黨在此方面之扶助但謂風潮發源於勞動而事變則由不適當之槍擊而起英國現用武力以援助資本家開拓行爲云外相張伯倫答詞略謂勞動情形誠爲不佳但英政府無時不盡力以謀勞工待遇之改良此次風潮之根不僅在此張伯倫言至此乃述中國各處散漫而無政府者之不滿與觖望情形謂列强遇此情形雖在華會曾表示好意與合作然除旁觀外不能有何作爲云張伯倫否認開槍之命出於輕率之說謂直至捕房受危而其中槍械將被搶奪時始有此舉云張伯倫又稱英政府極願盡力以促成中國之穩定並擬商諸他國以便利中國關稅會議之儘速召集希望以列强與中國之好意英國可助導中國經過此困難時代而成植立於平等與公道的穩固基礎之政府云自由黨領袖喬治稱希望凡在中國有關係者皆有代表出席於此會議又稱上海納稅人中之出資最多者厥爲華人但巿政局中竟無華人代表繼稱美國用拳亂賠欵以西人觀念敎育中國少年其意雖善其效果則大惡因華人學成歸國後所用非其所學也故此輩易爲觖望不寗者之領袖渠希望英國勿蹈制服拳亂一役之錯誤勿牽纏於中國境内之孤零的行動云工黨領袖麥克唐納爾稱此次時局非由於暴動或騷擾亦非由於作亂者之運動政府之堅定手腕須輔以甚慷慨之諒解云 
　　十八日倫敦電外相張伯倫答工黨議員特萊夫良氏在下院所發關於中國時局之辯論其詞如下 
　　特萊夫良君說明渠非訾議政府所已行之事渠僅欲知政府將來所採行之政策故余所須辯明者非加於政府之任何訾議余所須答者亦非此種訾議但余有不能已於言者特君對於時局之意見過屬表面的凡眞知中國歷史與時局事實者將覺諸君須較特君格外深進方能得目前中國事態之眞解余於此將有所言而在述余更大觀察以前爲免除議會起見余須預爲聲明者目前英政府及從前或以後任何英政府皆不鼓勵中國工廠内之惡劣待遇亦無不盡力於勢力所可及之處提高中國勞工待遇之程度余現爲此言以免余詳言大局時人或視余爲漠視中國工業制度中所有之惡劣情形但人亦未可以爲特君之言盡爲余所承認特君所言出於中國報紙是何報紙余不知之即其所稱僱用童工一節余亦不承認其全屬事實或半屬事實也吾人皆知勞工狀况不與吾人所可願其然者相同無論目前或其他英政府、 
皆不荒棄其運用勢力以改良勞工狀况之職務或志願余今請宣讀已允在國會宣佈之白皮書中公文一通此文約今年六月十日外部秘書致駐滬英總領事巴爾敦者文曰余奉張伯倫君之囑奉告閣下張伯倫君已接到上月三十日白拉特君來文呈報擬設法將童工委員會報告書第三篇所載之條陳再由上海工部局立法施行等情閣下與白拉特君主代理時對於此事之活動張伯倫君頗爲欽佩並贊同上述來文中所呈報之行爲此後一切發展均願詳聞倘仍不足法定人數致成僵局則擬行何種方法此層尤願知之云云下院於此當可知吾人欲謀更良之勞工狀况而袪除不善待遇並可見無論英政府是誰執政皆努力於此目的矣余所言已多敢乞全院注意此問題之重大狀態諸君若不以適當之眼光觀察近數日内發生之事變則永不能得一確當之决斷或知目前觖望眞正補救之所在中國於歐戰時施惠於協約國及其與吾人參與共同戰爭所盡之力吾人猶記憶而感謝之戰後所開華盛頓會議即特萊夫良君所述者列强之在華有利益者均有代表與會衆心如一皆願輔助中國脫離所遭之困難余敢乞全院一思其困難之爲休就吾人之見地吾人所須經營者爲大戰後之善後大事業無論爲交戰國或非交戰國皆有善後之必要中國之處境則特别困難中國幅員之廣大人口之衆多及各省間之歧異吾人想像中實難詳言之在歐人視之中國非爲一國幾爲一大陸中國實爲若干國之聚體而非完全團結各省皆嚴分畛域中國人口幾占全世界人種五分之一（未完） 
[對於德國安保約之覆文及情形]  
　　十八日倫敦電今晚發表白皮書内載法國覆德國保安公約提議之文此項覆文歡迎德國所採之步驟但謂現不可不先知德國對於若干問題之竟見因此種問題先須有一種協議俾爲將來談判之根據也如德國加入國際聯盟會則此協議方可成立再者欲謀保安不能牽涉和約之任何修改云覆文言及與來因河有關係國間之公約謂來文未列入比國安知比國必須顯然在有關係國之内云覆文對於締結公斷條約擔保法律上與政治上衝突之和平解决一層謂在法德間公斷條約應適用於各種爭端除將特别規定者外不留强迫行爲之餘地而在比德間此約亦屬必要此種條約之導守以參加來因公約之各國擔保之庶有一方面不允將爭端提充公斷或不遵行公制而用武力時各國之擔保即可見諸實施云覆文聲明法國歡迎美國之合作又稱法政府甚望接德國覆文可使談判早開以成立新而有效力之和平保証云 
　　十八日倫敦電英相包爾温今日在下院稱下星期三日討論外部預算案時可辯論保安公約 
　　十八日柏林電聞關於保安公約之事在數星期内必即有决議官塲現未表示意見似認法國覆文爲滿意惟外長史特萊斯曼博士聞對於德國必須先加入國際聯盟會而後公約方可實施一層不甚贊同 
[法内閣之將來]  
　　十八日巴黎電班樂衛政府漸不爲急進派及急進社會黨議員所擁護故有不久將被推翻之象急進社會黨昨開理事會通過一議案主張仍進行左翼諸黨之政策前總理赫理歐機關報加以批評謂左翼對於政府之擁護必難持久内閣命運不久可定云凱勞氏理財政策爲衆不滿意之主點同時晨報稱班樂衛認摩洛哥時局爲關國家之最重大事因全部殖民地皆將因此震動也苟得國會之多數則渠將照常進行不問各黨派之態度也云 
　　十九日巴黎電法國左翼諸黨開會時社會黨聲稱决計不擁護班樂衛但若左翼黨中有他人組閣願施行赫里歐之政綱者則社會黨願擁護之云惟班樂衛以爲共和黨議員贊助其摩洛哥政策故渠仍可進行云 
[意國對於英美債務之談判]  
　　十八日華盛頓電駐美意使已照會國務卿凱洛氏謂意國願開正式談判以清償欠美債欵云國務院現稱此項談判定六月二十五日開始 
　　十八日羅馬電意政府通告英政府聲明準備開始談判關於欠英債欵之友好的辦法 
[探險家失蹤之出險]  
　　十八日紐約電北極探險家阿孟曾等六人皆已安抵斯譬資堡 
　　十九日倫敦電每日郵報紐約訪電稱阿孟曾未能直達北極甫過王灣與北極間距離之半煤油已告罄故被逼降下而海上飛機則因冰凍不能利用云 
　　十九日瑙威京城電瑙威政府電賀探險家阿孟曾出險並歡迎其回國 
[美名人逝世]  
　　十八日紐約電上屆總統選舉時被舉爲進步黨候總統之拉福勒特氏現已逝世云 
公電 
　　北京通電各省衙門均鑒臨時執政令安徽省長王揖唐迭請辭職情詞懇摯王揖唐准免本職此令特任吳炳湘爲安徽省長此令督辦安徽軍務善後事宜鄭士琦未到任以前著吳炳湘暫行兼署此令參謀本部呈科長張士鑑因病辭職應照准此令參謀本部呈請任命李梅爲科長應照准此令京巧（十八）印 
國内要聞 
[北京通信（隨波）]  
　　滬案起後之外交總長 
　　近數日中忽然有外交總長沈瑞麟消極之說外間頗以爲疑蓋值外交緊急之時在野名流方起而爲外交上之援助豈有身當其衝之沈瑞麟而反畏難退縮致於消極今據接近沈氏方面之人言沈爲外交次長多年以謹愼稱雖手腕欠靈活而舉措尙穩健對近年外交擋案能詳悉顚末者在今日外交界中除沈氏外殊不多覯歷任外交總長迭有更換而沈始終不動其故亦即在此此次沈升任外長完全屬於資格問題對段方亦頗能合作不料滬案突起其始沈即爲段方所不滿謂其應付迂緩迨後三次抗議毫無結果說者以沈不應攏統照會使團而不單獨對英使抗議均指爲手腕錯誤雖沈謂此種辦法所以留一綫轉圜之地然今日以此說攻擊沈氏者尙大有人在最近漢口案發生九江亦有交涉沈以一波未平一波又起頗感困難有人即以此建言於段祺瑞謂外交愈形擴大沈似不能勝任宜以一手腕靈活者當其衝段亦以爲然此說爲沈所聞沈雖不快然能於此時卸責未嘗非計不過以此次去留與前途命運有關故尙在考慮中辭職之說似未道及也 
　　另據段方人言則謂沈已向段口頭露辭意段以沈始終未有具體辦法日惟以書面與外團作文字之爭何時了局沈果堅决求去亦不堅挽當擇一手腕靈活者登臺前兩日頗有人爲顧維鈞說項謂顧辦外交頭腦頗清楚若用之成績必在沈上段對此建議亦未嘗不可惟段之左右則謂顧直系色彩太深若引用顧氏恐遭物議薦之者又曰顧若敢上臺必有成竹在胸當以人材爲重不必有黨派成見但段之左右終不願引用頗欲以顔惠慶繼沈然顔自知辦理英國交涉向不甚得手亦未敢上臺最後經某名流向段方表示謂梁啓超對於滬案頗有研究不如用梁且微露梁自願登臺意段因梁爲研究系首領亦尙在躊躇中也 
　　惟沈外間旣不否認消極亦不表示辭職其眞意在稍緩數日觀望形勢今日段因英代辦公使對漢口案抗議之答覆後曾召集全體閣員及軍警當局開一特别會議會議結果已定有三種辦法分途進行（一）容納第三者調停之意思滬案縮小範圍交涉（二）漢口九江案件另行辦理（三）京城及外埠羣衆運動設法使之鎭定以免使團藉口爲排外近孫寳琦等與沈交好者均勸沈勿辭沈當亦不能不稍忍耐且梁啓超爲避嫌故今日下午業已赴津非不得已想段亦無更易外長之必要也（六月十五日） 
[北京各界爲漢慘案游行]  
　　漢口英人慘殺我國同胞血案發生後北京各界特於十五日下午在天安門集合整隊游行赴執政府外交部請願兹將其詳細情形誌之如下昨日（十五）下午一時各校學生各界工人先後在天安門集合公推清華學校爲總指揮各學校與團體代表皆在天安門石柱上簽名簿上簽名各代表即在石柱前集合各校團簽到後童子軍即引之就預定地點秩序整肅又協記汽水公司當場送贈汽水羅葉堂贈送靈寳丹産科專門女士方玉穎張本馨率領着護婦二十人組織看護隊救治臨時病者至下午二時簽名學校九十二個簽名團體六十二個約計有十餘萬人由總指揮規定進行次序與路和即時出發隊之兩旁由童子軍維持在未開始游行之前天安門一帶擁擠不堪行人車馬已不能往來工人學生肩摩踵接雖各校後援會早將各校立地點劃定但因加入工人團體太多規定地點不敷分配二時半開始游行隊前有大旗二面上書「北京各校滬案後援會對英兵殘殺漢口同胞示威大游行」每校隊前有校旗二面每工人團體隊前有其團體旗一面游行者無論工人學生手中均執一紙旗上書「反抗英兵殘暴殺人」等類警語各校後援會方面印就傳單十餘萬份臨場分散各校各團體其他各校與各團體所印之傳單合計亦在十餘萬份以上故但見各色旗幟與各種傳單飄揚空際行時各學校及各團體代表在前沿途所呼口號均表示此次運動專對英兵在漢暴行而發先一日英國駐京代辦即向我國當局交涉禁止在東單牌樓崇文門一帶保衛界游行經外長嚴詞拒絶警應方面即於前晚傳見後援會交際股各職員請恪守秩序以免外人有所藉口警衛司令部派出兵士一連分駐東交民巷與界各路口警察廳亦派出保安隊在各路口維持秩序清華學校學生軍則在各路口之最前列排立禁止游人入口以免滋生事端英國武官府特别戒嚴在其守備之口内派出英兵多人持槍警戒其墻内之各洞口亦如之儼然如臨大敵東交民巷各路口在外兵與我國軍警站立之中間地方外人皆用鐵製成之障碍物堆於道傍以防止交通大隊經戶部街東長安街崇内大街米巿大街西總布胡同至外交部街衆推清華北大法大女師大四校代表先赴外交部面見沈外長陳述意見並面遞呈文由李科長朱參事出見云總長已去執政府諸位可在執政府面見四代表見屬實情乃又去執政府至執政府由衛興武與外沈出見時在旁者尙有陸長吳光新警衛司令鹿鍾麟各代表一再堅請見段衛均以段有足疾又無暇時爲言各代表乃將呈文親交外沈曁衛並說明請政府與英斷絶國交停止交涉之大意請沈答復沈當謂此事非常重大斷交後即須準備作戰故政府尙須有愼重之研究諸位意見可以提出精細討論請即轉告游行羣衆鄙人辦理外交力持正義堅持到底云云各代表退出報告大衆衆以非面見段不可於是各代表百餘人齊入請親見執政乃由衛興武鹿鍾麟吳光新沈瑞麟親出再見各代表沈言如前鹿云執政今日並非不見諸位因早知諸位將來由一點候至三點尙未見諸位前來故已因事出府諸位有何意見今晚可回去就由鄙人與吳陸長等與諸位約定一時間互相討論俟討論之後再與諸位一同往見執政吳云諸位所請斷絶國交一層關係國家前途必須愼重討論决不能輕率出之言畢衆又請至大門外與羣衆言明於日吳沈等乃至大樓前與衆相見鹿沈吳所發之言如前吳更謂今日之人民非二十年前之人民故今日之政府辦理一切亦决不能似二十年前之政府國即是民全民之眞意政府即能遵從諸位最好舉定代表約定時間再來討論後一同往見執政今時間已晚請各回去提出具體辦法以作再見討論材料羣衆遂即退出時已六時三刻 
　　今日（十六）上午八時各學校各團體代表即在北京大學第三院各校滬案後援會集齊計到會各學校各團體代表共百餘人作一度會商後公推代表五十二人前往執政府謁段至時爲十句鐘適爲國務會議開會之時段不能出見由鹿鍾麟吳光新及朱深等以私人資格代見代表推出警官法大北大救國團燕大工人聯合會等六代表發言餘則補充六人發言六人中由警高代表林某發言當提出三項條件（一）撤回駐英日兩國公使（二）請政府派兵往滬漢及各商埠保護我國同胞（三）請政府對英爲最後準備比由吳光新答復略謂各代表所提之條件出於愛國𤍠忱其第二項上海方面已由奉天派兵赴滬漢口方面亦已去電蕭耀南請其保護租界我國居民至第一第二兩項目前不便有所表示諸君皆優秀分子愛國心𤍠兄弟甚願時常接洽以後情形可於本星期五（十九日）上午十時仍以國民資格在中央公園相會以交換意見各代表至此相率退出 
[閣議决定組織外交委員會]  
　　十六日國務會議上午十一時開會段執政主席閣員到者計有外逃財李海林交葉四總長及内王陸賈農莫三次長法敎兩部仍缺席首先沈外長報告接上海交涉員來電謂蔡曾兩專員定於今日下午二時與六國委員團正式會議共商解决條件等語此案旣經在滬正式開議部中自應俟商談結果如何再定對待辦法惟目前在滬所協議者不過第一步之先决問題至於全案交涉理緒紛繁關係複雜必須徵集各方意見共籌應付方略務期審愼周詳以博最後之勝利本人擬請特爲此案組織一外交委員會網羅國内富有外交學織及經驗之人材公同籌備一切等語各閣員對此一致表示贊成當經議决即由外部着手組織尅期成立並開具委員名單彙齊呈請遴派議至此適陸長吳光新蒞會報告接見各團體請願代表要求對英斷絶邦交等項如何答覆應請公决經衆討論結果以此舉關係重大必須縝密籌議藉照鄭重當即决定本星期五日各團體在中央公園董事會開會時由政府派員加入與國民交换意見後再作决定外長沈瑞麟又報告英公使對於漢案抗議已有駁覆照會送達外交部原文大意將責任卸於我國方面此事關係重大應如何對付請討論云云議决先電蕭耀南及漢交涉員胡鈞迅速調查漢案損失及傷亡詳細情形報部以憑繼續交涉次又討論九江英領署及台灣銀行縱火自焚案件議决電九江鄧鎭守使景交涉員速將當日肇事實在情形詳細陳覆再行辦理以上議决後復將上一日特别會議决定之孫寳琦辭職案提出爲形式之通過即晚由秘書廳辦就明令交局發表本日公布之議决案如下（一）議定設立外交委員會 
[英使駁覆漢口案抗議]  
　　本月十三日外交部向駐京英使抗議漢口英兵槍殺華人事件英代使已於十四晚十時將駁覆照會送達外部意在諉卸責任且多變更事實之處兹覔錄該照會譯文如下「爲照覆事接准貴總長昨（十三日）來照述及漢口近日發生不幸事件敝公使得聞之下深爲關心與貴總長表示同情但據貴照會以觀深悉貴總長並未探悉此案之眞情兹特說明於下上星期四（即六日十一日）晚七時中國工人暴徒一股約兩百名闖入漢口英租界内直至江隄遂以身邊携帶之石子抛擊警察及當時行至該地之工部局人員此種事實爲英國柏義號輪船所目睹水兵遂即登岸暴徒等因之散去但並未開槍射擊唯當時時局似趨緊張遂飭義勇隊出發是時該暴徒等竟用木杖輿石子攻打義勇隊與海軍駐防兵予以微小之損失而義勇隊盡力約束雖暴徒等攻至義勇隊刺刀時義勇隊亦未放槍是晚九時英國總領事向中國交涉員交涉請其予以保護該交涉員躭擱甚久方始設法調遣軍隊惟是時該暴徒等又曾攻擊並搶刧日本某商店且將店内之寄居人加以毆打結果有一人因傷殞命該暴徒等大爲激動且呼「撲殺外人」後又攻擊用鐵網保衛之英兵駐紥所英兵遂將華人射放之救火噴水機從事動用經二十分之久暴徒等始行退却但暴徒等旋又迫至鐵網之前竟携帶長桿攀緣而過且以磚塊抛擊守衛者結果受重傷者數人旋開即開始放槍擊斃三四名傷三四名暴徒等遂即退去受傷者則送至英國醫院因此所有各國海軍均行援助保護英法俄租界地由此可知貴總長於上述事實中所謂人道法律竟爲漢口英人所蔑視一節完全爲不確矣蓋彼英人等與其他外人不能不保衛一己之生命以抵制殺人之暴徒該暴徒等從事包圍租界且已殺死一人最後不得已時遂行開槍射擊是以敝公使不能承認此事之責任係由英國當道負擔蓋彼等因未能謀得華人官吏迅速與以相當之保障不得不設法自衛故敝公使勢必向貴總長說明敝使業經迭次警告中國政府允許現時之仇英舉動而不加以制止所負責任之重大漢口所發生不幸之事項足以證明敝公使警告之正當敝公使方面業已飭令中國全境之英國領事官必須盡力設法以期防止再有同様之事項發生是以敝公使以誠意懇乞貴總長竭力設法取締此種致使發生有害結果之行動敝公使昨晚與貴總長晤談時當將登載漢口不翔實之事項之傳單報紙等相示據該傳單及報紙所載指爲英人開槍射擊無辜之遊行學生團敝公使本早又於北京街上見其所張貼傳單内中所載亦係完全不確之消息敝公使以爲此種讒言之傳播殊屬極端危險因人民之性情本屬無定一波未平他波即可因之又起致生不幸之結果敝公使深信貴總長總可早日謀一機宜發表宣言而使華人明瞭此案之眞情以期剷除謡傳所發生之偏見與誤會實爲至盼特此敬覆須至照會者一九二五年六月十四日英代使白拉瑞」 
[津埠援助滬漢慘案之𤍠烈（堯日）]  
　　天津通信自十四日巿民大會各界向直隸軍民兩長請願五項要求當蒙採納後一般人謂懲兇賠償道歉等事應靜候政府交涉然在交涉一日不得勝利則羣衆運動不可一日或止而最緊要之問題厥爲籌欵接濟上海罷業工人據本日所聞（一）著名戲劇票友劉叔度王君直孫洪伊等特聯合同志發起滬案籌欵義務戲約請京津名角三十餘人假三不管大舞台演劇三日將所得票資悉數匯交上海總商會代爲散放刻正在等備中屆時仍請各界聯合會學生聯合會蒞塲照料（二）天津總商會即日成立接濟上海工人募捐收欵處通函各商民本愛國愛羣之義自由輸捐（三）南開大學滬案後援會籌募第一批捐欵業於昨日委托中國銀行免費匯滬交滬總商會妥爲分配共計五千九百零一元四角四分該校募捐團除連日仍分組進行勸募外並决定排演流血新劇及開演電影籌欵匯滬其他中等以上各學校組織之講演團依然奔走呼號於炎日之下計停課已逾半月犧牲甚大然激於愛國殊難遏制各校長因勸告上課無效祇好聽其自然因欲提前放暑假又遭學生反對但無論如何下月初旬必定放假聞學生聯合會近方討論暑假期間之講演辦法（一）在本埠之學生仍照常繼續講演工作（二）外縣之學生於放假旋里後應聯合同志就各該縣村鎭組織滬漢慘案講演團以喚醒鄕農野叟之愛國此外尤有一令人痛心之事即新學同文兩書院學生悉被迫離校同文書院之中國學生自十四日巿民大會全體加入游行後該院立時通告華生即晚離校該學生等當即遷出寄居親友處今已借妥學生聯合會爲臨時辦公處一面繼續愛國運動一面籌劃秋季轉學問題新學書院自滬案發生即加入學生聯合會一致運動原已取得該院長之許可至同文學生被逐後該院長亦限令學生一律回院舉行考試否則限於三日内離校學生遂决定退學一齊出院該院長刻已榜示自本星期一（十五）放暑假一月惟諸生升學問題業經商請津學會致電京學會請求燕京匯文各大學准予秋季入校肄業能否辦到尙難斷定 
　　自漢口慘案發生後人心益憤當局爲防患未然計不得不嚴密布置故每日自朝至暮於中日交界之要衝東南城角派駐武裝軍警督察隊一排以資警戒更由警察廳出示誥誡巿民務循軌道切勿暴動其實半月來巿民運動極有秩序例如街巿講演注意不碍交通不入租界對經濟絶交則由商民自動各大通衢由工商大學學生用四五丈長白布上書警語横懸當街中有抵制要合乎正軌不要無意識的排外等語可見其注意之一斑矣 
 
 

Page 7

 
 
1;第一萬八千七百八十七號;中華民國十四年 西曆一千九百二十五年六月二十號
星期六 * *商業巿况 
[法滙掛牌價改賤港東滙改貴]  
　　昨日星期五各外滙掛牌價格除法滙大十法郎改掛一千五百九十五法郎港滙大一二五更爲七十三兩七錢五分東滙大二五改爲五錢四分二五外其餘各滙均未改動如先令仍爲三先令一辦士二五印滙仍掛二百○六羅比二五美滙仍爲七十五元半荷滙仍爲一百八十六盾七五新匯仍掛七十五兩七五 
[外滙巿况平疲]  
　　昨日銀行各匯交易均見平平各滙價格結果交前稍見疲軟兹將三滙價格列下 
　　先令掛牌依然未動仍掛三先令一辦士二五銀行暗盤賣價上午三先令一辦士半至三先令一辦士六二五買價三先令一辦士六二五至三先令一辦士六八七五午後賣出仍爲三先令一辦士六二五買進三先令一辦士六八七五 
　　美匯掛牌未動仍掛七十五元半銀行暗盤巿價全日均同無甚漲跌計賣價爲七十六元買價爲七十六元一二五云 
　　東匯掛牌升二五改掛五錢四分二五暗盤賣價上午五錢三分八七五至五錢三分九三七五又跌至五錢三分七五買價則爲五錢三分七五至五錢三分八一二五最小跌至五錢三分六二五下午賣出價爲五錢三分七五至五錢三分六二五買進爲五錢三分六二五至五錢三分五六二五 
[紐約植業公司歐美各種公債行巿報告]  
　　駐滬辦事處上海九江路二A號花旗銀行内 
　　名稱官利滿期時日六月十日賣價六月十七日賣價期滿時約得之利息杜白禮機器公司債劵六厘一九四九年七月一日一○三·○○一○三·○○五·七八 
捷克斯拉夫政府公債八厘一九五二年十月一日一○○·○○九九·五○八·○五 
古巴杜米尼根糖公司債七厘五一九四四年十一月一日九八·○○九八·○○七·七○ 
芬蘭擔保地方公債六厘五一九五四年十月一日九二·九二·五○九二·五○七·一○ 
智利公債七厘一九四二年十一月一日一○一·五○一○二·○○六·八○ 
巴黎里昻地中海鐵路公債六厘一九五八年八月十五日七九·○○七八·二五七·八五 
賽因河工局債劵七厘一九四二年一月一日八九·五○八九·五○八·一五 
法國公債七厘一九四九年十二月一日九一·七五九一·五○七·七八 
德國公債七厘一九四九年十月十五日九七·○○九六·六二五七·三○ 
那威公債六厘一九四三年八月十五日一○○·六二五一○○·五○五·九五 
丹麥公債六厘一九四二年一月一日一○三·五○一○三·五○五·七○ 
維萊司沃阜蘭公司債劵六厘五一九三三年九月一日一○一·七五一○二·五○六·一三 
瑞典公債五厘五一九五四年十一月一日一○○·七五一○○·七五五·四五 
加拿大太平洋鐵路公司債劵四厘無限期八○·七五八一·○○四·九四 
比國公債六厘一九五五年一月一日八七·五○八六·五○七·一○ 
恩特司銅礦公司債七厘一九四三年一月一日九七·二五九七·○○七·三○ 
德國通用電氣公司債七厘一九四五年一月十五日九三·七五九三·七五七·六○ 
薩克遜公共工程公司債七厘一九四五年二月一日九三·三七五九三·○○七·七○· 
古巴大北鐵路公司債六厘一九六六年七月一日九一·七五九二·五○六·五五 
道奇氏兄弟公司債六厘一九四○年五月一日九七·五○九八·○○六·二○ 
芬蘭公債七厘一九五○年三月一日九六·二五九五·七五七·三五 
安那康達銅鑛股票七厘一九三八年二月一日一○一·七五一○一·七五六·八四 
　　右例各債劵之價目皆以美金爲單位如有疑點當以紐約總公司之報告爲準 
　　紗花堅穩 
　　昨日星期五美棉初因旱區缺雨及天氣炎𤍠而漲旋因一部分多頭轉售巿况略軟計期貨漲二十至二十九磅音現貨漲二十磅音英棉期貨漲十五六點現貨跌十六點印棉無巿大阪現紗二十支藍魚及紅財神未動十六支福島漲二元十六支三馬漲一元本埠期紗花因交易所繼續停巿未有巿况現紗方面江西帮進二百五十包寗波帮進二百五十包福建帮進一百餘包其餘汕頭内地野鷄等帮共進一百餘包價漲二錢五分永裕紗廠開出二十支三羊五十包價一百八十二兩十六支三羊五十包一百六十九兩五錢溥益紗廠開出二十支地球一百包價一百七十九兩至一百八十兩十六支地球一百包價一百七十兩均扣佣現貨餘牌巿價列左 
　　十六支孔雀一七一·○○二十支寳鼎一七五·○○十支寳鼎一五四·○○ 
　　十六支人鐘一六七·五○二十支立馬一七八·五○十支帆船一五三·五○ 
　　十六支汽球一六七·七五二十支三車一八一·二五十支人鐘一五四·二五 
　　十六支雙象一六六·五○二十支地球一七七·五○十支童子軍一五一·○○ 
　　十六支寳鼎一六六·八五二十支雙喜一七五·○○十支飛馬一四三·五○ 
　　十六支藍鳳一六七·○○十二支人鐘一六一·○○十支鷄球一四五·○○ 
　　公會現棉消息鴻裕紗廠進渭南花二百八十二件送廠價四十兩 
[期粉交割數不弱]  
　　昨舊歷二十九日爲本埠麫粉交易所交割本月份期粉之第二日空方鑒於滬案交涉已趨停頓復業無期咸將抛出之粉額結價二兩二錢實行交割多方五月份紅成單亦以銀根日緊交割不弱昨日全日共收現棧單約六十萬包左右各月期粉非正式交易昨上下午亦開出數盤上午五月份開價二兩一錢二分七五六月份二兩一錢二分半七月份二兩一錢二二五下午五月份由二兩一錢二分二五漲至三分七五六月份由二兩一錢一分半漲至二分七五七月份由二兩一錢三分漲至四分人心堅挺共計抛成各月期粉十餘萬包現粉津帮等均有進胃計兵船牌開價二兩三錢二分半由津帮辦進二千包紅藍車本街進五萬餘包價二兩三錢均扣盤價查昨巿非正式之期粉交易大半係屬轉賬今日無巿現粉輸出計華豐交裝招商局公平等輪船運往香港計裕和牌一萬五千包云 
 
 

Page 8

 
 
1;第一萬八千七百八十七號;中華民國十四年 西曆一千九百二十五年六月二十號
星期六 * *   
 
 

Page 9

 
 
1;第一萬八千七百八十七號;中華民國十四年 西曆一千九百二十五年六月二十號
星期六 * *敎育消息 
[要聞敎育改進社請董事提出議案]  
　　中華敎育改進社主任幹事陶知行致各董事函云敬啟者本社第四屆年會定於八月十七日至二十三日在山西太原舉行一應會務現已均在籌備知行竊念本社年會一方面在報告過去一年經過情形一方面在討論未來一年進行計劃關係旣甚重要頭緒亦殊紛繁深望全社同志共同到會指示方針先生於本社社務素極關心屆期務請撥冗蒞會董理一切用宏敎育改進之功以免會務隕越之虞如有於敎育上關係切要而本社力所能行事項須於年會時討論者請舉理由辦法提出議案早日寄社俾便排印附上提議案用紙三份請即察收以備應用佇候示復云云 
[東大學生堅拒胡敦復再到校]  
　　國立東南大學生來函云各報館轉各界均鑒日前本校收到胡敦復自行聲明雙料校長之函件有預備招生續聘敎授由彼負責辦理等語滑稽無聊爲之捧腹並函各省敎育廳及敎育會對本校舉辦之暑期學校極力以圖破壞且欲乘同人愛國運動熱烈之際乘虚潛入以遂其長校之私圖曾呈省署有請派軍警保護之要求國可亡而校長不可不爲喪心病狂一至於此兹爲防淆惑社會觀聽計謹再鄭重爲左列之聲明（一）同人對於胡敦復誓死堅拒胡某如敢重蒞本校仍當擯之門外（二）同人對於繼任校長人選曾於五月二十九日全體大會議决積極消極標準六項載在同人第四次宣言中凡不合此條件者無論何人皆所反對（三）在本校校長問題未解决前謹請本校全體敎授所組織之校務會代行校長職權積極維持校務全體公意所在同人誓以全力爲之後盾綜上三端爲同人具體之主張至於同人對此次校潮之態度亦有可得而言者吾儕深信學府神聖非惡吏濫使威權之所非黨人拓植勢力之塲尤非私人營利謀生之地學府内外事務槪由全體敎授同學自决而折衷之於大多數之意見以爲定衡吾儕過去五閱月中固奉之以與惡勢力惡環境相周旋矣繼今以往仍將本此旨以繼續奮鬥政府而一旦悔悟翻然改圖社會而一致同情加以贊助固同人所深望不然者東南大學固猶是東南大學全體同學及全體敎授之東南大學同人雖以頸血衛之非敢辭焉國立東南大學全體學生敬啟六月十七日 
[浙江童子軍幹事會紀]  
　　浙江童子軍敎育促進會於昨日（十八）開各股幹事聯席會議到周夢飛等十餘人先由主任陳廷楨報告赴滬接洽暑期敎練養成班敎員及加入江蘇各團體歡迎集美學校海童子軍情形次議决各案（一）本年度大會日期公决定七月二十四晚七時（二）徵求會員事件公决自七月一日開始徵求至大會截止（三）會費問題公决每會員年納會費兩角惟此條須提交大會通過施行（四）會所值日幹事公决由公股幹事每日派兩人輪流到會辦事（五）籌備暑期敎練事公决組織總務部内分敎務文牘事務三科敎務科分敎練書記兩股事務股分庶務會計齋務交際四股推定周夢飛等負責辦理（六）函商蠶校借用校址公决即日函借並請於日内撥出一室作爲本會辦公之用（七）學員到班問題公决刋印膳食證上課證 
[蘇十而師改設在崇明之呼籲]  
　　江蘇第十師範崇明敎育爭設該縣兹悉敎育局長致省廳電云南京鄭省長蔣廳長轉省敎育行政委員會均鑒十師設於崇明省令早經許可此次廳令重交復議亦頗持平務乞一致贊同以彰公道而符原案崇明敎育局長陶鑄叩又王清穆等致省廳電云南京鄭省長蔣廳長鈞鑒十師重交復議甚感乞公查我崇請設原案主持公道崇明王清穆龔廷鶚叩又敎育廳訓令崇明縣文案查前據該知事呈請准設第十師範於崇明等情當經明白指令嗣奉省長訓令内開查校管卷内據崇明縣知事呈爲據情呈請准設省立第十師範學校於崇明祈鑒核示遵等情已據分呈該廳除指令查第十師範地點原議就第四中學校址開辦將四中另行遷建嗣據太倉縣敎育局敎育會先後電請四中仍設太倉十師另行籌備等情經敎育廳核議在案兹據前情候令該廳併案核議具復再行酌奪外合行令仰該廳長遵照此令等因當以第十師範設於太倉本規定於省頒五年槪畫之中並經省敎育行政委員會議决現在崇明地方士紳又紛來呈請改設於崇明學校設立地點旣有爭執廳長爲愼重校址計擬提交敎育行政委員會公同討論决定俟定期召集該會時當再另案呈報是否有當等語備文復請省長核示各在案兹奉指令内開呈悉應准如擬辦理此令等因奉此除令行太倉縣敎育局局長等知照外合行令仰該知事轉行知照此令 
本埠 
[科學名詞審查會之各團體代表]  
　　函复吳谷宜審查會照常舉行 
　　科學名詞審查會定本年七月五日起假杭州浙江省敎育會開第十一次審查會先一日上午九時開預備會本屆分有機化學生理化學藥理學合組·算學組·植物學組·動物學組·外科學組·生理學組六組中國博醫會等八團體已經推定代表彙誌如下（一）有機化學生理化學藥理學合組（博醫會）寳維廉（中華醫學會）王完白·高鏡朗·陳慕唐·（江蘇省敎育會）曹惠羣·蕭乃震·黄勝白（中國科學社）曹惠羣·沈溯明·吳谷宜（中華農學會）陳方·濟包容（理科研究會）惲委英·錢夢渭（恊和醫學校）伊博恩·劉汝强（二）算學組（省敎育會）胡明復·裘仲蔓（科學社）姜立夫·段撫羣·熊迪之（東南大學）熊迪之（農學會）張海秋·孫從周（理科會）吳廣涵（三）值物學組（省敎育會）吳和士·朱鳳美（科學社）錢雨農·戴芳瀾·陳宗一·（農學會）陳棉·朱鳳美·陳嶸（理科會）李詠章·陳谷岑·吳元滌·（東大）陳煥鏞（四）動物學組（省敎育會）秉農山·薛良叔·黄頌林（科學社）鄭章成·陳席山（農學會）吳子修·趙準如（理科會）蔡邦華·杜就田（五）外科學組（博醫會）魯德馨·陳志莊（醫學會）湯兆豐·王以敬（省敎育會）吳谷宜·俞鳳賓（科學社）吳谷宜（農學會）龐敦敏·方仲友（協和醫校）劉瑞恒（六）生理學組（博醫會）江鏡如·傅維德（醫學會）王吉民·俞鳳賓·（省敎育會）許棟才（科學社）吳谷宜（農學會）王承鈞·潘贊化·（恊和醫校）一人此外如敎育部·中華民國醫藥學會·華東敎育會·中華博物學會均未派定代表己由該會函催至各組草案外科學組已完全生理動物棉物已有一大部餘均在催寄又吳谷宜君致函科學名詞審查會以滬案未結本屆開會應行改訂日期或竟停會一次請該會執行部公决現該會已函復吳君略謂當經提交執行部會議討論僉以現距開會期近恐違道代表業已出發且各路交通並無阻隔儘可照常開會等語議决在案合亟奉復云云 
[理科會工藝傳習會緩期舉行]  
　　並推定代表出席科學名詞審查會 
　　科學名詞審查會將於七月五日起在杭州開第十一次審查會聞本埠江蘇省理科研究會於前日開職員會議推定各組出席代表如下（有機化學組）惲福森·錢夢渭（植物學組）陳谷岑·吳元滌·李詠章（動物學組）杜就田·蔡邦華（算學組）吳廣涵該會已函復科學名詞審查會及致函以上各代表矣又聞該會第九屆工藝傳習會本定本月二十一日舉行刻因滬案未告終結人心未定不得不暫緩舉行關於工藝傳習會簡章該會已修正印就有志研究工藝以救濟民生挽回利權者可備函向本埠小西門職工敎育館内該會實騐室索取云 
[上海圖書館協會委員會紀]  
　　定本月二十七日開週年大會 
　　上海圖書館協會昨日上午九時商科大學圖書館開第十二次委員會由杜定友主席首由王寅清報告赴京參與中華圖書館恊會成立儀式情形畢（詳情另刊）即由主席提議討論議决各件如（一）圖書館雜誌發行及贈送法（甲）雜誌發行部設在北四川路廣肇公學圖書館（乙）會員由書記王均如寄送（丙）外埠索閱者須附郵票四分本埠三分向廣肇公學圖書館本雜誌發行部索取（二）委員鄧演存君赴美留學即議决公推鄧君爲本會代表駐美考察美國圖書館狀况及接洽等事（三）又公推陳友松君爲本會代表駐斐考察斐列賓敎育及圖書館事業（四）本會現定發行圖書館學叢書多種以供國内各界之研究已編竣者有「圖書分類法」「著者號碼編製法」等書現已付印（五）本會成立業已一載本年度（十四年）會費請各會員速即續繳以利進行（六）决定本月二十七日下午二時在總商會開週年大會 
[中國工程學會年會之會程]  
　　中國工程學會定下月在杭州舉行年會已誌前報兹悉該會會程已經擬定今將槪略宣布如下其論文題目遊覽及參觀地點將於開會前公布之（七月三日星期五）上午八時至十時簽名報到十時至十二時正式開會會畢攝影下午二時至四時事務會四時至六時聯歡會杭州會員歡迎到會會員八時至十時宣讀論文（七月四日星期六）上午八時至十時宣讀論文十時至十二時來賓演講下午二時至六時參觀七時至十時通俗演講工業（電影及無線電話）（七月五日星期日）上午八時至十時事務會選舉下屆職員）十時至十二時通俗演講下午二時至六時遊覽七時至十時聚餐會（七月六日星期一）遊覽及參觀云 
[華東公學開設暑期學校]  
　　新閘橋北華東公學鑒於近年來小學及初中畢業生升學之困難趁兹暑假期内特開暑期學校專收小學及初中畢業生目的在增進程度俾得入相當之學校而求合意之學業今已聘定吳淞中國公學商大部學生馮曉庭凌漢雲及王佐明等爲敎員云 
 
 

Page 10

 
 
1;第一萬八千七百八十七號;中華民國十四年 西曆一千九百二十五年六月二十號
星期六 * *國内要聞二 
[奉學生援助滬案詳情（一微）]  
　　警察奪旗之衝突 
　　奉天通信自滬案發生後奉天各校學生憤慨殊甚惟當軸以奉處特殊地位不能不有所顧慮故曾面諭敎育廳長祁彦樹轉飭各校校長加意訓導切實防範務期避免遊行示威等行動故旬日以來未見學界有若何表示不謂本月十日上午九時許突有學生千數百名羣集省長公署門前萬頭攢動旗幟飛揚憤慨激昻勢甚悲壯爲當局所不及料也兹將詳情分誌於下 
　　事前聯絡當滬案發生後各校學生以處於高壓勢力之下事前須妥愼籌備乃由各校秘密舉出代表暗中集議一致妥恊後即以迅雷不及掩耳之手段突然集合遊行當軸此時當亦無可何故自本月六日起奉天醫科大學校滿洲醫科大學校·文會高級中學校·奉天省立第一師範學校·省立第三中學校·省立第一初級中學校·文華中學校·南滿中學校·坤光女子師範學校等均各派遣代表三四人連日秘密會議討論一切進行手續數日以來均於夜間行之蓋恐一經敗露即遭失敗也 
　　籌備情形各校籌備手續第一要着即爲避免警察之干涉故各生均着各該校制服外罩便衣長衫人手一旗暗藏袖内陸續外出以期掩人耳目及齊集省署後方將長衫脫去露出制服高舉旗幟爲正式之活動此時軍警出而干涉亦已無及矣並擬定遊行程序如下（一）集會時間及地點各代表於午前十時到省長公署請願各校學生於午前十一時齊集省長公署前（穿便服）（二）遊行路綫（有圖解）從略（三）工作一發散宣言書及傳單（傳單分兩種一普通的一軍警的二喊口號（喊時先由首領喊口號以後糾查員同聲喊一句隨後羣衆同聲齊喊）三代表遞請願書四報旗幟（旗上所寫之字應當注重單獨反抗英日在上海慘無人道之行爲但必須避免涉及其他之帝國資本主義之國家以免得罪他國（四）紀律一·全體集合以後向四外遊行時須隊伍齊整三人一横排每十人設糾查員一人隊員務須絶對服從糾查員之指揮二·凡有制服之學生皆須一律穿着制服（在遊行時）但在朱　合以先之時一律皆於制服之外套一大衫各校學生務須一律携帶三隊員除喊口號外絶對不許互相接談四無論何時無論到何地方隊員絶對不許與軍警用武五附言各校學生皆須於出發前帶一日間之食品因請願時不知等待何時又各校皆須組織脚踏車隊以傳傳達消息向軍警兩界特别給與傳單　 
　　集合情形十日上午八時許各校首領學生散布於省公署之左右遊行不定軍警行人均未注意嗣則愈集愈多至十時許集有七八百人十一時半竟達一千四五百人之多遂各將長衫脫去現出制服每人各張旗幟一面大者爲五色國旗小者爲白色旗上書上海同胞被殺後援會·追悼上海同胞被殺·巿民示威運動大會·實行英日經濟交·打倒帝國主義·等字様景象極爲悲壯 
　　形勢嚴重當學生羣集省長公署時軍警各界均已聞訊於是警務處長于珍·警察廳長陶景潛·憲兵司令陳興亞交涉署長高清和·及敎育會·省議會·商務會·律師公會等·各首領均已到塲軍警當軸爲維持秩序令衛隊警察憲兵等共計約二三百人在四面包圍荷槍持械如臨大敵此時日本警察亦已聞訊城内各出張所之警察皆喬裝華人着藍布大衫戴中國草帽約二十餘人雜於羣衆中觀察情勢軍警憲兵等恐彼此發生衝突對日警與學生兩方監視尤嚴日警漸退 
　　敎長狼狽各校學生由校出發後各該校職員皆赴敎育廳報告並向廳長請示辦法故敎廳得信較早祁廳長首先到場厲聲呵斥謂學生無知不知安心念書乃至爲人利用可速歸本校照常上課勿爲此無意識之舉動爲我奉省學界丢臉倘有不聽命令立即革除追繳學費奉省學界風紀素好决不使在我手敗壞我在職一日即嚴加管束一日决不能聽汝等胡鬧學生聞之極爲憤慨謂堂堂敎育廳長措詞失態乃爾一時誹謗之聲四起附近路人及車夫等皆表示不滿學生代表爲維持秩序尊重體面起見向學生大喊表示敬意不准亂動不可失學生身分自己要尊重自己於是仍歸寂然惟祁敎育廳長因發言無效且遭在塲各界人士之潮諷頗現忸怩態度 
　　學生續到此次學生舉事省垣各中等以上學校莫不在内原擬同時由各該校出發至省長公署集合乃因到處軍警竭力阻闌以致參差後時當敎育廳長申斥時第三中學校商業中校等學生相繼踵至惟爲軍警所阻隔未能即時到場未幾電職校學生亦到商校學生乃由電報門前入場未幾電工學工與三中學生均由金銀庫胡同口入同仁醫院又由同仁醫院闖出到達目的地而大東門内之女師範學生亦全體結隊出校擬加入共同團體請願行至省長公館門首經警務處長婉勸停立該處是時省長公署前之學生如潮而來有加無已再加以旁觀之商民約計總在四五萬人以上實爲前所未有 
　　求見省長當各校學生尙未畢集時由已到場之千餘人舉出代表請見省長最重要者爲一師校代表劉潔臣文會校代表潘連珊醫大校代表高啓福滿醫校代表粟豐坤光女師代表吕素賢等均入省署求見省長惟王省長因政體違和此時尙在公館乃由政務廳長王鏡環接見謂省長政躬不豫故未至署辦公所有意見不妨儘言必爲轉達云云學生謂近日省長未嘗一日到署視事乎王謂無論遲早每日必到署一次代表謂然則學生仍願在此恭候此爲大衆之共同意見望請容納云云王謂學生衆多在此久候於交通上秩序上均有不便仍請各歸本校一切事體均可從容商量正談論間省長之電話到召政務廳長到以館議事王聞信遂辭學生代表馳赴省長公館 
　　省長温慰未幾王政務廳長回署祁敎廳長亦在列當向學生宣布謂省長現患感冒宜於靜養不能出見惟對諸君此舉深表同情蓋英日殺我同胞凡有血氣者無不痛心苟不全國一致爲澈底之對外援助後患何堪設想惟願諸君以精神上之援助不必專重形式此時宜各回校勉力用功云云代表謂學生等此次之來實有最緊要之請願目的不達斷難回校此爲全體學生共同之意見省長旣不能見所請願之事項請廳長爲之轉達准予施行然後方能回校云云 
　　請願事項政務廳長見學生堅持不能回校乃問請願之事項若何如有可爲容納者斷不拒絶學生乃提出下列事項（一）請願省政府電促外交部與英日政府嚴重交涉務期滬案得合法解决（二）請願省政府准許學生在滬案未解决以前向民衆自由講演滬案之實情（三）請願省政府准許學生舉行示威運動及哀悼大會（四）請願省政府保護學生講演游行及聚會之秩序（五）請願省政府籌欵救濟上海已罷工之工人（六）請願省政府准許奉省各界實行與英日兩國經濟絶交王廳長謂請願各事項予已明瞭即爲向省長轉達但在街游行與講演適才省長已言過絶對不能容許其他事項尚可緩商總之省長對於滬案已有妥善辦法學生今日舉動已足表現愛國熱心此後仍宜各回本校安心用功對滬事不必過問云云學生聞之頗爲失意蓋學生請願之最低限度務須達到游行示威之目的今聞王廳長之言一時激昻情形幾不可遏　 
　　旗幟奪燬當政務廳長與學生雙方堅持時各代表往返數次不得結果祁敎廳長又當場訶斥謂不遵令回校即用武力解散學生聞之如中風發狂一若不要生命警務處長于珍出爲調停謂諸君愛國愛鄕之熱誠實所欽佩惟省長已有相當辦法諸君可暫時回校勿在此久留防碍秩序學生仍不爲動當令警察將學生手持旗幟奪下焚燬各警察遵令强奪學生不予卒被奪去不少此時秩序頗亂而勇氣迄未少减 
　　各界調停學生旣與警察開始衝突乃由省議會會長馮子敬·省敎育會會長馮子安·商務會會長趙某等出而調停商議多時亦無結果祁廳長以爭持多時不能解决焦灼萬狀乃電請閻玉蘅到場調停閻爲奉天青年之領袖素爲學生所信仰者閻到場力言示威游行之困難並非當局不諒學生愛國深恐奸人乘機搗亂反貽口實於愛國實際非但無益而反有損故請各校學生暫時回校所有請願事項容俟緩商學生代表謂刻下學生意見極爲堅絶請願事項不得結果决無回校之理閻乃辭學生復與政敎兩廳長商議辦法最後結果閻玉蘅復謁政敎兩廳長謂學生不得具體答復不能回校政敎兩廳長復請示省長未幾回署向學生代表宣布（一）准由省政府電促執政對滬案嚴重交涉（二）准學生成立聯合會加入各法團（三）准由省政府籌欵供給上海受傷人士之卹養及救濟罷工工人至示威運動經濟絶交各事項關係重要須電津向張督辦請示電復後再爲轉達云云學生不得已方一致回校此時已屆下午三時鵠立七八小時之久迄無疲乏狀態殊足感也 
[濟南巿民雪恥會成立記]  
　　濟南通信今日（十七日）下午濟南各界成立巿民雪恥會到會者五十餘團體共三百餘人三點半振鈴開會公推李郁亭主席出席報告開會宗旨略謂濟南各團體爲援助滬上五卅慘案籌設巿民雪恥會定於今日成立一俟舉定職員再行起草簡章以便進行并介紹北京民大派來之代表雷殷李化方兩君謂有簡單演說云云即由雷殷君登台講演略謂鄙人受北京職敎員聯合會之委托前來濟南擬聯合各界同志爲一大規模堅固之團體到此後見民衆運動之激昻成績甚好至爲佩慰在北京方面大家悉以爲滬漢慘劇與日本之資本家戕殺工人絶然不同皆欲將日本除外專意對英政府中人亦多傾向此主張現已匯欵二十九萬元至滬以接濟罷工人員惟吾人運動之目的在取銷一切不平等條約至於碼頭捐印刷附律等之法律問題收回租界與取消領事裁判權之政治問題悉爲局部問題欲求中華之民族立於國際平等地位須先取銷不平等之條約是爲吾全國人民之生死關頭此次滬案發生各國之公正人士亦主張改正此種不平等條約此爲吾人之絶對不能放過者至何時辦到雖不能必然吾人能持以毅力一年不能至二年以至五年十年二十年亦必令其達到否則愛國兩字可不必談云云李化方繼起講演略謂各方講演取材雖一而方法則不同北京之化裝講演成效甚好而所收捐欵亦較多現又有發行公債籌設多數工廠以容納失業工人之建議如能見諸實行其成效當有可觀云云講演後即散票選舉職員結果鞠思敏李郁亭陳雪南當選爲總務委員胡覺李容甫王雨三范予遂郝驚濤莊振華當選爲交際委員徐寳琦王翔千王子壯劉巍爲文書委員吳石英張道村張士材陸茂豐高冰秋王玉環朱全瓅王子容爲宣傳委員田泮生秦茂軒張安軒杜荔堂秦鳳儀劉仲英爲經濟委員李士腴朱子樞王仲裕鄭子瑜劉旭初莊龍甲張序倫苪雙何冰如李夢符爲調查委員至六點許散會 
　　魯學生會爲漢口慘案通電云（一）漢口學生會及各團體公鑒五卅慘變血猶未乾漢口英水兵又慘殺同胞除電請政府抗議外特電慰被傷死先烈濟南學生會叩删（二）北京段執政鑒五卅慘變血猶未乾孰知英水兵又在漢口慘殺華人事關緊急乞飭外交部嚴重抗議以重公理濟南學生會叩删 
[青島之巿民大會]  
　　今日（十六）上午十二時青埠各學校曁各團體齊集齊燕會館開巿民雪恥大會當塲議决實行與英日經濟絶交並表示種種進行方法畢各學校及各團體排隊遊行隊前大旗旗上書雪恥大會每人手執白旗上書國家存亡匹夫有責及推翻强權堅持到底字様沿途秩序整肅每行三分鐘發口號一次大呼經濟絶交誓死力爭挽回國權等語路過總商會時有李筱坡君雙膝跪地直向總商會高唱經濟絶交十餘聲表明請求商會從速通知各商家之意繼至督辦公署停住一小時之久三萬餘人均立於炎日之下汗滴如雨聲響如雷絶無稍現疲倦之態者内有因傷熱昏倒於地者二人旋由醫院治愈旣而折回經英日各領事署而至警察廳請願釋放日紗廠被捕工人警廳長陳韜即允請示督辦釋放再經巨商劉子山門首由衆人高呼捐欵援助罷業工人劉子山因事赴津其夫人使人送出洋二百元及至第四公園時已四點各學校及各團體遂按定次序先後分散計加入此會者學校有青大青中職業學校禮賢中學西鎭小學明德中學聖功女學三江小學公立女子小學膠澳中學公立小學東鎭小學尙德小學挪莊小學文德女子中學女子職業學校模範小學等十七學校各團體有錢鈔部滬案後援會土産同業滬案後援會巿民雪恥會棉紗同業滬案後援會商界對滬慘案後援會電話局工藝會後援團膠路工人滬青慘案後援會等七團體其餘各團體由少數代表均不計算人數共有三萬餘名（六月十六日） 
[湘敎育界對青滬案之聯席會]  
　　雪恥會最近之决議 
　　湖南省敎育會對青滬慘案於昨十三日下午三時召集各校校長及敎職員代表開聯席會議到會者三十餘人推向玉楷主席首由歐陽剛中報告開會宗旨主席即以下列各案付表决（一）請派兵至滬維持秩序案議决由敎育會根據敎育界聯席會議議决致電北京段執政請派兵至滬保護中外人民（二）湖南全省敎育界捐欵援助上海被難人民及罷工工人案討論良久决定辦法如下（甲）全省各校敎職員各捐一月薪金百分之五以上（乙）全省學生捐欵致函學生聯合會辦理並將本會所擬數目及辦法函告該會俾資參考專門學生每人五角以上中等學生三角以上高小學生一角以上國民學生銅元二枚（丙）全省學校敎職員學生減食十日將所節省之欵彙集一次捐助（丁）上列各欵由各校直接交湖南中國銀行彙匯上海江蘇省敎育會轉交各校繳欵中行後將收條報告省敎育會據實公布各校細數各於本校公布（戊）由敎育會通告各學校施行（三）對世界各國宣言及國内宣言案將原先擬定之稿提出討論决定各照原文發布（原文冗長從略）惟對外宣言標題改爲「中國湖南省敎育界全體對於上海英日巡捕慘殺華人案敬告各國國民」並請曾約農譯發 
　　雪恥會近來進行異常猛烈湘趙亦以私人名義捐欵百元以示提倡惟全省尙在戒嚴中即雪恥會開會亦有重兵監視敎育會一帶時有大兵駐守不准行人通過昨日下午三時該會召集各團體代表大會到會者百三十餘人首由曹羽儀報告最近情形公推阮湘爲主席嗣由上海聖約翰大學代表楊緒出席報告滬上發生慘案詳情並希望後復討論良久議决下列各案（一）通過組織法（二）内部改組定十七日下午爲選舉之期（三）漢口慘殺案由某代表等相繼報告詳情羣起發言主席當即宣言請在會之人須要心熱而表面上宜出以冷靜以免另生枝節最後議决（一）推一人代表赴鄂慰問並調查眞相（二）將詳情用印刷品宣佈（三）推代表質問政府何以不許報紙登載此項新聞（四）請政府撥湖南省産房屋開辦湖南國貨銷售處 
[厦各界援助滬案之進行（蜀生）]  
　　六日之大示威游行 
　　厦門通信此間自上海事變發生後各團體學校即組織國民外交後援會於四日成立（經見前函）定於六日作示威大游行屆時上午七時許各團體學校先後到關帝前集合者計八十九隊約五千餘人九時出發經新馬路得勝街等處沿途高呼打倒帝國主義等口號至海軍警備司令部公推敎育會長盧心啟等五人入遞請願書當由參謀長林國賡接見允電京請嚴重交涉並出向大隊演說乃復赴厦門道尹公署遞請願書吳亦允電京力爭但以和平對付爲戒同時巡行會復另舉代表六人赴鼓浪嶼向交涉公署請願並持公函謁英日領事函云「逕啓者上海此次學生因不忍紗廠華工慘遭日人槍殺羣起游行援助原爲愛國愛種之心所驅策詎貴國捕房濫使職權捕殺甚非親鄰之道海内外人士咸引爲憾素稔貴領事夙能尊重邦交篤念輿情俯納此次各團體要求條件實爲感紉厦門國民外交後援會」日領允照轉京滬使領及東京政府並謂此次上海槍殺華工實非日人乃租界印捕之行爲英領亦謂上海槍殺華工及學生實公共租界之行爲何華人獨指爲英人代表一再辨論英領亦允照轉英日領均於代表去後渡厦親視游行情形並一一筆之於書厦門武裝警察水上巡警及陸戰隊第二營均全副武裝遍佈於海後灘各洋行及海關附近陸隊團長林志棠親出巡戒備極嚴恐有暴動也是日全厦商店罷業學校罷課工人罷工中國中南等華人銀行均休業各報亦停刋全巿分發關於滬事之傳單約二十餘種 
　　鼓浪嶼是日情况則大異僅學校罷課赴厦參加游行商店並未罷巿工部局巡捕全體武武裝出勤英日領署均加派武警守衛工部局長且自持槍巡邏海濱各碼頭隘路均以巡捕扼守蓋懼游行隊之渡鼓或鼓嶼工商界有所舉動也 
　　六日上海學生聯合會派來厦門宣傳之代表梁龍光陳言陳尙友抵厦七日在外交後援會提出對於滬案之議案分主張手段善後三項徵求同意後於八日赴商會謁會長黄弈住對商會要求三事（一）總商會加入後援會（此次後援會商會未加入）（二）募捐救濟工人（三）抵制英日貨黄均表示容納又總商會得上海閩同鄕會電報告滬案情形後當於八日電北京云「北京外交部鈞鑒接旅滬福建同鄕會電以上海學生因爭國權沿途演講被英捕槍殺多命囑爲援助等因此舉慘無人道吾厦各團體曾先接他處來電同演忿激謹電呈鈞部乞賜嚴重交涉以維人道無任感禱福建厦門總商會庚」 
[蚌商會援助滬案兩覆電]  
　　蚌埠通信蚌埠總商會因上海五卅慘案全鎭各商號非常憤激曾於陽日開會討論援助辦法當時電致北京府部請據理嚴重交涉以彰國權而重人道乃旬日以來毫無解决希望以致全國悲憤羣起力爭但此等救國運動雖以學界爲熱烈而重心所在究以商家行動爲樞紐京滬兩總商會有鑒及此均電蚌總商會徵求意見該會接電後當召集各業董開會全體均到討論結果對京會經濟絶交主張一致贊同對滬會願一致奮鬭堅持到底均深表同情已由該會文牘員起草 
 
 

Page 11

 
 
1;第一萬八千七百八十七號;中華民國十四年 西曆一千九百二十五年六月二十號
星期六 * *　　先後電覆兹分誌其原文如次（一）覆京師總商會電京師總商會鑒蒸代電奉悉此次上海英捕殘殺學生草菅人命竟出自文明先進之邦公理不存人道澌滅舍生負氣之倫無不同深憤慨尊電主張經濟絶交敝會已開會决議一致贊同即日實行以爲外交後盾特電奉覆務希堅持到底以儆頑强蚌埠總商會叩（二）覆上海總商會電上海總商會鑒眞代電奉悉五卅慘案消息驚傳舉國悲憤敝會當即開會决議已於陽日電請執政曁外交部據理嚴重交涉乃日來關係方面并無悔禍之心倘非全國同胞一致奮鬭堅持到底爲外交後盾殊不足以挽國權而彰正誼除將尊電轉達各公團一致努力共策進行外特電覆即希轉各團體并被害同胞家屬以致慰問至爲禱切蚌埠總商會叩（六月十八日） 
[關於滬案之要電]  
　　北京平民敎育促進會代電各省區各城埠各縣各村鎭平民敎育促進會各省平民學校敎職員學生各省敎育廳敎育會各縣敎育局及各敎育機關敎育團體鈞鑒滬案發生全國共憤交涉尙未解决漢口再演慘劇哀我國人罹斯荼毒近者工商輟業表示决心更謀經濟絶交促其悔悟游行示威張我民氣舉國號泣激昻羣衆起謀自衛來日方長應策後盾寒日北京各團體開聯席會議敝會亦列席討論統一救濟辦法經議决定於六月二十五日全國政商農工軍學各界一律停工停巿停課半日所有娱樂及讌會槪行停止並下半旗誌哀同時全國舉行游行示威大運動由到會各團體通電全國一致進行哀悼國殤警惕民衆除聯名通電外特再由敝會電達務望屆時一致舉行同伸義憤在今日恊力奮鬭之時一面積極宣傳剴切宣講俾一般平民深明國恥一面繼續努力矢志勿懈俾期平民敎育早日普及敝會本斯宗旨務使全國無一不識字之國民乃能建立永久强健鞏固之民國匪僅感於一時之剌激已也人心不死國實賴之凡我同志務具决心破釜沉舟臥薪嘗膽不達目的不止臨電涕零不勝引領中華平民敎育促進會總會叩删 
　　北京孔德學校電申報館鑒爲滬案事敝校同人組織援助滬案募捐團向各方勸募今將募得之欵先由中國銀行匯交上海總商會共一千元即托其轉付失業工人特此佈知并希登載貴報爲荷北京孔德學校三姓學生會電申報館轉各公團滬案祈嚴重交涉願作後援吉林依蘭學生會皓 
　　西北大學代電上海申報館轉滬各團體各學校公鑒英捕殘殺同類此間人士聞之髮指眥裂祈本敵愾精神與之力爭堅持不懈陜雖僻在西陲敝校全體願爲後盾國立西北大學眞 
　　沂州理善會電申報館轉各機關各團體均鑒英日慘殺同胞一案交涉並無轉機敝會同人一體誓死力爭必達目的望各界努力山東沂州理善戒烟會一萬七千六百九十人泣電 
　　九江基督徒後援會電申報轉交涉署鑒滬案牽動長江九江扼在中洲杌隉不寗同人本基督愛心反對高壓叚爰於篠日成立後援會協力援助誓同奮鬭除一面進行具體方法外特電乞主張正義嚴重交涉以申民憤九江美以美會基督徒滬案後援會叩皓　　安徽渦陽各法團代電上海申報館鑒頃致省公署電文曰寒電悉五卅滬案罷工男婦達十數萬人生活問題急待救濟囑各機關各法團設法募集援助各情此次英捕慘殺全國震憤凡有血氣同深憤慨交涉責之當局救濟國人義務爰籌集二百元先寄鈞署敬祈彙轉藉助工民之命除將欵洋匯寄並函電滬報外合先電聞等語希照登公布爲荷安徽渦陽縣商會農會敎育會財政局自治籌備所諫印 
　　黟縣滬案後援會代電上海申報館轉全國各界公鑒日英慘殺我工商學各同胞噩耗傳來普天同憤敝會僻在山陬於月之十二日開各界大會到者萬餘人本一致之精神作上海之後盾在交涉未達圓滿解决以前實行與日英經濟絶交世界未盡沉淪公理終當昭雪務希嚴重交涉敝會誓爲後援黟縣滬案後援會叩文　　淮西四岸運商總會助欵代電上海日報公會轉工商學聯合會公鑒五卅六一重重慘劇凡有血氣莫不悲憤伸公道維公體爭主權惟吾愛國諸君是賴四岸敝同人不敏具有熱烈同情除於昨日業以淮南湘鄂西皖四岸轉商清吉昌等敝同人全體名義撥助輟業同胞洋四千元交由上海商業儲蓄銀行轉奉應請核收分發外特再電達尙希公鑒爲荷上海淮南湘鄂西皖四岸運商總會同人叩巧 
　　義烏各法團代電上海申報館曁各報館轉各法團公鑒五卅慘案關係國權民命義憤塡胸全國一致敝縣雖屬山僻亦同此心刻擬聯合各界組織義烏滬案後援會務望諸公據理力爭毋任感禱特此電聞義烏縣議會參事會縣商佛堂鎭商會縣農會巿鄕農會敎育局城鄕各區敎育會講演所縣立私立各小學校城鎭鄕自治辦公處貧民習藝所三十三區各保衛團同叩銑 
　　紹屬七邑旅甬同鄕會代電上海申報館轉總商會總工會均鑒五卅慘案舉國悲憤罷巿罷工犧牲過大跡近自殺施於關係各國促其覺悟未始不可至本國國民出資之工廠商店船艦仍應照常工作藉以振興實業彌補損失伏希貴會廣爲勸告迅速上工藉圖補救紹屬七邑旅甬同鄕會叩篠　 
　　溧水縣敎育會代電上海申報館轉各公團各學校鑒上海五卅慘案並南京和記公司工人爲國罷工各節逖聽之下莫不義憤同聲溧水雖僻處一隅力量單薄敢不勉附各公團之後一致進行除募捐二百二十元一角交由東大公學轉交南京國民外交協會外合亟申明伏維公鑒溧水縣敎育會感 
　　靖江第四小學電申報館轉全國各界鑒滬案發生羣情憤激以中國人民在中國境内慘遭外人殺戮國體何存是可忍孰不可忍同人等激於義憤誓當起爲後援除一面游行演講喚起民衆一致抗爭外并先捐募大洋百元寄上海學界聯合會爲接濟滬上失業工人之用務望各界急起力爭以存國體而伸公理靖江縣立第四小學敎職員學生全體泣叩巧 
　　灌雲滬案後援會電申報館轉全國同胞公鑒敝會於巧日開巿民大會解决滬案到者萬五千人羣情激昻提案甚多除電政府嚴重交涉外乞同伸義憤灌雲滬案後援會 
　　大伊山工商學聯會電申報館學生聯合會鑒日英巡捕殺我同胞無人道無公理本會已聯合游行演講一致力爭誓作後盾大伊山工商學界聯合會效 
[江浙各界對於滬案之援助]  
　　南京南京學界上海慘案後援會十八日下午三時開會敎職員學生代表到二十一校計四十餘人葛天民主席鍾英學生代表周兆麒報告前承大會委託赴國民外交恊會請求對援助滬案外交作嚴重表示當於十七日下午恊會開會時前往開於要求巿民游行一事顧慮多端並無確實答復當經公議於二十一日開會時再派代表出席要求一面游行示威促其警醒並先以書面作最後請願當塲即推定四師學生代表顧開軒金大農科學生代表孟廣滋爲下次出席代表旋提議事項（一）四師代表提議電請全國報界一致拒登英日廣告議决推顧開軒起草電稿（二）四師代表提本會對於漢案當有一種表示一農代表姚爾覺謂此次鄂蕭逮捕多人下令戒嚴措置殊爲乖謬主張由會電請政府立免蕭職通電全國同胞一致聲討主席及一部分代表多主詳加審愼不妨先電鄂蕭質問槍斃某院長具何充分理由電稿即由姚爾覺起草（三）救濟罷工委員會委員報告下關罷工工人今日已發出號數計二千餘人定星期六派人前往放欵工人方面已組織工會下關鴻源錢莊主人以端節在即建議請各界將宴會欵項撥充救濟工人之資該欵即由救濟委員會代收汪同塵主請國民外交恊會通告各界所有欵項即由該會代收孟廣滋主將下關捐欵委託救濟委員會代收城内由外交協會代收以均勞逸（四）汪同塵提議撫恤楊張氏（即上年在下關被日輪千早丸水手等槍殺之楊家壽妻）議决在捐欵内撥洋二百元以資養赡（五）捐金保管委員會議决十八日上午開會（六）本會定二十一日再開大會 
　　鎭江鎭江英租界風潮已經賈果伯交涉員與駐鎭英領用書面交涉昨日賈交涉員又在商會召集各公團會議當到有公團代表二十餘人首由賈君將鎭江交涉情形宣讀報告並謂此事英領尙未提出賠償表示將來如有非理要求鄙人决不承認此後還望諸君恊助進行云云嗣由外交後援會代表起立請賈君將以後關於此次交涉之文牘一律公開以慰衆望賈君當即首肯直至六時許始行散會又昨日上午十時有上海學生聯合會代表孫伯池張從周及項富春女士由滬來鎭當在三山報館開會報告滬案經過情形並相繼演說聽者頗多今已乘輪前往揚州又鎭江醫學公會自滬案發生之後即經分電京滬聲援近以此案解决尙難言期而滬地罷工工人均待哺嗷嗷需欵接濟故特訂於明日召開大會籌議募集捐欵辦法又鎭江己未星期演說會昨爲宣傳滬案起見特於上午九時請上海各校聯合會宣傳部主任劉文倚等演講上海慘案經過及目下情形聽者共有數百人皆爲動容文金山熒昌火柴廠工人特捐洋一百元及貽成麵粉廠工人特捐洋四十元交由外交後援會滙滬接濟工人又鎭城内外各麫店司夫近亦同情於滬上罷工工人特發起組織麫粉店業募捐團向同行勸募昨日已彙齊總數交由七區區董鄧寄梅君轉送外交後援會滙滬 
　　南通通崇海泰總商會召集各商議决對英日經濟絶交辦法計五條（一）洋貨業己於六月十二日議决滬案交涉未滿意以前一致停止買進英日貨物兹爲預防少數人萬一違背議案起見同業應再互相調查以期周密（二）港口爲進貨必經之路調查應專注重港口地點以期扼要而免紛擾（三）各號從前所定貨物分爲兩種（甲）起運在途者（乙）已定未起運者由各商號於兩日内開單送交總商會備查除甲乙兩項外如有私運者查出公議從嚴處分（四）甲乙兩項貨物如有運到港口時應按起報告總商會備查再行起貨上棧（五）經濟絶交方法悉照商聯蘇事務所南京總商會來函辦理此外學生後援會組織調查團逐日分組前往各港及各商店調查货物自十七日起實行該會曾先期致函縣署曁商埠警局查照盧知事以事關重大應取得商界同意派員會同辦理方爲正當十六日特致函總商會尅日答復以憑辦理 
　　南滙該邑新塲鎭人士自聞滬上發生五卅案後異常憤懣連日由公立第四高小及浦左女中等五附近一帶募捐成績頗佳而四高吳校長更隨時向該校學生演述五卅慘史使學生深印腦中因是該校之募捐成續竟不下於滬上各校除由省立二師浦束募捐隊幫同募得一百五十元外又獨自在就近募得大洋一百零七元小洋三百九十二角銅元九枚均交二師隊帶至上海交與學生聯合會其浦左女校則前後亦共募得二百元之譜交二師隊轉交上海學生總會 
　　太倉該縣四中代表吳健英　昌紹二君於昨日　大倉當日校中即開歡迎大會請二君報告滬上五卅以後之情形聽者均極滿意又該校學生會於昨晚開會主席沈志昻記錄陳鴻年議决各案如左（一）組織學生軍委員會（二）調查貨物（三）請名人演講（四）同學無事時一律自修復聞太倉各界定於端節舉行大示威運動並懸白旗誌哀現正從事籌備 
　　灌雲本邑商學農各界合組滬案後援會業於九日成立通電京省一致援助請求嚴重交涉連日學生四處宣講以期喚醒國人同時商業聯合會發起商界募捐團救濟上海罷工工人先從各店友捐起推及紳商各界沿門勸募聞一日之間已募得三百數十元電匯上海總商會轉給一般工人並由後援曾發起於十八日舉行「滬上死難同胞追悼大會」曁巿民大會以作積極表示發揚民氣而資援助 
　　杭州杭總商會籌欵援助滬案經費各業輸將踴躍第一期募得五千二百數十元零前日（十六）滙滬第二期募欵亦得二千數百元不日彙總滙滬杭州錢業公會昨就同業募洋一千元人力車公會亦募得三百元均於今日（十九）函送總會核收彙總滙滬敎育界勸募援助滬案捐欵現在注重宣傳昨日中等以上職敎員聯合會後援會宣傳股推定邢誦華爲編輯主任着手起草刋送内容分言論記載研究雜俎四欄二十日出版　 
　　寗波寗波甬埠自滬案發生後民氣激昻進行甚力如各公團聯合會外交後援會經濟委員會調查委員會等等對内對外一切皆有精密之組織與團結各界一致奮鬥之精神始終不懈他如甬屬鎭慈定奉等各縣之男女學校及各公團繼之而起者亦甚踴躍其所組織之募捐隊化裝演講團等總計不下百餘寗波學生聯合會昨開代表大會議决本月二十五日復舉行大游行爲漢口被槍殺同胞誌哀次議决在暑假期内各校熱心同學皆留校辦事又甬總商會昨致函各商號請其將端節筵資助捐接濟上海工人 
　　紹興紹興各界聯合會於本月十七日午後舉行第四次幹事會對於調查問題由幹事杜海生提出應再補充處分三欵辦法提交商會採行計第一步應從調查入手現商會旣派有調查員四出分頭調查而本會亦有調查股將來調查結果凡爲英日貨（律封存如遇欵義牌號不能確定者亦須暫時封存一面即將牌號函詢滬杭請求判斷第二步所封之貨候滬案解决再行拍賣第三步各商號一律不准再進經衆一致贊成議决照辦復由調查股臨時動議謂日暉弄口甡記某公司昨日到有某貨現正開箱本會應如何對付經衆討論一致主張先行切實封存交由商會再議解决辦法當公推幹事六人往甡記公司說明來意由該公司經理陳榮生接待謂已售出三十六箱尙存六十四箱經各幹事會同陳經理一一點明加封回會報告一切當擬定函稿請商會派員往該公司加封搬存商會 
　　台州臨海縣商會於十五日下午八時開會討論援助滬案到各業二百餘人議决分投募捐經濟絶交以資援助又該邑城内聖公會小學校學生自聞外人慘殺學生工人後悲憤異常全體學生約計四十人於十五日相約離校事爲該會沈牧師知悉即請縣署派員到校勸止聞年齒較長學生仍紛紛離校 
　　孝豐孝豐城區各校團體於本月十六日上午援助上海慘案舉行游行警告至八點鐘各校已齊集東門城隍廟操場上向國旗行三鞠躬高呼中華民國萬歲萬歲萬萬歲即整隊出發周歷全城沿途分散書報傳單高呼口號聞乾感動到者爲縣立國民第一第二縣立完全女子小學縣立高小學校私立王氏高小及國民學校敎育會外交後援會等學校團體約一千餘人下午各校組織演講隊在各要道演講是日各學校均罷課一天 
　　蕭山蕭山城區各小學校以此次滬案發生噩耗傳來異常憤恨各校敎職員先行組織臨時聯合會發出警告並罷課兩日率領學生分隊游行手持白旗沿途講演聞者動容並募集捐欵以濟罷業工人女校亦取一致行動臨浦義橋各校亦有同様游行又該邑縣商會於六月五日改選汪琇甫馬星衢爲正副會長後以滬案發生關係全國連日開會籌議後援辦法除電請政府外部嚴重交涉外一而宣傳經濟絶交並捐募欵項接濟罷業工人當决由各業分别攤認 
　　嘉興嘉興商學各界對於滬案近日除依舊宣講外並　捐得欵項分批滙滬充作工人經費外並因時屆端陽商界本有宴飮之舉現各商號多自動廢除將該項筵資繳向各該商聯會解滬撥充工人經費爲數必有可觀至敎職員所發起演映影戲十八夜並佐以灘簧等以助觀者興趣　至二十日即將三日所得劵資由會匯滬應用 
　　平湖東城内東城外西城内外三商聯會昨開聯席會議到代表二百餘人由高登孚主席討論進行方針案主席報告商會公决端節不罷巿應否遵行殷彦澄發言全國一致的端節罷巿商會通過不舉行本席不贊同端節非一縣之端節人家肯犧牲我何獨異衆决探詢嘉興商聯會如何再决 
[魯政局將有大更動]  
　　濟南通信政界消息張宗昌將於一星期内由津回濟此次在津會議之結果東省政界自省長以及各道尹除實業廳長王訥膠東道尹周仁壽不至更動敎育廳長于恩波已辭職北上暫由政務廳長田步蟾代理外其餘均將更動詳情如次省長問題省議會副議長杜尙確已絶望奉張雖屬意閻溥而又不欲顯然破壞魯人治魯招牌（閻奉天人）爲維持現狀避免糾紛計决暫令張宗昌自兼而以林稚香爲政務廳長各廳道問題敎育廳長于恩波爲國民黨人物以某種關係呈請辭職已於本日（十六）早五點搭津浦車北上省署已令政務廳長田步蟾暫行代理巿政廳長唐仰杜濟南道尹唐柯三以現任官吏聯名電請奉張以杜尙長魯並指在津擁林之議員政客爲僞代表張宗昌已深滋不懌乃唐杜等又復向奉張大獻條陳謂山東財政稍加整頓年可增收二千萬元張宗昌不知此事曾向奉張陳述山東財政枯竭現狀個入　　梓關係不能加稅請求代爲籌餉奉張謂他人皆云山東每年可有二千萬元之額外收入幾使張宗昌無詞以對故張（宗昌）對於二唐已决心去之警察廳長苑尙品財政廳長郭光烈爲接近國民軍者濟寗道王鴻遇爲田中玉親戚東臨道尹柯昌泗係因其父柯鳳蓀擁護龔積柄而攫得是缺故必須一律去職自屬顯者著之事此外又聞張宗昌預備回濟以後將切實澈查十年以來上自督軍省長下至縣知事之交代賬目如稍有吞欵嫌疑定行呈請政府按法嚴懲聞龔積柄田中玉熊炳琦等均在被查之列 
[湘西北河戰報]  
　　湘西戰事川軍已由北而南擬繞出靖縣通過轉入廣西情形已迭誌前報兹聞永順保靖一帶川軍業已開往永綏及花園等處保靖縣城爲第一師之第一旅收復該旅長鄭鴻海昨發布戰報如下（一）本旅旅進攻保靖前部已抵白指關保城之敵紛紛向花園衛城一帶逃竄現已無敵蹤該縣彭代知事率紳士來我軍歡迎本旅即日可完全收復保靖（二）永順之敵聞我軍至王村已向永綏方面逃竄該縣龍知事偕紳士來我軍九團歡迎入永本司令已商由田鎭守使令向何兩司令即進永順永綏指日可望肅清（三）北河一帶民食已絶除由本部派員向下游購買大批穀米陸續運濟外深望各仁商義賈迅速分途採辦糧食運往北河以上一帶發賣本司令已令飭各軍隊沿途關卡妥爲保護 
　　川軍旣攻克鳳凰復進攻乾城乾城城基純係青石砌成寛及九尺高及一丈六尺堅滑異常非急切所能破陳渠珍部之筸軍據險死守而川軍亦拚死攻擊筸軍人少乃食民夫輪流守禦且以巨石投擊川軍城中食盡猶不少餒川復加調軍隊盡力攻之乾城始陷川軍恨乾城人民之助官軍守禦也入城以後乃大肆殺戮人民之慘遭殺害者數及千計辛亥以來之迭次戰役除張敬湯之焚燒株醴劉振玉之蹂躪新化藍田外人民之殺害最多者當以此爲第一矣 
　　楊永清所部之第十七旅奉命肅清芷晃其軍隊早經開拔昨據該旅第四十六團團長張正光來電謂業已收復芷江矣 
[許洪兩軍不易事作（錫）]  
　　潮梅戰事不能避免 
　　汕頭通信十三日接廣州無線電稱許部各軍經於十二日佔領廣州滇桂兩軍紛紛繳械投降餘部向小北江方面逃竄退桂蔣介石進駐省議會粤軍總司令部云云於是粤戰從此告一段落當五月二十一日蔣介石率兵西還之際林洪兩軍正在籌謀反攻林部因軍餉無着已經坐悞時機洪兆麟在滬聞得許軍回師之耗遄返香港召集部下準備乘虚攻入潮梅逆料許軍斷不能以短促時間攻進廣州其時許崇智對付楊劉各路早經聯絡成熟用疾雷不及掩耳手段同時三面進兵傾潮梅二萬餘衆直撲廣州一面以放棄潮梅地盤爲詞託魏邦平熊長卿張國楨等先後往厦門香港疏通林洪部下緩和反攻之勢許提出三項爲潮梅地盤交換條件（一）林洪永遠擁護國民黨（二）民政交潮梅人自治（三）財政公開照軍額實數支配餉項林對許提出以上條件表示完全拒絶洪表示無調和之可言决計進兵林洪部下如熊略林烈謝文炳賀瑞庭鄧桂生等均曾與許之代表分頭接洽表示可以妥協許崇智九日親往河婆誓師旋折回汕頭其時熊略林烈陳修爵練演雄等二千餘人經於八日自閩贛邊開拔分駐平遠蕉嶺梅縣賀瑞庭謝文炳鄧桂生三千餘人同時亦由上杭峯巿發動十一時開抵大埔境以上各部回師韓江上游態度甚爲曖昧並無通電到汕宣布服從黨義汕頭公安局長蔡愼十二日辭職改委金維繫接充財政局長俞飛鵬亦辭職聞繼任者爲萬黄裳汕頭國民黨員見各重要機關紛紛變更人員頗生疑慮十三日特在審判廳前草塲借開自治促成會爲名集合全巿黨員向粤軍總司令部質問潮梅讓歸林洪之事要求潮軍歸潮人充轄梅軍歸梅人統轄爲政府後盾促成自治不許他軍入駐卒無結果而退許崇智以廣州旣下準於日間由海道回省辦理廣州善後事宜據軍界傳出許崇智將在廣州任總司令廖仲愷爲省長俞飛鵬爲財廳魏邦平爲總指揮追擊滇桂敗軍蔣介石回汕頭練黨軍若然則潮梅仍舊不能避免戰事也况洪兆麟又聲言必入潮汕自廣州攻下之後許軍開至中途者已有折回消息許崇智果然不肯放棄潮汕現許洪兩軍妥恊之中仍相戒備大有一觸即發之勢（六月十四日） 
地方通信 
[太倉]  
　　軍隊移防瀏河黄家祠堂天后宫之補充旅第四營軍隊奉令調駐徐州今晨（十八日）開拔到申轉車北上刻下地方治安由東三省陸軍三十一旅六十九團一營第一連兵士駐在武聖殿負責保護 
[松江]  
　　縣欵産管理處常任委員四次辭職本邑欵産管理處自去秋江浙戰事發生所有積存公欵提借一空耿委員葆煃託病告辭雖未經議參兩會正式通過然早已離處不復視事尙有譚委員翼璋亦以辦事棘手已停支俸給上辭書適因兩在在在閉會期内未能交出討論兹聞譚委員又向兩會提出四次辭職情辭懇摯想該會等在本屆開會期内必能根本解决也 
　　參會議案彙錄松江縣參事會於十五號開會至廿九號已審查完竣宣告閉會兹將關係重要各案探錄如左（一）欵産處常任委員譚翼璋報告去年江浙兵興被軍事機開直接間接提去備荒等公欵共十五萬元零均取有收證但此項公欵俱屬指定備荒水利等用究應如何歸還之處請公决云云經審議結果應請縣署轉呈省長於本縣忙漕正稅項下撥還歸墊（一）欵産處常任委員譚翼璋函請辭職案公决挽留（一）縣警費不敷應用案公决俟十四年度預算案交議再行統盤籌劃（一）自治恊進會請求補助案因縣署將該會原文交會不另備函於法定手續未符即將原文退還（一）縣署收取參會關防文卷並委文牘員將該會議事地點改歸縣署公函决照省署指令嘉定縣原文函復縣署碍難遵辦 
　　請領附稅指令松江縣二十四巿鄕董以温吳兩任附稅尙未核算清楚即現在楊縣長任内徵起附稅除已領縣附稅二千元巿鄕附稅三千元外尙有應領之一萬七千餘元特會呈請領當奉指令云呈悉温吳兩任理應從速往追遲則無及矣本任辦理兵差竭力撙節不妨與别縣比較收入有限支出無窮此後惟有改絃易轍仿上海蘇州無錫各縣情形辦理可也若此則本知事亦可免形襟肘矣此令 
[常熟]  
　　水警署赴蘇拘獲盜犯水警十三隊署近接駐蘇馮偵探員函報謂項橋江姓家盜案犯常恒樹（即常阿三）匿居蘇城閶門同春坊六號門牌請派警前來逮捕等情陶隊長熙光得報後即偕先鋒官陶驤孫開撥師船到蘇先諭俞區長面陳一切並請派警前往協同陶先鋒官眼線等在同春坊六號門牌樓上將常犯拘獲搜出同盟貼曁當票等押至水警區署俞區長訉後即將常犯交陶帶回常熟歸案法辦迨十五日常犯到常在水警十三隊署内供稱阜寗人撑船爲業寓蘇數年正月内有熟稔之鎭江人楊大到蘇在我家寓居數日去後旋於二月内復來我家囑我來常在福山港載得私鹽一儎中途售賣我分得銀洋八元楊旋他去未幾楊大又於同月某日到蘇偕我來常往項橋行刦當時與楊同夥者有不知姓名之二十餘人分載大小兩船往項橋江姓家連續行刦後在某處憤堂分贓當時我分得銀洋二十元云云陶隊長得洪後即備文連同證據於十七日下午將常犯解縣法辦兹經刑事俞承者員於是日開晚庭研訊確實即命收押候核 
[無錫]  
　　會議清償軍用債欵無錫軍事用欵早經地方各公團呈准省署核准指撥絲繭捐二十萬元以之抵償並組織「清償軍用債欵委員會」支配債額分期償還已經絲繭捐局將四月份徵起之欵撥出計洋一萬二千餘元嗣後因財政廳連電迭次催解徵起之欵遂未能如期照撥經委員長錢孫卿據約力爭由絲繭捐局長蔣汝正允將欵暫留並復函錢君謂本邑繭捐比額爲三十五萬元除去二十萬元撥歸地方外尙有十五萬元理應解省擬自本屆起將徵存現欵按额分配以一成五解省以二成撥歸地方庶昭公允錢君以債務關係信用如變更原定計劃殊多困難爰於十八日下午四時召集各委員開會討論到委員長錢孫卿副委員長蔡三浦容潛委員陳湛如孫如山侯保三殷舍農榮德生孫見初顧彬生陸閣臣監察薛南溟江煥卿吳侍梅趙子新經錢孫卿將與絲繭捐局往來交涉情形及往來函件報告畢並將第一期兩對月到期應償各欵列表傳觀計銀行業二萬五千零三十六元八角米業七千三百八十八元一角六分無錫巿公所三千一百七十四元四角巿公所各戶三千七百零一元五角五分五釐四鄕一萬四千一百二十一元九角一分九釐各商團支會三千八百六十五元三角二分八釐（以上均二十二期）總共爲八萬八千零零七元八角六分一釐報告畢經列席諸人共同討論僉以債務全憑信用旣經議决應由絲繭捐局如約照撥議决各債權方面應預備收據由委員長錢孫卿向絲繭捐局交涉照撥議畢即行散會 
[常州]  
　　縣議會再電保留九工場武邑縣議會等各公團電請實業廳保留九工場未經允准十八日該會又依據法理事實電請實業廳保留原文略謂歌日代電敬悉處分九工一案鈞示一則日售欵用途仍應呈請省長處分再則曰結束與廢止不同廢止爲永久之决定應交省議會通過結束乃一時之權宜官廳可以自由等語足徵尊重法令曷勝悚佩惟按諸事實成品尙未脫售用途早已指定至結束與廢止以字義論究竟有何區别以事實論織機及一切生財已隨同成品拆卸出運矣形質精神兩俱消失尙非廢止而何旣須議會通過設省議會議决繼績開工則已經拆賣之織機是否仍可追回應用殊難索解尤可異者鈞示謂第五工場亦有先例第五工場登報拍賣截止期係本月五日是明明與九工同時處分何得謂爲先例旣已拍賣生財機器豈猶得曰並非廢止且五工之廢止並未通過議會此等自由舉動更不足援爲九工先例爲此再電陳請務乞將該場生財暫行保留俟議會通過辦法再行處分以符法令而免紛擾至深盼感云云 
[滁州]  
　　宣撫軍痛剿股匪滁來兩縣交界黄泥崗附近之大沈營地方前日（十四日）發現無頭死屍男女各一當經呈報滁縣公署昨日（十五日）承審員石紹臣隨帶衛隊八名前往勘騐行至中途黄營地方突遇大股土匪七八十名之多快槍三四十桿手槍及盒子砲一二十支將該承審及衛隊圍住地方士紳飛報沙河集車站用電話報告陳知事得信立請駐滁之宣撫軍派隊援救劉團長當派迫擊砲及步兵各一連騎兵崔營長撥馬隊七十匹各自親身率領於下午四時出發到時天色近黑即下令攻擊匪首六王爺知不能敵堅取守勢至天將拂曉時即由右後方竄去是役擊斃匪徒十餘名生擒兩名並奪獲肉票立時釋放匪徒在該處及附近老嘉山一帶焚燒民房二百餘間架掠人民牲畜等項甚夥今日竄至滁縣北鄕關莊一帶騎兵崔營長曁劉團長加派隊伍跟蹤追擊無如環滁皆山易於隱匿匪徒狡滑異常計分三股一向黄泥崗一帶有七八十名一向北鄕關山一帶有六七十名一向西南瑯琊寺一帶有五六十名到處肆擾擊彼竄此以致各處警報頻聞劉團長與騎兵崔營長商决由四路進剿務絶根株而後已今已分兵出發未能知爲民除害否 
[東海]  
　　隴海路東段通車隴海路東段徐海線於本月十一日通車第一次客車開行赴徐時沿途燃放邊砲以誌慶祝海屬人士前往觀禮者不絶 
 
 

Page 12

 
 
1;第一萬八千七百八十七號;中華民國十四年 西曆一千九百二十五年六月二十號
星期六 * *   
 
 

Page 13

 
 
1;第一萬八千七百八十七號;中華民國十四年 西曆一千九百二十五年六月二十號
星期六 * *本埠新聞 
[慘案交涉停頓後之所聞]  
　　蔡鄭曾公告交涉經過 
　　各團體紛議對付交涉停頓辦法 
　　姜登登選軍隊抵滬 
　　自前日慘案交涉停頓六國委員即晚回京後我國委員昨已發表交涉經過及停頓原因各團體亦紛紛開會籌商辦法姜登選部軍隊奉調來滬昨已開到兹錄昨日消息如下 
[（一）交涉停頓後之專使]  
　　我國委員之商議五卅案中外委員會議停頓六國委員决定北返後前晚蔡廷幹鄭謙曾宗鑒諸委員及交涉員許沅等在滄洲旅館會議達昨晨四時許始散結果一面急電北京請示一面由蔡鄭曾三委員出面正式向社會各界報告會議結果情形本擬當夜發表嗣以時晏未及至昨始發表（見另條）昨日上午十時許蔡曾即外出在閘北第一軍司令部有所商議但以北京訓令未到不能有何進行據交涉某君謂吾人竭力依據各團體條件抗爭而彼方始終不允談判殊屬無法接近現在雖已電京報告然逆料政府當召集特别閣議决定方針一方又須徵取使團意旨而使團又必須待六委員到京報告始有表示故事暫時祇得停頓也 
　　我國委員公布交涉經過之通告自滬案發生廷幹等奉命來滬旣負調查之責又受辦理之權内本天良外審輿論欲爲根本解决之計不得不將本安連帶之事同時求其癥結且此案之重大爲自有租界以來所未有租界當局負其完全責任更無推諉之餘地此皆爲辦理本案之先决方針乃自本月十六日與六國駐京公使代表委員團開始談判以迄本月十八日止凡會議三次先之以和平協商繼之以鄭重討論委員團始終堅持限定與本案直接關係各案此外如公堂巿政築路等事無論如何要求均以無權研究相拒復以此案發生之遠因謂我華界官吏亦應同負其責更無承認之理是與我方所抱之方針完全抵觸因此談判宣告停頓廷幹等已急電報告政府所有會議經過及交涉停頓情形合亟先行宣告尙希察照蔡廷幹鄭謙曾宗鑒六月十九日 
　　西報紀蔡曾之談話大晚報云今晨訪蔡廷幹曾宗鑑於滄洲飯店蔡曾不願完全接受六國委員昨夜離滬前所發表之宣言蔡論六國委員行動謂渠信星期三本已得到同意而中國代表對於所提之條件曾願爲許多重要讓步惟第六第九兩條一係完全交還會審公廨於中國以符條約規定一係允許華人在公共租界内之選舉權及工部局内之代表權實屬時局上根本要素六國委員堅稱無權討論兩問題談判遂告中止渠等與六國委員告别時感情依舊融洽會議停止猶相聚茗談渠乃爲六國委員備專車俾得乘之回京又稱當星期二余輩以十三條提出時即認第六第九兩條爲此次風潮之根本原因蓋收回公廨及租界巿議會中加入華代表兩點久已爲上海紛擾之原因中代表意見苟非將諸點立時解决則上海中外人民友誼上仍留有障碍余輩對於公廨並非堅持立時交還但提議確定一交還之切實日期並予以某某種切實保證以期符合條約之規定但六國委員堅持無權討論此事至工部局越界築路亦列爲重大問題蔡曾兩人雖料北京將策劃新手續應付此事但對於時局之結果皆不敢有所預料兩人暫留上海靜待北京訓令 
　　鄭省長暫不回寗鄭省長昨日上午外出至十一時始返轅往見者有滬道尹張壽鏞·警廳長常之英·縣知事李祖夔·瑞士國總領事等三十餘人鄭語人云交涉雖中止但須駐滬維持秩序平復後始可返寗云 
　　鄭省長昨索護照江蘇省長鄭鳴之以時或經過租界衛兵等均帶有軍火昨特照例倩由交涉公署秘書王鏡舜向工部局取得護照一紙以免屆時發生誤會 
[（二）各重要團體之消息]  
　　工商學聯合委員會開會紀工商學聯合委員會昨日開會鄔志豪主席（一）報告各方來函討論處置扣留一百餘隻牛案結果請扣留之團體設法放還如再有如前出售者再議（二）通過致電北京當局單獨對英日公使嚴重交涉不能輕易放過使外交界陷於不好現象（三）公推代表四人往訪鄭曾蔡三氏報告交涉經過及以後方針並請尊重本會竟見以爲辦交涉之根據並推總務部林鈞鄔志豪李立三劉重民爲代表並由總務部訪張漢卿先函張氏（五）吳淞開港問題由雷榮璞君提議略謂昨有人來電建議築吳淞港爲抵制侵略方法且能容納諸多工人劉紹先極力主張築港略謂外交已經失敗吾人築港爲補救外交失敗最好辦法而且工人在罷工期内最爲利用工作李立三說工人是不很能夠用的因婦童工占多數而不能做重工者亦多而且吾人當外交失敗只從積極方法去做而不好從消極方法此時當要激勵民衆一致起來結果此案保留明天再討論（六）通電報告此次交涉决裂之始末情形結果與日前之電報合發一致電全國民衆内容是（甲）全國民衆組織集中起來（乙）與英日實行經濟絶交二致電各國喚起全世界主張和平之民族爲被壓迫民族主持公理（七）工商學中英日刋因英文出版太過困難所以將英文暫行停辦只出中文日刋 
　　商總聯會昨日開會上海各路商界總聯合會於昨日下午二時開各路代表會議鄔志豪主席議决案如下（一）俞國珍提議致電北京政府限期在本月二十四日以前與英國公使積極交涉解决此案公推嚴諤聲張靜廬起草電稿（二）王肇成提議致函南洋烟草公司請取銷非同行不代銷之舊例以廣提倡公推王肇成張賢芳持函前往當面接洽（三）錢龍章提議在未開巿以前各商店應一律懸掛白旗王漢良附議全體通過嚴諤聲提議旗上書「臥薪嘗膽永矢弗忘」八字通過（五）周霽光報告向各處接洽安置失業工人之經過情形（六）報告來函旋即散會 
　　商總聯會致北京電急北京段執政外交部外交委員會均鑒滬上五卅交涉因六國委員藉口權限移京辦理會議停頓羣情惶惑務懇迅將所有有條件悉數提出獨向英公使嚴重交涉限期六日内有滿意解决如至敬日再無結果本會代表商民三十萬人爲國體人權計當另謀相當對付迫切電陳敬祈鑒察并候電復上海各路商界總聯合會叩皓 
　　總商會請警廳注意交界地點上海總商會因近來租界與内地交界之處時有閒人聚集致生誤會故昨特致函淞滬警察廳長請其轉飭閘北警區派警在華洋交界之處詳爲巡查如遇閒人駐足善爲勸導免生誤會　　蘇屬旅滬學會致總商會函蘇屬旅滬學商公會昨因交涉停頓致函上海總商會請迅籌對付方法略謂交涉停頓使團委員藉口無權解决業已返京我國國民應迅謀長治久安之策萬勿仍抱罷巿罷工之自殺政策蓋使團委員利用持久戰方法以延緩時日使我再衰三竭不能久待而軟化若僅徒恃罷巿於彼無害適隨其術應請貴會迅謀根本辦法以經濟絶交入手辦理時機迫切萬望主持爲禱 
　　和明商會再致各洋行華經理函和明商會昨又致怡昌洋行華經理虞廷愷茂生洋行華經理沈燮臣寳惠洋行買辦竺達甫等函云各洋行華經理先生公鑒本月十五日一函諒已早登台閱對於尊函意見鄙人曾已報告本會兼上海各國商會均蒙贊助認爲有討論之價值務請即爲通知貴中國商會從速籌備以便與上海各國商會代表聯席交換意見討論解决罷巿辦法無任盼切至於出席人數上海十國領袖商會當允各派代表二人參與會議并請知照貴中國商會派遣熟悉租界商業情形之代表毋過十二人俾便早日集議是禱即此奉聞敬請公綏上海和明商會會長日羅克司密司啓十七日 
　　學生會昨日之代表會上海學生聯合會昨開第二十二次代表大會（一）報告不可在租界游行（二）討論委員會提案（甲）減少代表大會議（乙）臨時執行委員會議議由委員長一人及各部主任一人組織（共七人）（丙）食品委員會關係商人應提交工商學聯會辦理（通過）（丁）對劉烈士相當表示（三）討論各校提案（甲）組織露天演講隊（乙）本日報載交涉停頓本會應如何對付决定要求北京政府召集中西證人律師等組織五卅案情會審委員會明天下午二時在公共體育場集會游行 
[（三）罷工及救濟工人消息]  
　　寗紹碼頭小工亦已罷工滬南十六舖寗紹碼頭各小工前日爲始亦已加入工商團一致罷工故該碼頭之輪船客貨抵埠均由工頭自行運輸 
　　浦東碼頭工罷工浦東碼頭小工初時僅一部份罷工並未及於全體及至昨日浦東各碼頭無論英日美法各商輪埠之小工因見浦中駁船帮亦已罷工故亦實行罷工致碼頭上已無一名留存浦東各輪船公司之貨棧及其他外商之各棧房均封鎖棧門致昨日進口輪之卸貨問題大感困難上海之轉運駁卸貨件上落以及客貨進出完全停止矣 
　　浦東各工人紛組工會浦東英日各工廠相繼罷工情形曾迭誌本報兹悉罷工者因交涉停頓開工無日現擬積極組織工會派員加入總會要求設法接濟貧苦工人已成立者爲大英烟公司職員同志會大英烟草工會同紗廠工會碼頭工人聯合會海員駁船工會鐵廠冷作同人會等其他各工廠尙在組織進行中又聞大英烟公司第一廠盒子間女工約百餘人此次並不額取維持費誠爲難得之事云 
　　英輪貨改運日本英國來滬貨件在碼頭小工罷工以後於各輪進口起卸初尙不受如何影響因浦東尙有一部份工人作工也及至昨日則形勢大異各碼頭小工均罷駁輪小工亦無來貨完全滯阻昨日各歐洲輪公司會議將本日起决定由英及經歐洲來滬之貨件上海已不能起卸如由原船裝還本國損失更巨磋商結果乃改運至日本起卸俟風潮定後再行駁滬本日大英公司輪即首先實行 
　　電車路工會昨日發給工友補助費英美電車路王因五卅慘案罷工後亟待救濟昨日下午二時總工會劉少奇携欵會同英美電車路工會總幹事潘志亮·吳長年等在閘北新民路一叚救火會對面江淮公所旁空地上發給路工補助費計領欵者一千另六名每人一元聞五日後仍擬在該處發給第二次補助費 
　　安置失業工人之進行各路商界總聯合會代表周霽光·謝惠廷·程蘭亭·陳芝壽爲接洽安置失業工人事昨又晋謁鄭省長首由代表等陳述意見後鄭省長即謂余正慮在此交涉停頓時期工人無所事事或再發生意外殊應預防君等此來實屬贊同之至會當書面答復並即知照巿公所·工巡局使之設法儘量收容可耳代表等即轉謁巿公所巿總董李平書李君亦極表贊同並即請由某工程師爲代表等陳述詳細略謂現有工程三處亟待開工一爲豐林橋至斜土路長約一千餘尺計需一千八百工之譜一爲塡塞陸家浜長爲四千餘尺深約八尺計需三千工之譜一爲局門路由盧家灣至日暉港之一段長凡五里需開掘長濠一道工程當在六千工之譜云云並約定巿公所負工程責任至監工發欵均由商總聯會負責代表等更往滬北工巡捐局謁見李厚祚局長李適因公出外由總務科長王文苑代見代表等述明來意後王君即謂當即報告局長查勘路政然後正式答復貴會云云代表等乃興辭返會 
　　昨日三萬小工要求接濟遠東通信社云自罷工後各碼頭之小工日常生活均須學生會或總工會每日接濟昨日上午有浦東上海各碼頭之小工約三萬人聚集西門公共體育場要求學生總會及總工會接濟至下午二時許始由濟安會會同道尹署游巡隊南巿第二區南巿保衛團等多人到塲維持秋序每人發給毛洋兩角并發總工會之領摺各一個以便嗣後憑摺領取惟據該項工人稱此三萬人中有半數係乞丐車夫及下等流氓等類此類人每日冒充領取而總工會及學生會又無法辨認此項工人如不及早設法安置恐將擾亂華界秩序云 
　　濟安會昨發之維持費上海臨時濟安會昨日上午九時會同總工會商總聯會學生聯合會五卅事件後援會等處代表分往各地發給罷工工人維持費其地址廠名數目如下引翔港明華糖廠一百八十元引翔港英商肥皂廠一百元引翔港裕豐紗廠一千二百元引翔港公大紗廠三千五百元閘北施粥廠碼頭工人一千二百元曹家渡絹絲廠二千元曹家渡豐田紗廠四百元浦東吳家廳輪船運輸公會一千元浦東日華紗廠一百二十元浦東隆茂棧三百五十元閘北新民戲院木器總會五十元中興路中華公學工部局衛生處五十元閘北總工會電氣工業聯會一百七十元宋公園永豐鷄毛廠二百三十元虬江橋中華電氣製造廠二百元閘北江華公所英美電車公會一千一百元浦東陸家嘴駁船水手部小洋二千角臨平路工部局鐵廠聯合會五十元滬軍營碼頭小工小洋四萬角 
　　總工會昨日之情形昨日總工會方面所得罷工消息惟英人所經營之行棧碼頭小工昨日仍陸續罷工約有數百人又該會昨日共得捐欵約六七千元均係外埠各機關派人送往者下午四時許電氣工會工人約數百人竚立門首要求發欵即由該會每人發一元而散 
[（四）軍隊之行動]  
　　姜登選部調防抵滬蘇皖魯三省勦匪總司令姜登選部軍隊奉命調防來滬保護治安路局特開專車輸運已紀昨報兹悉姜部第二路軍隊二千二百餘人全體武裝於昨午（十九）由寗分兩列專車來滬其第一列掛車二十六輛於下午八時一刻抵北部計載步兵一營迫擊抱隊二連機關槍隊二連（槍砲全備）馬隊一排合計約一千五百人由團附秦鳳標督率該軍隊抵滬並未下車旋於八時三刻由原車轉赴徐家匯站保護該處治安其第二列車掛車二十八輛約載軍隊一千二百人於昨午後三時二十五分離寗預計今晨兩時許抵滬聞該列軍隊擬仍駐閘北云 
　　敎導隊開駐曹家渡張學良長擬酌派敎導隊前赴曹家渡保護該處治安路局備車載運已紀前報兹悉該敎導隊第六第八兩連（二百五十二人）全體武裝隨帶戰馬數騎於昨晨（十九）十時三十二分掛車十六輛由北站開赴梵王渡下車步行至曹家渡駐紥分組梭巡 
[（五）滬北戒備之昨訊]  
　　公共租界昨日之戒備自五卅案交涉突然停止六國委員連袂離滬公共租界之戒備又趨嚴緊前晚十二時後新世界前即有砲車一輛駐防自新世界至戈登路一段之靜安寺路有海軍陸戰隊數隊梭巡情勢較前日又稍嚴厲而老閘捕房門前有運貨車一輛滿載武裝商團及西捕往來華人都注目而視南京路新世界至日昇樓一段有少數萬國商團團員往來梭巡又有二美人隊員在巿政廳守衛自日昇樓至山西路一段亦有萬國商團三五人爲一隊游巡駕駛汽車及機器自由車之商團疾馳於南京路者又見增多形勢已較前日爲緊　　昨日界路之戒備昨日界路仍有水兵及西捕往來梭巡頗爲嚴密但華界行人對之並不如前之注目下午三時寳山路口停第五號鐵甲砲一輪砲口向華界至五時許即開去入晚有水兵十餘名携槍駐立界路與北河南路轉角 
　　昨日之閘北情形閘北情形漸趨寗靜昨日仍有學生演講並分發印刷品電桿及牆壁上滿貼各種傳單大都勸人嚴守秩序堅持到底並提倡國貨須具决心等自新閘橋至共和路張學良軍長行轅一段每隔二電桿站立軍士二名武裝鵠立保衛團團員亦荷槍彈壓故秩序甚佳人心甚安 
[（六）兩團體爲國貨兩公司辯護]  
　　總商會防止中傷南洋烟草公司本埠總商會日前電杭州總商會敎育會云頃聞貴處有人散發傳單稱南洋兄弟烟草公司爲日人創設此項紙烟應一併禁售等語查該公司係粤人簡氏弟兄與國内資本家合股創設民七之際曾有一度謡傳迭經各方出爲證明事實照著謡諑頓息今乘國人倡議經濟絶交之際復思摭拾陳言肆其誣衊難保非忌我者藉詞中傷冀因此而阻遏國貨之流行貴會關懷實業主持公道應請迅賜在當地報紙切實辯正實深感幸上海總商會銑 
　　國貨會爲大有餘廠辯誣中華國貨維持會昨致上海學生聯合會上海總工會内外棉紗廠工會公函云敬啓者接准本會會員法租界天主堂街大有餘機器榨油廠股份有限公司函稱此次五卅慘案發生後敝廠曾停工五天以誌哀悼邇因原料堆積日久恐有霉壞且敝廠完全係國人自辦際此發揚國貨之時尤當加工製造不意開工甫經五日忽於十五日上午九時有男女工人千餘人聚集門首勢甚洶洶聲言敝廠爲日商資本奉内外棉紗廠工會之命來此逼令停工嗣經敝廠職員一面急令停工一面與來人極力部明奈人衆聲嘈無理可喻竊思敝廠係純粹中國股份業蒙農商部註册及總商會曁貴會證明在案今内外棉紗廠工會不明眞相朦受報告頓使敝廠無故停工損失甚巨爲此函懇貴會迅即頒賜專函向該工會曁上海學生聯合會上海總工會鄭重聲明切實保證並請即予恢復原狀以便照常開工事關實業前途影響甚大而於敝廠名譽關係尤爲密切務望主持公道力予證明以釋羣疑不勝感禱盼切之至等因到會據此竊查該公司純粹爲華人資本歷經上海總商會及敝會調查確實加入本會有案此次慘案發生該公司爲表示哀悼起見業已停工五日惟以貨物霉爛堪虞且地居法租界實無繼續停工之必要用特於十五日開工並擬加工趕製以加工餘利所得救濟工胞辦法誠屬正當乃貴工友不明内容誤爲日人資本所辦致有逼令停工之舉實深遺憾用特專函貴會請將該公司實係國人自辦際此國人提倡國貨之時所有國人自辦之工廠亟應照常工作之詳情通知貴同人以爲誤會而利國貨實深盼禱 
[（七）關於商業之消息]  
　　進口貨展期完稅江海關監督公署昨復函總商會云逕啓者准來函各業罷巿期内進口各貨未完關稅請展至錢莊開巿之第二天完納勿照向章處罰等因當經致函轉商去後兹接稅務司六月十六日來函稱此項未完稅項之進口各貨現經察酌情形准自本日起暫予展期六日復請轉知前來合即函達祈查照轉知爲荷此至上海總商會江海關監督公署啓 
　　嘉穀堂反對延期結帳本埠嘉穀堂米業公所昨致函總商會各路商界總聯合會云敬啓者頃讀貴會廣告本屆應收應付之五月節各帳因時局關係業經議决展至隂歷五月底結算等因查吾米店業向以現欵進貨零星售出兹屆端節適值罷巿期内錢莊尚未復業週轉爲難金融因之緊迫與他業情形不同經同業會議决定端節照常收帳結束除由敝業同行登報外爲特專函奉懇貴會俯念敝業困難乞於報端加以申明以免歧誤貴會爲商界樞紐各業領袖當懇俯如所請也云云 
　　罷巿期内房租問題之會議上海各路房客聯合總會爲罷巿期内之租金問題特開臨時會討論辦法由顧伯華主席謂本埠五卅案發生迄將兩旬商民損失頗鉅惟罷巿期内之租金作何辦法應請諸公討論僉以罷巿期内關係住户擔負本會應迅聲叙理由呈請長官出示維持以免糾紛經衆表决當推文牘股起草俟脫稿後再召集會議云 
　　葡商物品被扣之交涉駐滬葡萄牙總領事加薩魯伐昨致函江蘇交涉公署以據葡商茂昌洋行函稱本月十五六日運來鮮蛋多件停舶大達碼頭爲上海學生聯合會所扣留嗣經申說始允起岸不意十七八日又到鮮蛋一千餘件被閘北保衛團扣留請爲照約交涉發還并請解釋誤會 
[（八）最近之航務消息]  
　　英巡艦增派來滬此次五卅慘案發生以後英國兵艦之抵滬者前後已有四艘近又從威海衛軍港將大砲艦被斯洛維號電調至滬增厚駐滬兵力該艦中有海軍及陸戰隊四百名現已駛入浦江内善通碼頭停泊　　重慶民氣激昻昨日本埠得電重慶巿民對滬案漢案連日奮起力爭英國已在漢口開去兵艦一艘日本亦派警備艦比良號急往上江開駐該埠刻下川滬商業業已停滯不通矣 
[（九）關於傷亡者之消息]  
　　槍傷檢驗意見遠東通信社云上海學生聯合會法律委員會委員侯建民昨提出槍殺意見書一通云讀王用賓醫生法醫範圍之槍傷論及周君致上海學生會法律委員會所論槍傷函件俱從學理經驗上立論誠足以執囫圇檢驗者之口兹更將鄙人所知者述之於後當亦爲注意於慘案者所樂聞乎查此次槍傷以有射入口及射出口者爲多按檢驗槍傷射入口若爲近距離則衣服常發見火藥之粉末及烟薰染成之黑色在皮膚上則可發見燒暈此項燒暈有内外兩帶内帶狹爲彈丸接觸之部分顯有受傷之皮膚成剝脫及挫傷狀態外帶較廣呈火傷症狀入口之周圍則由火藥之粉末及烟董染成黑色若爲遠距離之槍傷則火燄及黑烟粉末即不可見而射入口衣服之線文皮膚上之汗毛皮膚上之碎片均向内倒射出口均向外倒足資證明惟近距離之射出口常較射入口爲小遠距離則反之此次五卅流血案與自殺者不同證明其出入口萬無不能確定之理即使萬一不能確定則可施行解剖以爲補救察其丸道用顯微鏡詳驗有無布碎纖維質及火藥末等物蓋近射入口處常可驗得也若彈子由骨穿過則可察驗碎骨片在何處亦可證明子彈從何方射入今工部局醫生及仁濟醫院院長在公廨以「不能確定」「缺乏經驗」等詞供證内問良心何以自慰何怪醫界之羣起非議也况此種證詞更何以示公理於世界乎　　學生會調查謙益醫院負傷者上海學生聯合會昨派員赴謙益傷科醫院調查據述該院現有負傷者四人於本月十一日由楊樹浦新康紗廠工人互濟會抬往聞已於昨日出院其姓名如下（一）王朝餘年二十八歲傷腹部（二）張先標年二十七歲傷左手骨及腰部第九肋骨（三）趙永餘年二十一歲傷腰部（四）郝尤泉年二十六歲傷腰部 
　　皖同鄕會爲同鄕受傷致交署函安徽同鄕會昨致交涉署函云敬啓者五卅慘案薄海同悲日人英人共負逞兇槍殺之責鈞使膺交涉重任全國具瞻壇坫所在公憤可伸謹將敝會調查關於同鄕受傷人情况臚陳（一）余茂懷（即俞茂萬）年二十四歲黟縣人業機匠於五月三十日在南京路被巡捕槍傷腿部後受槍托猛擊傷及胸背由仁濟醫院拘禁捕房理經釋放在家養傷（二）張忠章年二十七歲無爲縣人業紗場工人於六月二日在大豐廠渡河被日人手槍擊穿胸背現在紅十字會醫院傷勢甚重（三）朱國亮年二十八歲無爲縣人於六月六日經麥特赫司脫路被西人商團用剌刀戳傷腿部滿身浴血現由仁濟醫院移家養傷血衣尙存以上三人均有正當職業且俱爲全家生計所繫無端被英人日人槍擊刀剌血肉横飛生命危險損失何堪敝會以鄕誼所關用特函請鈞使查照併案辦理俾得恤償而彰公道不勝屏營之至 
　　追悼劉光權之進行劉光權烈士喪葬事務所昨致商界總聯合會函云逕啓者自劉烈士光權憤世蹈海義骸撈獲後報載尊處即推舉專員籌備该烈士身後事宜足徵急公好義有扶掖世道人心之高誼敝會逖聽之餘莫名欽感查劉烈士爲敝會會員之一此事傳播以後敝同人惋惜同深一再召集會議僉以同鄕痛癢相關萬難自處客觀地位議定由會推定委員專任籌備劉烈士喪葬事宜其事務所即附設本會一面推舉交際員分頭與團體接洽治喪營葬各種儀節要求充分之補助俾資紀念而垂久遠爲此專函奉逹即希轉知各委員於敝會集會之時賁臨出席發抒宏論俾敝同人有所遵循毋任歡迎欣感之至專蕭祇頌台祺 
 
 

Page 14

 
 
1;第一萬八千七百八十七號;中華民國十四年 西曆一千九百二十五年六月二十號
星期六 * *　　工頭陳筱富吞烟自盡向在浦東大英烟公司老廠錫包間工頭陳筱富因罷工生計困難於前日背人吞服烟土自盡昨經當地保衛團得悉致函學生聯合會請爲表揚其函錄下 
　　謹啓者查浦東香烟公司老廠錫包間工頭陳筱富係崇明縣人現年四十三歲家住楊家渡平日愛國自五卅發生慘劇憤怒塡胸終日寢坐不安忽於前日午後出外暗購烟土吞服畢命想陳君爲愛國殞身所遺髮妻子女大小六口家無宿糧何以爲生陳君身後棺衾業由籌資成殮死者已矣生者何堪且陳君爲人和藹可敬今又以身殉國誠可貴也敝團不敢泯滅爲此函請貴會俯念陳君愛國捐軀務祈代爲表揚以慰幽魂可否賜以資助尤爲殁存均感云云 
[（十）中外人士之僕僕往來]  
　　旅京蘇同鄕派代表來滬江蘇旅京同鄕省治促進會嘯電滬公團云本會現推朱鈞麟王致臻善湯成三君爲代表來滬討論滬漢各案事宜乞賜接洽云 
　　陳則民到滬前衆議院議員陳則民氏已於昨午十二點零五分車由京來滬此次來滬爲在京蘇同鄕人推援助五卅慘案因陳氏前任商聯合會總董爲各界所信任故商聯合會今日開會歡迎現住方浜橋陳宅 
　　樊鍾秀代表來滬豫軍總司令樊鍾秀派代表周伯甘楊紹棠二君來滬慰問受傷學生工人周君已於昨日抵滬同來者有徐玉書王一怒二君至楊君則須緩一二日動身據周君云河巿巿民對於滬案憤激異常除捐資援助外并實行各種愛國行動樊司令部下之兵士亦有積資捐助者所有欵項因匯劃不通故由楊紹棠君隨身帶來現周君定今日下午往各醫院各團體慰問受傷者及報告該地援助情形云 
　　徐季龍北上本埠法政大學校長徐季龍君對於五卅事件迭有表示特於前晚搭滬寗夜班快車赴寗轉車北上與馮煥章商洽挽救外交方面之誤點一週以内即行返滬 
　　褚輔成昨日來滬自慘殺案暴發後各處各界非常憤激紛紛遣派代表來滬調查眞相兹悉杭州各公團除日前特派邵善香君來滬觀察交涉情形外昨日又派褚輔成來滬調查此案之眞相及經過情形并與各方代表互商對付辦法 
　　美參議員抵滬大陸報云美參議員闢德滿氏夫婦游歷遠東昨日抵滬與美總領事克銀漢及海軍司令美克威少將詳論滬局後聲稱美政府今處調和衝突各方之極佳地位余信美政府刻正從事於此期得良效確知不日各方咸能得較好諒解云云按闢德滿氏在歐戰時極力主張用美國庫存銀救濟遠東銀荒卒由美國會通過闢德滿案規定由美政府陸續向美國銀礦收買生銀歸還庫存闢氏在銀巿最有經驗此次游歷遠東想於調查遠東銀巿亦有關係云 
[（十）（一）各團體昨聞]  
　　各團體外交後援會開會上海各團體外交後援會昨開委員會史國英主席馬邦本記錄議决案如下（二）外交科提案聘任王子純余九臯鄭浩泉爲外交顧問（二）派總務科長史國英外交科長馬邦本訪蔡廷幹曾宗鑑詢交涉情形（三）文牘科長徐翰臣起草對外宣言使各國明瞭滬案眞相（四）派交際科長陳鍾柔宣傳科長馬勛赴各醫院慰問受傷工人學生（五）派經濟科長倪旡我調查廣東工界同志會所扣留貨物及接濟食物之眞相（六）規定每日上午十時爲議事時間下午一時至五時爲辦事時間 
　　北京路商聯會之臨時大會北京路商聯會昨日下午二時開臨時大會到百數十人陳野鷗紀錄會長沈田莘主席議决事件如下（一）調製本路各商號罷巿期内之損失表（二）端節結賬如本月底不能開巿决延期（三）夏曆五月起加入各路商界總聯合會（四）五卅案電請張少帥蔡督辦曾次長鄭省長要求努力堅持並以實力爲後盾（三）添舉會董當推定周渭石顧子槃徐慰萱陳灝泉·劉棟森·孫世芳·邢穗軒·邵文炳·王曉蘭·蔡小香·陳生標·劉和盫·陸芸蓀·姚慕蓮等十四人再用正式公函敦請擔任至五時半始行散會 
　　馬橋鄕滬案後援會近訊該會宣傳部部長張孝達於昨日邀集該部部員討論進行事宜到會者計六十二人先由部長報告宗旨及討論進行事宜議决分爲十二隊男界由隊長張槱·王益仁·楊一鳴·督率進行女界由楊達時·唐足儀·葉秀珠·分别主持當塲新會員加入者不少連舊部員已達百餘人 
[（十）（二）文電與主張]  
　　閘北保衛團之三要函閘北保衛團以連日各西報登載不符事實誣衊該團特致函許交涉使及外報並聲明　　不再辯正分錄原文如下 
「致許交涉函」敬啟者讀本埠字林西報六月十六日登載閘北保衛團聚集工人在長浜路　濠溝一則查無此事同日英文泰晤士報登載洋人根泉被人槍殺一則附論有此等工人想係閘北保衛團穿制服之傭兵所爲等語尤爲駭異查擎槍殺人此何等事而乃加以想係二字不知該報記者憑何推想而得殊屬荒謬此種論調顯係有心誣衊挑撥惡感本無辯正之必要惟恐淆惑觀聽發生不良影響故已分别去函更正以昭實在再查連日滬上英文各報所載闢於本團文字往往揑造事實淆亂是非居心叵測本團爲名譽計大局計用特鄭重聲明嗣後無論何衝西報誣衊本團至如何程度本團認爲毫無價值槪不承認亦不再辯駁除分函各該報館作最後之辯正外相應函請貴署轉函駐滬領袖領事通知各該英文報館一體查照並爲本團鄭重聲明至紉公誼「致許交涉使函二」敬啓者讀本埠英文泰晤士報大晚報字林西報等連日紀載關於本團文字揑造事實信口雌黄滿紙　言毫無根據顯係奸人鼓動破壞本團名譽此種毫無價值之言論本可置之不辯祗恐惑觀聽眞相不明而况五卅慘案正在交涉進行倘外人不察是非藉爲口實影響交涉前途關係匪淺本團有鑒於此曾經臚叙事實逐條辯正迭函各該英文報館更正而報館均行留置並不及時披露於報紙忠實紀載之責任大相違背顯係有心誣衊挑撥惡感本團爲名譽計爲大局計不得不鄭重聲明各該英文報紙對於本團旣不忠實紀載又不將按照事實請其更正之函披露嗣後無論何種誣衊之詞祗能認爲毫無價值置之不理相應函懇貴署分别函請六國參贊及駐滬領事團知照以昭實在而明是非至紉公誼此致外交部特派江蘇交涉員許閘北保衛團團總王副團總尹「致泰晤士報函」敬啟者讀貴報六月十六日登載洋人麥根泉被人槍擊身死一則附論有此等工人想係閘北保衛團不穿制服之傭兵所爲因近日保衛團態度極爲險惡云云不勝駭異查擎槍殺人此何等事而貴報加以想係二字殊屬荒謬不知貴報記者憑何推想而得此種論調顯係有心誣衊毫無辯論之價值惟本團爲名譽計不得不作最後之函請貴報迅予更正以昭實在再查貴報連日所載關於本團文字均係揑造事實淆亂是非破壞本團名譽於報紙忠實紀載之責任大相違背顯係有心誣衊挑撥惡感本團兹特鄭重聲明嗣後無論貴報誣衊本團至如何程度本團認爲毫無價值置之不理除函江蘇交涉公署聲明外相應函請查照爲荷此致泰晤士報閘北保衛團團本部啟 
　　姚公鶴致鄭謙函江蘇民治恊進會會長姚公鶴致鄭省長函云鳴之省長兼督辦鈞鑒滬爲蘇地而公則最高行政長官也滬爲特區而公又暫兼巿區督辦也故此次滬上慘案蔡曾有負委任國民祇咎政府之未得人選而我公負兩重之任務國民期望之心旣切則督責之詞愈不得不嚴今者使委回京交涉停頓此後形勢殊難樂觀且外交有一定之步骤或更有秘密之必需我公旣非外交專家誠不願以此過爲責難惟對内問題責無旁貸兹特明揭數端藉祈明敎（一）罷工人數達三十萬每日恃捐助爲生活一時救急豈能永久且鄰省之援救同胞之樂輸均居於客的地位上海絶對負責者何人曾否有槪括的計畫危機瞬息萬一飢譁咎將誰屬此應請明白宣示者一也（二）倉猝罷巿瞬已兩旬節近端陽尤牽全局就根本言金融停滯血脈早失流通就現狀言外强中乾多數尤形竭蹶而事屬對外示弱爲良心所不容靜候更河清之難俟肉食非鄙借箸何資此應請明白宣示者二也至五卅慘案之前烟土逼埠因此而發生浦江之砲擊又因此而發生軍官之互鬨此雖内政不應與外交案相提並論然履霜堅冰英日人之所以敢於輕渺我者未嘗不因此而愈肆其燄且其他官署或以事非專管或以權不我操卸責尙非無術我公膺兩重之重任寄全滬之安危近且旌節賁臨見聞亮必審確如何澈究藉肅官方中外觀瞻民岩赫赫此又關於我公職務上應請附帶明白宣示者三也民困未蘇國難復亟前途莽莽同盡可悲曩者中國舊習對於官員陞轉授除之際必同循例駢驪祝賀之詞敝會同人才乏貢諛愛人以德用敢代表全省三千萬人民所亟欲奉詢之各端率直上瀆惟希有以指示而敎正之謹九頓以請江蘇民治恊進會姚公鶴叩 
　　姜紹祖開闢三門灣之主張北京各部總次長各省督辦督理省長廳長各團體各報館曁全國同胞均鑒慘案發生舉國憤激紹祖來滬目擊情形肝膽俱裂頃上執政巧電文曰北京段執政鈞鑒此次慘案羣情憤慨紹祖受北京各校敎職員滬案後援聯合會之託來滬慰問調查見聞所及令人心傷各界罷業損失浩大彼方横暴毫未悔悟紹祖個人推測渠必故事遷延餒我民氣現在接濟失業工人日需鉅萬各處捐欵杯水車薪倘無鉅額欵項遠大計劃他且不論即爲二十餘萬工人之生活計亦不可不早爲籌劃也竊思英日人挾資本來華設工廠辦交通假我同胞之勞力以吸收我國之膏血倘我工人與海員永拒僱傭則渠無立足之地制勝之道固無過此但工人衆多不爲早圖即非爲屈服亦必生意外伏查三門灣爲東南天然商港可容巨艦離滬最近其陸地象山南田寗海臨海等縣産棉頗豐與甬杭接線不過百里倘將英日工廠輪船罷工之工人海員盡數遷至該處各盡才能分任工作則大好港灣不日告成旣對彼破壞復與我以建設制彼死命長我實力他日彼欲乞和猶恐不得外交勝利當無欵義惟經費無着有碍進行似爲問題第此次人心舉國一致擬請速下命令勸告國人增收全年度各項歲入十之一二以一年爲限作遷移工人開港之用則人民負擔有限國家收效無窮想亦無反對者倘以此數爲不足可發實業債劵以補充之如以人民有懷疑則支配欵項之權可悉歸人民團體掌管之似此一舉兩得當屬可行萬一以三門灣爲不便亦必須遷至吳淞開展紹祖總覺經此慘案之後不論交涉如何雙方感情已難融洽如强爲牽合難免不生破裂古語有云母與禍鄰禍乃不存是尤不可不注意者也區區之意伏乞採納施行不勝待命之至等語諸公愛國百倍紹祖尙乞一致主張殲彼兇暴全國幸甚姜紹祖叩皓 
　　外交後援會致馮玉祥電各團體外交後援會致馮玉祥電云綏遠馮督辦鈞鑒報載執事對法晨報記者談話有願以實力爲交涉前驅之語具徵執事愛國熱忱果敢毅力實超越其他軍人萬倍逖聽之下曷勝欽仰敝會爲海上百十一團體所組織誓以民衆全力爭外交而雪國恥望執事本堅决之心貫澈武力爲後盾之主張則民衆亦當集合全力追隨於執事之後也臨電神馳竚候明敎上海各團體外交後援會叩 
　　許交涉員覆生生會司函五卅慘劇發生後南京路生生美術公司於本月七號曾被搜檢該公司主任孫雪泥迭向交涉使總商會呼龥兹已得許交涉使覆函云來函展悉此次慘案發生迭據各方報告捕房違法搜查殊屬不合承示貴公司亦遭西捕商團入室搜檢聞之殊深詫異除向領團交涉制止外專此佈復云云北城商聯會致張學良函上海北城商業聯合會頃致張學良軍長函云漢卿軍長鈞鑒敬肅者五卅慘案舉國共憤蔡曾二專使曁許特派員雖與六國委員三次提議然彼之態度旣未明瞭兹竟諉爲不屬權限尤深詫異軍長執掌軍符萬民瞻仰務求督促專使會同特派員根據民意迅電段執政照會各國公使團堅持公理必達完滿目的以伸公憤而保國權愚見當否幸賜訓正專肅恭請麾安上海北城商業聯合會叩 
[（十）（三）學界消息]  
　　留日學生歸國代表離寗赴蕪之滬訊留日學生總會旅大收回後援會歸國代表費哲民馬一燦鄭里鎭鎭等於本月十四日由杭赴寗宣傳愛國運動及報告滬漢發生後之中華民族覺醒運動兹悉該代表等抵埠時南京工業專門學校派姚律白沈乃賡等到車站接往該校寄宿當晚即開全體大會請該代表等演講并連日受各學校各團體之歡迎分頭至河海工科大學金陵大學法政大學第一中學第一女子師範第四師範東南大學及附中安徽公學外交後援會學界上海慘案後援會等處演講聽者無不聲涙俱下并願一致聲援以雪大恥兹聞該代表等已事畢於十八日離寗赴蕪溯長江而上前往各省宣傳 
　　基督敎敎育會與租界區敎育會開會紀前日下午四時上海基督敎敎育會與租界區敎育會假圓明園路二十三號華東基督敎敎育會開聯席會議瞿同慶主席議案如下（一）假改周志禹虞允箴所擬宣言（二）請張石麟召集上海敎會中學校校長會議研究袪除校長與學生間因誤會而發生之風潮（三）請金武周編辑本年第二期季刋闡發對於五卅慘案之意見（四）請中國衛生會胡宣明爲衛生股委員（五）推瞿同慶陳才棠爲被難諸烈士追悼會出席代表議畢六時半散會「附該會對五卅案宣言」本年五月卅日上海公共租界不幸發生英捕槍殺學生及巿民激成罷學罷巿罷工之風潮民情憤慨逹於極點近日以來中國各省團體及海外僑民對於滬案多有後援會之組織函電紛馳彌滿全國若無公平之解决則前途何堪設想本會職司敎育對於此次案情未敢緘默即就人道主義而論亦有不能已於言者夫學生向衆演講實出愛國熱誠並非犯法行爲尤不得加以排外共産赤化之誣陷租界當局果能審愼從事於先斷不致演此慘劇釀成今日相持不决之風潮現六國委員及我國中央特派大員在流交停頓情勢頗形困難此後交涉中心當在北京但欲公平解决各國外交當局均須泯去國界種界諸痕迹一秉天良法理以决定此次肇禍之責任誰屬則我方所提之各項要求自能得其充分之容納而人心始安否則公理淹没羣情愈憤風潮所及當不止限於對手二三國而已也本會同人不敏竊願本基督至公不屈之精神追隨羣賢之後爲公理爭最後勝利焉謹此宣言即希公鑒 
　　約翰大學敎授部之眞相昨日約翰大學校長卜舫濟來函述該校近狀如下（一）政治學系宓亨利博十（麥格耐）並不回國仍在該校擔任下期敎授高囂爾博士原係紐約協和大學敎授請假遊華暫任約大義務敎授現已期滿羅道納敎授因供職期滿照章回國休息再讀博士學位期滿回校供職（二）英文系福塞特敎授在未生學潮之先早經議定下期調往武昌任事（三）經濟系雷麥博士去歲本應回校供職當因其夫人染病不便來華故早已辭職潘序倫博士係擔任本期演講敎席（四）新聞學系武道敎授供職期滿照章回國休息期滿仍回校供職（五）自然科學各系中數學系敎授塔格及物理系金敎授均屬供職期滿照章回國休息期滿回校供職以上應回國各敎授均與學潮無關（六）國文系國文系多數敎授以及經濟系敎授薛迪靖君數學系敎授于星海君係因學潮辭職者除上列照章回國休息因學潮辭職者外其餘敎授三十位左右下期均仍在該校各供原職至所遺前項各系敎席已有由該校送美留學期滿之華敎授及上次回國休息期滿返校供職各西敎授按系接充尙虚敎席數位另行擇聘高潔飽學之士擔任 
　　約翰離校學生善後委員會消息（一）昨日接到南京中華基督徒廢除國際不平等條約促成會代電文曰頃讀二次宣言至爲欽佩貴同學爲卜校長侮辱國旗之故一致離校保全國體尊重人格同人等深表同情希新校早觀厥成爲中國敎育界爭一線光榮臨電不勝盼禱之至南京中華基督徒廢除國際不平等條約促成會會長周寄高曁全體同叩筱（二）梵王渡附近之皮鞋舖小食店（三）第二期離校後定於星期六出版内有約翰華籍敎職員辭職書及卜校長覆函等重要文字（四）組織大學中學已有具體計畫及預算將於下星期一籌備大學委員會提出（五）南京震旦大學預科離校學生來函請求加入新校 
　　南洋大學之特别調查委員會上海學生聯合會係由本埠各校學生會推代表組織而成近南洋大學學生會以代表與全校學生名譽有關不可不愼重從事遂於昨日由大會議决組織特别調查會權限爲（一）調查本校代表之行動有無越軌或欠妥（二）警告本校代表改正辦事態度（三）收集證據提出大會彈劾該校並希望各校有同様之組織俾羣策羣力組織細密使無隙可乘而弭流言云 
　　國立自治學院消息該院學生自五卅慘殺案發生即參加此次運動邇來因多數同學返里宣傳募捐遂另組織一留滬辦理五卅事件委員會自該會成立以來各委員辦事不遺餘力日昨該會委員長蒯超君召集委員會討論三事（一）即日將現有同學與敎職員之捐欵作第一批匯交總工會以便直接救濟罷工工人並去函催歸里各同學迅速將捐得之金匯滬（二）組織調查國貨委員會當時推選王開基·古金元·李磐珍·三君負責辦理（三）提出議案四條（一）組織職業介紹委員會二組織英日貨專賣所案三以嚴厲手段懲辦奸商案四禁止米商加價以維持民食案）聞已交該院出席學生聯合會代表大會代表蒯超提出大會討論　 
　　同濟大學消息該校學生會自慘劇發生以來辦理各事組織完密至有精神每開會討論要案雖至深夜仍不倦怠同學中非有急事不得離校以謀團結自十八日起特請上海敎職員救國同志會逐日派人到校講演指示一切方法又於十八十九兩日在該校大禮堂放演此次運動各種影片吳淞各界往觀者甚爲踴躍又該校五卅血特刋第三號已出版内有陳寳聰君受傷照片函索只須附郵票分半 
　　南大學生會消息南方大學學生會爲援助滬案事進行不遺餘力自漢案發生後愈益悲憤除對漢案已發有宣言外每日均提早辦公合滬案漢案援助事同時進行聞該會已議决請南北政府捐欵接濟工人又請官廳開築馬咱以安挿工人再函催學校將罷工期内敎員薪水扣出捐助人此外又派田宏韜·賀敬揮·黄人俊·三君出席本埠學生聯合會之經濟及軍事兩委員會云 
　　上寳平民敎育促進會電上寳平民敎育促進會昨致電北京中華平民敎育促進會云北京中華平民敎育促進會轉各省平民敎育促進會均鑒五卅慘案舉國憤慨各地平民學校正宜在此時舉行演講說明此案眞相或編成臨時敎材直輸公民敎育使全國平民咸具公民應有之知識喚起其愛國熱誠實於我國前途大有裨益上寳平民敎育促進會啓 
　　民立中學消息種種該校學生在校内募捐已有數日計達一千數百元因人數未足故尙有一部分未曾收齊日昨由鄔烈光·章欽賢先繳一千元至總工會以應救濟工人之需一俟收齊再續交第二批該校以署假已届外埠同學或有不得不回家者爰於昨日重行改組完全由本埠學生擔任至外埠同學負在各本鄕宣傳之責任設可不回則仍在校服務當由全體大會更定職員如下總務部正副部長蔡致通·金玉書交際員凌廷堯·黄寳琦·馬慶舜·等出席大會代表暫由顧知乾君擔任該校校長以滬校大勢所趨咸停止考試爰於昨日發出通告云四年級生以去年平均分數及今年積分計算作爲標準以定畢業與否至不及格者限十日後　考再定以下各班之升級與否亦然惟不及格者須於署假後開學時補考再定不容或寛云 
　　第八師範派代表來滬昨日上午有省立第八師範學生派代表二十餘人由寗乘火車來滬謁見張學良軍長·鄭省長·蔡曾許交涉專員請求對於五卅慘案交涉堅持所提出之十三條弗稍退讓以維國體而平公憤等情聞該代表等明後日須赴杭旅行順便謁見孫督辦請求援助滬案一致對外期達最後之勝利云 
[（十）（四）關於輸捐之消息]  
　　蘇州旅滬公學致學生聯合會函略謂敝校學生節儲果餌之資並向就近各戶募得大洋二百五十八元餘爲救濟工人餬口之需貴會代爲分發聊盡國人之義務而已 
　　巿立各校報告募到捐數上海縣各學校聯合會前以本埠各學校自五卅案發生以來各校學生自由沿途募捐漫無限制恐滋流弊除函知各校停止募捐外一面派員查報各校募得捐數撥交何處收存報告敎育局彙總辦兹查得昨日報告敎育局者爲巿立高昌小學募得大洋十四元小洋八百四十三角銅元八十六千六百七十文私立思敬小學·募得大洋一百十八元小洋四百角巿立時化小學·募得大洋四十七元小洋四百五十八角銅元一百三十三枚巿立東明小學·募得大洋十五元小洋三百角錢十二千文巿立崇正小學募得大洋三十二元小洋一千三百二十六角銅元七千九百八十七枚巿立農壇小學校·募得大洋三元小洋一百三十五角錢九千五百六十文以上欵項均交濟安會支配輟業工人工資 
　　各界消息「世界書局」世界書局對於五卅慘案異常憤慨首先由公司捐欵一千元昨日該局全體工友職員開會討論個人捐欵問題當衆議决捐助全體薪水一天計大洋六百十三元當晚悉數送交總商會接濟罷工同胞云「漢璧禮路商聯會」漢璧禮路六路工商聯合會第三批捐數報告朱象記（子雲）一百元史悠鳳十元成昌孫經記鄭鴻茂陳仁和各五元高達雲醉樂春各三元南方電燈廠萬源盛張公館華春山馬順隆同興老泰和五星電池廠高士榮高太太嚴如頴各二元以下從略連前共收洋一千二百零九元小洋一百六十六角銅元四千尙有續捐欵項容再披露「大埔旅滬同鄕會」大埔旅滬同鄕自五卅流血慘劇發生後咸深悲憤除日前開緊急會議拍電北京段執政沈外長嚴重交涉外尤念二十萬罷業工人衣食無出飢餓堪憐復於昨日在事務所開會員大會到者百餘人由會長劉經九主席僉議先行籌欵接濟當經公推劉文卿楊子成藍月如爲募捐員募得張裕釀酒公司捐洋一百元劉經九楊紹臣李偉人各五十元藍璧如三十元劉後我張普義各二十元楊虎臣丘豫泰黄子秋楊富臣各十元吳錫三五元藍輝如藍鈍若各二元楊玉輝楊鏡波楊祝祥藍寳田藍芑蓀藍錫祿藍承鑣吳世芬藍藴如藍福慶藍月如各一元共計大洋三百八十元公推藍璧如彙齊繳交上海總商會以備接濟失業工人云云「華商烟公司函送捐欵」工商學界聯合會執事先生鑒讀報載上海五卅慘劇英日兇蠻殘殺同胞聞之痛心流淚幸得工商學界罷工罷巿罷課實行援助以相抵抗然聞同胞罷業後人數日衆同人等份屬工人僻處彰地然救護國家援助同胞豈肯袖手故决以經濟援助謹得同人等節食節衣費三十元由敝工廠轉上請爲查收給回收據務望堅持到底人心不死天理不滅彰德華商烟公司收葉處全體職工叩「屈臣氏汽水公司」華商屈臣氏汽水公司爲救濟罷工工人之生活起見特由該公司全體職員工捐助兩日薪資合洋二百元又該公司捐助四百元共計洋六百元業於昨日備函送往上海學生聯合會矣「花界今日開振濟工人遊藝會」上海羣芳聯合會朱筱芳等發起振濟工人遊藝會定今日下午舉行該會印就之劵三千張刻已售罄包廂每間售千元至百元不等訂者踴躍現已無一餘廂并聞該會擬請邵瑞彭於今日下午一時在開演前登台演說五卅慘案「熒昌火柴公司「捐助上海學生會洋五百元昨報誤爲燮昌特此勘正 
　　各學校消息「尙賢中學」該校自五卅慘劇發生以來即組織學生募捐團向各家族處募捐以補助罷工工人昨已募得大洋百三十六元以一百元助學生聯合總會經費餘數一百三十六元請該會轉送總工會補助罷工工人矣「上海中醫專校」該校學生組織本外埠募捐隊募得之欵已次第送交學生聯合會爲援助罷工工人之用共計大洋一千元小洋一千三百六十四角銅元六百三十四枚「東華大學學生會」該會於昨日收到寗波路及北四川路等處捐欵約百元現已送往學生聯合會此外尙有各學生向内地募捐者不日可寄到云「馬橋萃秀女校之熱心援助」六月十三日馬橋鄕立萃秀女學校學生爲五卅慘案憤憤不平示威游行十五日馬橋各界滬案後援會舉行游行大會女校學生全數加入印發傳單沿途分送十七日分宣傳隊二組宣傳並由女敎員楊達時與在鎭女士唐定儀等組織募金團援助罷工工人十八日天雨楊唐等率領女校學生冒雨募捐見者咸謂女界熱心援助不避風雨誠屬難得十九日楊等擬分組出發以冀募得成數俟有成數後當交由馬橋各界滬案後援會轉送上海學生聯合會分發「南洋烟公司附小捐欵」南洋烟公司附設小學爲援助五卅慘案向校内員生及學生家庭勸募捐欵現已捐得大洋一百六十七元小洋四百八十一角銅元陸百四十一枚經於十九日先行全數送交上海學生聯合會分别撥用藉資接濟一面仍繼續進行 
[尙有本埠新聞轉入後頁]  
 
 

Page 15

 
 
1;第一萬八千七百八十七號;中華民國十四年 西曆一千九百二十五年六月二十號
星期六 * *本埠新聞二 
　　華昌梗片廠續行捐欵浦東董家渡華昌火柴梗片廠同人因五卅慘案深爲憤激前由上海萬竹女校等先後募去大洋二十元救濟罷業工人現因交涉停頓風潮一時不能解决昨由全廠工人等集洋一百三十五元送往學生會轉助工人云 
[（十）（五）公廨訊案紀]  
　　沈金發被控之判詞捕房探本邑人沈金發於本月七號在大西路六十三號門牌某西婦住宅内分發傳單意圖煽動西崽大司務罷工等情捕房派探將沈拘解公堂訊供之下因關讞員與英馬副領事意見不同判歸另一公堂中西官訊核各情已誌本報昨由靜安寺捕房傳告原告將沈解至第二刑庭由邵襄讞會同英惠副領事訊據工部局刑事科代表梅脫蘭律假上堂陳述案情並稱本案承審官因判詞不能同意故未决定查本案應照三百六十四條或三百六十八條刑律處斷云云中西官核供磋商之下遂援筆判曰依治安警察法第二十二條及三十八條之規定着罰洋五十元或押六禮拜示儆 
　　張安喜被控之判詞鎭江人張安喜前日因撕破工部局告示被一百五十八號西捕查見將張拘入捕房昨晨解送公堂經關讞員與英馬副領事訊供推諉判張罰洋二十五元或押三禮拜　 
[（十）（六）其他雜訊]  
　　縣警察所通令各區保護敎堂外僑上海縣警察所熊所長以學潮交涉現雖停頓尙有磋商之餘地誠恐學商工人越軌行動有礙進行昨特通令所轄各分所文云查五卅風潮迄今未已兹六國委員團又以權限問題雙方未能接近會議因之暫行停頓要知兩方磋議雖暫中斷然無論在滬在京交涉終有圓滿之解决第際此時期凡我學商工人更應格外謹守範圍保持秩序工切勿稍有越軌行爲貽對方口實致交涉益感因難所有各該分所境内僑居之外商外人資設之工廠傳敎之敎士佈道之敎堂曁吾華人設立之工廠公司均須切實保護倘有藉端滋事或强迫罷工以及散發悖謬之傳單荒唐之圖畫鼓惑羣衆搗亂人心者一律加以嚴重之干涉盡警察之天職保地方之治安本所長將於此覘各該分所長之能否盡力保護判成績之殿最焉仍將此意傳令當地各公團一體知之此令 
　　抗議外國兵捕武裝闌入之函復閘北保衛團昨准江蘇許交涉使復函云逕復者接展本月十一十三十六等日大函爲外國兵捕武裝闌入華界事均已聆悉除已函致領袖事轉知嗣後外國兵捕於華租交界處所各守界線以維治安外想應函復貴團查照爲荷順頌公祺許沅 
[公廨訊結日紗廠工潮案]  
　　滬西日商第五紗廠日人於上月十五號開槍擊傷工人顧正鴻身死嗣普陀路捕房將是日所受輕重及傷及所拘之伍阿四等十三名拘解公共公廨提起公訴除胡佩洪具結出外候訊外其徐阿炳萬開元徐書林王明左胡佩亮五人業於星期三訊供各情已誌本報昨晨九時半由陸仲良襄讞會同日副領事田島君升座第三刑庭繼續開審而胡佩洪不到據被告代表克威律師述明其臨訊不到原因由徐維繪君傳譯謂胡佩洪前因其妻病經公堂准其具結出外候訊兹其妻已經病故且彼或係誤具結爲開釋故今未曾到案云云陸君即傳伍阿四上堂訊據供稱是日午後五時半我往第七廠做夜工從澳門路大門進廠日人遂將門關閉是時廠内之空地上聚有許多工人日人執鐵條木棍毆打衆工人並開手槍工人乃逃我懼不敢逃致頭頂被日人棍擊腿部亦被人戳傷後同伴工人將我扶出乘黄包車送至新署轉送醫院我之赴第七廠因不知是日該廠停工到廠時又未見貼有通告停止字條亦未見有何人用石子擲擊印捕且其時廠門電燈機器均未損壞等語繼訊據周阿大供稱是日午後五時半往第七廠做夜工從澳門路大門進廠見顧正鴻徐阿炳兩人已受傷倒於廠内之空地上許多工人圍觀時印捕來將衆工人驅散我逃至西蘇州路耳聞槍聲並見日人毆打工人故復回轉向日人詰問致被日人用竹將我打暈迨車至麥根路橋始蘇日人執木棍等物將工人毆打反誣工人執棍等語又訊據王小龍供稱我於是日午後五時三刻從澳門路大門入廠欲做夜工見許多工人立在空地上日人執木棍向我迎頭痛擊登時暈倒於地嗣經同伴工人將我扶出乘黄包車當時工人手中無一執棍者廠門亦未見毁壞等語又訊據丁阿三供稱在同興紗廠做日工是日午後五時三刻散工出廠聞第五廠滋事因即往觀中途見新戚王小龍由兩工人扶之而行王頭受傷我即爲雇車本欲送其歸家嗣經衆工人决定轉送到新署再同赴醫院後由醫院將我等交捕房拘去等語又訊據周老三供稱是日下午五時三刻入廠工作見顧正鴻已受傷倒地圍觀之工人向我言顧係被日人槍傷我與顧有戚因即雇車扶其乘坐並隨衆工人至新署轉送醫院嗣捕房將我與輕傷諸人一併拘去當我到廠時廠門已損壞雖貼有字條但我不識字惟木棍實係日人所執等語又訊據高阿二供是日下午五時三刻我往廠做夜工至澳門路廠門口經工人通知第七廠因缺紗停工遂轉至西蘇州路見有受傷工人因隨之同赴新署再往醫院即被拘去等語又訊據王福金供稱我於是日午後五時三刻從澳門路大門入廠工作見一受傷工人倒地衆工人圍繞而觀我本係至係至第十二廠做夜工因須經第五第七等廠内走過旋詢悉係第七廠之事故仍前往將及第八廠見日人二三十名有執木棍鐵條者有執手槍者並對準所聚工人連開數槍當有數人受傷我則被彈傷腿部並有遭木旨棍鐵條毆打者嗣與諸傷者乘車同投新署轉送醫院是日第七廠並不停工且該廠於前一日通告各工人次日夜工給雙薪故工人是日因向東洋人詰問遂遭毆打等語被告代表克威律師即起辯論一過所言與前報記載略同末由捕房律師辯護要求嚴辦並將被告逐出租界中日官乃退入休息室磋商良久升座公位判决徐書　王明左·萬開元·王小龍·丁阿三·周老三·高阿二·胡佩亮·八名·訊無證據一併開釋徐阿炳·周阿大·伍阿四·王福金·四名各罰洋四十元無力各押滿四十天判畢已午後一句半鐘矣兹錄陸襄讞之判詞於下 
　　查該到案人證及被告等供詞即可證明本案發生原因極爲細微因本年五月十五日日本内外棉紗廠以第七廠缺乏材料無可工作遂决定第七廠當夜夜工停止工作據稱事前曾貼通告於該廠門前並派人立於廠前知照各工人該廠夜工人等因未知夜工停止工作於午後五點鐘後陸續赴廠工作迨抵廠後因遭拒絶入廠始悉夜工停止工作遂要求廠員比照該廠日工辦法給予半數工資廠員拒絶致起衝突結果工人顧正鴻爲槍擊傷身死其餘工人徐阿炳胡佩亮等數人有爲槍擊傷者有爲木鐵棍等擊傷者傷勢輕重不等廠中職員日人清水亦到案聲稱爲工人用木棍毆傷廠中機器桌椅電燈門窗等亦多損毁此即本年五月十五日本案發生之原因亦即本公堂認定之事實本案前次開審時被告胡佩亮當堂聲請無故爲日人槍傷右臂不能工作擬要求賠償損失此實未明瞭本公堂管轄範圍廠中日人施用手槍及木鐵棍等是否係行使緊急防衛權出於正當防衛抑或逾越範圍防衛過當及應否賠償損失因中日條約關係本公堂無權受理被告胡佩亮等及死者家屬倘認廠中之日人行爲不合法律可搜集證據至日領事署起訴若有不明起訴手續亦可請求行政官廳扶助進行本公堂未便越權處理本公堂現應研究者即捕房起訴被告等損壞壞廠中機器等件觸犯新刑律四百零六條第一欵之罪又於西捕印捕執行職務時强暴脅迫犯新刑律第一百五十三條之罪又聚衆滋擾强暴脅迫不受解散命令觸犯新刑律第一百六十四條之罪查捕房方面證人四十七號西捕及日人清水均不能認定肇事時被告等在場四十一號西捕則供稱僅一次見王明左在場演說其演說之言詞不能明瞭其餘各被告均未見在場僅三百五十八號印捕供稱當肇事時本案各被告均在場且均欲毆擊日人而徐書林王明左萬開元等亦皆執有武器（未完） 
[滬南兩團體援助漢口慘案電]  
　　滬南六路商界聯合會曁滬南烟紙商業聯合會兩團體昨爲漢口慘案致電漢口當局云武昌蕭督辦漢口胡交涉員均鑒報載漢口英兵上陸無辜槍殺巿民死傷多名噩耗傳來殊深憤慨且滬血未乾而漢口血流又濺似此慘無人道公理何存務乞嚴重交涉忽稍退讓還祈詳示眞相以平民憤臨電不勝迫切待命之至滬南六路商界聯合會滬南烟紙商業聯合會同叩皓 
[武定路之殺妻傷父案]  
　　行兇人亦自刎受傷 
　　在滬西武定路一千一百七十九號門牌俞安裕所開之小京貨店内執業之紹興人陸文祥於昨日（十九號）早天未黎明三時許不知因何將髮妻陸馮氏用菜刀砍斃後陸文祥并自向喉管猛戳藉圖自盡當被其父陸吉甫聞聲趕來將刀奪下而陸文祥已經受傷其父面門上亦被帶傷嗣經該店主俞安裕報告該管戈登路捕房捕頭立飭包探王桂榮與五十七號西探往將死者陸馮氏及傷者陸文祥分别車送驗屍所及醫院一面回禀捕頭於午刻報請公共公廨邵襄讞同英惠副領事蒞所驗明屍體升座公位捕房將見證人等傳案即據包探王桂榮及五十七號西探投案禀明查得死者嫁與陸文祥已有六年平日死者常住在閘北永興路西湖里三號門牌其母馮沈氏處現陸文祥因傷在醫院醫治等詞并將兇刀呈案又據屍翁陸吉甫投稱與地同居今晨聞聲出視見我子文祥用刀向喉管猛戳我急將刀奪下致我面門亦被帶傷媳婦平日行爲不良云云中西官核供判曰檢驗得已死陸馮氏委係生前被陸文祥用利器戳傷致死飭屬領屍棺驗候解廨研訊 
[小沙渡大旭里之命案]  
　　住居閘北石灰窰地方爲小本生理之客民劉鳳清前娶住在勞勃生路大學里三千九百零一號同鄕汪廣起之女汪氏爲室歷來相安無事日前有胡某等糾黨將劉汪氏搶去藏匿劉情急四出找尋前晚行經小涉渡大旭里附近適與胡等相遇即遭若輩行凶用刀刎斷咽喉登時斃命胡等見肇禍端遂將劉之屍體用繩縣掛在該里口僞作自縊事爲汪廣起查悉以婿身死不明立投四區一分署控告奉諭派警先後將嫌疑犯張世發單相德郁俊賢等及劉汪氏一併拘獲抄出凶刀一把押解司法科訊得張等詞支吾諉稱不知而劉汪氏則稱因夫無力贍養故在大旭里口自縊而死並無謀害及搶氏之事問官得供以彼此言語矛盾案關人命立命備文飭警於昨下午將一干人連同凶刀一把併送上海地檢廳辦理旋奉檢察官提訊一過而汪廣起堅請爲婿伸雪奉諭將張·單·郁·及該氏分别收押汪着退去聽候相驗再行核辦 
[法租界中華義勇隊准在華界通行]  
　　閘北保衛團昨爲法租界中華義勇隊得穿制服在華界通行特發通令云案准淞滬保安司令部函開接准江蘇交涉公署函開准法租界總巡來函以法租界公董局現組織中華義勇一隊所有團員均係中國商人惟其中有團員有時須赴華界誠恐該團員身穿制服在華界行走或有阻碍用特函請貴交涉使准許法租界中華義勇隊團員身穿制服在華界通行并轉該管官廳一體知照等由查該團員等旣係中國商人僅穿制服經行華界似尙無碍除函復并轉致淞滬警察廳查照外相應函請貴司令查照轉函轉知等因准此查法租界華人新組義勇隊如僅穿制服經行華界自可照准准函前因除分行外相應函達即希查照爲荷等因准此除分行外合行令仰該團一體查照此令 
[滬西九路商聯會致商總聯會函]  
　　爲電話問題 
　　滬西九路商聯會昨函各路商總聯會云會長先生曁諸同志公鑒逕啓者去年華洋德律風公司驟加巨價經各公團竭力反對拖延不决者幾及半載結果祇博得該公司照新章略爲改變而已此事反對者旣遭失敗而英人蔑視華人之心理已昭然若揭此次五卅慘案發生該公司竟遽爾將華人用戶之電線盡行割斷拒絶通話但於西人方面則仍可通電無阻或謂此事肇因爲華職員罷工後而有以致之然此事究與華人用戶無關我等按期付費原與西人所付者無異敝意以爲該公司若不得已而停止通電亦須中外一律辦理方可謂平等待遇乃不料在此傳達倥偬之時華人用戶獨不能享受通電之權利可見其藐視華人已達極點敝會曾因此事於本月十五日開會當時全體會員均以此事大爲不平用特函請貴總聯合會提出嚴重質問並要求相當之損失一方面當即致函總商會邀集各團體另籌進一步之辦法使該公司知其因用此種高壓之手段藐視之行爲適所以感受非常之反動是否有當尙祈在會諸公討論後表决辦理可也事關公衆請即照轉爲禱 
[縣議會第三次臨時會昨行開會式]  
　　上海縣議事會於昨日下午舉行第三次臨時會議員到會者十六人不足法數延會至五時許仍難足數由莫議長率同各議員行開曾式退席定今日下午繼續開會討論本年預算二讀會云 
[滬西捲烟業分會開成立會]  
　　滬西捲烟同業前晚假座泰亨里滬西商業公會事務所開成立大會到者百餘人公推范松茂爲主席報告開會宗旨畢即選舉職員當經選定俞閬曦爲董事長范松茂爲正會長魏伯平俞長命爲副會長魏利賓等七人爲董事張昭生等十三人爲幹事方俊傑爲文牘兼書記嗣復討論對付稽征員苛擾方法决議（一）如六月份稅欵業已繳付執有分征處執照而稽征員仍行抄查捲烟或將店主拘送警署使不能營業者則依法向檢廳控訴（二）設受稅局壓迫至必要時一致停業（三）本分會宗旨在保護滬西同業免受痛苦不受何方壓迫亦不供何方利用（四）本會推舉俞閬曦范松茂魏伯平宓永堯四人爲出席聯合會代表如遇重大事故須開大會討論議畢散會已十句鐘矣 
[洋涇巿議會明日開夏季常會]  
　　洋涇巿議會定月二十一日（即明日）開夏季常會昨通告各議員函云逕啟者按照巿鄕制第四十條之規定巿鄕議巿會會議每季舉行一次現届夏季會期自應照章開會兹定於六月二十一日（即夏歷五月初一日）下午一時開會届期務希責臨如有建議事件請距開會前五日送會付印以便列入議事日程至所盼禱 
[夏季印花定期檢查]  
　　本屆夏季印花稅大檢查原訂六月十五日開始旋因五卅慘案發生不及舉行現又展期準於七月一日實行所有稽查員刻經淞滬警察長常芝英上海縣李知事分别委定至期會同赴各區境内開始檢查合商捕　據契約有無漏貼及貼不足數之事云 
[警廳委潘式訓爲五區五分駐所署員]  
　　閘滬警察廳長常芝英令委前浦江水巡隊隊長潘式訓（恒言）爲淞北五區五分駐所署員現已到差現事 
[輪渡呈請保護之批准]  
　　南巿十六舖楊家渡碼頭之淮揚帮盪漿划船因該處之八長渡渡船現已改爲輪渡用小輪拖載一般渡客皆恃輪渡爲便利致盪漿船之生計被奪羣向輪渡滋閙現由該碼頭輪渡代表謝錫春擬具條件呈請上海巿公所備案並請維護以安渡客而免留難等由該所李總董察核所呈並附條件三則尙屬近理姑候函咨浦江水巡隊保護昨已批示仰即遵照云 
[木號小工壓傷斃命之檢騐]  
　　南巿徽寗碼頭順泰木號小工徐慶和前日下午一時許在號工作不愼失足墮地被木植滾下壓傷頭腦等處當即送往上海醫院求治至院已不及醫治而斃遂由該號將屍抬回號中由一區一分署令飭二十三舖地甲姚鴻於昨晨投地檢廳報騐而死者之父徐學安亦投廳具狀禀稱年五十六歲高郵人依舟爲業船泊徽寗碼頭浦邊我子黎慶和今年二十六歲向在順泰木號爲小工昨日實以自不經心以致壓傷身死與人無尤請求免騐嗣奉楊檢察官訊諭不准隨即蒞場騐明已死徐慶和委係壓傷頭腦要害等處斃命塡明屍格判令屍父徐學安備棺收殮候示 
[嵊縣盜黨之破獲]  
　　公共捕房訪悉擄人勒赡並行刦商店案内之劇盜匿跡滬城夢花樓附近昨晨飭派中西包探前赴二區二分署恊同該署全班長警按址擒嵊縣盜黨七名手槍六支子彈一百二十粒當即押解到署奉劉署員提訊一過即令申送警廳常廳長諭令該探等着備正式公文來廳迎提歸案訊辦 
[張家宅之搶案]  
　　滬西大西路鄕下張家宅地方居戶黄長根家於昨日上午二時許突來盜匪六名賺開大門進内袖出手槍向空開放兩嚮示威嚇禁聲張闖進内室搜刦財物無着遂將八仙棹檯子一隻刦取奪門而出臨逃時復開槍兩嚮前後均未傷人 
[破獲販土機關兩處]  
　　公共捕房車務正巡史賓林斐爾昨在虹口東鴨綠路一百五十九號門牌及同路七百七十二號門牌兩處破獲販土機關當拘獲胡天全丁仁良徐斗斗三名連同烟土烟具解入哈爾濱捕房諭飭押候解送公堂請辦 
[元芳路居戶報告被刦]  
　　住居元芳路三百二十三四號門脾之唐小毛於前晚九時二十分投哈爾濱路捕房報告八時二十五分渠在家與一友人並二婦人閒談時前門雖閉惟未上閂被盜六人推門人内二盜袖出手鎗嚇禁聲張餘盜跨進内室搜得值洋八十七元之衣服首飾銀錢一併刧去仍由前門逸去並未放槍盜等均操江北口音在屋内僅約十分鐘事主等均未敢呼喊離該處約一百二十碼有武裝華捕一名惟不見盜走過云 
[招兵赴粤分别押儆]  
　　法捕房於前日偵悉有人在界内招募兵士擬乘飛鯨廣大兩輪船至廣東爰於昨日清晨時由卅六號西探帶同包探等至金利源碼頭拘獲周金山·朱德福·王得生·鮑天有·等四名旋又續獲張子卿·黄慶云·方鳳標·胡鴻達·李大祥等五名帶入捕房供出由住居公共租界廣東路十二號門牌老春申棧内之盧兆蘇所招至廣東當兵等語當由該探得供又至老春申棧内將盧拘獲搜出招兵證據帶至捕房即解法公堂請究先由卅六號西探上堂禀明前情詰之被告盧兆蘇等供認招兵不諱聶讞員商之法副領事葛君判盧押西牢二個月周金山押三禮拜朱德福王得生鮑天有等三人各押二禮拜期滿一併永遠逐出租界餘均一併開釋押案之招兵證據銷毁 
[交涉署之署令]  
　　江蘇特派交涉公署昨發署令（一）陸昶彬另有差委總務科長以曾勉濟調充（二）派楊念祖兼上寳會丈局局長陸昶彬爲總稽核兼會計（三）上寳會丈局英法兩册號數較各册爲繁其積契未能辦出者查有七百號之夥領館時有煩言亟須積極清理惟每山原派一人辦理頗形竭蹶英法兩册原有副主任各一員并未劃分執掌幾同虚設兹爲整頓起見特將積契分别單號號雙號各派一員辦理俾能迅速進行以袪積習而饜衆望此後續收新契亦照此劃分辦理各專責務免滋積壓是所厚望（四）上寳會丈局增設管册副主任四員著即裁撤（五）派汪煜王鏡舜兼上寳會丈局譯員（六）派顧啟洛爲上寳會丈局辦理英册號主任劉承贄爲辦理英册雙號主任公長溥爲辦理法册單號主任陳懿德爲辦理法册雙號主任許體鏡爲辦理日美册主任羅肇熹爲辦理寳山各册兼華册各主任（七）派高光第爲上寳會丈局文牘員孫禮綱爲收發兼繕校員季濂爲調查員許體林爲管卷員郭上珍戴恩恭季家衡錢厚备施軫孫綬璋王國璋爲委員又聞新任會丈局長楊念祖定本月二十一日蒞新 
[公共公廨訊案彙錄]  
　　昨日公共公廨訊理民事訟案併誌於下（一）張永清訴鍾裕生私收保險費銀案堂諭原告之請求着具聲請狀候核（一）陳鶴亭延甘維露律師聲請執管已故陳阿松遺産案堂諭隔日公示申新兩報十四天（一）陸希仁訴沈梅　欠借銀案堂諭着照原判交保十四天再核（一）乾和煤號主陸志堅訴贊明料瓶廠欠貨洋案堂諭原告呈出賬簿證明欠欵屬實應判令被告周張氏債還原告洋一百四十四元一角七分五釐並堂費（一）周　漁訴朱蔚松不理擔保朱阿美欠米洋案堂諭着朱蔚松償還原告洋一百元並堂費（一）隆棧號主林德照訴張子厚欠工料價洋案堂諭着張子厚償還原告洋一百十元並堂費（一）吳銘浦訴葉阿才欠貨洋案堂諭葉阿才傳喚不到原告呈出證據證明欠欵屬實應判令償還原告洋五百另四元並堂費飭被告葉阿才到案保（一）徐吳氏延台維斯律師及徐張氏代表慕思海德禮等律師爲遺産聲請案堂諭徐火生徐張氏請求禁諭改期候徐吳氏請求案判决後再核（一）宋莊多爲遺産請求案堂諭改期訊理（一）陳金濤訴楊裕願棧單不贖案堂諭候函請寳山縣着被告按照合同分期撥還准即具結出外　判履行母得違延方單發還（一）公盛米號訴丁義亭欠米洋案党諭被告傳喚不到原告呈據證明應予缺席判令償還原告洋七十三元八角並負堂費飭被告到案執行（一）黄頌堯訴沈博康損失案堂諭候會商堂諭宣佈（一）葛小香訴李寳亭股欵糾葛案被告延雷聲布律師代辯堂諭改期仍請原審官訉奪 
來函 
P>樂鳳翔來函 
　　逕啟者今閱貴報本埠新聞欄内載稱昨地檢廳重檢楊樹浦被西捕擊斃之傅芳貴屍身係由學生會法律委員孫祖基侯健民等偕同死者親戚樂鳳翔詣地檢廳向孫廳長請求云云竊念此事乃由敝友曹子愉君向鄙人談及當因傅君死事甚慘激於義憤故徵得被難家屬同意代向學生會法律委員會報告要求轉向檢廳請求覆騐俾可檢出確實證據彙呈外交當道併案交涉而本人與傅君初無一面之緣故謂鄙人爲死者家屬代表則可謂爲死者親戚則不可事雖無關緊要然眞相要亦不能不明應請將此函登入來函欄内以資證明而昭實在不勝盼禱之至樂鳳翔謹啟六月十九日 
 
 

Page 16

 
 
1;第一萬八千七百八十七號;中華民國十四年 西曆一千九百二十五年六月二十號
星期六 * *   
 
 

Page 17

 
 
1;第一萬八千七百八十七號;中華民國十四年 西曆一千九百二十五年六月二十號
星期六 * *本埠增刋 
[天氣預報]  
　　徐家匯天文台昨日下 
　　午四時三十分氣象預 
　　報云天曇而稍冷黄 
　　海及九州一帶有和 
　　暖之旋風南方有輕 
　　弱而極無定向之微風 
　　喀羅林之低壓或將 
　　向西北西方進行又 
　　昨日下午三時前二十 
　　四小時内本埠氣温 
　　最高七八·六最低六 
　　六·二去年同日最 
　　高七六·四最低六五 
　　·○ 
[今日三游藝會同時開幕] [  楊血鵑]  
　　均爲捐助工人而設 
　　今日上海援工游藝會羣芳籌濟罷工工人游藝會閘北援工游藝會三游藝會同時開幕分别述之如下 
　　上海援工游藝會於今日下午一時假座新舞臺開會節目有報告奏樂王一飛何五常二君之魔術陳道中君之三絃拉戲中華音樂會之粤樂飛虹女學校之葡萄仙子精武體育會之武術大同音樂會鄭覲文君之古樂楊耐梅女士之粤曲汪月亭君之大套琵琶及和平社鄭正秋君等之新劇「血淚」等擬將售得劵洋全行移助工人 
　　羣芳聯合會於今日下午假座上海大戲院舉行　　　　工人游藝會劵分一元二元兩種節目有名花清唱票友客串·名花會串及開映最新影片·等由花界楊蘭春·肖紅·高雅雲·小林黛玉·楚娟·洪第·花羣芳·朱筱芳諸人發起青樓中人而援工人良可佩也 
　　閘北援工游藝會自今日起假閘北公興路小菜塲連開日夜游藝會三天將所售劵資悉數移助工人由各學校各團體擔任表演劵價極廉分一角二角兩種 
[諷剌畫家願盡義務]  
　　五卅之役禍等陸沉血氣之倫莫不痛心兹有海上著　　　畫家黄文農·沈延哲願犧牲其精神時間從事於普遍永久的宣傳無論本外各埠公私團體凡有以此項諷剌畫見委者槪抱義務性質只須開明尺寸及係木刻或製鋅版等通信至老北門西穿心街小小電影研究所即可照繪　 
[卡爾登開映「英國社會寫眞影片」]  
　　美國哥爾登公司最新出品（泣） 
　　靜安寺路卡爾登影戲院爲京津滬中美巨商合辦向以映演美國佳片爲名自五卅慘案發生後營業較爲清淡該院有鑒於此特定明日起開映一英國社會影片爲美國哥爾登Goldwyn影片公司最新出品全劇情節根據名著作家霍爾根HallCaine之說部寫英倫社會之黑暗資本家之淫惡僞基督徒之自利貧苦女子之無告眞基督徒之屈死繪形繪色無微不至留心世道人心者不可不看内中演員皆屬一時之選其尤者如李却迪克斯RichardDix梅白許女士MaeBuscb飛律斯海活phillisHaver等都十四人聞此片須日夜連映一星期云 
[參觀岵廬口筆之所聞]  
　　口書畫家梁岵廬在大世界内濟以壇假設揮毫處已誌前報連日參觀人數不下千數百人莫不驚爲奇技有云此種口筆在二十年前祇一夏君能爲口書畫則前所未有該處又有趙雙修手繪佛相等件工細無比由岵廬逐幅口書見者亦極稱賞前晚觀衆中有某君謂梁君書畫堪以「得心應口」四字增之云 
[華商烟公司贈烟]  
　　上海羣芳聯合會爲救濟工工人特於今日假上海大戲院開游藝會北京路中國華商烟公司特備富而好施二百聽愛美克五十聽龍門五十聽送贈該會俾花界姊妹當場將香烟售與來賓聞所得烟資亦充作救濟之用云 
[廣洲襪廠將添設批發處]  
　　廣東廣洲襪廠發行之鷹鐘牌絲線行銷各大商埠已歷多年自「五卅」慘案發生後國人遂更注意採用國貨絲襪以致該廠發行所有應接不暇之勢發行所乃不敷辦公除原有之發行所外現擬再覓一適當之房屋備作批發之用昨報載該廠遷移說不確 
 
 

Page 18

 
 
1;第一萬八千七百八十七號;中華民國十四年 西曆一千九百二十五年六月二十號
星期六 * * 
[良晨箋五卅特號行世]  
　　北京路浙江路口良晨好友社新出良晨箋五卅特號箋上繪有英捕槍殺學生海軍陸戰隊上岸等圖畫多幅題以警愓激勵之句俾此次非常的壓迫留永久的印象每百售大洋二角五分郵購免寄費郵票通用聞購滿千數附印名號不另取貲云 
[出版界消息]  
　　施山鳴陸午旭林翰琴三君合編之禮拜六晚報第八期於今日出版内容有關外閒話·福建來信高麗見聞錄·等篇縷述各該地風俗民情甚詳小說有林翰琴之驅獸記情節詭異莊諧雜陳姚夢號之賭博誤之一幕於賭場隱秘描寫無遺允爲警世之作江紅蕉所著長篇社會小說「春風拂海記」尤具精采其他時評趣味文甚夥用筆俱能深入淺出不落他人窠臼零售每份銅元二枚各販報人均有出售定閱全年大洋六角郵費在内定報處本埠南京路勞合路口聯益貿易公司 
　　扶風社第一種刋物扶風半月刋創刋號已於今日（二十日）出版由徐卓呆夫人湯劍我女士題眉内容有明强映紅·道扶·恩沛·之小說·仇湘·道扶·之影談其餘尙有心蕙·天白·西湖愁客·雁影·鳳恩·之作品多篇皆屬各貴各界函索請附郵一分半寄至狄思威路祥茂里隔壁二五三號黄道扶收即可得一份 
　　國内素無統一乒乓規則故比賽時多有爭執上海乒乓聯合會有鑒於斯特訂正乒乓規則中西合壁出版以來銷路甚好每本三角一分郵票可代現郵費在内批發另有詳章現由南京路三和公司代售商務印書館及各大書坊亦均有零售 
[書報評論] [  吉誠]  
　　上海畫報上海畫報第五期已於前日出版内容銅圖佔十二幅文字佔九篇銅圖以「神戶華僑對於滬潮集合時之激昻」·及「無錫女校對於滬案大游行」兩幅爲最有價值而於此亦可見國人對於國事之注意不遺餘力雖在海外内地皆能熱力進行可嘉之至圖亦清晰明顯「杭州弘道女學之游行」亦有價值惟甚糢糊殊以爲憾「張織雲支頣微笑」甚清楚惟但見支頣不見微笑此等題字以後似宜注意「女學生若仙」及「嬌臥」「姊妹之影」「非王克琴之克琴」俱係佳品「草台班之梅派戲」梅派古裝」竟能流入鄕間可驚可歎而又可　也「摘星之女」太不清楚圖中斑點太多當爲最下甚望畢君之加以注意也挿圖以丁悚敦慶之諷剌畫爲最佳光宇之「玉女投壺圖」玉女之柳腰微側姿態極佳涵美之「她是誰」甚有興味文字以「經濟不絶交與絶交不經濟」議論宏大詞意深遠不可不讀「五卅風潮之三個意者」及「閏端陽」「留心任矜蘋」俱極有味閱之令人暢然「蘭腮傳」寓意不同凡響可見上海社會之一斑他若「極樂世界」「吳佩孚軼事」等均好不多贅 
[讀者通訊] [  火永彰]  
　　本欄所發表文字由來稿人負責稿上請註明眞姓名及通信處以備查考至發表時用何種署名悉聽其便原稿槪不退還 
　　記者足下鄙人家居南巿多稼路附近有業篾作者以日路較闊而無商店遂據爲工作之場所一般人劈竹爲篾一般人絞篾爲繩自春徂冬除雨雪日外听夕無問其妨害公益莫此爲甚蓋在道旁工作有礙交通一也排車釘樁有礙路政二也竹屑生爿狼藉滿地致道路不能清潔三也此類竹材向儲之於泥水中含有水性臭氣最易感引蒼蠅有礙居民衛生四也深願有地方之責者加以干涉飭警驅除之則不特地方之幸抑亦居民之幸矣 
[集會表]  
　　時日地點召集者事由 
　　二十日假虬江路上海大戲院羣芳聯合會籌濟罷工工人游藝會 
　　二十日下午一時假九畝地新舞台愉社樂林援工遊藝大會 
　　二十日下午一時浦東慶寗寺上川交通股份公司股東會 
　　二十日下午二時少年宣講國少年宣講團臨時案急在會 
　　二十一日下午二時中華路少年宣講團少年宣講團勸用國貨運動大會 
　　二十三日上午九時閘北大統路慈善團閘北議事會成會 
　　三十日上午九時公共體育場五卅烈士追悼會籌備處追悼會 
　　七月一日下午一時凝和路也是　江蘇縣議會聯合會常年大會 
　　七月一日午後一時假牯嶺路徽寗同鄕會蕪湖商辦安徽銀行創立會 
　　七月十二日下午二時江西路六十二號中國水泥公司股東會 
　　七月三日下午四時在江西路A字二十四號華洋德律風公司股東特别大會 
 
 

Page 19

 
 
1;第一萬八千七百八十七號;中華民國十四年 西曆一千九百二十五年六月二十號
星期六 * *汽車新聞　　 
[談汽球式車胎嵩生]  
　　車主須注意 
　　汽車車胎種類不一近來風行之汽球式車胎（BalloonTires）尤爲各界所歡迎此車本身甚粗頗壯觀瞻壓力極低震動力少故配用汽球式車胎坐車者甚安適惟每胎取價較尋常考特爲大而用期亦較常久 
　　固特異橡皮車胎公司對於汽球式車胎竭力研究頃該公司工程師新造一盛氣表專爲購汽球式車胎者參考使車主旣得舒服而又經用 
　　汽球式車胎之氣壓初用時度數極低惟其壓力度數宜常保存如一次減少五磅或十磅之壓力總壓力即因之缺少胎内即發生盛氣不足之弊於是不得不增加其氣壓一若裝用高壓力車胎欲謀减少全車震蕩或乘坐愉快勢所不能矣 
　　此種困難之起原由於盛氣不足蓋盛氣不足之車胎一遇阻當胎面即成扁平胎邊着地則内面之棉織物亦因受壓力而破故遇種情形胎身無有不破裂者各種汽車配用汽球式車胎第一須注意如裝載重量胎内盛氣壓力不得較平常盛氣減少十分之一以上例如平常氣壓爲三十磅則少盛氣須二十七磅如較此數更少則胎定受損壞 
　　車主用汽球式車胎祗須稍稍留意高壓力則其經行之哩數必較他種高壓力車胎更久至少亦必相等而已 
　　下列比較表用者可决定一車之能載重若干磅或用天秤先稱前輪再稱後輪然後再加乘客人體普通重量以重量總數平分爲二則每一前輪與每一後輪之載重當明瞭矣 
　　汽球式車胎載重與盛氣表 
　　胎面尺寸與每輪之載重 
　　附註StdBE爲StandardBeadedEdge之縮寫 
SS＆HDBE爲StraightSidoandHeavyDUtyBeadedEdge之縮寫 
[道路雜談履冰]  
　　道路之上車馬雜馳前後奔逐實有不可凌亂之秩序犯者即由街面司職之警察按章而加以拘罰蓋所以保護公衆之安寗也大都車輛行駛道上各有規定之速率競欲爭先而超過其限度勢必發生危險惟救火車可不受此種限制良以火災蔓延極速瞬息即成灰燼緩則莫及非可槪論也此外英國有若干城其出喪之柩車亦許競着先鞭超乘而過但此乃例外耳 
　　載貨之車形笨而身重轆道上易使地面受其壓動至起損傷尤以駛行速率過高時爲甚故各國對於重載之車輛其規定殊嚴除軍用糧運等車外槪不能與普通汽車同其速率 
行人由步道車輛由馬路兩者各有所界不可或紊交义之路須超越而過尤宜視警察之指揮以免肇禍法國之律行人在馬路中自由行走致妨車輛之行駛發生互撞毁傷等患至少須拘禁一星期或加以五鎊之罰金若此而成殘廢或竟戕及生命則咎由自取駛車者得宣告無罪如以駕駛不愼因致車輛誤入步道危及行人當據情形而施以嚴重之處罰並剝奪其駛車照會 
　　歐美都巿之孩童每於步道上足踏玩具式之車或穿跑冰式之履往來奔走視爲遊戲巿政廳對於此類動作以其無背法律並不限禁又小兒之坐車及睡車亦往往發見於步道惟按路章程不能超過常人行走時之速度法國有數小城其步道甚逼窄婦女挽孩車往來購物時停頓道上行路者每感不便故前年勃利司得城巿政廳欲謀取締遂有每輛孩車須納費二十五生丁之提議祗以當時巿民反對頗烈卒不果行（譯小雜誌道路欄） 
[談汽油稅谷雍]  
　　美國有所謂汽油稅者乃用於汽車之汽油亦須納稅也當一九二一年時祇有少數省份有汽油稅故當時是項稅之收入不若今日之浩大也但汽稅之收入及記載費平均每車約美金十一元八角此種條欵亦關於國中異省之重要改變而新英格蘭省平均每車約納稅美金十六元四角蓋已趨至最高地位矣而於太平省則最低之地位乃每車平均約納美金八元三角云 
　　汽車費及汽油稅之收入之比例直接用於路政者約全公路入欵之百分之一六此爲一九二一年之比例其後則汽車上之入欵已因鉅大之記載費及汽稅面大爲增加矣故汽車上之各稅之正確入欵爲數不止美金四五○·○○○·○○○元或其總數約等於公路入欵之百分之四五云云 
[美國强迫捐納汽車肇禍保險金平齋]  
　　美國加利福尼亞州汽車事業頗行發達而汽車肇禍事端亦層見疊出當局之關心巿政者頗引爲憾兹設專局管理之並强迫各汽車公司各納一萬元美金作肇禍汽車之賠償的保險金訂立數條頗足供施用汽車各國以資參考焉 
　　（一）對於司車者不意輾斃者致傷行人之事項完全歸專局楚理之 
　　（二）肇禍之車夫應取消其執照並六個月内停止其職使 
　　（三）專局特派員至各馬路私測汽車駛行之速率以資警告 
　　（四）對於商界所用之汽車按輛須捐百分四以充管理局之歲費 
[英國道路肇禍車輛之調查康夢鷗]  
　　英國道路肇事車輛之多非獨汽車緣皆諸種模様車輛所肇禍時常發見兹特將一千九百二十四年之車輛結果述之於左 
　　其車輛之總數爲九萬八千二百十五輛與先前相較在二十個月之間能出八萬三千一百零一輛計有三千六百二十一輛不幸的發生禍端九萬四千五百八十四輛未遭肇禍當一千九百二十三年肇事者有二千九百七十九輛未肇事者共有八萬零一百二十二輛 
　　肇事之車輛馬車二百五十八輛客車及汽車四百五十九輛電車及無軌車一百十三輛脚踏機汽車二百四十一輛及二千五百六十輛爲其他之車輛云 
[司蒂培克汽車公司之報告陸惠之]  
　　司蒂培克新車出世後深受全球之歡迎較去年更爲多銷其詳細之一九二五春季報告如後 
　　遠東總經理龍飛汽車公司接到四月十五號之報告云今年春季銷去之汽車較去年春季增加百分之三五五又三月中共銷去一萬四千九百二十三輛去年三月中共銷去一萬二千三百九十八輛較去年三月多銷二千五百二十五輛此數爲買客所買並非定購云 
司蒂培克新車之載運至他國其車輛之數月有增加以去年十一月爲最去年之總數平均與今年春委相比未能及其半數此爲司蒂培克歷史中所從未有過云據司蒂培克新車之提案欲於下季出車四萬輛平均每日出産四百輛云 
[汽車環遊世界近聞天雁]  
　　丹麥皇家汽車會會員愛克濕而及康賓海琴大學森林科學生史文特前擬沿環遊世界航空線以汽車環遊世界當二人於去歲九月二日離康賓海琴時二人各駕駛哈萊但伐得蓀車而行HaileyDavidsono本年二月底乘林肯號郵票抵舊金山二人自離康賓海琴後已環遊六閱月矣能陸行當以汽車行之不能陸行則以輪船代之二人曾語舊金山汽車公會會員泰利腮曰余二人已飽嘗美滿光隂於途中幾至一草一木無不使余儕心境怡然者云云 
　　在歐之略誌自離康賓海琴後即過德奥匈嘉利三國該處地途平坦無甚險境故亦無冒險而言之於是遂擬越巴爾幹之山而順道至捷克斯洛伐基未幾將近嚴冬二青年丹人恐不利於汽車决疑折南而行遂過俄羅斯之冰原當二人越巴爾幹之山時遇逢二青年德人亦作汽車環球遊行之舉惟該二人戀家之心重中途即行返家二人遂失此英俊之伴侣矣 
　　過西里亞沙漠之情形此爲乃旅行中之最險之處惟欲達巴格達則須經過此一千哩長之西里亞沙漠也二人爲以汽車經過是沙漠之第一人若儕不欲至阿喇伯波斯等處但乘舟至旁貝以越印度更南駛至印度與雪蘭分界處之峽當在可侖布（在印度）爲雪蘭之都城時即轉乘舟至香港而至日本云 
[駕駛汽車之常識黄道扶]  
　　駕駛汽車時如機器或呈過分勞力現象亟宜减低速度 
　　未開車前宜先察視車機有無損壞否則雖極謹愼亦易肇禍 
　　車内放熱器勿塗以油漆勿使塵埃積其中 
　　汽車開駛路中宜時時發警號以便行人及早避讓 
　　車前之護鏡宜時加拂拭以免駕駛者視覺之弛鈍 
　　車中機件如有損壞自己苟無把握切勿任意修理爲妥 
　　汽車在駛行之時切勿移動車中之齧合子 
　　縱有要事亦不宜行駛過速以重行人性命 
　　汽車不宜停於沙雪或汚泥中蓋如是則不便再行開駛 
　　未開車前宜力踏車中之齧合子踏板冬令尤須注意 
　　汽車行至轉灣之時宜緩緩行駛吾則極易與行人或别種車輛相撞或陷入抗中 
[一百二十小時之無停開駛黄道扶]  
　　辟羅電丨最近喇嗎（Lima）有一百二十小時無停之汽車開駛之試驗成績極佳出人意外在汽車界闢一新紀元 
所駕之車爲一平常之吸佛萊（Chevrolet）駕者共五人每人輪流開駛若干小2 
時 
　　此舉在某星期日之下午一時啓程自派拉石（PlazadeArmas）起行經喇嗎大路及亞文利達（AvenidaLequia）至滿勒夫羅利斯（MiraAores）又自該處駛回派拉石共行二○五七開羅米突需時一百二十小時途中不許停止 
　　汽車加油則在每晨及每夕此次共用去煤油七十七零半加倫水則僅一派痕脫（Hint）云 
 
 

Page 20

 
 
1;第一萬八千七百八十七號;中華民國十四年 西曆一千九百二十五年六月二十號
星期六 * *   
 
