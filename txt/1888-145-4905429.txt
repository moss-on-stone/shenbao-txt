# 1888 - 145 - 4905429

 

Page 1

 
 
[石印四書古註羣義彙解山書啓] [  石代啓]  
　　是書計九種一皇侃論語義疏一李文貞公大學古本說中庸章叚中庸餘論一毛大可四書改錯一劉楚楨論語正義一　里堂孟子正義一宋碧山論語札記孟子札記盖皆博　羣吉嗣明古義於章句註疏說文之學融會貫通精當不易較之尋常味根錄備旨合講書尤覺原原本本斷制詳明習舉業者果能家置一編臨文時自必别有慧心獨具隻眼惟是書見於叢書者多向無單行本可購兹特以家藏九種彙爲一冊精楷重沙圈點仍舊託點石齋石印字跡固然明顯校對亦復精詳每部裝訂十六本外加紅木夾板二副現己成書從亷售價每部洋八元售處向上海南北申昌申報舘揚州恆愼昌錢莊申昌書畫室躉購者向點石齋帳房面議可也此佈 
[代印皇朝經世文續編] [  圖集成局代啓]  
　　經世文續編百二十卷自道光六年賀編告成之後迄今六十餘年中凡當世名公鉅卿魁儒碩士　崇論宏議博辨深謀散見於奏議公續及諸家箸述者又不一而足賡續之作海内企望久矣前年長沙王益春大司成視學江蘇頒發勸瑣言亦以斯作期望多而以近人所續爲未善滬地爲各國通商總匯見聞較廣書院林立英才輩出葛子源常簿承其先德名孝亷恪庭先生家學博逹多通切劘尤讀勸　一編奮然願膺斯任於是網羅散佚條貫參稽竭三年之力克成此書其編次之精蒼萃之富視江右饒氏所續奚翅十倍過之當呈王文宗及俞田園太史兩先生鑒定譔序仁和王賡虞中丞并許爲付刋問世行見此書風行海内不脛而走矣惟是梨棗之工尙需時日而同人皆以先覩爲快慫忠排印兹託本齋用白連泗紙先印一千部延請名手校警而以葛君總司其事卽日開工約六月中可以陸續出書每部訂書三十二本定價洋銀十二元凡例五條己登本年二月十九日申報至全書校勘精詳裝訂工緻更無待言如有蔓售及欲看樣本者請至本局或法馬路南申昌城南龍門書院面議可也此佈 
[招售揅經室續經解股票啓] [  點石齋主人謹白]  
　　經解彙刻首推通志堂體例可謂善矣然所采多宋元儒先之說時好不尙焉及學海堂行世而士知實學直可俎豆漢儒衣被天下矣然所取或非足本次第僅據生世疇人之傳廣雅之編盡列其中通儒微嫌其體例後學又苦於檢尋此編所定依經編次則全仿之通志堂而裘取之開一以　學爲宗凡稍入宋儒論說者槪從割愛廣微　籍力闡幽光采成書至百七十餘種之多積卷牘凡千四百有奇又復甄綜加精條流不雜博而有要富而有倫東海九京可作儀徵英靈未泯其許爲功臣視爲克子乎凡所採諸書除坊間所有者十居其三此外或孤本行世未久燬於眞燹或家藏稿本珍秘珠甚未經鉛槧博學通材欲覩其書甚於飢渴或知其名而未見其本或懸百金於巿搆之累年而不得者皆不惜重貲竭力羅致都爲一集實儒林之鉅觀不朽之盛事也閱所編目便知其書之可貴核其卷贖又悉其價之甚亷本齋志在壽世匪以圖利預定者僅取工本先繳洋八元後找十八元取書一部外加文木箱子一只約六月終成書截數後不預股者準售每部四十元滬上股票頗多訾議惟本齋從未失信於人諒早在諸公洞鑒之中無俟贅言目錄列後特此佈聞售股處在上海拉圾碼頭點石齋南局帳房及三馬路申報舘帳房蘇州察院塲奎文書局京都源豐潤票號揚州多子街申昌汕頭吳明麗福州復利洋行香港文裕堂書坊廣東十八鋪中約申昌南京申昌天津裕通恆申昌本埠三馬路申昌 
[滬北鐵路議下]  
　　我中國京外各省天津等處之鐵路皆戞戞獨造耳目一新無成例之可援也無前功之可溯也獨至滬北則不爲創而爲因度其工程則按圖索之而無煩測量矣揣具利息則操劵致之而無事籌維矣吾故曰較諸京外各省天津等處工程易而利息厚者此耳昔光緒二年有滬上吳淞路洋商有限公司呈禀請於馮卓如道憲關辦鐵路通行火車自滬北之二擺渡橋起十八里至江灣之張洪浜自江灣而北至吳淞之陞旗處及藴草浜價買基地造築車路編排籬落開濬水溝各工報竣火車遂行只搭客而不載貨物每日上午三次往返六次下午四次往返八次計車價上座收洋一元來回一元五角中座收洋半元來回七角半下座收錢二百文來回三百六十文一時長老歎異婦孺稱奇相與手舞足蹈於車路之旁莫不欲躬親嘗試以爲快迨當事者聞其事以爲倐忽往來捷於風雨甚非所以謹愼海防之至意且江灣吳淞等處鐵路並非租界以内之基地雖由公司價買而火車所經過者仍與官道官河逼近毗連按諸公法準諸和約理當與國家先行講明允則准行否則廢議不當逕行直遂如此遂以此說質之英國威公使願給銀兩立卽拆毁威公使自知失檢力勸該公司暫時停止議定再行經馮道憲與官董會司英國漢文正使在江寍省城酌議條欵由中國給價銀二十六萬兩買回拆斷惟所給之銀並未清訖三月一付一年期滿自二年九月十五日起至三年九月十五日止應聽該洋商公司行車如故出示曉諭無許滋擾比期滿付清遂將全段鐵路收回拆毁運往臺灣數年來雨淋日炙不無損壞至天津開平創築鐵路始擇可用者用之而自滬北至吳淞鐵路之基地則幾如廢壤荒田無復有過而問焉者矣夫創於始者事倍而功半因於後者事半而功倍天下事大抵皆然而於鐵路爲尤甚固不獨購置輪車之數建造房屋之式招夫守路之費搭客定價之規可以稽其簿籍仿其章程尋其基址仍其條例己也鐵路工程莫難於買抱一端瑣碎零星縱橫拉雜牽連併湊不勝其勞有沿路之廬舍須拆毁者有當道之墳塋須遷徙者挨延日月迄無成功兹則往蹟未湮故基猶在變通辦理或租或售其時之遲速其事之繁簡其價之貴賤與先我著鞭者相去不啻天壤謂非工程之較易乎鐵路利息視商埠之盛衰　盈歉滬上口岸巿廛鱗櫛梯航輻輳中外各埠罕與比倫如英國三島孤懸海中火車之多至有一萬數千輛客貨車幾至四十萬輛軍路之　幾至五萬里而一年所收搭客載貨錢計銀二百兆有零按英本國不過抵中國三四省而鐵路之盛旣如彼鐵路之利又如此中國之滬上猶英國之倫敦當未盛之時收無窮之利則其利必有倍蓰於英國者更無論天津等處矣况當時公司祇搭客而不載貨若客貨並行稅捐不漏則其利又可知謂非利息之獨厚乎且泰西通商之局將與宇宙相終始焉則滬北鐵路之舉意必有創而行之者旣創而莫敢廢旣行而莫能止者勢也方今滬上之大有力者曷不樹不朽之功立萬世之業爲子若孫計乎唯是斯舉也必定識以持之定力以赴之而後可以成厥功盖滬北風士與天津等處異車路兩旁田園屋舍棋布星羅其長老婦嬬尋常出入不時往來以鐵路橫亘於其中出入有常往來以時將以爲大不便焉其羣起而阻撓者情也亦理也雖仕大事者必不以阻撓而隳其志廢其功然籬落水溝旁門橫路必隄防謹愼看守周詳無使釀禍肇事爲阻撓者口實當公司行火車時嘗有輾倒兵勇一案當事者與公司議允提管車洋人治以誤殺人之罪嗣因商訂保護章程今路上所開之門派人在門外晝夜看守行車有一定時刻未開行前將門關閉車過方開若看守之人偶不小心並未關門以致闖事責成公司旣己關門而行人來此强要闖進卽將此人扭送公署其籬落水溝以内均不准行人闖進所以爲鄭重人命者計至深法至密矣鐵路其有成議乎請於此加之意焉可 
 
 

Page 2

 
 
[京洛緇塵]  
　　金臺書院考試生童夏季大課經順天府府丞何小亭少京兆桂芳定於上月初十日在書院扃試○升授大理寺少卿前奉天學政楊蓉浦少廷尉頤于客歲告假回粤省親日前假滿進京敬繕安摺進内請安並荷召見旋由大理寺司員在内禀請履任吉期少廷尉諏吉本月十二日辰刻上任履新○詹事府爲出示限定領照事照得本府於上年十月間考取供事二百八十名其間尙未經領照之供事汪本沅等一百三十二名限於七月二十日止親身赴府領照倘再逾限不爲領照定將該供事取中册名扣除勿得自悮○正陽門内迤西中街居民郭某之妻嫁己數年不見愛於姑嫂日前又因細故被姑所責氣忿難宣竟以京蚨兩千購阿芙蓉膏吞咽以圖畢命迨姑知覺赶爲救治無如時久毒發藥餌空投閱時卽玉殞香銷魂歸泉下矣迨訃書下賁母家嫂妹五人趕往吵閙並將窗櫺門戸搗毁一空娘子軍銳不可當如入無人之境幸鄰佑聞聲往勸方始歛手迨許以棺殮從豐延僧超度方允凱撤而回○三海添班事迭詳前報兹聞神機營與旗兩營會議嚴禁王海外圍值班章程十有五條具禀上憲俾得永行其竟程大略傳更送籌何處發收應由該管總督催本管帶帮操委員不時稽察不准值班遠去酌加飯食銀兩另給蠟燭銀兩不准任便衣冠齊整合夥作飯不准遠行往來王大臣排立跨刀等事己經慶邸等批准矣其詳容後再錄○皇太后皇上駐蹕南海後御河橋不准行人往來經神機營派撥震字等馬隊按照協巡章程輪班入值○廂白旗護軍統領處行文各項本旗現懸副護軍統領一缺應行咨取三等侍衛奉恩將軍治儀正委前鋒侍衛印務章京騎都尉王貝勒貝子公門上二三等護衛與本旗應升之委護軍叅領一同揀選相應咨行侍衛處等衙門卽將前項保送一二員務于十日内造具履歴清册咨送本旗以憑彙齊揀選○禮部奏稱恭查例開凡妃以下晉封貴妃未受册寳者製造絹册寳於大祭日焚化等語今成貴妃薨逝尙未舉行尊封典禮應照例製造絹册寳由工部備亭敬謹送往陳設於大祭禮時焚化除口知各衙門照例預備外爲此謹奏本日奉硃批知道了欽此○兵部行文各處准順天學政照開於六月間舉行科試八旗滿蒙漢軍文童等因查例開八旗應試文童應於院試前一月奏派王大臣二員御史一員校閱馬步果其馬步可觀方准送試等語今科試伊邇應行各衙門滿正堂銜名聲明有無出差告假事故務於卽日咨送到部以憑繕本具題硃筆圈派看視馬步事關掄才大典幸勿延宕 
[新政嚴明]  
　　譚序初中丞守蘇郡時於烟館妓寮賭局及婦女啜茗私用小錢盡申厲禁巿面爲之肅然及序帥升調去官禁令不免漸弛沿至今日良法美意蕩然無存矣黃子壽方伯到任後一以序帥之庄爲治札飭　僚仍申前禁總　府遂出六言韵示曉諭通衢云照得窩娼聚賭以及開燈賣烟婦女入館吃茶店鋪攙和私錢律例所載條款於此五者綦嚴倘敢有心違犯本府執法無偏務宜早圖止業毋得再蹈前愆○黃方伯除奸剔弊嫉惡維嚴近委某大令領解京餉赴都下札後久未起程心焉疑之遂於某日傳見　以何時就道大令答稱目下尙未奉到院咨是以稽延守候方伯問房科中於京餉事宜稍有紙筆費曾照送否大令稱並無其事方伯一再盤詰大令始囁嚅而言曰爲數不多所需祇十六元現己措得八元惟尙未送去耳方伯隨傳承辦書吏至問以曾否向委員需索均稱不敢轉問大令曰究係何人索洋大令云有一唐姓者來索過方伯遂飭將唐姓書吏發押元和縣次日程序東邑尊赴轅請示方伯諭以須枷責示衆各吏一再叩求始准將該書吏發改過局令其悔過自新 
[鄂渚談資]  
　　漢陽孝感人李姓夫婦二人僑居漢口生有一女未離襁褓卽許字於同鄉汪姓家未幾李夫婦皆病故臨終以女孩託胞弟爲之撫育不數年其弟亦以貧故送至蔡家巷令孩之外祖留養己則遠離鄉井出外經營迄今事隔數年孩己鴉髻高盤不似當年之呱呱黃口矣外祖母見女己成人央媒說合字與武昌高姓家童養過門閱時李弟貿易回問姪女下落知己重字與高恐汪責問私與訟師謀訟師云此事宜先發制人可具詞控其外祖母李弟從之果具詞遞諸漢口清軍府厲司馬簽差傳女之母舅及外祖母胞弟等人升堂質審笞責有差汪高皆畏事之人至此各願退婚息訟而向之一馬雙鞍者至此反如野馬之無覊鞫矣嘻○美利堅人翟偉廉寓居湖北省垣己有年所蓄意購地建造醫院以濟貧病之人先是欲買府街口李如松地議將成經紳耆訴官阻止嗣復購買護國寺基由僧西綠署劵又經紳耆知覺禀請地方官將僧拿押究問私賣公產之非拖累多時尙未了結前年該西人又買糧道街後查樹基之地約費價銀二千餘兩屈指三載矣現己筮日破土庀料鳩工而該處紳耆又禀知地方官請爲追究賣主一聞此信挈妻子逃避他鄉西人暫且停工不知將來如何結局也 
[臺灣軼事]  
　　滬尾海關有小火輪名如川者因接美國欽差赴基隆不意行至中途風狂浪湧汽管炸裂艙面浸水不能行動當卽飭工修理再換别船前往矣○初五日三點鐘時飛廉氏忽大肆暴虐聲振屋瓦無何雷雨交作未逾片刻又放晴光天公喜怒誠不可測哉 
[甌郡塵談]  
　　温州龍洗橋某甲向爲雨傘匠一日與同業某乙口角糾集多人扭乙攅毆府署聽事差劉某路經其處見甲以衆凌寡心抱不平爲之揎臂帮助甲自恃人衆將劉頭面等處毆傷是處離州署不遠劉遂返署鳴寃福太守立飭將甲等帶案訊問以糾衆鬭毆大干例禁判笞數百板荷以頭號巨枷派差押赴各處游行示衆劉事不干己胆敢隨同毆門亦非安分之徒判革去聽事差亦笞四十板○盤山秀嶺係温台交界之區土匪出没其間往往肆無忌憚去冬各綢縀莊在寍波置辦綢縀三担僱脚夫挑送來温路經是處被土匪劫取一空四月初三日温郡各綢縀莊復有紡綢熟羅官紗數坦值洋二千元左右雇脚夫挑至是處見嶺下向有楚勇駐紥或可無虞遂在其間歇息不隄防有土匪十數人手執刀械飛步赶來脚夫知其勢汹汹難與抵禦當卽奔赴嶺前高呼救命楚勇聞聲上嶺土匪竟敢與之拒敵旋經各楚勇槍斃二匪砍去首級衆匪始鳥獸散刻下温郡各綢縀莊己專人馳赴黃巖具呈請緝矣○温州蟬街威濟廟互賽龍舟己登前報兹聞大南門外花柳塘楊大王廟亦將龍舟重新修整業經下水惟各司事往各店勸捐竟無一人肯出故今年端午恐不能爭奪錦標也○五馬街竹箱店某甲與比隣風雅齋裱畫店某乙不知因何起釁兩相鬥毆乙係枬溪人頗有膂力致甲遍體毆傷一息奄奄難保無碍也○各處肉莊因祭祀差肉浩繁以致虧本兼之同業互相貶價日漸從廉遂于十五日在東甌王廟唱戲一日議定行規嗣後必照同業公議傳單如有私自减價售人者查出從重議罰 
[滬上巨災]  
　　前晚鼍更四下本邑南巿董家渡天主堂前蔡成興羊肉麵舘主蔡老秀因吸潮烟餘燼墜積薪中以致火燄飛瞪胃穿屋頂店夥及鄰右人等均在睡夢中驚醒蒼黃奔避鼎沸聲喧廿三鋪地甲急出鳴鑼奔赴文武各衙門禀報俄而天主堂洋龍首先馳至道縣署厘捐總局輔元果育濟善各善堂荳業古雲臺錢木各公所諸水龍紛紛畢集無如火己燎原不可嚮邇先後延及比隣恒昌京貨店對門萬茂羊毛店干霄直上一片通紅江海關道龔觀察上海縣裴邑尊提右營陳叅戎守備傅守戎城守李千戎廿三鋪巡防局員張明府次第抵火塲率令各勇丁分投彈壓并督飭水龍竭立噴救其時西南風正勁吳回抵藉封姨之力向東直撲北首天主堂祇隔一短垣神甫率領教中人設法保護得以無恙街上向北焚去同泰帽店聚豐南貨店婁裕興糕　店怡盛麫筋作陳大房餅餌店沈人和蓆莊茗泉樓茶肆越過橫街焚及乾豐烟店至一品齋荳腐乾店而止向南焚去曹永成茶葉店荳腐店切麫店永興水果店洽順肉莊恒裕酒店馮永昌銅錫店福泰洋貨店永源館飯店戚祥泰紙店至三茂南貨店而止時己黎明祝融氏方興盡而返各員旋排導回衙是役也約燬房屋一百二十餘椽羊肉麵舘主夫婦二人均遭火化屍身幾如烏焦巴弓嗚呼慘哉 
 
 

Page 3

 
 
[烟鴇游行]  
　　烟妓德仙吞烟斃命經上海縣裴邑尊臨騐後將摀婦三阿姐帶案候訊云云己詳前候訊云云己詳前報前晚邑尊升堂訊究該鴇供詞狡展邑尊謂本縣臨騐時有鄰人鄢阿福等供明德仙盡實由爾凌虐所致爾尙欲抵賴耶喝令鞭背二百下喝令鞭背二百下着原差以巨練係其項帶至該處花烟館叢雜地方　牌游行示衆 
[出示禁賭]  
　　英捕頭查得虹口清遠里一帶粤人宅内時有婦人聚賭請蔡太守出示禁止太守允之刻己將示發貼矣 
[上海縣署瑣案]  
　　前日源和永煤炭店夥姚渠木呑烟斃命經裴邑尊騐明飭爲棺殮着表兄朱渭泉亟追屍妻來滬領棺前晚朱投案訴稱屍妻葛氏屍子文祥己來滬數日撫棺一慟悲忿交加以致猝然患病今己痊愈投案伸訴情由監生曾奉諭勸伊領棺回籍伊因夫遭源和永逼勒自盡不肯領棺葛氏稱丈夫至該店搬取鋪蓋張庭川無端勒措以致羞忿吞烟慘遭非命叩乞伸冤邑尊反覆開導該氏堅不肯從邑尊令暫行退下宋不善理勸暫發待質公所侯核○江湖丐頭蔡慶及徐小寳榮等因鬥釀命避匿無蹤由捕役柴樛將蔡妻陳氏徐妻周氏解案着交云云曾登前報前晚裴邑尊升堂追比陳氏稱丈夫奔走江湖不知去向今小婦人己央人四處找尋仍無實在音信邑尊調旣爲夫婦豈有不知去向之理限爾三日内務將爾夫交案逾限不交當鞭背一千下周氏稱現聞丈夫在常州府境求恩寛限日期自當尋來交案邑尊予限五日逾限不交亦鞭背一千下兩氏遵諭而退○何阿掌控朱耀山張妙生誘匿童養媳一案裴邑尊諭令自行尋覓前晚朱張呈遞禀詞邑尊擲還令管押候訊○朱銀寳投遞白禀求領物伴且呶呶瀆訴不休裴邑尊怒其胡閙喝令掌頰二十下荷枷三天游街示衆○范承祖李阿金張阿順控稱震昌絲棧虧短繭價銀叩求追繳裴邑尊飭傳該棧夥朱姓到案於前晚質訊令范等開明清帳呈案候核 
[英界公堂瑣案]  
　　管屋人王萬福訴稱昨夜有人言房客韓李氏酒店門前有人自縊因卽前去帮同解救問悉其人姓趙名德興時至店中沽酒今欲上樓該氏不許以致自尋短見鈕韓氏供稱店由母親韓李氏開設家住樓上有妹祇十九歲趙時來飲酒出言無狀因此不許再來伊竟妄言曾給洋銀實屬荒謬之極韓李氏供與相同并稱從無得洋情事趙供海門人爲薙髮匠父親春福現在三洋涇橋開薙髮舖韓李氏曾許將幼女配與小的小的付過財禮洋二十八元惟無媒人及婚帖現在小的欲將該店盤下自己開張所苦無力出琖是以尋死蔡太守飭將趙送交具父收管○二百八十號華捕禀稱昨晚己夜半矣小的巡至德仁里口驀見婦人應阿金不服稽查反誣小的攫其銀飾將號掛上鈕扣拉脫爲此拘案請懲張少卿上堂稱妻子應氏與妹阿金阿二觀劇回華捕持燈照其面以致口角並無扭脫鈕扣事情張應氏及阿金阿二所供與同并稱該捕不應若是無狀包探陳阿九禀稱捕頭令查此事悉該捕亦在此里中阿金縫纫爲生前因該捕往觀因之爭閙昨夜梭巡至此與之相逢忽又爭閙蔡太守以釁起細微可無庸議一併叱令退去○二百八十一號華捕禀稱蘇仁甫回家見妻方氏與沈鳳江犯姦卽用解手刀將沈戮傷數處現送醫院敷治不能投質惟將蘇及方氏解案刀呈騐蘇稱方氏童養過門成親後生有兒子今己十歲矣去年正月與母親不睦因之分住小的出外營生今接母親信知妻不安於室且移居德仁里小的因卽回滬不願任妻住居該處連日在法界租定房屋邀妻不來因將兒子先行携出昨再往邀妻竟與素不相識之沈鳳江同睡一時氣忿取解手刀連戳幾下蘇方氏供稱丈夫外出經營不顧家室小婦人又被姑逐出無可棲身不得己憑人牽合與沈同居此係人所共知非可與私奔者比蔡太守飭將該氏發官媒收管蘇交保俟查明沈究竟傷勢如何冉行核辦○七號巡丁蕭泉禀稱小的在新關稽查洋藥漏稅見楊茂塘持川土一包阻住察閱雖有印花然在他土揭下改黏爲此協同巡捕抲案楊供潮州人買土熬膏銷售確曾報過捐稅簫又將腰牌川土呈騐蔡太守飭候移送新關驗明印花是否改黏再行核辦腰牌發還○包探秦少卿禀稱小車夫陸元郎裝米四石無力推運以致撞傷小本營生之孩子范金林現送醫院先將陸解案請懲陸供實因無力誤撞叩乞施恩蔡太守飭將陸交車寓主保去俟范投質再行傳訊○糞頭張錫桂控鄉民楊海坤等紏衆覇挑迭經蔡太守訊斷情形俱登前報昨日張又訴稱小的奉判後于今晨雇顧阿木顧才寳等前往挑糞豈知楊等仍不遵斷紏衆將二顧毆傷并被擊碎糞桶奪去扁担請卽騐傷提楊究辦阿木供稱傷在頭顱腰脇等處才寳稱頭顱受傷蔡太守飭張明白具禀呈侯飭提各人到案訊究又諭令昨由捕房拘案之周小弟從緩交保再行候示○劉寳成訴稱家主朱上周候補知縣來滬與王生和相識被竊牙筯烟袋燕窩藍呢夾　等物報捕緝獲人贓尙少夾襔一件王供湖南湘潭縣人向曾當勇現替朱大老爺移居乘間行竊夾襔典在法界某押鋪押票己遺失矣蔡太守飭將王押候移請法公堂查吊餘贓起案各贓先行給領○虹口捕房富捕頭稱查得沈國山在賭塲望風連次查賭見沈站在旁邊照料今特拘案請懲沈供湖州人因往引翔港親戚家路經其處無故被拿蔡太守以捕頭親自拘拿豈容抵賴判管押一月以儆 
[法界公堂瑣案]  
　　萬安樓客棧廚司董昌其日前遞稟控棧主黎輔臣欠洋一百元等情曾列報章嗣因黎未到案因將伊弟黎耀齋暫押交保昨日堂期據廣東人宦必旭投案作保遞呈保單黎夥湯靜軒亦遞禀稱富時立有帳簿欠戸有數十戸均歸張子庭料理司馬着將帳簿呈案湯立卽取呈司馬閱見簿面上並無萬安樓字樣簿中亦無黎張等字董昌其名下載欠洋一百元己收過三十元下注三折三等字司馬謂此等帳簿不足爲憑爾等盤棧應有憑據湯又呈出一據司馬謂此乃將生財盤與唐茂枝者此據應在唐手如何在於爾處宦必旭旣來做保人卽准爾保出董昌其之事亦去料理明白免伊再來投催○前報列八仙橋明興烟館中被鋸匠等索衣起釁打架送捕一節法捕頭斷賠錢六角一人放出取錢一去竟如黃鶴昨將在押之王四其龔阿毛解案王司馬詰訊之下着兩人一併交保出外措錢交案○廣東人吳配卿在小東門外被妙手空空兒剪去時辰表一隻曾報捕房詎該竊楊州人周仁太己將表質錢使用復在梅園街圖剪物件經法包探獲到解案供認于昨日吊到原贓連人解案司馬將表給失主領去周仁太責一百板○捕房昨解失路小兒俞炳金請爲安揷據供年十三歲家住十六鋪内出外不認歸路家有父母係賣黃魚者司馬着將該孩交十六鋪地甲收管傳其父母領去○張子佩控翁鶴年將密采里存單抵銀五百兩一案轇轕甚多嗣經追到銀票并高麗參等作抵外尙少洋八十二元由陳新甫之父陳永寗將虹口馬車行合同議單呈案車行主陳萬標處亦有洋元恰與前數相同可以抵欵惟陳萬標以欵抵與胡開甫須胡到案方可付洋且云祗有四十元之數照抵據尙少一半因之案懸不結昨日堂期張子佩偕胡開甫投案胡遞呈禀詞王司馬閱畢詰問爾今日因何到案據張稱昨日胡開甫到我處與伊談及總須到案方可了結着伊明白補禀爲此投案司馬謂禀帖可曾看過尙明白否答稱明白司馬又詰胡開甫一向在何處答稱前者染病嗣聞張子佩控欠銀兩一無生意無顔出外其實我亦吃虧不小王司馬謂事懸多日自應審結着於明晨投捕房并着法包探傳陳新甫到案 
[上海陳家木橋電報總局協賑公所接經培卿先生來函]  
　　杏孫竹坪少欽蕃甫詠南心如蓮珊綏詠南心如蓮珊綏之諸善長大人閣下文等二月十七日叩别後十八至鎭江廿三抵袁浦僱車三輛三月初六日抵汴梁卽晤楊樂翁胡麗翁孫嶼翁劉浩翁謝佩翁會商一切隨帶振欵匯票一萬兩當卽交明楊樂翁旋赴陳詶之槐店晤見嚴佑翁後十四日又至周口運錢折回槐店將沈邱放畢添查飯廠鴻立到陳州補查戸口佑翁換就周口錢欵留存扶溝銀欵均經交來并商妥扶溝事宜鴻與王欽翁郭子翁魏文翁樊樹翁由陳州至扶溝謝贊翁謝德翁亦由省城赶到初三日鴻等下鄉查戸樊樹翁謝贊翁駐局照料扶溝經官賑查放災民大小二十九萬口有奇文等現擬於極貧之中擇其最苦者賑之約需錢三萬吊二 
 
 

Page 4

 
 
十五以前可期一律放竣查去年被淹之地種麥者不過十分之一凡屬有餘之家今皆變爲極貧哀鴻遍野慘不忍言近聞鄭工雖無分晝夜喝力堵築合龍尙無把握倘伏汛漲發黃溜勢必橫奔言念及此寢饋難安仰求諸君子廣爲接濟救人救澈遥望慈雲無任禱切專此馳布敬請鈞安教小姪許鴻模劉立安經文頓首四月初五日 
[籌振功深克敦友誼]  
　　前任廣東潮州府朱少愚公祖以名進士綰郡伯符莅任五年除奸剔弊惠政甚多尤注意於善舉乙酉夏兩粤同遭水患需賑甚繁同人李秋坪太守向識荆州遂上書乞賑疊荷仁施全活甚衆嗣齊東順直豫皖相繼災祲賑無己時公祖或慨分廉俸或普勸紳民不厭不倦集欵幾及萬金客　陳情終養交卸日猶出敝所捐册轉託新任方柳橋公祖代爲勸募其關心賑務如此則平日之展措可知宜我粤人之交頌弗衰也日前由粤奉太夫人安輿回籍路經滬江悼秋坪太守之耗躬往祭奠致送香儀英洋一百元高義隆情近今罕覯兹李滬生世兄仰承先志將香儀如數移賑鄭州敝所承流布惠因叙顚末以揚仁風上海四馬路高易籌賑公所治晚生詠南陳德薰等謹誌 
[來信照登]  
　　虹口安仁樂善局來信云敝局於丙戌年起增爲常年施診給藥刻屆夏令疾疫夏令疾疫繁滋原聘内外兩科外兹又添請各惠科常川駐局不分雙單日期于五月朔日起逐日自晨至酉施診隨方給藥如遇急症無論日夜遣人來局報名派醫隨往診治輿金由局備給不取分文恐未週知敢請登報爲荷 
[鏡影蕭聲錄序]  
　　今欲萃名花之萬種壽季草於千秋共締神交同增眼福則必倩冩生之妙筆繪如畫之嬌姿像鑄黃金名鐫碧玉庶幾鏡臺春滿羣芳齊現化身簫譜香濃衆美欣聨同調烟花無價風月常新矣掄花館主雅意憐香多情採艶記成粧閣細評鏡裏之芙蓉酒賭旗亭笑拾簫邊之茉莉省識春風之面欲傳秋水之神於是圖訪青樓辭成黃絹覓良工於蛭島播妙繪於雞林綺貌娉婷毫添欲活小名姽嫿耳熟能詳摹艶迹於銅盤書用銅版鐫成精雅無匹續富貴吉祥之字描芳容於銅柱標團雲曳雪之才寳鏡齊開顧影同驚絶艶玉簫吹徹聞聲倍切相思喜瑣聞軼事之俱傳羡燕瘦環肥之各肖眞眞可喚目想存之栩栩如生神乎技矣僕夢醒樊川詩題寉護空負看花之眼未逢絶世之姿辱惠新書下徵讕語許按圖而索驥相識如曾欲書諾以盟鴛所思不見瓊簫韵寂玉鏡緣慳一編聚花草精神如聽清歌於午夜十倍長燕鶯聲價艶傳韵事於申江[  光緒十有四年歲次戊子暮春之初海昌飯顆山樵序於龍游秋樹齋]  
[贈林湘君錄事]  
　　前身端合是娥皇不着胭脂淺淺妝我有一枝斑管在淡烟疏雨畫瀟湘滬江占盡月三分仙骨姗姗自不羣吹罷參差思渺渺滿山薛荔望夫君大一山人草○簪花格調掃眉才纔罷梳粧倚玉臺若箇金鈿曾信誓辜卿玉杵漫疑猜迷離酒暈酣眠熟領略衣香細步來雅品瀟瀟蘭竹似不應常傍滬江栽[  花南舊主稿]  
[蘇浙撫轅抄]  
　　十六日高五雲禀知本日到中路總巡並銷南路總巡差華鼎元禀知奉委管解制錢赴都差候補縣褚成憲禀知留辦中路總巡期滿銷差夏輔咸禀知本日接辦南路總巡差○十七日從九錢錫章禀知十六日開辦蘇城絲捐差○十八日候補縣朱家壤禀知辭奉委赴江北公幹五品頂戴江蘇試用府經歴方鳴吉禀知由直隸給咨回省縣丞沈善發由江北河工回馬調原服関回省禀到 
[浙省撫轅抄]  
　　四月十一日府經歴陳慰祖禀知藩司委温郡差遣差叩辭准補處州府厘局張焰奉委管解大婚銀兩差○十二日嘉興通判秦禍霖差人晋省禀知河南賑捐局委幫辦嘉属勸捐差候補通判姚裕晋禀知厘局委辦長興釐局差見叩謝候康田禀知厘捐局委新巿厘局差禀見叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[節母戴宜人傳]  
　　宜人氏戴吾蕭章家道人年十九歸我嫡堂叔連山公二年而連山公逝世旣葬後戴族中有　奪其志　　人曰婦人以名節爲重不節何以爲人卽欲一死以明己志族人乃止先祖母高太淑人素諗宜人賢接與同居而宜人事先祖母仕謹先　汪太薛人恃禮重之方髮逆之末竄浙江也先父照以候補守　次榕城先二叔煦以縣令在京候銓眷屬均不在蕭屢屢以迎養慈視爲請祖母不欲　離鄉并祇與宜人居於鄉焉壬戌春髮逆猝至吾鄉之翔鳳村鄰舍奔逃僕婦四散賊　吾家有宦游者因欲害我祖　宜人以身蔽之得　於　戴又欲以無禮相犯宜人駡不絶口誓不欲生三被刀傷血淋徧體急趨河岸投入水中賊乃舍去幸而遇救半日方蘇旣進後　得先祖　乞　是閭以供饘粥祖母泣曰歲寒松柏不獨讓盧氏婦專美於前矣至今吾鄉且人淡及宜人之事草不敬服深之此非獨慶修一人之言實人人之言也後因先二叔銓授江西新喻令迎接祖母到江一家之中於散宜人之禮有加焉光緒五年宜人年己五旬前編修現官中允吳介唐同　講戸部郎中沈再清農部濟邦呈請旌表甘禮部彙題十二月十八日奉旨依議欽此前年童子俊侍御毓英擬將宜人孝烈事實特爲表揚而慶修以丁父憂扶柩南旋未能繕稿兹因族中修譜謹識於家譜之後焉[  蕭山施慶修謹述]  
[法書助振]  
　　東粤李仰山别駕書工八法名重當時兹因　災　書紈摺扇三百兩所得閏資全數充賑行書每柄洋一角楷書洋一角半雙行小楷三角女扇三角雙行六角欲求墨寳者講寄至揚州轅門橋雲藍閣紙鋪内本處三日取件鎭江來回五日取件上海來回十日取件寄費諸公自給潤資隨件滬上卽請就近交協賑公所以收條隋件寄去爲憑[  上海四馬路高易籌賑所代啓]  
[寄懷高昌寒食生]  
　　自昔相逢黃浦東至今尙且仰高風學能有用言經濟詩到無聲入化工皮裏陽秋存月旦口談時務避雷同何時重鼓春申棹再聽絃歌絳帳中[  武進掃花舊侣鏡海氏何式就正草]  
[上海北巿絲業會舘籌賑公所施少欽經收河南皖北振捐正月十二日第一千六百三十八次清單]  
　　武林平陸氏爲母六旬壽辰節省讖資移勸求消炎益壽合家遇難成祥洋十元徐克明由公估局來四元無名氏五角徐海珊求母子眼疾速痊二元許周氏六角觀保四角許鎭洪添喜一元朱子山一元無錫金匱縣署左春圃募吳椿生胡幼安求病速痊各六元求保平安積善堂左各二元合浦軒求功名如意二元嘉定葛莊氏祈病愈六元葛九豐祈新康一元太倉婁隠名求妻平安一元蘇州陶蔗馨爲女平官瀉症卽愈二元楊州羅春來茶號一元嚴芝生求媳產後病愈一元荃記三元無求氏二元無名氏五元張偃一貧老人一元嘉興新泰源楊震霖二元方子元錢一百嚴坤和喜得文係酒愿銅洋三十元○許晋康洋一元洪保五角宋氏三元程氏二角樂善堂朝九華香資移賑餞八百不沽名人二百三十共六戸合洋三元○川沙同泰典一元又募劉康錫二角南州氏一角齊雲山樵錢二百不留名劉養性延陵氏金姓四戸各二百無名氏不留名安定氏吳興氏彭城氏東山吳姓東海氏七戸各一百共十五戸合洋三元○江天船來祗園寺注持淡加大和尙洋二元又募忍壽五角廓連僧純和各錢四百蔣竹堂釋氏勝淇僧得三石城四戸各二百李萬嘉朱文華趙元何兆海施維梁殷北洪平毛七戸各一百常茂提心昌明本法慧靜沈永德僧覺道常清八戸各五十張九十空凈寳慶逹進智滿崇梵五戸各三十共廿九戸合洋五元錢三百零三文○蘇長洲東吏庫許公舘募募拙子爲母冥壽節省齋資以祈冥福洋二元醉月生一元許湘候淺一百許叔李季英七姑六姑周賓姑五戸各五十共六戸合洋八元錢三百五十○江陰防營銘武春字行營軍械所同人左虎臣李嘵峰各銀八錢張退山七錢三幹臣六錢王庶臣宋朗軒唐佑卿賈玉山唐道久五戸各四錢共九戸各以薪水提助合洋七元○鎭江王鶴雲洋八角六分又募李馥堂莛履太各一元李其高趙巨昌臧孚中令一元常福禮九角榮玉源王洪財李春榮周在和莊遐林許豪谷六戸各五角莊萬泰四角王丁谷蔣啓元各三角姚明亮三角九分李德言三角四分楊其松周德蓬葛春和張榮慶李順言五戸各二角五分李進言莊兆雄各一角三分共廿五戸合洋十一元○閩省起鳳堂俞銀二兩四錢又募小川同善堂十七兩樹德堂一兩二錢寄鴇主人一兩仁德堂積善堂慶餘堂同福堂翠峰堂載福堂六戸各九錢樂善堂廣茂信安三戸各八錢安瀾四知堂各七錢萃福堂自怡散人守拙子百忍　生裕知非子六戸各六錢浮海生烟霞客延陵子大業義泰得安敏源七戸各五錢怡怡軒種德堂三畏堂三槐堂積德堂同福堂怡怡堂寛和振盛萬興十戸各四錢允豐三錢益泰源盛恭祥三戸各二錢共四十二戸銀四十二兩四錢合爛板洋五十七元○歡廷珍伍斌堂各洋二記半陳財寳吳根榮陳德榮三戸各一角無名氏二角共六戸合洋一元 
[上海陳家木橋電幸總局豫皖賑所經收蘇城太湖救生局第二十七八批另登賑欵細數]  
　　王鴻翼桶捐第一次宏太太五千一百五十吳承祖二百三十無名氏五千二百二十○得見齋桶捐第三次無名氏一元無名氏二百七十○翼和堂桶捐第三次清和氏五百十無名氏三百九十○栢年長桶捐第三次無名氏三戸英洋二元銅洋一元錢九十蘇台寄客四百無名氏爐坯洋一元○人和桶捐第二次無名氏四百四十六共計捐英洋三元爐坯洋一元銅洋一元錢十二千七百零六○王鴻翼桶捐第二次伍松蔭十元吳階吉五元無名氏三千五百○太和桶捐第四次潘曾錫二元有心無力人一元十二童女曰新齋主人一元無名氏一千○得見齋桶捐第四次無名氏四元無名氏七百另九又八戸共洋一元唐月娥銅洋兩元○安節局桶捐第三次無名河公記二十元懶叟六元無名氏英洋六元銅洋四元林三和二元小宦風波客一元吳平氏吳張氏一元不留名悔罪三元朱逹夫求母病痊二元九齡童子求壽積省點膳五元共計捐英洋七十元銅洋六元以上兩共計捐英洋七十三元銅洋七元爐坯洋一元錢十七千九百十五内除去歇閔店錢籌三根計錢六百斂所於三月廿八日收到英洋五十七元又於四月十四日收到英洋三十二元二角　坯洋一元銅洋七元虛對開洋一個錢四十三合併聲明 
 
 

Page 10

 
 
   
 
 

Page 11

 
 
   
 
 

Page 12

 
 
   
 
