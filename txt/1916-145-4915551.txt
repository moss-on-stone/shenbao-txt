# 1916 - 145 - 4915551

 

Page 1

 
 
   
 
 

Page 2

 
 
時評 
[遠與近（冷）]  
　　帝制之發生也由近而遠其勸進也亦然反之各省之獨立也由遠而近其勸退也亦然是二事者遙相對而所謂民意之眞詮見矣 
　　獨立之初在雲貴旣而桂粤又旣而浙江又旣而陜西又旣而四川今又聞有湖南矣勸退之電初發起於反對者旣而涉於中立者今亦間有出於擁護者矣是所謂由遠而近之途逕也 
　　夫近與遠勢之所由分也勢力與道理人心眞僞之所由判也民意之何在尙能虚搆哉 
[專電]  
　　北京電軍權移内閣已起草凡宣戰搆和及其他軍政皆主自閣卿 
　　北京電段電梁岑陸蔡力阻南軍北上○(一)當停戰期内不應違約進兵○(二)北軍並未備戰南軍不宜乘虚進攻○(三)和議未甚决裂遽行北上殊乖情理 
　　北京電袁電致馮承認恢復臨時約法由國會解决退位 
　　北京電項城前兩日患病昨已稍痊 
　　北京電美借欵聞已交欵一千五百萬元 
　　北京電召孫寶琦由津來京昨入見將轉長交通 
　　北京電日來美兵到京甚多營房不敷在東交西口架棚棲止 
　　北京電交行部欠分期付還 
　　北京電陸宗輿將任魯按 
　　北京電特電王廷楨速親赴甯淞澄鎭四要隘密加布置 
[譯電]  
　　北京電據華字報載稱馮國璋以南京會議之結果報告政府謂已議决暫留袁總統至國會召集之時惟袁總統須先以命令申明一依按法選舉之繼任者選出後即擬引退國會議員當根據約法選舉但可由南方領袖酌加修改南京會議之代表將赴滬續商云段祺瑞請假三日期滿復續請假一月辭職之說或將成爲事實（二十八日） 
　　北京電英文京報載稱某某數公使因中國電局不收國家銀行紙幣實違宣布銀行暫停兌現之命令故已向中政府提出抗議中國銀行發行之紙幣共三十四兆元交通銀行則有八十兆元中國商會擬請外國銀行以鹽稅羡餘交與商會俾解金融困難（二十九日） 
　　北京電據華字報載稱段祺瑞以南京會議之結果電告梁啟超請其竭力斡旋以免延長戰禍（二十九日）以上德文電 
[東方通信社電（日本組織）]  
　　漢口電湖南昨晚宣告獨立（二十九日） 
　　北京電此次南京會議十五省代表之中贊成袁氏留任者惟倪嗣冲及張勳等二三代表而已其餘殆悉反對袁氏留任此間旣明此事一般人遂多以悲觀的觀察外國人方面觀察該會議皆以從來過信袁氏之威望至是　由中國朝野一掃袁氏如仍戀戀其地位爲挽回頽勢弄其術策不惟自已因此破滅且陷國家於危亡爲袁氏計此際宜速處决以賢明之手段出之云（二十九日） 
　　東京電北京電云北京政府爲收拾時局愈决於六月初旬　在北京特開會議通告各省各派代表者二三人赴會日本朝野之觀察以北京會議不過爲對抗南京會議之策各省將軍巡按使等之有力者必以維持治安難離任地之理由大抵皆不赴會惟派遣其下級官吏爲代表而已故該會議恐終與南京會議同一形式的结果云（二十九日） 
　　濟南電靳將軍於昨二十八日乘坐專車急行入京聞爲商議山東難局善後之策（二十九日） 
　　漢口電由湘來漢之安武軍四營今晨由京漢鐵道火車運送北上想係赴秦（二十九日） 
　　漢口電由湖南撤退之安武軍計步兵七營砲兵一營於昨二十八日行抵漢口（二十九日） 
　　濟南電二十五日省城官軍自相攻擊之際彈丸紛集商埠地内遭遇危險之件已由日本領事向靳將軍提出嚴重抗議（二十九日）　　東京電山東濟南之秩序紊亂已極在留之日本人危險異常故日置公使於本日（二十九日）嚴重向中國政府要求恢復秩序 
（二十九日） 
[戰電]  
　　其一（英人路透電）　　　巴黎電今晚公報云末斯河左岸亞伏柯爾叢林及三○四山有砲隊及戰壕臼砲戰事法軍佔據摩爾化末西南敵軍戰壕數段俘敵五十人末斯河右岸化特格芒及杜哇芒砲火甚厲法軍在錫哇芒田莊西北交通戰壕大獲進步香巴業兩軍砲隊甚活動德軍側翼於拉伐林路西進攻在法軍前鋒陣線得一立足地即經法軍回攻逐出（二十七日） 
　　巴黎電今日下午公報云摩爾化末東面有小戰事及活動之砲火華愛佛有間斷之砲戰德　圖在亞爾克區西北進攻爲法軍砲火所阻今日公報云法軍炸毁維勒須爾土白之軍火庫一所摩爾化末全境及錫哇芒西面有猛烈之砲火末斯河右岸無步軍戰事陣線他處有間斷之砲戰（二十八日） 
　　倫敦電海格將軍報稱昨夜敵哨兵在拉凡蒂東南襲擊爲英軍擊散英軍獲斷鐵絲之炸彈砲一尊英軍轟擊新福音堂東南之敵軍戰壕英軍夜毁古伊勒芒敵軍軍需若干敵軍轟擊佛里柯爾西面英軍戰壕延八十分鐘之久且轟擊塞勒附近之英軍戰壕英軍在胡魯舉庫安希轟發地雷五具敵軍亦轟發地雷英軍佔據炸陷之地一處今日各地點砲隊甚活動英軍轟擊蘭斯西面等處敵戰壕且毆散敵工兵一隊近來德軍作戰較前益勤且糜費子彈無數（二十七日） 
　　倫敦電今晚海格將軍報稱敵軍猛轟片刻後襲擊加龍勒東面英軍戰塝無一得入今晨敵軍以煤氣彈猛轟齊勒白克西南戰區且轟擊英軍交通戰壕敵軍在各地點轟發地雷英軍戰壕微受損但無死傷者有數地點炮戰益烈英飛機屢次奏功敵飛機殊欠活動（二十八日） 
　　彼得格勒電今日公報云俄軍在西部陣線達蘭島南霧中阻止敵軍之攻勢摩蘇爾陣線之土軍由古爾入協助向塞特虚方面取攻勢俄軍加重創於敵迫令退走 
（二十七日） 
　　彼得格勒電今日下午公報云西部陣線之德軍在特里斯維亞蒂湖南面猛轟之後取攻勢爲俄軍擊敗高加索土軍在里萬杜至特加拉陣線攻管勢未得利（二十八日） 
　　薩洛尼加電布兵二萬五千人在羅貝爾北隘越過邊界佔據斯特魯瑪喬治河口之希臘砲臺及第米爾希薩之車站與橋梁希軍未禦而退僅有兵一隊開鎗二十四響繼奉雅典命令而退（二十八日） 
　　羅馬電今日意公報云戰地大致無甚變更各處有小地敵軍進攻未成蘇格那山谷中意軍於星期四日整隊退出錫凡龍山之前敵地位星期五日敵軍在加拉曼吐山谷之東進攻爲意軍亞爾泊兵所阻意軍回擊甚勇大挫敵軍俘敵頗多敵軍在尼洛山暫衝入意軍壕線旋被逐退（二十七日） 
　　羅馬電今日意公報云奥軍在拉格里那里哇加美拉斯波爾猛攻未成他處僅有砲戰敵隊之聚集及進行者多被意軍驅退亞細戈阿薩加爾瑪拉等處敵軍仍施其重大之壓力二十六日意軍亞爾泊兵在斯特里格諾流城内擒敵一百五十七人奪獲來復槍三百枝機關槍若干旋以所得利器回擊敵軍聖邁克爾由意軍轟放地雷敵壕一道壕中逃出之敵兵多被意軍機關槍擊死（二十八日） 
　　華盛頓電今日美總統威爾遜向强迫和平會發表衆所亟亟盼望之演說詞其文略謂歐戰之原因在今日已無關重要世界大國　以共同利益爲基礎而定同意之辦法所謂共同利益者一爲各國人民有自擇主權之權利二爲弱小國家有享受主權與土地完全之幸福與大國同之權利三爲世界有脫除各 
種妨碍和平之舉動由侵略而發生者之權利美國願與各國共組織一團體以達此目的而防破壞歐戰發生後美國之權利與產業大爲戰局所騷擾戰局愈久美國盼望戰局早了之心愈深他日戰局完畢時美國希望和局能歷久遠之情與各交戰國同一深切設一日吾人得在交戰國間勸和或發起和議余知吾美國人民必願其政府根據下述之方針而提議焉（一）與交戰國解决關於交戰國利益時吾人不爲自已有所要求吾人不爲爭議中之黨派（二）世界各國應組織一會保全海面之安寗以供世界各國共同無阻之用並 
阻止戰爭俾各國不致或違背條約或先未將開戰理由交世界公評而起戰端此會一成當可爲土地完全與政治獨立之有實力的保障（二十七日） 
　　其二（德人德文報專電） 
　　柏林電德軍大本營宣布公報如下二十六日德軍在末斯河東河進攻獲勝石礦西面之德軍陣地已經擴張德軍已過杜哇芒山峽逐退杜哇芒砲台南面之敵軍俘敵六百人獲機關槍十二枝末斯河左岸之敵軍在三○四山西面以榴彈進攻失利萊姆西北洛瓦佛附近法軍以煤氣進攻未獲效果（西境戰况） 
　　二十七日德哨兵一隊在拉巴塞運河北面攻入某地點敵軍陣地俘敵若干人而回德兵未受損失亞貢地雷戰事甚活動敵軍戰壕被毁一大段死傷甚多且有被俘者末斯河左岸之法軍夜半專力猛攻庫米愛萊村暫入該村南邊後爲德軍逐出就擒者五十三人末斯河右岸之德軍已進至錫哇芒森林西南邊之高地法軍圖攻者爲德砲隊所制敵軍兩次攻擊德軍近在杜哇芒砲台南邊所佔之地均遭失敗德軍於該砲台西南面及南面之戰事自二十二日至今共俘軍官四十作員兵一千九百四十三人（西境戰况）德哨兵在開柯作戰獲勝俘敵若干人（東境戰况） 
　　維也納電二十六日奥公報云蘇加拉境之奥軍奪獲西伐龍及西瑪恩狄錫奥軍復在亞西哥北面境内大獲勝利自柯洛狄康波佛特至米太之山脊全入奥軍之手敵軍爲砲火所創死傷甚衆奥軍俘敵二千五百人内有大佐一員及聯隊參謀處數員獲砲四尊機關槍四枝自行車三百架戰品甚夥亞西洛北面之意軍棄波柯拉西面之陣地而退奥軍繼乃激戰數小時廓淸西摩恩山北面之森林佔據山巓波西拉河上游之奥軍佔據比太洛奥陸軍飛行家以炸彈擲擊敵境各車站且有海軍飛船一艘以炸彈擲擊格拉杜港意飛船一艘以炸彈無數擲擊特萊斯特無所損傷 
　　海軍部宣稱二十三日晨間奥潛艇一艘轟擊愛爾巴島菲拉覺港之重要廠所島上排砲回擊無效旣而該潛艇復將意船華盛頓號擊沉（奥意戰况） 
[公電]  
　　福建李將軍電各報館均鑒二十五夜十二時有土匪數百人蠢動攻破連江縣城二十六日經長門要塞司令許濟川陸軍營長陳得才水陸進剿匪勢不支二十六夜陳匪乘夜遠竄二十七日軍隊入城安撫地方秩序恢復除飭跟緝逃匪務獲嚴辦外特聞李厚基 
要聞一 
[目今中國之大計問題]  
　　速認黎元洪爲繼任大總統二十七日英文京報云袁氏申令關於陳宦爭中國自由之大舉動者其詞雖長括其大旨不過自謂一俟大計議定妥法籌就後即行遠引休息而已記者故一再瀆陳曰所謂大計者所謂妥法者即在於立刻承認黎元洪應有之權利而使其實行其所應有之權利耳固無俟他求蓋自洪憲帝號產生以來黎元洪已爲合法律合憲法之元首矣記者又靑言曰袁氏果欲稍保令名以終畢其爲民元首之事業則其行動當如光明磊落之政治家不當如力窮智盡之纂奪家記者爲袁氏計竊以袁之政治道德雖已一敗塗地其託足之地盤雖已支離破碎無一可恃然苟及今而行一可以紀念之行爲留與國人並保全其名譽以免世界歷中家錄其名於最黑暗之史册中則袁氏今日之力尙足以爲之袁氏亦有意於此乎國民以法律之行爲舉袁爲一國之元首授以大權當其舉之爲總統時固無異正色以相告誡曰國體已改此後治國主義爲法律而不爲專制君主之志願也在袁氏個人或出於眞知灼見以爲法律不足救國惟專制君主之志願始足以救國世人之以道德裁判袁氏者又或以袁爲淸廷政治之出產物其性質經驗皆含有專制氣味不能自拔因遂相爲原諒皆爲事理之所容有然無論如何袁氏之依據其個人之志願而不依據國家之法律以統治舉之爲總統授之以大權之國民則固事實也今袁氏失敗矣察其原因則在於袁氏僅有中國帝王之觀念其智慮不足以應付國内進行不已之新潮流也中國自與外人通商後四圍情狀日新月異故欲振作國民之精神使其適合於新異的四圍情狀以相生活則必兼具夕國學識 
 
 

Page 3

 
 
外國經驗而後可彼袁氏者久處北方未獲一至長江南境雖曾涉足朝鮮而歐美各國固未遊及以如此華人而與言世界大勢正與坐井觀天者相等倫耳嗚呼此袁氏之所以爲袁氏也使中國如百十年前之中國閉關自守不與外人交通而國内亦無曾受泰西文化之人則其才能固自足成爲一代英主然今日非其時矣袁氏以此種才能握權未久遂處於困難無可挽救之境其情形正無異以馮國璋張勳倪嗣冲之輩防守日被德軍攻擊之凡爾登也欲　倖免其可得乎世之歷史家或以袁氏帝制自爲乃出於願國安寗起見惜昧於大勢所趨以致失敗不妨曲予原諒然而袁氏起初以法律之行爲受總統之位今必須亦以法律之行爲終畢其總統之事業如是始可爲史家所原諒否則不能也袁氏其速根據法律　决救國之道以最後之行爲交卸國民舉之爲民國總統時所付與之委託物袁氏其速讓位於依據憲法應爲國家元首之黎元洪則記者所一再禱祝者也誠以北京旣不復有陰謀則南京亦不復有陰謀袁氏旣宣告依據國法以黎元洪爲正當繼位之人則馮國璋張勳自不敢反對此議以得罪北京與南方馮張旣不反對則大計定矣記者敢曰袁氏在今日雖全無自救之能力然尙爲療治國傷之能手惟今日可能爲者明日或不能爲之袁氏其速當機立斷勿失事機也可 
[四川獨立後之軍事價値]  
　　二十七日英文京報云北京所籌畫之戰略今因四川獨立悉成畫餅帝制報前所侈談之直搗昆明犁庭掃穴一舉已成幻夢而北軍將帥如曹錕等以蕩平滇黔自許者今則楚歌四面身處南軍重圍之中矣爲曹軍計果欲脫險求全則當立棄南 
蜀退守岳州宜昌之線暫作武漢之屏障以保北方門户俟江西態度明瞭後再定行止此蜀中北軍出險之策也南軍攻守之地位視局向背爲轉移蜀省一日効忠中　則滇軍必駐　北界以固邊防 
遂一日不能用兵於揚子下游今蜀省景從南軍攻守地位因之一變而南方土地亦成一堅整之大砲台矣然猶不僅此也誠展地圖觀之蜀省獨立後與秦黔桂粤四省適成平分中國之界線北至長城南至南海至是中國土地之脫離中央關係者蓋居半矣雖此線以西尙有甘肅靑海新疆等尙未正式宣告獨立然以大勢觀其加入南軍之期必不在遠彼甘新兩省不已確有躍躍思動之氣象乎受蜀省獨立之影響最大者厥惟曹錕曹不知犧牲多少戰士始得達揚子上游今蜀軍附義曹之前勞悉如泡影且尤有甚者則爲曹軍交通線今將堵斷是已滇軍臨其前黔軍躡其左蜀軍伺其右曹處此困境亦惟有迅速拔隊開　長沙下游而已成問曹將死守重慶乎曹素乏軍略就此推測之曹之行此險計也亦意中事若陜西迄未獨立則固守重慶之策亦未嘗不可行但陜西今已與蜀省携手矣泰軍刻正力圖聯合晉省似無分兵南下之舉動惟於必要時當可徇蔡鍔之請求派軍南來以斷曹軍退至虁縣之路試問曹銀將坐待受擒耶此記者所以謂退往宜昌乃曹軍求全之唯一策也記者試就揚子戰地之情形察之以論兩軍之地位當議定停戰時滇軍退至瀘州江安南溪（皆蜀境）滇黔軍佔據綦江以南彭水黔江以東之陣線（皆蜀境）蜀軍防守叙府自流井隆昌成都之陣線而曹錕部下之北軍則集於一小矩形線内分防瀘州綦江重慶榮昌李長泰之軍隊大約屯集綦江以東南川境内張敬堯部下殘兵究在何處無從確知當已與曹軍相混合矣此停戰開始時之情形也但過去六七星期中變更頗多聞前重慶鎭守使周駿常帶兵出入於李軍與曹軍之間已與滇黔軍秘密接洽不日襲攻曹李兩軍此說確否尙未證實維時陳宦於二十二日宣告獨立之前秣馬厲兵預爲佈置以叙府至自流井之地交與蔡鍔召回其部下軍隊以厚成都兵力而防重慶北軍之來攻曹錕覩陳宦之舉動焦灼已極聞已撤回駐守瀘州之兵果爾則合江至隆昌之線刻由滇軍據守而榮昌至成都之線則由蜀軍防衛換言之今蜀省北軍所據有者不過長江經過之川東境而已 
[汴鄂軍隊之行動]  
　　英文楚報五月二十三日開封通訊官兵四萬八千名經過鄭州開往潼關共乘車十三套計四十五輛每隔兩小時駛過一套蓋自北京南京漢口調來者土匪東竄澠池吃緊惟目下尙未擾及該處 
　　又二十二日老河口通訊云此間謠言蠭起吾人居此列　惶恐夜多留宿舟中謹愼者則已買棹赴漢軍官數員曾赴汴招募新兵以補在蜀陣亡之缺額初來五百人皆衣便服持械者寥寥無幾居民疑乃匪徒喬裝投効爲之大恐但就其所索糧食觀之固可稱爲大肚壯士也若輩索麵包二千四百斤麵粉三千斤木柴三千斤鹹菜八百二十斤此外零物不計其數且需運船一百六十隻此輩甫去復來五百人共來四批計二千人縣知事辦差甚苦求去不能幸司令約束尙嚴不許兵士游行街上指定城外某處爲駐紥地故居民猶不致受擾也 
　　又二十五日湖北安陸通訊云據鄉間傳來渭　觀之安陸周圍各處現頗俶擾嘗有人結隊持旗假維持共和之名要求居民助欵以充軍餉劉英季雨霖之名亦被假用謠傳此二人今必有一匿跡附近但恐未必確實四鄉之稍有資產者現皆匿不敢出袁總統之　倆今已暴露衆皆隱存反對之心但二次革命之慘劇猶未忘懷故皆希望和平不欲再見干戈自二次革命後居民日處危境　被讎家指爲黨人則卽身陷囹圄生命不保非得妥實之保人或藉金錢之運動不能倖免也軍界情形殊爲暗昧安陸沙陽之戍兵多係滇籍司令亦滇人尙有北兵一營約五百人行止無常一二日則曾駐沙陽忽奉急令開往潛江甫抵該處又接電報命赴老河口該處或已發生亂事或事變方在醞釀中據來安陸之兵聲稱司令曾傳令禁止兵士行近該城五里以内此說雖無從徵實但兵士所至之處輒不受歡迎則確無可疑也 
[東北軍宣言]  
　　山東　軍起事詳情迭紀前報茲聞民軍抵濰後居正以中華革命軍東北軍總司令名義宣明宗旨如下第一本軍以袁世凱背誓叛國違法殃民認爲國民公敵特與西南各省護國軍互相呼應一致進討從袁諸將吏士卒誠心向順者皆置勿問論賞以功第二本軍尊重民國元年約法懷愛五族遵用五色國旗第三本軍克復地方暫行軍政人民生命財產一律依法保護地方安寗秩序絶對維持第四本軍對於邦交恪遵國際條例凡在本軍軍政管理區内友邦居留人士之生命財產一體保護但屬戰線以内者不在此限 
[熊克武代表之談話（成都通信）]  
　　熊克武司令所派代表劉亞修郝大衡兩君至省記者日昨往訪於悅來旅館先由劉君接談劉君仁壽　甚明達據云余由慶符之沙河驛起程經李莊自井資中七　始抵省城沿途軍隊棋布星羅地方故甚靜謐熊司令　率軍隊駐紥於叙屬南岸一帶　四五千人此次所部選擇極嚴　陳華豐之招安軍隊現在淘汰甚多分紥各處軍紀極力整飭今番熊司令部派來與陳將軍接治意在聯絡一致聲氣相通庶免許多隔閡川省此次停戰雙方意見尙爲融洽惟聞湘西粤東不免小有爭端甚非大局之福即以綦江瀘叙方面觀察前次戰事喪亡約計萬人長此内爭不已損失不知若干將來何能對外熊司令意思亦在息一寗人今日謁見陳將軍卽將此意申述劉君所談尙多因非關係近事故略之郝君湘北人性沈毅辛亥時曾仕伊犂軍事要職此次在熊司令處任參謀職務其言云此次奉令來省與將軍交涉蓋將以謀永遠之和平他日目的達到後熊司令甚願潔身引退並不望得何種之權利至於川東川北各處近日有稱熊司令之軍在各縣謀獨立者熊君并未與聞不過大都係熊君舊部現聞熊君在叙故各集衆舉事以響應之其他因大義所在各樹一幟者在所不免云云是日兩君因將往謁將軍座客亦多未便久談遂興辭而退 
[李烈鈞改道攻贛問題]  
　　李烈鈞率領重兵行抵肇慶後商會各團體曾兩次電阻李軍入省而同時乃有莫豐儲函述滇桂軍隊情形及省議員羅曉峯等力請李軍到省書其用意與商會等兩電適大相反閱之已令人捉摸不定茲者商會團等忽發布公函不認前電宜場方面則又由楊道尹廣發佈告力言李軍不入省垣之情形並有紳商等聞而歡呼等語然則請李軍者果爲紳商耶抑非紳商耶誠爲一大疑問矣特彙錄如次以備參證其一總商會不認致肇慶拒李軍埋城之電云啓者近日有　敝會名義致岑都司令梁都參謀陸都督各電實未經本總會簽名蓋章與本總會定章　有未符自應不負責任用再登報聲明如自後電文未經簽名蓋章者水總會决不公認此佈又粤省商團佈告文云照得本團自岑正團長出缺後　適選舉届期曾經集議宣布以自衛爲宗旨槪不干預外事在　乃昨據各分團聯同函詢曾否有附名致電岑都司令陸都督梁參謀等語本團實無其事自後本團所發函電非經正式决議蓋章簽名者槪歸無效以免辨不勝辨特此通佈各團友幸勿誤會粤省商團總公所謹白 
　　其二粤海道尹楊覲東佈告云爲佈告北伐軍路已决定不由省垣勿再驚疑播遷事查粤垣自海珠事變發生後人民一夕數驚紛紛移居港澳幾於十室九空兼旬以來人心粗定原狀以次回復逮突聞北伐軍有取道省垣之說居民甫歸自港澳者又相率携眷前往經軍都督再三以滇桂軍紀嚴明秋毫無犯切實面諭紳商各界母庸驚惶乃軍府之誥誡雖不憚煩而人民之疑信依然參半本道尹奉都督命於本月十九日赴肇面謁都司令詳述居民恐懼之實情遷徙之苦况商業之停滯各項無形之損失指陳軍路孰近孰遠孰利便而孰窒礙蒙都司令以省垣根本重地務求安堵且不忍父老流離顚沛拂弔民伐罪初心旣别有路可循遂允决計改途其李協和軍長亦極意贊同本道尹二十二晚歸來而紳商之守候軍府靜聽覆命者廳内外均爲充塞比聆兪允改道恩言咸鼓掌欣然有喜色曰我心冲冲我心則降歡呼都司令俯順輿情者再　經囑令轉相告語各安恒業勿驚徙再尋苦惱誠恐傳達未週上負都司令與都督體恤下情之仁以重吾宣德不勤之過用特佈告俾衆咸知 
　　其三粤報述楊道尹覲東偕同李國治赴肇情形云自十九號午楊尹由省搭十二時專車啟程卽先電知駐紥三水河口軍　迨抵站時由該處派撥軍士四名保護轉駕小輪到肇入謁岑都司令略叙寒喧時滇軍總司令李協和副都參謀李根源各君在座先由李國治道達來意欲詢李司令攻贛軍程請允改途勿經省城李司令極表同情並宣言此次繞粤攻贛實爲早收殺敵之效必以袁死爲快若不死袁亦先死我其餘無絲毫意見對於龍都督維持粤事井井有條固欽佩已極至粤民多有誤會本軍改途亦屬易事總求大局安寗告慰民人而已李楊二公復問改途之策究以何方面進攻至爲便利而李司令則謂現在正與岑公相機而行未能决定云云相談許久適譚學衡偕同港商二人請謁岑都司令詳論粤事一切情形復共啜茗盡歡而散除由李司令親導各君偕往各軍營機關遊歷一遍目覩秩序極爲整肅楊李兩君皆在司令部留宿兩宵磋商各事賓主極爲歡洽至二十二號楊李即向岑公恭辭回省報命岑復極力挽留爲因急於將此中軍程改道情形宣布以息謠諑故岑公即撥飛雄兵輪護送於二十二號十一時由肇動輪計偕行者除楊覲東李國治外尙有雲南徐交涉員治河譚督辦及港商二人均乘此輪直至河口登岸在怡心茶居品茗休息小時即轉乘專事返省七時抵步譚督辦及港商商人卽往某酒店居住李國治楊覲東徐交涉員直進都督府禀見龍督將各種情形面述一切龍督特留徐交涉員在府居住磋商要政聞徐並携有唐都督公函一件賚呈龍督岑公亦有都司令部成立拍照一張岑司令與李總司令一張李根源李協和合照一張均托楊覲東送呈龍督息存以資紀念 
[岑西林致國會議員書]  
　　從速自行集會兩院議員諸先生同鑒袁氏叛法義　以興故義師之命脈在守法必使法律觀念爲袁氏所毁滅爬梳者一一彌補滋長於人人之腦中俾奸懿永不敢生凡百民物悉納之於軌範然後死沙場者可以瞑目擐甲胄者可以息屑滇師起後撫軍長唐公屢以此義宣之全國軍務院成立復經鄭重布告咸使聞知耿耿此心當爲諸公所贊同惟法者其魄而立法其魂徒曰守法守法尙託空言必有立法機關始有根據且討袁首討其違法而事遵法之表示亦舍規復其所毁壞之國會莫由兩院本有自由集會之權其如何籌備召集及選擇地點一切之計望即商决公布隨時通示俾悉遵行煊夙夜兢兢此物此志敢布微意惟埀敎焉幸甚幸甚專此敬請公安弟期岑春煊謹上五月二十二日 
[玉山起事失敗之别報]  
　　上海泰晤士報五月二十日江西通訊云五月初旬玉山縣（距浙邊十五英里）發生事變縣知事之弟及警察長均被殺縣知事亦被禁後得釋舉事之領袖聞爲北方人姓藍經商於贛以排袁號召響應者　衆廣豐之不戰而降上饒爲南兵數百名圍攻五六日城中北兵僅十九人迨南昌援兵數百人馳至始解圍城中有内地敎會之西員數人雙方待遇甚優渥上饒巳解圍北兵乃收復廣豐未受抵抗繼向玉山進發南兵大隊固守城垣激戰一小時北兵緣梯登垣南兵乃逃北兵入城後捕殺若干人地方治安即經恢復此次舉事殊爲草率以致失敗云 
[張勳致路透社電]  
　　二十六日上海路透電社電致北京謂南京第四次會議張勳將軍派代表蒞會倪嗣冲將軍最後發言一致議决袁總統退位之必要今日電社得張上將來電如下路透電社鑒頃閱貴社電報有云南京會議第四次開會將軍張勳出席將軍倪嗣冲之代表係最後發言之人現全體一致表决袁總統必須退位等語查此次南京會議敝上將並未親自出席且第四次會議亦無全體一致表决袁總統必須退位等事貴報素以消息靈確見稱世界似此訛傳殊於聲譽有關應請迅予更正爲要張勳艷 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[段内閣之前途]  
　　近日外間紛傳段内閣將次傾倒之說雖未必　確要亦未始無因昨據最近調查未來前途　極危險除外交財政兩總長辭職成爲事實外曹潤田手叚雖高似不能一身久兼兩總長日内即將專任外交其交通一席當由葉譽虎坐升又内務王揖唐敎育張乾若農商金伯平亦均將提出辭表其徘徊不去者仍祗爲海軍劉子英司法章仲和二人而已現内閣之傾倒似已將演成事實目下之最關重要者專爲段芝泉氏之是否辭職問題此星期内外各方面情勢所迫或將提出辭表亦未可定又聞二十五日上午叚氏在集靈囿召集特别會議各要人列席者甚多開議約三十餘分各案均未解决即宣告休息遂退歸私第此種舉動爲向來所未曾有段氏非有大不得已亦决不出此另聞其中係有兩項密因第一項因籌議維持財政計畫及停兌開放案梁派竟否决段所主持並提出抗議第二項因是早項城特封交密案一件述稱退位問題之種種困難不啻仍表示無心退位段氏異常碍難遂竟臨席輟議如此現象恐亦將有演成辭職之趨勢矣 
[南京會議之北方觀察]  
　　此次南京會議之結果尙糢糊難知其眞相惟聞南軍已經電致南京馮齊兩長官大致謂南軍起義之目的在改組現政府全體袁公一日不退位則政治一日無解决之望南京會議實不合法理所議决各端人民誓不承認等語馮宣武已將原電轉達政府矣 
　　又某京報載稱據某要人得南京密息十七日將開非正式討論會時倪嗣冲在下關招待所中對各代表宣言謂諸君聖明我姓倪的與馮張兩公召集此項會議其目的何在諸君當自明白無待煩言某等之主張各省斷不能反對實在告知諸君中華民國是袁總統一個人在前淸手中奪過來的天下即是袁家一人的天下别人無論誰何敢生野心妄思染指即當以叛逆論立地正法反對的亦一律同罪甚麽大局不大局袁總統作一天就算是大局安定一日有主張袁總統退位的便是破壞大局袁總統今日宣布　位今日北軍就全變明日去位明日就全變誰也别想着活簡直給他個玉石俱焚都當了亡國奴隸諸君不信卽請試試還有一事先告明諸君馮華甫今日作高官享厚祿睡在五更頭捫心想一想是誰把他提㧞起來的不然瞧瞧我們這種頭腦亦受這等如天之福嗎犬馬尙知報主之恩難道人不如犬馬嗎風聞着老馮别有心思我亦不便明言總而言之一句話了事他如果背叛袁總統我姓倪的這條老命會他拚啦言次隨手在身旁將手鎗掏出向案上一拍聲色俱厲稍沈復發言這便是今日會議的眞正目的請那位給老馮先帶個信罷言畢即坐下默不一語惟時各代表有預先躱出者有當倪發言時拂衣而走者甚至有嗤之以鼻者故倪覩此種反響愈說愈忿然亦終無如各代表何也又有個中人某君談云南京會議席間實已提出恢復舊約法等議案因當時倪嗣冲極力反對故多數人員未敢遽倡異議然而現時已暫緩最後之决議先將此案探問獨立諸省俟得其覆電然後决議再行正式電告中央政府通電各省此時尙未確定决議之日是以秘密不肯發表云云 
[張馮在東省暗鬭]  
　　英文京報云奉天將軍張作霖與第二十八師師長馮麟閣互爭權力一事略誌前報茲聞當段芝貴辭職 
來京時薦張作霖繼其後任馮即自請增募一師隷屬部下用以保護地方張承認之及張就將 
軍任馮伸前請張氏竟藉口財政困難不能踐約因此早已反目又當叚芝貴在奉時欲將兵器彈藥若干運京被馮扣留擬供新軍之用張則欲收回至奉馮更憤極在奉時所帶衛兵竟至千人之多今次來奉張派兵六營至東邊且將第二十八師砲隊移駐用殺馮之勢力而馮亦命砲隊爲二十八師辦公處之衛隊公然與張對抗尙暗鬭不已云 
[川陜獨立之南北影響]  
　　三省急電四川宣告獨立後湖北情形日加緊急聞日昨王占元有加急密電致北京政府詳陳該省危急近情難於支持請指示進行方針蓋南軍計畫欲會師於武漢由四川江西湖南三方面進兵王將軍甚爲着急故請示機宜也並聞湖南湯薌銘將軍於二十六號亦有火萬急密碼長電一道到京道路傳聞其大致與陳二庵取同一意旨又據英文京報云四川宣布獨立兩廣聯軍分途進取湖南江西江西地位日形危殆聞日前將軍李純有一急電來京略謂兩廣軍隊迫壓於外本省土匪騷擾於内且九江等一帶空虚異常所有軍隊皆係新兵旣難得力復不敷用江西大局實屬岌岌無法支持迫得懇請辭職云云又聞同時李純復有電分致前國務卿徐世昌及參謀總長王士珍詳述江西危急情形與其辭職之理由云 
　　曹錕難守公府消息日昨袁公又接曹錕加急密電略稱蜀省情形日趨險惡倘北軍仍死守重慶恐無良好結局今擬率其部下軍隊（即北洋陸軍第三師）退出　慶暫駐鄂蜀兩省邊界咸豐等處昨（二十五號）中央對於此事已有兩電拍致曹氏其一略云陳宦自與中央脫離關係以後尙無意外舉動北軍在川雖處於四面楚歌腹背受敵之境中央亦非不知然當下南北戰事已停大約南軍亦斷不至不守停戰條件致所謂兼程而退一節未便允准請少安毋躁靜待和局解决云云第二電云所請撥欵三十萬元刻已籌措一半匯去其陳宦南軍兩方面已有去電諄囑不得於和議期内軼出停戰條件之　惟以實際言此種無聊慰藉之文電必難有若何效力也 
　　豫晉危機昨據河南某　客談云現今有喧傳陸建章逃出陜西已到河南省城　其實尙無其事至於陸子紹文被捕一節或言係奉命招撫獨立軍被捕或謂其率軍與獨立軍隊戰敗成擒其實不然陸子此次爲虜乃因其往楊貴妃春寒賜浴之華淸池畔游覽時猝遭捕縛者也　下河南趙倜將軍之兵與陜西獨立軍激戰於潼關趙兵敗走當其潰走時肆意掠刦人民之財物一時民間極其糜亂至於河南一省其地位爲鄂晋陜魯蘇皖六省毗　之要區目前防務較他省尤爲吃緊日昨德武將軍趙周人因該省兵力過單曾電請中央酌派勁旅赴該省駐防茲聞段芝泉内閣以現値時局不靖之秋特擬呈明袁公在豫省編練警備隊三萬名以便專任該省防務以叚香岩爲總司令趙周人王建忠副之諒不久即可見諸實行或謂段内閣此次主張豫省編練警備隊係爲項城退位後保護袁家生命財產者與地方上尙無重要關係未知確否又據軍界密息自陜西警訊到晉以後大同孔鎭守使當即隨之宣布獨立而閻錫山則仍無若何表示惟聞孔氏與閻將軍本係莫逆之交近來在表面上觀之似有不合之狀其暗中互相聯絡已有成竹日内孔氏即赴太原籌商該省施行獨立種種計劃故北京對於晋省頗抱杞憂 
[陜西獨立之詳報（特别通信）]  
　　秦省自滇事發生後各路會黨漸次蜂起渭北一帶麕集日多省城劉帮辦乃出駐渭南以資控制惟三原一縣尤爲衆矢之的早有民軍約同會黨攻城之謠本月初間聚集一二千人始實行圍城攻擊省城得報後陸將軍初派兵一隊往攻乃全數敗潰繼令第一旅旅長陸紹文（即將軍之子）帶隊前往又被困而將軍之子被執由是事機日迫一日省城亦已無兵可調乃祗得攖城而守計惟有出於和議之一途 
　　當三原被佔後隨又進佔涇陽省城居民不勝惶恐蓋不知三原方面究爲土匪抑爲革軍也自警察廳出一示謂現正商議一切一俟部署就妥即行宣告獨立云云衆始釋然然又以當軸素來盡忠中央乃忽云獨立殊爲可怪其實蓋黔驢之技窮矣 
　　三原方面之主帥爲誰即陜北鎭守使陳樹藩是也旣執將軍之子即以之邀將軍獻城繳械并即日退出城外三十里爲和議條件將軍則以保全生命爲條件陸乃請一敎士同議和代表關中道尹商會諸人於十一日赴三原接洽磋商數日迄未就妥陳之部下極惡徽人省城常有安徽會館之稱此時徽人乃大恐呂巡按使幾次欲走爲將軍所阻現惟終日苦坐蒲團而已 
　　常戰事吃緊時城門四閉城牆置砲以待十日之晚兵士沿途遍告行人謂今夜城牆試砲大家可不必驚惶但其夜並未放砲十二日晨街上大衆忽向東狂奔皆曰兵來兵來闔城大懼紛紛閉市其實係有數輛騾車策馬飛行以致相驚伯有惟陳軍一面商議一面派部下多人於十三日入城以護國軍總司令名義通電各省布置一切并向中國銀行提銀十萬以作軍餉 
　　十四日午城外東關忽鎗聲隆起西門亦相應繼發一時風聲鶴唳相顧失色大約因尙有未盡允洽之故幸兩方磋議適將就妥故城内之兵未與相敵至晚鎗聲始停此兩日街市不准行人稍有違命聞流彈飛入人家間有傷斃人命者十五號和議正式告成十六號街上貼有陳總司令之告示大旨謂此次獨立原專爲縮短中原戰禍減除陜民苦痛　見并申軍紀四條總司令由三原進駐城外西關預備入城居民亦急望其來以定大局十八號各機關舖户懸旗張燈以表歡迎而誌慶賀公舉陳總司令爲都督陸紹文旅長爲總司令（留陸旅長爲總司令以防陸將軍之反覆）秩序即復市面如常但陳都督之進城必俟陸將軍行後大約尙有數日也 
[陜西獨立前之同州一役]  
　　同州爲陜北繁富之區文化最著黨人最多陸建章派其參謀長葛光庭率兵五千駐紥該處以資鎭懾氏軍首領郭浤自蒲城會議後即統兵南下東取同州與葛軍遇於城北十里之石家 
莊野戰兩小時葛軍不能支即遁入城内閉 
門不出民軍四面包擊圍困終日不能下於是蕭君榮綬倡議云彼自韓原敗後其氣已餒士無鬭志所以急切不下者以外圍急不能走耳令宜解西南圍專攻東北示以生路彼必乘間逸去尾而擊之必獲全勝矣兵法所謂圍師必闕者是也郭從其計葛果乘夜遁去民軍縱兵擊之大敗葛兵俘虜及獲軍械輻重甚多民軍入城市肆不驚秋毫無擾同州旣定遂渡渭而四收復省城云 
[粤時局之忽明忽昧特約員平生] 　 
　　粤省機局倐而明亮又倐而蒙混殊令人莫測其眞際日來北伐之聲浪愈唱愈高乃李烈鈞東來聲明會師北伐而到肇而後不能直抵省垣此間實有一大疑問内幕迄今猶未揭破（詳情另錄） 
　　李烈鈞軍隊已到肇者聞約有二千餘人其滇軍左右翼張司令開儒方司令聲濤尙有重兵由滇桂陸續東下岑都司令已致電歡迎矣今李烈鈞前鋒隊旣至粤者已分紥三水縣境由車站而下密布於獅子竇及小唐地方自十九號而後復有數百人進至上柏鄕駐紥於睦敬堂查睦敬堂即上柏巨族黃氏祖祠該鄕黃相自組合民軍卽以該祠爲辦事機關旗幟亦以睦敬堂爲號今聞亦多與李軍聯合該鄕距佛山約十五華里自李軍東下後龍督又已派北伐軍總司令馬存發領有大隊前往三水塡與之接洽被此皆以北伐爲言然按兵不動各守鴻溝不知果否爲會師北伐之預備也又如佛山火車站直接西南河口前經建築碉樓多座以資控馭近因地方不靖復於敦厚鄕邊築增碉樓二座東西對峙工程極爲宏偉每座建築費均一萬餘金復以防土匪爲詞由省派軍隊數營來佛其統領爲胡令宣部下諸車分駐於火車要隘頗爲嚴密似此情形頗難猜測人言嘖嘖莫明其故竊疑前時莫榮新電文所謂桂軍陸續東下粤事自有解决之法此即互爲設防而已 
　　同時復有一事頗爲人注目者梁任公旣飄然離粤矣而前巡按張堅白又因而赴港此番粤省獨立張堅白　旋之力居多迨海珠慘殺案發生兩粤感情幾至决裂張復奔走梧肇之間疏通兩方意見後即駐居岑都司令幕下代爲　辦文牘雖爲周善培嘲諷亦含垢忍辱以維持大局迨後隨同梁任公李根源等來省與龍督磋商要　復爲龍督挽留然居都督府時統領中有不諒張之苦心者曾以非禮相加而張亦包含之（粤中傳言某統領竟以手鎗相向）乃二十號辰刻張向龍督告辭龍特贈以程儀二千金遂於即日辰刻搭九廣鐵路專車往港所緣何事未經發表然必因粤事有極難解决者亦可想見矣迨抵港後寄寓港商劉某家中南華報訪員曾因中國政治大局之故於二十一號謁張與談政局之波瀾頗久惟張不允將政治談話刋登報中至於再出山與否張不允言然彼於宦海場中頗露懊惱之狀云 
　　近日港探電報謂李準於二十一號上午九乘時日本郵船到港行蹤極爲秘密而港商又致電岑都司令言李準嬖人黎某陰謀禍粤其機關部設在香港堅道其目的在引起粤省内訌種種傳言亦非全無根據特不知粤人不墮其彀中否耳 
　　粤垣秩序邇來本漸次復元即各處防務亦已略爲解嚴惟二十二日下午四句鐘後城内各處忽又戒嚴省河之兵艦亦動輪梭巡似有重大之事將發生者於是都督府據密探報稱小北門内黌橋地方有楚南和意館藏匿謀亂黨徒係受要人運動　擾治安因特飭令親軍第十五隊刁營長於二十二晚十二時許親率軍士三十餘名前往捕拿時因夜深館内各人睡熟軍隊破門而入當場拿獲七人尙有黨徒十餘人相與抵抗重傷二人並由軍隊退出門外轟斃二人其被獲之七人及重傷之二人即由軍隊帶回三眼井營轉解都督府核辦是晚並派軍前往該館守護此一事也又城内德宣街財記茶室於二十二晚八時有四人聯袂進内啜茗談笑風生似甚自得無何突有手持駁壳鎗者三人進内遍矚旋聞是的一聲即於四人中拘捕一人匆匆而去又同晚堤岸旅館有一上等客被軍隊捕去或謂彼是民軍司令至二十三號早五時許有都督府軍隊十人前往老城機巷十三號楊宅十五號李宅圍捕共拿五人一律捆解回　一夕之間搜捕加嚴被捕者如是之多其中必有重要之事復聞二十二晚二時許由都督府提出五人押赴大北門外軍路邊一律以刀刺斃謂係謀亂要犯本擬槍斃惟恐夜間發生槍聲商民驚恐故因而易刑云 
[濟南二十五號之大激戰]  
　　山東自二十三號和局决裂後黨人之注意於濟 
南固在一般人意料之中故數日來起事之謠幾於無日無之軍警兩界之防維計畫亦益加嚴密不料於二十五號晚果然砲聲突起再演激鬭之慘劇茲將戰事情形詳紀於下是晚十鐘四十分革軍百餘人先在二馬路投炸彈數響繼即提放火鞭領之而西至義利洋行附近官軍迎面攔擊勢甚猛烈相持約一小時因時値深　雙方視線不甚了了革軍即赴大槐樹伏於迤東溝底開鎗轟擊該處軍隊列陣相向持至十二時革軍始退又有一股轉赴魏家莊與該處原駐軍隊九十四團三營酣戰移時復乘機奔至館驛街擬由此赴小北門膠濟車站該處陸軍聞信迎擊革軍奮力向前迄不得進至四時始散昨晨官軍挨户搜查至九時共　六人是晚血戰竟夜兩方面死傷均無確切之報告大槐樹義利洋行等處血蹟極夥惟不見尸體聞官軍傷九十四團一營二連正目一名軍署防維隊被流彈擊斃正兵一名 
　　二三日前省垣每晚即復有炸彈聲發現或一二響或三四響不等至二十五日午前膠濟車抵西站時見有某國裝之婦女數十人下車後分投醫院及旅館詢知爲看護受傷之預備蓋戰端迫在眉睫矣商埠上商民 
及苦力等亦因及早逃避未届五鐘而馬路之行蹤即已斷絶至晚九時後先聞炸彈兩聲未幾至十點十五分時陡聞西圩門外鎗聲兩三旋即接　兩來如飄風急雨槍彈纍纍如貫珠連續不絶勢如九天黃河一傾而至也蓋自十時後如此聲響前後約十餘排殆無片刻之停歇直至二十六號五鐘餘始止聞此次黨人來者係周村吳部或云數百人或云數千人深夜冥冥孰能徧數就情形而論約三四百人近是黨人由西門外迎仙橋起進撲將軍府經軍警迎擊始據安徽義塚附近伏射而軍隊則自緯二路左右所畫之防禦線以抵抗之故義利洋行及紡織工廠爾處　　上之彈痕最多據軍界人云此戰黨人所據地勢頗佳以地勢高而障蔽多故受傷較少 
　　張師長於二十二日退出濰城一節已誌前報惟自東部亂發郵務梗阻謠傳亦因之紛起近聞外間有謂五師撤退時其部下兵士多有携帶武器投降革軍居正已遷居城内頃據軍界聲稱五師移出城外因　戰事上便利以退爲守部下軍士完全帶去云云 
　　居正司令馬海龍侵入諸安一帶已屢誌本報茲聞馬自安邱於十五日至相州即由商界舉代表與之交涉乃向巴山進發至則該村各圩門關閉馬軍立即攻破其門至十六日始進諸城今已將届十餘日矣 
 
 

Page 7

 
 
[湘桂議和之告成（長沙通信）]  
　　湘桂議和情形及一切條件均詳昨報惟照和約倪軍旣退出湘境則永州獨立亦應取消以保全湘省原狀現聞望鎭守使以事關威信且地方各界人士不免起有責言遂於前日電致湯將軍允保守固有疆界不再進行至取消獨立一事勢難照辦復經湯將軍據約駁爭不允所請望氏乃認定照左列辦法施行(一)一此後對於本省一切地方公事仍與將軍互相聯絡請公正大員擔保不相侵犯（一）由湯氏通電中央聲明獨立係因免除人民兵燹之苦（一）由望氏召集紳商宣布前因桂軍壓境懼人民慘罹兵禍遂宣布獨立現爲圖謀根本和平解决起見北軍退出意見消融傳諭商民各安職業惟仍不取消獨立頃已由湯將軍准予照辦矣此問題解决而後桂省陳炳焜司令乃咨由望司令轉電來省請在零陵城内集合有關和議之兩省軍隊長官開一聯合會議刻已得湯將軍問意定本月二十八日爲集合日期並由　派定長岳鎭守使兼第七十八團團長車震湘南鎭守使汪學謙爲與會軍長至桂省一方面則由陳司令代表樊則範及前敵司令陸某云 
[鄂黨案與軍財兩政]  
　　武昌省垣内外邇日捕獲黨多起談者祗能言今日查抄某商店明日圍捕某機關而於其原因内幕鮮有明晣者茲經調查各案發生之始由軍署偵探在城外南湖某營附近破獲一私藏炸彈之機關經陸軍審判處再三研訊所供圖謀撲攻某營等說皆屬虚僞實則希圖運入城中聯合軍警起事無如鄂軍警搜查嚴緊私運實爲至難黨人之危險品旣未能輸入城内故先後在城内各地捕獲南湖案供出之黨人與搜捕之陳正發胡崇新恆豐三商店皆無炸彈發現現南湖之機關雖破大約尙别有機關前日守衛中和門警察隊長陪某處有一退伍軍官（現充炭山灣官鑛局漢口批賣處司事之楊姓）前來運動云如將彼等所運箱篋放過免驗即酬以金錢陪固悉其居於中和門正街第三十號門牌者遂報告警務處拏辦但查抄楊宅遂無危險物品僅訊得同黨中有恆豐米店主張某及製革廠工頭魏洪勝曁閒散軍人孫化臣等數人刻張魏孫等俱已拏案尙有多人均在按名嚴緝中舉凡日前所捕拿之人皆爲此兩案所牽連者也二十四日審判處曾搶斃一黨人聞即係日前在漢口擲炸江漢關監督公署者惟未見罪狀宣布 
王子春極力主張擁護項城現在地位其所派南京會議代表發表之政見以召集國會爲解决之正當辦法但聞王之意見極不以恢復以前之參衆兩院爲然善欲另行召集新國會也至謂湖北現在不能出兵須緩三月可出兵四千云云乃因川湘等處戰地前已由鄂派遣多軍留守者僅敷自衛新由山東招來之省防陸軍十營甫經敎練必須三月始堪用以守備地方故云緩三月可再出兵至財力之不能供給中央本屬實在蓋近日征收捐稅短絀已極比較上年此時優者僅及五成絀者且祇三四成本署軍民各機關皆在裁員節費即巡按署公費月支向爲一萬五千元茲已減至一萬元且恐不繼自無餘力以接濟中央也 
[浙江政治進行觀（智）]  
　　外交官之易人交涉員温世珍辭職經吕都督照准另委張嘉森充任聞張君係美國某大學畢業生游歷歐美十有餘年豐才博學精通各國語言文字今任斯職必能措置裕如云 
　　司法官之委任司法機關與人民有直接利害之關係故司法官尤宜愼選茲聞范仰喬廳長禀承都督將高等審廳曁杭勤兩審廳原有人員詳加甄别計留用推事瞿曾澤等八員新書記長余信芳等九員業已呈請吕都督分别委任 
　　（三）道尹裁撤之實行道尹一職爲承上轉下之機關實同贅疣吕都督蒞任後依參議會之議决毅然裁法近聞已派平智礎等四員分頭前任接收裁撤事務將以原有經費恢復各屬地方法院以便人民上訴 
地方通信 
[蘇州]  
　　常熟添設偵緝隊常熟縣知事楊夢齡以近來各鄉匪類充斥地方不靖原有警隊不敷分布擬仿吳縣法添設偵緝隊一隊設正副探士三十名專門偵探事宜隊長一職派　警察隊長吕文標兼充不另支薪其餘正副探士月薪分十三元十元七元三等已詳奉公署核准並將各探士派定於五月二十六日開辦　　黨案結束後之餘聞民婦周李氏因收受黨人酬洋判定徒刑一年經紀昨報茲悉此案因陸軍監獄内並無女號故已飭將周李氏發交吳縣模範監獄按判執行聞周李氏已有八個月身孕大約須在監内生產矣又前在待其巷拘獲之楊六橋白鍾麟兩名業經鎭守使署提訊明確楊六橋即楊之棫係江蘇武備學堂畢業生白鍾麟前淸時曾充蘇防營連長等差均無附黨嫌疑昨已一併開釋矣 
　　飭知保護商輸蘇常道尹昨奉巡按使飭文云准交通部咨據江海關監督詳准稅司函華商順興鐵廠有同德小輪一艘遵章備具呈式請予註册給照等情轉詳到部查該輪行駛航線起蘇州訖鎭江經過無錫常州溧陽丹陽等處除由部註册塡就執照一紙發交該監督轉給承領外相應咨行查照分飭各該屬隨時保護等因仰轉飭所屬遵照保護又奉飭云准交通部咨據江海關監督詳稱准稅司函開華商毛資記飛舲小輪變更航線備具呈式請予註册給照並繳舊照等因詳部察核等情前來查該輪改駛航線起蘇州訖溧陽經過蕩口常熟無錫常州宜興等處除由本部塗銷舊照另註新册並塡就執照一紙發交該監督轉給承領外相應咨請查照分飭各該屬隨時保護等因仰轉飭各縣一體保護 
[揚州]  
　　中交銀行之現狀揚州中國交通兩銀行前奉省公署飭知官私各項存欵每一星期内不得過付三百元現由省撥到鉅欵不日即可照常收放並由齊巡按使特派前江都縣知事温君來揚至該兩行淸查賬目 
　　改委花捐委員江都縣警察所徵收花捐一項前經縣公署委任蕭君雲階辦理刻收數不暢已由周知事另行委員接辦矣　　烟酒公賣局開辦江儀兩屬烟酒公賣前由孫君以恒呈繳押欵禀奉財政廳批准茲已定於本月二十八日先行開辦其局所暫假流芳巷一俟擇有相當地點再行遷移 
[鎭江]  
　　不准借用正稅丹徒縣章知事前曾詳請借用正稅抵充警費頃奉財廳批謂省庫支絀萬分各項稅欵均須源源報解該知事防務正用自　地另籌云云 
　　又要檢查印花鎭城内外曾於上年十月一日由鎭江警察局實行檢查印花一次茲又届六月份檢查之期特遷定章分飭各區於六月一日起實行檢查已出示曉諭並通知商會傳諭各商民知照矣 
　　蠶户頗難獲利鎭郡各鄉因去歲蠶户頗護厚利故今年靑户倍增惟桑葉因供不敷求價値昻貴異常而各繭行以銀根奇緊不能十分放盤故蠶户咸抱悲觀云 
[江北]  
　　泗陽縣兵匪交戰駐防淮北泗陽第五混成旅軍隊日前奉電調省正在換防之際突有大股土匪乘隙蠭起在隙集地方燹殺搶掠轟死　董陳勇人等該縣知事汪保誠　據西南鄉保衛　警告當經會商定武軍第四十營朱營長旭東曾帶軍警督隊馳往痛剿該匪竟敢在小王莊地方對敵營兵奮勇　禦當場轟斃匪首杜保漢等數名匪　亦被焚燬現正在搜捕餘匪中 
[湖北]  
　　官產淸理處之爲艱鄂省將軍巡按使因官產淸理處減價售賣重要官產至爲可惜前曾飭該處以後變賣官產須先報兩署核示並將不可變賣者分别指飭該處遵照曾紀前報茲悉將軍巡按已會呈總統援據前陸軍部咨保存營產辦法參酌規定將湖北官產之將來可得重値者數十處畫爲軍產於將軍署附設軍產淸理處專爲保管不由官產處處分業奉批准尅日組成委副官長張厚德爲該處長並不支給兼薪以資撙節現官產處長黄祖微因大批貴値之官產旣無　處分零星易賣之官產際此時艱亦乏人過問本月該處幾無欵開支聞已詳請財部辭職並請將該處併歸湖北財政廳兼辦大約可邀核准 
[杭州]  
　　五省同志代表蒞杭昨日湖南四川等五省派有同志代表李爲綸陳策吳景濓張于灣韓玉辰歐陽振聲彭恒彝　七君蒞浙均寓新市場淸泰第二旅館當於下午晋謁吕都督並拜會同董兩師長警政夏廳長　政王廳長高等范廳長參議會正副會長此間將設席公讌以盡賓主之誼 
　　救國儲金議决發還浙江救國儲金團事務所於昨日（二十七日）開幹事大會爲解决儲金發還與否之問題到會者甚衆首由正幹事徐班侯報告儲金情形連日軍界及苦力各界名儲金人紛紛索還設不速行解决恐滋異議次由王似山張鏡潭何競明諸君謂現在國家風雨飄搖正吾人救國之時此項儲金處分於救國用途方不負發起初衷衆以爲浙省儲金數目太少全省雖共有十萬元左右而省垣實數僅三萬之譜杯水車薪無濟於事不如發還以昭信用爲愈於是皆一致贊成發還爲維持信用起見對於社會事業前途尙可再接再厲一方與中交兩行接洽定妥後分電各縣知事各支行事務所及各屬分銀行宣布各界大約於陽曆六月初當有正戒宣布議至五時始閉會 
雜評一 
[北方之馮張（一子）]  
　　兩方各存一自私自利之心而不可以明白相爭者於是乃出於暗鬭故暗鬭云者十九爲爭張一已之勢力圖擴個人之權利决不以國家爲前提者也果以國家爲前提者有何不可以明白出之而必暗相抵抗乎縱有時圖施行之便利或亦不能不假此一途徑然事後必即明瞭豈有常以暗關爲能者乎東三省之馮張京報謂爲暗鬭甚劇矣暗鬭之結果必於北方之大局無幸 
吾發此言之爲今之馮張相遇者告 
[倪嗣冲之言]  
　　倪嗣冲一悉聲色俱厲之言莫不聞而昨舌吾謂其言較之一般假託法理者爲親切也中華民國是大總統一個人在前淸手中奪過來的天下即是袁家一人的天下别人誰也不能妄想的斯言纔是命令上個人與大總統不能分而爲二之眞解他人無論用何法理詮釋此語總不及倪言之爲得眞諦也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[不准現洋出省之恐慌]  
　　白院令停止鈔票兌現後商界恐慌已達極點不料近日又有部令不准現洋出省其定章每客商祇許携洋五十元不准携帶鉅數商民往來更　困難前日有安徽某客商在滬將雜糧脫售得有現洋三千六百元乘火車至南京下關正欲過江換搭津浦火車冋里被稽查局查　僅許照章携洋五十元其餘一併存局繕給收條矣地方平靖後方可給還該客商情急萬分電致滬上裕泰米行代請朱業志仁堂　事轉懇商會電請下關稽查局長通融放行以便該客揣回料理賬款現爲旅滬各客商所聞擬聯名函致商會電禀江蘇巡按使轉請收回成命以恤商困云 
[又有北軍到滬]  
　　南京馮上將軍曾會商齊巡按使及安徽倪將軍等以江浙邊界地方時有土匪梟黨勾結肆掠擬添派軍隊至蘇常淞滬等處防堵等情經紀前報茲悉昨晨有北洋鹽務巡緝隊軍士數百名乘滬寗火車至眞茹地方換乘小火輪來滬就十六舖登岸駐紥　書公司舊址以待分别撥派至各要隘防護云 
[第一營派駐楓涇]  
　　松滬楊護軍使以滬杭路線經過之楓涇鎭爲江浙兩省交界之地現正籌議通車自應派兵駐紥以重防務惟步兵十五團全軍現駐龍華護衛軍署勢難抽調而十六團所轄三營則駐紥徽寗會館南首新營基内協防軍廠兵力尙覺有餘現旣楓涇須派防兵祗可在十六團内抽調一營故已命令該團飭撥第一營全部開往楓涇塡紥 
[殖邊銀行風潮十四誌]  
　　本埠殖邊銀行前因發生鈔票兌現風潮一時周轉不靈暫停兌付並由農商部派專員吳在章會同北京總管理處派員何仲純來申協同查賬已迭誌本報茲悉吳何兩君到申後連日與楊交涉員周道尹及南北商會總協理將該行進行事宜竭力籌畫大致已有端倪聞陰曆端節以前仍可照常營業云 
　　又聞該銀行辦事人等因有人乘停止兌現期間在外減折收兌該行鈔票特請部派查賬員吳在章商請商會勸阻並經切實調查始悉折收鈔票者實爲該行行員某姓使人在外設立機關以七八折收兌以期將來十足收還該行同事以某似此罔利營私非但破壞該行大局且喪失同人名譽大有羣起而攻之勢該行行長現亦切實查究 
[復訊麥拿里巨案旁聽錄]  
　　閘北五區轄境與公共租界北四川路毘連之麥拿里發現開鎗傷斃中外民警一案由公共公廨定期昨日午後復訊各情已　誌本報昨日届期由會審員王肇之君會同英日兩副領事康西兩君在樓下正式刑庭研訊捕房代表牛門中央政府代表穆安素西洋總領事代表阿密達等律師均到堂候示 
　　先由見證女子霍愛珠上堂供　南京人年十七歲住北四川路赫林里十八號門牌五月二號夜七時與姊妹四人傭婦二人送倪小姐（卽已死之倪碧城）出外將至里口驀聞鎗聲一響堂上即向之詰問鎗聲從何處來係何人開鎗答稱鎗聲似在北四川路開放倪小姐聞鎗聲後聲稱何事我　鎗聲膽怯逃至北四川路禮拜堂門首牆角躱避見一爲大司務之男孩亦躱在該　旋見一中國警察在北四川路持鎗對我欲開約離四五步該警面貌尙能認識惟其號數不能記憶我即逃入麥拿　從該里後門逃入家内惟逃至麥拿里又聞鎗聲數響堂上又問爾逃回家時沿途所有聞見須向堂上供明答稱途中除見一大司務男孩外尙見一乞兒言至此由牛門律師詰問當時是否爾與倪小姐同行曾否見倪小姐中槍倒地答稱我姊妹四人與二傭婦同送倪小姐出外忽聞槍聲一響倪小姐大呼何事不知是否中鎗因我聞得鎗聲後即逃故未看見越二日至徐家匯路紅十字會醫院見一受傷之中國巡警即當時持鎗向我欲擊之人該巡警上差在赫林里時常看見是以相識惟從未與之言語當時彼持槍欲向我開放相離甚近又由穆安素律師向之詰問當時該巡警是否欲開槍肇爾爾逃入麥拿里有無鎗珠擊入該大司務男孩係居何處復經霍女逐層答復堂上將所給出　處之草圖令該女一一指明而退 
　　繼由女子霍金林投案由牛門律師詰據供稱二號夜七時與姊妹傭婦等同送倪小姐出外將至赫林里口忽聞槍聲一響倪小姐大呼何事見北四川路站一中國巡警該巡警聞聲旋身面對我等即持鎗開放見倪小姐身子發抖立即倒地我家妹妹亦發抖倒地似係嚇暈我即躱在牆邊不見該警開鎗該警察在赫林里時常看見後隔二日至徐家滙路醫院見一警察即當時持鎗之警察堂上詰問當時可見巡警開鎗據稱後因該警至北四川路我不看見惟後來又聞鎗聲數響迨至北四川路有電車駛過後來聞槍聲我先逃回家内後姊姊亦回我與一朋友初不介意後見姊姊左臂上有傷云云 
　　又據敎士西人費金投案譯稱寓居北四川路赫林里十七號門牌五月二號夜我在家内先聞鎗聲四五響未幾又數響約在七時鎗聲係從北四川路赫林里口傳來並未出外觀看大約有十鎗左右五月四號與見證兩女同至徐家滙路醫院見一閘北警察該警察時常看見曾與講過言語該警察對我微笑意甚快樂惟彼此並無言語出事之日我在洋檯上見該警察由北四川路至赫林里底自言自語且自發笑態度不似平常彼　我確見他　他未見我堂上問可曾聽明該警察所言何語答稱我在樓上並未聽明但見嘴動而已又由穆安素律師向之略詰數言即行退下 
　　又據見證曹赤楠投訴在敎士費金處爲西　五月二號夜七時出外購物至赫林里口先聞鎗聲一響見一中國警察在前站於北四川路又見後面有女子數人約四分鐘又聞鎗聲我即逃往北四川路三十七號門牌禮拜堂躱避該警察向南欲對我開鎗我即逃入麥拿里堂上問爾會否見警察開鎗開鎗後是否復裝子彈答稱並未見該警察開鎗亦未見其添裝子彈言至此由牛門律師將五月四號曹在徐家滙路醫院内之供詞呈案謂曹曾供該警察向南連入四鎗後欲再裝子彈即將供單與曹觀看據曹答稱爲日已久是以遺忘並稱聞第一鎗聲後見禮拜堂内之同事陳榮甫即與講說其時天已黑暗與該警察約離六七步至三十七號門牌禮拜堂與崗亭甚近穆安素律師以曹所供與前供不同復向逐層盤詰後又經英領康君向之研詰良久因時已宴中外官宣諭退庭定於今日午後三時繼續研訊 
[調停紗稅之爭執]  
　　上海稅務所吳所長以滬上各織布廠因紗稅認稅機關釐訂稅章按件點征一事彼此相持迄未解决有定期六月一日爲始停機要挾之說殊於稅餉大有關係是以特派劉稽查員前赴該機關調查情形擬酌中辦理勸導各廠遵章納稅以顧大局云 
[減輕私土案之罰欵刑期]  
　　虹口百老滙路順和外國雜貨店主童阿二因藏有禁止進口之紅土波斯土被禁烟驗銷局查悉禀請公共公廨出票協同捕房前往抄獲私土一百二十六磅將童拘解公廨經中西官訊明　童罰銀一萬兩充公再押西牢三月嗣童不服判决延哈華托律師禀准公廨聽候復訊再核在案昨晨復訊據被告代表哈華托律師上堂譯稱被告無力遵繳萬金罰欵應請核減否則其營業亦難支持祇可待斃請求從寛等語並據原告代表穆安素律師投稱前捕房在被告店内查見多數羅卜票係門市兌換並非預備購買私土此層可以原諒云云繼與哈律師互辯良久王襄讞商之英領卓君判准予減去罰金五千兩並改爲押滿一月開釋 
[米船又被搶刦]  
　　船户楊金發在黃渡地方裝運白米八十餘擔開行來滬前晚九　駛至老港團子灣地方突遇匪船二艘盜匪十餘人各執利刃上船搶去白米三十餘袋及銀洋衣服等物昨日該船户到滬即開具失單分赴水陸各警署報請查緝 
[强盜乘虚而入]  
　　住居法租界菜市街寳裕里一百二十五號門牌之何連卿昨晚有事出外留一傭婦在家看守於八點時忽來匪徒五人以問信爲由敲門入内各持手鎗搶去鐵箱一只事後投報捕房飭派探目黃錦榮包探方福安韓邦達前往拘拿均已逸去至失　若干該傭婦謂須待東家回來方知實數云 
[善鐘路盜案訊明判决]  
　　法新租界善鐘路大劉家宅沈桂堂家於本月二十四號晚被匪刦去衣飾洋銀値洋七百餘元事後由探目沈德福包探陳三林楊振富周判生許福卿魏志餘等拘獲盜匪九人解經法公堂訊供後因張阿掌等五人翻供不認判令管押候究在案現由捕房查明張等實有同搶情事於昨日續解公堂請究張掌桂季小毛許阿弟王福生陸毛囡同供是晚民人等均由陸如生約同前往沈家搶刦陸持有手鎗民人等並未持械得贓後分用洋銀是實徐阿正章許桃同供民人等各持刀械將事主綑縛强搶陳榮生張阿掌同供民人等待刀隨同陸如生入内行刧事後分得洋二十元聶讞員判徐阿正章許桃各押五年張阿掌陳榮生各押四年陸毛囡季小毛各押三年半張掌桂王福生許阿弟各押三年期滿一併永遠逐出租界 
[第二師範運動會紀要]  
　　省立第二師範學校於二十八日開運動會正午十二時開會除團體運動外選手成績最優者跳欄張孝賢沈廷楝秦錫燧百碼賽跑沈廷棟顧楠徐濟河高跳沈廷棟錢堯年張孝賢葉昌永二百二十碼賽跑沈廷棟汪鈞材周履直遠跳沈廷棟張孝賢顧楠撑桿高跳張孝賢錢堯年傅鳴先障礙賽跑樊淸源鳳純初武福祥助躍檯高跳張孝賢錢堯年葉昌永擲鐵球錢堯年顧鴻翔吳金生四百四十碼賽跑沈廷棟汪鈞材顧楠八百八十碼賽跑顧鴻翔　國棟王之鐸來賓運動有南洋公學童子軍之拳術時値天氣晴和男女賓及各校學生到者甚衆省公署敎育科長盧紹劉君省視學臧福根君亦均蒞校參觀迨閉會時已夕陽西下矣又聞此次由南洋公學童子軍先一日到校駐在操場上照料一切秩序極爲整齊並由本料第二部生在會場發行臨時新聞共出六號所插之寫眞畫尤多趣味云 
[余碩士之敎育談]  
　　寰球中國學生會夜校二十七號晚請美國哈佛大學碩士余日章君演說眞敎育主義旁聽者甚衆會長李登輝君亦蒞會先由校長徐紉蓀君主席報告演題旋邀余君講演略謂眞敎育之大要有三吾人宜各注意（一）今日之敎育係合全世界數千年之知識而灌輸於吾人之腦事事皆求實在非若舊數育之有其學而無所用吾人旣受今日之良敎育當以敎育之旨而發達吾人之能力（二）敎育有普通曁特别二種之能力普通則僅發展吾人五官四肢之能力特别則以情深之學術而助我觸覺視覺聽覺之能力此二者爲眞敎育之根本當注意及此（三）吾人旣飽受良敎育更宜捐棄自私自利之心而爲公衆社會謀幸福爲公衆謀幸福即爲箇人謀幸福但吾人眼光太近祗知利已不知利人究其結果終無所益此中國之所以見弱於歐美各國也爲今日計宜以眞敎育敎育新國民蓋中國破壞之人多而建設之人少良由公益之人少而利已之人多敎育新國民者所以救此弊也願今日在座諸君蓋爲他日之眞新國民是爲余所深禱　跂望者也演畢復經徐紉蓀君致謝詞而散 
[最近糖市之調查]  
　　糖市自本年開春以來因生　淸淡逐步跌價本年舊曆二月初旬查報時已較上年冬間稍有跌落調查最近貸價又較二月初市而跌落三四五六七錢不等太古火　四温現售銀八兩八錢三温七五八兩七錢三温半八兩六錢（比二月初均跌五錢）東洋火章四温八兩六錢三温半八兩五錢（跌五六錢）足三尖十兩（跌五錢）荷蘭白八兩六錢（跌七錢）枝洋七兩八錢東洋上氷九兩五錢氷花九兩二錢荷蘭赤高　七兩二錢未跌中　六兩八錢（跌二錢）　　六兩七錢　南赤六兩二錢（跌六錢）呂宋靑頭檔五兩四錢二號五　二錢三號四兩六錢（各跌四錢）提莊靑五兩四錢黃剛靑五兩（跌三錢）現在各貨來源允裕惟本貨少而外貨多據該業中人云照現在市而觀之此後糖價尙須看疲云 
[通久源紗廠又將開工]  
　　寗波通久源紗廠因花貴紗賤市面疲銷故自本年開春至今迄未開工今該廠旅滬董事嚴漁珊謝綸輝傳筱庵楊　汀等以該廠停紡以來男女工人無工可做生計維艱情殊可憫爰特在滬開會公議維持辦法現已議决准於舊曆五月望日照常開工 
[公立醫院董事會議]  
　　南市上海醫院改歸公有由公欵公產處經理一切已誌前報昨日午後二時該院董事在也是園開會集議進行方法到會者爲上海縣知事沈韞石君及董事吳懐疚黃涵之陸　侯姚子讓莫子經凌伯華顧馨一王際亨沈肇剛朱志堯梅玉書陳潤夫朱望三施安生曹潤甫黃惠子施俊傑秦壽農劉東海諸君由公欵公產處主任丁賡堯君將該院應行進行事項交會公議經蒞會各董討論至五時始行散會 
[西洋女工傳習所行將開課]  
　　西洋女工傳習所係赴美賽會監督陳蘭薰出品股長沈芑舫莫文秘書周椒靑湘鄂赴賽代表楊自容所　起由沈卓吾出資創辦籌備迄已有餘技術敎師亦已全數聘定租定美租界愛而近路春暉里五百四十四號爲所址現正部署一切聞陽曆六月十號即可開課據其主任沈君云專敎編結歐美服裝必要之花邊抽紗手工學習不用機器學成後亦不須資本一人之力數十文紗線即可製作其手術精快者每日所得之利益甚厚該所最長之點在按月採購歐美最新式圖樣敎學生仿製務使學成後能按圖製作不致品式陳舊並聞該所已由舊金山鄭某介紹美　著名百貨商店數家允爲收買該所學生學成後所製之品云 
[滬江與南洋比賽網球]  
　　上星期二滬江大學網球隊員與聖約翰大學比賽會誌本報茲悉前日下午二時上海交通部工業專門學校卽前南洋大學之網球隊隊員乘坐汽車至楊樹浦滬江大學比賽網球公請滬江敎員美國梅佩禮碩士及胡君詠騏爲公　人一時此送彼迎各奏其技相持不下者久之滬江業已失敗而最後一籌復爲滬江隊員董承琅君所勝時已五時三刻滬江設茶點欵客南洋隊員遂返校 
[貧民學校遠足記]  
　　南市西陸家濱中道橋南首市立貧民學校於二十七日午後一時由主任袁頌豐率學生五十餘八舉行遠足以貧兒院爲終點先由校門出中道橋折西過斜橋直達貧兒院旣入院復山院長高硯耘幹事童省三招待分覽各種成績　觀學生演藝至五時出院隨途唱歌並由某軍隊附以步號故學生步伐整齊觀者塞途 
[塾師研究會成立]  
　　本城西成小學校敎員葛嘉甫糾合同志組織塾師研究會於本月二十八日在城内凝和路也是園開成立大會選舉正副會長各項幹事蒞會者計塾師九十三人女塾師兩人以甬淮滬三帮居其多數贊助員吳懐疚李頌唐等亦到會午後二時開會首由發起人葛嘉甫報告開會宗旨次贊助員吳懐疚李頌唐相繼演說大致謂各塾師注意者多在作文修身算術等科體操一科多不講求現本邑設有公共體育場儘可借用習練云云次選舉會長及幹事員經衆投票公舉結果以葛嘉甫得八十八票爲最多數當選爲正會長戴士培得三十四票當選爲副會長幹事十人則以石崇山侯佐英周友連孟頌堯楊介眉張國藩蔣少甫郁志 
 
 

Page 11

 
 
高江　塡蔡以成等得票最多當選會事旣竣時已五下鐘乃振鈴閉會而散附錄塾師研究會章程於後 
　　第一條本會由滬上各塾師及熱心同志組織之名曰塾師研究會 
　　第二條本會以研究學術及各塾管敎方法期於共同進步互相維持爲宗旨 
　　第三條本會先就上海城厢華洋各界各塾聯絡進行俟會務發達再議　充 
　　第四條本會會務約分左列各項（甲）就交通便利處分段輪設單級敎授講習所務希改良敎育普及社會（講習所定四十星期畢業另有章程）（乙）就各塾現辦情形擇要討論（丙）就討論結果發爲種種問題徵求各會員條對撮其應用者刋布同人（丁）答復會員疑問（戊）分送印刷品（已）敦請名人演說（庚）與學界各團體互通情愫交換智識 
　　第五條凡年在二十歲以上品行端正台於左開資格之一者由會員一人介紹經會長認可均得爲本會會員（甲）現任或曾任家學塾敎員者（乙）學界同人有志敎育者 
　　第六條凡合於前條入會資格距滬較遠願隨時通信藉資研究者亦得爲本會會員 
　　第七條凡各界能扶植本會宗旨或捐助經費者由本會職員會之公認得推爲贊助員 
　　第八條凡會員有左列消極資格之一者經調查確實由職員會得公議令其退會（甲）押失個人名譽者（乙）損失本會名譽者 
　　第九條本會職員設設長一人副會長一人幹事員若干人均由全體會員分次公舉依多數當選當選後由會長副會長協商就當選職員中擇宜推定書記會計庶務調查等職（兼任評議員）其員數以事之繁簡定之如同職員數較多得酌一人爲之長幹事員總數以入會人數十分之一爲額（如入會會員百人幹事十人依此類推）各職員任期均一年爲滿但連舉得連任 
　　第十條全體大會（除講演討論等會期不計外）每年兩次於舊曆正七月中旬擇期行之職員會每年若干次由職員會酌定 
　　第十一條本會經費收入分年捐特捐會費等項會員每年應繳會費銀兩元（分上下半年繳納即於開大會時繳費）年捐特捐隨意並不以會員爲限經費支出由會計員彙列經職員會通過每半年報告一次 
　　第十二條會員應享受議决權選舉權以及第四條甲至庚各項利益 
　　第十三條非本會會員願入講習所聽講者每月應繳聽講費洋六角本會會員減半收費 
　　第十四條會員應各盡維持本會宗旨協助本會僵務之責　　第十五條本會會所暫假小南門内梅家弄中八十九號戴宅崇德學塾内俟經費允裕再行擇定 
　　第十六條此係暫定章程如有未盡事宜隨時公議增訂 
[宣講所之議案]  
　　上海縣宣講所主任李綺城張梅生等昨日邀集各市鄕宣講生開第十一届談話會已將議案三則詳報縣公署查核議案　下一議子弟入學就近或無學校苟有改良之租塾曾經考驗合格之敎育任其職者亦可令子弟入學免致虚度靑年一議　家銀行之鈔票有國家擔負責任宜　令通行無須恐慌一議嗎啡之毒甚於鴉片蒙其害者往往迷而不悟雖禁令森嚴而暗中流行爲害猶甚宜剴切勸導勿受其愚 
[方夢超對於魯省當道之勸告]  
　　方夢超致電山東靳將軍蔡巡按使張師長略云溯自帝制發現西南稱兵民心嚮往全國一致一仗公義一據勢力相持數月舉國騷然當軸旣各具野心土匪更乘間蜂起辛癸以還瘡痍未復重遭禍刧黎庶何堪魯省更爲國家心腹之地自四年五月國交失敗以來吾人之所以臥薪嘗膽急圖補救者爲何今國人不得已而對内革命以及諸公等竭心力以支柱殘局無非爲保國保種起見殊途同歸其義則一設我不自决而授人以瑕此責任自有負之者不得盡歸於人且政府威信旣失民心旣去無可挽回公等萬不忍以祖宗廬墓所在子孫長養攸關與之同燼危急存亡千鈞一髮尙何顧忌之足用憂慮之足云乎務望顧念深遠早伸大義刻舉義旗宣布獨立以杜後患而保國權夢超草奔之夫夙無恩怨祗以天良不　敢進芻言萬乞俯從免爲罪鬼望風翹企不盡依依引領泰行即盼隹兆 
[徐紹楨否認厠身將軍府]  
　　日來京訊盛傳將軍府不日添設三將軍徐紹楨亦在其列昨有人在滬寓會晤徐紹楨詢以此事據云並無所聞並　數年以來久無進取之志前年將軍府成立之初旣未厠身其間現在情形更無出就之理即使果有其事亦决意辭却云 
[公廨讞員娶媳]  
　　公共公廨副會審官王肇之君之長子作衡於陰曆四月二十九日（即今日）在愛文義路聯珠里寓所與某女士行結婚禮想届時賀客盈門觥籌交錯必有一番熟鬧也 
[丹領請假游歷]  
駐滬丹麥總領事擬於本月三十號請假游歷於六月一日起暫　瑙威總領事代理昨已函告中外各機關查照 
[鎭江稅司蒞滬]  
　　鎭江關稅司韋德君因有公務於前日乘輪來滬寓客利西旅館一俟公畢即行回鎭 
[法公廨懸掛銅牌]  
　　法租界會審公堂於去冬遷往法新租界薛華立路新建公廨後廨内一切布置頗爲完備現又由法副領事德責沛君雇匠鑄就銅牌兩方文曰法租界會審公堂一書華文一書法文懸掛公堂門首左右以崇體制 
[尙賢堂追悼姚菊坡紀略]  
　　二十八日尙賢堂爲前經理姚菊坡君開追悼會下午三時許男女各界與會者駢集首由該堂總理李佳白報告開會宗旨並歷述姚君贊助該堂之熱心次由姚東木潘鳳五金子剛王聲　張默君哈少甫君朱筱韻相繼演說禮畢散會已五時餘矣 
[老成凋謝]  
　　巳故前新聞報主筆姚伯欣君之封翁善民先生優游林下精神墾爍近忽感受時邪於舊曆本月二十八日辰時壽終聞其家屬擇於二十九日未時大殮申時出殯想届時素車白馬必有一番熱鬧也 
[馮立成仍爲排長]  
　　陸軍第四師　師長以前搭新裕輪船被撞落海得救來滬之排長馮立成頗受艱險現仍自願投軍效力自應設法位置昨特派至步兵十六團第一營充當排長之職 
[西人開槍自戕]  
　　僑居北四川路九號門牌之西人英辦而司不知何故於前日午後一時半開鎗自　身死嗣經捕房得悉將尸車送驗尸所報請英領蒞驗 
[氮汽車撞傷婦人]  
　　汽車夫田松雲前日在新閘派克路開駛七百十四號汽車不愼將婦人賈蔡氏撞倒碾傷由捕查見將田帶入捕房昨解公共公廨請究原告由其夫賈茂卿投案請究中西官以田並無開車執照判交一百元人洋並保候原告傷愈再訊 
[馬車碾傷小孩]  
　　馬夫吳阿三前日午後在愛文義路駕車不愼將唐蔡氏家三歲男孩寳林撞倒碾傷由捕查見一併帶入捕房飭將傷孩送往醫院醫治吳押候解送公共公廨訊究 
[再誌龜鴇之衝突]  
　　福建路普慶里八十八號門牌妓院鴇婦朱翠弟控被龜奴王阿根用刀戳傷頭面手指等處由捕將王拘解公共公廨訊供收押在案昨晨復訊原告投訴被告因拆梢不遂用刀將我戳傷請究訊之王供與原告姘識多年因向借洋適又酒醉以致妄爲求有中西官判仍還押候驗明原告傷勢於下禮拜一再核 
[英署訊問車夫斃命案]  
　　車失張崇萬前被某黃包車公司管事洋人毆傷斃命經驗尸所西醫驗明並由公共公廨中西官判該洋人存洋交保候訊在案昨經捕房將尸子張運初及該洋人傳至英領事署訊問一過飭該洋人仍交原保餘人退去候星期六續訊核辦 
[小乞丐拾獲鈔票之忙亂]  
　　湖北男孩李天外專在十六舖各碼頭乞食前日傍晚時在十六舖橋南堍某烟紙店門前拾得小皮夾一個内有鈔票洋五十六元嚮至小東門外法租界某小錢莊估看據云内有僞票二十元被店夥當　扯毁尙有三十六元係交通外埠票迨後回至華界被賣水菓人王阿淸誘買給以現洋十元不料被流氓甲乙丙三人所知　李孩訛詐洋八元十角旣又由賣粢飯之王阿二賣豆腐漿之董金土向之恐嚇詐去小洋十一角僅餘小洋三角又分給小乞丐李富德張大黑二人各一角已則僅剩小洋一角事爲寗紹碼頭巡丁陸鳳根所知密報巡邏隊並指爲崗巡詐去該隊士立報一區警署董警正飭傳一干人證明實非崗警所取詰之王阿淸供被旁人購去實祇得洋二元諭飭一併暫留迨後查明實情飭王加給李天外洋一元餘人從寛斥退 
[儲藏紅土之科罰]  
　　法捕房探目黃錦榮沈德福偵知住居法大馬路德善里三十八號門牌之王阿三有私售紅土情事當於前日前往抄出紅土一大包昨　法公堂請究王供係向已閉之烟間購下是實中西官判罰洋一千元因土消燬 
[携帶禁物之慌張]  
　　住居閘北永盛里之袁子善前晚在途行走岡警見其形狀慌張上前檢查搜出烟盒一只烟泡二枚拘入四區警署昨解司法科訊辦 
[踏布坊大小同行之齟齬]  
　　本埠咈布踏坊向有大小行行規大行爲坊主小行爲工人所得工資大行取三分之一小行取三分之二各工人須貼坊主飯食石租等項歷來工資均以錢碼計算今正由小行集議要求洋貨號改爲洋碼坊主方面向例工資一千文扣錢五十文按節致送各號夥名曰花砲但與工人並無關係今改洋碼各坊主對於小行每元工資作九角四分算各工人欲作九角五分雙方堅持日久未决於是各工人均停止工作大行董朱鼎以小行司年顏根新魏寶生等覇持罷工等情具禀淞　警廳司法科前日經顏料長傳到該司年等訊問之下以顏等並無滋擾行爲朱鼎所訴又無充分理由判將訴案註銷兩方照常營業並着邀集各同行妥議解决勿逞意氣刻工人已先行開工矣 
[　　某經租賬房收租人吳竹平前投法公堂控房客欠租判令三天還洋如違拍賣該房客遵限將租付淸而吳竹平則並不至捕房禀鎖以致捕房不知事前往提人並將雜物拍賣後由該房客禀明付租日期捕頭卽轉禀公堂傳到吳竹平中西官以其藐視堂諭起滅自由着罰洋二十元充公 
[衛生處預防疫癘]  
　　法工部局衛生處以法界内各處里巷一屋之内每有三四户同居不等現交夏令天氣漸熱屋小人多難免汚穢以致發生疫癘故派各工人携帶滅疫藥水至各里居民家　爲澆灑如有牆壁損壞之處亦爲之修整以重衛生 
[須待原告質證]  
　　陳紹義在廣東路擐取杜朱氏金挖耳由捕拘解公共公廨訊供不認管押候查在案昨晨復訊據五百六十一號華捕上堂證明被告當時攫物飛逃被伊追獲各情訊之被告仍不承認中西官判陳還押候傳原告到堂於下禮拜一再訊 
[巡捕違犯警章]  
　　滬西戈登捕房一千零七十四號華捕吳岳岐與一千零三十一號華捕馬俊發前日在卡德路互相扭毆被二百六十七號印捕查見上前勸阻不服遂將該兩捕一併帶入新閘捕房禀明捕頭以兩人均違犯警章一併暫行看管候解公廨訊核 
[鄰婦一再誘拐]  
　　老靶子路居户陸蔡氏所生之八歲女孩愛寶於今年三月間被鄰婦袁金氏拐匿當時因一再根究始得珠還合浦不料此次愛寶又失所在陸蔡氏仍疑袁金氏所誘且有伊子陸蓉初隣人方四蘭等爲證當將袁金氏扭控警廳移送地方檢察廳請辦昨經堵沈推檢兩官訊供之下判袁金氏押交愛寶到案再審 
[協提被拐女孩]  
　　前有王姓在崇明縣公署扭控蟻媒秀張氏將伊家十一歲女兒價賣無蹤當經該知事派員提訊　氏供明王女係帶至上海托陸思榮王阿四等賣在虹口地方是以該公署備文飭警肋同季張氏於昨日來滬至上海地方檢察廳禀請協提諭令收押候示 
[拐案層見疊出]  
　　吳淞肉業商人顧阿希之妻沈氏並六歲男兒阿毛被砲台灣小茶館主張大龍拐逃來滬昨日同趁招商局愛仁輪船擬往福建興化等處販賣又英大馬路木匠汪阿和之妻胡氏（即汪二寶）並四歲胞弟胡香寶等亦被拐匪某甲誘拐又福建拐匪林世甘拐得十一歲楓涇男孩沈三林又拐匪某乙拐得八歲江北男孩沈小三子九歲江北男孩耿小三子等亦均趁搭該輪未及起椗爲救濟會偵探何連寶余杏　王緯文等上船查獲惟拐匪張大龍並甲乙兩犯已乘間逃逸該探等即將顧沈氏母子並汪胡氏姊弟及沈三林沈小三子耿小三子以及匪犯林世甘等一併押送上海地方檢察廳訊辦而顧阿希亦聞信奔投到廳禀請究懲當經檢察官提案預審之下判將在案一干人證分别押候再核又招商局之廣大輪船定於昨日開往廣東香港一帶有口操上海音之拐婦王陳氏拐得九歲女孩桂香附乘該輪赴粤亦爲偵探回連寶王緯文並調查員趙再　等到輪查獲立送地方檢察廳訊究 
[巡捕追獲流氓]  
　　流氓張德雲前日在無錫路攫取徐蔣氏金耳環圖逃由捕追獲昨解公共公廨經會審員王肇之君會同英康副領事研訊屬實判張押西牢半年 
[包探緝獲兩賊]  
　　湯長榮偷竊招商中棧内靛靑一桶劉雲帆竊取海寗路章阿明家電燈均經包探查獲昨解公共公廨經中西官分别訊明判湯候補提人證再訊劉押一月示儆 
[通俗宣講社宣講記]  
　　通俗宣講社前日在南市迎春高昌廟南區宣講所開第九十六期宣講會先由總幹事袁頌豐報告次由單貽孫宣講爲人之大網以仁義禮三者爲要旨印培宣講孝敬爲治身之基礎兪元爵宣講注意體育各種方法講畢遂發給印刷品搖鉿散會 
[介紹新刊]  
　　南社叢刻自發行以來見者無不嘆賞今第十七集亦已出版内有文五十五首詩四百九十四首詞一百三十二首琳琅滿目美不勝述昨承惠贈一册書此介紹並誌謝忱 
雜評二 
[不可解（訥）]  
　　江浙通車云與軍事有關係也至若松楓通車則所通者僅在江蘇境内與軍事絶無關係而與商人之利害則關係甚大且當絲繭上市之際商人再三呼號以求通融爲民生計宜若可以俯准矣而今仍不允者我誠不解其何故 
　　以江浙論各不派兵之約早已布告在先近因謠言故又曾加一度之聲明以大局論在此續停戰期内當無遽開兵端之理則不必急急設防也明矣乃今日於蘇浙邊境忙碌運兵者我又不解其何故 
 
 
] 

Page 12

 
 
   
 
 

Page 13

 
 
自由談 
游戲文章 
[戲擬全國守錢虜聯合會讓姚鵷雛書] [  泗濱野鶴]  
　　鵷雛先生史席頃披讀貴報自由談見大著有（易金本位銀本位而爲紙本位）之語敝會會員同深惶駭將來果見實行危險何堪設想爰攄苦衷奉達台端惟行狂憐而察之敝會會員雖稱多財究無鄧通銅山之富石崇薪蠟之豪所貯藏之本洋鷹洋四開八開等等類皆頻年節衣縮食而來不惜蒙酸鬼之名得貪奴之號比年以還更抱殷憂深恐象齒焚身故公債議契各項無不踴躍輸將未嘗稍有抗拒方冀或有十三等單鶴章之得蓋已自命變酸而爲甜爲鹹矣先生乃復絞貴腦汁搖貴紅筆思一眩耀庸衆耳目大書特書曰以金本位銀本位而爲紙本位庸知先生一揮筆固甚便捷而敝會員篋笥中所藏之纍纍金銀塊磊磊碌碌將無法以處置之耶半生心血盡付東流向之面團團者將一變而爲器喪臉矣維先生其有以拯救之萬弗迫人至於極地也臨頴不次全國守錢虜聯合會事務所啓 
塵餘觚剩 
[傭餘賸語] [  瘦碧]  
抱兒行 
　　近人作抱兒行其事甚趣其詩亦工艷差也序云王伯恭秘書有鄧攸之戚而喜爲杜牧之遊取二姬遊益急珠簾十里不染指不止老且嗽痰咯咯勿恤去年春遇某校書三宿而别别十月而校書抱一兒來付秘書曰兒有父兒無母也遂去秘書不名一錢跟蹌抱兒歸命名曰稊而以拾道旁私生兒號於衆予疑或不然出不意索見兒眞秘書種子也嚴詰由來爲忸怩述所遇如此作抱兒行賀秘書頌校書焉蓬山老鳳翔雙梧輸與朝陽哺鷇烏烏鳥能生八九子十年不見鳳將雛雪鬢飄蕭風割面尋芳北里朝朝見紅燭敲棋少婦堂靑袍壓酒吳姬店手擲黄金付牡虚眼看白　同泥賤春來忽地笑顔開繡葆嬌碲四月孩天上麟兒原有種道旁鶴子是誰胎老翁欲　頸發赤偷桃曾作瑤池賊杜曲陂頭第一家搶桑刧后新正月躑躅長干問狹斜同居門巷有枇杷定情八寶轉　鏡消渴一杯渾沌茶郎壽六旬欬若鸛妾年三九鬢堆雅霜髭穩貼櫻桃口藥鑑昨夜金丹走豈料楊枝一滴甘旁生紫陌柔荑柳螺髻慵梳鈿帶寛陽關唱罷隔儂歡入夢有時飛玉燕傳書何處覔靑鷙重陽節后懸孤日呱呱墮地知英物埀　依然未嫁　種桃記得前來客客住京華一載餘人人認識馬相如輕裝馳入長安市提到龍鍾行秘書錦綳一襲　兒裹個老秃翁眞阿爹人疑神尹降空桑翁道蛉虫當類我留珠還櫝矜天賜世問有此便宜事洗兒勿索沈郎錢捐軀難報韋娘義從來俠女出平康鐵貎冰肌火熱腸不愛五花官誥貴牡丹自是百花王 
信天翁謾畫 
　　信天翁又名信天祿俗呼靑莊節詷鶺食魚而不能捕俟魚鷹所得偶墜者拾食之或凝立水際魚過則食之無魚終日不易地也詳丹鉛總錄事物紺珠又有曰謾畫者奔走水上掠魚鮭啄沙草唼唼然必盡索之而後已無一息少休見烏獸績考此二禽也同與謀食以逸若彼以勞若此其得食恒均也則徇人終不如信天矣吁吾見夫營營者何多謾賚也哉 
海上瑤琴 
[秦廷七（非經許可不得排演] [  冥飛]  
第五場激荆（續） 
　　（太監用朱漆盤托人手一雙上跪獻生前白）荆先生請驗看美人好手（生看介）（立起介）（大笑白）哈哈哈我早就料到此一着了美人哪美人是俺害了你也（唱）都只爲赴秦邦行期未定太子爺他疑我酒色迷昏誰知我心頭事難以言論到如今只落得害了美人（叱太監介白）拿下去（向小生白）（小生立起）太子呀太子你平日待我眞算得仁至義盡只是今日之事你卻不該以小人待我難道我堂堂男子竟是貪生怕死畏難苟安的匹夫不成罷罷罷俺本意要等一位朋友到來一同前去行事才是萬全之策事到如今君子不爲人所疑俺只得冒昧從事聽天由命的了（小生白）荆先生不要多心小子并無他意（生白）太子不必多言俺有三件大事你得即刻替我預備起來（小生白）是那三件（生白）一是徐夫人的的七俺已呌高漸離去訪尋須要太子以重價購取（小生白）遵命（生白）二是督亢地圖俺好借着戲地圖爲由與那贏政親近（小生白）遵命（生白）三是樊將軍的頭讓俺帶往泰國好敎贏政不疑（小生白）這個求先生免了罷想樊將軍全家被殺特來投奔於我小子何忍殺害於他（生白）哦敢是太子有些不忍也罷且待將來再說只是俺那朋友不來俺可是一人前往的了（小白）小子已經替先生尋有一位帮手就是那白畫殺仇人於市上的秦舞陽（生白）原來太子已替我尋有帮手怪不得刻刻催促俺勳身如此說來俺就明日起程此刻少陪了（將下轉身介白）太子你儘可放心俺荆軻决不留這條性命呌天下萬世之人唾駡於我（逕下）（小生白）事到如今也說不得了左右安排白衣白冠明日往易水送荆先生前往秦國（下）（衆跟下）（第五場完） 
詩選 
[坐雨有作] [  鵷鶵]  
　　晨坐高齋萬景空聽鸝斗酒暫從容秋千院落廉纎雨楊柳人家澹蕩風杏　試船紅撥駿華憕看舞白題工一年春事消磨盡多半微吟冷醉中 
[雜興] [  鵷雛]  
　　漸抛金縷長芙蕖風軟波柔六月初上月簾欐雙髻坐落梅門巷一鳩呼花穠定子霞相似詩澹鵝兒酒不如問訊輕羅紈扇上幾家思反放翁圖 
[市樓小飲偕陳蝶仙包天笑] [  鵷雛]  
　　煤樓意不靜深坐欲無言徽雨收林冥初燈上蝠喧多娱成隔世獨適轉難論與子尋塵味啼呼入夢魂 
[題板橋雜記] [  泗濱野鶴]  
搜討風花數往賢共言興廢一凄然祀先樂社絃聲盡夢尙春城舞雨前哀樂無端成一世漣洏餘刧欲千年柳絲眉影當年事知默知玄轉可憐 
自由談屑[  鵷雛]  
　　或問近人文字何以不逮散昔日古人之文有我在近人之文有人在然而闡學柝疑以爲名世之資爲我即所以爲人搖筆伸紙以爲稻粱之謀爲人即所以爲我 
　　少陵厭薄陶詩東坡譏彈東野毛西河斥東坡爲野横元微之識小陵之碔砆一代文人猶不能氣味悉合而謂可持樽爼以問尸祝哉 
小說一 
[滑稽短篇我有髯之吾愛] [  泗濱野鶴]  
　　余之出叟初讅視叙行止若有所疑作沉思狀繼乃側其身斜睇余似縣儗余之心理余乃大疑熟籌所以對付之方凝神一慮若臨大敵久之計乃决設叟更遲遲不去者必斥之出蓋余是時光陰之貴倍蓰於黄金非叟之來者且復得飽聆我梅梨之膩語甯非大佳又安能與之枯坐若在禮拜堂中作祈告者循思至此余乃現不耐狀而叟似已覺微起目余且釋汝····言時聲乃絶脆　微帶咳終莫克掩且其咳絶類矯飾成者余乃又大惶惑而叟已出呼車向卡洛禮路行噫又異矣讀者諸君須知我人最親愛之梅梨亦居卡洛禮路也余乃亦呼車隨之行其目的蓋有二一以視梅梨一即窮叟之竟未幾梅梨居邇矣叟揮車繞後街行而余則專欲視梅已莫遑及叟叟遂棄之入梅家嚮日余至梅家未嘗有所阻而是日則僕隸聲言姑娘卸妝未竟姑少俟余乃蹀　廳事中待良久始允余登樓及抵其閨則梅梨方斜倚於妝台之側啓其櫻唇歌擺倫情詩時暮霞若錦日光小住於紅瓦之背斜映粉頰尤覺娬媚欲絶見余作微笑亦不卽語第指壁上衣余讅視則灰黄之衣頽敗之帽固適間叟所服者不禁恍然於叟之爲梅而叟之繞道街者蓋由其後闥入也乃低語之曰我有髯之我愛（完） 
小說二 
[小說俠情紅蘩蕗别傳] [  天虚我生]  
第四十二章 
　　時雖尙在黎明而遠風挾市聲而至則起義場之鼓聲沈沈尤爲激人耳鼓抑若上帝告人謂禍患猶未艾也亞猛心中乃不勝其感觸寒氣撲凍靑之面僵坐馬上乃類石像雖披大衣亦終不敵其胸中之冷痞蓋當此時方行經響騎橋側引首左望長天黯淡如張灰色之幕而三禮拜前之活劇一一呈現其上則覺腦印中幻想恐怖悉皆如潮而起遙望聖裘鳴街之屋沈寂有類墟墓樓窻中彷彿見有人影猶似白拉根内當日劃策時也而良心似又詔之日白拉根内所畫之策固善恃惜爲一叛徒所敗故至今日乃坐囚卑以經此地而叛　則猶分轡在前爲之導也叛徒者誰蓋卽亞猛之良心自稱其名也職是之故亞猛乃不敢一回首蓋後車所載之人實卽爲已所害凡人而至自怨自艾之時其精神上之痛苦實無可以爲比喩旣渡響騎　後則鐵欄濱之舊路又在其前疎林之内有一樓屋即十日前馬克格尼爾所庽之馬鞍店也亞猛於前日當至此地以面其姊當時亞猛之目光殊不敢與其姊相値惟恐已之面幕遽爲其姊所識透然一念及自身所犯滔天罪惡則亦自料此遮面之幕不久亦必終有揭露之一日 
 
 

Page 14

 
 
   
 
