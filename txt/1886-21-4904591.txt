# 1886 - 21 - 4904591

 

Page 1

 
 
[顧惠卿先生精繪山水衆神圖出售] [  申報舘點石齋主人啓]  
　　本舘向有山水衆神圖出售摹繪精工着色鮮麗早巳不脛而走惟神像尚未全備或以爲憾兹復不惜工本請顧惠卿先生燮别出心裁另開生頭　中神像較前增至數倍山水則深深可愛諸像更奕奕有神工緻精雅有目共賞懸之堂中可以使敬神如在之意油然自生刻巳用照相石印成鼓　日出售每幅着色者收回工本洋一元三角水墨者洋五角裱成者萍一元六角五分售處仍照曩例諸君幸卽賜顧爲　 
[六十四號畫報出售] [  申報舘主人啓]  
　　法事敉平之後中國籌辦海防不遺餘力近從英國阿姆斯脫郎厰購到四十墩重之大炮八尊行將分置吳淞江陰等口以備外侮本齋特情盡工前往閱視按其大小短長尺寸照繪以供衆覽報首畫譜走獸雨圖爲任君早長所繪後附淞隠漫錄圖說一則准於十六日出售此佈 
[古今圖書集成出書告白] [  申報舘點石齋主人啓]  
　　本齋開印古今圖書集成工程迅速擬分六期出書其第一期本可早出兹因石印事繁圖畫不能速印故遲至丙戌年四月内始可出書六月終出書二期倘有因他故而第二次應繳之銀今年内未能繳到以致限滿罰去應歸本齋者無論若干部均湏出售自丙戌年正月分起至六月底止每懲　銀二百兩其銀交足者卽付六期出書之憑單如過六月則湏加至每部三百五十兩先付定銀一百兩尚餘二百五十兩俟書成之後繳鈘取書　　 
[臺灣考略]  
　　葢閱邸抄曁劉爵帥奏稿知朝廷以臺疆重地兵氛巳靖抒久安長治之模改設省會增建巡撫使海外邊隅鞏如　石勞一時之璧畫屹萬里之金湯武緯文經莫名欽仰夫臺灣之地孤懸海島自古不通中國宋史載澎湖東自毗舍國盖卽其境也明成祖永樂時遺太監王三保至西洋徧歴諸邦采風間俗其實偵探建文蹤跡至宣德五年三保回口近閩洋爲大風所飄遂入臺灣旋采藥草數種而還此華人入島之始天啓時日本人寄居之繼何蘭人寄居之迨鄭成功竄據仝臺務耕屯脩戰械制法律定官職興學校起池館百廢俱興以紅毛城爲省會置天興萬年兩縣康熙二十二年靖海侯施琅擊降鄭克　係成功之孫鄭經之子臺灣始入版圖其後屢有變動無不指日戡定近則衣冠文物不異中原而日本與生番仇殺繼啓釁端法人以越南之役擾及基隆僻壤遐陬上厪睿慮猶甘肅之有新疆焉然考其幅員臺灣府領縣三一臺灣縣爲府治一鳳山縣一諸羅縣後攺嘉義又析諸羅北爲彰化縣道光年間新設恒春縣屬臺灣嗣又設臺北府亦領縣三一淡水縣一新竹縣一宜蘭縣共計南北約八百里東西約二百六七十里縉紳全書云南北二千八百里者以路之曲折言之非直徑也視中原至小省分不及其半雖其地形險阻物産盈饒若旣專爲一省則澎湖在府治西北隨開皇時虎賁將陳稜遠略溟渤見其屹立巨浸中環島三十有六如排衙然頗可屯泊船艘爲水師移與厦門遙相控制來去不及一畫夜五虎門島在大洋收口處兩山對立勢極險峻爲閩臺鍵錀門外風力鼓盪舟最顛越旣入門則渟泓淵演水波不興矣鹿耳門亦臺灣要地有沙馬磯爲南路要隘淡水在嘉義極北中有崇山大川深林曠野南連南嵌北接基隆西通大海東倚層巒計一隅之地可二百餘里摠之澎湖爲全臺門户金厦爲全臺犄角似應歸其統轄庶可固其藩籬不至成孤注耳至於番民有生熟兩種分社而居大社千人次者五六百人最小者二三白入四五百人不等彼此不相顧問無官吏亦無文字上下無衣惟腰間束布以蔽羞布作晨方式垂於胯下有力之家　爲社長者剌錦繡花紋以飾之其人軀幹魁梧奔馳如獵犬面平坦見人則眸子頻動若愚蠢無知者頸生贅癅之人隨在皆　平日多食栗子故齒牙作紅色男女手帶銅鐲女佩頸環或繫垂銀鍊男佩耳圈下懸小竹管鏤刻各種花式綴以紅絲以爲美飾胸前唇下間有剌鳥獸形者今雖粗知禮義風俗漸移然招徠撫輯仍非易易非旦夕所能奏功也且巡撫體制當設標兵臺灣原駐總兵一員巡道一員添立撫標則　遊都守干把外委經制營官頓增數十員安營分汛番餉練兵亦非一二年所能就理他若刑名錢榖方伯廉訪兩司亦須添簡歲科二試向係巡道兼職後　閩撫半載駐　請歸中丞主政將仍其舊乎抑圖其新乎法制品節之詳輔相裁成之道拭目俟之魏默深聖武記載臺灣始末最爲詳俻乾隆五十一年臺匪林爽文莊大田等圍攻諸羅總兵柴大紀困守半載有餘純廟覽其奏摺爲之墮淚改諸　爲嘉義以旌其民隨封大紀爲嘉義伯迨福文襄督師渡臺嘉義解圍大紀出迎未執櫜鞬之禮遽爲文襄叅劾大紀後卒伏法嗟夫人臣於功名之際可以警矣因論臺灣事略而附及之以上諸徵實處悉本小腆紀聞使槎錄臺灣外紀臺灣小志諸家惟旅舘未經携帶全憑記憶恐多罜漏閱者勿笑爲叩槃捫燭也可 
[虎斃於林]  
　　印度報言新加坡寓居之某西人時出遊獵一日見途中有虎跡因循其跡而覔之至一茂林關虎在焉欲令其出林從人乃以爆竹燃擲林中虎果驚而走出亟放兩槍皆命中虎負痛而逃又入一林中久之不出時巳昏黑不敢深入至次日夭明復往探之則虎已受傷死於林内量之自首至尾長八尺九寸自蹄至背高三尺八寸爰剥其皮擬以其骨送入傳物院云 
[會匪破獲]  
　　有客久在蓮花幕下磨盾濡毫昨從草檄之餘馳書本館云臺南裁撤之各營勇曁各路役効人員嘯聚江湖謀生無術遂暗結岢老會黨意圖蠢動會中僞設總辦合辦會辦等名且私刋圖記會票及俚詞邪說以冀引誘愚民臺灣道陳展堂觀察從軍日久深悉該匪舉動一閱消息立卽嚴密查拿旋於某日在僞會辦王姓臥室地下起出一小箱内存圖記會栗板片江湖辭說陣式畵圖等件遂將王并僞總辦易姓訊取確供卽於次日正法復張貼殊示解散脅從所有搜獲之姓名册一本卽行　燬以名反側之心此外安分勇丁每名發給一月口粮營哨官各給一月薪水因公病故者之棺柩按照官階給予撫恤銀兩禀請劉爵帥雇定新直隷商輪於本月初一日展輪送至申江俾歸原籍勇等無不欣然就道羣頌觀察之恩威並用操縱得宜云按此事本館前據厦門訪事人寄示大略己錄報端兹得其錄合卽補述想閱者當不笑其辭之贅也 
[句麗輯聞]  
　　十一月十四日飛虎巡船開回由國此船專爲巡海而設不載行人亦不聽調遣○操江鎭海二兵輪駛到藉以鎭港○十八日海鏡内渡戴游勇七十餘人内有犯事押解回籍者○超勇揚威兩船相繼而至奸人真 
 
 

Page 2

 
 
間而胆喪○三菱公司船十五日始抵仁川過期半月以致謠諑紛如○兵端雖弭而防禦仍嚴門禁街禁依然緊密練軍亦不時操演以備不虞○日水爲電線事時與饒舌謂非由漢城接至釜山不可○國人聞緬甸有事又滋疑懼蓋同屬審封未免有兎死狐悲之戚○漢江前雖微凍近巳渙然氷釋卽有包藏禍心者恐亦不能投鞭而渡○機匠工價又停止不發皆有思歸之意苦無川資徒喚奈何耳○仁川理事李君少雲英年俊發强幹精明凡有益於商務者無不力思整頓商民均深感頌○委赴元山理事張君現巳乘海鏡内渡聞將調舊日釜山理事陳君前任署理○仁川將設立電氣燈惟鋪面無多生意蕭索事恐難成○由仁川至漢城其間有名五里洞者平野遼闊渺無人烟荒草長林一望無際是為逋逃藪行者皆有戒心近有商賈激人結伴而行忽來强盜二人執刀相撲幸商人身帶洋鎗連放數聲始奔竄而去○錢不敷用有命典圜局加緊鼓鑄之說小民聞之遂四處買銅以圖微利其由外道運來王京者已有十數萬觔而開鑪仍無確信也○鐘樓迤化爲紬縀廛落落七八家是一國精華之所萃聚處也近因細故竟全行關閉○紅蕷俗名地瓜朝鮮無此種去歲商人運來獲利最厚舉國　之以爲美品有進於宫中者亦莫不爭嘗異味視平日食饌無異塵羹土飯朝王前日派人到中國購買已由商船載來數千觔○自遊勇行後街巿爲之一清居民感頌○聞遊勇藏於各道者尚多現聞憲令森嚴不敢滋事而根株未淨難保無他虞也○海鏡所載游勇聞人多勢衆故意喧擾船主亦無可如何且索求夫食竊取細物種種不法軍律難容此等奸宄深堪痛恨○海鏡將放之時洋人沿海巡視見有欲上船者卽截住凖查幸無挾帶私貨者但各國兵船海關本無查騐之例何藐視中國若是耶聞理事巳與之爭辨洋人尚不肯屈服○三菱公司之船外復來一船載兵百數十名傳說日本　有一大錢行被賊刧去洋錢票約數十萬元賊已遠遁故派兵至朝鮮訪查然虚實則不得而知也○高廷諸臣齊集議政府會商要件事關車國密而且嚴外人無從探問○現居要津者李閔之姓居多李則王族閔則妃黨除此二姓卽屬舊臣亦虚擁高位而已○新進之輩俱少年好事任意紛更一二老臣皆緘口不談時務故實心辦事者寥寥 
[析津雜誌]  
　　天津縣陳序東明府保陞遵化州於初一日交卸接任者爲前任齡海縣姚大令云○天津七屬雖不盡被水災然被水之區各縣皆　該鄉民報灾時往往以小報大以輕報重官府下鄉查勘以其與原報不符不與議蠲議賑以故鄉民聞有怨咨者○紫竹林租界盡處設立牌樓一座中書西字一行上面華文有街窄人多不許馳馬八字雖未言明疆界所分而入境問俗者已可範我馳驅說者謂其措語頗得大體○上月杪設壇求雪滕六君仍未稅駕津河亦未見冰北地氣候轉似南方亦常年所罕見也○現當裁撤防軍之際大憲恐其沿途肇事特派馬步隊分途巡緝並有驅逐游勇告示煌煌然張貼通衢故道途甚爲安謐也○小站盛軍教習德山湯明仕君庽於吳楚會匪距小站的二里餘一口黄昏後湯之馬夫乘馬而出上街購草適馬小隊查街過此馬蹄雜沓馬夫乃向道旁疾馳以避之馬忽驚躍其時月色朦朧路徑欹仄遂如小駟之陷於淖中馬夫受傷甚重至第二日始能開口或無性命之憂○砲隊教習德人李曼禀陳傅相於十月朔起每晨八點鐘操至十點鐘止下午三點鐘操至五點鐘止早起盤馬安置砲位晚間聽號並操步伐每逢三六九日早上打靶下午操演與逐日同傅相已行知各營遵照矣 
[匡廬雪霽]  
　　湓浦友人來書云今冬雨澤稀少河乾井涸汲飲爲難居民待澤甚殷然亦不效耿恭之埠井出泉裨得遍嘗甘液直至本月初九日始陰雲密布細雨廉纎傍晚西北風大作江面雪浪如山雨點之中雜以飛雪次晨風威稍殺依舊晴日高懸遙望匡爐眞如九疉玉屏光搖銀海矣 
[芝罘選勝]  
　　東省緑營連年僅發三季兵餉上年海防孔亟大憲准於登標濵海各營給發一年全餉今雖海防解嚴而標下各營仍照常操演勢不能别謀生業以爲果腹之資魯太守念其枵腹荷戈情殊可憫擬禀請撫憲仍發全餉以恤兵艱現各營已造其册籍掛發請領若能俯如所請則部伍蒙庥豈淺鮮哉○魯太守於上月三十日來烟謁見監司勾留數日至初入日起程聞尚須巡行各屬然後回衙也○上月二十五日蓬萊縣屬之宫家庄子地方有一人短衣絮襖足穿芒鞋項有刀傷倒斃於路觀其行囊似非充牣而竟爲盜所牛心然則莽莽江河出門者可不留意哉○有甲乙二人至同來號買秋帽不諧而夫號夥檢點之餘早已失去三頂心疑甲乙所爲然亦無從指實因尾隨之以觀其變口至避處二人果由馬甲内將帽取出尾者赶上扭詰適爲捕役偵知當卽捉將官裏去○某統領以閭閻肇事類多游勇所爲乃會銜出示責成各客棧勿得留庽此項人致獲咎戾云○日前旅順口毅軍營委劉觀察及某隨員來烟采買軍需刻巳購辦齊全附輪北上矣 
[更正五茸雜誌一則]  
　　靑浦同人來信云靑浦縣署家丁葉某南京人也喜畜狗一日有游童拾磚擲狗誤及葉某之子葉某三使聞聲趨視適隣近某明經姪孫在門前嬉戲三使以爲卽擲磚童也揪住毆之某明經趨出呵止三使一併以老拳奉敬旋葉家娘子軍問警又率其蝦兵蟹將至某明經家將什物打毁一空某明經控諸琴堂又以事應廻避懸批解府同邑紳士咸抱不平赴府控訴不期而會者四五十人姚少讀太守恐釀事端卽委府經陳明府到靑排解而葉某以鼠社狐城有恃無恐雖陳明府一片婆心仍未敢作當頭之棒喝故至今尚未了事遠近喧傳爲狗案云 
[觀察公旋]  
　　前報列關道憲邵筱村觀察因公前赴金陵一節兹聞官塲傳言觀察定于今日由金陵起程明晨可以抵滬矣 
[怨命輕生]  
　　前日下午本埠白大橋上有婦人奮身投河爲巡街華捕瞥見赶卽援之以起詢其何故輕生則該婦涕泣漣洏涙隨聲墮自言本籍鎭江嫁夫生子以丈夫不事生業不能畜妻子乃姘識某舟子數年後隨舟子來滬稍有積蓄因思所生之子不置作函向丈夫索取詎料子則不至而夫已前來見我在此安樂卽聲言不願再收覆水墮價賣與該舟子得價後寫有筆據以爲從此葛藤永斷矣無何忽食前言欲遷錢領人屢次逼歸我思遇人不淑無以爲生况旣經被鬵何顔再與俱歸故欲跳身淸流以一洗半生之恥耳巡捕聞言亦爲之酸鼻因再二勸　使去 
[拾黄肇禍]  
　　昨日下午三點二刻時有丐者拾得一破蒲包携至英界中巷地方彳亍屋簷下包破有物零星墮地行過十餘家丐坐地細審之則纍纍者皆硫黄也正錯愕間適有孩童拾得某姓放剩之鞭炮舉火燃之延及硫黄轟然而起熊熊上熾無異風捲殘雲各家急取水潑澆得卽息滅而旁觀者或燬衣服或傷臀腿已災及五六人其受傷較重者隨投仁濟醫院求治斯時巡街　聞信赶至丐已向西奔逃是處絲業會舘近在咫尺急舁藥水甯前往則巳火滅烟消無庸施救矣 
[水手就獲]  
　　日前有失業水手三人在租界滋事爲華人所逐奔至大橋適遇印捕上前攔截將一人獲任其黨忽欲搶去旣而又有印捕至上前阻拿被水手夾領一掀印捕踣於地上幸又一印捕曁一西捕一華捕踵至始得拘獲二人者一美人兩英人嗣經解送　刑司署由　刑司審問印捕不解英語有華人爲之傳話傳之不明爲刑司所斥副捕頭爲言於刑司謂其人初至公署故傳言不甚明了乞爲恕之亦遭刑旬申斥嗣卽略訊數語俟覆訊然後定奪其美人則送至美領事署由領事審問美水手言因不願爲黑人所執故與之抗迨四捕來　與傎去領事審後於下午核斷謂無論其爲黑人與否旣爲巡捕例應照章辦事該水手不應滋事拒捕判罰洋十元并繳訟費押候繳洋後然後斥釋其二英人亦於昨日審結判各監禁一月罰作苦工 
 
 

Page 3

 
 
[調停已妥]  
　　前有南巿茂牛茶葉店主胡貞海卽胡永熙投縣呈控族侄胡祥學索借不遂　踞滋擾等情莫邑尊准詞飭提去後卽據胡祥學投縣訴稱現在滬北開設永泰茶葉店咸豐初年堂叔胡貞松曾與貞海卽胡永熙在南匯縣屬周浦鎭開源茂茶葉店後因宼亂閉歇同治初年在本城南門外股開茂生茶葉店帳務均由貞海經理嗣貞松病故膝下無嗣應歸少的承立小的時尚年幼店務仍由貞海掌握迄今三十餘年核算店中盈欵約計有數千餘金小的惟聯姻時兩次取過洋五百餘元出立收據交貞海收執現圖吞没股本揑情朦訴邑尊閱禀之下批飭族長調處嗣因調停未妥祥學復赴縣投催前日遂提集原被人証由帮審委員王鴈臣司馬升堂集訊原差着保戳將祥學交到貞海因病不能到案遣子胡祥春投案候示祥學伸訴前情並稱實被貞海覇吞股本向論不理以故口角並無滋　盤踞　情司馬傳族長　照本等至案謂前曾批飭調停何又來案涉訟答稱奉諭調停未妥以致具控司馬檢閱各案卷見祥春未奉提訊遂謂觀爾兩造均不類生意中人顯係皆非善類著分别押候遞回原籍旋由族長等竭力調停昨由兩造備結投案請銷邑尊業巳俯允矣 
[英界公堂瑣案]  
　　日前舁寳洋行控利記號戴仙雲所定鐵觔延不出貨羅太守會同麥繙譯訊供之下戴稱向定鐵觔貨到巳遲且甚不佳故遲遲未出太守判令减至八折着戴付銀出貨西人不願聲請覆訊昨晨兩造投案仍各執一詞西　稱定貨百餘墩現　存四十墩太守商之麥君攺爲九五折著戴交銀出貨戴稱奉斷不敢違然恐西人仍不遵斷擬請訟帥投英按察司控告矣麥君諭知該西人亦遵斷四退○英按察司署辦公西人司美訴稱房中失洋十六元惟侍者黄樹堂可以進出定被黄竊向索不承交捕送案黄由管事人十瑞堂所荐擬令王賠黄供洋東失竊銀洋平空誣陷小的乞恩明察干供小的確爲管事西人前用傅姓爲侍者因失去飾匣索賠洋十五元傅不依控諸按察司斷賠洋三元傅卽停歇西人遂囑小的荐黄服役西人性情乖戾現小的亦不願爲傭明日擬令伊另雇他人羅太守商之麥繙譯以西人控竊難憑殊難准理概子斥釋○招商局某輪船二副洋人訴稱王小旺揑造信函取去洋二元後知被騙報捕緝拿送案至被冒之洋可不必追捕頭稱土屢　行騙拘案嚴懲王供小的素與二副西人相識借洋二元是實不敢行騙羅太守商之麥繙譯判笞土二百板枷號一月發頭門示衆○周趙氏訴稱丈夫薙髮爲生小婦人洗衣度日昨在路被裝載石塊之車碾傷左足致不能行由捕拘獲三人送案李吉土楊阿大吳生元同供在石作爲夥昨拉車載石見此婦在前喝避不聞以致碰撞羅太守騐得該氏受傷屬實判李等各罰洋二元給令養傷○周朱氏訴稱丈夫於去年病故有房屋轉租與陸金甫被欠洋二元前日小婦人因事出門陸竟竊取布衣七件遠逃今得由捕拘獲送案陸供欠租是實並未竊衣羅太守間矢衣值價幾何該氏答稱二元太守飭將陸管押俟繳洋四元違干笞責○園丁朱桂雲訴稱昨夜借宿寓中有沈玉山李金泉聲言失竊衣服同我圖　幸有巡捕到來拘拿送案沈李同供小的等失竊衣服向問口角羅太守判沈李各笞二百板○胡某氏訴稱丈夫胡阿生臥病在未昨下午突有粤人至家給洋一元出言無禮急喚丈夫向論恃蠻哄動隣人見伊酒醉巳極綑交巡捕粤人王阿連供帶洋十五元欲買鷄鴨此婦言有雞出售每洋十一斤我卽同至伊家忽有男子五六人將我私刑吊打奪去銀洋捕頭稱土實係酒後滋事今皆胡說羅太守命分别押候覆訊核辦○包探陸阿長禀稱張澍發夾帶漏捐大土兩只被新關巡丁查獲扭送捕房土被新關西人領去羅太守飭將張押候過堂訊供○包探張阿五禀稱竊犯陳阿金行竊金利春皮箱内有衣物携至浦灘被袁阿東所見拆梢爭扭適被小的撞見拘拿到案并知照失主認贜尚有銅花千等初失主未到金投案領贜陳認竊求恩袁供爲杉板船户見伊將衣箱藏在破杉板底向之盤間爭執喧呶羅太守隨判陳管押十四天袁押三天贜交金領銅器暫存捕房○二百三十三號華捕禀稱巡至打狗橋堍見賭徒與人毆扭欲將一人扭往法界小的趕上扭獲二人被扭者並不到來嚴　永李阿四同供事不干已亦未犯賭羅太守判各責二百板○飯店主周蔭鶴訴稱楊雲才許元山前來吃飯因惠帳而致口角被毁椀盞飯錢四百餘文亦無着落爲此報捕拘案壞物呈騐楊許同供在新關搖杉板昨往吃飯惠帳多算鹹肉錢二十八文以致爭執並木行兇羅太守判楊許合賠錢一千文完結 
[上海文報局籌賑叢譚五十二]  
　　山東恊賑潘振聲仲配之來函已登十四日報中想蒙公鑒現與嚴佑之先生議定將原解佑翕弟七八批賑欵計絲業會舘五千兩與昌棧五千兩高易公所一千六百兩敝公所一萬五千四百兩共銀二萬七千兩寫定匯票全行移解山東交由諸公查收俟佑翁葬親事畢馳赴山東會同查放一面仍須厚集欵項接濟春賑此山東賑務情形也○兩廣協賑局嚴佑之先生放賑報銷　梁資卿先生來函均登十四報中想蒙公鑒嗣奉粤督憲張批諭略云兩粤本年災區甚廣需費浩繁本部堂與兩省撫院以下文武僚屬通籌楠敘早夜焦思仍苦力多未逮倘滬局能於籌捐東賑之際並爲兩省籌畫數萬金匯寄來粤以三四萬金助東省圍堤以一兩萬金助西省河路工則樂善利物之功尤爲兩粤官民所深感等因此兩粤以工代賑尚須籌欵解濟情形也○江甯鎭揚各沙洲水災鎭揚各縣除敝所於前日解銀二千兩外明年春賑尚缺數千金所有鎭江公所張廉泉侯敬文諸大善士兼辦之江甯府屬高淳上元江甯句容溧水帮助柴圩以工代賑需費浩繁除蒙絲業會舘解去銀二千兩洋一千元陳與昌解去銀一千五百兩高易行解去銀一千兩洋一千元敝所解去銀六千五百兩外尚虞不敷此江甯鎭揚沙洲尚需續解之情形也○江陰靖江沙洲水災冬賑除敝公所於九十十一月起解洋一千五百元銀三千兩冬賑所缺無幾外明年春賑尚無就緒倘蒙好善君子指助江靖俾可接濟尤爲功德無量此江靖沙洲尚需續解之情形也 
[同善普元局來信]  
　　啓者敝局向辦義塾惜字夏施醫藥冬給衣米疉請登報以廣流傳今冬衣米之票發出不少而貧民之來局領取者曰下殊見寥寥敝局向章過年不給因恐貧民未及周知故特懇請登諸貫報務使年内速來領取爲荷 
[題味欖老兄紅樓絮别圖]  
　　鳳泊鸞飄繫慨深忽傳消息欲巢林傷籬惜别年年慣祗覺酸心不似今紅樓悄悄漏沉沉細語平生苦自禁燭燼香殘言不盡果然一刻值千金情貽紅袜勝璆琳涙濕靑衫感戒箴知否臨歧無限意翻期緑葉早成陰畫工易貌娉婷影難寫綢繆一寸心聊當雪泥留鄷迹付他詞客短長吟[  倉山舊主木是艸]  
松堂司馬以小樓吟飲圖題詩徵和閱申報疉見佳作如林戲成二律謹步原韵非敢效顰聊誌景慕云爾錄請原唱主人正句並請諸大 
[吟壇粲政]  
　　厭向笙歌樂事尋庋樓且自滌塵襟人無風趣空豪飲胸有懷思發浩吟醉後幾曾萌熱念閒中何處着爭心笑儂雅抱瞻韓想擬托神交附賞音芳躅迢迢莫自尋阿誰把盞對披襟酒斟緑醑開懷飲詩付紅兒拍手吟更上二層舒醉眼遠憑三疉訨同心遙知此日登臨處幾輩騷壇操雅音[  白門曉秋許灝未定草]  
[寓滬劫餘生曁諸仁長在六馬路仁濟堂發棉衣給東洋車夫禦寒並發粥施衣洵善舉也賦詩呈政]  
　　車夫嗟况瘁僕僕道途中不避風霜逼誰憐歲月終通衢爭小利野店訴私衷赢得春臺隷黄綿向日烘貧病相連者凄凉可若何仁心培惻隠妙手召祥和饘粥永頻亟參苓用莫訛初終休懈怠感激再生多○另附五律二首節省戲資移賑淑性陶情慣逢場作戲時不妨耽靜逸何必羡新奇除却鬚眉現都從柳腑施勸他權樽節偶借管絃怡○移書畫潤資助賑莫笑蓬門士行仁在硯田縱横多樂地點綴此回天筆底通神捷屏間設色鮮揮毫堪拯濟不讓米家船[  雷溪青藜閣主人待定草]  
 
 

Page 4

 
 
[江督轅門抄]  
　　十二月初三日山西知縣周中佐禀知飭赴揚州領解京餉差藩轅牌示泰州吏目鄧淸麟丅憂遺缺查有補用主簿徐葆昌署理○初四日淸河縣超受璋禀謝吉林恊餉案内保加同知銜並辭赴任○初五日知縣董堃臣禀辭赴蘇措資○初六日中閘查稅委員彭睢園謝委從九余則李交缷如臯主簿事回○初七日知縣　振鑛謝請署沐陽縣傳觀光謝吉林恊餉保加直隷州馬光勛謝吉林恊餉保加同知銜縣丞劉淦謝咨補南匯縣丞知府銜攺掣江蘇補用同知王秉忠起服回省○初八日兩淮試用運判范德培由京來 
[蘇省撫轅抄]  
　　十二日候補縣劉照靑禀辭赴松江算交代○十三日蘇糧道缺院憲巳委候捕道韓慶雲署理候補道汪福安現奉委兼管撫標正後營指分江蘇優真班試用知縣楊家騵浙江人由京驗放來省禀到新署蘇糧道韓定於十二月十四日巳時在包衙前公舘接印○十四日候補同知陳壽昌景知催取太鎭常昭溧震六處志書本年十二月二十日巳時封印次年正月廿一日卵時開印 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年十一月三十日京報全錄]  
　　宫門抄○發抄旨五道○皖撫吳奏防營出力員弁擇尤獎勵摺子○閩學政陳奏恭報接印任事日期摺子○皖撫吳奏查明更正片○護豫撫孫奏道員到省檄飭赴任片○海壇鎭總兵吳奏撤巡日期摺○吉日將軍希奏叅統領片○河督成奏請勅加河神封號摺○陜撫譚奏知府暫緩引見片○盛京將軍慶奏監督給資引見片○十一月三十日兵部太常寺太僕寺八旂兩翼值日無引見○慶王因册封福晋謝恩○額中堂等謝調授缺恩○長着等謝回俸餉恩○召見軍機○發抄干先謙奏接任江蘇學政篆務日期奉旨知道了欽此○李秉衡奏鬱州牧董寳書續完錢粮請開復處分奉旨着照所請吏部知道欽此○又副將吳天興會考闈奉旨知道了欽此○又儘先同知高徽祥等期滿甄别奉旨吏部知道欽此○又海防收捐銀數奉旨户部議奏欽此○○安徽巡撫臣吳元炳跪奏爲安省卓勝營防軍積勞年久擬將出力文武員弁籲懇天恩擇尤獎勵恭摺仰祈聖鑒事竊查皖北民情强悍伏莽素多每遇灾荒遊勇土匪往往乘機嘯聚劫掠謀取爲地方之大患賴壽春鎭總兵郭寳昌統領卓勝營防勇分扼要區緝捕巡防最爲得力該營白同治十年由陜回皖迄今十有四年在營文武員弁遇事出力始終不渝如光緒三年普豫齊荒災民南下土匪乘間生事爲害閭閻該員弁彈壓撫綏辛勤周至並各捐薪水助賑惠濟飢黎八九兩年本省大水爲災亦復鎭撫兼資不辭勞瘁四年修築壽州城垣該員弁督率勇夫挑墊協同工作勞役半年六年調防山海關去由海道在駭浪驚濤之内寢興失常並遇颺風幾遭不測到防適際冬令挑營築壘守卡支更莫不冐雪披霜面　手裂其勞苦危殆情形有甚於冲鋒摧鏑者七年撤防回皖由直豫以逹壽州跋涉長途　形疲憊九年拿辦渦陽縣李之松勾結捻逆逸黨於召先謀逆一案及着名積匪徐小財武正帮申長發趙龍志等各案或攺裝易服深入險地購綫訪拿或當拒捕之時親冒鋒刃均隨時獲犯解辦消患未形十年籌辦江防調駐東西梁山冒暑遄征畫行露宿興建兩岸砲台於土工挑抬搥築運石等事皆係該員弁督令營勇通力合作歴時七八月之久胼胝經營寒暑罔懈本年夏間江潮漲漫水勢侵及營基該員弁等帶勇於風雨泥淖中晝夜築堤車戽堵禦始獲安全前後十數年間竭誠用命不避艱險備著勤勞據該統領郭寳昌具禀請獎前來臣查安省卓勝一軍向係勁旅臣前在兩江總督署任内早聞其勤損耐勞兹據該統領禀陳馳驅効命之勞艱苦從事之况詳加覆核均係實在情形未可湮没伏念聖朝有功必賞凡海防河工海運各項人員無不仰荷鴻施給予獎勵所有卓勝軍隨營文武員弁經該統領身爲倡率歴年緝匪辦工以及南北設防涉危蹈險閱時已久積有微勞雖與前敵交鋒有聞而較之海運河工事功相等可否仰懇天恩俯准獎叙以爲勤事者勸出自逾格鴻慈倘荷俞允應飭其擇尤開單呈請宏施毋得稍形冐濫謹會同兩江總督臣曾國荃恭摺具陳伏乞皇太后皇上聖鑒訓示謹二奏軍機大臣奉旨防營向無保案姑念該軍遇事出力積勞年久所有卓勝軍勇丁着該撫查明酌量給賞以示鼓勵具統帶員弁着核寔酌保數員毋稍冒濫嗣後不得援以爲例欽此○○福建學政臣陳學棻跪奏爲恭報微臣接印任事日期仰祈聖鑒事竊臣於光緒十一年九月初八日由福建鄉試正考官欽奉恩旨接任福建學政隨於九月初十日具摺叩謝天恩兹於十月十五日准前任學政臣馮光遹飭委福州府學教授黄兆鰲將提督福建學政關防並書籍文卷等件齎送前來臣恭設香案望闕叩頭謝 
恩祗領任事訖伏念臣才識庸闇懼弗勝任旣不敢刻核以失士心亦不敢因循以叢巳過臣惟有任勞任怨嚴甄别以防弊竇之滋矢愼矢勤謹庠序以端風化之本庶竭馳驅於駑鈍稍答高厚之鴻慈其一切學政事宜臣卽次第舉行所有微臣接印任事日期除照例恭疏題報外理合敬謹繕摺具奏伏乞皇太后皇上聖鑒謹奏軍機大臣奉旨知道了欽此○○吳元炳片再臣前因到任後查有試用知縣吳春鐸係臣胞姪試用從九品吳鈞分缺先補用巡檢吳書年試用指項巡檢吳彭年均係臣從堂姪孫照例應行廻避當經附片陳明一面分飭各該員於三個月内自行另指省分禀由藩司詳請廻避在案兹臣查閱族譜始知試用從九品吳鈞係臣從堂姪並非從堂姪孫當時查開舛錯合無仰懇天恩勅部更正除飭催各該員赶緊禀司詳請廻避外理合附片陳明伏乞 
聖鑒謹奏軍機大臣奉旨吏部知道欽此○○孫鳳翔片再前准吏部咨光緒十一年二月十五日奉上諭河南河北道具缺着裕昆補授欽此當卽轉行欽遵在案兹該道業已到豫自應飭赴新任以專責成除飭遵照外理合附片具陳伏乞聖鑒謹奏車機大臣奉旨吏部知道欽此○○調補福建海壇鎭總兵健勇巴圖魯奴才吳奇勛跪奏爲恭報奴才撤巡日期並洋面情形繕摺具奏仰祈聖鑒事竊照道光二十四年二月間欽奉上諭嗣後沿海水師各鎭着於每歲出洋時具奏一次俟出洋往返事畢卽將洋面如何情形據實具奏等因欽此伏查定例海壇鎭總兵於每年二月初一日出洋統巡至九月底回署辦理營務其十月十一月兩月以左營遊擊出洋總巡十二月次年正月兩月以右營都司出洋總巡所有本年二月初一日奴才出洋統巡遵經奏報在案兹奴才自出洋統巡卽督率將備周歴左右營各洋面梭織巡防加意搜捕現在時屆冬令察看洋面安靜隨將所統兵船於十月初一日卸交標下左營准補遊擊劉德安接管飭令加緊巡哨不得稍涉疎忽奴才卽於是日照例撤巡回署查辦營務如探有匪蹤仍當隨時赴洋督緝以期盜戢商安仰副聖主綏靖海疆之至意所有奴才撤巡日期並洋面情形除禀報督臣查核外理合恭摺具奏伏乞皇上聖鑒謹奏軍機大臣奉旨知道了欽此○○希元等片再查靖邊親軍統領花翎二品銜拉林協領鏗僧額巴圖魯恩祥前充靖邊左路營官諸事尚知謹愼迨委統領後不自檢束任意妄爲當此整頓邊防之際若不從嚴叅辦其何以儆効九惟該員打仗素稱勇敢相應請旨將協領恩祥革職留營以觀後效謹會同奴才依克唐阿合詞附片具奏伏乞聖鑒謹奏軍機大臣奉旨恩祥着革職留營以觀後效該部知道欽此○○頭品頂戴河東河道總督奴才覺羅成孚跪奏爲河神迭著靈異護佑險工籲懇勅加對號以酬靈貺仰祈聖鑒事竊照本年秋分以後北岸祥河廳祥符上汎十五六堡全河坐灣頂注悍溜逼淘塌埽潰堤猝生鉅險經奴才督率道廳等竭力搶辦每當風狂浪急無可措手之時率屬躬詣工次河神廟虔誠默禱目覩陳九龍將軍顯跡堤頂埽工卽漸穏定王將軍於昔年搶險落水之地化身出現河溜卽見輕微當此危急之際均賴著靈効順保護險工用能催料集夫築搶運石晝夜分投辦理時閱四五旬之久大局卒保無虞奴才欣幸之際倍深寅愒伏查黄河修守攸關國計民生至爲重大幸邀至誠感格神祗效靈鉅險克臻平穏洵屬禦灾捍患功德及民合無仰懇天恩俯准將陳九龍將軍王將軍分别勅加封號以答神庥而昭靈爽爲此恭摺具陳伏乞皇太后皇上聖鑒謹奏軍機大臣奉旨禮部議奏欽此○○譚鍾麟片再臣准吏部咨光緒十一年九月初二日奉上諭祥麟奏遵旨保荐人才一摺等因欽此欽遵知照前來臣查蘭州府知府恩霖由内閣侍讀充總理衙門章京迭經保舉知府以道員用同治十二年出守鞏昌府光緒二年調補蘭州府九年經臣保荐卓異值十年俸滿奉部調取給咨北上十年二月吏部帶領引一見後仍回蘭州府任該員樸誠勤幹公事細心歴任知府十有二年並無貽悮曾署蘭州道及鞏秦階道辦理諸務悉臻妥協堪勝監司之任該員現任首府政務殷煩且係去年春曾經引見回任之員可否仰懇天恩存記錄用暫緩引見之處出自逾格鴻施謹附片具陳伏乞聖鑒訓　謹奏軍機大臣奉旨恩霖着交軍機處仔記准其暫緩來京一俟經手事竣卽行送部引見欽此○○慶裕片再揀選恊辦内倉監督應行給咨送部引見所有光緒十二年監督擬派蒙古左翼協領保慶接辦查協領揀送内倉監督因係一年之差並無擬陪人員如有經手未完事件均經奏請免其送部引見仰蒙恩准在案查該協領保慶現有經手未完事件應及時辦理未便遽易生手合無仰懇天恩俯准免其送部引見俾資得力理合附片具陳伏乞聖鑒謹奏軍機大臣奉旨着照所請該部知道欽此 
 
 

Page 10

 
 
[光緒十一年十二月初一日京報全錄]  
　　宫門抄○諭旨三道錄前○發抄旨五道○豫學政華奏恭報接印任事日期摺子○閩督楊奏老生三場完竣循例彚奏摺子○會辦北洋大臣吳奏省親假滿航海回津摺子○署晉撫奎奏衙署失愼請旨照例議處夾片○大臣謙奏請飭查地畝摺子○又奏請開墾牧塲以租振撫片○皖撫吳奏辦振出力各員奏請給獎摺子○豫撫孫奏委署鹽粮道篆片○十二月初一日刑部都察院大理寺侍衛處值日無引見○額中堂等謝回俸餉銀恩○文碩長庚各謝賞福字荷包等物恩○貴州副考官王仁堪到京請安○岳林續假五日○内閣奏派驗放之王大臣派出惠十麟書薛允升孫詒經○召見軍機○發抄○祿彭奏剿辦馬賊出力官員兵丁可否擇尤請獎奉旨知道了准其擇尤酌保毋許冐濫欽此○文緒奏病請開缺奉旨着再賞假一月毋庸開缺欽此○邵積誠奏考試優貢奉旨知道了欽此○又請假省親奉旨着賞假兩月欽此○吳永安奏接署昭通鎭篆務謝恩奉旨知道了欽此○○河南學政翰林院編修臣華金壽跪奏爲恭報微臣接印任事日期叩謝天恩仰祈聖鑒事竊臣蒙恩簡放河南學政跪聆聖訓遵卽束裝就道於十月十一日馳抵河南省城十三日准前任學臣馮文蔚委員將學政關防並文卷書籍齎送前來臣恭設香案望闕叩頭祇領任事訖伏維學政之職莫要於宣揚聖教培養人才期多得品端學粹之儒大以致用於朝廷小亦薰德於閭里以中州理學之盛際國家文治之隆數百年來通才碩儒方興未艾是在振興士氣先民是程臣以庸材膺兹重任慚無報稍實切悚惶敢不殫竭愚誠多方策勵冀仰副聖主作育人才之至意所有微臣感激下忱並接印任事日期除恭疏題報外謹繕摺叩謝天恩伏乞皇上聖鑒再臣經過直隸河南地方秋成中稔麥苗菁葱民情綏謐堪慰宸厪合併附陳謹奏軍機大臣奉旨知道了欽此○○頭品頂戴革職留任閩淅總督兼署福建巡撫臣楊昌濬跪奏爲查開乙酉科鄉試三塲完竣未經中式年老諸生循例彚奏仰祈聖鑒事恭杳嘉慶十八年奉上諭歴科鄉會試後年老諸生三塲完竣者分别加恩用以嘉惠老儒惟浮開年歲人數冐濫其弊不可不除着照舊例遞加十歲方准列入等因欽此又准禮部咨嗣後老生必須入學年分查係三科以前曾經樂試者方准入單具奏等因遵辦在案兹福建省光緒乙酉科文闈鄉試臣以總督兼權撫篆未克入闈當經援案奏請福建學政臣憑光遹代辦監臨於揭曉後查閱三場完竣未經中式年老諸生試卷除年歲及入學年分未符照例扣除外計年屆九十以上之老生有副貢牛薛心陳尚志廖衍祺游夢熊四名年届八十以上入學年分在三科以前曾經應試之老生有附生林慶翔張世英劉寅亮黄炳章四名文理俱屬通順字畫亦尚端楷移查學臣憑光遹核對考册年歲及入學年分俱屬相符臣查該生等壯不如人耄而好學棘闈屢試未灰白首之心藻鑒當空尤切靑雲之志歴三場而文無曳白經九日而花正舒黄是爲晚節之崢嵘　沐熙朝之恩賞除造册咨部外臣謹會同福建學政臣馮光遹恭摺具奏並繕淸單恭呈御覽伏乞皇太后皇上聖鑒勅部核覆池行謹奏軍機大臣奉旨禮部議奏單併發欽此○○會辦北洋事宜都察院左副都御史臣吳大澂跪奏爲恭報微臣省親假滿航海回津日期並陳臣部勇營酌量遣撤情形恭摺仰祈聖鑒事竊臣蒙恩賞假一个月回籍省親於九月二十日起程南下曾經附片奏明在案臣乘坐輪船中津逹滬於九月二十五日行抵江蘇蘇州府本籍臣母氣血雖衰起居飲食較勝去年膝下依瞻稍伸霝慕旋因封河在卽赶於十月二十一日由蘇赴滬乘船北上已於二十八日回抵津防臣部各營裁撤親軍中營步隊一營綏軍右營步隊一營已由督臣李鴻章分飭該統領等陸續遣撤以十月十一月兩關餉銀作爲資遺之費沿途安靜不致逗遛滋事酌留綏軍一營卽由臣原領防餉内匀撥毋庸另行籌濟以後軍火充裕亦無須多購核計餉銀足資周轉除咨明户部查照外謹合繕摺陳明伏乞皇太后皇上聖鑒謹奏軍機大臣奉旨該部知道欽此○○奎斌片再臣衙門東偏隅羣房不戒於火於本年十月二十八日寅刻猝被焚燬其時闔城文武各官聞報齊至立時率同救息僅燒燬房屋二十二間並未延及他處文卷册籍亦無遺失查詢失火之由實係天寒燃燒地炕火氣由裂縫熏灼引燒門檻窓櫺直上頂棚救護莫及致遘焚如除將被燬房屋飭工估計由臣捐廉賠修外臣未能先事預防咎有應得相應請旨飭部照例議處所有撫署東偏隅失火緣由理合附片陳明伏乞聖鑒謹奏軍機大臣奉旨奎斌着交部照例議處餘依議欽此○○奴才宗室謙禧跪奏爲飭派司員會同盟長委員淸查土默特貝勒旂蒙古地畝並令籌定經久章程恭摺具陳伏乞聖鑒事竊奴才接管卷内同治三年十二月間欽差大臣額勒和布等奏結查辦土默特貝勒旗老頭會滋事一案章程内開該旗私開地畝租項統令歸公以補公用嗣經理藩院覆奏議令飭知該旗將私開牧場造具坐落四至淸册就近呈報都統盟長各派委員將所有典賣地畝會同秉公先行一律查淸仍體察現在蒙民交涉情形詳愼核定其已經招民租種各地畝亦卽逐一查淸所有租項若干可否统歸公用通盤籌畵一併奏明辦理並飭妥爲定立章程令窮蒙餬口有資等因奉旨依議欽此欽遵行知在案迭經該旗呈請查丈並經理藩院行催歴前任都統均因該旂未經造送地畝四至淸册是以未及淸查兹據該旂將此項地畆坐落四至造具淸册呈請飭派妥員前往查丈前來奴才查此案有關蒙民生計自議以來巳經延閣二十餘年該旂旣造具四至淸册未便再事稽延自應委員查丈以免復起爭端第此項地畝查丈歸公是否足敷該旗公用通盤籌畫定立章程在在均關緊要辦理稍有未協必又起蒙民爭競之端非精明幹練有爲之員難期妥善查奴才衙門辦事司員理藩院員外郎淸詳明幹有爲熟悉蒙古情形自應派令前任會查以期妥善而昭經久俟一律查淸妥定經久章程奏請辦理除飭司員淸祥遵辦並札卓索圖盟長選派公正蒙員前往會同淸查曁分飭遵照外所有飭派司員會查土默特貝勒旂地畝籌定經久章程綠由理合恭摺具陳伏乞皇太后皇上聖鑒謹奏軍機大臣奉旨知道了欽此○○謙禧片再奴才接據奈曼札薩克郡王瑪希巴吐爾旗護印恊理阿拉他希第報稱該旗連年歉收蒙古人等飢饉難堪牧養牧畜半皆瘦斃歴來得有稅銀之旗均蒙天恩賞借稅銀賑恤該旗並無應得稅銀可支又值本年朝陽縣地面荒旱所有災民已經籌欵賑撫該旗界連朝陽縣遭災蒙古甚衆實係無法拯救現在牧畜半皆瘦斃無可牧養請將空閒牧塲開墾得租以期賑撫等情前來查例載蒙古内有願將空閒牧場開墾者隨時呈報都統查勘辦理等語今該旂因連年歉收又值本年荒旱該災蒙等嗷嗷待哺凍餒堪虞該旗又無别項可以拯救現因牧塲空閒呈請開墾以期得租濟賑奴才查所呈均係實在情形且核與定例亦屬相符除飭該旗聽候查辦外可否由奴才飭委查辦土默特旗地畆司員淸祥就近前往查勘辦理之處出自天恩理合附片陳明伏乞皇太后皇上聖鑒謹奏軍機大臣奉旨着照所請該衙門知道欽此○○安徽巡撫臣吳元炳跪奏爲安省沿淮各屬賑務完竣查明在事出力各員擇尤保獎謹繕淸單籲懇天恩俯准分别獎叙以示鼓勵恭摺仲祈聖鑒事竊查安省沿淮各州縣光緒九年被水成災籌辦賑撫經前撫臣裕祿遴選員糾飭由鳳頴道會督各該地方官周歴災區妥爲查撫歴將辦理情形奏報在案現在賑務業已一律完竣據布政使盧士杰明在事尤爲出力各員開單詳請奏獎前來臣伏者該員等或首先倡議捐集鉅資或採辦賑粮稽查散放當雨雪交加之際值哀鴻遍野之秋均能不避艱辛悉心經理遂使民沾寔惠款無虚糜洵屬　功足錄白宜酌子獎勵謹擇其尤爲出力各員缮具淸單恭呈御覽合無御懇天恩俯准照擬給獎以示鼓勵出自逾格鴻慈謹會同兩江總督臣曾國荃恭摺具奏伏乞皇太后皇上聖鑒訓示謹奏軍機大臣奉旨着照所請吏部知道欽此○○孫鳳翔片再粮鹽道姚近韓現因跌傷右胯禀請開缺查該道督辦漕務責任綦重自應委員接署以專責成兹查有候補道衛桂森樸誠諳練辦事勤能委令署理斯缺洵堪勝任除檄飭遵照外相應附片具奏伏乞聖鑒謹奏軍機大臣奉 
旨吏部知道欽此 
 
