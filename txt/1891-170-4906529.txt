# 1891 - 170 - 4906529

 

Page 1

 
 
[篤素堂文集澄懷園語合印告成] [  申報舘主人啓]  
　　桐城張氏簪纓世胄望重江南文端文和父子蟬聨早登相位人咸羨其文章勛業世莫與京而不知其持躬涉世之　實有切實周詳爲他人所不可企及者本舘覔得篤素堂文集及澄懷園語二書伏而讀之覺大而齊治均平小而周旋動作無不語長心重切理壓心以之作家訓觀可以之作治譜觀亦可洵乎心有所得不同紙上空談也因亟付之手民以公同好印以新鑄鉛字校儲裝釘亦均格外精工每部核定碼洋一角五分諸君子有欲讀先正遺書者請臨本埠三馬足申昌書室或就近向各處申昌及分售申報處購取可也 
[新印通問便集告成] [  申報舘主人啓]  
　　是書爲南沙子虚氏所輯盖亦尺牘之流亞也首列家族票函次爲外戚箋簡由是而通禀尊長友朋贈答門分類别并然秩然凡持身涉世之規慶賀弔唁之節以及信面格式行輩稱呼羅羅清疏無體不備又恐初學家于書中典實未能一覽而知因復搏攷詳稽逐加註釋人苟悉心披覽則飛箋染翰自能右有左宜本舘因取而印之以公同好毎部分裝四本祇收碼洋兩角諸君子有欲以箋素見長者認明本埠申報舘申昌書室或各外埠申昌及分售申報處購取可也 
[弭變策]  
　　治已發之宼易治未發之宼難盖已發之宼隂謀旣露叛形亦彰但使遣將調兵運籌决策布置有法剿撫兼施小醜跳梁尚得立時敉定伸天討而遏亂略其事尙不甚難獨至未發之宼則隂謀尙未盡洩報形尙未昭著若欲下令搜捕勢不能執形跡可疑之人概治以叛逆之罪且此輩潛伏各處黨類旣衆消息尤靈此拿則竄而之彼彼拿又竄而之此譬之大海捕魚長空弋鳥罟網雖施終無裨於實事也然則將姑與休息一任其縱横滋蔓而不爲之箝制乎是又不可一日縱宼數世之患爲虺弗摧爲蛇將奈何此時黨類雖衆羽龔未成苟能嚴爲防範隠爲消弭尙可及早圖功保太平而消伏莽苟但狃於目前之小安而不顧日後之大患恐一旦長隄潰决洪水横流地方之受害者必多與其待其旣潰而始籌堵築勞民傷財奏功不易孰若乘未决之時先籌堵禦之法則用力少而見功多而地方亦可免蹂躪之患孰是孰非孰得孰失不待智者而始知也所謂嚴爲防範隠爲渭弭者盖有數策焉一在講捕務盜賊之充斥由於捕務之廢弛近來盜風日熾舟行遭刼陸行被搶者幾於一出門皆成荆棘如金陵搶絲之案已獲數人山東滕縣盜案甚致鞘銀被刦道員受傷官兵爲所拒傷者至有多名盜黨似此猖獗則平日捕務之廢弛不問可知竊謂封疆大吏正宜嚴飭各州縣整頓捕務縱盜者有誅獲盜者有賞勿蹈因循勿涉畏葸行之旣久必有成效可覩盜風旣息而禍亂卽可隠弭於無形一在嚴刑法刑法不嚴則匪類無所畏懼偶有一二犯案被逮官府不欲多事未嘗澈底根究大率含糊了事匪類不知感恩反以爲官府無如我何由是其瞻愈大其黨愈多駸駸乎造言惑衆藉端生事夫匪類之所以敢於猖獗者豈一朝一夕之故哉其所由來者漸矣目前補救之計惟有從重治罪之一法無論釀成巨案倡首匪類固當立正典刑卽尋常案牘跡涉匪類者亦不得援罪疑維輕之例致使養癰貽患地方庶有豸乎一在廣偵探匪類　跡各處密出黨羽暗通消息較之郵遞尤爲迅速此所以有東鳴西應之勢也而官府則耳目有限偵探未周雖欲先事預防其道無由竊謂宜仿租界捕房規制毎邑各選幹役數人率領夥伴暗中巡察昕宵無閒風雨不更一有聞見立卽報知官府如此則匪類之一舉一動皆在官府洞鑒之中消息旣靈一切防範之法自得預爲之備何致如前此之事前毫無覺察事後徒事張皇哉一在誅土棍凡游手好閒拆梢打架之人平日横行市肆無所不爲一旦風鶴心驚則卽蠢然憑動各處游匪又從而煽惑之勾結之是何異爲虎傳翼乎竊謂欲除外匪必當先靖内匪内匪旣靖卽有外來游匪匿跡圖逞旣無同惡相濟之人自不難收一舉成擒之效昔士會爲卿晉盜遠避子産柄政鄭盜不興豈别有術以致此哉無非於詰奸禁暴加之意耳一在别良莠匪類將謀不軌必先揑造讕言附會謬說冀以煽動愚民彼得乘機起事近來重案迭出洶洶哄鬧動至千人究其人數之所以多者大半係愚民挿足其間至於眞正匪類倡首肇禍者其數尙不甚多辦理之法正宜分别良莠愚民則概不株連匪類則難從末减庶幾民心益固匪類煽惑之計自無所施一在散脅從匪類之中亦有老成新進之分積年老匪怙惡不悛者固非德政所能化刑網所能懾至被誘入僵之新匪資格未深心志未定未必無悔罪投誠之意特官府不設法招致彼亦未肯遽行出首耳今試下一令號有能悔過自新赴官出首者不究已往之愆曲予矜全之路有能密報消息及擒拿老犯送官者分别給以重賞不特宥過且可紀功夫彼之所以爲匪者以計無復之耳今旣原情以宥之且懸賞以招之人孰無心其有不翩然來歸者乎閱時旣久老匪死亡殆盡新匪解散日多終有氷消瓦解之一日此則不費餉需不勞兵力而可措天下於長治久安豈不懿歟凡此數策皆當今必不可緩者振筆書之以貢千慮之一得可乎 
[本館接奉電音]  
　　昨由京友電傳諭旨一道敬謹譯登○五月十八日奉上諭吏部奏獲咎人員捐賑請奬申明例案一摺自來予奪之權操之自上近年各省恭逢恩詔及捐輸保奬人員朕核其情節有特旨允准者有交部議奏者其特旨允准之中有照原官起用者有降等給奬者恩施輕重朕心自有權衡豈能以特降綸音仍聽部議准駁嗣後凡遇各督撫奏請奬叙之案其交部議奏者該部自應援照例章分别核辦若持旨賞給官職及照所議奬叙者該部卽遵諭行不得援照部章瀆請欽此 
[温州消息]  
　　昨日傳聞温州亦有滋鬧之耗緣温州地面盜黨素形猖獗一日官府派兵往捕該盜愍不畏法竟敢爲螳臂之拒官兵大受損傷有數兵致爲該盜擒去盜風之熾如此是誠地方之隠憂也 
[日下咫聞]  
　　鎭守西安等處地方將軍尙爲咨給引見事西安駐防廂藍旗佐領奎陞補協領所遺佐領一缺公同揀得廂藍旗防禦志祥擬正廂紅旗防禦凌瑞擬陪相應造具履歴清册咨給該正陪齎送都京廂藍滿固山投遞以備貴都統查照考騐照例帶領引見○吏部爲傳知事所有揀補内閣侍讀學士一缺本部於五月初十日帶領引見相應傳知各衙門保送之光祿寺少卿田我霖鴻臚寺少卿殷如璋戸部郎中葛寶華顧璜禮部郎中詹鴻謨兵 
 
 

Page 2

 
 
部郎中傅鍾麟刑部郎中馮鍾岱工部郎中趙亮熙刑部郎中王鵬運吏部朗中胡蔭森等於是日寅刻穿紅青褂備帶補褂佩帶荷包手巾齊赴西苑門外六項公所内吏部公所報到以備排班帶領引見勿悞○廂藍旗護軍統領處爲傳知事准承辦右翼前鋒統領處咨以前經本旗揀定護軍叅領等缺定於五月十二日加班帶領引見等因前來相應知照本旗蒙古固山傳知本營前經揀定副護軍叅領列名第一之互管佐領存保列名第三之二等輕車都尉那蘇札普等二員各帶弓張佩帶對子荷包手巾於是日丑刻赴西苑門見右翼承辦人員報到預備帶領引見毋悞○步軍統領衙門爲咨行事右翼翼尉廣忠呈稱右翼步軍營廂藍旗蒙古協尉全福於光緒十七年四月二十五日病故出缺除咨明兵部外理合咨行廂藍旗蒙古都統查照希將該員隨甲吉陞等應支銀米卽自六月起照章一律裁汰○稽察欽奉上諭事件處爲咨報事本處現有應行引見委署主事一排二員於五月初十日帶領引見之處理合預行咨報奏事處查照○欽命貴州正主考丁太史仁長偕副主考勞太史肇光詹吉五月十一日乘輿出都遵驛前往○順天學政周生霖大宗師考試於本月初八日回京具摺恭請聖安并奏陳各屬科試情形於初十日子刻齎赴西苑門交奏事官呈遞旋於寅刻進内備見先就刑部公所與寅僚稍叙寒暄卽由内傳令第一起入　見大宗師遵旨入海跪安畢將試事面陳黼座上復詢以數語敬謹奏對及退值卽回本宅將各屬錄取生前試卷稍加部署封箱彚送禮部備存然後接辦八旗科試後俟七月間再行考錄各屬遺才○戸部爲片行事俸餉處案呈現准銀庫付稱所有八旗步軍營應領五月分兵餉銀兩本庫於本月十二日開放爲此片行步軍營傳知承辦人員於是日辰正赴庫承領勿悞○連日内恩豐倉騐收倉塲撥儲内倉老米二萬五千餘石悉以六七套大車由朝陽門外船上起載裝車拉進朝陽門迤邐進東安門東大栅欄以抵倉厫當卽按袋過斛收儲厫内葢恐車夫潛偷也○新任西安將軍恭軍帥壽交卸杭州副都統入都陛見以便榮抵長安新任本月初九日携瀛眷入京卽回本宅歇宿敬具安摺二分膳牌二分於十一日子刻齎往西苑門分交奏事軍機二處呈遞旋於寅刻詣南海恭俟經奏事官傳旨令於第一起入見上御勤政殿詢以浙事數語軍帥免冠踫頭逐一跪奏宸聽畢退值回私宅 
[金陵火警]  
　　本月十七日十一點鐘時金陵走馬巷任姓以午炊不戒於火頃刻間烟濃似墨熛赤如霞烈烈轟轟幾難嚮邇各叚水龍聞警而至竭力救援藩憲亦親率屬員臨塲保護焚至兩點鐘之久忽雷聲怒震大雨傾盆方謂丙丁神雖有淫威亦當退避三舍矣不料浪滾濤翻之際依然烈燄飛騰直至五點鐘時火勢始殺計延燒數戸其爲禍最烈者爲楊姓楊在行口大街開恒生南貨號宅中贮有皮油數百石付諸一炬涓滴無遺其後街爲千章巷聞有王姓亦同罹是刦云 
[先事預防]  
　　杭垣近有不法匪徒徧貼匿名揭帖布散謡言約期於十六日焚燒教堂紛紛擾擾以訛傳訛居民一聞此言未免心驚膽怯撫憲枕振帥遂由寗波調兵一萬名駐紥會垣以資防衛又傳見省防統領劉總戎曁叅將城守各武員面諭一切大略謂國家養兵千日用在一朝際此流言日起爾等各宜振刷精神督兵防堵毋使匪徒得以乘間竊發則地方受福矣或謂十六焚燒教堂之說或因旌德觀元帥會而起蓋毎年出會定於五月十六日而各色助會爭奇鬥巧今年尤爲熱鬧春初早已料理會事鬥角鉤心無奇不有忽聞憲諭禁止不准賽會不法匪徒因遂附會此事造言惑衆未可知也刻已安謐如常可見省垣重地保衛森嚴卽有匪徒混跡斷不能肆行無忌也 
[崇祠小刼]  
　　安慶城内黄家山有山谷祠焉初九夜鐫刻宗譜之手民煮麵充飢怱忙之際遺火積薪迨至譙鼓三撾忽見火星亂迸經各水龍聞警馳至得以奏手僅燬屋兩椽此外曲廊飛閣依舊帶月延雲殆亦山谷之靈有以呵護之歟 
[閒雲潭影]  
　　江西近因各處匪棍滋閙教堂以致謡言四起幸會城向無設堂傳教者可免滋生事端卽瑞臨吉贑撫建等屬教堂雖不免爲人所疑然仍相安無事不致如蕪湖等處一炬可憐官斯土者其可稍紓憂慮乎○章江於端午日競賽龍舟天光雲影之中忽有鱗之而者騰波夭矯萬人空巷爭往縱觀紅板橋頭時通鶯語緑楊隂裏低映蛾眉眞花月之勝游水天之韵事也旣而錦標奪得得意歸來雙槳疾飛齊逞男兒好身手兩岸之鷺翹鵠　　無不齊聲喝采鼓掌如雷直至日下崦嵫始各興盡而返以視各處之戈矛如戟防衛森嚴者頗覺相懸天壤苟非賢長官休養生息何以得此○豫章有一陋俗凡人小有齟齬好事者必慫恿人茶肆評論舌劍脣槍大肆於小瀹月圑之際古稱殺風景之事蓋莫過於斯矣有某甲者依某宦作跟役娶有一妻一妾不啻饜酒肉交富貴之齊人去春隨宦赴某處履新因將妾寄于義父某乙家乙固某署厮役也未幾甲妻託人接回同處一室河東獅子時露吼聲日前甲因事回家左擁右抱之餘妾訴稱寄住乙家時曾被乙子所輕薄甲怒甚奔往尋乙遇乙子於途扭作一圑揮拳亂擊有詢以何事者甲囫圇吞棗不能措詞乙子亦含糊應之某内固好事者見卽嗾令入某茶肆評理頃刻間招集數十百人費錢十餘千皆令乙子付給次日乙不服又評理於某茶肆所費如其數皆令甲認償再次日甲愈不服又評理於某茶肆其錢無人肯認以致勢不得休幸有自居爲和事老人者斥甲乙丙三人均有不是之處勸令各認一股始得息爭 
[金閶客述]  
　　姑蘇訪事人云日前干將坊讓王廟中聚賭經長洲縣王司馬芝蘭拿獲已列報章是晚升坐花廳提訊陶某供稱監生素來安分今日偶至廟中隨喜並未賭錢司馬謂本縣久已聞名今日目覩爾在賭塲尙容狡賴乎遂着重責五百板陶稱監生體面攸關求恩賞臉司馬謂爾自不要臉與人何干且本縣辦爾賭棍並非辦爾監生陶叩頭如搗蒜再四哀求司馬着改責手心五百下收入所中候吊取監照再核復訊蕭浦氏供小婦人旣作喜孃毎年逢神誕之期須至廟中服事奶奶司馬謂奶奶要爾服事乎着掌頰五百下元一圖地甲徐三供稱小的不敢犯賭司馬謂爾有地方之責該廟雖非爾所管轄亦當隨處留心豈容婪索賭規有心包庇因判令重責一千板徐再四懇求並稱父親身當地甲小的年歲尙幼臀上並無板花司馬謂旣如此着提爾父代責一千板責畢復問曰爾當地甲何人所保答稱鄰圖人所保司馬令傳保人至謂彼充地甲是否爾保答稱是司馬謂然則爾所保不實將爾革去遂立出革條斥革其餘五人皆翩翩年少判令各責七百板荷以巨枷發閙市處示衆閱兩月後始開釋判畢復飭差訪拿該廟道士務獲究懲○邇來胥門内一帶時有口操湘楚音者或二三十人或五六十人成羣結隊背荷小包行過人家進門婪索倘不給與則愈聚愈多門檻堦沿盤踞不散乘機滋擾囉唣不休問從何來則以逃荒對主人無能爲力輒予以數百文日前向某菴住持尼求施捨尼不與未炊許殿上聚至百數十人尼窘甚央隣人調停付與洋缺一翼始各散去又對門十全街王衙忽有男女數十人驀地闖入亦與數百文　去噫光天化日之下豈容若輩如此横行乎深望賢有司設法以懲儆之也○王廢基桂花弄某弁之姘婦某氏素患癲狂平日供奉五通自稱有求必應一日有某營帮帶之太夫人偶抱微疴聞氏有仙水能治之卽往求取服數劑病已愈帮帶喜甚親詣拈香酬以　蚨二十翼氏卽在門前竹竿上高掛小旗任意摇唇鼓舌癲狂之態難以形容一時愚夫愚婦之流踵門而求看香頭關亡者異常擁擠當此四方多故會匪滋閙不堪而尙容此等狂徒任意妖言惑衆不知有地方之責者其眞充耳不職乎 
[故藩仙逝]  
　　前浙江藩司許星臺方伯奉旨來京另候簡用遵卽交卸篆務航海北上行至通州偶抱採薪之憂暫寓介弟筠庵倉帥署中延醫調治旋以署中多所不便移居清凉庵延至五月初四日逝世享年七十有二生有子二二人孫二十七人均留寓上海初六日大殮闔城文武印官及海運委員浙江糧道江浙海運總辦委員咸往奠祭 
 
 

Page 3

 
 
[北通近事]  
　　五月初四日倉憲會同坐糧廳開庫支放節賞及漕務雜欵共銀十萬兩○初五日倉憲循例停騐一日○天久亢旱官員疉次祈雨農夫尤望澤情殷至本月初六日隂雲密布大雨滂沱周圍百餘里中均旣沾旣足農夫咸額手稱慶曰轉歉爲豐咸賴一塲好雨云○端陽佳節人家皆携帶孩童登城之東南隅文昌閣遊眺某姓童從城頭墜下陷下菜園井内竟至名登鬼籙亦慘矣哉○八里橋搶女一案已紀報章嗣由州署捕役在京城購覔眼線訪獲被搶之女及車夫馬夫店主一併送案嚴訊據女供稱遇事前數日初更時忽有賣菜傭張秃子闖入臥房以求飲爲名肆意搜索越二三日鼍更三下劉復身穿藍袄褲手持燈燭率領數人持刀禁止聲張將女裹以包袱擁至門外馬上行至八里橋有轎車守候復將女裝入車中拉至京都某客店店夥李某之兄在京營當差見來歴不明意欲拿捉有劉三者帶女至他處經過數處均不識地名後聞捕役四下嚴拿始將女送回店内隨卽遠颺劉見人証俱全無從諱飾供出回民滿三賄令搶刦又供出劉三以販賣婦女爲生問官勒限比捕拿劉三歸案訊辦但不知鴻飛冥冥能入弋人之手否也○本月十一日倉憲提騐浙江第二十二起漕糧頭船剥船戸某甲因扛夫踏破臥蓆遂致兇毆復拉至船中捆其兩手縛於將軍柱上頭上以錨索壓之兵役令其釋歸船戸兇惡性成不但不服且聲言必置之死地而後已營兵正在馳禀營總時扛夫之母已奔赴官船喊寃一時岸上人山人海聲勢洶洶倉憲片請林刺史來壩彈壓當將剥船戸弟兄二人拘獲復由船上搜出洋鎗扎鎗鐵斧虎頭刀刃上均帶血跡想須盡法以懲也○自冬徂春城廂五粥廠及鄉鎭各粥廠毎日煮粥散給飢民活人無算刻下二麥已熟農事方殷貧民日得工資七八百文卽可餬口各粥廠因一律停放以免經費不敷○十二日倉憲提騐山東粟米十票是日山東粟米掃數報完 
[誠求雨澤]  
　　仁濟善堂於十九日起延羽士十三衆薰壇虔求雨澤兹悉昨早道憲聶觀察右營劉叅戎海防劉司馬邑尊袁明府英法兩會審蔡太守葛同轉均駕臨拈香求沛甘澍至下午已有雨意想各官紳如此誠心定能感格上蒼也 
[發引盛儀]  
　　原任閩浙協鎭王錦堂總戎僑居滬城大南門内俞家弄總戎殁後其夫人謝氏亦相繼而亡昨爲發引之期十二點鐘時靈柩俱用獨龍槓以十六人舁之前導除旗鑼傘扇外有灣號鑾駕誥命亭香亭容亭祭亭頂馬對馬馬執事整齊嚴肅聲息全無繼有蘇松太道提標右營提標水師營各親兵分執洋鎗大旗列隊護送最後爲德政牌萬民傘及僧道等人孝子孝孫則在柩前孝幃内步行由公館過太卿坊唐家弄虹橋三牌樓邑廟前四牌樓彩衣街出大東門迤邐往製造局左近會館暫厝沿途觀者熱鬧非常 
[緝獲拐犯]  
　　日前葛蕃甫同轉因訛言時起特飭會捕局線勇頭目嚴頌眉率帶通班線勇往附近各鄉鎭分投查緝嚴自滬啓行先至南翔鎭見市上亦有匿名揭帖立時揭下查訪匪徒已無蹤跡地方亦安謐如常遂赴嘉定安定北川沙婁塘羅店大塲鎭江灣等處一路偵緝行至羅店鎭鄉民方賽龍舟觀者雲集並無外來游勇混跡在内歸途見鄉人某甲衣履樸陋携帶幼孩乘小車前行幼孩服飾齊整似非生長蓬門甲見後面有車隨行頻頻回顧嚴見而疑之綴行不止至大塲地方前臨長河石橋横焉甲恐顚越下車而行幼孩則置車上一若不甚愛惜也者嚴愈以爲疑上前喝問甲尙巧語花言意圖搪塞在袋中檢出字紙一包正欲抛去被嚴所見奪而視之係販賣小孩身契兩紙計價洋廿六元未塡得主姓名下載王茂卿出賣孩兒等字樣嚴詳加詰問甲自言姓王名茂和茂卿係别字也幼孩係螟蛉子帶往新閘地方桂仁甫所開之竹行内爲學徒嚴遂將王茂和及幼孩解送新閘巡防局章委員卽飭地保局勇同往竹行拘拿桂仁甫及去時桂已聞風避匿旋將王茂和及幼孩帶至葛同轉公館詰訊之下幼孩供稱姓顧名桂泉年僅七歲父親顧忠元現在太倉爲皮匠人咸呼爲皮匠阿二此次隨同父友周煥至羅店看龍舟中途走散被王茂和領來同轉以王茂和拐騙幼孩情殊可惡着送捕房管押幼孩飭嚴帶回安置聽候質訊嚴之往各鄉鎭也本爲緝匪起見今匪徒尙未緝獲却於無意中獲一拐犯譬之探驪雖未得珠然得一鱗半爪亦足以解嘲 
[上海縣署瑣案]  
　　俞和田控趙家喜覇持工作袁海觀大令飭提研訊俞訴稱小的在源順茶棧當工頭趙係小工竟爾出頭硬覇並唆使各小工一律停止屢次經人理勸無如一味恃蠻是以來案控求恩斷趙供稱小的係徽州人在源順茶棧執炒茶之役不敢覇持叩求明鑒大令以趙行同無賴喝令笞責趙一再求恩大令謂本當懲辦姑格外從寛着具安分改過切結始准開釋○陳鼎科控鄰人朱阿華硬佔弄基袁大令升堂提訊陳遣子楨嚴投案訴稱家在治下三林塘弄基由父親購買計地三尺有餘邇被朱硬佔求恩公斷并將契據齎呈朱供稱弄基係小的之産亦有契紙呈電大令察閱兩造契據載明公同出入遂謂現在仍照原議公同出入不得擅自爭奪並著原被各具切結 
[英界公堂瑣案]  
　　包探黄四福禀稱押犯陳金和被同押犯人王星生何忠太將洋鐵皮割傷頸項因之一併解案三百十六號華捕禀稱昨夜小的聞班房内極聲呼救急往察看則小　餅卽陳金和頸項已血流如注急吹號呌經三道頭西捕及西包探聞聲齊集向之查究陳稱前者王何毆擊朱福林捕頭得知將王何另押小班房内王何疑由我告知意圖報復此刻我已安睡王何突至臥處用洋鐵皮割破頸項云云小的隨在地上拾起洋鐵皮一條今特呈騐陳訴稱王何突如其來由王持洋鐵皮割小的之頸何則扭住小的之辮肆意兇毆小的左手受傷拉落頭髮不少朱供稱小的奉判管押捕房王何勒索規費小的無力應付致被兇毆由捕頭訪明將王何另押小班房内王何怪陳向捕頭告訴是以行兇王何均不承認訛詐行兇蔡太守騐明陳頸項受傷問王何曰爾等旣未持洋鐵皮割陳之頸項試問其傷何來答稱陳自已割傷問陳因何自已割傷答稱陳在押所異常兇横小的屢受其虧深恐禀明捕頭因先割傷以圖挾制太守問華捕曰爾聞喊救後可曾見王持洋鐵皮割陳答稱被割時小的確未目見陳稱其時小的已睡餘犯亦皆黑入甜鄉忽覺頸間痛不可當驚起視之見洋鐵皮尚在王手何卽將小的扭毆惟押犯董金華適在出恭得以目見太守飭捕頭帶董至案研問董供稱昨夜小的方在大便忽聞陳呼痛察看時王何正與之爭扭至用洋鐵皮割陳亦未目見太守判令將王何照原斷加押一月連陳朱董三犯均交捕房帶回送陳至西醫院醫治○包探顧阿六禀稱朱義文蔣九香投捕房報稱戎阿寶誑去鋪盖衣服質錢小的因將戎拘案朱訴稱小的係寗波人來此思作小工戎言可薦至某洋行作工囑將鋪盖衣包預備同至行中及小的約同前去戎言小的鞋帽破舊不堪恐西人見而生厭隨入某茶館言代小的照料衣包鋪盖囑小的去購鞋帽及購得復至茶館戎已不見鋪盖衣包無着矣今得尋見知已質錢蔣九香訴稱小的亦受戎之騙致被將棉被布衫質去叩請訊追戎供稱小的係紹興人向在某洋行當出店今已失業多年年老無依不得已而出此下策蔡太守判令笞責二百板備文遞解回籍并勒令將質票繳案以便分别給還○包探徐雲香禀稱楊炳顯被薛三寶毆傷經小的拘薛送案楊訴稱小的係浦東人前在瑪禮遜家當細崽旣而因病辭歇昨夜在相識之花烟舘鴇子處薛突糾黨到來喚小的出外卽被拳打脚踢致胸前傷重吐血薛供稱小的亦浦東人現在禮查寓客處當細崽有禮查主人所用天津細崽阿蘇及寍波細崽錦堂商同毆楊小的雖與同行並未逞兇助擊蔡太守驗得楊受傷屬實問因何起釁答稱小的雖知薛之姓名素不往來毫無仇怨問爾知阿蘇錦堂其人否答稱薛先喚小的出外肆毆尙有二人帮兇不知名字問究竟因何起見豈有平空被毆之理答稱薛至捕房言因酒醉之故問包探曰薛在捕房曾供出酒醉毆楊之語乎包探禀稱有問薛曰爾是否醉後悞毆答稱小的雖已酒醉並未毆楊太守謂然則毆楊者阿蘇錦堂二人乎答稱是問爾知阿蘇錦堂因何毆楊答稱不知太守飭薛央妥人保出俟傳阿蘇錦堂質訊核辦楊投西醫院醫傷○樂全明訴稱小的在 
 
 

Page 4

 
 
某洋廣貨店當出店昨日下午挑火油燈罩及燈壳出門突被董七郎東洋車碰碎若干值洋一元數角小的恐遭賠累扭董索償董非但不依反將小的毆擊董供稱小的係崇明人拉車誤碰不敢行兇如今情願賠償叩求恩宥蔡太守判令繳洋一元給樂○包探孔阿才禀稱小的緝獲竊賊朱阿金起到水烟袋錫器布衫及零星什物詰知失主共有五戸今特送案請懲陳阿大李永昌趙永明錢方氏董仁卿均投案請領原贓朱供稱小的連竊五家衣物實係一時貪小所致以後不敢再犯矣蔡太守判令笞責一百板發捕房管押三月起案之贓給五失主分别認領○包探陳阿九禀稱小的緝獲竊賊張仁莊起到花盆木桶布衣及零星物件查得失主共有五戸均已認明贓物今持解送案下盧菊亭趙阿六及振豐號泰來行出店甲乙二人某西人傭工某丙均請領贓張供認行竊該死叩求恩恕蔡太守判令發捕房管押三月贓給五失主分别認領 
[法廨停訊]  
　　禮拜四係法公堂訊案之期因葛同轉别有事務知照捕房停訊一日 
[法捕房瑣事]  
　　通裕槽坊控胡雲溪沈仲華盧錦紅等持僞油單冐取荳油經葛同轉訊明情節又將三人供出之毛田慶拘獲管押已詳前報昨晨法捕房包探又將通裕已歇之夥包某拘獲包卽揑造僞油單之人也當卽送入捕房管押○某甲手持番佛十餘尊向某花烟館領略風情渭此良夜給以番佛一尊鴇婦往錢店估看謂是銅質向甲掉換甲又取一尊付之估看之餘仍以爲贋鼎甲反覆辯論致相口角被巡街捕查知恐甲身畔之洋均是銅物將甲拘入捕房管押○有似家丁模樣者前晚至孫家弄花烟館門前踱來踱去賣弄風騷烟妓嘲之曰客若有不動尊則温柔郷中原不禁人輕薄否○一味唐突莫怪老孃動火由是兩下紛爭喧鬧不已經　婦出外鳴捕將其人拘入捕房押候解訊○小烟間夥某前日向碗攤上硬賒磁盆十隻擺攤者不允當卽鳴捕將烟間夥扭入捕房昨晨捕頭訊得事甚細微諭令如數給價卽行釋放 
[正字]  
　　昨登張延記茂清大善士惠助恒濟戒烟局已丑庚寅兩年月捐毎月五元連閏實二十五個月悞作三十五個月合亟正之 
[輿情感謝]  
　　聖主施仁首及窮民之無告大賢論治曾言疾病之相扶誠以濟困扶危功爲最大仁民愛物事不虚談倘能救得一人自可超乎衆善也敝堂興辦善舉業已有年冬則給粥施衣夏則贈醫捨藥恒年經費按月施來荷蒙善士之鴻恩拜諸君之駿惠實屬有加無已敢不實力奉行迭經刊列報中想必備登座右兹由五月初一日至十五日荷蒙遠近諸大善士慨助共收到英洋四十二元九角對開洋二元錢一千一百文又蒙各善士惠助施藥洋四十元零六角三分解囊拜賜罄楮難宣同人等繕列清單請登報謝公事餘閒偶稽近論聽輿人之頌奚啻千萬口碑詢感激之盡是幾行心版是雖臚陳大德不如備述輿清直書報簡以當頌禱上海虹口元濟善堂同人等謹啓 
[賑米解津]  
　　敬啓者敝所奉辦順賑棉力滋慙去冬募有棉衣萬餘千件陸續解津散放而銀欵無多難　接濟嗣於前月捐購白米一千石由和興公司飛鯨輪船裝解三百石怡和洋行北直隷輪船裝解二百石招商局拱北輪船裝解三百石又日新輪船裝解二百石統交天津工部關驗收禀請尹憲散撥災區承蒙公司洋行招商總局顧念賑需免收輪船水脚銀兩有以助益捐貲仰見好義急公同仁一視感恩佩德異地同情惟是被災較重待賑仍殷卽擬集捐續解還須衆力共擎伏求巨室豪商憫涸　之未蘇好施不倦得此仁漿義粟集嗷鴻以得食全活良多行善及時深有望於仁人君子修德獲報允必符於華祝箕疇祈登報章遍告同志幸垂慈念速沛恩膏不勝翹盼拜禱之至上海鐵路橋廣益堂内籌辦順天賑捐戴嗣源等謹啓 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海虹口白大橋北首元濟善堂施醫給藥一文愿第十二次清單]  
　　聨甡銀爐謝廣濩英洋十元高易公舘陳仲譜翁來横濱許應西洋五元陳麗生三元鮑儀亭林比泉靈香甫許姚氏四戸各二元楊符三陳康平陳紫階三戸各一元○志成信來善德堂星聚堂二戸九八元二兩一錢三分四厘合收英洋二元九角錢二十文○劉氏洋五元江右謝李氏一元謝温氏小記謝温氏無名氏雙竹村氏無名氏六戸各一愿全年合洋二元錫山含記壽兒天祐各三愿二月至十二月合洋二元金陵無名氏一元廣芝舘對開二個管令號鄭阿根李耀堂三戸各一愿全年錢一千零八十文○以上共收英洋四十二元九角大錢一千一百文對開二個○又李祐之翁來紅留書屋洋十元李愼遠堂洋十元劉氏保合家平安洋六元高照英還願資移洋四元李高雄洋三元六角三分黄子如梁氏二戸各二元錯中錯胡　氏劉氏三戸各一元○以上統共收英洋八十三元五角三分合併聲明 
 
 
 

Page 10

 
 
   
 
