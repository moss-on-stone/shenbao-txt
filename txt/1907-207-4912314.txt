# 1907 - 207 - 4912314

 

Page 1

 
 
   
 
 

Page 2

 
 
宫門抄 
　　六月二十二日召見軍機澤公寳熙 
論說 
[駁浙吏對於秋瑾之批諭（通）]  
秋瑾因株連而死。旣無口供又無證據。時人莫不冤之。蓋始則株連無辜。爲陞官發財之計。繼則煆練周納。爲文過飾非之謀。夫欲加之罪。何患無辭。箠笞之定無求不得。今觀浙撫對於同仁學堂監督之批詞紹府對於士民之示諭。强辭奪理。護短飾非。此雖足以上欺九重。而不足以下欺黎庶。援據其說。一一駁之如左。 
[一駁浙撫對於同仁學堂監督之批詞]  
　　原文曰查拿匪徒搜起軍火原爲保衛地方治安試思此次秋瑾與竺王等糾衆謀叛設非先期拿獲則數日之内紹城靡爛豈堪設想按秋瑾一弱女子。萬無通同竺紹康王金發糾黨謀斃之理。卽使有之亦。不過拿一秋瑾而止。何必查搜大通同仁等四五學堂。以致人心惶惶。學生敎習相與逃竄。其不幸者被鎗而死。所謂保護地方之治安者。果如是耶。如是而曰保護地方治安。吾恐地方之不。堪受其空言之保護而治安之期且無日矣。 
　　原文曰陳道委奉查匪雖有查搜軍火之權輕信揭帖未免操切而該敎員等雖被拘拿業經府縣訊明釋放乃該敎員等猶以無故受辱來轅禀訴謂設有奸徒預藏軍火搜有實據百喙難辭等語殊屬意近挾制按陳道挾搜查。軍火之名。騷擾學界。則以　其罪可輕。而敎員等。以無故受辱據理力。爭則以爲意近。挾制。陳道旣輕信揭帖。難免不輕信預藏。然則爲敎員者。應爲搜查軍火所當。拘而搜查軍火。應有騷擾學界之權力。萬一奸徒預藏軍火。查有實據則該敎員亦。應如秋瑾之就首以誅。而欲據理力爭。則卽擬以意近挾制官長之罪加之。噫爲敎員者。難乎免於今之世矣。 
　　原文曰如果並未附和匪類雖有私藏紳商學界亦自有公論即府縣亦詎能不訊而誅且推其所言則嗣後搜出軍火皆可以私藏二字抵賴按如公論果有足憑則。秋謹可以不死。敎員等絶無通冋。尚被意外之拘執。故浙省紳商。學界均以緘口爲戒。而不敢罔發一言。公論可以有無。而身家焉能不保。設有奸徒預藏謀害。惟有引領而誅。今黨禍尚未及身。不妨縱觀壁上。且謂嗣後搜出軍火。均可以預藏二字抵賴。反是以視。嗣後如有搜出軍火。均可以私藏相加。而虚實之間。亦不必辨如謂府縣詎能不訊而誅。則秋雨秋風之句。是否可據爲罪案。 
[一駁紹府對於庶民之示諭]  
　　原文曰武義縣獲匪夏李唐等供出黨羽　衆内有趙洪富在紹興體育會司帳勾結大通學堂黨羽當時密訪果有女匪秋競按如是則秋競之通匪。並無武匪口。供之實。證且武。匪欲圖謀不軌。而乃結連一學堂之弱女。子旣非情理所當有。而姑作。此糢糊影響。之語。曰密查果有秋瑾其人。其不可以爲秋瑾罪者一 
　　原文曰在學堂内搜出九嚮快鎗四十餘枝十三嚮快鎗一枝夾弄内搜出彈子多顆按此種軍火。果然搜出與否。固不得而知。卽有之矣私藏與爲他人預藏亦不得而知。且旣爲體育會必有槍械爲之演習。以體育演習之鎗械。而即據以叛逆之實證。然則今日之開體育會。及在武備學堂者危矣。其不可卽以爲秋瑾罪者二 
　　原文曰在其手中奪得七嚮手鎗一枝裝有子彈可見秋競圖謀不軌在在確有實據按秋競卽使爲匪萬無裝有。子彈之手鎗常懷在身邊之。理詎知人之來捕而故懷之以實他人證據耶。而曰秋瑾圖謀不軌。在在皆有實據。無論以上數。舉是虚是實。尚在不可。知之例。卽是實非虚。而絶無口供安知非奸徒所預藏。怨仇所謀害員弁所買功。古有莫須有三字以興大獄。而今竟以秋雨秋風愁煞人七字以爲罪案。者是則何人不在當死之例矣。其不可爲秋瑾罪者三 
　　總之秋瑾一獄浙吏勢成騎虎莫可挽回在浙省紳商學界恐被株連。不肯干涉。夫秋瑾之死不足惜而當在預備立憲之時代。竟聽一班昏墨官吏之作威作福而政府不派大員爲之調查。以敗壞預備之基礎爲足惜秋瑾之死無足異。而當在預備立憲之時代。竟聽一班昏墨官吏之作威。 
 
 

Page 3

 
 
作福。而地方之紳商學界竟不發一言以訟其誣。致敗壞預備之基礎爲足異。 
專電 
[電一北京（廿二日午後十點二十分）]  
　　駐美梁使電告外務部美定新例華人入境須納潔凈費五十圓請向駐京美使柔克義拒駁（愈） 
[電二北京（同日午後十點二十分）]  
　　留東學生方世鈞沈鈞業等蓄意冋華爲徐錫麟復仇政府已電駐日楊使密探動靜得有潜回確耗赶將所乘船名飛電各關守候截拿（皮） 
[電三北京（同日午後十一點）]  
　　落第舉貢聨求都察院代奏免繳捐免年限銀兩已奉批准（大） 
京事小言 
　　外務部近日奏保丞叅六人聞署俄公使胡惟德駐美公使梁誠和會司郎中吳品珩道員高而謙四人均在其内其爲外交家之出色　才乎抑大運動會之優等學生乎明眼人必能辨之 
　　民政部尚書肅邸以警察一部與司法行政皆有關係非有完全之人格普通之學問斷難期其妥善昨與各堂憲商議擬在警務學堂内選派學生若干人出洋學習警察以備敎習部員之選然吾有一言敢爲肅邸告者此等學生可使爲敎習爲部員斷不可使爲會辦 
　　大理院堂憲以本院司員於裁判一事未必盡合機宜非切實查考不足以求進步擬卽揀派司員赴日本裁判所參觀審判以資練習大約七月終卽可飭令前往然僅一參觀焉而謂卽可盡合機宜也吾斯之未能信 
　　日前醇邸召見時奏陳立憲　體宜求詳不宜求速嗣後大臣召對遇有條奏事件應准盡言無隱以罄所長並請准令各衙門司官論班謁見政府討論政治以便考察才識免致有所隔閡此一舉也其效果與各部傳見司員吾知無以異焉 
　　政府日前電致河南巡撫張中丞略謂近聞睢州一帶又有馬賊出没無常商民驚惶殊甚務請派兵駐紥要隘切實彈壓以安地方云云吾知十數日後張撫必有復電到京必曰睢州一帶已派員確查尚稱安謚堪紓　系等語内外相蒙大抵如此魯撫浙撫之復電皆前例之可援者也緊要新聞 
[雲南死絶會之宗旨大理]  
　　近有游歷雲貴等處者投函本館云滇省紳士因雲南一省内訌外患危在目前而政府不問不聞遂組織一會名曰雲南死絶會聞陸續入會者頗衆兹將其開會時演說詞錄下我雲南省以人口地理而論不遜粤湘當道咸之時杜逆爲亂我雲南漢人高竪紅旗與回匪作激烈之戰鬥者二十年皆我雲南自結團體自派兵餉北京政府未帮一兵出一餉彼時尚能獨立豈今反不如昔從此我滇民當結大團體凡内政外交問政府能否保護如能保護悉從命令聽其約束否則請政府申明雲南一省非我中國領土得失不能牽涉政府則我雲南人當人人發愛國愛種之熱腸將口□鐵路挽回自辦將□□鐵路强硬贖回俟我民氣充足發五百萬之　絶國民兵奪回□□等地以顯雲南人之威名若　不成約起我千餘萬之雲南人同日同時同歸一燼同往西方凈土以免效□□諸國爲牛馬奴隸見笑外人故今日吾會之宗旨當以死絶爲目的云（丁） 
[甬郡指名嚴緝黨人寗波]  
　　甬郡當道昨奉浙撫張中丞密札謂有革命黨許□□携帶家眷並黨羽我人由内路來浙意圖潛入寗波宜嚴飭地方文武一體嚴行防範等語現寗道喻庶三觀察特派寗防營戴管帶率勇一隊浙提吕道生軍門特派十一隊謝管帶率勇數哨分投各處嚴密巡緝（躬） 
[日使忠告政府速興海軍北京]  
　　日前駐京日本公使與慶邸會議事件謂中國政府久議振興海軍迄今未見舉辦若再因循不但内亂蠭起可慮恐列國亦將生心請速實行整頓以壯貴國聲威慶邸聞言深謝該使美意己催鐵尚書等作速籌議矣（益） 
[陸軍部議定軍政大綱北京]  
　　　軍部各堂近日會議整頓軍政事　聞巳議定最關緊要者有　大綱（一）重定軍事行政機關（二）速籌海軍制度（三）明示軍事敎育方針（四）選派貴胄子弟出洋入伍（五）籌備戰時計畫以上各項俟蔭午樓侍郎入京後卽可次第辦理（丁） 
[學部奬勵小學敎員出身北京]  
　　學部近因各省 
 
 

Page 4

 
 
小學堂教員不得其人特擬有檢定小學堂敎員章程凡充小學堂敎員者必由各提學使檢定一律作爲貢生俟盡義務後再由各提學使送部攷試酌定分數等第以訓導等官錄用不日卽將入奏（皮） 
[郵傳部招考落第舉貢北京]  
　　郵傳部現將招攷各省落第舉貢充當本部錄事凡落第舉貢年在四十歲以下者取具各旗圖片或同鄕京官印結赴該部承值所報名聽候考試惟專限此次保送落第者方得與試此外概不收考將來一經取錄隨卽到部供職三年開保一次以七品小官用（提） 
[京師鴉片專賣章程之内容北京]  
　　民政部籌撥巨欵議設鴉片專賣局曁議定專賣章程各節迭誌前報兹探得其章程之内容有最關緊要者七條（一）設總局於京師（二）禁止私運十藥（三）商明提署凡外城門均由提署稽查（四）火車到時由崇文門監督稽查（五）城内外由巡警總廳稽查（六凡洋藥局之洋藥由總局買收（七）吸烟者均給牌照注册（西） 
[港商紛紛攻訐粤路公司北京]  
　　昨紀港商陳賡虞等電禀郵商兩部攻訐粤路公司違背商律一則兹悉同時又有香港商人鍾廉臣譚念　等　禀外務郵傳兩部謂粤漢鐵路皆私人盤踞顯違商律此次公舉皆係往日私票衆情不孚請奏明派員查辦以維路政云云現外郵兩部尚未答復（句） 
叔子曰以數千人之公舉而謂違背商律以一二人之私意而請維持路政是非黑白豈待贅言所懼者粤路成敗關繫全局挾個人之私嫌忘全國之大局恐徒爲坐觀成敗者所竊笑耳 
[新簡李使到東之布置北京]  
　　學部李左丞家駒被簡駐日欽使兼留學生監督後監督名下之人大略已經派定副監督　范源濂卽張祖廉課長爲周培炳支應爲夏循坦醫官爲劉富槐惟有張之綱程學鑾二人尚未派定而其對待留學生之法則據右丞親對人言一俟抵東即當令各省留學生各舉代表數人輪日接見商辦一切以免上下隔閡且臨事不致羣擁而來人多言雜云（西） 
淞滬要聞 
[關讞員議復公廨添改章程]  
　　公廨關太守奉滬道飭議會審公堂添改章程已誌昨報兹關太守禀復略謂洋涇浜設官舊章本極簡略多須改定惟英使以現行成規四字賅之語涉含混至拿人知照領事簽票男犯送押捕房兩項之外所有公堂現行章程應如何酌量訂正之處統候裁奪其英使所言第六條辦法内堂諭一節查公堂早堂堂諭均係當堂判斷並不另行宣布會審堂諭向係由中西官商定後繕冩四份一份留廨一份送會審西官兩份分給原被告其原告一份送由該管領事轉給被告一份亦由廨役逕送並不會同捕房此係頒發堂諭現行章程英使所言當係誤會查堂諭爲裁判之權警察不能干預若如英使所言則公堂頒發堂諭廨役亦須會同巡捕奉行是以警察而干預裁判之權似多窒碍謹將公堂近年通行章程錄呈伏祈核奉（章程錄左） 
一中國官告示須由領袖領事及工部局簽字方能張貼 
一各項訟事兩造須扭送捕房轉解公堂如逕扭公堂捕房卽指爲違章一刑名案件雖華人控華人亦歸公堂判斷惟錢債案件則提歸晚堂華官獨訊 
一刑名案件雖兩造均係華人准延律師到堂辯護惟錢債案件歸晚堂訊判者律師不得干預 
一提傳各票均存捕房不存廨役之手 
一除提傳發封各票須由領袖領事簽字外所有著保曁查理等票均無簽字亦不會同巡捕 
一定罪發押之犯半年以上收押西牢半年以下均押捕房 
一公堂判定案件除刑名外均准上控現各陪審官擬以二禮拜爲限能否照辦尚須請示遵行 
一會審案件現列一表中案今日未結明日續審必俟甲案審結然後另審乙案倘甲案有須補傳人証需稽時日未能一氣審結者始將甲案移入表後另審乙案謹查此案係新定章程爲清理積案起見現各領事均已簽字亟須照行（表） 
[農工商部札江浙漁業公司文（爲擴充漁業事]  
　　案據駐紥横濱領事吳仲賢申報内稱漁業一端與我國海權有密切之關繫微特直東各屬濱海　區幾若犬牙相錯卽閩粤洋面亦與臺澎近鄰亟當嚴定防維誠以海產各物人所同嗜銷路本極暢旺即有臭腐之品亦足製肥料以培養地脈近設水產學校十所羣相研習以期精益求精計一年所獲其值頗鉅約有三千餘萬元華商運以出口者一年所值約四五百萬元爲今之計宜將南北各漁業分三大段以管理而整頓之奉直東爲一段江浙爲一段閩粤爲一段各立水產學堂研究水族若何長養網罟若何美善醃製若何適宜並測繪詳圖使各省疆臣嚴守其區域乂由南北洋兵輪隨時遊弋保護勿任他人越雷池一步中國航海利權幾被他人占盡豈忍再棄漁業之權等情呈請查核前來查沿海漁業各國皆視爲關繫海權最大之事中國瀕海地方延袤七千餘里亟宜切實提倡逐漸擴充以期保我固有利權該領事所呈各節不爲無見爲此札飭該公司遵照辦理（下略）（懷） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[直督袁世凱奏天津地方試辦審判摺]  
　　奏爲專設審判先由天津地方試辦使行政司法逐漸分立恭摺繕單仰祈聖鑒事竊臣伏讀光緒三十二年九月二十日上諭刑部著改爲法部專任司法大理寺著改爲大理院專管審判等因欽此又十月二十七日大理院奏請釐定審判權限一摺奉旨依議欽此查大理院奏原審判權限其設在外省者曰高等審判廳曰地方審判廳曰鄕讞局各有限制秩然不淆臣維司法獨立萬國通例吾國地方官兼司聽斷救過不遑近今新政繁興諸需整頓亟宜將司法一事分員而治各專責成以漸合立憲各國制度但勢成積重若一旦同時並舉使劃然分離則法官旣少專家布置亦難藉手惟有逐漸分析擇一二處先行試辦視情形實無窒碍然後以次推行臣于上年迭飭天津府縣曁諳習法律並法政畢業各人員擬議章程稿凡數易至本年二月初十日始克成立現經試辦數月積牘一空民間稱便謹將詳細情形爲我皇太后皇上縷晣陳之此項審判係從天津一府試辦而一府之中又先從天津一縣試辦於變通舊法之中寓審愼新章之意天津縣審判名爲地方審判廳天津府審判名爲高等審判分廳又量分天津城鄕匀設鄕讞局四處期與大理院原奏脗合以爲法院編制之先聲所有兩廳及讞局辦事人員就平日研究讞法曁由日本法政學校畢業回國之成蹟最優者並原有府縣發審各員先令學習研究試驗及格按照分數高下分别派充故人爭濯磨尚無濫竽充數之事此設置廳局選用官員之實在情形也各國訴訟民刑二事辦法迥乎不同蓋民事祇錢債細故立法不妨從寛刑事繫社舍安危推鞫不可不愼日本刑事案件多由檢事提起公訴以免冤獄而省拖累釆取此制可期庶獄之敉平而舊日之借端訛詐及骫法私和等事亦即不禁自絶至起訴之後所有搜查証據逮捕人犯必非一二承審官所能爲力是以特設矛審一官以爲承轉機關蓋旣經豫審則案中節目必己成竹在胸然後移送公判衆証確鑿供招較易此愼重刑事之實在情形也廳局雇用之人皆由招考而得冩狀錄供整理公牘則有書記生收受民事訴狀遞送文書傳票則有承發吏搜查逮捕執行處刑則有司法巡警以上三者皆優給工食嚴杜需索其人証到案向與書差雜處殊易滋弊乃爲之設待所分紳商平民婦女三室以示區别其緊要人犯之尚未定罪而礙難保釋者爲設管收所准其親友到所省視送食無力者由廳酌給錢文所中掃除潔凈並灑避疫藥水以重衛生此用雇役及設待質管收等所之實在情形也從前酌收訟費定數太多且徵收于結案之後往往延岩不繳無法傳催今變通舊章一切狀紙由廳發賣每紙制錢五十文並遵章貼用印紙方予收理此外承發吏規費俱限有定數交廳存儲務使酬其奔走之勞而較從前書差等費民力已輕倍蓰旣有畫一章程絲毫不容出入是以行之數月民間翕然從風良由費省而事便無從上下其手此明定訟費之實在情形也向例外國商民控告華人事件類皆先赴領事衙門投禀再由領事轉交關道或由關道自行訊斷或發交縣署判决開廳以來由縣署移交曁關道發交以及洋商徑自來廳控告者己斷結十餘起外人于過堂時則脫帽致敬于結案時則照繳訟費悉遵該廳定章亦有不先赴該國領事投禀而徑赴該廳起訴者維司法獨立誠未易一蹴而幾但旣辦有端倪則此後之進步改良尚非難事至目前府縣雖不專親審判而仍兼廳長之職亦因報案文移旣用守令印信且一切布置建築不能使府縣不任責成應俟法部頒有新章再行遵守蓋弊當去其太甚物有開而必先臣仍督飭在事各員始終勿懈以期仰副聖朝矜恤庶獄之仁所有天津試辦審判廳章程理合繕具清單仰懇天恩敕部立案施行謹恭摺具陳伏乞皇太后皇上聖鑒訓示謹奏奉硃批法部知道單併發欽此 
内治部 
[鄂省鴉片專賣章程入奏武昌]  
　　鄂督張香帥近與督辦膏捐柯遜庵侍郎會議鴉片專賣章程總綱十五則細目百餘條刻已繕具清單將次入奏（今） 
[奏報江省國民捐收數奉天]  
　　上年京津一帶倡辦國民捐一時上自朝官下逮販豎莫不輸納恐後黑龍江僻居邊徼風聲所播商民亦罔不爭先上年經將軍程德全捐銀二千兩分巡道秋桐務捐銀五百兩以爲之倡現計各城各屬總共收進官商旗民各捐銀九萬一百三十八兩四錢一分中錢一萬三千零一十五吊二百二十文銀圓四百九十六圓俄銀五百六十八盧布七甬業由東督江撫將此項捐欵暫交商會存儲專候部撥一面將收捐數目專摺具報（具） 
[札飭收漕洋價不准抑短蘇州]  
　　蘇藩陳方伯日前札飭江陰縣略謂民間完納漕糧洋價不得抑短愼勿如前令潘宜經之每元抑低錢一百餘文不特民間怨聲載道併於政體大有關繫自後務須悉照市面不准少有參差云（必） 
[禀結新漲灘蕩案之督批蘇州]  
　　商務議員陸觀察日前將議結南匯五團新漲灘蕩一案禀奉江督端午帥批示云據禀南匯五團新漲灘蕩爲數甚鉅現在該處普濟堂董佃陳初儒等情愿備具重價贖田繳租加籌報効併認捐學堂經費似可息訟興學本部堂查此案前據藩臬兩司詳請核銷卽經議駁至今未據復到據禀前情有無圖翻應仍由兩司迅卽妥議具復察奪（間） 
[巡警局示禁淫戲蕪湖]  
　　巡警總辦馮鏡人觀察前日發出示諭略謂蕪埠商場甫闢風氣日開曲館歌樓日增月盛除男優戲外另有招集女伶設園演唱名之曰髦兒戲當其袍笏登塲勸善癉惡原可導人以正若扮演淫戲非嚴行禁止不足以挽回薄俗除派員隨時密查外仰該園及該伶人等一律不准演唱倘敢故違定當從嚴究懲决不稍貸（少） 
[閩藩不肯赴任之原因福建]  
　　閩省連方伯調補安徽曾誌本報兹方伯接安徽來電催促赴任故連方伯當即電催新任吳方伯引孫迅速來閩并面請松帥先行檄委接署惟因藩庫上年所假東洋三井公司 
 
 

Page 11

 
 
之欵二十六萬雖經陸續兌還十一萬尚有十五萬未遽清還而洋債學費又接踵相逼且官紙局部嚴不行而購買機器所費數萬無從報銷　目紏　故無人敢接武也（南） 
外交錄 
[批飭杜絶敎士干預學務抗州]  
　　台州府詳報海門毓才學堂交涉情形奉提學司批示云據詳已悉海門毓才學堂爲地方固有之主權敎士從中干預深堪詫異現旣經敎士李思聰情願交出收回自辦更名育才學堂亟應切實改良力求進步該處舊爲書院向歸葭沚同知管理今改辦學堂亦應就近仍歸該同知監察一手經理以專責成但覺務敎務權限雖已劃清然非杜絶根株日久必成糾葛前據袁省視學禀稱該學堂敎員敎民居其大半敎授法文聞係天主教士李敎士旣已交卸并宣言不再預聞前日所聘敎員應即會商辭退至該學堂原有房屋產業田畝欵項亟應切實調查詳晰宣布以爲正本清源之計婁震耀雖熱心學務才具是否勝任該處公正紳士尚有何人可舉仰卽移會葭沚同知悉心核議妥訂章程具報察奪事關重要毋得因循貽誤切切候撫憲曁巡道衙門批示繳（比） 
[英下議院贊成限制鴉片輸進中國]  
　　栢林電云英國印度事務大臣毛雷君在下議院提議限制印度鴉片輸進中國問題大抵均表同意惟豫望華洋鴉片稅則盡歸劃一云譯文匯報 
[油棧糾葛案議結蕪湖]  
　　蕪湖劣紳尚光鉞在南陵東門五號地方租賃市房開設三德公司經售美孚煤油一案糾葛已久本月初九日又經學商兩會開會集議擬令閉歇旋經某君等轉圜囑令該棧停止進貨一面擇四無居民之處另造棧房紳耆始無異議得以和平了結（少） 
[木商不允退讓江灘地界蕪湖]  
　　駐蕪英領事請將大江口新關及招商局碼頭遷移等情曾誌前報前日關道文仲雲觀察偕同洋務局委員湯允孫縣令謝鳳崗前詣陶家溝丈量擬以六十丈撥作該二處之用特傳諭臨清木商飭令退讓拒該商人以爲前關道馮觀察原議退讓二十八丈尚未允准因有徽帮地址在内現欲租至六十丈之多殊難應命故刻下尚未定議云（儀） 
[新委德領蒞任漢口]  
　　駐漢德領事喇君業奉本國外部委署上海總領事所遺之缺卽以四川成都領事杜君接署日前杜君己由蜀抵漢履任矣（音） 
[福防同知未即赴任之原因福州]  
　　新委福防同知陳司馬履益先奉洋務局委辦福安縣紳士敎民爭樓魚池之案大約須先往福安查辦竣事方能回省履新（兩） 
軍事界 
[札飭預備申送陸軍學生蘇州]  
　　江督端午帥札飭藩臬學三司略謂江南陸軍學堂於本年九月招考第三班學生務即會同轉飭各處預備申送至應派學額定大縣申送二名選送四名小縣申送一名選送二名統限中秋節一律送到聽候示期考騐（於） 
[營兵請假更換銅牌武昌]  
　　陸軍第八鎭張虎臣統制刻以各營兵丁請假出外向以號籖爲憑殊屬不便現擬更換銅牌（牌上書明某營某隊字樣）高掛胸前以示區别（初） 
[欽防又須撥兵赴雷勦匪廣東]  
　　雷州屬英利墟鳥滅港等處向爲匪徒出没之區近更異常猖獗雷防兵力單薄不能大舉圍捕乘間暴發在在堪虞經省中大吏電飭廉欽道鎭就近撥兵往勦以期刻日殲渠散脅該道鎭奉電後聞已妥籌一切轉飭梁分統於廉防内撥兵兩哨刻日拔隊赴雷以便相機行事矣（木） 
[守備被控撤任寕波]  
　　提標右營守備張曉村守戎前因縱容兵丁夾帶私鹽情事被鹽局委員查悉禀由浙提吕道生軍門將該守戎撤任另委馮守戎前往接署（待） 
教育誌 
[飭議三江師範學額常州] 　　 
　　三江師範學堂現届招考之期而各省各縣學額尚未議定江督端午帥特於日前咨行蘇提學使轉飭各縣勸學所將各縣學額速行議定以便揭示俾昭公允昨武陽勸學所已奉到陸署學札飭函知各府縣勸學所會同商議（推） 
[補奬逹材高等小學杭州]  
　　海寗州詳逹材高等小學業於去秋畢業請補給奬勵當奉提學司批示云詳悉該處逹材高等小學去秋畢業在未奉新章以前本無須補奬惟旣經該牧親臨考驗並申報前學務處有案所有考列最優等優等生七名應准照章給奬由本司於年終彚案咨部此係特别鼓勵他處不得援以爲例仰卽轉飭知照繳證書文憑格式存（比） 
[設立暑假補習會鎭江]  
　　鎭郡高等小學堂總敎習吳元生以現值暑假之期各學堂功課未免曠廢因特設立一補習會凡該堂内學生皆得到會疑業是亦熱心敎育之一端也（御） 
[英文算學專科添招乙班湖南]  
　　湖潭縣振東英文算學專科開辦以來頗著成效現擬添設乙班招選學生一百名每名學費洋二十元年齡以十五歲至十七歲爲合格一俟招足暑假開學時卽行上課（敏） 
實業類 
[通飭限期兌換鈔票蘇州]  
　　蘇省裕蘇官錢局鈔票今春改良重製以蘇撫陳筱帥照片印於票面現雖發行幾遍而前項鈔票尚未悉數收回昨由藩憲陳伯平方伯通札各屬出示曉諭如有前項鈔票迅卽持赴省城總局及鎭江無錫上海三處分局兌換銀錢限七月底截止如逾期不兌概作廢紙切勿自誤（命） 
[奏明擴充蠶桑學堂河南] 　　 
　　豫省河北蠶桑學堂設於河内縣之清化鎭當時就礦局租借房屋略加修葺作教習學生講習之所現該學 
 
 

Page 12

 
 
堂生徒日衆校舍不敷亟須另行建造豫撫張中丞擬將懷慶府城内原有試院修理遷移並於院東添購民地一段作爲體操塲城外購地數畝作爲各種試騐塲業己將情入奏奉硃批該部知道欽此（工） 
[晋撫批禀種樹開井情形山西]  
　　晋撫恩中丞批聞喜縣詳種樹開井並試種桑籽情形云據詳該縣新種樹一萬六千三百餘株開井三十九口等情容俟調查核辦所有種桑育蠶一事縣境旣氣候相宜該令擬請由官提倡籌欵催人試種桑籽遍發各村分種開通風氣用意可嘉惟須由該官紳悉心講求愼始圖終卓著成效以濬利源而昭核實至所稱鄕民惑於抽收樹稅不願將舊有樹株具報一節諒由該縣告誡未周之故因疑生阻殊於林業前途大有關係亟應出示明白宣諭將抽收樹稅名目永遠革除務使開井種樹之利益家諭户曉隨時隨地擴充興辦是爲至要（水） 
[禀准設立船幫分會江西]  
　　贛省十四帮船業商董郭洪昌等具禀農工商礦局請在省垣設立船帮總會各埠各設分會舉江蘇候補道孫茂德爲總理福建候補知縣江慶楷爲協理業奉批准不日卽當開辦（異） 
瑣事欄 
[悍婦虐子駭聞廣東]  
　　潮州澄南門外邱某之妻秉性驕悍其夫素憚之年己四十尚未有後前日螟蛉一子以承宗支其妻恒加虐待邱不敢顧問近因其子屢被非刑鄰居聞聲不忍起與理論詎其妻更加兇惡竟將其子毒毆皮肉皆爛血流淋漓子受刑過酷乃於是晚逃出不歸翌晨有人自外砂溪歸見邱子已投河畢命矣（來） 
[籤捐彩票誤編重號武昌]  
　　湖北第六十六會籤捐彩票因編號時忙迫纒誤多編一百號（其多者係四萬四千三百零一號起至四萬四千四百號止又四萬七千九百零一號起至四萬八千號止）均已發商領銷旋經查出禀由鄂督張香帥批斥總坐辦以及委員司事管票人等踈忽誤事　記大過一次如大彩内出有重彩均在總坐辦及委員經手人等一年花紅薪水内扣除半年以作抵欵併停支薪水半年以示薄懲至於重票得彩之人仍照票領彩母許折扣（泰） 
[秦皇島烟台之大暴風山東]  
　　上禮拜五六兩日秦皇島及烟台兩處暴風大作入夜海潮躍起高如山嶽烟台港内諸船互相依傍以殺風勢三日之　不能上下貨物秦皇島潮水直激分水壩及碼頭上分水壩之護石己受損傷惟與大段丄程無害碼頭及岸上房屋亦無坍圯之處（木） 
[查米局委員之婪索杭州]  
　　浙江海寗尖山設查米局查禁出口米船内運仍應驗放前委史令悠澤秉公辦理深洽輿情近史令以丁憂卸差繼之者爲洪令錫礽縱任幕丁多方需索有過塘行陸姓承運内地食米三百石呈騐蕭山縣護照相符該局故作挑剔索得規費多金始准放行現在内地食米行商均不敢承運會議上控洪令得信爲先發制人之計揑詞朦禀上台不知在上者將何以維持民食也（東） 
[蘇撫飭查揑名禀函蘇州]  
　　蘇撫陳中丞以近日連接郵局遞來無錫青順鄕芙蓉　振濟局董周姓等及衆飢民等具名之函禀所呈各節是否確實無從懸揣因特札飭無錫縣查明究辦一面牌示轅門嗣後如有公事禀呈概須由收呈委員處遞禀不准由郵局投遞以杜揑名之弊（於） 
章程 
[南匯總公所擬定禁烟辦法]  
　　第一節預行辦法 
一調查各户膏捐以核總數本邑膏捐共若千户每月銷售若千兩月捐若干千遵照續議逐年加價新章第一年照市價概加征一成月得錢若千每月除劃解膏捐原定數目外有錢若干悉充闔邑各局禁烟公費 
二調查烟燈實數以勒限禁歇各鎭烟燈本有捐册可稽第從前每有私行續開串匿不報者擬諭各鎭董等將現有該處烟燈編號造册送案標明曾否認捐照限六月底一律閉歇有不認捐而私開者卽日勒歇並不准改設膏店如違嚴究 
三調查吸食男婦以分給牌照各圖團甲擬諭各區董會同圖董地地保將户口册照章查造凡吸食男婦若干揭出實數一律給發印照年一查換限定逐年遞减各牌背面註明年歲住址及逐日吸食分兩旣在甲店購吸乙店即不得再賣違者懲究此項牌照或有志戒斷或老年身故應卽繳局禀案註銷倘有隱匿轉贈及無照私自購食各情弊者查出從重科罰至膏店買土及買土煎吸者當概以執照爲憑若仍私相賣買一體議罰 
[上照憲定第二第四條章程辦理擬六月内趕竣]  
　　第二節現行辦法 
四清查城鄕烟店以嚴定限制清查爲限制起見洋藥尚未有限勢願悉絶膏店私弊今擬查取烟燈各册除自願遵先歇業另謀生計者外所有曾認膏捐等店應各來案出其不再開燈切結認定日售分兩照章加價認繳不稍抗欠親用左手中指螺印方准給照改設膏店至所售多寡之數任彼自認惟須月减一錢如正月每日售膏四兩者二月止准日售三兩九錢三月日售三兩八錢各鎭各店一律按照年月遞减其認繳之加價錢文亦照減存之數征收認數减完卽弔照勒歇膏店全歇始由各局發售官膏如有無照私賣及隱戤項替者從重科罰或再開燈誘吸察出立將烟具拿送戒烟局銷燬並將房屋封閉充公 
五遵設戒烟局會以分别勸戒城内擬於總公所内設一總局四鄕各鎭各設一分局照章投票選舉各該地方公正勤愼能實力辦事者董理局務所有各鎭膏店應征加價即由各局董就近收取此項除將該鎭原認膏捐數目由局繳縣循舊轉解牙釐局外其餘概由總局酌量公派以作各局正用開支各鄕局應責成總局赴鄕按季調查母許敷衍糜費至勸戒一切子目應仿照上海及省垣各會規則另訂專章（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[軍事小說消露（喋血生譯）（十七）]  
　　田俊於席間。顧問曰。請以抵部情狀略示端倪。貞雄曰。某抵部後。告明司閽以謁總長語。役者持名刺告衛兵室。服務長怱然出門曰。從東三省來乎。余曰然。服務長連稱請進。余隨之行。奈時總長他出。余以三時之約。不可久留。語服務長曰。須求速見總長。於頃刻有絶大關係。服務長聞言派騎四邏。更發緊急之電話。約三十分。果見總長急騎而止。連問貞雄何在。某遂趨見。總長曰。東事若何余駭爲前總長之秘事。何由得知。遂答曰功成。總長曰。可喜可賀。請息風塵勞頓。余急甚。視其時已過六句鐘矣。遂急語總長以君事。彼遂緊急傳騎命部將宣告君。余心不安。又追騎來。雖然。非吾妹之奇遇。幾失吾信而誤君矣。田俊聞言乃知總長出行。至誤時期之過。然究未悉隱計何由宣布。總長測知二人。皆有疑意遂語曰。故總長赤心國事。無微不至。更於。拔擢二君計遣。調查之事。猶具卓識。惜乎。天不假年。至不得見二君成功歸來。心滋悲感。然其奇謀制勝。雖死猶生。貞雄接請曰。此事係故總長隱謀。然不識上官何以知之。總長曰。此故總長遺奏也。且天恩己勅擢二君。陸軍中將職矣。二人恍悟。對於故總長特拔之恩。更形感激。不覺涕沾襟袖。是晚叅謀部遂開賀筵。爲二人洗塵。宴畢。貞雄以愚妹情切。興辭抵故總長府去。田俊同病相憐何如人琴茫渺無所適從。遂偕貞雄行。旣抵府。其親戚故舊。無不聞信爭賀。彼妹倩吉田。於數年疑惡之衷。始渙然消釋悔及退婚一事。是晚惟有含簾晋謁。通宵忙碌。說不盡錦上添花。然二人雖遇不世之奇迹。建不世之鉅功。奈各有素心未遂。難得歡愉之色。貞雄於百忙中抽一閑。與妹傾談契闊。始知我友秋勁於故總長逝世之後。辭去府中往相州爲鄕小學女敎員。温卿寄居府中。時與總長。有不可終日之勢。總長窺知其隱。遂將密遣貞雄之計。詳告温卿。初未之信。但屢窺其意。總長若甚殷勤。是以安居盻望。待總長物故。而温卿痛其大功未成。故日必至祠祝告。貞雄聞言。卽發電相州。問其義友音耗。答云於四個月前投水自殺。飄流不知骸骨。貞雄聞警。不覺痛絶。憤難獨生。田俊於無。所踵其妹氏之際。尤失主持。奈事雖切膚。終非公務。二人各挾隱憂。知叅謀部已開秘密歡迎會。而新總長。亦將二人之功績。圖籍。奏聞政府天王。諭召陛見。諮詢經歷。予以不次之奬擢。又數日。田俊乞假歸故卿。哀越之翁島。乘鐵道火車去。將至郡山騎。路線忽壞。遂投旅宿。 
國外新聞 
[拘拿韓國貴顯]  
　　二十一日東京電云近獲高麗貴顯三十餘人類皆附和漢城亂黨者高麗前皇與新皇分宫而居現正力圖整頓宫中之紀律浣華（譯音）宫親王已於今晨離漢城聞此行蓋恐皇太子卽位時或有隱謀故也 
[弱國侮小]  
　　二十一日倫敦電云據丹珙亞函稱摩洛哥國皇軍隊攻擊克麥司邊界各村鎭獲全勝仗該村鎭劫掠一空復縱火焚之 
[紐約巨火續紀]  
　　二十一日紐約電云紐約康内漢蘭火災所損共值洋一百萬元又勞利電稱紐約市有意國人所租六層樓屋亦被火燬并燒死意人十五名 
[法國選舉之結果]  
　　二十一日紐約電云法國人舉行選舉後民主黨勝反對敗人皆謂法相克利義利之政策雖反對酒業亂事仍得大衆之允許云 
[日俄協約要略]  
　　二十一日倫敦電云日俄協約内分五大欵其一則爲維持其遠東固有之勢力并承認日本對韓之新政策云 
[法國工黨之風潮]  
　　二十一日倫敦電云法國扶斯琪司省工人罷業并釀成亂事官員兵士及警察等被傷者二十四人亂徒被擊死者二人並傷數人云 
[印度雨水之多]  
　　二十一日倫敦電云印度孟買下雨過多爲近時所少有計自西六月初至今已得雨八十英時云惟於内地一帶頗爲有益以上譯字林報 
[土政府詰責希臘]  
　　二十一日柏林電云土爾基政府近發一電與希臘政府措詞極爲嚴厲大致要求希臘國將其各官員之冒名而率亂徒在馬基敦滋擾者卽行召回土政府又將此電通知各國 
[荷屬亂耗]  
　　二十一日栢林電云太平洋塞來後斯島馬母塘地方駐守荷蘭兵弁近被該處土人殺死數人 
[褒賞勳臣]  
　　二十二日倫敦電云英國下議院已提議以五萬金磅賜與前埃及統監克魯麥以褒奬其能盡職務工黨與保國黨因克君于鄧孝完一事未能滿人意頗反對此舉外務大臣葛雷則演說以護之立蓬候爵及蘭塘貴族亦相繼游揚其德于是上下兩議院均贊成初議 
[美國又禁日人]  
　　二十二日倫敦電云華盛頓電稱美國外務部己與墨西哥開談判商議禁阻日本工人繞越墨西哥邊界而入美國之事務以上譯文匯報 
本埠新聞 
[江督爲滬嘉鐵路採石事札滬道松府文]  
　　查滬嘉鐵路現已開 
 
 

Page 19

 
 
工經蘇路公司擇定松江府屬東佘北簳等山採石因訪聞該郡紳民頗多阻撓當經札委陳丞祖煊前往會商地方官確查妥辦並分别照會蘇路公司查照曁行該道府一體飭遵昨據該府會禀改由小赤壁及神山等處採購與公司會商妥洽紳民亦無異言並據錄呈示稿業經批准照辦各在案兹准蘇省鐵路有限公司咨呈開兹經陳同知祖煊前往松江晤商戚守並會查婁縣轄境之小赤壁該山後面有石可採然出石無多恐不敷用復會勘青浦縣所轄之神山一名辰山其東面出石甚多經會同出示曉諭辦法以期採石與保墳得兩全之道至滬嘉路線未竣以前如小赤壁辰出之石仍不敷用届時再由本公司妥商本郡紳耆仍在附近諸山勘明辦理維時本總理適亦赴松彼此商榷意見相同擬卽從小赤壁神山勘定地段先行動工仍隨時切囑經理員紳務期採石保墳兩不相妨以仰副貴督部堂維持公益體察民情之至意惟開辦伊始難保無一一鄕愚意存抗阻卽如上次赴貴轅禀控之山民何鼎現查無其人其爲别有反對之人從中阻撓可以想見應請札飭該府縣務須隨時曉諭各該採石處所案經查勘開辦勿得再有異言或有意居奇或託詞風水應出本公司秉公價買以杜浮議而速路工相應咨呈察核等因到本大臣准此合行札飭札到該道府卽便轉飭遵照毋違（甘） 
按辰山採石業已動工鄕民因有墳墓二十餘座悉被圈入遂聚衆四百餘人至府縣禀控己見前報此札當在未經動工之先 
[滬道爲南市填築碼頭事致答稅務司函]  
　　啟者據南市總工程局總董李鍾珏等禀以南市十六舖橋起至大關止沿浦一帶奏准由大逹公司起造輪步碼頭向該局租借岸綫一條議定租界訂立年期合同此項碼頭填築工程應由局自行勘估興辦若以蘇州河至南市爲一段須同時並舉勢所不能請函商尊處准將南市填灘先行動工俾大逹公司得以早日建築輪埠庶商業可期發逹等情查大逹公司設立輪步資費甚鉅早己籌集股本各股東盻望開辦甚殷而工程局亦待公司開辦之後早收租界藉濟地方公用若南市填灘須待租界一帶同時開工未免躭延時日坐失公利自應酌量變通准予先期開築以全公益兹抄原禀函致卽祈貴稅務司查照轉飭奈總營造司迅速核議具復以憑飭遵爲荷（皮） 
附滬道批工程局禀來牘及另函均悉南市填築浦攤建設輪步關繫振興商業自應酌量變通及時先辦免致坐失利源已函商稅務司飭令營造司迅速核議俟復到再行轉告惟前據沿江各業主代表西商總會函詢填灘事宜經本道與稅務司會議决定浚浦局參贊答復其中與南市亦有干涉可資參酌合抄譯函附發並希查照辦理此復 
[牌示准期速結訟案]  
　　上海縣李大令昨日發出牌示一通文曰上海五方雜處詞訟繁多久成錮習往往有糾訟十餘年數年之案或揑詞妄控以圖地拖累此皆由師播弄以爲漁利之計亦或原被中証内有刁徒意在欺侮愚懦以蔓訟陷害鄕民而肯役又從而勾串巧爲延擱種種弊端深堪痛恨故本縣於批准提訊之案皆嚴限解到或親加硃標或指催解訊乃聞近來仍有壓案之弊致外間嘖有煩言訪聞有原被已齊或因一二見証未到不予開單乂或人証咸集堂單已開仍有從中壓擱之事甚而謂案件太多官不耐煩單已撤下須待某日再送由是一擱累月中証偶散又累月不得解審聞之令人髮指此中鬼蜮伎俩疑不僅胥役爲之除嚴行查究外合行牌示諸色人等知悉爾等須知本縣來自田間凡閭閻疾苦情形皆所深悉斷不忍自圖安逸使吾民受守候之累即使送案果多審訊不及亦可當堂吩咐示以准期何至遽畏煩難甘貽怨黷細加審察仍係官民隔閡之故今與吾民約以後如有訟案業經來城候審人証已齊而差不解訊或已解而延未傳審者准令用八行紙一張開明原告某人以某事控某某現在原被中証均於某日到城立候集訊等語不必繁冗但求簡明於本縣出入時攔輿投遞卽可照收惟不准於催訊之外牽禀他事致干未便本縣亦逐案查察按期嚴催以期速審速結斯爲官民兩便之計爲此牌示一體知悉（泳） 
[工程局禁烟之嚴厲]  
　　總工程局副裁判陳叅軍查獲大南門外違禁烟館朱徐氏烟客徐四福陳杏卿等帶同烟鎗烟膏各物解局奉孫明府訊判氏戒責五十下徐陳各戒責一百下押一天烟鎗銷毁房屋發封又查得唐引亭烟館不拆烟榻搜出烟鎗十五支並烟燈烟具一併解局判戒責五十下烟具毁去一百零九號巡士胡興玉在某車寓中吸烟被南區張巡長查悉告知警務長當將該巡士斥革交裁判陳叅軍戒責五十下（永） 
[珠寳業分拆公所之批詞]  
　　珠寳業京蘇兩帮爲分拆公所事涉訟已久昨日滬道發出蘇帮潘寳書禀批云商業以合羣爲貴京帮與蘇帮各帮多年合所各應互聨情志愈求發逹本道前批擬就向來設檯貿易之場酌定界限分别劃開實於分帮之中隱寓合帮之意嗣以衆情未合請注銷前判而京帮亦得步進步增求明定三分之一之權此可見兩造積怨已深萬難團結之理本道亦何能强爲牽合轉深日後之葛籐祇有恪遵農工商部前諭明予劃分早爲息事寗人之計現據京帮來禀已批飭查帳估價攤派仰上海縣遵照另批辦理黏件曁續禀兩扣並發仍繳（厘） 
[批斥混戤滬寗鐵路]  
　　昨日上海批張士奎禀云現由本道詢准滬寗鐵路總管理處詢據工程局查復事與本路不涉施大有王同志冒用本路聲明以自逹其目的等語斧鏨相尋應惟施王二人是問旣經控縣有案合將原函隨批抄發仰崑山縣速傳施王到案勒令查帳算清具報毋任欺凌爲要（厘） 
[售賣腐敗水菓受罰]  
　　工部局衛生洋員以售賣腐敗水菓最易令食者傳染癘疫日前查得陳阿金唐修林王阿元王和尚戴毛頭王成永陳春林等專賣腐敗水菓及零切西瓜等物禀請公共公廨於昨傳究襄讞王肇之明府判從寛各罰洋一元充公（莊） 
[狎客服毒]  
　　昨報載公共租界胡家宅寳和里雉妓王愛林家狎客猝斃一則昨日上海縣李大令到塲飭仵驗得死者年約三十許實係服毒身死大令親視無訛飭保報堂棺殮發壇候示一面諭飭該鴇婦查明甲之姓氏藉貫並提挑痧之某匠到案一併歸案訊究（根） 
[傳諭房主裝設水落]  
　　新閘一帶房屋大半均無水落一遇天雨簷水四瀉行人殊多不便巡警總局有鑒於此特於昨日飭捕挨户咨照各房主從速裝設水管如違干咎（莊） 
 
 

Page 20

 
 
[女孩給費養傷]  
　　前報載女孩小扣子被裕元花行貨車碾傷足骨一則兹悉昨由閘北警察局巡官胡二尹提訊屬實判令車夫趙見標繳給孩父王壽高洋三元作爲該女養傷費（根） 
[遺失珍物]  
　　英界泥城橋外重慶路二百十號王宅眷屬昨在途中遺失皮袋一口内有值價千餘金之金珠飾物當卽報請捕房派探查緝（莊） 
[上海官事]  
　　鎭江副都統統奎芳昨日到縣拜會巡警總辦汪瑞闓中書李錦城昨均到道拜會巡警學堂監督知縣王大坤禀知開學捕盜局總辦吳煥聲禀請銷假滬軍營管帶吳保恕禀知由寗回虹鎭巡局委員濮子澄到縣禀見（厘） 
訟案 
[總工程局紀事]  
　　江北人韓志明被妻弟葛有餘藉端毆傷扭控到案奉陳參軍察得韓受傷甚重判卽送　訊究○攫取郭松廷銀表之朱阿三昨由局探提到同黨王三小小子李雙喜等判朱戒責二百下王戒責二十下均押候交贓李斥退○張泉林在皆宜樓茶舘被張某孫某等同帮十餘人毆擊詐洋控局後奉准派探查提○船户沈長順扭控馮金郎吞没所借船隻訊判交保出外卽日交船○南倉街張小泉成衣店夥金惠三誘佔傭婦顧金妹逃逸無蹤經氏　來滬招尋不遇控請究追奉飭派控查辦○竊取張祥豐帳箱之顧阿大由南區送案奉孫明府訊判戒責四百下押改過局一年該巡士緝獲有功著提出原物一成酌　○南區解袁德厚控王大毛誘姦妻子陳氏判王戒責四百下押十四天陳氏戒責一百下（夜） 
[公共公廨晚堂案]  
　　婦人韓孫氏前遣抱韓雲生控裴勉三圖呑借契判交保理楚在案前晚奉寳子觀大令復訊韓呈驗禀抿並稱此項地畝值七萬餘金求察訊之裴供氏夫在日欠職商銀南甚鉅有帳可憑大令以各執一詞判一併退去候函致英領事署查奪○沈松控盛嘯林担保藍如泉抵押白金絲避不見而昨日提訊以藍交保未到判退去著保將藍交案再訊（根） 
[公共公廨早堂案]  
　　押犯周泉法去年在美捕房内挖洞與著名流氓徐海松逃逸昨由包探周梅廷將周拘獲解究襄讞王肇之明府以供認不諱判押一年半期滿逐出租界○車夫張阿二將美最時洋行囑送之貨有意多推四箱經失主查出報捕解究判枷七天再押十四天○李張氏王陳氏串將沈氣東女孩小　子拐賣與陳勝家得洋六十元經沈偵知報捕拘究兩氏同供小婦人祗得洋兩元餘五十八元被孟雨梅取去求察訊之孩供由李拐至王處再由王送到陳家明府以人証未齊判押候補提人証再訊○辛殿奎吞没華德勝行竊陸阿狗家金飾各贓不肯交出於昨解究判押候禮拜五訊辦○宋邱氏與紀如錦串通在逃之蘇州阿保將女押墻頭挖洞致逃逸女犯陸鳳姐等六名口報由中西官訊判押候交人在案昨解請究明府以堅不承認判分别還押會商再訊○孫桂卿無照開設烟間爲捕解究判枷兩天店發封○周子山被捕疑竊木板於昨解究判交保候訊（根） 
[法租界公堂案]  
　　陸慶銘向在城内開南園烟間奉諭閉歇後遂搬入法界小東門向朱廣金租定房屋言明月租五十元小　六十元詎搬入後朱即悔議要索小租三百元陸欲退租索還小費朱不允由陸具控公堂提訊陸借中人陸士照投訴前情聶司馬判朱限三天將小費六十元交案訊核○包探在海琛輪　上查得羅義端江培全兩間人偕周盛氏沈小妹在一處且帶有四歲男孩兩口情迹可疑險沈小妹棄機逸逸外餘人一併拘獲於昨日解訊探禀盛氏沈小妹前者拘因拐孩案經公堂　辦今又故技復萌請究盛氏稱沈小妹囑隨伊往閩度日小孩來歷並不知情羅江同供孩由鎭江價買來作嗣子並非拐來司馬以各供支離判氏等一併還禁小孩發堂候提到沈小妹再核○江祥記控法商　第尼司　　油漆工作洋一案經中西官判限三天將旣認欠之洋九十五元呈交在案昨期又有光華　氣公司同源成衣店華利油漆作等三家倩開逹律師到案控追該法人　賴各家工作銀洋奉中西官逐一推　判候七天下堂諭判斷○南京人　麟　以妻弟楊　龍時來借貸且肆意行兇控經公堂判原告允旣借洋五十元將洋存堂候　具結具領詎揚尚嫌不敷願將此款充作善舉不肯具領（絲） 
[美租界捕房事]  
　　李阿福曰木作頭傳寳來索取工洋無著反　兇毆李羞憤難忍回家後即吞烟身死昨由李子禀由捕房飭保投縣　驗○小東門外烟妓金寳被搗凌　逃至斐倫路弄内哭泣由竇包探帶入捕房送候訊究○伯頓路祥記小烟館王報失三歲及七歲女孩二口且有人目覩被匪拐去等語捕頭准飭包探訪查○十二號西捕前晚在吳淞路見一酒醉西人將車夫金阿三扭打當即拘入捕房押候查核○唐洪駕馬車至北四川路與倪阿三之人力車相碰唐反將倪兇毆由印捕拘入捕房因倪略受傷痕令唐給養傷洋一元了事（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
