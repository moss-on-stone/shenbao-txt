# 1917 - 11 - 4915777

 

Page 1

 
 
   
 
 

Page 2

 
 
時評 
[憲法（冷）]  
　　憲法之第一難關過矣省制已解决矣今人所擬憲法之第二第三難關者其一爲國敎其二則清室優待條件也 
　　國敎謂各派均有人主張現方從事聨絡清室優待條件謂清室望加入憲法附則現議員方提議徐前相國方宴議員是此二難關者今尙醖釀中也醖釀愈久則難關愈難而經過之必愈費力此今日以後憲法之情勢也 
　　雖然今日各種人之望憲法之成甚切而國敎清室兩問題又未必能如主張省制者之旗鼓相當則第一難關旣過以後難關或能迎刃而解乎 
命令 
[一月十日大總統令]  
　　陸軍總長段祺瑞呈核明呼倫貝　副都統勝福請以固祿格補呼倫正黄旗副管領根敦保補公中佐領珠爾莫特補驍騎校應照准此令 
[又令]  
　　陸軍總長叚祺瑞呈准正紅旗蒙古都統繼祿咨請以榮喜補驍騎校應照准此令 
專電 
[北京電]  
　　昨晚浙議員又開談話會派人與政府接洽而楊善德率隊入浙之報告已達國務院惟齊省長赴浙仍未有期日内將離京赴津預備南下 
[北京電]  
　　公府昨開特别會議討論浙局善後除段王范而外齊耀珊亦列席參預會議結果用人得操全權協欵應負專責 
[北京電]  
　　今日（十日）憲法審議會開會表决地方制度加入憲法總數到四百九十人贊成得四百四十九票通過 
[北京電]  
　　主張以孔子學說爲國敎各派均有其人現正聨絡進行將爲制憲之第二難關 
[北京電]  
　　徐東海疏通優待條件加入憲法今夜（十一日）大宴議員 
[北京電]  
　　清室要求優待條件加入憲法附則甚力現有議員李振鈞提出修正案主張明白規定東海訂今日（十一）假那桐宅宴各政團疏通 
[北京電]  
　　陳錦濤近日籌措年關經費極形忙碌辭職說似巳打銷 
[北京電]  
　　某要人獻議主用一院制政府尙在商榷 
[北京電]  
　　財交兩部又有以滇礦抵日欵百萬說滇議員索閱草約抗爭頗烈 
[北京電]  
　　李經羲長内務將提出 
[北京電]  
　　魯督電告據歷城堤口莊民報稱被日人縱火燬屋並用刺刀殺傷多命立派專員調查得實巳向日領嚴重交涉 
[北京電]  
　　范源廉承府院令將内部照元年官制大加改組自參秘以次昨均用部令發表孫派留者祇歐陽溥存一人 
[北京電]  
　　京報界定明日（十二）假安慶館開歡迎任公大會 
[北京電]  
　　段總理訪德使係面謝十二日不能赴宴並述希望平和回復之意 
[北京電]  
　　昨國務會議（一）决定内務部新任司長等人員（二）平政院積存糾彈案十餘起肅政廳裁後該院即請國務院辦理國務員中主張有三派甲說交法庭乙交各省長查辦後再核丙說交懲戒委員會昨會議結果仍由平政院自理（三）决定以後海軍艦除軍事外不得爲他　護送之用（四）鄭家屯案 
[北京電]  
　　今日（十一）參議院兩點開會到百三十九人副議長主席（一）（二）保利借欵收錢兩合同案無討論付財股審查（三）（四）縣自治制與選舉章程付内務法制二股審查（五）審查報告遼源添交涉使署主洮昌道署設一專科金兆棪反對朱兆莘贊成正激論間人數不足請休息主席謂七至十四請願案懸擱已久今日須議及許休息十分四點復開表决贊成居多數接論遼源添審檢廳審查會謂無添設必要李紹白舉中日新約許設正當法庭得歸裁判力爭表决贊成原案者多數（六）審查報告添公使領事並置護僑機關與國庫預算有關應否實行請公决吳蓮炬劉芷芬主交原提案人修正表决大多數 
外電 
[北京電]  
　　倫敦來電稱維爾君演說中國海關之英人回國從戎者其缺額多以德人補充一節路透電社頃悉中國海關徵稅科（即内班）自歐戰發生以來從未以德人補充空缺惟稽查科（卽外班）隨地方之需要可以就地雇用得力外人者曾用德人數名查目下内外兩班所雇之德人其總數較諸民國三年德人被召往靑島時巳減少百分之三十七統計海關所雇外人之總額今已減少百分之二十外人在海關供職者以英人爲多數故減去之數當然以英人爲最多但以百分法計之英人所減之數猶較德人爲少也海關添入日人頗多（十日）以上路透電 
[北京電]  
　　駐英公使電稱民國五年稅關收入報告發表後中國債券因以漲價（十日） 
[北京電]  
　　倫敦路透電社所傳倫敦每日郵報柏林訪員維爾氏言及中國海關添用德人一節殊與事實相反頃得官場消息民國三年海關中德人共一百九十九人今則僅有一百二十五人戰後内班未加入德人外班雖加入數德人然仍較前減少德人五十六名來電所傳英人回國從戎者多以德人代之云云實屬毫無根據（十日）譯字林報 
[北京電]  
　　憲法審議會昨以四百四十九票通過憲法加入省制草案内有省長由總統任命一條（十一日） 
[北京電]  
　　北京日報云俄使又照會中政府謂外蒙古爲自治國乃中國會仍有其代表請中政府注意（十一日） 
[北京電]  
　　明日衆院議事日程列有請中政府贊成美總統威爾遜通牒之動議及葉夏聲强迫軍役之議案（十一日） 
　　以下德文電 
[北京電]  
　　徐州近有再開會議之說據政府有責任之某當局者言徐州會議目下開會與否不能斷言段總理昨巳電致馮副總統謂國務院與總統府之間現極圓滿可期汼舉責任内閣之實請勸該會中止又近曾有解散國會之說查解散國會約法法律均無此項規定政府無行此舉之權是以政府惟就法律範圍之内設施及其行爲斷無解散國會之事務祈善爲開導使一般人勿生誤會等語（十一日） 
[北京電]  
　　據聞中美借欵經陳總長與駐美公使顧維鈞之手在華盛頓交涉目下正在進行（十一日） 
[北京電]  
　　憲法審議會本日開會决議省制加入憲法如是則憲法問題可期格外早開大會云（十日） 
[漢口電]  
　　此次當選之參議院議員陳實因年齡不合現正調查之中（十一日） 
[漢口電]  
　　前内務總長孫洪伊今日由京漢鐵道來漢（十一日） 
[東京電]  
　　現駐滿洲之岡山第十七師團决於四月歸還日本内地另以旭川第七師團爲其更代該師團定於三月二十日前後開拔 
（十一日） 
[東京電]  
　　議會休會之期現將届滿政界逐漸呈其活動氣象國民黨已决開議之始首先提出内閣不信任案目下正求政友憲政兩派贊成兩派如果贊成此案即可成立故現兩派之態度大堪注目（十一日） 
[東京電]  
　　法屬安南近奉本國政府命令今後無論何國槪禁映照活動寫眞（十一日） 
[東京電]  
　　據最近之調查日本政府所有之對外債劵計有英國大藏證劵英國債劵中國償欵債券等四萬萬六千三百七十萬元（十一日） 
　　以上東方通信社電 
戰電 
[倫敦電]  
　　德軍佔據福克薩尼後已變易其所謂塞里士河陣線西面極端（該陣線由福克薩尼向東迤　長四十英里）但俄軍現正當戰事之衝巳沿塞里士河佔據守勢之陣地陣地後則有泊魯士河險要之陣線羅軍亦於陣後重行佈置麥剛森元帥今必越過上述二河始能攻入俄境否則須由杜白魯加之加拉資以下渡多瑙河此舉至爲艱險目下麥剛森中下三軍作戰之陣線除杜白魯加外長一百二十英里起自塞里士河口止於基伊美斯山隘陣線之半山嶺綿亘西軍於此接續交綏以爭零落之高地今特洛土斯與塞里士河西面高地之總陣地均仍無恙敵軍必先破之始能續進俄軍自在距里加西二十英里之處獲勝後士氣益壯嘗奮勇馳過巳凍之沼澤某地點之陣線因以前移四英里有奇（九日） 
[倫敦電]  
　　泰晤士報若西訪員電稱德軍顯圖卽行佔據羅馬尼亞全境天時今雖不佳而仍絡繹調兵進攻極猛（九日） 
[倫敦電]  
　　奥國公報宣稱福克薩尼東南之敵軍巳被逐至里姆尼克薩拉（九日） 
 
 
 

Page 3

 
 
[倫敦電]  
　　英帥海格將軍今晚　報云英軍攻入胡魯區對面之敵軍戰壕安克河兩岸與戈末柯爾凸角英軍砲隊甚爲活動維爾桀敵軍陣線曾發巨大之炸聲（九日） 
[彼得格勒電]  
　　俄首相特里波夫與敎育大臣伊格拉蒂夫均已辭職戈里新親王已任爲首相庫爾吉斯基已任爲敎育大臣（九日） 
[倫敦電]  
　　羅馬電稱協約國大會對於馬其頓問題完全同意薩洛尼加陣線毫未失其重要 
（十日） 
[亞姆斯特丹電]  
　　巴伐里亞王在末尼區演說謂吾人雖獲勝仍提議媾和吾人今必接續作戰至敵人請和足償吾人絶大之犧牲而後已（九日） 
[亞姆斯特丹電]  
　　伏細斯基報載稱德土商業與政治條約業已修改（九日） 
[倫敦電]  
　　協約國致公文於希臘允擔保不使革命之舉動躉延日廣（九日） 
[馬特里電]  
　　西班牙内閣業巳辭職羅瑪洛萊斯内閣仍留任（九日） 
[巴達維亞電]  
　　爪哇波特報載稱北蘇門答臘新敎派集衆叛亂殺死官員一人現已派兵前往剿捕（九日） 
公電 
[贛州電報局來電電]  
　　北京交通部南昌馮監督各局均鑒贛州連日大雪滴水成氷爲歷年所未有以致南北雙線於六日晨被阻至今兩雪未停並聞沿途尙有倒桿數處一俟雨雪稍停卽派工丁前往修復贛叩佳 
[威寗電報局來電一]  
　　北京九江各避交通部管理局曁各局鈞鑒威畢雙線於本日十二鐘十分時完全修復除俟工丁返局再將阻線情形詳報外謹此電陳威寗局呈庚 
[威寗電報局來電二]  
　　北京交通部貴陽管理局各局均鑒由威寗至昭通單線於本日阻報巳派丁出修如何情形容再續陳威寗局支 
要聞一 
[外部答覆美使照會]  
　　贊成美總統和議主張 
　　歐洲戰事蔓延至今已逾兩載邇者美總統威爾遜氏力主和平解决駐京美使黄氏曾照會外交部聲明此意伍總長近日有覆致美國芮使照會一篇對於來文極端表示滿意其文云爲照會事接准上年十二月二十一日來照會於十二月二十三日照復閱悉在案貴公使奉命所交貴國大總統此次對於聨盟國及歐洲中部各交戰國政府提議平和之照會關係重大本總長業經詳細研究以爲中國素尙和平近復興友邦締結解紛免戰條約以發揮和平之精神而副海牙平和會之志願且此次戰事延長中國所受重大影響或較其他中立國爲尤甚况中國現當刷新之際經濟上實業上所需友邦協助之處甚多而多數之國竟爲戰事所牽掣無能爲力貴國大總統之照會意在使戰事及早結束本國對於此事深表同情不僅以利害攸關實出於素尙和平之誠意也且近代之戰爭其波及之範圍與發生之關係受其影響者不僅交戰國而已是則減少戰役當爲世界各國所同心企望者矣至貴國政府及人民所表示之意見於此次戰事終了後盡力設法維持各國平等主義無論國力强弱如何不至有不公及侵凌之舉動本國極端表示滿意深願贊助貴國政府及人民達到此項目的誠以此項事業非合羣策羣力不能收效也相應照會貴公使查照即希轉達貴國政府爲荷須至照會者 
[新年第一次之衆議院（愁鸞）]  
　　請假議員之否决 
　　傅夢豪關懐浙事 
　　保利公司兩合同通過 
　　九日衆議院下午二時開議議長湯化龍主席至五時十分散會未曾宣告休息茲紀其大要如左 
　　（一）請假議員之難關議長報告請假議員鄭懋修等二十人假期在一星期以上應付院議湯松年王謝家梅光遠吕復曹瀛等略有討論遂逐一表决惟許峭嵩谷芝瑞查季華三君因祖父父母喪病事件多數贊成通過餘均否决 
　　（二）傅夢豪之動議傅夢豪動議略謂浙江因軍界牴　致成事端傳聞有派兵入浙之說不知政府現在處置方法若何及過去情形若何應請總理出席質問秦廣禮贊成其說吕復反對之略謂議院不能干涉行政部用人之權云云遂付表决贊成少數 
　　（三）孫鍾與嘉禾章孫鍾動議謂大總統給予議員數人嘉禾章其意甚善惟議員之盡職與否自有人民操其毁譽榮辱之權卽下届當選與否是也大總統之榮典似不必受領應請同院人得嘉禾章者一槪辭謝馬驤謂議員受嘉禾章其辭謝與否係個人問題况大總統有頒予榮典之特權議院不能干涉李爲綸謂孫君動議根據何種法律主席以贊成孫君動議付表决起立多數 
　　（四）保利銀公司借欵合同曁收煉制錢合同此案係大總統提出由政府委員說明理由並要求省略審查駱繼漢吕復主張允其要求蕭晉榮楊銘源王源瀚主張付審查主席以省略審查表决贊成多數以付二讀表决贊成多數以即日開二讀表决贊成多數王源瀚問委員有無外人股本委員曰無之遂將二合同逐條討論表决王源瀚修正借欵合同第二條九四扣爲實數表决贊成少數谷思愼耿增顯修正收煉制錢合同加入須得地方官及商會同意一語表决贊成少數耿君又修正收煉制錢數目暫以六萬噸爲限表决贊成多數羅家衡修正第三條各省三成改爲五成本公司七成改爲五成駱繼漢反對之以修正案付表决贊成多數何雯提起異議吕復和之衆請何君說明異議之理由何剛發言而場上喧聲四起彭允彝謂旣不能說明理由異議即不能成立主席宣告反證表决反對修正案者起立少數王源瀚耿兆棟又略有修正之處二讀完了吕復尙叨叨發言不休主席以即日付三讀表决贊成多數遂開三讀王源瀚主張標題加華商二字贊成多數餘無修正遂以全案成立付表决贊成多數 
　　（五）到院與辭職新到院議員張全貞邱福鋆當選證書審查事件各簽定席次又議員文羣因就農商次長來函辭職付表决贊成多數 
[九日參議院開會紀]  
　昨日（九日）午後一時參議院開會副議長王正廷主席議員出席者寥寥主席兩次宣告延長時間遲至二點一十五分始足法定人數共爲一百三十八人主席宣告開議先報告蒙古議員巴圖永東因病辭職又吉議員辭職事件均多異議主席付表决均多數贊成又報告議員王立廷等十四人請假事并云憲法會議行將　二讀會請假者如是之多恐於議事進行妨礙應請大家注意多數議員云議員請假須經院議許可否則自由請假恐於憲法會議有礙主席分别表决准予請假者六人主席遂照議事日程宣告（一）選舉本院院内審計委員當指定劉芷芬解樹强等八人爲檢票員用無記名速記投票法投票畢時巳三點主席宣告休息二十分未幾復行搖鈴開會遲至三點五十五分始足法定人數主席報告投票之結果孫光廷劉芷芬謝家鴻納謨圖李正陽等當選又宣告（二）暫行鴉片煙治罪條例提議案當由提議人陳祖烈說明理由畢表决交付法制審查又宣告（三）省議會議員任期解釋案當由提議人童杭時說明理由畢而以付法制審查表决多數贊成又宣告（四）參議院秘書廳組織規則第四條修正案當由提議人盛時說明理由畢多數贊成增加科員四人同日開二讀三讀均無修正即以全案表决多數贊成又宣告（五）河南公民張維之等關於恢復省議員楊漢光等資格請願事件主席以審查報告付表决多數贊成又宣告（六）江蘇縣議員聨合會費玄韞等關於恢復地方自治請願事件主席以咨達政府付表决多數贊成又宣告（七）浙省議會關於酒類公賣請願事件無多討論卽以審查報告付表决多數贊成又宣告（八）江西省議會關於取消清理官産處請願事件主席以咨達政府付表决贊成者多數金永棧云憲法會議不久即開二讀會請議長與衆議院議長商議一星期内須開四次以期憲法迅速議决公布主席允可遂宣告散會時五點三十分 
[浙齊省長之談話（飄萍）]  
　　自政府以急遽命令發表浙江督軍省長而後浙人聞之頗有反響而在京議員以屢接浙江來電亦曾數次開談話會譽代表與政府有所接洽以最近之形勢觀察这似督軍一席令楊善德前往已不至有何問題而本省人擔任省長之主張則浙人仍尙希望而未巳但政府之意則適與此相反認本省人官於本省爲政治上之大弊故雖往復磋商函電紛集恐不足以動政府之决心齊耀珊旣自津來京矣記者因關心於浙江之事特往訪之今略記其談話將以供留心浙事者之參考 
　　齊君年約五下餘鬚長四五寸自前清時曾服官湖北垂十餘年蒙今大總統之知遇實原於此齊君自言承先人遺蔭家有薄産可無庸仰給於官居恒以臨池自遣老母今年七十有六居天津以養親幾不欲再作出山計其在鄂政績殆生平得意之筆言次頗滔滔不絶 
　　來京以後循例見總統總理述辭不欲就之意而總統總理必勉之速行凡有條件無不允許今專待五弟自保定回京授以家政即當赴津小住數日而南下云云然則齊君赴任之志固巳决也 
　　齊君又言對於浙江如何治理之政見今尙未有可述者大約先調和各方面使之復歸穏靜半年以後或可有所着手關於用人余惟取就地求材主義此行隨從甚少除秘書一二人外無同行者將來之政務廳長余（齊君）胸中固有其人但非如報紙之所載其人蓋相從辦事甚久而仍爲浙江籍者云齊君又述對於財政之意見而主張國家與地方並重謂國家之欵應解中央然亦如非籌欵之使專爲中央搜括計也故不應解者自當歸諸地方留爲地方之用云云 
　　晤談片刻所言甚簡先介紹於讀者至其言果屬眞誠抑爲敷衍新聞記者起見則吾亦屬初晤不敢爲之擔保也 
[徐州二次會議之京訊]  
　　此次馮副總統壽辰先期由倪嗣冲張勳張懐芝張作霖等督軍省長通電各省謂馮副總統壽辰各省應派高級軍官或親信之人代表齊赴金陵道賀並會商政治上一切要事云云故各省軍民長官代表先後到南京者頗稱濟濟壽辰旣過由倪嗣冲約同各省代表齊到蚌埠少住一天此係本月六日事也次日復由倪省長帶同各代表齊赴徐州原定前日在徐會議嗣因設備未齊改期昨日始行開會其開會宗旨及所提出之議案尙未探知大約不外問連日所傳解散國會改組内閣之一部修改舊約法改組總統府等事爲段總理所聞甚爲不悅因於前日晚間發出三電一致馮副總統託其就近勸告各代表從速打消會議一直接通電各省囑其從速撤回各代表並云各省軍民長官各有專責對於國家大政豈容輕易干涉若再有此等舉動則中央職權所在惟有依法嚴辦不能稍事寬容措詞極爲嚴厲一致靳雲鵰責其不應預聞其事並飭其早日回京至各省接到段總理此電後如何回答尙不可知 
[杭州快信]  
　　昨日（十日）童張兩師長曁闔城文武各官上午均至車站迎接楊督至下午未至聞接滬電今日（十）一）方能來杭暫不進署卽以梅東高橋大營内駐節 
　　蔡鶴廎君來電謂省長問題政府方面尙有磋商之餘地各界因此留吕愈切 
　　前日楊軍至臨平搭蓬露宿於居民確無侵犯惟搭蓬處適有蘇姓菜地被踐踏無餘今日聞蘇姓具呈言菜田四十餘畝獨受損害請楊督軍派員履勘酌予賠償 
　　周參謀長已决意辭職將偕斯副官烈出洋遊歷 
　　浙省屠宰稅經省議會議决免除今得部覆以國務會議議决仍應照舊征收俟國稅地方稅劃分後再定辦法 
　　印花稅分處浙江尙未成立財政廳昨奉部令已派畢奎爲浙江印花稅分處長 
[徐州特别快信]  
　　省區聨合會定今日午前九時在巡閱使署參謀廳開會關防極嚴卽署内親信人員亦不易得其確息 
　　聞張勳前日激烈之長電尙未接復 
　　曲同豐昨日巳離徐 
　　張文生定明日赴蚌埠 
　　徐樹錚昨偕倪嗣冲赴張勳生祠游覽 
[南京快信]  
　　財政廳昨委方孝充充大河口釐局長朱沛充灣邵釐局長 
　　薩鎭冰昨日抵寧謁馮副總統 
　　馮副總統有保薦前淮揚鎭守使劉恂充松滬護軍副使說 
　　省署諮議廳長沈爾昌有任浙江政務廳長消息新任浙省長齊耀珊代表高繼宗昨過寗赴滬 
　　鹽務署丁恩氏昨日乘津浦車南下赴揚 
張孝準昨日由寗乘津浦車北 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[修正行政裁判機關之提案]  
　　我國法院萌芽伊始尙未能眞正獨立而行政裁判問題已聚訟紛紛前日南京馮副總統對於此節曾經電陳意見茲聞識員賈庸熙亦依憲法會議規則第三十條及第三十一條提出關於此項修正案略謂憲法草案第八十六條云法院依法律受理民事刑事行政及其他一切訴訟但憲法及法律有特别規定者不在此限云云茲擬將該條中行政二字刪去另行增訂一條於法院章内云行政訴訟由平政院審理之平政院之官制及其官吏資格别以法律定之聞此項修正案連署者有康士鐸耿兆棟等二十二人賈君尙有關於此項之意見書其理由約分五種 
[孫文請欵事之各方態度]  
　　孫文等請欵一節政府咨復議會已詳言之而京滬報紙中又有言此欵巳付若干萬者如某報謂此欵確由中國銀行撥付六十萬元參衆兩院議長面謁元首問此事元首答予與總理皆不知卽傳中國銀行總裁徐恩元詢問徐謂財政總長陳錦濤聲明完全負責又有某報謂孫文向政府索欵二百八十萬財政總長陳錦濤商同中國銀行總裁徐恩元設法先行籌撥六十萬元嗣由某某議員親謁總統詺問此次撥欵確有其事乃財政總長承認負責云云顧徐恩元氏對於以上二說均不承認昨特分函一一剖辨或者撥欵一層尙未即成事實也惟是孫氏請欵之舉政府方面意在調取證券議員方面以政府前此咨答尙未盡得要領頗有再行質問之傳　說而華僑中之對孫表同情者聞議員質問此事則又不以爲然聞於七日曾致電北京其文曰北京分送参衆兩院各報館鑒孫文請欵事議員提出質問僑等殊深駭異經營革命軍械餉糈在在需欵革軍首領點金乏術非行借募資從何來以菲島論軍債實認數十萬帝制經費議院不聞否認獨於革命軍債提案駁詰民意機關顚倒是非將何以對國人况復誣謗革軍領袖究竟係何用心公理毫無僑等深爲議會諸公不取敢進直言請即收回質問書以從僑情菲律濱書報社戴金華等陽未識議會對於此電將持如何態度也 
[會計金庫之兩問題]  
　　民國會計年度本由参議院規定由當年七月一日起至來年六月三十日止民國二三兩年國家預算皆按此而定惟民國五年竟違頒布之規例該年預算係按歷年計算自國會開會以來曾命將原由參議院規定之會計年度恢復以造國家預算故各部已按歷年所造成之預算皆須修改惟未提出於國會之先須頒布命令恢復原定之會計年度刻聞國務院已飭秘書廳草定此項命令矣又聞財政部以現在代理金庫非專屬惟一之國家銀行各省且有由官銀號代理收付者殊與統一金庫大有妨礙前日巳以部令派定陳威爲籌辦會計金庫統一事宜主任會同會計庫藏兩司長及中國銀行總裁辦理昨日下午即在部中開第一次會議惟中國銀行徐總裁未及出席係由兪副總裁前往與會並聞交通銀行代理金庫之權將來恐在取消之列 
[統一警權與造就警官]  
　　順直省議會日前曾咨省公署略云地方警察一職與人民生命財産有直接利害關係任警職者必具有獨立權能與地方民情習慣洞悉梗槪然後方能本其職守勉盡保護預防之責乃自大政趨向帝制以來只顧增漲官權不問各縣警察現情如保惟改警務長爲警佐並增警察所所長一職飭由知事兼任致使警佐職務上之動作亦均仰承知事之鼻息而知事希圖侵没政費復將法定之司法巡警人數任意核減舉凡傳喚訴訟人證及催　徵地糧稅欵等一切例行差務一併改歸地方警察承辦警佐雖明知於警察職務諸多違礙然以隸屬關係謹厚者隠忍而不敢言柔滑者反百方將順冀獲知事之歡心剝全省數百萬人民之脂膏驅全省十萬許有用之丁壯以供作百數十知事之接應品任警察職務如何曠誤地方秩序如何擾亂槪不過問興言及此寗不傷心此在帝制活動時代爲箝制人口計勢容不得不爾今共和再造警佐廻避本籍知事兼任所長之令自應當然撤消　以圖地方之發展蓋各縣習慣各有不同以日接人民之警佐而於地方習慣全屬茫然其存心敷衍者無論矣即有實心任事之員抱維持治安之熱誠然因昧於地方情實終苦無法展布又况准知事自行部屬之令下而警佐復多隨知事延用外省人矣夫此省人不宜爲彼省知事中外明哲早具有充分之論列矧日接近人民之警佐而謂可以語言不同習慣不諳之外省人充膺乎默察各縣警務日形敗壞之原因大率坐是乃近閱直隸公報警務處長亦似於知事兼任所長一事知有妨碍惟僅於繁中等縣所長呈准内務部劃歸警佐兼理而於指定各簡縣所長仍令由知事兼任同一地方警察辦法未免歧異亟應將所長一職統歸警佐兼任以昭劃一蓋地方安危與警察關係至爲密切欲課警佐以保護之責必畀警佐以獨立之權素必於各縣本地人中擇其合於警佐資格及歷充巡官或警務長辦理確有成績聲望夙孚者由警務處長直接委派其由縣知事呈請委派者其資格須得警務處長之許可使知事純處於監督地位並准以詳請奬撤之權如是於大權統一毫無妨碍即地方警察庶可望逐漸改良不致虚糜公欵爲此公同議决相應咨請貴省長希卽依法公布可也云云直省長接此咨後當爲呈達内務部該部略以各簡縣警察所長統歸警佐兼任自足以昭劃一而重職權自應照辦至該所長職務繁重總以任用得人爲要旨若規定必需用各縣本地人辦理或有窒礙應由警務處隨時察酌地方情形辦理云云 
　　再者警察行政方針自民國成立以來迄未確定自地方警察傳習所畢業後一般學生分發各行省及特别區域於是中央警政計畫始有推行之望近悉内務部復主張續辦警官高等學校其資格限於法政畢業陸軍畢業及中學校以上畢業之人學期限定以三年其出身以高等警察官任用聞巳由該部王某李某著手組織不日卽可公布辦法 
　　按警政爲地方治安之源泉其權責宜專其用人宜愼直省會之咨請改良内務部之擬辦高等警校皆不可謂非當務之急顧形式之改良易精神之改良難籌辦警校之規模易善用警校之人才難今日全國警政除京津與通商要埠外其昭然有成績可覩者能有幾省叩厥原因財力與材力均爲其中主要問題而中經帝制時代之知事攘權猶爲連類而及之事端今爲根本整頓計内地各省宜廣設警察傳習所以造就警士凡已服警役而於警學欠缺者均抽調學習方補正額其辦理此項敎員之人才則第一次高警校畢業赌（清末所創辦今巳中輟）固優爲之但費一文書召集之勞斯其事立舉矣一面續辦高警校以爲更番傳播警學之後繼即一面分班考核現職警官以逐漸補用學校出身之警政人才循序而行積之旣久警政前途其庶有豸苟不然者第一次高警校之舉辦何嘗不濟濟多材而其有裨於警政究何如哉 
[年關中之渝城商况]  
　　文匯報二十六日重慶通訊云此間商務仍有活潑氣象出口者以牛羊等皮爲大宗而入口者則貨品繁多種類不一聞作出口貿易之商人獲利者少而賠本者多惟皮業獨發達耳各項貿易皆因現銀缺乏大爲阻滯推究銀荒之原因厥有數端（一）上半年過路諸要人由此啓程多挾現銀而去（二）北軍餉銀取給於此故此間現銀亦有若干隨北兵而他去（三）商務倐有進步而無良好銀行爲之調劑則其天然之結果必爲銀荒（四）上海鈔票貼水九五中國銀行之鈔票貼現百分之二十尙無人肯受商人不願吃虧過甚乃將鈔票存積以待他日故市上金融之流通範圍愈狹以此四因商務乃未克十分發達惟商人咸望陰曆新年之後市面定可活動汽船上駛之時期今巳過去各種貨物仍須由舊式船隻裝運慢而不穏統察各汽船最得利者首推蜀亨餘者遭遇不同蜀江急灘原不易行惟船身最堅而機器最佳者始可無事戴省長仍在此外間謠傳省長改駐重慶此說未經證實目下官場咸謀剿匪清鄉但茲事殊不易辦理也 
[紀漢口日清公司貨棧之失愼]  
　　漢口俄租界江邊日清輪船公司之貨棧於七日午前四時半時忽兆焚如因其時火勢猛烈致貨棧二所悉成灰燼棧中貨品充足大半爲油棉蔴袋之類著火即燃以故焚燬靡遺損失之數一時未能詳悉約略估計當在一百萬兩左右聞各貨於運漢時曾保平安險者實居多數當火起時各租界救火會紛紛馳救奈江水太淺天氣又寒皮帶凝凍地滑難行故施救極爲不易澆漑兩小時後第一號貨棧火勢稍衰詎第二號貨棧又被延及俄英法德日五租界之救火會分頭撲救美艦派水兵登岸日營亦派兵助救始得將第三號貨棧保全然延燒已久直至十一時火勢方熄各救火會始驅車而回獨留俄租界皮帶車在場澆滅餘燼　　 
[鄂省之錢市與交通]  
[銅元依然缺乏]  
　　武漢金融停滯日來官票價益低落每票只換銅元八十八九枚市面之恐慌人民之損失不堪言狀聞前此政界會議之三項維持方法因造幣廠長蔡康與官錢局督辦高松如意見甚深不肯力爲帮助錢局託日商代鍊制錢之銅交廠鼓鑄堅謂不能合用加增鑄幣一事遂成泡影至阻禁銅元出口雖已三令五申然因輪船中執事茶房以江浙錢價高抬武漢無不私地販運查禁實屬匪易錢局提欵向他省購運銅元爲數有限終難收維持之效高督辦以陰曆年關正財源吃緊若非急籌挽救之法勢將不堪設想昨復請財政廳長武漢兩商會長各帮董事在該局開維持會由商界認籌現洋五十萬元公家向某國銀行借洋五十萬元即日委員向直汴各省收買大宗銅元運回交各錢店代爲兌換每票扣銅元五枚以資流通而保信用一面由警廳出示禁止錢攤抑勒官票每張至多只許扣銅元六枚現各錢店尙未肯承認代兌不知何日始獲轉機也 
[冰雪阻滯交通]  
　　鄂省近旬來大雪貧民凍斃者甚夥即水陸交通機關亦爲遲滯如招商局江新輪船日前行經九江下游因大雪迷漫誤行航線竟遭擱淺現各行駛申漢江輪鑒於雪夜行駛之不便晚間多停輪待旦又如武岳鐵路原定二日開客車往來蒲圻武昌因大雪設備信號等項不能如期竣事現巳改訂十二日開車凡咸蒲各縣在武漢之人急欲附車回里者皆感不便 
[湘中近事]  
[發起黨人善後問題]  
　　湘省自共和再造以來黨人之聚集省垣者日益加多旋以生計窮蹙乃有公民乞丐團之種種名目出現雖經湘政府設法資遣隨時解散而目前之　逗留湘中坐待拯救者仍不一而足近聞地方檢察廳廳長劉武君以此失業之民黨聚居湘垣若不亟謀善後勢必眞正流爲乞丐昨特發起籌辦黨人善後事宜徧請黨中巨子於十二月二十七號在順星橋棗園内開會討論一切辦法到會者六七十人公同議决仿照上海設立黨人善後事務所籌辦進行方法其大致分爲兩項（甲）擇尤任用（乙）資遺回籍惟此事須與政府接洽之處甚多自應推定代表與當道切實商辦當經推定陳復初君爲總代表龍璋唐蟒葛龐劉武黄岱黄羆李國柱歐陽振聲諸君爲代表專辦與政府接洽之事此外則分中南西三路每路推定幹事二人調查黨人數目與審定各項事宜亦經分别推定中路爲彭自强李實蕃南路爲劉宗漢王執柄西路爲劉作霖李海秋其事務所則分兩處以藥王街楚天春爲幹事辦公地點以寳南街劉忠壯祠爲代表集合地點刻正從事設備並籌辦一切　行之法矣 
[質問洋商收票問題]  
　　湘省近年以來因現銀缺乏純恃銀行所出紙幣以資周轉故申漢滙水逐漸增加以目前而論由湘滙漢每千兩須加二千二百兩上下由湘匯申每千兩須加二千零六十兩之譜日前省議會議員郭振林查悉有外商以賤價收買銀票之事恐將援照民國三年美孚成案要求兌現倘果有此事發生政府其將何以應付湖南銀行總理羅上霓旣不主張收回銀票究竟能否負此責任昨特提出質問書咨交省長公署限三日答復聞范代省長隨卽答復到會謂除照會各國領事聲明該票不能兌現外一面實行收回已令該行籌備云 
[解决礦務選舉問題]  
　　湖南省議會於前今兩次選舉參議員事前卽有賣票之風說迨至開會選舉其第一二三四等日均以不足法定人數不能投票其後參議員雖勉强産出而區區候補當選人卒以價目參差之故因之停選然此項賣票案尙係由旁人揣測未經省議員自行當場揭破詎十二月二十七號因覆議礦務局條例案爭選舉該局總協理權有議員劉明鏡厲聲曰參議員由會選舉純是一種買賣交易後來選舉礦務局總協理必又是一樁好買賣三千萬人民精華所在之鑛産將必爲一班無廉恥之徒所斷送本席極端反對由會中選舉語畢尙忿恨不已全場爲之失色嗣由唐健袁守仁唐支廈等相繼討論擬改選舉權爲同意權亦有謂選舉權係省長交議原案所定責備省長之反復者劉明鏡又拍案大呼曰本會旣有監督權何必定要選舉權仍逞口大駡賣票人不巳徐明諤曰照此說來京解散議會是了全場騷然卒經某某出而調停謂各人可自由發言不必衝突後以取得同意權敷衍表决由此觀之選舉參議員之賣票情事不必由外人攻訐即省議會議員中亦有當場揭破而痛駡不已者矣並聞范代省長亦以此次選舉參議員先後七幕共計九天僅産出四人其餘候補當選人二名竟至不能選出各議員主張停選特於是日（二十七日）電告内務部查照矣 
[魯議員提起選舉無效訴訟控告監督違法]  
　　魯省本届改選參議員選舉人辛葆鼎盧寳齡兩君以選舉監督張懐芝有違背法令情事前日向高等審判廳提起訴訟請求依法宣告選舉無效昨已開庭辯論省公署派樓兆梓房金錡爲代表辛盧兩議員并延邵晉蕃爲律師雙方辯論甚久據一般之觀測謂以區區議員而與省長訴訟理由雖十分充足恐亦難期勝利然結果如何未經判决究難臆斷茲將辛盧兩君原訴狀揭錄以供法律家之研究訴狀云原告人辛葆鼎盧寶齡均省議會議員被告人張懐芝選舉監督訴爲選舉違法訴請判决無效事（一）起訴之事實此次山東辦理參議院議員第一班改選程序違法弊端種種議員等爲鄭重選政尊崇國會起見除當時已向選舉監督提出爭議並電部外特依法提起選舉訴（二）違法之要點按參議院議員選舉法第十八條載關於投票開票曁選舉訴訟本法所未規定者準用衆議院議員選舉法之規定衆議院選舉法第八十二條載辦理選舉違背法令者選舉無效此次山東參議員第一班改選奉敎令於本月十八日舉行當日並未依照參議院選舉法第十條將當選人及候補當選人之姓名及所得票數當場榜示又未通知各當選人迄今八九日之久仍未榜示通知此其違法者一衆議院議員選舉法第四十五條載投票人於領票紙時應先在投票簿所載本人名下籤字此次選舉並未令各投票人於投票簿上籤字即行發票此其違法者二本日第二次投票儘到七十六人按照參議院選舉法第六條當然不得投票奈該監督竟不先行檢點人數擅行投票並當場宣佈以二十六票爲當選擅行開票此其違法者三議員等當場詰問該監督不能自圓其說允爲電部請示奈不俟復電到來爭議未决遽於第二日續行投票此其違法者四投票原係個人自由此次選舉有國會議員多人到會場强行指揮各選舉人不許自由投票又有人希圖當選當場以金錢運動雖未經人告發而人言嘖嘖確切不疑此其其違法者五（三）起訴之目的請求將此次選舉判决無效 
[追記雲南舉行紀念會情形]  
　　滇省此次舉辦首義擁護共和紀念大會其會期佈置一切情形曾誌前報茲將會期間所見各種情形追紀如下以　閱者 
[籌辦之忙碌]  
　　自辛亥攺革後雖累次舉辦光復紀念會然　其輕重終不若此次故一般人民距會期尙遠叩從事佈置俾免臨時倉皇迨旬日前商務總會及警察廳甫出布告謂省城各街皆須遍扯五色縵棚及各色電燈於是各街咸栽置木竿綵紥牌坊人工衆多街市之上異常擁擠各處布疋綢縐需用甚夥因之價值騰貴製絲工廠趕製綢縐亦碌忙異常各縣及省垣附近鄉民聞將辦紀念會携老扶幼紛紛來省會期前附近省垣各縣如昆陽晉寗呈貢玉溪宜良阿迷等屬人民至省者甚夥大有裹糧奔走之狀故城中街市外屬蛤民往來者遂陡增十數倍 
[會場之點綴]  
　　城内外各街除僻靜偏地來往人稀者外皆遍綵紥五色縵天過海每隔十數步卽有一綵紥牌坊坊上懸以長電燈書擁護共和紀念字樣滿揷鮮花異卉最熱鬧之街市如三牌坊及南門月城等處復有綵亭數座兩旁舖戶門前遍懸燈彩五色國旗舖内陳設古玩器具奇巧玲瓏之物三牌坊至南城一帶左右舖戶簷下古書奇畫玩具之類陳設殆遍各機關門前亦松柏牌坊懸掛紀念對聨每至夜間綵棚下之電燈及各居民所陳設之羊角燈紗燈玻璃燈等爭發奇光五色輝煌爽 
 
 
 

Page 7

 
 
心奪目映以往來紛曰　　　　白　愈覺莊　富麗不贊入　　天府也 
遵人之鬧熱此次之紀念會純出於人民之自動以故會期内無論大家小戶老少男女皆興高采烈出門遊玩軍政學各界亦放假三日此數日内兩忠烈祠内劇場中遊人擁擠異常　不惟看戲不需錢文且得藉以飽覽盛况也至三牌坊各大街兩廟舖戶中每日早晚皆有城鄉老幼婦女滿坐肩踵相接往來遊人分左右而行故雖衆多無擁擠之患兼之巡警遍布巡查認眞是以不致滋生事端也 
　　戲劇及雜技之衆多　由二十三至二十五三日省城戲園如雲華雲仙榮華及羣舞台等皆移向兩忠烈祠晝夜分演京坤優伶男女名角畢集觀者愈衆婦女輩每有先數時即命人移櫈椅至戲場中蓋稍遲卽無立足之地也其他技雜如獅子龍燈之類亦不下數十起每遊至一處則火爆之聲震動天地街巷要隘人如蟻聚二十四夜各校學生咸排隊而出舉行提燈會 
[楊軍蒞浙後之所聞]  
　　新任浙督楊善德氏光此次調派來浙之軍隊計有十三團之步兵三營第十六團之步兵三營又砲兵一營曁騎兵工程輜重合一混成旅於八號黎明五時又八時兩次專車分乘當晚到臨平下車當有就地軍警妥爲照料一面由該隊長官督令各營兵士在沿站一帶空地内支搭棚帳歇宿自車站西面以迄平山頭相近所搭兵棚綿延不絶每棚可容兵士十三四人抵暮營帳搭齊卽整隊入棚晚炊休息各軍人並不出外遊行故各鎭人心頗爲安謐翌晨由該隊各長官約束兵士拔隊起程步行至覓橋大營第二次專車於九日由臨駛艮下車第三次專車於九日上午由滬出發因機車中途損壞在筧橋拆卸軍裝迨今晨（十日）六時到艮下車前往梅東高橋工程營内計有四營兵士其餘均駐筧橋聞楊軍雖巳進城尙未正式入營暫在大敎場布篷住宿 
　　楊督軍旣派兵來浙尤恐軍隊主客或有誤會故訓令各團營長云本帥長奉命督浙所派前往隊伍業於本日出發查浙省自辛亥以後未有客軍駐紥各團營連此次赴浙純屬客軍紀律森嚴市廛不擾乃得相安無事共保和平况浙人素號文明軍警久經訓練如彼此以禮讓相接斯南北無畛域之嫌水乳交融何分主客該團營長等務各切諭所屬官長約束團兵隨時誥誡云 
　　昨報紀楊督軍業已來浙茲悉昨日楊氏並未來杭所開專車卽第三次兵士車非楊督專車因一時誤會浙省當道如童張師長曁夏處長胡運使均率領長官蒞艮山站歡迎嗣接楊電以交卸事宜未了緩日來杭故於下午四時各歡迎者遂分别言歸惟聞今日（十一）確有來浙之說巳由路局預備專車 
　　龔王團長以筧橋與省垣相隔尙遠如遇緊急情事消息不靈昨特飭工程營自杭大營至筧建設臨時軍用電話現巳於沿鐵路之電桿上掛線接通以靈　息 
[嘉興之公民大會紀詳]  
　　杭垣事變軍民長官同時更易後嘉興受省垣之刺激亦由公民方錫川等發起定於日昨（十號）開公民成立大會是日下午一時開會其會場地點本定在舊嘉學明倫堂因當日天氣奇冷交通斷絶嘉善崇德桐鄉三縣均未派有代表蒞會故會扯卽改在丙辰俱樂部（在城中鄭家埭）開會到會人數共計五百餘人公推顧宗况（企先）爲臨時主席顧君報告略謂楊氏巳帶兵入浙吾等浙人當籌萬全之策以維浙局乃由杭垣公民會代表沈肅文君報告杭州公民大會經過情形並言今日由杭乘車來嘉沿途但見北軍駐守眼簾所觸頓生無限悲觀及至貴會見到會人數如此踴躍吾浙人心不死於此可見如能達到最後目的則今日此會當爲吾浙人之大紀念日也衆皆鼓掌繼由孫良玉戚幼勤顧省之屠筱香诸君相繼演說有主强硬對待者有主和平解决者其結果公决先電致中央請電盆楊氏壯所帶入浙軍隊退回原駐地點再電阻齊氏入浙并公推嘉屬各邑臨時幹事定期再開大會共籌對付方法茲將各邑臨時幹事姓氏錄下（嘉興）顧宗况陳逖生方濟凡計仰先屠伯英姚墀梅徐景伊戚幼循（海鹽）顧省之陳夢鹿徐佐鄉（平湖）張竹生其嘉善崇德桐鄉三縣因未派代表蒞會故臨時幹事暫不推定 
地方通信 
[蘇州]  
[罪犯與巡士鬭毆續聞]  
　　吳縣分監看守長帶同本監罪犯至大倉口搬運木料與水警遊緝隊巡士爭毆並打毁巡船各情已記昨報茲悉此事業經水警二廳趙廳長查明雙方各有不是之處惟罪犯有二名受傷甚重水警中並無受傷之人其八號巡船已爲罪犯拆毁現由遊緝隊李標勝隊長出洋數十元將受傷罪犯二人送往醫院醫治俟傷痊後再行核辦八號巡船責成該管三等巡官馬某自行修理矣 
[重婚案尙須拘人]  
　　震澤人龔邢氏在吳縣署控訴伊夫龔吟梅與朱季芬之女二小姐重婚經吳縣派警至震澤鎭拘提龔吟梅等僅止拘到朱二小姐一口解縣收押茲聞此案昨經縣公署曾裁判員提朱二小姐訊問據稱伊係父親朱季芬許給龔吟梅究竟作妻作妾問父親便知况那一天父親亦到施家村吃喜酒的云云官判將朱二小姐還押聽候再行派警並咨吳江縣拘提龔吟梅朱季芬到案質訊 
[白晝夥搶之駭聞]  
　　閶門外山塘一帶著名流氓退眼阿憨（即余根生）前日（八號）下午二時集合衆流氓三寶等七八人至馬路星喬灣素開賭局之麻子阿福家中白晝搶刦入門之後適有馬路區之王巡官在内由阿憨指揮衆人先將王巡官抱住奪去其手上之金戒子一面復將麻子阿福之戒子搶去然後一哄而散王姚等素識余根生故當場未曾追捕事後經王巡官報明署長劉承恩轉呈警廳九號崔廳長即責成偵探隊捕拿阿憨潘隊長奉令後派出　士十二名分赴各馬路跴緝至十號上午在馬路上遂將阿憨及附從同往之三寳一併拿獲當即解送警廳身邊搜出王巡官原戒子一隻即行發還至姚阿福之戒子巳經用去由司法科訊明後以事關白日搶奪結夥至六人以上行爲幾如强盜故卽呈明廳長移送吳縣公署歸司法範圍訊辦至姚阿福抽頭聚賭易藏匪類另案懲治王巡官有維持治安查禁賭風之責今乃　先自犯奚能表率人民亦已派員澈查俟覆到再行定奪 
南通 
[醫士被害案續誌]  
　　白蒲鄉醫士胡橋慘遭暗殺棄屍於河其子秀文於父罹禍後因思父親在日殊少仇讎惟未遇害之前曾與鄰人郁長慶因債務衝突當即前往郁宅調查果見其父之手杖藏在郁之房内且地上血迹尙未冺滅似爲郁長慶所謀害迺將詳細情形禀請縣署勘驗澈究盧知事據報後立派徐承審員前往履勘但檢騐巳逾兼旬尙未傳集原被到庭訊問胡秀文乃續訴縣署聞訴詞頗爲激烈大致謂知事爲一縣之父母應如何保護人權如有命案發生理應將兇手迅予拿獲訊明定讞以重生命而維法律豈有被害者巳經指明證據確鑿之兇首事越多日尙置身法外而不爲傳訊未識與司法規則有無違背否云云地方人士亦以此偌大命案奚可私和現擬以多數人之名義公禀縣署要求將郁拿辦以雪沉寃習律師艮樞受當事人之委託以縣署延不執行殊欠理由除擬具函向縣署責問外並準備赴高等檢察廳上訴盧知事見人情激昻未便再擱特於初四日發出拘票派法警前往白蒲警區將郁長慶拘案不日將開審矣 
[鎭江]  
[粥廠擁擠情形]  
　　鎭江施粥廠開幕後早晚放粥兩次一般貧民爭先恐後常不下數千人而尤以午後兩句鐘時無票就食之人爲最多街市惡丐亦洶洶然恃强索取儘有往復四五次携粥歸去者一般老弱癃疾者流體態龍鍾則往往擁擠不前向隅興嘆亦可憐矣 
[委員又獲私土]  
　　上海驗銷局駐鎭調查員姜君昨又在日新街德源土棧查出無印花土及烟鎗燈具若干件當即解送警察一區蔣區長預審後擬立時詳送縣公署按律懲辦嗣聞該土販再三懇求自願遵照刑律在區認繳罰金尙未知如何解决 
[貧民凍斃續誌]  
　　鎭郡天氣奇冷接連下雪五六寸近仍寒冷異常寒署表降至二十度左右貧民之凍斃者日有所聞瓜洲運河結冰厚至三寸各埠班船及清揚鎭各班小輪均巳停駛九號夜半時北門外新河兩處乞丐貧民凍斃者　有八人現聞城外某紳特捐資製就棉衣若干套散給貧民以資禦寒 
[警局擅理民事]  
　　鎭埠警察總局向有司法一科遇有盜竊及違警等事均由該科長審訊至民刑案件則歸縣署審理乃近日該科科長江某擅理錢債詞訟並私出傳票任意拘押而竊案纍　反置之不問以敌人民嘖有煩言 
揚州 
[鎭守使道尹過揚]  
　　海州鎭守使白寶山因公晋省現已事畢由瓜洲起旱於十號道出揚州將往淮徐一帶又淮揚道尹左杕周前赴寗垣祝壽九號下午亦自瓜洲抵揚適值河凍未化在揚暫赴行旌聞日内須由陸路起旱往淮云 
[緝私統領之奔走忙　]  
　　兩淮緝私季兩農統領近兩月來對於應酬頗忙十月間往徐州祝張巡閱使壽繼爲兩淮司長劉佑常襄辦喜壽兩事旋又請假回籍省親現復晋省祝馮副座雙壽統部中公事積壓甚多雖由參謀長陳清源代拆代行亦不敢負完全責任現聞陳參謀特致函季氏請其趕速回揚矣 
[柴價奇昻]  
　　揚郡東鈔關四城門外柴蓬數十餘家近因天寒河凍柴船不能駛進瓜洲口内是以柴價飛漲（舊售每擔四百文今漲至五六百文）各柴蓬雖有存貨多居奇不願出售一般貧民有米無薪非常恐慌現商會及警察所正議設法維持 
雜評一 
[省制通過感言（一子）]  
　　黨派者今日諸爭端中之一點也而憲法之爭又黨派爭中之一點也地方制度之爭又憲法爭中之一點也僅解决此細小之一點則其裨益於全部之爭有幾蓋全部根本之爭未已而欲就細小之點謀逐一解决以息其爭此實甚難之事也 
　　由斯以推南北爲諸爭端之一點而軍界之爭軍界中督軍與民黨紛紛之爭又爲一點中之一點新舊爲諸爭端之一點而政局之爭政局中行政與立法紛紛之爭又爲一點中之一點是故今日息爭之法第一須謀全部根本上之解决所謂黨派所謂南北所謂新舊各摒除其私見而一以眞誠出之各納自身於軌道之上則一問題出自有正當之解决各方面之爭執自然消弭於無形若根本上之意見未釋則相爭之機有觸卽發一事方慶和平而一事又起衝突中國何日得免於紛擾也耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[嚴寒中之水面狀况]  
　　連日天氣奇冷河港結氷厚至四五寸本邑西鄉蟠龍塘蒲滙塘全河皆凍昨日尙未融化即潮流湍急之南黄浦亦有數段結冰故閔行至滬之水路竟被梗阻惟昨日氣候巳稍轉暖近黄浦各河堅冰瓦解隨潮逐流所有因凍被阻之船隻紛紛解纜故昨日浦江中往來船隻較前數日爲多而行駛内河各小輪則仍未啟椗各處在途被阻之大帮米船亦未來滬江海關水巡捕房特派鏡湖小輪駛赴附近各處調查有無船隻被阻損壞情事以憑核辦至戴生昌之杭班小輪須俟由杭開滬之船抵埠方始開駛往杭惟陰曆十五日開滬之船刻尙滯留嘉善如能於今日上午九十點時到滬則下午由滬赴杭之船亦即開班 
　　前日午後二時有寗波船戶忻阿和之碼頭船由洋涇港口三井碼頭裝運煤炭往南開行駛經陸家嘴浦面波浪忽起加以冰排擁積幾遭覆没該船戶等情急呼救由水巡捕房巡江小輪駛來援救出險然船中煤炭已損失大半又昨日午後一時許浦東陸家嘴祥生鐵廠之小船裝載小工三十餘名由虹口渡浦駛至中流船爲冰排擁阻偶一不愼被浪激翻各小工紛紛落水幸有巡江小輪駛來由水手人等帮同施救將各小工先後救起無一溺斃亦云幸矣又聞平日浦東各廠棧裝載小工渡浦往往百餘人數十人同乘一船設遇風浪危險殊甚若有人設法取締亦貧民生命之幸也 
[商會訂期歡讌美商]  
　　上海總商會致各會董函云接美國商部參事巴德君來函以紐約美興行現派紀瑾及羅生克蘭二君爲該行駐滬經理二君於中美商務最有關係請會招待等由並准二君來會親謁中美兩國睦誼素敦東道之文禮不可闕爰定於一月十三號卽舊曆十二月二十日星期六晚七句鐘在本會設席欵待並邀駐滬美國正副領事及書記官與讌以表示親睦之意届期務祈大駕蒞會光陪爲荷 
[修改團體乘車優待辦法]  
　　滬杭甬鍾局長呈交通部文云呈爲援照滬寗成案修改運客規則内團體優待辦法陳送華洋文通告仰祈鑒核事案照本局前奉鈞部通飭各路修改運價必須詳部接洽等因歷經遵辦在案茲據滬杭甬署理車務總管韋燕陳稱滬寗路現行之團體優待規章頗獲良效因擬本路亦即仿行惟各公立學堂學生如有十五人以上結團體旅行者來回祇須單程車價其餘悉照滬甯辦理等因查滬寗團體優待辦法係上年十一月起實行法以單章及來回兩項分别里數遠近規定減折價目於優待之中仍分數等以示限制行之一年旅客稱便頗有成效滬杭甬自可仿照將運客規則第一百十一節援據滬甯定章完全修改並加入各公立學堂學生如有十五人以上結團旅行者來回祗須單程車價一條以期變通盡利除復准公布外理合將華洋文通告各檢二十分備文呈送鈞部鑒核備案施行等語現巳奉到交通部指令如呈辦理矣 
[發售國内週遊票之籌備]  
　　滬寧滬杭甬鍾局長奉交通部令開中華國有鐵路第三次聨運會擬辦國内週遊票一案當經本部採擇該會擬議大綱及聨運各路所具條陳編定章程十六條俟值管聨運鐵路對於發售此項週游票之手續佈置妥協卽當實行倘各該路有擬於章程内另加附則者准予參照該路情形酌量增加以便適用查此項週遊票有鼓舞國人壯游之觀念並與鐵路收入上亦有關係除分行外爲此將該項章程附譯英文發交該路仰即從速籌備尅期實行所有開始發售日期曁擬加附則條文應分别報部備案（章程從略） 
[取締回頭票之弊混]  
　　滬杭甬滬寗兩路鍾局長奉交通部令開客票表面雖有號數日期然於百忙之中頗難明瞭以故廢票再用之回頭票成爲鐵路界之名詞獘巧而深損失甚鉅嗣後各該局長應令查票人員將尋常客票及補票與一次用免票等於第一次查驗時除照舊鉸孔外加一紅鉛筆畫一斜線於上以爲廢票之表示而絶回頭票之根源仰卽遵辦並將實行日期具報等因兩路奉文後已轉飭車務處遵辦並將實行日期具報交通部鑒核矣 
[滬寗路改組警務]  
　　滬寗路局鍾局長令全路各巡官文云照得本路警務現擬改組由本局特設警務所爲全路警務滙總機關置總巡副巡各一員統轄各路警務滬蘇錫常鎭寗六站各設警務分所一處各置分巡一員派撥長警畫分地段各專責成仍總其成於總巡以明統系而收指臂之效除分别另文加委並分發鈐記小章即日實行外合將改組槪略先行令發仰各該巡官遵照槪略内所列條欵有於改組事宜應行籌備者仰即着手從事以期接洽 
[護軍使署種種消息]  
　　松滬護軍使楊善德升任浙江督軍交卸赴任一切情形迭誌前報茲悉楊氏確於昨晨三時乘坐滬杭專車赴杭所帶隨員除参謀長趙禪軍法課長王吉擅秘書金濟時張副官並錄事四人外尙有第三十八團團長陳樂山隨同前往其副官長范毓靈係於七日赴杭先行籌備一切昨日護軍使署巳接到杭州來電知楊氏已安抵杭垣 
　　護軍使署軍法課長一職已由楊氏改委該課課員惲福鈞升任參謀長則由盧永祥派委團長馬鴻烈暫行代辦此外軍署各各仍其舊 
　　馮副總統昨派軍事稽查員姚某來滬當赴護軍使署旋卽往浙調查江浙邊境情形 
　　新任松滬護軍使第十師盧師長所部之十九旅三十八團步兵三營均駐製造局防守茲自駐紥龍華之第四師所屬十三團開赴浙省之後龍華地方無兵防守故由盧護軍使令將三十七團全團即由閘北及江灣等處移駐龍華所有第十師步兵二十旅該管兩團曁騎砲工輜仍駐吳淞一帶保護要塞 
[强盜沿途開鎗之駭聞]  
　　昨晚六點三刻鐘英大馬路虹廟對門萬昌典當正值晚膳之際突來盜匪四五人由直隸路旁門闖入先由軀體偉大身着花緞皮袍及花緞皮馬褂外罩大衣首戴絨帽之盜首出手鎗安置櫃台上嚇禁聲張各店夥逃入内室餘盜即將櫃台外之長凳移近櫃台躍入店堂將賬桌上鈔票二百餘元刦去從容而出詎知該當夥先由後門潛出狂吹警笛適有巡街華捕到來遂帮同跟蹤追緝該盜聞聲狂奔並開鎗示威其盜首仍由直隸路二馬至望平街一帶奔逃巡捕隨後追趕並吹警笛於是衆捕畢集追至望平街四馬路口桂香茶樓轉角被該處站崗之四百七十號華捕開鎗擊中胸際倒地餘匪由石路一帶脫逃各捕遂將擊倒之匪首拘入老巡捕房巳奄奄一息不能言語捕房見傷勢甚重卽送入仁濟醫院醫治到院時氣已絶矣復將屍首車入斐倫路驗屍所俟明日請中西官相驗當巡捕追趕時巡捕與盜匪互相開鎗對擊在二馬路胡萬昌信局門前誤傷過路之婦女兩人操本地口音一係少女擊傷足部一係女傭鎗彈由脅邊擦過皮膚稍受微傷亦經送入仁濟醫院醫治想不致有性命之虞 
　　又據訪員報告昨晚六時三刻公共租界南京路直隸路轉角虹廟對面萬昌當舖突來暴客六人各執手鎗嚇禁聲張先由二匪躍入店堂刦取現洋鈔票二百餘元呼嘯而逸當由該典夥等大聲喊捕該盜等逃至門外均從直隸路往東四竄沿途拒捕開鎗以致流彈擊傷行路婦人腿際及一傭婦手腕彼處站崗各捕亦均開鎗追捕一盜由直隸路逃至山西路經山東路（即望平街）轉至福州路桂香樓茶館附近被總巡捕房四百七十號華捕開鎗擊中後背受傷倒地旋即身死即經該捕與華探耿德標將屍車至捕房捕頭諭令驗印指模查明曾否犯案再行將屍舁入驗屍所報官相驗一面諭將受傷兩婦併送仁濟醫院醫治並飭探捕趕緝同黨解究事後由萬昌當主余魯卿報告老閘捕房卽經二號捕頭率同中西包探協往察勘一週並向余魯卿詢明被刦數目及該盜等年貌服式口音以便偵緝 
　　又一訪函云昨日傍晚六點三刻鐘時有盜匪三四人各藏手鎗突至英租界大馬路虹廟對門四百六十九號門牌萬昌典當由大長櫈跳入店堂内取出手鎗嚇禁聲張其時各夥正在結帳各盜欲將櫃上之銀圓鈔票小洋共數百元攫取惟已經該當中人狂吹警笛由巡街華印各捕聞聲趕來各盜見勢不佳向外逃遁並開鎗拒捕奔至二馬路晝錦里口適有德大綢莊經理陳敬亭之傭婦某氏手持銅刁至一枝春茶館泡水被該盜開鎗擊傷倒地尙有一婦因聞鎗聲避至胡萬昌信局門口亦被流彈擊中足部該盜仍向山東路沿途開鎗奔逃華印各捕竭力追趕至四馬路望平街口將一身穿大衣之盜匪拘獲惟該盜已受彈傷解入老巡捕房捕頭命將受傷之男女三人舁送仁濟醫院救治 
[匪徒攔路强搶]  
　　前日下午四句餘鐘有法租界居民楊國元手持皮篋一只内有鈔票現洋三百數十元又支票一頁行經美界有恒路與密勒路交义處突遇三人一穿外國大衣其他二人均穿短衣蜂擁上前將楊撳倒於地出示利刃楊戰慄不敢作聲被若輩將鈔洋支票及皮篋一併攫取而逸後楊投報捕房捕頭飭派探捕跴緝 
[挾帶實彈手鎗續紀]  
　　紹興人某甲與同伴某乙前晚八時身帶實彈手鎗由法租界走至公共租界廣東路正豐街在途徘徊被老閘捕房一百八十七號暗差西捕查見以其形跡可疑上前盤問均情虚逃逸當被該西捕與四百八十一號華捕將甲追獲搜出勃朗林手鎗二支帶入捕房經捕頭訊供不認爲匪押候解廨訊究各情已略誌昨報茲悉昨晨由西探奎兒與中西兩捕將甲押解公共公廨請究據該西探等投訴甲名王良福原籍紹興據稱係民黨份子不認爲匪惟近來屢有盜案王身帶實彈手鎗定非善類請緩開審候調查王曾否在租界内犯案再行解訊並將手槍子彈呈案請察會審員王肇之君商之美沙副領事判王押候查明於下禮拜四研訊 
[水警偵探緝獲盜匪]  
　　駐滬水警第三分署偵探李虎臣等前日奉令密往徐家滙偵緝搶刦西鄉虹橋鎭張恒餘米店案内各盜犯巳誌昨報茲悉該偵探等奉令後卽於是日（十號）午後赴徐家滙西妙橋南堍華界境内緝獲前曾夥刦泗涇信船之盜犯王寳生一名當解駐滬第三分署請究旋由該分署長提案研訊據王寳生供於舊曆十一月二十六日在徐家滙地方廳從在逃某某二人及不知姓名者一人於是夜同至虹橋鎭張恒餘米店門首用鐵錘打開大門即在店堂賬箱内刦得大洋八十元小洋七十角並賬簿各物携贓而逸仍囘至徐家滙師範學堂門首俵分贓洋當由在逃之首犯某某給我洋一元二角作爲零用餘贓言定明日再派當即各散詎至明日往尋伊等失約不到致未俵分今奉獲案實未知伊等逃在何處等語該分署長除將該盜收禁候解外並飭該探等密緝在逃各盜務獲併究 
[靑蓮閣訇然一聲]  
　　昨晚七時福州路（卽四馬路）靑蓮閣茶館樓下彈子房外面發現極大炸聲一時打彈人及看客與樓上茶客雉妓等均疑爲炸彈紛紛逃出附近站崗中西各捕聞警趕至火藥氣味未散檢視並無炸彈碎片詢諸該館中人謂係電燈爆裂云 
[謀害小孩之毒計]  
　　閘北寶山路住戶戴益同妻王氏生有二子一女長子三歲名天恩次子周歲名和生女年六歲名愛連前曾經人說合將和生過寄於友人蔣式洪爲子當時領去撫養不料邇來蔣戴二人因事衝突各存意見戴將和生索回蔣式洪頗爲懐恨唆使龍立三向藥肆中購得巴豆等物和入花生糖中送給天恩愛連男女二孩吃食希圖謀害當爲戴益查悉報告巡警將龍拘獲詰知係蔣主謀旋將蔣補提到署連同戴夫婦並男女小孩解至司法科昨送地方檢察廳下午經檢察官提案預審蔣龍二人一味推諉判令分别收押小孩交戴夫婦領回候查明實情再行核辦 
[緝獲仇殺烟膏店主之嫌疑犯]  
　　法新租界白爾路九十二號門牌德大烟膏店主沈雲坡於一月四號被匪徒兩人開放手鎗傷及喉部身死事後捕頭以該匪等傷人之後並不搶物即行逸去想係仇殺旋經查得該店於上年十月間被匪圖搶未成至十一月二十三號由探拘獲搶刦公共租界重慶路嚴怡庭家財物之盜匪張小庭李桂順沙花庭等六人解送法公堂傳同沈雲坡到案指認張小庭即係圖搶未成之匪判令李桂順押一月期滿驅逐出界張小庭沙花庭等移送公共公堂訊判張送護軍使署懲辦沙開釋在案沈雲坡被害之夜即張小庭鎗斃之日諒係張之同黨代爲報仇所致故飭查緝李等到案候究現由探目沈德福包探孫金利在白爾路地方將李桂順沙花庭兩人拘獲解入捕房捕頭諭令管押聽候盤問實情再行核辦 
[復訊小客棧命案]  
　　奉賢縣靑村港鎭婦人唐翁氏先與方義和姘識繼又與朱阿松私姘於上年十二月二十一號同至法界徐家滙路五十二號門牌新春記小客棧内借庽翁氏與朱阿松商通將方義和之咽喉用小刀戳傷身死當經法公堂中西讞員驗明候究後因翁氏供稱丈夫唐林生被方義和謀斃故托朱阿松代夫報仇等語故飭探目沈德福包探楊振富前往靑村港 
 
 
 

Page 11

 
 
鎭將翁氏之翁唐照松傳至上海昨日解送法公堂經讞員聶君會同法副領事德君專開特别刑庭研訊先據沈探目禀稱兇犯朱阿松行兇後從樓窗跳下圖逃跌傷足骨送在醫院醫治尙須一月可痊故未解訊詰之新春記棧主周寳康稱方義和朱阿松唐翁氏於陰曆十一月二十六日同來借宿共包樓上房間兩間翁氏與何人同宿因房門緊閉故未得悉至二十七日早上六點時聽見樓上房間内有呻吟之聲其音甚慘心知有異民人上樓觀看翁氏守在房門之外言方義和患痧並不妨事民人信以爲眞下樓後朱阿松即從樓窗内跳下幸跌傷足骨得以獲住鳴捕拘案餘不知情唐照松供媳婦翁氏於四年前逃逸無蹤兒子林生因此氣憤成疾延至本年三月間身死並無被方義和謀斃情事唐翁氏供丈夫在鎭上開設荳腐店方義和於民國二年十一月間躭擱在丈夫店中被方先行强姦至十二月某日早上方先將二歲女孩搶去婦人從後門追出又將婦人軋入船中載往嘉善縣地方因貧苦難度帮傭爲生約於前年七八月間同來上海女孩被方售去身價用盡後婦人無奈至徐家滙地方毛巾廠内爲女工度日朱阿松即石生向與方義和相識上年住居泥城橋地方時與朱阿松遇見方時向朱借錢不還後方日用不週由朱阿松開銷婦人因此與朱私姘方於十一月二十六日又向朱借洋兩元爲川資送婦人回家詎船巳開去故同至新春記客棧借宿夜膳後方言欲將婦人售賣於私鹽船上如不允從定當置之死地言畢婦人與方同住一房朱一人住在後面房間内婦人睡後方復申前說婦人一時情急見方衣袋内藏有小刀一柄於早上六點時取刀將方連戳五六刀傷及咽喉身死朱阿松並未帮同行兇是實聶君問朱阿松旣不帮兇何以畏罪圖逃該氏答稱朱祇知婦人與方係結髮夫妻朱因同住一棧恐被牽累故欲逃逸中西讞員會商之下判棧主退去翁氏還押候朱阿松醫痊再行提訊核辦 
[日人被害案近聞]  
　　湖南人胡儒珍（即胡玉珍又名李正華）奉天人高志上海人盛冠文均因日商中洋印刷所主日本人池原與夥鴨井被人謀斃一案牽涉並有串同僞造湘鄂兩省官錢局票情事由捕將三人拘解公共公堂傳齊中西見證二十餘人連訊三十五堂判均押候兩造柋表律師將各見證所供緊要關鍵分别提出理由書於十天内呈案定期公開辯論各情迭誌本報茲悉被告胡儒珍之代表斐斯律師巳於前日將所譯中西文理由書分呈原審官關讞員及陪審員日副領事加藤君分别察閱後卽飭承將全案卷宗彙集俾與兩造代表律師所呈理由書核對然後公開辯論判决俾成信讞云 
[研訊私運烟土案]  
　　庽居英租界山西路二十八號門牌維新旅館内之甯波人張家瑞金則足因在海參威地方私販值洋六千元之波斯土及西比利亞土八十八斤裝於海參箱夾底内私運來滬商由裕昌仁報關行夥吳壽康將提單蓋戳至江海關朦混提取被洋員道生及勞勃司（均譯音）查出禀由稅務司報告總巡捕房立派中西包探前往將張金兩人拘獲連同烟土解送公共公堂訊判各交五千元人洋並保無保管押各情已誌前報前日午後由捕傳同見證吳壽康同豐泰報關行主沈鶴鳴等將張等兩被告解至公堂經王肇之襄讞會同英卓副領事升座研訊先由江海關代表律師上堂譯明前情並稱被告尙有同黨多人未獲但此案情節頗重不但被告偷漏稅餉破壞關章且敢私販違禁品朦混報關所有破獲此案之驗貨洋人今巳邀案請爲傳訊云云即據查驗洋員勞勃司上堂聲稱去年十二月八號在進口輪船上驗貨查見海參十四箱分藏兩處一處六箱一處八箱我先驗六箱開視内有三箱做成夾底上面裝有海參而夾底中均儲烟土另有八箱尙未開驗其時報關行内之吳壽康亦在場目覩我即將貨扣留運至理船廳查看豈知均裝私土故即報告稅務司咨照捕房將兩被告拘獲等語並據吳壽康上堂證明兩被告將提貨單託伊報關蓋章提貨時被海關查出烟土等情又據沈鶴鳴投稱我在同豐泰報關行爲經理提貨單向由代客報關之行家蓋章此項提單係由裕昌仁蓋戳等語即據被告代表海德禮律師等向沈等各見證逐層盤詰復與原告律師申辯之下中西官以爲時已晚不及研訊判張金兩被告還押候再復訊核辦 
[烟酒聨合會談話會紀事]  
　　全國烟酒聨合會昨日（十一）開談話會首由金拜仁報告請願總代表陳良玉君於舊曆十六晚專車來申已由同人等於昨晚在華慶園設讌洗塵今日由到會諸君提議開臨時談話會宣布在京一切經過手續並表示公衆歡迎慰勞之意云云旋由陳良玉報告此次賴兩業同人之福請願案巳完全通過總算告一小結束惟以後一切手續正繁當此新舊曆年關停止辦公之際特暫行來申與諸君握手藉以討論一切今日承諸公絡繹而來欲開臨時歡迎會但此案尙待財政討論會解决目前尙未達到圓滿之時期萬不敢辱承歡迎應請將今日定爲臨時談話會並聲明此次暫時離京原爲此後進行辦法取具仝意起見所有京中一切事宜已懇託聶胡魏茅諸代表接洽俟此間議有辦法當即重行赴京但求不負兩業同胞之委託庶幾稍免愆尤耳辱承歡迎萬不敢當衆皆起立次由副幹事洪少楚陳祝三等發言此次請願案之通過全賴總代表及各省代表之艱難困苦得有今日之結果造福同人實非淺鮮同人敢代表全體伸達謝忱後由陳總代表提議此項之事全賴本埠及各省各埠團體堅固始得有此現象所望本埠及外埠同業永遠維持同心同德以期達到最後之目的至於掛旗包運遷地休業等辦法目前稅則改良不久當成事實務祈兩業同人竭力忍耐免致權利外溢日後受人牽制想諸公素抱愛國熱忱必蒙體此苦衷也又由陳祝三起言總代表抱此苦衷固所共諒然商民困苦已深正有刻不待緩之勢欲求挽回利權不受他人牽制全賴政府稅則即日改良官商合力維持始克於事有濟次提議現在各省各縣報告成立分會者已居多數惟偏遠省分及内地各縣尙有未盡普及之處應用何方法以期普遍而聨氣誼公决欲求偏遠之普及全恃精神之團結本會旣經十八省公認爲總事務所自應始終振作精神以資觀感末報告留滬請願代表賴漢濱定於今日赴鎭江一行衆皆起立歡送 
[廣肇公所選舉董事]  
　　昨日爲本埠廣肇公所選舉丁已年董事之期除公請伍秩庸唐少川陳可良譚幹臣梁綸卿唐翹卿鄭陶齋葉苾荃八董留任外復當衆投筒選舉新董事二十三人茲將當選人姓名錄後　譚海秋　陳輔臣　陳炳謙　黄式如　勞敬修　胡耀廷　陳雪佳　潘明訓陳翊周　潘澄波　周清泉　潘菊軒　唐仲良　歐陽星南　唐露圜　温欽甫　鍾紫垣　黄伯平　邵晏卿　陳翊墀甘翰臣　易次乾　楊易初 
[仿造行銷外洋之綢貨]  
　　浙省綢業自振興新廠之改良鐵機綺霞緞日新緯成廠之雲霞緞趙長春廠之絲搶緞發明以來對内貿易頗爲發達而對外則尙未發展因裁製西服尙無合式之原料也邇有紹興人王槐三由外洋回華　歐州所銷綢貨素有研究擬設廠仿造挽回權利現已糾集股本銀十五萬兩在杭城頭髮巷田家園購地十餘畝建築夔章機器織綢廠擬設鐵機一百數十架仿造外洋行銷之綢緞爲綢業界放一異彩並在本埠北市設一總發行所昨已派友胡鑑欽來申在英租界二三馬路間覓定房屋至開幕時間約在明春三月間云 
[伍總長痛恨地販房儈]  
　　駐滬楊交涉員昨奉外交部伍總長訓令云查上海地方有等地販房儈往往以無主荒地私行售與洋商敎堂將來一經建築房屋必致多所糾葛與其交涉於事後何如防範於事先本總長久居上海於此等地皮轇轕時有所聞殊堪痛恨爲此令仰該員即便轉行所在縣局隨時一體嚴防嗣後如遇此等房儈地販盜賣情事亟應從嚴究辦以重主權而杜隠患 
[工廠催促橋工]  
　　舢板廠新大橋由工巡捐局閘北分辦處招工重建橋身仍用木質兩岸橋基則以水泥石子塡築較之舊橋工料似稍堅固茲聞該處各工廠以此橋爲工人往來要道因特商請朱壽丞局長飭知承造工頭儘陰曆年内趕造完竣以利交通云 
[製造局增減工人之標凖]  
　　製造局李總辦昨日出示云爲布告事照得機器廠承造陸炮砲車係與砲廠額造陸砲相輔而行本年砲廠已奉督辦令飭停造機廠陸砲車自應隨之而停旣無砲車工程則向造砲車工人自應暫爲停用此乃一定不移之理又槍子廠因奉令修理庫存舊式鎗子以備撥發而免廢棄係屬臨時性質並非正式開工一俟修理完竣即當停　止工作誠恐各工人不知底藴致生誤會爲此布告仰各工人等一體知悉須知本局增減工人全以工作之有無繁簡爲標準尤以各就所長爲主衡今日因無工作而去者明日可因添工而來苟其在廠日久技藝精良偶因工簡被裁俟有相當工作無不仍舊錄用以資熟手切勿懷疑過慮自貽伊戚切切此布 
[泥水匠幸得不死]  
　　十日午後十二時半有年約四十之浦東泥水匠一人在黄浦灘近遭火患之電報公司五層樓上從事修葺距屋邊泥磚爲火焚毁倐然墜下該匠亦隨之而墜適落於路旁樹上樹枝壓斷該匠遂墜地兩手及面部爲樹枝捺破腦部亦受震動當爲他人所見即送入仁濟醫院療治聞不致有性命之虞惟從五層樓墜下而得不死可謂幸矣 
[實行檢查印花稅]  
　　南市第一區警署警正董希賢因奉徐廳長訓令舉行印化稅大檢查昨日特派巡官王琴軒帶同巡長顧恩祥韓文慶等至各店檢查簿據等類有無漏貼或貼不足數等弊旋經查得洪生碼頭恒大昌申莊布號及章東明酒店之簿據漏貼者居其多數當將簿據帶回存候報告董警正以待傳同各該店主來署照章科罰仍着依法補貼 
[旅館之虚驚]  
　　昨日上午九時半英租界福州路（即四馬路）尙仁里和豐旅館因煑早膳烟卤内噴出火星濃烟密佈爲瞭望台瞥見電告捕房救火會各駕皮帶車到場施救早已熄滅救火會西人因恐死灰復燃遴派兩人在該館監視車卽分道折回 
[火種落入火油箱]  
　　前日午後美租界東西華德路第一千七百七十二號萬春烟紙雜貨店因被買客某甲將自來火梗悞投火油箱中以致起火經比隣某銅作由電話報告捕房轉報二號救火會立驅皮帶車到場灌熄僅焚燬雜物多件幸未殃及房屋 
[公布修正屠宰稅簡章]  
　　屠宰稅章程現經財政部酌量變通略爲修正通飭各省遵照辦理昨上海縣公署已出示布告茲將屠宰稅簡章錄後 
[第一條]  
　　屠宰稅以猪羊兩種爲限應征稅額如左但各省向征之數有超過左額者仍依其舊　一猪每頭大洋四角　二羊每頭大洋三角　前項稅額由宰戶完納不分牝牡大小及冠婚喪祭年節宰殺者一律照征如須附收地方公益捐不得超過　徵稅額之數 
[第二條]  
　　屠宰之猪羊不問曾否完納統捐或通過等捐一律照徵屠宰稅 
[第三條]  
　　凡屠宰猪羊均須先期赴征收所完納屠宰稅領取執照方准宰殺 
[第四條]  
　　凡屠宰猪羊逐日清晨由征收所查驗查驗之後方准出售查驗之法由各省自定之 
[第五條]  
　　違犯本章程第三條之規定者一經查出或告發每猪羊一頭照稅額以二十倍處罰征收經　人如有扶同舞弊及浮收侵吞無照所得之數以百倍處罰征收官如有前項情弊照征收屠稅考成條例第十六條處罰 
[第六條]  
　　告發漏納屠宰稅者查實後准於所收罰金内提十分之五作奬賞費 
[第七條]  
　　屠宰稅執照用三聨制一付宰戶收執一留征稅官署存案一繳財政廳查核 
[第八條]  
　　屠宰稅執照由財政廳照部頒式樣刋刷用印發往各征稅官署廡用 
[第九條]  
　　征收所由各縣知事委託相當人員代辦不阴定額其一切辦公經費准由屠宰稅項下提百分之五開支不另支薪 
[第十條]  
　　屠宰稅施行手續由各財政廳自訂之 
[通緝犯案逃逸之印度人]  
　　印度人拉喜哈力薄近因犯案逃逸經英國公堂出票提究未獲前日咨請麥總巡出示通緝略謂照得印度人拉喜哈力薄又名太古並名威廉特而（均譯音）年約三十歲身材短壯眼圓而帶紅色髮黑兩面分開梳成西式惟略長些些高鼻長眉戴有邊眼鏡其右手第三指上有小疤痕現已出票拘拏在案爲此仰諸色人等一體知悉如有知該印度人下落報信因而獲案者酌酬賞洋儲欵以待决不食言通風者請至總巡捕房報告總巡可也 
[准許另行擇配]  
　　揚州婦人王汪氏於前清宣統元年被同鄉人誘拐來滬押娼該婦不願自投濟良所由所解至公共公廨訊明判氏留所候函請泰興縣移傳其夫王寶來案再核迄已八載並未傳到嗣據王汪氏投廨聲請准與王寶離婚並登報聲明在案昨由濟良所將該氏送至公堂請示又據該氏禀明前情要求准予離婚自回母屬等語關讞員商之美博副領事會同簽判云此案已據王汪氏登報通告並准泰興縣知事查復現無王寶其人應准王汪氏所請准予離婚另行擇配候備函派探送往揚州江都縣知事轉交伊母領回此判 
[誌謝]  
　　麥倫書院定於陽曆正月十六日午後四句鐘舉行年假畢業禮式敦請英國駐滬總領事爲主席並請駐滬交涉使楊小川君演說昨承柬邀觀禮書此誌謝 
雜評二 
[屠宰加稅問題（庸）]  
　　財政部原定屠宰稅徵稅種類爲牛猪羊三種今修正案於宰牛稅一項以重農之故斷然廢除而又慮收入之驟少也乃增加猪羊兩項稅率以爲抵補其於擴張稅收之計劃亦可謂指揮如意矣無如按之事實增加稅率實有不可行者屠宰稅究爲惡稅之一種施行以來罷市風潮幾無地無之業此者今方聨合要求廢止此不能再加者一也計物征稅稅率與物價必求相合猪羊之價所值幾何今於各項捐稅之外宰殺之費平均計算猪之所納占其物價百分之三四羊之所納且占百分之十而强（此尙係按舊稅則計算）繁苛已甚此不能再加者二也蘇省屠稅自帶征附稅而後肉業負擔奇重因而閉歇者有之因而反抗者亦有之經征官吏慮附稅之有妨正稅因而停征者更有之今屠稅又加三分之一（羊且加至二分之一）是使附稅一項已征者亦難於維持停征者更無望規復妨害地方稅源此不能再加者三也又况各省徵收屠稅以散收之難行多有改爲認捐者一旦加稅實行則認捐之商勢必紛紛請求退認影響稅收尤非淺細修正案雖已公布所望地方長官之善爲變通也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬海龍王通緝夏得海令] [  小孤山人]  
　　令曰寡人不職撫有四海不克自建海王之威望俾朝潮夕汐共奠安瀾迺至錢塘之上胥江之濱鼍子皎人蠣奴鱉族相與搆蠻觸之釁爲𧑐蚌之爭霎時这間興風作浪推波助瀾歷歷海市蜃樓間頓覺驚天動地陵陸揚塵以釀成新年除夕之變寡人聞之且恨且慚當經派遣陽侯河伯秘密調查旋據覆稱浙江風潮一案其主動力由夏得海一人所釀而成查夏得海自洛陽橋一役投文蹈海得入龍宫寡人錄其微勞用爲巡視百川之長詎乃居心叵測平地生波縱容巡海夜乂公然犯上鼓動蝦兵蟹將率爾操戈於是激浪掀波而浙江潮之難作矣夫狂瀾之興必挽於旣倒禍水之起必溯其源頭頃據濤神伍子胥電告首禍夏得海畏罪潛逃似此惡貫滔天豈容漏網第該犯神通廣大夙恃其下海之能力雖涉波溺水而不辭此次逋逃必在淵藪非深藏於蛟龍之窟即秘避於魚鰲之鄉否則遠出重洋仿前黨人後帝孽脫身秘訣作八仙過海之遊亦未可知特令東海神阿明南海神祝融西海神巨乘北海神禺疆飭下所屬波臣天吳海童海若大小各員役協同嚴緝爾等搜尋水怪務燃牛渚之犀捕獲支祁立鎖庚辰之石母使鴻飛兎脫豕突狼奔吞舟之魚得竄逃於罟獲害羣之馬倖解免於鞭笞庶足以懲彼凶暴張我聲靈矣再查東海洋龍宫之寳藏所也該犯窟穴其中日飲貪泉無算自經暴動之後難免不竊負而逃陽虎竊寶玉大弓斬關以出君子以爲暴而貪况邇來官吏中人挾欵潛逃者不可勝數該犯以犯上作亂之徒抱攫利爭權之想監守自盜自意中事除通緝究辦外併着查明所有　寳奇珍有無損失或者金銀闕下滄海未見遺珠庶幾水晶宫中龍王猶能獻寶尙不至海枯川竭刦盡菁華被茲海賊破壞我黄金世界也則幸甚矣凡我海神均有職守倘或罪人斯得大快人心帑藏無遺足紓國計將東南保障海不揚波歌舞昇平湖山無恙是則寡人有厚望焉令到之日務各分别遵照辦理母稍徇縱切切此令（五） 
笑話 
　　府尹夜行於道道無燈撞數人府尹怒明日出示謂夜出必携燈是夜府尹又遇一人府尹責曰汝未讀我之示乎曰讀矣曰何爲不持燈曰我有燈府尹曰何不置燭曰告示但言携燈未言置燭府尹歸更出示曰夜行提燈須有燭是夜復出又撞一人責之則有燈有燭府尹曰旣有燭何不燃曰告示未言燃燭府尹又出示曰夜行提燈燈必置燭置燭必燃衆始奉行（夜半府尹歸又遇一人則所燃燭已燼矣問何爲不繼曰告示未言燭燼必繼也栩戲續） 
　　福烈性愚入眼鏡店購眼鏡一一試戴且視書籍均言不佳肆人曰君言不佳有證乎福烈曰君不見敎堂之敎士鼻架眼鏡則能喃喃誦經吾戴眼鏡而書中之字吾仍不識此非君處眼鏡不佳而何[  敬華] （二） 
小說 
[言情小說妍媸鏡（第廿三章三）] [  常覺小蝶合譯天虚我生潤文]  
　　此時事變至速黑雷方仆夾克已騰身而進直取勞倫司勞倫司猝不及備乃墮其鎗喉問已爲夾克所扼直仆於地予乃大駭而呼逕奔二人勞倫司見予亦駭猶竭力與夾克拒抗口中呼曰柰梨以下之語乃不能續時夾克已一躍而起予知其勢將取鎗頓忘危險冒死而前一煞那間鎗已入我手則以鎗柄力抵夾克之股嗟乎上帝恕我吾此時亦不自知何以有此腕力長夾克居然仆矣忽又欻起一物晶然直飛勞倫司胸次予失聲大呼則勞倫司已倒於我懷夾克遁矣予一時昏瞀但覺有無數黑影歷歷自看你横行　　时鐘不受酬 
予身而過及至鎭定則已林空人靜但有寒月微光照地如水勞倫司尙倚我懐中我則倚樹而立乃得不仆因呼曰勞倫司勞倫司微啓其目望我似責予不應來此者低聲曰柰梨汝耶此間險趣回言時微側其身欲起予手適及其胸覺有濕冷漬手則駭然呼曰噫血耶勞倫司忍痛尙展笑容曰知之彼悍力不能勝乃用其力言次喘不能續旣又笑曰勿駭小創耳而予已大駭狂呼則聞有亞琪之聲自樹後呼曰勞倫司汝何往彼長夾克遁矣趣追之母令一人逸言次已近忽止曰天乎柰梨句噫勞倫司傷矣予曰然彼爲夾克所刺死矣言時聲顫幾哭 
　　昨日揷畫爲（浙省軍警暗潮之效果政府以外省人督浙 
　　閱者諸君注意　今日新自由談印在後幅 
 
 
 

Page 15

 
 
新自由談 
短篇小說 
[警世短篇文明禍（二）（醒公）]  
　　女驚甚攬少年裾淚下如斷線珠嗚咽曰郎今日必無幸乎男子悲聲答曰吾愛勿作是言吾深望能達彼岸也女子悽然曰儂生不辰頻遭顚沛今方如願又妄美文明謂結婚後必有蜜月之行致遇此險其命矣夫復緊握少年手曰郎設有不測將奈之何少年默然久之乃曰不測乎果爾必盡力以拯吾愛言時狀甚堅决女曰郎能拯儂乎儂知郎心矣雖然儂願生死不離郎郎知儂意乎少年曰知之吾必與卿生死共之女似愜意强笑以報之曰若是儂雖死目瞑矣時船復大震如有所觸則聞嘩然曰礁礁下艙客亦羣呼曰水水船主大驚急命以抽水機往而水手多惶惶無所措轉瞬風又至巨浪隨之湧船唇至高浪過船落復觸礁上砰然有聲則船底已洞穿急流湧入横溢船中船板之破碎者隨波濤以去一時人聲鼎沸爭集艙上强者憤憤欲與船主爲難弱者知生命即在頃刻無可倖免則仰天長號狀至慘怖船主知已無可補救稍遲船且沉急命放舢板少年聞之疾挾女子出見舢板甫下人已爭集女子復握少年手曰死則同死耳此非逃生地也少年見乘客多雖已放數舢板仍不敷分載中心惶急汗涔涔下旣見末次之舢板又下人復爭集乃急挾共妻推之下女旣下舢板欲援少年同登乃爲波浪所激離船已遠不能相接少年哀呼曰吾愛永訣矣遂與此船同殉女見之號淘哭復縱身欲入海旁有老者扶持勸止之女曰丈母須儂誓不獨生雖然儂將垂盡而不一言則不知儂爲何如人儂將以生平歷史告儂周姓寗人也居於滬少喪母未一年父續娶後母遇儂虐鬰鬰十餘年無開顔日也吾夫錘姓與儂本爲中表居處密邇朝夕相見郎騎竹馬女弄靑梅兩小無猜雅相愛悅及長以避嫌各不相面鍾故愛儂求婚於儂父父多資以鍾富不如父却之鍾憤然曰吾豈終貧哉乃挾資走日本父强儂字他人儂以死誓乃已今學成歸國父始允婚方於午前行婚禮午後即乘輪赴日本爲蜜月之行不意遽遭慘變嗟夫儂誠薄命結褵未一夕而所天死儂何生爲蒼蒼者何酷儂至是耶言已大慟聞者無不慘然羣相慰藉女意終不角幸風浪已平靜舟小尙無顚播患忽覺船舷傾側水中發巨聲衆驚顧失女所在知已追蹤少年同與波臣伍矣（三） 
游戲問題 
[第四問揭曉（原題見十二月十五日本報）]  
　　黑白旗之改組原題限制係改十二横格爲十格仍以原料縫綴其上形式取其美觀云云綜觀答案大略不外兩類（一）將減去之黑白二格縱斷爲五方塊即以縫綴於旗之横沿雖成十格而縫綴之痕有類裙腰殊不雅觀手續失之太易（二）將旗幅碎割拼成中華等字及種種花樣形式固極美觀但縫綴之痕不免紛碎手續失之太繁故此二類皆似是而非惟癡儂君答案所附三圖其呈圖實與題意相合惟說明稍有欠缺茲爲說明如左 
　　原旗横分十二格不言係縫綴而成當係獨幅織料今須截去二格而仍縫綴其上則此縫綴之痕苟無秩序勢必有碍觀瞻故第一着即當從縫綴痕上着想今以原旗四分而五裂之則縫綴痕可使參差交互而成梯形其法先於第二格下横裂一尺用剪向下（第三四格）直剪一尺更自剪處向内（第四格下）横裂一尺再從裂處向下（第五六格）直剪一尺仍自剪處向内（第六格下）横裂一尺再從裂處向下（第七八格）直剪一尺更從剪處向内（第八格下）横裂一尺更自裂處向下（第九十格）直剪一尺更向内（第十格下）横裂之則原旗已分爲二成爲同式之兩大塊矣即以此兩大塊縫合之便成計長五尺闊六尺旗式固以横闊爲美觀而縫綴痕旣有秩序亦不礙目取義則欲使其國政黨四分五裂而後各以小數之黨歸附大黨之中而成兩大政黨庶於國事有進步焉故以癡儂君答案爲合問謹贈拙著詩詞曲稿全部聊博一粲 
　　再前列一二兩類答案其第一類似太直率無甚意味其第二類則頗見巧思未可湮没謹當擇其尤者續將原稿原圖排日揭載以共欣賞　天虚我生誌 
續刋小說 
[絶塞奮椎記（野鶴）]  
　　第九回（四） 
　　過了兩天那一個清晨春巒旅夢初甦覺得中心迷惘口渴難禁耳朶裏似乎雜聲並作閙得有些眩瞀原來爲著昨夜十分縱酒這時宿酲未解所以不大舒暢正要呼那侍者可巧房門外起了無數步履的響聲没及探看那門已是呀然洞闢來得不是别的却是一個穿着軍服的人手裏正弄着一條絶巨的鐵索還有十數個和他一般模樣也都執着鐵索春巒一見口裏不住的呼着奇怪急忙穿衣下牀問他爲甚緣由那軍服的一言不答只顧和一班同來的亂拿那邊晦軒早也被人執住雙雙鎖罷便如飛般簇擁出去柳娘剛要下牀追去早已影兒也都不見了如今且按下不表單說十月初七那一天天容肅清西風澹宕好一派晴和氣象涼州城裏府衙門前忽的插下好幾十面五色錯繡爲彩旗一受了風便不住的顫動遠遠望去竟像無數的尋芳蛺蝶在那綠葉扶疎中翩翩亂舞一般那正堂上更是繁芳襲棟衆樂生春一帶紅綾紥成的大球掩映着綠羅絨的圍屏景象越發動人在平日呢邊塞淒清民生槁樸形形色色總比不上中原天府的專事紛華侈求璀璨這回子要算是破天荒的舉動一般食貧稚子失業游民便呼朋約友的紛紛觀看口裏還說着虧得有那新令尹來飽我們一回眼福哩原來那日便是秦漢平履任後的第二天那秦漢平本是機智絶人的并且於宦途上深有閱歷知道要弄權舞弊時不可不先事結納搢紳因爲此輩是最也犯逆不得的旣是有勢力又是慣會着掀波作浪倘然一和他們鑿枘不合便能夠無中生有的使他財勢兩亡祗要深深交納不把這副官臉子結他他也便能爲你效用還有一輩子當地惡棍專幹着賣買涉訟的人雖没甚麽能力却也是赌帛之源不可不和他聨爲唇齒同問途的老馬一般的他旣深知此道便於接篆之後暗暗地派人察訪不上二日早已查得明明白白他便按圖索驥一個個都折簡請來大設筵席廣備笙歌更把廳堂裝飾一番煌麗得甚麽似的一時裾佩容與冠服趨鏘賓主歡然稱觴不迭著書者述到這裏已是叨叨絮絮的一套祗是那漢平的形貌舉止還没述及少不得要補序一回 
 
 
 

Page 16

 
 
   
 
