# 1917 - 200 - 4915966

 

Page 1

 
 
   
 
 

Page 2

 
 
時評 
[能力與手段（默）]  
　　中國之所以紛亂而不定者一言蔽之無能力無手段而已中國人之能力與手段盡浪擲於空虚無謂之中明知其無可用者而用其能力明知其無可試者而試其手段於是於應用應試之事轉無能力手段以赴之此今日之時局所以無法挼决也 
政府無政府之能力與手段故方針不能一定政黨無政黨之能力與手段故舉動不能一致國民無國民之能力與手段故於兩方均不能有所匡助此非僅法内之爭然也即法外之爭欲求得一法外之解决軌道外之結束而不可得然則所謂能力與手段亦祇能擾擾耳於時局奚益哉 
是故今人以南北决爭爲憂吾則以無爭之能力與手段爲憂有能力有手段雖爭猶有勝負之結果也非然者吾見其交相疲敝以盡耳嗚呼此即其相爭之結果歟 
[專電]  
　　北京電本月財部計算除收得鹽欵墊欵解欵等四百六十萬元外尙短二百萬元 
（二十五日下午四鐘） 
北京電段又派惲寳惠迎馮 
（二十五日下午四鐘） 
北京電中行票又由警區限制兌現每人兌一元（二十五日下午四鐘） 
北京電湘督因病請假擬盧永祥往代（二十五日下午六鐘） 
北京電外部電令滬交涉員向領事團聲明如與黨人締結政治經濟契約政府不負責任 
（二十五日下午六鐘） 
北京電奉天二十八師擬改編兩混成旅歸部直轄 
（二十五日下午六鐘） 
北京電借欵說復活聞欵額二千萬抵押爲鹽稅餘欵出資者爲日本聞梁財長於二十一日曾與銀團略談（二十五日下午四鐘） 
北京電憲法研究會明日開大會歡迎黨中閣員並商組黨及對於時局之主張（二十五日下午四鐘） 
北京電劉承恩長粤朱慶瀾調桂（二十六日上午五分） 
北京電劉林兩總長已到部就職内閣完全成立（二十五日下午五鐘） 
北京電中行副裁定聞巳定張嘉璈（二十五日下午五鐘） 
北京電第二次國務會議决定對德案主與協約國無條件加入（二十五日下午五鐘） 
北京電魯督請自行募債批交財部核議主駁（二十五日下午五鐘） 
北京電段電促薩鎭冰北來詞頗懇切（二十五日下午五鐘） 
北京電荷使以非公式通牒復我外部對引渡張萬諸逆完全拒絶（二十五日下午五鐘） 
北京電熊希齡來京與徐世昌謁黎勸速復任收拾殘局黎不應（二十五日下午五鐘） 
北京電盧永祥擬調湘李長泰調滬但李意在吉林督軍 
（二十五日下午四鐘） 
北京電吳光新將實行平川令陜出兵向川助吳（二十五日下午四鐘） 
北京電段决慰留王士珍不能則以蔣作賓署惟陳宦唐在禮均有望（二十五下午四鐘） 
北京電馮來電言靳雲鵬已到俟與部署一切妥洽即同北上（二十五日下午四鐘） 
北京電浙皖閩豫魯晉贛各督又均電馮請速蒞就 
（二十五日下午四鐘） 
北京電張家口某隊暴動事政府即調近畿吳昌熾兵前往張綏並防胡匪南苑某隊調駐北苑因又起居民恐慌但京中確事（二十五日下午四鐘） 
東京卆卆透電有英美法意諸國將由政府規定船隻之遠洋運費日本亦將贊同云云日本田遞相謂關於此事未接若何報告且强迫減輕運費終難實行德國潛航艇之破壞力徵諸往事一年間當爲七百五十萬噸故協商國一方面須每年建造七百五十萬噸以上之船隻一方面須發明完全之潛航艇防禦方法否則不能減輕運費云云 
東京電日本景島丸於二十日左英國海峽西方舫行爲德潛航艇擊沈船員三十八人在蒲雷斯脫上陸該船係由農商務省借給松昌洋行 
[外電]  
　　北京電和蘭公使非正式的通告外交總長汪大燮謂張勳引渡之請求不能依允刻張勳仍與其家屬住於德兵營中（二十五日） 
北京電京绥路線所經過之豐鎭略有事變約有兵五百譁變開始掠搶張家口巳派兵往剿昨日見戰結果未詳想此變無關緊要 
（二十五日） 
北京電政府爲阻止南方領袖向外人借欵起見現諭各口岸交涉員警告外人官場未經中央政府核准不得以欵借與南方 
（二十五日） 
北京電上海新交涉員薩福懋昨日出京赴滬就職（二十五日） 
廣州電番攤賭捐曾經粤人反對官場今仍准人承辦以三年爲期每年繳捐六百萬元有許多軍營司令亦爲此項賭公司之股東（二十四日）以上路透電 
本埠消息大陸報云昨晚有責任華人接到北京消息據云有人向段祺瑞獻消滅南方反對之策内有一條係主張將海軍第一艦隊售與外國或英或日旣可得鉅欵又可絶南方反對北京政府之一禍根他日對德宣戰此策尤易實行云云說有無根據未能確知 
北京電北京日報云昨日國務院會議宣戰問題迄無解决擬俟馮代總統抵京及國會召集後再行决定（二十六日） 
北京電靳雲鵬奉段祺瑞特命出京勸馮北上茲馮電致北京謂馮定於一星期内啟程（二十六日）以上德文電 
北京電憲法研究會今日午後開會首由梁善濟報告黨員梁啟超以次入閣之事次山梁啟超湯化龍林長民交起演說爲應時局之要求不得巳未經會員承認即行入閣之意次討論改組該會問題其結果經多數之同意議决恢復進步黨並協定關於此事準備 
（二十六日） 
北京電據官場中人言馮國璋原定二十九日首途入京今須延期生日啟行惟都中一般人多以徐州附近地方現有不靜之勢馮氏能如其預定入京與否尙屬可疑云（二十六日） 
漢口電由大利丸運來轉運赴黔之機關鎗及彈藥等雖有爲王督軍扣留之風說然該鎗彈等有正式之護照故仍將向常德輸送（二十六日） 
南京電北洋第六師之混成一旅昨由江西到寗該旅長宫邦鐸當日偕同二團長六營長入謁馮代總統後與師參謀長何副官長熊軍務課長等會議配置軍隊之事（二十六日） 
奉天電今晨北京政府電命張督軍兼二十八師師長所有二十七師師長着孫烈臣暫代張督軍接到此電卽開軍事會議議决同意 
東京電臨時外交調查會已連會議八次所有斷片的諸懸案均已審查畢事暑假後將調查所謂調查會目的之歐洲戰爭諸問題云（二十六日） 
東京電滿鮮鐵道統一之期已决定於八月一日實行關東都督中村覺男辭職由現南滿鐵道總裁中村雄治郎男復現役襲其後任滿鐵理事長則任命現副總裁國澤新兵衞氏朝鮮總督府鐵道局長官大屋權平氏因改焉官制之結果自然解職（二十六日） 
以上東方通信社電 
[戰電]  
　　倫敦電今晚海格將軍報稱英軍在伊泊爾東面與東北面襲擊四次均得利敵兵攻入拉凡蒂東面英軍戰壕即被逐出另有一隊攻入奇凡希萊拉巴塞東面之坑道英飛機繼續協助砲隊作戰頗得利英飛機襲擊隊以炸彈四噸擲擊敵軍飛機處與鐵道交點遇德飛機無多故僅擊落敵機三架又逐落三架英飛機無一失蹤者（二十四日） 
巴黎電今晚公報云敵軍於二十二日以短兵接戰後佔據加塞碼台與開列福尼亞高原法軍第一道戰壕線今晨法軍奮力從事回攻獲光榮之效果敵軍防守雖勇法軍仍能奪 
 
 

Page 3

 
 
回所失全土僅餘西北凸點小防禦工事一處全爲砲火所毁雙方皆棄之法軍逐走加塞瑪台高原之敵軍且於數地點將陣線前展德軍復回攻法軍克復之戰壕毫未得利香巴業與末斯河左岸砲戰甚爲浩動（二十四日） 
倫敦電俄國公報云俄兵枝隊在特文斯克西南佔據跨持文斯克　維爾拉鐵路之德軍陣地旣而全隊自行退回戰壕不從上官命令第二十四師作戰甚勇損失甚重軍官之奮不顧身尤可嘉尙敵軍佔據維爾拉方面波古施北面之高地俄軍官遏制兵士退至陣後極形辛苦敵軍在米古里斯境渡塞里河佔據維爾雅瑪查凡克加雅敵軍仍在塞里河與斯特里巴河間取攻勢已佔據三村俄軍現在尼斯特河南面向東退走刻正離棄斯太尼斯洛鎭俄軍在羅境陣線杜末克巴太克襲擊獲勝俄魚雷艇協助砲隊轟擊黑海濱鐵里哇里港毁軍庫與營房（二十四日）蘇里區電德皇近與社會黨領袖開非正式會議自德意志帝國建設以來此爲第一次德皇告諸領袖謂潛艇主義勝利遠出豫料可藉以摧毁不列顚德皇並申述潛艇戰術與陸地德軍大勝利之關係（二十三日） 
[公電]  
　　劉存厚通電大總統段總理陸巡閱使各督軍省長各報館鈞鑒此次黔軍開釁以及縱兵焚掠情形業於陽日通電陳明諒邀鑒察現激戰十晝夜被軍窮蹙將督軍會辦省長印信三顆賫送前來由存厚封送省議會保管今晨全數潰走存厚應各界之請仍以軍長名義入城暫維秩序惟川局創殘百端待理軍民兩政主治無人應懇大總統迅簡賢能俾資鎭懾無任迫切待命之至川軍長劉存厚叩篠 
重慶鍾體道等通電各報鑒川省不幸禍亂洊臻自本年四月迄今爲時不逾三月滇禍甫終黔禍又作其焚燒刧殺之慘爲四川近三百年來所未有而羅佩金先以辦理裁兵事以失平激起川滇戰爭查辦之獄未具復乘戴劉私爭之際輒行稱兵道等以川人之未堪多難川滇黔之不可再起戰爭馴至釁　陳換兵連禍結不幸影響及於國家前途所以不憚　音　口　電痛陳乃羅佩金對道等苦心之調解充耳不聞置政府嚴重之命令　目無覩亦果何所挾持悍悖若斯之極迨接滇督唐繼　　號兩電始悉唐羅先有謀川野心以有此次大舉攻川　不過爲彼等對於南北之意見而忍以吾四川之迭遭兵燹作其　甡道等川人受所難受輒爲宣布其罪狀如次川省禍源發於滇黔客軍自第一次川滇　突後中央已令滇軍移駐永甯竟不遵命罪一滇軍在川何據我　井叙瀘等　民政財政不許他人過問然以駐軍區域視同屬地罪二劉戴挾迎私　通國所知乃初以調解爲名約在川滇黔川各軍各駐原訪不得移動而陰行開集滇軍分路進攻罪三劉戴旣經停戰戴氏安全退出成都是非功罪中央一紙文令便可解决乃竟督率大兵不俟中央命令敢於攻擊川軍糜爛川境罪四去年　制之禍劉存厚首應義師今年復辟事起劉亦迭電反對乃對起義舊人必欲經以附逆罪五川滇唇齒理直親善乃懷挾野心必以武力横加吞併罪六共和政府回復亟應同循軌　鞏固國基乃首先侵略四川别挾詭圖破壞統一罪七道　爲國爲川義均不能坐　且巳被其分路進攻不肯停止更不能不力　正當防衞俆一面聯合各師一致抵拒外特電呈聞川軍第三師長　體道嘉陵道道尹張　旅長龍光陳　團長許　　　舞郝　李道成余昻姚受益　立營長韓祖武吳震　　　叩　印 
要聞一 
[北京特别通信（九十八）（飄萍）]  
　　（七月二十四日） 
政府對於海軍之處置 
張勳失敗後之倪嗣冲 
數年以來我國政治上最流行最時髦之（獨立）或（脫離關係）等名詞今又見諸海軍第一艦隊之布告在一方面觀察之當此國法凌夷神聖議會爲强力所刦持出於解散書生政客除藏頭露尾於外國租界放其不負責任之言論希望一千餘元之歲費旅費以外他技俱窮而獨有海軍之一部份且海軍中之老官僚如程璧光乃能以擁護約法恢復國會爲旗幟挾海軍第一艦隊由上海而赴廣東大有北海鯤鵬趨入南冥之概信可嘉也然苟以是觀測國家之命運甲方撤銷獨立乙又宣告獨立矣甲方撤銷脫離關係乙又宣告脫離關係矣政治無軌道可尋除以武力要挾遂其私心或一意孤行迫成他派之以武力相要挾而外别無比較適宜之行動此誠至足悲觀之事實無怪外人之嗤爲自殺者矣 
海軍一部分之態度如此消息傳來而後政府作何處置乃吾人之所欲聞日昨晤政府中某要人據其所述則海軍之將有動作乃在意計之中故劉冠雄旣被命爲總長不即到任而勾留於天津外間或傳其辭職或一時未能就職皆屬揣度之詞劉蓋派人赴滬與海軍有所接洽己則留津以待其停妥耳嗣以南方派之運動且因海軍界粤系閩系之關係竟不能使全部消弭於無形致有程璧光以總司令與政府脫離關係之舉政府雖不視爲十分重要然消息旣巳披露不能置而不問前日所以先免程璧光海軍總司令之職以劉冠雄暫行兼領乃因劉氏尙未到京在接洽未有效果之極短期間以内不得不然之應急處分一面又派次長劉傳綬赴津傳達政　目下辦法而劉冠雄即於今日（二十四）上午到京國務院中之會議至下午二時始散業巳决定以饒懷文署海軍總司令原任第一艦隊司令林葆懌免職代之以林頌莊而杜錫珪則爲海軍第二艦隊司令焉劉亦於下午四時到部就職上述之命令因與南京電商須俟二十五日之早晨二時始得宣布愚巳有電告矣劉旣到任是爲與海軍接洽巳有端緒之一種表示第一艦隊之外其餘當無問題惟程璧光等旣有此種行動如何使之撤銷其所宣告乃比較爲不易辦之事耳 
愚今更述一段新聞亦國事之至可浩歎者張勳今已失敗託庇於外人顔面之下其個人可以不論但張勳何以驕横至於如此則恃有數十營之定武軍耳今張勳雖敗定武軍依然存在令受節制於倪嗣冲然則張勳之勢力亦依然存在惟不寄託於張勳之身而轉嫁於倪嗣冲而巳更進一步言之倪嗣冲本有相當之勢力今再益之以定武軍豈非以張倪之兩種野蠻勢力聚於倪嗣冲之一身乎證以財政上之關係張勳擁有定武軍盤據徐州年糜軍餉五百餘萬此次張旣謀逆國人所希望斷絶其根株者非但所以清亂源亦欲以之蘇民困張所率領來京之定武軍戰敗之餘逃降遣散者巳達其全數三分之一國家因遣散此項匪徒亦糜鉅欵百餘萬然則在徐之定武軍餉應可減三分之一而以愚所聞則本月財政部接倪嗣冲之要求索欵竟達五十萬又前次定武軍辦公機關有辦公費每月六萬今旣合併無特别又須支出辦公費之理然今則仍須支出六萬云云以人民脂膏豢養此輩搜括鉅金難塡慾壑張勳財産達數千萬果從何來今張勳失敗而繼承張勳者依然有人昨日洪憲遺孽孫毓筠氏發爲牢騷之言中有數語曰（今此結果僅僅犧牲一張勳且恐僅僅犧牲一張勳安徽督軍與長江巡閱便使之頭銜）此誠不爲虚語雖其言因何而發且孫氏負有罪戾不配談國家事然此言則愚信之而不欲因人而廢雖然張勳又因何而失敗耶張勳爲全國所共棄其原因又安在耶願倪嗣冲其懍之蚌埠漁翁豈易爲哉 
[總統問題之各方消息]  
　　日來總統問爲河間繼任與黄陂復職二說交戰之期蓋此二說之所以交戰即北派與南派各有主張也北派主張河間繼任之最有力者爲皖浙　魯南派主張黄陂復職之最有力者爲兩廣雲貴而素屬北系此次對於總統問題却嘗與南派相同者則爲赣督李純鄂督王占元贛鄂兩督主張此說一則根於河間有寒日之辭電以爲河間旣巳懇辭黄陂即當然復職二則鑒於南派主張之激切以爲根據法理考察時避黄陂復職之說總可成爲事實而贛鄂又與兩廣雲貴各省有如指臂之相聨屬則爲大局治安計亦不得不與南派取一致之態度不過昨日贛督來電内云曾向黄陂一再勸駕黄陂尙堅不承允耳南北兩派對於總統問題意見旣不同如此然則僅以口頭分爭而巳乎於是不得不膨脹勢力以爲其主張之後層其膨脹之法即用武力是也茲聞南方對於黄陂復位之主張近來益形堅决昨日（二十四日）南寗陳炳焜劉承恩等致電國務院略云决不承認河間就職必須黄陂復位否則將取自立主義與中央脫離關係云云珠江流域各省巳趨於不可收拾之勢矣至於北派方面雖有贊成河間就職者然中央政府尙無何等之主張段總理初本力請黄陂　歸黄陂堅决不肯於是始派員至南京迎迓河間可見段氏初無主張河間繼任之决志不過近來南派以擁黎爲名漸有用武之勢於是合肥始不得不請河間北來欲以元首之名義通電南省使其服從中央之指揮而免南北之分裂但河間素望初非爲南派所重使不北來或尙有維持之希望若果北來將必至益起南派之反對至於反對之能否佔取優勢固難預計設不幸而兵端一啟則大局之危險固可立待聞國務院昨晨（二十四日）接到閩督急電云據探報廣東確巳出發陸軍一師團攻閩海軍亦巳放洋節節近逼恐釀戰禍請示機宜又據鄂督密告廣東等省設立臨時政府欲窺閩浙則恐湘鄂動搖等語是戰禍之迫益覺日近一日矣又據某日報消息謂某處得河間最近通電即日停止大總統職權仍領江蘇督軍事則北上與否轉在未定之天河間電文略云寒電計達勳逆負固阻兵神京人心惶駭國本動搖國璋以樗櫟之材謬膺重任責成所在自應早張撻伐鞏固共和乃者迭據京電謂逆巢已覆大亂弭平總統無恙脅從已殲國璋得報之下欣慰奚如今特通電各省應於即日起依法停止代行大總統職權仍領江蘇督軍事除電致大總統及國務院外相應電達貴處希即轉飭所屬一體旖照云云又據京津泰晤士報云近黎黄陂接到各處電報甚多均勸彼早日離京但彼决定俟馮大總統正式就職方始啓程至出京後果赴何處則外間揣測不一有謂赴日游歷者惟黎黄陂已陷於進退維谷之地位故黄陂如自知不能復位惟有完全脫離政治之關係倘又贊助南省以增益國事之糾紛致政府政治之進行發生無窮阻碍此則吾人深爲黄陂不取者也云云 
[交通系與借欵關係]  
　　日昨交通部總次長曹汝霖葉恭綽同時赴津越宿而返外間遂傳曹葉赴津係帶有借欵關係但談到借欵與之接洽者爲何國借欵額數爲若干擔保物爲何種外問均一無所聞其有一層可以斷定者則新内閣必辦借欵是也在一般趨附之流今日說鹽欵交付明日說各省解欵一若　府財政業巳充裕也者須知鹽欵解欵縱令一個不缺少也不過敷衍行政費不至十分窘迫何况解欵之到者寥寥無幾乎且經常政費之外加以收束軍隊之欵預備平亂之欵中交兌現之欵撥還舊欠之欵以及發展勢力種種關係需要甚多斷非再辦一次大借欵不能解决許多問題此一着殆爲諸名流未出出茅廬以前即巳素定者時事危迫倉卒上　日内所夙夜焦思者殆莫重於此矣借預之事旣不能免唯其條件數目抵押種種尙非局外人所能測知者據某方面傳言二十一日梁財政總長與銀行團爲第一次之會談係與借欵有關係此爲題中應有之義總之借欵之事不日必成一種大新聞其中所不可解者則借欵之事本財政部專責而曹葉之奔走運動尙未能證實却有幾分相似自來交通系之經理借欵號爲最有經驗而此次借欵尤與交通系有密切之關係即借欵之目的中所謂撥還欠欵者以財政部撥還交行之欠欵一肇爲最要以酬勞之義而論此次討逆軍興交通系首先籌墊鉅欵又討逆軍總司令之起電報局遏抑電報不能發出亦係交通系設法從鐵路線轉出者自然附帶有維持交行兌現之利益交行兌現又只須財部撥還欠欵即能成功但此中機括仍在借欵之成不然政府又何處有錢因此之故借欵與交通系有關係交通系又向來與借欵有關係曹葉之奔走運動自在意中所難者梁任公之財政總長非比無關輕重之人若大權旁落於交通系而借欵之名聲又爲任公所擔殊不値得此所以任公未到部之先進步系之有深謀者謂任公財政帮手甚少勢須偕重他系人才極力反對任公上臺由今思之此言殊可玩味也 
[北京居民之風鶴謠]  
　　南苑調兵與張家口有變昨日外間謠傳張家口有兵事又南苑兵隊調動亦足惹起北京居民之注意驚弓之鳥頗有風聲鶴唳草木皆兵之勢茲聞張家口兵隊有一部分發生暴動故調近畿第二旅吳昌熾之兵前往張綏一將鎭壓某外報謂以防蒙匪或亦一舉兩得之策也至南苑兵隊之調動係將南苑之兵調紮北苑而附近南苑之居民遂起恐慌紛紛移居有謂巡警傳知令其移居又未宣布理由者此說似未　實大約於南苑駐兵地之外或須展開地段充爲軍事上之用因之南苑居民又多携帶家小來至東城遂起種種之謠傳矣 
[滇黔軍進迫川省之所聞]  
　　四川戴兼督傳聞被害一節曾誌昨報茲據本埠某機關消息貴州劉顯世督軍自得劉存厚圍攻成都之信後已添派勁旅外川救援兵隊進至綦江合江卽得成都陷落戴熊殉難之耗本月二十四日劉督軍在貴陽公園開會追悼宣布討逆計畫各界人士認捐軍餉三十餘萬就中華某一人即捐二十萬刻又新編兩支隊陸續出發先是戴督軍被圍之初曾迭電滇軍乞援滇軍遂由瀘州叙府分三路出發在榮縣犍爲一帶迭獲勝仗劉存厚鍾體道之兵紛紛潰走前鋒已抵仁壽其地距成都僅二日程云據此以觀川事緊急之情形可概見矣 
[南京快信]  
　　西南各省反對河間繼任馮頗灰心特通電辭去代理大總統曁副總統並督軍等職 
馮代總統現又有月底入京說惟據某要人言馮必俟海軍事平息始肯北上 
段總理電促馮代總統北上謂對德宣戰召集新國會處分清室各案均待到京解决速駕北來 
馮代總統請薩鎭氷調停海軍獨立事薩昨尙無復電馮又派某諮議赴滬接洽 
海軍第二艦隊司令饒懷文派毛參謀長入京與段總理接洽 
馮代總統電第十四師長劉詢擔任徐州防務並津浦鐵路南段一帶警備事宜 
倪劉接馮代總統電巳將安武軍離開津浦路線 
齊兼督軍昨復電中央贊成組織臨時參議院張敬堯由隴海鐵路運兵至徐屬各縣剿匪 
馮代總統派員赴徐將長江巡閱使署人員遣散每名給川資洋二十元 
赣軍昨又有一團由潯乘江輪開抵下關 
駐京英美公使均派代表來寗謁馮探詢政見 
谷鍾秀昨由滬來寗謁見馮代總統懇請恢復國會 
岑西林之代表章行嚴昨日晚車回滬 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國會問題之趨勢]  
　　改組臨時參議院一事據政界傳聞似已完全决定實則當不盡然不過爲梁湯兩人之極端主持而已因此事雖係變像之立法機關當然未能專由中央專斷必須徵求各省同意最近情形南京馮代總統尙無正式之表示現巳數日各省贊同之電尙未聞到京或者尙須有一番協商之手續惟此事與别項問題不同業已走入極端已無疏通之可言蓋梁卓如與湯濟武刻方求貫澈其主張故現在改組臨時參議院之議在段總理尙頗理尙頗懷疑而梁湯兩人則巳有决心此數日間積極進行迭開密議已存有决即成立之希望一切草案巳均籌有頭緒聞其組織大綱雖擬取法於民國元年之臨時參議院惟仍須加以相當限制蓋深恐又有民黨分子轉致棘手之故目下該院成立雖未定議將來各議員之分配業多預定大致係均以研究討論兩會之舊議員充任其議長一席聞已預定爲劉崇佑惟此問題關係重大當局曾通電各省督軍省長徵求意見刻國務院已先後接到覆電茲將各省對於召集國會之意嚮列誌如下雲南督軍唐繼堯絶端主張恢復舊國會廣東督軍陳炳焜主張從速恢復舊國會廣西督軍譚浩明對於國會宜恢復舊有國會不妨加以取締江西督軍李純無主張請内閣依大多數之眞正民意以爲設施福建督軍李厚基無主張曾云國會問題關係匪輕無論如何召集無不贊同湖北督軍王占元稱國會召集爲目前第一急務速宜依法召集其召集辦法仍應出以合法免貽人口實此巳經覆到各省之概情也 
[粤東議組政府之西訊]  
　　字林報十九日廣州通訊云孫中山與南方民黨領袖多人刻在此間準備大舉意在先設立臨時政府然後歡迎黎總統海軍與國會議員來粤俾可實行中國青年黨所希企之共和政體孫中山刻住於黄埔海軍辦公處各機關皆預備開會歡迎陳督前後共接段祺瑞來電約二十通陳俱置之不理蓋粤省承認舊國會爲唯一立法機關在舊國會未恢復之前廣東爲自治省分不受中央節制且以叚祺瑞在法律上無權組織内閣也馮副總統極不爲粤人所愛戴如重用叛督罷免伍廷芳等事尤啓人疑愈信張勳所稱馮本贊成復辟一語爲不誣也組織南方同盟之活動計畫不久將見諸實行民黨領袖今方逐日會議惟進行内容暫時未便公佈胡漢民前赴桂省見陸榮廷本星期内可望回省孫中山等旣至廣州海軍亦將繼至故日前所慮粤省滇桂軍隊間之衝突今將不致發生粤桂兩省督軍及陸榮廷似皆願依從民黨領袖之議决李烈鈞刻在澳門暫時似未必即有重要行動 
[六七兩日成都戰亂情形]  
　　（成都通信） 
川黔兩軍在成都開戰一節曾紀前報茲又得六七兩日開戰情形爰錄如下六日夜間川軍由少城西城樓以衝鋒隊衝到舊將軍署援軍到後又到西較場黔軍駐舊將軍署者不過數連大部份軍隊皆在東西馬棚街戰線上抵禦乃川軍忽派兵由城牆上穿過寛巷子通惠街將兩處重要地點佔據而黔軍不之知也川軍駐西城樓上者不過兩排餘人六日西城樓幾爲黔軍奪得其後川軍衝鋒呐喊作勢頗猛黔軍不知其底裏故即退入皇城督軍署七日拂曉川軍分兵侵入南門聞川軍在黔軍駐營之地起獲衣箱數百口内裝貴重物件甚多聞係六日黔軍在少城所摟居民之物其中有烟泥并軍用品無算黔軍曾將實業街商業街東西二道街東西馬棚街各處之稍有資財者掃摟一空故多向南門逃走川軍在西較場將營部駐定乃分兵向督軍署前方南門一帶開進一支侵入金家壩缺城牆處一支出西御街小東門又分一小支到陜西街藥王廟侵奪黔軍營地内儲軍械不少並有米數石川軍乃抵陜西街口可望見督軍署黔軍見勢已敗遂放火將陜西街茶食舖引燃火勢甚猛直燒數十家至韋䭾堂門口方有南四區巡警由陜西街繞道救熄陜西街有美以美會之福音堂及醫院房脊甚高得此掩護乃能施救前有巡警到三橋正街救火黔軍在皇城上窺見放鎗擊之遂不敢救設法由後面施救乃熄黔軍南方大本營在西較場該處旣爲川軍所得所有南門之黔軍遂不能支守南城者在六日午後多調到西北方防堵守城者僅十數人一聞川軍到遂收拾包裹離去城樓川軍先派偵探三人到城探聽（一）赤膊（一）服普通衣（一）軍服到乃一無所見當將電話箱取去旋到文廟後街報告乃　派多人到城樓大鐘以後續又有第八團川軍開到聞川軍在南方以三橋御街爲第一防禦線陜西街梨花街爲第二防禦線紅照壁礳子街南門大街直至南門城樓爲第三防禦線 
川軍在北門一面者初以兵單幾將北門城樓失去後有漢州新開回之隊伍打一衝鋒黔軍乃稍退放火將民房引燃川兵乃未進攻將兵分作兩支一支到鼓樓洞街鼓樓甚高又甚堅固川黔軍於六日晚間在此處曾大激戰相持一夜之久並無勝負川軍今乃破人民房内泥壁射擊黔軍不支分作數小隊即陸續退回督軍署内一支由北門城牆向東門方面衝鋒衝至東較場與黔軍小戰黔軍中多川東綦江一帶之人今見如此不忍自殘本省人乃相率繳鎗川軍得東較場後援兵大至乃分兵經落魂橋雙鳳橋貴州館桂王橋至北暑襪街黔軍初以大軍堵小十字口川軍先放威武砲後以多數排鎗擊之相戰於郵政總局門首黔軍不支退去聞將郵局附近之會府東南西北四街完全燒盡該處接近皇華館爲省會警察總廳巡警隊又持鎗出助川軍黔軍駐福建館者又將繁盛之總府街錦華館外面燒去所有對面羣仙茶園及悅來旅館中間一段亦爲黔軍放火燒盡所幸商業場尙未被焚總府街各處均爲巡警救熄聞係前第二師師長彭光烈接警察廳長事故下命令速爲救火彭係川人爲劉所委任是職聞七日已到商會宣布一切原任廳長雷飇爲戴氏所保在未起事時五號夜間巳入皇城督軍署警廳無主故劉委彭接事 
少城方面在七號午前十時以後巳無戰事聞係在兩城交界處之金家壩大戰督軍署牆上之開花砲專向此處射擊東門外之兵工新廠及東門内之兵工老廠均在七號爲川軍所得老廠側近之造幣廠新廠對門之白藥廠亦爲川軍所佔戴與黔軍在七日午後僅有一皇城至於交通機關如電報電話兩 
廳（舊臬署）均爲川軍所得聞在七日午前川軍開到省署守衞者携鎗逃走署内僅有少數黔軍皆經川軍勒令繳械省署對門祈水廟内原有憲兵均川人六號午門黔軍瘟勒令繳械西川道尹公署在署襪街提標大廳内川軍到署襪街黔軍即繳械道尹周恭壽爲黔人在五號即入皇城黔軍軍官家眷一月前巳離成都蓋早已預備在成都一場大戰也 
[吳光新入川説]  
　　四川戴劉衝突中央已嚴令雙方停戰聽候查辦並阻止唐繼堯劉顯世派滇黔軍入川援戴惟頃據鄂中消息則云戴戡已於十六日逃往簡陽成都現爲劉存厚佔據兩方兵爭仍未止息中央擬派長江上游警備司令吳光新率兵入川戡亂但吳氏駐軍岳州今日對湘關係亦極重要故能否成爲事實尙未可知昨漢口濬川源官銀行接四川旅京同鄉會巧電（十九日）云本日推舉代表晋謁段總理叩以平靖川亂方針段云此次戴劉交惡實由張勳挑撥而成現擬派一强有力者以宣慰使名義入川查辦方易解决擬尅日即電呈馮大總統以命令發表知關雅注特先奉聞云云而二十一日吳光新適由岳來鄂會商王督後即行往京或爲諮詢入川事件亦未可知也 
[閩省近日之虚驚（赤水）]  
　　福建自六月一號宣言獨立以來政變迭起人民無日不處驚濤駭浪之中商業停滯銀根奇緊質言之百端俱廢迨聞辫兵敗逃粤軍停攻人心乃稍稍安定商民漸有起色不期三數日來省城又起戒備一似有暗潮發生者李厚基喧傳有疾屏客不見終莫明其究竟因之道路紛謠人心惶恐較之張勳變亂之際更有甚焉探其原因或謂自浙江參謀長趙禪被剌警信傳來後一班重要人物均有戒心而黨人鋤奸團少年救亡會又均有活動消息當道聞之逐於城台内外大設警備並偵騎四出逮捕嫌疑人民此一原因也或又謂西南各省主張恢復舊國會並反對非法内閣李厚基前日通電反對舊國會復活並主張維持新内閣聞因此粤省來電質問李氏並數李氏之罪於是粤軍大舉攻閩之説復起卽外人報紙亦略有記載者此亦一原因也閩侯西鄉某富家旬日前爲匪刦去萬餘金之衣物等項李以省會附郭之區豈可任匪猖獗特飭閩侯縣知事王曾述下鄉辦案日來所獲之匪陸續解省皆以警備隊押護居民不　誤以所獲爲軍事犯謠諑因之益興又因北軍入閩以來對於閩軍頗露驕縱狀態閩軍惡之水火益深且自粤事發生李將株守汀漳一帶之閩軍調回省城而以北軍換防此中不無猜嫌而北軍亦以爲閩軍與粤有同一行動益加側視暗潮甚烈近李氏再將各軍隊調動閩軍旅長五凱士又能兩面敷衍或者可免意外之衝突則人民之幸也 
[英許巳起衝突説]  
　　黑龍江英許之爭潮最近由龍江道尹張壽增前赴呼蘭調停未見效果聞英旅長所派軍隊已至拜泉與省城所派廖營長之兵相遇遂起衝突兩方面各擊斃排長數名兵士數名廖營長退兵至拜泉城裏刻兩軍正在相持之際又聞泰來氣一帶駐防軍隊經袁團長電告與省脫離關係全隊開拔呼蘭響應英旅長去後許以該處地界蒙邊逼近索倫蒙匪頻年暴動亟應防範特派陸軍一營前往駐紥並派員調查飭令就的窦該縣知事接洽一切日來有無戰事繼續發生則未得詳情也 
[畢許爭潮之片面觀]  
　　黑龍江畢許之爭今尙未能調停和洽兩方文電各是其是茲又有該省軍警各界之三電出現據稱此三電均爲張勳所扣留現因大亂平定始得覔出披露云云此蓋許氏方面之言也其第一電云大總統各部院巡閱使各督軍省長都統護軍使鎭守使旅長各報館均鑒騎兵第四旅旅長英順假託名義結黨稱兵揑造事實通電全國希冀淆惑觀聽遂其狡謀大局所關不容不辯畢督軍以迫於輿論辭職去江許代督通電已明諒荷洞鑒當時英順亦在省垣以陰謀已露欲免牽累並曾力贊其行繼復約同官民公請許帮辦暫行庖代而許公堅不承認英等復以地方爲言請求愈力寅僚俱在均所聞見爾時畢督旣堅欲求去而適在宣告脫離中央期内又不能遽向政府請命則爲維持地方現狀計以帮辦承畢督之託而暫代督軍豈得謂之不當許代督旣不得已出而任事通電仍有事定讓賢之語則並見純出公忠初非私利不意英順包藏禍心始以甘言欺畢繼以毒計誣許迨回防以後卽擅撤邊軍强刦官欵　去命吏迫脅商民不法行爲儼同賊寇是豈口説仁義心顧大局者所忍出此無非欲以一網打盡之詭計遂其久蓄不軌之野心不惜倒行逆施欺朦全國然而邊事方艱江人何辜必欲荼毒生靈斷送國土跡其行事豈復稍有人心國棟等忝荷戈矛責司保衞誓必去此蟊賊奠定地方枕戈待旦馬首即東謹布區區伏祈鑒察代理第一師師長任國棟代理步二旅旅長張濟元騎兵團長張奎武王錫品步兵團長張濟元石夢齡吳俊卿夏松年砲兵營長宫連仲步兵營長石金聲羅振邦張玉魁田輝增廖金芳楊世源楊自蕃胡振廷王岐山劉經綸劉陞劉續銘劉鳳春機關鎗連連長玉選等同叩卅其第二電云大總統國務院參謀部陸軍部鈞鑒竊畢督因舉動失當輿情憤激遂辭職而去許代督以帮辦軍務名義受職暫行任事至公至正毫無可非乃旅長英順巴英額别有居心借端圖亂通電誣衊冀以淆惑是非羣情憤怒不容不言當畢督宣告辭職之時英順適在省垣不聞勸留之言祗有贊行之語事後復曾要求許代督爲之成師道路咸知豈容反覆至於爾時正値政爭未决京省遠離畢督旣堅欲辭職而以屬之許公時方請命無從則受上官之託出而維持現狀亦屬應盡之責而英巴輒敢顚倒是非悍然逆命揆其原意無非以陰謀已露遂欲先發制人如太來氣地方爲三省邊防要隘駐軍防匪何等重要乃擅行撤調不顧國防不恤邊患更刧奪官欵稅銀至百餘萬之多逐去　西慶城知事所長槍傷徵收局員招集匪類迫脅商民跡其行爲居心可見江省地當邊徼密邇强鄰自保不遑寗容復亂而英巴潛蓄逆謀勾連蒙匪叛情旣露走險稱兵不惜因便於一己之私圖陷邊省於萬刦不復之境天人共憤安可稽誅許代督在江治軍多載輿論攸歸以順討逆勢如掃籜然恐莠言先入聰聽爲朦雲峯等爲大局計不敢不告伏願大總統與院部諸公明燭萬里勿爲所欺除此兇頑以泯邊患不勝延企待命之至黑龍江省會警察廳長楊雲峯督察長毛澤曾科長吳澍生張文　杜芳洲何渭署長劉蔭軒王文衡陳籖璽宋光烈各縣警察所長洪恩福廖飛鵬王佐廷歐陽籍俞汝欽張扆于文英石文朗宗錫九劉靖寰等叩東 
其第三電云北京大總統國務院參謀本部陸軍部南京馮副總統徐州張巡閱使奉天張督軍鈞鑒參密畢督去江許幫辦代理英旅長通電反對前後眞情謹據實報告畢督才具平常因循貽誤無可諱言對於蒙匪初不主撫又不言勦林力請迅速措置迄不蒙納以致海拉失守授地方以口實迨至政爭發生江省通電脫離中央此時謠言四起蒙匪伺便人心惶恐有岌岌不可終日之勢林勸畢督速行出示以息謠諑不惟不聽反將君主之主張道及外人以致奉督質問地方詰責商民集會羣思抵制政學各界别圖擁戴林以爲衆怒難犯遂勸畢督辭職比時英旅長亦在省城亦力勸畢督辭職林之勸畢督之去江也實見大勢所趨爲息事寗人計並思連帶而去英勸畢督之去江也惟見復辟之謀洩恐因之而受牽連於是畢督遂决心於上月十六號正式通電宣布退職推讓許幫辦暫行權代軍長職務維持地方於十八號各界歡送畢督由省起程不料行至哈埠聞獨立將取消又受英巴之愚弄遂通電宣言受迫而退位英旅長假托各軍官之名義揑詞通電造作事實初接斯電以爲他人之假託不敢相信繼接邊防報告始悉英旅長已誘調邊防軍隊故意授蒙匪以時機始以甘言欺畢繼以毒計陷許强刦官欵驅逐命吏種種行爲儼然叛逆前後江省風潮皆係英旅長一人爲之無非使以一網打盡之詭計遂其久蓄不軌之野心林在江省有年知之最深去年英順陰謀均有確據曾經報部有案刻下伊之官兵頗明順逆紛紛赴至省城均不附之地方人民莫不痛恨軍警各界同仇敵氣誓必滅此朝食許代督爲大局起見雖調齊軍隊仍候中央解决萬祈中央早頒明令將英某調至他處責成許代督保衞地方倘再事延遲深恐兵機一動不惟糜爛地方而且外人干涉各蒙旗乘機思逞尤爲可慮愚昧之見伏乞採擇立盼示覆參謀長李景林叩督代卅印 
 [P湖南近訊 
　　湖南譚組厂督軍以現在時避業巳粗定一切善後極爲繁重亟應縝密從事故連日以來已發出電報多起茲摘錄大要如次（一）電致馮代總統云張康擁立溥儀背叛民國法無可逃至所有巳經規定之優待清室條件應卽從此廢除卽使曲予優容亦應減少每年費額以示薄懲（二）電致段合肥請注意數事一愼用閣員二善處總統三維護國家法紀四注重立法機關（三）電致馮段兩氏謂近閱曹仲珊督軍通電以伍廷芳外交總長資格早經消滅應將印信携京移交等語查伍總長自長外交以來並無過失旣未經前總統免職尤能於張逆叛國之先見機出京駐滬辦理民國外交其功實不可没應請令其復職以慰中外物望（四）通電各省督軍曁陸巡閱使謂復辟雖經剿滅而南北所爭各問題仍待解决際此千鈞一髮之時萬不可名執成見以致僨事能作退一步想解决自易若仍堅執成見非至南北割據不止應請持平調處共扶危局以免再生枝節（五）電致馮段兩氏謂雷震春張鎭芳兩逆爲此次復辟首魁實犯新刑律一百零一條意圖顚覆政府紊亂國憲罪應照本條第一項處以死刑希從速查照執行以謝天下（六）電致馮代總統請速將舊日國會正式召集以固國本聞此件 
 
 

Page 7

 
 
巳得河間覆電謂巳派林長民北上與段總理接 
洽商辦矣 
分湘試用道尹楊會康（前政治研究所所長並代理湘江道尹）對於復辟一事極表贊成自得復辟確耗即夤夜北上用前署江西分巡南瑞袁臨兵備道臣楊會康職名帖向清廷請安（見五月十六日僞宫門抄及事由單）事經譚省長查悉以該道尹甘心附逆殊屬不法巳電請國務院將其分湘試用執照註銷並以其實犯刑律一零一條第三項附和隨行罪請國務院通行緝辦以肅法紀 
[梁鼎芬運動開脫說]  
　　復辟要犯之梁鼎芬清季在鄂辦學多年湖北各學校雖創於張南皮然自小學以上幾無一非梁氏所監督迨後開復官職由首府而臬司並兩權學篆一署藩篆於政界樹植黨援力亦不弱且梁氏好行小惠籠絡士心故學界中心感之者亦復不少光宣之間梁先生三字最喧騰政學界中辛亥起義時梁已罷官回籍反對共相文電交馳鄂紳學界猶曲諒之民國成立而後乃由學界之受其恩惠者月醵二百元餽之惟已較清季減少三分之二（梁氏罷官回籍之初門生故吏憐其貧苦按月提薪俸六百元送梁名爲著書費）梁因不敷修脯二年曾來鄂告帮門生輩逼其剪辫乃星夜逃去後即入京充清室陵工大臣繼任宣統師傅廉俸足支乃函鄂學界辭謝公餽之金謂爲貪泉此次復辟梁固早預其謀且以清室代表名義迫脅黄陂將奉還大政簽字論者謂其罪不在梁敦彦萬繩栻輩之下當時並密拍長電來鄂囑令粤紳界某某等二十餘人運動湖北官民贊成發電申賀某某等因其時各省態度未明惑於利祿之酬報竟復函表示贊助陳毅之爲僞學部右侍郎即梁介紹於張逆者也且有數人入京大出風頭茲梁因事敗政府巳命令通緝特由京連寄密函於某等請其聯合舊日得意門生前清遺老等聯名電呈中央並宣布中外代爲洗刷謂其入府逼脅黄陂係張逆遣派處於武力之下不得不爾渠之心跡實不以復辟爲然有平日進呈宣統講義可證云云並附來自擬電稿聞某等昨爲此事曾集紳學界多人會議當時聞者多反對出名惟某等獨以師生之關係不能不爲竭力維持謂諸君如不欲露名卽不發通電可否公函黄陂濟武代爲緩頰諸人因碍於情面不便堅拒乃以容再商酌爲結束現某等尙在積極聯絡究不知能達其目的否也 
[沂州辫兵滋擾行旅]  
　　大陸報山東沂州府通訊云美國長老會敎士二人乘舟由沂州赴台兒莊行經馬島（譯音）時張勳兵土開鎗向船轟擊有船客一名乃沂州商人致被擊斃查辫兵集於沂河東岸其地在馬島對面志在攻擊馬島人數幾何無人確知據路人估計少至三百多至一千美敎士之船於午後二時行抵馬島當時不見險象詎辫兵匿於草叢迨船行近卽開鎗轟射鎗珠紛落不絶直至船乘急流行至遠處而後止統計射出鎗彈約五百粒旋卽將船靠岸查視船客則巳有一人鎗彈洞穿頭顱巳殞命矣後聞沿河一帶南面尙有辫兵舟行甚危故美敎士舍舟就陸折回馬島稍有延擱僱得馬車一輛並由　兵士護送始得安返沂州此間現已派兵前赴剿堵　 
[徐淮辫兵變亂記]  
　　張勳之辫兵盤踞徐淮一帶久矣此次張逆失敗其辫兵相繼潰變焚刦地方糜爛不堪茲有友人宋君自鳳陽來省述其經過之事實爲錄於下徐州之辫兵自聞張逆失敗該辫兵改歸倪嗣冲兼帶之信多數兵士主張不願薙髮繳械故未待聯軍往攻卽有七營譁變焚刦而散且蚌埠河南北兩岸（淮河）及青山兩處均駐辫兵各二營當徐禍發生後河岸辫兵即欲師其故智於三十夜十一時半首由青山辫兵鳴槍爲號希冀兩岸辫兵夾應以便入巿大肆刦擄比倪軍行署聞警即分派重兵向青山攻擊約三小時而辫兵逐漸寂滅時商民正在黑甜鄉裏忽聞鎗聲隆隆不知所由來祗得緊閉舖户迨黎明辫兵四散火車開行商民始敢開巿現兩岸辫兵已由倪氏派員前往收撫惟辫兵仍不願剪辫要求發給恩餉倪雖允其給餉解散而越日仍有强暴之徒在蚌肆刦數家竄逃而去刻正追捕 
蚌埠青山口爲南北咽喉現爲倪軍駐線凡津浦快慢車經過該山均由倪軍登車檢查有無辫兵以故辫兵棄械易服而逃者比比皆是惟車中員司因銜恨辫兵已久每每揭破其眞相並立即帶往倪軍司令部懲究其告哀情狀較昔日以辫子爲標識而不買車票者相去不啻天壤矣 
前揚州解散之辫兵五營竄往鳳陽府者係爲蕭某收拾零碎之部下而稱爲統帶也（名爲五營實不足三營）當抵鳳陽伊始淮泗道尹及知事均以無多兵抗拒遂令其分駐府城與城外龍興寺九華山等處該軍驕傲性成且聲稱寗死不剪髮不投誠現鳳陽巳危如累卵人民一夕數驚扶老携幼倉皇出走以避禍亂者不絶於道將來能否保無危險尙難預言也　 
另一通信云日前傳聞蚌埠商舖有被兵士搶刦情事茲悉實由某處定武軍因統領白寳山允受倪嗣冲編制少數下級軍官不服遂率隊自由開赴徐州日前乘津浦車過蚌倪氏卽飭安武軍開赴車站堵截而該辫兵竟開鎗抗拒嗣因勢力不支始率隊下車向臨淮一帶逃去沿途地方不免騷擾至蚌埠商舖尙未大受損失也 
安武軍第一路馬統領以大通合肥兩處辫兵派儲副官前往宣撫後已輸誠歸服而廣德寗國等縣之辫兵雖迭次勸諭靜候編制至今尙未完全歸服是以將駐蕪軍隊分撥兩營前赴該兩縣駐防惟蕪湖係通商巨埠一時軍隊他調地方不免空虚昨又電請省城李統領酌撥軍隊來蕪保護李巳飭第八路二四兩營於日昨開赴蕪湖矣 
[徐州快信]  
　　定武軍之第九營（在城内張勳署充衞隊）張鎭守使已於十九日令各繳械人心稍安其餘十三營十四營似尙可靠不至再生意外 
徐海軍隊共三十七營除北上及潰散者外合計所餘人數約有十數營之譜聞張鎭守使已於二十日各營合併並付月餉其下月之餉即由南京發給 
徐州豐碭縣境被潰兵土匪蹂躪地方公民請馮代總統齊兼督軍派兵剿捕昨晚巳得復電謂日内卽派得力軍隊會皖豫魯三省痛剿 
寗軍昨又開到五營仍住津浦車站 
齊兼督昨委專員二人來徐宣慰十二時在商會召集各機關會議已舉代表赴省接洽 
定武軍確有改編爲警備隊軍說 
豐縣仍被土匪四面圍攻駐碭山縣之周統領金城已派步兵三營馳救 
碭山縣二十三號定武軍譁變南門外火車站被搶一空 
[杭州快信]  
　　砲兵營長王惟及副官吳斌煽惑案昨由第一師組織特别軍法會審開庭訊理以二旅旅長李煒章爲審判長 
楊督軍委四師七旅旅長陳樂山爲憲兵司令官昨已視事 
鎭海砲台火藥庫員徐榮堂辦事不力經總台官張伯歧詳請撤差並保薦張秀標接充奉督軍照准一趙參謀長靈柩昨附掛特别快車運滬督軍派副官張焯省長派稽查朱長奎隨車護送 
滬上義興旅館拿獲刺趙嫌疑犯陳惠慶王子全張順生等八名已引渡來杭發交軍法課訊辦 
連日省城如望仙橋阜成藥行石牌樓九和堂藥店俱肇火災均經軍警救熄秩序如常 
縉雲縣屬全體屠商吕廣大等電稱屠宰稅委員查報不實違法苛捐礙難執行請求核減財政廳已飭縣查辦 
地方通信 
[松江]  
　　隊長升授營副駐松鹽揇第三營營長馬國棟本陸軍出身此次忽然辭職聞由北洋某軍長招往保升陸軍團長之故馬辭職之時保本營正隊長張思達才堪大用請升己缺旋因蔡統領另委朱某爲該營營長故將所保之張思達任爲該營營副唯鹽營編制本無營副名稱此次之缺係屬特創云 
縣署續議借漕縣署爲借漕　昨請二十四市鄉自法委員分認借額今日（二十五）又續請本城各紳富及商會總理銀行大班各善堂董事等午餐由李知事述明省中借漕理由旋又聲明昨日二十四市鄉分認借數均照去年借額辦理松江城廂借數去年由商會銀行各認一萬元餘由兩櫃直接征收故得照九萬元派額解省本年派額相同自應依照去年辦理云云當經在座各人勉允照辦而散 
[南滙]  
　　市鄉董控知事之原電南滙縣知事葉樹維困酷刑違法經該邑公民宋紹濂等向會會請議提起彈劾旋由省長令行滬海道尹一再派委密查後尙未達到依法懲治之目的復經南邑各市鄉董電陳省道兩署曾誌前報茲將其原電錄下南京齊省長鑒知事葉樹維貪酷禍民怨聲載道此次道委景崧密查盡揭眞相葉肆運動另委趙崧覆查趙袒甚力南禍未巳羣情憤激迫請調閱景復原文不致爲趙一手所蔽除推代表晋謁詳陳外謹先電聞南滙縣市鄉董潘光澤等 
[鎭江]  
　　派員聽講敎育江蘇省敎育會自七月二十三日起舉行職業敎育演講會一星期業經省公署通令各縣飭派敎育行政人員前往聽講現丹徒縣倪知事派委縣視學員徐興範學務委員顧鴻治孫濯秋巫耀渠等前往昨巳由縣署將徐視學等姓名呈報省公署一面函致該會查照並聞省敎育會於暑假期内講演童子軍之組織及訓練諸法本邑省立第六中學縣立第一第二兩高等小學均派定體操敎員赴會聽講其川資及膳宿費等由各校擔任 
防守運河堤工江北運河一帶伏汛大漲水勢奔騰幾與堤平加以連日風狂雨驟各處埽台壩工及低窪河堤半皆塌卸危險堪處運河工程總局馬士杰局長現正分飭高寳各汛留守員弁日夜駐工防守母稍疏虞一面購辦柴料將塌卸之處加高修築以免潰决 
貨稅所長易人丹徒貨物稅總公所程所長學恂奉令免職另候委用茲聞新任貨物稅董所長元有定於日内來鎭接差云 
[揚州]  
　　淮運使署員發表兩淮新任鹽運使張子蔚氏下車後已將本署各科職員酌量配定茲特紀如下（科長）沈修浙江籍月薪二百元（秘書）張政慶江蘇籍月薪一百五十元（一等科員）許克銘浙江籍月薪一百四十元（辦理運銷中宜）辦理場産一等科員朱承綸浙江籍月薪一百四十元庶務兼運銷二等科員王大錕安徽籍月薪八十元二等會計科員周樹鈞江蘇籍月薪八十元三等科員主巡緝事李祖芬廣東籍月薪六十元三等文牘科員沈鱗月薪六十元（收發）鄭家綸浙江籍月薪四十元（看卷）季守鈞江蘇籍月薪五十元（監印）高廷夔江蘇籍月薪五十元 
[杭州]  
　　楊正時被捕建德縣署政務科科員楊正時（湖南人）於前日忽然向該縣張良楷知事辭職來杭被偵探拿獲解送警廳聞與某案有關當經齊省長訓令張知事查詢楊科員因何辭職來杭及在職時辦事如何等情聞張知事奉令後昨已呈復齊省長略謂該科員在職時平日辦事頗稱不力此次自請辭職來杭如何情形未曾知悉云云 
敎育會聯合會閉會記全浙敎育會聯合會昨日（二十五）上午八時開第五次大會由孫庚三主席首議考察私墪整理私塾兩案姚寅恭報告審查結果一致贊成由本會催省長實行次議小學基金案朱汲民報告審查結果衆無異議次議修正縣稅小學費分配規程案照審查報告通過次議國民學校於國文時間内加授與本地有關係之農工知識案僉主張成立惟標題改爲小學敎育各科敎授時宜注意與本地有關係之實業知識次議增廣縣視學任用法建議案多不贊成遂打消次議縣敎育會宜刋行敎育雜誌案代表未到擱議尙有小學敎員任制等三案均以非本會所應討論打消會議畢本屆聯合會卽行終了復於体憇室開談話會經智淵起言人格敎育之宜注重其意不以極端之職業敎育爲然葉墨君孫庚三陳柏園錢鴻賓汪訂笙王潤艇朱汲民相繼發言均於人格敎育之標準及入手辦法預防流弊多所發揮自上午十時至下午一時始散會遂攝影紀念後在事務所中開午餐會合各代表及臨時幹事均與焉 
[平湖]  
　　當湖女校開會當湖女校係徐善瀧創辦七月二十五日舉行懇親兼游藝會是日雖細雨綿綿來賓仍有六七百人下午一時開會先由校長報告次各學生表演種種游藝次縣知事袁慶萱及各家屬相繼演說均係勉勵學生競進之語至六時始散 
[江西]  
　　軍隊調防原因駐潯陸軍第六師第二十四團（原編爲北伐第二支隊）日前奉督軍命令由江新輪船運甯聞其原因係由第六師齊師長由寗歸贛道及馮代總統行將北上對於江蘇督軍一席以李督軍功德威望足以繼其後欲以蘇督畀之故近日將第六師紛紛調寗以壯聲威現在第六師工程第六營第一連輜重第六營第一連均遵令來潯其第二十二團亦於今日（二十三）乘南潯鐵路專車出發招商局江孚輪船先一日卽在九江碼頭等候運送前往齊師長並於今日奉令率隊往寗灣商會備席以待聞贛督一席齊師長運動甚力大約抵寗後與馮代總統有所接洽且代李督面陳一切刻下省垣兵力薄弱第六師巳有全部出發之說故已電令駐吉安之混成第三旅旅長黄振魁將所部第一團編成混成一團開拔來省旋接覆電謂已遵令將第一團團長李殿臣所部隊伍編爲混成一團業經出發准二十三日可抵南昌 
南潯路股東臨時會紀事贛省南潯鐵路股東二十一號假董事局開第十次臨時會首由曹公度報告略謂今日之會因公司總協理棄職無人主持由各股東聯合會會議議决開臨時會推選總協理二人董事七人候補董事五人推舉手續係由聯合會先提出十人商界股東提出十二人内除同名者四人外實爲十七人須先將此十七人姓名用掣簽法掣定次序然後按次唱名請在會股東順序表决選出董事再由董事選總協理云云次九江股東代表馬長伯發言今日之會並未照章於一月前通知各股東致到數甚少是否違法固不待言然以此最短時間欲産良好之總理董事吾不敢信故對於此怱促改選不贊成次有饒萬兩君登台發言亦表反對此舉次朱俠平云今日之會乃經多次討論改選一事勢在必行諸君如有赞成維持路事現狀者請發表意見馬長伯云鄙人並非鬧意見但報紙所載總理不理坐辦不辦兩語是前李劉諸人放棄職守固非自今日始鄙人所爭者在時間怱促一語他無成見也在鄙人本意以爲與其草草改選何若請軍民兩長官派一幹員前往接辦以維現狀似較妥洽又提有疑問四端（一）李劉棄職甚久何以不早預備改選（二）不遵公司章程改選手續是否違法選出職員是否有良好結果（三）正式改選召集大會係在何時（四）舊有董事之資格何以亦隨李劉兩人爲去留經曹公度一一解釋後遂將提出之臨時董事十七人姓名報告畢以起立按名表决龔梅生羅伯農包金波胡伯午傅子清朱慕蘧朱俠平黄棣齋蕭榮廷程道存蕭夢白陳小梅均得多數同意推爲董事復用推舉法推定黄棣齋爲總理程道存爲協理旋經議决要事五件（一）前陳謝二董事准其辭職董事局現經聯合會舉有調查員常川駐局監察無庸另舉（二）聯合會前舉查賬員實行赴潯查賬（三）聯合會實行與袁前董事起訴（盜賣鋼軌關係）（四）歷年股東未發息金改塡股票（五）四個月内開正式股東大會時巳鐘鳴五句遂散會惟聞九江股東擬聯合未到會之股東以選舉違法實行起訴云 
[安慶]  
　　懷寗反獄未成懷寗地方監獄近來覊禁要犯約百數十名日昨傍晚該監忽有譁潰情事當經獄卒報由縣知事朱之英卽派衞隊數十名將監獄前後四面圍繞隨同所官親赴監獄查勘當場搜出鐵銼二把並見各犯脚鐐已銼開二十餘名遂由朱知事詢問各犯銼由何來據供係日前所獲搶匪孫民祥等所爲刻經朱知事將各犯脚鐐重釘責令獄卒加意防範一面呈請省公署將起意各犯從嚴懲辦以儆效尤 
知事查獲烟苗婺源縣曹知事日前親帶衞隊正目胡榮斌至四鄉巡閱在北鄉浙嶺脚查獲私種烟苗地之處獲犯詹文森等並烟苗各一小叢到縣將該犯等訊實判各處五等有期徒刑監禁七個月並收没各種烟苗地造具判决書呈請上憲核辦 
籌欵興修圩堤當塗縣一帶圩堤均臨大江現當潮水盛漲之時所有該邑之福定圩外臨急湍内逼深潭堤脚刷空現已崩卸二十餘丈情形極形危險現該知事擬暫籌借五千元並由該圩圩董借貸五千元合成一萬元即行興工修築俟秋成後按照該圩受益田畝攤欵征還 
雜評一 
[川亂與時局（一子）]  
　　四川者全國紛爭之縮影也全國嗐紛爭無一日定四川之紛爭亦無一日定故欲觀全中國之現象者觀四川可也 
然吾謂四川不僅爲全中國之縮影且爲全中國戰爭之起點焉第一次革命導源於四川之爭潮也帝制之開戰發軔於四川之瀘叙也今南北之政爭又將以四川爲起點矣四川爭端本僅關係一省本僅關係川之主客兩軍而今則變成爲南北問題矣南助戴而北助劉非欲借平川名義以决南北之勝負乎 
是故今日之川亂不能僅視爲一省問題此後以武力解决時局之中心點其將在此關係亦鉅矣哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南業中之兩大風潮]  
　　本埠各項商業中近來發生兩大風潮（一）大連黄豆（二）東洋三品紗查該兩業均可做抛盤交易（卽賣空買之）此項大連豆由日商組織一公司於大連專容一般豆商在内交易日有數巿（如滬地公會）若交易成功即在帳房中書寫契約交付定銀（每車交銀百兩）無論何人均可抛做惟在外問私做交易查出議罰是以大連莊號設分莊於各埠經理此種賣買滬地共有分莊十餘家專與南北巿豆業交易故無論行號及號夥掮客與該莊相熟者備有百兩之定銀均可託莊客發電至大連做豆一輛（即一火車）向來如此盈則收進虧則在定銀内扣除找清不料此次因運兵之故扣留貨車以致價格飛漲一星期間漲起一元有餘最昂之時每擔五元四五角是以每車約五百擔須虧銀五百兩所付定銀百兩相差甚遠况增漲時間甚促均不及催加定銀而一般行夥掮客聞此消息亦不敢出爲接洽經手莊客亦料不及此以致大連鬧成停巿風潮滬地分莊已有二莊擱淺現正向大連磋商餘三莊幸經手數目多現已照五元一角結價交銀並聞該公司素與華商感情頗洽故此次允爲通融解决之期當不在遠然滬地大連二處華商虧耗總數已不資矣至三品紗並非紗牌三品乃紗之底盤即抛盤之代名詞也若華商赴日商處定買棉紗一百包每包作價若干訂定後書寫成單交付定銀至貨到結價迨後如不出貨亦可托經理之行抛買三品如做先令無異惟平時祇百餘元一日數節詎本年端午前逐日增漲至二百餘元節後又日見增加竟至三百餘元前星期内某日一天漲上數十元至上星期六竟逹五百五十元以致業此者大爲恐慌虧蝕之人自知無法料理均不敢到場接洽即根深蒂固之商號見此情形亦頗惶急聞滬地粤商某氏及向來著名之大富翁某氏亦托外人拖做三品照巿結算虧去二百萬左右而是日電報雖云五百五十元據聞大阪暗盤有七百元之價事爲政界所知故卽出而干涉於星期一日停巿一天以期摘截而杜謾無限制之弊滬地是日亦無三品價至多三日發來電報價已回至四百二十餘元前昨等日又漸漸平靜現虧耗之總數雖難考核約略計之已有數百萬之資財隨此風潮而去矣 
[道屬敎育行政人員聯合會記事]  
　　滬海道屬敎育行政人員於前昨兩日在西門外斜徐路上邑公共體育場開夏季聯合會十二縣敎育行政人員之蒞會者計共五十餘人滬海道尹王賡廷特派第二科科員錢繼曾代表到會首由會長道視學余芷江報告開會原委後卽由錢科員代表王道尹起致頌辭曰今日爲貴會敎育行政人員聯合會鄙人奉滬海道尹王派作代表敬晋頌詞自古先民不知不識由唐及虞庠序始設辟雍鐘鼓圜橋作則溯我滬屬才材輩出風氣早開學校林立彷彿武城絃歌弗輟盛會欣逢羣賢畢集濟濟一堂互商成績何者當興何者當革陶鑄羣英化雨普及爭自濯磨咸興培植致辭畢公推道署第二課長趙崧爲副會長遂將各會員提出議案公同討論逐一表决後合攝一影宣告散會茲將該會議决各案列下（一）松江縣會員顧稼軒倪伯英提出組織道屬聯合文算學藝會案議决併入成績展鑒會内作爲臨時徵集請由道尹委員前往 
（二）寳山縣會員徐某提出國民學校敎師擬加給奬金案右案經衆否决（三）嘉定縣姚知事提議鄉僻學區人才難得苟有深明敎育之學董准予兼任學校校長案公决暫緩置議 
[省署委員編輯商業規例]  
　　江蘇省長委任蔣乃曾宗嘉祿二員前往上海總商會駐會編輯各商業章程慣例其委任令云查上海一埠爲全國商務之中樞而華洋各商之規章慣例大都爲業外人所不知前經依據商會法第十六條第三項之規定令飭上海總商會協同南巿商會調查滬南北華洋復中商業以文字訂定之章程規則及並無文字訂定而爲公共所遵守之慣例業無大小事無巨細廣爲採集並候派員到會審核編輯成書刋印發行以利商業在案現在該總商會採集日久資料已多合特委任該兩員駐會編輯並先妥擬體例呈請核奪所需公旅各費照本省官吏出差旅費規則辦理於實業行政預備費項下支給除令上海總商會查照外仰卽遵辦此令 
[海軍總長派員來滬]  
　　聞軍界消息海軍總長劉冠雄昨派親信人員許某賴某等來滬當赴海軍總輪機處查詢一切並與軍界要人密談良久旋即拍出無線電報多起現未得復云 
[馮河間對於海軍事之覆電]  
　　淞滬盧護軍使自海軍一部分獨立後曾將軍艦赴粤情形戟悎地馮代總統請示機宜茲悉馮代總統復電内容略謂除設法疏通已獨立之一部海軍取消獨立外一面巳飭要塞總司令王廷楨轉飭寗澄鎭淞各要塞司令隨時愼加防範惟滬埠爲中外通商巨埠匪徒易於造謠生事際此外交内政待理之秋尤須出示嚴禁以安人心而杜謠惑云云 
[江元艦赴閩巡防之沮尼]  
　　江元砲艦因奉部令着赴閩省巡防已於前日午刻生火預備出發嗣爲盧護軍使所阻故刻下仍泊高昌裏浦面聞南黄浦所泊之軍艦現在僅有建康與江元兩艦及造未完工之永健永績二艦而盧護軍使之阻止止江元駛出黄浦者蓋因泊於淞口内外各軍艦已爲程璧光氏加入獨立艦隊今江元建康二艦或再駛至淞口恐彼脅迫是以急電淞口砲台司令榮道一旅長凡在淞口之軍艦不准駛入浦江而在南黄浦之軍艦亦令駐紥高昌廟之陸軍隨時伺察云 
[段祺瑞電請勸戒艦長]  
　　海籌海容二巡艦曾經奉令開赴烟台洋面遊巡刻下仍在北洋邇聞北京段總理除電致魯督軍迅飭烟台要塞司令就近知照該二艦長服從中央命令勿得違抗外又於昨日電飭盧護軍使轉致薩鎭冰上將請速勸戒各艦取消獨立云云 
[水巡隊伺察軍艦舉動]  
　　自海軍第一艦隊宣布獨立後本埠軍警長官已會議警隨時以保衞地方治安爲最要主義現淞滬警察廳徐廳長已飭知浦江水巡隊長會同水警每晚周歷巡護並伺察海軍各艦之舉動咸時密報 
[丁槐被拘七誌]  
　　大總統印璽及侍從武官丁槐自被公共公廨傳送松滬護軍使署後卽經盧護軍使派員會同監印官唐浩鎭賫印赴京交納並將丁槐暫交副官處看管聽候北京來電再行定奪詳情迭誌前報乃連外間日傳言有謂丁槐已於二十五日晨七時五十分五分由滬寗火車起解赴寗轉道北上者而官廳方面則不認有此事實據謂軍署自派員賫印赴京後甫於前日接到北京政府來電大致謂印璽五枚已照收驗明無悮丁槐抗匿不交本擬澈究因中多周折姑從寛免等語現盧護軍使擬於日内將丁槐送往南京請馮代總統發落云 
大陸報云盧護軍使置丁案復審之切實通告於不顧竟發命令將丁槐將軍解送北京二十五日清晨已啓程矣丁槐雖行此案尙不可謂結束仍須公開丁槐仍將送還如不獲巳將請北京外交團索回此案要點關於逮捕及審訊者昨已披露客利旅館爲美人産業巡捕入内拘入例須先由美領署簽字核准此次美領於副署丁槐逮捕狀時本有一種了解始允簽字乃審訊情形直接侵犯美領署之了解此爲案中最重要之一點蓋美領署所以簽字准許逮拘者當時固有明白切實之同意以爲此案悉照普通手續辦理有適當之通告公開審判而不逾出常軌也詎知拘捕丁槐後不遵普通手續不顧美領署同意不許丁槐見其友人立卽秘密審訊立即送交提出控案之護軍使並徇其賢要請求不公布案情此種舉動旣違背普通手續且侵犯美領署所根據以副署逮拘狀之正式了解以上言論係發諸美總領事薩門斯君今無論此案許重審與否而其他兩方面卽北京外交團與上海領事團行將有所舉動則可確無疑義大陸報昨悉京滬兩處巳向美使署陳訴謂丁槐一案已引起上海之鉅大驚擾此案辦法已使華人視上海不復可以安居唐紹儀等之離上海與海軍之忽然開往南方未始非此案有以激成之有此種種理由故丁案實爲國際重大事件云云至於上海領事團方面據大陸報昨日所聞無論此案如何發展領事團中確有數人已表示可贊成此種審訊辦法之意行將要求調查馮代總統今已注意此案已派員二人前來調查昨日該委員從公私方面調查一切電告河間大約馮代總統或將在寜阻丁北行而遣之回滬以待覆訊聞中外要人已請馮照此辦理云字林報云日前在會審公廨訊明有罪後卽送交護軍使署之丁槐將軍昨日與總統印信一併附火車解往北京有人談及此案頗多無意識之言實則丁之被拘與必要之預審及送交正當官場皆極合常規至於此案已交領事團辦理等語當然毫無學校値 
[趙禪被剌近訊]  
　　正兇迄未遠案 
靈柩昨已到申 
浙江督軍署參謀長趙聯璜被人暗殺身死經楊督軍懸賞一萬元除飭所屬嚴緝正兇外並移請蘇滬軍警各機關一體協緝詳情迭誌前報茲悉此案自發生後迄已半月正兇尙未弋獲昨日本埠軍警各署又接榻督軍來文略謂此案賞格再加洋五千元如有知風報信得將兇犯獲案者共賞給洋一萬五千元等因軍警各署業已令飭所屬嚴緝矣 
又聞趙氏靈柩昨日滬杭鐵道特别快車運儎來滬於傍晚七時十五分抵閘北滬甯車站儎柩者爲一百八十一號列車紮以松柏枝葉其妻王氏弟趙幹生岳母某氏及内親一姪女一均在二號頭等掛車内浙省當道所派副官張鏡如蔣叔升楊韵琴等五人則同在二號車内隨同護送本埠軍警界派有三十七團步兵一連閘北游巡隊四十名及淞滬警察廳軍樂隊預在車站伺候迎接官場之到彼迎接者則有滬海道尹王賡廷上海縣知事沈寳昌地方審檢兩廳長袁鍾祥林炳勳上海兵工廠總辦謝邦清滬寗杭甬鐵路局局長任傳榜工巡捐局局長朱鈞弼松滬護軍使休表軍需課長馮子青砲兵四團團長王銳淞滬警察廳代表曾永奎等均在站内酒排間外院稍事休憇迨柩車到站軍警樂隊一律舉槍奏樂遂由護送各代表帶領趙弟幹生先行下車向衆來賓跪叩道謝後即引男女眷屬親戚下車暫在月台兩旁稍息次由縣公署所委佈置照料之課員李垚欽姚鑫之二人指揮夫役將靈柩舁至月台中間停放柩前陳設趙氏陸軍中將制服遺容一幀左右遍懸本埠軍警政各界投贈之花圈靈前祭案供設祭菜十六簋佐以綠燭香花陳設旣竣軍樂復奏軍警在月台兩邊亦一體舉鎗致敬然後由家屬首先致祭浙省護送來滬各代表繼之最次衆來賓行三鞠躬禮畢趙弟幹生復向衆賓跪叩道謝而散聞靈柩即在月台停放過夜定於今晨七時發引至斜橋湖南會館停厝再行擇日開吊　 
又據訪員續報靈柩經過新龍華站時巳六點三十分鐘預由盧護軍使派馬參謀長率帶軍樂隊一隊在站排隊迎迓今日尙須派令軍警送殯惟租界定章如有軍警佩械行經租界須先照會捕房故由盧護軍使將派定送殯之陸軍步兵一連憲兵十員淞滬警察巡士及軍樂隊各一隊員名曁士兵人數函致駐滬交涉公署照會公共租界領袖總領事分飭英法兩捕房查照並於經過租界時請派巡捕沿途照料 
[國會議員今日集議]  
　　旅滬國會議員近接孫中山自粤東來電以時事日亟囑卽趕緊籌備尅期赴粤組織國會等語旅滬兩院正副議長吳景濂王正廷等已定於二十七日午後三時假英租界一品香番地菜館開茶話會邀請在滬各議員集議進行 
[開會集議之取締]  
　　租界工部局昨出示諭此後凡有與政治有關之會議着於四十八點鐘以前先至捕房總巡處將開會宗旨及與議人數等一切情形詳細報告俟許可後方准開會云 
[檢驗聯運行李之實行]  
　　國有鐵路聯運行李應由啟程各站稅捐局所及海關派員檢驗粘貼簽條以免中途查驗一事前經總稅務處咨准財政部交通部分别遵行在案現在爲時巳久滬寗滬杭兩路聯運行李仍未經稅所海關雙方檢驗加簽以致車客聯運行李一過天津鈔關即爲該處稅關扣留已有多起旅客嘖有煩言茲悉滬寗滬杭兩路局昨奉交通部電令飭速遵章辦理以免窒礙等因當即電商江浙財政廳請爲轉飭所屬稅釐各局所迅即遵辦一面并咨請江浙海關監督雙方派員接洽免再發生困難大約下月一日必須實行云 
[洪述祖仍未復訊]  
　　暗殺前農林總長宋漁父案内之要證洪述祖（即洪蔭芝）被宋君之子宋振吕扭控公共公廨迭次預審判押滙司捕房訂於本月二十六號再行續訊已誌本報昨届復訊之期午後由捕將洪押解公堂兩造代表律師均相繼到庭惟中央政府代表梅華銓與捕房代表牛門律師未到至二句三十分鐘由王崧生襄讞會同美博副領事升座刑庭先據原告宋振吕之代表甘味露律師上堂譯稱政府代表梅華銓律師今天因事未到由敝律師代表繼據原告代表馬斯德律師聲稱原告方面人證業已完全並遵照當諭將各種電報函件附入本案作爲證據云云卽據被告代表畢士華律師起而辯稱前次原告律師聲稱尙有人證到堂今天忽云人證已全致被告方面辯護手續不及預備並非被告有意將案拖延實因原告方面未將附卷之證據詳細宣佈應請改期並請將附卷之各種證據給予閱看中西官會商之下判被告洪述祖交捕帶回還押候再訂期研訊 
[靜安寺路之炸彈聲]  
　　寓居靜安寺路寰球中國學生會隔壁五十二號門牌之無錫人榮宗敬在無錫上海開有麵廠數家日前曾接恐嚇圖詐信函置之不睬詎至前晚九時忽被人從矮牆抛入炸彈一枚炸毁玻璃窗等物逃逸事後經榮報告新閘捕房立飭中西包探協往察勘一切並在地上檢得碎彈壳數片帶回捕房禀明捕頭諭着緝拿抛擲炸彈之人務獲解究 
[消釋抛擲炸彈之嫌疑]  
　　新閘梅白格路八十二號門牌前清長江水師提督王子春之子王廷柱家被乘坐五百零四號汽車之男女四人抛擲炸彈炸毁木門業由老閘捕房中西包探在法租界緝獲與是案有關之陳虎臣李春榮（即李小三仔）婦人汪王氏等三人提解公共公廨訊供收押在案茲悉前日又經老閘捕房捕頭諭將續獲之曾三陳生齋二人提回本捕房並飭探將駕駛五百零四號汽車之張阿根傳至捕房辨認面貌均非當時乘車之人捕頭以曾等旣不在場諒與本案無關仍着送回法捕房發落 
[乍浦路發生刦案]  
　　美租界乍浦路二百七十七號門牌葉炳倫家於前晨被盜匪三人擁入内室各出手鎗向葉之眷屬嚇禁聲張當卽搜刦鈔票現洋六十五元而逸後經事主據情報告該管美捕房立飭華探目王賜福協同八十四號西探利扶司查得是案盜黨潛 
 
 

Page 11

 
 
匿閘北故於昨日午後會同閘北警廳偵緝隊將是案盜黨海門人徐阿三拿獲並搜出勃郎林實彈手鎗一支提回美捕房管押候解公堂請辦 
[鎗决盜匪續紀]  
　　公共租界龍江路蔡杏生所開之小雜貨店被刧現洋衣物一案經松滬護軍使將獲盜王金標吕秀海兩名訊明判决死刑於前日午後二時執行槍斃已誌昨報茲悉盧護軍使以此案盜犯王金標等兩名當公共公廨詳解到署之時其詳文内曾經聲明請於執行前一日發回該廨候派捕防護游街示衆後再行送署依法處决等語此次奉到督軍公署電覆照擬執行後本擬准如該廨所請發回示衆惟際此時局不靖地方戒嚴盜犯往返慮有疎虞故於前日行刑時仍照常例知照公廨派捕到場觀看並未發廨游街云 
[撤銷徵稅新章之遲回]  
　　上海稅務總公所高所長因本埠糖業反對蘇州稅所扣貨勒繳稅半稅一事各業認稅商人亦均反對徵稅新章恐半稅通行於徵稅前途不無關礙是以親自赴省向胡財廳長面陳窒碍情形請示辦理現雖傳聞胡廳長允予通融仍援向章徵稅惟尙未得切實批示故高所長尙須小作勾留俟今明日奉批之後旋滬云 
[香烟廠罷工風潮五誌]  
　　浦東陸家嘴英美香烟廠因減少錫包間女工工資釀成罷工風潮已屢誌本報茲悉該廠西人以各女工不肯上工特令各女工頭招雇生手藉以抵制連日經各工頭前往各處招得生手女工六十餘人於昨日上午入廠工作事爲各女工得悉復聚集一千餘人守候廠門待午刻放工之際將女工頭老寳英扭住痛毆當由三區解警正督同巡官郝文翰劉恩誠等率警到來將各女工驅散一面將該女工頭老寳英護送回家自行醫治而各女工一時尙不肯分散成羣結隊往來於陸家嘴爛泥渡一帶找尋工頭尋釁解警正亦督飭長警往來彈壓勸令散去靜候和平解决直至傍晚各女工始陸續散去 
[飭造清查路産表]  
　　滬寗滬杭甬鐵路管理局奉交通部令開清查財産爲整財政之先導尤爲辦理政務之要着年來各路廠所財産因受災患損失雖經隨時呈報但本部向無專册可稽難以核辦茲爲愼重路産起見特將資産重要各部摘錄另紙仰該路局切實考核按照原價及最近估價分别造表塡列迅予報部如原列各欵有未盡或須酌改之處並准分别酌加以臻完善仰卽遵辦 
[法議員行將赴寗]  
　　法國議員翁德利君（譯音）日前有事來華到滬後擬於日内赴漢口旅行便道過南京面謁馮代總統後即行赴漢朱交涉員業已電知南京交涉員於法議員到寗時妥爲保護 
[日華學校休業式]  
　　巿立旦華學校於前日舉行假期休業式其順序如下（一）開會（二）唱國旗歌（三）給奬（四）訓詞（五）唱休業歌（六）閉會四年生陸桂芳陸殿棟二年生倪乙生一年生朱昇昌學行兼優除給奬單外并奬敎育玩具以資鼓勵 
[廣倉學會預備大展覽]  
　　愛儷園廣倉學會每月望日常會例設古物研究部供人展覽陰曆本月初四日主會人柬邀諸收藏家商議擴充會務並舉定徐君積餘爲該會六月値月人奥人李君文樞並願將　來南越王胡墓中古物（即前在尙賢堂陳列者）到會陳列各發起人無不興高采烈咸樂助以精品該會巳通告各會員届期往觀是亦消夏之一大勝會也 
[啓明小學之開學期]  
　　木城東喬家浜啓明小學校於陰曆六月初一日暑假後設有補習科以免各生暑假期内荒廢學業現定於七月七日開校尙有餘額可補有志肄業者可往報告 
[候補知事之差使]  
　　江蘇齊省長長昨委候補知事鄧彦遠來滬調查滬海道屬各縣警政並勘秋禾昨特由上海縣景警佐陪同出發至閔行楊思三林各鄉查勘 
[美貨輸入之調查]  
　　邇來中美貿易日臻暢盛溯自歐戰起後獨美國方面船隻未減航行無阻故輸出土産日見進步而輸入美貨亦益復加多茲將前日大平洋郵船哥林布號儎來各貨錄後鐵具一百零四件鐵片一百十二件鐵絲釘二十一件鐵塞門十一件鐵條二百五十件鋼條三十七件香皂七百箱粗皂五千三百箱棉花六百包檸檬四百五十件鮮菓一百二十二件鮮橘一百三十三件食品三百二十八件罐頭水果二百件咖啡一百五十四件奶油二十五件奶酥二十五件橄欖油六十件龍鬚萊一百五十五件啤酒四百件白蘭地二十件萄酒五十五件濃酒六件淡酒九十七件白糖一百件燒碱十五件油蠟二百八十件寫字紙五件印墨水一百六十二件墨油十三件文具二十一件油漆十四件樂具一件打字機六件縫衣機一件小关皮三件色皮十八件影片九件電具二件照相具六件玩具九件機器五件救火機一件衣服襪類五件屋頂料四百五十件白鉛片二十件汽車四件皮橡輪一件時辰表二件汽筒三件藥材一件 
[浚浦總工程司之行程]  
　　浚浦局總工程師海德生君請假回國與瑞典陸軍工程隊其隊員之女公子完姻巳迭誌前報茲悉海工程師假期四月未滿曾經電致該局代理工司薩姆煊君約八月中旬來滬昨日薩君又接海工程師由大連發來一電謂率眷屬乘西比利亞鐵道至大連合先電聞等語據該局内部人云此係局中因有要公故由薩代工師催促回任云 
[四日間之現銀進出]  
　　本星期一至昨日止進口銀洋祗有天津帮來銀五萬兩交通銀行從蘇州來洋五萬元滙豐銀行從廣東來洋四萬元二十五萬滙豐又從外洋裝來金山大條六百零二條出口者計正金銀行裝往孟買寳銀二十六萬兩聞昨日下午銀拆已跌至一錢矣 
[糖業之悲觀]  
　　本埠糖業自外國糖商在各埠設立分銷處以來各處店家均巳就近購辦滬地生意遂大受打擊調查該業今春至今因此停歇者已有十餘家該業董張樂君屢與同業會議維持辦法均以洋商不應在内地設立分銷擬請官廳設法查禁尙未實行而南巿鹹瓜街某糖行又於前日擱淺虧欠莊欵甚巨惟該行開設已有四十餘年資本素稱雄厚此次擱淺亦因生意清淡無法支撑云又聞本埠糖業昨接台灣電稱前日忽然狂風大雨潮水頓發沿灘棧房存積各貨均受潮濕製糖廠亦受潮漬損失甚巨該業接電後公會開盤台灣糖每擔驟漲銀五錢其餘英日　囒吕宋等糖亦增漲二錢云 
[洋布貨少價昂]  
　　近一星期間之洋貨與粗布等銷場頗旺惟現貨稀少故昨日元芳洋行呌買各貨之價又漲數錢其元西緞每碼漲六分元羽綢每疋漲六錢二分半漂布漲七錢三分漂標漲六錢細布漲四錢二分細布漲一兩一錢一分細斜紋漲九錢怡和粗布漲六錢半其餘公平洋行等呌價均仍平定至跌價者實寥寥無幾也 
[翻銅作内之命案]  
　　九畝地西馬橋福田庵南首小弄内三號門牌通州人陳慶徽所開之翻銅作巳有多年雇用學徒客師均通州人前日晚間八時歇工之後有學徒毛福海年二十一歲將掛於牆壁之短衫穿着出外至門口摸取袋内所藏之小洋二角無着遂返原處地上檢尋無獲疑係作主陳慶徽之弟陳丙海所竊（丙海年二十二歲亦在作做工）向伊詰訽丙海不認遂致吵閙後經作主喝開各自出外昨晨八時同桌吃粥毛又提及前事丙海氣憤欲持櫈擊毛毛遂在地上取一破壞之半爿剪刀奔至丙海身畔亂戳致傷三刀計乳部下一刀腰下一刀肩膀一刀丙海被戳後登時跌倒血流滿地作主及同夥知已肇禍立將兇手扭住喚到崗警帶區解送司法科轉解地方檢察廳訊辦一面雇人將受傷人扛送廣慈醫院求治迨扛至醫院門首人巳氣絶故即退回至該作内暫停遂由作主馳報該處九舖地甲投報地方檢察廳請求檢驗林檢察廳長據報後當委檢察官帶同檢驗吏法警等於午後一時將兇手毛福海押赴尸場驗得已死陳丙海確於乳部腰肩等處共受三刀乳腰二刀爲致命傷遂飭塡明尸格向該作主及在旁目覩行兇之作夥等逐一詰詢畢復提該兇手至案研鞫供因當時氣憤持剪戳傷是實當經檢察官將見證等分别取結交保聽候傳訊旋由作主禀稱自願備棺收殮當奉核准飭令尸兄陳金奎具結帶回存案一面飭警將該兇手毛福海押帶回廳禀明林廳長押候提案預審 
另一訪函云滬城老北門内西馬橋北首福田庵左近通州人陳清奎所開之同泰祥銅帳鈎作内學徒毛福（亦通州人現年二十一歲）前日失去小洋二角疑伊師陳清奎之胞弟炳恒所竊當向追究炳恒以其無端被誣告知乃兄將毛大加申斥毛被辱後心不甘服於昨晨八時許乘炳恒入廚添粥之際出其不意持半爿剪刀向其胸部等處亂戳受傷流血倒地同作各夥知肇巨禍報告清奎到來鳴警將毛拘獲抄出兇刀半爿一併押送二區一分駐所將毛收押着將傷者車送霞飛路廣慈醫院求治詎傷勢過重甫至半途已經氣絶遂將屍車回銅作中陳清奎即赴該所禀報杜警佐諭飭九舖地甲徐春橋赴地方廳禀請相驗一面備函將毛福並兇刀派警押送該廳請辦午後經賀檢察官將毛預審後判令收押凶器存案立卽率同沈檢驗員等至該作内驗得已死陳炳恒前胸左乳旁及小腹左手臂等處各受刀傷一處共三刀委係傷及要害致命而死塡明尸格判陳清奎備棺收殮候返廳提同在押之毛福訊明照律懲辦 
[要求覆審之滿意]  
　　新閘大通路成衣匠張濤卿與附近王姓家傭婦劉吳氏前被白克路五百七十九號門牌席介士指控串拐伊家十八歲婢女春喜得洋一百二十元賣與寳隆醫院出店錢壽生爲妻由捕將一干人證拘解公共公廨經中西官訊明判張押西牢四年錢押一年劉吳氏押女所三年春喜發濟良所留養嗣因劉吳氏不服判决延律師代表禀請公堂准予復訊昨由捕房將在案人證併解分廨請示即據春喜投訴前次所供並非實情其實我於四月初五日自行逃出由劉吳氏張濤卿等爲媒嫁與錢壽生爲妻所受禮洋一百二十元係購置衣物用去當時與錢正式結婚並非被拐次由劉吳氏之代表律師投稱此案實情已由春喜供明被告實遭牽累應請釋放旋由捕房代表牛門律師到堂聲稱被告律師聲請各節捕房並不反對堂上裁奪原審官王肇之襄讞即商之陪審西官美柯副領事以旣據春喜供明前堂所供不實張與劉吳氏不能認爲有罪姑寛判均開釋惟春喜不應到堂妄供着押女所半年以儆 
[舉定公正人核算賬目]  
　　周少雲前至法公堂控大經毛巾廠經理徐履琴不還墊欵銀六百二十八兩押追不繳後由徐母商懇股東楊信卿出場理勸折還洋七百元由楊先墊四百元尙少三百元應由徐措繳詎竟分文不還楊遂起訴並以徐爲經理時所有賬目均不交出受虧甚巨請求追償判原被各延公正人將帳核算在案昨日原告舉徐梅雲被告舉張協膺同至公堂請示聶讞員承認徐張兩人爲公正人着被告將帳簿呈交捕房協同原被兩公正人算明禀覆候核 
[鐵匠罷工之調停]  
　　本埠專做軋花刀之冷作鐵工業因要求增加工資同盟罷工已誌前報茲悉此事現經該業領袖顧壽生等於前日邀集店主工人在邑廟該業公所開會籌商顧領袖首先起言本業所出軋花刀現因鐵價昂貴成本過重不得已售出每把照原價增加一分雖經各花廠承諾尙未實行爾工人工資微薄不敷開支亦屬實情誼關東夥儘有商量餘地何庸罷工要挾今特爲爾兩造調處俾早和平解决遂由工人代表陳金培等起言工人打刀每把工資原定一分五釐値此百物昻貴不敷開銷衆意請每把再加工資五釐以資餬口請各店東照允嗣經顧領袖與各店東再三蹉商决定每把加工二釐各工人仍未滿意嗣復經顧領袖竭力勸導始一致簽字承認尅日上工 
[協昌押店仍須遷囘原址]  
　　小南門外大街裏倉橋南首協昌押店因原址房屋翻造將店基遷至西首營業茲悉押店同業恐該店原處房屋造竣後不欲遷回違背同業設肆章程爰召集同業開會集議當以巳由典業蓋事報告縣署及工巡捐局請飭該店主仍遷原處營業遂公决知照協昌押店主張姓務須遵章俟原屋竣工遷回舊址 
[禀請保護西瓜船]  
　　南巿大碼頭等處各水果行因每届夏令西瓜上巿各客販從内地裝載來滬抵埠時經過龍華嘴南黄浦各處浦面每有北巿接客同業糾同無賴蜂擁上船拉接貨物以强爲勝甚至人多船小失事頻聞且沿途搶奪船家損失在所不免去年經各行主公禀淞滬警察廳長飭知水巡隊派警照料在案今者西瓜又届登場各客販巳陸續來滬各行商恐若輩故態復萌是以禀請浦江水巡隊長查案派警保衞 
[南巿浦灘移設電桿]  
　　南市十六舖大碼頭迤南至黄家渡沿浦一帶由工巡捐避推放岸線竣工後道路放寛所有豎立之電燈電車電話等桿線須搬移向外以齊新砌之側石爲止其西首舊路之桿線亦擬移至裏面舊有側石上分别豎定再將各種電線布置昨日電話局長已飭匠將新電桿先行豎列以便從事裝線 
[協緝冒探刦物之匪徒]  
　　匪徒戴榮林（卽小裁縫）於上月杪串同碼頭匪徒小蓬頭鄉下人等冐充水巡捕房包探在浦東楊家渡碼頭圖南輪船上搜刦烟土十餘包事發潛逃已誌本報茲悉水巡捕房梅捕頭以該匪徒等專在浦東西各碼頭假充暗探搜查搭客行李乘間攫刧財物實屬不法已極特於昨日飭派包探何春生持片赴三區警署請飭警一體留心協緝務獲解究 
[誘逃案解送檢察廳]  
　　西門内浴堂弄中婦人丁郁氏之女蘭弟現年十五歲於今年舊曆五月十八日被鄰人爲玉器生理之鄷蘇根引誘偕逃潛回原籍丹陽縣北門外七里廟相近之鄷家村居住前日鄷復來滬上仍理舊業當爲該氏得悉向詰支吾遂控由二區警署將鄷收押一面由該氏自備川資偕證人金阿濤同赴丹陽鄷家村在鄷蘇根之堂兄家内將蘭弟尋獲領回於昨到申投署禀報余警正以案涉刑事立命備文將丁郁氏丁蘭弟母女及證人金阿濤被告鄷蘇根一併解送地方廳訊辦 
[查獲拐案兩起]  
　　拐匪劉文炳拐婦劉藍氏拐得四歲男孩阿五昨乘永生輪船擬帶往汕頭販賣爲救濟會探員虞占順余長林查獲又拐匪錢金和拐得蘇州婦人周李氏馬劉氏亦乘該圇動身爲救濟會調查員趙再青倪善昌等查獲連同劉文炳等押送地方檢察廳訊辦 
[押店私接電線]  
　　電燈公司大阪至法公堂控稱小東門外某押店主張傳春將馬路上之電燈線接入店中所裝之電燈線上偷用電火不知何日爲始今始察知求請訊究張稱三月十七日電燈忽然熄滅時已深夜不及通知該公司修理故暫雇對門明記電料號中之人到來修整電線如何裝錯實不知悉判張交保候傳明記號主到案訊明核辦 
[指控冒名騙洋]  
　　葉瑜生偕證朱雲生指控浦東人王春記於本月八號向泗涇路十四號門牌梁和浦冒名騙洋四十元昨由捕房將王拘解公共公廨經中西官略訊一過判王交一百元人洋並保候下禮拜四再行傳訊 
[抗不理債之懲戒]  
　　顧某前至法公堂控稱錢文祥前將田單抵押洋六百元已歷十餘年本利無着請求追繳判錢措還本利洋七百元嗣因押追不繳故將該地拍賣作抵現將賣得之洋抵償外尙少洋四百八十元昨又提訊錢稱巳托胞弟出場理處適因患病故未理楚聶讞員以錢不應迭次抗違不理判令還押於兩月後再行訊追 
[緝獲攫取珠花之匪徒]  
　　匪徒鎭江人吳阿三先後在廣東路雲南路等處攫取婦人金小樓王汪氏等値洋數百元之珠花各一朶逃逸茲被老閘捕房中西包探將吳緝獲昨解公共公廨經中西官略訊一過判吳押候查明於下禮拜四訊明核辦 
[還俗和尙監禁三個月]  
　　虹口兆豐路圓通寺住持僧瑞生指控前隸該寺之還俗和尙顧南甫竊取所質歡門等物之質票將銅鐘等物贖出消贓於羽士曹少堂等情業經捕房將顧曹兩人拘解公共公廨經中西官訊判曹罰洋十元顧押候補傳見證再核在案昨由捕房將見瞪信人寳生傳至公堂經俞襄讞會同美柯副領事質訊明晰判顧押西牢三月吊案贓物交原告領回 
[圖詐行兇之懲治]  
　　南京人張德永前日在虹口公和祥碼頭向舟人陸星義圖詐行兇被陸鳴捕將張拘押昨晨解送公共公廨經中西官研訊屬實判張押西牢四月期滿逐出租界 
[流氓藉端敲詐]  
　　江北婦人葉吳氏住居太陽廟北首有女小翠年十歲在某絲廠學習打盆日前被繅絲女工劉劉氏之女阿二擊傷頭面當由葉吳氏將劉劉氏扭控四區警署經姚警正質訊一過因葉女受傷甚徽從寛斥釋了案嗣有江北流氓潘廣山吳廣洲二人至劉處聲稱葉尙不肯干休欲赴地方廳起訴如肯出洋二十元可代調處云云劉初不允而潘吳等一再恫嚇遂由柏正祥經手付洋十二元令潘出立收據過付後即將潘吳二人扭入四區告發經姚君判解司法科訊辦 
[不點車燈之原因]  
　　顧振生前晚乘坐自由車在滬寗車站附近界路疾馳經三百三十一號印捕查見以其違章不點車燈將顧帶入捕房存洋三元保出昨由公共公廨傳案訊據供稱燈被大風吹滅並非有意違章中西官以顧年輕從寛免罰開釋保洋發還 
[鄉民認獲失贓]  
　　眞茹鄉民符金奎家前曾失竊衣物等件近見同村之陸長根張竹卿二人身穿之衫褲即係前次失贓因即將陸張二人扭控四區三分所轉解司法科昨經段科員質訊一過判移地檢廳核辦 
[深夜私語之可疑]  
　　揚州人李小龍車立舟丁金龍等前夜三時許在浦東爛泥渡景鑫里衖口團聚私語適三區巡官劉恩誠查崗經過正擬上前盤詰若輩卽四散逃逸當經劉巡官急鳴警笛召集崗警分投將李車丁三人捕獲解署復在李寓所内抄出麻袋鐵鑿等物經解警正略詰之下以若輩深夜私語復情虚圖逃顯非善類於昨解送警廳請辦 
[女工私取繭子]  
　　美租界阿拉白司脫路一號門牌某絲廠内女工無錫人陳殷氏昨晚在繭間内行竊繭子數磅被該絲廠用人陳雲泉察破鳴捕將人贓拘入捕房捕頭略詰一過諭飭押候解廨請究 
[糾黨拆梢]  
　　江北人王大順子昨日糾黨向肇勤路浜内船户陳根記拆梢不遂搗毁什物當被鳴捕將王拘入捕房捕頭諭着押候解廨請辦 
[不戒於火]  
　　前晚二時閘北楊家宅橋江北小工張長發家不戒於火由隣居等帮同救熄事後經四區崗巡將張傳案聽候訊辦 
雜評二 
[抛盤（步陶）]  
　　抛盤事業之失敗今又見於豆紗兩業矣黄豆一項委爲運兵之障礙所致而箇中堂另有其主因紗則並表面之理由亦未之詳所知者惟百數十萬金錢已隨此風潮而俱逝耳嗟我商人處今日凡百停滯之市况無形損失已不爲少何此辛苦艱難所尙留餘之金錢不以自營適當之營業而又爭自奉獻於抛盤兩字中也在業此者之心理或謂此事數少而利厚失敗於此日者安知不補償於異日然而此種貪得而妄冀徼倖之一念乃卽我商界種種失敗之一大原因也夫人之制我　戰之死命者其樞紐蓋在長袖之舞自有其道以命巿價漲落而我國商人乃視爲大利之所在以羣趨焉其愚爲何如也嗚呼己自不智人乎何尤急求商業之眞實學識以袪除一切妄念庶幾投機事業之禍中於吾民者其亦可以稍減也夫 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由談人名詩鐘（分詠格）（三）] [  化誠]  
　　喜從花裏尋生活獨與人間異品形（蝶仙） 
立影梅枝堪寫照寄身花界只尋香（瘦蝶） 
詩吟落葉　江上人在觀魚濠濮間（楓隱） 
裊影遙山凝黛綠駕空旭日照欄紅（烟橋） 
出岫無心高物表守梅有影耐宵寒（雲鶴） 
平居防意如城固大巧存心似竹虚（守拙） 
虚座半邊禮賢士秉心千古仰忠忱（左丹） 
旣具鋒芒終出匣詎甘雌伏不冲天（劍飛） 
氣冲牛斗騰光遠客走風塵報主殷（劍俠） 
烈士性從茲鍜鍊老嫗生竟得寗馨（鐵兒） 
石向生公頭亦點硯成維翰手頻靡（頑鐵） 
曲彈流水知音少化布南風解愠多（琴薰） 
五十年華知未晚三千塵界幻成空（非夢） 
照徹千秋同寳鏡錬成五色補蒼天（心石） 
烟雲變換花千樣鐘鼎榮華夢一場（幻空） 
未敢全功爲我有可堪一日此君無（讓竹） 
報國有心堪共見照㚥無地可潛藏（赤電） 
怕去野行因草露愛留山住爲松風（曉濤） 
家庭常識 
　　醬瓜採長三四寸如指大之嫩黄瓜洗淨去剌曝日中半日以鹽搽之越一夜再晒半日投入新製麵醬中經二星期後卽可取食味甘而嫩甚爲可口其用大黄瓜破開去子而後醬者無是美也 
醬薑用蟬衣一二十文（藥舖購）煮水待少冷將薑浸入越宿取出晒乾投入醬内日後取食雖老薑亦無筋 
食麵不消食麫過多脹滿不消用生蘿蔔搗取自然汁燉熱服之如無蘿　可以生薑搗爛入陳酒燉熱服之即消又食麫時加入醋少許則無脹滿之患 
藏人參人參爲補劑富家每購藏之然不得其法卽易潮濕蛀壞若用新棉絮裹之入新盒内包好置石灰罎中（其他密器亦可）可以多年不壞如遇潮濕火粸則可日晒最忌 
留宿火胡桃燒半紅埋熱灰中可三四日不熄較炭結尤爲耐久[  山安]  
注意今日有關於初集之啓事一則刋在下格告白欄 
工業須知 
[照相石印法（四）] [  栩園居士]  
　　曬膠紙法欲明此法當先述其理若知其然而不知其所以然則猶膠柱鼓瑟稍因天時氣候之不同亦束手而無變通之策矣夫濕片照相之理在於光影而曬膠紙之理則在光熱膠紙乃以一種極易溶解稍有粘性之膠液塗布於紙面略受光熱即溶解而發極微弱之粘性故將底片壓其上凡底片之不透明處其色黑不透光熱故其膠面不融而透明之處則日光漏入膠面即融於是可以上墨蓋膠融處一經受墨即能吸住其不融處則所受之墨仍可洗去也今當先述拖膠之法 
拖膠法用白鐵皮製二重之槽如冲盤狀大如半張報紙（稱爲拖膠盆）内重與外重當懸虚一二寸許注水於夾層中置鷄絲膠（譯稱直辨的尼）溶解於適量之温水中將與水之量視天時寒暖而定天寒宜略加白糖用炭火隔水燉融便成流質加紅礬（卽重鉻酸鉀）少許（取其受日光時焦而變色易於辨視）乃用白色厚洋紙（以八十磅道林紙爲宜）先一日用水打濕俟略乾如蛋纸拖銀水法拖取薄膠一層掛細竹竿上陰乾下承以膠盆庶不耗料（注意）此項工作宜於夜間以不受日光爲宜 
曬紙法以膠紙裁成如玻璃底片大置曬盒中間近日光處曬之與普通照相曬片法同視底片透明處所露膠紙色變黄時卽已曬成（普通曬片由白變黑乃銀水之作用此則由白變黄乃紅礬之作用）此時膠面有字跡處已融無字跡處則仍如故於是用圈墨法上墨 
圈墨法用海棉浸松節油蘸膠紙墨少許先在空白玻璃上盡圈調匀於是將曬就膠紙另置一大玻片上藥面朝上卽將墨海棉輕輕圈其有字跡處此時滿紙皆墨俟塗徧乃另用海棉蘸取樹膠水滌之於是無字跡處之浮墨盡連膠面脫去其有字跡處之墨則已吸住紙上不復脫落乘濕即可落石（未完） 
謎話 
　　吾杭王二南先生詩謎杜家所著隱語二卷可數千則莫不新頴可誦尤以白描會意擅長一時作者皆出其下予十二歲時識先生於瓜山醒獅台春時先生方設射虎之壇每當晚燈初上輒張絹燈於壁黏謎紙殆滿有射中者則各贈以白蘭花兩　予適暑假每晚必與其會歸則白蘭花盈帕矣時先生年且四十餘而竟與予訂忘年之交其後予侍家君作客他鄉遂不復値先生今年春愛儷園開耆老會設文虎於廻波廊中有四書字謎甚多揭者甚鮮予中其十九及問製謎之人不圖即先生也先生謂予設謎於此巳三日而射者寥寥今日乃於賈家樓中殺出羅家鎗矣因不禁撫掌大笑然先生老矣言及醒獅台文社事頗有寥落晨星之感予所中謎類多繫鈴故予亦有繫鈴人之别署如『一坏黄土四面紅牆』射四書字『丘』『落日照大旗』射『帥』『紅白事』射『素』『江底斜陽映釣鈎』射『汙』『萬綠叢中一點紅』射『葉』『交卷蓋戳』射『繳』『一縷情絲繫小青』射『馮』『以熟報荒』射『葘』皆藏繫鈴於謎面之中而不明言繫鈴者也其他四書謎如『劉安拔宅過雲中』射『鷄鳴犬吠相聞』『紅顔未老恩先斷斜倚薰籠坐到明』射『不宿怨焉』『附張告白不取分文』射韵目四『紙尾皓送』『甯波人合仆一交』射疊仄韵五『阿達拍辣塔』『燈謎是順猜的好』射唐詩一句『捲上珠簾總不如』皆妙此外美不勝收限於篇幅不敢多贅[  小蝶]  
長篇小說 
[寫情小說柳暗花明錄] [  常覺小蝶天虚我生合譯]  
　　第二十五章（三） 
愁裏光陰人皆言其難度而在薏德視之唯恨其速彈指之間一禮拜已過羅倫近狀如何杳然無聞即茜雪亦竊竊憂之一日遇白萊生於途白萊生曰姑娘吾主人狀大變矣彼前以憂鬱而出門乃今之歸而頽喪益甚於昔輙自獨坐咄咄書空即食物亦不進嗟乎吾主人長此不改者誠將憔悴死矣茜雪微歎心念此忠心之老媪彼乃但知主人之病而不知吾家尙有一人與其同病也顧其事奚能告之於人則唯泛語慰之别媪自歸是夕鮑倫之家又送禮服來蓋婚期卽在明日此衣爲生綃所成上綴明珠纍纍茜雪因捧之登樓爲薏德試御在理新人宜羞而薏德竟漠然若無覺衣竟茜雪微退其身央相而笑曰美哉薏德衣此美乃無以復加薏德廻眸向鏡中一瞬卽曰以我視之乃類囚衣速爲我去之縫工詫曰姑娘豈嫌窄耶然不如是則不入時薏德不答但曰去之去之茜雪乃爲卸之付諸女侍引縫工自去女侍旣摺其衣且讚美不置曰姑娘明日爲吉期矣吾不知敎堂之中熱鬧將至何狀所惜者伯爵未必來耳薏德曰汝謂誰曰羅倫伯爵耳吾聞人言伯爵大病且死白萊生已發電往倫敦延醫生矣薏德面色大變以手緊握椅背曰汝何言死乎女侍曰吾但望其弗確可憐者伯爵此花邊皺矣吾當熨之因携衣自去旣而晚餐薏德竟不至茜雪往視則門方深閉推門而進室中闃然蓋薏德行矣 
更正浮查君云姜黄遇鹹性即變紅色不宜用入肥皂 
 
 

Page 15

 
 
   
 
 

Page 16

 
 
   
 
