# 1892 - 232 - 4906949

 

Page 1

 
 
[嚴防匪棍] [  申報館主人啓]  
　　邇有不知姓名之匪棍冐刻本館圖章開成收票向某號冐收告白價洋十餘元似此膽大妄爲設心棍騙深恐别處再有冐收銀錢冐收貨物等事是以此後另刻工細花邊聯票添入英文持向各家收告曰貲如無此種聯票者卽係匪棍假冐請扭交本館送捕房公廨懲辦决不累及扭交之人至于西字收銀單則仍照舊式特此布陳惟兾鑒　 
[新印正續新增刑案匯覽出書] [  圖書集成局啓]  
　　刑案匯覽一書爲申韓家金科玉律向來雖有印本苦於漫漶模糊兹本局代鏡古書屋用新式鉛字排成印以上品洋墨紙則精選雪白連史校讎諦當裝釘精工盛以木箱式亦古雅兹已告竣因將股票停售每部四十本連箱核定實價洋銀七元正由申報館帳房出售所有從前入股者再向申報館缴洋銀三元卽可取書一箱特此布陳伏維雅鑒 
[書奏准開捐後]  
　　自來極盛之世上下相安民物得所海内熙熙然幾於太平而不能保災祲之不降以堯之盛德光被四表格於上下而尚有九年之水患以湯之伐暴勝殘救民水火之中登之袵席之上而尚有七年之旱災從可知災祲之來乃天之所以開聖人也若以常人處其境捍禦乏術補救無方坐視百姓之顚連而莫爲之所則世宙將有不可問者聖人知人事之不可不盡於是咨於四岳舉伯禹以平水土而懷襄之天下一變而爲奠定之天下禱於桑林以七事自責而旱魃遂爲之退舍甘澍立沛於崇朝於此可見人事旣盡自能濟天運之窮有非常之人自能弭非常之變也溯自山右奇荒而後各直省之以偏災告者若豫皖齊魯江浙南至閩嶠北至燕趙告災之牘不絶於官衙乞糴之書屢登於報牘誠爲近百年來所罕有朝廷子惠黎元如父母之保其赤子一聞疾痛疴癢無不加意撫循苟遇封疆大吏瀝陳災狀上逹九重吾主惻然動念必截留漕米解往災區藉資散放或發内帑銀或令疆臣先動庫儲遴派妥員迅速查明戶口核實賑濟毋使一夫失所食毛踐土者固已淪肌浹髓共戴生成又以被災之處壤地遼闊戶口繁多鴻雁嗷嗷徧於道路尚非官欵之所能徧及於是坐鎭兼圻者權緩急之宜作抱注之計分設捐局以廣招徠凡有輸銀助振者准予奬叙光緒十六年順直開辦振捐以一年爲期例减四成准捐虛銜翎枝實官花様封典貢監並照火器營成案准貢監報捐叅將副將等銜及被黜人員報捐開復翎銜其有慨捐巨欵者專案奏請優奬辦理以來頗著成效蓋救災捍患本係生人同則之天良今在上者特設一格以鼓勵之則在下者自然聞風興起踴躍輸將捐欵之集何患不日見其多此次永定等河决口洪流直瀉順直一帶猝被水災廬基田園半皆淹没人民牲畜概付洪濤其有幸而逃出者轉徙流離不遑安處鳩形鵠面菜色凄凉哀我黎民慘遭此刦誠仁人君子之所不忍聞者也况地近畿疆爲根本之所關繫更不可不急爲撫恤俾喁喁望澤之人早沐和風甘雨合肥相國有鑒於此遂援光緒十六年成案開辦順直振捐誠可謂顧全大局獨中肯綮者矣或謂開捐爲三代以下弊政國朝名臣如陸清獻公輩皆以請停捐輸爲言近來名器愈濫仕路愈紛凡彈冠結綬于于而來者大率由捐納而來江浙等省分最大聽鼓閒曹幾致在坑滿坑在谷滿谷不特補缺無期卽求一差委亦如登天之難而雲貴等小省從前以其道路遥遠裹足不前者近亦趨之若鶩頗有人滿之患大憲慮其壅滯遂有停止分發之請蓋以人多缺少安挿爲難與其旅進旅退隨班碌碌宦海浮沈興阮籍途窮之歎固不如停止分發便旣來者得以漸漸疏通未來者不致冒昧輕赴庶聽鼓應官者尚有漸就廓清之一日此種情形各省皆然若以地方水旱遽館開捐毋乃與愼重名器之義隱相刺謬乎不知政貴因時道宜通變輸粟得官漢時已有之其時人才奮興吏治稱盛何嘗以捐輸而貽害乎陸清獻公爲理學名臣請停捐輸一疏持論未嘗不是而聖祖仁皇帝謂其不逹時務可見馭世之宏謨固有非草茅下士所得而妄議者况近來仕途之擁擠由於捐輸實官之多而於虛銜封典等項無與也此次合肥相國因順直被水仿照成案辦理振捐僅有虛銜封典等項與准捐實官者不同可見推廣捐務之中仍寓愼重名器之意此其籌畫之精詳謨猷之宏遠爲何如乎普天率土不乏急公好義之人歴來辦理振務賴以源源把注者義振之多實足以補官　之不逮夫義振之所以爭先恐後者無非迫於好善之忱耳若旣有振飢之美譽而又有虛銜封典以償其義而榮其身則好善之士其有不益加奮勉者哉是可喜已 
[本館接奉電音]  
　　昨由京友電傳上諭二道敬謹譯登○七月初三日奉上諭浙江海門鎭總兵員缺著孫昌凱補授欽此○初四日奉硃筆李端遇補授太常寺卿欽此○現換藍亮紗袍褂 
[燕市叢談]  
　　京師北正司署對面文昌館戲園因座客寥寥以致鑼收鼓歇兹者屋主趙姓聞河南某縣創建會館董其事者爲張侍御廷燎因將此屋餽與侍御以便改建一新其原出貲財租價是屋者計共六姓立有合同爲據現據劉寳全將底業售與侍御得銀千餘兩意欲傾入已囊並未咨會五姓因之五姓中回回馬四李郭氏忿忿不已赴北正司署控陳司員送城訊究飭劉赶急邀集五姓將所得銀兩照數瓜分如有不依者拘傳押收並將館内夙逋歸劉一人償楚○蔣家胡同人某甲素日開設烟寮洞啓芙蓉其門如市某日突有仇人某乙糾約十數人各持利刃前來將中砍傷胸前及左右腕肩背等處並帶傷烟客五六人甲遂遣抱告赴坊控告然乙尚未拿獲也○烟館主牢七生有一子年甫十一齡披薙於五斗齋關帝廟中爲佛門弟子屢因其師薄待吵閙不休數日前其師欲往京南托鉢遂向某切麫鋪立取麫摺一扣交與大徒弟藉供每日兩餐及歸見摺上用麫過多問以十餘日中何至如此之耗費大徒弟言因師弟將麫摺送往家中任意賒取之故其師因持摺尋牢盤詰牢變羞成怒持刃砍傷旋於次日圓寂現已由本地總甲獲解交北正署押收尚未悉訊供如何也 
[土匪竊發]  
　　湖北通城縣民情强悍官斯土者措置稍有未恊不逞之徒卽藐視法令敢肆猖狂近聞該縣土匪揭竿而起肇釁之由尚水得其詳僅述大概以符有聞必錄之例該處有大山一座名曰牛角山長約一百數十里毗連湖北之通城咸寍二邑及羊樓　湖南之巴陵臨湘二縣與江西之義寍州地勢遼闊山嶺崎嶇嚗前有客道經該處見衆匪盤踞山上高扯太子太保前兩江總督部堂汪旗號另書官逼民變民不得不然字様該邑營縣曾派兵追剿因 
 
 

Page 2

 
 
寡不敵衆稍挫軍威旋卽飛禀省垣張香帥當卽札調鴻字防勇兩營馳赴該處相機追剿以期滅此而朝食大兵所指陸讋水慄烏合之衆直自取滅亡耳當傾耳以待捷音之至矣 
[津門秋眺]  
　　江北河運漕糧已抵天津卽日將赴通州交兌李傳相以順直水灾甚重奏乞天恩諭飭截留漕米數萬石以資賑濟是以河運旣到傳相卽飭交收賑米然後連檣上駛其應交之米卽由原船載付倉嚴由委員驗收倉厫坐落下園地方船舶往來須就紫竹林海河經過上月二十五日雨後米稍潮濕船湟法國租界河旁晒晾並晾柴草一堆法捕見之飭卽遷移以免作踐船戶不遵輙以五色棒從事船戶固非逆來順受者稍與爭執卽會同華捕將所晾米悉數取去船戶聲勢洶洶幾將用武彈壓地方之張百總恐肇事端因帶往禀諸津海關道吳贊臣觀察觀察立卽命輿往晤法領事責捕將米照數給還並囑押運委員得過且過江安糧道馬植軒觀察復戒船戶不得輕舉妄動以致招尤事始寢息迨將米發還不知有無遺漏船戶聲稱短缺若干聚黨數十人言欲興師問罪百竊又竭力排解謂如有短缺情願照數賠償乃獲安然無事木災之後民嘆其魚靜海縣民婦某氏田廬湮没夫又淪亡携帶子女七人至天津乞食中有十四齡之少女被匪棍誘逃氏爰懷抱幼子一人用繩聯屬子女五人尚街哀乞上月二十五日黃昏時悮入法國租界爲華捕所驅氏遲回不去捕惡其纍纍如貫珠遽以籐棍相加孩提不任鞭笞哭聲震耳捕再接再厲俾孩如秋蟬之噤不出聲婦以屬毛離裏之情放聲大哭翌日有謂孩已死者未知是否屬實然如此捕之殘忍酷虐全無心肝不能不令人髮指矣○李傳相之德配趙爵夫人仙逝後擇於七月十一日舉襄商民人等不獲以一束生芻躬向靈前叩奠爰照鄉甲局分十八叚每叚公製萬名傘一二柄或三四柄及德政牌額等先於上月二十八九日恭送轅下以誌弗諼 
[補述北通州災况]  
　　上月十七日通永道楊藝芳觀察由京師遄返卽偕黃愼之殿撰永思往武清寳坻等縣放賑○今屆寳坻被災較重日前有災黎百餘人扶老携幼沿途乞食憔悴之情幾非流民圖所能描繪○日前孫眉生直刺往河東一帶查勘氷災見西集鎭周圍二十餘村水深五六尺至丈許不等災民之苦不問可知已 
[宛虹橋泛月記]  
　　前者揚州虹橋接嬰局經費不敷經通泰兩屬塲商慨允在到棧鹽斤内每引捐錢二文兹卾湘西皖四岸鹺商金永隆等亦擬遵章按引抽捐以資經費聯名禀請淮南局自本年下綱起捐並請在此項内撥四成之一作本城施材局津貼等情局員據情詳請運憲核示祗遵兹奉批准已由局中出示曉諭矣○揚州繞郭諸鄉早稻已無可望惟冀甘霖應候庶雜糧晚穀或可藉補桑榆無如雨師蹤跡杳然未喚癡龍行雨江甘兩邑宰遂爲民請命於日前設壇祈禱每日二次步行赴壇並詣天寍門街青龍泉拈香倘仍未有甘澍宏施則擬於七月朔起禁售魚暇鷄鴨之類俾得默迓天和或曰爾日老饕之流不得過屠門大嚼五臟神幾欲躍出喉間今聞此禁恐望雨之情殷必更較三農爲更甚矣哈哈○燈草行某客棧借逆旅爲名實則日間爲烟霞之窟夜間爲雲雨之塲藏垢納汚甚於溷圊上月二十七日之夜將破曉矣某署差役劉某見一光光者便身掩入少焉一少婦姗姗而來心焉異之遂邀集夥役往查比至則天色已明果見僧與婦共臥烟榻上禪叅歡喜會啓無遮四目相對灼灼然見人毫不慌亂遂冋棧主婦盤詰棧主婦固胭脂虎也大肆雌威語多蠻横劉等當將一千人帶回本署禀訴長官邑宰聞而大怒謂本縣正在查禁臺基乃該棧竟敢藐玩至於此極乎立卽升堂提訊將棧主婦嚴加懲儆婦倔强非常邑宰喝令鞭背始供認不諱僧與婦亦分别掌頰一併還押嗣聞僧係下河眞武廟某寺住持名本眞夙有登徒子之好婦則未詳其氏族云 
[鐵甕江聲]  
　　丹徒縣王大令伯芳擇於上月十九日乘舟赴蘇謁見中丞面陳公務○老周者淮安府屬人也流落鎭江以推小車爲業遂移家口結茅居焉荏苒光隂迄今數載上月間其族姪兩人挈友五人跋涉而來依老周以居憐右見所携衣包多而且重皆係綢綾繡貨非貧賤家所有心疑之而未敢言一日因賭口角周姪等大肆兇毆周更助紂爲虐隣右心不能平赴地保處盡發其覆地保察看屬實上月十九日禀知保甲局員派差協保將周等拘獲當將衣服數十件質票二十餘紙及首飾一併起去保甲局以事屬重大縣令適又赴省遂禀明府憲飭發審委員葉大令提訊略加懲責收入囹圄至贓物何來是何案情俟王大令回署卽當澈底根究也○上月二十一日爲黃道良辰開絲行之張姓爲其子完姻明燈甫上彩輿八門一對玉人正在盈盈交拜忽有惡少陳姓田姓者糾率旗童數輩一閧而入藉看新人爲名恣意胡閙主人出棒香喜果給之閙如果欵以茶酒賂以重資仍不肯散更以惡語相加張至此亦不能忍受　其中有操旗音者奔告巡街旗員始各鳥獸散次日營總查知拘各童到案重加懲責緣積都憲抵任後悉心整頓旗務故雖屬在童穉亦不輕縱作俑之陳姓由糧捕府笞責荷校田則聞風遠竄飭差嚴緝不使惡棍得在漏網此後婚娶之家庶可免遭蹂躪矣○立秋後天氣亢熱不異三伏力田者每當溽暑薰蒸之際躍入池塘中洗澡取快片時羅家莊有王氏子年已弱冠上月二十三日偕同軰以桔橰取水赤日當午熱不可支遂呼徒侣作沂水之游有一年相若者應之於是或先或後以泳以游正在興高采烈忽沈入烟波深處逾時不出衆人呼之不應立卽下水撈救迨洩以上岸則已體僵肢厥從屈大夫去矣家人聞而環視其母一慟幾絶有頃始甦蓋其母早喪所天祗此一子故不覺其沈痛也慘哉○山陽人孫姓者在旗營公局高肩輿以餬口與附近少年熟識慣以戲謔爲事上月二十五晚在大市口閒行黑暗中疑前走者爲素所親押之某中竟以指觸其臀其人回　大怒謾駡之餘以老拳奉敬孫知理屈伏地請罪旁觀亦再三解勸忿然而去訴諸該管佐領送也方官究辦糧捕府責以小板百計然復斥釋之咎由自取夫復何言○西南兩鄉民多貧瘠兵燹後尤十室九空近年生齒漸繁元氣向未盡復本年夏秋尚稱中稔夏令雨澤稀少旱榖籽種半爲飛蝗所食補買補種所費實多曾幾何時已有晨昏莫給者則將來更不堪設想牛猪無力牧養紛紛賤値求售各鄉鎭猪肉每斤賤至四十餘文農諺云人窮猪命短信然○上月二十七日紅日西沈有防營勇丁百餘名各持刀矛槍械簇擁一中年要犯入城寄監據　係會匪頭目妄稱爲九江王者雙鐐雙栲一路護送省垣聽候訊究○有胡姓李姓者日事游蕩專以勾引少年爲事非嫖卽賭藉得從中漁利數日前結識一錢店中班假示殷勤貌爲情好夕陽西下相約至某娼家聚賭燭未見跋一局告終檢點牙　該中班實輸洋銀一百八十餘番除現交外所少之數迫不及待不得已羅掘與之事爲父兄及店主所悉控諸主簿署立卽簽差提究想當盡法懲治以儆其餘也 
[吳乘]  
　　前報紀蘇州地方官在滄浪亭設壇祈雨不　上蒼靳澤涓滴全無奎中丞萬分焦灼特於上月二十九日委候補縣馬大令霪恩赴光福鎭會同光福司就銅觀音寺延僧道數革諷經禮懴冀迓天庥此亦神道設教之意也○上月二十八日午後養育巷吉泰漆鋪主某甲命學徒昆全持洋銀至某錢鋪估看行經萬興樓酒肆前不知如何與酒保光榮口角唇槍舌劍犀利不凡旣而光榮大踏步上前揪住昆全髮辫竭力一摔昆全卽倒臥街心口不能言勢將垂斃旋經隣人告知吉泰由其師舁歸見其狀類痴癲慌忙無措著人舁至萬興樓理論光榮恃蠻不脤酒肆主恐遭人命赶卽延醫診治據醫者云傷勢沈重如旬日後無事始可保全性命也○上月二十九日午前横塘塔影巷李姓家房屋驀地倒坍李婦方在烟霞窟中短榻横揀一燈相對不隄防竟壓斃於瓦礫堆中亦慘矣哉 
[文人仗義]  
　　華人王惕齋被日本米商濱野氏馬車碾傷右臂經醫生鋸斷此皆已見報章先是有日本人之與王相識者勸令濱野出金以贈濱野不但不　反出惡言王遂控諸官署憶去年有馬車碾落小兒一指廷判責償銀一千元此次始審裁判所以示談書爲憑左袒濱野 
 
 

Page 3

 
 
日本各新　紙亦時有誹語王所聘狀師乃衆議院議員宮城浩藏心不甘服具禀上控若何判斷尚未有聞兹有日本老名士重野君成齋岸田君吟　岡君千仞與王皆舊交憫其無故遭災製成小啓謀集同好百餘人購金以卹情意優渥良足感也譯其啓曰清商王惕齋遭兹意外之災爲馬車撞傷右臂竟致鋸斷現就治病院雖得保生命然已永成殘廢豈不深可憫哉我邦人士無論知與不知苟解所以重外交之義者誰不同深惋惜况我輩與惕齋文墨之交多年相識安忍袖手旁觀如越人視秦人之肥瘠也乎爲此徧告同人相期各自醵金藉表慰藉之情且以助保養之費不特慰惕齋之不幸亦足見我兩國交際之一端諸君幸諒此意無論金幣多寡惠寄與弟等俾得集數贈諸惕齋不勝企望之至 
[誘逃送局]  
　　有錫榮者素有登徒子之癖家住南市桑園地方對隣有某姓女年方瓜被尚未字人近來女父病殁錫榮以爲有隙可乘常往其家前日女忽捲取衣飾隨錢榮逃逸女姊某氏遣人四出尋訪遂於昨日將錫榮及女一併拘獲聞已解送巡防總局請辦矣 
[捕務述聞]  
　　英會審公　捕役趙金前曾拘獲會匪頭目並鄰縣盗犯太倉州寳出縣因其捕務勤能遂著趙金選幹夥前去承辦捕務金山縣吳縣亦曾著上海縣批役柴樛選夥前去當差以資得力兹又有華亭婁縣商之上海縣令該捕目等兼辦該縣捕務說者謂從前命盗各案要犯由官府懸賞緝拿者及獲犯時所給賞洋每多尅扣出力之人所得無幾遂致不肯出力今官府洞悉此弊凡有賞欵大抵當堂發給毫無折扣且捕目派夥購緣在在需費趙金等不惜費用故所用夥役皆能得力宜乎獲犯之多冠於他處云 
[嚴究淫兇]  
　　揚州女子小四仔卽王蘭香被蟻媒誘至上海送入花烟館龜鴇用蠟燭挿入私處等情已詳前報昨晨葛蕃甫同轉莅法公廨時捕頭令將著名蟻媒解金山及眼鏡譚三卽元輝並烟龜王三卽王萬昌被騙女子章弟子曁其叔章長元騙子張子卿原告任焦氏小四仔一併解案同轉先問弟子曰爾稱爾父患瘋癲之症爾何以竟棄而不顧此乃爾之不是爾家中除病父外尚有何人供稱小婦人家中有一弟年齒尚幼子卿屢次同小婦人言上海風景甚佳可往游玩小婦人一時糊塗隨叔父長元來此問誰人將爾送入娼寮求售供稱譚解等人同轉問小四仔曰前日本委飭包探帶爾至花烟飽指拿兇龜李來紅惡鴇小狗媽媽爲何不將兩人指拿到案供稱到案之李陳氏卽惡鴇小狗媽媽惟兇龜李來紅躲在戶外以致未及指拿同轉謂李來紅乃案中要犯豈能任憑逃脫此實爾之該死又問王萬昌曰小四仔來申後由爾送入兇龜李來紅花烟館李來紅是爾女婿須著爾交出供稱小的雖呼李爲婿然並水將女兒嫁伊問是日小四仔被惡鴇小狗媽媽等用蠟燭挿入私處是否爾主使王萬昌含糊答稱是日因有西人梳籠桌上確燃大蠟燭同轉喝令退下又問小四仔曰王萬昌等諸龜奴凶惡不堪目今已訪拿到案不能輕縱爾平時受伊等之苦須從直供明本委可代爾伸雪小四仔供稱小婦人由王萬昌送至李來紅家當日有外國狎客出洋銀四元意欲梳籠小婦人旣而外國客視小婦人年幼且小婦人亦不願作此下賤生涯遂翩然而去王萬昌得知將雙折之白籐條箠小婦人下體繼又喝令小狗媽媽等婦女三人處治卽由小狗媽媽剥去小婦人之衵衣用紅蠟燭挿入私處聲言以此梳籠問其時王萬昌李來紅在何處供王萬昌坐在樓下李來紅在房中目覩情形同轉著帶小狗媽媽至案問供供稱王萬昌係小婦人叔母之姦夫小四仔於三月十一日送來借房間伊自有傭婦人等一切由伊自已之人照料與小婦人不干問當日有西人欲梳籠給以洋銀四元是否由爾招呼供稱小婦人新由江北來不知其細問李來紅現匿何處供稱丈夫李來紅因事回家久矣謂小四仔供明屬實爾無用抵賴著押候詳請究辦譚三屢次犯案罪不容誅判令先以竹梢鞭背五百下解金山張子卿各掌頰二百下章長元不應帶姪女來申掌頰一百六十下准將姪女領回原籍 
[縣案彚錄]  
　　昨報登朱良和扭控周阿狗陳朱氏行凶一則前晚由上海縣黃大令在敬業書院公館升堂研訊朱良和訴稱係本邑人家住王家碼頭向來小本貿易妻張氏今日在家午膳忽有周阿狗與其姘婦陳朱氏前來尋釁將碗擲傷張氏頭額小的回家見之遂將周及該氏一併扭案求請騐傷究辦朱張氏供與良和同周阿狗供稱向業猪作與陳朱氏姘識多時今午伊等爭毆小的上前解勸不敢行凶聞起釁之由因朱張氏强勸陳朱氏往小東門某烟館爲女堂倌陳朱氏不允致相口角朱張氏頭額實係碰傷求恩明鑒陳朱氏供稱朱張氏向小婦人花言巧語令小婦人作女堂倌小婦人正色却之致拂朱張氏之意遂將小婦人毆打朱張氏自將頭額碰傷求恩鑒宥大令一再研詰兩造執定前供大令飭仵騐得朱張氏受傷屬實卽著朱良和舁回醫治周阿狗附和行凶殊屬非是判笞四百板又責籐條六十下責畢著卽向枷發土家碼頭示衆俟朱張氏傷痊再行核示陳朱氏膽敢行凶實屬可惡判責籐條四十下交官媒管押○烟袋作夥周少山與飯店夥唐良卿在路行兇由保申北局委員藍二尹當塲拘獲傳到作主錢德順店主張洪寳等一併送縣候訊已列前報前晚黃大令升堂研訊唐訴稱係本邑人在張洪寳飯店爲夥飯店樓面借與錢德順居住上月二十四日樓上有垃圾墮下當向知照卽由錢夥周少山出塲辱駡本月初一日小的行至新北門與周相遇周邀小的啜茗小的不允周竟行兇幸藍老爺行過飭勇拘獲送案求恩明鑒張供稱小的現開令店用唐爲夥初一日不知如何被周兇毆錢供稱向業烟袋生理借居張處用周爲夥伊等肇事小的實不知情周供稱係上元縣人在錢作爲夥上月廿五日因垃圾墮下遭唐　擊初一日向唐理諭並不行兇叩求明察大令訊得周唐二人均不安分判各責二百板周押候遞藉唐交伊母具領錢張二人訊係無干當堂開稱 
[英界公堂瑣案]  
　　包探秦少卿稟稱前據一百七十九號華捕指控胡新泉見捕拘乞丐强阻奪兩下爭毆三百零一號華捕亦稱見胡爭阻當奉大老爺飭小的查明稟覆現已詳查並無拘丐事當夜胡新泉在盤記弁中茶館啜茗一百七十九號華箐巡至茶館前欄杆旁站住將木棍敲擊欄杆謂胡新泉曰爾要尋我否胡新泉言爾爲巡捕身穿號衣誰敢尋爾一百七十九號華捕卽在欄杆外將胡扭出肆行毆打以致欄杆損壞並未拘拿乞丐三百零一號華捕不應隨聲附和况小弄中非巡捕應到之處茶館及附近人皆知此事爲此據實禀覆一百七十九號華捕仍供拘拿乞丐被胡阻奪三百零一號華捕仍供亦如前胡新朱供小的與一百七十九號華捕本有仇隙此次在茶館中伊有意尋釁致被擊傷頭顱臀囊腿灣等處覆治未愈並無拘丐事惟求明察蔡太守得供之下謂一百七十九號華捕任意妄爲兇横已極判先罰洋五元給胡新泉養傷三百零一號不應隨聲附和一併交麥捕頭辦理○四百零八號華捕禀稱昨夜見茶食店中人打架是以送案請訊萬咨元供在王仁和茶食店爲庖人有擺水菓攤者向擋手先生言有人偷飯從後門逸出擋手先生盤問小的小的並不言明何人行竊突有本店作塲内之祝介炳等前來言小的不應說伊等偷令揮拳亂擊以致頭顱受傷由捕拘案求請騐傷究辦祝介炳供係鎭江人在王仁和茶食店作塲習業庖人萬香元指作塲内人偷飯出外故與理論不敢遑蠻至萬之頭顱因伊自撞在籬笆上以致碰傷朱孝山供係鎭江人在作塲習業萬誣作塲内人偷飯與祝介山向伊理論並未帮同遑兇朱錦泰上堂稱係鎭江人在王仁人茶食店爲把作萬香元妄言作塲内人偷飯雖未指明祝介炳然出語究嫌唐突祝介炳亦不應藉此與朱孝山向萬饒舌現在願保祝介炳朱孝山回去與萬香元料理養傷並聞萬香元以水菓攤上人不應出此種言語尚欲與之理論如今請飭萬香元不必多事卽是恩典蔡太守騐得萬香元受傷甚重祝介炳等細故逞兇本應懲辦旣由朱錦泰投案請保並願料理養傷姑准所請並諭萬香元不得再向水菓攤上人饒舌包探沈金隆禀稱泰記絲棧雇王阿土之船裝載絲頭王忽串同伊夥黃阿虎行竊絲頭共有八十八磅爲此拘獲王黃二人據黃言絲頭抛入浦中無從交還今待解案侯少卿稱在泰記絲棧執事此案務請追究王阿土供裝載絲頭棧黃阿虎行竊惟求施恩黃阿虎供行竊絲頭祗有五六斤恐遭查究摷在浦中蔡太守謂王阿土受人之雇不應串夥行　　咨一百 
 
 

Page 4

 
 
板著賠絲頭八十八磅黃阿虎笞責二百板示儆○沈茂林訴稱在駁船上爲水手昨買紙烟遇見同船沈福壽索取紙烟不允卽被扭打頭面受傷由捕拘案今請騐傷究辦沈福壽供向索紙烟被伊辱駡致與争執陳錦山稱在駁船上爲舵工沈茂林沈福壽均在我名下爲水手兩人因細故爭毆致沈茂林受傷情願代爲料理蔡太守謂沈福壽恃勇傷人本應究辦姑念陳錦山願爲料理免其深究卽將沈福壽交陳錦山領去○三百二十二號華捕禀稱昨見林阿根李阿四在路打架拘案請訊林阿根供友人小旺買得新馬一匹不善駕車托我教練我轉托李　四教練言明俟純熟後當謝洋五元今因不能教練已由小旺將馬牽回李阿四欲索謝洋五元致與爭執李阿四供教駕馬駕車已有一月漸純熟忽被將馬賣脫故向索取教工洋五元蔡太守謂馬係小旺所買則教練工資當向小旺索取林阿根李阿四不應在路打架著各押一日示儆○嚴紀林訴稱開設茶館藉博蠅頭有謝介溪偕曹阿四前來啜若因戲謔起見遂致老羞變怒兩相毆鬥致被毁壞茶椀及水烟袋須償洋一元半伊等互相推諉爲此報捕拘案毁物呈騐謝介溪供與曹嬉戲致起釁端曹阿四供謝先動怒致與爭擾蔡太守判罰謝介溪洋一元罰曹阿四洋半元償還茶館毁物○王增全訴稱曾欠薛阿根錢二百文昨日向我索取尚未交還忽被行竊布衫一件爲此報捕拘薛布衫已被質錢二百文質票呈堂薛阿根供被王欠錢二百文屢次向索一味延約是以取伊布衫質錢二百文本欲將質票交還詎被執捕拘案蔡太守謂薛阿根索取欠錢不應擅取布衫質錢咎由自取判押七日質票交王增全領去自行備本取贖 
[法界公堂瑣案]  
　　三十一號華捕禀稱昨晚十一點鐘時小的奉令巡街行至小東門外有素不相識之李松林偕兩人横衝直撞其中有一老者將小的扭住謂爾當巡捕不應在街心行走言未畢李揮拳猛擊小的之腰致小的跌仆於地及扒起又被毆跌致號衣號褲遍染泥漿對時表玻璃亦被毁碎幸有旁觀不平之人將李等毆擊旋呼巡捕四名至帮同將李扭押捕房今特解案請究李供稱小的向在某大令處當家丁前日與某大憲處當差之老者至北市遊玩時適下雨雇車至小東門外下車後冐雨而奔老者目力不佳悮撞巡捕巡捕不問情由卽將老者毆擊又有衆流氓將小的痛毆以致鱗傷遍體隨倒拽入捕房管押又將冷水灌小的數次同轉轉問謝捕頭捕頭稱李在押所吵閙似係酒醉故將冷水灌之令其醒悟李稱小的並未飲酒因身上傷痛不堪故在彼號哭不敢吵閙同轉判令將李送往某醫院療治一面飭查實在情由以便核奪○法商某甲訴稱今春廣德昌雜貨號主何德順將篩米機器抵押銀三百兩限西歴七月三十號贖取迄今逾期不贖是以送案請追何供稱此項機器由吳淞人某乙定製日内可以來取求限一月定當料理葛同轉限本月二十日一併清還○馬理遜收租西人某丙偕華人焉如堂訴稱治下典當街第三十二號房客某丁欠房租洋銀二十五元請飭差釘門將物拍賣葛同轉曰諾立飭某包探前往查明物件限於一禮拜後拍賣○包探郁庭湘禀稱宋成章王新甫等竊取廣泰和烟館中烟槍一枝是以送案請究宋王同供稱廣泰和於初一日失去烟槍小的等於初二日前往吸烟驀被誣竊將小的等反縳兩手私刑吊打約歴兩點鐘之久外人聞聲而至伊等竟稱鞭責自已之人外人不能相勸葛同轉以原告未至著押候傳訊○某雜貨行陳生蘭訴稱張小琴私刻行内様吕冐取貨様今有假様單數紙送案請究張供稱楊阿行囑小的持單取貨様且此單係墨筆所繕並非刻板葛同轉著押候拿楊到案再核○廣隆昌土店藍桂雲訴稱王阿六積欠土價洋銀二十七元四角王求交保出外自行理還葛同轉准之○包探孫錦榮禀稱奚阿連王阿三身帶私鑄小錢六千五百文經小的拘拿送案葛同轉訊得兩人均在江天輪船當庖丁小錢乃王物判令除充公外再罰洋銀五元奚無辜省釋○前者車主陸金福控震泰錢莊學徒張新南欠錢十四千四百文葛同轉著莊主劉正元追張核辦昨日劉已將學徒並母追尋來○扭送公堂金福及其友林雲亭投案請追旋有車主陸靜卿投案訴稱張尚欠小的錢三千餘文葛同轉訊問之下張供稱去年八月起小的與　卿相識因有生意往來靜卿時約小的出外喝酒閒游繼又薦金福來與小的交易伊將錢付下小的將洋銀付彼此次結帳小的欠金福錢七千一百六十文合洋七元靜卿至今年五月止一切往來受虧不少結算之下約欠小的錢三千餘文不知何故今日又來誣控同轉問張曰爾與兩陸閒游共用去錢若干供稱兩陸引誘小的飲酒八次或至花烟館白日宣淫同轉聞言大怒著將兩陸管押張仍交劉領回候質 
[正字]  
　　昨日本報後幅登有存濟堂聲明告白存字悮排仁字合亟更正 
[招領屍棺]  
　　同仁輔元堂來信云七月初四日經鄱陽輪船報稱有孤客一名不知姓氏在漢口公泰號送下附輪到申抵埠時病故當由敝堂往檢死者年約四十左右面黑身中無麻黑三脚辫線騐得實係病斃當飭扛夫拾至堂中備棺收殮發壇標記又有輪船帳房交來英洋十三元錢七十四文木箱一只内贮布衣大小十二件鋪蓋一個釘靴一雙布袋兩只内有零物舊水烟袋一支包袱一個内茶葉三包并破衣小傘舊鞋等如有親族到申向老北門外同仁輔元分局認領可也 
[壽筵移助]  
　　頃承不書名大善士交來壽康老人徐太夫人壽筵移助洋一百元囑爲彚解直隸災區散放等語天堂北萱榮之日正陔南萊舞之時使太夫人坐聆金奏躬御瓊筵豈不增子舍之權鬯板輿之樂而乃蒿日時艱傾心利濟不侈酒醴笙簧之宴百救横流泛濫之災善氣所鍾永膺多福可爲　劵 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東報高麗事]  
　　日本報云高麗國王今年已四十一歳百官請上尊號依舊例須再三奏請方能俞允兹王已嘉納遂復奏　稱日舉行王命禮曹判書閔泳駿戶曹判書朴定陽爲都監追七翼宗六王神貞王后徽號亦命二判書兼任上月十七日行大禮擬定細粹景穆峻惠衍祉八字加謚翼宗大王膚憲敦章四字加謚神貞王后又擬應命立紀至化王七字加尊國王懿獻二字加尊大妙洪氏合天二字加尊中宮王妃閔氏○高麗護軍沈履澤係領議政沈舜澤之胞弟歴任戶曹判書内務督辦數年來身膺要職盡瘁事君上月十八日因病　世國王聞之悼惜殊深着掇朝三并諭禮曹擬定喪儀上奏○閔泳駿本任經理使兼統衛使兹王下旨着兼任禮曹判弃鄭基會著任工曹判書 
[上海鐵馬路益善堂謹將閏六月十四起廿六日止第十二次施醫給藥延捐並附第一次安懷捐清單]  
　　杭州王佐染翁施至瘟丹助洋十元古虞　永氏求母康健助洋十元錫山劉且園求次子病愈助洋六元朱葆三翁經募榮昌自來火廠助洋十元戴運來翁助洋五元費鴻生翁洋五元錢坤裕翁洋五元趙馥疇翁洋五元劉東峰翁洋五元鳴昌洋五元徐餘慶堂三元無名氏洋一元五角無名氏洋一元存義公交來天津恆興號公砝銀二兩兩儀堂公砝銀一兩慶餘堂一兩景行堂洋六角宰阿蘇翁洋一角李鳳愛翁三角林有銀翁一角郭門顧氏五角萬阿來翁五角卫潤秋翁一角辛阿女翁一角梁山光翁三角榮珍翁一角梁阿艮翁五分以上共收洋七十四元二角五分共公砝銀四兩申九八銀四兩三錢並附第一次安懷捐徐俊良翁助洋十元正 
[上海六馬路仁濟善堂籌賑公所施少欽經收順直永定河賑捐閏六月十一至二十日止清單]  
　　永定河楊大人大善士助規元五十　兩五錢一分六厘吳新三求吐血症速愈陸錦照彚康莊來揚州解業齋三戶各洋一百元補拙子洋七十元孫榮齋求媳産後病愈身健隱名氏求病全愈復元朱粹甫爲弟病　　完願杭州顧　記四戶各洋五十元龍源氏十七元延陵求安子求妻病愈琴鶴堂求合宅平安吳殿臣求妻病速愈郁懷智求病速愈樂琴室主母病速愈姚愼之請符求咳嗽速愈劉詠彰爲子　愈完願郁藻翰求子病速愈糊名氏求合家平安郎姓崔桂坪無名氏十二戶各洋十元張如松求母病速愈求母病愈人張文忠求病速全仙鎭王陶菴翁來石林舊隱　廷燦黃謝氏無名氏七戶各五元卻姓八元股怡記七元又銅洋三元隱名氏生日移賑耿葆澄求祖母病速愈郝衡之徐師爺四戶各四元張文忠完愿三元雙林湯翠憑居二元二角張文忠遺物復得童秀三求目疾速愈拙隱書屋完愿資冥福何石文孟葆石胡坤記楊浩庸七戶各二元殷斗南求全家平安朱雲生羅芙生程葵生呂禹卿余春敷業造堂陶月波八戶各一元有心無力無名氏無名氏方姓四戶各五角趙子橋有心人隱名氏不留名務本堂紊志居不書名七戶各二角力不從心力不足者二戶各一角恆豐信銅洋二十元無名氏琴鶴堂二戶各銅洋二元以上共收永定河賑元五十四兩五錢一分六厘洋八百零三元八角銅洋二十七元○小清河李介平求痰喘氣促全愈洋一百元潘王氏求失　速愈洋二十元佛山電局來薛杏初荆沙無名氏二戶各洋十元西南電局來董誦芬六元尹熾廷隱名氏求符治病速愈二戶各三元西南電局來金心蘭隱名爲子週歳筵資移助佛山新記號劉經訓三省堂五戶各二元王明遠王九堂馬殿傑劉基盧鏡如金其相鄒叔和欽州錦昌北海廣生來祥薛鶴導陽湖孫守畬十二戶各一元無名氏七角五分王福田徐振祥王龍章董澤臨四戶各五角公同德四角陳蒿慶一角隱名氏銅洋五元西安縣正堂來湘西二十四橋琅犴室主人宇孫氏九元四角署西安縣正堂何十元又帳席四元刑席錢席書席硃墨合四元徵席二元稿案錢糧合二元簽稿用印合一元三角執帖値堂合四角契稅雜務合四角差總書禀合五角架閣庫戶房合四元倉房糧房合一元五角銀櫃五角以上共收洋二百十七元二角五分銅洋五元 
[上海北市絲業會舘籌賑公所施少欽經收順直山東臥牛山賑捐閏六月十六七日第三千二百六十五次清單]  
潤來洋一百元天水味蓮氏求現患立愈保護安全規銀五十兩補過子洋十二元黃隱名規元十兩大塲管鳴臯服符愈病許願謹完洋十元復道人十元蘇垣許寳菡因父病痊十元蘇垣公正行金少卿胡少田三元葉步舟一元無民氏湯餅二元補過氏一元三角無名氏二角松江提中守署四知堂楊四角○牛莊湄雲兵船黃募技綿堂黃洋五元陳文山一元屠耀庭孔世旺無名氏三戶各四角屠慶館鍾訓寳各三角鄭良鈺蔣裕信殷修本薛孝文張眞邵汪陳土張實林德福陳長李孔化十一戶各二角共十八戶各洋十元○白茆分廨經募吳傑臣五角無名氏二角楊霄錢四百文王經裕二百文薛允階王斐卿黃雲洲邱汝崗何四云夏大莊夏孝華夏龍徐夏正興陳鏡明孔祥官王松亭倪二太太婕太太二小姐吳逸亭陳旭初吳讓之吳同泰朱逸亭吳伯欽馬泰記王大順王萬興廿四戶各一百文言湘舟七十文柯鬖年許大寳侯回官邵雲卿夏匡之夏植之夏寳之朱四觀王福卿吳蔚忠吳予蓮王聚源楊蔭春十三戶各五十文夏敬樑敬煌五十文共四十二戶合洋四元○十七日　鱸逸隱代介六房寄助由惠泰莊洋一百五十元又十一齡童子張時帆求心靈無病十元崧厦武陵郡人爲内人求卻病延洋一百元湖北麻城縣程南浦善士由盤記棧來洋五十元黎門楊氏求保孫平安十五元盡心氏盡心人各洋十○溝述堂二元秀人王二角蘇城錢壽麟病痊樂助十元無錫寳源典五人氏七元顧寳英求子病速愈五元王維泰五元燉煌郡雲氏求保平善四元大通不名氏爲妻病求全四元曹娥厘局濟陽氏知非子各二元不留姓氏求病速愈由海昌陸乾大寄來二元張堰福昌二元增祥鑑二元無名氏二元營口無名氏一元蘭溪鼎豐裕廖樹滋一元鄧仁泰銅洋一元○江右吳城下卡趙朗垣募西江寄湘焦子洋三元趙笛君二元趙鶴昆琴友笛君合二元趙琴友趙鶴昆趙培道趙遠堂趙朗記五戶各一元趙李氏趙謝氏各一元五角共十十戶各洋十五元○歐陽鏡泉募歐陽韋求病卽愈五元歐陽培七角玉峰五角神敬銓棹庭各三角關恆安二角共六戶合洋七元○木瀆蔣三經堂公忠記各一元徐照記徐甸記各五角蔡畦記二　各三角張啓記鳳桐蔭書屋郭寄仙陳雋生竹蔭士五戶各二角徐巧生公同記趙條記謝侣記四戶各一角共十五戶各洋五元○益泰號五元曹景生五角韓炳臣孫岡祥各一角曹發與一角共五户合洋四元小洋廿角○寳應謹泰典誠同人錢八百文沈福興五百文無名氏樹德堂各二百文敬思堂一百廿二文來鶴堂沈振記糊塗人三户各一百文共八户合洋二元○姑蘇晉生無名氏六角盧心記三角無力氏汪吉記不留名朱立記鄭培記五户各二角不書名一角共八户合洋二元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
