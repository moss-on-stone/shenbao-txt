# 1914 - 426 - 4914909

 

Page 1

 
 
   
 
 

Page 2

 
 
時評 
[今日之局勢（冷）]  
　　以今日所得各種電報參觀之海戰仍無明白之消息陸戰則里愛巨之砲台是否已爲德軍所破最近之路透電亦無明詞是海陸二戰與昨日所得消息均無犬變動也 
其外則奥俄宣戰之後奥法亦將宣戰奥人攻塞之外又攻塞之與國孟國中國提議之保全東亞和平旣已失敗而日本履行日英同盟之精神三協約國又將自行解决此視爲危險之青島問題此與昨日情形稍有不同者矣 
總之人情變幻兵事尤不可測今日所視爲必勝者明日安知其不敗今日所料爲必無事者明日安知其不有事故今日祗論我所聞今日之局勢而已 
[命令]  
　　補錄八月七日大總統命令陸軍部呈請任命潘鴻鈞爲陸軍第一混成旅步兵第一團團長張克瑶爲陸軍第一混成旅步兵第二團團長趙福匯爲陸軍第二混成旅步兵第一團團長劉躍龍爲陸軍第二混成旅步兵第二團團長吳新田爲陸軍第三混成旅步兵第二團團長汪麟章爲陸軍第四混成旅步兵第一團團長趙錫齡爲陸草第四混成旅步兵第二團團長張國溶爲陸軍第五混成旅步兵第一團團長齊寳順爲陸車第五混成旅步兵第二團團長劉錫廣爲陸軍第六混成旅步兵第一團團長胡永增爲陸軍第六混成旅步兵第二團團長李玉衡爲陸軍第七混成旅步兵第一團團長孔昭義爲陸軍第七混成旅步兵第二團團長馬周爲陸軍第七混成旅混成第三團團長陳兆麟爲陸軍第八混成旅步兵第一團團長趙雲龍爲陸軍第八混成旅步兵第二團團長靳雲鶚爲陸軍第八混成旅混成第三團團長廳照准此令 
又令陸軍部呈請任命孫宗先爲陸軍第五師步兵第十旅第十九團團長王翰章爲陸軍第五師步兵第十旅第二十團團長吳恒璿爲陸軍第六師步兵第十一旅第二十二團團長宫邦鋒爲陸軍第六師步兵第十二旅第二十三團團長張紀爲陸軍第二十師步兵第三十九旅第七十七團團長韓永陞爲陸軍第二十師步兵第三十九旅第七十八團團長應照准此令 
又令陸軍部呈請將管雲程授爲陸軍步兵中校並加上校銜胡培新馬名驤均授爲陸軍步兵少校黄任授爲陸軍騎兵少校彭德寅洪桑均授爲陸軍三等軍需正陸潤康授爲陸軍三等軍醫正黄謨授爲陸軍二等測量正應照准此令 
又令陸軍部呈請將擒獲蒙匪出力之南士華常玉均加陸軍騎兵少校銜應照准此令 
又令陸軍部核准署察哈爾都統何宗蓮咨請揀補參領等缺應准以擬正之國勒敏色補參領色爾鄂特補公中佐領此令又補八日策令陸軍部呈請授劉文垕爲陸軍步兵上校應照准此令 
又令陸軍部呈請授余榮斌爲陸軍步兵少校應照准此令又令國務卿呈據印鑄局詳稱擬將僉事唐文鼎進叙四等等語應照准此令 
又令外交部呈稱擬將參事章祥申叙列四等等語應照准此令 
又令農商部呈擬將秘書鄭孝檄叙列四等等語應照准此令歐洲戰電 
[其一（英文特約路透電）]  
　　倫敦電據官中宣稱法奥邦交業已决裂兩國大使均各離所駐之京城（十日） 
比京電德軍現由羅克才姆之愛斯區塞亞爾才特向法邊進發哇爾台江之前隊現已止進德軍正在從事開掘戰壕（十日）倫敦電據比京官電今日下午之大局頗形滿意法軍按序進行里愛巨之砲台已得大批糧食及軍火之助（十日） 
倫敦電比國已俘獲德兵八千人據巴黎宣稱法兵之下亞爾冦克鎭陣亡百人（十一日） 
倫敦電奥國巡洋艦兩艘轟擊安底伐里鎭（孟台里格洛之要塞）及周圍諸山鎭上居民嘗避匿其中（十日） 
哈爾濱電駐華俄國公使克羅班斯基君由聖彼得堡前赴北京已於星期一日過此據聖彼得堡電社消息俄國陸軍參謀總長宣稱俄德邊界防軍在愛特古蘭附近交綏德軍死亡者百餘人被俘將土數人德軍已以火車由前敵運去傷兵甚多愛特古蘭附近之德國馬隊於俄國砲隊砲火之下避走斯台羅配德國砲隊在彼轟擊俄兵（十一日） 
北京電青島現局極令人注意説者謂日本因青島之地位擾亂遠東商業全局故有向德國抗議之理由青島如去則商業復可照常進行衆詞幾同唯三協約國能自行解决該問題則大佳也今料不日可有解決（十一日） 
倫敦電孟台里格洛已佔據亞特里亞的克海大爾瑪歇之斯闢柴鎭及附近二鎭（十日） 
倫敦電平民議院今日延會十四日首相愛斯奎士君曾謂彼信議院復行開議時當可結束本度會期諸事彼望屇時可以提出令衆承認之諸議昨日運入英倫銀行之金共二百五十萬磅銀價已漲至二十七四分之三辨士（十日） 
倫敦電英國監禁之罷工者及女權黨均邀大赦政府取消派領土軍赴愛爾蘭以代常備軍之議首相愛斯奎士君告知賴特芒君謂陸軍大臣吉青納貴族將設法爲義勇隊備齊戰具組織成軍云（十一日） 
倫敦電伊斯林敦已任爲殖民部副大臣以繼愛穆特貴族（十日） 
曼爾邦電澳洲海軍已正式交與英國海軍部管理以戰事結局爲限（十日） 
倫敦電海軍大將加拉漢已任爲海軍副官總長調入海軍部戰務參謀任特别職務海軍大臣邱吉爾君宣稱本月九日白明漢號巡洋快艦（載重五千四百四十噸（擊沈攻擊英國巡洋艦分隊之德國海底潛行艇一艘（十一日） 
其二（英文字林報電） 
北京電中政府前向日美提議設法防制歐洲戰爭侵入中國日美覆文均足令中國失望日本謂今施此舉尙非其時美國雖贊成此議並未提出安全之策就日本之覆文觀之可見外間皆信日本今欲與英國協商攻取青島以報舊隙非無因也日本且擬立卽行事（十日） 
倫敦電兹接比京來電據里爾法國陸軍大佐宣稱法軍已攻克哥爾瑪爾並俘德軍旅長一員及其餘各將校按哥爾瑪爾在墨爾化斯與斯特拉斯堡之間一八七一年由法國割讓德國（十一日） 
倫敦電據官中宣稱昨有德國海底潛行艇隊攻擊英國巡洋艦分隊未獲勝利且沈海底潛行艇一艘英艦無損（十日） 
漢口電此間俄兵及俄國豫備兵均不訓動其三（英文大陸報電） 
比京電據前二十四小時所聞準攻里愛巨德軍之行動足見德軍欲圖大舉包圍該城現信其志乃在乘他國援軍尙未馳抵戰地先與比國主軍决戰（九日） 
比京電據愛托華爾比爾巨消息德軍曾請休戰比軍未允故戰事仍將接續毫無間斷比軍奪獲毛瑟鎗十萬枝皆爲最新式者以不熟悉用法均已毁之（九日） 
維也納電此間聞德國巡洋艦戈班號及白萊斯洛號已駛過哇特蘭托海峽（意大利）據稱外間所傳彼等逃避英艦之説實無根據蓋英艦並未追之也（十日） 
維也納電奥國已以馬兵十一隊聚集俄邊開始進攻（十日） 
倫敦電英國第一批運船所載英國遠征軍之先鋒隊護以英國艦隊精鋭之分隊已在法國登岸（十日） 
哇太樺電美人千餘名至加拿在募兵局報名擬從戎加拿大遠征軍如戰爭延久加拿大政府所許招募之應急軍四萬人須增軍額則或將容納若輩（十日） 
[專電]  
　　北京電里愛巨即列耳之戰德先敗於比惟昨晚得有力方面消息德復轉戰佔據列耳北京電列耳之戰德兵死萬餘德擬停戰一日夜埋屍比不允比擬遷都各駐使須同行 
 
 

Page 3

 
 
北京電所得公電如下俄京電奥遲遲宣戰蓋因德先開釁意據盟約中立冀俄先動破意中立二十日奥使告俄外部稱奥已令云限俄僑於某日二十四鐘前出境以挑戰俄但答奥僑如願離俄亦可速行奥計未逞即於魚日宣戰 
北京電斐律賓島已奉美令宣布中立 
北京電某使館消息英外部稱各通商口租界當可無虞惟某處係軍港商船往來有碍難免無虞某處諒指青島 
北京電中立辦事處今日正式成立以陸海交外内五部及統率辦事處人員組織之 
北京電限制戰爭範圍之提議已無效果如預電 
北京電外部已正式通告各駐使謂各國戰事忽起交通阻滯匯兑不通金融機關皆經停止所有應付各銀行洋行公司船廠債欵或已定有還期或係甫商辦法當此金融緊迫之際萬難如期應付此非中國有意失信實係意外之變應請分别轉知凡與申政府有短期債務關係者均暫從緩一俟歐洲大局漸定金融敏活自必設法籌還 
北京電警廳函報界同志會謂大自由報宗旨純正宜早日出版以答社會之望該報卽照常出版　 
北京電政府將命任可澄爲滇巡按 
北京電水利副總裁丁寳銓辭以汪大燮代 
北京電將軍府所定會議軍事草章與統率辦事處現行章程頗多衝突之處大總統特論段總長修改再呈核奪 
北京電外交部次長曹汝霖病愈多日已照常到署辦公近日每早須到政事堂與參中立事宜尤爲忙碌 
開封電據趙倜報告白狼確爲鎭嵩軍誘獲擊死中央電飭田將軍以旣經誘獲何不活禁設法送京以驗實在特飭該將軍詳細派員調查是否係白狼本身並飭將尸首用藥水洗過呈驗不得含渾冒功云云 
奉天電洮南附近現因軍隊調往他處蒙匪又起奉將軍特飭吳俊陞努力進勦以靖地方 
南京電齊耀琳將來甯已由韓巡按派徐恭立赴京迎迓 
南京電韓巡按現將金陵蘇常兩道尹經費咨部追加以符定制南京電韓巡按通飭各屬嗣後匪盜由營拿獲歸執法處訊辦由地方拿獲歸縣審理 
南京電韓巡按電請政府准於蘇省驗契項下撥銀二十萬元專備江南海塘搶險之用 
南京電吳江知事丁祖蔭辭職已准改委周燾接替 
[譯電]  
　　北京電政府設立維持中國中立之專局由徐世昌及薩鎭冰主持之（十一日） 
北京電參政院定九月十七日開會（十一日） 
漢口電各銀行允以每六個月應付之川粤漢鐵路造費繳付中國以免工人賦閒有意外舉動（十一日） 
西貢電此間某德公司及德國俱樂部爲衆搗毁當道禁阻無效當道已下令驅逐印度支那境内之德民（十一日） 
要聞一 
[德國攻比之戰略（譯大陸報）]  
今之德人戰略其攻擊之點最重者爲比利時據近日戰報似德人舉動方逐漸進行以償其願雖在里愛巨之戰事近日所喧傳者固與此説似相反也苟路透之消息果確其戰略必如下德人進兵之路共數支且皆已越德比之邊界一支越荷蘭林堡之下游一支趨愛克斯查堡爾第三支渡羅克才姆堡之比境其越荷蘭林堡者蓋欲斷里愛巨及比京之交通其緣柏林巴黎間之官道以趨愛克斯者蓋欲攻擊里愛巨砲歐洲陸戰要點圖 
台之防禦線其越羅克才姆堡者或欲由此以取拉末者也 
期戰略果如是也則趨愛克斯一支必先與比兵遇其尤瞭然者也今再以所聞者决之此先鋒隊之將佐一遇敵軍必即進攻蓋欲急趨里愛巨不使敵人有嚴密之防禦也里愛巨守備甚固地勢居山且有堅大之砲台爲之保衞守備兵甚多爲此軍區之中心點故凡此區内之比軍勢必集法於此 
至德人戰略之目的蓋欲使里愛巨孤絶且欲困比軍於此城之内以此故則德軍之越愛克斯者必先取攻勢使比軍不敢離里愛巨以待其軍隊之越荷蘭林堡者達里愛巨之背而斷絶比京之交通然後乃圍之凡此所説蓋已實行德軍中之一隊攻里愛巨爲比兵所敗傷亡甚衆惟據最近消息觀之比京已承認德軍圍困里愛巨則德人之目的達矣至圍困其中之兵士爲數若干不得知之然因此之故則比軍困居其中足可使德人直緣柏林巴黎間之大道前行以長趨直入也 
比德兩軍在拉末左近交綏之報告足徵德軍之越羅克才姆堡得進行極速已達里愛巨之西五十英里而與法界之距離已得其三分之二矣 
今戰事甫開端而德人行軍之大略果如其所計畫者設德軍竟據有比國之大路彼必駐軍於此路及比京之間以防攻擊而以大軍直趨法境及巴黎也如德國能以此法遣發百萬兵於法國則德軍可在距巴黎一百英里之内而抄出德法邊界法國防禦綫之後矣 
如是則兩方面必决戰若德軍獲勝利則戰事卽可了蓋德軍抵巴黎之城門時歐洲之外交家必權其利害而和局可定 
若德國戰略無效進兵之計畫悉歸失敗則將退而防守以與衆强國爭 
以上解析足見比國大路與德軍有莫大之關係並可知德國所以不尊重比國中立之理由德國參謀官曾謂德攻法及其聯盟國時若得愛克斯至散崑汀之大路則不啻增精兵三十萬也 
[海戰鱗爪記]  
　　大陸報云德國遠東艦隊據澳洲傳來消息已在南海一帶遊弋或云該艦隊似頗注意澳洲英國之殖民地現在該殖民地英國軍艦業已駐紥一處藉以防守傳聞日本爲英日同盟義務起見行務協助英國駐紥澳洲之艦隊帮同守禦且宣言英國在澳洲以及中國一切利益日人均當極力保護聞日本軍艦隊正在準備日内向南海出發云 
大陸報云昨由駐滬日人處訪　有私電一通到滬據言俄國波羅的海艦隊與德艦交戰於北海之間俄艦全軍覆没其他詳細情形槪未提及即俄艦沉没之數亦無從探悉現時各處通電英人查究頗嚴此電之來當然未經英人過目惟究由何綫遞到尙無肯言者聞俄國新造軍艦均已編入波羅的海艦隊惟自日俄之役以來在黑海船廠所造者不列其内而已該艦隊中有四艘均係新式于千九百十一年落水每艘約二萬三千噸價值約二千八百萬元（華幣 
計算）内裝大砲十二寸口者十二尊小砲四寸口者十六尊此外尙有舊式軍艦九艘中七艘約自一萬三千噸至一萬七千四百噸不等均自千九百年以來陸續建造者每艘均有十二寸口大砲　尊六寸口小砲自十二至十六尊不等 
[歐洲戰事之甯垣觀]  
　　自奥塞開釁後影響及於我國最大者莫各埠商務若兹將南京方面最近商情調查如左 
金融狀况日前錢市多以現歀不能活動紙幣又不能流通故錢市銀根較前尤緊現上海金融機關因青島香港等埠現洋不能出口已加盤收現影響所及寗垣金價亦隨驟漲聞現貨換金已漲至六十四　云 
商業情形寗垣每歲出洋貨物及與洋商交易不下數百萬現因歐洲交戰僑居洋商旣已紛紛回國其餘各商又皆爲銀根所限不能活動以致各商家如絲茶兩業綢緞業棉花業存貨者多無處銷售商家苦之 
奥塞戰爭影響滬埠商務現韓巡按已飭上海總商會將各業情形詳細報告以便維持刻聞該埠商會已將紛紛告急情形呈報使署並請上陳政府設法維持 
[香港宣布軍律]  
　　香港總督據一千八百九十六年十月二號所定之軍律頒行於本港其中條例大略如下 
一凡斯時住居本港之人皆在此律範圍之内其人卽作英國海陸軍中之人由軍中司令官管轄其人如有犯法若非經港督另行吩示則雖在軍律之中仍可由民事衙門審訊又其人如犯軍法可由軍律判决者港督可許其由民事衙門審訊如所犯者非死罪或苦工監徒流等重罪可判令監禁惟不過六閲月 
二凡總督遵軍律第一百八十九條所宣者則所有港内成立之軍隊皆當遵守 
三無論是誰總督可令其離港或離港中各處倘其人不從可將其拘港置諸船上使其出境 
四總督可以立港内各海灣船艘行泊之例當行此例時向行之例暫停不行 
五總督可以任意命人作工或效力爲保守本港之用 
六總督可令人供應牲口車輛船艘或其自人有或所能撥動之物業爲保守本港之用如其人不允可以即行封取 
七政府可取地段或屋宇或别等物業連其中之煤電等氣及水喉井泉與夫貯雨水等器爲保守之用不拘時日又可將此屋拆缷或將各物移置他處或拆燬 
八爲保守故總督可以取港中車路待用如有因此阻滯來往者槪不任咎 
九總督可以封取港内中米糧食品柴炭煤油等類又可將此等物由下文所言之值理部定價沽出將銀存庫 
十總督可以頒告定市上糧食之價如旣頒告後有勒取高價者即爲犯此例罰銀不過五十元監禁不過三閲月 
十一總督爲保守計可以節制淡烈酒之商業 
十二如有因依此例效力者或供應米糧食品柴炭等類如第九欵所言者或暫取或搬移或毁壞總督可於庫中撥銀酬勞補值其值若干與其人議定如不能合議則由下文所言之值理一言爲定不得異言 
十三定米糧食品柴炭等物之價及酬勞之欵由總督派值理一部其數五人一是臬司或警道文武官二人港人二人如意見不合則投筒取决部中以臬司或警道爲主席 
十四由第九欵所取來之物其賠償之物該部勿因其是迫買者故爲加增又所定之物價若非特有所爲者其賣出之價除原值外應爲政府酌留費用地步 
十五有奉總督手諭者可以入港中各地段屋宇查察如有阻止者可以用强而進無論有直接間接以致毁爛損失槪不任其咎 
十六如有不遵守此例或不奉此例所命或有意阻行此例則爲犯此例論罰銀由二十元以上至一百元之數而監禁不得過一月 
十七如有人因遵行此例所命以致不能遵别種合約者則其人不能以敗約論只能作爲因遵守此例之時期内暫停他約而已 
十八當有戰務之秋總督如覺有銀交手等事不便於居人者可以擇合式之時出示展交租息之期緩交 
買賣單劵衙署判定之錢債案及欠租取回物業等類暫緩施行 
十九本例中第一三四五六七九十五各條與水陸軍營中人各兵船海軍部戰務部中人之物業無涉一千九百十四年八月五日輔政司史雲奉命示 
雜評一 
[互相攻入（無名）]  
　　交戰國之仇敵旣各有所抱之主義各各不同昨旣言之矣而交戰國之用兵其攻入之點又各各不同法兵攻入德界德兵攻入比界即法界俄兵攻入奥界德兵又攻入俄界奥兵又攻入塞界猶之俄界互相攻入而又互相爲人攻入其聞所谓而入交戰圖而未嘗攻入人界亦未嘗被人攻入睿惟英耳 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[歐洲戰事之北京觀]  
　　中立之籌備在萬國公法原有普通中立條例嗣經海牙和平會公决一種中立新條例我　旣加入和平會故此中立我政府已於昨日通電各省將應行遵守之新條例飭各省大吏轉飭各海關各商埠商涉員嚴行遵守又政府鑒於日俄交戰時清政府不悉中立條例致啓許多爭端此次特由外交交通税務處等機關中熟於外交人員在總統府組織一外交會議每日討論條例中應行遵守之事件及特别事故發生時應行對待之方法必使嚴守中立權限不遺各國口實云總統之態度總統向來辦事時問自早九鐘起至十二時休息時許進府大員亦於十二時退食兹近因歐事孔棘中國又宣布中立各處報告及請指示機宜事件不一而足聞總統於午後縮短休息時間接見各員府中機　最爲忙碌者除政事堂外如大元帥統率辦事處及交涉處均加班上值並聞總統以歐戰日亟連日召集外交總長及各要人籌商調停之策曾電美國威總統以歐洲戰務牽動全球商業受其影響現各國僑民旅居東亞貿易者指不勝屈請代設法調停使東亞各國僑民仍照常貿易實爲萬幸云云償債之請緩近世各國每遇國内外有事之秋凡國際間應付欵項往往暫時中輟履行即如近日英國政府停止國際各欵是其明證我國債務多與各國關連現旣丁此時局不能不預籌財政上之　劑如依各國債習暫停債務之村給似亦爲臨時救濟方法聞外交界消息據云中國亦提議及此各外人當無不贊成另函云中國政府日昨向有債權之各國政府請求略謂現因歐洲戰事所被之影響中國財界甚不如意請將應償之國債暫時緩期交付云陳錦濤之返歐駐歐財政委員陳錦濤奉命爲巴拿瑪賽會民國特派員陳於月前已由英赴美曾電政府擬俟該賽會閉會後返國一覲總統面陳在歐經過之財政情形兹聞巴拿瑪賽會將受歐洲戰潮之影響停止政府昨特電陳若該賽會停止迅卽返歐調查歐洲戰時中金融狀况及商業上有若何變動隨時詳細報告返國覲見可暫從緩云云 
張次長之回亦財政次長張弧日前乘京奉津浦車南下赴兩淮調查鹽務擬兩星期回京兹聞政府以歐陸風雲日益緊迫該部爲全國財政之中樞而張氏日前只行抵浙省特一再電催從速回京聞已於日昨抵京矣 
財政部之維持近日財政部恐商乘機謀利高抬洋價以致市面受其影響特電飭造幣津廠减輕鑄價每元收行化銀六錢八分七釐以平市價又昨前兩日財政部飭天津等處造幣廠加工赶鑄數千萬元以備周轉市場之用俟現批銀元鑄齊後以後仍按各廠鑄造力陸續添鑄總使金融市場無論至於何等時期不致有竭蹶之慮按天津造幣廠每一日夜可出銀幣五十萬元北京等處各廠其數亦略相等吾人以全圖需要及呼廠　造力細爲比例當有供給超過露要之日現在政府以銀元鑄出日見加增特分飭各海關嚴禁運銀幣出口以保持囚轼經濟之常度云 
德華銀行照常營業歐洲各國開戰其在東方之各國銀行雖不免稍受影響然均爲維持市面計皆各照常營業日前外間傳北京德華銀行有暫停兑換之事兹經確切調查德華銀行前雖有因暑假休息數日之事現仍照常營業兑換亦均有現可兑云 
順天府尹籌畫京米順天府沈府尹以南漕停運京米缺乏京幾政百萬人待以舉火者幸賴各國麵粉行銷借資彌縫刻下歐陸交戰入口麵粉亦受影響事關民食異常重要前日所擬定之補助辦法招商承運尅日投標已由内務部呈准轉行該府尹遵照辦理擇定於八月十一日起二十五日止二十六開標　令商業大家赴府領取標單照式塡寫封固投匯説者謂此次投標以報効之多寡定得標之先後爲一面提倡商務一面彌補民食云云 
[歐戰聲中之山東觀]  
　　濟南消息青島自戒嚴後所有濟南德華銀行發行之銀票因之大受影響市面價值日落一日金融界頗受牽掣頃聞蔡巡按使對於此事特出示維持略謂濟南德華銀行所發各項銀票行使市面信用久昭近聞有銀號商人造謡惑衆謂該銀行銀票不能如數換銀慫恿將該票大加折扣以成交易等情如果屬實殊於該行營業市面金融兩有妨害亟應出示禁止以靖浮言爲此示諭各該商民人等知悉須知該行銀票信用已非一日近來由青島督署擔保且仍照常支換現金母得聽信謡　受人愚弄自示之後倘查有前項情獘定將該造謡言人嚴行究辦如商民人等對於行使該行銀票故意留難亦即從重受罰其各懍遵云云 
烟台消息烟台來信云自奥塞開戰後香港上海所輸入本埠之麵粉大米等貨甚受阻碍近幾日該項貨物進口寥寥致行情暴漲麵粉每袋較前市提價一錢許大米每石漲價一兩有奇其他貨物亦均升提二十五號永田丸輪船日前由港　裝客位貨物駛赴青島近得消息聞該輪駛抵青島貨客均未能缷下即將原　駛回港口青島因奥塞戰事現已戒嚴航業斷絶近來消息聞膠濟鐵路由潍縣至青島間一段火車營業亦行停止不賣票搭客矣水警籌備處尹委員於昨午後二鐘乘坐該處澄海炮艦親赴所屬水警各區域查視一切以維中立 
[厦門之戰事影響]  
　　厦門某報云數日來因奥塞戰事牽連俄德法英諸國有關係之埠如香港如新嘉坡如仰光如安南各地所有帆輪往來不能照常配運厦地商家與各該地有商務關係者均受影響兹將各方面情形探誌如下（一）麫粉厦中所銷麫粉多由外洋運到戰事方興航運難以如期接續麫粉驟然起價每包漲至四五角之多故屯積家頗獲利也（二）米價厦門米　多仰給外埠運售如漳泉收成量裕則無俟外洋接濟本年漳泉收成凶歉不免銷用洋米以爲應市忽開戰端洋米必難採糴是以米價一時驟起三洋貨厦門爲五洋雜處所用洋貨如食飲品如器用品烟酒品由各該國運厦不少不特洋人用之卽厦門採用爲數亦巨一經戰端開始水陸均難照常配蓮故凡素有消用洋貨者預料來日貨價昻貴爭相採買因而洋貨數日　價格亦極高昻（四）煤炭厦門煤炭本由外埠運來以接濟大小輪隻之用逐月所銷若干額炭商即辦到若干近聞厦地所有煤炭由某國與炭商預約包買不得他售别國果爾則採和煤炭亦受影響矣（五）金水中國商埠財政流通向係銀爲本位因與外洋貿易有金額往來金價驟起商家咸爲不便此固一定者也並聞日昨有某號連糧船一艘在附近海面被俄艦驅逐避到鼓浪嶼後艦中多載糧食等類經由税務司登輪檢點水兵人額聞不過一百名左右現尙在泊未去又有來往厦門小吕宋之某輪船昨下午四時原擬開往氓里剌搭客各旣登船旋以該船行接到港電阻勿開往恐途中有意外之變乃着各客上岸回家以待改日出發 
[汕頭之戰事影響]  
　　汕頭來信云近日因奥塞戰爭牽動全歐本埠金融物價俱受影響風聲所播各人疑日本亦將牽入戰事旋渦故紛紛向台灣銀行提換現欵該埠某報記者晤該銀行總理人言云奥塞戰事日本現尙在局外雖與英國攻守同盟然亦斷無貿然干涉戰事之理且該行係在中國境内實在吾國法律保護之下且該行之組織係屬株式會社受日本政府特種銀行條例之保護據其最近之營業報告計資本金一千萬元公積金三百四十餘萬元分行支店不下數十家股份派息每年均在一分以上其在本埠營業雖亦發行紙票而現欵之準備實足敷兑換且受中國政府之託兼理潮梅税餉現兑提換現欵者紛紛而來實不過一二日間即能平復殆無何等之危象云云 
本埠英商某洋行之輪船一艘日前由福建之厦門載客五六百名抵汕本擬再收客貨然後開往南洋兹聞日昨該輪已折回厦門聞係因歐洲戰事恐南洋封港云 
[香港之最近消息]  
　　香港華字報云英國香港總督梅出示云據陸軍律第一百八十九條所載凡屬土防警該省之總督可以隨時出示所有兵隊於出示之日起三個月内作爲有軍事之舉動爲此特行出示曉諭因警防吃緊之故所有香港各屬軍隊須於出示日起計三月内作爲有軍務之舉動又示云前英后於一千八百九十六年十月二十號在議院所定第一百十一條例中之第十一條所載如下總督應派值理一部定市面上糧米食品柴炭之價以售於居民所派之值理須五人一爲臬司一爲警官兩爲文員或武員貧此特行派出（副臬司）夏士倫（華民政務司）夏理德（工務司）城文（不在宫局員）普樂韋五爲值理遵例擬定糧米食品柴炭之價以售諸本港居民特此示諭俾衆咸知又示云照得有報告到謂英國大皇帝與德國宣戰爲此特行出示曉諭港中居民人等知悉本港疆土由英國大皇帝陛下所屬之海軍保守並抗拒敵軍之攻擊現在本港防守之嚴密斷不能令别國之戰艦可以侵入本政府已將防守香港之方法布置妥善所有居民商民宜各安生業照常貿易如本港或見有别國戰艦之影迹則由水師座駕船放砲三響以報警並在該船之桅頂上高升紅色英國旗山頂亦如式升旗報告當升旗時各居民不能羣聚於通衢道上及有摇動人心之舉動倘敵軍已退則復升回本港旗號如有别項規則當再行隨時宣布輔政司史雲示華民政務司出示云華民政務司夏爲示諭事照得本港現因歐洲戰務有等華人造謡生事以致商場大受損害查此次戰務與香港相離甚遠斷無在本港開戰之理又所有海上運來米食及一切日用之品又斷無梗阻之虞如華人旋各安居樂業不造謡自擾自受損害則此次戰務與華人絶無關係自出示之後倘再有華人揑造謡言煽惑定當懲罰各宜凛遵母違特示八月五日示 
本月四號有英國巡洋艦二艘一名綿諾一萬四千六百順一名咸沙一萬零八百五十　又有砲船二艘一名帝蘇一名巴林保由威海衞到港又有一文書船到港 
法國巡洋艦一艘艦名刁布力士一萬零十四頃由客高地到港 
德忌釐士公司之輪船亦停止行走海壇現在港内海門在汕頭海揚在福州海澄則於今日或明朝到厦門俱停行開封輪船今日進口因誤行禁海兩砲彈在其船首飛遇仍許其進口隨即拘之於待查之海面聞德國輪船司馬昭滿載糧米今日離港被捉回船米俱充公以上皆港報所載消息也 
自戰事發生華人紛紛向銀行提欵而港中銀號尤受其衝金融機關非常危險銀業行號致函華商總會該會特於六日開臨時會議到者劉　伯袁英山何澤生及陳啓明李葆葵等約二十餘人主席劉鑄伯起立對衆言曰今日銀業行之事弟處本不甚了了請諸君自行宣言至於商務被擾一事則實由我華人自取之者近日謡言四起人多惶恐皆謂英國必不能與德國抵抗且謂香港將有危險之虞至商民紛紛向銀行銀號取銀及積貯糧食此事非獨愚民而然即有一二有學識者亦復如是此皆我輩華人亂造謡言所以致之也今日之事是因衆人不察其理而自尋此虚驚不知英國與德國勢均力敵德國又何暇窺及遠東香港况地中海以至紅海及於香港一帶皆爲英國屬土德國必難越雷池一步且凡出戰所有戰船必須沿途落糧而德國於此沿途并無接濟則亦一難事衆如知此人心各自鎭靜則商務必不至有碍也彭勤初起曰弟即爲銀業行之代表現因港中居民　恐貯歀於銀號者皆紛紛向各號將欵領回而銀號中付出之銀又不能收回故甚爲難今欲請貴會設法以維持之周少岐起曰弟亦爲銀業行選定五位代表之一故亦得路陳其事於大衆本銀號之資本有限是以必將附客所存之歀賣出今各客怱以絡繹取欵如例又必須交還故其事甚難辦到袁英山起言凡未到期之銀例不能起回再到期者可否該店祗由附家起回一半如一千元者先交附五百元可乎主席云此法萬不能陳啓明云銀店寫單之最敝者莫如任由隨時取回數字主席云現此事辦法不若暫爲押候以便諸君研究陳啓者和議何棣生君云大有銀號連日均未見有附家來起銀且有人來附銀幾不暇爲之收主席云現港政府有例謂如謡言仍不止則定立例取締造謡言之人今日來函之事弟亦無法務懇銀業行自立團體以維持何澤生亦云起銀之事甚難辦到與某君之意同劉鑄伯曰政府曾宣佈謂如有人造謡或有商民騷擾則政府必照例凡小懲罰欵必須略待而後能夫現在香港實穩若鐵路並無危險處銀行亦並非有意外不過華人造謡自嚇而已今有一法是維持銀業者其法是使港中各銀號聯合擔任互爲應籌帮助其事一由東家擔任若此家不足則由别家暫借以應討使附銀者知各銀號之穩實則取銀者當自少矣此同病相憐之良法除此以外則别無良法不知衆位亦以爲然否陳啓明曰若如此聯合則各人須剖白心腹莫相瞞騙至有從中以别人冒爲東主之獘否則難矣彭勤初日若如此譬如我有欵存下而别人有急我照定例借輿之及後又有人到我處起銀則如何袁英山曰若是則又由别家帮助陳啓明曰我輩可否派人往見華民政務司周少岐曰本行已派人往見據其言亦一如主席所説命先行自爲維持劉鑄伯君曰如各人允如此辦法弟雖貧窮亦願入份某君曰若辦此事可將各號東家姓名賣諸報紙中則事易辦矣劉鑄伯曰如人人能籌二三萬則事易爲矣今日之會議余現欲押候俾各銀號互爲商議議妥乃再請本會商開議可也衆贊成遂散會 
[歐洲戰事之浙江觀]  
　　杭州錢業同行聞財政張廳長爲維持市面起見特定一千元上大批裝箱現洋一槪禁止出境惟銀行匯解欵項准其給照查驗放行是各錢莊交易此旣不可遲往彼亦不肯裝來市面恐將閉塞因召集大小同行定於今日（十一）上午八時在柳翠井巷錢業會館集議疏通方法函請商務總會轉商財政廳長以恤商艱現洋升水之高低以商用之繁簡而定近日杭市現水奇升雖半受歐戰之影響亦半由於各銀行提解京滬歀項所致蓋客路旣少到頭存底又不充足安得不抬高現水以招引現欵昨日（十號）杭市現水本可以望减輕嗣因某銀行解鹽欵須抽提英洋若干致英水回升一元二角龍水仍評定升七角云 
自歐洲戰事發生舶來品停止進口近日各洋貨價格莫不逐漸增高故本省製造各貨如光華公司火柴漢通廠皮皂金溶記西綢緞高氏愛國布等銷路因愈益推廣且調查洋貨存底僅一月可銷凡仿西式各國貨亦主張增價出售 
自歐洲戰事發生以來各種洋貨已不能照常進口故各貨價　陡然增漲兹悉本城所售美孚等牌洋油已漲價一成有餘祥茂等牌洋皂（長方塊者）每塊驟漲四文之多派律脱香烟零售每盒已漲五文且該公司經理處（文秦洋貨店）與滬行原定九號到貨竟至誤期據該業中人云各貨漲價方興未艾乘此時機正好暢銷國貨願實業家亟起圖之 
寗波爲通商巨埠流品至雜謡言最多現當歐洲戰爭之際各西人之僑居甬上者紛紛回國服役軍人義務是係彼都人士應盡之天職毫無詫怪警廳長周琮深恐有好事之徒藉端煽感無知之輩妄造謡言實與地方治安大有關係特於日昨出示曉諭商民各安生業切勿輕聽謡言致生疑慮一面并派人密查以保治安 
[鄂省安置留日學生]  
　　黎黄陂前歲在鄂都督任内因裁減軍事機關特選厥功較偉者五十四人遣送日本留學陸軍藉宏造就去冬叚芝泉總長督鄂探悉該生等有附和孫黄密謀三次革命之嫌疑當以財政困難爲辭一併撤調回鄂各給川資四十元飭暫回籍聽候辦法其附亂圖謀證據確切之祁國鈞等七人并經逮捕正法兹聞回籍安分各生因靜候數月尙無辦法宣示學業荒曠可惜因紛紛具禀懇求安插段將軍遂商准陸軍部凡曾在陸軍中學肄業二年以上者准送軍官學校在陸軍小學肄業兩年以上者准送預備中學肄業昨已通知各生遵照矣 
[鄂中清鄉責成族長]  
　　段將軍吕巡按昨會銜曉諭各屬略謂清鄉宗旨全在守望相助本上將軍巡按使前訂章程編查之法責成區長區佐城鎭鄉各董辦理嗣加出告示又以匪徒所在之地惟地方知之最審何人通匪何人窩匪亦惟地方查之始確等語剴切通諭在案兹查户族之法於清鄉辦法尤爲切要一鄉之中凡一族必有一族長一族必有一族規必有一祠堂是以族中子弟不法者族長傳其父兄帶入祠堂懲治從無枉濫蓋一族之良莠其族長無不盡知一族中之子弟亦無不敬畏其族長户族之法莫善於此用以清鄉則更爲適當今襄河之中伏莽最多然匪徒亂黨大半爲其本鄉本土之人乃里黨羣知其姓名而不肯向官舉發族中均知其作亂而不肯嚴立族規以致兵來則爲民兵去仍爲匪假使兵來之時爲族長者能將一族之中匪徒綑出交案懲辦或密告清鄉官嚴拿則懲一　百自然爲匪之人曰少藏匪之地不多即如沔陽張家灣張偉作亂假如事前有張姓中人爲之舉發早已弭患無形何至全村受其蹂躪耶詢車不遠來者可追合亟剴切出示爲此示仰地方人等一體知悉凡一族之中有不安分而爲匪謀亂者許爾族長或族中人指名報告請由地方官或軍隊嚴查拿如或慮有報復儘可秘密報知倘事後有與該族長或族人爲難官廳亦必特加保護否則族中有匪旣不明告又不密告以致釀成匪亂則一經拿匪到案必追究其主族或族中人不報之來由其尤者必治以干連之罪蓋本上將軍巡按使之 
 
 

Page 7

 
 
所以爲此嚴切示諭者無非欲　等一鄉一村匪徒無或可以藏身爾等不亟受一族之累　危言苦口其各凛遵倘有抗違决不寛貸 
[趙倜報告擊斃白狼電]  
　　本月六號趙倜致政府電云據鎭嵩軍劉統領鎭華報前派靳副官王隊官混入白匪杆内五號午後在魯山附近大營北二十里石莊將白狼擊斃現已將該匪首尸身解省辨認謹先電陳趙倜魚 
[贛垣錢市譚]  
　　江西戚巡按使前因現金缺乏銀元申票兩項　價　漲增高獘無止日特出示佈告嚴行限制規定申票每千兩售九三八平市銀不得過一千五百兩銀元不得過一兩錢比緣禁令太嚴一般錢商改做暗盤高抬過甚流勢更多戚公乃又採取開放主義諭飭　廳不加干涉聽羣商照舊議價自由買賣詎料此禁一開仍然飛漲錢業會館於八月五日議定次日行情（申票）每一千兩作市銀二千零八十兩（英洋）每元作市銀一　五錢七分五釐（銅元）每千枚作市銀一兩零四分（官票）每十文作市銀七錢一分以致百貨加價小民呌苦而李將軍又以上月底民國銀行所發兵餉數十萬元均以錢票作價每元折放錢一千八百文與現在市價核算每元短錢三百餘文兵士餉徵不能受此影響特行召集財政廳長王純民國銀行總理傳國俊協理張昭文到府會議斟酌加價以昭公道矣 
地方通信 
[松江]  
　　警長親查私烟陸某在普照寺南私售燈吸積日旣久爲新警務長李君所聞昨夜遂親帶幹警潛往將前後門守住即入内搜拿當獲烟土二包並烟具另獲子彈一包約一二百顆遂連人一併拘局或謂陸在前清季年曾充營弁松軍政府成立充遞信員故有此物 
科懲女烟兜李姓女因私運烟土爲警探截獲曾誌前報兹悉女名品娟專代郭某及楊姓弟兄販運往返數回以婦女故不致惹偵探注意此次共帶二十六包值洋二百六十元仍郭楊輩之資本經人指引遂被邏獲解縣後周知事委劉科長訊鞫怒其弁髦禁令判刑期十個月住屋發封嗣經人繳洋三百元贖罪周君意在儆衆批斥不准 
[蘇州]  
　　蘇垣坊範情形蘇常道尹殷獻臣君訪聞近有黨人在蘇暗設機關十四處且有定於六月十八日起事之謡特於八月八號轉知第二師朱師長及水陸警廳長特下臨時戒嚴令並各派軍隊　警偵探等在城廂内外澈夜梭巡四處偵查當在閶門外姚家弄口仁和客棧内拿獲形迹可欵之馬根生一名立即解送道署審究 
整頓警務方法蘇警廳孫廳長召集全體警界人員會議决定整頓警務各條如下一各區外國人敎堂醫院住居處均加告保護外國人出入時經由地點飭崗警巡邏時特别注意護衞并將敎堂等處地點洋八數目等項限三日内詳細列表送廳查核二如有新來之外國人須立時報告本題三各區退伍兵士應由區嚴密查察以防勾結土匪滋擾地方四各區河乾水少應向區會商士紳就　籌劃　深公井以便居民五各旅　客棧無論大小均應逐日清查如有新來　客尤　注意其有大員到蘇旅居者隨時報告本應六各區公物軍裝現據檢世員查復均多損壞長警住室各處亦不清潔應由署長署員督飭妥爲保存收拾潔净損壞鎗支修配完全七各區應造遷移户口等項月表迅速造報八各區衞生清潔事宜由署長署員督飭認眞辦理 
横涇大劫案蘇鄉横涇鎭前日突有匪船數艘開至鎭上停泊匪徒數十人各持器械登岸分赴各店舖擄搶金銀衣服等物約共有三十餘家被搶各匪等將贓物運送至船立即開駛向太湖而去聞此股匪徒乃方老窩子之徒于麻子等皆巢帮匪徒 
平望小學之成績蘇州吳江縣平望鄉第一初高小學自孫君章甫接辦後來學者甚衆兹屇十週開遊藝會展覽或績其間以鐵筆篆刻爲小學特色當日來賓濟濟無不爲之鼓掌縣長特派王君振之周君公才蒞會並贈以奬章 
[鎭江]  
　　鎭江市面譚鎭市因歐洲戰事銀根奇緊洋釐每元驟漲至八錢三分昨鎭江商會業洋貨之華商到會集議洋釐飛漲洋貨吃虧更甚决議洋貨一槪漲價鎭江英德二國商家於前日起所有進出口貨物一槪停止販運本鎭各項生意清淡異常赤金每兩價至六十一元 
[揚州]  
　　公舉收捐司員江邑善里市與北善鄉議會控爭七里甸米麥肉捐一案業經謝知事斷歸善里市議會收作經費迨自治奉令取銷該市總董撥充學校經費業奉照准現第二區學董王贊巨以該捐關係學務前途逐日須人經收特舉李樂之爲收捐司員詳請縣署頒給委任 
校長追悼節婦不纒足會女子高初等小學校校長郭堅忍女士刻因贊化宫唐節婦於前月逝世特定於本月十六號午後二時開會追悼並開具節略徵求哀詞挽章大有慨浮世之奢侈益暮節婦高風之意焉 
[南京]  
　　旗産善後辦法馮將軍韓巡使遵查江寗旗産擬議善後辦法合詞呈覆政府略云查八卦洲一産坐落江寗觀音門外於前清乾隆三十六年由將軍飭旗兵合資購置所收柴價由右司存儲分派向歸官廳經理光復後經程前都督委員專管洲務另行籌欵辦理旗民生計迄今仍循照辦理二年度江蘇預算册已將八卦洲列入地方收入經財政部提歸國家收入嗣旗民代表等屢請發還呈奉部核已列預算碍難發還各在案現在京師籌辦八旗生計處呈請發還並應請財部將此項洲産提出預算惟發還这法有應研究者若還之於原買之業主則今之所存多非其子孫若還之於現存之三千餘丁則貧弱渙散無力經營若發之代表一二人則新旗舊旗必致爭執不休無法解决旦以情勢論亦斷無以一二代表而可受全旗産業之理爲今之計必須由官廳遴委廉明之員經理其事所收租價全數撥充旗民生計似無有善於此者云云現奉大總統批令准如所擬分别辦理惟旗民生計總須設法令其眞能盡力農畝各營實業母令長爲分利之人若僅持洲租將來孶生日繁仍屬無濟此意不可不知交内務財政兩部轉行籌辦八旗生計處知照 
[湖北]  
　　颺風覆舟調查武漢喜雨已紀本報惟六號降雨之前颺風大作外江内河沉覆大小船隻不可數計尤以襄河口南岸嘴爲最　川湘水漲數丈急流如注該處商船裝貨笨重移避不及故多罹此慘禍兹調查得各船財産性命之損失如下資　帮大煤一隻約三千石全船十九人無救辰州帮　船一隻茶油七百餘簍全數十一人無救川帮藥材船一隻全船二十餘人救起男女八人江西帮紙船一隻貨數未詳溺斃九人黄孝帮米船一隻約八百石溺斃三人下游信貨船一隻雜貨七十餘件溺死五人本帮駁船一隻糖數包未溺斃人渡江小划沉二隻溺死十餘人 
湘巡按請病假湖南巡按使劉心原日前由京來鄂原擬二號抵湘接印乃歸葛魚珂里接眷舟中感受暑熱腹瀉大作精神不支遂由嘉電請大總統給假二星期以便在家養疴俟病痊後再赴湘履新 
[天津]  
　　請禁麥糧出口天津商務總會昨呈巡按使文云據三津磨房董事趙星曹等帖稱竊維安民之要首重民食卹商之政禁貨踊貴此各國之通義也本年春間早魃爲虐二麥均已歉收夏間繼以　雨爲災秋禾尤屬無望轉瞬秋冬糧價異常昻貴小民已苦於謀生商人亦憚於販鬻鉅意近三日以來秋麥每石之價忽漲至五毫之多其餘米糧價亦異常澎漲推原其故實因連日紫竹林河壩購買麥糧裝載大包不知運往何處而購買此種麥糧者方源源而未已來日方長糧價奇昻小民必至難謀其生將來曷堪設想再四思維惟有陳請商會總協理諸位先生速爲禀請巡按使飭知津海關早日禁止麥糧出境俾重民食而恤商　實爲德公兩便等情查本年順直各屬春間二麥歉收入夏以來霸雨爲災各屬禾稼多被湮没秋收無望又兼各國開辦戰事市面異常停滯小民生計已屬艱難今該商等所陳因河壩購運出口大宗糧石糧價突然增漲難保非貪利之徒購運出口所致若不嚴行禁止特恐食糧缺乏民食商業均　窒碍况天津地屬畿疆民食重要亟宜謀補救之方以保商民命脈現經公同核議惟有仰呈巡按使俯念民食迅賜宣布禁止米糧出口並飭津海關監督轉致海關一體查禁以顧民食實爲公便 
雜評二（默） 
[德比之戰里愛巨一投]  
　　觀近數日戰事消息德與俄僅見德攻基巴蒂一事尙未有大交鋒也德與法雖已有法軍佔踞墨爾化斯之捷報然亦尙初次交戰也德與英之海戰雖屢傳英勝而尙未甚明瞭陸戰則除英佔一部分之殖民地外亦未有大勝負也今日戰事之最爲劇烈而耐久者其德與比乎里愛巨一役攻擊已數日意者德之主軍其聚於此焉自四號德軍攻入比利時後五號兩軍即在里愛巨大戰是日德軍稍却並有里愛巨炮台擊落德飛船一艘之説六號德又猛攻里愛巨盡力衝入而死傷甚多七號該鎭尙安靜八號德馬兵在里愛巨北渡末斯江爲比軍襲退九號之電雖曰里愛巨之地位安危未定然比京官場已承認該鎭爲德軍包圍並謂德軍似已進入鎭中將轟毁砲臺觀戰事趨勢德軍已逐漸進步再證以今日之消息則德軍更佔優點並恐比皇在圍困之中而英法之軍亦在馳往援救則里愛巨一役不日將見分曉矣里愛巨距比京僅四十五英里一旦有失比京却摇吾故謂今日交戰國中之最涉危境者莫比若也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐洲戰事之上海觀（十）（一）譯稿]  
　　字林報云昨夜承駐滬法總領事甘君以北京使署官電致本館爰錄於下駐京法國公使接八日巴黎電云比軍三師固守里愛巨拒敵德軍三軍團各要塞無一被奪德軍受損甚巨法軍已入亞爾薩斯帮鎗剌之力佔據亞爾克區德軍向納夫白里薩區退走法軍長驅直入墨爾化斯德軍現止退走英國遠征軍在法國哇斯唐特及唐冦克並巴斯特卡萊斯登岸者共有二萬人聞現向拉末進發近今里愛巨一役德軍死五千人失砲二十四尊並被擒大將一員目下比軍四萬人拒敵德軍十二萬人德軍擊射凖力不者比軍之佳比國且極能善用其預備軍 
文匯報載有駐滬法總領事署所送電文如下駐京法國公使接九日巴黎電云兹得確報德軍棄墨爾化斯之後退至納夫拂里薩區退走時縱火焚燬堆積糧食馬料等屋及哈特森林德軍現虐待亞爾薩斯人民揚言擬開炮轟之亞爾薩斯人民今極興奮里愛巨炮臺仍在抵禦德軍炮台内部安全無　近兩日内且復開掘戰壕故已堅不可下兹得確報德軍之在比國攻戰者現有乏食之虞 
大陸報云上海本埠商業情形仍無進步銀根緊澀貿易停滯一如昨日法租界及中國城内各錢莊乘機謀利凡提鈔票兑換者不出貼費不肯付現中國警察廳得此消息卽行出示禁止故城内一方面此風已殺惟法租界各錢莊仍尙藉端爲難云本埠絲業押欵磋商多日迄無成議後經商界呈請中央政府設法維持並請求駐京美國公使電囑花旗銀行就近墊助聞該公使已允轉告該銀行囑爲照辦現時中國錢舖對於此事似有不能相助之勢聞某某外國銀行已墊出規元二十萬兩以外國所定之貨現在絲廠者爲擔保品云 
[訪函]  
　　駐滬海軍李總司令前日接到部電謂聞有德國兵艦一艘將駛吳淞口岸停泊查淞口爲中國領海境内各交戰國之兵艦照章不得停留仰即飭查如有德國兵艦駛至淞口停泊者速令其退出以符約章等因當由李總司令飭派差遣小輪駛往偵查並無德國兵艦在三夾水洋面梭巡一週亦未瞥見即在淞口停泊一宵於昨晨駛回禀復李總司令轉復矣 
歐洲各國宣戰之後我國總統申令宣告中立並訂中立條規二十四條（全文已錄前報）由政事堂電飭各省官署一體出示遵守前日上海鎭守使鄭汝成海軍總司令李鼎新滬海道尹楊　會銜出示將中立條例宣布昨日上午上海縣知事洪伯賢君接到此項告示立派催征吏粘貼揭示揚俾　境人民一體遵守一時商民人等駐足團觀者頗爲擁擠 
現駐製造局之第七旅旅長臧和齋君前日飭傳所部軍官士兵齊集砲隊營操場當衆演説略謂近以奥塞失和釀成戰端旅濕洋商紛紛回國商務大受影響滬上工廠有關於洋行往來貨物歀項者因賬欵結束無可拖欠停止工作無業游民必較平時尤多而蜷伏滬地之黨人難保不勾結游民乘機患逞擾亂治安我軍隊有保衞地方安甯之責應由各該營長督飭官兵按照該管防禦區線日則輪派站崗夜則阨要放哨勤加梭巡凡遇成羣結隊形跡可疑之人不得任其行入防線以内倘有洋人來至華界遊玩務當妥爲保護送歸租界以免發生交涉本管境内如有華洋敎堂醫院尤宜愼加保護以防匪徒波擾挑起久釁云云諭畢各散時已下鐘矣江蘇松滬警察廳長昨日通飭各區警署云照得歐洲各國羣相戰爭我國旣守中立對待外人均宜和平保守内地更當嚴密且上海地方處處與租界毗連匪黨最易混迹設一不愼難保不乘隙滋事本廳長親查各區往往商家門首於深夜時三五成羣在外睡宿究竟此項人民是否該商家之主夥抑係街巷之遊民當此地方不靖誠恐無業遊民藉此乘凉睡宿於深夜後湊集成羣起意搶掠不得不預爲防範爲此傳仰各區署長署員巡官隨時督飭長警凡於租界毗連之處亟須格外注意務於商家門首夜間睡宿之人詢問確實如係本店之人尙可姑爲容留如非本店之人立即驅逐他去萬勿稍存疏忽致滋意外以期嚴密而昭愼重（下略） 
本埠自歐洲戰事發生各業之受影響者以錢莊爲最因各業皆賴錢莊爲週轉内地蘇常一帶錢業亦視上海爲轉移而上海錢業則惟銀行拆票是賴自戰事發生後拆票幾無市面甚有多銀之家亦從而收現（收現者收藏現欵之謂）事爲滬海道尹楊君所聞昨特致函總商會請勸諭各商顧全大局相與維持 
[龍將軍請查由港駛滬之商輪]  
　　粤省龍上將軍近據探報黨人蘇藹先即蘇迪生在澳門密受黨首胡漢民指使携帶謀亂函件並銀幣若干潛往香港乘輪赴滬接洽各黨人機關意在約期暴動並有私購軍械希圖偷運回澳接濟情事呈乞轉電查緝爰特電致上海鎭守使轉致海關税司日内凡由香港駛滬之進口商輪務請飭稽查員登輪嚴查以杜隱患 
[管鵬案又訊一堂]  
　　皖人管鵬被中央政府控告違法擅辦安正鐵路私將鐵路與安徽全省米捐抵借日欵洋二十萬元並將公欵九萬七千一百元挪用經公共公廨關正會審官會同英領康君將管迭次預審嗣於七月卅一號（星期五）早堂復訊之下康君以政府並無辦法判令於廿四小時内如政府再無切實辦法見示即由海道將管逐出中國關君以案情重大應俟政府電示力爭之下判管帶回捕房候核旋得政府電文准由會審公堂判决復於本月五號由捕房將管帶堂請示康君擬判交保關君堅持不允仍判管押候訂期昨晨十時開特别刑庭復訊在案兹悉中西上級長官以關讞員與英領康君因力爭此案辦法已存意見雙方議定另委他員承審華官舉定王副會審官西官委定英領卓君陪審昨晨届期英卓副領事蒞廨許久請王副會審官會訊詎已有故赴蘇復邀孫襄讞承審孫君又固辭不至至十點半鐘英領卓君獨自升座向兩造律師宣言本領事蒞廨久候華官不至不能開審致貴律師等躭延時刻深爲抱歉現已諭令檢察處用電話相請華官再候三十分鐘不到本領事當獨自承審言畢退入領事憇息所等候時　讞員與美領博君在樓下公堂訊理捕房瑣案聞悉其事因恐卓君獨自升訊有碍國體主權暫行退座與卓君會商時聶襄讞與美領畢君在樓上公堂會訊因即傳諭捕房將應訊各案帶至樓下公堂研訊商請聶襄讞承審聶君允諾即偕英領卓君升座研訊聶君向兩造代表律師宣諭謂此案本係關正會審官承審本副會審官於事實多有隔膜案卷亦未詳察惟照捕房解案單所註（政府控告被告私向恒豐公司借欵違犯刑律第二百四十三條（即照刑事案訊理云云諭畢先由政府代表高易帮辦瓊司律師譯稱此案已迭次研訊供詞均已披露現案中見證均往他處營業本月五號奉諭關於現今所控第三項問題之見證須令到堂重復證明當即發電往邀大約今晚可到今日到堂者祗安徽代表一人云云即由安徽都督代表吳賡上堂證明前情並稱被告前交安正鐵路所派代表何烈雲之清賬内有借與柏都督之六萬四千五百元雖有都督認借此欵之照會然查都督府案卷並無前項照會底稿且所付與日本工程司之欵洋五千元雖有收條並非該工程司簽字實係安正鐵路聘用之顧問日人孫曲所簽其餘存與守信公司之欵洋一萬元及沈位卿洋五千元均無查考至於被告以個人名義另向恒豐公司商借二萬元恒豐公司不知設在何處雖曾云及該公司在浦口然往查亦無該公司名號云云復經被告代表德雷司律師辯論良久中西官以時已過午遂宣諭退庭判管仍還押訂期禮拜三（即今日）午後兩時半再行研訊 
[禮官處議定之總統壽辰]  
　　上海縣知事公署昨出示諭云案奉滬海道尹公署飭開本年八月五日奉江蘇巡按使公署第一四四一號飭開案准内務部咨開准政事堂機要局函開大總統壽辰業經禮官處呈奉批准定用隂曆八月二十日爲家慶之日陽曆九月十六日爲中外慶賀之期請查照祗遵等語相應咨行查照等因准此合亟飭該道尹轉飭所屬一體知照祗遵等因奉此除分行外合飭該知事仰即知照祗遵此飭等因奉此合行示諭境内人民祗遵特示 
[道尹夫人誕辰之冷落]  
　　昨日（十一號）爲滬海道尹楊小川君夫人四十誕辰楊君以時局多艱所有在滬親友及屬員一槪不使聞知至晚間經本署職員知悉間有送禮物者槪從謝絶亦可見楊君之清廉矣 
[小北門内又出攔刦案]  
　　匪徒邱海泉昨晨在小北門内九畝地附近將婦人王金氏携帶之銀洋八十元搶刦而逸該氏大聲呼救追拿即爲旁人帮同將邱匪獲住送交守望巡警解至第二區一分署轉送地方檢察廳汪廳長諭將邱匪收押原告靜候質訊 
[浙魯帮小工之械鬥]  
　　本邑浦東其昌洋棧浦邊各碼頭所停泊之各輪船上裝缷貨物向由浙帮小工在彼扛挑近有山東帮小工欲奪其利浙帮各工人不服於前日兩帮相約在洋涇鎭附近格　一時各出刀棍聲勢洶洶當爲該處第三區二分署署員得悉立飭長警前往捕拿距魯帮人已將浙帮人朱心寳方鶴年田庭喜三人毆傷倒地魯人均紛紛逃逸警察等到場兇手未獲祇將被客人朱心寳等三人舁送到署並由被害人方面代表戴文禮金阿華二人亦投署聲明前情請究經署員略詰之下以朱心寳等三人傷勢頗重於昨日備文連同戴金二人併送地方檢察廳汪檢察長諭候訊奪 
[龔三郎明日研訊]  
　　著匪龔三郎糾黨王阿生等在公共租界文極司脱路攔刦姜張氏金鐲沿途開鎗拒捕擊斃華捕吳友仁鋸匠李長孝賣舊貨之唐錫明等三命並擊傷閘北四區崗巡馬如宣途人小湖北等經閘北警局將龔拿　業已由廨移提到案判令押候昨晨美領堂期解訊在案兹悉張代總巡以近來租界内迭出婦女被劫金飾案無一破獲是否龔匪一人所爲故特諭飭滙四捕房捕頭秘密研訊口供補拿同黨一面禀請公共公廨關讞員備文移請警局將龔匪所帶之手鎗一支鎗珠五粒及由局預審口供一併送廨察核以故昨晨不及解堂現已改期禮拜四（即明日）與其同黨王阿生張老虎一併解廨研鞫 
[並非匪黨]  
　　前日報紀淞滬警察廳緝獲冒探嚇詐之三十六個黨匪王阿根訊據供出崇明阿三小鐵墩陳鳳林長脚阿根寳生等爲首一節兹經實地詢查悉崇明阿三確係該黨首領其陳鳳林及阿根兩名實係成茂發記水菓行中一東一夥寳生亦係寗紹碼頭小工頭皆爲安分工商並非該匪同黨不知王匪因何誣供也 
[通緝公共捕房逃犯]  
　　淞滬警察徐廳長昨接公共租界總巡捕房函云據檢查所報告捕房内拘留之犯人陸和尙一名前日在押所乘隙越獄脱逃追緝無蹤等情業將該逃犯面貌印刷通緝單請爲轉飭所屬各區警署並偵緝隊等一體協緝云云徐君接函後當即飭知各區署長傳諭各該分署遵照協緝母任漏網 
[水警廳長嘉奬委員]  
　　水警第三專署長仇君前日詳復第二廳長略謂此次遣散水警退伍士兵已由委員王楚雄分别送回湘鄂原籍等因昨奉趙廳長批示云詳悉該委員王楚雄精明幹練本廳長素所深悉此次押送水警退伍士兵均各安抵原籍洵見措置有方辦事穩練仰即傳諭嘉奬以示鼓勵此批 
[着警服不得乘坐電車]  
　　昨日淞滬警廳徐廳長通傳各區署文云照得長警身着軍衣因公出外必須佩帶銅牌方准乘坐電車倘非因公外出並未帶有銅牌而不購車票坐車者殊屬有違定章爲此傳仰各署長署員巡官等轉諭各該長警若非因公不帶銅牌身着軍衣外出嚴行禁止乘坐電車以肅警規而符定章 
[電車撞仆少婦]  
　　前日旁晚南市華商四號電車由南碼頭行至董家渡地方適有年約二十除歲之某氏婦行於軌道不及避讓致被撞仆爲信昌碾米廠夥于季良所見報知崗警將一號查票員周炳生連該婦一併車送第一分署問其姓氏不能對答因飭移送上海地方檢察廳訊究 
[登記經過汽車之號數]  
　　法捕房藍總巡以各汽車每於晚上及行經新租界荒僻之處任意飛馳致時有將途人撞倒跌傷情事一經肇禍各該汽車夫飛馳逃逸難以查故悉特飭羅家灣善鐘路兩捕房轉派巡捕如查見有汽車經過者將車上號數抄明登記以便肇禍時易於查究 
[覆訊汽車撞斃小孩案]  
　　新閘牯嶺路一百八十四號門牌某姓家汽車夫王紀生於本月一號午後在南京路開駛汽車撞斃十一歲男孩徐金福經中西廨員騐明諭令尸屬棺殮着王存洋三百元保出候訊在案昨日捕房將王拘案請究經中西官略詰一過判王仍存洋保出候傳齊中西見證到案再訊 
[途遇逃妻]  
　　寳山婦人金陳氏於去年陽曆三月三十號背夫私逃匿居虹口找尋未獲前日被本夫金三國在途撞見鳴捕拘送公共公廨昨由官煤將氏解奉關讞員會同美領博君研訊屬實判氏交其夫具結領回管束 
[醋海波瀾]  
　　在曹家渡擺設水菓攤之趙阿坤向與計小弟之妻方氏私蛢小弟知情不究阿坤之妻恨之屢次與小弟途遇即百般悔辱意欲激怒小弟管束其妻不許與阿坤往來日前趙妻又與小弟遇見譏笑之餘繼以衝突送扭控四區四分署署員以事涉噯昧斥不准理而小弟妻方氏藉端至趙處尋釁不肯歸家趙以方氏身懷六甲央人向計　處囑伊領回計欲趙出一筆據阻止其妻勿再侮辱趙不允遂具禀檢察分庭控計抛妻圖詐經李檢察官批准傳訊計避匿不到昨特飭傳該處八九圖地保商增發聽候預訊核辦 
[南滙鄉婦請求離婚之越訴]  
　　南匯鄉婦陳錢氏昨晨投上海地方審判廳具詞控訴謂今年十八歲於三年前嫁與陳秋泉爲室迭遭丈夫虐待苦不堪言因此來案請求離婚袁廳長得禀後大爲詫異以該氏旣遭丈夫凌虐意欲離婚理應向該管官廳起訴本廳未便受理遂拒却不理將禀擲還 
[女子背母私奔]  
　　住居小南門外東狗玉弄陳王氏之女陳小妹年已及笄與某甲結不解緣前晚與甲密約背母私逃王氏四處找尋無着昨晨小妹在毛家弄行走爲伊舅母所見當即扭獲通知伊母即由崗養帶區備函將小妹等併送地方廳經檢察官提案研訊之下姑念陳小妹年幼無知從寛判交伊母陳王氏具結領回管束 
[婦人帶孩被疑]  
　　粤婦梁羅氏前日帶男女小孩二名口擬乘輪回粤爲水巡捕房偵探查見恐其來歷不明將氏並二孩併解捕房於昨日轉送地方檢察廳訊核 
[拐匪因爭身價敗露]  
　　張漢炳徐成發孫潤等三人於本月七號串拐滬西東京路一百四十一號居户劉姓家之十一歲女孩金寳帶至法租界販賣嗣因爭分身價口角被法捕房巡捕查見詢悉前情將三人一併拘入捕房並提到劉女送至戈登路捕房昨日併解公堂質訊明晰判張押西牢一年徐孫各押半年劉女交其表兄孫金寳領回 
[女非親生不准領回]  
　　三馬路二百二十八號門牌鴇婦蘇瑞雲容留十三歲幼女蘇秀雲懸牌應客由捕查獲將蘇鴇與女一併拘解公堂訊明判蘇鴇罰洋一百元充公蘇秀雲發濟良所留養嗣由該鴇延請律師投廨聲請將秀雲領回送入女學堂讀書甘愿具結永不爲娼經公堂判候覆訊在案昨日該鴇又延律師投廨要求給領聶襄讞商之美領畢君以女非蘇鴇親生該鴇逼令幼女賣娼女應究辦判令罰金已屬格外從寛所請領回斷難照准姑念苦求准予三個月至濟良所探望一次秀雲仍由濟良所留養蘇鴇斥退 
[運土舞弊之控告]  
　　鄭觀濤前投法公堂控稱前與王樹谷合做大土生意有值洋七千元之土交王運往某處詎抵該處後開箱出售均變泥土實被王舞獘有人可證請求追究訊之王供詞支吾判人銀兩保着原告於七天内同證人到案訊明核辦 
[石寳山藏垢納汚]  
　　通州人石寳山賃居滬南薛家浜地方在家私藏烟具供人燈吃並勾引年輕女子在内昨日被淞滬警察廳偵緝隊隊士郝如林劉荆山查知當即協同第十八崗巡士杜國星進内查搜一般烟賭徒與婦女等均從後河逃逸當場搜出烟鎗一支烟燈一只烟膏一盒遂將石連同烟具一併拘至第一分署問明飭送警廳司法科訊究一面由署補提在逃男女併辦 
[查獲烟犯候辦]  
　　前日由五區警署查獲販土犯葉玉生周阿榮沈福寳魏正甫等四名又吸烟犯張子琴張宋氏二名口一併移送檢察分庭預訊屬實押候起訴核辦 
[發封披屋亦在拆缷之例]  
　　上海工巡捐局長朱壽丞君昨日咨上海地方審判廳文云案照小東門大街南首房屋讓進築路並將後面花草浜浜基留出五尺寛公弄一條以利交通一事業經詳奉鎭守使巡按使道尹核准在案嗣查亢家弄靠北一帶居户後面披屋侵佔浜基有礙公弄路線飭令該處舖保傳諭各舖户迅將後面披屋依照敝局規定路線標記拆缷讓進以便動工築弄去後兹據舖保報告該處有貴廳發封之純秦莊房屋一所後面披屋亦係侵佔浜某廳即一律拆缷相應咨行貴廳查照將該屋暫行啓封以便敝局派匠拆缷抑或由貴廳派匠拆去之處統希咨復以憑照辦此咨 
[飭發德國槐樹種子]  
　　上海縣知事昨接滬海道尹公署飭文云奉農商部飭開據林藝試駿揚呈稱有德國槐樹一種生長迅速效用宏多本場屢經試驗先後共栽七十餘萬株之多兹特爲各省樹木興發之計購來種子三百餘磅呈請分發各省轉發各縣擇地佈種實於我國樹藝前途大有裨益並附説明書等因據此查槐樹種性堅硬生長甚易旣經該場實地試驗亟應廣爲佈種除分發外合行隨飭分發種子五十磅並説明書一本飭到該道尹即便遵照轉發各縣擇地佈種等因奉此合亟鈔錄説明書飭發此項種子五磅飭到該知事遵照辦理 
[德副領事晋謁道尹]  
　　駐滬德副領事師謀君因有要公於昨日午後四句鐘時乘坐汽車前往坭城外滬海道尹公署晋謁由道尹楊小川君延入花廳茗談一小時之久始興辭握别仍乘汽車返署 
[滬海道尹公署批示]  
　　滬海道尹公署昨日發出上海律師黄誕文等禀爲疉賄殃民事批云據禀前崇明縣知事費熙棟濫刑索賄劣迹多端如果屬實亟應查兜旣據併禀巡按使曁高等檢察廳應候核辦示遵仰卽知照此批 
[已嫁女違忤行兇]  
　　婦人陳楊氏前在地方檢察廳控訴已嫁之女孫陳氏來家違忤行兇毆傷頭額手腕等處並牽涉陳楊氏之孫女陳新新曾經提案預審並騐明陳楊氏受傷屬實惟傷痕極微判令回家自醫孫陳氏陳新新均判收押一面起訴審判廳在案昨由推事官端木棻會同宗檢察官公開刑庭辯論孫陳氏供年三十七歲浦東人此次因我母與姪女陳新新細故口角故回母家調停詎我母以氏偏袒姪女意欲將氏毆打氏即行奔避我母性急自行跌傷與氏無尤請察陳新新供年二十四歲餘供相同宗君即行起訴謂孫陳氏陳新新行兇罪均已成立援照新刑律三百十三條第三欵請爲公判端木君以孫陳氏行兇行爲本當按律重懲姑念婦女無知從寛判拘役五天陳新新宣告無罪當庭開釋 
[律師辯論押契紏葛案]  
　　朱穗記前偕律師沈時復在地方審判廳控婦人王陳氏押契糾葛一案由廳傳訊判氏收押聽候復訊在案昨日午前經該廳王推事官開庭辯論被告亦延律師出庭辯護原告律師主張拍賣該被告祖遣西門内黄泥牆之地九分七厘八毫償還押欵而被告律師僅允償還洋三百餘元了案兩相辯論良久王君遂决定續開辯論被告律師請求將王陳氏交保問官准之於是退庭 
[請追代完工程之損失]  
　　朱菱溪前雇作頭子幼安建造房屋言定工價洋三千三百元後于半途抛工由于轉托喬小姐完工改樣添造喬受虧銀三千餘兩昨日喬投法公堂控稱于當時轉托婦人完工祗收得洋一千餘元照工程核算婦人實虧銀三千兩須于償還求追子供商人轉托喬時工程無多即受虧亦無如此之巨其餘工程係朱姓囑喬添做與商人無干求察聶讞員判人銀兩保着原告開明受虧細賬呈候核辯 
[限期交洋]  
　　隆泰等各米行前投法公堂同控振泰米店股東陶柳明葉仲山等虧欠貨銀將店倒閉求追等情判交保限交在案兹因葉尙少八十三元陶則由川味香店主陳正貴保出後分文不交匿不到案昨傳保人陳正貴與葉一併解堂詰訊陳供求寛限交人判陳交保限七天交陶到案逾限不交賠洋二百五十元葉交人銀兩保限交洋八十三元 
[穢水潑汚衣服之衝突]  
　　住居乍浦路之婦人陸金氏昨在樓上將穢水潑下致汚行路仍某甲之衣服遂起口角衝突被甲扭控捕房當經捕頭詢明以氏有違警章飭送公共公廨收押聽候訊罰 
[賊偷毛竹]  
　　積竊李炳生昨日在大東門外篾竹街某篾竹店竊得毛竹一大捆肩負在途爲警查見將李拘送一區三分署判令連贓解送地方檢察廳汪廳長諭令收押贓物暫存聽候失主認領 
 
 

Page 11

 
 
[公共公堂瑣案]  
　　王阿毛杜阿福前日在北蘇州路打架由捕查見一併拘入捕房經包探查得二人均係遇犯曾串竊頭壩路四十七號居户俞竹順衣物禀知捕頭營押昨解公堂經問官訊悉前情判杜押西牢二年王押年半期滿仍均逐出租界 
新閘梅白克路八百二十五號居户王陳氏客留吳阿昌沈阿三王仲生王阿根等在家聚賭由捕查獲於昨併解公堂經中西宫訊明判氏罰洋五元餘人各罰洋二元一併充公賭具銷燬林大成布號北洪泰紙店同控張章盛林益梅串竊夏布現洋及粤漢鐵路等股票昨由捕房將張林二人一併拘解公堂訊供之下判仍押候捕傳人證到案再訊 
[雜評三]  
[官場之謬見（訥）]  
　　我人今日受歐洲戰事種種感觸正宜上下一心消釋前嫌以圖挽救於萬一我已屢言之使於此存亡危急之秋而猶幸視爲内訌之機會逞其隂謀直欲自亡其國耳然謂黨人中必無人存此謬見誠不敢斷言官廳於此逆料其或有是而暗爲之防固亦未始非當然之義務若於皇皇告示中或當大衆演説日日昌言黨人將乘機謀亂黨人將乘機謀亂則黨人或未必有是意而官場乃日日敎道之徒以增黨人之惡感而已嗚呼是豈不可以已耶抑此仇視黨人之心終不能一日忘也 
專件 
[鹽務署所轄機關造報條例（續）]  
　　第八條出入旬報除上段僅列各項名外餘應塡注事項如左（一原收貨幣按各處本旬原收貨幣之種類依次列數甲幣别按原幣之種類塡入如銀錢紙幣羌帖之類乙數目即上段所列貨幣之數目（二）折合銀元按原幣收數折合銀元數目以便核計甲折價如某幣應作何價折合銀元須查照市價酌定標準乙數目即其折算之數（三支解欵目即就每旬收歎内已經支付及解存者塡入甲領存機關如付交何處領收或付交何處收存乙數目按領存機關分列其數並於最後一行將所收數目除去支出之數外餘存若干按數註明 
第九條凡旬報月報等項之内最後一行　應列入合計之數項内如有應叙成案或須加註釋者應於項後分别附説明以備參考 
第十條凡出入報告所塡欵目無論銀錢及銀元等幣均應截至釐位爲止如尙有奇零即用四舍五入之法分别去留以歸整齊 
第十一條凡編送月報須均應具文詳送惟旬報不必須具詳但於項後由各該造送長官簽名蓋章添注月日按期遞送以省手續 
第十二條凡旬報數目均應相符如有多寡不同者應於説明欄内詳晰聲明不得含混 
第十三條凡造送旬報月報應按每一機關各編一現在司局以下所屬各機關均應由各該管司局核轉編送不得稍有遣漏 
第三章遞送期限 
第十四條凡本署直轄各司局應編每月出入報告限於下月十五日内送署至各該司局所屬機　應於下月十日内詳由該管司局彚核轉送 
第十五條凡本署直轄各司局應編每旬出入報告限於旬後五日内送署至該司局所屬機關應於旬後三日内送由各該管司局彚核轉送 
第十六條凡編送旬報月報如有距京寫遠或交通不便非五日以上不能遽到者應於發遞報告表時先將合計總數電署以便彚核 
第十七條凡編送旬報月報如因特别事故致逾期限者須將逾限理由先行詳署備案 
第四章功過處分 
第十八條凡鹽務機關於所管範團内能照章造報不誤限期者每届四個月記功一次積三功爲一大功積大功三次者酌請奬勵 
第十九條凡鹽務機關於所管範圍内編造報告任意遲延者每逾限一期記過一次積三過爲一大過積大過三次者即付懲戒但有第十七條之原因曾經詳署備案者不在此限 
第二十條凡鹽務機關造報欵目如有隱匿虚僞情獘一經發覺查明屬實除付懲戒外并依法令從嚴治罪 
第五章附則 
第二十一條本條例經督辦署長核准後自三年七月一日起施行 
第二十二條本條例實施後所有從前各鹽務機關例送之報單計算書報告册等項辦法槪行作廢以歸劃一 
 
 

Page 12

 
 
   
 
 

Page 13

 
 
自由談 
游戲文章 
[該] [  鈍根]  
　　公文多用該字新聞記者效之今日之繙譯家尤多染此惡習該人該物該船該馬連篇累牘予尤以爲未足因作該書貽之 
該死先生鑒久不奉候該當何罪竊計該書達覽之日先生該變怒爲喜也今有撲多該國人名該撒者該人昔有父該父且有妻聞即該人之母該父母今已死惟有一孫該孫即該撒之子該子之母産該子時聞已與該夫結婚故得有孕遂産該子無怪人言之嘖嘖稱羡也尤奇者該子尙有一妹其出現子世界之日乃在該兄之後故該妹亦可謂該兄之外祖之女孫而該外祖令愛及其坦腹東床者之掌上明珠也該珠蓋今年已二十五歲雅慕該死先生之爲人謂三生石上該有前緣該生誓非該君不嫁該父母亦願玉成該志因託鄙人從中説該竊念鄙人何能要在天作之該耳惟有一言該告先生該女丰姿絶世該髮如黄金該眼如藍寳石該口如櫻桃該頸如蝤濟該腰如楊柳該手如柔荑該膚如凝脂狷猬該豸我見猶憐先生多情人獨該無動乎如合意者請向該小姐當面接洽可也聞該家在該打路該門牌竟有三千二百五十號之多云 
[阿曲傳] [  天韻]  
　　阿曲者山東曲阜人也其父曰曲辫子晚歲禱於阿曲而生阿曲生時頂髮拳曲曲肖其父性純孝能曲體親心曲辫子有過必曲諫之諫而不聽則曲爲之諱讀書目數行下曾背誦曲禮全篇不遺一子鄉曲小儒咸奇之又精曲學人情其度曲無不曲從每歌陽關一曲曲折如志惜曲高和寡鮮有能步其曲調者所居有九曲橋阿曲暇時輒憑曲欄俯觀曲水心曲中若有所思夜臥曲房則曲肱而枕之阿曲鮮交游獨與壽頭麻子通欵曲常與之徘徊曲榭或携手曲徑間暢談衷曲蓋二人者實異曲而同工也會曲辫子病殁阿曲曲踊哀號哭聲震曲巷其曲盡孝道有如此者復以收買内廷曲本故爲入所訐時曲阜令爲曲江宴不辨曲直判令阿曲繳出曲本並謫戍曲沃以示警阿曲逢人必曲訴其寃而卒無效居曲沃三年困其曲躬東歸飢時則賣曲以自給旣抵家阿曲　隱居曲尺灣以自終其身云 
小説 
[時事小説舊官僚逃難] [  劍秋]  
　　快逃快逃不好了這裏也住不得了老哥你爲了甚麽事這樣的大驚小怪起來阿　你還不曉得麽現在英德開戰這裏青島地方也要戒嚴了 
眞的麽 
自然眞的誰來哄你你不見膠州總督的告示麽但凡非戰鬥的人一律限二十四點鐘内出境還不要快快逃走麽老哥我要問你這様光景自然要走的但是德華銀行裏的一筆存欵你預備怎麽樣呢 
我老早提出了這是做官的心血豈肯輕輕丢掉的 
那麽你打算幾時走呢 
我想今天就要動身我是做過督撫看過陸軍大操膽子還大一些倒是家裏的姐兒哥兒和太太大姨太太二姨太太三姨太太們已經嚇得一團糟咧 
那麽你預備到那裏去 
咳説起這事眞正要氣死人前年初次革命北京閙亂子我見機而作搬到上海去年上海閙二次革命我又搬到這裏我想上海青島是外國租界可以靠靠外人的福那知又不安穩了 
咳你想中國地方搬到那裏去呢 
老哥依我的主意還是到北京去一來可以避開戰禍二來大總統方在復舊我們都有舊官僚資格何不趁此機會弄一個參政故故每月到有一千兩薪水進門咧 
着呀着呀那麽我和你一同去我和你一同去（二） 
[蘆中人原名ＳＩＬＡＳＭＡＲＮＥＲ（六）]  
[  第四章英國女小説爱ＧＥＯＲＧＥＨＬＬＩＯＴ原著中華（林竹賢譯）]  
　　登士一路心事正兔起鶻落於馬儂之窖金揣度馬儂之心意不少懈以爲錢癖嗜金如命則可餌以重利愛金患失則可欺以擔保或詐或恫或諂或誘苟能細察其心巧迎其意事可必諧吾兄戇直此種手段必待余借筋代籌責無旁貸正在沉思默想而舉首一望馬機之豆火已隱約迎面當此夜靜霧重覩此一線光明正如空谷足音登士私想足已將及馬儂之居旣非素不相識盍不叩扉相過一親馨欬以爲後日假借地且夜深如漆泥途虞顚能暇一燈返家爲便實多蓋斯時濃霧已成微霰細雨道途泥濘幾不堪厠足該處又小溝環阻夜深不辨咫尺登士蹇裳懾足跋前　後步履唯謹循溝旁小徑瑟縮行以鞭着地方敢前進恐脱不愼將溺溝遭淹也如是向豆光十餘步即抵馬儂舍故意大聲叩扉以驚馬儂登士素性好弄人固如是不意户内寂然無應者萬籟俱靜倍增寂寥豈馬儂已入睡鄉耶何以任燈光照耀不滅守錢虜嗜錢如命獨不吝此膏油之資耶心異之再鼓力叩之迄無應者登士以指摇閂以身排闥意欲掀之以爲門必嚴扃不意豁然開闢燈光耀目斗室中床也棹也椅也織機也歷歷可數而馬儂之孑身竟杳然燈光所燭登士第一觸目處爲磚爐登士趨就之意在烘冬則見爐前炙臠一塊懸於鑰尖鑰垂自一壺柄如野居穴處者所爲登士以是知馬儂尙未晚餐登士嘗聞人言守錢虜馬儂食不過藿藜糟糠取果腹而已今所見殊不然或者馬儂不時之佳肴歟何以方在烘炙而忍離之他去耶得母在外汲水担薪須臾卽至耶抑或爲此故竟陷泥溝石坑中乎果爾斯人鰥孤焭獨其纍纍窖金身後將歸誰有乎然又誰知其窖金所在乎則此時若有人盜金而走又誰知乎斯時登士心目中唯欲急知窖金所在馬儂之死否有所非計所謂齊人拾金於道祗見有金不見有人也且登士此來意固在金意想一着何能恝然然金何在固不知也聞諸人云窖金不外三處牀頭簷下地窖是也馬儂之屋無簷故登士第一所屬意者在牀頭正欲就床搜索忽見織機旁現出黄沙一顆燈光照燦如黄金登士目光不禁專射此處周地盡磚唯此處鋪黄沙而沙上又現指痕顯係馬儂所手撫者也登士即趨就之以鞭撥沙復以鞭尖探地底虚實覺空空乃急撥磚磚起物現計革囊二急携之出計量之重即可占其纍纍者皆爲赤金也登士復以手探窖無餘金乃已遂急蓋磚鋪沙如前計登士之入室不過五分鐘而登士心中則已若悠悠長夜之已盡者且以貴家弟子躬穿窬事雖一時未遑計及馬儂生死而倉皇驚怖已不自勝得金後即踉蹌出走重金盈握且待離此後再籌處置轉身闔户忙向黑霧中疾走以爲數武後室中漏光即不能燭彼而人將永不知盜金賊之爲誰者矣夜深雨急黑闇較前更甚登士視此方慶藏身得所手提一囊背爲重慪加以馬鞭已如贅疣情急智生挾於腰下兩手盈握提重挾鞭勢甚困苦而登士之意正以爲忍耐片時即可優游自若故怱怱向黑暗中鼠竄而去 
[俠女花彈詞（四十三）] [  東埜]  
　　那時志明又替振亞介紹至懷璧處懷璧就立起身來和振亞握手振亞説自己因一時誤會干犯尊嚴不曉得姐姐是巾幗而鬚眉者這回以怨報德罪該萬死尙乞寛宥則個懷璧笑道旣是誤會那就没有甚麽罪不罪了便如我如素珠姐也因誤會之故只道他名花無主鳩占雀巢這罪名也是狠重呢這幾句話一説兩人都各釋然懷璧又笑道振亞先生我還有一句話要和你商量只不曉得你肯依也不依振亞笑道只要懷姐説了就是赴湯蹈火我一槪都依懷璧笑道那是最好了振亞先生吾也没有難爲你處只略略難爲素珠姐姐罷了好得把這些事情難爲他他總不會怪怨我或者反感激吾倒也説不定的振亞道究竟是怎的一件事呢懷璧笑道 
可憐我少年生性擅風流和你的令夫人是燕爾新婚纔一月周帳下如膠還似漆花前携手話綢繆度將蜜月京城裏思愛纒綿雨不休只指望偕老白頭償宿願雙雙七夕誓牽牛那知道名花有主來相索拆散我鴛鴦不自由從此書齋成獨宿好敎吾迢迢良夜不勝秋延津劍合知無日異城鸞膠尙可求四此上接木移花工設計我和佳香是憑他白璧作蹇修來腎月媚花爭發便携手雙雙詠好逑只是一事遲疑還未定煩君着意代爲謀振亞先生吾和桂香姐姐這段姻緣合璧聯珠移花接木人家説吾喜新厭故我亦不遇聊以解嘲在這一星期中便要成其好事只是我和素珠姐姐先有成約倘然吾朝秦暮楚甘爲薄倖之郎須讓他送舊迎新先作再醮之婦他如果標梅自恨我亦只好畫餅充飢所以吾等婚姻大事一嫁一娶原是連帶負責任的吾如今不揣冒昧把一顆無價明珠雙手奉還於你要你在這三天五天以内和他雙雙携手兩兩比肩鰈　鶼鶼卿卿我我钎交拜禮飲合歡杯替吾與桂香姐姐兩個人開其先路振亞先生這個你要原諒我並不是侵犯權限越俎代庖實在是時勢如此無可隱忍所以和盤托出瓣香默祝望先生早賦求凰解吾情急他日芙蓉帳裏翡翠衾中飲水思源靈犀不昧我和桂香姐姐總是一輩子忘不了你大恩的懷璧這幾句話説得風流放誕潛稽已極好抵得幾千百首催妝詩那時旁聽席上也有嫣然微笑的也有傾鬓低首嬌羞不語的也有含情脈脈佯瞋薄怒的列位聽説振亞的爲人孤高自賞原不是個急色兒只看他年已弱冠還不想討老婆就是八大胡同之内艶幟高張藏着無邊春色一般墜鞭公子走馬逹官罔不趨之若驚他却絶迹不至就這兩件事上也可以看出他的人品了怎奈素珠小姐實在是生得千嬌百媚超羣軼倫黑漆漆的一頭青絲髮曲灣灣的兩道遠山眉水汪汪的眼波澄如秋水嫩渦渦的面孔艶若朝霞口似櫻桃齒如編貝蝤蠐頸楊柳腰走起路來嬝嬝婷婷説出話來嚶嚶婉婉像他這種祗應天上那得人間的尤物只要嫣然一笑不要説人家魂魄都迷就是天上的月亮水面的遊魚也目漸形穢要躱入雲端裏沉入水底下去了他只秋波一轉不要説男子們願爲情死便那些女兒家也被他情絲牢牢縛住桂香情願做他的侍婢埀碧情願做他的弟子懷璧目空四海心雄萬夫生平没有當意一朝邂逅也自心悦誠服情願天長地久和他做一對乾夫妻所以論他感化人的力量彷彿如耶穌傳道足之所至手之所觸目之所接口之所説皆呈奇驗使得人家歡喜贊嘆頂禮膜拜如心情惡劣德行虧缺的人一朝受了洗禮噸然間脱離地獄超升天堂心裏説不出的愉快所以那位少年老成的吳振亞不見他意中人的面倒也罷了一朝飽餐秀色做了個劉楨平視心裏就覺得熱烘烘癢習習的一種温馨靡曼憐香惜玉之意再也按捺不住恨不立刻和他同入銷金帳裏並臥鴛鴦枕上訴説這一秒時内相思之苦喁喁唧唧講一個富貴不斵頭方纔稱心無如他的性情又極矜貴心裏雖然極願意早婚嘴裏却不好説破惟恐露出些急色兒的馬脚來吃人家笑話豈知他心裏方在盤算懷璧便在此時勸他早婚這一拳正打在他心坎裏覺得異常舒服懷璧約他三天五天自以爲期限極促的了惟恐他不答應豈知振亞心裏一日三秋還嫌他約得太遠心頭一轉妙緒環生便也打着滑稽的語調答道懷璧姐姐的話好比金科玉律小子何人豈敢違忤不要説三天五天就是限吾一天二天吾也是欽此欽遵的但有一層現在文明世界婚姻大事須得雙方同意方可寳踐吾不好獨斷獨行的懷璧和桂香兩位姐姐如果情急迫不及待要借着愚夫婦兩人做一個　路藍縷的還望姐姐向素珠妹妹説項吾不好擅自答應還望姐姐原諒振亞寥寥幾句一則把期限縮短一則把完全責任一古腦兒缷在素珠身上自已脱身事外坐享其成好算得是君房言語妙天下了懷璧懷中有劍振亞舌上有刀兩個人眞棋逢敵手也 
 
 

Page 14

 
 
   
 
