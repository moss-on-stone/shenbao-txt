# 1896 - 402 - 4908516

 

Page 1

 
 
[四百七十號畫報出售] [  點石齋啓]  
　　虹口八十個黨流氓頭目張桂卿暴庚恣睢横行不法該處人民苦之久矣此次爲呂觀察所訪聞下令嚴拿猶敢愍不畏法遇仇人陳健山持刃　嚇毫無願忌迨柴捕畏刑悅賞恊探掩捕獲於該處草屋中及其刧佔之婦女蔣銀大解歸道轅觀察親加訊鞫已據供認各節按律擬詳核辦此一政也觀察之造福于滬民豈淺鮮哉故分繪數圖與滬南工程局差役爲草泥船夫侮弄等事詳加繪畫以博雅觀後附盛京師鐵路帖說卽日出售此佈 
[正續名醫類案出售] [  圖書集成局代啓]  
　　名屬　案一書爲有明嘉請時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据方書嚧列治法斧藻羣言足稱黄岐之功臣靑囊之盛業誠醫學入門之階梯刊印行世板久燬失今覔得善本詳加校訂紙張潔白裝訂二十本定價洋每部四元今已出書欲樹醫林之幟者請向各書坊購取此佈 
[論刑官造福]  
　　傳言皋陶庭堅不祀忽諸德之不建民之無援哀哉說者謂凡爲刑官之人卽非殘忍居心實掌殺戮之權秋肅之氣勝於春温卽不能克昌厥後是以刑官每多無後此其說是也而亦有不盡然者曾子曰上失其道民散久矣如得其情則哀矜而弗喜漢人謂獄者天下之大命宋人謂刑賞忠厚之至可知爲刑官者易於作威亦不難於造福人旣犯罪到官應受刑戮其心自怨自悔決不以此懟官若於囚繫之時爲獄卒所苦甚至瘐斃則死非其罪愁苦怨慘之氣積漸而成大之傷一世之祥和小之爲一家之沴戾是故淸慮獄囚爲政治之大端卽平時覊繫罪犯亦爲官者所當留意諺稱人心如鐵官法如爐此身拘繫在官男子且不能自由况於婦女中國婦女平日安處閨中較男子勞逸判不幸而遭縲絏其含羞受累之處已覺可憐重以搶父貪財狂　漁色乘人於厄薄人於危因之失節敗名捐軀殞命其可憐憫抑又甚焉爲人上者奈之何不一垂念昨閱本月二十三日報載上海官塲紀事一則有云署江蘇臬司陸春江廉訪札飭各屬以後案中婦女不准發交官媒盖或有凌虐及導淫偪姦情事也上海縣奉到憲札内開凡有案情稍重者准發善堂案情微細者准家屬其保領回本館執筆人閱此不禁額手而頌曰美哉政乎斯可造福無窮矣夫官媒何爲而設也古者媒氏之職列於周官三百六十此媒而官者非今之官媒比若孟子所謂媒妁之言疏稱媒爲男媒妁爲女媒則男女兩姓傳言之人而初非以婦女爲媒妁今世官媒之設不知始自何時大要以掌民間婚姻之事如官醫官牙名目昔朱柏廬先生云三姑六婆實淫盜之媒三姑者尼姑道姑卦姑六婆者花婆穩婆䖍婆藥婆牙婆而其一卽媒婆今黔蜀等省士庶結婚猶有借重此輩者江浙各省則如犧羊之僅存如匏瓜之繫而不食惟地方官斷案凡婦女到案非犯重罪及重犯之未經定罪者均發官媒看管於是名爲官媒實則爲暫押女犯之所而官媒於此遂因之生財弊病百出矣嘗聞某邑有土妓某某因事逮案發交看管妓本染烟霞癖官媒屏其烟具索資多金詎妓平日所積纒頭金業已用罄亟呼將伯又無有情人慨解腰纏竟無以饜官媒之慾壑渠則因無所得愈生憎厭雖其家以烟饋卒不能達妓癮發至一日不得烟倒臥困憊大小穢遺泄滿牀呼號宛轉慘不忍聞以至於斃渠則以病斃呈報了事此猶可曰其人死不足惜也假令良家婦女以事逮繫而亦受如此磨難則香銷玉殞皆意中事甚至勒令作夜度娘於中取利在彼等但貪錢財不顧他人生死遑恤他人名節而婦女一經墮落抱恨在懷貞烈者頃刻捐生柔懦者靦顔畢世此在稍有人心者决不忍於此追樂取樂大率公門中人與夫劣幕惡僕相通一氣無所不爲卽或並無此等失節之事而下流之地衆惡所歸婦女因案一涉此中百口難分微瑕莫滌是以宅心仁恕之官長案中婦女不輕逮案亦不輕發官媒看管而滬上之有善堂或暫發安置或永爲擇配尤爲法良意美陸觀察曾宰此邦熟悉此中利弊而念他處善堂不盡可以仿辦故發此札以期通省遵行此其造福不誠遠且大哉由此擴而充之所期封疆臺諫諸公能以此事入告明請諭旨通行廿二 
行省或并將宫媒一項名目永遠廢置以免死灰復燃此其造福更爲遠大當世不乏有心人曷禁拭目俟之 
[呂宋近情]  
　　小呂宋亂耗本館前已錄入報章兹又接得確信云華歴十一月初六日日斯巴尼亞將派將軍博拉維哈氏爲小呂宋總督俾前總督白浪古氏行以交卸回國十六日白浪古氏已乘日斯巴尼亞公司輪船就道所有日國調出之兵計共一萬六千人益以小呂宋國練兵一千人本島兵八千人當博拉維哈氏接任時一切規模頗爲熱閙次日日國又調到兵一千九百八十五人目下雖已圍攻亂黨然尙恐兵力不敵蓋以亂黨已嘯聚至十萬人其中大半有快利槍砲也每日拘得亂黨卽處以槍刑亂黨抵死拒守堅不肯退大約俟續調兵二萬五千人一律到齊始得尅期破敵云至亂黨之爲首者係醫生利格利氏刻已就禽定於十一月二十四日正法或疑亂黨所用軍火有人暗中資助是以日朝照會各國請禁從中作弊香港英總督接准來文卽於十一月十八日出示略謂英國素與日國和好本國人無論輪臺槍砲藥彈全不准暗助亂黨以敦睦誼而重公法 
[控案解省]  
　　上海縣舉人童迥訐控學師宣琴山廣文一案由上憲札飭松江府提案訊問當經陳蓉曙大尊疉闪詳訊本館已屢錄讞詞兹悉太尊問案後已將各供申詳臬憲陸春江廉訪以此中尙有不符之處當於日前札飭到府令將案卷人証赶卽解送省垣聽候定奪太尊奉文之下除飭知上海縣速派差役多名來松恊解外復於二十三四日諭飭華婁兩縣尊各派差役數名獲送聞已由府署幹差萬全尊雇備船隻四五艘伺候備齊卷宗除曹枚卿張樂園等五人無于省釋外將童迥姜承烈趙光第江裕淸唐承基王介福卽阿二等八名協同押解想解纜啓行當卽在指顧問矣 
[江漢炳靈]  
　　漢口訪事人云近年以來靑皮流氓等日益加多往往百十成羣在大街小市間逞兇鬭狠居民畏其勢燄不敢與較而若輩遂益無忌憚日在靑林樓二聖祠諸土娼家遇事生風藉端滋擾小則翻檯拍桌大則咤燕嗔鶯狹客之被其訛詐者時有所見漢陽縣薛誠伯大令訪悉其惡以爲不可養癰成患而又不忍不教而誅先行出示警戒予以自新之路若輩聞之其亦知所畏懼而勉爲善良哉○本年鄂省各地水災甚鉅哀鴻滿日餬口維艱際此雨雪霏霏嚴寒栗烈窮黎瑟縮之狀啼飢之聲眞有目不忍暏耳不忍聞者前經官紳等禀懇上憲開賑兹聞已委幹員十餘名馳赴各處查勘受災輕重俟禀覆後然後分别賑撫○田家鎭者下游重地也自記名提督鄧軍門正峯率貔貅之士坐鎭於此操防一切頗爲認眞兹由外洋運到軍中利器軍門爰飭保甲局黄鐵生太守前往稽查收領○本月十七 
 
 

Page 2

 
 
日凌晨天寒殊甚滴水成冰有一不識姓名之某叟在大堤口呼舟渡漢肩荷有靑蚨一千翼偶一不愼錢卽跌落於水叟惶急異常就水摸索適以風急浪高遽聞撲通一聲人已隨波逐流而去幸諸篙工竭力援救得慶更生然帶水拖泥情形已甚爲狼狽矣○天氣和煖宛似芳春紳富之家有因序屬三冬不得不以狐裘黄黄者表其章身之度然汗出如漿胸中頓形煩躁方頤廣額問熱氣薰騰幾如蒸釜造物者知其意在鋪張揚厲爰姑如其願亦藉以見閉塞成冬雖有先後之期此理終無或爽本月十四日忽覺北風其凉峭寒殊甚望日傍晚果見天公玉戲片片飛花敲瓊碎玉之聲终夜不絶翌晨推枕而起啓茜紗窓一望但見迢迢漢水歴歴晴川已裝成琉璃世界墨客騷人正不知於驢子背上添幾許詩興直至十九日始見晴曦杲杲高挂樹頭而詹溜冰棱長有尺許擁爐圍火猶覺不足以禦寒也○秋收蕆事凡耕而食者理應以糓米輸之國庫而各州縣屬以漕米解運到省者殊覺寥寥上憲已委幹員馳赴各處催索蓋以日爲天庾正供故當早爲措置也○本月十二日爲藩憲課吏之期兹將各題錄下同通州縣首題問西人考察地學謂種植能通地氣則可致雨開礦能通地脉則可防蛟或謂地中内含火漿故礦質所含每易亢裂宜用何法預防之次題問春秋會盟載書卽今公法之權輿而西人所著公法會通或憑義理或藉權勢各有指歸試舉其切要可爲引據者切言之佐雜首題俄使輯譯書後次題英吉利志書後 
[孤山梅訊]  
　　杭州訪事友人云杭州大街之上每有挖包翦綹乘機竊物之事各鋪每受其害本年上自鼓樓前下至三元坊兩行鋪户印發傳單公同查察遇有前項匪徒彼此互相關照并於各店門前貼一紅條大書本街公同捉拿扒匪以冀若輩觸目警心不敢重蹈故轍乃本月某日保佑坊祥茂皮店中忽來衣服翩翩者三人上櫃購買皮統輒揀細毛貴重之物取閱多件均不合意店夥見其衣冠楚楚初不疑爲匪類極意趨承儘取高等之貨任其挑選詎料三人乘人不備竊取一洋灰鼠褂統納入袖中店中人尙未知也斯時對門木梳店中各夥俱倚欄閒望見此情形知爲竊匪急往通報遂將原贓搜出三人知已敗露意欲脫逃而鄰店中人咸來帮助一并就擒送入縣署錢邑尊吳雲生大令訊究後各重責數百板予以頭號重枷發往該店門首示衆想自此以後拐竊之流當可聞風知懼也○浙省設立官錢局發兌銀元搭換制錢每人祗准兌換二元所以便民生維圜法也大小錢店例不准換而奸商市儈每因錢局換價較大輒於淸晨命夥友棧司學徒紛紛兌錢以致居民反多向隅而銀元之價日形短絀并有公門中人自恃在官人役意欲多換殊非所以便民撫憲廖中丞訪知其事出示曉諭每人祗准兌換一元錢鋪中人不准赴局換錢如有暗託他人兌換者一經察出定卽從重責罰官署人等亦不得持强多換局中司事有徇情容隱者查究不貸○杭地文人每届春秋佳日好作燈虎或祠宇或茶館中請人猜射射中者贈以筆墨幾件往年舉是會者正九兩月幾於無日無之其餘若逢令節之日亦有此舉今歲則寥落如晨星惟重九日吳山阮公祠一舉頗爲熱閙有謎癖老人者每年於長至日在豐樂橋松嵐閣茶肆中舉行一次本年是日仍照舊章於已刻開塲惜乎天公不做美陰雨之後繼之以風同人輙多裹足想老人未免掃興也○新任將軍濟留守曾任杭州副都統三權軍篆深悉旗民積弊現在重鎭是邦整頓營規按期操演嚴定賞罰并出示曉諭禁止旗民在外滋擾復於營外添設巡防局札飭左右兩司及各旗營官時加查察如有恃强爭閙者立卽開除檔册送縣懲究不貸○今年浙省各屬田稻大抵豐收者居多而惟紹郡山會蕭三縣因九月初旬積雨連朝三江閘壅塞水勢逆流浸灌半月有餘各處田禾正在結實被水浸後初則禾生雙耳繼則漸成腐爛其被災情形蕭山較輕統計約五六分收成山陰次之僅得三分年歲會稽則低田中皆顆粒無收卽最高之田不過二三分光景其餘各縣雖稍有偏災荒歉尙屬有限若杭州錢塘縣屬之上泗鄕各圖民沙田地均有十足收成向來完租民田每畝僅得白米五六斗者今年可收九斗左右沙田亦較往年加收二成有奇十數年來未有如是之豐稔者矣仁和縣屬水鄕等處收數稍次然較往年亦可多收二三成○浙省鑄造銀圓初在陸官巷口租陳姓之屋試辦後因銷塲漸廣添雇工匠復於申地購得大號機器一副以房屋狹小不能安放兼之人數較多不敷居住因將陳屋購買歸官拆造另買左近鄰居小屋四十餘間擬築圍牆一槪圈入改建廠屋現在防軍局會辦丁碩甫觀察已委員查勘地基相度形勢繪圖估工不日卽可營造從此日增月盛自當與鄂粤兩省並行不悖也 
[上海官塲紀事]  
　　江蘇巡撫趙展如中丞之太夫人由金陵乘招商局江孚輪船來滬上海縣黄愛棠大令聞之卽飭辦差家丁在碼頭准備供張○新任江蘇藩司聶仲芳方伯約於本月二十八日抵滬○日前辦理江南機器製造局新簡江南蘇松太兵備道劉康侯觀察麒祥赴蘇州謁見各大憲日内將次來滬故上海縣黄大令飭辦差家丁在製造局准備行轅 
[大令勘河]  
　　本邑浦東三林塘楊淄漊兩河前經董事秦榮光周希蓮湯學釗周希泳趙履福趙履信周淡生趙純之禀請上海縣黄大令借撥道庫錢二萬五千千文以便興工開鑿大令准之已於上月二十日開辦限四十日竣工今已届期曾發出工價銀一萬兩聞其工程尚無起色黄大令甚爲焦急特於昨日午前九下鐘時命駕出小南門迤邐至南碼頭渡浦而往親自勘騐先期發出諭單二道飭差薛貴等人分頭催促而各董事竟虎頭蛇尾處之淡然及大令旣臨楊思橋董事周希蓮率領地保蔣友卿等迎謁大令沿河踏勘見楊淄漊河工程甚爲草率怒甚喝令將圖董地保等人重責董保一再苦求始邀寛免旋迤邐觀三林塘河至文星閣時與秦董等人修相見禮大令午膳畢步行察閱以各叚皆未工竣爰謂董等曰似此河工今年未必能了君等何致辦公如是糊塗乎秦董等人唯唯而已無可置詞及大令至西三林塘一帶時已將晚因命駕言旋臨行囑令諸董務各努力督催尅日報竣 
[限期定讞]  
　　本邑楊樹浦巨棍張桂卿獲案後屢經詳訊被害者皆懼其兇惡不敢控告署江海關道呂鏡宇觀察委總巡鍾壽百明府一再會訊供口隨時變異擬出示招告又恐稽延時日日内查得曹瑞卿洪金福茅登發等諸人均曾被張棍所凌曾投美界捕房控訴旋投公廨具禀控陳因於昨晨飭捕役柴樛至會審公署恊傳曹等於午後一體赴縣候質一經訊明卽行開釋所有顧松泉顧煥煥蔡毛郎前經訊過亦須赴縣過堂併聞觀察嚴限三日内將張棍訊實供口詳請定罪以除巨害而安良民 
[逃犯自陳]  
　　流氓金進生遭同黨孫阿榮持刃戳傷身死上海縣黄愛棠大令命駕出城相騐昨已紀諸報章當大令騐畢回署時行至公生明牌坊下突有蘇阿如卽前報所稱之阿時攔輿訴稱小的前曾犯賭由英界公廨會審老爺送縣蒙收改過所中後私行逃出兹聞今日大老爺騐屍時阿榮供出小的帮兇故敢來此申訴小的確曾犯案逃脫至帮兇一事實屬子虚大令命收押候核 
[形同拐騙]  
　　于東來陳潤生二寗波人賃屋虹口漢壁禮路寳仁里甫數日卽揚言於外謂奉縣憲及英工部局諭來此設立小車總公司現須招股三千兩方能濟事並以僞抄告示與人觀看湖州人余東陽本邑人張景堂見于等衣服華美舉動闊綽以爲日後必有厚利可獲遂各出銀二百兩付彼先將房屋裝飾煥然一新約用去銀七八十兩閱旬于陳兩人如黄鶴之高翔余知受其愚遂與張於前日午後投報捕房並以于所遺之告示及工部局執照呈諸捕房捕頭令自行找尋或投四馬路捕房喊控 
[遞解竊賊]  
　　偷兒劉順生犯竊拘禁在案兹經屠别駕判令遞解昨午捕頭遣包探洪阿寳將劉帶至法界附江裕輪船解往鎭江原籍 
[龜巢幾燬]  
　　法界三河茶樓畔弄内十二號門牌花烟館於前晚七點鐘時持火袚除不祥此蓋龜奴之故技也不料火延蚊帳登時烈燄熊熊幸人手衆多立時撲滅亦云幸矣 
 
 

Page 3

 
 
[南市街談]  
　　董家渡天生堂西首横街二十三鋪冬防局巡勇某甲前日至外灘馬路工程處竊取板木若干昨日甲將所竊之板出售得洋四角適被工程局中司事瞥見立卽禀知委員朱森庭明府明府卽帶同二十三鋪小甲阿朱至該局查視當塲收出板木十餘塊一面卽雇小車將板木送往工程局收查一面將該勇申斥一番因苦求免責○南市南會館現由沙船帮捐出巨資招請梨園子弟於昨日起演劇酬神二十三七鋪委員恐釀事端特飭勇甲在塲彈壓以防滋事 
[上海縣署瑣案]  
　　　順卿等控被金阿倍吞没股本前日蔣刺史升堂訊問張順卿供浦東人立卿是弟於同治十三年間與金阿倍等合股開設棕行每股洋一百元金阿倍金老裕共得九股立有合同各執一紙常年官利每股四十餘元先時至年終均派後則官利無著並將股本吞没是以投案控告請爲訊追張立卿供順卿是兄當合股時曾得三股收過利息四五十元之譜現被金等吞没金老裕供浦東人所得二股曾收過利息洋二三百元現與張等情願拆出金阿倍供浦東人向在八仙橋地方開設興發棕行後張金等欲開棕行倩小的爲夥順卿央小的與鮑姓借洋三十元有借票呈閱又立卿向小的借洋八十元至今均未歸還小的屢向索取伊等懷恨將小的誣控求察姚少希供浦東人同治十三年間在張立卿行爲夥當伊等合股時由小的書寫合同刺史訊得供詞各執着將帳簿吊案再行核奪○前由新閘巡防局藍茂如二尹送爲許親糾葛之徐阿四張秀村張子山顔金福顔張氏顔三姐等一干人至縣前晚蔣刺史升堂集訊阿四供年六十三歲南匯縣人生有金全和尙毛囡富林等四子毛囡幼領張秀村之女三囡爲童養媳不幸毛囡故世因向張秀村說明將媳醮與富林爲妻媳已懷孕在身不知何故忽於某日私自逃去小的尋獲是以扭送巡局張秀村供將三囡帶至案下請大老爺審問便知底細張子山供稱張氏是小的之嫂顔金福供年二十四歲初嫁徐姓丈夫故世再醮與張姓女兒三囡兒子金福均徐姓之夫所出小婦人再嫁時將女兒領至張家配與徐阿四之子爲妻現在女兒以所天去世不願再至徐家顔三囡供年十九歲母親將小婦人於十四歲時配與徐和尙爲妻三月間丈夫故世夫弟富林形同禽獸忽於五月某晚私入小婦人房中强姦已經不孕在身惟小婦人雖被姦污實是忍辱偷生現在情願守節不願再回婆家蔣刺史得供遂判曰三囡旣願守節准如所請惟據供懷孕在身著暫發普有堂留養俟產後再行入淸節堂徐阿四不應將三囡硬配與富林應重辦姑念年老從寛免辦張秀村具完案切結一併斥釋○皮梁店同泰成等控義成錢莊吞没期票洋元前晚由蔣刺史訊問張鳳山供開設同泰成皮梁店收來義成莊票洋一百八十五元至期往收詎料無著反將監生拉入捕房後義成莊亦前閉歇是以控請訊斷又據瑞記等店夥供稱小的等收得義成莊票一百十五元至期向收非但不付又將收洋之人扭至捕房求請訊究王阿方供小的在義成莊爲擋手同泰成期票洋一百八十五元是賞因此票係衍子余換出衍虧空本莊銀三百六十餘洋是以不付請追衍子余歸結衍子余供稱虧空義成莊洋三百六十餘元是實惟因無力求請打折歸還蔣刺史羊將衍子余交保淸理如延帶案訊追○有侯印堂者嘉定縣署幕友也其眷口向居本邑西門内倉橋左近雇有傭工一二看守門户某晚突被妙手空空兒將屋中所有竊取一空比及天明家人察知其事立卽禀報主人侯遂將情告之嘉邑尊函請上海縣訪緝黄大令允之嚴飭差捕人等限三日内將此案破獲 
[英界公堂瑣案]  
　　孔阿才黄四福趙銀河顧阿六四包探同解在寳善街王大吉弄内一興隆小茶肆戳斃金進生之兇手孫阿榮卽長脚阿榮到案禀稱此人因賭錢起見戳傷金進生共有二十二刀之多金則因傷死在仁濟醫院曾由上海縣黄大老爺蒞塲檢騐孫則由小的等在大南門地方捉獲今特解案請核質之孫阿榮供無錫縣人戳死金進生實是小的一人所爲如今只求恩典别駕據情商諸美繙譯衛君以案關人命著押候送縣辦理○包探黄四福禀稱小賊金萬年竊取王古法家之布被一條質錢使用報捕後經小的緝獲起到原贓送案請究王古法投案請領失贓質之金萬年供因窮苦所致初次犯案求恩别駕判責五十板以儆○四百四十二號華捕拘解婦人金王氏到案禀稱此婦與野雞妓曹桂香同居昨晚不知因何將曹毆打故送案請判曹投案申訴前情金王氏供被曹妓毆打受傷現有傷痕請騐别駕以兩造均非安分之徒着交官媒各押三天以示薄懲○四百七十八號華捕拘解划船户陳新法到案禀稱此人昨日駕船停泊虹口港與張阿木之柴船毘連詎陳竟敢將火燃點張船之柴幸經小的所見大聲呼喊始行撲滅否則已釀成巨禍矣爲此將陳拘案請爲究辦張阿木投案訴稱販柴爲生昨日停船虹口與陳新法素不認識昨日不知何故縱火欲燒小的之柴幸經巡捕查知卽時撲滅今旣獲案求爲訊究質之陳新法供舟山人不敢種火實在上風煮飯以致火延鄰船求爲明察别駕以陳種火情眞判責二百板枷號一月發犯事處示衆○包探倪順泉禀稱許莊生不知從何處竊得錫燭臺等件在虹口質錢小的見其形跡可疑向之盤詰已認行竊惟失主不能指出故先送案請究許莊生供認行竊惟求恩典别駕判責五十板以儆贓存捕房○包探施奎江禀稱竊賊潘洪生昨晚掩入虹口鄕間范毛郎家竊取布衣三件　小的緝獲人贓送案請究范毛郎投案請領失贓質之潘洪生供行竊該死叩求恩典别駕判責五十板贓還失主○包探陳阿九禀稱林匠王阿二向在陳加明之木作塲做工陸續被竊新做之木窓五扇經小的緝獲起到原贓送請訊判陳加明投案供稱被竊雜物不止一次今幸查獲求爲究辦質之王阿二供寗波人不敢行竊叩求恩典别駕以行竊屬實判責一百板管押十四天示儆 
[法公堂瑣案]  
　　前屠友芝偕陳良洪投控馮文榮串吞皮絲經鄭大令傳諭原告將馮扭案究追嗣經原告在英界拘獲就近扭送英公廨屠别駕訊供之下　押候再核迄今已逾三月之久無人具保上禮拜二將馮片送到廨昨禮拜二堂期包探解請鄭大令蘭繙譯會判屠友芝陳良洪投案禀稱四月間由天津托馮帶來皮絲十五箱卽被吞没現查得馮將此貨托人賣得洋一百元有信爲憑呈請鑒核馮文榮供被屠陳二人串同扭押英公廨三月之久無人具保並未吞没皮絲大令謂旣有憑據不得圖賴着押候復訊原告飭退○張子山等租賃范象賢生材在首善里開設坐莊字號前日持期票一紙向法大馬路萬祥春襪店購襪一百五十雙及將票往收無着適與張金山途遇遂扭送捕房昨日堂期原告楊正發偕夥喬良春李最樂投案伸訴前情范象賢亦遞禀聲稱前租與張子山之生材現不願再租請爲斷還質之張子山供店東王子卿向住英界泥城橋現已回去此店尙有曹素功墨店小主人在内大令得供著將張子山押候交到襪洋十五元釋放范象賢著先行登報三天不來淸理准將生材搬出各遵諭叩謝而退○包探禀稱陳阿桂周金福同竊礬石鐘一架質於虹口某押店業已吊到又在老德記棧内搜獲揷子刀二反傳同失主一并解案請訊陳周二人俯首無詞大令以身畔藏有利刃顯見均非善類著押候荷校一個月各責三百板期滿送改過所監禁贓交失主領回○衛大純禀稱在城内道署前開裁縫店前用王福生爲夥因犯案送押攺過所求准保出以後當令其安分守已大令著王具改過切結衛出具結實保單送案備查如再犯案惟保人中問○包探禀稱王學明在新裕輪船行竊爲茶房拘獲送案請訊王供鎭江丹徒縣人上船覓友不敢犯竊大令謂爾在捕房已供認行竊著押候笞責一百板○王德方禀稱本年四月間被蔣敬堂欠洋八十五元屢索不還求請追給蔣供虧空别欵借洋墊付屬實叩求寛限大令著押候卽日歸還延于追比○周星士改名陳子卿混用銅洋破案後送入捕房禁押昨日堂期原告耿文芝偕金寗庸禀稱在小東門外開設烟店周來買香烟四匣計洋五元八角付洋十二元找出小洋五十一角大錢一千餘文一轉瞬間被調銅質翌日又在　鄰確店混用銅洋當塲捉獲送入捕房身畔抄出銅洋八元並圖章等解案請訊周供身畔只有三元其餘爲碗店中人攙入大令騐視圖章一式顯見作爲著押候嚴比○孫海堂前曾投河覓死經某號巡捕援起送入捕房大令訊供之下賞給盤費洋銀三元棉衣一 
 
 

Page 4

 
 
件令赶緊回籍孫叩謝而出○幼孩施福壽迷失路途由某號巡捕領入捕房解經大令訊供請本館登入報中裕人認領今已事隔多日無人投案領歸昨日包探又將陔帶案請示大令命再留捕房如有來領者著覔保人具呈領狀○王張氏訴稱丈夫張楚恒向在某老爺處當長隨留小婦人在家洗衣度日突遭屢經犯案之薙髮匠闞三調戲且逼令同居小婦人不依致遭毆辱請爲訊辦闞供稱小的曾勸伊回去不敢行兇大令謂伊是有夫之婦與爾何干顯見爾素不安分判令押候笞責一右板具結交保不准再向該氏滋擾○余立生訴稱小的由寗波附某輪船來滬中途被胡福生糾同羽黨割開網籃竊去馬褂一件今特扭案請追包探禀稱此人管押捕房釋出未幾大令判令押候嚴比○同昌泰煤炭店主徐松堂賣出火油八千箱旣收價銀不將棧單交出經陳仰軒等人控告大令訊供之下勒限嚴追並飭包探帶同夥役日夜看守不准私運貨物出門徐浼某甲等四人擔保出外理處昨日堂期陳及余邦賢投案訴稱徐保出之後延不淸理大令謂後曰本委限爾三日内繳出棧單因何不繳實屬刁玩著還押捕房將店中貨物生材拍賣作抵○老義和棧主趙曾氏控歇夥孫明山舞弊吞銀大令訊供之下著押候傳到老義和司帳人吳德生再核旋經聨恩等人保出昨日命帶案覆訊趙曾氏求追縱逃之家丁張海亭孫投案供稱張現在蕪湖已由小的目覩大令著還押一面諭令趙曾氏邀同司帳人於下期投案候核○張蘭生與邱寳林因拍賣粉乾涉訟迭經大令訊供諭令各邀公正人理處昨日經包探傳齊原被解案禀稱二人各執一詞現有字條求大老爺核對筆跡在令閱視一周著將張禁押捕房余子德馮義章交人保出靜候核示 
[美捕房紀事]  
　　無錫人陳淸源携妻范氏居北山西路第八百另二號房屋向與某姓同居陳常出外貿易氏被某姓欺侮氣忿難平因於昨日上午奔至蘇州河新橋欲躍入河心以圖畢命三百七十五號華捕見之將氏送至捕房捕頭詰問之下令華捕將氏送往英公堂請讞員飭差提該姓到案訊核○寗波某氏婦居吳淞弄向在某繅絲棧工作頗堪自給鄰居某甲有女年將十歲托氏帶往學習詎該女孩不耐勞苦背人潛逃甲疑氏藏匿於前晚扭遂捕房氏立白其寃捕頭飭包探張阿五查得甲所控氏藏匿伊女並無實據不予深究一併斥釋○北四川路仁智里鄧姓昨晨投捕房控被傭婦竊去金挖耳一枝求請拘辦捕頭飭包探張阿五將該傭婦拘至捕房詰問之餘並無端倪旋卽釋放 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[英廨晚堂瑣案]  
　　蘇人鄒小軒向業綢縀因慕上海洋行買辦之美欲得此缺苦無引薦乃有鄒壽孫者窺知其隱聳使合股爲日商泰豐洋行墊銀買辦所有股銀均由壽孫經手交與正買辦莊坤元收嗣因墊銀不敷又合范梅卿徐仲山各出股銀五百兩而鄒壽孫祗有合股之名並不以現銀墊出未久行卽倒閉因具呈詞投英公廨禀請提追經屠别駕准詞於前晚升堂研訊范投案供稱蘇州吳縣人向爲綢縀生理往來上海已歴兩年不年七月間小的在籍忽有素識之鄒壽孫來稱日商泰豐洋行缺一墊銀買辦之職擬合股承做每股銀五百兩鄒小軒得一股小的與壽孫各得一股徐仲山與顧辰生得一股統共銀四千兩小的先後墊出銀七百十餘兩均交壽孫轉遞與莊坤元取有收條爲憑未久行卽倒閉所墊之銀均歸烏有情急投案求請追究質之鄒小軒供蘇州長洲縣人上年十月間有同姓不宗之鄒壽孫糾合做泰豐洋行買辦當時言明各人墊銀五百兩迨小的出銀四百三十九兩而壽孫無銀小的卽與莊坤元說合將徐仲山夥合出銀五百兩共銀一千五百兩由壽孫團交與莊不料行忽倒閉照此情形似壽孫有意欺騙求恩訊追徐仲山供墊銀五百兩乃未到案之顧辰生欵項鄒范等於十月間已先做買辦小的銀兩今年正月間由鄒轉交與莊出有收據今行已倒閉顧辰生追取銀兩求恩訊追鄒壽孫供蘇州人因日久賦閒來滬謀事有相識之王汝林在泰豐洋行當買辦因無力墊銀囑小的糾友合股遂糾合同姓不宗之鄒小軒范梅卿由范等轉糾徐仲山當時小的曾出有收條嗣小的因無處措銀向范等言明自願出股由莊坤元出據將范鄒所執小的之字據收回現在該行如何倒閉與小的無涉别駕蓍提莊訊問據供在泰豐洋行爲買辦因缺墊銀買辦一人由鄒壽孫與小的繕立合同糾友充當此職有李榮魁陸耀庭等爲證七月間開行後鄒糾范姓等人墊銀九百餘兩再向追銀卽不付下合同上載明四千兩爲度范等無力墊銀而輪船到埠水脚等項均無錢可付因此倒閉東洋人以范等悔議欲赴領事署控告經小的再三說情而目前墊之銀均有帳簿可稽倒閉後洋東不肯承認徐仲山之五百兩容在本月杪還洋一百元出月還一百元其餘再向伊東顧姓情商緩緩歸還已出筆據交執鄒處之銀除伊友取去百餘元及范收回煤銀二百餘兩外尙欠若干容出外向洋東算淸帳目得銀歸還總之此事喪於鄒壽孫之手小的係塲面上人所交之合同總可作據别駕得供將合同披閱一過范鄒堅求飭莊坤元具限料理别以帳目糾葛甚多碍難判斷諭飭莊坤元具赶將范鄒等欵理楚甘結呈案范等具遵斷完案切結一併斥釋○徐張氏在路扭住喬翠堂索取　借金約指被巡捕拘入捕房捕頭令包探顧阿六一併解送公堂前晚屠别駕飭提訊詰徐張氏供稱小婦人年二十有四南匯縣人丈夫徐邦達係南匯學武生日前挈小婦人至城内姚家弄赴周姓親串家喜筵旣而出城觀劇劇散同宿同春棧喬適與遇向小婦人借金約指竟不歸還索取再三反言約指係銅質今旣到案求賜究追楊慶和金鋪發票呈騐徐遞禀求追喬供稱小的與徐同鄕操棉花業並未借伊金約指惟上次曾被伊硬借去洋銀兩圓今在途遇見向索前欠以致被誣如大老爺查小的果有借物事情願甘立誓氏稱小婦人倘無金約指在同春棧被喬借去亦甘立誓求大老爺傳同春棧人訊問可也别駕以事非無因著喬覍人保出向徐自行料理○某號巡捕解送王生財應可卿至廨前晚别駕提訊之下王供稱小的在治下開米店被應積欠米價洋銀六十五圓八角向之索取一味行兇應供稱小的欠銀是實須俟主人梁兆坤與股東陳姓理算淸楚卽可交還别駕著具赶緊還銀切給准卽開釋○某號巡捕送迷路女孩嚴六保沈小狗周春弟男孩張阿根至公廨嚴供稱小的年九歲浦東嚴家橋人父母俱無流落在外沈供稱小的係天津府屬某邑人父母皆已見背勇丁羅姓出洋銀十圓將小的買得帶之來滬僑寓虹口靑雲里因羅十分暴虐是以逃出周供稱小的年十三歲椿萱殂謝久矣近被惡伯賣與不知姓名之人責令服役不從則鞭扑隨之不得已而逃出求恩妥爲安揷别駕將阿根飭差役送上蘇州航船載之回籍交家屬具領嚴等暫交官媒撫養飭差查明有無家屬禀候核示 
 
 
 

Page 11

 
 
   
 
 

Page 12

 
 
[光緒二十二年十一月九日京報]  
　　宮門抄○江督劉奏徐州練兵繫過刀匪請奬出力員并摺○又　奏請襲世職摺○又奏勦匪營勇撤回省城照舊駐紥片○蘇撫趙奏請將知府留省補用片○川督鹿奏報出者查閱營伍日期摺○又奏校閱省標官兵秋季合操情形片○成都將軍恭等奏酌派年班土可入覲緣由摺○十一月初九日理藩院蠻儀衛光祿寺八旗兩翼值日無引見○蕭王因伊孫賞翎縀謝恩○莊王因伊子賞翎縀謝恩○瀅貝勒由西陵回京請安○善耆因伊子賞翎縀謝恩○會章假滿　女○　澂謝授侍講學士恩○耆齡請假十日○召見軍機崑中堂會章○○頭品頂戴兩江總督臣劉坤一跪奏爲徐州練兵擊退刀匪有　大局所有在事出力員弁籲懇天恩俯准擇優請奬並開復降調總兵原官以示鼓勵恭摺仰祈聖鑒事竊查本年四月間山東刀匪竄至徐州豐碭各屬刼搶鹽店經臣電飭署徐州鎭總兵陳鳳樓及該文武督率兵練嚴密防剿嗣據禀報於五月二十日二十一日接仗獲勝刀匪敗回各情形節次電知總理衙門代奏五月二十三日奉旨劉坤一電悉山東曹單一帶本係盜賊淵藪此次刀匪出没於山東江南兩省之問該處民人集團守禦肆擾情形已可概見著劉坤一李秉衡各派隧伍速往鎭壓如敢抗拒卽就地剿除愼毋姑息養奸致貽巨患欽此又二十七日奉旨劉坤一電悉刀匪拒捕開仗情形甚重現雖內回單縣其匪首劉士端尙潛伏東境著劉坤一嚴飭防堵並電知李秉衡卽速掩捕如需會勦卽著飭營前進務期速了毋致蔓延爲要等因欽此仰見聖朝知燭幾先指示詳切下懷莫名欽悚當卽恭錄咨行釟遵辦理臣維此次防勦能否得手實係時局安危該刀匪等黨羽甚多徧布於山東河南安徽江蘇分界之地盤結連旬陰謀叵測兹因碭山龎三與劉姓割禾起釁肆其焚掠以掏人心而起外侮用意至爲險惡初猶藉口爲龎三復仇以數十人百數十人往來滋擾旣而匪目彭桂林智效忠陳五獃子各率巨股合二千餘人攻撲碭山馬良集勢極披猖形同叛逆若使得逞則兇燄益張本地伏莽與外來遊勇從而附和將有燎原之禍大局不堪設想矣陳鳳樓等部署嚴明應援神速兵練莫不用命得以痛予懲創匪目或斩或擒無一漏網匪徒死傷數百餘悉逃回山東徐境由是平安莫不欣感各案一律議結　以上慰厪懷伏維朝廷激勵戎行微勞必錄近如漕臣松椿飭派員弁拿獲著名巨匪秦大得等均奏奉硃批准其酌保數名今徐州兵練擊退刀匪巨股保全地境於大局不無裨益所有在事出力員弁合無仰懇天恩俯准擇尤酌保俾免向隅至陳鳳樓前因被叅部議降三級調用經臣與漕臣松椿爲之逐欵剖明請留署任仰荷恩俞該總兵自回任後整飭營伍巡緝匪徒不遺餘力一方倚以爲重此次防剿得手實該總兵之功可否准其開復原官以示鼓勵出自鴻慈所有兵練擊退刀匪請將出力人員並開復總兵原官各緣由謹恭摺具陳伏乞皇上聖鑒訓示謹奏奉硃批陳鳳樓著准其開復其餘出力各員准其酌保毋許冐濫欽此○○頭品頂戴兩江總督臣劉坤一跪奏爲請襲世職照章彚案具陳恭摺仰祈聖鑒事竊查前准部咨同治元年二月十六日奉上諭嗣後陣亡殉難各員子孫承襲世職兵部行文各督撫轉飭各該州縣將應襲職名迅速行查徑行具報督撫勿庸由藩司轉詳予限半年彚案具奏以免煩擾等因欽此遵經前督臣等照章奏辦至四十次在案兹續查有承襲接襲雲騎尉世職發標學習者儘先外委許長林嫡長孫許納昌等三十八員請以本職兼襲雲騎尉世職者從九品臧汝霖之嫡長子臧大勳等二十員請承襲接襲雲騎尉世職晨籍應試並頂戴榮身者州同銜張錫疇之嫡長孫張崇書等十六員以上七十四員或由本籍或由寄籍地方官取造宗圖册結詳送具奏前來臣查許紀昌王佐淸鄧啓明王錫麟陳鼎亨朱大斌蔡疉山李崇覽張維賽萬維動秦羅松傅耀鮑宗麟金唐懋王宗嘉楊魁壽陳經文方錫恩吳繼忠胡玉書奚榮先張志樑史恒林洪兆元馬厚鑫周宗壽毛鎭邦徐德一王華山盧雲樵張蔭顯吳少和顔鎔徐文麗陳名鑑李正坤汪丕源丁克俊等三十八員均年已及歲請承襲接襲雲騎尉世職發標學習臧大勳石方洛余文鉞胡良海吳慕祖趙家鵬吳覲龍周葆治程運皐余濟偉張恩麟呂劭宗徐榕楊守廉楊毓喬江濤王達吳鍾峻吳錦中吳樹旃等二十員均請以本職兼襲張榮書王佐輔沈球琳吳世華朱嗣音鄭登雲趙俊灼吳松吳守棠吳欽綸吳祖澄王以保潘言藩十三員均請承襲接襲雲騎尉世職在籍秦爽嚴修敬李際本等三員均請承襲雲騎尉世職頂戴榮身核與例章均屬相符除將宗圖册結咨部查核外相應彚錄原案繕具淸單恭呈御覽仰懇天恩敕部查照議復篱行所有遵章彚案請襲世職緣由謹會同江蘇巡撫臣趙舒翹安徽巡撫臣福潤恭摺具陳伏乞皇上聖鑒訓示謹奏奉硃批兵部議奏單併發欽此○○劉坤一片再山東刀匪經陳鳳樓等擊退擒斬匪目彭桂林等多名惟匪首劉士端尙在東境黨羽頗多恐其糾衆尋仇不可不豫爲之備隨調新授大同鎭總兵劉光才酌帶勇目並由漕臣松椿抽撥馬隊前往徐州會同鎭道嚴密巡防一併分咨鄰省協緝附片奏明在案嗣據該鎭道等禀稱山東刀匪解散劉士端旋經就擒本地土匪亦拿獲鄭令虎等數十名又由營縣恊同山東兵練格殺匪目胡小車子地方照常安靖所有派去劉光才等營勇應卽撤回省城照舊駐紥以資操練理合附片陳明伏乞聖鑒謹奏奉硃批知道了欽此○○趙舒翹片　再四川候補知府劉慶汾因辦理通商得力經前署督臣張之洞奏留江南差委欽奉諭旨允准在案該員曾充繙譯於東洋語言文字極其精解此次來蘇襄辦通商事宜現在蘇州開埠設關事皆創始交涉事尤繁難必有樸誠練達熟諳洋情之員隨同關道辦理庶期收效無形合無仰懇天恩俯准將留江差委四川候補知府劉慶汾改留江蘇補用出自鴻施謹會同通商大臣兩江總督臣劉坤一附片陳請伏乞聖鑒訓示謹奏奉硃批著照所請吏部知道欽此○○頭品頂戴四川總督臣鹿傳霖跪奏爲微臣出省查閱營伍日期恭摺仰祈聖鑒事竊查上年值查閱營伍之期奉旨派譚鍾麟校閱嗣因譚鍾麟調任兩廣總督經臣奏請派員旋於七月十一日奉上諭卽著鹿傳霖認眞校閱欽此欽遵到臣維時僅將省標校閱奏報在案現在料理各事均稍有頭緒兹定於九月十一日由省帶印起程先赴川東一帶查閱各鎭協營伍閱竣隨赴川北一路查閱回省所有臣衙門日行事件檄委藩司代拆代行提審案件並令該司代爲勘審俟臣回省覆核分别題咨如遇重大事件仍隨包封送臣行次親自核辦以昭愼重所有微臣查閱營伍出省日期理合恭摺具陳伏乞皇上聖鑒謹矣奉硃批知道了欽此○○鹿傳霖片再查成都省標官兵向於每年春秋二季合操一次以申紀律兹届秋操之期臣於九月初二日會同成都將軍臣恭壽署提督臣夏毓秀調集軍督提城十營官弁兵丁曁現駐紥省城之親兵長勝兩營齊赴校塲公同考校各兵排演新舊陣式步伐整齊施放槍砲聲勢聨絡長矛籐牌各技亦俱進退便捷復按照各營官册籍逐名考核弓馬槍砲並馬步箭中靶統計七成有餘弓用六七力不等各兵演放抬槍鳥槍中靶亦有七成爰擇其技藝嫻熟者當塲分别奬賞技藝間有生疎者勒限練習以示勸懲其十營抽練精兵並親兵長勝兩勇營亦將陣式技蕶逐細校閱均極熟習槍砲準頭則親兵營可及九成長勝營可及八成伏思川省爲邊陲重地省標乃各營表率武備尤應認眞講求臣等嚴諭各將備等督率弁兵仍按日輪操勤加訓練務使技藝日益精熟咸成勁旅不得因秋操已過稍形懈弛以期仰副聖主整飭戎行綏靖邊陲之至意所有秋季合操省標官兵技藝情形謹合詞附片具陳伏乞聖鑒謹奏奉硃批知道了欽此○○成都將軍臣恭壽頭品頂戴四川總督臣鹿傳霖跪奏爲酌派年班土司入覲先行恭摺奏聞仰祈聖鑒事竊照川省各土司向應分班間五年入　一次自光緒十六年頭班土司進京後至光緒二十一年已滿五年輪應二班土司入覲之期臣等隨時檄飭該管鎭道廳營調派去後兹據禀報各土司有因患病者有因地方有事未能遠行者各遣土含頭人恭代又有因從征瞻對未能分身及尙未請襲告請免調俟下届遵辦者應卽扣除統計親身者五家遣人恭代者十家展緩扣除者九家據該文武具禀前來臣等各按其道里遠近赶緊催調齊全立卽派員管送入都並開具各土司職名人數淸摺奏報外謹合詞先行恭摺具陳伏乞聖鑒謹奏奉硃批該衙門知道欽此 
 
