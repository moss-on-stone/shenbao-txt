# 1919 - 170 - 4916650

 

Page 1

 
 
   
 
 

Page 2

 
 
   
 
 

Page 3

 
 
時評 
[救國三信條（冷）]  
余嘗深思而熟慮之欲救中國今後之危難者全國之人必當同心一致以赴一最眞最切之目的我今有一目的欲與國人商榷矣目的維何所謂救國三信條也何謂三信條第一武人不得預政第二軍隊必須大減第三外債不得再借此三者雖似老生常談然欲去中國之一切危難决不能不由此 
　　蓋武人預政乃至擁兵自衛而軍隊日多軍隊日多乃至餉糈無出而不得不借外債欲借外債又不得不以權利抵押而國權盡喪此最切近最明顯之理也三者相因而成故欲除之必須相聨而去此我救國三信條之本義也 
[專電]  
　　北京電魯代表因院批請願書詞極圓滑所提三件均未照准再謁龔質問仍不得要領 
（二十六日下午二鐘） 
　　北京電衆議員杜維儉等提出保留山東問題議决案經大會改爲建議案咨出（二十六日下午二鐘） 
　　北京電院電陸使青島問題輿情憤激迅與日代表和衷協商從速表示安全歸還免致别生枝節（二十六日下午二鐘） 
　　北京電　政府决計舉行歐約簽字之慶祝己令主管部通電各省籌備日期俟各國規定再知照（二十六日下午二鐘） 
　　北京電巴黎萬國陳列會政府决加入己電駐法施委員調查徵集物品辦法（二十六日下午二鐘） 
　　北京電今午龔冥英使兼商某項外交（二十六日下午八鐘） 
　　北京電藏事擬調陸興祺來京商决（二十六日下午二鐘） 
　　北京電政府電劉鏡人預定承認沃政府要求交換條件 
（二十六日下午三鐘） 
　　北京電楊增新電周務學抵阿山變兵首領馮繼冉等伏誅全境平定（二十六日下午三鐘） 
　　北京電組閣暫不提人安系屬王東海意屬周田難一致 
　　北京電王懷慶以京師地方遼闊原有軍隊不敷分佈現擬調冀南鎭使所屬守備隊數營到京專任防衛京城四郊 
　　北京電新閣自用非公式提出周田安系本部定二十八假投票（二十六日下午八鐘） 
　　北京電本日閣議决定吳炳湘兼巿政督辦鄒日泻贛實業廳又官製婚書加貼印花又下月起實行减政（二十六日下午三鐘） 
　　北京電巿政督辦以吳炳湘兼 
　　北京電新參院兩點開會一修正中行則例案政府委員未出席先議第二撤消官產處案甫畢委員到人數不足延會 
　　北京電吉孟督因奉軍開來將所部精壯軍隊調入省城各團體飛電政府速示調解 
　　北京電農部提出之勞工保護條例經閣議通過（二十六日下午二鐘） 
　　北京電院再電岑飭陳肇英部退守原防（二十六日下午八鐘） 
　　香港電張錦芳二十五日攝行省長職務（二十六日下午一鐘） 
　　香港電國會擬制憲法昨開會討論進行（二十六日下午一鐘） 
[法國無線電]  
　　二十五日里昻電克勒滿沙氏乘媾和談判成功稍有閑暇之際於星期二日晨赴布爾本宫人詢克氏以時局現狀克氏對於解除動員選舉日期和約簽字等問題爲下列數種之宣言其言曰余恐上述數項相依爲用不可或缺德人沉其艦隊於斯加巴弗洛在柏林則焚燬一八七○年及一九一四年之法國國徽此項國徽理應返諸法人者也波蘭現狀仍形危迫據截獲之數種無線電觀之殊足顯明德人己决定不由此困苦之國退出設解除動員而隸屬於軍事狀况者余以爲國家須從速舉行選舉藉以發表其意志選舉期限不應逾九月月杪或十月上旬有人將詢余曰若然吾國之戰士屆時恐尙未解除動員也余以爲設屆時軍士尙集合於國徽之下者何故不研究舉行通信投票乎吾聨盟之英國非先我行之者乎且可研究給假制度使軍士得履行其選舉義務要之政府之意見欲使所有預備兵均參與國家諮詢事務也人詢以凡爾塞和約簽字之日期克氏宣稱預期星期六日晨和約可簽字至遲至下午二時云云海軍總長宣稱法國對於毁棄德國艦隊己决定要求有所補償 
　　二十五日里昻電義大利新代表團於星期五日晨十時行抵巴黎新代表團組織如下總代表前外務大臣蒂托尼氏上院議員斯細亞洛蒂氏弗氏·里氏·瑪爾哥尼氏 
[中美新聞社電]  
　　巴黎電協約己竭力預備倘德國不於五日限期之内簽和約即復開戰所有重向柏林進兵之事己皆整備軍事專家言德軍現狀無力抵抗故進兵柏林不難云 
　　巴黎電如德國不允簽和約荷蘭將不願參加於封鎖德國 
　　巴黎電現料協約國己要求土耳其退出康士丹丁同時提議土之財政應歸協約中之數國管理 
　　倫敦電協約軍攻擊奥國紅衣軍不甚順利法國亭尼奎將軍所統捷克軍己被奥軍隔斷交通有全軍覆没之勢 
　　華盛頓電據塔克塞斯州愛爾巴沙電稱墨國革軍領袖維拉氏所統革軍己遁走故派往墨境之美軍己撤回本國美軍之被派入墨因墨國大批盜軍集於墨之北邊並侵入美境刦掠之故盜軍經美騎兵略加追趕後卽逃離邊界今地方己安靖矣 
　　華盛頓電據日人半官消息日本政府現正預備派代表三人委員數人參預十月問在華盛頓舉行之國際同盟第一次會議届時會議各案以海陸軍問題爲最要日本將派海陸軍總參謀爲代表大約陸軍代表有二人即總副參謀是也 
　　華盛頓電太平洋面不久將有美國海軍之一半駐泊海軍部今日通告己將海軍分爲二部分太平大西兩洋各得一半云 
[路透電]  
[德約將近簽字情形]  
　　二十日倫敦電和約全文業己發表以英法文印成共四百十七頁關於佔據來因河左岸公約未列入 
　　二十日巴黎電施特滿内閣之倒和會各界殊以爲慰蓋施爲反對簽定和約之最力者也 
　　二十日柏林電各政黨在韋瑪投票之結果己露受納和約條欵之徵象多數社會黨旣贊成簽約則工界之贊成必屬無疑各報載稱昨日聨帮代表開會普魯士代表宣言反對和約撤克遜代表宣言受納巴伐里亞代表則意見不一 
　　二十日丹京電韋瑪消息謂政府財政專家通過决議案聲明和約中財政條欵就經濟眼光而而不能承受 
　　二十日柏林電各政黨終日會議和約簽字問題中央黨五分之四贊成簽約而保留戰爭責任條欵國民黨一致主張拒絶民治黨多數反對簽字 
　　二十日柏林電丹齊消息實業工人大會通過决議案如軍閥中人以武裝行動抗拒協約軍進至西普魯士則即宣布全體罷工米美爾陸軍當道己對海面駕霰彈砲 
　　二十日倫敦電接濟德國之糧食照常輸運至簽約期限己滿而止 
　　二十三日巴黎電意國代表奉命代表意國簽字和約 
　　二十日巴黎電巴黎發行之紐約日報載稱美國媾和代表團通告美稽愛爾蘭人代表謂美國關於愛爾蘭事務不願有所舉動 
　　二十日巴黎電奥國和約之財政軍事條欵及關於意國之條欵均己擬定 
[歐洲過激戰記]  
　　二十日維也納電共產黨聚集示威死八人傷六十六人警察發排槍擊衆警察重傷者八人今己恢復秩序惟共產黨殊爲氣盛似將續有所圖工報載稱共產黨己得匈京勞兵會所助之欵其示威乃推翻政府計畫之一部分惟以領袖一百二十人被拘乃遭失敗 
　　二十日倫敦電距魯干斯克一百二十哩之哥薩克兵突然起事若輩初曾隨志願軍作戰旋於二月問投降過激黨今復加入台尼金將軍計共二萬二千人台尼金將軍得此援兵軍勢更盛 
　　二十日柏林電愛森消息謂共產黨携機關槍希圖佔據哈邦與斯特克拉特二鎭志在於魯爾境建設勞兵共和國此舉業己失敗政府現正調援軍遏制之 
　　二十三日丹京電愛沙尼亞公報云德軍復在自里加灣至朗勒堡境開始攻擊 
[各國近事記]  
　　二十日倫敦電锹倫博士由巴黎致電每日電聞述意内閣被倒原因謂意國民怨沸騰致發生道德經濟政治空前之危機極端黨分爲兩派一同盟派一獨立派同盟派多屬反對戰爭之革命黨力圖推翻現制建設共產主義共和國處於勞動的迪克推多之下獨立派贊成戰爭惟不滿意於所得之結果己宣布同盟罷工陽爲抗議糧食昻貴實則防同盟派之茜命罷工故爲先發制人之計國民黨與軍人黨皆反對極端黨惟對於和會之對付意大利問題亦憤懣不平致政府陷於窘境也 
　　二十日不魯塞爾電比國會因招待美總統威爾遜懸旗點綴羣衆爭觀美總統夫人與比皇后先蒞國會協約國管理糧食大員賀佛氏繼至未幾美總統與比皇亦到羣衆歡呼迎之國會議長致歡迎詞稱讚美總統及美國人民比外相希門氏繼起演說述比國在戰中之事業及其遭遇說明比國之希望並稱讚威爾遜總統之高尙觀念美總統答詞略謂比皇及其將士堅忍不撓至堪欽佩世界因比利時而醒悟難題之眞性質國際同盟爲此次戰局必不可少之結果各國以義而合凡國家之不願遵從同盟規約者必係對於訴諸良心與人格之高義有意拒絶之國也今擬請美國會承認駐美比使改爲大使以示對比之平等云云歡呼聲中禮節告成威爾遜總統出國會後由大主敎招待後赴洛文 
　　二十三日倫敎電德國海軍部否認德國己將德港所餘軍艦鑿沉之說 
　　二十日倫敦電英潛艇一艘在波羅的□擊沉過激黨巡洋艦哇里格號 
　　二十日倫敦電邱吉爾氏在每日郵報茶會以奬金萬鎊交與飛越大西洋之阿爾考克與白朗二員 
　　十八日華盛頓電墨西哥大使宣稱彼視美兵越過墨國邊界一事業己了結 
　　二十日巴黎電加雷州之礦工今日均己上工 
　　十九日巴黎電美國棉業家代表世界棉業大會者己在巴黎會集該大會定本年十月在美國紐哇里安斯州舉行法國允派代表列席 
　　二十日巴黎電法國衆院己提議將駐比與駐巴西使署改爲大使署 
　　十八日巴黎電官報載有命令取消糧食原料半經製造及己經製造之物品多種之入口禁例現在禁者惟奢華品受特别合同取締之物品及織品三種 
公電 
　　廣東舊國會議長通電督軍省長省議會商會敎育會農會工會各報館均鑒數年以還政爭不息而起伏結束之因必在國會此何故也賣國之輩常秉國鈞賣國之舉如取囊槖全國之人莫可如何惟國會依法得行其監督之職權是彼輩賣國政策能否實行實視國會存否以爲斷經過之事皆然而山東之事尤爲顯明昭著當此歐州和會警電傳來日本繼承德國在山東一切權利全國震駭學生憤擊都中使者抗爭海外呼籲未息尊俎方喧乃聞北庭竟己由府院聨合會議决電令專使簽字並通電各省設法箝制輿論嗚呼甘心賣國至於此極綜其罪狀擢髮難數矣溯我國會民國二年袁世凱將中俄條約交議卽斥爲此約簽字他國必有援利益均沾之例以促我亡者極端反對論者或以蒙事己成事實協約特從而追認無關實際爲言國會又謂國權喪失罪在政府不簽約他日猶有取回之餘地遂否决之此皆當日主張之理由可以覆按乃袁世凱旣懷野心於國内亟欲見好亽外人惡國會之阻止也遂於是年十一月四日下令解散國會次日卽簽字於中俄協約舉西北屏藩之外蒙一切實權於無人監督之中一旦拱手而讓諸俄矣此約一經發表果如國會所慮他日利益均沾之要求紛至沓來四年五月七日遂至有舉國不忘日本二十一條之承認向使國會存在袁世凱何敢公然賣國若此卽有之國會亦决不能容許觀於中俄協約國會堅持不予通過雖冒解散而不辭固有與國人可以其信者矣迨五年國會冉集北京而對德絶交議起政府交議我國會一致贊成夫絶交宣戰事本連帶安有贊成絶交復以對宣戰者惟以日本是時態度詭變深可注目初以嫉忌反對我國加入嗣以交結我國武人陽假協助參戰爲名陰以輸械借欵攫我國軍事實權武人不知利害則又欲利用之以壓迫異己我國會洞矚内外之奸因主張先改組内閣再通過宣戰案於是彼派窮蹙激起大波督軍聚閧公民内擾終至師袁氏故智再演第二次非法解散國會國會旣經解散因得爲所欲爲過去二年中種種賣國軍事密約膠濟吉開等七路全同遂着着進行國民雖憤無奈彼何矣此又我國會每一回顧椎心長歎不能不以當時實在情形重訴諸國人之前者也夫對外訂結條約必經國會同意爲立憲國家通例臨時約法第三十五條具有明文我國會七年八月十九日宣言非法政府所締結之條約契約按照約法應由國會議决或同意者在未經議决或同意以前不得認爲有效我國人共鑒之不以爲非乃彼賣國賊黨窺竊大柄僭據首都蔑棄約法蹂躪民氣黷武經年終不悛悟遂使我國内同胞以一二人橫暴專擅之故分崩離析無從求合我直魯晋豫十餘行省人民土地長墮昏闇無法之中今又對於山東問題不惜稗販國土悍然爲此無條件之簽字悖立國之原理忘輿論之大公嗚呼我國人其不可謂爭之不力矣大會遍於國中呼聲徹於原野攘臂巡行貨棄於地民心不死眞義日明山東保定軍人亦有聲罪致討之舉然北庭於七年三月與日本交換文書己附有欣然同意字樣參戰期限解釋又有曲意延長之附件狐埋狐掘其尙能望諸彼乎嗚呼己矣夫國家者我僵或人民之國家非一二賣國者所能私有也政府者我全國人民之政府非一二賣國者所可覇佔也聞誅獨夫虐則我仇自昔君主時代尙標此義况我中國民國由中華人民組織之中華民國之主權屬於國民全體約法條文昭昭若揭是賣國者彼被賣國者我也賣國者彼一二人被賣國者我全體之人民也嗚呼莽莽國土誰作犧牲其謂之何哉其謂之何哉我國會同人迭曹變亂日與賣國之流拚死奮爭顚沛流離在所弗恤自當本其素願力圖進行俾逹完全行使職權依法取消一切賣國私約以懲民賊以復國權以保我約法之光榮以完我人民之責任嗚呼河山滿眼涕涙陳辭除電巴黎各國代表及美國國會聲明山東問題不認日本繼承德國一切權利誓謀挽救外特此宣告諸惟昭鑒參議院議長林森衆議院議長吳景濂副議長褚輔成曁全體議員同叩魚印 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電 
　　北京電昨夜（二十四）劉恩格函致龔心湛請留汪有齡緩行一日等待江紹杰同行己改二十六日早汪江二人赴滬汪有齡云明早江即不行余一人仍當獨行 
　　北京電報載唐紹儀電詢八條件承認程度李純轉岑西林電謂應根據公使團勸告請促朱啓鈐赴滬至於提出八欵可勿先言修改俟開議時總可磋商徐世昌覆電謂己經挽留朱啓鈐 
　　北京電某方面主張朱啓鈐辭職不必挽留可由南北雙方直接通電磋商條件（二十五日） 
　　以上平和通訊電 
　　北京電王揖唐組閣聲浪漸高惟王仍無允意 
　　北京電援蒙軍己發一旅下月初再發一旅 
　　北京電總統諭財部自七月朔始不得積欠各路軍餉 
　　北京電總統今午傳見劉式訓諮詢藏事（以上二十六日）以上中華通信社電 
　　北京電錢能訓赴津實以和局一時難成居京無事擬赴北戴河小住藉與朱啓鈐商洽一切和議進行辦法（二十五日） 
　　北京電張壽齡堅辭靳雲鵬續假惟靳聲言非龔代揆去不銷假張表示俟周内閣成可不辭 
　　北京電陸部召集天津漢陽上海德州鞏縣五兵工廠總辦會議電限六月内抵京 
　　北京電西北邊防軍總司令部暫附設於西城兵馬司籌邊使署内 
　　北京電四國新銀團承認俄比得繼續加入但對俄附有須俟該國政府統一後始能加入之限制 
　　北京電察哈爾都統有調任王占元消息一說陳光遠 
北京電公府財政委員日昨開會於中行則例有修改冀以調解官商爭執 
　　瀋陽電總統專使張錫鑾電告來奉將在三省巡閱使署駐節 
　　福州電李厚基電詢財部閩海關督馮國勲何以久不到省部覆己轉催迅赴新任（以上二十六日） 
　　以上中孚通信社電 
國内要聞 
[北京通信（桂生）]  
　　政府所提中行修正案之疑點 
　　參議院於十四日通過恢復民國二年中國銀行則例即日咨行政府請其公佈施行計至六月二十四日滿期到期政府縱不公佈亦作爲默認安福派以爲無論如何必能逹其攫取中行財權之目的矣今日之北京世界本爲安福派之世界况龔心湛之得代理總理安福頗自居爲功以爲政府對於此案必不敢稍持異同夫政府對於安福固然不敢開罪而對於中行大多數之股東亦不能不有相當應酬處此左右爲難之地位於是遂思出一非牛非馬之辦法用爲數衍目前之計誠可憐也二十四日政府己咨復參議院其大略雖略見諸京中各報然多未能詳盡茲據參議院中人轉述政府咨文略云參衆兩院通過恢復民國二年中行則例一案查民國二年中行則例爲參衆兩院通過者而民國六年中行則例爲政府以敎令公佈者今欲恢復二年則例頗爲適當惟以六年則例窒碍難行之處雖多而二年則例亦有未盡合用者因特提出修正案中行股本可增加三千萬元中行董事則增加二名云云此政府咨復參議院之大略也 
　　關於政府此等辦法究不知用意何在其可批評之點甚多政府對於恢復民國二年中行則例一案贊成乎抑反對乎皆避而不肯明言而作此模棱兩可之態度此春一彼所提之修正案對於民國二年中行則例而加修正乎抑對於民國六年中行則例而加修正乎更不明瞭窺其用意似欲於此兩則例以外而加修正者然此兩則例以外並無其他則例則例無成有何修正此其二政府咨文要點有二一則增加中行股三千萬元二則增加董事二名是也查中行原有股本不過一千二百餘萬元今次擬增股本原爲安福派之主張若果增加股本三千萬元是比較原有股本多至二倍有奇矣於是新股東之權利必在舊股東之上不待恢復民國二的中行則例而中行局面己大變此其三又查中行董事會原有董事十一名今擬增二名共爲十三名中行董事爲股東所舉出中行政府總裁又從董事中舉出然後由政府加以任用者夫以舊股一千二百餘萬元而股東能舉出董事十一名而新增加之股本三千萬元僅僅增舉董事二名無論新舊股東權利不均平而實有令人疑新政府之用意者何則外間謡傳此新增加之二名董事果成事實則將來中行之政府總裁新董事二名早間舉出而現任中行之政府總裁晚必罷免矣此其四政府袒護安福派而容納其主張乎正不妨明目張膽將民國二年中行則例公佈恢復可也政府反對安福派之主張乎亦不妨咨復參議院請其再議亦可也乃不爾爾提此奇怪之修正案所謂增加股本三千萬元增舉董事二名又皆爲迎合安福派之計者此其五在國會中得此咨復異常興高采烈而政府亦以爲做了一篇面面俱到之文章預測將來結果安福必然强行盤據中行面中行在□省支店與南方各股東必然執反抗之態度與北京中行宣告脫離關係而各自獨立此實中國經濟社會之一大厄運也嗚呼 
[續紀魯代表與東海之談話]  
　　魯代表與總统談話己據政府方面所傳布者採錄昨報茲又據益世報載代表方面所述之情形仍錄如下六月二十二日北京軍警督察長馬錦門面謁總統代山東請願團請示謁見日期當即提經國務會議通過定於次日二十三早七時全體入見是日早五時全團整隊出發赴公府馬督察長帶領至懷仁堂前序班立定總统出見行禮畢推出代表發言者六人李子善王樂平朱仲廉張星五汪吾馨王建興等進前數步李代表子善云代表等此次來京係山東人民因此次外交失敗悲憤莫仲特驅遣代表等來京伸訴今日得見大總統敢將我東人憤鬱情形盡情報告自日本佔據青島及膠路後青濟一帶人民受其蹂躪苦不可言吾官吏不能制止人民告訴不敢受理吾民忍氣呑聲後竟甘忍而不申訴然去歲半年期間查山東交涉公署日人殺掠吾民之案尙有五十餘起未能交涉清結此非代表等少數人之私言皆有公事可證近者愈逼愈緊即省城學政界同人少有聚會日本即强加士涉甚至社會敎育團團員演講時略及外交日人卽加侮辱試思此等情况尙可謂濟南省城係吾國之領土耶（代表言至此梗咽不能成聲全團一齊啜泣）然吾民含垢忍辱尤冀我政府於歐會開時力伸公理使彼青島不得久佔勢力不再擴張不意政府竟有簽字表示且復有高徐順濟押欵之締約吾東民己絶望以致學生輟課商人罷巿萬目睽睽險象環生省議會敎育會等機關出而調停苦曰泣勸並許卽日來京籲懇政府垂憐東民拯吾民於淪胥始稍平靜起程之際我東民父老昆季姊妹環跪車站泣不成聲囑代表等請求不遂不得生還並諄諄命代表請問大總統是否要我山東倘仍要山東我東民尙可忍死須臾（言至此全體代表泣不可仰馬督察長侍衛官等俱下涙）山東爲形勢要區京師屏蔽且爲我至聖先師桑梓故里大總統愛國愛民尊崇聖道代表等夙所佩仰我大總統是否甘願手造此曆史上悲痛之載紀（代表言至此己痛哭不能再言）次由王代表樂平言今日代表等代表山東全體人民陳述請願意旨自從巴黎和約將山東三條規定之後山東人民奔走呼號羣以將成爲與中華民國斷絶關係之人民不得不向大總統爲最後哀懇之陳請第一巴黎和約關於山東三條必須保留如不能保留即完全拒絶簽字業經大總統俯順輿情電令專使遵辦代表等極爲感激惟以前政府屢次通電均係主張簽字此次變更前次政策絶非空言所能取信國人即代表等亦難以取信於東省父老應請政府通電全國明白宣示以平民氣第二高徐順濟鐵路北連京漢南通津浦若入日人之手不獨山東完全喪失大江以北均在日人勢力範圍之内此次草約無論如何必須廢除政府所難者不過二千萬墊欵耳以前墊欵政府如何用途東民不敢過問東人情願傾家蕩產鬻妻賣子湊還此欵但求政府代爲取消前訂草約則東人感戴靡旣（代表言至此涙下聲梗）第三曹陸章等與與人並無惡感不過私訂秘約喪權賣國通國皆知即就高徐順濟路草約及膠濟路換文言之外交關係何等重要何以交通部不得外交部同意未經國會通過遽然單獨定約擅權賣國即此一端己足證明政府何苦袒庇二三僉任惹起全國公憤大總統整肅官箴之素志何竟如此應請明令交法庭按律懲辦以平民憤而肅官方以上三條請大總統容納民意明白批示代表等携回山東向全體人民宣布大總總德意使知大總統尙不忍捨棄山東人民我山東或尙有不亡之希望或可暫安人心否則不惟代表等無面目見東省父老東人全體亦不能讓代表等生還山東也總統謂诸位前所遞請願書己交國務會議採納辦理東民困苦余所深悉今聞陳述更爲愴懷政府責任所在雖無此次之請願固應力謀挽救余原籍天津與東省爲近又爲曩年居游之地與東省人士甚有感情公義私誼斷無不盡力保全之理故對於强佔青島之事余與馬督察長（時馬侍立階下故指明爲言）俱在軍界見德人蠻橫無理邓議以武力驅逐嗣政府重啓外釁隠忍訂約後來訂定膠濟路約力圖挽回年來山東工商事業如帽辫棉業等類均賴此路日見發逹其實德人利益無幾較之吾津浦京漢不及遠甚自日人暫管形勢大非昔比自當急圖補救惟是我國國力不充一切外交諸陷困難卽如此次美國標示正義加入戰團挾數百萬兵力費數千萬金銀而和會結果卒不克逹最初目的美尙如此何論吾國危迫情形不可言喻我國民近日有鑒於此輿論激昻通國一致自是極好現象民意爲政府後盾政府爲人民頭腦人民之希望政府極爲贊同而政府之委曲人民亦當曲諒邇日歐洲各國對我熊度可望轉圜日本生張亦少有轉機此等情形不得謂非國民奔走號呼之效是以日昨由國務院己據情專電專使令其極力進行矣至高徐順濟路草約當時德國己有此議查此路性質僅爲借欵關係與膠濟路性質不同且此僅訂預備合同絶非正式政府亦擬籌借的欵設法收回决不繼續訂定山東人民願自籌欵具見愛國勢忱但事關國際非一言廢除所能濟事政府亦必通籌全局妥爲設法庶不負東人一番苦心也至曹陸章諸人己有明令罷免當民國四年日人提出二十一條之要求以哀的美敦書迫我承認政府旣無抵制辦法萬不得己令他幾位辦此交涉始能將第五項縣擱此中曲折國民或不能盡知也更有進者人民之所以爲政府後援在實力不在客氣須有堅毅持久之心向切實處做去實力旣充國本自固余自任事以來即注重民生主義如實業敎育皆力求發展亦即此意他日缷職亦當以公民資格於社會方面有所盡力諸位回少後務宜安慰各界持以决心維持永久即令今日失敗不患無挽救之目的國民勿遽灰心可也語訖代表張君星五復前述三項請願旣蒙大總统容納尙希逐條明白批示總统謂山東問題己由國務院電致陸使餘事應由内閣主持辦理諸位回省後一切事件可向督軍省長接洽且東省在京要人不一或以公牘或用私函均可商酌辦事言訖總統少退全體向上一鞠躬而出列隊回庽旋又聞山東各團體舉魯省議會議員劉怫言來京敦促請願代表進行一切昨二十三晚到京又昨日上午十一時該團開會商議如何能使政府明白批答此次請願事件正開會時馬錦門督察長由國務院來對代表說承龔代總理允於明早十時囑龍標同代表三四人來院龔氏同外交陳次長接見當舉李子善王樂平張星五汪渾洋四君爲明早晉見龔總理之代表而散 
[山東關係之簽字問題]  
　　山東請願團連日分赴府院談話另上正式呈文開列三欵要求即辦聞國務院己正式擬批畧云除懲治禍首一欵不屬行政範圍外濟順高徐兩路與尋常借欵各路性質相同本可回贖青島問題正在爭持保留自必設法進行云云請願團各代表聞之以爲詞涉圓滑仍要求給予不簽字確據方能回省 
　　國務院復岑西林電略云歐會和約現設法補救必當熟權利害切實維持力圖挽回青島鞏固東魯以保主權而慰民望一俟交涉全案寄到當即謹貢台閱又聞院致陸專使電光述魯團晉京後情形下文請商英法美審酌國情體察輿論熟權利害回復主權等語或謂發出之電原文甚長大要謂山東全省代表八十三人來京在院接見請求三事關於青島問題曁高徐順濟鐵路條約痛陳梗槪請維持原約保留簽字非完全逹到歸還目的恢復主權不可情勢憤激當經剴切勸慰以安輿望務希鼎力維持熟權利害於實際上圖補救迅與英美法三國代表等協商審酌國際之大計體察輿論之激昻期臻完善主權回復敦睦邦交端賴羣公斡旋之力也竚候詳示至深跂禱云云觀此可知不簽字之說政府固絶未出諸口而故隠約其詞則又似欲缷其責於專使也 
[内閣問題]  
　　新衆院某派議員劉亮周棠饒漢秘等昨日（二十四）提出一種質問案云爲質問事竊查國務員同負全國政務上之責任國務總理實爲全體閣員之領袖一經免職即應迅速遴選相當人才分别繼任乃不至陷致治前途於危險而有以符責任内閣之精神現值國事孔亟内則和平會議停頓己久國民望治綦殷急盼賡續開幕俾得爲賀滿之解决外則歐洲和約行將竣事 
北京學生事件攝影（七） 
警察捕學生　步兵捕學生 
騎兵捕學生　馬隊押解 
　軍警捕拿（二） 
　　外交情勢緊迫及時因應合宜猶可圖最後之勝利此尤賴有强健之正式内閣尅日成立方膺艱鉅斷非二三庖代充數閣員所能勝任乃近自青島問題發生學商各界激於義憤一時罷課罷巿影響全國以致前交通總長曹汝霖前敎育總長傅增湘相繼罷免前國務總理兼内務總長錢能訓亦引咎去職内閣旣己摇動政府應即於同時另選賢□賡新組織藉以振刷政治挽回危局詎及今己將兩句迄未見政府遴定正式組閣人員提交國會咨請同意長此遷延則責任不明内閣久缺將欲恢復總統制耶抑有特别原因不能選定耶此議員等所認爲大可疑懼者也謹依院法第四十條提出質閣書限三日明白答復提出者劉亮周棠饒漢秘速署者王雙岐 
　　王揖唐日前山西山回京安福幹部去勸駕王以條件若干限制黨員謂如能通過即行出台其結果則幹事部不能受條件之限制廢然而止該派中堅份子以王氏不敢出台人的問題己成過去之事實然不能以人的關係阻滯黨的進行設王氏再不肯就者將推某議長出台或則豫籍王某願意亦無不可近正在協議中别一說云周少樸因安福提出之條件故未允正式組閣惟此時外交内訌各界對於中央勢又不同東海於此兩日向安福要人極力疏通請其撤回原提之條件安福亦擬實行退讓其程度係將前提條件略爲修改外間傳聞在野調人多希望組閣速成俾資應付己致電政府陳述組閣最要意見（一）閣員宜用純粹謀和派（一）政府應堅持不黨主義（一）速將作戰痕跡消滅（一）内閣成立後務望積極辦理各省善後以安民心云云東海於此非常注意日昨特向府院各要人宣言謂現在中外集視之點端在組織内閣其原因確爲國内謀和巴黎簽約均待中央正式内閣主持故羅致總理人物總以不黨者爲最宜閣員尤應以超然爲上除總揆外即有黨籍亦須守正不阿者爲合格云云 
[京華短簡]  
國務院致各省區養電云迭電均悉元首辭文業由參衆兩院將原文咨回頃經各方一致慰留現蒙允准取銷辭意際茲國事糾紛羣言龐雜内外交迫之時諸賴襄贊國家危難務希翊贊宏謨端資治理是所至盼知關錦注特此謹聞 
　　元年公債之賣與外人議會己向政府提出質問據何理由聞是事政府於二個月以前將元年及三四兩年度之公債向外國銀行押借二千四百萬元每月四百萬元分六個月斷續交付所謂外國銀行者爲中法匯理花旗麥加利四行云一說月前龔財長因不勝軍費之供給出走天津其時政府庫空如洗因憶到存儲之元年公儥思設法變賣遂託某行上海支行以百元作二十五元價格售去其中佣費每千元給一元承購此項公債者係以華人出面是否輾轉入於外人之手則不可知 
　　中國銀行迫於安福之勢力乃以增加股本藉作調停之辦法乃該部不待股東會增股之决議（股東會本定六月二十九日開會己見廣告）復急起而思攫奪蓋該部以爲錢閣己倒龔正代理可以强令其公布故於龔代理之翌日妈於參議院急遽通過改則例之案也熟意龔氏鑒於外間反對之形勢亦不敢負茲責任特提出修正案於參院以爲延宕之計又聞龔因上海商股股東聨合會之請求己决定不開股東會財部業以公函逹銀行當局矣 
　　奉督吉督之不相下外問盛傳奉省實行派兵赴吉政府特電張督云奉軍是否將開赴吉林近來東北邊患非常吃緊萬不宜自啓内訌與外人以可乘之隙云云並請參議員李占英前往奉天疏解一切李己於昨日首途吉省紳民公推代表王慕忱等十餘人來京請願挽留孟督己於二十三日由吉啓程 
　　外間所傳公府聨席會議其實不確只以内閣問題未决京師地面治安有關故接見二三要人及軍警長官協商辦法耳昨日（二十四）之國務會議决定派梁建章爲籌備國會事務局委員長繼于寳軒遺缺此外無甚案件蓋龔代總理於一切重要案件均行擱置待正式内閣成立後再核議取决也 
　　清華學校學生對於此次愛國運動頗爲熱心現内部組織己臻完全共分總務敎育體育推行新聞五股辦理此次事務暑假期内留校辦事者共百二十三人上海全國學生聨合會方面己派定代表四人南下北京學生聨合會方面亦派代表二人列席天津民鐘報現己歸并於全國聨合會日刋該日刋編輯主任陸梅僧君亦爲清華學生又該校義勇隊之組織亦頗完善前學生被拘在法科時其警備隊員大都爲清華義勇隊之分子其形式與精神頗爲整齊云 
　　美國駐日陸軍參贊鮑爾溫氏偕八年前駐意公使帕脫氏日昨抵京擬在京小住兩星期即行南下往上海游歷 
[中美新聞社京訊]  
　　安福部企圖控制中國銀行殊難成功北京商界之反對日益强固各省分行且有預備脫離北京總行另行組織之說北京商界對於各分行此舉己默認之 
　　胡維德現由巴黎回國有調往駐東京公使之說但據其知友言胡氏將否承受使日乃一疑問且聞胡氏己電政府謝卻因彼不願於此時爲無謂之犧牲云 
　　國際同盟約章内己加入各國應協同禁止鴉片貿易一欵此係在華萬國禁烟曾竭力運動之功凡簽字於同盟約章之各國受此欵之約束均須履行一九一三年海牙和平會通過之禁烟條約（當時德土二國尙未簽押）查同盟約章草案中並無此欵直至一二月前巴黎禁烟會接到北京萬國禁烟會電請求當局始加入之北京萬國禁烟會成立於六個月前上星期五晚始在青年會開會員全體大會當場宣讀英國科里爾爵士來電謂彼己接到上述之電當即轉呈勞合喬治氏勞氏必能加以贊助云又宣布日使小幡致該會之書面宣言謂日政府必切實禁止叹啡輸入中國該會擬再多設分會并上書美國郵務會議請定例勿寄嗎啡等毒物云云 
　　清華學校英文敎員麥克米倫氏數月前患心臓病人協和醫院瘵治現己於星期日在該院逝世 
　　據開封消息前北京礦務學校畢業生虞渭仙現在開封組織一金礦開採籌備分局虞爲局長預備一切河南新蔡縣知事黃君擬開辦一平民工廠日前召集本城紳士會商己决定籌欵五千元擇地建造廠屋 
[粤省長翟汪辭職赴港]  
　　張錦芳暫行護理 
　　去年李耀漢免職以翟汪代理省長近自各軍將统合請通緝李耀漢後翟己不安其位防禦之術旣窮保存之望己絶日來接見紳商俱以肇軍相從日久不忍撒手不理但求得一着落即行辭退省長一職爲言並囑公署職員辦理結束手續近日風潮愈急翟知不可久留乃邀張錦芳到署告以己意即繕就辭職電隨將印信交張護理張得印後即齎同公文印信送往軍署向莫督請示辦法時莫督在觀音山張即直上請示莫督謂須靜候軍府解决軍府擬即開政務會議正式下令任命現李根源之呼聲甚高以情勢測之倘非李根源即暫由張錦芳護理也按張錦芳高州人年近六十爲莫督親信人歷在桂省當差前年任東莞知事莫督任内曾任高雷道尹旋調署粤海道尹翟布置略妥即提現欵八萬元以二萬元交陳均義以一萬圓交黎章鴻其下幕僚員均給予有差又召肇軍駐公署内諸軍官囑其善撫部衆謂汪雖去職己托我肇軍之孤於某要人爾輩可靜待編調等語隨即輕裝直赴沙面入域多利酒店暫宿一宵此昨日午前九時事也今早並己由沙面附輪直赴香港翟去後公署衛隊安靖如常張錦芳到軍署時己十時及午外間始得消息故誤傳翟氏出沙面係在一時其實非也當局究竟即以張錦芳暫行護理抑或己有其他决定辦法莫督今日必有布告聞昨日己電武鳴詢問幹老意見矣翟之咨文及通電如下廣東省長公署爲咨請事本省長現舉舊病復發難應難鉅所有廣東省長職務相應咨請貴道尹護理希即刻日過署接印視事爲荷此咨護理廣東省長粤海道尹張代理廣東省長翟汪　送軍政府各總裁各部長莫督軍李督辦各鎭守使鑒財政廳警務處各道尹各軍司令統領各縣知事均覽汪舊病遽發難膺艱鉅現己將廣東省長職務交粤海道張道尹護理希查照代理省長翟汪叩號印 
　　另一消息軍政府近據各方面社團及海陸軍官等紛紛陳請推選省長當以事體重大不能不設法解决以維粤局特於日昨政務會議席上提出磋商各要人意見以各方面多有推戴不宜逕行委任宜擇一資格適合者暫時護理以爲過渡藉資解决因與當道磋商擬由粤海道尹張錦芳暫行代理該缺張道尹以責無可辭亦即表示同意時翟省長己接得此耗遂飭政務廳長周怡暄趕辦交代事宜至十二時後張道尹特馳抵公署辦理交代即於是日接事聞在省肇軍先經翟氏發下手諭解釋一切故極爲安靖 
　　當翟氏未去之前曾有通電責備莫督攻肇之舉不預先知會故莫督昨亦發一通電云萬急廣州軍政府岑伍林各總裁各部總長翟省長龍州陸總裁雲南唐總裁上海孫總裁唐總代表漳州陳總司令廣州分送各總司令鑒查李耀漢陰謀亂粤破壞大局種種罪惡經於文電明白宣布乃現接翟省長元日通電反以進兵肇慶事前未先知會爲言表示委曲宣言退讓此榮新之所爲大惑不解者不得不爲諸公詳述之如原電所稱肇慶係肇軍司令部駐紥地點汪自任總司令以來始終以護法爲職志擁護軍政府李耀漢早經缷責與肇軍毫無關係即有法外行動自與肇軍無涉此次進兵未先知會設有誤會必致糜爛地方等語查李耀漢蓄謀不軌己非一朝往者勾結逆敵陰圖煽亂旣己確有明徵近則大招土匪收繳警槍私造砲彈炸藥潛運 
 
 

Page 7

 
 
危險物品往來省肇港澳之間秘密集會賄惑駐恩軍隊叛變冀圖乘機肇事圍攻省垣凡此法外行動逆跡更屬昭彰不獨榮新知之即粤人知者亦復不少而肇軍司令部近駐肇城翟省長旣任總司令職責豈竟亳無聞見將誰欺乎若知之而不能預爲制止即是有辜責任豈不與擁護軍政会始終護法之心志大相背馳耶至謂李耀漢早經缷責與肇軍毫無關係尤屬欺人之談夫肇軍名目雖殊同屬粤省軍隊本隸軍署範圍安得以駐在地方遂自各立門戸乃李耀漢包藏禍心竊弄兵柄名雖缷責實則呼應猶靈凡屬所部供其奔走者當不乏人翟省長太阿倒持不自引咎而謂李與肇軍毫無關係其誰信之總之李耀漢逆謀顯露在省軍未發以前肇軍日有數十名陸續來者揆其狡計無非希圖牽制而省署并己先自戒嚴翟省長果不知情何竟張皇若是且肇慶原屬本省區域此次省軍出發西江戡定肇事純爲軍事計劃應守秘密翟省長雖近在省城固無先行知會之必要即使知會誠恐统馭無力轉爲僨事貽害地方誰尸其咎况軍隊換防鎭使更調安良除暴榮新職責所在令出惟行肇軍旣非敵國更何有退讓之可言來電所云一若相逼太甚未免聳人聽聞榮新一介武夫未嘗學問本此忠厚待人之忱常懔鬩牆外侮之戒然爲保持全粤治安計故不能不籌策萬全而不惜以身府怨也區區愚誠用揭公聽諸希亮察不勝幸甚莫榮新叩巧印 
[粤省長聲中之伍李]  
　　十九日粤垣各界團體在東園集議公舉廣濟醫院李芝畦國會議員謝英伯主席當場宣佈云昨日開會討論省長問題經一致表决推舉伍廷芳并分謁各總裁請願但據聞今日爲軍政府政務會議之期於省長問題最有關係請諸君研究之鄒魯謂省長爲地方重要關係故日來吾輩急欲請伍總裁出任維持今聞翟省長己决計去職此問題尤應速决因欲得此席者甚多恐或滋生事故我廣東人各有生命財產之關係若一致請願各總裁當不違反民意也謝英伯謂聞各方薦舉省長者大有其人而大多數公意所屬則以伍總裁爲最軍政府諸公擬以民意爲標準在座諸君均各社團之人宜發揮眞正民意學生聨合會張君謂伍總裁出任省長吾輩確信其必能謀顧地方治安吾學生同人現己罷學務逹伍總裁兼任省長之目的願各界諸君與學界一致行動華僑工業會陳君演說大旨亦同主席謂政務會議約三時開會今時間無多請即一致赴軍府請願全體贊成遂偕赴軍府聞軍府對於此事己有正確之解决矣 
　　李根原通電云李部長銑電敬悉廣東爲西南根本重地整理内政刻不容緩省長一席自宜愼選其人以饜羣望協公推薦陳公競存並齒及下走夫以競公之才學勲勞久負粤中重望簡膺此席固足以勝任愉快若根源則内審個人進退之宜外察地方得失之故自維譾劣萬不敢承區區之意早己有所宣言惟事關至重雖不敢漫自參預亦例得有所獻陳自護法軍興粤局幾經波折固賴督軍莫公毅力主持曁各軍一致匡定羣力羣策以底於成而始終其事維持調護實維協公撑拄其間加之才識聲望品槪事業並足以度越羣倫以任粤長自無不游刃有餘當此羣言紛雜之日非資深望重不足以饜服衆心非卓識宏才不足以振起頽習根源關懷粤局顧念民瘼敢援與爾所知之義伏望軍府衡奪簡擇任命俾地方深得人之慶大局增鞏固之基粤省幸甚西南幸甚如何敬候鈞裁李极源巧印 
[魯省鹽務風潮始末紀（再續）]  
　　五風潮結束之詳情此次事變鹽民所抗者鹽稅耳所希望者豁免耳至是經王使禀請政府槪行免徵則鹽民心滿意足豈有再行滋事之理故王使發電後數日經各處軍民長官勸導卽一律解散波湧雲譎之風潮至是完全告終昨范營長及萊陽知事己將收束情形電陳當軸其文如下督軍省長鹽運使鈞鑒運使文電敬悉查海民聚衆抗稅牽動萊即營長知事奉電馳往彈壓穴坊莊南仙游頂五龍河兩岸聚衆數萬餘人經營長知事協同金口紳商數人登山演說明白曉喻立即解散眞日營長馳赴海陽沿途勸散數千人叢上數千人經王營長武知事先期轟散帽子山二千餘人亦經先期勸散現在海萊卽民衆一律解散營長知事暫駐穴莊一帶彈壓地方秩序業己就緒請紓厪注營長范恩鎔知事李芳同叩寒 
　　六鬍匪和附之可疑此次萊陽變起外傳某國浪人見有隙可乘勃勃思動幸而平息尙早未遂其願茲錄烟臺所來密電如下（銜畧）眞夜晚烟埠有商人自大連專來報稱佳日大連有一輪船載鬍匪約二千人内有某國人若干携帶盒子砲均着便服明言到榮城屬成山頭登岸等語此次萊海鹽匪風潮甫起前據蕭知事眞電内云海陽境内鹽匪有快槍數百枝參考此報頗有關係若不即時捕滅不但與鹽稅有礙山東大局亦不堪設想矣云云 
　　七事變之由來此次事變眞因從表面言之則爲人民抗納鹽稅而其實則純由稽核分所長辦事操切所致吾東沿海一帶鹽梟向無田產全以偷運私鹽爲生活一家之赡恤在是一身之餬口亦在是設使遽行新政營私無從則生計日迫其勢不抗鹽稅無以自全故欲推行新法尤當詳察地方之輿情因時制宜妥協進行不可固執成見尤不可操切從事前車覆轍陳陳相因而辦理鹽務者不覺也彼自以爲歐洲成法無施不可又以稽核所長之威嚴厲進行一面督責官府嚴法從事遂釀成此極大風潮現聞總稽核所己考得其情擬將分所長易人矣 
[卾校學生憂憤自戕三誌]  
　　武昌中華大學學生李君鴻儒因憤自戕迭誌前報茲番各界同胞對於李君咸深悼惜擬在中州會館（李係河南淅川人）於下月初一日開會追悼各界准備輓聨以便届時恭薦生芻者甚夥該校友朱漢甲等輓聨其一云身爲青島而死如魯之蹈海屈之投江九泉下獨抱幽恨名留碧宇猶生於孔曰成仁孟曰取義千李君鴻儒之遺像 
載後共仰英靈其二云君爲青島捐生奴隸皮借襄水洗去我以白紙作弔國民魂山漢江招來 
　　李君投河自盡後其屍身己經同行同學撈獲寄寓武昌之同學確己接到報告現該校同學諸人將李君遺像送往某冩照處放大以作永别紀念品并聞有某某兩校發起徵集李君事蹟作傳以盡表揚之責刻正開始籌備 
　　李君瀕死之際曾草一絶命書字字沉痛語語悲憤約逹二百餘言大意爲無力爲國除賊不忍坐視危亡并有種種警覺國人之語 
[湘學生之熱潮近記]  
　　湘省自工專學生發起排演國恥新劇後商專學生亦即繼起連日在錢渠公所排演所演各劇頗足鼓勵民氣私立明德學校中學部學生近亦發起新劇團並己組織成立在該校演習數次成績頗佳約三數日問即可就省城各公廟排演 
　　省城坡子街華泰長洋貨店自各界實行提倡國貨後彼即將洋貨號之洋字改成國字經各學生查悉入店檢視則無一非某國貨並查得該店每日由後門運入某貨爲數甚多當即報告蘇廣同業會請即處罰當由該會罰令該店先行停業三日再議辦法旋又經學生再四催迫該會無可如何祗得再令該店將國子掩蔽另處罰金若干所存某貨限期銷完並一面將此情由登報宣布 
　　除洋貨業販銷某貨外其餘如南貨業藥業番菜館酒席館五金號等銷行某貨爲數亦不少近經學生詳細調查列成一表己與國貨維持會籌商抵制方法矣 
[贛學生聨合會之談話]  
　　江西學生聨合會各代表今日（二十二）下午三時假豫章校開談話會並歡迎北京代表唐英關金本基上海代表鍾祥鵠由盧任華主席報告開會宗旨畢唐英關君將此次學生風潮始末情形詳細報告開云梁士詒梁啓超諸人各捐資數千元於北京學生聨合會但該會以純係學生組織旣與政黨不同自不能受局外人之津貼於此一端足徵學生界胸懷潔白惟近來觀察各省學生聨合會甚覺冷靜鄙見以今日學界中人應具下列三條（一）實踐（二）犧牲（三）成羣結合以上三者能相互而行則可盡吾輩之天職云云繼由上海代表鍾祥鵠祥述滬上罷巿情形盧任華報告本會一切經過事項嗣議及商學懇親曾僉以須再派代表向商會接洽於是仍派盧任華傅競華二人與龔會長磋商次議閩陜學生被李厚基陳樹藩非法摧殘應如何設法援助議决用快郵代電請政府飭李陳將被捕學生從速釋放次議派代表赴各縣以資聨絡議决先派諸夢麟往吉安贛州組織聨合分會再由各該分會派人前往各縣聨絡藉資進行六時散會 
[江西救濟潯路之籌備會]  
　　自婦幼醫院邀集各公團各學校發起組織救濟南潯鐵路籌備會後各界聞風響應者咸紛紛函致該籌備會表示贊成二十一日爲該會開第一次臨時職員會討論進行方法午後三句半鐘男女各幹事均冒雨蒞會四時開會由副幹事長王世清爲臨時主席報告討論宗旨略謂本會籌備救路方法宜先從調查鐵路出入欵項爲第一着究應如何調查请大家討論余鶴年云南潯路歷來弊病恐非局外人所能調查清晰鄙意以爲不若由本會函邀該路股東或推舉幾位交際幹事向該路董事接洽並探詢該路現狀及種種利弊然後再權衡緩急施以補救庶本會救路有一定之方針不致貽漫無頭緒之誚于振寰云鄙人昨從南潯路調查該路債欵及各項收支己探得大槪需出類計欠日債七百五十萬元息金折合華幣每年預算三十五萬餘元修理各站橋樑及添換各要件估計共需華幣約三百萬元全路薪工每年預算五萬八千餘元（臨時工資不在内）工廠煤炭及車頭等項開支每年預算約共十四萬元收入類計營業部六七兩年平均每年收入約三十餘萬元路股局六七兩年平均每年約收十七萬元地丁項下每年收入約八萬元鹽斤項下每年收入約六萬元股本計舊股欵約二百七十餘萬元近狀八年度營業部收入平均每月約六萬元有奇山是觀之該路若能從事整頓尙可挽救余醒愁報告該路保息欵及鹽斤加價每年額收約六十五萬元並謂今年營業因轉边發逹可望逹六十萬元全路職員薪資若能節省耗費全年祗需五萬餘元王世清云剛才于余兩君報告該路收支各欵雖未得謂爲詳實然亦己得其大槪鄙人昨與友人談及救路辦法應即報告諸位討論本會宗旨第一卽係籌還外債保我路權似須先從籌欵着想但籌欵又如此之鉅非分類籌措無濟於事擬一面從外縣丁漕串票附征路股捐（每張串票附征銅元十枚）一面由各界擔任勸募路股所有欵項儲於殷實銀行然後按約分期清償外債諸君以爲如何程時燿云同人提倡救濟南潯鐵路固爲應盡之天職但無該路重要股東出面恐調查該路帳目一節難得完滿效果不若依余君主張函邀各公團領袖及該路董事到會共商進行再議籌還債欵况茲事重大非重地方碩紳鉅商出爲贊助恐難收效康醫士熊韞□金士珏三女士以今日開會應請主席逐條付討論至路事應如何調查如何籌欵還債須俟本會將籌備事件辦妥再議吳季穆提議刋救濟南潯鐵路籌備會圖記一顆以資對外全體贊成山庶務幹事辦理余鶴年提議用籌備會公函呈報官廳備案通過並致函全省各公團邀請贊助本會進行以收羣策羣力之效全體贊成由文牘幹事即日繕發次熊韞華女士提議速行編製本會職員表以便有所諮詢全體贊成由文牘股編印百份次吳季穆提議臨時需用經費應照簡章第六條由發起人酌量捐助以資應用議决定下次職員會自由樂捐次江民志提議以九江學商界己有救路之舉本會應函請該處派代表與本會接洽共策進行議决由文牘股照辦次黃人潔提議函致各股幹事實行職務議决照行議畢時己五句餘鐘遂散會 
[皖省近事]  
　　皖省維持國貨檢查所自成立以來檢查之日貨頗多當經大會公决擇日焚燒惟方復泰方蔭堂劉萬興劉竹齋益太興韓碩甫正和祥王福田等私連東白糖及火柴甚夥以檢查所設立與彼等諸多不利遂設種種手段破壞乃爲檢查所查覺即於昨日（二十三）就商會開會公决孰知方蔭堂等帶領店夥司夫並流氓百餘人在商會毆打檢查員張佩廷並聲稱不逹取消檢查所目的不休是時秩序大亂後以衆憤不平方蔭堂等遂抱頭鼠竄始復正式開會衆以彼等少數蹂躪商會擾亂秩序破壞公益應一面取消方蔭堂韓碩甫王福田等檢查員名目一面由商會依照商會法除其業董資格以示懲戒比由兩會長簽字至檢查所須永遠存在應由兩會長擔負完全責任衆憤始平散會時己晚矣 
　　省垣連朝大雨如注傾覆屋宇垣牆多處昨日（二十三）午後五時許西城外樓忽被衝潰十餘丈勢如山崩所有附近茶樓舗面俱遭壓覆斃三人傷四人 
　　昨電政局接桐舒兩局來電稱連日大雨滂沱山洪暴發平地水深丈餘致將桐舒境内桿線被水衝倒緣此交通頓阻又安慶至無一線忽於昨晨入地並北路安至蚌壽二線亦同時阻滯皆連朝風雨所致現下游往來要電須繞道贛蘇兩省接轉較直逹不無稽延 
　　懷寗縣學生聨合會分會巳組織完備於昨日報告成立其會址暫設懷寗縣中學校内 
　　昨午縣敎育會開茶話會擬於（二十五）召集各評議員與勸學所勸學員視學員開聨席會議表决劃分縣敎育區域案 
[杭州快信]  
　　杭州學生聨合會組織演講團及國貨負販團因霉雨□滯進行今日己放晴光續開會議定期出發 
　　下城潮鳴寺巷聚衆釀禍毆斃李克敏等兩命案之從犯詹和尙宋連生王洪寳等昨己由軍法課分辊判處一二等徒刑發交軍獄監禁 
　　司法人員官等官俸辦法前奉部令七月一日實行現省署查浙省司法經費異常支絀應請暫緩昨己覆電照准 
　　連日霉雨甚大諸曁西鄉一帶盡成澤國水己入城險釀災患幸昨日天霽始稍退殺 
　　浙江商品陳列館己定九月一日開幕 
　　吳興陸同源殺斃寡嫂嚴氏及女僕張媽案（即新血手印案）經大理院發回更審後現由高等廳審明决定提出理由兩大種仍判處無期徒刑 
　　本月二十八號爲齊省長壽辰此問各機關己紛紛預備晋祝 
[南京快信]  
　　李督昨電告滬唐少川北分代表不日來滬接洽 
　　汪有齡江紹杰今日（二十六）午車可抵寗李督派少校參謀曲巖副官陳廷謨渡江赴浦口迎接 
政府曾電各省徵求組閣意見李督以政局險惡未肯表示政府昨又來電催詢李督仍擬遲復 
　　寗垣各公團因李督齊省長正在籌擬規復漕運辦法米價又己騰貴擬請軍民兩長緩行規復以維民食昨推代表晉謁李督齊長陳述意見聞李齊己允即電政府商改辦法 
　　撤任下關警區署長王固磐被控案軍民兩長會委任用道尹楊宗漢田寳榮查辦 
　　李督派赴各屬慰勞軍隊之代表蕭良臣郝得志己於日前出發蕭來電報告梗日（二十三）抵揚有日（二十五）赴清江浦郝來電報由常錫到蘇宣慰後敬日（二十四）赴通州 
　　省署昨日牌示胡爲和調署東台縣知事未到任以前委分蘇任用縣知事李鼎掄暫行代理又彭世祺調署高郵縣知事 
　　財廳昨委梁荃調查江北釐稅 
　　北京財政部前派周學仕來蘇調查官產茲己事竣於昨日回京 
地方通信 
[松江]  
　　會董挽留會長商會各會董因鄭子松會畏宣告辭職於二十五號午後一時召集會董會議到會者三十餘人公推沈梅圃主席會董周鶴雲張若水張信三張受之舒葆珊等六七人先後發言均主挽留長以維會務復公具簽名勸駕書敦請會長即日就職旋沈主席謂報載西門商店數十家及西灘米業脫離商會請衆調查以明眞相張若水等謂延壽瑞等少數商號雖於門首粘有脫離商會字樣未將註册證正式繳消礙難認爲事實不必分投調查遂一致表决而散 
　　學校消息近誌省立第三中學校前因感受罷課罷巿響影早經提前暑假現楊子侁校長以該校四年級生照章應於本年暑假前畢業仍召令回校舉行畢業考試至招生開學日期現均未見確定高小以下學校前此未與中等學校同時罷課所受影響較輕故此次畢業放假一仍其舊實無所變更並聞第一第二兩高小之招生日期亦己確定於陰曆七月初一舉行至小學校歷年舉行之學生大考現經高小校長會公决廢止所有學生成績即由各科平時積分平均計算 
[崇明]  
　　王清穆致南京電督軍省長鈞鑒頃奉張知事轉示哿電並指令敬悉清穆昨又進城訪查永昌鎭肇事原因實由警察分所强施壓力激動衆怒却非緝私之咎然因是而於元日槍斃鄉民二鄉民反毆斃水警一當時全鎭罷巿幸得陸防軍彈壓未成巨禍咸日又以警所勒令開巿激成毁棧之變該處有貨物稅分所及陸防軍一連足爲此案見證稽核查騐兩所得保全即陸防軍之力清穆面詢到地調查之一等警佐陳受爵水警分署長吳憲章語皆符合惟可駭者縣公署銑電及勘騐詳文事實顚倒聞皆出自科員錢啓翰手筆竟與鹽商同一口吻是張知事亦爲其所賣不僅地方含冤己也幸蒙鈞座派員查辦不難掀此黑幕抑更有不容己於言者鹽商指清穆爲反對最烈之人不知清穆實爲最怕暴動之人光緒十九年東鄉閙鹽風潮即在堡巿今春浙商添設堡巿分棧密邇堡西敝廬地方時有謡言當風聲吃緊之時清穆曾約小學敎員數輩四出演講大致說明反對浙鹽應有正當辦法若質野蠻手段毁棧等於自殺簡單明白勿用文言在演講者須相參反對之論調以平其積憤之氣並詳告暴動之危險以發其自重之心環而聽者動輒千百無不認爲有理欣然而散此爲堡巿一帶前數日經過情形合併陳明藉紓厪系王清穆叩敬 
[蘇州]  
　　商會之闢謡辦法蘇城自有散播毒藥之謡傳以來吃食店舗及小販等莫不大受影響且時有毆傷人命之事故總商會特邀集會輩開會議决闢謡辦法其通告云近日城廂内外謡言蠭起謂有人暗中置毒於各種食品以致人心惶惑巿虎盃蛇以訛傳訛幾若實有其事甚至因猜疑而生誤會因誤會而生憤毆迨事後檢查毫無實證並據中西醫云現届夏令每有急痧等症偶因食物觸發誤爲中毒殊屬可笑等語雖謡諑無根日久自能平息而目前之紛擾實與地方秩序商販營生俱有重大關係今將闢謡辦法條列如左（一）由本會聨絡天賜莊博習醫院齊門外福音醫院滄浪亭省立醫院聞門内樹德醫院凡有誤食各物疑其中毒者務各就近自赴以上所列醫院診治以期速效（一）各醫院遇有疑係誤食毒物之人就診時務請各院長將其人姓名年齡籍貫住址並診治狀况與試騐有無毒質各種實在情形明白函示本會以便照式印刷布告大衆周知底藴（一）無論何人遇有疑置毒質之可以隨時送至滄浪亭省立醫學專門學校委託化騐以明眞相而釋疑點並請於化騐後據實函知本會以便一體印刷布告（一）凡街巿遇有可疑之人總應文明對待切勿輕易毆辱即至不得己時亦應隨時報告崗警解區查究母得藉口義憤致生事端（一）凡我各商店執事先生及大小夥友俱係明逹事理之人所有道途誤傳一切謡言自有定識定力不致輕易聽信惟望遇有鄉愚無知之輩亟應明白剖析消釋羣疑俾安人心而維巿面云云吳縣知事温棟甫警察廳長崔怡庭亦商由蘇州巿董事先就城内適中地點設一化騐的並函請省立傳習福音三醫院擔任臨時化騐事宜遇有前項事件發生可以隨時送騐 
　　安節昌善兩局之困難蘇城安節局原與昌善局有連帶關係自昌善發生爭執以來該局接濟無着又兼吳硯農君補助之食米亦經停止辦理諸多困難局董王祖慶吳曾源二君以無力支持一再函縣堅請辭職温知事接函後當以昌善局務不日即可解决仍請勉爲其難暫予維持等語去函挽留 
[無錫]  
　　布廠用紗之主張吾邑布廠業抵制日貨會每逢星期二爲該會常會之期前次議决致函上海總商會曁中華國貨維持會工商研究會及蘇松常各屬同業機關請代調查現在本國能出細紗雙紗之廠每天能出貨若干每天各布廠需用若干茲將原函錄下逕啓者據敝業勸工廠等函稱抵制日貨均屬國民良心問題現查敝業所用細紗雙紗國内產品己有南通大生上海德大厚生鴻裕等四廠每天出細紗雙紗約可若干件能應織機若干部現有織廠若干需用細紗雙紗若干務乞函請貴會調查揭示並請登載滬上各報令國人見此項實業統計確實供不應求每天尙需若干件俾可廣設線廠添設機錠以應國民需求以堅投機實業家企業家之心他日國内棉業發逹爲全球冠均出貴會之所賜也再近來抵制問題起國產四十二支雙紗與東紗每件價格反大十三兩往常較東紗每件低廉十八兩似此比較每件飛漲三十餘兩之多日來花衣價猶無甚出入想各紗廠爲提倡國產之領袖斷不致似此投機漲價適成提倡國貨之反比例明明貽笑外邦抑或巿僧壟斷紗廠雖未能十分干涉鄙意莫妙於紗廠聨合會組織交易所將各牌戰紗雙紗價格揭示競賣以劑其平將雙紗價介紹於滬上各日報商務關内登載使國人咸知國產雙紗價值開中華棉業文明競賣之先聲藉以符合維持平民生計之旨趨隠固全國實業之基礎敝會據情後當即召集全體會議議决呈請貴會立予維護並爲提倡等云相應具函懇請貴會召集各紗廠將細紗雙紗非但添錠多紡以應國内之需求擴充平民生計且須平價而沽能令舶來品一致淘汰盡凈爲無上光榮無上上策敝會素仰貴會諸君子對於工商實業一意提倡母任欽佩用敢具函瑣凟諒能俯如所請豈第敝會感激而己耶專肅敬請公安 
[鎭江]  
　　預防水患鎭郡一帶連日大雨江潮暴漲倪知事爲預防水患起見業己諭飭濱江新洲老洲順江洲和尙洲各圩董督率農民補築圩岸以防潮灌 
[鹽城]  
　　激成神經病之學生鹽城秦南倉人姜道三本在上海中國體操學校肄業自學生聨合會成立後終日奔波染病歸家抵家後又赴各地報告海上經歷之情形並仍從事講演嗣閱報紙知學生三條之宣言仍未貫徹而武人虐待學生之消息陸續而來悲憾交激忽成神經病漸至家長弟妹亦不能認識但常大聲言曰殺國賊復國權除此之外對人不發一言且茶水不進生命不知如何此亦青年犧牲之一種也 
[嘉興]  
　　中校照常上課省立第二中學校學生前因外交失敗北京逮捕學生曾繼京津各校之後宣言停課現因國賊己去學生己釋第一步目的己逹中校學生特於前日起照常上課其四年級生刻正温習課程即日將舉行畢業試騐各學生於課畢後及星期日仍舊出外講演志不稍懈 
　　霉雨情形嘉興自本月二十日起連朝霉雨至今未己致河水陡漲六尺有餘低田均遭淹没高田因受水過多田禾均霉爛刻正雇人用車將水戽出城巿街上行人稀少各商家門可羅雀 
　　建造第二師範校舍省立第二師範學校現因學生衆多　有校舍不敷應用該校長管線白呈准省吏撥欵建造己勘定城中舊秀署爲校址刻正招人投標定七月一日開工限本年内竣事 
[安慶]  
　　郵電又須檢查各省檢查郵電早遵部令停止倪督軍吕省長乃以抵制日貨風潮重復派員檢查郵電昨己派專員二人每日前往郵電兩局檢查 
　　希圖破壞檢查所安慶國貨維持檢查所係商界開全體大會所議决設立者當時公舉檢查員多人每日派八人到所值班執行輪船抵埠時檢查極嚴十餘日來截留日貨甚夥乃商會會長因挾前次衆人指出私購東糖之嫌倡言檢查如此苛刻必至釀出事端將來本會長不負責任意欲設法破壞云 
雜評一 
　　張作霖（默） 
　　張作霖夙懷統一三省之野心自攫得巡閱使一職後着着進行對於吉省以孟之不附己則思去之而代以心腹近且派軍入吉爲示威行動致令全省人民萬分惶恐而彼悍然不顧雖釀成戰禍糜爛地方而不惜也對於防務平日旣無籌備一旦有警則借名以擴張軍隊乘機以自植勢力近見有西北籌邊使之設也則亦要求設東北籌邊使其實所謂邊事者何嘗稍關其念慮乎其他對於學生則以武力迫禁開會使愛國熱忱不敢稍有表示對於商民則以苛法把持金融使迭受損失不敢有所告訴凡此種種皆國人所共見者夫今時何時而張氏猶不卹鄰疆不顧邊禍不維護其輿情民氣但知急急自拓其權利地位嗚呼武人之專橫不顧大局竟至若此之甚乎張之勢力愈大吾愈爲東三省人民危也 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞] 　 
[各團體電拒德約簽字]  
　　商界少年救國團等昨致駐京外交團電云北京美公使轉英法意公使鑒歐洲和議中山東問題敝國全國人民主張不簽字羣情一致乞貴使轉請和會諸代表主持公道幸甚商界少年救國宣講團留日學生救國團上海學生聨合會國民大會叩 
　　中華國民愛國會昨在北四川路福德里事務所開討論會先由奚士傑報告該會進行事務繼由林秀英女士曁奚楚明王子亭詳述此次歐和德約政府如果簽字此後山東不保全國動摇禍迫眉睫惟有望我同胞合力抵制至死不認衆皆贊成公擬電稿電請政府俯順民意轉致專使力爭勿予簽字電稿錄下萬急北京大總統廣東軍政府鈞鑒中日密約及山東問題關係我國存亡如我政府迫於日威允予簽字則我全國人民一團愛國熱血寗死不能承認萬望堅持力爭保留山東即所以保存全國上海中華國民愛國會叩 
　　上海策進永久和平會世界和平共進會廣東策進永久和平會昨日下午七時在永久和平會事務所開聨合緊急會議推丁象謙爲主席報告北京政府違背民情抛棄山東竟將簽約應如何對付請加討論羣情異常憤激紛紛各提意見結果議决如下（一）通電巴黎和會專使力爭山東保留簽約并請代謁各國代表聲明國民對於山東簽約誓不承認（二）電詰北京政府（三）通電全國一致力爭議决後當即擬電拍發 
[三和平會聲討新國會通電]  
　　其一各省省議會敎育會商會農會工會國民大會學生聨合會各和平會各報館各團體公鑒昨讀和平期成會通電主張新舊國會同時停會以待時局解决等語本會切望和平與期成會未嘗有異惟徵求大多數民意微有不同願更進一言民國八年以來禍亂相循迄無寗日推原其故多在是非不明法律無效欲謀永久和平固希望雙方有互讓同情然後磋商庶易接近但法律精神吾人尤不能不認識若完全犧牲法律縱能彌縫一時實釀無窮隠患大盜竊國更何憚而不爲法治主義至今日旣無從打破則法律問題亦即不容含糊新舊國會在法律上實有眞僞之分焉能視同一律若强欲以法殉人天下大亂恐即不可收拾慨自上海和會停輟以後國事益陷危險外交益趨失敗民心益見激昻金融益加緊迫四萬萬人民幾入延頸以待死刑宣告之慘境嗚呼陰風黯淡鬼嘯狐鳴誣執屠伯之刀武人固爲禍首暗中操縱營私害國假新國會爲巢空玩國事如兒戲視人民如魚肉者安福系之罪實不在武人之下欲清亂源不能不從聲討安福系及解散新國會始新國會產生由於非法改選天下皆知其本身久無存在之價值况安福諸議員盤據其間鬼蜮爲心盜賊成性選舉總統即視總统爲弄兒聨絡武人實以武人爲器械包藏禍心無惡不作欲掠取全國金融機關爲私產乃通過恢復二年中國銀行則例欲盡吸舉國人民膏血飽貪腹竟要求數十簡任薦任職員貪鄙無恥幾非人類青島問題關係國家存亡此何等重大之事全國人民奮起力爭不惜罷學罷巿罷工一息尙存未敢稍懈安福系議員旣冒居人民代表苟稍具天良亦應有正當主張爲國家保留一線命脈乃時而主張不簽字時而又主張簽字出爾反爾徒以國家大事供彼黨爭要官奪利交換條件不惜陷全國於萬劫不復之地是可忍孰不可忍危機四伏萬難再事姑容凡我國民應速起一致聲討並一面由各省人民對於安福系本省議員用民意宣布剝奪其終身公權表示不與國賊並立之决心一面要求北京政府速解散非法新國會表尊重法律服從輿論之誠意然後再敦促南北代表賡續和議以謀統一害羣之馬旣除國事庶幾有望治亂安危問不容髮迫切陳詞惟希公鑒中華國民策進永久和平會世界和平共進會廣東中華國民策進永久和平會同叩梗 
　　其二廣州中華國民策進永久和平會馮自由譚民三張秋白周道腴李懋吾張己正常藩侯簡琴石謝英伯劉仲邁陳獻甫席資生李蘭軒鄒海濱葉競生林伯和覃哲民陳漢元石奉春李吟秋陳山毓諸先生轉世界和平共進會諸公各省議會敎育會商會工會全國學生聨合會各報館轉各名流公鑒敬日和平期成聨合會通電代表民意痛陳安福派危害國家情形並請令停會宏模遠識正氣感人而全國和平聨合會力主解散以廿餘省法定團體之公意一致主張足徵該派倒行逆施爲全國國民所共棄惟是期成會則主張正式國會同時閉會此種議論頗資研究竊以民國八年四亂皆由無聨政客不法武人所擀成而其所以敢於橫行者實由憲典未頒目無法紀現聞國會議員正在粤垣商榷制憲凡我國民團體應如何督促進行以期大法早成以慰國人殷殷之望同人等爲維持根本大法及永久和平計自應責成北京當事從速解散安福俱樂部曁非法國會懲辦大小賣國賊以救中國危亡而謀世界人類幸福本曾代表吳燦煌首紹南同叩梗 
[全國學生聨合會紀事]  
　　昨日（二十六）開評議會議長主席報告本會宣言書明日准可脫稿宜譯爲英文法文兩種遂於評議員中推舉二人分任繼謂近日輿情以安福派爭利營私之反嚮有取消新國會之呼聲本會對於此點原不欲犯干涉内政之嫌然處此外交危急之際而安福派反以其新國會之地位藉簽字不簽字問題把持組閣謀攫銀行并推薦簡薦諸職數十人甘心斷送主權大悖民意甚可痛恨本會爲外爭國權内除國賊起見似不能不痛懲之衆意咸同遂以多數表决通電反對惟崔凌二君均主張電文措辭當責以外交失敗和局不成此外枝節問題不必涉及次議及寗波學生會請願案及派代表往長江各埠報告最近外交情形均得圓滿解决三時許遂散會附錄通電如下各省省議會敎育會農會商會報館及各界諸君公鑒年來國事蜩螗政局簸顚皆誤於少數黨派之手論世憂時之士莫不談虎色變近以外交阽危父老執耳面命之詞咸屬不簽德約及爭毁二十一條與其他密約諸事輾轉相告涕涙橫流而安福派盤踞新國會假託民意刼持法權始則雖拒簽約猶示依違繼則附和權奸段徐輩主張簽字出爾反爾固彼鬼蜮所優爲然其野心所在因緣變亂之時機汚衊士類摧殘敎育謀組内閣攘奪銀行觀其要索巨額黨費及簡薦諸官己不寒而慄嗟呼安福何派狐黨狼羣派有何人鷄鳴狗盜倘令其肆螫不休必陷國民於水深火烈邦國覆亡此爲厲階我學生界炳然貞心堅若金石祇求國權鞏固外此更無所蘄昨讀海上各團體公電實所感傷邦人諸友其亦疾首蹙額於安福派新國會乎幸共起圖之上海全國學生聨合會叩宥 
[上海學生聨合會消息]  
上海學生聨合會交際部昨日在事務所開大會部長報告開會宗旨後省商代表湯成梓提議該部當設調查部雖各交際員均有此職然不妨另分一部專司調查日貨及奸商破壞大局等事經全體通過議决當推周正煇張炳燾袁慶祥顧伯鈞濮逵五主任並議决組織演講部因歐洲簽字時機不得不喚醒全國國民憤起否承故該部擬將全埠學生分路演講繼由周正煇提議因對於烟草公司問題報告甚多雖不能說完全日貨然確係吾國極大漏巵須設法不吸香烟方可根本挽回利權經全體通過聞即將實行擬定辦法 
　　又該會評議部昨日（二十六日）下午新鐘三時在貝勒路民生女學開會由評議長狄侃主席議决各事如下（一）傳聞日商自七月一號起將存貨廉價出售本會當設法使人注意（二）本會應請各國貨號切勿增價（三）北京政府通電全國預備在歐約簽字時舉行慶祝本會當通電演講發傳單等表示山東問題不保留反對慶祝並函致工商學報聨合會一致力阻（四）本會及各分會均當從速組織義務學校敎授工商界無力求學之人 
[政府口中之軍約與蒙事]  
　　和平聨合會昨接國務院電云上海全國和平聨合會鑒各電悉軍事協定現并無密議延長之說報張所載自係謡傳毋庸異慮院敬又接松滬護軍使署函云逕啓者承准國務院廻電稱據全國和平聨合會電稱聞謝米諾夫有進兵庫倫計畫懇統籌全局即派國軍赴援等情查蒙邊防務緊要迭准陳使來電請援己指撥軍隊尅期出發以固邊圉希轉行知照等因相應函逹查照 
[商業公團電阻騐放軍米]  
　　本埠日來米價飛漲平民日食因之維艱而私運消息復日有所聞本埠商業公團聨合會昨爲此事特電南京督軍省長其電文云南京李督軍齊省長鈞鑒江蘇米禁夙爲二公所主持並爲本省省議會議决之案頃閱報載財政部電令江蘇財政廳騐放軍米十萬包當此青黃不接之秋一經騐放米價陡漲民食堪虞傳聞此項軍米爲間接接濟他人之用人心尤爲憤激乞電部力爭一面速令財政廳取消騐放停止裝運以保民食而安人心不勝迫切待命之至 
[大陸報言論自由之主張]  
　　中美新聞社譯大陸報社論云今日本埠工部局公報載工部局擬向納稅人及領事團提議將租界章程加以修改規定以後租界内中西報紙須由工部局發給執照其發給此等執照之條件及則例可由該局斟酌規定又『工部局對於意在煽動破壞治安之任何印刷物得有立即行動阻止其印行之全權不必知會其他當局』照此而言何種事物爲擀成所謂煽動破壞治安其判斷之權自屬諸工部局換言之以後租界報紙之存在須受組織工部局之人物之容許若報紙之言論不與工部局同意即不能享自由也夫工部局提議此種章程固不自今日始惟以前數次均爲納稅人所反對誠以此種法律與盎格魯撒遜人之於道觀念如冰炭之不相容又因言論自由出版自由乃自由人之正宗權利故也今工部局舊事重提又欲設法通過此章程據其自云係因最近學生風潮之故其言曰此項風潮乃表示工部局應被授予取締煽亂出版物之權之必要而不必訴諸其他當局也今試問此語是何意味所謂煽亂印刷物者其指華字報紙與風潮時所出各種華字傳單乎非也凡所謂煽亂之報紙與記者公堂懲罰己有多起是己有取締之方法矣今日工部局公報即載有民國報主筆因此種罪名受罰又有三人因印行某書籍被監禁然則其目的乃不在華報而在西報可知然最近之風潮其表示應有箝制西報之需要者究在何處乎就大陸報言固曾代表公意指摘工部局處置風潮手段之不當然則以後有同樣之事發生時工部局將有權不但懲罰本報記者因其發表此種批評且將令本報以新聞稿件每晚送至工部局檢閱且不必知照任何當局並不必經其本國領事之認可也雖然他報如何態度吾不敢知本報則宣言於此對於此種箝制言論之舉必盡力抵抗如必要時或且訴諸華盛頓當局因本報係美國報紙依美國法律發行於上海並上海美國人民一日在治外法權之下即一日有爲一種自由報紙所代表之權利故也 
[美大學俱樂部將開會議]  
　　中美新聞社云今午上海美國大學俱樂部幹事委員會將開會議内爲反對工部局提出報館印刷所領照事擬定一種議案付衆討論再上海美國人民對於工部局此舉聞亦皆不贊成云 
[中行股東臨時會展期]  
加股案暫告停頓 
　　上海中國銀行昨接北京總行電云准財政部六月二十四日函開查各地股東來電内有本月二十九日不能到會等語請即將前定開會日期暫行展緩等因現官商兩股旣均分别聲請展期届時當難開會希轉告各股東接洽總又接北京董監事會電云昨由董監事會公推代表謁見龔總理聲明回復二年案應迅速咨院復議修正六年案於股東權利極有妨礙礙難承認情形據龔總理稱二年案參院僅咨國務院查照並未咨大總統請爲公布該院手續卽不合法况本部所提修正案參院己列入議事日程回復案當然無效至修正案當由部另提修正案先招三千萬改爲二千萬將交股東會承認改爲交股東會議决等語代表等當經聲明招足二千萬亦須經股東會議决代表等未便代各股東允諾現參院定於明日開會今將昨日交涉情形先行奉逹董監事會叩有 
[麵粉業請求麩皮繼續免稅]  
　　上海無錫内地機製麵粉公會曁各麵廠公呈財政廳及揚由關監督云案奉財政廳訓令上海稅務公所麩皮免稅一案茲於本年六月十六日奉財政部寒電俟六月底期限届滿七月一日起照章復征等因奉此查此案於民國六年一月奉財政部令以機製麵粉之麩皮旣爲饑民食料及喂養牲畜之用自應准照機製麵粉成案一體免納稅釐等因方謂富戸旣食無稅之麵粉饑民不致再食納稅之麩皮詎料財政廳徇各稅所比額之請呈部核准照收敝商聞信不勝驚惶竊查麩皮每百觔一包僅值價一兩三錢上下内地轉運水脚多者三四錢少者一二錢再加洋關正半稅一錢三四分袋皮二錢左右所得祇六七錢之問核之成本原不敵原料麥價遠甚各廠聊以補苴廠用而己若再加收常關内地稅釐則麩皮一項將成廢棄之物無人銷運即無稅可收且合各稅所比額統計每年不及三萬元公家似不應苛征如此微細稅欵致違大總統及各部長振興國貨扶助實業之本旨若論售銷外洋之麩皮均係上海報運出口向由海關照章征稅實與内地無涉惟有賑濟饑荒喂養牲畜之用者經過内地關卡實與貧民生計大有關係除各廠商聨合會議據實呈請財政部繼續免征外特先具呈仰祈分飭各分關稅所自本年七月初一日起遇有麩皮經過暫予記數騐放一俟財政部核准再行呈請填給免稅運單實爲公便 
[江亨湖鷹駛滬候遣]  
　　海軍第二艦隊所轄之江亨軍艦湖鷹雷艇昨日由武昌開駛到申停泊南巿龍華港浦江聽候調遣聞江亨軍艦亦經藍總司令派定爲黑龍江駐防軍艦須俟入塢修理後方可開往 
[回國華工又有一批抵滬]  
　　太古公司新造之浙江輪船昨由香港開駛來滬於午後四時抵埠停泊浦東海關洋碼頭載有大批華工八百餘名據云此項華工係前年十月間由滬募往印度屬防培等處工作訂約一年爲限業己期滿回國繞道香港轉搭該輪來滬當由駐滬招工事務所雇用大號駁船數艘將該華工運往新關碼頭登岸海關水巡捕房梅捕頭亦飭派中西探捕到場照料 
[滬杭路運滬之乾繭數]  
　　滬杭甬鐵路由浙運滬乾繭己届末期均係浙紹產品故日來槪由杭之閘口車站報裝茲將十七日起陸續由浙運申之繭及各廠公司等等分錄如下（六月十七日）由閘口運到乾繭十車計一千二百零五包係上海同亨昌元興昌永太和盧寳興大同升同義和源大等之貨（十八日）由閘口運到乾繭八車計一千零九十包係上海源餘豫亨通大太昌寳興昌普益合義和同義和等之貨（十九日）由閘口運到乾繭十四車計二千七百包係上海仁大昌乾裕和瑞源永和義恒源利恒大昌石同豐開源等之貨（二十日）由閘口運到乾繭十六車計一千六百六十三包係上海致大昌太和公永茂昌咸昌正興同協和等之貨（二十一日）由閘口運到乾繭三十一車計三千四百四十三包係上海同興昌鴻吉寳和乾興昌大享昌裕亨通等之貨（二十二日）由閘口運到三十八車（由專車運到二十九車）計四千一百九十包係上海公興申和同裕和等之貨自本月十七日至二十三日止由杭運滬乾繭綜計一百十七車共計一萬四千二百九十一包均由上海南車站缷入貨棧由海關洋員騐訖因日前陰雨均未送廠自前日天晴故連日由運送處分裝塌車送往各廠矣 
[外洋商輪進出口消息]  
　　英商昌興公司俄國皇后號定於本月二十九日卽星期日由吳淞開往香港小吕宋等埠是日下午五時在工部局碼頭備有駁船名亞力山大駁載乘客及行李等物 
　　大陸報云本星期六日將有太平洋商船四艘行抵吳淞二爲昌興公司之船俄羅斯皇后號與日本皇后號一爲花旗公司之船愛瓜多號其他一艘爲某日輪又大英輪船公司之瑪爾太號與那戈亞號兩艘將由英政府交還約八月間可由上海開往利物浦 
[運米小連加價風潮己平]  
　　本埠運米小車夫因圖加運費於日前同盟罷工正值米價奇漲之際各米店恐應售不繼異常恐慌旋經米業仁榖堂北下董事錢貴三南巿董事張樂君嘉榖董事奚賡餘黃潤康邀同車夫代表等再三磋議並在天后宫嘉榖堂公所開會这下允再照加一成並議訂地段五區分英法美城内南巿惟美界則以中虹橋爲限如逾限外再籌酌加遂於昨日决定今日照常推運矣 
[考試司法官蘇分處之通告]  
　　江蘇司法官考試事務分處通告云本届司法官考試定於民國八年七月三十日在京師曁江蘇湖北兩省同時舉行應試人員准其各就近處並不限定省分業經司法部呈奉大總统令准在案江蘇定自七月三十日起分場考試以本年七月一日起至七月二十日止爲報名日期凡具有司法官考試令第二條各項資格之一願在江蘇應試者務於限期内親赴蘇城江蘇高等審判廳内附設本分處報名並繳納手續費二元領取履歷書及保結書照式填冩依限投遞并將足資證明各項資格之書類憑證文件隨同送騐恐未週知特此通告 
[泰豐公司股東年會記]  
　　南京路泰豐餅乾食品公司昨日午後三時在該公司南京路支店樓上開股東年會股東到會者計四十餘人公推劉鏡明爲臨時主席報告民國七年營業情形及賬略後主席提議現任之董事照章任期己滿請衆討論另行選舉辦法當由股東林慕婁起言今日選舉董事股東彼此均不相識何人堪以勝任實在無從選舉吾人爲尊重公司董事計應請公司將股東姓名及公司章程先行分送各股東使其得明公司内容情形及知股東中誰人可以當董事之選彼時頗多討論主席乃將林君之提議請衆表决多數通過議定以六月底爲限由公司將股東姓名住址及公司現行之章程印送各股東屆時再行訂期開會議畢散會 
[寰球學生會學校近訊]  
　　寰球中國學生會日夜校近來就學者日益踴躍上學期因額滿見遺者不下二三百人該校長朱少屏君爲預定下學期學額起見特於前日通告各生家屬凡現在本校肄業諸生下學期如願繼續就學者可於七月十五號以前先來報名（隨繳報名費二元）以免將來額滿見遣聞夜校新定章程每半年加收學費三元（舊收六元今改收九元）如舊生於七月十五號以前報名者可照舊章仍收學費六元以示優待日校則仍舊每半年十二元云 
[啓秀女校舉行畢業式]  
　　本埠北四川路寳興路啓秀中西女校自經學生聨合會表决照常上課後業於昨日（二十五日）午後四時舉行暑假休業式並請聶仲芳夫人發給中學唐佩蘭琴科徐素娟高小蕭嘉佩初小郭秀華幼稚生錢引璋等十九人畢業證書久雨初霽觀禮者甚衆頗極一時之盛聞該校近在校内隙地添築高大洋房一所以備擴充下學期定陽曆八月二十七日開學並添招中高初各級及義務班幼稚園新生云 
[守眞中學定期舉行畢業]  
　　北四川路守眞中學曁柏美欄女塾於罷課時其中學科生會與外校取一致行動惟高小班仍照常上課今擬於星期一（三十號）下午四時（新鐘）假座崇德里口懷史堂舉行暑假畢業禮受憑者女生七人譚素珍譚妙珍譚愛珍趙丞惠張賽英陳妙娟葛秀娟男生六人邵梀臣周昌濬蕭約幹姚文斌余鶴雲陳梀樑 
[晏摩氏女校暑假]  
　　法租界布莊街民國路轉角晏摩氏進德女校於昨日起暑假由校長美國潘女士及男教員王君及鄔祝顧陳諸女教員率領至禮拜堂舉行畢業式秩序如下全體學生唱愛國歌校長演說陳述成績祈禱給憑畢業者爲林繡英姚梅生陳翠娥李金弟又唱校歌散會該校定於陽歷九月一號開課 
[滬杭路取締練習工役告退]  
　　　滬杭甬鐵路車務總管昨通飭全路各站長云查近來每有練習工役往往因不受調遣而告退旣負平日敎練之初心且耗每月給發之工食自非從嚴限制殊不足以儆效尤爲此通告誥誡嗣後凡練習工役藉故告退者其前所得辛工應向原保薦人追還俾巧爲嘗試者知所儆戒 
[四川學會將次成立]  
　　四川旅蘇學生鑒於遠道來蘇求學勢不能不組織一種團體藉敦睦鄉誼砥礪學行特在寳昌路寳康里三十號開兩次籌備會與會者有南京南通及上海各校四川學生决定本星期日（即六月二十九日）午後新鐘三時假霞飛露尙賢堂内南洋路礦學校開成立大會聞該會己通告三處加入各校四川學生屆時到會如有因時期促迫未即加入者亦得隨時加入云 
[紹帮信客新定帶信辦法]  
　　紹興七邑旅滬同鄉會前據信客魏福生謝祥元等五十二人稱伊等向由上海往來於餘姚上虞兩縣之問凡同鄉所有寄家寄滬之信或銀洋以及衣履雜物均由信客等携進帶出歴有年所年來郵局對於客等所帶書信嚴行取締於是信客等相約專帶另星包物至書信則由寄主交郵直寄現因寄主等頗感不便仍願歸信客帶送信客亦願將信件送局過磅粘貼郵花仿照寗波信客樣式如寗波信客均搭寗紹輪船山該輪公司派秤信人一名駐輪每至下午三點鐘向信客收取信件送郵局過磅裝入山届給發之信袋内即由局用火漆封袋仍交秤信人帶回逮輪將進口如鎭海吳淞等處該秤人將袋啓封將信件分給各信客領取信客即照所貼郵印付資照此辦法兩有利便請求貴董事體念苦累情形一面爲請於郵局一面商諸北京江天兩輪務使紹屬信客與寗波信客同其利益不稍徧苛云云當經該會函請上海郵局據情禀部業蒙特别照准並經協定由會指派陳渭炎駐輪暫管信客包封如該信客等附搭江天帶運信件應交陳渭炎代向滬用郵局過磅計費翌晨仍由原手取回信件按名發還並即通知魏福生謝祥元等五十二人一律赴會報名註册妥覓殷實同鄉具保方准承當即由該會繕具正式擔保函信轉報郵局備查業己遵照辦理矣 
[德顔料產額近况]  
　　大陸報云本埠某行接到來電據謂德國拜耳顔料廠戰時出產僅有平時產額百分之五迨戰事停止出產略增然較諸戰前僅有百分之十此後數月内尙無產額增高之望 
[公共公廨訊問誣指置毒案彙誌]  
　　曹根林金阿維因於本月十八號在公共租界新閘路派克路附近指蜀人李太榮暗置毒藥聚衆將李兇毆受傷並將李身畔現洋鈔票六十五元攫取逃逸旋經新閘捕房捕頭得悉立飭中西包探將受傷人車送醫院醫治並將曹金兩人拘獲搜出贓洋四十元一併解奉公共公廨諭着押候原告傷愈再核在案昨晨由廨提訊據九號西探目斐斯戤潑上堂稟稱本案尙有要證並未傳到不能質證請爲展期研訊並據李太榮投訴當時因在該處小便被告等見而疑爲散放毒藥不問情由聚衆兇毆並被打失袋内現洋鈔票請爲訊究王襄讞核供商之美丁副領事以人證未齊判被告等仍帶回捕房候下禮拜二再訊 
　　又虹口吳淞路一千五百三十一號門牌萬泰煤炭店因向對門大豐泰米店購得食米煮成熟飯頓起疑心謂其有毒由經理寗波人楊榮芳持飯與該米店經理蔣生芝交涉經蔣一再解釋並將飯當衆呑食以破其疑詎楊非惟不信且逢人便說米内有毒蔣乃報請該管閔行路捕房飭令包探王少廷與九十八號西探麥道漢往將楊榮芳連同食餘之飯一併拘解公共公堂諭楊交一百五十元人洋舖保飯發交工部局西醫化騐究竟有無毒質再核在案茲經西醫將飯騐畢昨由捕房傳集兩造及見證至廨續訊王部局由高易帮辦律師代表到堂譯稱原告旣己將被告指稱有毒之飯令夥友人等當衆分食則被告當可打破疑團豈知該被告冥頑不靈仍於多人聚觀之際囂囂不己實屬有意損害原告營業擾亂治安今西醫業經詳細化騐確無絲毫毒質有報告書呈察旋由被告代表馬斯德律師之譯員張君將該報告書譯成華語曰被告所指有毒之飯經史醫官騐得其色香味三者均與尋常公衆喫食之飯並無少異若將銀針揷入試騐即使針頭稍黑亦屬尋常之事蓋以時屆初夏間有霉氣故本醫官可以證明此種飯米可供大衆喫食譯畢即由原告蔣生芝投訴當日情形並由該米店學徒范康大上堂證明被告無理取圖狀况被告楊榮芳仍由馬斯德律師代爲辯護李襄讞與美思副領事核供磋商之下以楊不應於當此謡諑紛紜之時誣指食物有毒匪特損害人之營業實屬摇惑人心干犯刑章本欲重懲姑念愚民無知從寛判罰洋四十元充公示儆並着擔任騐費 
[派兵駐防其昌棧]  
　　浦東其昌棧洋涇一帶前由護軍使署令飭步兵三十七團第二營抽調兵士二連由營長任學剛督同駐防現該二連兵士業己令調移駐滬西斜橋南首盧護軍使以浦東其昌棧等處爲洋商廠棧林立之處工匠衆多防範尤關緊要應速撥兵前往駐紮以保安寗昨己訓令步兵三十八團馬團長迅在所部各營内抽派兵士二連尅日開赴駐防矣 
[武術研究所將開技術大會]  
　　江蘇省敎育會國技研究僵暑期武術傳習所因率角一術各地學校尙未通行推本溯源山於方法不備所致今該所接得電信武術敎員己乘車南下約今日可到聞身手極高屆時該所擬開一表演技術大會將種種實施攻擊方法一一演示使敎育界咸曉然此術推行於學交方面實足增生徒强毅冒險進取之精神也 
[警區保護西裝華人]  
　　江蘇淞滬警察廳昨訓令各署所云案據華僑聨合會函稱近者國内抵制日貨全國風從民氣鼓盪殊堪親愛惟是一般鄉 
 
 

Page 11

 
 
愚每乘隙擾亂視中國人形似日本者肆意嫚駡甚至恃衆用武而警察等又復未善排解將恐釀成禍端誠不可不防敝會幹事侯德廣傳溪水於本月九日午後由城隍廟往仁昌元山東玻璃店購買國貨途中人以侯傅二人身着西服不解滬語誤爲日本人幾遭毒打近日返國者頗不乏人若一出外便遇危險華僑將聞風畏避事雖甚細而關係則大夙仰廳長平日以保護華僑爲事敢請切實曉諭居民並告誡警區凡遇着西服之中國人須格外留心保護此非僅我華僑受惠良多即各界人士亦感頌盛德於無旣也等情據此除分行外合亟令仰該署所即便查照轉飭各長警等凡遇着西式服裝者之中國人務須格外留心保護如有愚民無知妄生疑誤欲向滋擾時立即妥爲排解母任肇釁滋事是爲至要 
[警廳長辦公室之門禁]  
　　華商電汽公司每於月杪時撥派司事分赴城廂内外各衙署各機關各用戸等處查檢電燈表記錄數目俾由公司結束收取燈費昨日午刻有該公司某司事至淞滬警察廳内向各科室内所用之電燈表次第檢查不料該司事誤入徐廳長辦公室内徐即詢其來歷至此何幹該司事初尙支吾繼即述明原委當即立召督察長入内將傳逹處及管理門崗之保安隊隊長傳到嚴詞申斥該司事即見機而出 
[警廳取締垃圾船夫]  
　　淞滬警察廳近據滬南工巡捐局函呈據商人潘源盛等公呈以起運各貨時每被沿浦碼頭間之垃圾船停泊阻碍請爲傳諭各船移泊相當地點免致阻碍等語徐廳長以十六舖之垃圾碼頭尙在建築未經告竣當即通傳各區署所清道員務於每日督飭挑夫將垃圾清除潔净外責令船夫頭隨裝隨開不准延擱停泊及狼藉汚穢以重衛生而便商民 
[魯帮聲明未購日貨]  
　　旅滬南帮協會前日接山東帮商號報告有山東帮公順東宏順東東記協盛豐四號向王組記志康甡昌德和祥李柏記等號買進日本洋布若干件當經該協會嚴函詰責旋接公順東等四號復函謂自滬上各界熱心愛國之士提倡抵制日貨以來該號等均首先贊助早與某貨斷絶交易請即派員調查如有購買確據該號等願廿認罰决無異議云云聞商帮協會現擬派員再赴王組記等五號詳細調查行無確據云 
[油行主控經理虧觺案註銷]  
　　南巿己閉寳愼雨記油行主廓雨安在公共公堂呈控梁鳳山充當經理挪用賬欵一案前日午後由廨繼續傳訊先由原告代表律師上堂略述案情並稱該油行各項交易均歸被告全權經理故核計被短少銀六萬一千零八十三兩一錢七分之數應着被告償還云云繼由被告所延律師代爲辯稱原告所控被告完全否認要求將案註銷並由梁鳳山投案供稱我雖爲經理但司帳係原告所雇各項賬目歸其記載且該行倒閉時我己赴漢故所控難以承認王襄讞核供商之英副領事卓君會判將案註銷 
[漕河涇新監防兵緩撤]  
　　江蘇第二監獄興獄長敖雲亭前以漕河涇新監四週曠野曾呈請盧護軍使飭派軍隊駐防以三個月爲限前因限期己届所有該監自募之警備隊請撥槍械尙未發到昨特親赴軍署懇請延長一月己蒙盧使准如所請敖君奉令立即飭科備文呈催上峯迅予撥發槍枝以便着手敎練 
[浦江中之無名男屍]  
　　海關水巡捕房巡江西捕前日行後在浦江中撈獲無名男屍一具年約三十餘歲身穿監布短衫下身無褲足着元色老布鞋屍身己經腐爛有無傷痕無從騐看當用電話通知救生局拖去收殮 
[花衣駁船撞覆]  
　　昨日午後四時許有駁船一艘滿載洋夾子花衣摇至陸家嘴浦面適直潮水湧急之時該船夥撑持不住致撞在水巡捕房巡船錨練之上登時覆没花衣盡行頃入浦中漂流水面舟子二人亦同時落水當經鄰船救起事後山梅捕頭飭派探捕前往梭巡照料並代雇小工多人在水面打撈花衣 
[女子不願爲娼]  
　　安徽女子徐阿鳳因被假母徐萬氏迫令爲娼不願於前日潛行出外投入濟良所求援昨晨由所將女解送公共公堂請究有趙琴思者投案稟稱阿鳳係徐萬氏之買女前在天津妓女楊素雲處爲大姐楊妓於去年從良後將阿鳳寄養我家己有八閱月聞萬氏仍欲將其爲娼阿鳳不願自籌洋二百八十元向萬氏嘖身萬氏不允是以自投濟良所即據徐阿鳳供稱年二十歲本在某姓家爲童養媳被翁姑得洋二百八十元價賣與鴇婦徐萬氏由氏將我送往天津地方妓院内爲娼曾經應客一月因苦現不願再入火坑求恩超豁並據徐萬氏延律師到堂代辯中西官核供判阿鳳暫留濟良所餘人退去候下禮拜二再行訊核 
[幼婢發所留養]  
　　濟良所昨解十三歲女子孟餘賢到廨經中西官訊據女供常州人被父親賣在閘北華界寳興路慶吉里某粤人家爲婢己有兩年時遭主母凌虐受傷是以於前日私行走出自投濟良所求援務求作主堂上得供判孟女發濟良所留養候核 
[醋海風波之兇毆案]  
　　住居閘北大統路發祥里之常州人馬久大前日與甬人萬順林因妒姦起釁互相兇毆由崗警一併拘入四區警署押候訊辦 
[酒店違章]  
　　北河南路三百十一號門牌崇明人陸梅廷所開酒店因時逾夜半尙不收巿經一千二百八十二號華捕查見回稟捕頭請廨出單將該店主傳案訊辦 
[庇寒所房屋坍倒]  
　　閘北鐵路北庇寒所粥廠内駐有淞滬警廳游巡第三隊隊士一排每日分班出巡各村落以輔崗警之不逮該所房屋因年久失修忽於前日下午坍倒幸未傷人昨經劉巡官另覓相當所在移駐該排隊士以重防務 
[行兇人各押一月]  
　　梅三星前日午後行經北浙江路新署相近被周小五子陳桂生朱坤山王桂林劉在如等五人圍住藉故攢毆梅狂呼救命由五十八號一百八十五號三百三十八號五百七十三號華印四捕聞聲趕至將周等拘入捕房收押昨解公共公堂請究據梅三星供稱開茶館爲業因夥友張姓昨在北河南路與人打架被捕拘押今來具保途遇各被告以我不應擔保張夥向我借洋二十五元我尙未回答彼輩己拳足加交詰之各被告供均推諉中西官以周等五名不應打人判各押西牢一月以儆 
[失蹤女子自行投到]  
　　浦東婦人張陳氏偕子張生華在地檢廳控伊親家母張胡氏將伊女張張氏即生華之妻藏匿無蹤當經檢察官訊供之下判將張胡氏收押限日將女交案再核在案昨日午後張張氏自行投案聲稱前與夫姑口角忿出外住在親戚家爲此來案聲明奉諭着收押候傳集人證訊究 
[婦人爭繼涉訟]  
　　西鄉虹橋王家浜地方農民周德福前日因病身死並無後嗣當即以次房周掌福子承繼詎三房弟婦周丁氏以掌福之子亦非親生應以伊子金濤（今年十三歲）兼祧於是雙方因爭繼起釁生親族排解不了死者攤屍不殮昨午該氏又投地方應以刑事起訴謂掌福奪繼不遂將伊打傷經檢察官提訊之下以該氏並無重傷姑着補狀呈案再核 
[鄉民行船被盜]  
　　松江後岡地方鄉民金某近日裝載菜子蠶豆並棉花等來滬求售比將貨欵如數收清於前日山滬動身繞道青浦珠家角探望親戚是晚舟泊莊家涇附近不料二鼓後忽來暴客六七人駕一小舟持械駛來一躍上船將金及船戸等嚇禁聲張即將洋元鋪蓋衣服等悉數攫去復將船戸砍傷額角然後鳴槍示威呼嘯而去昨經金開明失單分投水陸警廳稟請嚴緝 
[汽車撞傷行人]  
　　昨日下午有某號汽車駛經南京路撞倒無錫人麥生久首臂腿足等處受傷由老閘捕房一百七十六號印捕瞥見抄錄汽車號數另雇車送受傷人往醫院醫治一面據情呈報捕頭查核 
[代帶烟膏從寛斥釋]  
　　唐作定前日身藏烟膏數盒在虹口漢璧禮路被捕查出拘押捕房昨解公共公堂請究經中西官訊供之下以唐夾帶禁品本應嚴辦姑念係代人携帶從寛斥釋烟膏焚燬 
[滬寗車站查獲私帶烟土]  
　　滬寗火車站巡警昨見搭客張炳蘭石永祥等二人形跡可疑上前盤詰言語支吾當即向張搜查所携行李抄出烟土三大包又一百九十九包並烟膏二百零二盒復在石處抄獲烟土八大包又土皮一大包一併解由五區警署轉解地檢廳訊辦 
[絲廠女工竊繭敗露]  
　　虹口阿拉白司脫路一號門牌源昌絲廠女工王李氏因於工作時乘間竊取繭子一包藏匿身畔被出店沈阿二幣見訴由司事徐少卿鳴捕將氏拘入捕房經捕頭略詰一過飭令轉送公廨押候訊究 
[竊賊押候解訊]  
　　竊賊曹毛生日前晚上糾同黨羽唐阿相張紀生王茂生等三人先後竊取法租界盛咸康吳六成郭仲良三人之雨衣皮袍子等衣服質洋化用經各事主報告捕房請緝現爲包探偵悉將曹等四人一併拘獲吊出原贓帶入捕房詰據曹等供認行竊不諱捕頭諭令一併管押聽候解送公堂訊辦 
[過犯形跡可疑]  
　　過犯王忠發吳根泉兩人於日前晚上深夜三點時至法新租界白爾路地方徘徊窺探希圖行竊適爲包探任水揚瞥見王等飛奔圖逃經任上前追獲帶入捕房捕頭詰據王等供稱實因天氣炎熱出外納凉詰其如何見探奔逃王等語塞諭令管押聽候查察有無犯案再行解堂訊辦 
[竊案查明再訊]  
　　王三寳前晚潛入滬西廟弄六號門牌某西人家竊得值洋數百元之金鍊金針等物携贓逃出適被探查見向詰支吾搜出前項金飾當將人贓一併拘入捕房昨解公共公廨請究經中西宫訊供一過判王押候查明再訊 
[來件]  
[南京高等師範學校招考學生章程]  
　　（一）學科及學額本校現招國文史地部一班三十五人數學理化部一班三十人敎育專修科一班三十五人工藝專修呌一班二十五人（二）修業期限各部各科均四年畢業（三）人學資格具有完全師範或中學及同等程度之學校畢業身體堅强品行端正而有志於敎育者惟敎育專修科生除上列資格外尙須在敎育界任敎育事業有一年以上之經騐應由服務之機關繕具證明書（四）入學試騐考生無論投考何科除受口試（臨時發題十分鐘頇備五分鐘口演在各省區考送者可於覆試時受口試）及體格檢查外於國文英文歷史地理數學博物物理化學各科目均須受試騐投考敎育科者並須加試敎育經騐一門各科目之標準範圍及各部各科注重之科目如左國文考生須文理清順能作論說四五百字以上英文考生須具能力如左（一）默冩於三十分鐘内能默冩簡易文章約二百字（二）作文於一點鐘内能作短篇文約一百五十字（三）翻譯於一點鐘内能將百字左右之短編英文譯成漢文歷史以張相文之中學歷史敎科書（中華書局）或趙玉森之本國史（商務印書館）傅運森之西洋史（商務印書館）之程度爲標準其範圍如左（一）古代文明之進化（二）近世界勢之變遷（三）古今名人之言行（四）敎有實業美術之盛衰地理以姚明煇張國維之中學新地理（中國圖書公司）李廷翰之中學地理敎科書（中華書局）或謝觀之本國地理外國地理（商務印書館）之程度爲標準其範圍如左（一）人類文明之關係（二）水陸交通之變遷（三）中外立國之特點（四）中外風俗之同異（五）疆域沿革之原因（六）軍事重要之形勢數學（甲）代數以温德華士代數學秦汾秦沅之代數學（二書同爲商務印書館出版）查理斯密小代數學（科學會編譯部）或趙秉良之中學代數敎科書（中華書局）之程度爲標準其範圍如左（一）含二個或二個以上未知數之同局一次方程及其應用問題（二）生數（三）命分（四）二次方程（五）含有二未知數之同局二次方程及其應用問題（六）二項例（七）對數（乙）幾何以温德華士幾何學（商務印書館）或王永炅胡樹楷之幾何敎本（中華書局）之程度爲標準其範圍如左（一）比例（二）相似多邊形例題作圖題（三）多邊形之面積（四）多邊形之比較例題作圖題（五）有法多邊形圓扇形及弓形之面積各種有法多邊形之作法（丙）平面三角以温氏平面三角學（商務印書館）或王祖訓之三角法敎本（中華書局）之程度爲標準其範圍如左（一）直三角形之解法（二）三角函數之關係（三）特别角之三角函數（四）二角之和及二角之差之正弦及餘弦公式（五）倍角及半角函數之公式（六）三角形之解法（七）對數之用法博物植物學以李天佐之植物學（商務印書館）或彭世芳之中學植物學敎科書之程度爲標準（中華書局）動物學以杜就田之中學動物學敎科書（中華書局）或華文祺之中學動物學敎科書（商務印書館）之程度爲標準礦物學以杜亞泉之礦物學（商務印書館）或陳衡恪之中學礦物學敎科書（中華書局）之程度爲標準生理學以杜亞泉之生理學（商務印書館）或顧樹森之生理學敎本（中華書局）之程度爲標準其範圍如左（甲）關於生物學（植物及動物）者如下（一）天演論之槪要（二）各種主要搆造及其作用（三）生物與人之經濟上關係（乙）關於礦物學者如下（一）礦物與岩石最普通之種類（二）所有地發現之最普通礦物與岩石（三）關於礦物及岩石生成之原動力（丙）關於生理衛生學者如下（一）人體之主要搆造及其作用（二）平常所注意之衛生常識物理以王兼善物理學王季烈物理學（二）書均商務印書館出版）或黃際遇中學物理敎科書（中華書局）之程度爲標準共範圍如左（一）萬有引力（二）力之合成及分解（三）運動定律及算法（四）落體之運動（五）關於液體壓力之定律及算法（六）熱與工作之關係（七）關於氣體澎脹諸定律及算法（八）電流與運動力（九）聲學大意（十）光學大意化學以王兼善化學王季烈化學（二書均商務印書館出版）或虞和欽華襄治同著化學敎本之程度爲標準其範圍如左（一）空氣與水之性質及成分（二）關於氣體之定律及算法（三）輕養淡炭硫綠燐矽各原質及其重要化合物之存在取法及性質（四）符號與程式之意義及用法（五）關於溶液之定律（六）週期律（七）鈉鈣銅銀鋅汞錮錫鉛鐵及其他重要化物之存在製法及性質上列各科中數學物理化學三科試題有國文英文兩種聽考生自行選作其他科試題除英文外均用國文各部各科考試特别注重科目如左國文史地部國文英文歷史地理數學理化部國文英文數學物理化學敎育專修科國文英文數學敎育經騐工藝專修科國文英文數學物理化學（五）本校招考學生辦法依據敎育部規定高等師範學校招考學生辦法各省區考送四分之三各校直接招考四分之一本屆擬招學生一百二十五名規定各省區考送學生九十四名本校直接招收學生三十一名不分省界茲將在本校應考各生報名時應繳各件分列於下（一）履歷書（二）畢業證書或證明書（如有冒名揑造等弊考試前查出臨時扣考錄取後查出隨時退學（三）服務證明書（投考敎育科者須用應註明曾任某職幾時）（四）最近四寸半身相片（相片紙須單層勿另粘紙相片背面註明姓名年歲籍貫通信處並請畢業學校校長署名蓋印）（五）保送書（由省行政長官或地方行政長官或畢業學校校長保送均可保送書上應註明第一志願某科第二志願某科以便考試結果如投考之科因額滿見遺得酌量撥入不足額之科（六）報名費二元（取錄與否槪不發還）以上各項手續不完備者不得應試應試時應按照入學試騐所定各科目及體格檢查與口試照章試騐應試時如查出相片與相貌不符及其他弊竇者槪不錄取錄取後應繳各件分列於下（一）入學願書（二）服務願書（三）保證書（保證人住址須附近南京或通訊便利之處）（四）保證金二十元（於畢業後發還）（五）圖書館費及參觀費每年各預繳五元（六）除學費及膳宿費均不收外第一學年制服及課業用品等費國文史地部三十五元數學理化部四十元敎育專修科三十五元工藝專修科四十元俟年終結算有餘發還不足補繳（以後每學年所需用臨時規定通知）（六）本校招考學生報名日期八月一日起至十三日止（七）本校招考學生考試日期八月十九日起至二十三日止（八）各省區考送學生辦法各省區應考送學生名額分配如左江蘇十名浙江十名安徽十名江西六名山西六名湖北四名湖南四名直隸三名山東三名福建三名廣東三名廣西三名貴州三名雲南三名四川三名河南三名陜西二名甘肅二名新疆二名吉林二名奉天二名黑龍江二名熱河二名察哈爾二名綏遠二名各省區敎育廳或長官公署考送學生時應查照本校所定科目及標準範圍分别擬題試騐並評定分數以平均五十分以上者爲及格惟注重科目不滿六十分者不得錄取並查明本校附寄之體格檢查表由西醫檢查簽字不及格者亦不得錄取錄取後須於本校規定報到期前咨送來校覆試過期槪不收考茲將各省區考送各生報到時應繳各件分列於下（一）履歷書（二）畢業證書或證明書（三）服務證明書（四）最近四寸半身相片（五）保送書（以上應繳各件辦法與本校直接招考生同）（六）試卷及體格檢查表以上各項手續不完備者不得覆試覆試時應按照入學試騐所定各科目及體格檢查與口試照章試騐覆試時如查出相片與相貌不符及字跡與試卷不同等弊與程度不及格者槪不錄取錄取後應繳各件與本校直接招考生同（九）各省區考送學生至本校報到日期八月十四十五兩日（十）各省區考送學生在本校覆試日期八月十九日起至二十三日止（各省區招考日期由各省區酌量情形自行規定）（十一）開校日期九月十三日到校十五日開課（十二）學校地址南京城内北極閣前 
來函 
[務本女學學生王婉淑致各界書]  
　　商工學報各界諸君均鑒婉淑務本女學校學生也詎肯揚母校醜以遺外人笑然大義所在有不得不言者乞海内人士諒其苦衷自上海學生聨合會成立敝校校長曾公冶先生即密派代表二人參與會事當時同學鮮有知者逮第三次宣言書發表各校己一律罷課而諸同學始恍然知我學界之有此大舉學生分會亦至是始告成立翌日全體學生將出發往公共體育場行宣誓典禮不意校長忽出而力阻以危險爲辭且擬以警察駐守校門嗣諸同學向之竭力磋商非□不允所請並謂女學生不宜與外人接近諸同學遂大憤多方詰責乃山周顧二先生出爲調人則時己晏矣會己散矣尙何濟乎事哉當時最熱心而激昻慷慨抵死以力爭者厥惟我四年級諸同學婉淑方幸同級之多明大義私心竊喜乃不數日間愛國心卒不敵虛榮心文憑记切紛紛要求上課適罷巿事興未致演成事實而校長則己通信諸同學家屬令速將學生領還以期破壞分會又經諸同學嚴行責難始允發第二次通告取消前案十三日忽又致書家屬令星期一一律上課諸同學以俟上海學生聨合會通告爲請（蓋是日上海學生聨合會適討論罷課事宜）十四日又通告提早暑假諸同學羣聚音樂室請校長質問久而未至遂至毫無結果而分會則從此解散矣婉淑於數日後始知諸同級己哀求校長給予畢業文憑校長乃於次日聚諸同級於校長室門外令一一入繕悔過書强逼學生脫離分會並上海學生聨合會關係事極秘密或有盲然不知謬然簽名者及出而詢知其事則太息流涕哭泣終日而校長則謂必如是方可允許其得憑末至婉淑則諸同學雖己經簽字猶泰半魚貫隨入懇婉淑簽字以顧全同級體而婉淑大憤責以大義且申明愛國非過力勸之勿受人愚而自墮落其人格校長聞之大怒立捙婉淑出室豈以孺子爲不可敎耶誠百思而不得其故矣敬布顚末以待公論 
[振農畜牧試騐場來函]  
　　昨日貴報本埠新聞攔内所載閘北敬和里口某養鷄塲工人偷鷄一則查敝場此次被工人竊去數十頭之多并非數只至區慕農乃係敝場總理并非管門人因與區君名譽有關特此聲明祈爲更正以符事實爲荷振農畜牧試騐場謹啟 
雜評二 
[麩皮復稅問題（庸）]  
　　麩皮爲麵粉之副產物機製麵紛免稅而麩皮獨否舍大務細本非事理之平且麵粉銷行於各級社會而麩皮則除飼家畜外惟灵黎及至貧極苦之戸方乃嗜此麵粉免稅而麩皮不免稅是優惠有力之家而取盈於貧乏吾不知當局居心何如也 
　　以蘇省而論每年稅收不過三萬而止其細己甚得之曾何裨於國庫今之財政當局雖抱定聚歛主義然亦當務其大者遠者以區區三萬元之收入而令貧苦小民增其不能增之負擔姑不論非政體所宜卽以搜括手段言之亦卑劣可哂耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一 
次今日係張季直先生手書 
新談 
[上海觀察談之一節] [  一之]  
　　上海住民之特性十四（好爲大言） 
　　試周視上海全埠而默察各機關各舖戸各住宅門前常見之字當以「大」字占最多數賣藥處所必曰大藥房法律學者必曰大律師洋行經理寓廬高懸大班住宅之牌尋常西式小餐亦以英法大菜爲號此外若大行臺大旅社（如廣東路有志興大旅社）客棧之變相也大舞臺大戲院（如虹口有上海大戲院）大劇場（如乾坤大劇場）梨園之雅號也大湯爲浴堂中最低劣之一部大馬戲等殆即外國人中江湖賣藝之生活耳以上數者均有「大」之名而不必有任何之大規模也而上海人悉以大字自嗚謂非「好爲大言」之明證乎我國舊風俗病在過謙而上海之新風俗遂因反激而只知自大太過猶不及也 
　　民國初元之私立大學同時並興者不可勝數論其程度察其品類或弗逮一内地之高等小學焉上海出版界習見之大字典大辭書倉卒編譯而成視日本所出同名不同樣之書其精彩之有無相去己不可以道里計若美利堅發行之世紀字典Ｔｎｔｕｒｙ　Ｄｉｃｔｉｏｎｉｒｙ爲物甚大獨不以大自居更足以見彼邦人士度量之不可及矣上海每有月入甚菲而家庭間起居服御氣勢甚闊大者有實係小星而獨立門戸無往而不豪奢若大婦者有設立一新公司股本未充而先蓋大洋房以至一蹶不振者種種弊害莫不山大而起「大」字之誤人一至於此吾甚願而今而後上海人士不復以「好爲大言」而喪失外界信用庶我民未來事業不患其無發揮光大之一日云 
劇談 
[北京學界演劇記（三）] [  靜]  
劇分八幕（一）開會哥氏爲議長首述國會之職權次言内政外交改革之必要少年英毅一望而知爲愛國之志士白氏及外交大臣某相繼宣告政見□預頑謬其口吻狀態皆足令人可笑可恨其扮俄國欽差者亦頗相稱（二）簽約當白氏退會歸私宅與家絮絮談國事忽怒忽哭更能描摹盡致哥氏忽來俄使繼至質問之語與脅迫之狀均能揣摹酷肖（三）發難則俄將奪妾也（四）强婚則馬夫迫娶也當俄將率兵入宅白氏猶盛稱彼之軍隊文明其毫無心肝如此馬夫原爲白氏御者現復俄籍自稱大國民見白氏則伸掌使握旣騙去二十萬金又爲其子迫娶其女爲婦一不遂意則連呼亡國奴不己其女無己卒隨之行但其女本爲有血性有奸膽之人夙預於哥氏救國之謀其行乃僞嫁也（五）僞嫁（六）戕賊女旣至馬夫家即以手槍戕斃小馬夫（七）審判（八）伏刑戕賊之後女至法庭受畨毫不畏懼斯時哥氏以救國舉義旗戰敗爲俄兵所執亦同時受審遂各判死徒等刑此劇可謂極悲壯極悽慘令觀者驚心動愧悲憤交集其扮哥修士孤之向三君聲情激越態度嚴冷頗得體惟演「開會」一幕對於俄使施激烈之言論又其黨員對於首相行禮轉身不答因之深惡其人然在國會尊嚴之地於交際上似宜保持相當之儀容且當開會第一日俄使係居來賓之列遽施過激之論恐亦不合事實此處似宜再加斟酌又哥氏演說態度極佳惟因憤激太過言語轉不甚明了似非所宜蓋憤激之狀儘可切實發揮而發言仍須一字一句送人聽者之耳至法庭上之佈景亦覺簡單而扮白女之瘦影舉動甚合度若再能稍稍活潑則更佳矣此則記者對於該劇之妾論也本日仍有特别包箱初拍賣尙未說價時即有東樓某氏高呼「我要」賣者見其售之易也乃出價二百元繼又增至二百二十元卒爲南樓上陳氏二女士所買去陳係福建人一名陳淑瑞一名陳敏芬蓋皆少年熱心愛國之女志士也是日販賣團員頗多賣貨之際並散勸人提倡國貨之傳單此項團員大約以該校附屬中學學生居多數等二齣演時頗長至十二時五十分始閉幕記者出門歸寓時夜色昏暗雞犬罕音其一種悲壯悽慘之狀猶縈廻於腦際不能遽去也 
雜錄 
[影戲話（二）] [  瘦鵑]  
　　歐美諸邦無不有影戲無不有影戲院而最盛者光莫如美國據統計家言一九一六年間己得影戲院四千五百所每日每一院中至少有觀客八百人每人六辦士則全國影戲院一日間可入九萬鎊一星期得五十四萬鎊星期日尙不計觀者必較平日爲尤盛以一年計則每年至少有二千八百萬鎊從影機轆轆影片閃閃中來矣今閱時兩年有半當猶不止此數其盛况可想英國影戲事業雖次於美國而每一城中亦必有影戲園若干所即抛咨毛司Ｐｏｒｔｓ　Ｍｏｎｔｈ一海口至有二十二所之多列席往觀者占全部人民十六分之一推想他處相去當不甚遠法國有百代Ｐａｔｈｅ　Ｆｒｅｒｅｎ高莽Ｌ·Ｇａｕｒｎｏｎｔ兩大公司所出影片多至數千種則國中影戲之發逹不問可知其沿海之口岸上嘗有人假船舶爲活動之影戲院者是亦足見彼邦人士愛觀影戲之熱潮矣返觀吾國内地旣多不知影戲爲何物而開通如上海亦未嘗見一中國人之影戲片與中國人之影戲院坐使男女童叟出入於西人影戲院之康熙素三彩琵琶罇（古物圖二十一） 
　　門蟹行文字瞪目不識誤偵探爲盜賊驚機關爲神怪瞽說盲談無有是處欲求民智之開豁不亦難乎吾觀於歐美影戯之發逹不禁感慨係之矣 
　　比來美國影戲競尙長篇每一種往往多至三四十本如紫而具半文錢黑箱怪手三心牌紅眼紅圈鐵手七粒殊等其最足動人者率在機關之離奇屋自升高地能下陷或書樹去而壁穴現或承塵移而扶梯降其建築之鈎心鬭角固自可觀而情節每有拖泥帶水沙磔雜下之弊與晚近海上梨園中之連臺新劇如出一轍然其吸引觀客之魔力則頗不小蓋彼觀客之心目亦爲影片中五花八門之機關關住矣海上諸影戲院爲迎合普通社會心理起見亦多映演此類長篇影戲每值換片之期人必蠭屯而至在坑滿坑在谷滿谷鼓掌譁笑之聲幾欲破影戲院四壁而出曲院中人亦復嗜之成癖多有挾其所歡俱至者謔者戲稱之爲情慾之夜巿蓋逆料電影燁燁中或不免有幾多風流韻事也予於長篇影戲中嘗觀孹每情天全部三心牌全部紫面具紅圈無聲黨各半部此等長篇惟暇豫有福之人始克觀其全貌若吾輩文字中之苦力恒在百忙之中事勢所迫每苦其半途中輟也 
小說 
[潛艇歷險記（續）] [  翠岑譯]  
　　第十四章出險 
　　諾愛爾福逹愛斯與同伴二人緊抱不動之輪葉自分末期己臨靜待炸彈之爆發數秒鐘後炸彈爆矣然此數秒鐘在三人祝之則不營數句鐘也諾愛爾自銅胄之孔中外望乃不見火光僅聞彈炸時之吼聲陡覺□角兩面大受霞擊銅胄兩旁似被榨壓海水衝擊首部若與巨石相□而身立之位置反未動則覺大奇念何以炸彈之力竟不碎吾身而潛水之衣亦且未破忽又憶其伴視之則雪田猶緊抱輪葉木立不少動而潘痕則失所在器具除一鋸外餘悉不見度己沉至九十尺下之海底矣回視潛艇則徐徐蕩漾水中一若前狀此好現象也艇身若裂必立沉若塊石而斯時則浮力依然所缺者僅爲餘網所繞不能浮起耳然不浮亦佳正可藉以遊敵俾敵以爲潛艇己毁否則斯時浮起適在數十道探海燈光中耳 
　　諾愛爾以手示意開雪田謂解輪葉之縳仍須進行惟以所餘之鋸從事工程良緩顧鋼絲亦一一被斷開雪田力疲諾愛爾輪代之忽覺鋼宵之上鏗然一聲大驚急則首避則見玻璃孔前一鉛底之靴自上而降潘痕山頂上緩緩下仍來繼其工作矣蓋炸彈之力爲水所减小不能毁傷人體潘痕特未堅其握遂被水勢激上自立處垂直上陞至二十或三十尺處既復沉下以垂直故仍返原處也魚雷艇之輪聲時己不聞諾愛爾私自慶幸知必無復炸之患旣又憶一小時之約知此時去一小時己近遂以鉛靴力扣艇身外板俾艇内人知三人之未死無何工事將竣三人力砍餘絲使輪葉無復絲毫阻碍手膚被創血點外濡不稍顧後乃全竣葉板被鐵線所擦光亮如新出於研至是潛艇之自由盡復波羅的海無處不可往矣是時艇身忽然震動三人猶執輪葉板上覺水光漸亮知艇上浮矣諾愛爾自思若輪葉斯時鼓動者吾三人休矣又憶及帆索覓而得之乃示二人以手援索步至艇尾甲板之後而同時艇己升至水面三人俱在空氣中矣 
　　開雪田拔鞘内之刀割斷護愛爾胸前縳鎭鉛之索且棄鉛底之靴諾愛爾遂步至甲板開雪田則更爲潘痕解裝時駕駛塔之艙門啓艦長台列克及水兵十數人一湧出爭爲三人缷潛水之衣艦長呼曰輪葉己修竣乎幸哉吾儕以爲君等盡矣且更不解此艇壳乃能抗禦爆力諾愛爾曰艦長吾艇之前固有一沉舟也炸彈必觸彼舟之上部度彼舟必盡碎矣艦長續曰幸哉吾艇然吾儕今當有所動作俾不復遇他艦究當如何惠而金言時顧一下士官惠而金白艦長吾艇猶未盡脫絏縲也速射砲第二號之側尙有鋼線數縷橫互甲板今吾己命人砍之矣艦長頷首曰佳速砍之又顕水兵指潛水衣曰汝等趣之下潛水衣遂返儲藏室之原處艦長更步至第二號砲處視察衆人砍最後之覊紏而諾愛等三人則下艙易燥服且進熱飲膳食維時水面寂無聲德巡船之音影杳無聞睹探海燈及信號桅燈更非目力所及闖入敵境而被困之潛艇己獲自由更無敵人足爲之害 
久之衆所盼望之半速力令下左右輪葉棹水如初潺潺之聲至調和合節若谮造船者之佳美雖受擊縳而無復大損者艦長謂麥快亞曰潛艇羅網恐不止此今後非遇敵艦駛近决不潛没矣又曰嗟乎青年之福逹愛斯眞可愛煞於彼所爲吾不能更有所言矣麥快亞笑曰今者萬事過矣吾深自慶幸未曾與分此等兇事思之心悸也艦長呢曰止止弗言矣汝與福逹愛斯爭往者也麥快亞曰唯爾時吾急欲一賭艇外情况不得不然耳豈眞好爲之哉即福逹愛斯亦然也噫福逹愛斯應受優異之褒奬開雪田潘痕亦然彼等誠勇士也艦長曰然如吾儕能安然而回彼等自當有此 
[自由談之自由談] [  不冷]  
　　繫鈴解鈴上海各團體有發起取消新國會之電余以爲最好之法莫如布告各選舉區之有選舉權者各自取消其區内被舉之人列名簽字上之於北京政府與新國會便自告退此第一步也第一步如無效則再用第二步中國國人而苟覺醒者此法必能有成 
 
 

Page 15

 
 
   
 
 

Page 16

 
 
   
 
