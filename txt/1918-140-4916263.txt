# 1918 - 140 - 4916263

 

Page 1

 
 
   
 
 

Page 2

 
 
時評 
[作用（冷）]  
　　我輩局外人但見彼局中人之三翻四覆或合或離莫測其命意耳一旦得其内容所謂翻覆離合者皆有作用在其間也 
徐樹錚何以挾奉軍南來徐旣挾奉軍南來曹張等態度何以忽變曹張態度變後何以屢次乞辭曹張乞辭徐樹錚何以遲不肯任凡此種種均在我輩局外人疑問中也而有所謂以直隷爲根據練奉軍爲國軍更有各督皆請回省合處請派奉軍之說雖確否未可强定而各方之有所爲而爲亦可推測其一斑矣 
此之謂武人派交互之作用 
[命令]  
　　五月二十五日大總統令任命劉佐龍爲湖北陸軍第四混成旅旅長此令 
又令任命李勝美爲湖北陸軍第四混成旅步兵第一團團長謝超爲步兵第二團團長此令 
又令陸軍總長段芝貴呈請任命張作霖爲湖北陸軍第四混成旅少校副官劉邑澧爲步兵第一團團附王桂榮爲第一營營成梅占春爲第二營營長段貞秦爲第三營營長吕超羣爲步兵第二團團附趙漢春爲第一營營長吕森林爲第二營營長鄒海清爲第三營營長均照准此令 
[專電]  
　　北京電徐樹錚先有以督直爲根據練奉軍爲國軍以控制有力之計畫故曹張立變方針旣請回省又暗反對徐繼司令徐知不能勝任不日仍將回京 
（二十七日上午十一鐘） 
北京電各處皆電請派奉軍往援實係使奉軍分散反對徐之野心（二十七日上午十一鐘） 
北京電政府電留張懷芝即表示魯督决不易人以安張心 
（二十七日上午十一鐘） 
北京電王天縱王安瀾等以七千餘人反攻常德該處聞已危險（二十七日上午十一鐘） 
北京電曹張電陳攻桂新計畫零郴攻下即分兩路進兵以七師十一師爲第一路由零陵入以直隸一二兩混旅爲第二路由郴州入（二十七日下午四鐘） 
北京電馮電諭施從濱進窺湘東（二十七日下午四鐘） 
北京電段私電吳光新限十日内克巫山劉鎭華急電告胡景翼軍圍困陳樹藩於固布勢極危險乞示救援（二十七日下午四鐘） 
北京電閣議日約公布與否問題日人先謁段請照約嚴守秘密開議時田錢等主擇要公布而兩段曹等則主張嚴守謂如再有運動反對者當以嚴厲手段對付各處通電及致公府誓不承認之電報皆被政府抑留（二十七日上午十一鐘） 
北京電報載日使館重要職員某某訪段密談一小時久關某項外交有所討論（二十七日下午四鐘） 
北京電警監昨召學生代表到廳宣示海軍協約内容畢立促全體返東詞意間巳爲最後勸告（二十七日下午四鐘） 
北京電交行昨股東會改選董事以梁士詒朱啓鈐周自齊陸宗輿汪子健蔣邦彦孟玉雙當選（二十七日下午四鐘） 
北京電郭宗熙以中東路事棘手電辭督辦兼職（二十七日下午四鐘） 
北京電七年公債有展期一兩月議（二十七日下午四鐘） 
[外電]  
　　哈爾濱電昨鐵路各部員役照常辦事　廠工人已决定先以和平手段對待鐵路管理局如不得圓滿解决再行罷工今巳有若干工人出境並致電烏蘇里與阿穆爾兩處鐵路局詢問能否位置六百工人霍爾瓦特總辦電告各站釋明中東鐵路局長郭宗熙之意見郭以爲中東鐵路敷設於中國境内且以中俄兩國資本築成稍有擾亂即足礙及中國利益與居於境内之外人如鐵路僱員確有爲難之處或有所請求宜先向路局陳訴路局自當透澈調查但若僱員罷工或引起擾亂則路局惟有採用嚴法以維秩序也路員新組織之總幹事部今巳具函分致霍爾瓦特縣知事領事團總技師及鐵路人員對於路局强行解散路員聯合會驅逐代表之行爲提出抗議哈埠工黨現擬以友善之態度和解路局與路員間之爭端工會與路員已舉出特别代表向霍爾瓦特請求下述諸事（一）恢復路員聯合會之活動嗣後該會召集代表會議（二）驅逐出境之代表准令回哈仍由路局予以位置（三）撤除電報局之軍事檢查與衞隊並擔保平民之自由出境（四）停止以軍人干涉民事並給予保護以防施用武力云（二十五日） 
哈爾濱電白勒施柯夫將軍頒發軍令禁止軍人身穿戎服擅入酒家並謂違者必嚴懲下貸近日新兵與平民常有衝突故當道發此軍令以防止之赤塔過激黨二十日來電稱紅旗兵已佔據鄂洛維亞那車站在鄂倫河兩岸擊退敵兵紅旗兵陣亡十人傷五十人敵軍退至斯特萊登斯克附近紅旗兵不戰而得摩波基地方云哥薩克兵司令納爾瑪柯夫已抵哈埠（二十五日） 
哈爾濱電哈爾濱車站兩車相撞死一人重傷十人輕傷二十入阿穆爾河右岸之中國人民請黑龍江督軍准由阿穆爾省輸出糧食督軍卽諭薩哈倫道尹向海蘭泡過激黨議定辦法俾中國輪船可載糧由阿穆爾至中國境現聞雙方業已議妥華人自置之輪船不久可載糧由阿穆爾開至哈爾濱 
日本衆議院議員數人現抵哈境巡察一切後由中俄人士招待之輪船辛白斯克號裝載糧米擬赴日本但當道不許其出口蓋恐抵日後協約國將留之拱役也伊庫爾次克過激黨電稱無大變遷紅旗兵已佔據布拉車站未遇戰事達拉森地方曾有小戰過激黨喪失十人敵人損失不詳云目前謝米諾夫在三處作戰第一在赤塔之南鐵路線之東經過阿克蘇與達接森兩處第二沿鐵路線第三取道白庫與納慶斯克兩處（二十四日）以上字林報 
哈爾濱電烏蘇里與阿穆爾鐵路覆電中東鐵路職員均謂無餘缺可容（二十五日）路透電 
北京電段芝貴向段總理面請辭職而　總理未允竭力慰留聞其原因蓋由前敵諸將嘖有煩言謂段總長偏重自派諸將等語且因近來主戰派之形勢漸有趨於不利之故 
（二十六日無） 
北京電新任留日學生監督江庸昨日午後招集歸國學生開茶話會懇切曉諭敦勸從速歸東就學（二十六日） 
北京電交通銀行昨日午後在江西會會館開股東總會出席者四百餘名有總理曹汝霖之報告旋由各辦事員詳細報告民國六年度之營業經過並會計等項後改選董事之結果當選者爲梁士詒周自齊陸宗輿等七名（二十六日） 
北京電政府昨向第二路總司令張懷芝拍電爲最後之慰留聞張仍不肯時更研究其他之方法云（二十六日） 
東京電締結中日軍事協約之日本委員宇垣少將本莊中佐山田大尉等已於二十六日晚間抵東京（二十七日） 
東京電據由臺北來之蘇州丸船長云孫逸仙中途在汕頭上岸未赴台灣大約將乘次期之船　日本（二十七日） 
東京電在荷屬印度沿岸擱礁之日艦（春日） 
已安然出險抵新嘉坡（二十七日） 
東京電據報告云現因欲將西伯利亞鐵路至伊爾庫斯克之一段歸德國管理正在莫斯科從事交涉其目的欲以禁制的貨物運輸策妨害貨物經由太平洋運入俄國（二十七日） 
以上東方通信社電 
東京電美國對於進口茶定二成半之制限（二十七日） 
 
 
 

Page 3

 
 
東京電南北妥協問題爾來雖無何等具體的進行然陸榮廷與岑春煊等努力斡旋段祺瑞亦以北軍無　志稍响和平故豫測局面當能漸次開展 
（二十七日） 
以上共同通信社電 
[戰電]  
　　倫敦電海格將軍今晨報稱敵軍昨在七○山北面從事襲擊英兵失數人敵軍襲擊亞佛吕叢林防營一座爲英軍所敗英軍夜半在拉巴塞西南襲擊俘敵數人伊泊爾柯米萊運河北面有斥堠隊戰事英軍俘敵數人蘭斯西面等處夜間敵砲隊頗形活動今晚報稱敵軍於波夫柯面附近猛烈砲火下從事襲擊英兵失數人法英斥堠隊在戰線各地點俘敵若干人星期四日英飛機擊落敵飛機三架又逐走兩架英飛機失蹤者三架（二十四日） 
巴黎電今日下午公報云敵軍在美斯尼聖喬治東南與洛瓦容西襲擊爲法軍砲火擊退法軍擊破柯細東南香巴業伏斯巨之敵軍陣線俘敵而回陣線各地點砲戰時作時輟 
（二十四日） 
亞姆斯特丹電伏瓦資報烏克蘭訪員聲稱烏克蘭已施行專制政治封閉報館多家逮捕有聲望之人多名基夫與其他五省巳宣布戰爭狀態烏克蘭工黨大會及烏克蘭農民大會均被禁開會按該二會與會者有四千人前曾嚴詞抗議外國政府代表干預烏克蘭各級之衝突烏克蘭政府今巳解散由斯波羅巴特基氏專制一切贊助者僅反對革命之地主與資本家若干人（二十四日） 
莫斯科電德國以哀的美敦書要求於二十四小時内解散波蘭第二軍團該軍團駐基夫附近團長不允德軍遂攻之該軍團亦卽回抗其結果至今未悉聞每一方面與戰者有一萬五千人死傷者甚衆維台勃斯克消息巴伐里亞之里哇波德親王下令解除明斯克省之波蘭兵武裝波蘭兵皆抗令不從（十七日） 
亞姆斯特丹電據蘭尼施報布克哈萊訪員聲稱麥剛森上將現管理羅馬尼亞之軍政（二十四日） 
瑞典京城電芬蘭政府因衆推首相斯文胡芬爲迪克推多故已辭職（二十四日） 
倫敦電布國社會黨答覆本年二月間協約國社會黨宣言書之文巳到倫敦此爲敵國第一次正式覆文文中贊成宣言書中所舉條件甚至對於整理領土之意見亦贊成其大半文中雖謂馬其頓因種族上之關係須併入豓國惟布人大約願許馬其頓自治又謂深望德國社會黨亦以和氣誠意答覆此項宣言書云（二十三日） 
華盛頓電參議院陸軍股員會一致贊成擴張美國陸軍並命查覆主增陸軍三百萬人之决議案（二十四日） 
華盛頓電衆院陸軍股員會一致採納陸軍總長巴克氏修正陸軍議案之建議蓋擬授權總統召集力能訓練裝備而博戰爭勝利結局之軍隊原案限數在百萬人左右此則取銷限制五百萬一千萬皆可召集必至敗德而後已（二十三日） 
華盛頓電財政總長美亞都氏與威爾遜總統會商後通告國會新領袖謂新稅制必須實行其中有增徵所得稅額外盈利稅及徵收非必要之貿易稅與奢華品稅各節（二十四日）華盛頓電警司下令凡在徵兵年限内從事無關重要之若干類職業者自七月一日後均須工作否則即須從軍如侍者司升降機者倉庫書記等均在其列違令者應即送入陸軍現信此舉大可解决戰爭工事問題而使强迫工役無施行之必要據該員語人謂戰爭工事之人力組織與軍隊組織同一重要云（二十三日） 
蘇里克電奥皇奥后所乘之火車行至布國伏斯琴西里波里車站時曾爲另一火車所載布兵以石擲碎玻璃數面布國民怨日見滋甚（二十四日） 
倫敦電星期銀市　云市况穩健價未更動（二十四日）倫敦電公報局發表公報謂愛爾蘭革命運動分爲兩種一種爲德人希圖煽亂一種爲愛爾蘭準備實行此項企圖一九一六年愛爾蘭叛變未趸之前新芬黨領袖與德人有何關係未能詳紀惟政府所得後此之事實一經詳細宣布殊與公衆無益蓋將暴露贊助政府者之姓名及德政府所藉以通信之機關也公報於是乃紀自一九一四年十一月六日起至一九一六年四月叛變日止愛爾蘭新芬黨與德政府秘密交接之事實並謂叛變之發生遲於約定之期一日德人所予之助力施行乖悮故此舉乃完全失敗英政府曾得極明白之證據知愛爾蘭義勇隊之與德國當局密謀由來已久由愛爾蘭美利堅會社經手取得德國所助經費事敗後新芬黨領袖復乞助於德德復允之公報至是又詳紀新芬黨與德政府之陰謀英政府於此事初不能得確實消息至本年四月始確悉德人將運械接濟愛爾蘭起事乃密電愛爾蘭司令嚴防一切四月十二日果有德潛艇之員一人登岸就逮此次起事大半須賴德潛艇接濟軍火而擬在西歐德軍取攻舆勝利後發作蓋料是時英國國内兵力必甚單薄也英政府曾於黨首伐里拉氏處抄出文牘知其籌畫叛軍編制甚爲詳盡志在聚集曾受訓練之兵五十萬人另有證據表明德潛艇於五月初旬確曾載有軍火愛爾蘭西海濱時有德潛艇出没其間公報末段曰由此觀之新芬黨之通敵已三年半於茲自美國加入戰團第彼此通謀更爲直接去年黨人之謀起事僅因德國不能助兵而未實行本年起事之謀行將成熟德國之軍火旦夕將到其每次謀變計畫之重要特點爲設潛艇根據地於愛爾蘭以危害各國航務英政府爲免無益之流血及盡其對於協約國之責任起見舍拘禁主謀與助虐之人别無他法云（二十四日） 
要聞一 
[關於外交案之北京影響]  
　　吳總監與留學生茶話情形二十四日午前十時歸京留日學生因警廳約請先後齊集中央公園之來今雨軒共三十七人當由常處長發言略謂日前預約諸君至此定示中日共同出兵軍事協定全文但公園係衆人矚目之地不便宣布秘密外交文件無已則遊園後請諸公赴警察廳一行當持出與諸公一觀學生代表阮君答稱今日承常處長之招同人等遂得聚晤一堂不勝感激自此次亡國警耗傳出同人等輟學歸京後招章公使之蜚誣惹各方之注意以致湖南會館十六日晚之懇親會受警察干涉開會未成而散爾後同人住宿處即有偵探朝夕跟隨陰爲監視故同人到京者雖有多人而聚晤之機會絶少同人在東爲祖國之事横受日警凌辱今歸祖國復遭警察之干涉精神上之痛苦不堪名狀譬之子弟爲家庭之患難思圖補救而遇外界之横逆甫抵家庭又遭父兄之斥責有寃莫訴旁觀者想亦代抱不平乃今同人等得因常處長之請得聚首一堂實抵京以來未有之快樂現在同人渴望貴廳宣示陸海軍事共同協定及其附件内容至茗蔬之惠不敢叨擾常處長乃邀衆人赴警署花廳少間吳總監亦到坐次吳總監發言略謂此次軍事協定諸位歸國後余即商之靳將軍請擇要宣布以袪羣疑故日前靳將軍對阮先生曾有具體說明並交閱陸軍條文大總統亦曾對本京學生代表宣示交涉眞相想諸公當已了解國民外交本流行於近世即如山東民政署案天津老西開案經各界之呼籲而稍收效果亦其明證但此次交涉微有不同略爲諸公言之本年二三月盛傳日本出兵之說我政府有鑒於此不得不與日政府商榷以謀預防日人軍事行動之範圍故有三月二十五日之互換文書基於此文書而有此次之協定現在木巳成舟欲求根本撤消萬難做到無論如保籲懇亦難發生效力務望諸君深省中止進行是爲至要語畢即交出關於陸軍之協定及附錄之交換文書一册並言海軍協定一二日後再行宣示阮君接受後即答稱日前學生以總監之介紹得見靳將軍其所言交涉經過情形與總監所說略同最初日人提出之條件其性質係永久攻守同盟外間所傳六個月以前通知云云之說亦確有其事由此可知各報所傳亦非劃盡虚同人等聞耗歸國意在哀懇當局喚醒同胞今條件旣經簽字政府諸公又言無損主權此同人等所以急於一知條件眞相也語畢即將中日陸軍共同防敵軍事協定十二條及其附錄（即交換公文共四號）對衆朗讀一過讀畢阮君復謂此次協定内容同人巳悉但倉卒間不敢驈斷言含有亡國之危險亦不敢即斷言無此危險同人等退後當詳細研究苟果無喪失國權之危險同人等自當仍歸續學語畢興辭而出總統與四校代表談話紀詳二十一日四校學生代表晋見總統巳紀前報惟與總統談話情形紀載尙未詳悉茲補錄其談話如下各代表向總統行禮後總統問曰諸生此來校長知之否代表答曰知之總統問曰然則校長如何代表答曰校長勸誡學生等不可有此舉總統問曰來者若干人代表答曰共二千餘人總統問秩序如何代表答曰同學皆嚴守秩序不敢稍有浮囂之舉總統曰諸生不在校中用功出來干預外事實屬非是且以數千人謁見總統無知之民易致妄生猜疑亦與社會秩序有關所幸諸君此來秩序甚佳余亦甚喜旣來此可將諸生意見告余我們都是一家人自當推誠相告於是北京大學代表雷國能發言曰生等此來即因此次中日條約問題生等亦知爲學生者讀書爲注不可干預外事惟近日各報所傳此次中日條約十分嚴酷如果實行吾國即無獨立之餘地生等受國家敎育已十數年對於忠愛國家之訓嘗不敢忘自中日交涉發生以來生等憂慮已非一日比聞條约已經簽字旦夕即將蓋印生等聞之更深惶駭以爲國家培養我輩冀他日可以盡力於國家耳如果因己不國則將焉用學生爲故明知學生本分不可干預外事而良心壓迫不能自巳此來亦所以請罪於總統望總統俯察愚誠特加赦免幸甚幸甚（言至此總統色霽點頭者再）回憶四年五月七日中日交涉之際我總統適鎭南京對於於約第五欵之規定據琍力爭國權因以不墜實我總統之力此次條約雖巳簽字聞須經總統蓋印始能發生效力生等惟望總統對於此約再四斟酌務必從緩蓋印且近日報章所載條約内容甚不一致究以何者爲可信實難判别懇總統將條約内容明白宣示以釋疑慮此生等今日晋謁總統之微意也總統聽畢貌甚和靄且點頭且言曰諸君本於愛國至誠來此甚佳甚佳我亦原諒諸君但此次中日交涉一事各報所傳全非眞像諸君誤信報章之言安得不發生疑懼余亦當過學生來安得不爲諸君原諒但先要問諸君諸君信我的話否學生皆答曰信總統乃繼續言曰此次交涉實非條约不過一種協定此協定早經兩國政府往來電商經多次改正互相派出軍事委員會商妥協後由兩國軍事委員簽字經政府認可即發生效力本無總統蓋印之必要諸君學生也對於此種問題缺少經驗余當爲諸君誦讀全文解釋竅要於是總統出抄稿再逐條讀之且擇要加以解釋（計十二條原文從略大概與二十一日大中華中報所登載者相似總統讀畢又云此外尙有附帶條件三條尙未寫在抄稿上余都看見過）諸君試思此條件豈非平允者耶恐吾國近年來所定各種條約從無如此完善者如兩國維持平等地位也時效之規定也地域之限制也皆甚妥當苟西北方不發生戰事則此協定直等於交白卷而巳要之余非賣國者且知諸君亦信余非賣國者現在我國微弱不堪余再作賣國的事則到諸君將來作總統時恐國家情形更不如今日矣繼而大學代表段錫朋發言曰適聞總統訓示感佩不巳惟生等猶有疑者協定内容雖不損及主權而强國與弱國之間所立條約文字雖甚平等迨實行條約時往往不能平等且吾國對於防敵計畫本可逕自籌備敵人勢力旣尙不能擾及東方似無訂此協定之必要此猶望總統曉諭者也總統答曰吾國現時旣經加入協約國方面自當與協約國取一致行動互相提携不幸人强而我弱則强者樂與弱者携手又豈可一足踢開耶至於履行條約時實際上能否平等則又視乎自己之實力爲何如耳且諸君亦知我國爲責任内閣制乎此等事諸君不往謁總理而逕來見狡諸君誤矣請諸君轉告同學此次諸生愛國熱誠余已知之歸時仍當謹守秩序照常讀書則諸生此行實甚榮譽他校苟有以此事詢及者亦以余言相告可也總統言畢鞠躬退入諸代表因總統立談已歷一小時餘恐政躬稍有勞倦亦未敢再言興辭而出 
至大學校長蔡孑民君辭職一節聞二十一日午後學生代表四人即詣敎育部請免留二十二日晨全體班長向校長陳挽留之誠意午間總統府以校長辭呈送敎育部午後敎育部袁次長來校述其個人及總長之意挽留校長並致訓勉學生之語晚間又由陳秘書送回辭呈二十三日午前十時開學長會議决須召集各班長詢以全體學生是否均巳覺悟乃定去留午後四時各班長齊集校長室由校長述袁次長來校情形及訓勉語並詳述個人對於全體學生之希望並謁現在是否均巳覺悟各班長中有兩人次第發言均表明覺悟狀况及申述挽留校長之誠意蔡校長乃聲明留職而散 
[最近新選舉之大勢]  
　　北京近日之最大問題爲籌軍餉與辦選舉此外切政務全行停滯軍餉一層僅與參陸財三部有關選舉方面則活動之人非常之多其範圍亦非常廣泛目下運動選舉之第一大機關爲安福俱樂部由王揖唐氏直接統率從事活動外間喧傳該俱樂部資金充足或云一千數百萬或云三百萬實則當此民窮財盡公私交困之時何從得如許鉅欵據最近消息云該會經費實數爲紙幣三十萬元未知其信否至活動方法除由王氏推薦各省調查員由政府委派分赴各省活動外對各省又特派專員分途出發即四川甘肅等省亦派去有人該俱樂部之抱負在造成一绝對多數黨其願不可謂不宏也所不知者結果果何如耳在北京爲該俱樂部活動者仍爲一部分舊議員及多數之臨時參議員其將來選舉總統之目標現揚言將舉東海爲正合肥爲副但聞内幕意見亦不一致且有謂待開會之時將臨時變更目標者究竟如何尙頗難下一斷語也 
此外新近參加活動者爲研究系該系政客最初對參加新選舉與否意見不甚一致如王幼山即持絶業消極態度者然最近與某重要方面接洽之結果該系要人卒决定積極活動如黄羣藍公武諸氏俱已先後離都下矣 
各省選舉狀况尙難盡悉北方未受兵災之數省可望依項選出其他則概須稍稍展項如湖北即其一也當乙計畫如某省不能選即暫缺某省某縣某道不能選即暫缺某縣某道要以依限成立爲主然目下除西南四省不計外湖南四川皆不能選舉陜西有數十州縣無縣知事北山千里路斷人稀亦無從說到選舉故將來依限選出者能達到過半數就目下形勢論尙難斷定也 
中央選舉會則學術勳勞兩部報到者俱不踴躍有數省尙無一人有西洋學生因敎育部繳驗各憑須蓋部印以拒絶蓋印之故而取消互選資格惟一方競爭亦甚烈聞學術當選者預計亦須用經費數千元寒畯骨鯾之士恐無當選之望至第二部因報名者甚少乃由調查部代塡多人然本人聞之亦有取消者各報載谷鍾秀之取消资格一事聞最初谷君聞列名選册頗以爲異乃函問該會是否有人揑名報道該會覆稱係調查員調查列入者閣下旣函請取消應即照辦云云此可見競爭者自競爭抛棄者自抛棄也 
[北軍奪獲寳慶時之暴行]  
　　二十四日英文楚報載有敎士傑白森所紀五月十二日北軍奪回寳慶之情形略謂南軍失利後於十一日晚間棄城而去城門大開黎明北兵入城余（傑敎士自稱）早餐旣畢趨往門前見鎗彈直入擊穿厚板大門與第二道内門並擊毁敎堂後面之木柱深爲駭異余立門前時有一面目可憎之兵向余詈駡復舉鎗擬擊余即躍入門内但若兵士追入則爲禍列列余思及此當即奔出詢以何事攻擊敎堂北兵不理有數兵且行且呼曰吾輩行將殺汝外人以及敎民余知無可理喻乃將各門緊閉惟送早餐以供給堂内數百難民時始一開放城内外鎗聲不息至晚始止午後余在街中見伏屍一其鎗彈貫腦聞敎堂附近飮彈而死者巳有六人北兵入城後從事掠搶終日不止且數處雖在夜間亦被搶多次寳慶紳士所辦之難民收容所爲兵士撞開連搶六次所中婦女千餘人奔逃一空敎堂附近有一收容所亦遭搶刦該處婦女乃移入敎堂寳慶境内唯一之安全地厥爲敎堂而已行於街中極爲危險各店舖之破門碎窗狼藉於途北兵成羣出入各家行人不敢視之否則北兵即惡言相加綜之城内外各商店各民家無一不被搶者亞細亞火油公司太古洋行美孚油行勝家縫衣機器公司皆遭同一待员北兵不獨搶刦且肆行搗毁凡其所不能携去者輒擊毁之電報局亦不能獨免十四日余至電局探悉往來電信須先送司令部檢查然後始可傳遞余不得已乃恃郵局傳信今地方仍大驚擾商舖因無物出售一律閉門云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[天津商會聯合會開會二十六誌]  
　　全國商會聯合會於二十四日下午五時開議到會者不足法定人數是以改爲茶话討論會議聞全國商會聯合會會員安徽代表盧前策昨提出大會條陳休會辦法陳述意見云爲提議事本會今次集會唯一之職志在息内爭禦外侮蓋内爭不息巳足致國於亡若更乘以外患亡國之道益促此固必然之趨勢不待智者而知者也乃奔走呼號巳逾月一再推舉代表迭向政府請求息事寗人藉抒民困卒因本會之組織僅限商人部分自不得云兼農工學各界而代表之政府之武力政策尤有堅持之態度故對於本會對内息事寗人對外果毅不屈之兩大端未肯容納今本會巳届閉會之時而所持之唯一之主張尙未奏效於百一不特本會自乖初志墮落信譽抑亦代表等無以歸報父老昆季者也用特提出意見如左（一）易閉會爲休會以便遇有重大事故臨時召集（二）休會後各省區代表留一二人常川到會以利會務之進行其餘各回本省區集同各界向本省區軍民長官陳說利害協電政府用資貫澈總之本會同人一息尙存此志不容少懈若再因循不繼續猛進恐同人將來永無爲國盡責之日也是否有當公决施行 
[天津之學界紀聞]  
　　曹省長致政府電直隸省長曹銳有養電致京報告津地新學書院等學生紛紛來署對於中日條約請願抗議當即傳見各代表切實勸戒即令學生回校照常上課云云 
各校學生上贛督書天禍吾國外患内訌四海困窮於今爲烈當軸擘劃慘澹憂勞草野書生亦知艱苦惟是爲救爝火燃眉之急而出剜肉補瘡之謀獲利綦輕取禍甚重忠貞謀國亮不其然今中日密約所訂各條件雖云防德實則亡華如果簽行國命即斬嗟乎嗟乎山枯海泣地坼天崩神州陸沉淪胥及溺中宵撫臆無涕可揮生等綿力菲才挽救無策杞憂嫠緯誠屬徒然我督軍爲宇宙之長城實東南之司命仁聲義問遐邇歌風帶礪山河與國休戚自能深維幽隱寜忍隨俗浮沉伏祈通戟避央力爲阻止搖筆即萬家之時雨放言成一路之春風挽此危機恃在鼎力南雲在望無任依遲敬叩崇安諸希炤詧 
中學校之封鎖令天津府中學校學生因中日密約關係國家存亡是以羣發愛國熱誠聯合各校於二十二日全體罷課請見省長一致力爭適經該校校長職敎員等竭力勸止繼飭令將校門關閉一律上鎖以致學生均未得出校 
[兩日之中央政紀]  
　　二十四日之府院情形二十四日馮總統因無要公至午後二時十五分始臨辦公室披閱張廣建李厚基張宗昌曹錕諸要人拍來重要電報七八件三時十分延見代辦墨西哥公使事務馮祥光太平關監督馮應楷茗談約五十分鐘該兩氏始作辭出府四時十五分又傳見樹威將軍張紹曾僅談十餘分鐘張即退出總統復與張秘書長談論國事片時於五鐘半遂歸私室休息國務院方面亦甚閒靜方立之秘書長到院後即傳見新任各科科長一次（第三科潘科長未到）次與第二科曹秉章科長商發二十五日閣議日程下午一時以後至法制局辦公片時四時入府五時回院將命令發表即回私寓聞國務院現由方秘書長將辦事章程悉行變列除第一第二兩科無甚更改外第三第四第五各科主任均調用方君親信人員業巳履新並聞辦事人亦有互調惟第三科人員較多將來尙有一番改組手續也 
二十五日之國務院二十五日例會日程由方立之秘書長於二十四日午發布内中無甚要案其稍重大者一爲籌撥各路軍餉問題二爲提倡售銷七年公債票辦法三爲續議維持湘省金融案四爲某項邊防問題五爲任命官吏案此外聞外交陸軍兩部均有臨時提出之件中日新約宣布問題聞總統有於二十五日交閣議愼重研究之說但中日共同防敵條件因未經中央宣佈頗引起國民特别注意茲聞駐外某公使（有謂係顧維鈞者未識確否）致電政府徵詢該項條件是否與滬報紀載相同務希電示以備該駐在國政府詢問時有所答覆云云又據某要人云自中日新約簽字之後各省所來詢問新約内容之密電甚多政府均未答覆近日復接各省省議會所來此類戟電報十數通政府方面亦擬暫擱置又聞張嗇老於二十二日自南通州拍來長電分致總統總理内容係以此次中日新協定國人多因不明内中眞相致起驚疑及簽字後反對者或更藉肆挑撥益以引起各方之震駭請政府量予宣布此約之眞相俾免各方誤會等語原電約三百餘字 
[北京政界瑣聞]  
　　張紹曾返京後傳說據政府方面消息樹威將軍張紹曾由京南下曾未幾時忽於前日匆匆北上聞係由馮總統電召其返京前日接見張氏時并囑其暫勿南下張氏現决定在京小作勾留即返天津居住靜待時局之變化再作和議之進行焉 
剿匪督辦緩派原因聞四省剿匪督辦至今遲遲未能發表之故確因王子銘師長絶對不願擔任王師長迭向政府陳述第十六師一師之兵力斷斷不敷四省剿匪之用若欲添招軍隊中央又無此財力故只有讓賢一法云而近日政府又接某督軍來電謂四省督辦如非王師長擔任請勿庸設置等語故政府對於此事只得稍緩辦理云云 
總商會與增租章程入旗官産處增租之風潮已平靜然不過官産處放釋被拘之商人商會取消訴訟案暫時作一小結束而已至於後來辦法尙未議妥聞總商會現與李大金吾商定官産增租章程須由財政部司法部京師警察廳各旅代表會同官産處商會共同開會討論取决多數然後由官産處執行此事已經各方允許即將着手辦理矣四人合壽二百歲梁燕蓀周子廙段香岩今年均各五十歲現在梁周段又約同某君共四人合慶二百歲擬於舊曆二十日假江西會館演戲宴客 
[湖南最近戰報]  
　　南軍擬由朱亭方面將衡山湘潭間之北軍衝作兩段然後再以一軍包圍衡陽以一軍直趨湘潭以爲業巳至省之敢死軍警之救應圖一鼓而恢復長沙不意株洲醴陵又先後被北軍攻克於是原定計劃遂歸失敗南軍旣不得志乃改絃更張定由寳慶出兵横出衡陽前面使在衡北軍不能得後方之接濟並乘勢包抄將其逼入死地然後分路進逼長沙以圖恢復故近來大舉攻寳猛力包圍合計南軍之在寳慶方面者共有兩萬人以上數日以來甚爲得手北軍旅長田樹勳已屢次來電告急張敬堯巳數派大軍前往救應昨又抽調吳心田所部之第十三混成旅繼續開往助援據聞北軍勢仍不支殊難抵禦某方面所傳消息且謂寳慶縣城又仍爲南軍所有奉軍旅長鄒某業已陣亡云云說雖尙未徵實然北軍在寳慶之被圍緊急則確實可靠也北軍雖巳佔得祁陽然該處南軍勢力尙屬不小因其退出祁陽之際實因子彈不敷並非被北軍擊敗且甫經退出零陵即解到子彈甚多故該項南軍仍在横塘大橋等處集合刻正猛力反攻勢巳與北軍接戰勝負如何目下尙無確息惟吳佩孚師長以粤桂援軍增加不少現有兵力斷難支持業已電由曹仲珊氏加派軍隊一旅來湘協助湘西軍隊現正極力進行周則范之軍已將漢壽益陽沅江等縣佔領並已約會寗鄉民軍二千餘人同時響應前此開往湘西之第二十師軍隊已大敗退走所有上述各地方無不異常糜爛張督迭接警電以省城巳無軍隊可資調遣祗得一面急電中央請催王汝賢速由鄂省進兵救應一面電知馮玉祥旅長迅由津市進攻並令陳復初迅回湘西设法協助 
[旅京醴陵人之呼籲]  
　　湖南醴陵同鄉京官湯鐵樵等前日致張敬堯電云長沙張督軍鈞鑒迭接醴陵友人函稱此次兵災醴爲最重婦女姦汚城鄉災掠死亡枕藉慘不忍言加之春耕盡輟饑饉洊臻積屍未埋疫癘將作若不急求挽救邑中良善必至靡有孑遺鐵樵等奉職都門家居故里驚聞此語心骨悲酸伏念我督軍督師南下紀律素嚴數月以來頌聲大作惟是各軍雲集系統紛歧不測之威每易流於暴行側聞日來尙肆搜殺竊恐玉石難分同歸於盡懇乞將駐醴各部隊嚴加約束體恤民艱爲餘黎留一線生機即爲國家保一分元氣矧在宇下必荷矜全臨電泣陳不勝迫切待命之至醴陵旅京同鄉司法部參事湯鐵樵陸軍部科長漆英護武堂敎官李鐸財政部僉事留輔宣交通部委員袁德宣警察廳警佐廖運炎等同叩漾 
[陸巡閱使贊成和議電]  
　　南寗來電云馮大總統佳電岑張盧三公巧電敬悉廷僻居養病得電較遲循讀之餘不勝感愴此次南北爭競非有宿憾深仇迺迭次調停迄不得當相持意氣循至禍結兵連推原其故半由意見之不齊半由條件之不着今者外患交迫内訌不休勢不至亡國不止現在南北交戰尙無勝負可言及此雙方實力尙未傷殘修好弭兵合心力而對外國事庶有豸乎語云角力不能必同倒地即使一時倖勝固難終古又安如其兩敗俱傷未免同歸於盡興言及此但有悲觀廷前此迭電調停極力主張商之於條件不訴之於武力區區之隱諒所共聞岑張盧三公來電解决時局宜刻即停戰國會及地方問題以次磋商鄙意極表贊同尙望全國一致公决捐除愎見積極進行是所切盼如當局必欲武力解决爲孤注一擲之舉則廷分屬國民只知愛國不敢妄贊一詞矣謹此佈聞佇盼明敎陸榮廷叩 
[西南選舉七總裁之詳情]  
　　軍政府修正案經三讀會成立後隨於二十日開會依法選舉總裁是日出席議員人數一百二十二人（尙有國會議員數十人在粤而未出席於非常會議是日仍未列席）選舉規則用連署制（即每票連舉七人）以過半票數當選（依國會惯例吳議長亦在投票員之列）並舉定監票員八人第一次共投一百二十三票檢票結果得票過半數以上者都共六人唐紹儀（百一十五票）唐繼堯（百十一票）陸榮廷（九十票）伍廷芳（百一十票）孫文（百零七票）林葆懌（百零四票）其岑春煊孫洪伊二人各得票六十一各差一票不足半數以上因票數相同即行决選第二次之决選投票人數共一百二十一檢票結果得名剌一百一十一張票數一百一十二張二者數目不符依法無效第三次之决選投票人數一百零四人檢票結果名剌數與票數相符岑春煊票六十一在半數以上當選總裁孫洪伊得票四十一尙有一票署吳宗慈者孫吳皆落選於是七總裁即確定以七公充任矣 
改組軍府案成立後選舉總裁七人孫中山雖亦當選但去志甚堅雅不欲就並先派居正爲代表辦理交代其軍政府用過欵項據交國會原文云茲據署理財政總長廖仲愷呈稱現在軍政府亟待結束所有職部自去年九月二十六日成立起至大元帥辭職以後本月十五日爲止各該决算表册業已造竣查軍政府成立以來内部職員向無給俸所有一切開支皆係必需之支出茲讜結束之期理合連同前項表册共口份彚呈鈞座轉咨國會非常會議查照備案等因准此相應咨達貴非常會議查照至文於去年督軍團稱兵復辟發生以後在滬與海軍將士創義南下其間派員分赴蘇浙皖奉魯山陜兩湖四川省等運動起義及海軍餉需招待國會議員各項費用多由海外僑商陸續籌借共計一百十二萬有奇皆係在軍政府財政部成立以前支出其財政部成立以後各有進行因現欵缺乏多係領去軍事内國公債劵濟用此項公債劵現存及已發出之數當俟核定後另行咨請備案茲准前因理合並行咨請貴非常會議追加承認可也五月十九日交代託人後孫中山遂於五月二十二日附搭日本輪船蘇州丸離粤偕行者爲胡漢民戴天仇二君此行先赴台灣後往日本東京聞係之大元帥印信是日亦已專員送還非常會議矣 
七總裁舉出後即發出通電數件其通告西南各省電云自國會解散復辟變起段氏繼之本厲設立臨時參議院以遂其攘竊政權顚覆國會之謀專制政治隨武力 
統治主義而復活此民國成立以來未曾有之大政變也兩院同人相率南來集於廣州依先進各國國民會議之慣例於是有非常會議之組織不幸而後先響應者僅有海軍及今日護法之各省各軍長江下游及其以北依然屈伏於段氏武力統治之下或則心懷義憤抑而未伸或則悔禍稍遲受其指揮此則護法戰爭之所由起而同人等爲國家計所引爲大不幸之事實也曩者軍政府成立伊始祗以事屬草創未臻完備遂使陸唐兩公謙讓未遑西林一老置身局外伍唐程林李胡諸總長袖手於廣州幸頼孫公中山一人仔肩危時撑持至今斯豈諸公　法之志彼此異致歟抑亦立法未善之所致也同人等反躬内鑒於時勢上之要求而共認軍政府改組之不可緩久矣今則修正中華民國軍政府組織大綱業於本日議决宣佈自時厥後同人等最終之希望惟在海軍及各省同心戮力一致擁護新政府之成立及發展如身使臂如臂使指以繼續軍政府未竟之功回復約法之效力保持國會之尊嚴建設統一之基礎促進憲法之成立同人等謹拭目俟之敬佈腹心佇候明敎國會非常會議同叩巧其二通告選舉總裁電云同人等籌議改組軍政府經本會議决於巧日宣佈並通電宣言想邀荃鑒旋於二十日選舉政務總裁唐公少川唐公蓂賡孫公中山伍公秩庸林公悅卿陸公幹卿岑公雲階均以最多數當選同人等歡欣鼓舞慶國得人除分别電請就職外務望諸公聯銜敦請就任並協力擁護從前護法諸省克成統一中樞機關統籌於内各路將領奮鬭於外持之以堅决之志濟之以久遠之謀内部精神信加鞏固外交方面亦有轉機行見大法回復國憲告成暴力强權終當就範也臨電翹首不勝瞻盼之至國會非常會議叩馬 
[再誌維持紙幣之海珠會議]  
　　廣海運艦之出賣 
十九日伍總理林司令柬邀商人至海珠叙會研究維持紙幣辦法已誌前報昨日再請銀業各商茶會研究午後二時各人入座後伍氏起言曰紙幣低落由於中行停業負其責者爲貝副行長但不能專責貝氏一人彼只二十餘歲少年耳年少無膽力不能擔當艱巨且有總行從中主使故怱然棄職而逃今旣如此是以請諸君出而維持榻梅賓起言曰自中行停業後弟於前四日承莫督命往香港訪貝氏請貝出來負維持之責若能回省固佳否則將經發出紙幣之數開列清楚俾知其數目然後可以設法維持最要者不可再暗裹濫發貝云准可擔任不再發弟云恐君辦不到因君要受總行指揮也貝云總可於日内將全盤數目開明呈報督軍大約今明日貝所開列之數可由港寄回矣一俟其數目列出然後照會西人將沙面行庫封存然後籌議開兌此事昨經與商會籌議大家都贊成計現在發出之紙幣其數不多大約籌得二百萬左右便能進行其籌欵之法前巳聲明變賣廣海現三井行甚欲購此船香港有二商人曾對弟言能出價七十萬倘再有人高出者務請先爲通知准可再加多少云又廣海出售總在百萬左右此爲第一項電報局現擬售賣可得九萬餘此爲第二項從前省城各當行公家有存借欵共二十七萬兩餘今已聲明收回日内亦可辦到此爲第三項合此三項去二百萬之數已不遠矣伍云惟目下最要緊維持此數日内市價余聞每日銀業有市價單一張開出各人皆就此市單擬價可否請在座諸公回去後大家熱心維持由明日起市價單不可再低折十足通用如何在座各商人大都以爲回去從詳計議但能早日將確實欵項備足各人更放心通用云云楊梅賓起言龍子誠在粤時中行亦曾停止兌換一年之久其時紙幣價格低落在八成者亦一年之久目下情形較前尤勝則紙幣實不應有落價之現狀也弟於馮小青手恢復中行時曾盡一臂之助力其時雖聲明中央滙來三百萬現金除還舊債外其實只有百餘萬原不足抵原有紙幣發出之數彼馮氏尙不敢開兌弟極力慫恿之及中行開市之日竟無一人持票到行現換者誠可笑也今當道對於籌足二百萬開兌之數旣如上所述人心已定一俟廣海交價後人心更定矣 
座諸人各有議論大都謂承總理司令一番盛意我輩銀業中人極爲感激大家自應合力維持市面以謝答高誼云云時已三句　遂散 
聞香港南北行商人自得投變廣海運艦之消息第僉以歐戰 
後船艘頓減載脚騰貴雖有金錢無船可購該艦前曾提議變賣因與時値相差太遠爲人民反對因面中止今因維持金融需欵重提投變而各國航業中人多擬有來省投買者恐爲外人所得故擬聯合各家來省與粤政府磋商由該行繳價承領以之　駛安南暹羅載運米石回粤 
廣海運艦爲粤海輸送船舶之最大者艦齡尙幼容積頗大方今世界船慌之際艦船且爲重要軍需品之一種普通　舶比之戰前已價長十二倍今政府爲維持金融計不得巳舉而發賣且純爲完全省有之物故我粤有完全處分之權據熟悉船業者言此艦價値在百萬以上現聞英美日各國商人聆此消息紛紛籌議購買將廣海艦構造内容調查如下（一）購造係前光緒三十二年十月由香港商家購入經廣協隆船廠改造練艦（二）排水量四千六百噸（三）船身料質鐵質（四）馬力虚八十匹實三百五十匹（五）每點速率常行八英里全力九英里半（六）船長三百一十尺（七）𦨭長三十七尺（八）吃水船頭十三尺船尾十八尺（九）機器三汽鼓立機（十）鍋爐一座（十一）每點化煤常行二千五百斤全力二千八百百（十二）煤倉容量四百五十噸（十三）全船現配員兵一晨四十六（十四）炮數克虜伯膛十二生二尊哥士德後膛六生二尊克虜伯快砲四生二尊克虜伯劈山砲七生半四尊 
[粤軍戰勝閩軍之消息]  
　　粤報從軍記者之報告云萬急廣東中華新報鑒效日熊略軍與敵軍戰敵軍由下洋敗退至獵射回我軍由小靖進攻龍賣寨距永定城六十里不日可望佔領號日駐上杭峯市敵軍進犯大　石上壩被李炳榮軍擊敗乘勝佔領峯市斃敵連長一兵八十餘奪獲戰利品甚多毅個自汕頭發又三河霸來電云上杭以寨巿已於哿日上午四時被敝軍第一支隊完全佔領詳情續報合即電聞烱明叩哿印又潮州來電云閩軍乘我軍換哨突向黄剛饒平　線襲擊夏羅兩部分左右包圍敵即潰走乘勢追擊五十餘里佔領敵軍陣地獲快砲一尊鎗械子彈甚多此役敵被斃者數達二百人以上我軍僅傷兵士三名巳調粤軍劉茂棠謝文炳及滇軍砲隊機關鎗連馳赴戰地連日大舉攻擊茲據報夏旅長所部於巧日已攻入雲霄敵軍紛紛向漳州方面退走謹將勝利情形先此奉聞烱明叩皓 
[江省俄人毁卡交涉之經過]  
　　稅捐一項爲國家主權之所屬無論何國苟在其國境内必可行使此爲通例中東鐵路建設於我國境内所有主權我國政府前此有未行使者近因中央旣派督辦主持一切其路界内各種行 
 
 
 

Page 7

 
 
政大權亦應切實注意黑龍江鮑兼省長前經傳知財政廳以江省財政艱難稅務宜加整理所有鐵路界内自應設局徵稅以昭公允乃本月十七日龍江稅捐徵收局昻昂溪站分卡忽報稱有鐵路俄商務會員薛廉克及地務處經理朱明那等帶同巡長巡警前來摘除分卡木牌並欲將稅票搜去當經該分卡報知稅捐局徐局長會江縣鍾知事電禀省公署派員前往交涉告以路界爲中華民國之領土鐵路公議會大綱第二條明明規定凡中國主權應行之事中國皆得在界内施行公司公議會不得藉詞阻止此外又無禁止界内收稅之明文茲經實行收稅何得摘牌侮辱云云再四交涉該俄官等始將所摘之牌重行縣挂並向徐局長等謝罪徐局長亦不願深究此案遂即了結并由軍署派遣軍隊駐紥該處藉便保護 
[皖省近事]  
　　安武軍援湘前敵總指揮馬聯甲業於效日由蚌出發而前路軍隊巳同日開拔贛省頃聞倪督昨接新安武軍統領陳德脩報告十三日統軍五營從新化方面直攻寳慶戰至薄暮敵軍退走始率軍入城駐紥現聯絡各軍分途進攻云云 
皖省敎育行政會議代表以盧廳長自蒞任以來全省敎育已有動機現正召集各縣代表會議規畫宏遠力圖進行頃聞政府突然下令將盧廳長與甘肅馬麟翼對調衆情惶駭特聚議聯名電陳倪督代呈政府俯察輿情准予暫免更調茲將全皖學界致倪督電錄下蚌埠倪督軍鈞鑒皖省自敎育廳成立盧廳長任事全皖敎育巳有動機現正召集全省敎育行政會議規畫力圖進行忽聞調任他省羣情愕然竊思任命官吏爲政府特權非人民所得干預惟此事關係全皖敎育消長除呈省長外理合電呈鈞座仰懇代呈政府准予盧廳長暫免更調俾資熟手全皖幸甚安徽各縣代表公叩 
頃聞湖北江西兩省長有函到皖稱各省米糧海軍捐業改爲出口捐而貴省此項釐捐現每米麥一石收洋若干每雜糧一石收洋若干比前有無增加是否列作地方收入抑指定用途祈飭查明示覆云云聞黄省長巳飭財政廳查辦矣 
部視學王維白莊瑞階日昨聯袂來省現擬與盧廳長接洽後即便着手視查省城各校 
 
　　江蘇敎育行政會議開會提議情形巳詳昨報茲再將各重要文件及議案錄左 
敎育廳公啓云敬啓者此次省敎育行政會議期内原擬請會議章程第三條丙項人員口頭報告各本縣敎育最近狀况以資比較惟會期有限議案頗多會議審查諸手續巳費時日茲於前項口頭報告擬改爲通常書類報告請就左列問題逐條答覆此外有應行報告之事亦請簡單叙述一并儘本月二十八日前交至本廳收發處收集以便彚列總表於行閉會式前提出報告是所 
各條現在之進行若何一籌設公共體育場二整理私塾 
三清查各縣敎育費項下捐稅欵産四酌收各項特捐徵收學費以充學欵五釐定實業學校辦法六分畫學區以謀推廣小學七徵收中資捐八文廟特設通俗敎育館九高等小學校增設實業科目十組織高等小學校聯合會十一小學校利用地方特産材料課授工作十二調查學齡兒童十三奬勵國民學校敎員十四籌辦講演會（二）從前辦事上困難之點何在（三）今後規畫上進行之方針何在 
江蘇省敎育會對於第三镒敎育行政會議意見書云（一）各縣敎育應定分項進行之順序第一步調查學齡兒童確數本省各縣學齡兒童數自前清及民國成立後歴經奉文調查比年以來久未繼續實行無從得確切之報告欲國敎育普及亟應將各縣學齡兒童總數及巳入學未入學數區别男女製表分發各縣限期塡報爲規畫增設小學校之準備或謂現時學齡兒童數與入學兒童數之比較相差至遠卽儘力推廣小學决不能盡容學齡兒童不妨省調查之手續然非依據學齡兒童確數審察各區現在學校之疏密及未就學兒童之多寡爲分項增設之規畫則敎育費之支配未易精密或不免無形之浪費此學齡兒童所以必宜按年調查也第二步就學齡兒童數假定應設小學校之總數及其地點并須繪圖說明各縣學齡兒童旣得確數之後應即就各學區户口之疏密假定應設小學校之總數及其地點又某區宜單級某區宜多級均須詳細規畫并繪圖說明以爲督促進行及增籌經費之根據第三步分期推廣至少須定五年之計畫本省各縣敎育經費豐嗇互殊增設小學校數雖詳細規定欲驟圖普及勢亦不易自應採用分期推廣辦法將本縣敎育費歲入歲出總數增設小學校數及一切敎育行政計畫精密支配分年推廣至少須定五年之計畫庶幾按序漸進普及可期 
松江縣敎育主任掾屬顧葆康縣視學倪宗伊奉賢縣視學朱聲鳳南滙縣視學徐守清請議增加省立師範學級並規定各縣學額以免偏枯案云敎育宜求普及然不於根本方面切實籌畫恐愈普及而似是而非之學校愈多謬種流傳害有不可勝言者欲貫澈此目的亟宜培養此項師資不得不借重於師範學校上届會議松江縣提議推廣師範預儲敎育人才討論結果定有辦法三項其第三項辦法請巡按使察核情形飭各師範學校增加學級迄今未盡實行以滬海道屬目前情形論地方之需用敎師曁學生之願入師範者已有求過於供之慮每届學年之始因合格敎師之難求不得不望師範學校之多所造就但各縣高小畢業生前往師範投考者因名額不多錄取甚少多有僅取十分之一二者甚或并此而無之於敎育平均發達之原則未免不符應請廳長寛籌經費明令師範學校加增學級並附設講習科酌量各縣需才之數規定學額俟某縣定额有考不足數時然後借補他縣學生但畢業後仍須責令向某縣服務如是則敎育人才或可平均發達於普及前途似有裨益是否有當請公决 
金壇縣視學陳允元溧陽縣視學馬馨請議規定師範學額以期各縣敎材平均造就案云欲謀普及敎育先在造就敎材爲一般談敎育者之所公認日本變法之初先設師範學校以次而小學而中學而大學分年建設程序秩然吾國倒行逆施始基舛誤近年漸知趨重師範敎育爲及時補救之計就江蘇一隅論師範學校增設至九區造就不爲不廣然調查各縣學生名額多寡大不平均其在交通便利校址附近之區巳漸呈供過於求之現象而僻在下邑者適成一反比例循是以往恐敎材措置問題壅積與缺乏恒交相爲困即或施調劑之言法楚材晉用然各縣尙不習同語言互異施之國民敎育隔閡良多殊難收美滿之效果則目前欲籌救濟舍規定學額其道無由原年來投考師範之擁擠内地之有志嚮學者往往自崖而返致歎向隅後起聞風因難見阻益以行旅舟車之况瘁誠恐出門求學者行將絶跡而敎育永無普及之希望夫惟規定學額以後俾程度稍低者頓增其進取之心開化較遲者漸入於陶成之域揆諸敎育設施之元素固宜如是也謹就管見所及擬具辦法兩條一分區規定法按歸範學校之設置各有一定學區在同一區域内當然享同等之權利即或因各縣人才不同支配略行差等然最低額不得少於十人如慮學力之不能齊等是在臨時之編制或附屬或預科如此懸額以求寜有甘心放棄之理惟在各縣升送時愼選相當程度并詳察家庭狀况能否學成致用無中途輟業之虞此則宜注意者也一分年規定法按敎育有交換知識聯絡感情之作用故各區劃分界限不必過嚴惟以本區爲主體此外不妨酌設附額以遂旅居求學者之方便每届招考年分他縣之來投考者各縣至少選出一人其編制方法一如前例如此變通辦理非惟冺疆界之嫌且可得溝通之益合之敎育原理似尙不相抵觸也以上所陳僅就一得之愚冀獲兩全之策是否有當請付公决 
地方通信 
[松江]  
　　以去就求息兵之當選人松江衆院初選當選人陳錢二君函致本報云昨見報載宜興儲君等公電極表同情謹當聯合初選當選人爲民請命戰禍延長國民負擔愈重雖非戰地固與戰地同受浩刧也息兵救民在此一舉松江縣衆院初選當選人陳粤錢策叩五月二十六號 
[蘇州]  
　　警廳長奉准回籍蘇州警察廳長崔怡庭前因接到直隸鹽山原籍家信家中被盜搶刦一空並將其父索贓毆傷等情崔君奉信後即馳赴南京謁見省長禀明一切請假回籍旋經齊省長勸令行文原籍地方官從嚴緝究回籍一層暫行從緩今崔君以父老體弱終宜省親一行業已禀准首途所有職務暫由總務科長安光兆伯代理 
衆院候補當選人名單衆院議員初選舉候補當選人業巳揭曉計二十五名王澄陳尙德沈庸沈冕傑蔣涵李允之戴萬泉蘇紹柄唐伯謙程椿程邦達孫潤宇丁春之吳文琴季小松李鳳侯瑞唐忠亮俞子良丁鵬陳家模鄭大鈞徐翥先陸嘯蘭許嘯九 
[鎭江]  
　　分送知事匾額丹徒縣倪和甫君蒞任以來遇有事件靡不優容包涵人咸以菩薩稱之十七巿鄉紳董公製匾客同方文曰善人在上於二十五日午前恭送至縣署懸挂前有巡警及軍樂爲導後有各紳董乘坐肩輿相隨頗爲熱閙到署時倪知事謙讓再三然後收受 
圖刧小輪未遂某公司小輪二十五日由鹽城開往邵伯鎭經過烏金蕩地方（距興化三十餘里）空來匪徒數十人施放空鎗欲登輪行刦幸該鎭警察及保衞團聞警馳至匪始分頭竄散 
[揚州]  
　　商團二班畢業揚州商團體操會開辦以來現届第二班畢業於二十六日行畢業式監督趙知事陳警佐王警區長各界要人均到上午十一時行禮繼由趙知事訓話次宣讀趙知事訓詞正副會長訓詞各界祝詞來賓演說次司令訓詞給憑散會該團員遂遊行街市並旅行小金山 
高郵衆院揭曉高郵衆議院初選舉業於二十五日在明倫堂開匭監督胡克之知事親自蒞場監視當選人爲吳潮李元煌陸恩預嵇廷襄金鴻翔吳大勳姜璜李華吳金元鄭佩理湯輔臣韓汝伸潘廷璋房耆昌花泳宋子采張甲三楊子程金玉堂周耿光 
米價逐漸回鬆揚城米價自本月以來逐漸回鬆其原因半爲來源湧旺半因麥季豐收與上月價較每石減少一元矣 
[海鹽]  
　　參院初選揭曉海鹽縣參議院議員初選開票於二十五日八時起至午後五時完畢依法核計實到投票人三百餘人當選人爲吾鴻墀何仲生顔仲和劉禹門錢時亮周仲丹吳賡廷張廷梅王佐才徐庭松張華清朱　元共十二人 
[嘉興]  
　　參議員初選揭曉嘉興參院初選於二十五日投票畢後即於二十六日午前七時在縣署二堂當衆開票並遵照選舉法第十條第十一條由初選監督將當選人名次當場宣右如下第一匭李培張善誠第二匭葛敬常何紹樞第三匭沈肇元高儒廉第四匭盛邦采錢紹曾第五匭陸能陶崇廉第六匭蔣世芳唐念祖第七匭周爭存沈善鈞第八匭梅光祚屠斗山第九匭沈新如屠景曾第十匭方錫川陳堅第十一匭陸繼　張大鏞第十二匭屠汝庚陶元鏞第十三匭張寳銘董德謙第十四匭錢崇信干福深第十五匭屠謨楊秉衡第十六匭周燮榮計宗堃第十七匭盛時倪鎬儒第十八匭王樂山姚肇型第十九匭徐沛德吳德宜第二十匭吳文禧吳士喬第二十一匭王一鳴陸鴻祥第二十二匭沈宏燮姜文浩第二十三匭沈仰高張慶銓 
初選不足額之補選二十六日開票畢後已至下午一時因當選人不足名額即由各選民繼續投票惟因限於時間至停止投票時仍不足總數三分之二當由初選監督出示布告云照得本日投票不足總數三分之二依照參院選舉法施行細則第十條准明日八時接續投票俟足法定數後即行開票仰各選民一體知照 
[杭州]  
　　全省選民之人數浙省衆議院員選舉人業經各縣初選監督軍報到省共計一百六十四萬二千六百三十三人以全省選出衆議員二十六人除之每選舉人六萬三千一百七十八人選出議員一人業由齊總監督列表公佈矣 
參院初選之狀况昨爲參議院初選第二日城鄉各區選民互起衞突有一人領十餘票者有一人領五六票者爭先恐後拳足交加不成事體其弊皆由發票員先期運動希圖得選所致監督景知事將一二三匭投票當衆銷燬概作無效 
湘人籌賑會旅杭湘人爲該省兵災籌賑事由督署軍務課員周家英鹽運使袁思永高檢廳長陶思曾等發起擬即日假湖南會館開會集議辦法 
[廣州]  
　　粤人贊助美國紅十字會之熱心美國紅十字會兩廣協會定期開會徵求會員茲聞連日中美兩國女界人士復組織開女界大會俾資贊助聞已决定假座柔濟醫院右鄰禮拜堂爲會場定期明日二十三號一點鐘開會并巳函請該協會幹事部到會勷理並通佈兩國女界依期赴會商議又省敎育會爲協助美國紅十字會事發出通啓定於二十二日下午七時在會所開第二次會議籌備巡遊大會各事宜閔報名者極形踴躍合計總數在千人以上想届時定有一番熱閙云又聞駐京美使致美領事電云美國人士對於紅十字會集欵非常効力加以中外朋儕列身會員　辦此次互相協助之偉舉欣佩無極芮恩施 
[北京]  
　　勸業場之工程廊房頭條勸業場重修之建築費業經工師估定十萬零五千元聞此項工欵農商部已核查無異惟俟某保火險公司將賠欵撥到時即行開工建築並於近日業經雇有少數工人清理場内灰燼瓦礫等物云 
時疫影響市面京城最稱繁盛之區首推外右一右二外左一等區蓋各該區境内商舖林立游宴娱樂等事無不畢具是以熱閙不料近日此等熱鬧區域忽呈蕭條景况各戲園率多停演八埠界内游人稀少茶館飯舖幾無顧客其故係受時疫之影響甚至各段守望巡警亦形減少蓋巡警患疫者不少故不敷分佈也（按北省時疫已流行於直隸奉吉等處其症候爲發熱頭眩四肢無力千人一律未知究係何種時疫云 
檢查郵件交涉警察廳對於往來郵件派有專員在前門東車站第三郵務支局檢查嗣以檢查僅在一局難免遺漏故擬添派人員每日分赴外城各支局從事檢查以資嚴密惟聞第一郵務局對於此事不以爲然二十四日已函覆警廳請向郵務總局交涉矣 
通告投票地點宛平縣衆議院第二届改選議員初選監督湯銘鼐知事現將本届初選投票地點擇妥第一投票所在西四牌樓西廣濟寺内第二投票所在虎坊橋湖廣會館内京營投票所在西直門外娘娘廟内現已通告矣 
雜評一 
[廣東之廣海艦（默）]  
　　自歐戰以來船舶頓澸載脚頓昻而又爲軍商急需之物故日美等國方將竭全力製造而我船舶最少之中國乃出其粤海中最大之輸送艦以變賣之此甚可歎息之事也夫維持紙幣誠爲急要之務然亦豈二無他法可籌而必謀之 
廣海耶今粤當局旣巳决定投變則華商自宜承受之以爲運輸商品之用勿稍游移而致再落外人手也粤中不少富商其必有注意於航業 
 
 
 

Page 8

 
 
四月十九夜本台特煩全體優等藝員准演雙齣好戲　價目注意特别包廂七角　特别官廳五角　二等正廳三角　三層包廂二角 
孫慶芬▲六月飛雪　張桂芬　馬俊山駡閻羅　佳楣　沈韻秋　姚俊卿　陳月樓　趙竹卿大溪皇莊　田桂枝　趙竹卿　陳月樓　佳楣　趙如泉　毛韻珂　白玉崑　應寶蓮　于振廷陳嘉璘　張桂芬　張春海　▲全本王亞銀▲ 
[新舞台]  
十九日戲減價注意二等五分　頭等七分　特廳一角　特廂二角　月樓三角　花樓二元 
李祥林盜仙草　曹甫臣斷太后　潘桂芳打棍出箱　劉漢臣十八扯　倪金利　潘海秋（張德祿　張順來）許奎官　楊善華　戰皖城　盜雙戟　刺嬸娘　割髮代首　查天影　趙文連　夏月潤　潘月樵　汪優遊　歐（陽予）倩夏月珊　周鳳文　邱治雲　邱沁如▲特煩新排江西實事奇聞新劇雙頭奇案▲ 
[新舞台]  
十九夜戲減價注意二等一角　頭等二角　特廳四角　特廂五角　月樓六角　花樓四元 
湯雙鳳鳳凰山　張順來　潘桂芳　周鳳文　夏月珊　潘月樵　歐陽予倩　夏月潤　邱治雲　潘海秋　許奎官▲新排歷史老劇楊繼盛忠肝義胆▲張德祿　李祥林拿高登　汪優游　趙文連　夏月潤　潘月樵　夏月珊　周鳳文　邱治雲　查天影十三四本長城砲台兩車相對如臨眞境就是我 
[天蟾舞台]  
四月十九夜拿手好戲（價目注意）特别包廂八角　特别官廳八角　頭等正廳四角　三層特等二角　三層頭等一角 
每逢禮拜三六日准演日戲全體文武藝員一齊登台　電话三七○二 
水上飄▲攢羊陣　佟遇成▲馬嵬坡　李永利　李春來　劉松亭　明海山火燒濮陽城　小如意　林樹森陰陽河　馮志奎　蓋呌天　祁彩芬　王月舫　李德山破連環棍　四杰村　趙君玉花田错　郭仲衡　楊瑞亭　馮志奎　收伏黃忠　戰長沙龔雲甫　董俊峯　（遇太后）畢緖菴　吳鐵庵　小楊月樓　小楊菊笙　客商煩演（桑園寄子） 
[大世界内大劇塲]  
四月十九日夜戲目 
另售座資包廂一角正廳六十奉贈嬰孩牌香烟一盒 
日戲　京戲　畢春芳岳家庄　馮茂芳打鼓駡曹　黃翠芳　章桂芳胭脂虎　王雨田目蓮僧　張益芳　黃永芳　奚文芳大神州　　 
夜戲　金菊花鴻鸞禧　吳小松　吳小石浣花溪　黃永芳　章桂芳　奚文芳宏碧緣　楊金仙　王雨田十八扯　繼小芬四郎探母 
日夜開演　希臘幻術斯君新奇幻術　　影戲准演最新影片十字架（共四大本） 
[大世界]  
中國第一俱樂部　在上海西新橋堍 
游資每位小洋二角童僕減半 
今天舉行財神燈會菱湖檯擱逐日更换新頴戲劇 
大長片　電光影戲　僑治斯　希臘幻術　歐西團　武技跳舞　小京班　文武京戲　天左班　大套魔術　優美社　文明新劇　少林會　尙武藝術　白雲鵬　文武大鼓老倭瓜　特别大鼓　英姑娘　太平歌詞　章月波　巧耍花罈　何贊臣　單弦快書　駱彩吾　南金子戲迷雙簧　開口笑　口技鳥語　候嵐波　王鳳祥文明快書　周珊山時新灘簧曹少堂文明宣卷　朱耀庭　朱耀笙雙珠鳳　吳玉蓀玉蜻蜓描金鳳　吳小松描金鳳　吳小石白蛇傳　葉聲揚英烈　楊月槎　楊星槎珍珠塔　花園内小蓬山花園内機器跑馬機器飛船升高轉輪　花園内踿躚架　花園内跑氷場　樓下哈哈奇鏡　樓下動物院　商場内彈間　樓上博物院 
大餐劵　每位一元　春申樓京蘇大菜　中餐劵每位五角　日本式茶點飮氷　共和廳精雅茶室 
新大劇場另售座位劵包廂一角正廳六十奉赠嬰孩牌香烟一盒　詳細鐘點及菜單請看大世界報 
[大世界大劇場内敬贈嬰孩牌香煙]  
彩中有彩贈上加贈 
本俱樂部今歲自大劇場落成後内有男女合演之京班戲希獵大幻術最新長片電影故游客如雲擁擠特甚雖樓上售洋一角形樓下並不取資以致更而熱閙不免喧嚚嘈雜座客不能靜觀不得已於夏歷四月十六日起凡欲入場觀劇者每客另售錢六十文携劵進内隨劵敬贈嬰孩牌香烟一匣此烟向英美烟公司定製包銷氣味芬馥耐人呼吸每百匣中必有數匣藏有一元鈔票一紙或小洋一角在内贈上加贈彩中有彩蓋緣添助游客興趣並爲推廣香煙起見登樓之客每位仍售洋一角香烟一律奉贈如欲專購贈品香烟在大世界商場内第二十一號商櫃每匣亦售錢六十文購烟時當場抽籤一支籤籤皆有贈品按照籤上所註號數敬贈彩物匣一只匣中滿盛糖菓乾點雜用等物每百匣中必有數匣即在此贈物之内藏有一元鈔票或小洋一角之贈上加贈以娛主顧而廣招徠且此嬰孩牌香烟空盒如積得二十五枚可持至大世界售票處掉换大世界游劵一張是則於贈上加贈之外更可得游劵游覽不啻爲第三次贈品敬告游客及愛吸香烟諸君請嘗試之 
[鳴新社]  
三洋涇桥南首路電話三一二○ 
價目注意日戲　茶劵通用香茗奉送　夜戲特廳二角特廂三角頭等一角 
十九夜琵琶記　趙五娘剪髮賣髮一劇爲本社桐影石痴鵑聲冶兒最拿手之傑作是劇本爲崑劇最重頭戲前年本社演此諸崑劇老伶工來觀俱贊許備加足見非率爾操觚者可比也愛觀純粹的悲情劇者尙希早臨 
[笑舞臺]  
廣西路汕頭路　電話三五一五 
日戲　樓下一角　登樓二角　價目注意　頭等二角　特廳四角　特包五角　月樓五角　十九夜演　玉蜻蜓後本　女醫生之秘密 
●聽我道來●▲今日人所樂闻者曰黑幕曰秘密耳 
▲秘密固人所樂聞而醫生之秘密其趣味必更濃 
▲醫生之秘密趣味固濃而女醫生之秘密尤十倍與他種醫生之秘密 
▲女醫生之秘密本不易聞見且坊聞所出各種黑幕書本亦無此項秘蜜記載 
▲因此本台將女醫生之秘密編成新劇使人人可以知道個個可以瞧見 
▲幷且今夜更有後本玉蜻蜓光頭寡婦如何結果菴堂裡的私生子作何事體都可以明胆白白了 
[新舞台]  
十九禮拜二夜特演雙齣新劇 
楊継盛忠肝義胆　十三四本長城炮台兩車對敵如臨眞境就是我　 
[勸業場]  
價目上午九時起盤梯兩角下午六時起盤梯一角中菜番菜宵夜素酌菜劵通用新到肚裏説話眞眞仙人能與人對講又能唱戲 
一層髦兒戲　二層商場菜館　三層遊園　四層　七層 
髦兒戲十九日演　董奎官大回朝　牡丹翠母女會　馬金鳳　小桃紅忠孝圖　汪處二進宫　武彩云胭脂虎 
十九夜演　徐春芳訪姜尙　馬金鳳寶蓮燈　汪處鳥龍院　王鳳卿白虎堂　武彩雲賣胭脂　電光影戲日夜開演 
朱蘭庵　朱菊庵　西廂三笑　吳玉蓀玉蜻蜓　施蘭亭改良時劇　謝品泉三笑　吳陞泉白蛇傳 
競化社　男子文明　日戲哀弦泣豆記　夜戲胭脂 
明德社女子新劇日戲前本换空箱　夜戲後本楊乃武 
驳桂生改良蘇灘　羣花會時曲京戲　馬金生改良戲劇　望遠鏡 
[花柳病]  
白濁下疳橫痃梅毒皆屬於花柳病其毒性之猛厲比蛇蝎更甚世人對於患斯症者每訕笑之揶揄之遂使怡情花叢偶染梅毒者均諱疾忌醫因循自誤良可哀也現在暑氣鬱蒸結毒浸淫特以自療法爲患者告焉○○亟宜内服美國哈蘭氏醫生秘製之六另六藥水以淸解血毒再用六零六藥膏塗敷患處則潰爛皮肉即能腐去新生矣雙方並用雖染毒深者亦指日可愈○○若往年曾患梅毒者亦宜内服六零六藥水俾免積毒感發望明哲三注意也○○瘰癧疥瘡癱痪骨節疼痛等症皆由血分不淸之故服六零六最效　 
●美國哈蘭氏秘製内服六零六定價每打大洋十七元五角每瓶大洋一元七角半 
●六零六藥膏每打大洋十元每盒大洋一元 
●各埠藥房均有經售滙欵函購原班寄奉 
上海石路太和藥房總發行 
[男女肺病咳嗽毒門]  
設在外科内科眼科婦科 
本學士素由外洋運來最新藥料器械每天诊患者爲限十五人 
▲肺病　新特效藥及新鐵勃克林打針 
▲梅毒　各色新治療法六零六號打針一次十六元因新到故廉 
▲咳嗽　吃藥塗藥吸氣藥療法藥濕布療法 
▲吐血　新吃藥用約痔疾各種療法 
▲白濁　各色新治療（理化學應用）急性慢性淋疾 
▲橫痃　名色新治療（理化學應用）急性塗藥吃藥 
▲腫毒不切開療法無痛不遺瘡痕 
▲下部腫爛下疳睪丸腫濕疹 
○神經衰弱疥瘡包莖尿管狹小 
○陰萎遺精早漏打針電氣療法吃藥 
▲男女毒質有無诊定 
▲門诊初次二元（復診醫金不取）凡軍學兩界就診者醫金減半　住院面議欲包醫者面議 
上海海寗路二十一號三德里口大洋房 
(由北四川路東第五家) 
日醫兼美國醫士渡邊久作先生 
大櫬晴倫先生理事啓　醫藥新報發行 
有東洋看護婦　渡邊醫院改名擴張遷　東亞醫院 
[京都天德堂三代專家奚占一]  
包治毒門　出立保單包醫包愈 
○特備男女○○養病房間○○膳宿淨養○○由客自便○○雇用招待○○專伺病人○○代煎湯藥○○藥不忌口○○隨便往來○不悞公事○ 
蓋毒症世人皆知有楊梅結毒魚口白濁横痃之分不知得者有濕熱邪火　精傳染之别審治毒發陰陽脾腎虚實各有不同按白濁一症若不早治非但痛苦且變五淋有勞淋砂淋毒淋膏淋惟血淋最爲險惡若在失治必致魚口便毒小便腫毒俗名下疳實則梅毒之根本所發之瘡輕重深淺另有分别有包頭疳袖口疳斷線疳蠟燭疳圍脬疳鷄冠疳蛇眼疳猴子疳闖疳龜疳誤服市上普通藥丸延纏日期病勢反增再誤投庸醫不顧人之性命加以輕粉水硍倒提霸藥外毒雖愈而内毒墜入骨髓後來再犯名曰楊梅倒發透頂穿喉塌鼻壞眼遍身紅斑潰爛筋骨疼痛陷穿足底疜痿瘋癱五官破形更相情關一錯禍起百端喪身敗家斷子絶後苦處難言本堂占一大醫士祖傳藏方專包外科毒門不論男女新舊梅毒惡極凶極以及他家不能醫治者本堂另有妙法奇藥與衆大不相同眞正出立保單包醫包愈好後還原永不復發不愈還洋若用霸藥雷殛火焚門診一元隨到隨看近有無恥奸輩仿冒甚多認明上海三馬路大舞臺對門 
[賛揚周鳴岐大醫士]  
周君鳴岐六代世醫四明巨族也在申懸壼二十餘年於内外花柳科尤爲擅長奏效神速毫無痛苦所需藥品惫遵王道與市上稱爲秘秘製聖品種包治者不同　同人等因見周君存心濟世並知其對於貧苦病症尤能格外體恤實無滬上恶朁用特登報贊揚爲病家指示南釷焉　局内設有男婦病房極爲淸雅雇用男女工人伺候　　症名診所開　於後　外科　花柳科　眼科　喉科　在二馬路新旅社隔壁良濟同便是 
介紹人　楊小川　朱葆三　沈聯芳　楊信之　莫子經　錢達三　傅筱庵　徐菊如　張樂君　 
虞洽卿　顧馨一　蘇筠尚　陳潤夫　王崧生　錢貴三　謝蘅牕　聞蘭亭　李右之 
 
 

Page 9

 
 
   
 
 

Page 10

 
 
本埠新聞 
[顧家宅無線電臺之成績]  
　　法租界顧家宅法人設置之無線電臺其吸電機爲法國新近發明者成績極佳雖遠在一萬英里外之柏林電信亦可吸收法員以其無關重要故未宣布該電臺近來與美國接電傳遞華盛頓等處消息殊爲靈便不久當可直接吸收巴黎電信惟發電機之力尙未能及遠聞該電臺目前之目的乃在吸收外電近一二星期來路透電社所傳出之美國消息多由該電臺吸收而得云 
[美紅會大游行會之照料]  
　　美國紅十字會在滬組織辦事處捐募救傷繃帶之費用華人贊成者甚爲踴躍原定上星期六午後舉行大游行會爲雨所阻改期星期二（卽今日）舉行本埠各團體預會者人數頗衆凡經過之處觀者必多故英美總巡麥高雲昨特諭飭各捕房捕頭於該會經過處所加派中西探捕妥爲照料以免擁擠肇事云 
[美外部歡迎紅會中國赞助員]  
　　美外交總長蘭新氏自華盛頓來電云安立德先生轉紅十字會鄙人代表政府歡迎中國贊助員待會員人數報告到後將請大總統函謝徵求員之得數最多者 
[發給外人遊歷護照之愼重]  
　　交涉公署昨接外交部有電開查各國人士前往各省各縣地方遊歷應先開具詳細事由並隨帶行李物件數目報明給照當經令知在案茲查仍有流弊嗣後游歷人士應照上項辦法報明各駐在地各該管領事官承諾後再由該管領事照會本國地方長官准其入境游歷給照保護如未經上項手續即行拒却仰即遵照 
[滬北工巡捐局籌欵築路再誌]  
　　上寳兩邑依周塘改建馬路創議於浚浦局後因主權關係由寳邑省議員沈唐提議於省議會向省公署一再抗爭始經齊省長核准歸兩邑紳士會同官廳自行籌欵築造在案茲松滬盧護軍使以此項路工爭回自辦爲日巳久故决計實行興築業巳限令閘北工巡捐局長曹履冰亟速進行經於前日起將橋面橋墩各工程村料從事籌備日内正在妥擇監工各員及技師等一俟各項工程材料籌備妥貼即須禀請盧使飭派所部軍士着手開築惟該塘從前因防護海潮侵入故建築甚高現旣改築須拆低數尺所有不平坦之處亦須一律塡平尙有周家嘴至滬江大學校前一段雖已塡有煤屑路惟中間闊狹不甚整齊聞亦須按照四丈路面修築云 
又聞閘北各紳商因悉衣周塘路工業已將次興築中間枝路亦擬同時動工將來該路成立由楊樹浦直達吳淞中間枝路經沈巷鎭跑馬場達江灣接吳淞週圍環繞裏外可通市面必漸繁盛故某某諸紳商連日與曹局長等集議擬就該路創設一電燈公司業已設法籌欵並向某洋行商議機料等件之價値以憑試造預算核定基金並有某商擬集欵項在該路旁興建一織布廠專製各項花素色白布疋現對於築造該路允爲略假欵項以期早日觀成振興商市云 
[三誌反對電燈加價之堅决]  
　　南巿華商電氣公司因煤價昻貴增加燃費各商號即羣起反對僉以該公司係是商辦今與閘北官辦水電廠所收燃費相較反有過之且光力不足包火時間又被縮短種種情形早巳嘖有煩言其故因南巿無煤汽燈可裝是以該公司獨自操縱不能不與之力爭云云現反對加費者除原有之二十團體外又有北貨業南貨業麵粉業廣貨業火油業蒲包業等相繼加入業於前日由址六舖起至關橋止之裝燈各店舖均已相約始終堅持如定須照加則此届燃費定行止付云 
又聞各團體昨又提議以北京電燈公司近亦欲加電費被地方公民具呈交農兩部請爲取締雖現尙未解决已由内務當局與交農外等部公同商議處置辦法上海事同一律應否諮詢北京控案乞即表决經衆討論之下多數主張俟實業廳批示後再議對付或徑呈交通部請求處置云 
[張曜被拘四誌]  
　　又獲同黨一人皖人張曜因串合同黨迭寫恐嚇信函向公共租界福州路青蓮閣茶館圖詐巨欵經該茶館經理孫雲珊報請老閘捕房飭探將張提獲解送公共公廨訊供管押並經捕頭向之盤詰押候偵緝關係各人到案質究在案茲悉前日午後又經華探張炳成陳維坤與十五號西探目依克協同法捕房中西探捕在法租界内拘獲同黨張海濤一名當即帶回拘押昨晨解送公廨由該探等上堂禀明將被告緝獲情形請爲訊究王襄讞商之英卓副領事以張曜一案係由義領陪審判張海濤帶回捕房候星期六義領堂期帶同張曜解案質訊 
[查緝私自行動之敵僑]  
　　淞滬警察廳長昨日訓令各區署所隊文云案據五區王署長呈稱德僑那斯萬勒（譯音）原住區境鴻興坊十號門牌茲經署長查得該僑現已離去住所不知去向經派長警四出偵查杳無蹤跡呈請核辦等情據此查該橋係於本年三月初一日報稱由莫干山來滬經該管警察第五區署長薛振中驗明該僑持有移居護照卽經塡給登錄執照在案茲據前情事關敵僑私自行動除呈報松滬護軍使外合亟令仰一體查緝如有該僑入境迅卽報廳核辦切切此令 
[江寛尙在江底]  
　　招商局江寛商輪被楚材兵艦在漢口以下撞沉溺斃多命喪失貨件後經招商局向北京政府提起交涉要求賠償業已迭紀前報茲悉該局董事會現已公推楊杏城君赴京就商所有江寛船身現仍沉限江底經該局商由海關一再設法打撈實難措手因該處適爲江水最急之處水鬼下水身難自主故至今無法可施聞前日又經該局雇令日本探海技師帶同助手前往該處試探矣 
[華人購買英公債之踴躍]  
　　英國在滬發行戰事公債昨日（五月二十七）第一日開幕滬上紳商購者甚爲踴躍計已繳欵者如總商會會長朱葆三君一千鎊滬安合羣保險公司一千鎊李瑞女士一千二百鎊席立功君一千五百鎊吳蔭庭君一千鎊徐冠南君一千鎊戴運來君一千鎊謝蘅牕君五百鎊陶秉鈞君五十鎊共計第一日募得八千二百五十鎊尙有多數鉅商認講者甚巨此次英國發行之公債年息及溢利均極優厚而現時之鎊價低廉每　祗合銀因兩四錢左右歐戰不久即將告終鎊價自必境漲届期償欵本利自必倍獲况本埠滙豐麥加利有利三銀行信用素著該行經理曾有宣言此項債票抵押借欵者視爲最優之擔保品有此特優之利益無怪購買者之踴躍惟發行期限祗一星期六月三日卽行截止應募者幸勿失此機會 
[華庚輪船開往日本]  
　　德奥兩國在滬船隻自經政府没收後改換船名分别出租迭紀前報茲悉日商佐籐洋行租賃之華庚輪船修理後巳於昨日起椗開往日本所有船主大副二副及承充重要職務者均屬日从惟懸中華國旗昨巳將開駛日期報關查照矣 
[皮箱業風潮平息後之集議]  
　　皮箱業包皮工匠索加工資業巳解决尙有改訂行規之要求則訂於前晚假怡園開會集議以期平允詳情屢紀前報茲悉是晚大行司年到會者如協太源之李桂隆新生順之唐木桂協興成之陸掌華福泰隆之姜玉麟曁尤順興店主尤進發朱合盛店主朱甫臣新盛店主顧海泉等在該茶會會議良久决定仍照向章入行費收錢六千文而小行司年則訂於昨日重議解决云 
[監視黨人自借外債之舉動]  
　　松滬護軍使江蘇特派交涉員昨接北京政府來電略謂近據密報南方黨人因經濟窘迫特派旅滬首领向外商締結債欵並以礦産債票抵押等事查此案迭經通電各省長官轉飭各交沙員照會外交團凡有經中央政府核准之案始生効力否則無論何方軍民機關如有向外人抵借締結契約概不承認巳不啻三令五申特再電達希即飭屬嚴行監視黨人勿使有侵犯外人權利之舉動以杜交涉云云盧使等業已飭屬遵辦矣 
[南洋約翰比賽網球]  
　　六大學本年網球本定五月二十五日約翰書院往交通部工業專門學校（卽南洋公學）比賽因天雨未克舉行後由兩方約定於昨日（即二十七日）仍在南洋公學舉行上午十點半鐘起至十二點鐘止單人比賽第一次南洋時昌黎與約翰韋光勝對賽爲南洋所勝第二次約翰沈嗣良與南洋丁人鯤對賽爲約翰所勝下午一點半鐘至四點半鐘止第一次雙人比賽南洋時昌黎李樹本與約翰沈嗣良顧某比賽爲湳洋所勝第二次單人比賽南洋丁人鯤與約翰韋光勝對賽爲南洋所勝第三次單人比賽南洋時昌黎與約翰沈嗣良對賽爲湳洋所勝總計南洋勝四次得九分約翰一次得二分結果爲南洋勝 
[程璧光靈柩發引之護衞]  
　　法捕房昨接華界官場通告謂前海軍總司令程璧光靈柩昨由綏陽商輪裝運來申停泊浦東定於今日下午二時在太古碼頭登岸發引有送喪及執事人等約六百名屆時請派探捕護衞等語捕頭立即照辦 
[德人毆打西洋小孩]  
　　僑居虹口百老滙路之西洋人姆寛司在公共公廨刑事科指控比隣八十八號洋房内之德國人赫次伯將伊家小孩斐爾斯無端毆打等情昨由捕房將該德人傳至公廨經關讞員會同西洋領事奥君訊問原告挈領小孩斐爾斯上堂訴明被毆情形並延律師到堂代表請究訊之赫次伯推賴不認中西官以被告毆打小孩實屬非是判罰洋十元充公以儆 
[閘北紳商公宴新舊警官]  
　　閘北紳商前日假華興路二段救火會設筵公請四區余署長及新任五區王署長四區一分所楊署員二分所錢署員並爲前五區薛署長前四區一分所王署員餞别下午四時地方紳商陶子敢俞宗周林鑑泉陳維翰洪善長俞星耀王彬彦徐少棠許亦甫甘熽初等五十餘人先後蒞止振鈴入席先進茶點首由竇耀庭徐乾麟起立代表全體致頌詞繼由薛署長等　人分致答詞六時開晚餐會復由洪善長宣述薛君等對於地方政績及歷史賓主歡洽迨酒闌席散復攝一電光影以留紀念 
[嚴禁划船爭拉渡客]  
　　淞滬警察廳昨出布告云爲布告嚴禁事案據信大莊等衆商號呈稱竊商等在浦東陸家渡一帶開設行棧商號客户行旅往來渡口實爲洒道對岸浦西即外十六舖橋浦灘之集水碼頭係渡浦往來孔道爲八長渡之一向派有渡船夫頭孫瑞華葉阿妹專管渡船遵章載客現濱浦兩岸輪埠碼頭林立僅留中間一隙專爲渡船行旅上落人多擁擠之時天雨潮汛枯落之後旁泊上落貨物已極艱宭乃不料各處毫無管束之江北划船曁婦女蕩漿划子等各小船麕集兩岸排佔碼頭爭拉渡客强抱硬拽行旅深受其累時遭領跌危險可慮該渡夫頭等懼其人衆勢横噤不敢驅以致愈集愈衆貨物不能上落行旅呌苦連天尤可恨者該帮中有渠魁幾輩如尤三仔顧老頭子阿四猴子哨冰等偷竊攘奪無所不爲竟是積匪行徑餘如强拉敲詐打失渡客雜物扯碎衣服甚至掙紥失足墜浦幾於無日無之若不環求嚴禁驅逐拿究深恐益長澆風禍患滋鉅爲特迫切上呈廳長鑒賜出示嚴禁令行浦東三區浦西一區及浦江水巡隊偵緝隊巡邏各隊一體會協嚴禁恃强拉客佔塞碼頭偷竊貨物常川實力驅逐勿任逗留滋事如敢抗違立予拿解駁懲一面諭飭該夫頭孫瑞華副夫頭葉阿妹我派渡船應客勿稍偷　畏葸責成查報勿任隱庇干咎等情據查划船佔塞碼頭强拉客貨久爲行旅之害歷經嚴禁在案乃該划船等怙惡不悛近有有此種情事若不從重嚴禁殊不足以安行旅而免危險除令行該管署隊隨時嚴禁外爲此布告仰各文划船一體遵照自後不准再有佔塞碼頭强拉客貨及敲詐攘奪情事倘敢故違定即拘案從重究辦决不寛貸切切凛遵特此布告 
[雜貨店主途遇暴客]  
　　浦東龍王廟雜貨店主翟建山前日來滬批購貨物至晚九時許由滬南董家渡渡浦而歸行經塘橋東首突有多人攔住去路先將翟所帶之洋紗洋線等物攫取尙欲搜抄身畔翟即大呼救命當經該處鄉民羣出圍捕拘獲趙朱生高阿炳趙金林朱鴻生等四人解入淞滬警察三區三分駐所經宋警佐詰據趙朱生等同供在董家渡義渡船上爲夥路經該處致被誤拘並不行刦宋警佐以事關糾黨攔刦虚實均應澈究遂判將原被申送警廳司法科訊辦 
又函云浦東龍王廟鎭京貨店主翟見山於前日午後六點餘鐘在滬購辦貨物由董家渡過渡行至浦東塘橋鎭東巿梢突來十餘人攔呼搶刦被攫去銀洋及所購之洋線等物翟急呼捕盜由崗警到來追緝並未追獲旋由翟隨同崗警投訴塘橋三區第一分駐所該分所警佐立即派警帮同翟見山密往附近緝獲趙珠勝趙洪生趙金林小龍龍等四人解所轉送第三區警署昨日轉解淞滬警廳請爲訊辦一面由該處地方紳董具呈警廳請求從嚴笧懲辦云 
[四川旅滬同鄉會致北京電]  
　　大總統總理敎育總長鈞鑒頃據回國留日學生報告日本警署尙覊押川省學生八人　絏數月情形可憫敝會聞之愴然中華國民受人蹂躪國體攸關寗僅個人爲此迫懇憌座連電章公使請日政府早爲釋出以重國體而洽輿情曷勝感盼四川旅滬同鄉會會長王北樞朱伯爲等叩 
[廣西留日學生會電稿兩則]  
　　南寗陸巡閱使雲南唐督軍廣西譚督軍廣州莫督軍貴陽劉督軍四川熊督軍鈞鑒密約簽字慘禍立呈一線生機惟公等是赖特懇諸公憤義高呼設法挽救學生等誓死追隨廣西劉日學生會泣叩洽 
北京馮總統鈞鑒密約雖經簽字幸鈞座尙未蓋印萬望以國爲重堅持到底廣西留日學生會叩洽 
[民國女子工藝學校之歡迎會]  
　　法租界愷自邇路康里女子工藝學校於昨日（星期一）下午二時開會歡迎邵萍青女士慈谿人肄業該校中學文行並美畢業後應南洋檳榔嶼中華女子學校之聘爲國文敎員聲譽甚著頃以添聘女師回國該校特開會歡迎首由敎員張惠如女士報告開會宗旨繼由邵女士演說南洋學校之辦法及其風土人情甚悉而尤以馬來人數典忘祖若有餘感勉諸同學畢業後能於國外謀敎育之發展庶爲祖國境光云云末又言來歲將負笈美洲以冀擴充知識繼有初等生蕭國貞（年八歲）致謝詞頗有條理來賓無不稱贊 
[盧護軍使參觀新普育堂落成禮]  
　　松滬盧護軍使昨日上午十一時由龍華率同馬參謀長鄧軍法長等詣新普育堂參觀新屋落成典禮當由該堂董事陸伯鴻備筵欵待請上海縣沈知事及道尹交涉員等陪席並由憲兵營派令憲兵十名馳往該堂照料 
[軍艦二副毆打警察]  
　　高昌廟陳記碗舖被人騙去碗盞該店學徒殷必端疑係住居同安里後面一千二百七十六號之湖鷹軍艦二副張海玉知情鳴警與張交涉張因被誣與警察爲難繼將警察毆打當由警察將張拘解高昌廟警區由李巡官研訊以張不應毆警擬送廳懲辦嗣爲湖鷹魚雷艇長李君武副長吳紳禮等所悉以該二副張海玉係海軍人員自應提回處罰故於昨日函致李巡官將張海玉提回申斥完案 
[青年普益社之歡送會]  
　　南巿大東門外青年普益社自創辦以來成績卓著日前四其社中有職敎員數人赴美留學且有美人秀女士歸國特開歡送會於下午四時開會中西人士到會者甚衆首由社長徐維繪致開會詞及歡送詞並紀念品次由清心男女兩校敎員分起唱詩並由瑞典鄧女士中國孔女士分别奏琴繼由來賓高鳳池致送别詞復次由美國秀女士及湯仁熙謝仲誥兩君分致謝詞再由該社長請人祈　散會 
[第一師範旅滬同學會]  
　　前日（星期日）江蘇省立第一師範旅滬同學假寰球中國學生會開會商議組織旅滬同學會事到會者共十餘人首由發起人沈繹之宣布宗旨次由公衆討論組織大綱當卽草定簡章十餘條並推沈譯之爲會長張頌東爲書記兼會計 
[柯牧師作古]  
　　天安堂自理會牧師柯駿行患病旬餘診治罔效遽於前晚辭世該會同人派定龐子賢姚啓豐張耆齡等爲喪務委辦定於今日（二十八）午後二時由李福江牧師主行喪葬禮四時半在新閘談家橋敎會墳山撒土並有傳道聯會佈道團等沿途護送 
[國庫證劵抵償船費砲價]  
　　江南造船所前奉海軍總長令飭製造淺水砲艦一艘其船費砲價至今尙未付清迭經催索無欵應付昨始由財政部發到六釐國庫證劵十餘萬元係自八年起至十二年止以之抵償此欵云 
[浦東貨棧失愼]  
　　前晚八點餘鐘浦東隆茂五號棧房不戒於火當經公共租界警鐘告警由新關救火小火輪及該處救火會馳往灌救旋卽撲滅聞已焚燬花衣八九十包尙有二千餘包則稍受水漬云 
[南市燈線走電]  
　　前晚六點四十五分鐘時南巿豆巿街業盛里義昌錢莊門首電燈總線因外包橡皮日久朽壞以致走電火光熒熒幾致肇禍幸經行人急取木器上前擊熄後由該莊用電話知照公司飭匠修整 
[洋商往錫收繭]  
　　無錫新繭即日上巿上海華洋各商携資往收者業巳先後出發昨日又有義商法絡爾日商三井洋行等携欵往錫採辦先期函請江浙皖絲繭總公所咨照内地沿途防軍妥爲保護公所接函後已分别知照矣 
[寳隆醫院考試博士誌聞]  
　　同濟德文醫學校自舉行博士考試以來與考而得博士學位者已有二人今又有現充南巿新普育堂醫士兼衞生細菌檢查所主任陳驤君係該校第四届卒業生於日前報名投考其筆試題目爲紙幣在細菌學上之觀察當經該校敎授團認爲及格並加以檢查詳確議論精當之奬語乃訂於星期三上午在寳隆醫院再行口試若口試合格即授以博士學位聞已柬請各當道屆時臨場監視以昭愼重云 
[創辦車夫號衣上之廣告]  
　　人力車夫號衣上之廣告係由華洋告公司所創辦呈請華租各界局所捕房備案實行昨日滬南工巡捐局姚局長據該公司經理方榮茂禀請備案當發批示云禀及章程均悉查該公司所擬辦法尙屬妥洽旣據按月認繳捐欵姑准暫行試辦如有未盡事宜由本局隨時飭令遵行將來該公司營業發達應須酌加捐欵以顧公益仰即遵照此批 
[禀求特别保護]  
　　沈仁英（即張仁英）與陳成瑞爭奪小工頭目糾衆行兇涉訟地方審檢廳判决張仁英監禁一月旋在獄中斃命由廳派員往驗委係因病而死詎張弟仁平偕李國進等七十六人聯名具呈到廳聲稱伊兄實被陳成瑞紏衆毆傷此次傷發致斃要求開棺復驗當經該廳諭着靜候核示在案昨日陳成瑞等聯名投該廳具禀聲稱陳仁平李國進等連日在外揚言欲與民等爲難甚欲置民等於死地而後已爲特來案禀訴請求特别保護云云檢廳長諭候查案批示辦理 
[私設花會之科罰]  
　　紹興人陳阿奎許炳炎在北蘇州路三泰弄四百二十號屋内私設花會誘赌歛錢被捕查獲一併拘押捕房昨解公共公廨經張襄讞會同英白副領事訊明判陳罰洋五十元許罰洋三十元一併充公抄獲之花會紙張盡行焚燬 
[懲罰花會賭徒]  
　　前日傍晚有甬人芹仁法王寳山李根生等在浦東祥生鐵廠門首兜攬工人賭打花會當爲三區巡邏警張福全雷錫才等查見將芹等三人連同證據字條三紙併解至署昨經解警正略詰之 
 
 
 

Page 11

 
 
下判各罰洋二元字條林燬又甬人李吉普痰甬婦姜吳氏因等賭打花會輸負於前夜十時許購備紙　香燭等特在陸家嘴某號空屋内跪　求夢爲崗警王墨林拘解警署解警正判各罰洋五元斥釋 
[包探留心拐案]  
　　粤人徐某前晚挈領年十二歲鎭江口音之男孩同搭潁州輪船赴粤爲法捕房包探查見向之詰問言語支吾在其身畔搜出價買十二歲女孩文契一紙拘解大自鳴鐘北行轉解總巡捕房經施總巡略詰一過押候解廨訊究 
[禁止販私之布告]  
　　蘇屬緝私第一團第二營營長薛振中昨發布告云照得鹽稅爲國家收入之大欵故設有軍隊立有治私專律絲毫不容漏私蓋境内多一斤私鹽即國家少一份收入本營長蒞差伊始查有不肖之徒往往不務正業販私爲業實與緝私前途大有窒碍爲此示仰軍民人等知悉嗣後務宜各安本分痛改前非不得仍蹈故轍倘敢故違一經查獲不問鹽斤多寡即屬販私定即解究法辦本營長言出法隨决不姑寛其各凛遵母違 
[爭奪裝貨之衝突]  
　　駁船户計阿蘭承運南巿洪生碼頭大正米行貨物近被同業李金發計林生等數人出而爭奪裝貨生意因之口角打架計阿蘭訴知該行執事報告第一區署將行兇各人拘署問明申送警廳司法科訊究 
[續誌寡嫂犯姦之干涉]  
　　住居閘北新民路洪吉里之揚州人梁順泉因寡嫂袁氏與同居鞋匠吳廣茂通姦當場捉獲綑送四區警署告發已記前報茲悉此案經余署長轉解司法科段科員訊明移送地方檢察廳核辦 
[串逃姬妾之嫌疑]  
　　江西人彭海秋在北四川路寳和不冼爲夥其妾瓏瑛近忽捲取衣服首飾逃匿無蹤出事後其家所雇之傭婦戴劉氏卽自行辭退彭疑該傭婦知情串逃前日至閘北共和路將戴劉氏尋見扭控四區警署押候訊明核辦 
[保人受累不堪]  
　　馬良功前因虧欠吳小生房租洋四百六十九元被吳控經法公堂判將生財拍賣作抵尙欠洋三百八十六元限期措繳後因抗違拖延房東受損甚巨又着被告賠償損失洋一百元一併交保追繳後尙少洋二百餘元馬又置之不理抗傳不到故將只人李松年傳案訊據聲稱馬保出第匿居英租界内不肯到案中西官以李旣爲保人應負責任判限三天賠清押候交保在案昨日届限又經提訊李供商人被押後家屬始於昨日得悉因時已晚不及覔保請再展限三天如數賠償中西官判將李店發封拍賣以抵欠租 
[保人繳清賠欵]  
　　鮑志餘前至法公堂控朱森榮不理擔保借欵本利洋一百餘元當經訊明屬實判朱賠償本利洋一百十二元交保限理後繳過洋八十元尙少三十二元又由朱妻代繳二十元餘求寛免問官不准判再寛限三天繳清在案昨日届限朱仍由妻代繳洋十二元中西官即交原告領去了事 
[新昌號騙案近聞]  
　　張伯華等前在法租界永安街開設新昌字號騙取大安洋行愼昌洋行民生廠老雙成曹素功鄒鴻順天發謝渭清等各户貨物共値洋一千餘兩偕同逃逸後由各債權報告捕房並同至法公堂聲稱張伯華巳由華界官廳拘獲管押請求移提訊追茲經公堂商准城内地方廳派令法警將張送廨各原告相繼投案請求嚴追訊之張供新昌字號係吳紀生鮑連生合開民人係是跑街騙貨之事係吳鮑所爲且如原告巳在城内檢察廳起訴判决監禁一年又三個月不知何故又至公堂禀控求察聶讞員問各原告是否巳在檢察廳起訴内有三人答稱檢廳判决者係張銷　之罪並非商人等之控案判張仍交來警帶去候查明檢廳判决是否即爲此案再行核辦 
[兩公正人之不同意]  
　　王元勳前與吳仁奎股開俊記公司帳目糾葛由王具控法公堂判兩造各延公正人將帳核算禀覆候核在案茲由被告所延之公正人投廨聲稱該公司賬目計有四十餘項之多現與原告公正人協同核算内有十八起已得雙方同意其餘實有矛盾之處請爲核示又據原告公正人聲稱商人照帳核算並無錯誤中西官以兩公正人各執一詞判再將帳覆算明白禀候核斷 
[輪船上查獲烟膏]  
　　海關扦巡洋員昨在浦東太古公司碼頭桂林輪船上抄出香港罐頭烟膏一百餘盒每盒計重一兩價値一千餘金惟夾帶之人巳乘間逃脫該扦巡等即將烟膏帶回捕房存儲候燬 
[母子行兇被控]  
　　虹口西華德路一千二百六十四號居人杜利康於本月十二號與其母陳氏持棒行兇將杜應低應沛峯腿部等處毆傷被控公共公廨准詞出單發交滙山捕房派探陳金楊往將杜陳氏母子一併拘入捕房捕頭諭飭分别留候解廨請究 
[鐵廠小圍毆司閽捕]  
　　楊樹浦路三十七號門牌瑞鎔鐵廠小工清江人楊萬才楊鈞和孫懷宗不知因何事故與該廠司閽華捕張德芳李洪生爭執後即糾黨數十人將張李二捕圍住行兇旋經該廠經理西人席墨門喚到七百七十八號一百八十號華印各捕將兩楊與孫一併拘入捕房捕頭論飭押候解送公堂訊辦 
[流氓誘賭騙錢]  
　　江北流氓姜阿三串黨在梧州路毆嘉路轉角設攤誘賭外國紙牌欺騙人財被三百九十二號華捕查見將姜連同賭具一併帶入捕房押候解送公堂訊懲 
[俄國大力士請照赴杭]  
　　前在法租界民新社獻藝之俄人康泰爾大力士現擬偕同乃弟及黑面人赴杭游歷特禀請俄總領事發給護照即由俄領事致江蘇特派交涉員於照内蓋印並請浙當道保護 
[指控醫生行兇]  
　　新閘白克路六百九十一號門牌紅木作工人曹伯榮張阿四姚德富汪炳銀等指控附近敦宜里五百七十四號門牌醫生裴德標糾衆行兇搗毁什物等情昨由捕房將裴解至公共公廨經中西官略訊一過判裴交三百元人洋並保候查明實情於下禮拜三再訊 
[電車賣票人舞弊]  
　　英美電車公司查票西人泡爾華人倪天生指控賣票人夏廣元俞滿生徐少卿前日在九十號及一百十九號拖車上將賣過車票復售與人舞弊營私等情昨由捕房將被告三人一併拘解公共公廨經中西官逐一訊明屬實判夏等三人各押西牢一月以儆 
[行兇人禁押西牢]  
　　陳卿福前日在虹口東漢碧禮路將梁達泉姚通根二人毆傷當被七百六十號華捕查見將陳拘押捕房昨解公共公廨經中西官訊實判陳押西牢三禮拜 
[禁錮搶物匪徒]  
　　匪徒無錫人黄厚寳串合同黨在武昌路攫取行路婦人金耳環圖逃當被一千二百二十一號華捕追獲解送公共公廨訊供管押在案昨晨由廨復訊據中西包探禀稱黄之同黨尙未緝獲失主何人亦未查明請爲核辦中西官判黄押西牢四月贓存捕房候失主認領 
[電車賣票人欺凌小孩]  
　　華商電氣公司四號電車前日下午六時二十分鐘由上南門往北駛至淞滬警廳東首中華路有一癩痢小孩　上電車旋又跳下當爲四十七號賣票人所見即命停車走下將該孩扭住申斥曰爾如此戲玩設有危險又將累我言畢將該孩批頰復舉足向其小腹猛踢當爲該處駐防游巡第一隊四十一號伍長巡警所見以小孩無知雖有不合該賣票人應善言勸導不應拳足交加遂向詰責該賣票人不服與之爭執遂由該警將賣票人及小孩一併押送警署行未數步由該公司十一號查票員追上向該警商懇免解該警始將雙方釋放惟經此周折來往電車巳停頓十五分鐘矣 
[茶樓關門聚賭]  
　　南巿外關橋堍指南白玉茶樓上堂倌於前晚夜半兩時後團聚賭博入聲喧閙爲崗警所聞回報第一區警察署由趙墨林署長派出巡官帶領長警用竹梯從洋臺上登樓各賭徒見而奪路逃逸不料門早下鍵欲逃無由遂被拘住王雲貴楊阿大倪鳳山錢鳳堂陳阿標張阿林張柏林等七人連同賭具帶至署中趙署長問明犯賭屬寳飭各罰洋三元分别開釋賭具銷毁候傳店主究罰 
[竊取車輛後之串詐]  
　　江北人蔣忠廷前日在新閘路竊得陳永清之黄包車一輛藏匿附近一千一百三十六號門牌丁姓家旋又串同王玉才搜稱代爲查獲向陳索酬洋二十元經陳察悉報告捕房派探將蔣王二人一併拘押昨解公共公廨請究陳偕見證張寳善上堂訴明前情訊之蔣王二人供詞支吾中酉官以串同竊詐業巳證明判各押西牢三月以儆贓交原告領去 
[索欠互扭]  
　　康阿天高根生二人前晚在湖北路向馮阿弟陶根素索欠互扭經一百八十八號華捕查見以其在途打架違犯警章一併帶入捕房經捕頭詢知康高兩人均係過犯諭着收押昨解公共公廨經中西官訊明判康押西牢九月高押三月期滿均逐出租界馮陶各押十天以儆 
[過犯偷竊藥水瓶]  
　　張昌友陳金生串竊五洲藥房存儲交通路貨棧内値洋十六元之藥水瓶二百只被捕查獲昨解公共公廨經中西官訊知張陳均係過犯判各押西牢兩年期滿均逐出租界 
[尋獲携欵潛逃之夥友]  
　　捷军窓夥友詹吉甫於去年七月底由浦口分公司携得鈔票洋六百元前往蚌埠公幹後竟匿不見面該公司各處找尋無蹤前日在浦口將詹尋見押同來滬於前日扭控閘北司法科當以案涉刑事於昨函送地方檢察廳訊追該公司經理張善甫亦到廳候示 
[小孩被虐之控訴]  
　　小孩應阿華昨午投地方檢察廳訴稱年十六歲親父母已故在日在十六舖協興里開設文一藥材店自父死後繼母王氏不守婦道與店夥甘季楣時常將我虐待因此周身受傷請求驗究該廳諭着明白補詞呈候驗究 
[摸竊銀鈔票]  
　　商人高來昨午詣邑　游玩而出行至廟前街被竊賊陳金生摸竊身畔鈔票洋十五元現洋四元經高覺察鳴警將陳追獲抄出原贓押送一區二分駐所轉送地檢廳訊辦 
[茶房藉端滋詐]  
　　前在吳淞某學校爲茶房之陳開榜因犯竊函送地方審檢廳訊判監禁二個月期滿開釋未久日前陳又赴該學校藉端滋詐當經校長片送第六區警署昨日轉送地檢廳訊究 
[催緝串竊鐵板之巡長]  
　　江南船塢巡長劉義昭因勾串竊賊二名雇船停泊浦灘竊取價値五六十元之三角鐵板三塊被該塢遊緝隊巡長劉金璽查見將二賊拘解朱隊長訊據供稱係與劉義昭串窮不諱除將該二賊解送淞滬警廳訊辦外一面查緝劉義昭到案懲辦詎劉巳聞風逃逸故即函致高昌廟警區李巡官派警將劉義昭住居培心里房屋内之動用器具發封在案茲因劉仍未緝獲故警廳徐廳長昨又通令各警區迅速查緝劉義昭務獲解辦 
[典當失竊後之糾葛]  
　　南巿小南門外小普陀橋合順典當去冬被其歇夥私將首飾房内貴重飾物掷取濳逃旋經該典察悉開明失單報告該管警所請爲查緝一面向該夥之薦保追究後爲各物主所知紛紛持票備本取贖該典概照六成賠償藉以解决茲有許竹生亦於去年將珠押髮一支金　寳石戒兩枚向該典質得當本洋三十元於昨日備齊本利持票取贖該典亦按六成之數賠償許以未曾當足且並非巳物不免多費損失堅不應允致相口角將典夥丁炳文扭控一區一分駐所許稱押髮上有大珠十二顆每颗値洋六元尙有寳石戒價値不資等語張署員向許勸導仍不遵照因飭移送警廳司法科訊究 
[車夫吃飯失車]  
　　人力車夫沈祖慶前日至閘北寳興路某小飯店内果腹車輛停放門前迨飯罷出視車已不知去向沈疑該店夥徐榮紀串竊將徐扭控五區警署轉解司法科押候譸究 
[學徒竊取棉紗]  
　　北四川路仁智里日商三友實業社學徒龔世有日前竊去棉紗一把昨由該社夥沈九成查悉將龔扭控閘北五區警署轉解司法科究辦 
[誌謝]  
　　陽曆五月三十一日星期五爲上海工部局萬國商團華隊第十二週年紀念之期午後五時在總商會舉行典禮昨承柬邀參觀書此誌謝 
來件 
[美紅會二十七日之報告]  
　　二十七日正午止徵得贊助員人數二萬一千三百零二人欵項二萬九千二百四十六元五角仍以朱少屏隊得數爲最多 
本日名譽會員五人薩桐蓀君朱吟江君張文甫君蔣新吾君郭亮甫君（朱郭二君前誤作永久會員茲特改正） 
永久會員十三人伍秩庸夫人裘子怡君雷祥翰君區澤民君申國柱君榮德生君薛南溟君許稻孫君朱志堯君袁伯夔君周明夔君王佐卿君孫寀丞君 
民立女子中學自王蘇校長以下敎職與學生均加入爲贊成員各錢莊經理與同事均由中國銀行副經理胡稑薌君介紹加入爲贊成員 
江西蔡辰白君爲美國紅十字會盡義務書寫楹聯每副兩元泥金横披第方五元書欵隔日來取 
[大家帮助美紅會]  
　　美國紅十字會在華徵集贊助員國人對於此事十分踴躍第七隊隊長穆藕初君特赴無錫江陰青陽等處演說勸募大爲地方紳學界所歡歡無錫商會特發通告於二十五日假座敎育會開大會到者甚衆榮瑞　戴鹿岑楊翰西楊蔚章四君即入會爲永久會員藉資提倡江陰繭商對於此事亦十分熱心聞已有多數加入爲會員 
張君叔良接九江商會會長金浩如君來函云該埠自得張君函後即發起徵求會員各界對於此事甚爲踴躍不日可將捐欵滙申 
南巿久記木材公司朱吟江君除　張君效良爲永久會員外全行同事三十人皆爲會員並在嘉定企雲小學徵求幼年會員 
黄任之沈信卿兩君接南通孫觀瀾君來函南通入會者巳有五百人之多聞張嗇老對於此事亦甚爲熱心 
來函 
[回敎公民伍詠霞來函]  
　　逕已者昨閱報載東方通信社電云德國現正煽動全球各處回敎中人欲利用之以逞其詭計等云噫亦何誣吾敎之甚耶該社籠統而曰全球各處其對於各國回民姑無具論其對於中國回民直欲我政府以敵僑待之耶夫吾回民散居中國内地不下千數百年其中有本爲回部遷徙而來而由漢族信奉回敎者實居大多數與漢民無稍差異愛國之心並不甘居人後彼殆知此次中日所結密約吾回敎人民將有起而反對者特先發制人之計以箝吾回敎人民之舌詠霞世奉回敎旅滬有年與滬上回民相知最切並未聞其被有煽動情事即近證遠他處亦可想見茲因關於回民全體安危用特述請貴報登入來函欄内以昭公鑒俾免淆惑世界之聽聞是爲至荷此頌箸安旅滬回敎公民伍詠霞啓 
[江蘇省敎育會來函]  
　　敬啓者連日見報載北京四校學生因日約請願事涉及袁觀瀾先生致電敝會有鶴公辭職已准等語查會中並未接有此項電文但另接私電曾略述部中挽留蔡鶴老情形殊與事實相反合請更正以免誤會專此敬頌台安江蘇省敎育會啓 
[盛三房福記來函]  
　　閱貴報來函欄内登有參藥業認捐公所敬告同行愼用石灰一節深爲驚疑石灰一物國内普通人民所用收藏潮性之物用之甚廣未聞有暴烈而起火者今該公所獨以爲同業警告愼用兩字囫圇言之而無改良辦法不知似何用意本欲直接質問因不知文公所所在地點無從投遞爲此仍求貴報登諸來函欄内以證明物質變化有異同亦文明之進步想貴報亦贊同也 
參藥認捐公所董事先生大鑑昨閱申報來函欄内登有參藥業認捐公所敬告同業愼用石灰一節閱之不勝驚疑小號所存各貨用石灰所礦極多且居處與石灰行爲隣身在危境而自不知旣荷貴公所登報警告是必研究有素石灰因何而能發火如此之烈務請再爲登報宣布使大衆知所趨避或用何良法以消滅其烈性而可改良辦法否則因噎廢食淆惑聽聞之舉於貴公所團體名譽有所關係實爲不取耳盛三房福記頓首 
雜評二 
[中國之用財（訥）]  
　　各國之財用以安人民治國家而中國之財則用以擾民亂國而巳前此因解散國會而引起戰事財之浪擲者不知若于迄今索餉索費正苦無以應付乃又欲藉召集國會投鉅資以爭大選舉再種將來擾亂之源我誠不知其何心也日言財窮而日用於不正當之途用於戰事擾攘已至若是用於競爭選舉將來之擾攘又不知其若何嗚呼金錢誠萬惡之歸哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[警署之弊] [  韜]  
　　警察爲内務要政吾國警察僅京津奉天上海等處成績尙佳餘則大抵僅有形式殊鮮精神甚至并形式而無之但挂警察兩字牌號而已不肖者或且視爲優差多方舞弊良可嘅也試就予所知者揭如左 
（一）截曠如巡士請假或因事斥革另行招補中間曠日警餉即由警正警佐等代爲領受 
（二）罰金如烟案例須移送檢廳提起公訴但烟犯懼審廳或縣署判處徒刑多求在警署罰金了事並不計及收據此類罰金即可全部吞没賭案亦然其他違警案如遇鄉愚可欺亦即不給收據没收其罰欵 
（三）贓物獲現行竊犯如已得有鉅贓即縱之使去而留其物但此爲鄉區警佐之弊城巿中耳目衆多尙不至此 
（四）抄土烟案已罰金了事抄出之煙土烟膏當然一併享用當此土價等於黄金此欵進項甚鉅 
（五）捐欵經收之車捐路燈捐舖面捐埠頭菜攤捐均以多報少從中侵蝕無人稽核 
（六）浮報如呈請添製服裝修理鎗械曁馬路埠頭路燈等項均浮報工料價洋 
（七）掉包如煙案有不能不送縣者則以料子易其膏土或自留六七成僅以三四成送案老鎗則用沙糖將條膏倒出售價甚昻又遇輕微違警案罰以洋油若干箱用點路燈 
（八）賄縱如拿獲烟賭案一起中有體面之人不願當庭處罰致損名譽立時行賄隨即縱去前數年遊京師警區奉長官命令逮捕并設台基之陳七奶奶適有顯宦數人聚打撲克警士無知一並捕獲中有前任總長某半途即縱之使去現任總長某到區亦僅數分鐘即出皆其例也 
（九）包庇嘗見皖之某溪鎭有終年長設之賭桌六張每桌每日送警所洋六元月共三十六元年計五千七百六十元故該鎭警佐爲皖省最優之缺其他烟館林立之地方詢其何所恃而不恐則曰警所曁縣署法警均有月規故無礙也 
如上所述可爲吾國警政前途一嘆但亦係指不肖者而言非敢毁謗賢者閱者宜有所鑒别幸勿一例看也（六） 
家庭常識 
[橡皮印油] [  蘇滌新]  
各里司里尼（又名屈里設林即甘油）四份酒精二份汽水十份醋酸二十滴四物和匀再加青蓮粉一份卽成 
[除雀斑] [  蘇滌新]  
安息香酒一分薔薇花汽水四十分和匀用以洗面可去雀斑神效非常 
[蠶豆餅] [  余元濬]  
取蠶豆置沸水中浸透揭去其皮和麫粉用水調匀外加食鹽少許（或用白糖亦可）入滾油中煎之軟卽取起其味甚爲香脆可口予鄉每逢時節多以餽贈親友（却酬） 
工業須知 
[製照相鋅版法（十）] [  冠宇]  
　　（十二）曬膠紙之原理動物膠即直辣的尼Gelatine其性質遇温水則溶解遇冷水則漲大惟混以重鉻酸鉀曝於日光其見光處性已變硬遇温水冷水俱不能溶解或漲大而未見光之處則仍如故是以利用其性以製石膏型焉今先述製膠紙法如左 
　　（十三）製膠紙法用白鐵皮製一長方形之淺盤深約半寸長闊視所欲印圖之大小上有較大之白鐵蓋以乾燥石灰碾極細末铺於盤底用玻片壓平務使光如鏡面用一百或八十磅道林紙裁成較盤稍大以水潤濕鋪於盤上（必留紙邊在外）須極平匀然後將盤安置端正不可略有高低傾斜另將直辣的尼打碎置銅碗内注以重鉻酸鉀之稀容液（即將重鉻酸鉀溶於四十倍之温水中以布濾去其渣滓即得銅碗俱洗滌極淨若稍有渣滓卽不能用）將銅碗置於鍋中隔水加熱以清潔之箸時時攪拌待至直辣的尼全行融化溶液稠厚如濃膠之時乃以鐵鉗取出銅碗速傾膠液於白鐵盤内之紙上務極平匀周到（膠液至少須厚一分餘薄則無用）乃以蓋蓋之（行此法時務在光線暗弱之室内并須閉其門窗切不可有日光射入置盤之處亦以黑暗之處爲宜）愼勿使之遇光候二三天待其全行乾燥而不黏手之時即可取妯應用（須刷淨紙背黏附之石灰不可有絲毫留存（未完） 
集益錄 
[續補答第四十七問] [  孤舟]  
　　（丁法）先取蜜陀僧二十分入乳鉢研成極細微之粉末用最細之絹篩篩過次取亞麻仁油二百分置於鍋内加以攝氏一百十度至一百二十度之熱將研細之蜜陀僧加入之更加蜜蠟一百五十分糖蜜一百分牛脂十五分不絶攪拌至其蜜蠟與牛脂已盡溶解加油烟一查零三分極力攪和傾入别器放置至將冷加松節油二百八十分攪和後更取刺克樹膠五分亞尼林紫二分用酒精三十五分溶解而加入之極力攪和卽成黑皮鞋油（戊法）先取葡萄蔓炭二兩二錢八分入乳鉢研成極細微之粉末用最細之絹篩篩過次取晒白蠟六兩凝膠七錢六分亞刺伯樹膠一兩五錢二分馬爾撒爾肥皂一兩一錢四分焦糖一兩五錢二分水三十六兩共置鍋内加熱不絶攪拌至各物已盡溶解傾入别器放置至冷將研細之葡萄蔓炭加入之更加酒精一兩五錢二分極力攪和即成黑皮鞋油 
長篇小說 
[氷山奇俠傳] [  常覺小蝶合譯天虚我生潤文]  
（原名HANOFICELAND）法國囂俄著第三章見舒（七） 
讀者須知瑙威當時之風俗好勇鬭很已成習慣故一有違言則必以刀劍相見然其事初不行之於卽刻速者不出三日而遲者則經年或且至數十年不等此延期之中二人更不尋隙亦不得以其事復掛齒頰故嘗有决鬭之人而其平日偕行乃同好友然一及期則立至所約之地后刃相見殺傷勿論若此則謂之大勇苟其競爭之端而爲女郎之故則在延期之中二人均不得更至女所亦不得再有妬爭之事雖無公證人爲之約束而當事者各以榮譽之心自守其道不則且不齒於社會矣此時隊長旣言與雅谷决鬭雅谷乃微思有頃遂毅然曰佳俟我擇定地點而後以書約汝隊長曰汝旣欲延期亦佳蓋日内尙有吾妹之婚晏不得不赴俟我醉飽之後然後賜汝以劍男子須知以汝而得與我較劍在汝實爲榮幸汝亦知我果爲誰哉我蓋腦威丹麥之大冢宰亞菲爾長公子也若吾妹壻則尤爲貴人彼名雅谷姓費氏爲大總督之冢子新授男爵成禮之後地且授白象勳章晋職爲將軍也雅谷聞語一驚心念此人即亞菲爾子是無怪其傖矣乃曰巳而吾不問汝家世汝何嘵嘵爲但吾儕今夕旣經約定即不當更相詆毁而此後亦并不得入塔隊長曰此汝當自守之若我自今日始非特不再入塔即吾兵校亦不許其更有一人至此蓋總督今晚已有命令許舒墨客得自行動堡中不得加以約束也雅谷曰然此諭吾已見之隊長笑曰然則汝又謊矣此諭出自總督之親手固封而付之予汝一村奴又何從得見雅谷初不與辯但微哂之瓊仙於决鬭之利害初固未知但見二人已就和平心乃釋然重秉其燭與雅谷略道晚安自去雅谷亦廻身以向隊長曰朋友汝今亦能引我出堡否隊長曰此事難矣蓋塔鐘已鳴四門盡鍵倘汝能泅水者則或可渡雅谷曰此固吾優爲之汝但啓門可矣隊長允之二人遂並肩同行笑語相向竟若忘其頃間之事者 
旣下塔繞出北門隊長呼卒啓門曰朋友再圖相見矣吾雖不知汝名然視汝狀亦頗慷爽故樂與爲友雅谷糢糊應之遂出北門此時夜色已深一水黝然四無人聲雅谷徐徐弛其衣服束之而頂於首一躍入水竟向對岸而泅（第三章完） 
 
 
 

Page 15

 
 
   
 
 

Page 16

 
 
　　　　　　　　　 
 
