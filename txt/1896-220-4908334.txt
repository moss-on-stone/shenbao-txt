# 1896 - 220 - 4908334

 

Page 1

 
 
[校宋本黃帝內經靈樞王氷註告成] [  圖書集成局代啓]  
　　內經素問爲醫家之祖卽秦越難經亦發明是書之旨皇甫謐甲乙經惟撮是書之精要邇來岐黃家所讀馬元臺注素問厭其繁雜汪氏素靈類　惜又太略板且漫漶誤字亦多吳門汪氏藏有宋刻王氷注內經廿四卷後附遺篇一卷靈樞十二卷爲當時林億孫奇等奉敕校正全部倩本罰新字排印用以潔白連泗裝訂六本碼洋一元存上海棋盤街文瑞樓蘇州閶門綠蔭堂書坊出售 
[新印萬國近政考略] [  圖書集成局代啓]  
　　通海以來談洋務者雖不乏人然往往人各其說多膚浮襲取之詞難誇心得梁溪鄒翰飛先生時下通才喜習經世有用之學平生與中西名士交抗談經濟凡有心得輙筆記之因成洋務叢談全部此書其一種也凡天文地輿及泰西各國沿革風俗兵刑禮律敎化盟會編年新政之涉於考據者備載其精瞭如指掌茲託本局代印每部實價洋七角託鎭江文寳閣上洋申昌文瑞樓寳善分局各書坊寄售 
[愼刑說]  
　　嘗讀周易旅之象辭曰山上有火旅君子以明愼用刑而不留獄良以獄者民命之所關一有不愼貽悞非細故明必出之以愼而况不明者乎周道旣衰秦用苛法漢祖入關告諭與民約法三章如出水火而登袵席然法度未備不足以持久遠厥後張蒼造律令仍大半用秦法說者謂漢家之制十霸雜用非虛語也三代下循吏莫如漢而酷吏亦莫過於漢作法於凉其弊猶貪使三代盛王之法不復行於後世者詎非漢之咎哉自漢以降惟唐律較善明律實宗之我朝大清律卽因明律斟酌盡善凡斷罪之科有七曰陵遲也斬也絞也軍流也徒也杖也笞也至訊拷之刑載在令甲者惟竹板戒尺之類至大盜匪徒狡展不承者始用夾棍此外皆爲非刑法所禁用卽夾棍亦不得輕用所謂三木之下何求弗得惟恐以嚴刑拷問而失入人罪也伏讀大清律卷三十七刑律斷獄類辯明寃枉條例內載一凡處决人犯有臨刑時呼寃者奏聞覆鞫如審明實有寃抑立爲申雪將原審官叅奏照例懲治如係妄行翻異冀延顯戮除原犯斬罪仍卽處斬外如原犯絞罪者亦攺爲斬罪卽行正法蓋因惜生畏死人之常情其始迫於刑責自行誣服聊以免一時痛苦迨至處决之期頃刻身家不保未有不哀痛迫切呼號乞命者雖此中不無刁狡之徒妄思翻異以延顯戮而立法之意則不因刁徒妄翻而并置實有寃抑之良民於不顧所以內外行刑官於臨刑呼寃人犯例得奏聞覆鞫審其虛實分别辦理者所以重人命而愼刑章也乃閱本月十八日申報皖公山色一則有云臬憲於本月初八日接到刑部釘封當飭府縣於各監提出男犯三名女犯一口至臬轅如法綑綁男係盜案女屬姦情有兩盜面上剌字年皆半百又一犯年約廿五六身體魁偉談笑自若云係來安縣要案首犯惟女犯年過花信貌亦平常當綁時猶向諸役跪拜哀求救命及至綁畢大呼寃枉云係屈打承招一路號咷痛哭見者頗爲憐惜由縣尊吳明府及某都戎等督率兵丁將諸犯押至北門外斬决女犯陵遲當將一男犯首級用木籠盛解犯事地方示衆本館按此事據安慶訪事人來函未悉確否惟就事而論女犯陵遲之刑旣重於盜犯假令情眞罪當似應俯首就戮今乃於綑綁之時一若駭出意外而向諸役跪求救命又若不知若輩非能操生死之權者愚懦閨娃迥殊凶狠淫婦所云屈打承招或非虛語且無論其語之虛實業已臨刑呼寃則當　緩行刑援例覆鞫而乃不聞有是是何故耶猶憶光緒初年河南盜犯臨刑呼寃一案厥後平反疆史因之罷職其事迄今未逾廿載殷鑒不遠詎宜蹈之西人每謂中國刑訊之案未能得實不若西國之法案犯祗憑證據　及狀師辯駁從未有用刑拷問者以中國聲明文物之邦奈何操切若此不知中國帝王立法之初意固未嘗大異於西國也試讀周禮秋官之職尙書呂刑之篇皆悱惻纏綿其難其愼夫豈以刑鞫爲能者孔子曰聽訟吾猶人也必也使無訟乎又曰片言可以折獄者其由也歟曾子曰上失其道民散久矣如得其情則哀矜而弗喜聖賢之旨又何嘗一涉於刑鞫哉自漢張湯唐周興來俊臣之徒作俑無後階厲至今近世命盜各案往往屢聞翻異此中情實正不易知要在當事者以明愼爲心弗參私見焉可耳 
[上諭恭錄]  
　　五月初十日奉上諭吉和奏假期又滿病仍未痊籲懇開缺一摺杭州將軍吉和著准其開缺回旗調理欽此○十一日奉上諭朕欽奉慈　端佑康頤昭豫莊誠壽恭欽獻崇熙皇太后懿旨崑岡等奏醇賢親王嫡福晉初祭大祭奉移各日期一摺所有五月二十日行初祭禮二十九日行大祭禮六月初八日奉移園寓皇帝均親詣行禮御青長袍褂冠摘纓奉移前期一日皇帝親詣行禮照大祭禮讀文致祭奉移日皇帝移邸第恭送後至倚虹堂候過還西苑門初十日仍詣園寓奠酒行禮該衙門知道欽此 
[本館接奉電音]  
　　昨日午前京師飛電傳來上諭一道敬謹譯登○五月十九日奉上諭御史彭述奏請疏通各項班次變通遇缺先抵補章程並請定濫保處分各摺片著該部議奏欽此 
[漢臯火警]  
　　本月十四夜魚更三躍時漢鎭河街周家巷口粵東廣義和猪鬃行因賭博滋閙致惹火災四鄰壁牆堅固未被池魚殃及然該行前後數椽悉成一片焦土矣並聞焚燬貨件甚多計値銀約數千兩云 
[日使到厦]  
　　厦門訪事友來函云五月十四日日本欽使伊藤侯爵偕海軍大臣西鄉侯爵乘一號吉野艦鐵甲船遊歴臺北轉由臺南到厦砲臺升砲以迎探聞卽擬駛往上海 
[劇盜解省]  
　　杭州訪事人函云本年春間浙江金華府屬之浦江縣有盜刼鹽棧之事當經報縣踏勘一面由商人禀請運憲委員查辦旋經捕役拿獲盜匪趙老五等送縣嚴鞫取供詳司臬憲聶廉訪特委徐别駕恭立往提該犯及全案卷宗來省本月初八日業經解到由螺螄埠登岸一路俱有官兵護送入城後暫寄縣監候示云 
[雷雨爲災]  
　　香港西字報云五月十二日之晚七下鐘時港中忽黑雲羃　急雨狂飛電閃雷轟令人駭怖山頭沙土多被洪流衝下堵塞陰溝計一十三點鐘之中得雨四寸有半幸人民尙未傷損惟一巡捕房之牆壁屋面皆已傾頽至附近九龍地方則屋宇多所損壞 
[杭試尾聲]  
　　徐季和大宗師案臨杭郡於上月廿九日竣事先期牌示定於五月初一日發落優生并一等生員所有二等及三等前列各生應給花紅獎賞由學給發以免在省等候新進文童亦於是日叅謁届期提調官杭州府林地守及兩邑尊先行進見然後傳發三梆升坐大堂各學教官照例打恭畢先點優生次及一等生員文童在後均行一跪三叩首禮宗師諄諄勸以立品爲先文藝以清眞雅正爲主弗尙詭僻以杜倖進叅謁畢大開轅門兩旁鼓樂聲喧各生童俱徐步由角門而出然後掩門退堂所有仁錢商三項新進各生附列於後○杭州府學沈斯螽陳大震士克 
 
 

Page 2

 
 
魏本晉　燕　○錢撥府董安清許步瀛楊易贊袁毓嵩桑彭壽楊鴻逵顧鴻萬惟廉徐介壽王乃裕黃世昌樊璞唐以楨余品璋○仁和縣學陳侃王鳳鳴陳駿烈孫承恩陳昌濟陳受康陳霄炯施亦政馬國華吳祖賢韓成徐芳宋鴻範王禮章馬馭良張兆樞韓錦荃余恒吳承佑沈家訓邱光　徐文祥任允戴文梓徐本仁高惟候魏汝偕許佐清勞篤恕馬祖培○錢塘縣學吳煊方家驥汪承祖王汝康史鼎新鮑光弼陳元劉瀚吳善寳姚乘查黃紹麟謝晉鏘陶賡鎔鍾枚生陳大韾梁成熙吳惟康江同春何張舜汪棨嚴桂身邵震○商籍撥府劉文煜董陳書鄭家緎高棐葉爲輔高棨趙守銘孫傳基陸鳳昌汪克寬陳大駿朱鍾珂夏人傳王宗佑朱斯陳官鼎樊逢琦吳廷棟夏鴻逵商撥仁和許鑫儒董鴻緯高惟叙沈壽擣鍾家榖丁立言朱佑文張浩高棐○商撥錢塘夏人傑程學鑾顧梓沂楊文炳計德辰汪恩灝程杰和傳綸黃世熙許家熊吳鴻基又選拔名單照榜重錄府學魯宗泰王盛麟仁和朱用賓錢塘楊譽龍海寍吳以成富陽夏叙倫餘杭高鴻飛臨安姚祖義新城周宗玉於潛朱紫貴昌化胡殿聲 
[催提漕項]  
　　杭州訪事人函云浙省舉辦奏銷定於五月二十日截止各縣欠解地丁銀兩如已依限起解因中途風雨阻滯者准其轉限至月底爲度倘再遲延定干叅處所有地丁正雜各欵前經藩憲委員嚴催其折漕有蒂欠未清者刻由糧憲委員提催統限六月初十日以前解清所委各員銜名列後餘杭臨安委府經歴向君致鍹慈谿奉化委從九品葛君佑宸瑞安平陽泰順委府照磨韋君聨恩桐廬遂安委縣丞包君廷爕仙居天台委從九吳君元福寗海太平委府經王君藻分路催提以重國課 
[閩事摭實]  
　　福州訪事人彚簡云南臺保甲局舒衡甫司馬下車以來嚴拿賭棍所有賭規分毫不受遇有賭案分别枷責賭屋標封一時賭塲悉行停止爲數十年來未有之事某日司馬因道出中州瞥見街旁有爲摴蒱戲者立著勇丁扭住送局○福州米價高貴上白米每升價至五十五六文爲從來所未有上憲因陳伯潛閣學等力請開倉平糶以蘇民困前經督憲邊潤帥示諭不准米商包買以期事有實濟三月廿八日開倉每升售錢三十八文不料竟有奸商瞻敢與局丁串通持片赴大有倉包買又城台內外保甲局前奉諭挨查貧户造册具報爲時已久現已聞上月十三日大有增廣義倉各處設廠開糶每升米售錢三十文孤貧下户如開報有名者皆可持條前往購買倘一經漏報不免向隅○長門外西洋島礦苗頗旺現經紳士禀請開采上憲已飭員前往查勘旋經禀覆可以試辦邊潤帥本極留意此事旣聞衆議僉同卽立札縣丞吳會英袁英麒前往辦理已於本月初五禀辭○福屬茶巿日形暢旺各關卡督辦稅務爲餉需起見十分綦嚴洪山橋茶卡爲西路來茶報稅之要津向章客先投報再到三夾道分卡呈騐方准起卸上岸以杜偷漏乃近有奸販竟敢在洪山橋卡投報後繞由小路直趨南台一路并無關卡查騐只須完稅一次并可將一紙稅單移罩重運數次卡中司巡爲其蒙閉相沿已久前日有某甲販茶片四擔半挑過某鄉被該鄉吃白水者看出破綻將茶扣住甲販不甘糾令標客十餘人與之爭毆各負重傷鄉民恐禍及遂分往南門茶亭二茶卡禀報由是台總局哨丁等將人與茶一并拘獲到案現已送縣辦理矣○南關外王孝廉前年押有店業一所例不應稅差某朦混指禀新任兪大令卽票傳該考廉到案并著將該屋扣租勒令投稅孝廉愕然卽將該縣票扣留親自投到面陳此係暫押並非杜業乞吊票銷案云○有某闊少年甫弱冠與麗人紅玉明珠極相憐愛每入其家龜奴輩趨承十分鄭重緣近日勾欄中時景不佳如此闊少百無一遇也○閩中王學使所取新進士額有宿望林文忠之曾孫步隨梁茞林先生之曾孫忠剛薩露蕭先生之姪玄孫端君陸係同胞兄弟皆望族也 
[菩薩受笞]  
　　蕪湖采訪友人云太平府北門外五里許地名謝家巷者緑陰圍繞白屋蕭疎其中有一角紅帘斜出樹杪蓋鄉村一小集也村首有廟不知所奉何神莓笞滿徑香火蕭條近日比鄰農家子某甲所妙想天開自稱爲神附體令鄉民醵金修廟有不允者禍卽隨之鄉民惑於禍福之說爭先輸資不暇問其爲何神但稱之曰菩薩近村無賴子又從而附會倡首歛捐自號爲菩薩弟子有曹姓者恃其頭銜煊赫爲諸弟子護法於是菩薩之威靈越顯菩薩之聲勢益張苟或吝而弗捐菩薩卽高坐堂皇叱令兩行弟子拘其人而痛抶之故人無論貧富咸無敢有慢於心獨某乙者恃其頑皮一毛不拔菩薩乃恨恨曰三日後當降以奇災無後悔也未隔夕果祝融稅駕焦土可憐鄰右雖聞警心驚然懼神之有靈相戒不敢出救一日又有某丙者以無力輸將辭且出言傲慢菩薩卽令弟子拘至廟中贈以兩部鼓吹丙仍不允復懸諸樹上鞭以柳條無算內子目擊父受苦無計求免乃直奔至府署擊鼓鳴寃時方昆吾太守猶未奉量移之命立發火籖拘菩薩至案詰以何故裝妖作怪中迷迷糊糊所答非所問太守大怒叱伍伯重笞數百板發縣研訊曹則交刑吏看管斯時堂下觀者咸謂甲當竹肉交奏時一若無所痛楚也者疑其眞有神靈呵護事聞於縣宰謝明府首先提甲訊以當本府大人行刑時是否不知所苦甲初尙支吾明府飭責四百下未及半而已聲如斬豕大呼曰前此本府大人賜責時小人特茹痛以神其說今已不能復忍矣求大老爺高擡貴手筆下超生並將惑世誣民種種怪誕之行爲盡情吐露明府乃定以應得之罪至夤夜縱火焚乙居室一事則甲雖供出尙幸乙未來案得以稍從末减否則恐罪不容誅矣至曹由鄉民共保其不再助邪亦得免於褫革由是村氓愚夫始曉然於妖由人興從此不再信奉若太守及明府者其眞今之西門豹乎 
[武林天氣]  
　　杭垣自上月十六夜大風大雷雨後連日未霽至廿三四等日又大雨如注晝夜不息道上積水甚深卑下之區約有尺許至初一日始放晴光田中新插之秧俱爲漂没方幸天氣轉晴得以補種不料端午節後又復陰雨連綿自初九至十一日雨點弗止居民困苦異常牆垣類多倒塌計有十餘處幸在白晝人俱無恙而損傷物件在所不免二蠶種子大半不出近日米價逐漸加增每石糙價須三千七百文熟則漲至四千七百文十二日大雨雖止陽光微露尙難望其晴正也 
[續述反目輕生]  
　　杭友泚筆寄語云前報某公子反目輕生一事兹悉公子系出太原其先人曾任某縣有廉吏風以故宦囊所遺不厚公子之配美且賢主持中饋戚黨交相欽重公子幼聰頴早入邑庠旋食餼惟性好冶遊所謂才子佳人信有之也悅江干船妓某校書流連忘返妻苦勸之不從時占反目其妻知非言可喩乃於上月偵知所在乘輿而往一見卽盛氣相凌詎該妓天生嫵媚笑語逢迎妻不覺轉怒爲喜大有我見猶憐之意一意欲公子納諸側室公子已允而妓不願爲二女之同居遂作罷論時届端節公子不歸一切開銷均待主持不得己託病以速之公子旣歸見非眞病不覺大怒兩相口角正在過癮因取盒中生膏約四五錢一氣吞服其妻駭極喚人請西醫梅君前來灌救延至一點鐘之久尙未蘇甦自念如此不免貽人以口實亦取阿芙蓉膏服之逾片時公子一吐而愈西醫别去家下人咸周旋公子之側初不防其細君之暗伏禍根也比毒發再請西醫則爲時過久毒已遍行經絡不能施救延至是夜三更卽畢償一生業債亦慘矣哉此事因前錄有小誤爰再泚筆誌之 
[上海官塲紀事]  
　　四川補用副將黃軍門有貴因公來滬昨日午後二點鐘時命駕入城赴各衙門投刺至縣署時黃大令飭家丁擋駕○江蘇候補府袁太守恭宏奉札辦理盛澤厘捐昨日因公來滬命駕入城先詣道轅禀謁旋赴各衙門拜會至縣署時黃大令延入花廳清談移晷○前松海防同知現署川沙撫民同知劉乙笙司馬日前赴蘇垣謁見各大憲禀陳海運告竣並謝委署任事畢來申於昨日至縣署拜會黃大令茗話逾時 
[奉檄濬河]  
　　江蘇巡撫趙展如中丞及松江府　蓉曙太守先後檄飭各屬地方官赶緊疏濬河道以通水利等因上海縣黃大令奉檄之下卽傳諭各鄉鎭董事喬永修　學釗　睪堯陶懋周希蓮等人速將本邑浦東三林塘張家浜楊　漊馬家浜浦西六磊塘關港及三十保中 
 
 

Page 3

 
 
與青浦嘉定交界之蟠龍港等處河道次第開濬如何籌欵均須妥議章程并謂此係奉憲辦理之件不得延遲草率想各董事必樂於　事也 
[大令勘騐]  
　　捕頭捉賭屢登報牘當時躍入河中意圖逃避者不知凡幾張小弟一名溺斃之後卽經家屬備棺殯殮翌日虹口港　花廠附近浮起男屍一具已登昨報兹緣浮屍並無家屬認領地保亦不敢造次收殮因投報上海縣請核奪大令謂旣係人命豈可含糊了事諭令伺候相騐保卽就德昌軋花廠對面排設公案昨午十一點一刻大令帶同刑仵等鳴騶蒞止降輿升座二十三保二圖地保宋朱錢跪上大令問此地係何人管轄保供此地二十三保二圖地名沈家灣此河卽虹口港小的向充二圖地保是日捕頭率領探捕前來捉賭小的適在鄉間收錢糧故並未知問是日捉賭在何時候何時得知供捉賭三點鐘至七點鐘小的始知問聚賭之地主何人供洋商瑪禮孫之業大令曰的是洋商之業否供實是大令拍案大怒曰爾身充地保圖內如此賭風從未投案禀報直致釀成命案尙敢遷延朦混喝責二百板皮破血流保哀泣求饒大令命保導至河岸見該屍仍浮河內飭將屍身取起飭仵檢騐喝報屍但浮爛並無傷痕的係落水自盡大令親視一週實屬無傷諭地保具棺殮切結標封待認復步至聚賭處觀看一遍回至公座諭地保曰限爾查明地主究係洋商本商迅速查明禀覆卽是洋商之業本縣亦須照例辦理諭畢命駕回署時已十二點二十分鐘矣 
[捉賭緣始]  
　　捕頭捉賭前已兩紀報章兹悉虹口賭檯林列巡捕無可如何爰告知捕頭另行設法緣上海租界中賭犯多有被懲者各賭徒無可存身遂移至租界之外呼盧喝雉依然忌憚全無以致租界中各種下等人皆思發意外之財往往竊物以供一擲西入皆惡之屢次向捕頭聲訴捕頭禀知工部局董請禀知値年首領事商請華官協同辦理首領事卽據情照會黃觀察歴述賭之爲害痛切詳明請准巡捕至界外拘提觀察允之首領事遂飭知工部局董局董據情諭知麥總捕頭轉諭虹口捕房好捕頭好捕頭遂於本月十八日禮拜之期派出華捕五十名華探六名西捕五名計共六十一名四圍埋伏旣而好捕頭復親率多人一擁而入各賭棍聞四散經埋伏之各捕探分投拿獲其中有廣東賭犯二十八名查知中有腰纒充牣者當圍捉時有洋銀兩　抛入河中刻已由巡捕撈起亦有臨逃將洋銀抛擲者賭檯之上則有洋銀五十圓目下捕頭旣轉奉觀察准在界外捉賭之權想各賭徒不復能在界外糾人聚賭矣觀察此舉眞爲居民造無疆之福哉而捕頭之認眞辦事亦可嘉已 
[試演水龍]  
　　昨爲分龍日滬上例得試演水龍午後城廂內外各善堂各商家洋龍咸集小南門外大校塲到者多至二十具鐘鳴三下江海關道黃觀察上海縣黃大令海防同知葉司馬先後命駕而至各洋龍夫次第吸水噴射以木業花業道署二十三七鋪復善堂四洋龍爲最優演至三點二刻觀察以下各員咸鳴騶而返而各洋龍由司事等舁回 
[幾致火災]  
　　英租界同安里吳秀卿校書半老徐娘尙不肯退爲房老前晚適與某狎客在房中喁喁私語不料所掛火油燈忽然墜下以致烈炎熊熊不覺駭極狂呼龜　竭力救援得以應手而滅亦云險矣事後校書以幸獲平安合十焚香連呼燈光菩薩保佑 
[英界公堂瑣案]  
　　包探秦少卿禀稱王阿法在某處所泊駁船上竊取船户高三益之布衣五件兹經小的緝獲送請究懲高投案領贓王供稱小的係本邑人因無業之資餬口不得已而操此事業尙求大老爺俯賜厯寛屠别駕判令笞責一百板驅逐出境毋許逗留○包探施奎江禀稱賊犯徐阿金竊取王阿男家布　被一條事後王投報捕房捕頭遣小的將徐查獲詰知贓已售興王阿桂今特一併送請究辦阿男投案聲訴被竊情由求將贓物　領徐供稱小的與阿男相識各贓實向借取惟未及與之言明耳尙求鑒　阿桂供稱小的不知是賊贓故敢收買　駕判令將徐笞責一百板阿桂笞責五十板○二百七十九號華捕解陳阿銀至案禀稱昨日某姓家雛婢胡荷花提壺出外購熱水被陳伸足絆倒以致身上被熱水泡傷現在某醫院醫治據醫生言須越一禮拜方可告痊是以小的先將陳解案請辦陳供稱小的係寗波人素與荷花相識昨日與之途遇偶然戲謔不料悞行絆倒以致燙傷事出無心叩求鑒核别駕判令枷號五日○二百九十二號華捕解粵東人羅阿昌至案禀稱此人在虹口設水果攤以權子母昨日陳譚氏之子往購水果一言不合突被羅猛踢一下以致傷及腎囊痛極昏沈踣地不起適經小的所見解請究懲陳譚氏訴稱小婦人係粵東人年五十有四膝下惟此一子羅素以兇橫著名昨日竟將兒子踢傷性命深恐難保將奈之何羅供稱小的亦廣東人此孩頑劣異常時時與小的惡作劇昨日小的適生意忙碌之際陳又無理取鬧以故憤而踼之不料竟致受傷叩求鑒核别駕判令押候重懲○四百九十七號華捕解路上爭毆之張渭賓韋阿松陳史英請判張供稱小的素操洋貨業韋借居小的家昨日不知因何與陳在門外互毆小的因出而解勸並不于小的之事求大老爺電鑒微忱韋供稱小的偶在陳家門首閒眺陳誣指小的小便故與爭持陳供稱韋確在小的門首小便别駕著韋陳各具切結張無于省釋○積竊李福生屢經犯事送案訊懲昨日又在西門外竊取某鄉人家布衣五件持至租界中質錢適經某包探查知拘入捕房飭解到案李供稱小的係本邑人窮苦無依以致犯此不端之事别駕判令笞責一百板管押一禮拜○一百十七號華捕拘解毛阿榮馮亭榮至案禀稱伊等在途爭閙適爲小的所見故拘請訊懲毛供稱小的在治下某處當馬夫馮拉東洋車將小的所駕之車撞壞是以責令賠修馮供稱小的係江北某邑人昨日兩不經心以致互撞事後毛不自引咎反欲索賠小的不依以致爭執别駕判罰洋銀一圓○包探孔阿才解小竊孫明揚至案禀稱此人專竊人家零物迭經送請大老爺懲辦昨日又在新關某號房屋中竊取窓上玻璃十塊適經小的查獲送請究懲孫供稱小的係本地人手無縛雞之力不能搏果腹資無可奈何以致凶竊别駕判令笞責一百板○一百三十一號華捕拘解工部局馬夫王阿榮至案禀稱此人在途調習新馬有違租界定章小的巡綽時欲向拘拿伊竟敢與小的爭扭今旣解案務乞重懲惠副捕頭亦禀稱此人太覺兇頑請爲究辦王供稱小的以後不敢再犯矣　駕判令笞責一百板 
[法公堂瑣案]  
　　蘇人張子高向爲玉器生意一妻一妾各生子女二女同居時常反目因此分居兩處妻住城內黑橋地方妾則賃店居法界寳興里去年七月張惠急痧而逝經其親串眼同檢點存洋一千餘元由姑丈轉托張之堂兄雲山經管存當生息靠此爲養贍張妾沈氏時至城內向索大婦歐氏偕夫兄雲山投法捕房以沈氏不安於室席捲而逃求請提究克總巡准詞飭探將沈氏拘押旋經人保出昨禮拜二堂期著保交案沈氏抱嬰孩並帶七齡幼女上堂泣訴歐氏亦挈子女偕夫兄雲山禀稱丈夫在日娶沈氏爲側室本係妓女先居城內托名房屋湫隘將箱籠搬至西寳興里經我尋獲報捕送案沈氏供稱丈夫爲玉器生意臨終時存洋一千餘元由姑丈托夫兄經管小婦人向居城外並不同居夫死時有身孕兩月憑夫兄作主貼洋二十元小婦人不能度日大令問妻妾理應同住一處沈氏供稱時遭大婦凌虐所以不願丈夫身後均由夫兄作主張雲山供與子高同祖兄弟臨終時並無遺囑亦無存當生息之事但云妻妾須居一處張歐氏供夫故後存洋九百元按月取息九元待兒女長大作爲嫁娶之費二人在堂爭辯不休大令將歐氏與沈氏判歸一處沈氏供稱受苦難堪大令謂如有凌虐情事准爾具控提究沈氏仍交原保張雲山張歐氏斥退候查實再核○王慶全禀稱在新北門外梁天祥玉器鋪爲執事有李桂榮來店買珠計洋六百六十元第二次又買一百七十元成交後先付定洋五十元其餘送貨歸清忽有祝三者强欲扣用四十元小的以無此規矩祝三不依爲此口角報捕送案祝三供稱李客由小的領去例應扣用包探禀稱祝三禁押捕房誣指小的得賄洋三十元求請研究大令謂祝爾所稱九五扣用亦無如許之數顯見藉端訛詐著押候笞責一百板王李二人斥退○蔡金寳禀稱向爲縫工與童金舟同居並無嫌隙小的因事入其房內童用刀連戳以致血流如注報捕蒙送醫院求治現在傷勢就痊求請重辦童金舟供與蔡素無嫌隙因伊入房圖竊大令問房內有女眷否供並無女眷大令謂旣非圖姦何以 
 
 

Page 4

 
 
兇橫若此著押候笞責二百板蔡叩謝而退○兪先揚禀稱在江天輪船被賊竊去縐紗裙一條現已破獲求准領贓吳阿福認竊不諱求恩寛宥大令著押候笞責一百板贓交失主○包探禀稱積竊張德福陳竹卿在英界屢次犯竊前日在新街隆春俴內拘獲身畔搜出當押票數張解案請訊張德福供閔行人自巳之衣當在松江陳竹卿供與張表親因來找友大令謂英公堂犯過何案供　棧內失竊著一并押候送縣遞籍○包探禀稱清插手項心劬摸取魚販洋蚨二元當塲弋獲贓已交還解案請訊項供徽州人向爲醬園生意洋落地下小的貪小拾取當卽交還大令著押候笞責一百板○包探禀稱竊賊顧阿仁在城河浜竊取哂晾之棉綢褲一條爲探夥人贓並獲咨照失主送案請訊顧供浦東人初次犯竊求恩寛宥大令著押候笞責二百板贓存待領○包探禀稱積竊劉老六在江天輪船圖竊拘入捕房送案請辦質之劉供在碼頭守候朋友並未上船向在新街開湯糰店二月間閉歇大令著帶回捕房查明再核○孫郁氏禀在新街開花烟館朱仰山開燈取樂乘間竊去茶壺一把向小東門王裕隆押錢四百文爲丈夫偵知備本贖出送案請懲質之朱仰山不認大令著押候查明復核○前充新豐輪船帳房高振山在大沽口外失去珠子二包疑茶房姚阿春周阿三串竊控經大令迭次訊供並無端倪昨日原告又來求追大令著保交姚訊供仍無下落遂謂高曰爾將珠子藏在買辦房內理應交代清楚今之失竊爾亦有疎忽且失在大沽爾自行尋緝可也姚交原保高斥退 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者鄉婦周王氏呈控陸德坤强吞船隻　不交　黃大令飭差役　齊人　　蔣壽林剌史升堂提訊周王氏訴稱小婦人家住治下浦東楊施橋左近年六十有二生有一子小字春泉在家讀書不干外事光緒十七年小婦人雇匠新造一船至十八年十一月初四日下水未幾卽被陸　去屢索不還求大老爺恩准追給陸供稱小的年已五十係治下浦東三林塘人與妻子耕田爲業光緒十八年自造一大船能容三百餘石計工本洋銀七百餘圓曾向周王氏之子春泉借用洋銀三百圓爲造船之費後周王氏不來索取圖得此船小的不依致被誣控剌史問周王氏曰爾子有洋給借伊否答稱小婦人之兒子是一書痴素不知阿堵物安有洋銀借給與陸大老爺莫聽謊供剌史以兩造各執一詞不能斷定遂著周王氏暫行退下陸交差役看管候補提春泉核斷○盧宴臣程保呈控船牙兪燮卽兪書麟及章竹庭勒索規費等情黃大令披閱呈詞似乎近理爰飭差役提集一干人質訊前日傍晚蔣剌史升堂鞫案時盧訴稱小的係南通州如皋縣人年七十有七生有一子在治下販賣麩皮爲業小的寄住治下小南門內程家駕販猪船往來淮楊通海等處兹看兪賃屋十六鋪大碼頭開設兪復興船行向小的等江北帮勒索陋規每户需小洋銀三角各船户均不甘服是以投案控呈程訴稱小的係江北某邑人年四十有六素當駕長兪供稱小的於去年投充大老爺治下船牙開設船行於大碼頭牌號復興官憲來往時當苦差至於江北猪船本非小的所轄小的從未收過陋規伊等時時聚衆打架降由城門委員韓老爺解勸如不依允則飭小的勸阻以致抱怨小的信口誣栽章竹庭供稱小的年三十有七向在兪處辦公並未勒索船費胞弟在十六鋪巡防北局充勇丁江北帮恨之故被株累刺史詰兪曰原告呈案之小票可是爾等向收規費所用供稱小的行內並無此票實係程所揑造刺史怒曰憑証在此　能抵賴耶遂大加申斥飭以後不准索費切結叱之使退 
[上海巡局瑣案]  
　　昨日陳銀甫王阿二强阿三扭某豆腐店主除松泉至二十七鋪巡防局控徐欠陳工錢六千文請爲追數黃衡堂二尹著徐付洋銀四圓取保了案○昨日海防同知葉司馬觀試演洋龍而返路經花衣街留　閣茶肆前　有小船帮甲乙二人打架誤觸司馬之轎司馬怒飭役扭二人至十六鋪巡防局究辦 
[美捕房紀事]  
　　虹口元芳路碼頭某棧房門首搭蓋凉棚內　有白照保險燈一盞前晚風大此燈　繩中斷轟然一聲遍地皆火凉棚將次燃著幸人手衆多竭力樸滅事後經三百七十四號華捕報知捕房○寗波木工某甲僦居百才匯路興慶里以樓下賃與江北車夫某乙居焉乙固孑然一身並無餘物某日將甲妻誘拐而去甲追之不得終日　　前晚在吳淞路遇見乙異常兇橫　包探石金榮巡至一併拿至捕房補頭詰問之下欲送廨訊究甲又畏事求免送捕頭准之妻交本夫領回管東乙斥釋○縫工某內未知住居何處其床頭人效嫦娥奔月不知與有情人在何處另築香巢丙四處偵尋前晚行經天潼路青雲里見　在成衣店內高高穩坐談笑自若　排　而入一時但見店中什物飛舞喧關之聲逹於户外旋經巡街華捕將丙夫婦拘入捕房捕頭略詰情由令自行扭送英公堂控究○包控　　　前晚在蘇州路拿獲巨竊一名此賊係寍波產專偷輪船上物捕頭詰問之下供出竊贓不計其數押候吊　送廨訊辦○裕昌洋行有游船一艘雇用邱阿鶴爲舵工被同業之錢阿榮欠洋若干以屢索挾嫌前晚十一點鐘邀同數人雇杉板船駛至該游船傍晚將邱刦至蘇州河白大橋相近在艙內大呼救命爲四百三十五號華捕所聞赶上喝住一躍上船衆皆登岸奔逸祗獲帮兇一名並邱一併送捕捕頭謂事由　　而起　可央人調停不得滋事一併斥釋○小賊胡月琴寗波產年十四歲而犯竊遞解兹又潛來前晚經包探石金榮巡獲拘入捕房詰問之餘　已犯遇五六起供出同夥二人押候拿齊吊贓送廨究辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年五月初十日京報全錄]  
　　宮門抄○諭旨三道錄前○奉天學政李奏科試吉林黑龍江　民　　完竣摺○豫撫劉奏緝匪師船造竣片○又奏請免加辦硝斤摺○給諫桂等奏請加重匪棍罪名片○豫撫劉奏報銷明德二倉銀米援案展限片○又奏報銷兵馬錢糧援案展限片○蘇撫趙奏請准建坊片○江撫德奏委署知縣片○豫撫劉奏委署知府片○五月初十日工部鴻臚寺八旗兩　　　　引見○濂　勒等考騐文童箭覆命○恩佑請假十日召見軍機皇上明日辦事召見大臣後至　賢親王府上祭　　　○○奉天府府尹兼學政臣李培元跪奏爲科試吉林黑龍江虞民生童試事完竣恭摺具陳仰祈聖鑒事竊吉省自毆考　以來黑龍江士子均來吉應試道途窵遠同治十三年前任學臣奏准仿照順天事例院府接連考試以示體恤歴届遵辦在案本年循例按行科試臣於三月初二日由奉起程十二月行抵吉林省　十四日扃門分塲考試臣嚴密關防務絶弊端並諭令廪保詳細認識士子均恪守塲規安靜無事臣悉心校閱生卷檡其文理清眞者列之優等童卷擇其文理明順者取進如額文風以吉林府伯都訥廳爲優伊通州長春府次之其餘亦不乏清通可造之才於三十日完竣　辦文武生錄遺又本年例有選拔一塲亦選取如額於四月初六日一律完竣發落時朂以束身自愛勵志讀書期副朝廷作有人材生意臣所過地方雨雪霑足民情安謐堪以上紓宸廑所有微臣科試吉江情形理合繕摺奏聞拜摺後卽日起程回奉清理積牘再行補考各城歲試合併陳明伏乞皇上聖鑒謹奏奉硃批知道了欽此○○劉樹堂片再豫省黃河下游毗　直　近　土匪游勇勾結瀕河兩岸盜竊之案時聞每有匪船假作客商往來河面夤夜登岸滋事渡口紛歧防不勝防掩捕則又無蹤影前據湖北道岑春榮請照同治初年成案添設黃河水師砲船以便巡查而戢匪類當飭支應局委員如法監造在案兹據該局司道會同營務處詳稱已造成杉板砲船四號遴派妥員管帶招齊水勇配安砲位隨時認眞操練卽在上下游分路梭巡遇有匪船立卽盤　掌辦所需薪糧公費等欵自四月分起支查照舊章核减大建月支銀三百四十二兩零小建月支銀三百三十四兩零凡修補零星用　均在公費內動用不另開支歲需餉數無多實於地方有裨一俟匪蹤稍靖卽行裁撤等情呈請奏咨前來臣查該司道等係爲綏靖地方起見應如所請辦理除將營制餉章咨部外謹會同署河東河道總督臣任道鎔附片具陳伏乞聖鑒敕部立案施行謹奏奉硃批該部知道欽此○○頭品頂戴河南巡撫臣劉樹堂跪奏爲豫省產硝無多採買不易請免加辦恭摺仰祈聖鑒事竊　前准工部咨以近年各旗營調取火藥日益增多按照常年行取硝斤核計不敷甚鉅請於直𨽻河南山東每年按年另行加辦凈硝二批源源解部以濟要需等因奏奉諭旨依議欽此咨行到豫當卽轉行欽遵辦理去後兹據布政使額勒精額詳稱查豫省產硝州縣無多從前每年止派單批毛硝二十萬斤迨自同治四年以後按年加倍行取增至四十萬斤辦理已形棘手嗣値鄭工决口舊時產硝之區多被水冲沙壓出產愈少售値愈昻例價不敷工本硝户裏足不前每年委員採辦會同各州縣苦口勸諭百計招徠必須咨展限期歴時七八月之久始能湊足起運前於光緒二十年間奉文於常年應辦部硝外另行採辦二批當經前藩司將難於加辦情形詳蒙奏明將是年例辦雙批部硝提前赶辦比卽委員四出設法購求始將二十年分例硝湊齊運解又接辦次年之硝凡屬存硝之外業已搜羅一空是以二十一年分硝斤甫於本年正月辦齊起運其二十二年應辦雙批部硝硝現正委員設廠採辦各處硝產日微數月以來所得無幾揆度情形本年例硝尙恐未能依限辦解若再額外加添實屬無從購辦除本年額辦硝斤赶緊飭催辦理外所有奉派加辦之硝籲祈邀免詳請具奏前來臣查豫省產硝不旺採辦爲難該司所詳委係實在情形合無仰懇天恩俯准將豫省奉派按年加辦淨硝二批免其探辦出自鴻施爲此恭摺具陳伏乞皇上聖鑒訓示謹奏奉硃批工部議奏欽此○○給事中桂年等片再京師爲輦穀重地前三門內外常有匪衆執持洋槍刀棍 
械鬭羣毆槍人不奪財訛詐勒贖假稱官役行兇拒捕等案拿獲者雖已不少此風迄未少息且日見其多固由匪棍强橫愍不畏法亦緣議罪多從寬典未能盡法嚴懲其斬絞之入矜緩者不四五年仍出爲地方之害其僅定爲軍流徒罪者則不四五日旋已逃回益復逞忿尋仇肆無忌憚良民之因而喪生爲所荼毒者不知凡幾莠民之習於聞見從而效尤者又不知凡幾宥一人而衆人受其殃縱一案而百案隨其後以致少習若性犯者日多卽如本月中旬臣等拿獲聚集空屋內之匪徒袁振海等八名均各持有洋槍刀械供認邀約會聚前往打架搶人不諱年均二十左右毫無畏懼之容幸臣等嚴密查拿先時擒獲未至釀成巨案然而匪徒甚衆僅恃搜捕豈能盡絶根株可否請旨飭下刑部將在京城中滋事之前開各項案犯加重定立罪名如斬絞之應入情實者卽立予正法其應入緩决者卽攺歸情實其犯僅軍流以下者卽定爲永遠監禁或定以年數於奏准後通行管理地方各衙門一體出示咸使聞知是或亦辟以止辟之一道也是否有當伏乞聖鑒謹奏○○劉樹堂片再據糧儲道王維翰詳稱豫省明德二倉銀米例應次年四月奏銷歴年因赶辦不及均經奏請屐限在案兹查應造光緒二十一年分前項奏銷册籍因上年夏周沁河决口並河流漫溢被淹成災曁雨水稽淹秋收歉薄各州縣分别展緩倉項錢糧數目未據報齊無憑查造援案呈請奏展前來臣覆查無異相應仰懇天恩俯准將光緒二十一年分明德二倉銀米奏銷援照上届成案展限三箇月俾得確核辦理除咨部外理合附片陳明伏乞聖鑒訓示謹奏奉硃批著照所請户部知道欽此○○劉樹堂片再豫省兵馬錢糧奏銷向係隨同地丁奏銷彚題上年因光緒二十年分奏銷未能依限造報經臣照案奏請展緩在案兹據布政使額勒精額詳稱現届造辦光緒二十一年地丁奏銷之期本應將二十一年分兵馬錢糧奏銷隨同造報惟正在督飭䟎造二十年分展緩各册且二十一年冬季兵餉尙未發竣催取各管銷册到司亦當需時而地丁奏銷在卽所有應辦二十年兵馬錢糧奏銷勢難同彚題援案詳請奏展前來臣覆查無異合無仰懇天恩准將光緒二十一年兵馬錢糧奏銷案緩至光緒二十三年奏銷展期隨同造報以昭詳愼除將二十年展緩各册赶緊造送彚題外理合附片具陳伏乞聖鑒訓示謹奏奉硃批著照所請該部知道欽此○○趙舒翹片再據蘇州藩司鄧華熙詳稱據鎭江府詳轉據丹徒縣詳該縣四品命婦徐汪氏遵故夫候選同知徐墀遺命將積省銀一千九百兩捐入東碼頭恤嫠會並另捐膳田二百八十畝分助節孝祠及南𤃩書舍以充經費據該府縣取造事實册結由司轉詳前來伏查士民人等捐助地方善舉銀至千兩以上者例得請旨建坊旌表今該職婦徐汪氏仰承故夫遺命慨捐銀田充作地方善舉經費洵屬樂善可嘉核其銀數在千兩以上與建坊之例相符合無仰懇天恩俯准將丹徒縣四品命婦徐汪氏在籍自行建坊給與樂善好施字樣以示旌獎除册結咨送禮部查照外理合會同兩江督臣劉坤一附片具陳伏乞聖鑒訓示謹奏奉硃批著照所請禮部知道欽此○○德壽片再署臨川縣知縣汪綬之期滿經臣調省所有臨川縣印務查有現署新建縣事准補建昌縣知縣嚴祖彭老成持重堪以調署遞遺新建縣印務查有玉山縣知縣孟慶雲勤求吏治堪以調署遞遺玉山縣印務查有現署南昌縣事准補畏寍縣知縣金福保任事勤明堪以調署遞遺南昌縣印務查有現署新喩縣事新建縣知縣文聚奎老練穩愼堪以調署該員等任內均無盜刦三叅届滿已起四叅及錢糧未完叅限將滿有關降調之案據署藩可翁曾桂會同署臬司裕昆具詳前來除分檄遵照外謹會同兩江總督臣劉坤一附片陳明伏乞聖鑒謹奏奉硃批吏部知道欽此○○劉樹堂片再懷慶府知府江槐庭現經調省所遺員缺應卽遴員接署查有候補知府嚴作霖心精力果練逹有爲堪以委署據藩臬兩司會詳前來除批檄飭遵外相應附片具奏伏乞聖鑒謹奏奉硃批吏部知道欽此 
 
