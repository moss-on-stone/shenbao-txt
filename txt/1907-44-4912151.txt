# 1907 - 44 - 4912151

 

Page 1

 
 
   
 
 

Page 2

 
 
　　正月初七日奉　　上諭安徽徽州府知府員缺著劉江驥補授欽此同日奉 
　　上諭張曾敭奏查明杭州等府所屬各塲未墾灶蕩出地請蠲免灶課錢糧一摺杭州嘉興松江各塲所屬荒蕪灶蕩墾復無多若將應征灶課錢粮照常征收灶力實有未逮加恩着照所請所有仁和海沙鮑郎蘆瀝横浦浦東等場荒蕪未墾灶蕩應征上年灶課錢糧准其全行蠲免並海沙場新懇灶蕩錢糧著按照州縣成案分别蠲免以紓灶力餘著照所議辦埋該撫即刋刻謄黃徧行曉諭務使實惠均霑母任吏胥舞弊用副朝廷軫念氏艱至意該部知道欽此 
[論揚州飢民不服遣散事（了）]  
淸江五十餘萬之飢民。不兩月而遣散完竣。何其易也。揚州三萬餘之飢民。一遣再遣至於三遣而竟不肯散。甚至聚衆毆官。幾釀大變。又何其難也。淸江飢民皆淮徐海一帶之飢民。揚州飢民。亦皆淮徐海一帶之飢民。乃一則受遣。一則不受遣。乂何今昔情形之異。而不能執一以槪也。記者反覆推求。得其原因有四。 
　　一限於地淮徐海飢民之聚集於淸江也。淸江爲淮安屬境。淮之飢民。固尙未離災地也。徐海兩屬。地與淮安毗連。飢民雖已背井離鄉。而去家尙不甚遠。若流離至於揚州。則淮之飢民。固已出境。而徐海飢民。更有淮府之阻隔矣。且揚州爲富庶地方。非若淸江之瘠苦。飢民遭此天災。無衣無食。而忽處此繁華之地。則人人必皆以爲樂士。而不願重返故鄉。此誠事理之所必至者也。 
　　一誤於閒散西哲有言。振撫飢民。必須以工代振。而不可使之坐食無事意蓋謂好逸者人之常。若逸居而可以得食。則久之必有以此爲安。而不願勞其力以謀食者矣。我國辦埋飢荒。祇謀急振。初不聞有以工代振之法。俾飢民不安於逸。而振欵亦不至於終窮。彼淸江飢民之得以遣散者。亦幸而爲時未久耳。若揚州飢民。圈養已有數月。逸居無事。衣食不虞。一旦忽欲遣之回鄉。自謀力食。其不免於多方梗阻者。或亦有所自來乎。 
　　一由於當地紳士之無熱誠方揚州之資遣飢民也。飢民咸謂遄回故里。雖有振濟。而本地紳士尅扣甚苛。此其爲言。藉口乎。實情乎。記者不得而知。然曾遇邳州友人。謂此次淮徐海飢民之流徙至揚州者。有皖省飢民在内。但籌淮徐海之振。而不籌皖省之振。淮徐海之飢民。歸固不憂乏食矣。如皖省飢民何。皖省紳士。始未亟亟於此。今雖號求急振。亦未知其辦法如何。而淮徐海之飢民。乃爲皖省饑民所牽制。一人唱之。衆人和之。此遣散之所以有梗也。 
　　一由於官吏之不得其法去冬揚州卽有遣冋饑民之議。饑民不允。與兵爲難。迨經江北提督調兵彈壓。兵甫登岸。又與饑民口角鬨鬥。互相用武。夫饑民不過求食而已。可以情遣可以理喻。假曰以兵防患。亦不必與二三萬鳩形鵠面之流互爭勝負也。激之甚則持之愈堅。以致釀成今日聚衆毆官之舉。此又不能不爲辦理資遣者責也。 
　　由是觀之。天災不能免。卽不能保流民之必無。不能免流民之必無。則資遣爲正當之辦法。要在善其始圖其終。而未可專以饑民之頑梗爲咎。 
 
 
 

Page 3

 
 
　　揚郡飢民衆多良莠不齊去臘杪城外各鄉鎭搶刧之案層見疊出五台山七里店揚子橋等處亦出有搶案數起並傷人命現經江甘兩邑緝獲數人訊之皆係飢民且搜出怏鎗利刃似此情形實爲可慮惟願官紳妥爲設法以免釀成巨患則地方之幸也○初四日又函云此間飢民經官紳於去臘杪給發柴米錢文以資度歲並令出具切結准於初六日起程回籍屇時再厚給川資頒發護照仍於照内註明回籍之日由本籍官紳補賑以示體恤云云各飢民希圖錢米無不應命但前曾兩次遣散飢民均視爲具文此次雖具切結未知能就範否○頃又聞邳州飢民有不願回籍之說果如是恐又有一番周折也（可）　　按初六日揚州飢民不服遣散聚衆毆官見本報專電 
[電飭遣散鎭郡飢民回籍鎭江]  
　　江督端午帥日昨電飭常鎭道趕將徐海留鎭飢民三萬餘人一律資遣回籍以免逗遛滋事榮星莊觀察因札委水陸總巡周錦堂協戎會同丹徒縣宗明府及各董等於初四日詣留養廠向各飢民妥爲勸導並查明户口造册以便籌欵遣散（文） 
[電請展免災區米糧釐稅鎭江]  
　　署鎭關道榮星莊觀察以前奉督憲電飭所有運赴淮徐海灾區米粮一槪免收釐稅至年底爲止嗣因太平各洲被災亦重業經禀准將下游荷花池兩厘局一律免收災民頗受其惠惟現在已屇限期體察各屬粮價仍有增無减應否再行展免寛限時日刻已電禀督撫憲請示遵行（谷） 
[駐俄胡使致外務部電北京（爲俄人定期賠償華商損失事）]  
　　外務部鈞鑒旅居俄屬海參崴華商經俄國革命風潮損失財產爲數頗鉅曾由本使照會俄外部請爲照約賠償近據俄外部大臣答覆所賠償失款自應照約辦理惟因刻下不易籌措須俟中歷明春三月始克如數兌付等語相應電咨到部立案存照（盈） 
[外人以商標公會章程爲未善北京]  
　　農工商部擬設一商標公會已將辦法會商各國公使俟各使承認後即行設立惟所擬辦法但禁他國冒此國註册牌聞各使商之各領事及各洋商皆謂章程　善有不承認之意獨日本不置可否（冬） 
[欽使調查銅元行蹤南京]  
　　調查各省銅元陳雨蒼欽使于去臘二十九日抵寗駐節造幣廠聞俟密局調查事竣即于初十日左右起程赴淸江轉至蘇省由滬赴粤再折至福建然後回京復命云（三） 
[江督奉到加銜部文南京]  
　　自兵部改爲陸軍部後各省督撫不必盡兼尙書侍郎等銜其得有兼銜者僅南北洋及兩湖奉天四處現端午帥已奉到部文著加陸軍部尙書銜矣（三） 
[各督撫議覆外省官制大槪表]  
　　去年京師編制館議改外省官制擬有辦法兩層（辦法兩層見去冬本報）經釐定官制各大臣畫押於九月十九日分電各省　無議商可否各督撫已於去冬陸續電覆到京（電文散見去冬本報）從違不一茲撮拾各督撫電覆之意分析認可與不認可者列爲一表以便閱者考核焉 
　　第一層辦法 
　吉林將軍達認可　　　　　　　　　　　　汴撫張不認可 
　湘　撫　岑認可　　滇督丁宜變通辦理　　浙撫張不認可 
　新　撫　聯認可　　皖撫恩須先得人得款　　川督錫不認 
　桂　撫　林認可　　東撫楊宜與第二層參互酌核　　粤督周恐權限不分遇事推諉 
　閩　督　崇認可　　晉撫恩重要事外同畫一稿其餘仍由專官自行主持　 
　滇　督　岑認可　　　　　　　　　　　　鄂督張不認可 
　黑龍江將軍程認可 
　贛　撫　吳認可 
　　第二層辦法 
　蘇　撫　陳認可　　滇督丁宜變通辦理　　川督錫不認可 
　陜　撫　曹認可　　粤督周應添襄佐之官杜諉缷之弊　　滇督岑不認可 
　湘　撫　龐認可　　東撫楊宜與第一層參互酌核　　盛京將軍趙不認可 
　　　　　　　　　　皖撫恩須先得人得欵　　黑龍江程邊省不宜 
　　　　　　　　　　浙撫張布政但管民政典農工商尙能兼顧准補署員缺各事是否仍舊　　鄂督張不認可 
　　府州縣設曹佐分司各事 
　湘　撫　岑認可惟須先養才籌費　　晉撫恩宜先從繁要缺分試辦　　汴撫張慮無欵不認可 
　新　撫　　聯認可　　蘇撫陳須就現有佐職畧爲變通　　浙撫張無人無費不能行 
　滇　撫　　丁認可 
　川　督　　錫責成地方官自行選舉不拘官紳詳候酌委 
　　　　　　　　　　　桂撫林或先以一省或每省先縱一縣試辦亦須培才改變銓選之法内外互用　　皖撫恩求好曹佐實難其人 
　　　　　　　　　　　閩督崇宜先培才 
　　　　　　　　　　　湘撫龐宜先飭候補人局先行研究法政 
　　府州縣設地方審判廳每省城設高等審判廳 
　湘　撫　　岑認可　　蘇撫陳緩辦　　　　　　　　　豫撫張不認可 
　　　　　　　　　　　粤督周設一局恐不敷宜多設　　川督錫不認可 
　　　　　　　　　　　　　　　　　　　　　　　　　鄂督張不認可 
 
 

Page 4

 
 
　　府州縣各設議事會董事會 
　蘇　撫　　陳認可但須防流弊　吉林將軍達暫緩　川督錫不認可 
　晉　撫　　恩認可但宜防流弊　湘撫岑俟民智大開方無流弊　　皖撫恩民智未開人民程度不及 
　鄂　督　　張但須正名義權　新撫聯逐漸推行不宜過急　贛撫吳一時不能辦 
　　　　　　　限又旣設議事董事之　　桂撫林視地方程度高低以便次第設立　　桂撫林視地方程以便次第設立　東撫紳衿純駁不一不可行 
　　　　　　　員則國稅地方稅宜分　　閩督崇俟學堂成效大著國民程民程度稍高再辦 
　　　　　　　二者旣分則敎　　陜撫曹宜視地方繁简 
　　　　　　　養諸政可以實行此方是立憲要義　　湘撫龐先興敎育逐漸興辦 
　　分府州縣爲三級不相統屬 
　吉林將軍達認可　　浙撫張去附郭縣由府自治同直隷州　蘇撫陳不認可　 
　湘　撫　　岑認可　　川督錫不認可 
　新　撫　　聯認可　　桂撫林不認可 
　滇　督　　丁認可　　鄂督張不認可 
　滇　督　　岑認可　　閩督崇不認可 
　盛京將軍趙可認　　　東撫楊不認可　 
　　留巡道監督府州縣 
　鄂　督　　張認可擬改名　　皖撫恩議定後再行酌辦　　蘇撫陳不認可 
　　　　　　　爲參政秩從三　　川督錫不認可 
　　　　　　　品各局所道員　　桂撫林不認可 
　　　　　　　改爲叅議秩從四品　　滇督岑不認可 
　　　　　　　盛京將軍趙不認可 
　　　　　　　　　　　　　　　閩督崇不認可 
[粤督復旅美恩商電]  
　　（爲恩平縣改附陽江事）旅美恩平縣人以前督岑雲帥奏請隷恩平於陽江馳電請正日前等得周制軍覆電照登如下據恩平旅美金山商民鄭展智唐達沛以恩平割附陽江商民震恐又旅居羅省埠商民亦以割附一事治盜不便人心惶惶均請代奏止議等情電禀前來查岑前督以恩平與陽江比連不相統屬緝捕淸鄉諸多隔閡故奏請改陽江直隷廳爲直隷州以陽春恩平兩縣隷之係爲因地制宜起見奉旨交部議准勢難更移且祇將縣改隷並非割附同歸粤屬並無不便之處 
各埠僑民母庸疑慮（歲） 
[慶王因病賞假]  
　　初六日北京電云慶親王之病蒙兩宫賞假譯字林報 
[常鎭鐵路開工鎭江]  
　　滬寗鐵路常州至鎭江一叚已由購地局委員王令將地購齊經提　及洋工程帥等擇於正月十六日飭令土工由車站起凡鐵路所經之地一律開工鋪平以便安設枕木鋼軌（對） 
[梧紳會議爭築西省鐵路廣西]  
　　西省議築鐵路閱時已久初因各屬士紳爭定路線先後嗣因前任岑督爲西省人一經調任滇黔其事更無著落茲聞政府與法國交涉有將西省鐵路交與法人建築之意一時西省各紳大集會議欲與法人爭回自辦以免利權外溢省紳曾開大會議一次因之十二月十八日梧屬蒼梧縣在籍太史梁廷棟等在梧城學務公所會議爭築西省鐵路云（張） 
[山東膠濟鐵路獲利]  
　　西二月四號山東濰縣訪函云山東膠濟鐵路刋印一千九百零六年之報告載明火車所搭之客共有八十二萬三千人所裝之貨共有三十六萬八千墩均匀計算每月搭客當有二千二百六十人裝貨當有一千餘墩周村濰縣兩處爲火車總匯之區而濰縣一站尤爲扼要因火車一日必兩經其地而客之東去西往老皆必由此道致客人購票頗不易得該公司亟宜推廣所便行旅之法該公司之發達可爲預賀不知該公司已籌畫及此否蓋擴充車站可以去處置搭客之煩　也華人皆以火車開行時購票不易嘖有煩言但願此等事早日布置得宜也且車站尙須添設女客房以便婦女按此次報告所載是近年車業較之往年爲勝西人皆願該公司之事業日新也譯字林報 
[紀申送爪哇學生回國事新加坡]  
　　去年學部特派巡視爪哇等處學校員錢念劬太守恂前往吧城親歷各埠學堂查考見其中多有認眞敎育而學生中亦多可造之材於是拔其尤者六十人准以官費撥往南京中學堂肄業十二月二十日帶同頭幫學生二十一人來叻以便換輪東渡太守之婿董恂士孝廉鴻褘及委往澳洲巡視商務委員黃敦夫司馬亦與太守偕行二十二日抵叻本坡總商會得悉諸學生過坡卽於二十三日大設公讌邀請太守曁諸學生到會宴飲是夕六點餘鐘太守率同諸生列隊而至行列甚爲整齊且各學生均能操國語蓋在爪哇學堂業經習熟與向之生長南洋者迥不相同讌畢諸生相與歌詩數章以誌盛會（秋） 
[核議奏奬創建荷屬聖廟廣東]  
　　張濟安等在荷屬捐資創建聖廟近以告成具禀粤督奉批云查該商董等捐資創建荷屬泗水埠文廟一案經岑前督部堂具奏及奉硃批均經行知在案現旣據報落成自應照案給奬仰廣東提學司會同布政司核議詳請奏奬以示皷勵（張） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[公舉中學堂監督紹興]  
　　去冬越郡中學堂各學生因飯食不精羣與膳夫爲難致起風潮聯名投府具禀要挾當奉貴壽鋆太守一律撤退由是監督蔡君與各敎員亦皆告辭學堂當即停止現在須另行招生及由各縣學堂保送考選開課故奉貴太守札飭通屬八縣學界分派代表到郡赴堂會議公舉袁爕侯君爲監督袁君以前在日本大阪高等學堂係習工藝畢業因之再三告辭刻又由貴太守極力挽留聞已允爲暫就矣（正） 
[金山民立實枚高等小學甲班畢業松江]  
　　（最優等）姚後超沈經（優等）沈綸顧楨黃光裕馮銓 
　　按實枚高等小學堂係金山高君煌與黃君繼曾姚君裕謙合力創辦於去冬年假之期爲甲班學生第一期畢業是日來賓甚多一時稱盛畢業諸生成績優異爲縣主劉大令及闔邑學界諸君擊賞而品行之完善志趣之高尙鄰里鄉黨皆無間言開畢業後姚後超沈綸已考取震旦學院馮銓再留本學堂精研中學黃光裕儗習師範沈經顧楨已由本邑學堂聘爲敎習（了） 
[謄錄費改充學費蘇州]  
　　從前每屇鄉試各縣均有謄錄費由民田每畝帶征錢一文自科舉停後是舉亦遂作罷現金壇縣紳士吳貞義等以興辦學堂籌欵艱難禀請縣主自上年冬漕起仍由糧櫃每畆帶收錢一文改充學堂經費業已通禀上憲核准矣（出） 
[投考陸軍學生踴躍江西]  
　　江西陸軍小學堂招考新班學生因定章出身較優故報名投考者絡繹不絶現在連同各處申送者共計三千餘人該堂總辦擬於初十日考試（功） 
[敎育會長調查學務蕪湖]  
　　安徽駐京敎育會會長呂筱蘇太史去臘回蕪調查全省學務茲已事畢聞月内即須北上云（内） 
[巡警提調熱心女學蕪湖]  
　　安徽巡警學堂提調潘晉華君之太夫人畹生女士於客臘來蕪充當安徽女學學監故藩君亦隨侍來蕪並與學界諸君叅訂女學規則及課程一切業已事畢於初六日回院（内） 
[靑年會開會誌盛揚州]  
　　楊州靑年會於新正初二至初四日特開懇親會以除往來慶賀之俗例凡學界中人無不到會頗爲熱鬧云（見） 
[運司禀辭兼管學務揚州]  
　　兩淮運司趙渭卿都轉前奉江督札委兼管楊屬學務茲都轉以鹽政事繁難以兼顧且提學使早已到任尤未便侵越權限因詳請江督將兼管學務之銜撤銷業奉批准惟兩淮學務仍須帮同管理云（見） 
[女學堂添設幼穉園蕪湖]  
　　蕪湖江口河南岸安徽女學擬於今年大加改良延潘畹生女士爲學監聞國文一科因女員程度不及男員之優故擬改聘男員充當并在鄰近租賃民房一所添辦幼穉園招聘保母十人先行學習課程田翟又新黃健六兩君擔任敎授聞月内卽可開辦矣（少） 
[巡警敎練所開校蕪湖]  
　　蕪湖巡警敎練所於去臘散放年假茲訂於本月初九日開校（少） 
[小學堂改名遷移蕪湖]  
　　蕪湖西門外襄垣小學堂近因校舍狹隘遷人城内文廟並改名蕪湖小學堂定本月下旬開課（少） 
[蘇州官事]  
　　蘇府何太守於初六日午後啓節赴寗拜賀江督年禧○新委代理吳縣張春泉大令韶於初五日接印前任張蓬仙大令瀛交卸後即於初五日啓節赴靑浦新任○中路巡警分局巡官尙崇基遣差委候補知縣陳詒接辦於初五日奉札到差尙大令則於初六日赴江陰釐局差次（出） 
[紀淸荒後徴漕情形鎭江]  
　　徒邑遵旨淸查荒田免完虚糧迭誌前報茲又查出匿粮熟地甚多卽詐輸崗一處已不下六百餘畆足抵免粮之數從此漕務應較往年有增無絀矣（小） 
[關道籌備遣散飢民用費鎭江]  
　　徐海等處飢民來鎭之數日益加多常鎭道榮觀察疊奉督撫憲札飭妥爲遣散惟是本地各商業中客歲捐集賑欵七次已屬勉力目下資遣一節萬難再事勸募以故觀察頗費籌畫擬即暫移公欵以濟要需云（下） 
[江督飭查罪犯蘇州]  
　　江督端午帥前日札飭蘇總捕同知黃家珍將省中司府縣各監以及化莠堂流氓待質等公怕覊禁罪犯人數案由年歲藉貫及何年月日收禁詳細查明造册呈報候復核後應辦者辦應釋者釋即札飭各司府縣施行是亦淸理訟獄之一法也現司馬奉札卽行遵照辦理　出 
[省垣創設兵事研究所鎭江]  
　　兩江督練公所司道近在省垣擇地創辦兵事研究所專招武職人員來所考試聽候分别優劣以定去取學額以五十名爲度學科悉仿武備陛軍各學堂章程訂期一年畢業按其等第派充旗協管帶督隊以及見習士官聞元宵節後卽可開辦矣（文） 
[長江提督嚴防匪黨蕪湖]  
　　長江水師提督程從周軍門去冬因聞有匪黨到處煽惑親往上游一帶巡閱旋於歲底回轅茲又遴派幹員分布長江上下嚴密偵探並分飭標下各營員一體嚴防以昭愼重（少） 
[電請加增櫃價再誌松江]  
　　華婁紳民電請加增櫃價已紀昨報茲悉具名者爲劉烺張功楙等諸人禀中略謂錢粮洋價照典疊奉憲示松江典價每元一千四十華婁櫃價九百九十相距甚遠除列名函禀外求先電飭照典云云（肯） 
[英敎士捐助徐海水灾巨欵鎭江]  
　　英國瓦敎士及聖經會會長文格理君以去歲徐海各屬灾情甚重物倡捐鉅欵在滬購辦美國麵粉三次　有十二萬餘包寒衣二萬數千件小麥七百餘石牛乳四百餘箱均託長江商輪載抵鎭江當經鎭道榮星莊觀察札飭水陸總巡周錦堂協戎將各物悉數駁卸民船用小火輪拖帶轉運淸江沿途派弁妥爲照料各於臘月二十八日一律運畢並咨請淮揚海道楊俊卿觀察駐淸江英國醫生凌醫士携往災區核實散放（文） 
 
 

Page 10

 
 
[借欵濟餉南昌]  
　　江西新募巡防隊營兵應需糧餉尙未籌有的欵經統領禀請兵備處批准借用湘平銀兩以便散放俟領到餉銀後卽行歸還（氏） 
[開會議辦地方公益紹興]  
　　越郡公益各事前因官紳互相推諉甚或侵欵自私日漸敗壞近奉貴太守傳集紳耆及學商二界在同善局開會集議投票選舉各董因頭緒紛繁未能議妥茲又訂期會議冀收成效外縣如餘姚等處亦均援照開會俾立地方自治之基（又） 
[縣令去思温州]  
　　　嘉縣陳大令常鏵前因汛弁行刧商旅未及奉到撤革明文先行笞責以致撤任去臘卸篆時紳士孫貽讓君及學商兩界並三十六都各紳耆分别致送匾額牌傘并公建去思碑以誌不忘（心） 
[准予請照採礦嚴州]  
　　浙東礦產以遂安縣屬之銻鉛爲最優已由林鉞等入山考察選定苗質尤旺之磜硲莊與山主洪沛合股訂約先集銀一萬兩試行探採已禀明省憲奉准咨部請照立案矣（分） 
[丹徒縣反對商船公會鎭江]  
　　商船總公會之　原爲嚴杜書差索詐船户起見是以衙署中人每多嫉視即丹徒縣令亦不知何故竭力反對去歲曾禀由江南商務總局轉詳農工商部極言該船會包庇船户行兇作惡幾與日商大東公司釀成交涉等情幸部中信任船會即將來文發交船會總理朱君自行聲辨具復未致派員查辦云（下） 
[蕪廣鐵路接量路線蕪湖]  
　　蕪湖至廣德鐵路工程已由工程師勞克君測量路綫於去臘量至廣德刻又由廣德接量至泗安境内聞兩星期後即可返蕪再行接量北線云（支） 
[禀請採辦宛平銀礦之批詞京師]  
　　職商王蘭亭現擬備資採辦宛平縣屬珠窩村山塲内鑛產煎煉銀鉛禀請農工商部核示給照當奉批示云據禀各節前經本部行文順天府飭查並批示在案茲據覆稱飭據宛平縣查明詳覆與地方並無妨碍該職商委係家道殷實人品公正等情自應照准惟查該職商前禀内開以所出礦砂煎煉銀鉛又稱採辦銀礦曁請發給採鑛執照各等語究竟該職商所禀係屬採驗礦產抑係開設化鍊公殊欠明晰仰即據實聲明如係請採銀鉛礦應即遵章取具殷實行號保單並採礦照費補呈到部再行核示給照可也（莫） 
[飭府推廣巡警杭州]  
　　浙臬顏小夏廉訪因安吉縣鍾香樵大令在督轅禀請舉行巡警故卽札飭湖州府李太守　案奉兼署督憲崇批安吉縣禀城内籌辦巡警開具章程請察核由奉批仰浙臬司核飭遵辦仍候撫部院批示繳摺存等因奉此查此案前據縣禀呈到司即經批示在案茲奉前因合亟札飭札到該府速飭認眞巡緝務求推廣而期治安爲要至於撫憲批示迄未奉到如已逕行並飭錄報以備查考切切（晚） 
[不准開演洋戲廣東]  
　　去臘日本領事照會粤督稱本國技藝戲班主金澤淺太郎并贊成員松崗好一禀稱該技藝班迭在南京上海鎭江各處開演曾蒙兩江兩湖督憲親臨觀看見擬明年正月在多寳大街尾曠地盖幕開演請飭屬保護等語粤督以前此日本領事及義領事照請准演洋戲迭經岑前督以粤省民情浮悍動輒生事無論何項洋戲未便在粤開演駁覆在案因特援案照覆請飭該班主知照（嶺） 
[官犯將釋廣東]  
　　去臘粤督曾札行營務兵備兩處飭將前岑督發處管押之官犯姓名籍貫及所犯罪名發押年日堂訊証供等詳細據實刻日禀覆兩處接札後當將官犯陸顯等十四名據情禀覆粤督卽札藩臬兩司分别核議其情罪較輕尙有可原者酌量省釋以免久押瘦斃（中） 
[砲兵在戲園滋事南京]  
　　寗垣府東街慶昇戲園於初四下午忽有二人爭鬭其一人與砲兵相識卽招砲兵多名同助攢毆警兵彈壓不服立卽報告總局並報知砲標官一同來園方得解散而受傷之人已不少矣當時砲兵由該管營官帶回懲治起釁之流氓則由巡警局帶回總局未知作何辦理也（三） 
[呑沒彩洋松江]  
　　上届徽副票頭彩係松江天馬山甲乙二小販合得計洋一萬餘元由鎭人倪某到松代領詎領回後僅各予三千元餘均乾沒事爲某紳所聞當至婁縣代爲聲訴嗣甲乙二小販亦到案禀控縣尊何大令因即簽差提倪到案收押候訊（此） 
[營弁獲盜鎭江]  
　　駐鎭巡防隊第三營督帶周副將德標於初　日密飭麾下右哨陳排長親率勇丁在南門外竹林寺左近邏獲行刦某姓之盜犯某某二名並搜出贓物甚巨一併解送丹徒縣訊辦（文） 
[獲匪發押南昌]  
　　萍卿前次緝獲會匪供有放票頭目在省經秦廉訪密電大吏派警察官兵嚴密查拿獲到羅祥等七名訊係南昌縣差役惟供詞狡展連日刑訊僅羅祥稍有　跡餘匪供尙游移南昌縣胡仲巽大令親往其家查搜亦未獲票據當發候審公所禁押俟送府復訊後再　詳辦（千） 
[盜案彙志蘇州]  
　　去臘念七夜閶門外楓橋灣洞庭會館被盜約失二百餘金念八夜高板橋倪姓祠堂亦被劫數百金并刃傷事主手臂念九日葑門内沿城根某姓又有盜十一人明火執杖擁入行劫乃家無長物僅將破衣　餘件及年糕數十斤刦之而去現倪姓已報經吳縣於初三日履勘矣但省垣之地如此多盜爲民上者能勿汗顏（出） 
[謝贈月份牌]  
　　昨承茂生洋行贈以月份牌數幀鏤金錯采鮮艷異常又承匯發洋行文寶石印局何錦豐各以月份牌見贈繪畫亦俱鮮明　緻特書數語以志謝忱并以祝各該行號營業之日臻發達焉（顚） 
　　今日尙有小說及本埠新聞列入第三張 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[美日交涉和平辦結]  
　　初六日倫敦電云美京電傳美上議院紳已核准修改外國人遷居美國之律例衆無異言美日兩國交涉因得解决嘉禮福尼亞省美人亦允日本人入白人肄業之學校作爲定例 
[塞維亞國内亂]  
　　初六日倫敦電云塞維亞國有謀弑君上之將校二人在勃爾葛來德街持刀攻擊委員二人互相格鬥委員一人受傷甚重 
[日本船塢工人罷工]  
　　初六日東京電云今日長崎三非船塢所用工人羣起罷工私開會議者有七百人 
[美國鐵路失事傷人]  
　　初六日倫敦電云禮拜六日美國紐約鐵路中叚有電車一輛拖帶客車四輛在郊外開行每點鐘計行七十英里車内搭客婦女居多忽爾脫軌車輛皆翻仆倒曳而行幾及一英里死者有廿五人大半皆係從窗中躍出爲車輛碾斃血肉糢糊至受傷者則有七十六人譯字林報 
[日本人不悅於美總統修改之律例]  
　　初六日東京電云美國總統修改外國人遷居美國之律例已由上議院紳核准東京日人聞之頗爲不懌 
[法國内政近聞]  
　　初六日柏林電云法國道相克雷明索組織之内閣其大員彼此意見不合明日議政院將評論敎務問題並聞將决議組織新内閣之事 
[德皇以銅像贈給英皇]  
　　初六日柏林電云德皇贈給英皇之威亷親王銅像已由英皇飭立植立於金新敦宫之前 
[意大利擴充海軍]  
　　神户西報載倫敦電云意大利國擬於三年之内建造載重六千　之戰鬥　四艘 
[意皇定期赴希臘游歷]  
　　神户西報載倫敦電云意大利國君主擬於西三月間至希臘遊歷譯文匯報 
[上海官事]  
　　蘇州府知府何剛德巡防隊官遊擊袁廷華均於昨日禀辭赴金陵○滬軍營管帶龍鎭國督銷緝私局委員縣丞姚錫康均禀辭赴蘇○上海縣帮審委員洪冀昌昨日由蘇回卽詣道轅禀見（娛） 
[讞員交替]  
　　前公共公廨襄讞孫耳山明府奉道憲瑞觀察撤差後已於昨日出署暫假新馬路昌壽里爲公飽新任王襄讞則擇吉今日進署（泉） 
[體育會開操有期]  
　　滬城競勝體育會操場一在城南一在 
一粟庵東沈氏隙地一在城北沉香閣醫學研究所現定正月某日開操凡壯年務正業者均許報名刻已將簡章印行矣（娛） 
[滬南學務]  
　　商船業於去年擬就公局内設立學堂茲已議定章程於前日出示招考學生安瀾道院内所設之滬學會義務小學現已遷至鹽公堂對面（孩） 
[查拿私逃勇丁]  
　　江寗督練公所所招新軍隊各兵丁時有携械逃遁者近由該公所移知各關道查辦滬道瑞莘儒觀察奉咨後已札飭所屬一體查拿矣（拙） 
[遵札飭查私鑄]  
　　滬道瑞觀察接到江督端午帥札文畧謂訪悉滬上私鑄銀元銅元不可計數有壞圜法應卽查禁等因觀察遵卽分行所屬外並札飭公共公廨關太守一體密查提辦（拙） 
[法公司重建碼頭]  
　　浦灘法公司碼頭不惟地位不寛且上無棚屋遮蓋以致客商上落諸多不便該行因在此首懸風雨球之後面建造寛大碼頭一座上蓋鐵房藉蔽風雨茲已工竣原處碼頭則歸立興輪船公司應用（舟） 
[法領事到堂訊案]  
　　法領事巨君於昨日下午點半鐘親蒞公堂審訊西商控案捕房代總巡謝爾諾君派一三道捕頭戎裝佩刀前往伺候（舟） 
[法公廨定期訊案]  
　　法公堂於去臘念七日停訊茲由中西官訂期禮拜一即十三日開堂會判各案（絲） 
[諭知傾倒垃圾時刻]  
　　滬城警察總局現派淸道夫逐日早晨十點鐘在城内各處按叚挑除垃圾因於昨日諭知各鋪户著按照所定時刻先將垃圾倒於各叚所設木箱内聽候派夫前往挑除如旣掃後仍沿街傾倒者須予科罰再犯究辦不貸（娛） 
[查禁演唱攤簧]  
　　南市烟茶館自奉諭禁烟後卽改設攤簧藉以牟利現均具禀總工程局請掣給執照次第開唱滬道瑞觀察查知所演攤簧仍不免有害風俗除照請工程局查禁外復札上海縣將本境各茶店逐一造册報名責令地甲查報有無設立攤簧如違提究不貸（孩） 
[喜帶鍍金戒指者留意]  
　　向爲鹹肉店夥之曹某前日借得鍍金戒指十枚分套兩手以示闊綽不意爲匪徒瞥見糾黨潛隨於後行經西新橋畔土前圍住將所帶戒指悉數攫去嗣因察係贋鼎怒將曹推入於河幸潮水未漲不致淹斃事後曹投捕房控緝捕頭准之（絲） 
[雉離於罹]  
　　雉妓唐菊香朱徐氏花翠蘭陳桂寶屈阿大張招弟張寳生　違章在途曳客被六十四七十四一晨十等號華捕拘入捕房捕頭飭包探送至公共公廨押候今日訊懲（莊） 
[快車違章]  
　　馬夫陳阿甫前日駛行快車違章被五百三十九號捕拘入捕房車主聞之繳呈洋銀三十元始得保出定于今日解赴公共公廨訊究（泉） 
[弟竊姊物]  
　　吳長春僑居公共公界阿白克路前日其妻弟胡佑堂至吳處賀年乘間將姊之金手釧七隻懷之而去由吳投報老閘捕房捕頭飭探朱桂生將胡拘住詢其原物尙在因卽帶入捕房押候今日解赴公廨請究（莊） 
[總工程局記事]  
　　三林塘湯義興布號主湯藴齋因歇夥宋正榮范永根等私刋圖章雇陳棣生至厚泰莊冐取洋三百元由湯將陳扭解三林塘巡局轉送至總工程局孫賡梅明府昨提訊問厚泰莊遣夥投呈僞條一紙明府以莊夥亦有失察之咎大加申斥莊夥不服明府着帶出自行投縣呈控旣而莊主投案述明一切始判押候補提宋等訊究○厚泰木行控木作頭陳郎卿去年結欠貨找洋一百三十三元孫明府判押候交地保覓人保去理處○留防隊火夫李桂林在傳興圜茶館竊取水烟袋一支由西區送局官判責二百下交隊目保去贓給失主○陳雲春攫取袁大明家小孩金線圈一只扭由西區解案奉判戒責一百下逐出起案之贓給領（尺） 
[美租界捕房事]  
　　曹官璜夫臘因犯賭判押六月昨有無賴岳　玉朱受福鮑永茂向胡妻騙洋數十元聲稱可設法保出事後胡妻始知受愚報由捕房飭探將岳等三人拘入押辦○成衣吳阿二竊取吳淞李甫卿綢衣料來滬銷贓由二百三十八號捕拘入押辦○開壽香朱廷岳兪新才在西華得路違章小便由七百四十九號捕併送捕房押辦○王寶康朱春桂章阿桂在嘉興路聚賭互毆由九十四號捕一併拘入押辦○扛夫胡阿桃在元芳路碼頭與趙仁卿互毆並咬傷趙指由捕將胡拘入押辦○昨由彙司捕房陸恊庭在北河南路拘獲流氓小福生蔣木　毛阿五徐福 
 
 

Page 18

 
 
來四名並起出手搶利刃等件帶入捕房押候送辦題 
黄種必讀棲霞女俠小傳不准複印（二） 
[第二節（世外境象）]  
　　余家居於東京北五十里之劍麗村。村之西北二十餘里、爲瀧川集。余所居之校。卽在其地。蓋紳士私立之校也。 
　　余雖已入此高等學校。然余心終存避世之念。故於諸科學。皆不深加研究。而於校中同學輩。亦落落寡合。絶無相結納者。每至來復日。余常以淸晨獨游鶴巖寺。吸新空氣。寺在校之西南。相距才半里許。寺中有巖石。高丈餘。亭亭如舞鶴。故寺以鶴巖名。而園亭之勝。擬於公家花園。其中爲游人之所樂聚者。凡十餘處。然余旣厭世。亦並厭人。人之所聚。余輙避之。遂於寺之南得一僻靜地。 
　　其地多蔓草。草中纍纍者。或爲古墓。或爲頑石。或爲頽垣。或爲斷碣。攀藤蘿分荆棘。行二十餘步。得一池。池水漣漪作深碧色。投之石。沈沈窈窈。若甚淵深。四岸砌石欷斜。古蘚積翠如烟痕。池上有石梁。平坦可行。越梁而南。則有茂林叢篁。窺其中。似有小徑。入之。曲折數十武。得一古塔。 
　　此塔僅存四級。最上一層。則傾頽不全矣。仰視其柱壁陡立。勢欲崩塌。環塔皆荒蕪穢亂。磚石犖确。雀糞累積。蛛絲牽絡。爲人跡之所不至。 
　　余徑入塔門。見其中存一破龕。餘無所有。登一級亦如之。又登一級則龕中斜倚古佛一尊。眉目鼻口。已不復可辨識。龕前有一石案。其形正方。左右各有石榻一具。拂之無多塵垢。由北牗俯觀鶴巖寺。其中國池臺榭。歷歷可數。蓋此層已去地四十餘尺矣。轉視龕後。其梯已全毁。不可登。梯門之上破漏見日光。龕之左壁上有櫉。門獨完具。啓之中亦潔凈。又周覽塔之東南西三面。皆爲荒野豐草叢竹。　然掩蔽。約在六七里外。始有村落。 
　　余旣得是塔。甚喜其僻靜淸幽。一若出乎世界之外也。因常常登之。且携古逸叢書一部。及泰西威斯格酒四五瓶。置之壁橱中。以備隨時披讀遣興之需。每至此必坐石榻上。傾一壼。展誦。南華老人書二三百言。披襟嘯傲。流嘱碧空。自覺此身飄飄乎。不復在人世矣。 
　　時在二月之上旬。天氣甚寒。余因購罽褥一襲。設於石榻之上及日哺將去。則疊置橱内。又備筆墨。以供抒寫性靈之用。遂視此塔爲余休歇處。而亦無慮有外人之過問也。 
　　譯者至此。又喟然而歎曰。此乃荒穢枯寂不可一朝居之境界也。文明之國之人士。非特不願已之處此境界。抑亦不願國中有此境界。且並不願地球上有此境界。然而此種境界。卒至於無地無之。而如蘭軒者。又且以得處此境界爲樂。嗚呼。此惟遺世而獨立者。可以喻於斯乎。 
來函 
[商學補習會同人上滬道禀]  
　　爲局長辦事荒謬據實環　訓斥事竊本會會員烟葉商會評事董事候選州同鮑寶琳棠浙江鄞縣人庽居治下小東門内東街已閱八年去臘廿三晚十點餘鐘突有人喚有要事面詢時鮑已睡聞聲即披衣下樓詢問何事乃十五鋪地保及東局局差等一湧而前不問情由拖衣扭辮如擒盜賊單褲赤足硬拉出門迨至門外見東局局長呂輝嶽在門口指揮意氣甚得及至局中知有福建候補知縣夏繩祖及祁季卿控告鮑寶琳在家誘賭騙洋等情鮑以並無其事不肯承認乃該局長喝令巡士强廹使跪至半點餘鐘之久並不知該局長從何處取來骰子二粒謂係實據意在砌成寃獄旋有鮑鄰居知照職前往保釋廿四　鮑到局候訊局丁約以二點鐘届時原告不到詢問原告保在局長謂由黃慶雲保去又約廿五日三點鐘時烟葉商會同人聞鮑之寃咸到東局聽審待至四點餘鐘原告夏繩祖仍不到惟到祁季卿一人祁到時即有某巡目向祁言曰穿天靑馬褂者即鮑寶琳迨審問時祁季卿竟認烟葉董事黃道祥麟爲鮑寶琳蓋黃道亦穿天靑馬褂也嗣因衆目昭彰無從袒飾局長只得移縣訊辦想縣尊自能秉公辦理而商學補習會專爲商界有志補習學問而設本不敢冐昧瀆陳因思大人整頓警察不遣餘力前各局員辦理不力撤差另委賢能新政煥然方深歌頌乃大人藎籌於上面局長骫法於下恐不惟實惠無以及民使維持秩序保衛治安之善政一變而爲局長巡士串通舞弊誣陷良善之地則刑棘遍途尙何有駐足之所如鮑之體面商人平日從未賭博者亦可憑空誣以惡名彼窮檐小民之被其蹂躪更無論矣查此案事無左證原被　面不相識又廿三夜拘鮑時局長親自指揮廿三四日三次到局必見黃慶雲與該局長竊竊私語據各方面觀之其爲有心栽陷藉端訛昨可知爲此據實環求大公祖大人𨑙賜飭縣嚴究指使之人按律懲治並將該局長斥責以儆官邪面保善類實爲公便臨穎不勝廹切待命之至謹禀（區） 
[上海商會經收徐淮海賑捐第十四次淸單]  
　　虹口復恩堂牛痘局簡培芳經募三十六户共捐助洋八十四元大豐永經募七户共捐助洋一百五十六元除分掣收照外合亟登報以揚仁風 
 
 
 

Page 19

 
 
   
 
 

Page 20

 
 
　　宫門抄十一月初二日吏部翰林院廂黄旗値日無引見胡燏棻遞遺摺召見軍機 
[湘撫龐奏准户部咨每年應還俄法英德兩欵本息擬由部庫及各省關分别認還片]  
　　龐鴻書片再准户部咨每年應還俄法英德兩欵本息擬由部庫及各省關分别認還又俄法英德借欵佛郎磅價昻貴原撥銀數不敷照案酌量加撥内俄法借欵項下湖南原撥銀十萬兩按二成五加撥銀二萬五千兩奏准自光緒二十六年起隨同原撥銀數及原定限期分别匯解江海關道兌收等因業將湘省奉派原撥加撥認還俄法一欵自二十二年九月限期起至三十二年三月限期止均經遵限解淸先後奏咨在案前據善後釐金各局並藩司鹽道會詳本年九月應解俄法一款限期已屇不得不竭力籌解以免貽誤擬在於抽茶糖百貨釐金項下動支銀二萬兩司庫减平項下動支銀二萬兩遵照加二成五擬在司庫平銀五萬兩又匯費銀七百五十兩於三十二年八月三十日發交湖南駐漢官分房匯兌處承領限九月二十九日匯解江海關道兌收守候庫收批照回銷以期迅速而免逾限等情詳請奏咨前來臣覆核無異除咨户部外所有湖南省本省限期應解俄法一欵原撥加撥銀兩一併匯解江海關道查收緣由謹會同湖廣總督臣張之洞附片具陳伏乞聖鑒謹奏奉硃批該部知道欽此 
[調補貴州巡撫湖南巡撫龐奏爲彙保湘省拿辦會匪出力文武員弁分别異常尋常請奬摺]  
　　調補貴州巡撫湖南巡撫臣龐鴻書跪奏爲彙保湘省拿辦會匪出力文武員弁分别異常尋常請奬恭摺仰祈聖鑒事竊照湘省伏莾素多民情强悍游勇會匪每欲乘機蠢動光緒三十一年冬間匪首劉綱領潛伏邵陽縣隆回一帶聚衆幾及千人圖謀不軌登時擊散擒獲首要多名分别懲辦三十二年春間有沅陵縣匪首覃加位圖撲永順郡城嗣隆回餘匪潛匿武岡州境放飄勾結當災賑正急之時又有平江武陵龍　湘陰湘潭等縣各匪首乘荒煽亂希冀揭竿起事情勢極爲洶洶經臣派兵分途剿辦數月之間逐一芟除在事文武員弁實屬奮勇出力業經臣於拿獲邵陽隆回匪首劉綱領案内奏明將已革副將徐恒　開復原官又於沅陵永順兩縣拿辦石竹山匪首覃加位案内奏請將陣亡團　向興誠等照例議恤均聲明出力各員弁分别異常尋常彙於各屬獲匪案内奬叙先後欽奉硃批著照所請其武岡平江武陵龍陽湘陰湘潭等州縣拿獲匪犯亦經先後附片奏保在案查湘省匪案彙奬自光緒二十九年剿辦武岡密遠等州縣各匪經前撫臣兪廉三彙案奏保聞風者咸思竭力効用嗣後遇有會匪渠魁無不拿獲懲辦三十一年衡陽等縣獲匪之案又經升在撫臣端方擇尤保奬各員弁見有功必錄愈思劾命馳驅本年水灾之後各該州縣匪徒同時起事至六七處之多其時荒民極衆一經煽誘動虞燎原比諸平時匪徒創辭其勢更較危迫在事文武各員均能赴機迅速不致老師糜餉地方均獲安全消患甫萌不無微勞足錄其勞績稍次員弁經臣嚴予删除其尤爲出力者分别異常尋常勞績開具淸單奏保合無仰懇天恩俯准照擬給奬以昭激勸而勵將來除查取各員弁履歷分咨吏兵部曁武職把總以下四員名咨部核奬外所有彙保邵陽沅陵武陵龍陽湘陰湘潭等縣辦匪文武各員弁緣由謹會同湖廣總督臣張之洞恭摺具奏伏乞皇太后皇上聖鑒訓示謹奏奉硃批該部議奏單併發欽此 
[署兩廣總督新授雲貴總督岑奏爲粤省香港一帶及潮高雷廉欽等府州屬被風分别賑撫情形摺]  
　　太子少保頭品頂戴署理兩廣總督兼管廣東巡撫事新授雲貴總督臣岑春煊跪奏爲粤省香港一帶及潮高雷廉欽等府州屬被風分别賑撫情形恭摺具陳仰祈聖鑒事竊照本年八月初　日廣東香港等處陡患風灾潮州及廉欽等府州屬亦有先後被風情事經臣分别派員撥欵飭屬賑恤業將大略情形電請外務部代奏旋於光緒三十二年八月十五日承准軍機處電傳奉旨岑春煊電奏香港及潮廉沿海一帶風災情形覽奏深爲憫惻著卽妥爲撫恤母任失所欽此當卽轉行欽遵查照辦理並飭印委各員一體查覆去後茲據各屬陸續禀報前來謹將詳細情形敬爲皇太后皇上陳之伏查粤省地處海濱颶風間作然非勢甚猛烈尙不致於成災乃本年八月初一日早暴風猝至兼以大雨海潮洶湧鉅浪如山自辰刻風起午刻始止迨初三日烈風復發亦歷數時之久香港及之門灣大鏟關零丁洋一帶先後兩次損失大小商輪八十餘艘民船小艇數千號溺斃人口約二萬名損傷貨物約値二三千萬兩實爲數十年來所未有臣一經聞信立卽派撥兵輪及委道員温宗堯等携帶銀兩馳往賑恤撈救並向香港督慰問該員等周歷香港洋界内外及沿海一帶目擊折桅斷槳隨波逐流各船多被擊碎沈沒或飄至沙灘擱淺沿浮屍甚夥救出難民或露宿山麓或麕聚沙洲號呼之聲慘不忍聞卽經散給銀錢麵食用船濟渡分送回籍並將浮屍陸續打撈棺殮各善堂紳董亦協力辦理共救活千餘人資遣數千人計發過官欵賑撫銀五千六百餘兩駐港商民莫不感頌皇仁港督亦爲稱謝此賑恤香港一帶風灾之情形也又潮州府城先於七月廿一日狂風暴雨衝散橋船多號澄海縣屬之冠山蚽洲　外都等處冲决河隄三叚每叚各數十丈損壞民房二十餘間漸陽縣屬之海門達濠兩港亦於七月二十一二及八月初二等日兩次遭風擊破沉沒漁船共十六號淹斃人口共十四名經由漸州府稅關及官運局委員分别將橋船修復其衝塌河堤房屋並由該管地方官督紳籌修淹斃人口亦經打撈殮埋及將貧民酌量濟助又高州府屬之化州吳川石　電白雷州府屬之海康遂谿等州縣亦據報於八月初三日陡遭颶風所有衙署倉廒監覊藝所及城垣祠宇屋店鋪各有損壞化州壓斃監犯四名沿海一帶並有覆溺船隻淹斃人口情事均經電飭各該地方官分别勘明撫恤並酌提公欵修理各項工程又廉州府屬之合浦縣及欽州直隷州亦於八月初三四日遭風衙署民房多有毁損而合浦屬内之鰲魚港石頭埠高德北海等處地居海濱被災尤甚房屋大半倒塌沉沒船隻數百號淹斃千餘人其漂流無蹤者尙不知凡幾卽幸獲救生者亦已財產盡失或祇存老弱婦孺待哺嗷嗷災户旣多需賑孔亟欽屬沉　船隻淹斃人口亦復不少當經飭發廉屬賑欵銀四千兩欽屬賑欵銀一各四百兩電飭該管道府分派委員會同地方官核實散　　令實惠均霑不稍遺濫其損壞衙署等項並飭妥　修復此賑撫各屬風災之情形也復查粤省各屬本年春夏之間兩次被水何蒙聖恩發帑施賑民困始蘇今又陡患颶風損失人　財產至多且鉅臣德薄尸位屢釀災寝自省愆尤憂惶罔措至各屬禾稻雜 
 
