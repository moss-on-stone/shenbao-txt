# 1880 - 242 - 4902640

 

Page 1

 
 
[論聽瘋話事]  
　　強盜足以爲地方之害故捕盜爲地方官之責成然今之爲盜者皆來自外方去留無定方其入境也或三五成羣或分幫而走大抵貌作商賈使人不疑烟館飯店孤廟凉亭先期會集而約以舉事若事未破綻則無由偵知其爲盜及其既行劫也　入於手即已遠颺往往出境窮追尚無蹤跡蓋分贓之後人經四散素無窩頓之處何緣直撲其巢盡數就擒哉此近來盜劫情形也軍與之後游勇　裁皆無歸路流離失所不得已而爲盜若土著之人因地方鄉僻人情强横黨與眾多嘯聚於村落之間時出時沒以行劫爲生涯者則固未之聞也因土著有性命有身家有產有業不能爲盜也世亂民貧吏治苛暴草澤之英雄聚匿如水滸梁山泊所云則今無有也且燕齊之地人情獷悍北宋之世正當遼金接壤饒有虜風而中原聲義又復不振是以亡命之徒聚而爲亂若江浙一路人物繁庶風俗文弱雖瘠苦之地亦皆有田可耕男女勤儉晏然饗太平而有餘即使賢愚不齊有無賴者煽動其間而人心不至思亂且地方茍有棍徒早經鄉族耆長驅逐約束或送官懲治矣故此風絕無所聞也爲地方官者但防外來之盜有於境內與否而不必慮境內之人或至爲盜也異乎海甯州之拿倪某也夫海甯安得有強盜哉倪某安得爲強盜哉州尊雖本外省人其於海甯之風俗民情未必盡悉而既爲州牧則豈有境內之事絕不聞之者倪某雖在鎮上城中詎無人識之其平日行爲如何至於聚眾爲盜則非一日之所起意而胡以寂無所聞耶接此無因之信其與匿名揭帖相失幾何假令倪某果有其事則此時尚未發覺不過陰結黨與預備行刦其謀亦必深秘何以外人即能知之其黨中而爲心所不願被其迫脅入夥則首告可也何以信爲哉其爲是謀也或者聚集若干人將於某日舉事業已整備船隻或預蓄軍器　買火藥以爲明火執售之用四隣窺其隱盜黨洩其謀爲地保者方謂情節較重不敢輕告諸官則商之鄉紳亦將有送呈進署否則晋　謁見面訴其情何不可者而顯效匿名帖之舉乎籍曰無人决知其爲盜不敢招其怨止能如是發覆則信內與信面皆不具名而何以信外又有吳某姓氏耶且既不能決知其爲盜此何等事而乃以影響形似之跡據以首告乎吾見其信吾不信其爲人矣信內字跡橫斜寥寥數語其爲瘋癲可知州尊不學無術應不至此詎意竟有此舉也吾知寫此信者其並不知州尊之果將執是以捕之也若早知州尊君子可欺以其方行且據信而捕倪某則平空誣人豈不反覆先後而思之而乃率爾以遞此耶殆有微嫌積忿作此狡獪使州尊之傳喚倪某而尋之則倪某亦小受揶揄之苦絕不意其發多人而圖捕之也夫州署縱爲地方衙門規矩不甚嚴肅然此無來歷之信函應　無緣得入而孰意閽者弗阻且不拆其封而使州尊自開誦也乎倪鄉居樂業外事有所不知不過祖宗積累稍有餘資席先人之產業享庸福以沒世耳其亦安知強盜之所爲果何如者大抵鄉有富室每當動作合村之人皆驚　之倪某素爲鄉望所推爲其多財亦爲其長厚此時正在雇人生活陷之者誤爲聚眾以爲若被捕拿則此輩皆可指爲盜黨也此瘋癲者之所見無怪其然即使逮諸案下訊無端緒州尊亦難據此信函逼令供認然家居樂業忽有飛來之禍　百十人圍捉而去此際情形即素行光棍者亦必驚駭異常面色如土而其家人不知倪某陰犯何事以致官差若是凶橫強者驚憂弱者覔死設令其母若妻竟遭不測則寫信者之罪尚可追耶然州尊又將何以爲情也吾知州尊大抵儒官其心切於除暴安良嫉惡如仇去惡務盡聞屬境有此一夥強盜安得不捕且不動聲色掩而襲之方自以爲得計矣而孰知信之不可憑也近日此事傳播省中恣意笑虐既恨瘋人之妄復嗤州尊之愚莫不曰事太孟浪也然今世之官其肯隨事留心不忽邇言如州尊者且不多見彼嗤之者安知其智不出州尊下哉噫盜賊蠭其之時得地方官如此細心豈不甚善然如此信函而謂可據以辦事恐案牘太多而有司之形神勞頓爲不堪耳 
[電音可疑] ○上海字林報接英九月初一日電信云俄京刻下商議中俄之事聞中國欲將崇星使前立之和約換做俄讓伊犁之和約而俄廷則謂商議新定兩國交界之事以後只須在中國北京互定云云觀於此信竊恐俄廷欲耽延商議日期一旦預備齊集即行索其所要各事未可知也查前報所記俄國派來華境之水師提督實握重權故說者謂以後或即由其主政也 
[接錄英將策略] ○一中國兵莫妙於以火箭代巨砲惟兵行遲鈍萬勿與砲兵同運至步兵燃鎗乃事之最猛者戰時較巨砲聲響獲益尤甚倘運兵時携巨砲而往則兵行不疾與巨砲等耳故往戰時只可携砲數門該砲寧用螺絲絞之後膛大砲炮分四節臨用時用螺絲續成　一中國人慣用泥砲臺此法理宜仍舊但攻城時掘溝之法仍須學習耳　一中國兵毋擅攻砲臺必要忍耐待敵飢餓且又日夜擾之不休　一中國宜用稍細能擊極遠之巨砲數門且有螺絲紋兼後膛者該砲易於　運若在遠處安置不慮敵人攻奪如彼敢來攻奪中國兵可以退避縱被敵奪去一二亦無大碍但如此遙擊敵營使彼晝夜不能安寢既不能寐則疾病生入醫局者多則需人服侍如是則 
 
 

Page 2

 
 
敵人指數有不減少者乎　一倘敵人逼近攻城中國兵毋笖俟彼來攻必先往攻敵軍後陣如輜重　　之隊且迎彼之來路而擾之蓋中國兵携帶行李不多又無巨砲之累如此敵行一里我行二里矣務使中國兵今日拒其前明日襲其後忽而繞其左忽而繞其右以致敵人困　奔波激怒將士不和而疾病亦因之多生矣　一在中國内地平時應制電線以綏靖良民兼免危　恫喝但中國戰場上亦　用日鏡遙射暗號法此法學之不難有利無害故應設一舘以教之　一水雷一款中國不宜用難於料理者盖此砲之妙在用極平常之法而製者最廉便能多用中國不妨各處密置倘或偶有一枚走　悞溺華船一艘該船戶亦應甘心為國捐軀假使僅在數處置此水雷則敵人行近　自知　慎防一離此境便安枕無憂矣惟各處密置則敵人在在不安不論何時心常憂慮必致目不交睫染病身亡指不勝屈也如是使敵人常懼舟被擊碎此事實在中國獲益較諸擊破敵人船隻事半而功倍故中國應備價廉之水雷砲事件平常者耐久不壞者用引火筒而非用電火燒者祗須多多設備不須採辦價高而機法深奧者也　一中國嗣後保護海旁地方無庸採辦一門巨砲以彼價值昂貴修整艱難且敵人戰包艦兩旁有鐵甲能儅受中國所可購得之極大砲　此稿未完 
[學憲出缺] ○江蘇學政夏子松少宰為涖任後課士則寓威於愛衛文則既細且精方冀久於其任俾江南文厰慶得人師不意月之望　政體違和醫治無效遂於二十四日亥刻遽歸道山多士聞之皆有梁壞山頹之慼所遺江蘇學政關防例由蘇撫憲兼護聞吳子健中丞已於二十七日午時在署恭設香案望　闕叩頭祗領矣 
[包賭價鉅] ○昨報登澳門賭風更盛一節今香港傳聞願出大費而包定者業已有人每年計洋十六萬四千七百元查去年僅洋十三萬元閲以一歲而增長如此是固中國之憂也按賭博一事英美等國皆有厲禁葡萄牙不顧清議特設陷阱於澳門以愚害中華黎庶虧揆之公法黨不其然然華民苟不喜賭博彼亦可從而愚之是知禁之之權仍在粵中官吏也 
[攫金於市] ○杭州下城觀橋某從母再醮而從黃姓素無籟為城守署司茶嗣以賭負竊取茗具遂遭斥革家尚小康母以死舐犢之私任其在家坐食且與以私蓄衣履嶄新人未敢遽目為匪類也　某遊手好閒益親匪類中元午後在延定巷遇一孺子向之問路某詢其何自孺子備言年尚未冠越人初到杭郡縣為丰樂橋某錢莊之徒所携洋蚨二十元令至延定巷汾州人處買錢不料訪而不遇欲另至永福寺巷一汾州人處交易因路途未識遂報途人而問之也某見其手持洋圓以爲孺子可欺遂詭辭以給之曰君欲買錢何必定與晉人交易我家現有制錢數十千文將欲兌洋君盍從我歸去面定價目即可着人挑去孺子聞而大喜遂與同行某故意紆繞其途引至百井坊巷西文昌　方某四顯無人突將孺子打倒即攫洋包藏之腰內飛步前奔孺子起追口中高呼搶洋救命不迭適有種菜者兩人迎面而來將黃攔住文昌閣住持僧亦聞呼而出閣孺子洋在何處孺子口吃吃不能語衆見黃衣服整潔手中並無物件且見其大聲恫喝反若不肯干休者皆為遲疑莫決然孺子則將某拖定死不釋手某亦謂同至茶店中理說自有公論於是僧等三人押送而同往至竹竿巷始入一茶肆坐定故為昌　於衆曰平空誣人搶洋談何容易衆人聚觀環立見孺子則愁急欲泣默不一言而某則高聲怒駡意氣自衆真偽之情已可概見但　據未獲莫敢出頭且是處為為匪黨出沒之所故某亦得以有恃無恐踰時某忽欲起身如厠旁有一　夫名廿七者突出而阻之曰汝欲如厠必先當衆一　一面暗以手探其腰際不料手觸腰袋甚重遂即用力往下一扯洋包隨手而出即向茶桌上當衆開視所包洋蚨二十原封未動園印猶存衆為拍手稱快某見真　已獲面無人色時旁觀者愈集愈衆適有仁和縣幹差三人方自武林門外公幹便道經此遂即將某帶去邑尊治以地棍之罪笞板一千取頭號重枷在縣署枷號示衆所難堪者黃姓親生之子與某父異而母同今歲年甫十二已於前月入泮乃弟方衣青拎而拜客兄已荷白木而遊街吾恐有難乎為弟者矣 
[烟館被拿] ○新陽之天三圖弓箭街有素開烟館之徐姓日前為縣中勇目老朱索錢不遂互相口角以致打毀烟燈不意自己衣服沾油因此更欲索賠衣服不如其願即將其所存烟鎗等捜出呈縣开將館主徐某地保汪某及右隣馮某左隣即其胞弟一倂扭據勇目口稱洗浴路過見其賣烟傳論禁止反被毆打等語明府即將館主徐某幷地保汪某各予重責用兩聯枷一同枷示右隣馮某罰錢十千文左隣亦飭掌枷示以昭懲戒勇目拿報煙館勸奮可嘉實洋八元翌日明府　内丁訪悉該勇　索賄不遂始行稟報此風亦不可長因即將該勇革退令即日　續如敢逗遛立于拿究似此辦理因共歎明府之廉　公允可使受罪者亦無後言也 
[賭博難除] ○日來蘇郡賭博之風漸漸復萌因之穿窬案件亦復豐見雖經各處營汛及各叚巡查隨見隨拿隨辦無如該賭棍連戀不長法終未改悔以致年輕子弟墮其術中而至於敗名失業者　不勝屈也 
[古邑新政] ○接婆心人來函以古巴虐待華人一事中外久已疾首痛心現准駐美陳公使來函內開古巴劉總領事函稱該處從前薄待華人如不許住大客店不許坐馬車不許留辮穿中國衣服以及所生子女入黑奴冊籍等事現已一律開禁華民案件悉由領事自理或須拘傳該總督派巡捕當川聽差幷嚴　不准受賞間有梗頑借監禁之其案情之是非監期之久暫由領事官主張該管獄官幷不過　　華民之貧病者准入醫院調理每歲助以千元現修建會館已出啓簽捐人皆欣躍又越南民人准照華民註冊一體保護又髮出之照已萬　張惟督署寫字人稍有規費餘無窒碍至資送回華一節綠此項應送之人非云無家可歸即云身無分文歸亦無益數月以來祗有生員洗邦佐等使人已請總督照約辦理等語與途中所聞英法人及囘華商人林炳傳說稱誦無異該處辦理似尚得力云讀之作而與曰誠哉是可見 
朝廷聞公使領事往駐海外之有益於我　國商民豈不顯然也歟不　唯是更可見彼國以越南為我屬國也　有謂姑徇洋人意糜國　 
 
 

Page 3

 
 
越溟澥而為徒然者豈果知時務也乎尢可見　朝廷簡任得人俾吾商民所以獲出幽暗見天日離水火登袵席益當感戴　聖天子無不覆幬深恩而陳劉諸公克樹甘棠于數萬里之外則尢古今未聞事也用當敬告天下咸使聞　[  環游海國人送稿]  
[征收帶捐積榖示] ○補用府特用直隸州調補江蘇松江府上海縣正堂莫為出示曉諭事案奉撫憲札飭帶捐榖錢文添建倉　買榖存儲等因遵經會董議定於本年上忙錢糧內照章每畞帶收錢十二文當將辦理緣由稟報各憲出示曉諭在案所有本年下忙錢糧內應收前項積榖捐錢又經照會紳董查議去後茲準總辦積榖事務各紳董張益廷等議覆應仍照章帶收等情前來除諭明仍於本年下忙錢糧串內加戳帶收每畝積榖捐錢十二文外合行出示曉諭為此示仰合邑各圖地保花戶人等知悉爾等務將前項積榖捐錢每畝十二文隨同下忙條銀一併完納各宜遵照毋違特示 
[無故自縊] ○英租界五福弄中有泰記煤炭舖之棧司方榮前日無故自服洋煙尋死由舖主請陳君竹坪救　得生如是者　經三次昨早又至棧房自縊及人知覺解救已經氣絕業由舖主知照其妻帮同俻棺成殮按方年甫二十三歲係紹興人無故自尋短見咸謂其遇祟云 
[同業相欺] ○虹口元生質舖夥江義亭至英公堂稟稱有公順小押店主賴阿根携廣式鍍金耳環一付欲質洋十元我以彼係同業不應將假貨冒當是以扣留向理乃伊竟令其嫂馬氏前來滋擾故特訴捕拘案原件呈閱賴稱耳環係兄嫂馬氏從廣東帶來並不知其鍍金陳司馬謂明係以假飾甞試隨罰賴洋十元以五元充棲流公所五元充醫院經費鍍金圈俟押繳洋圓後給還馬氏斥釋 
[店夥捲逃] ○煙館主鄭阿二至英公堂稟稱雇夥鄭阿銀捲竊洋參自嗚鐘大小洋圓煙鎗　等件在路適逢包探獲住人賊一併拘案求恩究辦給給領包探陳阿九稟原告單開各件俱已吊齊陳司馬以鄭捲竊物件甚多判押二月賊件給領 
[車夫違例] ○租界中東洋車或橫損道路或爭奪生理皆違工部局定章巡捕見之例應拘解懲辦昨懲辦昨由五號華捕解送違章車夫十一名到案陳司馬判各押二日卽行釋放 
[嚴懲女棍] ○縣署近日綠案拿獲之私開臺基並慣作蟻媒之二婦到堂提訊屬實莫邑尊判責籐條各二百下又各掌頰一百下發交官媒一面飭匠製造連環枷聞須將二婦遊街示衆似此從嚴懲辦想若輩當稍知歛跡矣 
[桃塢賑寓公啓] ○南中書畫名家設社助賑者現以松江全節堂耿思泉姜麗甫兩君所設揚仁社為魁首社費由兩君解囊不支分文與社者六七十人皆一時物望設社未浹旬已得潤貲一百五十元又常熟虞山社中亦多名家揚州安徽會館中凌君子與善八法蒲香主人精鐫篆惟皆有限止之期藝林愛賞者幸乞從速往顧一切潤例已登五月十四五日七月初七十四二十二二十九日申報中不贅至七月十六申報所登松郡雲間一社屢經函詢知無其事云謹叙數言以廣雅惠 
[光緒六年七月二十日京報全錄]  
　宮門抄○發抄　旨四道○上諭兩道錄前○將軍銘等　奏審明滿合號文童藉端閙考照例擬辦摺子○大臣蘇　奏為請假調理摺子大臣溥　奏現查要工亟應修理摺子○將軍銘等　奏揀員請補協領摺子○護蘇撫譚　奏甄別各員摺子○七月二十日工部鴻臚寺正白旗值日史部引　見十七名○穆騰阿謝專操大臣　恩○雲南儘先副將許步賢謝　恩○内閣奏派騐放之王大臣　派出肅王董怐耀年薛允升○明桂請假十日○齡公奏請開缺○召見軍機　許步賢　○發抄　李鴻章奏請將虧空各員革職勒繳奉　旨郭會昌等均着先行革職勒限兩箇月完繳餘依儀該部知道欽此○又候補道何崧泰毋庸廻避仍留直隸補用奉　旨着照所請該部知道欽此○又候補令戴華藻期滿奉　旨吏部知道欽此○又水師哨官補用副將左世柏袒護滋事勇丁革職奉　旨着照所請兵部知道欽此○○奴才銘安玉亮跪　奏為吉林廳考試滿合號文童藉端鬧考現將為首各童審明按例定擬恭摺奏祈　聖鑒事竊照吉林廳同知衙門房舍狹隘每屆科歲試期向借考棚扃試歷經辦理在案兹於光緒六年四月二十日據署吉林理事同知　綬稟稱該廳於本月二十日考試滿合號文童點名後　門出題兩時之許忽聞有童生數人喧嚷龍門外現有槍手經監場人役往查並無其事該童等遂卽藉詞喧鬧將龍門鐵鎖扭壞行闖出二三十人該廳彈壓不服當經知會學正霍景隆來場勸諭不惟不肯尊從其首先出場各童又復反回試院手持執事旗搖擺招號逼令未出場者一併出場該廳見人多勢衆恐滋事端不得己一面挂牌曉論改定試期以安衆心一面據實稟明懇請查辦等語奴才等閱悉之下 
 
 

Page 4

 
 
　　不勝駭駭查考試乃掄才大典吉省學校甫經設立尤宜首端士習荳容不法之徒任意滋鬧此風斷不可常當即批令將滿合號文童暫行停試並飭派刑司郎中陶家騶主事馬文燿會同學正霍景隆傅集　保詢明情由　究為首之人以　　辦去後旋擄該員等究出為首文童永福雙喜成林三名因永福在逃懇請飭旗　緝並將雙喜等先行提交清訟局派員覆訊根究嗣准阿勒楚喀副都統將永福拿獲　送歸案審辦所供與雙喜等原供相符經局員將該童等審明擬議稟請核辨前來奴才等親提研　緣永福係阿勒楚喀正藍旗永福佐領下人雙喜係雙城堡廂白旗與全佐領下人成林係雙城堡正白旗托錦佐領下人光緒六年四月間永福雙喜成林均奉文來省應試是月十七日經吉林　牌示於二十日考試至期　童齊集點名進塲　號出題移時因有人喧嚷龍門外現有槍手　役啟便門查看永福即藉此為由聲稠必有傳　情弊大家可以不考隨首先携卷出號至院內吵嚷維時有考童多人亦均隨聲附和雙喜成林聞知亦各出號任　閧吵該聽出向彈　恃　不服永福即至龍門將鉄鎖扭　以致劇破左手闖開龍門後雙喜成林與不議之文童二十馀人隨同散出及至門外因見　童未能全散恐封門再考復商同返回塲內邀　齊散雙喜成林隨各分執院內執事事旗　搖與永福聲讓逼令全行散考彼時　童會出號者有未出號者成林於取旗時將手執考卷丟失摘學官向其詢明原委善言理論該童等執意不服人多語　勢甚洶洶該應恐滋事端一面牌示　期以安　心一面　實稟明懇請究辦在場安分之童被逼無奈隨即全行退散經奴才等派員傳集訊究因查驗已　龍門鎖上粘有血跡憶及扭鎖之人手必有傷當塲按名騐看永福自知情虛畏懼逃逸經文童德林指出雙喜有搖旗招號情　又經文童薩平阿供出成林考卷丟失隨提成林與雙喜研訊不能隱瞞俱各供認為首搖旗招　　　及訊其當時　　吵嚷散場之人俱　為誰則會稱人多　辨不敢認指正在訊辦間擄阿勒楚喀副都統將永福　送歸案審悉前情不諱查原先　永福等吵嚷散場文童計　二十　餘不止該童等三名本應依次根究　法　　無如事起　猝該管學廳各官既未能辨　於先而　究該首犯等又不能指實於後未便將　童二百餘人不分良莠概事刑求致滋冤　況為首者既已訊的實情則為從者不妨稍　寬宥且藉詞鬧考興聚　　考情即不同現在永福等所供的一切情形核與該應所稟均　相符自無不實不　應即擬結以省拖累查例戰聚　　　　考尚無閧堂塞　並未毆官者照光棍例為首擬斬立決又律戰斷罪正條者援引他　比附加减定擬各等語此案文童永福於廳官考試點名進塲出題後因見有差役開放便門輒藉端聲　必有傳　出號讓鬧散塲雙喜成林亦各出號　同吵嚷永福胆敢扭壤龍門　鎖開門與雙喜成林並不知姓名童生二十餘人一齊闖出後因　童並未出號恐復　門再考隨又商返回雙喜成林各持執事旗　搖招號逼令全行散考經該廳與學官先後　　未服竟自走散實屬目無法紀查永福首先嚷鬧扭鎖子自係為首無疑而雙喜成林搖旗招號亦應與永福同科惟該犯等鬧考係在進　後散出究與聚　　考者有間偏查律例內並無進塲後出題未經作文藉端滋事擅開龍門散出作何　罪專條子應援例比附加减定擬應請將永福雙喜成林均比照聚　藉事　考尚無閧堂塞署並未毆官者照光棍例為首者擬斬立決例上量减一等各擬杖一百　三千　雖係旗八車開考試情飭較重即行實發不准折枷以儆效尤其餘滿合號文童等仍令吉林　理事同知照章考試除將供招　送刑部查核外所有　明滿合號文童藉端鬧考將為首各童究出照例擬辨綠由是否有當謹會同奉天學政臣潘斯　合詞具奏伏乞皇太后皇上聖鑒　部核　施行謹奏請旨奉旨巳綠○○奴才蘇勒布跪　為奴才現患時疫　　賞假以資調理仰　聖　事　奴才雖年近七旬精力尚可支持死因感受暑　牽制　痛行動需人扶掖現當萬　　飭在運　禮攸　奴才不敢以病　勉強從事恐致失儀惟有仰　天恩賞　一個月趕緊調理一俟　痊即行銷假當差所有盛京禮部印　循例移交盛京兵部侍郎宗室綿宜　暑合陳明為此恭　具　伏乞皇太后皇上聖鑒謹奏軍機大臣奉旨蘇勒布　賞假一個月欽此○○奴才　　　　　　跪奏為理查要工　　修理　奏陳仰乞聖鑒事　查　年陵寢應修各工於秋後查明冬初　案奏報如傒　要　所出有甚重情形隨時專案奏請欽派大臣查勒勘察為估修　經辨理在　本年自認五月以來雨水過多　內　防司員　陸　　報要工八項稟請查驗前來奴才等親　各處　查均屬實在情形似　　　感　欽派大臣查勒急為修理以昭　重除將所查各項要工作情形另繕　　呈　外理合恭　具　伏乞皇太后皇上聖鑒謹　奉旨巳錄○○奴才　安玉亮跪奏　　見　補恊　員　恭　仰祈聖鑒事　吉林五常堡　　　德休致遺缺應即　員請補奴才等於應補各員內逐加　　查　記名恊領　　額巴　　雙　　吉林蒙古　　旗吉　阿佐領下人前在軍營　　　省　因　仗勇敢及克覆城池迭經各該統兵大臣保奏奉旨賞加副都統　記名副都統並賞穿黃馬褂　僧額巴　　　　　　　領因在恊領任內派暑　古塔副都統賊匪　人塔城佐領　　敗逃並不稟　仍令當差經部　以將三級調用嗣於光緒三年經前署將軍古尼　布以該員　委統領馬　各軍　　　仗　　甚多奏請開復原　降調處分並請免繳捐復銀兩奉旨著照所　　部知道欽此嗣經部　　其開復恊領原官仍令補交捐復銀兩俟送刑部引見後方　補用等因於光緒三年八月初三日奉旨依　欽此於光緒五年三月間給　送部經欽　王大臣　放覆奏奉旨准其開復原官照例用欽此該員應行補交捐復銀兩巳經　　部就　呈交本案查該恊領入　戎行　暢　務統帶練隊　捕認　現經　署五常堡恊領實心任事　　裕如查五常堡恊領　德休致以缺係與該員旗翼相當以之　補斯缺　於地方均有裨益如蒙　允該員係巳經引見人員應請毋庸再行送部以符定制除咨報兵部外理合恭　具奏伏乞皇太后皇上聖鑒謹奏軍機大臣奉旨着照所請兵部知道欽此○○　理江蘇巡撫　政使臣　鈞培跪奏為　　保　同知直　州知州各　試看期滿照章　別恭　開　仰祈聖見　事　照前准部咨嗣後道府州縣無　何項　　保　候補班　用人　即以到省之日起予限一年詳加考核分別煩簡有　績保　原係在省人員以奉旨後第五日行文按照限　半計算以　到部文之日起計扣　看等因　經循辦在鴦茲臣查得　先即　同知王致　才具問　候補班前先補用　　州知州蘇定祥程練安眸以上二員試看一年期滿經臣分別考　均堪留省照例　用謹會同　兩江　督臣與元炳恭　開單具陳伏乞皇太后皇上聖鑒謹奏軍機大臣奉旨吏部知道單　發欽此 
[蘇] ○七月二十七日撫　　於本日午時接　學　知縣邢　馨銷津局差指發江蘇試用巡檢王　祺浙江人稟到學　夏於本月二十四日亥時仙逝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
