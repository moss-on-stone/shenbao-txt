# 1899 - 69 - 4909307

 

Page 1

 
 
[售報杜弊告白] [  申報館主人啓]  
　　啓者本館托漢口江左漢　　局代售申報已歴數年查漢口一埠爲七省通衢是以批發之價照上海一律以冀旺銷此誠格外體恤之意也乃貪利之徒竟收買上海閱過之殘缺舊報寄至漢口私售與人甚且塗改年月日期附張亦遺失不全有礙本館聲名凍爲可惡曾於去年三月十一等日登報誥誡無如若輩置若罔聞且有串通本館送報人互相舞弊情事但邇者帋墨之價一切皆昻若不杜絶弊端賠累伊於胡底是以本報漢口分售處自今正爲始另租洋街一码頭内花樓後街洋房懸挂分售申報牌號歸江左漢記書局上下兩家經理敬告賜閱者請知照該處以便飭妥人按户送呈免致歹人將殘缺舊報搪塞其向來誠實之人願承送本館申報者必須立一保單倘有拖欠錢文私售殘缺　報等事惟保人是問特此布陳諸維雅鑒 
[書寗波府莊太守嚴拿窩留盜賊包庇分贓條教後]  
　　匪類之横行也不能無潛蹤之處其得贓也又不能無藏匿之方此窩家所以爲盜賊之藪而足以貽窖於閭閻也地方官之善弭盜賊者不必注意於盜賊而先注意於窩家蓋盜賊之蹤易爲人所窺見而所獲贓物旣不能卽時變價又不得匿影銷聲正本清源在此一舉也然官吏雖極嚴厲辦理雖極精明而窩家卒不能絶是何以故蓋盜賊一經敗露必致顯蹈刑章惟爲盜賊窩頓分贓者無爲盜賊之名而有得贓之實但得事機秘密不露風聲則利益之多較諸商賈且倍蓰此小民所以不顧利害而甘心爲之歟究之窩留者雖分盜賊之利而亦卒受盜賊之害非盜賊害之也官法窩留盜賊者與盜賊同科而盜賊行蹤無定窩家則有一定之方一經捕役往拿盜賊聞風遠颺而窩家無一爲漏綱之魚遂不啻爲盜賊所賣也近日浙江寍波府莊堅白太守頒發條教以嚴拿窩留盜賊包庇分贓爲當務之急蓋深知盜賊不能無窩留之處故先查窩留以清盜賊之源意美法良深得爲治之本然此中宜防其弊焉近時捕役往往志不在盜賊而在窩家飢獲盜賊先問其贓物寄頓何處苟經供岀不必確見其爲窩家亦必押往起贓卽偶然誤買賊贓並非明　故犯而捕役亦得往吊甚有被誣寄頓而因之蕩産破家者誠以盜賊與捕役本一鼻孔岀氣　知某家夙號小　　　遇盜賊成禽卽嗾令指爲寄頓多方勒索必滿其慾壑而後已或平日與人有隙亦令誣以窑贓以爲　復之計若是　不一而足官但知窩家容留盜贓爲地方之害而不知捕役以誣指窩家爲生財之地其眞正容留盜賊者則反得事外逍遥决不破案官苟不詳加體察則有墮其術中而不自覺者不亦一大弊竇乎今莊太守旣飭屬密訪拿必能設法以杜其弊而不至爲若輩所欺顧或謂嚴究窩留以絶盜賊之跡何如嚴辦保甲預杜盜賊之萌葢以查窩頓者查之於臨事嚴保甲者嚴之於平時苟於保甲認眞辦理則某處若干户某户若干人某人作何事業某家有何外人容留分别存記户口册中一一如示諸掌雖有盜賊亦無從託足矣邇來保甲雖亦循例奉行而經理者往往虚應故事未嘗切寳稽查卽有異言異服之人往來岀入亦絶無過而問之者而况窩頓盜賊之家其人必非善類鄰里畏其兇横誰敢發難首告遂致若輩益肆無忌憚若果認眞保甲安有此患哉故弭盜賊之法當嚴核於平時不可張皇於臨事臨事張皇則易於受欺或至累及平民寃無可訴惟平日嚴加察核則匪徒有所顧忌而不敢輕於嘗試刼竊之風不期絶而自絶賢太守當早見及於此而無事牖下書生作芻蕘之獻也 
[本館接奉電音]  
　　昨日午前京師飛電傳來上諭三道敬謹譯登○二月初三日奉上諭山東巡撫著毓賢補授欽此同日奉上諭山東巡撫張汝梅著開缺聽候查辦欽此同日奉上諭本日引見之知府張錫鑾著發往北洋差遺委用欽此 
[滇省紀聞]  
　　天津國聞報云駐紥雲南思茅壓之英國署理領事官惹姆生君將雲南一切情形歴禀本國政府旋由外部發交議院内開雲南土産惟金銀礦苗甚旺然因艱于採掘是以開辦無人土民游惰性成苟衣食有貲卽終日不願岀外鐵路不難興造惟需費甚鉅聞之工師巴波氏云自太尼斯至雲南府有風嶺之險九龍河之阴其嶺可開鑿隧道六處河則宜架鐵橋以渡火車自雲南至四川頗易興工惟沿途皆係孫驛荒村土瘠民貧縱能成功亦無補於商務通省無大賈豪商其搬運皆藉人馬故英國貨之暢銷者甚少今欲推廣贸易興辦礦務必以開築道路爲先云 
[練營裁汰]  
　　昨日天津訪事人投函本館云天津練軍五營自創設以來歴二十餘載其中不無老弱疲茶之人各省疆臣屢牽諭旨汰弱留强以節餉糈而收實效刻下北洋大臣擬裁汰一營復遴選一營調紥大沽並擬撤馬隊一哨猶恐裁撤時或有滋閙之事業已派兵彈壓矣 
[鐵路述聞]  
　　昨得天津訪事人手書云蘆保鐵路現已完工由京城馬家堡賣票開車可逕逹保陽車站省城氣象爲之一新京西門頭溝向係産煤之地惟運京脚費不貲煤價因之昻貴現在津蘆籖路總局某君擬由永定門外開一支路經逹門頭溝以便運煤想從此煤價可以稍减矣 
[嚴查揭帖]  
　　揚州訪事人云揚城教堂自上憲嚴飭保護以來民教頗稱輯睦上月下旬某日小東門街墻上忽有匪徒張貼匿名揭帖事經江甘兩邑宰查悉立卽遴派幹役密訪偵緝一面會銜示禁略謂揚郡教堂林立民教素來相安乃近有不法之徒在小東門街壁上黏貼匿名揭帖上書通商章程酌定一律除撤教堂等上加硃筆大圈又硃寫食教給錢跡近鼓衆八字並有中外知權大臣張示等語似此荒謬之談顯係好事者不知利　任意造謡鼓惑爾等須知教堂載在約章迭奉諭旨認眞保護豈容匪徒揑造謡言惑衆除由本縣派役嚴密查拿從重究辦外合亟會銜示禁爲此示仰居民諸色人等知悉自示之後務各安分守已倘敢再有造謡惑衆張貼匿名揭帖情事准許當塲扭獲至縣訊懲其扭獲之人並隨時給賞以資鼓勵 
[憲札照登]  
　　頭品頂戴兵部尚書兼都察院右都御史總督湖北湖南等處地方軍務兼理糧餉管湖北巡撫事張爲欽遵事准禮部咨光緒二十四年九月三十日欽奉慈谿端佑康頤昭豫莊誠壽恭欽獻崇熙皇太后懿旨書院之設原以講求實學非專尚訓祜詞章凡天文輿地兵法算學等經世之務皆儒生分内之事現在時勢艱難尤應切實講求不得謂一切有用之學非書院所當有事也等因欽此自應欽遵懿旨將省城各大書院卽照天　 
 
 

Page 2

 
 
地理兵法算學分門講授除江漢書院業經本部堂欽遵添設住院實學生四門分課外查兩湖書院現課經學史學天文輿地地圖算學六門兹除經學史學原係書院所當講求外查測繪地圖本係兵法中最要之務該書院所分門類正與此次所奉懿旨適相符合應卽將地圖一門改稱兵法惟兵法之學體大思精應於兵法一門中又分爲三類一曰兵法史略學講求歴代史鑑兵事方略一曰兵法測繪學講求測量山川海道形勢遠近營壘砲臺體勢繪畫成圖一曰扶法製造學講求製造槍砲船雷行軍電報行軍鐵路等事每門各設分教一人又體操一事爲習兵事者之初基卽與舊傳八叚錦易筋經諸法相類所以强固身體增長精神必不可少國朝定制凡八旗文生員舉人進士皆須兼習騎射不能騎射者不得入鄉會塲具見造就人才文事武備兼重之至意自可仿照辦理應於該書院後餘地建設兵法體操棚於功課畢後習之先習簡易諸式如空手體操及運動木錐鉛錐擎槍托槍推槍超乘諸法並先製備木質槍砲式以資自騐考究卽派武備學堂優等諸生爲領班以資教導又經心書院新定章程除四書大義中國内政本係由監督訓課講習外若天文算學本係章程所有其外政卽係講求輿地之學格致製造卽係講求兵法之學此後亦定名爲天文輿地兵法算學四門其經史向章卽由監督隨宜訓課惟監督院事過煩應專設經史一門添請分教一人每月課以經史一次或解說或策論由分教核定分數開單送交監督與各門統計合定等第該書院經費較少故經史合設一分教兵法亦只設一分教其添習兵法體操亦與兩湖書院同又江漢書院除四門分課外亦應專設經史一門添請分教一人每月課以經史其别計分數統定等第與經心書院同惟江漢書院現無隙地若住院實學生四十名中願習體操者准報名附於經心書院隨同肄習至各書院學業雖分立門目各有分教講授然欲成有用之人才必以砥礪品行爲本欲望學業之進益必以率循規矩爲先三書院均應另立行檢一門由各監督院長每日酌定時刻分班接見訓以四書大義宋明先儒法語考其在院是否恪遵禮法平日是否束身自愛每月終分别優絀亦定爲分數開列清單併經史天地兵算諸門合較分數之多寡爲每月之等第此條兩湖經心江漢三書院一律辦理似此各大書院教法學業統歸畫一文武兼習學行交修庶可期其皆儲爲　國家有用之才合亟札飭札到該提調卽便遵照辦理並恭錄懿旨刊刻講堂俾諸生一體欽遵勉之母違此札 
[淮南鹺政]  
　　揚州訪事人云兩淮運食各商呈繳稅課向以足色紋銀交由官銀號以原銀代烊一半銀錠按卯兌交運庫復由庫發交銀號改烊平面拱心二八足色鑿字對寳備解京餉嗣經淮南各局員公同籌議卽以商繳之足色原銀上兌無庸代烊銀錠以省糜費俟按卯兌解運庫後再由庫發號改烊餉銀傳諭各號在案兹者郡城復茂聚盛順興慶同裕寳康等官銀號聨名禀覆大旨謂遽食各商應完稅課銀兩無庸代烊一半銀錠全以原銀兌交憲庫再由庫發岀改烊餉銀云云與其復領原銀改烊曷若於商繳時卽由號烊成平面拱心二八足色鑿字對寳按卯上兌其間非惟節省重烊火耗辛工且免遲延又無展轉懇請轉詳酌定貼數卽可遵照辦理等情局員查核所禀尚屬簡妥可行因卽據情詳請憲示兩淮運司江蓉航都轉俯如所請飭自本年正月爲始照此舉辦惟上兌時銀色是否相符須由公估局認眞估看倘銀色稍有低潮卽須隨時發換否則解部後或有挑剔惟公估局是問至火耗辛工自應較錢糧銀錠酌加每百兩准由司庫發給貼銀三錢以示矜恤至各岸來銀發號改烊仍照原議每百兩貼銀一兩一錢已由庫廳許鹺尹轉諭各號及公估局矣○兩淮運司江蓉舫都轉接准江西督銷局來文内開西岸刻下銷巿暢旺請接開甲午春綱以資利運等因因卽轉詳督鹽憲請示旋奉憲批如詳准開西岸甲午春綱仍將開辦日期具報查考都轉遂諏吉正月二十二日開辦除分别移行外並札飭淮南總局岀示曉諭 
[地價飛騰]  
　　金陵訪事友人云南洋大臣劉峴帥現將下關一帶奏准開設商埠准各國商人前來贸易已勘地設關開征洋稅將來梯航異某需用地址甚多金陵郵政局總辦穆林君得氣最先多財善賈去年秋季卽廣收是處荒地其時居民猶未知開埠之信不敢居奇穆林君遂以賤值購得荒基數千方灘地二三頃近日某洋商願岀重價向穆林君購買若干方而穆林君尚未首肯轉瞬萬商雲集受廛者紛至沓來地價必有蒸蒸日上者獲利之豐當可操劵卜之 
[蘇州縣試四誌]  
　　蘇州府長元吳三縣考試文童一切情形前已三紀報牘兹接訪事友續函云向例縣試一正四覆今年汪施賴三大令以府試在邇若循曩例未免延遲爰卽以第三覆爲終塲本月初一日三大令各在本署扄門考試長洲四書文題君子有三樂而王天下不與存焉作前半篇詩題未詳元和四書文題然而無有乎爾則亦無有乎爾作開講四首詩題賦得山水含清輝得輝字五言六韻吳縣四書文題文武之道未墜於地作全篇詩免作 
[金閶火警]  
　　姑蘇采訪友人云本月初一夜五鼓時閶門内倉橋下塘某姓草屋内突兆焚如霎時烈燄飛騰不可遏抑司更人急鳴鉦告警各叚水龍夫飛馳往救總巡亦率領差勇彈壓匪人幸風不甚狂施救易於爲力閱二刻許火勢卽漸衰計焚去起火家草屋兩間延及鄰右某娼院後屋半間餘皆無恙 
[潞水春波]  
　　北通州訪事友人云坐糧廳户部稅局向設東關晏公廟内凡由運河運到銅錫鉛米麥雜貨均赴局報稅前因京津鐵路告成由坐糧廳詳請户部奏准在天津老龍頭設局收稅嗣因客商積貨不岀火車站中人以生意清淡改爲包稅無甚利益可沾是以不願經理現仍退回稅局令客商自行投局完稅而稅誤仍無起色未識廳尊增李二司馬將何法以維持耶○俗例每届新年各首飾鋪須集資製神冠十三頂神環二十四對黄縀神袍十三套分置彩亭至上元前一日由通州衞公所起排導舁送城南浬江泗佑民觀天仙聖母碧霞元君神駕前虔誠更易以示除舊更新之意勞民傷財甚無謂也○元宵佳節城中鐘鼓樓懸掛各式彩燈　角鈎心玲瓏悅目北門内勝教禪林有舍利塔一座歴級十三層高百餘丈其中供奉燃燈佛創自前唐至明萬暦間重加修理古蹟流傳迄今弗替是日塔角四圍遍綴紅燈如萬點明星光明四映未始非點綴昇平之景象也○制錢短絀銀價日低去歳之杪通平銀每兩僅易錢二吊後經錢商由京都販運制錢十萬吊銀價始漸有起色目下通平銀每兩可易鐵二吊二百六十文矣 
[析津近事]  
　　天津訪事人云巿中私錢充斥每百自二十文至三四十文不等圜法之壞至於此極雖經官憲示禁人皆視爲具文說者謂目下錢根短絀如過事挑剔錢業恐難支持也○烟土一項名目繁多津郡向以東西兩土爲最著東土産於京東西土來自山右往年西土每包百兩價不過公砝寳銀十八九兩現在繼長增高幾至加倍上月中旬有土客運來西土約六千斤而巿價仍不少貶○上月二十六日天氣陰釐雨師戾止初僅沾衣欲濕繼而簷溜淙淙至二十七日晴曦始放二十八日天未黎明繼之以雪墻陰屋角積素約深寸許春寒料峭無異三冬密室圍爐猶苦鳶肩高聳也 
[月湖蟾影]  
　　寗波采訪友人云甬江各錢莊向例臘月二十八日停止贸易至新正二十五日重復開張今歳因李廣興虧倒巨欵未經理楚羣議暫停事爲寗波府莊太守所聞謂錢莊仍巿中命脉所關銀錢一不流通則各業皆多窒礙爰傳到錢業董事諭令自二月初一日爲始一律開巿至於李廣興巨欵准予飭縣提追倘被别業倒虧亦准隨時禀請追給董事唯唯遵從日來太守已岀示曉諭矣○商入王禮鏞等購置小輪船一艘命其名曰濟川擬往來鄞縣奉化並灣泊鄞江橋釐定章程禀請寗紹台道吳觀察批准觀察批示云該紳設立小輪船原爲使商起見無如奉邑民多瘠苦距寗路近且大橋以下水多淺處難免擱淺亦非利益之舉旣據禀請果否有礙民船仰寗波府移請寗釐局一體查明妥 
 
 

Page 3

 
 
核具覆 
[彛陵櫓唱]  
　　宜昌訪事友人來函云鹽局總辦趙觀察濱彦之太夫人於去冬臘月杪某日忽然抱恙鸞馭西歸觀察備辦喪儀極盡哀敬現擬將靈輀運回原籍安葬適正月十九日湖北提督學政王勝之宗師由施南試畢回宜遂敦請題主後冉行起程大宗師允如所請在宜小住二日定於二十一日秉節就道按試荆門○自元宵節後陰雨兼旬菜團麥畦一律沾潤惟天氣寒沍幾似三冬農民久雨之餘又望速放晴曦俾萬卉回春得以發榮滋長也○新正以來各輪船之往來宜漢者每次祗裝貨物數百件所收水利尚不足以敷開銷商務之衰於此一斑可見已 
[祀事孔明]  
　　昨日清晨江海關道蔡和甫觀察率同廳縣各官詣道轅西首水仙宫致祭吕祖並分祭愍忠祠吉陳袁劉四公祠分班行禮致慤致誠洵乎煌煌鉅典也 
[局員更調]  
　　十六鋪巡防中局委員潘仲泉二尹經江海關道憲蔡和甫觀察檄飭辦理西門外巡防局差所遺十六鋪中局巡防事宜委高小雲少尹接辦至向辦西門外巡防事宜之曾二尹札委巡烊差高昌廟巡防局委員魯介朋二尹報丁外艱回籍守制委馬二尹前往接斯昨日上午高二尹詣各局拜會至中局時地甲勇丁紛紛叩賀大約到差時卽在指顧間矣 
[門守易人]  
　　本邑大東門稽查委員候補主簿蕭少尹廷彬擅離職守不能勤愼從公經汪海關道蔡和甫觀察查知立子撤差吳委候補縣丞魏二尹彭崧前往接辦刻已到差視事矣 
[催繳船捐]  
　　馬路工程局開辦船捐以資經費划船婦女聚衆至上海縣署籲恩王大令禀明道憲蔡和甫觀察會同工程局總辦朱森庭明府岀示曉諭各船户照常繳捐在案昨日朱明府復飭差傳各帮頭目到局諭令速繳 
[擇吉開工]  
　　英界公廨前議遷至垃圾橋北首屢經中西官會議至近日始有成說江海關道憲蔡和甫觀察戴子勵明府鳩工庀材擇吉本月二十六日開工 
[會騐死屍]  
　　浦東二十四保副十五圖小張浜爲上海南匯交界之處日前地保投上海縣署報稱是地遺有無名男屍身受刀傷數處縣主王大令遂移知南匯縣汪明府訂期會騐昨日清晨大令帶齊刑仵書役人等渡浦而往時明府亦已命駕戾止見此屍年約三十左右兩手紥縳横臥浜中此浜爲上南界河手足在南匯界頭在上海界鞋帽亦遺在南匯界且有血跡甚多傳訊地保張振榮供稱是處梟匪岀没無常常有鬥毆之事目今尚無屍屬來認度必梟黨中自相殘殺地士費茂茂供與死者素不相識不知其被殺情由大令及明府飭仵作騐視旋據唱報屍身有刀傷數處及木器傷委係生前受傷身死大令飭地保備棺收殮厝壇標記飭差赶緝兇犯並查傳屍屬到案領棺至究竟因何起釁限三日内禀覆騐畢與明府分道回署時已鐘鳴三下矣 
[移提質訊]  
　　前年江西人鄧梅先扭粤人朱培初至上海縣署請追存銀一萬八千兩前任黄大令察得借據鑿鑿諭令措還朱堅稱前因訟事倩鄧經理許給規費是以繕立此據嗣以訟事有始無終不必酬謝故已將此據作爲廢紙大令飭收押縣丞署中限期照繳朱挺押至今已逾兩載忽又遣人赴江蘇藩轅上控聶方伯察核禀詞恐兩造皆有不實不盡批發蘇州府親提研訊核斷彦詠之太守奉批後卽行文上海縣傳齊原被解省訊斷昨日王大令已飭書吏備文將次派差起解矣 
[押追票銀]  
　　陳玉峯投英界公廨控宏大錢莊執事人王子生圖吞銀兩前日署理讞員鄭瀚生大令升堂提訊陳供潮州人在帶鈎橋堍馬振順土棧執業去年十一月十九日午前有素不相識之本地人來棧購川土八十二塊大土四枚共計銀七百四十五兩付下後馬路宏大錢莊卽期票銀一千兩持往照對無訛遂找還銀二百五十五兩迨二點鐘時客去旋將票付與鎰大莊鎰大亦向宏大查對蓋印爲憑至四點鐘時鎰大忽使學徒來棧將票退回聲稱此票已有人掛失作爲廢紙小的卽向宏大理論王子生一味恃蠻置諸不理凡巿中贸易如過卽期票本可　時取銀非遠期可比旣已掛失則持往照對之時何不言明待買貨者已去忽又支吾其說非圖吞没而何王供紹興人在宏大爲夥此票由同豐永取去至十九日午前泰來號中人來莊照對及午後兩點鐘時晉大莊傭人忽來報稱向安裕莊收取票銀一千兩不記號數業已遺失請爲止付是日莊内一千兩之期票共岀三張晉大莊所掛失者無號可稽迨泰來號中人將票照對時不知卽是此票因此承認後晉大查明號數來莊咨照始知泰來查對之票實係拾得至振順土棧並未照過且莊票進岀時有遺失不論日期遠近一經掛失雖已對過亦不足憑南北巿皆一律辦理尚求明察鄭大令謂王曰爾莊所岀之票旣已查對蓋印理應將銀照付且同豐永所岀之票經晉大莊遺失爾亦當如數付給何得從中扣留與馬振順涉訟顯見别有隠情著將王管押候追還銀一千兩 
[函請緝贓]  
　　法界讞員朱森庭明府接准杭州金洞橋許宦來函内開家丁陳福係常州人正月二十八日竊去金壳悶表一枚值洋銀二百四十元鍍金練一條值洋銀十餘元銀表一枚值洋銀二十元附小輪船逃逸請爲查緝并派家丁來滬指認等情爰飭包探嚴行跴緝務獲究追 
[上海巡局紀事]  
　　南巿董家渡春園茶館往往容留問雜人曾由汛捕拘獲行竊張公館什物之周二解至二十三七鋪巡防局局員邱友齡二尹提訊屬實判責一百五十板飭捕驅逐岀境諭令園主某甲嗣後不再窩留匪類前晚盛雨村二尹親督甲勇稽查到彼仍有多人借宿遂將甲帶局由邱二尹提訊判責五十板交人保去○邇來滬北三十六個黨流氓因爭充浦東楊家渡招商局馬頭運糧工頭持械傷人已有數起現在仍欲向各工人尋仇報復昨日有流氓多人糾同浦東龍王廟一帶地痞前往滋閙爛泥渡巡防局委員李蘭史二尹聞之飭勇丁多人前往彈壓 
[美界捕房紀事]  
　　昨日有自稱會審公廨差役之趙連順者至北河南路某茶肆啜茗將所穿皮馬褂懸掛釘上偶一不愼被小竊偷去因卽投報捕房請緝捕頭允之○昨晨江北小竊吳阿三混入裏虹口某姓家圖竊經事主扭送捕房請究捕頭以圖竊未成姑從寛宥管押乞丐牢一宵卽行斥釋 
[甲報館恊振所經收山東淮徐海賑捐正月廿一日至正月三十日止第二次清單]  
　　正月廿一日瀏河永義昶來延陵吳頤以完先人心願洋五元○廿二日鄒桐舫洋二十元隠名氏洋二元許春榮完愿洋五十元○廿三日全盛局來壤溪繆山氏節省日用資移助紋銀五十三兩一錢四分申二兩二錢合元五十六兩四錢六分九厘泗安林仁記來汪沛然求家宅平安洋十元劉季允洋三元趙炳慶譚文喜陳斌生姚福順徐峻林蘇舘華陶峻生張福生計八户各助洋一元楊從龍洋二元杜阿德洋三角徐和生洋四角范姓洋三角○廿四日陳袁氏洋一元清和堂洋四元清河氏張滋榖張季廉庸齋張敬之計五户各助洋二元張希明洋三元景如洋三元吳福堂爲籩室吳許氏木月廿七日爲生期經懺資移助洋十元○廿五日沈府求母保平安洋十元○廿六日無名氏日本花洋一元銅洋一元○廿七日不留名銅洋一元○廿八日虞智卿爲家慈八十生辰設筵資移助票元一百兩吳玉堂洋一元杭州全盛局來一立愚道人洋十元一繻道人洋二元○三十日王激雲求内子患疾速愈將醫藥資移助洋十元無名氏三户各助錢五百文合洋一元六角五分隠名氏求保平安洋十元以上總共收洋一百七十七元六角五分票元一百五十六兩四錢六分九厘銅洋二元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　 
半顛僧秘授命相課神或來申决相或寄命寳善街天寳棧五星一元六十年飛星六元半部三元此佈　　 
　　 
該地坐落浦東老白渡南首沿浦開闊約三十餘丈深四十丈另吃水極深建造木駁可傍輪船并棧屋十餘間如欲租者南市至本行公所北至永泰和記絲廠面議 
[大阪商輪公司] 　　 
啓者本公司大井川丸輪船准於二月初九晚卽禮拜一開往長江等埠該輪走水極快買辦司事等均係華人茶飯應酬一切無不週到倘蒙各寳號欲裝貨搭輪者請至本賬房面議是荷郵船株式會社 
[提單遺失] 　　 
戊戍年十一月十二日由萃利第五百四十一次進口Ｋ唛白果七十八包提單遺失茲已向前途關照如有拾得作爲廢紙茂和昌謹啓 
大清郵政收信時刻曉諭傳單 
寄往何處輪船名某日截止收信時刻 
吳淞　火車　初五日　上午八點鐘上午十一點下午一點半下午四點鐘 
烟台天津　九江　又　上午十點 
天津　和生　又　又 
寗波　江天　又　下午三點　 
蘇州杭州　　又　　　下午四點 
鎭江清江掦州南京蕪湖九江漢口沙市宜昌重慶　江孚　又　下午六點晚八點至九點 
掛號信件應於所限時刻前一點鐘送郵政局郵票每日上午八點售至下午四點又晚刻八點至九點鐘止 
銀行電匯銀票　二先令八辨士 
銀行現銀票　　二先令八辨士 
銀行三十天期票二先令八辨士八之一 
銀行四個月期票二先令八辨士八之一 
　　二月初四日進口船禮拜三 
北京　輪船　由寗波　太古公司 
永生　又　由香港　　招商局 
　　二月初五日出口船禮拜四 
永生　輪船　晚往汕頭香港省城怡和行 
富平　又　晚往天津　開平局 
寳德　又　晚往長崎　華友行 
江孚　又　晚往長江　招商局 
江天　又　下午往寗波　招商局 
　　二月初六日出口船禮拜五 
元和　輪船　晚往長江　怡和行 
新豐　又　晚往天津　招商局 
怡生　又　晚往天津　怡和行 
萬國丸　又　開往基隆　壳件行 
景星　又　晚往天津　怡和行 
北京　又　下午往寗波　太古公司 
　　二月初七日出口船禮拜六 
山城丸　輪船下午二點鐘開往長崎神户横濱釜山仁川等埠　郵船株式會社 
青島　又開往膠州烟台天津美最時行 
承平　又　晚往天津　開平局 
長安　又　晚往長江　鴻安公司 
東海　又　開往仁川烟台旅順口海參崴　道勝行 
圖南　又　晚往牛莊　招商局 
華利　又　晚往長江　麥邊行 
財生　又　晚往汕頭香港省城怡和行 
大通　又　晚往長江　太古公司 
　　二月初九日出口船禮拜一 
大井川丸輪船　晚往長江　郵船株式會社 
寳華　又　晚往長江　鴻安公司 
 
 

Page 9

 
 
[盜案已破]  
　　北通州訪事友人云前者西街務本錢鋪被盜刼去銀三百餘兩雙橋村復泰興油坊刼去銀一千七百兩報案後經許剌史東藩會營勘騐懸賞緝拿盜黨中有王海者俵分贓銀携至京都前門外某妓寮與某校書訂嚙臂盟昕夕流連樂而忘返旋被州署差役傳得壽訪知跟蹤而至盤詰之下破綻畢露因卽拘送至案訊以二案皆直認不諱並供岀同夥杜老劉大窩留三河縣張各莊爰立卽飭捕拿獲釘鐐收禁想一經訊實卽須明正典刑也 
[小工受傷]  
　　江北小工王小雲蔡阿堂在外虹口耶松廠工作昨午二人在某輪船上偶一不愼從高墮下遍體鱗傷不省事卽經廠中人舁送同仁醫院求治未知可保無虞否 
[英界公堂瑣案]  
　　包探陳阿九拘解榮少卿到案禀稱此人手持淫畫數幀在茶肆烟寮向人兠售小的以其攸　風化是以送請訊究榮供稱秘戲圖三幀係友人所寄小的偶爾展觀並未兠售讞員鄭瀚生大令商之梅繙譯官判罰榮洋銀十元淫畫存侯焚燬○四百六十號華捕禀稱東洋車夫王生金停車碍路喝阻不依反敢行兇因此送案請究王供稱小的係食力之人畏捕如虎安敢與之爲難是日所停之車並未碍路捕乃信口誣指尚求明察大令謂巡捕恃勢欺人事所不免著候查明　訊○包探洪阿寳拘解陳其永錢保國到保禀稱此二人在直隷輪船上竊取陳阿四所帶寍綢兩匹經小的緝獲人贓送案請究陳阿四投案請領失贓陳錢同供稱小的等同乘是船至滬忽促間悮取他人之物並非有意行竊大令判令各責二百板管押二月○包探洪阿寳解小工曹歳才鄭汝林到案禀稱伊等均在愛立司洋棧執役前日向執事人索取薪水多方吵閙報捕後由小的前往拘獲今特送請訊究愛立司行主遣人投案請辦曹供小的因棧中人尅扣工資故向理論並未滋閙且此事與鄭無涉悮被株連大令判責曹二百板管押一月鄭從寛斥釋○包探劉阿丙拘解陳阿大沈玉甫到案禀稱陳竊取毛承荃家綢皮衣服倩沈付質是以一併送案請究毛投案請領失贓陳供稱小的確曾行竊與沈守不相干沈供與陳相識托質衣服不知其是竊贓尚求寛宥大令判責陳二百板管押一月沈從寛斥釋○周玉山竊取莊洪祥家所豢乳牛二頭在外求售報捕後由包探供阿寳查獲送請究懲莊投案請領失牛周承認行竊泥首求恩大令判責二百板管押三月 
[法界捕房瑣案]  
　　蘇州人唐戴氏之女金秀來滬傭工與流氓某甲私識唐戴氏以此女早經許字同鄉張姓家擇吉　月某日完姻因於日前來滬邀令回家女不從且敢與氏在途扭毆致被巡街捕拘入捕房解經朱明府訊供押候賣懲昨日命提金秀到案著掌頰一百下鞭背二十下交其母領回嚴加管束○彈棉花匠石子卿誘拐同業張慶元之子售與浦東欽賜仰殿左近　姓家報捕查獲領回解經朱明府訊究昨日明府命將石子卿提案判令先行枷號一月期滿重責六百板送入改過所監禁孩交其父領回○蘇州人俞蘭生因貼票虧欠巨欵逃回蘇州原籍由保人吳友立赴蘇拘獲解回上海送押捕房旋經明府訊供諭令押候嚴比昨日保人吳友立投案具呈領狀請將繳案之銀一千兩並保單一併給領明府准之著仍帮同清理不得置身事外俞還押隨堂帶比○侯法順卽侯春德控童長慶積欠會項洋銀一千二百五十元明府訊供之下著交保岀外勒限五日内理楚童一味刁玩倩包討債之某西人屢至捕房具保捕頭告以西人不能保華人不允所請昨日原告投案求追明府飭提到案著覔妥人保岀赶緊理處延干追比○探夥趙德勝前因分用竊贓經明府訊明判令枷號半月昨日期滿命帶案開枷照原斷笞責一百板釋之使去○吳順榮持刃訛詐由巡街捕拘入捕房解經明府訊明判枷一月昨已期滿命帶案開枷重責四百板交其母領回管束○朱星寳在　攫帽經巡街捕拘獲解由明府訊供判責一百板釋之使去○莊小寳竊取洋布經失主當塲拿獲解由明府訊供將贓給還失主　莊三百板勒令回籍不准逗留 
[正月分選單]  
　　知府廣西梧州周天霖河南甲湖南永州德泰鑲藍舉知州雲南鄧川陶鎔順天監通判雲南大理府李慶恩安徽貢知縣江西龍南方紹震浙江舉山東鄆城許葉珍順天優湖南常寗林澤廣西監廣東始興陳文峽湖北陜西城固仇繼恒江蘇俱甲縣丞浙江鳥程劉寳鋒山東監典史江西安遠鮑垚齋浙江監 
[正月分教職單]  
　　教授福建邵武鄭受康福州舉正諭奉天復州都植東順天山西渾源張裕代州甘肅靜寍王梅鞏昌浙江平湖王以祥寍波福建永安林百熙福州清流劉晉福州仙遊張希顔福州歸化鄭景修福州永定姜友梅福州邵武　漙泉福州江西廬陵阮鳴球饒州廣西頭縣李桂榮鬰林四川巴州陳錫吉潼川俱舉河南祥符張運昌河南廪廣東香山林日新　州禀訓導山西汾西郭錦章汾州河南武陟劉名腹衞輝陜西興平李楨同州甘泉徐乃鼎西安定邊李懐棠西安福建大田　維椿福州臨安仁周鴻元南昌湖南湘鄉江遠舉岳州俱舉山西崞縣楊愼言平陽長子陳秉彛霍州靈邱秦應期平陽河南武安　松舟汝州俱挨密縣程　洛南陽歳廣東澄邁楊　芳高州優廣西天河曹樹勲桂林優復諭直隷慶雲常楷保定浙江新城胡啓　寗波貴州龍泉胡祖均大定安平顧樹聲貴陽俱舉山東青城潘憲筠臨清事河南新鄭青天麟河南優江西上猶沈蘭臺九江副永新張祿申袁州增彭澤徐贊言南昌廪廣東澄邁饒夢蓮嘉應附復訓直隷蠡縣王恩綬順天廪遵化張體信天津浙江上虞錢鴻文嘉興福建福清林槺福寍俱舉江西吉水陳承志饒州廪 
[皖省官報]  
　　正月二十一日寗國府桂鍈辭天長縣黄兆岷到本任霍邱開順司董祖修知奉撫憲委充武備學堂教　兼稽查功保事宜府經張慶孝院試巡查巡檢桑潤院試燈牌均知奉府委祝彛知奉臬台委解犯官岀境王廷珪解赴寗國差遣吏目劉判俊到解學憲養廉銀兩赴太平回○二十二日委辦蕪湖保甲知府許晉祁委辦運漕厘卡知府龔鎭湘署來安縣石成之建平縣韓澤埏均到委辦街口厘卡知縣查華光辭府經吳鶴年充當院試文巡捕典史王崇鈺院試巡查均知奉府委差傳作舟到解首級赴盱眙回○二十三日委辦東門渡厘卡知縣汪錫麟石牌厘琪知縣李第青天長厘卡通判俞立誠調補合肥縣事寗國縣鄭思賢廣德州王康平黟縣周憲章英山縣陸士奎均辭霍山縣陳藻華到五品頂戴指分安徽新海防試用縣丞鄧代卡到湖南人李維源直隷州王大慶均奉委採買賑米運赴皖北州判錢宫楞到由蕪湖差遣回從九李日熙到由六安差遣回府經吳鶴年辭赴太平　學台典史朱茂身奉府委院試巡查 
[邗江官報]  
　　正月二十二日劉莊塲李　尹禀辭○二十三日張分轉應宸赴鄂岸聽差通泰海三分司均禀辭赴省吳鹺尹永　辭赴通泰查探水勢○二十四日傳鹺尹繼烈由省回蔡鹺尹奎曜委西岸差遣永豐壩毛分轉昌駿禀辭 
[本年第一批集福册捐]  
　　川沙廳署内陳菊莊翁捐洋四元周鑑翁李蓮府翁二户各捐洋一元馮倫記遺德堂汪二户各捐洋二元張先生謝柱卿翁馬文奎翁王車臣翁王心菴翁周府無名氏平安堂韋日顔翁九户各捐洋一元鄭兩田翁汪柏如翁宋煥廷翁林筱巖翁張筱山翁朱少雲翁桌甫氏嘉之氏福田氏配厚氏雲卿氏徐餘三翁趙錦芳翁十三户各捐洋五角免非子蔣雨泉翁郭善卿翁三户各捐洋四角吴錦記李惶記洪小甫翁凌錦泉翁四户各捐洋三角無名氏萬菊庭翁潘氏楊氏陳氏何氏王氏陸氏曹氏何氏陳氏謝氏魏氏趙氏范紳堂翁袁維甸翁許桂生翁無名氏楊漢臣翁吳景芳翁莊東園翁遲振聖顧順全翁廿三户各捐洋二角唐丹卿翁無名氏鄧元勲翁鄧仁泰鄧才龍翁鄧仁泰北棧劉長壽翁虞稀芳翁徐葆棠榮翁陳桂源翁褚恆才翁洪惠生翁姜友裕翁顧慶林翁十四户各捐洋一角董耕書翁捐洋一元袁慶雲翁錢四十文太古同人捐銅洋五元鎭江隠名氏捐銅洋一元　滬北天后宫前廣益善堂司董嚴信厚葉成忠施則敬唐榮俊等謹誌 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
　　 
偷敦格崙西火險公司啓者本行經理以上叭喇定火險公司四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客阿德來火險公司欲保者請臨面議可勞洽愛司具火險公司也特此佈告 
[新開　好時洋行] 　　 
啓者本行向在香港開設有年今分在上海四川路七號門牌長樂里對門專辦出口各貨自運洋布羽毛嗶嘰絨呢各色洋酒條鐵雜貨等件格外克已以及定辦各貨約期不悞倘蒙賜顧請至本行面議此佈　　 
[聲明調換棧單] 　　 
今法界永安街公大豐記棧業已轉盤與永記開張豐記棧單請各客速來調換永記牌號以便本棧查核前豐記催出久遠棧貨曾已登報今限期將滿如逾限不出定以該棧單作廢將貨變賣以抵棧租合併聲明公大永記告白 
[裕生昌號批發] 　　 
本號專辦洋廣雜貨及各色保險洋燈燈筒等其價格外克已倘蒙賜顧請到四馬路巡捕房隔壁惠福里内便是 
[ＥＡＣＳ] 　　 
本行所到十二磅魚槍細布此布同魚槍斜紋之厰一人造成紗線均匀布身堅固揀選上等棉花織成惟該新造之貨均由本行承攬發售並無别家售消如貴客光顧購定從便祈請到本行面訂以免假冒便妥此佈五馬路十六號公信洋行謹白 
[杭州大得利　内河小火輪船局] 　　 
澳門大票全張六元條六角五分又股票二角一角南洋大票全張六元條六角華來賜全四元條三角暹邏全五元先令二元條二角五分烟灰四兩五錢信購原班回件住大井巷　　 
[茂生經理火險] 　　 
啓者本行經理皇后及倫敦崙格西火險公司代客保火險事務其費格外公道如有不測迅速賠償不必函問外國總局此佈華正月十一日三馬路茂生洋行啓 
[司各脫䲄魚肝油發售] 　　 
新製萬應如意追風膏藥發客　英京司各脫魚肝油公司謹識 
乳白魚油○化痰潤肺○補而不燥○滋而不滯固氣養血○平肝開胃○堅長筋骨○肥壯身體善治内傷○色慾癆瘵○咳嗽吐血○陰虚陽痿小兒瘦弱○疳積夜悸○請爲服之○立起垂危總代理香港威建大藥房今新開上洋棋盤街分局前因暫寓普太和今自開設專辦泰西名家丸藥得西醫良方用格致化學秘法製煉藥水藥油膏丹丸散香水脂粉等均方良藥美配製咸宜補身牛肉汁斷引戒烟餅其巧妙與别不同飲服咸稱神効　貴客賜顧請認本號圖記庶不致悮威建大藥房在香港大馬路○上洋棋盤街粤東雙門底○漢口流通街仝啓 
[義記洋行保險] 　　 
啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房產生財棧房貨物等件其保費格外公道遇有賠欵極其迅速如欲保者請至本行面議可也主人謹白 
[庚興保險分行] 　　 
本行經理水險公司已歴多年素蒙紳商信顧然在北市各號家未免路遠跋涉今特分設三馬路逢源里祥裕公棧内不論禮拜或深夜隨時均可盖印恐未周知特此登報 
[美國頭等天平出售] 　　 
本行經售旛辦克各種大小天平其價格外克已如貴商賜顧者請至小行面訂可也茂生洋行啓 
[廣東老延春閣　馳名治喘止咳順氣化痰丸] 　　 
語云治痰先治氣氣順則痰除得其要矣凡外感六淫内傷飮食肺氣被鬱卽聚液成痰失治則留伏經絡結成痰核或胸膈膨脹或哮喘不能眠或咳嗽心悸或痰迷心竅種種怪症不勝屈指本閣主人精究有年製煉此丸專治老痰咳嗽哮喘各種怪症無論受病淺深藥到應騐如神自使元氣漸復痰涎不攻而自解矣每瓶洋二角○分鋪上洋棋盤街　　 
[廣東普太和　温腎湧泉膏] 　　 
粤東昔有一富翁年論半百妻妾數十人此翁常用此膏貼兩足心底房勞不倦下元無損氣貫泥宮子嗣爲艱者男婦可貼眞養生之上藥種子之靈也每大張洋二角五中一角小五分○上海棋盤街開張　　 
[眞堪壽世] 　　 
家慈年逾古稀患痰疾苦於藥或謂南洋華興公司創製燕窩糖精善於化痰兼療百病姑就　向觀前許桐椿扇莊購歸家慈服數日其病若失續服兩盒更覺精神加倍痼疾全除特登報鳴謝蘇垣顧子鋆啓 
[聲明遷移] 　　 
本行今移至二馬路紅禮拜堂對門交易倘貴客光顧者請移玉該處可也此佈義大洋行啓 
[塞門德坭出售] 　　 
塞門德坭爲要工所必需考其性入水易堅者亦敗易遲久而堅者歴久如石不可不知也本行常運此堡得蘭牌水坭著名中外久邀仕商鑒賞務認此牌爲記免致貽誤又本行專運舉凡五金顔料一切雜貨以及玻璃火石煤紙等貨皆可代爲經辦物料必求其佳價值務取其亷倘蒙賜顧請移玉英四馬路義記洋行面商可也 
[寳興銀行告白] 　　 
啓者本銀行收足資本英金二十萬磅各股友尙未收足資本英金四十萬磅二共資本英金六十萬磅總局設在英京都倫敦分局設在香港上海新加坡經理處設在橫濱神戶檳榔孟買加拉吉打等埠總經理人名畢說坡各商往來暫存本行之銀每日結帳者其息長年二厘半存三月其息照長年三厘半存六個月照長年四厘半存一年其息照長年五厘半賣買代收代付匯票並辦理與本行各處所設本分行辦理銀行一切之事特此佈聞　上海經理人推婁啓 
[藥到病除] 　　 
世醫鮑國香耑治毒門外科無論新久限日全愈兼秘製毒門丸丹按症用藥不好分文不取門診午後二點鐘起上洋四馬路西兆貴里内便是 
 
 

Page 14

 
 
[光緒二十五年正月二十一日京報全錄]  
　　宫門抄○諭旨兩道錄前○齊撫張　奏爲漫工經費不敷懇　　恩飭部撥發的欵摺○又　奏爲營勇號衣製造例價不敷懇　　恩敕部實用實銷摺○將軍恩　奏爲籌欵津貼練餉片○粤督譚　奏爲飭屬舉辦團練保甲摺○正月二十一日　户部通政司詹事府廂黄旗值日無引　　見○松椿朱煜勲謝委散秩大臣　　恩○熙俊假滿請　　安○興恩請假十日○遷公遞遺摺○内務府奏派恭忠親王奉安　　派岀　崇光○召見軍機　載昌　松椿　○○山東巡撫臣張汝梅跪　奏爲漫工關繋民生經費不敷懇　　恩飭部撥發的欵以濟急需而竟全功恭摺仰祈　　聖鑒事竊照東省本年河决爲患漫口之多工程之難爲近年所未有臣嚴飭在工員弁分投籌堵核實估計深知庫欵奇絀逐處力求撙節原續請撥銀五十六萬兩數非不鉅無如各處漫口非頂衝生灣卽對岸生灘全河大溜側注形　愈變愈險口門愈刷愈深辦理極形棘手迨桑家渡旋堵旋蟄單占萬難抵禦幾致功敗垂成不得已專摺　奏明改用變占始行堵合惟是單占改雙以一工而用兩工之料經費因而倍增如楊史道口原估亦係單占因有鑒於桑家渡冐險進占轉致豫省多費不敢輕於嘗試是以統改雙占計水旱等工正邊兩壩各長至五百餘丈卽此一處漫口已支用經費銀三十五萬餘兩而善後事宜如加填土櫃　寛後戧鑲修埽壩一切必不可少之工尚不在内其中變通辦法皆爲初意所未料及中游王家廟桑家渡楊史道口三處口門先後堵築合龍只用過銀四十九萬餘兩上游楊莊工需僅領過銀六萬餘兩存欵不及萬金乘此事機稍順楊莊急須堵合但工程浩大又爲黄運交匯之所内冲外刷一片汪洋致無土可取鄰近盡屬災區道遠取土購料耗費益繁且銀價有落無漲工料夫價在在皆須現錢應付以銀易錢較往年每兩少換京錢一串上下就欵統算實在暗耗京錢五十餘萬串此中爲難情形當邀　　聖明洞鑒現在覆加估計中游已堵各口善後工程至少必需五六萬兩上游楊莊堵口不敷經費尚需銀十三四萬兩均須立等支發幾有停工待欵之勢東省司道各庫苟可設法腾挪斷不敢再三瀆請上煩　　宸厪若於連年籌辦工賑湊還洋債及新添支　各欵早已搜括一空本年錢漕復多蠲緩更虞入不敷岀然漫工關緊緊要口門一日不堵民生一日不安其勢不容稍緩輾轉思維一籌莫展惟有籲懇　　　天恩俯准　　敕部發的欵銀二十萬兩以濟急需而完全工岀自　　鴻慈逾格除咨部查照外理合恭摺具陳伏乞　　　皇太后　　皇上聖鑿訓示謹　奏奉　　硃批户部速議具奏欽此　○○頭品頂戴山東巡撫臣張汝梅跪　奏爲營勇號衣製造例價不敷甚鉅籲懇　　天恩俯准實用實銷以杜藉口而除積弊恭摺仰祈　　聖鑒事竊照防營勇丁號衣爲軍中所必需例價每件准銷湘平銀二錢六分五毫八絲現在銀價日低百物昻貴以二錢有奇之銀僅易制錢二百九十文三倍其利尚復不敷製造各營官無非短缺人數尅扣口糧藉資彌補抑且減工減料衣質異常麤惡未待更換之期早已破壞不堪而軍容亦因之不振間有由勇丁自行製備者一遇汰革岀營公然携帶而去或誤落匪人之手假冒滋事流弊更不可勝言當兹整頓軍旅之際勇丁不准缺額口糧均須實發且又責令認眞訓練終日勤操號衣尤易破損自非加工製造實銷殊無以挽積習而杜藉口臣與善後局司道再四商確按照巿價核實估計每製號衣一件實需工料銀一兩一錢有奇除例價外不敷銀八錢三分有零此實無可再减請自光緒二十四年十二月爲始東省馬步各營勇丁號衣均准照實需工料銀數開支仍照向章每届一年更換一次歸於軍需項下彚總造銷嗣後未届更換之期倘再有號衣藍縷及仍令勇丁自製任意携帶岀營等弊查岀立子嚴叅由善後局司道詳請具　奏前來合無仰懇　　天恩俯准敕部立案以昭核實而除積弊岀自　　鴻慈逾格除咨部外理合恭摺具　奏伏乞　　　皇太后　　皇上聖鑒訓示謹　奏奉　　硃批該部議奏欽此　○○恩澤片　再江省糧貴銀賤邊軍困苦情形前已於遵覆併餉練隊摺内陳明並擬另籌津貼在案蓋邊地産糧向惟呼蘭一處餘皆自蘭販者也去蘭愈遠其價愈貴邇來疉遭荒歉適又有鐵路工人重價囤積增高繼長遂無跌落之時現在省城小米一石需銀十三兩有　布特哈墨爾根以及愛琿呼倫貝爾則每石竟至值銀二十兩三十餘兩不等且已百勵用之物亦無不因之昻貴邊軍營制正兵月餉京二兩平銀四兩馬陳加亁銀三兩歴年銀價每兩僅易制錢一千一二百文月餉四兩得　不及五千故駐防呼蘭之兵節食省衣粗能自給省城之捕節省往往難給愛琿各處之兵無問如何節省亦不過徒博兩餐而過江一切傭工薪資之豐皆數偣於中土每有去此就彼者左路統領不得已請槪挑各城西丹補額其省城各處固與愛琿有間但從無寛綽之時雖半爲債所累歴年稍久但不樂爲夫兵爲緩急倚賴之人致於人不樂爲雖勉强覊縻實非持久之道此津貼所以必宜急加也惟各路需欵甚鉅奴才曾擬就地　畫如愛琿糧稅可以少資挹注而民食方艱暫難興辦又有沿邊米石亦可抽稅但能得敷整頓卡倫之用刻亦尚未議妥此外遍加搜尋實屬無可設法再四籌酌惟有飭令各軍按每兵日食米麫二斤之數均赴呼蘭自行購糧伏懇　　天恩准照鎭邊軍轉運軍火章程遠近給予運費作正開支其各營哨駐防處所隨時咨部立案凡在呼蘭境内馬步各營槪不支給通盤核計大約每歳開支亦得銀二十餘萬之多而各營得食稍賤之糧自收飽騰之效軍心旣固氣益揚關繋邊防大局實非淺鮮可否之處謹附片具陳伏乞　　聖鑒訓示謹　奏奉　　硃批該部議奏欽此　○○太子少保頭品頂戴兩廣總督臣譚鍾麟跪　奏爲遵　　旨籌辦之廣東省團練保甲情形恭摺覆陳仰祈　　聖鑒事竊臣疉奉　諭旨切實籌辦團練實力舉行保甲等因復奉　　　皇太后懿旨飭將積榖保甲團練實力奉行認眞興辦等因欽此伏查廣東地處海疆盜風賭風最熾辦團練以助兵力查保甲以絶匪蹤實較他省爲尤急臣於光緒二十一年到任後通飭各屬舉行連鄉清查匪類令地方官聨絡正紳合數十村爲一村設局於適中之地有事鳴鑼衆村壯丁咸集互相保護鄰族有匪共驅逐之强悍不服送官治之卽寓保甲於鄉團之内認眞　辦者不無成效可觀本年夏秋以來遵　　旨疉飭各屬舉行團練保甲省城已設立總局會商紳士酌議章程妥籌經費選派幹練營官挑募　勇勤加訓練並訪延正紳駐局經理一面咨商水師提臣何長清於督辦廣州府屬清鄉之便卽辦團練保甲現准覆稱從東莞新安兩縣辦起　情踴躍計東莞鄉局二十六處集團丁七萬有奇可得練丁四千人新安鄉局八處集團丁五萬有奇可得練丁二千五百人内各鄉自籌專給　費不給練糧保甲亦一律查辦自此推行各縣可期有成此外各府州縣亦陸續申覆遵辦飭各道府就近查明何處辦理認眞何處虚應故事　行據實禀覆並飭在省司道派委廉幹之員分赴各州縣確查會辦斷不准空言塞責所需練費公家無欵可籌不得不藉資民力保衞桑梓紳　問情東莞新安二縣業已辦有端倪不難據爲模楷已將提臣何長清所擬辦法通行州縣各就地方情行斟酌變通或各村挑練遵照　　　　更番替換之法辦理俟一律報竣嚴察虚實勤惰將印委各員分别奬懲總期民心固結事有實濟以仰副　　聖主諄諄誥誡之至意除籌辦　榖另行覆　奏外所有飭屬舉辦團練保甲情形理合據實覆陳伏乞　　　皇太后　　皇上聖鑒訓示謹　奏奉　　硃批知道了卽著　　認眞舉辦毋得徒託空言欽此 
 
