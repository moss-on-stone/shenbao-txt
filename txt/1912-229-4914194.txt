# 1912 - 229 - 4914194

 

Page 1

 
 
評論 
[新中國之冷眼觀（續）（東）（吳）]  
　　一志士之狀態不有志士不能成革命之事業我於今之志士崇拜至矣若海外之學子若學校之靑年左挾爆烈彈右執白浪林槍出生入死於硝烟彈雨之中不知經過幾許困難始得奏今日之偉績其上者功成不居且效華盛頓之優遊林下而其次者奔走數十年一旦獲償所願喜極情弛其行事或稍越範圍亦不足爲盛德之累獨有附名驥尾妄冀龍驤或尸人之功則殺同志心滅口或隱肘之後則挾武力以自雄或假招兵爲名號而餉銀半歸私囊或圖購械之扣用而槍砲盡屬廢材或則縱情花柳如夫人者十餘人或則睥睨王侯積家資至數百萬或攫公債之票以折扣售與外人而置同胞負擔於弗問或棄實業之權竟到處濫借外債而促商人生計於窮途國家可以一擲權利不肯讓人大局縱極阽危革命何妨二次聆其言何嘗不以國利民福爲前提舉其名不即所謂熱心壯志之人物乎而我所見於志士者如是 
　　一社會之狀態滿淸末造數十年可謂爲黑暗的社會亦可謂爲至齷齪的社會地方制度未行地方上一切興革之事皆委託於行政官而行政官三年一任彷彿經商而來於地方上無何種之關系無何種之感情敎育警察等事聽其廢敗而不治而地方上亦有公欵則皆握於一二劣紳之手爲其隠身藏富之具貪官劣紳且勾結以爲地方之害於是民德日寙而不進民智日蔽而不開遂養成一種黑暗齷齪的社會今者專制之魔旣去共和之治方新地方行政責有專屬社會現象宜若有煥然一新者然而上等社會　頑陋如故下等社會其莽野如故奸民道塞宵小晝行欺詐之行爲竊盜之技倆與夫賭博醜業之秘窟幾乎觸目皆是司法者多枉法之事長民者仍賊民之人而於整理地方之事曾未聞其一注意焉我所見於社會者如是 
　　以上種種東吳固己見而惡之初不料其一見再見而今日之所見尤加甚焉昔有人言中國將來不亡於内訌不亡於外侮而將亡於四萬萬人之心理耗矣哀哉我四萬萬人苟不自革其心理則雖革命至於數千百次而此四萬萬人終不免爲亡國之奴隷耳慕虚榮而不修實力見小利而不務遠國好大言而靡有始終多詐行而不講信義此爲我國人之大病我同胞果以亡國爲可懼者盍亦自反其躬歟 
要件 
[騐契法草案]  
　　第一條本法專爲查騐不動產舊契確定權利關係而設其新契投稅方法仍暫照前淸度支部整頓稅契章程辦理 
　　凡立契在本法公布前者爲舊契公布後者爲新契 
　　第二條凡舊契無論有無民國新印均須呈騐另粘騐契執照並於騎縫加蓋印信 
　　第三條呈騐舊契時無論賣契典契均按照契價徵收查騐費百分之二但己經出典之賣契得除去典價計算己經轉典之原典契得除去轉典之典價計算 
　　承典人所繳之查騐費出典人贖回時應償還 
其半數 
　　第四條凡國有公有不動產之舊契呈騐時免收查騐費但以收益爲目的者不在此限私有之房屋除以收益爲目的者外其價目過低者 
免收查騐費 
　　第五條徵收查騐費均以貼用印花方法行之貼用印花時須由騐契處於各印花與紙面騎縫之間加蓋驗契戳記 
　　第六條印花由財政部頒發空白騐契執照由各省按照部令格式印發不另收費 
　　第七條騐契事務歸向來經管稅契之官署或局所辦理 
　　第八條騐契之期自本法施行之日起以六個月爲限但因有障磚不能遵期呈騐者准其於限期内到騐契處聲明事由酌予寬限 
　　第九條凡抵押借款之舊契應由債權人代辦呈騐其查騐費歸債務人負擔 
　　第十條凡逾限呈騐之舊契每逾限一月按照應繳查騐費數目加收十分之二其聲明事由酌予寬限者限内免其加費逾限一體照加　　第十一條凡逾期未經呈騐之舊契遇有訴訟事件始行發覺者應俟判决確定後照第十條加倍處罰但不動產在騐契期限未滿以前因有訴訟糾葛未經判决其所屬者應俟判决確定後按照第三條辦理 
　　第十二條凡逾期未經呈騐之舊契經檢查官及利害關係人向驗契處報告查實後照第十條加倍處罰 
　　第十三條本法施行後凡買賣不動產其舊契未經呈騐者買主除照第一條新契投稅方法辦理外并須補繳舊契查騐費 
　　第十四條凡不動產向無契據者應按照申告表式逐一塡註並由鄰近不動產之所有者二人以上署名簽押以爲保證送呈騐契處由該處會同公正士民五人以上調查明確核定價目塡給証據並附粘執照其限期及收費辦示准用本法之規定 
　　前項之公正士民由該管行政長官會同地方自治之會遴選之 
　　第十五條凡無契據而有官給管業執照者准用關於舊契各條之規定執照上未註明價値者其估價之法照第十四條辦理 
　　第十六條凡己經呈騐之契據俟登記法施行後依法請求登記時免收登記稅 
 
 
 

Page 2

 
 
　　第十七條第四條第二項免收查驗費房屋之低額以財政部部令定之 
　　第十八條本法施行期以財政部部令定之　　第十九條驗契辦事細則由各省行政長官以命令定之 
命令 
[八月二十四日臨時大總統命令]  
　　農林總長陳振先呈稱本部秘書陳乙白陳紹祖呈請辭職應照准此令 
　　農林總長陳振先呈請任命魏震爲參事田步蟾爲司長陳啓耀何永亨爲秘書陳其瑗羅蕺秦嵩蘇文衍張浚楊景賢徐球易次乾張明綸李恩慶陸家鼎杜愼媿李嘉瑗葉基楨黄藝錫陳訓昶林祐光韓安張正坊張乾翼孫葆琦廖訓榘屈蟠齊鼎頤張際春高文炳黄歧春聶文遜張玉琴魏宗蓮周藻祥漆運鈞徐宗彥李士襄郭鳳鳴何恢禹王治燾謝學霖爲僉事譚天池謝恩隆唐有恒章鴻釗唐榮禧鄭桓陸安周維廉汪揚寳爲技正黄立猷謝作楷黄公邁王文泰唐宗偉張周爲視察均照准此令 
　　倉塲總督瑞豐因病呈請辭職瑞豐准免本官此令 
　　任命李廷玉署理烏里雅蘇台參贊此令任命李同卿爲直隷通永道此令 
[專電]  
　　北京電北通州兵變事聞因缺餉 
焚毁房屋數處火車亦被停阻二十六日有叛兵數十人逃散其餘潜回本營陸軍部己電令將爲首叛兵正法餘不追究 
　　北京電袁總統今日答謁孫中山謂鞏固民國始基必須内外和洽萬不可因黨見而自相衝突中山深然其言 
　　北京電參議員因鄂軍界干涉彈 
劾案大爲憤懣嗣得黎副總統道歉電意氣稍平 
　　北京電淸太后隆裕擬在頣和園接見孫中山時派世續招待並命陸潤庠隨同宣統謁見 
　　南京電敬魯直皖代表昨在都督府會議津浦鐵路貨捐問題僉以寓征於運流弊滋多决不承認即日赴京與交通部力爭 
　　南京電國民捐總會因張方被殺 
事昨邀各團體開會議决對付方法（一）組織法律維持分會爲滬會之後盾（二）電責袁黎再由各團體自行開會各籌對付之法 
　　南京電甯垣因軍餉支絀聞擬將鍾山質押某國人價洋三百萬元現正草擬條約 
　　南昌電李都督派徐秀鈞陳家驤余鶴松赴京爲代表 
　　南昌電李都督派李作舟帶由鄂回贛之兩營速赴建昌嚴防閩亂 
[特約路透電]  
　　北京電袁總統今晨至外交部迎賓館答謁孫中山沿路均有重兵嚴密防衛並携帶衛隊甚衆抵館後與孫君叙談極驩各團體現均擬開會歡迎孫君參議院全體及國務院亦擬設宴款敬己邀請多數官員陪宴 
　　北京電孫逸仙君此次游京有種種極有興味之事其一則爲前淸隆裕太后注意此舉是也隆裕太后聞孫逸仙君庽於外交部即謂該處係辦公之地恐供張不能周到謂政府如需器用陳設諸品物可向宫内借用俾孫君於其住室得以安舒並以白紙書摺交與政府令將應用各物塡入以便檢交且言不日擬在内苑宴待孫君及其眷屬日期則隨孫君之便擇定可也隆裕太后之禮賢深爲外間稱美預料此舉可以感動滿人而得極隹妙之影響孫君游京所生美滿之效果殊難僂指述也 
　　北京電昨日孫逸仙君在同盟會歡迎會演說謂同盟會之組織原以傾覆滿淸政府建設民國爲宗旨今巳達此目的同盟會今宜輔翊政府力避黨爭共相聯合以爲國家謀求幸福其未謂彼意今日當重行組織政黨云旣而赴國民黨歡迎會該黨卽於此時行正式選舉公推孫君爲理事長孫君乃向全體演說謂各政黨急當聯合此事告成之後南北意見自能融洽而互合爲一今欲使國家之大局得有進步非此不可云云 
　　北京電參議院決議於星期三日開非正式之會議將全院反對張方正法一事紀錄存案俾將來無論何日欲令此案重提即可照辦 
　　北京電吉林都督巳派馬步砲兵千名赴洮南府助戰北京俄國官場不認蒙人之攻洮南俄人預聞其事且謂外間謠傳俄人慫恿蒙人内犯中國一節極爲失實 
　　北京電此間派往北通州之紅十字會隊己覔獲受傷之人十二名帶之回京自星期日後己拘獲叛兵七十名一律正法餘兵二百名逃回本籍 
　　北京電東三省都督己由齊齊哈爾奉天寬城子等處派兵至洮南府截擊蒙軍雖華蒙兩軍巳在科布多交戰然並不欲攻人蒙境現恐華軍死傷必衆聞有華軍一隊共七十人盡被蒙人所殲政府現盼望確切消息甚急 
　　北京電星期六夜北通州之變殺死一人擊傷一人 
[譯電]  
　　北京電國務總理陸徵祥上書辭職袁總統三次拒绝措辭極爲誠懇 
　　北京電内務總長趙秉鈞日内將繼陸徵祥爲國務總理說者皆謂陸之地位極爲搖動恐 
難留任 
　　北京電姜桂題之軍昨夜在北通州譁變該城被焚四分之一傷害人命無幾叛兵均於今日（二十六日）回營統帶及軍官二人己按軍律處决 
　　北京電孫逸仙俟在京諸事辦淸後卽擬赴太原府及張家口游歷 
　　北京電此問歡迎孫逸仙供張極盛前淸隆裕太后擬於星期二日在頣和園接見孫君同盟會己於二十五日開歡迎大會該會仍戒孫君對於袁總統之交誼務須愼防 
　　東京電漢城韓人被控謀剌朝鮮總督等員一案現復開審據公家律師聲稱此事除有一人直認外其餘各被告均將前次之供詞抵賴不認蓋由悞會藉此可以逍遙法外之故被告所云以慘刑拷問一節全屬子虚此案發生於搶刦而漸乃成爲謀害官員之重案内有首領六人應定十年監禁之罪此外二十一人定監禁八年四十二人定監禁六年五十四人定監禁五年辦法己極寬仁云 
　　倫敦電聖馬汀納格郎特新郵政局因走電失愼昨晚電報致交通被停阻三小時之久當時有發電生千人大半係女童正在三層樓忙碌辦公忽見全國交通之電線箱内噴出黑烟職員急投沙於火竟未有效且爲地板下天花板内之烈焰所逼乃相繼逃出旋由救火會中人將火撲滅惟須整理數日始能照常辦事　　紐約電美孚火油公司阿區波爾特君證明（一九零四年）所付（羅斯佛運動總統）之欵並未退還且當時特别訂定必須告明羅斯佛君而羅斯佛君則切實聲明並未有人告知此事阿區波爾特君因政治之故隱蔽實情羅斯佛君要求上議院討論總統運動經費之委員到會聽其演說俾得駁消阿區波爾特君所云之言 
　　巴黎電有陸軍飛船家維持摩洛哥番士拉巴脫及卡薩白郎卡中間法國營所及軍隊之通信機關己有六日之久成績極佳按諸地相距有五百英里之遠 
　　倫敦電摩洛哥買拉開虚之法國領事及其從人圖離摩境出境甫數英里卽爲摩人所阻復回署中法國擬與僞王交涉釋放諸人如不允可則將派兵前往救出 
[公電]  
　　武昌黎副總統電大總統國務院參議院國維報亞細亞報轉各報館各省都督議會上海民聲報轉各報館均鑒鄂省軍界聞參議院爲張振武案有彈劾政府之信頗爲憤懣經元洪再三勸解巳安靜矣特此奉聞藉紓厪系聞昨日軍界通電撮詞激烈元洪往阻無及索稿未獲深爲惶恐伏思元洪於張振武案辦理委曲未能事　徧曉致啓詰問參議院糾其過失正見愛人以德咎由自取於人何尤感且不遑敢言寃曲乃各界憤憤洶洶煩言四起惡聲不受反唇相稽淸夜自思愈形咎戾九州鑄錯雖悔何及除一面查實議處外特請失察之罪臨頴徬徨涙隨電墮元洪叩有 
要聞 
[記孫中山到京之狀况]  
　　二十四日下午五時三十分孫中山抵京自豐台至北京十步一兵隨從照料十分周密城内外逼懸國　沿途密排軍警妥爲保護往車站歡迎者約數千人（一）外賓（二）議員（三）政界（四）學界（五）報界（六）各黨會（七）自治團（八）工商界（）九慈善會（十）女界惟外賓僅新聞記者及商人等使團竟無人往大爲缺點其餘排立濠外趾接肩摩者甚多站中高搭彩棚上用花朶嵌歡迎字樣各界人咸佩標識簪花襟上中山下車後軍樂隊奏樂各界人摘帽鳴砲聲如雷動并有中外照相館當時拍照中山戴黑帽穿黑禮服坐黄韁黄鞍雙靑馬車由軍隊前導入大淸門赴迎賓館暫駐休息逾時赴總統府暢談甚歡及孫出府袁總統語人謂不圖中山如此瞭亮大有相見恨晚之槪次日上午十一時同盟會本部在湖廣會館開會歡迎孫中山就席後歡迎男女同人齊起立致敬鳴掌如雷首由張繼致歡迎詞略謂我同志希望中山先生至深且切非徒歡迎先生一人乃歡迎先生此來之關係吾民國前途也請先生演說孫中山起言共和立以來兄弟第一次來北方與諸君相見中國革命以前我同盟會要推翻專制改良政治初不料成功如此之速現己爲建設時代與破壞時代不同我同志中有不知心理隨時勢俱變者致反對造出種種謠言然我同志躬冒萬險造成中華民國只以服從公理爲宗旨且去年八月革命功成原非止我一黨之力是破壞匪易曾賴同胞帮忙今建設尤難更須賴同胞幫忙我同志提携四萬萬同胞爲同志一致進行監督中華民國我同盟會旣能破壞即能建設今日　與他大黨合併我同志益當貫澈最高尙最光明之主義俾人人得享平等自由以期達到萬全圓滿之目的云語次鳴掌聲震屋瓦演說畢張繼復報告各黨合併情形奏樂拍照中山退衆起立摘帽掌如初時己逾十二時散會聞共和黨本部議定開會歡迎是日特函孫中山商定開會日期現參議院己定於二十六日由全體議員在萬牲園開會歡迎前淸隆裕太后聞孫中山到京卽派世續代表往謁擬在頤和園開會歡迎大設筵讌并選擇内庫珍寳磁玉諸品爲投贈禮物 
[誤拘江亢虎詳紀]  
　　江君亢虎誤拘釋放一事己紀前報茲聞江君與徐榮桂韓齊東劉懋政三人於二十號由京乘車至二十一號晚抵漢（按江君此次晋京係組織社會黨支部徐榮桂浙人係因徐軍統寳山派令晉京送呈軍册韓爲徐同伴劉懋政魯人現奉陸軍總長委任駐紮上海偵探軍事並充陸軍顧問官）即庽略隹賓館所帶大小行李約有十七八件是晚適有都督府所派參議吕丹書等赴大智門火車站查拿形跡可欵之人在月台上見江君等四人行李過多即隨至略佳賓舘偵察至二句鐘時吕丹書等貿然領己獲是晚租界英領事因不知何事派步兵一排負槍梭巡界綫並聞黎明前後花樓鐵門緊閉一名鐘俄法德日租界與華地相連及沿江等處亦均有派兵防守者都督府旋知爲誤拘甚爲優待并道歉忱翌晨九句鐘時卽由參議黃禎祥等十餘人邀去其事始寢 
[副總統討論軍事統一問題]  
　　黎副總統昨日函電北京袁大總統國務院文云軍事區域與民政管轄劃分各别江蘇程都督删電以編制團隊爲入手以專注國防爲要圖是眞能具世界之眼光定立國之計畫者所論江皖魯豫地勢民風規畫旣周推行自利元洪攬察近勢旁證外情借美法之遺規資我國之考鏡綜核全局更申一言美雖號稱合衆内有交通之便外有表海之固其防重在海而不在陸航政修明軍械敏捷故名爲合衆而不虞渙散法則環海各邦犬牙相錯非事權統一無與籌防故國體均號共和而編制不相蹈襲吾國本非聯邦豈容自分畛絜長補短自以法國編制爲宜鄙意鞏固中央力謀統一外憂旣迫内治難緩務爲遠大之圖無取目前之計故首倡軍民分治爲國防計畫權輿蓋軍民不分治則軍事不能謀統一軍事不統一則國防不能實行元洪夙論如此查各國通例陸軍對外警察對内區域分明控制斯易然後底定中原進圖邊塞程都督所論實與鄙見有合焉應請大總統飭參謀部畫定區域分配師團揀擇重鎭移駐其間並飭陸軍部通籌全部編定字號全國一律以與交通統一政策相輔而行從容坐鎭則刁斗無驚有事馳驅則沆　一氣自非謀軍事之統一何由收指臂之實効今請將此議提交參議院議决施行庶使新造國家追蹤美法奠中原之大勢鞏蒙藏之　　國家安危在此一舉又廣西陸都督論軍民分治寒電與元洪交論統一效電皆與軍事統一有相互之關係合併提出惟採擇焉元洪箇 
[趙惟熙力駁民選省長]  
　　甘肅都督趙惟熙電北京文云大總統國務院參議院鄂副總統文云頃准法制局三十電力陳民選行政長官有五不可之說酌古準今識微見遠殊深傾佩我國之民普通程度大約乏自治力鮮公德心先意氣而後是非徇私利而忘公理似此缺點固毌庸隱諱者也姑無論行政長官位尊金多足以啟覬覦而生爭奪近以甘省論之即一邑一州之議會長甲黨舉定某某乙黨必另樹一幟以相抗此搏彼訐入主出奴選舉訴訟之書幾於無日無之以小例大則此後之紛擾寗有終極耶查民國初基自當以約法爲遵行之的約法中明載大總統得任免文武除國務員及外交大使公使外雖代表全國之參議院且不得干預其權而轉以一省之行政長官授之民選夫果出於衆民之意嚮猶可言也其實仍少數之强有力者把持而左右之耳此說若行將必至政府孤立於上各省分裂於下而國遂不國矣陸沈之禍能不寒心應懇大總統毅力主持參議員同心恊贊不必徇少數人之偏見總當以國利民福爲前提是則惟熙區區之愚所馨香禱祝者也抑更有進者政府初立之際不得不因時因勢就地任官此中之才識宏通勛名炳蔚者實己居大多數然如惟熙之庸愚陋劣亦復遭遇時會濫竊疆符未始非民國之玷也擬懇大總統於省官制發表之日請自隗始首將惟熙免官另簡賢能以膺寄其尙有人地未宜才望未孚者亦一一更調而委任之如此則中樞一運全體皆靈斯統一之效成而民國之基固惟熙即疏水終身長作太平之國民而有餘幸矣披瀝上陳伏維鑒察甘都督趙惟熙叩佳印 
[蘇州公民力爭省治機關]  
　　妾婦與 
　　子弟與 
蘇州全體公民龐鴻書等呈蘇都督文云蘇州省治機關必須兼顧公懇明定輪駐章程及時宣布以慰輿情而重要鎭事竊自軍　移節南京羣情憂懼呈電交馳陳蒙批答至有感情之洽家人父子曾不是過之語推城到是眞可謂浹髓淪肌稍有心肝無不感而泣下指令又云 
 
 
 

Page 3

 
 
此次到寧接收留守機關實以大總統敦促再三義難辭諉此種密切言論及不得己之苦衷直不啻父兄之默喻子弟子弟若再不仰體高深直是愚昧無知不諳世故之甚矣况且交通便捷部署略定便可兩地往來斷無歧視等因我都督一言九鼎重若邱山以兩年來如母撫兒之愛對百萬民如婴懸母之忱大信昭然更復何所請顧惟是蘇地近來表面雖尙安靖而内容仍屬顚危商務蕭條達於極點窮民失業日益衆多加以散勇逃兵結合太湖梟匪到處滋擾莫敢誰何人民自經變亂對於軍警不以爲可恃而轉以爲可憂比値滬軍府取消羣情益復惴惴以故訛言時起寇盜生心風鶴之警至今未巳百萬居民所日夕馨香禱祝者惟盼福星蒞止庶祥光所照羣慝自消乃此次弭節蘇臺不逾信宿又以浦口之警電促回寗同此覆　喁喁者實不免向隅之感在我都督統籌全局誠不能偏重一方但蘇民初不敢望偏向之恩而惟兾共沐均平之惠將來軍民分治如果實行省長自應永駐蘇垣現在共託帡幪别無他冀惟有懇請大都督明定章程一嵗之中駐蘇幾月駐寗幾月一月之中駐蘇幾日駐寗幾日必使至公至平無有偏倚正式宣布咸使聞知庶幾甘雨隨車足慰來蘇之願望雄風表海無煩徹土之綢繆除分呈大總統國務院鑒核外謹鈔錄原呈仰塵氷鑑伏懇俯徇輿望照請施行不勝延跂屏營之至 
[江浙財政司函商文官懲戒辦法]  
　　江蘇財政司長王丹揆日前致函浙江財政司長胡引之訽問浙省文官懲戒條規茲得來往文件錄下敬啓者各省文官懲戒律尙未經中央頒布官無考成不足以示懲勸側聞貴省曾己編有文官懲戒條規敝省現擬仿辦不識對於各縣知事及各收稅官廳如有逾限欠解及浮收呑没等事若何懲戒敢請尊處將前所訂條規即賜鈔示俾有遵循煩凟之處實深感激敬覆者頃奉惠書敬承一一敝省對於各縣知事之征收地丁考成現甫擬在暫行條規行將呈請都督核定公布至如浮收呑没等事情節較重依據法應屬刑事範圍此外並無關於財政懲戒規則除俟地丁考成條規公布後另行抄送外特先布復卽希察照爲荷 
[閩議會質問都督之嚴厲]  
　　蔣黄被刺案之結果 
　　蔣子莊黄家成白畫被刺案經臨時省議會提起質問刻聞己由議會議决咨請都督將黄乃裳（交通司長）解職並彭會長壽松統交法庭審問以期澈底根究茲錄議會咨請都督文如左本會於七月十九號開第二十次會議經議員鄭德元潘祖彝鄭稔豐提出蔣黄被殺不究質問交通民政司法外交各司長及司法官開會前函送原案請其出席除外交司長己出席答覆外由會議决具書質問交通司法警務各司長及司法官正繕間旋接交通司長黄乃裳來函一件因原質問案中對於又通司長有無犯罪行爲一節有先　之次誘之繼則保之衛之終乃陷之於死數語乃裳因備函答覆詳述始末先後又接到黄陳氏爲藉勢慘殺沈寃不究請質問司法官查辦請願書蔣筠爲白日被殺哀懇伸冤請願書光復學生聯合會陳秉祥等嚴捕兇手明正典刑請願書共三件該案原被旣有文件到會則事實巳漸發見與前所議决質問情形自屬不同當經本會於二十一次會議提出議决將黄乃裳答覆書並請願書三件併付全會委員審議旋於本月二十六號開全會委員會將以上諸件合併審議僉謂該答覆書中有風聞欲殺蔣筠等數人黄家成與焉一語是蔣與黄家成被殺雖有先後關係當屬同一案件苟能澈底淸究蔣案自必同時破獲黄乃裳身爲被告且原函中疑竇滋多應將該司長解職交付法庭審問其餘派護黄家成之巡兵二名並親見黄家成被殺之巡士陳幼如一名應一併發交審判廳審訊至彭總參議與此案關係之處據黄乃裳答覆所述有囑該生具緘向彭會長剖白請其解寃云云究竟所剖白者何事所解者何事且該答覆書及光復學生聯合會請願書均謂該生被剌係與參議彭壽松相見之後是彭壽松此案亦屬嫌疑者仍須赴法庭應訊以上辦法由全會委員會議决報告并經本會將該報告正式表决得出席議員六十二人中之五十八人可决相應咨請貴都督將交通司長黄乃裳解職交付法庭審判總參議彭壽松於該案甚有關係亦須前往法庭應訊尙有黄乃裳派護黄家成巡兵二名及站崗巡士陳幼如一名旣經在塲眼證自應一併飭赴法庭以備研訊至蔣筠一案據黄乃裳答覆書旣與黄案有同一關係亦應一體澈究期同時破獲此案係屬白晝糾衆殺人且在道衢廣衆之間關係地方治安甚大所有送案日期及審判如何結果務請迅覆到會實爲公便 
[時評（萍桴）]  
　　一省之省治純係地利上問題而非沿革上之問題也 
今試問蘇州之地利果有足以爲省治之資格乎徒欲於沿革上求之虚聲恫嚇希冀萬一無當也 
　　或曰此其所以下色柔聲際此共和開幕時代甘爲他人之子婦而不辭也 
噫嘻夫豈其然 
小說 
[無名罪人（七十九）（無名）]  
　　克路侯爵道我雖鄉下人但是也甚喜歡畵圖讓我看看也好見識見識你的名筆倉竹道你若要看也極容易等到吃了晚餐回去時我給你看克路侯爵又問道你旣有了這個證據爲何不到裁判所去告倉竹道我見了裁判官巡警偵探等最是討厭平時全没緊要的事推三問四纒擾不淸遇着這般人命關係的事倒反大意了住在隔房的人全不來問只問了客店的主人卽便算了如此糊塗的東西他不來找我我理他做甚克路侯爵道其餘當夜的事你都知道的麽倉竹道其餘的事我不知道我雖在鄰室郤是己在夜間我己上牀睡了克路侯爵道難道他們殺人時全無聲息你不聽見甚麽嗎倉竹道那是約略聽見的克路侯爵道聽見的甚麽倉竹道當夜我睡的甚早十點鐘時我己睡下了正在朦朧之間只聽得隔壁房内忽然一響我便醒了轉來聳耳靜聽似有沈吟之聲自今想來卻是太克被剌後斷氣時的聲息後來便聞有人開了房門走了出去克路侯爵道那出去的想來便是正眞的兇手了倉竹道我想也是這樣克路侯爵道你聽得那脚步聲音往那裏去的倉竹道往樓梯那邊去的到了樓梯上郤將脚步來放輕了下去不下去郤聽不出來克路侯爵道後來什樣倉竹道後來我又聽見樓下有脚步聲上來走的極響極快的到了太克房的面前停了脚步叩他的房門便開門進房 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[孫中山蒞烟紀事]  
　　孫中山先生於本月二十日晚抵煙因風浪太大暫在石島避風翌晨八鐘始行抵港維時陸軍部曲參議同豐各營軍隊以及關外軍隊各區區官各區巡警商務會董事均至碼頭迎迓孫先生登岸時各員均行一鞠躬禮軍士行舉槍禮畢遂由曲參議連司令商司令同至候飯店宴飲道旁觀者塞途頗極一時之盛 
　　是日午前同盟分會曁社會黨分部在羣仙茶園開歡迎大會孫先生於十二鐘蒞會各處遍插小旗上書光復大漢及歡迎同胞等字樣復懸五色國旗頗覺壯觀各界人員到會者約數百名首由同盟分會員高君景籛宣讀歡迎祝詞如下中華民國元年八月二十一日我前大總統孫先生光臨烟台同人等謹集合各界同志開歡迎大會以表微忱且致詞曰力建共和手創民國四萬萬人咸食盛德枉駕蒞烟海山生色敬祝先生前途萬歲宣讀畢會塲人員均起立向孫中山先生脱帽行三鞠躬禮嗣同盟分會員左君報告請孫公演說大意云現在革命成功文明日見進化亦係革命之力北京同盟會本部歸併五黨宗旨相同遂聯絡合併改組爲國民黨以資進行政策並謂今日經煙甚行匆忙不過略爲佈告大意云云旋經前國務院唐總理之秘書魏君宸組演說今日同盟分會與社會黨歡迎孫先生甚行光榮可爲一大紀念並云兩黨主義宗旨相同可稱爲兄弟黨云後由前内務次長徐君居正相繼演說時届一鐘許到會人員均起立大呼孫先生萬歲三聲民國萬歳三聲遂振鈴閉會後由旅烟廣帮紳商假西南山盅斯花園歡迎孫先生五鐘復蒞張裕公司茗談一小時並聞索閱煙台前議建築當浪壩及煙濰鐵路從前招股一切章程以便籌辦隨於當晚乘原輪北渡矣 
[洮南府警耗彙誌]  
　　　古反抗共和現己進逼洮南府茲將防剿事宜彙錄如左 
　　奉天陸軍二十鎭四十恊去冬因時局不靖曾奉督諭駐紮山海關附近之海陽鎭以資鎭懾至今尙未調回頃聞都督以洮南遼源等屬屢次告警勢甚危急雖有防軍多營曁陸軍若干終恐兵力單薄難期抵禦特於日前札飭該恊范國章統領率領所部七十九八十兩標官兵星夜開赴蒙邊一帶以厚兵力而壯聲勢 
　　後路吳興權統領八營刻己至洮南又右路幫統王子卿亦統三營開往陸軍四標馬步各一營則山胡曉樓管帶領隊出發均受吳統領節制 
　　正任遼陽州史曜五知府任遼三載頗著循聲卸任後以交代未淸遲未委差現己大致就緒趙都督特札委赴洮南辦理兵站餉需各事宜長才倚重於此可見趙都督之知人善任矣 
　　開通縣致省議會電云頃接札旂來文該王確己附庫獨立現己調集蒙兵驅逐漢官縣境蒙户尙無舉動刻正設防惟槍彈缺乏乞將秋欵畫領槍彈楟叩 
　　本月二十夜洮南電云是夜派石管帶等嚴守城郭吳統領親至督隊至府城北百餘里小帽山與蒙人接仗二十一日續電云洮南府東百四十里之鎭東縣巳於是夜失守吳統領正在進攻 
[俄紙紀買賣城現狀]  
俄　交界代辦黑特羅夫最近調查蒙古各埠情形云中國買賣城位於恰克圖之南約箭之遙爲商務輻輳之區共有大商家四百二十號皆在西比利亞及莫斯科各　分號該城居民每户以十名計之約有男子四五千人中國人除在買賣城爲商者外每年來作礦工者亦有千餘名之多近因蒙古政局日變華民之居留買賣城者日覺减少其所以然者蒙人現已了然蒙古爲蒙人所有凡中國運去之貨一律收稅每値一盧布貨收稅五戈比煙酒兩項加倍抽收於是華商漸不能支近日倒閉者時有所聞此外華人以蒙人對於漢人感情甚劣大有朝不謀夕之勢該城華人率蝸居家中不敢出門一步以致城市凄凉見者均爲之悲歎現在商市一帶尙有華人足跡亦有蒙俄人彼此交易大率各國人皆街談巷議謠傳四起總之買賣城非華人所有當日北蒙未宜布獨立之前華人驕倣成習蒙人不敢少爲抗衡今一反手間旅蒙之華人無地方官之助不得不慴伏蒙人懽力之下回顧以前之氣燄皆付之於流水現在蒙人每欲一洩其積憤幸華人自知勢力不敵遇事忍垢受辱以期蒙人不下逐客之令蒙古宣布獨立之前華人在買賣城開辦中俄蒙文學堂一處以資聯絡彼此感情不意甫及開辦適値蒙人獨立於是又成爲畫餅買賣城華人在蒙人勢力未膨漲之前商會議定編練團防六十名以保地方治安其實所謂團防者多半招募無業遊民與　　無異該隊管帶陳義海請由商會籌措鉅欵每名防兵月薪十五魯布陳某以合城兵權在手輙作威作福凡華人與之路遇者皆當下馬致敬否則鞭打從事前郵電局總理因與陳某口角幾遭不測此外商會又用蒙人編成馬隊二百亦爲維持地方秩序無如華人身居蒙地月蒙人爲護符未免近於兒戲常見蒙兵往街市往來馳驅幾莫辨其爲華商雇用之馬巡買賣城之俄國商店僅止聶木赤一家因華人向不容俄商在該城開設商店近因郵電局總理爲團防所迫暫以自已商店租輿新赤爲業從此俄商又多一家云 
[蕪湖警察罷崗]  
　　蕪湖開辦警察經費向稱匱乏巡士月餉刻巳積欠至兩月有餘雷靖華接廳長事時各巡士已嘖有煩言雷乃首以籌發警餉爲先務親至省垣與都督面籌因都督爲浦口第一軍事在寗匝月未囘雷往返奔馳己延多日斯時各巡士見廳長久� 
未返蕪餉仍無著己有躍躍欲試之槪乃由商會暫挪三百元以濟　急風潮始得暫定迨协廳長由皖回蕪因省庫一空如洗無力接濟仍須向商會籌貸適因十五師軍士調防須籌五萬元補發欠餉刻下容緩無暇兼顧警餉又復遷延旬餘 
　　各巡士無米爲炊不堪枵腹遂於八月二十三號遍發知單令各區巡士罷崗至警察廳坐索二十四早二區巡官鄧小城偵知其事出而阻之致被各區巡士掌頰并將巡局衝毁該區巡士三百餘人一併邀往勢將暴動雷廳長恐釀大變遂出向開導復被衆巡士毆辱且將衣服扯毁後由衛隊竭力保護獲免雷見衆不可以理喻遂請第六十團胡團長派一營營長范敏卿率隊前往彈壓未幾各軍隊民團均紛紛列隊巡查以保治安逾時雷廳長卽手諭宣布准於午後四時發餉各巡士始暫行散去餘容續詳 
[皖人發還財產之請願]  
　　前淸贛藩周浩自罷職後卽回宣城原籍居住置有房產甚夥去歲光復後慨捐本洋二千餘元以濟軍餉藉冀保存餘產詎該縣司令饒鴻飛以軍餉窘迫復又令軍隊前往將周所存倉榖搬去二千餘石變價充餉並將其房屋發封現周以大總統有保護人民財產命令故特呈請栢都督飭令將查封房屋啟封并追繳所搬倉榖以保私權刻柏都督己准如所請分令該縣知事及饒司令遵照辦理矣 
　　靑陽縣屬九華山一宿庵僧人大隱了道等以該庵有田產一莊坐落無爲州境内係前明中山王齋僧之田縣志所載田畝數目均屬相符確係庵產無疑乃上年光復時爲劣紳某朦稟知事將庵產提充自治公所經費屢次禀請發還在案茲値民國成立僧等又以國務院通電各省敎徒無罪不得奪其財產等語禀控都督府請予發還未知能達其目的否 
[弋陽縣民大機鬭]  
　　江西廣信府屬弋陽縣人烟船密風俗强悍而尤以邵馬兩族爲最甚上月邵姓鄉民與同村劉姓偶因細故大起衝突邵姓恃其族大聲言必滅劉姓而後己劉姓僅七八十户　而大懼亦枕戈待旦預備迎敵八月二號邵姓紏集七百餘人持槍執械列隊奔往劉姓村内潑油放火逢人便殺劉姓一時窘極遂各執烏　及過山礮登高迎擊邵姓不及防備當被擊斃四十餘人傷六十餘人事後劉姓檢查損失亦被邵姓殺　老幼十人焚去房屋數棟詎邵姓死傷過多殊屬不甘翌日又復紏集千餘人圍住劉姓村莊大叫不滅盡劉姓决不罷休劉姓全村不過三百餘人知非其敵又無路可逃祗得奮力拒敵以期死裏逃生致二姓死傷不計其數卒以劉姓寡不敵衆均紛紛棄械而逃由是邵姓一擁而入縱火焚殺無所不至凡婦女幼孩不及躱避者均遭殺戮房屋器具焚毁殆盡隔日劉姓在德興縣境乞同宗復仇約三百人結隊而來邵姓因連戰數日均己疲倦比被劉姓擒獲數名數其罪而剖其腹遠近傳聞相顧失色該縣知事徐恩榮聞耗立卽率帶護兵馳往彈壓至則又復殺聲震天砲聲隆隆徐知事冒險而入極力調停卒無効力並謂該知事不應干涉竟敢將徐知事禁閉房内不令自由於是護兵奔回縣署告急星夜奔往河口步隊乞援經李文星團長於九號派兵六十名前往彈壓該處蠻民又復開鎗抗拒該兵士當卽飛報李　長李君卽電都督於十三號率兵士百餘名親往彈壓於十五號馳報該鄉會同徐知事妥議辦法矣 
[雅州兵變記]  
　　潰變原因成都函云八月五日夜四更後西征軍駐紮雅州之第四鎭十四標二營忽然潰變探其原因係某隊官運送軍餉藏元四萬行抵雅州爲軍人所埀涎故有此變云 
　　搶掠現狀潰變時先肆燒殺搶奪城内四門同時放火火光燭天男女老幼呼號之聲震於數里赴水火而死者無數軍隊大逞淫惡放槍殺人面尤注意於各商家之銀幣云 
　　防勦情形當晚經駐雅之第三鎭第十二標一營長馬忠鰲　帶軍隊追擊立斃三十餘人餘皆四散奔逃并奪得槍棧十支始少安甯 
　　劫後市面雅州府爲川南精華地富商巨賈中最著者爲七家布店每家均有數十萬資財向係陜幫商民經　專運售湖南北之布疋供藏人所購取此外寳豐銀號及典當等資本亦大自經西征軍兵變均被刧一空現錢窘極市面大生恐慌經該府知事帥國瑛電請都督嗣後出發軍隊多給銅幣免致困難云 
　　尹督電文尹都督自打箭鑪電胡署都督張民政長云昨得雅電步隊第十四標第二營暴動當卽電詢起事原因事後狀况嗣後覆電悉該營於初五四鼓全體譁變搶刧財物旋即潰　昌衡德薄難革軍心赤子何辜横罹奇禍思之無任内疚頃已電命雅州知事代爲慰問並擬派員赴雅調查一切該營此次出征備受優待昌衡又屢加策勵冀可激發天良　料喪心病狂一至如是似此蠢賊斷難姑容除由昌衡通電卬雅淸溪一帶官吏兵隊一體堵拿務令盡法懲處外雅與省城較近請由尊飛令各處協力嚴拿以正典型免滋後患云 
[自門近政紀]  
　　趙旅長自請西征駐鎭江步兵第三十二旅旅長趙念伯電請程都督自顧率隊西征文云程都督鈞鑒閱報載尹司令征藏不利願率部下西行直　巢穴以免民國西顧之憂乞電商大部迅示飭遵等語程都督以蘇地秩序尙未全復端賴得力軍隊爲之維持西征計畫已有川滇湘鄂諸省互策應援此舉似屬可緩當復電云電悉該旅長自請率隊征藏足見關懷大局無任嘉許但蘇地秩序尙未全復京江方面正賴維持望轉飭所屬將士仍靜守防次以鞏固江蘇卽以鞏固民國云 
　　袁海觀房屋發還甯垣三元巷袁海觀房屋一所前經留守府以袁在滿淸時代聲勢煊赫宦囊豐富責令罰充軍餉三十萬元袁已濳逃無踪當將該屋歸公久經駐紮軍隊王芝祥督辦來甯時以無適宜行轅由都督府承政處派員將所駐憲兵一營飭令遷讓重爲修理作爲王督辦行轅現王已離甯當經袁海觀之姪袁思永央托財政司副長金鼎民政司副長沈恩孚轉懇程都督恩准撥還程都督以袁姓房屋原無正當歸公之理由旣據呈請撥還當即飭民政司查案核辦聞不　可望發還云 
　　工程處擅租官地程都督批馬路工程處云下關自開　商埠以來市面日見繁盛商業漸增發達前項餘地係属省有財產自應仍由公家籌欵建築振興市場茲閱來呈此案並未據該處呈請核示立案亦未據下關商會呈報前來何以該前温總理杜協理如此荒謬擅將前項官地私與該公司經理曁商埠商會議明承租一切條件訂立合同胆大妄爲莫此爲甚須知前項官產路局需用甚多豈容擅便出租損失欋利仰該處長速移商埠商會傳知華勝公司經理田　諭令所訂合同未經本都督核准當然作爲無效並限尅日取消不准興工造屋另由該處長查明押租究竟已收若干憑同商會照數擲還以淸紏葛仍將辦理情形具報查考 
[工程司𤍽心路政]  
　　前蘇路北線工程司徐君恩澤於六月間奉江蘇都督委任接管淸江鐵路業已任事查該路自光復經理無人路工材料諸多損壞該工程司到差後即盡力整頓勞怨不辭己將路工逐段修整舊有材料亦均點淸從事開車營業其所延副工程司張君元　材料總管席君德修亦均於路事夙有經驗昔年蘇路南線敷設時席君勤勞卓著人咸推重今涂君羅而致之必有相得益彰之樂且聞涂君接管該路後各項開支無不省之又省其自巳應得之薪水津貼又槪未支取亦可謂熱心路政矣茲將該路每月額支一覽表錄後 
總局員司薪費七十六元管理薪水津貼槪未開支員司伙食四十四元 
夫役工食五十六千文 
局用雜支三十千文 
房租十二千文 
養路處員司薪費五十八元工程司薪水津貼槪未開支員司伙食十六元 
道夫工食二百七十三千文 
局用　支十千文 
營業所員司薪費一百三十八元 
員司伙食六十元 
機廠小工五十六千文 
巡警工食九十五千文 
客票表簿三十元 
車用煤油棉紗六百元 
局用雜支二十千文 
材料廠員司薪費五十四元 
員司伙食十二元 
廠丁工食三十千文 
局用雜支十千文 
共計洋一千一百九十六元錢六百六十九千文合洋五百十四元六角二分共合洋一千七百十元零六角二分 
[蘇軍裁兵回籍]  
　　程都督前以水陸各軍歸蘇發餉者月需二十三萬之鉅急應酌裁三萬以减輕蘇人負担業巳飭令盧軍政司酌予裁退在案茲悉蘇軍第八十團團長張丹庭君深明大義首先遵辦當經傳集本團各營將校兵士詳加演說切實開導當衆商定每棚裁减副兵四名統計全團目兵八十六棚共裁三百四十四名每名酌給恩餉兩月遣送回籍各兵士等均願樂從旋即禀明都督領到恩餉後張團長當於日昨傳集應裁各兵親自散放恩餉並温言撫慰復派淺水兵輪護送各該兵士等前往浙江温台原藉地方各安生業各兵士等均皆感激應命己於本月二十四號啓程矣 
[蘇城瑣聞錄]  
　　蘇城近有日人某在域内外幽僻處兜售各種手槍買者頗不乏人事爲巡警總局及軍政司偵知己照會交涉司向該國領事交涉矣 
　　吳縣民政長宗能述君與各界感情不甚融洽又因正式縣議會不日成立更覺不安於位連日飭各科員科長趕造淸册並舊治長元兩屬亦一併接收預將各項卷宗備齊以便易於交卸云 
　　閶胥一區巡官楊忠自經各社會一再攻訐後已於昨日撤差因此各巡官均紛紛更調聞以北路四區巡官黄宗嘉調閶胥一區閶門警衛所巡長蔡濟昌調升北路四區巡官馬路二區巡長調升閶門警衛所巡官 
　　前日七時有住居城内胡相思巷之李某探友出城偶在齊門大洋橋堍經過適由申至蘇之火車到來某卽行近軌旁蹲立觀看不料爲火車風力所攝立刻撲倒以致頭面肩臂受傷多處當卽暈絶不省人事由該處巡官飭人抬至福音醫院醫治據云傷勢頗重不如能無性命之憂否　 
[浙新民政司到任]  
　　浙江民政司長楮輔臣業因抗違中央命令撤任遞遺民政司改委屈君映光暫行權攝原定本月二十三號接篆詎該司署各科員司與褚君感情深摰紛紛宣告辭職幸褚屈二君舊交深厚彼此協商勸告金署員司一律由新司長加發委任狀以資聯絡現己全體允洽屈司長亦訂期於二十六日上午到司視事矣 
[雲南增設縣治]  
　　鹽興縣雲南楚雄縣屬黑井琅井阿陋井元永井爲滇省產鹽極盛之區銷路旣寬出鹽亦夥關係滇省稅源極爲重大故向來黑井則設有鹽提舉阿陋則設有鹽大使惟專辦鹽務不能管理民刑訴訟凡民間案件必分赴廣通定遠兩縣控告現在該井紳士以各井旣大人民尤多若附屬他縣諸多不便特禀請軍府擬并數井地方設一縣治定名鹽興縣以黑井爲縣城將廣通定遠兩縣所收該井錢粮劃歸該縣管轄軍府亦以爲然飭由楚雄府查明辦理矣 
　　鹽井縣昭通府大關廳鹽井渡地方旣與川地毗連又爲由川人滇門户關係極要故當滿淸時代該處有一巡檢以爲治理民事之機關現自川省亂後該地事務愈繁斷非一巡檢可以治理該地紳民亦稟請軍府將該處改設縣知事一員治理政務聞己經軍府允准矣　　威信縣昭通府鎭雄州之威信向設有州判治理因其地有烟瘴州判治理頗覺困難該處紳民乃請願於臨時省議會改設縣治以避烟瘴而便行政議會已咨都督府發司核議鎭雄紳民又建一議請勿移州判駐所仍駐原處辦理蓋謂烟瘴不甚大一經移駐改縣則疆域之分劃錢糧之改併與夫訴訟往返之不便種種皆有不利兩議間有反對現民政司巳飭昭通府及彭汝鼐查明禀覆矣 
　　彌渡縣彌渡改設縣治趙州版圖爲之一縮而賓川則廣漠甚大彼此相鄰大小逈異當局者乃議劃賓川之海南海東兩區域以併歸趙州使大小得其平在知大體者罔不樂於贊成而二區域之紳民等則以習慣己久不願改隷他屬從中阻撓夫同居中國同屬雲南異其名而己其他何有焉乃賓川人士必期期以爲不可甚矣哉習慣之於人也 
 
 
 

Page 7

 
 
[永春州暴動詳情]  
　　福建永春商捐局長孫鳳藻自奉上司委辦後頗以和平手段與諸商家妥議查照滿淸舊例七折抽收商家俱己悅從己於舊歷六月二十三日請莊州長到局開辦近因無識之徒謂光復後釐稅早己豁免何以永春尙有商捐必係孫君請上司包辦藉以肥己於是唆使各商抗不交納卽於是月二十七日會集街衆督拆商捐局一面鳴鑼罷市越日又公然黨衆攻毁孫君所開合興號土行並圍住孫君房屋幸賴管帶派軍隊赶來保護衆始如鳥獸散不然該行屋均變成平地矣經莊州長聞知會同賴管帶親往西門街勸令諸商家開店至於攻毁商捐局應如何究辦之處尙未有所聞惟商捐一事前因經濟困難業己到處皆行舉辦豈容黨衆横行實屬有違國法有地方之責者若不從嚴究辦恐永屬從茲多事矣 
本埠新聞 
[報告軍警衝突情形]  
　　滬防全軍司令部學生隊隊長莊少雲前日酒後與巡警衝突持指揮刀鬭毆傷及三區區長郭文元巳由該區將當時軍警衝突情形報告警務長穆杼　君請爲核辦茲將報告原文錄下本月二十三日下午四句鐘據門差巡警葛祺科報稱有滬防營管帶在天燈弄口毆打賣蘆粟之人並將指揮刀亂砍巡士上前解勸亦被毆打又週番巡士謝錫球聞警亦向前解勸又被毆打奔回區内至區員寢室報告該管帶隨卽追至寢室將區員毆打區員以和平對待當即回營正查問間又復帶隊而來圍在局外該管帶一人進局　執指揮刀亂打復有該營排長帶同兵士二十餘名至區員室内不由分說將區員拖去沿途且拖且打並將衣裳扯碎至伊營復拳揮脚踢以致區員眼部手部腰部下部均己受傷不能行動當二次入局時聲勢洶洶莫可與攖有巡警鄒玉豐適當其衝被伊刀傷左臂背部各受一刀傷幸刀不鋒利未遭性命之虞區員被打後正與李統領備述情由適接電傅即飭回所遵即免强出營該管帶猶不自甘復來局與巡員及記員尋釁幸托詞塘塞免遭其鋒室内器具均行顚倒幸由該營督隊官勸伊走出否則受害尤非淺鮮除賣蘆粟之人即時片送警務所外所有該管帶三次行兇受創情形據實報請核辦 
　　又聞賣蘆粟之人先在三區供稱姓林名東樓年四十一歲南匯縣人住小東門外客棧因肩背蘆粟路過道前街至天燈弄口後有坐東洋車之軍官由車跳下不知何故將小民痛毆並將指揮刀亂砍有巡士前來解勸亦被毆打不敢向前又有巡士一名向前勸解又被毆打奔逃是以民人投局求請伸雪等語該區即查看傷痕見其眼部胸部背部均受拳傷又腰部受一刀傷當即片送警務所請爲核奪不知警務長將若何處置也 
[江蘇都督照會上海總商會文]  
　　爲中國銀行行用鈔票事 
財政司呈准財政部咨據中國銀行正監督吳鼎昌呈報中國銀行除南京上海兩分行早經成立外北京總行擇於陽曆八月初一日先行開始營業發行鈔票天津中國銀行分行亦擬於八月初旬内開辦其鈔票式樣係以前大淸銀行由美國訂印未發行之一元五元十元三種改印中國銀行兌換券並中華民國元年字樣惟鈔票全恃社會信用而尤賴公家所屬各種機關先行通用爲之提倡卽希咨行内務交通兩部并分咨各省都督分别出示曉諭凡京内外商民人等及郵電輪路稅厘各項機關均應一體通用不得留難折扣俾可流通無阻等情前來查發行鈔票全恃各地流通無阻方能獲效除咨北京各衙門各省都督外咨請出示曉諭凡公家所　各種機關以及商民人等均應一體通用不得留難折扣以重圜法而維信用等因准此除通令并示諭一體遵照外爲此照會貴會請煩查照須至照會者 
[駐滬湖北代表覆副總統電]  
　　爲王壽昌事 
武昌副總統鈞鑒養電敬悉查王子仁即五壽昌於光復時捲逃公欵八十餘萬兩濳匿滬上經副總統查悉派委員赴滬將王子仁解鄂懲辦在案嗣因人在租界未能直接提鄂旋由公廨將王逮案王一味狡賴托詞公賬俱被民軍焚没無從查核當由時伯等查出有交通銀行存款二十萬兩立即電止停付王子仁無從直接提取方肯將存摺交出又交出漢口不通行之鈔票數千張時伯等前提此欵曾與温君宗堯說明倘此後再查有實據仍到公堂控追時伯等回鄂後又在交通賬内查出王子仁名義於捲逃公欵之後覆向該行提去現洋二千六百元有王子仁承認信爲憑反飾詞報部開支作爲公用似此捲吞巨欵滬上消遙實爲民國之蠧當巳面稟在案即咨請陳交涉使移提在案時伯准交涉使回文即延律師投訴公堂將王提案今閱養電欲將此案註銷不獨貽笑外人此後逃員捲欵再難提辦有效除先行電禀外詳情再行回鄂面陳莊時伯印宥 
[十三團體攻訐一檢察]  
　　八月二十五日參藥商團因會員被辱重邀各團體在參業公所開會討論對付方法時値大雨傾盆冐雨而至者有十餘團體之多首由葛吉卿君報告開會緣由繼會員王祖德君謂李君起訴延擱二星期之久始傳豫審陶檢察以李君傷輕并强牽被告亦在起訴誣告以爲抵銷方法未免袒護被告違背國家設檢察官之原理請諸代表各抒高見閘北總商團代表兪宗周君以此案眞相不失敗於被告而在於陶檢察置醫院證據於不顧任意和解袒護被告有違法律欲維持法律宜先攻擊破壤法律之陶檢察爲入手衆擊掌如雷滬西商團代表吕耀廷君謂李君因公受辱乃全體各商團之受辱公憤難平吾儕不能膜視宣導會代表洪承祈君謂陶檢察是非倒置法律無效人民危險萬分寗波　鄉會代表任依德君謂陶檢察之偏袒宜先電禀蘇都督司法長高等檢察廳立予查究以平衆怒遂公擬電文由各代表互相簽名戈鵬雲樂春山金少初龔壽昌秦光照諸代表謂旣發公電應即起稿公呈衆皆贊成遂散會所有參藥商團等十三團體公上江蘇都督司法長高等檢察廳電稿錄下上海地方檢察廳陶月湘豫審李韻標因公被朱少薇糾兇毆傷一案是非倒置妄加偏斷任意枉法羣情憤激環乞 
立予查究以服衆心謹先電禀 
[小輪傾軋之危機]  
　　民政長照會交涉司文云據閔行鄉公民顧經序等呈稱閔行爲上海西南首鎭前淸光緒年間經紳商等集資創設敏航小輪公司往來閔行上海間商民稱便嗣有法商立興公司於宣統年間租輪到閔設立分埠經理徐松亭係立興總帳房王茂堂之妾兄素本無賴自開埠後動輒與敏輪藉端傾軋固己指不勝屈遠近皆知敏輪以其倚靠洋商忍不與較詎於本年七月二十九號下午二時公民等由申各趁敏輪回閔比及三小時行過夏家嘴地方忽聞趁客多人羣焉鬨起公民等出艙探問見人人惶急狂呼公順輪船横衝直撞而來勢將不救性命危在呼吸若非敏輪老大見機卽打倒車連放汽笛則全船百餘人皆葬於魚腹矣公民等復向管船細詢情形據稱該輪每遇風險輒思跟追衝撞巳非一次今日之事該輪老大舵盤早巳放手由徐松亭捩舵直撞過來冀將全船覆没始快其意其居心險惡仗勢欺人視人命如兒戲實屬不堪聞問公民等爲尊崇人道起見目擊情形不忍緘默爲敢據實公呈環求民政總長電鑒咨請交涉司轉飭海關稅務司將該輪嚴行取締以維航業等情同日又據敏航輪船公司呈請轉咨究懲前來相應備文咨請貴交涉司查照轉致海關稅務司澈查究懲嚴行取締以維航業而免危險 
[調查捆保之手續]  
　　上海縣民政長吳君昨日發出調查各圖捆保辦法表之說明書一通照錄如下查上邑全境二百十五圖各圖輪捆辦法互有異同現分三類調查以資比較凡按捆輪當地保整齊劃一由地保一人立摺交付錢糧者入甲類表凡按捆輪當地保各捆分任征收各立手摺不由臨年地保過手者入乙類表凡摁首散漫有名無實或並無捆首隨圖董之意推舉地保者入内類表凡圖中有特别情形甲乙丙三類均不能歸入者另紙開列以上調查表甲乙丙三種責成各櫃征收員會同書册催征吏按照實在情形分别開明限五日内塡齊呈核再向來如何議定捆業辦法雖由各圖各議未始無普通之習慣着各征收員催征吏各就該管保圖陳述大略情形將　如何改良分悃辦法期於公事民情兩有便益之處得各自條陳意見據實聲明不拘格式以備採擇 
[再誌抛棄女屍之破綻]  
　　住居公共租界長沙路一百四十號門牌之己革八百八十八號華捕山東人方公賢前晚將其妻胡氏用繩勒斃將尸藏於舖蓋内托藍德生劉阿四舁至法租界太古碼頭擬趁金陵輪船乘間抛入江　當被法捕房華捕察出破綻一併解入法捕房經捕頭詢悉詳情報知新閘捕房將方等三人帶回一面將尸舁入虹口斐倫路騐尸所昨晨由探將方等三人並傳同鄰証史牛氏盛嚴氏等一併解送公共公廨經王襄讞會同英翰副領事略訊一過判方等還押候騐明尸身再核中西官退座後即乘馬車蒞所騐明委係用繩勒住喉間以致身死即飭塡明尸格諭飭地保備棺收殮 
[普及政黨知識]  
　　共和黨上海分部長葉醴雯君爲普及政黨知識起見發起通俗政治講演會巳開特别大會議决推王督炎賈粟香姚玉孫瞿仲餘毛吉生楊消儼孫子珊諸君等分任城廂己由賈粟香認定於本月三十號在邑廟豫園講演 
[再誌電車軌道之交涉]  
　　法租界電車公司擬將西門外軌道推廣至羅家灣因其有碮民地迭經民政總長函致駐滬陳交涉使知會法總領事轉飭停工曾誌前報茲悉李平書陳貽範二君業巳電禀外交部請示辦理今接復電仍着李陳二君再與法總領事通融議結以敦睦誼 
[民黨研究鹽業]  
　　大同民黨黨領章水天發起鹽業研究團以抵制洋鹽振興華鹽裕課興商恤工保產爲宗旨現己舉定淮北鹽商周君鶴九爲經理胡君枚宣樊君萊傭爲協理近日報名入團者頗不乏人鹽業之發達可拭目俟之矣 
[浴堂房屋坍]  
　　滬南楊家渡弄内雙龍池浴房屋年久失修前日大雨時該浴堂之暖房梁木忽爾中斷屋即坍下壓傷値堂三人幸浴客俱未殃及該店主卽赴市政廳報告請傳房主究罰 
[市議事會開會]  
　　市政廳議事會議長姚　枬君以現値秋季議事之期預先知照各議員自今日午後五時起到八時止每日開會一次討論各議員及董事會等交議事件 
[遣散軍人之不易]  
　　吳淞光復軍統領李徵五以中央財政困難各處裁兵節餉業己實行擬將所轄軍人遣散一團惟需籌欵四萬方可支配出發業己呈請蘇都督核示矣 
[鄉董請辦地保]  
　　本邑西南鄉漕河涇鄉董唐祖瀛等致民政長函云近來鄉間演唱影戲花鼓通宵達旦男女不分敗俗傷風莫此爲甚且因奪靶爭演卽以先奪者先演影戲奪到皮兒頭花鼓奪到扮女之頭　方能訂定往往執械以從如臨大敵若不嚴行禁止不特有傷風化更必釀成巨禍今夏　鄉西北屢有其事因諄囑各圖地保隨時阻止尙不至肆行無忌乃忽於本月十六日晚在漕河涇鎭中市搭檯演唱因飭所丁傳到十五圖東圖地保陳西圖地保曹囑伊出爲阻止乃謂人己上檯勢難中止詢問歛錢爲首及演唱者姓名均支吾其詞匿不以告其爲藐玩包庇可知本鎭若此四鄉何能禁阻爲此懇請傳提該地保等到案根究爲首及演唱之人一併從嚴懲治庶端風化而保治安等語現民政長吳君己函致滬防全軍統領李君並警務長穆君轉飭各營各警區一體協拿究辦矣 
[調查承辦淸潔之手續]  
　　西區中區淸潔事宜自宋如玉辦理不善奉諭撤換後即有莊泉生接辦嗣又被老糞頭莊瑞卿等在警務公所及市政廳禀控莊泉生辦法歧異違背滬西商團所定規則且有私立苛罰章程如鄉民領取銅牌不遵章程即私行議罰請卽撤銷等情茲市政廳總董己　情函告滬西商團請卽查明是否破壞所定規則以憑核奪並即將此事歸入秋季議事會議　施行 
[海昌公所被盜]  
　　前日夜半有盜匪十餘人擁至閘北夏家弄北海昌公所毁門入内刦去現洋五十餘元迨一區張區員聞警率同通班長警往拿若輩己遠颺矣 
[豆腐司攫取告示]  
　　滬上各荳腐司務因勒加工資罷工巳經各店主禀請地方官給示禁阻此項告示業己發出前日各同業在法租界一百八十八號　館内集議張掛詎被豆腐司沈阿炳攫取逃至新閘被控拿獲咋解公堂請判解送法公堂訊辦 
瑣聞 
[城内]  
　　民政長批示○商人葉惠之等禀批畜牧爲實業之一端該商等現於浦東老白渡地方創設牧場旣爲振興實業前途起見於該處鄉人生計初無妨碍禀請給示保護應行照准候卽繕示給發並行知浦東該管警區一體保護旣予出示自毌庸再給護照惟該處鄉人囿於風氣驟見該商等設此牧場恐奪利源或不免有阻難情事現經示諭勸誠當可彼此相安該商等仍須誥約牧人相平善處不得損碍他人田稻等物久之習與俱化自能悉泯猜嫌矣尙其善體此意切切商人朱景如禀批旣據遵批復呈取到同業保結認定光粉石貨目遷設光復路光字念五號開設應即照准着照章呈繳登錄稅庫平銀五十兩合洋七十五元以　塡給憑証告示具領開張至商人籌集資本營業有獨資合資名義禀稱獨立經營係屬　會併卽知照保結附 
　　地方審判廳民庭批示○孫阿龍訴吕郎郎仗勢賴婚案批該民訂婚正前淸光緒三十年何月媒人是何職業住居何處姚姓與該民所生何嫌曾否先行託媒退婚地保從中唆使有何証據何以　姚富華不告而及於非媒非中之地保迅卽逐一明白聲復以憑核辦李裕金呈明遵判請求核准承繼一案批案經判決所請確定承繼問題汝兄子鄉尙存自有主張應毌唐議惟子卿貼汝之錢六十串文俟經過上訴期間不繳本廳目有辦法汝處田單五張猶飾詞延宕殊屬謬玩着卽如數繳案毌延干咎遺失之單仰即　單呈驗自向民政署呈報備案可也狄梁孫律師爲僧諦行請求追還廟產案　呈悉仰南市裁判所懍遵前次廳令迅於限期内將小天台廟產發還不得遲延干咎原票抄發　　禁錭巡士○東區第五十六號巡士安徽人晋玉堂於七月十四日在新碼頭　位見一形跡可疑之人手提包裏一個上前查問持包人形色倉皇支吾以對遂被拘捕衣包内忽有洋數十元散落於地該巡士由地拾起隨手納入自己衣袋内旋卽將人與衣包帶至本區警法理事處僅交洋二十八元嗣經理事員詳加詢問其人確是鄉民所有銀洋實由貿易而來並無偷竊情事遂卽釋放衣包銀洋一併發還該鄉人以原有銀洋四十元今只交還二十八元數目不合聲請敝究該巡士則稱原洋己盡數交案餘則不知後在該巡士身畔搜出洋十二元適符四十元之數當交鄉人領去該巡士即行開除送交警務公所轉解檢察廳豫審得實起訴於地方審判廳經刑庭推事開庭審實按照刑律第三百九十二條科罪處三等有期徒刑監禁三年零二個月以儆 
　　保護竹笆○民政長政警務長函云照得尙文門内上海縣議事會卽本署學務課辦事處房屋四而圍有竹笆近來屢經修好屢次被人偷拆實屬不成事體除卽傳該舖地甲到署貴令隨時查察外合亟函達卽希貴課長查照刻日蚝知城内四區區　轉飭該處崗巡隨時嚴加防務認眞巡查倘經查見再有偷拆情事務必拘區懲辦示儆爲荷 
　　小人有母○殷陳民由上海醫院視症回城道經福佑路有向爲木匠之嚴阿昌見該氏頭插金飾跟至安仁里口突然上前將金挖耳搶去該氏狂喊力返即軕路過这人攔截嚴將金挖耳搶去脫身逃逸後又經人扭獲交由崗巡拘解警局轉送警務公所經司法股吳君訊明搶刧屬實當即申解地方檢察廳請爲辦理業　豫審明確起訴於審判廳日昨由刑庭庭長鄭寳菁錄事姚賡壽等開庭審理汪檢察官亦蒞庭監審詎嚴忽狡展不認旋經汪檢察官宣讀豫審時口供謂應照刑律有心强搶罪嚴辦嗣經公家辯護士汪思傳辯稱該犯雖屬有心然當時并不即搶及跟隨數十步人靜地方始行下手論情祗能律以竊盜不能照三百七十條刦盜判罪至此該犯始將當日圖搶情形詳細供明庭長謂城中爲緊要地方胆敢白盡强搶應從嚴辦汪辯護士又稱此案被搶金飾迄未搜集目應從輕擬辦鄭庭長以所求尙屬允當准以竊盜定擬而該犯知犯罪屬實乃以家有老母在庭號泣汪辯護士惘之復請堂上格外從寬擬辦鄭庭長頷之諭將該犯還押靜候擬定罪名再行宣布 
[南市]  
　　各執一詞○阜生烟店主婦糜王氏偕學徒陸茂祺扭賣呌貨 
人梁桂生至裁判所控稱梁代蘇金榮定購大絲巾十二打小絲巾　打連同舊帳其欠洋五十餘元并令學徒送貨中途推跌奪貨而逃求請懲辦訊之梁供蘇金榮自去賖貨該氏囑我至其兄處催欵未就卽被扭案求察判交保限三天尋蘇金榮來案質訊　　限期理楚○湧源鐵行主陸嘉德昨偕亦昌油蔴店主陳文卿扭脚划船户許阿祥至裁判所控被欠去貨欵一百二十元避不淸理訊據許供一時無力求請寬限判交保限五天理楚 
[閘北]  
　　不實不盡○飛星黄包車公司西人控陶彭福行竊木料咋經孫所長覆訊據協源木行夥徐廷賢供稱此項木料並非在本行内購買所長以陶前堂所供係托王永太轉向協源買來殊不實在遂判陶押一月王　洋十元充公起案木料給原告領去 
　　不認呑没○車寓主吳王氏控車夫邵金虎積欠車租錢二十餘千並將車輛呑没等情咋經孫所長提訊據邵供稱車被捕房扣留充公並非呑没判押候查明再訊 
　　認領媳婦○江陰婦人雷馮氏被匪誘拐來滬經孫所長判令留候移傳其翁雷善昌來案具領在案昨日氏翁投案求領所長准之着氏交雷具領帶回原籍管束 
[英租界]  
　　婦人私逃○常州婦人沈喬寳背夫王阿華來滬住居新閘路同鄉婦人王沈氏家内前日被同居之五百八十號華捕訽知沈婦私逃出外報知捕房於昨日派探將沈婦與王沈氏一併拘解公堂訊悉前情判王沈氏交保沈喬寳留候函致常州檢察廳移傳其夫來案再核 
　　追獲搶匪○蕭關通前日在河南路攫取李吳氏金押髮逃入弄内被捕追獲昨解公堂請究中西官以原告未到判押候禮拜三傳到原告質明究辦 
　　匿贓受罰○虹口昇康押店主吳儉記和康押店主施裕記均因收押金表等竊贓匿不報捕被探查悉昨將二人併傳到廨訊明判吳罰洋四十元施罰洋十元一併充公 
　　拐匪有黨○牛莊路五十一號住户王壽先控巢洪祺串拐伊家九歲男孩王金友由廨判巢交保候補提人証再訊在案昨由捕房將巢之同黨兪阿四拘解公堂請究王襄讞商之英翰副領事以此案係美領承審判兪押候美領堂期解案訊辦 
　　拐子入獄○淸江婦人播陵氏近被賈利門鄭永漢吕陳氏串拐來滬圖賣被探將鄭與陳陵兩氏查獲昨解公堂訊供明晰判鄭押西牢半年吕陳氏押女所一月潘陵氏留候函請淸江檢察廳移傳其翁潘友仁來案具領并飭提賈究辦 
　　女子待認○女子李春子因不辨路徑由捕查見送留公廨昨由官媒解訊據供年十三歲淸江人判留候認領 
　　少一賊窠○過犯沈廷吉李雲長朱開有陳有山同居成都路三百八十二號屋内專在租界内行竊由探一併查獲昨解公堂經聶襄讞會同英哲副領事復訊屬實判沈李各押西牢一年半朱陳各押一年期滿均仍逐出租界 
　　母女重叙○張長生（卽蹺脚杏生）因串拐顧陳氏之十四歲女孩福弟賣與崇明郁姓家得洋八十七元由探將張拘解公堂訊實判押西牢一年並着指提氏女在案前經捕房派探帶張至崇明將福弟提回昨解公堂訊得尙有同黨王二郎王老虎被逃 
判女交其母領回張姑寬改押九月示儆 
　　能否認　○美捕房七百五十六號華捕之妻蔡氏控陳義仁兇毆伊子菊生並被打失銀簪等情咋由捕房將陳拘解公堂訊明判罰洋五元充公無洋改押三天以儆 
[美租界]  
　　女子受傷○信大馬車行馬夫戎阿三昨在天潼路上溜馬有一女子行經該處被馬踢傷踝骨由捕車送同仁醫院療治再行核辦 
　　拐失婢女○北四川路一千六百四十六號住户霍阿新咋報捕房云被匪拐失婢女一口名秋娟請爲查緝 
　　失竊報捕○北四川路一千六百八十五號住户楊林垣咋報捕房云失竊股單金表等物値價甚巨捕頭諭候派探勘查核奪　　走失騾馬○海寧路九百八十四號馬房主郭阿海昨至捕房報稱失去白馬靑騾各一頭請爲查緝捕頭准之 
[法租界]  
　　蟻媒宜懲○張陳氏前在蘇州被李吳氏以代謀幫傭爲由誘至上海茲氏夫以久無音信趕到滬上向吳氏追問始知吳氏係是蟻媒其妻己被賣去因即報捕將氏及同黨王小狗一併拘廨訊究氏供推諉詰之王供張妻實被吳氏售與七華口鎭某姓家吳氏得洋三十元我分得四元是實聶讞員判一併收押限交張妻到案再核 
　　怙惡不悛○陸子卿陸子生本係過犯近又串竊新租界各洋商住宅金銀器皿有銀質小遊船一艘抛棄田中爲王阿長所拾售與骨董店主嚴雨之金練兌與虹口實興銀樓主丁錦文處衣服售與陳阿囝由探一併查獲解廨分别交保管押候核在案昨又提訊判兩陸各押捕房五年陳押三月何王各押一月嚴丁收贓之之案候商明再斷 
　　勒交竊贓○德昌烟紙店帳檯抽屜内儲有大洋五十二元小洋七百餘角前日忽然失去查有送包飯之湯福根湯金朝曾往收遇飯碗因卽報探拘解捕房詰問兩湯認竊不諱除將原贓吊出外尙少若干解廨追究兩湯同稱所竊之洋均己交出判一併收押限將餘贓交案再核 
　　註銷訟案○刷梁店主鄧湘洲曾向周程氏以田單抵欵延不取贖控經公堂傳訊判令　保料理茲己逾限公堂正欲着保交案原告又投案聲稱鄧己挽人向氏調處明白求請將案註銷　讞員准如所請遂卽了案 
　　更正○前日報載姦夫欺壓本夫一節稍有傳聞失實之處當日奚高氏被本夫奚伯良尋着後有鄰居沈立夫出爲解勸　察誤爲姦夫其實姘夫係廣東人林姓與沈無涉　 
來函 
[南市電話局來函]  
　　敬啓者八月二十五號貴報新聞　内登有南市電話局冐名加費一節（按本報所　者係警務長原函冐名加費即函中之語）查本局加費一事經禀明交通部原議每户加收二元咂因用户公舉警務長穆杼齋君等來局商酌繼經民政總長李平書君出爲調停面許函致穆君轉達用户改加一元此乃正當通融辦法並非冐名加費　關本局名譽爲特函請更正即乞登入來　㯗内爲幸敬頌　　上海南市電話局謹啓 
 
 

Page 8

 
 
   
 
 

Page 9

 
 
自由談 
游戲文章 
[討鴉片檄] [  瘦蝶]  
　　痕都斯鴉片者性非和順氣主宣升昔年制自英人曾以夤緣入貢洎乎淸季擾亂中華濳假芙蓉之名陰圖牀第之嬖人門最易燕居聊以怡情上癮難除鴆毒偏能伐性肆横行於朝野促多士之年華加以削弱爲心升提成性近狎邪僻殘害黎元戕命廢時敗常亂俗人神之所共憤天地之所難容猶復怙惡不悛滋蔓無己萬金財產坐耗於孤燈畢世光陰消磨於短榻嗚呼林文忠之不作彭剛直之己亡烟室土莊竟似魚鱗之比膏腴活壤盡成鶯粟之園僕也婁水公民印谿寄各憫世人之沈溺惡毒物之株連爰擬檄文以張撻伐孤軍搗穴衆志成城我武維揚滅此朝食願求紅雨田畦之植皆枯能掃烏烟光復之功亦偉班聲動而斗門裂怒氣冲而鬼火寒喑嗚則角枕崩頺叱咤則竹槍辟易以此制惡何惡不摧以此除兇何兇不克公等或成痼癖或係新趨或遭貽害於無窮或被化家爲烏有思之怒髮戒願堅心兩餐之食難全六尺之身何託倘能除殘去虐革故從新共成不世之勳誓絶相思之物删名奴籍永享共和若其眷戀難忘徘徊不捨坐昧先幾之智必貽後日之羞試看襤褸之乞兒半是煙霞之懶客 
[說眼涙] [  是龍]  
　　同此一副眼涙而用情各别英雄之唳銷魂戰塲孤臣之涙傷心故國騷客之涙憑弔遺墟志士之涙憂懷時局嫠婦之涙悲所天也孝子之涙痛所親也飢寒災荒之涙歎途窮也死别生離之涙哀所眷也此皆至情之所發現而涙之眞者也若妓女之涙用以撤嬌演說之涙用以裝腔此涙之不足道者也或曰今有昏夜叩人之門户長跽乞憐涕涙交下以求一官半職而惟恐不得者此何涙乎余笑應之曰此之謂官涙 
尊聞閣詞選 
[危樓一角殘燈半明窗外蛙鳴床頭鼠語徹夜喧聒蚊蚤之屬復相侵擾悶懷四觸每不成眠戲賦四章藉以自遣] [  了靑]  
蚊 
靑草池塘落照殘聚蚊成市夜漫漫立錐思脫囊中穎入帳先爲壁上觀刺股有聲　說客磨牙無忌等貪官劇憐反手成韲粉口血何甞片刻乾 
　　鼠 
晝伏宵行亦苦辛穿墉伎倆抑何神數將錢響心常怯覬到燈殘胆便伸世上本　皮相客夜來絶少夢醒人狸奴飽食　知睡任爾鑽營老此身 
　　蚤 
非虱非蝱不可尋肌膚觸處每相侵一身生就輕佻相九死難回放縱心得意有時緣翠被敎人背地解羅襟嘉名應錫烏衣子只合纖女手擒（女子恒善捕蚤） 
　　蛙 
一角危樓傍水涯夜深無俚靜聽蛙沈淪草澤車誰式冷落門庭鼓自撾　斗身前應有恨蟾蜍化後己無家膓中多少官私事訴 
向何人月又斜 
桐陰淸話 
　　蔡鍔脱黨宣言書有曰一鬨而集無裨國是萬竅齊鳴徒亂人意正道著某報心病吾問某報又有何說 
　　北京軍界脫黨之電文言之尤覺沈痛誠共和告成後必不可少之文字也中有云政黨最大作用在得多數選民以求投票勝利彼盲觸蠻爭者可以知所返矣[  熱廬]  
　　張方之被殺當証明其罪之當否不當演激迾之惡劇 
有功卽不能論罪共和之眞義安存 
　　法律者公理所成袁黎之殺張如質公理無虧卽不得謂之違法律 
　　法律所以衛民害民者卽不容於法律之下吸民髓妾民女是即害民之鐵証 
　　言袁黎不尊重法律則可言袁黎蹂躙法律則不可法律係爲良民而設非逃罪之淵 
　　張振武之玩法人皆能言袁黎之離法亦皆能言張振武係破壞時代之功臣建設時代之罪魁 
　　不殺張振武不足以言建設不議黎元洪不足以重法律始善終惡之四字可作張振武之謚號 
　　張振武之伏誅民咸額手願各報勿作好民所惡之言論[  林星甫上]  
　　或問余曰張方之死何似曰恐地方之被擾心間接托鄰境殺　人頗有似於衛州吁石厚曰近日之開法律維持會君以爲何如曰黄留守金陵之戳叛兵曾聞法律維持會之開乎曰是固軍法也曰子知張方之鎗斃非軍法乎曰第一镒革命則加功第二次革命則加罪得非莊子所謂竊鈎者銖竊國者侯乎然則何以解於第一次革命諸公曰第一次革命所以推倒專制而建設共和也第二次革命豈轉欲推翻共和乎[  子枚]  
劇談[  瀛仙]  
[彩旦之兼任（續）]  
　　彩旦云者南人名之曰丑旦北人名之曰母丑彩旦一門伶界無專任者要皆以丑角兼任之是謂角色中之附屬品而非專修科也蓋彩旦本無身段之足云但能善作趣語而怪其形狀令人見之而發噱可矣雖然丑角中有善於此亦有不善於此者足見彩旦與丑角縱無身段之足云而於無區别中亦稍有不同耳南省伶界兼任彩旦爲最著者以楊壽長爲獨步楊伶本老旦正宗兼工彩日嘗見其演送親演禮一劇裝束之奇異功作之違拗目擊之未有不身爲之前仰而後合也北京伶界以羅壽山爲巨擘羅伶係文丑正角昔時與劉趕三齊名今年近古稀尙涉足舞臺盛名猶不稍減其演探親家浣花溪等劇尤爲一般戲癖所歡迎然則彩旦人才當推南楊北羅爲空前絶後者矣 
小說 
[短篇小說薄情郎] [  木舌]  
　　寒垣榆落澤國蘆疏雁字横空報道新秋到了時交薄莫半篙水碧一點霞紅漁笛聲聲揚溢蓼花風裏 
橋横小水岸接枯籐浪破魚鏻堤分燕尾有中年婦人一伫立堤邊雲鬢蓬鬆涕泗披面若欲投水自盡情景後尾老嫗三兩曳其衣婉言而勸之婦人以萬無生理對聆其聲酸梗殆不可名狀嗟嗟婦人果何爲而至於斯乎 
　　婦人西陵人也姓姬氏字雪春與秦生相識結爲不解緣秦係四川人爲該處釐捐局司事乃該局總辦某大令之宅相也局與姬氏家相距不過數武朝夕覿面時相過從雪春以秦生情意綢繆儀容温朗一種濃摰馥郁之情漸傾注於彼人而不自覺 
　　逾數月某大令調宰他邑秦隨之司帳囑姬氏暫寓武林俟彼地置有妥處再行奉接姬氏在省守候蟾圓十二寒暑巳更雁影未通魚書絶杳陌頭柳色望眼己穿彼賊負心竟爾爽約 
姬氏不得己隻身走訪寄寓客店託一老婦投信適與秦生撞見秦接信入衣袋以秦在四川此處無其人對老婦回寓姬氏忻然相迎以爲定得好音及聞其言如驟觸電氣頓覺雙目昏暗暈倒在地乃强自抑制鎭定精神存細思之接信者即負心賊否則必不將信藏匿遂自進署坐收發處收發員與姬亦素識此時佯作不識速姬出姬聞而氣厥即舁回客店斯時姬氏面如死灰頭涔涔欲裂嘔血數碗上床而臥秦託庫書某囑姬至該庫書家與秦覿面姬氏一見秦生大作嬌嗔痛加辱罵泪盈盈如雨下欲死於秦前秦允賃屋暫住並約以俟某大令卸任後同回四川姬氏信以爲眞卽回客店詎知薄情郎言不由衷當夜收拾行李次朝遠颺杳無縱跡矣 
　　姬氏聞信方憤不欲生投水自盡之際某大令反飭差持硃條指雪春爲土娼着令驅逐姬氏一見硃條遂躍入江心逐波臣而去勸解之老嫗佇立堤旁束手無策但見沙鷗三兩徘徊憑弔而己 
　　嗚呼秦眞浮獧薄倖乾視女子如浪蕊浮花隨采擷朝供膽瓶夕棄溷厠方其定情之初指天誓日懇懇勤勤人非草木誰能無情稍不審愼墮其計中遂飲畢生之恨一失足成千古恨再回頭己百年身我女同胞其猛省之歟 
文字因緣 
[桃源憶故人寄懹蝶仙] [  瘦蝶]  
　　來鴻久杳相思字極目關河迢遞今夕明風細四壁蟲聲起天涯憶煞陳無己一寸秋心千里不用塊　夢繫寫個書兒寄高陽台讀諸大吟壇投和佳章感媿交縈四疊前韵奉酬卽乞鏡笙　公問津天民瘦鶴病鞠淡明鐵耕息影廬諸吟長正拍 
[并示蝶仙] [  瘦蝶]  
　　刻玉雕瓊裁氷浣雪詞華朗照雙眸鈎起　懷今宵月滿虚樓放　自得　然趣只閒　算是良儔待周游滄海名山駕　飛騮寸心時懍蟲沙劫向愁邊憶夢夢裏言愁憔悴風塵唱酬喜接名流天涯試把神交數　新聲古錦囊收墨緣留甚日尊開把臂登舟 
 
 
 

Page 10

 
 
   
 
