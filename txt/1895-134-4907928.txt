# 1895 - 134 - 4907928

 

Page 1

 
 
[新印隨園三十六種告成] [  圖書集成局啓]  
　　隨園太史全集本局覓得初印善本用新鑄大虢鉛字排印風行寰海内外早已不脛而走不翼而飛兹訪求太史造像及隨園　延晝師慕繪連　史遺囑冠諸卷首并將湘痕閣詩稿瑶華閣詩草隨園瑣記談瀛錄諸書附印於後共成三十六種可渭　　　美髮憾無遺矣而又字　疏　紙　精良讎校再三裝潢精雅以視蠅頭細字辨認模糊　眞有天壤之别工旣竣又精製櫛木箱盛之以使舟車携帶每部分釘五十本仍收實洋五元並不增價諸君子有先覩爲快者請移玉上海三馬路申報館帳房申昌書室及各外埠申昌購取可也 
[論和約之弊以割地爲最重]  
　　二國交兵一勝一敗乃兵家之常事元氣未傷國威未損遣一介之使以行成易就我範圍不啻事半而功倍也若至於兵爭數月之久陸戰則節節退縮屢失名城水戰則屢屢敗北全軍潰散養兵數十年而不能用之於一日平時簡拔之提鎭叅遊受國厚恩握兵符者至是而一籌莫展失地喪師統兵大帥有督辦軍務之責者亦不過調兵籌餉作日不暇給之勢環宼之師殆且百萬不聞有一人援桴鼓誓衆而前者惟有任狂宼之狼奔豕突蕩摇我邊疆殄滅我黎民擄掠我財貨傾覆我師徒而已嗚呼用兵之事至於如此何堪設想惟有遣使臣以求和耳顧求和之事不一端求和之法亦不一有二國用兵彼此力竭而皆有休兵息民之意者此種求和易於湊合不必多賠兵費而已可立約修好也有二國之中顯分强弱而皆在萬國公法之内者如弱爲强併則各國不肯坐視必出而與之調停强國懾於公論而有所顧忌弱國所所扶助而藉以圖存此等求和出於諸大國公使會議而成事體重大必須彼此允洽而後可成其中有至當不易之理存焉斷不能逞其私志而挾制也有二國不分强弱而俱在萬國公法之内者則彼此交兵雖大判勝負甚至國王被擄都城迎降事機一轉不旋踵而立約息兵和議既成國體因之勿失此等議和二國皆有相讓之意故初立暫息兵之約後則再行展期和約卽由此而定矣至於鄰近之國仍守局外之規因不容其越俎代謀也有二國雖分强弱而一則將入於萬國公法之中一則猶屏於萬國公法之外兵爭既久小弱者因其軍之操熟而獲勝强大者因其將之玩怯而致敗執政之臣一意主和於是遣使求和一次不應至再至三而後草約始定惟所定條欵皆由彼作主而大國之使臣唯唯聽命未聞有爭執之端其和約之不平允已可概見於是電請罷約之議紛紛陳奏而强鄰之窺伺於外者亦復振振有詞謂與其割緊要之地不如酌加兵費而收回重地彼小弱之國亦不敢不遵此非强鄰之有所偏袒也事不公平而關繫重大豈能默爾而息哉固不必執公法以爭亦不必糾合諸大國而後出此也說者謂鷸蚌相爭漁翁得利此說不爲無因不然者無所憎愛於其間又何必興師動衆哉此四者皆先戰而後和而其變化多端則在於公法以外之國究因各國情勢有所不明危疑震撼之交不克沈機觀變折衷事理無怪其處處讓人先著和議旣成見之者無不扼腕興嗟也顧或者謂和議之人以割地賠餉二者爲最重二者之中又以賠餉爲更重蓋因割地一事幅𢄙遼闊者少此一二省之地尚不失爲大國苟能自强猶寄之外府也今日既因戰敗而失之安見他年不能因戰勝而復之乎賠餉一事則無論其爲若干兆兩銀錢出口永不能復回將欲爲善後事宜又苦度支告匱束手無策將何從而展布之耶因貧而愈弱因弱而不能復振所關非淺鮮故以賠餉較之制地尤爲不可也是說也余竊以爲不然銀錢固爲國家之寳貨而有圭然後有財二省之地幾等於歐洲之一國每年地面之出産不下二百餘萬國家財賦之所入亦必有數十萬而地中之五金煤礦不計焉孟子有言諸侯之寳三土地居其一斯言也豈可不深長思哉况所割之地有爲敵國所萬不可少者若以與之不啻爲虎添翼也豈可輕易許之乎若云戰勝而復之則爲虚妄之談卽使可復而數十百年之内地中之礦藏已盡爲敵人所得如之何此又不可不計也銀錢紙爲　物之值如泉水然無處不流亦無處不通賠欵旣給之後自不免竭蹶於　時苟能實求開源節流之法保護商務鼓　工作振　鐵路使百貨廣銷而出口之貨日見其多進口之貨日見其少西洋富國理財之法實有可師如能實力奉行此數百兆銀之賠欵不難於十年内悉數復回再能將國中吸鴉片烟之事盡行禁絕行之數年已有成效卽與英國禁　會中諸大員聯絡共商互禁之法彼此協助使印度不種鶯粟改種五穀之類則鴉片烟之來源亦絕矣此又節流中之第一要政也抑又　之昔法國之敗於普國也和議欵中割法之邊境兩省地一爲亞路西士省一爲羅連省　　賠　軍餉　五千兆佛郎分三次繳清當時法廷臣亦多以割地爲非計再三辨論普相畢司瑪决意不從籌議六日　成而國會中人員猶多以爲未可者誠以割地一事不獨失土抑且失財失民爲害最鉅普法之役迄今已二十餘年　國悉力整頓元氣已復日形富庶其國境内　不露兵燹之形跡可謂善治其國者矣惟此割去之二省尚無收復之期國人猶以爲憾事日夜淬厲東　將報也觀於此而主持和議者可以知所適從矣割地賠餉熟重孰輕固不煩言而可解也若　於目前之利害而下　日後之弊端則非余之所敢知也 
[諭旨恭錄]  
　　四月十五日奉旨新進士着於本月二十八日在保和殿朝考欽此同日奉上諭步軍統領衙門奏拿獲挾嫌聚衆白晝搶刦盜犯請交部治罪一摺所有搶刼鋪商之連壽卽連二玉文氏趙桂榮薛德勝趙狗子張子輝高得山等七名口均着交刑部嚴行審訊按律懲辦另片奏拿獲素不安分之富連卽富保山着一併交部審辦欽此○十六日奉旨廕生榮桂着以文職用義俊着以侍衛用銳恩着以侍衛用分發浙江道郭集芬浙江知府周志靖能錫恩山西同知崔式衡陝西同知萬啓釗湖北同知金鴻翎四川同知陳再廉廣東同知陳圖蔣茂璧東河同知吳崶陝西同知張雷山西直隷州知州崔澄寰四川直隸州知州張蔚增雲南直隸州知州邱淮浙江通判龔榮梓山東知縣白雲達山西知縣陳啓濬俞蘭元湖南知縣曾炳章直隸知縣汝作枚山西知縣彭城邵偉人河南知縣周雲陝西知縣胡啓虞廣東鹽大使聯益俱照例發往截取通政使司知事陳履貞國子監監丞卓凌霄兵部司務徐兆灃俱照例用杭州將軍衙門筆帖式經斌着准其補授兩浙永嘉塲鹽大使尚其光兩浙黄巖塲鹽大使李潤堂保舉江蘇候補知縣范一福俱照例用刑部郎中員缺着伊仁布補授　慕陵禮部郎中員缺着海彬補授孝東陵禮部員外郎員缺着松慶補授擬補盛京刑部筆帖式寳珍着准其補授欽此同日奉上諭順天府奏知縣破獲案犯請開復原叅處分等語順天順義縣知縣周兆簧於兩個月限内破獲案犯並窩主六名尚知奮勉着准其開復摘頂處分　着照所議辦理該部知道欽此 
[本館接奉電音]  
　　昨日午前京師飛電傳來上諭一道敬謹譯登○四月二十二日奉上諭奉天錦州廣 
 
 

Page 2

 
 
寗一帶上年秋災既重今年春荒尤甚小民困苦情形殊堪憫惻加恩著將本年湖北漕糧三萬石截留以資振撫卽由土文韶催提此項漕糧到津卽行截留折價迅速派員解往詳查災區核實散放務使實惠及民毋任梢　弊混用副朕　念民艱至意該部知道欽此 
[補述改約]  
　　中國與日本所立和約原由李傅相與倭相伊藤和衷商議其己登前報者或係電碼原文或係摘要紀載言人人殊幾於無所適從大抵割地賠費相提並論者原約也僅賠費而不割盛京者係在後更改也昨接本館派赴天津專訪時事之友人來函云俄法德三國深以東倭要挾中華割地爲非而俄國以所割之遼東尤爲不合曾經三國電致東倭令將割地一層抺却否則不能袖手旁觀倭主初不允從嗣以衆怒難犯專欲無成且與各國勢力不敵遂將割據遼東一節作爲罷論此約遂於十四日互換換約大臣伍秩庸觀察等於十六日回津惟此約需用御寳頒發施行臨時如或更張換約之期勢須另訂現在屆期互換並未展限或者遼東割地之舉早經各國勒阻和約之内並無此條並非臨時始行删去也惟據折衝樽爼者謂和議雖成和約雖換然未十分安貼和局終可恃而不可恃云 
[兵艦如林]  
　　天津信云四月十四日爲中倭換約之斯俄法德美英以及日本各國兵船之停泊烟臺者俄國三十餘號法國二十餘號日本三十餘號其餘各國或二十號或十餘號不等共計所有兵船一百三十二號旗旙招展上矗雲霄　有如荼如火之觀惟中國獨無一艘點綴其間捨戰而和亦復相形見絀回溯威海一役已革海軍提督丁汝昌溺職負恩忍恥降倭以致全軍皆墨眞千古之罪人斷非自尋短見所能蔽厥辜也肉食者鄙未能遠謀可勝浩歎 
[怯將誤國]  
　　北洋海軍失事所有管帶林國祥等十三員營務處道員馬復恒等三員業經署理直隷總督王夔帥奏叅恭奉上諭一併先行革職聽候查辦已見邸抄錄於報首管帶等統率全船將士富時不思殺敵事後不知自裁苟且偷生實屬咎無可辭罪有應得惟管帶等統屬於已革海軍提督丁汝昌既已畏倭如虎忍辱投降獻師媚敵而威海之砲臺先又不守並不炸轟致爲敵人所得反取以攻我其中雖有忠義憤發者亦苦有力難施若律以船存與存船亡與亡之義管帶等固無辭以自解至以全軍皆墨爲諸人咎似於情法尚未兩平恭繹上諭一併先行革職聽候查辦兩語此中尚有權衡或當分别勇怯賢愚恩施格外非局外所敢測也　正月十三日海軍未失之先左右兩隊魚雷艇共計六號管帶蔡廷幹等六人奉派出口禦敵或倉皇逃遁或首先降倭情罪尤重亦由王夔帥奏叅革職從嚴訪拿獲卽正法以伸軍律奉旨依議宇宙雖大若輩恐無託足之區矣噫 
[倭奸詭計]  
　　客有自旅順而抵析津者語於訪事人曰倭人沐猴而冠現已設官分治其僞官一曰行政廳一曰公政廳居然收受民詞金州士人之無行者夤緣入幕充當記室倭人尚無抑勒情事而若輩從中作弊婪索不堪其中列肆除茶館浴堂戲院仍由華人開設外餘係倭人居多浴堂一所每月徵地租洋五元茶館戲院一律徵租多寡不等路遇面生華人必詢來歷並叩住址如對答含糊則拘向行政廳詢問具保方釋既釋以後未拘之前或執鎗刺或以刀頭恐嚇否亦執其髮辮戲以猪尾呼之華人受侮不堪言狀烟臺無賴向嘗以一葉扁舟販運菜蔬及牛羊肉雞蛋之類不憚風濤不避險阻載往此處售賣初尚公平交易並無抑勒以及賒欠等情藉廣招徠而便接濟嗣忽露出廬山眞面强賒硬買無所不爲蓋以和議將成依舊通商食用不虞缺乏也又有倭人名音嘉納宋者熟悉吾華及英法等國語言文字當法人德威尼包辦旅順隖澳工程音卽相助爲理後有吉利豐接辦音亦擘畫其間自開辦以至竣工未離隖澳及大工告成後乞於總辦願得枝棲總辦某觀察以薪水過鉅經費難籌辭之音卽回國旋來旅順居住有年不特官塲大小無不熟之人抑且山川阨塞無不知之地華人之與投縞者並未叩其居此何爲也去夏倭人犯順析津驅逐倭人不見獸蹄鳥跡獨音仍在旅順盤桓不去官塲亦未下逐客令且仍與之往來一若不知非我族類其心必異也者比經八月兩國戰於大同江音始去而之他而彼之諜者既已佈置齊全且於軍務無微不燭未幾旅順淪陷入於倭人之手中國事事苟且因循不殊常在醉夢中可勝浩歎音現駐旅順曩者之官銀號内辦理營務云 
[續述北地偏災]  
　　直順兩屬無歳不有水旱偏災卽無年不議蠲議賑然蠲緩錢糧賑濟户口皆係成災村落其未成災者依然年慶豐稔人歌樂業除同治五年外玉麵每斤從未售錢七十二文紅粱每升亦未售錢七十六文今年四月未雨以前紅粱玉米繼長增高價值已至七十文以上至初四五日大雨而後麥苗稍損現已每漲兩文水長船高麥麫每斤九十二文仍不潔白順直兩屬大概從同加之以師旅因之以飢饉胡天不吊北方之民至於此極也至於東八縣災民麕集唐山一帶計有十數萬人仍復有加無已博施濟衆是所望於有大智慧而又有大願力之人 
[漢臯茶市]  
　　漢口茶市自四月十二日開盤連日到漢之茶計寍州祁門温州等處約共二百餘字業已陸續銷售一百二十字計二五箱三萬零六百一十件兩湖茶四月初十起截至十七日止共到三百八十一字計二五箱十七萬一千四百七十件自開盤至十七日截止共售出兩湖茶二百零六字共計二五箱九萬三千五百五十六件業已過磅成盤今歳各處山茶惟祁門安化桃源頗沾利益其餘各埠難以生色甚有虧本者日内安化茶價尚有四十餘兩祁門茶價在六十兩至五十餘兩寍州價售六十五兩似難沾潤温州茶價二十七八兩至二十一二兩止湘潭茶價十四五兩羊樓崗茶價三十兩左右通山茶二十二三兩羊樓司二址二三四兩北港茶十八九兩高橋茶二十一二兩瀏陽茶二十三四兩崇陽茶二十五六七兩雲溪茶二十一二兩他處價亦彷彿祁門茶獲利之由實因昔年俄商不辦英商辦往俄地大獲利益俄商有見於此頓改前轍採辦祁門茶價碼略高於昔此祁茶之所以獲利也又紅茶篩下灰末碎片名曰花香往時棄而不用自同治光緒以來西商以之軋成磚塊始得暢銷今歳紅茶到漢各埠花香到者寥寥以故開盤較遲十六日湘潭花香開船其價六兩八兩通山花香開盤六兩四兩至安化桃源茶味濃厚將來開盤價可望八兩以外云 
[流氓站籠]  
　　蘇州流氓之多甲於他處前韓古農廉訪署理臬篆時嚴申禁令獲必重懲若輩知所儆懼匿跡銷聲地方賴以安謐口碑載道咸頌廉訪之德澤不置不料廉訪卸篆後若輩卽故智復萌遇事生風横行不法種種惡作更勝於前雖經總　府劉司馬常川拘辦然究以省垣地方遼闊耳目難週本月十八日下午有韓廉訪家人某甲奉命至閶門購物行經郡廟前見一簇流氓約有二三十人伏地賭錢細視之皆若輩自稱爲廟匪者也甲無意中上前引頸觀看不料若輩見之卽振臂一呼突將甲團團圍在敬以老拳旁有識中者大聲止之曰此人係韓大人公館中人切勿誤會詎衆流氓非但不肯釋手反同聲大喝曰汝勿多言吾等特毆其爲韓公館中人耳當置其死地方出吾輩胸中之氣也言畢竟將甲按倒街心併力攢毆幸經旁人飛報韓公館廉訪得信之下立飭鏢師帶領營勇數名前往拘拿迨至若輩卽一哄而散當塲僅獲爲首之著名流氓名阿尚者一人帶回公館廉訪卽飭持片送吳縣懲辦凌大令立卽升堂研訊阿尚俯首無詞大令飭重責一千板裝入站籠飭差舁置犯事地方示衆大令復親詣藩臬兩憲處禀陳聞鄧方伯黄廉訪皆謂此等惡棍不可輕縱懲一儆百正在此時卽將該犯站斃亦無不可大令唯唯而退翌日韓廉訪謁見撫憲奎中丞詳禀此事中丞謂嗣後城内外保甲事宜悉歸貴道領袖可乎廉訪唯唯聞不日卽當下札矣 
[犯婦解省]  
　　本月二十日午後有常熟解到之犯婦一口經按經廳騐明面貌箕斗飭發縣監收禁聞該女犯係謀斃本天之案經本縣訊過七堂堅不供招連用重刑始得供實北特備文解省該女犯年四十左右身軀肥胖　常熟鳳儀鎭人途中甚不良於行非伴婆扶持寸步難 
 
 

Page 3

 
 
移聞因堂訊時用夾棍致傷兩腿之故其細情容俟訪明續錄 
[蕪米好音]  
　　蕪湖米市禁止日久業此生涯者咸有寂寞無聊之慨兹聞粤商傳說粤撫馬大中丞因彼都大兵雲集民食不敷貧苦黎庶行將餓殍咨商兩江督憲派委員紳逕赴蕪湖採辦平糶米三十萬石刻聞江督張香帥已經電允奉委員紳行卽挈銀前來是以各粤號並經手過載之行户轉運之駁船及包紥過斛之各工人日内俱聞風興起躍躍欲試從此農商又可謀利不難重睹昔日之盛又聞粤帮傳述商輪運米禁令出洋現因中日和局告成南洋大憲將奏請開禁俾商務有所藉手是則蕪民所昕夕默禱者亟錄之以當商家之捷報 
[盜傷事主]  
　　月之十六夜寗波東南鄉陶港地方鄭竹英家突來盜匪多人大半係穿山大碶頭人居多手執刀械破扉直入主婦認得一匪卽前年在該處淘河之人對之大駡盜聞言以刀砍之婦受重傷家屬見此情形莫不心驚膽戰瑟縮如蝟不敢聲張任其搜括殆盡呼嘯而去方敢大聲納喊然盜已遠颺不知所之矣聞刼去衣箱十餘隻次日事主開單赴縣報案鄞縣楊大令聞報之下於前日帶同捕快刑仵人等往勘騐傷後飭捕跴緝未知能否破獲也聞當未刦之前離鄭姓家不遠有二鄉人在河塘戽水見有二人走近身邊謂鄉人曰天已將雨汝等何必連夜戽水鄉人初猶不知其何人亦不解其來意又囑鄉人若聞人聲切勿聲張鄉人心雖明知必非善類然亦無可如何移時果見多人呼嘯前來二人亦聞聲同去始悟該二人者卽搶匪之把風者也 
[慶祝冥誕]  
　　江海關道劉康侯觀察之老大人於本月廿三日八旬冥慶已紀前報昨日道轅懸掛燈彩雇召清音班登臺奏唱並緇流多名誦經禮懴一時鐘鼓聲喧絲絃並奏自晨至暮詣轅叩祝者絡繹於途 
[大令鶯遷]  
　　保甲總巡夏芝蓀明府向辦會丈局時公館在滬北泥城橋現在一城阻隔諸多不便刻擬鶯遷本城竹素堂左近程宅爲公館入宅之期尚未擇定云 
[雙鳬赴任]  
　　准補柘林通判蔡二源大令奉上憲檄代理南匯縣事定於二十五日接篆任事卽於昨日傍晚時雇就大號官舫英廨書役人等亦均乘舟相送聞大令之眷屬仍在英廨暫住並不隨往任所云 
[驪歌載道]  
　　奥國駐滬總領事夏士請假回國已登前報夏君於昨日照會到廨定於今日三點鐘辭行 
[幸免釀命]  
　　鑷工某甲向在新閘沈姓所開剃頭店内爲夥已歷多年甲近日因有急需欲向沈告借洋蚨數翼沈以同業規例凡爲夥者借洋不得過二元是以不允口角之餘甲卽將生意辭歇雇車欲將行李載之他去沈又不許並欲與之講理甲至此不覺忿無可洩卽購紫霞膏一盒背人吞服進店獨坐默無一語沈見其神色有異向之根究始悉實情急倩人設法施救幸受毒未深服藥之後得以一吐而蘇說者謂沈雖略受驚恐然不至以一言而釀人命亦不幸中之幸也 
[骨肉團圞]  
　　寗人某甲向在輪船充當水手曾娶湖北人張氏爲妻琴耽瑟好亦已有年不料甲於去年患病竟將生意辭歇同妻回籍醫病無如勢已沉重非藥石所能挽回繼竟溘然長逝氏自喪藁砧貧苦無依致被歹人引誘來滬改名秀寳爲野雞倡逐日翔集於更上一層樓青蓮閣等處甲弟某乙自嫂逃逸後四處找尋蹤跡杳然遂於日前乘輪來滬訪尋前晚八九點鐘時乙獨至一層樓細心察訪忽見一妓面龎酷肖甘嫂不覺忿火中燒飛步上前揪住髮髻問適從何來遽集於此答稱實出於萬不得已倘在家能衣食飽煖則願隨汝回家乙曰既願回家盍早作歸計於是相率偕行一家骨肉能復完聚亦事之可喜者也 
[英廨晚堂案]  
　　陸文卿投英公廨呈稱童養媳王氏潛匿母家屢次往領被同居之沈阿榮霸阻求飭差提究宋通刺准詞飭提前晚升堂研鞫陸供本邑人向在大東門外郎家橋堍開設車木桿店曾憑媒文定王周氏之女新寳卽王氏爲媳自幼童養過門初尚相安繼而新寳托詞歸寍一去不返屢經小的邀媒往領媳母王周氏掯匿不放邇因男長女大小的欲爲完婚前日小的又往領媳突有素不認識之沈阿榮出塲硬霸勢甚兇横爲此投案具控今奉提訊惟求嚴究王氏卽新寳供年十七歳於十一歳時童養陸家至前年告明翁姑歸寗公公與冰人等確曾屢來接回母親向公公說明謂待及笄時用花轎前來迎娶奈公公堅執不允以致兩相齟齬不料公公竟赴憲案控訴今奉質訊惟求恩斷周氏供居治下永平里丈夫往徐州謀事已有三年音信杳然女兒新寳於十一歳時憑媒童養陸家曾言定待及笄時仍須迎娶今親家忽悔前言以致爭論並無别故沈阿榮供與氏同居一室伊等兩相爭論小的爲之解勸並無霸阻情事通刺謂本月二十五日係嫁娶吉期遂判將王氏交官媒暫行看管屆時派差送往成禮並諭陸雇備花轎迎娶判畢飭各具遵斷切結存查兩造叩謝而出○前由捕房解送陳二寳及林意新朱阿謂等捉姦割辮一案宋通刺以供詞各執著分别看管令二寳函追伊母來案再行訊奪前晚通刺升堂復訊陳錢氏供原籍崑山卜居治下有年丈夫陳阿三向開米店兹因連遭顚沛業已閉歇邇來丈夫雙目失明已回崑山原籍小婦人與女兒二寳及兒子等均在此間帮工度日兒子已患殘疾貧困艱難衣食不繼小婦人確與朱阿謂姘識約歷二載嗣朱不顧家用遂與分離奈朱屢來纒擾日前氏因事回籍而朱復向女兒拆梢並誣女兒與氏之寄子林意新犯姦竟將林子髮辮割下希圖勒索今奉傳質爲此投案聲明二寳供年二十七歳朱阿謂向氏拆梢不遂其實小婦人與林意新並無通姦情事餘供與前堂相同林供寍波人現居楊樹浦家有父母小的向在某紡織廠作工日前購得茶食兩包探望寄母適寄母因事回崑山原籍未晤小的略坐片刻與寄姊二寳閑談旋遭朱誣姦割髮以致爭執鳴捕拘案今奉訊明惟求究誣朱供小的係崇明人向推小車度日通刺訊問王周氏曾與朱阿渭姘識以致藕斷絲連肇此釁端實屬無恥之尤判將朱重笞一百板王周氏掌頰一百下陳二寳稱母親患病新愈可否求恩代責通刺曰諾遂將二寳掌頰五十下餘人各具改過切結存案備查並諭朱阿渭林意新不得再至王周氏處往來如違重辦不貸○某號華捕解送迷路女孩東根至廨前晚通刺命官媒帶案女孩操粤音訴稱今年十八歳於八歳時隨父母來此日前出外游玩一時忘却歸路由捕拘送通刺判將東根仍交官媒妥爲照管待其來案訊明給領 
[美捕房瑣紀]  
　　法界萬盛押店主潮州人翁炳亭者前晚八點鐘因事至虹口行近朱家木橋地方突遇無業流氓數輩四顧無人頓起不良攫去洋銀三十元并金戒指一枚呼嘯四散翁卽投美捕房控告捕頭雖允飭探查緝惟失事處在華租交界諭令投報巡防避請局員恊同辦理○鄉人王某年逾知命在虹口下海浦某木行内值役前日下午因搬運木料失足倒地被木壓傷頭顱鮮血淋漓不止勢甚危重行主卽延醫療治舁送回家未知可保無虞否○偷兒章順林專竊西人物件前日下午溷至有恒路第一號洋房内竊取衣服等物失主卽訴諸捕房至晚經包探倪順泉查獲於昨晨將原贓吊齊捕頭命押候解送英公堂究辦○寗波人某甲昨午一下鐘在西華德路與江北人某乙口角互相兇毆甚至頭破血流尚不釋手經九十五號印捕一併拿入捕房捕頭見二造均有不合從寛免究一併斥釋○積竊松江人張永生久操是業從未破獲前晚經包探江阿三在某處拿獲解入捕房捕頭訊詰所犯竊案據供曾竊泥城外某某等洋人之物捕頭命押候解送英公廨究辦○昨報車夫姚德泉竊取西水手對時表當被水手扭入捕房供出原物已被阿四取去至晚捕頭遣包探江阿三將阿四拿入捕房阿四供已托英界某妓院王金寳付質矣捕頭復　江探將王拿案命一併押候解至英公堂訊究○昨報沈家灣某洋行細崽名阿三誘女藏姦被女母王氏查實報捕至晚捕頭遣二十二號西探並包探范進才等得將　三拿入琢心惟該女毛金　早已避匿捕頭命將阿三覊押候解公堂懲辦○陸隆順高張 
 
 

Page 4

 
 
氏住居美界吳淞路第七百七十號屋内未知所犯何事昨晨上海縣飭差役邵春至美捕房咨照捕頭遣包探范進才協同至該處將陸隆順高張氏拿至捕房捕頭依例交原差帶回縣署聽候黄大令如何核辦○綽號蘇老小弟者日前串同王長根至自來水橋相近停泊之某商船上竊取水烟袋衣服等失主當卽訴諸捕房前晚經包探張阿五將二偷兒一併查獲　解捕房捕頭諭令押候解送英公堂訊究 
[仁恩遠被]  
　　本館昨承雙榴堂助紅十字會醫傷經費洋二十元戰事雖已停止然前此之荷戈㦸角逐於轟雷掣電中者血飛肉薄實足令聞者傷心見者墮涙苟非寛籌經費源源接濟彼百戰之士何以能起死回生哉除掣付收條外敬綴數言代無數傷兵九頓首以謝 
[賑務要函]  
　　廿二日奉津海關盛道憲致席子眉嚴筱舫葉澄衷徐子靜沈子梅鄭陶齋嚴芝眉楊子萱曁則敬公函内開關内外奇災爲自來所未有較之昔年三晉前年七廳所遭慘酷尤爲目不忍覩耳不忍聞蒼蒼者天何重厄斯民之甚也錦州一帶當大兵之後救災卽以救亂已請嚴佑翁帶銀九萬兩星夜前往赶緊查放惟疉據周少逸來電災區太廣災民太多携此區區何濟於用非得源源接濟竊恐爲德不卒徒有救濟之名而無救濟之實少逸各電已由佑翁寄請登報想經察及酌　沿海塲竈　海嘯冲刷殆盡無可爲生亦由尹憲專請褚敦翁專查急放惟奇慘難以形容而所指並無專欵車薪杯水大是爲難至灤樂豐玉一帶雖經劉丹庭張燕謀觀察及廣仁堂董事盛星杉備濟社量事顧孟臣分作四路開放急賑所携的欵亦屬無多統計關内外各處非得五六十萬金不能勉敷拯濟當此時局公中籌餉維艱以致官賑有欵項不敷之憾頻年勸辦義賑亦已力盡筋疲惟北地水火刀兵靡不備歷孑遺之慘若不設法援手於心何忍兹將盛星杉來信五件張燕謀蔣仲愚來信各一件飢民食物一包附呈卽祈摘要登報庶南省善士覩此情狀慨發善願不惜大廣德心速集巨欵俾得放手拯辦斯不特數百萬災黎同慰呼籲卽弟等發棠復請亦感如身受翹望南天企禱曷已現與天津籌賑局商定援照晉賑辦法卽在津海關道署設立奉直義賑收發處以後賑欵由弟轉發嚴佑翁褚敦翁諸君事竣刊刻徵信錄分送素仰仁心惠澤用敢肅布公函等因則敬等捧誦之餘並分閱來函七件具　奉直被災之重與飢民待救之殷殊覺慘人心目擬十日内湊解大批以期及時拯救所望西方善長解囊慨助廣結善緣俾垂斃災黎同登仁壽不勝廹切待命之至至附來食物一包查係草根樹皮雜以糠粃和泥煮熟飢民以此餬口因之面浮足腫倒斃較多北望災區慘傷無已除將張觀察等來函排日抄登日報外謹先奉懇不盡區區[  上海北市絲業會館協賑公所施則敬子英甫謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[青蚨增價]  
　　漢口訪事人云自茶商開市以來錢價每千漲至銀七錢零七厘全三月中旬日漸貶價晦　貶至六錢九分刻下又漲至七錢零八厘推原其故良由各處質典鋪皆購錢儲積是以辦茶既畢而市中錢仍不多沙市各商家亦有至漢口購去者以致市價湧貴竟至如斯也 
[縣案彚登]  
　　本縣前據虹口捆業沈茂山呈控劣保韓俊卿得規庇賭等情當奉尊黄愛棠太令諭飭原差丁全密往賭塲掩捕賭犯起得賭具解縣訊究該差奉飭持票前往拘捕因念該賭徒均係閩廣邦忘命之徒往往持械抗拒誠恐寡不敵衆致多棘手是以捧票赴虹口巡防局禀明情由局員王二尹立撥局中親兵多名前往查拿諭將所搭賭棚赶緊拆去賭棍聞風暫避隨又復賭如故王二尹以賭風如此難减非地保等得規庇護何至如此放瞻欲將各地保函送到縣儘法嚴懲以除賭害該保陸毛毛聞知赴局再三叩求甘限卽將各賭檯一律拆卸永不復賭到局禀明請勘王二尹諭以速辦此次禁賭比前較嚴但不知苟能盡絕根株否○妓女花如玉前投上海縣喊控龜鴇覇勒不放黄大令飭差看管候訊已紀前報前晚黄大令升坐花廳提訊花如玉供原籍蘇州父母姓蔣自幼被拐匪誘領至申售於英租界四馬路西薈芳王錫榮及鴇婦王素娟所開妓院爲娼於去年自行措資贖身王多方阻勒限令再帮一年小婦人勢有不敵祗得隱忽耐守現在年期將屆王仍舊覇勒不放小婦人實不得已奔赴案下訴求恩斷所空錢文房内物件尚多抵過可有贏餘現在母親在此小婦人願隨母親回家脫此火炕感恩不既蔣張氏供是花如玉之母女兒自幼被匪徒拐失四處偵緝音問杳然直至去年詢知下落來申尋訪會晤詢知得受身價在院爲娼小婦人措辦銀洋若干元爲之贖身領回許配人家不料王錫榮諸多掯勒不放領回經人再三商議帮做一年現在女兒獨自進城來案訴禀當時小婦人不知刻方聞悉偕同抱告姪來案聲明求恩斷領抱告蔣福生供與蔣氏相同又有蔡春生投案禀稱小的在城内開設木器店花如玉房中木器等件　錫榮前向小的租去刻下花如玉投案小的向王討還木器王恃蠻不付聲稱要向花如玉是問伊不管此事等語小的是以投案因小本營生吃虧不起求恩作主大令諭曰爾儘可去將木件搬回如王再有阻撓准爾來案禀明究懲大令察得蔣張氏類非歸正之婦虚實不能盡信花如玉未便交給領回恐已悮再悮飭發普育善堂擇良婚配其餘飭追完案○寗波鄞縣虞姓家於三月内被刼虞某在某洋行爲買辦當卽報明鄞縣楊邑尊前往履勘飭捕緝獲盜犯徐多有供出同夥逸犯小六匿避申江等語楊邑尊立卽派差應祥王倫二名持文來申投請上海縣協緝本縣黄大令接准來文飭捕恊同來差在小東門外某客棧將小六拘獲解縣請訊黄大令卽於前晚提訊小六供小的寍波人向以駕舟爲業名字不呌小六是趙金有三月間有計夏兩客人喚小的之舟聲稱前往府城看會登舟之時共有十餘人小的並不生疑及到虞家相近停泊晚上伊等登岸遊玩回船携帶物件甚多小的查問物件從何處取來伊等慌張囑令切莫聲張給洋五十一元隨卽分　携之而散小的得受此洋來申意欲開設小烟館以圖餬口暫住客棧部署一切已被差捕拘獲所用九元尚有餘洋四十一元三角業經捕役檢呈求從恩典大令謂爾爲船户伊　竟給洋五十一元何至如是之多爾不必狡展可從實供免受重刑爾處尚有别贓否船詰再三供有銅壼一把箱子一隻遺在船中未曾帶去現在棧中研鞫良久一味支吾遂判將呈案之洋均交來差收領該犯釘鐐收禁候備文交來差移解鄞縣歸案訊辦并飭捕赴某客棧吊取箱子銅壺一併附解○前准嘉定縣解來犯事婦人葉顧氏請爲傳屬交保管束勿令復出犯事黄大令披閱來文飭將該氏交官媒看管飭差傳屬具保前晚有親屬某甲投縣具結保領管束矣 
[英廨抒訊]  
　　昨爲江海關道憲劉康侯觀察之尊人八旬冥誕凡在僚屬例須往祝代理英廨讞員宋莘樂通刺亦於清晨前往預飭了至英副領事及英美各捕房咨照停訊一天 
[法捕房紀事]  
　　有運煤船一艘停泊太古馬頭被偷兒某甲竊取煤屑當塲拿獲拘入捕房捕頭着禁押片時卽行釋出 
[時雨清]  
　　啓者本堂自開局施醫而後求診者盈門每虞堂費不支今得全亨號麥卓然兄交來麥汝纕翁花男還願助施醫藥洋二百大圓又日　興號羅綺杳翁交來羅廖氏助醫藥洋十元正如農夫望澤忽降甘霖　首同歡閻閭戴德惟願諸大善長慷慨解囊以嗣盛舉仰兹有衆厥疾得廖是所厚望用此鳴謝聊答清德 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年四月十五日京報全錄]  
　　宫門抄○諭旨二道錄前福州將軍慶等奏遵旨覆陳閩海關現辦情形摺○皖撫福奏委署知府片○又奏遵查厘卡難再裁併擬請循舊辦理　浙撫廖奏查明各員分别聲覆改奬摺○又奏委署知縣片○又奏運庫　支　工經費銀兩摺○將軍恩奏甄别經歷片○四月十五日刑部都察院大理寺正紅旗值日吏部引見四十名户部四名户部　庫十六名　提督衙門二十六名　正白滿十四名廂藍漢九名頤和園一名内務府十三名○睿王等搜檢覆命○　貝勒　　十日○溥　　假五日○那公續假十日○花尚阿續假五日○吏部奏派管理覺羅學事務派出寳昌○虎槍處奏派管理虎槍處事務派出色楞額○提督衙門奏拿獲搶刼盜犯連壽等七名口又附片奏交拿人犯富連一名均請交刑部○召見軍機　　允升　○○福州將軍兼管閩海關稅務臣慶裕閩浙總督前兼署福州將軍臣譚鍾麟跪奏爲遵旨覆陳閩海關現辦情形恭摺仰祈聖鑒事竊臣鍾麟准軍機大臣字寄光緒二十年十二月二十二日奉上諭譚鍾麟奏遵查閩海關稅務情形一摺該關積弊甚深亟思認眞整頓以期上裨國課下恤商艱著俟慶裕到任後譚鍾麟與之會商妥籌將各項弊竇實力革除擬定章程奏明辦理等因欽此遵旨寄信前來臣慶裕在途次接奉前因旋卽行抵閩省於本年二月十七日接印視事伏查閩海關常稅頻年徵不足額係因近來納稅貨物多以輪船往來赴海關報納洋稅又因各前任將軍用人太多延請管稅幕友且派有總辦家人名目把　勒索作福作威各自書役家人以總辦家人爲護符勾通舞弊各口委員有意見好不敢過問國課額徵至十數萬之多豈可委之幕友家人經理臣鍾麟兼署任内卽屏除一切事事親裁委員之闒耳尤甚者撤換兩員各處稍知儆懼矣閩關大小海口四十餘處大口須用七　人小口須用二三人臣慶裕到任後照數派往較之從前已去其半再少不敷分布仍不用幕友不派總辦家人由慶裕督同委員力求整頓悉心經理該委員如敢瞻徇情面仍蹈前轍立卽撤叅積弊可冀剔除稅務當有起色至將軍衙門進欵平餘申水貼貢等項每年不過七八萬兩現將貼　一萬餘兩提存關庫以彌補常稅短徵再將到任鋪墊等陋規五千兩永遠裁革所入洋欵本息磅價四萬數千兩所餘無幾再除善舉等項己屬免强敷衍未便再議裁减每年各口媾役有大換小換各一次家人有謝禮五百圓此欵亦卽革除其各口巡船巡役裁去十分之三家人巡役裁去二百餘名之多責成各委員嚴密稽查如再有需索侵吞各情事卽行加等治罪似此認眞整理商民或不至擾累臣鍾麟前摺所稱常稅視厘金爲比較將軍衙門派一人於厘局稽查經收數目按月分解則多少自非常稅歸併厘局也初亦知歷時已久遽難更張故俟新任到後再酌兹臣慶裕與鍾麟面商諸多窒礙應毋庸議此後察看稅務情形有因應革之處容臣慶裕隨時　奏明辦理是否有當臣等謹合詞恭摺覆陳伏乞皇上聖鑒訓示謹奏奉硃批户部知道欽此○○福潤片再調署太平府事本任頴州府知府鳳林卓異俸滿禀請併案給咨赴部引見所遺太平府篆務應卽委員往署以重地方兹查有補用知府杜恩榮年富才明安詳謹愼堪以署理據署藩臬兩司會詳前來除檄飭遵照外謹會同署兩江總督臣張之洞附片具陳伏乞聖鑒謹奏奉硃批吏部知道欽此○○尚書銜安徽巡撫奴才福潤跪奏爲遵旨詳查安徽省現留厘卡難再裁併擬請循舊辦埋恭摺覆陳仰祈聖鑒事竊查前准部咨光緒二十年六月十二日奉上諭御史鄭思賀奏請飭裁併各省厘局等語厘捐之設　濟餉項原屬不得已之舉前因各省局卡林立貽累商民迭經諭令設法裁併不啻至再至三各省督撫自應遵照辦理以期上裨國用下恤商艱乃本日復據該御史奏各省現設各卡仍復不少江西厘局多至七十餘處需索留難處糜濫耗弊端百出亟應再加申禁著江西巡撫曁各直省督撫將現設各卡悉心籌書酌留水陸衝要處所認眞稽查嚴防繞越偷漏其餘零星局卡卽著核實删减毋得以無可裁併爲詞一奏塞責仍將裁定數目迅速覆奏欽此欽遵咨行到皖當經前署撫臣德壽轉行確查核議去後兹據總理牙釐局署布政使員鳳林詳稱遵查安徽省前值軍興之際需餉浩繁擇要設卡收厘以資接濟彼時各軍駐紥及商賈貿易之地均屬遷徙靡常厘卡之增减裁留亦因之而靡定同治四年以後全省肅清軍務漸鬆餉需稍减原設一百四十餘卡迭經厘局司道擇其地當　　收數無多之處請撤在先光緒二年復設蕪湖鳳陽兩關凡離關口相近之卡一律全裁前後裁撤正分卡共計百有餘處八年復經前升司盧士杰議詳裁减數處現在省局僅存正卡四處分卡八處皖南局僅存正卡三處分卡六處淮北局僅存正卡三處分卡八處皆當衝要之區已無零星之所安徽全境南江北淮地面遼闊水道則支河汉港隨處可通陸行則山徑平原歧途紛出欲防繞越偷　必須稽察周詳所收厘金奉撥京邊各餉均關緊要又長江水師及本省防軍餉項亦復浥注攸資近年周轉已艱今若再行删减恐其减一處分卡徒增一處漏巵詳察情形再三籌度實在再難裁併惟有嚴督各卡委員不准需索留難以恤商艱而裕厘課等情詳請奏咨前來奴才伏念抽釐助餉原屬國家不得己之舉此次欽承諭旨極應仰體聖慈設法核减惟安省原設局卡前已節次删裁各項要餉所需猶賴厘捐接應現留正分卡三十二處均當水陸要衝爲餉源之所從出難以再行裁减察核該司所詳委係實在情形應請循舊辦理因思欲保釐務在恤商情惟當督同司道嚴飭卡員核實稽徵力戒擾累倘有需索留難情弊立子嚴懲仍隨時體察情形嗣後如有可裁之處再當斟酌妥辦以仰副聖主優恤商民至意除咨户部查照外謹恭摺覆陳伏乞皇上聖鑒訓示謹奏奉硃批户部知道欽此○○頭品頂戴浙江巡撫臣廖壽豐跪奏爲查明浙江省海運出力請奬案内經部行查各員分别聲復改奬恭摺仰祈聖鑒事竊准吏部咨議覆浙江省光緒十九年起運十八年分冬漕海運出力官員書吏請奬遵旨復奏一摺於光緒二十年七月二十五日具奏奉旨依議欽此鈔錄原奏清單咨行到浙當經轉行去後兹據督糧道鄭　齒會同布政使趙　　　奉部行查各員核明造册並聲明尚有同案奉查之前署嘉興縣知縣全廷楝候補知縣邵勵成等二員俟聲復到日再行詳辦等情詳請奏咨前來臣復核無異除將送到清册並捐照咨送吏部查核外理合繕單恭摺具陳伏乞皇上聖鑒敕部核復施行謹奏奉硃批吏部議奏單併發欽此○○廖壽豐片再准部咨各省州縣缺出分班輪署先委正途一人次委勞績一人再將各項委用試用人員輪用一人每屆三月彚奏一次等因歷經遵辦在案兹查光緒二十年冬季輪委州縣有署松陽縣知縣葉延壽病故遺缺委正途班大挑知縣潘志穎署理又新昌縣知縣濮文　病故遺缺委勞績班侯補知縣徐先翥署理又分水縣知縣劉叠病故遺缺委試用班知縣方家穀署理又遂昌縣知縣江繼曾留省　委遺缺委正途班大挑知縣胡壽海署理據布政使趙舒翹詳請一奏咨前來臣覆核無異除咨吏部查照外理合附片具陳伏乞聖鑒謹奏奉硃批吏部知道欽此○○廖壽豐片再查案准部咨兩浙綱課項下每年提濟塘工經費銀八萬兩按年奏　等因前因局徵課厘盈餘不敷解交皖餉並查塘工告竣似可通融把注請由歳撥八萬兩内自光緒十年爲始劃撥銀五千兩以充皖餉經前撫臣附片陳明奉旨户部知道欽此嗣准部議所减銀兩存儲候撥其應恊皖餉飭令另行籌解在案今據浙江鹽運使惠年詳稱光緒二十一年分塘工經費查照减解原案應撥鹽課銀七萬五千兩詳請具奏前來臣覆核無異除塘工支銷各數仍由該局彚案造報外合將運庫動支塘工經費銀數附片陳明伏乞聖鑒謹奏奉硃批户部知道欽此○○恩澤等片再准部咨吉林留省試用人員無選缺可補者如係得力之員試用期滿先行奏明立案俟侯補委用無人淮其酌量請補等因歷經遵辦在案兹查有試用府經歷鄭國僑自光緒二十年正月二十六日到省之日起扣至二十一年正月二十六日試用一年期滿例應甄别據吉林分巡道聯　詳稱吉林並無選缺府經歷自應循照部章辦理該道到任未及三月例不出考呈請具奏前來奴才查該員鄭國僑年壯才明堪以本班酌量補用除將履歷咨部查照外理合附片具陳伏乞聖鑒謹奏奉硃批吏部知道欽此 
 
