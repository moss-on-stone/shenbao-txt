# 1914 - 358 - 4914841

 

Page 1

 
 
   
 
 

Page 2

 
 
時評 
[奮發與休養（冷）]  
　　奮發美名也而其病易於狂休養亦美名也 
而其病近於死何謂易於狂奮發而無次序東奔西突狂之象也休養而無精神悠悠忽忽死之象也譬諸病者張脈憤興精神非不旺也然而常度失矣奄奄一息氣角非不平靜也然而生氣盡矣前此之中華民國奮興而狂狂而失常度之中華民國也今後之中華民國名曰休養其不至於休養而生氣盡生氣盡而近於死乎 
　　夫休養美名也人民所願聞也休養而無生 
氣因而近於死者人民所不願聞也然而其間之區别乃在執政者之公私焉不作好大喜功之事不興無益於國無益於民之工爲國養才爲民留財休養之本義也忌才妬賢而羅庸懦横正暴歛而充府庫百官怠其職四民失其業土地荒蕪而不治盜賊縱横而不理是蓋敷衍以待死焉耳休養云乎哉 
[命令]  
　　六月三日大總編策令李國筠給予二等嘉禾章此令又令胡忠亮給予三等嘉禾章此令 
又令張蔭棠王福林均給予六等文虎章顧桂標給予七等文虎章此令 
　　又令署浙江巡按使屈映光呈請任命吳品珪署政務廳廳長應照准此令 
　　又令參政院院長黎元洪呈據代理秘書長林長民詳請任命王運孚徐仁　凌文淵阮頌康王經佐王永扜爲秘書虞廷愷常　璋馬鳳謙蔡璋陸紹鄂裴全年郭則必周槐墀爲僉事應照准此令 
　　又令財政總長兼鹽務署督辦周自齊呈稱黔榷運局局長莫棠呈請辭職莫棠准免本官此令 
　　財政總長兼鹽務署督辦周自齊呈請任命程澍爲黔岸榷運局局長應照准此令 
　　又令財政總長兼鹽務署督辦周自齊呈請任命朱家磬爲花定榷運局局長應照准此令 
　　又令陸軍總長段祺瑞呈請授史憲章爲陸軍步兵上校張孝儒爲陸軍礮兵中校吳朝聘爲陸軍步兵少校并加中校街任天德王瑞廷劉念坤爲陸軍步兵少校應照准此令 
　　又令陸軍總長段祺瑞呈請將口蘭谷授爲陸軍步兵少校李春林加陸軍步兵上尉銜顔金標授爲陸軍步兵中尉高孝祺加陸軍步兵中尉銜應照准此令 
專電 
　　北京電外蒙所致四國使館通牒以蒙文爲正本上蓋蒙政府印而附以各該國文譯本各使雖據電本國多不甚注意且以蒙人冒失可笑俄使聞之特電本國及庫駐使我政府尙未得何等報告但外人揣測謂將以宗主權關係與俄國議定相當處分 
　　北京電清理粤幣因提用存五國團鹽稅餘欵故團久欲要求派人會同政府不允兹團於初二决議由英德法三國銀行粤支店以次出監督者一名並派定二英人管理現金出納此恐爲將來各省標準矣 
　　北京電袁批莫理遜顧問按合同每去准假二月去年因時局情形未敢請假今則政局刷新中外敦睦請給假回國呈云該顧問竭誠襄助卓著勳勞於應辦職務尤能詳細籌畫切合國情深堪嘉許應給假三月假滿望按照定期來華以資臂助 
　　北京電昨日前國會議員二次領旅費異常擁擠衛以軍警喧閙數次無相片者具保後始領報紙嘆謂乞人不如 
　　北京電革命賠償會議約兩月後畢其間接者恐須付海牙平和會 
　　北京電各部丞參决將復活裁秘書 
　　北京電將任蔡廷幹爲副禮官 
　　北京電李經羲辭榮典不許 
　　北京電法部派外部中素有學能之參事林志鈞研究華洋訴訟事宜 
　　北京電國史館已出館令派政事員多人 
　　北京電大總統以白匪經久不能勦滅顯係前敵軍官不能出力之故擬下嚴重命令責成各統兵大員如再縱其脫逃定惟各統兵官是問 
　　西安電前懸賞擒獲白狼賞勳位等因匪狂如故應者無人刻陸督辦又飭屬傳諭如拿獲白狼准照新爵例特頒五等爵位以昭特榮未如此項通示有效否 
　　西安電現各處援軍雲集餉項均需仰給中央一時滙寄殊不足以應緩急由北京軍需總局已於省内設立軍需分局 
　　西安電秦川兩方軍隊互相毁謗一節中央已派員前往查辦 
　　南京電政府電令巡按使將所轄官吏辦事成績加具密考呈報　　南京電韓巡按使通令各縣嗣後凡關司法公文應呈報高等審檢兩廳辦理 
　　南京電灌雲沐陽宿遷睢寗淮安等縣蝗蝻發見巡按使電令認眞捕滅 
　　杭州電滬商毛雍祥等向官廳租賃通益公紗廠續繼開辦 
　　杭州電浙路微日開曾沈潮具呈軍民兩府請派員監察尙未批准 
特約路透電 
　　北京電五國銀行大約不日將允每月付中政府英金五十萬磅至本年年底爲止 
　　北京電據巡按使報告各省現流行之紙幣共洋一萬六千二百九十一萬元湖南廣東滿洲之紙幣約值六折雲南貴州七折新疆伊犁八折廣西陜西甘肅浙江幾九折其餘各省十足通用王璟芳君俟廣東收回紙幣事宜辦妥後大約將赴湖南滿洲辦理同一事宜 
　　北京電新省制江蘇分五道曰金陸道轄舊寗鎭兩府十一縣曰滬海道轄舊松江府太倉州海門廳十二縣曰蘇常道轄舊蘇常兩府十二縣曰淮揚道轄舊淮揚兩府十三縣曰徐海道轄舊徐海兩府十二縣 
　　北京電籌備八旗生計局總理呈請袁總統命卾川蘇三省巡按使調查荆州成都南京等處前抄没旗民之産業以期接濟若輩 
　　北京電據華人消息白狼分成數小隊後旋復聚集向洮州進發官追躡其後相距兩日路程 
　　蘭州電馬安良之軍受挫一次後已戰勝白狼現圍匪於距蘭州南三百里之蓮山 
　　蘭州電據最近消息洮州爲狼匪焚劫卓里譯音著名之西藏喇嘛廟亦被焚詳情未悉 
　　雲南府電此間曾慶祝英皇生辰都督及其他華員並法德領事均往英領事署道賀 
　　雲南府電當道出示令妓院尅日停業 
　　成都電今日各華員及僑民在英領事署慶祝英皇生辰下午英總領事福克斯君偕其夫人開游戲會並備茶點音樂到者甚衆 
　　成都電昨於警署前焚燬近抄得之烟具及鴉片甚夥日者拘獲違禁吸食鴉片者一人當道判以死刑以儆其餘 
譯電 
　　北京電參政院將於六月中旬正式開幕即將舉定草訂憲法委員會施愚梁啓超李家駒寳熙大約均將被選 
　　北京電據亞西亞日報載稱海軍總長劉冠雄擬與美國商訂借欵改良馬尾海軍軍港 
　　尼亞拉電墨西哥代表宣稱烏爾太總統已願辭職惟提出連帶之條件必墨西哥干戈平息繼續者之政府必經輿論贊助而後可 
　　維拉克羅慈電聞墨西哥政府收到德國兩輪船之軍械後凡官軍請領來福槍及子彈者均照給之 
　　華盛頓電英荷美三國訂定保護墨西哥油井主人條約預料英法美國亦將商訂保護礦務主人條約 
　　華盛頓電據駐曼柴特蘭之海軍大將郝華特報告日本某輪船於星期日駛抵山里那克羅慈即行駛往秘魯未卸軍火且知日船不肯載運故船中並無此特 
　　哇太　電加拿大衆議院已三讀通過派員調查愛爾蘭皇后輪船失事一案定六月九日開始宣辦 
　　孟特萊電加拿大太平洋公司因斯托斯台特號撞沉愛爾蘭皇后號索賠洋一 
 
 
 

Page 3

 
 
　　百萬元斯托斯台特號之主人因皇后輪船不照行船章程致起此禍而令斯托斯台特輪船受有損失故亦向該公司索賠洋五萬元 
公電 
　　陸軍部催送軍官學校學生電各省都督鑒前年應送軍官學校而未來及入校之學生應於本年九月送學者究竟届時實能送到者若干名務於六月内電復陸軍部印冬 
　　總統府電務處請加區别字樣電各省都督巡按使鈞鑒嗣後各處有致統率辦事處或政事堂電報請加大總統府四字以示區别免使混淆誤呈太總統鈞閱務請留意照辦大總統府電務處印冬 
　　山西巡按使通告就職電各省都督巡按使鑒接京宥電奉總統令任命金永爲山西巡按使此令遵於六月一日接印視事自顧愚庸忝膺疆寄材輇任重隕越時虞所望南針時錫以匡不逮山西巡按使金永冬印 
要聞一 
[談屑] （六月一日）（遠生） 
　　記者誠實之自白實無新聞可紀今姑與諸公談天可乎 
　　京報有記載今日政界爲承平無事之日者此以一種意味言之誠可謂之確切蓋議員未停止職務以前議會之龐雜政局之喧擾黨會之活動日日在甚囂塵上之中其爲多事固無論矣卽停止後熊内閣之不進不退時代政局日在飄摇之中殘餘黨會之血脈的作用政客之縱横捭闔乃至政界中樞之暗潮某系某系之五花而八門亦復有鐘漏未歇餘音不盡之概自徐國務卿出嘗風雨初過萬籟岑寂政治會約法會乃至參政院固無所謂喧擾黨會與報紙寂靜者愈益寂靜安戢者愈益安戢即所謂某系某系者亦復消弭無形（固决非眞正鎖弭者除）政治公報中所記大事以外幾令吾曹之以造言生事爲職業者無復有記注之餘地以云承平無事誠爲承平無事矣 
　　因此吾人惟有談天故北京近日一般現象除閒談或爲其他娱樂外更無餘事人人相對輒稱無聊以視去年今日人人從事於政治活動者不啻有古今之感蓋前此北京之忙人今十有八九爲閒人矣 
中央政局可分爲組織與活動時期仿參政院織亦大半就緒其活動方面大總統似最注重於財政與軍事今財政之漸趨於樂觀已如前述軍事將銳力裁减此後但須有新巡按使新將軍一番之發表軍區軍制之一番訂定及中央各部官制之大略的修正其組識固已大定矣 
　　政事堂與政事堂公所之爲駢枝吾函電中已屢之兹當局者亦感不便且事實上亦已等於廢止蓋左丞旣向不到政事堂公所近並右丞亦不到近乃並機要局之二帮辦亦不常到萬事皆集中於總統府之政事堂故現將政事堂公所之機要主計二局裁去所謂裁去者事實上不過將此兩塊招牌取掉而去 
　　自政事堂各局所之不不設秘書於是於葉落知天下秋人人咸知各部秘書之將同歸於大盡矣故近議各部之秘書一律裁去而添設丞參此其原因官場之研究家謂有五焉一政事堂之中心爲機要局而機要局之本身即秘書所蛻化其所掌事務亦十有八九爲秘書的事務若機要局須設秘書則自局長已下無一非秘書也故先擬官制本設秘書經大總統改爲參事此一因也機要局旣不設秘書其他局所自未便設立此二因也向制國務院直轄之各局所只有一秘書今去一秘書而得二參事自爲人情所便此三因也又世家子弟之爲秘書者皆甚薄其官之有流動性質故均贊成參事而不贊成秘書此四因也政事堂旣不設前各部自不便設且政事堂旣有丞參則各部自以恢復舊制爲便此五因也有此五因而今之以新進爲秘書者苦矣有丞參之資格者聞之喜而不寐矣 
各部又擬增設次長一人此亦確聞也記者在北京某報著論謂今日之制各部次長紛紛隨總長之脚後跟爲轉移實於部務不便然今之樂爲總磗長者亦以所識窮乏者得我耳並一次長之任命而不得自由則人亦何樂而爲總長矣故不如每部均設二次長一爲政務次長隨總長爲變遷者也一爲事務次長則不變遷之似於人情正事均得其宜不料吾說未畢而此議竟有實行之望記者决不敢謂此乃吾條陳之力也蓋往日之制本是一尙二侍二次猶二侍也今之議主增設次長者想即以此果爾則與記者所主張大背矣 
　　現計各部中已有二次長者爲財政部内務部陸軍部其他各部之增設與否聞將並聽總長之便交通總長梁敦彦君之意則願增設焉外交總長孫餈　琦君之意則不願增設焉 
到任與否成爲問題之梁敦彦君已定今日到任矣自前清時代以不願爲高等繙譯之外務部尙書而引去之梁氏久久不出今吾人乃得復見丰采今其與此問題中之交通部將生若何關係簡單言之即將獨斷獨行乎抑將蕭規曹隨乎此爲北京人所懷之疑問也先此梁氏之出幾經審愼歷經大總統之勸誘而後出梁氏尤有趣語謂今日人都要學做日本人的兒子所以呌做總長次長猶大郎次郎之意耳並自謙我有何能我只會吃烟耳其倔强之意可見一斑梁氏未到京前交通次長葉恭倬氏曾赴津數日歷談部務中之癥結云 
　　政治會議閉矣所有議員皆以次得勳章有差約法會近議審計院編制法閉會之期亦當不遠以後正幕當讓之唯一之參政院該院已發通告謂不日舉行開院詢之參政者云尙無確期其地址即在前參院眞除之秘書長張國淦旣以母喪力辭就職故其秘書長仍臨時參議院及衆議院秘書長之林長民可謂前後輝映矣 
　　報載參政中當有二十餘人不來瞿鴻禨于式枚樊增祥勞乃宣其最著者也以余撶民聞異乎是瞿前大軍機有意來京余於前此個人消息之通信中已具言之瞿者今朱内務總長啓鈐之令岳也參政未發表之前一日有人謁大總統問參政果係何等人大總統告以有于式枚等等此君謂于晦若乃一遺民其肯來乎大總統言下之意似于已肯來也樊增祥氏去年入冬以後頗上條陳大抵皆樊桅山一流文意其來否誠未可知矣 
　　大總統聖前曾許駱成驤（前清狀元）以參政事後語人謂實在無法位置併楊晳子亦無法位置觀此可知此次七十人之任命大總統煞費慘淡經營之苦心並以見若有缺出則楊度氏卽爲第一之候補人無可疑也 
[雜評一] （無名） 
　　五十萬磅政府方呈財政樂觀而銀行轉又傳月付五十萬磅之信此五十萬磅者其即鹽稅之盈餘歟抑即以之代七百萬磅之二次借欵也如謂鹽稅盈餘則何其多又何以付至年底而止如爲代二次之借欵則又何其少（每月 
五十萬至年底不過三百萬磅） 
　　一萬六千二百九十一萬元廣東三千萬元之紙幣整理之已費九牛二虎之力而方在開始後效之如何未可定而外人監督已開其端矣而其餘之一萬數千萬更不知若何結果也甚矣紙幣之易出而難收也如此 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[黄山] （本報旅行紀者抱一） 
　　宣歙之間有黄山焉往昔文豪墨客題咏而留連羽士高僧談眞而說這轟烈不可一世自　　雅　廣交通阻絶此山亦遂韜光匿奇不復出現於新世界余下匡廬渡彭蠡泝昌江而上行萬山中六七日遂履茲山仙境往者評廬山爲博大雄奇若黄山則幽深古峭烟雲萬狀信宿其間幾灑然不復知有人間世廬山能品也黄山則神品矣矣余則安敢品黄山者昔徐霞客徧遊國内名山乃歎曰黄山天下無吾觀止矣請以斯語介紹於閱報諸君之好遊者可乎 
　　往者通信皆言皖南山脉作之宇形馬金嶺折而西北盡於皖贛界之率山自此復折而東北爲天馬安息榔木諸嶺復折而西北爲西武釣魚諸嶺復折而東北爲黟與太平間之羊棧嶺再東遂爲黄山復迤　東北行終於江蘇之甯鎭山有三十六峰而天都蓮花兩峰爲之冠志書稱其高九百仭雖未可信伹山下二鵑三月花落者山頭當五月初尙含苞未放則其高寒可想　　余之登是山自歙縣湯日村入主於紫雲庵此東南路也山之北半爲太平縣境自太平往當入北海門以獅子林爲憇息所是爲北路若其東路從若竹溪入宜以雲谷寺爲憇息所今寺圯矣其西未悉山受洪楊之刧甚慘比年游客益稀老僧謂年不過數起耳 
　　天都蓮花兩峰雄秀無倫其峰之紋理自頂至踵長不可度畫家有披麻皺法不意化工神筆乃有如此絶大披麻皺盡日繞此兩峰以行每易一境變一態天都絶頂未之上蓮花則嘗恃頑健之腰脚直躡其巓一徑斜上滿地砂礫巨石密菁縱横相厄旋入洞洞盡益險凡經四洞皆銳末豐腹昔人遊記謂如從藕節中行緣本以入　信然旣登絶頂俯視萬峰羅拜脚下大地殻上一片巑岏斯時雲來掀盪洶涌一白無際此巑岏之萬峰時復露其一二若孤島絶嶼可望不可即所謂黄山絶景雲鋪海是也到處奇松怪石非意想所搆及某日行山腰叢薄間倐林隙飛出白練一道跳珠濺玉聲若雷震　者曰九龍潭至矣絶頂大瀑下懸陷爲潭潭流爲澗落爲瀑瀑復陷爲潭如是者凡九 
　　凡諸奇勝匪可殫述記者寗敢屑屑與閱報諸君談風景者須知此黄山豈徒供人遊觀而已有極大之利源在焉 
黄山以産硃砂著名硃砂在化學上名汞硫蒸硫於空氣内得汞其用可製寒暑表風雨表塗玻璃可製鏡以照影能於礦物中吸出貴重金類文供精製金銀之用於化學上頗占重要位置　墨西哥首尋得汞者乃一僕人於山頂折一小樹之枝見根下有水流出騐之卽汞余於黄山嘗倚枯松偶折其枝中盡赤色之硃砂其根亦然考黄山之得名以黄帝嘗煉丹於此今尙存煉丹屋故跡雖事屬荒唐然山之富於汞養可想紫雲峯下有温泉志書稱其含硃砂質與他泉含硫黄者異實則硃砂内固含硫也惜此汞與此汞硫無人採以供世用耳此外有無他礦尙待探考 
　　山巓皆灌木然自山腰以下皆天然之森林無人採伐亦無人種植環山計之其面積不知幾億萬畝也 
　　山巓有五海中爲天海東南西北各爲一海非海也乃一片平曠地苟善經營之豈遜廬山牯嶺哉 
　　滿山皆龍鬚草肥且長可二尺爲他處所未見不第可製席實一種絶好草帽原料能自製固佳即專售原料其利不在山東草帽緶下此僅就一人一時見及者其他奇葩名藥寳藏靈泉豈可勝數而悉　於崎嶇之山徑　　之雲烟可勝惜哉 
[西報紀俄國陸軍大臣之行蹤]  
　　字行報載五月二十八日哈爾濱通信云余（通信員自稱）前書曾稱俄國陸軍大臣蘇曲里洛夫將軍已過哈爾濱赴海參威漫游查閱濱海之省距今纔四日耳詎該大臣僅在太平洋濱俄國砲台勾留一日即怱遽返歐吾人對於此事實未便忽視該大臣顯接俄京來電促其回京大約因有世界他部格外重要之政務須待解决之故夫以國務大臣之高貴斷不致無故出行八千佛斯特（俄國距離尺名）之遥且斷不能於四十八小時内將各項政務查辦完畢况其初意乃在漫游查閱各事乎該大臣前過此間時曾言此行乃含正式性質而齊齊哈爾之華員全未備有供張以承認之殊可詫異云云此言必有人傳入黑龍江都督該大臣歸途過齊齊哈爾時情形大變火車到時雖在夜間十點鐘而車站中電燈照耀綴成歡迎字樣都督借各華員及華兵一隊抵站歡迎頗示殷懃該大臣身衣制服與都督各談數分鐘卽校閱華兵一過謂自彼離遠束後中國軍政進步若是殊出意外云云當余正欲緘書之時復聞當地政界傳　俄政府召回該大臣　因國會否認來年陸軍豫算案之故該豫算案自將含括遠東軍政特别費用余意此說最爲近情若非有緊急之國務則該大臣决不怱遽返京也 
[參政院之經費與人才]  
　　經費財政部近日以參政院開院之期不遠俸給一層不能不預爲規定是以對於此事屢有提議卒之協商不成仍請總統核奪據個中人言每月俸給院長一千五百元副院長一千二百元參政六百元秘書長四百元秘書自一百五十元至三百元科長二百元科員自八十元至一百三十元速記六十元雇員五十元至七十元云云惟此等規定不過略具規模又　政府對於此事意見約分三派（一）主張每月定六百元斬持之理由以國家財政困難斷不能從優規定且規定太多未免致起特議（二）主張每月定一千元理由以該院爲最高諮機關而參政中又多係前清督撫尙侍及曾爲國務員者故宜照現在國務員例規定以示優異（三）主張每月酌送夫馬費暫時不必規定蓋以國家財政旣困難如此而參政資格又若是之高若規定薪俸甚爲不宜其理由似較爲圖滿充足聞主張第一說居多數云 
　　人才新任參政院參政中其舊官僚一派者如瞿唐等多不願就任唐景崇於日昨電呈大總統及黎院長略云現有惡病難以就任懇請取消另簡賢員等語瞿鴻禨則以年逾耳順精力就衰無裨新政爲辭勞乃宣迄無覆音黎院長托其同鄉某君電政靑島請其俯念時艱即行北上就職勞復電内有民國政事余素不聞不問参政何解亦不知等語政事堂連日得接辭職電者已有七八人之多國務卿已彚呈總統核辦而接續來電辭者逆料尙有二三人故總統特令徐東海另行預備相當人員開單呈任聞東海已經物色徐琪紹昌鄭沅鄒嘉來陳振先諸人聞日内將呈請任命矣又聞此次所任命之參政均係先由徐國務卿開明履歷列單呈請總統任命又聞張人駿之名亦高列第一次單内獨被剥落者因總統日前曾有專電促其來京并詢意見張覆謂與公政見不合萬難來京故總統不加任命云 
[各省巡接使與將軍]  
　　巡按使省官制發表同時雖改各民政長爲巡按使然識者則知各省長官不久必有變動此刻當已在醖釀中過爲避紛更故以穏重出之耳昨聞政界消息總統現在手書記名之巡按使共有兩單一單三十六名一單七十二名合計有一百零八名之多日前同時任命七十名之參政外間已歎爲難能希有今則記名巡按使幾乎有參政之倍數所惜中國牌版圖太狹省分無多此一百零八將苦於位置不下未免憾事耳又聞總統手書二單其一單内以丁寳銓列第一名周樹模張元奇亦列前五名若大名鼎鼎之李經羲名次尙在第九說者謂未出前十仍有儘先候用之希望云 
　　將軍省官制施行民政已無問題政府方從事軍區之　論及將來都督之位置昨聞政府對於軍區之劃分雖未决定爲全國爲若干區大要以三省爲一軍區每區置將軍一左右將軍二如劃閩粤爲一軍區將軍駐廣東左將軍駐廣西右將軍駐福建任將軍者必爲陸軍上將左右將軍必爲陸軍中將專轄國軍與巡按使所管轄之巡防警備名隊絶然劃分其他各區倣此此制現在討論中將來或有改動然大體則不外此惟將軍何人尙未擇定云 
[邊省紛紛索欵]  
　　塔城協濟費之照撥塔爾巴哈台參贊汪步端近因中央恊欵不敷曾兩電政府請飭部將原短之欵按數撥濟當經由財政部呈復政府晴飭下該參贊竭力核减照已撥數目開支兹聞該又參贊昨又有電到京稱此項協欵本經財政部承允撥濟之欵如照來電所稱則每月短少七千餘元塔城財力竭蹶實屬無力籌措請仍飭部按月照數撥發聞已由政事堂批交財政部核撥 
　　貴州清理處之欵項中國銀行附設之大清銀行清理處業經財政部將其改組獨立所有各省中國分銀行附設之此項機關亦伯部中電令改組刻聞昨日貴州巡按使戴戡有電到京謂現奉部令飭將本省中國分銀行行附設之大清銀行清理處改組獨立當即遵辦惟前因財政因難曾於該處挪用洋十六萬元目下該處旣須獨立則此項挪欵自應如數清還請即出中央飭部籌欵十六萬元撥交北京大清銀行清理處代收尙未悉政府如何批復也 
　　新疆各官署之公費新疆都督兼民政長楊增新以新疆係屬邊遠省分塞外荒寂金錢食用無不仰給内省今則陋規涓滴歸公於民國元年冬酌定公費大縣六百中縣五百下縣四百業經呈明政府有案比來中央官制似覺較優但就新疆現狀而論銀根久斷紙幣低落應請暫照定章支給以示體恤一俟金融活潑再依中央官制實行應請鑒核已奉批准如擬辦理矣 
[紀北京兩講演會]  
　　孔敎會之講演會日昨（五月三十一）侯官嚴又陵應孔敎會之請於午後二鐘蒞會講演是日雖陰雨聽講者仍甚衆嚴氏年已六十有二講演兩小時之久略謂地球之上最古之大國至今巍然存在者惟我中國其所以能如是者實由於敎化之維繋我國敎化之本源在於孔子孔子之粗神寄於六經故吾人對於經書應如何重視乃近有倡不讀經之說者其所持之理由不外謂經文（一）艱深（二）浩博（三）宗旨於今多不適用此三種理由驟聞之雖似可通而其實皆浮光掠影之談未嘗中肯云云以下就該三端逐一駁辯繁徵博引以證該說之不可通云 
　　鐵路協會之講演會五月三十一日下午二時全國鐵路協會在西長安街本部開第三次講演會到會者約二百餘人初由會長葉恭綽報告開會宗旨略云今日本會開第三次講演會回溯距二次開講演時已及一年此一年中時事變遷不知凡幾幸本會猶能繼續開第三次講演會與同人雅集一堂討論學識實爲莫大之幸惟一年來鐵路有種種進行本會亦有種種進行所以有待外界諸君討論指敎者甚多深望諸君惠臨時錫敎言今日承諸君蒞會演說榮幸之至本員代表全體同人先此致謝云云熊總理本訂蒞會演說以事中止派李大鈞代表蒞會嗣由旅京美士亞當士演說組織完備鐵路簿記之作用次由孫鴻哲演說印度鐵道規定機關車標準次由美國駐華公使芮恩施演說國有鐵路行政及其經營之問題次由金國寳演說鐵軌損壞之研究次由王景春演說施行鐵路職員養老制之必要及必需之華備天　以時間稍遲僅約略言其大概講演畢時已七鐘餘遂振鈴散曾 
[再紀日公使參贊逝世後之聞見]  
　　山座公使之舉殯山座公使逝世詳情迭誌本報兹悉日使館定於本月六日舉行殯禮現泊旅順之日艦名明石者預定於十八日啓程西駛接奉山座氏殯宮回國其泊點係大沽或秦皇島現均未定以二地皆爲火車通過點殯宮由京出發以火車運　大沽或秦皇島皆甚便也山座氏家屬亦預定於十八日出京昨東京電山座氏弟氏神鞭常孝及其近親古屋繁樹於二日由東京出發來京助理喪事又電日皇特傳諭追敍山座氏爲正三位特賜賞金五千元死亡賜金五千二百六十六元 
　　水野參贊之追悼水野幸吉號醉香其先畢業東京帝國法科大學政治學科投身於外交界内充爲外交官補任朝鮮勤務嗣轉任德國再轉任中國芝罘領事又升任漢口總領事官復膺駐美頭等參贊及紐育總領事之任往歲授駐華頭等參贊輔翼伊集院欽使又歷佐山座欽使此次病僅三日先公使而逝三十日上午十鐘設壇於水野邸宅除旅京日本官紳悉數會祭外特由袁總統派遣唐在章氏致祭並孫實琦熊希齡汪大爕廕昌曹汝霖諸大員及駐京各國文武官員紳士均蒞場致祭祭場周圍點綴各界所贈之花環揭以輓聯曰異域數畸人幸似王維交晁監歸魂傷旅夢如聞干實記蘇詔周自齊所贈樽酒話平生方期誼洽同文刮目會看三日後珠槃勞贊晝忍說涙零遺疏斷腸知在九廻中曹汝霖所贈爲命擅清才每因樽爼周旋草創賢勞懷裨諶招魂歸故國剛值端陽時節楚些哀怨讀靈均張弧所贈數載感知音縞紵論交蠲國别一朝成永訣海天揮涙哭星沈則龍建章權量蔣尊褘陸夢熊陳福歐劉成志諸君所同贈惜哉負笈勤求學業遍歷品優曾展懷才於東亞而今已矣悲夫受命盡操執權所施仁政能調和睦於西歐至此寂焉善全所贈誼篤珠槃風高傳望魂歸瀛海悼擬湘纍孫培敬所贈也 
[蒙藏院之暗潮]  
　　蒙藏局自改爲蒙藏院後舊有人員均存力升級希望運動各盡所長達到目的者固多而失敗者亦頗不乏人因得失之關係生出妬恨之惡感遂紛傳謂副總裁熈彦並未得正總裁同意由徐國務卿單方主張遽然呈請任命貢親王大不滿意現已多日未至院署云云其實聞係略血之病院中全權事務在秘書掌握副總裁新被任命諸事均取消極手叚故内容甚爲蕭索云 
[赴美賽會物品准免稅釐]  
　　農商部訓令赴美賽會監督兼籌備局局長陳琪云案據該局第一百五十八號及一百六十五號呈睛函商財政部稅務處請將巴拿馬赴賽物品援照南洋勸業會成案免在内地第一關卞完納稅釐及賽品出售之後免補關稅曁逾限免補關稅各等情當經據呈分别函商財政部稅務處去後兹經財政部稅務處而復到部皆經照准即合鈔錄原函令行該局查照 
　　稅務處函案查籌備巴拿馬賽會事務局請賽品免稅一事前經本處以赴賽物品應援照向章予限補稅等因函達財政部在案兹准函復據該局函請准照南洋勸業會成案及聖路易先例將此次赴賽物品一概豁免稅　釐並擬寛定轉運期限迅賜核復等情查該局所請豁免稅釐原爲提倡國貨奬勵海外貿易起見本部擬即照准至海關具保補稅一節本係歷來辦理成案惟現在商業凋敝國際貿易尤形減色似應略予變通以示鼓勵准將補稅辦法併行豁免仴賽品轉運到滬時仍應由經理將物品件數價值開單報關立案將來賽會期滿回國時運回若干售出若干一併詳具清單報由海關分報部處查核他項商人及别種賽會均不得援以爲例至該局原呈内所稱改訂轉運期限一佈旣據稱交通不便省分須十月間方能運滬自應准其酌寛期限以便轉運應鈔原函請查照核復等因前來查該局以商業凋零遠涉重洋諸多襄足非稍予利益難望踴躍進行一再呈請免補稅釐作爲政府之補助金財政部業已慨免釐捐本處爲提倡實業起見自當　意贊同應准如所請量予變通豁免具保限期稅各辦法惟所有賽品於出口時應開列詳細清單報關立案將來回國時仍聲明運回若干售出若干其售出之數應補納稅項若干卽免其繳納以該欵作爲補助該商之費以示體恤而照奬勸仍由該關彚册分報部處備案所有他商曁他處賽會均不得援以爲例至所請寛訂轉運期限一節亦應一併照准相應函達貴部某照飭遵 
　　財政部函前准函據浙江民政長電陳寧台温處各縣送達本省出品協會之赴賽物品須經過甬滬杭各關擬請照免納稅並免逐箱開驗乞轉商電示等情一案當經本部以赴賽巴拿馬物品徵免稅釐辦法現正與該籌備事務局商議應俟商妥再行照復等語函達貴部在案兹據該籌備事務局函請援照南洋勸業會成案一概豁免稅釐並稱連日迭接粤浙等省民政長來電催請核免稅釐飭關遵照請迅賜核示等情前來本部擬卽照准以示補助除轉運規則及海關免稅辦法俟函商稅務處核復後另案辦理外相應函請轉飭遵照可也 
[四川官塲遭刧譚]  
　　縣官被軍人打綿陽有第三師退伍兵某在地方販烟聚賭不法行爲經人控告爲縣知事楊學淵緝獲訊究自認前曾充當軍人原情科罪暫予監禁後某在監大病經人保出數日遂不起剛值三師援陜過境與某同類者大爲憤恨遷怒於知事日前知事正在坐堂問案倐來着短衣者數十人抬死尸一具蜂湧上堂棄尸煖閣内堂上人衆猝不及防登時秩序大亂警備隊武器旋被奪去隨將知事抓出至大堂外牌坊下拳足交加衆勢洶洶往救者不能近前被其飽打一頓而去聞知事受傷甚重頭破血流旋經該師長彭蟄先將爲首之兵懲辦後即出示曉 
 
 
 

Page 7

 
 
諭謂本師過攬官紳待過極優滋事兵丁已由本師長處罰管束不嚴之罪本師長不能辭咎殊爲抱歉一百邀請楊君隨同一路赴陜參贊軍務已於五月四日首途繼其任者爲楊星垣云 
　　稅官被匪徒打資州維泉井榷稅關委員張豫波管理是關爲日已久晏運使歷換各關委員而張巍然如故也日前該鹽場被匪蹂躪竟至將關打毁并將張毆打張大受其傷現經晏運使將其撤換肇事情形俟探悉再誌張氏眞大不幸也 
[愼防軍火漏入匪手]  
　　江蘇韓巡按使昨飭蘇州水陸警廳云案准統率辦事處密電開奉大元帥令近來各處土匪率多持有利器固由奸商貪利秘密運輸惟軍中軍火關係重要尤應嚴防偷漏不容一粒流入匪手仰該都督巡按使護軍使鈟守使將軍都統各司長司令等隨時認眞查察妥愼保管如有疎失濟寇等情事定即嚴予懲處應通諭各軍隊一體凛遵等因合電　照准此除分行外合即密飭遵照妥愼保管勿任偷漏遺落匪手倘有疎失定干重咎 
[浙省規復四道續誌]  
　　浙江舊分四道日杭嘉湖曰金衢嚴曰甯紹台曰温處自民國成立卽行裁撤二年二月奉部詳查復以裁撤後對於行政尙無阻碍等語嗣於十一月由朱督领銜請規復國務院電飭從緩至今年中央頒布行政區域始提議及此現在省制實行屈巡按使亟　規復方法昨特造謁軍府會議進行聞其結果决擬呈睛中央酌保數員暫先署理如都督府秘書丁傳紳杭縣知事周李光均有希望云 
[浙路要聞彚誌]  
　　將開之臨時會浙路股東以六月五日開臨時會關係重要紛紛携帶股票騐換議决選舉等票共計股份銀數已達二百十六萬三千一百七十五元公司股務科特備給各股東綠色議决票各十張紅色選舉票各十一張雜務科亦備給各股東午飯劵各一張商辦浙路祇此一會不知各股東作何觀念也 
　　六十萬之分配前清郵傳部存浙路公司英銀六十萬兩奉部電免繳後現有多數股東主張除清算處開支外作二十成支配股東得十成歷屆伐表得一成歷届董事查賬員理軍監事得二成總　理得一成各員役得五成尙有一成爲歷年死傷於路者作撫恤費俟臨時會通過後即可依此實行 
　　接收日期之殿緩浙路收歸國有本訂六月一日實行收管交通部已派剿關二專員清算各帳現因浙路理事會尙無頭緒清算須稽時日聞接收員方曹二君已會同剿關二會計員電呈交通部請準予展限七月一日爲實行接收之期云 
　　鍾局長之行蹤交通部梁總長電派滬寗鐵路總辦鍾紫垣君兼署甬嘉鐵路局長總司接收清算事宜鍾局長奉電後即於前日北上商議辦理手續定一星期出京即行來浙任事聞携帶人員無多各職員頗有蟬聯之望云 
　　未給發之股意浙路自創議商辦至讓歸園有其　　歷年失領之股息及上年未給之股息業由股務科核准自第八届止共計洋一百十五萬七千六百二十三元五角六分至此項股息應如何籌還須俟清算處成立再行酌定辦法 
地立通信蘇州 
　　　頒布查禁嗎啡條例蘇州警察廳接奉省行政公署訓令以嗎啡爲害最烈現當　行烟禁之時奸徒往往私販爲施治烟　之用旣奉制定嗎啡治罪專條自應切實奉行爲此令仰遵照等因孫廳長卽照錄所定條例十二條通令各區查拿並宣示人民切勿貪利嘗試致罹法網如有違犯定照條例治罪云 
　　耶敎感化罪犯蘇州耶穌敎會組織之佈道轉前曾呈奉馮都督殷鎭守使核准入監勸導罪犯俾化善良兹悉布道團員已至蘇州陸軍監獄内迭次演講勸導現在該監罪犯已有三十七名記名入敎矣 
[鎭江]  
　　律師與地方廳同歸消滅丹徒及淮安等處各街師近因地方廳業已取消特公呈高等廳以高等分廳司法機　猶在仍請准予出庭等情現奉蔡廳長批示謂高等分廳所屬現無地方廳存在卽無律師公會之設立各律師當不能在高等分　執行職務云云 
　　續辦因利局丹徒楊前縣長曾以駐鎭旗民生計困難特等的欵在城内六區設立因利局俾各旗民得以借本營生近因虧耗幾至消滅日前有某董等湊集一千數百千文呈請縣知事連同以前所餘之一千數行千文合成三千千文　　　理以　　民業由縣知事批准照辦矣 
[安徽]  
　　軍營鎗斃罪犯上月三十一號下午武術右軍统部　出　犯一名年約四十餘歲週身武裝聞係蒙城縣人曾充副官是日押赴北門外鎗斃行刑後即有着武裝者多人前往刑場與以前清禮服收殮惟刑場并末張貼罪狀故未知其犯罪之眞相耳 
　　報告帮匪爲害之疑竇壽縣公民孫錦發等近以某某等均爲帮匪倘不嚴行拿辦將來爲害閶閣實非淺鮮等情呈控督署當奉批示云呈悉察核所稱各節確有其事何以直至今日始候報告恐係挾嫌妄指惟帮匪爲害最烈亟應剪除以保治安應行令飭壽縣知事查明如果屬實即行嚴拿懲辦 
[杭州]  
　　撤銷禁烟機關浙省烟苗現已肅清英土禁運日期亦已商定於六月十六日起實行兹屈巡按使以禁運禁種禁吸均已淨絶所有禁烟總局及各屬禁烟督察員已無設置之必要聞已通令各屬限六月末日將禁曾機關一律裁撤至善後事宜則責成各知事辦理云 
　　强盜戳傷事主第三警察分署長前日具呈　廳云據第五分署來報西北地方鎗聲隆隆當派長警四面追查行至豐樂橋地方聞某姓屋内人聲嘈雜前往查勘始知被盜繼查該處僅平屋三間四無居人當查得被刧物件僅小洋八角布衣四件惟事主汪念九被小刀戳傷右手血流滿地汪七十之胸膛亦被戳開並用木棍撃傷右脅均由警　驗明無訛斯時盜已遠颺兜捕未獲呈請緝拿等語署長以案關刃傷事主與尋常刧盜不同特呈　長轉知衛戌司令部派員詣勘一體嚴緝 
雜評二（默） 
　　倪嚴主張讀經以讀經廢經之爭之劇也於是湯總長有擇經精語編納敎科中之呈請不讀經亦不廢經誠調停之善法也然而主張讀經者則大爲反對倪嗣冲上書請重讀經嚴又陵演說駁斥廢經其詞隠相符合名都督與大文學家之見解何竟若是其班乎 
　　一百單八將報載紀名候補巡按使之兩單一單三十六名一單七十二名何適合一百零八將之數也夫巡按使僅二十餘缺不若參政平政立法諸院之可容數十百人則此一百零八將將於何處覓交椅耶若降格焉而以道尹記名者則此應運而起之人才爲不虚生矣特未知名列第一第二之大首領如丁周輩果甘暫時屈蠖否耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[解决英法二租界填浜築路問題]  
　　洋涇浜泥城浜填塞築路一事已屢載本報自該問題發生以後納捐西人卽分兩派各執理由以相辯駁昨據字林報總揭兩派之理由如下 
　　（甲贊成派說曰近年以來洋涇浜及泥城浜僅便於棄置垃圾其污穢觸目剌鼻炎夏尤甚頗礙衛生雖有洶流不足蕩清之此項水道凡施行新法衛生之域斷不能容足爲模範租界之汚點南京路之交通日見其盛電車汽車馬車人力車東西來往如織而復有小車塌車擔夫等由北而南横亘其中行路者常爲惴惴其東叚咸爲商店西段則爲居户中間並無其他大道貫通之西段之新屋日多衆以租金較廉咸樂居之以故居户向西愈推愈遠今沿洋涇浜築一孔道則公共租界與法租界西區之交通均可便利且濬浦工程所出之泥可供填浜之材料價較他泥爲廉據工部局工程司估計填浜築路埋置溝管增添電燈各費總計約銀二十餘萬兩至保護跑馬場之溝道費常年維持費及運糞各費則在此數之外然新路旣成産業之價必爲大漲以增入之捐抵付各費當能有餘故可不必以工部局增重擔負爲慮也 
　　（乙）反對派說曰洋涇浜泥城浜所以污穢至於觸目剌鼻者則因十二年來未嘗開濬之故前者歲定清潔費銀千兩故不特可供貨艇之來往西人之乘艇出游者亦爲稱便蓋可沿此而達諸小山也使能如當日之情形則與尋常街道無異厭於人至以衛生而論陰溝之危險往往更甚於暴露之溝道交通之盛隨户口而進租界面積旣廣户口因之而增此爲自然之理且欲令人棄慣行之孔道而就新闢之路尤屬難事南京路將永爲東西往來之孔道今有公欵當先放寛是路洋涇浜與泥城浜爲運輸雜貨之要道填没之後必改用小車塌車運之尙有一事最爲重要者則爲糞船將移泊蘇州河一帶是也醫院旅館領事署公園近在咫尺何獨不爲之計乎據工部局工程司報告若在平時舉辦則須多用銀九千兩今以需費二十餘萬兩之事業貪省此區區九千兩之欵而不街審愼研究遽行從事於理當否近來滬上商業波滯轉機無曰工部局新屋及新公園等需費旣巨若復以巨欵從事此舉未免過求奢華矧填浜一事之急要未見較前數年爲甚稍遲爲之亦不過多費銀九千兩則亦妨稍待數月俟舉特别委員查明填浜確有利益然後爲之 
　　昨日下午五時公共租界納捐西人會集南京路議事廳開特别會議到者甚衆推定臨時主席後即由工部局總董裴爾斯君提出議案如下兹准工部局與法工部局及上海跑馬總會會商之後將洋涇浜及泥城浜改爲孔道並安置適當之溝於原有兩浜之内繼有贊成派之某君發極長之議論申述填浜之利益繼又有某某數君略加辯論卽付表决贊成者實佔多數反對者僅三人而已乃由主席宣布該案已經多數通過衆乃歡欣而散至築造電車軌道一事已由公共租界工部局豫先與法工部局商妥非經兩界工部局及納捐西人許可之後英法電車公司均不得在洋涇浜新路設軌通車云 
[會議對付誣陷陳良玉之偵探]  
　　昨日下午寧波旅滬同鄉爲陳良玉君被偵探余昇卽余祖勳串同邵玉方挾嫌誣指亂黨一案羣抱不平開會公議到會者四十餘人先由陳良玉君報告大旨謂此次被余探挾嫌誣陷（原因已見報紙）幸蒙同鄉會諸公素悉生平致書鎭守使署代爲剖白並蒙王科長察知不符飭傳余邵兩探拘留候究一面向良玉慰藉自問亦堪自慰尙復何求第思余探聲名素劣聞受其害者不一其人以良玉之在上海已久前清歷供要差稍有體面尙敢故意誣陷則一般商民偶佛其意卽遭陷害援手無人有口莫辨身家性命之危險何堪設想爲謀社會安寗起見非除惡不足以安良應請公同商定區區之心固非爲良玉個人計也後公決由同鄉會具呈鎭守使署請求照律懲辦以爲挾嫌誣陷者戒 
空屋起火之可疑 
　　閘北徐警廳長因防黨人在境内租賃房屋私藏危險物品以圖擾亂故特佈告各房主遇有租屋者須令覓取妥保並不准管門人容留閑雜人等在空屋内居住等情已誌昨報兹由一區解署長呈報廳長云上月三十號晚供錫里七百八十九號空屋内曾經起火幸本局近在咫尺當由長警等帮同撲滅未致成災事後傳到管門人張梅生據供昨有不知姓名之甲乙二人前來租定此屋當付租金一月光搬來鋪蓋一副據云係掃除垃圾迨起火後人内察看甲乙不知去向等情又據二區二分署報稱是晚心興里亦有空屋起火情事廳長聞報之下以兩案情形如出一轍不無可疑昨特通令各區署着在境内隨時認眞密查對於空屋尤宜特别注意遇有火發生務須嚴究有無匪徒縱火情事不可視爲尋常輕易發落云云 
查拿張秀泉 
　　江蘇馮部督訪聞黨人張秀泉現由東洋携帶十餘萬兩之鉅欵偕同于龍章潛回上海並由黨首孫文委任張秀泉爲北伐總司令其密往魯省運動軍隊即就山東愽山爲起事　黠刻尙匿居滬上亟應趕速嚴拿以遏亂萌故於前日密令上海鄭鎭守使轉致楊觀察使照會租界各捕房迅飭探嚴密查拿 
管鵬案仍不能訊結 
　　中央政府控皖人管鵬擅辦安正鐵路私借日商巨欵一案迭經公共公廨預審詳情屢紀本報昨晨十時公共公廨關讞員會同英領康君升座特别公堂復訊先由被告代表德雷斯律師詰據管鵬供詞與前堂相似繼據政府代表高易律帥亦向管詰問據稱當時衆舉我爲鐵路總理及農會總理商會内並無職司原籍薄有家資所借日欵洋二十萬元兩次訂立合同由 
代表在滬簽字借欵回用共一萬五千元我以本省人辦本省之事應盡義務惟沈惠卿係浙江人要索回用洋五千元當時給曾向聲明日後如查無索取回用之例應作借欵供至此原告律師詰稱沈現在何處管未回答卽由德律師向堂上聲稱原告律師詰問沈惠卿住址被告不答者蓋說出後於沈之地位頗爲危險即如此案要証洪孟威於去年八月間被皖督拘禁迄今未釋已押解來申寄押鎭守使署有此前車之鑒故原告律師所詰被告可以不答復由高律師向管詰問據稱所付工程師洋五千元因當時日本工程師已延聘到滬後值戰事發生鐵路不能開辦故借結五千元送回本國聲明日後鐵路開辦仍可辦事供至此高律師詰稱查原告所呈証據内有借與范姓洋五千元因何借給所借共有一萬元係借給與范唐兩姓各五千元即是守信公司之存欵因守信公司亦創辦實業與代表商量借欵經衆贊助是以通融借給作爲存欵至我來滬接收借欵大約在去年六月初十左右我未到之前日本銀公司已將欵交與商議借欵之代表尙有恒豐公司所借洋二萬元係我個人名義出立借劵約據預備抵作鐵路之用如不供給鐵路之用則作我箇人之借欵但去年鐵路協理程慶福派代表來滬時已全數點交故總數有二十一萬六千五百元所借恒豐公司之二萬元原告如不承認料理應將多點交之一萬六千五百元交還歸我向恒豐料理至於行政公署柏都督所借用路欵六萬四千五百元係我來申借欵之時據柏云伊因上海需欵應付即在借欵内劃借以省由皖匯滬之匯費故派許姓代表一同到滬當由許姓代表出收條與我我回皖後卽持向柏都督索取因無欵應付故將收條收回發給劃借路欵之照會承認承認爲行政公署所借至去年正月二十五號通禀交通部都督等之禀詞内未將借欵提起因當時草合同尙未見過之故况我到會時已開會提議數次我雖係農會總理然其時我在鳳陽府辦理選舉農會中另有人主持故借欵代表究由何人所派我亦未知代表中有一管姓是我兄弟云云供畢卽據德雷斯律師向堂上聲稱敝律師今日所要求與前堂同一宗旨現被告不知原告指被告違法之理由是否爲擅辦鐵路抑係私借外債因此兩事理由各别原告須指實一種理由敝律師方可對付但當時各省均各立機關自由辦事在未定一定法律之前不能指爲違法惟此案已拖延日久原告仍無一定違法之理由指証應請　庸再訊多費時光云云原告律而欲申辯堂上以時已過午遂宣諭退庭判被告仍帶回捕房候再訊核 
[水公司債案之第三次開庭辯論]  
　　前大清銀行清理處倩律師潘承鍔在上海地方審判廳控内地自來水公司經理莫子經不理欠欵又交通銀行義善源票號亦控該公司不還欠銀並聲明債權均歸大清銀行主張等情曾經開庭辯論未結在案前日三號午後二時由地方審判廳推事官沈王鄭三君特開法庭辯論原告律師潘承鍔滬欵清理處代訴人巢堃被告莫子經被告律師狄梁孫王焕功等同時出庭先據潘律師起而聲稱此案於去年陽曆十二月十八號起訴之後曾經開庭辯論兩次毫無眉目查前清宣統元年二月十六日該公司向大清銀行債去銀四十萬兩交通銀行銀二十萬兩義善源票號銀二十萬兩合計八十萬兩係將該公司一切機器等全部份作爲抵押品按月七釐起息書明六個月取贖詎料屆期並不取贖銅後向索利息一味延宕但大清銀行之欵結止民國二年十月二十號共該本利銀五十萬零零八百兩交通義善源二户共該本利銀與大清銀行相仿三共合計銀一百萬兩爲時已閱五載請求堂上從速解决旋據莫子經供稱在前清宣統元年二月間接任水公司經理彼時水公司負債纍纍其勢將爲外人管理故由滬道向大清銀行等借銀維持當時由滬道擔保後因水公司逐年虧折無力歸償以致延宕至今云云旋據狄律師起而言曰查該公司於前清光緒二十三年分開辦之後並不發達至宣统元年二月勢將不支欲將該公司抵與洋商接辦當時滬道爲維持該公司起見向大清銀行等借銀繼續辦理其借欵由滬道保息保贖並不由該公司直接自此之後名義雖爲公司其實係官督商辦現在上海道機關早經消滅水公司完全脫離關係至於利息不付更足見該公司營業之不發達况去年滬亂發生之後一般用水居户遷居租界者甚夥此水公司第一種不發達情形也内地與租界不同租界一方面挨家逐户無一不用自來水而内地用水户口祗有六千二百餘户此第二種不發達情形也内地水池並不充足機器亦不完全故每遇火警時慮水力薄弱此第三種不發達情形也敝律師深明該公司一切困難情形故擬有三種辦法爲被告請求一所欠之欵一百萬兩分作二十年還清自民國四年份起按年拔還銀五萬兩二水公司全部份估見值價銀五十二萬兩原存本計銀一百二十五萬兩核算僅有四成故應還之借欵亦作四成償還如原告一方面贊成此議俟被告籌措銀四十萬兩交還以作清訖三按照銀一百萬兩填給股票給原告一方面收執得享股東權利云云沈推事謂潘律師曰貴律師意見贊成何種辦法潘律師答稱若照第一種則爲時過久况大清銀行清理處今年取消亦未可知以故難表同意若言第二種作四成歸還則無此種辦法據云該公司全部份估價五十二萬兩據本律師估算斷不止此數至於填給股票一說仍是現銀掉換紙據以上三種辦法均難表同情據本律師主張惟有一種破産辦法將該公司全部份拍賣競賣之後原告領取一百萬餘則仍還被告短則仍向滬欵清理處算償狄律師又言曰大清銀行清理處旣云不久取消本律師意逐年五萬兩先還大清清理處後還交通等可乎潘律師答曰交通義善源之欵旣劃歸大清清理處行使償權斷劃開王律師起而言曰滬欵清理處代訴人剿堃係代訴人地位非律師地位不應令坐請堂上諭令巢堃起立問官然之遂令巢堃站立王律師又言查該公司借欵之時雖云以六個月歸還然載明可以展限陸續招股清償代訴人巢堃聲言爲滬欵清理處代表於前清光緒三十年間存在該公司内各項慈善欵項計銀二十餘萬請求追償並稱此各種欵項該公司出有領狀領摺由上海縣轉呈滬道檢查後將領狀存案其領摺發還該慈善公益機關收執以便領息狄律師言曰旣有領狀請爲呈出請求堂上判另案起訴問官令巢堃檢出領狀巢答稱今日未曾帶得狄律師又言旣無領狀呈出則以何種爲標準請堂上暫緩研究問官謂潘律師曰此案外問曾提議過否潘答曾經議過數次一無頭緒不得已來案請求官廳處斷問官諭令暫停辯論聽候評議於是沈王鄭三推事官暫退入内磋商良久始復會同出庭互相辯論良久諭令再行開庭辯論於是退庭時已萬家燈火矣 
[省行政署改組之通令]  
　　本埠各行政機關前日均奉有江蘇韓巡按使訓令云本署遵照中央制令改組巡按使公署所有往來公文名義目六月一日起均應遵照新官制辦理云云現各機關均已遵行矣 
[新官制發表後關於縣署掾屬之通令]  
　　上海縣洪知事昨奉江蘇上海道尹公署訓令内開三年六月一日奉江蘇巡按使公署第四號訓令内開案照省道縣各官制業於本年五月二十三日奉大總統敎令公布施行並經轉登省公報在案本巡按使公署所設之政務廳現正籌備改組定期實行查縣官制第七條知事得自委掾屬其職掌員額詳由道尹轉詳巡按使核定分别叙等註册並咨陳内務部等語現在各縣知事公署原定一等設四科二等設三科三等設兩科繁簡尙屬得中應暫循舊辦理但以每任用各員改由該知事自行委任母庸再請加委其職掌員額仍遵定例列玥詳細由道尹轉詳核定以便分别叙等註册並咨部備案至知事公署之經費六月分應暫照舊支以清年度除通令各縣知事遵照外合亟令仰該道尹查照轉飭所屬各縣一體遵照此令等因奉此除分行外合就令仰該知事一體遵照辦理此令 
[江蘇出品展覽會紀事] （四） 
　　江蘇籌備巴拿馬賽會出品展覽會於昨日未雨之先因天時晴暖遊客增盛兹將會場所聞所見分述如下 
　　軍學蒞會參觀該會爲比較國産提倡實業而設不特一般商民之游覽者極踴躍卽政學各界中人亦罔不視爲要事故開幕後蒞會參觀者日必數起昨日之來會參觀者除學界有江陰南菁學校全體學生一百五十八人並本邑西門外日本同文書院全體職員學生數十人外軍界則有蘇州鎭守使殷獻臣副官長吳映臣江蘇部督府軍事諮議官趙穉亭參謀長師嵐峰四君特由蘇寗乘車到滬當由該會主任于　懷總幹事季銘又兩君導赴會場各館參觀一切 
　　會場疎通空氣會場各陳列館原有玻璃窗因所陳物品恐被風吹故開幕後一律關閉原爲愼重起見未可厚非自前日展覽婦人郭石氏在會場急病之事發現後駐會臨時衛生醫院主任藥君以各館關閉窗扇空氣不通現屆夏令天氣日熱殊非所宜昨已商請該會主任轉飭看護人等一律開窗以免空氣閉塞發生危險 
　　憲兵協同彈壓會場防護問題前經韓巡按使令由滬南警察分廳特編臨時保安隊駐會擔任兹上海鎭守使鄭汝成君因該會展覽人多值此謡言不靖恐有匪徒混跡滋生事端昨特加派排長一員帶同憲兵六名來會協同臨時保安隊常川彈壓以免疎虞 
　　函請推舉評議上海南商會昨日接上海縣洪知事公函云案查江蘇籌備巴拿馬賽會出品協會章程第四條第二項評議部各員由名縣商會敎育會各推舉一人任之評議副長由評議員互選之均定爲名譽職不支薪水第三項評議部開會閉會日期由總理定之現在蘇省展覽會業已開幕前項協會評議員聞各縣推定開送名單者已有多處本縣自應預爲推定除分函外合亟函逹即希貴會總商會合推一員推定後即將姓名履歷開單送署以便彚送時期已迫務請速賜履行 
　　布告加派密查臨時保安隊擬添會場暗查已略記前報兹悉此事現已實行昨日該會主任特發布告略謂會場參觀人多保無混雜之獘兹由臨時保案警察隊派警士劉步洲單文治任密查之職本曾出給憑証主會場以内隨時均得查察特此通告 
　　尙望勉守規則展覽會萃六十縣之精華競奇爭勝關係極爲　大籌備手續千頭萬緒辦理外非容易以極短之時間獲此美滿現象具徵于主任季總幹事之精心擘　措置裕如　幕後偶有一二小節不滿人意者于季兩君一有所聞無不立求改良即如游人帶物之困　及牲畜展覽之條告自昨日本報忠告後卽將條告撕去帶物携歸後門給領亦可見從諫如流矣惟記者猶有一事爲主其事者忠告焉關幕以來會場中時有不知自愛之少年身佩徽章偶有年輕婦女到會游　即三五成羣尾隨其後盤旋於各館中殊令人見之生憤此輩無知少年是否會中辦事職員抑係各縣之出品人似宜嚴爲誡飭勉守規則也 
[發餉時訓誡兵士]  
　　第七旅臧旅長現奉第四師師部核發陽曆五月分官佐士兵等薪館爰於昨日交由十三團周團長轉發并諭以現當滬地匪氛不靖之際軍士防務地方負責甚重設有疏虞貽誤非淺當命令所部三營長於發餉時傳集管轄士兵諄諄誥誡勤愼巡查切勿懈怠 
[水警分署長令調師船]  
　　水警第三專署第四分署長王楚雄前因無錫有洋商繭市曾督　　帶駐浦等處舢板船八艘駛往保護在案兹悉王分署長查得上海製造局迤西一帶之浦江梟盜充斥近來屢有搶刦民船貨物二艘赴製造局西碼頭浦灘駐泊以保護往來商船其餘六艘令仍往松江迤西之澱山湖一帶游巡昨已分别命令駛駐矣 
[造送警務册之令催]  
　　前日上海道尹公署訓令所屬十五縣知事略云前奉省公署令開奉大總統令飭將所屬警察編制餉章及現時員名履歷歷來沿革事項造山呈送以備查考等因當經令飭遵辦在案迄今日久未據該知事造送到署實屬玩延合行令催令到該知事仰即迅速造册具報以便彚案轉呈云 
[薩李兩君並未進京]  
　　陸海軍大元帥辦事處辦事員薩鎭冰及駐滬海軍總司令李鼎新昨報謂已乘海圻巡洋艦北上於前日清晨抵京預備覲見兹經切實調查薩君因警察督辦職務尙未移交清楚須至本月十五日方能進京任事李君亦以謡言未靖防務緊要不克成行以故現均在滬並未啓節北上 
[粤人反對奬義會]  
　　廣肇公所潮州會館領袖唐紹儀伍廷芳諸君以廣東賭風之盛爲各省所無辱國害民莫此爲甚曾電奉總統令飭粤省長官從嚴禁止刻該省又有奬義會名目其實即舊時舗票辦法害人非淺旅京粤紳已通令反對唐伍諸君昨特邀集各董事會議電請大總統飭令查辦業已擬就電稿簽字拍發矣 
[商家有不願交付房捐者]  
　　行政公署征收房捐係充地方巡警之用乃近來滬城各商以巡警欺侮商家大半將捐揹不付給而以北門内九舖界内爲最不知城廂内外站崗之淞滬警察謂之商埠警察與地方巡警有别迭經各地甲開導不明昨經九舖地甲徐春橋將合隆等掯不付捐之十一家禀請縣知事洪君飭吏提追 
[鍾景韓並不在滬]  
　　前清光緒宣統年間署理直隸大興縣知縣及冀州知州之鍾景韓在任時虧欠公欵銀五千餘兩解任後延不料理兹由部中查得鍾係江蘇上海人現聞逗遛原籍行文蘇民政長轉飭上海縣洪知事飭傳催繳以重公欵洪君奉文後飭吏往查兹查明鍾世居大南門外南倉街地方人不在滬詢諸鍾之同族咸稱去冬接得景韓來信得悉其在奉天北關外地方開設天山藥房迄今時閱半載並無續信到申云云該吏只得回署據情禀復 
[通緝大台縣土匪]  
　　浙江朱都督前以天台縣境之西栅鎭地方有土匪黄飛龍周永光等聚集同黨千餘人希圖擾亂治安曾飭浙嘉統領董道勝督兵馳往查剿去後旋據復稱統領率隊行抵該鎭該匪首黄飛龍等已聞風遠颺致未拿獲現在偵悉黄飛龍周永光等二匪首潜赴上海私向某洋行購辦軍械仍擬運回浙省謀亂請爲轉咨駐滬各軍隊嚴密查緝截拿解究等情朱都督據覆後當即密函上海鄭鎭江使請即通緝黄周二匪務獲解浙究辦一面函致江海關監督分飭各關卡查照遇由滬駛浙之商輪船隻概行嚴密搜查以杜倫運 
[三誌楊樹浦刦浦刦案]  
 
 
 

Page 11

 
 
　　盗匪施阿林於舊厝端陽節夜間糾黨持械夥刧楊樹浦附近辛家　辛和記木作主辛和尙家現洋鈔票三千元拒傷事主夥友數人逃逃當被學生撃斃同黨沈德生一名並經捕房追獲賣永壽等四盜一併解奉公共公廨訊供收押在案前日復經捕房將施盜續獲押至昨晨解廨請究經王襄讞會同美限卓君略詰一過判施押候訂期興實等各盜併究 
[浦東盜案六誌]  
　　上月二十六號搶劫浦東旗昌碼頭萬昌米店之盜匪董漢卿曾在滬南警察分廳供出同黨劉定福尹長生徐祥林金福庭等匿跡法租界目來火行西街恒興祥小雜貨店樓上兹由偵探戎仁生同法界包探前往該處將劉等四人一併拘獲並抄出利刃一把解入法捕房暫押聽候移提歸案訊辦 
[繙譯員勒索被控]  
滬南十六舖新舞臺舊址現改妙舞臺男女合班關演以來生涯寥落遂時演違禁淫戲誘人往觀事爲第區警察署内繙繹鄭其所知遂假崔分廳長取締淫劇之名向該臺經理某甲恐嚇繼而勒索巨資許代爲斡旋甲願每月賄給洋四十元未遂其欲百般恫嚇甲以力有不逮且恐不給賄洋爲其所弄是以投控滬南警察分廳請爲澈究崔分廳長據禀後勃然震怒立飭第一區署長查知事實禀復察核並飭傳鄭繙繹到廳派員看守聽候澈究 
[葛律師惻隠爲心]  
　　皖人吳芳谷之十三歲女兒被宓仁卿之妻宓李氏串同在逃之金大姐得洋一百六十元價賣與北山西路沈王氏爲女經吳控由公共公堂將宓夫婦與女一併獲案訊判宓開釋李氏押三月女留濟良所着吳繳還身價洋八十元將女給領因吳無從措繳其女迄尙留所在案事經葛福來律師得悉以吳係前清政界中人異鄉潦倒測然憫之愿爲義務代表於昨到堂聲明前情請爲給領中西官亦爲憫惜准子免繳身價將女交吳領回 
[麥總巡請假回國]  
　　英美總巡麥高雲君請假六個月於前晚乘坐英國郵船遄返本國所遺總巡一缺現由張掌生君暫行代理 
[自願離婚]  
顧海根從幼聘定徐英梅爲室現在年已及笄因索聘過奢遽行搶親當被女之母舅姚杏春具控法公堂判英梅交姚暫行領去着顧擇日成婚在案昨顧投案禀稱姚仍耍索巨金小民無力措置况英梅不守規矩有玷家風故此不願聘娶情願離異求追還離婚英梅交姚領去着交還茶禮洋銀完案 
[短交公款之辨訴]  
　　江蘇民政長接財政部訓令内開據前大通榷運局局長程震炎禀呈前辦蕪湖鹽局委員洪冀昌短交公欵銀三千九百二十餘兩現洪寓居滬地請飭傳訊等因故特電令上海楊觀察使令行公共公廨於昨將洪傳至公堂請示洪倩合華托律師爲代表投實聲稱洪辦蕪湖鹽局時因幸亥民軍起義由吳振璜於八月十九日至蕪宣告獨立其時洪將局中公欵悉數移交鹽公堂司員汪麗生執有收據爲憑早經呈報省長有案可稽請弔查程局長所收洪冀昌簿據並汪麗生親筆催交清單及交清欵項銀信函兩封卽可明白洪實並無絲毫短交應請將案註銷聶襄讞商之美副領事畢君以　告未到判洪交保　訂期會訊 
[偵探緝獲盜犯]  
　　搶刦龍華鎭某姓家之盜犯張雨庭顧雨生匿跡法租界内由華界偵探協同法包探一併拘獲解送法公堂請究據該偵探禀稱張係首盜求請帶回訊辦聶讞員略訊數語判令驅遂出界並諭來探俟將張盜拍照後准予一併帶去訊辦 
[工巡捐局之批示]  
　　上海工巡捐總局局長朱壽丞君昨日發出浦江船户陸鍚海等呈船埠詐擾等情批示云呈及粘件均悉昨據船户秦阿狗等來局具禀當經函請上海縣知事查明核辦在案旣呈徐良佐勒索詐擾等情是否屬實候再函請縣署併案查復辦理可也 
雜評三訥 
[填洪築路議之通過]  
租界填浜築路之議已通過矣亦一近來之大工程也西人所以不惜巨欵以舉此大工程者重衛生并於市政有種種便利也苟於社曾有益則必竭全力以赴之而不爲撓阻不少却顧此各國公益事業之所以發達也若我内地之填築城河浜至今尙有未填者有填而未竣汚穢反甚於未填者非特爲外人笑且返之力圖公益之初衷得母有所未安耶 
 
 
 

Page 12

 
 
   
 
 

Page 13

 
 
自由談 
游戲文章 
[老老傳] [  率公]  
　　老老者不知其少壯老死老態龍鍾一白髮蕭蕭之老頭子也人以其老氣横秋咸以湖南老呼之老老治老氏家言有老萊子之懿德雖至老而未逮然老於世故往往以老前輩自命希望當世大人老爺之垂靑而幸老運一日之亨也無如憎其老者我而憐其老者少老老喟然歎曰吾老矣不能用也雖然吾豈終老已哉嗣以老貢生得老孝廉老老老當益壯拼其老命冀博一老虎班知縣鄉老有議老老者僉曰龍頭屬老成舍此老其誰不意慈禧老而民國立孫逸老以大總統位讓諸袁慰老廢棄一切老法老老以衰老不能治事卽歸老於老鸛河畔蓄髮古裝如老道士老病侵尋久益老悖未幾徵耆老修輯精罗某大老以老老熟於老大帝國故事具疏以老老聞譽其文學則曰精神到處文章老譽其忠義則曰兩朝關濟老臣心推崇老老竭力引爲老同志老老乃老涙潛然不甘以清之遺老終爰别其鄉里父老以老星三椽托其老友携老奴一埀老而復至軟紅塵中識者戲嘗之爲臨老入花叢而老畜晏如也於是八大胡同之老班時見有老一人驅老馬御車而至欣然語其老嫗謂一樹老人星迺化作歌場老斗從此當不至有老大之悲云（四） 
[戲擬管幼安上華歆目薦書] [  泗濱野鹤]  
　　遼東野民管寗謹再拜上言故友子魚大兄執事寗聞諺云君子不忘其舊謂故昔之情不可忘也謂其不忘舊者斯可謂君子也又嘗聞之囂囂子江乙曰以財交者財盡而交絶以色交者華落而愛渝此所謂勢利之交古之人無有也學者不道也向者執　不以寗爲猥陋亦嘗促膝並耕抵掌談論講媚奸之要務討干祿之良方斯朝斯夕無已無休未嘗不私歎執事之盛才洵曠萬古而寡見渺一羽之難攀者也無何以駟馬過門輕言妄議殆如尺一訕鯤魚籬鷃矣鴻鵠自知有罪莫贖又未嘗不恨寗之寡學無知竟捨其泰山之靠而不自恤清夜自思慚然汗下今執事輔助權相威赫望重壁中搜后殿上凌帝眞新朝之元勳而擎天之大柱也回視竊巷之故交日出而作日入而息麋鹿爲羣漁樵作侣其荒凉惟悴之概竟有不可一日居者於是路人相與語曰一則爲邦家之光一則爲山林之叟何不一援其手使同聲相應者共慶彈冠乎不然有其頭無其尾不能成爲龍也寗聞之而憮然自責曰苟非昔日之　威安有今朝之蹇厄是則余之罪也夫知其自絶於執事矣然猶敢嘵嘵不已於執事前者則又有故寗自度庸才尙足以問世非紙糊泥塑之倫不知應變前者寗所割之席目下已倩工人編竣執事苟能不修舊怨而引入宦途則寗得以蒼蠅而附驥尾其宏恩盛德洵所謂没齒不忘也夫寗誠惶誠恐謹上（四） 
[新毛詩] [  覺迷]  
彼滑頭兮不跟我來兮維子之故使我不　歸兮賦也彼滑頭兮不給我錢兮維子之故使我不能留兮賦也（疏）此野雞拉客掽着滑頭有感而賦之也（四） 
[續瓶罐頭齋筆記] [  鈍公]  
　　端午日午後無事予偕幼弟躑躅街頭愆見有某校招考章程其言曰學校爲强國之基故本校注重道德禮三育以爲培養人才云云弟指以問予予不能答 
　　予友鄭君得其友人書乞說項者中有句云屋裏一無所有上有八十先父（五） 
尊聞閣詞選 
[踏莎行閩怨] [  莽漢]  
　　飛絮粘天游絲匝地懨懨酒病慵眠起歸期曾約早梅時看看又近黄梅矣密意如雲柔情似水落花紅惹相思涙杜鵑聲啞月沉函愁懷重疊遥山翠 
　　枝上啼鶯梁間語燕聲聲酧唱成佳侣那時喚得假眠醒何時喚得東風住涙灑離亭魂銷别浦廿番花信連朝雨春帆故故載愁來偏偏不載愁歸去 
　　書負前盟釵違夙約朝朝枉費金錢卜王孫一去不言歸簡庭芳草年年綠强笑爲歡長歌當哭前修未滿三生福間調脂粉畫桃花憐他賦命司儂簿世界花花年華草草閒中愁恨知多少古今明月幾回圓媧皇莫補情天老彼美遥遥予懷渺渺相思兩地如何好他生若許續前緣定當化作雙飛烏 
小說 
[哀情小說滿圓花（二十三）] [  天虚我生]  
　　比予甦醒則已胥吏羅前圍而觀者皆里人也予乃備述前事衆皆感歎余因乞領屍身出我所挾之金爲之營葬堂此之時琴兒復歸於予蓋琴兒苦被二人所挾則於途中狂號踴蹕里人以爲强暴遂以柳兒墨兒捉將官裏琴兒復奔回寺乃與我值知其女公子之殤則恨柳兒切齒謂實柳兒促之死也惟予殊不謂然蓋漱花之所以苟延殘喘者特念身後無人爲之料理故不即死及見予至知有可托而死志遂决將以窖藏之金留贈於予而爲其料理身後之資耳觀其臨命之言即可知其素心則其死也不過遲早間耳琴兒泫然乃復爲我嚮導盡舉白公夫婦及其子媳之棺葬之同穴白衣相送惟我與琴兒兩人已耳書兒則已早死覔得其棺亦併塟之旣窆而後予因顧琴兒曰女公子之願畢矣今汝無家可歸盍以吾家爲汝家乎琴兒莞然曰吾家受恩深重留我未亡之身以報公子亦屬人情惟在今日尚有一事未償女公子之願吾敢爲女公子要之予訽其事則曰女公子不嘗乞汝傳其軼事乎予曰兹事予豈能忘顧予不文當乞吾友爲之琴兒有得色予因庄之甚不禁靦然曰然則當從吾行矣琴兒曰吾獨非滿人也耶果承君愛必欲媵我者我當告罪於先主人言時竟絶裾而去吾以爲其展拜於墓前耳而孰知飛燕之身竟向湖邊掠波而下浪花四濺遂乃玉碎而珠沉嗟乎嗟乎琴兒之死豈非由我一念之邪然使吾人而爲滿人也則吾此書之結果當不如是旣如是矣其將何以爲情耶 
　　外史氏曰種族之見爲害至烈大之足以亂天下小之足以淆是非光復而後五族共和是天下猶一家矣復何恩仇之可言兒女子何與興亡事則恣其情欲可耳乃亦斤斤以種族恩仇爲念至犧牲其性命財産抱憾而死死直與草木同腐豈足以供當世軒輊之採則此滿園花之軼事終不過爲小說已耳書中所謂白氏者未必果有其人然而一代興亡之際亦未必竟無漱花與琴兒一流人耳是所望於修史者母亦類此小兒女之見而以種族恩仇之念横梗於胸竟爾抺煞其天然愛好之性抛放其自由取棄之權則滿園花小說而外當外更有可觀之信史在焉吾將拭目俟之（二）（完） 
[情海惨史貴胄血（二）（英國圭克士原著）] [  亦僧譯]  
屈法卡街者由塔百爾總會至呂底亞街之要道也以英法海戰得名（譯者按英將鼐爾森與拿破崙有屈法卡之戰）街窄而多枝徑余家呂底亞街適據其南故余每歸輙經之是夕余行甫及彼突有一人逆余而至以德語之疾徐口操高雅之英語曰奇矣格樂姆君僕萬幸不圖遘君于此也余忽遽不能辨聲急仰視之見來者身軀魁偉精神矍鑠乃遊德時友交極契之德人蘇士卡爾卽應聲曰卡爾老友僕當前此與君把别初謂羣决不能命駕蒞英今獲謀面洵出臆料抑亦僕之幸也卡爾曰君言殊過當僕之欲遊倫敦者蓄念非一日矣言次若倫敦與渠有至堪悲痛之歷史者太息不止余進握其手曰卡爾君幸母作無謂之歎息此際風雨至猛不堪久站茅舍咫尺姑駕彼徐談可乎卡爾聞言躊　移時告余謂渠將有事子伊德惠街旋經余敦言相促渠乃領首亦可偕余同行不數分鐘而余情乃抵足書軒矣 
　　余謂卡爾曰計僕與君自蒲亞一别屈指垂三載矣此三載中僕與君魚雁鮮通言之歉然君能爲僕一述過去之顚末乎卡爾曰僕性喜遨遊爲君所素知顧凡至一地絶不樂久駐行蹤諺稱無恒之人每謂爲碾石僕殆肖之計三載來浪迹東西數至南美無非爲人作嫁老友聞之徒資姗笑耳余曰誠爲君言吾儕立足斯世直如碾石之隨機上下惟以僕臆料君之愛西班牙及法蘭西南鄙實愈於南美曷爲不漫遊所愛之區而反樂馳騘變域與印第安赤奴爲生涯耶豈其有所圖於彼圭乎卜爾笑曰僕遊南美喜其地之荒僻且非歐人所樂至耳 
　　卡爾之爲人孤僻自好夙有厭世之目其遇宴讌也同坐者紛與投契渠每漠然對之若不樂與人交接卽有所言亦如鳳毛麟角珍貴不可方物其所引爲友執者余一人外爲數殊寥寥故柏林人士之與有一面緣者動以獨夫稱之非敢貶卡爾也卡爾之所好不能入時良不能邀社會之歡迎也然卡爾與余雖終日盤桓亦未甞露惓色且似宇宙之大惟余一人爲可交者時引俚歌童謡述之爲樂偶爾並能以衷曲慨告余與渠初遘於波樂埠之巴里士多飱館萍水成交卽契如故舊旣余隨使節至埃克士城渠適謀幹其地與余其朝夕者歷時垂三閱月余儕之友誼乃以是益篤余始見其落拓無覊頗疑其爲漏網之刑事犯顧偵察久之覺其舉止温文作事亦磊落不苟則友愛之心乃如繭之自縳益牢不可破蓋憑卡爾之風采以價其人品卡爾實人中之傑余所不敢望其項背者也 
　　卡爾所坐之椅適當書軒東隅之電燈下余與面坐審之甚眞見渠身軀不似曩時肥碩所服短褂亦微呈灰敗之色頗以爲訝蓋卡爾之饒有資産爲余所素知對於交際社會雖極冷寞然於衛生及修飾二事實未嘗一日間其研究以長日養尊處優之貴介睽違三耗卽爾寒酸殊不能無疑慮也卡爾覩余相向平視略不芥蒂閒話可五分鐘忽亦目注余面詢曰格樂姆君僕此行至英本不期與君邂逅於此天假之緣得相把晤擬以俗事累君將伯不審君亦肯慨予金諾否余答曰以吾儕知好敢不唯命特螳臂當車慮力薄不能稱職耳卡爾曰惡是何言僕縱憒憒胡遂至强君以難余曰然則卡爾須僕者何事卡爾曰僕頃與人約將赴伊德惠街一行欓君慨諾所請擬懇偕往屈爲證者事固至易丁也言時卡爾淺碧之目睛微露窘色頗類渠往時作葉子戲大負急待人之輸助余即續訽曰君意甚善惟證者又屬何事乎卡爾曰無他證僕與另一人之晤會耳余曰果爾余卽爲君一行負責諒不甚重准如君言可也卡爾聞言狀殊欣慰即應聲答曰僕所欲累君者固無責任之足云也於是余儕乃相將共出駕余常日馳驅之雙輪車按轡向西駛行（二） 
 
 
 

Page 14

 
 
   
 
