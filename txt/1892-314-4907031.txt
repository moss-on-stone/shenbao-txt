# 1892 - 314 - 4907031

 

Page 1

 
 
[新印正續新增刑案匯覽出書] [  圖書集成局啓]  
　　刑案匯覽一書爲申韓家金科玉律向來雖有印本苦於漫漶模糊兹本局代鏡古書屋用新式鉛字排成印以上品洋墨紙則精選雪白連史校　諦當裝釘精工盛以木箱式亦古雅茲已告竣因將股票停售每部四十本連箱核定實價洋銀七元正由申報館帳房出售所有從前入股者再向申報館繳洋銀三元卽可取書一箱特此布陳伏維雅鑒 
[書鄧方伯飭查本埠押店事]  
　　爲政之道莫善乎便民所以便之者養其廉恥之心免其飢寒之苦也苟不思所以便之之法小民無知或一時智窮力蹙無以爲生則由飢寒而起盜心有置廉恥於不顧者夫至民有盜心而欲求其時清世泰不可得矣上古授室以居授田以耕民樂其業家給戸足無待外求所以便这者寓乎仁政之中故不期便而民便後世古制淪亡不復下知民困偶值凶荒靑黄不接不免有犯法干紀以圖苟活救時者乃始爲便民之政因其利而利之以時其緩急而甦其困苦善夫民間當鋪之所以設也通都大邑多至十數家偏陬鄉鎭亦旦有一二家其主皆豪紳巨賈其資本輒數十萬少亦以數萬計與民間通有無其在城厢者衣飾玩物皆典焉在鄉僻者耒耜犂軛皆質焉以其具來貸貲而去取利不過一二分定限則以兩三年公允寡欺規章不紊有折閱而歇業者先期停當招贖逾期而止或遇失愼猶有酌量賠償不忍委之天數是盖著名商藉達於司部領帖而後設者也故於開張之時地方官且衣冠而往賀之所以重視之者爲其係便民之舉也然民情善怨或猶嫌其利重而限促以重價之物僅僅乎估值其半因是而積不能平斯亦過矣惟是良法美意行之旣久不能無弊遂有攺當而爲典者典猶質也其利重限促過於當其錢洋出入不能劃一以便民之道而厲民故各處爲官憲所禁無敢明目張膽者而近來當鋪亦有與典質相同者前經左文襄公整頓乃所定一筆二分起利以二年爲滿者或竟增至三分减至十四月其出入不公則已相沿成習更有望之儼然者將質物隨意賤估肆口批評不合則擲於地而唾之視赴當者若乞丐然人以有求於彼多忍氣吞聲不與之較殊不知憑物論價權濟目前不過藏諸外府而已假其母而完其子期滿不贖則聽從變賣此交易之常耳何爲而相窘辱乎凡此已非便民之意而要無如滬上押店之甚者夫以通商埠頭行旅輻輳不時之需難免缺乏有地方之責者多集鉅商使添設當鋪亦善政也而顧未有議及者意若曰彼租界也聽之可耳以故當鋪寥寥而質店押店則允斥於洋塲業質者身寈略重場面稍寛猶不至過於苛刻獨至押店則類皆無業流氓移挪數百金爲挹注卽居然於通衢大道高懸招牌此等押店他處亦有之名之曰軍犯當盖軍犯到配所往往無術謀生出於無奈而爲此則其情尚有可原乃有非軍犯而亦尤而效之者其深夜開門專收贓物早爲官長所惡故每有吊贓案件概不給本此無論已但十日爲一期一月三期足十二期卽行絶没每期取三分之利其一千以上者始取二分以月計之是按月九分少亦六分假如押錢一百文每月需利九文一年卽已需利一百零八文矣而况出入洋價大有低昂其錢更攙私缺數取贖時則挑剔通足且雖照質當章程有滿期重展兩月之說然總視押物之貴賤押本之多寡物賤而多押者或能留物貴而少押者則逾一二日卽靳不與贖往往聽其展限之謊言致臨時頓足悔之無及要使窮苦者種種受虧至其凶横不法動輒毆人嗚捕尤堪髮指此等惡習則質　中所無者押店之剥虐小民至於此極曷其奈何弗禁耶顧上海五方雜處多窮途落拓之人有一旦拮据借貸無門所餘些須不甚值錢之物爲質當所不收者勢不能不以之付押聊繼饔飱設將押店禁絶馴良者坐以待斃則亦可憫不肖者或迫而穿窬剽掠無所不爲是又可慮之事也前報載蘇藩鄧小赤方伯飭查本埠押店意必以其朘削民脂民膏而將有以遏之誠能於詳查之後嚴定章程責令一概减利展限公平出入安分營生卽質當亦宜援左文襄公舊章變通釐定使之遵守則此一舉也八百孤寒有不同聲感激者哉夫鄧方伯以關心民瘼之故而欲步左又襄之後麀是眞斯民之福也吾故瀝舉其不便於民之處覼縷陳之願拭目以觀挽回之仁術便民之仁政焉 
[諭旨恭錄]  
　　九月十八日奉上諭倉塲衙門順天府奏請撥通州粥廠賑米一摺通州本境　外來貧民現屆冬令餬口維艱所有王恕園等處粥廠著加恩賞給粟米八百石卽由通倉支給分發散放另片奏請添撥米石等語著照所請加賞通州煖廠粟米二百石以恤窮黎餘著照所議辦理該部知道欽此 
[瀛臺秋眺]  
　　管理太常寺事務禮部尚書臣宗室崑岡等謹奏爲具題請旨事恭照十月初十日慈禧端佑康頤昭豫莊誠壽恭欽獻皇太后萬壽聖節應行遣員恭詣東嶽廟讀文致祭謹案臣寺祀典内載應由臣寺卿等中題請欽遣一人恭往謹繕題本進呈恭候欽遣屆期恭往致祭理合題奏請旨九月十二日奉旨遣太常寺卿李端遇行禮欽此○神機營爲咨行事案查本營於同治十年奏准每年仰山窪合操籌給入操官兵津貼每官給錢四千文每兵給錢二千文由本營存公餘羡項下動支先期咨查數目核明發交各旗營按名散放以示體恤歴經遵辦在案今光緒十八年分仰山窪合操舉行有期相應咨行各旗營卽將本年仰山窪合操實在入操官若干員兵若干名共應領津貼賤若干查明數目卽日咨覆本營以憑覈放○山東巡撫福少農中丞潤奏稱據司道詳稱開復前山東督糧道鐸洛崙以山東水患頻仍籌辦工撫遷徙災民需欵甚鉅竭力設措庫平銀五千兩解交工撫局以盡報効之忱不敢仰邀議叙等語查該員前在山東任内因悞用家丁並援舊例借給帮官銀兩及收受餽送壽禮經前撫奏叅欽奉上諭交部議處部議照收受屬員陋規例議以革職永不釵用又任用家丁照縱容家丁例議以革職註册又借給帮官銀兩照違例支給降一級調用例再以降一級調用註册嗣因順直水災該員變産報効銀一萬兩經戸部兌收具奏於上年正月十九日奉旨鐸洛崙著銷去革職永不叙用字樣並開復革職處分欽此今因山東被災又捐庫平銀五千兩洵屬急公好義雖稱不邀奬叙亦未便没其好善之忱乞恩准將開復道員鐸洛崙降一級調用處分卽予開復交吏部帶領引見以昭激勸九月十三日奉硃批鐸洛崙著開復降一級調用處分交吏部帶領引見欽此○九月十三四兩日兵部左侍郎師繼瞻少司馬會招集菊部各名優在地安門外豆腐池胡同府第演劇兩晝夜肆筵以欵嘉賓王公大臣以迄司員咸如期往聆雅奏門前輿馬燦若列星蓋因慶賀懸弧令旦也○刑部陜西司滿　　一决　秋曹 
 
 

Page 2

 
 
諸憲諭令將湖廣司滿掌印員外郎定正郎成調充所遺湖廣司滿掌印一缺諭令以奉天司帮辦掌印員外郎德正郎隆充補○禮部爲咨覆事准吏部咨開戸部漢軍堂主事德治升任遺缺照例咨取各部院漢軍筆帖式保送奏請陳選等因前來查本部漢軍筆帖式濬通保送入揀相應田具考語咨覆吏部查照辦理○内閣爲知照事現出有滿批處行走一缺將繙譯進士人員揀列正陪二員於九月十五日帶領引　見相應閱具滿漢排單各二分先行知照軍機本處查照○戸部爲示傳事所有奏請給奬之雲南管解京銅委員花翎補用知府冐沅一員於九月十八日帶領引　見相應傳知該員於是日丑刻穿天靑褂佩帶對子荷包手由赴西苑門六項公所内戸部公所報到以憑帶領引　見並於十六日已刻親身赴部演禮毋得遲悞○鴻臚寺爲咨行事本寺現在辦理啓疏奏請　皇上升殿所有升遷調補加級紀錄曁降級留任及開復處分原官銜翎寛免罰俸欠項各員應一體謝　恩相應咨行各衙門卽將前項應行謝　恩官員造具銜名印册務於十日内開送本寺以憑繕入啓疏事關　大典勿遲勿漏○本月十三夜有賊登宣武門内安福胡同居人某甲家之窗側身而入竊去首飾衣服甲妻聞聲驚覺燈光下見賊在屋中行走急呼甲起賊已由窓孔出迨開門追捕賊已蹤跡查然急報知地面廳官騐明賊蹤慰以好言許其火速緝拿究辦 
[電傳方伯行程]  
　　九月十八日九江訪事人接南昌電信云江西藩憲方佑民方伯因公至湖口准於二十四日由省啓節 
[雙林火警續聞]  
　　湖州府屬歸安縣雙林鎭火災昨報已記其大略兹嘉興訪事人聞警卽馳書往問旋得信音云本月十九日下午一點鐘時火起於雙林横街鮑正泰京貨鋪後進頃刻四面盡灼僕救無從急取盆鑼亂敲沿街呼嚷闔鎭水龍咸往澆灌無奈火勢大張非人力所可施直焚至潘姓京貨鋪危墻祝融氏始倦而返斾事後檢點計上下滿岸焚燬大小店鋪一百十二家都樓屋平房四百數十椽幸在日間尚未損傷人口然所失已不貲矣 
[附輪遭刼]  
　　本月二十二十一兩日風狂雨驟波浪如山有輪船名芝罘者由營口駛赴烟臺行至迤北之大竹山封家姨竟龍吟虎嘯而來捲去船上諸人一百二十餘口船亦異常播蕩屢瀕於危幸入夜風勢稍微得免於厄按營口自通輪舶往來作客皆視爲坦途今忽有此意外之虞意者亦如佛家所謂刼數耶然而商賈則聞而寒心矣 
[元戎起節]  
　　長江水師提督黄昌岐爵帥在金陵蒼巷府第中接受關防後隨於三月二十日拜辭制府前往皖中部下各官咸鵠列江干送别大江之滸砲聲隆隆元戎威儀抑何赫然乃爾 
[壬辰科武會試題名全錄]  
張　　奉天遼陽　陳懷玉直隷止定　李廷瑞廂藍漢軍　羅文烟四川蒲江　劉存智廂曰漢軍　金雲龍山東金鄉　李裕功雲南雲龍　朱殿卿江蘇東臺　卡　賡江蘇海州　李家俊廣東新寍　潘吉昌福建閩縣　張慶銘福建閩縣　薛夢蛟福建閩縣　榮　華廂黄漢軍　李連仲直隷大名　羅家杰廣東歸善　陳鴻年四川内江　榮占鰲雲南邱北　劉同春河南平州　秦名富四川銅梁　吕國華江蘇江寍　李鎭鈞光蘇山陽　泰　源正紅滿洲　馬聯甲江蘇海州　易國相四川合江　鄧正彪廣東羅定　陳德大廣東惠州　何爾晟雲南會澤　程定邦安徽阜陽　陳鶴元浙江瑞安　魏冠軍河南彰德　鄭彦彪陜西朝邑　吳拔楨福建長河　歐三拱湖南常寍　林高飛福建長樂　韓思承直隷天津　郭德堂安徽鳳陽　李守身山東定陽　馬朝陽順天宛平　閻德榮直隷遵化　馬政芳江西樂平　陳太和直隷廣豐　李占庚直隷昌黎　德　俊正黄滿洲　米生富甘肅清水　梁廷一廣東茂名　張　欽甘肅秦州　簫殿厓四川金堂　叚稅堂河南臨穎　王振國河南葉縣　劉河清甘肅秦安　謝廷賓河南太康　楊秩茂陜西興平　喬仲元山東龍昌　于龍勳山東昌邑　錫　傑直隷臨樂　范長春直隷玉出　任立言直隷贊皇　周啓昌江蘇東臺　秦紹衣江蘇上海　周榮光廣東朝陽　李殿元安徽亳州　張淵瀾福建屏南　周勝暉江西臨川　閻祝三奉天廣寍　胡令寅安徽太湖　萬壽鴻山東蓬萊　鄒旺堂湖南祁陽　秦文選山東貫城　全　安廂紅滿洲　汪源椿安徽休寗　崔龍驤山東濟寍　王　宸直隷東光　謝廷珍直隷束鹿　樓志神廣西平樂　朱琪昌浙江鎭海　唐壽萱廣西全州　周勝祖浙江瑞安　趙紹龍安徽太湖　汪遇隆安徽太湖　徐德成浙江山隂　陳濟源浙江永嘉　郝玉堂直隷常明　孟朝桂正藍漢軍　白連城順天通州　周鴻逵河南河隂　馬志乾河南固始　馬騰光河南榮陽　洪　喜正白蒙古　華　芳廂黄滿洲　陳希彭直隷平陽　吳宇賓雲南廬州　徐鳳鳴順天宛平　姚　敏直隷固安　鄔起鵬四川合江　張虎臣江蘇邳州　倪殿元江蘇松江　張明揚廣東潮陽　龍登雲四川天全　李佑忠四川雅安　李玉璠雲南永善　馬河圖雲南時弼　葉平榮福建安溪　陳紹廉福建崇安　楊電昌廣東歸善　賴英豪福建永安　林肇英福建侯官　楊殿揚廣東東莞　何亨通福建惠安　寍繼元安徽頴州　丁作蘭湖北黄州　劉英翰山東壽張　楊登榜安徽廬州　徐定章廣東和平　徐擒虎浙江蕭山　王錫琛山東諸城　黄錫鵬湖北黄陂　吳占鰲湖北黄陂　王夢鰲安徽太湖　林祥壽江西壽安　王忠乾湖南零陵　楊樹華湖南武陵　傳鳴鈞江西臨川　謝開榜江西清江　馮占魁湖南零陵　單同爵山西大寍　劉石鎔山西崞縣　郝廷魁山西代州　王春榮山西黎城　童子陵江西安仁　雍輔國山西洪洞　章國志江西萬載　趙亮清廣東新會　林旣昌廣西平樂　司徒觀廣東開平　黎鎭邦廣東東莞　黄殿榮廣東新會　何汝鑣廣東香山　凌福清廣西宣化　曹長德山東兗州　俟樹楨山東清平　程紹甲湖北麻城　丁海祥山西榮縣　胡鳳山湖北黄陂　張成光山東寍武　趙凝祿山西榮陽　吳兆熊山西思州　劉祖親湖北棗陽　鄒永嘉貴州桐梓　魏榮濤湖北孝感　蔡安儒貴州松桃 
[漢皋雜佩]  
　　近來漢江水勢較五六月極漲之時已退二丈兩岸逐漸露出往來舟楫又當以擱淺爲慮矣○漢鎭培心善堂因秋來亢旱已久於上月廿九日招玉皇閣道士二十餘名設壇誦經祈沛甘霖至本月十一日晨漢陽府沈太尊漢陽縣陳邑侯漢陽協鎭兪協戎曁文武印委各員均往拈香惟漢黄德道孔觀察因抱清恙未與其事至十三晚十一點鐘果見雨師稅駕蚩蚩者遂歸功於經懴之有靈其然豈其然乎○前報紀漢鎭大河路茂春酒館主某甲與賣瓜子某乙之婦私通被乙拘獲旋卽釋放甲反控乙搶奪花票及糧抽府差來拘乙駭絶遽吞阿芙蓉膏斃命後經漢陽縣陳大令委員相騐云云兹悉實非糧捕府差前報所云係傳者之誤也 
[淮南鹺務]  
　　淮南各塲所産碱鹽例與尖和等鹽按綱搭配銷運向章視棧銷之暢滯斟酌發照之多寡兹淮南局憲以邇來棧銷甚暢查核存棧未售及已重在路領照未重新綱應配之江西與夫鄂之崇通湘之平江諸口岸曁儲備下綱配運之數不敷甚鉅因公同酌議亟亟廣爲儲備以免脫擋檢查産碱各塲近日摺報實存碱鹽三萬一千六百二十五引擬卽掃數發照俾各商得以陸續領連濟銷日前榜示局門大旨謂通屬三塲泰屬十一塲所存碱鹽諭令各商來局領照赶卽前往該塲按照派數分别請重護蓮赴棧以濟岸銷云云按碱鹽銷售最速而塲竈出産有限配運有額故各商咸無可如何今聞派照掃數清堆不禁色舞眉飛歡欣無旣矣 
[淮隂佚事]  
　　本月十三日清河縣翁邑尊禁屠祈雨至十五日細雨廉纎二麥已堪播種矣○落花生油淮北土産江以南鮮用之者故其價甚廉近日有持番票來淮收買者遂致每白斤加錢一千六百文○翁邑尊訪得鄉人某甲糾黨私鑄小錢遂密帶公差親往拿獲甲乙丙三 
 
 

Page 3

 
 
犯連鑄錢器具回署照律科以應得之罪○漕憲出示不准漕船回空時將載皮毬金針菜黄豆豆餅四項蓋去年曾由攬頭准令携帶統捐釐金一次並准减收二成而漕　中尚有混跡民船藉以偷漏者是以此次有此嚴禁也 
[舉襄志盛]  
　　唐景星觀察靈柩由天津來滬暫就廣肇山莊開吊情形已詳前報昨日下午二點鐘時發引經英大馬路入法租界公館馬路登招商局金利源碼頭富順輪船回粤柩前銜牌執事已詳前報不再贅言惟添設滬軍營親兵沿途嗚嗚然奏西樂繼以洋槍隊提有營大旗隊然後清音八拍香亭魂轎誥命亭鑾駕油畫容亭保民南瑞海琛各兵艦水師隊遵西制將洋槍倒擎僧道若干人女尼十六口礦中各工人所獻萬名傘二十四頂頂馬銘旌旛幢二十四對翣牌掌扇孝幃中孝子麻衣如雪髮長寸許並未喚整容匠薙除執紼者翎頂輝煌約二十餘輩婦女則乘肩轎及馬車往送者亦實繁有徒赫赫喪儀可謂盛已 
[一蹶不振]  
　　滬城縣橋東首有泳元麫館係蘇人某姓所開生涯不惡店中蓄鷄一翼昨晨忽飛入縣橋浜見者以爲不祥羣倚木欄臨流縱目不料木欄年久失修砉然一聲登時坍倒有三人憑空墮下汚泥狼藉挣扎良久始由岸上人援之以出雖未減頂然已飽受虛驚矣 
[准領棺木]  
　　昨報紀屍親到案一則昨日下午三點鐘時縣署帮審委員竇奠高明府在花廳訊問先據死者之堂弟朱小長投案訴稱係安徽寗國府人本月初七日治下小南門外楊樹上自縊身死者實係小的堂兄前在小的處棲止素有瘋病至本月初四來滬不料於初六晚自縊當經黄大老爺騐明開明服色出示召認小的聞信之下卽投案下求領棺木帶回原籍明府問爾可認明否答稱均已認明堂兄身上穿元布馬褂淸布長衫洋布褲白襪黑布鞋明府謂曰旣已認清准爾具領朱叩謝而退 
[舁案請騐]  
　　本邑廿三保引翔港地方有鄉人毛某向以鋤雲犁雨爲事終年辛苦薄有資財圖董王姓之子王某屢向毛稱貸毛未解腰纒王因此懷恨前晚覔得利刃突至毛處破扉直入將毛從床上拖下拔刃亂刺鮮血淋漓受傷甚重立時昏暈倒地王隻身遠竄昨日午後由毛妻等倩人將毛舁至上海縣求請騐傷值日差禀明黄大令諭飭帶案候訊 
[縣案彚錄]  
　　翁長楨具控姚旦初之子姚新卿覇勒租地一案經前任袁海觀大令訊供未結旋由黄愛棠大令查接管卷飭提兩造集訊着姚將地照數交翁收領並令限繳租錢此已列報迄今逾限已久姚仍逍遥事外前日大令復請帮審委員竇奠高明府研訊翁投案訴稱係洞庭山人向爲米業生理前堂奉訊後令姚將地交還不料姚不遵判斷依舊置之度外求請將地及錢一倂追究姚供係本邑人此事係我父所爲不知其中曲年地上房屋共五間業已坍毁應繳之錢現已措得期票二紙計一百二十千文呈案求請轉給翁又稱房屋雖毁其地尚在姚實有心圖賴明府問中人金順生曰爾旣爲中証應知底藴可知其地在否答稱其地尚在所坍者係在翁地之外明府謂姚曰衆証確鑿未便任爾强辯判將姚新卿交原差於明日帶往將地指交翁長楨收管所呈錢票亦交翁具領復諭原差曰如姚仍敢延宕立卽帶回嚴辦該差遵諭而退○積竊秦小星卽蔣小星由捕拘獲解送法公堂並赴滬城同昌當鋪將贓吊出給失主領去蔣則押交當本四十餘千因蔣挺押不交查知其在大南門地方並有房屋數間理應送縣訊追由縣訊供收所前報已記其詳前日黄大令委帮審委員竇奠高明府升堂比追蔣供稱係本邑人迭次犯竊自知罪無可逭南門外房屋並非小的之産不能變賣求恩鑒察明府問不是爾産究係誰人之産答稱係胞兄及妻母之産明府問爾兄現作何事供稱在租界中營生明府謂爾總不應犯竊判令枷號發同昌典當門前示衆差役禀稱前年裴老爺在任時共製枷十四面目下均已枷出祗有雙連枷一面明府曰旣已無枷暫行還所候交株捕帶出至伊兄處令其帮同料理蔣接口稱小的在公堂上胞兄亦曾到過不肯料理明府曰旣係同胞爾兄亦不能置身事外著該捕帶去 
[英界公堂瑣案]  
　　吳鴻福訴稱有珠飾倩沈寳慶求售被沈吞没付諸長生庫中因報知捕房由包探何瑞福拘沈送案何探禀稱小的奉捕頭命向質鋪吊贓外尚少珠荷花簪二枝向沈盤問言倩龔光榮抵與鄧二寳處得洋銀二十元是以傳龔送訊蔡太守訊供之下龔供稱小的將珠荷花簪代抵與二寳旋有龔士卿者訴稱二寳已嫁與職員並無受抵珠荷花簪之事現在二寳身懷六甲且染病臥牀俟病稍痊卽當投質蔡太守准之此已節登前報矣昨日覆訊何探禀稱珠荷花簪二枝雖稱抵在二寳處然小的查無確據惟所質各物現已弔取須還質本光榮供稱小的向在某錢莊爲夥現在攺操京　業沈囑貨珠荷花簪適有娼婦二寳欲買議價不合遂暫抵洋銀二十元此事與沈同去别無他人與聞及由沈供明何探傳小的備質士卿卽在某茶肆言及已有人出爲調停沈供稱當時小的原偕光榮持珠荷花簪至二寳處蓋光榮等向皆爲二寳家之狎客也當時二寳曾言暫時借用是以抵押洋銀至各物原由吳之女兒親手交與小的小的實不應付質現在質本無從措繳尚乞恩寛士卿供稱二寳前雖賣娼現已嫁與職員會向問明並無受抵珠荷花簪之事况在某茶肆與光榮晤面亦曾言及沈不應信口誣扳光榮又稱小的曾在某茶肆遇士卿告以彼此均在二寳處作狎邪游理應直說不能爲左右袒並未言及誣扳二寳供稱小婦人前曾仕治下賣娼雖與光榮相識然未受抵珠簪更不向之借用本年八月小婦人已嫁與士卿不知伊等如何通同誣陷吳訴稱沈在小的手中將珠帥取去並非由女兒交伊沈母陳氏訴稱兒子寳慶生本不肖近又與吳之女兒來往今兹閙出事端小婦人實在無力措儻質本太守將珠荷花簪等贓暫且發還各質鋪仍押令沈赶緊理償光榮交人保釋○胡炳泉訴稱小的被林根心毆傷頭額請卽訊懲蔡太守飭將林押候胡傷痊再訊此已列諸前報昨日胡訴稱小的原在治下傭工餬口被傷後卽雇人替工現在傷雖告痊尚求恩斷林供稱小的與胡偶然嬉戲致起釁端如今願償還醫費太守謂爾本應懲辦旣是無心悞傷着給償替工及醫藥資始准開釋○包探黄四福禀稱竊犯陳阿榮前因案發送請大老爺枷號及期滿開釋卽竊取陳阿四家元色布一匹及布衣若干兹經小的吊贓送案陳供稱小的係太倉州屬崇明縣人連次犯竊自知惡貫已盈尚乞施恩以全蟻命蔡太守判令笞責二百板遞解回籍起案之贓發還質鋪待失主自往贖取○曹學惟訴稱小的係寳山縣人向在鄉間以軋花衣爲業某日隨哥子至治下將花衣三包求售每包約植洋銀四元一時苦無主顧暫寄某家回時路遇曹土金邀小的啜茗疑小的將花售去肆意訛錢拉小的入小弄中不識姓名人家妄指欠錢將髮辮吊起當作拳樁與趙雲和等揮拳互擊小的無奈將衣褲脫下給之曹卽以破衣褲給小的換穿偪令信致鄉間言須取到洋銀七元方能釋出及小的致信歌子始得報知捕房拿獲工金等三人送案請訊其實當時在塲肆虐者共有八九人土金供稱小的與學惟原是同宗家在大塲鄉下曾被學惟借欠洋銀七元已歴一年並無憑據屢次向索延約不還此次伊自願脫衣褲質錢並非小的偪取其餘各人小的均不相識趙雲和談根和同供稱小的等惟在塲解勸不敢通同訛詐包探顧阿六禀稱小的查知土金等原是無業地棍借欠之事亦是混說當小的往拿時祇獲三人尚有三四人早經逃逸嗣在有拳樁之屋内搜出鐵尺五條並吊到衣褲送案土金等又同供稱鐵尺並不是小的等之物蔡太守飭顧探連鐵尺等兇器帶回捕房侯補拿餘黨從嚴究辦衣袴給學徒領去 
[法界公堂瑣案]  
　　有恒洋行收租洋人長生偕夥朱永康訴稱被租戸李王氏積欠租洋六元徐裕太卽阿三之父欠洋八元向索不付送案請追徐裕太供稱父親欠租約至今晨付交因囊槖蕭然出外措借現尚未返遂被收租人送案問爾知今日有洋交付否供稱待父親回時想可料理李王氏供稱所欠租洋可於今日下午付清同轉卽著收租人朱永康帶兩人出外自行理處朱稱恐釋出後依然延約求請押追同轉 
 
 

Page 4

 
 
允如所請著將兩人押候交保○積竊楊和尚管押捕房越墻逃遁又在十六鋪萃豐碼頭烟膏鋪内竊取洋銀並銀器首飾金約指等物前日被法包探拘獲前報已紀之矣昨晨捕房將楊解案旋據失主將湯氏投案訴稱閏六月二十七晚被楊由樓窗扒進扭去箱銷竊去現洋三百十元並金銀物件均有細帳今知楊已被包探拘獲求請追究楊和尚供稱小的於二年前犯案蒙大老爺斷令枷責嗣因同押竊犯戴阿得商通起意於夜間逃逸先至周浦地方肆行胠篋被彼處巡防局查獲懲辦如是者已有二次今年閏六月廿七日晚有紹興人阿三約往萃豐碼頭行竊物件均由阿三上屋動手小的在下面伺候所有銀鐲金約指等物係阿三由樓上抛下小的用衣服兜接所竊祗有首飾並無洋銀旋據包探王榮培禀稱查得楊將銀鐲兩副押在慶益質店計押本洋十元又錢四百文又有首飾等物押在信益質店計押錢六千餘文今將贓物如數吊到同轉問楊曰失主所開失單尚有金約指金鈎等物藏在何處供稱被吳淞司官管下捕役名尚華者有大塲鎭取去問另有金耳環等物何在供稱已帶往周浦被捕夥多人搶去且被凶毆面項均受刀傷小的曾將情形面告南匯縣捕役阿泉請其查緝至今尚無頭緒同轉一再研究楊堅稱並無洋銀蔣蕩氏稱洋銀三百十元内有胞兄寄存洋二百元一旦失去兩家性命攸關務求嚴究同轉商諸祁繙譯官謂楊係本租界逃犯現得拘獲應照前案補枷一個月目下又犯竊案贓雖未齊可以先行枷辦冉究餘贓遂判笞責五百板枷號三個月弔到贓物先交蔣楊氏具領○玉工徐福林卽張祥福不務正業與無賴通同一氣致與小船帮中人結不解之仇前晚被小船帮矮麻皮卽沈春華又名癩痢者邀集羽黨二琸餘人在黑暗中將張毆打巡捕望見將同伴之陳阿寳追獲送入捕房昨經包探續獲沈春華並王阿煩到案請訊旋據徐投案禀稱是晚小的被毆實係沈春華先行動手欲將小的擲在河中陳阿寳等雖係在塲尚未動手求請免究玉阿煩供小的並不知情可請查訪沈春華供是晚在護城河畔經過張横衝直撞將小的碰倒在地致與口角並無别人帮助同轉謂爾等在外滋事屬見疉出若不重辦不足以儆將來判將沈春華重責五百板枷號三個月陳阿寳雖未動手究屬不安本分著押候笞責一百板　鑒大成之弟趁公和祥船局之順風小火輪往杭州被舟子吞没烟膏一百五十兩並鞋籃等物同轉准提局夥周子香訊問旋著交保限交舟子到案再訊其詳已列前報昨晨金大成偕其弟大榮投案請追周子香邀同舟子李繼林到案候質李供稱八月初七日金確趁小輪船其時共有四客行至烏鎭地方停泊片時當卽開往杭州金客中途上岸並未回船况伊下船時亦無鞋籃烟膏等物金大榮訴稱烟膏亦上海購得有發票可憑問爾在烏鎭因何上岸答稱是日小火輪機器稍有損壞停泊烏鎭修理船上並無飯食小的腹中餓甚約同搭客四人上岸離小輪船兩箭之遥在茶寮暫憇約閱兩點鐘四客皆欲回船行至江干小火輪已動輪駛去追之不及四人均冐雨而行追至杭州向順風輪船局索取物件據稱三客行李均由舟子仔放局中惟我之鋪蓋烟膏等物不知去向屢索不還小的因感冐風寒在杭患病懇兄至滬上公和祥船局理論尋見舟子李紀林據稱烟膏被湖州厘卡查去小的之兄赶往湖州向卡上詢問並無此事方知李言語不實又向周子香追問今李紀林業已到案務求追究同轉謂周子香曰本委已查明金大榮託烟膏店購土代熬烟膏一百五十兩計洋八十元加煎工洋一元三角尚有發票可據斷非妄控爾等開設船局以信義爲主搭客失去物件自應帮同料理周供稱順風小火輪並非局中經管小的惟攬載貨物並代招接客人略取微利金客失物後小的曾同舟子李繼林盤問李確承認烟膏被厘卡搜去今日到案忽又抵賴不知如何意見同轉著將李暫押令周出外代金客向順風船局商董料理○王玉坤訢稱家住八仙橋西首八月三十日晚失去小狥一頭尋至虹口頭壩見被探夥王阿狗抱在手中王阿狗本與小的爲鄰向伊索取伊等多人聲勢洶洶欲將小的毆擊小的寡不敵衆當卽回家向其父說明據云卽日將狗送還迄今已有廿餘日依然不理昨日在治下遇見阿狗將伊扭送到案求請追究王阿狗不忍竊狗同轉著管押諭令王玉坤自向其父說明邀同到案冉行核奪○朱華氏與徐兆環因清潔局事互相控告已紀前報昨晨該氏又投案禀追徐邀同經理帳目之吳竹軒到案吳稱光緒十五年以前之帳均係小的所寫此後係該氏夫朱春林另雇蔣少雲經理嗣因蔣亦疑帳情時有鍺誤朱又請小的帮同理帳至以外帳目與小的無干問總清簿據現在何處吳供稱寄在保人丁小開處丁已物故同轉著吳暫行交保令朱華氏邀同蔣少雲到案再訊 
[滇災乞振]  
　　滇省地瘠民貧兵燹後瘡痍未復去冬今春苦旱至五月杪六月間雨水連綿不止各處山水暴漲淹没冲壞田地甚廣曾經滇中大憲飛章入告邀蒙諭旨恩准發給庫欵銀十萬兩散放賑恤惟災區太廣有十六州縣均遇旱後復遭水災哀鴻遍野嗷嗷待哺無處謀生兹聞得淅垣大憲接滇中求助賑欵之信卽於日前交申江天順祥匯號由電局發電匯滇省交賑欵庫平足銀五千兩又一千兩另有滇宦隱名氏捐賑滇平足銀一千兩值此災黎急迫待拯之日得荷恩惠遠頒其功德實非淺鮮不勝代爲禱祝今復爲災黎叩懇四方仁人君子大善士憫念滇中災民困苦情形非他省可比尚祈不分畛域廣爲博施利齊延生解囊相　　百萬生靈同登袵席則造福無疆矣崑明池畔人啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙省官報]  
　　九月初十日牌示仰新海防試用按經歴萬春榮知悉於本月十三日來轅聽候本部院騐看差委毋違特示署昌化縣葉禀見禀辭卽用縣王家驥禀知防軍局委廣西查硝磺價值差叩辭前任義烏縣訓導陳常夏禀候騐看叩見試用訓導陸同福由湖州來省禀到憑端爕禀謝糧道飭知十六年海運保補缺後以知縣用金鼎免騐看來省禀到十一日通判張正芳禀知防軍局委福建臺灣探硝磺差叩辭侯康田禀銷鹽平嘉所勘荒差禀知藩司委署景寗縣事禀見叩謝袁來保禀見禀辭回威坪局侯琫森交卸餘東關局回省禀到順天良鄉縣典史沈昌祺禀候騐看叩見正任浦江縣典史胡祥鈺禀銷海運津局差候補巡檢趙金鑑由京分發來省禀到叩見十二日侯捧森禀奉藩司委署海鹽縣禀見叩謝十三日新選咏縣丁良翰山東人由京領憑來省禀到准補西安縣葉承鈵禀奉藩司飭知蒙憲臺准補西安縣缺奉部覆准禀見叩謝前署安吉縣錢錫珪專丁禀知交卸在郡候算交代候補按經歴高春榮禀候騐春叩見巡檢蘇應培服闋領咨來省禀到 
[上海鐵馬路廣益善呇今將各善士八月份月捐清單並附醮擅捐]  
　　唐茂枝翁助洋六元陳善亭翁五元李光琴翁三元戴妥之翁三元朱葆三翁徐棣山翁黄佐卿翁譚幹　和昌成各二元莊源大一元二角何瑞棠翁張金和翁韓山羲翁鄭芸初翁吳春池翁趙馥疇翁徐俊良翁陳虛齋翁源利太錦章老悅生老順記新順記南順記義昌成順泰福昌復泰各一元梁煥南翁李珊記天益鳴昌德大同昌泰宏生羲成隆昇恆來王省三翁各五角載陽四角恆泰福來謝森記施德豐各三角恆生裕生正大恆生大萬全愼萬豐順元茂恆記源成曹德大恊泰各二角金太太助錢二千文徐存濟堂錢一千更上一層樓錢一千二百文五層樓錢一千二百文四海昇平樓錢八百文壽康延康升大　和餘大恊源愼餘惠泰元甡彤源衍大厚康永豐存德利亨立大恊康和元恊昇宏元寳和泰源鴻順彚康正大宏大承裕寳順各六伯文萬有全五百文可熾五百裕成隆愼餘堂各四百文張玉芝堂保安丹會升陽樓其萃樓亦新園春園各三百文鴻　樓沈春記金合順祝源昌廣盛湧源元利張錦泰余洪記陳心淵各二百文萬興恊盛祥永愼各一百文以上共收洋五十五元三角又錢廿八千九百文又附葉成忠翁樂助醮擅捐洋四元正 
[上海北市絲業會舘籌賑公所施少欽經收順直山東河南賑捐八月十八至廿三日第古千三百廿六至三十一次清單]  
　　十八日蘇恊順莊爲陸奐若求妻癲病速愈由厚康莊來洋二百元無錫隱名氏爲側室杜氏超度亡魂由同康莊來洋一百元退補山人廿元無名氏醮金移助求合宅平安十元江西童門孫氏祈保平安十元童穉雲祈病速愈銀十兩童李氏前所許還願洋三元梁溪無名氏五元四明德源氏答願五元洞庭隱名氏五　何綍臣一元景德鎭安雅堂四元樂善堂二元潯問津氏三元高郵軍署陳雲樵以女蘭珍節脂粉零用移助二元常熟崑棧書璧一元無名氏銅洋十八元○恊同　來閩省劉夔門七四足重番十元又募康記十元李記高記各二元徐晴周早邢七序五藕麟芸寅謝丹張榕六領施甌文陵竹潼王吳廿六記各一元共三十戸均祈蜀閩全家平安合洋五十元○江西臨城厘卡馬威伯募積善堂傅秀隆各錢二千文寄岳雲軒一千文壽護堂公記各五百文大澤堂三百文共六戸合銀四兩零四分○十九日怡怡軒沈保佑合家平安洋十七元對開六元南陵隱名氏洋十元松江廣大綢莊中秋節筵五元江蘇候補縣丞李楙爲妻劉氏祈病速愈由浙紹寄來四元川沙司獄署王楊氏爲兒百齡發熱卽愈完願並求四季平安四元蘆墟求合家平安人三元許彦嘉一元○二十日嘉興陸主記保强健平安洋八元常熟仁餘堂鄧求母病速痊八元東台來記由潤昌棧來銅洋十四元又無名氏洋一元○廿一日杭城無名氏求佑官符銷熄口舌全消疾病　除客庭安吉無憂無累永免災殃由延康莊來洋五十元又求佑平安無累無憂十元毘陵阜成莊代叔記廿元寗波無名氏湯餅筵資移助十六元安康里電局隱名氏四元又二元八角虞陽清節吏後償夙願三元金陵孫門周氏求病卽愈一元黄今茂銅洋五元浙寗通生棲霞山人徐銅洋三元○廿二日蕪湖名隱士求目疾速愈曹平銀五十兩批見規元五十三兩四錢七分九厘西湖樵子韻吾氏李求早得麟兒洋五十元陶佩泉爲父親百歲隂壽求資冥福廿元浙慈邑廟人十元汪益修求合家平安由太古昌棧來十元無民氏十元富陽放生會五元杭州徐子厪五元又募王智泉紹友朱則由各四元又朱谷香二元徐氏光明求病速愈五元安徽旌德捕署我盡我心人四元銅洋一元松江王餘慶病愈完願洋四元漢口清軍府署陳貽福保平安代捐人二元洞庭東山廣德堂周求肝陽速愈二元譙陵姚李氏祈家宅平安本洋一元○廿三日奉賢縣金苕卿明府爲得麟兒蒙親友道賀茲將彌月湯餙筵資移助由順元莊來洋五十元曹元達求病痊十二元山東昌邑無名氏祈病愈又求得子十元太倉陸安山爲次媳金氏患恙速愈十元古黟畹香女史由資順莊來十元西昌隱名氏十元仁和久安居士七歲女子六歲童子積中秋月餅資移助四元蘇州省過齋求腹疾全愈身體强健四元銅洋二元傅少錢求父病卽愈三元楊樹記二元　湖玉琴軒主二元太倉不求人知女氏祈舊病不發永保平安一元○太倉童馥堂繆季豐募張懷德堂求合家平安洋一元李少梅求病愈錢五百文無名氏二百文琴川必先知代冩筆資五十一文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十八年九月十八日京報全錄]  
　　宫門抄○諭旨四道錄前○發抄硃批四道○桂撫張奏彚案懇請承襲世職摺○桂學政趙　奏恭報歲試情形摺○楚督張　奏揀員借補遊擊摺○浙撫崧奏請議卹片○九月十八日兵部太常寺太僕寺八旗兩翼值日戸部引見二十一名兩翼十四名正白滿五名正紅滿二名廂藍滿八名内務府九名茶膳房二十八名○岫巖城守尉嘉善請訓○睿王信候各請假十日○景灃請假二十日○值所旗奏派值年之大臣派出濂貝勒色楞額○又奏派稽察火藥局派出懷塔布○吏部呈進冬季搢紳○關防衙門奏初一日大高殿拜表瀅貝勒行禮○召見軍機詳麟孫楫嘉善○發抄李鴻章奏請將已故藩司黄彭年及其子已故編修黄國漢事蹟宣付史舘奉硃批着照所請該衙門知道欽此○張之洞等奏冬漕仍請折徵奉硃批著照所請戸部知道欽此○又請將記名提督謝得龍等留於兩湖借補奉硃批著照所請兵部知道欽此○譚繼洵奏馬匹無缺奉硃批兵部知道欽此○○頭品頂戴廣西巡撫臣張聯桂跪奏爲懇請承襲彚案恭摺其奏仰祈聖鑒事竊准兵部咨同治元年二月十六日内　奉上諭陣亡殉難各員子孫承襲世職着各該州縣將應襲職名迅速查取徑行具報督撫子限半年彚案具奏欽此又准兵部咨各省陣亡將弁以及殉難官紳議給世職者現奉諭旨飭令各督撫半半年彚奏一次其以前題請襲職發標各員應請一倂改盡彚奏以昭畫一同治二年正月二十五日具奏本日奉旨依議欽此又准兵部咨嗣後辦理承襲須將原立官於何年月日何處陣亡並議給世職奉旨日期另繕清單一倂具奏同治四年二月二十五日具奏奉旨依議欽此各等因咨會到粤均經欽遵飭行知照在案兹屆半年彚奏之期據廣西馬平雒容賀縣融縣凌雲歸順臨桂靈川等州縣詳報世職土嘉銓現年十八歲馬平縣人係陣亡武進士王崇山之長孫已故教職兼襲雲騎尉王鴻智之庶長子業經准襲雲騎尉世職支食半俸在案又世職何崇英現年二十八歲雒容縣人係陣亡原任提標左營左哨千總何元祥之嫡長子業經准襲雲騎尉世職支食半俸在案又世職鍾廷玉現年四十歲賀縣人係殉難附生鍾振翔之嫡長孫例應請襲雲騎尉世職又世職黎朝標現年三十六歲賀縣人係殉難附生黎觀光之嫡長子例應請襲雲騎尉世職又世職劉慶祥現年十八歲馬平縣人係陣亡原任提標後營把總劉成榮之嫡曾孫已故接襲雲騎尉劉福陞之嫡長子例應接襲恩騎尉世職又世職吳翰周現年四十歲融縣人係陣亡候選直隷州州判吳人傑之嫡長子例應請襲雲騎尉世職又世職周啓基現年二十歲歸順直隷州人係陣亡原任鎭安恊左營左哨外委千總周中和之嫡曾孫已故雲騎尉周允文之嫡長孫例應接襲雲騎尉世職又世職海逢棟現年十八歲臨桂縣人係陣亡原任撫標右營外委海成之嫡長孫已故雲騎尉海永祺之嫡長子例應接襲雲騎尉世職又世職鄭承恩現年十八歲臨桂縣人係陣亡武舉選用衞千總鄭鴻舉之嫡長孫已故雲騎尉鄭錫貞之嫡長子例應後襲雲騎尉世職現俱已及歲呈請騐看發標學習支食全俸又世職馬紹武現年八歲臨桂縣人係陣亡原任桂林營把總馬瑞圖之六世孫已故雲騎尉馬驥之嫡長孫已故恩騎尉馬玉春之嫡長子例應接襲恩騎尉世職現在年未及歲先行給予半俸又附生易炳周現年二十四歲零川縣人係陣亡選用訓導廪生易遵袚之嫡長孫由縣學附生呈請兼襲雲騎尉世職支良世俸各取具宗圖甘結造册加結詳請彚案具奏前來業經臣騐看得該世職王嘉銓何崇英鍾廷玉黎朝標劉慶祥吳翰周周啓基海逢棟鄭承恩等年力精將弓馬可觀堪以承襲發標如蒙恩准仍俟接准部覆發標學習支食全俸分别期滿給咨送部引見又世職馬紹武年未及歲照例給予半俸又附生易炳周例准兼襲支食世俸如蒙恩准亦俟接准部覆照例辦理除將宗圖册結分送部科並將已故雲騎尉海永祺恩騎尉馬玉春等原領勅書敬謹包封咨送吏部轉送内閣典籍廳恭繳外謹會同兩廣總督臣李瀚章恭摺具奏伏乞皇上聖鑒勅部議覆施行謹奏奉硃批兵部議奏單倂發欽此○○廣西學政臣趙以炯跪奏爲恭報微臣考過廣西桂林平樂梧州鬱林尋州各府州歲試情形恭摺仰祈聖鑒事竊臣奉命典學廣西於去嵗十二月中旬行抵桂林省城業經具摺叩謝天恩並報明接印任事日期在案今年正月開印後卽於二十六日出省照章先試平樂府依次遞及梧州府鬱林州潯州府大月底旋省閠六月接考桂林府七月中旬試竣至於各郡文風桂林則中正和平鬱林則樸茂淵懿平樂則雍容典雅梧州則蹈厲發皇潯州則瑰奇雄將卓然皆有所成就兩相比較尤以桂林爲最優但各郡人文旣盛弊亦叢生贋鼎莫分眞繆終葉臣所至各棚兢兢從事不敢或遑凡耳目所能周者無不寗訪嚴拿查得冐名應點及越號換卷者確訊得實均發提調審辦應試生童人數多寡不一所取之士均能如額武童弓馬技勇嫻熟者桂林則有臨桂全州灌陽平樂則有富川潯州則有平南鬱林則有博白陸川其餘才力互有短長至謁見學官士子時亦皆以先朝聖訓朂學官以實心訓課教士子以實力奉行文則勉以立身行道之則而留意詩書武則訓以安分守禮之規而專心弓馬務期士習克端仰副聖主培育人才之至意所有微臣歲試四府一直隷州情形謹繕摺陳明伏乞 
皇上聖鑒謹奏奉硃批知道了欽此○○頭口頂戴湖廣總督臣張之洞跪奏爲遊擊員缺緊要揀員借補以重營　忝摺具陳仰祈聖鑒事竊准兵部咨湖北宜昌鎭標後營遊擊劉步瀛休致遺缺係陸路部推之缺應用儘先人員行令照章揀員請補等因查斯缺駐札歸州城界連川省山深林密最易藏奸緝捕巡防均關緊要非精明幹練熟悉情形之員難期勝任臣查定章陸營之缺有必須借補者准其借補借補卽在儘先班次之内嗣於光緒十三年十二月内准兵部咨奏請展各省借補限期章程内開借補限期展限五年凡提鎭以下人員准其通融借補五年之後冉行奏明停止各等語兹查有花翎兩湖儘先補用叅將鄧紹級年五十九歲湖南瀘溪縣人由行伍出師廣西湖南湖北江蘇安徽等省迭著戰功歴保以叅將歸兩湖督標儘先補兩同治三年十月初六日奉旨允准在案嗣因防軍遣撤經前督臣官文以該員未經指留河省候補咨准部覆收入兩湖督標儘先補用該員旋以孀嬸年老無依呈請改歸湖南提標就近委用續准部覆以該員鄧紹級係湖南人請改歸湖南差遣應毋庸議飭令仍回督標差委等因於同治八年四月初一日到標歴署宜昌鎭標左後二營並衞昌遠安等營各遊擊篆務現在署理宜昌鎭標中營遊擊均屬裕如該員兵事諳練勤樸耐勞以之借補斯缺洵堪勝任核與借補限制亦屬相符飭查前在本省及他省均無叅革朦保情弊合無仰懇天恩俯念員缺緊要准以鄧紹級借補湖北宜昌鎭標後營遊擊員缺實與地方營伍有裨如蒙兪允俟部覆到日給咨送部引見以符定制除飭取該員履歴咨部外謹會同湖北巡撫臣譚繼洵湖北提督臣程文炳恭摺具奏伏乞皇上聖鑒　勅部核覆施行謹奏奉硃批兵部議奏欽此　○○崧駿片再守備銜候補把總王祖培浙江奉化縣人遇賊陣亡經升任撫臣劉秉璋奏請議卹嗣准兵部行查王祖培報捐職銜原案當經飭據查覆士祖培原捐執照當時遇賊落水陣亡隨屍漂　復經咨查江蘇原捐案卷亦被兵燬失無從查覆惟前次杭州將軍瑞昌奏報王之敬請卹片内叙有其子守備銜王祖培字樣已登諸奏牘自必確有可據咨覆兵部查案核辦旋准部覆未據咨照准應令奏明再行核辦等因又經轉飭去後兹查接管卷内據採訪忠義局詳稱查已故把總王祖培浙江奉化縣人係江南福山鎭總兵王之敬之子咸豐十一年二月間王之敬在太湖東山剿賊陣亡王祖培聞信奔赴尋骸歸葬並募丁壯投營隨剿誓復父仇舟至白馬河地主遇賊鏖戰多時身受重傷落水陣亡原捐執照隨身漂失無存核其死事情形殊堪矜憫報捐職銜雖已燬失無從查考而其守備銜有前杭州將軍瑞昌奏案可據當不致有弊混若必以捐案查有實據始行議卹則該故員効忠大節久致湮没似亦非激揚忠義之道况王祖培有應得騎都尉兼一雲騎尉世職雖以時迫禾經承襲而祖培確係王之敬之子若照民人核辦亦覺向隅詳請將王祖培照守備銜奏請議卹等情護撫臣劉樹堂禾及核辦移交前來奴才覆查無異合無仰懇天恩俯准勅部將王祖培照守備銜從優議卹以慰忠魂除咨部查照外理合附片陳請伏乞聖鑒訓示謹奏奉硃批著照所請兵部知道欽此 
 
 

Page 14

 
 
[光緒十八年九月十九日京報全錄]  
　　宫門抄○諭旨五道錄前○發抄硃批五道○尚書崑等奏請旨簡署卿缺摺○東撫福奏訊明匪犯分别按筆懲辦摺○桂撫張奏調署委署州縣各員按屆開列清單摺○楚督張奏徵收京餉銀兩緣由片○滇撫譚奏紳士建房賃息充作書院經費請旨建坊摺○九月十九日刑部都察院大理寺侍衞處值日刑部引見十一名○阿公假滿請安○祥麟等謝議叙恩○徐郙等塲差完竣覆命○熙敬請假五日○謙光請假十日○内閣呈進勾到本○召見軍機貴恆○薛允升徐樹銘○發抄張之洞等奏儘先都司劉水金等留於湖北補用奉硃批兵部議奏欽此○又解籌備餉需奉硃批戸部知道欽此○又解淮軍月餉奉硃批戸部知道欽此○又添撥俸餉奉硃批戸部知道欽此○又解節省軍餉奉硃批戸部知道欽此○○經筵講官禮部尚書管理光祿寺事務臣宗室崑岡等謹奏爲請旨簡署卿缺恭摺仰祈聖鑒事竊查臣寺例載凡恭遇壇廟祭祀皇帝親詣行禮飲福受胙兼理寺務大臣進爵滿卿進胙如適奉特旨出差或别有事故以漢卿滿卿少卿依次恭進如遇不敷執事臨時奏明恭候欽派均豫期赴凝禧殿偕太常寺官演習禮儀等語謹查壇廟祭禮恭遇皇上親旨行禮例應臣等恭進酒胙惟臣崑岡現有對引專差不克兼顧臣堃岫臣景灃均有服制例不得與齋戒臣許景澄現在出差所有應備福酒福胙差使祗臣岑春煊一人實屬不敷將事臣等公同商酌執事需人漢卿一缺擬請簡員署理爲此恭摺具陳伏乞皇上聖鑒謹奏請旨奉硃批覽欽此○○尚書銜山東巡撫奴才福潤跪奏爲濰縣匪犯李明書卽李三等業已就獲濟寗州事主候補府經歴王熙在旅店被刦之案亦經獲犯均訊明分别按律懲辦恭摺覆陳仰祈聖鑒事竊奴才於本年七月十六日承准軍機大臣字寄光緒十八年七月十二日奉上諭有人奏山東捕務廢弛請旨飭辦一摺據稱濰縣匪徒李二紏黨肆刼盤踞斜山地方高密安　諸城一帶均被其害昌邑被害尤烈本年五月濟寗州屬之平度店突有盜匪三十餘人入店刦掠委員五熙行李槍斃僕夫致委員驚悸身死致使通衢大路官民往來視爲畏途請飭認眞緝捕等語該省盜匪横行地方官概置不問實堪痛恨著福潤督飭各該州縣赶緊捕拿務獲懲辦其捕務廢弛之州縣並著查明嚴叅免致釀成巨患原摺著鈔給閱看將此諭令知之欽此遵旨寄信前來等因伏查山東盜風素熾甲於他省迭經奴才嚴飭地方文武力行保甲整頓捕務並於各處邊境大道派撥防營扼要分布協同巡緝不敢一刻鬆懈本年夏間奴才訪聞濰縣昌邑交界之處有匪徒李明書等糾黨匪類三五成羣肆行竊刦擄人勒贖札飭各該縣勒限緝拿久未報獲誠恐愈聚愈多致貽後患卽調管帶嵩武軍驤武前營總兵李福雲管帶練軍右管馬隊都司馬駿嶺帶領馬步隊伍馳往會同萊州府知府彭念宸緝捕委員秦寅督率各該縣講線兜拿陸續報獲匪犯李小根等二十一名地方漸就安謐先於七月十五日附片具奏至候補府經歴王熙家　於本年五月二十一日夜在濟寗州平度店旅店被刼銀物家丁高長平並被拒傷身死一案亦已據濟寗直隷州知州彭虞孫稟報於六月二十九日緝獲盜犯仇守檢魏九卽楊九二名並起獲原贓金鐲銀錁等件訊認聽從在逃之岳大妮夥刼不諱批司轉飭勒緝逸盜各在案奴才欽奉前因卽經通飭一體欽遵辦理並嚴飭濰縣在事文武實力緝拿又據署東海關道李正榮添派叅將夏廣盛補用同知仲文熙帶領練軍兩𣆺就近前往帮捕旋據該府彭念宸會同防營督率各該縣於七月十九日先將匪首辛小狼卽辛詳又名辛郎拿獲訊認與李明書糾聚匪黨迭刦让捕擄人勒贖禀經奴才核明批飭就地正法李明書因辛小狼伏誅立時贍落薙鬚攺名希圖遠颺形跡極爲詭秘彭念宸　廣講眼線分投跴探時四野高粱均已刈穫登塲該匪無處藏身扮作販賣鋤刃客人於八月初一日帶同妻女行至諸城縣石河頭莊投在不知情之劉順家住宿眼線跟蹤跴確卽報經諸城縣知縣劉嘉樹會合各防營四面圍捕該匪驚覺闖出奔逃兵勇上前捉拿該匪開放洋槍輯擊兵勇均奮不顧身立將該匪就獲並獲犯妻李梁氏及幼女二口當將該匪李明書解至濰縣經彭念宸督同濰縣知縣楊耀林訊明李明書卽李二又名李橋橙改名王克仁又改名王樂任與前獲正法之孟昭禮迭次搶刦旋因緝獲緊急逃往各處躱避嗣復潛回與已獲正法之辛小狼糾邀在逃之梁大功等仍　各處搶刦擄人勒贖不諱錄供禀經奴才核明批令就地正法梟示並先後拿獲餘匪郭倀濚等共四十餘名供詞尚多叅差亦均飭令彭念宸悉心隔别研鞫分别情罪輕重照例錄供詳辦期無枉縱各防營現已次第撤回在逃餘匪賣成地方文武認眞緝拿以絶根株此辦理濰縣匪徒之實在情形也至濟寗州事主候補府經歴王熙在店被刼又續據該州禀報會同防營拿獲首盜岳大妮卽小鐵爐夥盜温得盛卽温六馬大王四卽王兆河四名訊供與前獲仇守檢等供詞相符禀經奴才批司委員馳往該州提集各犯訊明係岳大　起意紏允馬六王四温得盛魏九並在逃之宋狗郎卽岳拾兒吳三劉興旺高大並吳三轉邀不識姓名一人同夥十人分携洋槍刀棍偕抵楊士珍旅店門首門尚未關魏九心生畏懼折回各犯闖入店内刦得事主王熙銀物宋狗郎開放洋槍轟傷家丁高長平身死屬實並究明岳大妮仇守檢尚有行刼事主李楹寓所一案錄供具禀奴才核明岳大妮卽小鐵爐馬六王四卽王兆河温得盛卽温六執持洋槍行刦得贓均罪應斬梟當照章批飭就地正法梟示仍歸季底彚案具奏魏九罪止擬徒仍令按擬詳解該州彭虞孫人尚勤謹於命盜案件並非概置不問此次濰縣匪徒竊發經奴才調派防營馳往會同地方文武妥爲查辦該員弁等盡數月之刀不避炎暑廣購眼綫四路兜捕將首要各匪立時就獲實屬異常奮勉可否容奴才查明擇尤酌保數員以示鼓勵出自　鴻慈逾格除仍嚴飭勒緝各逸犯務獲究報並督同藩臬兩司隨時訪查如有捕務廢弛之州縣卽行據實嚴叅外理合恭摺具奏伏乞皇上聖鑒訓示謹奏奉硃批覽奏均悉所有捕獲濰縣匪徒出力之防營員弁著准其酌保數員毋許冐濫在逃餘匪仍責成地方文武認眞緝拿欽此○○頭品頂戴廣西巡撫臣張聯桂跪　奏爲調署委署州縣各員按屆開列清單恭摺具陳仰祈聖鑒事竊准部咨咸豐十一年十一月二十三日奉上諭各省州縣毋論奏調委署代理著每屆三月彚奏一次由吏部嚴行裁核如有違例更調等弊卽將該督撫藩司分别奏叅欽此光緒十八年三月以前調署委署府州縣各員經臣列單恭摺奏報在案兹據署藩司胡燏棻詳稱光緒十八年四月初二日起至六月底止調署委署州縣各員列單詳請具奏等情前來臣覆核無異理合照繕清單敬呈御覽伏乞皇上聖鑒飭部查核謹奏奉硃批吏部知道單倂發欽此○○張之洞片再前准戸部咨預撥湖北省壬辰年滿緑各營兵餉案内撥江漢關洋稅銀十五萬兩等因業經飭據該關道籌解銀五萬兩詳經臣附片奏報在案兹據湖北漢黄德道監督江漢關稅務孔慶輔詳稱復在於第一百二十八結所徵六成洋稅項下動支庫平足色銀五萬兩委員解赴藩司衙門交收以供支放等情詳請奏咨前來臣覆核無異除分咨總理各國事務衙門曁戸部查照外謹會同湖北巡撫臣譚繼洵附片具陳伏乞聖鑒謹奏奉硃批該衙門知道欽此　○○頭品頂戴雲南巡撫臣譚鈞培跪奏爲紳士建房賃息充作書院經費請旨建坊以昭激勸恭摺仰祈聖鑒事竊查定例士民人等捐修公所與地方有裨益者其捐銀千兩以上請旨建坊等語兹據布政使史念祖詳據署鶴慶州知州姜鵬程詳稱該州紳士五品職銜舒金和捐銀二千兩就該州署前隙地建蓋鋪房三十三閴招佃收租月可得銀二十餘兩作爲書院經費現已工竣由州禀司核明詳請奏奬前來臣查該紳舒金和捐銀二千兩建房賃息充作書院經費洵屬好義急公有裨士林核與士民捐銀千兩以上准其請旌之例相符相應請旨飭部准其自行建坊給予樂善好施字樣以符定制而昭激勸除咨部查照外謹會同雲貴總督臣王文韶恭摺具陳伏乞皇上聖鑒訓示謹奏奉硃批着照所請禮部知道欽此 
 
