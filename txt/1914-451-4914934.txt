# 1914 - 451 - 4914934

 

Page 1

 
 
   
 
 

Page 2

 
 
時評 
[抗議（冷）]  
　　中國無力租青島於德而種禍根又無力阻止青島之備戰而致藉口更無力阻止日軍之侵入中立而授人口舌於是日英之抗議未了而德人之抗議又來矣夫中國何罪無力其罪 
　　夫世界即至弱之國其有領土以内包含無數他國之租借地各自使用其主權者乎世界卽至弱之國其有領土以内屢爲他國交戰之場而忍辱守中立者乎他國無有而中國有之此中國之所以受人抗議也 
　　雖然我國民其識之我中國未嘗有負於諸凡抗議之國也所謂抗議抗議者皆由中國假之土地與之利益而發生者也假之土地與之利益而所得之報酬乃唯抗議嗚呼皆我友邦也 
[命令]  
　　九月三日大總統策令稽　給予二等文虎章此令 
　　又令陳海雲任天德給予四等文虎章此令 
　　又令前據肅政史呈劾陜西都督張鳳翽縱寇殃民各節當飭咸武將軍陸建章確切查明呈候核辦在案茲據覆稱查陜西爲四塞之地商南一帶處處與鄂豫毗連地險兵單殊難以資捍禦然當白匪自老河口西竄時該前督如果率駐省之兵前往迎剿一面　扼要截堵賊雖剽疾泰　十餘縣何至盡遭蹂躪乃該前督事前旣未能防範又因平日與各軍隊不相融洽遲遲出發坐誤　機實屬咎有應得惟念該前督於改革之初著有勤勞可否免予置議等語前陜西都督張鳳　久　重寄值匪氛逼近之日應如何規畫大局迅赴戎機乃以各軍官意見參差遲遲出發始則交綏失利繼復撤隊先歸致令該匪長驅而西所至殘破殄民之咎在所難辭姑念其兩年以來擁護中央頗阴大義張鳳翽業經解職着卽免其置議以存寛典此令 
　　又令任命蔡森爲將軍府參軍此令 
　　又令任命唐國謨爲陸軍第十混成旅　長王麒爲陸軍第十一混成旅旅長此令 
　　又令任命奎順兼署正藍旗漢軍副都統此令 
　　又令據甘肅巡按使張廣建電稱　本年五月間白匪竄擾　　管帶譚文督隊鏖戰斃匪甚多卒以衆寡不敵中鎗殞命又匪至舊州城時都司廖昇如率綠營疲卒激勵　兵殺賊甚多嗣因中彈氣絶殘骸被焚各等情該管帶譚文都司廖昇如血戰捐　殊堪憫惜均照陸軍上校陣亡例交陸軍部給卹并各予治喪銀二千元交該家屬具領以慰忠勤此令 
　　又令司法部呈前署奉天高等審判　推事　署山東濟南地方檢察廳檢察官黃耀鳳前在奉天署任内關於審判廳　混用印一案事涉嫌疑畏罪逃匿請　職拿辦等語黃耀鳳應　褫職由部通飭緝拿務獲歸案訊辦以示懲　此令 
戰事要電 
[其一（本館特電）]  
　　北京電外交部照會各使全文此次歐戰各交戰國均係友邦故本政府决意宣告中立竭力奉行茲先後據山東官吏報告德軍隊在膠灣一帶有行軍戰備各形狀日英聯合軍在龍口及膠灣萊州附近一帶亦有軍事行動本國與德日英三國同居友邦不幸在國境内有此意外舉動實屬特别情形與千九零四年日俄在遼東境内交戰事實相仿惟有參照先例不得不聲明在龍口萊州及接連膠州灣附近各地方確實爲各交戰國軍隊必須行用至少之地點本政府不負完全中立之責任此外各處仍悉照業經公布之中立條規完全施行但以上所指各地方内所有領土行政權及官民之身命財産各交戰國仍均應尊重 
　　北京電龍口屬黃縣與大連旅順營口相對爲渤海門户土貨目此出海者頗多勞動者自此出渤海峽至營口以趨東三省者年幾數千乃日早闢航路通旅大但僅容五六百噸其地南至膠州三百餘里又多山行軍未必便日軍首自此登岸破我中立殊出意外 
　　北京電日人言此次攻青島持人道用正攻法不用奇攻法故不必有速效或劇戰 
　　北京電昨日法使館已接到巴黎遷都消息法兵留戍京者二百戍津者四百定九日回國現留京者僅二十人恊商派言巴黎卽破亦無關緊要蓋繼此柏林亦必爲俄所破 
　　其二（英人字林報專電） 
　　北京電德使署照會外交部謂將抗議政府擴張青島用兵區域蓋因此舉違背中立之故政府尚未接到德使公文（四日） 
　　其三（英人文匯報專電） 
　　登州府電日兵已於星期四日在龍口登岸佔據黃縣龍口現有船二十三艘（五日） 
　　其四（英人特約路透電） 
　　倫敦電官報局宣稱法國戰地並無實在之變動聯軍地位均善加維持德軍現有向東方及東南方進發之象（四日） 
　　東京電外相加藤男爵今晨在帝國議會宣述日德開戰日奥斷絶邦交之原因加藤男爵先述歐洲之大局以明英國爲時勢所迫不得不參與戰爭繼曰八月初旬英政府請帝國政府按照英日聯盟條約規定條欵助之維持德國兵艦出没東亞海面危及吾國及聯盟國之商業而膠州復從事　戰其目的顯欲作爲東亞用兵之根據地維持遠東和平一事乃覺大爲可慮英日聯盟條约之宗旨在鞏固及維持東亞公共之和平擔保中國之獨立土地之完全各國在該國之商實業均等機會主義維持訂約國在東亞之土地權防衛訂約國在東亞之特别利益此世人所共知也故同盟國於東亞商業常受威逼之時而請助吾國而此商業日英兩國同視爲特别利益之一者　則日本素視聯盟爲其外交政策依守之主義不能不遵請而盡其責任德國在遠東之一　佔有根據地旋展强有力之舉動不第有礙永遠之和平　與日本帝國目前之利益相抵觸日政府故乃决議從英之請即有與德開　之必要亦不之計吾人之决議旣經皇上俞允乃即通告英政府兩國政府繼乃完全明白交换意見後乃議定以應行方法保護聯盟條約規定之公共利益日本並不欲投入此次戰爭漩渦惟自信應恪遵聯盟條約保全東方之永遠和平及兩聯盟國之特别利益以鞏固聯盟之根基惟日本帝國願以和平之法解决時局乃於八月十五日致文忠告德政府曰（此下即日政府致德政府之哀的美敦　不復　譯）至八月二十三日最後之時限帝國政府未接覆文故翌日皇上乃下諭宣戰加藤男爵次乃約述日奥斷絶邦交一事謂奥國在遠東之利益甚微日本願與維持和平之邦交奥國似亦願避糾葛日德旣入於交戰狀態奥政府即　日政府准奥國在遠東唯一之巡洋艦伊利沙伯號赴滬拆卸武裝余正欲管覆駐日奥國大使謂英日兩國對於該艦拆卸武裝一節並無異議之時而奥使忽於八月二十七日告余謂奥政府因日本有讐德之舉動已命其離任兩國外交因以斷絶加藤男爵末曰日德邦交旣臻决裂之點帝國政府乃請美政府擔任保護德國日本僑民及日本之利益美政府即慨然允诺旣而日奥邦交决裂帝國政府復請美政府擔任保護奥國日本僑民及日本之利益美政府復允此請余願乘此時機表示帝國政府感謝美政府待日之厚意日本被逼與德以兵戎相見誠屬憾事余欣信吾國陸海軍此次必能仍如往日之忠勇盡瘁國事俾可早日恢復和平同受其福云（五日） 
　　倫敦電英政府刋布白皮書載有駐德英國大使戈士成爵士於開戰前致外相葛雷君之電文謂德國製造家及造船家設立强有力之秘密會社歸德政府管理志在運動外國各報以南美洲及遠東者爲主以求德國出口贸易之利益及張大德國之勢力該大使謂此種國際威逼强取舉動規模甚大今特爲其預備云（四日） 
　　彼得洛格拉特電俄軍總司令尼柯拉司大公爵致電俄皇曰臣歡欣無量虔謝上帝羅斯基大將所統之軍已於今日佔據萊姆堡白羅西格夫將軍已佔據哈列克斯（匈加利納特拉省）（三日） 
　　倫敦電據可信之方面傳出消息德國滅魚雷艇及魚雷艇七艘已駛抵奇哥爾港狀殊危險聞 
餘艇已沉於運河附近（四日） 
（此爲英外交部致駐華英使之電） 
　　其五（德人德文報專電） 
　　北京電北京日報譯載日本某參謀官所著之文謂彼意日軍將由卽墨李村攻擊青島先毁李村水廠以絶青島之水源日軍右翼於是將佔據鐵道截斷青島與腹地之交通日軍左翼則由英艦大炮助之圍攻青島本鎭云（四日） 
　　小吕宋電印度英兵全赴阿富斯汗邊界該處印軍則調駐卡那其孟買瑪特拉斯喀爾喀特及沿海各處英軍此舉乃因阿富斯汗之王今復有運動印軍叛變之象英兵之在赴歐途中及在蘇彞士運河者均奉命回印（五日） 
　　北京電此間接德國私函謂戰事發生後即有格洛特洛驃騎兵一聯隊（德皇俄國之護衛兵向以德后爲名譽聯隊長）爲德國巴斯凡爾克騎兵所殲俄皇及俄國貴族接此消息大爲震動蓋该聯隊軍官皆爲俄國最高之貴族也（四日） 
　　蒙自電法屬印度支那之下士官可以離隊者均已遣往歐洲（五日） 
　　北京電上月各省恊濟中央政府之欵共洋四百餘萬元（四日） 
　　其六（日人上海日報專電） 
　　東京電海軍省决議造滅魚雷艇十艘共需經費日洋一千萬圓（三日） 
　　東京電帝國議會貴族議院及衆議院已於九月三日召集定於四日行開院禮（三日） 
[專電]  
　　北京電畢桂芳此次赴恰克圖會議所帶隨員有八九人之多其主管衙門外交部派魏渤蒙藏院派陳毅畢使於未起程之前並聞曾與外交部蒙藏院參謀本部各首長開會議一次 
　　北京電陸軍部認購公債票總額一百萬元日前分電直接管理各師照部章辦理凡薪水滿二百元以上者認購四十元一百元以上者認購二十元如交欵在九月十五以前者准其扣二成以資鼓勵 
　　安慶電倪將軍以安慶蕪湖九江等處常有各交戰國兵輪停舶現青島戰機一動恐有互相衝突之事請中央於酌中地點設立中立分處以專責任而重交涉 
　　武昌電漯河一帶豫匪甚熾王帮辦占元預備親自督戰 
　　廣東電姚雨平經在京同鄉力向總統前保釋大約可以無事 
要聞一 
[青島戰事談（十）]  
　　文匯報三十一日卽墨通信云今晨自拂曉起至十一點鐘止此間屢　大砲之聲當即發電 
 
 
 

Page 3

 
 
報告其砲聲初乃發於海面旣而就其方向及聲音遠近辨之乃知青島砲台確已開戰矣兩軍相距甚遠安能交戰此間人民莫解其故卽鐵路一帶所居之人亦作此思而日兵遲遲進攻則尤令人生疑其所可解釋者則爲道路不利行軍也陽曆八月雨水素多近十日内連降大雨故野中積潦一時難乾華兵已從事防範惟附近並無大軍駐卽墨者僅有一隊耳外人抵此者華官盤查甚嚴上星期五日有英人兩名頗爲警察注意彼等等游歷東海濱抵此無怪爲人疑其乃偵察此地而來旋由華官派兵二人護送其至成陽（譯音）火車站彼等自以離境爲妥也 
　　大陸報云青島電報交通自開戰後昨爲第一次中斷聞斷處乃在濰縣附近蓋爲大水所衝非經人割斷也聞鐵路已有數處爲水淹没各道路亦難通行云 
[美人之歐洲戰事談（三）]  
　　大陸報云兩軍交綏有兵法與戰法之分不可不知也何謂兵法運籌大計愼爲部署進足以攻退足以守是已何謂戰法槍械務必完善使用要其敏捷臨陣果勇各盡其力是已近世軍械日新月異愈出愈奇如花彈飛艇前此歐戰郤未經歷故百年前拿破崙之戰法與今不同惟論兵法則自古及今無甚差異也吾人明白於此之後再論德與聯軍近來之行動迎刃而解矣近日戰事語其戰鬭線其長約一百五十英里計其人數兩軍當各不下百萬戰場所在大小統計爲數當必不少就戰法上而觀兩軍方面亦必互有勝負或德勝於此而敗於彼或聯軍利於昨日而不利於今日吾人若必一一從而研究之縱使毫不憚煩畢竟欲下斷語洵非易易惟從兵法一方面細加研究兩軍眞相或可瞭然也德軍兵法上之最大目的乃注意於巴黎因欲達此目的下手行動已十有二日於茲論其兵法上之佈置則以衝擊聯軍之左翼（指在比國之聯軍而言）爲主一而抵禦其右翼（指法軍在亞爾薩斯羅任尼者而言）現時聯軍左翼於十二日間已退回一百二十英里易言之即德軍每日進行十英里凡大隊攻敵且戰且進費時必多平均日能行十英里不可謂遲鈍也如將此種事實横陳於軍事專家案前一軍退於前一軍追於後則兩軍現時内容之情狀彼輩當不難爲吾人道也夫退者膽常怯而追者氣極豪故追軍雖有損失不以介意以爲直擄敵城旦夕之事將來所得必有以償今日之所失也再就退軍方面而言每有死亡徒餒軍氣加以近日復有遷都波杜之舉雖軍事家對於此舉可作種種軍事上理由之解釋而一般人民及尋常兵士不免驚惶失措以爲國破家亡行將見諸實事矣戰爭之事與心理學有密切之關係如軍心不壯强之使戰雖人人皆樂爲用而鎗法究不如初次臨陣之整齊也 
[德人之戰事談（三）（譯華德日報）]  
　　日兵登登岸現今日本已命其軍隊在山東北方之海口屢續登岸而有先後之别其先有日本海軍千人在龍口登岸建造碼頭凡所應需之材料槪用强權取之其地民間嗣有陸軍萬人分乘運送艦十二隻停泊於龍口之外由巡洋艦四隻魚雷艇兩隻爲之保護迄今上岸者已有四千人此外尚有日人三百名身着便服在烟臺登岸今其前隊已到濰縣而前兩日烟臺來電且谓其地有日本人購買中國衣服數百套之事據云此項衣服係日本前衛兵需用以圖裝成中國鄉民即可欺瞞路警混進膠濟路缐而遂其奸謀之舉焉若果如是則一二日内必有信來報告膠濟鐵路此斷彼破爲奸人所毁之事實而中國一任日人所欲所爲絶不抵抗　爲最關重要者蓋中國如不宣告中立尚可説也或雖宣告中立而未曾實行亦可説也今旣有中立之名復有中立之實而惟對於日本之破壞中立不聞不問豈日本可親而外國可惡乎且非無案可援也今旣有例可援而不執行何也今幸中華全國之輿論無偏無黨一惟公理是問而苟見有破壞其中立者即羣起而攻之如今中國人士因日本有破壞其中立蹂躪其公權之舉即舉國譁然是也苟非然者尚成何體統也顧中國人民雖有不惜以武裝抗拒日本破壞其中立之心理無奈北京政府之智謀過於深遠焉蓋其深知凡今所見之事實皆日本我年以來所圖之陰謀也於是外人所傳中國政府因日本强行破壞其中立業已聲明現今日本在山東攻擊青島必須准其援照十年前日俄戰役時自由出入之例一説不可不信矣惟以此而言不伹可借道於中國中立之區且亦可實行大戰於中國域内噫此豈非舉世所未有之事皆可見之於中國乎或問曰中國政府之意畢竟如何曰不得而知也下列有四日北京電二則請自觀之一曰中國政府已照會外交圑只因曰兵在龍口登岸大約中國於山東萊州府龍口膠州灣等地之間已不能保嚴正之中立而第二電又謂據國權報載稱中國政府已派往山東沿津浦膠濟兩路調查各旅館客棧有無外國奸諜以便驅逐出境云云當今如此辦理已不見得有大效用　若爾後中國對於日本之情形如何則當俟之異日緣今尚不能言定也然日本所許爾後將膠州交還中國之説必無實行之日此敢斷言且恐不但不能得回膠州而已也而今日本則已有膠州斷不能交還中國之意宣諸報端　其所持之理由則謂無論何國苟非病狂者絶不能有以許多生命金錢所换得之戰勝品而雙手捧讓於人者也此日本半官報所謂日本泰晤士者之議論而其他日報披露此種意見者尚多不勝舉如其不信請將八月二十三日該報檢出一閲即知其意云何矣 
　　法國戰地之局勢近兩日來德文新報未得紐約專電報告戰地之近况是誠憾事然近日路透電亦較少於前於是可見本報所謂大戰之後蓄精養鋭之説確無可疑矣惟不可不闢敵人之詖詞以袪衆惑耳大凡讀其電者一閲即知其聯軍之勝况異於尋常蓋英法兩軍爭相報捷故意張大其詞也然一　地圖孰優孰劣不待分辨即可瞭然焉英法聯軍雖曰由比敗退而實則早已勘定法邊第一層要塞爲其根據地焉蓋無比人阻止德軍前進之赫赫巨功則所謂聯軍者絶不能越其原定之第一戰缐也即言敢越亦勢有不能又何能至比而敗回也哉詎知英法聯軍退守法邊外圈之要塞仍未數日又來電聲明聯軍保守附近德比邊界之要塞力有不支矣簡而言之即棄第一層要塞而退守更形堅固之第二層要塞如拉非里拉昻萊姆斯等地是其最著者也然始終未能阻止德軍之進攻故英法聯軍在亞米安斯坎白萊來卡托　齊等地因力謀抗拒以致血流成渠屍堆如山於是巴黎遂又有聯軍在前敵佔勢頗優之捷報矣而謂今日德軍與聯軍在康班業之南方森林中及阿尼齊來卡托沙瓦　一帶已有戰事若是則第二層亦未能阻遏德軍之前進且距巴黎亦只有六十啓羅密達不足中國百里之遥至於德軍左翼據法人自稱是法軍稍佔優勢然確否尚未可定即確亦非法軍之利且將有大害焉蓋德國中央各軍不久必一破聯軍之陣而還攻左翼法軍使其四面受敵也 
　　燒毁洛文鎭之辯解八月三十一日華德日報載本日字林報載奉命登錄洛文之新聞一節（題爲未嘗聴聞之大辱）該新聞如謂由路透傅來推之英人心理大約固無甚反對乃不曰由路透而曰由比外部大臣於八月二十八日電倫敦比使由比使通告英外部英外部電駐華英使並英總領事者是欲人深信比之洛文重大事故英之官長不惜出其名義而　斯事之不誣吾等之意比國内部大臣　以德國爲不然　洛文官場自亦專事自文其過並代百姓文過而歸咎於德軍種種之不善以一紙公文報其政府此事之眞相比王以在特昧爾本地方自亦無法查悉但比旣急急以洛文事訴諸英政府原無不可因事雖不確惟在戰時固不能不爲謡諑所動也至英政府不由路透電傳前項消息而由其駐外使署與領署宣示於人凡一國家用其本國使署與領署名義藉以證實所謡傳敵國之事爲確鑿此無非反對其敵人之行爲但殊已失其價值矣（下略） 
[英人之法國遷都論]  
　　字林報云法政府决計遷都波杜吾人初得此項消息之時不免稍形驚惶惟茄聯尼將軍已宣布其遷都之旨意可見德軍縱　直擄巴黎法人　不肯束手待斃質言之此次戰事非至德軍或聯軍完全失敗不已也法人此種死戰之精神正足鼓舞英軍英軍出來志在必勝如欲敗英恐非易事吾輩可斷言也現在德國之野心欲坐第一把交椅駕馭全歐人所共知陸軍大臣吉青納前在上議院演説時嘗言此次戰事勢必久持且謂英國已作種種凖備以便應付茄聯尼宣告之文亦同此意此皆政界明確消息故吾人對於遷都波杜之舉當作久戰之决心觀不當作羸弱之行爲觀也 
[俄國德僑受害記]  
　　大陸報云昨據海參威傳來消息德人僑寓該埠者均被拘禁於今已經多日尚無爲之設法開釋者即婦孺亦難免種種虐待傅聞歐洲開戰之時該埠當道曾告德人願留者儘可勿行惟未幾即令駐海德人向警察廳自行註册及到廳署束手受縛矣此外尚有種種暴令如在通衢操德語者作犯科論其一也據本報訪員查悉駐京德使署已與俄使署斷絶交通故對於此事自難啟齒現正設法務使美使署代表被禁之德人家屬從中調停又據日本某報載有某郵船由海參威開往許魯加抵港時有一搭客述稱海參威當道近獲德人四名形跡可疑鞫訊之後　爲暗探遂即押往露細亞島槍斃又言德人僑居海參威者始尚自由旋當道改訂章程德人運往亞細亞島者約二十人聞不久復將運往耶古司克地方其中有某商家及西比利亞銀行經理等惟老者尚可安居無論男女槪不干涉云 
[巴爾幹列國之兵力]  
　　土耳其政治之活動恐將引起巴爾幹各國之新糾葛　土耳其志在締結巴爾幹新同盟以　付目下之時局此舉無論成敗如何或將因以發生戰爭布加利亞羅馬尼亞孟台里格洛現均注意時事之變遷以籌應付之方此諸國中均能以勇悍之陸軍置入戰場也 
　　布加利亞陸軍制乃一九零三年由陸軍大臣蕯伏夫將軍施行凡國民年滿二十者皆有軍役義務入步兵隊者以兩年爲限入他隊者以三年爲限　乃歸入預備軍步兵隊以十八年爲限他隊以十六年爲限然後歸入領土軍之第一軍步兵隊以四年爲限他隊以五年爲限期滿歸入第二軍均以兩年爲限總計軍役義務共二十六年之久和平之時有軍官三千九百員兵五萬六千名惟遇戰時可出二十八萬人巴爾幹各國戰爭時布國曾召集三十五萬人其軍隊平時訓練頗精每年秋季輒舉行大操一次故布國陸軍實歐洲人數較寡之陸軍最有實力者之一也 
　　希臘陸軍一九零九年之前曾　整頓卒未實行聞所撥增加軍隊實力之經費或用於他事或擲諸虚牝據一九一零年通過之募兵新章凡身體健全之希人幾全有軍役義務查其一九一二年和平時之兵力共有軍官一千九百五十二員兵二萬三千二百六十八人按照新制戰時可以出兵十一萬人希政府曾於一九一一年聘法國大將愛杜及其他軍官十一員授以大權整頓陸軍且曾於一九零六年整頓海軍一九一一年復聘英國海軍軍官多員管理艦隊訓練組織事務 
　　孟台里格洛之人民以善戰著名其陸軍中無馬隊全國共分五十六區戰時則各出步兵若干可得五萬人 
　　羅馬尼亞一九一二年和平時之兵力有軍官五千四百六十員兵九萬八千名馬二萬一千五百匹國民軍役期共二十一年戰時可出陸軍五軍圑馬兵兩師圑共得二十九萬人國内要塞甚多設防周備其京城周圍共有十八砲臺 
[歐洲聯盟之内容（譯字林報）]  
　　列强之中除美國外皆以聯盟條約相連合惟其條件爲世人所知者僅得其一耳英日聯盟前後三約調印之後即行公布其餘各約之支配世界和平者其内容雖可臆測知其一二然從未 
嘗有所宣布也按三國聯盟實胚胎於德奥聯盟德奥聯盟條約原文則經宣布故亦未嘗不可舉一反三得其眞相焉其宣布之文中有卑士麥克與開浦里維爭論不應與俄賡續所謂第二擔保條約之談片據地球報通信員指稱就此談片觀之德奥已約定兩國之中苟有其一爲俄所攻則當合力拒之夫竟公然不諱稱曰俄國此則頗有關係者也奥於此約所得利益多於所予蓋可倚恃德國之助力而拒其最大之敵國而德如與法開戰則奥無援助之責德國之視此約　爲東部邊陲之保障耳德國以爲仍可與俄缔結恊約重得一層保證是約規定彼此不相攻擊蓋俄奥聯盟條約純屬守衛性質故不妨有此舉也 
　　卑士麥克與奥訂約三年之後復得一拒法之聯盟國其外交事業之功至是乃圓滿其聯盟國爲何即意大利是也其所以聯德者　見法國於土尼斯開拓疆土乃生疑慮且復　欲安保其對於北斐洲野心也德意條約與德奥條約相同規定兩國中如有一爲法所攻則當彼此援助聞意國且承認北方如有大决戰則擬出兵一軍圑歸德遣調此兵可以假道奥境輸運至德職是之故世人常謂三國聯盟乃始於一八八一年究竟奥意此時曾否訂定條约此則絶可疑者也意國舆情之　奥今不稍減故可推料德奥意之聯盟初不過賴德奥與德意聯盟以緊束之非三國邦交篤厚有以成之也然至一八九一年法俄聯盟條约簽定時情形當爲一變德奥與德意聯盟初志乃在拒此二國二國旣已聯盟三聯盟之國乃亦互相固結卒乃商定賡續盟約是時適在巴爾幹第一戰爭發生之前也（未完） 
[南京快信]  
　　新任巡按使齊耀琳已於四日蒞寗五日接任　　韓使以此次歐戰發生凡各機關辦理保衛及關於歐戰事故動支欵項未列　算特飭所屬各機關准用正項一律另案具報彚呈中央作爲臨時支銷 
　　宿遷匪勢猖獗白統領已率隊往剿不難肅清 
　　昨晚（四日）滬寗夜車抵寗偵緝隊拿獲黨人二名解送執法處訊辦 
　　韓使電飭各知事凡各該縣警備隊現由省派員會同知事擔負完全責任 
　　通海鎭守使電稱海州青口洋面有兵艦多艘往來游弋請示辦法當經馮上將電復該艦如有兵登岸即以中立規則拒之并飭混成旅全隊全往防守 
　　財政廳通飭各税所禁止牛隻運赴戰地 
雜評一 
[中立之前例（無名）]  
　　中國之中立開世界未有之奇而乃亦有前例所謂前例者即中國中立之前例也中國中立之前例維何即日俄戰時中國遼東與滿洲之中立也然則滿洲與遼東即今後山東之前例也欲知今後之山東者試觀今日之滿洲與遼東 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[青島問題之京訊]  
　　中立處開大會中立處前日特開臨時大會由總統主席國務卿黎副總統段建威上將軍孫劉梁三總長曹次長蕯廕兩辦事員均列席所議者係爲青島中立上之懸擱未决各交涉案最後之解决及討論中立處改爲獨立並分設各省中立處之各辦法等情又聞中立辦事處各人員現由總統批准發給津貼各省中立分處已經紛紛成立尚未有月薪之規定未便任各省自由釐訂參差不齊難於稽核昨聞政事堂已擬定草案通電各省遵照矣又聞該處昨日封呈總統條陳一件條擬青島方面一切要件内容凡三事一關於中立擔保護辦法一關於華洋商務維護辦法一關於戰缐内失業商民安插辦法 
　　烟台戒嚴電青島已入交戰漩渦烟臺相距甚邇三十號烟台鎭守使聶憲藩電告山東靳將軍稱烟防緊急今日宣布戒嚴請轉報政府云云靳將軍電呈政府稱青島旣經海戰開始該埠僅一衣帶水自應先行宣布戒嚴除電復照准外理合電聞並乞轉呈云 
　　戰缐内商民青島戰缐根據膠州租界條約距海面一百中里係屬德人租界列歸戰線範圍將來戰時不無波及日昨中立辦事處已電知戰缐以内商民令其暫時遷避以脱戰時之危險現在各商民均紛紛遠避扶老携幼者聯繹於路云 
　　戰事區域説青島德國防守缐業已劃出聞其防守缐南至黃島北至女姑山東至勞山西至未詳大約在小珠山以東云又聞政界人云我政府所劃戰事區域如高密卽墨兩縣公島大公島小公島勞山港勞山灣田島小珠山　藏村馮店孫家口柳亭等處均已羅列在内云 
　　中國銀行中國銀行於青島設有支行營業亦頗發達近者日人封鎖青島海面並有通知中立國人於二十四點鐘退去青島聞該處中國銀行所存欵項簿據一切已經該行員分别滙解送京並未損失云 
[關於青島問題之德人論調]  
　　本月二號駐濟德人某君投稿於大東日報社題曰青島問題轉錄如下青島慘劇已於日前由日本巡海艦砲大聲報告開幕矣劇中正角乃只我德英勇駐島之軍及數百豪强同盟之奥兵而已英國高瞻遠矚一應手續槪委諸日人俄法兩國無非照料劇場俾餘羹得以到時沾潤也至於中美二邦則袖手旁觀一籌奥展旣非五衷所願尤恐終局代償劇資也開台小引即日皇宣戰之詔一則曰保守東亞和平再則曰維持英日商務乃詔中最要之語吾人嘗有疑焉查日本交遞愛的美敦書前數日尚有東洋船停泊青埠出入運貨毫無阻礙而英法俄等三國商輪行駛東亞各海亦無阻撓之者甚至英法戰艦四出巡洋弋獵德之商船亦曾無人責問其東洋商人亦未受吾德一事之侮即宣戰之後居留青島者尚能携其資産從容出境也不料膠灣於此光天化日之下忽聞東洋戰艦砲聲致中國倉皇萬狀莫知所從蓋内亂方平外患又至凋弊之餘其何以堪日皇詔敕名爲保和而實東亞戰局之導綫安者亦將亂矣詔敕又言望彼日民得獲武力之榮耀然以全國海陸各軍攻擊蕞爾之青島兵只數千交通隔斷距國旣遠又無外援之望去一少一更無續補之兵似此戰門試問有何武榮之足言耶 
[北京之戰事影響談]  
　　駐歐公使公費問題外交部消息該部近來迭接駐歐各國公使來電請匯經費外交部以現在歐洲戰事方殷國際匯兌殊形困難迭與京師各國銀行商辦請其設法滙往而各銀行僉以戰事現正劇烈凡屬滙兌營業均不敢擔保準能滙到並稱銀行向來辦理國際滙兌方法各恃電報之暗號爲信以防奸人之欺騙騙現在歐洲各國非屬交戰之圑體即爲局外之中立莫不查照戰事國際公法與中立之條規所有平時交通之密電此時皆停止傅遞若以明電通知匯欵目的地之銀行電報雖能遞到而各該銀行各有其銀行營業之規則照章皆不能發生效力即使特别聲叙而該接電之銀行能否照電交款此間實不能預測云云現聞孫總長以此問題之困難甚覺爲難除一方面電知各該駐歐公使聲明滙欵之難點外一面仍在設法將欵滙往以免貽誤云 
　　留德學費續命湯教育部消息該部前以歐戰劇烈我國留學德法等國學生經費滙兌困難曾於日前特電駐德法等國公使飭將留學各國學生暂行遣送回國以免缺費曠學等因去後昨聞該部已接得駐德公使之回電内稱已向某國銀行議借留學經費以足敷三箇月之用爲度倘歐洲戰事相持日久有逾此預備期限時再行電請核辦云云亦留德學費之續命湯也 
　　駐俄公使往莫斯科俄國皇室日前移驻莫斯科舊都伊時外交部接我國駐俄公使署來電劉公使人鏡尚在聖彼得堡未與俄皇同時遷移刻聞劉使近日又有電來謂俄政府派員護送駐聖彼得堡之各國公使同時移駐莫斯科又謂俄外務省已隨俄皇遷往該處云 
　　指示畢使會議方針恰克圖中俄蒙會議本預定本月九日中國劃界專使畢桂芳等本有前日啓程之議嗣因俄公使新自該國回京已與外交部约期覲見並有與外部晤商事宜是以畢使緩期啓程本日俄使覲見之後聞畢桂芳於進内謁見之次　請訓示總統當即面將會議方針指示一切併飭其以後隨時禀承中央務宜愼重將事云　　直省中立辦事所成立直省地面遼闊華洋雜處逼近京幾爲北洋重要門户關於中立事宜尤應格外注意該省巡按使奉統率辦事處電諭後已於公署内组織中立辦事所遴委熟諳外交内政人員逐日到所集議認眞辦理現已完全成立矣 
[戰禍聲中之武漢觀]  
　　日兵練習夜戰駐漢日本守備隊約有吾國陸軍一混成圑之數前經派駐大冶鐵山河南鷄公山等處現已一律回漢定於本月一號午後自七時半至十時又五號自夜十時至天明在該營附近及外國射擊廠至劉家廟一帶演習夜戰并放空砲日總領事恐附近居民惶怖預先函請將軍巡按飭漢口鎭守使警察廳布告商民未知段吕二公能允如所請否　　展期檢閲鄂軍陸軍部前擬於九月初派員來鄂檢閲湖北主客各軍之秋操以覘軍術成續故段將軍已預飭各師旅圑營早爲預備連日演習野操極爲認眞乃因歐戰風雲牽及青島黨人環伺故各軍留守省垣出防外縣兩關緊要未便輕予更調故段將軍昨接部咨秋操一事展期至十月内舉行以重防務 
　　軍署人員忙碌自歐戰發生將軍署辦理中立事宜極爲紛繁又因受德日交戰之影響防範黨人故連日開會議商各課處日夜赶辦公文尤形忙碌惟軍署職員向多不在署住宿段將軍恐有貽誤特飭於九月一日起凡參謀副官各課長等均在署值宿其股員書記等至夜十時始准出署翌晨八時即應報到而司電處並添派譯電司報生二人以便辦公 
　　會議賽馬日期漢口華洋商人俱有賽馬總會之組織定章每年春秋二季洋商在華景街後跑馬廠競賽華商則在橋口跑馬廠競賽茲逢歐洲大戰洋商多已回國即未去者亦皆停止交易故人皆逆料本年秋賽必不舉行乃日昨洋商賽馬總會仍印發傅單通知未回國之各國會員定於九月七號齊集總會議定日期舉行秋賽聞華商賽馬會亦擬俟其擇定日期後循例同日舉行 
[戰事影響之浙江觀]  
　　代表北上軍署參謀長金華林素爲軍督倚重此次中央電浙派員會議中立事宜軍督即以金君委任北上業已發表隨行者軍官四人准於六號起程所遺參謀長一席暫由軍督兼攝其守備隊之司令長改由調查長胡義慶權代昨日軍督已電致政事堂陸軍部查照 
　　派員輪值自青島戰雲逼緊關於中立防護公牘函電紛至沓來浙省事務所限於經費辦事人員不敷調用前夜　有北京要電傅來陳景烈處長因辦公無人次早特規定輪值表詳請朱屈二帥每日除參議官外各員早晨自七時到所下午六時休息夜間派辦事員二人盡記一人司書二人輪流值宿昨奉批准即將該表發辦公所實貼一體遵行 
　　錢業集議財政廳長張詠霓君以杭垣錢市拆息按月扯算幾及二分於各種營業大受影響特函請總商會邀集各錢業董事將掉期拆息行情議定限度辦法茲悉錢業同行已定今日（五號）上午在柳翠井巷財神殿磋議減輕掉期事惟據該業中人云省垣係現貨碼頭非甬紹賒單可比且掉期開一角已較前清（每期掉洋三角）低廉萬分倘如杭掉一輕客路單子必缺故擬定七分半爲最輕之限度云 
　　轉運恐慌歐戰事起進口出貨之輸出輸入頓形減少致各轉運業大受虧損現計滬杭全缐業轉運者凡三十七家首受影響者爲愼大（轉運洋貨）次則三聯（點銅雜貨）又次則三濟裕通（洋紗水菓）其餘各小轉運並無指定營業尚能支撑因河水乾涸各路所需零星日用貨品不得不舍船就車以資營運惟釐金一項比較從前陡增數倍各轉運仍無利可圖若青島戰禍延長則北貨來源又生阻碍各轉運勢必無貨可運其資本較小者恐不免停止營業云 
[參政院代行立法院常會紀事]  
　　參政院昨日（九月一日）下午二點三十分鐘開大會議案爲典當業法二讀及商會法審查報告午後二時三十分振鈴開會參政出席者四十人政府委員二人黎院長主席林秘書長未出席議長宣告開第一案二讀會由某代理秘書朗讀甫將第一條讀完汪有齡起立請將第二次審查结果報告再行開二讀會廕昌請汪先發表意見議長許可汪卽登台説明略謂典當業與貧民極有關係而中國向無專法現在旣提出規定似不可不格外愼重蓋一方面須爲貧民留餘地一方面亦須爲營業者着想日前程參政提出修正各點本席極表贊成如本法第二條規定資本至少須一萬元以上日前有某參政提議邊遼省分土瘠民貧每有資本不及一萬元者而繁衍省分若依資本一萬元卽可營典當業貧民又大受影響又如第七條規定利率原案三分審查會改爲二分五然南北習慣不同且民與商亦萬難兩便故據本席個人意見覺典當業爲營業之一種若加以法律之限制似與約法第五條第三款人民於法律範圍内有保守財産及營業之自由微嫌衝突總之立法須求無弊請諸君公决云云説明畢議長問是否開二讀會如贊成者舉手旋議長宣告多數程樹德謂係少數議長擬再付表决施愚請先行討論王揖唐請加派審查員將汪程兩參政意見合併討論再開二讀會汪有齡謂派員審查究係條文之修正本席意似宜從根本上解决其時議論不一秦望瀾請以王揖唐説付表决如少數贊成即將此案打消孫多森謂南北各省情形不同似應先派員調查議長旋問可否即請汪程王孫四參政會同原審查員再行審查應否打消胡鈞謂此次審查與原審查之主旨不同原審查係修正條文之利弊此次係審查法律之應否規定請另派員審查不必須原審查員汪有齡請分别將各人提議付表决朱文劭旋亦發言大致亦不外乎汪程兩參政之説而推廣之衆鼓掌增韞亦言调查頗非易易於是議長問應否將此案打消如不贊成打消者請舉手宣告畢無一舉手者遂决定打消陳國祥請開議第二案由審查長王家襄登台報告審查結果略謂全案六十一條現修正爲六十條除原第二十九條全删以下遞推更改次序外惟將特别會董權限縮小其餘雖有删改大槪不過文字上之修正云云说明畢議長问可否開二讀會衆贊成某秘書復逐條朗讀至第二條施愚請將均爲法人改得爲法人趙惟熙請改均得爲法人遂通過讀至三條二項施愚謂以一商會爲限一語可以删去蓋本法係指衆商合組之會而言惟營業分各種各有一會若不删去此項恐有混淆衆贊成讀至第十條孫多森謂會員自十員至三十員大中小三種區别大埠三十員中埠二十員小埠十員王家襄云大中小頗難區别不如仍舊程樹德謂第四條已明白規定無須區别衆贊成王程之説讀至第十二條孫多森又謂特别會董究係由會内推選抑由會外王家襄答無論會内外孫謂應由會内方能融洽並謂前在上海時曾親見有不融洽之事實鄧鎔不以爲然衆卒不贊成孫説讀至第二十八條時已表决多數孫忽又發言議長謂旣經表决不能更改餘逐條讀去均逐條通過議長問可否今日卽開三讀會表决少數遂宣告改日三讀比即散會時三時五十五分云 
[肅政廳將頒辦事新規則]  
　　昨日（一日）上午九點半鐘肅政廳開會查該廳上午九鐘原係循例特此次開會關於辦事規則問題查該廳原组織令本不應有書記官之設總統以體恤各肅政史不欲勞以文牘冗事故有書記官之添置此等職員在該院不過充文牘之往來而已嗣以書記官某對於糾彈各案或行政訴訟各案竟有自擬辦法交都肅政史或對於各肅政史之糾彈案不免指駁是非等事而不自知其越職侵權而都肅政史之名義與各肅政史亦處於平等地位非若上司之對屬員可以聽其指揮也故此等辦事規則甚關緊要否則權限不明即生種種之阻碍昨日開會已將該規則擬訂草案共三十餘條分總則查辦審查紏彈訴訟调查各章不久即將頒布施行云 
[三届知事甄錄試之第一塲]  
　　本月一號知事甄錄試第一場派定者爲順天直隷奉天吉林黑龍江山東山西陜西甘肅廣東廣西雲南貴州河南安徽旗籍計十六處晨五鐘餘考員陸續而至率乘人力車至年歲老少不一衣服華樸不一雖南腔北調併爲一場然頗現一種穏健氣象考員等皆持皮手提包或皮夾六鐘餘開場依次點人八鐘餘畢封門入場後規矩整肅給卷認號九鐘餘題紙下爲劉晏喜用士人論一題申刻交卷不准給燭題目極爲明顯於是抽筆啓墨盒書題於卷大家構思而哼哼哼嗡嗡嗡令人思薛大哥蚊子蒼蠅不禁欲吃吃作囂　笑聲粗聲細入耳洋洋頗足　我睡魔乃渢渢宜人突然中止則十一鐘餘麫包之給也計麫包半夾以糖半夾以肉麵包製法頗乾凈夾糖者亦甜美夾肉者則肉僅一片如紙之薄較諸飯館冷葷碟中物尤爲玲瓏漂亮不知郢人運斤堊盡而鼻不傷手段此廚司可與爭奇耶否耶食畢飲茶頗熱可無腹疾之　場中温度亦合有大小解者隨以老　劍偑　然惟僅許一人落後者内急情形難以言喻也須臾吟聲又作及放頭牌二牌均魚　而出提包出至門有警士收劵放出又聞場中閲書者未能盡免監場者則温然其容怡然其詞絶無前清學院場之承差舍人强硬態　至考員則所見率皆長衫馬褂云 
[内務部新呈准之保薦免試知事辦法]  
　　肅政史察實善曾呈請修訂保薦免試知事條文總統當即交内務部核覆現該部已分别擬具辦法呈請總統批示總統已於八月二十九日批令准如所擬辦理矣内務部原呈云爲核覆肅政史蔡寳善呈請修訂保薦免試知事條文分别擬具辦法仰祈鑒核事八月十二日准政事堂交片國務　而奉大總統論肅政史蔡寳善呈稱保薦免試知事慮涉冒濫請飭部修訂條文從嚴限制等語着内務部查照該肅政史所呈各節妥加修正以昭愼重而杜倖進原呈鈔給閲看等因奉此竊查保薦免試知事屢承明令訓誡諄諄前經本部擬訂限制條目呈奉批准遵行在案茲該肅政史所呈三端目係爲嚴防冒濫益求詳愼起見本部詳查修正知事試騐條例及保薦限制條目原已妥爲規定惟因條文簡括似形疎漏特再分别聲明以昭完密查原呈第一端所请宜於條例第二十條後加一附件曰凡保薦之人須具有應試五項資格之一者始准列薦一節前二期京外保薦各官類皆著述斐然成績昭著考其資格尚無不合蓋非有一二五等項之資格必鮮學識非有三四五等項之資格必少經驗間有未經學校畢業及未經薦任文官者或則游幕多年或則游　各國故其學識經騐均有可觀試驗條例第二十三條所定二欵已足包括應試五項資格在内茲擬再照原呈所請增入附條尤爲明晰又查原呈所稱各處保薦之案宜經内務部先行查核一節試驗條例第二十四條原有由内務總長　明之規定似母庸再訂條文惟本部查核之權應有範圍擬請嗣後凡保薦各員如有曾經懲戒及其他事故或有試驗條例第三條所列各欵情事以及手續不完備者當即由部分别核駁若其著述如何成續如何應仍由試驗委員會審查决定至該肅政史所慮著述由於他人捉刀成績由於任意僞造流弊所至難保必無擬請責成各原保長官於保薦各員苟非眞知灼見不得濫列薦牘倘有前項情事一經發覺當由本部呈明交付懲戒又查原呈所請解釋限制條目成績項下之京外差缺京曹以舊日員主爲宜外吏以曾任州縣爲斷一節夫取才之道難於求全人之材能用而後見若必以臨民之缺爲限則京曹皆非可用之才若僅以員主州縣爲斷則此外未必無可任之吏懸格似嚴論才太隘若具人僅任閒散之缺奔走之差本無足論至其曾任重要差缺之員往往在事多年雖無赫赫之名而無廢弛之事所謂安靜之吏悃愊無華者也惟在審查之際按其履歷比互參觀庶亦拔十得五耳總之知事試騐係爲時用人救濟方法相需甚殷不得不多方求取特於考試之外加以保薦原期廣搜賢俊共濟艱難自不容凡瑣下材　緣律進　三期試驗不日舉行當即會商主試各委員認眞審查以仰副大總統愼重吏才之至意所有核覆緣由是否有當理合具呈護乞大總統鈞鑒訓示遵行謹呈 
[河南灾民安插之一法]  
　　交通部呈核覆河南巡按使呈請以工代賑各節文云爲呈報事本年八月十五日准政事堂鈔奉大總統批令河南巡按使田文烈呈覆陳豫南荒政前已籌欵辦賑不敷之欵請照前次電呈迅撥巨欵以惠災黎請訓示由奉批前據電呈已明令由部撥欵三 
 
 
 

Page 7

 
 
萬元并由本大總統捐欵一萬元發交該省妥爲散放仰即遵照　合辦理至以工代賑興修水利兩節并交財政交通兩部查核此批等因到部奉此查浦信鐵路建築經費係由借欵而來而借欵來源悉由於發售債票自奥塞開衅牽動列强金融機關因之停滯債票旣無人可售即匯欵亦無路可通在浦口一方面尚無由急切進行更難由信陽雙方并進此浦信鐵路以工代賑難期實效之情形也惟查粤漢川隴海兩路現雖逐漸收縮尚未全行停工汝南各屬必有前往受僱者此中安插災民亦可爲工賑之一　至興修水利一節當如何籌欵之處應由財政部查核呈覆合併陳明爲此備文呈請大總統察核施行謹呈已於八月廿九日奉批令呈悉即由該部轉行河南巡按使查照此批 
[粤省減政三紀]  
　　粤省減政情形兩誌前報茲又將續減各費彚誌如下 
　　粤巡按使署現因減政事務自禮拜四起至禮拜六止每日由政務廳長與審計處長財政廳長教育内務實業各科長等磋商裁節政費之法其大槪情形除將各駢枝機關之經費完全裁撤外其餘各衙署局所學校之雜支一項仍多可省之數現均持極端節省主義盡力删減以期積少成多云 
　　李巡按使昨與鄭廳長商議以本署公報處預算每年需欵九千五百餘元每月七百餘元亦應稍爲撙節昨特飭公報管理員蔣敬明將校對司事裁去一人檢字刃機各裁一人工役去二人至墨油臘紙電燈及各種雜費均須力求撙節按月據實報銷母得冐濫 
　　李巡按使飭省城警察廳文云據交通局長畢登瀛摺開查明航政情形并擬路政歸併辦法一案到署除批摺悉該局所屬路工車捐在在需警察補助該局長擬請歸併警廳辦理所見甚是應准將此項路工員役檔册即日備文移交省城警察廳接管以一事權而利進行并候飭省警廳查照等因印發外合亟抄摺飭知仰該廳即便遵照接收所有技士測繪監工錄事人等该廳本設有此項人員應飭兼辦交通局移交各員著即於本月底一律飭令銷差仍將接收遵辦情形具報李巡按使昨以高等警察學校各學生向有官费自費兩途現爲撙節庫帑起見除自費生仍照舊辦理外茲擬定自九月一日起所有官費各生一律改爲自費云 
　　省城各初等小學校共有三十六所每年由政府補助官費六萬二千餘元現因政費不敷中央擬將此項經費全行裁去惟李使察核本省情形廣州市中多貧寒之户倘無義務教育則日後失學兒童必衆現特於節省政費及維持教育兩途酌中辦理飭教育科將各小學人少之班互相合併以省教員併擇共學生不多及鄰近别校者裁去以節經費大約被裁者有十五六處之多年可節費三萬餘元 
　　李巡按使查得廣州第十五及第三十五兩初等小學校均設有夜班生每夜到校授課者人數寥寥實屬虚縻經費因特飭將夜班裁撤定自九月實行昨已飭令財政廳遵照計經此核減每月可省經費四十三圓 
　　財政廳昨奉李巡按使面諭將粤省最近之收入推定三年度上半年之預算數以便電部察核計開國家（經常收入）田賦一百五十四萬餘元釐金二百一十三萬一千餘元契税三十三萬六千餘元當税五萬四千餘元礦税一萬五千餘元烟税六十五萬五千餘元酒税七十四萬五千餘元漁業另查明硝磺一十二萬三千餘元雜税八十七萬四千餘元造幣廠餘利三十萬元司法收入三萬八千餘元官欵生息一萬五千餘元各項雜税一十一萬四千餘元（臨時收入）田賦二十萬元統計七百一十九萬餘圓比較前編预算減銀五十六萬餘圓云 
[京江防務談]  
　　預防偷運禁品馮上將軍以鎭江爲長江各省門户華洋交通火車輪船往來不絶茲當各國開戰之際誠恐奸商匪類私運違禁物件接濟匪類或有貪利販運食米出洋情事水面稽查自當格外嚴密故於日昨特派建威兵艦一艘辰字魚雷艇一艘駛抵京口下椗江心嚴查商船有無偷載違禁物件及米糧等類以杜販運 
　　發給警察子彈丹徒警務所及各區警察平時所携警鎗均有鎗無彈近因馮上將軍韓巡按使通飭警察保護教堂及外人財産故施鎭守使昨特令軍械科發給各區警察子彈預備應用由縣知事具領分發各警區區長收存以防意外 
　　注意旅館客商鎭江鎭守使施從濱君以近日各國戰事恐匪徒乘間擾亂防禦布置亟應加意愼密所有江邊一帶旅館客棧林立恐有匪黨託名客商匿跡其間圖謀擾亂特令警務總所製循環簿飭發城廂内外各旅館客棧令將住客姓名事業來去月日等項分别塡寫逐日送所以備稽核並飭偵緝隊隊長王君每晚督帶隊士往各旅館客棧實地调查以免匪黨混跡而保地方安寗 
[蘇垣警商衝突之結束]  
　　東區警察與恊泰米店衝突一事詳情迭紀前報茲聞此案經吳縣孫知事出爲調停向商民一方面各代表等商議定妥除受傷之薛贊章在店延醫診治外其餘受傷各人均送至福音醫院醫治所有醫費由廳擔任該米行所失洋錢銅元及打毁店中物件等項亦照數賠償由警廳給發洋二百六十元（賠償醫傷費一併在内）發交恊泰店主薛鳳　領回作爲了結該米店亦即照常營業警廳長一面將肇事巡警金劉佐巡長王焕標二名開革示儆 
地方通信 
[松江]  
　　巡警曾操之寥落楊鎭守使某日傳見警長李寳凱君詢以警察曾否操演謂不日擬到局校閲李唯唯退即飛傳各區限雙日到場會操詎東西兩區以春季皮鞋尚未發給爲辭不肯蒞會區員苦勸不聽是日適值警長親閲下操者祗中區十八人而巡官警員之指揮刀則有六把之多警長回局以區員之勸遵不力遂將西門外馬區員撤任委派徐某接替 
　　市集減色七月十四十五兩日夜自府南以迄城隍廟街例有市場百貨　萃以備進香鄉衆之購買本届縣知事周君以時局未靖黨人窺伺恐有意外遂先期禀知楊鎭守使飭警會禁届日兵警巡　絡繹不絶故市景較前闌删云 
　　籐轎准其試辦籐轎公司自保安創行捷安利華繼起互相爭執迄未解决現保安已由縣知事批准定本月一號起試辦警局即出示保護 
[蘇州]  
　　水警添派稽查員水警第二廳趙廳長以當茲各國開戰之際帮匪黨人時思乘隙而入且往來船隻常有查出軍火情事雖經陸警軍隊分段檢查尚慮有所不及故特派委稽查員六員分赴蘇城六城門一帶密查並隨時輔助水警各巡官分别查察以期周密聞各稽查員已於日昨一律到差矣 
[廣東]  
　　軍警衝突紀老城三區二分署段内石馬糟地方八月二十九晚有警察黃柏貞被軍人圑毆受傷懷中手鎗被其奪去身上服裝盡行撕毁該警負痛奔回被各隊多人追至署前聲勢洶洶该區長員出爲調處間悉緣由始知該警被濟字警衛軍第二十三營一連三排軍隊所毆當即分電警廳曁濟軍總查部派員馳至傳集該營排長曁警察黃柏貞等研求肇事之由據警察黃柏貞供此事遠因係由挾嫌而起緣月前某夜出巡曾見濟軍張學林沿街便溺適有女子行經其前該軍竟演無禮舉動該警干涉軍人不服因此每欲尋仇是晚約同數人挑衅奔避不及被其重毆等語該軍排長任某則謂兵士張學林初因口角門毆被該警拔鎗聶傷右足現有傷痕可據等語旋由警廳派出警察醫院院長及警員蘇某前往相驗騐得黃柏貞身受重傷查驗傷痕係由鎗頭及石塊撞傷及多數拳足毆傷確爲圑毆無疑惟兵士張學林堅謂營中自有軍醫不肯與醫生相騐後經總查員迫之始將右足褲脚搴起據謂小腿已被彈子穿過痛楚殊甚等語醫生審視小腿前後共有傷口各一長闊僅將一分深僅二分未有彈子穿過醫生以其不符旋問該兵當肇事時褲脚當作何狀該兵以束住褲脚對醫生察其褲脚并無燒穿彈子更無由入内即晰定傷口爲尖刀或他種利器剌傷總查員訊悉緣由經於即晚將一干人證送交軍法課審訊 
雜評二 
[青島戰局之中國地位（步陶）]  
　　交戰國對於交戰目的物而有評論或自發表其戰略或對於所敵者而有月旦皆自成其爲片面之言詞然亦有時足令吾人頓發深省者如某德人投函大東報以戲劇喻青島戰局而中美皆置列旁觀此語蓋猶爲中國略飾門面也其實中美旁觀决非一格彼所謂一籌莫展劇費或償云云於美皆無所當而下文所引伸亦惟中國倉皇萬狀莫知所從等語此以見我國對於此劇之爲難即交戰國人士亦爲曲原而不忍過事苛求雖然亦非彼人之厚視我國也若曰中國地位已如彼如彼雖劇場爲彼固有物彼亦安所置議於　中特以國交所繫故特假他洲全盛之美國以相並提而爲之略飾其一種跼天　地之可憐情狀然而絃外餘音則已警策我平日玩忽因循之中華民族爲不少矣我國人其善讀之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[關於日軍封鎖膠州灣之文告]  
　　上海縣洪知事昨奉上海鎭守使鄭汝成君海軍總司令李鼎新君上海交涉使楊扇君發下會街示諭數道飭吏分貼通衢茲將原文錄下爲出示曉諭事案准日領函稱奉本國外務部大臣電調内開本國海軍現將膠州灣封鎖已於大正三年八月廿七日頒發宣言着轉知中國官憲一并查照等因奉此除將宣言照譯抄送相應函致即祈查照分别轉知并准錄送海軍封鎖膠州灣之宣言日本帝國軍艦周防所發封鎖膠州灣之宣言如左現將本司令官所指揮之海軍力於大正三年八月廿七日封鎖自北緯三十五度五十四分至北緯三十六度七分自東經百廿度十分至東經百廿度三十六分之間所在之膠州租借地全缐並繼續封鎖之狀態而對於友邦並中立國船舶限廿四時内離開封鎖區域對於所企畫破壞封鎖之各船舶須照國際公法並日本帝國與中立國之條約以應行之手段處置之各等因准此查中立國條規第廿條内載凡中國船舶及船上人等對於各交戰國應遵守其寔力封鎖之各口岸條規不得運送戰時禁制品或遞送軍務函件或代爲運輸物品及一切違犯戰事公法之舉動又查宣言内所稱封鎖之地按照北緯三十五度五十四分即羅山港東澳至北緯三十六度七分即膠州内港水面距西山尖峯西南向五海里零又東經百廿度十分即膠州外海水面距大公島西北向六海里至東經百廿度三十六分之間即高雙山之脚距高雙山尖峰西北向五海里恐未周知爲此示仰來往船舶以及商民人等應恪守中立條規第廿條之規定並嚴守日本海軍之宣言母得稍有違犯致干咎戾切切特示 
[海軍總長赴烟消息]  
　　海軍部總長劉冠雄近以青島有事我國辦理中立一切手續尤宜格外愼密若非親赴烟臺督率佈置恐有疎虞除呈奉大元帥核准外現定五號由京起程赴烟昨駐滬海軍司令部已接奉　飭知照矣 
[調查吳淞口外之兵艦]  
　　江寗宣武上將軍馮國璋因各國戰事我國嚴守中立對於各國兵艦舉動均宜格外注意現聞吳淞口外三夾水一帶時有各國兵艦在彼游弋昨特電飭駐滬稽查員李某許某前往口外调查外國軍艦究有若干艘現在作何舉動分别國籍船名詳細報告以憑查核 
[通飭保護電缐]  
　　滬海道尹公署奉交通部飭開據京師電報總局呈稱近查各處電缐時被匪徒竊割擊燬磁瓶以致漏電絞缐報務遂多阻滯現值嚴守中立之時交通最爲緊要應請通飭各省責成沿缐各地方官妥爲保護等情據此查各處電局遞發官商各電均關緊要地方官均有保護之責如有上項情事亟應從嚴懲辦以重電政 
[部員襄辦中立事務]  
　　海軍劉總長以上海中立辦事處刻已成立辦理手續關係緊要且上海爲通商巨埠外交事務殷繁須由幹員襄辦爰特派委外交科員蔣拯於前日蒞滬會同李鼎新總司令等商辦一切 
[仿造機關鎗之成績]  
　　上海製造局總辦鄭汝成君前以機關鎗爲軍隊最爲得用之器曾經呈奉陸軍部批准撥欵飭匠先行仿造十架如果試用合法再行接續趕造在案茲悉此項機關鎗奉飭督造迄今已將三月現已於上月下旬造成十架由軍械處長謝君報明工竣前日奉鄭總辦諭令試放尚稱合法聞已呈請陸軍部派員來滬考驗矣 
[法新租界又出盜案]  
　　前晚十一點鐘時有操清江口音之匪徒四人同至法新租界華鴿臬路四十三四十五號門牌大興烟紙店内以購物爲由突入店堂强搶抽屟内大洋三十元小洋二百角並檯上銅元二千該店東夥等大聲喊捕各匪即開放手鎗嚇禁聲張携贓而逸時有該店鄰居一百號門牌剃頭店夥董阿安聞聲出外觀看該匪徒误爲帮同拘捕開放一槍　傷董之左腿適探目黃　榮率同包探韓邦達方福林巡緝到來該匪等始畏懼奔逃各探奮勇追捕奈各匪一路開放手鎗故未拘獲當將受傷之董阿安車送捕房轉送廣慈醫院醫治捕頭諭令黃探目等從速查緝務獲嚴辦 
[豆業對於警署之公憤]  
　　　南元吉泰荳行夥沈福生日前在萃豐弄口悮撞山東婦人李朱氏被氏謾駡並被其夫李方成誣爲調笑肆意毆打後由第一區警署移送警廳轉解地方檢察廳預審將沈福生及經勸之同業裕泰行茶房陳曹記等拘留其餘施瑞祥沈似蓀二人分别交保在案嗣該兩行及同業夥友因此案發生後警署對待有碍商人體面曾由恒大等二十四家聯名函致南商會聲明理由昨南商會總恊理已據情轉致地方檢察廳略謂頃接　業萃秀堂米業仁穀堂兩公所同業恒大生泰等二十四家聯名具函以元吉泰行夥沈福生碰撞山東人李姓被毆一案同業公憤請爲據情轉乞貴廳核辦等因案關刑律非本會所應干預惟該公函合詞加章多至二十四户而沈福生確係正當商人合將原函轉呈貴廳長希請查明核奪期無枉縱足紉公谊 
[讓屋築路補助費]  
　　工巡捐總局朱君復南商會公函云逕啓者接准函開小東門大街讓屋築路一案茲據舖户周益大祥生泰老三益等十五家函稱以停業三月所有辛工火食及　移裝拆各費均在損失之列值此　根奇緊商業凋疲惟求轉懇工巡捐局量予體卹各等情並將捐失各項開單到會相　據情轉陳並檢同原單函請酌核施行計原單十四紙計十五户等因准此並據劉順記等開具各業户損失單到局查該處舗户大半爲殷實商家時值夏令營業本屬清淡且各该舗户暂時遷移於鄰近之處仍照常贸易並非全然停止損失實亦有限照原單核計僅此十五家已需二萬元以外無論所報是否屬實且亦安從集此鉅欵惟旣據請求並准函商茲擬以該處門面計算每間貼補該舗户洋三十元作爲遷移之費如有慷慨舖户不願領取者則酌量移助實係無力之户至業主方面遷　之後所享之利益極多無須再爲補助惟劉順記盈豐泰兩業户門面四間係今春建築似應略示區别擬每　貼補洋四十元以示體恤相應函復察照希卽邀集各該舖户及劉順記盈豐泰兩業户切實勸商一面仍令未遷未拆之户限於十日内搬空動工勿再遷延自悮再敝局自接辦以來收入並無增加經費支絀應所其諒此項貼費在各該户分之不多合之則已成鉅欵而此次遷建關係北首業舖各户坐享其利自應勉盡義務並請邀集勸導量爲補助至紉公誼 
[宣布美國對於入口外人之條例]  
　　上海縣知事公署昨日由示云案奉江蘇滬海道尹公署飭第四百六十二號内開本年八月廿九日案奉江蘇巡按使公署第二二七號飭開案准外交部咨准駐京美使函稱美國近日議决外人入口一案第二十四條有云凡外國人入美國口者對於檢察員如有枉報不實即情事以枉　罪論又第二條云凡外國人入美國口者倘勿認曾犯倫理相關之罪檢察眞亦不准其入口伹此項罪名亦即包在枉誓罪之内等語即希示諭貴國人民知悉如有請入美國口者须知新律施行之意等因查美國此項新律我國赴美人民亟應知悉俾於入口時知所遵守相應　行查照轉飭出示曉諭以便該人民等知悉等因到署爲此飭知該道尹卽便出示曉諭並轉飭所屬一體遵照辦理此飭等因奉此除出示曉諭及分行外合行仰飭該知事即便遵照妥愼辦理母違切切此飭等因奉此除分飭知照外合亟出示曉諭仰赴美商民人等一體知悉母違 
[紅十字會紀事]  
　　紅十字會前由濟南出發醫隊前往膠州大略已紀各報頃聞該會日前接得膠州電報即墨一帶大雨旬日積水盈渠途中淤泥三尺不便進行故滬隊雖經組織完備尚未首途云 
　　又聞此次醫隊經沈會長派該　南市醫院醫員陳傑初君爲隊長吳麗山鄧笠航二君爲副隊長金幼香君管理掩埋事宜醫員爲洪岳如金漢聲諸君全隊救護員不下三十餘人均係確有經驗者前隊長王培元君因滬會事繁經沈會長留滬襄辦一切　　該會在徐家滙路向設有總醫院及醫學校一所自上年與哈佛醫學校合辦以來力求擴充所有醫藥儀器課程等事均經分别添置近又添建院屋聞陽曆十月初將行落成禮並邀中外紳商參觀 
[總統府參謀來滬]  
　　總統府劉參謀奉命來滬考查軍隊昨日午後六時蒞滬即往南市謁見鄭鎭守使面商一切當由第七旅臧旅長飭令各營兵士自西栅門起至製造局大門一帶沿途排隊迎迓軍容甚爲整肅云 
[眼缐偵獲要犯]  
　　昨有自稱充當眼缐之某甲投美捕房報告云有前曾在通州糾黨殺人放火案内之要犯甲乙二人現在潛逃來滬匿居貴捕房所轄境内請爲派探恊提捕　准飭包探同往將甲乙二人拘獲解入捕房當經捕頭詢問一過諭令暫行收押聽候解送公共公廨訊明再核 
[救護月蝕之迷信]  
　　我國人民迷信之深已入腦髓猝難袪除前晚適值月蝕一時燃放花炮之聲竟若貫珠而各妓院爲尤甚惟捕房定章凡居户燃放爆竹應先知照是夜因均未先時知照當經捕房在英美租界内查獲沈亷記秦阿四蔡四華德興張喜華趙泉鴻等多人令各存洋保出昨由公堂分别傳案訊明以其均屬違章判沈秦蔡華四人各罰洋二元充公餘均從寛開釋又聞　新租界皮少耐路一帶是夜亦燃放爆竹火星墜在某姓涼棚上登時延燒幸房東備有救火龍頭趕即救熄祗焚去涼棚一座房屋稍受損傷迨至救火會各洋龍到來已烟銷火滅矣 
[水巡捕查獲拐匪]  
　　拐匪王龍彪周德生等在滬串拐婦女沈王氏並女孩尤小五等於昨日在浦東大阪碼頭擬乘基籠丸輪船前往大連等處販賣當爲水巡捕房查獲立送上海地方檢察廳汪廳長諭令收押候究 
[二趙輪姦一婦]  
　　陳茂祺偕證蔣周氏控趙蘭田誘拐伊妻陳季氏及小孩業由警廳閘北司法科移送檢察分庭押候究辦在案茲悉趙將該氏拐出後寄藏法租界小客棧内與另一趙姓二人輪流姦宿迨趙蘭田被陳扭控到案趙姓見勢不佳將氏送往　良分所託稱因夫婦口角走出前日由李檢察官派警持函至該所將氏提案預訊一過押候起訴核辦 
[證明拐賣女孩之舉動]  
　　蕩婦張陸氏誘拐女孩小弟子出外關閉某客棧空房内希圖價賣經女父劉阿和報捕派探查獲解送法公堂訊供不認押候傅客棧主到案復訊在案昨又解案吳應泉供開客棧該女却是張陸氏領來住宿兩夜日間曾有男子來棧看視而去是實大弟子供詞相同訊之張供求恩典讞員以拐賣未成判押女所一年滿期逐出租界女　劉領去完案 
[江北人誘姦婦女]  
　　住居閘北華界天葆里之紹興婦人沈袁氏因在里口閑遊被江北人李蔚功誘至廣東路新高陞客棧内姦宿兩宵前日被本夫沈阿毛偵悉報捕將男女一併　入捕房分别拘留昨解公堂訊供屬實判氏交沈領回管束李押一月 
[女工覇衆罷工]  
　　裕祥絲廠經理王耀祖控女工張王氏覇衆罷工等情昨由捕房將該女工拘解公堂請究原告　管車人吳輔卿打盆女子陳阿雪上堂證明前情訊之被告供詞支吾中西官以女流無知判押三天以儆 
[婦人賣烟聚賭]  
　　婦人張金氏因在楊樹浦私設烟間被捕查悉前日派探前往查明屬實且容留烟客顧阿桂陳阿毛金桂榮等聚賭當將該氏與顧等連同烟賭具帶人捕房分别拘留昨晨解送公堂經中西官訊明判氏罰洋十元餘人各罰洋三元一併充公烟賭具銷毁 
[閘北查獲烟犯彚紀]  
　　閘北各警署查獲烟土犯多名移送檢察分庭押候核辦已記昨報前日下午由李檢察官預訊屬實起訴審判分庭經孫推事分别判决陸紀祥帶土二兩五錢罰洋三十元張　生帶土五兩罚洋八十元王照祿帶土三錢罰洋三十元又吸烟犯蔣德榮蔣和尚各罰洋三十元許炳文罰洋六十元李阿大罰洋五元一併還押候繳到罰欵准予開釋惟薛友三帶土六兩判解地方廳核辦前日五區崗巡又在滬寗車站查獲烟土犯張阿虎趙宗源周順生周用方邱季生徐詠清等六名抄獲烟土四十二兩烟膏一盒一併移送檢察分庭分别收押聽候起訴公判 
[再紀贖取鑽戒之糾葛]  
　　滙享珠寳號控向爲珠寳掮客之婦人王大寳私向新閘路張姓家贖取已故妓女梁溪李寓抵押值洋二千四百元之鑽戒圖吞等情業經公共公廨訊判交二千四百元人洋並保候訊在案前日午後經聶襄讞會同美畢副領事升座復訊先由周老三（即三小姐）上堂證明被王婦串同取去私押以及王婦於李寓病故後私贖圖吞各情繼由原告代表博易律師上堂譯稱此案雖有見證多人然非受抵鑽戒之張姓到案不能確實證明復由見證王德臣投供前曾被騙金鋼鑽圈一付並證明被告向張取贖情形中西官以王德臣如果被騙何不早日控追斥令退去復經被告代表律師辯護良久判仍交人銀原保候傅齊人證再訊 
[冒名行騙]  
　　江陰人范楚書因冐永新號之名先後向河南路萃泰昌法租界恊和永等洋貨號内騙取汗衫毛巾等物嗣該號等向永新號收銀無　乃知被騙報告捕房昨由包探將范拘解公堂訊供屬實判押一月以儆 
[吵闹女校之科罰]  
　　法新租界寳昌路尚賢堂西首三百零六號門牌中華女子公學女校長李志明前投法公廨控稱有女子李魂俠來校以借宿爲由串同男子蕭公一人内將庶務室之鎖扭去欋去現洋鈔票共二百四十元並校内捐簿賑簿三本圖章九方等物圖逸經庶務員黎美紀瞥見追趕反被魂俠行兇打破頭額請究等情經讞員訊供不認行兇堅稱是該校發起人奉判押候李檢呈章程復訊核辦在案茲又解究李將章程一紙呈案請追失贓聶讞員披閲之下以章程内並無發起人字樣蕭李兩人旣非該校之人不應前往滋擾遂商之法副領事德君判各罰洋十元充公不　再往該校吊到圖章給李領去完案 
[杜絶後累之判斷]  
　　朱朗山有投法公堂控曹錦亭私掘祖墳抛棄棺柩等情訊據曹稱此係無主墳墓在祖遺　地内已歷三日餘年朱實冒認判曹於三天内將柩起出交朱收回在案茲又解案復訊曹供朱達背堂諭拒不收受顯見藉此敲詐且伊並無憑證歷年不來祭掃况此案與曹書亭無涉求恩作主以杜後累讞員以朱無理取闹判於本日午後將柩交朱領去埋塟如再不收仍塟所遷之地即行銷案 
[刑事改爲民事]  
　　新閘順利押店主鄭幹卿控愛文義路六百五十九號及一千六百號門牌兩押店經理馬來生馬永亭捲取值洋二千餘元之衣飾一案昨經公堂復訊原告投訴前情請追訊之馬等延律師上堂辯護中西官以據被告所辯並非刑事准將刑事案註銷判被告均交妥保着原告另行具禀歸民事案訊理 
[巡捕行兇違法]  
　　美捕房一千零四十七號華捕天津人　芝光因被八十九號西捕指爲辦公不力禀奉捕頭轉禀張代總巡　　降級嗣該華捕以並無不合遂將八十九號西捕兇毆復經該西捕禀知捕頭飭將鄰捕送至總巡捕房請示奉飭暫行拘留詎該華捕又在押所大肆咆哮張君以其違法野蠻昨將該捕押送公共公廨請究即經捕頭與八十九號西捕先後上堂禀明　捕行兇違法情形訊之　捕則自知不合　首求恩俞代襄　商之　領　君判押一禮拜之儆 
[竊賊糾衆拒捕]  
　　竊賊徐銀甫余才生因串竊某作場内木板被美捕房包探余炳炎查見往拘徐等即指使其同黨王和發周阿　張阿華魏阿桂戴順慶沈阿福梁阿興等拒捕行兇旋經二百四十號七百零五號兩華捕帮同將各人一併拘獲昨晨解送公廨經王襄讞會同德副領事師君訊明判徐押一月余押兩禮拜餘人各押兩天 
[馬車撞傷行人]  
　　馬夫張阿寳駕車不愼前日在新閘卡德路將行人王順泉撞傷由捕查見將張與受傷人一併帶入捕房王送醫院醫治張押至昨晨解送公堂請究判存洋五十元交保候原告傷愈再訊 
[客民自經]  
　　四區二分署境内盛家宅地方某姓墳墓樹上前晚有逃荒客民石廣元自缢身死昨由十一圖地保偕同屍弟石廣永投報地方檢察廳經汪廳長派員收騐報堂收殮 
[行竊與收贓並究]  
　　姜乾坤偷竊招商局北棧内舊鐵銷贓於華記路一百十號門牌舊貨店主張林康被捕查獲昨由捕房將姜張兩人與張之同居女子邱根弟一併拘解公堂經中西官研訊明晰以邱女無干省釋判姜押兩禮拜張押西牢三月示儆 
[竊取銀洋之嫌疑]  
　　甬人鄔某向在四川路某洋行爲寫字前日被洋東指爲竊取银洋一元報捕拘入捕房昨解公堂訊究不認並延羅利士律師到堂辯護即據原告偕中西包探投訴此洋暗記已經原告認明並將贓洋呈案復經原告指明暗記中西官會商之下判鄔交保候查明實在於下禮拜六再訊 
[查獲偷竊錫器之江北人]  
　　北京人高東克偷竊孟納拉路一百八十二號門牌王子莊家值洋二百餘元之錫器銷贓於城内邑廟四美軒茶館内被捕將高查獲昨解公堂請究判押候函請警察總廳移吊原贓再訊 
[匪徒攫取金鎖片]  
　　婦人薛計氏手抱小孩昨晨行至十六舖大達碼頭附近忽有匪徒趙玉才趕來攫取該孩頸項上之金鎖片而逃由氏喊救經崗巡追獲拘送第一區司法科移送地方廳由檢察官預審後判原贓給氏領去趙押候究辦 
[調查隠之小押店]  
　　本埠南北兩市所開小押店近有多家在招牌上加一當字意圖隠　經各典查悉以其與典當營業上大有關碍遂推仁康當等爲代表分投上海縣並滬海道尹公署具禀請求禁止當奉楊道尹批飭洪知事查明詳復洪君奉飭後於昨日派催征吏隨　工巡捐局朱局長委員分往南北市調查招牌上加添當字之各小押店共有若干家並查明該店主姓氏以便詳覆楊君核辦 
[德商追索欠欵]  
　　德商捷成洋行控由九香不理欠銀二千兩前日午後由廨會訊原告代表律師偕原告西人上堂訴明案情請追質之被告供認屬實求請寛限理償王襄讞商之德領斐君判田交二千兩人銀並保限一個月如數照繳轉給原告具領如違押追 
[美捕房瑣案]  
　　無賴陳阿三昨在　路菜場摸取某甲衣袋内之銀洋當經覺察扭住交探周阿二送入捕房押候解送公廨訊究 
　　張阿二昨日私竊吳淞路陳姓家小車兩輌而逸由陳報知捕房飭探拘押候送公堂請究 
　　馬夫某甲昨駕馬車在天遠路違章停車被印捕查見送入捕房押候送廨核辦 
[星期六各銀行查倉單]  
　　中國銀四十二萬洋一百八十萬折交通銀三十六萬洋一百萬折麥加利銀二百九十一萬洋一百五十萬折匯豐銀二千一百三十一萬洋三百四十一萬折德華銀五萬洋二十萬折正金銀六百十二萬洋一百六十四萬折道勝銀二百零三萬洋六十二萬折通商銀四十萬洋八十萬折東方银二百二十六萬洋念二萬折花旗銀五百九十八萬洋二百十五萬折華比銀一百另五萬洋八十四萬折和蘭銀八十萬洋一百零五萬折臺灣銀六十萬洋三十七萬折本街銀一百十九萬洋一百八十八萬共銀四千五百四十八萬洋一千七百四十八萬折 
雜評三（宇） 
[嗚呼人民之信任]  
　　借債必有確實之抵當乃可博　權人之信任此固借債者所宜籌備也今中國舉辦内債已將將來應還之本銀預先指定而第一年之利息且已籌足九十餘萬存儲備用宜可博債權人之信任矣而其所存儲之本利及支付之機關又必借重於外國銀行者抑又何耶是蓋深知人民之信任國家不敵其信任外國銀行也嗚呼亦可慨已 
專件 
[地方警察廳官制（八月二十九日公布）]  
　　第一條地方警察廳設於省會或商埠地方管理省會或商埠之警察衛生消防事項前項地方警察廳與道尹駐在同一地方時直隷於道尹與巡按使駐在同一地方時直隷於巡按使但有特别情形之商埠不在此限商埠無設地方警察廳之必要時得設置警察局代之其員額費用應比照地方警察廳酌減由該管道尹詳請巡按使咨陳内務部核定之省會或商埠以外之道有設警察廳之必要時得由该管道尹詳由巡按使聲叙情形咨陳内務部呈請大總統核定之 
　　第二條地方警察廳置廳長一人承道尹或巡按使之指挥　督總理廳務並監督所屬職員前項之廳長由道尹詳由巡按使咨陳内務部薦請大總統任命或由巡按使咨陳内務部薦請大總統任命 
　　第三條廳長爲執行法律教令或依法律教令之委任得發布單行警察章程前項單行警察章程不得與現行法令牴觸其應以法律或教令規定事件仍詳由该管長官呈請大總統核辦單行警察章程之發布依公布法令程式令之規定行之 
　　第四條廳長對於所屬職員之處分或命令認爲違背法令妨害公益或侵越權限時得停止或撤銷之 
　　第五條地方警察廳置警止四人至八人承長官之命分掌警察事務 
　　第六條地方警察廳置警佐十人至二十人承長官之命佐理警察事務 
　　第七條地方警察廳因監　外勤勤務　勤務督察長承廳長之命分掌督察事務 
　　第八條地方警察廳因事務之必要得置　止一人及技士一人至二人掌理技術事務 
　　第九條地方警察廳因事務之必要得酌用雇員 
 
 
 

Page 11

 
 
　　第十條地方警察廳因維持治安之必要得編制警察隊 
　　第十一條地方警察廳之分區及警察隊之編制由巡按使或道尹詳由巡按使咨陳内務部呈請大總統核定之地方警察廳之辦事細則由巡按使或道尹詳由巡按使咨陳内務部核定之 
　　第十二條本官制自公布日施行 
[縣警察所官制（八月二十九日公布）]  
　　第一條縣警察所管理縣區域内之警察事務但縣無設所之必要時得以保衛圑代之 
　　第二條縣警察所置所長一人以知事兼任之 
　　第三條縣警察所置警佐一人至三人承所長之命管署警察事務 
　　第四條縣警察所因事務之必要得酌用雇員 
　　第五條縣區域内之繁盛地方得設警察分所前項之警察分所置分所長一人以警佐充之承所長之命管理警察事務　　第六條縣警察所辦事細則由所長擬定詳由道尹詳請巡按使核定之並咨陳内務部 
　　第七條本官制自公布日施行 
 
 
 

Page 12

 
 
   
 
 

Page 13

 
 
自由談 
游戲文章 
[金質單鶴章辨] [  離]  
　　原夫哭　文官而用嘉禾章也則曰民國嘗以晨立國所以崇政木也奬勵武官而用文虎章也則曰民國亦當以兵立國所以尚武功也二者皆自有説而獨至獎勵　收之官吏則用金質單　　其曷以故竊以充類言之彼　收出力之官吏恃有政府　契之明文而重　我小民其　食之能有似長蛇對豕則獎以金質戰蛇章或金質單豕章宜也彼　收出力之官吏恃有政府騐契之明文而重　我小民或三萬焉或五萬焉或十萬焉聚而獻之以供政府之揮霍其鯨吞之狀更如猛虎巨　則　以金質單虎章或金質單狼章亦可也何居乎而以單鶴爲哉或曰　　好鶴實有祿位凡此乘軒之　均應爲食祿之臣以金質單鶴章獎之所以别有位也或曰林　養鶴撫爲己于凡此一成之　聊以謀二頃之田以命　單鶴章獎之所以明有贊也或曰西山放鶴貧士所爲政府特　其　用一般善于聚　之官吏放之民間使括而取之亦猶放　　之意焉故獎之以金質單鶴章所以明其善於放也或曰老君丹墟常有白鶴童子看守用以防下界　妖前來竊樂政府恃師其法用一般善于聚　之官吏放之民間使括而取之小心保守還以供之政府亦猶守財奴之意焉故獎之以金質單鶴章所以明其辨子守也此數説也或有一是然余謂金質單鶴章之獎實原因子詩經上鳴鶴在梁一　藎以官吏而有盜賊之心其行爲實與梁上君子無異用此金質單鶴章以獎之政府固别有深意而未可以嘉禾文虎等章同日語也是則不可以不辨　 
劇談 
[評春柳之家庭恩怨記] [  丁悚]  
　　家庭恩怨記一劇爲上海新劇中之傑作演之必能號召看客　是劇悲歡并具寓意頗深前晚（三號）春柳爲女子工藝學校籌欵演之座客頗盛後至者幾　插足地足見是劇之價　劇中情節與他　稍有軒輕聞此脚本本係彼社所獨有他家悉效尤者然否不得而知以予觀之有數幕　較他家愜心　理純　圖滿此編劇者之細心獨到與夫演劇者之認眞從事有以致之也 
　　　若去王伯　吾甚不取蓋舉措言語呆滯殊甚酷似被酒者故　　及服毒一　演　　獨　蒼梅去重申絳士去梅仙兩人　工之細　　貼無以復加圖中一幕此　復　兩小無猜演來更覺得　自戕與發　一幕則又語語痛切聞者　鼻足使人起　由之　惜乎絳士　相不類二七女郎　色不少且國中説現在爹爹討了姨太太爾我穿也没好穿吃也没好吃以後也不曉得苦　甚　地步言次　嘘但絳士明明穿着一身最　　之　花　衫何　没有好穿耶此種處尚宜斟酌予倩去小桃紅　處甚多非他伶一　演悍　者可比言語舉　間　頗有研究一處有一處的演法配以天涯之李　齋堪稱雙絶花園私會一幕之佳　　止矣石聲之阿巧亦還不弱是劃他家必目伯良　　演起彼則從簡　在妓院演起伯良娶小桃紅　借梁如玉（雙　）口中説出及伯良在妓院設筵簡齋適於先時他出　酒　入散　　扶醉　回乃與桃紅門口此種處悉佈置得宜妓院　局京　小曲無美不具尤以絳士之青衫馬二先生之洪羊洞最　人聽 
采聲不少惟孤兒院院長何三山旣係循規蹈矩之道學老先生即欲　捐亦不廳找至妓院旣至妓院又做出十二分老古板　度王伯良請　在妓院便飯又不固辭一若不知此處爲妓院者但不知妓院何以能知王伯良在此呢迨一見妓女侑酒即逃席而去此種處雖欲買人鼓掌然　諸實理誠無有也　劇與演劇者或以吾言爲然乎 
 
[第三圖醜令]  
小説 
[記事小説我愛郎君郎愛國] [  覺迷]  
　　出發　出發　好男兒立功疆場之時期至矣千載一時之機會至矣 
　　　昔之夜軍樂洋洋奏於前汽車馬車送於後好男兒此時威風凛凛英氣勃勃送行者眉飛色舞　祖國之子光榮之日蓋　　西國歌也　哉　好男兒幸哉好男兒 
　　白巾齊揮翠袖競舞一聲珍重多少好男兒乘風破浪立功萬里去矣 
　　　坡　兩勒路口洋房中之某少年予對鄰也每嘗薄　少年　一穿輕展衣着小　靴　女郎出並　挽臂　　向跑馬　去拍　球以爲榮今日之晚乃不見被二人者出意者少年從　去矣然則女郎亦何往耶 
　　更深入　路燈黯然忽聞　　　泣聲自對面樓中來試拽百葉　窺之則所謂女郎者方痴立洋　　　這　一如平日下午五六旬鐘時佇候少年狀然此時之女郎頻作嗚咽聲涙珠濕透　　帕矣 
　　自後每至夜分女郎必登此望夫台時而發爲嬌泣之聲時而發爲　絶之歡予鼻雖　亦　爲之　透綿軟如　魚片兒 
　　可憐無定河邊　　是春　夢裏人嗚呼噫嘻予爲愛國少年起敬予尤爲此温柔　淑之新婦　也　 
[花木蘭傳奇] [  天虚我生]  
　　第四齣賣錦（續） 
　　（末衲衣負葫蘆上） 
　　（黃鐘）（齊天樂）城郭半斜陽纔故舊相逢酒樓散待從軍軍去也襟懷都壯向西流撤却葫蘆歸東閣高懸藜杖再不须牛衣臥泣悲窮窮漢好博取安家銀兩 
　　在下姓林名守不幸生當亂世有才無用賣藥爲生聊　　子今日偶遇故人得知方今爲單子之亂下令挾户三丁抽乙前往從軍却有安家銀兩可得俺想這賣藥生涯原不是丈夫本志趁此機會樂得去投筆從戎　可以博請　之日近可以免仰　之嘘豈不一舉兩得因此打定生意待回家告與老妻知道前往從軍去者説话之間忘却行路你看日落山黃鴉啼樹黑早則晚來時候了（小生吁介）（末驚介）呀這小子何故在此　　　　呀　是一段好　呀你這小　人敢不是東鄰花　　麽爲何日暮尚在此地小生起　介）老丈有所不知只　老父臥病俺姐姐　　這　　小生前來求售待换　　　去奉我家老父者末）原來如此難得你姐弟二人有此孝恩（昔介）想我早晚　去從　這賣藥生　多分是不回頭的了則我要留着這藥　何用旣他父親有病俺不如送給與他倒也算是濟人之急（轉介）呀哥兒我指日便欲遠赴　邊我這葫　内　有靈丹妙劑如今送給與你你可隨分將去與你　治病者（小生）如此多謝老丈了伹我　老冠裳落拓大約亦是依此爲生如今因一時仗義將這葫　脱手相贈竊謂老丈明日將何生活道可不敢領受的也（末整衣介）哈哈哥兒你那裏知道 
　　（前腔）我明日去邊疆待抖束征袍充牙將博皇家斗印高懸肘膀展平生懷抱經綸做個男兒榜樣再不去懸壺　藥閒街上好英雄受人標謗 
[蘆中人原名ＢＩＬＳＳＭＡＴＤＯＲ] [  英國女小説家ＧＥＯＲＧＥＡＬＬＬＯＬ原著中華（林竹賢譯）]  
　　第十七章（續）（圈點悉仍原稿） 
　　夫婦間之愛情大都以有無子女而增减膝下有人則雖有不快樂不如意　仍無妨於愛情間如葛氏夫婦則實有女而不能得夫婦間望嗣之心愈切則愈人於憂困之境遂多愁　而乏愛情　　亦深知家庭之乏趣每擬嗣一子而不能得其人繼恩愛　旣爲青春妙女伶俐窈窕則嗣之亦當然不幸而此女移於習俗或爲不良之教育所误而成一　純不堪改化之女則亦决非吾葛氏所宜有葛　　亦頗屬意愛璧故每設法維持馬氏　不幸而馬　愛之之心切或不忍與之分離更不幸而愛　愛馬之心亦　厚深切則愛璧亦仍非葛氏所能得是故葛茀蕾　　咸有此心而未敢啓齒　而言之如馬儂以愛璧嗣葛氏爲有幸則愛璧想必能以愛馬之心移之以愛葛氏夫婦便馬亦得享下半世之幸福然此則實非易事　雪之意以爲葛氏不幸而娶余故乏嗣之憂余實肇之以是則嗣愛璧之心亦愈切葛茀蕾亦深悉其婦者然患馬儂之不允或愛璧之不願以是乃侮當初不應不認及今雖自知明是吾女而無術以認之豈不悲哉 
　　釀雪之思想旣愈趨愈遠則責人愈薄而自責愈深居恒自省以爲年歲愈老則望子之心愈切若使吾父而無麗雪則今日之寂寞是所難免葛氏乏嗣至此多年余夫婦幸愛情尚厚不致稍有齟　故爲今之計余亦惟有盡力以獲愛璧之愛情冀嗣事可成或可以慰葛茀蕾否則後悔將無及釀雪正靜坐思索間侍女以茶進因問曰主人歸乎答曰未宅中傭僕皆失所在偶及門見鄰人驚趣過宅結隊東行似有駭聞者然余終不願有人命案出或者施耐爾家之大熊又出嚙人亦未可知釀雪聞此心殊不安又以葛氏未回益覺無聊始而疑視侍者繼乃移步窗前矚目街上則寂靜無聲息並乏行人而葛茀　則仍不見歸耳聽一秒一分之過去於是釀雪之心乃至此而愈怖眞有齒　肘摇望眼欲穿之勢矣讀者至此當可想見當時之情狀思釋釀雪之憂而不得且亦無不願葛茀蕾之即歸也 
 
 
 

Page 14

 
 
   
 
