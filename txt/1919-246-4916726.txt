# 1919 - 246 - 4916726

 

Page 1

 
 
   
 
 

Page 2

 
 
   
 
 

Page 3

 
 
時評 
[北系（冷）]  
　　北系質言之即軍系軍系質言之即直系與皖系故所謂解决北系者即聯合直皖系而統一軍系之謂也 
　　他國之謀平民政治也有自貴族發起而自辭襲爵才矣苟準此義中國之軍系而能統一之後自返政權於文派交民事於省長裁减軍隊專心軍事以爲國家之用則軍系統一而南北之和不必議而成王代表謀和之功舉國頌之矣不然統一軍系是與軍系外之平民對峙也他日之爭且益烈去和不更遠哉 
[命令]  
　　九月八日大總統令　陸軍總長靳雲　呈請任命韓導先爲陸軍等十三師騎兵第十三團團附應照准此令　　 
　　又令　陸軍總長靳雲　呈請任　　　　　　　第十三師砲兵第二三團團附應照准此令 
　　又令　陸軍總長靳雲鵬呈准護軍管理處都護使紹英咨請以法式善陞補護軍參領文綬連陞吉昌陞補副護軍參領松慶廣忠桂昌陞補委護軍參領均照准此令 
　　九月九日大總統令　據江蘇省長齊耀琳電呈蘇省入夏霪雨連綿河水盛漲崑山常熟吳江宜興溧陽太倉吳縣金山等縣圩堤冲决田廬淹没懇請撥帑振濟等語該省災區甚廣待賑情殷軫念嗷鴻殊深憫惻着財政部迅卽撥銀二萬圓交該省長遴派妥員分赴災區核實散放以惠窮黎此令 
　　又令　據國務總理龔心湛呈准緩遠都統蔡成勳電稱綏遠懇務總辦朱淑薪徵收舞弊請予免職查辦等語朱淑薪着旣先行免職聽候查照此令 
　　又令　派元愷爲綏遠懇務總辦此令 
　　又令　國務院存記張毓書着交財政部酌量任用王會中着發往浙江俞壽璋張雲逵着發往江蘇交各該省長酌量任用此令 
　　又令　陸軍總長靳雲鵬呈請任命周介惠爲陸軍第九師步兵第七十三團第二營營長蘇炳文爲步兵第三十六團第一營營長均照准此令 
　　又令　王達晋給二等大綬寶光嘉禾章此令 
　　又令　司梯文給予二等嘉禾章德允明余伯卞良臣安指南均給予四等嘉禾章此令 
　　又令　董士恩給予三等文虎章此令 
　　九月三日大總統令　周傳經給予二等大綬寶光嘉禾章施履本陳鑾均給予三等寶光嘉禾章施弼給予四等寶光嘉禾章此令 
　　又令　李景銘袁永廉屠文溥宋壽徵均給予二等大綬嘉禾章項驤張煜全王暢祖金兆蕃俞家駒均給予等二嘉禾章陳海超廖廉能均給予三等嘉禾章周典給予四等嘉禾章此令 
[專電]  
　　北京電　王揖唐南下主旨以解决北系内部爲前提故促馮倪入京現倪趕到先由皖系提議主和局告成仍段組閣馮如不及來卽就寗談判聞直系代表已集南京王過寗預計不止留一二日（十日上午十鐘） 
　　北京電　王揖唐改眞（十一）晚赴奉分代表在津取齊定塞（十四）日同行（十日下午七鐘） 
　　北京電　某要人命部先將售出元年公債内提二十萬償吳佩孚所部欠餉（十日上午十鐘） 
　　北京電　倪嗣冲令晚八時到京（九日下午十鐘） 
　　北京電　閣員談話會討論日使提出長春新交涉案先將條件分别准駁簽出徵求奉吉長官意見再訂期答復（十日上午十鐘） 
　　北京電　龔昨邀舊銀團代表到部歷陳中央直轄費無着請按月借墊四百萬某使謂此係中國内政代表不能負責（十日上午十鐘） 
　　北京電　敎部准警廳吳總監請解散學生聯合會轉行各校長遵照（十日上午十鐘） 
　　北京電　院電滬盧上海總商會魯電悉此次人民請願種種踰越範圍政府勸導無效始令警廳强制解散來電語多失實應請就近剖導（十日上午十鐘） 
　　北京電　恢復北大工科案敎部决議先派專門司長秦汾調查（十日上午十鐘） 
　　北京電　巴黎陸使電告奥約延至蒸日簽字（十日上午十鐘） 
　　北京電　吉郭電告齊日疫斃省城百十二人内有日人一名哈埠百四十人長春百十一人雙城四十一人阿城伊通德惠各縣亦報有疫分令嚴防 
（十日上午十鐘） 
[各通信社電]  
　　廣州電　唐繼堯馬電主張在粤制憲並請通電各議員尅期回粤 
　　廣州電　黔省議會請任命王伯羣爲黔省長 
　　廣州電　莫榮新麻電請各議員來粤制憲 
　　廣州電　譚延闓歌電聞張敬堯又將紗廠改賣他商气阻止　　 
　　廣州電　王安潤請將鄂省善後問題提交和會解决（以上八日）以上平和通信社電 
　　北京電　今午東海餞總分代表懇切致詞王答以至誠謀和决不涉及私見 
　　北京電　馮河間今日尙未來京前派迎之殷鴻壽等今午已先回 
　　北京電　各省建設法院准撥官産建築（以上十日） 
　　北京電　政府接巴黎來電奥約定於今日簽字 
　　北京電　倪嗣冲昨晚已到京皖財政廳長將更易俟與倪接洽後即發表 
　　北京電　魯省長屈映光擬宣布解嚴陪中警備電政府請示 
　　北京電　農部否認陜西以棉業押欵 
　　北京電　龔財長又向銀團會議借欵代表允再電商倫敦（以上十日）以上中華通信社電 
　　北京電　西南反對王總代電到後政府决議强硬答覆謂中央舍王莫屬請飭南代表從速開議 
　　北京電　三揖唐昨赴保定晤曹錕商和議事聞曹已而允助力吳佩孚等不至再有梗阻（以上九日） 
　　北京電　鮑貴卿電俄軍在烏拉爾與激黨鏖戰大勝已將沿邊要隘盡行占領沃木斯克政府不至動摇 
　　北京電　聞俄沃木斯克政府願讓俄蒙權利於日以求助列寗政府則願讓中國借爲抵制外交當局正籌對付 
　　北京電　直鄂兩督對調信息係屬訛傳惟呂調元有不願長皖意政府擬與蘇齊　調俟倪到京商决 
　　北京電　研究舊交兩系要人來京將在總統府集會於黨派暗潮有所調解 
　　北京電　風傳倪嗣冲此次入京與組閣極有關係但據政界人云倪組閣决不成事實將來新閣成立倪將於閣員中占一席皖督屬於何人尙未確定 
　　北京電　陳樹藩請派何毓璋爲分代表院已駁覆聞王揖唐擬令陜派一代表隨同赴滬以便顧問一切 
　　北京電　海部據藍司令呈報湖口會操擬定本月十日開始演習决派專員二人南下參觀 
　　北京電　閩李督電閩省上游劃界亦已竣事許崇智所部已由三元撤回永安該處防務現經姚建屏師 
長派隊前往填防 
　　北京電　招商局電呈院部不服江楚案判决聲明上訴政府以此案關係重大亦擬准如所請另組法庭再審（以上十日） 
　　南昌電　蘇軍楊師長日内來省陳督擬令赴吉安佈置後方防務聞已飭備船隻以便運輸（十日） 
以上中孚通訊社電 
[公電]  
　　貴陽劉督軍通電　各報館鑒近見報載貴州現有地方黨發生分爲甲乙兩派甲派擁劉督軍乙派排之但乙派力量不及甲派因擁王文華爲首領得一師兵力王文華之兄王伯羣爲南方代表内外相應其力益雄惟劉係王之舅父以情論萬不能奪督軍爲已有因思擁王文華爲省長擬將劉之左右均另位置乙派之人奉劉以虚位並師安福系之故智收買貴州省議會議員又以某路爲抵押借得日金百萬元又以貴州著名某礦押借美金五百萬元正在交涉之中此間盛傳劉顯潛之軍隊已與王軍開仗等語種種謬說不知何來查貴州向無地方黨旗鼓相攻王文華與顯世誼屬舅甥現任黔軍總司令該總司令自辛亥隨顯世舉兵反正以來整軍治匪歷著勛勞深資倚畀護國之役靖國之役率領黔軍躬臨前敵功績尤偉國家地方均莫不倚如長城顯世與共患難八年於茲論公論私均有不能不相助爲理之勢何至被人擁戴利用該報所載不惟揑造事實且直出情理之外王伯羣原任黔中道尹現充和會代表前因地方人士研究軍民分治問題建議省議會於事前曾與顯世相商此刻亦未成事實更無擁戴王文華之說况王代表曾覆電拒絶並主張由黔省首先倡議撤廢督軍由顯世專任省長該報所載尤與事實相違至位置黨人收買議員各節毫無影響尤屬虚誣王代表曾由顯世委令就滬粤與華僑商議候築鐵路及實業借欵事宜該報所謂以某略某礦抵押借款想卽因此而來然與華僑商議與外人毫無關涉且因茲事體大鐵路雖經文由省議會議决通過尚在進行借欵則尙未交議均非王代表個人行動更無黨派主持之可言黔局平靖如常開仗之說尤極謬妄此間軍民兩政均有秩序固不至因此訛言有所摇惠恐　問傳聞失實致生疑誤特電奉達免勞遠系劉顯世支 
　　雙陽來電　申　館大主筆鑒奉軍二旅住吉林雙陽縣三團九連二排六班下士徐相林於二號下午九時出步哨時走火誤傷該排長陸飛鵬身死該兵畏罪乘夜携裝逃走該連一排長代理連長范先亮未經報告營長即帶該連全連士兵乘夜跟蹤拚命尾追該營長穆春聞警前往見排長身亡官兵全無頗疑有變即報告團長一面帶隊尾追彼時旅長正在吉林省城經該團長電報前來遂急到雙陽以爲該兵均係原練旨家鄉子弟萬無他慮遂亦帶隊跟蹤尾追經過雙河鎭取道河東該連官兵經過　處宿食小米飯葱葉大酪均皆照市價給值毫無騷擾百姓旅長遂深信不疑及追至東山裏老爺嶺前尖山子遇該營長帶同該連官兵回稱追至尖山子該連官兵已將徐相林撃斃軍裝完全得回等語旅長派員往騐屬實當飭保衛團李團董掩埋於九號帶同該連官兵回雙陽縣除報告奉天張巡閱使吉林鮑督軍北京奉軍總司令部張司令並將該代理連長記升外恐遠道傳聞失實匪黨藉端熒惑請登諸貴報爲禱奉軍第一師二旅旅長闞朝壐叩佳印 
 
 
 

Page 4

 
 
   
 
 

Page 5

 
 
   
 
 

Page 6

 
 
路透電 
[洲歐戰事餘波]  
　　八日巴黎電　愛蘭堡將軍今日抵此　法國各報謂叙利亞問題情勢較穏愛蘭堡將軍之赴英倫聞乃請政府以代管叙利亞之權予法 
　　五日巴黎電　巴黎謡傳羅國將撤退駐例京之軍隊其眞正原因乃由匈羅間取道斯查洛諾克之鐵路今復通車之故 
　　九日巴黎電　一九一八年初法國曾以專車予裴興將軍作爲司令部行動機關法政府今議以該車贈與美政府作爲美國參戰紀念品 
　　六日巴黎電　財政總長在衆院宣稱法國於一九二一年後之賠欵已得儘先受納之權德國應付法國二十萬九千兆佛郎 
　　六日巴黎電　巴爾土民在衆院演說評詆和約後請國會顧全大局加以核准蒲維盎氏發激烈之演說謂和約所獲利益甚少實克勒滿沙氏一人負責政府機關報謂泰狄歐氏與巴爾士氏之演說足以證明和約並未如極左黨與極右黨所述之惡劣 
　　八日巴黎電　法國各報謂美國應以長期借欵貸與受兵燹區域内之商人與居民俾用以購買法國所需之原料與製造品否則法人比人不得不轉求德國該處一百馬克等於二十六佛郎云 
　　八日巴黎電　意政府商請協約國俟和約調印後即取銷協約國人民之護照制 
　　入日柏林電　前德屬東斐總司令伏比克將軍在斯太加特某劇院外演說東斐戰爭時爲人槍撃但未受傷 
　　八日柏林電　伏瓦資報載德國工人報名願赴北法從事恢復工程者共有四十萬人 
　　六日巴黎電　羅國代表團通告高等議會謂擬簽定對奥和約惟關於少數人民權利一條須加保留蓋和約規定少數居民應置於國際聯盟會保護之下也羅政府指此與羅國主權有礙高等議會决議不受納此項保留已請羅國無條件簽約或不簽約巨哥斯拉夫聞和會將拉特克斯堡鎭割與奥國大爲震動揚言擬於交讓之前焚燬該鎭 
　　八日倫敦電　據柯爾恰克將軍官電稱柯氏已取攻勢雅魯土羅夫斯在方面有激戰柯氏之兵屢獲勝利俘敵與獲戰利品頗多紅衛軍現正退走 
[各國近事記]  
　　五日巴黎電　克勒滿沙氏已應勞工聯合總會幹事部之請求商勸協約國國際高等議會邀德國與其同盟國之代表參與華盛頓國際勞工大會 
　　六日巴黎電　巴黎韓人各界謂日本强制高麗一日則高麗一日不得安靜調和兩國之法唯有使高麗獨立而與日本訂友善之交誼云 
　　五日美國印第諾波卑斯電　威爾遜總統演說謂余欲汝　了解者此次戰爭之勝利大半由於世界之軍隊然亦由於經濟方法苟無此則戰局將更延長受人抵制之國可指日待其降服蓋用此和平沉靜而利害之補救方法則武力將窮也總統言及山東問題謂當吾人解决關於中國之山東事件時吾人發見法國對於日本負有特殊條約之義務約中規定日本應確得對德條約中其所得者故吾人所可爲與美國所可爲者至多不過以此種議論中所涉及之極危害政策勸告日本並從日本覓一允諾不利用此約條文但無條件以山東主權歸還中國耳日本已予吾人以此種允諾此後吾人又屢得宣言謂日本擬之絶對信實履行其允諾按立於解决之决勝線者有日本與兩大協約國之密約吾人不能要求其廢約也國際聯盟約章規定密約不應發生效力汝等或聞有人評論國際聯盟約章指爲吾人不久一再派兵出外之辦法要知此實爲　使吾人免即派兵出外之有效辦法云云 
　　六日馬賽電　船港工人罷工風潮刻已有平息之象僱主與罷工者已復允依平等條件協商　停爭端之辦法 
　　八日瑞典京城電　聞彼得格勒每日患虎列拉疫症死者二百五十人 
　　八日倫敦電　工業聯合會大會今日在格拉斯哥開會一般人士甚爲注意所討論之兩大問題一爲礦産等類國有問題一爲俄國戰爭兩問題已暫止取直接行動格拉斯哥昨晚有示威運動由三角聯盟及猛立工黨中人主持演說者極言工人與資本家將有劇烈之决鬭克萊恩氏在加里斯爾演說謂本星期爲有組織之工界歷史上最重要時代並警告工界如以不正當之方法脅迫而達目的恐失羣衆之　情陸軍大佐華德氏頃由俄國歸來是否將參與大會外間頗多猜測華德氏昨在倫敦語客謂柯爾恰克大將非反對革新黨其人感受英國之主義甚深云 
國外要聞 
[新潛艇之發明]  
可撈海中沉物 
　　中美新聞社紐約通信云有大佐西門雷堪氏近發明一新氏潛艇今日在橋埠港舉行初次試演入水六尋許延男女賓共五十人游行甲板之上其中有新聞記者有照相家有潛艇機械科學生又有女士名白來司者亦在其内女士爲女界中經歷此事之第一人由大佐導行艇底歷五十分鐘始出自没水之橡皮管則已在海底捕得扁魚一海蟹一並拾得貝殻數事踵武者遂别有紐約二女士與橋埠二女士均以有此經歷各欣愜而去其中尙有伯爵唐根則紐約傳達報之代表也雷堪大佐是日之試演蓋欲證明用此新式潛艇能撈取值價億兆元之財寶沉諸海底者經諸人考察深服大佐此艇殊爲創見將從前没水求物者所遭之障碍悉行排除然大佐實欲就海底起出碎舟中貨寶其法祗須就其所已發明者再加研求精進如美國獨立戰爭時有英國海船魯汀號裝載美金四百萬元以發給英軍餉銀者在地獄門（地名）附近地方沉没據雷堪大佐聲稱此項沉金如用其機械亦不難撈取目下所已成之艇不過爲試驗之模範尙須搆造一較巨者亦與今茲之試騐艇相同爲雙船身式鈎連爲一没水之橡皮管直徑四英尺有半連繋於二船身間通至一小機房潛艇没水時撈取沉物船員卽在此中指揮一切此機房分空氣室引擎室並一形式較巨之室艇員欲撈取碎舟中物即在此中行事此室之地板上鑿有一小孔方數英尺以空氣壓迫之力使水不能入求沉寶者行經此孔即能步於沉舟之甲板上如履平陸若撈取煤塊等物則船員祗須在工程室中用吸收管與抽氣筒撈以之此新發明艇中之吸收器其力量能於一小時内舉三百噸重之煤云起出之船貨用吸引法吸起納入附於潛艇之小舟内雷堪大佐之試騐艇將在長島附近從事試撈沉没之船貨其價值約美金二十萬元大佐正在營搆之第二艇大小約略倍之長一百五十英尺其所用橡皮管長三百英尺分六節每節直徑六英尺餘如機械室閉氣室觀象室等亦相同在水面速率爲九海里没水時則四海里由二汽鍋發生動力並裝有電燈壓氣機抽水機等一切設備無不應有盡有云 
[美國參戰之實况]  
　　中美新聞社云美國陸軍部統計局局長　里斯大佐近將美國參戰時之軍事預備及行動調查詳確編爲一書共一百五十頁其中大旨謂美國戰時全國陸軍共四百八十萬人其中參加戰役者四百萬人到法之美兵共二百零八萬四千人其赴前敵作戰者一百三十九萬人赴法美軍共四十二師作戰者二十九師其中七師爲常備師團十一師係國防兵組成又十一師爲國民軍組成美兵參戰歷二百日加入大戰十三次自八月中旬起至戰事終了止美兵曾於其間扼守一過於英兵所守之長陣線十月間美兵守陣線一百零一英里即佔西歐全戰線百分之二十三聖米希爾之役美兵參加者五十五萬人其在北部於此堡參戰者十萬人砲隊於四小時内放出砲彈一百萬枚有奇爲歷史上所未有末斯亞貢之役歷時七盡夜美兵參列者一百二二萬人美兵在戰事中共死五萬人傷二十三萬六千人合計陸海兵每百人中死二人共喪生命十二萬二千五百其中海軍十萬其餘爲陸軍及海軍陸戰隊兵美陸軍死傷步兵隊最多將校尤多於士兵死與傷之比例爲一與七受傷兵士送入醫院者每六人中有五人治愈後重服軍役赴法軍中陣亡之數兩倍於病死者此次大戰直接戰費共一千八百六千億元其中敵國所用占三分之一協約國占三分之二德國所耗最多英次之美國所用戰費兩年之間每小時合一百萬元以上美之直接戰費共二百二十億元此數足以支付自一七九一年起至歐戰開時之美政府全部行政費換言之依昔日獨立戰爭時之用費可以繼續該戰事至一百年除此鉅大戰費外美國又借與各協約一百億元之債欵美之陸軍戰時用費共一百四十億元最初三個月間約每日二百萬元第二年每日二千二百萬元最後十個月間每日四千四百萬元陸軍費占全部戰費三分之二即等於美洲發見後全世界所産之黄金價值云 
國内要聞 
[北京餞别美使之盛會]  
　　昨午（八日總統府設筵餞另駐京美國公使芮恩施博士芮使於午間十一時二十分進府東海至十一時半由集靈囿到懷仁堂遂開始宴會其陪筵者爲龔心湛錢能訓陳籙周自齊黄開文蔡延幹外賓陪筵者丁家立博士席問所談論者不外中美邦交日益親善之語芮公使並勸我國早息内爭使南北統一東海方面以芮使始終關注我國和平統一頗表感謝之意至午後二時餘方盡歡而散 
　　昨日下午五時新國會兩院議員假座中央公園來今雨軒歡送芮公使到者二百餘人由李木齋代表全體至歡送之詞次由陳振先英語演說次芮博士致答詞由周詒春代譯略述中美國民上之情感因二國國民都能放大眼光矚及未來故情感上至爲融洽繼言國利而又不必一一求國民知之故也演說畢即行興辭而出時五時半矣 
　　至午後六時半萬國新聞記者俱樂部全體會員在二條胡同事務所開會歡送芮使首由該俱樂部會長汪立元主席以華語致歡送詞次由副會長辛博森以英語演說再次由芮公使致答詞其詞如左（汪會長歡送詞）今日萬國新聞記者俱樂部因先生不日歸國特開歡送藉表敬仰及惜别之意承先生惠然蒞止無任榮幸先生自任駐華公使以來鞏固邦交增進親睦其才識德望久爲一般人士所欽崇會當遠别之時固無取以尋常應酬之套語上凟清聽惟念先生駐節是邦不獨中美國際交受其益而於各國相互關係上亦多賴先生之倡導正誼匡持斡濟俾得日臻圓滿之域此實同人所敬佩無量而深願致具欵悃者也先生學問淵博著作宏富其嘉惠後學示以周行者尤爲難能可貴膾炙人口是先生不第爲美國有名之外交家且爲世界有名之學者以學者精勤誠懇之態度從事外交家靈敏活潑之事業合則兩美相得益彰此尤先生獨出冠時而爲同人讚歎不置者也本俱樂部爲都中中外新聞記者所組織同人職司輿論謹代表中國及旅華各國人士之公意陳其欽慕低回之忱尙望先生臨别贈言賜以督敎幸甚幸甚（副會長辛博森演說詞）芮恩施曁諸君垂聽今日吾等之集聚蓋專爲歡送芮君起見諸君皆知芮君已定本星期底赴美夫芮君之爲文學家又爲政治經濟之大著作家盡人皆知無待贅言而其在美在華之所作爲則尤爲吾等欽佩者也余在二十年前與芮君首次晤面讀其所著世界政治學雖當時芮君未嘗　華而其對於中國之情形頗謂熟悉且多有發揮芮君駐中國幾六載吾等豈不希望芮君得創一新事業使將來各政治家與中國交涉之時俾世界同時得其眞象以爲新外交之一助而本俱樂部尤爲勉力將此事業之計畫譯成華文廣爲散布今中國之問題雖多然非無解决之法若得友邦之同情而與以熱誠之協助則其解决胥惟是賴今有一事吾西友可爲中國提倡而芮君尤可爲力其事惟何即使中國得與世界以極連之時極妥之法互通消息例如設立無線電報機關與美國來往是也余近聞人言以美國相距太遠至爲可惜倘距離較近則所爲尤不止此然美國實可謂不遠若以無線電則彼方之言語動作以二三杪鐘即可傳達此方其時之速較之穿過此屋有過之無不及也吾等對於芮君過去之成績自當表示謝忱而其於中國人民感受外界激剌之時嘗能鼓勵人民而使其有所希望其功尤不可磨滅且芮君抵美之後自當極力提倡設立無線　俾兩國人民日益親密並可交換智識而美國自由之精神得以傳到東亞使中國被其沾益余深信芮君此行决不負吾等之切望也（芮公使答詞）余今日與諸君會於一堂至爲榮幸關於中美兩國設立無線電事余極爲贊成至若新聞紙一事余願有所借言夫新聞紙之事而於政治經濟各項緊要之新聞反載入第二頁今美國此種報紙尙屬不少第二即爲專載各種緊要題目如政治商業等項盡人皆當注意者若就近世報紙而論似宜多載政治商務實業敎育等事與公共均有關係者尤有一層所當注意者即文章是也蓋文章與報紙之發達有密切之關係憶美國有一記者會記載一瑣事甚詳投入兩報一報棄而不登一報則登入且與緊要新聞並排然次日購閱甚衆此何故蓋文章之力也故文章實爲報紙發達之要素若文章不佳則斷難持久也若就中國　界近日之情形而論雖屬幼穉余信將來定可期發達他日若無線電交通能以成立加以將來飛艇之便利則中美南國民尤可互通消息以爲視密之基礎也今特聊誌數語爲臨别之贈言 
[直省署會議對待十一人團]  
　　直隸省長曹健亭於昨日（八日）上午十時約集津地紳商寗星普李星北劉渭川邊潔卿彭一山王濬明李頌臣楊丹忱王小舟葉春濃杜小琴下月庭等並警察廳長楊敬林交涉員黄子誠敎育廳長王叔鈞實業廳長嚴慈約等會議所議内容係專對於天津十人團事曹省長報告現奉到部令以該團未在行政官廳立案當然認爲非法之舉動責成本省長嚴厲取締此事關係地方治安實非淺鮮故不得不與諸君討論聞討論係地方治安實非淺鮮故不得不與諸君討論聞討論結果决定取締辦法如下（一）由紳商領袖勸導同人勿八該團（二）倘已入該團者即令其退出（三）責成警察廳派員隨時飭屬取締至二二鐘始閉會 
[京基督敎徒愛國結合]  
　　北京基督徒救國團宣言書云今日之中國爲民主共和之國與昔日之中國異今日中國之國民自覺爲中國之主體與昔日之國民亦異中國之國民旣有自覺心故視中國爲中國國民各個人自有之中國因是人人皆有愛國心對於中國之存亡皆認爲各個人應負之責任於是對於國家種種問題如政治之處理外交之處置社會之改良敎育之振興工商之發展皆欲羣策羣力以圖中國之進化而免於危亡試觀近年各界之國民組織團體先後林立無不以求中國富强爲目的此可見皆由國民之有受國心爲鼓動而後對於國事始欲行國民自决之方法也愛國心之見於各界者如火如茶旣如彼而中國之基督徒又何獨不然如基督徒救國委辦基督徒救國會基督徒祈禱救國會如是團體各省年來已成立者不遑枚舉即北京六公會之基督徒自成立信敎自由會以來基督徒仍常時聚集討論國事籌畫方法近日上書政府勸從民意拒勿簽約又南北敎會團體協商公舉代表往法國赴世界和平會議凡種種有益於國之事時時進行比者回人會議謀辦事統一利便應時勢之需要遂成立北京基督徒救國團共訂簡章公舉李榮芳爲會長徐巽爲副會長劉錫廉爲書記費起鹤爲司庫又評議部谷子容爲評議部長李大祿郭紀雲濮思誠許學源爲評議員幹事部王寶鑄爲幹事部長王洞陳胡學誠陳振原爲幹事員同爲團體之公僕執行事務俾基督徒之愛國心得以見諸實行此基督徒救國團之所以成立也抑更有進者各界國民本愛國之心立種種團體求奮興中國若吾基督徒則亦國民耳今乃成立基督徒救國團其義何居茲請概略言之基督徒之所學者耶穌基督之道也耶穌基督之道吾人之新生命也人之生命時時更新得以不死國之生命亦然積人而成國若積中國基督徒之新生命而爲中國之國家新生命則中國安有危亡之理美國總統威爾遜之十四條宣言彼崇尙武力之德國因之而屈服矣國際同盟之籌備世界將共謀和平之幸福矣試接諸實際識者謂皆本諸耶穌基督之道而有然然則耶穌基督之道此後當改革全世界之舊生命俾全世界有其新生命此其功效爲何如苟中國之基督徒本耶穌基督之新生命推愛國之心而施諸中國之内政外交以及社會家庭敎育農商工藝種種事實將見無不改惡遷善而有基督之新生命焉此無他蓋欲救中國者爲基督徒之愛國心而能救中國者則爲耶穌基督之道也况現今社會主義風靡世界其不善者破國敗家勝於兵災故歐美志士頗有本耶穌之道闡明社會主義之眞締而納之於正軌者使有建設之功而舞破壞之患蓋今世紀爲社會主義試騐之期未有能遏之者也吾中國之基督徒豈不宜速組團體勵行耶穌基督之道以免歐洲所受之害乎故基督徒救國之方法惟推行耶穌基督之道爲第一義吾救國團是以有救國十人團基督敎球國主義之演講團文字言論之勸導聯合祈禱之大會而吾人在世之生命之以衣食爲要衣食足則國民易於　善而鮮有破壞之行爲故有基督敎工廠之籌備其他本耶穌基督愛人之訓待辦之事正多同人志在次第具舉此則基督徒救國之方法亦爲基叔徒人人所應盡之本分也或曰政敎分離今此團體所辦之事多屬　政是殆非基督徒所應爲不知此誠誤解本團體之意矣夫基督敎爲最高尙獨立之機　基督徒當尊重之不宜濫人政治固不待言若中國基督徒者旣爲敎會中之分子亦即爲中國之國民也本團體爲中國基督徒團體於敎會無嫌焉且基督徒而不能問國事是一爲基督徒卽喪失其爲國民之資格則基督敎爲害國之敎何云救國彼世界諸國之爲基督徒者又何以同時亦爲國務員爲行政官爲將士皆身負重任處理國事豈第回國事而已哉今願北京之爲基督徒者速入本團體又願中國之爲基督徒者速組織團體各抒其愛國之心本耶穌基督之道以救國民各個人自有之中國是誠不可緩也中國乎今日内憂外患正當危亡之秋時乎時乎不再來吾基督徒愼勿因循坐誤當亟奉耶穌基督以救中國斯不負耶穌基督所賜吾中國人之救恩焉爾 
[蔣智由長大學說不確]  
敎育當局己正式否認 
　　近日喧傳政府擬任蔣智由爲北大校長敎育當局曾已表示否認茲悉北大學生於日前開會討論除一面去電促蔡回京外昨日（八日）上午九時復舉代表赴部詢問此事眞相當由傳次長派覃壽堃秘書接見代表說明來部理由略謂蔡校長辭職南歸後經各方面竭誠挽留敎育部亦專員南下敦勸始允回校惟因感疾未痊先請蔣夢麟敎授暫攝校務亦經部令允准學生等方冀從此得再從蔡校長安心向學以濟時艱目來尤謹飭自守靜待蔡公歸來盼望之切有如大旱雲雨今忽聞政府又有改任蔣智由之說不知是何用章敢求明白答覆覃答蔣智由與大學校長兩個名詞如何能聯成一起不惟敎育部莫明其故卽前日次長赴國務院會議時詢及此事政府亦都不知部中亦曾用電話詢問各報此說來源據云係從上海通信社發出因即知照滬報住就訪員囑其更正云云代表又謂據同學之意敎育部換留蔡校長旣係誠意請卽由部登報聲明以釋羣疑並請用極誠懇之辭電蔡早日還校覃謂此須與次長商量乃出以此言告次長俄返謂代表云請蔡校長來校之電部中原擬今日發出明後日當有覆電至於用部名義登報一層殊可不必代表云部中旣怕繁瑣可否由學生代表聲明換留蔡校長實係誠意並無任蔣爲大學校長之說覃答曰可代表等乃退出據此情形歸告同學該校學生僉以此事旣經敎育部當局正式否認當然視爲有責任之言乃以本日與敎育部接洽情形通電京外各團體茲錄其電文如下上海全國學生總會轉各省敎育會學生會公鑒近日因有蔣智由任大學校長之風說承京外各團體紛紛電詢本日本校即派代表赴敎育部質問此事是否屬實當由傳次長代表覃秘書壽堃接見答稱絶無其事並云將電蔡促其北上據此則所傳蔣說或有其他作用除電請蔡公速來外特此奉聞藉明眞相辱承關注不勝感謝北京大學學生全體叩庚 
[敵船管有權之爭逐]  
海交財農各思染指 
　　我國對德奥宣戰之後没收敵船十一艘當時因處分方法之爭議已成爲政界之一大問題蓋厚利所在人爭趨之其結果因協約國不肯照實際噸數領租而照海關噸數領租致使政界要人不得完全貫澈慾望今者戰事了結此項敵船當然歸吾國所得一方面出租期限亦已届滿政府日内正謀所以重新處置之法於是各部之爭議又起其中爭之尤烈者則爲交通海軍二部海軍部主張之理山謂此項敵船半屬軍艦應歸該部處分以壯海軍之聲勢交通部主張之理由則謂該船若歸海軍部祗能作運船運船本爲海軍附屬品 
現時中國軍艦本來無多不必用許多附屬之運船不如歸交通部作爲擴張航政之用於國家尙可添宗收入若歸海軍則不特置諸不生産之地且每年尙須　增海軍經費以爲養船之用兩方各執理由相持甚力劉冠雄且因此吐露辭意乃交海兩部之爭尙無解决而財政農商兩部最近復加入競爭之列各欲爭攬管有權敵船僅十一艘而相爭者已有四部最後鹿死誰手正不敢知也 
[最近之兩交涉案]  
　　西藏交涉　西藏交涉中英見解互異本擬展期緩議惟因英使終恐川藏在此時間之内或有搆釁動兵之舉故又催促外部自本星期起繼續談判聞政府已决據陳遐齡報告藏人購械備戰前隊已至裏塘之原電先向英使聲明我國爲自衛計不得不正當抵禦請勿誤會云云此次繼續談判據外交力面推測仍難圓滿解决因境界問題尙在相持中也 
　　長春交涉　長春中日兵士衝突事件日本政府已訓令其外交當局於北京奉天長春三處開始交涉因近來電信線壞故此項訓令到京甚遲日使小幡自接日政府訓令特於昨日（八日）下午四時三十分帶同西曰通譯官到外部謁見陳外次長作開始第一次之正式談判内容極爲秘密結果未詳據云此案頭绪紛繁决非一二次談判所能解决又聞奉天吉林兩處亦於同日由亦塜森田二領事與張鮑二督開始交涉 
[京華短簡]  
　　陸徵祥等回國之說喧傳已久據政界消息陸氏此行似因國際聯盟在美國開會故先回北京商量將來進行方法并報告從前經過情形由華赴美亦甚便利惟近日形勢迭有變更國際聯盟移在比國開會之說將成事實而陸氏本月四日仍在巴笔且亦未有報告行期之電或竟取銷前議暫不回國亦未可定極早亦須俟奥約簽字後方能回國至顧王各使更須俟勃土等約完全簽字後言能離法云 
　　八年公債條例旣經明令公佈敗政當局對於推銷一節甚爲注意决定各機關薪俸自下月起一律實行搭給凡職員在百元以上者搭放公債二成並擬具銷售公債辦法規定承售人之利益以爲積極進行之準備聞財政部日内將開一大會議討論此項問題並已訓令公債局趕將各省區銷售預約數目呈報備核 
　　王揖唐因吳佩孚屢次來電反對雖經政府去電解釋亦未奏效特於昨早（八日）六時四十五分乘京漢專車赴保定央求曹錕設法打消吳氏反對主張晚間七時半回京今日（九日）當進府參預午宴大會藉以報告赴保定之結果惟聞王氏無論如何决意往南一行已定十二日赴滬所有一切着手事宜各方均爲忙碌昨日國務院除前次之和密電碼仍舊適用外又新編一種密碼非常鄭重已派員交王揖唐收用 
　　近日京中各報盛傳馮國璋氏即日來京茲據調查馮氏已於前日由其河間故里前赴天津仍住前奥界之私宅至來京說之由來因政府近擬將第十五第十六兩師改歸陸軍部管轄第十五師尙無問題第十六師本爲禁衛軍與清室優待條件稍有關係故當局頗欲請馮來京一商此外於政局上亦擬有所接洽 
國務院參議徐恩元現在决定赴美外問傳說係某銀行所推舉昨據政界人云徐氏赴美且有一種經濟上之使命與訂借美欵及調查新銀團兩事均有關係聞到美後尙擬聯絡美國各資本團徐氏在十三日前可抵横濱乘俄羅斯皇后號郵船赴美本月月尾可抵美京云 
[新公布之縣自治法案]  
　　新國會議决之縣自治法案已於本月七日以敎令公 
 
 
 

Page 7

 
 
布茲錄其條文如次第一章總則第一節區域（第一條）縣自治團體以縣之國行政區域爲其區域縣之國家行政區域有變更時縣自治區域隨同變更第二節住民及其權利義務（第二條）凡住居縣内者均爲縣住民縣住民依本法及公約所定得享受權利並負擔義務（第二條）縣住民内有本國國籍之男子年滿十二歳並繼續住居縣内二年以上合於左列各欵之一者有選舉縣會議員之權一年納直接稅二元以上者二有動産或不動産五百元以上者三曾任或現任公職或敎員者四曾在高等小學以上學校畢業或與有相當之資格者（第四條）縣住民内有本國國籍之男子年滿二十五歲並繼續住居縣内二年以上合於左列各欵資格之一者有被選舉爲縣議會議員之權一年納直接稅四元以上者二有動産或不動産一千元以上者三曾任或現任公職敎員一年以上者四曾在中學校以上學校畢業或與有相當之資格者（第五條）住民有左列各欵之一者停止其選學權及被選舉權一褫奪公權尙未復權者二受禁治産準禁治産或破産之宣告確定後尙未撤銷者三不識文字者四僧道及其他宗敎師五現役軍人（第六條）住民有左列一欵之一者停止共被選舉權一現任本縣官吏二現任本縣小學校敎員（第七條）凡被選爲縣議會議員或縣參事會參事者非有左列事由之一不得謝絶當選或於任期内告退一確有疾病不能常任職務者二確有他項職業不能常居境内者三年滿六十歲以上而精力衰頽者四連任至三次以上者五其他事由特經縣議會允許者（第八條）無前條所列事由之一而謝絶當選或告退者得以縣議會之議决於一年以上三年以下停止其縣議會選　權及被選舉權第三節自治事務（第九條）縣自治團體爲法人承監督官署之監督於法令範圍内處理左列各欵自治事務但以關係縣之全體或爲市鄉所不能擔任者爲限一敎育二交通水利及其他土木工程三勸業及公共營業四衛生及慈善事業五共他依法令屬於縣自治事務第四節公約及規則（第十條）縣自治團體關於其住民之權利義務及自治事務得制定公約但不得與本法及其他法令牴觸（第十一條）縣自治團體因執行縣公約及營理使用縣自治團體之財産營造物與公共設備得制定縣規則第十三條）縣自治團體之公約與規則以一定之公三 
告式發布之第二章縣議會第一節組織（第十三條）縣議會設於縣知事所在地其議員之選舉以戰選舉法行之縣議會議員員額在人口未滿十五萬之縣定爲十名人口滿十五萬以上者每人口三萬遞增議員一名但至多以三十名爲限前項議員員額由縣知事調查縣之人口總數分别擬定呈報該管長官轉咨内務部核准縣議會議員選舉規則以敎令定之（第十四條）縣議會議員任期三年（第十五條）縣議會議員因故出缺時以候補當選人名次在前者遞補之補缺議員之任期以補足前任未滿之期爲限（第十六條）縣議會議員不得兼任官吏與國會省會議員及縣參事會參事或市鄉議會議員及董事父子兄弟不得回時任爲縣議會議員若有父子兄弟現爲縣參事會參事者不得任爲縣議會議員父子兄弟同時當選者應以子避父以弟避兄（第十七條）縣議會設議長一人副議長一人議長維持紀律整理議事爲縣議會之代表由議員用無記名投票法互選其互選規則由縣議會定之議長有事故不能執行職務時由副議長代理（第十八條）縣議會議員因故出缺逾定額十分之一及議長因故出缺時應即補選補選各員任期分補足前任未滿之期爲限（第十九條）縣議會議員及議長副議長均爲名譽職但開會中得由監督官署核給膳宿費（第二十條）縣議會得置書記二人或三人由議長雇用書記承議長之命經理文書會計紀錄及一切庶務其薪給額數及辦事規則由縣議會定之第二節職權（第二十一條）縣議會應行議决事項如左一以縣自治團體之經費籌辦之自治事務二縣自治團體之公約三縣自治團體之預算及决算四縣自治稅規費使用費之徵收五縣自治團體不動産之買入及處分六縣自治團體財産營造物公共設備之經營及處分七其他依法令屬於縣議會權限之事項前項第一欵第五欵至第七欵之事項得由縣議會議决委託縣參事會處理之（第二十二條）前條議决事項由縣議會送交縣參事會執行並呈報監督官署備案（第二十三條）縣議會對於地方行政與縣自治事務有關係事件得隨時具陳意見（第二十四條）縣議會對於監督官署或縣參事會諮詢事件應隨時答覆（第二十五日條）縣議會分通常會與臨時會通常每年一次由縣知事召集臨時會經縣知事認爲有必要情事或縣議會議員總額過半數以上之請求由縣知事召集之通常會之召集須於開會期十五日以前發布之臨時會之召集須於開會期五日以前發布之（第二十六條）通常會於每年四月一日開會每屆會期爲四十日但遇必要時經縣議會議决得延長會期二十日以内臨時會期以十五日爲限（第二十七條）縣議會非有議員總額過半數之席不得開議（第十十八條（議員有三人以上之贊同得提出議案（第二十九條）議員之表决以列席議員過半數爲準可否同數時取决於議長（第三十條）議案涉及議員本身或其親屬者不得加入表决之數（第三十一條）縣議會之會議公開之但有左列情事之一者不在此限一縣參事會會長要求禁止旁聽時二議長或議員三人以上之提議經議决禁止旁聽時（第三十二條） 
縣議會會議時縣參事會會長得蒞會或派員到會陳述意見但不得加入表决之數（第三十三條）縣議會對於縣參事會所定規則及執行事務視爲逾越權限違背法令或妨害公益時得提案議决開具理由請求監督官署核准停止其執行（第三十四條）縣議會議事規則及旁聽規則由議會定之（未完） 
[唐山各界聯合會近况]  
　　上月二十七號晚唐山各界聯合會評議會議决第三次代表當即出發是夜通車鄧培呂季方二君即乘之赴京二十八號上午陸廷俊謝錫三二君繼續首途赴京高藹軒以事未去謝君蓋代之也下午得京代表來函稱事頗緊急因即發快郵代電數通請作一致行動並即知照各職員於翌日關緊急會議二十九號緊急會議張佐庭主席到者三十餘人議續派代表之法及其人數結果由各界分配人數爲十二擬每界二人特於次日出發當時復有人提議開公民大會以壯民氣旋以時疫盛行恐遭干涉作罷論三十號晨因已定代表均未能尅時聚齊故擬改至夜通車先出發四人餘者陸續首途午後得駐京代表快郵有代表只可備不可來之言因緩發當時到者諸職員以請願代表旣難收效又費金錢爰議定翌日召集全體代表會决定最善辦法三十一號晨九時代表到者過全數三分之二當即宣布開會由主席報告近來北京方面諸代表詳情時天津聯合會代表巴文峻君亦蒞會場巴君係被困諸代表之一報告該方面情形聽者意爲之動遂全體議决倘政府方面於短期内猶不順從民意則羣衆的示威運動不得不再實行當即指派李德馨石福霦二君偕巴君立即首途赴津與津方面接洽一切九月一號第三次赴京代表返唐報告北京方面經過情形及近來狀况倘北京方面再有他事發生則諸代表仍將赴京進行一切也 
[鄂金融之恐慌原因]  
　　自停戰議和以還鄂屬市面漸復原狀武漢金融日臻平稔詎料近頃忽發生銀根上之特殊恐慌錢業中人亦莫名其妙理財家及商業團體迭次聯席會議討論維持金融現狀無如庫帑奇絀現金稀少遂失操縱轉移之能力各方面雖互相提挈亦無若何效果也自民國建元以來鄂省財政困乏幣政紊亂逹於極度迨三四五年間官錢局庫欵提挪罄盡紙幣濫發無窮兼之前造幣廠長蔡康措置乖方幾至無欵開鑄今廠長金氏席窮困之餘盡力整理創鑄雙幣推廣鑄額旣得大宗銅元流通市面復代官商各銀行廣鑄銀幣便利匯兌數年來之經濟恐慌不數月已稍活動雖南北興戈時代仍能恢復官票信用不受軍事影響至對於整理幣政之根本問題採用急進主義先從培植廠金入手刻已添備物料與官錢局相輔而行官局雖未開兌而内部營業亦已加以整理蓋官局票本惟官礦爲之挹注金氏兼任官櫎總辦自必互相維持至此次發生恐慌係屬臨時變故表面上雖因抵制某貨華商存貨不能變現内地土産出口減少致無大宗外資之輸入而實則具體病根至重且久純由湘省之吸收現金湘幣之流毒鄂省也查湘造幣廠機件翻新日鑄五萬一千串（俱雙銅元）質低量輕不能通行長江專運鄂省内地搭配裕湘新票大宗收買現金每月逹五六百萬鄂屬現貨幾被搜括殆盡刻下湘幣濫滯鄂幣幾受連帶影響當局策畫挽救方法已由省長飭令財政應禁止商人私運現金出境責成武漢商會通知各帮不得允湘省代收現欵機關以大宗湘幣折買鄂幣運出他境一面由鄂廠擴充鑄額使鄂幣中供流通湘幣受天演之淘汰現貨自無從吸收連日該廠規畫增鑄數日擬於日夜工之外再加三千串合計按日出單雙銅元二萬五千串昨金氏與焦蘇二科長討論後即召鎔化碾片樁餅印花各廠技師領工訓諭一次擬於每廠招募長夫短夫各一班以資輪換工作準於下星期開始施行至銀幣暫行停減者實因銀價過高幣價太低（已跌至七錢六釐）每元虧耗數釐而原定代鑄工資異常微廉此刻無從彌補故暫爾停鑄以保廠本俟幣價稍抬當續開鑄以濟市面也 
[贛省長又有更調說]  
　　江西省長更動沙息沉寂已久前者贛人所謂留戚拒丁本欲有所待以期貫澈贛人治贛之主張顧中央方以統一爲號召誠恐一省如此他省相率效尤勢將蹈民國初年之覆轍故此等主張目前尙無希望五日財政廳接北京私電謂内定段書雲長贛戚揚調浦口督辦即日發表同時督署及商會並得同樣電報六日則已滿城皆知此事聞陳督軍與段素稔已表示贊成商會自必持服從主義各團體之主腦旣無異議其他各會自然鎭靜將來果成事實則段書雲可謂坐收漁人之利惟某會對於戚省長不能始終成全未免難以爲情耳 
　　月前魏調元等所提查辦戚揚案已在衆議院審查會通過張動又於東海前痛詆戚非力請免官並以段書雲薦段亦禁安系然關係尙淺且嘗効力於己未系又爲前清老官僚（段字少倉江蘇徐州人項城時代曾任湖北巡按使現爲參議院議員）旅京贛人如魏調元等復從而擁戴之且府院旣已决議想不日即可正式發表也總商會會長龔士材聞此消息特晋謁戚省長詢問虚實戚云實有其事並謂段書雲人極正大到是貴省之幸兄弟在贛六年承各界推受愧無德政在民殊爲慚悚將來新省長蒞任第一是希望其將財政問題好爲整理地方諸事自然均易辦理云云蓋恐龔再爲擁戴故安慰之也 
[興化又有雷公會出現]  
　　福建中部及南部如興化永春漳州泉州等處民俗强悍往往集會結社日尋械鬭或驅逐長官侵佔縣城此皆足爲地方人民之害者也如汀州之三點會漳州之八卦會白扇會牛頭會泉州之菜刀會興楷之鳥白旗等早已著名於時閩厦各報屢有揭載近日興化之莆田縣又有雷公會出現其組織雷公會之人物係出南洋回華者興化之往南洋各埠謀生者類多無業游民自歐戰起後金價低落南洋謀生亦難將有義興團之組織南洋各埠政府聞之恐其生事遂將各無業僑民陸續配運回華即興化莆田一縣被配回者計有七千餘入回籍後又無從謀營正業或爲鼠竊或爲刦盜茲值南北和議停頓是等游民遂乘機組織雷公會首在雲峯后塘坂兩村招集會徒現已有五千餘人日前在雲峯鄉　會議定簡章其内容如下（一）名稱曰雷公會（二）宗旨以提倡公權爲宗旨（三）年齡無限制（四）會費每人一元五角（以一元爲會費三角賞介紹人二角爲茶點費）（五）利益本會以扶弱救急爲主義若有被人欺凌本會應極力保護會内之會友不論何人滋事先備費五元其餘概由會内擔任倘有人命案發生殺人者先備人命費二十元其餘由會内負擔到底以上不過撮其大略聞該會現尙從事募集會友多多益善莆田又有新組一會名曰扁擔會結合約有二千人内外中國會匪之多當以福建下游爲冠矣 
[馬濟整頓兵工廠計劃]  
　　廣州兵工廠督辦馬濟條陳軍府當道云竊維近世戰爭砲械爲軍中骨幹砲彈缺乏萬難禦敵故創設砲彈廠以　砲彈充裕同時規復黑藥廠以期毛瑟彈子及砲彈炸藥有所供給更設物質化騐廠試騐各項物料品質之優劣以免奸商射利數月經營成效可觀此濟近日整頓兵工廠之情形也方今國步艱難風雲日亟兵工廠固應積極擴張然統籌全局無烟藥廠尤不容緩　濟審愼周詳權其輕重以爲今日亟當　張無烟藥廠俾規模增大以謀根本之設施然後再從事兵工廠之擴張庶可獲完全之結果宣該廠前因停辦日久機器損壞甚多早經逐件修理完全現在工程已無窒礙又因歐戰影響材料斷絶來源業已設法能自製硝强自製以打並已擴張薰藥房蒸洗棉花房等處各種工程次第告竣成績尙優規模已具上年九月請建流强水廠仰蒙鈞署批准前經馬工程師君武赴日本調查辦法現在規畫進行復往英德縣屬一帶勘騐礦地并設法與英商議購機器將來流强水廠成立所需材料均能自製根本已固無須仰給於外洋竊謂目前急務莫先强兵而挈領提綱尤重先籌軍實兵工廠之製造槍彈固爲應敵之要需無烟藥廠之供給火藥更屬軍儲之命脈是在相輔並行不容偏廢者也濟統籌廠務以爲無烟藥廠之規畫旣已就緒惟有力圖進步以期精益求精擬議條陳無烟藥廠辦法四條凟陳鈞聽伏候採擇施行 
[南京快信]  
　　王揖唐有確定眞日（十一）出京南下說軍署參謀長何恩溥將隨王同車出京李督已飭副官處備招待中央接粤軍府反對王揖唐正式電後聞昨又來電李督去電設法疏能 
　　南京學生聯合會推舉劉士英代表赴京請願准今日早車北上 
　　齊省長辭職意已完全打銷 
　　浙督盧永祥派參謀長范毓靈省長齊耀珊派實業廳長雲韶送楊善德靈柩來甯李督齊省長曁通城文武均着制服齊於上午十時赴下關江干祭奠楊靈柩於十二時改由安豐兵輪運送赴皖 
　　長江巡閱副使王廷楨因該師欠餉四月未發已由蚌赴京向財部坐索 
　　敎育部派楊天驥赴滬促蔡元培北上昨過寗赴滬本省水災賑欵昨由廳撥二萬元解省署派員散賑 
　　近日虎列拉疫傳染甚盛聞五日内患者有四十餘人死者十一人軍署復在毘盧寺設陸軍防疫處專爲軍人而設由本署軍醫籌辦（以上九日） 
　　齊省長昨過軍晉謁李督表示擬續電京辭職聞李督婉言慰留 
　　院電軍民兩長阻止滬寗各界代表赴京請願李督派齊鎭守使督省長派王警廳長設法勸阻 
　　馮河間派惲寶惠來寗謁李督有所接洽 
　　敎育部僉事蔣靜涵奉派南下視察蘇浙兩省醫學專門學校於昨日午車抵寗胡敎育廳長派第三科長劉永昌倍往各校考查 
　　陳光遠電李督稱李烈鈞確集軍窺贛望促楊春普火速回防 
　　本省士紳以今年水災甚重米價日益昻貴小民粒食維艱現擬籌辦義賑並請軍民兩長通電鄰近各省乞賑以拯災黎 
　　中美通信社記者索克司昨謁李督晤談甚久旋赴學生聯合會演說中美親善主義並述此次親見京津各界代表愛國請願情形（以上十日） 
[杭州快信]  
　　閩訊浙軍前方防線現在安靖如常絶無衝突惟兵士患病頗多一時疫勢似難消滅 
　　一師參謀長劉體乾昨偕斯道卿由閩請假返浙 
　　杭地時疫尙盛死亡相繼慘難入目各善士之施送丹藥者不絶於道上海聯益施材會亦有防疫濟命藥水運杭分送 
　　新登知事譚錫瓚被控違法殃民案委查屬實昨已奉令調省遺缺以喻榮華（號福忱奉天人）接署同日又委李師泌（號蘅溪江西人）署景甯知事賴豐煦（號少春福建人）署龍泉知事 
　　司法部昨訓令高等審檢兩廳催造紹興嘉興兩屬新監獄曁應設地方兩廳趕速籌備依限成立 
　　臨安商會會長楊熨錦阻撓選舉已由實業廳令縣查辦速飭依法改選 
嘉興知事張昌慶卸任在即該處紳商紛電來省請飭將徵存各項公益雜費令飭結算清楚方許離郡 
　　内務部咨稱海寗陸宗輿並未賣國海甯同鄉爲在原籍樹碑旣妨國體又傷鄉誼應飭設法銷燬云云已令行該縣章知事於前日柬請各紳到署會讌磋商辦法地方通信 
[松江]  
　　人力車夫罷工　西車站馬路有人力車數十輛分屬於魯許兩姓向由警所指定小木橋以南爲停車場旋由許某向鹽公堂租賃橋北空地闢爲新停車塲以便招接乘客所有許姓車輛悉數遷停橋北其非許姓之車而欲改停該處者每日每車需納銅元三枚另由許某出具協記捐照嗣因屢生衝突仍由警所飭令遷回橋南近日許某忽又在橋北構屋一所呈明警所開一人力車公司將自己車輛拉入屋内而令車夫在屋外招徠生意橋南各車見橋北營業較爲發達於是亦拉車橋北以便招徠二區警察所崗警以其阻礙交通勒令仍回橋南遂致發生衝突九日上午橋南人力車二十餘輛相約罷工並將車輛拉至二區分駐所聲言生機斷絶要求馬巡官設法挽救雖經馬巡官竭力勸慰該車夫等仍未將車輛拉回現有省議員盛競生朱鹤生公民徐守五葉子良等函請警所趕緊設法平息以維車夫生計 
[蘇州]  
　　市民反對建築儲龍所續紀　間門馬路及四隅市民公社擬在馬路口小菜場原址建築儲龍所一事爲市民朱錫梁等反對聯名函致市公所核辦已誌前報茲悉此事日昨市公所答復朱錫梁等函云本月一日接准台函並附簽名單一紙藉悉一一查渡僧橋四隅公社於上塘大街馬路口添建儲龍所一案現在因變更原議經蘇州警察廳函由敝所核議見復等因當即詢訪輿論業已核實具復想廳長眞念民意必有相當辦法也云云 
　　趙律師尙未准保釋　常熟律師趙仲忭吞没租户王漁笙押租洋七百元經吳縣公署訊明判處侵佔罪徒刑一年其吞没押租洋除去房租一月洋二十元外應令繳洋六百八十九發押追繳迨後經趙仲忭請求緩刑已奉核准惟應繳之欵日久不繳故未能保釋前日趙仲忭先行措繳洋二百五十元請交保釋仍未蒙准 
　　請加學務委員公費　吳縣勸學所長潘起鵬近因各學區學務委員自奉省令改爲名譽職後祇支公費不支薪水而事務殷繁責任重大且定公費爲數式微舟車往返往往不數開支殊非持久之道肢於日前據情具呈縣署請予酌加昨已奉到指令飭將應加數目復候核奪矣 
　　酌設平米局之籌備　九月一日吳縣温知事邀集士紳在署會議開辦平糶情形業誌前報茲因米價逐漲辦理平糶籌備需時現先由豐備義倉提出存榖三萬石趕速運錫礱碓俟運米回蘇後報縣察看米市情形如果價仍高昻即由豐備倉就城内適宜地點酌設平米局數處俾得平價出售 
[鎭江]  
　　汪釐驟漲　鎭郡金融界近因金賤銀貴現洋缺乏加以新榖新花均已登塲各行商紛紛收買均需現洋特將洋釐抬高昨今兩日錢公所懸牌龍洋每元已開七錢外矣 
　　運河盛漲　江北運河綿長三百里近日秋汛盛漲水勢奔騰沿河堤岸岌岌可危運河上下游工程局各員督率高寳各防汛弁兵晝夜防護以重隄工 
[揚州]  
　　保護無照軍米之省電　山東兗州鎭守使之無照軍米爲灣頭稅所扣留詳情已迭誌本報現縣署於九日奉軍省兩署電令略謂本省長本督軍已准山東兗州鎭守使兼第七旅唐電確係軍米已向陸軍部補請護照俟照到省再行核辦仰即會同灣邵稅所長派警保護扣留之米船云云佟知事已奉電照辦矣 
　　第十師購辦軍米　浙江第十師軍食缺乏以揚屬邵伯爲米榖聚積之區特派張軍需官來邵與廣德和廣義和兩米行接洽購辦大宗食米並日該師咨蘇省財政廳飭灣邵稅所騐放昨已運去一千零八十石不日尙當續運云 
　　老婦觸電斃命　八日下午雷雨交加之際有某姓老婦經過南門外地方觸電斃命當由其家屬備棺殮埋矣 
[寗波]  
　　電准放行閩商輪　寗波閩商大昌號等近因閩帮貨積如山無輪載運商業大受影響現已向福州泉安公司借用建新建康輪船兩艘山興化泉州往來寗波三次曾電請交通部迅飭浙海關照准暫行免繳原照俟積貨運竣仍向原指航線行駛業由該部批准九月四日電飭浙海關暫照新報航線及次數查明放行仍俟運竣後報部備案云云該闢奉電後除咨稅務司查照騐放外頃已牌示該商號等知照矣 
[杭州]  
　　三元坊火警詳情　八日夜間八時許杭垣三元坊水漾橋巷口婁通裕篾作店起火計束北焚至保康巷口順昌祥綢緞莊止西北焚至陳姓成衣舖止東南焚至張小湶剪刀店止西南焚至新馬路口永吉詳洋廣貨店止共計焚去房屋四十餘問損失頗鉅中國銀行消防隊竭力灌救得保無恙中有德康錢莊因四而牆垣高大未遭火患篾店主人婁某已由該管一區一分署所飭警提案訊辦聞起火原因緣該篾店主婦出外觀孟蘭盆會未將樓上洋燈熄滅燃燒床帳以致釀成巨禍該 
處被燬各店除華章帽莊廣興隆操衣店保有火險銀三百兩外餘均未保險故損失頗巨 
　　桑皮漲價之原因　餘杭臨安於潛一帶向多桑田所有桑皮可爲桑皮紙原料年來仿造東洋皮紙廠逐漸添開而桑皮原料苦於供不給求近每百斤自十二元漲至二十八元尙苦無貨可辦可見購者之多矣茲查得此項紙廠計餘杭盤竹弄協成北一區林牧公司松鹿北一區天一汪家埠楊一雙喜雙塔三星雙獅臨安春山造紙廠太陽於潛松鹤等十廠每月可出三十萬張每萬三十二元至三十六元云 
[安慶]  
　　胡財廳長丁外艱　安徽財政廳長胡思義前接家電悉其父病危請假回籍及抵贛乃父已故現正料理喪事一時不能回皖聞胡已電中央呈請辭職並電省長遴員接替呂省長接電後頗爲躊躇正在物色人材忽得財政部來電給胡假一月治喪不另開缺此事遂不成問題矣 
　　潛山冰雹傷人畜　潛山縣屬農田本年水災秋收本己減色上月陰曆下旬某日傍午忽然一片墨雲自西而至頃刻迷漫空際風雨交加約炊許時繼以冰雹大如鵝卵且老樹鉅根爲風所拔浮厝之棺亦悉爲所捲未穫田禾顆粒盡存并有鄉 
餘里誠巨災也現經該縣知事會同省委實地勘騐呈請省署給予振濟矣 
[河南]  
　　汴垣殺傷案續聞　無名兇犯殺傷多人及爲盤查處隊伍撃斃後無人領尸故此案眞相尙未查明頃聞該犯死後身旁搜出狀紙一張閱其詞旨係滑縣人因其妻被人霸佔在縣興訟不能得直因來省上訴而又無錢遞呈逗遛多日伸寃無路故憤而狂易至此然究未知確否也 
[湖北]  
　　唐克明願退出鄂境　唐克明被囚梅嶺事曾記前報茲悉當事發時其所部除劉洪升一旅爲之抵禦上餘皆視若無暏唐知力不能抗已願帶劉旅離鄂暫至夔府駐紮靜待和局告成鄂籍各事軍領袖要求唐氏將劉旅武器全行卸留方可赴夔刻因此事尙在爭持中聞柏烈武出而排解未知有效否也 
來件 
[張敬堯謝壽啟事]  
　　本年陰曆閏七月爲敬堯四十初度之辰事本尋常有何欣喜况處瘡痍滿目之區又值内憂紛糾外侮憑陵之際忝辱高位無補時艱撫躬自問久懷愧作矧四十甫稱强仕言壽亦覺不倫乃諸僚友不諒鄙衷前謀稱觴曾經嚴諭禁阻猶復陽奉陰違踵事增華鋪張揚厲近經覺察益切悚惶夫以大局如此艱危湘省如此困苦顧瞻内外寢饋難安抑獨何心忍以歲月之積累自圖娱樂諸僚友未能體諒鄙情殊失受人以德之義而遠近朋儕遂有因交好之私爲循俗之舉或錫屏聯或貽珍品者是益重堯不德也堯旣自慙覺察不周惟有再行嚴禁屆時不准有所舉動第旣已聲揚倘以詩文見惠不容不領所有遠近贈品一律敬謹璧謝藉表不敢違時獨樂之誠想京内外友朋全湘紳商當能鑒其本懷而曲予原諒也張敬堯啓 
雜評一 
[敎育部（默）]  
　　敎育部對學生一方負督率之責一方又負維護之責對内對外固當認定主張而無可放棄者也此次之學生聯合會敎育部而以爲不當設歟則早應令各校解散以爲有應設之道歟則當力任維護不能曲從外界之請而解散之况乎京警廳之干涉學生行動已非一次警廳有解散學生聯合會之權力者任警廳解散之何必爲被動之舉而代賆解散之名耶敎育當局之不負責於此可見矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[唐少川對各團代表之談話]  
　　聯合通信社云前日本埠各團體在西門公共體育場所表决請願之事件當經議决公舉代表往謁唐總代表聲述各界之志願非北政府完全履行請願各條後爲議和之舉國民誓不承認前日會議舉定狄侃陳則氏劉振羣沈卓吾康白情王德熙爲代表先期函約唐　代表聲明謁見之意思至昨日上午十時各代表偕王唐君庽所唐君親出接見由沈卓吾起述上海各界人會之情形並將請願之條件繕摺遞交唐君唐君云　人今日之談話係爲唐紹儀之個人并非南方之總代表但同爲國民人各有責乃將中日軍事協約之關　及國防軍之危害愷切詳言上海和議開始之時會向北庭索中日軍事協定之全文及各種密約乃北庭一味敷衍始則推諉不知繼則略開數節僅就吾人所知者已足妨害國家之生存况有許多不知者在乎且國防軍每月二百萬之墊欵爲害尤不勝言無須二十年即數年亦足制吾人之死命吾人爲保全國家起見不得不出而力爭取消方可言和諸君所言請願之條仲其中關於國家大計者鄙人數月來力竭聲嘶爭持亦爲此耳至此劉振羣起言希望尊重國民請願之條件非達目的不能開議至於賣國安福首領王揖唐代表南下議和尤望力爲反對云云唐言吾所爭者保全國家欲保全國家須先去妨害之物和議停頓時吾所　出之八條其第一二三三條尤爲國家生死所關亦即國民與予之所同爭如北方能履行條件卽可開議　於誰爲代表在余個人意見不成問題復由康白情工德熙繼述國民望和在求永久之和平并求所以發辰生存之能力對於妨害生存之件自當誓死力爭唐　頷首者再彼此握手而别 
[學生總會理事會議紀事]  
　　　日學生聯合會總會開理事會議理事長狄侃主席　事長賀芳紀事議决之案件如下（一）劉振羣提議日負公賣事本會原始終并未預聞曾再三登報聲明所　不便輕予以猛烈之破壞者以據所披露章程意在限期廓清存貨爲根本解决辦法且從旁調查發起之人在商界頗有聲望罷市期間與吾學界最携手最熱心之人故爲尊重發起人道德人格起見一時不敢斷　其非善意而輕予以破壞惟暫以冷靜眼光觀察其　績爲功爲罪不久自見外界不諒致來質問近數日　議益譁甚至有三千元運動費之說有某洋行買辦　爲其中主動人之事則着手伊始已不光明殊失本日過於審愼之苦衷且與我最純潔最莊嚴之學界名　大有關係本會不能不認此即爲流弊之證而予以　對故應即發一最明瞭之宣言並追究所謂運動者是否果有其事再徵集各界意見另籌有條理之抵制　法議决登報聲明（二）劉振羣提議各界聯合會事接　已漸成熟可即會同上海學生聯合會訂期邀集各　代表商組籌備會决議通過本星期六柬邀代表開會（三）鎭江第六中學學生反對校長事議决將寄來原　抄錄送請江蘇省敎育會辦理 
[工部局上半年收支報告]  
　　工部局發表今年一月初至六月底之半年收支報告　入地稅四五一·六四兩外人市政捐三四二·三七　兩華人市政捐五○九·二八一兩特别廣告捐一○七四兩碼頭捐一一○·三三五兩執照費二七七六一兩工部局産業租五八·九九一兩公共與工部局營業進項三○二·五九四兩以上經常收入　爲二·○四八○三三兩一錢八分支出團練隊三　·○六四兩救火會五五·四四二兩捕房五九四四五九兩衛生處一三七·九四六兩工程處五四·八一二兩音樂隊二○·三三二兩藏書室一·四三兩教育一一九·一○八兩財政處五○·八二三書記處一○六·八三七兩雜用八三·九六六兩利等一一六·九一九兩購置用具一五六·八○○兩上經常支出共爲二·○二五·九九五兩五錢一收支兩抵餘銀二二·○三七兩六錢七分又特别入上半年盈餘二二·○三七兩去年公債六三·六○兩今年公債四七一·七○○兩雜項六·一二六兩共五六三·四六四兩二錢二分特别支出去年虧空一五二·七八四兩橋路溝渠等三二七·六七三兩借與電氣廠四七一·七○○兩共九五二·一五七兩五錢一分特别收支兩抵缺少三八八·六九三兩二錢九分 
[坎拿大商務員論中國實業]  
　　字林報云坎拿大商部星期公報附載坎拿大駐華商務委員羅斯氏調查中國工商業之報告書所言頗賅而對於上海與揚子流域及華人之運輸農業商術經濟狀况各有專篇以紀載之其論中國之急需曰中國土地廣大物産富饒人民繁庶然外貨之銷售視其人民購買力而定並非全視其嗜好爲轉移華人購買力較諸其他文明國家似稍低弱故欲大擴張中國商務則當先改良其全國經濟狀况人常有言中國富於利源此說固是但有利源而未開闢則此利源亦復無甚價值今華人大多數全恃土産爲生輸至外國之貨如絲茶荳皮革之屬皆係天然産物然農業猶以極舊方法經營之新種未試機械未用即以棉花而言逐年種植之棉子業已變劣僅産一半收成繊維甚短國外不能暢銷其故非因居民之太密實因地利之未盡而地利之不能發展則種植方法之錯誤有以致之但恃土産以圖生活者人數未免太多彼等所以然者徒以人力無他用途故耳實則千百萬人民應致其工力於現未開採之礦産或謀生活於全國所亟需之各項工業也以最淺近者言中國今所急需者大概如下（一）鐵路之大擴充也鐵路通則偏僻艱阻之各省可運其出産以達濱海之市場（二）農業之由政府提但整頓也此爲最迫切之要圖茶絲棉三種尤應特别注意以茶業論苟不設法改良植茶與焙茶之方法則此業恐終有完全消滅之處（三）礦産之大發展也此層非外法與外資之襄助不爲功（四）各種生利實業之設立也比層爲各問題之最難者然無此則中國不能希育甚大進步而民生狀况亦不能大改良也欲達此目的宜鼓勵外資之投入現有之離奇荒謬出口稅與内地轉口稅及原料稅皆須撤除全國之改造宜依據常知識而以實事求是爲主不可如今日之漠不經心人常謂華人無能力此言實不盡確華人辦理實業之錯誤與其謂爲由於勇力之缺乏無寗謂爲由於學識之缺乏華人鮮有受藝術之敎練者而游學歸來之學生亦鮮有展其所學於實用者除鐵路工程外華人所稍具之機械知識與藝術大都由執役於外人工廠而得者並無科學上知識以爲之助也華人辦理小範圍之事業固有可爲驚羨之處但於經營大事業時則茫無頭緒華人無組織之才且遇事多假手於薪水菲薄之夥友糜費何以減少之副産何以利用之皆非其所知且華人開辦實業往往資本不充故未能於市價適宜時購置其所需之原料此係指一般實業而言雖間有事業發達成效可觀者然不數數覯也中國中部常見有高大工廠如紗廠絲廠玻璃廠紙廠之類或已閉門停業或一年中僅開工數月查其失敗歷史則不外乎資本太短或廠屋過大而已亦有工廠所在之地非可得充分原料者以致每年停工多時再生意好時不知籌備以防房屋破壞機器損毁時之需用往往一廠之資本而移用於性質各異之他種工業此亦中國實業界之通弊也去云 
[坎拿大通銷華貨之報告]  
　　上海總商會接江蘇省公署訓令云案准農商部咨開案前據朝鮮總領事富士英以戰後整頓商業應令内外各工商交換貨物樣本俾便改良等情擬具意見書呈報到部當以所擬辦法尙屬簡要易行業將原件分行内外各機關並鈔送貴公署查照轉飭遵辦在案茲據温哥華領事孫麒祥復稱遵將已經通銷於坎拿大之中國貨物及應行改良之點曁可望暢銷各商品繕摺呈請查核施行前來查閱摺開銷行華貨八種足資參考所擬改良綢幅尺寸花樣各辦法亦均切實可行除指令並分行外相應鈔送原摺咨請貴公署查照分飭所屬轉行各商會及製造綢緞各工廠按照原摺事理酌籌改良運銷方法俾收實效而利工商至紉公誼並附鈔件等因准此除分行外合行令仰該總商會查照辦理此令計抄件謹將坎拿大已經通銷中國貨物及可望暢銷商品曁應行改良之點開列附註於後豆花生·豆油·花生油·桐油·米·茶·綢緞·以上八種内綢緞一項係製造物品其餘七種均無製造工藝關係至綢緞一項内以山東綢爲最合銷因西人婦女夏委衣服多用之此外我國用作衣裏之濮院綢（類似杭紡綢薄而輕者）及有花綾絹亦可望行銷此地惟花樣及開闊邊幅尺寸必須改從西式蓋花樣於好尙習慣上有關而開闊邊幅尤與其裁衣需料算法有密切影響也至花樣如何合宜及開闊邊幅尺寸可向上海天津等通商市場發售西人之綢緞呢絨洋行内購取少許作爲模範其在本埠可試賣商店僅有一間茲將中西文住址列後金利源片打街 
[參與美國商業協會之覆函]  
　　上海總商會昨復駐滬美國商會公函云徑復者八月十日接准大函以貴國海外商業協會周年大會已定西曆一千九百二十年五月十二號至十六號在舊金山舉行請轉呈敝國政府選派委員屆期前往預會等因當經呈請敝國農商部察核辦理去後茲奉批開據呈已悉查此案前據駐金總領事呈報到部當以我國對外貿易事業現正力圖發展此項大會自應就政商各界派員參與共同討論藉資聯絡業經編製預算提出國務會議通過一俟撥欵到部卽當着手進行合先批仰遵照此批等因相應函請即祈查照爲荷 
[總商會改良整頓之籌畫]  
　　上海總商會自正副兩會長回任後迭開會議辦理停頓期内積壓各事清釐從前帳欵並將應興應革諸務改良整頓日來兩會長曁各議董協議積極進行實行會董分科辦事并擬添設數科由正副會長及各議董擔任義務（一）外交科對於擴充海外商業及洋商交際諸務（一）商務科辦理商會應有之事（一）統計科因上海各項商業除江淅皖絲廠蠶業總公所有精詳之統計外其餘尚不多見故擬添設統計一科（一）研究科研究中外商業參預各項機要以資應付現正公擬辦法互選人才分科擔任一俟通過即可實行云 
[定期復用老鐘時刻]  
　　英文滬報云據英商會書記函稱該會商諸中美法意俄日商會及和明商會並領事團與工部局後决議於九月三十日仍用老鐘時刻是日夜半海關大鐘將撥回一小時 
[兩商會關心民食]  
　　本埠米價自新榖登場後反日漲一日現起碼洋秈須七元五六角白米至九元左右昨日南北兩商會以米價日漲民食攸關影響甚大特派員赴南北兩市米業調查各處所運軍米是否已經購存抑或尙在採辦俟調查後再行會電省吏詰問軍米實在總額究有若干請爲明白宣布以定人心而維民食云 
[米船户罷裝要求之解决]  
　　江浙各埠米船名曰南帮自陰曆本月初一起因要求加增水脚減讓升合同盟罷裝以來至昨已届十七日滬上米價每石漲至九元二角行家之待貨者幾有大旱望雲霓之概現同里代表周瑞和行周鳳山福泰行錢桐生豐泰裕行顧楚臣協豐行錢忍卿萃泰行朱金生等來滬之後經本埠米業各要人及各米客竭力勸商早日解决各代表始允贊同遂於昨日下午仍在邑廟萃秀堂邀集南帮公所嚴少泉莊桂清兩董曁船帮代表周蘭生羅子泉盛永泉吳堂堂張阿弟及各米船主等開會後顧楚臣錢忍卿等謂現在鄙人等徇各董之理勸並體念阁船户生計艱難勉從衆意米客方面則謂嗣後不得再有攙水等弊如有查出定當予以相當處分送官懲儆各船户亦均允從遂分别退出即定於翌日（即今日）解纜開入内地裝運矣 
[棉花市價之難漲]  
　　今屆蘇松太崇通海各屬新棉花雖受颶風霪雨及白露日雨水種種打撃收成不佳然於售價並無何等影響其原因約有數端（一）上年收成甚豐除國内外銷去外目下滬地尙存者通花約四萬包火機太倉及各紡織廠儲存者約二十萬包四鄉存花尚在外（二）農人以種稻換種棉花有倍蓰之利益於是今歲棄稱易種棉花者較舊時多十成之三新花收成雖不佳陳花衣足敷年内之用且有陜棉與美棉印棉陸續運滬價頗合算有此種種情形所以新棉花市價實難看高云 
[紀中法合辦之求新廠]  
　　中法合辦之求新機器製造廠曾於本年六月一日設立事務所於上海此爲中法合辦新事業之起點該公司資本定爲一百二十萬兩中政府供給六十萬兩法國郵船公司及克魯蘇廠供給六十萬兩股欵業已如數繳足購買求新廠（廠主爲朱志堯）之計劃克魯蘇廠前曾進行新公司購得求新廠後已預備擴張廠務發展營業新公司共有董事十二人華董六人係中政府所派定法國郵船公司遠東部總經理柏烈道任新公司總理前福州船政督辦魏翰任副理新公司主要營業爲造船及製造機器事業云 
[浦東電車之近訊]  
　　某國人謀築浦東電車一事滬上喧傳已久茲經某機關查悉此事進行非常迅速有人親見其圖樣計在東溝地方預備築大橋一座從此渡浦而東計築電車長共二百六十里内鐵橋三十餘座預算費銀三百五十萬元其電車非尋常式樣略同火車鐵道預備過浦與滬寗路聯絡詢其資本係一千五百萬元由曹某等擔任五百萬不招外股對外仍用華人名義總機關設在北京不日可以披露云云 
[航務消息彙紀]  
　　大陸報云花旗輪船公司之委内瑞拉號定於星期六日午後由滬開往日本各口岸及舊金山將載絲千包該船於十日正午由香港起椗星期六日可抵吳淞 
　　昌興公司駐滬經理昨接海電謂亞細亞皇后號本月四日由温哥武起椗下星期一日可抵横濱本月十九日可以抵滬 
　　大陸報云美國航務部之貨船復有每艘載重九千噸者九艘撥充往來太平洋之用五艘歸ＡdmiralLine主管四艘歸花旗公司主管預料後四個月航務部之貨船來滬者共有八十艘之多 
[軍艦赴湖口會操之預備]  
　　海軍第二艦隊司令官杜錫珪調集所轄艦隊在湖口地方定期會操等情已詳前報本埠藍總司令以操期在邇擬將在滬之楚謙江亨江利張字辰字等艦艇一併加入會操惟該艦艇均年久未修恐難適用故連日親率副官林煥銘參謀葛保炎前赴各艦艇察看並據張字雷艇艇長羅致通面陳該艇滲漏情形請爲修理藍總司令據陳後已允如所請令飭駛入江南船場速爲估修云 
[入口軍用品改編符號]  
　　江海關監督公署近奉稅務處孫督辦令以入口軍用品往往易於混淆茲爲愼重起見特將符號改編以便分别標明入口時得以辨别大致係分甲乙兩丁屬於已成未成附屬品雜件四項已成者如槍砲炸彈飛機等項未成者如槍筒炸藥等項附屬品如剌刀槍壳標尺等項雜件如皮包彈匣器械等項希即飭屬遵照辦理矣 
[救濟汽車肇禍之呈文]  
　　旅滬公民蔡濟平汪沐昌許劍靑顧啓泗左鞠人俞振聲翁葆之王鳴鳳華爕元方似蘭龐麟祥等致英法租界工部局曁滬南閘北工巡捐局淞滬警察廳等公函云敬啓者方今世界進化各文明法治國均尊重人道主義人民稍有所苦必亟爲設法除去以保案全雖犯重罪之囚猶必詳審矜愼不忍輕處死刑蓋國因民而立民卽爲國之本國家欲成立存在固宜重視民命以自植其基礎也近來上海汽車任意開駛動輒撞跌行人往往一日之中死傷迭見遂便繁盛之區良善之民時有生命之危不測之憂較之犯罪處刑者尤爲無辜被害奇寃極慘如不速圖禁制貽害何堪設想（中略）想各界熱心公益諸君子定必主持正義力籌改良方法不忍無辜之良民久遭蹂躪也茲謹就管見所及略舉數端陳請卓裁尙祈察酌施行以拯民命幸甚禱甚（尙有附陳甲乙兩三種辦法俟再續紀） 
[滬杭路紀事兩則]  
　　添售鎭江聯運票　滬寧杭甬兩路聯運以來行旅稱便此項聯運客票其式樣雖同而顔色有别當時訂定各站票價除兩路各大站外其餘小站及旗站皆不出售如鎭江江邊車站乘客欲乘車至滬杭各站者皆須至上海北車站另購滬杭車票行旅未免多費手續該路局長現爲便利行旅起見特於本日（十一號）起發售鎭江至滬杭鐵路之車票其價目計分尋常車票與特别快車票兩種由兩路車價合併計算現因車票尙未印就暫用軟紙填寫以代之一面已在趕印此項聯運票矣 
　　算取運柩專車費　浙江故督揚善德靈柩於六日由杭專車來滬轉寗等情已誌本報茲悉此項專車所用大班車及客車柩車等共九輛費時三天統共車費須二千餘元該路任局長以楊宅殯事業已告終昨特知照機務處會同車務處將該專車費詳細開單呈核以便轉向楊宅治喪事務處收取大約仍須按照陸軍部章折半計算並聞楊宅以此次柩車經過滬寗杭兩路極蒙路局優待現擬撥欵若干以酬兩路當事員役云 
[大團鎭盛氏提倡救國儲金]  
　　浦東大團鎭盛羹梅近日聯絡同旗盛亮生盛价人盛楚蘭盛漢珍等請願於旗長盛礪甫要求開會提倡救國儲金前日開會討論到者二十餘人一致贊成當場公决仿照上海儲金團章程辦理先從盛氏族中着手開辦逐漸推廣公推盛羹梅等爲籌備員俟各家酌定認數再行登報聲明 
[游獵家將赴中國西北部]  
　　大陸報云著名游獵家開爾特維爾敎士寓美年餘後昨携眷乘福島丸輪船回抵上海本星期内將偕紐約美國博物學博物院之安特魯斯君赴陜西蒙古獵取大角羊等物此行需時約兩月許將經過中國西北最荒僻及最高之地點近者博物學博物院新闢亞洲部已以美金百萬元興建新屋一所擬於十年内蒐集亞洲各種動物陳列其中二君此行蓋與有關也 
[中國公學開學紀]  
　　滬西威海衛路中國公學於十號上午行開學禮八時許來賓紛至九時振鈴開會學生齊集操場整隊入禮堂招待員肅引來賓入席依次就座首由校長王敬芳報告公學歷史大旨謂公學之成立基於十五年前日本取締留學生之事當時由鄭蘇戡熊秉三譚心休姚宏業張邦傑諸先生苦心經營奔走呼號公學基礎稍定後張先生積勞病殁姚先生憤慨投江一段慘史至足令人悲痛辛亥革命事起公學停辦光復後改辦政法專豫兩科學生達五六百人其後因經濟困難岌岌可危幸賴胡君石靑等竭力維持各級學生卒能先後畢業支持至民國五年終不得已而停辦迨至今春上海北京兩處設校友會倡議恢復諸舊董事與舊同學竭力聯絡一致進行幸獲今日之結果此至可欣幸者也次請黄任之戴委陶何魯朱少屏曾北醒諸君相繼演說言多勉勵旣畢由朱質雲君起演幻術精巧異常次由敎員湯松君等繼續演說旣畢復由校長起致學生訓辭大致謂學生志趣宜高尙道德宜注重所求學問尤貴能適用於社會庶不愧爲世界之新人才云云迨攝影畢欵來賓以茶點始行散會時已鐘鳴二下矣 
[河南學會開會記]  
　　河南旅滬學會昨在事務所開職員會歡迎陳西珍白和如二代表計到者十二人因書記缺席由龔榮華代理午後二時開會首由總幹事張良坤報告開會宗旨略謂本日開會有三大原因（一）陳白二君千里奔馳備嘗辛苦爲職員熱心之表示禮應開會歡迎（二）旅閩諸同鄉羣力贊助熱忱可佩宜如何致謝（三）本會應如何進行言畢即推閻彝銘代表全體會員述歡迎詞繼白君述赴閩經過情形兼及彼土之風俗人情山海形勢洋洋千言又討論致謝手續當提用發報與專函兩問題多數表决用謝函函由總幹事主稿繼討論會務總幹事提出辭職意見業否認當推閻君致詞慰留會計陳璜君因改入南通織紡學校亦向衆辭職亦經挽留庶務余中楫因赴法留學薦龔榮華代理衆贊成末議招待往來河南學界設閱書部演講部及參觀團并定陽曆十一月召集常年大會茶點而散鐘已六下矣 
[麵店夥友罷工四紀]  
　　本埠南北市常錫帮麵館夥友因要求店主加增工資不遂全體罷工當經近水臺店主將爲首唆使之張阿毛何友寶二人拘送公堂訊押於是夥友方面更加憤激務必達到加價並釋放張阿毛等目的而後已因此罷工迄今已有數天前日各夥友舉出六馬路三百十一號春陽樓主徐阿榮等爲代表向店主方面之代表即福州路近水臺主等商議解决辦法惟因夥友更要求管理本城薛弄底麵業公所店主全體反對所以昨晨起城内外大小麵館一律閉門停止交易即有一二家冀欲稍做生意者如爲夥友查見即用强硬手段勒令停歇淞滬警察廳長徐國樑訪悉前情深恐有礙地方治安除通令各區所外勤長警隨時注意外復飭保安隊長四出調查如見滋生事端立拿解廳究辦一面諭飭該公所董事妥爲解散趕緊上工以安生業云 
　　閘北方面蘇錫兩帮各麵館前日起燒賣餛飩各件頭點心均已止售惟麵係丹陽帮所製仍可應市至昨日起製麵工人亦已加入罷工團體各麵館祗得一律閉門暫停營業 
　　法捕房捕頭以法租界内各麵館夥亦一律罷工各店多有停業者故特飭探調查一切以憑核奪 
[川沙偵探移提盜匪]  
　　川沙縣知事署日前飭派偵探持文來申投法捕房禀稱有住居法租界之陳紀生曾於上月間在該縣糾黨持械搶刦某姓家携贓逃來上海請求派探協拿准予移提歸案訊辦等語當由捕頭飭派包探協同前往該處將陳拘獲帶入捕房詰據陳供認在川沙縣犯刦不諱諭飭管押候解廨訊該 
[續誌追究鋪蓋内煙土來歷]  
　　楊州人夏文科將值價一千餘元之鴉片烟土六包藏於鋪蓋内從停泊於虹口元芳路碼頭之怡和公司行使長江一帶瑞和輪船上登岸被該碼頭巡丁朱阿泉查出詢據夏稱係該輪水手馮五樓在漢口販來託爲携帶故報捕派探將夏馮二人連同私土拘解公共公堂旋以怡和公司延律師到堂聲明被告等尙有重要案情調查未畢請求改期故諭兩被告收押展期兩禮拜查明澈究等情已紀前報茲悉海關與捕房偵悉夏係元芳路五百五十五號門牌義成米店夥該米店主丁阿坤犯有他項重案夏曾爲之帮助故夏此次帶土案發海關與捕房皆極注意昨日夏延律師到堂請求交保原告怡和公司之律師高易氏極端反對兩律師辯論良久詞均未譯承審官李萼仙襄讞與英包副領事以夏案情重大所請交保一層未便照准 
[川省長官請追賑務存欵電]  
　　四川善後協會接四种督軍省長籌賑局長來電云四川善後協會程雪樓王雪澄王聘三劉亞修施鹤雛各先生鑒川中賑務業已五年籌賑局迭次節兌賑糶自官銀行因變停業皆係分布各銀號以備隨時指撥歷經呈咨府院各部有案計裕商公銀號結存本省賑欵糴價共銀十四萬元零不意成都總號日前突然擱淺近日渝漢分號亦相繼停閉查局存該號之欵上年本屬無多自去年六月因賑榖各欵陸續兌收始有此數現閱時未久該號又無大宗虧折以此巨數不知如何支銷願有移匿情事賑欵係全川災黎托命之需較之别項公私債務不同豈容侵歸中飽頃已會銜電請上海護軍使及道尹派員迅將裕商公駐滬分號現有存欵及應收各欵儘數提存署内以便由川委員到滬清兌滙回以應急需而杜奸騙諸公關懷桑梓情切溺饑特懇謁唔軍使道尹催促辦理實深佩禱仍盼電敎熊克武楊庶堪曾鑑同叩微印 
[吳興與溧陽之乞賑函]  
　　仁濟善堂接吳興水災善後協會李塏俞宗濂李培鍔韋以黼等來函云敬啓者吳興一邑北瀕太湖形如釜底自昔以來常多水患本年夏問霪雨兼旬鄰邑又山洪陡發太湖積水乘風倒灌一日之間水漲逾丈田廬漂没一片汪洋不可施救查吳興田畝高阜僅居千分之五六餘盡圩田概種晚禾水之初來施種者尙未及半而秧田則早經淹没爾時農民望歲之心固猶未灰無如河淤水渟圩埂旣傾車戽徒勞延至秋初水始稍退典質借貸遠赴鄰邑購苗補種原冀收穫於萬一而節候已遲天氣又凉風災蟲災相繼而來迄至於今尙未發科續下之本擲諸虚牝秋收絶望矣往年偶遇偏災尚可藉蠶桑魚藕之利以圖存目下桑被水淹不爲培壅明年蠶將無食魚蕩成本最鉅而茲則魚已乘水入淵矣藕芡之屬根悉腐朽今後之收入絶望轉瞬冬令衣食無資質借俱窮挺而走險意中事耳塏等同處漏舟力棉心重將伯之呼何能自己爰組織吳興水災善後協會共謀振糶之方夙仰貴堂痌瘝在抱畛域不分敢乞鼎力廣爲施救或撥巨欵或代勸募俾九死災黎得安殘喘不 
 
 
 

Page 11

 
 
僅身受者感德已也 
　　溧陽水災乞賑啓云溧陽居廣建高句七十二峯之下游今年六七兩月霪雨爲災洪水暴發不但低窪圩田盡成澤國廬舍牲畜漂没無算即稍高之區被山水冲刷受災之鉅亦爲十數年來所僅見頃山省委翁燕翼來溧勘災見一片汪洋之處尙有數十萬畝之多遠過吳江宜興等處目下災民十萬以外遍地皆是無衣無食觸目傷心人　慘於待死德莫大於救人爲此不得不泣告仁人義士之前惟祈俯念災情迫切宏發仁慈或撥欵散放或派員賑濟俾無數災黎得慶更生則不獨同人等韾香頂祝而國邑尤永永感激無涯也溧陽縣本市鄉同人公叩 
[一品香開幕紀]  
　　西藏路一品香新屋落成開幕已略誌昨報昨晚七時該社徐惠霖任矜蘋二君招待滬上報學二界百餘人參觀新築並在巨廳特設宴會有小呂宋之西樂莫吾奇之幻術寶蓮女士之唱歌等以娱來賓席問由任君致辭述該社歷史略謂滬上西餐旅館以該社爲最早創設於民國紀元前三十五年而中菜部之添設則在民國三年云嗣由葉君楚傖演說略謂旅社菜館於食住之外宜增加圖書館閱報室云其次曹慕管邵仲輝二君相繼演說復由任君致謝辭讌畢更引至三層樓觀勝洋公司之影戲並任君所搜集之學潮幻燈二十四張頗足惹人觀感云 
 
[一品香新屋攝影]  
[各學校消息併紀]  
　　東吳第二中學　虹口崑山路二十號東吳第二中學校定於九月十二號開學十號十一號兩天招考各級新生該校於本學期内添聘中西教員各數人更由潘愼文博士主持校務課程亦經刷新故報名投考者頗多現各級尙有餘額有志就學者可即日報名 
　　女靑年會學校　崑山路十一號半基督敎董事部創辦之中華女靑年會半日學校已於九月八日開學十日上課該校原爲一般已出閣之幼婦悔早年失學亟須增進智　　設至於閨秀亦一例兼收本屆報名入學者較前更多各按學生程度揷班敎授又該會體育師範學校原訂九月十八日開學因塘山路新建校舍尙未落成特就崑山路原址招收新生展期至九月二十五日開學即日上課聞上届畢業學生已全爲各省官私立師範學校聘任現届各屬保送投考新生亦已將次滿額云 
　　廣肇女學　廣肇女學第一校昨日午後二時開幕先由校長陳士超女士宣佈宗旨復由廣肇公所學務監理霍守華馮少由二看致訓詞該校招女生八十名敎員均請品學俱優之女士管理敎授純　女　界中人來賓甚衆現報名者絡繹不絶此亦爲廣肇女學　第一聲也該校設在北四川路厚德里五號云 
　　誠正女校　愛文義路誠正女校已於九月十日開學即日上課上學期第三届　等小學畢業考試因罷課風潮尙未舉行擬於下星期一補行按級升學至中學科高等小學科聞均有餘額可補 
[靑年勵志社遷移]  
　　浙江路渭水坊靑年勵志社義務學校因舊處房屋狹窄由發起人莊漢靑遷至厦門路貽德里照常開辦前晚八時爲該社憑移社址後第一次開會到者甚衆首山社長葉飛報告開會宗旨次會計員俞漢章報告社中開支次書記員陸菊人報告自開辦以來成績繼由袁志明代表評議長張志清宣言各社員應維持社務及參預評議事宜後由該社副社長莊漢靑提議本社舉辦一切多屬義務爲宗旨現在滬上時疫盛行宜從速試辦醫局以惠貧病當推顧錫庚爲醫務主任着手進行惟宣講一部仍推周松羣主持聞該社義務學校學生已達五十餘人定於十日開課施醫定於十四日開診議决散會時已十一點半矣 
[陳其壽代法廨襄讞]  
　　法租界會審公廨會審官聶榕卿君抱恙未愈前代理襄讞李蕚仙君因公共公廨暑假期滿無暇兼顧現由聶襄讞商准法領事聘謂陳其壽君代理會審事務陳君浙江海寗人號介卿歷任吳縣任陰金山奉賢各縣知事蘇州發審局等差委前後十餘年自受聘後已於八日到廨視事 
[亞林化學藥水廠失愼]  
　　閘北恒通路西首有亞林化學藥水廠前係德商所設自遣送敵僑回國後該廠由華人繼續營業前晚十一時後廠中囚製煉藥水遺火焚燬廠屋多間當由各段救火會到場灌救得熄該管四區二分所倪警佐昨日親赴火塲察勘一週候調查起火詳情再行核辦 
[大團鎭焚紗紀]  
　　浦東大團鎭工商學聯合會調查員查獲南滙唐正和嚴盛豐兩家所批某牌洋紗二十包經該會開會公决提取十分之一當衆焚燬其餘撥歸南滙商會邀商集議解决該項提出之貨於前日午後當衆焚燬詎圍觀者千餘人嚴詞詰責欲令全數焚燬當經盛羹梅等向衆再三婉勸曉以困難情形並出示南滙商會函將貨撥歸南滙商會核辦衆始無言當將洋紗二包付諸烈熖而散 
[同室操戈]  
　　北新涇鄉人秦錫林秦見生兄弟二人前日不知因回起釁互相拚命彼此持刀惡鬭各受重傷流血不止其母秦張氏投四區四分所控長子錫林忤逆由李署員派警一併獲案轉解司法科受傷人送慈善團醫院療治俟傷愈再訊 
[寳山商辦馬路車捐之撤消]  
　　閘北太陽廟至大塲鎭一段馬路前山寳山紳商籌欵建築工竣之後即有商人奚姓開辦黄包車公司所收車捐略爲抽提以作養路費用現因該路損壞之處頗多久未修理行旅往來甚不利便故由滬北工巡捐局擬將該路籌欵興修惟商人奚姓收取之車捐應即撤消所有車照歸滬北工巡捐局核給車捐一項由實山縣設所徵收業經呈奉護軍使署批准讼飭該商不得再收車捐並於前日出示布告矣 
[水警區長派艦游弋]  
　　江蘇水警第一區沈區長昨日令　第三隊王隊長調派師船四艘專在王家渡至夏家嘴一帶浦江乘潮漲退往來游弋以保航商 
[姑媳母子失散之可憐]  
　　嘉善老嫗范二婆婆於本月十一日由松江乘末班火車携其媳婦陳氏及三歲孫兒連生到滬老嫗與連生同乘一黄包車並帶衣包二個擬往花衣街之陳薦頭處依人帮傭詎行經薛家浜豐記碼頭嫗坐之車忽然失踪其媳陳氏大爲驚慌惟以衣包中尙有活命之資乃在途大哭經某木行主憫其異鄉失散許代爲報告淞滬警察廳訪查迄今已六七日杳無音信誠可憐也 
[雉妓院偷用電氣之懲儆]  
　　英美工部局電汽處西人倍克查悉福建路同慶里一百零一號門牌雉妓院内私接電線倫用電氣於前日知照老閘捕房稟由公廨出單於昨晨派探徐申慶與西探鼐鐵往將龜奴揚州人陳文意傳至公共公堂請究據工部局代表高易帮辦律師投案先向堂上譯訴前情繼向西人倍克詰問據供日前往被告處察查火表見火表外面之木箱用鎖鎖閉不能開看知有弊竇遂將銷探開内有電線一根揷入火表倫減電氣當將火表拆回通知捕房將被告拘案請究並據中西包探投訴據工部局電氣處報告後即往查明被告姓名回稟捕頭請廨出單將被告傳案云云訊之陳文意供稱該房屋係向巖子焜轉租計有四月電燈火表箱銷匙藏在房中抽屜内每晚約點電燈七八盞按期繳付電費洋四十元並不私接電線偷減電氣請爲查察等語經李襄讞核供商之英包副領事以陳私接電線已經原告證實未便推賴判押西牢二月或罰洋八十元充公示儆 
[猶太貧民圖剌之科罪]  
　　某西人指控猶太國僑滬貧民格倫斐於前日午後在吳淞路强乞不遂手持鐵錐圖剌等情當由三十一號三道頭西捕將被告拘入捕房收押昨解公共公堂由原告西人階見證西人並三十一號三道頭西捕及被告分别上堂互訴之不（詞均未譯）中西官科格倫斐到　三月飭捕　往西牢　行　　遣回本國 
[了結恒泰雜貨店倒閉案]  
　　徐家滙鎭恒泰雜貨店爲寗波人胡家祥所開已有數十年素爲附近鄉民所深信此次該店忽然倒閉虧欠貨欵存項多至三四萬金迭經債權人戴少山夏國樑李泗茂等三十四户呈控上海地方審判應初將胡妻與母提案押交繼將胡拘案訊供判决照數歸償嗣因胡挺押不理諭將該店發封示期拍賣生財貨物所得之銀核算分攤各債權貝得一成有餘昨日午後該廳朱推事官飭傳債權人戴少山等上堂除去多數債權人領去銀兩外餘洋九百數十元當堂交給戴等領去按欠項之多寡照數公攤債務人胡家祥開釋了案 
[兒子毆人累及乃父]  
　　望海墩地方蓄養馬匹張姚氏家之夥陳連生被吳林林等行兇毆打致斷左足控經地檢廳訊供之下將吳父金寳收押限交伊子到案訊究陳則發送上海醫院醫治在案茲悉陳入院多日餘傷將愈惟已斷左足無可挽回故該氏到廳具詞要求伸雪昨午沈檢察官諭飭該氏往該院將陳舁案提同在押之吳金寳研訊良久判陳仍發回該院治傷吳還押限二天内將子林林送案究懲 
[拐賣婦女案又訊一次]  
　　俞錦清之妾趙氏並氏妹阿毛被殷正才誘拐至哈爾濱及奉天等處價賣爲娼由本埠救濟會設法將該氏救回滬上惟阿毛尙無蹤跡旋由該會偵探高金林將殷查獲解送地方廳訊辦等情已紀昨報昨日午後該廳檢察官傳到該會高偵探提同在押之殷正才到堂研訊據該探稟稱查得殷係鎭江人年三十二歲專在長江各碼頭拐賣婦女受害者衆質之殷供詞支吾官判殷還押候究 
[私售假鴉片烟之禁押]  
　　蘇州人錢和尙吳仁卿因將假鴉片烟膏冒用某處烟膏店之三星牌商標售與船户沈阿根得價四十餘元分肥避匿前日午後經沈在七浦路遇見向其責問適匯司捕房包探磎德安路過詰悉前情將錢吳兩人拘押捕房昨晨解請公共公堂中西官會訊之下以私售烟膏已屬違法乃該兩被告竟敢以假鴉片欺人殊屬可惡判各押西牢一月起案之烟膏送國焚燬 
[違犯烟禁分别懲罰]  
　　本地人張阿富（即阿虎）前曾犯售賣鴉片聚賭抽頭收受竊贓等案曾經公共公廨四次訊實罰辦詎張近又在哈爾濱捕房轄境之嘉興路一千三百七十六號門牌屋内開設燕子窠爲北四川路捕房七百九十一號華捕查悉密稟公共總巡捕房副總巡張生氏函請公廨刑事科出票發交閔行路捕房飭探周小弟與西探司密使協往將張連同烟具一併帶回收押昨解公堂請究即由周包探上堂稟稱與西探同至被告家時見被告横臥在榻一燈相對微聞尙有烟土氣似纔過癮者惟徧查未見烟膏榻側却坐有三人據言皆係向張索債而來故未將彼等拘案張前曾充探夥云云詰據張阿富供稱向業木匠未充探夥因患病始置烟具吸烟並不售與人吸等語並延律師到堂辯護中西官核供以該被告曾經四次罰辦尙不知改本應嚴懲姑念未曾藏匿烟膏從寛科罰洋五元充公烟具銷燬又崇明人陸秀卿在狄思威路三百十四號門牌之披屋内私設燈吃亦經七百九十一號華捕查悉稟由張副總巡請廨出票飭令閔行路捕房探目王四福西探麥道漢等協往查拿陸正在煮熬烟膏並有范子喜朱炳永宋阿虎等同在吸烟過癮遂將以上四名及烟膏烟具帶入捕房昨解公共公堂經中西官逐一質訊之下以陸不應違禁判罰洋三十元無洋改押西牢一月范罰洋四元朱宋二人各罰洋兩元充公烟膏烟具均燬又寗波人張學曾身藏鴉片烟土一包於前晚在虹口百老滙路被一千四百十三號一千三百六十八號兩號華捕查出連人並土帶入捕房押至昨晨解送公共公堂請究據張供稱烟土係友人託帶等語中西官以張不應夾帶違禁物品科罰洋五元充公抄出烟土送關焚燬 
[汽車撞斃男孩撫恤完案]  
　　楊樹浦怡和紗廠司開人梁元之十五歲姪兒阿乙於昨晨八時許行經該廠門首突遭汽車夫張海林所開一千零十一號汽車撞倒碾傷肚腹由巡街捕查見將傷孩車送同仁醫院因傷重不及施救旋即殞命當即通知捕房派探將屍體舁入斐倫路騐屍所報請公共公廨李襄讞與英領包君於午刻蒞所騐得梁阿乙生前委係被汽車碾傷身死當即填明屍格升座公位捕房傳同屍叔梁元將汽車夫張海林帶案即據梁元投稱死者係我胞姪今遭慘死要求伸雪並據陳榮卿投稱死者被撞後我與汽車夫將其扶起喚捕送院醫治云云詰之張海林供稱今早我開車至楊樹浦怡和紗廠正欲進廠時連揑喇叭珦嚮死者出西往東衝過該廠門首之馬路以致我車不及避讓撞倒當打倒車故車輪並未碾過死者身體實係死者自不小心所致非我之咎求宥中西官得供會商之下援筆判曰騐得梁阿乙委係被汽車碾傷身死訊明因死者衝過馬路致被撞倒汽車夫尙無不合應令屍叔具結領屍棺殮並着車主撫恤洋三十元完案 
[汽車夫違章科罰]  
　　汽車夫俞桂林前晚在南京路開駛一千七百四十五號汽車不點尾燈被四百零八號印捕查見知照不聽當即抄明汽車號碼回訴捕頭請廨出單於昨派捕將俞傳至公共公堂經中西官訊知違章屬實判俞罰洋五元充公示儆 
[汽車肇禍與違章]  
　　汽車夫凌阿小日前駕車至法新租界開駛快車適某姓女子在途行走不及退讓致被撞倒輾傷左足當由巡捕到來將凌及該女一併帶人捕房一面將受傷人送往醫院醫治凌交保出外聽候傳訊又王金生日前駕駛汽車至法新租界呂班路不燃燈火爲捕查見以其有違定章抄錄號碼回稟捕頭聽候傳堂訊究 
[汽車撞傷行人]  
　　昨日上午有某號汽車駛過公共租界南京路鎭江人杜印全適在馬路上行走避讓不及遭撞倒地由老閘捕房二百七十九號印捕瞥見前來抄錄汽車號數另雇車送受傷人往醫院醫治一面呈報捕頭候示 
[跳電車碾傷右足]  
　　五馬路賢昌館學徒周阿心昨日傍晚乘無軌電車行抵寳善街口不俟車停遽即跳下立即跌仆致被碾傷右足當由老閘捕房一千九百六十五號華捕前來雇車送入醫院醫治據情歸報捕頭查核 
[馬車多載坐客]  
　　甬人楊阿林在外渡橋北黄浦路駕駛四十二號執照馬車多載坐客有違定章被一百九十五號等兩印捕查見將楊連車帶入捕房禀明捕頭飭楊存洋十元保出候示 
[黄包車夫索資行兇]  
　　黄包車夫周小三子拖某西人至北四川路爭加車資不遂遽起行兇並將該西人之手杖折斷致被喚捕拘入捕房禀明捕頭押候解廨訊究 
[僞造金飾之抄獲]  
　　無賴洪鳳奎陳寳卿李三和等三人在法租界愛多亞路租賃房屋一間私行仿造某銀樓牌號之金戒金鐲金香烟嘴等物使人持至法租界豐順寳昌德盛等押店混質得洋化用曾經各押店報捕請緝在案現爲法捕房包探楊振富高阿大偵悉前往該處將洪等三人一併拘獲抄出僞造器具及已製成之金戒兩只金鐲一副烟嘴一只一併帶入捕房詰據洪等三人供認僞造不諱諭令管押聽候解送公堂訊辦 
[過犯復來標押半年]  
　　鎭江人王阿根前晚在福建路徘徊窥探被一千一百十七號華捕查見向之詰問對答支吾遂將王拘入捕房經捕頭查悉王係過犯即着收押昨晨解送公共公堂請究經中西宮訊明判王押西牢半年期滿仍逐出租界 
[銅質僞角供係竊來]  
　　洪金林日前身藏銅質僞四開數百角持至法新租界向某烟紙店混兌適爲包探王榮生查見上前將洪拘獲當在身畔抄出僞四開甚夥帶入捕房詰據洪供此項僞四開實由民人於前晚在黄浦灘新北京輪船上竊來誤爲銀質不知係屬僞造故敢使用求察捕頭諭押候切實調查明白再行解堂訊辦 
[護軍使署批示照錄]  
　　寳山市經董錢潤等日前具呈護軍使署請求飭縣趕撈横沙洋面前沈海底之木船物料以期變價撥充塘工經費等情昨經松滬護軍使署批示云呈悉吳淞口外木船沉没海中久爲民船出入之患自應早爲打撈從前未經有人發起上年三月間由虞紳和德函送商人徐患信等原函請爲准予起撈侯所有物件出水後以二成撥充公益之用查該沉没木船不知年月當時旣無海關完全中國海權豈能爭奪况所在係在要塞軍事範圍之内經本使於三月三十日批准並先後分别咨令江蘇督軍省長交涉員江海關監督水警第一廳淞滬　察廳等在案該商徐忠信打撈經年始得確信斷無變史原案之理至塘工路費俟將來該商工竣繳到變價後再爲酌量撥助仰即知照此批 
[縣署批示二則]  
　　金益日報朱文龍呈請給照以全生業由　呈悉正核辦間據金融日報社杜炳釗呈稱金益日日報影戤該商牌號印送報告差誤之錢行價單妨碍商市曾控奉警察廳訊斷不准再行印送嗣又朦稟立案又迭奉廳批駁斥有案請予移會查禁等情查杜炳釗所設金融日報社前據呈准本署立案給示在案該民朦戤混爭實屬不合所請應毋庸議 
　　金融日報社商民杜炳釗呈爲紊亂商市侵碍營業請移會查禁由呈悉現據朱文龍來呈已明白批駁矣據呈前情候咨行淞滬警察廳查案核辦可也 
[誌謝]  
　　留日學生救國團團員定於本月十三十四兩日午後一時假座靜安寺路夏令配克影戲院開演新劇昨承該團送來優待劵四張又銀行週報社贈一百十五期銀行週報兩册商務印書館贈第五卷第九號英文雜誌一册書此併謝 
來件 
[上中華歐美同學總會臨時評議部書評議員朱進]  
　　敬啓者近來各地歐美同學會代表不遠千里而來滬上組織歐美同學總會討論會章至兩日之久用心不可謂不苦用力不可謂不勤共中意見雖未能完全一致然各代表之熱心毅力和衷共濟固極爲人所敬佩者也雖然智者千　或有一失愚者千慮或有一得進對於現在事務所之辦法及臨時評議部之一議案實有不敢贊同者試申言之 
　　本會草創伊始信用朱孚經費之難籌可想而知吾筆手造此會之人必當制節謹度兢兢業業以爲本會植鞏固之基建永久之計而後可然觀評議部所議定總幹事月薪可至三百元之多又觀事務所每月費用房租四十餘元僕役賞金十元中英文助理約六十元合而計之房租薪金兩項每月已須四百元有奇每年且將五千元矣郵票紙張等費用尙不在内將來編輯印刷費用更不在内偌大之負擔如何加諸一新産之歐美同學會無怪新舉執行部頗有懷疑之態經濟部主任亦有不能負責之言會友中亦不乏竊竊私議者此皆非好現象也新産之會或成流産亦未可知吾評議部可恍然自知其誤矣進蒙評議部及執行部謬指爲總幹事以才菲力薄之人忽蒙寵招遂覺惶恐奚似不得不加以考慮夫社會服務本所極願今蒙同志委任　屬義不容辭然進深信評議部之議案及事務所現行之辦法（此第二項固屬於執行部之範圍然評議部亦當討論及之也）决不能使本會鞏固而永久故不敢貿然從事自重其過且以重諸公之過也願諸公再思之 
　　進今所欲建議者即本會所有總幹事助理郵票紙張雜費等等當以每月三百元爲度總幹事間或游歷各重要地點以謀聯絡平時仍可兼做他事事務所暫可附設於他種機關（例如江蘇省敎育會）如是則每年經常費用不過二千四百元事有把握方能永久將來編輯部月報或他種發行品印刷費用當可出諸會員會費至於經常及特别經費恐必須募捐方能出入相抵即此區區恐已非易事以本會爲新産之物事業未著即有熱心助欵之人亦將有所待也故爲本會計當一方樽節一切不急之費用一方從事切實之事業以示天下其始必簡其畢乃鉅我國信用之缺乏實爲公共事業之阻力竊考信用之所以缺乏一方固由於國民愛羣心之薄弱一方亦由於當事者但知自私自利不顧公益之故本會旣以社會建設爲宗旨當力去此弊以爲天下先以光明爲宗旨以和平爲手段以切實省儉刻苦勵行爲敎訓作善始令終之圖免虎頭蛇尾之誚如是數年矢志不懈必能有所成就於是會務由信用而擴充信用不由會務而喪失豈非計之出於萬全者乎 
　　諸公若以鄙議爲然者則欲推翻前議亦甚易易以此事旣與章程無涉即與附則亦無衝突也簡章第八條僅云『執行部得聘訂總幹事一人辦理各項委託事務』附則第二十三條亦不過云『聘訂總幹事之前其聘訂條件與薪金等項須經評議部通過』然則進所提議實與章程附則絶無干涉不過欲推翻八月三十一日之議案而已諸公若能贊成鄙議者則於本會之進行便利莫大焉謹上 
來函 
[上海學生聯合會評議部委員會復田委恒書]  
　　季恒先生大鑑謹啓者昨日議長交來惠書兩經誦讀感佩俱深同人旣受委託是當嚴查决不致因私袒庇更不願據誣妄斷必集已見之證據精確討論復窮未發之密跡詳細研究非獨不敢以一二人之是非爲是非亦不敢以一會之是非爲是非必以天下之是非爲是非也惟同人心强力薄願宏才菲深恐遺誤先生深愛敝會當能兼愛同人尙望時加督察辱而賜敎使敝會無偏向之斷國人無不平之嗚則敝會之幸亦同人之幸地 
[中華工業協會通告]  
　　本會成立以來已經半載荷蒙各界之提倡會務得以日益發展惟同人才力淺薄隕越時虞而理事長馮君自由遠道在粤未能一一奉敎咋經第六次月會幹事會議議决馮君未到任以前本會理事長職務公推名譽理事曹君亞伯兼代以促進行各名譽理事理事各科主任曁各科幹事除原推定外并推薛君仙舟爲理事兼財政主任楊君景斌爲理事兼法律主任林君濚慶爲名譽理事兼法律幹事陳君謨爲醫科主任章君瑶代理交際主任孔廣海爲評議員陳君漳爲駐會庶務曁陽君兆鯤交際幹事等二十餘人嗣後對内對外重要事務均須經曹代理事長閱核加蓋名章方能發生效力其尋常事務由總務主任謝君申嶽負責發行本會職會員均係潔身自愛者如有人假借本會名義在外招摇撞騙請即扭送來會以便移送法庭究辦爲禱 
[電器工界聯合會來函]  
　　敬啓者敝會第二次常會紀事中有推中華工業協會書記謝申嶽爲敝會文牘員一節實係當時速記錯誤發稿查謝君係中華工業協會總務主任至敝會推舉謝君爲文牘員亦尙未微求謝君同意特此更正務請貴報將此椷豈人來椷欄内以符名實上海電器工界聯合會總務科謹啓九月十日 
[沈定一與蔣智由書]  
　　觀雲先生前星期爲新聞報載北京國務院電招先生入京的消息就恐怕有摇動北大的事所以特地拜訪承先生不棄把孑民先生的來信和先生的覆信都給我看了而且很感激先生以『北京政府將假先生爲楔子戲出北大校長來』的話爲不錯足見先生也把他們這些把戲看得洞洞穿了先生旣以肺腑相示當時便斗膽請先生將關於此事來往函電給我看看並承允許我抄錄和蔡先生來往的信繼後先生說『北京來電是很含混的與蔡往來的信總得發表無須乎抄等我交人印好送來就是』别後先生那一片光明猶時時藏在我腦部裡快活並且時時祝先生的幸福和這點光明時刻擴大（中略）只是孑民先生信裏我記得還有『何以敎育部未得先生同意····』幾句話那天寄來曹慕管所印送的兩封信我因爲已經看見過原信了所以不再細看今天寄到的國民公報所載孑民先生的信並没有這層說話我就從新校勘曹慕管所印送的印刷品的確漏掉了這層說話總之中國前途的曙光眼前就只靠這最高學府這最高學府便是中華民國前途的寗韾兒孑民先生不過當一個寗韾的保母罷了他們北京這班人何嘗是仇視孑民先生不過要摧殘這個寗韾不得不先去這位忠實的阿保在我們這一輩子雖然已没有進最高學府的機會確是天天盼望這個寗韾兒長大來承接我們千辛萬苦的世界先生總是同一個懷抱的如今北大的情形幾幾乎同劍頭浙米矛頭炊的危險試看幾位眞有學問的敎授遠離的遠離捕禁的捕禁社會如果再冷清清地看不是等着他摧殘嗎所以我很願意先生將北京政府請先先任北大校長的原電和報載孑民先生信漏掉的話一一昭揭出來使天下人大家知道黑幕裏的毒手正在那裏攫取我們民國前途的命脈大家也好計畫一個對付的方法不但先生的令名可以使大家崇拜咧狠盼望先生給我回信沈定一上八年九月十日 
雜評二 
[汽車肇禍日多（庸）]  
　　滬地近年來汽車大增撞傷行人之案遂日必有數起發現輕者受傷重者立斃此雖半由於行人不知避免危險而汽車夫怠於業務上之注意要亦無可辯飾爲公共安寗計爲人道主義計對於此種不幸之事故實有設法消滅或減少之必要北京警廳前以汽車傷人之案日多特定嚴厲取締方法使駕駛者有所儆懼而不敢怠忽此亦減少肇禍之一辦法也滬官廳共有意乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
垚夫 
　　自由談三字皆用當代名人字跡第星期調換一次　今日係侯堯夫先生手書 
新談 
[京華哭夢餘記] [  鍾黛]  
（一）安危易地之奇觀 
　　與北京别四年矣四年前之今日偕茂漪欵叚出京其時正陽門左右之城垣甫在折卸中盛署中臨風招展之馬櫻花尙無踪影今則同車並轡者已忽忽爲地下長眼人矣回憶我國四年來經過之變局又處處有滄桑陵谷之感故予進正陽門望清故宮第一首詩即云『黄瓦丹　舊禁牆馬櫻花發客愁長此中多少滄桑感忍更從人話夕陽』此民國八年七月下旬事也予又憶北京近年每届五六七八數月間嘗見重大變故民國三年靑島戰與民國四年之二十一條無論矣即在四年渡美以來數寒暑間亦復經數次重大變亂昔在美洲屢聞警耗忽而三次革命忽而項城薨逝忽聞張勳復辟以京師爲戰場遠處之視京師幾若洪楊戰役曾湘鄉向雨花臺進攻時遍置地雷之南京城不料今日身履其境反覺其有磐石之安也舊雨中之居要位者及此相見晤談不徒早忘當時所處之危境且對予抱兩　感想一則彼輩養尊處優大有千金之子坐不垂堂之意其視上海反覺其爲世界　危險之處所並謂黄遠生湯化龍輩遠航渡美被凶徒狙撃以死均因區美法律過從寛大所致上海租界頗與歐美相近似遇有刧殺重案對於生者曲示矜全稍有身家執敢冒險身試爲被兇徒之目的物乎故彼輩菟裘終老莫不以天津爲歸宿彼輩之視京津固若勝於上海多多也其第二事則咸以記者之從事報館生活爲異常勞苦謂人生朝露罵歡幾何何事不可爲而必殫精疲神以賣文自活耶彼輩之視報館記者與彼歐美各國各當軸之推重輿論絶不相同安危夺樂之見易人易地其懸殊者若此宜乎歐洲戰役馳逐炮林彈雨間者反見其能勇氣百倍也 
雜錄 
[三餘軒筆記（續）] [  瘦子]  
　　各民族之戰鬭力　美國某砲兵軍官在法境寓書其友云藉此驚心動魄之戰爭以研究各民族戰鬭能力實爲至有趣味之事以余所知諾曼人布里頓之法人與北部法人實爲法軍之中堅今之執鎗砲以禦敵於西境者即爲此戰鬭力足以驚人之種旗蘇格蘭人亦能耐戰而不免粗率至意大利人則甚不可靠敢戰之士幾如鳳毛故其在軍中僅能任後方運輸之役嘗有一次吾人以逐北之故以血戰奪得之威爾至阿尼地方委意軍防禦乃不二日悉爲敵所奪且受巨創此不獨意人爲然傍地中海之法人其不耐戰亦正如此若德人則至勇悍其戰鬭力之强大實足令人駭服其飛機隊尤爲慓悍舍英人可企及外世殆莫足與京至於美人則以地勢不同而異其戰鬭力中部人民極猛悍之致每戰輒不旋踵然美國最佳之戰士當推南部人民及新英倫産蓋有鎭靜之風也總之美國人咸具有戰爭中偉大这精神若夫黑奴則余未目覩其作戰不能肆論然據英法人之言則黑人實不能堪此驚動天地之戰爭而尤以砲彈狂飛之時爲甚故黑人陣後之工作雖可嘉奬然實非敢戰之士也 
　　新書肆　　約第五街有書肆焉屋宇不甚宏廠即實隠有一段新　之事實爲書業之破天荒肆主人爲二女子一爲瑪　　貝東拉夫人一爲　琪　森女士女士爲芝加哥人曾　業於感爾人學　貝東拉則未嘗入學校其學問皆得之於自習二人皆嗜讀且甚敏捷屋中列書籍幾滿居恒不離卷帙憾閱書者多徒震於作者之大名與夫書名之奇詭而不諗其内容致佳作多所埋没而書賈又不能以書之内容告顧客也乃出所積蓄得二千七百元設小肆於紐約之第五街肆名日輪言隨日而行也其所售書籍皆二人所檢閱認爲有益人生之著作然二人非獨於肆中告來顧之客也且踵商人之門告以其業所宜閱覽之書籍又特檢書籍以供家庭及軍營圖書館之用二人嘗爲大英百科全書公司工人設一圖書館供工餘之觀覽其經理大爲稱許謂此次工人成績大非昔比蓋受二人之賜云綜計紐約境内賴其指示以讀書者數十萬人營業之盛一年而獲金一萬六千元洵可謂善謀者矣二人嘗言售書而不知其書之内容是猶售機械而不辨質地之良窳也可謂至言矣此事曾載美國婦女雜誌若我國近來惡劣書籍之出版者甚多皆假典麗之名以行而書賈且因緣以爲奸念至此不禁慨然冀有繼瑪麗麥琪而起爲靑年讀書之導示者矣 
[影戲話] [  瘦鵑]  
　　昨于共和影戲園中見一片『殘碎之陽春玫瑰』ＡＢrolenSprigRose凡三卷爲一哀情之作觀賞之餘得數種感慨一曰傷貧二曰斥富三曰勝會不常四曰多情無益五曰紅顔命簿六曰芳華易逝此片閒閒差筆能於淺淡中描寫人生之苦痛凡有身世之感者觀之必將雪涕似此傷感之文章不知出何人手求之小說中則宛然法國毛柏桑Guyde 
[意大利奇諾佛造像之六]  
Naupassant瑞典施屈恩白A.Strindberg手筆也片言英國某地有女郎曰露史艶慧雙絶家貧上有老父合作以供温飽鄰家有少年山狄克者富家子也顧自幼即與女暱靑梅竹馬間已種愛根長益愛好嘗同舟出遊於碧波漣漪中共訴衷情密締偕老之約後山狄克就學他方露史獨居相思恒用悒悒長日惟助老父力作用以自遣而已居數載山狄克畢業歸露史逆之河干握手相爾汝兩心俱樂一夕鎭中開園遊會山狄克與同學諸少年皆與會露史亦在會中供奔走役人爭驚其艶而露史心目中則舍山狄克外無他人也會有老將軍某者憐其貧犒以厚資露史謝而受之心感焉越日山狄克來訪相偎作情話方接吻山之父突至叱子歸嚴辭責之遂麾令遠行俾與露史絶山狄克不能不從而中心悲甚潛與女而抆涙話别行之日露史往送之相與偎抱依依不忍别舟行旣遠露史猶痴立河涘揮素申相送也山行後倐又數月露史益怏怏不自聊家亦益困山父因招父女傭其家令治園藝爲日旣久敵露史美漸露相犯意露史則守身如玉恒冰顔拒之山父深滋弗悅顧亦無如之何一日露史父偶忤其意因並逐父女哀之不聽露史知故鄉不可居奉父遠行言念來日憂心如擣舟中忽又遇某將軍廉得實厚貽以金浮海至某地父女賴以存活未幾父以老病殁露史孤露無依遂投某將軍家爲婢將軍總愛憐之免其役視若己女然將軍老矣未久亦卒臨終私以珠寳遺露史將軍子素嫉露史至是遂麾之出於是露史又無家亦無有暱近之者無俚中忍念故鄉附舟歸去至昔日所游園中見學生甚衆方事飲案宛若當年情景衆見露史至則爭起歡迓斟美酒以進露史一飲盡投杯於河一時感舊傷逝忽忽若狂立疾奔出園去尋人山氏家見花徑中玫瑰紅酣姹婭欲笑亦一一如去時狀忽大憤盡取花盎投諸地悲歌且哭立撲亂花中而死於是此陽春殘碎之玫瑰遂長與彼花盎中之玫瑰同委香土矣予屬稿已悽惋幾不自勝偶憶特丹亭如花美眷似水流年之句更爲之愴然者久之 
小說 
[緹騎外史（一）] [  春醪譯]  
英鮑拉司原著 
譯者曰人人知俄國之爲過激主義矣天下黔首同此形役何以俄國獨猖獗而先潰則數百年帝制之淫威積非成是小民號召於下以成虚無黨之萌蘖也今人人知今日之過激黨即宜知前日之虚無黨虚無黨事史不絶書稗官所紀尤夥此篇於叙述之外更能偶作一二語道破人心之隠讀之可以知俄國因果成敗之理矣幸勿以明日黄花而棄之譯者幸甚 
第一章 
　　彼昨堡舞場之大大至無藝此中可容五千之衆恣爲跳舞消遣流光而一牆之隔俄皇禁衛之城即終年爲氷　所侵封港五月溶雪旣瀉波銀海之光上至山巔自朝至夕止受日四時並此四時之光亦慘怛令人無歡旣不作暖亦不似南服凌人之威瀕海城邑數百而邑中婦人吁哈之聲鎭日勿輟質言之天公似力抑俄人之歡笑勿使呈露也舞廳之中則韾香温溢力自十萬行屍俄　之窟中特立獨異建比方築廳中賓客强法屬諸天潢被雪色之衫緣以金鑽圍頸之珠串蜿蜓下垂委諸胸海胸海微聳復敷雪花之膏則薄肉尤有光氣一飲一饌咸規大陸時髦之派讀吾書者須知俄國之氣候與天下殊也測量寒暑之器天下同欵而俄羅斯一牆之隔相差可至百度無場有皇家供奉之音樂集隊百五十人調絃弄索同時作響爲歐陸所僅見而此外退閑之室復别立支隊起奏迎送空氣旣潤爲樂聲所波激幻爲殊徵而婦人薌澤騰霏尤流鰲四溢鮮花眞諸爐次爲火所炙蒸氣如泉而人即此蓊鬱之間並頭私語室端飛泉雲石遍植紫羅蘭成一花藥花上尙懸一善鳴之烏鳥木爲　鏤金爲約方吾書開場之日廳中正舉盛會郡主衍玉牒之宗已夙蒞羽林總長曁官家大公巨爵都被軍服絶衷身段此外各國使節尤麕集無數此時舞蹈已經時之久皇帝陛下亦將引至人人聳目門外而門外適有一應禮服之男人挽一郎女同入爲狀規之郎女可十八歲髮作金璨雙頰復作萍果向陽之色薄調脂粉於是人人見女郎之頰識女郎爲莫着矣 
[自由談之自由談] [  不冷]  
　　强迫結婚　結婚之道不特男女兩人須兩相情願男女兩家亦須兩相情願假使一方不情願一方强送新嫁娘來如是結婚能使他日有生子之望乎今之和議代表之爭論無以異此 
 
 
 

Page 15

 
 
   
 
 

Page 16

 
 
   
 
