# 1913 - 210 - 4914528

 

Page 1

 
 
要件 
[中俄商訂蒙事協約節要（三）]  
（四）中國願用平和解决法施用其權於外蒙古兹聲明聽由俄國調處照上列各條之本旨定立中國對待外蒙古辦法之大綱並使該處中央長官自認有中國所屬部内向有之地方官吏性質 
（五）中國政府因重視俄國政府之調處故允在外蒙古地方將下開之商務利益並給於俄民（加入十七條條文） 
（六）以後俄國如與外蒙古官吏協定關於改動該處制度之國際條件必須經中俄兩國直接商議並經中國政府之許可方得有效 
按第一端俄國承認並尊重中蒙領土及政權之關係蓋所以回復滿清時之舊狀於俄國並無所損 
第二端即辛亥十一月要求五欵内第二節各項中國允俄之請關係至重但有下 
第三端以至補救似尚不致大有流弊第四端中國允不用兵庫倫而聽俄國調處此地勢兵力使然在我恐勢不能以武力取消庫倫之獨立 
第五端商務利益俄人全力注重有决不相讓之勢北蒙地勢遼遠非我國現時財力所能經營至於 
第六端雖似默認此次俄蒙訂約之事但事實旣如此正不必多所掩飾且有第六端正所以防止他時再有自由行動此端雖開嗣後仍不得援以爲例也 
據政府說以上六端比照辛亥十一月條件不無出入而大端均已爭回彼此磋議已到盡頭地位云云 
[美國都郎會塲審查中日絲綢爭奬獲勝記（二續）]  
一月後開辦高級審查義國以欽派審查總長福祿來居中主席其餘二十國（時義土開戰土國會院封閉）之審查員（英法俄德美等每國皆三人）列桌團坐宛如議院會議此輩皆本國監督或夙著聲望者如法比等國皆以前任農商工部大臣充任是也我國所聘高級審查員爲義人孟得皆札本政治著作家與總長素稔他員亦大半相識惟中國爭奬之數過多恐難獲勝因預請於總長曰伊兼波斯暹邏賽斐亞三國審查一人實難兼顧可否添派中國監督帮同辦理總長允之於是孟得皆札及中國監督先向法比英美瑞德諸員運動成熟而俄員中有駐札都朗名譽領事葛利尼者更代中國密托他員臨時贊助布置旣妥乃由中國監督出席宣言曰中國絲廠來賽者三十餘家係在去年南京勸業會二百餘家中選出乃精華中之精華也故無一家甘受金牌奬亦不願僅得公共奬應請各給最優等或優等之奬優奬給初次來賽之廠最優奬因内有數廠於一千九百零三年米郎博覽會中巳得優奬理當加級也審查總長及某某員曰内國賽會不能與萬國賽便相提並論君所謂精華者祇指一國之特著産品何能以勸業會來相質證中國監督笑答曰鄙人奉政府命來辦會務本非首次到歐他國會場亦巳身親三次今日又得以高級審查助理資格發言於諸君之前曷勝榮幸鄙人所謂精華者非敢臆造蓋去年在南京曾任審查員也諸君謂内國勸業會不能與萬國博覽會相提並論殆因諸君從未涉足我國耳我國南京勸業會每省各建一館會場之廣直與萬國博覽會無異陸離光怪百貨雲屯在華西人之目覩者至今稱道勿置蓋良由於地大物博也譬如果省産品運至西省其道路之遥巳遠過於法瑞奥之來義途程若論中國全境面積本屬頡頏全歐乃都朗之會全歐各國尚未全來而南京勸業會則除二十一省外尚有南洋各島之華僑出品是名雖内國實如萬國今在二百餘家絲中僅選出三十餘家豈非精華中之精華乎否則武昌成都何以亦有生絲在内而成都之絲運至義國需時三個月乃其絲竟得被選赴會絲主亦不憚道遠運艱其熱心競賽不益覺可敬可嘉乎是以特請每家給奬以示鼓勵聞者鼓掌總長乃請大衆表决贊成者舉手爲號幾於全體同意總長遂令中國監督與總書記自行接洽將初二級所定公共奬憑一律取銷改爲每家一奬另有賽品四十餘家因初二級得奬太低由監督聲請擢升者至此亦迎刃而解日本高級審查員卽副監督鶴見左吉雄如法仿行亦得圓滿結果彼初二級之法義審查員聞之憤憤然亦祗能徒怨總長而巳此卽當時代爭絲奬黄種人所得勝利之情形也困苦艱難明眼人想能共見雖今日宣布巳如失晨之鷄然其中實事實情不容湮沒而中日兩國監督後來同心戮力一致進行尤此中轉敗爲勝之關鍵可爲近時國際交涉及吾國政黨之借鏡用亟補記如右 
中華民國二年四月之杪駐義代表吳宗濓記 
兹將爭獲勝之絲廠綢號附開如下 
上海絲廠 
一厚大優等二震祥最優等三信之最優等四大經最優等五恒記優等六宏興優等七乾康優等八乾牲優等九元寳牌優等十信昌恒優等十一瑞綸最優等十二生記優等十三統裕最優等十四黄仲記優等十五楊□最 
 
 
 

Page 2

 
 
等十六延昌恒優等十七裕康優等十八源康優等十九榮泰優等二十慶華優等另信昌勤昌綸華三家及煙台通州武昌成都各廠於初中級審查本各有奬者不列 
蘇州綢號 
一龐正裕金牌二夏慶記源號金牌三許同和銀牌四杭恒富祿記優等五李宏興星記優等六陸萬昌銀牌七萬興銀牌八同順盛縀莊金牌九蔣萬順銀牌十王和記銀牌十一王義豐銀牌十二曹萬豐銀牌 
時評 
[兵禍之預測（無名）]  
此次兵禍旣始他且勿論我知江西之民必麋爛安徽之民必糜爛江蘇之民必糜爛是三省者誠所謂不可逃之刧數也 
此次兵禍旣始我知俄人必爲漁翁蒙古以去日人必爲漁翁滿洲以去英人必爲漁翁西藏以去是三地者又所謂此次兵禍之價值也 
此次兵禍旣始無論勝敗而中華民國之外債必又舉若干萬萬中華民國之紙幣又增發若干萬萬此二者又所謂我民日後之痛苦也 
夫使此次兵禍之範圍愈大時日愈長則所謂我民之刦數價值痛苦之數亦必愈增嗚呼慘哉我中華民國與我中華民國之人民專電 
南京電程都督應省長及各司人員今日巳離甯赴滬章梓爲代理都督蔡寅爲代理省長 
南京電此間近日出發之軍隊均已改用軍旗爲紅地三白條 
南京電程都督離寕時新入都督府各人均力請勿去藉以維持大局程答如欲維持大局事前何勿與相商君等用我出告示發電報所用巳盡我今家屬已去所以留我子於此者使之收我屍耳我必去否則寧飮彈而死衆人見無可挽留乃請備專車以送程勿欲乃偕應省長乘車赴滬 
北京電據政府宣意謂南方事無論如何非至萬不得巳之時决不令張勲之兵南下 
南京電都督府參謀長一職已委任章梓接充洪承點改委第一師長所遺要塞總司令一缺有委馬某接充之說 
南京電第八師組織步兵大隊（約一旅）曁第一師一二兩團昨均開赴臨淮關等處以截北軍來路南京電交通銀行昨拔現洋四十萬元接濟軍餉聞該銀行紙幣暫停兌付又造幣廠亦拔出現洋十萬元 
南京電領事團昨赴交不步局謂獨立後人民不免恐慌擬由滬上調兵艦數艘保護僑商當經曹局長力阻謂此間各軍隊曁警察均可協同擔任保護責任云 
南京電此間連日戒嚴甚緊每晚九時即禁止通行軍務司布發口令一時一更換地方巿自治展緩選舉 
南京電部派員管雲程張一爵旣第一團長梅永貴掩護隊長尹同愈均已潛逃南京電金陵關監督黄瑞麒亦赴滬 
南京電要塞參謀長確未被殺北京電某軍人到京述其十一日午過湖口火車忽被李總司令者之命令截留因往謁之即李烈鈞李在前清湖口總兵衙門内季雨霖詹大悲熊秉堃均同居有日本退伍數軍官左右之巿内遍貼告示及宣布袁罪狀文歐陽武軍隊多受李調遣歐陽巳失其能力 
無錫電今日此間已由秦毓鎏宣告獨立逐去縣知事向江蘇銀行取去欵二萬元 
松江電今晨此間共有兵一千五百人乘滬杭火車赴申中有七百人係舊有防營七百人即昨日新募之兵聞至梅家弄下車 
杭州電浙聞江西戰事連日軍事會議决議力維浙境秩序防務戒嚴惟軍府改組舉盛開第代參謀長另舉軍事參議金華林童保煊周鳳岐董兆祺 
杭州電借禮和欵今日簽押共六十萬元商民安靖 
特約路透電 
廣州電省議會開秘密會討論贛變惟政府已禁各報登載此項消息 
廣州電海陸盜匪猖獗如前衆恐贛變消息宣布後匪黨或將聯合以抗當道 
廣州電廣東省議會决議反對設立國稅局因國會尚未分清國稅地方稅之故 
九江電九江城及各砲台全由北軍佔據近兩日内並未開戰南軍曾由最初陣線退至湖口西南某處現復向九江進發北軍逐日抵此者絡繹不絕如不能早日調和則必有一番血戰港内現泊有中國砲船六艘牯嶺之路通行無阻 
北京電直隸陸軍第二師現屯集九江聞北軍對於戰事前途皆抱必勝之望聞政府不日將由滿洲調回大軍增厚揚子江北軍勢力九江電戈克安聞有回潯之說說者謂戈旣抵此北軍之他位將因以鞏固 
北京電叚芝貴巳任江西宣撫使兼任第一師師長 
青島電徐州府冷透巳宣布江北獨立津浦鐵路交通巳在柳泉之南隔斷政府巳命張勲防守山東南部邊界濟南府巳頒布戒嚴令 
九江電今晨（十七日）黎明日本某兵船忽鳴炮二十一響城内聞炮聲隆隆大爲震驚恐贛軍前來攻城各砲臺業巳開戰後得實情人心始定潯民對於此舉極形忿怒此間極疑此次起事日人必與同謀 
北京電政府因日來數接電音似信南方兵禍必可速了今日據戰地各電對於北軍皆特加稱美預料北軍大隊精兵抵彼之後事狀將完全更變或傳張勲巳附從南方北人聞之日爲笑談蓋張向以讐對新黨著名者也外間復傳有南兵數千冀佔江南製造局若果確實恐將發生激戰此間聞柏文蔚巳至南京指揮軍事 
北京電今日有國會議員多人啓程出京餘人聞亦多欲離此 
北京電畢桂芳巳任爲署理黑龍江都督 
北京電趙秉鈞辭職巳經邀准 
譯電 
南京電昨夜（十六日）由黄興柏文蔚李烈鈞岑春煊組織軍務處而以全軍指揮事宜委託岑春煊江陰炮臺司令因不肯投降業經鎗斃南京巳宣布戒嚴令黄河以南之全境聞巳入革命軍之手豫料南方其餘七省今日均將宣布獨立據九江最近消息北軍業已獲勝革命軍議與休戰未經允許津浦鐵路巳停開車 
南京電黄興巳接任爲南京第一第八兩師總指揮巳允保護外人並巳派兵保護各領事署現有大批軍火運解過江第八師顯巳過江豫備北發徐州電此間巳宣布戒嚴令鐵路巳歸軍人管理鐵路衛隊均令交缷昨以火車五輛滿載軍隊開往和國驛（距山東南四英里）軍隊由南方抵此者絡繹不絕城中現尚安靜今日處决八人聞北軍巳在山東邊界聚集出發 
徐州電利國驛巳見小戰受傷兵士巳運抵此間鐵 
路巳在利國驛之北阻斷此間陸續有大軍開往前敵按利國驛距徐州北約二十英里 
北京電段芝貴巳任爲黎副總統節制之第一師師長並任爲江西宣撫使袁總統復下命令舉述江西之現狀並謂總統寛仁爲懷巳任叚芝貴爲宣撫使救助爲亂黨蹂躪之各地及儆戒軍隊勿輕信虚謡云 
北京電袁總統命令准趙秉鈞辭職 
北京電熊希齡宣言願任國務總理旦夕將抵北京 
北京電官場接皖省私電謂皖軍巳變民政長逃至蕪湖 
廣州電陳炯明禁止各報登載揚子江兵事消息並儆戒各軍長官防杜奸人煽亂此間商民咸信廣東目下之政局一時不致受揚子江兵禍之影響惟料國民黨激烈派或將利用本地匪黨擾亂治安 
北京電政府擬與俄國簽定中俄蒙古新約不再商之國會 
漢口電牯嶺諸皆安靜附近軍隊業巳開離不復可虞 
柏林電德國各報評論中國南北戰事皆信北京政府不日必可重定治安 
柏林電俄政府致中國之公文巳在俄京宣布文内宣稱俄國因蒙事談判迄無效果故復主張自由行動政策惟俄國仍擬與中政府續開談判惟必以承認外蒙自治爲基礎云倫敦泰晤士報得俄京消息俄國因中國對於蒙事問題一味延宕未便容忍今巳不願與中國締結條約葢外蒙之自治俄蒙條約巳予以充分之擔保也 
倫敦電墨西哥京城歐洲各外交家巳聯名 
致文各國政府謂美國對付墨西哥之態度足以使該國久亂不靖今當商請美政府承認墨西哥政府或擔負該國現狀之責任 
倫敦電每日電報希京訪事電稱希臘與塞維亞曾於五月間在薩洛里卡簽定密約規定准希臘開拓版圖塞國則在愛琴海得一出入口岸兩國當提携拒布俟其承認此項辦法而後止 
倫敦電羅馬尼亞巳佔據特土開自該處至巴爾乞克之新土至是盡入羅之掌握現將設法勸令布國與希塞媾和其目的在求切實之解决使各邦之權力無所偏重故羅馬尼亞將來或將加入巴爾幹聯盟 
公電 
黎元洪公電一申報時報新聞報轉各報館各法團均鑒頃據九江要塞司令官來電其文曰北京大總統府軍事處呈大總統轉參陸海三部各報館武昌副總統轉各省都督民政長上海各報館轉各公團均鑒前因江西人心浮動伏莽滋多九江湖口爲長江要衝匪黨往來如織疊據調查員秘密報告匪黨挾帶鉅金來潯運動尅期舉事始請副總統派軍隊及兵艦來潯以資鎭懾請兵之初以禍機隠伏未便通知各界及李軍統純率師抵潯各界不知底藴電請副總統調回正磋商間匪黨公然起事矣旣舉前贛督李烈鈞爲長江總司令復招柏文蔚前來湖口指揮一切宣佈獨立以湖口水巡總監都爲總統府擬順取皖省下駛金陵組織新政府贛省水巡總監何子奇爲湖口司令官印文曰湖口守備軍司令官之印其餘第一旅長林虎第三旅長方聲濤第九團長周璧階第十團長李明揚機關鎗營長卓仁樟前水巡總監蔡銳霆均授僞職更由徐秀鈞輸來洋五十萬元藉裕軍餉乃竟高懸白旗大書特書曰討袁軍聲勢浩大遐邇震驚爰於本月十二日晨林虎先甘作戎首卽率領所部進攻沙河方面之李軍比越兩小時而李軍始行還擊歷一晝夜迄未停戰林虎兵士爲李軍傷亡約數百人稍挫其銳但釁端一開民國前途不堪設想廷訓統轄要塞保守江防本有專責業經查出匪黨眞相告急請援弭患無窮分所應爾非徒保衛贛省實欲顧全大局擁護共和庶免蹈人民於水火之中地方糜爛不可收拾區區寸衷當爲天下共諒知我罪我公道自存其惟諸明公詳察謹此電聞陳廷訓叩寒印等語合特轉逹黎元洪銓辰印按此電於十六日晚三時許接到因巳深夜不及排登昨報兹補錄如上 
黎元洪公電二大總統鈞鑒國務院參衆議院旅京贛省同鄕會並轉各報館都督民政長並轉護軍使各師長旅長各報館旅滬贛省同鄕會民强民立申報轉各報館省議會商會並轉各報館均鑒庚文元三電計逹公覽頃准程都督譚都督唐都督電詢贛事併悉有南昌全體軍官名義通電各省誠恐遠近傳聞失實不得不剴切陳明查上月亂黨來鄂分設機關運動軍隊招兵放火約期攻城當經拿獲募兵炸彈旗幟名册文電布告等件併鍾仲衡等各犯其季雨霖舊部駐紥天門潛江兩縣之下六台約期舉事請迅派兵救援並奉大總統急電飭鄂派兵元洪深恐一發難收猝不及防不得不遵命辦理爲曲突徙薪之計此就近檄調李軍赴援之理由也李軍到潯元洪卽嚴飭約束軍士毌啓釁端嗣接歐陽護軍使電力言九江安靜無事陳司令微電亦以先事防範可望消滅爲詞元洪深恐主客猜嫌無事自擾不得不服從輿論决計退兵維時李部各軍巳奉令陸續出發在先鄂寄李司令電皆由田鎭第六師司令部轉逹兵在半途無從奉命事實當然可爲共諒此宣告退兵而不能立刻遽退之理由也李師正預備起行間旋接陳司令蒸電劉師長眞電併水陸軍報告探明李前督率同外人四名乘輪於八號至湖口駐水巡總監署私黨林虎方聲濤等樂爲用命計畫反抗會同九十兩團調去輜重工程兩營滿布要點勒令各台宫交出並電劉師長速催章裕昆之一營及廿二團一營同時於廿五六七等日改懸白旗大張布告招兵刦餉連戰始潰爲□□兩日通電所未載查取供證早有贊承響應之言及該匪等敗竄東下復有佔據九江推倒護軍使之諜報元洪鑒於鄂匪勢雄計毒適接陳司令電陳湖口分兵進逼金雞炮台步哨距潯甚近歐陽護軍使由潯調回之機關鎗兩連劉師長由省調來之護衛軍兩連均被湖口截留方旅長聲濤前招新兵一營由潯開往湖口姑塘等處集兵至一師以上業已宣布獨立據歐陽護軍使查復亦云李烈鈞到湖口確係實事巳調兩團往攻足見陳司令前次請兵并非誤報贛省所言安靜無事併未調查實情復同日奉大總統令李烈鈞憑藉異族以私人擅集軍隊勒佔礮台自係作亂行爲李司令所部現無撤退之理飭元洪酌調六師後方各團及二師旅團迅速赴潯並飭歐使嚴束所部勿受亂徒指揮等因並由中央逕電李司令遵照此取消前議留防不退之理由也林虎所部一旅原係南京留守府護衛軍由李前督調駐德安突向李司令所駐之沙河鎭進發李司令質問歐使據復並未下令前進又綁去李軍繪圖生一人鎗傷同伴一人據歐使電復此事林未禀報是其目無將令擅開戰衅巳在誅討之列猶復扣留火車截斷電線據陳司令元電十二日上午八時林軍高豎討袁軍白旗實向李軍攻擊兩時之久李軍始行還擊歷一晝夜林軍死傷二百餘人我軍獲勝等語足見孽由彼作衅非我開其中央派送江西護軍使印信之余大鴻等據報被湖口僞總統府扣留且宣布獨立高豎白旗叛逆昭彰亂謀久伏此豈平常主客衝突者比而猶得以北軍逼變爲詞乎此援軍防剿叛兵之理由也查該匪等私結外援徧招舊部以利權抵押爲財源以謡言煽惑爲能事鄂亂未成去而之潯據李司令電稱九江原有亂黨極多加以近日武漢武昌連次破獲機關贛爲逋逃藪聞前此風聲鶴唳一夕數驚陳司令廷訓情迫無巳電請派兵幸仗德威純部巳到混成一旅有奇實出匪黨意見之外未敢驟然暴動我軍到潯之始猶復增加軍隊扣留火車以示反抗之意經純迭電歐陽護軍並派員持函分赴九江各機關詳爲剖白相見以心猶恐顧慮未周人心惶惑復於所到之地張貼佈告曉諭兵民等今午抵潯陳司令廷訓派員接待各機關及各界亦極表示歡迎歐陽護軍特派參謀帶洋千圓來潯犒勞現時據表面判斷或不致有意外之慮純本輇材謬荷艱鉅倘能委曲求全消除隠患上可以仰體鈞座維持大局之苦心下可以免贛省生靈塗炭之慘禍區區之愚未審能如願否也至昨電懇增兵一節乞飭准備非萬不得巳不敢冐請開拔等語是亂 
 
 
 

Page 3

 
 
[第三版]  
黨謀據九江之計及李師維持大局之心當可共見幸防範迅速未敢遽然作亂乃甫下撤兵之令遂竪獨立之旗襲我不意攻我不備乘危攻擊至於兩時使李軍忍無可忍不得不正當防衛試問總統府舉自何人討袁軍義於何取鄂省前次搜獲證據卽命名爲討袁軍今竟高揭於贛境矣果何政治不良自有國會解决乃當此一髮千鈞之際蒙藏風雲曾不過問竟敢託庇外人背叛民國假改革之名行攘奪之實旣亂吾鄂復亂吾贛百兆生靈擲諸孤注事敗何以免列强分割之慘事成何以爲外國報酬之資試問吾父老子弟何仇於亂黨而必供其屠門之大嚼此種元凶當爲神人所共憤天地所不容猶復冐稱軍界全體僞報連日勝仗通電各省希圖響應其居心尤不可問李軍駐紥鄂境歷有數旬地方居民向無侵擾果如該電所言何以歐使屢次通電均未一述北軍到潯寢席未安遽整歸斾李烈鈞自滬返贛計程亦須數日何以北軍甫到之時李烈鈞巳來湖口尤見逆謀有素非臨時電請可知查贛軍第一師長歐陽護軍使巳派兩團往攻湖口並有以死圖報之言第二師劉師長保護潯城租界至以軍隊不能前往爲愧兩公手綰兵符維持統一文電具在足見贛軍全體之通報全爲亂黨僞造諒我各省忠義軍人深明大義斷不至爲其所愚元洪對於亂黨旣無感格之方對於江西空負維持之願使平日委曲求全之心付諸流水天乎天乎夫復何言李烈鈞以退職平民竟敢公然稱兵獨立破壞共和爲德不終深爲悲痛查二六兩師向隸中央上次改進團之變大總統調赴鄂省藉資鎭攝此次派赴九江下迫于陳司令之乞援上懍遵大總統之命令嗣歐使屢電請退亦旣允其所請並電請中央緩派軍艦乃陳司令劉使長復電告危急大總統復電止撤退並飭李司令激勵將士滅此醜類現李司令巳被簡爲九江鎭守使責有專司湖口方面亦竟僭設總統府妄稱討袁軍是亂黨反抗中央中央往剿亂黨大局所關决非鄂贛相爭之事元洪處軍人之職受國民之託惟知服從命令擁護共和名譽生命皆所不計不認再見以湖口一隅而輒抗中央之師兵出無名天倖不可屢邀民心不可過拂勝敗之數無假蓍龜惟念我刧後生靈塡尸溝壑軍界同胞暴骨原野及爾無罪淪胥以鋪何辜於天遭此慘刧弭戎無術咎在元洪耿耿寸心死不瞑目應請正元洪之罪以謝天下臨電徬徨不知血淚之交併也諸公老成謀國當必有深謀毅力奠我邦家引領鈴轅禱何能盡黎元洪叩删程德全之通電北京國會政府各省都督民政長鑒德全自光復以來日以調和南北感情爲事積誠未至夙疚神明自北軍與贛軍啓釁甯垣師旅亦以中央素有畛域之見經德全屢次陳說終不能翳障一空事勢所迫有觸卽發本月十五日駐甯第八師等各軍宣要求宣布獨立德全苦支兩日舊病劇發刻難搘拄本日來滬調治默念國家大局地方人民對於各方面精神上之苦痛無可言喻謹此電逹程德全篠 
應德閎之通電北京國會政府各省都督民政長鑒本月十五日寧軍宣布獨立蘇省民政機關業由德閎率同各司長移交都督府閎等卽日離寧特聞應德閎篠 
要聞一 
[江西兵禍記（三）]  
　　大陸報云昨日上海得由九江至牯嶺之旅客來信謂星期日下午有北軍一千一百名在九江附近中伏悉爲南軍所殲並述英國斯里浦號冒險救船之事今首當令閱者知近日來消息遞滯之理由蓋北軍似於一星期前巳佔據九江聞有南軍數人曾潛至電報局發電請上海友人多運炸彈至贛爲衛兵所知卽加逮捕此後所發各電均須受軍官稽查以故多爲擱住也 
六月底邊九江之人無一夢知旦夕將有變端惟至七月初旬北京忽有命令其意實欲盡逐鄂省之南軍於是軍心忿忿蠢然思動至七月五日九江遂有小亂前星期五日有郵差來至牯嶺據謂北軍大隊巳於是日開抵九江 
星期六日明敎士多人結隊出發欲登廬山忽有村人警告前路業巳開戰數分鐘後有軍官一人乘騎而至證實此說於是苦力皆不肯偕各敎士前進其地距九江約五英里許而大炮之聲隆隆震耳至暮始巳翌晨野畔兵士絡繹來往蓋於夜間紥營該處者也 
星期日黎明炮聲復起兩方面均携麥肯沁大炮及野戰炮臨陣終日酣戰未嘗稍輟城中雖小有衝突而居民並無驚亂之象 
贛軍已聲明决不攻擊城中之北軍故已退出城外一軍背南潯鐵路紥營一軍則與湖口相接應故巳於九江牯嶺間畫一横線前敵戰線則約長二十英里北軍大隊已越過鐵路繞出南軍之左側而抵九江與南軍之間 
星期日晨間該記者離開戰地後有某船員繼之而下據謂南軍在鐵路附近設伏誘敵敵軍一千一百名中計覆沒此爲星期日下午之事北軍之受挫僅此而巳現巳據險固守 
星期一日兩軍宣布休戰三日聞擬使戰地外人得以乘機離境蓋兩方面皆願擔保彼等之安寧也日來離境者實繁有徒深恐留寓該處一旦絕糧將成餓莩兵士現皆竭力搜積糧食並强令苦力爲其提荷牯嶺於開戰之前避暑者約近千人所存糧食不足供一星期之用 
星期六夜駐九江之中國炮船僅有二艘翌晨復抵一一艘北軍截留招商局輪船二艘派往漢口運兵湖口南軍亦欲效此故智拘捕華人駕駛之小汽船一艘繫泊炮臺之外不幸該船係掛英旗爲英國炮船斯里浦號司令所見卽命收拾艙面預備開戰繼卽開足汽機駛至該汽船附近砲臺開炮阻之而該炮船置之不顧卒繫纜汽船之側拔錨拖至上游而去 
北軍現陸續由鐵路南下以期儘速開至南京南京之軍隊則亦紛紛出城强奪渡船過江赴浦 
江陰砲臺聞巳爲南軍所佔蘇州旦夕恐有亂事各軍巳有兩個半月未領餉銀 
據滬寗鐵路辦事人云南軍領袖並未請令運兵聞南京大局今尚安靜滬甯鐵路仍照常開車寧省鐵路現復開車聞袁總統巳以私電致薩鎭冰促令赴京任揚子江海軍總司令袁巳任叚芝貴爲北軍總指揮或謂馮國璋亦受此任 
聞北軍巳圍困贛軍惟尚無確報戰地之電報交通並未中阻昨據中國電報局宣稱南京九江各處之電報日來大爲延遲實因壓積過多之故電綫未遭割斷日來敎士等欲赴牯嶺避暑者紛赴各領事署探詢安危各領事署多謂安危一節可勿計及惟據九江抵滬之人聲稱九江與牯嶺間之交通目下大爲不便蓋土人向之從事輸送物品者今因開戰皆匿不敢出日來消息甚滯駐滬日總領事尤爲殷憂現巳設法查探詳情蓋戰事如蔓延至九江周圍則日商勢將大受損失也日總領事巳宣言否認日本暗助南軍之說且謂日本軍官之臨陣彼毫無所知大約確有此事然彼等必係隨軍探訪消息不致與聞戰事云兵禍發生後經濟各界大受影響金融巿面尤見其甚北京政府駐滬代理四出收買現銀以充兵餉故洋釐高漲昨夜巳至八錢恐尚將續漲云各國海軍領江人均接命令預備於大局益呈危象時導引兵艦駛入揚子江日本尚未有此舉動蓋巳於揚子江上游泊有精强之海軍也 
泰晤士報訪函云北軍贛軍巳於星期六日上午開戰兩軍前鋒在九江數英里外相遇贛軍敗退數英里北軍續抵者爲數頗衆余（訪員自稱）曾往游九江醫院見北軍正送傷兵入院醫治共約八十人多爲來福鎗擊傷本處醫士及港内各兵艦醫士施救傷兵極爲忙碌預料今日下午將有激戰牯嶺游客均阻留九江本處紅十字會巳開會討論處待死傷兵士辦法中國各銀行均不准存欵者提欵商界爲之大窘南昌各小輪均經勒供軍用船主無不抱怨港内現泊有英國兵船兩艘美國兵船兩艘日本兵船兩艘中國兵船三艘九江今尚安靜惟砲聲震耳且可瞭見火光有外人領有特别護照曾入戰綫游覽據稱南軍據山而守北軍散佈平原南軍地勢頗優北軍則紀律嚴明軍械精足今日之戰死數究有若干無從探悉南軍受傷者現送往瑪麗斯登醫院敷治馬當亦有戰事惟悉昨晚業巳安靜 
文匯報云第八師師長陳之驥巳舉爲江蘇都督章梓巳舉爲江蘇民政長 
據九江消息日來該處大雨如注頗礙行軍故無重大戰事武昌巳陸續派軍至贛以厚兵力北軍規佔極鞏固之地位已包圍南軍 
本埠今日接有私電謂星期二夜蕪湖常關爲兵士刧去洋二百元翌晨洋關辦事人皆携武器赴局保護 
十四日牯嶺訪函云北軍與南軍現在山麓大戰聞南軍器械不及北軍之精備南軍已沿鐵路敗退登山觀戰頗爲清楚炮聲隆隆不絕耳際南軍巳在四鄕刦掠居民極爲恐慌今晨山煙彌漫不能遠眺睢耳聞炮聲而已 
據漢口英文楚報載稱星期日一役北軍逼令南軍退走而圍之 
雜評一（無名） 
程都督之去寗程都督如忠於中央則何故爲寧軍出示發電程都督如與寧軍同意又何以拼死以離江寧程都督可謂進退失據矣雖然有程都督之一去明心跡出示發電以暫維地方之治安程都督於江寧不能爲無功焉 
廣東之維持秩序廣東之維持秩序難於各省何則海盜旣多黨派不一今陳都督尚能維持秩序而使廣東鎭定如故不可謂非陳都督有能力也據路透電言如此大槪可信也 
　 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南北交綏後之章江觀]  
自李烈鈞回贛阨守湖口砲台消息傳到南昌後駐紥德安旅長林虎所屬全旅官兵因與北軍開戰其贛省陸第二旅長余維謙第三旅長趙復祥第四團長吳安伯第五團長王振羣及炮兵團第一營長亦均於十二號運送子彈身赴戰地預備前敵歐陽護軍使卽於十二號午後二時在都督府召集軍隊長官及民政長各司廳處長各公團各政黨首領到府會議首由歐陽護軍使發言謂本日接李司令純來電云副總統雖電請退兵大總統則電請進兵敝軍示奉大總統退兵之電以前實未便擅退云云又日前有李前督巳抵湖口之電當以疑信參半特派俞司長應麓往湖口詢問昨俞回省據稱李以北兵入贛回贛効力現住湖口礮台在李意北兵一日不退渠亦一日不能離湖口措詞甚爲激烈頗難應付兼之本省軍界均係李前督舊部現武巳無指揮全體軍隊之能力卽如九江軍隊前日令其調回省垣現巳赴商湖口吳城軍隊前日亦有令調回現巳直趨九江趙旅長復祥余旅長維謙亦巳往湖口籌措現在惟駐省之護衛軍二營係武舊部能收指臀之助然雖能維持暫時之秩序對於大局亦復何補武自揣不才不能勝護軍使之重任長此尸位深恐貽誤地方巳電請中央辭職今日邀集諸君會議正爲宣布此意請自今日始實行缷護軍使之責將來替人爲誰務請諸公合力籌度保衛地方是爲至要語畢四座默然無一應者旋護軍使又力言辭職謂省會爲人民代表將何以善其後顔副議長丙臨因起言地方總不可一日無主本會准於本晚開談話會妥商維持秩序之辦法遂散會焉　 
[松城亦受贛事影響]  
會議之忙迫十五號之夜松江城内外軍隊澈夜巡邏十六號鈕永建召軍界要人至城北沈某宅内數數會議街頭蹄聲鞭影東西往來髣髴前年光復時景象 
軍隊之添募亭午忽有命令就世英堂關廟添募先鋒隊一連以前上海福字營軍官楊君爲連長歸何帮統節制一般巿井游惰聞聲麕集不三鐘而募已足額 
步兵之出發松地原有陸軍步隊第一第二兩營夏初併歸第三師第四旅蘇旅長謙管轄今晨奉命以第一營殷組軍君所部調駐梅家弄第二營譚君所部調紥莘莊靜待後命以决進止聞新兵及何君所部亦需開往軍士預備起程異常忙碌軍械處發出鎗械子彈不可勝數 
典肆之被窘軍士猝奉關差之命紛紛舁絮被蚊帳赴西外各典肆求質人衆口雜無可婉遣典夥飛請松軍水師沈統領率衛隊馳往彈壓午後東外兩典求質之兵士亦紛然咸集仍請衛隊勸諭巿人因各惴惴 
鈕氏之演說午後鈕永建赴營向兵弁演說勉以軍人應守之職志當盡之義務其太要以政府對於南北軍無平等之觀念致激起此次之衝突 
沈氏之態度松軍統領沈葆義宣言所部水師惟擔任保護地方之責隨出示佈告略謂近日謡諑繁興巿虎杯蛇莫可究詰本統領服務桑梓有年深維葆安二字之名義願我父老昆季勿輕信謡言張皇自擾本統領負治安專責凡獲有造謡生事者當以軍法從事云云 
派兵之目的此次募軍調兵轟轟烈烈一因南京宣告獨立一因製造局軍械聞有被北軍裝運出口之說故擬向北軍交不步如能和平讓出當不致以戎衣相見否卽惟力是視惟傳聞如此確否則不敢必也 
鐵路之中立鐵路係營業性質現松滬一路巳决議兩方軍隊槪不載運大約明晨陸軍開往必需步行也 
弁目之折回前松軍分府所組之弁目隊由浙人陳惟儉管帶松府撤消後該隊調屯蘇垣前日遣散陳遣六十名來松求差何帮統以無可位置人給川資二元令赴他處現聞仍由南京回松 
[湘省會對於逮捕議員之憤激]  
主席之報告湖南省議會本月十一日開會議至十句半鐘時主席副議長彭兆璜報告云兹有一緊急之事當衆報告頃有機關鎗營長張松本帶有軍人來會逮捕議員羅正偉不知何事按照省議會暫行法議員不能擅自逮捕此事關係甚重請衆研究報告畢衆乃大譁均謂議員犯罪尚有種種手續必須經過方可逮捕何政府胆敢來會逮捕議員蹂躪議會徐明諤問來人有都督命令否主席答無都督命令衆愈憤激一時議論沸騰均請拍電話詰問都督 
議塲之討論嗣以同時發言秩序紊亂羣請各議員依次出席發表意見段峨云現在可不拍電話但研究一妥當辦法何誠云議員言論對外不負責任卽有違法之事亦應知會議長按照章程交懲戒審查經本會認可逮捕方可逮捕何物機關槍營旣無都督命令擅來本會拿人應請都督來會說明程希洛謂羅君正偉犯罪如是民事犯或刑事犯應歸三級檢察廳出票傳訊如是現行犯亦卽當場拿獲何至尚有前來本會拿人之事此次政府違法逮捕應問都督是何理由主席謂現在塲外及寄宿舍尚有軍人在此守候此軍人宜拘留在此否不然恐其狡稱無此事也袁守仁謂本會無拘留之權若恐其狡稱無此事自有守衛長負責徐明諤謂羅議員如果是現行犯今日在議塲議事已有二句鐘當然非現行犯如是刑事犯應由警察傳訊今日所來之人必是土匪宜拘留在此段峨謂政府擅捕議員違法巳至萬分但拘留來人在此極不贊成程希洛謂如不拘留卽宜將來人姓名開記此處主席報告現在來人巳去俟都督回覆電話後再定辦法 
營長之逃去機關槍營長張松本在議會守候羅議員出場及聞場中聲稱拘留來人大起恐慌乃悄悄逃去及歸營乃知議員不能擅自逮捕急遺連長常汝川往省議會道歉略謂軍人祗知服從命令不知其他今來貴會逮捕議員誤與法律抵觸負咎良深今代表張營長松本前來道歉云云 
都督之回覆主席報告云都督頃巳回省二次電話第一次答云不知此事第二次答云軍事廳有函捕拿通泰街羅宅之轎班其來議會是詢問羅某之公館並無命令前來逮捕議員情事 
議員之憤激各議員聞都督回覆電話二次自相矛盾憤激異常程希洛謂政府如此荒謬議會可危前次特别議會任由軍人解散今又有軍人來會逮捕議員袁守仁謂張松本不知法律一味横蠻前次干涉六十四屬聯合會今又因羅議員反對軍路局挾嫌擅逮違法巳極軍路局事是本會大衆表决者今欲逮捕羅議員則我大衆同去一死瞿崇文謂宜拍電話要求都督出席都督如不出席卽提出彈劾案陳琢章謂都督如不出席則我議員全體解散游如龍請主席自與都督打電話報告議場情形祗言人心憤激衆要解散都督不來主席不能負此責任嗣由秘書拍電話請都督出席都督允即來會都督未來以前衆請守衛長當場報告軍人來會逮捕議員情形（未完） 
[軍械局員處分後之是是非非]  
軍裝局失愼後譚都督以此次損失子彈鎗械爲數甚鉅查軍庫爲全省人民保障物品該局辦事各員宜如何愼重將事方不至有負委任日昨特電逹中央聲明在事各員候分别查明再行呈請懲辦外所有情節較重之軍械科科員王章耀筦庫司事喻植三衛隊正目凃壽遠據軍事廳訊供該三犯事前曾赴該庫察看一次乃未逾時卽行火發其中情弊不問可知應即就地正法以昭炯戒云云兹於十號午後一時奉中央復電照准卽於二句鐘時由機關鎗營列隊將該犯王章耀等三名綁赴都督府轅門外分别斬决云 
當喻植三正法時其妻喻顔氏偕女僕一名卽赶至都督府外坪捶胸涕泣焚化紙錢當由衛兵攔阻不令向前嗣卽呈明軍事廳請領屍掩埋以免暴露當由廳長牌示准其領去該氏遂召集皮匠一人將首級縫好納入棺中雇人抬去 
又據有人云王章耀當火起之前尚在高家巷某妓女家赴宴及聞火起乃飛奔至局適遇該局衛兵謂局長巳到軍事廳請卽前往有公事商議王遂赴廳旋發看筦日昨王在午餐忽聞發號召集軍隊探知爲擺隊都督府轅門内外王知事不妙大驚失箸逾時卽行綑綁臨刑時面紅如血亦無一語惟俯首就戮而巳 
又一說云此次王章耀喻植三凃壽遠被誅非常寃抑雖責有攸歸難逃罪戾然謂其入庫一次爲暗弄情弊殊實不然蓋是日該三人之入庫因有沅州陶司令派人來省請領子彈照例入庫取彈不得着鞋襪該三人赤足入子彈庫取子彈授與陶司令派來之人未半日而火起然火係起於砲庫與子彈庫毫不相干云 
[追記魯議會釐正田賦附稅案之始末]  
山東省議會本年春問開會其重要問題無過預算及釐訂田賦附加稅等案顧會期終了卒無結果預算案遂未成立而田賦附加稅一案亦緣議會主張爭回羨餘火耗等項作地方稅無需更行附加咨回公署未從置議此次省議會因議預算案開臨時會行政署因又將釐正田賦附稅案提出然前次旣經議會駁回本屆因欲重行提出不能不少更前議以故此次交議之案每兩糧銀訂收國稅一元八角五分地方稅按百分之二十五附加（上次原案國稅訂二元地方稅按百分之二十）較之上次所提巳爲輕減惟東省糧銀向分丁漕兩項漕重丁輕久成習慣公署編制此案時未將丁漕劃分殊爲疏忽而爭議亦因此而起查山東全省糧銀約共四百萬兩丁糧占其大部而其中漕糧占亦七十餘萬凡漕一石折銀二兩更加火耗羡餘等種種漏規合收錢十二千者爲最少數僅某某兩縣如此其餘五十餘縣有漕之區皆合錢十三千八百且皆制錢銅元間收甚有合至銅元十六七吊者以公署交案每兩合洋一元八角五附加百分二十五計之每石二兩尚不足十三千之數該案提交後先由審查會審查結果僉以漕丁兩項舊相懸殊今照新案丁糧方擬增加而漕糧反比原數減少殊爲不合乃改訂漕銀每兩收國稅一元九角五分附加二十八分有奇合計銅元十三千以外旣經提出大會有某某議員以公署旣未劃分丁漕之區别審查會反將漕糧增改較公署原案加重大起反對因是議場約分兩派深稳一派謂將來稅率有增無减漕戸負担雖覺稍厚然行之旣久巳成慣例若更减輕此後未必不又須增加徒事紛更轉增周折激進一派則倡丁漕劃一之說謂漕重丁輕本前清相沿之秕政旣有機會當亟爲釐正以均人民之負担兩派皆持之有故言之成理爭論數日各不相下卒付表决持劃一論者占多數乃復改爲丁一兩加一四耗合收國稅洋一元七角一分漕一兩加一五耗合收國稅一元七角二分五兩者均附加地方稅百分之二十八有奇案經表决之後而財政部不許省議更减原行稅法之電適至會中稳重一派又以預算年度及丁糧徴收時期巳届此案通過公署勢必不能照行徒滋爭執反於事實無益乃更倡議休會五日留與公署協商之餘地激急派尚相持不經從付表决主張協商者占多數遂休會五日中間民政長曾親至議會並派代表協商數次公署意見仍欲訂丁爲一元八角漕則少減原數訂每石爲十三千五百議會堅持原議嗣公署對於丁糧一項尚無甚異說獨於漕糧以議會所决與舊收相去甚遠共計减收五六十萬　實上萬難通融協商卒無效果於是會期滿碍難再延而議會之中亦復意見參差不能一致無可如何遂將所議之案通過移交公署以完成此一月間之功績解除此八十元之責任後事如何自有公署與政府及國會處理時當盛署省議員諸公遂翩然歸休矣 
地方通信 
[蘇州]  
　蘇垣默認獨立蘇垣以南京宣布獨立各界皆有恐慌之狀十六號錢業卽巳停滯各莊存欵止付典當因此巳議於明日限制當價只可當至一元爲止商民大爲惶急各界紛紛向第二師司令部詢問司令部以電話答復謂俟下午再行回復至榜晚即發出告示一道照錄於後陸軍第二師長章駕時水警總廳長盧世儀警察廳長石人俊會銜出示云照得現在政治競爭各處意見不同一切事宜自有都督主持蘇省水陸軍警各界向以保護地方秩序維持安寗爲宗旨凡各界人等均各守秩序毌得自相擾攘致碍治安除責成認眞保護外特此通告 
第一廳請設水警敎練所水警第一廳呈總廳以内洋水師二標統帶許宏恩擬訂該署水警敎練所章程轉呈核示等情經總廳長盧鹿平君指令云呈並章程均悉現本廳正在籌辦水警敎練所業經擬具章程遴員呈請民政府核委並奉指令先飭該員妥爲籌劃再行委任辦理在案查閱該巡警敎練所簡章係爲傳習水師官長及各船兵士警察學識而設惟敎育最貴整齊章制尤忌參差所請籌辦敎練所一節着無庸議以歸統一仰卽轉飭知照 
高等廳長廻避述聞蘇垣司法界現奉部令法官須廻避本縣等情聞蘇省高等審判廳長楊蔭杭檢察廳長陳福民均係蘇省人氏是以亦須廻避改調他省有以律師謝健任高等審判長陳英（前曾保荐上海地方檢察長）任高檢察長之說未知確否 
[鎭江]  
贛事之影響談駐鎭江蘇要塞掩護步兵第一旅旅長張偉齋君於十六日會同駐鎭三十二旅旅長趙念伯君丹徒縣知事于定一君出示曉諭略謂照得江西軍隊前日稍有衝突風聲所播以致沿江一帶誤會恐慌鎭江係水陸通衢易生謡諑本旅長等爲保護地方人民起見特行會同出示誥誡人民等一體知悉須知五族共和民國宗旨無論何人均以人民爲重凡我人民咸當樂業安居勿聽謡言勿生疑惑毌得自相紛擾致碍治安本旅長等責任所關自當盡力保護維持治安倘有無知之徒造謡惑衆捉影捕風立卽嚴拿懲辦各人民亦不得無故遷徙自形紊亂摇惑人心致干查禁鎭郡一帶自贛事發生銀根奇緊十五六兩日洋釐已提至八錢三分巿面大爲震動駐鎭江蘇要塞掩護步兵第一旅張旅長鎭江警察廳龔廳長以贛軍風潮謡言蠭起鎭郡輪軌交通誠恐不法之徒乘間竊發因加派兵巡無論晝夜在城内外各處嚴密梭巡以保公安 
[杭州]  
　　校長行剌議員之詳情嘉善西唐鄕議事會本屆開夏季常會時各校均紛紛建議（或建築校舍或添建敎室）該會以經費支絀均暫緩議散會後有議員周佳勤者至李德茂酒肆飮酒適第五初等小學校校長余秋槎等亦在其内遂詰以本校添建敎室何以否决周某謂議員在議場發言至場外不負責任余卽大肆咆哮痛加辱駡繼而壺杯横飛演諸武力竟將周某連剌三刀血流如注迢警察聞警到場而凶手等巳各鳥獸散被害人遂赴縣訴驗騐明刀傷三處均在要害縣知事當即派警拘兇余某等已插翅騰空杳如黄鶴近有余之至戚某某等願爲排解向周某再四乞情巳有允意詎檢察廳聞之卽謂刑事無私行和解條文遂各懊喪而返 
[湖南]  
湘省發現車中暗殺案湘省敎育總會前坪於日前晚間有人乘人力車在此經過忽見一人走近車側即覺白光一閃車中人以扇格之扇斷而刀刃中傷手臂車夫不知拖走如故行　武車中人大呼車停巳血流徧體兇手遁矣聞車中人係由湖北近日來湘者姓蔣尚未悉其名字旋即報告警察緝拿兇手現今尚未弋獲 
[廣州]  
　　新紙幣換回舊紙幣之先聲陳都督昨與廖財政司磋商以中國銀行粤支行一時尚難規復紙幣收換實無定期惟本省紙幣式樣參差最易僞製故各屬現時仍常有僞幣發現政府前曾命廖鳳書往美洲訂印新式紙幣但回粤甚遲緩不濟急現不若一次印足二千萬悉數寄回將全省紙幣一槪換發一則可以防範僞製二則可以調查全省紙幣究有若干實數于規復兌換機關有絕大裨益至用費一層除前所支三萬元外現尚須續付四萬元方畢事現由該司與官銀錢局總理磋商在貯存現欵内提出即日付往云 
粤省財政之餽貧糧陳都督刻接梁士詒電稱中央撥濟粤欵一事迭經本部籌議先撥三百萬來粤以濟眉急該款已由部商定就近由香港滙豐銀行匯劃合先電聞聞陳督接電後卽覆電請示接收手續一面商財政司長準備派員赴港迎提粤東財政前途得此庶有廖乎 
[河南]  
　　鷄公山加派警察明港迤南之鷄公山各國敎士歷年每交夏令卽紛紛到該處避暑該縣官吏必派警察以爲保護昨得確山信陽兩縣來函言刻該山内已到敎士一百餘人值此土匪甚多不得不極力防備七月五號豫南觀察使吕君巳加派衛隊二十名警察五十人到鷄公山駐紥各敎士到山者悉由警隊照料登封銀礦出現登封縣有流沙河一道密邇嵩嶽日前有牛君維仁行至該處見道旁有似石非石似晶非晶之物質數塊疑其含有礦質遂下車檢拾數枚携歸託人化騐始知其内含有最美之銀質現擬再邀礦學家張君前往復勘如果銀苗豐富卽回縣預備集欵開辦 
雜評二 
　　今日招兵之三問題江西方面之戰端旣開東南各省中必有大發招兵熱者卽松城一隅之地興亦不淺夫今日之應招兵與否此别一問題暫可勿論我人所急欲以一言爲主招兵者告者則第一當量本地之財力是否尚堪供給所招之兵第二當問所招之兵是否可以一戰第三當預籌將來消納所招之兵之辦法三問題解决而後可以言招兵苟不爾也則光復時之前車可鑒天下事破壞易而收拾難願當事者愼思之（我） 
今日新發現之暗殺案吾國自聶政荆柯以後此調久巳不彈不謂至共和宣布而暗殺之風大熾手槍也炸彈也幾幾視爲暗殺之慣技矣今者湘省又發現一車中暗殺案七首之功神乎技矣 
記者曰此亦吾國之進步歟不然而何以層出不窮之一至於此（萍） 
 
 
 

Page 7

 
 
本埠新聞 
[上海方面之維持（二）]  
　　建設上海保衛團南商會商董現因南京獨立滬地謡諑繁興人心恐怖非組織團體專事防維難資得力特於昨日下午三時在會開臨時會邀集商團公會會長及救火聯合會敎育會等合而爲一組織一團名爲上海保衛團並卽公推李平書先生爲團長就巿政廳内設立事務所衆皆贊成卽行散會一面赶發通告照錄於後敬通告者吾華不幸以政事之紛爭致欲訴之於武力贛省旣發起於先南京又獨立於後吾滬日來謡諑紛紜人情惶懼非組成總團體合力維持不足以保治安當經公議建設上海保衛團以巿政廳爲事務所並公推李平書先生爲團長一面維持内部治安一面弭止戰禍務使吾上海地方不遭兵火爲目的爲特宣告吾父老兄弟一德一心共支危局地方幸甚人民幸甚集議維護方法南京獨立業巳宣布至上海一隅係屬蘇省轄境故日來本邑公私各機關邀同各要人紛紛集議維持秩序保護治安方法聞一應手續大致磋商就緒一俟籌備完竣卽可發表 
穆警長吩咐屬員淞滬警察廳長穆抒齋君以昨日爲應開外區常會之期午後兩時在小東門内敎練所開會時卽宣告各屬員云刻奉都督府頒發訓令南京巳宣布獨立吾滬地亦須照辦等因業巳與上海縣知事會商妥洽上海一埠應以維持人民治安爲首要警察有保護地方之責任宜各遵照竭力維持担任保衛所有各區屬員長警等餉項業經與縣知事及李平書先生公同會商如或將來省中延緩時日接濟不及可以就地籌欵給發以安衆心幸各實力從事勿負此志是爲至要各屬員俱唯唯遵命 
北軍擔任巡防海軍警衛隊來滬原爲保護製造局兹因南京宣布獨立聞巳由各要人與該軍商妥所有製造局方面東至望道橋西至龍華南至斜橋均由該隊担任巡防不越雷池一步大約不致發生衝突矣 
水面之布置海軍李總司令現已令飭駐泊浦江之肇和應瑞海籌海琛鏡清宿字列字等艦在水面嚴加防範並飭海軍旗台預備號燈以便晚間遇有緊急事件傳遞消息 
製造局之嚴防製造局陳督理前晚會同北浙二軍及海軍司令部各員商議防務卽於是晚商由陸軍六十一團陳團長添調第一第二兩營兵士約千餘名進局防守並將七密里九快槍六十枝添撥該二營兵士備用又飭炮隊張玉發君配裝七生五等口徑之快炮四尊分架各局門曁浦岸各處是夜北浙二軍在該局内外一帶輪流梭巡極爲嚴密聞前昨兩日該局發給槍彈共有四十餘萬之譜云 
防軍之充足製造局防守軍隊現巳充足浙軍六十一團所部計有步兵三營機關鎗隊一連又第七團（卽三十七團）所部原有三營兹又有新歸併之混成第三旅步兵三營另有駐浦步隊一營又新來之北軍三營機團鎗隊一連總共已有十三營之多以之維持治安巳綽有餘裕矣 
都督省長來滬程都督德全以南京巳准軍隊之請宣布獨立此時自以維持治安爲唯一目的查滬地爲中外通商之區關係重要特於前晚（十六號）由寗乘滬甯夜車來滬擬與各要人籌商一切其行轅仍在英租界卡德路舊居之處江蘇省民政長應季中君亦因南京巳宣布獨立軍民不宜分治特借四司一併辭職移交都督府接收於昨日乘火車來滬 
外交團阻止北軍駐滬領事團昨日偵知北省又派步兵馬隊等約二千餘名乘輪來滬保衛製造局因卽照會交涉使赶緊在吳淞口阻止登岸以免驚皇 
閘北之安靜閘北商團救火會及警廳騎巡隊警衛隊各區署長警偵探等於前晚起一律出防按段巡邏地方賴以安靜惟淞滬警廳穆廳長是日未曾到廳辦事或謂穆君家住西門外西區境内適於前日遷居鄭家木橋英法兩租界交界之處是以不暇蒞廳視事云擾亂者卽須鎗斃上海縣吳知事淞滬警察廳穆廳長等昨接南京都督府訓令略謂南京已宣布獨立上海一埠亦應照此訓令辦理如有不法匪徒乘機搶刦或放火故意擾亂地方治安者一經拿獲應立予槍斃之罪云云 
預防鹽梟搶刧製造局陳督理以浦東沿海灘一帶素有鹽梟出沒今本局附近之商舖居民紛紛自擾搬遷家室恐有鹽匪乘隙潛來肆行搶刦昨特嚴飭護局巡邏各軍士嚴密查緝倘敢抗拒准予格殺勿論 
偵探隊查獲鎗彈製造局新募之偵探隊周景謙君前日查得住居營盤路三百六十六號門牌向充鍊鋼廠工匠之湘人李申生曁巳革炮兵俞錦華二人竊有局中鎗彈甚多現值不靖之時特派探員二人密往查緝當卽搜獲槍彈七十五排另三粒（每排五粒）計共三百七十八粒連同李俞二人一併解局當奉陳督理諭令解送高昌廟巡警第三分署轉解司法科研訊究辦 
法租界之防備法捕房藍總巡以製造局馬路及一六舖城内等處均與法租界毗連恐有奸徒乘隙煽亂故飭各探捕不分晝夜在華法交界處嚴行查察以防竄擾又聞法總領事於前晚飭令捕　藍總巡向駐泊浦江之法國兵艦台西待（譯音）　撥水兵六十名佩槍登岸會同安南巡捕六十名分爲十五班以二點鐘爲一差在法華兩界接壤之處並法界荒僻處輪流巡邏以防意外一面飭派華探自黄錦滎督率各華探前往製造局南巿一帶及各軍隊偵察舉動隨時報告 
偵查危險物法捕房捕頭於前日夜半訪聞拱辰門外某弄某姓家係二次革命之機關部藏有炸彈五箱當卽密派幹探前往偵查覆候核奪 
兵艦探訪消息駐滬軍司令部李君鼎新以九江至滬電報不通已派南琛鷹瑞兩兵艦由滬開往九江探訪消息昨得鎭江來信謂該二艦於十六日午後道出京口並未停輪業巳溯江而上逕赴潯江云 
[維持司法機關]  
地方檢察廳自廳長蔡季平辭戰去後已屆三日後任汪駉孫君雖已任命署理尚未來滬受事廳中受理一切刑事訴訟案件預審起訴諸手續無人主持以致機關停滯人心疑惑前日由該廳全體法官集議維持方法决定以全體名義電呈蘇州高等檢察總廳請速派員來滬暫任廳長職務以免停滯司法之進行遂將此意擬定電稿由主簿陶仲牧先送至英租界大馬路小菜場廳長寓所面呈閱看蔡廳長閱後極表贊同陶遂携回於即晚九時交局拍發 
[推廣租界之動機]  
近有日本人在閘北三區警署境内開設戲館英美工部局卽乘機在該處竪立界石推廣範圍刻經趙署長查悉此處地基均係民强學堂之産業巳據情呈報穆廳長移請陳交涉使向工部局嚴重交涉一面令飭趙署長止派巡警前往站巡免起衝突仍候解决後示知遵辦 
[再誌私販硝磺之被詐]  
自稱緝私營巡丁之邱通法江交永串通硝磺專賣處之吳谷雲翁裕卿劉煥彩王星安將樂阿渭戴寛良由香港私運來滬之硝磺三十七担得洋七百零六元賣於北京路同元銀爐内因樂等心不甘服以邱等串竊等情控由捕房將各人拘解公共公堂判令邱江收押吳等四人各存洋五百元交保在案昨由捕房將專賣處之招牌簿據連同邱等一併解案復經關讞員會同美領强君訊得此項硝磺實係樂戴二人由香港裝載臨安輪船私運來滬旣未照章納稅亦無海關護照所控寧竊無憑判被告一併開釋保洋與起案之物發還至稱拆梢　層俟捕房查有實據再行起訴 
[匪徒圖刧米店]  
匪人劉金山張小高王阿二胡阿祥沈阿大葛奎等於前晚十句餘鐘在泥城外麥根路一千零十號米店門前探望被靜安寺捕房包探侯阿寳查見以其形跡可疑協問西探將各人一併帶入捕房搜出利器藏繡火種詢係圖刦米店遂飭一併收押昨晨解送公共公堂請究訊據沈葛兩人供稱向撑拉圾船是晚同在新新舞台看戲而回並不爲非堂上詰問旣是看戲何以至十時已回沈等無言回答復訊劉等亦均支吾共詞　襄讞商之美領卓君以該匪徒等糾黨持械圖刦實屬不法判劉押西牢二年期滿逐出租界張押一年半王胡沈葛四人各押一年 
[王議員尚有抗告之餘地]  
縣議會議員王銓運卽際亨因被閘北騎巡隊毆辱一案復至地方審判廳訴請澈底根究昨經刑庭批示云呈悉此案業經本廳與檢廳迭次開庭預審證據其不完全巳經當庭徴求檢察官之意見檢察官主張證據旣不充分可以卽時撤銷本廳因卽决定不付公判以爲預審終結之處分不日當有決定書送逹該告訴人如有不服儘可於决定書送逹後在法定期間内提起抗告以爲救濟方法本廳就案論案就案斷案至於言論界之風說與本案毫無關係不得率行牽入妄事要求 
[鄕人被毆殞命]  
浦東廿四保廿八圖磚橋港地方有農民張三六者前日行經附近王家橋地方婦人陸胡氏家門首忽被多人由氏家擁出將張扭住肆意痛毆受傷倒地後由人將張扶掖歸家當晚斃命伊兄張德山以屍身舁至該氏家内棄之不顧一面至地方檢察廳以伊弟身死不明禀請相驗而陸胡氏亦到廳禀訴謂張德山抛屍圖詐廳中以兩造各執一詞立飭司法巡警祝良才下鄕調查起釁情由再行派員往驗 
[湖南難民來滬]  
前日有湖南難民數十人行經閘北因巳天暮借宿太陽廟内四區警署張署長恐肇事端特飭長警偵探前往彈壓 
[婦人情急自盡]  
常州人朱小弟日前與婦人朱吳氏乘車來滬庽居廣東路上海旅館據朱云在楊樹浦瑞榮鐵廢爲業朱到滬後出外數日未曾歸棧該氏情急昨喚茶房張杏生等雇馬車裝載行李往瑞榮鐵廠詢問並無此人氏卽吞食生烟圖盡迨經人覺察送往同仁醫院巳不及醫救張等卽將行李車回旅館屍送騐屍所經中西廨員蒞驗委係生前服毒致命捕房將該茶房張杏生等傳案訊問一過諭飭地保先行收殮聽候查明核辦 
[欺騙與合股之爭辯]  
向爲洋貨掮客之周錦松因向年方弱冠之吳根榮始則僞稱介紹爲南陽丸輪船買辦繼復以虚設之鴻昌字號糾令拼役改爲鴻昌榮洋紗號騙吞值洋五千元之田單六紙以及金鐲金戒現洋等件被吳於舊曆三月間控由捕房派探將周拘解公堂訊據周不認欺騙並延律師到堂竭力辯稱爲合股糾葛判周交人洋並保姑准將刑事騙案註銷着原告補禀起訴歸晚堂民事訊理嗣吳遵飭補具禀詞控追周亦以股欵糾葛等詞具禀互控諭候分别訊理在案前晚由廨傳訊先由原告代表律師偕原告投案聲訴先後被騙情形請追騙吞田單等件旋據被告代表律師盤詰良久王襄讞判被告交原保候再訂訊至原告旣經被告具禀反訴着照章補具保單候核 
[務商學之擴張]  
川虹路務商中學開辦以來日益發逹兹因校舍不敷與比鄰孫鐵舟君商允遷讓聞署假後卽可部署推廣云 
[大雨滂沱]  
滬上連日潮熱前日夜半忽然下雨至昨早八時至九時傾盆而下街衢積水行人已頗爲所苦九時以後仍有小雨連綿不絕下午五時至六時又有大雨較晨尤甚三馬路四馬路一帶積水約深尺餘近浦灘低窪之處尤一片汪洋行人裹足歷三小時始漸退去 
[城内]  
地方檢察廳批○（田王氏請求嚴訊究辦批）狀悉爾子與趙阿三雙宿雙飛緣成不解兹因戀奸情熱起意私逃事出雙方律無偏究候飭傳阿三到案兩面嚴懲以昭公允並端風化（趙順發請提田相臣等到案追贓批）狀悉爾女阿三與田相臣姘識此次私逃事出兩願和誘和姦雙方均有應得之罪着爾迅將阿三交案按律嚴懲藉端風化（丁其魁請求准予保釋批）前訊爾巳自認代人購運烟土兹乃諉爲不知顯見意圖避就實屬狡滑着即繳相當保証金再行核辦（李智裕辯訴爲對予控告審之判决一案批）狀悉着補具理由書聽候按照各級審判廳試辦章程第一百十二條辦理可也（王鄔氏訴被周鼎蘭毆傷請提起公訴批一狀悉周鼎蘭兇毆爾女事屬確實候起訴嚴懲以爲濫用夫權者戒（卜阿德爲伊子卜星元被誣請求開釋批）狀悉爾子串竊窩贓並非虚誣爾縱子爲非猶不引咎自責而反藉詞閱脫殊屬可笑案關累犯自宜起訴嚴懲以儆效尤所請開釋應母庸議　張子良請提卜星元到案押追批）狀悉卜星元串竊窩贓事屬確實候提起公訴盡法嚴懲爾屢來嘵瀆殊屬可厭（楊裕生等請求嚴緝羽黨到案澈究批）前據來狀業經批飭爾裕生投案質訊何以至今未據投廳殊屬玩延着仍遵照前批辦理毌再違誤 
婦人遇救○婦孺救濟會偵採昨月查獲被拐婦人張應氏張徐氏二口卽送地方檢察廳發堂留養候示 
此推彼諉○朱仲軒控宋蔭桃誘拐伊子昨由警廳司法科備函將宋解送地方檢察廳請究一面令原告自行投廳候質廳中押以所押犯擁擠卽命法警將宋退還該科收押詎該科亦以天時炎熱押所侷促不允收受仍令該法警帶回收押 
誘串捲逃○住居西門城脚念號門牌之朱宗喜昨投地方檢察廳禀訴韓有品鍾雲濤等串通將妻引誘席捲偕逃請求提究廳員諭候查明批示辦理 
氣忿自縊○昨午地方檢察廳接到第二初級廳來文内稱實山路商務印書館印刷所對門有賣糕之崇明人朱根郎因被混名小江北者欠去借洋五元屢索無着以致朱根郎氣忿於昨晚在家自縊身死請爲相驗旋經沈檢驗吏前往騐明遂令家屬自行棺殮候提小江北到案再行訊辦 
[閘北]  
　　枉費心機○前日有雉妓張紅寳被吳雨泉誘至閘北希圖偕逃旋由該妓投報四區警署解送司法科判妓發寄養所留養擇配吳雨泉從寛交保開釋 
[公共租界]  
　　尚待復審○陳重卿因福來德洋行買辦沈志雲串令周永記（卽周永昌）以道契抵借銀三千兩逾期不贖控奉公廨傳案訊據沈供不承認且查押據係周列名簽押與沈無干判沈開釋周押追嗣因原告以周實由沈串令出面心不甘服特延律師禀准公廨復訊在案前晚由廨傳訊兩造仍延律師到堂互相辯護旋由楊書臣及王姓兩原中上堂證明前情並稱當時據周自述因沈恐以道契抵押攸關名譽故託伊出面立據抵押聶襄讞判周還押沈交原保候復訊核奪 
妨碍衛生○小販蔣阿四前日在虹口吳淞路出售冰凉粉被工部局衛生處西人查見以此種冰水食之最易發生疫症當卽鳴捕將蔣帶入捕房昨解公堂訊明中西官以其貧苦從寛開釋以後不准再售 
親嘗其味○婦人王金鳳前日將食物送至女押所内被捕查見以其違章將氏拘入捕房轉送公廨昨經中西官訊供推諉判王婦押女所三天以儆 
被告待訊○鄭元標控鄭玉侯胡哲明不理存欵又廖維周控王懷川不理欠銀昨由捕房將被告各人傳至公堂分别交保候訊 
人證未齊○魏天生控王萬生等盜賣地産由廨訊判押限料理在案昨晨十時復經王襄讞會同奥領克君研訊先由原告代表律師上堂聲明前情請追並要求按照前斷勒令見証吳緝甫交出單地旋據吳所延代表律師譯稱吳因事離滬不及到堂訊之王供原中戴姓現在亦不在滬中西官會商之下以人証未齊未便斷結判王仍還押候函致崇通海商會及花布公所派人將原單呈驗再行訂期復訊 
賣娼度日○陸洪希之妻馬氏近與周泰生姘識同居廣西路四百二十五號雉妓院内賣娼度日前日經陸偵悉報請捕房將馬氏與周一併拘獲昨解公堂經關讞員會同美領强君訊悉前情判周與馬氏分别各押四月至原告聲請斷離之處應俟氏管押期滿另行具禀聲訴 
狎客揮拳○自稱在新沙遜洋行爲式拉夫之徐明利因與周毛榮將湖北路三百八十五號妓女瑶台珍處毆打並毁房内器具被控昨由捕房派探將二人拘解公堂訊據供稱實係該妓慢客所致中西官以不應動曫判徐周各罰洋五元充公並賠償該妓損失 
挖泥紏葛○趙家樑在寳山檢察廳控告住居租国介之婦人馮瞿氏私自掘泥等情兹由該廳移請公廨昨將該氏傳案訊問據氏供稱伊夫馮玉記在日承包浚浦局工程在炮台灣所挑之泥係工程司指定執有憑照可查至泥價向由曹姓收取去年忽改趙姓收取因工程司不允致起糾葛並非私掘乞鑒中西官曾商之下判氏交保候抄供送請寳由檢察顧查明俾與竣浦局直接交涉 
暫時庖代○本埠德國郵政局郵政司斐　立世君請假回國其遺缺由德政府委任韓銀葛君暫代巳於昨日到差辦事 
養媳逃逸○海寧路九百一號住戸張阿成昨投捕房報稱有童養媳名金金忽於前日逃走請爲查緝捕頭准之 
[法租界]  
　　改製鐵牌○法租界行駛馬車東洋車曾經前任麥總巡規定停車處所竪立木牌上書章程俾資遵守在案惟竪立之牌現在大都損壞居多藍總巡以木質者易於朽敗故特傳諭改用鐵板書明停車處字樣將木牌一律換去業巳飭匠置備矣 
學堂放假○新北門外天主堂華文專科若瑟學堂監學寳神父現以天氣炎熱須放暑假將各學生功課考試評定甲乙擇優奬賞於昨日邀請各神父到堂觀禮放假四十天期滿照常開課預防疫癘○法工部局衛生處以天氣炎熱新租界一帶之小浜陰溝最易發生蚊蝇又因界内各里巷大都污穢有碍衛生故特添派工人分投澆灑避疫藥水並恐工人貪懶加派司事鄔君至應澆藥水之處督同工作以重衛生 
雜評三（我） 
我爲滬商界請命者止此上海商界前受謡言之影響而百貨滯銷今復因南北戰禍之實演而洋釐飛漲生機垂絕剥膚之痛夫誰可告語者 
我有一言爲滬商界請命南北之戰禍旣巳非空言所能弭則兩方面今惟有各出其全力决一命戰務以至短之時間以解决此最重大之問題毌使戰禍延長致索我商人於枯魚之肆也 
來函 
敬啓者敝會自湖口亂事起後於十五日接南昌歐陽武元電稱被省議會舉爲江西都督巳即日取銷護軍使之職并有追隨李烈鈞征袁之語是南昌一方面業經獨立又於士一晚接南昌各官僚各團體眞電稱李烈鈞巳來湖口係出自彼等迎請似此舉動竟用江西全體名義謀叛民國悖謬至此殊堪駭異昨日上午接武昌黎副總統元電晚又接黎副總統眞電始知省城似無變故且歐陽武有發兵進攻湖口之事然則南昌所來函電究係出自何人消息阻滯驟難索解兹將各電彚送貴館刊登報端藉資印証爲幸江西旅滬公會謹啓 
 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[南京省會議員點將錄]  
　　托塔天王張謇賽仁貴郭定森白衣秀士許鼎霖小温侯莊以蒞智多星陳康神似學究金眼彪施文熙入雲龍朱百通龍聾同音毛頭星沈嘉樹豹子頭沈惟賢獨火星唐人傑小旋風郝儒琳青面獸楊道樞大刀季通小尉遲孫肇圻霹靂火蔡璜九尾龜陶鍾箎轟天雷王樹榛矮脚虎王貫浪子曾樸紫髯伯許蘇民行者武同舉岸雲金翅潘思元小李廣王撰曾鎭三山黄申錫急先鋒潘寳坤金錢豹子張慈明九紋龍史成　刀鬼曹國枬赤髮鬼劉桂馨白花蛇楊石雙槍將董永成出洞蛟江上悟混江龍李荃出林麗　朱　綬神機軍師朱紹文銕叫子潘承諤美髯公高鑾百勝將劉垣插翅虎趙鉦樹病尉遲孫儆浪裹白條張相錦毛虎趙衡船火兒王仕良翻江蜃奚九如撲天雕秦錫田病大虫殷宗渠白面郎君鄭慈榖神火將軍陳錫朋拚命三郎陳大猷石將軍石鳴鏞病關索俞仁愈活閻羅馮士奇聖水將軍王寳槐玉旙竿孟鐸雙鞭陳延　銕臂賻蔡寳善黑旋風陸文椿摸善天沈濟安沒羽箭張援錦豹子馮弼仁通臂猿朱德恒喪門神葛錦城跳澗虎陳世垣井木犴赧崇壽金槍將王玉樹花項虎龔其偉兩頭蛇陸家鼐八臂哪叱姚天一雙尾蠋顧南庸中　虎丁文瑩小霸王周鉞青眼虎李維翰　面孔目沈周神算子蔣士杰神醫朱增元　　兒吳輔動旱地忽律朱祥黻天目將胡福元聖手書生罔　沒遮攔屠宜厚神行太保戴思恭活閃婆王景常鼓上蚤狄迺健立地太歲沈素生母夜叉孫熙寰短命二郎陳國榮母大虫顧鏡清菜園子張嘉行一丈青唐昌言銕笛仙馬駿　命判官李壎飛天大聖劉稳元 
查省會議長問題尚未選决苟非其人未免此座可惜然欲如及時兩之權詐可愛假義假仁僉稱公明哥哥而服從一致者尚難其選右所列舉得九十二人已過半數俟支配停妥再行績登匪特　者性急配角者亦性急果能人才完備共和政體或庶幾乎 
尊聞閣詞選 
[癸丑夏五雨窗夜永展卷神怡堇次寒韻二章] [  何震彝穆志]  
回首金臺夕照寒花樓東望暫憑闌短襟小髩傳嘉意促席清尊理墮歡靈運無緣蓮社遠杜陵舊築草堂寛歸來篋衍饒新句待拂桐陰上玉壇 
丁沽秋水照人寒送客河梁意巳闌末俗何知玷風雅中年多故雜悲歡塵沙歷刧知無恙懷抱哀時强自寛畢竟兩湖餘逸興酒兵　　築詩壇 
[泊漁橋] [  徐哲身]  
竹密鳥聲雜溪明花影通遥看似雪處無限夕陽風生物靜多感春心清滿空高峯片雲外蒼翠壓孤篷 
[樵石]  
　　火星動山脊流照半江明岸樹垂秋影灘風答夜聲數家茅屋閉一瞑水烟成不寐聽寒吠蕭然野興生 
[花朝]  
　　一年今日又花朝綠滿江天舊柳條莫向東風訴春恨夕陽山外水迢迢 
處處勞人話姓名十年猶是舊書生歸雲一片隨風出或繫人間霖雨情 
[桃花獗]  
絕好斜風細雨天桐江魚膾在尊前春來長徧桃花浪那得樵青理釣船 
滑稽詩話[  嘉定二我]  
前清袁爽秋京卿祖被害時蛾冠博帶跪菜巿口笑謂行刑者曰且慢待我吟完一首詩遂朗吟曰爽秋居士老維摩做盡人間好事多正統巳添新歲月大清重整舊山河功過吕望扶周室德邁張良散楚歌顧我於今歸去也白雲堆裡笑呵呵呵呵二字未及說完而刃巳及腹矣 
吳郡金聖嘆在獄時付書於妻曰殺頭至痛也籍沒至慘也而聖嘆以無意得之不亦異乎臨刑時吟詩一首云天公喪母地丁憂萬里江山盡白頭（其時天雪）明日太陽來作弔家家簷下淚珠流 
某塾師出一試帖詩題課學徒題爲夏雲多奇峰學徒捉筆搆思不成以問師師曰此題只要刻畫奇字便是佳作徒受敎卽作詩曰宰相升知府將軍舞大旗老爺求小的和尚抱山妻蝴蝶吱吱叫蝦蟆隊隊飛小猫吞猛虎螞蟻捉雄雞塾師見之援筆評曰太奇了洪稚存詩才奇險好作驚人句有人仿其體云黄狗隨風飛上天白狗一去二千年 
王耕餘搶陳竹生之妹爲妻成親後被陳訴諸公庭謂王之陰莖與腎囊上下顚倒不願將妹嫁王爲室事見上海各報章予作新婚曲以嘲之云門前喧閙搶人到新娘那裹有油壁歸來豆蔲香東借蠟燭西借香拜堂那裡有催妝一曲鳳求凰洋羅衫子洋羅裙鄕妝那裹有玉堂春暖圖新粧不言不語把頭低進房那裹有繚繞笙歌閙新房先解羅裙漫解袄上牀那裹有鴛鴦衾枕象牙牀一個銀樣蠟槍頭倒裝那裹有離却楚岫赴高唐元來苗而不秀的陰囊那裹有燕爾同衾夢蝶狂風流公案費思量法堂那裏有新婚蜜月渡他方 
自由談話會 
前年之秋專制政體未去各省之創革命者相率宣告獨立是獨立者脫離專制而獨立也今共和政體成立旣二年矣各省又有創革命者亦宣告曰獨立獨立是獨立者豈脫離共和而獨立耶脫離共和而獨立又將改爲何種之政體或曰不然此次創革命者非欲改政體實欲推倒袁政府然則宜明言脫離袁政府而獨立否則渾稱獨立兩字人將疑其自外共和也 
謡言最足以防礙商業擾亂居民然使商人與居民聞謡言而不驚守秩序而不動則造謡言者無所施技行將自滅也故今日之商人與居民宜各勉爲鎭定勿自驚擾則亂勢可殺而營業不致損失南北兩軍皆以安民爲門而語民能自安彼反亂之有是理乎 
小說 
寫情小說 
[黄金祟（二十二）] [  天虛我生]  
吾婇旣惱我我覺天地之間惟我一人夐夐往來而無可依因而追思往事覺我仲姊之待遇我者誠無可爲萬一之比喻惟我當日乃在孩提之間受我仲姊之愛情莫知爲報而悉報之於筝兒之身以爲筝兒與仲姊貌相若其心亦必相若也而孰知大謬不然今者仲姊亦旣字人且復天各一方異日相見度必爲形跡所拘當時親暱之狀此生此世殆不可以復得而筝兒亦爲他人所有我若見彼則其落落之狀又可想見然而我問我心我固未嘗有非分之想我與筝兒不過視同姊弟惟梅姐之心輙疑我有如何之觀念但至今日則羅敷有夫使君有妻固己立於同等之地位我若始終以姊弟之禮相見就情理而論度必不能標我於門外且我必不往者毌令筝兒反怪我之薄情由此一念輾轉籌維我誠無可見怪筝兒之理由女子生而願爲之有家筝兒旣非我耦我又胡能使筝兒終身不字以筝兒與仲姊較仲姊且字人矣况乎筝兒我之心地於是復放光明明日之日我乃托故外出而使龜與我俱行至中途乃以我之觀念語之於龜龜則笑曰公子誠多情人我必不忍拂此美意惟願公子於沈湎之際一念我之所言則懸崖之馬亦猶可勒予因笑而頷之比至筝兒之門龜乃叩關先進梅姐出應見予乃與龜俱則笑謂予曰珊哥爲何向之風所吹乃亦至此予漫應之而蘭璇聞我之聲即已褰帷而出趨我左右握我之手絮絮問我久不至此之理由我則諉之曰病而巳時龜巳踱索而進東閣顧謂梅姐曰筝姊胡弗見旣而曰是矣殆猶伴新郎度蜜月也梅姐嗔曰趣噤爾口惟此之故吾女媿不敢於見人龜曰小兒女腆靦之態最足動人憐愛奈何必弗見我果弗我見者我必與公子偕登我蓋頽然之翁在禮無所用其嫌疑而公子則知識未開又况本爲姊弟尤無見外之理言次遂將挈予而登則梅姐巳呼筝兒並使璇兒促其下樓予知梅姐之意甚弗欲我之登也我不願取憎於人乃藉他故返身與蘭兒爲語因問翠君與愛兒近亦時相過從否蘭兒謂翠君時時念兄且囑兄往並千无以翠君之居地謂予往者甚爲有益蘭且願爲我導而梅姐斥之曰汝珊哥乃爲青年子弟汝乃導引使與翠君爲友倘使珊哥之家聞之得毌歸咎於我家顧謂龜曰汝老請識我言吾固不願珊哥往訪翠君者也龜曰然翠君者惟金錢之是愛我公子雖爲富家郎但在今時未嘗握有錙銖尺寸之權我知翠君亦必不愛我公子也梅姐曰翠君之爲人殆狐媚之化身故吾竊爲公子危耳言時則聞璇兒喚曰阿姊請珊哥登樓梅姐曰胡不自來璇曰姊必令珊哥往見耳予乃覘梅姐之色梅姐曰然則必勞珊哥之步小妮子亦殊傲慢予聆是言若奉綸音因起而挈蘭之手促與偕登意蓋欲使梅姐無疑龜曰吾將與梅姐作長談公子亦不妨與筝姊作長談也予乃笑置不答遂與蘭兒偕登璇則伺於樓欄之上見吾至前亟以手曳吾之裾曰阿姊悲泣不勝趣往慰之吾遂舍蘭而進（二） 
言情小說 
[並蒂緣（一）] [  了青]  
林公子志靖字梅癯清常鎭道林觀察之子也張緒年華衛玠丰采好脩飾邊幅作艶詞詠古今韻事固濁世之翩翩者也觀察止一子鍾愛特甚每行必偕會新年循例詣大府賀卽携公子赴蘇門 
正朋初七俗轉爲人生日時風尚奢華蘇城玄妙觀中之燒八字香者紅男綠女鬥麗爭妍大有行山陰道上應接不暇之勢公子心羡之獨往游玩正在隨喜適見一女郎自肩輿出扶鴉婢肩立廻廊整理衫鬢淡妝閑雅光彩煥發步履瀟洒飄飄若神仙中人絕世姿也公子不覺神往注目移時手足如被朿縛急隨入殿見女郎至某太歲位前捲素袖出春葱爇名香燒絳燭盈盈下拜屈指計算知爲十八齡長己一歲女郎跪拜畢卽伏地禱祝繡裙盡處微露雙藕晶瑩如脂潔白勝雪公子恐女郎冒冷思以衣袖覆之卽挨足跪下旣念不可鹵莽而情不自制嗅之以鼻轉瞬頓自驚懼女郎縮足回顧嗔怒欲絕見公子神采卽亦不校匆匆上輿去 
時公子神魂已爲女郎攝去卽尾隨輿後且追且喘鴉婢怒之以目亦弗之見行二里許至一家門首肩輿遽止鴉婢急叩扉呼曰小姐至矣女郎出見公子立對門柳樹下一笑而入 
公子歸後廢寢忘食每日晨起計女郎曉妝畢卽趨至前所立柳樹下徘徊凝注如醉若痴以爲女郎與我同心必能善體我意知將復來或設法出見一道衷曲脫稍疎忽與女郎相左是我負女郎以自誤也故雖雨雪飄瀟亦必冒寒前往蓋在公子之意方欲藉此以表其誠摯詎桃花人面消息杳然延佇多朝不啻石沈大海（二）（未完） 
文字因緣 
[憶舊游題玉田恨史說部] [  揮戈生]  
　　想經芟不盡未種偏生最是情根好夢醒何倐早罡風一霎消似煙雲痴心願隨郎去重與細温存奈渺渺黄泉茫茫碧落不見郎魂逡巡斷腸處賸野草荒墳碧血青燐留得精靈在縱化身飛絮此恨難泯寫出個儂心事讀罷倍酸辛敎訴與蒼窮殷勤爲結來世因 
 
 
 

Page 11

 
 
   
 
 

Page 12

 
 
   
 
