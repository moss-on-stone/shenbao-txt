# 1919 - 260 - 4916740

 

Page 1

 
 
   
 
 

Page 2

 
 
   
 
 

Page 3

 
 
時評 
[靳徐之戰（冷）]  
此次内閣之更代爲段派之二健靳徐之戰也靳之與徐不相能也已非一日矣靳之與龔不相容也亦非一次矣徐之與龔互相助也亦有由來矣故龔之代閣無異即爲徐之代閣而龔之去閣亦即無異徐之去閣也今龔去而靳代故曰靳徐之戰也蓋徐者段派中之極端派也自徐乞兵入關以後段派之舞臺徐氏獨舞之舞臺也今靳徐之戰而徐敗此後之時局或者稍稍有所變動歟 
[命令]  
九月二十三日大總統令李象山授爲陸軍少將此令 
又令任命李鈞署贛西鎭守便署參謀長此令 
又令大理院院長姚震呈推事許卓然因病懇請辭職許卓然准免本職此令 
又令參謀總長張懷芝呈請任命普民康爲湖北督軍署中校參謀黄海泉署少校參謀曰照准此令 
又令陸軍總長靳雲廳呈准吉林省長郭宗煕咨請以英俊常魁春全補佐領均照准此令 
又令陸軍總長靳雲　呈准奉天兼省長張作霖咨請以孫廣選補協領應照准此令 
又令陸軍總長靳雲鵬呈准察哈爾察哈爾都統田中玉咨請以齊莫特多爾濟補協領應照准此令 
專電一 
北京電頃下令龔心湛免總理兼任各職靳雲鵬兼代總理李思浩兼代財政總長 
（二十四日下午六鐘）北京電龔辭靳代令發禡卽送副署徐樹錚勸擱置昨因閣議靳劉均未到曹錕又來第二電知難再留昨晚始副署 
（二十四日下午三鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
北京電龔辭呈今朝面遞卽照淮另聘爲公府高等顧問靳兼代令卽下定明日接事龔今日仍到院辦交代明日閣議不列議案專商新閣進行方針院秘長仍慰留靳接任對和議及財政軍事二層另定辦法 
（二十四日下午六鐘） 
北京電姜桂題亦來電攻龔（二十四日下午六鐘） 
北京電内閣靳雲鵬繼今晚可發表財政以李兼代李已承認（二十三日下午五鐘） 
北京電龔下靳上已經内定惟財政李不幹昨至夜分尙未解 
决（二十三日下午四鐘） 
北京電龔辭呈昨撤回修改今早又另擬已繕就預定今晚提出今早奉省續來一電内容極密聞措詞頗激本日閣議海陸兩長未到龔席間聲明决將告退并致謝三月以來閣員維持之意（二十三日下午四鐘）北京電徐樹錚仍勸龔勿讓謂靳氏上台果恢復段信用雖犧牲彼個人亦所不惜 
（二十四日下午三鐘） 
北京電徐樹錚日來力謀外用將以某省督軍位置 
（二十四日下午三鐘） 
北京電王揖唐來急電謂南代表因拒開議秀山無法疏能和局極危請進止（二十四日下午三鐘）北京電王占元等聯名駁西南歌電北方各省駁電已到齊其中多數爲敷衍王計此後並無第二步辦法（二十四日下午六鐘）北京電蘇省會滬九團體拒王通電到京（二十三日下午四鐘）北京電馮昨抵京謁徐對和局组閣小有主張徐頗容納訂今日答拜（二十四日下午三鐘）北京電中央節前開支經交系帮忙訂成小借欵多種可敷衍過去（二十四日下午三鐘）北京電盛傳新墊欵二千萬將於月内交付頃詢財政當局因英使反對已絶望（二十三日下午五鐘）北京電財政委員會頃議金本位討論甚久無結果 
（二十三日下午五鐘） 
北京電各省區長官答復攤派新公債非曰民力已疲萬難再攤卽曰金融閉塞請免派 
（二十三日下午四鐘） 
北京電財長周自齊不就又有梁士詒説（二十三日下午四鐘）北京電中交票本日已打破五折跌至四九（二十四日下午六鐘）北京電關税準備金共八百萬外部向各使要求撥二百萬濟急使團於昨日會議 
（二十四日下午六鐘） 
北京電政府以灤礦股票向津某商行抵押五十萬 
（二十三日下午四鐘） 
北京電馬良調京擬張懷斌繼（二十三日下午四鐘） 
北京電中日寛城子交涉謝罪一欵奉張不允部議再商日使改派他員履行（二十三日下午四鐘） 
北京電府外交委會上密呈一件内容一修改管理敵僑要點一籌備如入聯盟意見（二十四日下午三鐘） 
北京電陸徴祥回國派顧維鈞代理由院部正式電知又王正廷願留法京與顧會同辦理（二十三日下午四鐘） 
北京電昨電陸使德約簽字否由顧使主持土布匈約由顧施二人主辦（二十四日下午六鐘）北京電布土和約與我無關係故不簽字（二十四日下午三鐘）北京電中瑞換約因劉使未到任改派莊景珂辦理 
（二十四日下午三鐘） 
北京電電令新楊督撤消張慶桐私訂俄民租地章程 
（二十四日下午三鐘） 
北京電陸使歸國所遺委員長加委顧維鈞代理（二十四日下午三鐘）北京電報載日本將以自動的歸還青島在美上院表决和約前發表（二十三日下午四鐘） 
北京電劉式訓自滬北來（二十三日下午四鐘） 
北京電劉鏡人電鄂政府仍拒華艦上駛應否逕赴廟街乞示（二十三日下午四鐘） 
北京電院秘長郭則澐照例提出辭職（二十四日下午四鐘）北京電陳毅電呼倫貝爾散匪擾蒙請剿除（二十四日下午六鐘） 
北京電鄂王電告派兵一團赴龐鼓會剿土匪（二十四日下午六鐘）香港電軍府養電龔再拒王有王悍然抵滬和會不續開西南不負責語（二十四日下午三鐘）香港電學生隊在長堤游行查某貨被警捕十一人 
（二十四日下午三鐘） 
香港電參議員已到百三十人不日足法數開會兩院積極籌制憲下星期可正式召集擬先提組正式政府選大元帥案新新褚寓照霞各部員多贊同 
（二十四日下午三鐘） 
[各通信社電]  
北京電閣揆决以靳雲鵬代理李思浩長財政亦内定 
北京電徐佛蘇謁徐陳述和局困難情形並力辭代表（以上二十三日）以上平和通訊社電北京電陸使電奥政府决定派代表來華接洽外交事件 
北京電衆院預算議至贛省長署交涉費李屭浦力主全裁通過 
北京電考試文官報名已逹五千餘人尙未截止北京電王鄂督電請中央政府緩發八年公債免礙和局 
北京電吉財長調甘肅遺缺以董士恩補授（以上二十四日）以上中華通信社電 
北京電靳代閣説喧傳已久未成事實近日曹張兩使電保靳龔尙無辭意昨曹張又有養（二十二）電請以靳代龔龔决辭 
北京電靳在津未回徐派人往召今日可回北京電徐因有人主張更動代表大不謂然昨語人云無論西南態度如何絶不更換總代 
以上中孚通訊社電 
[法國無線電]  
二十三日里昻電星期一日德國代表團領袖萊斯納氏在脱里亞倫旅館協約國國際軍事會議室中簽定一約約中德政府宣告德國憲法第六十條爲無效該條乃協約國政府視爲與凡爾塞和約所規定者相衝突也簽字時絶無莊嚴之禮節僅歷數分鐘協約國代表加蓬氏克勞氏斯細亞洛石氏松井男爵先至萊欺納男爵被引入室展閣約文原文如下下列署名者受有正式之允許以德政府之名義承認並宣告一九一九年八月十一日德國憲法所規定之事項與一九一九年六月二十八日在凡爾塞簽字之和約之原文有衝突者作爲無效德政府宣告並承認德國憲法第六十一條第二行之文字悉歸無效且承認俟國際國際上之地位而加以修正奥國代表始能加入德國聯邦議會本宣言在和約實施後十五日内當由德國正式立法機關通過一九一九年九月二十二日在協約國及公共作戰國代表之前訂於凡爾塞萊斯納男爵首先簽字其他德國代表依次署名德國代表團領袖絶未發一語而退 
二十三日里昻電畦斯丹消息比王比后及王太子於二十二日在哇斯丹登舟赴美以答威爾遜總統最近赴比游歷之舉比王比后及王太子所乘者爲美國驅逐艦恩格拉亨號桅尖所懸美國國徽代以比利時國徽恩格拉亨號之前復有一他驅逐艦瑪特克斯號爲前驅以備避去浮動水雷因北海中浮動水雷尙多云 
路透電 
[歐戰餘聞]  
二十一日丹京電維也納外交部下令宣布戰争發原之公文據公文所言一九一四年七月波斯丹軍事會議實在維也納舉行公文中有未經發表之七月五號密碼電兩通蓋乃奥國駐柏林大使通告奥國外交大臣覲見德皇及與德首相談述奥國致塞黨書同題之情形者奥大使謂德皇許彼奏報奥皇奥國如出兵攻塞德國當以全力助之德皇之意作戰宜速蓋俄國尙無準備故也德皇又稱失此佳好之機會殊爲可惜德相亦告奥國大使謂奥國可恃德國之輔助奥大使謂彼續與德相談話後知德相亦如德皇然力主速戰以此爲解决巴爾幹奥國糾葛最佳最爽快之方法奥匈内閣自七月七日起至十四日止逐日開會討論此項電文各大臣皆謂戰争必不能免鐵柴伯爵獨竭力消弭戰争 
[歐和會之雜録]  
二十一日洛斯安格爾斯電威爾遜總統在此演説述及山東問題謂英法不能違背與日本所訂之密約今挽救山東問題唯一方法乃與英法日三國開戰耳試問反對山東問題解决辦法者願否與英法日三國開戰而爲中國恢復山東省彼知彼等决不願出此且彼等所志者非在扶助中國乃在打銷和約耳威爾遜總統結語謂美國今未便背棄其戰時之同志衆大歡呼 
二十二日巴黎電高等議會决議將西比利亞捷克斯拉夫兵五萬人運送回國並討論實行之方法而尤注重船舶問題將由美法英三國供給 
二十日維也納電匈牙利外多瑙河境將被英軍佔領之消息傳到匈京時大爲匈人所歡迎昨晚大劇場中有親英之大表示戈登將軍受人歡呼音樂隊齊奏英國國樂匈總理菲里特里克氏時亦在場衆與之接吻 
[俄國和戰談]  
二十二日倫敦電聞過激黨代表向烏克蘭建議媾和以烏克蘭獨立爲基礎惟烏克蘭對於抗拒台尼金將軍與柯爾恰克將軍之戰爭應守中立過激黨代表宣稱莫斯科政府决議與各政府媾和遏滅反對革命之舉 
二十一日瑞典京城電愛沙尼亞媾和代表回抵里伐爾者謂過激黨準備隨時續開談判愛沙尼亞人之意過激黨望和頗殷 
二十一日丹京電里特倫公報局謂波羅的三國將以体戰條件提交俄國勞兵政府内有依據人種發原之基礎規定疆界闢一中立區域由一中立國維持秩序過激黨之艦隊交由中立國代管等條 
二十二日倫敦電愛沙尼亞公報謂彼斯柯夫方面有惡戰敵軍攻繋愛沙尼亞戰壕多次均遭重創 
二十二日瑞士京城電立陶宛公報局稱立陶宛軍現距特文斯克不足三基洛邁當立陶宛拒絶與過激黨媾和如須媾和必會同協約國里特倫及愛沙尼亞商之 
二十三日巴黎電每日新聞巴黎訪員電稱法國愛向將軍已抵里加聞將代表法國參與波羅的數國與過激黨休戰之談判 
二十三日倫敦電莫斯科無線電稱柯爾恰克將軍已辭元首之職讓與台尼金將軍每日紀聞評論此事謂今已爲整理柯爾恰克與台尼金二人間關係之日台尼金政府爲歐洲俄羅斯大部分之代表若使之屈居於西比利亞政府之下殊不近情云云 
二十三日倫敦電陸軍部宣稱台尼金將軍今距亞斯特拉昌顯不足四十哩過激黨騎兵大隊偕武裝汽車已渡化泊河大戰今正在進行中桐河大軍沿鐵路而進近今數役共俘敵一千二百人獲砲五尊台尼金將軍已續獲大勝佔據庫斯克要鎭 
[阜姆問題近訊]  
二十一日巴黎電時報載日尼瓦電稱阜姆意兵已命克羅時·瑪爾耶·日耳曼族人民即行離境 
二十二日羅馬電時報特萊斯特訪員電稱巨哥斯拉夫人多名在阜姆街中抛擲炸彈死一人傷數人羅馬國民報載逹倫齊哇請願書懇請全國捐欵濟助阜姆據半官消息巨哥斯拉夫人圖在逹爾瑪希亞海濱登岸爲意國陸軍當道設法止之 
[英德之商業談]  
二十二日柯洛恩電在德英人商會會長諾特氏曾晤見德國財政部長歐士白克氏經濟部長施米特氏言在德設立交換所管理德國對英一切出入貨品事今據諾特氏稱德政府對於英員在經濟部管理執照科之大綱辦法業已同意凡運往英國與由英國運出之貨品未領執照者皆須没收此舉可使德國貨品不致濫售於英國市場其實德國境内所存製造品已屬無多德國今不能濫售之也設立交換所之主旨在使德國製造家可由柏林交換所供給貨品於英國商行凡未經英商行承購者槪不許出口於是供求適能相應而英員管理交換所之意即在監視出口品不逾過入口貨而已 
[英美罷工記]  
二十二日紐約電據各大城來電鋼工罷工之舉響應者頗多各廠繼續工作惟辦事人員業已減少鋼工聯合會秘書稱罷工者共有二十八萬四千人芝加哥占六萬人克里夫倫占三萬人各公司謂罷工者多非美人比斯萊漢鋼公司之工人現未參與罷工以待與公司開大會商訂一切 
二十一日紐約電明日有鋼工六十萬人開始罷工工人要求每日工作八小時每星期工作六日 
二十二日倫敦電五萬鐵工之罷工縱僅歷數日之久亦足使與有關係之數種重要工業大受影響尤以營造業與造船業爲甚營造業之僱主與營造工及鐵工五十一聯合會曾約定工資變遷　由國定今鐵工遽行罷工是已破壞前約也鐵工以爲曾於三星期前發出通告取消前約故此次罷工未曾違法而僱工者則謂無論用何種形式不能廢約有責任之工界領袖數人如漢德森等皆不以鐵工罷工爲然聞罷工者中亦不乏反對之人　 
二十三日倫敦電米特倫之大局因鐵工罷工甚爲黑暗預料里資技師三萬六千人華特佛哈姆登工人一萬六千人不日均將賦閒罷工風潮現蔓延於沙士漢姆登船廠 
國外要聞 
[山東問題之意報評論]  
六月二十九日米朗晚報傳載中國參與和會專使之宣言後並附著論説云中國此舉之影響爲如何夫中國旣不簽字則當然立於國民聯合會之外旣非會員自可不受減兵之限制中國旣可自由備兵則日本亦可藉以不受該會之束縛擴充其武備誠如是也該會存在之價值爲如何該會存在之實益爲如何該會存在之精神爲如何列强於此宜審慮熟思對於山東問題有出而調停務使中國收復山東之必要矣中國人方面謂專使旣能明顯表彰魯省問題之重要列强若出調停成功必易蓋中國亦知列强毫無理由亦無實力對於中國取用封鎖海口或經濟上報復等之辦法以迫令中國屈從也 
六月三十日羅馬民意報關於中國不簽字之事著論一篇題曰『中國拒不簽字』其言如左威爾遜總統行矣其行也有四萬萬華人激發之憤怒心隨其後焉夫中國民族者勤勞廉直生殖力甚强安居於亞洲廣漠之地業將其數千年之祖國開放門户該族代衣在巴黎和會因所志不遂對於和約拒不簽字矣開昨今兩日某國代表尙往謁見四國領袖希冀將有四千萬人民之山東經和會决定讓與日本者在各當軸前至少争得許以再爲修正一語何奈不預聞國民聯合會之民族縱有聲訴亦無所用中國代表昨今兩次之請命均被拒却遂不能簽字矣彼反對種族平等而主張國民聯合之威總統欲令日本緘默於彼所反對加入於彼所主張不惜以富饒之魯省讓於日本遂而中國簽字與否無足重輕英法兩國亦謂中國簽字與否無足重輕然此極主平和前程遠大之民族（指華人）離貳之念終久不泯今日之拒絶簽字不啻對於和會諸大人物之行動定一鐵案云貴會於無數不公平之解决中又成就二件不愜人意事卽在亞東爲對於山東之處置在小亞細亞爲對於斯密爾納Ｓinyrne之處置是也（按和會將斯密爾納歸與希臘故該報云然）於是不平之鳴四起在我歐洲本亦冀有一番善後可久之重組乃威爾遜竟治絲而棼之棼而成功逕回美洲去矣 
[遠東之糧食問題匱乏甚於歐洲]  
中美新聞社譯聯太平洋雜誌云目下全世界皆缺乏糧食而遠東此項可題之重要更甚於歐洲向使無此次之大戰則此問題尙不至卽發生然遲早終必發生今則於此後數年内之經濟大局上必大有影響歐洲因財富較廣貨幣較裕故食糧缺乏後即大購東方主要食品之米向來東方豐收之時米之出産與銷耗足以相抵今歐洲一入市場則人類中最貧苦之一半人民乃不得不食最貴之米矣今年東京米價較英人所食麵包價貴至兩倍半而工價祗及倫敦價格三分之一以至五分之一以致日本人對於生活問題大起恐慌視爲一九一九年之最大問題然日本之困難尙不過此籠罩遠東全部之問題之一部分耳今世界産米之量幾已竭其限度米之爲物産於赤道及温帶之地且需水培養故米乃熱氣　水之産物凡乾地山坡均不産米除非設法灌漑或改爲平地而後可日本農人因米價貴工資廉故多設法將山旁斜地剷爲平疇而從上引水澆漑如是造成之田甚多然工資縱廉而經濟力終有限故造成之米田亦有限全世界産米之國共三十七其中紙有十一國在平時除自食之外尙有餘賸而此十一國中又祗有三國即緬甸暹羅及交趾按期運米出口且數額頗多然東方需米之人口共九百五十兆此三小國所餘之米豈彀補助因此值收成歉薄或歐洲需米或東方人口繁盛銷費增多之時則世界人口之半數祗可聽命於天無法補救目下東方和平日久疫癘不盛人口日繁而生活程度日高然種米之地則袛有此數試觀産米數額之鉅與出口之少即可見米之産量將逹極限印度土地廣大人口三百兆在豐收之年亦祗能以少許之米出口若值歉收尙須仰給於外若荒年則饑象立呈矣就氣候而論南美洲墨西哥塔克塞斯州及澳洲北部均可種米况可用科學的灌漑法又美索波逹米亞戰事已止仍可恢復産米原狀西方具有遠略之農人鑒於米價貴於麥價半世界需米至殷當亦能從事種米以應需求惟塔克塞斯人或澳洲人苟非證明確能獲利未必肯投資於此新事業假使不方連歲豐登彼輩豈不即將投資於虚牝乎再有一困難即每一食米之國民皆願食其本國之米是也就日本而論惟罪犯食外國米印度南方之鄉人當饑荒時寗餓死不食外國之賑米據日人考騐米質謂各國米之氣味不同處甚鮮而有一偏見横梗於胸即覺嗜好亦變也總之世界之眞正食糧問題厥惟食米者之問題至小麥之供給殆無限量今米之産量之逹限度今後産米之區勢必逐漸擴張然擴張之程序必甚緩故最近之解决亦必在十年之内而於中國之産米能力如何有重要之關係也 
[要聞一]  
[北京政局之變動龔心湛已站不住]  
互爭閣總之暗潮醖釀已久今則已由暗潮而現於事實矣查龔閣之命運本與財政問題相終始借欵若無把握縱無人爭此揆席龔氏自已亦站不住况兼以借欵無把握各省催餉欵之電又成爲一種催命符於是爭席者遂資爲口實而曹張之電即由此而來矣兹將 
 
 

Page 7

 
 
昨夕所得消息彚誌如下凡稍知段派内爭之事實者亦可以此推測政局前途之變化也第一消息云現聞曹錕張作霖日前電呈公府以各省軍費中央不能撥付擬請罷免龔代總理以靳總長兼代揆席東海已將此電示之於龔龔現已准備辭職内閣問題日内必將發生云第二消息云龔代總理因上届星期六之閣議劉海軍與靳陸軍均缺席未到僅龔田朱三人會議當時即宣言萬難維持退後繕辭職書聞已於星期日遞呈公府并辭財政本職段合肥主以靳代總理李思浩代財長惟東海因恐牽起别種政潮仍慰留龔故龔昨日仍到院視事惟閣潮則正在醖釀中第三消息云據最近消息某方面因軍餉緊急財政問題無法解决曾於日前通電各省有所主張電中有隠令各省長官對於内閣應否改組發抒見解之意自此電發出後前日（二十一）已有某某督軍來電不滿意於現内閣龔仙舟氏已有迫於不能不去之勢聞龔果辭職繼任人物以靳陸軍總長呼聲爲最高综觀上述各消息則此事之由來與内閣問題將來之趨勢可以推見惟靳翼青若出代揆席殊非安福部之所願以靳雖亦段派嫡系人物然素極不以安福部爲然安福對於此事必有一番之抵抗而段派内部之破裂益將暴露而不可掩飾矣 
[復和辦法中之待决事項]  
復和善後辦法前經閣議决定之後即交各主管機關分别舉行惟其中有因特種關係尙待解决者約分數項（一）租界敵産之處分敵産之在租界以内者各國辦法不一有經各地領事逕行拍賣者亦有會同我國地方官接收拍賣者所得欵項俱經儲存銀行現時此欵究應歸還本人抑或劃抵賠欵應俟各國議定辦法再行處分（二）俘虜收容所裁撤關於此項機關須俟俘虜遣盡方能裁撤日前外部已照會駐京荷使轉商德國速定遣送方法而在未經遣送以前該所仍保存現有狀態（三）德人之入境間題在恢復和平之後未訂通商新約以前所有新來及被遣復還之德人是否准其入境苦無先例可援現外部已電詢各國辦法應俟覆到再行規定（四）碼頭船隻之收没依照和約所定凡在中國境内德國所有之房屋碼頭船隻及其他産業均允放棄故我國前此收管之船隻房屋碼頭當然無須交還惟和約對於此項有無國産私産之别須俟查明再辦（五）井陘煤礦之處置此項財産雖係漢納根之經辦而内容實含有半官半私性質應按何法處置須俟電詢各國有無同様事實取以爲例現時則仍由農商部派員保管以待解决 
[西藏交涉最近情况唐熊對藏事之意見]  
西藏交涉停頓以後已逾兩旬近數日來忽又漸呈活動現象考其原因蓋英使方面於此問題似已了解而希望續議吾國亦以此案懸擱有年久愈生變亦頗期其速决所以連日以來此項交涉形勢略漸轉圜前日閣議遂先提出討論分别議定繼續交涉方針及飭令甘新川邊各省佈置防務一面更定尅期召集一次邉事會議所有與西藏毘連各省俱令各派代表參預斯會共商解决及以後藏事處置方法此外復議决趕派人員先赴川邊調查一切以免再有誤解及不明情形等事現下外部對於此事已在研究中並已輯有藏務記略一册刋印分送藉使國人明其真相又聞政府以此項交涉與川滇諸省極有關係在南北未和平統一以前更不便由北方獨定交涉方針致生反響故日前曾分電川滇各省徴集解决意見近已先後接有覆電兹録熊唐兩電如下熊克武電云國務院外交部鑒歌電誦悉邊事迭電奉商原以肅靖邊患恢復失地爲主旨旣而屢承電示與英使交涉各節此間未嘗不知尊處困難情形惟查邊藏劃界關係國家主權至爲重大藏旣屬我邊更無論奚有外人置喙之地即解决中央懸案爲言要以不失原有界址爲第一要義自川邊改設縣治西至恩逹北至石渠南至鹽井察隅皆我邊境此就範圍之最小者言之也若夫藏番肆擾雖抵邊地長官暫與噶布倫訂立停戰條約然未經政府承認則英使自不得依此以爲標準失陷各地當以兵力克攻我實絶無遷就之必要德格原鑪邊廳期爲内地版圖固不待言即昌都亦何嘗不屬川邊劃歸外藏不啻自撤藩籬該地形勢扼要藏番可以直逹巴塘若棄之弗顧則我終無恢復勢力之日至英使所稱德格以西劃歸西藏直與現在假定之停戰條件無異又崑崙以南當拉嶺以北之地一語似包括青海一部曁川邊北路各縣未知貢縣察隅武城寗靜等縣是否亦在其内即使仍屬内地已較原界損失甚多實亦未可輕許竊查英使以上兩種辦法蓋以藏番現據之形勢爲準則我若承認是彼之希望旣已圓滿而我之交涉實無效果對外旣傷害國家之主權對内尤大失政府之威信從此藏番將不可治邊地永無寗日而外人無厭之求益難應付尊電力爭德格誠屬義正詞嚴莫名欽佩惟鄙意尤有進者正約雖申明西藏仍爲中國領土然邊藏界限實有内外之分况外人窺藏有年今日爲邊保得一分界址即異日爲藏減少一分糾葛此次交涉總以爭回上年失地爲主此間已準備實力爲廓清邊圉計畫執戈衞國義弗敢辭况平邊亂本屬内治範圍於兩國交誼實無何種障碍請仍向英使據理力争承命派員入京陳述邊藏情形自當遵辦並祈遵處亦酌派相當人員赴邊勘察實情以資應付不勝迫切盼禱之至又德化即德格丹巴卽章谷尊電據陳護使報告平列兩地名稱似有錯誤合併聲明熊克武巧唐繼堯電云除菊人先生龔仙舟先生陳任先先生鑒華密歌電敬悉承示西藏界務並諮詢意見欽愼重封圻之意惟與英使所議劃界辦法無故蹙地三千里直使川滇屏障完全撤廢查前清經營西藏近三百年光緒三十二年秋設川滇邊務大臣漸將土呼圖克圖之地改土歸流野番之地次第征服離藏之地先後收冋府廳州縣設官分治並議建省定名西康民國成立省制中輟裁府設縣凡二十有九東起瀘定西訖太昭爲江逹腸北鹿馬嶺界之嶺東屬藏今乃根據袁世凱時未結之案以察木多八宿類烏齊卅九族屯外藏以瞻對德格以及崑崙南拉嶺北之地歸内藏仰康爲藏分内外已屬奇謬至又謂英使乞取消内外藏各稱將打箭鑪巴裏塘道孚鑢霍瞻對岡拖劃歸中國内地將德格以西等處劃歸西藏又一辦法仍分内外將裏巴塘打箭鑪岡拖作爲全地將崑崙南當拉嶺北之地作爲内藏德格歸外藏等語忽内忽外忽伸忽縮總在我川邊特别行政區域内是不啻割内地以與藏人而獨謂英使大有讓步何耶查察木多爲太喀木地與乍了接壞清宣統三年春設乍察理事官隨改流爲縣曰察雅曰昌都設官征賦已歷十年八宿在察木多之西係呼圖克圖管理地宣統元年冬該僧俗致人求趙爾豐准予改流其地附入昌都類烏齊原係百餘土族其卅九族直歸駐藏大臣管轄餘隸屬西寗與八宿同奏准流提案乃均以屬外藏何也至三瞻五土司地將千里據鴉龍江上流迭經川督駱鹿兩次用兵收回旋以離藏宣統三年六月趙爾豐率兵入瞻設官征糧即今瞻化縣也其西北爲德格宣慰土司地方數千里據大金沙池上流川督鹿傳霖曾派兵收其地縶其土司夫婦入省旋案翻得釋而土司弟兄屢以爭襲釀亂宣統元年四月趙爾豐督兵平之各土司請奏准改流設德化白玉登科石渠同普五府州縣並設邊北道一缺民國裁府道仍爲五縣提案乃以德瞻均歸内藏又益以崑崙南當拉嶺北廣漠無垠之地以至近包青海遠割新甘是無異承認森姆拉會義英使全部之要求矣甚至有德格歸外藏曁德格以西等處歸西藏一切包舉之詞不知所謂德格者指現在之一縣言乎抑指德格分設之五縣言乎德格以西等處範圍甚廣究何所指電中岡拖寐拖當是一地舊名納奪改流已久其他縣歸同普縣管一律征糧有案又原電地名新舊雜出譯音互異一有訛誤關係匪輕鄙意此次藏案有應認定者數事（一）川邊行政區域均經改土歸流且地屬西康不得誤爲藏地近時歲番叛據各縣應派兵一律恢復（二）西藏爲中國領土能否許予自治中國自有主權母庸由外人代爲要求並不得以川邊青海甘肅新疆　邊地劃入自治區域（三）民國四年袁氏派員與英使商議收察木多劃歸外藏乃因亟圖帝制欲以此結歡外人而蹙地甚多不宜援此案以爲根據（四）陳遐齡與藏番商議停戰原出一時權宜北京對於所訂條件始終並無認爲有效之表示其與藏番暫時劃界辦法尤可置之不議要唯非先恢復川邊失地則即無劃界可言比閲熊督蒸日通電力任恢復此時所部當已出關滇省亦即派兵四出阿墩分途並進復我版圖此正辦也若以原擬辦法草草議結致蹙國土而失主權滇川利害切身誓不承認特此奉復尙希詳察唐繼堯皓 
[新銀團與日本之外訊]  
路透社二十三日北京電云日本自謂在滿蒙有特殊關係故以不能加入银行團等語答覆美圖北京人士對此覆文謂係一種外交行動志在引起談判俾本日所謂在滿蒙特殊地位者或可得人有利於日本之承認並非真謂滿蒙如不視爲例外日本即甘居於銀行團之外也日本孤立極非日本之利且將引起他種更有危害之孤立想日人决不願自召之此間輿論言及他國之態度以爲日本縱竟甘居局外然銀行團今已逹决不自行解散之地位矣日本如何答覆英法政府之消息今尙未有所聞殆英法以爲此事尙在談判狀態中歟 
[外人論中國關税之不平等各國當完全予以自决權]  
中美通信社譯美國中國研究會總幹事亭夫雷君之言曰整頓中國之財政爲世界太平之基礎和會顧及歐洲而忽於東亞威總統論俄國謂與中國情形彷彿中國無國内國外之安全則世界永不得太平故改正東亞之非理爲世界大同之基如和會見不及此則至多百年必復有大戰補救之方必簡而正恢復中國之自主權解除數十年來之覊絆畀以財政之自由則政治之獨立一蹴可幾奪其經濟之獨立則桎梏其手足而無以自衛自决之權固立國之要素也財政上之最不合者即不平等之關税關税分兩種一爲法律所規定者一爲條約所協定者法定税爲一國之法律所規定不受外來之干涉所謂主權國有徵税權也此種關税伸縮無定可用以增加國家之歲入保護幼稚之實業或以交互及優先權之布置布擴充政治及經濟上之利權約定税則由條約而定之永不變更中國内外兩方大受其害一八四二年中國大敗於英迫而承認對於出入貨物之關税不得過值百抽五之數南京條約更規定此種税率非經締約國之允許永不變更自有最惠國之條件一國所受之利權當公諸他國而約定之關税遂普及於各締約國之一切入口貨今日所行之關税係一九○二年依照上年草約第六條而定一九一七年萬國關税委員會增加修改尙未採行該約規定凡入口貨依貨價而定之税槪變爲特别税譬如一八九七·九八·九九·三年中貨物上岸之常價取爲標準即巿價中減去入口税及雜費自一九○二年以後貨價多漲至兩三倍而關税不變故實收税率不過值百抽三分半有時且不及此數一八四二年之條約迫中國所採行之約定税經一九○二年中美馬開條約修改英日葡繼之此四國許中國得徴七分半之入口餘税但須履行三條件（一）取消釐金（二）凡最惠國皆加入此舉（三）惟不得有政治上之割讓及商務之壟斷更定十年後之完全修改一九一二年提議修改未得要領其實中國永未徴收七分半之税率也一九一七年八月間中國對德宣戰協約國許税率加至五分但修改以何爲標準經五日之磋議乃定去年四月停頓實因日本必欲豁免棉紗之入口税及棉鐵羊毛之出口税而不欲以一九一七年之貨價爲修改之標準合會於春間十五國投票十四國皆贊成日本獨反對所研究之問題即是否於一九○二年之税率外因貨物漲價加四分口日本之反對委員會遂中止一九一八年六月始議定貨物之價以一九一二·一三·一四·一五·一六·數年爲標準戰爭停止後或加以全部或一部之修改約定之關税對於入口貨槪收五分實不敷國家之收入次則對於生熟貨奢侈品及必需品毫無軒輊以致貧民倚賴日用必需品者大受影響殊爲不公而幼稚之實業發逹伊始又無政府爲之保護鼓勵此等危險之情形實各種外債及政治隂謀有以促成之中國頗形岌岌然束縛華人之手而責其不善理財殊覺狂妄以值百抽一五之關税日美能行其政事乎今日美國平均爲值百抽十二分半日本爲值百抽十五欲救中國必以增　關税入手此不獨中國各條約國皆利賴之倘中國有充裕之經濟穏固之政府則易推廣出産便利交通發展富源而擴張國際之商務又如釐金一項大爲中國内外商務之阻礙而欲裁去釐金必增加關税以爲補償故中國關税之限制本可不撤除也有識者皆知如中國不能拓殖其天産則不能與外國通商况按照公正之商業道德尤不當獨欺中國華盛頓之臨别贈言曰以誠心公道待萬國世界各國當亦如此援助中國巴黎和會之代表决非謀暫時之和平當求萬世之公道故爲中國計並爲他國計當與以完全自决權此世界各自由國天職之特權也 
[京華短簡]  
現在和約簽字國際聯盟事項爲目前亟需籌備之一案昨據外交團消息各國現在均已組織國際聯盟籌備討論會刻下多已成立正在各自討論一切提議事項中國陸專使亦有電到京聲述此節外交部得此消息後日昨已經提議在部中設一討論會所有應行提議於國際聯盟之各項一併提出先行討論又聞外交部日前接陸專使來電謂國際聯盟協會行將組織將來國際協定中當訂入國際間倘或發生交涉歸協會判斷其時各該當事國得派本國律師一人出席辯護事關重大我國亟應召集全國律師會議討論應行預備事件及人材之選定等項務望轉商司法當局早日選定先期籌商一切以收集思廣益之效昨外交當局亦已轉咨司法部核辦矣 
中日軍事協定政府内部頗有建議取消日來尙爲此事進行之計畫上星期内曾於閣議時提議及之今日（二十三）公府將開一聯席會議研究此事其與該協定有關係之各部要人均將列席但其結果能否如國民所期則尙屬疑問耳 
歐戰終結巴爾幹及中歐各新立國紛請與我遣使通商立約兹聞外部奉當局命審定辦法以古巴新約爲標準槪從國際慣例如捷克共和國等之分外要求則一槪拒絶 
此次政府發行八年公債　於各省區取一種攤派的性質昨聞江西陳光遠熱河姜桂題察哈爾田中玉綏遠蔡成勳均有復電表示意見陳謂贛省前因軍政費及行政費支絀曾發行地方公債民力已覺疲困萬難再行多攤姜田蔡則謂沿邊民生凋敝金融閉塞請免攤派關於此事聞政府正在核議 
日前李士偉條陳政府新銀團成立在即我國宜派員前往參加以免居於被動地位當經東海發交財政委員會討論聞該會對於此案均無異議已將議决之旨咨交國務院並聞有派徐恩元前往參加之説 
政府當局爲維持市面票價日昨又討論禁銀元銅子出境聞各當事機關會議結果已决定商旅出境銅元至多不得過一千六百枚現銀元不得過三百六十元如逾限者一律禁正出境 
[龍沙通訊柳廖宇春因病辭職董士恩進退維谷]  
廖宇春蒞江省敎育廳長任爲時僅三閲月而成績卓然可觀下車伊始適奉學生風潮奔濤怒浪大有不可收拾之勢嗣經廖親到各學校與學生直接談話曉以利害並願爲學生之後盾而共同勉力於振興實業事項迄今江人士以學界之幸未釀成鉅大風潮者皆廖氏維持之力咸樂道不倦現因邊塞苦旱并積勞成疾遂於月前請假回京養疴兹據省署中人云廖氏已實行提出辭呈不復蟬聯矣自此項消息傳出後逐鹿者咸各以其靈敏之手腕鑽營於張巡閲使之轅門祇要張一諾即可秉鐸龍沙其中尤以國立藩陽高等師範孫校長其昌呼聲最高云又一消息廖氏素爲鮑貴卿所倚重前此調赴吉任時外交方面得廖之助力不少故已被聘爲吉林軍事顧問及護路軍總司令部要職因病辭職實其託辭耳 
財政廳長董士恩鮑吉督之左右手也當奉吉交惡發生之初即挾重資入關擬奪郭席而代之旋以中央無更郭意乃退而謀吉財政廳長缺曾由鮑督發電請示於財部據聞財部覆電極滑稽略云財廳隸屬民長未得郭氏同意殊難更易且董旣長於經濟才則於黑於吉同爲國家效勞於此人心皇皇之時更無調動之必要云云於是董一團高興嗒然若喪悶鬱歸江無聊已極而孫黑督以董爲鮑調吉已成事實各報復多紀載其事遂亦電逹財部請以劉清尙繼董任財部覆電云董調吉非事實所事從緩有此一事董更覺不安日來之進退維谷亦固其所嘗語其親信人云吉職即不能辦到江事亦無顏戀棧現已預備結朿不日即提出辭呈云 
[厦門之愛國潮演説團員被捕舉行二次游街大會]  
厦門自青島問題發生以來即組織演説團以提倡國貨爲宗旨逐日分投演説不憚煩苦日前厦門警察廳長易兆雯曾出示禁止政談集會及妨害治安之演説該團以此項演説鼓勵人民愛國並不妨害治安於是演説如故駐厦某領事近向道尹交涉請其嚴重取締陳培錕道尹遂諭令厦門警察廳長着手逮捕九月十一號夜團員鄭正心（永春人）正在靈應殿演説忽來偵探及警察數人謂易廳長遣我來請先生到廳談話鄭云廳長要請我到廳我就到廳但須待我演説完畢偵探即令警察捕拿於是蠭擁而前遽將鄭扶之而行至警廳時已夜分十二點易廳長謂鄭云汝之演説出於愛國熱誠我本不欲干預但關係外交不得不捕拿耳置鄭於優待室各處演説團及學生聯合會聞鄭被捕齊至警察廳易廳長令將廳門緊閉學生及演説團不得入乃返至大同學校會　對付方法翌日（十二號）演説團及學生等復至警察廳質問捕拿理由易廳長亦以好言撫慰謂此乃不得已之所爲非我本意不日即當釋放學生聯合會代表高某謂鄭不放我等不去易廳長無法乃至道尹署與陳面商將鄭放出諭令下次不得再出演説得陳允准是日下午三時始將鄭釋放易廳長謂學生曰汝等演説卽召交涉爲長官者實難爲情愛國之心人所同具固無待於演説最好請諸君勿再出演説免致藉口愛國當以精神勿以口舌也云云各團員及各學生遂帶領鄭正心出 
厦門自學界舉行游街並開國民大會後由國民大會幹事部調查日貨甚爲認真凡華商有購運者一經查出即將原貨焚燬並科以罰金近日有磁街新成發號東洪某購運月琴火柴二千餘箱來厦九月十七號上午學生聯合會代表前往質問正在辯論間適有厦門警察第一署署長劉澤民路經其地勸學生代表暫退再作計較於是學生聯合會於下午四時舉行第二次游街大會計同文書院學生三百餘人大同學校二百餘人鴻麗崇實英華美華省立第十三中學思明縣立小學桃源菁化等各學校共千餘人手持白旗上書重行抵制堅持到底國民勿餒再接再厲各字様由同文書院之體操坪會齊出發沿途分發傳單經小走馬路崎頭宫泰山口賣鷄巷島美街鎭邦街港仔口關帝廟石埕街火燒街關隘内四空井傳厝墓局口街新街仔户部金新河復回原地而散是夜學生聯合會在大同學校内開會討論對付新成發辦法其會議詳情外間莫能探悉大致謂商人狃於近利爲彼輩甘言所愚不顧國家大局聞有配運入口者有打電囑配尙未運到者似此背公行私顯欲破壞我同胞之政策敝同人不得不謀所以對付之法云云翌日十八號台灣人亦集有七十餘人爲對抗之表示於下午二句鐘舉行游街前行有喇叭銅鼓爲導後有四五口人隨之亦手執白旗上書各國貿易自由保衛團沿途亦分發一種傳單所經途徑與學生聯合會所游行者大略相同此兩方游街之情形也 
[江西之財政談]  
江西財政廳長楊慶均因金融支絀庫空如洗兼之税收不旺而各項支出又萬難再延兩年以來全恃金庫劵爲轉移今金劵積發太多逐月到期均須兑現即不兑現亦須准其上庫但上庫旣係證劵庫收欵項勢必又少一份且債務迭積如中國振商等各行及市面折欵等均已羅掘俱窮轉瞬各機關公費又需欵應付遂决定發行短期債六十萬元外縣擔任募四十萬南新兩縣募二十萬特於今日柬請城外各大錢商赴財廳飲宴席間楊廳長殷殷相勸謂此項短債息錢旣厚信用又堅諸君儘可樂購雙方有益云云各錢商聞言唯唯應允未知將來認購果能踴躍否也 
中國銀行新行長王祖訓於昨晚八鐘時由潯抵省比由行員等迎入城内起寓都司前本行隨行祇一僕人今日王之家眷亦由潯乘車來省同住該行並未另行租屋又聞中國銀行新行長王祖訓於昨日到省由火車處起岸直往中行今日舊行長袁大啓已將行務交缷新行長即於今日正式接事並清查銀庫及一切賬項大約明日（二十一日）可以清查完竣袁前行長即於後日啓程赴都 
西鄂皖湘四岸鹽局從前雖均設有稽核一人惟此外仍有總稽核駐於湖北得以總轄四岸鹽政其權極大故四岸鹽務人員均趨承恐後現經鹽務署另訂新章四岸稽核均有獨立性質以專一岸之責成西岸稽核長即由該署委周明捷（號叔敏）充任已於今日到省暫寓某宅方到省之時榷局人員均前往迎迓入城聞周稽核長人甚明幹爲周玉山之孫周味西之三公子周學煕之姪能數國語言文字贛省鹽務積弊已深周君此來甚望其力爲整頓也 
[杭州快信]  
省城緯成虎林等各公司曁織綢廠所雇洋機帮工因要求加薪一律停工省會警廳已捕爲首者到案究辦省垣疫氣漸消臨時防疫病院下月亦將裁撤 
省城第一監獄上年穴地脱逃之監犯駱阿巧現在蘇省吳江縣就獲昨引渡來杭解至艮山門太平橋乘問躍入波心淹斃 
各縣收入公欵規定每三月刋示一次昭信人民現查多數延不遵辦甚至缷任後尙無隻字宣布已通令嚴行取締 
駐閩一師潘國綱昨陳報前方防線近狀頗安謐 
司法部訓令高等審檢兩廳法官考試曾經甄録之書 
記等官須入講習所肄業否則不得列入優等成績 
警務處昨委任用知事魏佑孚充本署諮議官 
甌海道尹黄慶瀾前日離杭後復由滬折回省城謁見省長昨甫辭行返署 
[南京快信]  
許世英昨由滬來寗未入城即轉車北上 
王廷楨以滬上和會開會無期擬暫不赴滬 
施愚昨由滬來寗謁李督報告滬上各方面最近對於和會情形今日早車即返滬 
梁士詒定泌日（二十七）乘津浦車南下李督已諭副官處派員預備招待 
兩淮緝私統領何紹賢留京數月於昨日由津奉馮河間命來寗與李督有所接洽准明日轉輪返揚 
報傳金陵道尹俞紀琦有更動消息兹聞李督齊省長以俞在任六載政績甚佳昨面爲安慰 
烟酒公賣局長文龢以各分區對於比較解欵頗多玩視昨特派調查員分赴各區切實督催以資整頓 
軍署參謀廳連日開軍事會議聞討論軍隊調防事 
水利協會之常年會定宥日（二十六）閉會 
下關南京飯店昨日宴軍警政各機關長官今日宴紳商學各界二十五日開幕 
蘇新國會議員柳肇慶集資二萬元在鎭江創辦正言報呈請省署警廳立案准下月中旬出版 
今日尙有要聞及地方通信轉入後頁 
雜評一 
[閩粤之愛國聲（默）]  
今日之禁演講者謂愛國須以精神不以口舌初聆之未嘗不是然而口舌者即精神之所寄也口舌之愛國聲消滅即精神之愛國從而消滅不觀昔之愛國聲徧全國其精神上之奮發爲何如乎今之愛國聲寂然其精神之弛懈又何如乎吾人苟一試探社會上之心理不難測知其現象矣 
雖然尙未可以槪論也閩粤兩省之愛國聲尙轟轟烈烈尙異乎各地之寂然無聞吾能不揭而出之以告我國人乎 
 
 

Page 8

 
 
要聞二 
[紀張敬堯之壽]  
湘督張敬堯壽辰停止舉辦原因已詳前報自張迭次布告辭謝後僅省城各商團未經送禮他如軍警政界及各堤垸垸民各屬商會等均以壽禮均係訂製如萬名傘德政旗匾額圍屏綵輻等項繡品旣無待售之物而壽聯壽屏冩作亦均須時日故一月以前即已訂造至布告發出則訂造各品已經成功退貨旣有所不能而又均有欵識不能移作他用祗得仍配以普通禮物届期致送故自舊歷二十一日起送禮者即絡繹於道府正街老照壁一帶途爲之滿且送禮者均係各長官親率軍樂隊身着大禮服自行送去督軍方面本擬一例辭謝旋以情意殷殷未便拒却故亦派員妥爲招待夫役亦賞勞有加署内陳設則一如平時惟在大廳稍爲布置除旗傘牌匾外正中懸張肖像即爲禮堂各客廳則張掛各界所送之壽屏壽聯等至二十五日上午則自頭門起直至大廳兩旁均滿佈衞兵荷鎗佩刀極爲整肅賀壽者擁擠異常署内各廳堂爲之布滿客至即由招待員引導向張肖像行三鞠躬禮其公子答禮如儀衆賓客中除本城軍警政界長官外各省多派有代表到湘致賀又有駐在寳慶之長寶鎭守使田樹勳駐在湘東之第一師師長張宗昌駐在新化之第二旅旅長楊纘緒駐在慈利之常灃鎭守副使卿衡均各由防地特行來省致賀學界之到署拜壽者惟有崇實女學及公益貧民小學之兩校學生且皆服裝整齊令人注目又聞張因拜壽人員爲數過多特備中國餐及大餐各若干桌中國餐用以欵待各普通人員大餐則以欵待特别來賓及各上級長官其席即設於又一村省公署内是日仍極熱閙也 
[南京處分貢院之黑幕]  
近日外間對於南京貢院辦理處分人員頗有煩言省議員劉文輅等致函齊省長請爲整頓其文略云江南貢院江安兩省先後出資建造需用公欵錢若干緡現當有典載可稽原有號舍二萬餘問公用房屋二百餘間即使年久失修略有損壞然現今百物昻貴各種物料價值比較曩時當增數倍半均每一號舍磚瓦木料及地面石子至少值銀十元以上計當值銀二十萬元上下公用房屋除應保存者外富有百數十問每間材料以百元計亦當值二萬元上下以上兩項與各路地石四圍牆磚併計至少收入必有三十萬元而處分所内某辦事員與本地某奸商聯絡一氣物件則以多報少價值則以高報低營么舞弊黑幕重重言嘖嘖近聞更有一妙計將地上所有物串通購地皮者以極低之價收買朋比瓜分如　鬼蜮伎俩若被鈞座覺察當必嚴行懲辦無如若輩巧計多端蒙蔽主仕主任不負責任是以開辦數年袛見貢院門口有處分事務所掛牌一塊及開辦時佈告一紙具餘對於地産並未明白規定招商投標於物料又不詳細估計招人競買檢查各報均無此項廣告兩省公有財産任憑一二人秘密私買物議紛紛必有羣起而攻之日若輩於名譽素所不惜搜括難滿慾壑一經揭破撤差了事矣而省長廉潔賢明之盛德不有所損乎文輅等聞見所及不得不將公衆意見瀆陳鈞座務祈設法整頓是爲至幸 
[粤聞紀要]  
社團代表反對電車案廣州電車公司原定先交報效費一百萬承辦以二十年爲期月前市政公所批准該公司立案時即由該公司先繳十萬元尙餘九十萬元未繳聞此欵刻已訂定准由新曆十月起每月交十八萬元分五個月交至民國九年二月清訖近自電車路補救會成立後各社團附名者凡數十前日并舉代表數人赴軍署謁見莫督軍陳述各界對於電車路意見一致反對之理由莫頗動容各代表退後莫旋飭人以電諾邀楊永泰入署談話以各代表請謁情形楊謂現在外間　組織之新電車公司實空無資本現批准之公司在港政府註册因伊有洋股在内此項合同經數月前與魏總辦研究確無流弊外間開言殊不足信并稱刻下築路需欵萬急現專恃此欵接濟萬難再有擱誤云云若然則外間對於電車風潮雖大恐仍不能逹到推翻原案之目的也又聞昨日電車路補救會接愛育善堂與廣濟善堂來函舉出代表計愛育善堂舉馮公漙何仁興陳德農潘錫蕃四人廣濟善堂舉何仁卿張桂生二人連昨日各團體計共舉出代表者已有六處聞一俟總商會舉出代表與其他團體舉出後即開幹事會議 
法校維持校務問題法政學校敎務處昨致各敎員書云頃據各班學生代表面言舊校長已去新校長未定以致不能開課生等爲維持學業起見請求全體職敎員回校先行上課日前送上請求書曾蒙簽允務懇從速定期上課等語據此情形學生專以授課義務相責似不能不從其所請兹擬定於本月十九號先行開課届時務希到校上課至所有功課時間仍照上學期辦理一俟校長問題解决即行解除義務廣東公立法政學校敎務處啓刻聞公立法校校長一職張省長現已委定敎育科長朱介如代理并因開課期迫特由省署先派敎育科員將該校卷宗　目曁一切手續限三日内會同該校學員趕行清理一面飭行財政廳長將積欠該校敎育經費從速發給俾於本星期内實行開課 
廣西兵工廠之組織廣西兵工廠現在組織進行中由粤廠督辦馬濟代爲主辦一切計粤廠機器已運去不少且廠地係設在南甯尙須購買機件多宗方能開辦現問馬濟擬定購買機件欵項須要五十餘萬元此欵刻下已籌有二十萬左右付存粤省銀行内中有　部分仍係由粤財廳金庫籌撥逐日由廳庫撥交付存者其情形及内容如何則以事闗秘密外間無從探悉馬與譚根素稱浹洽現已委託譚赴美一行專辦北事譚前日已由省赴港購買船票或於月内　程亦未可定 
地方通信蘇州 
保護往來代表連日南北代表經過蘇站往來滬寗絡繹不絶崔警廳長因有保護之責特於昨（二十二）日召集各區署長警佐各隊隊長稽查員　蒞廳會議關於沿途保護一切事宣並派偵探稽查分往車站輪埠認真偵察 
熊秉三蒞蘇游覽熊希齡於前日蒞蘇假寓某宅乘興拜謁蘇紳以及軍政各當局　中萬蘇省公署警備隊參議官蔡竹賢雇定畫舫邀請熊氏同往光福木瀆游覽元墓靈岩兩山景蹟 
疫癘延及牲畜蘇現在夏秋之交時疫流行人民之染疫而死者頗多近日天氣漸凉疫氣已退連日臨時時醫院中清閒無事不日即須停辦惟近日牛隻之倒斃者時有所聞即間門外下津橋省立第二農業舉校所豢之牛近數日間連斃老牛一隻小牛七隻以此觀之疫癘已延及牲畜惟民間倒斃之牛仍行宰殺出售牛肉殊與衛生大有關碍尙望善區隨時注意設法取締也 
[無錫]  
糧米輸出擁擠日來申市米價繼漲增高南市各行都派夥分向各處採辦到滬後聞即轉往天津大連等埠獲利頗豐故錫邑各米行近日由鐵路出運之米糧頓形擁擠而米價亦隨之增漲不已當此新秞上市之際米價乃不跌而反漲小民有粒食維艱之歎矣 
離奇之火警城中束大街唐守銘住宅自前晚三時起連次發現火警其第一次焚去犬匾三只救熄後又焚去床帳一套等種種共計七次幸未燎原及至晨間八時餘報第八次火警則發現於後造柴房内故稍一燃燒即烟霧迷漫冒穿屋頂一時火勢甚劇以致警鑼四起各救熄會馳往灌救未幾即熄滅計焚毁柴房一所街談苍議指爲狐仙作祟 
[金山]  
張堰市敎育會常會紀事張堰市敎育會於二十一日借座縣立第二高小開第四次常會會員四十餘人先後到會至一時開會由會長莫古茹報告本會地點本在市公所兹爲沙田局借設以致開會時反借他處頗屬不便擬由本會名義函請助理員收回仍歸本會衆贊成又議將本會會費之餘欵開辦兒童圖書館經衆决議着手進行再議本會常會定每月一次議至此已四鐘散會 
[鎭江]  
溧陽水災善後鎭屬溧陽縣水災甚重災黎遍野徒恃賑欵殊難爲濟現聞省吏令行該縣知事查明義倉積榖會紳籌辦善後其被災田畝應如何釐剔緩征並令行金陵道尹派員勘辦 
新花定期開秤本届徒陽兩縣新花業已上市數日各行零星收買價未劃一現正擬開盤價格有定於舊曆八月初一日開秤消息 
知事接任續誌新任丹徒縣知事張玉藻下車伊始面諭沈警佐造具警局全體職員簡明履歷表送核昨經張知事閲過旋令先賂各區長及本局警佐各科主任會計收發等之委任狀二十二份簽稿並送即日印發其餘區員督察書記等差尙須稍緩時日再行加狀以定去留 
開辦商業夜校鎭屬金壇　敎育會長以近今爲商戰競爭時代欲求商業發逹必須知識完備特於日昨召集會員議决於該會附辦商業夜校一所業經擬定簡章不日即可開辦 
[揚州]  
美漢校長回國揚州美漢中學校長美人韓忭明氏現以在華掌敎時期已滿於二十三日挈眷返國遣缺以該校體操敎員美人陸威陸承乏 
查禁精鹽侵銷通泰塲商公恒茂四岸運商清吉昌濟南大德内河外江食岸公寳豐等以久大精鹽侵銷淮岸公同具稟淮運使請咨行四岸榷運局查禁以維岸銷 
商會選舉會長揚州商會現届改選之期又值正副會長辭職爰於二十三日開選舉會結果周榖人王輔臣兩人仍當選聯任正副會長 
[安慶]  
學生代表被誣前全國學生聯合會安徽代表常萬元到滬後對於會務進行頗具熱心嗣充該會臨時委員會會長亦稱稱職不意解職返皖交觸當道之忌唆使第一師範中之少數學主（常亦該校學生）向常尋衅終至拳足交加希圖釀成鬥毆乘機起訴抄龔北大許有益等之現成文章近更發見旅滬學生名義散布之油印傳單對常大肆攻撃謂其到滬後受人賄賂爲政黨作爪牙該校中多數學生見之大抱不平特函委上海神州女校主任江旣表代查該傳戰之由來聞現已得有江之覆訊謂歷該滬上公私立男女學校詢問皖籍學生對於比項專單是否用青　吉長説匪一與閉盾云 
紹介世醫王亦升傷寒男婦大方脈先生累世醫家古吳彥士自前清移寓來由十餘年來筆餘閒時應親傷之問病所至着手奏效今同人等爲特慫恿懸壺濟世以廣其道爰樂紹介如左○每日上午舊鐘十時至十二時在本城尙文門内湖家胡家弄口門診○下午舊鐘二時至五時在英大馬路先施公司對門中華眼镜公司門診○五時後出診城内外一律急症從拔早例○分寓門診五角出診英界一元法界美界兩元路遠另議○城内常寓診例照舊紹介人李惕吾唐乃張逸槎沈蓮鍔林康侯楊翼之張雪帆唐駝沈叔逹唐幼常仝啓９１８７由 
 
 

Page 9

 
 
   
 
 

Page 10

 
 
本埠新聞 
[減免華茶出口税釐之部令]  
上海茶業會館昨奉農商部第一○二○號訓令内開據上海茶商陳兆燾及駐漢六省茶業公會代表龔璜濱等呈請減免華茶出口税釐各案當經本部咨商財政部税務處會議辦法去後現經部處一致議决凡所有出洋華茶應准暫免海關二年其内地一應税釐亦予一例核減五成以示體恤業經會稿呈請大總統核示在案惟減免税釐固係爲減輕成本維持銷路之一法而對於茶樹栽培採擇焙製以及裝璜各項均須切實研究力圖改良庶足以擴充海外之貿易挽回已失之利權除俟呈准後再行令知並分别咨令外合亟令仰遵照再准税務處咨送上海天祥洋行麥克來函鈔録一份發交參考此令云云 
[財廳催解原徴之清鄉附税]  
財政廳通令各縣知事略云奉督軍省長會令各縣原徴清鄉附税前經省議會否决不得絲毫挪動如數解廳應由該廳嚴令帶徴各縣將所收之欵悉數解清作爲正賦解欵并妥定流抵辦法務於本年收漕時一律抵清設有應抵不抵及已經挪用之處查出嚴懲以重公欵等因奉此查清鄉附税奉准流抵八年新賦前經令飭各縣截清收數提前報解各在案迄已日久各該縣均未遵辦實屬違玩兹奉前因除呈復外合亟訓令迅即掃數報解抵完新賦并將停止帶徴辦理流抵示稿錄送查考愼母再延云云 
[閩保存國貨會徴國貨様本]  
中華國貨維持會昨致各商廠函云敬啓者兹接福建保存國貨公會函開敝會現在籌辦國貨陳列所定於夏曆八月十五前開幕應先徴集省内外國貨出産品以備陳列滬上實業工廠林立出産最多擬請貴會代爲徴集國貨様本無論新舊出品以多爲妙敝會現先試辦陳列所擬俟辦有成績即行改爲國貨銷賣場章程容俟開辦時另寄所徴國貨様本希於夏曆八月初十以前寄交敝會應需郵費若干自當照寄如各工廠有願將出品全様寄閩陳列者敝會極爲歡迎陳列閉幕之日即將原様送交給還等因到會按該公會創立已久提倡國貨夙具熱忱今籌辦陳列所實爲流通貨品起見爲此函逹貴商廠察核務請將出品小様或様本圖説速即檢齊於八月初十前直接逕寄該公會查收俾便陳列而資傳揚事關提倡尙希注意爲荷云云 
[取消外人在華函電之檢查]  
江蘇交涉公署近奉交通部電檢查外人在華往來函電原爲防微起見惟對於德奥尤嚴頃據英使館哈參贊函以巴黎和約現告結束擬請將前項函電之檢查取消以敦睦誼待語旋卽商諸陸軍等主管機關已准所行除令郵電兩局外祈查照云云 
[滬杭路近聞二則]  
夜快車脱時前晚滬杭甬鐵路由滬開杭之第一百十六號夜快車駛至楓涇車站時忽然機車風閘横桿上之螺絲斷落以致不能前進當由該站長急電各關係人員設法放機救援嗣後卽由嘉興站撥發Ｈ字機車前往接拖故該夜快車離楓涇已逾規定時刻至一點四十餘分而由滬開杭之一百十八號夜貨車因亦在楓涇遲開一點餘鐘幸由楓涇駛出後沿途加速機車故兩列車到杭閘口站時並不多脱時光現該損壞機車已掛往閘口機廠修理矣 
擬添建貨棧滬杭甬鐵路近來運貨營業日佳今年繭茶紙各項尤形發逹即茶箱一項由浙之閘口車站運滬之數目下已逹十萬箱左右三閲月間已超過前年總數三分之二現在歐和實現則逐年銷數自必日見暢旺又以該路添駛夜貨車貨運敏捷各商家載運大爲踴躍故上海南車站之貨棧房目下雖經隨到隨送仍擁擠異常一遇隂雨勢必不敷堆積故該路車務總管現擬增建貨棧已咨總工程處查核並知照材料處採購各項材料一俟辦齊即可興工矣 
[决議開濬兩河道]  
浦東閘港河道爲奉南二縣來滬要道其間所經大團魯家匯航頭新場等處均爲繁盛市廛邇因年久失濬日就淤塞而由新場至航頭一段延長十餘里（俗稱南閘港）淤塞尤甚上年各紳董提議開濬嗣因秦亮臣王用霖二紳相繼辭職未果實行刻經各紳士重伸前議於前日（二十三）在南匯縣公署會議討論籌欵方法公决尅日實行疏濬以利交通而便灌溉又浦東高行鄉孫家溝河道由旋河潭入口東逹西運鹽河中跨高行中鎭綿長二千二百餘丈自前清同治中葉開浚以來日漸淤塞將成平陸兹由經董談壽基提議開濬前日邀集紳商田户等開會討論僉以是河關係農田水利亟須開濬所需經費除籌攤畝捐外不敷甚巨再行勸募當場公推談壽基黄琮陳有恒爲籌備員黄福堂黄蘭初等爲勸募員即日着手進行 
[王保相開釋]  
閘北江淮公所職員王保相因前清晋撫丁寳銓氏被人暗殺案内牽涉經老閘捕房特别機關中西探目將王獲解公共公廨訊供押候切實查明訂期研訊在案兹悉捕房連日調查並無實在證據故於昨日午後將王解廨訊究即據被告代表律師上堂譯稱被告係由海州白鎭守使拘獲之盜犯胡二毒手供出查胡已經身死照西國法律死人口供不生效力應請將案註銷並據白鎭守使委任徐維新投案呈遞所書胡二毒手之口供係由駐紥海州响水口陸軍第三團二部所問並非在法庭訊供云云之字條一紙而捕房刑事科代表律師投訴捕房搜查關於此案之證據未得堂上旣以死者口供不能作爲證據請爲將案註銷如日後查出可靠憑證仍須起訴等語經李襄讞核供商之美丁副領事以旣據捕房聲請註銷應卽照准判被告王保相開釋 
[繼續研訊廖一凱等嚇詐案]  
鐵血團一案前日下午由公共公廨續訊新鐘三時半俞襄讞會同義副領事羅斯君升座第二公堂飭探傳齊人證將在押之陳仲良（卽廖一凱）章杰蔣武王九江陳虎臣吳玉生六人提案經捕房及第一原告何者亭並被告章杰等之代表律師次第向被告章杰詰據供稱五月間接我叔子青來函囑調查何者亭家發現炸彈事我遂將信並江隂日報一份交與曾識一面之吳玉生查明係廖一凱所爲函復我叔旋何者亭派其弟雪梅來滬寓大新旅館我往會時屢勸雪梅報告捕房渠不允後來由我向吳玉生言定以四百元作爲和解但我並不要分文酬勞且擬俟吳與廖到惠商旅館受欵時鳴捕將若輩拘辦因吳玉生假充民黨我係老同盟會黨員彼堕民黨聲譽且爲社會之蠧故應拿辦我對於此事完全念與何者亭親戚關係不憚勞苦竭力偵查致被廖得悉我預問即信告何雪梅謂不承認此信被我看見時又主報捕仍不允可故我曾將該信内之箋撕得半幅存在其時我以已名旣爲廖知難保其不加害於我故令蔣武王九江二人爲我保護至於廖一凱爲何如人我並不知須問伊黨吳玉生總之我之被捕純係何者亭懷我弟搜伊烟土之恨假此報復然我並非庸碌之輩祇因政治見解不同故不願出而問世從前因政治關係曾爲政府逮捕等語堂上訊至此時已黄昏諭六被告帶回捕房候今日下午解訊 
[私運米糧出口消息]  
南市荳市街某米行經理近以陸軍部廢舊護照朦混打包出口每日必四五千石又增祥碼頭某米行亦有出口情事被上海縣知事查悉昨日特派科員某君前往調查檢騐護照 
[拍賣行職員海德萊自戕]  
魯意師摩拍賣行職員英人海德萊氏日前乘新北京輪船赴甬二十三日太古洋行忽接寗波來電據稱海德萊在船開槍自撃殞命二十四日屍身到滬午後由英員在騐屍場檢視當據魯意斯摩行主古柏氏到案聲稱海德萊在行供職十五年辦事認眞年管賬目今皆無錯娶妻甫及半年此次赴甬並無生意關係星期一日午後猶見其人從未疑其有覓死情事云云此案將於星期五日覆訊 
[另立麵粉叙會所]  
麵粉公會自前日有茂新廠主榮宗敬發表宣言將綠兵船麵粉期貨改革須憑廠成單方爲有效等情已紀昨報兹悉麵粉公會各掮客及號家客帮均極端反對故將八九兩月期貨彼此揭賬預備結束並有多數脱離公會另在英界棋盤街怡珍茶居另立叙會團體之所客帮方面亦以榮之舉動爲不然緣執有廠成單者向該廠出貨往往推諉稽延嘖有煩言昨日市面緑兵船粉現貨廠盤爲一兩七錢五分云 
[滬南工巡捐局添聘名譽董]  
滬南工巡捐局長姚志祖近因該局進行政策日事整飭全賴地方紳董輔助諮詢藉資功成前已聘定名譽董事五位尙不足以資贊襄爰特詳請松滬護軍使滬海道道尹江蘇齊省長等上級長官核准再行添聘名譽董事一位聞由穆某應聘故姚局長已訂期今日（二十五（下午八時假滬北某菜館設筵歡迎並請南北兩商會正副會長曁名譽各董事讌飲 
[王揖唐抵滬紀（六）]  
王揖唐此次蒞滬帶有長蘆緝私統領季雨農光恩及北京衆議院衛隊長宣禹階帶領衛兵四十名陪同至滬以資保護聞季以滬人反對王甚烈恐於王諸多不利故在王辦公室外終日鵠立王出則季亦隨侍站立汽車之側目光四矚以防意外故王甚爲倚重殆亦黄天覇一流人物也又聯合通信社云昨日（二十四）爲王揖唐到滬後之第六日亦卽王氏失望之第一日王氏到滬之初頗持樂觀左右肖小任意朦混商場反對之表示據其接近之人云王氏尙不知旅滬各省之商人有此舉動也迨軍府養電到滬後王氏聞之頗爲驚惶失措大有進退維谷之勢旋有鄉人某與之會晤談次詢及外間對彼之態度某不知王之不知也冒然答曰彼等此舉或不專爲閣下而發可無介意王聞而疑訝堅詢之始悉其事大駡其左右不已云 
[英副領事官回滬]  
駐滬英副領事兼公共公廨陪審官卓乃爾君前請假赴青島避署一應公務槪由包副領事代庖兹悉卓君業已假滿於前日乘輪返滬即至英總領事署禀到銷假昨日照常蒞廨陪審 
[省立六中學潮調查報告書]  
江蘇省敎育會前派委員龐淞往鎭江調查省立第六中學風潮該會據該員報告參以各方面輿論函致省公署敎育廳等情已紀昨報兹將龐會員報告書録下淞於九月十日奉本會委赴鎭江調查第六中學校風潮真相當於十日夜車到鎭與周校長各職敎員及和平激烈兩派學生分起接洽綜合各方所言知此次風潮猶爲上學期敎務主任周綱仁壓迫學生過甚發生反動之餘波而風潮激盪久而不已者實由於野心家之利用一般不慊於學校者又從而破壞之遂至愈演愈烈竟成不堪收拾之局謹將始末情形詳述於左暑假期内有學生十餘人於校外組織六中分會通知宜興以外之學生於開學一星期前到鎭補行愛國運動及恢復名譽事務因上學期罷課後發生衝突提前放假學生會尙無何種舉動且被鎭江學生聯合會中人目爲奴隸學生故於開學前復行調查日貨並要求校長辭職以表示上學期壓迫非所甘受以期恢復學生名譽此本届開學以前醖釀風潮之情形也開學前數日分會中堅分子先到鎭組織校外宿舍於學宫及公共體育場兩處派人在輪埠車站及新舊兩西門招待宜興以外同學至指定之宿舍暫住阻其進校校中知有此事即通告學生家屬一面敎職員分投勸告則答云在外集合純爲補行愛國運動别無他意校中開課時自當進校皆不得要領數日之間兩宿舍内集至八十餘人乃宣布宗旨宗旨惟何即逼迫校長辭職是也時新生及絶對不直分會所爲者百餘人皆不受招待逕行入校中立者二十餘人則寄宿旅館此開學時學生分裂釀成對抗弄勢之情形也九月四日起校内生一律上課校外生或受家長督責或感於飲食起居之多費而不便尊重學業者更恐在外曠業自受損害竊有怨言至是而校外生漸呈解體之象矣五日上午校外生舉代表十四人到校請見校長校長因病不見請敎務齋務兩主任代詢來意代表謂必須面見校長方可宣布堅不吐露時校内生全體開會要求代表到會發表意見代表不允而出臨行一代表以委任狀交齋務主任謂係被脅而來此來欲以武力威迫校長辭職耳五日下午校外生陸續進校初入者携行李繳費一如平時繼有十餘人不携行李不繳費相將入校至八時左右有四十餘人蠭擁而至街人隨和者亦有數十校中慮來意不善閉門拒之校外生聚集門旁請問理由指名呼職員答話校内生亦集門内預備抵抗且以六中學生自治貫名義通電驅逐校外最激烈之八人内外相持各不退讓職敎員亦無法維持乃電知警局及十九師派軍警到校將校外閒雜人等驅散學生亦隨散時秩序大亂内外學生意見愈深職敎員無法解救向校長引答辭職校長赴省辭職校外生代表赴省呈控校長請求撤換校内生亦舉代表赴省呈訴校外生暴烈行爲請求維持此學生攻訐校長及學生與學生開始衝突之情形也九月六日校外生全體進校雙方皆候省令辦理各不相讓七日敎育廳委伍視學崇宜到校查訊八日上午復到校招雙方學生代表訊問加以勸導是日和平派（以下稱上課者爲和平派不上課者爲激烈派）仍照常上課激烈派不上課組織自治會自行支配食宿處所九日上午敎育廳科員譚翼珪偕伍視學到校聲稱奉廳令委伍視學代理校務周校長立將學校鈐記敎務齋務兩戳交伍伍即收受隨挽留敎務齋務兩主任及庶務員而主任均辭不就旣而伍單銜召集敎員會議各敎員以已向周校長辭職均不赴會時周校長已離校伍譚復請周來將鈐記退還謂廳中尙有一令委伍譚帮同周校長維持校務周以業經去職何能再受互讓多時卒由伍所留之庶務員暫行收管周與敎務主任以私人名議助伍挽留各敎員允者僅一人至下午七時和平派質問伍校長謂校中本在上課何以新校長一到反即停課究竟明日是否上課如不上課則學生不逹求學之目的不如歸去伍答以明日一定上課蓋是日伍譚到校正上第二課時伍接任校長敎員與周連帶退職第三課即行停止激烈派見伍窘狀開會詰斥和平派不應以苛刻之件難新校長雙方衝突幾至用武伍譚爭欲回省周校長力阻無效臨行前一時始出代理校務之廳令内開據陳銓等電稱校長職敎員不知去向無人主持校務等情如果周校長確未回校即由伍視學暫行代理校務云云而譚所云之廳中尙有一令始終示以示人此全校解體之情形也伍譚去後周校長追踪赴省向省長聲明解職敎職員先於九日下午電省聲明脱離校務關係故自九日伍校長就而復去之後即呈無政府狀態僅有庶務員二人留校保管校具而校内尙留學生二百餘人激烈者認伍爲校長靜候開課宜興溧陽武進各屬學生認周爲校長以周之去留爲去留十一日下午激烈派見伍一去不來而省長且有留周之意議先毆打周系同學然後散去宜興溧陽學生驚懼即晚遷住旅館或回家者三十餘人形勢愈覺險惡維持愈形棘手周校長復電省請付懲戒而地方各敎育機關皆以激烈派行動暴烈影響地方分電省署廳主張解散此九日以後校務停頓學生爭持之情形也綜上情形九月一日以前爲醖釀時期爲一部分學生與校長之問題一日以後因羅織校長罪狀加入一部分職敎員而問題擴大五日以後校内外生發生衝突學生與學生之間别生一問題而紛糾益甚矣九日以後伍視學譚科員接收校務全校解體職敎員與官廳又生一問題而學校行政完全停頓遂呈無政府狀態問題愈複雜爭持愈激烈而紛糾愈難解救矣 
[寰球學生會演説山西之進步]  
寰球中國學生會於前晚六時請美國密歇大學礦師嚴莊君演説『山西全省近年來之進步』主席朱少屏君介紹後嚴君即起立演講謂余離國有年於吾國社會敎育實業等或進化或退化的實在情形上非常隔膜但就歸來數月間所見聞的上講來多半都是一種表面上的改革而一種粉飾浮囂的狀况比之未出國門前更甚萬萬及至陜西不惟表面的改革全然望想不到而兵匪殃民民不聊生之狀從來歷史一都没有看見過的及至到了山西看人人各肆力於其業就像另是一個天地的様子余雖習礦業在山西這種現象上亦不得不考究其所以致此之原因故今日兹就關於社會敎育與實業上所聞見的改革與進步情形略譚一譚山西現行政治於社會上有應響者即所謂六政六政者何水利蠶桑種樹即所謂興三利是也禁烟天足剪髮即所謂除三弊是也就今年上半年的記載講水利以開渠鑿井與蓄水池爲要途七年分新開之渠爲一百五十六道鑿井三干三百餘眼蓄水池八個此三項可灌田七十餘萬畝八年分新開之渠至六月間已有一百二十道下半年可能開多少尙不可知蠶桑七年全省新種桑樹計逹五千萬餘株先後自浙湖購桑秧三百餘石以山西從來不務蠶桑故除省城設立女子蠶所各縣各設立女子蠶桑講用自織的綢緞矣種樹則按每人一株計七年已有一千二百餘萬株而公私互爲保護而又劃定區域爲省林區之基此就是三利之近狀至於三弊的情形曰禁烟以官督民戒爲主按烟民册分付戒烟藥限期斷除而對於運入烟土之人則以軍法槍斃據云七年分由官勒令戒除者可三萬六千餘人四剪髮今已全省無拖辦者矣而又以禁賭代之故山西雀戲撲克等等賭博是尋不得的末則曰天足則先以奬勸爲主而以按家罰欵繼之老年及中年婦女放足者日多一日而少年女子則絶無纒足者矣蓋此六政都是依山西目下情形所設並不是有甚麽中央命令的亦不是政府所使而成的山西之實業所以不能發逹的大原因就是交通不便正大京綏兩路運費特重物産不易出口故又有三事三事者何一曰造林種棉牧畜是全省設大林區一小林區六現設林業傳習所以造就專門人才而各林區以五年爲成期二曰種棉山西除河東數縣外向來不種棉花現以奬金使人民種棉於韓侯嶺以北以本國與美德各棉種發給機民布種按出産之優者而奬之三曰牧畜晋境多山最宜牧畜乃設四大牧塲從澳洲購得羊千餘頭以爲改良羊種之設備此外又有改良農業之舉以增加地力爲主而山西重要之實業叩是礦産而礦産之最要者即是煤鐵其礦皆由有力者組織公園開辦之蓋恐有大資本家出而壟斷其礦業也山西全省自閭督就任以來於敎育一事尤注意擴充近年派赴美法日等國游學生日見增多留法留美預備學校現有學生二千餘人其敎育費年約七十餘萬金聞今歲又較此數加增三倍云我中國人有一種特性遇有利可圖之事即百方謀畫之雖與道德有關係者亦所不顧山西省城現設立洗心社取古人洗心革面之意社中時請名人演説利益及與道德之關係俾一般青年不致再蹈此種惡習此外又設自省堂規模宏大猶敎堂然每星期開會一次其宗旨大約與洗心社相同現在全省各縣均相繼組織極形發逹造福後人洵不淺也人説山西交通阻塞運輸不便不知現在省内各處道路皆已整理完美其修路工程全持軍入之力爲之建築凡有關於外埠方面種種運輸無不便利最難得者全省百有五縣各設有軍用電話彼此傳遞消息頃刻可得無論發生何事於數小時内能逹遍全省其交通之便利如此又山西各縣各區官長都以學生充任之學生皆由學校養成無官僚習氣故成績均極優美又省内巡警辦理亦甚完善遍行全省竟不見有一人沿途呌化可知山西一省近年來之進步也詞畢復經主席朱少屏君重申嚴先生演講精義繼又報告星期六晚請章行嚴先生蒞會演講又請全體起立向嚴君致謝而散 
[章行嚴君演説預誌]  
寰球中國學生會定於本禮拜六（二十七日）新鐘午後八時請北京大學文科敎授章行嚴先生演説『新時代之青年』章先生畢業於英國愛丁堡大學精通法律文學財政各科學問道德久爲吾人欽佩此次演題尤合時世切要届時聽者必多該會因限於場所恐有人滿之虞特印發入場劵以便憑劵招待聞昨日往索者已甚踴躍劵存無多欲往聽者速向該會索取以免臨時謝絶也 
[郵同不蓋空白戳記之通令]  
本埠行政各機關近奉齊省長令頃准交通部咨據郵政總局呈稱查近有郵區報稱各衙署機關將空白購郵票清單迫令郵局或代辦所加蓋日印隨後任便填寫郵票數目藉此作弊報銷除經該管局特發布告黏貼各局聲明此項清單必在購郵票時查核年購郵票數目相符方能蓋截萬不能在空白單上加蓋戳記並一面由總局根據此義通飭各郵區分飭遵照外兹查迫蓋郵票空白清單雖在郵局方面實與舞弊情節不涉然若允爲加蓋即屬有違定章若不允爲加蓋該舞弊機關往往因不遂意别圖設法洩忿非揚言某郵局某代辦揭取郵票及收寄家書不肯照章辦理或用他法揑造蜚言凡此關係郵局信用及經濟之語能使人民舍郵局而趨民局其於郵務前途諸多障碍應請由本部通行各省轉飭各機關分飭所屬防禁不肖員役不得有用空白購票清單指使信差或强迫郵局加蓋日期戳記情事尙祈鑒核等情該總局所稱前項情事是否員役意圖舞弊未能懸揣惟於空白購郵票清單上令郵局加蓋日期戳記係屬不合除指令該總局通令各郵局嗣後遇有以空白購郵票清單迫蓋戳記一槪謝絶請查照轉飭所屬各機關一體知照云 
[各代表赴杭參預陳列館開幕典禮]  
浙江商品陳列館定本月二十五日行正式開幕禮並先期柬邀本埠政紳商學各界人士赴杭參觀駐滬徴品處謝主任因開幕期届特於昨晨除派員將末批徴品押送赴杭外並於午後會集贊助各員陪同本埠國貨維持會工商研究會華橋聯合會華僑學生會等各團體曁實業機關所派各代表携帶頌詞相偕乘滬杭特别車赴杭預備今日參預開幕典禮云又本埠實業各公司商廠因該館開幕已届並承先期柬邀自應前往參預以資觀察而便攷核故於昨日特邀集泰豐公司香亞公司康成公司張裕公司南洋兄弟烟草公司振華油漆公司頤豐礦業公司亞細亞烟草公司馬玉山糖菓公司愛華皂廠鼎豐皂廠興華竹陶器廠廣生化妝行裕泰顧繡莊敦源山束綢豫信河南綢莊等各派代表計共數十人於午刻同乘滬杭車偕赴杭垣預備參預開幕禮以襄盛舉云 
[赫德影戲公司明晚演最佳影片]  
中美新聞社云紐約赫德影戲公司上星期在夏令配克戲園映演『難受』名劇大受觀者歡迎現定於明晚（星期五）仍在該戲園另演一名劇名曰『世界之心』票價照舊按此兩劇均係美國大影片家吉利非士所製而『世界之心』爲尤佳吉氏自信看過『難受』者再觀『世界之心』必更滿意此劇寫一法國村中男女愛情事而以戰場爲襯托忽而驚天動地忽而細膩纒綿極影戲界之大觀且結搆謹嚴初製時片子共長十二萬英尺後縮成一萬二千尺以便一夜演完尤見精彩吉氏在歐洲戰塲親造此片歷時十八閲月備歷艱險事前得英法兩國政府特許贊助故戰爭情形悉將實况映成本劇開幕之前導以英國會對德宣戰前晚會議法國上院通過宣戰案及法内閣會議等片而正式開場則爲德軍入法境均歷歷如生觀者見之不啻親歷戰地英首相佐治爲今日世界最忙之人每日治事十八小時接見來賓不下數十百人而於吉利非士君之請見獨撥冗接晤至一小時之久即此可見此劇之價值尤奇者此劇中有一扮演之小兒祗六歲名版恩爲美國加立芬尼州人隨吉氏到法不但扮演神妙且在戰場亳不畏怯尤爲希世罕有而其一舉一動皆令人可愛尤不可不看也 
[中華基督徒佈道團消息二則]  
本埠實山路義品里中國耶穌敎自立會總部爲全國自傳之樞紐組創以來已逾十載正擬籌建新堂爲華徒完全之模範式每逢主日講員歷由旅滬健全份子（會員）輪值前日（二十一）係青年協會演講部幹事韓鏡湖君以創世記一章九章神之智慧及愛與救三端爲題論體色之用意證明受造之萬物韓君懸圖詳解口講指畫娓娓動聽二小時之久並定下期由聖敎書會編輯柴蓮馥君主領云 
基督徒中國營業公司開辦三閲月前日午後在景興里辦公室開股東會首據經理史麟芳宣佈發創經過情形書啓阮渭川報告外埠信徒來信等情繼而票選蔡日南史麟芳吳錫庚爲董事孔錫鵬爲監察俞宗周陳春生張葆初爲顧問五時半茗點始散 
[愛國實業團常會記事]  
聯合通信社消息本埠中華愛國實業團於昨日後三時在東亞酒樓開第十五次常會兹將議案彚誌如下（一）議章程已修改印發公决稱善公議明日函寄各處發起人察閲（一）徐相波君動議章程大綱决定不時常修改則售劵始爲合宜否則二三改革其章實於售劵有碍至細目則可隨時開議增減（一）公議未曾購劵之發起人擬即通告僅購限隂曆八月底爲發起人購劵之截止日（一）公議以八月朔日即爲第一期團劵之開始售劵之日（一）公議第一玻璃廠現已成立自應擇日開創立會選舉廠務參事及監察員（一）公議玻璃廠章程推舉金子兼王漢强馬等云三君爲起草員限於創立會立擬就交會公議（一）籌備員等擬就玻璃廠報告單一紙分給到會諸君閲看公議函送各購劵人 
[各校消息併紀]  
英文學院新閘路上海英文學院近有英語研究會之组織事以促進英語聯絡感情爲宗旨上星期六晚開成立大會學生出席者約五六十人當即能過會章選舉職員精采煥然可見該院着重英文之一斑並聞於兹星期六（二十七日）即將命題雙方辯論以互得實益云 
務德乙種商業學校英界新開山海關路濟美里務德乙種商業學校於本年五月間創辦招收貧寒子弟入校肄業不收學費養成一般學生負販人材使之將來得以自立兼收女生聘請女敎員敎授各科暑假後學生紛紛來校就學敎員王壽彭君等七人均盡義務熱心敎授進步極速惟現正擴充校舍添置器具需欵浩繁雖由發起諸君協力籌劃尙覺不敷開支須另設法維持云 
南洋商業學校哈同路南洋商業專門學校校長虞裳近因腦病辭職聞繼任校長爲該校校董郭建侯君并延請姚明輝君主任校務戴藹盧君主任敎務益加整頓校風肅在又聞該校甲種一年級及商業專科一年級尙有餘額凡有高小及中學畢業之程度者仍可隨時投考云 
[亞細亞皇后號不來滬]  
大陸報云昌興輪船公司之亞細亞皇后號本定於十月四日由滬開赴北美兹因日本仍以上海爲有疫口岸故將從馬尼剌直赴日本不至上海 
[高等廳令行司法會議日期]  
江蘇高等廳令行寗滬地廳奉司法部令爲整頓司法事宣擬於十月間召集各省司法人員赴京舉行司法會議其主要議案即爲改良司法制度推廣審檢廳以樹司法獨立之精神云 
[兄弟國貨公司今日開幕]  
本埠北京路兄弟國貨公司自遷移南京路新巡捕房隔壁後添辦大批江隂上海及寗波各廠時式秋冬應用布疋細呢以及南通線毯毛絨襪手套等等刻已佈置就緒定今日開幕該公司爲與洋貨競爭起見不惜成本大廉價十天想愛國志士届時必以先購爲快也 
[歡迎暹華僑代表]  
暹羅華僑代表陳沅因暹羅華僑事奔走呼號半年於兹尙未逹到與暹校參觀校長趙正平特開會歡迎而陳君演講暹羅往曁南學校參觀校長趙正平特開會歡迎而陳君演講暹羅虐待華僑情形全體華僑學生無不憤慨擬由曁南學校呈請北京政府趕緊與暹政府交涉勿恢華僑内嚮之心云 
[湖北義賑會又接乞賑電]  
湖北義振會昨接駐漢董事來電云麫粉四千包昨已散罄奈爲數無多不敷交支配哀鴻待拯惶急萬分若不速籌接恐少壯將逃亡他方老弱填乎溝壑哀哀孑遣丁兹浩刼聞者酸臆見者傷心尙乞諸公迅措損資派員赴漢散放急振施當其厄正在斯時等語該會於接電後已措齊墊欵邀請唐郭鄭君帶同振員行將首途并先滙五千元到漢購辦振糧去笑 
[圦帮米船罷裝近聞]  
南市米業各同行因米船罷裝一案圦　鎭一埠至今尙未解决該鎭近年來出貨較盛非昔時可比况現值米價奇漲之際來源不繼故昨日由董事張樂君函致南帮公所董事嚴少泉 
 
 

Page 11

 
 
莊桂清等請爲趕緊調處妥爲解决嚴董據函後立邀代表周蘭生等磋商之下一面再由南帮函致圦　米業公所商酌云 
[省立商業學校五週紀念會之籌備]  
本埠南市江蘇省立第一商業學校創辦以來迄今五載兹於本月十八日經校友會全體會員議决擇於陽歷十月八日開五週紀念大會現已着手籌備擬舉行二日塲中佈置輝煌優美有文明新劇電光影戲名家魔衛廣東燄火奇巧燈彩種種名目並備各色茶點歡迎來賓先期發行優待證劵利届時必有一番熱閙矣 
[津滬豫學界之聲氣]  
河南旅滬學會曾函致河南旅津學界共救桑梓兹得其覆函略謂前奉華函因開學伊始敝會尙未组成未即裁答祈諒之貴會所提倡者義之所在敝會同人深表同情願步諸公後塵如議有進行妥法尙祈賜敎山束問題全國羣起反抗不惜犧牲一已之利益以圖公共之安全我河南地處中原與山東實有唇齒之親今者危機已動倘仍漠然置之而不理不問是眞下等動物矣臨頴不盡所言專此敬覆即頌均安天津南開河南同學會啓九月十四日 
[＝四區巡官對調]  
四區警署巡官陳作霖前日奉徐廳長指令飭與四區三分所派駐所巡官李壽山對調昨已分别交替到差視事矣 
[又一忠告海昧業書]  
滬西商業聯合會昨致點春堂海味公所各董事公函云道途喧傳貴業將於隂曆八月初一日開盤進買某貨並擬取消點春堂議規收茂泰行之貯銀作實行違背公衆抵制之舉聞聽之餘不勝駭詫竊思五四蓮動以來國民激於義憤學界發起於前商民接踵於後生覺悟心立堅持志竭力抵制雖下至工藝雜流咸知愛國均以購買某貨爲可恥熱心毅力可謂我國民氣磅礡之現象當時貴業愛國熱忱不讓人後曾在點春堂集議抵制辦法並有存銀備罰之舉各界均以貴業辦法之佳妙抵制之堅决嘖嘖稱道競起效法乃爲時僅三月熱度漸退私售某貨者日有所聞近且變本加厲並有公定開盤日期之説事果確實貴業中人良心何在顏面何在不特爲公衆所棄恐將爲外人所笑竊願貴業始終堅持勿隳厥志否則衆口鑠金公論具在愛國同胞必有對付之法還希貴業勉之勉之 
[滬杭甬轉運公會建造辦公所]  
滬杭甬轉運公會因無辦公房屋是以開會公議由同業各轉運公司各籌購地建築二料等費銀兩分爲甲乙丙三等甲等認籌洋一百五十元乙等一百元丙等五十元共有三十家計可籌洋三千餘元之譜業經租得坐落南車站後門外陸順桃基地約六分以二十年爲期每年地租洋三十五元一面雇匠建造三開間兩廂樓房五幢後進建造三開間之平房計需工料價洋三千元定於舊曆本月初旬開工限於十月望前竣工以便遷入辦公 
[滬商縮短運單期限辦法之借鏡]  
太倉縣商會近據該處商家報稱税房務所對貨物存棧期限運單欲改照新章辦理縮短期限當此商業凋敝時代商家已多困難若運單改短期限存貨一時無銷將來或售出必至一貨兩税商家何能增此擔負屢向該税所聲請維持商業顧念商艱特予體恤仍照向章期限分運又遭駁斥等情該會以上海税務總公所前次亦有此項問題發生經商家向税所呈懇種種危困請予維持旋得所長詳請江蘇財政廳准予通融變夏辦理始行解决有案爰特函致上海縣商會請爲查照希將上海税所對於滬商縮短分運單期限辦法及解决情形抄明貨物種類請煩照復來會以憑鏡云云 
[浦東時疫醫院撤銷]  
浦東一帶疫氣已告平靜故洋涇鎭所設之廣濟會臨時救疫醫院業於前日撤銷辦理結束矣 
[華商電汽公司熄燈扣費之損失]  
南市華商電汽公司前因南廠電機門燒毁機力不足以致裏外馬路各店舗與道路並九畝地一部份之電燈熄滅不能通缐開火後由該公司先將道路之燈盞線借用電車公司機爐上之電力接線得以照常開燃惟各店户之燈則暫緩通綫迨修竣後始各一律放交現因隂曆月終由公司内派員結束燈費旋據各用户藉口緩點一星期少或兩三天之燈價須欲照扣云云經各該員司以公司素未分裝火表無從徴實袛得取證於鄰居令代爲簽字認定少燃若干日即將日數照扣然後收賬繳呈公司聞統計損失爲數不貲云 
[稻柴堆被燬]  
昨日下午六時五十分鐘南市石灰港某造紙局貨棧旁所堆之稻柴墩不知如何遺火一時火光燭天爲小南門外救火聯合會嘹望台瞥見鳴鐘報警各區救火車馳往灌撲旋即滅熄計燬去約值千餘金之稻柴一堆餘未波及 
[菜市路之命案]  
揚州人李文祖向在法新租界白爾路黄元記木作塲内工作與同伴之顧文圖沈福生等索有仇隙於前日因燒菜起釁彼此口角詎於晚上顧沈兩人糾集同黨數十人各持木棍在菜市路亨利公司門前將李扭住兇毆致受重傷奄奄一息後由巡捕聞悉到來將顧沈兩人拘獲抄出禾棍一根連同李一併帶入捕房飭將李送往醫院醫治因傷過重旋即氣绝身死後即將尸車送同仁輔元堂騐尸所稟請法廨中西官會同檢察廳夏檢察官帶同沈檢騐吏蒞所檢騐得李委係生前被毆傷及太陽穴致命身死填明尸格並傳尸父李樹棠到案略詰一過因尸親貧苦無力故由堂棺殮聽候訊核 
[馬路次第興修]  
閘北恒豐咱馬路年久失修由滬北工巡捐局招工修築一節已誌前報兹悉此路工程刻已將次工竣而共和路大統路等處亦擬闪第重修俾便行旅而重路政云 
[定期修築璧利南路橋]  
璧利南路橋現須修築自九月二十九日起開工至十月二日止在此數日内一切車輛不許經過已由工部局出示通告云 
[不凖保報撞傷多人之汽車夫]  
前日滬北某花園所雇汽車由車夫吳松林開機不慎在南市洞庭山碼頭畔誤將人力車撞翻而坐客葉茂芝亦跌仆傷及腦部耳中血出又傷小車夫姚金開之脚踝行人楊阿小之腰際並毁壞小車人力車各一輛由警一併帶至一區警署將傷者併送紅十字會南市分醫院醫治吳則管押候示各情已紀昨報兹聞受傷之葉茂芝等三人到院後經醫生蔡得葉之傷勢最重其餘尙輕須留院醫治一二星期方可痊愈所扣留之汽車昨日已由某公司遣人到署聲請將車領回修理並擔任傷者醫費惟汽車夫吳松林未准交保云 
[電燈公司限繳押櫃銀]  
公共租界電燈公司近因裝户日多且用電過多者所繳押櫃未足故該公司現定依照三個月燃電費若干押櫃銀兩照此推算繳存所有從前各裝户亦應補繳故該公司特發通告令未繳各户限本月二十五號前如數解繳若再拖延即當派匠剪綫以示限止云 
[請究鄉董舞弊之續禀]  
本邑西鄉漕河涇鄉董楊心正即楊福元因侵吞橋捐數該鄉紳董史夔薛大經等六十餘人聯名具禀先後投上侮縣公署稟請究辦各情已紀前報昨午該董史夔等又投縣公署續禀堅請澈底根究兹將史董等原稟録後呈爲揑詞朦復年月不符據實推陳迫求嚴究事竊夔等前呈治下漕河涇鄉董楊心正假公舞弊吞蝕橋捐等情一案業蒙令飭該副經董明白陳復在案日昨奉第五五二號批示内開（縣批已録前日本報從略）等因伏查劉裕記捐助橋捐洋二十元係上年隂曆九月初二日乃張仰蓮所經收上次夔奉鈞署傳訊時業將劉裕記原信呈案證明係上年九月初二收去原信現存冰案並奉派探至劉裕記調查屬實而當時劉裕記並未向該探聲明有黄譜蘅字様此當時實在情形也今該劣董復稱清單宣示之後在八月十日由黄譜蘅繳來捐欵洋五十元内有劉俾經堂裕記捐洋二十元等情以爲飾缷之計殊不知黄譜衡經收之欵縱有其事當然爲另一捐欵與夔等所指控者年月截然不同顯爲兩事何得張冠李戴混而爲一况經收地方捐欵者大都熱心公益之輩豈有對於此重要橋捐而延擱經年始行繳付之理又所稱夔等爲中途誣控不得不將清單宣布和盤托出等語果如其説則亦座將收欵先行揭示其支出各欵應俟工竣後再行核實露佈庶爲正辦豈有若大橋工而僅需工資三元恐普天下無此廉價其爲任意揑報概可顯見且此項不合法度之清單亦何得謂之和盤托出今該劣董陳復各節對於所收捐欵之數目年月以及過付者之姓名均各不符種種謊言無非爲朦蔽憲聰之計無如捉襟露肘誠不啻欲蓋而彌彰至工料是否堅固捐欵有無隠匿旣蒙派委詳查不難水落石出爲將該劣董所復謬點先行分别指陳以杜奸狡而明眞相云云 
[禮明律師公館新聘襄辦律師抵滬]  
昨日禮明德維士博良律師公館主任律師禮明云有愛思賚律師偕其新婚夫人密司吳士（譯音）由美國搭天洋丸號船於前日抵滬加入禮明律師公館襄助辦公此君即中國營業公司工程司愛患賚之介弟也愛思賚君爲美國加利福尼亞省人在一九十一年畢業於加利福尼亞大學法政科旋於一九一三年初受聘於美國舊金山南太平洋鐵道公司之代表丕耳斯堡萊律師公館辦理律務四載經辦要案甚多無不迎刃而解而南加利福尼亞油地一案尤爲社會所稱道者也愛恩賚君本定於一九一七年來滬應禮明律師之聘嗣因决志從戎未果二載以來已擢爲高等軍官兹以禮明律師聘請遂辭官來華復理故業將來駕輕就熟必爲各界所歡迎也 
[不准再售僞貨白玉霜]  
美商旁氏藥膏公司在公共公廨呈訴元利萬豐昌振興宏大源興隆等五家東洋雜貨店經理林嘉生徐子超王定安杜蘭生等醫用商標將自製白玉霜混售漁利等情由廨由准捕房於昨派探將被告併傳到案訊究即據原告代表律師上堂釋訴原告發明之白玉霜在美政府及中國各省海關註册給示保護今被告將假貨外表裝璜式様與原告發明之白玉霜相同混售漁利破壞原告營業致原告受種種之損失請爲訊究云云並據林嘉生供稱此項白玉霜係在廣東路江西路口日商某洋行批來每打計銀一兩二錢轉批與萬豐昌等各家不知真假求察訊之徐子趨等均供其貨係向元利號批來並不冒牌等語經李襄讞核供商之美丁副領事以被告等所售之白玉霜旣是僞貨着一併起案充公以後不准再售惟元利號銷數較多令將賬薄呈案候查明所得餘利若干再行核定原告損失判被告等一併退候示遵 
[施用僞輔幣之懲儆]  
王財明前將僞輔幣十六角持向虹口歐嘉路二號門牌某店購買藥酒經店夥許恒察出喚捕將王與僞幣拘解公共公堂訊押候究在案昨經中西官飭將被告提案質訊屬實判王押西牢一月僞輔幣銷燬 
[嚴懲逼姦主婦之店夥]  
湖北人柯桂林向在虹口武昌路二百六十八號門牌陳某所開之湯欄店内爲夥前晚乘店主出外時用利斧撬開主婦劉氏房門關進威迫圖奸該氏大喊由麵司某甲唤捕將柯拘入捕房收押昨日傳齊原告見證將柯解請公共公堂中西官質訊之下以柯淫兇已極判押西牢半年以儆 
[肉莊抗捐之傳究]  
浦東南匯縣屠宰税自經肉業收回自辦後因同業不能一致辦理諸多困難兹有三灶鎭朱德香等股開之義昌協肉莊自上年以來抗不繳納破壞團體故由籌辦主任報告周浦商會會長馮蓮生君函請南滙縣公署飭將該店經理朱得香傳案究追以重税收而儆效尤 
[藏匿船只控案辯論終結]  
朱造華偕證主張卿控田富春藏匿船只等情一案岞午後奉地方審檢廳屠熊推檢兩官開庭辯論據原告訴稱業有駁船一艘於民國六年十二月二十九日憑王長卿介紹保薦田富春到船爲夥但小民並不在船係專托田一人經理不料今年夏間舟泊虹口頭壩地方由田託故開駛他往一去不回人亦避匿不見直至日前在虹口尋見扭入捕房移送閘北警局轉送案下叩求究追船只證人王長卿供亦略同質之田供在朱所有船上當夥是日將船裝運棺柩往内地中途遭風失事以致全船損失實無私藏船只之事問官得供一再駁詰各執如前問官會商之下即以辯論終結判田還押聽候宣判原告等后退 
[夫婦各被踼打成傷]  
西門外白雲觀附近爲皮匠之顧啓發昨與羣店主吳月明索取舊欠衝突以致互相扭毆顧之腎囊竟遭踢傷一時痛極倒地其妻顧徐氏身懷六甲聞信趕往解勸亦被打傷肚腹乃報告巡警將吳拘送三區警局轉送地方廳訊辦嗣奉提訊一過以顧夫婦所傷無碍判令回自醫吳阒收押候究 
[糾衆逼婚之押儆]  
趙怡堂昨投法公堂控稱日前晚上有素識之錢束林東子兄弟兩人糾同李小四子等數十人至民人家强欲將民人胞妹搶至范姓家逼婚是日胞妹適因有事出門故此米被搶云當時民人向論即被錢等扭住兇毆並被李小四子用皮刀向民之腿上連戳數刀後由巡捕到來始將錢等拘案求請訊辦又據見證周正顯稱商人住居趙之對門是晚聞得喊救之聲商人前往帮同將李小四子拘獲並將手中皮刀奪下是實詰之錢等同供實因民人等向趙定租房屋早已付過定洋一元是日意欲遷入詎趙反悔不允故此口角起釁不敢糾衆搶親求宥中西官判以證明屬實豈容抵頼着兩錢各押兩禮拜李不應行兇着押西牢一月以儆 
[私帶烟膏之薄罰]  
住居法租界後新街一百零事號門牌之童泉來日前在某處購得烟膏數百盒計值洋六十餘元行經鄭家木橋街地方突被匪徒數人上前將童之烟膏搶去當由童在後追捕若輩見勢不佳即將烟膏抛棄在地而逸後由巡捕聞悉到來以童不應私帶烟膏故此帶入捕房昨解法公堂請究先據捕頭上堂稟明前情詰之童供此項烟膏實係朋友之物餘供支吾中西官判以童挾帶烟膏有違定章着罰六元充公示儆烟膏没收 
[便衣巡捕查獲烟土]  
江北人戴阿林身戲鴉片烟土兩包於前日午後經過楊樹浦路被便衣巡捕趙金生查出喚到三百三十四號印捕將戴連土帶入捕房昨解公共公堂請究先由捕房代表律師上堂譯畢案情旋向趙詰據答稱前在滙山捕房當差六年於本月十九號奉調往戈登路捕房充六百十三號巡捕後至公共趨巡捕房華捕正巡官處報告虹口方面私運烟土情形由毛正巡官面諭表面上給假兩禮拜便衣前去密查昨見被告帶土故而拘案云云並由三百三十四號印捕到堂證明帮同趙捕拘獲而土人情形又毛正巡官上堂證明趙捕前來報告諭准給假密查各節並稱調該捕往戈登路捕房辦公係由該管捕頭密司凌處面稟故對於該捕品行我離滬數年須問凌處方知即由凌捕頭上堂陳述良久詰據戴阿材供稱烟土係在大阪碼頭煤堆中拾得當時並不知係烟土行不數步該捕突然追來欲與我對分不允彼遂鳴警笛召到他捕將我拘捕並延律師代爲辯護之下李襄讞與英包副領事核供以戴不應身藏禁品判押西牢一月烟土送關焚燬 
[押儆私設烟榻之婦人]  
住居北四川路三百六十五號門牌之常熟婦人沈尤氏因在家中私設烟榻被華副捕頭趙光第訪悉協同該管捕房捕頭師蒂兩前往將氏與烟具烟膏帶入捕房轉送公共公廨女押所暫押昨由官媒帶案經中西官訊據該氏供不認售賣與人吸食堂上以證據確賞科氏罰洋三十元無力改押女所一月烟膏烟具一併銷燬 
[工人被火灼傷]  
昨日下午百老滙路新永發篷行之工人韓全生張阿三朱阿四邵阿生桑心虎等油漆篷布時油遇遇火燃着致將各工人手灼傷當經工頭等立將火撲滅並將該受創工人送往醫院醫治 
[跳電車跌傷]  
昨日下午有某號電車駛經浦灘搭客江北人張海三匆遽躍下致跌傷倒地當由老巡捕房二百三十七號巡捕雇車送入醫院醫治據情呈報捕頭候核 
[木作場小火]  
前晚十句餘鐘閘北寳興路某木作塲内不知如何起火由各段救火會到塲救熄燬去料房一所及木料等物幸未殃及鄰居昨經五區王警正飭長警調查起火情形再行核辦 
[婦人扭控債務人]  
婦人王李氏江北人前被同鄉范兆新借去大洋五元屢索不還前日在叉袋角與范途遇口角之下由該氏扭入四區二分所控請究追經倪警佐質訊一過判解司法科核辦 
攫取金簪押一月 
紹興人吕九如前日因在湖北路攫取婦人任馬氏金簪一支圖逃經氏鳴捕追獲人贓當被拘入捕房押至昨晨解送公共公廨請究經中西官訊實判吕押西牢一月贓交失主領去 
[小工竊顏料]  
小工王阿二因串同已獲之龐本袁餅於本月二十二號在匯山碼頭竊取王杏堂值洋四百元之緑色顏料四箱經龐等供出昨由包探張林泰楊阿泉將王續行拿獲帶入捕房詰問口供一過押候星期六日領堂期解究 
[女工與廠夥口角]  
阿拉白司脱路五號門牌某絲廠繅絲女工張楊氏因算取工資與該廠用人孫美江徐裕會錢仲宰口角爭執後糾合多人擁至廠中大肆吵閙經孫報告該管捕房派探朱子藩將氏拘入捕房稟明捕頭奉飭轉送公廨發交官媒看管候究 
[淞滬警察批示二則]  
金昆生據呈曹金炳等冒稱拘押私刑吊打各節如果非虚已涉认刑事範圍之内仰即逕赴司法衙門正式起訴可也劉郭氏呈悉查爾子劉良弼爲本廳革除巡警輒敢逗留上海任意胡爲藐玩情形至堪痛恨本應押解回籍以免滋生事端兹旣據該氏代子乞恩爰念年邁依子爲活倘能洗心革面亦自可予以自新准即覓有妥保到廳再行核釋可也 
[誌謝]  
銀行週報第一百十七號業已出版昨承贈二册書此誌謝 
中華職業敎育社通訊 
[本社社員東臺趙瘦民君與留美學生莊澤宣君往復商榷職業敎育函]  
莊君函昨奉大札拜讀一切澤宣不學無術深承推奬所詢職業敎育辦法據鄙見所及以爲可各方並進而其最要之點在適於本地情形人手之始可先調查本地何種職業爲最普通初辦時不妨即用土法敎授然後逐漸參用新法改良舊有職業吾國舊習以爲學校爲研究文字之所一爲學子便不屑與市僧爲伍此種誤解非從根本上打破不可故已有學校若僅以收容文人爲目的者則不如另設實施職業敎育之機關爲善庶可一新耳目不過另設機關一切經費須另籌辦或者事實上有辦不到處總之無論設職業科或另設機關初辦時科目不可多期限不可長以能收實效爲歸一俟信用昭着不無重振旗鼓之機會且他處之進行者亦將波及而裏足不前反不如漸進之稳健况吾國進行職業敎育辦事者於此項經騐頗少徒讀一二書籍雜誌根據理想行之鮮有不敗者若漸進尙無大害况失敗之機會較少幸而成功社會對於此項事業一起信用則將來之大成功未可限量未識尊見以爲何如澤宣遠處海外一切未免膈膜辦事貴於見機一切視貴地情形進行不必拘於成法但求目的可逹即不名之爲學校不名之爲職業敎育一何不可（未完） 
來函 
[洪誠覆留法儉學員函]  
留法學員鑒逕啓者誠自去年臘月與在滬諸友组織留法儉學會公推誠爲代表自開辦至今按月經費皆由誠個人賠墊公益所在雖稍竭微力豈敢言功不料忌者竟造謡中傷以不具名之函披登貴報誣誠以欺詐取財之名兹特逐條辯正以全誠之名譽爲盼該函云誡驅取學生護照費三元名爲貼印花而護照中并無印花查留法學生護照計二紙法署所出護照雖免貼印花而中國交涉署及英國領事館所出之護照均需貼有中英印花今函中所云未貼印花似係專指法署所出護照其有心誣陷顧然可見矣又函云誠代購船票從中舞弊按由滬赴法三等船票係二百餘元公司中向不賣四等票誠以學生中多無力者特别與船公司交涉爲我學生特設四等艙位當時暫定船價百二十元加飯食十八元承法公司優待定價爲百元以前多收學生三十八元之欵均按名付還并無收百三十元之事本埠各報均有登載至法公司船費本有定則人所共知由滬赴法三等二百餘元由香港起程者只八十餘元萬無此理其憑空誣衊不問可知至滙欵一節由誠經手者數人函稱吕某者不知何許人若有其事請吕君親來交涉又儉學會經費當學生行時由誡宣告各生願帮助本會者隨意捐助至多者五元當時捐欵者不滿二十人皆由學生自願誠並無勒收之事誠自去年開辦儉學會至今已摯欵千餘元何必利此百元之捐欵乎又函中云艙位汚穢飯食惡劣謂誠交涉之未周查此次學生宋國樞致其兄函云船長對學生極其優待每到碼頭均帶學生往各地游覽伙食亦不劣（此函由其兄示誠尙存誠處）則所云飯食惡劣爲虚言可知至四等艙位較於其他不免汚穢誠固不敢强爲該船作辯護也（照例四等艙無床位經誠特别交涉且爲我特備枕褥）按以上情形則誠誠有無欺詐漁利情節可以瞭然矣專此警　　安上海留法儉學會代表洪誠謹啓 
雜評二 
[减輕出口茶税庸]  
茶業對外貿易近數年來一落千丈其衰敗原因除受歐戰影響外由於重税困累者半由於茶商墨守舊法昧於商業竸爭者亦半今世界和平已復而美國市場又予茶業以推擴銷路之新機會我國茶商誠能乘政储減免出口茶税之時於焙製推銷之法加意研究力圖改良縱不能一躍而占世界茶業生要位置然挽回頽勢恢復原有之銷數當亦非甚難也茶商勉之 
 
 

Page 12

 
 
   
 
 

Page 13

 
 
   
 
 

Page 14

 
 
自由談宥　　 
自由談三字皆用當代名人字跡每星期調換一次今日係周宥全先生手書 
新談 
[京華哭夢餘記] [  鍾黛]  
（十一）北京兩公園與世界名都四大園之比較觀我國積弱事事不足與世界各國抗衡獨北京數百年禁地開放後新經設立之兩大公園可得謂爲世界稀有之名都勝蹟方諸紐约倫敦巴黎柏林四大名園實覺相視無愧色也 
世界大公園在前若干年爲一般環游旅行家所稱道者第一處當推紐約紐约中央公園知七十二道街始至一百十道街止若於春秋佳日據『排駛』ＢＮＳ合乘摩托車之最高層逍遥過市必深異布置斯園者意匠之工陵谷溪沼色色俱備不知不覺中頓興觀上之歎此其特點一也參天之木左右交枝茂蔭蔽空凉風指袂又其一也游步之場銅像屹峙皆美國史重要人物一部美國史於無形中映入游人之心目問乃其第三特點縱貫三十餘街口之廣塲衡以紐約寸土寸金之地價一園所值可購大兵艦數百隻乃其第四特點次爲倫敦其特點爲碧草地之鮮美與其園景之能阻絶塵囂在紐約處園中常能望見園外高屋人倫敦園栅後煙突與屋脊竟不留片影亦偉觀也次爲巴黎有若干里之森林林隂深遠蟲鳴鳥語相屬不啻置身深山窮谷間也次爲柏林以動物著栗鼠野兎突躍飛鳴其園林富麗處鷁歷代帝王宫觀所在有數百年之老樹頗足與北京中央公園等絶妙好奇觀相彷彿也 
予謂北京兩名園所共有之特點丹甍黄瓦紺宇琳宫令人一經翹望悠然有懷古之思者其一端也千百年之古木高欲參天周徑之大以數壯丁環抱猶覺綽有餘裕其可貴者又其一也惟城南先農壇改設之大公園尙有三事爲世界各名都所弗及（一）爲占地之清曠游觀者散步園場不啻大陸中有洋海白雲四垂若大圓幕胸懷之暢　視彼登高遠囑者又覺别成一異境以今世界各國地價之昻都市間誠萬不能更有止規模大（二）爲夕陽西下之際景物之佳爲都市間所不易得也詎者生平看夕陽覺有三處最美觀一爲海島中一九一五年厬曾偕茂漪在檀香山海水浴塲見之一爲大洋而兩次渡太平洋每夕必登甲板閑眺不欲輕易放過也一爲海岸前如東美大西洋城ＡＴＬＡＮＬＩＥＱＪＴＹ點梅岬ＣＡＰＥＭＮＹＰＯＪＮＴ等處之日落以首夏爲尤美者亦曾與茂漪同觀三者而外當以北京之城南園爲第四處蓋在空曠之境常日落霞緋雲燦歷歷俱在目前爲擴張限界計舍此其末由矣（三）爲斜陽返照中古木蒼翠間之特别色彩一經凄凉頽敗鎖恨啼紅中禁門與宫牆點綴其下便足令詩人對之萬斛思潮同時湧現令名畫家常之急谷恃丹青之渲梁而爲出版界别開一生而云記者因城南園數年前曾偕茂漪同游乃假『聞蟬』一絶以誌傷往之情詩云『霞緋雲燦天爲蓋斜日蒼茫四望圓古樹蟬聲破寒碧恨難與爾化啼聞』予友鵷先讀之謂此意姜冷極矣 
新拾遺 
[法美兩國女子之比較] [  谭雲舫]  
法美兩國之女子各有動人處然其性情品質中不無戲微之别於是好爲評論之談者輒争相置喙莫衷一是法國茂菲先生ＮＲＮＮＲＰＨＹ前曾投電致芝加哥之曲賓根（ＨＣＡＧＯＴＲＩＢＵＮＥ略稱法國女子性極温和尤善撫待家中兒女輩居平寡言而喜多聞知覺至敏美國女子罕有及之者厥後談報徴求此等文字以窺各人對於是題之心理於是各界投稿發爲意見者陸續不絶書中各具絶妙之思想言皆有理有時稱贊法國女子之函件較多則醉心美國女子者必爭函播駁綜計二者毁舉相等亦逸話也 
法國某軍葳官旣閲報紙所載贊美法國女子之文字歸乃察其未婚妻之聲容笑貌隨即復書致該報主任云『法國女子之醉人處誠如尊報所言蓋予已實地試騐今認以爲眞矣』究之法美兩國女子之比較問題無人能作平允之論調此中議論最篤者莫若某少佐其言曰『法國女子富於思想爲人多靄然可親不似美國女子之刻薄性頗恬淡無甚奢望望而不得亦不沮喪美國女子性多貪欲而不得則不悦之狀畢露於顏色今使一美人與素不相識之法婦談话未有不孜孜不倦者又足見法國女子之善於交際矣法女子柔媚勝他國婦人見者多爲傾倒且言語之問亦極伶俐婉委之妙第美女子亦有勝人處其爲人耐勞而熱心於社會上之服務與人交極有恒心人多敬之外容雖不如法國女子之綺麗而内質實有可嘉者』上所述者殆就普通而論非所云於盡人也 
雜録 
[紫雖蘭菴隨筆] [  瘦鵑]  
閩中人不甚識字自行課讀亦屬文人韻事又奚必效張敞書 
P>意大利奇諾佛造像之十七眉荀郎熨體始稱佳話哉往歲予嘗有緑窓艷課之輯頗自矜貴緑窗艷課者内史胡鳳君紅閨繡餘之敎科書也鳳君垂髫時曾讀書及笄始罰旣歸予書乃浸忘偶見予所爲说部每不能卒讀戲以某女史新婚詩投之琅琅土口著述之暇因摭取各家閨詞多首彚爲一編附以小令亦數十闋行問吐馥字裏飛花問日授以四首督率綦　镜台問字甘爲弟子緑窗課讀自命先生每當花初月秆烏語不喧時棗花亷底輒宛宛有讀書聲也樊山詩云蕭郎宫體早知名難得花房對會笙好把九鸞釵作贄紅箋親署女門生義山隠僻耐人思錦瑟龍宫領悟遲頼是檀奴温雅性丹黄音註遍書眉個中心似玉玲瓏郎主猶輸强記功賭説玉環飛燕事某篇某句某行中似亦爲閨中課讀詠也又詩人毛海客時才清逸娶婦某氏新婚夜海客賦詩有句云他口紅　添韻事鏡台前拜女門生婦立曰否當易女門生爲女先生耳蓋婦亦通文能詩故自負如此吾吳沈起鳳詩詞文無不工夫人張湘人女史頗艷　嘗拔金釵作贄拜起鳳爲師起鳳譜北曲一套名雋絶倫兹録其數闋（駐馬聽）珮環聲鹽一捻風吹楊柳腰氈毹拜倒幾絲雨壓海棠嬌一天風韻總雜描三章約法從容告從容告打頭先改卿卿呌（折桂令）每日價日上花梢抛殘繡譜捲上鮫綃字臨衛女詩吟蘇蕙史續班昭喜青課賚花聲杳能好句心字香燒紅了櫻桃緑了蔬蕉蕪圓亭山他蝶闡新台榭不共鶯　（離亭宴帶歇拍煞）秀才學問誰曾飽書生不櫛從來少他日個鳳閣名標替着俺寫韻箋替着俺謄書草替着俺題清照這温家王鏡台俺曾把臯比靠休只要放頑皮把師嚇倒笑煞那荀家兒背熨焦張家兒眉亂描怎踏着俺風流竅你做陸家卿俺做寒山趙考槃詩勝恰了泥金捷報服　着洞房歌搭着白頭吟唱到老人韻事韻曲韻堪稱三絶 
[望雨] [  仲義]  
秋陽酷熱熱如火披襟散髮當風坐天久晴時天愈焦小河水涸久無潮浮雲閒閒自來去隨凝隨散不成雨朝不雨夕不雨百榖枯槁棉花乾農夫汗下急如雨今夏久雨不肯晴秋來久晴不肯雨吁嗟乎安得雨師降下三日雨 
小説 
[緹騎外史十四] [  春醪譯]  
御者頷首白耶復自忖度曰官家厚我知我爲老皇信幸之客卿世界人人復兢道德盛謂能包涵萬物生育氣化則吾以私事進覲瀝陳肝膈之言必蒙見採或即下命緹騎别論其事而歸女吾家完骨肉之愛吾窺緹騎已蓄意隠女或即遣諸漠北荒寒之地則吾尤懇官家轉遣之歸就英國質言之官家苟見女郎者當知顏色愛好之人决不作犧牲損人之舉言時復手撫背心之囊曰此聞有郎女之照睡即最近在英國所照吾即可呈之御覽使官家瞻其和靄之顏容悟其無罪白耶思索愈久愈棄則力促御者速行五分鐘後已過那文斯基斯的拉斯諸待道冬宫黄要之牆照眼已見宫門亦列撬無數爲貴族諸大臣所載來者門首有羽林之衛士銀矛肥馬拱衛禁門衣藍蔚之軍服被以金柴裏腿之帶不布而皮馬鞍勒之具均精銀所製動蕩成巨光此時正皇帝接見臣工之時刻而此造船之名家尤不格常例隨時均可入覲俄國宫制綦嚴即外國之官吏亦非時不入特船政干國家軍政之重獨蒙恩倖白耶遂得信時謁參密勿撬止門次白耶立下至招待之便殿殿旣宏敞列實胄已無數美語嘈雜更各界之官吏敎堂司鐸之神甫白耶中懷殷怒則亦不作無謂之寒喧獨據室隅之一椅小坐籌畫復出郎女之照相展玩數四至藴涙莫宣以爲官家果能人與之傴僂致敬並出鼻烟之盒上諸白耶俄國人多愛鼻烟而拒主人之烟勿納者在俄俗即爲面辱主人與之挑釁白耶則引指甲挑逗少許納諸鼻孔而敎宗司鐸見白耶納烟亦僞納少許始閉盒歸諸衣袋此司鐸原侍格洛格克爲爪牙相機行許白耶竟中其聿　不三分鐘已磗眠莫醒矣司鐸之計已佳則掩囊立出歸緹騎署復白其事而宫中侍史受皇帝輔相之命傳宣諸客列名進謁便殿中來往碌碌忽有客出侍史即轉召白耶曰白耶皇帝傳旨宣爾言之數次而白耶殊不聞似酣睡莫醒者侍史則笑引其曹曰吾將扶掖此人英國人不衷禮貌竟假皇帝之便殿燕然安寑怪哉殿中禁衞之勇士聞侍史語亦立至助白耶取其隻臂委之椅上其一人忽諦視深能引其隻手之於腰膝 
 [P自汕談之自由談[  不冷]  
靳閣靳閣如成則段與小徐之間必不能如前之無間而安福部之命運亦將不久時局或稍有所變動歟 
 
 

Page 15

 
 
   
 
 

Page 16

 
 
   
 
