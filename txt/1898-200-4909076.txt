# 1898 - 200 - 4909076

 

Page 1

 
 
[蘇州當日派報并赶遞蘇屬各大埠] [  申報館主人啓]  
　　蘇州爲東南富庶之區冠葢粉馳官商薈萃　　所　報紙行　甚廣購者如雲兹特格外加工赶早刷印星夜飛遞前往風雨無阻俾當日卽速派送以饜先　爲快者之心至蘇州隣近百里之　就近購取亦較前早到一日想諸君子酒後茶餘當必爭先波閱也現在請友人在蘇經理批發閱報諸君及欲承辦代售者祈移玉蘇城包衙前鳳凰街申昌分店購取不悞謹此布陳諸維　及 
[重印四史告成] [  圖書集成局啓]  
　　本局新印四史校讎詳愼紙墨精　遠近聞聲爭先購致數更裘葛挿架已空兹又續付季民精益求精與前迥别世有欲爲柔日之讀者請臨三馬路申報館及申昌書室購取可也計毎部六十本釐定實價洋銀四圓八角 
[新印曾文正公奏議告成] [  圖書集成局代啓]  
　　曾文正公爲中興一代偉人當髮逆披猖禀承廟謨戡平　亂嘉猷碩畫亘古不刋奏議一編直可與陸宣公繼軌江左書林託本局用新鉛字排印成書紙張潔白校讐精良裝訂四本定價實洋七角江左書林及滬上各書坊均有發售欲購者請就便移玉選取可也此佈 
[恭讀五月二十二日上諭謹再注]  
　　自井田之法廢而惰遊者衆學校之術微而邪　者興於是民間之桀黠者創爲福善禍淫之與以誘惑天下歴代以來自天子以至於庶人或慕虚空而佞佛或羡冲舉而求仙萬衆所趨如飲狂藥而若輩遂得於四民之外别立一途不耕而食不織而衣優游於化日光天之下其所居之處琳宫梵宇踵事增華約計有名寺院都會百餘區大縣數十小縣十餘合天下而計之奚止數萬至問其所祀爲何神則又皆荒誕不經爲搢紳先生所不道嗟乎亂教化耗資財啓奸盜之媒爲良善之蠧天下所最不容誅者軌有甚於今日之僧道乎執筆人於二氏之說素深惡而痛絶以爲就且屋宇田　改爲善舉因利乘便事極易行豈非天下至快之事曩嘗著爲論說刊之報章然草茅議論無足重輕不過聊爲快章之語近讀鄂督張香帥勸學篇則議以佛道寺觀改建學堂具意謂方今西教日熾二氏日微其勢不能久存佛教已　末法中半之運道家亦有其鬼不神之憂若得儒風振起中華乂安則二氏固亦蒙其保護是於振興學術之中仍　保全彼教之意大臣用心固應如是惟其所議寺院田産取什之七以歸　堂計其所值奏明請奬不願奬者移奬具親　以官職竊謂寺院之産皆由地方捐助而來歸入學堂經費本屬名正言順奏請旌奬之說雖曰發於仁心未免近於　息及讀五月二十二日上諭民間祠廟其有不在祀典者著由地方官曉諭民間一律改爲學堂以節糜費而隆教育然後歎皇上振興　術不遺餘力舉漢唐以來佞佛求仙之習一掃而空非神武聖仁孰能毅然爲此薄海臣民無不歡欣鼓舞竊嘗考之凡古今聰明正直之神列入祀典而爲朝野所瞻仰者稽之大清會典殊屬寥寥可數至　僻寺院所供木偶大都荒唐可笑甚者如吳中五聖廟之類誘惑愚民舉國若狂揆以惑衆誣民之律罪實難辭今幸恭奉明詔一律改建學堂非特可以培植人才并可以整齊風俗顧或者曰寺院旣廢僧道何從棲止昔高宗純皇帝時有以沙汰僧道爲請者上諭謂分田授井之制旣不可行將此數千百萬無衣無食游手好閒之人置之何處故爲詩以見意云頽波日下豈能廻二氏如今亦可哀何必闢邪猶泥古留資畫景與詩材聖謨洋洋度越千載今驟改舊章數百萬無業之民豈不至流離失所則謹應之曰今昔情形不同當乾隆之時民物康阜天下乂安紺宇紅牆藉資點綴未始非昇平之韵事今者時勢已亟壞球諸國薦隣鶚視若　不振起人才恐彼族之勢燄日張儒教且有凌夷之慮故　柔姑息之見不宜稍存於今日昔昌黎氏有云人其人廬其居今議著地方官實查毎州縣有僧道若干名造册呈報其在十六歲以内者如願蓄髮還俗聽之十六歲以外則量其才力教以工藝不使舟有偷惰其從前作奸犯科劣迹昭著者則更罰作苦工夫芸芸億萬衆不外士農工商四途然皆終歲勤動以自食其力惟若輩煖衣飽食惰遊以嬉揆諸情理斷不可恕今稍示薄懲俾其體膚筋骨略習勤勞亦不爲過至女尼凡年在二十以内能勤愼操作者則許還俗出嫁其中年以外則尤半驕惰　性不可救藥則宜賣爲人奴年老無能者則入養濟院如是則自漢唐以來數千載之惡俗一旦芟夷廓清教化由此興胔財由此裕奸盜之媒由此絶良善之蠧由此除豈非薄海人民所深爲愉快者哉海濵下士竊幸私願得伸故特歡欣雀躍而著其說於篇 
[上諭恭錄]  
　　五月二十四日奉上諭各國傳教載在約條迭經諭令各該督撫妥爲保護以期民教相安乃本年四川江北廳等處教案未了廣西永安州復有殺斃教民之事湖北沙市亦有因案牽連之事總由地方官不能仰體朝廷諄諄誥誡之意遇有民教交涉案件非漫不經心卽意存歧視　域未化嫌隙易生無怪教案之層見迭出也用是特加申諭各直省大吏凡有教堂州縣務當　飭地方官實力保護平日如有教士謁見不得任意拒絶使彼此誠信相孚從教之人亦不致藉端生事一面開導百姓毋以薄物細故輕啓釁端卽使事出倉猝該管官吏果能持平辦理亦何難消患未萌是在各該將軍督撫嚴飭所屬隨時妥愼籌辦從前未結之案卽著迅速了結此後不准再有教案倘仍防範不力除將該地方官照總理各國事務衙門奏定新章從嚴懲辦外該將軍督撫責無旁貸亦必執法從事勿謂言之不預也將此通諭知之欽此同日奉上諭四川總督著奎俊補授德壽著調補江蘇巡撫江西巡撫著松壽補授袁昶著補授江寍布政使欽此同日奉上諭陜西按察使著趙爾巽調補安徽按察使著徐壽朋補授欽此同日奉上諭雲南雲南府知府員缺緊要著該督撫於通省知府同揀員調補所遺員缺著羅文彬補授欽此同日奉上諭湯壽銘著調補安徽布政使雲南布政使著于蔭霖補授欽此同日奉上諭前經降旨各省士民著書製器及捐辦學堂各事給予奬勵諭令總理各國事務衙門妥議具奏兹據該王大臣等議定詳細章程開單呈覽所擬給予世職實官虚銜及許令專利頒賞匾額各節量能示奬尙屬妥恊著依議行卽由該衙門咨行各直省將軍督撫通行所屬將章程出示曉諭以動觀聽而開風氣朝廷鼓勵人才不靳破格之賞仍應嚴防冐濫所有著書製器各事該衙門務當認眞考騐嚴定罰懲以期無負振興庶務實事求是之至意該衙門知道單併發欽此同日奉上諭總理各國事務衙門會同禮部奏遵議經濟特科章程開單呈覽一摺所擬章程六條尙屬詳備卽著照所請行經濟特科原期振興士氣亟應認眞選舉以廣登進而勵人才著三京以上京官及各省督撫學政各舉所知限於三個月内迅速咨送總理各國事務衙門會同禮部奏請考試一俟咨送人數足敷考選卽可隨時奏請定期舉行不必俟各省彚齊再行請旨用副朝廷側席求賢至意該衙門知道單併發將此通諭知之欽此同日奉上諭鍾泰奏因病請假回旗調治一摺鍾泰著賞　四個月回 
 
 

Page 2

 
 
旗調理寗夏將軍著色普徵額暫行兼署欽此○二十六日奉上諭近來各省商務未見暢興皆由官商不能聨絡遇有鋪　倒閉追比涉訟胥吏需索以致商賈觀望難期起色當此整頓商務之際此種情弊亟宜認實釐剔著各直省將軍督撫嚴飭各該地方官務須體察商情盡心保　凡有倒閉虧空之案應卽訊明查追斷還並嚴禁胥吏勒索等弊以儆奸蠧而安善良欽此同日奉上諭安徽徽寗池太廣道員缺著吳景祺補授欽此 
[科塲改制紀聞]  
　　五月初五日欽奉上諭將鄉會試及歲科試向用四書文者一律改試策論其分塲命題一切詳細章程著禮部妥議具秦等因欽此十一日又奉上諭將經濟歲舉歸併正科生童歲科試著各省學政奉到此次諭旨卽行一律改試策論毋庸候至下届再改欽此等因頃有京友述及禮部各堂官已將下届鄉會試分塲命題章程詳愼擬議初擬首塲試以四書論一篇五經論一篇史論一篇五言八韻詩一首第二塲擬仿經濟科之制分内治外交經武理財考工格物六門將第三塲裁去嗣又議得將首塲五言八韻詩一并裁去第二塲尙須從詳酌改 
[剿匪告捷]  
　　華六月初二日香港來電云廣西各處民人叛亂大吏調兵往剿將北流縣城克復容縣及陸川縣匪人亦均解散 
[續錄京師大學堂章程]  
　　第七章經費第一節西國凡一切動用欵項皆用豫算表决算表之法豫算者先估計此事應需　若干甲項用若干乙項用若干擬出大概數目然後撥欵措辦也决算者毎年終將其開銷實數分别某項某項開出清單也中國向來無列表豫算之法故欵項毎患舞弊費帑愈多成效愈少今宜力除積弊采用西法先列爲常年豫算表開辦豫算表然後按表撥欵辦理第二節中國官制向患祿薄今旣使之實事求是必厚其薪俸使有以自養然後可責以實心任事除管學大臣不别領俸外其各教習及辦事人應領俸薪列一中數爲表如下職名人數毎人毎月薪水毎年合計總教習一三百兩三千六百兩專門學分教習西人十三百兩三萬六千兩漙通學分教習頭班六五十兩三千六百兩漙通學分教習二班八三十兩三千八百八十兩西文分教習頭班西人八二百兩一萬九千二百兩西文分教習二班八五十兩四千八百兩總辦一一百兩一千二百兩提調八五十兩四千八百兩藏書樓提調一五十兩六百兩供事三十四兩一千四百四十兩謄錄八四兩四百八十四兩統計毎年開銷八萬一千六百兩右教習及其餘辦事人薪俸豫算表第一學生分爲六級毎級以所領膏火之多寡爲差列表如下級數人數毎人毎月膏火毎年合計第一級三十二十兩七千二百兩第二級五十十六兩九千六百兩第三級六十十兩七千二百兩第四級一百八兩九千六百兩第五級一百六兩七千二百兩第六級一百六十四兩七千六百八十兩附設之小學堂學生八十四兩二千四百兩總計毎年開銷五萬零四百八十兩右學生膏火豫算表第二其餘各項雜用列表如下火食共五百六十人毎人毎月三兩毎年約一萬六千兩華文功課書毎學生一分毎分約二兩毎年約一萬兩西文功課書毎學生一分毎分約二兩毎年約一萬兩奬賞毎月一千兩毎年一萬二千兩紙張及墨水洋筆等毎年約二千兩僕役薪工飯食約用一百人毎年約三千六百兩預備額外雜用毎年五千兩總計五萬六千六百兩右其餘雜用豫算表三表合計毎年共應開銷十八萬八千六百三十兩之譜是爲常年統計經費之數第三節開辦經費以建學堂購書購器及聘洋教習來華之川資爲數大宗今略列於下建築學堂費約十萬兩建築藏書樓費約二萬兩建築儀器院費約二萬兩購中國書費約五萬兩購西文書費約四萬兩購東文書費約一萬兩購儀器費約十萬兩洋教習來華川資約一萬兩右開辦經費豫算表約三十五萬兩第四節一切工程及購書購器等費皆由總辦提調經理皆當實支實銷不得染一毫官塲積習○第八章新章第一節以上所列不過大概情形若開辦以後千條萬緒非事前所能悉定在辦事人各司所職順時酌擬第二節功課之緩急次序及毎日督課分科分課及記分數之法其章程皆歸總教習分教習續擬第三節一切堂規歸總辦提調續擬第四節建築礪堂分叚分齋一切格式歸總辦提調續擬第五節應購各書目錄及藏書樓收藏借閱詳細章程歸藏書樓提調續擬第六節應購各器並儀器院准人游觀詳細章程歸儀器院提調續擬第七節學成出身詳細章程應由總教習會同總理衙門禮部詳擬第八節各省府州縣學堂訓章應由大學堂總教習總辦擬定請旨頒示第九節學生卒業後選其高才者出洋游學其章程俟臨時由總教習會同總理衙門詳擬[  此章程已畢]  
[保定教案]  
　　天津訪事人來函云保定府爲直隸省會向有天主堂爲法人傅教之區比年以來相安無事日前有某軍移駐其間其哨弁勇丁來自遠方未免少見多怪時到堂中信口雌黄司閽者止之謂恐爲教士所聞勇謂教士亦人耳其敢奈我何哉如或狹路相逢當以老　奉敬司閽者卽以其語訴諸教士教士與勇申辯數言不合旋起爭端教士以寡不敵衆被擁至某廟大受虧辱洎地方官及本軍統領聞信馳往勇子如鳥獸散矣保定無領事現在教士已函請駐津領事申請北洋大臣辦理是案不知榮制軍將何以處之 
[江西教案]  
　　南昌訪事友來函云江西各屬閙教案件時有所聞幸事端尙小易於轉圜某日樟樹鎭忽有拆毁教堂之事省憲聞警後卽飭許明府寶蓮馳往查辦明府辦理教案多起皆極妥善此次奉檄前往必能措置得宜斷不致釀成巨禍也 
[諭平米價]  
　　杭州訪事人云杭省舉辦平糶後滿擬米價漸减乃半月以來逐日加增近來市價上等米毎石需洋六元六七角次者亦須六元左右平糶之米毎升祗賣錢四十五文蓋因憲定章程不准加價其米於毎日清晨發售一人以二升爲率多則不能大店售買二石小店或七八斗或一石此米買完須俟次日再售凡後至者輒多向隅貧民恐後爭先其擁擠之狀較之官米平糶局尤甚聞此米照進價毎石須虧折一元有奇是以將上等之貨格外擡高挹彼注兹始免虧折現聞府尊林迪臣太守派員將各米銀逐日銷米若干現存米若干分别造册通盤籌算其能支持至八九月間者概置弗論如有儲米無多不敷門市售賣者核計缺米若干將所存倉榖發給平定價值令其承領出賣市上售米不准過毎升六十文之數已傳諭米行董事辦理未識各鋪能否遵行也 
[五紀公所被奪後情形]  
　　自江蘇藩司聶仲芳方伯蒞滬四明公所董事方繼着等卽其禀籲稱敬禀者法公董局拆毁四明　塚　　復縱巡兵開槍斃傷多命一案現奉南洋大臣特委大人蒞滬辦理凡我寍郡紳民靡不感激歡忭伏查四明義塚創於嘉慶二年未有租界之先同治十三年曾由法前總領事出示立案准築圍牆分清界限不傷公所房屋不動義塚墳墓並不收義塚捐欵亦不築馬路等語有案可考詎料五月十三日先接法公董局函致公所稱已禀明總領事照准租用一百八十六及一百九十一兩號之地建造書館醫院當查該　卽公所義塚焉能遷讓領價出租立卽抄案禀請關道蔡照會理阻嗣奉照復不聽理阻突於二十八日見有法兵持械到塲硬拆義塚圍牆復於二十八夜及二十九日縱兵開槍擊斃十餘人受傷二十餘人以致衆怒不平相率罷市停工此本案起釁之大略情形也竊思公所義塚雖在租界之内但設立已經百年叢葬棺木數萬其之多年久朽爛設令遷讓必致骸骨暴露心何以忍情何以堪今法人忽背前案强欲遷讓其今日總領事　兵拆毁之圍牆卽前葛總領事出示所諭築者也寓滬寗人數十萬目擊心傷能市停工已數日情勢洶洶羣欲尋仇報復紳等力顧大局苦口開導諭令靜候官示不得恃衆滋事惟一日不聞法人不奪義塚之命則數十萬人均游手閒散一口不能安業爲此具禀呼籲伏求大人俯　義塚爲寗 
 
 

Page 3

 
 
波闔郡善舉設法保全臨禀不勝惶感之　方伯閱竟卽與法總領事再四籌商法總領事體念民情似有轉國之勢方伯乃于前晚出示曉諭曰照得上海四明公所一事現奉南洋大臣劉江蘇撫憲奎委本司來滬查辦兹經本司傳齊各帮董事柱首來轅再三剴切曉諭各業照常交易幸各帮均尙能明白義理仰體本司保全商務之苦心勉强聽從并傳知在滬寗波工商各業人等于初三日一律開市開工各安各業尙等皆我朝廷良民毋得再有觀望自廢生計至公所之事本司自當會同蘇松太道蔡竭力與法總領事妥商保全必不使爾等守法良民有所屈抑也　行出示曉諭爲此示仰寓　寗波各業一體遵照切切毋違特示蔡觀察亦出示曰欽命二品頂戴江南分巡蘇松太兵備道察爲出示曉諭事照得本道勤求治理志切安民承乏斯邦已閱十月凡遇關涉地方之事總期維持調護未敢掉以輕心至於辦理華洋交涉尤必一秉至公不敢稍存偏袒卽四明塚地一事前因法總領事徇公董局之請擬將該地租作書館醫院宰塲之用已疉次照會議及本道以此項塚地爲寓滬甬人氣脉所關豈能輕易徙讓當將同治十三年葛前領事諭公董局此後毋得慯動並准寍董築墻劃界出有示諭爲憑照案一再理論前　復來函議取經再三辯駁并自願捐助經費允爲另覓别地以代商阻數　無如固執不回忽於前月二十七日來文催索益堅本道見事機較緊卽飭派上海縣黄令及譯員等往返商勸本道復三次函阻始終並未遷就此中之用盡苦心重煩駁詰均有案牘可稽法總領事見屢請未諧竟於二十八日督同洋兵硬拆塚墻旣恐公忿難平猝開鉅釁又防匪徒内櫌貽害閭閻當卽一面調營加意巡防囑董　實化解一面派差授以機宜妥行調辦自是以來昕夕不遑寢饋俱廢竭數日之心力遂有轉機昨接法總領事來函甚願通融辦理并將洋兵立卽撤回吳淞兵艦現又奉南洋大臣檄委聶藩臺曁沈道臺來滬會商辦理自易轉圜各人亟宜照常安居貿易毋須驚惶觀望在寍帮人等素來深明大義必能仰體國家懷柔遠人之意第上海五方雜處良莠不齊誠恐愚民無知誤聽謡言以致别生事端關碍大局合亟出示仰城廂内外諸色人等一體知悉無違特示光緒二十四年六月妆二日此示一出人心漸安迨晚間四明公所同人遍發傳單定于初三晨一律啓門貿易于是六街三市依然店鋪輝煌各錢莊亦皆白鏹如雲往來無阻碼頭上則扛運貨物邪許聲喧不復如從前之十里洋塲氣象頓形蕭索矣顧仍有無叢遊民藉　掀風作浪者新閘福興齋醬鴨鋪門甫闢忽有諸無賴喝令閉門略折辯卽被攖去醬鴨二十餘頭新閘橋畔甬人所設某飯店正在食客盈門應接不暇突有流氓二三十輩强學寗波音　情胡閙將店中所有攫取一空店主莫敢較量惟有付之一嘆而已又丁根來陳林來甘德宏三甬人前日結黨　虹口兆豐路勒令某洗衣作停工巡捕驅之輙肆毆擊當日脫逃未獲至昨日始由二十二號西捕恊同某包探拘解捕房捕頭令押候轉送公堂禀請究辦以上瑣事雖無關於大局然錄之亦足以助談資至江南提督李壽亭軍門自前日到滬駐節城中也是園及夜間二鼓後聞天后宫畔行轅前有甬人譁譟因卽率領自强軍四十名出城保護上海縣黄大令亦飛傳迪班差役到塲彈壓至鐘鳴一下軍門始與蔡觀察及黄大令入城昨日捕頭恐無賴之徒仍在行轅滋擾因派中西各捕留心巡緝阻止閒人先是南洋大臣劉制軍派某兵輪船管帶吳副戎克盛前署江蘇桃源縣陳大令紹棠來滬襄助爲理二君皆籍隷寗波梓鄉誼重旣抵滬卽與聶方伯羅觀察蔡觀察黄大令鄭大令在天后官會商一切迨前晚鐘鳴九下方伯率同赴法總領事署晤談直至十二點鐘越二刻時始散傳聞業已議有眉目祇以由申達天津之電綫中斷未便與駐京法使署往返禀商故須俟一月後定奪昨日法界捕頭將當日所獲抛磚擲石之十餘人一并釋出濺吸四人因有扭毆巡捕事情尙須押候解送公堂禀請　員核示至昨報所紀寶昌絲廠主人薄爾奶君以沈壽清向販軍裝深恐釀成禍端告知法總領事商請讞員鄭景溪大令移提候訊云云刻得西函知薄君雖係法人並非公董局董事與此事毫不干涉大約訪事人得諸道路傳聞也 
[藩憲行轅紀事]  
　　昨日午後四點鐘時美總領事古納君繙譯衛理君拜會午前前廣西鹽法道現充吳淞洋務局會辦向觀察萬鎭江蘇候補道朱觀察溍會　郎廣銓壬戊進士汪　士康年江南提督李軍門占椿前臺灣巡撫邵中丞友濂均拜會海防同知司馬劉元楷請假二天江蘇候補知縣顔大令澍禀謝奉委官醫局差並辭回蘇州藩憲隨員江蘇候補知縣蔣大令子蕃禀辭回蘇州崇明縣田大令到申請安 
[道憲示諭]  
　　欽命二品項戴江南分巡蘇松太兵備道蔡爲出示曉事照得欲美風俗先正人心欲正人心先籌教養蓋父兄之教不先子弟之率不謹一家已然矧乎一鄉一邑之間總總林林之輩習染易沾乎澆薄維持難遍於閭閻所以黨塾州庠時垂明訓智愚賢否悉就範圍古今郅治之隆靡不由比今日泰西各國亦皆學校如林以教立保富之謀以富立自强之本今雖各府州縣内地莫不興學堂建義塾春風化雨蔚然可觀顧諸學未能擴充教化安能無閒本道忝任以來亘以推廣學堂爲念適值時艱孔亟一時經費難籌力與心違有志未逮公餘之暇偶檢善書中有勸戒及科塲異聞兩册見其旁徵博引義簡詞明福禍淫毫不罔忒能使閱者勸誡之　勃然興起實有功於名教補政治之所窮另有喉科雜治一篇各方尤著明效遂卽一併付諸石印萬廣流傳庶凡身心有所觀感元氣可資培固似亦不無小補現已將前次勸戒錄科塲異聞錄及喉科雜症毎種二千部札發蘇松太二府一州分發各屬毎處各發八十部轉交各鄉學塾善堂公正紳董等將書分布果能家囑戸曉閑邪存誠獲益身心夫豈淺鮮如有力能印送是書者並望多多刊布由近及遠悉登仁壽廣種福田庶不負本道善與人同之意爲此示仰軍民諸色人等一體知照毋違特示 
[將覲天顔]  
　　法界讞員鄭景溪大令經浙江巡撫廖榖帥保奏奉旨送部引見昨日蘇松太道蔡觀察接奉浙撫移咨卽飭大令預備交卸赴都入覲 
[設壇祈雨]  
　　天時亢旱農民望澤情殷本縣黄大令於六月朔日起在邑廟設壇求雨現已三日仍未餐渥沛甘霖大令甚爲焦急定於初四日起會同本城文武各員到壇祈禱並傳諭禁屠三日以迓祥和 
[禁售時務日報]  
　　本邑時務日報因四明公所事分派傳單觸怒法總領事昨晨飭捕頭傳諭各包探帶領夥役分守各橋梁見有以時務日報售人者立卽奪下送入捕房並飭移提館主人根究未知如何了結也 
[會訊有期]  
　　四明公所事起法界公廨因之連期停訊以致捕房案積如山兹者讞員鄭景溪大令定於禮拜六升堂會訊俾得省釋纍囚 
[上海巡局紀事]  
　　著名流氓楊炳卿專在楊樹浦一帶向人訛詐前日向陳活祥硬借洋八元陳不允楊遂糾集同類數十人將陳拽至江灣鎭陽春茶樓威逼冉三陳無奈如數給之及回家中心有不甘赴楊樹浦巡防局喊控局員姚殿卿二尹立飭差勇將楊拘至局中略訊數語判笞一千板具結交保○去年鄉人趙六富曾將祖遺田二畝央中賣與吳佛龍田價至今尙未付清昨日被趙扭赴楊樹浦巡防局控訴局員姚二尹判令吳將田價如數付趙具結呈案○前晚小竊盛壽心至楊樹浦王楊氏家竊得布衣等件被汛捕趙子賡所見拘至局中二尹判責二百板臨逐出境 
[美界捕房紀事]  
　　甬人汪阿四賃居虹口川虹浜第一千一百二十八號門牌其妻某氏秉性不貞潛與鄰右沈成計姘　雙宿雙飛已非一日昨日沈俟汗出門後往續舊歡豈知汪早有所聞濳伏鄰近探知沈入門卽破屝直入將一對可憐蟲雙雙獲住并剪去沈之髮辮喚五百四十三號巡街捕送入捕房捕頭飭轉送英界公堂請鄭瀚生大令究辦○昨晨熼船戸金毛毛停舟漢璧禮路河内爲某號巡捕所見以其有違 
 
 

Page 4

 
 
租界章程拘入捕房押候究辦 
[新閘瑣言]  
　　新閘之北井亭一帶地稍僻靜毎有匪徒出没其際成羣結黨爲害行人前日通州人戴阿二肩挑鷄鴨一擔行經是處突有匪黨蜂擁上前奪去鷄二尾施榮　三二人亦被奪去鷄七尾鶯餅一枚似此不法之徒横行無忌實爲行旅之害有緝捕之責者宜如何加意嚴拿俾若輩稍知儆懼也○安徽人某甲不知有何恒業携其梅鶴僑居新閘江寗公所左近前日與其妻某氏口角氏頓萌短見潛購阿芙蓉膏服之幸甲知覺尙早急倩人施救得以一吐而愈否則殆矣 
[開局施醫]  
　　本局歴年於夏秋間延請愉外諸科醫士施診給藥今仍循舊例於六月初一日開局期逢單日午前貧病給藥其有重症不能就診者可卽到局報明請醫往治車輿之資由局酌給不取病家分又敝局僻處城南因之西南各鄉貧病不遠十餘里紛至沓來至城南貧戸甚多需費甚鉅奈敝局素無恒産放生恤嫠義塾施棺一切全賴同志諸善士踴躍樂輸俾得衆擎易舉爲敢瀆請以期共解囊金源源接濟庶壽人無非壽已疎財卽是生財行見富貴壽考天之報施有不期然而然者矣[  放生局司董謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[官船遭覆]  
　　日前某鎭兆昌油車主倩滬南餘大米行供購黄荳三百六十石雇徐老三船裝運駛至閔行鎭忽起颶風　浪大作黄頭郎支持不住船卽倾度　幸由他船竭力挽救將船中五人次第救起惟貨物則已盡　東流矣 
[上海縣署瑣案]  
　　前晚二十三七鋪巡局委員盛二尹飭地甲錢升將王阿虎毆傷俟金生一案送縣請騐帮審委員李二尹升坐花廳提訊侯供向以駕船爲業前者汛捕夥王阿虎誣指小的竊取扇子百船恐嚇索洋十四元聲言否則先上私刑再送官究辦小的懼甚卽允如數付給惟一時難於籌措先付洋十一元尚少三元央毛毛作保緩日再付今日　忽糾約多人前來索取小的求略爲展緩王不允遽　　黨將小的兇毆致受傷夷求請騐侒王阿虎初供侯借小的洋三枚今向索欠並未訛詐二尹飭　騐得腰肋等處傷勢屬實以王狡詐喝笞責一百下始供曾經詐洋十一元及扇子一柄存董家波孫阿蘭處二尹以訛詐屬實判枷號一月發犯事處示衆候補提黨羽訊辦侯金生發普育堂醫治候傷痊再核○黄東昇控寡媳張氏被草菴内尼姑錦棠誘匿菴中向領不放李二尹升座訊問黄供本邑人在浦東祥生廠爲工頭長子前年去世寡媳張氏生有二女近被尼姑錦棠誘令到菴久住小的欲往領回錦棠竟敢覇阻求斷黄張氏供丈夫亡後願爲守節無奈患病兩年所須藥資翁分文不給反以惡言相加又受小姑　　難以安居不得已至尼菴養病並無他意錦棠供在草菴住持本年閏三月初九日適有事外出黄張氏來菴焚香借住一宵尼徒年輕無知卽行允許迨尼回庵卽送張氏到伊毋家是實張氏之父玉山供稱女兒自夫故後憂思成疾親家黄東昇置之不顧且時加辱駡女兒卽到小的家中醫病小的用去藥資醫費一百餘元求請鑒察二尹傳訊地保姚文内供尼錦棠　無過犯二尹以張氏不應擅宿尼菴黄東昇不憐念孀媳俱有不合准黄東昇將媳領回按月給零用洋兩元并不准縱女侮辱長嫂各具遵斷結呈案備查 
[馬路工程局紀事]  
　　南市十二圖南馬頭成大木行營建房屋雇管慶珠等數工人在浦中挑泥塡平隙地前日天氣炎　管向小工頭謝永德處索飲凉茶以求解渴謝不肯給管以其太無情理與之口角旋復各奮老拳正在難解難分之際適爲某號巡街捕勇所見遂一併拘解馬路工程局請爲究辦會辦委員朱森庭明府升堂研訊管申訴前情謝永德王阿福等供與管同在首　堂地基上挑泥　其不先知照取茶便飲理論之下彼此詬詈不敢行兇求恩鑒核劉啓明奚靜奎等同供在是處做工不必助毆務求恩典明府以事甚微細不應擅起忿爭本當笞責究姑念酷署逼人從寛免究令十二圖地保傳諭成大木行速備茶　以便各工人就飲○　東陸家渡渡船戸金阿桂等十戸前日赴南市馬路工程局禀稱是處渡船向章共有二十號曾在義渡局領有船牌　因渡客衆多不敷渡載同帮公議增添十六人共計三十六船分十二號三人合一渡船逐日輪流載渡或一月中三人各輪十日立有議單爲據今春渡夫頭孫錦廷稱須調　新牌將所領舊牌盡行收去迨發牌時小的等十戸船牌被其扣留不發聲稱已經革去聞之不勝情急日前曾赴道憲衙門遞禀當蒙蔡大人批示札委大老爺審訊是以環投案下求爲恩斷朱明府諭之曰道憲雖已批飭本委提訊然刻下尙未奉到憲在不能擅目專權爾等且退候本委接札後飭差傅訊○南市新馬路定章不准居民將物件在　中堆積日前有復記樹行等五家將樹木置諸馬路曾由巡街捕禀知局員朱明府前日傳諭至局限令赶緊遷去又有朱長明者將木植在沿馬路拖拉巡街捕見之以其有損馬路拘局請訊供在益大木行執役不諳章程是以悞犯叩求寛恕明府以其無知　令嗣後不得再犯致于究案又有董家渡一　春茶律值堂人李　金擅將垃圾傾棄馬路中亦由巡街捕抱案請訊李一味求恩　　實係不知規矩如蒙恩寛感德無旣明府謂本應判罰姑念初次不予根究如再違犯定十拘罰 
[英界晚堂瑣案]  
　　萬月豐馮慶雲呈控褚永卿等串騙倒閉已經迭次訊供昨日劉穆庭二尹又提案研訊萬月農供在四達瑞洋貨店執　前　張晉元於五月二十日到案今張推病不到訪得此事實係褚永卿與張晉元之弊與徐思章曹招生無干馮慶雲供在成豐洋貨店執事查得此事係褚永卿之謀求備文至太倉關提褚永卿來案質訊以冀早日了結徐思章供前日奉諭交保出外著交褚永卿到案今小的實無法令其來申請鑒二尹俯如所請備文至太倉提到褚永卿再行訊奪徐思章曹招生還押○前日汪阿四控同鄉沈成計姦佔伊妻經劉二尹提訊汪阿四供江北人居治下川洪浜向在比國公館執役毎逢禮拜日回家前晚十點鐘時輕扣雙扉良久不應小的怒甚破扉而入睡至二點鐘時覺牀下有窸窣聲携燈照視見沈避匿其間因卽拖出將其髮辮剪去沈圖脫逃小的急喚　居梁月星及顧阿春來家帮同拘獲其時小的之妻已乘間逃遁不的已訴知妻弟令其尋獲送案矣梁月星供與汪係鄰居前晚聞伊家有此事故特帮同將沈扭住顧阿春供與汪阿四同在比國公館爲庖丁前晚汪至小的家中談及此事小的隨將沈拘獲沈供江北人推東洋車度日與汪阿四素來相識前晚至彼處碰和因帳口角被其反誣求鹽二尹以衆供鑿鑿著將沈重責三百板押候汪阿四尋獲伊妻到案　核顧梁二人斥釋○錢查氏控被蔣大生藏匿外曾孫女劉阿大經劉二尹提案研訊錢查氏　孫女嫁與劉姓生有一女年六歲名阿大被蔣大生藏　在家欲圖價賣求請提究蔣供與劉錢氏姘識已有三年錢查氏　將劉阿大領去小的不允以致被控二尹以蔣大生不應掯留劉姓之女著責五十板劉阿大交錢查氏領回撫養并飭將大生以後不准滋事如違重辦○黄文卿控丁春桂欠銀經劉二尹提訊黄文卿供開德利生竹行去年與丁春桂往來被欠洋一百六十五元六角八分除夕收過洋二十元除收當欠洋一百四十五元有零向索一味延約故特扭案求請追究丁春桂供在下侮浦開竹器店所欠黄文卿之洋實係無力歸還求鑒二尹判令丁春桂毎月還洋二十元限至年底拔清丁春桂交保出外 
[英界公堂瑣案]  
　　昨晨美界捕房藍副捕頭飭探捕人等解送寍波洗衣作肇事之李仁友等十九人至案禀爯之數人有在兆豐路洗衣作與人爭閙兩華捕入内喝阻非但不服反被毆傷後多派捕役前往拘獲今特送案請訊代理讞員鄭瀚生大令與美繙譯官衛理君熟商之下著仍帶回捕房押候翌日再訊○常熟人方錫卿向以販賣小書爲生癖嗜烟霞以致入不敷出加以近來米珠薪桂度日益覺艱難自知生趣了無遂於前晚獨行至泥城浜意圖投河畢命適爲二百三十一號華捕所見設法援起帶入捕房昨晨解送　堂請爲核奪大令略詰數　著押送航船令其回鄉另謀生理○前晚江北人郭蘭太拆取　昌繅絲廠後面竹籲司更人查見拘送捕房昨晨解案請訊寶　繅　廠中人投案請爲究辦郭供在是處拾取柴薪不敢妄　竹籬求恩明鑒大令判令枷號三日以儆○積竊李銀根犯案已數次近又行竊許少錫家　衣等物經包探　銀河緝獲入贓送案請究　投案領贓李供認行竊惟求　典大令判令笞責二百板管押一月○徐惟子與姜小弟串竊上河　家布衣十餘件分贓後正欲質錢使用經包探顧阿六查獲送案請究王投案領贓徐姜二人供認不　大令判令各笞責二百板枷號兩禮拜○周明竊取李阿泉銅作内永管十餘枚報捕後經包探倪順泉在虹口緝獲送案請辦李投案申訴前情並請領贓周供並非行竊實是誤取求恩鑒核大令判令笞責一百板贓還失主 
 
 

Page 10

 
 
[報]  
　　五月十九日尊經書院出長龍繼棟會統領親軍等營劉傳見沙漫洲緝私　補道　蔭見　濟兵船本田到見上海　大使　金榜到見山江丄押解運　來平　　船馬廷樹由江西拖二批米回　辭赴江西拖三批米崇安輪船德輝送郭軍門回○二十日南琛兵船徐傅　到上海來並叩謝南洋兵輪營務處兩准試用　掣　知夏鍾　辭通州王　　專丁來小禀知奉飭知賑捐　内　保以知府在任候補准補甘泉縣周懋謙辭　　見撫憲水雷　船馬超羣由湖口拖米船回○二十一日開　兵船李田　　蕪湖同知崔鼎見辭赴沿江放餉布倉大使周殿　奉委　辦甫城官米局○二十二日新授安徽徽寗道徐壽朋辭南琛兵船徐傳隆由鎭江　兵來　　洲兵船何　川上海來卽　起湖日拖米遊整陳柱廣東來丁憂浙江補用同知劉國郇湖南　叩謝　九劉輔仁請假赴江北措資巡檢童祖燦到清江來藩轅牌示丄元縣陳謨撤任遣　查有候補知縣　仁　堪以署理新授獨寗道徐到見交缷皖　　銷局回江寗縣劉　知會同誠守恊遵辦搶米犯人王金爐等割耳遊街示　知縣黄　福奉委西門收米 
[報館恊振所經收順直山東川東鄂省江北賑捐五月廿一日至五月三十日止十八次清單]  
　　五月廿二日椿氏求生産平安並上次千兒　痊洋一元谿南漁　洋兩元○廿四日除害氏銅洋二元○廿五日無名氏求三兒關煞　　洋一元○廿六日余之芹差士交來不書名洋廿七元八角不書名洋四元經善堂洋四元天水力未如心子四十　辰節省浮費洋四元○廿八日無名氏洋二元寶慶全　盛來王澤霖洋四元○廿九日隠名氏洋一元以上總共　洋五十元零八角銅洋二元 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年五月二十四日京報全錄]  
　　宫門抄○諭旨二道錄前○桂撫黄奏會匪竪旗起事擒斬首要解散脅從地方一律肅清摺○五月二十四日吏部翰林院正黄旗值日無引見○裕祥謝在軍機大臣上行走並謝署鑲藍漢都統恩○卓公崇禮謝管八旗練兵恩○車王請假十日○明桂續假五日○順天府奏京師得雨五寸有餘○吏部奏派騐看月官派出熙敬溥善敬信懷　布溥頲楊頤裕德曾廣漢吳光奎齊蘭彭述又瑮裴維侒德藩富通阿神斌○兵部奏派演放水師砲位派出色楞額奕功○召見軍機○○廣西巡撫臣黄槐森跪奏爲柳州府馬平縣屬會匪竪旗起事敗竄柳州慶　桂林患恩四府屬　州縣交界地方土匪乘機蠢動當經分派營勇聨圑剿捕陣斬首要解散脅從地方一律安靜並酌保文武員弁恭摺具陳仰祈聖鑒事竊臣於光緒二十四年正月二十七日當將柳州府屬等處會匪起事並剿辦解散大概緣由附片陳明在案現已查辦　楚謹將　細情形爲我皇上縷晰陳之光緒二十三年十二月初間馬平會匪頭目韋四劉三全梁才等在該縣屬土博里亭等墟各糾黨數　人殺人竪　起事沿村勒索先經該道府州訪聞諭圑集練扼要防堵是月初一日該匪糾衆在州屬三都墟附近地方肆行搶掠署三都巡檢局澧率同伊子周爲　立集圑練百餘人會同柳防左營哨弁何進祿帶勇迎頭截擊行至六道墟我軍寡不敵衆周澧被匪圍困周爲　廷身入圍大呼殺　周　突圍而出被　砍傷失落巡檢印一顆其子周爲　被賊擄去殺斃當經右江　黄仁濟署柳州府知府朱鶴年添派管　陳　　營隆林營守　王　鴻率勇前往剿辦均經各該文武禀報臣立卽札飭管帶省防營勇副將李極光迅帶精銳勇丁一百五十名多帶槍砲子　馳往　剿復委補用同知路在衡帶親兵二十人分赴有匪村墟會同　方文武查辦去後是月十一日王起鴻等行至離城十餘里分猝遇該匪韋四劉三全等率黨二千餘人蜂擁而來欲撲柳州府城王起鴻等督勇迎擊該匪放槍拒敵致傷勇四人該營哨兵洪顯兆奮不顧身上前陣斬　黨　名擒獲手執大旗匪目黄金美一名洪顯兆被槍傷該匪退至雙橋地方　聚愈多勢甚猖狂適右江道黄仁濟加派管帶柳防中營總兵楊發貴率勇馳往該府州復飭圑總劉運文等帶領練丁二百名往助十二日直抵雙橋同剿該匪率三千餘人列隊接仗楊發貴首先放槍擊斃　馬賊首一名　軍勇氣百倍齊聲喊殺隊斬賊黨一百餘名奪獲　幟槍　多仵生擒一十餘名勇丁亦受傷六名該匪拚殺接仗楊發貴等奮　攻擊賊勞不支紛紛潰散我軍收隊駐紥雙橋十三日聞該匪等竄至縣　黄按楊發　率隊直抵黄墟該匪率死黨列隊抗拒勇圑分爲左右　路夾攻陣斬賊夥數十名餘匪均逃竄百棚墟復經附近各圑派練　同營勇追捕斃匪一百餘名餘匪竄至慶遠府宜山縣屬忻城圭縣之樓　山同先經該　金文錦派圑北截隘口槍斃匪黨五名圑丁亦受傷四名該匪登時敗退匪首韋西劉三全等復於十四日糾黨直撲忻城圭縣之孜　堡　分擾三寨等處該土縣莫繩武會同圑紳楊士恩等各帶土兵勇練分守要隘相機　擊擒獲該先鋒　若秀覃扶生二名並獲匪黨　名奪獲　砲刀　各　除　四散旋經該縣金文錦率同理苗縣丞王國材忻城土縣莫繩武等先後　綫獲　七名　獲匪首覃榮發一名攖獲僞造　旗黄旗及火築　子各件當　鄚等雙橋潰敗之後分股竄至棗賓屬之芭法村該縣王章會同柳防哨兵陳傳各率勇進擊陣斬匪夥二名　　數名生擒　夥五　餘匪紛紛　散轉竄至雒容縣屬平頭黄村等處該村匪　周張飛何老保覃剛先等勾結馬平逃匪約數百餘人往融縣屬之中胆杓　行刦掠　燒民房復回黄村潛聚維時委員路在衡管帶省离李極光　到雒容縣該署縣陳濟　會同督率勇練直投黄村匪窩該匪施放槍砲恃强拒敵勇練奪砍寨　而入攻　匪先鋒五水養一名匪夥七名奪獲旗幟槍砲各件勇被匪砲　一名砲斃一名餘匪散退分股竄至桂林　永寗詶屬銀崗村　詶李鴻賓會同屯秋汛外委何廷桂督率圑兵前往圍捕該匪放槍拒敵圑丁被槍傷二名槍斃一名何廷桂奮勇上前槍斃匪黨一名匪首何老保一名餘匪潰散復竄思恩府遷江縣屬那梧村該村匪首黄人議黄四黄五等聨合餘匪揚　攻刼村墟該縣張道生先經防　約會防營試用通判梁學智督帶勇練往捕　都防慶防營勇同時齊集遂將匪巢攻破拿獲黄四黄五黄二黄　　等三名餘匪散　二十四年正月初間李極光等復督勇練在雒容縣屬楷油村擒獲匪首羅金賞一名　在石甕付礟斃匪首張飛匪夥周張　各一名潛雒容縣陳濟坤督圑赴永寗州屬之古底墟拿獲匪首譚剛先一名馬平縣方占鰲督圑在陽河村拿獲匪首劉三金一名宜山縣金文錦會同署理苗縣丞王國材督圑在大楓坪山上搜獲匪首韋四一名以上所獲各匪經各該州縣訊明並解經該管道府研訊均供認平日洪次糾夥擒刼各自爲首豎旗拜會起事與官兵接仗拒敵等情不諱當卽分别就地懲辦梟首示衆以昭廻戒署柳州府知府朱　年復　歴馬平縣屬村墟捕獲匪夥數名訊明懲辦各處已無匪蹤隨卽回署委員路在　管帶李極光會同地方文武立妥善後出示招集被脅愚民鄉圑保結回家安業其良民房屋被匪焚掠按戸給發卹銀均各感服惟匪首梁才一犯據拿獲各匪供　已被官兵槍斃是否的確仍飭該地方文武查明並　緝逸匪黄人義等務　究辦又據獲　　稱周爲鬻被匪擄去該匪韋四逼令順從周爲靈痛駡不絶卽行殺　棄　山谷後經馬平縣派役尋獲屍身騐　身受多傷腹割腸　當卽棺殮該巡檢周澧傷痕及受傷勇弁均已醫治平復現在脅從一律解散地方安堵如常據柳州慶遠桂林　恩各府及馬平雒容融縣來賓宜山永寗遷江各州縣先後具禀並兩司會詳前來臣查此次馬平縣屬土博里高等據會匪韋四劉三全等豐旗起事結寫數千擾及四府屬七州縣交界地方以致各處土匪乘機蠢動幾至燎原幸該管道府州縣會營督圑分投　捕一月之内悉將該匪撲滅並擒斬首要多名地方均已安靜實屬辦理妥速奮勉出力自應欽遵光緒二十年五月初八日奉旨照異常勞績請奬二品頂戴右江道黄仁濟請賞給清字勇號俟升缺後加頭品頂戴署柳詶府事補用知府朱鶴年擬請仍以知府無論煩要遇缺卽補俟補缺後以道員用花翎前先補甲同知路在衡擬請以知府補用捐請開馬平縣知縣缺花翎補用同知直隷州方占繁擬請以知府補用同知銜署雒容縣補用知縣陳濟坤擬請補缺後　同知直隷州補用同知銜宜山縣知縣金文錦擬請以在任以直隷州補甲五品　　宜山縣理苗縣丞　用直隷州州　王國材擬　以知縣補用提督銜喀勒崇仍巴圖售簡發廣西委用總兵楊發貴　請遇有提督總兵缺出請旨簡放記名簡放總兵壯勇巴辕　留粤儘先副將李極光擬請以提督交軍擬處簡放並賞換清字巴圖魯勇號補用都司　補隆林營守備王起鴻擬請　補都司以遊擊儘先補用花翎儘先都司唐有德擬請免龙都司以遊擊留粤補用遊擊銜補用都司楊朝佐擬請免補都司以遊擊儘先補用都司銜補用守備張正義擬請　賞　花翎哨弁難廕候選州判洪顯兆擬請以州同留廣西補用拔補把總王殿舟擬請免補把總以千總儘先補用並加守備銜相應籲懇天恩准照給　其餘在事出力文武員弁圑紳容臣擇尤酌保以示鼓勵而昭　勸出自逾格鴻施再本案　三都巡檢周禮之子從九品銜周爲　並無守土之責隨同伊父帶練擊匪竟於　擄後駡賊被害情形　酷實爲可憫應請旨交部從優議卹以懋忠魂除飭查取履歴咨部　理外其傷亡勇丁查明造　咨鄙請卹所有會匪起事陣亡擒斬首要解散　從分别剿撫地方安靜並　保出力文武員弁各緣由謹會同兩廣總督　譚鍾　廣西提督臣　元春合詞恭摺具陳伏乞皇上聖鑒訓示謹奏奉硃批該部議奏欽此 
　　　　　　 
 
 

Page 14

 
 
[光緒二十四年五月二十五日京報全錄]  
　　宫門抄○諭旨六道錄前○滇撫裕奏爲揀員請補知縣片○都察院奏爲據呈奏聞請旨摺○秦督陶奏爲揀員請補知州摺○豫撫劉奏爲考試佐雜各員片○鄂撫譚奏爲交卸兼署督篆日期摺與五月二十五日戸部通政司詹事府正白旗值日無引見○博公假滿請安○孫毓駿謝授江西九江府知府恩○延侯請假十日○文琳續假十日○召見軍機孫毓駿○○頭品頂戴雲南巡撫臣　祥跪奏爲揀員請補選缺知州以裨地方恭摺仰祈聖鑒事竊查阿迷州知州鄭克仁於光緒二十四年正月二十五日在省寓病故當經具題開缺聲明所遺阿迷州知州選缺滇省現有應補人員應請照章扣歸外補照例以該員病故本日作爲開缺日期歸於本年在月底截缺是月分選缺知州僅止此缺毋庸掣籖業經截缺報部在案查奏定章程内開道府以至未入流輪補班次先用鄭工新班遇缺先二人海防先一人如無人用鄭工人員底補至第四缺海防卽與海防先分班輪用一人卽　用各項輪用班次一人以五缺爲一週又定例道府同知直隷州通判知州如係奉旨命往或督撫題明留於該省候補者無論應題應調應選之缺酌　才具擇其人地相宜着悉准先儘補用又輪補知州選缺先儘候補班前酌補一人次將候補正班酌補一人於酌補候補班前時先儘銀捐候補班前如無人始酌補常捐候補班前仍無人則以勞績候補班前之員酌補應用候補時先儘科甲出身人員如科甲出身不合例或人地不宜應令詳細聲明方准以别項出身候補人員請補各等　查　省知州病故休選缺一項上次趙州知州用至候補班前止今阿迷州知州查鄭工新班遇缺先海防先海防卽舊例銀捐遇缺先銀捐遇缺均照人按輪應用候補正班該班内僅有劉成良張德熙兩員均到省未滿一牛例不准補應　過班仍轉用候補班前亦無科甲出身及銀捐常捐候補班前人員應用各項出身之員酌補查有勞績　舉候禮班前先補用知州梁瑜佳五十五歲係廣西興業縣人由監生在京遵例報捐府經　不論雙單月指分雲南試用騐看領照來滇同治十一年七月十八到省十二年請補通關哨經歴奉文覆准因先經克復大理府蒙化廳城在　出力保奏同治十三年正月十八日奉上諭著以知縣儘先補用並賞加知州銜欽此飭赴本任十三年四月二十四日到任夷疆俸滿註册候升於攻克越南廣威府不拔縣等城出力保奏光緒十二年十一月十四日奉上諭著開缺史補知縣以知州仍留原省前先補用欽此十三年二月聞訃丁父憂回籍守制十五年服闋起復十七年二月初十日回滇隨卽請咨北上十八年六月初八日經吏部帶領引見奉旨著照例用欽此領照來滇十八年十一月十六日到省試用期滿甄别留省補用委署呈貢縣知縣他郎通判各篆務卸事奴才查該員梁瑜佳樸　穏練辦事實心呈貢縣署在因縣民李二羅因姦謀殺本夫老趙一案奉文於補官日降一級留任再罰俸三個月此外並無叅罰案件以之請補阿迷州知州洵屬人地相宜與例亦符據布政使湯壽銘按察使興祿會詳前來合無仰懇天恩俯准以該員梁瑜佳補授阿迷州知州實於地方有裨如蒙俞允該員係候補班前補用知州請補知州銜缺相當毋庸送部引見除咨部查照外所有揀員酌補選缺知州緣由謹會同　貴總督臣崧蕃恭摺具陳伏乞皇上聖鑒飭部核覆施行謹奏奉硃批吏部議奏欽此○○都察院左都御史臣裕德等跪奏爲據呈奏聞請旨事據湖南主事胡鍾駒等以戸部員外郎王育桐隂謀吞産誣控慈母等詞赴臣衙門呈請代奏並王揚氏邵氏具禀呈控臣等公同查閱據原呈稱已故宣化鎭總兵王可陞之子王育桐藉父廕官戸部員外郎去年冬月王可陞殁於任所今年三月王育桐自宣化來京以可陞之柩委置城外並不回籍營葬王可陞繼妻湯氏妾邵氏相從三十餘年育桐産後其生母體羸不任鞠育可陞命邵氏撫養至於成立其爲慈母夙所共知育桐恐湯氏邵氏分其資財力圖擠去並欲加害湯氏與邵氏急無所投暫居會館育桐竟將其衣服箱隻截留誣邵氏與革兵李某通姦挾資潛逃赴北城坊具控並揑造公呈竊同鄉官銜名以証其事豈獨有玷官常實屬顯干法紀等語兩禀語意略同臣等詳閱該主事等所呈各節案關倫紀且係職官均經取具同鄉官印結懇請代奏足見是非所在鄉里僉同擬請旨飭下刑部訊辦以維風教而肅官常謹據實代陳並鈔　原呈原禀恭呈御覽伏乞皇上聖鑒謹奏奉旨欽此○○頭品頂戴陜甘總督臣陶模跪奏爲揀員請補要缺　隷州知州以裨地方恭摺仰祈聖鑒事竊據甘肅藩臬兩司會詳稱安西直隷州知州董麟病故所遺係衝繁難三項邊速要缺業經扣留截缺例應由外揀選查定例安西直隷州知州係邊遠要缺應於對品人員内揀選調補又直隷州題調要缺或調或補例准酌量具題該省如有記名分發人員應先儘酌量請補内有非正途出身者統歸候補酌量補用等語今安　直隷州一缺邊關屏蔽西路咽喉地方緊要政務殷繁非幹練肆應之才不足以資治理本省對品簡缺知州一員與斯缺人地不宜未便遷就改調該司等在於各項候補人員内逐加遴選查有並非正遼出身之記名分發直隷州知州何慶衍年四十歲湖南道州人由廕生給予六品頂戴引見以主事卽補加損員外郎銜光緒七年補授兵部職方司主事兼車駕司行走十年經堂官保送記名分發以直隷州知州用籖掣甘肅於二十一年二月十九日到省係曾任京官保選以應升之外官候補例不甄别現署肅州直隷州該司等查該員何慶衍年力富强講求吏治在甘三年邊情漸熟以之請補安西直隸州知州實堪勝任人地亦極相宜會詳請奏前來臣查何慶衍年壯才明辦事勤愼擬懇天恩俯念要缺需員准以分發直隷州知州何慶衍補授安西直隷州知州實於地方有裨如蒙俞允該員係以分發直隷州請補直隷州知州銜缺相當毋庸送部引見再該員署任内現無叅罰案件謹恭摺具陳伏乞皇上聖鑒訓示謹奏奉硃批吏部議奏欽此○○劉樹堂片再俊秀監生　身之捐納勞績兩項自知府以至未入流到省後均應考試佐雜等官先試告示判語如文理未能明通仍於繕寫履歴中考其字畫詢其字義酌定等第等因通行遵照豫省於應考人員按月考試列等存記半年彚奏一次歴經循辦在案今光緒二十三年下半月報考候補佐　　五員經臣隨時扃試繕寫履歴字畫無訛詢以字義亦　通曉俱將試卷發司存記均列入三等照章准其補署據布政使額勒繕額造册呈請具奏前來臣覆核無異除清册咨送吏部外爲此附片具陳伏乞聖鑒謹奏奉硃批吏部知道欽此○○頭品頂戴湖廣總督湖北巡撫臣譚繼洵跪奏　恭報微臣交卸兼署督篆日期仰祈聖鑒事竊臣前承准總　各國事務衙門電開奉旨張之洞著卽　京陛見　面詢事件湖廣總督著讀繼洵暫行兼署欽此遵將兼署督　日期恭摺奏報在案兹於閏三月二十七日准本任督臣張之洞由上海來　奉旨　據張之洞電奏於十七日起　嗣後尙未交卸來京之奏此時計程當抵上海惟現在湖北有沙市焚燒洋房之案恐湘鄂匪徒勾結滋事長江一帶呼吸　連上游情形最爲　重著張之洞卽日折回奉任俟辦理此案克復地方一律安靜再　來京欽此現張之洞業已　鄂卽於四月十二日謹將欽頒咸字十五號　廣總督銀關防一顆並王命旂牌十　桿副曁文卷等項飭委武昌府知府逢潤古署督標中副將命厚安　送本任督臣張之洞接收臣　於是日卸事除循例恭　題報外所有徽臣交卸兼署督篆日期理人恭摺具奏伏乞皇上聖鑒謹奏奉硃批知道了欽此 
 
