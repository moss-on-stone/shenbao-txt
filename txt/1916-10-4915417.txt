# 1916 - 10 - 4915417

 

Page 1

 
 
   
 
 

Page 2

 
 
時評 
[又有兩大疑團（冷）]  
　　其一則周自齊之往東京謂關於帝制者半謂不關於帝制者半一方儘自否認一方儘自傳言關與不關日後必將揭曉而今日則疑團也 
　　其一則雲南事之現狀政府之消息日言和平可解而遣兵調將又日日以傳或謂政府爲隱秘而或又謂所傳者爲謠隱秘與謠日後必將揭曉而今日又疑團也 
[命令]  
　　一月八日政事堂奉策令特授張樹田卓特巴扎普譚慶林以勳五位此令 
又令雷多壽給予三等嘉禾章此令 
又令特任王占元爲襄武將軍督理湖北軍務此令 
又令任命王金鏡爲陸軍第二師師長此令 
　　又令蒙邊剿匪總司令崑源電奏據多防鎭守使蕭良臣電稱 
剿辦巴匪請將在事出力各員分别奬勵等語蒙匪巴布扎布集黨行刧騷擾蒙邊爲積年巨匪該帮統張樹田等率軍進剿節節掃盪直搗匪巢該匪遂望風遠遁各該將士經戰累月備極辛勞奮勇宣勤應予奬勵張樹田著授爲陸軍少將卓特巴扎普譚慶林拉什尼瑪均授爲陸軍中將王敬紳畢盛魁均授爲陸軍少將夏同壽授爲陸軍炮兵上校並給予四等文虎章郭福林邵金盤黃德桂均授爲陸軍步兵上校吳錫林授爲陸軍騎兵上校薛丕治交政事堂存記並給予四等文虎章李樹芳交政事堂存記以彰勞勩其餘請奬各員一併照准交内務陸軍兩部查照辦理此令 
又令耀武上將軍督理廣西軍務陸榮廷電奏桂省夙多土匪近以亂黨勾結其勢益張數月以來經該上將軍督率各軍並分咨湘粤兩省會同剿捕將著名匪酋唐人龍楊五郎何六景等先後獲辦邊匪一律肅淸商民靡不稱慶所有在事出力人員擬請擇尤給奬以資鼓勵等語該省土匪蔓延雖經歷年剿辦而根株仍未凈絶該上將軍規劃形勢督師會剿掃盪匪蹤勳勤卓著出力員弁自應分别奬叙以勵有功韋榮昌授爲陸軍中將並給予三等文虎章于鳳岐授爲陸軍少將盧啓賢江永隆陸長勝廖祖楨謝椿勝黃振源韋榮生均授爲陸軍步兵上校逢恩承给予三等嘉禾章用彰勞績其餘文武各員均准一併如擬給奬交内務陸軍兩部查照辦理此令 
又令肅政廳奏肅政史兪明震因病懇請辭職兪明震准免本職此令 
　　又令蒙藏院奏請任命陳敉功試署編纂應照准此令一月八日政事堂奉申令茲制定地方興學人員考成條例公布之此令 
[專電]  
　　北京電大典籌辦處昨會議登極問題主張緩急不一末决定電各省長官徵求意見 
　　北京電倫貝子將爲登極捧璽使 
　　北京電賀日俄使六日抵長春日派朝鮮總督及關東都督迎接 
　　北京電周自齊約哿日前後赴日 
　　北京電中央官俸有獻議核減者 
　　北京電政府派楊伯安暫理崇文門税務 
　　北京電孟憲彝案聞政府念其前功僅褫職不奪官 
　　北京電四年份歸還外債總數約一萬二千五晨九十四萬九千九百五十元 
　　北京電新中國報三主任何宇澄宋遼鶴張某等由警廳送軍政執法處訊辦 
[特約路透電]  
　　北京電總統命令任王占元爲湖北將軍以代張錫警華人方面消息謂張子貞劉祖武密電政府允受所簡之任且謂擬竭力和平解决滇事並請中央政府駐兵川滇邊界勿准官兵入滇（九日） 
　　北京電據政府宣稱四川將軍及大員等皆矢忠袁總統外間謠傳各情僅屬離間之言成都附近無亂事西南川境刻方嚴密防守（九日） 
[戰電（英人路透電）]  
　　巴黎電今日下午公報謂前敵無事可報今晚公報勒沙芒復被轟擊鐵路交通中斷洛夫龍高原德哨兵營兩座被毁香巴業法軍砲隊仍頗活動聖沙泊萊德運送兵一隊爲法軍擊散伏柯瓦炸毁德哨兵小營一座法軍以長射程之砲擊散愛台恩北面敵兵一縱隊且使一村中彈起火法排砲又使聖米葉爾北面敵軍防禦工程起炸聲三次（七日） 
　　巴黎電今日下午公報謂前敵夜較安靜法砲隊擊毁愛恩河北面方特洛瓦敵軍固防之陣地一處（八日） 
　　亞汀其電自本月六日起孟國北邊界畫夜惡戰奥軍在某地點以步兵二十大隊助以大砲機關鎗無數進攻孟軍孟軍所守陣地泰半仍在其手雙方均大受損失（八日） 
　　彼得格勒電俄軍以大砲四百尊轟擊成洛維資北面高地四十小時之後旣而砲聲寂然步隊出攻奪獲所攻之地俄皇己臨該陣線（七日） 
　　巴黎電彼得格功電稱今日最要之消息乃俄軍進至斯蒂爾河西面十英里之庫化加伏拉鎭是地在平斯克沼澤出口處爲一軍險地點俄軍占此後右翼可以字取攻勢（八日） 
　　羅馬電塞國難民數千投効入協約國軍隊希圖恢復故國土地（八日） 
　　倫敦電泰晤士報巴黎訪員謂法國共已招集七百萬人（八日） 
　　羅馬電意公報稱意軍襲得斯泊龍山南坡聖奇哇凡尼之陣地奥軍在柯爾狄拉那境内數處進攻無效全戰線皆有砲戰奥軍施用煤氣砲彈奥飛機攻擊菲拉流域及伊森河但地方未遭損毁（七日） 
　　薩洛尼加電德飛機兩架在英法陣線中彈墜落（七日） 
　　倫敦電雅典接君士坦丁電稱英潛艇一艘由瑪摩拉海駛入金角轟擊君士坦丁郊外之兵工廠加以重損（八日） 
　　華盛頓電駐美德使將己向國務卿藍辛氏提出德國賠償魯西台里亞號沉失案内美人生命之議德使聲稱地中海德潛艇必不未予警告遽行攻擊非交戰國之各種船隻（七日） 
　　華盛頓電駐美德國大使通告美國國務卿謂德國僅由報章得聞波斯號沉没消息（八日） 
　　西汀其電意商船一艘載糧食及自美國歸來之孟國預備兵四百二十五人由白林狄細開出昨在桑琪哇伐尼狄米林亞附近觸一水雷登時沈没死搭客二百人（八日） 
　　海牙電公報宣稱荷巡艦洛特白拉班號在領海外遇舉號求救之潛艇（七日） 
　　亞姆斯特丹電荷政府决議按照海牙條約拘禁本月七日洛特白拉班號救起之英潛艇兵士（八日） 
　　倫敦電英國銀行發行法國國庫債劵共英金一千萬鎊折扣爲五釐又四分之三（七日） 
　　倫敦電路透電社英大本營特派員從非官場但甚可恃方面探悉前海軍大臣邱吉爾刻已奉命統帶蘇格蘭兵一大隊（八日） 
　　倫敦電强迫軍役議案全文已宣布凡妄報年歲而領免役證狀者須罰監禁六個月（七日） 
　　倫敦電强迫軍役制議案内載居於英國之英國男子自十八歲起至四十一歲止如未有室家或係無子女賴以生活之鰥夫自規定之日起皆須視爲已經報名投効軍營已隸預備隊之兵士免役者資格如下（一）居於英國之男子從事敎育等事業者（二）已在海陸軍執役之男子及英屬領土人民須供役於國外者（三）敎士及執有軍役判决所所發給之免役狀者凡從事他業而利於國家者或有人依賴其生活者或體弱有病者或良心上反對戰役者均可領取免役狀各行政部與軍事會議商榷後亦可以免役狀給予辦理該部範圍内重要事務之各職員凡執免役狀者如其免役之情節有所更變必報告當道違者罰金五十鎊如隱諱眞情朦領免役狀者查出應監禁六個月此案實行之日期在通過後十四日内由勅令宣佈（七日） 
　　丹京電福特調和團取道德境前發（八日） 
　　美國哇海哇省揚斯鎭電此間工人罷工致生亂事死三人傷十九人罷工者爲東揚斯鎭鋼廠受僱之人先則縱火焚毁房屋六所繼則大搶事態頗爲危險故官場轟斷河橋以免罷工鬭事者由東揚斯鎭過河而至揚斯鎭有工人若干奪得威士忌酒而痛飲之醉後乃取炸藥轟毁房屋數處目下揚言欲毁鎭中民屋官場已派兵至維持秩序工人被拘者甚衆（八日） 
　　華盛頓電亞歷山得里亞美領事電告美政府謂光裕油行經理葛關德氏及其他二十人皆發誓證明波斯號被擊之前未接警告（八日） 
　　倫敦電普爾瑪爾報云司徒福將軍請陸軍調查達峽蘇夫拉戰情衆信陸軍部即允調查然亦必至戰後始可辦理（七日） 
 
 
 

Page 3

 
 
　　倫敦電去年英國輸入共增英金一百五十七兆十二萬一千一百六十六鎊輸出減四十六兆七萬四千零二十一鎊十二月份輸入增多三兆六十二萬一千四百九十六鎊輸出增多七兆六十六萬八千五百九十一鎊（七日） 
　　東京電俄國喬治米恰洛維志大公代表俄皇慶賀日皇加冕贈送勳章并致感謝日本襄助之意昨日乘日本鹿島巡艦從釜山出發同行者有日皇代表朝鮮總督寺内伯及外務省之某員大公十一日可抵神户十二日抵東京届時日皇將親蒞車站迎接並預備某宫爲大公駐節之所招待大公之禮節極爲優渥爲前此所未有聞其用意乃欲表示日俄兩國間完全友好之邦交官場諭令民間各家皆懸日俄旗幟（九日） 
[東方通信社電（日本人組織）]  
　　東京電東京各大新聞諭及中國之現情以爲與其承認帝制毌寗基列强之宣言與袁總統之誓約更發警告其對於動亂更以重大視之云（九日） 
　　北京電據廣東電稱該省軍隊主張非加餉銀不肯出征是以龍將軍電請中央政府臨時發欵三十萬元政府因採懷柔奬勵之策特撥欵至五十萬元乃衆兵士猶不肯出征龍將軍此時如果强令出征事頗危險云（九日） 
　　北京電曩奉飭赴宜昌張敬堯所率之第七師日來業已開始前進駐屯荊州第二師石脤聲所率之一部亦已奉命開赴宜昌惟襄陽巡防營因防白狼餘孼一時尙難出發云（九日） 
　　濟南電山東將軍及巡按使以因雲南動亂以致實行帝制延期誠恐人心漸離故近特電北亦政府剴切陳請速卽帝位謂請我皇上早日舉行即位大典以安四海蒼生之心而奠萬世不朽之國基等語（九日） 
　　東京電俄國皇帝專使密海也魯大公預定於十一日正午至神户十二日抵東京日皇親臨東京車站迎接大公蒞霞關離宫稍憇後即入宫覲謁日皇定在鳳凰之間接見此次一般入土歡迎大公與前英國康瑙親王來日之際同一盛况國民之感情係由日俄兩親善衷心而發露云（九日） 
　　東京電日本此次收受俄國正貨二千萬四百五十萬元已由大坂造幣局收到（九日） 
　　濟南電日本陸軍省軍務局長山田少將靑島守備軍參謀長奈良少將一行於七日由淄川炭礦來省八日視察當地各處即於今日遄回靑島（九日） 
要聞一 
[君士坦丁之德土軍情]  
　　大陸報十二月八日羅馬消息云君士坦丁電稱德國擬以土兵四十萬人德兵十萬人編爲一大軍進攻印度統帥爲戈爾資上將軍官悉以德人充之春間可以出發其先鋒隊爲土軍今已開赴巴格達德德大本營專力於亞細亞故暫擱置侵略埃及之計畫至於巴爾幹交通線則由布軍保護俾攻八亞洲之德軍得以有所接濟而無後顧之憂德土政界皆信希羅兩國决不加入協約國方面德國煤斤運至土國者甚夥惟瑪摩拉海博斯波魯斯達達納爾兩海峽皆有英潛艇蹤跡以致裝運煤斤之運送船多被擊沉今德國已諭黑海中德潛艇駛至君士坦丁搜除英潛艇云 
[國體問題與利權問題]  
　　飄萍記者在東京時曾數次與駐日陸公使晤談陸君曾言關於國體問題之外交惟對付日本最爲難辦此正當第一次五國對我勸告之時也其後又曾對記者言對付日本難辦之處並非利權問題至於今日本言論界亦皆一致高呼曰並非利權問題 
　　關於周自齊赴東之説我國報紙尙未揭載而日本報則詳揭欲以利權交換承認之事且明言周氏所齎往者爲懸案中之某項日本縱不喜利權某項究爲日本之所欲今乃盡情披露若惟恐周氏之不辱君命者此何故耶 
　　日人言不喜利權而鮮有述其原因者惟以大義公心等道德上之名詞自鳴於衆國際間固不能全棄道德而不講推純以道道爲標凖究未免稍有迂闊之嫌簡直言之大抵國際間之所謂道德每不過爲達到他項目的之一種手叚而已故謂日本之對我外交純以首德爲標凖乃吾人所不能盡信亦有言不盡依乎道德而别有原因者如本月六日大阪朝日新聞之所論言日本决不重區區之利權蓋於中國獲得利權富源可以開拓固屬雙方之福利然此可由中國人之學醒與日本之努力必有實現之日無急急與帝制承認問題相交換之必要故帝制問題與利權問題全然劃分爲二無交換之性質帝制問題不過爲君主一家之問題即廣爲解釋亦不過與以君主爲中心之一族虚榮心滿足之一機會而已若日本誤以承認帝制交換利權非惟日本之威信忽然墮地日本對於中國國民將盡失其信望即對於協同勸告之各國亦大失其信用故日本此時宜堂堂正正立威信於東洋民族之上博信用於歐美列强之間以秋霜烈日之威力表示决意使中政府改其固有之手叚與心術更根本的念中國民族之福祉保障東洋永遠之和平此日本應出之具體的手段云云 
　　上之所言稍嫌誇大但慮及日本之威信墮地對我政策京可以恍然悟矣 
[湘銻與歐戰之關係]  
　　大陸報云南洋泰晤士報近載英外部所發表湖南英領事商務報告據稱開戰數月内世界忽知湘銻供給之必要爭相購置不問湘省之高抬價値也湖南銻鑛與銻廠主人所獲之厚利湘人不得分之即政府亦不得均沾其益當戰事未作之前倫敦市價純銻每　將値英金二十五鎊而中國税關仍按每噸値英金十鎊之價格徵收銻税今銻價已漲至每噸値英金一百餘鎊然税關仍按原値收税如故也税關僅根據其自己所定之估價而約計銻業之價値故税關報告與事實眞相之間大有差異湘銻輸出在歐戰未作之時 
原屬平平享受湘省煉銻專利權之長沙華章公司所提煉之純銻向由倫敦某英公司按照合同經理銷售迄戰事旣作銀行困難因以暫起湘省銻業中人乃藉此機會取消合同英國於開戰後不發表金屬之市價不准銻貨之輸出且以銻爲製造軍火之物列爲禁品法國產銻之區爲德軍所侵及不能輸往外界奥匈亦無銻輸出波里維亞與墨西哥銻鑛泰半停閉其能與湘省銻業競爭者不過二三處而已華人之經營銻業者從中外各方面探悉此情乃於日俄美英爭購之時乘機壟斷以待善價歐戰發作之初倫敦市價每噸純銻値英金二十五鎊一九一四年十二月初漢口銻價已漲至每噸英金五十二鎊轉瞬即漲至六十鎊與七十鎊之間而未經提煉之銻亦隨之漲價美國缺銻紐約市價大起湘銻之騰貴未嘗不由於此外人挾現資至湘者得銻較多而當英國等之購銻者正與駐華經理電商銻價之時日商已在湘鑽營購定產出之銻塊矣一九一四年華章公司煉銻廠每月出額平均約二百餘噸但機器今已增多且已設立分公司於紐約云 
[南京快信]  
　　昨日（八號）馮將軍壽辰軍政各界人員均赴軍署慶祝 
　　江寗王鎭守使擬日内前往狼福兩山某處擇要設防以備松滬盧副軍使所部軍隊分佈協同防守 
　　政治研究所長現經齊巡按委金陵兪道尹兼理不給薪俸 
　　財政胡廳長委周葆煌爲本廳收發助理員據政界人云陰曆年底各縣知事大有更動太倉盛知事詳復現已會同士紳商妥秋勘最後解决以普減二成八釐爲凖業經財廳轉詳齊使核辦 
　　財政部飭齊使將四年分金庫存儲盤查數目造具淸册詳部備核 
　　前日敎育會長黃炎培曁各師範校長各中小學校長均赴使署商議整頓敎育辦法 
齊巡按現委袁宗祥爲滬警廳顧問員財政廳現查各縣欠解忙漕及各釐局税所短繳比較約一百餘萬特嚴飭各屬迅速掃數解淸以應急需 
　　寗垣平靜如常 
遠生遺言 
[游美隨紀]  
　　第九信㈢（遠生）十一月二十二日　　入美境時之光景未幾船人命頭等艙客齊集於飯室中聽驗護照西人等一一旣畢給以入境證一紙此紙卽有踏進美國地皮權利之證書也移民官乃命余等赴驗一見爲中國人之護照即曰中國人須赴移民局聽驗余等遂不得驗而日人即一一驗畢一一得其證書在此公衆　受此特别待遇以余之冷血亦不禁面紅耳赤也余後質問事務長若美洲法律定須華人赴局聽驗船人即不應　余等一律齊集餐室事務長曰中國人亦有特别者應否赴局非此局員一言不得知也 
　　此局員僑日多年精通日語以精通日語之人管理此事足見美國待日不薄 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政府對滇政策之所聞]  
　　兩項重要會議統率辦事處日來對於滇事種種之計畫迭開緊要軍事秘密會議夜以繼日甚形忙碌現雖已有决定之策然未决定者仍屬不少故初五日又召集各高級軍官五十餘人在本處會議聞所提議者除爲廢續初四日之軍事上要案外并有奉交之重要議案該件内容係據探報孫文現將派黨人赴滇并携有軍火欵項等情密議甚久議畢即將本日議决情形報告於大元帥次日上午八時餘又在豐澤園軍政會議廳召開臨時會議政事堂陸國務卿左右丞各部院長官並税務督辦梁士詒參政又統率辦事處將軍府參謀本部諸高級軍官等均參與會議經兩小時之久大旨乃爲滇省問題聞因是晨六時接到某兩省極密要之急電各一道經内史監譯呈後立即傳諭召開臨時會議討論政策或謂所議之件約一星期内准可發表 
　　參院討論政見政事堂陸國務卿於六日上午十一時於豐澤園會議畢曾在蕉雨軒與陸軍總長王士珍及外交次長曹汝霖財政次長張壽齡參謀次長唐在禮等開茶會一次聞爲商議七日下午出席代行立法院之政見據陸國務卿謂如是日政事堂無特别要政亦同時出席其内容爲用兵滇省政策及應需特别軍政費之預算另有與該省事件有關係之某項外交問題均待分别報告聞該院是日另開密會招待政府諸大員出席報告上項各事以憑討論又該院張金波參政日前曾特上軍事條陳一件對於滇事應具辦法有所發抒約三千餘言已於初五日批交張士鈺廕午樓查看其中詳情雖極嚴秘聞曾批有所見宏遠立意得體非隔靴搔癢之談應酌核採用等語並多有加以密圈之處 
　　軍事計畫一斑此次滇事之起政府每日均開特别密議籌畫進行辦法大致係分三大要端一設法敉平滇事之軍略一鄰滇各省之防務軍略一關於滇事之外交密要現在是否籌有相當辦法於大局前途有無何項妨碍關防嚴密無從確知惟滇省旣已抗命勢必出於武力然據軍界人云滇省交通不便道塗窒礙所有軍需之轉運與軍隊之進行未免多所阻碍專恃兵力勢必多延時日縱使一一能如當局所計畫亦非三五月工夫不能辦到云云此外關於各省防務近據各省將軍巡按使護軍鎭守等使亦紛紛密電陳報現辦情形均經統率處詳細密議並陳請核奪業於日昨分别批出即令該處以最新密碼電報分别覆飭查照聞其大略湖南增添者二欵改正者一欵删除者二款湖北增添者三欵修正删除者各一欵江西增添者一欵修正者二欵江寗修正者三欵上海增添者三欵删除者一欵福建修正者一欵删除者一欵廣西增添者三款廣東增添修正者各二欵浙江修正者三欵增添者一欵安徽增添者二欵餘均按照原擬核辦初五日政府軍電處又奉密諭飭發緊急密電於陝西甘肅兩省係近接秘密報告有升允擬在該兩省起事破壤帝政無論有無其事當此多事之秋關係重要應　嚴督各路軍隊加意防守云云 
　　滇省近情傳説昨有駐京某外人接到海防外人私電略述近日滇中消息大略謂滇事起後布置將次就緒滇軍近擬進攻川黔兩省又各知事道尹等多携印潛逃者在滇之北人有被嫌疑遇害者有將被拘者又聞滇軍現正據險設防以爲守備之計所有外人之生命財產均無損失惟金融不甚活動云云所有京滇間之電線早已不通滇地近日確情自難探悉據官場一面聲稱初五日下午四鐘餘曾接到往滇飛艇無線電一道經統率處譯呈鑒閲係探查滇省軍情一切之密要報告歷一小時遂將該報告交出飭令秘密會議呈覆云云不知此項傳説内容究竟確否也 
　　調停勸解兩説現有某要人於六日午前奉召在豐澤園會議時曾於議次面遞密封條陳一件披覽畢即提出於會議據聞内係融化滇事不興兵戎之政策大致有由某現任重要職務之客卿出面調停使雲南自行取消獨立並有分邀某兩國公使參預調停等語惟當日尙議無要領又據政界消息公府顧問新任參政院參政李鴻祥與蔡鍔唐繼堯等均係雲南起義之人故感情尙好聞政府擬令李參政致電蔡唐等動以利害勸其反省恐電不能貫澈意思又擬赴滇游説冀蔡等翻然悔悟未識效果何如 
　　函覆淸室槪情初五日元首在抱膝軒特面諭國務卿飭令將滇省反對帝政之理由政府籌議對付辦法及各省將軍對此之意見並關於外交上情形律彙齊繕寫成書封送淸室查照蓋以日前淸室爲滇事曾致函政府詢問之故也 
[外交與帝制之北京消息]  
　　周總長使日之解釋此次周自齊總長奉命使日其主旨云何外間早將紛傳不一而官場中爲之解釋者則謂此事發端實在三月以前當日本舉行大黄時我國政府以中日誼在比鄰且以前淸德宗之喪日本曾特派親王弔唁爲唯一特派專使之國是以即擬特派專使致賀旋聞日本政府以舉行大典之西京地方狹隘接待專使多有不便曾通告各國故我國政府决定於大典禮畢再特派大使齎送勳章於日皇以增國際上　情又聞本月内往日慶賀大使尙有俄國所派某大公爵及羅馬敎皇所遺派之大使周總長到日本時正在俄使之後羅馬敎皇派使之前云云此項解釋在表面上觀似亦可以敷衍淨盡矣然面一般人注視周氏此行之底裏蓋如故也 
　　外交案預定之政策陸國務卿於初五日曾持外交部遵議帝制上某項重要外交案之密呈進見元首於抱滕軒而陳所議政策經三十餘分鐘奉諭定期同曹汝霖次長會晤駐京各國公使飭令通電於駐外各公使調查各駐在國政府所具之態度同日政事堂機要局奉國務卿交擬電稿一道頒發各省將軍巡按使略謂頃奉而諭列强爲滇省問題雖有照會然與現在帝制前途尙無若何障礙影響惟望不可聽憑謠諑致有誤會特此聲明云云蓋以近日英日法等國對於我國帝制問題及滇省問題旣連有照會關係外交前途至爲重要各省當道亦迭有電詢問故有是項解釋之電稿此外陸國務卿曹汝霖次長又聯銜呈遞密封意見書一件係爲新外交意見書乃專對於滇事外交上之預定政策請查核指示以便遵辦 
　　登極期暫緩之密示據大典籌備處消息正式登極一事疊經該處陳請舉行均奉諭從緩俟平定滇事再爲舉行初五日該處復請陸國務卿陳請早日舉行御極典禮仍奉諭决緩舉行此事在表面上雖係爲大典之籌備與吉期之選擇起見事實上尙有别項密要關係不得不暫行從缓乃近日京外紛紛陳請即位者甚多實不知政府竜向所在除原呈均未批示外曾由政事堂分别密電各省疆吏聲明即位所以暫緩之原因中央方面亦有密意指示矣惟其繼續陳請者亦不加以取締並聞大典處之籌備近因雲南關係已受無形之頓挫初五日曾交諭國務卿轉告大典籌備處飭令對於帝制籌備未盡之各要件仍廳提前切實籌備勿爲人言有所左右致貽誤要機云云 
　　犒賞與免糧之籌擬登極在典舉行之際全國各軍隊將普行犒賞爲政府已定之議其犒賞之等級及額數亦經議定茲聞政府以登極尙未有確期而各軍隊實將特著勤勞决議此項犒賞提前頒發其頒發之辦法擬即日派遣專使齎帶賞金分赴各省親至各軍隊辦理以期恩惠可以實霑並傳達慰勞各該軍隊之旨藉以激發其忠愛之忱至登極時須豁免錢糧一節則覺頗費周折蓋以實行豁免則財政所受之影響過鉅若不實行豁免又無以博小民之歡心故對於此事極形躊躇云 
[粤中元旦日之特别戒嚴（駐粤特約員）]  
　　陽曆元旦各機關懸燈結綵文武官至觀音山萬壽宫朝賀軍署前掛鮮花綵門綠葉環競柱外中懸之花額爲祥開首祚四字蓋賀年而兼賀改變國體此種新年狀况想各省千篇一律記者不願多述特紀戒嚴之特别情形如左 
　　風聞中央以滇省邊境未靖擬派龍代使督師西上審察機宜分别協同剿撫故昨日龍張兩使同赴軍署密商甚久旋以粤中地方情形亦甚喫緊亟須相助爲理此舉恐將作罷也其所謂喫緊情形據聞因元旦日偵探解到重要黨人二名訊據供稱由澳門抵省同黨者已有多人分佈城廂内外一帶擬以縱火擾亂秩序並同時斬毁電燈電話各線使全城黑暗消息不靈云云當道隨即雷囑軍警加急防範王警廳長奉令後立飭各區即晚加派雙班警察分叚站崗每區挑選警察兩隊肩荷長鎗分段巡邏又派游擊隊分駐省垣各要隘爲狀極形嚴密至水上警廳及海防辦事所所轄各兵輪則徹夜預留爐火准備調遣省河兵艦各用探海燈交射陸上儼同萬道金蛇憲兵及各營軍隊一律加倍分段梭巡因此老城内外頗有刁斗森嚴之槪 
　　大北門城樓與將軍行署相距咫尺曾遣派軍隊在此駐紥大吏以是獻爲北路要衝昨又派員至燕塘陸軍營船提撥大砲三尊曁子彈等用駄馬拖至大北門安放於城樓上以資鎭　軍巡兩署附近各街口日來均已加派軍士守衛司後街廣府中學左便之新建大木閘現亦加派軍士四名守衛 
　　龍將軍恐有黨人潛來省垣即午（元旦）飭令憲兵第一二營長加派大隊憲兵四出巡邏鄺　兩營長奉此即將各憲兵二十人編爲一隊均荷長鎗查察城廂内外省城稽查公所亦加派委員調查城内各處户口顏會辦調查西關一帶所有城廂内外各旅館住客之行李包袱等項飭由棧主先行檢查如無危險及違禁雜物方准留宿並規定第晚由各機關檢查如下（一）將軍府（二）稽查公所（三）憲兵（四）警察 
　　老城雙門底拱北樓一地高與城齊前朝向爲陳列銅壺滴漏之用茲聞龍將軍以該樓居高臨下形勢極雄實爲南門鎖鑰亟應迅派重兵防守昨特派出陸軍多名携帶機關槍數枝登樓守衛爲狀極形鄭重 
　　長堤陸軍第二混成旅司令部去年已將該部前後左右建築砲樓以備不虞現段旅長復令將該司令部頭門僱匠新建鐵閘一度以期週密 
　　去月三十一夕十一時許將軍行署接據探報謂有黨人聚於城内寺前街趣樂旅館等語當即遣派差官前往搜捕果拿獲三人押解　　　三人均身穿羅緞長袍者 
　　昨晨省澳江通輪船抵省時有陸軍偵探王朝　偵得是日有黨人附輪來省即俟該輪抵岸時知會該段警兵曹得標在長堤西濠口拿獲吳八一名帶回六區分署訊問即在此人背心袋内（用針線縫密者）搜出紅炸藥一包隨由王偵探將吳帶至長堤平安客棧交陸軍團長陸朝珍審訊復在身上夾衣内得吳八徽章一個文曰先鋒隊吳八上蓋文烈圖記篆文小章又有梁博徽章一個文亦如上并有黨人往來書函一封該函云某同志鑒十五日帶來藥七磅已收妥茲着吳八兄帶來藥四磅希爲查收近日省垣搜查嚴密現改方針每次祇帶三四磅雖費些時日似較穩當前函囑代辦孔明燈五十枝祈速趕辦此燈必須拖帶六磅重尙能升高乃生效力現東京由洋回來諸同志類皆靑年壯士持急進主意此次籌畫諒有把　届時弟定親到省城以爲先導區大球昨日已來諒必先到尊處現王歧生運動香山綠林已有眉目隨時可起事陳國强擔任惠州增城東莞一帶劉榆卿擔任四邑李洛民擔任高州陽江周之貞擔任肇慶羅定陸常擔任順德佛山若省城起事各處響應至欵項一節已陸續付返某兄日問亦可抵港請我兄奮力進行無負諸同志之望餘情再達文烈握手等語陸團長訊明後已綑解將軍行署審辦當道日來之特别戒嚴其原因殆爲此也 
[贛軍出發續紀]  
　　李將軍送第六師第十二旅赴湘訓詞已誌昨報茲第十一旅行將出發李又備訓詞以示其平日愛惜軍士之心大致仍不外自述統率該旅前後十有餘年其相處之久相愛之节蓋有不啻家人骨肉者今忽奉命改撥捨我而去不能恝然於懷也等語並備猪肉四千觔即由該旅長按名給發并派本署一等副官楊汝欽代表一切以當祖道之餞想此軍隊當風雪嚴寒之際遠途長征不知將僅駐紥 
湘境抑或竟需入滇也 
[江西興復古學之動機（俠平）]  
　　白鹿書院在廬山之麓爲西江名勝地自朱陸講學蔚爲史光元明以降不乏名儒即前淸道同間亦經屫輩出道學昌明迨光緒季年漸歸窊敗肄業士子惟帖括是攻無復從前之盛而二十年來學校代興書院之名乃歸消滅國粹一道無人問津無論經籍日以凌夷而講學淵源益形歇絶老成人咸惄焉憂之今者國體改革復古潮流愈爲熱鬧不可謂非興復古學之時機現戚巡按使擬於白鹿書院援山東曲阜成例籌立講經會聘請名宿主講一切規則聞已由本省黃棣齋太史起草則此復古尊經之舊式書院行見與莊嚴神聖之帝國同時產出而一般博巾韋帶者流咸不勝嵩呼之祝彈冠之慶矣 
[贛省收回官票之實行]  
　　贛省前因官票價低金融困竭戚巡使督飭財政廳長電陳財部籌商借欵欲與中國銀行磋議發行贛省幣制公債票其辦法額定四百萬元歸銀行擔任完全代售簽字後兩月内交欵並經理付息償本等事專作收回九五官票曁歸還江西中國銀行以前借欵本息之用並經議定九江設立米捐總局專收出江輪運米捐連同指定每年提留景德鎭統税及本省九江自籌九九商捐並截留屯田照價等額以之抵押現已飭由財政廳與該行訂定合同簽字分别存送並規定收票價値及開始收票日期擬詳戚巡按使先行出示曉諭每九五官票一千文作大洋四角無論完納丁糧釐税以及公私一切使用均照四角之數核算其從前所有每九五官票一千文折合大洋四角五分數目槪予取消並定三月一日爲開收之期限三個月收竣逾期即停止收付戚使除批飭將收票機關組織辦法從速擬定詳候察核外並出示曉諭合省商民人等一體遵照一俟三月一日開始收票起即將所有九五官票按照定限持赴收票機關查照規定價格每九五官票一千文照大洋四角兑換自開始以至終止均照此數不再增減其收回官票期限未滿以前市面仍須照常通用不得預先擯絶且現在旣經借有的欵以爲收票准備並已釐訂定價是與從前票本空虚不同各錢商不得再行抑勒票價致干究懲至本省官票前由官廳擬定凡係完納賦税每官票作洋四角五分原期票價提高以爲救濟金融之策乃數月以來市價仍低即以目前官票而論每千文亦僅値洋三角九分左右而庫欵所虧爲數甚鉅現在旣經財政廳規定每九九官票一千文作大洋四角計算所有一月一日起完納丁糧釐税以及公私使用應准官票一千文作大洋四角之數一律通行其以前核定四角五分之數即行取消以淸界限謂此爲整頓金融救濟市面起見務各一律遵行倘有好商市儈敢於官票未經全數收回以前造言惑衆致　不用或將票價故意抑勒以致擾亂金融者本爵使定　查明從嚴究懲云云此後官票之禍可望從此廓淸矣 
[奉天民食之危機（化險）]  
　　奉省土產以黃豆紅糧爲大宗麥粟次之從前黃豆豆餅等僅准在牛莊出口前淸季年日商請准將無關民食之小麥粟等類亦可出口於是本省穀種因多數出口之故價値爲之增漲本年新民一帶地方遼河水溢後又大水爲災秋收甚爲歉減糧價因此而益增詎外商乘此時機又派委華人四出赴未被災各縣加價收購紅糧小米大豆等項現在南滿沿綫各大站如省城之西站開原之孫家台昌圖之五站等處均有大宗糧石囤積又在各小站設肆收購零星糧石價値總比華商爲優故現在高粱上一斗價在一元六七角小米一斗價在一元九角大米一斗三元白麵一袋三元六七角之譜爲從前所未有屢經段兼使飭令商會傳知各糧商將糧價平均無如糧石來源將竭目下尙能敷衍倘至靑黃不接之際必致無糧可以接濟叚使本擬開辦平糶亦因紅糧無處購買未能實行前經派員赴吉江兩省查視又以運費倍增頗費躊躇但聞諸日人云各洋行現購之糧俱爲謀利計將有利可圖自當糶於民間云云又聞日本某銀行現擬撥出鉅欵在被災各縣委託華人收押民間田畝如有大照或紅契之户需欵應用者可持契據向該銀行質欵小民暫顧目前聞此消息紛紛挾契來省託友向該銀行抵借者踵趾相接惟此項借欵如届期未還照章須將契地歸由日人接管也 
地方通信 
[蘇州]  
 
 
 

Page 7

 
 
　　愼防黨人發難之通飭南京馮將軍昨接統率處電轉飭蘇垣軍警各機關略謂自滇事發生以來黨人紛紛携款來南煽動軍隊頃得探報謂長江一帶已派某某前往密謀乘機發難藉以牽制發兵征滇之計等語雖屬探報之言未必盡實但防務上不能疎忽希飭屬加意查緝云云 
　　查禁私燬制錢之批飭蘇警廳長日前奉飭查禁收買制錢業將飭區遵辦情形詳覆蘇關監督奉批略謂來詳閲悉查閭門上下塘及桃花塢一帶銅店銅作林立有無私燬制錢鎔制銅器等事除由本公署函致桃花塢市民公社外希仍飭北區員警嚴 
密偵查爲要云云昨又由警廳長飭各區警員云查此案前奉巡按使曁關監督飭行到廳均經先後轉飭并示諭查禁在案奉批等因除分飭外合再飭仰遵照批示轉飭長警嚴密偵查有犯務獲解廳訊辦 
[鎭江]  
　　軍警連獲黨人六號午後駐鎭陸軍警察在城内大市口某姓屋内拿獲五人謂係黨人當即縛送丹徒縣公署訊問是日晚間陸軍警察又在城内小市口蔣宅總門内拿獲黃某朱某等三人搜出通黨證據多件亦即拘送縣公署禁錮聞俟審訊確實後須一併解省核辦云 
　　頒發特别口令駐鎭要塞司令龔靑雲君現以冬防吃緊又値時事多艱恐有人冒充軍警滋生事端日昨特與章知　王警長及所轄各營團官長會議每日於普通口令外另頒特别口令臨晚傳知軍警默識以便盤問而杜假冒 
[南京]  
　　斷送礦權在寗簽字安徽鳳凰山煤礦曾議開辦未成茲據省中某報載稱該礦現由地主鄭獻元出而招股不足乃私與某國人訂立合同公同開採昨已在寗與某國人實行簽字此事果　則安徽鳳凰山礦權又爲鄭某輕輕斷送矣 
　　請設絲織廠之飭查商民李啓肇等禀創設絲織股份公司以餘利報効公家請咨農商部註册立案齊巡按以該商等集資設廠振興緞業自當力予維持但織造綢緞并非特創工藝所請專做十年禁人倣造一節碍難照准特飭商會查明所集資本若干所定辦法是否相宜所用技師是否有礙異藝術即行禀復以　核辦 
　　徵收花舫捐之詳改棄淮河花舫共計三百餘隻除夏間招妓侑酒納凉外他時均停泊河邊絶無生意茲省會五警廳長詳請將此項花舫捐改爲夏季徵收一次以示體恤昨齊巡按飭將收支數目詳細造報以憑核奪再行飭遵 
　　淮泗駐辦員之改委屯田繳價前奉部令業已轉飭各屬縣委認眞辦理在案茲官產處曾處長查悉淮泗兩縣駐辦員孫某於屯田繳價一事辦理不善特行撤差所　之缺另委常任調查員張福楨前往接辦 
[杭州]  
　　日昇昌案之債權代表問題日昇昌倒閉一案杭縣地方審判廳曾奉高等審判廳飭轉京師地方審廳函囑通知各債權人先行推選債權代表該廳當即函請杭總商會轉知各憤權人照辦商會接函後旋據　權人陳子康舉定代表許蓮蓀彭　餘舉定代表張幼梅商會遂具函復答並請備案該廳以所舉代表與京中所擬辦法未大符合昨又函致商會略云此次選舉債權代表爲將來徵集意見並該號東夥來杭隨時接洽便利起見應就各債權人中推選一二人爲之倘由債權人各舉代表一人殊與京師地方審判廳來函用意未符爲此函請貴會迅即知會各債權人查照上開辦法另行推選債權代表俟選定後煩將該代表姓名函復過廳以憑轉報備案云云 
　　創設靛油廠之集議靛油爲染業要品自歐戰延長而德靛來源口少滬上存貨不多以致價格大漲杭垣各染坊均受損失茲有富陽商人許國楨　椿源等爲振興國貨起見籌集資本一萬元購地一百餘畝佈種土靛前日（七日）邀集同志在某會館開會提議設廠招股事宜經衆公决先招股銀五萬元甲股一千元乙股五百元丙股一百元並在新市場設立總廠聘請德國藝師加工製造 
[湖北]  
　　續誌鄂城縣知事之受辱鄂城縣屬葛店鎭農民演戲酬神窘辱知事一事曾紀昨報茲悉該知事吳　丙（昨誤爲漆知事漆已於上年冬月調署羅田縣）被鄉民毆辱并焚燒大轎藏匿民家濳行回署後以該鎭民風强悍擬從重懲辦一二以儆兇橫連日派隊在鄉跴緝首要第當時人數衆多無倡首爲難之人該鄉紳士恐釀成巨患於知事名譽亦有妨礙擬令該鄉全體農民服禮并製萬民傘一柄致送吳君了事聞吳君尙未俯允云 
　　償還公儲局存欵辦法官錢局高督辦現於償還公儲局存款業已擬定辦法昨特出示云爲佈告事照得兩湖官錢局附屬之公儲錢局溯自辛亥年以前所收各户存款隨時儲存官錢局庫改革以後公用繁多庫欵蕩然本督辦於民國三年四月來鄂淸理局務猶勉力設措照摺已付息至三年上半年查各存户下有八九希望還本以濟困難亦屬實在情形今極力籌維擬定尅日還本分年還本及限期付息進止給息各條除詳明財政部立案外合行布告各存户知之茲將辦法列左一公儲錢局辛亥以前各存欵利息將發至民國三年上半年茲擬定無論存欵多寡一律計算息銀至三年下半年爲止如數照付以後一律停止付息一公儲錢局存款先將零星小數如錢數在五十兩以内銀元在七十元以内錢數在一百串以内自明年一月起三月止一律發給本金但須以辛亥年八月核結之數爲標凖一公儲錢局存欵除上列小數外其餘自明年起扣定四年匀攤八期還淸每年六月爲一期十二月爲一期分期如數付給一公儲存款無論大小數目准其抵還官錢官債款 
[安徽]  
　　飭令會剿巨匪舒城縣前有著匪韋道應率領黨羽數百專在舒廬巢無等縣境地搶刧經該縣派隊捕拿敢將衛隊長拒斃嗣經鄰縣兜拿緝獲解案鎗斃餘黨遂逃竄他處詎近來又有匪魁薛某由巢湖登岸糾集韋匪餘黨百餘人在舒城東南鄉一帶大肆搶刧頃爲上峯偵知已飭令舒廬兩縣派隊會同剿捕矣 
　　省城添駐軍隊現届冬令皖省軍警防範頗爲嚴密近又因滇省獨立之耗傳來當道戒備更嚴刻聞字武軍第七路統領李　卿又添派兩營來皖駐防連前原有軍隊共駐五營以資保衛 
[山東]  
　　省敎育費之核減巡按使公署因辦理本年預算東省敎育經我已在核減之列所有省立高等小學及國民學校擬劃歸歷城縣立範　由縣籌欵總續辦理然聞小學總稽查賈迺寛以省立各小學甫經改觀若更易易縣於進行上大有窒碍擬請暫仍其舊以固敎育基礎云 
　　膠東鹽税之踪計膠東鹽税總局自正式售票以來至四年終共實收運票税洋一萬零五百元有奇近該局已將此項税欵列册詳解鹽運使公署查核兑收矣 
　　北岸民埝情形之詳陳黃河兩岸大隄内向有民埝一道由民修民守公家按土方酌給津貼而已前年直埝開决（即濮陽大工）費欵五六百萬月前有原恩瀛者上一條陳請將直豫魯省北岸民埝改歸官辦連絡一氣免蹈濮陽覆轍初修之費由濮工餘欵撥用歲修經費責夾隄以内按畝抽捐等情當經三省長官各派員赴河南道口鎭會議惟三省民埝情形不同各員議各將各省北岸民埝情形繕呈巡按使核議茲聞東省委員詳陳者謂北岸民埝共長二萬九千三百丈内有舊旱口三百七十餘丈洩水口二百二十丈且埝極插薄尙有無形者七千餘丈若倣照大隄高寛丈尺截灣取直共需土二百五萬餘方再合委員薪水計洋八十萬元上下堵塞各口需洋四十萬元修築掃壩需洋十五萬元添設營汛需洋五萬元常年經費年需十五萬元以上共一百五十餘萬元然北岸旣歸官辦南岸亦有民埝均應一律若令向隅難免其援案請求云云 
[廣東]  
　　粤紳再陳牌捐之弊竇粤紳復龍巡按函云公復者昨奉環示以番攤禍烈斷不能弛禁惟有人條陳擬收牌捐以其事屬游戲無害政俗經飭廳核議等因具見實心愛民權衡輕重無任欽佩惟查牌之同類實繁旣凖其設館必大開門户沿街徧設諸賭雜陳如搖寳牌九擲鷄荷蘭牌種種名目應有盡有各投所好卜盡卜夜如飲狂泉且文其名曰俱樂部則雖極謹愿自好者亦可岸然直入無所畏縮是牌館流毒更甚於攤館而最可慮者勾引閨閣男女聚賭深房　室必致賣淫破人身家隳人名節均於一牌館基之且聞歲繳餉銀不過四十萬在官廳之收入極㣲而地方之遭害甚劇弟等剝床切膚實不嫌於喋喋伏乞嚴行禁斥以保元氣以維風化地方賴甚敬頌台祺鄧華熙易學淸楊樞梁誠梁慶桂盧乃　梁志文鄧善麟梁廣照蘇志綱同啓 
　　品茗捐决意開辦財政廳據茶居行協福堂譚順禀請免抽品茗捐昨特批示云查省城佛山等處品茗捐前經批商認前承辦嗣據該行禀稱現時商業艱難祇懇暫緩辦理非敢要求豁免由總商會轉請前來是以始准暫緩迄今事隔半載有餘體察情形該行商業尙非冷淡自應照案開抽以濟要需况此項茗捐蘇滇各省早已辦有成案下僅粤省爲然所請取消斷難照准仰即遵章缴納毌得稍有違抗致干嚴究 
雜評一 
[中俄兩大使種（默）]  
　　周自齊之赴日外間頗起種種猜測而據中央方面之解釋則謂全爲慶賀加冕以圖　際上親善之感情與俄之特派大使相同云云夫周氏此行之眞意我人固不願妄斷第以慶賀之表面言日人對於俄大使所謂東京市預籌欵待也各學校整備出迎也歡迎之盛况如何如何感情之密洽如何如何推度此行結果之良好如何如何東電已舉以詳示我國人矣而對於我國所派之大使態度奚若論調奚若即就日報所紀載者以與俄大使較冷耶熱耶厚耶薄耶不已可窺見一斑耶 
　　或曰友誼不可妄攀或曰感情不在形式或曰親疏無當　大使抵日後之手段是視是三説者果以何説爲當 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[又有黨人襲擊警察所]  
　　滬上自肇和軍艦出事以來迄將月餘謠言漸息至本月八日上海縣沈知事及地方警察景主任忽得探報謂有黨人擬襲刦漕河涇地方警察四分所軍械乘機起事當密飭該分所董警佐嚴密防範不意是晚七時許果有五十餘人到來有着大衣者有穿短服者裝束不一分東西兩路而來行近分所即各出手鎗突起攻擊幸早有防備未爲所乘　警佐立率所屬各長警人等開鎗抵禦相持良久各黨人勢漸不支相率逃竄經長警當場追獲黃得餘湯四耕等七人並奪獲手鎗兩桿鎗珠五粒馬一匹董警佐慮其糾衆重來警力單薄或有不敵因向龍華鎭防軍告警該軍王營長聞報立派部兵一連親自督帶馳往援應會同警察徹夜巡防並分投搜捕甚爲嚴緊至所獲之七人連同馬匹鎗械即晚由董警佐會同王營長押解松滬護軍使署收禁昨日董警佐又特赴縣署謁見沈知事景主任面陳一切並聞是夜滬上軍警亦嚴密防備南半城製造局一帶軍警梭巡徹夜未息電光探照通宵達旦及至昨日防務仍未稍鬆稽查行人又較前數日爲嚴緊矣 
[炸壞鐵路軌道]  
　　閘北太陽廟東首滬寗火車軌道上前晚九句三刻鐘時被人施用炸彈炸燬鐵軌一條約長數尺及枕木三塊地陷一二尺深路上所鋪之石子飛落於附近鄉民家屋面上者甚多道旁電桿木亦被轟倒數株當炸裂時該處居民大半將睡忽聞　然一聲震動房屋一時大起恐慌嗣因歷時旣久並無何等聲息方始鎭定閘北偵緝隊隊士張福於出事後趕往該處詳細查勘租界捕房中西包探亦聞聲到來查詢一切四區警署姜警正當夜即用電話報告徐警廳長並加派長警於鐵路旁及各要道嚴密梭巡昨晨七時半南京快車來滬經鐵路工程處趕緊派工修理完竣故仍照常通行又聞南市方面日夜亦聞有巨聲自西北傳來頗似開砲居民頗爲驚慌軍事機關當即派人查詢未明究竟當時紛紛揣測謂必係輪船鍋爐炸裂迨至昨日天明始悉上夜之巨聲實係太陽廟火車軌道上炸彈暴發被炸之處螺絲釘略有鬆動惟是否抛擲抑係暗埋則不　而知現該路管理局已報明該管地方官從事偵緝矣 
[交通行長遇害續誌]  
　　上海交通銀行行長張紹蓮前日在法新租界薩坡賽路巨　達路轉角被人暗殺將誌昨報茲將昨日調查所得者續錄於後 
　　被刺之詳情是日午後張行長於二時乘坐馬車由交通銀行出來先赴英租界斜　總會滬　道尹公署會晤周道尹後驅車回家一轉復回該行中途　　此變其時約在四點鐘所受槍傷計共二處除昨報所紀自左助穿出前胸一傷外尙有一彈擊中左臂至其致命實在左肋一處自張在醫院氣絶後即由周道尹電告公廨中西官免其檢驗故屍身未送驗屍所即舁回華慶里住宅現其家屬已定於今日午後二時備棺成殮送至紹興會館暫停擇日開吊運回海鹽原籍安葬 
　　刺客之逮捕兇手二人於行刺後飛步奔逃時有法捕房越南巡捕在後追捕並有華界某署偵探雇坐人力車迎面馳來覩此情形知必有事立即下車帮助擒獲一名搜出新式手槍一枝（聞與刺鄭鎭守使之王曉峯等所持者同式）尙有一人則已狂竄逸去遂將獲犯拘入嵩山路捕房後解大自鳴鐘捕房經麥總巡誌問一過候解公堂訊究聞逮捕者爲劉玉成年約三十餘歲身穿長衣口操客音云 
　　銀行之善後出事後交通銀行副行長徐寳麒（係漸省湖州人）得仁濟醫院電話知照立即親往醫院看視並向馬夫詳詢一過遂回行中急電北京總行及銀行總管理處報告情形並分電各省分行一體知照旋接總管理處復電滬行行長一席飭由徐副行長暫行代理會商洋經理司拉克照常進行聽候選派妥員來滬接辦及至昨日中交兩行又接財政交通兩部來電謂交通滬行行長出缺歸着中國滬行行長宋漢章協助進行等因宋君接電後當即前往交通辦理一切 
　　官場之報告松滬護軍使與滬海道尹於前日夜半會銜　告政事堂及軍巡兩署云頃據上海縣報稱交通　行行長張紹蓮於本日下午四點半因事行經法租界長浜路突遇人開放手鎗被刺身死等情除查明情形並會商一切善後事宜外謹此飛電呈報　軍使楊善德道尹周金箴叩庚 
　　委員之調查楊護軍使周道尹楊參議於昨晨（九日）各委調查員廖守忠交際科陳世光辦事員馬羣亮分赴法捕房及交通銀行調查情形旋即回復由各當道據以電呈政府請核 
　　餘黨之查緝上海縣沈知事淞滬徐警長昨日均奉某機關密函飭緝此案餘黨沈徐兩君當即派令全班警探分投跴緝 
　　死者之家庭張行長現年四十四歲交通滬行長一席係於民國元年秋間奉派接辦家有一妻二子四女長子係螟蛉次子年甫八齡係是親生大二三三女均已出嫁四女年十餘齡淸光緒宣統間張曾任電政局職員現居法租界長浜路新重慶路對面華界華慶里其住宅係購地自建於陰曆九月内落成甫經遷入云 
[上海之橡皮股票市（宗朱）]  
　　本埠橡皮股票之買賣完全爲西商所操縱惟以價格恒有漲落盈虧非常迅速故在上海投機事業中最爲重要吾國商人近時之風氣虚聲大而實力少生活之程度旣高正當之入欵反減因此倖得之心甚重而豪商巨賈買賣橡皮股票者殊不乏人 
　　橡皮股票之市面發始於六七年前其時英人盛傳橡皮之需用極廣而求過於供價必飛憑於是英屬各地紛紛組織橡皮公司希冀博此巨利上海英商組織之公司一時有三四十家之多華商惟知盲從羣起附和橡皮股票價乃大漲有票面値一元而價至數十元者其票面較高者以此類推然滬商組織之公司不能 
在上海購地種樹以取橡皮也均須至英屬新加坡等處出產橡皮之地購地種植於是地主居奇各公司以重價購地者甚多且辦理不善者亦不少歐人對於橡皮之熱度漸退世人始知橡皮價格飛漲之希望幾等於空中之樓閣厚利之想實屬虚幻而橡皮股票之價格乃驟落華商在此一漲一落之中發財者固有之然其大多數則受虧不淺發財者皆已將股票於價高時出脱故能獲利如商務印書館前總理夏瑞芳在此中獲利數十萬而虧折者人數甚多因此傾家蕩產者頗不乏人如陸惠生三弟兄蓋其尤著者也 
　　歐戰發生以來各交戰國皆需用橡皮甚多即如汽車一項已成軍用器械最不可缺之一種其他用途尙多橡皮價格因此在最近九個月内有漲無減一九一五年三月倫敦市價每磅在二先令左右前日（七日）倫敦消息則現貨市價爲每磅四先令三便士半四月份交貨每磅四先令二便士半六月份交貨每磅四先令三便一二五此後在歐戰期内市價大致不至跌落照此重價各橡皮公司每磅可得淨利三先令蓋橡皮一磅成本祇一先令餘耳 
橡皮公司得此厚利故在近數月内大都派息甚豐而滬上橡皮股票之市價亦因以日漲近如傅筱庵施載春輩皆獲利頗宏茲將各股票在本月一日至七日一星期内之收盤市價及上年度利息額列表如左 
　　阿爾馬二十一兩半利一分八釐杏滿斯脱二兩一錢杏格羅特契八兩二錢半杏格羅爪哇十九兩利一分愛遠太華五十兩利二分半拔都安南二兩八錢婆基託阿冷七兩七錢半利四釐婆脱二兩二錢半契馬尤那退特三兩利五釐輕披達克二十一兩利一分二釐半成五兩八錢半利八釐康索立代旦特六兩一錢半利一分唐密寗二十一兩七錢半利一分孤拉喀倫邦十三兩九錢利五釐爪哇康索立代旦特二十八兩半克孟汀十五兩利五釐喀抇拉一兩九錢利四釐喀抇掦二十兩喀冷二十二兩利六釐喀泰鮑洛十八兩利五釐克利完克爪哇二十七兩利一分拍唐二十三兩利一分三釐唛克倫度林十六兩半利一分潘麥泰八兩利拍二兩薩麥加加一兩六錢二分半亞記十一兩半亞忙婆二兩六銀山那黃二十八兩利三分上海克利朋五兩七錢半利一分上海馬來七兩二錢半上海馬來優先股十五兩上海柏亨三兩三錢半上海蘇馬脱拉一百二十兩蘇亞孟傑史七兩七錢半宋加拉三兩半宋加度里十八兩利四釐太平三兩八錢利一分泰那滿拉十二兩七錢半體邦太報華加三十八兩利五釐烏洛勃厘二兩七錢半利五釐象皮十兩 
[研究債務訴訟結案辦法之禀稿]  
　　全國商會聯合會禀司法農商兩部文云爲　飭研究債務訴訟結案辦法採集輿論懇祈鑒核　竊各省商會奉大部飭　十月二十日奉大總統申令京外法庭審判遲延（中略）著司法部各省巡按使飭令總分商會研究債務訴訟結案辦法由司法部悉心斟酌擬訂條例呈候頒行以便商民而淸案牘京外法官及兼理司法之縣知事倘敢仍事因循罔知愧奮本大總統不敢博寛大之名貽商民之憲惟有從嚴懲戒以肅官方其各凛之等因又奉大部特派司長前往上海天津漢口九江蕪湖等處調查接洽仰蒙體恤下情以　律爲保護商民而設不忍使商民因法受累　激之忱非可言喻本年十一月二十日四組織中美銀行中美商會聯合會商品陳列所召集全國商會臨時會議適値大部特派林陳二司長同時蒞滬薈聚一堂悉心討論徵集各省商會意見三十餘種有主張擴充公斷處者有主張修改公斷處章程者有請設商事裁判者有請設商事檢察者其他條議辦法不一而足要皆各就其本省之情形習慣　爲言論宗旨雖未必皆同而事實則確乎不易惟恭讀大總統申令爲法庭審判遲延其積案之由無非藉口於手續未完證據未備以爲推諉地步則應研究辦法者即在此手續未完證據未備兩節必使其手續如何易完證據如何易備結案自然迅速訴訟不至拖延大會審查採取各商會條議以輔助司法不侵法權爲標的彙集各種意見禀請採擇竊謂檢察實爲偵查證據完備手續使審判易於了結起見豈知中國各省情形不同習慣互異行於此者不適於彼便於南者不宜於北一案到庭欲求其完全合法之證據不特内地風氣未開難於責備即徵諸通商大埠亦恐不易苛求徒法不能以自行所貴情求事實也檢察不完爲拖延之一大原因雖至㣲之案必延至數十日後始能完結無論案情輕重必連篇累牘在法庭不厭求詳而當事人轉莫名其妙更有不便者則於民事之中忽然檢及刑事必先將刑事審理判决然後再及民事而所謂刑事者又往往以地方情形習慣之故牽入法律範圍而認爲刑事者迨至辯論明白再理民事則債務之延擱已不知幾多時矣我大總統勤求民隱謂法官對於人民疾苦如秦人視越人之肥瘠漠不動心其實法官之　者何當不知人民疾苦執法而爲法所拘與人民同處於困難之中矣今奉大部虚衷採訪不敢不就其所知據實以陳倘蒙斟酌各省情形習慣訂爲條例使訴訟手續易完證據易備仰副大總統視民如傷之意我商民即蒙法律保障之實惠不受訴訟拖延之苦累謹將本届臨時會議各省意見及審查報告繕禀具陳伏乞大部俯賜察核不勝　激之至（各省意見書及審查報告因過佔篇幅不及併錄） 
[所得税緩期啟徵]  
　　財政部前定所得税條例先從各公署開辦舉凡辦公人員所得薪俸等款均有應行徵收之規定原定本年一月一日開始實行本埠各官廳曾奉通飭照辦現已届期尙未照徵　　原因綠財政部以前定徵税條例未盡妥洽現方從事修正原定實行日期萬趕不及須俟修正後再行呈請公布擇日啓徵故已通咨各省緩期舉辦 
[軍警監察小工]  
　　浦東洋涇附近之其昌棧十八間八埭頭等處廠　林立小工夫役寓居該處者約有二千餘人人類複雜良莠不齊茲爲駐滬軍警各署訪悉該處小工人等現爲黨人雇用每名日給口糧小洋二三角不等亟應　加防緝昨已傳飭駐紥洋涇之步兵第二營及浦東警察第三區署各長警着將該處小工嚴加監察並着晝夜梭巡遇有形跡可疑之人即行拘究以弭隱患云 
[協緝曾玉麟]  
　　彭少山等因私運軍火至鄂省接濟黨人經該處巡緝隊緝獲解送軍署訊知爲首之曾玉麟匿居上海已飭隊士持文投請楊護軍使通飭所屬軍警一體協緝茲悉楊君因恐曾等匿跡租界故於前日函致楊道尹移行公共公廨簽票發交捕房帮同查緝 
[澈究迭次搶刦之盜匪]  
　　盜匪王友章丁懷寳樓王林王德勝李德才胡德才張榮福等七人迭在租界内糾黨搶刦業經老閘捕房中西包探一併查獲解送公共公廨諭着押候查明所犯各案澈究在案茲經包探陳桂山查得王等曾搶浙江路信孚烟土店及雲南路仁和立盛兩烟紙店北海路晋成貴州路永隆兩押店故於前日飭傳各事主至捕房辨認面貎以憑澈究 
　　又陳安曰汪九羅王子雨潘坤山楊金據陳小楊子等六人經老閘捕房中西包探偵悉迭在租界内搶刦已協同法捕房先後緝獲解送公共公廨諭着押候查明與先獲之王友章等併究在案茲經捕房查得陳等各匪與搶刦晋成永隆兩押店及仁和烟紙店均有關係當帶同王友章等至寫字間質對陳等一味支吾捕頭諭飭分别收押聽候解送公共公廨質訊核辦 
[中國電汽公會開會紀事]  
　　滬商　　　君發起中國電汽公會於昨日（九日）午後一時在北蘇州路老拉圾橋西首祝宅臨　事務所開各省電汽公司特别大會會員代表等到者共有三十餘人公　選舉祝蘭舫君得全體票　爲正會長寗波公司虞洽卿君與湖州公司王亦梅君得票相同爲次多數因虞君無暇兼　當經全體公决以王君爲副會長遞推上海内地電燈公司陸伯鴻君鎭江公司郭禮徵君北京公司史康候君福州公司劉景韓君武昌及松江兩公司管趾卿君等五人爲會董研究一切問題討論種種手　禀報各部成立開辦 
[築路工程近紀]  
　　南半城小東門至小西門一帶開築馬路已經告竣而自小南門至老西門之馬路亦繼續分叚起築現在自大南門至老西門一叚亦已完竣小南門至大南門則於前日告成支路一條亦同時竣事現承辦該路之工頭已將完工情形呈報工巡捐局長朱君派員驗收至電車築軌工程連日由該公司經理督飭興工亦已築至小南門附近聞須迤　至老西門民國路爲止明年三月間可以完全告竣云 
[調查晏公廟產業]  
　　公欵公產經理處主任丁熙咸君查得滬城羊肥橋附近晏公廟實係公產性質亟應收歸公有業於前日禀請上海縣知事沈君請爲查明核辦沈君乃於前日飭吏往傳該管二十五保四　地保到暑着令詳細查明該廟現歸何人主持房屋田畝共有若干着即查明具復以憑核奪 
[救生局撈獲屍身]  
　　上年十二月五號晚　和練習艦各水手被脅開炮　攻製造局之時在艦水手弁兵等有臨事逃逸者有　水　逃者後經海軍司令部查　該艦人數缺少十二名曾經咨請松滬護軍使轉飭所屬軍警一體查訪各人生死下落在案茲聞救生局四號巡船昨在浦東周家渡浦面撈獲屍身一具帶至南市老白渡浦濱察得該屍年約二十餘歲身穿靑灰布短衫内襯衛生絨衫下體褲子已經毁壤足有絨綫襪無鞋搜索衣袋内有信函一件上書陳文烈收字樣又交通銀行儲蓄票洋二元二角一紙及寄交合興信局洋三十元之收條一紙並有銅元五枚零物數種旋經肇和艦上之人得悉前往將該屍認明實係陳原烈當時聞警投捕　遁因之溺死即由該艦上代爲出資棺殮 
[乾康押店遇盜]  
　　前晚八時有操江北口音之盜匪四人突至公共租界開封路乾康押店内出示手槍嚇票聲張刧去大洋十六元小洋一百餘角携贓向華界方面逸去事後由該押店主報告滙四捕房立飭中西包探前往追拿毫無蹤影旋向該押店詢明被刧情形及該盜等面貎衣服回訴捕頭轉禀麥總巡通飭各捕房中西探捕一體留心偵緝 
[搜獲實彈手鎗續誌]  
　　美捕房華探周瑤庭西探目劉四君在北河南路查獲挾帶實彈手鎗之王意成孫少春等解送公共公廨研訊一過還押捕房候辦在案茲悉捕頭以近日界内迭出刧案難保不與有關係當飭劉周二探將被盜各事主傳案辨認面貎再行核辦 
[鹽捕營請緝梟匪]  
　　兩浙鹽捕緝私第二營營長魏焯文據第一隊隊長張占忠報稱該隊二十一號艙長張連陞於本年一月五日率隊巡至浦東老擺渡地方拿獲小渡船一隻内裝私　數包突被鹽梟私販王二陳發狗雷海見王五雷鴻見及浦東爛泥度著名拐匪首領並爲鹽梟之爛鼻頭金標等糾領光蛋數十人上前刧奪所裝私鹽並將二十一號舵勇毆傷甚重該鹽梟等盡被逃逸除將受傷之舵勇施少全送請紅十字會醫院診治並將該梟等遺下私鹽二包送交公堂充公船隻看管外報請核辦等情魏營長除詳請統領飭緝外並於昨日咨請上海縣沈知　飭警按名查緝務獲解辦 
[又有棉衣運贛]  
　　江西萬安泰安等縣水災業經本埠紅十字會據任籌　并運放棉衣將迭記前報茲聞該會昨又將第二批棉衣二千件裝由江新輪船運贛交戚巡按使轉解災區散放其第三批棉衣刻正趕製聞不日亦可起運云 
[樂善好施之酬答]  
　　蘇州故紳丁梅　君在日於本埠紅十字會多所贊助聞先後共捐數千金曾由該會沈伸禮會長呈請政府特别褒奬業奉准給見善勇爲區額頒發到會并由該會另贈匾額一方文曰遺愛在人一併派員於昨日　送丁君宅第 
[查究牙行領帖之情弊]  
　　上海縣公署通飭各市鄉經董略謂商人開設牙行頂替隱戤希冀匿税盡懸厲禁然其中病弊半由牙甲從中漁利扶同徇隱所致曾經迭飭各業董隨時查明投報以憑澈究在案茲據柴行董事謝源深奚慶良等禀稱查有陳掌全等邇在老白渡等處頂帖開設柴行旣奉諭飭自應查明頑户開單秥呈請求提究等情所禀如果屬實殊與税務有碍自應查究以倣效尤本擬立時拘案因聞牙甲亦有串通情弊是以飭仰各該市鎭經董查明具復以憑核辦 
[誘匿女子之嫌疑]  
　　浦東婦人孫徐氏之童養媳翠片年十五歲因家中貧困倩薦頭周王氏薦至南市生義弄林吉生家帮傭不料甫及三四天被人誘去藏匿後經其姑偵知實被水神閣地方顧姓家傭婦朱王氏所誘出向之追問不認批控一分駐所移送警廳司法科訊究 
[養媳已爲妓女]  
　　本邑北鄉橫石鍾鄉婦張嚴氏於陰曆今年正月間憑　姚秀山季某兩人説合領朱大買之十六歲女子過門爲養媳當時付去禮洋八十六元嗣於十月間該女子以久不歸家欲往省視張嚴氏許之詎即一去不返正在疑惑問朱大買忽到張嚴氏處探女不見追問蹤跡該氏答稱回至汝家已久何以反來詢問爭執之下即找到原媒姚季兩人商議分投各地訪尋嗣經二媒探悉在蘇州某妓院中遂偕同張嚴氏到蘇至該妓院將媳　獲遂以朱大買將女販賣爲妓等詞控經吳縣知事署備文飭警解送上海地方檢察廳請究前日午後經檢察官提詰一過讞令收押候訊 
 
 
 

Page 11

 
 
[煤炭號失愼]  
　　閘北滿洲路敦睦里永久煤炭號於前晚八時起火由閘北各段救火會到場撲滅幸未成災昨經四區姜警正派探查明起火情形候提該號主再行訊究 
[燃放鞭砲之犯标]  
　　成阿　住居漢中路前晚爲其子成婚因燃放鞭砲　犯警章被崗警拘入四區警署押候訊明懲罰 
[倒欠公欵案開庭辯論]  
　　滬北某錢莊因倒欠上海金山兩縣署及天成德公欵業經各存户控請公共公廨將該莊各股東及經理人袁楚香分别傳案交保候理明賬目再核在案前日上午由聶襄讞會同英領卓君在民庭研訊各原告均延律師上堂請追袁楚香亦延律師代辯並據理賬員西人克佐治上堂聲稱查得尙有股東蔡裕記有股本銀六千兩又據袁楚香投訴蔡係協理由王松林介紹入股現聞蔡在寗波蔡亦延律師到堂代表否認股東中西官判被告均交原保候再研訊 
[其夫欠債而妻證之]  
　　王阿連控順興荳腐店主金桂生不還借洋二百元前日經公共公廨中西官傳訊原告投訴此項借欵由金妻蘭貞簽名　保請追即據蘭貞到堂證明擔保情形訊之金供稱該店已由妻子管理因其不認我爲丈夫已另案起訴請察問官得供判金交保限一月還洋二百元並着認償利息堂費 
[債務人交保自理]  
　　　弁羣在公共公廨控張佐才欠銀二千六百十餘兩前日由王襄讞會同美博副領事傳訊原告投案請追訊之被告供認不諱請求寛限中西官以其在押已久從寛判張交五百元人洋並保自向原告理處 
[查詢料理債務之虚實]  
　　牟星南姚鑑明因虧欠漢口許同源往來欵項被許同源控由該處地方官移文上海縣公署轉請法公堂飭傳被告到漢料理公廨中西官准即飭探往傳因牟姚兩人均已回籍由代表全用玉周蘭桂到堂代表判限一月到漢候訊在案詐日届限牟姚兩人仍未到案由原代表投稱已倩人到漢料理請察判令退去候函詢該地方官覆到再核 
[借債還債之糾葛]  
　　王志明至法公堂訴稱前有隣居徐翰鄉因　案被控管押公共公廨後向商人借去銀五百十三兩洋二百四十元料理債務立有筆據約期歸還詎延約至今分文不理請求訊追徐供借王銀洋實有其事惟已與英界控案破產攤還其餘不能承認求察聶讞員詰其旣已攤還何以不將親筆簽字憑證收回徐語塞不答中西官以其有意圖賴判交一千元人銀並保出外限七天措欵繳案 
[保人無力認賠]  
　　諸景湖前控查阿福不理代　擔保車租洋一千元判查交保料埋詎仍挺押不理故諭原告調查被告家產在案昨日傳訊原告禀稱查被告原籍並無家產雖已有人説過先還洋三百元現仍置之不理請求嚴追查供實在無力措還求宥判嚴追 
[盜犯患病而死]  
　　盜匪王靜貴前解護軍使署訊供收禁候懲在案嗣因王犯在押患病發送新普育堂醫治無效於前日斃命當由堂董函報地方檢察廳林廳長委派樓檢察官毛檢驗員等蒞堂驗明委係因病身死並無他故塡明屍格判堂收殮發封厝壇 
[小工行竊之薄懲]  
　　江北小工沈阿三前日在怡和南生輪船上竊取捲烟等物當爲管艙人查見鳴捕拘入水巡捕房由梅捕頭着送地方審檢廳訊辦當經該　端木推事官會同宗檢察官開簡易庭提案詰究以　　　　　　　　　　　　　　　　　　　　 
[成衣店拘獲竊賊]  
　　著名積竊郭桂生前日潛入西門外寗康里陸金祥成衣店内行竊衣服等物當被察破鳴警拘送二區分駐所轉解警廳司法科以案關刑事命送地方檢察廳昨經檢察官提案預審之下判令收押候究 
[乘間行竊]  
　　江北人朱某張某前曉在漢璧禮路某衣莊内以購買衣服爲由乘間行竊綢衣數件當被華探目蔣榮生緝獲起出原誠解入捕房收押候辦 
[婦人行賄]  
　　掦州婦人劉五氏深夜在外白大橋公家花園地方被一洋人見其形跡可疑喚捕將氏拘信氏即行賄小洋四角求釋旋被帶入捕房禀明捕頭轉送公廨押候訊究 
[海線中斷之宣告]  
　　昨據太平洋商務電報公司宣稱上海與小吕宋間之海線業已中斷 
[氣候報告（上海徐家滙天文臺天氣測候報告）]  
　　已過者之報告一月八日新低度在福建發展隨日本南部進行之低度而往沿海數處有霧各處凉風仍無定向上海及揚子江流域有雨九日侵晨有晴意日出時復陰西北風漸大九日下午四時前二十四小時内上海氣候温度至高四五·六至低四二·六去年同日至高五一至低三一 
　　未來者之推測九日下午四時三十分豫測猛烈之反旋風由西北侵入中國海濱一帶有冬季信風頗大天氣鋭寒且有雪意 
雜評二 
[三危險事（訥）]  
　　一日之間而行長暗殺也路軌炸毁也警所襲擊也此三危險事何適然而出於同時耶 
　　自滬南事變起後地方日在謠言中今始稍息軍警日在戒備中今始稍鬆人民日在恐怖中今始稍定不圖於稍息稍鬆稍定之時間而復有此種危險事發現則又將引起一番惶擾矣 
　　雖然今日之有事固常在人意料中也而此等事尙爲小事上海於此等事尤爲尋常所謂滬南事變之餘波餘響者其往復激盪不知何日始已今豈其波平　絶時哉 
[補錄命令]  
　　一月三日策令馬鴻賓給予三等文虎章此令 
又令陸朝珍給予三等文虎章此令 
又令駐奉法國正領事貝鐸給予四等嘉禾章此令 
又令法國駐津正領事寳如華給予四等嘉禾章此令 
又令李文　納順洪均授爲陸軍中將此令 
又令黃恩錫授爲陸軍中將此令 
又令龍運乾授爲陸軍少將此令 
　　又令陳松瀛授爲陸軍炮兵上校陳福祥授爲陸軍步兵上校此令 
又令白定保授爲陸軍步兵上校此令 
又令肅政　奏請將肅政史夏　康　叙一等　照准此令 
又令任命傳柏鋭爲蒙　院司長此令 
　　又令政事堂禮制館奏稱編纂人員成績昭著擬請特予晋官等語董□□授爲中大夫汪東寳授爲少大夫此令 
　　又令兼任文官高等懲戒委員會委員長政事堂右丞錢能訓奏事務員鄭連印資格較深請改授官秩等語鄭連印特授爲少大夫此令 
　　又令司法部奏請任命周伯甲署直隸高等審判廳推事徐用錫劉金選署直隸天津地方審判廳推事王錫九韓邦印楊玉林署奉天遼陽地方審判廳推事朱樹聲署奉天遼陽地方檢察廳檢察官劉祖望署山西高等審判廳推事韓祖　署山西太原地方審判廳推事韓　歐陽煦署安徽高等審判廳推事張樹聲署福建高等檢察廳檢察官曾有　馬克昌署四川高等檢察廳檢察官馬　梁周鏘鳴署廣西桂林地方審判廳推事均照准此令 
　　又令陸軍部奏請任命石敬亭爲陸軍混成旅步兵團第二營營長應照准此令 
　　一月五日政事堂奉策令海山著晋封鎭國公此令 
又令任命徐謙署理新疆政務廳廳長此令 
　　又令内務部奏准貴州巡按使龍建章咨稱貴州省曾警察廳警正黃家琨保免知事試驗分省任用請予免職等語黃家琨准免本職此令 
　　一月五日政事堂奉申令前褫陸軍中將林震著給予陸軍中將銜此令 
　　又令内務部奏准文官高等懲戒委員會議决福建巡按使許世英呈劾前古田縣知事駱兆奎永定縣知事孫麟閣德化縣知事李仲謨寗化縣知事劉樹杰歸化縣知事陳鴻澤等一案依　知事懲戒條例應受褫職並奪官處分等語駱兆奎孫麟閣李仲謨劉樹杰陳鴻澤均准照所議褫職並停叙實官以示懲儆此令 
　　一月六日政事奉策令商都牧羣總管普爾布所普兩翼太僕寺左翼總管薩穆端隆魯普均給予三等嘉禾章此令 
又令何元春給予三等文虎章此令 
又令年名振給予四等嘉禾章此令 
又令趙炳熾給予四等嘉禾章此令 
又令胡棠給予五等文虎章此令 
又令任命潘震爲新疆財政廳廳長此令 
　　又令新疆巡按使楊增新電奏請任命鄔銘魁爲新疆全省礦務局總辦應照准此令 
　　又令國務卿奏據銓叙局詳稱遵核將軍府秘書資格請予叙官等語劉長英授爲中大夫此令 
　　又令國務卿奏據銓叙局詳稱遵核長江上游警備總司令部軍用文職各員資格請予叙官等語哈賢綽姚　吳恒海均授爲中大夫吕　勳授爲少大夫王　芝授爲上士此令 
　　一月七日政事堂奉策令樓思誥給予四等嘉禾章此令 
又令尹鳳鳴張士英王義淸均給予五等文虎章此令 
又令吕鳳山授爲陸軍少將此令 
　　又令蒙藏院奏據情請奬郡王烏泰隨從員請訓示等語所有該郡王烏泰隨從人員頭等台吉希巴爾敦都布著給輔國公銜協理二等台吉齊默特色楚那存德克齊爾福布彥桃克套胡均著晉授爲一等台吉四等台吉額爾赫木巴雅爾著晉授爲三等台吉頭品頂戴恩和關布丹布彥烏克里克齊孟和桃克套胡圖布新阿木爾穆景阿恩和濟爾　拉布林巴雅爾喇希敦都布均著給一等台吉銜蒙員賽崇阿著加三等台吉銜諾顏忽圖克　葛根多爾濟扎布嘠其呼必喇嘛蘇達那木綽代忽必拉干喇嘛洶克洶呼均著賞給堪布名號姑希忽必拉干喇嘛云丹所木蘇卯好忽必喇干喇嘛德境達喇嘛忽必拉干羅卜生著賞給綽爾濟名號以沛恩囗而昭激勵此令 
 
 
 

Page 12

 
 
   
 
 

Page 13

 
 
自由談 
游戲文章 
[處囚省費法] [  心生]  
　　處决囚人之方法不一前淸不外斬與絞民國成立對於普通犯罪者之死刑用絞若在軍法範圍則用鎗斃雖間有斬首實不多觀按處刑之費用以用絞爲最省僅需白布數尺約數百錢已足至斬首之器械則爲利刃所費雖數倍於用絞然可以久用若鎗斃則以極舊式之鎗彈一枚亦需銀數分一鎗不中至再至三甚且十數鎗而始斃是鎗斃一人已所費不資矣况鎗械之價猶不在其内乎蓋今日社會人民多趨於豪侈生活之程度日高即致死所費之程度亦日以高吁可笑也已故近日又有死刑用斬之議然終未得省費之㨗徑也余嘗加意研究思得一處因之新法可以不名一錢而其囚自斃獄中矣其法爲何餓斃是也凡應處死刑之囚自確定判决之日起即不與飲食不出十日囚犯自斃不但省却致死器械之費用雖執行死刑之人亦可免除是亦減政主義之一策也（不受酬） 
海外奇談 
[英語爲雅典五族中之通用語] [  雨槎]  
　　今日之雅典王族爲數國人所合成者王爲丹麥人后爲俄羅斯人王有數子所娶之妻有爲德王之妹者有爲西班牙之公主者或爲俄羅斯公主者然彼等之保姆皆爲英人故子女長成後皆操英語他種語言未能互相明曉因之英語在雅典王族中成一種普通語言矣即議會旅館大商店亦均通用英語云㈢ 
栩園詩選 
[拓蒼旅夜] [  周劍靑]  
　　寒燈旅館獨眠遲連夜歸心杜宇知黃浦鶯花千里夢蒼山風月一　詩遠書欲寄無由遠酒病漸添强自支聞道南天箱雪少如何白　髮邊絲 
[滬游留别]  
　　　伶燕玉絶堪憐顧曲尊前記短綠一襲黑裘蘇季子兩行紅粉杜樊川晚風楊柳歌殘夜人而桃花話舊年明日吳淞掛帆　相思夢斷碧雲天 
　　幾回欲别又逡巡珍重千金一刻春月白風淸如此夜燈紅酒綠可憐人　衫落拓含悲涙歌扇飄零墮刧塵輕把年華愁裏送各無言語黯傷神 
栩園詞選 
[善薩蠻春寒] [  劉淸韻]  
　　連宵料峭東風惡開箱重檢湖綿着莫損小桃花金鈴好護些小牕遲日鑟打疊薰香坐解事有雛娃剛煎一盞茶 
[前調曉妝]  
　　迷離花影珠　透縈廻香縷噴金獸春困起來遲紗窗日影移玉斜壓鬢輕拂菱花鏡不識我和他丰神誰勝些 
[曲游春題陳蝶仙模泣别圖] [  周子炎]  
　　寂寞高樓裏有銷魂雙影相對淒絶何事瀟瀟更催人雨驟送行 
風急多病多愁客天付與傾城傾國便應該守住温柔休學薄情輕别脈脈無言嗚咽看　底銀燈門外金勒衰柳殘烟繞靑山西向天涯咫尺欲把征鞭執肯丢下涙珠孤滴想到障面愁容怎生去得 
自由談之自由談[  囦公]  
　　近日報紙傳單及其他各種印刷品所著之年號煞是可笑有的是署着民國五年人説他歡喜共和的所以署民國有的是署着洪憲元年人説他贊成帝制的所以署洪憲各有各的宗旨各有各的説法孰是孰非倒也難説 
小説 
[俠情小説紅蘩蕗别傳] [  天虚我生]  
　　第五章（續） 
　　得勝場者爲國家軍需品製出之所時夜已闌而爐火猶熊熊然燭天末其婦人孺子莫不爭就爐火之光爲法蘭西共和軍人補綴衣袴手僵矣猶不輟然此婦孺初亦並非樂於爲此特是政府之意以爲吾國一般好男子爲汝儕爭自由之故不卹身冒鋒鏑甚至瀝血斬腰亦弗自悔則汝儕又安得無一毫之報酬嗟乎人民唯欲解倒懸之苦始厭棄帝制而趨向共和今共和之流毒乃有甚於專制凡前世帝王所不敢爲者公亦復公然爲之是誠不能贅一辭矣尤可憐者則一般孺子以欲練習爲軍國民之故乃令袒胸露背深夜鵠立於風雪之中兩腿已僵木稍動即鞭策隨之曰非如是不足以贊成其尙武之精神也吾恐尙武之精神未及養成而其人之身亦且早入黃土中矣至於婦女雖所受不致如孺子之酷顧亦手足重繭爭治其縫紉不稍輟面容憔悴幾不類人往往枵腹終日不得一食而喉間爲爐烟所　灼猶復枯燥顧不敢欬亦不敢稍輟其事蓋其身後正有一人高擎巨刃唯擇惰者之頸而切其人爲誰即希洛丁大神也 
[俠情短篇情天之决鬭] [  新]  
　　（一） 
　　梵特零徐徐理其隊長所散之紙片於一處一手仍按其上言曰吾初不料君當此死生一髮之際猶婫婫嘗兒女之情不能自已在君意固以爲凡人情感終不能免然此語君初不必語我但以語之日耳曼先鋒隊視彼亦能與汝言情否也隊長曰尼古拉海爾時方危坐於小旅舍一斗室中佩刀琅然懸其腰際氣象亦復雄武渠蓋甲兵隊長爲普魯士兵窮追至此部屬傷殘殆盡所餘者乃不滿百人隊長頗擬馳報大軍與日耳曼人重整旗鼓以爲背城借一之舉乃行至奥克門時忽爲情絲所縛不能自脱以致久久淹留無復行志梵特零不耐乃與之理論梵特零者海爾之墊友也平素交誼幾等刎頸故此時雖直言申訴海爾亦不以爲侮仍惘然曰老友汝何必急急欲行汝當知日耳曼人不足懼蓋愛情之音浪實較營門之角聲爲洪也梵特零曰此説固然特吾恐爆裂之彈聲亦未必較細於愛情之音浪也老友海爾願汝毌再淹留於此當知日耳曼人行且窮追而來吾儕其有噍類且以汝海爾之閲閲家世而乃與一田舍女郎曰萊雪奶茵者相愛亦殊不値矧此女郎固已有夫耶海爾汝豈不知其夫實爲村中大　汝姑無問其人爲如何汝但仰面一視窗外矮山上彼人所居之村舍亦復隱隱露凶殘之氣言次因伸其食指遙指對山上所露鱗鱗屋瓦海爾乃默然起立負手蹀蹀不已旣又言曰老友吾之所以不能即行者實即以此蓋以冰淸玉潔之女郎而乃嫁之爲富不仁之荒槍絶滅人道莫此爲甚吾不知即亦已耳旣知之又安能坐視而不救梵特零曰汝語乃愈言愈入離奇海爾正色曰此豈得謂之妄言使汝而爲我坐視意中人行且失身荒傖而不救其中心之苦孽又將如何汝當知萊雪愛我及我之愛萊雪皆已達於沸點以上彼之性命即爲我之性命幸也彼今雖已字身於彼傖而嫁則尙未正如虎兕嚙人方及其半猶可拔而出之若我竟置此事不問望望然去之則萊雪將來不欲嫁彼傖者又奚可得當此之時汝試爲萊雪設身處地以思其悲苦當如何吾恐其唯有一兀頭憔悴死耳嗟乎萊雪而死吾寗能獨生乎梵特零曰然則汝獨不可一往見彼傖西門萬沙乎海爾曰見之何益曰迫令退婚耳海爾汝佩刀固在獨不能威而迫之乎即不然則以金錢動之人不畏强者必愛金錢二者終居其一汝又不妨一試海爾徐徐點首曰此説尙當吾當立刻往見彼吾意此事當瞬息可了吾臘何拙乃未念及此梵特零汝可傳語衆人今夜當拔隊前進蓋頃得諜報賴伯已率隊往解倍撒宫之圍吾儕當往與會共敵　耳曼人且以一報前辱又自語曰雖然吾終當一見萊雪然後行也言次躑躅出室去梵特零目逆而送之曰英雄無奈是多情斯人其有这矣㈡（未完） 
 
 
 

Page 14

 
 
   
 
 

Page 15

 
 
   
 
 

Page 16

 
 
   
 
