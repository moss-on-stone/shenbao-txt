# 1885 - 6 - 4904218

 

Page 1

 
 
[第二十五號畫報出售] [  申報館主人啓]  
　　吳清帥每日清晨必於營中箭道燃放手鎗數十響無不一一中靶文武通才爲近今所罕覯劉淵亭一武夫耳因其有志自新力禦外侮朝廷特賞提督銜以示激勸而劉淵亭亦感激涕零誓與諸將奮勉殺賊亦血性男子也兩圖俱編入此二十五號畵報准於十六日出售淞隱漫錄一書除卷一之十圖十說外由十六號畵報附送至此次二十五號畫報止又得十圖十說是爲卷二之終仍附畵報之末按號分送閱者鑒之此布 
[石印精選經藝淵海] [  沈常安主人啓]  
　　經藝向無善本坊肆翻刻者名目新異實祗習見數篇更易姓名移改面目希圖朦混閱者病之近日吳門友人蒐輯大宗經文一部仿多寳船之例編本石刻每經約有一千數百篇統計五經共有七千餘篇皆係搜羅先輩文稿名家窗作及各省書院會課傑構復延請文壇鉅手將應出之題盡行撰補他如坊本中之鴻裁五美選腴文鵠等集亦皆採摭精華攙入一二幾於無題不備無美不臻名曰淵海義取波瀾壯闊挹注靡窮之意巳交點石齋縮印計於明春發售有志舉業之士諒必爭先快覩家置一編以爲研經綴文之助己 
[論吳清帥赴日本商辦高事]  
　　昨接京都電信謂吳清卿星使現已奉命前赴日本商辦高麗之事此正中日高三國之一大關键也清帥素著聲望文武兼備智勇俱優朝廷久資倚　視之不啻如北門筦鑰自辦　吉林軍務以來戎機尤爲暗練法人内犯以清帥駐旅順口扼關東之要隘其任甚重刻下北河已膠法人雖有堅船斷難北犯北邊防務似可稍從緩圖故一閒高麗肇亂之信卽奉命赴高查辦而目下又驸使就近由高赴日可見朝廷知人善任度清帥此行必能折衝於樽俎之間化干戈而爲玉帛矣夫日本此舉正所謂無理取鬧昨接京華郵筒謂總署以此事詰之榎本公使榎本公使答以日本之用兵於高麗實以高麗有違約之事故興問罪之師與中國無相涉也斯言也與法人口吻正同前此會襲佚問法外務大臣以越南之事該大臣亦作此言謂與中朝無干然則卽此一言以觀日本不啻抄襲法人之　文又何取焉榎本公使向以才幹稱今乃一啓口而卽拾人之唾餘不亦愧乎况高麗之事與越南不同高麗之亂　釁由於叛臣謀反妄戮大臣而日人乃　之以乘機攻取高境是其舉事之所憑藉更卜於法人數等高人咸知其不義各國羣以爲不直卽日人中之稍知　義者亦深惜此舉之失當尚將何說之辭而榎本公使猶以此言爲辭令之首是誠何心哉謂高國有亂中國不必與聞乎則大院君之事近在目前中國命將出師立爲　定日人非聾非盲夫豈不聞不見者何得言無與也謂高麗有違約之事乎卽使果有違約亦必先將其違約之處行文詰問如彼置之不答則布告於衆或請他國評之再不能决而後用兵安有違約之事從未提及衆人均未及知而猝然用兵於其地者而何得藉口於違約也西報述及此事輒袒日本以爲日本新以四十萬讓諸高麗此其與高麗相睦也可知此偏見也果其因此而相睦則日本駐高公使何以乘亂而據王宫乎如謂高麗政府召之使來則日本之兵尚且非高麗政府所可召况公便乎是必預先謀定可知且所謂政府者實係何人安知仍非洪金二逆所弄之手脚觀於日兵入宫之後首先矯召六大臣概子駢戮則高麗政府之行文以召日兵者其人可不問而知矣如以謂政府禀命於高王則其說尤不能國何則政府旣奉高王之命以召日兵何以又有命内使赴華營求援之舉日兵之入衛其非高王之意可知卽使曲爲之解曰高王先則命政府行文以召日兵繼而又命内使赴華營求援兩者並行而不悖也然旣召日兵尚以又求華援若果如此則必日人入宫之後擅戮大臣擅易卿相高王之心有所大不愜意故復有内使之求援也是尚得謂日人之理直乎西報每以四十萬爲言噫何目光如豆視四十萬如是之重而識見褊小若是耶圖大事者不吝小費區寫四十萬何足爲之介意以此四十萬還之高麗以懈其防而市其德然後乘亂以據王宫攻三道設華兵不爲之梗則高麗全國皆在日人掌握之中所得者何止四十萬是日人不啻以四十萬爲餌而釣高國所謂藏之外府實與屈産之乘垂棘之璧同觀可也今不幸而爲華所阻狡謀不得而逞於是因羞成怒命上卿發兵船以問罪爲名而其實則所問之罪不但華人未知而高人亦不自省卽彼日人亦未嘗顯有所指也夫欲加之罪何患無辭借端原自易易特核之公法斷無旣經用兵之後而乃始聲其罪之所在者中朝之於高麗譬之父母之於子女子女而果開罪於鄰人爲父母者自當責子女以謝隣人鄰人而平欺其子女則爲父母者又不得不拒隣人以護子女是固天下之通例而出於天理人情之至不得竟以多事目之也吾度日人挾持高王占踞王宫之計不成必將先坐高人之罪以爲藉口而乃出之榎本公使之口者但有違約二字混而言之則其一時無可指實其情狀已可想見竊以爲日使之學法人而爲此言實則其氣已有所餒清師旣銜命赴日不難據理酌情侃侃而發爲正論必有以關日人之口而奪之氣日人雖狡其如無可措辭何耶清帥此行當勝於十萬雄師不禁東望瀛洲而翹首以盼佳音之至也已 
[倫敦電音]  
　　昨日本館接到倫敦發來電報云法國欲調兵至東京兵部大臣不肯因卽辭職而去法廷現以李華爾爲兵部大臣云 
[臺疆消息]  
　　香港西字報言近日臺灣打狗等處海面絶無法國兵船故華軍器械餉銀均由厦門運到該處以資接濟由此觀之法人之封台灣海口殊亦無能爲矣 
[譯日本報述高事]  
　　長崎友人譯示日本報中叙述日高各事其中雖有日人一面之詞未可據以爲實然紀載一二零星雜事亦頗羅羅清疎因仍詮次其語列之報端閱者觀其大旨而勿泥於字句之間可也據稱朝鮮變亂一事論者不一或謂必至開戰或言終歸和好日前謡傳日本日進艦兵船被中國水雷擊沉或言中炮而壞至美國水師提督坐船德倫登於十二月二十八日午刻由仁川開到始知該處確實情形據稱該兵船聞警信後卽由長崎遄往仁川保護巳　官商朝鮮自初四亂後人心雖未十分鎭定亦無變動情形駐京城各西人盡行退至仁川僅二三名尚留京城美國　公使竭力調停務期彼此言歸於好該船由彼動身時仁川泊有日本兵船三艘英美德各一艘仁川港外泊有中國兵船四艘朝鮮政府查拿亂黨嚴行懲辦并妥商日本竹添公使以善其後美國　公使之夫人亦附　船駛回東洋又聞現下各國公使巳進高京駐紥竹添公使仍駐仁川云○前于二十一日日廷特簡外務卿井上馨爲頭等 
 
 

Page 2

 
 
公使予以全權隨帶文武官十三員馳往朝鮮查辦井上卿隨卽偕同陸軍提督高島海軍侍郎樺山于二十二日午刻坐薩摩輪船由横濱起節帶同一等警視安立外務司員近藤齋藤外務委員吉川一等軍醫石坂其餘將弁六名仍派金　艦爲護衛于二十一日先行開赴神戸伺候日前開往朝鮮之海門艦聞已駛抵元山矣又云目下竹添公使與朝鮮政府熟商一切高廷謝罪不遑故可無意外虞云○本月初四日夜高京事起大臣七員同時殉節翌晨國王卽簡洪英植金玉均朴泳孝徐先範劉鴻基等補各大臣所遺之缺洪等一朝得志卽擬改革要政數欵其一議將内侍府廢罷所謂内侍府者皆係宦官供給内廷守衛山陵掌峯台史庫等事内有公平廳係内侍府所轄凡百官萬民上書建言及國王發號施令無不在宦官掌握之中威權顯赫賄賂公行計官宦共三萬餘名初六日奉王令旨祗准宦官等另就六部官職相當者任用其二擬設宫内省命朴泳孝爲宫内卿仍兼前營親軍大將并左捕盜大將如舊漸次推廣擬設巡捕房以理庶務傚日本西式然雖有是說未見明文其三朝鮮門閥之弊太深擬廢門閥不論世胄平民不分文武官階因才器使一體錄用并有拜劉鴻基爲相之說朝鮮政府自去年以來每有是意惟尚未布告人民一律知悉爾其四擬遷都平壤考朝鮮貿易運輸之便平壤不及京城惟取其地在西北鄰近　國易於扼守此事尚未邀國王允准其五擬除各項雜稅以蘇民困其大擬將全國田畆丈量清查改正稅課此事亦未邀准其七擬廢惠商局初六日業巳頒示矣革故鼎新張地互用五日京兆恐難繼其後也○二十七日長崎接有電報稱外務大司員栗野前奉外務卿之命坐相模丸輪船前赴仁川探得刻已回至馬關須面見外務卿陳明該地情形故就馬關暫候陸軍外務兩省擬在馬關添設營務處海軍亦擬添置行轅一時物價大爲騰貴又言寄居仁川之日本商人陸續擬歸本國栗野尚須再往仁川公幹大約隨外務卿持節同往云 
[控告魘勝]  
　　香港西字報云有庽居香港之日本人赴英刑司署控稱近日身體抱恙骨節俱疼胸鬲不舒查得係本國之與我有仇者紥草爲人形針其遍體至晚將草人入油鍋内煮之因致我成此疾照本國法律理應告知官長請爲保護倘不之理當持刀將　人碎刴云英刑司論以不得持刀殺人致千監禁飭令姑退俟查及令包探往查則果有其事搜出草人刺針於體浸之油内然究不能執此以爲罪刑司乃備函令原告持赴本國領事官未知作何斷結按此卽中國所謂魘勝之術不謂東瀛亦有此風而西官則固不之信也 
[添本及期]  
　　本報後幅登有華商沙岑開地公司告白言此次議添股本每股銀七兩展限於今日爲止如有逾期不付銀兩者當照章將股票罰去云云想該公司之添本原爲擴充事業以冀獲利起見各股友安肯觀望不前以自貽伊戚聞連日交添股銀者甚多故樂爲書之 
[邗江官報]  
　　程尚齋都轉深知鹺務疲滯抵任後力圖整頓兹特委許閬仙司馬寳書督辦淮南總局盖司馬才載兼優上游深資臂助也○自海氛不靖前運憲張妃堂觀察會商營縣各募練勇以衛地方運　之百名特派某千戎管帶日昨程都轉躬親校閱　技藝嫺熟大爲色喜並諭嗣後逢三六九期務須加意演習以期精益求精也○十六日方子引觀察發靷執事牌傘甚多觀察爲皖中望族也故執紼往送者極一時之盛 
[九江近事]  
　　離九江大南門外十餘里爲往來大道日前有某甲挈一肩行李道經此處時則斜日西沉皓月東上忽見負黄衣包者四五人緩緩而來甲並不介意行未敷武數人已近甲身突將行李搶去且剝其衣服而遁甲勢不能敵徒深悵望而已翼月之初九日狂飈陡發江濤澎湃大江南北毁壞船隻不少○九江城内竊賊甚多鋪戸被害者指不勝屈甚有一夜失竊數次者惟李紳與易通守公舘失贓甚鉅雖經德化縣金明府比捕嚴緝尚未破案說者謂城内大街小巷宜仿照城外街道一律添設棚樣二更後卽行上鎖則胠篋之風必因此而稍弭矣○九江府治聖宫前有大小兩蓮花池相傳周茂叔愛蓮卽此池也半畝方塘清澈可鑑一自刼罹紅羊無復花開十丈人遂相驚以鬼黄中翰儒荃聞而腰之捐　雇匠於池之四圍密建石柱穿以木欄干從此雨夕風晨不患厲鬼爲祟矣○府城傍一帶江墈前經陳南村明府鹽理修葺嗣以江流激射坍塌多處德化縣金明府禀請上憲發給大錢四千餘串修理並委嚴鴻波王介卿劉松泉三委員監工冬令江水漸涸施工較易而三委員又能實力辦事故此次工程較從前尤爲堅固也 
[中丞敬老]  
　　本月初六日浙撫轅外有耆民四人乞見中丞其爲首者自言已剧有三十歲童顏鶴髮矍鑠是翁其子亦已一百一歲兩孫皆耄耋之年猶相隨而扶掖之老人手扶龍頭杖步履略不濡滯好事者叩之云係上虞縣梁湖人系出太原務農爲業此來而叩中丞擬欲禀求要事也旁觀者咸目笑之紿曰汝試坐以俟當自有好處也逾時憲駕果還轅儀杖整齊砲聲震地老人卽於　門外匍伏叩首中丞見係耆老亟命停輿令左右扶起老人泥首於地堅不起身中丞乃降輿與之立談老人云小民爲梁湖巡檢吳公乞命而來吳公在任多年從未縱容差役擾害鄕民地方梁受其賜今聞書叅而去鄕民等雖不敢興借宼之思惟求大人保其功名全其末路則民等不勝激切厯恩之至中丞笑而許之命入内小憇詢其年齒老人堅謝叩首而去時觀者如堵咸嘆中丞之敬老修儀頗有古大臣風度云 
[火警類誌]  
　　皖垣東門外三官橋外柴堆於初九日午後八點半鐘失愼飛焰照耀江水爲赤河濱所泊大小船隻起錨斷纜忙迫異常時東北風大件對岸之屋幸先行拆缷不致延燒祗焚去蘆柴千餘捆云○蕪湖西門外寗淵觀後二街某姓皮匠店於十五日十二點鐘時因午炊失火一時警鑼四出各水龍聞聲麕至文武各官均至火塲彈壓延燒一點餘鐘始行撲滅是役也計焚燬二十餘家聞此一帶係暗藏春色之所或者祝融氏惡其藏垢納汚而爲之滌瑕蕩穢歟 
[莊夥受責]  
　　滬北德大錢莊倒閉後當經莊主胡姓赴縣呈控執事紹興人葉某空銀二萬兩有零叩請究追卽經前任黎邑尊准詞照會英公廨將葉提解到縣發水利廳　管飭卽清理在案祠于八月間復有恒森泰號主赴縣呈控被德大莊主虧欠銀六萬兩叩請提追旋因黎邑尊卸任將前案移交莫邑尊現　莫邑尊將原　傳集到案於前日晚堂研訊各人俱衣頂上堂邑尊訊葉據供銀兩皆係各戸所欠非我一人虧空胡供莊内往來欠出約十萬有餘除償恎森泰六萬外尚該餘銀　萬兩况德大莊係三人軿開尚有施沈兩姓應傳案邑尊復間葉何以延不清理飭責手心二十下並訊其是何功名答稱從九品飭呈軌照答稱在紹興原籍邑尊卽限七日呈案並着胡葉一併交保限半月清理 
[搶花涉訟]  
　　閔行鄕人翁金海朱雨田於九月念六日雇楊姓之船裝載棉花赴滬售賣被矯良卿搬去六包當經朱雨田赴矯良卿家查見無可推諉乃令其弟喬團良出爲勸理每包償還洋四元合計二十四元經林阿田過付先還朱雨田洋七元麻袋兩隻尚少十七元喬良卿因朱雨田稱其竊花意將圖賴延至本月十二日朱雨田乃約同翁金海赴喬良卿家搬取帶核花八包寄存地保朱某家喬良卿遂赴縣署控朱搶花朱雨田則於十四日赴縣喊控前日莫邑尊傳集一千人証親自研訊朱雨田供訴前情不諱邑尊責其不合搶喬之棉花飭掌頰二十下並責地保朱某何以不先禀報亦飭掌頰二十下然後再訊喬良卿何以欠朱之洋十七元不還喬供並無欠洋亦無交洋七元之事朱供有林阿田過付並船戸楊姓眼見喬仍堅執前供邑尊飭將喬良卿朱雨田分别管押補提林阿田等到案再行復訊 
 
 

Page 3

 
 
[限期讓地]  
　　前年寳源祥公司在外虹口購地百餘畝地上本有鄕人破舊小屋當時言明不收地租任憑居住倘欲起造新屋再行知照辦理近因寳源祥將該處地畝悉數歸併與德和洋行管業鄕人勢難再住羣起赴寳源祥商懇刻巳允准限三個月内一律拆卸未能再延云 
[詳述騐屍]  
　　粤人黄錫赴縣呈控隣婦黄來富藥斃伊女一節疉經列報兹悉黄錫之女阿彩現年十三歲前日又因毒發身死當經　同頭圖地保赴縣呈請相騐莫邑尊隨於昨日十二點鐘時帶同刑仵差役人等赴虹口青雲里相騐英會審委員黄太守卽飭值日差及官媒將在押之黄來富解赴扉塲聽候邑尊訊供先據地保陳桂山供稱黄錫之女中毒身死早經黄錫於其女未死之前呈控在案並經會審公廨將該婦拘押昨日黄錫因女身死邀身赴署呈報其餘細情實未眼見邑尊卽提訊黄來富據供向與黄錫同居前曾口角後已和好至於將食物饋送並無安置毒藥情事求請檢騐是實旋據黄錫與妻黄汪氏滯同已經受毒尚未身死之三女孩上堂求請伸冤夫婦同供上月十六日黄來富送來食物一盌分給六女同食長女讓諸妹先食其所食乃盌底之物食畢言盌底似有泥灰未辨其爲毒物詎受毒最多先卽慘死其在襁裕之女想必體質柔脆故亦感毒卽斃現死之女想亦多食所致未死之三女現口角掌心俱有毒泡其水流開卽欄顯見該婦暗　毒藥謀害隨將現死之女照死時口中吐出血沫一杯呈騐環泣求請伸冤邑尊復詰黄來富盌底所藏究竟是否外國毒藥抑係銀爐底着卽從實供招黄來富供實未置毒盌底之泥乃大頭菜未經洗淨所致邑尊卽飭仵作檢騐當據喝報用熱糟覆於屍腹另以高粱酒灌入屍口并用銀針探入喉間約一點餘鐘取出騐視實係服毒身死邑尊離座親騐屬實卽問該婦爾可見銀針巳黑非爾施毒而何黄來富俯首無詞邑尊卽令黄　具領屍切結自行收殮其餘三女着趕緊延醫調治騐畢巳逾三點鐘遂卽排道進城並將黄來富帶回縣署以便研訊俟有確供再當探明續述 
[縣訊流氓]  
　　前日獲到法界蘭芳里打架之流氓劉雨明等五人經翁太守訊供後飭即移送上海縣署莫邑尊著分别釘　管押晚堂研訊劉供向業薙頭前日在新街購物被捕拘押打架之事實不與問范德供住老北門外後新街老虎灶前日在蘭芳里對門某小烟館吸烟彼適毆鬥被捕誤拘章　二即昨報所載之曹阿二供稱家住道前賣水菓爲活老父李天成在火神廟一帶管理天燈邑尊謂爾稱姓　爾父何故姓李答稱　父早故李係我母之私夫並未犯事求恩查訪陳四餘供海州人駕海船來滬現泊吳淞前日到該處尋友適被拘押邑尊謂船主何名答稱周長發陳二據供江北人向賣食物住北門外船上不敢犯事邑尊謂爾等幾人可認識否令之指認各犯同稱並不相識邑尊謂爾等旣未毆鬥何致各執器械答稱器械由巡捕帶來小的並未藏帶研詰至再各執如前邑尊隨飭仍一併分别管押並諭原差往各犯住處查明後再行覆訊核游 
[初訊拐婦]  
　　前日巡防西局移送拐犯周張氏各情早已詳登昨報當經莫邑尊晚堂　訊原告劉福松訴稱生有二男一女妻己亡故子女尚幼遂雇周張氏爲之罪料詎本月十三日該氏忽將我兩歲之男孩抱去五日未見抱還後我至該氏家尋見幼孩旋卽抱回因將該氏扭至城内西局移送案下求恩究辦周張氏供我媳周王氏向在伊處帮傭記與劉有私將媳藏匿求恩究追邑尊謂劉旣藏匿爾媳爾該與之理論何必將孩抱　直待拘案始行供出顯見逞刁遂飭將該氏管押候原差查明禀覆再行核辦 
[醮婦掌頰]  
　　日前高徐氏投上海縣控伊嫂高余氏盜　田産莫邑尊准詞飭提到高余氏并族長高耕山質訊高供徐氏生子名金榮係是啞巴今年十六歲後于七年分再醮笑姓金榮遂由高余氏撫養囚其不能自正故日前高余氏譏將伊之産變錢放利以爲娶親之資再有餘資聊供口食具借出之錢均有文契抵押求恩騐視高余氏供與略同邑尊遂謂徐氏曰爾旣再嫁尚不知廉恥向高姓奪收田價實屬可惡飭卽掌頰十下立傳保戳之唐錫九到案謂爾既爲徐氏保戳曾知其底裏否答稱實未知悉惟有徐氏仝來之趙佳作保可卽傳訊邑　遂飭　趙到堂趙供高徐氏係屬表親邑尊大怒謂徐已再醮奚姓爾尚有面目帮伊涉訟遂喝責二百板掌頰二十下飭令管押又令徐氏具給以後勿再涉訟押候伊醮夫奚和尚投案具領趙佳暫押候覆訊核辦 
[英界公堂瑣案]  
　　長利洋行主至英領事署訴稱曾用韓紀祥經收房租由王玉成作保今韓欠繳房租洋一千九百餘元向索無着已經辭歇請傅韓王二人訊追翟副領事據情照會黄太守飭差傳案長利行東申訴前因并將細帳呈閱韓供我未用空銀洋惟前有殷晉齋欠繳房租洋一千九百餘元曾經控案蒙斷殷繳洋九百五十元由原保張心泉保去後仍未繳到折去之一千元皆是賠欵　因房客欠租私逃或有積欠之租曾奉諭令洋東認虧五百元尚有五百元我亦並未允賠且殷亦洋東雇用之人我祗經理總帳殷收租交我我再交洋　總結而已洋東稱韓用殷之事與我無干我惟向韓是問辨詰至再各執一詞太守謂韓曰殷名下未付之洋可　保人張心泉催索如再延遲禀請提張追繳又商之翟君限王韓二人於十日内先行交還長利行洋一千元餘核明帳目再行照付着各具保具限○包探陳阿九禀稱地火行函致捕房言熟肉舖主蘇薄生曾裝地火燈閉歇後將鐵梗之燈托張茂奎拍賣拆卸豈知連地火行内地中所埋之總鐵管一并拆去致近處地火漏氣請爲查勘捕頭命我往查蘇張皆諉爲不知爲此解案請訊地火行西人投案請追賠洋三十元蘇供置辦各式地火燈費洋百餘元今賣　張祗得洋五十餘元並夫連地火行之總銕管價　張供經手拍賣各貨蘇之地火燈價賣與我由我再拍賣並未拆及總管惟往拆時有更夫陳得彩向索酒資洋一元我未允從伊卽挾嫌妄指陳供無索取酒資之事惟蘇舖閉歇後地火行托我照料拆卸後見失總管故向理論黄太守商之翟　領事判蘇張合賠洋三十元張不服斷將洋十元擲案翟君大怒向太守曰張無禮請責太守喝掌張二十下仍令與蘇全賠三十元陳無干省釋張蘇退出後有蘇之友人某辱駡包探不應誣人賠洋包探卽將其人扭案禀明前因太守判管押二天以示薄懲○張氏將徐計氏交與三圖地保馮昌一節早列前報兹據陳寳春至捕房言妻姚氏被人誘匿今得尋見詎被馮昌留住六日不肯釋放捕頭以地保不應擅目留人　傳馮交出姚氏并拘吳老谷解送公堂包探秦少卿申訴前因錢陸氏卽王姚氏又卽陳姚氏徐計氏訴稱丈失死後再嫁陳寳春被人誘騙至新莊賣與韓姓我實不願故乘間走出欲回己家驀遭地保扣留陳供妻於六月間失去餘供與該氏同馮供初據張氏將該氏交與我言由新莊　韓姓家走失須同韓來領旋據新莊地保來言韓巳控諸華亭縣正欲將該氏解案詎被捕房傳我送案新庄地保吳茂春投案遞禀聲稱八月間陳寳春認該氏爲姨妹託吳老谷張成三吳卜香朱他張氏等爲媒嫁與韓朝計出財禮洋百元韓恐來歴不明邀我至場爲証至九月間該氏卽捲物逃去韓報知我我着各媒人找尋嗣由張氏尋見交與馮昌我亦到來據馮言須韓姓同來領取然韓已投華亭縣具控不紏陳寳春又　認該氏爲妻妄訴捕房其實卽係放白鴿吳老谷供作媒非我一人黄太守申斥馮昌不應久留該氏又商之翟副領事謂旣據新莊　保言韓潮已　該管之華亭縣控告姑將各人均予交保俟該縣行文前來歸案訊辦可也○昨報列持斧傷人一案昨由捕房將兇手解案并稱受傷人在仁濟醫院醫治黄太守飭押候受傷人到案再訊○潘六卿控稱李阿春向我借錢不遂紏同張阿本將我頭顱擊傷因卽訴捕拘案請爲究辦李供向　借錢非但不允反又辱駡致與爭執悮傷張供伊等二人爭毆我在旁解勸並不帮　黄太守騐得潘受傷屬　判李張各責五十板以儆○包探陸柏 
 
 

Page 4

 
 
林禀稱李阿才報失馬車燈緝獲竊犯倪阿壽起得原贓送案請辦李請領贓倪俯首無詞黄太守判管押一月贓交失主領去○包　王阿二禀稱朱春富至捕房報失衣物甚多開單請緝由我獲住竊犯吳阿四　詰之下祗認竊取火油燈二盞吊贓令朱　明無悞今將人贓解案請訊朱申訴前因請究餘贓吳堅稱並未竊伊他物求請施恩黄太守商之翟副領事判發捕房管押二月起案之件交朱領去 
[更正]  
　　昨報列聯姻佳話一則兹悉莫公子所娶非黎姓實卽前製造局總辦李勉林觀察之姪女合亟陳明 
[江督轅門抄]  
　　十一月十一日辦理揚州淮軍軍械兼偵探江南洋務河南候補道李正榮禀辭直隷州謝玉恩禀知奉司委查絲價差通判朱廷佐禀　城外撫卹差知縣張華書禀知奉委兼辦城外散米差文煒　知到本　廢審差前貴州知府會彦銓見請襲雲騎尉徐守忠見奉示騐看候選道方承壬湖南來同知許元章到議鳳　甲差知縣林佩使　知奉粮道委河運催價差○十二日候期道韋煐禀知考吏治局知州袁瑞麟禀知吏治局監塲工部主事胡大麻辭行進京○十三日通判甘恕禀知　司委福建後路粮臺差遣知縣周麓禀知奉委解粤餉差禀辭赴蘇代壺一輪船周國祥禀辭赴揚州接粮道○十四日登　洲兵船葉伯鋆湖口來卽辭赴瓜洲裝衣赴湖口縣丞何士銓禀知奉委隨迹福建後路粮臺差使督園牌示本月十五日應行拈香之期文廟請藩臺武廟請巡道文昌廟請章道○十五日候補道郭道直孫傳樾湯壽銘知府丁葆元上元縣楊首府羅章謝委福建後路粮臺提調差知府唐除昌同知勞元弼通判甘恕知縣顏守銘均謝委福建後路粮臺差遣 
[蘇省撫轅抄]  
　　十五日候補通判李西銘從九程元鈞均江北緝捕回○十六日候補理問吳炳壽禀知辭泰委赴江北緝捕差○十七日候補同知湯紀尚銷假並禀知奉委赴滬領運古逸叢書版卽辭王椿蔭缷署南匯縣事回○十八日候補直隷州錢德培德國回銷出使德和等國叅贊差並遵奏明原案回籍修墓卽辭候補縣胡裕燕禀知奉委調辦中路總巡差 
[浙省撫轅抄]  
　　十一月十三日鄧之鍈奉委德清縣監漕差禀謝朱其恕禀知藩司委解京餉差本日釘鞘○十四日同知顧紹榮奉委石桐二縣監漕差禀謝未入流王宗植禀銷嚴属催漕項差並禀知藩司委署梁湖巡檢事叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[癱子殺人]  
　　有某癱子者宿遷人僑寓儀之十二圩負祖母以居日往鹽塲討鹽爲活人以其殘廢亦不之靳今春圩之西街失愼綿延數十家相傳爲癱子所縱以無實證遂寢具事越數月而癱子竟以圖財殺人聞緣赴塾幼童某湖北産家固小康兼祧伯叔行愛若掌上珍耳墜手鐲身鎖僉備癱子垂涎黄金物久矣當赴塾時道逢癱子癱子用好言誘之偕行至里之沙河僻處將童之周身服傭盡行剝去加以利刃氣未絶復内之溝中遂挾所得據驢子背詣儀城質庫典番佛三尊有奇逍遥以歸以爲絶無知之者孰知童家正惶急尋覓間適有年稍長之里童過其門聞悲鳴聲告所以蓋癱子行兇時里童尾其後目擊所爲故知之最詳童之父母哭赴保甲局鳴冤局憲廉知情飛捉癱子癱子方自縣反到案甫加刑直認不諱卽移送邑尊俾得按律懲辦然十齡童子遭此慘傷是亦慘矣 
[記某騙子]  
　　某甲河南開封人寓京師西河沿旅邸中衣服麗都舉止揮霍人固不知其何許人也一日遨遊街巷與故友某乙覿友係直隷深州諸生謀館不就落魄無聊與甲有一面之交甲望見遽呼曰范叔何寒至此乎邀之回寓解衣推食懽然若生平比乙談及近况甲慨然出六十金助之從此朝夕過從交成莫逆甲因言欲出貲數千金共圖貿易乙驚爲奇遇輙向同鄕友及素識之鋪戸中傳述其事且時與同遊旁人目甲爲李布石崇一流人皆樂與投縞紵未及匝月賒貸各鋪貨物積至千金月初竟於夜間潛渡蘆溝而去乙與同鄕皆悵然失色然海闊天空已無處覓冥鴻之跡矣諺云大盜不操戈矛我觀于甲而益信 
[圍爐飲酒]  
　　昔年圍爐興何長坐對寒梅泛霞觴蘭陵佳釀香迸烈呵凍揮毫詩興狂氷肌玉骨瓷我賞逸情雲上若風檣吟魂飛向篷萊島偓佺王喬相徜徉玉鸞啾啾鳴絶巘鳳凰龔翼凌虚翔　臺仙子猶相識風情彷彿在巫陽神光欲近幾相接洪崖一拍醒醉鄕今年圍爐殊消索歲暮豪興倩誰償朔風凛凛砭肌骨凝氷層積凍欲僵獨鵠號寒傷儔匹鵾雞哀鳴失隨行感物縈情轉結轖不覺淚下霑衣裳離懷心事且抛却撥火煮酒解愁腸[  海上種榆山人悅彭氏就正稿]  
[接錄上海絲業會舘籌賑公所施少欽經收山東賑捐十一月初三四日第五百一二次清單]  
　　電報滬局代發福州賑務報費全助計三元一角五分○福建興化府施敏先太守官印啓宗經募並自助施啓宗銀七十兩興糧廳通判何恩綺莆田縣袁學顯二戸各銀七十兩仙遊縣任時昕卅五兩興厘局府蔣鳳藻木蘭坡厘分局鄧錫藩仙遊厘局張重瀛三戸各十兩前江塲大使長存三兩莆邑櫃書王迁佐九十四兩興化恊李元順五十兩右營都司志善二十兩守備陳錫疇十六兩前署左營守備張進祿十二兩署左營千總潘椿年十兩右營千總王鼎奎十兩左營把摠黄必成陳贊忠右營把摠陳陞陳圭璋四戸各八兩左營外委翁梅春李清鳳蘇錫山右營外委王金恩陳文雄林龍章世職余長齡歐世英黄貽楷陳葆藩十戸各五兩左營額外朱奮鷹徐寳愼黄必忠陳連標右營額外郭慶揚游錦麟吳永芳七戸各四兩以上共三十六戸合來規銀六百兩○厦門招商局王君淵如募萬善同登昌字二百八十六號册福健水師提督彭印楚漢湘平銀一百兩興泉永道孫印欽昂庫平銀一百兩南字中營雲南候補道楊印正儀前營儘先遊擊彭印楚珩右營補用遊府王印康林左營中軍叅將王印世明後營候選縣彭印瀛厦門同知賴印紹杰稅厘局提調　補府顏印鍾斌七戸各二十元靖海中營副將盧印錫光左營副將許印振湘前營參將王印桂春三戸各十六元水師左營遊府賴印文經右營遊府竇印壯齡前營遊府蘇印桂森後營遊府　印汝魁四戸各二十元幫帶南字中營副將譚印遠漣記名總兵魏印廷勝二戸各八元中營　備鄭印　就右營守備梁印朝安後營守備楊印興隆左營守備吳印顯安前營守備鄭印振疆五戸各五元親兵營前哨張印錦臣左哨曠印洪亮右哨羅印明泗後哨周印嘉賓靖海中營前哨彭印迎吉左哨王印景和右哨龐印文勝後哨宛印乾元右營前哨　印秋舫左哨趙印順右哨陳印方仁後哨張印福勝南字中營前哨顏印春蘭左哨彭印桂林右哨王印制勝後哨沈印義訓南字前營前哨陳印福昌左哨王印紹庭右哨劉印祥用後哨彭印華章南字左營前哨文印良臣左哨丁印禹疏右哨印王政來後哨沈印正光南字右　 
營前哨周印春林左哨龍印春華右哨周印有德後哨王印正聲南宇後營前哨田印雲　左哨易印鎭海右哨楊印永貴後哨王印先得靖海水師前營左哨王印助禮右哨張印得元三十四戸各四元親兵營前哨顏印福棠左哨劉印安訓右哨錢印寳和後哨方印得勝靖海中營前哨陳印再勝左哨易印永和右哨王印添鑑後哨陳印永勝左營前哨陳印松茂左硝蔡印煥虎右哨張印源昭後哨正印玉藻南字中營前哨王印鳳翔左硝命印丁生右哨張印慶義後哨吳印廷高南字前營前哨王印碧林左哨鄧印國幹右哨譚印德勝後哨夏印子安南字左營前哨陽印天星左哨李印連斌右哨王印明理後哨陳印立勝南字右營前哨印陳步雲左哨主印祥右哨張印福祥後哨莊印健　南字後營前哨彭印海仕左哨賀印裕陞右哨譚印振民後哨劉印明奏三十二戸各二元以上共八十九戸銀洋合併由滬商局王君心如來規銀五百四十九兩零四分壹厘杭州丁竹松兩翁　富貴源頭册二　六千二百五十壹號樂皮周祥氏四元餘入江西賑捐另登硤石許醴泉募昌字四千二百廿三號册張柳溪三元勝順元懋　順三戸各弍元徐敦裕虚對六元沈芝庭兄來江上杜君景楨募昌字一八百零七號册蘅記拾元潘蔭棠信裕泰張林文同盛和莫仁山五戸各弍元楊成坼三茂朱渌卿同益昌陳秀章章元吉汪英記七戸各壹元松江鼎豐典募昌字一百九十一號册求平安優記彚記三戸各半元鼎豐錢一千文集腋永祥二戸各四百文永康永昌永慶水吉同昌五戸各二百文合來四元蘇城獨老鰥夫玉螺螄小墜頭壹個又棉衣褲兩套徐種松壹套杭同善堂募昌字六千五百廿四號册廣興典原典棉衣弍拾仲以上初四日 
 
 
 

Page 10

 
 
[光緒十年十一月初三日京報全錄]  
　　宫門抄○諭旨四道錄前○浙撫劉奏請建立專祠摺○又奏遵議各犯量加變通摺○江督曾奏運司到任需時揀員接署摺○又奏粮道飭回本任片○晉撫奎奏調補知縣摺○楚督卞奏籌解銀兩片○黔撫李奏委署知府片○十一月初三日禮部宗人府欽天監廂藍旗值日無引見○崇公等前召江西請訓○周家楣謝署順天府府尹恩○伯王續假十日○芸公續假五日○恩公續假二十日○召見軍機醇王崇公廖壽恒○○頭品頂戴浙江巡撫臣劉秉璋跪奏爲功德昭著遺　在民籲懇天恩准予立功地方建立專祠以彰崇報恭摺仰祈聖鑒事竊據嘉興府闔屬紳士翰林院編修金壽松等呈稱巳故廣東提督吳長慶前經直隷總督李鴻章奏懇恩施欽奉上諭廣東水師提督吳長慶准其於立功地方建立專祠等因欽此伏查已故提督吳長慶智勇兼資忠精百戰豐功偉績著在浙省之嘉興府雖奏牘中已詳言之而紳等追念功烈猶彰一一在人耳目洵有不能已於言者方其入浙也浙省各郡賊勢甚張於同治二年冬隨帶慶字營由松江之泮涇進兵規取浙西攻克嘉興府屬之楓涇西塘嘉興爲杭垣屏蔽而嘉善適當嘉興之冲督率各營兩次力攻嘉善城外之張涇匯賊壘提督身先士卒拔樁踰濠奪破賊壘三座受傷士卒五六百人嘉善之賊知勢已不支輸欵投誠而乍浦海鹽平湖之賊皆不戰而投於蘇軍海甯之賊亦不戰而投於浙軍同治三年間自東路進攻嘉興城東之紅津橋賊壘率將士踰濠扒墻而入臂受槍傷直抵城根約期會攻肉薄登城遂將嘉興府城收復於是石門之賊不數日而降其時浙軍正攻杭州賊知嘉興全復已在大圍之中遂亦全股不戰而逸此浙西軍務一大關键而實賴提督之戰功卓然有以致此紳等生長是邦見聞較確追報之心怦怦難已呈懇奏請於浙省嘉興府立功地方建立專祠等情具呈前來臣查巳故廣東提督吳長慶原帶慶字營於同治元年隨今大學士直隸總督臣李鴻章自皖至滬及臣以編修奉旨赴蘇經李鴻章在江蘇巡撫任内照會募勇剿賊並將吳長慶慶字兩營撥歸臣部由松江進兵規取浙西該故員身先士卒所至有功而克　嘉興府城厥功尤韋李鴻章請卹原摺言之深詳已蒙洞鑒今該紳等具呈前來出於至誠合無仰懇天恩俯准將已故廣東提督吳長慶在於浙江嘉興府立功地方建立專祠列入祀典春秋官爲致祭以抒輿悃而彰崇報理合恭摺具奏伏乞皇太后皇上聖鑒　示謹奏奉旨巳錄○○頭品頂戴浙江巡撫臣劉秉璋跪奏爲遵議安置軍流徒犯請照例量加變通恭摺仰祈聖鑒事竊准刑部咨具奏各省軍流徒犯脫逃日衆亟宜變通整頓並附近近邊邊遠三項充軍沿　虚名徒滋煩雜應如何量加刪减明區别各摺片請旨飭下各省體察情形議奏等因咨行到浙經臣行司分飭各屬杳議去後兹據按察使孫翼謀具詳前來臣查軍流徒犯定例專管有官主守有役發給口糧泒充夫役立法本巳周詳而脫逃仍所不免此固由防範之不嚴亦由若輩狡黠游惰習與性成兼之犯多事少無計謀生收管員役旣不能計口授食又不能形夥相隨偶一疏防　易颺逸於此而求整頓之方惟有籌彼生計嚴加約束兩端　葺室棲流無此經長之欵城河濬築亦非常有之工此外開山懇地駕船挑脚一切力作之事民間各有專業更多　磚未可垂爲定章悉心體察似宜遵照向例量加變通較爲簡當易行擬於到配軍流等犯除陝有家口資財自能營生者不計外其年老殘疾之人歸入養濟院按名發給例支孤貧口粮俾免失所少壯貧苦又無手藝各犯照例發給一年口粮卽在配所文武各衙門一體分撥收管察其所長令充巡更打掃夫役日給工食並遴派頭役目兵爲之主守勤　編管督率操作不許遠離衙署如有不服約束枯惡從事者卽報明地方官從重懲治遇有脫逃州縣收管者以州縣爲專管佐雜營汎收管者以州縣爲兼轄　雜營汛爲專管照例揭叅議處本省拘役徒犯亦可照行知此量予變通庶各犯生計較寛易於訓制各衙署分管犯數無我方範不難嚴察脫逃或可漸少矣至五軍各犯自裁撤軍衛以後向於流犯一律安置並無輕重之分而附近近邊邊遠三項道里實較滿流爲近部議將此三項充軍均改滿流加等極邊似屬可行當此新疆　設郡縣招人墾荒之時若將從前改發内地各犯仍發新疆分别種地當差尤屬因地因時良策應由新疆各大臣體察情形奏明辦理所有遵議安置軍流徒犯緣由理合恭摺具陳伏乞皇太后皇上聖鑒勅部彚核議覆施行謹奏車機大臣奉旨刑部知道欽此○○太子少保兩江總督一等威毅伯臣曾國荃跪奏爲兩淮運使到任需時員缺緊要揀員接署恭摺仰祈聖鑒事前任兩淮運使德壽丁憂經臣奏派江安粮道張富年署理欽奉上諭己有旨簡放續昌矣欽此深盻續昌從速莅淮近閱邸抄續昌仰衙天恩飭赴奉天隨同慶裕辦理防務則莅任尚需時日張富年又值冬漕吃緊另片奏明飭囘糧道本任所遺運使一缺有籌運催銷之責本極緊要現值防務戒嚴江南餉源以鹽課爲大宗尤非老成持重熟諳鹺務之員難　勝任查有廣西候補道程桓生由拔貢知縣簽掣廣西洊保至道員經曾國藩奏調差遣先派江　督銷局務同治三年曾國藩厘訂鹺章該員隨同經理鹺綱利獘洞澈於胸五年奏署運司咂委湖北督銷迄今已歴十數年之久精細廉明商情翕服以之委署斯缺非特淮南北鹺務　熟駕輕藉資整理亦於海防諸事有裨除檄飭遵照外所有兩淮運使員缺緊要揀員接署緣由謹會同江蘇撫臣衛榮光恭摺具奏伏乞皇上聖鑒訓示謹奏軍機大臣奉旨吏部知道欽此○○曾國荃片再署江安粮道新授道隷大順廣道趙佑辰奉旨開缺來京在上　房行走等因欽此現已押運　竣回抵江寗應卽趕緊交卸赴京供職所遺江安糧道一缺責重事煩來歲河運又宜　前赶辦一切雇船購米督運催儧　事均關緊要必須實缺人員一手經理呼應較靈飭張富年卽回江安糧道本任籌辦漕務以重職守除檄飭遵照外謹　同署理漕運總督臣孫鳳翔江蘇巡撫臣衛　光署理安徽巡撫臣盧士杰附片陳明伏乞聖鑒　奏車機大臣奉旨吏部知道欽此○○暫署山西巡撫布政使臣奎斌跪奏爲遴員調補要缺知縣以裨地方仰祈聖鑒事竊照徐溝縣知縣王勳祥在任丁母憂開缺業經截缺報部在案所遺員缺係冲煩難兼三要缺例應在外揀選補該縣地當孔道政務殷　必須勤明幹練之員方克勝任隨於應　人員内逐加遴選查有太原縣知縣薛元釗現年六十一歲係河南泌陽縣人由監貢生遵例報捐知縣指分山西試用並加同知銜同治三年十一月初八日到省因防堵出力案内保奏歸候補班前先補用八年四丁母憂囘籍守制服滿起復十年九月十二日回省題署今職光緒六年十一月初八日到任於晉省辦賑出力案四保奏請以直隸州知州在任候補經部議准是年四月二十七日奉旨依議欽此八年升撫臣張之洞奏保循長奉旨嘉奬九年舉行大　保有卓　試署期滿業經實授並請銷　俸在案該員老成練　夙著循聲歴俸已滿三年任内並無積案及欠解錢粮承緝盜案已起降調叅限以之調補徐溝縣知縣實堪勝任合無仰懇天恩俯念員缺緊要准以太原縣知縣薛元釗調補徐溝縣知縣洵於治　有裨如蒙俞允該　係現任知縣調補知縣銜缺相當毋庸送部引見所遺太原縣知縣係屬選缺晉省現有應補人員應請　留外補合併聲明據署布政使高崇基署按察使黄照臨會詳前來理合繕摺具奏伏乞皇太后皇上聖鑒謹奏軍機大臣奉旨吏部議奏欽此○○卞寳第片再准戸部咨奉上諭光緒十年内務府經費撥湖北鹽厘銀五萬兩陸續徑解内務府交納等因欽此行令欽遵辦理迭經督飭可道籌撥第一批至四批内務府經費鹽厘銀共四萬先後委解赴京交納隨時奏報在案兹復據湖北布政使　德標鹽法武昌道武震籌撥第九批内務府經費厘銀一萬兩隨解平餘抬費布袋劈　等項銀三百三十兩飭委　用　縣司徒袞管解赴京交納所有奉撥銀五萬兩業已如數解清等情詳請奏咨前　除繕給咨文飭發該員小心管解並取起程日期另行分咨外理合會同湖北撫臣彭祖賢附片具陳伏乞聖鑒謹奏軍機大臣奉旨該衙門知道欽此○○李　清片再貴陽付知府蔡同春因病請假遺缺杳有石阡府知府貟鳳材學道愛人堪以調　所遺石阡府缺查有候補知府宋錫恩辦事頗爲認眞堪以署　又都匀府知府樊葆書　　請假遺缺查有候補知府　廷桂心地明白堪以理又署思州　知府楊　調省遺缺查有　缺知府恩綸堪以飭赴本　據著藩可曾紀　　臬司吳自發會詳前夾除檄飭遵照外謹會同雲貴總督臣岑毓英合　附片具陳伏乞聖鑒謹奏軍機大臣奉旨吏部知道欽此 
 
