# 1884 - 75 - 4903928

 

Page 1

 
 
[石印五經體註出售] Z>點石齋主啓 
　　五經體註一書向無善本漫漶惡劣不堪寓目近來坊間雖刋有小本而訛悞悉仍其舊本齋不惜重貲敦請文士逐行逐字反復校　先後不下五六次並延善書宋字者統體繕寫無大小出入之獘行間悉遵監本而式樣則仿巾箱本之大小以便舟車携帶紙張潔白字畫精湛魯魚亥豕一掃而空夫亦不遺餘力矣業帖括者可家置一編焉茲定於二月二十八日出書每部三套計釘十六本價洋兩元六角尙祈賜顧爲盼售處仍照曩例 
[新印放大直行康熙字典出售] [  點石齋主人啓]  
　　本齋向用石印照相法照印康熙字典出售業己四海馳名早蒙賞鑒但前此所印者或釘作一本或釘作四本其善之裝潢字之大小雖微有不同而要皆平列三層非一行到底者兹則仍用石印法印成直行字比從前放大三分之一復恐行數稍密閱者自下至上其接頭處容或看在别行故每隔四行界以長墨　以清眉目至點畫之清晣紙墨之匀　向所印之小字已邀　歎兹更放大可想而知每部釘作六本外仍加文木夾板凖於今日出書價洋三元欲購者祈來申報舘間壁申昌書畫室價買各外埠之賣申報人亦有代售此布 
[招請訪事及賣申報與各書籍] [  申報館主人啓]  
　　江西之南昌安徽之安慶皆省會地方本館向固有人在斯二處採訪時事現在意欲更換如有能勝此任者祈來本舘帳房面訂又香港亦華人薈萃之所且逼近南洋諸烏國倘有人願爲本舘賣報曁代售申報舘點石齋兩處所印之書籍亦祈來本舘樝定此布 
[論目前軍務需人]  
　　方今戰事孔亟無論法兵大集以阿非黑人之敢死直前者爲先鋒而以其國中所調之紀律整嚴者爲後勁兵數多於去年餉額亦倍於去年而又鑒於陸戰之失機買馬别埠以資　突怯於内河之淺溜另置輕怏小船以備行駛兵精器利不若曩時初得海防輕敵躁進固知量敵慮勝者不能十分把握卽使如天之福黑兵偏於勇而無智越兵徇於利而易離而法人自歐洲調來之兵身家貴重不敢輕於一試雖揚厲舖張窮兵耀武臨陣之際究有左右却顧進退兩難者軍心不能齊壹我便可隨時乘之偶然小勝終必大敗而北寍宣泰之　復不過指顧間事南望郵程捷音可待且不特紅河北岸可以無法人之蹤影就令屢挫其師屢殲其將而富良南面所踞城池關隘漸漸不敷戌守電告法京其君若臣計無復之欲再調兵而無人應募卽有之亦不及教練而殷實商家悉索敝賦聞此敗耗　怨朝廷水肯再括餘資以同恤國難如是則兵與餉兩無所出我乃乘勝渡江凡有法人之處無不驅逐充兵力之所至直　收回西貢還越舊物然法人亦不肯低首下心罷兵乞和竊恐越南之危可以保於一時而中國之釁從此開於無己故勝與不勝無可言也卽北甯之信言勝言不勝亦非以爲定局也但使中法果一交綏而戰事正不知何日告竣也同光以來英才濟濟後起多賢農工商賈各有　業世世相守不事　圖以幅員之大計之當天下民生十之六七其二三成則爲農工而無力爲商賈而無財有捐輸之便於是流而爲官有軍務之時則又遁而之幕府之行伍平定之後政復舊制其得意者又不過　輩中十之一或僅百之一投間置散怨望咨嗟慘氣愁聲蟠結爲厲側聞國家整師禦敵老臣宿將漸見起　莫不慨然自効撫髀肉之復生誓裹屍於馬革盖今之出而從軍者大都有此氣象也然吾謂髮捻之平賴此輩之力居多運籌决策折銳摧堅文武相資廢一不可此而鳥盡弓藏良爲可措論者乃謂中國自開海禁事事受制於他國幸而泰西風俗於人之師已悉出所長以相授受故輪船鎗砲我得而盡仿之購者幾何製者幾何教習者又幾何以洋關之稅供西法之用縻費如許豈不足以自强同光二十年中平捻者某某無恙也剿髮者某某猶存也西征回而南靖苗者某某又皆閒居也異日凋謝且盡不若趁此休養生息之餘奮力一戰而雪道咸時之大恥乎劉團舉義法兵再撓私心竊忖以爲時不可失及冬間諭旨且明降矣於是投筆而起振纓而來埋没英雄一日發洩此樂何極然此輩第知己之能任軍務而不知今日之軍務之如何而後勝任也今姑勿間南荒與瘴猺猓雜居險峻而崎嶇者較之三江兩湖平原浩邈匪游城市夕宿村墟其進兵孰難而孰易也海口當衝洋面波濤洶湧而遼闊者較之内地江河順流濟渡長龍舞　八槳如飛其屯兵又孰險而孰夷也就以今日之敵與昔之　捻比將謂法兵之驍健亦烏合之衆耶互市以來彼之所有輪船鐵甲以及各式戰船我固得而購之新式之鎗鋼質之砲阻口之水雷以及一切車械我亦得而購之然同治之初此等船械未嘗盡用當日統兵之員退休斥罷倉　召至彼固不知其用法也卽爲兵丁者亦未能一試其中否也夫噐自西來我盡得其要妙猶慮不如而况并此而無之耶嘗聞幕府中人言粤匪亂時民閭相駭狂奔其聲勢若甚可畏及大兵雲集漸次克復軍中要訣亦止守得定追得緊兩言初無一塲血戰也然賊己東突西竄茫無所歸可知咸豐之初敗壞决裂至於如此者蓋并此兩言而不知也今之法人同耶否耶吾恐步伐整齊鎗影重重如墻而進者卽以昔之親奪城池首膺上賞者當之亦不能禁其兵之駭走矣愚謂現在軍務伊始勝負之數正未可知所慮者人之所長非其所用宿將舊部狃於前功攺絃更張誠有不如新練之軍者而新練之軍可恃與否又不敢知然則如之何而後可也曰是在議戰者吾儕小人安得妄言卽言亦無益故不如無言 
[諭旨恭錄]  
　　二月十八日奉旨廂白旗漢車副都統着豐陞阿補授欽此同日欽奉慈禧端佑康頤昭豫莊誠皇太后懿旨三月初九日親往壽莊固倫公主府第賜奠所有應行事宜着該衙門敬謹預備欽此○二十一日奉上諭龔易圖着調補廣東布政使雲南布政使着剛毅調補均着卽赴新任毋庸來京請訓欽此 
[保商述聞]  
　　泰西各國因法越一事恐在中國之各國商人遭池魚之禍擬設法保護一節屢列於報兹閱外洋新聞帋知此議創於英國由英國外務大臣行咨駐紥各國之英欽使請向所駐之　商辦此事照曾駐中國之各國水師提督力爲保護現在各國俱巳核准悉與英國同心業經分别知照各國駐華之水師提督謂倘遇中法失　不免爭戰則各國兵船須互相保護務使局外各國之商民仍得安居樂業也當初議之時俄國外務大臣曾言此　須與水 
 
 

Page 2

 
 
師部大臣酌議再行奏請但旣欲保護局外各國商民宜告知各水師提督格外小心恐中國於未經開戰以前在各海口置放水雷至廣東海口水勢甚淺必得淺水砲船方可駛進并云此事尤宜定爲常例凡東邊各國有事均當援照此例互相保護庶東路之各國商民不至受　也　英國外務大臣以此議告之法國駐英使臣法使則云法國現在經營東京意　專在東京而已倘中國不來相逼或逼之不甚則法國决不　及中國之通商各口岸惟中國持之過急則難預定然各國商民法國終不用優也議此事時文書往來西報錄及爲曾襲　所聞時曾　在法卽於去年十一月十二日詢諸英國駐法欽使請其將實在意見宣明英欽使答以别無他意但欲聮絡各國各以兵船互相保護在華之局外商民而巳按英國此舉其所以嘉惠於通商大局者豈淺鮮哉 
[天時失宜]  
　　昨得北省來電云二十二夜北通州一帶風雨甚狂次日陰雲四合六出花飛殊覺春寒料峭云 
[金陵信息]  
　　署理松江府楊見山太守因案被議降調松江府知府員缺藩轅於二十三日掛牌卽飭正任博雨香太守回任云 
[官眷回籍]  
　　左侯相因目疾增劇奏請開缺奉旨賞假四月准其回籍調理此已見諸邸抄現聞侯相官眷定於本月二十三日先行起程回里侯相則須候曾沅圃爵帥到任將經手事件交代清楚方能起程說者謂侯相雖暫　微恙而伏波矍鑠潞國精神猶足令遠人生畏大約假期滿後必有朝命敦迫出山未必久居林下也 
[破格掄才]  
　　王芍農觀察夙受知於駱文忠公時侯相亦在文忠幕府故與觀察尤稱相得迨後侯相督師勦賊卽委以轉運軍餉歴保今職去歲奏補淮揚海道雖到省未經引見於例不合因係爲地擇人特奏恩旨兪允前日觀察赴蘇謁見中丞聞卽須赴浦恭謁漕帥就近履新至所遺兩江總理營務處爲省中第一要差節制湘淮諸軍並時有督轅發交案件及地方一切事宜非精明幹練威望素著之員不足當此重任現聞曾沅圃爵帥己有函至侯相將來此差卽委陳舫仙廉訪接辦不復另委他人矣 
[營口瑣聞]  
　　今正營地堆積現粮極少查得闔市共存紅糧十八萬石小米三萬石元豆二十五萬石雜糧三萬石惟買存油豆餅極多所以上海價雖飛昻而營口商人仍願照市價出售又三項之中荳餅尤多油較稍缺云○河冰尙未融化初八日早起天忽陰暗傍午狂風陡起雪花飛舞次早積有七寸許說者謂冰被雪壓轉易消融大約廿四五日輪船可進口也○續道憲於初一二三等日閱操立靶於六十步外馬隊以一馬三鎗齊中者賞洋一元第一日不但無一中者卽能疉放三鎗者亦屬寥寥緣馬馳極速不及裝樂耳初二日馬兵私與擂鼓人商定一聞鎗聲卽擂鼓報中及下校塲第一鎗較近藥係先裝故無不中第二三只按銅帽一響而鼓已亂鳴旋被道憲看出傳鼓手詢問鼓手跪告曰我實不諳軍律道憲亦不加責惟指示明白然三日内竟無一人命中惟步隊　差强人意耳 
[西商團操]  
　　本埠西商團練兵定於今日下午三點鐘在老巡捕房空地會齊前赴泥城外會操此次操演須開炮放鎗軍容之盛當可想見并聞下禮拜六有香港將軍委員來滬閱操故復須大操一次若天氣清明則又有一番熱閙可觀矣 
[巡捕打靶]  
　　近來工部局整頓捕務令各捕操演屢列前報昨日復令各捕試槍打靶老巡捕房派捕八名虹口捕房亦派捕八名總巡捕頭麥君傳令有能中靶多者賞洋十元以示鼓勵之意在後試槍惟虹口捕房之捕中靶鼓多欣然得賞而散 
[爭地轇轕]  
　　上年五月間有奚文華赴道轅呈控粤人王廣興卽王雲亭盜賣地基求請提究等情邵觀察准詞批飭上海縣提集訊斷黎邑尊遵札飭差提訊當因王雲亭在廣東貿易卽經該差倪耀查明禀覆而奚文華卽於八月間病故奚妻奚張氏屢投上海縣控王賄差延櫊卽經黎邑尊函致廣肇公所紳董查覆由練董查明王雲亭確在廣東並非賄差延擱具覆一面由該紳董函追土來滬質訊前日王雲亭投案　邑尊飭原差提集人証經帮審委員蔣明府訊據奚張氏供稱先夫奚文華於同治元年間憑中買得念五保頭圖基地十八畝曾於光緒七年間經先夫售去六畝四分尙有十一畝六分於光緒八年間亦經先夫抵押與劉布公司計押銀二吉一百兩詎有王雲亭者曾於同治年間與先　合開錢庄故知先夫買地底藴　敢揑契將我之地六畝盜賣徐祥泰我有原買稅契呈閱求恩究追明府質之王雲亭供稱我於同治元年間租得天祥洋行地基造屋緣該地基低故托奚文華爲中買得念五保頭圖蕩田六畝卽經奚將該　田之泥挖出包工塡於我租之地上故該蕩田尙成水潭但當時買價尚賤我係異鄉人故惟認得爲中之奚文華一人其賣戶陳姓等四人均不認識現因我在廣東貿易故於光緒八年將該水潭田賣與徐祥泰得價銀四　念兩現聞徐已賣典德和洋行我有地保逐年向我收糧串據並原買稅契爲憑我買田時因奚係原中故知我底藴且知我久不在上海故敢　契冐認其實的係我産求恩察斷蔣明府察閱兩造所呈之稅契皆在光緒八年間涉訟之後始行投稅明府謂王爾若於買進該地之埘卽行納稅卽可分别眞僞今爾等皆在光緒八年涉訟之後投稅如何定斷王稱我有歴年糧串可憑奚張氏稱我有先夫與王將該地挑泥之合同可據明府卽曲頭圖地保陳桂山陸雲祥二人陳稱該水潭田向係王雲亭完糧至其中與奚如何糾葛以買進之時非我經手故不知其詳陸雲祥稱王於光緒八年間將該田賣於徐祥泰我確見有稅契並糧串且奚文華在日從未知照此田伊與王有糾葛　故用戳但此田契上雖載有六畝至徐祥泰轉換道契時道憲委員丈量僅有三畝七分明府問該地保現在原賣之陳姓等四人及其餘中保尙在否答稱事巳二十餘年大約故者多而存者少明府卽着該地保將契上賣主及中保姓名尙有何人卽行查明稟覆冉行訊斷 
[醉漢關事]  
　　前晚十二點鐘時有醉漢二人關至舊教塲順昌金線作内不問情由將該店傢伙盡行打翻店主等向其理論醉漢怒不可　卽將店主及一夥之髮辮拉脫肆行毆打街鄰俱抱不平卽將二醉漢縳住　四舖地甲到來詢知醉漢爲館驛橋堍之襪店夥欲送巡防局究辦當經地甲邀到襪店主再三懇求愿備香　服禮並將打毁之物件照數賠償始免送局而散 
[供出黨羽]  
　　流氓棧鬥一案經翁太守飭將蕭朝來帶至十六舖鐵錨弄煙館詰問烟館答稱不知因仍將蕭帶回昨晨翁太守提問蕭朝來據供實由張阿彩起釁張係潮州人是小東門外著名流氓在後與蔣顧氏之女拚識而本地帮中亦有流氓到烟館尋釁積忿巳深故張阿彩邀同潮帮人先在德泉樓守候烟館與茶肄近在咫尺也太守又提楊阿新詰問據供實被混名流過頭金榮邀出其中尙有小金全及阿春等人太守以其供認着仍管押再訊 
[嚴懲局詐]  
　　前報金華府人朱兆謙控王大有胡開文等誑騙火腿一案昨經黄太守覆訊朱兆謙王大有各執如前忽有一人從差役中擠出遞呈禀詞太守問是誰答稱姓汪名敬三朱兆謙控王大有誑騙火腿係屬揑說實則爲賭博起見我亦有分等語朱兆謙大聲曰此卽胡開文卽胡開祥初曾攺姓張今又攺爲汪敬三太守大怒先喝責據稱之汪敬三八十板責畢始問朱之火腿何在汪答稱並無火腿太守隨喝責五百板汪始供此事實係邵雨田與戴姓爲首提邵到案便可根究太守問邵戴二人現在何處汪答稱邵現在滬住客棧戴則三日前巳往嘉興大約月内可以返滬太守隨飭差立提邵雨田一面又問王大有此案實情本分府已經訪確爾若直供尙可從寛否則重辦王答稱以前之事眞 
 
 

Page 3

 
 
不知情嗣後朱向汪敬三索洋我曾解勸太守喝答至四十板王始供實係邵雨田與戴姓及汪敬三之事我祗得洋三元半太守問火腿價洋共有四百五十餘元何以爾祗得三元半又問朱兆謙曰爾旣來滬爲客商豈可與素不相識之人在客棧成交或被誘睹所　亦當直供否則受笞朱將汪立付洋之票呈閱稱實係誑貨太守又謂旣被誑貨在前嗣後遇汪給爾一付洋之票爾卽肯憑信耶答稱伊等羽黨甚多立票甫成卽遭毆打致被逃散言畢叩頭大哭太守命各人証跪在一傍另審别案俄而由差提到邵雨田太守問朱姓之火腿現在何處邵答稱交與戴姓戴現往嘉興到時卽可料理太守喝責千板責至二百板太守謂限爾與王汪三日内各繳洋一百五十元邵仍執如前太守又喝責三百板邵始遵斷太守又着王汪等一併押繳 
[無寃可喊]  
　　相士楊友春與戴根亭等出竊曲江里妓女金飾一案疉列前報因戴根亭居城内縣署西首弄中故前日由包探康阿順押同楊友春進城指提戴根亭及至該處楊乘間奔至縣署大堂喊寃包探跟蹤而至述明前情值日差謂其人旣來喊寃理合禀官候辦該包探祗得回告捕頭立投英公堂請備函往拘黄太守卽備函派差恊同中西捕及包探到縣投函黎邑尊准將楊友春仍交來差帶回捕房矣 
[唐突西施]  
　　徽州人某甲向居滬城老北門内以縫衣爲業早賦悼亡遺子女各一年均幼穉甲病篤時曾以後事托其同鄉人某乙乙亦在城内開扇骨作者也桑梓情深一一　之　死後　　將其子女留養家中此前年事也今春乙有事赴徽乃以家事　其子媳時甲子在扇骨作習業甲女年己十七稍習針黹隣媪某氏姑蘇人也平時往來乙家與甲女相稔女以乙家寂寞願依媪居媪亦無伴遂納之而乙子則疑甚遺人間媪曰汝家有男子出入否媪聞之大怒謂乙子何得汚我清白得毋戀戀於甲女耶卽將甲女送還詎是夜乙子俟　睡熟潛至女榻求　女驚覺呼喊乙子卽掩其口勢將用武適其妻聞聲而醒覺被窩中忽少一人遂呼之乙子始逡巡返臥甲女得免汚辱然已含淚中宵枕函濕透翌晨仍赴鄰媪家泣訴夜間事媪亦無　爲力繼思女父前有拼婦名二阿姐女中之上將也或可代雪此　乃遣八往告之三　　果　不平遂邀諸女伴興師問罪將乙子邀至紫來街口紫來閣茶館吃茶評理乙子無詞以對二阿姐將其掌頰兩下各流氓又出而附和責令乙子備香　向蘇媪賠禮嗣後任憑甲女居止并聽甲子另習他業又責乙子出洋三元爲各人飲酒費乙子不敢違拗遵斷而歸其妻謂圖奸無憑何得出洋賠禮以冐不韙之名乙子乃大悔前日甲子往取舖蓋乙子不許遂邀集同帮人再吃講茶遣人往招二阿姐二阿姐謂前日事已了結竟不肯來乙子守候良久摩拳擦掌迫不及待忽見街頭有小車一輛載一婦人經過意必二阿姐也不暇細察遽拉下之婦人大怒謂素未識面何得無禮始知非二阿姐方欲釋手而觀者圍繞猝不得解法巡捕己至將衆人揮散後不知其所終 
[英界公堂瑣案]  
　　彚司洋行東投英領事署控稱雇用沈鶴亭經收銀洋由朱雲樵作保詎沈用虧洋二百六十五元一角六分以致避面理合着保交人賈副領事據情照會黄太守飭傳保人朱雲樵并提沈鶴亭到案會訊查知沈住城内卽備文請縣移提昨晨朱已投質原告洋人申訴前因朱供曾至沈處未曾見沈惟沈妻交我清單一帋祗空洋一百餘元太守謂本分府已經備文移提沈鶴亭爾係保人未便置身事外着卽趕緊知照沈鶴亭投案候訊○陳明州稱開酒店昨有酒客王增甫以學徒羅長發將手碰在伊身上突揮一拳打傷羅之右腰爲此訴捕羅亦請爲騐傷王供祗與爭論不敢行凶黄太守判罰王洋一元給羅養傷俄而陳又扶羅上堂稱傷勢甚重恐有不測請將王管押太守准如所請飭陳代羅延醫調治看傷勢輕重再行核辦 
[來書照登]  
　　王田氏蘇州黄埭農婦也夫故家貧爲傭婦隨主人客秦郵客冬聞直東水荒曾以工資洋一枚托主人助賑并請書其子見香之名勿書己氏主人己異之今春又湊捐工資洋六元仍請書其子名主人驚問之答曰此了數十年之心願也老嫗幼字王姓九歲　聞翁故貧無以殮向善堂代賒棺木迄今未償其值於心終不安今移而償之賑捐中亦兩得其宜也主人曰善哉不忘故翁孝也代賒必償廉也移助賑捐仁且　也請書其子之名又夫死從子之義也是一舉而五善備焉傭婦得此不尤難哉竊思當世用代賒棺木者不知凡幾其子若孫豈無力能償其值者且以此類推凡先世受人之德而未及報或報之不受或欲報無從者卽士大夫中亦不可枚舉若皆以王傭婦之心爲心不大有裨於春賑耶爰書其事以爲有心者勸[  眠琴主人啓]  
[陳家木橋賑所雜述]  
　　墊解賑欵王步洲部郎來函云兹由江西彭孟楊三君續籌賑欵三千兩先來二千由弟墊解一千共合規銀三千一百九十五兩七錢二分一厘請速起解各捐戶名再爲抄送等因王君恊籌賑欵七載於兹爲桃塢同人中勸捐第一健將每届賑事必募累萬必先墊解拜佩之餘相形滋愧○請還賑款泰來莊所欠敝所兌匯賑銀七千六百八十四兩五錢除劃還銀二百十八兩一錢七分五厘外其餘銀兩拜求顧大善士繳呈蘇省大憲解濟直賑災區數千人生死實維繫之天地鬼神昭然共鑒顧公曾於光緒三年助賑山東倡捐巨萬樂善好施久深欽佩想必一視同仁不忍漠置也 
[上海北市盆湯衖絲業會舘主施少欽經收順直山東江浙等處二月廿至廿二日第二百廿四至廿六次賑捐清單]  
　　寓神戶鼎泰洋　號無名氏由本埠增泰洋貨莊孫增一兄來五十元無歛人許願求孫由楊東瀛兄來二十元蘇州潘利豐緞號由本埠福綏里申莊來十六元俞爾恆爲起兒求少疾病六元又爲偶兒求少疾病四員又爲光緒八年妻室生産平安酬愿移助二元又爲光緒九年起兒周歳省唱曲資移助求佑二元唐鏡亭爲其子求少疾病半元耕心室主人半元以上六戶由招商局王哲甫兄來不力人求孩子安然四元程拔者由長典縣署帳房寄永泰豐局來二元會稽酈元章求病愈由寧波全盛局來二元文始堂求母病愈一元趙吉甫求耳疾速愈一元南潯談氏求壽一元杭省止足子由寧波全盛局來一元又銅質三員歸併鎔化○本埠費公正木作主人第四次續助捐冊夾板十二付仍不領工料全助計廿四塊○第六十六日出售助賑彩票朱涇黄五百十四五百十五號二張會稽酈元章五百十六號一張此票求病愈囑留存如得彩仍以原物變助杭省止足子五百十七十八十九號三張共售六張訃洋十二元以上二十日○嶺南守和子爲小兒染病許愿平安二十元從吾廬主爲兒十歲生日省筵席費移助十元希琴齋爲幼女慢脾驚風許愿求速愈由金陵全昌仁局來十元蟠松石室主人由點石齋來八元蘇州東海氏爲脾胃疾求卽痊六元四川隠名氏爲宿疾服接元堂延壽丹果效酬愿五元幼童張晋祺偕弟晉禧節省餻餌資移助二元浙鄞陳兆麟妻病求愈由寗波正和局來二元歙縣程安瀾念賑迫囊空搜索先交由硤石劉韻伯兄寄全盛局來一元○泰州許印寳書代募捐冊由江孚輪船帶來桂韾閻曹平二七寳銀五十兩零一錢三分公善堂承福堂承蔭堂無名氏無名氏無名氏無名氏七戶各十元聞省齋六元以約臥劍室敬勝堂五歲童子押歲錢如意保無名氏六戶各二元味蘭濂溪氏濟陽氏毛錦堂無名氏無名氏六戶各一元公善堂錢十千文恆齋二千文雙喜一千文補拙八百四十五文次軒梁記德佑三陽竹記媛記樂倫堂無名氏八戶各五百文蘭因福頴怡鈞餘記王氏五戶各四百文公善堂樂善堂二秀各三百文無名氏二百四十五文綺記國庭素雲同善堂衆善堂壽雙好善堂李氏唐二無名氏無名氏十二戶各二百文愛善堂一百五十文李柏摟黄金鑑曹錦川趙秀生曹子榮趙承楷常氏三省堂冬喜九戶各一百文以上共來寶紋一錠錢洋合併一百十五元○漢口永吉庄海君小舫代募捐册仙源方漢卿二元陳善鴻一元無名氏一元曇華林富公舘京靴一雙血玉魚扇　一個歸併助賑彩票冊以上由江孚輪船帶來○孚輪船帳房代募捐冊不留名十一元○　石周君小泉代募捐册免灾室十五元嘉樹堂應廣生號病痊氏務本居士四戶各三元聽濤書屋養心草堂錢萬源號沈徐氏祈病速痊四戶各二元餘慶堂一元藕香居士有名士無力人錢恭儉堂玉樹堂退思草堂和官氏玉官氏巧姑氏新官氏博陵氏福官氏桐陰舘桐華室蓮香舘蓮芬室誠與子率眞子勉善子企善子半日問人尙和居士知足子知善子知止子知守子萱恃子棣輝子蘭秀子菊隠子世戶各千元守眞　六角雙桂　主文安堂二戶各二角紅藥山莊錢三百二十文徐敦裕謙德堂挺秀堂三戶各四百文不留名五百文柏歲廬三百文雙山居士徐芝記徐念記徐伯記渤海氏惠濟堂蔡六戶各二百文不力子雙山主隨緣人聮三子葉靜方三槐堂王六戶各一百四十文成羊氏一百二十文以上錢洋合併由協源局來共五十六元○寗波招商局總辦謝君益齋代募捐而宏遠堂陳　元由本埠招商局來以上甘一日○武昌孫輯五兄爲母喘疾愈完愿由江孚船帶來六十元豫章山谷子求保室人生産平安第二次續捐由邱敏齋兄來規銀三十兩浙紹山陰易 
 
 

Page 4

 
 
玉芝堂由嘉善縣署寄永和局來十元金繼平由程鳳山兄來五元滬城隠名氏爲寄父久病求速痊一元○嘉定秦韶臣佩鶴昆季兩太史代募捐冊椿萱長茂室吳十元祝椿齡室洪十元潘硯渠五元錢雲軒五元吳少記一元怡雲書屋汪一元汪承志一元冠記有記合一元萼盦書件虚對開二元○元芳洋行帳房白君玉岩代募第三批捐冊尊焜宇翁移助湯餅筵席費五十元蕭譚氏求子頭痛速愈二元○嘉善無力善士代募捐冊由協源局來周玉堂沈雲帆二戶各一元沈永記復慶號若夢生曹楚卿四戶各半元合共來洋三元虚對開洋兩元○江孚輪船　申帳房徐枚臣朱照庭施　卿經　出助賑彩票二十二張計洋四十四元以上二十二日合併聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年二月十六日京報全錄]  
　　宫門抄○給事中鄧奏請飭查明懲辦摺○又奏請飭下一併查明叅處片○蘇撫衛奏臬司服滿起復片○浙撫劉奏遵查覆请仍照原奬片○都統恭奏請議卹片○浙撫劉奏起解京餉片○豫撫鹿奏委署潘臬兩司片○又奏調署知縣片○二月十六日吏部翰林院正紅旗值日無引見○熙貝勒假滿請安○延茂謝授通政使司叅議恩○徐樹銘謝授光祿寺卿恩○麟書請假十日○召見軍機○○工科給事中臣鄧承修跪奏爲粤省匪徒竊發地方官　庸乖謬諱盜殃民請飭查明懲辦以遏亂萌恭摺仰祈聖鑒事竊惟粤省高郡所屬毗連粤西阻山濱海同治二年逆賊陳金剛亂後伏莽尙多然迭經查拿懲辦猶未悸公然肆　自高廉道英謙高州府鍾秀抵任後凡局紳禀匪均不淮理卽獲賊送官亦必輾轉開脫甚且指爲誣良以致搶案日多會匪日肆蓋鍾秀則任性乖張喜怒無常英謙則昏庸執拗終日飲酒不緒七年冬問電白茂名所屬地方刼案迭出至五六十起其始被刦之家亦間有報案而電白縣酈履端茂名縣姚成熙一經准詞詣勘則必縱容書吏婪索夫　勒令失主攺搶爲竊地方有搶後加搶之謠或將捆送之賊當堂釋放監生程雲祥在籍知縣李玉麒等屢赴院司稟控而鄭履端揑飾瞞詳唆令土匪誣扳爲賊致程雲祥被革拿究自後被劫者皆啞忍不報而賊遂公行無忌矣該縣嗣因事撤任詎接任之茂名縣王之樹貪黜諱盜電曰縣之董汝礪偷怠昏庸較前尢甚八年十月間紳士林藹羌等聮禀會匪摺列匪首内有赤水司差劉慶通判差役吳貴等糾黨千餘在水湖嶺等處結盟拜會該道府卽札令該縣王之樹查辦通判張壽增巡檢陸葆銓因禀内牽涉衙役意圖縱卸該縣亦因禀内有富紳可噬遂提所獲之會匪尤常保等七名問與各紳素日有何嫌怨賊供狡展遂禀復該道府謂並無拜會爲匪情事皆各紳悏嫌妄禀將抱告發縣押究又覃巴墟局紳招億鰲頭墟局紳梁廣淵等亦同時禀明各處匪徒嘯聚皆被斥不准該省督撫臣己有風聞因委員來高確查其時賊勢紛紛蠭動自電日茂名以至廣西鬱林州屬之陸川北流延衺數百里間已蜂喧蟻聚鄉民日夜遷徒而該員猶扶同地方官於十二月十四日　禀謂高郡所屬安靖無匪祗道光咸豐年間該處有添弟會名目近則並無此事等語詎十六日匪首莫毓林唐丁發莫越林譚日初黄心明等糾黨二三千人　聚於郡城外之念四嶺文筆嶺地方先令匪首吕益齋等伏城内應並勾引廣西六靖東華墟等處同時並舉均約定是晚三更舉火　號襲踞郡城幸城中紳士先期得信禀知該道鎭早閉城門賊知有備旋卽遁去搜獲内應賊目五名起出火藥器械　牌名簿等件供認與莫毓林等結黨拜會謀於十六夜襲踞郡城不諱電白縣匪首吳昌時屈介卿亦糾約匪黨於是夜掩襲縣城劫放監犯都司引兵巷戰斃賊數名各鄉聞急赴救賊始退散一日之内兩難俱發府城則幾於失陷電白則已失而旋復苟非地方官素日諱盜養奸釀成禍患何至變生倉猝張皇失措如此現聞該督撫臣已派兵查辦人心稍定惟查逆首多係武弁衙役暗通密結漏網尙多若不澈底澄清恐乘機復集一四難收並聞香山新會新安沿海地方亦有勾結蛋戶劫掠聚衆攎索香山小攬一鄉去年刼案至數十起皆有案可查民心惶惑控訴無門失今不治日久蔓延必至釀成巨禍應請旨飭下該督撫臣查明高郡此次地方官釀禍之由從嚴叅劾以儆將來並揀派能員分别良莠認眞整頓其香山等縣沿海一帶盜賊充斥應如何設法緝捕並請飭下該督撫臣嚴定處分章程不准以空言搪塞庶官吏不致諱盜而百姓之身家可保矣伏乞皇太后皇上聖鑒施謹奏○○鄧承修片再臣風聞高州府鍾秀因署任茂名縣到郡知縣王之澍抗不交印途中遇見該府　用掌批拳毆王之樹踉蹌走回縣署卽日交印禀　該府攔街毒毆該府亦禀稱該縣瞞稟諱盜致釀巨案　不交印各情其暴戾妄爲如此則居官臨民不商可知應請飭下該省督撫臣一併查明叅處以肅官箴謹附片具陳伏乞聖鑒謹奏○○衛榮光片再布政使銜前　甘肅按察使史念祖係江蘇江都縣人於光緒七年正月二十三日奉旨着來京另候　用欽此因在津寓患病請假回籍就醫於七年七月初九日在籍聞訃知生母王氏由甘回籍行至河南省城病故該員係屬親子例應丁憂當經直隸督臣李鴻章河南撫臣徐宗瀛先後附片奏明旋卽　柩回籍守制在案兹據該家屬高升以家長史念祖自光緒七年七月初九聞訃丁憂之日起扣至九年十月初九日止不計閏二十七個月服滿例應起復具結呈請覆轉等情報經該縣府詳由江甯布政使梁肇煌核明轉請具奏前來臣覆查無異除將服滿供結咨送部科查照外理合附片具陳伏乞聖鑒謹奏軍機大臣奉旨知道了欽此○○劉秉璋片再前准部咨議覆調任撫臣陳士杰保奏辦理光緒七年起運六年冬漕海運出力船商牙伙書吏請奬一摺案内有應行查明覆奏冉行核辦等因當經行查去後兹據糧道廖壽豐詳稱所有奉部駁查各員現據六品銜兩淮試用鹽經歴趙壽佺等八員各將奉查緣由聲覆前　理合照錄清摺詳請奏覆仍照原保給奬等情前來臣覆核無異除咨吏部查照外理合繕單附片陳明伏乞聖鑒勅部核覆施行謹奏軍機大臣奉旨該部議奏單併發欽此○○恭鏜片再奴才前經具奏從九品未入流文敬熙在軍營襄辦文案積勞年久心力俱瘁尤於防勦事件奮勉出力於光緒九年三月十四日在差次病故懇請議卹奉旨着照所請該部知道欽此等因欽遵在案嗣准吏部咨查奉定章程内開軍營人員　營後病故自與軍務無涉何得奏請卹典嗣後病故請卹人員奉旨允准查係業經離營仍應奏請更正等語今據該都統奏稱該故員在營襄辦文案心力俱瘁在署病故等情臣部查該故員文敬熙雖經襄辦文案究係　營後病故所請議卹之處核與定章不符應毋庸議於光緒九年十月十八日具奏奉旨依議欽此等因咨行前來除欽遵外查承平時烏魯木齊都統衙者早經兵燹焚毁無存歴任都統督兵攻戰均在行營辦事奴才四年接任正值邊防吃緊帶隊防　當於北梁地面修葺營盤藉資辦公復以餉項不敷無欵籌修聲明　統衙署暫行從緩業經奏明在案兹該故員文敬熙在營襄辦文案心力俱瘁委係實在情形其積勞年久从本年三月十四日在差次病故並本離營前奏摺内繕冩差次病故以奴才軍營辦公地方卽係差次並非　次該部誤寫差字爲署字懇請飭部查明更止合無仰懇天恩仍將該故員文敬熙照軍營槓勞病故例議于卹典以慰　魂而昭邀勸理合附片陳明伏乞聖覽訓示謹奏軍機大硻什旨着吏部查明覆奏欽此○○劉秉璋片再　准部咨光緒九年分京餉案内指撥浙海關常稅四萬兩己於上年五月間解過銀二萬兩經臣附片奏明在案兹據護理浙海關寗紹台道瑞璋詳稱奉撥前項銀兩　又湊集銀二萬兩同隨解添兌銀三百兩又隨正飯銀五百八十兩共銀二萬八百八十兩又應解十年分内務府參價銀二千五百兩並隨解平餘銀六十二兩五錢抬費布袋劈銷甲項銀二十兩共銀二十五百八十二兩五錢照數發交差弁關書於光緒九年十二月二十五日一併領解起程赴京分欵　納等情具詳前來臣覆核無異除分咨查照外理合附片陳明伏乞聖鑒謹奏軍機大臣奉旨該衙門知道欽此○○鹿傳霖片再光緒十年正月初五日接准吏部咨内閣抄出奉上諭河東河道總督着成孚補授河南布政使著孫鳳翔補授等因欽此欽遵當經轉行在案伏思新任河南布政使孫鳳翔到豫尙需時日應先委員　理以便成孚交卸茲查有按察使唐咸仰老練精明堪以委署藩司篆務遞遺臬司印務查有准補南汝光道賈致恩熟習勤愼甫署臬篆交卸堪以仍委署理以資熟手除分檄飭遵外惟清司有用人理財之責當此察吏籌餉整飭之際其趕辦清查事件尤關繫要相應請旨飭催孫鳳翔速赴新任以專責成理合附片具陳伏乞聖鑒訓示　奏軍機大硻什旨知道了欽此○○鹿　霖片再河内縣知　徐本華經臣於光緒九年計典案内叅革所遺係冲煩沿河要缺亟應揀　調署以裨地方查有祥符縣知縣方　勳焉寔　練心地慈祥堪以調河内縣知縣遞遺祥符縣知　印務查有永城縣知縣袁鎭南精明幹練年壯才長堪以調署據　臬兩司會詳請奏前來並聲明　員等任内均無盜刼巳起四叅及錢粮有關降革處分與調署之例相符等情除批飭遵照並飭將永城縣知縣印務委員往署外相應附片具陳伏乞聖鑒謹奏軍機大臣奉旨知道了欽此 
 
