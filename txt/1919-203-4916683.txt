# 1919 - 203 - 4916683

 

Page 1

 
 
   
 
 

Page 2

 
 
   
 
 

Page 3

 
 
時評 
[再評吉事（冷）]  
　　吉事至今日誠爲專横武人之造孽然何以致武人之造此孽我又不能爲北京當局諒也 
　　外事内事紛亂如麻之今日改調吉省官吏果爲萬不得已乎苟非萬不得已所以忽有此改調者豈尚以紛亂之事未多以自召此紛亂乎 
　　吉事已至如此言亦已晚雖然我甚望當局而苟以國家爲重者自後勿再掀此不急之風波也 
[命令]  
　　七月二十六日大總統令　兼署内務總長朱深呈准福建省長李厚基電請將全省警務處處長兼省會警察廰廰長水上警察廰廰長俞紹瀛免去本兼各職俞紹瀛准免本兼各職此令　　又令　兼署内務總長朱深呈請任命史廷颺爲福建省會警察廰廰長兼署水上警察廰廰長應照准此令　　又令　任命史廷颺暫行兼代福建全省警務處處長此令　 
　　又令　兼署内務總長朱深呈准兼署福建省長李厚基咨請任命楊宗彩爲閩淸縣知事程光棨爲壽甯縣知事周恒爲惠安縣知事趙模爲建甌縣知事均照准此令 
　　七月二十八日大總統令　都護使駐紥庫倫辦事大員陳毅呈請任命陳問策爲唐努烏梁海佐理專員公署秘書長寗榮錦嚴式琦爲二等秘書百鳳章梁鹤年爲三等秘書嚴鍾泰試署監獄官劉績試署醫官均照准此令 
　　又令　陸軍總長靳雲鵬呈准護軍管理處都護使紹英咨請以毓恩春和恒林補護軍參領淸泰補副護軍參領常亮希朗阿補委護軍參領均照准此令 
　　又令　李紹臣給予二等寳光嘉禾章閻駿聲傅民傑均給予三等寳光嘉禾章此令 
　　又令　錢廷漣楊瑞文蕭保林均給予二等文虎章此令 
[專電一]  
　　北京電　美爲中日調停提八欵分交兩方考核英外部法副外部亦均與陸顧洽商辦法尚未確定（二十九日下午四鐘） 
　　北京電　美國要求中美兩國公使館改升大使館政府復電贊成俟陸外長回華籌議實行（二十九日下午四鐘） 
　　北京電　有賀長雄三十一日出發不再繼任龔昨在院餞行（二十九日下午四鐘） 
　　北京電　駐日莊代使電中日交涉日形繁重請速簡員接任（二十八日下午三鐘） 
　　北京電　莊璟珂私電日决改對華方針以東海爲中心不援助他派二十一日外交調查會已通過（二十八日下午五鐘） 
　　北京電　對德戰爭終止案新衆院定下月一號開會討論（二十九日下午一鐘） 
　　北京電　吉電高士儐以吉軍全體名義發表討伐張作霖宣言歷數張種種罪狀奉吉情勢益急現鮑已抵哈孫抵開原（二十九日下午一鐘） 
　　北京電　郭宗熙電吉長路關係外債特調得力巡警百名駐守吉日領調武裝警二十名來吉保護領館並有調兵說（二十九日下午四鐘） 
　　北京電　高士儐雖奉令撤差孟電仍要求將高部一師一旅調集北京四郊張作霖致電曹錕詢意見曹卽電中央反對其事（二十八日下午三鐘） 
　　北京電　院電張作霖高部調京無此辦法現張改變計劃以高部作匪論請任孫烈臣爲南路剿匪總司令中央准其備案命令不發表（二十八日下午三鐘） 
　　北京電　孫烈臣電高士儐抗拒命令形同叛逆現奉張使照會爲南路總司令帶隊進剿業已佈置就緒遵於有日率隊出發會同鮑督剿辦（二十八日下午三鐘） 
　　北京電　鮑電徑日將軍民兩篆務交卸卽日起程赴吉現委龍江道道尹王樹翰暫護軍民兩署印務（二十八日下午三鐘） 
　　北京電　孫烈臣赴黑被阻鮑所遺督軍省長印已交王樹翰接護（二十八日下午三鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電　奉張電告長春以南布置完備暫取守勢密令孫烈臣以剿匪司令名義於二十五帶隊入吉（二十八日下午三鐘） 
　　北京電　此間商家得奉訊高士儐所部已與孫烈臣軍隊接觸但探詢軍界未據確報（二十八日下午三鐘） 
　　北京電　郭宗熙有（二十五）電陶道尹查復中日軍私鬭情形當時有人手紅旗居中招展難保無匪徒擾亂日人亦在調查（二十八日下午五鐘） 
　　北京電　王樹翰電鮑督出發宥（二十六）日起護篆（二十八日下午五鐘） 
　　北京電　龔内閣將提出但安系以龔近日行動認爲叛黨聲言不予通過（二十八日下午三鐘） 
　　北京電　本日統一會議王揖唐徐樹錚均主提龔並謂國會不至反對府秘長歸報東海擬卽提出（二十八日下午五鐘） 
　　北京電　贛省長與地方圑體互訐案已交蘇李督查辦未復到前不致更動（二十八日下午三鐘） 
　　北京電　屈映光長魯由靳雲鵬力保（二十八日下午三鐘） 
　　北京電　王占元徑電張樹元宥電促南北和會開議（二十八日下午五鐘） 
　　北京電　皖設工賬局以工代賬（二十九日下午四鐘） 
　　北京電　滬余誠格等電皖災重擬將利濟劵繼續辦理奬餘移皖賬（二十八日下午五鐘） 
　　北京電　七總裁電西藏交涉情形望電示（二十九日下午四鐘） 
[各通信社電]  
　　華盛頓電　此間日本大使署謂日本不日將宣布交還膠州之切實約言　參議員施滿氏在參議院演說謂山東問題之决議實爲不可言喻之暴舉參議院已採納請速伸公道取消此項决議之提案（二十二日）　　華北明星報電 
　　華盛頓電　參議員美考米克氏昨日宣讀日本在韓行暴實錄計二千四頁列入國會記錄參議員史密斯氏曾提出關於美國調查之建議案（二十八日） 
　　英文滬報電 
　　北京電　西南對法律及總代表問題均有覆電院閱畢擱置徐未窺見全豹 
　　北京電　昨龔分電粤滇川仍主法律事實雙方當局直接預商 
　　北京電　岑電龔駁兩會合併制憲說有造法立法機關不同不容混淆等語 
　　北京電　朱啓鈐仍堅辭總代表（以上二十八日）　　以上平和通訊社電 
　　北京電　李曰垓携有西林長函至某公聞俟朱桂莘到京再議 
　　北京電　對德復和命令將發表 
　　北京電　總統對於補簽德約非達到有交還靑島之把握决難舉行除電陸使外并電告西南以免誤會 
　　北京電　蘇省議會電某國密託本地商人購米私運出口請電李督飭各關查辦（以上二十九日） 
　　以上中華通信社電 
　　北京電　外部昨又派施履本訪小幡日使詢問濟南交涉日使仍無滿意答復 
　　北京電　鮑貴卿擬先在哈設行署任事政府覆准并電孟將印送哈即日入京 
　　北京電　徐龔段會商吉省善後以外交尚未解决俄激黨現又猖獗不宜用兵决從鮑郭所請從寛處理電奉督阻止進兵 
　　北京電　擬另予孟恩遠相當位置責令統率高部離吉藉以收束吉事 
　　北京電　决以龔正式組閣閣員擬内方樞交曾毓雋敎范源濓財龔兼餘仍舊現正在商榷中　靳雲鵬反對龔經段疏通已承認龔組閣 
　　北京電　皖呂長電本省水災各公圑請禁米出省粤省擬在皖採運實難照辦漕運亦請停止 
　　北京電　皖省請辦河工賬狀券已由内部核准 
　　北京電　交部以津浦京漢兩路線被水冲斷車不通行營業固受損失且易發生危險昨通令各路局將全路加意勘修免生意外 
　　南昌電　省議員電京留戚省長各界因陳督保留亦多附和發電挽留聞戚長暫尚不至更動 
　　香港電　昨日當道出示平米價各米舖均不肯多售來源亦少（以上二十九日） 
　　以上中孚通訊社電 
[公電]  
　　新國會議員劉樹棠等通電　京津滬漢各報館轉各省各法圑公鑒改革以來頻年變亂時局日益荆棘國民渴望和平同人等本良心之主張爲愛國之表示對於副座制憲問題均主從緩以維危局此斯望和平統一之苦衷當爲國人所共見比者制定憲法選舉副座之風說又騰播於一時同人等認爲於和平統一大有妨碍仍期貫澈初衷力排浮議以求奠安大局促進和平敢布區區敬告全國國會議員劉樹棠盧諤生周福岐葛夢樸于之鳳錢豫張棟銘曲卓新安鵬東劉亮王雙岐莊陔蘭崔雲松許受衡蕭廣平郭光烈徐果人陳克郝崇壽杜持呂瑞庭陳蓉光呂慶圻楊潤畢桂芳任鳳賓林卓黃錫銓王璟芳譚湛陳邦燮章獻猷陳振先潘補王恩澍賈庸熙任祖棻高錫恩張濓何勳業王錫榮吳鈁蔣季哲沈仲長林炳華白常文沈國均金森饒漢秘王玉樹梁萼聨李元亮陸冲鵬鮑宗漢洪玉麟韓純一邵晉蕃李慶璋李藴華蔣棻王訥葉雲表劉果韓梯雲杜惟儉黃家璘周祖瀾孫靖圻劉冕執蔡漢卿史作鑑陳爲銚沙明遠陸才甫周棠徐世一楊毓逵何焱森李步雲陳介周詒春金紹城韋榮熙王行健張恩綬聶矗顧秉鑑汪然鄧述禹訾雲岫蘇應銓吳德培蘇藝林黃大壎汪展杜棣華姜周輔譚瑞霖等公叩感 
[路透電]  
　　二十三日華盛頓電　當道雖嚴密防範而昨晚黑人所寓區域復發生種族暴動國防衛兵中彈死者兩人尚有一白人爲剃刀重創行兇之黑人均逃脫　各街道現有兵士巡邏 
　　二十三日丹京電　波蘭軍已佔據太諾波爾鎭按太諾波爾原屬奥國加里西亞省 
　　二十四日巴黎電　財政總長今日在衆院宣稱大增稅率乃備作將來借欵之保障政府擬於八九月間發行鐵路借欵七百五十兆佛郎法國與協約國之財政談判現正順利進行蓋戰時各國之協約者將來仍爲協約國也 
　　二十四日巴黎電　法國各報言美國極宜以財力扶助法國蓋歐洲精力已竭而美國則爲貸債國且存金極富實業安全國内產棉麥皮油糖銅等物歐洲善後最要之務即借欵是也 
　　二十四日巴黎電　比皇昨偕法總統及福煦統帥巡閱干特鎭當地市議會開會歡迎之　法總統偕福煦統帥游閱瑪里萊以法國戰爭十字勳章贈該處天主敎堂大敎正美爾西愛衆大歡奮 
　　二十五日倫敦電　銀市星期報告云市况堅固多由英倫現貨短少殊難購補並急須運解中國之故是以七月二十一日後兩個月交貨之銀較現交者價爲稍低 
　　二十三日倫敦電　英國前禁女子任專門職業及司法等職務政府近提出議案除民政職務外女子均可爲之該議案已於今日在上議院二讀通過當辯論之際表明有貴族多人願其夫人有權列席上議院 
國内要聞 
[美報之山東問題論]  
　　大陸報社論略云一九一四年八月十五日本致哀的美敦書於德國其第二欵曰在九月十五日以前將膠州全部租借地不附條件或賠償交與日本當道以便將來交還中國云云讀者其牢記全部膠州租借地將來交還中國一語是年八月二十四日日相大隈伯電稱日本無他目的亦無欲得其他土地之念更不作奪取中國或其他人民現有任何權利之想云云巴黎和會之允以德國在魯權利給與日本與日本代表所發日本定以土地交還中國僅保留德人經濟與鐵路權利之宣言互相矛盾此種特别宣言聲明不止一次今則巴黎電稱日本所不願交還中國者爲鐵路之經濟管理權日本且欲接收膠州德人讓與權凡此種種合成戰時日本之遠東政策也就巴黎電信表面意思觀之日本將保留德國所前有者而以非其權利所應有者還諸中國其所謂保留膠州德人讓與地者除指一八九八年德國强取諸中國一百九十三方哩名爲租借地實爲領土之區域而外果何所指乎日本前自稱所欲得者與吾人向以爲日本所能要求者至多爲闢靑島一部爲其租界耳至於靑島全埠則當闢爲萬國口岸也即著名二十一條要求爲日政府所署名者亦未越此範圍蓋約中固明明規定膠州灣全部開爲通商口岸另關一租界給予日本他國如願有之亦可另闢一公共租界也試問日本所將交還中國者爲何物乎則膠州德人租界外之山東土地是但此土地非日本任何權利所應有除德國租界外其餘中國土地悉爲中立地日本本無權置足其上猶之日本無權以奪取瑞士京城也乃日本旣於山東各要點培植其不可動摇之勢力後今始侈然而以交還非其所應置足之土地爲言矣在此世界政治機詐百出之秋國際道德之問題鮮爲人所注意和會幾不以博愛爲旗幟停戰以前西方列强未嘗不高談主義然在和約中則未能載入其主義之精神故今對於破壞此主義之國家雖提出抗議亦無充分力量此乃西方列强有以召之也雖然凡居於遠東之外人則無不憤恨和約處置遠東事件之不公與待遇中國之不善人言藉藉咸謂協約國中之獲利最大者爲作爲最少且唯利是趨之一國此乃戰史中之一幕爲吾人將來所不願有者也 
中美新聞社紐約通信云密勒氏（按即前上海大陸報主筆）於六月十日在紐約外交評議會演說遠東問題其詞如下　余甫自巴黎歸余在巴黎小作勾留密察和會情形注意其所以對付遠東問題者世人多希望和會之結果能改良世界政治除舊布新示之模楷然以所經過者觀之乃令人大爲觖望即如中國問題於此後國際問之關係非常重要尤於吾美有根本上之利害關係而和會之决議使中國大不滿意此旣爲世人所共知而其他參預此决議之諸國政府亦多不滿意則世人或未之知其對於此决議而躊躇滿志者獨有日本一國耳按英法代表對於此問題所取之態度乃以一九一七年與日本所訂之密約爲根據其時適當中美兩國考慮宣戰問題之際然此項密約之存在中美政府均未一聞直至和會旣開威總統始在議和席上知之余在巴黎所與晤談之英法人士竟謂此次待遇中國之道實係代表英法人之心理且謂英法兩政府所取之態度乃爲政治上之便利所驅使而然是則威總統之俯從此議亦特爲政治上之便利所驅使已耳余今有一言於此且自信此言確出於審愼即威總統此舉實違反其同行赴法美國全權專使四人中三人之意見且直接反對吾美議和委員會一致之勸告此委員會乃政治及海陸專家所合組對於此問題之各方面均曾加以考慮例如海陸軍人員考慮之結果謂日本在山東得有鞏固地位實足危害中國之國防且失東亞國際之均勢於吾美爲不利政治經濟家則謂日本繼承德人之鐵路及其他利權實足損害中國政治經濟上之自動力凡此皆曾舉以勸告威　統威總統對於此問題之解决固亦自表其不滿意但以爲時勢如此惟有如是解决爲最善因日本曾出言恐嚇謂若不如願將退出和會如是則大足危害歐洲之政局故不得不遷就而於國際同盟中别謀救濟中國之道不必於此時冒破壞和局之險此係威總統自己解釋之言所可注意者當威君此項解釋以半官性質通知於中國代表圑之後復通告華代表謂日代表已在三國會議席上向威君口頭保證日本决將山東靑島交還中國惟待時耳乃數日後日本代表忽又否認此言直至余離巴黎時中國代表尚不能得三國會議之内幕似乎日本以靑島交還中國之說確未有書面明文呈諸三國會議而威君據日代表口頭之保證知照華代表旣而乃無結果此實大損威君之威信者也尚有一事世人或未盡知卽日代表在報紙上發表意見並與他國專使作私人之談話力言若不由和會直接以德人租借地讓歸日本則足傷日本之威信因日本已一再宣言願將靑島交還之故且是否認日本在戰事中之犧牲也中國專使爲求息爭端並表示公道起見乃向四國會議提出一互換條件之議倘日本訂明擔承於相當時期（假定二年）内將山東還中國則由和會直接以德人權利讓予日本一節中國可以允從中國且自願賠償日本攻靑島之軍費此議日本乃拒絶不允是何故歟在此問題决定之前後余曾與日代表談論彼等謂協約國中旣尚有數國據有中國之特别權利則安能獨責日本棄其所得之地位余不能不賞其論據之有力惟余亦向之指陳利害謂日本旣自居友邦取保護中國之態度則此山東問題正爲絶好時機足以立一友愛中國之模範此實爲日本利益計也云云山東條件旣已成立然却有一線光明即英法意之助日係踐密約之義務義務旣踐密約已無形取消此後英法意對於中國事件卽可附從威君所倡之主義而行無如此一線光明又爲近日之政象所遮阻余未離巴黎之前徼聞某某數國間關於亞洲之疆域方議訂新約幾已秘無可秘果爾則不啻將威總統對於山東問題解决之解釋以及美政府對華之政策完全打消之也中國問題經和會之處置依然未解决且益增糾紛將來國際同盟果成立者中國問題必居其首中國人士謂中國致有今日吾美亦與有責是則吾美人誠宜熟思審處務期有以善其後勿長爲口是心非空言愛他主義之政治家所播弄也 
[僑商期和會英人李德立上東海書]  
　　德立於辛亥年幸逢時會助成和議大總統現爲其元首之民國遂獲成立去歲德立苦心規畫冀再調和南北不辭勞瘁倡議復開和會於上海俾相持不决之問題得以從長討論美滿解决庶統一國家安堵民生返歐之後末議已邀採納和會確已召集爲之欣慰不置迨由歐回華始悉和會决裂目的未逹良用悵然今者歐洲和平業已恢復世界各國方盡力於補救瘡痍之善後大事業乃中國獨不然此德立爲之痛心者也中國今漸近瓜分瓦解之局亡中國者不爲外敵而爲内患大禍之來已近眉睫苟欲轉危爲安則宜急起直追不可稍緩須臾爲中國之友者見中國趨近懸崖行將墜覆不禁惴惴於心中國内訌不息民生凋敝舉國家有用之金錢銷耗於極無恥之途豈以中國之大竟無愛國志士洞悉時艱願攬政府治權發揚革除舊習實際改組之政策者乎大總統其亦能毅然獨斷爲救國所必要之一切犧牲乎果爾則中國故主之令名載於歷史傳諸後世矣德立英人也久居中國壯年生活盡在於兹故視中國爲第二祖國對其前途不勝惆悵惟望大總統或其他大員能爲國犧牲置個人利害於不計有以保全中國於絶望之秋德立知新中國當不致竟無忠貞愛國屏絶私利之執政家焉敝國承認中國當局現所對付各種問題之困難但竊信果持以勇力對以誠心則各項難題何嘗不可迎刃而解乎 
　　今山東與租借地之問題乃中政府應提交國際同盟第一次會議之件查同盟之根本主義在對於弱國主張絶對公道並防阻恃强欺弱之暴行中國今亟宜準備詳明審愼之文述明其所處之地位指陳其所受之寃曲而呈之於第一次國際同盟會議請其顧念國際同盟所以成立之基礎觀念籲其迅予施行國際同盟雖發源於巴黎和會然與和會分道揚鑣機關各異其職務所在不能不依照中國之請求而有舉動否則第一次試騐即已失敗國際同盟將莫可存在此豈世界列强所能容許者故中國此項困難問題之解决毫無疑問焉至於實施之責任由國際同盟負之盟會旣已决定辦法則自有其執行之具世界任何國家膽敢違抗盟會之决議而不招致大禍者未之有也德國野心無制發難歐洲禍及全球今遠東所發生之危機行將釀成同一性質之奇禍若山東與租借地之問題不過此種危機之一部此固旁觀人士所明知灼見者列席盟會之列强斷不能容許同一事態復見於遠東况世界各大政治家所以組織盟會者亦無非爲銷弭此種事態計耳是以關於此點中國之利害適與列强之利害同故乘此時機請願於盟會其可得同情之垂聽也乃事理所必然以荏弱渙散之國如今日之中國者苟有交涉舍盟會而外别無可望成功之途徑政府果毅然决計籌議此項請願或可促起他方面可以實行之建議而時局之緊張暫時當可因以鬆動焉（未完） 
[旅京魯人感謝美參議院電]  
　　旅京魯人以美國上議院議員對德約中山東問題主持公論甚力前日特電表示感謝并希望始終一貫原電如次（一）美國上議院議員鑒靑島交涉敝國人士爭之甚力以其違背公理侵害主權也某國近更搗毁商號逮捕學生農民一切暴行更於公理主權有碍敝國人士憤怒已極今所恃者有貴國及各國主張公理也刻聞貴議院對於和約上關係山東之三條主張反對是公理尚存敝國人士不勝佩仰敝省人士尤爲欽敬特電申謝悃並望主張到底剷除違背公理之行動勿留東亞和平之亂機世界幸甚敝國幸甚中華民國國會魯籍國會議員王錫蕃莊賅蘭王訥夏繼泉李元亮艾慶鏞張棟銘張玉庚尹宏慶李慶璋邵晉蕃郭光烈韓純一周福歧呂慶圻王廣瀚王之籙杜惟儉沙明遠王廣陽王宗元安鵬東于之鳳曲卓新謝鴻燾劉星楠勞慶礽周祖瀾（二）美國上議院議員鑒靑島交涉違反世界公理侵害敝國主權敝國人民全不承認聞貴院主張公理對於和約中關係山東之三條極力反對甚爲欽敬特電申謝悃并乞主張到底中華民國旅京山東同鄉會（三）美國上議院議員鑒日本占領靑島悍不交還和約内關於山東之三條尤爲違反公理聞貴院極力反對無任感謝特電謝悃乞主張到底使公理屈而得申東亞和平可以永保矣中華民國旅京山東外交調查會 
[對德恢復和平案已提出]  
　　我國對德恢復和平一事政府擬徴求新國會同意聞此項咨文已於本月二十三日咨逹衆院全文如下爲咨行事查巴黎會議對德和約所有交涉經過情形前經咨逹在案現據全權委員陸徴祥等六月二十八日電稱我國對於山東問題自通知大會宣言維持保留後最初之主張註入約内不允改附約後又不允改爲約外又不允改爲僅用聲明不用保留字樣又不允改爲臨時分函聲明不能因簽字而有妨將來之提請重議又復完全被拒不得已當時不往簽字當即備函通知會長聲明保存我政府對於德約最後决定之權等語政府以山東問題關係至鉅前經迭電堅持竟未能達我初恉曷勝慨惋當經電飭該全權委員等關於拒絶簽字以後各種辦法尚應悉力籌維妥爲應付此次德約未經簽字係因約内關於山東三欵未能贊同其餘各欵我國與協約各國始終一致承認現在協約各國對德戰事狀態旣已告終中國爲協約國之一對德所處地位當然相同查各國對德狀態和好日期係以六月二十八日爲始兹擬宣告自六月二十八日起中德戰事狀態終止業經國務會議議决依照約法第三十五條之規定應徴求國會同意相應咨請貴院迅速議復以憑施行此咨衆議院 
　　聞安福俱樂部以此案已提列議會應作速表示態度已定二十七日下午一時在太平湖開會以便討論 
[朱桂莘復任總代之動機]  
　　南北和議因總代表問題牽延未决各方面之來電催促日有所聞兹據某要人所言和局前途實未能卽抱樂觀蓋目下南方軍政府雖已表示讓步但堅持由滬上商改一切條件而最近北京政府方面則主張先得軍政府表示確定主旨後再行在滬續議一切此爲根本上兩方不能凑近之原因其餘爭點尚多至關於法律事實兩問題又有南北不同之爭點（一）北方以法律案爲最重要故法律方面與南方接洽其中堅持者甚多於和議進行上遂發生一部分窒礙（一）南方於法律上現雖讓步然事實上各軍隊善後費等等亦甚爭持且其間有非軍政府所能負責者而和議上遂又發生一部分之障礙至總代問題朱桂莘雖屢示决絶而各方面主張留朱亦極懇切内閣旣以昨日閣議之結果函催朱氏來京而最近東海與龔仙舟互商之結果對於朱之堅决辭職固極曲諒苦衷然爲繼續和議便利起見决議派員往勸朱氏此項人員業於昨日派赴天津守候朱氏來京面商進行方針然後再赴滬上開議聞府院方面此次留朱實出最後之决心朱縱絶對不就亦不另行派人將來仍以朱之名義而使汪有齡或吳鼎昌代行總代職務　使和局早成免生糾葛西南方面岑西林遣代表李曰垓來京晤商和議方法李業於前日晚車抵京連日正與當局接商一切 
　　駐京留日學生代表辦事處昨日致書朱桂莘云竊維我國國勢至於今日可謂陷於水深火勢之域矣有識者僉以息内爭禦外侮爲救亡第一要策南北當局亦能諒解斯旨交相讓步即少數武斷者流亦不能不抛棄其武力解决主義退而爲集思廣益之和議蓋以和平解决紛爭已成現今世界之潮流非僅我國然也曩者南北和會中止舉國人民深恐國亡無日奔走呼號以期和會再續聞汪江二代表之南下軍政府代表之滯申忻忻然喜以爲和平之曙光將放禦侮之功效可期不意於此億萬衆喁喁望治之時先生竟以勇退爲高厭聞政治遂至總代一席難於人選將開和會復成死灰先生爲潔身計誠得矣其如生民之塗炭何今者中央政府深悟總代無人懼爲惡黨要挾勸挽先生至再至三國民之期望先生更不啻大旱之望雲雨拔同胞於水火拯祖國之阽危此其時也若復徘徊觀望貽誤時機坐令内憂外患無從收拾則與論必謂先生以一身安逸之故置同胞於萬刧不返之淵先生其將何以自解乎豈不知先生跋前　後動多掣肘鴻猷偉劃難望盡行然値此與論萬能之時一二人之把持决不能敵億萬衆之公論倘懼手無實權難期全效亦不妨提附條件以證中央之誠心即使中央蔑視與論不肯開誠布公先生諄諄求台之隠衷亦可表白於天下况徴之近日南北當局亟求携手之情形似此亦不必過慮總之先生進退關係我國存亡决不可顧慮一二人之異議坐視大局之糜爛同人用是敦懇先生即日出山賡續和會俾得早日解决時局以期一致禦侮想明達如先生必肯俯順輿情也 
[奉吉間戰禍日迫]  
　　自高士儐免職令下吉奉間之形勢愈趨險惡昨京中某方面得吉林消息長春城内自大軍入境已十室九空所有舖住各户均移往頭道溝鐵道用地躱避當時大兵在城内時有明目張膽宣言搶掠以是銀號商店均搬運一空前日吉軍與日軍衝突後當時在二道溝之吉軍已因日領事要求退出二十里之外其在城内及南嶺所駐各軍因時常閙事日領事恐有害及日商要求由二十三日起於三日内一併退出二十里之外此時免高士儐師長孟星奎圑長之令已到高得消息後於二十三日早四點來長駐於三馬路益豐旅館司令部内將召集將旅於二十五日移司令部於農安縣 
 
 

Page 7

 
 
高即駐紥該縣指揮將校其前防司令官一職本擬以高士儐之兄高俊峯充之兹因顧及現時情形已改派高士儐至高俊峯則派令駐守吉垣至長春方面軍隊自日領事要求退出二十里後已經在長全體軍官會議决允退出僅留輜重一營步三營一營駐紥城内維持地面現前方吉奉兩軍相隔僅二三十里尚無戰事吉軍各軍官自得高孟免職候查通電後主張反抗者多係天津派軍官其中老成持重之輩如高鳳城裴其勳表面上只是敷衍日人實不能明其意旨且裴其勳因受上次獨立時希得督軍地位嫌疑已被軟禁省中高鳳城則遠赴哈市並無防攻之可言其他重要軍官如陶祥貴則現在請假臥病於長春誠明亦有不欲作戰之暗中表示然所以不免於戰者則烟有投誠之胡匪金鼎臣劉傑臣及宋某等率有死黨一萬餘衆無法安置故已密令此派胡匪前往前線另有特别作用祇待命令一下則從事活動以圖使奉軍不易還手又聞吉林僑居日人近因軍隊仍難緩和擬將所有財產交由我國官廰代爲保管此中自有作用昨日郭少長特電政府請示辦法内容略謂吉省風雲日趨險惡長春所屬之吉長鐵道及吉長城埠已由日人編成一支隊聞將前往保護僑商其餘農安磐石嘩國等縣日僑已奉領事命令届時務將一切財產交由各該縣知事保管空身避至日軍勢力所及之地以避危險如何應付乞迅示遵云云不知政府如何處置也 
　　據奉天某外報消息吉林第一師長高士儐現已免職凡屬吉軍頗形憤慨日昨張作霖又在使署召集各要人開征討吉林之秘密會議自午後三時起討論至七時始散其解决辦法（一）電令前敵軍整裝待命（二）陸續增添援兵（三）輸運子彈食糧（四）預備大車一百輛以爲輸送軍需之用（五）派遣紅十字隊新任黑龍江督軍孫烈臣經張作霖委爲討伐吉軍總司令後於二十五日早八鐘帶暫編第一師第二旅全部軍隊開赴開原除帶本師參謀副官稽查差弁多人外並隨帶憲兵一排翻譯官三人相與北上大有秣馬待戰之勢據軍界確息奉吉間已至必戰之地步現下奉軍王良臣旅部已至伊通劉子齡所部則向東北進發預備攻取吉林惟西路距省過遠只有鄭旅分佈其間將來先以蔡平本所轄之一旅衝其正面吉軍如果應戰則蔡旅爲中軍鄭王爲左右軍劉旅絶其後闞旅隨同總司令孫烈臣爲主軍以指揮一切並應援各路軍隊孫氏抵開後一二日内即行進擊 
[關於中東路之消息]  
　　奉吉問題發生以後中東護路軍隊已經高士儐抽調一空値兹邊防正緊之際且中東護路刻由我國擔負責任萬一因此發生意外必致招各國之怨尤因是中東路督辦郭侗伯近擬將吉林省垣警備隊調赴全路分段保護當已有電呈報到京即蒙政府照准嗣以吉垣士紳反對蓋自孟督免職令下吉軍形勢頗見不穏省垣留此少數警備隊尚堪保護若使調赴離省則吉垣危險益甚經士紳反對結果郭督辦遂决定趕行另募警備隊六營專用以保護鐵路但以餉欵無出勢難籌措當由地方官紳會商結果由吉省中交兩行每行擔任二十萬哈爾濱内外兩商會各擔任二十萬其餘則經殖邊儲蓄各銀行擔任六十萬計共擔任一百萬用以爲招練警備隊各項需用欵項旣有所出郭督辦遂卽委派濱江知事張蘭爲警備總司令趕行募集刻下已漸招齊並經隨募隨卽調赴各段實行護路日前郭督辦已將此情形分别呈報政府查核 
　　中東護路總司令一職自吉事發生政府即電派鮑貴卿充任并令迅速接收現鮑督已來電報告日内先行進駐哈爾濱將護路事宜接收妥協再行赴吉任事並設法配備護路軍隊因兵不敷商由奉省將洮南吳俊陞一師撥歸節制調遣 
　　中東路總辦霍瓦特近鑒於吉軍高士儐所部不穏情形曾分函該路郭督辦及奉天張作霖謂自吉軍開赴長春以後中東路守備空虚行將發生匪患倘將來吉奉兩軍果有接觸之事影響於該路者更甚務望妥籌善後方法以維路政 
　　某方面消息本月二十四號下午二時有黨人在哈埠中東路經由之鐵橋迤南一里許地段施放炸彈當時路軌炸捐尺許及燬道上枕木二桿道旁亦炸穿洞幸經路員登時塡補行車尚屬無碍 
[屈映光將繼沈銘昌長魯]  
　　魯省長沈銘昌氏引咎乞退辭意堅决昨日國務會議决定照准外間頗有主張魯督兼任省長軍民仍行合治者當局不以爲然連日物色繼任人物决定起用前任浙巡按使屈映光氏昨在閣議正式通過日内卽以命令發表 
　　據晨報消息沈銘昌之山東省長爲安福部所不慊必欲排而去之日來外間所傳該部之意頗欲以王逹繼沈在運動未成熟前則擬先請張樹元兼代孰意事不如意東海大不以爲然於是遂有擬任屈映光之事已於昨日閣議通過屈本十足官僚面面周到平時與安福部亦甚拉攏乃此次長魯該部不獲以首功自居遂大不滿意因而提出要求條件甚多凡該省財政廰長警察廰長交涉司敎育廰長等均須委任該派人物並已擬定名單請求任命 
[京華短簡]  
　　昨日（二十六）星期六爲閣議例會各部總次長於十一時先後到院即農商田總長迭經龔代理堅請列席已於昨日照常涖會旋卽將旬日以來内外和議各問題及往來重要文電討論良久决以全體閣員名義函請朱桂莘即行到京商洽進行聞尚有二例案（一）爲陸軍部呈請各處欠發軍餉提前撥給議决交財政部核辦（一）爲河南趙倜來電豫省入夏以來山洪暴發人民損失甚鉅呈請政府酌予賑濟議决由財政部撥欵以資賬濟嗣又議山東省長問題决准沈銘昌辭職以屈映光繼任下午一時半始行散會 
　　豫省水災趙督業於養（二十二）日來電報告災情甚詳原電如次豫省自入夏以來大雨連朝山洪暴發刀湍淯溴等河先後漫溢鄧縣南陽南召許昌方城新野魯山等縣適當其衝以致田廬悉付洪濤人物並遭淹斃其餘下游各縣亦因宣洩不反受災甚深人民蕩析離居深堪憫測迭經委員分路查勘携款散放急賬在案惟災區甚廣撥欵無多杯水車薪無濟於事迭據各該縣紛紛呈請加撥前來伏查上年豫省被水曾蒙大總統撥發帑銀二萬元今歲災情較前尤重鴻嗷遍野鳩露郊居呼吸倒懸爲狀至慘惟有再作發棠之請寛撥賬銀以資救濟臨電不勝迫切待命之至河南督軍兼省長趙倜叩養印 
　　昨日（二十六）爲公府軍事會議之期高級軍官列席者十三人討論之要件有三（一）在奉吉兩省問題未解决期内保護近畿地面之辦法（一）研究解决吉林事件計畫（一）鄂西鄂北另劃防守線與分配駐兵數額之方法（此件係根據王卾督電報討論）議畢後即由靳雲鵬王懐慶入謁當局報告一切 
　　北京中等以上學校敎職員聨合會昨日午後五時在北大文科開會因大雨到者較少改爲談話會先由馬幼漁述赴杭與蔡君接洽經過情形并云蔡君允矣病愈即回校任事次由蔣夢麟代蔡君謝北京學界諸君苦心維持敎育之盛意最後决定再致函蔡孑民催其速來以慰衆望 
　　中美通信社消息河南省議會昨日致政府電略謂河南潼洛路線由觀音堂至潼關一帶日人派遣工程師測圖運料預備建築豫人聞之大譁前於靑日電請各節諒邀鑒察乃久未見覆益滋惶惑查日本謀佔高徐順濟路權已扼津浦南北之咽喉今隴海鐵路督辦施肇曾又與日人私結密約斷送潼洛危及京漢之腰膂喪心病狂至於此極現豫人憤激鼎沸誓死反抗云云中美通信社消息政府昨接庫倫陳師可都護使華密飛急電謂外蒙政府於敬日（二十四）開會毅曾列席當時提出者爲庫倫設防案限制華軍不得過三營之數力爭無效請示方針 
[廣東之更換法校校長潮]  
　　粤垣罷市罷工風潮自發生以來所有逐日情况歷經詳報至十九日市面景况又校十八日爲繁盛惟是日著名各大街各行商店猶有仍舊上門者至二十日則不特各商店復業即各影畫戲院亦經完全開演各繁盛街道無論日夜均有熙來攘往之勢社會景况實已恢復舊觀惟學界對於更換校長問題尚未了結兹紀所聞如下　公立法政學校校長葉夏聲自奉張護省長令撤委後經與新委校長區大原妥商定期昨日（二十一）交代聞是日各堂員崔劭南姚禮修陳業堂等均已准備歡迎而該校學生圑以罷課期内更動校長經中等以上學生聨合會全體通函一致反對極不欲區氏實行接事是日有學生數十人穿制服站立頭門守衛俟區氏到時實行對待方法事爲區氏探悉未敢到校接事因此歡迎新校長之崔劭南姚禮修陳業堂等一場掃興旋卽同到區宅會商秘密接事之法未審該校學生又如何對待也 
　　該校學生又上軍政府書云軍政府各總裁鈞鑒吾粤爲西南要區處護法之地位生等急起直追與全國一致行動外爲北京學生之聲援内爲護法政府之後盾此心此志屢有宣言尤賴我軍政府體諒下衷察納民意對外對内迭蒙宣達由是而曹章免職歐約拒簽段氏廻避人心南向足見民氣可用公道可恃方謂自今以後西南各省上下一心護法宗旨庶乎可達不謂近頃以來奸人擀煽謡議頻興有謂粤中學生舉動以法政學生爲領袖以葉校長爲主動者乃當道不容誤聽讒言日昨張省長佈告竟有罷斥敝校長葉夏聲之舉夫救國事業主張公理天職所在身命且不顧何待他人之主使且謂主使之人則應罷黜是直認學生等之舉動爲不正全國學生之舉動亦不正矣由此言之不啻以仇視一人者仇視學生仇視學生者仇視一國大局前途尚堪問乎生等不忍以學生之行動罪及一人尤不忍以一人之去留淆亂大局之觀聽旋於本月十九日開會討論僉以全國學生聨合會前曾宣言在罷課時期内凡更動校長之命令一律否認現在各省本校尚在罷課期内且葉校長平日管敎有方正資培植此次更動命令絶對否認等語用特瀝陳哀情修函呈上伏懇軍府俯順衆望迅予咨令收回成命准葉校長照舊供職以釋羣疑而維大局如不獲命唯有誓死力爭必無上課之日矣廣東公立法政專門學校全體學生謹上 
　　學生致函省長云省長鈞鑒學生等昧死上言敬肅者閱報得悉鈞座以校長葉夏聲對於學生聨合會之建設不加干涉認爲有放棄職守至令銷差聞命之餘不勝駭異伏思學生聨合會之設無厞爲挽外交救危亡起見學生等憤外交之失敗痛國家瀕危非合全力無以挽外交非挽外交無以救危局不得已抛棄目前之光陰力謀國家之鞏固此舉純出於愛國熱誠與校長毫無關涉即校長亦無力勸阻聨合會成立衆議以法校爲辦事地點校長旣無力阻止聨合會之組織即不能不任令聨合會建設於法校今鈞座竟以學生聨合會之組織罪及校長致令銷差是不認有學生聨合會之存在并欲學生等泯滅愛國之良心而後快是誠不可解者學生等聨合會議僉謂校長平日管敎有方學生等正資培植今因聨合會之影響致令銷差在校長以去留無足輕重學生等爲學業前途計爲鞏固聨合會計不能任令校長去職經由學生舉出代表一再挽留校長婉辭拒却聞已準備交代學生等惶恐無措昧死上陳伏懇鈞座收回成命仍准校長葉夏聲復回原職如不獲命惟有誓死力爭必無上課之日矣臨書不勝惶悚待命之至肅泐敬請鈞安伏乞埀鑒謹上（此兩書外尚有不認新校長之宣言以文長緩錄） 
　　葉夏聲致法校學生書云同學諸君公鑒聲前蒙翟省長謬採虚譽委長法校自維前歲間關返粤原爲追隨孫公南下護法護法事業旣已中梗區區敎育何補時艱徒以曩者執鞭斯校先後七年今昔之感較爲親切良不忍以慘淡經營之校舍當政治革新之今日仍循書院掌敎之故智種君主專制之惡根是以不揣庸愚濫尸此事任事半載不敢謂有所改良然解放束縛啓發思想剪除固陋鼓舞精神則惟力是視以爲諸君靑年銳志且生當二十世紀民治主義盛倡之世將欲培養前途爲國家奮鬭之精力則宜奬進誘掖於平時故甯以寛大而被放任之譏不務摧殘而窒莘莘之氣邇者國家多難外力憑陵國人切其亡之思學生有救國之舉京師首倡於前各省斷起於後吾粤學界因以罷課罷學爲一致行動當時諸君以此商請於聲聲自念曾爲學子忝屬國民本夙昔良心之主張方且贊成之不暇　肯取抑厭干涉手段而使鞏固地位之私圖用是囑各職員概取放任無論諸君目的爲外交爲内政聲均以爲此國民自覺爲國權主體之佳象　排除官僚武夫專政之動機爲護法公民天經地義之職　居嘗額手欣忭以爲得此或不至有亡國亡省之虔房自慚者則智力棉薄而不能有所匡助方旁皇歉仄正欲求諒於諸君也而當道竟視聲爲諸君之主動者嗚呼諸君其能甘認此不肖之主動者耶宜乎諸君之有昨函以辨其誣也然而聲於此則有不得言者諸君旣以聲不能爲此事之主動則聲之去職正宜適應於時勢之要求諸君固母庸維持此不肖之校長顧何以諸君反宣言不承認更換校長之命令此則聲所不能無惑者休矣諸君聲視校長猶敝屣耶爲國則効命之處正多爲私則謀生之道甚廣聲方不自恥無以對諸君而顧請諸君爲攀轅臥轍之舉乎誠告諸君聲已於奉令即日請區校長刻期到校接辦矣所欲臨别贈言者願諸君堅持救國熱誠協同賢校長始終一致母以艱難灰厥志母以和寡餒初衷此則聲所望焉耳專以布達順頌公祺葉夏聲謹啓 
[譚學衡逝世紀]  
　　廣東治河督辦譚學衡前因患熱病入中法韜美醫院醫治已有數月尚未痊愈日來病勢劇變至昨二十號早該院醫生邀伊家屬舁返長堤治河處至二十一號午十二時逝世二十二號三時大殮各官紳前往送殮者甚衆據其家屬言譚本係患外感轉裏熱病入院後祇食牛奶至近日病勢始劇譚現年尚未滿六十爲粤省黃埔海軍學堂第一期畢業生淸末曾充海軍大臣 
[香港開辦平糶先聲]  
　　港報云政府已定期八月一號開辦平糶聞赫治臣君於此兩禮拜内向各米商買入白米三萬擔左右以平均每人每日一磅米計可支持港僑一禮拜之用但政府一面租定兩輪船一船名（卑利士濱）昨早首途往西貢載米回港聞第一帮米有四十萬擔第二帮米十八萬餘擔其批期每船定走西貢五次兩艘共走十次則載到之米儘足供居民用至年底聞第一帮米於八月三號前後可到赫君昨與寳泰號租定西環貨艙一大間爲貯米之用第一帮米何時抵港即何時開辦現時先以購便之料暫應居民之急用而　查近兩日米價飛漲原因爲日本爭買昨傳聞本港某日行在安南定購白米四千噸訂明此四千噸内每擔上米七成五攙入米碌二成五定價每擔二十元大埔閙米風潮聞刻已平靜矣 
[湘省會改選展期原因]  
　　天下本無事庸人自擾之湘議會之改選在此時不當舉行已成公論張敬堯初以人民反對和會否認擬即暫時擱置以俟將來不謂某系不明進退不知事理一意求擴充勢力於湖南欲以最短期間用迅雷不及掩耳之手段迅將湘議會組織成立此十二日舉行初選二十五日舉行覆選之佈告所由來也此佈告發表後人民相顧驚愕及初選期届各初選區投票情形又怪狀百出於是各公圑聨合會乃出而反對請緩舉行一面發表宣言謂如此違法選舉之省議會人民决不承認而某系中人仍欲照最初計畫進行惟張氏見人心激昂恐發生變動遂决定從緩舉行其佈告云照得省議會選舉關係重要前因西南各縣尚未完全收復而立法機關又未便延不成立迭經部電催促曁據各界要求當經遴委各縣知事各於就近縣分專辦初選並定期覆選各在案并據湖南總商會省敎育會省農會一再派員謁見縷陳應行緩選各情本兼省長詳加察核此項重要機關爲全省民意所託現時辦理旣有窒碍雙方主張亦各具理由應不厭審愼求詳期於法律民意毫無違背除派大員赴部面陳經過情形酌商妥善辦法外爲此佈告仰各界人等一體知悉所有前定本月二十五日爲省會複選日期應即暫行稍緩仍候該專員事竣回湘後體察情形籌備妥善再行示期本兼省長對於省會改選一以民意爲從違初無絲毫成見爾等其各懔遵無違切切此布 
[杭州快信]  
　　嘉興吳興安吉桐鄉崇德　縣紳民來省告荒請予賬恤齊省長以業經派委會縣履勘應俟該縣委等詳復到後酌辦 
　　此間金融已復原狀現欵流通甚寛裕錢市日拆每百元　洋二三分惟由杭匯甬匯水迭漲不已昨市每千元滙費竟開十七元有零紹匯仍開一元久無漲落 
　　杭總商會今日下午二時開會選舉正　會長省長派錢塘道尹沈致堅蒞會監視 
　　省垣各布莊串同某某兩轉運公司運進改裝某貨計高義泰九件開泰八件元利七件丁同泰兩件人和三件宏裕二十一件一元五件 
　　新委省公署第一科科長王岱現因另有他就經齊省長改委任豐年接充昨已到差 
[南京快信]  
　　李督以總代表難覓繼任之人昨特電北政府請仍促朱桂莘南下俾和議早開共奠國是 
　　北政府因汪有齡江紹杰擬返京昨電李督云現正催各代表回滬請阻汪江北上 
　　南京各界聨合會電北政府請派王正廷爲國際聨盟會代表 
　　陸榮廷派王鍾驢（鐵珊）赴京接洽昨轉津浦車北上國務院僉事李國杰昨由滬來轉津浦車北上 
　　王揖唐代表沈金鏞昨過寗赴滬 
　　齊省長昨嚴令各稅所各關卡無論軍米漕米如無加蓋江蘇省長關防護照一律扣留 
　　禁米出省查騐局長高毓彤因聞各處仍有偷運情事擬請省長加派稽查數員分駐各處以防偷運 
　　齊省長以上海時疫蔓延甚盛昨訓令省警廰設法預　　防王廰長已令衛生科籌辦防疫 
　　省警廰長王桂林昨又續病假齊省長未准 
　　津浦路花旗營軌道被水冲壞昨已修竣照常通車 
　　駐寗日本靑野副領事續奉日政府電令留任暫緩離寗 
　　日本山岡提督昨乘須磨艦駛赴上游 
　　搗毁大江南報之陳一麟因王潤身索賠太巨已於前日北上地檢廰屢傳不到故尚未開審 
[地方通信松江]  
　　商業聨合會發表意見　商業聨合會之發起人爲前曾宣告脫離商會之恒和典當等數十家成立以來商會殊不能自安於是挽留會長復職提議組織商報極力振作若有相競之意兹由商業聨合會正副會長周鹤雲沈伯桂唐志臯等致函商會略謂商會係法定機關其一切辦法由地方行政長官會陳農商部核准而設本會則純乎民意之聨絡固結其性質原自不同而實則無絲毫抵觸之處凡入本會者不必脫離商會而入商會亦不必拒絶本會並宜加入本會同心協力一致進行云 
[蘇州]  
　　縣境發見螟蟲　吳縣公署前派考查螟蟲圑員近將考查淸形報告温知事略謂查得尹山鄉三十一都十九圖寺前字圩稻内之稻苗間有枯黃者齊根截下細細檢視果有二化螟蟲藏在稻莖吸食膏髓立召圖董農民迅速搜捕以免蔓延等情温知事據報後立即指令車坊第十警察分所長傳諭各圖董保恊同趕緊搜捕其報 
　　水警區長出缺　水警二廰第三區區長仇志鵬係武探花出身籍隸北直服官蘇省二十餘年前淸時歷任中軍參將等武職現充水警區長資格頗深近因積勞成疾竟於本月二十六日逝世當即呈報趙雲生廰長派員繼任仇君係回敎中人故昨日用回禮大殮出殯至齊門外洋涇塘岸屬下水警咸列隊隨柩恭送執紼者人頗衆多 
　　淸除河道　蘇州警察廰近訓令各區署略謂每屆夏令天氣炎熱正瓜果上市之時而城内河道狹窄往往有居户將瓜皮死畜等類隨便傾倒河中實於衛生有碍曾經本廰布告勸諭並飭區雇船添夫每日在河打撈在案現在瓜果上市誠恐居户仍有隨便傾倒情事合行令仰城内四區查照成案每區加派船夫兩名雇船一隻認眞打撈運至城外荒僻之地並發裝運表由各該城關查騐加蓋戳記以免偷安而重衛生以三個月爲限仰即傳諭所屬一體遵照辦理 
[揚州]  
　　五師畢業名額　省立第五師範本屆本科畢業不行禮式祇給省頒證書計畢業生四十九人（江都）符宗韓王蔭培趙秉恒朱永貞王寳黌許崇德劉存善凌樹榖費毅姚之壁周常序蔣士彰李壽驚（儀徴）李宗晟曹壽世潘秉文趙作仁洪爲法（高郵）李鳳池林宏元（束台）魏元貞曹頌周（實應）周士秀劉蓉鏡（鹽城）周國華李玉田（漣水）金東華單金堂王振黃黃亞藩（泰興）張邦興（泰縣）朱福　孟起浩孟廷玉韓桂章陳繼高盧沛霖黃寳杰馬士正李慰元（句容）曹永崙楊世傑魏泰森（丹徒）莊祖武趙承祿（武進）莊國祥（宿遷）蕭霄（上海）朱海中 
　　募捐修平山堂　城外平山堂前遭風雹損壞屋宇甚夥由該山住持禀經佟知事咨請運署設法籌欵修理現段司長以該山爲名勝之區若不募欵修建必致勝蹟湮没二十八日令塲運局轉各商勸募捐欵以備修理 
　　查禁奸商運米　南北兩門外米商某某等家私將食米由三江營販運出境以致米價　貴每石己增六角之多事爲佟知事查悉以與民食攸關業飭城外五區及瓜州三江營各警區一體查禁以維民食 
[安慶]  
　　飭防吳山廟匪黨　合肥壽縣交界之吳山廟地方向稱盜匪淵藪昨據合肥探報該縣北鄉萬山店地方住有喻正財許文球兩人向爲北匪領袖所有北鄉吳山廟及各集鎭歷年所出盜案皆二人所爲刻又運到快槍手槍各數百枝廣招匪黨等語省長已密令合肥縣知事嚴防 
　　鹽商請飭免搭河監　大通鹽商以大通榷運局近對於各分銷子店水販概以五成河鹽配搭河鹽半屬泥沙有碍銷場鄉民食户亦有碍衛生兼以英霍等縣私鹽充斥價廉色白由此鄉人口源源而來現在大通鹽船停泊江岸莫敢上載特呈請省長飭令榷運局免配河鹽 
[嘉興]  
　　盜犯執行槍斃　嘉興塘滙鄉西崑圩農民曾錦山家於前月被刦案盜匪已由軍警緝獲陶阿八一名解縣研訊供認結夥行刦並擊傷事主多人不諱經問官依據懲治盜匪條例判處死刑詳准軍督核准於日昨將盜匪陶阿八騐明正身押赴犯事地點執行槍斃矣 
　　兩典架貨展期開贖　嘉興城中會豐寳順兩典前因經理不善虧蝕甚鉅經各債權人呈請官廰設立淸理處所有兩典架貨决議限三月内贖淸欵存就地銀行以便期滿核議現贖期已滿架貨未贖者甚多業由東門内鼎豐典包辦展期開贖已訂立合同呈縣核准出示佈告各質户知照自開贖日起以四月爲限 
[開封]  
　　麥季減收　豫省比年以來偏災互見飢饉洊臻食料價昂白麫每斤錢百餘文爲向所未有去年來之收成平均計得七分秋季田禾得七分收成者僅安陽等兩縣得六分收成者僅長葛等七縣其餘八十餘縣僅得五分惟雨量均調麥根暢達尚冀可歌豐年不圖入春以來雨暘不節麥苗黃淡至呈秀而不實之觀調查各地收成除商邱以東數縣得六七分收成外其他百餘縣類不過五分弱收成而已現在麵粉高者六十餘文低者五十餘文較之湘陜等省雖不爲重災然以豫民生計素低亦頗感痛苦矣 
　　兩廠現况發達　河南工業向較他省爲遜工廠之規模較大者除敎養局及女工廠近擬改組不計外以省垣全省模範工廠及安陽廣益紡紗廠爲巨擘其各縣之貧民工廠已開辦六十一處然皆資金太少粗具雛形安陽紗廠係前淸光緒三十二年開辦民國二年呈部註册原定股本銀一百萬兩實收到七十三萬前數年頗形賠累近經經理徐積彝君極力整頓出品優良銷路亦暢可望日有起色模範工廠係前淸工藝局於民國元年改組而成常年經費一萬四千六百元生徒五十名内分織染竹木造皂等科出品以竹器木器爲最優肥皂及布疋次之毛毯毛巾又次之近以抵制日貨廠長黃作孚君積極振作成績日見進步行銷亦益形暢旺云 
雜評一 
[避嫌說（默）]  
　　古人云凡人避嫌者内不足也又云無欲則剛此二語意蓋一貫者也一事起人譁然言之而吾亦遂不敢不言者以不言人將疑受運動也此避嫌之說也一事起人皆默然無言而吾亦遂不敢多言者以多言人又將疑受運動也此亦避嫌之說也因避嫌之故不敢本其良心上之主張以立言而世界遂無眞是非矣 
　　夫避嫌之人非必即有所欲也然去有欲僅一間矣人苟坦白無他又何避嫌之有憑我天良之觀察判斷世事之是非則進退由我不以人言爲從違亦不畏首而首尾此即無欲則剛之說也然則今人輒以避嫌自解者亦嘗一返所以避嫌之故乎　 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海學生聨合會消息]  
　　交際部常會　昨日（二十九日）上海學生聨合會交際部開常會到者四十五人九時開會主席桂勗剛會場會書記董克仁所議各案列后（一）周明棟報告接洽各錢莊結果及與哈元龍接洽錢恒泰米號情形及報告同張維貞及陳琮赴錢業公所經過一切（二）主席報告日昨接得一電請調查十二支洋紗上有二十及二十五之記號是否某國貨立請調查（三）周明棟提議聨絡工商學界質問米商私運出口事並通知各地學生會再電政府禁止運米（四）陳詠聲報告學生販賣圑極宜取消等意見（五）陳人杰報告本會日刋部自明日起改爲非賣品贈送十天再改爲週刋（六）周明棟提議本部所議事件當付油印發給各交際員以備查考（七）周明棟提議中國瓷器素稱著名然價貴連城以致不能發達今當電請政府取消磁稅一面當電致江西學生會請極力鼓吹後陳琮主張必須先與磁器公所聨絡然後拍電當衆通過（八）張炳燾提議現正從事編輯調查錄因調查科人數缺乏請交際員自任義務辦事員當有蔡祚章主張以女界擔任部長派員如下「張繼英魏德容陸振權陳詠聲」（九）主席報告近日時疫盛行務請各校學生演說公衆衛生及防疫方法十一時散會 
　　義務敎育圑常會　昨日（二十九日）上午新鐘八句半義務敎育圑在貝勒路事務所開第六次常會到者八人爲彭昕君薛紹靖君俞慶棠女士張佩英女士裴國雄君潘公展君張藹貞女士俞素靑女士由張佩英女士主席薛紹淸君記錄先由書記報告前會記錄及會務經過情形繼彭听君報告審查預算表事由主席付討論經衆修正通過推裴國雄君主持辦理南市義務國民學校繼俞慶棠女士薛紹淸君報告與和興及新瑞祥接洽情形俞慶棠女士提議義務國民學校商界義務學校籌備事五項由主席逐條付討論通過繼議决於星期三（三十日）下午召集敎員八人開會商决授課事宜薛紹淸君提議推翻前案舉一委員長以專責成并簡單說明理由潘公展君附議主席付表决贊成者五人以到會人數七人計算已過三分之二繼用投票法選舉結果彭昕君以四票當選推張藹貞女士專任籌備莘莊小學事俞素靑女士提議義務學校上課及放課時須對國旗行敬禮裴君附議衆贊成通過薛紹淸君提議下學期開學後每一義務學校應責成數人專任議决每七人爲一組專任校務每星期授課三次由七人輪流擔任并議决由中西女塾捐欵内提出一千元作辦理南市及莘莊兩義務學校之用乃推俞慶棠女士向評議部提議由會中提欵若干作爲義務敎育圑之用下次常會於星期五下午三句舉行十句二十五分散會 
　　與錢業公會接洽情形　前日（二十八日）下午三時爲錢業公會開常會之期先行議决該會應進行各事後由上海學生聨合會派往代表陳君琮（南洋公學）周君明棟（德文同濟醫工專門學校）張維貞女士（勤業女子師範）等三人要求發言經主席允許後首由陳君發言（一）謂貴業同人於罷市期内不惜重大之犧牲維持罷市狀况國賊因而罷免（二）報告來會之宗旨謂邇來抵制之熱席銳減要求貴會以切實方法與以援助如有陰謀破壞者各錢莊卽與彼斷絶往來（三）言抵制之必要謂齊魯同胞頻遭蹂躪水深水熱密約未取消歐約未讓步於經濟糧食二者完全與彼斷絶使其覺悟繼由張女士發言以吾等於學生地位卽能以切實方法調查陰謀家然不能與以相當之懲儆因而陰謀者日益驕縱肆無忌憚竟敢公然與之往來但顧目前之微利不惜遺患將來此次來會之宗旨所求各節雖屬不情之請實爲萬不獲已之求後由周君發言報告學生聨合會對於抵制一事積極進行終無成效故有此求云云已由該會允其所請設法對付散會時已五句鐘矣 
　　致米行信　寳號台鑒據本會調查部報告近來米糧出口日見其多平時各米行向米船陸續收買然後秘密屯積打成小包裝置駁船内上鋪麩皮或麵粉以運至彼船至屯積處在上海公棧及三洋涇橋之煤棧運米出口之法大率以煤船爲多蓋煤船進口將貨卸　　　時平時多以滬土壓船近來多以米包暗置其下於是海關人員亦無從稽查總計日來出米之數逹數百萬石致米價日來飛漲小民幾難生活揆厥由來胥爲米商所爲等語閱悉之餘母任駭異查禁米出洋以來敝會深知各界均受損失然爲國犧牲當可見諒現敝會惟一宗旨對於禁米出洋一事非俟山東問題完全解决國人一致認爲可以照常通商時不能稍弛此禁寳號素稱熱心當不至爲虎作倀以害同胞惟望有則改之無則加勉若必甘冒不韙私運米出口則敝會惟有先宣布罪狀與衆共棄然後再求國人公判也專此敬叩大安上海學生聨合會啓七月三十日 
　　明日開學術演講會　上海學生聨合會定於本月三十一日上午新十時開第四次學術演講會請南京高師敎授朱進博士演說『平民的經濟』朱博士不日即須離滬該會趁其未啓程以前特開此會留心學術者勿失此機會也 
[全國學生會評議會紀事]  
　　昨日（二十九）上午新鐘十時全國學生會評議會開會到者三十八人劉慶平主席黃維時紀事議事程序（一）籌劃經費案（二）延長會期案（三）統一建築會所辦法案（四）馬良横行東魯宜如何對付案（五）外交問題宜如何對付案（六）會章三讀案（七）選定會址（八）選定下屆評議會開會地點（九）選舉理事（十）各地學生聨合會組織大綱案（十一）實施平民敎育案（十二）監督選舉案（十三）共同研究學術分工進行救國案屆時主席登台宣告開會後即按議事日程討論案件「第一案」當由主席說明理由略謂本會自成立以來經費一項來源甚細支付浩繁單就電費論已達數千之多近據會計股報告現已司農仰屋無米爲炊况會務叢脞即閉會後種種結束事宜猶匪听夕所可辦到同人等越嶺渡洋薈萃斯土耿耿忠心固爲救國若能力所可達者無不樂而爲之但對於本會目前經費一項鄙人推諒諸同志亦必無此能力肩兹重任所以望諸君熟籌之也討論結果衆主張决算案交出虧欠若何確實計算向上海天津二處學生告借外另行按與會學生會分派或用私人名義向資本家借貸云「第二案」討論結果衆云以經費論立當閉會以案件論（積案有五十餘件）非延長數旬不可因採一折衷辦法至三十一日後再延長三日以便討論各案討論至此劉振羣起云近日外交吃緊應將「第五案」提前討論衆皆贊成遂由主席付衆討論結果（一）通電北京天津學生會謂本會貫徹從前主張請該處積極進行切勿稍退（二）派人與本埠各界接洽請一致反對補簽並與各報館商酌請其竭力鼓吹與論爰是主席當場指定劉振羣柳敏二君承辦一切（三）通電各省學生會請就該地聨絡各界一致通電反對北庭補簽討論畢復議「第三案」建築次序討論結果衆贊成九年京滬十年津川閩湘十一年皖浙山西江西十二年雲南南京吉林西安開封十三年廣西蘭州黑龍江貴陽漢口迪化但各地學生聨合會如願提前建築者得由該地學生會募集經費本籌備處補助之補助之額不得過規定數之半惟該地常年義務捐仍當繳納籌備處「第四案」討論結果衆贊成通電全國宣布馬良罪狀又電告山東各界請仍積極進行本會誓爲後盾並委託天津代表便道至魯鼓吹民氣至此時已午刻遂由主席宣告閉會備膳下午一時仍繼續開會主席並請本會日前派赴北京山東一帶代表黃炳蔚崔書馨二君報告經過情形後再討論「第六案」逐案由主席朗讀大衆公聽除修正字眼外餘無異議一「第七案」主席先推定陳澤民何世楨爲收票員常萬元林祖烈爲寫票員熊文愚黃炳蔚爲唱票員邵禹襄陸枚僧爲檢票員開票結果上海二十一票北京十一票南京三票天津一票廢票二票下屆本會會址遂選定於上海「第八案」選舉時加六人結果滬十九票京十一票寗六票津一票漢三票因未過半數再行第二次决選結果上海二十八票多數成立於是第二屆評議會地點仍設上海「第九案」除上海外（因會章規定會址所在務產一理事故不再選）結果北京三十五票天津三十二票南京二十三票廣東二十九票其餘均未過半數尤以留日湖北湖南浙江爲最多故行第二次决選結果留日得三十六票湖北二十三票浙江十七票湖南十六票而浙湘兩省遂不當選爲理事至「第十案」各地學生聨合會組織大綱案通過後時已夕陽西下又因該會天津代表劉家麟病故醫院討論追悼事宜餘案均擱置今日討論 
[淸華護送員抵滬後紀事]  
　　昨晨淸華護送員劉明君偕該校敎員劉大鈞君至寰球中國學生會開始辦公第一佈告辦事時間爲每日上午八時至十二時并聲明外間謡言變更辦事處及改乘船名二事之不實明後日即將發給治裝費云 
　　淸華學生護送員劉明君昨日下午三時偕寰球中國學生會總幹事謁美總領事薩門司君副領事沙約君於黃浦路美領事署并約定於八月四號上午九時偕同此次赴美之淸華全體學生至美領事署訪問薩沙兩君并允赴八月九號寰球中國學生會江蘇省敎育會等各公圑之歡送大會云 
[二千四百萬墊欵之反對聲]  
　　聨合通信社云近傳北京政府有向銀行圑借欵二千四百萬爲將來大借欵之墊欵之議銀圑代表已電倫敦詢意見滬上各方深恐此款又將延長戰禍梗阻和議紛議反對西南方面尤爲不滿因銀圑曾有和議不成不再借欵之宣言今和議停頓中何得借此鉅欵且借欵主事人爲安福中堅借欵一成和議必敗故已切電粤中當局請爲嚴重抗議日内粤當局必有一番反對電文也 
[魯人呼籲之通電]  
　　聨合通信社云參戰軍第二師師長馬良干涉魯民愛國行動逮捕平民解散學校魯民不得已密舉代表多人來滬呼籲并將在魯各界聨合會公擬致各省之公電在滬拍發兹將原電錄下　北京山東同鄉會外交調查會各省省議會敎育會總商會學生聨合會山東同鄉會各圑體各報館均鑒自安福機關昌言報假造公電顚倒是非激動公憤受各界干涉後參戰軍第二師師長馬良承段氏意旨捕去商界及回敎徒六人判决死刑帶領武裝軍隊各處干涉開會解散圑體并往師範學校演說中日應當合併不準抵制日貨嗣後如有人反抗本師長定予槍斃迫令解散師範學校及正誼中學令警廰派人尋捕各界熱心辦事人員派兵四出代日人收買糧食護送至膠濟車站嗚呼自外交失敗全國奮起以來尚未有摧殘民氣効忠日本如馬氏之甚者日人捕去學生尚未釋放今馬氏又大肆捕殺魯省人民内外交迫死亡無日甚望各省圑體實力救援各報館主持公論魯省之幸亦國家之幸也專電哀告惟希鑒察山東各界聨合會叩自滬發 
[吳光新抵滬]  
　　長江上游總司令吳光新因奉中央命令赴滬參預南北和議現已抵滬於昨日午後二點時督帶參謀秘書副官各員並率衛隊十名偕至龍華晋謁盧護軍使磋商一切議畢乘坐汽車返滬暫寓大東旅社惟參謀秘書副官各員及衛隊士兵暫駐軍署 
[商業公圑所接廣州覆電]  
　　商業公圑接廣州軍政府覆電云上海商業公圑聨合會鑒魚代電悉外交失敗國本漂摇欲圖禦侮調和爲先是上海和會爲國家命脈所繫誠如陸使儉電所云然也凡屬國人旣渴望和平之實現矧同人職責所在敢不黽勉進行尚希忠告北方促北代表南下斷續開議以挽危亡爲盼政務會議號印 
[商會與蜀商公益會往來函]  
　　旅滬蜀商公益會前援商業圑體入會例函請總商會加推代表被拒旋又去函力爭已誌前報兹將總商會復該會函及該會再致總商會函錄下 
　　總商會第二次復蜀商公益會函　徑啓者接奉大函以貴會臨時加舉代表本會未允照發入場劵深加責備不蒙鑒諒似有誤會兹再爲貴會陳之若臨時加舉代表可以照發入場劵設各圑體援以爲列則入場券靡有底止非獨於貴會有所靳也尚希曲諒倘貴會以代表一人爲少尚須酌加之處請俟開會後再議諸君子如有意見宣布儘可委托貴代表葛君發表合再函復諸祈台洽爲荷此復蜀商公益會上海總商會啓 
　　蜀商公益會第三次致總商會函　逕啓者昨奉大函承允加派代表入會無任感荷惟俟開會員會後再議一節敝會同人僉以敝會係由全川旅滬商人組織與各帮之圑體殊異前此僅推代表一人加入貴會固屬自行放棄責任今兹臨時大會關係改良會務大綱與尋常之大會不同現上海爲全國商務中樞若以蜀商僅有一人可以發言未免他人笑我拙也敝會年舉值年會長一人幹事八人代表全川旅滬商人對外一切前以會期近切僅請發給入會證券今則離展開會期尚有數日且閱報載貴會董會迭次開會對於敝會之請願定蒙付議務希將敝會所請加入代表各人證書即日給下母再推延不勝禱盼之至此致上海總商會蜀商公益會謹啓 
[江灣仁德所新屋落成記]  
　　江灣仁德所爲吳鴻玉牧師所創立專爲貧家寡婦而設不論敎中敎外如有確保證即可收留行之已十有餘年近因所屋不敷特添新屋由各善士善集鉅資遂得成功兹將所中職員記之如下總經理吳鴻鈺女董經理魏錢氏女所管理方氏襄理陸裕生虞慶德夫婦書記王際亨經理財產新董張龍陳映渠陸維榮顧蘭舟葉子衡宋季生鮑咸昌謝子楠關景忠曹雪賡唐露園莊菱晨顔錫慶顔惠慶顔德慶舒厚仁商翰卿戴條侯朱葆元朱友漁沈嗣信甘日初陸寳康韓玉麟虞順德瞿同慶顔福慶瞿宏聲顔連慶顧世勳徐善慶陳懐高徐善祥黃瑞生諸君等 
　　江灣仁德所新舊屋攝影 
　　吳鴻鈺先生爲江灣仁德所創辦人今年八十五歲亦爲中國牧師之前輩生平熱心宗敎舉辦社會事業不少如江灣敎堂東溝敎堂皆其所手創又如上海同仁醫院亦爲發起之人勸人諄諄不倦老而益健誠中國不可多得之德行家也 
　　吳鴻鈺先生肖像 
[總商會覆徐湯等兩函]  
　　上海總商會復該會會員徐菊如湯節之鄒靜齋沈九成余民進等五人函云敬復者接奉人函以昨日會期因陳炳謙張雲伯諸君之陳請决議展期不勝駭異囑將會員一百十五人陳張等五君外其餘爲何人並前日董事會到者若干人是何姓名開送云云昨日菊如節之靜齋九成諸公蒞會本會會董聞穆二君已將詳情當面答復其時諸公索閱會員一百十五人之陳請書及會員會改期之通告各會董簽名稿經一併檢請察閱業蒙台洽皆無開送之必要再本日又經會董會議定八月四日午後新鐘三時開會員會除另行登報並另函通告各會員及另發人場劵外合併函復即請察照素諗諸君子以促進會務爲前提届期准時務祈到會討論會務進行是所切禱此復 
　　總商會又復徐菊如湯節之兩會員函云逕復者七月二十八日午後八鐘接奉函示以會員陳炳謙等諸君一百十五人及前日到會議董姓名未曾抄奉爲詢查此事已於二十八日具函奉復蓋有回單何以又有函詢殊爲不解合再奉復即希查照 
[捷克斯拉夫委員圑抵滬]  
　　大陸報云捷克斯拉夫委員圑計著名政治及專門家十五人昨乘法國郵船安特萊本號抵滬將赴西比利亞查視捷克斯拉夫軍該委員圑擬先至横濱然後再赴海參威 
[關於時疫與防救之消息]  
　　南市三泰碼頭公立上海醫院昨日印刷傳單勸人注意時疫其文如下　此次時疫多係霍亂症爲侵犯消化器即致毒於腸胃之一種傳染病病毒從飲食入口並非空氣傳染（症狀）先瀉後吐甚兼四肢麻木吊脛亦有起先不瀉不吐者（豫防）第一注意飲食竭力淸潔飲食十分煑沸之物不食瓜菓生冷不使肚腹受凉不用飛集蒼蠅之物萬一不幸得病即請西法專家診救最好則送入附近著名醫院十滴痧藥水可以服用十滴至三十滴但只可救急未必能愈病病人用過之茶杯衣服便桶等器具欲保存者宜用藥水或煑沸消毒（即放在水中十分煑沸之）不必保存者火燒消燬爲宜不再姑息（禁忌）未病自恃身强不注意豫防之法已病亦仗體健誤信挑痧亂服平常痧藥躭誤診救時期使病毒加深無法救治（醫法）此症危險雖亞於肺炎鼠疫並非不治之病致死之由大半自誤醫治方針故一得病最好卽送著名專門醫院否則亦須請有名醫院之專家打大小針及内服各法救治經驗旣多器械完全必能竭力診救也（附告）本院對於時疫素所注意器械藥品病室早有布置各醫員素具熱忱日夜應診今年本院時疫部開幕最先活人甚衆浦東有疫即設分院於爛泥渡已診救四千餘人其中不及救治者幸居極少之數（確數統計再告）惟疫勢未減病室已滿現在惟有另行添設病室以應急用尚祈各界注意豫防俾減疫勢連日承蒙樂善之士慨解仁囊特捐經費敝院辦事務實經費無多得此善欵敬當施救貧病多救一人之命卽爲諸善士多種福基除誌報端特再申謝本院兼收外國病人故前在白克路某醫院之著名外國醫生亦有數人在本院應症（診例）貧病一概施診並免藥資其體面紳商不屑受施者酌收號金藥本藉助經費出診隨請隨去公立上海醫院院長王彰孚啓　並聞該院另備豫防内服藥水及豫防注射藥水如欲豫防者可至該院注射購用云 
　　南市基督敎靑年普益社素懐公益熱誠此次疫癘發生該社童子部首先發起驅疫隊一組今已實行四日成效甚佳城内外各街巷凡爲該隊所經過者垃圾爲之一淸該隊服務人皆係敎員及學生即洒掃運穢亦不雇用夫役一般居民無不爲之感動相率提倡淸潔至於大堆垃圾爲該隊力所不能掃除者亦先澆以臭藥水然後責成警區飭淸道夫即時除盡現聞該隊又欲發起衛生演講隊於每晚携帶影燈沿途演講云 
　　浦東沿浦一帶疫氣連日仍未稍减初起於爛泥渡陸家嘴一帶近已延及楊家渡塘橋六里橋楊思橋洋涇鎭三棒塘各處而爛泥渡救火會事務所臨時醫院每日自上午九時起至夜十二時止到院求診者絡繹不絶醫生亦異常忙碌榮昌火柴廠濟生會之醫隊自昨日起派定醫生鄭升如夏子輝顧昌遠程知懼携帶藥品分赴各鄉村實地施診以期救治普及　浦東各警區長警堌患疫死亡者時有所聞前日楊家渡三區一分駐所有巡警劉海坡李一亭因染疫不及醫治延至傍晚身死又該警署伙夫傳寳權於前日午後忽患吐瀉登時不省人事當經許警佐片請濟生會醫隊醫員到署用藥水針灌射越時好愈據醫生云此症甚爲危險醫治愈速愈妙若再遲延三小時卽不能救治云　上海醫學研究所醫隊此次出發浦東施診先在洋涇鎭開辦一日救治男女數十人旋赴楊家渡施診由該所主任顧賓秋協同醫士見習生等竭力施救大有應接不暇之勢 
　　閘北方面時疫流行傳染極速罹斯症而死者巳不勝屈指前日有時疫醫院主任竇耀庭致函閘北慈善　云烏鎭路轉角之義塜地所埋屍槍層積如山今年久雨之後泥土被冲棺多暴露一經日炙穢氣四布於衛生大有妨害亟應設法遷葬保全地方幸福等語又該路附近各居户日前亦具函慈善圑以烏鎭路一帶年來新築市房逐漸增多該義塜不宜保留致礙公衆衛生等語該圑主任王彬彥因本年添設醫院經費奇絀惟防疫要務不容稍緩爰擬設法籌欵以便早日將該地棺柩遷華鐵路北新義塜地以重衛生　滬北工巡捐局昨出布告云近查閘北各馬路往往有人在空曠地方堆積垃圾任意便溺當此夏令燥灦互蒸即爲醖釀時疫之煤亟須設法取締以裨衛生現爲杜絶積穢起見自布告日起該各空地業户應於十五日内將空地掃除汚穢圍築竹笆此項照費概免繳納以利推行逾限即由本局代爲築笆仍令該業户繳還築費並將築笆照費加倍繳納爲此布告仰閘北各業户一體知照物此布告 
　　城内陸軍監獄監犯李開有張義仁兩名於前夜二時許起患急痧敖典獄長聞報馳往飭醫灌救罔效先後死亡當即電禀盧護軍使派委會同地方廰朱檢察官騐得該二犯委係患急痧而死並無别故敖典獄長即命看守士赴善堂令給棺木不料近日時疫甚多該堂棺木無存當囑暫候趕製該看守士見堂中應接不暇候至傍晚始將棺木運到發封殮埋一面諭飭陸軍看守長將各犯收封時間稍予延長以俾多吸空氣至藥費等項所費不資敖典獄長以公費有限已函請慈善圑設法補助避疫藥品云　漕河涇鎭所建江蘇第二監獄女監號舍連日發生疫厲致斃女犯多名該監敖典獄官誠恐再有傳染昨將强健之女犯五十人送往地方廰第一看守所内暫押候疫氣消滅再行送還該監禁錮 
　　小南門外王信義浜後街三和里口小雜貨店店主廣東阿四前日午後兩時許從北市老閘橋販得蘆粟六捆雇車隨行回南到店後未及一時即患腹痛嘔瀉其婦急倩人救治無效殞命自發生至死未逾三小時　又小南門外大街王源興木器舖之媳某氏年甫二十餘歲前夜一時聞尚食物迨二時許即呼腹痛患瀉即經其姑請人療治亦已不及延至昨日黎明身死 
　　淞滬警察廰以現值時疫盛行特撰禁賣蘆粟之六言告示發令各警區分貼其示如下　現經時疫盛行道路首宜淸潔蘆粟旣碍衛生渣壳更極齷齪爲特布告周知禁止售賣此物如敢抗違不遵重罰不貸切切 
　　西南鄉閔行鎭疫症亦已發現邇日死亡者日有數起該鎭苦無醫院以致居民一經傳染竟束手待斃且道路垃圾素不挑除穢汚不堪因之染疫更劇現由商界除自備痧藥療治外鄉公所警察所等均未顧及故各商舖昨日擬具公函要求上海紅十字會醫院請設分院於該鎭以便施救 
　　近日有人擅擬治疫藥方用麻黃人參蒼术半夏陳皮等五味各一錢印刷傳單沿途分發昨爲公民程廷輝得悉以麻黃蒼术性極燥熱豈染疫者均能醫治服之大有損害深恐人民輕信貽害性命故於昨日具函警廰請即佈告居民萬勿誤服此種言藥以重人命 
[海門搗毁鹽棧之呈報]  
　　海門搗毁鹽棧一事昨日護軍使道尹各署接該縣代理知事奚侗及呂四場知事呈報詳情如下　呈爲私販鹽梟衆搗毁鹽棧事竊據縣屬第五警察分所長陶楚三呈報風聞東六區二滧鎭附近鄉民鳴鑼聚衆擬欲搗毁官鹽分棧并由呂四場知事會緝鹽匪姜妙發呈請核辦前來適趙知事占元請假由知事代拆代行當經分别咨會水陸營兵嚴密防範并令各颧董妥勸勿滋事端以期弭患於無形去後旋又據第五分所長陶楚三呈稱風聞東六區二滋鎭附近鄉民擬糾合多人聚衆搗毁各鎭官鹽分棧并續聞風聲日緊呈報在案所長先一日與本鎭紳商接洽籌議取締弭患之法多數意見鹽棧暫閉即可消散云云即將此語轉商各鹽棧主見相同一面并嚴密防範不料本日忽來數百餘人其中有東六七區人有崇明外沙人頭紥紅布腰繫紅帶手持槍械鑼聲四起槍聲隆隆蜂擁而來分所巡警預先佈置保護各商舖幸安如常鹽棧聞風在先早有營兵保護無如來勢洶洶自知宥不敵衆隨時暫避并非膽怯恐起重大衝突糜爛地方然本鎭新開官鹽分棧登時搗毁一空衆人開槍而去所長當即前 
 
 

Page 11

 
 
往詣騐勘得鹽棧店面銀房三間牆壁門窗塞板及屋内雜物并對門存鹽棧房一概打毁鹽包均抛入河中除由鹽械開單呈報外合將情形飛報等情并據大成官鹽棧函報前情縣知事因各鎭多設有鹽棧恐被擾及立即飛飭各區警察所區董妥爲保護切實曉諭一面飭警嚴拿肇事各犯務獲解究并前往詣勘外理合先行呈報云云 
　　甬圑體爲鹽民請命電 
　　寗波旅滬同鄉會昨致北京電云北京鹽務署張岱杉李贊侯先生鑒兹據奉化定海鄉耆紛來報告自今歲試辦魚蜇鹽厫矇聳增加魚鹽稅率驟至二十倍左右且必經秤放局及緝私營種種手續方准騐放漁民板户受害呌苦無可告訴遂致衝突肇事幸米統領老成持重到地查辦意頗鎭定得免擾累今該厫又聳支所長周宗華及緝私營在岱山建築緝私營房左右瞭望爲一網打盡之計現値秋汛漁期在山板户魚廠目擊心驚沿海漁民因前次衝突裹足不前求爲設法代達前來查甬屬海島人民大半倚海爲生兩公仁慈洞知板户漁民之苦今搜括極於海山禁令苛於内地使該民無一線生路有不惻然動念者乎昨見定海知事布告雖似招徠奉帮漁民來岱採捕乃一味威嚇甚於專制而照章購票捆鹽聽候查騐種種手續仍多困難並有派兵剿辦玉石俱焚等語是招之適以拒之漁民多不識字益滋誤會要知岱山板户並非私梟桐礁漁民豈是竊匪今鹽厫利用支所支所又利用緝私營鋌而走險誰實使之傷哉吾民受此荼毒應請台端立飭鹽運使撤銷鹽厫規復舊辦漁引並請緝私統領緩築營房免滋疑懼一面電請督軍省長立飭奉定兩縣知事布告曉諭漁民依汛放洋力任保護至前次肇事儘可另案辦理總之浙東產鹽與浙西行鹽情形逈不相同年來海盜不靖島民漁船被刼傷人豈止一次若再迫令漁鹽窮民走投無路生計盡絶非特後患無窮恐於蘇五屬原有引課稅有損無益爲小失大徒供中飽似乎非計事關桑梓大局代爲迫切呼籲惟希憫鑒鵠盼示復寗波旅滬同鄉會張美翊方舜年陳仁琅曁全體叩又電浙江楊督軍齊省長文同上 
[商店籲免加捐之又一批示]  
　　公共租界工部局提議擬向界内各商户增加房捐及特别捐問題各路商店以商業不振實難負擔各自呈請楊交涉員磋商領䄂領事轉知工部局取消等情迭誌前報昨日嘉興路商民易大公記新閘路速天祥等全體商店聨名二百餘户亦具呈交涉署懇請轉函領袖領事轉知工部局取消原議等情昨經楊交涉員批示云呈悉此事迭據利華商民一千數百餘户具呈來署已先後函請領袖總領事轉商工部局免捐在案現正在派員力與磋商據呈各情仰候函致領袖領事轉知工部局迅予取消仰即知照 
[航務消息併紀]  
　　大陸報云花旗輪船公司之哥侖比亞號今日黎明開往馬尼剌香港較定期遲兩日該船滿載搭客及運交菲列濱商人之麵粉四萬袋 
　　昨據本埠中國郵船公司之經理聲稱嗣後該公司之輪船復將駛至火奴魯南京號於七月十七日由舊金山起椗將駛往該港該船於八月六日可抵上海載有雜貨二千二百噸 
　　昌興公司之郵船孟梯格爾號星期五日可抵上海定於星期一日晨開往香港該船於七月九日由温哥武啓椗載運滬之貨四千噸鋼料約占半數將停泊招商局中碼頭卸貨　又該公司曼司文號亦準於八月九號由滬啓行直達新加坡然後到香港裝貨者可與之預爲接洽云 
[日輪撞沉小汽船]  
　　文滙報云今晨七時半日船Hachiro丸駛入浦江時距岸過近撞於南京路堤岸致將怡和洋行之小摩托船一艘觸沉 
[女界聨合會消息]  
　　女界聨合會昨假傅文女學校開職員會籌商義務學校之推廣辦法因現在報名來學者甚爲踴躍有高小程度者當調查其家庭實况介紹入相當學校免除學費擔任義務敎課之會員共九人公推定程孝福爲主任督促進行並議决週刋下星期日（十一日）出版徴求女界投稿當由宋銘黃交出聶雲台夫人捐欵洋四十元充會中經費 
[浙江商品陳列館定期成立]  
　　浙江商品陳列館駐滬徴品處謝主任昨接該館函云本館准於八月一日成立内部人員亦於是日起着手辦事並安置櫉櫃等一切設備事宜預計數日間即可佈置完全所需電燈亦均裝妥現應迪告應徴各出品家（一）内外部一切工程本月杪已完全竣工辦公各室及各陳列室現均佈置就緒各項職員亦經實業廰分别委任辦事（一）現擬趕於八月内陳列完備擇九月一號舉行正式開幕禮（成立後一月期間預計當可佈置就緒）（一）各省及上少之徴品希望儘陽曆八月二十號以前完全送到浙館俾措置裕如審查優待章程速分交各商俾出品人知陳列之優點回國華僑務乞隨時將陳列館情形說明並請彼游杭參觀贊助（一）館内又添參考部地位暫定十六尺寛五十尺長俾外貨工業優美之出品陳列藉資比較以促國貨改良之進步（一）商品陳列館内設勸工場租賃商店寛十尺深十六尺每月租洋三元繳保證金二十元（但以國貨爲限）以上各則事關緊要希即轉致各出品家查照辦理云云謝主任接函後於昨繕具通告分致本外埠各出品家及實業各工廠商號一體遵照辦理並促從速送徴云 
[關於賬務之電函]  
　　旅滬皖人接安慶電云同孚路余壽師并轉旅滬同鄉諸公均鑒感電敭悉籌設安徽義振事務所己饑己溺同感仁風省城亦設工振局專辦工振事宜乞隨時賜敎呂調元勘 
　　仁濟善堂昨接天津電云上海仁濟堂諸君鑒電悉江蘇省内幾處被災以何處爲重請將地名及災情大略急電示復　該堂接電後當復電云天津華泰洋行轉佘鑒電悉蘇省災區甚廣沿太湖各縣尤重詳情續陳仁濟堂叩 
　　仁災善堂昨發通啓云敬啓者蘇浙皖水災籌振事業於本月二十七日會同三省代表議决由本堂組織蘇浙皖三省水災義振圑分别籌辦在案現正積極進行所有應行手續及一切事宜皆需人主持急擬推選幹事共同負責訂於本月三十一日午後新鐘六時在本堂開會徴求辦法届時乞撥冗駕臨共襄義舉是禱 
[印刷工人組織圑體]  
　　昨日上海印刷界五彩落石工人假書業公所開成立會到會者三百餘人先由主席周正元報告開會宗旨並說明該會係組成印刷職工聨合會之一部故名上海印刷職工聨合會五彩製版分會云云後由來賓朱隠靑丁乃剛李振三倪友根趙濱安陸一雷先後演說大致謂今後以工立國的時代工人須有自奮的精神以謀天產物之發展增高工人之價値等語後由許家珍代表該會全體員會答謝並選舉職員茶點攝影散 
[今晚之廣告公會]  
　　今晚八點三刻鐘中國廣告公會在寗波路卡爾登西菜館開講演會請美國商業專家克納德君演說中國商標問題近日美國商會中人正在積極討論改良商標辦法故克君此次演說實應付時世之需要云 
[靑年會今晚表演游泳法]  
　　靑年會今晚新鐘八時半體育部表演各種游泳方法蓋當今外交失敗有志之士皆欵障百川之東流以講究其强國强種之道然欲富强其國家必先壯健其身體况現値夏令體性柔弱汗積毛孔百病易生一經澡身游泳則汗漬盡去筋絡舒暢心神爽快誠强國强種之要務亦延年却病之良劑也凡我靑年盍偕往乎 
[基督徒爲疫祈禱]  
　　浦東洋涇鎭近有敎士徐天榮等發起組織基督敎福音堂於前日（二十八）開成立會由虹口福音呇牧師倪伯欽帶同傳道員等渡浦講道並以該鎭一帶疫癘盛行故特舉行祈禱 
[勵志愛國圑宣講紀]  
　　派克路百合里勵志愛國宣講圑圑員於前日（二十七）上午九時乘坐滬寗慢車至眞茹宣講到後先至警所及鄉公所經洪夢梅王屏樹招待代擇典當塲地點當將上海携來中法中西五洲各藥房所贈之時疫藥水人丹痧氣丸諸藥品分送各鄉民旋由朱文華徐惠施張其泰朱日章曹心一吳兆麟奚成良胡瑞棠相繼演說節儉與救國之關係改良風俗及衛生防疫愛川國貨諸問題講畢已鐘鳴五下遂振隊趁車返申 
[女士捐資興學之奬勵]  
　　北浙江路華安坊二弄私立萃英學校剏辦人高劉儀整女士捐薪興學積勞身故曾由上寳兩邑紳學界開具事實報請寳山縣勸學所轉皇請奬立案兹奉勸學所轉到縣公署訓令内開萃英學校校長高有耀正室高劉儀整請奬事已奉省廰道先後照准俟奉有部令再行轉知云 
[學校消息兩則]  
　　勤業女師範　法租界南陽橋勤業女子師範學校對於此次愛國運動頗爲盡力女界多致稱許現定陽曆八月二十一日（即陰曆七月二十六日）開學其師範本預兩科及高小國民文藝專修等科均推廣學額添招新生并由師範生秦家潤史彩貞王傑三女士等組織職業義務學校敦請東京本鄉專門女子美術學校畢業生王瑞竹女士前上海職業學校校長湯振華女士主任胡超然君爲化學敎員其餘國文尺牘算學等課皆由師範生輪班任之該校校長朱劍霞女士爲奬勵學生起見凡於此次奔走講演諸生酌給金銀質徽章各一枚以留紀念云 
　　三畏里義務夜學　上海學生聨合會靑年會夜較分會在閘北三畏里租賃房屋組織義務夜學校敎育貧寒子弟不收學費已見報端兹悉該校已於前晚行開校禮學生報名者有六七十名除去家計並非眞貧力能求學及不合該校宗旨者之外共考取五十餘名由該校主任李峻華主席宣布創辦義務學校之原由並勉勵諸生熱心求學將來共負救國之責任云云繼由各科敎員姜維良孫道勝林樂生徐贊華洪紹堂等挨次演說略云本校除敎授國文英文算學地理諸科外並注重學生品行道德養成高尚人格云云演說畢通告各學生准於星期四晚七時半正式上課九時半放學云 
[慈善協會施診給藥]  
　　新唐家弄源吉里中華慈善協會每屆夏令除散放痧藥外特設所開診聘請朱贊之徐麗洲姚海權馬潤之各内外專科診治給藥處仍在老閘大街泰生堂藥舖不取病家分文 
[江北同鄉會浦東開辦施醫局]  
　　江北同鄉會浦東辦事處擬開開辦施醫局等情已誌昨報昨經該會主任吳少林延請醫士曹一仙爲臨時施醫局主任並聘請醫士白筱亭襄助一切定於三十日（即今日）開診所有就診者無論貧富不取分文局設圓通庵内西廂房 
[徐州同鄉會開會紀事]  
　　前日下午一時徐州同鄉會在新閘橋康樂里新遷會所内開第二次次選舉會董及討論一切進行事項到會者有段書雲黃以霖姬佛陀朱遐九楊宜生陸幼臣曹幹臣翟彥海徐醒東秦鳳亭張學儉劉子元曹子瑞孫樹人沈芥塵馬仁生嚴祉芬杜劍秋胡耀庭馬蔭秋朱子久唐舜卿朱春雷吳養修等六十餘人當由正會長姬佛陀宣言本會宗旨在聨絡鄉誼當以親親長長爲務今日開會應請年齒最長者黃以霖先生主席遂由黃以霖報告開會宗旨及組織情形繼姬佛院復言本會對於慈善公益事業當特别注意略謂慈善事業可小可大當量力爲之至公益事確係與地方公衆有益始得謂之公益使辦一事而先謀個人之利益不顧地方之損害此種事鄙人决不爲也繼朱遐九宣言姬君對於同鄉會前途種種計畫並云嗣後尚望諸父老昆弟協力同心一致贊助將來本會必大發達　楊宜生陸幼臣曹幹臣等提議近日疫症流行可否由本會同人捐集若干欵項購藥施濟經全體贊成公决詳細辦法容再開會籌商遂由主席宣佈請到會諸君攝影鐘鳴五下始行散會 
[開征第二期烟酒牌照稅]  
　　江蘇二區上寳崇川太嘉六縣之菸酒牌照稅每年向分二期徴收第一期已於陽曆六月終辦竣兹届第二期征收稅欵之期故由二區公賣局劉局長昨特令飭經徴主任陳傑迅即派員分往各該縣開征本埠征收處現設西門外文曜里一面通函各縣請爲佈告各菸酒商一體照繳 
[警察出勤提早時間]  
　　淞滬警察廰長徐國樑通傳所屬各區署所警佐着將長警隊士等自昨日起日差出勤一律解除武裝衣間照舊荷槍出勤已紀昨報昨日各區署所隊均已遵照實行旋又接徐廰長電話傳知各區總署轉傳各分駐所着於今日（三十）起警察出勤時間提早一鐘凡淸晨五時至八時八時至十一時十一時至兩時兩時之五時次第替班惟夜差自八時起仍穿舊黃制服一律荷槍等因各該警正已遵照轉傳各分所警佐知悉 
[張天師不認傳單]  
　　近來社會上發現荒謬傳單謂今年天降災難人死一半等語該單附有藥方符籙均託名張天師傳說昨據道敎同人云此次天師來滬係應某姓之聘同人等將傳單呈閱眞人大爲詫異謂必係奸徒乘疫歛財且該藥方有麻黃等猛烈之品深恐誤人性命現已設法聲明免滋誤會云 
[相騐小河中男尸]  
　　二十五保十二圖地保顧愼霖昨晨至地方檢察廰報稱新普育堂後面小河中溺斃男尸一具查無家屬爲特來案請求相騐梅廰長立委沈檢察官沈檢騐員等蒞塲騐得該尸年約三十餘歲身穿白洋布短衫褲赤足頸項有褲帶一根係生前自縊致斃尸身墮入河中（小河邊有一楊樹遺有樹枝在地）當令善堂棺殮發封厝壇候屬認領 
[路斃尸體請求免騐]  
　　十六舖地甲盧永德昨晨至地檢廰報稱今晨十六舖寗紹碼頭倒斃男尸一具查無家屬請求蒞騐等情梅廰長正擬派員往騐間忽有田金山投廰禀稱紹興人在新閘義源酒行爲出店已死田阿喬爲民人胞兄今年五十一歲向在池浜橋同生和酒行中爲庖人近因患病擬乘新寗紹輪船回原籍家中調治甫抵碼頭即行病死與人無尤爲特來案請求免騐云云梅廰長准如所請着具結送查趕緊棺殮 
[破壞烟禁判押兩月]  
　　潮州人陳炳生近在新閘白克路四百九十號屋内私售鴉片烟被該管捕房捕頭偵悉於前日派令華探陳葆錄西探高愛樂協往抄出烟膏一百餘盒將陳連同烟膏一併拘入捕房押至昨晨解送公共公廨請究即據中西包探上堂訴明前情並將烟膏呈案請察訊之被告供稱此項烟膏係友人所寄現該友已回原籍請爲鑒宥中西官核供以陳炳生破壞烟禁判押西牢二月示儆烟膏送海關銷燬 
[又一破壞烟禁案]  
　　廣東人劉日東近在虹口崇明路二十三號門牌屋内私設燈吃洋烟被閔行路捕房華探譚鳳池偵悉稟明捕頭與九十八號西探麥道漢協往將劉連同烟具一併帶入捕房昨解公共公堂即由該探等上堂禀昨前情將烟具呈案請究劉延律師代爲辯護中西官以被告不應破壞烟禁判罰洋二十元充公烟具銷燬 
[包探查獲帶土人]  
　　粤人吳錦芳昨至虹口某處購得邊土一包行經北蘇州路被包探陸連奎與一千三百二十八號華捕查見將吳連土拘入捕房經捕頭詰問口供一過諭着存洋一百元保出候示 
[烟案過犯又開燕子窠]  
　　前犯私售雅片烟膏案曾經訊辦之崇明人倪阿林近又在虹口墨克登路租賃二百八十四號門牌房屋開設燕子窠前日被三百八十號七百八十號兩華捕查悉票請捕頭麥搿利搿同往將倪及與倪同在一處之王阿福連同烟具一併帶入捕房昨解公共公堂請究經中西官訊據倪阿林供稱因病吸食洋烟玉阿福係伊表弟函招來滬照料一切等語王阿福所供與倪相同堂上以倪係過犯判押西牢六禮拜示儆王阿福訊無關係着即省釋烟具銷燬 
[姑媳賣烟之懲罰]  
　　住居虹口東百老滙路寳和里九十七號門牌屋内之老嫗何王氏與其媳何張氏將鴉片烟土和料熬膏私自售賣經公共總巡捕房包探周志仁偵悉據情禀明捕頭協同二十七號西探目朋山往將王張兩氏拘獲送交公共公廨收押抄出之烟膏烟具等物帶回捕房於昨連同兩氏一併解案請究即由該中西包探上堂禀明查獲情形將烟膏一小碗空盒九百餘只烟具多件呈請察核詰據何張氏供稱烟膏因姑有病購與吸食並非出售等語質之何王氏供詞略同中西官以該姑媳二人不應違犯烟禁判何王氏押女所六禮拜何張氏罰洋二十元無洋改押女所三禮拜烟膏烟具悉數銷燬 
[妓院容留幼女之科罰] 　 
　　湖北路淸和坊一百十七號門牌妓院内因容留年未及笄之安徽女子崔巧雲學唱戲曲經人函訴捕房派探將崔女與鴇婦王徐氏一併拘入捕房諭准王鴇存不五十元保出曾經公共公廨傳訊因王鴇不到飭女留濟良所候提該鴇到案訊究等情已誌前報昨由捕房將王徐氏提解公堂即據中西包探上堂禀明前情並由濟良所西女董將崔巧雲解案請示當據崔女供稱年十五歲原籍皖省由父親携帶來滬因貧被賣與王徐氏所設之妓院内學唱戲曲是實訊之玉鴇延律師到堂代爲辯護經俞襄讞核供商之美思副領事以王鴇容留幼女違章屬實判罰洋五十元充公示儆崔女發濟良所留養 
[途遇殺夫兇手]  
　　住居閘北之客民倪吉康前被同居人陳學連用刀戳斃當時由警將陳妻某氏等拘送地方廰收押並派員往騐明確候提陳學連到案再訊在案前日下午倪妻趙氏偕姪倪榮桂因事經過公共租界勞合路與陳學連相遇遂喚捕將陳扭入老閘捕房當以事出華界諭飭華捕將陳押送四區警署昨午轉送地方檢察廰經檢察官提案預審之下判陳收押候究原告退去候示 
[汽車傷人兩則]  
　　昨日下午三時許有某號汽車駛經三馬路江西路口撞傷人力車夫朱衛元腿足跌倒於地由總巡捕房三百五十五號華捕瞥見前來抄錄汽車號數另雇車送朱衛元往醫院醫治一面歸報捕頭候示　又昨晚八時許有杭州人章鄉法行經南京路浙江路口遭三百四十二號汽車撞傷倒地當由老閘捕房八十號印捕俞來勒令汽車停止將受傷人扶入汽車載送醫院醫治復帶該汽車夫至捕房報請捕頭核示 
[女工毆傷打盆女子]  
　　錦華絲廠繅絲女工王阿香顧餘金前日因毆傷打盆女子秦小妹頭面由該女家屬投報四區警署經張署長傳到王顧二女工押候訊辦 
[誌謝]  
　　上海靑年會商業夜校學生分會近刊愛我中華一書係張毅漢君所著昨承惠贈一册　又市　公學學生分會惠贈國恥紀念扇兩柄　又中華愛國實業社惠贈繪有中國地圖書有二十一條件借欵一覽表之國恥紀念扇兩柄　又實學通藝館惠贈自製蠟紙五枚紙質精良試用頗佳定價又廉書此一併道謝 
來件 
[上海總商會近事之談片（穆藕初）]  
　　上海總商會自發生佳電以來已閱多日矣不負責任者之宣言及報紙之評論於此時期内幾乎無日無之而會員之能明其眞相者恐無幾人非會員與外埠人士更無論矣珝忝列會董之末因才識經騐均甚膚淺故就事迄今無何建白受會員之抨擊及多衆之非難惶恐萬狀無地自容本不敢藉文字以表示意見惟默念當此科學昌明時代凡事皆求實際而上海總商會近日之紛擾主因局外人罕有知者苟不明白揭出之則紛擾恐無已時爲特將上海總商會年來所立之地位及會員對於會務之熱心本吾良心及就事以後所聞所見爲我國人道之庶日後對於會務之改革知所適從乎 
　　辛亥以前上海總商會除行使其職務外對於各方面並無别種關係辛亥革命上海總商會通電全國首倡贊成各省商會聞風響應淸室遂覆而上海總商會之名由是震動遠邇袁氏當國鑒於往事不得不籠絡上海總商會爲假借名義地步於是乎上海總商會會長一躍而爲上海道尹官銜煊赫而會長之地位因是而高淺識者流援母以子貴之成例竟有視會董之地位亦隨以加高者以故會董額數三十三名似嫌太少矣平心論之苟有其人能注力於所負之職務則會董人數有三分之一已足否則即十倍此數亦無所用珝並非倡行貴族主義故作此論蓋吾人苟放開眼光觀察英美法德議員中之中堅人物及我國各地方圑體有若干知行合一之士無不呈發皇氣象者可證明斯言之不謬矣（未完） 
來函 
[任矜蘋致宋漢章田汝霖書]  
　　漢章汝霖兩先生均鑒謹啓者自和會失敗民心憤激痛國勢之已削奮智力以相謀儲金之聲先後競起國之不亡事之可爲殆以此始故其初也必審愼遠慮嚴規以防弊合羣以致强庶發一言有一言之力行一事有一事之效四年覆轍不致重尋然合羣非庸人所能爲力嚴規必集思而後有功故矜蘋盡國民之獻而先生等有討論之會當時矜蘋因上海學生聨合會之委曾列末席各抒所見詳確討論於是有召集圑體會議及設立儲金會之議而先生等復慨任先倡籌劃進行負責有人本不必再貢管見以辱聽聞惟念事關重要心所欲言更有不敢緘默者夫儲金足以救國已成公論以其能興業也行抵制之實能濟窮也防未來之危故儲金會能早一日成立即中國早一日有轉機不僅此也我國山東問題在和會雖已失敗然或可博勝利於國際同盟會故於開會之前先當有所設備所謂設備者内蓄我實力外揚我民氣使與會諸國幡然起助庶東方之德不再暴横故儲金會之組織不必限止於上海當普遍於全國此先生等籌劃之時所應兼顧並謀者也狂狙之言聊獻一得惟先生等採擇焉至於進行情形如能惠示一二則尤幸矣七月二十九日任矜蘋謹啓 
雜評二 
[告警察當局（庸）]  
　　疫症之蔓延由於個人衛生怠忽者半由於公衆衛生廢弛者亦半純係人事問題無所謂天災也乃社會囿於迷信神權之锢習浦東及南市等處已發起於中元節舁神出巡以資解禳官廰方面恐蹈前此吳家廰高橋等之覆轍通融許可吾人已覺此舉之非宜乃不謂竟有好事之徒假託所謂張天師名義散發傳單以麻黃等峻厲之藥爲治疫之良劑者其兒戲人命尤爲乖謬夫迎神賽會其事已至無謂然猶可曰公私損害尚微若荒謬之傳單則害中於愚民生命者甚鉅有警察之責者奈何不加以取締哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當肛名人字跡每星期調換一次　今日係沈信卿先生手書 
實談 
[郵苑瑣話（三）] [  秋葉]  
　　郵票圖案用肖像者於主權者而外别有爲神人者（如法國郵票之商神自由神維眞島Virgin　Lsland郵票之聖母像等）有爲國之偉人者（如黑山國郵票之阿爾迭迦將軍像）有爲其地之發見者（如加奈大之迦波Ｏnbot像秘魯之辟遮羅Ｐizarro像）更有即爲本地之土人者（如法國在印度支那所發行者）其例俱較少 
　　郵票圖案用發行或地方之紋章者亦極多昔日俄德巴威瑞士聖瑪利諾（此即世界最古最小之共和國）等國之郵票皆屬其最著者其如德國之貝革杜夫城舊時屬路貝克與漢堡兩地所保護其郵票圖案即合兩地紋章各半而爲之是又其别緻者也 
　　動物之見於郵票中者有象（黎比黎亞）有虎（馬來）有麒麟（那沙）有豹（法領剛果）有犀（黎比黎亞）有駝（秘魯蘇丹）有海豹有犬（皆紐芬蘭）有海狸（加奈大）有猿有鹿有熊有鰐（保諾）有袋鼠（新南威爾士）有孔雀（保諾）有鴕鳥有琴尾鳥（新南威爾士）有鷲（墨西哥）有鵠（西澳洲）有鸚鵡（紐錫蘭）有雉（日本）有魚（紐芬蘭）有貝榖（特拉文柯）有珊瑚（頓迦）鳥獸魚貝幾無不備故搜集家常以爲動物園焉蘇丹之駱駝郵票其駱背所載行囊陰影而外更記彫刻者名字而行曰Ｋhartoum　Ｂerber（迦爾頓波波其字極小 
非用廓大鏡不能辨）此票發行後不數月克其那將軍即率軍攻迦爾頓說者因謂郵票所記蓋預言也 
　　郵票用植物爲圖案者多與餘類參合如那沙之棕樹好望角之葡萄是皆表白其地之物產者也 
　　國家有山水之勝者郵票中多用風景爲圖案蓋最美觀如波斯尼亞如土耳其如埃及如紐錫蘭皆其適例至如英領奈維斯（Ｎevis）因爲噴泉名地故構作二女以岩間噴水施救病人之圖以形容之則更别出心裁矣 
　　郵政亦交通事業之一也故用舟車爲圖案可謂本地風光其中以用船舶者爲最多或汽船或帆船或短艇或巨艦種類蓋不勝枚舉我國現在通用之郵票其圖案亦爲乘風破浪之帆船且其後猶隠隠有長橋列車汽烟如縷焉 
　　至郵票獨用鐵道機關車爲圖案者如美如秘魯如黑山國皆有之昔年美國跋弗羅大博覽會開幕時發行新郵票一組六種其圖案有湖上汽艇有海上汽船有快車有自動車有急流架橋有運河水閘交通機關可謂粗備也矣 
新智識 
[童子軍游戲（續）] [  上虞陳伯源譯]  
　　（十）　憶摹 
　　取一紙板以筆方之分爲十二另以黑色圓紙六片任意粘於紙板上命各員注目視之可三杪鐘使各退去照樣圖之取最准者爲勝 
　　（十一）　無主飛艇 
　　分隊爲二（每方以四五人爲最適合）取帶一條或繩亦可繫諸兩方之間高可及面以小汽球一由旁擲之每人竭力以使此球落於敵人地面（二面界線以帶爲準）但其逐球必經帶上邁過方爲有效并逐球時不得逾越界線攙入他人之地 
　　（十二）　吹球 
　　擇一木臺長可六尺臺之兩旁參賽者一方居其一面兩方人數相等臺之中間置一乒乓小球使各竭力吹之以其墜落於他端者爲勝 
　　倘小球由側而墜則須復置中間 
　　吹球之際苟事嬉笑終難逹其目的故智者必先鎭定心神從事以期一舉而獲　標也 
雜錄 
[夢行述異（中）] [  瘦鵑]  
　　往歲嘗有一音樂家求予診治叩以何疾則夢行也據彼自言數年來恒於睡夢中治事日間則廢去百務坐看駒光之逝其所作樂譜亦均成於夢中晨起張目則床次小案之上頁頁皆新樂譜也惟何時所作則一不之省譜之琴中居然恊律有時欲爲新歌命意遣詞略事搆想詰旦起視歌詞乂告成矣此君神經上病根已深常態盡變欲圖救治非旦夕間事也 
　　又英國中部有牧師某君其人頗練達富於思想顧亦有夢行之患每於中夜起床走筆作講道之稿旣畢則起而加法服高立椅中手執稿揚聲而宣讀之厥狀如在禮拜堂中初不自知其在睡夢中也家人固好奇一夕俟其屬稿畢故竊去之易以白紙而某君持白紙宣讀如故諦聽其語與稿中一一無異聞者多詫爲奇事云 
　　予病家中又有二人一精下棋一工打彈均病夢行精棋者每遇疑難之事苦思不能决夜半入夢則無不迎刃而解工打彈者恒於睡夢中練習打彈其夫人嘗起而覘之謂其運棒走彈咸較淸醒時爲敏活度其睡夢中目光所注精警亦如平日也以夢行而就診於吾者不下數百人最奇者莫如某紳士某年夏逭暑鄉問某知友家一夕宴會座客方歡飲某紳士以弗適辭先自歸寢一小時後羣客飲罷集吸烟室中某紳士忽于于然至自取蘇打水和威斯克酒飲之然雪茄一吐吸自如即就羣客縱談談鋒立大肆驚其四座論列大小百事洞中肯　井論地方自治及神鬼之學夜過半始興辭登樓去翌晨就餐有稱其昨宵吸烟室中之言論者某惘然似不之憶謂自　前退歇而　即酣　達　似未嘗至吸烟室云衆力　仍掉首以示弗　抑亦奇　 
　　世界偉觀（十一）紐約哥倫比亞大學藏書室 
　　哥倫比亞大學佔地二十六英畝一八九二年起築一九○二年落成建築費美金一千三百萬元 
[滬上竹枝詞十首] [  盛仲義]  
　　洋塲風景洵繁華車馬紛馳眼欲花試向五龍樓外望遊人擁塞路三义　紅頭巡捕立街中木棍高擎氣概雄笑問阿三年幾歲于思滿頰亂蓬蓬　街衢逹且管弦聲書寓長三最有名民國稱呼眞濫絶居然妓女號先生　阿儂不慣閉朱樓姊妹相偕任意遊窄袖短衣眞惡習夜深還欲出風頭　時髦個個吸香烟名目繁多識不全還要騙人中國貨漏巵外溢總難塡　世界新奇逈不猶鑿開地道任人遊此間亦有桃源洞欲倩淵明作記留　抵制風潮漸已鬆豈眞熱度五分鐘奸商暗進東洋貨只怕終虧一簣功　長日如年無所事消閒麻雀打三圈　來不論錢多少相約明朝吃大餐　酒肆茶寮日夜開遊人大地遠方來此中良莠渾難辨切莫多言惹禍胎　作客申江已二秋自知迂腐不風流每逢放假星期日祗到中華第一樓 
小說 
[潛艇歷險記（續）] [  翠岑譯]  
　　諾愛爾曰未知彼傷否觀其狀似異常日也麥快亞方自撫其足趾曰或以渴耳惟吾儕將奈何予行十步足被兩剌以是例之則由此至上托特堡壘尚不知其幾何里將何以行乎諾愛爾不語呼弗雷脫至撫之犬强摇其尾以承主歡及諾愛爾撫其背則大呌麥快亞曰此似斷肋也足亦傷可憐哉諾愛爾乃緩緩抱犬懐中己雖眩暈無力而猶毅然欲抱之赴車站不忍使自行也指南針奪自房霍本納者至是復失惟星光閃爍曠野中方向尚可辨認二人乃觀北極星爲準徐徐忍痛而行麥快亞携兩槍槍未損諾愛爾則抱犬懐中麥快亞曰彼德人何不餉弗雷脫以彈或者恐驚守兵不得脫耳又曰諾愛爾吾英數處非有一種風俗於五月一日之晨在露中：：言至此忽斷前方發吹嘯聲黑暗中童子偵探隊六人疾衝而出爲首一童銳聲大呼曰止！母前麥快亞應曰願遵命君等或能指導吾儕至上托特堡壘也童子軍之行動至謹愼是時六童圍繞二人之四周各堅握其棍以備見二人衣衫不整有類逃俘惟不解二人英語何以自然若是而其一且抱一犬隊長聞麥快亞語答曰否此時汝應先至下白老壘諾愛爾曰下白老壘耶然則此間何地吾儕欲向上托特堡壘也隊長曰彼在汝左七英里離此間一英里即爲下白老壘吾儕蓋白老壘第一圑之梟隊也諾愛爾曰然則離此約三英里之石華表何名彼非近丁扣栅欄者耶童子曰否距彼遠矣麥快亞曰嗟乎吾誤矣吾儕惟面風行不知彼霧中之風乃變易不定也君等非爲逃俘來乎答曰然因此巡察於温突耳澤地者多至六隊也德俘於昨日下午四時乘暫放外出散步時守者之不備遁其中二人僅於昨晨至也於是諸童子軍急爲二人備護足物毁一帆布雜囊製成半靴形而墊以軟厚之樹葉二人穿之六童遂押之向下白老壘而行 
[自由談之自由談] [  不冷]  
　　推測與體察　凡有經騐之人一事旣起必有一種之推測以視漫無經騐祗知盲從者果是不同然旣經推測必將事之現狀時加體察以證我推測之當否蓋我非神聖斷不能推測無誤也不然即爲頑固之原武斷之根而於事有害 
 
 

Page 15

 
 
   
 
 

Page 16

 
 
   
 
