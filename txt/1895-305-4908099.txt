# 1895 - 305 - 4908099

 

Page 1

 
 
[重印西事類編出售] [  申報館主人啓]  
　　西事類編一書摺摭歴任星使參隨游歷外洋所箸日記大而兵刑禮樂小而風土人情類别門分參以議論留心洋務者誠不得不家置一編也本舘前曾付諸手民流傳于世未及數載鄴架己空而問價者仍源源而来因之重爲排印刻己裝釘告蕆工料較前者益精每部碼洋三角五分購者請臨本埠申報舘及申昌書室各外埠則概歸申昌及經售申報人出售 
[珍物待購] [  申報館恊振所拜啓]  
　　本舘恊振所自經解賑欵以来屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉旣能廣積隂功且可增輝藝圃誠一舉而兩得也計開朱漁珊帖一部高澹游山水一幅米南宮字手卷一軸天青緞馬褂料一件 
[論開鐵路之利]  
　　中國自二十年来講求西法中國人民無不以爲蒸蒸日上再二十年西人之法盡爲我有卽不能駕之而上亦無不可與之抗衡在西人視之亦以爲中國風氣從此可以大開中國積習從此可以力挽積弱之勢從此可變而爲强貧乏之邦從此可變而爲富此通商之後一大轉機也去年日人肇釁擾及遼東是不難展其所長以騐平日講求之效乃一敗再敗水陸皆靡幾至不可收拾致償費割地增開商埠而後己說者謂學西法不過如此不如不學之爲愈乎不知中國非學西法之壞是不能盡學西法之壞風氣終未大開積習終未力挽也然則風氣何以能大開積習何以能力挽是非廣開鐵路不爲功夫開鐵路非容易之事廣開鐵路更非容易之事處此極難之時而欲爲此極不容易之事是猶病足而使之登山莫不視爲畏途也然天下之事奮發有爲則難者皆易因循怠惰則易者皆難况近今風氣雖未大開而究不可謂不開在上者非不知鐵路爲當務之急而猶待遲回者尚未確知鐵路之利也在下者亦非不知鐵路爲當務之急而未盡鼓舞者亦尚未確知鐵路之利也不能確知鐵路之利而僅狃於官辦商辦官商合辦之說議論紛紛莫衷一是而究之官辦有官辦之利商辦有商辦之利合辦有合辦之利辦則分官商而成路則一也有益於國無損於民且西國俱有章程可攷葫蘆依樣何難仿而行之哉或有慮及於動此要工經費浩大况復償費未清度支不給何能籌此巨欵不如待國庫稍充再行舉辦庶免挖肉補瘡之患然現在所籌之欵何一非挖肉而補瘡償費二萬萬兩本擲諸虚牝尚且貸之西人西人亦尚且肯貸開路之費則有利可圖較之償費更有把握若貸之西人西人必更踴躍不特將来歸欵可以從速卽償欵一宗亦無不可於鐵路出之也若必欲待國用稍舒然後舉辦則必致坐失機宜而籌欵朋爲不可必得之數則何如挖肉補瘡之爲愈　試爲詳言其利則當知鐵路之開自不能一日緩矣一則便於徵調也中國幅𢄙遼闊一遇軍興卽須徵調水陸舟車在在皆形濡滯語云救兵如救火初起之時易於撲滅稍延時日則勢己燎原欲一旦撲滅而不能矣所過之處地方受累百姓遭殃種種弊端莫可言狀若鐵路一開則四通八達并有電報以佐之瞬息風傳大兵雲集自無鞭長莫及之患且徵調速則兵額可减兵額减則兵餉可節現在各省緑營及練勇之額奚止數萬而臨時仍須招募雖由舊兵之無濟亦由徵調之不能從速故也每省苟有一萬精兵二十餘省合之己得二十餘萬數日之間可以畢集亦何患兵力之不厚耶招募裁撤并可以省却無數周折此用兵之利也一則便於轉運也從前漕米皆歸河運自河道淤塞費用兵而爲日久咸同間改由海道運津較河運己便利十倍然當有事之秋海疆戒嚴南漕不能運北京倉待米甚殷當軸束手無策且不特不能挽粟飛芻致天庾之正供有缺卽北省民間食米大都仰食於南一旦販運不靈此嘆盈倉彼嗟枵腹人民一飢不能不慮及揭竿之患去年日人搆釁海道梗阻北地米珠薪桂居民皆仰屋而嗟幸京倉存米尚多不致缺乏然己有岌岌不可終日之勢矣此運糧之利又不能不以鐵路爲要務也各省每逢水旱之災顆粒無收居民乏食轉徙溝壑徧野哀鴻雖朝廷無不發帑以賑各處無不樂善以輸然皆係現銀匯解所以被災之地仍復米貴於珠居民所得錢文仍不敷一餐之飽卽有運米以往而曠日持久緩不濟急放賑者風餐露宿勞精疲神地飢者己不及待而餓槁於荒烟蔓草中矣若開鐵路不特可以移粟抑亦可以移民卽使水旱頻仍而補救之策不更較爲盡善哉未完 
[詳譯拱北失事緣起]  
　　招商局拱北輪船在北方運兵失事前己登入報章所有救出之第三司機西人名福倫及華水手八名皆己乘新豐輪船由津抵滬述及拱北在遼東灣内錦州運兵至天津己運兩次每次約一千名左右至第三次忽肇此事事在八月二十五日晨七下鐘時駛抵錦州下椗離岸約九里之遥少頃有一民船滿載馬鞍之類上船洎下午兵亦裝至待傍晚裝畢約共八百名尚有三百名未經裝至拱北因之暫待猶恐潮水再落船須出外故將煤火燃旺然火力未足水鍋中祗蒸汽五十磅迨二十六日午前十一點鐘忽船首有火藥炸裂聲以致全船震動睡者從牀上墜下立者無端仆地諸物亦多摧毁者而船面己有四洞火自洞中出到處飛揚船上各西人急用水龍施救斯時查知水鍋中祗汽四十九磅船主立命將救命艇放下預備救人倉卒中惟聞彈炸裂聲一開花砲更紛紛飛散幾如石破天驚船主知事不可爲指揮各人避入小艇而衆兵爭先欲入致懸艇之繩中斷人皆墜入海中諸西人無奈抛繩索入船使水中人緣之而上驀又聞轟然一聲船之全半身遂全無蹤影而人更不可問矣其遇救者皆猱升後半船之桅上船中有水灌入火藥亦不復轟發忽降氷雹大風怒吼桅上諸人苦守一日夜目見附近有漁舟約二　餘艘並不援救後有一民船自海外来始設法分數次將人救去送交地方官署地方官給以衣食傳電至天津官吏卽於九月初二日派一輪船載一醫生前往將第三司機司西人及水手人八載之而去并派人在岸上及失事處查詢情形旋查見水鍋毫無損壞實緣統帶者不事管束任令各兵私携藥彈隨意吸烟致罹斯厄及船返天津時己查獲船主屍身爰於九月初九日抵天津爲之棺殮以上皆在事者所述實係眞確情由至昨報所登禍由水鍋炸裂而起係天津訪事人悞報閱者幸勿信以爲眞也 
[補述中丞啓節]  
　　升任山西巡撫前浙江布政使胡蘄生中丞聘之奉到寄諭後擇於十一日起程北上己列報端是日辰刻中丞由行臺動身排齊執事從大街至武林門外登舟杭地紳士咸具衣冠在普濟堂門前恭送憲駕到此卽降輿與諸紳略叙寒暄卽升輿出城省城文武官憲均在越城恭設香案寄請聖安中丞站立案旁俟行禮畢卽啓節登舟岸上有防軍勇丁及四營兵士排列兩廂燃砲申敬各官俱送至河干而回惟仁錢兩縣及防軍局員俱開 
 
 

Page 2

 
 
舟送至塘棲始行轉棹省防統領特派砲船四艘勇丁四十名護送至滬 
[烟臺零拾]  
　　中倭交兵之後居民皆以遭此兵燹復覩昇平係神明之佑於是鄰城巿鎭相率演戲酬恩以致各菊部如行山隂之道應接不暇較之開釁之前更覺利巿三倍也○各處營勇現皆陸續裁减以節經費駐烟之某營聞亦經當道遺撤矣并聞軍裝局亦相繼裁撤所有之軍械火藥業由局員運交萊州黄邑地方存儲○沙參一物以北產者爲佳近年以来銷塲頗旺價亦漸增所以土人之闢地裁種者更多然土產雖富而價值仍昻春間每百斤漲至二十餘兩居奇者猶復觀望徘徊詎數月之間漸跌至八九兩之譜各行家無不賠累而土人之有躉貨者更難望得價也 
[邗上官塲紀事]  
　　揚州訪事人云原任江都縣林小溪大令之蘅在任病故其公子擇期本月初九日舉襄是晨八點鐘時靈輀自署中出前導有開路神四猙獰可怖高與簷齊後隨銜牌數十對旗鑼傘扇如儀繼以誥封黄亭魂亭容轎銘旌之類緇流羽士各一班手執法器喃喃唪誦再後卽翣牌功布孝子孝孫麻衣如雪匍匐柩前由府東街過通泗橋折而向南山南門大街繞甘泉縣署前出小東門至新城多子街迤邐至天寍門街出天寍門逕達大寍寺暫厝沿途路祭十餘起執紼以送者濟濟於途聞大令瀛眷亦卽遷移出署租賃南河下某宅暫居○選授浙江温州府徐乃秋太守兆豐拸任年餘因與正任糧儲道現署按察司鄭芝巖廉訪兒女姻親例應廻避改發閩省遂於交卸温州府篆後便道回里一行本月初九日榮抵珂鄉十一日至新舊城各處拜客 
[太守被毆]  
　　江西訪事人云袁州南門外離城三十餘里之游橋地方有賭棍數十人借賽會演戲爲名大開賭傷聚集賭徒數百人日夜賭博事爲惠太守所聞飭縣派差查拿差以得賄包庇太守大怒卽帶親兵數人乘小轎往捕賭棍恃衆拒捕將親兵毆至重傷復喧譁曰爾等昨日方得錢今日又来捉賭乎於是一呼百應有持木扁挑者將太守頭額毆傷血流如注轎夫謂是知府旁有謂是假官者亦有謂不論是官不是官皆須打者人多口雜幾無天日有賣油炸檜者大呌曰認眞是知府打不得急取皮絲烟塞住傷口救出重圍賭棍乃漸散太守回城後卽飭府差及營兵數百名飛往拿獲賭棍多名嚴訊重辦并將租地抽頭及會首地保澈底根究以警效尤 
[吳中霜信]  
　　姑蘇訪事人云初十日向晚葑門内十梓街忽有某甲跛倚而来年約古稀鬚髮斑白行至中鎭署東偶一不愼昏仆街心碰傷頭額鮮血血淋漓登時斃命鄰人喚知地甲報請長洲縣王大令詣騐由仁濟善堂收殮標記發壇以待屍認領○設立厘卡原所以濟餉需故来往商民查有偷漏夾帶等弊端必予重罰無如市儈冀獲獲蠅頭往往奸計叢生從中取巧蘇申来往往廣貨由公所逐月認捐或由本店隨時報捐前閶門大街中巿萬盛等洋布莊經六門釐捐總局查獲偷漏棉紗千餘包并將以前之事澈底根究總辦馬玉田太守諭飭一併補繳嗣經公所集議各莊商同補繳稅銀一萬餘兩己足爲前車之鑒矣不謂日前元妙觀西怡和洋廣貨店又被局中司事查獲夾帶東洋絲布二百匹混入己認捐之貨内馬太守再三詰問店夥猶嘵嘵置辯太守徧查認捐單並無此項東洋絲布名目乃罰令充公以示炯戒當將此布賣與彭和泰洋貨董事計每匹洋銀一圓二角○婁門内育嬰善堂昔年有某姓老嫗覓保領一女孩當時領紙上寫蛤將来爲媳事經數載現在此女年己及笄被嫗私自賣入倡寮取得身價洋銀六十圓棍徒知之欲向剖分嫗堅不應允棍徒遂報知堂中人卽將老嫗拘鎖門前限令赶緊將女領回尚可從寛釋放否則送官嚴辦○邇日天氣隂寒非重棉不可禦冷溟濛細雨達旦通宵時方禾稼登塲須得暖日烘晴方可鹿塲礱米也 
[蘇垣官塲紀事]  
　　署金匱縣知縣吳大令其芳蒞任以来己届一載現經上憲調省另候簡用所遺員缺經藩憲鄧方伯於本月十二日牌示以本任訪缺之王大令念祖飭令回任○吳縣知縣凌敬之大令於上月間政躬不豫因詣憲轅請假一月以資調理遺缺經藩憲鄧方伯札委傳大令維祚代理曾紀前報兹悉凌大令届期己滿政躬亦己痊愈特於前日親詣憲轅銷假旋奉札飭回任大令卽於十一日己刻　印任事○上海縣主簿孫二尹傳楨小河司巡檢蔡少尹延熙震澤縣震澤司巡檢林少尹韶貽均蒙藩憲鄧方伯於十二日牌示均飭赴任○無錫縣知縣吳明府觀樂現經上憲撤省察看所遺員缺鄧方伯遴委代理吳縣之候補知縣傅大令維祚酌委署理○鎭江府知事張二尹澤林於本月某日在任病故遺缺經藩憲鄧方伯於十三日牌示以儘先卽補按經歴馬二尹永釗委署○糧糧道庫大使李參軍乾於前日飭丁詣院呈報丁憂請委署理鄧方伯卽於十三日懸牌以候補巡檢楊少尹寳善酌委署理 
[寍城火災]  
　　月之十五日下午四點鐘時寍城藥王殿前泰和橋下某廣貨店之灶間不戒於火烟霧漫空人聲鼎沸警鑼亂鳴逺近各水龍以及寍防局之洋龍如風馳電掣而至吸水狂噴萬道飛泉從空而下祝融氏始退避三舍約焚半點鐘時共燬去樓房四幢並聞失火之家有一老嫗奔逃不及己葬身火窟矣 
[清江火警]  
　　客有從公路浦来者述及本月初六日清晨該處河北岸某姓家失愼轟轟烈烈頃刻燎原城内外印委各員聞警飛馳而至各水龍亦陸續齊来雖汲水較近無如祝融氏過於披猖直至九點餘鐘始獲熄滅計由橋船口起直至鹽碼頭止被災者約有三四十户皆係草房蓋該處風俗無論貧富紳宦外面皆以茅龍爲衣而内裏裝潢精緻者其費較瓦屋尤鉅亦習俗使然也此次火災所可異者浜河有新葺廟宇一所竣工未久當火熾時火鴉竟越過該廟延燒事後沿河一帶頓成瓦礫之塲惟該廟竟如魯靈光殿巍然獨存一時見者莫不稱異至起火之由據云某姓早炊適有親串前来司爨者忙亂之時致遺火灶下燃著柴薪致肇此禍云 
[緩估塔工]  
　　杭友来函云重九日爲江塘開工之期朱茗生少司馬親臨江干備具紙馬香燭牲牢等物致祭諸神并設延數席特請監工董事暢飲其工作人等亦賞以酒肉是日本邀鄒典三廣文同往并擬復估塔工因廣文係善堂紳董凡起建祠宇及興修學宮等事皆任其勞於一切工程無不熟悉故也乃以東城講會開課廣文有監院之責辭不能往爰改於十一日出城估勘也 
[日下叢譚]  
　　京師左營朝陽汛李子嘉守戎因獲犯在押潛逃寫冤狀於左臂自縊於朝日壇二道壇門前經東南兩城相騐今復五城會騐聞守戎實有含寃情節容俟訊出確情再爲續報○八旗宗室子弟如有不欲文職願就侍衞者向准開明三代履歴呈報宗人府以便管理宗人府事務親王羅考八月二十八日克親王在東華門南箭亭羅考正白廂白廂紅三旗俟羅考後再行奏請欽派王大臣考取○旗籍德某年十九歳少年佻達性好冶遊與前門外栢興胡同寳鳳堂妓相狎買笑追歡纒頭浪擲更兼家本富豪是以堂中一切用費毫無吝惜在妓館嫖宿月餘一閒散内監聞知見德車馬衣服麗都意欲藉事搶奪卽都中俗語所謂炸醫也月之初二日夜内監携帶無賴數人入院尋德適正在屋内與妓共飲經鴇婦回覆托言德不在此俟内監出院鴇始告德内監素日訛詐情形勸德暫避德佯許之次日德暗帶七響洋鎗一支進院無何内監果又尋德未及答話德先施放洋鎗數聲内監及諸無賴始懼而循聞德隨赴有司控告○前門外西河沿某煤廠曬晾煤球有乞丐由此經過信手偷拾數枚廠主喝令鋪夥擊之隣人出爲解勸廠主執意不允適有路過數人亦爲乞丐求恕廠主仍不允於是數人者與廠人口角各露器械廠主亦令夥友持械相迎乞丐卽乘勢潛逃數人鬨然而散廠中受傷者五人三人最重恐有性命之虞廠主祗得赴司呈報飭役跴緝聞此數人者係由他處羣鬭未成而回是以各携器械該廠之人亦適當其厄也○吏部爲奏聞請旨事據前任山東布政使湯聘珍呈稱竊聘珍在山東藩司任内於本年五月初五日奉上諭著開缺来京另候簡用欽此欽遵節交卸藩篆於七月初八日到京請安自應留京恭候詎昨接 
 
 

Page 3

 
 
湖南家信知祖塋年入失修傾塌過甚聘珍從戎服官在外垂四十年松楸縈念刻不能安擬告假回籍修墓一俟事畢再行来京銷假等情到臣部臣等謹據原呈奏聞請旨於光緒二十二年八月二十七日奉旨知道了欽此○京城妓館凡開門應客者謂之明下處其有僻巷潛居暗貯阿嬌者謂之暗門纒頭之費不及明下處之多便可令人眞個鎭魂鴇母自鄉間買来雛女往往令其先在暗門學習塗脂抺粉一切媚人之態俟於應客諸事諳練純熟再行送入上中各處月之初三日有某宅轎夫某甲等數人赴前門外西沙土園某暗門嫖宿因與把什匠某乙等四人妬姦互毆把什匠内一人手持洋鎗未及施放竟被某甲等砍去左手四指某餘三人亦皆被傷其地與北城梁家園練勇局相近卽被練勇拿獲與受傷者一併送入局内經委員略詢卽禀詳城憲送部審辦○某甲通州人向居京師與東便門外居住之某婦姦好有年其婦有一女年己及笄頗有姿色甲逼令其女賣倡欲倚爲錢樹子不意婦雖與甲有姦不願其女爲賤奔赴有司控告現己將甲傳案嚴訊矣○前門外之牛血胡同天慶錢鋪因巷丙某宅遣僕持京票二吊換錢使用未知因何口角僕邀集多人至鋪吵閙一擁進内將鋪夥三人拖至街心用所携鐵尺木棍等物將三人毆傷聞三人皆有致命傷痕其一人右眼受傷尤重攬亂間不知何人將天平架上所放碎銀一籮携去内計銀八十餘兩某僕逞兇後仍持其主名片赴中城西坊呈送而天慶掌櫃某己先赴坊呼寃經坊主訊悉情由將某僕看押驗傷後卽詳城審辦○前報朝鮮人進京一事兹悉来者五人皆係商販非因公幹而来不日交易事畢卽出京東旋矣○九月初二日皇上至頤和園請安聖駕自西直門外改由河路乘船駕返時仍走石路乘轎初七日又值請安之期應差者當依舊預備○前戴侍御恩溥因各倉欠放上駟院喂養粟米甚夥奏請變通章程改折稉秈搭放以免馬匹羸瘦一摺刻經户部議覆駁不准行○前紀初一二日西人跑馬兹悉統計四家一海關一德國一比國一英國英人干姓者新自香港来將赴北口外購買馬匹道出京師適逢此會英國請干代跑干超乘冠羣故第一日走馬六圈英勝五圈海關勝一圈第二日覆較勝負英勝三圈海關勝二圈德國勝一圈午後馬夫賽會仍係英馬夫勝今年秋季賽會京師推英國爲第一馬向例每值賽會中國助采二百金以賀勝家總署王大臣等皆親往觀賽此次仍備采儀如數致賀英國云 
[北通州近聞]  
　　寒露後天氣和暖無異三春至九月初四日忽爾風雨交作次日天氣驟寒身衣重棉猶形不煖從此日寒一日不復如前日之和照矣○九月初六日李傅相瀛眷乘坐官舫由津抵通換轎進京沿途護送馬兵極形嚴肅○祥廖兩倉憲於八月十五日回巡兹定於九月初六日起堂期在京署辦事○節交霜降倭協戎循例札調左右兩營及張家灣三河縣采堉三營兵弁齊集協署前各執旌旗器械列隊鵠立是日五刻倭恊戎升帳率同都守千把外委等員恭祀大纛祭畢諭令各營員弁每逢三六九日演試火鎗弓箭勿得疏忽衆弁齊聲應諾而退○客有自山東德州来者述云今届山東冬漕粟米照常起辦糧道憲恩觀察己將十三帮領運于總派定約在十月間卽可開斛收米○順天府府丞李丞憲傳信定於十月十五曰按臨通州考試文武童生孫邑尊聞信當卽帶同書役工頭進院查騐工程己於九月初六日關工大加修葺○東關某甲娶妻某氏富家女也妝奩頗厚過門後甲不務正業終日呼朋結侣游蕩庝烟花柳巷之中氏時以正言諫之非但不聽大肆詈駡并毁其妝奩　物甚至毆打雖經人勸阻而氏遇人不淑恨不欲生遂託人購買阿芙蓉膏半碗隨食物咽下幸知覺尚早甲自知理屈百般灌救始慶更生然己受虚驚不淺矣○軍興以来各處籌兵籌餉需用浩繁清江舊有清淮賑捐局現改爲清淮籌餉新捐局歸淮揚道憲總辦並派委員到處勸捐如有捐錢至一萬兩以上者專摺奏請特恩優奬捐銀在一萬兩以下者照新海防例歸案請奬想有志上進者當解囊不惜也○三河縣逃役盧玉峯馮永順與孫姓楊姓朋比作惡現順天府頒示所屬州縣一體嚴拿務獲究辦 
[寍郡天時]  
　　寍郡於十五日上午細雨廉纎人晚檐溜丁東竟夜不絶十六日黎明雨稍住點忽起狂風吼聲如虎江中巨浪滔天所泊船隻皆顚簸不定四鄉禾稻正當收割之際猝被風雨收成未免减色而天氣亦驟冷大有一番風雨一番寒景象也 
[白鴒飛去]  
　　張甘者揚州人年逾而立孑然一身尚未授室寓居杭城十五奎巷貧窘異常上年有人薦至某大令處充當常隨大令奉委上江厘局差務張隨之往今秋隨主人来省腰囊甚豐衣履亦煥燃一新乃憑媒娶一孀婦爲室云婦係諸曁人上無翁姑下無子女僅需英蚨二十元以了前夫之債乃過門一月忽有多人前来云婦本有夫被人拐騙今旣尋着將送縣究辦張恃有媒証略無畏憚詎料所謂媒証者皆是無業游民早己逺颺因求援於主人主人以私娶孀婦有干例禁况媒人旣己漕避未立有婚書如何爲爾作主反遭申斥而退張歸來則家中什物俱己搬運一空婦亦不知去向此殆放白鴒之流歟不然何必乗其不備而捲逃耶 
[滬江冠盖]  
　　前日下午五點鐘江海關道黄幼農觀察噶騶至天后宮側拜會升授湖南巡撫陳右銘中丞及山西巡撫胡蘄生中丞未幾上海縣黄愛棠大令戾至中丞均以禮迎入晤談良久興辭回辕○新任安徽壽春鎭總兵郭善臣軍門道經滬江假寓鼎陞棧爲行轅己列昨報昨日上午軍門乘坐肩輿往天后宮側拜會陳胡二中丞中丞命升砲迎接延入内堂傾談良久辭回行臺○江蘇卽用知縣戴子和明府光前日因事来滬昨日命駕進城分赴各衙門拜謁至縣署黄大令飭丁擋駕 
[賽馬補誌]  
　　兹届秋季賽馬因風雨連綿不能從專跳浜因擇放昨日午後補賽並補跳浜之舉是日午後官塲之往觀者新　簡湖南巡撫陳右銘中丞山西巡撫胡蘄生中丞及江海關道黄幼農觀察上海縣黄愛棠大令英讞員屠興之别駕是日共賽五次跳浜一次或六馬共賽或四馬共賽或中西互賽勝負不一直至日色西沈賽事始畢各官始分道而回 
[出殯盛儀]  
　　前臺灣巡撫邵筱村中丞之公子寓滬得疾身死擇期於昨日出殯鐘鳴十一下排齊全副儀仗前導除旗鑼傘扇外有軍機大臣頭品頂戴賞戴花翎翰林院編修等銜牌十七對皇命亭三座晶頂頂馬四匹僧道各十二名柩用獨龍大扛披以紅縀灑花罩十六人舁之執紼相送者衣冠濟濟由周浦路豫順里公館起碼繞道北河南至英大馬路黄浦路至法界金利源馬頭附某輪船往寗波 
[賢者多勞]  
　　聞縣署帮審委員夏芝蓀明府刻因另有差委無假及此縣中擬請保甲總巡曹荃生明府帮審訟案俟有確實再行續報 
[英界公堂瑣案]  
　　包探孔阿才禀稱日本婦某氏失去大千里鏡一枚經小的查知周阿生所竊爲此拘送請判日本婦投案領贓周阿生供稱小的係本地人向當細崽因見此婦家内無人故竊取千里鏡一枚屠别駕據情商諸薩副領事然後判令將周發回捕房管押一月贓給還失主○陸金福曾因犯案遞解蘇州今又来滬竊取李阿巧家布衣三件經包探孔阿才拘獲人贓送案請究李投案領贓陸認竊不諱别駕判令笞責一百板仍遞回蘇州原籍○包探黄四福禀稱錢金福倩店夥吳全銀購辦品海烟二盒劉得昌以假品海牌烟混冐經錢看出扭交捕房解送訊究錢投案申訴前情吳供稱小的一時糊塗受劉之愚劉供稱假品海烟係友人托售别駕判令將劉管押一禮拜假烟充公○龔仁法向操米業現因失就前晚至野雞游倡張阿寳處作狹邪游乘人不備竊取銀飾而逸經張倡當塲拿獲扭交包探黄四福黄探詰問一番在身畔搜出銀飾衣服當票昨晨解案請判張倡投案領贓龔供稱小的所當者係自己家中之物並非竊贓所竊張倡之物現己繳案矣别駕判令管押一禮拜○吳大毛至唐阿金小茶館内品茶口角之餘擊毁物件經三百七十一號華捕拘入捕房昨晨解案唐申訴前情吳供稱小的實因飲酒過醉以致肇事别駕判令賠洋銀一圓具結釋放○釘書匠嚴炳清在杜維洪處爲夥前日竊取扯資治通鑑一部賣與玉海樓書坊高和清處得洋銀三圓另竊小說十餘部杜報捕後經包探倪順泉將一干人拘解公堂杜投案申訴前情嚴供稱所有通鑑一部係零頁積成並非竊取高供稱 
 
 

Page 4

 
 
小的不知竊贓故敢收受别駕判令將嚴管押二百書給杜領○東洋車夫徐阿三倩蔡張甫替工蔡竊聚徐之金約指洋銀等物由包探金阿狗緝獲人贓送究别駕判令管押兩日○包探倪順泉解陳順甫到案禀稱此人曾以西國上等大衣一件賣與收舊貨之吳寳山經小的查知来歴不明一併拘送請判陳供稱小的係寗波人駕杉板船爲業某公司船出洋時船主因此衣稍短不合穿著送給小的吳供稱小的出洋銀一圓四角向陳買得此衣别駕從寛開釋衣充公○杜阿萬竊取江阿茂棉被一條經包探竇如海緝獲人贓送請究辦江投案領贓杜供稱小的係崇明人行竊該死别駕判令管押兩日○包探金阿狗禀稱王寳生乘耶松廠給發工錢之時混用假籌當卽看破扭入捕房今特解案請究耶松工頭范桃生投案訴稱此種假籌前曾收下數枝不料卽是此人所製王供稱此籌在馬頭上拾得實不知其僞製别駕判令交人保出○沈阿榮至金阿六小烟館内吸烟乘間竊取烟鎗一枝經金握交四百三十號華捕解案請判金投案領贓沈認竊求恩别駕判令管押五日贓給還失主 
[義賑徵信第三]  
　　逕啓者奉直災重業將運米解錢羅列前報兹蒙王晉叔大善士由廣東募捐五月初六第一次銀五百兩廿三日第二次銀五百兩閏月廿九第三次銀五百兩六月初一第四次銀五百兩又第五次銀五百兩第六次銀五百兩共計銀三千兩如數解至灤州留養所己收養無父無母之幼童三百名惟經費不敷幼孩日衆竊願海内諸善長源源接濟解囊相助是所厚望焉勸辦奉直義賑慈谿嚴信厚謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣案二則]  
　　本城人寡婦談王氏前在上海縣呈控甥媳郭龔氏吞没仔洋不顧贍養等情於去冬經前帮審委員翁立漁明府訊斷因知郭襲氏實係貧苦無力歸償判令談王氏常住伊家供給飲食務宜和好和初兩造遵斷在案俱詳前報日前談王氏又復具詞求請提訊追繳仔洋黄大令准卽飭差提齊人証於前晚經夏明府提訊談王氏供小婦人年己六旬以外孤寡無依㷀㷀孑立所　養老貲三百元存於甥媳郭龔氏處生息外甥郭祖修在日厚待於氏是以氏心中頗愿不意外甥前年故世後甥媳聽從伊之親家楊錫堂唆使欲將氏欵吞没氏本住城中郭住浦東鄉間氏因本城無人依恃移到郭處居住有年現被楊錫堂從中霸阻不給飯食不還存欵百般刻待前經投案喊控蒙翁大老爺判斷囑氏仍住伊家從豐欵待以此了却存欵免多周折奉斷後甥媳始終憑聽楊錫堂主使萬分刻薄時出不遜之言氏忍氣吞聲久矣目下更不如前實難安居故再投案聲明以後斷不與伊同居惟求恩斷飭將存欵如數繳還俾氏回城另行居住郭龔氏供稱種田度日丈夫故後一無所遺小婦人撫孤苦度饔餐不繼向善堂求發一文愿添補過度勇婆之欵實係無力措償前蒙憲斷供養小婦人遵斷供給恃奉不敢有違惟舅婆冋在城中出身移居鄉僻實未慣常未免諸不適意案蔬一切亦不可口是實並非小婦人刻待求恩斷楊錫堂供因己女許字郭龔氏爲媳尚未過門郭姓之事小的素不干預實無主唆情事是談王氏誣控求明察地保羅家洲供小的前奉翁大老爺飭令調勸小的業己屢次勸他和好不可冉生枝節談王氏因鄉間起居不服决意回城以故嫌長厭短齟齬時　郭龔氏苦况無力措還確係實情明府得供之下郭龔氏旣無力措償仔欵尚可諒之惟不應出言不遜有褻尊長喝掌頰廿下談王氏不願同居聽其自便郭龔氏每月還錢三千文俾資使用免得時多口舌兩造遵斷具結而退○趙王氏偕子阿香投縣喊控寡媳林氏私領子女沈逸等情前晚經夏明府提訊趙王氏供小婦人住居本地長子慶福娶媳林氏生有一女名金珠今年八歳一子年甫三齡慶福前年病故林氏聽從姨丈張茂金引誘不愿操守時常吵閙上月問倐忽挈領子女不辭而去偵騎四出音耗杳然前日次子阿香肩挑賣菜行經大南門外見孫女金珠在蘆墟湯尼庵門前業己頂上光光削髮爲尼矣見之大爲詫異盤問之下知是寡媳將伊賣入尼庵僅帶次子再醮於人是以將金珠領回投案禀明兹訪悉林氏之走私自再醮皆出於張茂金主裁且是伊爲蟻媒至其醮於何家尚未訪實應請僉提張茂金到案嚴究便知梗概趙阿香供詞相同金珠供被母親帶到尼庵囑令暫爲安頓一去不來老尼將我披剃教習經懴偶爾出門見叔父經過帶来控告母親現在何處絲毫不知明府判金珠富堂父趙王氏具領回去候飭提張茂金到案訊追趙王氏再候復訊 
[法捕房瑣事]  
　　上虞百官鎭懷德觍當執事陳霞軒將金銀珠寳並帳簿等物卷逃来滬寓小東門泰和客棧典主谷肇成尋訪来滬陳知覺逃避將其友蔣柳亭棧主王阿生一併拘送捕房解經鄭大令研訊供出英界麥家圈德昌富執事馮子美與陳霞軒同至公陽里某倡妓家掽和取樂難保無藏匿情事立飭包探郁廷湘往英捕房會同英包探將馮拘入捕房押候解堂訊究○有名星如者冋充英界巡捕因事斥革專用銅洋掉包經英公堂懲辦有案本月初旬法界彩視街新開同德堂樂水店星如一試其掉包之技用進銅洋三元旋經店主看破欲向星如理論經旁人出爲調處令星如置備香燭酒筵服禮其事己寢前日忽有人匿名揭帖稱有辦公之某甲等三人爲星如索賄洋二十元事爲捕頭所聞飭探將星如傳至捕房押候解堂嚴訊○天福茶園甲乙二伶人前因會項糾葛具控公堂鄭大令批斥不准昨日在途遇見毆扭不釋爲巡街捕一併拘入捕房押候解堂訊究 
[美捕房瑣紀]  
　　浦東人某甲前日下午肩荷皮服數件渡至楊樹浦行近百老匯路四十三號西捕疑其偷兒因卽拿送捕房捕頭詰問之下甲稱有友現寓英界山東路第七十一號門牌某客棧内彼囑往浦左取衣請爲查察捕頭派包探竇如海帶任查問與所供相符旋由該棧保釋○偷兒某乙前晚躑躅與西華德路東桂芳意欲圖竊爲包探衞阿和查獲拘解捕房捕頭飭人由身畔搜出當票十餘紙押候衞探查明送辦○蓬路有粤妓某氏居焉前日下午與鄰居緣細故口角繼致用武由四百十三號西捕一併拿解捕房捕頭以其事屬微細一併斥釋○前日午後蘇州河天后宮西　浮有無名男屍一具年約三十餘歳身穿元色布緊身赤足面目浮爛難以辨認經二百二十四號華捕報知捕房捕頭飭傳三圖地保毛大報請某善堂給棺殯殮 
[金陵官報]  
　　九月十一日候補道方碩輔謝委蕪湖關專收江蘇米釐卽辭○十二日知縣李雋見湖北知縣張延鴻傳見辦理江南分　安徽籌餉勸捐局卽選道　宗棠由皖北解捐輸局銀来同知唐玉藻禀知銷回粤遣散廣忠軍勇丁回○十三日糧道馬到見北上回署巡道桂壽防局候補道沈候補道程儀洛袁秉楨謝委城外保甲總局卽日到差支應　江西候補道惲丁夏候補道朱溍均見長江提中恊魯洪達到卸署湖口鎭来山西知州單熙昭辭知縣李第愷禀謝奉飭知甄别以繁缺補用巡檢袁奎聚禀知巡檢王壽祺病故典史寗廷芬到起服回省藩轅牌示贛檜絲典史劉炳因案撤任遺缺查有從九姚元吉堪以署理 
[江西官報]  
　　八月十二日户部主事彭垚曦親　補用縣王瑞同起服来江張曾詔由興國州洪壽彭田黄梅縣俱湖北勘鐵　回同知鄭榜詔委發審局巡檢張鴻勛禀則服假劉宗向禀丁憂○十三日知府鄭承渭由義寗卡来省萍鄉典史錢汝燮禀謝委○十四日通判向世清解地丁銀進京○十六日同知文煥由京解地丁回通判丁憂王葆鋆知縣趙峻胡欽俱勷　文案何敬釗禀謝拔委並遇缺先補用行知委署德興縣丞顧冠賢據報病故以候補布經熊瀛署理○十七日同知鄭榜詔往淮賢公幹 
[邗江官報]  
　　九月初七日新簡陜西河州鎭王鎭軍德勝過揚○初八日黄分轉學仁委赴海屬查灾知縣梅大令長元奉保甲總局委瓜濠總巡差張鹺尹秉心委新城查騐沈鹺尹福年委姜埝卞○初九日永豐霸吳分轉公幹到揚○初十日丁分轉士年辭赴通屬差次汪鹺尹祖齡銷南京餉差鄭鹺尹敏動由十二圩来揚公幹○十一日董分轉學仁辭赴海屬查灾易鹺尉巍喬禀知到總局發照差南掣林分轉鍾崍到揚○十二日章鹺尹縝委沈家渡緝私監擊金司馬赴省公幹 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
