# 1892 - 159 - 4906876

 

Page 1

 
 
[一號至三百號全部畫報發兌] [  點石齋啓]  
　　本齋畫報自甲申年創設以來海内風行已閲十年之久其間散佚闕漏愈積愈多賞鑒家雖重價蒐求亦有未能重窺全豹之憾今本齋不惜工本特將缺號逐一補印齊全他若淞隠漫錄風箏誤功臣圖閨媛叢錄及各名人册頁等燦然全備蔚爲大觀如蒙賜顧請向本帳房及本埠分局北申昌皆可購取各省本分局亦有寄往可就近購取價仍曩例如欲裝釘成册外加布函另惠釘工可也另有岑宮保介福圖碼洋兩元 
[新印永慶昇平告成] [  圖書集成局啓]  
　　是書爲京師某名士所著歴記我朝剿滅會匪故事其中寫名將之英毅狂寇之披猖妖道之淫邪畸人之高潔雖不脱章回小説窠曰然要皆惟妙惟肖曲曲傳神眞化工之筆也外省向無刊本兹本局用新式活字板排就印以賽連紙分釘六本裝潢古雅讎校精詳核定每部碼洋四角卽日出售諸君子欲於酒後茶餘藉資消遣者請臨三馬路申報館帳房及各處申昌或經售申報處購取可也 
[講求格致以甄拔人才議]  
　　格致之學我中國自昔有之第聖賢之設教務切實於身心而闡發乎天理隨機所遇無不融會貫通其旨如是而已固非如今日泰西之鑽研刻畫僅僅乎以技能見長也故第舉其目而語焉未詳後世學者又不能精誠求之以造其極降至今日致知格物之功轉讓西人以獨步由此而天算也測量也重學電學光化諸學無不考　神而明之蓮之以機以至造一械製一器皆足　人瞠目咋舌驚其靈妙不可思議吁其爲用豈不大哉目西法盛行俗儒庸夫不明其所以然轉相駭怪以爲奇技淫巧先王所禁不屑道之且有引其黨類以排斥之者何其陋也而不知此卽中國古昔所有之格致之學也苟能效之富國强兵且可以操劵而况古人削木鳶而高飛造木牛流馬以行重致遠無非格致中之一端何嘗不先乎西人而有之於是有志之士亦有聞風興起讀其書究其術斐然者亦覺可觀一朝廷不泥成法擇善而從每疆大吏亦能仰體宸衷而思當今之世萬不能空尚無用之學文之制藝武之弓刀矢石要不能遽廢乃但言經濟韜略猶覺迂緩無裨於時其惟格致一門實爲先務之急故於尋常課士之外講求格致之學各處學堂皆以此爲始基而上海之格致書院則竟以此爲名焉格致書院爲西人所創建欲使中國之人咸知格致之理延名流以爲山長禀請南北洋大臣曁各海關道輪流按季命題課士而南北兩洋則季課外有特課焉前者海關税務司亦曾命題加課其題或徴舊典或按近事抉西學之眞諭仍不蹈舍已芸入之病而於正奬之外又特捐廉加奬談者謂各書院膏奬之豐無過於此是亦足令寒士歡顔爭自濯磨已近又延請西人麥爾德君爲院中教習專門爲人講解格致義理想中國之人漸知格致之有益必有爭先恐後入院肄業者中國格致之學行將由此而大行焉顧竊猶有進也者當世奇才傑出之士甘于淪落緘口不言天下事者可以名動不可以利動也黄金之臺雖高曾不足以養士千金而巿駿骨感恩知己者斯不招自來將望其非常之鑒别而破格錄用也今若大開書院廣求格致而徒以奬賞花紅爲沾丐寒畯之計雖曰一經品題聲價十倍然軼類超羣之士所言未必盡採且其中不免有道聽塗説與夫捃摭剽竊之卷濫竽其間所以抱璞自愛者或轉不欲自見殊可惜也方今需才正亟武備水師諸學堂以及方言同文各館無非爲求才計苟有其才鮮不咨送保舉若格致諸君操觚挾策得與公卿大夫縱横辯論已足榮矣而任其衡茅抑塞不稍稍與以進身之階將鼓勵之謂何故蒙以爲濟時艱談實學當於格致之士加以甄拔俾其有所激發專心肆力精益求精庶乎收人才之效乃不至如目前之散漫無稽眞僞雜見也甄拔之道奈何當於課卷中擇其明通暢達言有根柢者交山長記名准其入院肄業願者就近彚送江海關道面試以定去取不願者聽一面由南北洋大臣會銜奏請增籌款項廣造齋房將格致應用一切書籍購辦富足令教習日與肄業者朝夕講貫厚其薪膳俾無内顧憂山長不時到院稽查功課於輪流官課之外每月增一師課並分咨各學政凡遇考算學時有能兼通格致者亦得附送入院予限三年再爲甄别學有成效者列爲超等各處如或需才卽以此項人量才調用更應如何給子奬勵之處當與立説著書製械造器隨時考騐實有可用者一律由南北洋或總理衙門奏請施行如此則人才必然輩出將見格致之學大行西人不得以格致傲我中國矣乃今之上海格致書院則西人之所創而中國尚無此書院又何足以振興格致也嗚呼西人欲中國之精於格致而中國反不自奮不幾令有志者爲之齒冷乎哉 
[京師巷語]  
　　張可畏者東安縣人于四月廿九日在北城署前攔輿控稱胞兄可毅携嫂來京十有餘年近日小的來京訪兄聞説嫂張高氏同姦夫龔九糾約數人將胞兄可毅毆斃屍骨無存懇求恩准飭役赴雙五道廟龔九妓院内拘傳訊究兩城憲閲詞畢批坊傳訊初坊主王君接覽呈詞疑係可畏播弄圈套爲生財地步至初二日派捕往查知張高氏卽在該院賣娼復問龜鴇龔九何在旁有龜僕姓沈行六答稱案情重大龔已聞信逃逸捕甲知其中曲折頗多卽將沈六張高氏一併拘傳到案悉心研鞫沈六供稱張可毅自到京以來卽將張高氏送入院内賣娼其時院龜係回回滿三爸嗣租與龔九接做日取租資京蚨三串龔九遂　張高氏霸佔給可毅京蚨一串以餬其口三月某日可毅因費用不敷欲逐日增加京蚨五日龔九以其貪得無厭喝令小的曁龜僕馬二等帮同毆打徧體皆傷兩腿骨碎筋斷延至次日斃命龔九復喝令小的等於夜間移屍掩埋於永安橋西沈家菜園洩溝内王君得供卽於次晨帶役前往刨出被褥一束内裹屍身頭缺其半兩腿自膝蓋以下亦無著落因一面咨移正指揮前往檢騐一面飭役鎖拘龜子滿三爸曁院中妓女某氏僕婦馬沈氏帮凶龜僕馬二等共九名口到案卽與沈六張高氏一併解交正指揮衙署分押候訊旋經北正指揮姜某移會五城正指揮於初五日帶領仵作前往檢騐屍身盡係木械傷痕當卽塡寫屍格禀詳城憲或謂此案移屍掩埋一月有奇加以正兇逃逸文武各官恐不免干吏議也○崇文門税務司庫大使祝君寓居正陽門外排子胡同初一夜忽來暴客多人各以藍墨塗面踰垣而入刦掠衣物等件值銀三四百兩並脅問白鏹何在事主不答卽以刀斫傷事主手指後始一鬨而散事主繕列失單呈報文武衙門各派兵捕前來騐勘允爲從嚴跴緝未悉鴻飛冥冥弋人尚得而篡否○某旗衙門領催某甲於初二日在齊化門内南小街遇見某旂某兵某乙立談片刻偶以言詞戲謔各逞雄鋒忿爭不已甲以道著短處不覺因羞成怒往左近鋪家携菜刀一柄飛步向前砍中乙之左協深約二三寸 
 
 

Page 2

 
 
乙昏倒街頭血如泉湧逾時斃命左近官廳弁兵將甲緝獲解交步軍統領衙門看管待東城指捙檢騐後移送刑部訊辦 
[豸節啓行]  
　　日前兩江總督劉峴帥檄飭江蘇臬司陳舫仙廉訪赴金陵會審要案廉訪奉札後卽詣撫轅禀知　於本月十七日詣白門臬轅一切事宜悉請藩憲鄧方伯代理十六日午後親詣各衙門辭行翌日午前鐘鳴十下帶同隨員四人排導至胥門外官碼頭登舟帶以小火輪船由内河進發當啓行時撫標水師哨弁陳都閫桂生易都閫金五各帶砲船一艘爲之護送在蘇印委文武員弁咸住碼頭恭送如儀 
[鎭江火警]  
　　鎭江十四夜兩點鐘時西門橋下迤西一帶草屋失愼一刹那間紅光燭天警鑼飛報其時居人皆氏睡鄉倉皇逃命不及携取物件有頃水龍馳至竭力灌救始得熄滅已焚燒十餘户並斃肥猪數口豈回祿君欲效老饕大啖耶 
[辱井泉香]  
　　金陵修整城垣已登前報兹經大憲出示略謂新磚不及舊碍之堅如民間藏有舊碍卽赴工程局報明估價收買倘匿不呈繳一經查出全數充公再行懲辦然憲諭雖極森嚴而入官者仍十無一二云○揚州人某甲携其婦僑居金陵東牌樓以販賣洋　爲生十色五光如入五都之肆顧貌甚醜惡幾與鍾南山進士相同婦則粉臉生春柳腰拂水小家碧玉楚楚可憐自怨得此戚施常有駿馬䭾呆之歎每值藁砧出外時招三五少年無賴結成露水因緣賦就凌波時薦宓妃之枕香偷秘寢常窺賈午之廉甲固重利輕離絶不問閨中秘事也至本月上浣忽乘新月如眉之際囊括所有與意中人比翼而飛黄鵠一舉青天廓然甲雖夜泣鰥魚終太息于弋人何篡而已矣近有知其事者云由狀元境某書坊主之子載西子泛五湖而去甲奔往書坊理論其父以事無確証堅執不承往返再三迄無眉目意者舐犢之愛人更甚於老牛耶嘻○金陵有機匠王某者登徒子一流人也七襄製錦之餘時出外粘花惹艸一日窺見邊營王四之女風流自賞綽約多姿不覺心焉羡之倩冰上人爲之傳言意欲詩賡偕老四妻力拒其請求凰有意射雀無緣輾轉思維五中懊喪遂濳約地棍三四十人於五月初十夜狙伏四門前彈指扣扉詭言某縀號適有要事其時四已死妻仍理舊業疑有生意披衣而起呼女拔關及女侍燈啓門突被人劍負而去四妻急出追逐黑暗中有多人掖之使不得動且呼同黨翻箱搜篋席捲一空從子輩與之撑持各受老拳之敬受傷倒地宛轉呼號隣人疑緑林中人畏縮不敢過問聽其掠搶盡興結隊奔逃四妻旣失掌珠又喪財物羞憤交集幾不欲生次日邀齊族人赴縣控訴署江寗縣藍雲峯大令諭令靜候簽差提訊而各棍徒已聞信遠颺矣以上皆訪事人函報之詞竊謂行刧時方在黑暗中何以知其爲王某王旣涎女之色則僅刼女而已何以復掠取貲財其中疑竇頗多非執筆者所敢臆料想大令高懸秦鏡必能燭破奸謀也 
[捕蝗告示]  
　　欽命二品銜江南安徽分巡徽寍池太廣兵備道辦理營務處兼驛傳事隨帶加三級紀錄十次楊爲刊示曉諭事案照去秋大江南北飛蝗停落生子在地掘挖未盡之處現在多已出土一經長翅飛騰蝗復生子子復成蝻生生不已貽害何堪設想所有目前已出蝗種固當認眞撲滅卽去年無蝗之處亦防今年有蝗闌人應先講求捕治之法以免臨時束手無措兹本道就成法之中縮爲去蝻捕蝗挖子章程十六條合行刊示曉諭爲此示仰該處諸色人等一體知悉爾等有能識字之人務須將後開章程熟讀講解遍告鄉農人等互相傳説各就地方情形留心防備仿照辦理俾得立消巨患是爲至要所有章程開列於左計開一河湖溝塘水邊有草處所水不常滿忽漲忽落則魚蝦之子夏日蒸變爲蝻數日生翅卽爲飛蝗宜將此草摌盡曝乾燒燬以免後患一蝗初生名蝻小如蟻又如蠶色微黄數日卽如蠅色黑羣行能跳又數日卽長翅能飛色黄爲蝗稻麥經其緣嚙卽壞然出土初生不過片席之地撲捕易滅至能跳躍蔓延漸廣一經飛騰更難收拾盖蝗能飛卽生子夏日所生之子十八日或二十日卽又成蝻蝻又成蝗循環無窮一蝗初生在麥田中者應用舊鞋底皮或用新舊牛皮切作鞋底釘於木棍之上蹲地打之可以應手而斃若在空地上或用布圍或用席圍以連枷卽農家打麥之物更番擊之可以卽盡或縱鴨數百食之亦頃刻而盡一蝻旣稍長大如蠅羣行能跳則應於可開溝處先開一丈許長溝深四五尺闊三四尺開出之土卽堆於對面溝邊以爲後來塡壓之用次集多人無論老幼皆執掃帚或竹枝柳枝三面圍喊每五十人或三十人鳴一鑼蝻聞人聲鑼聲驚跳欲遁人卽趁勢將蝻驅之溝邊執帚者掃執枝者撲執鑼者將鑼大擊不止蝻卽全入溝中用乾草然火投入燒之再移開出之土塡入壓之其驅之也宜徐不可急急則旁出溝所溝邊不可立人六人則蝻見驚避又蝻生十餘日生半翅時其行如水之流將食稻麥矣編竹爲栅堵其兩旁而於兩旁之中埋一大缸向其來路蝻行自人缸中不能復出以袋收之燒之埋之一捕蝗分隊之法每隊少壯五十人領以老成能事者四五人先探明何處有蝻立一長竿布旂以表之謂之一圍他處亦然次第表畢卽令五十人如前法驅捕一日令其捕十圍縱不能盡所餘不過十之一二卽爲害亦不大矣又日間撲之如或散去至夜仍聚一處次日再撲卽盡矣一蝻性向陽晨東午南暮西凡開溝捕蝻及田中捕蝻者俱須按時刻順南所向驅之方易爲力否則不順必至旁出法宜用旗三五面竪立蝻向之方將蝻俱赶赴有旗一方去庶不致錯亂而易成功一蝻性又向火凡開溝捕蝻者最宜夜間用柴燒火溝邊蝻見火光必來人卽從後逐入溝内以火燒之田中捕蝻者亦宜夜間用柴燒火田畔埋缸於前俟蝻來赴從後逐之亦易爲力一蝻生翅成蝗相率羣飛法宜看蝗在何地應以何法治之假如蝗在稻田或麥田中則每日五更必聚相麥稍上露侵體重不能飛跳此時間之最易爲力宜卽以手擄之或用筲箕綽之裝入袋内以水煮之蒸之或開地坑以火燒之在空地上則須於可開坑處先開一極深且長且闊之坑次用門板等類或做布障如八字擺列坑之兩旁再用乾柴置火坑内後用多人持物高聲呐喊如捕蝻之法驅蝗入坑坑已有火則翅被火燒不能飛出如有出者用掃帚掃入之再用柴薪蓋而燒之在空中飛騰則應用綽魚之海兠或縫布圈竹做成海兠裝一長柄從空中兠之裝袋煮燒埋坑之後用土堅築防其穴地復出一蝗早晨沽露不飛日午交媾不飛日暮羣聚不飛每日此三時最可捕蝗人當於此三時竭力捕之若辰已時未申時皆是蝗飛難捕之時人可於此數時休息養力一蝗見樹木成林或旌旂森列則每翔而不集故農家或用紅白衣裙門帘包袱被單褥單遮陽天幔之類結於長竿聚集多人成羣結隊執而驅之蝗可不下又蝗畏金聲亦畏砲聲農人能用鳥槍鐵銃裝入火藥加以稻榖米麥之類擊其前行則隨後者亦畏而他去一每水一桶入蔴油五六兩用竹線帚灑於稻麥梢上蝗卽不食又稻草灰及石灰等分爲細末或灑或篩於稻麥梢上蝗亦不食菉豆豇豆豌豆脂蔴大蔴薯蕷芋頭及水中菱茨蝻皆不食一開溝挖坑撲打掩捕之處有傷民種植優給價值俾免爭執顧惜一捕蝗不如捕蝻　蝻不如挖子蝗過之處必有遺子在地洞如蜂窩或十微高起留心尋覓必得其所更得優給工價搜刨自力卽以數石粟易一石子猶不足惜惟　子有難易則授粟有等差總以厚給俾民樂趨爲要一州縣一身豈能一時遍及四境自宜檄委佐貳學職資其路費派定地叚分任其事出力稱職者申請擢用不力貽誤者記過候罰二里設一公局城中設一總局或給價收買或督率起夫各就近處之局辦理愼選本地賢能使司其事厚給薪水以贍其身稽其出入以杜侵蝕察其賢否以明賞罰虚冐作弊從重懲處實能出力旌以匾額或給頂戴民多愚頑明知爲害不淺無不偷安目前全賴有人倡率興辦凡地方紳衿士民董保人等皆有應捕之責務須慷慨出頭勸導補治散有阻擾禀官究辦其尋常詞訟理曲有過之人聽所親或本人具認集夫挖子去蝗捕蝻自贖果能實在出力准地方官寛予免究一捕蝻捕蝗挖子收買在在非錢不行官旣一時無可挪支　更無從設措惟有就地勸捐殷富或量民力籌借由官核明造報請發公欵歸還總不使實用懸　滋累以免無欵觀望貽留大患右諭通知光緒十八年四月日告示 
 
 

Page 3

 
 
[西湖櫂歌]  
　　杭州絲巿已見報章近聞絲價較去歲稍佳而各行執定舊章不肯略增一二故鄉人之售絲者皆韞櫝而藏以待善價巿面反覺寥寥云○上忙錢糧在城各户往往於漕米啓繳時連下忙完納署理錢塘縣朱大令蒞任後通飭各書差須將上忙一列完清不得蒂欠故邇來催科之吏絡繹於途云 
[獲犯被刦]  
　　蕪胡保甲局前此曾派武弁劉姓率領眼線勇丁赴武漢一帶密拿要犯本月初九日該弁忽遣人來蕪禀報云某日在黄石港拿獲會匪龍可松一名行未數武忽被其黨數百人驀地刦回弁兵皆受損傷袁觀察據禀卽添派弁兵多名前往並授以移文以便隨處請縣恊捕未知漏網之魚卽能捕獲否也 
[不究前愆]  
　　蕭老冐經省憲訪聞札委張子石二尹至蕪湖拏獲解赴省垣已紀前報兹聞蕭已脱然無事仍回蕪湖緣蕭到案後據實供稱昔年在軍營固曾入會迨凱撤後在蕪湖安分營生二十餘年來改邪歸正苟有劣跡願甘重罪大憲察其所供不虚卽飭取保釋放不咎旣往子以自新大帥固自有權衡也 
[淮揚勝會]  
　　本月十三日相傳爲關聖誕辰揚城巿肆如復茂恒銀號志成蔚豐厚綢莊許洪源謝馥春等著名巨鋪皆於鋪之後進紥成燈彩排設香花炫異矜奇窮工極巧或古銅玉玩或名卉奇葩或禹鼎商彝秦磚漢瓦或書屏畫槅拳石瞻瓶流覽其中頗覺輝煌璀璨如入五都之巿而許洪源繡貨店更復踵事增華以五色琉璃製成花菜等式供燈密排於几案墻壁之上映以大鏡叅差高下十色五光至如錢業瓦木等會館則招菊部名班登臺演戲笙簫嗚咽袍笏鮮明有色有聲卜畫卜夜此外各鋪或雇小清音坐唱衛調或延相熟友競唱崑腔各盡所長不拘一格是誠一年勝會也 
[幸未成災]  
　　滬城饅鯉橋南某棉花店前日因晚炊遺火積新濃　滿室店夥見之赶卽汲水澆灌得以轉危爲安誠幸事也 
[和盤托出]  
　　浦東楊家渡地方郁姓之女名小寳遭土棍魏阿華糾衆强搶卽由小寳之姊文章社和投巡防局喊控拘獲多人解送到縣袁大令一再研詰著候查明核辦以上情形均詳前報前日大令升堂覆訊廿四保廿三圖地保楊顯華投案禀稱小的查得郁小寳實未字人魏阿華瞻敢强搶閨女串通郁唐氏來案具禀廿三圖董張沈趙三人投案候示章訴稱係徽州人今在治下小東門醉白園酒館爲夥前年小的娶郁治良之長女爲室母親尚在原籍小的成婚後卽在岳家居住至去年秋問岳父母先後病殁一切喪事因無子嗣均由小的經理妻妹小寳當岳父在日已許字某姓子爲室尚未成婚某姓子遽爾病卒至去冬有魏阿華央隣人姚和尚作伐旋訪知魏係地棍故未允許不料今年二月十二日魏等不問情由蜂擁而來欲將小寳搶去幸小寳先期知覺避匿他所未中其計當經局勇馳來將魏等拘送憲案魏尚敢具禀妄訴誣指小的求請訊究魏供稱係南匯縣人向在董家渡擺設魚攤自髮妻逝世後中饋乏人去冬由王卿雲姚和尚爲媒聘郁小寳爲室於今年正月行聘所有聘禮均由主婚之郁唐氏收去擇於二月十二日完姻是日由郁唐氏領轎過門不知小寳如何避匿實係章唆弄所致叩求斷領完姻婚據呈閲姚供稱係本邑人家住浦東與郁家爲隣與郁治良素稱莫逆伊女小寳實由小的作伐由郁唐氏主娼小的不敢唆使强搶是日小的亦不在家中求恩鑒察王供與魏同郁唐氏供稱係本邑人丈夫名成仁業已去世兒子阿松現以駕舟度日去秋族弟治良逝世後遺下一女名小寳由小婦人作主許字魏阿華爲室二月十二日小寳悞聽姊丈章社和言語避匿不出反在憲案控告魏阿華人亦勤儉家道頗豐小婦人旣收聘金不敢另生枝節求恩鑒察大令得供復將魏姚王三人一再研詰魏等堅執前詞姚供稱是日小的實不在家伊等是否强搶不敢指實大令謂郁唐氏曰此案本縣一再查訪實係姚和尚從中主使到案後瞻敢朦串具禀殊爲刁狡爾若據實供出尚可從寛否則將爾子提案嚴　該氏一味支吾大令喝令掌責該氏一再求免口　情願供出小婦人實受楊榮朝之愚大令問楊是何人答稱係弟媳之姘未今春姚與楊及弟婦前來聲稱小寳去冬已出庚帖目下無人作主爾肯爲主婚乎小婦人一時貪小收受洋銀三十元誤聽其計現已知悔叩求因宥大令問魏等曰郁唐氏供詞爾等聽明否魏等俯首求恩大令以此等澆風斷不可長判將魏笞責一千板姚本應加等究辦姑念年老從寛笞責六百板王笞責二百板郁唐氏亦應嚴辦姑念首先供明且已知悔從寛著具安分度日以後不准干預郁姓家務切結與王一併斥釋魏姚收所聽候究辦章楊著退去所有小寳姻事令圖董協同章社和妥爲擇配 
[中道徘徊]  
　　昨有西國兵艦水手登岸沽飲爛醉如泥在路雇坐東洋車任其所之該車夫不諳西語不敢問税駕何方惟有竭力飛奔足無停趾迨紅日西沈該水手宿酲稍解睜目視之始知路徑錯悞然以兩下言語不通無從聲説正在爲難適有解西語者經過此處爲之代作舌人始指點車夫向前路駛去然已空勞半日奔波矣 
[白晝見鬼]  
　　法界興昌里西首第三百七十四號門牌樓屋一幢前經某甲租賃開設最安樂烟館嗣因履綦絶跡庭户寂寥祗得偃旗　鼓而去繼有某乙賃開京貨店無如進屋後人口不安每於夜靜更深時聞室中窸窣作響疑有鬼物爲崇因卽遷去由是雙扉晝掩闃其無人　隣有某丙開設觀音救苦戒烟丸鋪學徒某丁年幼無知於前日下午三點半鐘從披屋扒入空樓持白紙一張伸手作勢有人從玻璃窓中望見咸　爲鬼哄傳遠近圍而觀者如堵牆有瞻大者破扉直入學徒卽由原路遁去杳無所見遂益信爲鬼噫天下之將無作有以訛傳訛者大率皆然　言思之可發一大噱 
[盜犯解回]  
　　浙江寗波鄞縣差役戴有海恊同上海英包探陳阿九拿獲慈溪縣境盜案要犯葉連生卽葉漣生解送英公堂暫行管押旋由寗波府胡太守備文派守備文桂亭叅戎督同差役顧金及親兵若干名來滬拜會蔡太守俱詳前報旣而慈溪縣曹大令礪成亦發電音至公堂云事主係陳宦汝澣三年前四月被盜刼掠及緝捕時將盜首董阿掄格斃拘獲盜黨三名均已訊明正法葉曾在中叅府當茶房當卽查拿早已逃遁因詳請大憲通緝並懸賞格在案迄今已逾三載始得成擒亦殊見作惡者之不能終于漏網也昨日午前太守提葉點名加上鐐銬旋於三點鐘時由公堂差役及包探會同寗波府差慈溪縣差及文叅戎督同押解附某輪船往寍歸案訊究 
[爭攤肇釁]  
　　小東門外擺糖粥攤之某甲與擺枇杷攤之某乙爭奪攤基遂致用武乙寡不敵衆立卽鳴捕將甲等五人拘押捕房昨晨經備捕頭訊明事屬細微判令五人賠償枇杷錢八百文卽行開釋 
[流氓猖獗]  
　　東洋車有僅捐英界照會而不捐法界照會者祗能在一界行走僅捐法界照會者亦然俗所謂半邊照會也有一種流氓在某界犯案經公廨懲辦驅逐出境以後不准再越雷池一步與東洋車之僅在一界行走者相似故亦謂之半邊照會近日有流氓數十人在英租界犯案纍纍無地容身遁至法界每於黄昏時三五成羣在三河樓一枝春各茶寮中聚會更有在新街小東門外花烟館薈萃之處横衝直撞遇事生風魚肉鄉愚無惡不作殊令聞者髮指前晚有流氓在三河樓茶寮冋人勒詐適有捕房細崽某甲行經是處聞喧閙聲登樓詢問該流氓等不分皂白將甲扭住痛毆一頓甲狼狽遁回至捕房控訴及捕頭派捕往提該流氓已去如黄鶴矣租界之中時有探捕梭巡而流氓尚猖獗如此是何故耶 
 
 

Page 4

 
 
[暫准交保]  
　　上海縣袁大令飭差洪陞拘獲流氓陳阿寳張阿木劉叩寳等三人到案陳張二人先行訊供收所而劉尚未研訊前晚由大令升堂提劉研詰劉供稱小的素來安分在福泰鞋店爲夥不敢犯事旋有甲乙等投案聲稱劉實是規矩人大令飭將劉交甲乙保去候查明訊辦 
[地棍游街]  
　　著名地棍張九和迭次在外滋事由上海縣袁海觀大令訪悉前情飭提到案訊供之下鞭責竹稍一千下收所候訊此已列報前晚大令又升堂研詰張稱小的現已知悔求大老爺格外施恩大令判令枷號三日交原差帶去游街示衆 
[虐媳斷離]  
　　虐媳提懲已見昨日報章前日皂頭全順將凌虐養媳之張紹發卽張兆發並在堂中提到養媳張明珠及該媳之父張裕培等一併解案晚間由袁海觀大令升堂提訊章供稱係寗波人僦居滬上已閲多年今在治下三林塘地方開設仁德堂藥店生一子年已弱冠去年三月間憑媒聘定張裕培之女爲童養媳定於本年十月初六日完姻小的並不敢凌虐叩求明察大令曰本縣業經查訪明白豈容任爾抵賴卽命明珠至案訊問明珠供稱今年十七歲於去年三月至章家屢被翁凌虐徧體皆有傷痕今蒙逮案叩求超豁大令閲視明珠手背等處果有傷痕卽傳張裕培至案張供稱小的原籍泰興縣向在家中作小本經紀明珠係小的親生女兒因家計拮据於去春將女許字章家爲童養媳不料過門後時被凌虐小的尚未得悉今蒙飭傳是以來案求將女兒給領章又稱婚期已定求恩將媳給領以後决不敢再有凌虐情事大令曰若將明珠交爾領回恐不免有性命之虞遂判將明珠交伊父張裕培領回另行擇配章本當究辦姑念苦求從寛發落著具遵結斥退張領女叩謝而去 
[英界公堂瑣案]  
　　陳禮全訴稱小的在虹口某浴堂執役用趙遠喜爲夥後經辭歇欲索回押櫃洋銀三元小的告以容知照主人再行付給趙卽糾同嚴富英毛阿金等將小的兇毆是以報捕拘案趙供稱小的在某浴堂帮夥停歇後向索押櫃不付反被擊傷眼角不得已偕嚴等向之理論嚴毛同供稱小的等薦趙至浴堂爲夥辭歇後不還押櫃故向理論不敢逞蠻蔡太守謂趙無庸置議嚴毛各管押一日並著陳知照主人將押櫃如數給還○寍波人任徐氏訴稱兒子任錦發不務生理烟賭逍遥時向小婦人索錢昨日不依瞻敢擲碎碗盞無奈報捕拘案任供稱小的年廿四歲有友邀往湖北向母商取錢文不敢逞蠻叩求恩宥蔡太守問氏有子幾人答稱有二子錦發居長次者年尚幼穉太守判令管押一月察其能否改過自新再行核示○高郵人李榮魁訴稱小的現在隆茂洋行軋花局當工頭周阿榮等言欲做工其實俱是流氓有工時故意不到無工則突來纏擾不休因之報捕拘案周及丁德隆王阿金王阿四柴高生吳永義同供稱小的等籍上海無錫等縣向在軋花局工作現在工頭係高郵人皆用同鄉人工作不許小的等入内故與理論不敢逞蠻蔡太守判令各管押一禮拜諭以如再尋釁定子重懲○包探秦少卿禀稱梁登輝竊取陳文高家洋燈一盞經小的拿獲人贓詰知其兄振祥亦曾竊取行路人洋銀二元由他探拿獲包探孔阿才禀稱小的詰知振祥竊得洋銀二元尚無矢主承認陳請領失贓登輝供稱小的係湖北江夏縣人振祥供稱登輝是小的之胞弟以後均不敢犯竊矣蔡太守判令將二梁各笞責一百板押候備文遞解回籍洋燈給陳領去洋銀二元暫存捕房以待失主認領○一百廿三號華捕禀稱小的巡至吳淞路見王長有等打架不休喝阻不依王更肆行兇横朱阿榮次之因之一併送案王朱及汪于明汪自蘇張洪根曹王紀袁方桂何呂甫同供稱小的等因細故忿爭以後不敢若此矣蔡太守判令將王管押三日朱管押兩日汪等各管押一日○包探唐寳榮禀稱小的緝獲連次竊物之賊犯王海林吊到所竊衣服詰知是楊德訓劉錦堂兩家失贓今特解送案下楊劉均投案訴請領贓土供稱小的係上海人連次犯竊罪無可逃大老爺苟憐而赦之則世世生生不忘大德矣蔡太守判令笞責一百五十板贓給兩失主分别認領○包探孔阿才禀稱小的緝獲屢次送懲之積竊朱桂榮起到香爐小烟袋衣服等贓詰知竊自劉子明等家今特解送案下劉及吳石奎投案訴請領贓朱供　小的係上海人迫於飢寒恭顔爲此如蒙恩赦誓改前非蔡太守判令笞責二百板交包探帶回捕房管拜三禮拜期滿再笞二百板然後開釋贓給兩先主分别認領○夏阿喜訴稱小的係寍波人女兒年甫六齡中途被柴軍撞倒壓傷三指現在延醫療治當肇事時卽由巡捕拘柴車夫送案柴車夫方四順胡仁才陸祥發同供稱小的等皆寍波人在治下恒茂煤行當出店車上裝柴甚重無心碰倒女孩行主已許代爲　治尚求鑒蔡蔡太守飭將方等交行主具保出外自行料理○包探何瑞福禀稱前夜虹口失火時有搶火匪人徐阿彩乘間攫取破衣五領鏡相一具内有銀簪梳箆等物經小的拿獲人贓尚無失主承認徐供稱小的係江北人向當小工諸物在途中拾得不敢搶火蔡太守判令枷號一禮拜發虹口捕房前示衆贓暫存捕房○三百六十三號華捕禀稱昨晚漏靜更深時方錦松在某處樓窓口小遺沾污小的衣服爲此拘送至案方供稱小的係上海人無心潑水只乞施恩蔡太守判令罰洋銀五元充某處西醫院經費○包探王阿二陸阿祥同禀稱某領事署繙譯官渥唎喴喇乘脚踏車出外車忽翻倒失去踏擋一枚被譚阿金拾得倩韋阿東售錢經小的等查獲送案譚供稱小的係廣東人鐵物在路拾來倩韓變賣韋供稱小的亦廣東人譚倩小的售物不知其來歴不明蔡太守飭將譚韋開釋鐵物給還失主○副捕頭禀稱前日有郭美林者手持鐵銹手鎗一枝爲某號巡捕所見帶至捕房郭卽存洋銀二十元爲質因准其出外今不到案特將手鎗及洋銀檢呈蔡太守飭將洋銀如數充　處西醫院經費手鎗銷毁○某號華捕禀稱竊賊王阿二前曾犯竊解奉大老爺遞解回籍今又來滬昨竟至捕房轉遞紙烟民押犯故又拘送案下王供稱小的係江北人轉遞紙烟已知不合蔡太守判令笞責一百板押候備文遞籍 
 
 
 

Page 5

 
 
　　七本五鼠題詩入本雙俠海困 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[風告示]  
　　鄞縣正堂楊爲示期觀風事照得地靈人傑文章標海國之奇霞蔚雲蒸珠玉發山川之秀惟兹鄞邑寳號大邦代擅科名俗彰俊雅南金東箭羣推幹國之材威鳳祥麟宜表應時之瑞當兹　聖世治化文明人握蛇珠家傳駿譽博士三日艷稱桃李之華君子六千允任棟梁之選此書升論秀所應早子以裁成而名世齊　將見益臻夫美盛也况乎四皓得一七術用三梅子眞之潇灑出塵賀秘監之風流絶俗閣名天一有珠林玉府之稱樓號抱經呈赤水珠光之耀萬民則一門經術謝山爲一代宗工凡此前徽聿昭令望欽承趨步當式嘉休乎本著縣藉著滇池官游浙　幸叨世蔭恭作宰官雖蟾窟分香未　一枝之秀而雁山服政曾膺白里之封偶識一丁粗知六甲今持憲檄來　鄮山願爲多十執鞭漫笑　官學步兹定於本月十七日奉行　風故事閒庭花落錦幄雲披快聨文字之歡且趁簿書之暇爾諸生其各抒文藻並奮筆花宋艷班香好逞雕龍之技馬遲枚速共恢吐鳳之奇　寛　　標新領異或接規模於史趙經藝修明或追名德於楊屠風聲紹武庶見日湖月湖之表蘭江憲江之間烟景增　星文煥采看此日試評月旦占玉堂金馬之才卜他年翔步天衢騰風虎雲龍之會相期無負各宜勉旃特示 
[謝惠藥茶]  
　　啓者敝堂承京都同德堂孫鏡湖善士朗來萬應救急艮茶二百包囑爲代送又銅洋二元亦充善舉仰見大君子好善之誠有加無己用登報牘以鳴謝悃[  英大馬路保安堂董事謹啓]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年五月十二日京報全錄]  
　　宮門抄○貴撫崧　奏武識請托謀差藉端誑騙革職審訊摺○將軍長等奏請加伊通州文武學額並添設　增分貢　○川督劉奏機器局員弁工匠照章保奬摺○又奏揀補直州摺○五月十二日刑部都察院大理寺廂藍旗值日翰林院引　八十三名○那公假滿請安○施侯等口外賜奠回京請安○鳳鳴服滿請安○王聨璧謝授貴州遵義府知府恩○崑　續假五日○興安福珠禮預備召見○召見軍機裕德興安福珠禮王聨璧皇上明日卯初至大高殿拈香現換麻地紗袍褂○○頭品頂戴貴州巡撫奴才崧審跪奏爲武職請託謀差藉端誑騙得贓並有詐爲公文希冀朦保情事獲案請旨一併革職審辦恭摺仰祈聖鑒事竊查職員營謀差缺　玷官箴假公詐撞大干法紀奴才到任以來加意防閑遇事查訪光緒十七年十二月間准鎭遠鎭和耀曾咨保副將李洪貴游擊　隆和接管練軍差使甫經札委訪聞有都司謝智夫卽謝永謙世職方世禧因李洪貴毛隆和曾向該都司等管謀遂乘　罪騙　贓謝智夫又爲副將陽肇祥謀差議定事成酬謝銀兩私自詐爲公文呈遞冐名朦保各等情旋准鎭遠鎭和耀曾亦訪得前情咨請查究等因當飭營務處藩司王德榜臬司黄槐森　同中軍尚宗光並飭貴陽府趙爾巽貴筑縣李應華將該員等先後查拿到案發交貴陽府質訊情詞大略相同詳請革審前來奴才查此案現獲一干人證均係職官相應請旨將記名總兵補用副將赳勇巴圖魯李洪貴留黔補用副將勵勇巴圖魯陽肇祥候補遊擊毛隆和候補都司謝智夫卽謝永謙承襲雲騎尉世職方世禧一併革職並銷去李洪貴陽肇祥各勇號以便歸案審辦理合將擬請革職審訊緣由謹會同雲貴總督臣王文韶合詞繕摺具陳是否有當伏乞皇上聖鑒訓示遵行謹奏奉硃批着照所請該部知道欽此○○臣長順臣張英麟跪奏爲請加伊通州文武學額並添設廪增分貢名數作育人材恭摺會奏仰祈聖鑒事竊查吉林自光緒七年經前將軍銘安奏請添改民官將吉林廳理事同知　改知府於伊通添設知州一缺奉部議准該州文學額二名武學額一名在案查吉林府屬文風向以伊通河爲最當未設州治時該處歸吉林廳考試每屆獲售文童有時幾占廳額之半自設州分治以後學校而外書院義學相繼創立士子涵濡聖化絃誦成風日趨於盛是近來應試較多而進額轉少實無以養人材而作士氣故每屆州試文童不啻百數十名之多迨院試時文童進省者不過數十名武童亦减其數雖艱於資斧者居半未始非限於學額有以阻之使然且查伊通分學時卽撥歸附生百餘名當時分治伊始止定文武學額並未議及廪增額數及出貢年限現值考滿五屆以後不特後起者終無進路卽原撥附生亦覺向隅兼之應試童生逐漸增多若仍按章借保識認難周卽恐易滋流弊兹據併通紳士委用訓導楊維垣副貢齊耀琳等十餘人聨名禀請授照奉天通化懷仁奉化懷德寛甸安東六縣增額章程請將該州增廣文學額二名武學額一名添設禀增額缺各二名定爲五年一貢俟食餼十年後方准出貢等情由州禀府詳道轉請會奏前來臣等會商意見相同合無仰懇天恩俯准將伊通州增廣文學額二名武學額一名並添設廪增額缺二名五年一貢藉以鼓舞多士向上之機如蒙俞允卽以奉准部覆之日爲始臣等爲儲材興學起見是否有當除咨部查核外謹合詞具陳伏乞皇上聖鑒飭部核覆遵行謹奏奉硃批禮部議奏欽此○○頭品頂戴四川總督臣劉秉璋跪奏爲機器局各員弁工匠勤奮辦公巴屆五年限滿照章擇優保奬恭摺仰祈聖鑒事竊查前准海軍衙門咨奏定保奬章程内開各省水陸操防機器凡沿海省分應保營局各員尋常保奬以五年爲限其非沿海省分操防機器皆爲固圉要務並照海軍保奬年限章程擇尤酌保以免向隅等語於光緒十二年七月十四日欽奉懿旨依議欽此欽遵咨行遵照在案臣於光緒十三年三月間查明川省機器局自光緒三年九月奏設起曰時屆八年當將在局各委員司事開單奏請奬勵嗣奉吏部咨以海軍衙門奏定保奬年限應以光緒十二年七月十四日欽奉懿旨之日起扣限五年方准保奬並應將在局各員先行咨部立案等因欽奉諭旨依議欽此抄錄原奏知照前來臣當卽欽遵轉行在案兹據辦理機器局署成綿龍茂道王季寅記名候補道徐春榮計稱遵查川省機器局自光緒十二年七月十四日海軍衙門奏定保奬章程欽奉懿旨之日起扣至光緒十七年七月時閲五年已符准保年限在局各員弁工匠昕夕從事危險異常所製精良深裨要用自應照章按限滿保奬以昭激勸至各員弁工匠銜名曾於光緒十七年二月先期造册詳咨在案兹恐稍涉冐濫復會同嚴加删核擇其尤爲出力者二十二員名造具銜名履歴清册詳請奏咨給奬前來臣查川省機器局各員弁工匠歴年在局不避艱險造成機器藥彈等項皆精良合用逈非辦理尋常局務勞績可比遵照海軍衙門奏定保奬章程自光緒十二年七月十四日欽奉懿旨之日起扣至十七年七月十四日已滿五年各員弁工匠銜名曾經先期造册咨部立案核與海軍衙門奏定保奬年限擇尤酌保定章相符謹開具清單恭呈御覽合無仰懇天恩俯賜勅部照章從優給奬以示鼓勵之處出自逾格鴻慈除將各員弁履歴清册照章咨送吏兵二部並分咨海軍衙門查照外理合恭摺具奏伏乞皇上聖鑒訓示謹奏奉硃批該部議奏單併發欽此○○頭品頂戴四川總督臣劉秉璋跪奏爲揀員升補酉陽直州知州以資治理恭摺仰祈聖鑒專案據署理布政使德壽署理按察使承厚會詳竊照酉陽直州知州徐結於光緒十七年十月二十四日病故應以病故本日作爲開缺日期業經詳請具題開缺係調缺並聲明扣留外補在案查例載各省知縣以上官員如遇應題應調缺出俱准升調兼行又各省同知直州知州如係奉旨命往及督撫題明留於該省候補者無論應題應調應選之缺令督撫酌量才具擇其入地相宜者悉准先儘補用又州縣以上應升缺出應令該督撫將卓異引見回任候升人員先儘升用不准於摺内聲明人地不宜又各項開缺令各省於每月截缺一次自初一日起至三十日止俱作爲本月之缺如有缺項相同者簽掣之缺先後按班序補係應歸酌量　仍由該省酌量補用各等因查光緒十七年十月分所出酉陽直州知州一缺依題調要缺應歸酌量毋庸擊籖業已報缺詳咨　應照例揀員請補查該州管轄三縣漢苗雜處且與黔楚接壞防御撫綏最關緊要非老成幹練之員弗克勝任該司等於通省　任直州知州内逐加遴選非現居緊要卽人地未宜實無堪調之員惟查有安縣知縣趙湘年五十八歲係安徽桐城縣監生遵籌餉例報捐典史指分四川於咸豐八年到省咨補秀山縣典史於同治十三年在任遵例加捐知縣並同知銜仍發原省補用請咨引見光緒元年五月初十日經欽派王大臣騐放奉旨着照例發往欽此領照起程於八月十七日到省五年委署大竹縣知縣篆務題補安縣知縣七年三月二十日到任因辦理晋賑隨帶加三級十一年因病請假回省就醫十二年病痊銷假於十二月初二日回任十三年補行十二年奏計保薦卓異十六年閏二月請咨赴部引見回川調署江津縣知縣現署合州知州該司等查該員趙湘政事練達明幹有爲係曾經卓異保薦引見回省候升例得請升且歴任地方均能認眞整飭以之升補酉陽州直州知州實堪勝任正署各任内並無降革留任展叅案件及未結詞訟五十起承緝盜案五起以上輕徴錢糧不及七分其餘因公處分例免核　歴俸早滿亦與升補之例相符等情會詳請奏前來臣查該員趙湘老成練達係卓異保薦人員歴俸早滿例得先儘請補合無仰懇天恩俯念員缺緊要准以安縣知縣趙湘升補酉陽州直州知州洵於地方有裨如蒙俞允該員係卓異引見回省未及二年照例毋庸送部引見所遺安縣知縣缺係專繁簡缺川省現有應補人員俟奉准部覆再行由外揀員請補是否有當除咨部查核外理合恭摺具奏伏乞皇上聖鑒訓示再該員趙湘正署各任内奉到叅罰案件除將光緒十六年三月十五日欽奉恩詔以前准寛免不計外此外並無叅罰處分案件此案應以光緒十七年十二月三十日截缺之日起限按照到改題缺定限章程四川限七十日除小建二日應扣至十八年三月十二日限滿該司等於二月十四日詳員請補係在限内合併陳明謹奏奉硃批吏部議奏欽此 
 
