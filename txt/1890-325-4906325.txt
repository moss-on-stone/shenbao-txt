# 1890 - 325 - 4906325

 

Page 1

 
 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校警詳細分裝六十四本外加紅木夾板六副可謂盡　盡美髮　毫無矣三載以來購者甚衆氙有工　　已牧回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經波閱如　列　　　　 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿大史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁四成增補角山樓先正事略新印瞿子冶先生墨實五尺蘭竹屏八角市裱加七角○本齋種類繁多不及備載擇其尤者登報以供海内文人賞鑒價當格外從亷卽希光顧爲盼售處一在三馬路申報舘東隔壁又設分局在二馬路橫街三層樓紅墻洋房内此佈 
[二百四十四號畫報千告白] [  點石齋啓]  
　　前年歐西有賽美會時本齋以未得眞蹟不敢貿焉繪圖玫貽率爾操　之誚近得西國晝士　來一册　　宛杰栩栩欲沽　卽摹仿之以供淸賞他若韓使持節而來華拐匪乘船而刧婦懷寶者輝騰黃土得劍者價重靑萍或買肚而懸牌或掩面而荷校人民求雨賽燈爲無益之謀父了爭桑誤擊釀逆倫之案事旣新奇可喜圖亦精雅絶倫後仍附閨媛圖說准於十六日出售此佈 
[商務芻言]  
余嘗言中國商務之壞日甚一日人或未之信也盖中國之商務本視之不甚重不特官視之不甚重卽民間自視亦不甚重一似间務之盛衰無關乎國家之貧富也者而抑知商運旣通市道日盛民由是而富國亦因之而富國富斯兵强泰西各國所以專重商務者正爲此出中國自與泰西各國通商以來漸知商務之重無如不能力圖整頓以至於近年以來日見疲敝良可惜也夫中國商務之日見疲敝於何見之哉昨偶閱江海關造册處所繕淸册見其所登西歴今年七八九三閱月之内進口出口之稅項不禁大爲之扼腕焉夫進口之貨由外洋而來以售於我中國者也進口这貨多則中國之銀洋流出外洋者亦多出口之貨由中國而去以售於外國者也出口之貨多則中國之貨物銷於外國者亦多故中國之人莫不欲進口之稅少而出口之稅多方爲中國之益乃此三月中所載進口格貨之稅則有一百萬零零九千八百兩去年此三月中則止有八十五萬三千九百廿三兩計增出者十五萬五千八百七十七兩可知外洋之貨其運銷於中國者大有日增月盛之勢西商之所得意者正華人之所失意者也又查出口这稅今年此三月中中國出口各貨之稅則止二百三十九萬零七百八十七兩去年此時出口各稅則有二百九十六萬八千九百十六兩計今年少於去年者五十七萬八千一百廿九兩卽其分運各口以此口運至彼口或以彼口運至此口其稅項之可稽者今年此三月中計十九萬八千八百廿九兩去年此三月中則二十萬零四千四百九十五兩今年之少於去年者五千六日六十六兩然則可見中國生意之淸减實有年不如年者夫出口分運之稅少則市面有衰而無旺已可想見而外洋進口之貨愈形其多矣其尤爲歲有所增者則爲洋藥計洋藥今年此三月中收稅二百零一萬零零廿四兩去年此三　中尙止二百萬零九百八十兩計多於去年者九千零四十四兩此其爲耗於中國者爲最甚也若中國出口之貨本以絲茶兩項爲大宗乃今年上海出口之絲止有二萬六千四百廿三担去年尙有三萬八千七百四十二担茶則漢口今年出口止十一萬二千担以視去年十七萬四千担則减矣視前年廿一萬四千担則更减矣九江出口者今年僅一萬七千担以視去年四萬八千担則减少將及三分之二福州則今年出口之茶廿一萬一千担較之去年之廿七萬九千担所少者已六萬八千担矣再較之前年之三十四萬九千担則更少十三萬八千担何其銳减若此此外各貨凡中國之出口者無不减色而且無不大减其色統計中國通商口子十九處其中惟牛庄鎭江寗波淡水厦門汕頭瓊州此七處稍勝於他處其餘十二處無不大爲减色噫中國商務之疲敝若此尙不思竭力整頓也乎夫以中國地大物博倘能認眞整頓力圖振興是亦何難之有而無如其有所不能也盖外洋國家無不保護己國商人凡其報稅等事一切使之便宜以示與他國有所區别以是商人感而思奮愈形踴躍中國則反其道而行之凡華商報捐騐貨事事苛刻時時誅求其所收稅則亦較洋商進口各稅爲重甚至中國商人不願自立牌子而戤洋商之牌子不敢自往報關而倩洋商爲之報關此則中國之所大可異者也夫中國家之所以議定稅則西商輕於華商者或者爲懷柔遠人之意本國商人本屬子民不妨用重然至於本國商人不敢自行報關而反倩洋人以報關則雖曰商人之狡獪而識者每引以爲中國之恥竊爲中國所不取焉今中國商務其疲如此如欲力圖整頓非由國家保護不可如國家而肯以保護商人振興商務爲念則必須重定稅則兩持其平卽不能如外洋各國之抑他商以助本國商人亦當使中國商人與外國商人利益均沾不分軒輊而後商人可以獲益商務可以大興積而久焉中國商務日盛一日所以富國者在是所以强兵者亦在是外洋各國方將豔羡之不睱又孰敢𫉶視中國哉 
[本館接奉電音]  
　　昨由京友電傳上諭三道敬謹譯登○十月十四日奉上諭雲南臨安府知府員缺着馮鏡仁補授欽此同日奉上諭兩江總督劉坤一着兼充辦理通商事務大臣未到任以前着沈秉成署理欽此同日奉上諭　江總督曾國荃秉性沈毅涖事公忠韜略宏深經猷遠大咸豐年間由優𧴨生從戎在江西湖北等省迭殲巨宼克復安慶之役出奇制勝懋建殊勳受文宗顯皇帝特達之知不次超摧同治初年簡任浙江巡撫仍帶兵剿賊激勵將士掃蕩無前直達江甯雨花臺苦戰兩年之久卒能攻拔堅城擒渠掃穴粤匪这平厥功最偉穆宗毅皇帝特沛殊施賞加太子少保銜錫封一等伯爵賞戴雙眼花翎朕御極後優加倚任疉畀封圻均能稱職其在山西巡撫任内救災恤民政積尤著光緒九年來京召對命署禮部尙書旋卽間放兩江總督到任後整頓地方營伍撫綏鎭攝卓著聲威上年歸政慶典我皇太后追念前勞賞加太子太保銜該督感激圖奮雖傷病時發猶復力疾辦公並未請假忠誠篤棐實爲國家柱石这臣方冀克享遐齡　承恩眷遽聞溘逝震悼良深曾國荃着追贈太傳照總督例賜卹賞銀三千 
 
 

Page 2

 
 
兩治喪由江甯藩庫給發賜祭一壇派護理江寗將軍副都統承綬前往致祭加恩予謚忠襄人祀京帥昭忠祠賢良祠並於湖南原籍江甯省城建立專祠此外立功省分准其一併建立其生平戰功事實宣付史館任内一切處分悉予開復應得卹典該衙門察例具奏靈柩回籍時着沿途地方官妥爲照料伊孫特用主事曾廣漢卽着承襲一等伯爵毋庸帶領引見附生曾廣江着賞給舉人准其一體會試監生曾廣河着賞給員外郎分部學習行走伊曾孫曾兆龍曾兆祥曾蔭椿均着俟及歲時由吏部帶領引見候旨施恩用示朕眷念勳臣至意欽此 
[綺鶴西歸]  
　　鎭江府福太守愛民若子鄉父老莫不交口頌之詎於前月杪政體違和延至初十日竟溘然長逝一時在城印委各員均往吊奠擇於本月十二日大殮其遺篆未知委何人署理也 
[温郡官塲雜記]  
　　署温處道李健齋爵觀察於本月初一日乘元凱兵輪船駛抵温州在城文武印委各員均詣北門外接官亭迎迓隨擇吉初四日申時接篆○前任温處道苑秋舫觀察大計卓異例應入都陛見初四日交卸道篆後擇於十三日八點鐘時乘元凱兵輪船至上海換船北上○樂淸縣申錫之大令政躬不豫醫藥無靈突於本月初一日出缺初二日由家丁赴郡禀報所遺縣篆暫由平陽縣沈庚明大令兼攝以俟省憲委員來署○潘嶧琴文宗試畢處州定於本月初八日辰時起節來甌約在望前戾止德峻臣太守曉諭與考各生童於初八日齊集郡城以便示期考試 
[淮南歸雁]  
　　淸江訪事人云三河越壩近又岌岌可危漕帥於本月初四日率同道憲赴工次察看情形至初七日始回轅○美國某牧師在東門大街租得店面二間開設義塾藥房猶恐紳士出而阻撓禀請特邑尊出示曉諭○道憲以搶孀之習屢禁不梭遂復出示云查律爲首者斬立决爲從者絞監候云云不知若輩見之果能駭目驚民從此歛跡否也○保甲總局以娼寮賭館烟間三者爲痞棍聚集之所偶因細事動輙鬥毆遂復出示通衢一律嚴禁○洪澤湖水已漸消鹽船阻滯難行鹽價陡賤目下市中每斤只售錢九文矣○某尼受戒於某寺僧僧知其有蓄積時向稱貸約共數千金有券無劵者各半近向索回僧思乾没尼遂至寺中吵閙僧亦糾庄户赴庵内驛騷尼復尋僧痛毆之經人勸開錢仍無着也○徐分轉就文公祠添設義學訓迪童蒙誠善舉也○新柴之捆載來浦者每擔售錢二百廿文較去年頗賤盖今歲淮北頗稱大有米旣豐稔柴亦多收故也 
[陶徑餘芳]  
　　管帶選鋒管九江前營遊擊朱漢堂遊戎於本月初九日因病出缺按遊戎以行伍起家早歲隨曾文正公剿除髮逆轉戰數省屢立奇功早歲積勞傷及臟腑今因風寒感觸以致云亡文武各寅僚無不同聲惋惜云○九江府城文昌宮兵燹之後蕩焉無存月久年深瓦礫之塲俱被貧民結廬以棲家室關道李亦　觀察慨捐鶴俸一千兩委員會同地方官紳將夙所侵佔者勒令讓還以便鳩工庀材筮期重建云 
[邗江官報]  
　　十月初十日分發運判陳分轉康禀到江西陳遊戎有明解餉來揚楊分轉葆鈞赴省公幹十一日總局林分轉禀知攔江大壩合龑龍十二日張分轉元愷由省回揚諸分轉可詩由泰屬查災回揚 
[甌海鯨濤]  
　　温州來信云科試伊邇諸生皆負笈而來而貢院四圍書肆尙寥寥無幾生涯淸淡不言可知已○瑞安縣屬長橋居民有名沛雨者游手好閒流而與小竊爲伍近更心裁别出每於夤夜刨棺及旣得贓卽以無名異和桐油塗这稗棺口仍無裂縫以故行之許久村人皆莫得而知本月初七夜已刨某姓棺一口初十夜復刨啓鮑氏之棺褫其衣衾搜其珠玉僅將靑布衫裹屍體側置棺中時則星月韜光𣩵宮昏黑倉卒中悞將黃絲縧挂于棺外翌晨經屍親所見訪知行徑拘而搜　身畔則典票百餘紙纍纍然皆係殮衣遂解送地方官禀請究治嗣以村人恨深入骨送交族長處死以絶根株族長允之就山麓掘穴等身活埋其内噫人苟有一才一技則光明正大儘可謀生何致暗地圖財效鼠竊狗偷之行徑以致身犯衆怒不得善終哉若沛雨者其死雖可憐其罪誠不可恕已○本月初七日淸晨七聖殿前有一無名男屍年約三十許赤條條一絲不掛左額角及口鼻血迹孄斑似曾揩拭口中塞有敗絮喉際腫赤有繩痕上蓋大棉胎下襯以龍鬚小蓆察其形跡難保非被人謀害或曰是昆陽人向操彈棉花業嗣經地保所見立卽禀報官衙想須邑尊親臨相騐矣○初十日俗傳爲七聖殿聖母誕辰廟祝集貲演戲名爲祝嘏實則藉飽私囊正在鑼鼓喧闐時戲臺忽坍壓斃小孩兩口不知父母聞之又當若何痛悼也○某甲娶海安所某乙之女爲妻給褵已匝月不料其竟如羅敷之有夫因久客他鄉魚沈雁杳疑其已爲異域之鬼是以别抱琵琶一日婿忽得意言旋聞妻有攺嫁事情　覺怒髮衝冠急糾同親族多人夤夜往搶甲初不之備也前月二十八日之晚三更後驀破匪入室負之而歸甲心有不甘招集村隣尾追其後復恐勢不能敵放洋鎗擊之婿家拚命奔逃將婦抛置小山之麓經甲黨攙回甲處遂爲夫婦如初○甯琯香大令見河道淤塞諭令逐叚疏通水利重興民多裨益惟日内大小南水門方築壩戽水内河隔閡多時浮家泛宅者流未免怨咨交作云 
[日東雜志]  
　　長崎理事楊星垣都轉涖任迄今政聲卓著恩威互用中外同欽近日將届瓜期閩廣三江各紳民擬公製萬民傘德政牌恭送署中以誌惓惓不忘之意都轉淸亷自矢謙退不遑謂本理事素尙樸誠何敢以爾等有用之財供我擈益之費卽使保護爾等稍盡區區之忱亦祗分所當爲並無所謂善政爲物預先辭謝請留此欵以辦要公諸紳董聞之咸感都轉之撝謙議罷此舉内有一二老成練達者謂都轉雖謙辭若是而我等久沐恩波豈可無以爲報容再思所以受不傷廉之物以進可乎衆人遂欣然曰諾○日本靑樓櫛比妖姬蕩婦列屋而居苟得投以錯刀斷不虞嘗閉門羹滋味久客其地者花晨月夕儘可藉以消綺思遣旅悉世外桃源問津良便以故鑽穴踰牆之事反覺罕聞非因風俗之醕實由烟花之賤也長崎泰昌號有一小夥家在八閩其姓曰魏素工東語秀外慧中主人喜其聰明委以重任顧耽於色持籌之暇時作冶游近復自思色界情天中可謂占盡風流艷福矣惟是吃着與賭不知其樂若何遂厚其鮮濃華某衣履呼么喝六日沈迷於迷龍隊中久之所耗不支遂地侵夻帳欵事被主人覺察猶望其攺過令將所欠若干逐月以薪工扣補該夥不知悔悟依然胡作胡爲主人乃送請理事署究治楊都轉向之詰問以其供詞荒謬喝笞百板　禁押所諭令邀的實人來案取保嘻是亦可謂自作之孽矣○十五號午後一點鐘時日皇駕幸大山大臣邸第有德大侍從長等陪乘大山伯爵及夫人同在立關階下泰迎導日皇至邸中暫御便殿有頃調集曲馬競馬等陸軍騎兵試演罄控之技演畢復御别殿聽樂是日大將有棲川親王及山縣靑木後藤西鄉松方樺山六大臣大木議長榎本花房副島西村各顧問官林海軍中西大審院長松本高木二軍醫總監蜂須賀府知事田　警視總監各省次官勅奏任官陸海軍將校等共二百　有餘人皆陪侍至鐘鳴九下日皇還駕百官恭送如儀○擇熱閙處建廣厦一所羅致凡百貨物粗者在外貴者在内凡金銀銅鐵錫竹木各物以及洋貨綢縀布疋男女衣裳冠履文房書畫漆器磁器食品無奇不有如入五都之肆令人目炫　迷物主納稅於官平定其値任人選購其價劃一無欺名曰勸工塲通商各埠皆有之長崎向惟大波户一處繼復就東濵町添設一處近更於東西濵町增開二處攺其名曰集産場西濵町所開較他處尤大周圍約里許每至晚上燈光照耀如開不夜这城遊人絡繹如梭生涯頗爲有惡然此猶未足爲巨觀也所最巨者爲東京之凌雲閣高聳雲際加浮屠然共七級經始於 
 
 

Page 3

 
 
上年某月至今秋始落成甘章程凡中英美各國及本國之貨分門别類各置一層至最上之六七二層則窓户洞開供人眺覽遙望富士諸嶺均在目前俯瞰大洋輪帆幾如一葉不可謂海外之奇觀乎○西教生徒每逢教長挈之而出必令二人並行步伐整齊不少紊亂教師則殿於其後徐步而行據稱雖王公大臣遇之於塗亦必相讓長崎大浦西山教堂中時有學生由師整隊而出一日路過租界華人某甲直衝其隊學生斥其不得如是甲出言侮辱之翌晚學生紏合二十人各持短棍直奔甲家欲得甲而甘心聲稱非但報昨日之辱且報昔日之仇蓋曾有一小學生被甲所毆故也顧甲日事遊蕩恒不在家家人見來勢洶洶喚傭人咨照巡捕不料學生已微聞其言俟傭人出卽痛毆之時已昏黃至次晨至理事署禀訴理事派捕協同日捕往教堂告　教長教長向各學生查究學生均不認承巡捕乃廢然而返 
[上海求志書院庚寅春季課案]  
　　經學超等湯鞠樂朱逢甲錢文霈嚴祥彬汪開祉歐陽鼎特等達李楊光烈汪惟淸李經邦孫國楨鄒壽康一等許文蔚韓恩榮許克家朱師軾王廷鼎孫時雍吉城周錫爵陳壽祺楊鴻書朱錦綬夏之榆○史學超等吉城馬冠羣汪開祉嚴祥彬許承杰沈祥龍特等朱逢甲李鼎頤顧儊基吳佐淸汪惟淸孫鳴圻孫覲墀○掌故超等陳祺壽許克勤孫同康邵曾鑑汪開祉李鼎頤特等王英冕嚴祥彬朱逢甲沈祥龍劉佐宸○算學超等繆朝銓崔朝慶沈善蒸支寳柟蘇映魁錢來靑程之驥特等韓恩榮陳範一等陳人樸沈昌藩○與　超等馬冠羣王廷材汪惟淸王廷鼎汪開祉錢文霈特等嚴祥彬張澂戴義孫同康姚費森姚文模一等張綬靑吳兆麒潘熙陳光祖葉景葵顧儊基季鴻焈○詞章超等王英冕錢明訓季光鏡湯鞠榮陳培壽唐日乾特等王羣冕殷松年吉城顧倓基韓善徵邢芳釆一等湯桂第孫敬熙姚文禧謝承李沈傳甡顧依基 
[邑令已回]  
　　上海縣屬閔行鎭左近橫涇港年久淤塞由近處紳董禀請開濬陸邑尊准之親自下鄉勘騐昨晨乘原舟返滬當卽乘輿回署 
[上海縣署瑣案]  
　　浦東人韓順林投縣控瞿嘉祥帮審委員宋二尹提訊之下韓供稱小的娶瞿氏爲室日前妻父病故妻弟阿佛無力棺殮向小的借去洋銀數元並央令代賒各物越日向索阿佛臥病在床伊妻亦回母族小的正與阿佛講話忽有瞿嘉祥瞿茂祥韓小毛等多人將小的捆縳隨由旁人喝散又被勒詐洋銀六元後小毛向嘉祥等索酬不遂搬取檯凳並有前曾犯案之蟻媒韓紀周朱上榮唆使嘉祥等來案誣控今特將代賒各物之發票檢呈嘉祥供稱韓係族人阿佛之姊夫日前來家圖竊獲交地保後反來搬物求恩鑒察阿佛供與略同瞿沈氏供稱丈夫日前患病在家韓來索欠適小婦人不在家中致遭嘉祥等誣竊小毛供稱小的不敢搬物楊桂林供稱阿佛央其姊夫賒物小的確知其事地保姚蘭洲薛鏡齋投案歴禀情由二尹以嘉祥朦控可惡本應究辦姑念一再苦求從寛免責小毛不應搬物判令笞責一百板瞿沈氏交未阿佛領回韓與姚薛二地保無干省釋○趙友來控金阿順何桂榮陶和尙等訛詐凶毆陸邑尊飭提研訊判令將金何笞責荷枷發犯事地方示衆陶等無干省釋趙自行醫傷候補提陳順芝再行訊辦此皆已登前報者也前日公差將陳提到帮審委員宋二尹提訊这下陳供稱小的係寍波人向作鞔工趙事實不相干叩求明鑒二尹判令將陳收所候提金何質訊核辦○謙吉綢庄主陸紀榮控張坤和騙取貨銀一案已見報章前日宋二尹升堂研訊陸訴稱前用張爲夥竟敢將店中貨物私自運出現在查獲一箱尙少銀二千二百餘兩求卽嚴追張供稱欠銀是實叩求寛限理淸二尹限半月内赶緊料理 
[英界公堂瑣案]  
　　包探王阿二唐寳榮陸阿祥張九意同禀稱小的等查得裏虹口有匪人開設牌九賭攤因往拿獲賭徒張阿廷等十一名今特連賭具及紥　錢約三千餘文解送案下張及陳裕昌王阿寳王仁桂李忠臣周阿春朱阿四李長安戴阿林朱能　陳阿春同供稱小的等偶然小賭尙乞施恩宋二尹詰賭首何人均不承認該包探又禀稱小的等將伊等拘至捕房捕頭盤詰爲首抽頭聚賭之人皆不供出惟稱伊等原是小賭攤二尹謂獲案之人類皆衣衫藍縷本委豈不知其小賭問各人作何生涯同供稱小的等皆當小工二尹謂食力之人賺錢非易何以不務正業羣聚賭錢耶遂判令均發巡捕房管押一月錢充某西醫院經費賭具銷毁○包探張松樵禀稱昨日小的見紀阿大東洋車上遺有道士所衣綢棉馬甲隨至某押店質錢盤詰來源支吾以對及帶入捕房始稱有道士乘車至虹口遺下此衣查租界定章凡坐客遺忘衣物理合交存捕房俟失主認領酌給酬儀今紀不照章程是以送案請辦紀供認前情宋二尹判令管押三天馬甲暫存捕房俟失主認領○包探陸阿祥禀稱某刷染店主陳榮壽報失布褲四條疑被王貴堂行竊拘王詰問認取布褲二條并稱陳與夥口角時伊卽乘問竊取陳妻某氏訴稱所失布褲皆係新製尙有餘剩之布可以比對現在吊出者並非原贓　供稱小的曾在伊店中竊褲二條質錢花費現已吊出並無他贓某押鋪夥稱旣非竊贓請卽發還宋二尹謂此案殊堪詫異起案之褲旣非原贓着暫存捕房七日如無失主承認給還押鋪可也陳所失之褲候再緝查王判發捕房管押一月○包探王阿二張九意同禀稱何金榮投捕房訴稱秦阿關駕馬車而往奪其女兒匿跡浦東小的獲秦究問秦不承招今先送案容往浦東查明禀覆何申訴前情秦供詞刁狡宋二尹飭押候該包探查明女之下落禀覆候訊○包探何瑞福禀稱湖州人吳少泉前在某花烟館拆梢送奉蔡大老爺判令笞責遞解今又來滬拘案請懲吳供稱小的前因犯事拘拿到案並未遞回原籍不知因何又被包探拘拿該包探檢呈捕房原卷宋二尹閱得確曾遞籍而公廨案卷則斷定遞籍後有同鄉人四名聨名公禀求免遞解如再犯事惟保人是問因此准其保去未及遞回因謂吳曰爾原斷遞籍雖經豁免包探尙未得知此次理合訴明如何妄稱不知包探因何拘爾吳稱小的向以配絲爲業回籍不能度日務求老爺格外施恩二尹謂現在並不犯事仍照前斷交保可也○日前吳富金訴稱小的爲某處管房人杜振淸替工被朱勝發竊去杜之布衣十四件請賜究追宋二尹訊供之下朱不認竊遂着邀杜投案再訊嗣杜投案供明有事回家雇吳替工被人竊去布衣十四件皮衣一件據吳言扃門出外有朱耽擱外房諒被扭鎖行竊朱供稱小的向習銅工不敢犯竊如今情願賠償二尹斷令賠洋四元昨日朱令子繳洋四元籲請將父開釋二尹飭將洋給杜領去朱卽釋回杜又稱所失之衣其價不止四元務求加斷二尹謂爾自己旣不留神及失物後雖疑朱行竊憑証全無祗以朱自願賠是以斷令償爾四元　竟尙以爲不足乎諭畢喝令退去 
[法界捕房瑣案]  
　　程南山與妻濮氏口角閙至工部局收捐西人處被西人送押捕房葛同轉着將濮氏之母朱氏交案質訊已紀報端昨晨西人帶同濮氏朱氏至案伸訴前情同轉問朱氏曰程是何人供稱係小婦人之女婿問爾女嫁程幾何年以前住在何處供稱女兒嫁程已閱三年前住蘇州養育巷問向操何業於何時入於下流供稱女壻素以教讀餬口流爲匪類已有年餘同轉謂濮氏曰爾已嫁程理應隨夫度日爲何匿跡母家日久不返　稱丈夫失就多年難以餬口衣食無著故返母家朱氏供稱女壻不思習上以致顧問者稀前經小婦人薦至某洋人處　傭無奈懶惰性成致復歇業同轉着將程提案問爾今年若干歲向操何業因何不肯習上游蕩忘歸程供稱小的年二十五歲自幼讀書岳 
 
 

Page 4

 
 
母向在洋人處爲傭妻亦欲傭於人家并令小的學操西語俾可薦至洋人處當細崽嗣有親戚來信言家世淸白切不可作洋傭是以小的不從並不曾習於游蕩謂爾總不應將繩恐嚇岳母供稱小的並無其事朱氏供稱有西人處細崽陸毛毛馬夫唐永顺目覩行兇之事願來案作証人同轉間爾等可知程事否陸供稱前晚七點鐘時西人正在晚膳小的聞外間有吵閙聲出而視之見程一手持腰帶一條一手揪住傭婦之胸作尋死模樣同轉謂程曰此種行爲是讀書人所作乎遂喝令掌頰一百下仍還押所着朱氏挈女回去邀同鄰人來案訊明再核○紅帮裁縫店主王銀式訴稱前經包探拘獲江天輪船行竊鋪盖之張芳瑞夙係規矩人且其子阿開在小的店中習業確有洋銀寄交其父不知如何濳入輪船行竊小的念其初犯是以來案求情請賜開釋葛同轉着將張帶出問究竟爾曾否行竊張供詞含混僞裝醉態同轉喝責手心二十下交王保去○某老處竈主邱洪泰訴稱崇明人黃益淸持洋刀刺傷王定榮一案已蒙老爺訊過當二人至小的處啜茗時並無口角之事不知黃何故驀持刀刺王隨向後門逃逸經友人追獲扭入捕房葛同轉問究爲何事爾知之否訴稱小的惟知因會欵起見同轉着帶黃研詰黃竟一味胡言如痴如醉同轉謂爾尙不知犯法乎遂判令笞責一百板押候邱於下期邀同會中人王學明來案質訊○包探王榮培禀稱小的查得露天通事楊阿林確被張阿金用穢物塗其衣服且供出之犬本係土大吉所畜葛同轉將張推鞫張仍一味胡言遂判令笞責四十板○章杏泉控馮炳勛欠銀四百餘兩馮供稱有黑棗數件抵於章處被章賤價售去以致虧銀葛同轉諭令兩造出外自行理處此已記諸報章矣昨晨葛同轉在捕房章馮同投　下訴稱此事理處不明求恩追究同轉謂案懸日久爲何仍未理明章稱馮所欠之銀至今無着馮供稱目下黑棗行情昻貴售出之貨約受虧數百金理應向之索找同轉謂爾等依然各執一詞此案如何料理馮稱去秋章因欲訐控小的曾倩友說情願還洋銀一百元章不允從目下小的願照前議立期票洋一百元章稱受虧太多未便遵照同轉曰爾等須自行酌量遂判令馮還洋一百五十元章稱此欵須告知店主再行禀覆同轉着各交原人保出下期再核 
[愛民如子]  
　　前任雲南藩憲湯幼安方伯以續募東省賑欵滇平銀五五百九十六兩二錢九分厘並非常功德册一百零一本由百川通票號匯交敝所祗領之下除匯費銀十一兩六錢凈申得九八規元六百十六兩五錢六分容當彚解災區以資散放仰見方伯愛民如子畛域無分俾億萬無告窮黎共沐生成之德厥功不甚偉哉請登報簡叩謝鴻施[  上海文報局協賑公所同人謹誌]  
[鎔銀助振]  
　　本館自辦振以來蒙諸善士捐助銅洋已積至千元之數目下直東災重需欵良殷因商請生源銀爐徐君炳權爲之鎔化計提出足紋銀二百六十一兩七錢九分申得荳規銀二百七十七兩四錢九分七厘所有人工火耗俱由生源捐助不取分文從此數十萬無告窮民又可稍沾微潤心香一瓣敬敢爲諸善士爇之而徐君尤好義急公賠墊工料玉成善舉略不居功他時福報無涯定可預操左券因記厓略以表謝忱 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[整頓圜法]  
　　揚州市上向俱搭用鵝眼　邇來每百中幾於大小各半小民受累苦不堪言江甘兩邑宰訪悉情形會同出示云揚城貿　塲中往往攙用私錢近更訪聞各鋪錢有　九二八三七等名目大爲地方之害推原其故皆由市儈串通錢鋪巧立名目罔利營私以致官板制錢日少私鑄日多若不從嚴申禁將何以挽　風合亟示諭爲此示仰諸色人等知悉嗣後各項生　交易一律均用制錢倘有不遵仍前攙用一經發覺定卽提　　究不貸此亦賢　司力挽澆風整頓圜法之一道也 
[媚神無益]  
　　揚州訪事人云連日天氣鬱熱不堪彷彿暮春時節以疹癘之氣散布民間釀爲冬瘟最易傳染板井巷某姓一家七口兩日中連斃其三餘亦床第呻吟奄奄一息最可慘者　一襁褓兒生纔數月哺乳無人終日悲啼聲　之啞不知誰是熱心者能代撫比一顆掌珠也又皮市街人某姓七日之間老夫歸同歸泉壞其子料理喪事亦染疫而亡誠駭人聞聽也目下居民大半爲妖巫　蠱招雇香火解禳每至一家則如醉如痴喃喃囈語所誦非經非咒非曲非歌俚語村言不堪入耳計一晝夜内所費　貲夫疫癘由於天時雖扁鵲復生亦難施起死回生之術區區村俗男　烏能　神鬼之靈徒以有用之財塡無底　壑邗上係通都大邑豈無讀書明理之儒奈何不力破　迷使知媚神之無益哉 
 
 
 

Page 10

 
 
   
 
