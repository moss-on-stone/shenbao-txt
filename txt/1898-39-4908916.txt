# 1898 - 39 - 4908916

 

Page 1

 
 
[蘇州當日派報幷赶遞蘇屬各大埠] [  申報館主人啓]  
　　蘇州爲東南富庶之區冠葢紛馳官商薈萃本館所出報紙行銷甚廣購者如雲兹特格外如工赶早刷印星夜飛遞前往風雨無阻俾當日卽　派送以饜先覩爲快者之心至蘇州隣近百里之遙就近購取亦較前早到一日想諸君子酒後茶餘當必爭先披閱也現在請友人在蘇經理批發閱報諸君及欲承辦代售者祈移玉蘇城包衙前鳳凰衖申昌分店購取不悞謹此布陳諸維鑒及 
[新出刑案彚編出售] [  圖書集成局代啓]  
　　刑案彙編一書爲山陰周春　所輯皆近今刑案彙爲一編凡入仕途者皆可爲先路之道不僅申韓家當奉爲圭臬也鏡古書屋主人倩本局用新鑄鉛字排板刷印潔白紙張每部訂八本裝用錦套計碼洋一元五角卽日出書幷有祝松庵鮑季芸刑案匯覽每部四十本亦本局所代印者如二部幷購連箱每部實洋五元欲購者移玉至三馬路申報館及申昌書畵室可也 
[答客問報紀畸行可風事]  
　　客有就執筆人而問者曰嘗聞太史公有言死有重於泰山有輕於鴻毛故當元黃反覆之秋陽九百六之會舉世靡靡偷生苟活有偉丈夫者出見理明赴義勇一死而三綱植焉五倫正焉是所謂重於泰山者也若夫事不繫夫大局身不關夫大倫徒以憤世嫉俗之一心積而成爲畸行如於陵仲子輩不免以谿刻自處貽譏於後世甚至殞身滅性自經溝瀆效匹夫匹婦之所爲是所謂輕於鴻毛者也今閱本月十八日貴報所紀畸行可風一則卽去臘報章所紀不食嗟來之細情也事緣湖北鄖陽府等處天災流行連年饑饉有保康縣西南鄕歐家店某姓者夫妻兒媳一家四口蓋藏旣罄恥於乞食二老遣兒媳出門謀一飽子不忍舍父母媳亦不忍獨行遂决意閉門餓死隣人隔戶詢知其事不勝歎息嗣有以菜羹及雙弓米踵門相饋者其家三口已死僅存老者亦堅却不食而死死後隣人踰垣入覩厥狀羣相泣下爲之草草棺殮越數日始爲施賑之某善士所聞惟不詳其姓氏爰將顚末告諸大吏急委員撥米數千石至其處按戶散放飢黎之未死者得以保全焉觀此老者之所爲豈有不得不死者乎夫飢民越境就食千百爲羣到處有之亦歴來如是不得謂之寡廉鮮恥也地方官於此等飢民分别截留資遣各省善士又各量力集資放賑是皆體聖主愛民如傷之念弗使一夫失所致塡溝壑未嘗責飢民以安坐待斃也若某姓之所爲豈謂人皆濁而己獨淸歟况尙有鄰人叩門過問是固非赤地千里杳無人跡之時而鄰人之以粥羹相饋揆之鄕里任卹之道亦所宜然初非嗟來之食可比乃某老者始終不食視死如歸抑獨何歟以此風流俗恐非儒者中庸之道也執筆人曰中庸不可能聖人固已言之當今之世趨利徇欲廉恥道喪苟得一於陵仰子出尙足取以風世且宋儒不云乎餓死事小失節事大古來以餓死傳者莫如伯夷叔齊魯論稱爲逸民之首而以不降其志不辱其身相許次於夷齊者爲柳下惠少連柳下以和稱聖少連居喪稱孝而較之夷齊已爲降志辱身然則餓死者洵不可及矣夫使餓死而無裨於大節誠無解於鴻毛之誚今如某老者夫婦之恥於求食則其廉可風也子之不忍舍父母則其孝可風也媳之不忍舍翁姑與夫則其孝與節皆可風也雖名以中庸亦或庶幾豈特畸行而已哉至於其身死其嗣絶而其事以傳其鄕之飢黎得以領賑存活是固所遭有幸不幸之分而固非放賑者之耳目未能早及亦非老者預存此心欲以畸行警世救此一方民也彼自行其心之所安不行其心之所不安而已此外又何計乎抑余更有感者今天下自文武官吏將卒以至商賈士農匠隷氓庶與夫盜賊匪徒凡爲貪利之事者皆爲一身衣食計耳爲一身衣食計者惟恐凍餒以死耳一身衣食旣足則爲子孫之衣食計凡爲子孫衣食計者亦惟恐子孫之凍餒以死耳一身之計有限子孫之計無窮於是昧良造孽之事悍然行之而不顧彼亦烏知鄧通有銅山而餓死梁武以人主而餓死及身且不能保况子孫乎等餓死也與其爲鄧通爲梁武曷若爲伯夷叔齊然則後世有能以餓死傳者卽伯夷叔齊之徒也以此風世彼爲鄧通梁武者亦可以憬然悟矣更何論夫鄧通梁武下哉客首肯而退爰書所語如右 
[和議續聞]  
　　鄂省訪事人云膠州和議告成由總署電達鄂中已詳前報兹聞官塲傳言張香帥續接總理衙門密電多至二百餘字大致謂膠事議有成局已定期簽押拒德使忽又翻悔欲於所允數欵之外再增一欵將内地各礦産槪歸德人經理此事礙難允行現尙相持未决沿江防務仍宜照常加密勿稍鬆懈等語香帥接電後卽通飭沿江各防營密爲整備矣 
[陂鄕命案]  
　　漢鎭訪事人云黃陂西鄰有某童孔武有力今正某日與某甲因索資起釁甲亦力大如牛童尙非其敵爲　致死刻童家已經禀官請騐不識可能將甲拘獲否 
[竊盜繁多]  
　　鄂中保甲各局辦理冬防素稱嚴密閭閻恃以無虞近接黃鶴樓畔友人來書云日前新興一鋪某公館忽有匪徒白晝撬門入内盜去衣物甚多報案後疉經勒限查追迄無下落此外盜竊之案層見疉出因所失細微未經報官者尤多說者謂新歲賭風盛行司門口一帶賭攤林立官憲因時値正初稍弛嚴禁若輩遂肆無忌憚一經賭負不得不爲此袪篋探囊之計竊案煩多實由於此所望良有司認眞嚴禁庶足淸匪類而安居民也 
[法塾大考]  
　　益聞錄云京師南天主堂剏設法文書館歴有年矣去臘二十七日散學時舉行大考一次由法國駐京公使呂君請總署各王大臣及各國公使到堂觀奬賞是日呂君先鳴騶戾止總署則派司官四人乘輿而至美公使及各國官紳亦車馬駢闐衣冠濟楚塾中學生約八十名每日除讀華書外兼課以法國語言文字迨各官坐定學生鼓動洋琴高唱祝詞旋卽按名犒賞事畢請各員筵宴至午後四下鐘始遄返總署奬各學生銀票十兩藉助筆墨之資洵盛意也 
[示期甄别]  
　　揚州訪事人云安定梅花兩書院每屆歲首例須甄别以定去取兹運憲江蓉舫都轉擇定正月二十六日爲甄别之期兩院同日扃試仍照向章每院各取一百七十名其在院肄業有名者先至本學報名塡册屆時衣冠至院聽候點名給卷報考者須自行備卷方准與試至孝廉堂舉人甄别應俟本年春闈試竣再行擇期考試刻已由運憲江都轉札飭監院並曉示通衢想濟濟多士又當磨厲以須爭奪錦標矣 
[院試有期]  
　　蘇州訪事友人云今屆歲試之期瞿大宗師行文至蘇州府桐太守示期二月初四日取齊合屬生童候宗師按臨舉行院試太守業已札飭各縣一體遵照出示曉諭矣 
[開印例誌]  
　　蘇州訪事人云光緒二十四年正月十九日午時爲開印吉期省中大小文武各官於午刻之前 
 
 

Page 2

 
 
就本衙門行開印禮畢均趨詣撫轅伺候撫憲奎大中丞行禮典禮與接印大略相同中丞禮畢各官始分道回署 
[照錄兩湖總督諭穆稅務司札幷製茶公司章程]  
　　督部堂張爲札委事照得茶葉一項爲中國出口之大宗漢口一鎭又爲各省茶市之樞紐年來中國茶利逐漸衰落各商累耗鉅資殊堪憫惻查中國種茶之佳地球無匹往以株守舊說不知變通栽種旣未合法焙製又復失宜遂爲洋商所厭棄若不亟圖變法何以挽利源而維商本惟是栽種必明化學焙製又須機器非合各富商之力糾股設廠延請洋人督率教導未克奏功查江漢關稅務司穆和德於茶務目擊情形深明利弊極願爲中國茶務謀補救之術本部堂實深嘉許合行札委該稅司籌畫種茶製茶之良法在漢口或産茶地方設立廠所延致洋人實力教導俾中國茶市日有起色其如何訪覓明白事理之富商商集股分以及如何購機製茶以成佳茗購地試種以期推廣幷延請洋人酌雇印度工人以資教授各事宜統歸該稅司一人主持惟不得招附洋股倘經查有冐附惟該稅務司是問仍將辦理情形隨時禀報本部堂查核其有干涉地方各事如向民間購地及彈壓保護之類應由江漢關道協助照料無令掣肘一俟辦有端緒再行具奏立案合亟札委札到該稅務司便按照上項札行事理次第赶速布置該稅司實心辦事必不致有負委任切切特札右札江漢關稅務司穆和德光緒丁酉二十三年札○試辦兩湖製茶公司章程一公司估計成本暫需銀八萬兩以一百兩爲一股每股先收五十兩下餘五十兩俟下屆先期知會股友限一月内繳淸如一月内不淸再屆限十日倘仍不繳卽將已收之欵罰充公積存項一入股者必須中國殷實富商不准洋商冒附倘股友將來有轉賣情事亦同一律幷須先來公司聲明允准可方換給摺票一公司督辦一人江漢關稅務司穆凡公司一切用人辦事皆歸督辦主持如督辦有事公出可請一親信之人暫行代理代理者如有貽悞責在督辦一公司設會辦四五人一切事件會辦可與督辦公同商酌如有意見不合之處仍由督辦作主倘有貽悞其責亦在督辦一公司設立總辦會辦之人卽由總會公舉當未設總會之先暫由督辦先擇二三人爲會辦一公司股本出自商集一切悉照商辦惟與地方官交涉事件應由督辦照會地方官辦理與會辦等無涉一公司設廠之處所有地方交涉情形按三個月十詳督憲一公司此舉原爲整頓茶務挽回利源起見我同人皆可利益均沾所有購機立廠延聘茶師及一切製茶種茶等法由公司極力講求除自行焙製外倘有人願請本公司代爲焙製者均可一律代辦一總公司設立漢口所有帳本出入應用華洋文各一分以便察核每逢年底總結一次倂刻淸單送各股友查閱一公司辦有成效必議推廣倘須增添自股應儘已入公司之股者先行買票賸有餘股始可出售一以上各條係公司大槪章程一俟集齊股分購機設廠再定詳章 
[羊城淑景]  
　　粤東訪事友人來函云時屆新春文武各員紛至省垣往各憲轅道賀亦官塲之故習也新正初五日水師提督何軍門長淸由虎門來省在靖海門外暫駐襜帷翌日陸路提督張軍門春發亦安抵省垣其餘府縣各官均紛紛來省冠裳炫燿輿馬紛紜頗極一時之盛○前科新點廣西某庶常曾在廣雅書院肄業與附近萬善里馮某素稱莫逆馮某有花園一所久經曠廢去春與某庶常熟商擬改作戲園藉以牟利某庶常爲其所動深爲許可遂至付洋千元爲添買地基建築圍牆之用去歲底大興土木畫夜經營幷雇定名班擇於今年新正初旬開演不料新築之圍牆地基與陳姓祠産相連謂侵占數尺之多祠紳出而理論幷拜會廣雅書院山長請轉禀大憲卽行禁阻廖山長當卽照禀大憲大憲卽飭南海縣飭差禁止刻下雖規模已具而未見袍笏登塲聞某庶常於去歲交與馮某舉辦後已回廣西原籍迨臘月杪來省已無從轉圜惟付出之千元歸於烏有殊可惜耳○槳欄街安泰參茸店開設多年係南岸蔡孝廉之公産故蔡姓子弟來省者無不以此爲逆旅去臘有蔡之族人來店至二十七日忽失去首飾箱一隻内係貴重之物檢查存貨幷失去參茸多件共計約値五六千金察看門戶並無毁壞形跡現在事閱旬餘全無頭緒亦異事也 
[虎林晴旭]  
　　杭州訪事友人來函云○去年天時亢旱雨雪稀少以是人多疾病新正以來抱恙者尤多伏枕呻吟昕宵不絶甚有因此不起者一時懸壺市上之輩以及藥肆棺木鋪無不利市三倍云○新正以來兒童爭放爆竹藉以娛樂然往往有因此肇火災者杭垣板兒巷某雜貨店正月内兼售花爆流星等物藉以牟利其子某年僅八齡乃父愛若掌珠某日午後私取花筒一枚在内施放不防火星著於茅草堆中一時烈燄騰空勢將燎原幸時在白晝兼之人手衆多得卽救息不致蔓延然已受驚已不淺矣○崇文敷文紫陽三書院向例於二月初二日由撫藩臬三大憲考試甄别本年因初三日爲上丁釋菜之期各生童有職事者居多書斗亦須辦差無能兼顧是以由監院禀請改於正月二十八日考試廪增附由各學申送貢監童生由縣起文不得重名兼考統限於正月十八日爲止遲則不能補塡也 
[蘭亭問俗]  
　　紹興訪事友人云紹興五雲門外向來米行甚多近因生意淸淡以致漸次閉歇止存五家去臘更有四家虧本約計虧至四萬餘金惟某行一家貿易較小故不致匱乏○偏門外萬豐米行積有爛米六十石一時無從出售祗得分賣與各糖坊而價則大減亦不無虧損矣○紹興南門外設有賭攤喜爲牧猪奴戲者皆趨之若鶩有某甲者三戰三北洋銀輸盡又復虧負若干設攤者將索衣爲質甲之同儕咸抱不平與之爭鬥適有差役下鄕路過聞聲而往聲言捉賭然手無牌票鄕人知其僞也因恃蠻挾制差衆寡不敵廢然而返而某甲趁擾攘之時竟爾兎脫亦云幸矣○紹興東鄕某甲與同里某乙交好甲有子乙有女年相若甲乙常以茶酒相叙内眷亦不避嫌一日乙妻携女自母家歸甲遇之謂乙妻曰令媛肯與豚犬子聨姻乎乙妻謂弱女恐無此福若蒙不棄幸何如之次日甲邀乙至家設肴暢飲酒酣之際甲謂乙曰昨晚尊夫人已將千金許與我家矣甲妻在旁聞之誤以甲與乙妻有染大有醋意乙聞甲妻之言亦疑妻與甲有私旣羞且怒大閙一塲而出甲乙恐從此兇終隙末矣○紹郡迎春一府兩典史及總捕同知均乘顯轎從大街經東街過東雙橋出五雲門外行禮畢仍挨次回城此向例也今年因是日遇雨雖儀仗依然而遊人未免掃興矣○紹興燈節分前燈頭後燈頭各廟皆挂燈結綵兼有演戲敬神者名曰花臺首燈頭之花臺以鄕間路家莊爲最每年新正十三日起至十七日止通宵達旦熱閙非常本年因時勢艱難頗爲减色不及往年之興高采烈矣 
[西江魚素]  
　　江西訪事人云江西藩憲翁筱山方伯之太夫人迎養署中新正偶攖微疾方伯延醫診治近已喜占勿藥矣○江省肉鋪價目叅差不一其秤亦輕重不同前年大憲飭派肉捐爲蠶桑經費每斤准加價三文以資津貼各肉鋪因互相訂定一槪秤用十六兩價仍照舊除捐數外仍有贏無絀本年正月各肉鋪私議初四日槪不開張公同籲請免捐大憲以外郡皆有此捐省城豈能獨免怒斥不准至初八日各肉鋪無可知何仍一律照常開市○江省士大夫多講求古玩一時風氣大開骨董家皆恐後爭先多方羅致商販掮各無不各獲大利上者積蓄至數萬金次亦數千金乙未丙申兩年忽銷售寥寥較前大爲减色然商販掮客早已面團團作富家翁矣上年生意又復漸旺惟不及甲午以前之盛耳 
[彝陵春漲]  
　　宜昌訪事友人來函云前任宜昌鎭羅軍門笏臣以各兵子弟不可不知文字於是抽提餉銀若干在鎭署對面營屋内延師二位分堂教讀每師致送修金約　餘吊舊歲奉到上遊裁兵之諭遂將兵塾一倂裁撤從此細柳營中不聞吚唔呫嗶聲矣○去臘二十八九兩日各輪船貨物到宜須卽起存行棧其時脚夫因欲歸家度歲未肯挑運各行家祗得增給力錢有每名加至四十八文者一時食力之人無不踴躍爭前○宜昌去年市面甚爲淸淡臘月中旬各店鋪仍門可張羅至臘底收帳均係四六三七之錢鋪家無可奈何祗可收取闤闠蕭條於此可見 
 
 

Page 3

 
 
[鄂省官塲紀事]  
　　漢口訪事人來函云署興國州汪刺史應度來省賀歲小駐征驂適逢學憲行文催辦州考刺史須回署料理試事隨於十一日赴兩院禀辭○江夏縣諸肖鞠大令調署孝感縣於元旦日交卸已詳前報兹因孝感縣沈來峯大令日内正舉行縣試須試畢始能卸篆因請諸大令暫緩履新大約須杏花時節始能就道也○薛誠伯大令升補沔陽縣奉飭先行赴任兹因薛大令政躬抱恙請假三月所有沔陽州要缺由藩憲遴委新選興國州牛刺史棠代理又鶴峯州州判委陳二尹重燿署理施恩縣崔家壩巡檢委馬少尉天佑署理均已懸牌曉示矣○廣西副主考譚芝耘太史啓瑞去臘道經鄂省時因長途勞瘁專摺奏請給假一個月在鄂暫駐襜帷屈指假期將滿想　當起節入都也○漢口牙厘局總辦羅恒年司馬金壽與寳塔州厘局總辦施鶴笙太守紀雲對調得情已登前報兹悉司馬已將周務料理淸楚擇於本月廿二日啓行大約施太守任事牙厘亦在此數日間矣 
[邗上官塲紀事]  
　　揚州訪事友來函云江蘇督糧道陸春江儲憲因有要公至袁江面謁松漕帥並順道至氾水等處察騐漕米由蘇州乘官舫用小火輪船拖帶本月十六日駛過維揚江甘兩邑尊聞信卽命輿出城至馬頭恭迓儲憲以公事怱怱飭家丁持名片至各署謝步後隨卽揚帆北上○正任淮揚海兵備道謝子受觀察元福去冬入都引見後至臘杪南旋隨至省垣禀到江督劉峴帥檄飭回任觀察卽在省度歲新正禀辭起程元宵前駛抵維揚小泊河干旋揚帆北上傳聞接篆之期已筮吉月之十九日矣○揚州府沈碧香太守於本月十五日命駕登舟前往省垣面陳一切要公幷賀各大憲年禧大約月杪始可遄返又江都縣朱大令紹先亦於本月十六日乘坐官舫前往淸江叩賀松漕帥曁淮揚道憲新禧聞返棹後尙須前赴省垣謁見各憲云 
[憲節將臨]  
　　江蘇藩司聶仲芳方伯由滬赴寗謁見督憲各情已誌前報昨日上海縣署接到金陵確電得悉方伯於今日可以抵申黃大令立飭辦差人等齊集金利源馬頭伺候迎接 
[批示照登]  
　　蘇松太道蔡和甫觀察於昨日發出批示一道照錄於後舉人陳宗元禀批推廣學堂講求中西實學誠爲當務之急據禀請將嘉邑廢寺基址撥建學堂是否可行仰太倉州轉飭嘉定縣章令查明酌辦具報至興建學堂事關作育人材照案應由該管州縣就地設籌辦理現在察核該舉人所呈家塾課呈本收有各學生修膳銀兩以充常年經費將來照此推廣試辦自可無頭另籌祗須籌給建堂之費似尙不難集事應由章令會商紳董設法妥籌以全義舉惟此項學堂旣由官紳集欵興建自非家塾可比以後經理紳董應隨時由地方公舉庶昭妥洽並飭遵照章程附發 
[發落展期]  
　　昨禮拜五爲法捕房發落之期因讞員鄭景溪大令赴洋務局筵讌飭丁咨照捕房暫停發落一期 
[失愼卽息]  
　　前晚魚更三躍時本邑南市大東門外新馬頭裏街來億藥鋪後面不知因何失愼登時烈燄橫飛幾致不可收拾鋪夥急卽狂呼鄰居聞警率同鋪夥汲水澆灌幸人手衆多得卽熄滅僅燬去披屋一椽左右居鄰未遭池魚之殃亦云幸矣 
[航船傾覆]  
　　崇明航船戶陳老三前日裝載貨物及搭客二十七人由崇明開駛來申行至本邑廿二保廿九圖陳家嘴相近忽遇狂風全船傾覆幸别船施救得以救起十名其餘十七人均遭溺弊陳得免後卽投上海縣禀報値日差據情禀明黃大令諭飭趕緊打撈屍身再行核辦一面著該差往傳二十九圖地保王生生到案諭話聞該船已經該處匪人搶刼一空矣 
[死而復蘇]  
　　前日午後本邑小東門北城脚地方倒弊一年約三十許之無名男子一口圍而觀者如堵墻十鋪地甲張順得信往看屬實遂報善堂昇棺到塲正擬收殮該屍忽然醒轉觀者向之詢問據稱蘇州人因舊病復發不醒人事今幸復蘇而流落無所依歸言畢淚如雨下有好善者山錢數百文與之其人收受稱謝而去 
[詣騐自縊]  
　　滬南江蘇撫標滬軍營後打靶子地方種有楊樹數株昨日黎明時樹上忽有自縊者十二圖地保得悉往看屬實查無屍族立投上海縣禀報黃愛棠大令聞報後於午後五下鐘時帶同仵作書差人等前往相騐旣抵屍塲大令升坐公案先提地保張鶴山至案詢問該屍有無親族人在塲爾於何時得知供稱此處係潮州會館地基土埠爲營中操演打靶之所是晨小的聞知土埠後楊樹上有一自縊屍身查明並無親族人證因卽具報案下叩求檢騐大令卽飭工人將屍解下命仵作如法檢騐良久旋在身畔搜出洋鐵小匣三隻鎖圈一枚錢十餘文腰繫藍布搭膊據仵作報稱該屍頸項有八字不交周身並無傷痕大令離坐親視無悞飭吏書當堂塡明屍格然後大令握筆判明騐得已死無名男屍周身無傷委係自縊身死並無他故著當堂收殮發擅暫厝候出示招認給領搜獲屍身隨帶之零物及蔴繩一根帶回存案騐畢大令呵殿進大南門回署詣土地祠拈香然後循例排衙而退 
[並非保釋]  
　　昨報登不予深究一則有深知其事者云董家渡爭毆之三人拘入局中後並非由天主堂司鐸保去惟中有楊姓係教中人在押病劇曾請司鐸赴局誦經云 
[不知自愛]  
　　封理君扭范富生陳阿小顧李氏至英界公廨控稱因索嫖帳致被褫去皮袍等情前晚堂張賡三直刺提案訊問封供係松江府華亭縣學生員現在滬上行醫前偕友人同往顧李氏妓院偶爾陶情昨日生員在石路祥園烟館内被該妓院帮傭范富生陳阿小硬索局帳被剥去靑灰色縐紗羔皮袍一件因此情急扭案求追范富生陳阿小同供蘇州人在妓院帮傭封大少爺自將皮袍脫下抵押洋十五元求鑒顧李氏供蘇州人被封大少爺欠去局帳洋十五元是實張直刺得供以妓院索討嫖帳膽敢如此蠻橫喝將范富生陳阿小各責二百板顧李氏掌頰二百下分别還押候示封理君旣曾在庠亦屬不知自愛著斥逐皮袍吊繳充公以儆 
[會訊定貨轇轕案]  
　　日商前田留三郎控華商恒大號主徐星辰定貨不出一案經總領事小田切萬壽之兩君函請張直刺訂於昨午偕日副領事諸非六郎君會訊原告前田留三郎倩律師戴禮門到堂聲稱徐前定棉紗六百包貨到後延不來出以致虧銀六千零三十兩請追徐供當時由伊籐經手定買三百包限二禮拜到貨後伊籐回國遂由前田留三郎接辦允爲赶到詎隔多月仍未到來向索定銀又不允已將此情向總領事署禀明訊至此時交六下鐘張直刺商之日副領事判著訂期再訊原被准諭而退 
[研訊包探擅用私刑案]  
　　美界捕房包探韋阿友傅阿全等擅用私刑致將萃順昌船局夥周子祥陳元奎等手足械傷由該船局控諸麥捕頭處卽將是案人犯移送英界公廨請會審委員張直刺倩帮審委員卲虎伯大令會同英副領事薩君訊問等情已紀本報昨日麥捕頭又將原被人等拘案仍由邵大令偕薩君升坐提訊先據周子祥陳元奎同供稱前有張利生來局雇舟赴杭當有行李數件搬至局中張因有别事怱怱他去事畢回局忽稱籃内失去英洋數十元當卽偕小的等投捕房控請飭探查拿竊犯捕頭飭包探韋阿友等往查詎該深非但不能破案反將小的誣指爲竊致用私刑將小的等手足械傷當時因受苦難堪免强承認其實並未竊取故復投蘭捕頭處甲訴蒙捕頭允准飭將該包探解至案下請究求鑒訊至此由薩君將該探私用之螺絲銅拷取給邵大令閱視一周謂包探等雖有查緝之權然擅用私刑實違工部局定章請爲徹底嚴辦又據嚴桂堂供稱前次順和船局亦曾失去衣服等事該包探不問情由將小的誣指行竊將螺絲械傷手指現求請一倂伸究質之韋阿友傅阿全等一味抵賴大令商諸薩君著將是案人証仍飭捕房帶回張利生交保出外陳元奎周子祥暫行釋回俟下禮拜一再行覆訊核 
 
 

Page 4

 
 
奪 
[英界公堂瑣案]  
　　陳阿方竊得松香三十磅在途東張西望爲四百四十一號華捕所見向之盤詰言語支吾遂拘至捕房再送英公堂請爲訊究陳阿方供認行竊不諱邵大令著責一百板贓存捕房俟失主認領○二百五十二號華捕拘送東洋車夫王來富至案禀稱昨有某洋人乘脚踏車王不及避讓致將脚踏車撞壞故卽拘案請罰王來富供因偶不經心致有碰撞大令判罰洋二元作修車之費○包探竇如海拘送竊賊張如春至案失主大英公館遣待者周仁生到案請領失贓張供實不行竊尙求開恩大令飭將如春帶回著查明後候禮拜三覆訊核奪○包探顧阿六送竊賊金梅生至案聲稱有方阿六失去水烟袋一只查係金行竊兹拘獲人贓送案請究方投案請領失贓金梅生認竊不諱大令見金貧苦可憫從寛著交保贓給失主 
[美捕房紀事]  
　　蘇州人金阿大住裏虹口北京路第一百零八號門牌開設銅鐵店昨晚出外閒遊學徒王三友因賭負重重難以彌補乘金不在店中遂竊得鐵輪盤二隻携至天潼路某押鋪内典質被王包探在途查見上前盤詰一殊支吾遂將人贓一倂拘入捕房押候解堂究辦○裏虹口某里内有蘇州婦人郭陳氏同女阿好苦守度日昨日有工部局收捐西人向氏加捐氏將西人辱駡西人怒甚遂呼一百三十四號印捕到來將母女一倂拘入捕房押候解堂核辦○小竊王阿小昨日至北四川路一百零九號門牌内何王氏家竊取棉衣等件正欲捲逃被王氏所見因卽拘獲扭入捕房押候解堂核辦○湖北人管洪成昨晚不知在何處竊得首飾衣物等件在裏虹口北蘇州路某押鋪内質錢失主來店掛失見之立卽扭入捕房押候解堂究辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[楚江候]  
　　鄂中　冬徂春天氣　常晴　一　黃棉　廣被人千世界無衣無　者受　　多　農　　　　　　　　雲霓之望本月十二日忽北風蕭瑟氣候轉寒　下干細雨廉纒沾衣欲濕次日仍癡雲密布寒意更加詠近人還是去衣還去酒費人　略是春寒之句可見梅柳春江又增一番詩興矣 
[燈蕭條]  
　　杭州訪事友人來函云往年上元佳節　垣各衙署書　以及各社民人無不　集金資舉行燈會爭奇鬥勝務極鮮妍自前年日人肇釁後官憲深恐奸宄混迹出示聽諭毋許以燈會爲名聚衆歛　因此無敢踵而行之者卽各社舉是會者亦僅有數處去年杭地銀根緊急生意虧本者多新正祇有小龍燈二條八蠻進寳燈一起獅子燈一座藉以點綴昇平亦可見無市面之蕭條也 
[賊膽如天]  
　　蘇州訪事友來函云孫愼卿者吉利橋堍頤康錢莊主也家住胥門内侍　巷中本月十二夜黃昏時有竊贓三人用利刃撬開大門一擁而入分投至各處行竊時家中僅有老婦及幼童二人尙未就寢目覩情形急出呼救詎料賊竟拔出尖刀向之恫喝婦與童見賊勢兇橫蝟縮一隅不敢少動一任若輩予取予求而出迨至客座中見有錫燭臺銅香爐等件臚列滿堂三賊亦從容携取一空始大踏步而去事後孫回家查檢所失約値數十金當卽開單赴西路總巡局報案诅緝但不知冥冥飛鴻能入弋人之手否也 
[上海巡局紀事]  
　　十六鋪巡防北局委員楊聘候二尹日前在南市鹽馬頭永泰豐麻袋店内拘獲各賭徒到局提訊之下倂著交保兹又提店主沈菱琪到案研　以其窩賭抽頭實屬有干法紀擬解送總巡局　懲沈一再苦求二尹從寛判罰洋　三十元充作修理小東門外小吊橋之用沈唯唯遵斷具結交保○本邑人張敬銘之子張某前被李長觀欠洋若干元日昨遇諸南市特同索取李非但　還反敢與之爲難張忿甚奔赴十六鋪巡防南局控究局員鍾偉臣二尹准詞飭地甲提集人証卽　晚間升堂研詰以李與人在途中扭毆顯見不安本分判責五十下取具安分切結斥釋○前日午後有駁船戶張金寳滿裝食鹽駛至南布大東門外吊橋畔護城河中因與西鄕糞船戶杜銀泉爭泊起釁一言不合遽肆凶毆致杜失足墮入波心由船夥急爲援救得免凶占滅頂嗣由同帮不服卽將張扭至十六鋪巡防中局喊控局員潘仲泉二尹准詞立卽升堂研訊杜銀泉偕其弟杜荐高投案求請伸寃詰之張一味求恩供稱一時鹵莽以後不敢再犯二尹以其不應因細故與人行兇設遇救不及不幾釀成人命本當重懲姑念一再苦求從寛判責一百板具結交管帮保出○張阿祥不知何許人近在南市一帶冐稱恒生馬頭森盛和煤炭行夥到處向人詐騙甚至用僞票向各行冐提貨物事爲行主查知前日控知十六鋪巡防北局請爲提究局員楊聘候二尹卽飭地中將張傳案研訊判責二百板錮禁三天○本地人唐錫春與王阿大爲友前日王需英餅數枚向唐移借因唐不能應命王疑其有意各嗇　卽扭唐髮辮揮拳凶毆唐力不能敵極聲喊救正喧嚷間適巡防局勇丁巡梭經過遂一倂拘解回局禀明李葆初二尹奉諭管　候訊 
[法捕房紀事]  
　　蘭芳里二十二號花烟館龜子李炳恒與烟鴇金珠凌虐烟妓該妓痛極聲嘶巡街西捕聞呼救之聲破扉直入目覩情形當將龜鴇與妓一倂拘送捕房捕頭騐明傷痕飭將烟妓送仁濟醫館療治龜鴇一倂押候解送公堂請問官從嚴究辦○流氓金狗本陳子明之羽黨也前日糾合同黨小四子等十餘人在西新橋左近某小烟館攫奪會洋數十元爲巡街西捕拘獲金狗一人餘衆乘間逃逸當將金狗帶回捕房禀知捕頭押候堂期解訊○搖杉板船之福建人數人在新開河畔爭吵巡街西捕喝阻不理反敢與捕爲難該捕急吹號呌他捕聞聲而至帮同拘獲甲乙丙丁四人送入捕房捕頭命押候解送公堂究辦 
[金陵官報]  
　　正月十四　蘇州藩臺聶見候補道朱福淸見辭金陵營參將彭源洽禀知巡江辦上海機器　直隷候補道蔣辭○十五日　　松由蘇　蘇州藩臺聶蘇松道　均辭辦湖口船厰河南候補道劉恩恕大河口釐捐知府張炳生姜泰厘捐知縣秦炳禮鄂岸漢所分銷知縣張存彝總統南洋兵輪蘇松鎭陳旭統領新湘營新授湖北鄱陽鎭陳基湘皖南鎭李占椿開濟兵船李田南瑞兵船吳克威南探兵船徐傳隆登瀛洲兵船何心田威靖兵船徐　成　威輪船　綸署徽州參將熊道賓署蕪采參將張本生孟河都司蕭光輝小河溪緝私鹽大使席信芳均到見辦水師學堂候補道柯　知今　開學火　局候補道蔡禀知開工 
[蘇省官報]  
　　正月十四日江蘇候補道羅嘉杰曾紀壽均由寗來知府彭文明禀辭回滬知縣何紹聞禀辭回瀏河釐局府照磨梁鼎元禀謝奉委閶門旱關盤查差○十五日署桃源縣孫友蕚禀到向知程良馭禀謝奉委發審局卽日到差知縣趙樹楷禀謝飭知一年參比最壯年分有盈蒙恩留辦卽辭回到河局又徐淸鎭禀辭赴海運津通局差並銷發審局差又林廷堦由上海回又龔心沂請假回籍措　未人薛鑅禀謝奉　上　落地分局查　大宗貨朦運漏捐蒙記功一次癸巳舉人俞鎭辭行會試○十　日江蘇候補道李維翰由寗來金陵善後局提調兼書局分　補用知府陳卿雲由寗來松滬局總巡候補知府沈鳳韶由滬來同知范　禀辭回　通判吳汝繹禀銷抽查徐屬碭　沛邳四州絲保甲差上海縣黃禀到署桃源縣孫友　禀辭知縣李玉方由鎭江下游　局來又姚　彝中錫金釐局來又林毓菁禀知奉府委赴靑浦公　卽辭縣丞張夢瓛由崇明塘工來○十七日　湖　高禀到上海　黃禀辭句容絲王友桂禀辭知縣林尙辰禀辭回上　釐　○十八日統領盛字營補用副將班廣盛由滬來卽辭辦理蘇防營務處兼帶蘇防左營候選知府朱上洲辭回黃渡金　善後局提調補用知府陳卿雲禀　回寗常州督糧通判李福冕禀辭江陰縣葛禀到同知司徒繹由上海捕江水利局來知縣洪衍　禀辭回上海　捐局又翰屛禀辭赴寗見制憲又姚守彝禀辭回錫金釐局縣丞張夢瓛禀辭回崇明塘工 
[皖省官報]  
　　正月十二日英山縣陸士奎霍山縣　藻華宿松縣張樹建均到候補知縣程仲昭到由舒城訊案回通判周家煜銷假巡檢劉景祺謝行知核准註册請補泗州丁文炳知奉委赴宿松會勘各處圩堤○十三日淮北牙厘局提調童祥熊到皖南鍈李占椿委辦棕陽厘卡知府王詠霓均辭行三河分卡典史嚴燊到候補縣丞余肇度謝奉行知咨補合肥縣丞並謝超委○十四日牌示試用訓導王珊森委署巢絲訓導寗國府桂鎭署銅陵縣馬德　東　縣劉傳梁來安縣于普源　門典史薛學雋委辦荻港厘卡府經　國賢均辭五河釐卡通判俞立誠定埠釐卡直隷州判林慶祺署和州符兆　南陵縣孫鳴臯均到候補知縣萬琅到赴潛山公幹回○十五生署桐城縣梁濤觀委辦街口釐卡通判孔廣祥屯溪釐卡知縣周德　均到准補旌　縣李邦慶　赴銅陵閱卷○十六日署亳州　錫麟到舒城縣崔保齡辭鳳台縣李帥沆銷假並銷發審差候補典史蔣紹誠謝奉行知咨補建德絲典史○十七日委辦東門渡釐卡知府梁泰亨天長釐　知縣汪大奎合肥縣方維濬寗國　鄭思賢均到南陵縣孫鳴臯鳳台縣李師沆宿松縣張樹建署亳州汪錫麟望江縣黃瑞勳均辭知縣趙廷瀚到由旌德訊案向未入流翁錫祺到解首級赴祁門回 
[江西官報]  
　　候補縣王藴煇往鄱陽督修堤工府經許植往九江候差前江蘇蘇松太道黃祖絡由廬陵籍來省知縣劉芳解籌備銀進京蔡瑩楊炤俱禀　修理城工事務　萬安縣　諶精缷事回俸廷超上高等縣催屯糧回邱應華在湖北賑捐局奬加同知銜宋祖禧儘先酌委一次吏部主事陳二立由湖南來江縣丞王懋漳樂平知縣催屯糧回顧永煇雩都催道欵回方炳調查德内保甲前廣曾韶州府張賡颺禀知主講友敎書院知縣周景祁往餘于監修堤　呂懋承勘修馬鎭等專祠署韻縣大湖司沈世鑅缷事回請補小池司郎錫恩禀謝飭知申憲曾委遊洋口卡署　昌營　司黃慶雲缷事回宜春縣彭履德禀　丁憂所遺該日務委吳　謙署理新昌縣丞鈕德方期滿更替以曾炳銓酌委署理署左營守備唐棣缷事劉芳記大功三次孫文江萍鄕等縣催地丁回濮賢懋奉　等縣查保甲　俱禀謝酌委一次行知　鑫往饒州措貲永建衞千總朱後元委代贑　衞千總事 
[邗江官報]  
　　正月初十日代理通分司鄭分轉琦禀到陳鹺尹汝晉銷黃橋卡吳鹺尹家駒由白塔河卡來○十一日戈分轉乃　辭赴省鄭分轉琦禀辭赴任錢鹺尹同訓徐鹺尹讓立回十二圩○十二日灣頭釐捐袁大令國鈞過揚泰壩楊分轉禀辭伍祐塲顧鹺尹安豐塲錢鹺尹金沙塲　鹺尹均　到○十　　彭分轉世榮起復　　東台塲章鹺尹禀到方鹺尹秉鈞委曲塘卡○十四日各官商禀賀淮南總局許分轉星璧禀辭赴蘇徐别駕敦業由瓜濠保甲來揚○　　日首領馬鹺尉由壩工回 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年十二月二十九日京報全錄]  
　　　　抄○吉林將軍延奏爲吉省防餉每年請仍分四季給領片○江督劉奏爲嘉定寳山二縣漕糧折價徴收片○齊撫張奏委員赴滬　辦機器局物料片○又奏爲學政幕友姓氏籍貫片○署蜀督恭奏爲委員赴滬購辦機器局物料報銷摺○越撫廖奏浙海關一年期　實徴常稅收支數目並將短徴銀兩懇恩免子賠補摺○齊撫張奏知府俟經手事件完竣再行飭赴新任片○十二月二十九日克王阿克東阿各假滿請安○怡王得賞謝恩○桂公署喜起舞大臣謝恩○翁中堂等同鄕官謝恩○召見軍機○○延茂等片再吉省　饟每年由部撥領庫平銀八十萬兩除扣裁减外實領銀七十四萬一千四百兩内有撥給本省練車復額馬隊曁驍勇營新隊餉銀四萬三千五百兩現在遵照部議防餉每兩减扣四分統按湘平發放而練餉已由部庫改按二兩平墊發是防餉練餉减平之數各有不同擬將撥給練餉銀四萬三千五百兩仰懇飭下戶部自光緒二十四年春季起卽由戶部於應撥防餉銀内照數劃扣歸於部撥練餉之内按二兩平每年分作兩季給領以免轇轕嗣後按年補撥防餉庫平銀七十萬兩仍分四季先期派員請領每季領銀十七萬五千兩以資應用是否有當謹附片具陳伏乞聖鑒敕部覈覆遵行謹奏奉硃批戶部知道欽此○○劉坤一等片再嘉定寳山二縣自種棉地不産米應完漕糧歴係民折官　所有收漕折價由官紳會議詳定徴收前經嘉定縣職員廖壽豐等在京呈奉戶部復准年内折收錢四千五百文年外五千文業經遵照辦理　因同治六年起至光緒十二年止市價較短議定奏明酌减徴收在案兹屆光緒　十三年分徴收新漕該二縣徴收折價經臣等飭令司道　察情形核議詳辦去後兹據蘇州藩司聶緝槼蘇松糧道陸元鼎會詳本年新漕訪查市價　之上年加昻叅酌成案公同核議折價擬請每石　内折收錢四千四百文倘年内完不足數遲至年外一律增錢三百文　糶變一欵仍照通屬定數提解詳請附奏前來臣等伏查嘉定寳山　縣冬漕自係民折官辦與各屬情形不同業於奏報漕價摺内聲明另行辦理現據該司道等公同核議本年米價漲昻擬請每石年内折收　四千四百文遲至年外完納者仍一律加價錢三百文照數折收尙屬平允除飭照章無分紳民一律徴收外謹會同漕運總督臣松椿附片由　具陳伏乞聖鑒訓示謹奏奉硃批戶部知道欽此○○張汝梅片再山東省機器局製造軍火每年購買外洋物料動用庫欵應先照章奏咨立案兹據總辦機器局務按察使毓賢候補道延祖等詳稱火藥鉛丸等項皆爲操防要需加以製造軍火各項後膛遍碼修理各營槍械用料倍於曩時已在藩庫籌撥銀一萬兩南運局籌撥八千兩飭委江蘇候補知縣汪炳就近在上海預爲購定外洋各種紫銅曰銅鋼鐵　項鏹水漆油皮帶皮管等物一應雜料派員赶解來東赶緊製造其不敷脚價卽在月領經費項下動支統歸光緒二十三年製造軍火案内報銷照章先請奏咨立案並稱前項物料係在上洋向洋商訂　無從咨請出使大臣騐收等情臣覆查無異除咨總理各國事務衙門旣戶工二　查照外理合附片陳明伏乞聖鑒謹奏奉硃批該衙門知道欽此○○張　梅片再學政所延閱文幕友姓名籍貫例應由巡撫查　具奏前准新任學政臣姚丙然咨稱所延閱文幕友傅倬山西舉人張炳輝金鳳沼均江蘇禀　顧保成江蘇附貢趙維賢浙江增牛余受福　江監生開單移送前來升任撫臣李秉衡未及奏報卸事移交到臣經臣覆查無異　合循例附片陳明伏乞聖鑒謹奏奉硃批知道　欽此○○成都將軍兼署四川總督奴才恭壽跪奏爲川省機器局派員赴滬採購物料運解四川謹將支用價脚等項銀兩核實造册報　恭摺仰祈聖鑒事竊查光緒二十一年十一月間據機器局詳報局中製造白藥銅帽毛瑟槍藥彈洋火藥等項前在上海所購洋鋼鐵鏹水　一切應用物料將次用罄必須速　採　方免停工待料之虞開單詳請委員携帶銀兩赴上海購買以資製造等情經前督臣鹿傳霖附片 
　咨立案又川省電請協撥江南新式洋砲子彈交由委員候補知縣顔守彝領運四川應用亦經前督臣鹿傳霖奏明各在案兹據辦理機器　成綿龍茂道長春特用道安成詳稱遵查前派委員赴上海購買洋鋼鐵銼鏹水等項現經該委員帶同司事人等如數購齊運解回局分别騐　存儲所有用過價値及輪船水脚運費薪水盤費等項並管解洋砲委員由江寗解川砲位子彈支過運費等項　入請銷總共支用庫平銀三　四千三百一十三兩四錢四分五厘六毫四絲分晰造具細數淸册詳請奏咨報銷等情前來臣查此項洋鋼鐵銼鏹水等件及一切應用物　皆係機器局製造要需查核册造支用價脚　費等項銀兩均與從前採購成案相符並無浮冐除將淸册照章咨部核銷外所有機器局派員　滬採購　料運解四川核實報銷緣由理合恭摺具陳伏乞皇上聖鑒謹奏奉硃批該部知道欽此○○頭品頂戴浙江巡撫臣廖壽　跪奏爲浙江海關一年期滿實徴常稅收支數目並將　徴銀兩懇恩免予賠補恭摺具陳仰祈聖鑒事竊照浙海關徴收稅銀向例按　考核今白光緒二十二年二月初八日起至二十三年二月初七日止一年期滿前准部咨令將乍浦頭圍二口體察情形照舊　徴經各前撫　查明該二口商船屛跡實難開辦奏請從緩設關由部　復奉旨依議欽此又於同治三年接准部咨以浙海關常稅應准每年在於洋稅　下撥補銀二萬兩作爲定數嗣准部議飭將短徴銀兩减成賠繳無如商販舍難趨易樂趁輪船雖盡力整頓終無起色皆因半稅單年盛　年　盈此絀勢所必然亦由該關道詳經前撫臣奏咨請於洋稅項下撥補銀二萬兩旋奉部覆准其照撥以備支解京餉不准撥補關稅缺額至該　短徴稅銀應俟期滿奏報到日再行核辦等因均經轉行遵照在案兹據護理浙海關寗紹台道吳引孫詳稱該關每年例定正額銅斤水脚銀　萬五千九百八兩二錢三分又盈餘銀四萬四千兩共銀七萬九千九百八兩二錢三分内除乍浦頭圍二口額徴銀二萬八千六百一十五兩　錢二分六釐又運糧船免過二四貨稅銀四千六百二十七兩二錢六分二釐計各口全年應徴銀四萬六千六百六十五兩一錢四分二厘以　定額是年實徴常稅銀三萬一千八百七十六兩八錢七釐除動支部飯解發内務府叅價擡費等項共銀九千一百六十兩三錢二分一厘又　　上年不敷京餉銀一萬一千九百九十兩七錢六分四釐外尙餘銀一萬七百二十五兩七錢二分二厘又於新徴常稅内湊銀九千二百七　四兩二錢七分八釐並遵飭在於常稅項上撥補銀二萬兩合共銀四萬兩作爲該年湊撥京餉銀四萬兩遵限另文詳給咨批起解交納所有　年短徴常稅銀兩實　洋稅侵估所致並無華商販運洋商出口亦無徴收稅銀等情詳請奏懇免賠前來臣確加查核委係實情現於洋稅　下撥補銀二萬兩湊解京餉亦屬遵照部議辦理合無仰懇天恩准將該關短徴常稅免予賠補以示體卹除將是年年例考核各册及報銷　内另行分晰造報外理合恭摺具陳伏乞皇上聖鑒敕部查照施行謹奏奉硃批戶部議奏欽此○○張汝梅片再准吏部咨開光　二十三年十月二　二日奉上諭山東泰安府知府員缺暑盧昌詒補授欽此應卽飭赴新任惟　省河工賑撫事務殷繁該員經理有年一　卒難交替臣現飭赶緊淸理俟將經手事件交代完竣再行檄飭赴任以重職守謹附片具陳伏乞聖鑒謹奏奉硃批吏部知道欽此 
 
