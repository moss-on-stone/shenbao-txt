# 1921 - 297 - 4917492

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[南北兩凱旋（冷）]  
　　今日國中之戰南與北之戰也無論戰地之何在其最終之目的惟欲南敗北北敗南而已故最終之目的未達勝者不得謂之勝人之敗者亦不得謂之敗旣未勝敗亦安有所謂凱旋今南北兩方均有凱旋之舉抑何志量之鄙小耶 
北吳勝湘勝川而有凱旋洛陽之信矣南陳勝桂而有凱旋粤中之說矣此即我所謂南北兩凱旋也然而於今又聞川又反攻吳又將謀其抵禦桂餘未靖陳亦勿能脫身是凱之說旣未能成立而旋之願亦一時不能實現也 
嗚呼南北之戰古人所謂蝸角之爭也南北戰中之湘川桂諸役則又蝸角中之蝸角也誠亦何必有此凱旋之舉哉 
命令 
十月三十日大總統令財政次長代理部務潘復呈安徽財政廳廳長陶鎔調部任用請免本職陶鎔准免本職此令又令任命孔憲芳署安徽財政廳廳長此令 
十月二十四日大總統令陸軍總長蔡成勳呈陸軍第二十五混成旅旅長褚其祥因病懇請　職褚其祥准免本職此令 
又令任命齊占九爲陸軍第二十五混成旅旅長此令又令司法總長董康呈請任命邢之襄杜慶元爲僉事應照准此令 
又令陸軍總長蔡成勳呈請任命張慶昶爲陸軍第一師步兵第一團第一營營長應照准此令 
又令内務總長齊糴珊呈准兼奉天省長張作霖咨安東警察廳警正楊大審懇請辭職　照准此令 
又令内務總長齊耀珊呈准兼奉天省長張作霖咨安東警察廳警正顔景魯另有任用請免本職應照准此令 
又令内務總長齊耀珊呈准安徽省長咨省會警察廳試署警正侯懷遠懇請辭職應照准此令 
專電 
北京電十年大債二百萬向保商借五十五萬領欵者十二三處聞已簽字往財部坐索後詢明係展債非借債無結果而出（三十日下午一鐘） 
北京電昨某軍司令部陳某到財部領欵時潘已到靳宅鈕以急赴靳宅囑庫司長與接洽陳威言無法當家陳某大怒謂你非簡任官嗎所司何事旋婉言搪塞彼猶大呌而出（三十日下午十鐘） 
北京電烟酒借欵明日到期部請展原合同半年阿卜脫不允京綏日債到期興亞公司日人到路局守提（三十日下午十鐘） 
北京電徐言鹽務署長我並無人只須行爲乾凈者便罷 
北京電顧維鈞二十六日由英起程時來電謂周鶴齡隨赴美國際聯盟事務由唐使主持并謂此間得信福建烟産仍未斷應請政府派公正敎士著名洋員隨同人員查勘否則下届開會鈞恐無詞以對（三十日下午十鐘） 
北京電施使電美總理勸我不必 
修正議題謂議題廣泛中國希望各案正可容納其中故修正案不再送（三十一日上午十二鐘） 
北京電美京電美政府對魯案主中日在華盛頓會外解决本報迭次京電證實（三十一日上午十二鐘） 
北京電外息巴東有川軍反攻守軍似已離原地（三十日下午十鐘） 
北京電吳佩孚陷（三十）電赴漢先派李濟臣到保（三十一日上午十二鐘） 
北京電張作霖電孫烈臣催速解决天圖輕便鐵路孫覆此項專用鐵道照章不能營礦外收入天寳山礦不佳建此二百餘里鐵路用意深遠若吉會路一時難訂則天圖路應聲明礦塲專用不得參營他業（三十一日上午十二鐘） 
北京電崴政府首領麥庫諾夫二十七日約范其光談中東路問題麥氏言施的文赴美確提中東共管案則俄人七萬萬羅布之血本與中國之半主權將葬送中俄宜速挽救（三十一日上午十二鐘） 
漢口電吳今日（三十一）午十二時乘楚振到劉家廟換乘花車至循禮門駐節查家墩行轅蕭派張聯棻劉派鄧振璣及各團體代表陷（三十）夜均集劉家廟守候軍警警備通宵極爲森嚴隨吳同行爲張紹曾張福來曹少珊馬濟及秘書參謀衛隊五百餘人吳在岳視察後旣任張福來爲戒嚴總司令調魯軍張克瑤旅駐長樂街豫軍林鑫旅駐破塘口警備岳南前線防粤軍反攻又電湘趙速定方針無論若何爲難湘鄂須聯防制粤並派馬毓寳赴贛商鄂贛聯防贛防如遇 
 
 

Page 8

 
 
緊急鄂卽抽隊馳往救援贛代表劉奠東陷晚來鄂亦係商聯防事漢口電川軍反攻巴東鄂西又緊吳擬在省勾留數日仍返宜禦川一說吳卽赴保定與曹商防粤具體計畫 
漢口電湯薌銘今午後三時由京返漢劉派鄧振璣代表到站歡迎漢口電蕭劉今午後二時同渡江到查家墩謁吳軍政要人在吳行轅候見者甚夥（以上三十一日下午八鐘） 
公電 
雲南來電各省省議會轉各團體各報館鑒歌電計達太平洋會期不遠敝會徴集本省國民公意提出重要問題祈請公决（一）主張國際平等（二）自主的門户開放（三）取消特殊利益（四）取消二十一條件（五）無條件收回青島五項說明另寄並公推伍廷芳顧維鈞爲出席代表如荷贊同祈一致主張希覆太平洋會議雲南國民外交會　 
世界路透電 
[華府會議之各種預備]  
三十日哈佛電法代表團今日由哈佛乘拉法葉特號輪船前赴華盛頓 
三十日巴黎電法總理白里安氏由哈佛啓程之前曾語客謂國際之才識與誠意薈集於華盛頓必能收有價值之結果白里安氏贊成哈定總統寗辯論毋戰爭之言謂開誠布公最爲妥善往日人均求分以便治理今將圖以誠意結合經營和平 
三十日舊金山電參與華府會議之日代表團團員若干人及澀澤男爵引領之日本商家視察團已於今日抵此三十日西雅圖電參與華府會議之日代表團謂彼等之赴會滿具希望深信會議必告成功世界現正竭力經營一新時代俾容各國和諧相處日本願協助至任何適當之程限以成所期望之目的 
三十日倫敦電星期泰晤士報評論日使林權助男爵昨在外報聯合會所發之演說謂英日盟約如加修正或美國亦加入該約則不特不致爲任何條約之阻力且可爲有益將來和平價值無限之物裁減軍備問題之解决第一須賴關於安定中國政局事商得大致之同意該報且信日本必將提出門羅主義之黃色譯文惟日本不致以窄狹之精神翻譯之且無與在華均等商業機會及中國完全主權之二大原則相牴觸之理該報又勸以廣大之原　提出裁減軍備計畫勿僅如算學之分式並倡議將太平洋作爲中立地訂約規定距大陸若干哩外不得建設海軍根據地 
三十一日倫敦電泰晤士報歡迎日本代表團抵美後所發之論調謂政界因幣原與休士間之談話已發生良好印象今聞此論調印象愈深蓋幣原與休士間之談話英人已視爲友好而有裨益也星期六日林權助之言論復證實此感想日本固有勢力偉大之軍閥但平民與許多執政家之常識足以制之雖意外之事變或可使民衆失其依據但此種禍變尙不致發生日本自躋於文明國之列後已表示温和態度蓋知服從軍閥之野心將使欽慕日本者離異將來結果必大不利於其期望也三十一日倫敦電今日各報皆注重日使林權助之演說每日電聞稱日使之言頗爲明達日本近來之行動謀與中美解决懸案俾太議開會時空氣澄清者已表示其態度温和胸襟廣大使他國人民之出席於太議者有良好之印象又稱林權助言論中所吐露宗旨正當之新證據實爲吾人所歡迎 
三十日華盛頓電參議員斯丹菲爾特氏提出動議許國務鄉參與華府會議之各國代表及新聞記者遊歷美團作爲政府之賓客 
三十日倫敦電英國觀察報華盛頓訪電說明對於華府會議之感想謂美人輿論極端贊成解除軍備苟會議失敗則不可歸咎於美國輿情有一部分美人以爲能以協約解除軍備固屬至善倘竟不能則單獨解除爲各國倡可也但政界意見則仍不如是以爲有協約則限制軍備倘協約不成則海軍建築擴張案仍當進行 
[各國近事記]  
三十日巴黎電法政府昨已批准法土協約 
二十九日紐約電對華銀行團之美銀團聲稱貸欵美金一千五百萬元至二千萬元與中國以應付十一月一日到期債務之舉如目下到期之某種債務能以應付似可成爲事實 
三十日巴黎電今日里昻急進黨大會通過輔助中國人民之提案以法國與協約國及美國共同行動爲根據三十日倫敦電勞農政府照會英外相克松貴族願承認一九一四年以前俄政府所借之外債因比京賑務會務以勞農政府承認外債爲賑濟俄國災民之條件也惟勞農政府聲明各國必須以特别條件與便利予俄使勞農政府得以繳欵其絶對必要之條件爲列强停施侵迫勞農政府及遠東民國安全之各項行動勞農政府促請召集國際會議談判媾和及討論債務 
三十日維也納電駐匃英法意代表聯名致牒匃外交總長要求將前皇加爾氏交與駐匃京英艦隊司令並立即宣布前皇之廢位 
三十日華盛頓電哈定總統已由南部游歷歸來對於鐵路罷工之解决表示滿意並望反對罷工之决議將爲改造鐵路全局狀况之第一步 
三十日美國台特漢電裁判官威斯特氏已展緩一星期聆重審共産黨范齊底氏與柴柯氏之動議 
三十日美國芒特維台哇電勞工聯合會罷工反對判定范齊底氏與柴柯氏死刑案午後各報館除一報外及工廠數家並街車工人均停止服役 
太平洋路透電 
[廣州滙豐銀行之落成禮]  
三十一日香港電匯豐銀行廣州支行新屋落成星期六日舉行開幕禮廣州香港之中西官商來觀禮者頗多英總領事持金鑰行開門禮旋由職員導來賓入廳室互致祝詞匯豐董事長愛德金氏演說歡迎伍廷芳博士等並宣讀駐京英使賀文内有希望匯豐事業日新續有贊助以堅中英間之良好商業關係予數十年友好往來之後粤人必知英人所欲者惟中國成立强固自由之民治而已等語主席又宣讀港督賀電文希望廣州支行繼續發達增進粤人之福利愛德金氏續曰以上對於粤人及他處華人之好意表示可代表匯豐銀行之感情中國財力與忍耐力顯已達於緊張已極之階級可解决其所遇之困難者似惟有統一耳伍博士演說述匯豐之歷史謂初僅爲一小銀行故其名爲香港上海銀行蓋以爲在此兩處營業已覺十分滿意也但已成世界最大銀行之一矣匯豐已示華人銀行如何適吾辦理認眞營業之道舉此實物敎訓以示華人即此一端亦大有助於中國至於中國政局吾人以克見國家統一爲最大之樂但有不可知者吾人願有以正當方法統一國家設立誠實清白政府屏除軍閥之中國人有南北之說但以吾人思之廣州政府無所謂南北也南人與北人一槪歡迎惟敷衍而成之和局則實無益吾人前已有此敷衍之和局矣衝突齟齬吾人已厭棄之但吾人先須有良好政府之穩固基礎苟有之則吾人願捐棄一切以成和局而覩中國統一也余覺匯豐銀行乃一連鎖不知政見但知營業余望中國以匯豐爲訓起於廣詶　一中心點繼乃與各省聯合吾人望廣州政府亦如銀行爲聯合省統一全國之連鎖云云衆聞其言皆大鼓掌匯豐總行長史蒂芬氏向向博士致謝略謂匯豐無政治作用果能有益於中國則匯豐董事部與經理部竊以爲最善事業無過於此如廣州發展適如所期則他日匯豐營業執照年限滿期時將修正香港上海銀行之名稱而加入廣州字樣也希望華人銀行發達而握更大之勢力蓋中國商業愈有金融之便利則匯豐銀行之事業亦愈多也 
[北巖貴族游日之辦法]  
三十日東京電聞北巖貴族迄今仍未接受日本各會社邀宴之請柬謂渠願利簡短之時間自由游覽而不願爲宴會所束縛衆對於貴族之决議大爲滿意蓋藉此可免除貴族游於華盛頓時發生之討論重見於日本也聞首相原警敬氏及其他日人並日英會社英人聯合會等均曾計議招待北巖貴族辦法直至北巖自香港來電表示志願而後已 
[東俄近事]  
三十日海參崴電俄黨人於二十七八兩日復毁鐵路橋五座索昌路線之交通因以梗阻惟他線交通均已恢復外交總長柯尼斯尼柯夫氏昨向美國克拉克省佐道歉因警察曾搜查其乘車而無所獲也 
[英太子來港之預聞]  
三十一日香港電英太子已贊成香港所議字於渠到埠時之慶祝程序 
國外要聞 
[東京通信（應鵬）]  
日本美術之觀察（三） 
有島生馬氏之談話有島爲二科會員日本新派畫家亦文學家也曾到中國北京庽居兩載往歲梅蘭芳赴日時此君追隨前後每日看戲在日本報紙上批評其藝術記者訪之於鐮倉别墅席間以羅丹作品見示係羅丹生時寄贈日本白　美術會者並談及中日藝術界聯絡問題記者所見日本美術家大率談及此事亦日本文化政策之嘗試也氏謂中日同種同文應互相聯絡今反與西洋接近半由西人善於籠絡半由日本中學敎育之失策及中國對於日本之誤解現日本上流社會及大學敎授均致意謀兩方面之諒解兩國藝術家應先携手又謂吾人提高藝術將使西人至東方求學勿使東方人常赴西洋求學也 
日本美術家之生活日本美術家富厚者甚多其原因一方面爲政府之收羅一方面爲社會之獎勵其中不乏堅苦卓絶之輩但多數得意之美術家均含有貴族氣味美校敎授多授勳位尤爲自矜身分校中授課每月僅到一二次竟有一學期中一次不到者亦有學中國古代高人逸士築室於山巔水涯種竹栽花焚香閉門流連精神生活以享樂爲主義若論藝術修養自應如是至青年美術家則多喜摹擬西洋古代文藝家之裝飾離奇怪誕不知所云或學中國古代落拓文士任誕不覊蓋日本藝術家所缺少者爲平民的精神 
帝國美術院第三次展覽會帝展爲國家的美術展覽會文部省主開地點在上野作品分日本畫西洋畫雕刻三種先期三日即已預備國内美術家風起雲從大有一入龍門身價十倍之槪今年收集作品較往年尤盛計四千餘件一月之前付審查日本朝野上下對於此會鼓舞激昻東京報紙每日大字登載會中消息此次作品入選者日本畫一百七十一件西洋畫一百三十三件雕刻九十四件内女子作品甚多十月十五日開幕至十一月二十日止會期前一日爲招待日遍請皇族貴族及國内名人大學敎授美術專家參觀十五日開放即日觀者近萬人會中佈置分二十五室計日本畫十七室西洋畫七室雕刻部最大誠巍巍煌煌之大觀也統觀全部以雕刻爲最有精彩作品多偉大專以表現生命爲主旨有台灣人黃土水作大理石雕刻（甘露水）一座全塲注意有内　伸氏者審查員中老木雕家也年已高邁久不出品此次因弟子之敦勸作（芳醇）一座足以代表純粹日本雕刻又有意大利雕刻家出品至西洋畫部有石橋和訓氏出品氏爲英皇家畫院會員日本畫家爲皇家會員員僅氏一人作品爲完全學院派又 
有岸田劉生者以繪其女孩著名其畫含有哲學意味且無不以其女爲模型向未出品於帝展今年爲首次所繪亦其女也至水彩畫殊少佳構西洋畫中有一部分作品法度準繩旣置不問筆意神彩亦棄不講光怪陸離如滿谷國四郎權藤種男奥瀨英三熊岡美彦諸氏之作反膺特選甚爲懷疑參觀後往訪審查員石川寅治氏氏爲高師敎授係印象派畫家天資卓越日本畫家研究洋畫深造有得者當推氏及黑田清輝二人記者詢及此事氏爲帝展往日係學院派近來則包羅各派吸收新進若二科會亦未見進步新進畫家良莠不齊亦不敢一例而論又謂西洋繪畫自印象派後即受東方藝術之影響將來東西藝術必到合化地步至未來派尙在試驗時代此時尙難判其價值帝展係國際性質去年俄國畫家出品陳列今年有意俄兩國畫家送入作品未能膺選殊爲憾事甚望中國亦有作品送會云云至他方面之觀察則帝展内部黨派林立審查員中互樹一幟袒其門徒以入選爲交换條件批判藝術各是其是埋没天才在所難免求入選者亦不免　緣附會迎合風氣之弊美術家脫離帝展者二科會外尙有多數美術會均因帝展性質近於官樣文章深致反對此次有人上書文部省主張廢止帝展亦足見一部分人士對於帝展之態度也 
國内要聞 
[北京通信（吹萬）]  
　　辛酉被災十二省救濟聯合會招待新聞記者會 
辛酉被災十二省救濟聯合會爲錢能訓孫寳琦等諸在 
野所發起於今日下午四時在袁迺寬氏之花園招待中外新聞記者由錢能訓主席演說詞預以油印品散發臨時讀一過其所望於新聞界者三事（一）望各地訪員將災情詳細報告俾遠近災情得爲當世洞悉（二）望報界主張各慈善團體之聯合（三）望對於外國盡力宣傳俾得外援次由神州通信社陳定遠答謂貴會所望於新聞界者二（一）爲詳細記載災情此固記者之天職貴會不言記者亦當盡其力之所能至（二）爲指導此則報界所不敢當者貴會諸君子皆當代名流思慮周密曷待指導但定遠尙有欲爲諸君子告者此次災情半屬天災半屬人禍天災之救濟固要而人禍之消弭尤亟敢請諸君子注意由來救災但從消極方面進行天災之來非無辦法防患未然要亦有道望於急賑之外兼謀久遠次由遠東通信社陳向元致辭謂對外鼓吹所望於外國記者日記者都甲文雄謂前此不知中國災情之重一至於此今日到會方得聞之當盡力宣傳日本與貴國爲同種當必能以全力爲助定一報丘君謂由來賑災皆有保案故人以救災爲謀官謀財階望諸君舍此錢答謂本會係在野者之集合萬無有保案之理主人徴滬報同人意見記者致答辭謂各地災况滬報多有載者特以今年災情與往年異往歲旱災調查至易故報告亦迅水災所至爲墟道路梗阻調查旣難且更有郵寄難通之苦記載未能詳速蓋此之由當如貴會囑函本館請令各地訪　爲詳細之報告至於駐京同人對報館所負責任僅爲調查中央對於賑災事之方針和態度與在中央各團體之籌欵程度以報告於滬報亦望貴會有以供給之次由王章祜報告略謂本會與政府對於救災主張有一不同之點本會主張對於全國十二被災省一體賑救而政府則主張但限於北方同人以爲救災爲人道事業凡屬有災區域皆當盡力援救俄國與我不同種族且將振之况西南各省同爲中華民國之國民可視其死而不救乎本會已有呈文上總統力爭此事望報界諸君對此亦爲有力之生張次由何健報告交通部附捐交涉困難此次災况較去年爲重去年旣行今年爲何停止亦請諸君主持公道次由汪大夑報告略謂今年外人方面對於振災不大肯爲力者實有隱情大夑曾至英使館遇友人彼告以外人不肯帮忙之故實爲去年辦事有令人灰心處問以何事令人灰心初不肯言固問之則謂外人竭力帮忙而結果中政府并不以其欵辦振譬之鐵路郵電加稅外人亦有出資者而所得之金政府以辦滄石鐵路名謂以工代振其實需振　爲老弱婦女之不能作工者能工作者自能謀生則舍此不言工振亦未能普通滄石一土路今已爲雨所殘無成績可言并誤救災外人殊不願爲此多出資也云云我國人自知政府辦事不可恃故此次力主不由政府散放當由各省支配後由地方公正士紳出而督放免爲外人口實本會之主以十二省爲範圍者實隱含有不欲政府散放之意以南方各省不能由政府交彼長官散放也各閣員新組之六省救災會即爲本會此主張之抵制者汪君言竟遂散會散後復由汪君介紹與錢孫等談各項振欵交涉經過情形約可分爲四項（一）爲海關附征此欵征至明年二月爲止可得七百三十萬至七百八十萬左右中間還去年所借四百萬尙餘三百餘萬政府之意欲以該欵爲防災基金而實則移爲軍費以作造災基金故外人聞之即起反對主張將四百萬本息扣足即行停止不再附征該會初與政府交涉齊内長謂此欵乃因去年北五省災所籌南省有災管不着此欵各會員大譁與力爭後以外人有不征之訊政府乃讓步由以二百萬爲基金讓至五十萬而該團體則謂外人方面不贊成如果辦南各省振則收必以三百萬爲振餘欵則作基金此欵尙在相持中（二）爲交通附稅政府業允但捐貨而不捐人但得三之一現尙在交涉中（三）爲常關附征此項可實行江蘇則已行矣（四）爲各振團餘欵此項交涉已略有眉目 
[形勢險惡之外蒙]  
所謂庫倫政府志不在小 
蒙古問題前由奉天張作霖與俄代表優林屢次磋商頗有頭緒後又商定善後辦法蒙古活佛亦表贊成方幸外蒙行將歸順而五族共和之中華民國不致四缺其一孰料腦筋單簡之蒙民不知受何方煽惑頗有桀驁不馴之勢即其活佛命令亦非如從前之絶對服從茲據庫倫歸京商人消息謂自稱蒙古政府之國務總理勃多氏近向世界各國發表宣言詳述蒙古人民爲獨立而奮鬭之歷史聞勃多氏曾身處俄國與俄革命黨周旋數年頗有政治思想故自勃多秉政以來宣布大政方計力圖整頓内部凡百革新首除跪拜之禮不准再用前清翖頂補服飭蒙民一律剪髪編練騎兵三萬人闢荒開墾使致力於農事並聘俄礦師多人開闢礦務設立各種工廠已成立者有水磨火磨皮革等廠設立貿易公司由京津滬漢自行購貨暫在庫倫銷買建築宏敞頗有可觀陸續派人分赴各旗行銷提倡敎育新設男女學校多處延聘新學敎員並派遣赴俄留學男生已赴俄者二十人明春將加派女生發行用兩紙幣二百萬通行市面哲布尊丹巴圖克圖專理敎務不准干預政治各旗王公等以後出缺在本旗人民推選賢能以資治理藉見民主之意綜觀政策頗有遠大之謀且雷厲風行勇進不懈是外蒙前途正非疥癬之疾不知政府當局何以應付也 
 
 

Page 9

 
 
   
 
 

Page 10

 
 
國内要聞二 
[香港通信（旅行記者抱一）]  
全國敎育會代表之行蹤厦門之遊 
畫中之山海新村五月九日之厦門大學 
一千華童之日本人小學 
全國敎育會各代表旣與全國商會各代表在滬舉行兩聯合會聯席會議畢以十月二十日乘太古公司（蘇州）號起程赴粤計福建鄭貞文北京徐汝梅浙江王犖許倬雲胡炳旋江蘇黃炎培沈恩孚袁希濤江西龍欽海吳樹枬蔡漱芳湖南方克剛吉林奚國鈞山東谷振東郭葆珍京兆邰蘭波武桓河南齊眞如王繼賢劉維藩綏遠于效仁趙瑞年安徽江辛高語罕山西張秀升冀育堂共十四省區二十六人 
二十二日午舟抵厦門厦門大學陳嘉庚偕校長林文慶等登舟相邀換坐摩托船渡海至集美鄉時促不及登陸於岸次遥望集美全景背倚天馬山東西南三方皆海校舍壯麗丹素相間正中爲集美師範部中學部小學部其西南爲未來之中學校舍現借設廈門大學預科其東北爲女子部東南爲集美村陳嘉庚宅在焉又東南臨海爲鄭成功故壘則極有價值之歷史興行物也時則秋日晶瑩如聞弦誦鱗鱗丹瓦間蔭以一碧之古樹參以獨立之碉樓小舟盪乎中流如展一幅山海新村圖畫詢得現有學生師範五百餘人中學三百餘人女師範一百五十餘人大學預科一百四十人陳君旣斥家資一千萬餘金創此獨立之集美學校又補助所受轄之思明縣小學每年一萬餘元交由縣敎育會爲之支配思明敎育界感之舉陳君爲敎育會長 
舟返廈門到南普陀觀廈門大學新建築南普陀者當廈門之南爲背山臨海絶勝處隔海遠望爲南太武峯其巓有亭相傅朱文公所建此海口爲輪舶往南洋羣島必經之道輪帆出入間無數僑民孑身而往滿載而歸爲祖國開發無窮事業想陳嘉庚君初赴南洋出此海口時回望家山初未料今日憑此以建不朽之盛業也南普陀山脈晼蜒赴海而盡大學據其高岡奄有陰陽其陰坡陁起伏其陽平原坱　城形之故壘界乎其間氣魄雄偉不可一世陳君先就岡南曠地建築三層之大廈三所全以巨石累砌而成其石即取之山腹工程殆纔及半而樸素渾堅精神如見尤可注目者禮堂刻石曰（中華民國十年五月九日廈門大學立礎紀念陳嘉庚題）此）五月九日（四字遊客讀之將作何等感想未來之千萬青年朝夕於斯讀此又將作何等感想耶諸代表旣飽覽形勝環向陳君呼陳嘉庚萬歲廈門大學萬歲中華民國萬歲 
廈門市街素極狹隘現組織市政局設董事三十一人由商會敎育會及各法團分别選舉林爾嘉君爲局長專辦改正街道已成者可里許寬四丈六尺兩旁人行道各八尺中央車馬三丈其餘在測量中 
日本人在廈門辦小學校三所學生合共一千人敎日本語手日本國旗唱日本國歌皆華人子弟多數入臺灣籍者敎員俸特優月五六十元至八九十元較華校倍之或三倍之華人日人參半極注重兵式體操福建全省收入一千萬元有零養兵費占八百餘萬敎育費及其他民政費僅二百萬元耳嗚乎政府所擔敎育費如彼私人所擔敎育費如此日本人敎育如彼吾國敎育僅乃如此嗚呼 
[外部發表山東問題標準案]  
日人所謂我國密示者 
日本第二次魯案節略中有我國當局曾示以山東問題解决案之語日來國人對此均異常注意山東各界日前來電質問措辭尤爲憤激故外交當局咸覺有將此中眞情宣布之必要昨日始將其全文披露茲特照錄於下中國因山東問題與日本無法解决擬根據對德宣戰後膠澳應直接歸還中國之理由以左列標準提請國際聯盟處理（一）膠州全部收回青島由我開放仍照德國治理時辦法該埠界内所銷貨物不征關稅並仿照津漢特别區辦法設市政廳（二）否認日司令部在軍事佔據期内所有逼勒華人售地日人之事（三）青島境内德國公産如碼頭浮橋貨棧燈塔等類可交我國海關管理他如電燈廠屠宰塲自來水廠礦政公署醫院等類可交由市政廳管理其他如砲台營房等仍由中央接管至該項廠棧由日人經理業已數載應如何清理亦可另議辦法至於鹽爲中國政府專賣品德人前在青島亦未經營及此自應將鹽田交還倘將來日本人缺乏食鹽中國政府訂特别准許於若干年限内每年向青島購鹽若干（四）山東鐵路問題濟順高徐交新銀團承辦膠濟鐵路由中國完全自辦或確定交回年期於未交回以前暫允資本與營業上之合辦將德國官商各股中日均分商股如須賠償我國認付一半惟自日本國佔據該路以來歷來盈餘亦應分攤以昭公允至該路之管理上屬於政治質者如組織路警等權應完全由中國執行（五）所有魯省日軍應尅日撤退（六）沿路德人已辦各礦於該路未交回以前一律爲有期限之營業上合辦（七）青烟與青滬海線均全在我國境内應一併歸於中國又日人在濟南所設無線電亦應交中國接管建築費由中國政府照原價償還（八）應由日本聲明除雙方承認之解决辦法外對於德國前在山東所有條約及合同上一切權利利益俟後一律抛棄勿再要求查此案乃我國和約研究會爲預備將魯案提交國際聯盟請求公决於九年十二月四日所决定其是否得當乃别一問題惟其所擬已與日本節略根本不同故可證日本節略中所謂參酌我國意見之不實也至所謂密示云云乃指我國陸軍部參事余晋龢與我國顧問日人阪西之私人談話而言聞余晋龢因其與國家及私人均有至重之關係故擬不日即將其實在情形正式聲明查此事不惟國人對之有多少之懷疑即關係各國亦難免不因是而對於我國有所不滿故吾人甚望余晋龢之早日聲明也 
[俄代表招待中國報界記]  
昨日（二十九）下午四時遠東共和國駐華委員會會長阿格列夫君在南長街辦公處招待我國新聞記者介紹遠東共和國赴美商務代表並交换關於中俄間各種問題之意見我國記者共出席二十餘人首由阿格列夫君致詞介紹該國赴美商務代表團中之師威斯基及加拉威伊夫兩君（代表團共有五人）略謂兩君之赴美適在華盛頓會議開會之期此次會議俄國未被邀請對於關係密切之太平洋及遠東問題竟無表决之權中國雖被邀請列席而事實上果有完全之表决權與否亦屬疑問故以中俄兩國現在之國際地位言之應有極大之同情也 
赤塔赴美代表加拉威伊夫氏等當我國各記者提出種種問題之後即分布印刷之英文演說稿並與阿格列夫氏先後答覆各記者之意見茲先將其演說稿譯錄如下遠東共和國派遣特别商務代表團至美國蓋爲傳遞遠東共和國人民及政府意向之眞實消息當去年二月中憲法會議宣布遠東共和國之獨立建設民主政府並請美英法中日各國政府開始正式及友誼的國交爲達此項目的起見憲法會議曾預備派遣代表團赴諸國中之某某數國但其時有種種妨害派遣代表團之障故致未成實現今則多已解决故遠東共和國政府乃派遣其代表團前往美國余等（代表自稱）有必須注意者即中國政府及人民乃首先與遠東共和國開始友好的關係者蓋兩國間之密切經濟關係必須訂立明確之條約實使兩國之接近新俄國之希望與他國建立友好的關係以圖相互之平和及昌盛以及俄國人民之不欲對他國爲任何之要求中國政府及人民業已獲得充分之證據故余等深信中國政府與遠東共和國政府及蘇維埃政府（即勞農政府）間之關係將來當益見其密切而此數國間因有公共之利益及困難故將根據相互利益之原則而發生更密切之聯合余等之往美將與美國之工商業界爲商務上之關係請美國資本家助我國（遠東共和國）發展經濟生活以及與美國政府建立永久的正式關係遠東共和國之領土内凡外國軍隊業經撤退之部分其和平及秩序　已樹立且由憲法會議推選組織一民主政府而經全國各地之承認在此境内住居之俄人及外人均安然從事於工作彼等之財産及人格胥已受國家之法律及憲法之保護惟在外國軍隊未撤退之區域則現在尙未能樹立秩序外國軍隊之駐在適足以滋擾人民使彼等不敢回復其和平之職業此種帶有干涉質之軍隊援助如謝米諾夫梅科諾夫等有罪之舊黨彼等藉外國軍隊之保護而爲種種之叛亂以反抗遠東共和國之合法權力及蹂躪搶掠和平之人民派兵至西伯利亞之列强美國亦在其内猶帶干涉之責任列强前曾保證於捷克軍隊完全退出後即行撤兵且允許我國内政及領土之保全凡此種種列强當顧念及之且列强（美國亦在其内）須審議干涉終止之問題蓋此事乃發展遠東共和國及恢復其經濟生活之最先及最重要之問題也華盛頓會議係爲討論遠東之永久和平問題然亦須論及我國領土之完全撤兵以期干涉之終了使捨此而不顧則遠東無安穩和平之可言遠東共和國未經他國之承認致不能負會議中何種决議之責任然代表團必盡其能力以圖俄人傳達國民之意見於會議且將正當注意俄國人民之利益余等深信與我等有共同利害關係之中國代表將珍重努力且將同情於我代表團之工作焉余等深信建樹太平洋永久和平之大事業及免除各國利益之衝突以及縮減軍備如與太平洋有重大關係之俄人不得參預則將爲不可能之事故余等以爲中俄人民現方有一大事業即求兩國自由發展之有利情狀余等深信兩民族及其政府將尊重及承認相互之權利而覓一以善之公共途徑及解决懸而未决之諸問題 
我國各記者如北京太平洋報共和民報等記者均有演說對於中東路問題希望中俄兩國之自决並對於俄國之未列席於華盛頓會議甚致其同情孫君幾伊復提出數種問題（一）遠東共和國之對日態度（二）遠東共和國之經濟出品狀况（三）中俄通商問題（四）遠東共和國對於外蒙問題之處置俄代表乃擇要答覆如下（一）遠東共和國（以下簡稱遠東）對於日本之態度至易明瞭簡言之軍國主義與民主主義根本上不能相容所以有大連會議者則以遠東受日本之干涉蹂躪過甚會議之目的在令日本撤退其壓迫俄人之軍隊對俄内政不加干涉日本若能容納則亦願與之訂立商約（二）遠東共和國之經濟狀况以受日本之干涉蹂躪國民不能從事於産業故經濟之窘迫無庸諱言以言重要出品則如木材羊毛皮革均爲大宗且主張歡迎各國無侵略投機政治的意味之投資若各國資本能投之以興該國産業則可信雙方皆屬有利惟外力之壓迫不去進步終覺甚難（三）中東鐵路問題認爲中俄兩國之事應兩國自行解商第三國不得容喙以上爲赴美代有之所答述而駐華代表阿格列夫君更有種種重要聲明）一（日俄大連會議影響於中俄之關係換言之即大連會議與中俄問題無關如松黑航路問題中東鐵路問題等皆絶未有所議及若事之有關中國者倘欲提議必先得中國之同意而一方則中俄間之談判亦絶不願有第三國之意見參入（二）俄國對於庫倫實因舊黨據以侵擾爲自衛計不得不剿滅之依從前恰克圖條約外蒙本有自治權然中國政府取消之而俄國並未抗議則實行抛棄從前一切條約之宣言也尙有一種事實則勞農政府確曾勸告外蒙勿脫離中國可見俄國之態度今幸中俄間將開滿洲里之會議此項問題不久可解决矣（三）中俄通商問題雖經種種波折然確信現在駐華代表與中國政府間非常融洽商約之談判不久即可重行繼續各代表並皆鄭重聲明俄國外交無侵略之意希望兩國民勿信國際間之浮說後有機會當隨時接洽務使圓滿至下午六時半主客始盡歡而散 
[京司法界罷工之醖釀]  
因辛俸積欠過鉅 
昨晚（二十九）外間有司法界將發生罷工風潮之傳說後由電話向法界中人探詢乃知此項消息果確不過一二十内尙不致發生耳據聞高地四廳（指高等審檢廳及地方審檢廳）將以罷工向法部索薪并非最近新發生之事實當距今三四月前高地四廳人員月俸被欠至兩月當時各員在安慶會館集議討論催發之法經衆决議如法部對於所欠之俸滿三個月依然不發則全體實行罷工法長董康氏得此消息大起恐慌急令部中將四廳欠俸即行發給一個月而罷工風潮遂無形消滅自陰曆中秋節後各廳薪俸又積欠至兩月由是高地四廳職員爲生活計又於昨日下午在司法部後身法學會并緊急大會自推事以至看守所生一齊列席場中對於法部漠視各廳欠俸非常憤慨僉謂部中果係無欵一概不發薪俸吾人亦何言說乃聞部中辦事員及錄事等薪俸在百元以下者並無拖欠而對於各廳人員則欠至兩月以上是對部廳顯有歧視之意且廳中人員在辦公時間以内執役甚苦而所得又微月俸率與辦事員錄事相等反被延欠尤屬無理遂議决即日以高地四廳全體人員名義上呈司法總長請於下星期内務將所欠全俸即行發清並以後須按月照發不得短欠如不允准闪於下星期一日（即十一月七日）以措資爲理由全體請假（蓋謂法部不發俸大家不能枵腹辦公須請假向親友措資度活此即罷工之變稱）議畢各員即從事草擬呈文又昨日高地四廳人員開會時曾發函請大理院及總檢察廳人員出席因函到太遲不及與會惟聞大理院及總檢察廳人員對於前項决議亦極表贊同該院代理院長潘昌煦昨日且向法長董康詢問如何解决而董氏答云大家不可過爲已甚須爲法部留些面子云云潘無言即退微聞各廳人員此舉實有意與董爲難董氏望大家爲法部留面子不知各廳人員能仰體總長之意否 
[馬可尼債票付息之延期]  
上海泰晤士報星期號倫敦九月八日通信云據金融報紙載稱中國政府八釐債券八月二十八日應付之利息至今尙未支付因該項息欵中國猶未匯去此項債欵即俗稱馬可尼借欵是也其債券最初由馬可尼無線電公司發出旋又經英國對外貿易銀行以百分之一百○五價格出售借欵總數六十萬金鎊此間對於停息事以爲不過暫時的現狀想該債欵北京經理人中法實業銀行爲本身信用計必定有一定辦法倫敦市對於中國本甚信用故此次雖未付息債券並無何等重大影響云 
[川湘攻鄂中之吳佩孚（漢口通信）]  
吳佩孚攻克秭巴後時有鄂西不日即可肅清之捷電但事隔兼旬而鄂西果否肅清則無人能證明雖外間傳說川軍已完全退出鄂境以無官廳確實報告不可據以爲信詎料近數日間所得消息不惟施南川軍並未完全退出且有燎原之勢先是鄂軍克巴東後即分軍三路進逼施南中路以趙榮華部攻恩施左路以盧金山部攻鶴峯右路以孫傳芳部攻利川而以大本營設於巴東三路策應中路鄂軍進行頗順利二十三日即逾高店子距離建始不遠川軍潘正道部則據建始抵禦二十三日以後無日不有戰事左路因山嶺險峻作戰不易川軍藍文蔚湯子模兩部扼險而守並未發生戰事惟右路戰事激烈川軍唐式遵部據利川死守不退外傳唐部被鄂軍圍攻繳械據上游來人言此乃鄂軍方面要臉之言極不可靠現唐部聯合川軍第三旅謀襲巴東聲勢頗大湯子謨旅亦謀反攻長陽昨據交通方面可靠消息二十六日指曉川軍約一混成旅猛撲巴東趙榮華旅未及防備當後退二十里某地憑險扼守而集中巫峽之川軍兩萬餘亦正紛紛東下分向興山長陽進發大舉返攻鄂西形勢又形吃緊吳前擬令宜昌直軍一律撤回岳州今則形勢日惡此議已無形打消矣 
川軍旣謀反攻湘軍亦圖再舉此皆由於粤軍發動之影響爲西南聯軍北伐之一形式湘軍總司令趙恒惕態度尙未明白表示惟依違於南北之間而宋鶴庚魯滌平等則已與粤軍取一致行動趙旣態度曖昧程潛譚延　舊部乃得肆其活動協力倒趙趙亦自知粤軍入境於已必有不利故有讓出長沙退保湘西之擬議據昨日湖南電訊李烈鈞朱培德李明揚兩軍二十六日與沈鴻英部在衡州接火一晝夜沈部敗退衡州完全爲朱李所佔領二十七日雙方業已停戰沈部分駐各處不能聯合作戰故一遇李軍即行敗北聞已急電趙恒惕請援趙聞李部已入衡州大爲失驚業已電吳佩孚請示辦法並擬率其嫡系軍隊劉鉶葉開鑫羅先闓沈鴻英等部實行退保湘西是湘省情勢又趨於岌岌吳佩孚昨二十七日晨九時同王汝勤乘楚振艦離宜晚宿沙市二十八日晨九時鼓輪下駛夜十二時抵岳當由參謀長李卓章電省謂奉使帥手諭此行專爲完成湘鄂和議並商繼續聯防一俟公竣即行北旋蕭督接吳已離宜之電二十七午當令路局開花車五輛至岳候迎旋接吳電令同劉承恩赴岳有重要軍事須在岳商决蕭劉本定二十八日晚同行嗣因蕭有他事躭擱始於今（二十九）晨六時零四分聯袂乘武岳路局所備特别花車啓行赴岳隨員共七十餘人張將軍紹曾曹大公子少珊及杜鎭守使錫鈞均附車隨行蕭此去當然與防粤援湘軍事有關劉則於省長及財政問題有所陳述昨晚蕭劉轉召魏聯芳在署秘議竟夕天明遂相率赴岳大約今明兩日 
岳陽樓畔必有一重要會議也頃又聞杜鎭使自岳來電謂吳使定於三十日午後四時乘楚振回漢蕭劉兩長亦准乘楚安偕行軍警政各機關得電後籌備歡迎異常忙碌吳工之威武可欣而未來之隱患亦甚可慮也（十月二十九日） 
[粤北伐軍已抵衡陽（長沙通信）]  
湘軍有全部西行說 
粤軍北伐湘省首當其衝頃據某方消息福字營十二營已全部開抵衡陽祁陽以上各地方已發現滇軍蹤跡是李烈鈞所部亦已開至湘南日來原駐長沙之第一混成旅已有一大部向湘西開拔因之外間遂有湘軍將於日内全部開至湘西讓出長沙以便粤軍駐紥之傳言此種消息政府固絶大承認而總部人員及各軍初級官佐則皆謂此說非虚並謂軍政要人皆將隨軍前往湘西長沙僅虚設政府云云然則大隊粤軍抵湘之說必甚可靠也至駐湘北軍聞湘局將起變化故防範較前益嚴頃有人自岳州來省目擊直軍行動大要如下（一）湘陰之汩羅一帶爲直軍第十二旅及豫軍第八旅駐紥所有黃沙街各地居民多紛紛遷避近該軍等以防務吃緊特製發一種出入證發給地方人民非佩有此項出入證者不許在外行走婦孺則雖佩有出入證亦不得出家門一步以防逃避其無出入證者即須帶往旅部嚴行究辦（二）防務旣甚吃緊岳州東部防綫遂向平江方面延長現在該處防綫已展至東腦坪晚間步哨綫展至小港一帶（三）近由武漢方面運到大砲十四尊及機關槍多架分布於黃沙街新牆及東大路各要隘（四）在岳軍官以迭得粤軍北伐確報已電致吳氏催請來岳昨得吳氏覆電擬即日由宜赴岳再由岳返漢商民聞此消息亦甚恐慌綢緞洋貨各業已多决定不辦進口免遭損失矣 
[滇黔亦出兵援鄂]  
滇黔兩省本與川省一致主張援鄂惟黔省軍隊所以遲遲未進者一因軍實籌備需費時日一因廣西軍事尙未解决勢不能分兵援鄂近則籌備已全黔省總司令盧　已正式通電率師援鄂現駐桂省之黔軍第一路援鄂司令谷正倫及第二路援鄂司令胡瑛所有之部隊均已相繼開拔取道湘西以便與湘省軍隊大舉會攻岳州至第三路援鄂司令　居仁所部全旅步隊則尙留銅仁稍俟即當開拔至滇總司令顧品珍亦已電告出 
 
 

Page 11

 
 
兵并組成一師一混成旅其步隊將來即以援桂軍隊轉而援鄂惟因雲南僻處一隅相距篤遠若由滇省出兵鄂省則甚感困難云 
[皖省兵變之餘聞]  
駐紥皖北定遠縣之新安武軍二路第三營因積欠軍餉數月全營兵士於馬（二十一）夜譁變四出搶掠商民受傷甚多并有婦女被掠情事該縣因塌報不通官塲秘而不宣現駐省第五混成旅旅長史俊玉昨日赴蕪會商馬鎭守使趕將皖南防務布置妥貼以免波及并約第一旅參謀長儲莘赴蚌在省定遠同鄉會凌季山等要求省長撫恤被難商民并請以後定遠毋庸駐紥軍隊山商民辦團自衛許省長允商張督核辦 
皖省新舊安武軍餉艱窘已極舊安武爲倪系舊部駐紥皖南一帶餉項尙有挹注惟新安武　欠最多兵士有五六月不得餉者茲者定遠兵變誠恐影響及於全局現張督擬呈請中央以十一年度皖省　解中央菸酒稅向銀行抵押二十萬元以濟眉急不卜能否照准也 
[東南大學發展消息（三）]  
東南大學校長郭秉文君對於校務積極進行已分别通知各職敎員組織各委員會如免費學額委員會建築校舍委員會學生自治委員會出版委員會招生委員會暑期學校委員會游藝委員會推廣敎育委員會校景布置委員會校歌校徽校色委員會評議會議事細則起草委員會購置校地委員會等按照該校組織大綱分敎授議事行政三部敎授方面宜設立敎授會行政方面宜設立行政委員會評議方面宜設立評議會行政方面除已由郭校長推劉伯明張子高陶知行孫洪芬鄒秉文涂羽卿陳鶴琴李伸霞諸君組織就緒外評議會尙未組織近郭校長以評議會爲全校意思機關關係校務之進行極爲重要特照組織大綱由各科各系與行政各部及附屬中小學推定代表於二十日下午四時在梅菴開成立大會矣 
該校對於學生方面完全採自動主義由學生組織自治會刻已組織就緒該會對於糾察一部特别注意部長爲方秉性與葛承訓二君熱心任事凡評判罰金雜務食堂布告盥洗浴室調養與休息等室均有服務員每日辦公時間爲五時至六時 
近來南高畢業生已有四百餘人之多留學美國者六人服務南洋羣島者五人服務本國徧滿十有六省刻由畢業生組織一畢業同學會成立已有數月前日在大禮堂與新舊同學特開交誼大會演放特别優良活動影片頗極時之盛近又出彙刋一册每月一期對於畢業生之消息尤爲靈通該會職員凡駐寗會員皆爲幹事總幹事爲蔣希曾副總幹事爲韋潣珊會計爲童琽楨其餘共分總務出版調查介紹建築招待六部每部設主任幹事一人以總理其事聞該會第二期彙刋亦將不日出版 
[南京快信]  
海州新浦胡爽齋商行販運烟土五百件（約值洋五萬元）於八月二十五日晚間被海州鎭守使白寳山派人查獲私自吞没現有海屬巨紳某密陳軍民兩長請派員秉公澈查聞兩長已允派員赴海密查矣 
農商部參事上行走梁玉書奉派調查上海各交易所信託公司是否符條例現有劉光輝等呈兩長謂梁受各交易所信託公司賂賄十餘萬元請咨部澈查嚴辦 
一商反對校長朱代廳長已呈准省長宣告解散該校學生以不朦混省長任意摧殘特推代表十二人來省連日分請各屬議員在金陵春宴會懇主張公道提案質問 
學生聯合會宣言决以積極的手段干涉議會使本届當會得伸公道之主張 
敎育界游藝展覽助賑會明日開幕昨已函各機關各公團分送游券請廣爲散售 
一女師游藝會連口扮演文明新劇惟妙惟肖聞兩日售券三千餘張計洋二千餘元全數撥充賑欵 
直隸省議會發起省議會聯合會聞蘇議會擬即開談話會討論以便去電贊同 
江蘇省地方物品展覽會已於今日（三十一）開會 
[杭州快信]  
浙省短期借欵一百五十萬元財政廳本擬照蘇省辦法五年攤還本利分三等債券甲等每券一萬元乙等五千元丙等一千元經一再向紳富磋商俱嫌期遠現又呈請省長縮减三年還清已奉核准 
本月份浙省應解軍政警各費一百餘萬元陳財廳查核各屬解欵尙不敷二十萬元昨又向中行商借足數計前後已欠該行一百八十餘萬元 
本届省議會初選吳興選民冒濫三十餘萬之多較上年增至二倍經公民趙偁來省呈控初選監督吳　臯選舉舞弊杭地審廳現已飭傳兩造訂期八日開庭　 
高審廳昨委蔡銳爲諸旣承審員楊傑爲海鹽承審員周肇岐爲永地審廳書記官金海觀爲金地審廳書記官陳大敬吳桂宸爲本廳書記官何葆　來志勳羊正榮爲本廳侯補書記官汪鎬爲本廳學習書記官朱景彪爲金地審廳學習書記官 
海門統捐局長王宗杰前被商民向財政部呈控違法舞弊經部電浙查辦省令財廳派員馳往澈查已據呈覆或事出有因或查無實據該局長本係一等差現降調平湖二等統捐局長藉觀後效昨由省署咨覆財部查照 
地方通信 
[北京]  
嚴幾道逝世吾國新舊學術界所奉爲先輩之侯官嚴幾道氏前以歸里養疴將近兩載昨晚其家人忽得福州来電已於二十七日逝世按嚴氏學術文章中外學者均極推重今年六十有九噩耗傳來學界多爲哀悼 
[松江]  
恊進支會成立滬海道地方自治講習分所學員黃文　張益齡等畢業回里後即根據北京總會滬海道分會章程組織松江縣支會籌備多時開會兩次三十日下午假座西門外醉白池開成立會公推黃文鎬爲臨時主席首報告經過情形次通過會章次討論選舉多數主張用雙記名投票遂散票選舉結果葉達文得票最多當選爲正會長倪嘉祥張益齡爲副會長黃文鎬張鼎姚昌宗瞿秉乾顧家　褚企良爲幹事時已亭午宣告散會今日（三十一）仍假醉白池開第一次幹事會討論進行办法 
[蘇州]  
縣警察實行裁汰自前日縣署召集市鄉董事議會有裁汰鄉 
警之說鄉民已頗起恐慌然尙以爲冬防在即未必實行裁汰詎昨日（三十）縣署乘各市鄉分所長君赴領餉之時由那警佐出席宣布裁汰鄉警方法且限令十一月一號實行當由各分所長因爲期太促請求延緩十日不知能否允准也其裁汰方法探聞如下那警佐略謂現在縣署所能動用附加稅足爲鄉警的欵者每年祗有一萬之數而縣警所中每年至少須動用三千六百元所餘祗六千四百元明知警餉不敷現决議儘各該市鄉之房捐警捐悉數充餉能用警士若干可由各分所長就欵支配然後由縣署照原額人數每名補助一元三角八分服裝一項則由各分所長截留罰欵製備不得罰欵者則不必製備各鄉雇員一律裁撤縣衛隊則减爲十人偵緝隊則全裁那警佐并表明此種方法係不得已之辦法將來如另有的欵可以動用仍可回復原狀 
[鎭江]  
鎭屬花市近訊今庚鎭屬各縣棉花因在結鈴之時爲水淹没者不少故收成較之往年祗有十分之三四雖有行家放盤收買然出貨亦寥寥無幾近日花衣扯價四十八元五角尙無人問津小輪定期開班鎭江華洋各小輪公司前因江北運河水大停止清鎭長班以致往來高　淮鎭等埠之旅客頗感不便現在水已大落各公司特訂於舊歷十月初二日起照舊開輪以利行旅 
[無錫]  
試放盆花炸斃人命無錫北門外壇頭弄萬昌燭號主人袁耀清近别出心裁用鐵箇製一種盆花内儲火藥等名爲萬壽盆花以供喜壽等人家之用近日始製就尙未出售上月二十九日晚間袁携盆在　南尖地方試放果精巧可觀袁大喜翌日（即三十日）晚間八點半鐘袁與店夥父携兩盆至南　鐵牆日陶姓基地上試放各界聞之紛紛前往觀看第一盆施放甚佳不料第二盆藥線市　火燃着花未見放出鐵筒忽炸烈轟然一聲宛如開一小砲盆花向横面一射適中在場觀看之長安橋下王源盛硬柴行之子王學熙右手血海穴將所穿棉衣炸成一洞肌肉焦黑頓時倒地隨即氣絶身死鐵筒由高擲下又擲開江北人某甲之頭流血滿面其餘被炸微傷者男女六七人傷重之人立送醫院求治　耀清見肇禍端即在人叢中逃逸旋　王學熙家屬所聞立即奔到見人炸斃大哭不止一面派人覓袁一面將屍身打入萬昌燭　大起交涉該處崗警聞信立赴所報告派警到場彈壓袁於當夜即託人與王姓接洽私了談判至一夜言明出洋四百五十元大約可望了結 
[南通]  
南通大學落成與門羅博士　通記本縣　　庵昆仲因紡織事業日益擴充亟宜從事棉作改良爰於私人　業紅利中撥資在甲種農校對面建設大學農科去春興工今夏告竣計成樓房二百餘間平屋數十間其内部組織設備均采用美國新法定於本日（十一月一日）舉行落成禮柬邀各界人士蒞臨參觀並由校長張氏昆仲宣告設立大學農科之宗旨又美國門羅博士準於是晚蒞通由敎育界人士借定該校禮堂爲講演塲所凡代師女師醫商中學英化等校學生均由各該校職員率領前往諦聽並推定李敏孚郭守純籌備招待一切事宜 
[安慶]  
一師風潮之結果第一師範受傷學生丁柱中汪列變等經地檢廳騐明後昨日票傳被告學生王先强到案以無妥保收押看守所候依法起訴至該校新季校長沈修　因有一部分學生反對已提出辭呈現該校已改爲委員制由敎員維持校務不用校長洵剏舉也 
[徐州]  
建議開闢商埠蕭邑丁作則近以徐州自津　二路開車後形勢驟變屹然爲東南重鎭擬要請當局開闢商埠現已請議於省會以期早日觀成 
講習所罷課風潮碭山縣立甲種師範講習所原以經費不足學生均須繳費現開課已經月餘學生忽要求勸學所長津貼半費勸學所長以欵絀未許全體學生遂於昨日罷課非達到目的不止適省視學謝　儀到碭視察該生等遂即往見謝君請求主持未知謝君如何解决也 
[清江]  
槍斃不法稽查昨日（二十六）陸軍第二師第七團第二營槍决稽查一名聞該稽查名趙長源本淮陰二市陳家集人向係爲匪去歲經白寳山師長招安曾在海州充當下級軍官嗣趙嫌海州離家較遠遂運動至二營充當稽查平素在外任意敲詐無惡不爲雖其族督趙三渠亦敲洋數百刻下除受害事主紛紛告發外其田主談丹崖亦函請馬師長重辦馬據各方面報告故於日 
昨命令王子雲營長將趙在西　槍斃 
雜評一 
[無法當家（默）]  
陳威不過一司長耳非眞當家人也新當此窮極無聯之家者爲高凌霨 
高之繼潘當家當局欣欣然謂今而後應付有餘地然高甫當家而陳威即挨某軍之駡并幾挨二次之打新當家人之出塲戲即喝倒彩未免少色然而挨索餉者之打駡尙不足爲辱外人索到期之欵而無法應付則信用財政隨以破産其辱甚於挨打挨駡不知新當家者又將奈何 
當貧窮之家撏節度日猶可有爲若當貧窮之家旣以借債度日其子弟又皆浪蕩奴僕更復䟦扈則當家者雖手段萬能亦必至於家破人亡而止然而今之當家者則無暇計此亦可憐矣哉 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[國民外交大會籌備三誌]  
商會幹事之意見各團體代表之題名 
各方面之消息 
聯合通訊社云國民外交大會自前日北京代表團發出致上海各團體公函及刋登啓事後昨日接到各團體來函加入並派出代表者有寰球中國學生會全國各界聯合會染織同業公會鐫業友誼會中華勞働會滬北五區商界聯合會太平洋外交商榷會等又聞北京代表團昨日在事務所會議决定先召集上海四大團體各派二人於明日（二號）下午商議先行發起國民外交大會預備會商議會委員之人數確定開大會之日期電催各省團體派代表至滬等问題茲錄其通告如下（敬啓者茲因發起國民外交大會預備會事宜擬由商會聯合會太平洋協會太平洋外交商榷會及敝代表團各推二人准於十一月二日下午三時在東亞旅館一百二十九號共商一切務請貴會贊成斯議届時推定二人蒞會爲荷）又聞全國商會總事務所幹事江湘浦昨日至事務所述三種意見（一）在大會地點須在華界（二）提案須先共同商酌一次（三）不涉内政聞北京代表皆贊同之又昨日下午代表羅正緯王紹鏊二君至總商會往晤正副會長適聶雲台秦潤卿皆赴杭州須於夜車返滬兩代表遂留言於商會書記處俟今日再行往晤云 
國民通訊社云國民外交大會暫在東亞以便各方面代表接洽集議至北京方面代表自去電催促後並將陸續來滬故現在已到北京代表團正在設法找尋交通便利之雙幢式三幢空屋以爲北京代表辦事處至前日所發催促各省團體速派代表通電於商會上尙有（各省區省議會）諸字以省議會亦法定機關當然有希望加入之必要也茲將已到各團體代表姓名通訊處列卜 
省區姓名字代表團體通訊處 
北京鄭洪年韶覺太平洋討論會東亞旅館一三六號 
北京向乃祺北翔國民外交共進會東亞旅館三四號 
北京羅正緯達存學術研究會同上 
北京羅正誼健天新中國同志會同上 
北京王紹鏊恪成第一届國會議員太平洋問題商榷會老垃圾橋貽德里吳江同鄉會 
北京張熾章季　華盛頓會議中國後援會南成都路新樂里一七六號 
北京朱佩珍葆三全國和平聯合會愼裕洋行 
北京孫繩武燕貽鐵路協會白克路懷德里二○九號 
北京蕭治品江西旅京同鄉會東亞旅館一○三號 
北京楊蔭喬仰皆第二届國會議員太平洋問題討論會孟德蘭路二六號 
北京龍嗣修倜南中等敎育研究會白克路六七三半號 
北京林景澍紹敷旅京山東各界代表團貝勒路澍德里改造湖北同志會 
北京張維城維城國民後援會老閘橋南香　衖口勛記布號 
福建魏作雲雨峯三沙敎育會茶業研究會吉陞棧 
福建吳絃箬浮太平洋會議研究會同上 
福建楊恕愚谷福州報界同上 
福建陳文翰舒雲福州總商會 
江蘇蔣介民滬北五區商業聯合會北四川路大德里一○五○號 
江蘇史觀濤中華勞働聯合會同上 
江蘇吳和士寰球中國學生會靜安寺路五一號 
國民外交大會京代表昨午後邀同滬上各重要團體機關人員在大東旅社集商各節記者亦參與其列大致情形已見國聞聯合兩通訊社報告茲略不贅惟此事現正積極進行記者先後向代表羅王諸君接洽昨日一日之中經過情形有足爲紀錄者（一）省敎育會方面已由張君維城與該會職員楊君接洽頗表同情允派代表到會（二）縣敎育會方面亦極贊同允即推舉代表參列（三）京代表意見以此事關係全國故甚盼滬上各重要團體速舉代表加入以期洽商進行免誤時機（四）京代表接京中密函外間謠言殊不足信好在此事主張公開任何方面不能有所利用（五）蔡孑民君本擬早日來滬因蔣夢　君現被舉爲太會國民代表北大乏人主持一時萬難分身且蔡君現乏足疾亦不良於行故來滬之期尙難預定（六）代表向君乃祺明日赴京與各團體切商進行方法即當返滬云 
[北京代表之談話]  
昨日本報記者晤北京各團體代表張維城詢以北京各團體及外交大會事張君謂北京各團體國民外交聯合會初由一二團體發起至今加入者已達七十餘團體當經推選代表三十餘人（尙有未知者）來滬籌備全國國民外交大會惟其中團體多因經濟竭蹶代表旅費難於籌措以致遲遲其行至聯合會對於外交上之主張因各團體均提出意見審查頗費時間且爲鄭重起見不得不加以精密的研究故代表來滬時不及携帶大約日内即可寄來總之北京各團體此次組織國民外交聯合會以及發起全國國民外交大會之宗旨純爲一致對外起見外間謠言殊不可信惟全國國民外交大會係一種羣衆運動茲事體大須賴輿論界及各界共策進行云 
[閘北自治會請保界石函]  
閘北地方自治籌備會因保存界石致各機關函云逕啓者閘北東新民路來安里東首華界馬路界石近被英工部局越界拔去經滬北工巡捐局查明修建後英工部局復將新立界石悉數拔去敝會同人聞悉之下殊深駭異伏查該處警察行政衛生行政以及路政設施向由華界官員辦理其爲完全華界之區域已足證明除函懇交涉公署嚴重交涉並淞滬警察廳派警切實守護（交涉公署嚴重交涉並滬北工巡捐局速將已拔界石復行建立）（淞滬警察廳派警切實守護並滬北工巡捐局速將拔去界石復行建立）外爲此聯名肅函仰祈局長將拔去界石速即建立（廳長飭區派警巡站切實守護）（鈞署嚴重交涉）以保國土實紉公誼此致滬北工巡捐局長許（淞滬警察廳長徐）（特派江蘇交涉員許） 
[商品陳列所開幕消息]  
開幕程序商品陳列所定於今日（一號）上午十時開幕其招待員除總商會會董及陳列各委員外并請商界重要人物擔任届時中外各界來賓入塲路線並經預爲規定由總商會大門引入禮堂（即二層樓上議事廳）俟禮畢由會長會董導引下樓進陳列所大門魚貫而行至陳列所參觀洎下午一時開展覽會任人參觀亦由總商會大門而進至二門領證由該所後門入内游覽至觀禮諸人由總商會發出請柬外如有其他出品人及各商家欲往參觀者均須携帶廠號名片至該所領證處換取入塲證方可入内茲錄秩序於後（一）奏國樂（婦孺救濟軍樂隊）（二）述開幕詞（總商會會長）（三）行開幕禮（全體向國旗行三鞠躬禮）（四）奏樂（五）演說（六）奏樂（七）散會 
展覽會特刋該所於開幕後開展覽會即發行一種特刋分送各界内容分論說譯著紀事工商史研究餘瀋及統計等項以爲灌輸實業知識及發展國際貿易其名譽編輯已請定楊譜堂謝福生潘公展周劍雲諸君擔任餘則由總商會及陳列所職員按類分任此外各界如有珍聞異見足供商業上借鏡者並歡迎投稿云 
[旅滬贛人反對贛省抵借日債]  
旅滬贛民自治促進會反對陳楊以新加稅欵抵借外債一事致函九江日領阻止函云近聞陳光遠楊慶鋆擬以江西省政府名義向九江灣銀行借欵二百萬元即以鹽斤加價田賦加征地方公債各項作抵查上項新收入違法病民迭經省内外贛團體文電紛馳聲明反對散載各報諒貴領事有所見聞贛人以痛關切膚自當堅持到底毋任上項聚歛政策實現於江西如果陳光遠楊慶鋆私行借欵憑空捐抵而銀行遽於此時予以借欵將來此項債務必至毫無着落因上項新收入贛人已爲根本上反對日陳楊横征暴歛早見疾於贛人而贛人誓驅陳楊已成一致之輿論陳楊去贛不過指顧問事是不惟無欵作抵並且無人負責特此函達台端即希查照轉飭知台灣銀行自此次聲明之後上項各收入固不容作爲抵押且無論若何借欵任何手續凡經陳光遠楊慶鋆經手成立者均認爲該二人私人行爲與政府及人民毫無關係專此奉佈並頌健康旅滬贛民自治協會啓 
[房客反對加租雜聞]  
聯合總會之宣言討論自衛反對歛錢 
第三者調停雙方解决 
上海各路房客聯合會總會宣言書云上海一埠近年以來生活程度日增靡已平民生計之艱愈達極點富家無厭之求益見很心似此背道而馳已陷於不可調劑之地位乃自所謂新企業之信託公司交易所發現後不惜金錢謀挖房屋致引起一般房主不正當之奢望而非法加租影響所及釀成社會一大問題夫值此米珠薪桂百物奇昻之際旅滬人士方難維持於原有之生活何能感受此驟加租金之痛苦在房主方面席豐履厚與房客生活不同不能亦藉物價昻貴爲飾詞不顧房客之擔負揆情度理加租非不可行然在今日一加再加之後實爲各房客難勝擔負查各路房屋近年咸已增加一次或二次者房客隱痛忍苦難以言喻而房主則慾　難盈横加無已（有增至原數百分之八九十者）爲上海得未曾有之創聞其最爲殘刻者即聲言（如不遵加即行勒遷明知上海一隅房屋正在供不應求之際一時無處可遷而　示威嚇殊足爲社會安寗前途危本總會鑒此情形爲維持人道主義計爲顧全房客困苦計本諸良心按諸實在以商懇房主免予加租要求官廳免予勒遷發封等爲唯一要務準備請願交涉二程序依次進行幸而成則全埠居民均得享受安寗之幸福否則風潮險惡各界蒙其危害恐有不忍言者本總會思前慮後一本毅力冀達大衆所希望之目的已敦請估尼干律師公館辦理本總會一切法律事務尙希各界予以匡輔則衆志成城收效必更宏遠矣謹此宣言 
聯合通訊社云北海路工商聯合會因該路有挖租逼遷事　聯絡汕頭路房客發起房客聯合會即日成立討論自衛方法浙江路商界聯合會孫鏡湖昨邀集該路房客四十餘人發　房客交誼會並宣言絶對的反對借房客名義設會歛錢拒絶加租尙無效果之時又另生枝節加房客之擔負藉口辦義校辦醫院種種題外之千篇一律文安願本路同人勿爲他人所利用云國聞通訊社云南車站黃家闕路富潤里德潤里等房屋因加租問題由王鶴松戎寳章發起組織房客聯合會與房東順利公司據理交涉並延律師蔡倪培爲法律代表昨爲收租之期各房客皆預備舊租故來收時未曾收去但首先發起之王鶴松不知何故已辭去責任現經公推戎寳章暫爲交涉領袖頃聞房東亦不欲因此區區加租而發生雙方惡感且經上海工商友誼會派交際員樂樹滋從中調和刻卜雙方均願和平解决云云 
[籌築上川縣道之上海縣布告]  
上海縣公署昨發布告云爲布告事案據浦東塘工善後局董朱日宣呈稱竊董局會同川沙交通工程事務所籌築上川縣道情形業於本年七月三十日呈奉鈞署曁川沙縣知事公署指令會同轉呈在案現在亟待測定立標以便進行購地興工諸事路面寬度原定寬三丈兩旁開水溝寬各五尺共占地面寬四丈第查本縣境内慶寗市至金家橋一段較爲繁劇不得不展寬一丈使成五丈寬度以利進行餘仍暫照原定寬度辦理除川沙縣境内測量諸事由川沙交通工程事務所呈請川沙縣知事公署核辦外爲特具文呈請仰祈鑒核俯賜布告周知並令第六區警察分所派警二名隨同保護一面仍應分諭陸行鄉二十二保七三十八四十四四十三等圖圖董切實協助地保照料實爲公侃便謹呈等情據此除指令並分行外令行出示布告仰該處居民人等一體知照特此布告 
[濬浦委員之再三視察]  
上月三十一日上海日日新聞云上海濬浦委員第二次視察杭州灣從黃浦江横斷杭州灣其間距離約二十五英里洵爲非常之在計畫本問題尙須爲最後之攷察並先續行會議一週間再乘火車前往杭州爲第三次之視察云 
[航業消息彙紀]  
東洋汽船會社現爲發展大連航務起見將由滬至大連之水脚費減短計上海往大連之頭等艙前爲六十五元今已減去十五元祗售五十元地等艙前售四十五元減去十元祗售三十五元特别三等茲售二十九元普通三等爲十五元均以日金計算 
太平洋郵船公司之總大班刻已新調格拉漢RAGRAHAM充任格拉漢氏前任南太平洋貿易公司總理今對於遠東之航業以經營郵船爲主上海一路暫以金邦·帝邦·毫斯邦·三輪駛行其原議五船中之棕櫚邦PALMETTOSTATE獨星邦LONESTARSTATE兩輪此半年内恐無實行加入之希望而於東印度至金山線刻亦以貛邦克里亞邦青石邦三輪駛航前行東方歐美之貨輪班則决意廢止矣帝邦號准定星期四赴港往星加坡商業團中由日赴京之洛堅德約斐麥克格來榮立文秦羅海迭生倍申氏等十四人將南下同往上海裝去之出口貨以香烟居多共六百五十箱此外爲府綢及鋼條又該公司之毫斯邦號准於三號進口當日即赴小呂宋云 
本埠寳隆洋行經理之丹麥東亞公司中丹航業僅渠獨家行駛本年特建一萬噸以上之摩托新輪十七艘已經落成開華者有三艘餘俟出廠後派入遠東航路内行駛至中國云 
昨日怡和洋行之德和號輪船來滬裝來現洋十三箱計六萬五千元本日同升號赴烟臺裝出銀子五箱又寳銀五箱計三萬兩近日各輪公司由上海裝赴美國貨異常缺乏獨天津一埠之運美貨額日多已凌駕上海而上之以前由津裝美貨均由烟津班輪駁滬轉船現此間各美貨輪均已直放天津故目下天津一埠已成爲華北重要商埠矣 
中國郵船公司之尼羅號此次由爪哇還申二日可到上海裝來進口貨三百噸三日開往南洋裝去土布香烟紙傘四百五十噸 
法國郵船公司之安得來朋號二十九日由神户還申今日可至上海停泊黃浦碼頭三號赴馬賽又有貨船中尉特臘多號由比經倫敦來華十月二十七日至星加坡十一日可抵上海此船須赴大沽又有福來洋行之西客爾拉號由星加坡等處來滬將於明日抵此裝來有木頭木板及雜貨一千餘噸在申卸清後便赴天津裝羊毛草帽邊等往舊金山云 
昌興公司蒙梯格爾號由香港開來將於二號（明日）早間八點鐘抵吳淞即須開往温哥武接客水火輪於是日正午十二點鐘到新關碼頭送客小火輪先於上午八點鐘離新關碼頭 
英文滬報云星期六日亞后號輪船由美到滬帶來郵件七百餘包據美國郵局估計共有信二十餘萬封 
[近週中之米麥雜糧油餅市况]  
米本星期來米市平定到貨雖多然因本埠銀根緊急各米商不願多辦以致供求均平價格立定廠機白稻價十元零七角較上週好起一角餘北帮新粳十元零五角南帮新粳十元零三角均與上週相同綜本週中市况平定惟至本週末各區到貨見减本埠九月底已過各米商銀根爲之一鬆或將大批辦貨故人心轉高市形挺秀今後米價或尙將趨高云 
麥小麥市面數星期來因麵粉市面平淡價格帶疲故市價平定本星期中小麥銷路雖不少然因本埠銀根緊急之故價格反見疲鬆綜本週中漢口徐州等貨均有售開大都係粉廠辦去客帮中漢帮亦有去路而尤以徐州麥居多價計徐州小麥三兩八錢漢口小麥三兩四錢懷遠小麥三兩七錢據粉商消息麥價一時難望轉機也 
雜糧雜糧市因本埠銀根緊急之故各項花色價格均見疲小惟交易甚屬暢旺是以市况未見過軟黃荳價格立定據大連電訊現貨黃荳價五元五角本埠大槪係油廠去路客帮中廣帮頗有銷胃各貨均有開出計價天津黃荳三兩九錢九江早黃荳三兩八錢餘漢口黃荳三兩六錢均與上週相差無幾黃荳之外雜荳類交易頗旺洋莊去路最大本街油廠亦有辦進如赤荳菉荳兩項價格甚形堅定爲本週各雜糧之冠其他主仁花生交易最熱閙均係廣帮去路惟價格因銀根緊急之故亦見疲鬆價計山東生仁五兩八錢較上週疲數分山東花生四兩五河南陳生仁五兩六錢新生仁五兩七錢二新花生四兩五錢半蓋邇來新貨均届上市今後市面可望更好芝蔴洋莊去路不衰價呈平定之象計價天津芝麻七兩七錢云 
油餅本週油市交易尙旺各油如岐油等價格均小亦因銀根緊急之故大連電訊現荳油價十元零六角與上週相彷本埠沙船進口甚少成交岐山荳油價八兩一錢大連荳油價八兩四錢本廠荳油八兩四錢均較上星期小去一二錢餅市稍有交易價一兩三錢九分五 
[紗花市面之近况]  
棉紗市面近日逐見疲軟蓋顺銀根緊急之關係客帮銷路久無躉數購辦川帮上月内雖買二十支十支等粗細大包本紗爲數皆較平時減色小包本紗向銷通海崇明長江各小碼頭自受水災之後銷場大受打擊昨日值陽曆十月底錢莊上下午銀拆仍係七錢外間雖有明緊暗鬆之說而各莊出票用欵異常謹愼上午客帮有購買二十支十六支紗二三百包（大阪三口星期日月終完全無電報）各交易所十六支標準期紗上下午共跌小三四兩至一百五十兩進關客帮竟無敢出手惟川帮曾有二十支三羊大包買進若干包其價亦甚低廉各紗廠均不開與紗號而向交易所抛賣期貨人心殊爲疲弱故有謂三品無電人心恐慌或係另有别項消息亦未可知據昨日之形勢觀測市面十六支標準或將小至一百四十兩棉紗市面旣不振棉花亦極疲滯各花行收貨日减一般人僉謂本年已不能再旺來貨甚稀行家亦不願再放價競收矣 
[銀洋市况之報告]  
金融通訊社三十一日報告云今日洋釐早市買户頗旺價略見漲收盤七錢一分六釐七毛五較昨漲一釐二毛五午市又跌至一分五釐五洋釐漲跌不常完全係受銀市影響以目前市况觀之苟銀市略鬆買户即將踴起惟銀市依然奇緊恐洋價漲高之期尙甚遼遠也 
銀拆早市仍七錢午市跌小五分市面仍緊今日係陽曆月終零星出欵頗多且中國銀行亦有做出押欵故市况較前一日略形活動出欵一百萬兩 
[南市之挑糞問題懲罰規則十條]  
滬南工巡捐局姚石蓀局長因取締清潔所對於道路不清潔之行爲皆由夫役之舞弊與承辦人疏忽所致故已令飭稅務科妥訂懲罰規則十條詳奉上級長官核准實行在案茲將此案辦法情形佈告各該區承辦人遵照所有南市清潔所違章懲罰規則照錄如下（一）挑糞應用蓋桶及完密車輛不得朽壞破漏違則處以三元至五元罰金並勒令更換（一）挑倒時刻三月至九月以上午九時止十月至二月以上午十時止逾此時限每次處以二元至五元罰金（一）挑糞夫役每日須往住户挑倒如隔一日者則處以二元至五元罰金積日多者以次遞加（一）區内公厠應責成清潔所每日掃除違則處以三元至五元間　（一）挑糞夫役若將穢水傾倒陰溝一經查獲除該挑夫送交本管警區懲辦外並將清潔認商處以二元至五元罰金（一）挑糞夫役需索住户規費清潔所不予禁止每次處以二元至五元罰金（一）清潔認商承辦期内違章處罰在十次以上者得由局取消標案另行招商辦理下届並不准投標（一）清潔罰欵應令該認商隨時呈繳由局掣發收據否則於常存欵内扣抵（一）清潔所僱用挑夫應編列號數以便識别（一）本規則如有未盡事宜得隨時修改增訂 
[海容艦將派往閩浙巡防]  
海軍總司令公署查得閩浙洋面海盜猖狂時有搶刦商船之事亟應加派巨艦前往巡洋以資保護查有海容軍艦前因湘鄂戰爭時經第二艦隊司令請調派往前敵參加作戰現在戰事告終應即調回以便差遣該艦奉令後業已啓椗下駛昨由南京發來無線電信報告已於前日駛抵下關一俟裝足煤斤即行開滬候令云 
[水警添造巡洋廣艇]  
江蘇水警趙廳長以吳淞瀏河許浦口外各洋面之海盜時有發生刦掠商船財貨情事屢經調派兵輪出洋查緝剿辦在案惟洋面遼闊而兵輪僅有數艘且須鎭懾海口則巡洋捕盜究屬不敷派調非速添造廣艇多艘專司巡洋差遣則海盜殊難肅清故擬添造大號巡洋廣艇五艘每艘須長五丈業經呈奉省長批准特於昨日出示摷招匠投標以便按圖製造云 
[華洋義振會與慈善團聯絡法]  
華洋義振會華部委員會昨致仁濟堂濟生會等各慈善團體函云本年災區之廣等於上年北省惟北省之後捐欵弩末已爲吾人所共認現在所希望者一爲海關已收未解之附加振欵一爲美國捐存未經匯華巨欵曁各處華洋義振會振餘之欵一百萬欲得此宗欵項皆非借重外人不可此本月十四各慈善團體聯席會議主張華洋義振會繼續辦理之緣因也第是國内災振國人無自救之力轉而乞援外人恐徒招外人之訕笑結果等於緣木求魚此同人不可不鰓鰓考慮者謹擬辦法如下（一）華洋義振會由各慈善團體聯合而成各慈善團體會員均得爲華洋義振會會員（一）各慈善團體經募捐欵悉交華洋義振會以表示華人力謀自救之意其有已經施放急振者得聲明之（一）關於振欵之支配及查放等事由華洋義振會招集各慈善團聯合會議决定之（一）　慈善團體所得各災區情狀得隨時報告華洋義振會至災有重輕振分援急各慈善團體如有確當計劃華洋義振會應拜納之以上辦法四條貴會同意與否請速會議决定於陽曆十一月一日以前賜答逕送雲南路仁濟善堂内華洋義振會收轉是爲至盼 
[皖北哀鴻之待援水災後疫癘盛行]  
皖北壽州　州臺州一帶水災後疫癘盛行本埠紅十字會上月特派醫藥隊前往施診茲悉該隊近有報告該地災民饑寒交迫疾病叢生滿目瘡痍慘不忍覩紅會特於昨又撥救護學校學生二名附滬寧車前往帮同救治 
[榮司令注意冬防]  
上海防守司令榮道一氏以時在冬防巡防尤宜加意面高昌廟地方設有兵工廠係爲儲藏軍械之所防範更應妥愼所有境内茶肆酒館當飭禁止賭博夜間不准容留外來客民住宿如遇有革警游兵逗留境内潛居者應令組織之海陸軍稽查所員兵勤加查察拘解到所呈候備文遞解回籍業於昨日分令憲兵營及高昌廟淞滬警區並陸軍各營曁海陸軍警稽查所等一體嚴查究禁云 
[寳山童子軍會操]  
寳山全邑童子軍於前日在羅店鎭舉行第四次會操來賓幾無容足地下午一時開會由會長王詠仁曁縣 
 
 

Page 15

 
 
長代表王德昌（縣視學）相繼致訓詞表演節目共二十餘節如一高之音樂電信二高之操法旗語三高之自由車救護烹飪虬江之結繩炊事均極嫺熟頗爲觀者所贊許散會後環行全鎭軍容甚爲嚴肅云 
[萬國賽槍會香賓大比揭曉]  
與賽者英美中日瑞意葡獲獎者中英美三國 
萬國賽槍會一九二一年大香賓比賽各等情已誌本報昨晨（三十一日）六時三十分鐘第一塲錄取之賽員十八名先後整槍蒞塲各就抽定靶子號碼依次開射每員各賽八百碼十五響又一千碼十五響昨日天氣晴和風色亦佳惟朝霧未散光線似覺暗淡尙嫌美中不足第二場比賽分數與第一塲射分合計最優者九名得享獎品之榮譽第一二三名特製金銀銅三種獎章外第四至第九名均贈銀盃等件直至九時十分鐘比賽始告結束美人葛林英人好治司各得二百二十五分英人梅痕華人陳景塘美人史密司各得二百二十一分按照該會香賓章程凡遇分數相同者均在一千碼距離重比三槍以定勝負結果推英人好治司居第一查此次比賽報名者共有七國均以善射名計英國十六人美國十三人日本國五人中國四人瑞士國三人葡萄牙 
國一人意大利國一人共計四十三人茲揭出獲獎者九名分數如下英人好治司二百二十五分得第一獎美人葛林二百二十五分得第二獎美人丁克海姆二百二十四分得第三獎英人湯姆生二百二十三分得第四獎英人梅痕二百二十一分得第五獎美人史密司二百二十一分得第六獎華人陳景塘二百二十一分得第七獎華人王衍慶二百十八分得第八獎英人史纳浦二百十三分得第九獎 
[商科大學學生自治會成立紀]  
十月二十四日下午上海商科大學學生自治會成立舉行慶祝成立大會儀式敎職員到會者有朱進之陶知行汪愼夫郭校長因事留寗不果來二時開會首由主席葉佻華報告開會宗旨略謂來校一月吾輩所渴望之學生自治會今已産生諸同學咸喜形於色足見同人莫不以自治會産生之可慶也但産生之後應如何愛護之維持之使臻於健全地位方不負此番産生之一片苦心願諸同學共負責焉次評議部長錢灝執行部長葉光華糾察部長陸翰芹相繼蒞告各部進行之方針次請敎員陶知行訓詞略謂將欲成一健全而善美之學生自治會須具有下列條件（一）産出好領袖謀團體幸福（二）容納輿論不可剛愎自用（三）採一時一事主義不可急進致遭失敗（四）學校與自治會係互助而非對待（五）共和國民當爲人中人勿爲人上人明乎此義則無假借自治會團體而行越軌之舉動（六）須當做公民敎育的試騐機關（七）須當做學問的研究方期進步（八）當視爲人一的美術則愛護之心油然而生次請朱進之訓詞略謂吾少時即迷信自治二字故我平生賴自治而戰勝諸多困難今就自治二字言之撮其要點有五（一）自治非團體事乃個人事故自治精神非僅於開會後閉會前之頃刻間所可表示也（二）自治非學生專有之事無論學生非學生皆宜自治諸生無論在校内校外須時時牢記自治二字（三）自治不在形式要在精神否則徒開會成立有何裨益（四）自治不能一蹴　幾須用修養的工夫方能奏效大率人之缺點在嗜好古今來中外多少英雄豪傑被嗜好所征服以致身敗名裂苟能征服嗜好則天下無敵（五）互助是自治的唯一精神故眞自治在互助次請汪愼夫訓詞詞畢齊赴校内小園撮影并三呼上海商科大學學生自治會萬歲而散 
[華敎堂爲太會代表開祈禱會]  
定期十一月十日 
本埠各華敎堂現定於十一月十日在北四川路一百二十號紀念廳爲太平洋會議中之中國及中國代表祈禱時間在該晚七時云 
[尚賢堂會務紀聞]  
本埠霞飛路尙賢堂自總理李佳白博士回華對於各項堂務仍次第進行竭力整頓於星期六（二十九日）下午三時至六時開會繼續其開議二次三點先開會報告該堂已在美國來哇省註册成立爲中外公共之永遠機關一切辦理手續與宗旨與前在香港註册者相同該堂已成爲法律團體可在中國各地設立以辦公益所選該堂産業董事計美人三華人二英人一德人一爲鍾文耀丁艦仙莫安仙潘愼克李佳白君等七人繼開董事會李博士仍舉爲該堂總理李公子約翰君爲英文總書記員擬赴北京另立尙賢堂以相策應該堂上海辦事員如舊仍舉總董唐露園君爲銀錢監督並選定伍廷芳博士爲顧問院長至四點半又開報告會由李佳白君報告四年前返美并在美經過之一切狀况現下該堂在美會員共有三十餘人協助堂務係最爲熱心者在華會友祗二十七人中外各國各宗敎之人皆有今日　會之十八人皆會員也又報告該堂四年來辦理一切之經過情形略謂堂中經費本甚困難自余返美後愈難支持後由總董唐君熱心公益竭力設法將堂中正屋與東首洋房出租於路鑛校藉租金以資挹注爲辦理一切公務之開支維持之苦心殊可銘感現本堂已將房屋租與商科大學訂約以三年爲期本堂自留正屋東面之三層洋房爲辦公處及華品陳列所之用以待後日之發展堂中欠欵現已還清本堂之産業共計值銀十六萬兩又言昔年在京初創　賢堂之際由各界捐助公欵三萬元嗣携該欵來滬創立本堂迄今已二十八年現擬在京重建舊業故余已定即日赴都云 
[滬西商界聯合會選舉誌]  
滬西商界聯合會昨日下午二時開第三届選舉大會到者五十餘人顔芹香主席首先報告會中一年來經過及將來之種種希望嗣即投票選舉至三時許開匭選舉正會長唐美甫副會長吳錫山會董包世傑俞國珍葛品生顔芹香評議謝洛君黃鼎祚翁耀庭傳子遠王書田徐益炳劉仁昌張少園朱杏卿陸文煥黃蔭甫交際鄔來發陸順榮沈昆泉王春芳調查唐厚生徐全富汪印石潘杏溪馬春山王楚香徐志榮宓竹生庶務吳龍泉華富慶文牘王恩孚會計陳榮棠議畢至十時散會 
[破獲劇盜再紀]  
淞滬警察廳偵緝隊郝隊長等在上海中華路蓮花橋等處先後拘獲盜匪徐廷榮顧金枝譚學桂張德標呂凱臣張廣志等六犯抄獲各式手槍鈔票現洋金鐲金戒等解隊訊供判押候究在案昨午郝隊長飭派偵探往傳被刦失主十六舖老馬路源豐衣莊南碼頭烟紙店爛泥渡小世界等處兩米店各遣店夥到隊由郝隊長提同在押之徐廷榮等六犯到案命各店夥到堂指認一過諭令分别退去徐廷榮等六犯仍着還押諭飭書記員錄供候連同手槍贓物及徐等六犯申解司法科訊辦 
[黃克强謝世五週紀念]  
昨日爲民國先勳黃公克强謝世五週紀念日貝勒路黃公館門首搭有花柏牌樓一座孫文譚延闓彭介石國民黨總部等贈有花圈花籃多件喻育之毛一豐張靜廬張志鵬北城商界等贈有大鏡架三座致祭者有柏烈武居覺生張溥泉譚延闓翁吉雲汪劍農孫鏡亞引靜廬等十餘人黃一歐未到由黃一美曁黃夫人宗漢及家屬答謝來賓 
[一商事件之轉機展緩接收日期]  
上海縣公署昨爲一商學校事致黃校長陸校長朱視學熊警佐賈學委函云敬啓者頃奉江蘇敎育廳卅一電開據陸校長電接收一商請暫准學生留校希接洽辦理等因奉此除分致並將接收日期展緩另行通知外相應函達卽希察照 
[變通運米禁令之呈文]  
疏通蘆莘之産米 
上海縣商會呈江蘇省公署文云呈爲米船運滬交通阻滯據情轉呈仰祈鑒核事竊據上海南帮米商公所函稱據蘆墟米業公所來函今歲雖遭水患幸本處田畝高多低少尙不失　稔之年惟所産米糧向銷滬埠現在新米將次上市商民自當照常裝運以謀什一之利無如蘆莘二鎭毘連浙境裝米運滬必須經由浙江水道轉入浦江而水上警察以奉有禁米出省明文於邊界要范巡緝尤嚴凡有米船經過不論運浙運滬一概阻止出境以是米商咸有戒心不敢裝運而市面亦頓形蕭瑟查上海人烟稠密食米浩繁雖不僅恃區區蘆莘之米然蘆莘二鎭每年運滬之貨亦有數萬石之多於民食不無關係今滬市米價仍未鬆動未始非受蘆莘之米不能運滬之影響此則以到米稀少價格難低彼則以積米難運營業阻滯民食商情兩有妨碍伏查蘇米禁運出省迭奉省長訓令不啻三令五申商民等何敢以汗血資而爲此作奸犯科之事惟内地流通本不在禁止之列祇以蘆莘限於地勢不能照常裝運困苦情形達於極點函懇電請省長暫予通融准於新米旺出之時對於上海特别區域飭縣頒給護照發商領運該米運滬銷售後即由經售行家於照上註明某處某船户運米若干係何日到埠加蓋戳記呈繳原縣核銷如此則沿途水警得以憑照驗放不致再有誤會實於民食商業兩有裨益等情到會據此查滬地本非産米之圖人烟稠密日索浩繁全賴産米各縣源原接濟以維市面今歲雖遭水災察看情形收成尙稱中稔際此新榖登塲來貨反不見旺價仍在十元以外敝會正深惶惑迨一再調查始知　屬黎里平望盛澤等處米商亦因被水警阻止不敢運滬銷售以致滬埠到米日少滬上將有乏食之虞殊非鈞長愼重民食之意再四思維惟有懇請鈞長俯念滬埠商業繁盛民食攸關准予將蘆莘二鎭運滬之米令飭吳江縣塡給護照發商領運一面令行水警廳通飭各縣水警凡遇經過米船查明確係内地流通即予放行勿稍留難庶於維持民食之中兼寓體恤商艱之意理合據情具文呈請伏乞鈞長鑒核批示祗遵云 
[亞洲物劵交易所之籌備]  
亞洲物劵交易所係袁思永鈕公毅倪學寬等發起組織以來　進行甚速定本所股一百萬元第一次先收四分之一計二十五萬元業已收足茲擇定公共租界廣東路洋房一所自二十六號起至三十四號止業已打樣飭匠動工裝修限月内工竣額定經紀人八十名現報名者已達一百三十餘人經該所主任分别棉花棉紗證劵等詳細審查俾得各任專門聞於本月内尙可開幕營業云 
[浦東花業交易所開幕紀]  
昨日（三十一日）爲浦東花業交易所開幕之期九時許來賓紛集政界有護軍使代表孫梓琴副官長許秋颿交涉使王芷颺道尹沈醖石知事汪幼農參謀長陸達權秘書長滬北工巡捐局許劍青局長紳商界有李平書莫子經顯馨一王一亭葉惠鈞諸君及各界代表約八九百人均由招待員分别招待鐘鳴十下行開幕禮理事監察人科長所員經紀人來賓依次入席由理事長秦介侯君宣告開幕繼理事長宣言大致謂依交易所條例文易所須有同業行廠商號代表人數及股額五分三以上等語最爲組織之精神本所由花業公會組織公會集合由四分三以上之同業當然得以成立而我國産棉不敷尙鉅致美洲印度之花乘機灌入當講求種種改良方法聯合全國産棉區域以資擴充而資抵禦云云次來賓代表普益習藝所汪君經紀人公會表李頌夫君致頌詞次本所理事倪菊裳君致答詞禮畢欵來賓以茶點遂各興辭而散 
[空前之遊藝會顧誌]  
陽曆本月二日三日爲中華音樂會與精武體育會聯合舉行中西音樂歌舞會日期會塲在南京路市政廳下午七時開幕聞有中西音樂新式舞蹈選手技擊詼諧歌劇該會對於體育與音樂研究至精久已飛聲遠近所演藝術開拓眼亷增長智識想届時必有一番閙熱也 
[東吳徐匯球戰聲三與○之比]  
昨日（星期日）三時本埠徐家匯徐匯公學與東吳足球會作友誼之球戰首由公正人銀角一鳴兩方球員入塲開戰東吳方面猛攻二球下半時攻入一球結果三與零之比東吳足球會勝云 
[勵志團吳淞宣講紀]  
本埠英租界牯嶺路餘慶里勵志愛國宣講團於前日（十月三十號）下午一時該團講員出發至吳淞宣講抵鎭後先由徐惠施　世法至警所請派警士隨塲照護即在財神廟南首一樓春門前宣講是日講員爲周少葵徐惠施吳兆麟等講題吳淞旣自闢商埠　各省有交通之處皆自闢之以絶人之覬覴）（太平洋會議凡爲國民者皆要注意）（國民外交宜勇往直前監視之權萬勿放鬆一點）並有陸鵬程奚成良戚世法等在旁糾察秩序頗爲整肅至講畢已萬家燈火始乘車返滬云 
[國語專修校友會成立會記]  
法租界敏體尼蔭路國語專修學校校友會於昨日開成立大會九時開會推杭石君爲主席陶嘯秋爲臨時書記向國旗行三鞠躬禮繼由籌備主任樂嗣炳報告籌備經過情形畢由校董陸費伯鴻校長黎錦暉敎員嚴公上先後演說畢當推樂嗣炳爲總幹事李 
廷慧朱友耕唐豪爲研究部幹事陶嘯秋馬國英金啓生爲出版部幹事屠心一張開濬湯聘臣爲傳佈幹事蔣鼎周杭石君馬國雄爲游藝　幹事金星汪靜宜張瑞楨爲交際部幹事俞良哉吳瑛朱有成爲總務部幹事推舉畢合攝一影盡歡而散該校前後畢業有二百餘人除在外埠外餘均加入該會云 
[金山旅滬學生會之擴充]  
尙文門内省立第二師範學生甚多而金山人之負笈斯校者亦不少故該校金山學生向有同鄉會之組織目下金山學子决意擴充發起金山旅滬學生會已於前日組織籌備會發出通告徴求會員云 
[振華校舍募金團]  
引翔鄉高郎橋蔣家浜振華義務學校自陳勇三君創辦以來已經二載成績優良近來學生日見發達原有校舍不敷容納故於前日星期日特開建築校舍籌備會議計出席者十二人其籌備情形（一）公推籌備主任陳勇三君公推臨時主席陳文彬君主席報告宗旨（二）陳勇三君報告本年度新任校董十六人名譽校董八人通過後付表决（三）公推朱勵公君爲籌備委員會會長陳文彬張葆和爲副會長繼推各部主任計分五部（甲）總務部主任陳勇三（乙）建築部主任蔣錫祺（丙）經濟部主任胡世琅王有根（丁）文牘部主任顧伯良（戍）庶務部主任汪九如康泰榮（四）公推胡世琅顧伯良汪九如朱勵公四人爲籌備會簡章起草員（五）討論募金團手續共分十隊每隊推舉隊長一人副隊長二人參謀二人隊員至少五人以上開募期議决自民國十一年陰曆二月初一日起至三月十五日截止　　次揭曉（六）預選參謀二十一人（七）預選隊長二十一人副隊長十人（八）散會 
[儉德儲蓄會旅游崑山]  
前日（星期日）儉德儲蓄會組織崑山旅游團因勸導會之結果新舊會員加入者約有百數十人較之前次旅游莫干山嘉興寳山人數增加數倍故特由該會專定掛車一輛上午午七點四十五分早車出發九點至崑山即至崑山電燈廠參觀旋到玉峯山觀覽會員携有攝影具有十餘人競往各處攝取風景並在玉峯山頂及崑山公園攝團體影一幅十二時就酒樓食洋澄大蟹會員等均皆興高彩烈横嚼豪飲頗極一時之盛食畢旋往該會責任會員李平書君梅園游覽承李君派員招待欵以茶點下午七點返滬并在該會聚餐而散 
[皮貨店之一週紀念]  
本埠天發祥皮貨局自去秋開設以來生意甚爲發達今届一週紀念特於陰曆本月初七日起大贈品一月各貨並皆削碼云 
[款産處董事談話會紀]  
上海縣地方欵産經理處於上月一日更換總副董並於是日所舉之十董事開成立會後即呈請上海縣公署轉報省公署備案昨日該處函約各董開第一次董事會議訂辦事細則規畫一切因各鄉董事未能到齊不足法定人數故改爲談話會經到會之董事湯藴謙劉子瑜劉擷雲施安生秦錫田張煥符朱日宣等集議之下 
决俟定期再行開會籌議一切 
[撥警防守第二監]  
松滬何護軍使聞上海縣境漕河涇之江蘇第二監獄防　警役人數過少保衛之力尤甚單薄而該監獄前次因看護不愼致有人犯越獄之巨禍現查該監所禁罪犯尤多設有意外責任甚重自當加派警察輔助防守特於昨日令行淞滬警廳調撥武裝警士一排往駐該監以資防守云 
[軍官面商要公]  
松滬何護軍使因有重要緊急公務於昨午十一點時親至高昌廟上海防守司令部面與榮司令磋商一切 
[城隍出巡再記P ] 
昨爲下元令節本邑城隍神率同四司出巡施賑午前由各會首齊集邑廟排齊全副執事恭迎神像出廟游行城内外一帶然後蒞邑厲施賑未幾由壇起馬進小西門周行南市復進小東門回廟是日也天氣晴和各會首咸爭奇鬭勝采烈興高因此沿途觀者頗爲擁擠各區署各派長警分投照料尙覺嚴肅 
[日皇長節之慶賀]  
上月三十一日爲日皇萬壽天長節許交涉員偕同科長秘書至日領署慶賀是日上午十一時起至下午五時止該國駐滬官民在日本俱樂部附屬園開慶祝園游會經日本總領事函致交涉公署轉致警廳諭令警察照料 
[男孩迷路待領]  
男孩卞雪根身穿藍布短衫本廠條子布褲子脚着青布浦鞋頭鞋子花洋襪秃頭無帽在法新租界霞飛路迷路啼哭爲捕查見帶入捕房昨送法公堂請示據卞孩稱崇明人隨同親戚來申在途失散等語判送堂留養候家屬到來認領 
[茂興街火未成災]  
前晚八時許楊　浦茂興街一千二百九十一號門牌婦人張姓家因不戒於火霎時濃烟密佈紅光四射幸經左右居隣人手衆多急即取水撲滅迨各段救火會到塲施救業已烟消火滅並未成災僅焚去床賬什物等件然已飽受虚驚矣事爲該管捕房得悉 
派探前往詳查起火緣由稟候核示 
[鐘店發火]  
前晚十句餘鐘南京路山西路口義泰祥鐘表店樓上忽爾火發經救火會立驅皮帶車馳往澆熄焚燬樓屋一間左右兩鄰咸受水漬昨由該管捕房捕頭飭探往查起火缘由復候核示 
[窮途末路之杜金壽騙子狼心已極]  
總巡捕房八百三十一號華捕昨晨解送河南人杜金籌到廨稟稱其人於昨夜二時在漢口路某號門首用褲帶自縊見而解救帶回捕房送案請示並據杜供年三十一歲因有友人張濤龍在滬當工頭此次由原籍乘火車來滬尋張不見遇見不相識者兩人薦我做工爲由將衣服行李悉被騙去上海並無親友不能回里是以圖盡等語經關讞員與英包副領事以異鄉潦倒情殊可憐各賞給川資洋五元諭探帶赴車站代買車票送回原籍以免流落云 
尙有本埠新聞等轉入後頁 
雜評二 
[上海之治安問題（旡用）]  
上海户口之多吾將譬之一盤散沙此一盤而純粹爲沙焉雖無凝結之力亦無崩裂之患無如此上海一盤中五方雜處良莠不齊如磚石瓦礫之雜存平日偷竊搶刼謀殺拐騙之種種惡現象無時不呈現於目前一届冬令與時俱厲當局辦理冬防幾爲通年常例加派軍警嚴締住户其勞亦甚矣卒之倫竊搶刦謀殺拐騙之案仍日出而靡有已當局窮於應付治安難以維持可奈何曰户口不切實清查欲地面之安寗宵小之歛戢天下斷無如此容易事彼徒致力於事後之追緝抑末矣所謂清查户口第一須有幹練之警察第二須得住民之協助滬上警察旣鮮土著又昧情俗無論其無此熱心焉就令有此熱心才力殆不足以應付由前之說已感困難滬習住户各不相問比鄰若陌路一旦有事如秦越人之視肥瘠欲其被髮纓冠必不可得由後之說又安從而見諸事實哉爲今之計惟願當局於直接操握政權之警察嚴加淘選實施訓練進機械的而爲人類的各路住民俾互聯合盡相友相助之誼遇有形跡可欵者輩密告當局立予搜捕蓋先聯官吏與良民爲一氣如泥沙之凝結設有不良分子自易披揀而出是或謀畫地面治安之一道歟至冬令緊急時季幽街僻巷加派密探馬警徹夜梭巡如是雖不敢云全境肅清偷竊搶刦謀殺拐騙等種種恶劇悲劇慘劇度能肖咸什七八當局其有意乎 
 
 
] 

Page 16

 
 
本埠新聞二 
[少年供訴圖盡原因因惡偵探索詐之故]  
前晚十一時許有一年約二十餘歲之少年在上海地方檢察廳門前楊樹上解帶自縊經該廳門衛司法警察劉咏南瞥見大駭立即號召值夜法警姚振華將秋舫等唤到該處崗警帮同上前將該少年救下已氣有一息當由該警等灌以熱水設法施救得以復醒詰問該少年因何尋短見據稱姓胡名玉坤鹽城人年二十三歲拉黃包車爲生去年往在治下南京街地方因隣居婦人某氏失竊金飾後民人即携妻回鹽城原籍今年民人來申住居閘北杉板廠新橋積善里妻兄譚雲章家日來忽有自稱淞滬警廳偵探某甲到來聲言某氏家之金飾爲民人所竊如若在外私和非出洋二十元爲酬不可但民人並未行竊豈肯甘受勒索乃該探等聲勢洶洶聲言若不照辦定即拘解警廳於是由妻兄從中排解當時取去洋七元尙少十三元由譚爲之擔保但民人無辜受屈寃莫能伸不如一死决心來此自盡死後可以由妻兄譚雲章出而伸雪等語言畢大哭不止當由崗警雇車將胡玉坤送二區警署一而由法警報告值夜張檢察官請示辦理 
[姘夫之毒手石灰撒於姘婦兩目]  
寓居梧路小菜塲某里一千二百十八號之婦人劉汪氏昨日上午被姘夫某甲用石灰撒於兩眼致皆失明當即投報哈爾濱路捕房由捕頭飭捕送該婦往同仁醫院醫治一面派探拘行兇者訊究聞該婦一目已盲不能醫治云 
[孕婦尋夫被賣記]  
浙江人張永祥之妻吳氏前來上海尋夫因懷孕將産不及回籍由朱姓老嫗留住其家分娩後被該嫗串同周奚氏等價賣與鍾明江爲妻得洋九十元前日被本夫尋獲將鍾及朱嫗之子三寳等一併扭控閘北警區轉解司法科經段科員訊實移送地檢廳核辦 
[汽車傷人四則]  
法租界公館馬路昨日上午九句鐘有湖州人王如仁在路行走遭某號汽車撞傷腿足當由大自鳴鐘法捕房二十人號華探瞥見將汽車號碼抄錄另雇車送王如仁入仁濟醫院醫治又有二千一百十七號汽車昨日上午十時許駛經百老匯路撞倒十一歲廣東女孩馮友彩跌傷頭部經虹口捕房一百九十四號印捕雇人力車送女孩往同仁醫院醫治一面抄錄汽車號碼呈報捕頭請究又江北人翟天錫昨日午刻行經河南路遭某號汽車撞倒頭部胸臂等處受傷由老巡房一千四百四十一號捕將汽車號碼抄錄另雇車受傷人投仁濟醫院醫治又昨晚八時許有某號汽車駛經靜安寺路撞跌在路行走之無錫人張壽福腰部受傷甚重由新閘捕房一千零七十三號華捕到來押令汽車載送張壽福往仁濟醫院醫治旋即帶該汽車夫入捕房稟候捕頭發落 
[小工墜車受傷]  
有某號運貨汽車於昨晚八時半駛經法大馬路車上小工揚州人孔海賢自車中墜落於地跌傷頭腦不省人事經大自鳴鐘法捕房二百七十二號華捕到來雇人力車送受傷人投醫院醫治 
[機器軋斃小工]  
楊樹浦光興彈花廠小工江北人卻三子昨日上午在廠工作偶一不愼被機器皮帶捲住頭顱將腦壳軋碎當由工頭救出車送同仁醫院醫治及抵院因腦漿迸流已氣絶斃命已由該家屬備棺收殮 
[滬杭車撞斃鄉婦]  
昨日（三十一日）滬杭路由杭開滬之特别快車駛至硤石周王廟車站之間有一鄉婦在軌道中行走被車頭撞斃當由路警招尋其家屬備棺收殮 
[甘肅路之搶案]  
昨晚八時許有盜匪三人身懷兇器潛至甘肅路德興坊第六百八十五號門牌某銀行買辦馮仲卿家門首賺開大門入内嚇禁屋中男婦老幼聲張將值洋一百餘元首飾衣物搶刦而免後經該管匯司捕房得報立飭中西探捕馳往查勘一過並向事主詢問各盜面貌口音服式歸稟捕頭轉請麥警務長通令各捕房一體跴緝　盜務獲解究 
[路刧案兩則]  
蘇州人錢林生前日因在福建路攫取婦人張陶氏值洋七十五元之金镯一雙經氏鳴由途人陳居香等帮同追獲人贓帶入捕房昨解公共公廨經中西官質訊屬實判錢押候查明有無别案併究金鐲先交陶氏領回又周阿大因在愛文義路小菜塲攫取婦人陳王氏鍍金挖耳被捕拘押昨晨亦經中西官訊實判周押西牢三月示儆 
[託名查艙搶洋]  
松江柴船户邢阿木由松江裝載稻柴來申售去携帶現洋四十餘元回松行經石灰港地方突遇小船一艘有匪徒三四人假冐調查員以查艙爲由躍上邢船向各艙搜索將現洋四十餘元刧去邢見係假冐開回來申報請水陸官廳查緝 
[瘋灄拘入棲流所]  
有年約三旬之瘋子某甲昨午後在海寗路大發紳經病胡閙不休被一千一百二十二號巡捕查見將甲拘入捕房稟明捕頭諭飭轉送新閘路棲流所治病 
[突如其來之索債]  
上海地方廳許檢察官前日下午在九畝地某里親自查實行至民國路同義會附近忽來口操鄂音之少年向許君聲稱被爾借去洋二十一元到今日久本利無償今得遇見速即歸還否則决不干休許君向之力辯少年並不深信許君大怒立命崗警將甲帶區候次日由本檢察官備文來署索討送到檢廳可也 
[盜黨押候併案解究]  
虹口捕房包探蔣阿林昨晨協同西探拘解梁子合至公共公廨稟明梁係已獲押候訊究之盜犯邱亞濱李汝平姜習余文添等同黨惟各被告犯案情形尙在調查云云李襄讞以邱等係美領陪審商之英赫副領事諭梁押候禮拜四美領堂期與邱等併案解究 
[銅鐲騙換金戒]  
婦人辛王氏住閘北龔家宅前日出外買物途遇丢包匪數人以銅镯一隻騙換手上之金戒迨察破鳴警追獲同黨顧子鈞一名拘入五區二分所轉解司法科移送地檢廳究辦 
[公共公廨訊案彙錄]  
昨晨公共公廨民四庭由俞襄讞會同美丁副領事訊理各案如次（一）永利洋行訴中孚銀行將抵押花邊私自移存致保險公司不肯賠償保費請追貨欵損失案首由原告代表律師譯明案情次據原告永利經理楊迎賓訴稱去歲年底我以值銀一萬一千六百四十九兩之手　花邊二十箱向中孚銀行押洋一萬一千元該行經理人謝芝庭指定貨物須存於上海公棧因各銀行受抵之貨均係存於該公棧我於二月三號命跑街夥將花邊送往北蘇州路六十四號上海公棧内用中孚銀行名義存儲執有該棧收條並向寳和洋行保險保單内註明貨物存北蘇州路六十四號保户係中孚銀行我乃將保單及上海公棧收條交與謝收簽就押據收齊押欵至三月十一號北蘇州路大火當致函與謝未得其復三月十五號見魯意師摩洋行登報通告着各保户將關於大火被焚貨物之保單送騐以便清理因又函謝詢問據復稱所有一切證據已送交伊之侓師辦理此時我始知貨早已被移入北西藏路一號故被告所執洋棧收條亦改爲一號洋棧所給雖六十四號及一號兩棧均遭焚燬但保險行則以保單上貨物係存於六十四號對於一號貨物被焚不願賠償四月十九號謝致我一函内附有伊代表律師之信謂與保險行交涉賠欵無效擬欲起訴該保險行云云我因此事旣需法律解决故亦延律師預備詎五月五號謝來函通知以律師之意控告保險行殊無理由不便起訴嗣後被告亦遂置之不理等語並邀李春生劉兆香到案作證李係證明保單由伊送交楊收劉爲永利跑街夥證明花邊由伊送往北蘇州路六十四號洋棧得有收條轉交與楊是實旋由被告代表律師向楊等三人盤駁一過因時將午被告口供不及訊問（結果）改期提前排訊（二）寡婦陳汪氏延朱斯芾律師聲請給諭執管遺産案一結果）本廨兩次移傳陳莊氏均稱並無其人准給諭陳汪氏將其故夫陳曉雲所有遺産照數執管（三）陳槐亭聲請准予登報聲明存於唐復初處之經摺作廢案聲請人之律師請求改期一禮拜再核（結果）照准民三庭由陸襄讞會同美約副領事訊理美商公泰洋行延禮明帮辦台維司律師訴龍順與不付票洋案被告代表許理律師以龔有病請求改期（結果）支票一紙附卷候續訊並傳益大錢莊到案作證 
又午後民四庭由張襄讞會同美約副領事訊理（一）王萬欽等三十人同訴陳錫侯不還押柜金案陸偕代表禮明帮辦博良律師到堂具訴以此欵應由新業公司償還（結果）查本案原告等呈案摺據係新業公司蓋戳付利應起訴該公司追取押櫃所訴陸錫候一案註銷續訴公司仍免堂費（二）辛韻蘭訴唐晋記掯贖方單案（結果）着原告備齊本洋二千元利息按月一分計算將欵繳存公堂取贖方單（三）徐惠平訴李建秋欠欵案（結果）改期兩禮拜再訊（四）平頡甫延禮明帮辦台維司律師訴大新公司股東屠履之不理擔保向錢莊往來欠銀案（結果）改期續訊民三庭原定由關讞員會同英包副領事訊理糞頭朱德春訴張澹如不理擔保張志堂欠繳清潔捐欵案因朱已患瘋癱之症不能到案全愈無期中西官乃帶同錄事着兩造律師賫美朱斯芾等同往法租界朱宅向朱訊取口錄以憑定讞 
[法公堂審案紀]  
法商東方皮毛公司前據巴和律師代表控稱招商局由天津承運貨物十八件來申中途失去五件請求師償損失等情昨經中西官商明堂諭判着被告賠償原告損失銀一千六百六十六兩另堂費歸被告負擔 
顔料店主薛寳順控夥計邱冠卿私收客賬洋五百餘元案邱供認私收客賬中西官判邱押西牢六個月准予贖罪期滿歸還欠欵 
[誌謝]  
商務印書館刊行之（東方雜誌）第十八卷第十八九號爲太平洋會議號現已出版材料頗爲豐富昨承該館惠贈一册又周瘦鵑君惠贈（半月）第四號一册双憸德儲蓄會惠贈該會第三卷第二期（月刊）一册誌此併謝 
來件 
[萬國義勇軍中華隊添招預備隊員簡章]  
報名處在百老滙路愛字一二九九號華隊臨時事務所 
緣起西歷一千九百零五年曾立滬北華商體操會爲虞君洽卿袁君恒之及地方領袖諸君所發起一以保護居民之治安一以振興國民之尙武至一千九百零六年經上海工部局許可加入萬國義勇軍中華隊迄今蓋十有六年當其加入之初多以華人程度不逮難與外人並列而華人則委曲成全力求進步歷十餘年如一日至防務之出力操射之競進總商會各公所之資助與夫市政當局之誠意素爲中西各報所稱道亦爲各國人士所贊許者也近數年來名譽卓著成績殊佳已與各國隊伍受同一之待遇矣夫萬國義勇軍者爲各隊所集合各隊即所以代表各國以盡國民之天職者也其於服務社會之道以維持地方治安保護生命財産藉盡居民之責任者也至所研究之武備技能及各種學術係爲個人之學問者也茲届第十六次添招隊伍按照向章每年加添一次作爲預備有志於此者盍興乎來 
宗旨保護地方治安概不與聞於治安有祗觸之事 
資格德智體三育俱備執業住址均在租界者 
保證由華商行號蓋章經理簽字 
隊費隊員爲實行効力者免收隊費 
入隊本隊有去取之權不給理由 
預備取錄者爲預備員學習及格者遞補正備 
正備三年完全稱職後有改充他備之權利 
常備每年照約稱職後爲正備援助享滿約稱職之優待 
後備照章無庸稱職爲常備援助留滿約稱職之紀念 
出隊違令背約犯章或損及隊譽等均照軍法處理 
[上海聯益善會冬振衣米募捐通告]  
本會自開辦以來歷年公益彰彰在人耳目間者如收屍給棺立塚掩骼又設中西兼備之義務夜校及施醫院俾求學就診者聽其自擇如是措施本會不自以爲已足苟有可以加惠於窮黎者一經議定隨時舉行無論費用之有餘與否初未常放棄責任冬振衣米逐年散發成例可循無如近來生活程度日高經濟困難愈甚失業者多於河鯽仰給者等諸恒沙轉瞬冬令將交朔風凛冽一般待振之人瑟縮難言嚴寒剌骨　飱不繼竟日啼饑是最關緊要之事莫衣米若也然非集有鉅資不足以開振本會會員具見宅心慈善好義急公年捐月捐各有擔負得力於贊襄者當然不少祗以杯水車薪無濟於事不得不呼將伯以助予不得不效發棠之請益諸大善士充解推之量存惻隱之心誠能慷慨輸將等甘霖之下沛庶使時常挹注拯苦海之餘生積善之家必有餘慶共肩鉅任積極進行是所厚望焉諸維亮　 
中華職業敎育社通訊 
社址上海西瘦外方斜路三四八號 
[西北農業敎育之發展]  
張君鵬遠主持察哈爾農事試騐場前以書來欲興辦農業敎育發展西北農藝徴求本社意見本社各以附設農業敎育研究會之主張剏設農村學校前日張君又來函表示贊成並述其在察之所經營茲摘錄之如下（上略）塞外村居散漫地曠人稀墾事大有可爲現已次第開放各縣雖有高小畢業後毫無出路程度視内地有差農村補習學校塞外似頗相宜但此項敎師不易延聘若求諸内地氣悠候固不適經費尤爲一大問題現擬先儲師資將來逐漸進行第一步聯合各縣籌設一農業講習所招收高小畢業生預科半年本科二年授以農業學科尤偏重墾務俾他日學成歸里或籌設農業補習學校或自營墾務規畫略有端倪（下畧） 
公布欄 
[上海地方審判廳]  
判决主文（民一庭）一件决定陳少琴與張鍾麟租屋糾葛控訴案一主文本件控訴狀應予撤銷本審訟費歸停訴人負擔一件判决潘嘉馥與沈維瑩因擔保糾葛控訴一案主文原判變更潘嘉馥應償還沈維瑩洋一百六十元零五角沈維瑩在第一　對於潘嘉馥之請求駁回本案訴訟費用歸潘嘉馥沈維瑩各半負擔一件决定李杏朱與陳圭峰租屋糾葛聲明窒碍一案主文本件窒碍之聲明照准一件决定黃順全與倪鑑銓土地糾葛聲明窒礙一案主文本件窒碍之聲明照准一件决定葉阿揚與葉祿柏屋料涉訟聲明撤銷假扣押一案主文本件聲請駁回一件判决倪聖高與虞炳耀田畝糾葛控訴一案主文本件控訴駁回本審訟費歸控訴人負擔（民二庭）一件判决孫李氏訴張裕明因借欵糾葛一案主文張審明應還孫李氏洋四十八元八角訟費歸張裕明負擔一件决定　品梅與張禮　爲貨欵糾葛聲請假扣押一案主文本件聲請騐回聲請費用歸聲請人負擔一件判决范福順與王聖才爲佃地糾葛控訴再審一案主文本件再　之訴駁回再審訟費歸再審原告人負擔一件判决顧老虎與薛秀昌爲損害賠償涉訟一案主文原告人之請求駁回訟費歸原告人負擔一件判决高海峰與施月亭因退租糾葛一案主文被告人應將所租均濟里七十號房屋退還原告人接收自本年十一月一日起之房租應依約付至出屋之日爲止訟費歸被告人負擔一件决定刁阿關爲與謝佩生賠償損失糾葛聲請再審一案主文本件聲請再審駁回聲請費用歸聲請再審人負擔一件判决吳四富訴吳劉氏等借欵糾葛一案主文吳孫氏吳金元賠償還吳四富洋三十六元訟費歸吳孫　吳金元負擔以上十月三十一日 
 
 

Page 17

 
 
   
 
 

Page 18

 
 
自由談 
閑話 
[巴黎繁會記] [  昭實]  
法蘭西人心性最脫略國慶節晚競吹紙製號筒爲戲男女對舞於街頭巷角人影僮僮似捉迷藏又絶似中國元宵之走馬燈良辰美景不可無詩因得句云 
紙角平吹疑鐵笛迷藏舞熊影僮僮婆娑刦似風前月來照千林橘柿紅 
我中國人在巴黎營業者大學旁餐館三家（一萬花樓二中華飯店三蕭錦榮）顧客除中國人外止日本人及暹羅人間有自英美來之外客至巴黎住民值此經濟困窘時來者絶少一說巴黎人所嗜口味微與我中國人不同一說因佛郎之價究較華幣爲低故華僑餐館營業在歐洲恐較在美洲更困難惟如法國國慶所用之西瓜燈紙製號筒等廉價品我國若能揣摩迎合投法人之所好因便乘利尙可爲也總之此時中國办向歐洲經商不外兩字一爲（廉）字取價極亷一爲（缺）字獨能補人之所缺也 
綠蕪宮前爲瓦屋公園亦足代表巴黎市之偉大氣象宮中今改爲博物院其所陳列幾乎無美不臻正不知從何說起惟入院時即見有無數縮印畫片分售遊客歐洲人最熱中者爲油畫而綠蕪宮所懸畫幀最動人者實無過於爲拿破崙大帝之皇后在聖母堂敎皇前虔誠頂禮之一幕皇后御極長之宮袍姿容獨絶洵不愧爲千古佳麗而滿庭貴婦人又無一不翩若驚鴻弔古之遊客追溯往昔盛况一念古人詩句所謂（越王勾踐破吳歸將士還家盡錦衣越女如花滿宫殿只今惟有鷓鴣飛）者更不得不續成一絶以弔拿翁及此艷名垂宇宙之拿破崙皇后也詩云　 
而今始議王侯貴到此還驚色相空爭似廣寒雲路逈千秋懸照綠蕪宮 
筆記 
[遂鸞記（四）] [  金嘯梅]  
如是者數月而湘鄂之爭起謠諑紛興湘民一夕數驚紛紛遷徒城中十室九空客有自湘中來者言湘之南土匪蜂起白畫刦掠人民慘遭蹂躪士龍聞而大驚堅欲走湘一探虚實叟不能阻允之士龍遂附輪行抵湘而城之内外已交通斷絶迨返里而日已垂暮但見燐燐高火唧唧蟲聲居房已半成焦土一種凄凉之景令人生悲覓父母則已不知何往俄而天益昏黑狐兎悲鳴無所棲止士龍悲痛欲絶正徬徨間忽有客舟過載客數十人係避難南下者士龍乃求載以行顧孤舟遠涉以匪燄方熾旅客咸有戒心夜闌客盡酣臥獨士龍輾轉不成寐時風急帆張舟行正急忽聞哨聲起自耳畔舟子駭曰盜至矣奈何一舟皆驚起繼以號哭俄而盜舟四集壯漢數十輩躍入客舟盡情搜羅並出巨練一一繫客如縛豕然慘痛之聲目不忍暏士龍義憤塡胸高聲叱曰賊奴敢爾飽掠財復擄人無良一至於此寗不畏法律耶一盜睨之作獰笑曰牛子頗　强請試乃公刃也言訖舉刀欲下其一止之曰止止傅見首領　之可耳盜遂止移時舟中物已盡入盜艦乃掦帆疾　黎明達一荒山古木參天怪石星亂上有茅屋數椽盜運物及衆客拾級而登見一虬髯者據高坐餘盜雁行立盜首檢物訖命擁衆客前盜首作　　笑且曰若輩非奸商即臭　平日賣買詐僞剝削小民已則擁艷姬衣重裘恃有臭銅眼高於頂皆民　也留之爲害殊甚兒輩速投之　中可也衆盜應若雷方欲擁衆客行士龍大憤抗聲言曰昔有盜而道者今後知傅者太甚其詞耳不足信也盜首聞而怒曰若孺子有所不甘耶速言之否則吾刃及若頸矣士龍仰天呼曰死則死耳不絶於水而絶於刃亦快事也顧吾一身何足惜但目覩多人之葬身山㵎彼輩皆背井離鄉藉謀温飽父母倚門望妻拏盼舟歸一人死則全家爲餓殍吾心有所不忍耳公旣爲綠林豪客寧無惻隱之心乎 
雜錄 
[麗湘閣雜掇] [  陳家慶]  
女姪韵篁年方髫齡性頗明慧年來恒與余姊妹畫閣相依從事吟咏每有所作輒倩余輩爲之點綴删削蘭閨師友相與唱酬極天倫之樂事矣孰意湘鄂風雲日事緊急姪與嫂以先慈窀穸未安株守故里不得馳出而海天消息亦如瓶井矣西望瀟湘離思何極課餘枯坐因錄姪之琅玕室小詩以餉閱者庚申海上十五歲初度云客　良辰酒一杯玉梅花下獨徘徊聰明色相原非福錦瑟華年更可哀迢遞家山空入夢飄零詞客獨登臺吾生解識長憔悴但祝來年日幾回言爲心聲過於哀感即能傷人姊每戒姪勿學無病呻吟而姪不改也又送余往津校云蔚藍天色碧雲流桐葉飄搖又一秋風雨凄凄思共讀水雲渺渺憶前遊紗窗歡叙誰爲伴羅袖啼痕何處收玉笛悠揚人不寐如晶明月照高樓秋夜云玉闌干外碧雲流明月依依動客愁最是令人腸斷處一聲征鴈過西樓詠菊云秋滿東籬一片香問君何故獨遲芳名花不肯輕舒瓣直待重陽與傲霜此則頗有寄托焉又斷句如杯中清酒邀春綠笛裏關山數落紅亦頗清婉可誦 
小說 
[劇賊胠篋記（三十八）] [  一圭]  
（六）寳畫 
　弗星司道眞的麽未免太可　了當下我　是誰買去的呢啞登勃魯克道買　　呌克辣　司是寬司蘭地方的　員這件事委實出於倉卒在星期一那天般納得的那張寳畫本陳列在架上但是那天晚上他兒子曾向他要錢他不肯給他等到星期二那張寳畫就不見了這個分明是他兒子又弄下虧空父親旣不肯給他歸還他無可奈何就出此下策當星期二那天晚上我到般納得那裏去他不肯說出買主的姓名後來我在城中一再探聽纔打聽出買主是克辣格司辣弗里司道這樣說來這並不是件甚麽奇案偷那寳畫的賊人旣是般納得的兒子如今買主是誰又已打探出來般納得儘可備齊五千鎊向克辣格司贖回那寳畫便了這　没有甚麽爲難呀啞登孛魯克道話雖如此但其中有層爲難的道理般納得恐怕克辣格司不允放贖那時一個定要贖回一個偏不答應勢必兩下爭執起來報館裏的訪事耳目何等靈通萬一被他們曉得在報上披露出來般納得兒子的名譽自然一敗塗地社會上的人還有瞧得起他的麽般納得眞是愛子情深心裏雖恨他兒子太不長進還處處替他留些顔面眞所謂父母愛子之心無微不至了因此他和我商酌想出一個主意必須不聲不響暗地裏取回那幅寳畫辣弗里司已明白他言外的意思就道所以你就登了廣告想尋個有才智的人設法偷回那幅寳畫可是不是呢啞登索魯克露出不安的神情道我明曉得你們不是那種偷竊抓拿的人我却非呌你們去行那偷竊的手段般納得的意思預備先取回那幅寳畫然後再還给克辣格司五千鎊那時克辣格司以爲畫已被人拿去好在自已也不折本或者不說甚麽這件公案就可無形了結了 
餘瀋[  留瞻闋]  
時計爲物猶人壽之支票也百年不過彼八十七萬八千四百度人積雖厚彼支雖微但彼不舍晝夜速率可畏未來者忽而成現在現在者忽而成過去有損無益由漸而頓必有空頭之一日故吾人不可徒以之觀　刻觸目驚心修名當卓立矣 
 
 
 

Page 19

 
 
   
 
 

Page 20

 
 
常識 
常評 
[何晏與王安石] [  老圃]  
魏何晏粉白不去手行步顯影宋王安石囚首喪面而談詩書二者皆失也中國舊學家以囚首喪面者爲多今之歐美留學生以粉白不去手行步顧影者爲多 
觀何晏之貌可以知何晏之爲人范寗謂晏之罪浮子桀紂其言不無過當晏之解論語旣有功於學術其黨曹爽而仇司馬懿亦不失爲魏之正士但其人習於浮華長於膏梁之中可以享安樂而不可以禦患難今之新學家亦往往如是觀王安石之貌可以知王安石之爲人自古論安石者或黜爲姦其實不過迂儒食古不化信書中所言以爲實然而剛愎自用乃至誤國中國四首喪面之舊學派皆此類也 
言至此吾又欲談相凡誠於中者必形於外行步顧影之留學生有如花鳥僅可以供賞觀家之陳設囚首喪面之老學究有如骨董僅可以供考古者之研究其不切於實用則一也 
衛生 
[衛生之簡單方法] [  樂天]  
衛生之道在力行但力行之方法過繁則積久生厭往往爲之中輟不侫先天不足後天亦未免失調沾染沈疴幾乎不起者屢矣年二十餘始稍涉獵於衛生迄今將近十年不無成效較昔日之赢弱不振者已有天壤之别茲不揣鄙陋將每日所行簡單方法縷述於后如能持之以恒無或間斷諸病自可全銷轉弱爲强可操預算願有志衛生者三致意焉每日晨起習八段錦（參觀商務印書館所出八段錦圖解）約十分鐘每段以八次至十次爲限流通血脈堅緻筋骨莫善於此 
作事時間須略爲規定每日上午八時至十一時下午一時至四時凡職人所當爲及其他運用腦筋之事均歸併於此時間以内午膳後至少休養一小時使消化作用完全腦筋亦不致受害四時以後城居則閒談或出外鄉居則散步曠野 
晚膳後一切運用腦筋之事均屏除弗爲　則血液充滿頭部必難安眠惟以陶咏性情娛快心志爲主如任意讀書不求甚解及練習字畫等類隨共興之所至偶一爲之 
晚間至遲不逾十點鐘即習靜坐法三四十分鐘（參觀商務印書館所出因是子靜坐法或靜坐三年法）然後靜心沈慮以就寢 
嗜慾最損身體須嚴加節制其他愼寒熱飲食有時不求過飽居處潔淨而多日光均宜以時注意者也（乙種酬） 
[電話筒宜消毒] [  高鴻鼎]  
肺病之傅染力旣速故一入人體其蔓延力亦强體格較强者尙可抵禦於萬一其赢弱者若被細菌侵入則治療非易也故我人宜防於未然時爲注意庶可略免也但肺病細菌之附着處即日常用品而尤於電話筒爲最蓋電話爲直接傅音器用之者祇知其便利之益莫明其有傅染細菌之害用者旣多則其聽筒必多經人之接觸矣偶爲患肺病者所使用必染有病菌待經後來人之應用接近口吻其爲傅染媒介可想而知但彼爲傅音之利器斷難舍而不用祇須每天將傅音管有三次以上之洗滌法用海綿飽醮稀薄石灰水細揩叭喇口内分晨起日中黃昏三次行之再公司旅館學校等公衆塲所更宜每隔一週折卸音筒詳爲揩拭住家及小商號至少須於兩週後揩滌一次如是則雖不能杜絶細菌究亦減弱其傳染力也幸各界裝户注意之（乙種酬） 
經濟 
[擔菜小學生之可敬可師] [  溪市隱]  
昨日清晨見一鄉下兒童手持竹筐沿街喊賣薺菜予問其價值若干彼云每兩二十文予見籃中菜已不多問其欲賣幾何彼云籃中薺菜所賸不多約有十餘兩君如要算二百文可也余嫌昻貴擬欲不購而彼復云吾將入校讀書無暇與君論多寡作銅元十八枚如何予聞而奇之詢其家况曰家極貧吾父專種蔬菜吾母能勤紡織奈米珠薪桂第妹衆多衣服飲食之需雖父母勤勞所獲終不敷使用也加以我又入校讀書紙墨書籍所費亦不少故我不得不稍覔微利以補家用之不中倘讀書而不勤操作則家境益貧而父母之負擔益重矣是以每於晚間放學後或挑水以灌菜或刈草以飼羊夜則温書燈下以博母歡晨則擔菜市上以分父勞今籃加薺菜係昨日放學後與弟妹等至田間尋覔而得者知薺菜市上未多必可稍昻其價故覔而掘之茲已售去四百文所賸雖不多惟時將八句鐘我須到校上課請君原諒如數購去爲幸云云余嘉其志而付其值詢其姓氏住居知姓陳名守棠其父名老鑑在吾鎭之西里許者也嗚呼如此生之勤於學而勞於工固不可多得吾輩亦當師之敬之效　其勤勞以自勵也是以特將此生之言投函常識敢乞登載俾全國學生覩此擔菜小學生或可感動而奮勉也（乙種酬） 
道德 
[少年箴言] [  蔡行素]  
少年要立志立志遠大所成亦必遠大 
少年要眞心嚮學求得眞實學問並非爲名爲利幾去求學少年要能辨别是非不盲從他人 
少年要耐勞苦無論若何艱鉅要能擔任得起庶幾將來可爲國出力 
少年要守規律規律内之自由乃爲眞自由 
少年要熱心任事一以利羣濟衆爲已任並不推諉 
少年要保守純潔不染汚私庶社會貪風得以稍戢 
少年要研究社會改良方法預備將來實行改良社會 
少年要愛惜光陰 
少年要自勉爲支撑中國之一人（乙種酬） 
9法制 
[胎兒之權利能力] [  吳子雍]  
世界各國對於自然人之權利能力悉以分娩後能獨立自營呼吸之時爲始然於民法之繼承權利方面則未曾出生之胎兒亦得享有繼承權利之權利能力不可謂其無特别之用意何則如不認胎兒有繼承之權利一般刁狡之徒勢必藉口其未出生强吞其財産而在胎兒方面反以之無由得其遺産按之情理頗多相悖此我國所以規定胎兒出生於父死之後其享有繼承權利與生於父死之前效力相同而不以其未曾出生剝其承受産財之權利也且也胎兒享有此種權利不特可以保全胎兒應得之財産且足以杜絶他人或各繼承人之侵奪强吞大有裨益於社會方面之風化也（乙種酬） 
[官選辯護] [  抱月]  
辯護制度仿自羅馬近世各國莫不採用蓋欲維持裁判之公平保護人民之利益法至善也有官選辯護與私選辯護之别辯護人基於審判衙門之選任者曰官選辯護基於被告人之選任者曰私選辯護私選辯護於訴訟通例上絶無限制姑不論及茲將關於應設官選辯護之情形分述於左（一）被告人未滿二十歲 
（二）被告人係婦女 
（三）被告人係聾啞 
（四）被告人疑係精神障碍 
（五）審判衙門認爲被告案件應置辯護人 
（六）被告案件應科二等有期徒刑以上刑者 
凡有以上六種情形之一審判衙門得因職權或檢察官之請求選任辯護人但旣有私選辯護人出庭辯護時審判衙門即不必另行選任如已經選任亦應行取消此私選辯護之地位所以常較官選辯護爲優也（乙種酬） 
雜錄 
[說流星隱現之理] [  聞詩]  
吾人每當夏夜移座庭前仰瞻雲漢時見流星横空而過迅速如矢瞬息之間則不能見矣徒以時常慣見不以爲奇未加思索而究其根柢也且世人或謂奇杰挺生上應星辰其將亡也星亦先隕云云是說實屬荒唐而愚者咸信爲眞蓋未明流星隱現之理故也現吾略說此理諒爲談天者所願聞也 
（一）流星之形體流星係空中細砂碎礫小者如菽粟大者如彈子毛爾頓MONLTON理論之結果謂流星或是崩碎慧星之遺體云 
（二）流星之生熱與放光流星體積雖小其行蹤往來亦不出天體力學之範圍並非漂東西毫無定向也因其運動之失常位置之變更衝入空氣層與之磨擦乃生熱放光侯恩HIIN謂流星未入空氣温度本在零度下二百七十三度迨入空氣温度驟增至三千三百四十度故離地一百二十里已發射光彩吾人見之無異明亮之恒星惟其熱度太高不能行至地面蓋未入下層空氣已代爲氣體而不見矣 
（三）流星出現最多之期流星無時不有以八月十日之夜與十一月十四日之晨爲最多八月十日之流星每年無甚變異十一月十四日之流星多少各年不同當其至極多之時必逐漸減少幾至於無嗣後復由少而多　周期約爲三十三年（乙種　） 
品咸·楊晴康·蔡行素·吳待·陳承祚萱百林毅儔·芾棠·汪劍鳴·迺頌·集虚·錦蓉·張盛之·湯筆花·沈康侯·梅仙·當特·TV·吳子雍·照古·學痴·曹藥澄·勞予心·熊穉舟·作賢·化予·茀·王鍾緯·兆清·旭光焦桐·盲翁·碧波·警丐·曙東·敬孚·黃榖人·曹文海·子涵·丁盧憲·張病鳳·君屏·懿·英·吳修柴志清·平·宗基·光駿·浮山小樵·似蘭·楊開道·吳克潛·黃步高·黎離塵·光·不濁·嘯埃·韓祿生·如一·錦江·蔡雍·劉沛·張延祥·郭作菴·少飛·蕭公元·自然·朱思忠·余隱盫·束心·吳陸雲·老農·葉新民·農希成·景安·秋夢·秦謙齋·翟其沼·樓明遠·理齋·寂寞徐牛·徐子明·行知·魏友植·勉·沈笑影·抱月·想非德芹·青雲·梅林瀚·陳鈊·雲白·禹銘·經厂·文濬·希·三羊·張之傑·侃·曹陶成·可南·汝澤·退庵·呆仙廋紅·歌鬼·胡士源許師曾·孫伯才·朱乃基·藴深·季理斐夫人何振華·徐藴輝·諸君均鑒九月份辱承投稿略備酬資請各具條蓋章向本館會計處支取爲盼再嗣後投稿務須蓋章於稿上支取酬資時署名蓋章與投稿時同以便核對付資此佈常識編輯部啓 
上海棋盤街文明書局 
廿年紀念大廉價 
滿實洋三元贈送十一年日歷一組或日記一本 
印就大張廉價書目函索卽寄 
 
