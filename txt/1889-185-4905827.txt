# 1889 - 185 - 4905827

 

Page 1

 
 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起改歸淸遠里恆泰昌出售此外則南北申昌及本帳房皆可購取價碼仍照四十元至其校對印訂裝潢無不精益求精早爲有目共賞所有售出股票亦統歸恆泰昌發書此佈 
[出售俞曲園太史時文告白] [  點石齋主人啓]  
　　德淸俞曲園太史經術文章久爲士林山斗去歲偶成時文二十篇每篇用意無不精絶洵足羽翼經傳裨補汪疏而股法句法仍極合時下最爲埏寄點石齋琑售每本價洋三角想諸君子有意揣摩者自當先覩爲快也此佈 
[點石齋售書啓略]  
　　經策通纂○是書蒐覊宏富取用不窺購此廑試可　戀辦然　　非由素　臨事諭易張島豫置　頭隨翻險　則臨用之獲益更多而人　　　矣今定碼洋世五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文準○　文一萬五千首其中向無陳作而特搆者不下萬首新頴美備無踰於此碼洋八元○五鳳繼試帖○得詩一萬二千百塵襄土飯概不闌人碼洋　元○御纂七經先印五經○直行宋字精校精印碼洋八元○廣治平略○采輯史臺有體有用洵經世必　之書碼洋一元其除種類繁多不　　　本埠外埠俱有分鋪士商就近購取可也此佈 
[發售小題觀海告白] [  點石齋啓]  
　　本齋曩有大題觀海初二集之刻可謂綜制藝之精粹集文苑之大成矣而小題獨點美備之選肖爲憾事今又廣搜博采延聘高才愼鳳遴　　　一萬五千首與現行之小題文府等刻無一犯重所以絶雷同持風氣也分釘廿本價洋十二元準於十五日出售上海在南北申昌政抛豫塲貼　分局外埠則向各分局購取可也此佈 
[論士林好訟之風]  
春秋責備賢者之義深矣哉士居四民之首其待之也至重其遇之也至優豈國家獨私於士子歟其責之也至嚴其求之也至刻豈國家獨苛於士子歟盖待之也重則責之也不得不嚴遇之也優則求之也不得不刻此亦春秋之義也然則爲士子者宜何如洗心滌慮潔已愛身以副國家尊賢養士之意也哉嗚呼何今日士林之不靖也夫片紙隻字不入公門此獨爲士言之耳彼農工商賈吏役兵丁誰非摩義浹仁食毛踐土而顧於士三致慮者所以示異於農工商賈吏役兵丁俾之敦品誼勵操持循其名而責其實也是以地方公事可以置之不問鄉鄰爭闘可以屏之不聞一切罪犯不許牽引攀扯一切案件不許佐證干連遇有關係大事切近已身迫於萬不得已者猶可以遣人代質閉户讀書狷潔自好又何致俯𦣻官衙列名公牘乎乃今之士則多有好訟者其上者爲訟師包攬狀詞武斷鄉曲搦三寸管以淆黑曰變驪黄視人命如兒戲其次者爲訟棍諂事書吏結交差保藉此爲恫喝哄詐之地至其下則側足於法堂之上引領於公案之旁受人指揮供人驅使冀沾餘瀝梢慰渴懷而已往往睚眦小忿纎芥微爭振臂一呼雲集響應恃衆敵寡假公濟私借題發揮聨名禀控澆風敝俗一至於此嗚呼何今日士林之不靖也江北某縣某甲起家式微晉秩仕宦慕泮宮芹藻之流風令其子應童子試徒以高曾之矩矱泯矣無存子弟之箕裘邈焉難紹遂有從而毁之者以爲世澤雖長家聲不雅猶未嘗攻訐訾議也比府試因某甲於派保贄儀不願加重於是羣起而攻之聨名公禀至數十人官長洞燭隱微切實駁詰詣如非身家不淸及有刑喪過犯等情則此舉顯係索詐不遂急須照例究辦以淸學校而外間又傳言某甲錢可通神是以投刺他鄉自有夤緣之路遺書當道遂深庇護之情也統觀始末情形爲嘆息者久之夫某甲之子雖未知其例應與試與否苐詳繹批詞則某甲並無身家不淸刑喪過犯之確據可知景仰宮牆願親俎豆其志可嘉目宜誘掖之奬進之以成其美乃爲是攻訐訾議也何哉顧或者謂犯衆怒動公憤至有數十人之多此其中必有故也余曰不然使其應試果不合例恥與爲伍不能姑容則當於縣試時聲明向例鳴鼓而攻乃不攻於縣試而攻於府試索詐不遂如見肺肝而所爭者又祗區區之派保贄儀可恥孰甚推斯意也使有倡優隸卒不吝慳囊則擔保者將靦顔出結旁觀者將箝口不言矣乎且爲士子者所學何事自命何人苟其閉户讀書狷潔自好遇有此等事必將掩耳而走不願與聞而顧厠名其間毅然不辭是數十人者皆好訟之徒也無論公禀中所控之事爲公爲私爲實爲虚爲曲爲直而平日之不安本分遇事生波恃衆横行肆無忌憚雖有百喙不能爲之解矣官長駁詰之語理正詞直非枉法狥情者可比不得以囑託請求之故少之然以理正詞直而出於囑託請求吾惜其多此一舉用法是而用情非也夫好訟之風不可長也每見學校中人岸然道貌文藝堪帥而出入衙門干預詞訟一有不合動輙傳單要約聨名禀控彼將曰此公事也公言也不知處公事者自有人發公言者自有人何預學校中事而汲汲焉訟之乎子之證父者不必問其所證爲何事而先自有證父之罪矣弟之紾兄者不必問其所紾爲何事而先自有紾兄之罪矣儼然爲學校中人而出入衙門干預詞訟傳單要約聨名禀控不必問其爲公事乎公言乎責之以不安本分遇事生波恃衆横行肆無忌憚以此爲罪誰曰不然吾願當事者於就事論事申理處分之後加以痛懲垂爲烱戒其亦挽民風端士習之一端也夫雖然彼某中者獨無責哉以區區之派保贄儀而不願加重守錢虜之原形未脫田舍奴之故態依然且以此區區之故而至於投刺他鄉遺書當道擾擾者奚爲哉使其子一戰而捷遽獲靑衿是學校中又添一好訟之徒也已 
[漢口閙事詳述]  
　　漢口閙事情形疉據電音登錄報中兹接是處訪事人信復詳錄以供衆覽據云武昌府試畢接辦院試十屬文武生童薈萃省垣掄文角藝之餘或動選勝尋幽之興扁舟一葉逕渡漢江風景流連樂而忘返者有之但租界禁令綦嚴灰路草皮兩條不許游人行走偶或犯之卽被巡捕驅逐初七日午後五六點鐘有考生數人因未諳租界章程在江邊灰路行走巡街華捕執棍驅逐兩相口角華捕赶往毆擊該考生等手無寸鐵大受窘辱情不能甘遂向洋街委員處泣訴董君以好言撫慰並許禀明關憲查究當飭差役數名送考生等入華街不意途間與該捕相遇一見便駡考生赶攏毆打該捕力有不敵竄入華記洋行吹呌頃刻之閒聚集華捕二十餘人棍脚齊施致考生等負痛而逸尚有一生受傷甚重經華記西人獲住送入捕房管押是夕經文武各官商酌將該生帶歸衙門事已了矣無如外間謡言頓趨謂該生係崇陽廪生擬集衆報仇云云西人聞之不免心驚而華官亦加意准備自最至晚皆在華街花 
 
 

Page 2

 
 
樓口彈壓而華民在洋街閒玩者逐隊成羣不計其數最可惡者年輕流氓故意吆喝一片聲喧在洋街東奔西馳太平洋行爛姆參偕各行寫字數人手携粗棍中外洋街碼頭上驅逐閒人眼　脚快者相率飛奔免遭毒手其瞠乎在後者或被打傷或踏傷或踢傷不知凡幾西人又將捕房中大砲舁出數尊安放尊街華官四面巡防已兩夜矣武自協臺都司以至千把總文自淸軍府通判府縣至仁義禮智兩巡司與委員等時刻彈壓保護初九日道憲又撥城頭廿字營勇六七八棚駐紥捕房前并調漢陽協洋鎗隊數棚在租界彈壓事遂平定道憲告示照錄於後照得租界一帶官長應加保護偶有爭扭案件本道秉公訊鞫爾等各惜身家弗爲匪人所惑文武督率兵役彈壓巡查弗懈痞棍藉端滋閙最爲商民之害如敢肄意違玩拿案嚴懲不貸 
[太液延凉]  
　　客冬户部曾預撥廣東太平關常稅銀十五萬兩以供京餉刻下内務府因經費要需會商户部由所撥該關十五萬兩内劃撥十萬兩向餘五萬仍充户部京餉入奏後卽飛咨廣東巡撫及南韶連道一體遵照云○廂紅漢送挑選庫兵舞文弄弊一事迭綴報章兹聞萬叅領等革職後經刑部派員會同江蘇司滿漢印鈞以榮萬兩革員爲此案之樞紐佟革員次之廣福又次之連日用刑研訊榮供稱前充刑部莫吉格現任户部筆政楊某前刑部四川司皂役陸某一同辦理此事遂由部飛票嚴拘楊筆政到案訊不承認乃行咨户部先將楊解任交獄神廟外管押陸一得此耗早已脫逃迨官役持票到門詢無卜落只將陸子解部司員以其年穉不予看押惟勒令將陸尋交違則笞責云○禮部爲出示曉諭事照得本年六月初十日小暑起至七月十一日立秋止禁止砍伐城内外靑樹及上墳焚化紙錢爲此出示曉諭軍民人等一體遵照勿違○兵部武選司示傳所有五月分在部投供之候補差官吳良衡限於六月初三日親身赴部騐到勿得自悞○督辦東三省練兵事宜定大帥安以東三省練兵全管翼長蘇魯岱現已簡放甯夏副都統所遺護軍叅領一缺按照軍營章程遇有缺出應行扣留卽由在營人員揀擬奏補今蘇魯岱係在營之員所遺底缺自應扣歸外補咨報總理海軍事務衙門查照當由海部呈堂經醇邸批諭東三省練兵現係防營自與軍營有間未便留歸外補仍應由該旗照章揀選云○福大協揆奉諭緝拿秧歌一事迭綴報端兹聞是日該秧歌赴西安門迤北菜園倉趙家與五虎棍什不閑杠子等會唱迨弁兵押解金石頭往彼指拿早已漏洩春光聞風走避會自聞之卽自行投首供稱會末所排萬壽無疆秧歌迭奉掌儀司傳至内廷潄芳齋承值荷蒙皇太后皇上御覽自是以後時於會末處排演近恐内廷承差不得不時加排演詎料聲聞於海内致于上譴况會衆名色掌儀司有案可稽嗣後卽當移往遠處排演云協揆於次日據實覆奏上不予深究遂將金等開釋矣○五月初四日晨奏派看視八旗文童馬步箭奉旨派奕劻嵩申愛興阿欽此得旨經兵部員在内請期當經慶邸等商定於本月初四日辰刻在東安門内南池子正白旗侍衛教塲考試旗童馬步遂由兵部分咨八旗各固山傳知考試各童備帶弓馬屆期赴彼預備考試○新授詹事府滿詹事志愚伯大宮詹銳諏吉六月初四日辰刻進署履新先期由住簿廳傳諭闔署官員吏役人等屆期入署伺候○河南巡撫委員管解京餉銀八萬兩分裝木鞘解運進京已於五月初四日抵部當卽投納文批並雇夫將餉鞘舁入署内寄堆大堂上由原解兵役在彼看守以候兌收○京畿一帶本年二麥雖缺雨而收獲多於去年每畝實收在八九斗之數價亦不甚賤農夫莫不喜出望外僉謂彼蒼者天默默中自有權衡云○東華門南　　　城外沿甬子河建有庫房數十椽以備内庫儲滿後移存外庫其屋年久失修諸多破敝南首九椽傾圮尢甚因呈明内務府查騐屬實飭營　　撥匠修葺擬將頭停拆落其椽柱之𡮦朽不堪者另易新木刻已集料鳩工矣 
[飢民聚衆]  
　　客有由山東遵陸至淮南者道出贑榆縣境見災民之苦無異靑齊行人稍有停留輙爲若輩殺而烹食一日行抵海州西南鄉靑伊鎭見有土匪二三百人高揭白旗分持洋鎗抬砲圍一村庄掠糧割麥卽牲畜之類亦俱捆載以行客驚駭異常潛伏草間至半夜始踉蹌而走天明遇逃難鄉民云此項土匪係某姓爲首糾聚族衆與讐冡爲難現在州尊已會同得勝營前往剿辦矣竊思贛榆毗連山左今兹天災洊至民困難蘇苟非設法以賙之安見千萬飢黎無有繼某姓而起者杞人之憂其能已乎 
[韓江夏汛]  
　　潮州訪事人云某神家有使女名春娘者年方瓜破貌類桃夭雖未敢婢學夫人而性格温柔居然有大家風度某茂才中年未育謀納如君遂介友人爲在東之請不料紳居爲奇貨堅索五百金茂才豐於才而嗇於財無奈中止旋竟鬻諸衏院春娘聞信悲啼宛轉幾欲投繯人皆惜之祗以懾紳之威無敢爲之援手嗟乎紅顔命薄千古同悲墮溷飄茵直意中事安得有情人作文姬之贖俾火坑中現一朶靑蓮哉○賭之爲害罄竹難書曾太守嫉惡如仇將賭館一律封禁惜賭徒聞風鼠竄木能拘獲重懲然太守整頓地方當不容此輩暫時托足也○走方醫王某左手摇鈴右手提藥籠大言炎炎居然以倉公扁鵲自命前月二十五日行經城西李氏宅適某婦患足疾數年喚令醫療王不知穴道誤刺以針婦血溢如泉立時暈倒迨痛稍定而王早已裹藥潛逃矣○四月二十八日鱷溪棉陽杉館木商陳安娘在客房内失去洋銀二百元時當白晝並無外人遂疑館中人火夫劉阿鳳所爲備詞控諸海陽縣衆人以阿鳳年屆古稀素來安分心知其屆然亦無可如何至五月二十五日陳在下水門街某店購物見有人持銀來店所盖戳記歴歴分明細詰情由知爲同伴某甲所竊阿鳳始得免桁楊○郡試文童於初一發正案前列多知名士衆論翕然至十三日太守出示接試武童 
[鄮山氣候]  
　　寍波自六月朔日以來火繖撑空氷紈乏力寒暑針升至百度以外斗室中科頭靜坐猶苦汗出如漿偶吟東坡洞仙歌玉骨冰肌自淸凉無汗水殿風來暗香滿之句覺天上人間顯分凉燠矣居民爲暑所中發痧倒斃者時有所聞所望碧翁翁速沛甘霖庶幾炎威梢却乎 
[襄垣新語]  
　　崇上皇太后徽號恩詔前日由省齎到縣署敬備鑾儀黄幄提爐往江口迎接署關道孫樹人觀察蕪采營王梧岡叅戎以下各官均於道署西轅門跪迎旋在大堂設座各官行三跪九叩禮畢跪聽宣讀然後謝恩而退穆穆皇皇誠盛事也○安徽學政錢穉菴文宗瀛眷尚在京師兹於本月初六日抵蕪換坐紅船在江中小泊翌日解維駛赴太郡并聞成觀察之瀛眷亦於初六日抵蕪云○新授徽寍池太廣道成觀察章自京南下道出申江乘招商局江孚輪船上駛旋至金陵晉謁制憲再赴皖垣謁見撫憲然後來蕪履新其瀛眷暫住中江書院云○調署太平府春笑山太守岫於初七日由蕪湖回郡各屬僚紛紛送至郊外聞太守接印之期定於本月初十日云○署蕪湖關道孫樹人觀察檄委甘少尹煊管解大關京餉銀一萬兩進京赴部交納少尹已於前日乘舟赴淸江由驛北上○蕪采營王梧岡叅戎之次媳病殁營次前日出殯鼓吹夾道儀仗如雲靈柩暫厝東寺○初六日爲楊泗將軍神誕相傳神職掌江河風浪故是日河下各船户以及漁划水販之籌莫不醵資就岸上借屋賽會酬神計大小會十數起或雇淸音或演傀儡以盡一日之歡娛江西木牌帮雇到京優在江灘搭臺演戲十臺觀者於炎天烈日之中揮汗如雨尚覺樂此不疲也 
[戲言釀命]  
　　京口迤西有地名大壩者居人某甲無賴也往年曾稱貸於村隣倪三得錢五千文事過情忘延不歸趙甲有族侄某乙年方及冠巽懦性成一日行經倪之門外倪戲語曰爾家大阮欠我錢五千幾如五覇之久假不歸烏知非有爾今回去作速設法歸償如再稽遲莫怪而翁狹路相逢褫衣以抵也乙懼隨購烟膏吞之歸告其母母大駭急令人尋甲至家覓藥灌救而烟毒已發轉瞬一命嗚呼矣乙死後甲以釁 
 
 

Page 3

 
 
由倪起遂藉屍訛詐將屍舁置倪家並攫取倪之衣履鎡基聲言必須償命倪無奈星夜赴縣報請臨騐薛邑尊訊得甲有移屍之事卽於次晨　同刑仵往騐仵作喝報死者的係自行服毒並無傷痕邑尊遂錄取兩造口供以甲不應移屍圖詐恣意攫物當卽掌頰數十下然後飭乙家屬將屍棺殮事遂寢息 
[荔鄉淸話]  
　　廣州訪事人云臬署圍墻間有傾圮嶽嶽豸垣殊不足以壯瞻觀因於某日爲始雇匠興修有某匠由高墜卜徧體受傷醫治無功延至次日而殞臬憲惻然憫之賞給棺殮銀若干以示體恤死者有知當亦啣感無旣矣○海珠緝捕扒船向歸廣協黄副戎統帶邇來副戎以船數無多巡緝地方頗不敷用因據情禀知張制軍制軍着撥廣保輪船專聽副戎調遣以輔各扒船之不及○南關保甲總查委員教習知縣左大令其恭現屆期滿例應瓜代大憲以大令强幹精明檄令接辦○入夏以來雨少晴多水潦無患各屬禾稻刻已次第刈穫每畝收榖自三百餘斤至四百斤農夫皆雀躍歡欣深頌昊天之粒我云 
[防患未然]  
　　福建訪事人信云近日閩垣有匿名揭帖語多不經且有欠解之處或曰此係哥老會匪暗號并有謡言謂有哥匪多人在城内訂期放火又聞有一種匪徒到南臺各鐵店定造利刃千百件事經地方官查出現在府廳縣日夜派差到處明查暗訪所有客寓均着認眞將住歇之人呈報以杜會匪潛蹤備豫不虞古之善教也 
[公舉當董]  
　　前當董黄煥烟觀察於今春逝世兹經各當鋪公舉汪守愚司馬文澤接辦業奉裴邑尊批准按司馬人極老成素悉上海商情辦理自必得手日昨司馬已赴各署拜會云 
[西節懸燈]  
　　西歴七月十四號卽華六月十七日爲德法交戰後法國改爲民主之期滬上法界各洋行皆結彩懸燈以誌慶賀工部局及領事公館黄浦灘一帶亦先期裝設自來火五光十色照徹通衢現已次第興工想屆時火樹銀花當遠勝元夜踏燈時節也 
[破籠而飛]  
　　放白鴿一案經葛同轉疉次訊供判令黄榮棠將趙陳氏領回本報紀其事而名之曰白鴿回籠蓋冀其從此戢羽脩翎不復翺翔雲際也不料黄於初六日領歸後初九日該氏卽挈子光興而逃一飛沖天無復鈴聲淸脆黄之衣履亦皆席捲一空誠狠矣哉說者謂該婦初於上月二十三日脫逃至二十九日就獲當巡捕至新街德春棧尋見時該婦預令棧主之女小字阿英者覆被而臥已則蜷伏被中不知今次脫逃又將潛藏何處也 
[縣案彚錄]  
　　五月初四日枷示鐵廠之賊犯李阿山今已期滿白地保張慶華帶案關枷收入自新所該地保稱給發該犯飯食一月邑尊遂償以錢一千文○會審公廨函送形跡可疑之朱萬有等三人據朱萬有稱原籍宿遷縣向當兵勇父於去年八月初七日被土賊砍傷身死回家後禀官緝拿凶犯究辦現聞賊黨潜到江南故賣洋槍防身李蘭春供邳州人到上海找表兄俞德和昨到三茅閣橋賈銅帽洋布等物因天晚住老北門客棧今早走出被巡捕獲住俞德和供在吳淞當勇表弟李蘭春喚小的回籍告假到滬買物被獲邑尊諭令交差訊候查辦○新衙門南首周蓮塘起造房屋内有小工毆打後發痧身死一案兹聞兇犯裘阿桃現已開鐐交差覓保 
[英界公堂瑣案]  
　　麥總巡捕頭禀稱西包探與華包探王阿二張松樵等查得王萬盛正泰祥兩鋪雇船裝載火油泊在蘇州河熱閙之處生泰鋪亦雇船裝火油泊在裏虹口有違定章請爲傳案究罰蔡太守飭差傳王萬盛之王晋卿正泰祥之夏春生生泰之宋春元於昨晨投案該包探等申訴前情并稱伊等各船裝五六十箱七八十箱不等王晉卿稱奉諭不准多存火油因此每逢客人要買二三十箱者先行雇船裝載再交與客船夏春生供與同宋春元供我鋪並無火油裝船旣稱包探查見當時何不指定何船包探王阿二禀宋春元鋪中時有火油五十箱起岸鋪門前放十箱鋪内十箱碼頭上十箱棧房門前十箱棧内十箱以分起爲朦混之計此次實有火油船泊在裏虹口現在移泊亦未可知太守間王晋卿爾知宋春元舖中有火油在船乎答稱宋鋪中火油生理最大船上亦多麥捕頭稱宋旣飾詞巧辯嗣後不再違章則已如再有前項情事定當拿貨充公太守隨諭宋兹共判罰洋四十元自核箱數多寡均匀派出卽日將船移泊浦東僻靜之處嗣後如再違犯照定額多一箱卽罰洋一元宋等遵斷而退○美商蘭門投美領事署訴稱行中因前買辦辭歇經人薦周松林爲買辦由阮兼茂作保立有合同載明墊付銀兩禮拜五前買辦交缷言明周於禮拜六前來接辦屆期不來請爲傳訊易副領事據情照會蔡太守飭傳周松林阮兼茂於昨晨會訊蘭門申訴前情并將合同呈閱又稱我於禮拜五見周言須墊銀二百五十兩周問何用我告以有貨到須報關稅等語伊又囑我開明何等貨物將單由出店轉交與伊卽可交銀不料伊忽翻悔前買辦某甲稱周於禮拜五前來告以須與洋東算明帳目周言禮拜六可來接辦周供與蘭門立合同接做買辦禮拜五去時前買辦不肯讓向蘭門言之囑於禮拜六接辦然須先墊銀二百五十兩我言尚未進行如何先要墊銀蘭門謂不要我做因此不去太守問爾曾向蘭門問明貨物開單爾卽可付銀有此說否答稱有此說進行後墊銀則可今伊要先付銀而後進行是以不願蘭門與周松林嘵嘵置辯太守商之易副領事飭周交保再行覆訊核斷○包探唐寳榮稱高阿梅住在客棧行竊王阿大王元元等紗長衫紡綢褲等件由周恒卿所見欲向高分贓不依爭執由王阿大等報捕經我查獲人贓一併送案王阿大投案申訴前因王元元未到高阿梅俯首求恩周恒卿供見高行竊　恐說破伊必挾怨故未向失主言明不敢分贓蔡太守判高阿梅管押一月周恒卿交保贓交失主分别認領○包探沈金隆稱王連生行竊坭城外西人住宅内衣服今獲人贓送案西人遣出店投案請爲領贓王連生供認行竊惟求施恩蔡太守判王連生管押四十二天贓交出店領去○錢阿林稱被沈阿奎行竊衣服洋傘等件當獲人贓交捕送案捕頭禀沈屢次犯竊前次送請懲辦曾幾何時又犯行竊沈供疉次犯竊原是該死以後不敢再犯蔡太守判沈發捕房管押四個月期滿笞責一百板交錢阿林領去 
[法界公堂瑣案]  
　　包探王榮培禀稱小的於前數日見湖南人王漢壽身穿紡綢短衫褲昨日又見其在輪船上行走手持皮皂明係竊來因之拘案請訊王供向在甯波提標左營劉大人處管理洋砲現在來滬就醫皮皂在碼頭拾得葛同轉謂旣是管勇可有熟人答稱新字營左哨宋漢祥與小的同鄉同轉着押候致信與宋來案具保○啓昌洋行檳榔嶼人黄某送其子黄金水請訊包探禀稱金水私刻啓昌圖章向各號冒取貨物是以由其父送案請懲金水供稱年甫弱冠被友人朱梅丰所惑私取各貨圖章由朱刻就隨有彩文號王元峯利興號關耀投案訴稱被金水冒取貨物或十餘元或六七元金水供現在情願歸遺俟出外找朱扭案請辦同轉謂須先向爾父懇求然後釋出通事禀稱金水現忠下疳同轉着送往仁濟醫館醫治王關叱退○包探禀稱趙才寳犯案管押釋出未久又在粥店内滋事由捕拘案請究趙供小的曾欠粥店錢一百十四文昨日向索適囊内無錢伊卽使二子攢毆並將短衫拉破葛同轉着押候傳原告到案質訊○杭大生烟店主陸子章向馬禮孫租賃店房輾轉租與整容店一事疉記報章昨日收租人黄蘭孫投案請訊陸稱有人托代租店房言明開設麻袋店不料其竟開整容店傅才廷挈妻沈氏上堂供稱小的曾托陸代租房屋已付租洋十七元並送南腿枇杷等禮物黄稱僅有四元由陸交下葛同轉察得陸從中舞弊着還傅洋十三元傅　欲開店可先將房租料理明白然後再請的實人保租各人遵諭而退○包探禀稱秦福元手持洋傘及紗接衫向押鋪質錢一見小的飛奔逃避追獲送案請卽究懲秦供小的係海門人現在新關寫字人馬姓處爲車夫每月工洋三元洋傘及接衫由主人囑持往質錢葛同轉着押候 
 
 

Page 4

 
 
傳其主人到案再核○南誠信烟館堂倌桂林卿訴稱前數日孩子潘阿三藏匿烟鋪下及收市時持燈照見卽行釋去今晨門尚未開見潘在東洋車中躺臥身畔有鞋子一雙查係小的所失是以扭送案下請賜究懲包探禀稱潘言張英冲指使伊行竊小的因將張傳案葛同轉向之研詰潘供詞含混張稱潘在整容店習業私自脫逃其父囑小的找尋前日遇諸老北門外扭其回去伊竟倒臥於地堅不肯行整容店主李阿全潘父木九投案候示同轉判將潘押候責手心百下然後交其師領歸張無十省釋○專放印子錢之山西人梁正興擅搬祥發棧生財一案前已疉紀報章昨日案中人損投案候質棧主胡少堂訴稱小的昨日經人保出後已與汪其桂及項姓講明將小的半股盤與汪爲業汪稱奉諭調停兩下俱已允洽胡欠各帳皆由小的理明同轉謂此事本由爾起初時爾欲開棧現已償爾所願矣梁重利盤剝本應重懲姑交原人保出限二天内向胡汪料理一淸然後一同來案禀覆各人遵諭而退○包探禀稱福建人劉湖來肩荷蘇木二條查此人曾經犯竊擇出未久是以拘案請懲劉供蘇木在新曲河邊抬得同轉謂無須狡賴判令笞責二百板枷號一月以儆 
[上海四馬路陳春記内協助奉賑公所接到營口翁曉山朱叔梧介眉三君六月初六日來函]  
　　紹勤澄吏纯齋蕃甫葆三春瀾諸位仁兄善最大人閣下初四日曾奉電函諒邀台鑒日前接到第十號公函并購米發票一紙拜悉一一開封輪船運到秈米一千四百六十二石照數收存與阮星翁信内淸單數目無異并知由可熾順陳春記兩家匀墊洵屬見義勇爲樂善不倦又各善士捐助高粱一千八百包作廟斛一千零九十二石亦已騐收並無虧缺高粱公議擬撥助蓋州粥廠六百石秈米分運庄臺蓋州二處平糶未審能否暢渭容再電告笔續行辦運爲要楊殿翁一函暫存渠於初二日坐利運輪船赴津往返約十日爲期俟回轉交再近日山東災民扶老携幼來營就食疾病叢生日有倒斃殊堪憫惻現將所來高粱餘剩四百餘石查明大小口酌給以救殘喘並在三江公所設立協賑施醫局敦請武林陳仲潤先生施醫給藥貧病可憐是以同人公議設局試辦三月所有經費擬在賑欵開銷是否有當尚祈示遵至以爲盼怱泐奉復餘容續布敬請德安伏惟均鑒愚弟翁正修朱福春潘成榮同頓首 
[助金誌感]  
　　啓者敝所近承寳墨齋助洋五元石鋕相助寍材八具王承記助洋兩元周治亭助錢五千陳信泰每月助錢一千文具見諸善士多金揮手眞樂善而好施衆流民飲水藏心必感恩而圖報合先代謝以誌勿忘此啓[  滬北棲流公所司事謹啓]  
[贈藥誌感]  
　　溽暑蒸膚卽平居亦易致疾驕陽射眼况勞役更懼成痧昨承保安堂交來文報局助純陽正氣丸一千二百服萬應靈丹八百服管可壽齋助管製四時茶一百塊人馬平安散五十瓶臥龍行軍散一百瓶等囑給貧民仰見丹散回春萬應報平安之喜豈僅茶丸銷夏四時徵調衛之功具此善心解囊未厭合䖍拜手登報申明此啓[  滬北棲流公所司事謹啓]  
[湯餅筵資移賑]  
　　抱子乃人生樂事親朋趨賀式燕言歡亦其宜也有時爲親朋種福兼爲哲嗣培仁者如蘇寳森先生喜得文郎承羣公貺儀移筵資助東賑洋一百元洵兩全其美焉溽暑偪人餚胾何須適口仁風扇物轉旋殊出同心世有喜叶弄璋者請權其緩急也可上海北市絲業會館籌賑公所愚弟施善昌謹誌 
[浙省撫轅抄]  
　　陸月初三日署温州府張禀見禀辭赴任新選永康敎諭戴穗孫並禀辭赴任委署衢州府司獄蔣汝翼禀謝委叩見○初四日試用從九品徐延年由京分發來省禀到○初五日餘杭縣路保和專丁禀謝海運案内蒙保以同知直隸州在任候補並在蘇皖賑捐案内奬叙花翎 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[輓彚]  
　　浙西陳竹坪大善士久居滬　樂善好施惟日孜孜畢生不倦於其殁也各省官紳士庶贈聨以當　　　四　琳瑯不下十百　昨由門下士徐君聞韶手錄見　　卽附死報端○師本具大慈悲頻年託鉢　門俾飢嘔飫德寒谷嘘春自今　此　　惠　長留七窩災黎齊墮涙天不憗　　老此日乘輿返駕傳起死奇方回生靈擬獨　受恩最晚幽光難閟一編良汉待成書受業　　拜輓○凡　旱哀此鴻嗷濟衆曠仁心人無畛成阿芙蓉烈干鴆毒回春施妙手公寳權輿門生彭錫恩拜輓萬億溝瘠八百孤　　　　　同一哭天語褒　海邦尸祝允宜美報享千秋龔照瑗拜輓○中澤徧哀鳴頻年仁粟義槳濟世　教彌造化南所驚噩耗此日　　噩栗籲天　乞壽　民盛宣壞拜輓○天語荷褒榮億萬姓飢溺重生何止子婦下男齋戴德家傳緜世澤七十載典型勿替合將嘉曾懿行　成書　芳植拜輓○交深金石誼篤芝蘭憶當年創建棲流襄助成功惟鼎力豫晉旱荒奉直水患幸賴公慇懃籌賑生靈無數　蒙恩陳福勳拜輓○天下皆稱爲善士海上不可少此人謝家福哭輓○遺澤永流三馬路哀鳴頓失萬鴻聲陳諝拜輓○之善實無微不至隅天何遽奪其年祁文藻拜輓○仁聲播宇宙億萬民共荷生全正期鶴祚恒延九重疉詔褒優德物色仗風塵二千　無緣會台詎料鯨騎　去兩地論交了此倩樓繼序拜輓○以實心行振事不市義不沽名旨趣直追三代上視四海如一家無倦容無悔志性名終逹九重知沈俊升拜輓○古道照人間咸欽碩望老成驚代謝空仰儀型周志沐拜輓創義賑斯爲大下大善士博濟殷懷拯疾施衣猶小惠待褒榮定知獨行有傳人考終備福昇仙成佛證前固徐士愷拜輓○卅載偶歸來善氣邈人對我深談眞益友一生多義舉誠心濟世活人　　勝良醫劉克成拜輓○中澤憫鴻嗷恩惠覃　數省生靈公保有故鄉垂駿望典型　在一方善政我慚無張石麟拜輓○　哀　拯鴆毒頻湔登門已廿年濟困扶危德澤旁流海澨惟簡寵頒口碑頌洽杖國遲一載光前裕後福星猶照人寰瞿開桐薛兆奎拜輓○善舉以活人爲大勸賑不辭瘁助賑不居名利濟矢眞誠九重褒榮無媿色事親至禮葬而終封墓必射行掃墓必屣拜衰頽仍愛慕一門　友　家聲凌賡颺同弟拜輓 
[上海四馬路文報局内恊賑公所經收山東奉天賑捐五月中旬淸單]  
　　十三日○本埠源記東洋莊來日本神户理事署蹇虚甫太守募來洋七百五十七細户俟到再登又來東洋源記莊募鄭汝泮十元永祥泰萬昌和永同孚馮丁受隱名五户各五元晉恆廣昌和泗隆利和四户各三元馮鏡如唐裕成潘愛臣有利合記馬仿周五人各二元公安一元五角合昌泰秦日有林碩波黄旋浦葉秦庭關日南成記程少棠全記保和堂永興十一户各一元以上實收英六十九元五角兩廣電局沈小園太守寡第四批賑欵規元三百兩蕪湖招商局來當塗縣李募烏溪厘卡善人本洋一伯元原伸英洋一伯廿三元無名一元嘉興庫房同人筵賑十洋丑福廷翁來淸江曹署　叢竹山房劉鶴雲趙延林至德堂吳文巡公曹公張步陳無名聚和堂杜程忠恕堂熊棉力子王盡之十一人各四元太原郡霍三槐堂二户合四元三槐堂無各各兩元龔省心堂惟相堂繆曾河戈什公三人各一元又來河巡公曹河戈什公三户各一元如臯朱廣泰紅房募張裕大謝仙亭殷洪道王盈甫王占魁五户各五角潘靜軒六角汪星白吳星南兩户各二角五程仁元童步雲二户各二角厦門隆豐號葉淸濤翁龍銀一百另四元　募林啓淵龍銀二百元沈少洲龍銀一伯元陳君道龍平四十兩呂漏官龍平三十三兩沈瑚亭龍銀六洋張柔卿蔚長厚隆豐恆豐裕德翁斗觀楊克廿七户各龍銀四元和義張愼德堂李天星順發施成益恆成曾桂林合安無名隱名黄松茂黄鴻官黄金鍊吳致軒怡隆楊可見泰順十七户各龍銀二元以上實收合規元四百十一兩四錢厦門濟善祉賑所募賜錦堂四元樂善堂餘慶堂二户各一元五角積德堂一元二伯李承泰李振順隆興同仁堂吳開成存仁堂六户各一元納福堂永裕堂兩户各五角以上實收原合規元十一兩仙鎭元康莊蔡履翁募王樹德堂三元金予粱廖芹順蔭本堂大有木號源茂木行曾同茂六户各一元仁記無名想嗣子森泰仁四户各五角益壽而康子銅洋五元無名詹太來無名易長貴宜之唐伯村無名徐善浦無名九户各五百文森元四百文胡金泉卓堂楊居易堂大昌永成福隆黎璧人萬子功無民劉松齋無名十一各三百文同昌隆吉德裕三户各二百恆祥仁和兩户各一伯五十文有心無力包原氏一百十五王德海一百以上實收英廿元銅洋五元岳州署來吳無名十二元面鹿山人十元以上實收英七元欄板洋十五元仙鎭王陶菴翁服符病愈人　元又人二元本埠鴻興行募無名孫合意存心軒合心意四户各二元和昌成來陸士才爲求子延年免晦四元新安搜廬主人舘榖移賑十元杭城顔善士來嶺南寒士募仁德堂馮一元孤山病鶴求病速愈否則卽死以免延累洋八角蜜峰逸士五角湖上寓公匯川氏二户各三角天涯淪落人七年病客兆水山山房人中贅平氏五户各二角不過士一角常熟凝善堂賑所募保幼室三十元何進州五元驗收周家橋河十無屬男屍身中檢出移賑三元以資冥福陳墨泉末林代邵景忻禮懺張靜如殷希凡經義堂龔咸記無名代善居士八户各一元王鳳占陳問漁羅竹亭其相季雨生五户各五角殷少雲倪月之譚東　三人各三角張驗亭七伯無力人厚四百無名二百七十不書字二百無名王談如范仁甫張志南邵韻琴宋德順斐菊泉何復興吳明齋王恊山李廣盛劉應同韋文品周慶增謝秉全孫存心吳謙齋夏源太周贊欽趙彩文廿户各一百以上實收洋六十四元三角原銀三錢九分四厘餘姚縣署婁之明翁募吳路氏章錢氏陳馬氏婁家輝仝子四户各一元徐水蘭八百徐朱氏四伯崔周氏三百余陳氏沈婁氏趙芝軒與妻朱氏陳樓氏五户各二百李盛福陳振秀張春林周錦瑚王松亭徐佑福張其昌樓吳氏趙余生大成張配之十一人各一伯馮小舟一伯四十吳聽寶廿文以上實收英七元本埠廣和糖行募施章如一元黄月樓旦欽堯兩人各五角張潤之吳養臣吳祝三趙友恭廣和行五户各二角以上均香資捐賑漢口招商局募無名四元　屋氏梅花進福補拙三户各一元本埠總會酒棧一元六角漢口悔花梧空二元不力人一元無名一元○本日共收規元七百廿二兩四錢英洋一千一百六十一元欄板十五元林洋五元原銀三錢九分四厘小洋四角合併聲明 
 
 

Page 10

 
 
   
 
 

Page 11

 
 
   
 
 

Page 12

 
 
   
 
