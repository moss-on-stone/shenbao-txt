# 1907 - 307 - 4912414

 

Page 1

 
 
   
 
 

Page 2

 
 
今日本報目次 
第一張諭說專電緊要新聞淞滬要聞 
第一張要摺（續法部戴尙書奏陳修訂法律辦法摺）分類新聞 
記事（舟山鄕民事變記） 
第三張小說（幻邦奇遇錄）本埠新聞訟案各業行情表 
論說 
[論辦理地方自治之宜愼（臣）]  
自肅邸蒞民政部後。頗注意地方自治特會議民部則例。及董事會議事 
會章程。此誠今日之急務也。顧得其道則足以致治不得其道則足以取。 
亡。葢昔日之人民受壓制於官勢今日之人民受壓制於紳勢也昔日之。 
人。民假紳勢以通官勢所受之壓制猶間接也今日之人民挾紳勢以陵。 
官勢所受之壓制固直接也向雖名爲官治而其中之運動半由紳勢而。 
成今雖名爲自治而其中之運動仍藉官紳合力而成。故一言自治。而怪 
象之百出。有不可思議者焉。 
夫肅邸所慮者。非武斷鄕曲魚肉平民八字乎。此八字者印入於向日一 
般紳士之腦筋。至今日而遇此自治之機會是直假以殺人之利刃也渾。 
而言之。則爲城厢之董鄕村之董析而言之則爲各善堂各學堂之董。各 
商業各會館之董其人之種類不一其心之好尙不同。其所。以爲地方患。 
者。誤於自私白利而已。 
夫。必化此自私。自利之。心而後可言地方自治。地方自治之當愼厥有三 
端。 
一。則宜主於通逹也。通逹云者。由上流社會。以通至中下社會。有對於析 
理之一方面者。有對於行事之一方面者然必析理旣精而後行事爲無。 
弊。天下未有識見迂謬之人而可以造福於地方者也故上流社會而　。 
 [ 
 
 
 

Page 3

 
 
逹則其鄕必無野蠻之舉動而地方自治之始基立矣。 
一則宜主於忠懇也。忠懇云者以上流社會之熱心。對付中下社會。天下之人。無不愛其身者。卽無不愛其家者。顧身寄於家家寄於土地土地之。存亡身家之存亡所係故以身較家則家重以家較土地則土地重竭其。誠以爲之謀保其土地而後能保其身家則地方自治之進步速矣。 
一則宜主於公平也。公平云者主持於上流社會。以施及於中下社會而共謀幸福者也有公衆之利益則謀所以興有公衆之禍害則謀所以去。天下往往有至公之事以私心用之而輙爲所敗故必有公道德而後有。公是非是非之所。在雖親戚。不能包容雖嫌怨不能傾陷事事得其平則。地方自治之效果收矣。 
三者備而後爲地方自治之資格顧此資格非一二人所能造必地方上。人人共造之乃能完全而無缺否則團體不堅而憲法仍無以成立也。方今政府以立憲一事。議取法於英日。吾聞英國人民。每至地。必組織一地方自治日本自伊籐博文。總理内閣首定地方自治制度故兩國之民。團結之力日堅而能拓其殖民地於他國今中國而欲取法英日亦務結。人。民之。團體而已。雖然。地方自治者個人自治之積也。今試問英人之自治。較中國人孰勝 
乎。則必曰英人勝今試問日人之自治較中國人孰勝乎。則必曰日人勝。 
然則不。言個人。自治。而徒言地方自治猶不揣其本而齊其末也且自治。 
云。者。對於官治而使僅挾自治以蔑視官治則所謂武斷鄕曲魚肉平。 
民。者幾何而不階之厲也耶。 
專電 
[電一北京（十二日午後十點二十五分）]  
内閣派吳。郁生王序。爲提調華世奎王慶平熙鈞爲帮提調中 
書宗。樹楷殷濟馬士杰金梁爲文案并卽頒刻内。閣會議改治處。 
關防（句） 
[緊要新聞]  
[議派親王總理内閣事務北京]  
　　孫。世那。三相國日 
前與軍機大臣會商現在。會議政務事宜。改由。内閣辦理。責任。綦重。應請。欽派親王總理詳核一切以昭鄭重聞慶邸以改併伊始必須先行試 
辦設或任用不得其人必致諉卸貽誤反滋弊端意在從緩請派云（武） 
[資政院内容之組織北京]  
　　資政院章程由軍機處會議組織等情曾誌前報現聞慶邸决定先向度支部商撥的欵擇地修建房舍再請欽派院長選擇御史充當議員其中詳細章程即著該院　叅酌訂定以期悉臻完備云（武） 
[陸軍部電傳鎭統制會議軍政北京]  
　　陸軍部王大臣現擬添練陸軍曁整頓營制軍律等　業已電傳直隷各鎭統制輪流到京籌議一切以便切實改良（義） 
[又議開辦籤札公債票北京]  
　　郵傳部堂憲以各省應修鐵路籌欵爲難議仿各國成法試辦簽札公債票以資挹洋現陳尙書恐驟然施行有所妨碍擬卽咨照各省大吏詳細調查社會情形再行酌奪（益） 
叔子曰政府曾議禁止各省彩票矣今各省之彩票未禁而中央之籤捐將興然則政府非以各省彩票爲有害而禁之也特欲自爲彩票之托辣斯耳 
[皖撫通札各屬改良視獄章程（續昨）]  
一班館本干例禁且聞一邑或有數處或另立習藝目新待質候審等所名目實與班館無異今皆一律革除每邑設立自新所習藝所各一區除重罪監犯外凡在押已定罪禾定罪之犯一律令習工藝卽就本地所出之物産易習之手工實行興辦以製造之品售價一半充該所經費一半記簿俟其滿開釋發給並將辦理情形犯人勤惰按月造報限文到一月舉行 
一自新習藝所只准收押未定口供之命盜竊犯及爲定地方之訟棍匪徒此外如平民因戶婚出土口角爭鬭錢債細故涉訟者一概不准私押其命盜各案應傳質人証非必須傳提之要証不得多所牽連拖累凡遇積壓以及難辦各案均當設法趕辦以清庶獄勿稍延宕限文到十日内逐一清厘詳函以聞 
一近聞院省各州縣往往内聽斷不能持平致原被兩造或有不願遵斷者卽行收押勒結尤爲颟頇應卽一律嚴禁 
一聞監獄押所初收犯人皆三日後方發火食無人送飯者往往餓斃當即日禁除此例聞各監押所設私刑其名曰抱靠曰撑棍曰元寳鐐日荷包麵曰小鬼吹簫曰小鬼挑燈曰嬾漢棹曰木狗兒曰上腦箍 
 
 

Page 4

 
 
日加木鑷曰桂花樹曰梅花棍曰倒扒蛇曰粉蝶晒翅曰蝦蟆翻肚愈出愈奇不堪枚舉以及種種慘無人理之一切私刑限文到之日該牧令親往監押處所一律搜出並該令管差役具永不再造私刑如犯反坐之罪該牧令仍隨時稽察點名挨問名犯有無私刑及尅扣受餓等事所搜毁禁革之私刑共若干件文到限五日内函告 
一聞監獄班館押所等家丁差役無不以此爲利藪而班館爲尤甚收入者丁役需費送飯需費點燈需費無家者求發火食需費求减免私刑需費收押在前之犯亦需費見聞有限鬼蜮難窮著卽嚴行禁絶以紓民命限文到五日將辦理改革情形詳函以聞 
一聞監獄班館押所多房室低暗庭院狹小污穢狼籍濕熱薰蒸加以木籠酷虐疾癘叢生瘦斃之人春夏尤甚地方災疹恒必由之文到限即日將監獄押所内之木籠木箍大串立卽拆毁革除將各房室庭院一律妥愼修改滌除污穢多開窗戶以通空氣外護鐵格以防逃逸先將辦理情形速函詳告並將如何就地設法籌築改良之處續禀酌奪 
一所屢有著名訟棍地痞及著匪之爲民害者密以名聞隨時查拿懲辦鄕俗惡習有亟須禁革者並以聞 
一訪聞各州縣佐貳衙門往往擅受民詞竟有茶房黑屋名目私押平民以爲勒索地步尤堪痛恨應田州縣澈查嚴究據實禀聞以憑參辦右列各條皆必勵諸實行而以清訟恤囚裁班館習工藝尤爲切要倘或視爲具文虚詞搪塞一經覺察立卽撤參勿謂言之不預凡限期函告務各恪遵（政） 
[两省合任貢院改建市塲南京]  
　　寗垣貢院改建市 
場屢次會議均以欵絀未果今張季直殿撰擬就兩省紳商學界組織公司合任改建市塲業已刋發公啟略謂前奉督部奏請將兩江貢院招商承買卽以其地攺建市塲收其賃金以爲别建大學歲支之補助業飭商務局檢查磗瓦木石方數丈尺按市估值並由兩省紳士於本月二十一日在寗集合商會公議由商會另行繪圖分類估價互相比較估定登報開標召買惟是統購各料賃地闢塲建築市廛合計所需約五十萬數旣非一人所能勝事未可半途而輙輟擬由兩省紳商學界各認集貲二十五萬兩合五十萬兩立一公司同時投標當衆公决認集之數先由兩省各紳自行酌書於册告知在寗兩省敎育總會事務所以便彚核并望函到一星期卽賜答復云云（山） 
［Ｌ>淞滬要聞[日總領事致滬道函] （爲戴生昌湖州航路攺綫事　）據日商戴生昌禀稱商局於光緒念　年八月開行上海至湖州航路中途經過之處向遵海關章程報明行駛迄今十有二年詎料昨日開單報關滬關稅司飭令報明嘉興關航路須改由嘉興繞行至湖州查中日商約附件第八欵載明由口岸至内地並由該内地處駛回口岸並准報明海關在沿途此次所經贸易各埠上下搭客貨等語商局開行滬湖航路係照約章行駛並無不合若照稅司所言改由嘉興繞行至湖約多行一百五十餘里輪船所費煤炭細砂價亦不資且須多歷七小時之久方能抵埠於商務行旅均有窒碍禀求照會滬道轉致滬關稅司遵照商約辦理以保商業等因本總領事查此事無端禁阻中日續約附件第八欵應得之權將十年已開之航路勒令即日更改顯悖約章關係甚重除致杭嘉湖道轉飭各關稅司卽日收回如上苛例外相應函致貴道查照迅卽知照滬稅司仍照向章辦理不得擅更成約不然一切虧損應由貴國擔賠乂此項辦法由何官定案有何例章可據是否以嘉興爲通商口岸請一併查明見復以便核辦（零） 
[滬寗鐵路總管理處咨上海道文] （爲火車轉運漕米事） 
（上略)案查本處連漕卷内蒙江蘇撫部院陳奏准蘇省漕米向在錫金採辦者改用火車裝運至滬本届截留較多先行試運三萬石春間開運報竣奉批此次車運旣臻妥善下届自應推廣全歸車運等因當經禀明卽在無錫及吳淞之張華浜添蓋棧房并於張華浜添築碼頭此項工程亟應興辦旋經總工程司格林森禀稱現在濬浦局考訂新圖更改水道尙未施工張華浜碼頭若出浚浦新圖須從緩辦等語惟查浚浦事竣遥遥無期瞬届冬漕開運時全數四五十萬石駁船轉載不特曠延時日且恐雨濕水潮天庾惟正之供遲誤損失皆有重咎籌度至再不得不力求變通可行之法以期漕此路政無復窒碍之虞擬由貴道轉商稅務司卽飭理船廳察酌情形先就張華浜本路車站左近定一輪船靠岸停泊處所俾車站　運漕米可與招商局輪船緊接裝載暫濟要公將來浦工完全再行按照另築碼頭庶於彼無損於此有益（下略）（惻） 
[採石肇禍事最近電文]  
蘇撫復蘇路公司電虞電悉此事前據戚守電禀情形即經電飭妥爲勸諭兩得其平勿任暴動在案昨滬道來省並飭速　查明妥辦初六日鄉民暴動一節尙未據禀已電詢戚守並飭認眞彈壓查辦以遏刁風 
 
 

Page 5

 
 
第五版 
惟頃閱戚守來禀似九峯民居稠密藥轟實有未便並據禀陳轉圜之策三條甚爲圓妥已飭滬道就近與貴公司接洽商辦總之路工民情必須兼顧鐵路歸自辦乃挽回利權盛意官紳兩界萬不宜稍存意見誤轉事機戚守身任地方愼重亦非得已仍希注重公益和平議結地方之幸○蘇撫致滬道電戚守禀陳采石辦法三條由道與公司商議已否議結現委盧守懋善前往松滬禀承執事會商戚守陳丞並路紳辦理此案以期和平了結並聞龍眞印 
○蘇撫批松江府禀　禀及單摺禀悉查採石所以築路斷不容鄕愚無識任意阻撓惟用藥轟石具有關繫　應出以愼重該守身任地方有保護路工之責卽有保護人民之責其委曲求全之苦心亦當爲人所共諒詳核來禀九峯旣人烟稠密採轟實有未便另單所議轉國辦法三條均尙妥洽且與采石保墳初議亦不相背公司顧全大局當能擇善而從仰蘇松太道速卽查照就近與公司接洽妥爲商辦務期和平了結兩全無損一面轉行該守知照至現接公司來電初六日下午鄕民聚衆往壞張紳葆培房屋等語已電飭該守彈壓查辦禀單均發摺存 
○初十日松府再上蘇撫電奉庚電同日奉督憲電均敬悉公司採石失信於民辦理爲難情形已邀洞鑒張葆培多行不義結怨於衆鄕民因其與公司往來託免轟石葆培反以大言恐嚇致激衆怒微向滋鬧卽委沈令與知縣駐鄕公司復有初六動工之說知府於初五電禀棘手情形當晚亦赴鄕與公司李紳磋商出不用藥轟之示李紳不允距泊船半里忽聞敎民與鄕民在葆培家吵鬧府縣同往人已逃散查看打毁門窗器　餘均相安李紳已回葆培平日結怨致被遷怒該民聞用藥開工則聚不開則散現示諭靜候並勒交犯逾限不交擬帶兵役督拿公司催拿犯甚急惟欲懲其罪必先定千百人之心犯固應拿亦須相機辦理以免激變前禀三條辦法由道與公司商議能否和平了結容再禀聞 
○松江府禀上海道電庚電敬悉正在禀復又奉佳電赤壁鄰近本有敎堂兼多敎民張紳葆培多行不義素與敎民有隙並結怨鄕民其胞伯叔張紳海礪等深悉之該民以葆培與公司紳往來懇免藥轟葆培反以大言恐嚇致激衆怒已非一日先委知縣與沈令駐鄕公司有初六動工之說人心愈憤知府於初五日將實情電禀兩院憲並請議處一面漏夜躬自赴鄕次日與公司李紳磋議出人力開採之示李紳不允距泊船半里忽聞葆培家被衆打毁門窗器具府縣卽往查勘衆已逃散現勒交犯逾限不交擬就近借提兵督拿體察民情開工則聚不開則散其於葆培係挾仇遷怒所致餘尙相安所慮僅葆培一家已飭差彈壓並遵諭出示員紳已回路局無碍憲台所派二哨容察另行電請飭調公司電督　飭拿犯甚急爲地方計惟有相機辦理庶毌枉縱（毒） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[續法部戴尙書奏陳修訂法律辦法摺]  
若夫編纂之事委諸一二人固覺精神不能專注卽增加數人亦未足當此重任現在司法所需其闕焉未修者如法院編制法民法修而未備者如商法舊法尙待改正者如刑法新法未能適於用者如民刑訴訟法此外如陸軍治罪法以及各法之附屬法實屬體大思精非特設立法機關不足以資修訂應請特開修訂法律舘以示全國之所從出將來無論何種法律皆須由法律館編纂提議改正以期法律之統一其組織之法原奏請法部大理院專司其事自係爲便管於理起見臣等職掌攸關何敢自寛其責特事屬創始不厭求詳所有修訂法律除由臣等詳愼辦理外應請欽派王大臣爲總裁其各部院堂官應如原奏請旨特派會訂法律大臣至各督撫將軍有推行法律之責亦應一律請旨特派叅訂法律大臣此下編纂員等應請設提調一二三等纂條總校分校内外調查繙譯書記會計各員容臣等擇尤開單請派仍以原官選充酌定律貼以資鼓勵此外延聘東西法律名家比照各學堂外國敎習之待遇按私法契约之類以一私人資格訂立合同使之繙譯各國法律條文及有名之判决例解釋法律正當理由比較各國法律異同優劣著之於書以備採用不得干預立法之事此臣等所謂行事之機關也方今世界文明日進法律之發逹已將造乎其極有趨於世界統一之觀中國編纂法典最後以理論言之小難採取各國最新之法而集其大成爲世界最完備之法典以實際言之蓋非立法之難乃立法而能適於用之爲難也夫立法而無理由則不適於用有理由而非正當者亦不適於用乃若理由雖屬正當而尤不能適用者則有數端安常守故見小欲速此其一舊法積久弊生新法弗便於私此其二法理精微莫明解釋此其三外國擴張屬人主義與内國屬地主義相衝突此其四故法律之實施每多扞格大抵編纂法典必有實施派及延期派紛議生乎其間然法律之眞理亦於是乎出按各國法律皆須經議會之協賛乃由君主裁可而公布之然後法律之效力始生此次編纂法律應由修訂大臣督同纂修員起筆無論何種法律凡未經議决者皆謂之法律草案草案之後皆附理由書每草案成由會訂大臣逐條議之其各省督撫將軍有叅訂之責亦應隨時特派司道大員來京會議叅照議院法分議决爲認可及否决兩種皆從多數爲斷其否决者必須聲明正當理由修訂大臣應令纂修改正再議議决後由修訂大臣奏請欽派軍機大臣審定再行請旨頒布此臣等所謂議事之方式也至若先事之預備則在調查習慣臨事之秩序則在分配職務已事之設施則在實行法及撤去領事裁判權改正條約等要之此舉關係國家法權實屬不朽之盛業非綱羅人才不能贊襄其事臣等非敢稍涉張皇然編纂法典爲各國之所注視欲求公認自不宜草率從事此臣等所擬辦法之大略也以上各節如蒙俞允合無仰懇 
天恩明降諭旨分飭臣等遵照辦理以後開辦事宜容臣等陸續具奏所有議覆缘由是否有當謹繕摺會陳伏祈皇太后皇上聖鑒訓示再原奏大臣張仁黻因係遵旨詳覈是以仍應會銜合併聲明謹奏光緒三十三年六月初九日奉旨考察政治館議奏欽此 
内治部 
[禀請奬勵法政畢業未准蘇州]  
　　蘇垣法政學堂紳班生葛尙冲 
等具禀蘇撫請畢業後給予奬勵當奉陳中丞批示云查法政學堂各省已次第設立畢業之後如何奬勵將來自有部章可循事關全局斷非外省所能懸擬蘇省業已咨部請定章程自應聽候部議該生等所請援照相當學堂奬章咨部核定之處應母庸議（命） 
[吉林官塲注意警監事宜]  
　　吉林省城原設有政治考察局茲爲普及立憲政治思想起見在高等巡警學堂内設講演所以三月爲期已於本月開講其該堂内特設監獄一課以爲官吏欲改良監獄者有所取法云譯大阪每日新聞（頴） 
[端松兩督之滿漢平議]  
　　兩江總督端方閩浙總督松　聨名　奏政府請平滿漢界限共分六條一廢八旗之名稱二撤各省駐防三實行滿漢結婚四邊防將軍無論滿漢人均得採用五奏摺中無論滿漢一律自稱曰臣不得再用奴才字樣六各部官吏中廢除滿缺漢缺諸名稱譯大阪每日新聞（穎） 
[甘肅催解鉅欵甘肅]  
　　甘督升吉帥電奉以甘肅正在舉行新政需欵孔急所有各省欠解本省協餉共四百四十萬而甘省應攤賠欵七十萬尙未匯解請飭度支部咨催各省解七十萬赴滬作爲甘新賠欵其餘一併解本省以資需用（金） 
[桂撫派調查員三十餘人廣西]  
　　廣西巡撫張鳴歧因欲舉行地方要政特札委去年揀　知縣至省之三十餘人分赴各屬調查地方情形及水利礦産農業森林等事以爲將來實行地步各員近已分駐各地矣（木） 
[擬設法政研究所常州]  
　　留東法政畢業生梅君鶴章擬在郡城内開設自治會又恐此時地方程度不齊故先設法政研究所期以三年然後實行現已擬定章程禀請武陽兩縣立案矣（隱） 
外交錄 
[府批兩敎械鬥案武昌]  
　　武昌府屬羊樓峒聖公天主兩敎民械鬭各節迭紀本報茲悉蒲圻縣知縣近將是案辦理情形禀奉趙楚江太守批示云天主敎與聖公曾同是勸人爲善乃該縣羊樓峒居民因奉敎各殊遂各立門戶動輙齟齬糾鬭釀成命案大屬不合該縣函知兩敎傳敎士各將爲首滋事之犯查交究辦係屬正禮各敎士大公爲　　不稍存袒庇一俟送文到案當卽提同在管之雷儀章以及其餘人証悉心質審訊明正兇照例詳辦一面將勘驗情形塡格錄供通詳查核並再籌善 
 
 

Page 11

 
 
後辦法期遏亂萌（新） 
[關東州輸運榖産之交涉]  
　　中國政府現已將關東州視若外國曾向日本關東都督府交涉謂滿洲一帶及中國領土所産之榖類輸入於關東州或從關東州輸送於中國通商港埠者均須禁絕云云茲都督府已將中國不能視關東州若外國土地之理拒復矣譯大阪每日新聞 
[政府致駐法欽使電北京]  
　　近政府電飭駐法劉式訓欽使須與法政府磋商令其撤退　津衛隊交還廣州灣並改訂安南通商條約事宜等語欽使已奉諭向法政府提議矣（丁） 
[部議培植外交人才北京]  
　　外務部堂官近以本部司員於國際法學曁中外交涉事件苟非素有研究一旦出任交涉恐貽壇玷之羞故特議將近年中外各國公使往來文電曁准駁條约編輯成書凡緊要交涉事件一併附入俾司員逐日披覽得養成外交知識以備任使（丙） 
[誤塡敎堂水溝之交涉蕪湖]  
　　蕪湖下一五舖建有敎堂堂前築有水溝爲蔬通積水之處現被鐵路公司小工因挑土墊基誤將水溝塡塞當由該堂敎士魚牧師禀由英領事函請關道轉飭鐵路公司設法開通文仲雲觀察接函後已移請鐵路公司知照辦理矣（篇） 
軍事界 
[江督批駁禀請常設軍醫南京]  
　　江督批督練公所朱參議等詳請憲兵軍醫常設並撥欵云查憲兵逐日梭巡前因時當炎夏易滋疾病詳請批准暫設軍醫員生至秋冬非夏季可比况須添籌經費當此餉需支絀之際可省之處亟宜從省此項軍醫員生應卽於七月底裁撤以示限制所請作爲常設之處未便照准仰卽轉飭遵照（空） 
[江督咨呈派定赴日觀操人員南京]  
　　江督端午帥咨呈陸軍部 
文云竊照准出使日本大臣楊函開以准日本外務大臣函轉准陸軍大臣照會本年陽歷十一月中旬在羣馬循木兩縣舉行陸軍特别大演習甚望貴國武官賁臨參觀擬請北清派三名湖南湖北共派一名南京派一名前來陪觀並將所派武官姓名於陽歷九月三十日以前預爲通知如旣逾此期以致謝絕實出於不得已等因到本部堂准此當卽電經商准陸軍部南京卽派統制徐紹楨來部會同放洋自應飭令該統制迅速赴部以便會同各員前往觀操相應給咨并將該統制履歷隨咨同送爲此咨呈貴部謹頌轉照施行（宫） 
[張統制限定棍責營兵武昌]  
　　鄂省軍界舊習凡營兵違犯營規管帶官往往棍責數百或數千下不等近聞某營官有重責兵丁致令自盡之事當爲统制張鎭軍訪悉卽將該營官弁目等嚴加懲罰并傳諭各營嗣後棍責營兵以四十數爲限制不准濫刑（讀） 
[酌扣兵丁口糧長沙]  
　　湘省常備軍各兵丁往往私自逃歸現由協統張紫楓軍門議定新章凡兵丁一名每月應給口糧須按月扣存一兩俟六個月後一併補給以後再行照扣庶使各兵丁因有存糧或不至輕於逃逸也（顧） 
[砲台總統奉札巡閱鎭江]  
　　總統四路砲台南洋巡防隊徐吉雲軍門近奉江督端午帥札飭查勘下遊一帶砲台以重防務軍門特於初六日由省乘策電兵艦駛抵歸江小住戎旌旣而軍門偕同駐鎭巡防統領赫明軒及巡防第三營督帶周錦堂總台官温幹臣詣雩山象山東馬頭各砲台查勘一周兼閱巡防各營操演初七日軍門卽起程馳往圖山江陰各處閱臺云（退） 
[巡防隊撤回訓練安慶]  
　　院北壽春鎭以卓勝巡防營第四旗兵隊派出多時現在所屬地方尙稱安靜擬全數撤回訓練刻已據情咨逹皖撫矣（非） 
敎育誌 
[傳諭各學堂展期開學武昌]  
　　湖北學務公所於初七日刋刻傳戰傳知各學堂略謂頃奉香帥示諭是月十一日本爲省城文武各學堂開學之期茲因天氣太熱從緩開學飭速傳知各學堂於十一日各學堂學俟學務公所請示日期再行知會遵辦（今） 
[札飭查復公舉學校管理員蘇州]  
　　蘇提學司爲清華學校改派管理員事札奉賢縣文云據廖麟年禀并據奉賢縣詳以朱紳家駒因病繳札該縣士紳投票公舉該生品學兼優熱心敎育詳請改派前來前署司未及核辦移交到司并閱禀牘所稱該所職員非平昔所師事者卽屬父執具見該生恭敬桑梓且殷殷以清華校務三年訂約爲言尤見不欺然諾該生來禀情詞懇切應否留辦抑或准其辭退由縣查明前署吳江縣訓導夏紳景仁品學如果素孚衆望卽令該紳充任之處一併飭令該縣秉公確查具復至該生來禀所云朱紳家駒猶且知難而退等語可想見該邑學務其中必有棘手之處以致人皆視爲畏途應即飭縣剴切開導維持大體是爲至要（必） 
[崇文初級女學成立南京]  
　　寗垣女校不下四五處曩因風氣初開敎員管理悉用女士是以未能普及現武君仲英有鑒於此另訂新章除管理員敦請年尊望重之女士擔任義務此外敎員概請男子庶幾女學可以昌明惟嚴限學生年齡自十二以下者概從割愛已聘請吳興金明卿女士爲總理經濟由武君與女士分任勸慕現在校具均已略備校址在皇甫園巷准於十六開學云（小） 
[擬提公欵開設蒙養院鎭江]  
　　夏君誦苹以鎭郡育嬰堂經費充裕擬酌撥欵項創設養幼院其辦法以啓導童蒙知識爲宗旨一俟禀准卽堂開辦（射） 
[師範傳習所附設講習會蘇州]  
　　蘇城長元吳敎育師範傳習所現擬假嚴衙前吳公祠附設講習會專收私塾敎員講授簡要各專科并分習管理生理物理算術圖畫體操琴歌等學科以十八星期爲畢業定於念四日在所考驗八月初二日開學（命） 
[委充師範學堂管書員蘇州]  
　　蘇省師範學堂管書員現由監督章式之主政委候補巡檢竺大炘承乏并兼檢察事務已於初九日到堂接差（間） 
[上江公學監督易人南京]  
　　江南上江公學監督方守六部郎任 
 
 

Page 12

 
 
事以來整頓校規改良課程成效卓著現忽因事决意辭職同鄕官紳無 
計挽留已另舉旌德江漢珊太守紹杰接任江君係甲辰進士品學俱優 
素爲界所欽仰也（本） 
實業類 
[郵傳部議設藝師藝北京]  
　　郵傳部陳尙書現擬於本部添設 
藝師藝士專司調查路電事務聞已電致派駐各國欽使凡留學生專精 
路電二科者卽保送到部考試錄用（金） 
[創辦蠶桑樹藝公司州常]  
　　浙江蠶學館畢業生袁君勵威現擬 
糾合同志集股五千元創辦博濟蠶桑樹藝公司業已禀請府縣兩憲立 
案并請撥陽邑定東定西兩鄕荒地數千畝定期明正先辦實習塲俟辦 
有成效逐漸推廣以期振與實業云（天） 
[兗州開辦藝徒學堂山東]  
　　兗州府近日開辦藝徒學堂遵照奏 
定章程收招貧民十二歲以上之幼童授以平等工藝畢業期以六個月 
以上二年以下爲限内分普通工業二科普通科目以修身國文體操爲 
必修科工業科目先分紡織編蓆絞绳木工捲烟製履七科加增製燧燭 
皂一科共十科十科不必全習能習兩三科爲及格學生在堂肄業概不 
寄宿惟暫備午餐以免回家就食躭誤時刻到堂時刻晝夜平分經費每 
月約需銀三十五兩每年約共　四百兩現提習藝所盈餘銀五百兩發 
當生息每年可得銀六十兩下餘三百餘兩除酌量捐廉外由習藝所項 
下節省匀撥（金） 
[習藝所暫緩開辦廣東]  
　　粤省　後局等會詳督院以省城擬設 
習藝所經費難籌自南禺二縣監獄改良後似可緩辦等由旋奉批謂查 
習藝所本爲敎養罪犯使之習勞遷善而設爲當今要政然亦祇軍流 
以下及一切輕罪人犯若死囚待决似無仍令習藝之理粤省南禺二縣 
久經開辦工藝廠所收卽輕罪囚徒成效似已稍著若犯多地狹亦可徐 
　擴充且該二縣現將監獄改良兩處可容罪犯九百名則就獄中配設 
習藝之區亦不患其無地當此庫儲奇絀之際自應如議暫緩籌建以節 
糜費（土） 
瑣事欄 
[禀請酌撥書報社津貼未准南京]  
　　候選州同楊浦芳擬在前設 
之書報社内附設過客　疾所禀請江督酌撥津貼當奉端午帥批示云 
據禀已悉下關書報社援案减半津貼一節礙難准行應遵照前批辦理 
至所稱抽收下關妓捐以爲附設過客療疾所之用是否可行仰巡警總 
局核議詳候核奪（諟） 
[侵吞釐欵案已結湖南]  
　　湘潭縣觀湘門外釐金水卡司事陳某 
與巡丁某通同舞弊私吞厘欵旋將陳某拿獲解縣等情已誌前報茲悉 
此案已經查明屬實卽將陳某擬定監禁三年之罪至陳某供出之同事 
王某情節較輕得贓較少卽擬定監禁一年云（亦） 
[飭禁津民赴庫工作奉天]  
　　直督袁世凱日前接准庫倫辦事大 
臣咨開查近日庫倫來人甚夥派員詢之據稱多係天津宣化府人來庫 
倫金廠謀食且云續來者尙復不少查現在金廠人已敷用若多聚集遊 
手日久恐生事端庫地兵單彈壓不易除設法差遣外相應咨請飭屬　 
諭現在庫倫金廠用人無多轉瞬天寒節停工作倘有民人出口赴金廠 
作工者嚴行禁止以省跋涉而安地方等因現已分行各屬出示曉諭嚴 
行禁止矣（火） 
[書吏會議購買串單辦法常州]  
　　武陽兩縣錢漕單串向由本地 
刷印單歸各區購買串歸縣官出錢購買今年蘇州籌欵局司道禀准督 
撫憲創辦官刷印局後所有各州縣禀詳公文等需用格式紙張以及各 
州縣錢漕串單均歸官刷印局刷印由各州縣購領而串單每套定價六 
文曾經札飭各州縣遵照辦理嗣因串單一事窒碍難行由武陽兩縣會 
詳後又經籌欵局駁飭并每十套减收錢四十八文兩縣奉文後卽諭各 
區書遵行茲聞各區書以此串單如由各區書出錢購買則一縣串單不 
下三十萬套而各區書每年進項甚屬細微必無力出此鉅欵如出在民 
間業戶則各業戶因興辦學堂已每 
思無計特邀集武陽兩縣各區書於 
也（遂） 
紀事 
[舟山鄕民事變記（十一續）]  
莊書續 
衆人又言徐仁依若果未死今日何以還未送來中立答以未知徐仁依 
現在何處已函詢廳主俟回信到必有確音爾衆萬勿空急衆人仍不以 
爲然嘵嘵不休午飯係戴姓老婦（此人向相中立房屋住者）送食大 
少爺食不下咽中立則食碗半終日惟聞駡詈之聲雖有人喝打吊幸有 
戴行壽勸解保護並未受虧中立又承鄕間親串前來看視亦只面面相 
覷不敢直恐受衆毆打也晚接廳主回示云徐仁依實在鎭海一俟到 
定卽准保釋兌換張燈後戴行壽欲保中立兩人至伊家住宿衆人非但 
不允且與戴行壽相罵戴行壽見衆人不可理喻遂各自走開王道滿亦 
以衆人見怪不敢來保至更餘時候始有柴戴王三姓十餘人來保衆人 
應尤中立遂在柴金惠家住宿大少爺在王修善家住宿相隔甚近是夜 
聞二少爺等四人仍在廻峯寺過夜並聞學老師沈吉安公持廳主兩函 
（一致小沙張瑞照一致青蠶包立驂）乘轎先至包家（時已二更）欲請 
包立驂出面勸導包不敢出面沈老師住宿在包家中立至柴家後衆人 
喧傳廟中已將戴麻皮駿烈獲住吊打中立意欲前去當面詢問衆人阻 
止並言戴駿烈捉住汝可以先回城矣後查明非戴乃何麻皮五世也聞 
吊打一頓已送至東岳宫與先捉之袁三同綁在東岳宫庭柱衆人又言 
鄕民待汝已甚客氣若戴駿烈捉獲進鄕性命亦難保吊打更不免矣中 
立雖睡仍聞鑼聲徹夜欲安魂夢得乎（仍未完） 
 
 

Page 13

 
 
[諭旨禁煙戒者注意]  
辯誣弁言 
人事之頺迷久矣世道之凌夷甚矣慨夫强鄰壓境列辟爭雄蠶食我疆士割據我險要迫索我賠欵侵奪我利權侮辱我華僑欺凌我同胞並誚之爲睡獅爲病夫者實就烟界之人而名之也居今之世爲今之人宜如何振興以禦外患哉欲禦外患必先自强欲自强必先除害欲除害須自戒烟始本經理憤世嫉俗久抱杞憂曩歳曾遊東瀛訪求良醫兼攷格致化學數閱寒暑始獲與爾籐君再四研究煆煉此亞支奶尅烟化癮之靈藥疊經試驗流弊毫無發售以來購服者接踵於門斷癮者頌頌聲於道足徵奇驗非常大著成效由此擴充不難將數十年鴆毒一掃而空之是以呈請　大英工部局西醫再行化驗確無嗎啡烟灰毒質妨害衛生之弊禀由　日本帝國請准商標奬許專賣毋得假冐又經商部註册不准冐牌並蒙各大憲示諭在案近因　　諭旨禁烟乃有乘機漁利之徒翻新花様暗用嗎啡烟灰毒質等拉雜成丸貽害種族恐不見信於人乃巧施運動隱諱其毒而反誣謗良藥遍佈傳單冀圖傾軋獨不知金經煆煉而益貴玉受琢磨而愈光迄今月餘銷場之廣有百倍於昔者始信公道自在人心非可以勢力爭也戒烟諸君愼勿受僞藥之欺誆也可　總經理制席裕麒謹志 
讞員禀復查騐戒烟丸藥　錄十一月廿二日申報載 
公公廨讞員關炯之太守前奉滬道札查爾籐醫生亞支奶戒烟丸有無攙入嗎啡等情太守遵即詳查昨已具詞禀覆略謂卑職自奉憲諭即密派親信分投前往暗購買亞支奶及文明丸各一盒函送蘭生醫生查騐蘭生係美國最有名譽之醫且現充爲卑廨官醫較爲公正可信據該醫生以已用化藥煉過亞支奶内並無嗎啡等情函覆前來理合據實禀覆仰祈鑒核云云 
補錄大英工部局醫生察驗席裕麒經售東瀛爾籐亞支奶尅烟化癮藥確無嗎啡烟灰妨害衛生之物在内原據刊呈以釋羣疑爲給驗爾籐亞支奶尅烟藥單憑據事據上海華商席裕麒總經理將所有在租界出售之亞支奶戒烟藥呈驗前來經本醫官驗明化分金銀二種丸藥實無嗎啡土膏烟灰等弊在内亦無妨害衛生之物於華人戒烟極爲相宜流弊毫無至妥至善特此給憑准席裕麒發售此種靈藥此諭 
西歷一千九百另六年三月六號大英工部局衛生處官醫給憑 
頭品頂戴兵部尙書銜署理兩江總督部堂山東巡撫部院周　爲 
示諭事據職商席裕麒禀稱洋烟一物流毒無窮惟欲戒者每苦良方難覓市上所售之藥非攙藥粉卽和嗎啡轉致受病於是廣搜博採得此○日本爾籐醫院尅烟化癮藥名亞支奶每瓶僅收藥本一元能斷一錢之癮發售以來收效甚廣禀蒙　商部登錄商標在案乃近有職員遠族席文光假冐牌號以假藥混售調查確實當經禀蒙　蘇撫憲　上海道憲曁南洋沿海　各官長示禁亦在案惟南洋地方遼闊難保更無席文光其人踵其故智爲此瀝陳俯念戒烟爲自强之本假藥阻自新之路賞准給示保護等情到本署部堂據此除批假冐牌號殊碍商務該職商經售爾籐戒烟藥吕旣著成效應准給示保護以免假冐而垂久遠仰將發給示諭一道查收張掛俾衆周知並候札行上海道遵照此批附件有並札飭上海道憲照外合行給示曉諭爲此示仰諸色人等一體照遵勿違特示 
右諭通知 
光緒三十二年六月初八日示　發英界壽康里三百三十號席公館門首實貼 
兵部侍郎兼都察院右副都御史安嶶巡撫部院提督軍門恩　爲 
出示曉諭事案據五品銜候選縣丞韓鳳棲禀稱竊職商以鴉片之流毒積二百餘年神州滋蔓不可圖除昔林文忠公具特達之見秉高人之識創立藥方流傳海内而終以未獲廓淸爲憾汔今各大憲體念民艱保强種族查訂戒烟章程事未頒行已有成議斯誠足繼文忠公之遺志庇億兆姓以洪福也然戒烟非難戒烟之藥寳難戒烟之藥非難戒烟之良藥實難求其尅癮至捷除癮自然環海奇方百出當推爾籐醫員亞支奶藥丸爲最優自上海席裕麒經理以來頗著成效前經西醫用化學化騐毫無流弊並禀請　商部曁　兩江督憲給示保護以杜假冐懸掛門首以昭信允在案邇來銷路漸旺推廣漸遠分售之處不一而足間有奸商僞造亞支奶牌記假託席裕麒名號魚目混珠藥旣失眞癮即難斷甚至和攙嗎啡灰渣者有之不徒難以斷癮亦且有碍衛生職商所以在皖省縣下城開設分銷專售席裕麒經理爾藤亞支奶藥丸於每瓶上加錦記分銷四字戳記開通覺路抵柱中流所願渡普天下迷津之筏亦仰副各大憲望治之心但恐狡儈之徒摹訪戳記實碍商情祗得抄粘　督憲印示瀝懇鑒情賞准給示以杜假冐以昭信允等情到本部院據此當經飭據懷寗縣查明所售爾藤亞支奶戒烟藥丸並無僞造確係爲人除害起見除批示外合行給示以杜假冐爲此示給諸色人等知悉該職商專售席裕麒亞支奶戒烟藥丸爲人除害並無僞造情事毋違特示 
光緒三十二年十一月初十日告朱該商爾藤亞支奶經理分銷處實貼 
欽命二品頂戴調署安徽分巡徽寗池太廣兵備道毓　爲 
出示諭禁事據職商張枝鴻禀稱竊惟中國大患首在鴉片兹有上海英大馬路壽康里席裕麒總經理爾籐亞支奶尅烟化癮奇藥性能化膏成水化土成泥服之不惟毒盡癮斷抑且體健病除其功能不可殫述並經　商部登錄商標衛生處西醫化騐給憑稱爲世界第一良品是我國民轉弱爲强之一大機會也雖嗜烟成癖偶至上海一服斷癮除根乃痛恨從前之戒烟藥無功但旣無獲益於已還思美與人同爰就蕪湖二街小營盤下首開設專售處俾可就近購買嗣後仍分運皖南各州縣逐漸推廣惟是銷塲日大竟有託名影射其利專於作僞以紫奪朱令人難辯究其所售之藥大率攙和嗎啡鶯粟楷金鷄納霜以及烟灰烟土之類即藥案亦專尙攻伐調劑鮮得其平以其命名旣同且能抵癮遂誤爲眞久之釀成廢疾贻害非淺若不亟求嚴禁國民尙有轉强之日耶爲此據情禀求賞示曉諭並通飭所屬一律嚴禁假冐亞支奶牌號俾有志戒烟者不致誤購假藥等情到道據此除批吸食鴉片害難僕數亞支奶藥戒烟效旣神速又無流弊豈容射利之徒假冐售賣以致貽害無窮候出示並通飭所屬一律嚴禁附商標報告憑單共五帋發還榜示並飭屬曁蕪湖縣一體查禁外合亟出示曉諭爲此示仰軍民諸色人等一體知悉自示之後毋得假冐亞支奶牌號售賣以致貽害匪淺倘敢故違則咎由是取情難爾寬定即行縣提究懲辦不貸其各凜遵毋違切切特示 
光緒三十二年五月二十九日示　發蕪湖二街小營盤下首張公館門首貼 
辦理江南商務總局兼管南洋保商事宜司道　爲 
曉諭事准　江南商務總會咨呈據職商程肇瀛指稱職商分經理上海壽康里席裕麟爾藤醫員亞支奶尅烟化癮奇藥於三月間在金陵水西門糯米巷零躉批發載明報章簽押五年合同深恐射利之徒冐充牌號以僞亂眞有妨衛生請曉諭等情轉移到局准此除批示外合行出示曉諭爲此示給諸色人等知悉須知上海壽康里席裕麒牌號爾籐亞支奶戒烟藥服此屢驗現在運寗躉售爾等購用此藥務宜認明牌號免致誤購僞藥有害衛生倘各藥鋪有冐充牌號事情許該職商禀請提究其各凜遵勿違特示 
光緒三十二年六月初三日示　發金陵水西門糯米巷爾籐亞支奶分銷處門首實貼 
欽加同知銜賞戴花翎調署金華府蘭溪縣正堂加三級紀錄十次孫　爲 
示諭事據職商劉巖禀稱上海英界壽康里席裕麒經理發行爾籐亞支奶尅烟絕癮無數神效異常今創設振武自强社在蘭分售前項戒烟丸以除流毒誠恐奸商假冐商牌難分眞僞叩請給示嚴禁等情到縣據此除批示外合行示諭爲此示仰　邑人等知悉嗣後爾等不准假冐前項商牌欺人漁利如敢故違一經發覺定于重各不貸其咎凜遵切切特示　右仰遵照 
光緒三十二年十月廿七日告示　發給振武自强社經理爾藤亞支奶經理處門首實貼 
烟癮一錢　購藥一聽　烟癮二錢　再加一聽　癮大照加　保單載明　每聽一元　每打十元 
 
 

Page 14

 
 
   
 
 

Page 15

 
 
   
 
 

Page 16

 
 
[華商集成圖書公司出版新書小學敎科書　敎員用書]  
初等修身第一册 
敎授案　已印刷 
初等國文第一册 
敎授案　已出版　二角半 
初等習字同上 
敎授案　同上　五分 
初等歷史同上 
敎授案　同上　一角 
初等地理同上 
敎授案　同上　一角 
初等理科同上 
敎授案　同上　一角 
初等圖畫第一册 
敎授案　已出版　一角 
初等算術第一册 
敎範　已出版　一角半 
初等體操同上 
敎範　同上　一角 
初等手工第一册 
敎範　已印刷 
初等樂歌第一册 
敎範　已出版　五分 
學生用書 
初等修身敎科書　第一册已印刷　價分 
初等國文敎科書　第一册已出版　一角 
初等習字範本第一册已印刷　價分 
初等歷史敎科書　第一册已出版　五分 
初等地理敎科書　第一册已出版　五分 
初等理科敎科書　第一册已出版　五分 
初等圖畫範本第一册已出版　一角 
程度 
先出初等小學第一學年凡年在六七八歲而未識一字之兒童必須以此書敎之蓋惟此書方眞合初等小學用也 
敎材 
以兒童所習見習聞之事物爲敎授之材料而矯正其知識故各課皆可實物指示儀噐標本一槪不用以求省費 
用法 
無論何科何課凡本課中應問應講之語瑣屑曲折悉擬列于敎師用書中俾窘於運用之敎師照書問講而已足非其他敎授法可比 
定價 
每年二學期每學期每科一册課多者更分爲二册便於分購省磨損易新之冗費也學生用書每本之價至多不逾一角爲學生節費卽所以便敎育之普及也 
預告 
以上小學均係初等小學第一學期所用除已出版者外其他各書儘本月内悉數出齊其第二學期用各書儘本年暑假前悉數出清嗣後第二三學年依次續出俟初等出齊續出中等再出中學先此預告 
奉贈總例樣本 
本書編纂之趣意與本書之内容悉說明於總例中茲更附已出各書之樣本目錄彙訂成册廣爲分贈不取分文除附贈取本書全部者外凡盖有學堂圖章條件索取者立即將樣本寄奉不悞惟　敎育界諸君鑒而敎之 
高等毛筆習畫帖　以仿西畫之法而寓以中國古畫家之意由淺入深最合學堂範本之用每部價洋六角 
小學最近代數學　此書共十編層次井然每証一題先說其理次解其式學者最易領悟附九編解式尤便檢閱每部價洋六角 
手工敎科書　日本小學校以上均有手工一科故工藝進步甚速近來中國工藝漸知注重惟敎科書絶少善本是書辭意簡要圖式精詳最爲合用每部價洋三角 
皇朝分省輿地全圖　是圖精詳明確久已馳名學界近因售罄特再付印每大册價洋一元 
最新地文學　地文學爲研究地理之基礎以學說最新最備爲要是書條理精詳譯筆雅潔闡發新理尤爲前人所未有每部價洋五角 
中國新地圖　是圖尺幅雖小而絶精確一切水陸商埠航綫鐵道物產等無不一一注明誠學校必用之圖也每幅價洋二角半 
生理衛生敎科書　衛生學爲個人自治之一端欲知衛生學之原理不可不知身體之構造故生理學尤爲緊要西裝一册大洋八角 
步兵斥堠步哨勤務敎練　斥堠爲戰務上最緊要而步兵斥堠尤爲要中之要泰州彭君爰譯是書似供軍隊敎育士卒之用並爲陸軍各學校及軍隊中士卒之叅攷書定每部價大洋五角 
化學敎科書　是書爲化學專家所著博取日本各名家最近之學說而折衷於森山氏新出之書詞簡義顯繪圖精良適合普通程度每部價洋五角 
小學校管理法　小學校爲國民普通敎育管理之良否最關緊要茲編布置釐然得以簡馭繁之道管理小學校者宜讀之西裝一册大洋一元 
繪圖詳解幼學新讀本　是書逐字逐句皆演成白話註釋佐以圖畫俾敎者不勞而學者易解洵爲蒙學必讀之本也每部價洋八角 
小學修身節本　東西各國小學校於删繁一科最爲注重是修身節要爲修身必要之本蒙學生不可不以此入手也每部價洋三角 
英譯津梁　是書所譯牽引介係挈合等句爲多而以英瀝博士所譯四書以爲標準中有未信之處則加以竄易以符原意象胥家之津梁也西裝一册大洋一元 
五車韵府　是書以諧聲爲主將華文逐字逐句旁譯英文最易使人領悟凡研究西文者得此獲益非淺西裝每部一元半漢裝每部一元二角 
中國實業界進化史　是書將中國上古迄今工商各業進化之原理與夫變遷之現象分上古中古近古近世四期條理井然搜羅宏富西裝每部價洋一元 
棲霞女俠　每部價洋二角五分 
九尾龜初二集價洋八角 
黑獄每部價洋二角 
新果報錄每部價洋三角 
言情小說奇遇記每部價洋四角 
中西文四書　下層四書白文上層譯成英文中西對舉最足資研究英文之助校對無訛西裝一元五角漢裝一元二角 
普通新代數　是書取英國突兌翰多爾之代數學史密司之大代數美國駱賓生之代數敎科書等斟酌損益列式簡便析理精詳最爲代數敎科上乘之書每部價洋一元二角 
西裝兵法要略　每部價洋八角 
袁慰庭兵書　每部價洋四元 
警察講義　每部價洋四元 
洋裝飲氷室文集每部價洋四元 
普通體操敎科書每部價洋三角 
本公司總發行所上海棋盤街點石齋開明書店 
 
 

Page 17

 
 
   
 
 

Page 18

 
 
小說 
[寫情小說] 幻邦奇遇錄（美國企格林原著）（十五） 
楷麥聞言似不解其意者。無何。奔而前。陡去尼卡忒之外衣出皓腕雙鉤其腰。與之親吻。旣又以手蔽目。望門而奔。身倚　闑之際。兩手震顫不少已。時尼卡忒神亦幾爲之醉。就謂曰。汝之所爲。太冒昧矣。萬一爲人所知。 
可恥孰甚其速出吾浴旣竣再與縱談楷麥乃始輕移玉趾。徐步而出。顧方踰閾。旋又郤步而送之以目。笑謂曰。尼君。我其鵠候於戶外。苟相需。可低聲以喚也。言訖媚態嫣然。徘徊於戶畔者久之。始彳亍而去。尼卡忒目送之。知其雖應命出。而芳心戀戀。雅不願有此去者。因嘆曰。彼年方笄而癡情已復爾爾。吾特故示莊重耳。脫吾亦大展愛情。正不知出其慣技。復將何若也。時所衣盡去。而血跡。淋漓。及於胸臂。自忖身有衣以表之。且猶若此。而面部可知。欲攬鏡以自照。徧覓室中。惟銅鏡懸　壁乃取以鑑之其鏡已非新製。顧縱未能鬚眉畢照。而尙足以自見其面。皓白之質。被以血而易爲赤矣。尼卡忒本白種中之韶秀者。雖有血污。不損其美。且兩頰豐而碩。猩紅點點。相映益妍。衆女之所以爭慕之者。其以此歟顧其故尼卡忒不自知之。惟深異乎是處之人。旣尊女而卑男。何以一見吾而愛慕不忍釋也。二下分鐘後。垢已滌蕩而無餘。披新衣。納新履。修短合度。安適異常。乃口吸雪茄。自窓閾出。憑欄而眺之。欄正臨市場。人聲潮湧。往來如織。正高瞻遠矚間。忽聞彈指聲。由疾而徐。急返顧之。聲方輟而楷麥已推門入。指麾從者。去浴盆。已乃重闔其扉。立於尼卡忒之後。時尼卡忒故復面外。一若未知其已入者。然在楷麥。惟待其顧而與之言。鵠立多時。未見一顧不禁心急如焚。乃柔其聲以呼之曰。尼君乎。尼卡忒身隨聲旋。謂之曰。吾初不知爾之入也。勞爾久待。甚歉於懷。此下車水馬龍。眼界爲之一擴。其亦與我並立以觀之乎。楷麥微笑不言。足隨之出噫。尼卡忒之爲此言。亦套語耳。而自有心人聞之。愛情遂因之而勃發矣。楷麥旣至洋臺。不暇作一語。遽以兩手撫尼卡忒之頸。使之近已。與已相親吻。讀是書者試思以絕代之姝。偎其身於男子之旁。人孰無情。而甘以嚴拒之者。第當日尼卡忒究與之親吻與否。吾旣未之見。不敢遽下斷語。國外新聞 
[日艦抵葡]  
　　十一日倫敦電云日本巡洋艦千歲波筑現已抵葡萄牙京城葡皇卽宴請伊集院大將席間酬酢盡歡而散 
[菲立濱問題]  
　　十一日倫敦電云美國紐約報載其往訪塔虎脫大臣詢問日本收買菲立濱事之究竟塔氏答曰日本並未欲買此島而美國亦斷不以之出賣云 
[紐約電報罷工業已解散]  
　　十一日紐約電云各電報收發員罷工之事業已解散 
[追索樹膠]  
　　十一日倫敦電云英屬琪尼亞之喬治鎭路透訪員電云該處邊防英軍甲必丹開而豆者入委内瑞拉國向該處委員要索將英屬境内森林中所採之樹膠交出并持鎗恫嚇該委員不敢抗拒卽將樹膠交還但已將此事禀知該總統開屈魯矣 
[美海軍之動作]  
　　十一日紐約電云美京華盛頓海軍部聲言大西洋艦隊現將實習攻戰一番云 
[英員旅日]  
　　十一日東京電云英國議員哈堤於昨日乘中國皇后輪船來到樓濱 
[日本染疫]  
　　十一日東京電云霍亂之症現延及於長崎一埠們司鄰近傳染尤廣或謂是皆由外來工人咸自門司脫逃以避防疫之檢查云 
[英皇懷及印度]  
　　十一日倫敦電云英皇致明托伯爵之函於今日宣佈函中述皇懷慮印度瘟疫之忱并渴望一切防制之法能有成效云以上譯字林報 
[限制軍備問題之結果]  
　　十一日柏林電云平和會英國代表限制軍備議案現已調定了結不再討議 
[社會主義家大會]  
　　十一日柏林電云此次萬國社會學家開大集會時有法國著名社會家喬蘭亦在場頗爲衆所歡迎 
[西人避難]  
　　十一日柏林電云摩洛哥國斐芝地方情形頗爲不靖故流寓各西人咸相率束裝遷避以上譯文匯報 
本埠新聞 
[瑞觀察照會總工程局文（爲議遷荒塚事）]  
案據上海南市職商朱開甲等禀稱萬裕碼頭與王家碼頭裡街交界處有泥墩一座約二畝有奇因歷年堆儲垃圾積成高墩有人復將棺木抛棄其上以致愈積愈高天晴則塵沙飛佈於几榻食物之中天雨則積穢成渠溝水無從洩瀉臭惡之氣行人掩鼻而附近居戶受害尤深該塚地向爲城内同仁輔元堂經管擬請照會同仁輔元堂趕緊設法遷除所需經費當由商等籌墊該地空出後可以變價除歸墊外卽交總工程局作修路築溝之用如此一轉移間於地方實有裨益禀祈察核等情當經諭飭同仁輔元堂董查議復奪去後茲據復稱該處泥墩向係荒塜祇以逼近民房所有垃圾遂各任意傾棄加之年久失挑漸如山積乃於光緒二 
 
 

Page 19

 
 
十九年曾經前董籌資圍築籬墻詎近年來竹籬坍損常有貧乏居民舁棺其上遂致暴露愈多塵土愈厚職董正思遷除之計苦於經費不充今據該職商朱開甲等籌墊欵項創此善舉惠及存亡但雇工挑運泥土一事可否諭飭該商一手承任以匡不逮至墩内骨殖職董義不容辭自當督同司事檢驗分别掩埋義塜以專責成届時應請先期札縣出示曉諭俾有主棺木可以各自認遷其無主者一律由敝堂遷葬等情前來合亟備文照會（下略） 
[復准洋米轉口不在禁例]  
　　撫憲陳中丞以上海曾紳購存平糶洋米已准酌照原購每石减去五角於電奏先後辦理平價平糶情形案内聲明現擬每石續减五角適接曾觀察來電謂湘米開禁洋米恐行銷不及擬依市轉售烟津等處中丞以究竟烟津市價若干轉售與封禁出口有無窒碍當卽電飭滬道酌復去後現據復稱查曾道所稱依市轉售係指目下洋米市價洋米轉口向來不在禁例並無窒碍已函商稅司驗放等語聞中丞擬准照辦云（屋） 
[工部局衛生條例] （公用各法） 
　　一凡查騐房屋潔淨之處可禀 
報河南路一號本局醫官以便派人料理並不取費一各項穢物有礙衞生事宜者務隨時報知本局醫官一本局於靶子路建造醫院一所專備居民感染疾疫危險病症俱可送入院内醫治不費民間分文如欲獨居一室醫愈疾病醫院中亦備有此等房屋不過病者略行貼費一民間房屋前曾寓有患疫之人可逕禀本局醫官當派人至其室内代爲收拾潔淨毫不取費於民（居家各）一食物宜下鍋煑透方可入口由西歷六月起至十月止煮熟各物不准越宿再食菜菓貼近地面易染傷寒霍亂及腸内諸般病症故完煮之前勿與他種食物移近必待烹飪已熟方可無患一水未煮過愼勿入口苟蘭水冰凍水皆與人有害惟茶最爲平穩無論寒暑俱極相宜一蚊蝇最能傳病故食物必須遮蓋以免散毒於内致人誤食生病蚊蠱吮人卽能變成瘧疾故寢時務將帳子垂下有入内地遊歷者帳子益不可不用淺沼之内蚊易散子若用火油少許冲下則可斷其生機家有積水立即除去則蛟亦不生一垃圾不宜於存積宜備一輕便之白鉛桶將垃圾倒入於内居戶便桶其蓋應閉置完密如因垃圾桶及糞桶無從購辦可向河南路一號本工部局售取一天井曁陰溝宜每日用多水冲洗勿任坍陷一吐痰於沿路最爲穢德苟吐出之痰爲癆症之人則遺害更不堪設想故吐痰於陰溝火爐之内方可無患一居民當種牛痘若依舊法用痘痂塞入鼻孔雖一人不染天花之毒而其餘則被彼傳染皆須殃及一如欲種牛痘者可有每日至河南路一號工部衛生局内不取分文（根） 
[知照四民紙烟完稅辦法]  
　　日前滬道函致稅務司略謂奉稅務大臣札上海三星所造纸烟運銷出口迭經外務部核准照土貨烟絲每百斤納稅銀四錢五分如復進　口照納半稅如再入内地仍照土貨辦法辦理在案四民紙烟公司事同一律所有運銷　稅各節應准據案辦理札道遵照等因奉此合就抄札函致卽希貴稅務司查照辦理爲荷（另） 
[浚浦工程師到滬]  
　　和商公司承辦浚浦工程材料後現在本國邀到工程司二名一名和爾太司一名杜來司業已至滬於前日在洋務局拜會滬道瑞觀察面談一切（另） 
浦東洋涇局董禀呈上海縣整頓籌加渡捐章程（甲）每日航船查東西溝洋涇三港口航船共十餘艘每人收錢三十文載客素無限制前上年疊遭不測慘不忍聞現擬分爲三等大號限載一百六十人中號一百人小號三十人逾限違章應請究罰其在船帆檣　件隨時查驗倘有腐敗勒令更易 
（乙）義渡渡船查八常渡義渡船浦江東西頂定碼頭不相攙越原定撑駕二人大號載客二十人小號載客十五人渡資每人五文道署按月津貼憲定章程本甚周妥近以日久玩生流弊滋甚現議撑駕二人必須選用精壯大號載客減定十五人小號減載十二人破爛船隻遞（丙雙漿划船查划船淮陽兩帮船身窄小婦女撑駕停泊無常載客無定到處擬擠爭攬雖有管帮仍無約束現擬大號限載四人每渡四十文籌繳月捐三百文小號限載二人每渡二十文籌繳月捐一百五十文編列牌號領照繳捐各就區定碼頭停泊不得混雜舉用管帮酌給辛　以專責任（惻） 
[禀請給還民局洋信]  
　　上海信局董事林葆涵以長江信業全昌盛於六月十六晚被郵政局在江裕輪船内將其帶往長江之銀洋信二封計洋二十三元又火腿食物戒烟丸等另物共六小件一併扣留勒令照私帶信包例罰銀五十兩一再求免不准稍减且將該局出口之信包掯收不寄查郵局原定罰欵章程係祇禁私帶信包今以銀洋另物藉爲同科心不甘服禀請商會轉移道憲函商郵政司查照成案辦理等情曾紀前報現悉該會查得郵政設立後信業日就凋敝頗堪憐念且證之前案郵政葛稅司定章銀洋物件仍由民局交輪船自寄温處道並詳明南洋大臣給示有案則全昌盛所交江裕洋信物件自不能遽照違章苛罰故於昨日特請滬道轉商郵政工程司察驗該信局所帶信包設未夾　空信應查前章給還免罰云（宇） 
[詳記糞夫與巡士衝突事]  
　　城内巡警中區近日出示居民凡傾倒垃圾及鄕人倒糞均不准逾早晨九下鐘之限前日有南區巡士拘到違章挑糞夫五六人到局正在擬罰詎來鄕民數十人迫令開釋該局副巡官陳二尹出爲彈壓詎鄕民恃衆將四十號巡士陸蓬桂毆傷又打開押所與被拘者偕逃巡士當又出拘獲凌德泉等七人沿途棍擊到局後經總稽查朱君福田到來查得凌德泉及王阿土均有傷痕擬俱開釋詎各巡士卽繳還號衣以辭差相挾制朱君即商請二尹將被拘七人及受傷陸巡士一併送請中區解縣經李大令訊明情節驗得陸巡士頭頂兩膀傷勢甚重給藥飭醫凌德泉王阿土亦然有傷判凌與陳阿四具保辜結收押王阿土顧春泉王金泉錢金泉夏增林交保俟陸傷愈再審不圖昨日午後復有鄕民數百人聚集縣署要求將凌陳兩人釋放大令當書硃條給差捕傳諭仍不散去入令立出大堂謂各鄕民曰本縣深悉汝等苦情俟與董事會商代求道憲於十天後仍循舊章辦理汝等毌得聚衆千咎詎有鄕民將香枝擲上公案大令卽行退堂當發出硃諭一道略謂頃各糞夫面求准其挑糞等情當諭以現在仍照常辦理十日後再當飭董事地保人等妥議章程使爾等有益無損應卽退散何以至大堂後又 
 
 

Page 20

 
 
復聚集滋鬧其中必有痞棍唆使應候當堂察究凡安分良民均着卽行退去無得擁擠閧閙傳諭後各糞夫仍各執香不散大令復坐大堂向衆開導各糞夫乘大令離座出至門首時又將手中所執之香羣向大令身上亂擲定欲將　陳兩人釋放而後已大令勢難理喻卽退進宅門擬將情形禀請滬道核示（厘） 
[工程局續招警察新生]  
　　總工程局總工程局警察學堂現又續招警察生五十名茲已招取陳瀚等五十名榜示局前着取具保證書定於十四日入堂十五日開學（永） 
[法代領事抱恙]  
　　代理法領事喇伯第君近患小恙往界公濟醫院靜養所有一切公務由副領事惠君庖代（泉） 
[查禁新閘烟館]  
　　新閳捕房包探李星福及三十六號西探於昨日在新閘路陳家浜一帶查察有無新開烟間如卽行勒閉　（根） 
[研訊女犯挖墻逃逸案]  
　　公公共公廨覊押女犯　阿保等抌洞逃逸經探陳云忠等獲犯姚張氏解奉讞員關絧之太守會同西官研訊之下判押候懸賞通緝解犯在案昨廨差沈福與包探徐阿華將先後緝獲之姜張氏陳王氏王阿保姚張氏等四逃女犯及代挖墻洞姜張氏之姘夫蘇州阿寳等解請訊究陳王氏與五阿保同供實是姜張氏之姘夫蘇州阿保在外挖洞進内於念七來過到　八日天明掘開墻洞逃走茲在太倉被拿叩求恩典訊之楊阿保供詞含混帮讞寳子觀明府以楊阿保等串逃屬實遂商之美白副領事判楊押西牢一年姜張氏等四名除原判押禁外各再加押半年仍飭緝拿在逃之未獲趙李氏陸鳳姐兩女犯到案訊辦所有懸賞洋元俟照送领領事轉交（莊） 
[註銷印人被戕案]  
　　印度人惟厄新被毆身死一案昨午奉英按察司沙君與陪審西員開堂復訊原告律師高易瓊司稱現有馬夫可以作証被告齋銀心比生新延律師郝門稱現到案之見證不能作準被告兩人一人不認有此事一人祇認到九號洋房内見死者與一黑褲白衣之洋人口角走隨卽開應請各陪審官明鑒各陪審官會商之下判將此案註銷（莊） 
[時疫流行]  
　　本埠城廂内外邇來疫氣盛行往往朝發夕死如城内三牌坊張　弄口乾茂酒店婆媳孫三人於一日内斃命又西門外張姓姊妹二人亦患急痧祇隔數小時相繼而死際此時疫盛行居家者應如何講求衞生之法也（尾） 
[臣騙押候交銀]  
　　陶慕璇投老閘捕房控宓頌耆騙吞古玩值銀四千九百餘兩捕頭立飭包探將宓拘獲昨日解廨請訊並據宓兄濟美與徐仲賢等士餘人投案禀稱遭頌耆驅吞貨洋請附追宓延愛理思律師到堂聲請另行訂訊寳襄讞商諸美白副領事判宓押候交四千九百兩人銀妥保候再訂訊（莊） 
上海官事卸署瑞安協副將陳培源知縣曾楫縣丞王祖培昨日均到道禀見（車） 
[追償自來水捐]  
　　南市自來水公司開辦後有抗不繳水價居民八十餘家咸藉口水不清潔意存掯勒卽經該公司開單呈請總工程局飭探追償矣（夜） 
[具結領妻]  
　　蘇人陳定韶娶朱胡氏之女爲室詎朱氏托言歸寗由蘇來申後竟數月不通音信陳卽追蹤至朱胡氏家向索亦堅不令會面陳遂扭朱胡氏至巡警北局控告朱胡氏自知理虧當將伊女交出局員判令陳具結領回了事（莊） 
[孀婦私逃]  
　　花掮客榮寳泰去年吞没寡舅嫂孫丁氏之寡婦粮反揑稱氏糾人毆傷伊妻榮孫氏控奉孫明府訊知榮確有不合判罰洋五百元助給該氏在清節堂費用嗣改發普育堂詎氏近忽逃出尙有縣廨送留兩婦一併偕逃已由上海縣移知廨局一體協緝矣（永） 
[飭查起火]  
　　西華得路廣東某糕餅店前晚失火當卽撲滅捕房恐有别情昨日飭探查辦（西） 
[小工跌傷]  
　　美界黄浦路轉角處地方建造洋棧昨有小工姚桂全湯裕桂在木架作工詎绳忽中斷墮地傷及腦額由捕舁送同仁醫院求治（西） 
訟案 
[總工程局紀事]  
　　南市益記號夥周眉山偕前謝永吉至杭州坐莊買貨周先返滬謝忽在杭病故經人代爲棺殮周得悉後卽知照其妻單氏前往盤柩詎氏以周不應同往致夫物故他鄕控諸總工程移局奉孫明府訊判氏退去邀到族人再核○寡婦邱陳氏所開俟興炳隆两烟館現已閉歇房主順興棧行追討欠租欲將閣板抵償氏不允控由南區傳集解訊飭地甲帶出理明○永記烟館主盛友坎閉歇後由房主三星公司經租人周宗順控　追租押遷由南區解訊判限十天遷出（夜） 
[公共公廨早堂案]  
　　揚州女人吕蔭珠因夫欲賣到海參威不愿奔入　良所於昨解訊供年二十三歲餘供與前同旋有其夫吕德才投領並稱實未價賣寳子觀明府判准具不再販賣結送案交領完案○張吉記與周贊廷向洋商定貨不出經洋人控告於昨傳訊判一併押候交保訂期會訊○周袁氏與袁裘氏串竊主人王子才之妻某氏眞珠十三　價值四百元經王報捕解追判押限七天交贓再 
小主人紅木什物等搬到　頓路第十六號門 
毒瘡搬物押洋醫治並無别故求察判物交還朱斥釋○吳張氏與張許氏串同將朱仲餘之妾吳氏捲逃經朱報捕解究並吊到各皮衣呈驗判衣交朱具領两氏押候限七天交人如　押究不貸（莊） 
[公共公廨晚堂案]  
　　永昌號東陳渭堂等十餘家環控冒充公共公廨差役張毛藉端騙去煤炭貨向索圖賴前晚奉帮讞寳子觀明府提訊陳渭堂等投案各呈帳簿並稱張稱是差夥陸續被欠去煤炭等共有四百餘元求追訊之張供詞支吾判押追○程金保前控曹旦華等抵單不贖訊供各情已誌前報前晚提訊以曹延玩不理判押候查封曹之家産核奪（根） 
[法租界公堂案]  
　　陳鶴卿之妻張氏將婢女月蘭價賣與周士雲爲妻後又領回藏匿控經公堂判候查明在案　　曹家渡鄕人羅阿長投控張氏是伊髮妻婚據庚帖俱爲私竊逃走訪查無著今知在案涉訟投請附追聶司馬判令邀到鎭董各証人來案訊核昨羅偕鎭董宋生庭梱董許亦園地保王洪亭前地保盛信鄕親隣許吉甫等到案僉稱羅娶張氏時小的等均在座飲宴後來逃走各人亦皆帮同尋訪張氏實係羅之髮妻旋據稱查得張氏逃後先與某甲妍識上年又與陳鶴卿妍識司馬核供判各退去候下期傳張氏到案訊斷○華捕馮恆順前日私竊火燒場什物經捕房　七送由公堂判押一年嗣因在押患病由管牢捕頭飭送醫院醫治昨有馮妻投捕房求請保出醫愈再行補押捕頭著具保狀投公堂請中西官示核○積竊陸阿二行竊某輪船上搭客陳阿五帳子各物當場拘獲送捕解訊判枷號两禮拜發犯事處示衆○小工陳阿二行竊太古棧黄豆爲包探查知拘補解訊判枷示七天（泉） 
[美租界捕房事]  
　　蔣林氏與陸樹增口角互扭入捕房控訴捕頭以索欠起釁飭赴公共公堂控告○王阿三盛初三汪阿坤等在西華得路互毆由印捕拘入飭各存洋保出候訊（西） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
