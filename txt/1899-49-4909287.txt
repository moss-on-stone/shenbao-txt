# 1899 - 49 - 4909287

 

Page 1

 
 
[鉛板康熙字典出售] [  圖書集成局啓]  
　　康熙字典一書風行海內允宜家置一編以備朝夕稽考惟近日多出石印本字跡太小易損自力閱者憾焉本局現用大號新鑄鉛字細加排印校　縝密紙墨精良共訂十二本分裝二套定價洋二元八角賜顧者請至申報館帳房及申昌書室購取爲盼 
[印三國志出售] [  圖書集成局啓]  
　　重字演義一書意主忠義旨歸勸懲雖近稗官小說之所爲而語皆有本足與正史叅觀其筆墨之快心思之靈久已膾炙人口本局現用新鑄鉛三國爲排印校　縝密紙墨精良每部仍訂十二本定價碼洋一元六角卽日在申報館帳房及申昌書室發售賜顧者請卽購取可也此佈 
[外臺秘要出售] [  圖書集成局啓]  
　　是書爲唐王刺史燾所輯刺史在臺閣二十餘年蒐求古今育方凡一千一百餘種裒成四十卷鈎　提要卓著靈效宋孫中丞刻之於前明程敬通先生刋印於後岐黃家久已奉爲圭臬推板本久已散失巿無流傳本局由日本覔得初印原書用新鑄鉛字排印紙墨精良校　詳悞現已工竣碼洋兩元五角在申報館申昌三洋涇橋煥文書局文淵山房棋盤街江左書林十萬卷樓曁漢口鴻文順記湖北省城　文書局發售此佈 
[萬壽不開慶科說]  
　　歲次屠維大淵獻恭逢皇上三旬萬壽薄海內外共效嵩呼草莾小臣方欲　藻揚庥豫上次子萬年之頌有客造廬過訪從容而進曰自我皇上御極以來於今二十有五年矣聰明神武幾欲　五帝而軼三皇仁風所被八表又安萬邦親睦而變法求强之意尤足與俄之大彼得日本之明治天皇後先濟美今幸恭遇　　似宜特開恩榜練茅檐蔀屋之士各抒所藴以拜颺王庭是非特行慶之宜然抑亦典國家求賢若渴之意合之兩美也乃不意　端以來九重恩詔未　頒行豈聖懷冲挹不欲爲此潤色鴻業之事與抑以庫儲支絀恐颺　一開而轉多糜費也執筆人雀躍而起曰我朝重熙累洽凡遇慶典無不准開恩科於以申朝庭求才之懷遂寒士觀光之願　至優典至重也方今皇上精神矍鑠如日方昇　宇人民無不思捧觴上壽　今歲絲綸明降舉行恩科則濟濟英才當無不聞而色喜若慮庫欵未能充裕則前歲皇太后萬壽恩科欵由各省督撫報効諸臣蒙皇上覆育之恩當無不循照舊章踴躍輸納故以　　窺之恩科之所以停止者皇上或别有深意初非僅爲庫儲之支絀也何以言之夫古今非常之事必待非常之人以治之中人士之　明豪傑何　　於西人惟功令旣以時文試帖取士則士之欲求進身者不得不窮老盡氣以沈酣於其中而有用之學　至束之高　皇上慨人才之日衰也去夏特下明詔廢去時文方謂聰明豪傑之士從此可以留心實學國勢漸臻富强乃曾幾何時皇太后復垂簾訓新法盡革時文又興譬之枯木逢春　現萌芽旋遭𠞽伐今者八股之制已復且夫嘗謂之輩無不摩厲以須求　　於一試是皇上卽俯准禮臣所請特　恩科仍不過多收若干時文試帖之人才而於國事是無裨益　住途至今日　　已極無論京外　有　十年不得一差　　　　　　　　再舉行恩科則朝考以後或翰林　　習或　　或知縣或教官添設愈多擁擠愈甚在皇上固不　此不甚　　之官而士之得　　　　雖　被以榮名仍　　於　　亦何必爲此紛紛乎若夫得者一而失　百其　　而歸者　　之耗費車馬之辛勞統計廿一行省中　不知其　千萬億故皇上　觀時事俯察人情决意停止恩科不　爲粉飾承平之事此雖區區管窺　　之　然竊觀聖意所在未必大相刺謬也或又曰自去　康道　起　毬　動實爲中國之一大變皇上又因萬　勞　堯胼禹腊　躬時多不豫普天率土未免　疑　秉此萬　聖節特開恩榜俾天下臣民咸曉然施聖恙雖未就痊而雍容　揚實足迓宇宙之祥和而消黎民之疑慮豈非一舉兩得之事乎則謹應之曰康梁　　　爲不軌洵屬罪無可逃現　　誅海外而從道之康　　譚嗣同等則均明正典刑臣民疑慮之懷久已烟消　　皇上雖聖體未盡康强然以神明呵護之靈黎庶　祈之隱當可喜占　藥漸次就痊　何必以恩科之舉行爲掩飾天下之計乎吾子功名之念雖然如金之在冶當此恩科未舉未免怦怦於中然轉瞬明歲卽係正科藴　旣　自能脫頴而出何必因遲滯一年而爲此悵悵　　唯唯而退爰詮次其語弁之　端愚　之論諒不免爲海內　子所　笑也 
[本館接奉電音]  
　　昨日上　京師飛電傳來上諭二道懿旨一道敬謹　登○正月十三日奉上諭廣東　州鎭總兵員　著王連三　授欽此同日奉上諭本　召見之候選道蔭昌著以　都統記名　　請旨開放欽此同日欽奉慈禧端佑康　　豫莊誠壽恭欽獻崇熙皇太后懿旨載　之　　　載　之子　　溥倫之子毓溥僎之子毓　均著　厲賞給　　頂　欽此 
[渦事餘聞]  
　　蕪湖訪事友人云渦陽土　揚竿倡　　經次筆　清撫憲鄧中丞檄令由省調去之定安左右兩營曁馬隊砲隊各數旗務於新正初旬　隊回　其由梁山調往之精　前營兵丁三百名壽春鎭郭鎭軍深資得力咨商撫憲　留渦蒙一帶以備彈懸著是營　　陸　戎籍隸蒙城稔知形勢故有此挽留也第梁山爲江　　塞之區自陸副戎全軍北　兩岸砲臺暫由蕪湖精　管統領趙協戎撥勇一百名前往駐紥勢甚不敷擬向上游請兵添紥未知能俯如所請否當匪熾時皖南鎭軍本議　募新軍俾資防守今已敉平　作　論惟皖北壽春鎭所請將舊有之卓勝軍裁汰兩營威靖軍裁汰一　現仍招募新軍一如舊額蓋以災區旣廣伏莽尤多非厚集雄師不足以資鎭懾也長淮水師三營亦擬再添兩營所需餉項歸皖北正陽皖南大通兩處督銷鹽局分認籌解然尙未見明文姑誌之以　其後刻下彼處大荒之後繼以大亂小民轉　流離更　不堪設想鄧中丞遵旨委員散振先後解去銀八萬兩方　天公做美轉瞬春末夏初二麥登塲卽可　資補救乃近聞個中人言及今年麥收仍絲毫無望蓋因去歲自秋徂冬亢旱過久農夫播種來牟勢已不能收效惟有攺種雜糧禾稻以爲桑榆之種然爲日方長事難道洋去年蒙禍　　頴太宿鳳等縣災情較重之處飢民劚取樹皮草根和粉煮食者已所在多有若不寛籌接濟是仍　其死也是以郭鎭軍咨報皖撫籌辦善後事宜首以多備振欵爲第一要義現聞撫憲議籌振銀四十萬兩陸續匯解而論者猶以車薪杯水爲嫌緣北民向以麥食爲大宗但須二麥豐登卽可有恃無恐良以田在高阜非如江南之可以蓄水插禾也故諺有一麥抵三秋之說今麥旣無望百萬哀鴻正未知命將何屬杞人之憂曷其有極 
[工作將興]  
　　金陵采訪友人云省垣自准各國通商經南洋大臣劉峴帥度地儀鳳門外下開設關榷稅邇者 
 
 

Page 2

 
 
日本及英美諸國商賈接踵至省謁見峴帥請開設巿塲峴帥遂於新正十一日傳見署藩司胡芸臺方伯諭令從速興工起造關廠將從前購備堵塞江口之木移緩濟急以省度支某日復飭厘捐局總辦歐陽潤生觀察往上新河丈量其報大約元宵節後將工作大興矣 
[英員抵粵]  
　　廣州訪事友人云去冬嘉平月初七日英國某大員由香港命駕至省城泊舟沙面當起岸時中國各兵艦皆鳴砲致敬英員乘輿入城拜謁督撫大憲沿途有營勇排隊護衛觀者榮之聞英員向在香港管理軍械其昆玉皆職居顯要今慕五羊風景特來游歴大約詩筒酒盞尙須小作勾留也 
[添設郵局]  
　　北通州訪事友人致書本館云各省設立郵政局傳消遞息取値甚廉行旅莫不稱便通州水陸交衝五方雜處此事獨付闕如人皆憾之現由官憲擬設大清郵政局擇地東大街經之營之大興土木一俟規模粗定卽可按日開班此後魚雁往來當無慮洪喬之阻矣 
[械鬥未平]  
　　廣州訪事友人云黃聖堂鄉人與西村鄉人積不相能迭次尋釁雖經明理者竭力勸解而私憤仍不能平去臘某日黃聖堂鄉人復招集外匪數百人相爲　角西村紳耆詔勉子弟不得輕與之鬭俟彼入村一鼓擒之然匪黨雖豕突鴟張究不敢深入重地惟每夜在四鄰滋擾或竊取耒耜鎡基而已事爲縣宰所聞委員前往查勘旣而西村紳士彭某使人邀黃聖堂鄉某紳到局詰以爾黨淒欲與本鄉尋仇豈恃有多財抑自恃人衆歟若以人財而論本鄉計共六約祗以一約較之已非爾鄉所敵若果開仗何難將爾鄉掃平至于涉訟公庭祗須一紙禀詞卽可將爾輩立時押去爾鄉果何所恃而不恐耶某紳闻言驚惶無措連稱不敢聞黃聖堂鄉居民公積銀萬餘兩是以不逞之徒欲藉此以飽私槖而紳耆皆心有不願故意見不甚相孚也 
[飢民載道]  
　　蕪湖訪事友人云去年皖北濵淮各邑迭遭荒歉飢民扶老携幼來蕪覓食早已千百成羣迨渦陽土匪倡亂之後避難而來者益覺蟻聚蜂屯男子以力覓食婦女則行乞街頭更有令小兒女牽途人之裾而哀求布施者一隊甫去一隊又來滿目瘡痍殊堪憫惻臘月二十七日道轅接得兩江總督來電查詢此輩是否安靜並轉檄內地各州縣務各加意彈壓或勸令及早還鄉就振免致異地流離等因關心民瘼一視同仁亦可謂無微不至矣 
[照錄湖南團練章程]  
　　一此次辦理團練實因恭讀上諭飭令各直省聨絡民團查湖南民團自軍務譜清以來久已有名無實若非及時整頓則團且無存又何聨絡之有凡我紳民食毛踐士二百餘年敢不仰體皇上軫念時艱思患預防之至意各抒忠憤赶爲舉行其辦法當以清查匪類操演技藝爲主不可存鹵莽禦敵之心一切務求簡易不涉鋪張至洋人傳教通商游歴皆載在條約奉旨允行務各父誡其子兄誡其弟毋得妄生猜忌布散浮言彼以禮來我以禮待免致滋生事故貽累地方慮深操微者諒共喩之一團練全在得人否則恐滋流弊擬暫先從長善兩縣開辦其他郡縣得一人則舉辦一處不拘以闔省同時舉辦亦不拘以闔省必至舉辦凡一縣之團各就嚮有之團易團總爲團正并添一團副分理其繁其團正團副必以公正孚鄉望者充之另設一司事住局辦公凡團正團副皆不與詞訟不履公堂舊者得人則仍之否則易之如團內一時無可選充則以　團團正副兼之毋徇毋濫一團練當行之鄉間如省城地方爲文武宮府駐紥之處彈壓甚嚴毋庸辦理且所居之仕宦紳商亦無　可練自應從鄉間辦起其在鄉巿鎭則仍歸入團練以資守望一團練所需經費自應就地籌畫或按捐榖石或勸捐銀錢聽其自願毫不勒　其捐就之銀錢榖石各歸各團應用不事挹注免生意見并各於團內另擇般實公正紳耆輪年掌管遇有需用由團正副開明欵項核定數目具單支取以杜濫用浮銷之弊入數按年一傍局門出數按月一傍局門以供衆覽省局擬就曾文正祠設立而經費尙無所出但諸從撙節能年籌千餘金亦可濟用一團練　丁並無定數應各視團境之廣狹籌費之多少權衡丁數不必期典各團劃一亦不必合數團而爲一練丁皆擇自農家不得以無業游民充數各團各由團內擇一曾在軍營充當營哨官者爲教習團內無人擇自鄰團或請撥自防營所練以劈山砲擡槍洋槍爲主刀矛則兼習之惟不習拳棒以免私鬭開首各就各近地閒空之所演習架式練　　脚　稍有可觀再由團正副按期次第閱看放響打靶合操等事其應需槍砲各團携資來省城製造局監同製造凡劈山砲擡槍均應造　一律并均應改用銅帽火以避風雨其造就之槍砲均各扃貯團局臨操領用操畢繳還其平時演習則以堅木倣式爲之其應需藥鉛銅帽等項能按季領自官中則尤昭嚴愼練丁以一年爲期手脚己臻嫺熟則不令仍與操事應再另行擇丁接練似此相積有年則人人各嫺技藝進退寓兵於農矣脫有召募旦夕卽可成軍而願否應募則仍聽之一團練重在清匪各團正副應首先逐户據實查造户　不以紳富平民稍有異視其無業不安分之户則編爲另册隨事稽查絶不容縱遇外來形跡可疑之人則登時驅逐不准各户容留烟館除巿鎭准留二三家外其鋪路僻居槪不准其開設并嚴禁賭博則盜源自絶團內各户各　小鑼一面遇有搶刦之事則登屋鳴鑼附近之家聞聲各持械往捕兠拿如盜賊敢於拒　格殺自非得已如已經縛執則不得任意毆戕應卽解送城局轉送地方官衙門醫治又於各團立一樹藝公社以百錢爲一　　其荒山之可種植者商由山主劃出估價作若干股分或向其租佃視樹之枯老遲速以定年限再由本境殷實酌集股本以資墾辦凡游民無業者招徠入山工作准以工資入爲股分所種桐荼杉橘桑麻薯　惟土宜是視不拘一種山爲公社則人人可以營禁蓄長尤易盡人之力以盡地之利不待十年而成效大著游民亦漸絶矣凡團內私自蓄禁之山亦應嚴申山禁則種植愈廣有裨地方洵非淺鮮以上所擬各條係撮大要其瑣細各端另再分　子目如郡縣情形不同應許各自變通不離宗旨 
[愼重團練]  
　　廣州訪事友人云自奉旨興設團練後粵中大憲鄭重其事欽遵辦理特在省城設立總局延請在籍紳宦妥立章程而以鄧觀察蓉鏡總其事潘學士衍桐何太史榮階丁太史仁長潘太史寳琳易主政學清陳太史如岳勞太史　光梁太史鴻翥郭主政乃心黃侍讀敬常梁中書慶桂兪郎申守義許孝廉應鎔梁主政志文陳孝廉慶榮胡孝廉副之徹夜巡行務使匪徒絶蹟從此五羊士庶當可高枕無憂矣 
[刼盜猖狂]  
　　廣州訪事友人云去冬盜賊橫行刼案迭出居民鋪户咸切隱憂聨絡十餘鄉恊力防禦又値大憲興辦團練異堂認眞若輩遂稍知歛跡惟河面仍不安靜往來船隻時有刼奪之虞臘月初六日某輪船拖一渡船由江門赴省行至甘竹海面船中暗伏　徒數名瞥見其黨駕長龍小艇而來卽羣起爲內應開槍恐嚇各舟子噤不敢聲匪遂一躍登船將搭客行李搜括一空並刦小輪船以往不知所之至韶州之北江英清一帶萑符尤爲不靖凡般户經過非邀集二三十帮輒被所乘以致相戒裏足是處原設巡船十八艘每船向駐勇丁十餘名近則裁去哨弁并酌勇丁之額僅留四名以致兵力甚爲單薄去臘某日有一船行經清遠被匪肆刼巡船勇丁近在咫尺出而彈壓被匪擄去四名勒閉艙底用釘將板牢釘其上某哨弁則以麻繩縶縛懸諸鷁首然後將船中軍械衣物飽掠而去吁匪類鴟張目無王法若此古人所謂天荆地棘行路難孰有甚于此者哉 
[殺人越貨]  
　　湖北訪事友人云鄂中五方雜處良莠不齊然刼盜傷人尙不多見去冬宜施等處土匪滋事各防營皆調往助剿以致腹地空虛匪徒遂乘機竊發除夕有甲乙二鄉民入城收取榖價共得青蚨十餘串背負而回行至武勝門外湖邊時已深夜忽來游勇十餘人一擁 
 
 

Page 3

 
 
上前持刀刦奪甲與之抗大受傷夷乙見勢不佳將錢抛棄逃至某姓鴨篷中借宿始免於難次早邀衆往視則見中僵臥血泊中業已受傷身斃隨喚到地保報請江夏縣陳大令詣騐比捕緝兇但鴻飛冥冥未知能入弋人之手否 
[潯陽火警]  
　　九江采訪友人云新正初八夜二點鐘時浮橋巷口源順南貨店忽然火起保甲總巡汪芑孫明府分局嚴鴻波少尹德化縣吳儀生明府一聞警鉦卽督率水龍夫飛臨噴救然已焚去店後房屋數楹矣次日上午十一點鐘時浮橋巷范姓樓房又付咸陽一炬并焚斃一人 
[潞水春波]  
　　北通州訪事友人云每届冬令由坐糧廳通濟庫發出布價交經紀頭役赴莊採買袋布以備裝運南漕此歴年舊例也去冬倉憲札委石壩州判何别駕帶役携銀親爲採辦○新任坐糧廳增裕甫部郎厚於去冬抵通後諏吉十二月十八日接印前一日由書差在北門外玉恕園預備公館以資暫駐至日乘輿至署行接篆禮屬下漕運實缺各官及候補委員漕白糧經紀正副役均叩賀如儀○去臘某日有一幼犯年甫十三齡鐵索琅璫由永平府某縣解交通州獄內寄禁次日由役押解至保定投臬署審勘當登車時有見者謂此犯短小精悍談笑自如詢其犯案之由　云伊父被仇人某甲所害手刃父仇束身歸罪有唐時徐元慶之風果若此則一經烏臺勘鞫自必曲予矜全也○歲暮務閒之際宵小叢生防範尤須嚴密州城各鋪户遵古者守望相助之法每鋪各出一人於上燈時持械齊集鼓　上至初更會哨游街以鑼爲號無事鳴鑼一聲有賊鳴鑼二聲遇有刼盜鳴鑼三聲各鋪恊力兠捕務獲究辦匪徒聞之陡爲歛跡○前者毓公府官差某君　　之後捕役拿　匪徒六名解經許刺史一再研訊果係此案正盜贓証俱全無可狡賴想當按律重懲矣○去冬嘉平月二十四日爲立春令　前一日東路　張司馬州尊許刺史典史程少尉排齊全副儀仗詣東關橫街迎春牛芒　以歸供奉廳署届時道憲沈觀察率同屬下各員行禮然後以次鞭春循舊例也○銀價日賤現錢短絀巿面頗形吃緊通平銀每兩易制錢兩吊零二十文猪肉每斤需價一百四十文牛肉一百三十六文羊肉一百八十文鷄每斤一百十文鴨一百八十文白菜每百斤五百文 
[潯陽絃索]  
　　九江訪事人云湖口縣徐雲階明府湖口厘局孫　筠太守湖口水師中營遊擊黎　齋遊戎彭澤縣黃叔希明府二套口厘局金心農剌史瑞昌縣彭心諧明府城子鎭巡檢劉　渠少尹於新正數日內先後來潯拜賀道鎭府及各同寅年　○管解京餉委員某君因道途梗塞在德化縣署度歲旋於新正元旦起程頭批行至黃梅縣又聞道路不靖函告後批姑且從緩○去臘九江關委員吳祥卿别　拿獲走私大船十三艘禀明道憲分别懲辦○禁卒酷待罪囚無所不至去臘某日德化縣禁卒某甲將犯人李邦燮私刑吊打幾乎斃命適縣尊吳儀生明府查見勃然大怒將禁卒從重笞責罪囚咸感戴不置○稽查輪船委員張正甫明府之封翁於去臘二十三日在差次因病謝世入殮時各官咸往　唁曰馬素車充衢塞巷 
[上海官塲紀事]  
　　日前上海縣王欣　大令赴蘇　叩賀各大憲年禧頃事已畢縣中探悉十四日回申因飭執役諸人前往新閘碼頭伺候○昨晨浙江海運局總辦孫太守葆住命駕進城赴各衙門拜會至縣署時王大令適在蘇垣由家丁擋駕○去冬前升科局總辦許朗軒太守奉檄署理淮安府篆因局務尙須清理是以暫緩履新現已將次就緒定於本月二十左右擇吉起程○前上海縣黃愛棠大令自去冬交卸篆務後勾留滬瀆數易蟾圓現擬俟津沽開凍後附頭帮輪船入都預備引見過班○日前提右營叅將廖楚材叅戎因公赴省兹已事畢於昨日午刻回申營中各弁兵齊赴馬頭恭迓○松江府濮紫泉太守子潼華亭縣劉謙三大食有光奉賢縣金大令元烺崇明縣田大令寳榮金山縣劉大令元誠青浦縣汪南陔大令瑞會先後到滬趨詣道轅叩新年禧復遍赴廳縣各衙門拜賀如儀 
[追思紀略]  
　　寓滬法國紳商士庶定於昨日在新北門外聖若瑟堂追思前民主福爾氏此已紀諸報章矣昨日午前鐘鳴十下法總領事偕副領事及繙譯官首先戾止旣而蘇松太兵備道江海關監督　和甫觀察上海縣知縣王欣甫大令以及租界中印委各員次第鳴　而至西官則自各國總領事正領事曁副領事繙譯官到　不下數十人次則英法美租界工部局董駐泊浦江之各國兵船管帶團練兵管帶團練兵樂工各國巨商亦裘馬翩翩簪　畢集更有挈其眷屬來觀盛儀者堂前派法捕及華捕各二十名悉心彈壓追思臺上蓋以法國徽章旋由耶穌會會長素衣素冠行教中彌撒禮禮畢已近十下鐘時各官以次興辭門以外車水馬龍幾至充衢塞巷 
[公廨停訊]  
　　法國總統福爾氏薨逝後駐滬法總領事白藻泰君擇於昨日舉行追思典禮英界公廨讞員鄭瀚生大令法界公廨讞員朱森庭明府誼重睦鄰同深哀悼清晨至法界聖若瑟堂隨同行禮所有公堂應訊各案暫緩一期 
[兇棍宜懲]  
　　流氓賽時千阿順饒料阿香小老虎搖船少卿等十餘人向法界公司馬頭停泊之駁貨船勒索規　偶不遂意拔刀相向舟子畏其兇橫每船繪以小洋銀四五角不等邇來逐漸加增每船勒出規費二元舟子不能應其無饜之求遂於前日傍晚相約至吉祥街清芬堂烟館會議賽時千等各持利刃結隊而來旋經船帮中人喚到巡捕若輩始次第遁逃捕頭以持刃行兇硬索規費此風斷不可長仍命嚴拿務獲解遂公廨禀請訊懲 
[嚴拿匪黨]  
　　著名巨棍小黃牛自經美界各包探恊力拘獲管押捕房之後其黨悲深狐兎在外播散謠言奮與各包探爲難以雪牛後之恥事爲捕頭所聞立倩各包探加意巡邏如遇此輩務獲嚴懲毋使　漏且恐小黃牛解送公堂時或有不測擬更加派探捕沿途擁獲恐牛亦無能爲力矣 
[馬車傷人]  
　　前日午後車夫趙阿生手持一鷄行經英界福州路突一馬車飛駛而來不及避讓致卽撞倒碾傷額角血流如注而馬車已不知所之旋由某號華捕舁入捕房捕頭倩送仁濟醫館療治 
[海州災電]  
　　去臘除夕宋培之先生來函內開席子翁楊子翁施子翁鍳棉衣蘇寍申清共籌辦萬餘件先後到海均已散放惟此間災情日形困苦糧價日昻天時久旱雨雪全無來春不堪設想官振只放十鎭有四十四鎭向隅明春卽派人來查補放春振恐緩不濟急基目覩傷心只得先就板浦開辦粥棚六十處查見極貧及外鎭飢民乞丐等共二萬二千口每日需米三十六石至來年麥熟撤廠其經費非三萬金不辦基手中只有萬金所少甚鉅務求明春設法撥濟一二萬金則保全二萬口災民不成餓殍並保基之性命否則難回南矣乞垂憐基叩等因奉此查海州所屬各　前年慘遭災歉幸蒙諸善長量力捐輸宋培翁盡心查放得以全活至今今復被災極重民不聊生苟非設法續籌不免前功盡棄我輩幸生樂土又届新春酬酢往來不無浮費伏祈隨時撙節移助振需功德及人仍不能不仰望于好施君子已上海北巿絲業會館籌振公所施則敬謹誌 
[宣講鄉約]  
　　鄉約之說見於朱子小學中大旨謂某事善當遵而行之某事不善當禁而絶之列爲條目筆之於書其始提唱者不過數人其繼屬和者直至數十人或數百人一鄉之中寖成風俗敝堂宣講鄉約歴十餘年其於風俗人心不無小補雖未敢嫓美於昔賢亦聊冀挽回乎末俗今復敦請夏君竹堂宣講期逢四八風雨不更第恐遐陬僻壤未必周知爲此乞登報章以希傳播滬北天后宮前廣益善堂司董嚴信厚葉成忠施則敬唐榮俊謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甬試竣事]  
　　寗波訪事人云府尊莊堅白太守考試合屬文童於去臘二十七日竣事二十八日出案榜示兹將鄞鎭奉三縣前列名次照錄於下鄞縣盧棻勵紹祖王壽頤馮哲仁張原煒朱棠徐士琨王景墀張琴戴彥梁錫瓚胡璠徐鳴球何　　何廷鍔洪樹藩陳士彬施彬煃張崇業王瑋曹南兪鴻奎張欽黼張陛恩吳世乘趙大川張振騋趙時模章起鳳陳景唐胡芳　　　張有銜潘惟淦應馨盧肇康邵景周竺紹瀚陳思贊方慶樟周學鎬柴本厚李陔陳品南王翊均張獻廷張用光湯定忠張鴻　　上洲鎭海陳祖訓王友泮周璇奎董子袞朱思佑余名銓金賢宷包緒運范紹箕王鑑清方積球任受其朱祖雍鳥統楷袁　　支起東周崇錫華嶔馬學翰陳賢鵠奉化周駿彥王錫申周賢進吳振藩陳毓川鄔學韶鄭學康田舜治顧康祺江起鯨曹森上官慶周載望吳曉江王安瀾鄔楫田慶年李康森林肇昌毛寳親至慈谿前列各名被風雨所壞無從抄錄姑付闕如 
[漏捐科罰]  
　　紹興訪事友人云去秋九月大憲委候補知縣吳少伯大令辦理紹興府屬土藥捐務設局城中大善寺出示曉諭無論城鄉凡出售土藥者須先到局報捐方准行銷否則一經查獲全數充公是以城內售土各店相約遵章報捐惟錫箔棉花藥材等鋪帶售土藥者希圖隱戤未盡捐輸大令明察秋毫訪聞大路某藥材行有私售土藥情事密請山陰縣派差會同局中巡丁查出土藥若干擬卽照章全數充公嗣經行主浼開源錢店夥陳姓緩頰再三大令遂網開一面科罰洋銀二百元飭具嗣後不再偷捐如違全數充公之結此風傳播凡私售土藥者皆不寒而慄爭自輸捐矣 
[鐵甕春濤]  
　　鎭江訪事友人來函云獻歲以來魚巷口一帶燈巿薈萃凡爲小本管生者一歲生涯全恃此新正數日幸得風和日麗春意盎然都人士咸上甘露寺北固山徘徊憑眺藉以游目騁懷巿中尤人海人山異常擁擠想元宵左右銀花火樹照徹通衢璀璨陸離當益覺眩人心目也○新正初八日諺稱人日閨人之入廟進香者謂之燒八寺香且有內八寺外八寺之分內八寺者如城內長慶寺　通寺等八處是也外八寺者如城外昭慶寺聖因寺等八處是也闔郡大家小户凡婦女之侫佛者均於是日向蓮花座下爇心香　一叩祝平安今春人日天時陰晴不定地滑如油有某氏婦粉膩花香裝束妖艷乘輿至南門進香輿夫偶不經心以致跌仆於地轎中人亦翻出街心無賴少年有攫取簪珥者有入以游詞者一霎時雲鬢蓬鬆汗流如雨幸遇保甲分局丁役梭巡至此將諸無賴解散始得乘輿而去然已幾幾乎驚碎芳魂矣○新正初十日鎭江營叅將鄭藎臣叅戎駛赴金陵拜賀制軍年禧想小作勾留虎節卽須回潤也○王三紅者賭棍也前經地方官訪拿未經到案新正後假南門戚串某姓家開設賭塲喝雉呼盧昕宵不息計數日間所得已不下千餘金之譜某某等富紳子弟所負甚多事爲地方官訪聞飭差拘案想須從嚴訊辦也○時値新正每有棍徒誘人賭博七濠瓜州兩處賭風尤熾鄉民之蕩產失業者不一而足有牧民之責者未識亦有所聞否○鎭郡各鄉每値新年卽有無業游民集資唱演花鼓淫戲每齣斂錢七八十文或一百二三十文所演游船補缸扒灰賣胭脂之詞淫詞艷曲醜態畢呈至街坊所唱者尤齷齪不堪入耳班中人皆鹽城產輕薄子弟每見其油頭粉面招之便來藉演戲之名相與嬉笑風化人心太有關係高坐堂皇者曷勿起而禁之歟 
[流氓不法]  
　　小流氓徐增福前在南馬頭某鐵匠店習業不務正業專事嬉游遂被其師逐出去夏糾合多人與飥爲難當被扭控捕房由工程局總辦朱森庭明府提訊送縣枷責後倩人保釋詎料徐童心不攺依舊爲非逐日在新馬路一帶遇事生風橫行不法身懷利刃動輒行兇平民之受其害者僂指難計前日旁晚時與同類賭博因此啓釁各奮老拳時有三十六個黨各流氓聞風而來將徐拽至某茶肆評論曲直徐至此以孤掌難鳴被彼黨中人用刀戳傷背脊洞穿三穴血液淋漓後由其黨舁回倩醫敷治說者謂徐固咎有應得然各流氓如此兇橫非地方之福也不識爲民上者將何法以處之 
[研懲竊犯]  
　　日前南巿萬裕馬碼悅生廣貨店被賊　門而進竊去煤油九桶及洋銀雜物事後店主開單報知巡防局曁巡捕房旣而二十三七鋪巡防局委員盛雨村二尹親往查勘屢次比限捕役赶緊查拿汛捕張順知難玩愒每日帶同夥伴四處嚴查前日薄暮時著名竊犯周吉生羅阿毛等又往圖竊被執事人施某獲住張捕知之前往盤詰旋解至局中禀請盛二尹研訊二犯供認不諱并稱贓物窩頓於南巿五爪弄孔紀生處二尹立飭地甲傳孔至案訊供知周羅已將贓物轉寄法租界某姓家中遂判令將孔笞責二百板著具呈攺過切結交人保去復詰以爾等曾犯竊幾次悅生一案何人爲首供稱小的等久以胠篋爲生所犯之案難以數計矣二尹怒其刁狡命褫去衣服各鞭竹梢三百下押候帶往法界公廨協捕查弔原贓再行覆訊 
[醫院瑣聞]  
　　寍波府屬某縣人鄔四金在浦東祥生船廠工作昨午偶不經心被機器軋去肢體血湧如潮經人舁送同仁醫院求治恐難免性命之憂也○泰州人朱幹棠流落申江資斧告罄昨晨頓萌短見至白大橋　聳身躍入吳淞江欲與伍大夫爲伍適爲三百四十五號巡街捕所見設法救起業已一息奄奄因卽雇車送入同仁醫院求治 
[南巿雜紀]  
　　金匱縣人陳福在葉姓家爲僕從前者竊取票銀五百九十元避匿南巿新馬路被捕緝獲解請工程局總辦朱森庭明府訊究明府查得葉僑居滬北山家園因移送新閘巡防局請張杏農二尹訊辦○江北人某甲僑居滬上利覓蠅頭邇以癖染烟霞日形拮据不得已向同鄉朱某租得東洋車一輛沿途載客藉以謀生祗因未慣奔馳每致橫衝直撞前日在新馬路撞傷某姓家五齡小孩被巡街捕拘入捕房禁押二點鐘時然後叱之使去○前晚十二圖汛捕夥役戴阿五拘獲竊犯王阿五解至二十三七鋪巡防局經局員盛二尹提訊王供小的窮極無聊不得已而出此二尹飭責一百板諭令捕役驅逐出境並諭以嗣後如有緊要案件務當加意查緝南馬頭鼎盛南貨店失竊一案本委再展限五日爾須赶緊破獲如違比責不貸 
[英界公廨紀事]  
　　病民陳巧福孑然一身資用乏絶被某客寓中人揮諸門外以致棲息無所僵臥道途某號華捕見而惻然爲之雇車送入捕房捕頭倩轉送公廨歴禀情由請爲安插値日差禀知讞員鄭大令大令飭送仁濟醫館妥爲療治○四馬路清和坊妓女王秀林投公廨訴稱父親李老五霸阻從良請爲超豁大令飭差將李拘獲押候訊究○四百八十四號華捕送迷路女孩韓阿根至廨値日差禀明鄭大令大令飭交官媒留養候家屬認領○水巡捕唐寳榮以舟子陸林生王阿壽王揚福在蘇州河淘汰煤屑有違江海關所定章程拘送至廨禀請究懲鄭大令著一併看管候訊 
[美界捕房紀事]  
　　昨晨小竊羅寳寳混入虹口菜巿街某姓家圖竊事主當塲拘獲送入捕房捕頭令押候解送公堂禀請讞員鄭瀚生大令訊究○前日吳淞路第一百十五號門牌某烟館失去烟槍一枝館主投報捕房請爲查緝昨日包探沈生全在某押鋪查得原贓俟獲賊後禀請讞員核辦○昨日賭徒張阿勝在天后宮內擺設賭攤誘人博簺被巡街捕所見拘入捕房捕頭令押候解送公堂禀請懲辦 
 
 

Page 10

 
 
[金陵官報]  
　　去臘十二月二十六日知府黃家瑋奉撫委淞滬厘捐總巡差上元縣蕭禀赴北鄉相騐回知縣陸景澄禀謝奉到註册行知蘇松太道蔡辭機器局候補道郭候補道松麟均禀知本日收工太倉直隸州蔣體梅總辦鎭江洋務彈壓知縣邵文炳均辭○二十七日知縣許廷森謝委南一叚保甲差江寗縣戴禀知赴銅井鎭看案指分江蘇試用主簿吳邦瀚到由京來到省湖南督銷易傳見 
[皖省官報]  
　　去臘十二月廿六日委辦和州厘卡直隸州王懋勳到候補知府林載亨同知范啓璞均到赴金陵回知縣陳守先到赴金陵回並辭奉委提金陵賑撫銀兩盧英儀面試按照磨黃承祿到查無廬保甲回○二十七日卸署渦陽縣陳福源到候補知縣王子銘到解甘肅餉回○二十八日巡檢蔡陰楣辭解老湘營餉赴金陵 
[江西官報]  
　　刑部主事河南司郭象辭行進京候補縣劉營拔查浙江雷樹人連級俱查奉直何文光張壽齡俱查貴州陳善垣查湖南馬錫齡查陜甘彭瑞麟邱承榮俱查湖北俱貧員幫費吳慶揚騐收龍王廟工程王正煇由弋陽催香租回徐嘉霖往德安公幹李寳權由萬年公幹回大挑知縣林丙指分縣丞秦德　俱禀到顧尊鏞往辦德　保甲朱拜庚由鄱陽催屯糧回嚴宜煥由湖口催稅契回署靖安縣丞周國琛報升通判請咨北上以周光弼署理廬陵縣馮蘭森由京引見回廖敦五辦許灣緝私卡並辦撫建賑捐局事務 
[䢴江官報]  
　　新正元旦日運憲江都轉率屬至萬　宮拜牌行朝賀禮戴分轉文　委赴通局孫分轉厚委赴泰屬均公幹○初二日陳鹺尹大榮委解南京餉銀○初三日三江營張守戎文傑公幹到揚○初四日監掣張司馬禀知赴省○初五日姚分轉近愷辭赴湘岸聽差 
[上海虹口元濟善堂經收戊戌年十二月分送堂愿並施醫粥捐清單]  
　　韋陳氏十二月分巳亥正月分洋二元陳韋氏十二月分巳亥正月分洋二元郭謙修洋一元邱氏洋一元鄭二秀洋八角無名氏銅洋三元恆盛衣莊銅洋六元容膝書齋銅洋二元共收愿洋六元八角銅洋十一元○不留名女史施醫粥洋五元徐周氏求身體平安洋十元容膝書齋洋一元麥四宅麥卓然麥羅根各洋二元禮和帳房洋廿元梁惟厚堂洋二元共收施醫粥洋四十四元茂泰號施材洋廿元黃張氏香油洋二元統共收洋七十二元八角銅洋十一元 
 
 
 

Page 11

 
 
   
 
 

Page 12

 
 
   
 
