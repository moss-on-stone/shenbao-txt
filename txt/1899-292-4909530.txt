# 1899 - 292 - 4909530

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○隨園三十六種實洋五元○刑案隨覽洋七元○景岳全書碼洋三元○資治新書碼洋一元五角○潘頤福咸豐朝東華録實洋一元三角○王益吾咸豐朝東華續録實洋二元五角○左文襄公奏疏碼洋四元○繪　三　演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補注洗案録碼洋六角○康煕字典碼洋二元八角○三家醫案碼洋三角○醫醕牘義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會興碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳録碼洋一元二角○中東　　本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○　學彚編洋八角○英興記三角半○諸君欲購者請移玉至三馬路申昌書畫室或申報舘帳房可也此佈 
[治巨棍宜用重典論]  
　　國家定律凡殺人及糾衆搶掠者審實後定以斬决之罪其餘雖窮兇極惡之棍徒一經拘獲到案輕戰笞杖重則軍流從未科以身首異處之刑蓋朝廷仁育羣生苟有一綫可寛斷不肯置之重典禹車湯網用意非不慈祥而柩頑不逞之徒因此恃衆强梁藐視官法土棍爲其羽翼差役爲其爪牙以是光天化日之中得以遊行自在小風性多能弱雖被擾害誰敢攖其兇鋒卽間或告發到官而笞責數百荷校數旬若輩祗行所無事逾時開釋而故態依然甚有凶横比前更甚者蓋以爲官長之刑不過如此初不必有所畏懼也其有情節較重者由　方官詳請大憲或監禁或軍流似乎犴獄之拘囚龍沙之險惡涉歴辛苦或可生其悔悟之心不知若輩手法靈通種種弊端有令人不可思議者如本月十八日報紀李代桃僵一則云有廬州人郭文藻混號狗熊者在金陵南門外一帶結黨横行無惡不作前年經江寗府對嘉樹太守訪拿到案收禁縣獄出示招告具控者多至百數十人邑宰逐一訊實禀由太守親提覆訊詳奉督撫兩憲杭飭遞解回籍交合肥縣監禁十年期滿察核情形再行定讞今春江寗縣戴子和大令飭差押解起程行至中途猝遇死黨多人各持槍械將郭刼去强令以一人冒名頂替臨去謂解差曰爾於投文之際如敢漏洩莫想生還差懼而唯唯惟命是聽遂將假犯交合肥縣署領批回縣銷差不意近日合肥縣忽有以殺斃人命控告縣主某大令大爲驚異將獄中所禁之郭文藻提出研詰始知此犯係郭文藻之表弟前由郭之家屬商令冒充其實郭文藻已中途脱逃乃據情移知江寍縣請責令原差緝獲按律嚴懲戴大令聞而大怒卽將原差重責五百板釘鐐收禁勒限緝獲正犯以爲解犯不愼者戒夫差役遞解要犯並不留心任其中途逃逸爲此移花接木之計中間有無得賄雖不可知然其疏忽之愆雖百喙亦雖缷諉子以重貴誰曰不宜惟忠鄒文藻旣爲彼處巨棍富拘獲之時控告者竟有百數十人之多則其平時之魚肉鄉愚鴟張無忌不言可知所時地方有司旣經訊實倘仿照從前蘇松太道吕鏡宇觀察辦理巨棍張桂卿之事禀知大憲立卽就地正法最爲直截痛快又或立斃杖下或置諸靖籠亦足懾匪類之膽而慰良懦之心蓋因此種巨　　未必有持刀殺人明火刼物之實據然其所犯之事實較之殺人刦物者情更難寛故一經拘獲宜立卽置之死地　不可稍事寛容致釀後患猶憶曩歳松江巨棍吳德裕勾通鹽梟窩留盜犯搶孀逼醮無惡不爲經前邑尊設法拿　　　轉展解省定以軍罪甫抵鎭江卽賄通差役驀地脱逃當時丹徒縣某大令竟爾因此獲譴現在吳棍雖仍截拘然　　中居民之受其害者已不知凡幾蓋若輩神通廣大祗須得免死罪無論科以監禁判以軍流均有法可以出脱惟使之猝不及防立卽置之死地最爲簡捷之法或曰國家方愼重人命凡有重大案件不憚再三審愼恐涉冤誣若令外省大憲得擅生殺之權則草菅人命之事恐在所難免不知刑罰之宜詳審者爲良民之誤蹈刑辟者言也若此等棍徒凶惡無忌早經衆目昭彰子以嚴刑亦復何疑何慮倘一槪以慈悲爲心致窮兇極惡之徒得以逍遥法外是釋氏所謂煦煦爲仁孑孑爲義也豈國家以除暴安良爲念而轉同於釋氏之所爲哉 
[諭旨恭録]  
　　九月十三日太常寺題十月初一日孟冬時享太廟奉旨遣澊靜恭代後殿遣訥勒赫行禮東廡遣英俊西廡遣德壽各分獻欽此同日又題十月初十日萬壽聖節奉旨太廟後殿遺凱泰行禮欽此 
[本舘接奉電音]  
　　昨日午前十下二十分時京師飛電傳來上諭二道敬謹譯登○九月十九日奉上諭陜西布政使著端方補授馬相如著補授陜西按察使欽此同奉上諭陜西延榆綏道員缺著胡俊章補授欽此 
[英搭戰後電音]  
　　本月十八日倫敦來電云英國駐紥阿非利加洲南境搭浪施華列國格稜哥埠之諸統兵官當交虽時死十員傷二十二員英帥亦身受重傷萬難存活麾下兵士死者三十一名傷者一百五十一名另有地名依郎拉低者曾於某日交戰英人之死傷者約共一百六十員名搭人亦死傷不少其被英人生禽者幾不可以數計中有武弁二員亦在俘囚之列并失去大砲二尊當兩軍相見時搭人頗占形勢軍士亦皆奮不顧身目下英人方檄調羽林軍前往助戰云 
[俄權日盛]  
　　廣州中西報云俄人近欲侵蝕亞東其交通之路有二一出西伯利亞鐡道一出印度洋今復於波斯攘得鐡道利權其一連絡斑鐡盧阿爾巴港之獨蘭斯比安鐡道二則經獨蘭斯比安鐡道而出波斯灣 
[日使瓜代]  
　　前者本舘派往京師采訪友人專發加急電音略稱日本國家簡駐中國使臣擬改爲頭等并加全權字様旋復函稱此事聞之英國使舘然尙未見明文昨閲日本東京日日新聞始知本任駐華公使矢野氏文雄刻已免官繼其任者爲正三位勲三等西氏名德三郎旣奉出使之命卽叙高等官一等賜一級俸大約日内卽須航海來華矣 
[法國要求]  
　　廣州中西報譯東報云法國使臣頻向總署要求略謂安南廣西交界之處宜設一鐡路繞出潼關南以逹蘭州總署答以目下國庫空虚不能遽爾工作而法使仍要索不已總署乃請向法國借欵開辦法使喜而允之議定借銀五百萬兩常年利息七分以供此項工程之用 
 
 

Page 2

 
 
[日人患痢]  
　　日本東京日日新聞云目下内務省衛生局查得本國人之患赤痢者計東歴九月中共六百零四人因是而死者一百三十四人溯自本年初發至今患此者共八萬六千五百五十八人死至一萬七千七百十一人亦可駭已 
[爭攬利權]  
　　漢口訪事友人云長江一帶行駛輪船其利權久被英人獨攬近日德人心生艷羡羣思步厥後塵漢口美最時及瑞記兩洋行乘機而起已由本國製造廠訂購輪船數號約在年内駛至中華以備往來上海漢口等埠藉圖利益觀其振興商務不遺餘力若此洵乎能捷足爭先者哉 
[籌捐烟館]  
　　武昌采訪友人云鄂垣設立籌捐統局已一月有餘矣本月某日局中總辦繕發告示黏貼通衢大旨謂鄂省庫欵支絀用項浩繁本司道等查九江各埠均設有烟燈烟膏等捐似可仿照舉行云云示文甚長不及備録所有條欵照登於左一省城内外及白沙洲漢陽府内外鸚鵡洲崇信坊及漢口仁義禮智四坊凡有烟館統由委員會同各坊鋪保甲員紳澈底清查分晰某坊某鋪共烟館若干戶每户設燈鋪若干具定限半個月内一律請領牌照開貿一牌照由局刊發武漢各保甲總局塡發各烟館每牌照一張收繳紙墨費錢一串文保中局不得加取分文一各因館領取牌照必須報明設燈鋪若干具塡注牌内按燈鋪一具按月繳捐欵一竿如再添燈鋪先行報明塡注牌内照章繳捐如有减鋪亦准報明减捐一嗣後無論土藥烟膏店茶酒飯麫館凡設燈鋪售烟者均須一律遵章報明請領牌照按鋪繳捐方准開設違有查封究懲一此項捐欵由武漢各保甲專局經收定限每月初八以前該烟館照數賫繳局櫃領取收票逾限不繳卽行封閉俟繳清方准開貿一各保甲局委員統率日巡逐日稽查倘有鋪多報少或私添燈鋪不報者查出加十倍罰懲一嗣後如有私設燈鋪賣烟者未領牌照繳捐無論烟館土藥烟膏店茶酒飯麫館一經查獲房屋器具追繳充公一烟館請領牌照開貿與烟膏店同營縣兵役均不准擾索如有藉端訛詐准其禀究倘有實在私行窩藏匪類者仍按律究辦 
[催運北鹽]  
　　揚州訪事友來函云兩淮北鹽專銷皖岸邇來因彼處銷塲甚旺某日運轅接到皖岸督銷總局來文大旨謂敝岸所銷北鹽前以海嘯爲災産鹽被水衝刷禀奉督鹽憲批准暫行借運南鹽以應銷市乃各水販食慣北鹽多觀望不肯購買經敝局派員勸諭再三始允搭配運銷刻下各水販聞北鹽産數甚豐咸引領盼望守候到岸購運至各分局據報亦存數無多計運漕至七月底止僅存五十票三河存四五票桐城存三十票合肥業已脱擋而桐城向來銷數爲最待之尤亟前准貴司來咨云甲午春綱北鹽六千引業已照章借買南鹽繳價領運至添運新引六千引已分别派委赴浦押運來棧等因兹水販專候北鹽可否將添運新引内先撥二十票提前掣付桐城各商赶卽飭令訂運開江專運桐岸以濟眉急足紉舟誼云云運憲江蓉舫都轉閲悉立卽札飭淮南總局出示曉諭令皖商遵照辦理説者謂皖岸銷數現已如此暢旺轉瞬菜市必更日上蒸蒸也 
[扒手受創續聞]  
　　本月初九日某輪船道出大通有扒手向水手行兇經某西人拘獲數人本館前得安慶來函録登昨報兹接漢口訪事友人來函云是日行經彼處之輪船實係鄱陽當塲執獲者共有七人事後船主禀知駐漢英領事官請照會華官從嚴懲辦英領事以此風斷不可長擬請將七人梟首示衆以儆將來未知華官作何辦理也 
[潤州命案]  
　　鎭江訪事友人云北門外棠下鄉有甲乙兩人同在田間操作不知因何起釁始則口角繼而鬥毆甲孔武有力將乙毆傷要害登時斃命乙之親屬卽赴丹往縣署喊冤縣主王履安大令前往相騐塡明屍格拘甲至案研訊殺人者死律有明條想不能爲甲輕恕也○新河口江濵一帶聚泊上江各米船燈火相望帆檣如織日前有周姓船由鳩兹載米至鎭江繋纜是處忽與某舟子因事口角各奮老拳周力不能支致被甲毆倒復持巨棍撃其腹周痛極狂呼移時氣絲不屬魂赴夜臺地保聞已釀成人命遂將甲扭住投丹徒縣署禀陳十三日上午王邑尊帶同仵作書役人等詣屍塲騐視仵作唱報死者身受致命傷一處餘無别故邑尊命卽棺殮將甲提至案前略訊數語飭重責八百板帶回署中照例懲辦 
[鳩江火警]  
　　蕪湖采訪友人云本月初五日三聖坊後某姓茅屋中失火幸在白晝衆鄰畢集吸水圍噴得以立時熄滅同時南岸西瓜墩農人某姓家亦兆焚如之禍茅屋三椽頃刻被祝融捲去惜哉○江口雄觀江聲對面茅龍櫛比類皆貪苦小民本月初八日之夜忽告火起一時人聲嘈雜幾如萬馬千軍是處與保衛營相距非遥且偪近教堂幸饒守戎巡夜歸來急率男丁奮力施救並將起火之屋拆毁得免燎原然亦險矣事後查悉起火之家姓張連日已失愼六次因卽禀明道憲吳季卿觀察送局枷責以爲居家不愼者戒並會同保甲局各員弁押令將附近茅屋一律拆除 
[甬上官塲紀事]  
　　寗波訪事友來函云署理浙江寗紹台道萬砥莊觀察於本月初十日由滬乘某輪船來甬十一日清晨抵碼頭甬江文武各員均往江北岸迎迓觀察排導入城暫假衛安局爲行轅旋於十三日接受關防○署理浙江提督余瑞廷軍門於本月十三日午前乘超武兵艦至甬標下各員弁及臬憲李健齋爵廉訪以下各員均往江北岸碼頭迎迓軍門一一接見旋排導入城暫駐行轅擇吉十五日吉時接受關防視事○前任寗紹台道李觀察因察撤任本月十三日缷事後卽於十六日午刻乘招商局江天輪船至滬句當一切然後由滬赴省垣瀕行時屬下各員均往江北岸碼頭恭送如禮○護理浙江提督吳吉人軍門因已故浙江提督陳雲卿軍門之栗主告成於本月十二日由鎭海防營蒞甬旋筮吉十三日恭請臬憲李健齋爵亷訪題主聞提署擇於九月二十七日治喪想屆時白馬素車當有一番熱閙也 
[邗上官塲紀事]  
　　揚州訪事友來函云新簡四川藩司周玉山方伯馥由京南下於本月十一日抵揚隨卽乘輿回公館聞小作勾留卽當携眷赴任也○兩淮運司江蓉舫都轉之文孫經冰上人説合文定何子攷觀察之女孫爲室擇吉本月十三日入贅吉時旣屆新郎排齊執事乘輿而往署中並未鋪張凡道賀者預飭閽人擋駕蓋亦體恤寅僚之意也○江蘇候補知縣馬小園大令書謀年屆古稀精神素健且勤能幹練向爲大吏所垂青乃上月偶爲二豎所侵家屬遍召名醫悉心診治參茸迭進效騐毫無至本月初六日遽爾仙逝翌日在公館中大殮同寅聞之均往弔唁素車白馬絡繹於途 
[交甫遺音]  
　　漢口訪事友人云安徽太平府人崔東山私造執昭誘騙資財作奸犯科已非一日近日在江西黄梅縣境施其故技經人察出破綻扭控縣署事爲鄂撫于次棠中丞所聞委員前往守提現已解至省垣聽候訊辦矣○歹人單吉五性喜狹邪游與沙家巷湘妓李小寳有舊疇昔之晚波興醋海大肆威風驀地糾約流氓地痞多人蜂擁前往將狎客某甲操刃剌傷奄奄一息恐不免有性命之憂聞已報請地方官拘拿訊究矣 
[上海官塲紀事]  
　　前任蘇松太兵備道黃幼農觀察因事來申昨午命駕入城拜會道憲余晉珊觀察觀察延入花廳欵留午膳○兩江總督劉峴帥委余瑞雲司馬貞祥至滬與縣主王欣甫大令商辦事宜昨口命駕至縣署拜會大令大令延入茗談良久始出大約日内卽須遄返石城矣 
[騐收電燈]  
　　南市新馬路一帶所設電燈經工程局總辦朱森庭明府雇工修整禀請江海關監督蘇松太兵備道憲余晉珊觀察騐收 
 
 

Page 3

 
 
工程觀察當卽札委候江蘇補知縣程大令濟時前往前晚九點鐘時大令命駕戾止會同朱明府沿途查閲並至廠内詳察一周然後回道轅禀覆 
[嚴提行主]  
　　南市長義裕豐三泰等豆麥行屢有漏捐之事經臬憲陸春江廉訪訪悉札飭上海縣提解省垣昨已由差提到顧栢均姚守初張繼生三人縣主王欣甫大令諭令看管至晚升坐花廳研詰顧供在長義行學業不知細情姚供在裕豐行爲夥不能作主張供在三泰行爲夥此事與小的行内無涉聞長義等所裝之豆共八百餘石已在洋關報税貨捐局竟指爲漏報大令謂洋關報税之後裝赴南市應再報捐今者爾等之弊係漏捐非漏税也爾尙欲强辯耶諭畢飭差帶下速將行主提到交委員解蘇候辦 
[德藩蒞滬]  
　　目前德國亨利親王乘本國某兵輪船抵滬暫駐外大橋畔德總領事署寓滬德商咸往迎迓聞勾留數日卽須起節赴膠州灣 
[情殷嵩祝]  
　　十月初一日卽東歴十一月三號爲日本明治天皇壽誕卽日語所謂天長節也寓滬各日商情殷戀闕擬於是日詣日本總領事署互相慶賀藉伸嵩祝之忱惟總領事小田切君因公北上倘屆期不及返滬則改於十一月十號舉行 
[美界火警續述]  
　　外虹口西華德路失火情形略誌昨報兹悉火起於泰順里第二千七百四十二號門牌粤人某姓家因煮晚膳遺火積薪霎時烈燄熊熊不可嚮邇迨救火會西人驅英美租界皮帶車往吸水噴射約歴三十分時卽熄然已延燒左鄰二千七百四十一號及右鄰二千七百四十三四號共燬樓房四幢聞被災各户大半保有火險不難如數取償也 
[上海巡局瑣案]  
　　南市老白渡横街大順金客棧中人拘獲竊賊夏順生處以私刑由汛捕禀知十六鋪巡防中局委員文斌臣二尹將夏及棧主婦王錢氏帶回候核前晚升堂提訊氏供小婦人早喪所天開設客棧藉資餬口前夜寓客王樹君失去水烟袋及馬褂棉裤等件查係同棧人夏順生所竊後由棧夥追獲事爲汛捕得知因卽解案叩求明察夏供小的係松江人與王同住此棧所竊各物已質在恊昌押鋪尙求恩宥二尹命鞭竹梢二十下王錢氏掌頰二十下令地甲持名片至二十三七鋪巡防局禀請派勇甲同往恊昌吊獲原贓給王具領○本邑西門外朱姓家有年甫數齡之孩前日被鄰人劉槐書携至街頭遊玩比領回則耳上已失金環一枚向劉詰問言語支吾遂控諸是處巡防局局員潘仲泉二尹提訊之下劉供稱小的挈孩游眺時有陸家浜人毛鳳眼同行絮語後卽兎脱情有可疑叩求傳案訊究二尹卽飭勇丁持名片至二十三七鋪巡防局禀請恊提局員盛雨村二尹卽飭地甲恊同將毛拘獲押送西門外巡防局歸案訊辦○前晚竊犯陳福生混入製造局工匠某姓家竊取鎭蚨三翼鎖匙及銀對時表各一枚事主當塲拘獲解送高昌廟巡防局局員馬午橋叅軍提訊之下陳認竊不諱遂判令鞭責竹梢一百五十下押候重懲贓給失主領去 
[南市捕房紀事]  
　　前日傍晚時老白渡船户錢長林金桂發丁阿虎等糾集同伴至張五生所設老虎灶聚賭經包探黄量海訪聞告知捕頭立卽帶同局差前往拘獲錢等四人解送捕房捕頭令押候解送馬路工程局禀請會辦司徒貽芬司馬訊究○積竊張阿仁前在公義馬頭川沙航船上竊取衣服經包探拘獲解請工程局會辦司徒司馬訊供判責五百板驅逐出境不意張怙惡不悛前晚竟敢潛入捕房竊取巡捕所穿油號衣入市求售被前充十六鋪汛捕之某甲所見告知包控黄量海前往擒獲帶回捕房捕頭令押候解送工程局禀請訊究○昨日裕昌木行夥某甲押木植至葆泰馬頭不知如何與小船户老杜口角致被扭毆并將呢馬褂撕破乙力不能敵狂呼救命四十號巡街捕聞聲而至將老杜拘解捕房捕頭令押候解送工程局禀請究辦 
[法租界公堂瑣案]  
　　湖南人李時樂由天津帶男婦幼孩共六口附大通輪船來滬英界抱探杜錦堂接得天津楊姓來電浼將一千人扣留因至馬頭守候旋悉李投萬安樓客棧止宿當卽報知捕頭將一千人拘獲昨日解請讞員朱森庭明府與何　譯會訊家丁張玉投案禀稱家主惠占鰲係陜西西安府人中式某科武貢士現在兵部當差去年十一月主母去世續娶楊氏旋隨董帥至山海關營次未幾請假回京知楊氏被李時樂誘拐立卽追至唐沽已附某輪船來滬爰托右營守備宋老爺發電至捕房請將李等扣留一面遣小的投案代質李時樂供向在京城販運筆墨馬楊氏卽小的之妻妹惠楊氏供本年七月適惠宦爲妾家有太太及姨太太四人時將小婦人凌虐受苦不堪是以逃出隨同外祖母度日明府再三研詰矢口不移三馬路懋記客棧主張子生遣夥投案禀稱與惠向來相識此次發電來滬托辦此事當卽報知捕房請移歸英美租界公廨辦理明府准之著將李等男婦六人一併押候移解諭令家丁張玉自行投案備質○公館馬路玉露春茶舘左近盛姓棉花店主婦某氏未知何故遣店夥陸福元沈阿華王才寳等將學徒金阿三私刑吊打爲西包探美特所見拘入捕房昨日堂期一併解案西探禀稱目見將學徒懸吊中間兩人從旁鞭責遍體鱗傷呼號之聲不堪入耳迨破扉而入餘人逃散祇將陸與學徒拘案請究金阿三供實遭才寳阿華毒打求恩伸雪明府飭包探將王才寳沈阿華逮案質訊無訛因與何繙譯會商判將王才寳枷號七天沿街示衆期滿重責三百板沈阿華責一百板陸福元掌頰一百下金阿三暫留捕房飭傳薦主到案具領送回原籍○陳文卿在公舘馬路開設陳大房茶食店邇因虧欠纍纍將店盤與錢少春夏明卿先登告白稱有洋銀五百元存在公堂攤派各項債户事爲朱明府所知查得公堂並無此欵存儲正擬查辦而惠和政和同豐等各行主同於昨日呈遞公禀求追欠欵明府飭傳錢夏二人到案訊究夏供小的在店中執事陳將此店盤與錢姓開設並無糾葛明储飭將錢夏一併押候再核○上期華鏞遞禀控周祥興欠洋銀一百七十八元圖賴不還明府准詞出票提周昨日傳同原告質訊周供與華同開東洋莊照帳核算尙應找出實被誣控明府著交保出外限十日内理是○捕頭西瓜氏雇用印毛毛夏阿全爲細崽本月十六夜失去白皮箱一口内儲票銀三十五兩洋銀十八元及田單契據旋在細崽孫稱洪昌臥室樓窓下尋見皮箱有麻繩一條係孫洪昌所用遂將三細崽一併拘案請究孫供細崽瑞生當日一聞此信立卽逃出事有可疑明府著一併交保出外尋交瑞生到案訊核○倍發洋行西人訴稱陳洪壽購烟葉股票虧銀一千餘兩除陸續繳還外尙虧銀二百二十一兩今陳已因病身死是以將伊弟生壽送請訊追生壽供稱胞兄在日已繳銀不少求恩酌减明府商之何繙譯著交人保出分三月拔還○陳中元控周小順串同伊友李明舟誘令伊女大寳捲取金珠首飾衣服值銀一千餘兩迭經明府訊供限交李明舟到案究追迄今逾限已久一味玩延昨日原告投案求追明府著保人將周交案展限半個月帮同原告找尋如再逾限定予嚴比○湖南人杜彝楨向爲醫生寓名利客棧因柯錫春訟事牽涉到案昨日明府命帶案略訊交名利棧保出蔣樹臣旣稱左文襄公保有副將職銜著將文憑呈騐如不交出照冐官例究辦○洪阿根禀稱在小東門外某酒肆沽飲被賣落花生之福建人劉阿三竊去銀表一枚追至新北門丹桂樓茶舘人贓並獲送案請辦明府判責一百板贓給還失主○包探禀稱長江輪船著名竊犯孫錦三前次犯案薙去髮懈一半今故態復萌特爲拘案請辦明府判責二百板仍薙去髮一半○周文卿前控沈子文欠洋銀五百七十元經明府訊供押候查明原告是否住租界再核昨日包探禀稱查得周家住南市現在法界永興里爲夥明府著將原被一并移送上海縣訊辦○竊賊顧秋生前送改過所監禁半年現已期滿局員送回公堂昨日明府略訊卽子開釋 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江夏試事]  
　　武昌采訪友人云江夏縣陳介庵大令舉行縣試示期本月初六日開考十四日終覆所有正塲及初覆各國前經郵寄兹又照録二覆題如左堂號孟子曰仕非爲貧也全章琴臺賦以片雲何意傍琴臺爲韵一枝巢萬卷樓桃花塢蔘莪堂白雲洞洪山塔湧月臺留雲閣七絶不拘韵統號文題同前琴臺賦以奏流水以何慚爲韵黄鵠磯鳳凰嶺孟宗宅吕伯亭石照洞楚觀樓卓刀泉爛柯石七絶不拘韶 
[上諭縣署瑣案]  
　　應桂馨因欠銀被控經上海縣主王欣甫大令收押待質公所前晚提案復訊應供貴州礦務局陳姓之欵業已繳銀五百兩馮楊氏處亦已説妥叩求釋出大令曰爾初咆哮公堂繼又穴壁逃逸實屬瞻大已極應稱已知悔過叩求免究大令大加申斥著具不應咆哮公堂並穴壁逃逸切結存卷姑准開釋但出外後務將各事清理明白如再被控立提究懲應諾諾而退○前者德生祥小錢莊主劉尙德提揀厚重制錢售與羅銀桂銅作鎔化爲銅經江蘇藩憲聶仲芳方伯訪提到省訊實後發回縣署禁押候示兹者上憲擬從輕發落除將羅銀桂監禁外餘人枷責有差前晚大令飭提劉尙德並銅作學徒金瑞生到案略訊情由卽令荷校發頭門示衆俟一月期滿然後責釋○席淮控周克勤潘少蘭結欠貨銀王欣甫大令於昨日提訊席供青浦縣學生員在珠家角開設洽記雜貨行周潘兩人在滬開同昌南貨店裕順炒貨店去冬向洽記執事人楊月琴購落花生四百擔計共洋銀一千七百餘元除收若干外結欠八百五十八元出立欠據約定今春二月歸還嗣續收四百三十元尙欠四百二十八元向索狡賴欠據業已呈案求卽押追周供洞庭山人向爲落花生掮客去冬梅品堂向珠家角裝到落來花生若干擔後因價疲銷滯欠洋銀八百餘元無以應付卽出欠據至今春將洋銀如數交與梅品堂向索欠據據稱在珠家角因央蔣姓作保不料梅旋卽兎脱求鑒潘供與相同席稱此事與梅姓無涉欠據卽係周潘所出理應向追今乃諉之梅姓顯係飾詞圖卸大令謂周潘二人曰爾等旣還洋銀豈有不收回欠據之理况席不照據控追八百餘元説明收過四百三十元僅欠四百二十八元已可知情之確實矣爾尙欲狡賴推諉耶遂交差看管限三百内如數繳齊違則收押嚴究 
[英美租界晚堂瑣案]  
　　本年四月陳鶴松憑韓阿言爲中價買談毛毛之地二分數釐議定洋銀二百元立有契據先付洋銀一百元尙有一半待交到田單再付蓋因此單先經談毛毛托沈雲亭爲中押於談六寳處計洋銀一百三十五元當時因不敷贖取遂浼沈雲亭在陳處擔保再付洋銀五十元俾得贖出交付陳信以爲實如數付沈由沈付交談毛毛詎料談旣得洋銀旋卽逃避沈亦置之不理陳遂投公廨呈控讞員翁笠漁直剌准詞傳沈前晚倩襄讞委員張司馬研訊原告陳鶴松投案伸訴前情並求嚴究沈供小的向在垃圾橋開蘆席店素來安分談毛毛之之單押與談六寳確由小的作中至陳鶴松之事小的實未擔保求鑒司馬謂此案非提到談毛毛韓阿言當堂質訊不能定讞爰飭將沈暫交妥人保出一面著差嚴提談毛毛坤兩言二人到案再行訊核○鎭江人楊鶴臯控次女王楊氏偕其姘夫柏春學攫去洋銀八十元及衣物經張司馬提訊楊供小的生有兩女長已去世次女嫁王繼方上年王病故後私與柏春學姘識小的向之訓責不惟不改竟向小的尋釁攫去洋銀衣物求卽究追楊氏供小婦人夫死無可度日遂與柏春學姘讞現在穿心河浜開老虎灶藉以餬口並未違逆父親求賜恩宥柏供前在十六鋪總局執役現已被斥旣與楊氏爲夫婦與楊鶴臯有翁壻之分何敢違犯且去年楊被控在縣小的曾代借洋銀十餘元迄未還楚今因口角細故致被誣控案下求宥司馬判將楊氏掌頰一百下柏春學姑寛不究著給楊鶴臯洋銀五十元以後不准往來滋事○去年湖州人潘松遺家丁潘升投公廨禀控妾潘吳氏卽妓女蔡良玉捲物潛逃等情經前讞員鄭瀚生大令提訊發交棲流女所留養迄今已逾一年日前吳氏之母李氏具禀公廨求准領回婚配一面苦求潘之親戚黄宦勸潘禀請銷案前晚張司馬將吳氏提案開導再三諭令以後不得再出爲娼吳氏唯唯遵斷李氏堅稱以後决不再犯司馬遂著交妥實之人保出○前日捕頭解送李雲亭控鄭子和竊取洋銀一案請訊翁直剌與梅繙譯官會訊之下飭押候過堂覆訊前晚張司馬提案研詰李供在四馬路恒益土行司帳鄭係行主周鑫山之親戚寓居行内與小的同住一房小的因兒子將完姻向親友處借洋銀一百五十五元儲薙房内被鄭所知潛行竊去小的當卽告知行主昨在十六鋪南將鄭尋獲求恩究追鄭供潮州人寓居恒益並未竊取洋銀司馬姑將鄭管押令李補詞呈核一面提行主周鑫山到案再行察奪 
[英美租界公堂瑣案]  
　　美商茂生洋行主控前爲臺惟洋行買辦之江馥庭擔保營口分行夥劉志培虧銀逃逸應賠銀四千八百兩曾經讞員翁笠漁直剌會同美員判令江及茂生分行買辦袁雲生各賠銀一千六百兩尙有一千六百兩俟尋獲劉志培再行追給茂生洋行主不允昨晨直剌傳齊復訊茂生洋人偕買辦張麟魁投案供稱江旣爲劉作保焉能置身事外惟其人素來忠厚今旣無力情願讓去銀一千六百兩其餘銀三千二百兩應令照數賠償江供稱監生賦閒已久實在無力賠此巨貲今旣承洋人格外推情監生不得不勉力籌措可否於年内繳銀一千六百兩至尙有銀一千六百兩准出興隆票則感恩不盡矣茂生洋人許之直剌遂著江於年内先繳銀一千六百兩至興隆票須先寫立一俟有銀卽當照付商之繙譯白保羅君深以爲是案遂結○包探朱阿高拘解竊賊沈雲生至案禀稱沈係蘇州人不知於何時來申前日行竊張洪金綢衣一件經小的緝獲人贓送案斌究張投案請領失贓沈供認行竊惟求恩典翁直剌商之白繙譯判責二百板遞解回籍○包探趙銀河解送錢月春至案禀稱錢在王中惠客棧内司帳陸續竊出布被五條被棧主查出扭送捕房小的查明屬實爲特解案請辦王中惠投案供訴前情錢供因有急用暫借質錢惟未通知棧主自知不合求恩寛免以全顏面直剌判責一百板押追當本○包探倪順泉解送竊賊康阿煕至案禀稱此人竊取萬慶章家水烟袋及布被綢袋零星雜物當塲拘獲送交巡捕爲特解案請訊萬慶章投案領贓康供小的充當小工零星各物在途拾得並非竊來求恩鑒核直剌判責一百板以儆○包探洪阿寳禀稱昨日張星法手持銅質洋銀二元至姚大貴所開小錢莊混用當塲察出扭送捕房爰特解案請究姚大貴投案供訴前情張供小的在某洋行生理此洋銀係所收工資不知銅質並非有意混用求爲寛宥直剌判押三天以示薄懲○包探徐榮珊禀稱鄉人曹子金在馬路邊設坑厠被工部局西人查知故特傳案請罰曹子金供不知租界章程願卽拆去求爲寛宥直剌判罰洋銀一元諭令立將坑厠拆去○包探劉阿炳解送陳福元至案禀稱此人竊取游船上油篷一扇經小的查獲人贓送案究辦陳一味求恩直剌判責一百板以儆 
[美租界捕房紀事]  
　　昨日清晨竊賊吳阿毛混入外虹口百老匯路粤人某姓家竊取綢布衣服適爲事主所見扭送捕房捕頭令押候解送公堂禀請讞員翁笠漁直剌訊辦○昨日清晨偷兒周阿大混入伯頓路某姓家竊取衣服適爲包探金立生所見拘入捕房捕頭令押候解送公堂禀請究辦 
 
 

Page 10

 
 
[金陵官報]  
　　九月十一日候補道柯逢時叩謝委赴壩公幹上元縣龍禀知赴北鄉相騐主簿洪恩波叩謝保舉○十二日藩臺恩禀知今日考吏治福山鎭楊金龍到試用同知張書濟由蘇來武穴分銷知縣李如松鹽大使潘作梅由揚解賞號銀來祥雲輪船耿朝泰由滬裝銀條來飛霆輪船屠宗全送楊軍門來○十三日候補道柯逢時辭赴西壩公幹指分江蘇試用知縣羅瀚到由江西來鹽大使潘作梅辭水師學堂候補道柯禀知今日開考駕駛管輪魚雷各學生登瀛洲兵船何心川到由滬來禀知本日曾考水師學堂學生卽辭赴裕溪口伺候皖撫閲兵 
[蘇省官報]  
　　九月十一日候選道嚴開第辭行回上海知府戴文佐嘉辭回吳淞沙釣船捐局並謝奉飭查獲大宗偷漏蒙記功一次同知鄧文堵由松滬局巡卡來並謝奉飭查獲大宗偷漏蒙記功一次又任汝霖禀辭赴江甘儀奉等州縣抽查保甲團練差知州吳式晸由滬專丁來省禀知奉督辦鐡路大臣盛委赴漢信鐡路照料差丹陽縣劉禀到知縣許之祜由同里釐局來又何紹開由瀏河厘局來又朱啓鈐禀辭回上海從九高念慈禀謝奉委北路編查保甲差未人楊志彪禀辭赴滬見道憲○十二日太湖廳何禀到卽辭東臺縣陳禀辭丹陽縣劉禀辭委署上海縣藍禀辭赴任知縣吳煕禀銷藩署積榖文案差並謝奉委調撫署文案卽日到差又孫喬年禀知奉委調辦藩署積榖文案卽日到差並銷撫署文案差又何紹聞禀辭回瀏河厘局又陳官慶禀辭赴鹽城阜寗安東抽查保甲差巡檢兪璿樞禀謝奉委東路三叚冬防巡查差又朱兆彭閶胥門外典史房樹瓊南路均禀謝奉委編查保甲差○十三日藩轅牌示照得新選太倉州吏目方矩業已領憑到省應卽飭令赴任又丹陽縣包港司巡檢前以遇缺先補用巡檢管運森請補業已奉部復准應卽飭令赴任知府向萬鑅由上海來同知愃齡由寗解餉來又鄧文堉禀知奉委赴上海縣立提人証差卽辭又李前晉由寗來知州趙謹琪禀辭赴江揚通海等屬查騐鋪遞差又汪文炳徒陽壇溧等縣又顧元亨江震川沙等廳縣又李恩棠碭豐沛邳州等州縣均禀辭抽查保甲團練差又劉怡禀知奉首府委查丈蘇城荒地差又查亮采禀知修理府學於今日開工又姚守彝由錫金厘局來禀謝奉飭二年期滿此較盈收一成以上再留辦一年又周楠禀知聞訃丁嫡母憂縣丞單希曾禀知奉撫憲調充院署文案卽日到差從九黄炳綸禀知赴滬見道憲指分江蘇試用縣丞連文澣浙江入理問銜指分江蘇試用州吏目程喬年福建人均由京騐看領照來省禀到典史高鴻年服滿回省代理石浦司巡檢韓樹梅交缷任事回省署長洲縣典史兪侃禀知交缷任事委署長洲縣典史林守亷禀知接印任事縣丞徐炳章禀謝奉委城外下叚水巡差州吏目林毓蕃北路二叚縣丞曾延齡三叚胡毓驊南路二叚巡檢胡敬禮中路一段羊汝逹三叚陳步青閶胥門外一叚楊廷芬五叚江乃釗婁門外從九汪承祖東路一叚丞縣程閏喜葑門外均禀謝奉委冬防巡查差主簿厲玉驥南路府照磨兪鯉翔典史胡廷珍均北路李良波西路均禀謝奉委北路編查保甲差○十四日撫憲諭明日換穿珠皮褂知府王仁東由上海來前選山東嘉祥縣知縣陳麟蔚浙江人由京來縣丞張樟禀謝奉委城外上叚水巡差又陳先烈齊門外巡檢王登瀛閶胥門外二叚縣丞黄開綬四叚均禀謝奉委冬防巡查差府照磨梁鼎元禀謝奉委齊門外編查　甲差○十五日首府彥禀知由江震回接查長元吳三縣荒田知府向萬鑅禀辭回滬正任金山縣劉元誠禀知赴松郡會算交代並追晝差欠欵卽辭知州張振榮禀知奉委兼解海運全書差同知李福冕辭赴海屬抽查保甲團練差知縣姚守彝禀辭回錫金厘局又張恭彝禀辭回上海樹木捐局又宗能述由盛澤厘局來卽辭内閣中書殷濟由揚州籍來卽辭赴滬丙子科舉人徐樹蘭浙江人由滬來卽辭理問唐憶年禀謝奉委赴通州緝捕差卽辭巡檢劉騫禀知到北城清道局差委署奉賢縣典史鄭興貴辭赴任藍翎理問街分發江蘇試用典史鈕宗墉浙江人由京騐看來省禀到虞景崧南路一叚潘友成東路二叚陳學詩西路一叚薛觀城外八叚均禀謝奉委冬防巡查差程繼亷中路陳錫蕃東路舒炳錕南路均禀謝奉委編查保甲差淞北恊鎭劉長春到卽辭行太湖水師營務處補用副將歐陽成松水師正前營兩江揀發叅將許國祥禀辭赴南潯江震一帶巡湖會哨青捕縣汪禀到 
[邗江官報]  
　　九月初八日某科翰林凌太史福勳抵揚○初九日南掣金司馬禀到○初十日龔鹾尹辭解甘肅餉銀起程蒯觀察光典過揚將分轉委孔涵總巡通分司宣仲飛分轉到揚○十一日江西周守戎春台解江西餉來章鹺尹縝委臨浦局吳鹺尹炳升委泗源溝卡趙鹺尹爾旅由通泰查探水勢回 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年九月十二日京報全録]  
　　宫門抄○諭旨二道録前○湘撫兪奏爲查明耒陽縣知縣被叅各節據實覆陳摺○九月十二日禮部宗人府欽天監廂紅旗值日無引見○端王演放砲位覆命○琦侯曾章各假滿請安○寗夏將軍錫振到京請安○王灃謝交軍機處存記恩端王請假五日○彭壽續假十日○賈潤預備召見○掌儀司奏十五日祭二奉先殿濓貝勒行禮○召見軍機賈潤錫振王灃○○頭品頂戴湖南巡撫臣兪廉三跪奏爲查明湖南耒陽縣知縣田繼昌署溆浦縣知縣陳自新被參欵跡並桃源縣徴收錢糧邵陽縣命盜案件各緣由恭摺仰祈聖鑒事竊臣准軍機大臣字寄光緒二十五年二月初三日奉上諭有人奏湖南貪劣各員請飭查辦各摺片據稱湖南前任瀘溪縣現任耒陽縣知縣田繼昌貪虐浮收激成重案溆浦縣知縣陳自新惟利是視行止卑汚種種劣跡是否屬實署兪廉三逐一分别確查據實毋稍徇隠另片奏桃源縣浮收錢糧縱容差役搜取及邵陽縣命盜各案縣官不辦等語並著兪廉三按照所叅各節一併澈底確查如果屬實卽行嚴叅懲辦以肅吏治而恤民隠原摺一件片三件均著抄給閲看將此諭令知之欽此遵旨寄信前來等因承准此查耒陽縣知縣田繼昌先經因病請假署溆浦縣知縣陳自新因部選人員到省均已札飭缷事欽奉前因當卽檄委辰沅永靖道莊賡良親往瀘溪候補道陳家述馳赴溆浦邵陽桃源署郴州知州任國均密往耒陽等縣分别詳查並飭藩臬兩司悉心體訪兹據逐一查明禀覆由布政使錫良署按察使湍多布叅稽案卷兼采輿論會議具詳前來臣覆加確核所有原奏田繼昌到瀘溪縣任值沅陵錢糧改章每兩徴錢二千八百文卽議仿行竟另立麥糧墾糧名目又加出票錢一項每年可得錢四五千串地方不服田繼昌囑廪生李源澄函邀唐金錫陳大秀以浦市分局辦公爲請商買房屋該員因錢多吝惜改在某廟設局民以廟在沅境均不謂然該員疑唐金錫等把持復商李源澄書請來署遽行責押激怒鄉愚聚衆進城求釋該員令人施放鳥槍閒人一閧而入將唐金錫陳大秀背去該員之子素與門丁王升串通作惡刑幕兪若仙跑出嚷駡人疑係該員之子扭打洩忿因傷殞命田繼昌揑飾具詳提省嚴刑屈服率定混擬结欽奉諭旨據實查覆又含糊覆奏經刑部指駁未幾陳寳箴撫湘將前案湔洗矇混奏覆又唐姓慮案不能結願以族人頂兇唐祖漢痛父情切願認起意爲首至委本任等訪查早成故套祗憑原詞顛倒是非含糊結案各等語兹查瀘溪縣額徴地丁等項錢糧共正銀四千八百餘兩向係每兩連加一耗羡及傾鎔火耗社收錢三千三百文另收票費錢大户八十中户六十小户四十八文以作糧書里差辛工及運錢至常德一帶扛銀水脚等用由糧書經管里差確收日久滋弊光緒十八年田繼昌改章設櫃大堂並於浦市地方設立鄉櫃禀明每兩收錢二千八百文票費照舊收取並將麥糧墾糧劃出分徴俾免混淆唐金錫因錢糧改章起意包攬漁利並因麥糧而歸地丁統徴限經劃出以爲重租商同陳大秀禀請各歸各團收繳未准卽於十九年十月内私在浦市買屋作錢糧公所定期開徴田繼昌親往將其帶縣責收唐金錫之子唐祖漢鳴鑼糾衆挾制釋放二十四日唐祖烈與張連興等分携槍矛擁入縣署打毁大二堂板壁公案等件將唐金錫陳大秀刼去田繼昌會督汛弁典史追捕唐祖烈等抗拒營兵黄正興宋福生壯勇朱茂林王荆山劉照清李爲正家丁林緒功王升均被槍矛石塊拒傷唐祖烈先被幕友兪若仙扭住喝令唐顯珠唐顯恒將兪若仙用矛斧戮砍身死田繼昌通禀辰州府知府夏玉瑚委員勘騐前撫臣吳大澂將田繼昌撤任批府提審及委候補知縣周玉德往查先將大槪情形具奏奉旨詳細查明據實覆奏等因欽此旋據唐金錫陳大秀赴府投首拿獲唐祖烈等審擬解由前署藩司翁曾桂前署臬司李經羲訊明轉解經前護撫臣王廉勘審具奏嗣經刑部議駁咨行到湘維時臣在湖南臬司任内卽會同前藩司何樞札飭署瀘溪縣知縣費道純並委候補知縣嚴鳴琦前往確查調取田繼昌經徴糧册串根摘傳花户龔宗林等訊供取結申司一面提犯來省逐層推鞫所供悉與原呈無異解經前撫臣陳寳箴親訊將陳大秀唐祖先等照例分擬以流較斬徒各罪覆奏經刑部核議均照所擬具奏奉旨依議欽此欽遵在案現復逐一確查瀘溪縣額徴麥糧二十五兩有奇卽夏税小麥墾糧銀四兩六錢零乃親墾未熟之田其名目均載賦役全書人所共知自非田繼昌創立况立况銀數甚微重徴罪大在至貪極劣之員亦必不肯出此票費一項相沿已久業經前署縣質道純减爲二等大户每票出錢六十文小户每票出錢三十文合計每年收錢八百餘千並無四五千串之多詢之輿論僉稱改章以來較前大爲輕减俱無怨言李源澄業已身故訪查未聞函邀唐金錫等之事所云囑於浦市地方商買房屋自因唐金錫等私自買屋作爲錢糧公所遂致傳訛該縣分櫃當設立浦市大官廟實在瀘溪境内並非沅陵地界田繼昌有子二人方在瀘溪之時年俱幼穉今無人能道其惡跡至唐祖漢在鄉鳴鑼糾衆共聞非隠微難察之事其夥黨入城各已分携槍械則預商奪犯信卽有徴卽未拒捕殺人業已罪干駢首况復拒傷兵役多名首將無干之幕友慘殺身死具屬異常頑悍疉經委員詳查確鑿原非僅委本任查覆亦非止憑原官一面之詞各犯兩次提省均經前署臬司李經羲及臣在臬司任内隔别研訊並未加刑俱各輸服成持口吻如一委非頂認更無嚴刑屈服之事人命至重國法至平據供定讞情罪允恊實已無可推求又原奏自稱田繼昌與前撫臣陳寳箴同鄉姻親交厚陳寳箴將耒陽縣知縣於學琴無故撤省騰缺委田繼是署事缺出調補及田繼昌以縣丞候補佔潘氏婦爲妻官瀘溪時婦之前子闖入大堂呼籲賄和寢事該員有胞姪女與陳寳箴胞姪聯姻又稱過班知縣鑽得署永順括至萬餘金夥開質庫各節據莊賡良覆稱訪查田繼昌在瀘溪任内曾有一人至大堂吵閙田繼昌延入數日遣歸或云索債或言投親莫悉其詳亦無人知其姓名溆浦先有愼德先質當係商民湯成畬所開早已歇業店夥星散田繼昌曾否入股無從查悉又據藩司檢覈田繼昌由候選縣丞得保免選本班掣分湖南先未以縣丞候補其於光緒六年委署永順縣事檢閲前藩司崇福原詳係輪應酌委勞績非由鑽營又前藩司何樞原詳耒陽縣知縣於學琴請假回省遣缺請以田繼昌調署亦非無故撤任又飭據田繼昌呈遞親供内開繼妻黄氏先字潘姓未婚夫故伊母爲之禮聘于歸五十餘年現已病故該員本籍江西武寍縣前撫臣陳寳箴籍隸義寗州同官湘省年節不無往來該員有女於同治十二年間許字前署嘉樂縣知縣陳績煕之子陳儒恪將壻接至寓所教養與陳寳箴同宗無服女故之後陳儒恪續娶同鄉聶鳳麟之女仍居寓中在瀘溪縣任内曾有女黨潘姓至署向索養贍等情又據署郴州知州任國钧查出田繼昌在耒陽縣任内有因案科罰銀兩充作地方公用及縱容差役索詐擾良情弊現飭臬司行提人証來省審辦此查明田繼昌被叅各疑及另查出因案科罰等弊之情形也又片奏署溆浦縣陳自親終日握算持籌同僚謂之財迷每審詞訟一准錢之多寡定理之屈伸縱其子某與周立誠狼狽爲奸去年縣試案首前列均係該員之子價賣該員曾與典史兪庭璧口角經兪庭璧當面揭出該員聲言撲殺其子子婦服毒幾至殞命該員禀府檢舉該府不問命盜重案槪置不理各節兹查所稱每審詞訟準錢之多寡定理之屈伸等語疉經派員密查訪之民間該員在任年餘尙無審斷不公及實在貪黷欵跡惟開設油鹽店之周立誠常與該員之子往來經辰州府知府斌儒嚴切誥誠未能屏絶該縣向係歲科接試光緒二十四年舉行縣考發案後頗有浮言辰州府知府斌儒聞知於府考時將所取前列王杰宋選出等扄門面試文　均屬清通照常録送此摺未完 
 
