# 1904 - 110 - 4911139

 

Page 1

 
 
[詳記客述金山剿梟事]  
　　金山縣蔣瀾江大令剿辦梟匪情形本館前已迭登報牘并箸爲論說以彰其功矣兹復由彼處友人函示當日情勢瞭如指掌並謂大令之不至敗於匪手者實由浙江平湖縣何大令請兵相助之力足補前報所未備而於飛划營之畏縮不進種種醜態考諸輿論證諸松江訪事人所言大略相同且尤詳盡用再泚筆記之以見公是公非不容淆混先是二月十四五日泖灣紳董黄孟寳惡族人黄子平之與匪爲伍也思先有以除之適胥浦塘紳士阮蔚伯亦以族人阮懷和有通匪情事恐遭株累時切憂心至此遂偕詣縣署禀知大令大令商請飛划營設法搜捕僅獲其黨施阿妹等二人帶回候究黄子平知事由孟寶蔚伯而起銜之切骨二十日清晨密令羽黨五六人將三官塘渡口舊有之土堡略加修築預爲之防泖灣人早有戒心見之卽連放空槍驚之使逸子平等大怒糾集咯巷頭目孫美臣邱四卽坍眼阿四干巷頭目陶子良蔣春波吳傳根及其黨羽三百餘人携有後膛槍鳥槍擡槍甚夥所帶槍彈有盛以麻袋者有裝入洋油箱者大小頭目各乘綠呢肩輿耀武揚威風馳而至時蔚伯在洙涇鎮孟寶在　灣深恐圑勇不敵求援於興塔紳士謝君仲甫及金山平湖交界之龍頭地方毛孝廉各派圑勇助之孝廉所派人數尤多携有槍械子藥並函告新埭鎭董陸君少村商請彼處鹽捕砲船前來佽助又得平湖縣何大令電禀上憲派來水陸各軍六七百名合之新埭四鄕民圑約千餘名聲勢爲之一壯當匪衆初來攻擊時鄕團以火藥不足不敢虚發乃用一計束草爲人戴以氈帽從土堡中探首而出匪黨見之開槍便擊耗費實多二十一日復戰匪目吳小全根自恃兇悍爭先而出被鄕團飛彈所中登時斃命匪黨又將呂巷團防局所置舊砲舁至河畔土堡上試放一次餘燄未熄卽復裝藥猝然轟發擊傷六七人匪首蔣春波亦傷一指餘匪膽怯勢遂不支此外各處匪目如張堰之長脚徐阿小註卽徐貴臣前經松江府陳蓉曙太守拿獲收禁後被賄釋者錢玕之徐阿照纎蟓阿毛大鼻頭阿照松隱之小來生卽小蘭生後岡之沈雲如七保十圖之沈子祥亭林之楊龍生各助以羽黨三四十人小來生之黨有姚祥芝者帮中皆呼爲前輩有刑堂大堂等僞銜蟠踞五龍廟卽施王廟以防官兵襲其後匪黨行至施王廟求籖不吉先已氣餒及聞砲炸傷人之事竟有不放一槍而去者至二十二日午後匪衆悉退當二十日晨匪黨備戰之際地保聞信急將情禀明大令大令卽片請飛划營會剿哨弁以統領不在爲辭促之再三堅執不允大令憤甚倩保甲局嗣汪少巖少尹鴻熙往見帮帶陳長春動以利害遲至二下鐘始列隊而行大令慮且畏縮不前也　親督率帶同新召之小隊之十名及壯役隨從人等合以飛划營勇五十名至曬花埭渡船已被匪收去且天色已晚哨弁等謂夜間不宜行兵且火把篷帳飯食皆未備齊因此廢然而返次日侵晨大令督兵起程飛划營隨之并有鹽捕營哨官李順興因其弟順來被押自願報効行間爲弟將功贖罪亦集數址人隨之以行至胥浦塘某木行大令人内小駐是處距匪巢約三四里兵勇遲疑不進大令怒首先執旗直前兵勇從之甫交鋒槍彈飛過其頂俯首避之得免於禍飛划營勇皆向天放槍相持未久先退里許匪中亦目爲同帮相戒勿害其勉强出陣也實爲大令所迫耳午後大令回署少尹代之至二十三日午前匪中寂無槍聲平湖兵乃登岸杪至呂巷鎭獲匪二人以去大令知匪之已退也亦乘輿至呂巷巡行一周拘新人黨之著名土匪陸根和等二人以歸被鄕人以火藥轟傷憊不能行者一人梟其首是役也鄕團兵役無一傷者匪中死頭目小全根一名梟不知名者一人平湖拘去二人金山擒獲二人其餘有無死傷尚無確耗向非蔣大令夙饒膽略調度有方闔境人民其尚堪設想哉至二十四夜縣署接降梟林得勝來丞知禍首黄子平已日松隱同黨張復元卽小來生拿解請派人迎提大令委少尹前往至二十六晨始由南橋提到時羽黨尚集干巷弔小全耕之喪也按匪衆雖分踞各鎭雄霸一方而以干巷呂巷爲總匯之所出呂巷鎭二里許卽三官塘河隔河卽泖灣爲兵匪會戰處泖灣離浙省平湖縣屬新埭鎮六七里彼處自庚子拳匪之亂創辦農團至今不稍衰懈鎭董陸君以脣齒之義奮勇相助益以上憲所派嘉平新倉水陸各軍同向三官塘進發二十二十一日之戰厥功尤多後復助同搜緝餘匪周巡干巷呂巷金邑人士德之甚深蓋非蔣大令之身親前敵團且不保兵何敢戰而受害將不可勝言然非浙省兵團爲之援應勝敗亦正未可知然則彼壤地毗連同在一府一邑匪衆盤踞滋擾生民怨恨漠不關心者其肉尚足食乎今者事勢已稍平靖所駐飛划營遂以爲功所到提標副營兵百名勒令地保拘匪不獲則攫取鷄鴨以供烹飪民甚苦之嗚呼國家不惜帑金千百萬以養此項兵丁乃此輩不守營規横行無忌非惟不敢與匪接戰且反大爲民患使地方官所資以除宼者轉賴民力及隔省之人可勝慨哉可勝慨哉 
[本館接奉電音]  
　　昨日午後二下鐘越二十五分時京師友人飛電傳來上諭四道敬謹譯登○三月初六日内閣抄奉上諭廣西右江道員缺著張星吉補授欽此同日奉上諭廣東高州鎭總兵員缺著吳祥逹補授欽此同日奉上諭錫良奏特參哨弁缺額扣餉請旨懲辦等語四川安定營砲船哨弁候補守備萬鴻林缺額多名侵蝕餉銀並在汛地販貨實屬有乖軍紀萬鴻林著卽行革職監追所呑餉項俟繳清後發往新疆充當苦差候補游擊張玉春雖未侵餉入已惟報銷不實意存弊混著一併革職以肅戎政該部知道欽此同日奉上諭前據御史士乃徵奏參川省貪蠧州縣請飭查辦等語當經諭令錫良確查兹據查明覆奏威遠縣知縣徐抛旣據查無劣迹卽著免其置議馬邊廳同知陳在廉庸暗無能任丁舞弊前署羅江縣知縣本任營山縣知縣翁在甄昏瞶糊塗玩視民命均著卽行革職以肅吏治餘著照所議辦理該部知道欽此 
[電傳宮門抄]  
　　昨日午後二十鐘越二十五分時京師友人專電告知本館云三月初六日皇上召見軍機大臣及張仁黼 
 
 

Page 2

 
 
[旅順安堵]  
　　俄國駐滬辦理軍務大臣德希路君致書本館云昨得盛京來電内開華歴二月三十日日人又以戰艦猛攻旅順仍無所傷目下兵民皆安堵如故 
[俄軍已足]  
　　華歴三月初六日英京倫敦來電云頃由路透電局僑寓聖彼得羅堡訪事人電稱俄帥苦洛拔托金部下已有大軍三十萬名大約目前足敷攻守之用是以日内俄廷不復檄令軍士東行矣 
[俄督辭官]  
　　華歴三月初六日英京倫敦來電云俄廷新簡旅順海軍提督施幾洛夫刻已由黑海任所回至俄京聖彼得羅堡人覲俄皇禀承方略以便馳赴東亞總握師干亞東總督矮列幾息夫聞之立卽上表辭職說者謂施幾洛夫抵任之後矮列幾息夫卽當交卽戎務祗握行政治民之權以故其心怏怏不樂云 
[日本防江]  
　　華歴三月初六日英京倫敦來電云俄帥苦洛拔托金電致各國政府略謂鴨緣江一帶刻甚平安日軍時有所增類皆望義州進發江各要隘防務亦極森嚴 
[海天喋血]  
　　華歴三月初六日英京倫敦來電云俄國滅水雷船名拔陽者於華歴二月二十九日被日砲所毁船中武弁死者三員水手則共死五十五名 
[炸彈可疑]  
　　英京倫敦來電云某日俄京聖彼得羅堡花鐵魯諾路獨忽有開花彈　然爆發以致人心騒動不寗事後警察官傳諭各處報章不准記載其事按花鐵魯譯其義卽客邸也諾路獨客邸名在尼誇臘伊火車站左近 
[俄艦敗耗]  
　　英京倫敦來電云俄國旅順艦隊統帶官烏苦秃磨司幾報稱某日夜分時我俄逐水雷艦隊中培司秃拉司奴伊艦離諸艦而出突被日本水雷艇隊圍攻中彈捐傷以致沈没艦中弁兵只救起五人又戰艦名撲皮愛達者正在海中練習右舷鐵甲驀遭敵砲擊破不能轉動自如乃緩緩望口内退歸將軍卡若魯洛夫之嗣君殁於是役 
[續攻旅順]  
　　烟臺來電云有一中國軍艦於西歴四月十五號鼓浪入之罘口報稱十四號午前迭聞旅順一帶砲聲隆然至夜間時有軍中電光燈照耀海面蓋日本艦隊於十三號獲勝後仍繼續進攻也 
[俄艦互撞]  
　　法京巴黎斯電達日本海軍省云數日前旅順口内息拔司秃撲利及撲路他華二俄艦自不經心致相磕擊事後查得撲路他華損壞頗多按息拔司秃撲利及撲路他皆頭等戰艦各軍一萬零九百六十墩 
[  吉林軍事]  
　　日本大阪某日報云近日查得吉林省内所駐俄兵計有隸西伯利亞東部之游擊兵第十二隊二千名隸西伯利亞東部之砲兵第一營中第七隊三百名携帶行營砲入尊隸後貝加爾湖之馬上砲兵第二隊三百名砲一十二尊隸矮路昆司幾誇殺之苛之騎兵一隊一百五十名 
[江上軍情]  
　　日本大坂某日報云邇者俄國砲步兵之赴九連城者日見其多由九連城以達永甸河沿途配置馬上偵哨兵防備非常嚴密虎山各要隘正在汲汲設防觀此情形恐日内必此地有一塲惡戰矣 
[鏡城軍報]  
　　高麗元山來電云頃見韓文北關報載豆滿江上時有俄國小隊迤邐南行另派騎兵五十名馳至鏡城駐紥聲言尙有五千大隊不日可以到來日人聞之急派一商輪船載居民赴城津避亂 
[老將云殂]  
　　英京倫敦來電云俄國陸軍統領温諾夫司幾歴受先皇矮立幾省約路第三知遇之恩擢升大將年已八十有二克勤厥　頗著英名本年三月之朔忽因疾而殂人咸惜之 
[海軍費巨]  
　　日本法文報云此次俄日之戰試問日人所需重要軍費若干則應之日每日所用之煤如止一千八百墩則汽機之力當减少六十墩多至二百墩或二百五十墩平匀計之駛行一日夜必費煤至二千墩方能適用每放一自行魚雷費至法銀一萬勿郎克放一大號聞花彈費至法銀三千勿郎克多或四千勿郎克自海上交綏之後各軍艦藥庫所儲軍實早已傾寫一空緣戰艦六艘須配足大號開花彈一千顆中號開花彈二千顆其費已多至三百萬勿郎克矣當西歴二月八號之夜日人進攻旅順各艦共放魚雷十具已費十萬勿郎克加以彈藥不下三十萬勿朗克又每煤一墩值二十勿朗克合而計之蓋需三百三十萬勿朗克云 
[鐵路落成]  
　　日本大阪某日報云俄人與中國訂立約章由長春築鐵路達吉林度地興工尅期蕆事兹已工程報竣試行火車其抵誇哈一叚另設輕便鐵路轉運大隊陸軍果能安穩無虞恰如其意否刻當未得而知也 
[韓使行程]  
　　日本下關來電云東歴四月十六日正午高麗報聘使臣李址鎔等人乘釧路丸抵門　日廷派令式部官渡邊氏爲接伴使携帶宫内省外事課屬三員至此隨同山口縣知事渡邊某及警部長依田某遠迎祗以濃霧迷天海程阻滯遲至十七日傍午釧路丸始駛入口門 
[英人戍港]  
　　日本長崎來電云東歴四月十五日有英國商輪船名拉華矮司者由香港鼓浪來此船中人言及刻下香港泊有英戰艦五號巡洋艦一號日在米路司海灣練習海上行軍之法 
[南漕折銀]  
　　蘇州訪事人云江蘇各邑冬漕應解米六十萬石去年各屬收成歉薄米價甚昂貧苦小民勢難度日爰經各地方官會銜禀請藩　效述堂方伯奏請免解准予折銀刻已仰邀兪允矣 
[婁令撤任]  
　　蘇州訪事人云松江府婁縣知縣屈吉士大令泰清聞所轄境内梟匪横行剿撫無方民皆塗炭業經上憲撤回省會所遺員缺由藩憲效述堂方伯牌示以候補知縣黎大令耀森暫署　 
[敬瞻慈範]  
　　昨日上海縣知縣汪瑶庭大令接奉蘇松太兵備道袁海觀觀察札開奉外務部電開美國聖易開設博覽會　照西例恭請慈禧端佑康頤昭豫莊誠壽恭欽獻崇熙皇太后慈容前往敬縣以慰海外人民瞻仰之意已由招商局某輪船起程定於三初九日道經滬上著卽預儲恭迎等因遵卽諭飭辦差丁役備齊儀杖在金利源局碼頭伺候以便迎至西門内萬壽宫敬謹供奉候美公司某輪船出洋時派員恭送赴美 
[上海官塲紀事]  
　　前日湖北候補道宋芸子觀察由省來滬借寓祥發棧昨日命駕至道縣各署拜會○昨日松海防同知黄小　司馬 
 
 

Page 3

 
 
上海縣學教諭邱贊思廣文先後詣縣署拜會 
[土業須知]  
　　昨日蘇松太兵備道袁海觀觀察發出批示云奉廣西巡撫部院柯批花翎候選道尹國華職商蘇渭樵等禀批查烟土釐稅現已開辦統捐未便再行更張著上海道轉飭知照仍候雲貴兩廣督部堂曁廣東撫部院批示繳 
[上海求志書院癸卯冬季課題]  
　　經學書呂刑序穆王訓夏贖刑解絶地天通解其罰百鍰解明啓刑書胥占解性理仁者人也解義者宜也解見利思義論見危授命論史學資天地之産惠天地之民論胡宿主守法不主變法論金人講和以用兵宋人斂兵以待和論讀史通外編疑古惑經二篇書後掌故兼時務擬輯光緒以來出使各國大臣表繫之以論美日新訂商約於東事有無關繫策租界會審公堂斷案抑中伸西積勢難返各國輒謂待我刑律改良後方允棄其治外法權其說似矣實則此事關鍵全視國力之强弱爲轉夥刑律猶其末也試證以公廨近事參以日本法律一縱論之西歴一千八百七十年柏林會議條約禁止各國軍艦經過土耳其逹特納斯拉士兩海峽迄今三十餘年矣近日西電言有俄國義勇艦兩艘載兵徑渡說者謂俄欲遣其黑海艦隊由西路而來遠東故以義勇艦試其端也俄之潛圖違約始於何時是蹈何隙英政储及我亞東諸邦宜何以待之輿地晉景公滅狄悼公和戎合論崑崙分三龍入中國說西士探南北極論論拿坡侖急攻俄都之失算學有攞圓形祇知長短兩徑和與兩徑較之兩立方根和問橢圓周若干凡句股形弦上容員形内實容半圓今欲於半圓外倚句倚股各作小半圓一使小半周各與弦及原周相切設已知股爲五弦爲句之倍問三圓徑各若干自上海至吳淞水程四十里有小輪船乘漲潮時駛出拖帶等重之貨船四艘進口往返各需時一點三刻已知此輪之平遠力若不引他船一點鐘可行二十四里如引貨船一艘則一點鐘祗行二十二里試求潮流之初速未速斜坡下築跑馬場一圈其形正圓其周三里因地勢於圓周上平分呷　　三點呷據最同　居最卑有甲乙二人於呷點同時起馬依　　旋轉而馳甲自呷至　歴時三分自　至　歴時二分自　至呷歴時五分皆非平速而乙與甲兩速比十一與十三之比求二人對周相望之時無論遠近均以題目載入申報之日爲始繳卷限兩月截止逾限不收 
[賭徒入網]  
　　前日南市二十三七鋪巡防局員李伯屏少尹督率家丁巡至馬家廠見任阿炳所開小茶肆内有人聚賭因將甲乙兩賭徒拘回巡局聽候訊懲 
[船户受懲]  
　　前日江蘇海運滬局總辦孫述亭太守偕會辦某君至招商局會同總辦督率司事驗收漕米有船户姚春泉者攙雜粞糠被司事察出禀請太守帶回局中笞責二百板以儆 
[戲術新奇]  
　　昨晚哥奴拉西國戲又開演於圓明園路戲園偕友驅車往觀至則坐客如雲戲已開演矣所演各術類皆神妙莫測可詫可驚有一女伶在臺前以巾蒙其首旋入房一伶邀坐客四人登臺各出身畔所携之物濳以信函封之安置於几女伶出能摸索得之言其是爲何物併取而還客無一爽者旣而女伶又蒙首入房他伶取坐客物使女伶下臺還之仍不失一有一客僞稱非是女伶故作驚訝之狀謂當重尋迨一反身物已在客之衣袂問鏗然墮地矣變幻神奇至此眞有令人百思而不得其解者歸乃篝燈書之以誌眼福 
[西伶鬥勝]  
　　女伶卡明殺辣美等歐西技術家也能以數百明鏡環置於臺舞蹈其間身中隆飛冐火游於日本得宮中之盼賞賚有加今航海至申擇泥城橋外隙地支蓋戲園開演旬日意殆欲與哥奴拉戲術爭可鬥勝一恢滬人士之眼界歟 
[美界火警]  
　　昨晚七點鐘時虹口提籃橋左近茂海路某姓家不知緣何火起救火會西人急驅英美兩租界滅火器馳往吸取道旁自來水竭力狂噴始得熄滅 
[上海縣署紀事]  
　　前者賊犯張德生卽甯波杏生串同王阿林行竊南匯貢生嚴汝厲所携銀物先後緝獲經縣主汪瑶庭大令訊明發押改過局兹已期滿局員派差送回縣署昨日大令飭捕役解寗波原籍○邇來本邑城廂内外有流氓手持兇器向人訛詐縣主汪瑶庭大令查知特於昨日傳諭捕徐文朱福派出通班捕夥協同各叚汛捕實力搜如遇此等兇惡之徒悉數拘拿盡法懲辦○昨日縣主汪瑶庭大令發出告示一道略謂奉道憲札准比國總領事薛來文謂租界以外城廂等處每有瘋犬傷人等事請飭縣局諭令豢犬之家一體購用籠頭罩嘴以免害人奉此合行出示諭禁無論店鋪居民務當一律遵守如違定干提究亦仁民愛物之善政也 
[上海縣署瑣案]  
　　上月某日江海關水巡捕王阿林向洪金華家賃屋聚賭翌日被流氓高和尚及不知其姓之其祥等人查悉糾黨索詐王不服集衆兇毆事爲總巡謝岳松明府訪聞飭差將洪拘獲函送縣署前晚縣主汪瑶庭大令升堂研訊洪供小的在浦東某廠工作上月十六日王向小的賃屋開賭小的初本不允嗣被多方恐嚇因念浦東人之遭其荼毒者業已指不勝屈小的何人敢與之校只得勉强允從當晚卽與高及其祥爭閙旋卽出外糾人逞兇今伊等均已脫逃小的獨遭株累尚乞施恩大令著押候提到王高嚴究○方榮來控陳掌生强佔寡姪媳姚氏坐收産業等情前晚大令升堂研訊陳供小的係浦東人方心甫病故後其妻姚氏曾由親族主持贅小的爲後夫改從方姓所遺産業小的與心甫之姪各得一半立有合同由親族畫諾爲憑今榮來欲謀遺産擬將小的及姚氏逐出無奈親族不允是以彼卽來案控陳方供寡姪媳姚氏被陳姦佔現又圖售房屋求恩訊懲大令察閱合同知方有心誣詐喝令掌頰五十下方不服嘵嘵置辯乃命笞臀三百板逐之使出 
[浦東保甲總巡局紀事]  
　　前日浦東隆茂洋棧執事人某甲函送竊賊袁洪保至保甲總巡局訴稱被竊棉花請爲訊究總巡謝岳松明府研訊之下袁認竊不諱爰判責二百板枷號若干日○鄕民陸庭華投保甲總巡局控其子雪卿違忤等情總巡謝明府飭提訊鞫旋由陸之親串某甲投案禀稱小的願保雪卿回家向其父叩頭服禮明府准之飭陸具呈求銷切結 
[南市捕房紀事]  
　　昨日南市愼生米行夥田子金扭車夫周子福至捕房訴稱伊僞稱行中人向王家碼頭某船户冐取麻袋三十口今已查獲請卽送局究辦捕頭令押候轉解馬路工程局禀請總辦翁子文太守訊懲○南市商船會館向在浦東置有草泥地一區供各沙船出口時運泥壓艙之用前日管地人蘇福秀正在率同衆工人挖泥忽江北艒艒船户何金生出爲攔阻因之扭訴捕房捕頭令押候解送馬路工程局禀請訊究 
[萬國紅十字會電文]  
　　啓者本會奉呂尚書盛宮保吳侍郎鈔示長江提督程軍門來電謹抄乞登報伏希公鑒三月初一日長江水師提督程軍門來電呂盛吳大臣鑒紅十字會電悉已轉行各標營俟捐册至再分送炳印[  上海萬國紅十字會同人謹錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　二月十七日工部鴻臚寺正藍旗值日無引見德公謝賞房間恩阿公請假十五日慶公文璞各　　十日皇上召見軍機大臣順天府府尹沈瑜慶遞封奏一件皇上於明日寅正至文昌廟行禮舉還海辦事召見大臣○十八日内務府國了監　　鑲藍旗值日無引見王彦威謝授太常寺少卿恩醇王倩假十日奎俊文熙各續假十日承燕續假十五日掌儀司奏二十日祭　　奉先殿瀛貝勒行禮皇上召見軍機大臣十九日理藩院光祿寺八旗兩翼值日無引見鐵公松公各假滿請安崇中堂請假五　　日希朗阿請假十日長庚預備召見皇上召見軍機大臣及長庚皇上於明日卯初二刻至奉先殿壽皇殿行禮畢　　還海辦事召見大臣儼忠遞封奏一件○二十日外務部欽天監侍衛處值日無引見炤公續假十日提督衙門奏中營副將鮑愑泉參將王　　文煥游擊張得海　率守備于清等帶同弁兵在下清河地方拿獲結夥用槍打傷人身死之著名匪犯王祥兒卽王禾旺又名紫芝一名左營參　　將胡煥文調署　擊王雲龍督率署都司袁得亮守備牛得源等拿獲結夥持械拒傷事主迭次搶刦之盜犯李五卽李溎劉大狗仔李二卽李明　　和又卽李二丫頭楊老兒卽楊　兒楊集兒盧六羣仔等六名均請交刑部皇上召見軍機大臣外務部遞封奏一件○二十一日商部鑾儀　　衛廂黄旗值日無引見黄伯假滿請安浙江臬司李希杰請訓張祖祺預備召見皇上召見軍機大臣及李希杰張祖祺　　商部賡颺各遞封奏件○二十二日吏部翰林院正黄旗值日吏部引見七十一員橚貝子由東陵回京請安德公假滿請　　安張祖祺謝交軍機處仔記恩阿克東阿續假十日華學瀾請假五日朱材濟預備召見吏部奏派騐看月宮派出李殿林景禮　　郭曾炘特圖愼徐會豐松溎明啓岳樑茹泰潘慶瀾王綽崇蔭徐謙誠壽李灼華劉彭年掌儀司奏二十五二十六日祭奉先殿載　恭王　　行禮工巡局奏拿獲鎔化大錢改籌私錢人犯哈左全常保義卽常林夏萬庭卽員萬和任鳳鳴李榮和陳慶華馬德　卽馬　等七名請交刑部　　皇上召見軍機大臣及朱材濟惠純 
[示收桂捐]  
　　九江訪事人云日前江西分巡廣饒九南兵備道瑞華儒觀察出示曉　曰光緒三十年二月十四日奉廣西巡撫部院柯　　札開照得廣西兵災交迫地瘠民貧餉罼振饑籌措乏術經前部院先後奏請開辦銜封捐附人廣東合辦七項常捐專歸廣西收用現因收　　數無多需欵更急復經本部院奏請開辦餉振捐輸加收分缺先分缺間本班儘先各花樣均專歸廣西收捐二年於二十九年八月初六日奉　　旨依議欽此并准户部印發空白執照到桂亟當設局收捐曁分咨各省一體飭辦接濟要　兹據司道議詳章程刊刷實收發道妥速勸辦按　　月截數造册捐銀副收存根送局塡換部照并准廣西餉振捐輸總局司道移會勸辦前來查廣西地處邊徼素稱貧瘠軍興以來兵民交困當此　　庫藏支絀需欵浩繁亟應廣爲勸募藉以接濟除於本署二堂之側設局開辦并分别申報移行外合亟出示曉諭爲此示仰官吏商民人等一體　　遵照如有願捐銜封貢監以及七項常捐三項花樣者迅速來署查閱定章開具履歴兌納捐銀塡取實收以憑按月造册詳請奏咨給奬旣　　助餉振之需復遂顯揚晕志務各踴躍是所厚望切切特示 
[賭徒拒捕]  
　　蘇州訪事人云省垣金獅河畔德律風總局司事某甲自新正以來每夜招集劉盤龍一流人開場　賭輸贏之巨累萬盈　　千事爲西路警察總巡瑞明府訪聞特於上月下浣某夜帶領差勇馳往掩捕甲閉局門　　明府遂將情告知德律風局總辦李司馬請爲查究大約不能任其法外逍遥矣 
[不改舊規]  
　　江西訪事人云南昌新建兩縣向有東湖西昌兩書院前年奉旨興學遂一律改爲小學堂邇者兩學教官大張告示　　仍稱南昌東湖書院新建西昌書院寂於二月十六日啓學謁見山長意者學堂不易收效故爲此改弦易轍之思乎 
[英美等國租界公堂瑣案]  
　　虹口胡家橋信豐繅絲廠管工人陳壽卿以江北女郎王桂英挾斥歇之嫌糾同流氓十餘人到廠尋釁傍　　晚又取穢物塗之恣情侮辱翌日更糾衆携馬桶前往胡閙遂報經包探陳洪德拘押捕房昨日解案請究襄讞委員王松承刺史會同英總領事　　署繙譯官寶述德君訊鞫之下桂英供稱前曾侮工三十一日按照每日洋銀三角五分應得工值洋銀十元八角五分陳掯不發給反肆行編詈　　舉足亂踢是以向之伸辯並無滋擾事情廠中傭人朱兆六及守門印度人某甲投案作証同稱桂英確曾號召流氓與陳爲難刺史商之寶君謂　　工資理應照給陳稱桂英尚有悞工之事應罰洋銀一元一角刺史准卽扣除找給洋銀九元七角五分隨飭責手心二百下以儆諭令陳嗣後不　　得虐待女工○三百四十八號華捕投案禀稱前日小的巡至厦門路見車夫毛阿三停軍礙路囑令移開毛置之不理小的因喚到小工　車拉　　入捕房今特來案禀陳請卽訊究博易律師之夥愛禮司投案聲稱此車係本律師所坐毛不聽巡捕之言於理不合　堂上判罰惟華捕不應將　　車擊壞刺史著將車拉至案前請寶君詳細騐視並無傷痕乃判罰毛洋銀二元以儆○前日張玉亭控陳洪卿勾誘伊妻陸氏與不知其姓之蕪　　髮匠阿二姘識等情刺史著將陳押候補提阿二及氏到案以憑訊核○烟妓王阿四投案訴稱狎客汪祥生於前晚至小婦人處尋歡次晨乘間　　行竊金戒指一枚迨報知一百四十二號巡街捕　始將金戒指擲下求卽究憑汪供稱小的向爲木工前晚醉後被阿四拉入房中攫去身畔所　　藏洋銀一元六有反以竊物相誣叩求明鑒刺史判責三百板○奉賢縣境鼎豐典肆被盜行劫報經縣役楊麟傳順購得線人林秉忠來　逸緝　　前日恊同包探方長華拿獲首盜張大漢卽魏加玉帶入捕房昨日解案刺史著押候過堂訊供核奪○春源祥珠寶鋪主某甲投案訴稱去年鋪　　中失去翡翠寳石所值不貲現訪悉歹人俞瑞林所竊轉託馬紀才王老三賣與余瑞龍余唐城内東馬橋請卽移提究辦刺史著將俞馬王押候　　候提余質訊○蘇人錢二寳投案訴稱妻子張氏卽阿桂被胡馬氏誘藏意圖價賣請卽訊追張子山供稱阿桂係小的之胞妹去年正月二十四　　日來此經胡馬氏薦人西桂馨里某妓院爲傭刻下妹夫欲領回鄕間胡馬氏有意藏匿昨日報捕房後胡馬氏知事不了方肯交出並有人致信　　與錢有給母洋銀一百五十元母須與妻離異之語阿桂供小婦人願隨夫回去胡馬氏一味狡展刺史判責手心二百下管押二月阿桂貴手心　　二百下交錢領回管束○包探倪順泉禀稱積竊李阿廷掩入楊炳方家竊取衣服報由小的獲解至案請卽究懲刺史判責三百板發押捕房二　　月贓給楊領回 
[法租界公堂瑣案]  
　　良濟藥房傭人王子香陳阿德謝春畬陸金裕串竊香水等物被執事人查悉一併送案　追并由洋人呈遞發票　　聲稱王等迭次將貨物售出並不登帳王等各供認私用洋銀數十元陸金裕供小的祇取空瓶數枚並無香水在内讞員縣楚生大令判將王等　　三人押交所用洋銀陸責三百板各贓給洋人具領○縣署差夥楊和尚偕史毛囡王紀生在新恊成烟館偕提人爲各向姚景星索詐姚知其僞 
 
 

Page 10

 
 
投報捕房捕頭令包探拘案請訊楊供稱姚被控有案且曾與九圖地保夥役春山口角爭設由小的爲之解勸今反挾嫌誣指求恩鑒察史王同供此事小的並不在塲大令飭將史王開釋姚交人保出楊押候查明縣署是否有案以憑核奪○葉朱氏至龍華寺禮佛進得乘便來滬泊舟洋涇浜被賊竊去衣物舟子易寶生報請包探緝獲賊犯陸阿三吊到原贓解案請訊陸認竊不諱大令判發押捕房十日期滿之後責五百板贓給氏具領○王紀生訴稱前日買得川土若干投關納稅被汪小狗竊去一餅當場拿獲送案　辦大令判責一百板贓給王具領○王有全吳如根同在某縣運糧船上爲夥因睹起釁互扭入捕房捕頭令解案請訊大令判各罰洋銀兩元○王嘉賓前控湖南人王步　借餜充九圖地保爲名騙去洋銀八百數十元及田單二紙等情由前任讞員魏蒓塢大令訊供押追在案迄今日久梃押不理嘉賓屢次求追昨日大令命提復訊步　供小的止有田單一紙計地五分押與周姓並無别單大令著押候嚴比○偷兒邱阿根在蘇州河中某航船上行竊衣服被包探拘獲解案請辦大令判責三百板贜存捕房待失主認領○偷兒楊明生劉阿三行竊各贓携至某押鋪求質被包探拘獲解案大令判令將楊　四百板劉責二百板 
[美租界捕房紀事]  
　　昨晨寄居裏虹口街第一百十一號門牌屋内之甬人楊立芝以其妻某氏夤夜席捲而逃投報捕房請爲查緝捕頭允之○前日傍晚時貨車夫江德清東洋車夫王阿根行至西華德路偶不留意將毛陳氏撞仆於地碾傷足背並撞破某染坊　　窓被四百七十七號巡捕一并帶人捕房捕頭詰知事出無心令償氏養傷費及染坊修理費各若干從覺釋出○前晚某號傭人朱高林拉車載貨行至北蘇州路偶一不愼將某西人所彚轎式馬車上玻璃撞破窓西人怒喚令一百八十五號巡捕拘入捕房捕頭令償修費若干 
[皖省官報]  
　　二月十六日廬州通判劉春海調署旌德縣沈祖懋五河縣五佑曾壽州錢文　蕪湖米厘局　員州判高愷尊委解　茶　　佟鈞均辭缷署　縣本任全椒縣劉慶光專丁知交代清楚太平府　炳到候補知府惲毓斃辭赴華陽公幹知縣　昌　知奉臬台委赴宿松迎解廣東犯官馬宏爾知代首縣下鄕騐　回從九文兆蘭辭赴湘勸辦山東賑捐十七日委辦大通厘卡知府許炳　到知縣下清濤到解邊防京餉回李光　到由湖南　稱價回十八日委辦蕪湖洋務兼皖南道　　直隸州楊沅宜到候補直隸州白曾焯到銷查皖南營務回知府任廷牧在縣宋毓衡均到由桐城公幹回陳寳到由建平清理查代回並委發審局正副上行走李壽　　超　一次十九日太平府周炳署婺源縣鄧之望均辭缷署合肥縣准補六安州趙煦到並謝奉行知准補候補道陳元祥到知府胡大庥到由宿松會勘洲地回並謝事行知甄别留省補川知縣魏馴辭仍回塗提丁漕二十日江蘇候補道陳際唐到委辦大通厘卡知府許炳榛辭署陽縣裳學昌到商藥隨員知縣王開甲辭赴滬巡檢李瀛聨到由貪山勘　　田回並知丁艱二十一二十二日指分安徽試用知縣李樹梓到十藥局差遣縣丞張桂芳知奉委辦徽州府士　統捐分局卽用知縣劉維垣候補知縣李　三均解赴地州府閱醫凡慶堯辭奉梟台委赴壽州帮審直隸州判王廷樞辭赴皖南縣丞陳云　知奉委解水師月餉赴金陵 
[上海六馬路仁濟善堂經收成有一德施醫給藥一文册捐正月初一日至世日清單]  
　　汪國桂汪　動各洋十元又同泰莊趙名氏隱名氏隱名氏魏豐隱名氏無名氏各洋一元又同泰莊謝廣梁各銅洋一元又厲金水病愈還愿洋二元又葉尚　洋二角又呂提川洋五元又周宅楊玉崑隱名氏無名氏無名氏葛尚頤各洋二元又　名氏　洋廿元又杏花樓洪吉如洋四元又杏花樓銅洋五元銅角四十四角又無名氏銅洋四元銅角廿六角又鎭江姚隱名洋六元又康裕昌求合家平安洋五元又　心利人等七户合洋二元五角又張淑吾洋三元四角又無名氏銅洋　元又永昌泰銅洋六元又　英佩洋五元又砄石桐蔭　主人　五元又陳桓士沈德記周載錢各洋二元又患　　洋五角又促　昌洋一元又同泰祥銅洋七元一角又純泰莊銅角三百三十角又同泰號銅洋十三元又義興號銅洋十四元又李逢善堂洋二元又程氏洋一元又　生銅洋五元又　　子求合家平安洋二元又無名氏洋四角錢四十文又周　生洋一元又項承連移家保平安洋五元又　名氏洋三角又　行隱名銅洋十角又汪國桂洋四元　　化洋二元汪　豐洋一元汪泰澤洋一元汪觀森洋一元汪再第洋一元汪芸　洋五角汪觀　洋五角汪員　洋二元彩餘洋五　　軒洋五角程樹記洋五角又無名氏　二百　洋陽銘記洋十元又潘茂森銅洋二元又無力有心子二心士因成事人各洋一元又樂又軒屠壽生各洋二元又曹源泰求小兒病速愈洋二元又錫記洋一元又鄧錫九王　　　　　林　丹劉允中姜文柔梅惠春李　元永求消災降福延年益壽合洋八元又愿人多助子釀芸軒主各洋一元一角　畢善室主吳氏少記祿記合洋八角又　德　王記　記愚記　海氏賞甫合平記雪記謝記臨記揖記合洋十一角又漢月無名氏三懚事洋三元又朱承倫銅洋一元銅角廿二角錢三百六十文又黄硯記五户洋七角又林張氏洋五元又隱名氏洋五元又隱名氏銅洋二元又永泰源銅洋十一元以上共收洋一百五十二元小洋七十一角銅洋九十四元銅小洋四百三十三角錢六百文 
 
 
 

Page 11

 
 
   
 
 

Page 12

 
 
   
 
