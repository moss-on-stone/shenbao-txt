# 1891 - 294 - 4906653

 

Page 1

 
 
[新科江西闈墨告成] [  申報館啓]  
　　豫章爲人文淵藪今科闈墨名作如林遠近傳抄家絃户誦本舘于揭曉後亟覔聚奎堂原本用新鉛字排就印以雪白連四紙首冠主司同考官姓名爵里及題名　錄諸名公擬程後附經藝試帖詩可謂精益求精盡美盡善矣兹已告蕆卽日出售每本碼洋七分有欲于章江滕閣間一覘斬新花樣者請移玉趾俾度金鐵售處本埠在三馬路申昌書室及掃葉山房外埠則歸申昌或賣報人經理 
[二百七十八號畫報告白] [  點石齋啓]  
　　江南鄉試於本月二十一日揭曉千門萬户走馬爭看其熱閙情形誠有甲于他省者本齋謹繪爲圖以見大江南北固不乏人才也他若破鏡重圓之喜良馬殉主之奇勢僧視衣而相人術士書符而捕賊濫祀者擲其牌位殘忍者殛以天雷或食百日艾而變形或聞木魚聲而輙厥事皆新頴圖更精工及所附山水人物各册頁並輿地圖等准于二十六日出售此佈 
[平爭篇]  
　　有西友語子曰今天下之事故盖亦多矣環地毬五大洲大小千百國各君其國各子其民猜忌紛爭無時或已其大者膈膦虎視恃其利兵堅甲日思恢擴雄圖其小者亦不甘以孱弱自居屢奮螳螂之臂爭城爭地日肆干戈血肉膏草萊肝腦塗原野嗟乎嗟乎何不自滿足而竟至若斯乎我嘗觀人家小孩矣見有果餌糖飴則牽父母之衣而索食食之旣饜仍肆貪婪雖告以過量傷身而彼且昧焉罔覺卒至胸腹飽滿疾病遂因之而叢生又嘗觀貪夫之聚財矣始焉白手成家銖積寸累既充實矣而猶誅求不已營營然百計圖謀直將歛天下之貨財盡入一已之腰纒而其心始快然自足究之多財者怨之府家貲既鉅禍患隨之清夜自思亦復何苦哉今之君天下者誠無以異是當其侈富强之術戎機礦政日事營謀一小孩之貪食也逞開闢之謀封豕長蛇侵食不已一貪夫之戀財也究之既富邕得言强若欲恃强以致富則徒强無益而富者且因此而貧且今之用兵亦與古者異古者惟恃弓矢之勁戈㦸之銛命中彎强摧堅破利兵刃既接死亡不多卽或捨命疆塲猶得全屍而歸不致血飛肉薄今則鎗砲之製日苏月新兩軍相隔懸殊卽已屍核沈　每一開仗遍地傷亡聞之德法交兵一日之間死至軍士十萬而精於格致者猶復竭其忠慮以輪船爲不固則鑄鐵甲以護之以水雷爲不便則造魚雷以勝之砲則重至數百敦彈則遠及數百丈而又爲棉花炸藥以肆其一網打盡之謀致令死者肢體不完屍骸無著傷心慘目幾不忍言嗟乎嗟乎豈將欲盡驅天下之赤子蒼生無辜而受奇慘乎問其故曰將以謀富强也嘻世未有不富而能强者今者强固强矣而百千萬億有用之民使之力耕耘興貿易開煤鐵金銀之礦講樹藝畜牧之經何在不可以裕室家充課帑而竟使之舍其舊業從事戎行執㦸荷戈日相戰鬥更定爲苛例有不入伍者罰及其身致　蔀屋茅檐無人不賦同袍而從師旅有田不得種有業不得操有煤錢金銀之礦而不得開有樹藝畜牧之經而不得講加之虚靡糧餉購造軍裝國債日多民心日亂貧且甚矣何有於富既不富矣安得言强嗟乎嗟乎地毬五大洲其變端固何時而止乎且不但此也使僅此國與彼爭猶與旁觀無涉也爭之不己必分勝負勝負既分則負者必有人矜憐而出爲輔助勝者必有人忌嫉而出爲誅鋤我恐再閱百千年必將合地毬五大洲大小强弱諸邦紛紛然互相爭鬥而民生之塗炭且更甚於今時矣然則事將奈何曰是必有大力之人出而調護維持往說列邦休兵罷戰言歸於好永無侵陵庶幾六合重復清寍兵戈於焉永息不特千百萬億蒼生赤子得免無辜而受奇慘軍裝糧餉無復靡費金資而且盡撤卒徒各安生業從此農則仍以耕耘爲業商則仍以貿易爲生煤鐵金銀之礦仍可開樹藝畜牧之經仍可講熙熙皞皞萬禩承平豈非地毬五大洲無疆之福歟雖然大力者果屬之誰何哉將謂各國之宰臣可以約縱而連横而宰臣無是力也將謂各國之君主可以解紛而排難而君主亦無是權也將謂草茅崛起安見無補天浴日之偉人然如華盛頓其人亦祗能伐罪弔民開疆立國而無術以轉旋世運使千百國咸俯首而聽從也然則具此大力者其惟今之教化皇乎子聆此語不敢置詞西友曰子盍筆之報端以爲他日之左劵子曰是無不可乃泚毫而記其語如此 
[本館接奉電音]  
　　昨由京友電傳上諭一道敬謹譯登○九月二十四日奉硃筆李肇南轉補左春坊左中充陳夢麟補授右春坊右中允欽此 
[日下近聞]  
　　廂藍旗滿洲都統恩露輔相國承奉命於蘆溝橋看演砲隊有固山驍騎校哈某以本旗應領六月季折色改米印務叅領志明等及辦米各員種種舞弊臚欵請辦内有太平倉支領銀折米時不准領米弁兵進越倉門一步意在阻撓實領米石而每甲米一分由官變價除車脚倉耗等項花費外每分實放錢三十二千數百已經中堂大人簽稿存查及開放兵手則僅剩三十千數百計在五千餘石尅扣萬餘緡大小分肥等情証據鑿鑿此外尚有數欵私弊未悉其詳恩相接收此禀立諭哈某聽候傳質抵京後立將該辦米官員喚至宅内大加申斥諭派本旗正叅領玉崑托克通額二員按照哈弁所禀各欵詳逐查明禀覆核辦玉托二叅領奉堂諭後於十一日進署查詢並令印務志咸恩雙四參領並辦米三員入署面詢一切以憑稟覆中堂核辦○奉恩輔國公溥齡奉命守護東陵自到任日計至本年十月三年差滿循例預行咨報宗人府奏請派員更換以便交卸回京當差等因刻由宗人府行知各貝子公等門上各將本貝子公之銜名曾經守護東西陵幾　現在有無兼充何項差使曁各項事故務於三日内一併造具報本呈報本府以憑奏派勿得遲悮○管理太常寺事務禮部尚書臣宗室崑岡等謹奏爲題奏請旨事恭照本年十月初十日　慈禧端佑康頤昭豫莊誠壽恭欽獻皇太后萬壽聖節應遣官恭往都城隍廟都城隍尊　前讀文致祭按照臣寺祀典則例應由散秩大臣中奏派一人主祭准侍衛處開送銜名過寺臣等繕入題本進呈恭候欽派一人俟命下之日再由臣寺知照屆期恭往將事謹此題奏請旨於九月十一日奉　旨遣委散秩大臣三等承恩公鍾秀行禮欽此○八旗宗室預備恩箭候賞侍衛一則皇上於北海親閱步箭曾紀前報兹悉經欽派伯邸等揀留恭備恩箭之八旗宗室共一百一十八名皇上自九月十二日起至十七日分作六日由侍衛處帶領引　見在北海一親閱步箭十八十九兩日在中海紫光閣　親閱騎射後按中靶支數分别　賞給侍衛大縀有差其 
 
 

Page 2

 
 
前報分作三日者係由傳聞所誤兹依明文正之○吏部爲咨行事文選司案呈本部議覆　東巡撫題以山東卽用知縣田恂請補昌樂縣知縣等因核與題補例章相符應准補是缺一本於光緒十七年八月三十日具題奉　旨田恂着依議補授餘依議欽此欽遵到部合將原題黏抄咨行山東巡撫查照辦理○旅居春明之西瀛士女每歳於春秋兩季選擇佳日舉賽跑馬一番俾於馳騁間爭逐勝負兹屆本年秋季屆期在京各國官商人等約訂於九月十四十五兩日仍在西便門外蓮花池地方外國跑馬塲舉賽○會典館纂修會典編成卷頁後應由正副總裁披閱一遍方付手民兹聞該舘文移處收掌官英秀等稟以本館現又續纂得會典十卷請中堂大人於九月十五日到館看書爲此禀聞○前紀甘石橋地方攔槓停柩一事已將大致原委綴錄兹得續聞攔槓者與　弟經廂藍頭甲官廳解送提署照章暫覊狴犴禀堂派審經司員訊據原告常玉供廂藍滿馬甲與死者志祥總角交誼逾同胞身子靈兒自襁褓卽繼與嗣迄今十九歳皆賴教養今春並爲娶婦詎伊病重伊弟將子农開硬將志祥撤回其家死後不准成服勾通伊女圖奪伊産餘與前報相同旣訊屍弟志祿供正紅三族宗室家兄生時雖有過繼常子之說而例無亂宗故勿許伊子成服惟常五竟以棺屍無頭截停涉訟請爲開騐如身死無頭願甘領罪及訊常五供以委非無頭情實病故此我親見並無不明我於人多地方與伊理辯志三與伊姪女願將棺停途次俾置我於重罪我與所訟者非爲棺屍不明乃某某事也兩造各執一詞再四詰究供仍各異司員以案關攔槓停棺又係宗室而原告堅供訟由别故實非攔截棺槓被告供與原告相殊未便率行開騐應將此案移送宗人府會同刑部訊究是否棺屍無頭或另有别情再行核辦已禀堂酌奪矣○承辦正黄滿都統爲知照事所有本年兩旗合操經閱兵大臣禮親王等訂於九月十四等日卯刻均在安定德勝二門外兩黄旂教塲合操相應將閱兵大臣分定日期閱操黏單知照八旗滿蒙漢固山前鋒護軍火器營曁漢軍礮營籐牌營轉傳入操官兵人等屆期於五鼓前赴該教塲預備合操勿悮可也計開額中堂於十四日看廂黄正黄兩旗合　肅親王於十五日看正白正紅兩旗合操禮親王於十六日看廂白廂紅兩旗合操絪貝勒於址七日看正藍廂藍兩旂合操○禮部爲曉諭事照得本年辛卯科順天鄉試所有新中式舉人經本部奏請覆試一摺於九月初九日具奏本日奉　旨着於九月二十四日在保和殿覆試欽此欽遵到部爲此曉諭新中式舉人速卽取結赴部納卷以便備卷該舉人等務於覆試前期一日在東長安門左近住宿於二十四日五鼓衣冠齊集中左門聽候點名接卷勿得自悮特示 
[津水雙鱗]  
　　某輪船於十六日到津海關預接電報聲稱該船上有夾帶洋鎗情事及該船抵埠抒手悉心搜檢並無所見不知電語訛傳耶抑藏放秘密難以弋獲也聞輪船夾帶洋鎗想入非非有在火艙煤炭下者並有沈於水艙者探驪得珠殊非易易○今年天津七惭秋收豐稔雖有煌蝻潜滋暗長究不爲災村人狃於積習希圖蠲緩間有來府報請詣騐者鄒岱東太守以事關災歉實爲民生休戚所繫遂於重陽前下鄉勘騐惟是大田多稼刻己登塲卽有如碩果僅存者不過晚田蕎麥及棉花兩種而已正不知勘騐後如何核辦也○駐津美國副領事官畢德格君向充洋務委員今秋奉傅相札委爲鐵路公司綜理繙譯事件已列前報現在鐵路事宜官商兩局聯爲一氣事繁任重傅相双於月之初七日札委畢君爲公司會辦惟銀錢出入函牘往來以及司帳人員概歸總辦楊谷山觀察稽查辦理至各車站碼頭棧房電報房沿途一切繙譯司事工作華洋人等日行事件曁兩局存儲物料隨時領用均歸會辦畢君經理並須常赴前路認眞查察分别去留務使各勤厥職現由畢君刊錄章程諭令司事人等一律週知並由傅相行知唐景星李少卿兩觀察曁周金聲軍門遵照矣唐李兩觀察及周軍門亦鐵路公司之總會辦云○順天鄉試揭曉後天津中式者多至十餘人文風之盛洵堪首屈一指他處未免膛乎其後吉語傳來知現任天河兵備道升授廣西臬司胡雲楣廉訪前任津海關道現任直臬司周玉山廉訪前任長蘆運憲賀幼甫都轉現任通永道楊藝芳觀察諸公子均高掇巍科丹桂有根獨長詩書門第洵非虚語也○月之初二夜雨後聞雷業已登報至十七夜時將二鼓又聞雷聲殷殷密雲不雨俄而沈霾盡掃環宇澄清天公變幻固出尋常意計外矣 
[太守北上]  
　　本任安慶府知府聯仙蘅太守於十八日奉到撫憲沈仲帥送部引見咨文十九日向各處禀辭二十日束裝坐江永輪船東下在省文武各員弁均詣南門外恭送行旌地方紳耆率同士民陳設香案餞送者實繁有徒太守平日之表率有方德政在民於斯可見矣 
[觀察赴陵]  
　　安徽候補道童次山觀察於二十日辭行是晚卽乘招商局江永輪船東下聞觀察此去實因要公卽赴白下謁見　憲不日回首照常供差 
[出殯盛儀]  
　　原任陝西巡撫葉冠卿中丞定期月之十九日開弔情形已紀報當領帖時自撫憲沈仲帥以次文武各員紛紛詣奠車馬盈門二十一日晨刻出殯靈輿四具一係中丞之封翁一係太夫人一係介弟一係中丞靈柩導前開路神五尊長譒四架次則銜牌數十對全副儀丈上諭亭一座誥命亭四座魂亭一座神主轎四乘出中丞第走都閫府純陽道院下吕八街王牌樓四牌樓馬王廟龍門口轉司下坡出大西門走四眼井出金保門地藏菴蔡家橋上南庄領清凉菴迤邐至齋杷樹家山奉安窀穸計上路送殯者以及各執事等約數百人聯絡里餘沿途觀看之人塡街塞路莫不嘖嘖稱羨 
[鎭江近事]  
　　正任丹徒縣王伯芳大令奉憲檄回任擇於九月廿一日卯刻履新前任徐大令交卸後卽赴震澤任所○旗犯供出之沙大扣陳小元子二人已於二十日清晨解往省垣歸案訊辦矣○大閘爲南北往來衝要每遇行船過閘行人必擁擠塞途昔年經雜貨公所安仁堂董禀准設立浮橋於其側以兩船銜接爲之旁置欄杆慮傾墮也本月二十日午後閘旣閉羣向浮橋而過突有兩小帶子油頭粉面携手偕來三五惡少年彼推此擠以致船傾欄折行人皆墮水中立飭打撈則溺而未斃者祗四人有一燒餅店學徒一息奄奄倒控逾時而醒至次日撈獲男女屍五具内有怡源洋貨店道姓小夥年約十五六春間父死兩房僅此一線之延一旦與波臣爲伍雙雙寡母痛不欲生慘矣尤慘者一中年婦腹隆隆然約孕已數月懷中又抱一幼子撈起時兩手猶堅持不釋可見天性之親不以死生異也其餘有無溺斃者尚不可知可謂飛災奇禍已○江漢池浴堂正在鳩工甃石忽於廿一日臨街巖牆傾卸致傷行人四五名雖皆不至斃命而頭破肢折已覺慘目傷心矣○八月十三日寳鳳戯園所奉老郎神龕内忽有蠕蠕然動者睇視之狀若小蛇長尺許頭方鱗作淡黄色好事者曰此黄别劉將軍也梨園子弟遂虔誠供奉以兾神庥又以將軍喜聞竹肉聲虔請　戲戲目上隱隱現水痕既復設乩壇叩之大書月前值日誤帶水二尺餘上帝降罰百日在此暫避云云嘻龍神物也而亦癖視笙歌致爲優伶所侮弄乎誠不可解已○錢爛公所比鄰長樂居飯店於本月十八日清晨失愼以致火勢炎炎幸三面皆有風火墻不至蔓延無際僅燬店樓上下各一間○瓜州鎭吳鎭軍拿獲會匪陳蘭桂經關道憲委卝連訊三日旋於廿二日清晨派巡勇數址名簇雍至江濱上某船另派舢板二號護解省垣 
[甌東宦海]  
　　温州鎭周靜山鎭軍赴鴨兒洞會哨公旋便道巡視南洋至初九日辰刻始回轅十九日又赴省垣面謁上游禀商公務○上憲擬檄調瑞安縣楊稚虹大令署理樂清縣篆大令禀請開缺上憲批令調省另候袜譌已於本月十九日辰刻交卸瑞安縣篆矣○温州府經歷袁新裁參軍培奉府尊委令代理瑞安縣缺擇吉十九日辰刻履新所遺府經廳缺委陳鏡仁少尉暫行護理兼管批騐所事務○永嘉縣邵補 
 
 

Page 3

 
 
堂大令於十二日帶同刑件往柟溪五勅地方騐屍聞死者己閱數日頸間潰腐屍身發變　致傷痕殊難確指既而大令自柟溪遄返面部突發毒瘡意者爲穢氣所感歟○周鎭軍示期本月十六日親往校塲考補額外吕長清効用吕渭勳兩弁步馬射均五箭中的射地毬亦合法○前月望後某日爲樂清縣惲直卿明府五旬華誕選雇菊部酌兕稱觥紳士賀聯幾不可以數計 
[金陵官報]  
　　九月十七日總辦江南籌防局候補道曾廣照統領老湘營士詩正總辦金陵厘捐局鍾啓祥江蘇候補道朱福清吳承潞提督郭寳昌知府胡玉燕督左中營守備曹作雲叩謝代理遊府帮帶臺灣撫標定海右營守備賈榮陞到臺灣來前山東道監察御史潘敦儼各位均見安徽滁州余適中安徽來揀選知縣袁保璜由蘇來縣丞楊增德由江西解銀來理問王肇鴻叩謝委漢西門稽查張兆榮禀知候補主簿吳榮甲病故補昨日寳應厘捐周衍齡由寳應來都司朱寳忠會辦滿城保甲巡檢明福均由鎭江回十八日瀋臺瑞寗國府李成鰲廣备州何慶釗宿州陸顯勳滁州余適中合肥縣屈承福調署金陵營叅將謝詩才禀知任事通判徐士英銷河運回知州湯華袞銷查看高湻秋災回江西知縣姚學濓到江西運米來各位均見金陵營叅將曾紀策禀知邤事通蕭堃三銷漢西門稽查差上元縣陳謨禀知赴觀音門勘案宣城縣陳兆慶阜陽縣蕭先鎬均到知縣董汝誠奉委朝陽門稽查並到差縣丞俞允文金桂芳奉委隨辦武闈差理問潘燾奉委太平門稽查並到差王肇鴻到漢西門稽查差澄波輪船王金相由江西拖槓穀回　襲雲騎尉孫銘綸奉示騐看十九日候補道蔡鈞曾廣照王詩正赴上海一帶看砲臺蘇省牙厘局兼辦善後局江蘇候補道吳承潞委辦洋務局朱福清均辭楊兆鋆虫滬回銷假候選道曾内熙統領淮河水師長字等營總兵吳占元滁州余適中均辭通判劉晉祺銷口岸緝私差回省並叩謝河運保舉加四品銜蕭堃三宣城縣陳兆慶阜陽縣蕭先鎬知縣周衍齡期滿甄别請補行察看李作霖交卸邵伯厘捐差回候選州同石玉澤到湖南來兩江營務處隨眞朱寳忠叩謝威靖兵船徐九成辭送營務處赴上海上元縣陳禀知赴觀音門勘案回欽賜翰林院盧琮叩謝倉大使何亮榘銷假縣丞華承緒禀知奉委隨辦武闈供給差楊焯離李友芝巡檢盧思麒禀知奉委武闈收繳運械差補昨日候補道蔡鈞候選道曾丙熙均傳見鎭江營申軍守備焦安邦見知縣丁經三銷河運差回二十日安徽候補道袁秉楨到通判蔡濟安奉委聚寳門稽查差蕭堃三到洪武門稽查差知詶王端啓勘江寗秋災回知縣張篤由蘇回鎭江營中軍守備焦安邦登瀛洲兵船陳毓松回上海威靖兵船徐九成澄波輪船王金相水雷輪船馬超羣赴江西拖積穀均辭鎭江府發審委員從九陳錫麟到由鎭江解犯人二名來省二十一日候補道程儀洛禀知出闈新授浙江處州鎭曹正興叩謝寗國府李成鰲廣德州何慶釗宿州陸顯勳留湖北同知李正言泰州張兆鹿合肥縣屈承福寳應厘捐知縣周衍齡均辭同知陳光烈奉善後局委武闈士子軍械差並銷假知州李孟康禀知開辦土藥厘捐差知縣丁乃文到由滬來董堃臣禀知直州州判閔式文病故庫大使鄭葆楨禀知到差從九葉詢禀知奉蘇藩司委武闈執事差 
[定期訊案]  
　　英正按察司來　履任此已列入報牘兹悉正按察司已定於明日訊問美生一案云 
[因公來滬]  
　　王觀察詩正曾觀察廣照因公由金陵乘坐威靖兵輪來申于昨午抵埠卽在十六鋪湳濱下　本埠印委各員及督轅忠信兩營親兵均往迎接俄而兩觀察登岸乘坐緑昵大轎入城往文武各衙門拜客至縣署適袁海觀大令下鄉騐屍由家丁擋駕 
[詣騐浮屍]  
　　昨報記浮屍待騐一則兹悉前晚經袁海觀大令升堂訊問據廿四保二區三圖地保沈炳銓投案訴稱昨日清晨小的聞人言三林塘左近河中有浮屍一具往看屬實立卽報明善堂派司事下鄉收殮繼見該屍足上有蔴繩扎縳遂告知堂董備函到案求恩詣驗大令着退去候次日往騐至昨晨八點鐘時大令帶同仵作書差人等前往既升座卽飭仵作如法檢騐旋據喝報騐得該屍委係失足落河身死大令離座親視無悮飭由善堂棺殮遂命駕回署時已四下鐘矣 
[研訊巨竊]  
　　老介福綢莊失去綢縐各貨約值洋銀一千五百餘元遂據情向英捕房申訴旋由包探陳阿九秦少卿查明竊賊僦屋興申里携有眷屬因往拿獲吊出眞贓此已列入前報者也昨日陳秦兩探禀稱前月廿七日之夜賊穴老介福棧房之壁入内竊去縐紗一百餘疋　中並無人看守其莊卽在比鄰次晨報知捕房小的等查得賊有鐵鑿遺在洞旁據莊上人言曾有衣服華麗口操湘音之人來買綢縐至夜卽被竊疑其人卽賊先來偵探情形然四處緝查杳無蹤跡至前日始緝得湖南人林秀山等初携眷屬借居長安客棧廿七夜竊取綢縐存在棧中廿八日租得興申里第六百六十七號等房屋二　移眷往居因先拘長安棧主郭林甫及妻楊氏竊賊除林外尚有謝山南張福興馬祥甫陳台子賊母林韓氏賊妻林馬氏賊妻妹張韓氏賊子童兒鴨子賊女毛頭搜出各質劵分别吊贓計共質本錢一百六十餘千尚有售在鎭江等處者未經起到今傳到興申里管門人伍仁才一併送案已銷各處之贓開單呈請移吊賊具附呈老介福綢庄夥某甲投案申訴前情請追贓物郭及妻楊氏同供稱小的在治下開長安棧上月十九日林等携眷前來投宿小的見其衣服鮮妍問以向操何業則以販小麥對並不知其爲妙手空空兒及運綢縐至棧中亦不知覺盖皆捆作行李鋪蓋故也廿八日據言己賃得房屋立刻移家林等供認行竊叩首求恩麥浦頭稱此案失贓甚鉅質在本埠及存匿賊巢者均已吊案尚有售在别處之物請分别移吊且尚須查明本埠有餘贓否可否遲二禮拜覆訊宋二尹商諸易副領事飭將人贓交捕房帶回該氏及男女孩均交官媒收管棧主夫婦及管門人分别管押賊具存堂 
[尚待推鞫]  
　　寡婦費孫氏控陳金和誘拐夫妾魏氏並偷竊洋銀四百元一案袁海觀大令迭次研訊情形已列前報前晚大令升堂研詰先據費魏氏訴稱本年八月廿五日小婦人行在路間被陳金和哄騙伊言爾家失洋現在我家房中爾可隨我去取小婦人信以爲眞同往取洋卽被誘至南翔鎭後至諸翟鎭陳之舅母侯曾氏家住宿數天至八月初六日姊姊派人來將小婦人邻回求恩鑒察侯曹氏訴稱本邑人家住諸翟鎭八月初四日外甥陳金和領一婦人至小婦人詢問何人陳言是表妹當時不以爲疑惟見此婦本紥黄頭繩次日忽換紅頭繩直至初六日費家有人來領小婦人始知此婦被陳誘拐前來所有衣飾經陳與其母於初八日來家取去至初九日聞陳母在河溺斃叩求明察費魏氏接口供稱是日我到爾家向爾述明我被陳拐來爾何以言當時不知耶侯曹氏稱是日爾至我家與陳情投意合何嘗說及被拐大令向陳研詰陳供小的在費家傭工已有四年之久本年六月晦日主母費孫氏將小的辭歇至七月十四日結算工帳二十四日小主母費魏氏欲往南翔不識路徑囑小的伴送至八月初旬該氏獨往諸翟鎭舅母家中小的實無誘拐情事亦未偷竊洋銀大令一再駁詰陳堅執如前大令飭將陳金和還所費　氏　曹氏分别斥退聽候覆訊核辦 
[界公堂瑣案]  
　　包探秦少卿禀稱匯中細崽張阿全爲同事汪慶所毆奔投捕房控訴小的因拘汪請訊張訴稱小的係福州人現在匯中當　汪將客人所用茶壺藏匿小的言爾豈欲累我賠償乎汪卽將小的肆毆傷及眼角遂告知行主報捕拘汪送請究懲汪供稱小的也是福州人在匯中執役已八九年與張同鄉且訂爲異姓兄弟張無所事事小的曾容留在家五閱月供其飯食後復荐至匯中當細崽客人所用茶壺　吳失去例由小的賠償與張不涉是日口角之下張雙　揢小的之喉小的是以還手毆擊匯中西人某甲訴稱汪屢次與同事爭毆且嗜賭博今已睚其辭歇矣易副領事謂汪如停歇恐與張嫌隙更深宋二尹謂然則請諭令匯中西人將張汪一併辭歇否則照常雇用惟汪須覓人保出具不冉與張尋釁切結易君然之西人遂退○任少甫訴稱車夫周阿福竊取洋銀三十六元尋見交捕請卽訊追周供稱小的竊得洋銀後 
 
 

Page 4

 
 
適父親亡故是以早已用完矣現在情願照常當車夫在逐月工錢内拔付任　周已犯竊如何可用宋二尹謂周任意妄供情殊可惡押令繳洋○包探顧阿六禀稱本年六月中粤人某甲在某舊貨店買物以包内洋銀三十餘元置諸櫃上被流氓趙金生乘間攫去及報捕房查緝而趙已逃往蘇州今復來申因之拿獲甲早經回粤托友余阿海在此領贓余申訴前情趙供稱小的祗攫取洋十餘元現已用完宋二尹判令發捕房管押三月俟繳洋後開釋○某號華捕禀稱小的緝獲形跡可疑之殷兆才陳德生劉紀華送案請訊殷供稱原籍安徽向在臺灣某營當什長現經撤遺欲往吳淞尋表兄順道來申寓居某客棧今將功牌呈電陳劉伺供稱小的等皆安徽人在江陰當勇現已告退來滬尋親宋二尹飭連功牌移送上海縣訊究 
[法界公堂瑣案]  
　　通事稱小工王大高衣衫藍縷手持外國小照簿一册及小照架東洋漆盤彳亍中途遮遮掩掩巡捕疑爲竊賊拘押捕房朱明府問王曰各物皆西人所用爾從何處得來王供稱小的向在英租界魯意師摩洋行當扛夫各物出洋六角拍買得來惟小照簿則在行中拾得明府商諸魯繙譯官押候比究少頃卽有魯意師摩冩字西人投案聲稱王在行申工作約歷二十餘年小照等物均係行申拍買得來存放墻畔伊竟貪小私取姑念微細務請從寛明府將王交西人領去○包探王榮培禀稱前日剪綹賊王有富在護城河畔行竊經小的拘獲送案查王前曾犯竊經葛大老爺懲責一百板開釋後常在小東門外與烟鴇等齷齪人往來朱明府惡其怙惡不悛判令押候笞責二百板○通事稱金阿狗龐阿寳韓丹林等在鄭家木橋眸聚賭經副捕頭查見飭暗差拿獲三人及板樹兩只朱明府謂是處聚賭本分府早有所聞曾微服潛行往彼看過卽問金等曰賭已禁絕爾等胆敢復蹈前愆乎隨商諸魯繙譯官判令各責一百板荷以巨枷限兩月期滿再責二百板○通事稱前晚老船塢工匠蔡堂糾同製造局翻砂匠曹金生張桂元向新街吳巧仙卽吳蔣氏花烟館尋仇擊毁梳頭鏡匣失去水烟袋等物經巡捕帮同拘抑今特解案請懲宋明府謂蔡曰爾等在塢作工自朝至晚幾多辛苦每日祗得多少錢不思勤儉持家竟裝做大老官深夜遊蕩甚且紏人爭鬥滋鬧不休是何道理蔡供稱小的在虹口工作是晚適逢禮拜途遇曹張同往嬉遊不敢打架明府謂糾黨尋仇本應重辦姑念皆有工業之人格外從寛押候笞責一百板所毁之物仍給吳蔣氏領去○包探王榮培禀稱日前積竊陳松山等四人由鎭江附北京輪船來滬前晚小的巡見陳在江裕輪船竊取某老嫗之衣包是以拘案請究朱明府問陳曰爾之羽黨潛蹤何處陳堅執不認明府着押候笞責一百板○前者葉耕如控陸德興衣庄主陸阿大欠期票洋十五元向索不還反敢逞兇朱明府將陸提案謂　錢須還隨有劉長順嫁妝店執事人某甲　保單將陸保去明府限三日内料理禀覆 
[一品集成]  
　　桐鄉　芝僧太史僑寓吳門著書娱老一門風雅名重騷壇下至閨閣之申亦無不詠絮頌椒時傳佳話邇者裒集志喜諸篇什附以家宴詩刊印流傳題曰沾沾集介陳哲甫觀察見貺并媵以七十自壽長聯云漫嗟病莫能興猶幸聾堪近聽瘖可微言蹇得徐行痃惟少旋　來時作筆談亦尚謅幾句俚詞塗幾張狂草駒光消遣虚度春秋不覺壽筵開七十休歎老而無子且欣婦善承歡孫爭向學壻皆出仕姪　求官家計每愁缾罄却賴有至親建節更至好擁旄鶴俸頻分藉支朝夕還教世界戀三千所稱至親指太史妹壻沈仲復申丞至好指執友張香濤制軍皆紀實也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
 
 
 

Page 10

 
 
   
 
 

Page 11

 
 
[江西官報]  
　　候補縣劉泰龢課鄭工保舉賞加同知銜馮學澧勘估上下富倉圩堤翰林院黄樹芬由清江縣籍來省　發　用縣李光表禀到係湖南人未入何振海禀謝准補萬載典史行知袁州協副將黄敬孚據報病故以城守候補副將洪福勝署理又左營千　徐廷弼遺出撫院武巡捕差使以現署贑標左營守備余承恩接充未到以前派左營候補千總吳鳳池先行代理至贑標左營守備事務以營用守　武進士朱達璋署理知縣劉則敬委解地丁進京從九朱鳴球丁母憂通判鄭伯瑞起服來江許文泳勘估大教塲演武廳工程親兵副營王　權回湖口 
[攔路倒斃]  
　　月之二十一日安慶御碑亭地方有一貧民年甫四十餘因病攔路倒斃當經是處地保向某善堂乞給四板合子一具并向各鋪户乞化錢文倩人收殮埋諸義山 
[上海六馬路仁濟善堂籌賑公所施少欽經收山東賑捐九月十一至二十日止清單]  
　　楊子萱翁交來廣東電局向餘慶堂大善士九八元三百兩江有朱君相贈黄三寳校書釧洋四百元劉淑姑修士求姑老病速愈康健洋七十四元郭鍾槐求長子鶴年病後邪迷癎狂速愈洋五十元馮溪橋求符除病愈洋四十元袁增文求保清吉洋廿元箴記爲次男病愈完願洋十四元許亷大得子平安還原徐　臣求妻病愈許文伯求甥葉菊和血症除根三户各洋十元周吟香求瘧速愈盛太大病愈還愿姚永孝求符治病愈丁松生同志堂五户洋各五元錦詞求病速愈應願寳二户各洋四元張桂卿得孫産後安吳興章保合家平安闔第康三户各洋三元葉吉甫求子病愈植記服府求氣痛速愈汪淵如求病速愈易葉各洋二元海石書屋節省日用諸方裴服府愈完愿昌記號寳善堂朱無名氏顔申五丁　生七户各洋一元以上共收九八元三百兩英洋六百八十五元無名氏銅洋廿四元不留名銅洋一元共銅洋廿五元 
 
 
 

Page 12

 
 
[光緒十七年九月十八日京報全錄]  
　　宫門抄○諭旨八道錄前○發抄硃批四道○東撫福奏黄河秋汛期内上下游險工一律搶護平穩摺○直督李奏請仍照原保給奬片○粤西撫馬奏恭援恩詔請將開復原官人員免繳捐復銀兩摺○將軍依等奏增修監房獄牆片○九月十八日兵部太常寺太僕寺正藍旗值日吏部引見三十八名刑部六名侍衛處十八名○禮王等兩旗合操覆命○克王等彈壓覆命○伯王回籍請安○崑岡錢應溥前往河南查辦事件請訓○容山假滿請安○湖南按察使孫楫請訓○兆伯續假十日○召見軍機崑岡錢應溥孫楫○發抄王文韶等奏請以補用守劉春霖補雲南開化守奉硃批吏部議奏欽此○又儘先遊擊馬治堂等補普洱鎭中營遊擊等缺奉硃批兵部議奏單併發欽此○魏光燾奏阜康縣客民杜滿遐鬥殺王五案審擬奉硃批刑部議奏欽此○卞寳第奏上半年已結新案交代奉硃批户部知道單併發欽此○○山東巡撫奴才福潤跪奏爲黄河秋汛期内上下游險工一律搶護平穩恭摺具陳仰祈聖鑒事竊本年桃伏汛漲搶護各處險工情形均經前撫臣張曜先後奏報在案奴才接篆正值秋汛吃緊之時連日大雨如注河水漲發在工營委各員紛紛報險當卽分飭上下游各總辦竭力搶護一面出駐工次往來河千督飭修守如南岸荷澤縣之雙合嶺因西北風大作溜勢南趨新舊挑水壩及魚鱗磨盤各埽迭被搜淘蟄陷壽張縣樓靳莊頭道壩對岸起灘逼溜南射埽叚亦多蟄落北岸濮州之孫密城管莊趙莊一帶臨黄隄以連朝風雨交加大溜激撞處處出險　舊各　蟄與水平肥城之傅家岸埝工齊東之梯子壩劉先生莊青城之眞武廟沙窩楊家梨行董家石家待莊濱州南岸之張汪莊老殷　蝎子灣沙土魏家迤下各處埽叚均被溜勢冲刷經承防員弁會同地方官督率勇夫聯絡莊民於狂風驟雨之申實力搶護或添修埽　或加築後戧始克轉危爲安齊東青城境内及濱州南岸夾隄均有積水取土維艱辦理倍形棘手迭據各總辦禀稱存料無多必須添　濟用而本年防汛經費僅准部撥銀六十萬兩工長欵絀伏汛未過業已告罄奴才籌思至再不得已在於司道各庫酌量挪撥飭令赶緊購料以濟要需邇來天色晴霽河水漸平察看各工漸臻穩固堪以仰慰宸厪現屆秋分相距霜降尚遠修防仍難稍懈奴才　有督率各總辦嚴飭營委認眞防守愼益加愼以期仰副聖主愼重河防之至意所有秋汛期内上下游險工一律搶護平穩緣由謹恭摺具陳伏乞皇上聖鑒謹奏奉硃批該部知道欽此○○李鴻章片再上年永定河北上汛大工合龍出力人員隨摺保奬内有請戴翎枝之北岸同知張起鵬吏部以與南七大工保奬之施則敬等欽奉特旨允准者不同又此案單開請戴翎枝之北岸通判茅光耀等十四員以河工搶險不准保奬翎枝又應升之缺升用靜海縣主簿唐維藩請歸應升缺後以知縣在任候補與定章不符均令另核請奬等因伏查上年奏報該工合龍請將搶辦出力各員給奬光緒十六年九月十五日奉上諭北岸同知張起鵬着賞戴花翎欽此是張起鵬奬勵已明奉特旨允准至茅光耀等十四員係堵合大工尤爲出力之員當横流奔徙羣力相爭之際正億萬生靈急切待命之時定成敗於須臾繫安危於呼吸該員等不惜身命蹈險履危挽既倒之狂瀾復循正軌其勞績實與軍功打仗無異是以准保翎枝原摺已聲明按照河南山東奏准合龍章程並光緒十四年南七大工成案給奬查南七大工案内之知州施則敬等及南二大工案内之知縣孫毓珍均已准戴翎枝此次永定河北上汎大工水口寛至二百二十八丈南三北二上兩汛旱口共寛三百餘丈挑挖引河長至六十餘里時值秋水正旺積潦成災極難措手因水勢切近都城工關重要各該員撒手搶辦未及兩月告成工程之煩鉅時令之艱難成功之迅速較南七南二大工尤爲勞苦實與山東河南奬案相同且本案保奬翎枝房山營守備桑榮春等均經兵部核准文武共肩此任同功異賞未免向隅仰懇天恩准將張起鵬並茅光耀等十四員仍照原保給奬其靜海縣主簿唐維藩現已升署永定河南二工良鄉縣縣丞凝改請以州判在任候補並加五品銜均出自慈施逾格理合附片陳請伏乞聖鑒訓示謹奏奉硃批着照所請吏部知道欽此○○頭品頂戴廣西巡撫臣馬丕瑶跪奏爲恭援恩詔請將開復原官人員免繳捐復銀兩恭摺具陳仰祈聖鑒事竊臣恭讀光緒十五年三月十六日恩詔内開自同治元年以來曾經任用現已革職官員除大計貪贓及居官不職以致失守城池各員若有事係寃枉被革果有才力堪用者在外聽該督撫查明詳開緣由奏明請旨欽此欽遵咨行到粤仰見朝廷愛惜人才恩施格外臣民鼓舞鰲戴難名兹據廣西布政使張聯桂會同善後局司道詳稱查有開復同知銜分省補用知縣前四川鄰水縣知縣白鶴林順天大興縣人由選用府經歷捐升知縣及同知銜指發四川委署南江縣知縣題補鄰水縣知縣前四川督臣丁寳楨以性情疏忽遇事敷衍奏叅以府經歷縣丞降補八年投効廣西關外軍營剿辦越南邊匪陸之平案内在事出力經前撫臣倪文蔚奏保開復原官分省補用部議仍令補繳加倍半捐復銀兩十二年復投効廣西邊防軍營協同武員督剿游匪懋著勞績又有開復分省補用知縣前山西候補知縣楊光銓湖南石州府人由廪貢生保舉孝廉方正朝考以知縣用簽分山西光緒九年委署岳陽縣知縣因盜案被議降調十年經前兩廣督臣張之洞調粤東差遣十一年四月委解軍械赴台灣經台灣撫臣劉銘傳奏保開復原官回粤後張之洞復派會查梧廠積弊能除浮費而恤商艱實於正課有裨該二員爲守俱優實堪任用均以無力籌繳捐復銀兩詳請援案免繳等情請奏前來臣查前陝西撫臣張煦以開復候補知縣吳功全雲貴督臣王文韶以開復候補通判冒沅均因無力完繳捐復銀兩恭援　恩詔奏請免繳節蒙特旨允准在案今白鶴林楊光銓均曾任知縣勤求吏治白鶴林自備資斧効力邊營經前撫臣沈秉成委辦軍火局務籌畫無遺助剿游匪甚資得力楊光銓署山西岳陽縣知縣辦事認眞臣前官山西知之頗悉查該二員獲咎之由皆無大計貪贓及居官不職等項劣跡才力亦正堪用惟因開復後無力完繳捐復銀兩至同廢棄合無仰懇天恩俯准將開復同知銜分發補用知縣前四川隣水縣知縣白鶴林分省補用知縣前山西候補知縣楊光銓二員應繳加倍半捐復銀兩免其呈繳出自　諭格鴻慈除咨部查照外謹會同兩廣總督臣李瀚章恭摺具陳伏乞皇上聖鑒訓示謹奏奉硃批着照所請吏部知道欽此○○依克唐阿等片再查黑龍江通省近來人烟漸密訟獄日繁罪犯較前倍多監地愈形窄狹囚禁未免擁　所有原設監獄係以木排墻以草苫房年久𡮦朽傾圯曾於光緒二年經前將軍豐紳奏明由通省官紳捐資鳩工購料改木墻爲磚墻内垣高一丈七尺寛三尺週圍五十八丈外垣高一丈五尺寛三尺週圍四十五丈三尺易草房爲土房男監一所房五間又廂房三間女監一所房二間外監一所房五間看獄堆房一所三間共十八間共囚籠廚灶更房獄神祠亦一律整齊結報在案兹查所屬之黑龍江墨爾根呼倫貝爾呼蘭布特哈興安城等處遇有命盜重犯均解送省監更兼呼蘭綏化兩廳凡有斬絞重囚亦皆隨時解省覆勘以致内外兩監往往犯多房少實形擁擠每至夏令熱氣薰蒸多有傳染疫症倘致病殁殊非矜恤庶獄之道况内外兩監以及看獄堆撥各房改係土房不惟矮低甚窄且亦滲漏不堪此奴才等親蒞其地查確監房如此　朽罪犯如此擁擠廻環審顧不覺觸目慘心若不隨時修補誠恐傾圯難防致成意外之虞擬請由内監向南展估隙地二丈五尺東西寛十二丈五尺五寸週圍仍砌磚墻内添修監正房一所五間現計所展獄墻除北面接連内監不計外其東南西三面墻基共長一十七丈五尺五寸仍按原設監墻高寛丈數曁增修監房五　核實估計應需工料並前後兩監堆撥各房一律拆造改換松木上添片瓦以歸久遠所有增修房間獄墻照例約估價銀一千五百二十餘兩一俟工竣按項分晰造具開結另行題銷如蒙俞允迨至明春融暖再行委員興工修理以昭愼重是否有當理合附片具陳伏乞聖鑒訓示謹奏奉硃批着照所請該部知道欽此 
 
