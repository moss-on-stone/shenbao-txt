# 1901 - 184 - 4910206

 

Page 1

 
 
[開售九通股票] [  上海圖書集成局啓]  
自本年四月奉皇太后　旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸昔明廢八股鄉會試及生童歲科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以　今因中以達外淺深本未次序秩然士人懐用世才非通知時事固不足以裕經世之猷而欲通知時事非博考昭代典章　朝政術亦何以　　竟委見諸施行因思九通一書經累朝碩彦通　增訂搜輯典章政術蔚爲大觀木板卷帙浩繁價值昂貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有樣本可以隨時取閱售票處上海在申報館申昌書局此外各處如鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局四川成都河南開封江西南昌廣東廣州廣西桂林福建福州均愼記書莊直隸京都天津均電報局以便諸君子就近購買異日出　亦卽由分售處檢發非特者轉寄之煩亦藉以慰先覩爲快之心也肅此佈陳伏維雅鑒 
[振興新學宜嚴杜邪說議]  
今國家之振興新學亦可謂汲汲矣設學堂有人材也譯西書供研習也至於報館之禁朝廷雖未將成命收回而各埠日報流行亦大有日新月盛之勢凡所以開民智而培國脉者無不實力行之薄海蒼生宜無不鼓舞歡欣拭目而觀維新之治矣而僕猶有如杞人之憂天者則以政教之中恐不免尙雜以回邪之說也猶憶歲在戊戌皇上銳意行新政兪大學堂管學大臣孫家鼐之奏詔就上海設譯書官局遍譯西學西政諸書而令工部主事康有爲總其成康逆卽箸爲中西學門徑七種一書狂悖之詞充塞滿紙厥後官私學塾密布如林尊民權設議院易服色廢拜跪種種僞說幾於戶誦家絃每有爾雅温文好人家子弟一閱此種書籍或甫入此種學堂卽趨向頓乖議論頓異日以君民平等之說昌言於大庭廣衆之中時康逆聖眷尙隆而孫榖臣協揆已窺其隠衷亟思防微杜漸之法於五月二十九日奏稱學堂教育人才首以書籍爲要而書籍攷訂尤不可不精若使書中義理稍有偏歧其關繫於學術人心者甚非淺鮮臣觀康有爲箸述有中西學門徑七種一書其第四種第五種春秋界說孟子界說言公羊之學及孔子攺制攷第八卷孔子制法稱王一篇雜引讖緯之書影響附會必證實孔子攺制稱王而後已言春秋旣作周統遂亡此時王者卽是孔子無論孔子至聖斷無此僭亂之心卽使後人有此推尊亦何必反覆徵引教化天下方今聖人在上奮發有爲康有爲必欲以衰周之事行之今時竊恐以此爲教人人存攺制之心人人謂素王可作是導天下以亂也　霜堅氷臣實懼之恐犯上作亂之人起於學堂之中臣何能當此重咎　明降諭旨　令　　云云是時康　　　頤和園威偪皇太后及逆黨唐才常糾合自立會匪作亂漢奉之事尙未稍見端倪而老成謀國之心一若有洞燭幾先不煩蓍蔡者至於梁啓超應湘中時務學堂之聘坐擁皋比邪說横行益復肆無忌憚觀其所評課卷恣行狂悖無父無君直有令人目不忍觀口不忍道者今雖逆黨已漸次翦滅死灰當不至復然而所箸逆書難保不有人私自收藏奉爲枕秘一旦學堂重說譯局復開設悞延不明順逆之人居講席而操筆政安見不正邪雜糅仍宗其說以惑後生况乎明詔迭頒此後科塲一律廢八股而試時務策論一時各省書估爭選刊講求時務之書主持選政者學識未必兼長且每以速成爲貴勢不免拉雜敷衍蹐駁支離就余所知有將康逆所箸日本書目志梁逆所箸讀西學書法以及時務報湘學報更易其名　印射利者有將各報中或排斥康梁或阿附康梁諸論說不顧以矛刺盾貪多務得併付石印以冀風行者閱者苟無成竹在胸則欲求學問之翻新或反被奇袠所蠱惑然則如戊戌年孫協揆所奏請將悖繆之書嚴行禁止者謂非今日振興新學中切要之圖乎或曰洵如子言則照前報所議就各省分設檢書處書成必呈稿請檢始準印行尙無復虞攙以邪說乎曰是果然然若輩旣欲煽其邪說獨不可於學堂中句誘生徒乎鄙意宜每省倣照鄂垣設立學務處凡書先由檢書處檢閱然後咨行學務處準各學堂用以課生徒至學堂則於開設之初舉凡總理何人提調何人總敎何人分教何人學長何人必先呈請學務處立案聲明决不沾染邪說否則以違禁私設論立卽標封夫如是而邪說以息新學以興小子有造大昕鼓徵棟梁之選廊廟之器彪然霞蔚而　蒸 
[總統薨逝]  
　　美國總統麥根利氏在巴勿祿省博物院中被波羅尼亞人用槍擊傷胸際前已迭紀報端昨日上海美總領事接美國來電云麥總統已於華歴本月初二日因傷薨逝矣 
[約章鈐印]  
　　日本某日報云東歴九月初八日卽華歴七月二十六日午後五下鐘越三十分時日本外務省得中國京師來電内開中外議和約章刻已鈐用印信其約除正欵十二則外尙有附件三十七條大約皆言疏濬吳淞口之事 
[星軺再記]  
　　星軺戾止昨已紀諸報章兹見日本某日報云東歴九月八日卽華歴七月二十六日午後十下鐘越二十分時中國欽命專使日本大臣那琴軒星使帶同駐日大臣李木齋星使候選知府陶杏南太守及使署譯員馮君國勳詣外務省訪問曾禰外務大臣把晤之餘由通譯官小林氏傳宣一切旣而那星使出道歉國書請曾禰大臣省覽并備詢覲見儀文詞氣之間頗爲誠懇閱五十五分時始握手言别迨午後二下鐘許曾禰大臣命外務省秘書官小池氏竭誠報謁告以約於本月十日入覲日皇至於入覲儀文皆由宫内省議定大約務從簡略屆時祗派式部官一員駕馬車至帝國花鐵而奉迎入内其道歉國書先經外務省派譯員加藤小川二氏將華文譯作和文其言恭敬謙和甚爲妥洽 
[礦政述聞]  
　　西字報云西歴九月六號卽華歴七月二十四日英京倫敦電告滬上商家略謂邇來此間開平礦務總公司得礦中經理人來信言刻下出煤佳而且旺歴將浮費刪汰後開銷亦較省於前轉瞬派利之期與股諸人當有欣然色喜者蓋以開平一礦實爲五洲之冠宜乎一經整頓大有蒸蒸日上情形也 
[撤兵在邇]  
　　日本某日報云駐紥中國京師之各國聨軍定於東歴九月二十日卽華歴八月初八日撤退迨東歴九月二十二日即華歴八月初九日所有分屯直隸一帶者亦須一律撤回 
 
 

Page 2

 
 
[德人被戕]  
　　京師訪事友人云今夏有德意志人拉爾者襥被往西山避暑上月某日飲至微醺閒游山下三家店忽因細故與村人口角旋復乘醉揮拳有某甲者見而不平助之對敵拉爾怒甚突出洋槍施放甲奪槍反擊拉爾中彈倒地而殞甲知已釀禍將屍身抛擲渾河拉爾之僕飛奔入都報知駐京德使德使照會外務部大臣外務部行文順天府轉飭宛平縣某大令出示懸賞購覓兇手如有拿獲送到者賞洋銀五百元確知兇犯消息前來送信者賞洋銀二百元刻聞甲已被獲下之獄中矣 
[調軍扈蹕]  
　　松江訪事友人云江南自强軍向歸李壽亭軍門兼統駐紥江陰近奉行在政府電文飭卽帶同北上護衛鑾輿軍門以江陰爲長江門戶重兵未便遽移商請兩江總督劉峴莊制軍轉電政府請調他軍扈蹕兹又接西安來電著派記名提督張軍門騰蛟統領此軍而以正任提標前營游擊現帶自强軍砲隊營盧游戎爲營務處尅日拔隊登程聞張軍門係向忠武公舊部今雖年逾七秩精神矍鑠頗有廉將軍據鞍顧盼之雄壯哉此行必能無負委任也 
[召充經紀]  
　　京師訪事友人來函云都中各行經紀官牙計共八百餘名向歸順天府糧馬通判管理按期點卯不得誤公自兵燹後此舉久付闕如近日某通判飭傳點騐不到者多至四百餘人遂下令一律斥革出示招充 
[蠶桑招考]  
　　杭州訪事人云浙省蠶桑學堂由前府尊林迪臣太守籌集巨欵度地西湖金沙港營造房舍延師訓迪於今巳歴三年定限諸生以兩年畢業業旣畢卽給以文憑派赴各鄉充當敎習兹諸生中有畢業後領照而去者有未及畢業之期自行告退者以致學堂懸缺甚多府尊宗子材太守以此舉不可廢於半途遂於本月初十日出示招考其文云照得省城西湖金沙港設立蠶桑學堂招集生徒教以養蠶新法及繅絲等事業已三年諸生中造就有成者俱給予文憑分赴各埠傳授蠶事或派充教習或准售蠶種利益之生蒸蒸日上現經疉奉諭旨講求蠶政以維利源江浙各省均設有學堂各大憲不憚籌欵力求整頓其所以殷殷於此者凡以爲民興利也堂中諸生向定以兩年卒業現屇兩次期滿出缺甚多理應添招補額以符定章爲此諭示仕商居民人等知悉如有聰穎子弟文理通順願來堂學習者統限於七月二十日以前邀請保人赴堂報名造册本府於二十六日在署考試以定去取各宜凛遵毋違特示章程附後一凡來堂肄習者不論何處人氏向無習染身家清白年在二十左右者准其開具三代年貌籍貫由保人同至金沙港學堂報名所有給假日期及堂中規條俱可親自閱看一肄習諸生不論舉貢生童文理通順者報名後由府考試取列者准其入堂俟開堂後再行覆試入選者另繪月費未入選者留堂學習俟年終再考以便序補所有火食均由堂中備辦一入選諸生向以二年爲限因爲期稍迫恐有未精自今以往攺定以三年卒業每年考課兩次加奬從優給發一肄習諸生總以識字知文爲貴俾得隨時考究以期進境如爲父兄者以讀書不成姑爲遷就終恐勞而無功殊失本府招考之意一諸生固以文理通順爲貴尤宜以專心蠶務爲先倘或紛心他事學而不精終歸無益如有兼習制藝欲赴鄉試者毋須來堂報名 
[匪首伏誅]  
　　蕪湖訪事友來函云日前蕪湖保甲局總辦許少靑司馬會同精健營李葆林鎭軍拘獲逆會中正龍頭葉玉亭一名解經徽寗池太廣兵備道兼蕪湖關監督吳季卿觀察委蕪湖縣陳雲湘大令詰訊明確電達撫轅旋奉撫憲王芍棠中丞批飭就地正法觀察因于上月某日札委鎭軍狎赴市曹處决至二十六日鎭軍又拘獲副龍頭陳和尙翌日由招商局某輪船押解蕪湖縣署大令研訊供詞卽禀請上游科以梟首之罪 
[茸城决盜]  
　　松江訪事友人云七月三下日傍晚府尊余石蓀太守接奉省垣釘封文飭將盜犯蘇二立子正法等因因卽傳華亭縣林大令婁縣屈大令到署諭知一切一面飭丁持名片請城守營朱梅泉守戎帶兵護獄次晨五點鐘許天甫黎明兩大令身均披大紅斗篷呼殿至府署守戎亦策騎而來太守隨升坐大堂飭役由華亭縣獄中提蘇到案如法綑綁押至法塲斬决 
[弑夫案發]  
　　蕪湖訪事友人云陶陽鋪左近龍宫殿某住持僧六根未凈穢跡彰聞近與吕某之妻某氏嚙臂情深氏遂視其夫若眼中釘肉中刺上月某日謀之於僧用毒藥斃事爲鄰人所知將氏拘送蕪湖縣署縣主陳雲湘大令略訊口供立卽簽差提僧詎料僧已席捲所有而逸想須嚴密偵緝務獲重懲也 
[揚郡官塲紀事]  
　　揚州訪事友來函云新任揚州府鈺太守斌於上月二十三日午後捧檄抵揚江都縣湯明府甘泉縣謝明府曁府經歴金叅軍齊至馬頭迎迓太守隨命輿入東關街公館頒廢紅諭涓吉二十七日履新○江安督糧道效述堂儲憲因江北漕糧攺爲海運須將向章變通爰由金陵命駕往袁江謁見漕帥張公禀承一切上月二十三日憲舟過揚　城印委各官均親往江干迎迓太守旋命輿赴各署謝步並順道拜會運司程雨亭都轉都轉迎入花廳茗談移時而别○徐小愚太守爲已過淮揚道升任福建按察司徐仁山廉訪之哲嗣近以淮安府知府某太守因事關出缺大憲札委署理篆務太守謝委後捧檄過揚整理行裝大約一二日内卽須起程赴任矣 
[潯郡官塲紀事]  
　　九江訪事友來函云江西撫憲李勉林中丞之公子由省乘官舫用紫電輪船拖帶回湘上月二十一日行抵潯江小泊一宵卽展輪上駛○新勁營管帶白叅戎現已擢升副將潯上文武各官均往道賀 
[榕城秋籟]  
　　福州訪事人云閩縣某鄉倪姓巨族也因挾爭修祖墓之嫌於七月初十日由長房倪易倉易洸兄弟與次房倪法金法埠兄弟大肆鬥爭致易倉易洸二人被法金毆斃屍母倪楊氏奔赴縣署鳴寃縣主某大令派襄讞委員羅君帶同刑仵前往相騐以便照例重懲○月前閩邑棍徒黃培培程孟廉嫩楊寶正三人拘獲後忽然乘間脫逃迨月杪有親兵林姓者訪聞程孟廉嫩避匿長清縣境某處因即告知差役差役令林先往偵探途與程孟廉嫩遇佯爲親密相約至某烟館吸烟而陰使人赴蕉嶺保甲局請派勇協捕比勇至程孟廉嫩方與林對榻絮語突被獲解縣中大令賞林洋銀二十元局勇三十元旣而升堂研訊詰以黄培培楊寳正實在何處供稱小人不知加以嚴刑堅不吐實乃飭禁諸囹圄以待嚴懲○董立三之姪名嫩嫩者年二十餘性好冶游不治家人生産近因某局募人往某處工作有林發滋者報名應募領得養瞻銀嗣忽畏勞爰商之嫩嫩嫩嫩曰汝能照所領之欵加二成給我我願爲汝代庖發滋允之嫩嫩遂飄然長往閱月餘立三知之勒令發滋交出并赴閩縣署控陳縣宰王大令飭差傳訊發滋匿不敢出未知將如何所了結也 
[交甫遺音]  
　　漢口訪事人云日本大阪商船會社新製一輪船名曰大貞丸落成之後定於八月朔日開駛來華以便往來上海漢口等處○范連生者劇盜也時出没襄河一帶劫人財物如探諸囊屢經地方官拘拿終被幸逃法網邇又行刼新溝富戶某姓家多金匿跡蔡甸某客棧内事爲武弁徐全孝偵知設法禽獲日前押解到漢禀請糧捕同知馮少竹别駕按律懲辦○漢口太平洋行訂購快輪船二艘准中秋節左右到漢豫備行駛岳州湘潭等埠○上月某日無賴竇樹常糾集羽黨至陶家巷黃玉梅妓院中尋釁脂籢鏡檻擊毁一空房中所懸洋油　因之墮地登時火燄熊熊大有燎原之勢幸四鄰聞警齊至取水救熄事後黄妓倩人繕就禀詞控請地方官拘提究辦○漢口地棍劉老么魏金奎王銀等冐充營弁鬧娼庇賭無惡不爲日前被糧捕同知馮少竹别駕訪知札飭武弁徐全孝督同營勇按名拘拿務獲究辦○有傅文卿者向在　垣某宦處當長隨後因犯竊致遭斥逐上月某日濳至漢口混入蘇蓮香妓院將狎客王某衣服鈔票竊之而逸適爲龜鴇所見當塲拘獲解送夏口廳署請廳尊照例訊懲 
[潯江秋荻]  
　　九江訪事友來函云上月十七日小池口有一渡船剪江而過中流突遇狂風以致傾覆淹死一人一牛餘經義渡局紅船 
 
 

Page 3

 
 
救起至二十三日荷葉塘又有一渡船遭風沈溺淹斃十二人尙餘十人經義渡船援登彼岸○九江義渡局共有紅船四號現在三號方起岸修理僅賸一號不足爲緩急之需爰由局員移請德化縣黄明府另撥紅船三號以資臂助○上月十六日有江北難婦携幼男女各一沿街覓食一轉瞬間墮入匪人之手不禁失聲痛哭幾不欲生然亦無可奈何也 
[古潤采風]  
　　鎭江訪事人云上月二十六日之夜鐘鳴十下英商瑞豐輪船局執事人派令永清小輪船駛往金陵甫展輪忽有歹人在下艙中高呼曰船底破矣水已汨汨入艙中矣諸君速救我等性命乎維時上中兩艙搭客甚多聞之不勝驚駭船主知若輩志在乘間搶劫因命暫傍馬頭飛禀稽查長江商輪船總局委員周錦堂遊戎游戎立卽會同洋務局員邵大令親帶差勇登船細查船身固堅牢無恙惟某客報稱失去衣服數件幸帳房中所儲洋銀貨物分毫未動至匪徒則早已逃逸無蹤乃於翌晨仍載客往金陵等處事後遊戎據情禀明常鎮通海道長久山觀察觀察札飭丹徒縣保甲局及文武各巡員一體嚴密查拿務獲重辦○七月二十五日署鎭江府許東畬太守乘官舫赴金閶謁見上憲禀陳要公瀕行丹徒縣張大令保甲總局員楊明府水陸總巡周遊戎咸赴馬頭恭送○江安河運漕糧奉旨攺歸海運上月二十六日鎭江到有江北高寳汜等處頭批漕船數艘均泊於六吉園馬頭襄辦海運鎮局事宜之恩楚香直刺會同各員親詣江干照數收兌打包上棧俟招商局派輪船到鎭當即運往塘沽○由京峴山至丹徒一帶沿江隄岸前因江水盛漲衝塌甚多現經駐紥是處之江勝前營管帶陳楚斌協戎督同勇丁親詣江干修補○邇來糖價逐漸昻貴白糖每百斤售洋銀九元二角靑糖每百斤七元左右聞因産糖之區來貨不旺所致凡有存貨之家無不獲利甚厚○鎭郡沿江各洲圩被水衝毁後田園房屋均在水中農民咸遷往高原暫行棲止風餐露宿情况可憐幸賴郡城各官紳購米振濟俾得殘喘苟延邇者新湘全軍統領陳宇山軍門以江潮漸退特捐廉購置樹木蒲包柴料遴派勇丁數百名先將中圩隄岸修築堅固已於上月二十三日開工矣○鎭江各洲圩大水爲災徧地哀鴻待振甚急常鎭通海道長久山觀察民瘼關心特飭府縣各官會同各紳董籌欵振濟并首先捐廉三千金另籌墊銀數千兩委員偕辦振各董事挨戶散給俾災民果腹有資一時四野臚歡無不歌功頌德○七月二十三日常鎭通海道長久山觀察甄别鎭江寳晉書院孝廉文題執柯以伐柯至以人治人生員文題天之高也星辰之遠也苟求其故童生文題子何以其志爲哉通塲詩題賦得苦心始見著書難得心字○鎮郡各鄉低下之田前因夏雨連綿均遭淹没惟山田禾苗勃發可卜有秋詎料入秋以來雨澤愆期以致雉隴魚塍盡成龜坼丹徒縣張大令惄焉憂之特於上月二十二日起在郡廟設壇求雨二十四日道憲長久山觀察府尊許東畬太守亦親詣神壇泥首虔祈爲民請命 
[上海官塲紀事]  
　　昨日籌防局員朱霞林明府因公至縣署拜會上海縣汪瑤庭大令晤談良久始告别○上海縣主簿孫立幹少尹定於昨日下鄉收取烟膏捐臨行赴縣署禀知 
[致祭文昌]  
　　昨爲致祭文昌帝君之期黎明時蘇松太兵備道憲袁海觀觀察提右營參將廖楚材叅戎松海防同知劉乙笙司馬上海縣知縣汪瑤庭大令上海縣學教諭邱贊思廣文城汛周鑑之千戎守備程少菴守戎以及縣丞劉二尹主簿孫少尹典史蔡太尉齊詣本城也是園文昌宫致祭 
[愼重正供]  
　　前日浙江海運滬局總辦郭誦茗太守頒發示諭略謂漕糧爲天庾正供收兌原貴愼重米色務選乾圓潔凈不准粞糠攙雜掗交至於解米包頭丁胥船戶往往漫不加察率意兌收以致米色不潔殊非愼重漕務之至意爲特諭仰杭嘉湖各屬解米胥役攬頭人等一體知悉嗣後如有粞糠碎米槪存棧房收貯沿途不准攙雜以杜弊端務各遵照等因亦杜漸防微之道也 
[校斛兌漕]  
　　浙江漕米自開局兌收以來所有歸安嘉興二縣已各騐兌三千石押運北上江蘇則由滬局總辦江大令錫珪定於前日校閱漕斛屆時總董王介眉部郎糧道羅少耕觀察松海防同知劉乙笙司馬先後戾止隨由船戶王全貴徐福生裕春陳咸元潘阿土沈毛毛分别承裝長洲吳縣昭文崑山新陽丹陽等邑漕米共一千九百九十石 
[英租界捕房紀事]  
　　前日下午某西婦由大馬路乘馬車向西飛駛適二百零三號印捕在彼巡察不及避讓致被撞仆及扒起卽乘東洋車回捕房向捕頭訴知一切未知捕頭若何辦理也○日前林春狗林阿德在浙江路向陳金堂王陳氏索取所欠房租以致口角旋被一百八十號巡捕拘入捕房捕頭以錢債非捕房所應理釋之使去○偷兒王阿四見鄉人某甲手携鴨蛋數枚獨行松江路中因之乘間竊取適爲五百十三號巡捕所見拘入捕房捕頭令押乞丐牢片時卽行釋出○馬夫陳阿金停車福州路有碍行人六百零二號巡捕見之拘入捕房陳自知不合願存洋銀若干作乞捕頭暫行釋出捕頭允之○雉妓王小寳偕傭婦朱王氏躑躅福州路邀人至迷香洞藉圖眞個消魂被四百零八號巡捕拘入捕房捕頭著解送公廨禀請讞員張柄樞司馬訊斷 
[光緒二十六年八月至二十七年六月雙月教職單]  
　　教授安徽太平謝廷宣徽州安徽徽州周斌寗國山西潞安張培代州澤州張文蔚平陽甘肅洮州薛庭芷秦州甯靈徐志凉州江西贛州楊用霖撫州湖北鄖陽朱直武昌湖南永州彭壽綏長沙廣東瓊州黄書年肇慶廣西潯州黄佐臣桂林雲南東川衛家珍臨安雲南雲南李德徵大理俱舉山東泰安崔日瑤靑州廪河南開封譚傳瑄光州拔廣東韶州韓河澂廣州廪四川龍安周玉金資州拔雲南開化沈宗舜楚雄拔正諭直隸邢臺張省山順天奉天復州王書春保定順天泳州李景侗趙州直隸棗强劉步堂保定元城張鴻辰順天山東濟寗申鴻鈞登州山西遼州賈守中代州河南祥符楊堃河南睢州薛之振許州上蔡宋林熙開封陽武徐春元開封郾城雷思敬陜州陜西乾州魏日誠西安甘肅秦州馬伯燾寗夏浙江西安徐光烈杭州海鹽金國錫金華桐鄉張傳芳寍波蕭山蔡松湖州福建清流張如翰福寍侯官袁楷汀州江西鄱陽嚴楷吉安龍南郭聚奎吉安湖北江陵李嘉賓漢陽漢川劉榮進德安荆門方詠昌黄州湖南善化陳運亭沅州長沙楊彬永州廣西蒼梧梁培潯州四川瀘州孫榮叙州雲南宜良湯鈺東川武定高樹棻雲南晉寗李中煌廣南貴州順董春暉安順普安劉廷魁大定威寍羅運松思南俱舉山西臨晉王培厚汾州廪甘肅徽縣郭銳嘉肅州廪江西贑縣萬琦饒州生員四川理番周文謙成都歲西昌王文煃眉州優珙縣傅鴻賓理番廪訓導直隸靑縣常維城大名順天懐柔李得齡易州順天永清馬鑅　河間安徽安遠於葆先泗州山東海豐葛式正登州莘縣孔昭許登州山西沁水張清宦解州平魯劉統均解州山西徐溝武宜灃平定河南宜陽李鳳芝彰德襄城張雲濤懐慶甘肅碾伯白鑒眞蘭州浙江嵊縣鍾元贊杭州昌化沈鏡蓉紹興福建福安梁禹績福州江西浮梁李韻玉南昌湖北咸寍熊樹中黄州湖南永明胡奎長沙永順陳鍾岳長沙廣東和平李兆元廣州惠來杜甄廣州廣西陸川廖鴻年桂林修仁蘇奇華梧州四川安岳吕玠重慶四川夾江王相觀潼川雲南蒙自馬秉乾大理貴州施秉鄧鼎光貴陽婺川劉盛錕貴陽俱舉直隸曲陽龐汝椿天津歲武强郭廷襄冀州歲吉林伯都訥牟希顔順天挨江蘇沭陽朱占鰲淮安歲山西蒲縣董承禹解州歲沁源降宗賜汾州歲河南泌陽郭桐岡開封挨陜西安定景凌霄西安拔陜西藍田喬璋榆林挨甘肅清水王鎔蘭州歲福建連江郭景唐汀州歲江西安遠褚汝文瑞州歲湖北雲夢熊國珍武昌挨湖南瀏陽胡壽松衡州歲湖南龍山黄峥嶸長沙拔廣東興寗張孟璈廣州優澄邁柯樹榮潮州優廣西興業李　書桂林歲四川樂至楊汝霖成都歲此單未畢明日續登 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[飭緝流氓]  
　　邇來天通庵附近及唐家弄一帶時有流氓嘯聚攫物訛詐無惡不爲行人視爲畏途不敢獨行至此日　鐵工　　春行經彼處突遇著名流氓川沙阿成及陳安建等數十人攔住兇毆隨奪取所携洋銀衣物一哄而散葉忿甚就近投訴巡防局局員　　　致英美租界公廨讞員張柄樞司馬請卽派差拿辦司馬准之已飭差協探嚴密查拿矣 
[上海縣署瑣案]  
　　日前紙貨認捐公所巡船戶趙阿三蕭金林在浦江中猛撞南翔船夥張阿海墮水　斃控經縣主汪　庭大令蒞騐後將趙帶回收押前晚飭提研訊屍弟張阿春投案訴請伸寃趙供當日小的所駕巡船並未駛入浦江亦無與周船碰撞之事大令謂查捐事屬因公碰撞亦出無心爾如從速實供即可施恩寬宥趙堅稱小的實無其事大令飭責二百板還押再訊○高橋分防　　送朱友三朱文進徐升升到縣大令研訊之下朱文進供小的向在滬上以手藝餬口寡　張氏由母屬再　與印桂生小的母親得受身價洋銀一百元藉償故兄病費及一切債項迨小的回家分防廳差役某甲勒索洋銀三十元小的不允付給以致　恨於心旣而母親逝世　差卽以小的申同叔父友三冋印姓勒加身價致母吞烟自盡等詞朦禀小的浼董保代爲剖訴未蒙允准今旣轉解案下叩求明察朱友三供姪　再　之事小的並不干涉餘供與文進相同徐升升供朱張氏再醮與印由伊母屬作主央小的爲媒小的並未得受柯儀業被廳尊枷責叩求明鑒大令　將徐交人保出兩朱叱令退去候傳地保到案質訊○前者朱寶山控鄧松亭攫取珍珠當禀等情汪大令研訊之下飭將鄧押繳前晚升堂復訊鄧供小的拾得此票卽備齊本利洋銀一百六十四元將珍珠贖出朱前欠小的洋銀五十餘元今將此項珍珠當得二百二十元呈請給朱具領朱供伊所供贖取珍珠之數目果無錯繆前與伊同居某客棧時伊曾借小的洋銀十餘元小掽隷向之借貸大令將當禀給朱領去令協同差役往當鋪查看所當珍珠之數是否相符鄧仍還押著再還朱洋銀二十六元 
[法界瑣言]  
　　甲乙二小偷竊得某姓家衣服首飾持向某押鋪求質適爲包探所見一并拘入捕房捕頭令押候解送公堂禀請　員杜枝園大令訊究○會捕局線勇孫寳生於本月某日病斃昨經廉目某甲禀請法界讞員杜枝園大令及會捕局員某君另行出示募充○寍波人施某賃居法界某里由同鄉張德友撮合納奉化縣人某氏爲室氏不守婦道時竊取家中物件事爲施查知嚴加約束氏遂負氣出門聲言欲糾人向施尋釁施恐于未便據情投訴公廨請爲備案讞員杜枝園大令允之 
[美租界捕房紀事]  
　　有孫阿三者在虹口伯頓路設攤售熟栗昨晨流氓曹阿小糾同羽黨向之强借洋銀不遂所求致被曳至荒僻處毆擊適爲二百六十五號巡街捕所見將曹拘入捕房捕頭令押候轉解公堂禀請讞員張柄樞司馬懲辦○昨日甬人鄭明春投捕房訴稱橋居茂海路第一百零九號門牌房屋生有一女小字阿英年已及笄頃至鄰近某老虎灶購水泌樂冰廠工人丸香及甲乙丙見之始而口出穢言任情調笑繼竟將頭上銀簪攫之而去捕頭令包探劉阿炳前往查拿以便解送公堂禀請究辦○前晚歹人胡金林閒行百老匯路見甬人陳仁林之子嬉戯門前卽攫取項上銀　携至北河南路某押鋪求質適爲包探劉光震所見連贓帶入捕房捕頭令押候解送公堂禀請訊辦○前晚偷兒張阿寳掩入穿虹浜某姓家圖竊適爲事主所見扭入捕房捕頭令押候解送公堂禀請訊究○昨午賭徒　阿四在北河南路設攤聚賭適爲某號華捕所見連賭具送入捕房捕頭令押候解送公堂禀請訊辦 
[金陵官報]  
　　七月二十一日廣西偵探委員候選道嚴開第到秦蘇宫保委來省請領協餉知縣王元輔叩謝先行註册仍留原省理問孫　　奉商務局委　江西公幹庫大使沈葆源分甯差委二十二日　憲恩巡道徐支應局候補道郭洋務局候補道汪首府王均禀知本日派辦處開用關防二十三日陸師學釁候補道兪　知　鎭江吳淞看學堂畢並禀知赴蘇見撫　統領安徽武衞楚軍副五營提督奪定明到知縣黄裳治奉委西北路保甲撫巡差禀謝巡檢杜源森奉撫憲札分　差委知府朱其昌禀知本日派辦處開用關防二十四日金陵營參將陳麟書到見由太平回府經歴祝　河南來縣丞李　湘巡檢彭孝達簡光國均禀知到省二十五日州判朱德魁奉府委查勘上元秋成差請補邳州吏目劉兆慤到　蘇來二十六日日本駐憲辦理通商事務天野恭太郎又陸軍少佐福　　正又步兵大尉小山秋作均　憲代　　辦　軍營務處攺指江蘇補用道唐眞銓禀知呈繳咨文二十七日署常州營游擊王友田到叩謝卽辭知縣陳其　由淮海兩屬公幹回 
[上海北市絲業會館籌賑公所施子英經收順直秦晉徽浙賑捐六月初一至十一日第九十八次清單]  
　　初一日貽榖主人洋四百元　貽堂文　頖　洋二百元楊聚記十元且過軒主人八元映雪居代巳故樂公侣公求資冥福六元無名氏二元○初二日東海補過子洋五元高郵丁玉軒募　林台一元○漢口招商局來恆發涵行邱　翁募義生元錢二千文陳永立記德馨昌大興昌賀二記賀盛泰順興生通義和順典順興源遠興恆隆興恆茂興王恆　豫順新十四戶各一千文　升允長祿生馨芳齋謙益珍四戶各　百文以上十九戶合洋例紋十三兩三錢七分楊報本堂毛元晦毛楊氏三戶各銀三十兩楊自　堂楊盡心堂求安堂誦經堂轉旋堂五艉各廿兩三益堂十兩以上九戶合洋例紋二百零七兩八錢四分功德堂錢十千文黄天　三千文劉恆慶二千文永茂恆回順恊德泰錦義　吉德泰茂五戶各一千文以上八戶合洋廿元零五角四川永義興銀廿兩宜昌朱大閣孫榮堂各四兩毛輔臣甘汝臣樊佐輔羅錦章鄒荐庵雷純齋羅禮堂胡燧廷郭堯階趙南山永春隆十一戶各二兩郭鼎邱祥發　心恊德隆厚四戶各一兩以上十八戶合洋例紋五十四兩三錢三分永安堂錢五千文大有恆永源立楊鼎興生生甡吉順公元昌復立昌祥黄松泰楊恆興黄甡茂黄玉成永源長玉昌源孫仁義玉茂長十五戶各一千文以上十六戶合洋廿二元立成和常平紋十兩合洋例紋十兩零三錢三分記鴻樓主入洋十元無名氏五元黄松泰四元五角九江馮小翁募勾章馮五元　山汪三元潯陽高二元汪炳翁洋一百元無名氏一元具美　三千元倪幼軒一千總共八十一戶合洋例紋二百八十五兩八錢七分洋一百七十三元七二合洋例紋一百廿四兩五錢六分錢四千文七九五合洋例紋三兩一錢八分計共合規元四百廿五兩九錢六分○初三日汪德培求病速愈洋三十元　萊堂求女病愈五元○初四日婺源禮　堂詹益敏詹益政求父康甯合家平安洋五百元又移經　資爲母求冥福五百元又爲三弟求冥　並求　生姪平安一百元　溪求病速愈十元○初五日杭州恊德堂經募十　批洋一千元延陵求安子代熙瑞弟求平安洋五十元恆記城五十元○初六日席嘉蓀爲喜得子承親友　儀將湯餅資移助代諸君　　洋一百元許友貽堂求合宅平安五元　茂根三元周國榮二元○初七日眞州存心堂由升秦莊來洋二百元安錫福善士求合家平安一百五十元勉力子廿元求子平安無災五元南林温爲孫有病許願由紹泰典張伯申寄來五元○初八日祈晴叟規元一百兩無名氏規元一百兩悔過子求慈親諸病速痊得獲康健洋廿元世恩堂女産平安　　十元○初九日陳銘甫求合家平安洋十元求平安氏十元○初十日海昌慕善子洋一百元洙涇薛益欽求子病速愈十元蘇州王蔭　十元又募白下戴質甫徽州蔡　　各二元洋又東山席慰卿無錫金麟臣二戶各一元無名氏十元南匯恆德堂夏二元淮安府學署汪禮卿經募汪陳氏祈　疾速痊二元○十一日紹興姚振宗求孫病痊愈永保　安三百元味閒氏保和居各洋五十元泰賢李禱安二元汪繩林求病全愈龍洋一元杭垣無名氏由申報館協賑所來臥龍丹四百瓶　氣丸一百五十瓶　　丹八十塊午時茶四百塊雷公散八十副藿香正氣丸四百包 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
陶模等片再光緒二十六年第二批鹽課京餉搭解一成銀元六千五百七十兩運至天津被匪劫去前據兩廣鹽運使祥經臣德壽咨明行在戶部請免予賠繳在案兹准覆稱本部查例載凡護解餉鞘管解官不申請防護不經大路以致有失者所失餉鞘著落管解官全　　　　巳請防護又係經由大道而餉鞘被失者所失餉鞘地方文員分賠十分之五簽差不愼之大員分賠十分之三管解官分賠十分之二等　　　遭兵燹中途被刼例内旣無明文亦無辦過似此成案咨請免予賠繳碍難率准應令查明有無揑　情弊自行奏明在案等因當經行　　　去後兹據兩廣鹽運使國鈞詳稱伏查上年第二批京餉及内務府經費等項共計紋銀五萬五千八百三十兩外應搭一成銀元六千五百七十兩原交通商銀行及源豐潤等號匯兌該銀號行等將搭解一成粤鑄紋銀元裝箱交開平公司之廣平輪船載運於上年五月二十日駛抵　　隨卽提銀上岸正擬轉解進京適值拳匪麕集致被劫去實係猝遇兵燹變出非常力難防　并無揑報情弊詳請具奏免子　繳等　前　　覆核無異除咨明戶部外謹會同廣東巡撫臣德壽附片具陳伏乞聖鑒訓示謹奏六月初五日奉硃批戶部知道欽此頭品頂戴記名提督署理貴州提督雲南昭通鎮總兵官奴才何雄輝跪奏爲恭報奴才到黔接署提篆日期叩謝天恩仰祈　　　竊奴才於本年三月十六日准兼署雲貴督臣丁振鐸電開本月十三日准軍機處又電奉旨雲南提督茗蔣宗瀚調署貴州提督　　　　署理欽此旋經兼署督臣委永昌協副將劉銳恒接署昭通鎭篆奴才交卸後馳赴貴州省城查貴州現有邊務擬在省接印以使與撫臣　辦一切於四月十八日准護提臣蔣宗瀚委署提標中軍叅將韓堃將欽頒成　第二十四號貴州提督銀印一　曁王命旗牌交卷　　　來奴才卽於是日恭設香案望闕叩頭謝恩祇領任事伏念奴才一介武夫寸功未建前蒙特簡　鎭篆而報稱亳無兹荷　　　提封而悚惶倍切查提督所轄十三協營皆屬苗疆要地奴才職司專閫任重防邊凡講武練兵安民固圉在在胥關緊要自顧才　　　　　弗克勝任惟有殫竭愚忱倍矢勤愼遇事會商撫臣咨商督臣認眞妥籌辦理以濟時艱不敢以暫時攝篆稍涉因循以冀仰答　　　　　萬一俟將諸務與撫臣妥商就緒卽行馳赴安順衙署辦理所有奴才接署提篆日期及感激下忱理合恭摺具奏叩謝天恩伏乞皇太后皇上聖鑒謹奏六月初六日奉硃批知道了欽此 
　　奴才宗室壽蔭奴才興存奴才春齡跪奏爲秋審提訊人犯審明擬議緣由恭摺仰祈聖鑒事竊於光緒二十七年四月初七日准　　巡撫咨開二十七年四月初六日准行在刑部來電本屆秋審攺題爲等因自應遵照辦理查廣州旗營監禁絞犯愛隆係正藍旗滿洲　　致傷廂藍旗滿洲甲兵平靖身死一案奴才等曾經審擬具題由刑部覈議將愛隆照例擬以絞監候秋後處决光緒二十四年正月二十八日具題三十日奉旨愛隆依擬應絞著監候秋後處决餘依議欽此欽遵在案光緒二十五年初次秋審奴才等具題請將該犯愛　　以緩决光緒二十五年九月初二日具題初四日奉旨愛隆著監候緩决欽此欽遵亦在案光緒二十六年二次秋審奴才等照案　　該犯愛隆擬以緩决未曾奉准部覆今值光緒二十七年秋審之期奴才等督同理事同知額特赫將該犯愛隆親提研訊緣愛隆係正　　滿洲領　娶暫補正紅旗滿洲領催國昌胞姪女爲妻平靖係國昌長子愛隆之妻堂兄與愛隆妻母富察氏同居愛隆與平靖素好無嫌光緒二十三年三月初六日富察氏病故一切喪費均係國昌父子與愛隆商辦國昌先出銀三十兩因不敷用愛隆又向親友借簪一枝當銀四十四兩四月初一日平靖喚愛隆到家商議出殯之事平靖說愛隆祗願外面好看不顧伊家將來度日愛隆適用防夜尖刀削食甘蔗答言我係女婿尙肯借當帮助你們胞姪至親卽多用二三十兩亦係你家體面平靖斥駡不應譏誚他愛隆不服回詈致相爭閙平靖卽取架上防夜裝有子　　槍向　　施放致傷愛隆胸膛左愛隆用剖蔗尖刀向平靖迎面砍去致傷平靖右眼胞下接連左腮脥平靖又把洋槍施放傷愛隆左乳上愛隆用刀　　平靖左臂膊愛隆跑走平靖追至門外用槍杆毆傷愛隆髮際左愛隆情急回身用刀砍傷平靖左手腕並將洋槍格落在地平靖　身拾取　　被愛隆劃傷左後脚平靖低頭自撞被愛隆砍傷項頸左刀尖帶傷髮際左平靖右脚向踢愛隆閃倒砍傷平靖右膝蓋平靖撲　拼命　　　刀嚇戳適傷平靖左腋　倒地時弓萬者聽聞聲往看救阻不及愛隆携刀跪走詎平靖傷重延至是月十一日殞命愛隆供認前情不諱　非有心欲殺與原供無異奴才等請將該犯愛隆仍擬以緩决除將秋審提訊人犯愛隆供罪册咨送刑部刑科核辦外謹恭摺具奏伏乞皇太后皇上聖鑒勅下法司核議恭候欽定施行謹奏六月初六日奉硃批刑部議奏欽此 
　　太子少保頭品頂戴兩江總督臣劉坤一跪奏爲查明光緒二十六年分徐州倉奏銷案内未完一分以上職名及已未完銀數分數遵章開單恭摺奏報仰祈聖鑒事竊准戶部咨條陳籌備餉需摺内各項奏銷條自此次奏准後所有錢糧奏銷應依定限令各該督撫一而　題一面先將未完一分以上各員開具簡明清單專摺奏報由部核定處分先行覆奏仍各於題本内將業經具奏各員聲明備核其有具奏後　完　佳其續行奏請歸本案開復續准部咨嗣後奏報未完職名開單聲明各該員未完分數及實徵已未完各銀數以憑考核等因兹據江安　　　曾詳稱光緒二十六年分徐州倉錢糧奏銷遵章將未完一分以上員名及已未完鈒數分數開單詳請具奏前來臣覆核無異除將縣衛完　細數照例造册另案核辦外理合先行繕具清單恭呈御覽謹會同漕運總督臣張人駿江蘇巡撫臣聶緝槼　摺附　　　伏乞　太后皇上聖鑒敕部查核施行再此案該糧道係於五月十八日出詳臣亦於五月内拜發均未逾限合倂陳　謹奏六月初六日奉硃批戶部知道單倂發欽此 
　　頭品頂戴陜西巡撫奴才升允跪奏爲選缺直隸州知州告病開缺援案懇請扣留外補以重地方恭摺仰祈聖鑒事　　　州直隸州　州王兆慶禀稱年力就衰告病回省並懇開缺等情當經委騐取結咨部開缺在案查陜省選缺直隸州知州祗此一缺前已扣留外補二次　　出缺應歸部選惟前准吏部咨稱月選各缺實無辦法曾經直隸督臣李鴻章奏明請將洋兵未撤以前州縣以上事故各官彚　總册咨　　　一面將截取發往及正途出身與軍功勞績五項人員不論咨留擇其人地相宜者由外酌補一次奉旨允行今邠州直隸州知州王　　　病遺缺懇卽援照直省奏定新章扣留酌補次由布政使李紹芬具詳請奏前來奴才　核無異可否仰懇天恩勅下行　　　　　新章將邠州直隸州知州一缺扣留外補一次以重地方之處出自聖裁除咨部外所有選缺直隸州知州出缺援案懇請扣留外補　由　會同陜甘總督臣崧蕃恭摺具陳伏乞皇太后皇上聖鑒訓示謹奏六月初七日奉硃批著照所請吏部知道欽此 
　　劉坤一等片再甘泉縣知縣周楙謙調省察看遺缺查有興化縣知縣謝元洪堪以調署遞遺興化縣員缺以卽用知縣劉重堪署理　　　　司會詳請奏前來除批飭遵照外謹會同　運總督臣張人　江蘇巡撫臣聶緝槼附片陳明伏乞聖鑒謹奏六月初七日奉　　吏部知道欽此 
 
