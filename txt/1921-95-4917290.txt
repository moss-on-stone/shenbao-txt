# 1921 - 95 - 4917290

 

Page 1

 
 
   
 
 

Page 2

 
 
   
 
 

Page 3

 
 
時評 
[奸商與奸官（老圃）]  
　　據西人消息屢有大宗米糧經由浦口運出外洋前星期在一日之中所卸尙不下一萬袋三星期間僅一家所運且多至二百噸而當局者竟熟視無睹此奸商之咎歟抑奸官之咎也 
　　西人又言一月前有寄小包炒米至歐洲者爲稅關扣留以爲禁品今大宗米糧反可自由輸出所謂吞駱駝而吐蚊蚋者也此即莊子誅竊鈎之說今人呑一小烟泡有罰而軍人包運大宗鴉片則獲厚利鄉人賭一二小錢有罰而以萬金爲注者則有軍警守門窺視者掌其頰彼小包炒米又安得不扣留 
　　督軍省長爲民食問題當有煌煌之文告禁止商家屯積且欲令商會禁止其實米之所由貴不在屯積而在出口而禁絶出口之權不在商會而在軍警試問軍警耗費國餉所司何事督軍省長以監督軍警自任又所司何事浦口近在咫尺尙不及見况遠於浦口者乎 
[專電一]  
　　北京電某要人决召集各督代表會議討論大計如曹張不來請派全權代表（十二日上午十二鐘） 
　　北京電靳以財政前途已至絶境非得各方協助無活動餘地今晚特約財交兩部要人曁銀行家與曹張代表在宅茶話爲最後之協商如結果仍無希望决計不再戀棧（十二日下午一鐘） 
　　北京電院部以整理財政節流與開源應並行儗通電各省軍閥將截留之國稅悉數解京必不得已亦須酌濟若干藉維現閣生活 
（十二日下午二鐘） 
　　北京電今午一點國立專門以上男女八校生全體千餘人在女高師取齊排隊赴國院手執讀書運動四大字旗沿途散傳單謂目的在要求政府最短期間發欵俾有課可上有書可讀至新華門前兩栅緊閉不放入正門口站有灰衣軍人四排東西栅内各添黄衣軍人栅外參列警察氣象十分威武羣衆齊呼求見總理久之有形似工役者傳諭靜候已有電話上達越五十分迄未見復衆咸屏息鵠立以待（十二日下午四鐘） 
　　北京電下午一鐘國立專門以上八校男女生因敎員罷課荒廢學業齊赴府院請願沿途散放傳單目的求政府指定的欵維持敎育　　北京電八校學生列隊至新華門兩栅閉不得入衆要求進院推代表八人見總理刻尙未答復 
（十二日下午三鐘） 
　　北京電徐派員偕院委許潘二人接見學生代表證明閣議已將欵籌定可負責任代表要求三日内確定敎育基金否則請下令解散學校許潘允轉達辭出排隊散 
（十二日下午七鐘） 
　　北京電閣議敎育費先發三十萬現由部召各校長議支配靳派夏秘書接見學生代表宣布欵事解决代表要求放羣衆進栅門不許轉向府請願（十二日下午六鐘） 
　　北京電今日閣議内部提議擬組織地主行政會議置會長副會長各一由部就會員中開單請派置事務委員長一事務委員若干人由部選派繕具規則十一條議决照辦（十二日下午七鐘） 
　　北京電減政委員會議將各機關發薪簿送審計院審查至審查手續付閣議取决（十二日下午一鐘） 
　　北京電靳自本月起停支兼任陸長全俸凡特簡任職之領有兼差者令各認定一差報明減政會彙核（十一日下午五鐘） 
　　北京電中國大學校長姚憾被控侵欵爲地檢廳傳案校務由學長與學生會維持照常進行 
（十二日下午一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電陜公圑聯呈府院列舉陳樹藩五大罪狀請速撤換 
（十一日下午五鐘） 
　　北京電昨五點俄代表訪朱鶴翔詢通商究竟朱答條欵尙需修正　　北京電五站射殺日本伊籐軍曹之交涉孫烈臣電主照崴埠日本步哨射殺藍頓上尉之處分先例辦理（十二日上午十二鐘） 
　　北京電部電黑吳派員監視陳毅俟其病痊押解來京（十一日下午五鐘） 
　　北京電政府召鄒芬來京商决援庫事（十一日下午五鐘） 
　　北京電密電駐外各使轉告駐在國粤舉總統非法（十一日下午五鐘） 
　　漢口電王督眞（十）（一）（日）電川湘滇黔勸速北歸勿爲孫文所惑如有意見可先電鄂協商 
　　漢口電劉省長態度消極請病假十日 
　　漢口電趙從蕃文（二）（十）晨由京抵漢准元（十）（三）晨赴贛 
　　漢口電林虎文（二）（十）赴湘由湘返桂　　漢口電孫傳芳眞晚由宜返省 
（以上十二日下午四鐘） 
　　香港電國會議員因選舉總統聞先清歲費並許再先發歲費若干　　香港電孫派員促唐紹儀返省並派江漢艦往候惟唐態度消極行止未定 
　　香港電徐傳霖案眞（十）（一）軍府開政務會議法長提出特赦伍略駁卒通過 
　　香港電孫許唐繼堯在粤活動故不反對選舉總統聞唐允助援桂費五百萬惟孫須任唐爲援桂總司令先攻桂後回滇滇軍在粤約尙有四千李烈鈞所部贛軍亦將由唐指揮（以上十二日下午七鐘） 
世界路透電 
[英礦工罷工之談判]  
　　十一日倫敦電礦工允會晤礦主衆皆視爲罷工風潮可得解决之確證雖其中仍不免發生臨時之頓挫但有責任之各界皆以爲必可得最後之結果星期六日商定之折中辦法全國爲之滿意此實因罷工者宗旨激烈路工運輸工多有戒心而政府方面防範周密人民收效踴躍故主持罷工之人乃變其執抝之態度也政界現覺總罷工如果實現則不能歷四十八小時且人民無一將缺乏日用必需品今料工人將來以較低之工資回復工作則生活代價可望立即低落且料此種解决可爲商業墮落之轉機自罷工風潮發生後並未喪失人命共產黨雖躍躍欲試然知難而退蓋英國工人富於常識固未可輕於煽動也政府聲明願以金錢之助力以抒不生利各區之工資困難後大局即大見安靜 
　　十一日倫敦電據礦務秘書白里治滿氏今日在下院宣稱礦穴完全被淹者共有四十處能再工作者共有幾處今尙不能豫料蓋除實際的原因外尙有經濟的原因也張伯倫氏動議正式申謝英皇所發關於召集後備軍命令之勑旨時謂礦工聯合會關於不得干涉抽水事務之命令各礦都已遵行所慮者談判歷時必久且將極爲棘手吾人不可以已脫危險自慰礦工爭端將展其範圍而及於運輸全業之恫嚇雖已中止但並未取銷故吾人有繼續戒備之必要民衆方面亦須示明如其存在受人攻擊則必能自衛是時工黨議員大呼勿發挑撥之語張伯倫氏答稱彼極不欲作可妨碍公允而體面之解决之言論於是乃主展緩討論此事下院遂定明日繼續討論 
　　十一日倫敦電礦主與礦工幹事部今晨在工部會議由首席爲主席發開會演說後即離會場財政大臣賀恩爵士由工部大臣包爾文氏礦務秘書白里巨滿氏等輔助管理會務雙方會議一小時後乃延會至午後現信雙方正在考慮政府許給財政助力之提議預料會議將歷多時喬治氏於演說之際注重各方面前途之責任綦重且謂雙方設公若能如分利之熱切則不難早日得滿意之解决又述及出口業之疲滯爲從來所未有蓋以歐陸與南美之巿場或全封閉也又謂政府决議不使納稅者維持餘利與工資此須由礦主與礦工提出適合艱困經濟狀况之計畫礦主當證明其減輕工資之理由礦工當提出答案首相末乃建議雙方應舉一小圑體以會議情形報告全體大會會議於今晚延會後礦工幹事部中人宣稱第一日談判之結果非不滿意惟聞大會尙未提及根本問題雙方將於明晨分别謁見首相　　十二日倫敦電昨夜三角聯盟發表宣言書謂若礦主不向礦工提出三角聯盟以爲可請礦工接受之辦法則路工與運輸工均將停工又謂礦主所定之工資低於生活代價百分之五十並責政府不作公允之調人而偏袒礦主衆皆評詆此宣言書爲不合時宜 
[美國政府與議員]  
　　十日華盛頓電華盛頓著名之格里狄榮俱樂部每四年於新總統就職後輒開會歡迎政府人物今晚循例設宴招待哈定總統與内閣諸員當哈定等入餐室時衆鼓掌迎之此舉實具有特别理由蓋以哈定等就職甫五星期而已得晚近歷史中罕有其匹之勝利也一星期前參議院之激烈分子居然操縱美國外交政策並授意於各報紙滿載反對簽定凡爾塞和約之論調參議員諾克斯氏甫因對德單獨媾和問題入見總統而華盛頓激烈派已自詡勝利所謂打銷國際聯盟黨之領袖且侈稱哈定總統與休士國務卿已放棄其憲法所賦指揮外交政策之權故外交政策全爲參議院外交委員會所主持白宮與國務院初聞此等誇張之詞鄙不與較但激烈派氣燄愈熾當道乃發表文告聲明參院之方略非即政府之方略政府將以美國名義宣布方略以告世人哈定總統諭休士召參議院洛志氏與諾克斯氏赴國務院洛志等帖然應召馴若學童旣與言詞嚴正之國務卿會晤後諾夫斯氏即發出宣言謂渠個人不復絶對主張立即與德議和但願贊助政府所欲採行之任何方略觀此可知一星期前盛氣凌人之參議員今已爲哈定與休士所制服矣哈定總統固甚得力於休士與霍佛之匡助然全體閣員無不竭忱助之大權在握從未放棄人有以爲儘力呌號即可竊取政權者徒見其不知量耳今晚顯要人物所以聚集於俱樂部對於哈定等之蒞會歡迎不已者即以此也 
[比法之對德]  
　　十一日巴黎電比國外交大臣加斯巴氏在盎凡爾宴會演說時勸衆贊助比國與協約國關於德國賠償問題之談判彼願知比國是否眞由戰爭中獲勝而挺出抑將間接被敗又謂德人負戰爭之責必須使之賠償云 
　　十一日巴黎電巴黎回聲報柏林訪員電稱法總理白里安氏在參院所發之演說辭旨强厲德人大爲震動商工兩界均極不安商業絶對疲滯德國軍閥派與帝制派均主以消極抵抗對付協約國據小巴黎人報載稱德政府大約將於本月杪提出關於賠償問題之新條件 
[美國長距離電話]  
　　十二日倫敦電華盛頓昨日試驗長距離電話哈定總統曾與古巴總統會談旣而又與二十六鎭通話最遠之鎭乃在古巴聽者毫無困難據組織此計畫者聲稱此新發展似可於英帝國發生不可想像之政治影響蓋用此新器倫敦可與開浦敦及喀爾喀特互通電話甚至可賴喀爾喀特傳遞與香港上海北京通話云 
[各國近事記]  
　　十一日巴黎電據倫敦消息參與倫敦近東大會之安哥拉代表圑已由倫敦來巴黎小住數日即擬遄返安哥拉俟將大會情形報告國會後總代表比克薩米氏擬赴君士坦丁與該處政府會商兩政府之共同政策問題　　十一日華盛頓電日皇致書哈定總統謂皇太子因有與日皇密切有關不能免之事故目下不能應美政府之請於游歐完畢後一游美國殊深抱歉云 
　　十一日華盛頓電聞英法均已答覆美國關於雅泊島代管權之牒文英國之覆文乃屬預備性質 
　　十日哈代拉電古巴國民銀行利用近今國會通過之清算法停止付欵現信董事作閉行之决議實因未能在美訂成借欵之故 
　　十一日巴黎電巴黎交易所今日英金收盤僅爲每鎊元佛郎五四九九半 
　　十一日華盛頓電政府不日將在國會提出議案取銷額外餘利稅及其他戰稅而代以各項售賣征稅百分之一估計每年可因此得美金六萬萬元 
太平洋路透電 
[日人之雅泊島管理談]  
　　十一日東京電美國關於委託管理權之牒文使此間有思想者均大爲詫異各方面之意見皆謂美國於詢問其元首贊成之條欵前必須確定其關於和約之地位此間視美國參院不核准和約純爲美國之事件與他國無干不能有影響及於公認國際條約諸條欵之厲行目下之局面當不致有切實之發展蓋日本關於雅泊島事不能决定其地位雅泊島問題非俟美國正式取銷其條約上之簽字證或不與聞媾和大會事務之結果不能由任何一國提出質問也 
[赤塔政府致美日之文]  
　　十二日北京電某通信社發表赤塔十一日遠東民國元首致美日兩國之文致日本者大都係赤塔憲法議會所發之言先臚述日本於一九一八年出兵西比利亞時佈告俄國人民允於救出捷克人後立即撤退日兵之宣言及此後日人之言論繼乃綜論現狀曰俄羅斯之薩赫連今被佔矣爲日兵佔領之濱海省土地今不復似俄羅斯之土地矣日人任意行動一若其所佔土地之主人翁乃日人而非爲俄人也者謝米諾夫亂黨能掠殺安分人民之地厥爲日人管轄下之濱海省在此省内俄人不能辦理俄事不能運輸其食物以達日人所佔區域之外以致他處居民缺乏衣食致受飢寒末謂俄人願與日人友好憲法議會於表示全境人民之志願時深切請求日兵完全退出遠東民國之境兩國邊界之毘連其於遠東民國與日本甚關重要而遠東民國之天然利源現待外資發展者足爲兩國間將來密切和好交誼之保證云云致美國者亦縷述時局後列種種疑問内有一問語曰請日本出兵干涉俄屬遠東之美國何時將對於因此書遂於一九一八年起發生至今之干涉而要求切實之終止乎 
[海參崴近聞]  
　　十二日海參崴電達爾太通訊社所傳領事圑决議將海參崴作爲國際公有之說實屬不確赤塔總司令愛奇將軍近在克比區下動員令下阿穆爾之居民恝然置之故已派軍前往懲治據上烏定斯克消息中國委員圑曾於三月三十一日宴待當地俄員雙方演說均注重友交 
[西班牙公使逝世]  
　　十二日北京電駐京西班牙公使摩那氏昨晚逝世 
國内要聞 
[北京通信平心]  
　　八校代表赴院後之北大會議 
　　國立八校學生於昨日（九日）上午推舉代表赴部赴院以請願的形式探詢政府最近辦法部旣　其無人只留一剌而返院則由夏秘書代見所談仍無要領下午復會遂有兩案提出交由各代表携回與本校同學開會討議議定今日（十日）午後三時仍須集會於女高師即以本校大會議决之情形見告茲就北大一校開會情形紀之如下是日開會地點仍在該校第三院法科大禮堂到甚衆由鄢君報告謂現在敎職員已經總辭職了敎育將瀕破產我輩學生利害切已斷難坐視今日開會一須幸告聯席會以前經過情形二討論關於敎職員總辭職之辦法三討論聯席會所提出之議案所謂聯席會之提案有二即（一）請願政府爲示威運動（二）在罷課問題未解决前各校同學不得出京當向政府請願時須帶一呈文内容有二項一併書之板上一限期指定的欵限期上課二指定的欵如無辦法即請明令解散鄢君於報告時又謂敎職員於本月六日以前要求敎育基金及補發欠薪兩事頗有眉目滿擬春假以後可以上課不意六日敎育部有令文到各校由校轉示形勢乃大變遂一致議决總辭職吾們學生所組成之聯席會昨日已爲此事派代表向政府交涉可請謝君報告云云於是謝乃起立報告謂一言蔽之不得要領而已院中尙有一夏秘書接見然已鵠立院中歷一小時有餘部則總長遠去次長司長均未見不啻以閉門羹相待報告畢遂議聯席會提案對於第一條謝氏聲明謂示威運動四字不甚妥可無庸拿來做標題因爲昨日聯席會上所提議者並未有此四字作議題也不過大衆口頭稱說謂當請願政府要求上課可用一種示威運動云云於是有謂此問題無甚關係者有謂請願或運動無非一種表示即云示威亦不過羣衆出發赴院請願或羣衆游街警醒巿民而已者又有謂吾輩當此敎育破亡之際萬不能不有一種表示如前此大游街之舉者嗣經雷某提議謂吾們北大同學自五四而後意氣異常銷沈如議决全體赴院要求萬一届時去人太少豈不减色可否想一種法子能使同學多去或不能多去再用其他方法來代替因是幾經研究乃有兩種主張一主張不必全體去僅由臨時幹事逐日輪流到院要求其理由以爲如此持續做去可使政府不斷注意反對者則謂日以數人到院絶不能發生效力二主張應全體去以爲今日到會之人當然能負責任其未到會之同學可由今日到會者負勸邀之責辦論許久由代理主席聲明付表决大多數贊成第二項全體同去於是第一條議題通過第二條緩議先討論呈文内容時有張君發表調和通融之說謂宜由學生請政府先撥出敎職員二個半月薪修一面再向敎員請求其維持敎育勉爲上課至於根本基金問題可以繼續再辦如此兩方通融即可使已危之學界復即於安全並申言會場之上大抵激烈之論容易博多數同情和平通融之言動遭羣衆反對其實事貴求實際之成功則通融之法亦未始不可用云云但一時反對者頗多以此議與敎職員基金運動之本旨及前次學生大會議决案完全相悖且謂敎員如受政府少許之薪金即行上課未免太無人格在敎職員方面必不肯做我輩當爲敎職員人格着想所以萬不能有此主張此項議案遂不能成立僅以原定兩項付表决嗣又有人主張將第一項未句（限期上課）四字删去以爲政府只要發欵學校當然上課何必限期因此議决結果乃歸併爲一項即於次項加入限期二字爲（限期指定的欵如無辦法即請明令解散）繼又議及提案第二條衆謂同學出京與否本無從限制只好由各人分頭勸告俾其各本天良多盡責任此次亦不必表决衆贊成次復由李君提出辦法兩條一派代表赴城内鵅圑體及各省請求援助二通函全國各圑體請政府撥發交通部的欵三某君提議根據敎育部令文與交通部交涉第一二條衆認爲可辦第三條稍加討論亦即成立於是即議定以此三條提案交由本校代表提出於聯席會待公决各案議完由鄢君宣言前次幹事會議定將北大學生週刋恢復成立請同學簽名加入云云遂散會（四月十日） 
[京校敎職員招待報界]  
昨日（十日）下午一時半北京國立專門以上各校辭職敎職員代表聯席會議在前京畿道北京美術學校招待京内外新聞記者計到會者三十七家列席後寫眞通信社褚保衡君撮影然後由敎職員聯席會議主席馬叙倫報告敎職員運動敎育獨立之遠因近因及不得不辭職之苦衷畢北大代表鄭壽仁報告國立專門以上八校年來經費困窘之情形非言語可以形容者次由高師代表何炳松說明（一）敎職員主張敎育事業應獨立之理由（二）敎職員與黨派絶無關係（三）聯席會議守秘密之原因畢孫幾伊君發言云報界同人今日承辭職敎職員招待并將始末完全披露我報界同人於此（一）認明此次敎育風潮之發生責任不在敎職員方面係政府放棄維持責任致敎職員不得已出於全體辭職其罪不在敎職員而在政府（二）聯席會議守秘密之理由據何君聲明同人不特再無誤會并且認爲守秘密是敎職員方面謹愼從事之最良辦法所以同人對於此次風潮不可獨令敎職員奔走號呼宜認爲全國公有之事報界同人宜組織一圑體爲敎職員之後盾預備與政府算賬算賬之法宜調查國家收入指定某項撥爲敎育經費然後敎育可望發達否則破產即在目前受害者不止敎職員同人家族親友無不受害望報界同業一致進行云云次由胡政之發言云敎育經費之困難不特北京爲然舉國皆如此同人中前此對於聯席會議固不免稍有誤會之處但亦絶無意見存乎其間同人對於此次風潮第一要根本設法使政府籌定經費不問是否敎育總長倘政府一日存在政府中尙有一人在位必須令其擔負此責第二全國敎育經費亦宜設法使政府撥定收入充之否則國家無敎育成何體統云云旋即茶叙至四時始散 
[蒙亂與藏警]  
　　庫倫失陷後烏里雅蘇台及科布多兩處防務同時告急政府以腹地兵力難及烏科特於日前分電新疆綏遠兩省區將科城劃歸新省管轄令負防護之責至烏城防務則囑綏區擔任以專責成詎上電發出後昨接迪化七日急電謂烏城商民連日紛紛來省據云該處業於上月底爲俄蒙匪攻陷詰以詳情則又不甚明瞭而傳述之人亦復各異其詞現已由軍署派遣幹員前往偵查俟得確覆再行續報等語據此則烏城失守似已無可諱言同日並聞科布多方面亦有萬急密電抵京據云科城各旗因受庫倫獨立影響蠢蠢思動三扎兩盟各王公現正從事徵兵謀以武力驅逐華軍與庫匪一致行動而俄黨蒙匪遂聞風響應乘機發難刻下烏科間聚有悍匪千餘人而科阿間亦聚有零星散股或二三百人或五六百人不等擬定期有時進攻圖佔科城此間兵力單薄萬難抵禦務懇迅飭新省立撥大隊三十營星馳來援以挽危局云云是科城亦在風雨飄摇之中也又某方面前據探報蒙匪巴龍將以重兵强迫呼倫獨立此事目下雖未實現但呼倫以外俄黨雲集招兵布置活動甚力一旦决裂亦甚堪虞是蒙全部殆將盡淪匪區矣 
　　西藏方面自滇軍擾川時劉贊廷即乘勢與與藏番結約現前藏鑒於外蒙擾亂亦擬趁機紛擾巴塘裏塘皆已發見藏軍昨聞政府接陳遐齡氏由雅州發來告急電一通文云竊查劉逆贊廷前嗾番匪寇邊擾我巴德等縣經遐齡派兵兜剿該劉逆業回滇屬阿墩子齡曾將以上情形通電在案乃頃據駐巴安王圑長急電報稱劉逆野心不死又復捲土重來約有兵匪四千餘名突於二月個日向我中岩駐軍猛施攻擊維時邊軍葉營長因所部相持三晝夜彈盡糧絶退守巴安殊該逆進攻巴安更急請速增援濟彈並發糧餉救急否則飢軍萬難久持且該處向有外國醫院敎堂稍有疎虞必釀外交等情前來查劉逆贊廷迭謀傾蹙國疆實屬毫無心肝罪無可　前請通緝至今未見明令何以申國法而儆將來職鎭無餉數年所部饑疲欲死現値邊庭多故川亂未已接濟失望昨蒙中央准撥鹽欵二十萬元暫濟眉急復經川中劉成勳將欵阻截現本軍餉彈兩缺雖國防責任綦重而無欵無彈何以進援尙懇我大總統各部院俯念國防垂危究竟如何處置立候示遵又所部飢軍刻下尙著去年爛棉服其伙食皆由川中尹孫周徐諸宿將息借度日合併陳明臨電無任屏營之至川邊鎭守使陳遐齡叩 
[北京司法界反對减俸]  
　　國務院設立減政委員會討論裁員減薪辦法後北京司法界中以减俸爲法律所不許咸反對之日前在高等廳内集議對付方法决議先具呈司法部請其設法維持如董總長不能爲力或再呈府院瀝陳下情或步敎育界後塵同盟罷職臨時再行商議當經推定某君爲呈文起草員及擬就後送由各本人簽名蓋章即於上星期四下午遞交司法部呈文係由高等廳林大文領銜計共百餘人雖大理院總檢察廳之法官尙未列名呈内然對於此事極表贊同茲錄原呈於下呈爲陳請事頃閱本京各報運日登載財政總長於閣議席上說明財政困難提議將中央各機關職員官俸減半發給當時内務敎育兩部獨持異議討論結果内務敎育兩部仍發全俸其餘各機關一律减半云云查内務敎育兩部所屬職員事繁責重發給全俸固屬正當而司法官吏事務之繁責任之重較諸内務敎育兩部所屬職員實有過之乃竟不獲同等之待遇揆情凖理詎得謂平職等再四思維難安緘黩謹將不能減俸之理由爲鈞部縷析陳之查司法官在任中無故不得減俸約法及法院編制法均有明文規定而不許兼職及經營其他業務又爲法院編制法及司法懲戒條例所限制是司法官在法律上一方受特别之保障一方受嚴重之限制立法者權衡至當本欲兩劑其平如果減發俸給則司法官徒受限制毫無保障不特失立法之本旨且實蹈違法之嫌此按之法律不能减俸者一也再就事實而論職等官俸自司法官官俸條例施行以後其俸給已遠不及行政官之優厚且自民國五年以來因京鈔停止兌現無形中已折減過半同感苦痛已非一日乃近年又搭放無價値之公債票及不兌現之國庫劵維持生活益形困難查官俸較優之行政官吏如外交交通各部不特於債票庫劵 
 
 

Page 7

 
 
並未搭放而且有全發現金者同服國家公務同爲中央機關職員俸給旣不平等而折减又未能一律事雖過去誠難忍受乃現在又有減半發給之議如果實行當此米珠薪桂之際不僅仰事俯蓄供應爲艱即個人生活亦支持無術夫以司法官職務之繁責任之重受理案件無一不與人民之生命財產有關雖專心一志昕夕從公尙慮不能稱職若故减其收入則室家爲累志耗神昏尙安能責以折獄之明此按之事實不能减俸者又一也要之司法官之直接仰給於中央者不過百數十人此百數十人皆掌國家最神聖之法權服國家最繁劇之勞務與其他機關人員之安坐畫諾支乾薪領兼差者實有霄壤之别想政府稍一念及必不惜此區區之費坐令法曹解體聽訟無人以貽國家之大患也爲此瀝陳下情合詞呈懇鈞部俯念職等清苦奉公設法力予維持俾得安心供職無任迫切待命之至 
[馬福祥尙無赴綏希望]  
　　蔡成勳不肯交卸 
　　馬福祥來京已多日矣謁徐謁靳對於蔡成勳督甘語語皆表示贊成且願帮忙疏通甘肅紳商士民對於庫倫用兵又表示加入征討與賓客言聲聲服從中央蓋馬之來京實帶有一旅之衆欲赴綏遠接蔡成勳都統之任也不料甘人旣拒蔡迎陸蔡亦不願棄固有地盤而遠取不可必得之甘肅與甘人生絶大惡感即勉强得之後來辦事亦必棘手故遲遲其行一面看甘省大局有無變化一面看政府如何對付至今仍未起程亦不言辭職不去當馬福祥來京之時蔡一若毫無聞知置之不理據蔡之親近人云中央若有相當地盤另行位置蔡亦不戀戀於綏遠若因馬來之故便要交卸則中央無力使其赴甘者豈有力使其讓出綏遠耶在政府亦知如此辦法對不住蔡成勳亦不便催促蔡成勳交卸更不能催促馬福祥到任從前命令只好暫行擱淺而馬福祥遂逗留京中不能赴任據與馬同來者言陸洪濤係蘇人在甘已三十餘年由營伍洊升至今職所部有三十餘營回兵漢兵各半深得軍心擁護之甚力馬之勢力僅在回兵一方面而回人統兵者因有回敎關係向來是權利不均苟漢人統兵能與士卒同甘苦較勝於徒恃同敎以爲聯絡者馬果與陸爭未知鹿死誰手馬自知頗明故寗願退一步讓督軍與陸寗夏護軍使面局亦大與綏遠同爲特别區域地方廣闊不相上下馬此次肯交卸北上者並非放棄其地盤因馬鴻賓係其侄子雖名爲交卸實代理耳一切實權仍在馬福祥手中馬帶來部下约有一旅現散駐在包頭鎭附近一帶地方並未入京如果蔡眞不肯交卸中央又無位置稱其心願必仍返寗夏建牙擁纛獨雄一方惟現有征庫問題發生旣已來京不妨慷慨請纓大張聲勢以討好中央或因此而得一好機會較勝於坐守邊隅云 
[平凉通信（雲）]  
　　甘肅最近之危機董部拒蔡之激昻 
　　現甘肅各界拒蔡之聲幾全省一致其尤激烈而可畏者惟前清董少保之舊部共有三萬餘人向來散處各縣或農或商或牙儈近日一律停止營業到處號召父老子弟其業經聚成部伍者每縣多則萬餘人或五六千或則二三千至小縣區亦不下數百人各手執紙旂一桿額書拒蔡圑沿途演說發散印刷品張貼徧滿略謂蔡氏虎貪狼很蛇蝎虺蝪不足喻其毒螫此次來甘以重兵爲爪牙勢必剥父老之膚盬子弟之腦呑噬甘人之肉而寢處甘人之皮此獠一入甘境甘人定無噍類是以吾儕犧牲財產犧牲性命犧牲光陰拚死拒絶倘中央不垂念甘民必欲蔡氏來甘者吾儕當接連蜀北邀約秦鳳一面編製拒蔡隊三十萬分兩路抵禦以十五萬屯寗夏之北鄙以十五萬假道秦省駐紥潼關與蔡氏周旋云云可見其聲勢之大矣此外一般公圑之發電拒蔡者亦日有所聞至甘省本軍當然亦不贊成客軍之來近隴南鎭使孔繁錦肅州鎭使吳桐仁河州鎭使裴建準等援據各法圑公意轉電中央拒蔡其文如下北京大總統國務總理鈞鑒統密據甘肅省議會曁各法圑公民歷次函電大意謂蔡督軍帶兵蒞甘公民誓不承認其中理由有二茲分析言之改革以來兵爲亂府兵少則小亂兵多則大亂湘粤川陜足爲殷鑒前張督軍帶兵入甘對於主客各軍極意調和而卒以兵多餉乏屢啓譁變之禍公民飽受痛苦一聞客軍則心膽俱碎其理由一甘肅奇貧向爲受協省份光復以後恊餉停止支應維艱舊有軍隊百餘營以收入十分之八供餉猶且不足現計除募八年内省短期公債一百萬及九年分派金庫劵一百萬外尚欠各軍餉項一百萬内外點金無術羅掘俱窮况此次地震奇災陷没十餘縣統計收入又減少四分之一前張督軍以餉源竭涸方與各鎭將磋商裁兵藉顧目前正擬裁兵安能添兵即使蔡督兵餉槪由中央擔任但甘省距京　遠匯兌維艱接濟稍遲則譁潰立至揆度情理蔡督至不得已時必將向商民籌借鉅欵藉顧急需試問赤貧如甘烏能負此是以公民等寗可犧牲百萬生命决不承認一卒入甘其理由二以上二者均與人民之生命財產有莫大關係公民等沗爲人民代表萬難隱忍除逕電中央籲請取消成命外理合稟請鈞座代爲轉呈各等情據此查繁錦等所部均係甘人與該公民同一心理客軍入甘不特愧對甘人旦上負中央軫念甘省之苦心用是不揣冒昩據情轉呈務請我總統總理俯順輿情准如所請以免隱患而保西陲不勝屏營待命之至隴南鎭守使孔繁錦肅州鎭守使吳桐仁河州鎭守使裴建準代理隴東鎭守使張兆鉀省防司令李義新建右軍統領宋道鳳新建左軍統領施德華城防統領孔繁銓同叩庚印 
[甘肅地震之救濟法]  
　　大陸報十一日固原電稱調查甘肅地震災情之海益斯與賀爾二人遍游受災之要地後今日抵此據其報告靜寗一帶山崩十六處形勢甚爲嚴重山間平地之村鎭多被壓没河流亦爲之阻塞此後恐尙有慘劇不亞於地震之災患今最要之救濟法厥在大事掘鑿此舉應立即辦理庶可在夏令雨季之前完工顚震仍未止尤以北面地震一帶爲甚雖今無損失然使人烟稠密之處驚擾不息氣候寒甚災情愈覺其重云 
[藍天蔚被殺之反響]  
　　藍天蔚三月三十一晚在重慶自戕消息傳出後頗引起各方面之注意以藍氏爲鄂軍界之佼佼者且又爲護法份子一旦慘死不明而其出事地方乃爲護法區域之川省故向藍氏在漢口法租界之家屬問訊者絡繹不絶並有人主張由漢通電護法各省請爲藍氏昭雪第以川鄂現正携手此項通電恐不易發出故未果行前日此間各圑體接何成濬吳醒漢等三十人由岳州拍來通電謂秀公此次回川不但武器槪行繳出即私人衣服亦損失盡凈在夔旣係監禁赴渝又係押解抵渝後囚之勤務兵室隨從另押他處何來手槍何能自戕此中情形昭然若揭務懇公等電重慶各軍聯合辦事處正副處長或派人前往查明眞相並主張公道以伸寃憤而明是非云云此與藍弟文蔚自忠州來電之語氣相似蓋藍死之非自戕與藍死後之必將發生反響即此可窺見大槪矣聞熊克武於藍氏死後尙在重慶爲之發喪成殮說者比之爲貓哭老鼠云 
[閩南軍情之緊急]  
　　福州通信云第二十混成旅旅長王永泉日昨奉李厚基令來省會議定六日上午啓程回延其衞隊隨員均於五日晚到洪江王氏之行裝及送行者亦已紛至道頭忽接軍署電話謂有要事相商尙須挽留數日王氏遂由洪江折回午後臧致平旅長由厦門坐海鴻輪船抵省遂開軍事會議據云李之留王氏即臧氏之急電使然次日臧師即搭海鴻回輪赴厦佈置一切王亦於是日上午趕赴上游防次粤局變動與閩南軍情之緊急於此可見一斑矣 
[趙從蕃已定期到贛]  
　　自趙從蕃於三十一日抵京後南昌各公圑屢得京同鄉電告有謂其准四月十日前來贛履新者有謂覲見總統時仍表辭意者傅說紛紛草衷一是據最近所聞趙前因軍界方面尙未接洽妥貼而某社在京歡迎之議員三十餘人又向趙要訂條件並薦親戚本家甚多趙不耐煩遂以不願赴任爲拒絶迨至五日京會開歡迎大會後衆對趙氏表示滿意所商問題亦頗接近適陳督又派代表劉印昌（贛關監督）到京歡迎趙乃决意就任據昨日（八日）京同鄉來電謂趙定夏曆三月初三日動身赴津安頓家眷准初九日前到贛祝陳督太夫人七旬大慶政務廳長一席已呈薦衆議員熊正琦不日發表昨省議會亦接趙來電云省議會饒胡兩副議長曁諸公均鑒冬電敬悉蒸日起程良覿非遙竚承明敎重辱遠注先電以聞從蕃叩陽此間各公圑得電後已籌備開歡迎會矣聞趙在京收到諸大老及京同鄉介紹用人之函約達三百餘件將來安頓之法擬仿蘇例添設諮議名目以敷衍之又聞趙在滬時曾主設財政委員會以陶家瑶爲會長並有以葛莊爲自治籌備處長之說未知確否 
[安武軍與聶省長]  
　　皖省新舊安武軍約八十餘營在倪氏督皖時有三十營新安武軍歸長江巡閱使節制統共軍餉年約七百二十萬元中央擔任二百萬元自去歲倪氏辭職中央任命張星五督皖所有巡閱管轄之新安武軍亦併歸皖督統轄中央遂停撥軍餉迨至年終需餉孔急張督與政府磋商數次始允月撥八萬餘元餘令地方自籌張督當開財政會議於蚌埠聶省長陶財廳長均與會比就地方財政出入情形計畫並減裁軍隊每隊八名合共四營兵額計年節軍費八十萬元現在每年需餉五百四十萬元除中央擔任一百萬元及已有軍餉之的欵不計外尙短六十餘萬元客歲會議時曾有人提議以恢復一五加征與八分米釐彌補嗣因人民反對甚力乃取消此議現聞新舊安武軍餉已四個月未放張督迭電催解陶財廳長昨特召集政商界開財政會議討論仍無結果聞聶省長因此頗費躊躇至八分米釐案又未能重提惟有辭職故昨日已電政府請辭矣 
[杭州快信]  
　　盧督沈省長致國務院内務部籌備國會事務局電云統密浙省衆院選舉前經展至四月十一日舉行並通電各屬遵辦詎地方紳民函電紛馳僉請停緩又據各屬代表楊復等先後來署瀝陳辦理窒碍情形請求緩辦前來情詞懇切持之有故永祥等公同商酌似未便操之過急應請將浙省現辦衆院選舉暫行緩辦以順輿情除電飭各屬候商定後再行通令遵辦外敬祈亮察盧永祥沈金鑑印 
　　日來省長北上說又起惟行期尙在未定 
　　沈銘昌今日早車赴滬 
　　蔣運使昨聘張文郁（號少漁江蘇武進人魯省知事）爲本署名譽諮議 
　　新昌縣商會電省灰日縣商會選舉舞弊冒名投票各選舉人已指控在縣選舉應否有效請令遵行 
　　海寗縣商會前函縣署核准禁革私收米船規費紹屬南沙商民高永昌等平日私立約束查船收費侵入地方行政範圍現藉口販米與運米不同呈請取消縣令昨錢塘張道尹已嚴詞駁斥 
　　婦孺醫院十六行開幕禮並舉行一週紀念游藝會 
　　江干船戶向分兩帮現有錢芝華等組設同業公所呈請立案杭縣王知事以是否全體贊同無憑察核已函請商會查明復辦 
　　自稱前議和代表王揖唐處秘書之莊臨前夜在樓外樓毆警行兇現判拘留一月 
地方通信 
[松江]  
　　塘橋發生鉅刦案北鄉塘橋附近王望涇倪友堂家於本月九日晚間突被大帮盜匪三十餘人明火執仗破門而入刦去銀洋衣飾爲値甚鉅事主困稍稍支拒被刃傷多人業於昨日報縣請緝縣署當委尹祖鋆警佐即日前往踏勘 
　　禦界橋盜案破獲南滙御界橋張雪舟家舊曆二月初六夜間被盜搶刦鉅贓一案茲由水警營長楊士清親率警探李虎臣等赴滬緝獲王阿榮即無錫阿雄一名業已引渡到閔由沈專署長發交徐亞伯督察員詳訊據供行刦得贓不諱並供出不知姓名之同夥小紹興阿四小梅福根和尙等五名除判將該盜及在滬上押店吊回之原贓皮衣兩件先行解送南滙縣署收押訊辦外一而已將該盜供出各夥盜通令嚴緝矣 
　　呈報學潮始末之省批郭于埜知事前呈報本縣辦學人員辭職曁各學校罷課經過始末情形昨奉王省長指令云呈悉察核所陳各節該縣學界此次舉動究竟根何理由發何憤激本公署前於派員查辦之後所以一令各縣互還租欵一令各縣集議調解者正惟爲該縣敎育慈善事業謀根本善全之策乃該縣忽自擾若此想該知事亦當大不以爲然本公署固不必以維持不力爲該知事責今該縣人士幸能自覺回復上課旣往種種姑且勿議該縣現在責任如有拉收他縣租欵自應一律繳交省委該縣學欵能否提前解决自應聽候省委查復到後核奪飭遵至該所長辭職問題本公署迭經令廳轉令該知事督令照常供職應仍遵令辦理又該縣敎育會所呈此次學潮眞相並維持情形文意在曲護詞多誤會不另批示仰併轉知 
[蘇州]  
　　查造秋勘清册吳縣温知事昨奉財政廳支電云查該縣九年秋勘係屬分等普减前據造送銀米徵册而各區各圖被歉輕重及應减分數仍應另造清册送核當經明晰指令在案仰速遵照前令刻日造送亟待彙核切勿遲延温知事奉電後已飭科漏夜趕造矣 
[鎭江]  
　　欵產處將成立丹徒籌設地方欵產經理處一案於九年九月間由縣署一再召集會議組織進行迄未成立此項機關係保管地方公欵公產爲自治之基礎業經省議會議决省令公布自應依據該條例第三條之規定刻期召集推舉正副董事以便進行茲聞張知事擇於本月十三日在署開會公議進行云 
　　漁稅局已撤銷嚴財廳長將丹徒武進兩縣漁業認捐撤銷以資提倡聞丹徒漁稅局奉令後業於十日裁撤矣 
　　芝蔴最近巿况芝蔴一項客臘因洋莊不動銷塲呆滯今春稍見起色本月車貨到者爲數頗鉅購客殊少價格因之又跌聞江北頭號貨每石售銀五兩六錢調查各棧存貨共有五六十萬石之譜 
[揚州]  
　　造報議員履歷江都王知事因奉寗揚第一區衆院覆選監督電知造送本籍當選議員簡明履歷業於十一日查造履歷呈報察核計本縣當選議員四人鍾味腴樊艶生佘于東顧承祖 
　　催還平糶公欵江都王知事以邵伯士紳嚴振勳在佟前任内借撥積榖公欵三百元舉辦平糶迄未歸還特飭知該紳迅速措繳以重公欵 
　　運使聘委僚屬兩淮丁運使近聘徐元瀛任本署顧問張佐成等三人爲諮議並添委魏子成充秘書又以泰縣食岸運銷局長乏人遴委岑德煇充任均分别謝委到差供職矣 
[南通]  
　　收買蕩地風潮劉海沙廣益懇植公司因收買蕩地致與鄉民衝突聞有鄉民多人鳴鑼聚衆持械前往搗毁公司幸經駐防該處警備隊索排長率隊蒞場彈壓並拘獲首事者數名未釀巨禍現索排長已據實報告該管長官轉詳鎭守署核辦 
　　擬設師範講所自治會爲推行義務敎育儲備師資起見擬設立甲種師範請習所招收一級學員五十人已由敎育股提案並預算槪略陳由理事會議决定於下學期實行 
[南京]  
　　省議會傳補議員此次江蘇省議會議員當選爲衆議員者共十九人昨陳伯盟已函請省議會轉咨省長依法遞補其原函略謂伯盟於本年四月二日當選衆議院議員業經答覆應選查省議會暫行法第九條載省議會議員不得同時爲國會議員又查衆議院選舉法第八十條載凡應選者即爲衆議院議員等語又查本省議會第一届議員朱甲昌解樹强等應選爲參議員後即由該覆選監督驻在地之江寗清河等縣知事呈請以候補當選人遞補經民政長咨行本會查照在案是一經應選爲國會議員當然解去省議員之職理合依據前開各法及本會先例函請查照咨請省長電令縣知事查案遞補云云聞省長接咨後已令行覆選監　駐在地之縣知事查明候補當選之前列者依次遞補矣 
[台州]  
　　臨海自治會成立臨海公民發起自治討論會業於本月二日開成立大會并推舉正副會長昨由該會通電各公圑云各縣自治籌備處勸學所敎育會商會農會均鑒自治潮流日形澎湃空言無補端賴實行然不推求自治之原理無以定自治之方針不振起自治之精神無以收自治之美果本會同人爰本斯旨組織自治討論會合羣力羣策以齊驅盡自救自營之天職業於四月二日下午二時開成立大會城鎭鄉到者五百餘人知事警佐曁各機關代表蒞場監視羣情踴躍萬衆一心某等不才謬承推爲正副會長治亂興亡匹夫有責委身桑梓義不容辭除電呈官廳備案外用特電告尙希時錫箴言以匡不逮幸甚臨海自治討論會會長屈振華副會長尹愼修王鳳皐叩 
來函 
[留法河南學生會來函]  
　　河南父老兄弟姊妹鈞鑒留法勤工儉學生去國萬里留學海外本欲以勤工所得之資以竟儉學之志不料素願難達而勤工儉學之特舉已成爲絶對不可能之事查歷年到法學生以千餘計欲工無工求學無費源窮途絶危迫萬狀幾有坐以待斃之勢駐法公使領事以事體重大有關國體萬難坐視不救除與留學監督華法敎育會聯名專電政府速飭各省迅爲匯欵接濟外並暫爲維持在法學生每日生活以免出軌行動現湘魯各省在法學生業蒙本省允爲援助撥欵並迭滙到而吾豫則仍無消息豈湘魯數百人而能救濟吾豫三十餘人獨不能耶想吾豫號稱膏腴之地素爲文明淵藪必不肯甘落人後獨居例外忍令豫省青年子弟困餓海外置之而不顧也深望吾豫父老兄弟姊妹關懷異鄉奮起直追援溺解懸迅爲接濟以保生命年撥的欵維持學業咸食大德没齒不忘不惟豫省在法三十餘人感激無涯也河南留法學生會同啓 
[修訂法律館來函]  
　　涇啓者本館第一次徵文及格者業經登報發表酌給獎金茲將第二次徵文題備函附送即希查照刊登爲盼修訂法律館啓四月九日（第二次徴文題）（一）成年年齡應以若干歲爲宜並未成年中應否再設年齡之階段以區别其行爲能力（二）成年宣告制度與因成婚即爲成年制度以何者於中國爲適宜（三）對於生死不明之失蹤人應取法國式之失蹤宣告制度抑應取德國式之死亡宣告制度又宣告之期間應自走失之日（或最後音信日）起經過若干年爲適宜（四）各國立法關於住所有取一住所主義者亦有取多數住所主義者依中國情形應取何者爲利多弊少（五）中國向來以公益爲目的組成之財圑法人例如廟宇養濟院育嬰堂恤　局等種類雖甚多然國家關於其設立監督　幾毫無規定而徵之習慣亦復不能明晰其中尤以廟宇之原施主及其後人對於廟宇之事務及財產有無干涉之權利爲最可研究之一問題現在大理院判例雖認施主及其後人有干涉之權但法理及立法政策上應否認有此種機關及其機關之組織若何其干涉之範圍若何並施行此種制度有無弊害均有詳細探討之必要試準據法理審度國情縷晰說明之（六）非以社會一般之公益僅以一地方一族或一行業之共同利益爲目的之財圑法人（例如會館財神廟義學等）依中國社會情形及歷史關係有無認其存在之必要如應認其存在則其機關組織及官廳監督干涉之程度應否與一般公益法人一致抑應稍有區别（收稿日期至五月三十一日截止） 
雜評一 
[敎潮中之關門主義（默）]  
　　川滇等省盛倡關門主義而不謂此關門主義竟通行於此次北京之敎育風潮敎職員同盟罷工以關校門對付政府敎育當局無法維持以關敎育部門對付敎職員政府無法拒絶請願以關新華栅門對付學生財政長避不出席交通長謝絶帮忙而財政交通兩部之門亦不關而關然則此偌大之敎育風潮各方所持以周旋者竟舍此關門主義外無他法不亦可憐矣哉 
　　若長持此關門主義以往而不開誠相見者則此次之敎育潮恐終無解决之日也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[選舉訴訟案解釋之文電]  
　　上海選舉訴訟案前由總監督電請籌備國會事務局轉咨大理院解釋茲已得覆錄其往來電文如下 
　　江蘇省長致籌備國會事務局電籌備國會事務局鑒據上海縣知事沈寳昌卅電稱衆院初選舉楊春綠訴案業將原告訴狀及答辯書代電陳報在案嗣楊春綠又於三月十一十七續遞狀訴二十六開庭辯論後又遞理由書就原告先後呈訴要點在法定五日限内僅以拾得入場劵指爲調查名册舞弊繼則以名册内有同姓名者指爲舞弊元證後又以違法等情節節纏訟以致審廳迄今尙未判决惟對於此案原告歷次陳述理由其重要各點皆於選舉法條文不免或有誤會之處自應請求解釋以便依照辯論茲將應請解釋各條開列於後仰祈鑒核迅電籌備國會事務局及大理院詳明解釋行知江蘇高等審判廳轉令上海地方審判廳查照辦理計開（一）調查選舉人名册因有同姓名者不能斷定其確非二人故於宣示公衆期内本人可以呈請更正歷經辦有成案究竟此項重名更正日否包括在衆院選舉法第二十七條宣示選舉人名册以五日爲期如本人以爲錯誤遺漏得於宣示期内取具證憑呈請初選監督更正法文所指錯誤之内此應請解釋者一（一）衆議院選舉法第二十七條宣示選舉人名册以五日爲期又二十八條宣示期滿即爲確定不得再請更正尋繹法文係因選舉人名册關係當選人名額之支配不能久不確定故以五日爲期時日旣滿即不得呈請更正是對於調查錯誤專以宣示更正爲救濟之方法並不涉及選舉訴訟範圍至本法第八十二條凡有左列各欵情事爲選舉無效第一欵選舉人名册因舞弊牽涉全數人員經審判確定者又第九十條選舉人確認辦理選舉人員有舞弊及其他違背法令行爲得自選舉日起初選於五日内向地方審判廳起訴等語以上法文所指選舉人名册舞弊一項自係指於投票散議或增減或塗改挖補確定名册而言所以必自選舉日起五日内方能起訴至於調查錯誤係在確定名册宣示期間以前之手續自不在八十二條選舉人名册舞弊範圍之内此應請解釋者二（一）衆議院選舉法第八十二條凡有左列各欵情事爲選舉無效第一欵選舉人名册因舞弊牽涉全數人員經審判確定者第二欵辦理選舉違背法令經審判確定者是選舉人名册舞弊與辦理選舉違背　令確係截然兩事又第九十條選舉人確認辦理選舉人員有舞弊及其他違背法令行爲得自選舉日起初選於五日内向地方審判廳起訴等語亦確認舞弊及違背法令爲兩個行爲今有同一人於五日内提起選舉名册舞弊訴訟又於五日後提起違背法令訴訟其第二訴訟是否受九十條五日内時日之限制者應請解釋者三（一）大理院上字第一一四九號判例辦理選舉縱或不免違背而於選舉正當之結果並無影響者仍不得認爲選舉無效之原因今於初選舉投票時因選民人數過多投票又未能中斷出於在塲全數選舉人之要求爲節省時間起見在投票簿内本人姓名下簽字欄内改用加蓋戳記以爲已經領票之證簽字雖有未周實仍不失法意之精神於大理院判例所指縱或不免違法而於選舉正當之結果並無影響者是否適用此應請解釋者四等情相應電請迅予核覆並即轉咨大理院分别解釋以便飭遵至盼王瑚東印　　籌備國會事務局覆江蘇省長電江蘇省長鑒東電悉上海縣沈知事所稱四項問題第一問題選册如有二人姓名相同本人如因恐姓名相混或認選册浮濫不實有所請求可依選舉法二十七條及施行細則第十八條於法定期内提出初選監督亦應依法及細則照行第二問題選册於期滿確定後不得再請更正係本法第二十八條所規定然選舉人如認選册有舞弊違法情事仍可援本法第九十條起訴法所規定係選册確定後不得再請更正非謂確定後不得提起訴訟蓋調查錯誤在宣示期間以更正爲救濟之方法若再確定後則不能禁其起訴因其錯誤之點在選民方面或有認爲違法舞弊之情事也第三問題舞弊違法雖爲兩個行爲但有時因舞弊而遂違法則違法實舞弊所成之結果選民於五日内提起舞弊之訴訟復於五日後於其所訴舞弊行爲之範圍外因别一事件又提起違法訴訟應受選法第九十條五日期間之限制若仍在其所訴舞弊行爲之範圍内推闡及於違法自應不受限制第四問題投票人簽字係施行細則第二十五條所規定自應依照其蓋章與否與選舉法令無涉至大理院判例是否適用應由法庭自行酌定此覆請轉飭籌備國會事務局虞印 
[檀香山將開聯太平洋敎育會]  
　　大陸報云美國副國務卿亞第氏代表聯太平洋會現發請書分致中日暹羅坎拿大與中美南美諸共和國敎育部請派代表參列八月十一日至二十一日在火奴魯奴舉行之聯太平洋敎育大會美國之代表將在聯太平洋會開特别會議時舉出被選者將爲在全國敎育界負有聲望之人物 
[法租界改良水電事將開談判]  
　　大陸報云本埠法國輪船公司總理兼法租界水電公司總局代表白里杜氏已於昨午乘法輪船亞馬森號抵滬法公董局昨日午後集議討論水電改良問題决定於本星期杪與水電公司代表開會談判查公董局致該公司之哀的美敦書已於昨日滿期惟因白里杜氏甫抵上海故須稍緩辦理俾白里杜氏得從容考察本埠情形 
[西人反對工部局增捐之投函]  
　　字林報載署名納捐人來函反對公共租界議增房捐事略謂公共租界徵收房捐百分之十四已較法租界多百分之二今在四月十四日納捐人大會時又議加收百分之二試問工部局僱員薪水究較普通人所得爲低乎余敢謂其不然也吾人盍取工部局預算案之薪水表册而一研究之試問吾人之得子女津貼醫藥津貼等優待者有幾人乎余知其寥寥無幾也尤有一事爲余所知者工部局僱員並不繳付分文捐稅也納捐人其全體與會反對捐欵之續增 
[法國十九年來產絲之比較]  
　　字林報云據法國公報稱法國在一九二○年共有養蠶者六萬五千五百二十九人共得蠶卵七萬二千八百二十六盎士新繭產額共三百六十萬二千九百零四基羅茲將近十九年來之出產表轉載於下 
年份養蠶人數蠶卵盎士數蠶繭基羅數一九二○六五五二九七二八二六三二○二九○四一九一九五二四○一五七○七五二三二一五四七一九一八六○○五七六七一三六三○一○四四○一九一七五五九六三六一二一一二五六四五八八一九一六五二七五八六一七六五二八二○○三七一九一五四三三二七四九一三二一七三八五○四一九一四八三八二五一○八九四三五○六七三九二一九一三九○五一七一二六六七八四四二三○四六一九一二九九三六○一三二五三四六二七八五○四一九一一一○二六○五一四一七二四五一○九四二六一九一○一○四二六七一七八七一九四二六九七○九一九○九一一九○六七一八三一八一八五四六五二六一九○八一二三八○四一八七○七三八四○九二九九一九○七一二四四六三一八八三六○八三九六二○一一九○六一二二○四五一七八三○三七五二○四七七一九○五一二三七六一一八九二七九八○○九三九八一九○四一二五二四四一八三四四三七八二五四八五一九○三一二○二六六一八二七一二五九八五四八一一九○二一二八一九九一九八四二七七二八六五四一　　就上表觀之一九二○年之成績較一九一九年增多蠶繭八八一三五七基羅即增多百分之三十九又四分之一而養蠶人數亦較前年增多四分之一成績可稱美滿而使人起法國養蠶業恢復其從前興盛狀况之希望也 
[昨日滬寧車運來之絲繭]  
　　昨日（十二日）滬寗路火車由無錫裝來華勝黄花船及藍花船牌頭號絲十擔源康頂號絲六擔振藝金雙魚牌頭號絲五擔運繭處裝來乾繭三百四十包 
[銀洋巿况之報告]  
　　金融通訊社十二日報告云今日洋價又跌早午巿均七錢二分三釐三毫七五較昨巿跌一毫二五銀行方面雖有購買爲數僅十萬元左右規模不大釐價殊難抬高期洋交易尤清淡買賣均少價亦不同計三月底七錢二分五釐五四月半七錢二分六釐六毫二五與昨同看勢亦趨坐定銀元進口計重慶運來五萬元出口裝往香港十萬元又昨日有花旗公司運來條七十七條裝去標金六百三十條云銀巿仍呆拆息早巿五分午巿有金貨出欵二三十萬兩拆息復低至三分銀行收欵五十萬兩絲經成交四百十五包値銀三萬五千兩云 
[近一週中之紗花巿况]  
　　紗巿極爲堅硬花價繼續跌落 
　　棉紗上一週中棉紗巿面極形强固成交數額頗巨各帮如四川天津漢口汕頭野鷄北帮等俱日有辦進十六及二十支紗銷路更旺巿上現貨不多故三四五六月期貨訂購者亦屬不少需要旣旺價格因之步漲較之上週所報告之巿價約漲五六兩之譜目前二十支大包紗價開一百六十三四兩上月初時則不過一百五十兩左右而已邇來紗巿之活動於此可見矣查陰曆二三月中本屬紗巿最旺之時客帮辦貨極盛聞今年較之多年頗能不相上下云三品則本星期初價格逐步見高日漲二三元日幣之譜迨星期五後始見回鬆東匯亦見跌以至人心稍軟然需要正旺之時紗價總難看跌也據巿面之觀察目下現貨甚缺勢必增昻而期貨成交甚旺價亦不至回疲云最近大阪紗價較上週約漲十元之外本紗最近開出者價計二十支一百六十三兩十六支一百四十一兩五錢至一百二十九兩不等十二支一百六十六兩至一百二十四兩五錢不等十支一百二十三兩五錢云綜本週中購辦本紗最多者首推天津漢口兩帮其他江西牛莊野雞等次之小包紗内地需要清淡巿面不見大好然價亦稍漲印紗日紗則亦交易暢旺大非一月前之呆滯狀態矣昨日巿况仍硬故價尙看高云 
　　棉花本週中棉花巿面非但不見其好且又回跌紗廠成交者除一二現期出貨之外大宗期貨交易正無所聞而出口運往各埠者又復麻木異常目下通花四月解貨者價不過二十二兩六七錢之譜尙不能到二十三兩疲滯之狀可見至其原因所在說者不一或謂近來印花到埠甚多價較低廉以致本花受其影響或謂外國來電棉價又跌故本花亦受牽動惟查本週中本埠印花成交亦屬不多則前說恐非確實總之目下世界棉巿趨勢極弱而各紗廠存貨雖不甚豐尙且足供暫時之需故坐待不願動辦云且清明已過四鄉存花大都運滬求售以致過多云外棉據最近電報紐約巿價計五月份十一元七角八七月份十二元三角三十月份十二元九角現貨十二元較上週僅少數分因目下巿面趨勢觀之東花價格一時難望驟好云 
[廣東銀行去年營業報告]  
　　廣東银行第十届股東會開會後已將去年營業狀况印就佈告書分發來滬該行計自一九二○年一月一日至十二月三十一日止一年内溢利除各項費用及花紅等外該溢英金十七萬九千二百二十三磅五先令六便士連上年溢利數尾英金四百零一磅五先令八便士合共伸港銀一百一十四萬九千五百九十七元一毫八仙其營　之發達可想見矣滬上支行開設寗波路計自丙辰迄今已有六年其所發出之紙幣甚得社會信用其營業亦有蒸　日上之勢云 
[航業消息零拾]  
　　招商局之長江班輪江新號昨由漢口裝出現洋十三萬元銅元一百八十箱金條七箱 
　　英商天信洋行Ｃanadian　Chinese　Commercial　Co本係經營進出口貨今特添設輪船部專航上海至天津一路現時已賃用某國輪船兩艘一名淮通一名淮利均有一千六百噸之運量現定本月二十五日淮通號第一次由滬開津該行之華總經理爲馮輔朝云 
　　曩時行駛缅甸之德商輪廣英號與太保號兩輪均有二千噸以上之運量現已爲怡和洋行購進改稱銘生Ｍingsang利生Ｌeesang已派駛星加坡香港上海日本等處 
　　日本政府承受德國抵償賠欵之海輪四艘均有七千噸左右之艙量其中已有腦孟尼亞號Ｎormannia一輪由日本郵船會社賃用現已派爲歐亞班之貨輪前星期該輪已由上海開還橫濱矣尙有威開托號Viktor一輪今已售與荷蘭每噸作價十二磅十先令該輪共有六千四百九十一噸此外尙有兩輪現在倫敦方面兜售云 
　　太古公司上年在香港訂造大商輪二艘其一名黄浦號業已造就先由港開駛赴漢然後來滬昨日上午抵埠停泊浦東華通碼頭當由該公司大班驗收聞日内挿班行駛長江一帶云 
[外洋輪船進出口行程紀]  
　　好時洋行經理南洋輪船公司之芝白大士號定今日開還爪哇在上海裝出者以麫粉爲最多共有五百餘噸離滬後先赴厦門經八打威泗水而還爪哇又有日本郵船公司之近江丸亦定今日還日此次由華裝往之出口貨以菜餅屑菜子兩項爲最多共有八千包又有麫粉三百噸青蔴四百五十件棉花五百包鷄蛋七千箱絲經一百餘件餘悉雜貨又有福來洋行之西愛維斯號昨日由美國西雅圖抵滬進口貨僅雜貨數十噸亦定今日還美出口貨並無裝出又有昌興輪船公司之蒙抵格爾號昨日開往溫哥武上海乘往之旅客頭等有西人伊文思君等二十一名二等三名又有太古公司之得藍孟芝斯號由利佛溥開出後今日接得來電謂本月十九日可抵上海船上載有疋頭貨及鋼鐵機件二千二百噸又有阿極克斯號將於明日開往日内瓦利物溥兩處由申裝出之貨以各項油類爲大宗餘爲麫粉等項又有福來洋行經理合衆國公司之貨輪羅德號由美國紐約開出裝有大宗煤油及汽油機油等一千數百噸昨得該輪電告將於本月月底至上海 
[吳淞放寛道路之會覆]  
　　吳淞巿經董辦事處吳淞商會昨會函商埠局云案准大函開本局現將淞鎭各街道分别履勘擬定增寛丈尺爲日後建築馬路及馬路未築以前兩邊改建房屋讓進之標準茲特開具清單分列路名並註明增寛丈尺函請貴公所查照會同商會參酌原定各路寛度曁商業上交通上關係情形詳細審查見復過局再行核定公布等因並附清單到處同日本會接准函同前因業經會訂於本月九日特開臨時聯席會議僉云淞陽街道就交通之便利希商業之發達應以寛放爲前提查本鎭素鮮鉅戶甚至沿路僅有二三釐面積爲一間巿房舉家依此爲生者若推放過寛勢多窒碍故前兩次巨災後放寛街道經多方設法勸導始克辦成東西道路寛十六尺南北道路寛十二尺兩旁以房柱外平面起算尺度以營造尺爲標準之定案現在商埠旣經呈准恢復所有道路寛度自應重行釐訂但對於業戶一方面爲難情形亦應兼籌並顧茲經公同研究詳細審查除新闢巿塲應照新計劃辦理外其鐵路以外沿浦馬路以内鎭海路以南認爲舊有巿區其道寛度不得不酌予變通當經公同討論分别簡繁按照單開各節量爲修正至增列之泰興路係西至泗塘直達泰興橋爲腹地之幹路勢須建設其沿巿河南北西岸路線爲交通上消防上所必需且疊經救火會請求不日亟須籌築舊有　武路亦酌定寛度一併增列爲特另行開列清單詳加說明函送察核公布施行並盼見復爲荷 
[海關在浦東焚土記]  
　　江海關昨在浦東陸家嘴汽窰焚燬私土上午八時由姚文敷監督委派關員潘少璇會同副稅務司及譯員黎錦波等渡浦督率小工伙夫等將兩汽窰同時生足火力烟土從海關棧房起出用駁船裝運渡浦九時開始焚燒其焚燒手續先核對簿記數目當衆拆包剖視然後陸續投入窰内焚燒至十二時始畢此項烟土係由海關緝私隊等在輪船上抄獲者居多數自九年十二月二十一日起至本年三月二十日止計十四擔四十六斤十一兩此外嗎啡安洛因等計獲案二十八起其中以西比利亞土爲最多其次爲大土小土波斯土土耳其土川土雲土等曩所常見之紅土此次已絶跡各機關監視人員到者江蘇省長與滬海道代表顏德清松滬護軍使署馬玉麟交涉公署談汝康淞滬警察廳賈煜地方檢察廳張玶上海縣公署熊烈會審公堂翁季平等十餘人並由三區巡官李鶴鳴率警二十名及陸軍兵士游巡三隊警士等在塲照料事後仍派警駐守以昭愼重所餘灰燼俟海關巡江輪出口順便抛棄海洋云 
[日本富士軍艦茶話會紀]  
　　日本富士練習艦此次專供吾國所派留日海軍大學學生練習航海術於上月三十日由日本橫須賀軍港出發經過烟台停輪兩日啓行至滬椗泊浦江日清公司碼頭附近昨日午後二時該艦艦長山口傳一君柬邀本埠中日兩國海軍曁政商各界在該艦開茶話會到會者有本埠日本副領事曁第一遣外艦隊司令吉田中將并所部職員吾國方面有海軍司令署參謀長何質玉第二艦隊副官楊砥中曁其他海軍將校多人章太炎柏烈武郭復初等亦被邀與會此外尙有中日紳商有女賓多人赴會者均由該艦派遣小輪在日清公司碼頭迎候登艦後由山口艦長曁所部職員并吾國在艦實習學生招待參觀一切二時許由該艦官兵演習種種柔術技擊以娛來賓三時入席茶話首由山口艦長述明該艦此次來華之意詞畢舉杯與來賓三呼萬歳次本埠日本副領事亦向來賓致詞次海軍總司令署何參謀長致答詞日艦隊吉田司令與章太炎氏皆有演說届四時散散會後日艦隊吉田司令重復邀飮始行作别該艦因有練習水兵卒業期届不能久留定於今日下午二時啓椗駛向日本佐世保軍港云 
[華商電車照常開駛夜車]  
　　華商電氣公司前因交流電機上葉子板損壞後即將電車部份之機器借用以維電燈並於傍晚爲始將行駛各路之電車暫停開駛後由該公司派人赴漢口水電公司商借交流電機所用之刷齒兩件運滬後倩滬南兵工廠加工磨剉合式即已裝配妥貼故自昨日起各路電車已照常日夜通行一般乘客莫不均感利便屈計每晚停車至今已有兩星期該公司之車資損失爲數不貲聞各戶之電燈因燈表已經拆卸者居多須待次第派匠裝置完善始可一律通電所有報請所裝之燈盞亦暫緩進行查該公司之燈費項下亦已大受影響云 
[組織滬太長途汽車之呈批]  
　　滬太長途汽車公司唐文治等呈太倉縣知事文云呈爲組織長途汽車公司購地築路呈請核准協助事竊文治等鑒於地方交通之不便發起組織滬太長途汽車公司自寳山縣之閘北起經過大塲劉行羅店而抵太邑之劉河鎭暫以劉河爲終止點建築路線通行汽車以利交通按照公司條例股份有限公司之規定辦理擬定股本總額國幣五十萬元先集半數二十五萬元現已認招足額擬即日築路興工除按照長途汽車公司條例第一條之規定備具附屬書類呈請督辦吳淞商埠局轉咨交通部立案給照外查是項路線計長華里七十二里闊四丈屬於寳邑者計長六十八里屬於太邑者計長四里屬於寳邑段落已由縣核定歸入縣道以内太邑縣道現雖尙未規定而是項長途汽車路線屬於太邑之叚落交通衝要自在儘先修治之例茲文治等旣經創辦長途汽車則是項購地築路事宜擬由公司擔任如須使用民有土地者其購地辦法擬比照寳邑辦法按畝給原主購買費銀圓五十元歸公司收用理合抄具呈請商埠局原文及附屬各件備文呈請鑒核仰祈查照長途汽車公司條例第十一條之規定迅賜核准並曉諭路線經過地方一帶人民一體知照實爲公便謹呈 
　　太倉縣知事批云來牘曁附抄呈文書件及路線車輛圖說均悉貴紳等鑒於内地交通不便發起組織公司創辦長途汽車自滬直達本縣暫以劉河爲止旣經呈請督辦吳淞商埠局轉咨立案則屬於太邑之車路自應同時修治至築路使用民地擬照寳山辦法按畝給予地價銀洋五十元歸公司收用尙屬妥洽現已印發布告曉諭一俟開工當再照例協助希即知照此覆附件均存 
[甘人拒蔡之文電]  
　　旅滬甘肅同鄉會近接甘省圑體拒絶蔡成勳督甘文電爲錄於下 
　　電文北京大總統國務院鈞鑒蔡成勳帶兵督甘曾經漢回各界拍電拒絶奈蔡氏野心未死仍欲來甘是中央爲該督謀權利不顧全甘九百萬人罹禍水甘人雖懦但當生死關頭赴湯蹈火亦所不恤應請眷顧西北大局從長計議甘民幸甚大局幸甚全甘漢回蒙番各法圑受慶龍史宗銘馬登科哈萬雄勒旺里克津吹庫爾憎格　樣次黎旦把等四百六十三人同叩 
　　呈文呈爲收回蔡督成命維持西北安寗事竊甘肅僻處西陲向係受協省分改革以來協餉停止財力支絀已不能支重以張督在甘大敲特剥銀根斷絶各軍欠餉已逾半年加之去歲震災非常綦重死傷流離載道塞途刻下飢軍飢民交錯境内危機四伏不可終日倘使蔡督兵來甘不惟軍費無着而主客軍間勢必釀成巨變甘人生死之關頭即西北安危之問題此宜收回成命者一國内糾紛日見擴大政府所恃爲根據者西北諸省聞蔡督帶兵來甘實爲攻陜虢亡虞及晋必寒心秦晋爲正當防衛計必出全力以拒蔡恐蔡師未及到甘而已首尾受敵矣勝負姑勿論西北之局勢破裂東南之統一無望全國擾攘危險何堪此宜收回成命者二况庫倫失守北鄙之空虚可慮奉直暗鬭東鄰之窺伺正急兩師屹立綏遠足壯東北聲威若使帶之來甘無論秦晋中梗斷難達到甘肅奇窮不能養贍即或秦晋不拒甘肅歡迎而以兩師有用之勁旅置於西北荒遠之絶地一旦有事征調弗靈旣弱中央之勢力又增甘肅之負擔措置乖方無過於此此宜收回成命者三有此三種關係蔡之帶兵來甘固不利於甘肅實不利於中央即直系方面蔡氏自身均有極大之損害公民等爲甘人請命爲中央考慮爲直系蔡氏代籌均謂蔡氏不可帶兵來甘中央即宜收回成命用是瀝陳請願望我總統總理俯念甘民九死餘生維持西北危局自重中央威信收回蔡督成命仍令坐鎭北鄙爲國家萬里長城母使帶兵來甘挑起秦晋反響甘肅幸甚西北幸甚國家幸甚迫切陳詞伏候垂察甘肅公民請願自治圑謹呈 
[軍隊分防職務規則令]  
　　本埠各機關接江蘇省長公署訓令云案准江蘇督軍公署咨開查軍隊分防職責至重其應循軌律實與地方息息相關自非明定規則示以準繩不足以資遵循而重職守茲制定軍隊分防職務規則令二十四條通行各軍隊切實遵辦除分行外相應檢同軍隊分防職務規則令一份咨請查照飭屬一體遵照等因並抄軍隊分防職務規則令到署准此除分令外合亟抄發規則令令仰一體遵照此令計抄發江蘇軍隊分防職務規則令第一條駐防各軍隊有保持該管區完全安寗之 
 
 

Page 11

 
 
職查第二條本管區内如有股匪或大亂土匪一經地方官通報或紳民請求及偵知應立即派隊剿辦迅速　滅不得任其嘯聚第三條凡匪徒竄據邊境應按聯防章程所定協剿辦法合力剿除不得漠視（未完） 
[美公使今日北上]  
　　駐京美國公使克蘭氏等六人於日前赴杭游　昨日業已乘車回滬定於今日（十三日）乘滬寗路九點十分鐘開行之特 
　　各地商會曁商界圑體執事先生均鑒自所得稅訂期徵收以來各地商界皆以負擔太重函電反對陸續不絶乃北庭再四催促不恤民瘼殆達可點本會覩此狀况感慨益深爰將不應納所得稅之理由爲我商界諸父老昆弟陳之查所得稅條例係民國三年一月公布其第一期施行細則係民國四年八月公布是時國會已被袁氏摧殘按照約法當然無効北庭竟藉口契稅鹽稅各條倒亦係當時敎令　　頒布之件以文飾其非不知契稅鹽稅行之已久略改條例猶有可原至於所得稅事屬創舉以袁氏之凶悍亦不敢輕犯衆怒彼輩之能力　不逑袁氏而欺侮人民則過之此所得稅之不應納者一也吾民苦包辦制度久矣貪胥污吏　公肥私已成慣習北庭一則日（估計稅額不止四百萬）再則曰（各省應確實估計全年能徵若干先行報告果能壽出大宗自當優予奬勵）無非隱授徵收者以敲勒之保障舉刃殺人而謂非我殺之有是理乎此所得稅之不應納者二也官吏額外之所得往往什伯倍於薪俸且可吸取狀勵金　其所失當有盈而無絀商界除悉數遵例納稅外並須供他種需索是表面雖平等而實際則偏枯此所得稅之不應納者三也按英國徵收所得稅之歷史第一次因與法國交綏權濟軍用滑鐵盧戰後旋即停止第二次則以改正保護制之入口稅爲交換條件我國　稅未廢復徵所得稅層層剥削人民之膏血有限彼輩之懲壑無窮所謂（裁　一節業經組織委員會開會壙斌積極進行）不過自欺欺人之談此所得稅之不應納者四也北庭聲明所得稅並不查賬商家祗以年終結賬之數實報官廳足矣墨跡未乾息壤尙在即　成警廳挨戶調查果何爲乎此所得稅之不應納者五也交通賬捐任意　挪一見於五省區災振圑體之通電再見於中外報章之記載試問武人官僚與災民孰甘孰苦彼輩且不惜忍心害理挹彼注茲則所得稅（不得撥充他用不得指充内外各種債欵抵押品）之語誰其信之此所得稅之不應納者六也所得稅旣定七成爲振興敎育之用何以未聞添設學校擴充經費甚至預算中之固有敎育費時苦無着北京國立專門以上各校敎職員迫而辭職不思補救貽害學子騰笑友邦（然明欲毁鄉校或異術而同心原伯之不悅學寗有辭以自解）讀敎職員庚電能不悲憤已往如是將來可知此所得稅之不應納者七也京師學務局寒電力主實行所得稅及嚴訂徵收保管支用與監督之方法並署國立專門以上各校敎職員會議之名嗣據敎職員諫電並未與聞此事曾幾何時北庭即决議此種法案竊名使詐破　畢露此所得稅之不應納者八也務乞各地商界諸父老昆弟一致貫澈江蘇商會聯合會之議决案勿屈勿撓黔驢之技必窮矣同　　人身居學界苟所得稅眞爲振興敎育方將贊成不遑寗肯獨持異議特北庭多獲一宗欵聓即多增一重壓迫幸勿墮其狡計無任翹盼專肅敬候公安中華民國學生聯合會總會啓四月十二日 
[青年會協會新屋落成開幕紀]  
　　昨日爲中華基督敎青年會全國協會新會所落成開幕之日會所門首陳列花木葱　可愛會所凡五層篇懸名人祝　賀聯不勝枚攀行開幕禮則在五層樓之屋頂花園亽四時開　中西男女來賓到者約五六百人當地官廳如何豐林護軍使代表及許秋帆交涉使海外來賓如日本早稻田大學敎授内崎作三郎等美國芝加高大學董事魏部駐滬英國司法官羅賓格並各敎會會督主敎國中重要人士如王正廷張百苓孔祥熙郭秉文聶雲臺等均蒞止首由鄺富灼博士宣布開會後聶雲臺君演說爲青年會除德體智三育外今尤着力於社會事業及經濟事業深望社會人士肯利用青年會以使各種事業進步云云旋余日章君宣讀海内外圑體及個人頌祝辭如徐東海黎黄陂顏惠慶周自齊盧永祥　锅山馮玉祥等斐律濱青年會協會日本青年會協會棉蘭柯年會北美青年協會穆德博士又各城巿青年會各學校青年會並其他圑體數十處旋張百苓博士演說青年會所以發達因各處歡迎之之故何以歡迎因其能供給人之需要且青年會有活動能力有變化性能審機度勢以應付社會之要求云云次余日章君答辭謂今日會所雖落成然事業則方　始青年會事業萬緒千端要以養成完全人格爲宗旨養成完全人格之工夫無限止而甚遼遠極望各界協力濟助等語散會時已六句鐘矣 
晚七時半該恊會又假大東旅館宴會與宴者中外人士約三百人由余日章麥克樂謝扶雅君等殷殷招待王儒堂君主席秩序如下（一）主席致歡迎來賓詞並謂今夕追懷有功於中國青年會之麥德博士與巴諾曼无生等與　者亮有同情所幸現得余日章君任總幹事前途更希同志努力贊助甚可樂觀也云云（二）美國駐華公使克蘭君演說由孔君傳譯槪述其游歷俄國之情形（三）四人合唱音樂（四）許秋　君演說希望青年會全國協會日形發逵俾可助敎育普及及道德昌與云云（五）余日章君答謝來賓並由諸幹事发送來賓以中西小册封面大書（人格救國）四字内容係述該協會之最近狀况（六）唱國歌十一時半散會 
[女界義賑會入賑之電訊]  
　　女界義賑會連接放賑專員由北京西安來電并　省當局謝電照錄如左（一）西安來電上海女界義賑會鑒興平今日查竣約一萬餘戶大小折合三萬餘口每大口洋一元小口半元眞日散放明日接查乾醴兩旬可竣後批賑友到陜即生查雒南商南災名待哺此時最急賑欵早到一日多救幾人否則持票就斃情殊可慘尙祈早日付匯至深盼禱并乞電復西安忠義祠轉卓植郭青（二）北京唐慕潮來電上海女界義賑會鑒佳電敬悉匯欵星期一即向鹽業查詢到即轉滙欵少减縣每口仍放一元卓識甚佩已電汾弟照辦矣愈蒸（三）開封趙督軍張省長電上海女界開賑會鑒魚電敬悉貴會敦請劉　生先生日内來豫查賑豫相被災最重一縣宏顧熱忱莫名感佩除分飭所屬一體保護外特此電復敬申謝悃趙倜張鳳　吳　孫青 
[約翰大學同學會消息]  
　　約翰大學設立有年青年子弟就學其間曾畢業或肄業而未畢業者不可數計出校而後留學外洋者甚多服務社會者亦衆大都佔重要位置尤以上海爲最凡上海各重要之商業實業機關無不有約翰學生之蹤跡故約翰大學上海同學會會員頗爲發達此次被選之會長等向來熱心社會務對於會務極思發展今爲同學聯絡感情研究學問起見曾發通告徽求居住上海曾肄業於母校尙未入會之諸君入會無論已否畢業均無不可每年只納會金五元所有寄閱之約翰聲報與集會叙餐等費均在其内現定於四月十七日起至四月三十日止爲微求會員期間並假公共租界南京路五百七十四號楊潤記内爲繳會金及報名處又聞該會長等擬於寗波同鄉會之新屋内組織同學總會於四月十日在赫德路五十七號楊君住宅邀請同學三十餘人討論一切到者有余日章蕭智吉曹錫賡曁天津南開大學校長張伯苓唐觀翼張竹平等云 
[國内輪船運貨進出口之調查]  
　　進口貨（寗波）招商局之江天輪船昨由寗波裝來之貨有蠶豆二百五十四包竹笋一千八百三十八件乳腐二百壜棉紗八十件草蓆帽一百二十六件鹽菜七十四件香粉四十包菜子三十八包脚餅五十四件牛皮四十三件紙傘十四件木頭四十六件雜貨七十四件（長江）招商局之江新輪船昨由長江裝來之貨有桐油一千二百桶綠豆二百包南瓜子一百七十包白豆一百五十三包紙頭二百八十五件皮油一百桶水靛一百十五桶銅元一百八十箱水烟二百四十五箱布一百件蛋黄一百零四件棕片六十五件生漆九十九桶布頭青蔗一百零一件銀洋二十六箱金子一箱　蛋一百擔皮蛋五十缸棉花二十六包黄白絲六十三件雜貨四百五十二件（烟津）太古公司之通州輪船昨由烟津裝來之貨有鹽一千一百二十包花生八百四十包紅棗一百六十包羊毛二百三十一件絲綢九十六件洋酒一百五十箱黄豆一百包粉干四十件杏仁六十四包甘草六十件馬鬃五十件生油三十桶生梨九十件絲頭二十二件洋瓶二十八件箱皮十一件雜貨一百五十件 
　　出口貨（寗波）招商局之江天輪船昨日裝往寗波各貨有拷皮三百九十一件冰糖一百二十五包洋布九十三箱甘蔗一百十件棉花一百四十包鹹魚七十包香烟四十五箱棕片六十四件拷膠七七十件　子十件雜貨一百五十六件（烟津）太古公司之通州輪船昨日裝往威海衛之貨有洋布七十箱苧蔴二十六件桐油靛青二十桶藥材二十件白礬十包洋酒二十箱蔴菇十箱裝往烟臺之貨有糖二百十五包磁器四百零六件桐油十桶土酒一百壜信石五十件棕片八十件苧蔴四十件夏布三十一件汽水二十七件藥材四十五件洋琴一件洋臘一件裝往天津之貨有麵粉二萬七千五百包白米六百十四包桐油二百桶洋布一百二十箱苧蔴一百三十三件茶油五十簍糖一百三十包皮蛋二百五十缸桂花一百四十四壜玻璃一百箱機器五百十一件汽水二百五十件香烟二十一箱竹木四百五十八件草蓆四十件土酒五百九十八壜藥材二十二件生鐵一百三十一件青鉛九十五件書籍四十七　磁器三十六件鐵板三十七噸醬油三十壜牛膠五十五件橘子二十件柏油一百桶竹笋三十件牛油十四桶靛青五桶綢子二件雜貨四百三十四件 
[景昌公司絲巿之報告]  
　　中美新聞社譯景昌公司報告云橫濱生絲巿上星戎又活動存戶皆抱樂觀上海中國機器絲仍無變動僅次等貨略有交易巿價不規則似買進方面有投機傾向七里絲巿號存貨已出脫土絲日本方面略有交易價每擔增二十兩現貨交易頗少巿價如下中國機器絲持别大號銀一二五○兩特别號一一五○兩中號一一五○兩七里改良絲上號無存貨巿號無價土絲上號五三○兩巿號五一○兩 
[友華銀行銀巿報告]  
　　中美新聞社譯友華銀行十二日報告云昨日倫敦銀價近期漲八分之七便士還期漲四分之三便士紐約銀價漲至五九又八分之一紐約倫敦滙價漲至三九二半此間今日定價金鎊三先令二便士半金圓六二半日金七七半上午巿况堅定午後鬆勳收巿時賣出價金　至高三先令四便士半金圓六六印度昨日倫敦買銀頗多中國今日或亦須在彼購銀故一二日内銀價恐再漲云 
[洛士律師之出庭]  
　　中美新聞社譯大陸報云前馬尼拉法官乾姆司洛士氏昨已得准在上海美國按察使署出庭此議由費信惇君提出林百克君附議美按察使羅平吉於歡迎辭中聲稱彼與洛士君相識多年極爲契洽云當由洛士君答語致謝按洛士氏生於美國之伊在　歐州曾在華盛頓之他柯馬爲庽公多年一八九九年以第四十五步兵之甲必丹赴變列濱一九○一年脫離軍隊而任斐島愛布司開馬林司文事長官時爲塔孚脫總統時代也一九○三年塔總統任彼爲斐列濱副檢察長二年後任爲第一法庭判官一九一○年辭職在馬尼拉爲律師至今爲該處洛士勞倫斯律師事務之領袖又爲加利福宣州華盛頓州斐列濱羣島及美　高等法庭之律師公會會員云 
[令緝江灣刦案盜犯]  
　　松滬護軍使署前日通令所屬各軍警略云頃　寳山縣知事馮成呈稱本年三月二十四日據縣屬江灣鄉殷十圖總甲郭秀卿報稱圖民邁寡趙郭氏家於本月十七日即舊曆二月初八日夜二時餘被匪十餘人越牆進内開門擁入臥房搜刦該氏聞聲喊捕被匪拒傷當被刦去金飾衣服田單等物逃逸追捕無蹤除就近報請淞滬警察分駐所請緝外理合呈報勘緝等情據此合行呈祈迅飭所屬一體協緝賞爲公便等情到署除分行外令仰一體查緝云云 
[閘北潭子灣刦案三誌]  
　　閘北潭子灣北王家井亭顧瑞祥洋货新衣店被刦一案已二誌前報茲悉此案除已獲之蔡如松　慶生張廷偉等三人外在逃者爲首係尙三及夏二李二等三人業經顏署長飭緝未獲前日已先將蔡等并贓物供單轉解司法科昨奉段科員覆訊一過解送警廳訊辦矣 
[汽車碾斃小孩先判撫恤]  
　　汽車夫程順榮（即陳慶榮）於本月四號在茂海路開駛五千零七十五號汽車不愼將宋同生之十一歲男孩宋方子撞倒碾傷身死業經公共公廨中西官騐明諭令屍父棺殮訊諭該汽車夫交三百元人洋並保候訊在案昨晨由廨提訊據宋同生投訴伊子慘遭碾斃要求伸雪並據英美電車公司十五路電車止賣票人張洪生供稱是日在茂海路停車時見死者從車中跳下適被告之汽車疾馳而來致被撞倒碾傷其時未聞有喇叭聲響等語又據見證張金榮投稱被告之車當時開駛甚快且未揑喇叭後面車輪將宋孩碾傷身死云云訊之陳慶榮延甘維露律師到堂辯稱曾由被告見證陳四供稱被告當時開車甚慢死者在電車上跳下仆地致遭被告汽車之後輪碾過身上受傷致命請爲察核經李襄讞核供商之美約副領事於中西文案由單上會同下諭云訊據各見證供稱該汽車夫陳慶榮當電車停駛時漫不經心致將電車上跳碾傷身死除由捕房起訴再行核奪外令車主先行撫恤洋六十元給屍屬具領此諭 
[陸家嘴小酒店内之命案]  
　　住在高昌廟地方無錫人周士英今年四十一歲向在浦東祥生廠爲機匠前晚七時許周往邀同廠工匠秦寳友楊培生等到陸家嘴附近和泰小酒店飮酒不料酒至半酣周忽倒地聲息全無秦楊上前察視則周已氣絶身死秦楊大驚向該店詰問周所飮係何種酒當據店主吳阿香店夥朱殿雄聲稱此酒係向莊源大酒號中批來之菉荳燒酒瓶中還剩一半等語事爲巡警查悉即將秦寳友楊培生吳阿香朱殿雄等四人拘獲連同瓶内餘酒并送三區警署一面着二十四保二十四圖地保陸佩生投報地方檢察廳稟請相騐一面將　楊吳朱四人及酒半瓶由警署轉送地檢廳收押 
未幾忽據屍子周殿邦到廳具稟請求免騐自願棺檢譚檢察長不准所請委派周檢察官毛檢騐員等渡浦往騐 
另一訪函云前晚七時許浦東陸家嘴和泰酒館内有酒客周士英猝然斃命倒臥　下而同　與飮之楊培生秦寳友驚皇無措即向外走出當經三區派駐日華紗廠長警到塲囑勿移勳酒席將楊秦二人尋獲連同桌上餘酒二瓶及未付酒資之大洋二元一併帶赴三區警署昨經曾署長傳到該酒館主吳阿香當倌朱阿榮研訊周猝斃情形後已擬呈報旋據周殿邦投署訴稱年十九歲本地人現在龍華讀書死老者係我父親業祥生鐵廠鉗床工頭伊向有胃痛病今竟猝斃諒係飮酒過度所致所與共飮之楊培生秦實友是其老友素無仇隙請求開釋並免報騐等情曾署長恐有别情飭將揚秦二人連同館主吳阿香堂倌朱阿榮等於午後轉解地方檢察廳忓究周殿邦着自行投案侯質 
[七圑體歡迎宴會紀]  
　　四月十一日午後七時殘廢收養院中華全國工界協進會精武第一分會正誼體育會平民養學廷佐義學精武義學七圑體假座三馬路菜馨樓歡迎王漢禮君首由主席雲作丞致歡迎詞繼由王君致答詞並演講此次赴直魯一帶考察災情之目的及沿途所見災區之慘狀聞者動容甚有席間流涕者 
[寰球學生會消息]  
　　寰球中國學生會將組織高尙娛樂部等情曾見報端前悉贊成斯　者已有多人該會特定本月十七日（星期日）午正十二時在該會會所開會討論組織方法聞已東請贊成斯舉之諸君届時蒞會共同商議矣 
　　寰球中國學生會學校於本月八號　上午七點三十五分車旅行杭州學生數十人分智仁勇三隊每隊有敎員二人督率監護智隊敎員趙溥泉李嵩生仁　蔣沸泉吳德寅勇隊沈壽鵬林兆元游覽三日每至古蹟名勝由敎員演講歷史地理學生採集植物標本實地練習西湖湖風景寫生聞該校此次旅行學生游興甚濃天晴則登峯造極如雲林韜光北高峯莫不一一游覽天陰則雇舟蕩澜西湖如三潭印月湖心亭高莊宋莊游玩終日至十一號始乘下午六點十五分車返滬休息一日十三號照常上課云 
[青年會今晚歡迎新會員]  
　　青年會本届徵求會共得新會員四千餘人茲定今日（星期三）晚開歡迎新會員大會業由會員科備就請柬徧邀全體會員與會其秩序定七時半由幹事陪同參觀會所八時在殉道堂開會會長王正廷主席工界音樂會奏樂總幹事曹錫賡演說南洋公學敎員李松泉科學幻術全體合唱愛國歌三育贊等想届時必有一番熱　也並聞該會職工部浦東分所於今晚六時半由該會幹事鮑九思渡浦演講（工人節已之必要）并用各種畫片逐項解釋 
[女青年曾舉行募集會員會]  
　　女青年會定於四月十三日至二二睛日舉行募集會員大會欲於此數日中召集新會員數百人且使全體會員　襄服務凡有品格之女子贊成該會宗旨者該會皆歡迎爲會員云 
[皖一師學生蒞滬參觀紀]  
　　安徽省立第一師範學生二十餘人於前日由該校敎員鄭君夢九率領來滬參觀當於前日下午參觀商務印書館總發行所由該館職員萬亮卿陸彙泉等導觀各處詳爲說明并至四層樓茶點而别昨日上午復由顧旭侯導觀商務印書館印刷所及尙公小學下午參觀第二師範附屬小學及中華職業學校晚間即假附屬小學開談話會首由主事揚陋漁詳述該校敎學訓練大綱次由顧君介紹帝立旦華學校校長趙　吳演講趙君演題爲故事在小學敎育上之重要及各學年取材標準講畢由鄭君代表全體致謝至八時許而散會該圑定今日下蘇參觀云 
[浦東花業公會職員會紀]  
　　浦東花業公會昨在浦東公所開職員會到者秦介侯黄谱衡傅佐衡胡雲翹儲也松邢志剛楊福森徐少亭徐關榮朱志誠浦牧舟黄福堂等十餘人午後二時開會公推秦介侯主席議案如下（一）呈請頒發圖記式樣議决由發起人列名將入會會員曁當選職員名册呈報實業廳發給圖記式樣（二）徵收會費辦法議决會員均須照章按月繳納會費（三）進行事宜爲調查姚花紗花整理辦法補推王濟川儲也松偕同前推之陳星槎爲起草員（四）推舉駐常辦事員公推王濟川黄蓮章二君代表辦理遇有重要事件隨時商决進行 
[慈善圑新副經理就職之呈報]  
　　上海慈善圑呈七海縣知事文略云爲陳報事竊　　副經理賈豐蔚業於三月八日病故當以慈善圑事務繁重自應推舉繼任之人秘於三月二十四日敝圑開會之期由姚文柟陸文麓曹驤顧履桂王　賈豐芸郁鍾棠王廷圻等公推本圑議董楊逸繼任劃經理之職經衆議僉同具函敦請已蒙楊君允爲擔任於四月十一日蒞圑會同辦理應請鈞署察核備案實爲公便謹呈 
[滬寗路量期日加開列車]  
　　時値清和游人如織滬寗路爲便利游客起見每逢星期日特加開滬錫間來回專車（時刻價目見本報星期五六兩日廣告）昨該路車務總管以乘客甚爲擁擠特通告各車員格外認眞照　以安行旅 
[中國電話局新屋竣工]  
　　中國電話局前因新碼頭之局所不敷辦公故於推廣長途電話之際特呈北京交通部核准就大南門外中華路地方購地建築高大洋房一所自興工以來迄逾數月現始落成規模宏大刻已將内部各種接線機箱櫃裝置妥貼並預備一切手續頗爲忙碌不日即須舉行落成禮並柬請各界人士前往參觀云 
[要求整頓閘北道路與路燈]  
　　閘北虬江路沈家灣一段道路凸凹不平爲時甚久工巡捐局不爲修理救火車行經該處尤爲危險機器不時損壞又新民路蒙古路一帶路燈　少黑黯異常負重擔者與塌車互撞時有所聞經閘北救火聯合會職員提議業經谬會要求工巡捐局限白修裝以利交通 
[幼女待領]  
　　日昨（十二日）下午二時有穿日本服之幼女在黄油灘路啼哭適爲日本人谷口牧男警見疑係谬國人民領赴該管領署詢悉名係趙蘭福州人口操日語自言由長崎來申寓不記字號客棧甫經四日因隨伴游行迷路等語當由日本領事署派員將該幼女送交江蘇交涉公署安挿經總務科查詢該女吐詞不甚明晰現正派員分投調查尙未訪悉該幼女家屬故暫安置候領云 
[昨日公共公廨訊案紀]  
　　昨晨公共公廨民四庭由俞會審官及英包副領事訊理華人民事訟案七宗併紀如次（一）沈九成訴蔣少峯冒牌請追損失案前經判决被告償還原告損失銀一千五百兩茲原告律師以被告尚未履行堂諭聲請執行（結果）被告所有之機器生財抵償原告前領之冒牌毛巾亦應歸原告變價抵償判决之數（二）張福　聲請給諭執管　產案前命聲請人登報聲明茲已期滿無人反對故張偕律師到堂請求核准（結果）准給諭張福　將遺產執管諭單由律師擬呈核奪（三）廣東路金星藥房主何榮坤聲請破產係因先令縮短影響所致（結果）本案所有賬據財產均交本廨理賬洋員代管並登申新兩報十四天及洋文報再核（四）孫秋堂訴葉和尙侵佔地皮冒領祖墳案因被告代表甘維露律師未到（結果）改期七天再訊（五）凌祥鳳訴凌人傑吳琴蘭韓裕生韓裕祥串賣祀田得價分肥案（結果）着原告律師於三日内修改稟詞改期審理（六）喕诜山康訴同茂錢莊收抵伊所遺失價値二千元之孟浙鹽棧爲夥時由該棧經理人連同其他契據持向同茂錢莊抵押去年五月原告懇求該錢莊經理夏姓欲以八百元取贖因夏姓不允原告遂登報掛失至原告所供股票係置於新旅社房内遺失殊非確情（結果）本案註銷呈案各證據閱後發還（七）同茂錢莊訴浙鹽棧不理以股票道契方單等件抵押銀四千兩案（結果）本案原告勝訴着兩造互商將抵押品變價歸償原告如有餘欵繳存公堂候核 
　　又午後民二庭由陸襄讞會同美約副領事續訊美商控訴華人案兩宗（一）瑞裕洋行訴德昶潤顏料號主邱渭卿定購顏料貨到不出請追損失美金洋二十三萬六千七百十七七元五角案先由見證西人吐色與惡爾兩人相繼上堂證明當去年十月底時普通靛青價格每桶計銀一百十五兩至一百二十兩之間云云繼由原告律師聲稱被告定購靛青共計一千桶以今日結算須僨還原告損失二十萬零六千兩應請判令賠償云云旋由被告律師向以上兩證人盤駁一過（結果）展期續訊（二）吉時洋行訴全泰祥洋貨號不理貨欵案前判將該號貨物暫存振華堂洋布公所著登報傳達被告到案候訊茲登報兩禮拜之期已滿被告仍避匿不面故原告律師到堂請派戎慶範爲本案理賬員並要求對於原告控數缺席判决（結果）准原告律師請求缺席判决所有被告店内貨物交戎慶範變暫得欵繳存公堂候核 
[婦人扭控拐匪之送究]  
　　向在麵店執業之王連生其妻田氏今年二十三歲常州人前年遭拐匪安徽人王子卿設計誘拐至吉林地方價賣爲娼當被收去身價洋五百元惟因該氏不願接客迭遭龜鴇虐待苦不堪言嗣爲某狎客所見出洋一千元仗義爲之　身并伴送該氏到營口救濟分會交代即由該分會將該氏轉送上海救濟婦孺會傳到伊夫王連生將氏領去完聚詎連生近來失業該氏只得出外帮傭昨午在大馬路先季公司附近買物忽與拐匪王子卿途遇立即上前扭住鳴到巡街捕拘送老閘捕房由捕頭研詰一過立用電話通知救濟會經會董飭派偵探陳少廷前往將王匪並該氏一併帶到會中奉飭備函將原被移送地檢廳究辦查該氏被拐之初其夫王連生疑妻母田丁氏有串拐嫌疑曾直地方審檢廳稟控奉諭將田丁氏訊押三個月期滿得釋現在拐匪與王田氏均已到案則田丁氏之被誣可已大白矣 
[略誘人婦之押儆]  
　　住居楊樹浦路鼎和里一千另七十二號門牌之工人彭才郎措控小工頭目江北人王金山奸拐伊妻彭陸氏等情昨由匯山捕房華探目金福壽西　目柏生在虹口崑明路華租交界處之屋内將被告及彭陸氏一併拘解公共公廨請究先由原告投訴向與伊父同在被告處優工故與相識被告遂將伊妻引誘成奸拐匿云云 
　　次由見證婦人王盛氏彭李氏證明被告略誘情形而彭陸氏上堂供稱因翁姑意欲將我圖賣是以我商由王金山出洋五十元向我翁價買等語質之王金山亦供係向原告之父價買原告之妻爲妻中西官核供以被告畧　屬質豈容狡辯判押西牢半年袁陸氏交其本夫領去管東 
[科罰大批男女賭徒]  
　　前晚新閘捕房包探何正喜陳葆錄協同一百九十號西探目及五號西探八百七十號華捕同往山海關路五百七十七號屋内破獲賭窟一所計拿男女賭徒四十二名連同賭具賭洋一併帶回捕房昨解公共公廨經張襄讞會同美領奥君質訊之下判令爲首糾賭之紹興寡婦陳張氏罰洋十元其餘王阿四周四寳陳根法孫鳳全夏妙根孫壽根陳明廷陳同生王阿榮陳漢章卜仁子毛忠坤董炳榮沈金生王阿三華三郎毛廷元葉秋芳吳阿興陳忠華單才寳陳阿廷陳則仁范洪福工紀榮朱阿根蔡行生朱伯生李阿芳張從全衛德仁朱三囝陳聚財崔平生陳張氏王阿仁王黄氏黄王氏張宋氏等三十九名到案者各罰洋三元與由捕房保出臨訊不到者所存保洋一併充公陳玉琴陳翠弟兩名姑念年未成丁從寛斥釋賭具銷燬 
[破獲賭場兩處]  
　　西門莊家橋同樂茶樓並穿心河橋小茶肆連日均邀人在内聚賭前晚爲二區二分署警局查悉飭派長警分投前往拘拿兩處共獲賭徒十餘名起獲賭具解送到局候究 
[店夥舞弊賬目之押儆]  
　　茂得利奬劵店主王振亞前延農復律師代表投法公堂控經理王全生司賬趙安嶽兩人舞弊賬目請求追究等情判兩被告還押候歸民事堂期訊核在案昨又提訊先由原告律師聲稱被告等乘閉店之際舞弊賬目現被原告查重兩被告私收客賬宕用賬目及竊取紅票共計洋九百八十二元六角亂開花賬今有賬簿可證呈請追究詰之司賬趙安嶽供此項銀洋均係王全生個人用空餘供支吾王全生供認所用之欵相符中西讞員會商之下判以被告等旣爲經理司賬應負完全責任着照原告控數共同負擔交還九百八十二元六角外以王趙兩人不應監守自盜着各押西牢三個月准予贖罪堂費亦歸兩被告負擔 
[誌謝]  
　　昨承中華圖書館惠贈第一百零四戎（禮拜六）兩册又商務印書館惠贈第二百八十八期英語週刊及第十三卷第三號敎育雜誌各一册又銀行週報社惠贈第一百九十三號銀行週報一册誌此道謝 
雜評二 
[調防文告感言（訥）]  
　　以中國之文告觀之無一不整齊而嚴肅也軍隊而能盡如上官之文告則今日軍隊之紀律雖駕歐美之軍隊而上之可也非特軍隊凡一切行政司法苟僅觀其上官之文告亦無一不有法治國文明之氣象果如是則中國之平治亦已久矣 
　　然而文告愈繁服從文告者愈少文告愈嚴奉行文告者愈自由蘇子有言曰古者言語相結天下爲一科條旣備民多僞態書策稠濁百姓不足上下相愁民無所聊明言章理兵甲愈起辯言偉服戰攻不息繁稱文辭天下不治舌弊耳聾不見成功斯言其今日之謂乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[參觀華盛製造紙板工廠紀略] [  指嚴]  
　　十七日午刻抵蘇飯於新蘇台旅社畢即遄往鳳凰橋傍水新設之華盛製造紙板工廠參觀廠主任蔡君際電所約也先是已未秋曾晤蔡於滬時甫回國談及製造紙板事大可抵制某國貨意銳進去歲夏游蘇則鳳凰橋畔廠基已鳩工庀材機鑪亦到者半至秋冬際始開機成貨今歲尚未正式開幕而機聲隆隆紙排積疊規模粗定工作程序亦完整矣用撮周覽工塲所得紀茲崖略以告吾實業界同志 
　　一用途紙板用於模型匡匧及畫圖襯紙洋裝書面機織硬版等材料此外用塲極多前此大宗取辦於東鄰每年進口計約値四五百萬圓國人絶無注意及此者故今日猶或疑爲東貨 
　　二創辦主動力純係蔡君際雲蔡洞庭西山人前在日本大阪營業爲麻皮出口商兼營進口貨爲大阪華僑商會會長因抵制潮流日盛幡然變計挈眷歸國盡出家財十餘萬金提倡號召自爲說明書及預算表辛苦組織數月之久資本家意存觀望蔡君不爲阻卒集資四十萬金成股份有限公司公推蔡君爲總經理一切規模咸出其手於去年十月間開工出貨甚佳銷路最暢 
　　三製法用千匹馬力大汽機引擎轉動全機機分四部一切草（原料以稻草爲大宗）二成漿（稻草切斷用機刀搗爛成漿狀如馬糞故俗名馬糞紙以石灰清水洗之三壓紙（上用大銅絲網棍下用厚毡承之壓平成紙）四焙乾及切斷每日日夜工兩班可出紙十二噸每噸値銀七十四兩至八十兩厚薄自一號至十六號 
　　四工塲建築入内爲辦事室出納科經理室會計室偏左入工塲其室爲長Ｉ字形一端置鍋鑪自置水管及發電器次爲切草機又次爲蒸草爛草機係兩大球又次爲洗凈機皆高出樓頂又次爲入漿巨井又次爲壓紙機又次爲烘乾器又次爲切斷機包紥機而貨已成矣即Ｉ字之下一端也外爲會客室今甫竣工予爲顏其額曰制器尙象又外則積草塲工人居室全塲約七十餘畝又西有隙地约三四畝蔡君擬築室居焉今甫興工延予題其楣曰雲琴别墅又外有地數十畝蔡君言將作第二工塲 
筆記 
[鬼責記] [  紓庵]  
　　幽冥玄妙千古無有知其梗槪有鬼無鬼人各其說卒無左證苟持折中之論則信者有而不信者無至聖如仲尼且謂敬鬼神面遠之我儕不必强其有然亦不敢斷其無也惟以性如子瞻喜人談鬼聞即筆錄姑妄言之而已日前徐子語我謂有張生賃居滬邑縣署之左家中十餘人賴生以活生執業銀行界克自勤儉闔宅溫飽客春母逝臨殁謂生曰若已年逾弱冠而猶未得婦過在家貧而阿娘亦不能逃咎實所悲悒今母將去第有一言叮嚀後此勿涉荒唐速自圖室以立家業則九泉慈魂慰矣言已而逝鄰有王寡婦女曼睞多姿丰神綽約已字人矣顧以標梅之年日與生面遂不期情芽内萌蛾眉傳語生初拘於母氏遺訓不敢有蕩檢之行旣久不能自制私相歡好兩情殊篤而不免有所贈授旣多浪費家中所需遂日削漸以典質繼之舉僨閱數月索逋者環逼勢將不支而生沉酣溫柔鄉中昏然無悟一夕寡婦忽氣蹶俄而甦目洩異光自言我張生母令女召生而責之曰不肖子昏憒乃爾使我夜臺無涙乾日矣今來詔汝兒苟不悟將令蕩女慘死生惕然懼急諾之時四隣聞異來觀鬼見來人起身述往日訓詞並訴家中苦楚絮絮然彷彿張母生時也衆皆悚然或問蕩女何人則隱約其辭匿不直告又言不得已而附王嫂之身以吐肝隔於心良歉及遍辭衆人蹶然而絶寡婦蘇衆問何言歸惘然不知而女則　觫萬狀容色異常踰數日寡婦徙去生情旣斷家境漸復（終） 
劇談 
[紅氍雜話] [  申公]  
　　近來有識之士多倡婦女天足之說其實此說梨園久倡之於數十年已前梨園演劇除崑曲無弓足外亂彈則扮貞婦烈媛率天足其弓足者則多失行之婦如烏龍院之閻婆惜翠屏山之潘巧雲等類不一而足其天足而墮節者唯白良關之尉遲敬德妻梅秀英然編戲人早預爲之地謂其失節全嗣且終能一死明志較閻潘之流相去天淵是秀英雖失節而不貶其烈此其所以以天足扮之是梨園輕賤弓足至於此極其提倡天足固不後於有識之士也 
　　狀元印演元季明初常遇春馬跳圍場事其事跡本於英烈平話非唯正史不載亦坊刻英烈傳之所無也特茶坊中說書人恒演說之耳京中舊演此劇以武老生扮常遇春塗面與凈脚無異殷德瑞最以此著名及德瑞旣殁竟至中絶譚金福雖嘗演之惜扮相平常不甚爲觀客所重其他王福壽輩直可等之自鄫以下張淇林亦習此劇往歲以此與安天會俱授之楊小樓小樓體大聲雄頗合其選曾兩演之於第一舞臺顧京中觀劇之人多不識此劇精微不甚稱揚可爲歎息近人或評此劇立論尙允而遺去殷德瑞張淇林嫌其考核未精然遺張淇林猶可言也乃并殷德瑞而遺之不幾於數典忘祖乎 
新聞拾遺 
[何必] [  立德]  
　　餘杭金宋莊沈某於民國六年間娶某姓女爲妻過門後姑媳時有齟齬致被逐歸母家未數月產一子已有五年去臘親友調解迎歸圑聚上月二十七日沈某偕妻子往宋祠祭祖族中以爲婦歸寗五載其子必非沈姓所有竟拒不同餐沈某以理爭論語不能屈族長之弟老羞成怒將五桌酒餚盡行搗毁逼令沈某賠償各不甘休欲赴縣控告嗣經何某出而排解未識如何了結云 
[幸而] [  吳秉恬]  
　　哈同路劉姓婦懷妊已十八月尙未分娩腹大如五斗拷栳昨日偶與鄰婦口角鄰婦悍甚猛踢以足登時腹痛欲裂不逾刻呱呱墮地已產一雄且母子俱各無恙婦夫某初欲與鄰家交涉至此乃轉怒爲喜謔者謂此新法催生可名爲一脚踢云 
小說 
[社會小說衆醉獨醒（三一九）] [  瞻廬]  
　　第四十八回振木鐸苦口警痴人抱花瓶疑心生暗鬼似這般單獨結婚有了新娘没有新郎分明唱一齣獨脚戲（曩年海上盛傳之單獨議和與此將母同）雖說牌位便是新郎然而牌位又不生脚怎便可以並立行禮怎便可以相對鞠躬爲了這個緣故世俗相沿的抱牌禮節卻有一個救濟方法抱的不是牌位卻是一個花瓶不須新娘親抱卻用丫環代抱那丫環抱着花瓶便有了新郎的資格（不是婢作夫人竟是婢作新郎）一樣可以步上氍毹和新娘捉對兒立行禮也無妨鞠躬也不礙邦平爲着結婚禮節也曾費過一番斟酌邦平的意思是要翠娥親抱牌位娘子的意思是要丫環代抱花瓶彼此商議不决邦平便去就正於翰苑前輩賈老先生賈夷齊道抱牌做親非禮也武王載木主以出征古之夷齊旣然議其不仁令媳抱牌位以做親今之夷齊當然認爲非禮不得已而思其次抱牌不如抱瓶瓶者平安之象也令媳抱瓶尊府從此平安矣（誰料適得其反可見穩瓶之難揑也）邦平聽說大喜便定了這個計較然而到了臨時那又發生一層困難情形原來習俗相傳凡是抱着花瓶喬扮新郎的人物一上氍毹便有鬼魂來附體生人的精氣被那鬼魂吸收輕則連發三天的寒熱重則害一場大病一年半載不得起牀劉公館裏的婢女攏總也有五六人都是抱着這個迷信誰肯以身嘗試好端端去觸甚麽霉頭經那柳氏娘子脣焦舌敝百般拉攏又許了一雙金釧做犒賞重賞之下必有勇夫才見這春桃丫頭肯向主婦告個奮勇娘子請了趙仙人到來行個鎭壓的方法使那瓶裏鬼魂永遠不得出現 
[餘瀋] [  鶴梅]  
　　小雨乍晴園花盛放嫣紅姹紫圖媚爭妍若有美人含笑環俟殊足生人依戀 
　　時則小鳥聚鳴啁晰不已似唱似和惜無公冶子之學不克辨耳 
然異鄉花鳥雖情景不殊客子對之其如益增離緒何（卻酬） 
 
 

Page 15

 
 
   
 
 

Page 16

 
 
常識 
[成功百訣六版]  
　　沈有乾君成功百訣茲經本館六牌每册仍收回印本銀五分合銅元七枚外埠函購加費一分售書處本館營業部寄售處中華職業敎育社 
常評 
[罷工與罷敎] [  箴]  
　　各國多工人罷工我國獨敎師罷敎 
　　各國之工人罷工大率於目前所得工資之外更求其增加我國之敎師罷敎則因分内薪金之久已無着而但求其照發 
　　工人罷工爲政府之所畏以其人數之衆多也敎師罷敎則明知不爲政府之所畏而但望政府之知其可恥然而今日之政府尙安有所謂可恥之事如知其可恥則不待敎師之罷敎而區區之敎育費早應籌措矣 
　　故我謂世界可憐之事無有如我國京校敎師之罷敎者也至罷敎無效更進而總辭職則亦仍不過罷敎之變相而其可憐爲尤甚吾不知納稅於政府之國民能常聽子弟之失敎而一任政府之遷延復遷延子弟之師之枵腹復枵腹子弟之學業之犧牲復犧牲而漠然無所動於其心乎 
國民常識 
[賽神會感言] [  嘯埃]  
　　本月八日（陰曆三月朔）南京舉行都天神會舁像出巡旗傘鼓鑼鋪張揚厲一般迷信份子焚香載道觀者塞途余見之不勝駭怪憶吾邑自民國以來神會久未舉行方欣共和改造文明競進一切神權迷信之事固已漸次打破矣不意今茲又復舉行果何因而發起耶思之再四不得其解 
　　嗣聞人傳說謂吾邑近年年歲豐稔人民安康未受災祲是皆仰託神佑弭患無形故特舉行神會爲大衆消災求福現復定三月（陰曆）十二日舉行東嶽神會十五日舉行財神會各大善士捐資踴躍現復募集千金襄斯善舉云云噫迎神賽會本干禁令而官廳置若罔聞不加禁止非特糜費金錢抑且恢復神權提倡迷信當此新文化運動之時豈容此種愚妄舉動仍復存在耶况北地災民春賑正値緊急斯時以此巨金糜費於迷信無益之事何若移賬災民較爲實際耶 
　　然而往者不咎來者可追願將舉未舉之東嶽神會財神會官廳急加禁止破除迷信并望各大善士將募集之貲移助春賑是誠作善降祥功德無量竊爲災民合十以禱矣 
　　以上所述係就寗地而論吾尤望他地有此舉動者從速廢除一則節省金錢一則破除迷信各地人士幸注意焉（乙種酬） 
[本增刋三次修正投稿簡則]  
　　（一）投稿本增刊者其材料除衛生道德法制　濟四項外特增雜錄一項仍以有關常識者爲限其有　涉攻訐個人者恕不登載 
　　（一）投稿者篇末須開明姓名曁詳細地址最好黏一名片每句請自加單圈若篇幅過長及繕寫潦草字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬共取酬時之署名蓋章須與投稿時同 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
農業常識 
[區田種法略說] [  濟滄]  
　　我閱狄雷博士演講筆記謂補救民間生計困難惟有力謀生產加多中國向以農立國則農業應當改良云云心有所感爰爲掇拾舊籍先紹介區田種法於我同胞 
　　歷史區田之制我國相沿已久舊謂湯有旱災伊尹作爲區田敎民糞種負水澆稼收至畝百石其利之巨如此蓋發明遠在三千年以前云 
　　算法計田一畝闊十五步每步五尺計七丈五尺每行一尺五寸約五十行長十六步計八丈約五十三行五十與五十三相乘每區見方一尺五寸約二千六百五十區 
　　種法空一行種一行故有一半不種僅得一千三百二十五區又隔一區種一區分今明兩年輪種故每畝每年實種之區僅得一畝中之四分之一即六百六十區之譜舊謂每區年收榖一斗係常見之事即每畝可收榖六十六石縱古今斗斛大小不同而所得倍多可以斷言茲再爲申說明白一荒地亦可用不須良田二屋旁餘地大小都可用不必一定成畝者三即不種榖改種他物亦可惟同時同地不宜雜種數物耳 
　　種法二用何方法能得如此之巨利曰重在肥料重在人工不斤斤爲土壤良楛之計較也法以田畝四邊開水溝一道將本年應種之區每區挖深一尺把土取出再起出土寸許用熟糞（此二字宜注意農人盡知之）一升草糞最佳與寸許之土和匀仍放人區内將種子匀撒在上面每區約一百數十粒用手在土上按實使土與種子相粘然後酌放鬆土一層（此時不可過厚）俟榖芽透出逐漸將鬆土添入略以隔處相平爲度 
　　要點一苗出後可留其粗壯者餘摘去約相去一寸半留一株每區可得一百一二十株二預製小鐵鋤耙各一鋤闊一寸長四寸耙用釘六每排四釘以爲耡草鬆土之用 
　　成效餘地多土氣足肥料豐厚榖粒蕃碩長成後恐爲大風吹倒宜隨時留意將土多壅爲是收穫之後把榖春去石可得凈米八斗 
　　餘意或問今年可仿種與否曰亦無不可惟下肥料在臘月間尤好種子能用臘雪水浸四五日尤可免蟲害解蘊熱或問起手可種若干畝曰工程及肥料所需甚大宜先試種一二畝俟成效卓著逐漸推廣勿貪多也或問此法中尙有無其他奥妙曰我所知者大段如此至於普通田作之法參用其意或種區田有年隨心變化是在經騐聞山西省亦正試行此舉其法能否更加詳密望有心者爲之披露爾 
法制 
[對於警察廳封閉房屋之意見] [  張辟塵]  
　　屋主甲將屋租乙居住後乙以不正營業（如犯鴉片烟罪秘密賣淫罪）被警廳逮捕並將其住屋封閉此種塲合數見不鮮究竟此封閉行爲何所根據以理推之旣異於刑法上之没收復不同乎民法上之執行無以名之曰行政上强制處分然詳考法令又無類此之規定間有封閉數月者屋主甲致受意外損失以愚之見警廳此舉即不成凟職亦係侵權行爲似可申訴有持反對論者其言曰甲不愼於招租所以示懲不正營業警廳可以勒令歇業或停止營業封閉行爲正所以達其目的也又封閉行爲在我國已成行政上之習慣何得謂爲不法而申訴綜上所論分爲三項條駁於左 
　　第一理由毫無可採蓋房屋不能供犯罪之用裁制不能捨人而就物此爲法律上原則無可訾議即使甲知情亦不過乙之共犯或從犯决不能不裁制其人之身而處分其人之物也 
　　第二理由謂警廳以封閉之手段達勒令歇業或停止營業之目的竊以國家統治權獨立且强大也勒令歇業或停止營業至爲易易何至侵害舞辜自損威信借曰如是何所據而云然耶 
　　第三理由似是實非蓋法治國家以法爲本法有規定方可適用非然者即爲不法至於習慣一語尤屬誤會習慣之善者固可採擇其惡者尤應排除侵害他人非不法而何旣不法矣當然申訴以求其當理固然也 
　　總之封閉行爲爲之者因沿革而拘泥固已數典忘祖受之者因强權之壓迫不敢不忍氣呑聲以行政之惡習害無辜之良民法治國家寗宜有此惟望執政者知非速改庶人民權利不淪於危險之途行政官員自拔於不法之域幸甚幸甚（不受酬） 
道德叢話 
[儉爲各種美德之基] [  焦桐]  
　　我國今日社會道德之墮落已達極點正孟子所謂上無道揆下無法守之秋也官吏貪贓以枉法政客橫議以亂法人民作奸以犯法法網雖密終不足以濟道德之窮奚以故曰皆爲爭私利故而其私利之所以不得不爭者又奚以故曰生活程度高入皆不敷所出故 
　　軍閥也官僚也富商大賈也一宴會娛樂之費而動至數十萬金焉一婚嫁喪葬之費而動至數千百金焉其下焉者日徵逐於花天酒地中衣必文繡食必梁肉居室必美備更無論矣夫如是則舉國上下財用恒苦其不足而勢不得不出之於爭由是而貪而詐而暴强者恃武力以割據弱者行詐欺以誘騙智者設網羅以搜括愚者持槍械以刦奪種種不道德之行爲要莫不從爭私利而起國欲治其可得耶 
　　我以爲欲補救今日之社會姑勿高談公德必自提倡個人私德始而欲提倡個人私德又必自崇儉始蓋儉則用財無不足之患而生計有日裕之機管子曰倉廪實而知禮節衣食足而知榮辱孟子曰富歲子弟多賴人苟生計寛裕不虞凍餒誰復肯冒不韙之名而爲非義之舉吾知種種美德皆將由儉之一字而植其基也有心世道者諒勿河漢吾言（乙種酬） 
道德叢話 
[西方格言（一二三）] [  謝介子選譯]  
　　誠篤者點首一次斯足矣（英吉利諺） 
　　立法者當守法（西班牙諺） 
　　從容而作之事恒佳（英吉利諺） 
　　彼今日傾覆已或明日同之（臘西諺） 
　　求榮之事無過於爲所當爲（倍根）（Bacon） 
　　作一謊語至少二十次發言後方能使人信（潘勃）（Pope） 
　　金錢亦需要之物（英吉利諺） 
　　人情與餽贈破壞正直（英吉利諺） 
　　東行復西行吾家最安寗（荷蘭諺） 
雜錄 
[讀史叢話] [  愚公]  
　　宋秦檜兩居相位凡十九年薦執政必選無名譽柔侫易制者不使預事備員書姓名而已其任將帥亦必選駑才凡中興諸將皆投置閒散不使預事剛烈者則置之死地高宗初任檜以成和議後知檜跋扈爲所挾不敢發及檜死高宗親政欲有所爲而國勢已不振矣評曰檜不用才爲專權也今政府用省長以二流人物膺選蓋恐其不能奉承督軍致遭拒絶反汗難堪也不知督軍之惡縱而愈大人民之苦久而愈深民怨將極鋌險偕亡大勢一去土崩瓦解外人乘之不亡何待檜專權不過致國勢於不振政府棄權其禍將至於亡國論情定罪今之執政罪不在檜下也 
　　漢更始入長安委政趙萌萌弄權放恣羣小膳夫皆濫授官爵人民爲之謠曰竈下養中郎將爛羊胃騎都尉爛羊頭關内侯評曰今日官吏流品之雜與勳位勳章之濫久爲識者所睡棄彼輩方且以官驕人以勢凌人縱欲肆惡恬不知恥若對之誦此謠得無愧乎 
　　宋岳飛軍律嚴明所過秋毫無犯農民荷鋤而觀卒有取民麻一縷以束鄒者立斬以徇卒夜宿民開門願納無敢入者軍號凍死不拆屋餓死不虜掠卒有疾親爲調藥諸將遠戍飛妻問勞其家死事者哭之而育其孤有頒犒均給軍吏絲毫無所與每辭官必曰將士之力飛何功之有故將士爭欲效死所向無前外捍强虜内平巨寇兵鋒之銳冠諸軍獨爲金人所懼云評曰今日兵變之聲時有所聞十一師之變官長率之行搶湖北且有十八日兵變十一次之事實某將軍素稱善兵吾人皆信其能救國救民倚之若長城者不謂其部下亦一變於許昌再變於保陽大局險惡如此吾人更何望乎三復飛事於是嘆古人之難及也（乙種酬） 
 
