# 1904 - 203 - 4911232

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[答客問俄人查船事]  
　　有客踵尊間閣之門問於執筆人曰邇聞俄之義勇艦遊弋海洋迭次搜查各國商船曾將英船麻六甲扣留并取去德郵船所帶信件此事果公法所能行乎抑尙有所未合乎曰公法非僕所夙諳惟嘗觀英文捷報之議論矣捷報之言曰信件列入戰時禁品其論先發自日人俄乃尤而效之雖然此一舉也俄之所捐頗微而日之所失甚巨蓋以俄國信件之　日境者少不虞見掠於日人而日本信　之由歐洲東下者多在恐被俄人掠去也抑抑西歴一千八百五十六年巴黎司大會所訂戰事規條第二則明載商船之揭中立國旗號者自非禁貨方准轉輪近百年來各邦皆依此而行不稍違背當四年前英搭之役英人亦嘗扣留德郵船事後照章償其所耗之貲絕未聞德之視英爲野蠻或海盜也其言大略如此僕則試引戰時局外國公例證之其見於滬上所刊東方雜志者一局外國商船爲戰國軍艦所截阻經其盤查果係違犯戰爭公例立卽押送戰事法衙秉公審斷將該船及禁貨一律入官一懸局外國旗之商船載有商貨卽　貨主係戰國人除禁貨照例入官外其餘不得捕拿一局外船隻在本國境外者不得拒敵國搜查兹者俄之派令共艦查船其殆按照以上諸條行事乎客曰局外之船爲戰國携帶公文信件各國皆有行之者信如所言是日人先議禁於前而俄人乃仿行於後不知日人所援何例乃甘因此而自失利權乎曰是誠日人之鑄成大錯也我嘗讀美人吳氏所箸公法便覽謂百年前無禁止齎送敵國公文信汗之例自司果德推廣局外之責而其例始行觀英國所定章程一所謂公文者必與公事相關而又爲在官之人所書一者缺一不可二由敵國致書駐局外國之領　若非查明實與戰事相關不得攔阻三公使之駐局外國者致書本國亦不得攔阻四從略五船爲敵國齎送公文必查得船主知情確　方可定罪六船由敵國開行或寄書與敵國必查得船主確不知情方准免罪七從略八船主齎送敵國公文倘經查有確據卽將船貨一併入官然貨非船主承管則免於是公法家如英之斐氏美之惠氏德之海氏法之奥氏郝氏皆宏宣　　一則曰信船及他船船主照常受寄信件或携帶公文亦爲無罪再則曰局外之船照例寄送信件雜有公文在内似雖遽定其罪　船主只知船之載有何貨安知信中之所言何事也由是觀之日之首宣禁帶敵國信函未免過於苛細俄之因此而徑行搜檢將局外船所帶日人信袋充公直報復耳遑論公法之合與不合耶曰然則日人曷爲而拘我西平輪船曰日之拘西平爲其載有俄商酒類食物也爲其駛往旅　恐致接濟俄軍也雖然獨不見戰時局外規則乎曰懸局外國旗之商船載有商貨卽使該貨主係戰國人亦惟將禁貨照例入官其餘不得捕拿曰局外船隻有抗阻搜查者一律拿問公法則謂凡局外之船裝運敵貨者一經覺察卽以犯法論將船充公此事法日兩國嘗有行之者　日卽日斯巴尼亞亦曰西班牙非日本也近時之例則祇將敵貨入官其局外之船應得水脚銀仍由該國按數付給允若兹英人所以於遠征搭浪司華列時初竟覊留德船後乃償以所耗之費今者事同一律則除酒類食物歸人戰時禁制品外自餘船隻貨物不特不患沒入日庫且運費亦須由彼國開支我誠不解船主何怯怯於心而欲延請律　聲辯日本法律官徵引何例而毅然不允其延律師意者此中固别有機緘非一知半解之迂儒所得洞明其故耶問者唯唯首肯執筆人乃於其去後挑燈而箸爲是篇 
[諭旨恭錄]  
　　五月二十八日奉旨巡視中城事務著陳恒慶去欽此同日奉旨巡視南城事務著黄昌年去欽此 
[電傳宮門抄]  
　　昨日午後二點鐘時京師友人專電告知本館云六月十一日皇上召見軍機大臣及陳鍾信是日並無明降上諭 
[擊退俄兵]  
　　昨晚十一點鐘時日本東京專電云邇者摩天嶺地方我軍與俄兵屢有衝突然每次皆爲我軍所擊退 
[日艦被擊]  
　　昨晚十一點鐘時日本東京專電云六月十二日七點五十分鐘俄國海參嵗艦隊三艘率同商　一艘駛近石室崎西南約三十海里之洋面將我二枝桅之商船一艘擊沈或謂此船卽駛行小笠厚島之兵庫九然確否尙不敢必也 
[俄廷將]  
　　奥京維也納來電云俄國航海通商公司總理人臘獨洛司前海軍參將也西歴六月十八號由俄廷簡任太平洋第二艦隊所屬之船統領其職　戰隊統領相同刻方馳赴俄京禀承方略閱數日卽須秉卽返啞迭教珂鄉向公司中賃用奇由比他馬幾白利拔路拉達迭衣耶那諸輪船隷入海軍部帶赴苦偷司　獨以便從事於海軍中 
[俄艦行期]  
　　日本東京來電云俄國水師提督夫啞路開路希耶磨所統波羅的海艦隊中將戰艦巡洋艦共五艘編成一隊定於俄歴七月二號由苦倫司苦托啓行另有一隊則須遲至七月下旬出口其第一隊中涂啞司臘皆耶外尙有四艦未知其名第二隊則爲薄洛其諾等二三艘刻下先發之第一隊尙未繞經丹墨瑞典諾咸諸國鼓浪而東下約仍在近處海洋往來游弋也 
 
 

Page 2

 
 
[添火車]  
　　日本大阪某日報云俄人所築西伯利亞纎路告成之後適當與日交戰因之運送東征軍士以及糗　芻秣槍砲彈藥之　益復　夕紛煩邇來車輛不敷事多掣肘鐵路部大臣某氏因准遞信部侍郎之請將歐洲各地載客運貨之車調集四百輛刻已設法送赴亞東矣 
[俄修韓路]  
　　高麗元山來電云俄人於數日前由諾開司科安設電綫迤邐達鏡城刻已可由此傳消遞息矣又以火車十有四輛運到修路機器將鏡城　道葺治平夷某日派出將校數員督率騎兵百餘騎分執國旗帥旗十字旗雇令韓人四五百名曳火車二十四輛裝運汽機赴雄基灣修築道路更以大小民船十餘號載工役五十名至豆滿江支搭浮橋以便軍人來往一時三韓婦　懼而逃避屋舍爲之一空匯語開司科由和文譯出 
[述樂花嶺之戰]  
　　日本大阪某日報云頃有某武員歸自遼東暢談樂花嶺戰事大略謂東歴六月二十七日我軍得將樂花嶺諸險要次第攻占陣亡武弁一員士卒三名按樂花嶺高與雲齊俯瞰遼之平原及八盤山諸處歴歴目前明如番掌是役也我軍進一里則敵軍退一里隨以些少兵士偵察我軍舉動似圖用大兵乘夜劫營不料時至昏黄我軍偵探隊報稱敵人方汲汲於平治道路乃奮勇前進突將其地據而有之敵人將畚鍤鏵鍬遺棄旁途倉皇遁去有見者謂敵所稱爲可殺克騎兵者實祗偵探隊耳至步營則將弁士卒混雜編成是以每獲探路敵兵訊之密有將校在内云 
[錦州電語]  
　　錦州來電云蓋平一役俄兵於敗積後退至大石橋西南田家屯目下結營於湯池一帶曠野中者約有二萬五千名左右當蓋平力戰時俄人所派援軍已馳至營口東南相距二十五里之太平山洎敗耗傳來卽折赴大石橋迤北 
[營口電音]  
　　營口來電云華歴五月二十九日俄日兩軍戰於蓋平西北距離二十五里之太平山下砲聲殷殷貫耳若雷先是二十八日駐營口附近仁興店一帶之俄軍次第乘火車望鐵嶺進發自聞蓋平被日所占卽所昕宵惴惴不自安准備一切行裝凝營口退却目下五臺子一地約存俄軍一千名 
[搭主歸櫬]  
　　英京倫敦京來電云前搭浪司華列國主苦路尼呆路浪游瑞士陡患肺癆牀第淹煎竟至不起故宮禾乘蕭索可憐其戚族請諸英人始得歸櫬本邦與亡妻合葬亦可憐已 
[商部奏試辦造紙設廠摺]  
　　奏爲機器造紙公司酌擬章程請准試辦恭摺仰祈聖鑒事竊臣部於本年三月二十一日具奏派員總理機器造紙公司一摺奉旨依議欽此遵卽傳知前候補四品京堂龎元濟欽遵去後現該京堂業已到京臣等屢次接見詳加討論兹據該京堂呈稱造紙公司實爲開闢風氣要務自當迅速籌商辦理惟設廠購機以及招股等事端緒至繁尙待次第舉辦謹先酌擬試辦章程十條呈　覈示等情並據呈到章程内第一條開造紙全恃水色清潔近畿水脉多含鑛質實於造紙未宜請將機器廠設於上海一面於京城設立公司以便堤倡行銷第二條擬先集商股銀二十萬兩並由部籌撥官股銀六萬兩提倡資助趕緊開辦照有限公司章程辦理第三條頒行官紙仿照西製酌定格式嗣後所用公牘及將來國家行用鈔票等紙均由公司承辦第四條製紙以日本爲最有以樹皮爲之者中國所産極多棄材可惜擬前赴日本各紙廠詳加察看以期貨質精良第五條請按照商律報部註册别家不得冐用牌號地方官並應竭力保護第六條公司旣山官設與商家專辦較有區别請發關防一顆文曰奏派總理機器造紙公司關防以昭愼重其餘各條如盈餘酌提報効並延用工程師各事均係公司應守之責任臣等伏查造紙一事爲公家應闢之利源所有機器局廠原宜在京城設立以樹風聲惟旣據該京堂考查近畿水脉含有鑛質於造紙未宜是機器祇可設在上海仍在京城分設公司以爲提倡行銷之基址至公司股本該京堂請由部撥發官股銀六萬兩當此欵項支絀之時臣部原未能兼營旁顧惟此事係由政務處奏准飭辦之件臣等自當力任其難現擬於去年已革侍郎張翼提繳礦稅銀兩項内撥給銀六萬兩以爲倡導一面責成該京堂實力湊集商股庶可尅日興辦免致稽延並令其遵照部定有限公司章程畫清界限其公牘槪用官紙一節查上年十二月政務處議覆順天府府尹沈瑜慶摺内稱中國法律未攺警察未行官紙局辦法如稍有不善恐於民生有害等語誠以興利之值必須統籌全局祇可迎機以導未容急切以圖俟風氣漸開由臣部酌量情形再行奏明辦理至該公司所造之紙如果　美不亞外洋所製將來國家行用鈔票等紙應准該公司承辦以免利源外溢各條臣等詳加酌核均尙妥洽應請准其試辦並飭令該京堂龎元濟迅赴東洋悉心考察一面招集股本購置機器俟布置就緒卽行趕緊開辦以資實用所有造紙公司章程請准試辦緣由理合恭摺具陳伏乞皇太后皇上聖鑒謹奏 
[再續外務部議奏英屬南斐洲招工章程]  
　　第八欵該項合同須在稽查保工事宜委員或其委派之員及英國領事官員或其委派之員面前畫押其不能冩字畫押者可按中國通例簽畫花押合同所載曾否於畫押之前與其詳細講明中英兩國政府惟各該員是問各工須給與合同稿一紙漢英文配齊該合同須俟該工上船後方可視爲定而不易第九欵凡華工前赴之英屬或歸英保盡之地須派一官員或多派一員其專責惟使華工遇有身家産業被傷之處可得前赴公堂控訴毫無阻礙一與他人所享該地法律給與之保護無異不分種族第十欵各華工在英國或在歸英保護之地之時須享有一切郵政利便俾得與本鄉通問寄銀至家第十一欵各該華工及其眷屬等因合同期滿或因按例辦理之故或因疾病或因受傷而不合工作須載送回國者其回國之國字係指曩日該工登船放洋之通商口岸而言凡遇此項載送囘國之案只可將該工實在送囘本國得付銀作抵第十一欵現訂明工主不得以按照本約訂立之合同所載謂可與該工商允禀准中國領事官或副領事官擅將該工撥歸他主者該工所有按照合同應得之利益不得因而稍减第十一欵現訂明凡按照本約所招訂立合同之華工每招得一工須納費銀交付中國政府以充稽查招工事宜之需至稽查保工事宜委員及華工登船放洋之通商口岸之各坤方官處均無須繳納他費以上所開之費當於載工船具領紅單以前呈交海關銀號收存按照下開之數計算如招得之工人數不過一萬每人應抽費墨洋三元一萬以外每人抽費墨洋兩元惟此係指該項華工同在一通商口岸招運而前後招運之時又未逾一年而言若其登船放行之通商口岸不在一處而前後招運之時又不在一年以内則應繳之稽查　應照初次招工辦法交納第十四欵此次所訂條欵之　英文字業經詳細校對將來於兩體文義如有爭執之處富以央文作爲正義第十五欵此次所訂條欵何日畫押卽於是日奉行以四年爲期期滿以後兩國如有欲廢棄本約者無論何時均可先期十一個月通知屆期卽行作廢本約訂於英國倫敦共繕四分兩漢兩英 
 
 

Page 3

 
 
[築路先聲]  
　　金陵訪事人蘇寗鐵路勘定已久欽命督辦鐵路大臣盛杏蓀宮保刻方籌集鉅欵延聘工師不日卽須開工　築惟以所經之地自寗而鎮而常而蘇綿亘數百里凡安設軌道建置車站雖經標誌尙須分别官地民地所有民間田園房屋墳墓自應估定價值使之遷移某日南洋大臣兩江總督魏午帥接准宮保來文請派幹員會同鐵路所經各州縣牧令諭令業主呈騐契據以憑按則給價收買入官奉委各員已禀辭就道矣 
[粤路經始]  
　　廣州訪事人云粤漢鐵路在西江分築一枝現已修至三水縣河口北江幹路則甫於日前勘定在北門外設車站并田南海縣某大令札委某員督帶差役隨同鐵路委員親詣縣屬棠溪鄉履　河道以便建造鐵橋 
[研求實業]  
　　金陵訪事人云兩江督憲魏午莊制軍前飭江寍藩司黄花農方伯酌攺格致書院爲格致農工實業學堂札委候補道黎觀察錦誥總理一切祇以事屬創始未得師資查湘鄂兩省此項學堂頗署成效因委譚太守傅贊捧檄往前抄取章程變而通之務盡美善旣而觀察出示招考學生兩月以來報名者已有一千名左右本月某日太守旧楚回省趨詣督轅消差制軍卽將所抄章程發交觀察斟酌辦理 
[利興織紡]  
　　金陵訪事人云江蘇候補道劉聚卿觀察世行前奉兩江督憲曁兩湖督撫憲委充令監督江朾兩省華商赴日本賽會旣至東瀛見織造機器價廉物美爰電請兩江督憲撥欵購辦會事旣蕆運至江寗擬卽仿織洋縀洋布以興工藝而濬利源祗以一時未及擇定地基暫假江南文闈供給所官房招集工師先行試辦兹已度地城北小校塲之側建造局屋不日卽須鳩工庀材矣 
[錢局攺委]  
　　金陵訪事人云裕寗官錢局開辦之初上憲委朱子文太守其昌爲坐辦旣而太守兼辦江寗府屬清賦督墾事宜遂以錢局要公盡委諸陳世輔黄邦懋兩委員作福作威民皆疾首不特滋閙之事時有所聞甚至司事者恃勢行兇釀成命案邇經江寗藩憲黄花農方伯飭令暫停零兌重訂換錢章程另委候補知府施太守煥爲坐辦務將積弊一掃而空各小委員中人類不齊積重難返若不認眞陶汰恐難實惠及民也 
[荔灣消夏]  
　　廣州訪事人云粤省鑄錢局所鑄當十銅圓行銷頗廣計四月中共出二千四百餘萬枚以每百枚溢銀二錢計實餘四萬八千餘金○中滇以達河内開築鐵路土人不耐瘴氣往往疾病呻吟兹經大吏咨行粤東請代招工役若干名取道前往大憲准之已團行所屬遵照辦理矣○五六月間山水暴發番禺花縣等處低窪田畝一經衝决田禾多有　傷○粤中庫藏支絀籌欵維艱大憲擬將羅定州所産之席抽收落捐以資補助一俟章程訂妥卽須派委員前往會同地方官開收矣○佛山自會龍街廣聚行倒欠數十萬之後鎮上富戸咸有戒心旣而永興街同昌油號及南擎後街某錫號相繼虧倒共欠十四萬有奇一隅之地兩月之間虧累至四十餘萬實近年所罕聞者也○大憲擬將革弁李世桂家産製成彩票招人購取當由善後局憲派顧君永懋孫君士鼎議訂章程票式兹已酌定出票三萬條每條收洋銀六元俟售完後借用彩票機器當衆開彩以昭大公 
[上海官場紀事]  
　　南市馬路工程局襄讞委員黄衡堂二尹城廂内外清道局委員陳邵亭明府松海防同知黄小霽司馬均於昨日因公至縣署與縣主汪瑶庭大令互語移時○浙江藩憲翁筱山方伯札委卽補縣賀明府家僡管解京餉銀五萬兩戸部飯食銀三百六十兩赴都交納昨晨道出滬江泊舟新閘大王廟馬頭午後明府乘輿詣縣署投刺拜會請派令差勇赴舟次照料縣主汪大令大令允之○洋商租地會丈局會辦曾明府勉濟遣丁赴蘇松太兵備道轅禀請感冒假五日 
[移送匪名]  
　　昨日華亭縣知縣孫花樓大令移文上海縣署内開計至上月底留止差勇團練先後拘獲著名土匪鹽梟共三十六名均已劣跡昭著犯案纍纍因恐責邑亦曾犯案謹將名姓籍貫詳細開明請爲查察如有牽涉該犯之處祈詳覆核辦云云縣宰汪瑶庭大令刻已諭令經承按名查核矣 
[法員宦署]  
　　日昨駐滬法總領事巨籟達君偕繙譯官魏武達君等六人附招商局江天輪船往甬江及普陀山爲宦署之計約閱一禮拜卽可言旋 
[邑宰騐屍]  
　　前晚十二下鐘時英租界蕪湖路卽寶善街滿庭芳弄第六十三號門牌居葛氏所開新昌小客棧忽來一客自言上海人姓王名榮生年二十六歲隨止宿某號房中至昨晨七點鐘時棧中傭人喚之宵應撫之體如冷冰知有變異投報捕房捕頭命地甲投上海縣署禀報午後縣主汪瑶庭大令親蒞屍塲地甲禀稱小的查得死者並無親屬大令頷之飭仵役如法相騐旋報稱此屍委係吞服洋烟毒發而斃大令離座親視一周飭某善堂備棺收殮舁赴義塜掩埋 
[公界火警]  
　　前日夜半一點三十分鐘時北泥城橋西首公共租界新閘路長慶里内德鑫里某姓家不戒於火救火會西人一聞鳴鐘報警急驅皮帶車前往施收逾時　熄計自二百六十九號起至二百七十四號止共燬石庫門樓房六幢 
[上海保甲巡防局紀事]  
　　前晚輪應南市十六铺保甲巡防北局委員陳仲賢二尹巡哨之期時近三更督率勇丁周巡所轄境内二十三七鋪保中巡防局員姚谷蓀二尹京督勇巡至大東門旣而稽查委員楊守戎巡行附郭見有某甲者與某氏婦携手同行向詰情由甲與婦竟越護城河而逸　可疑也　作日歹人朱阿生潛至南市厚德里恭泰土行圖竊被傭人拘獲解送十六鋪保甲巡防中局局員黄衡堂二尹著暫行管押候飭捕役查明有無他案然後訊供懲治○前者浦東南匯縣境北蔡鎮丐頭某甲因事來灋被混名潮州阿四及金寶等人借端扭住索去洋銀六元八角前日復遇於途同借所携洋傘甲不允若輩嬲之不已甲怒將金寶扭送十六鋪保甲巡防北局禀訴前情局員陳仲賢二尹飭勇拘獲阿四一併押候懲 
[英美國租界公廨晚堂案]  
　　前有湘人李春庭者訪知其女被人誘出攺姓林字曰鴻卿在三馬路公陽里賣娼因設法送入濟良所中以便　良婚配以鴻卿在所中日夕滋閙山泰　女董包氏轉送英美等國租界公堂前晚讞員黄耀宿司馬升堂研鞫鴻卿供小婦人于十歲時被父　從湘鄉携至上海　羊金奎　人鬻入普慶里某姓娼寮易姓趙名以　英身價若干均由父親水受後因門庭冷落調入公陽里時已　欠　擋　銀一千七百元兹　父親又來逼索洋銀小婦人無以應命致被送入濟良所但小婦人曾與吳姓有婚嫁之約聞已託摩素洋行主轉懇大老　王成　李堅　　女　回司馬不允飭將鴻卿暫發棲流女所留養著李具呈遵斷切結李請將經手鬻女之羊金奎及阿銀阿妹　　一　司馬淮之隨卽簽差往　　 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　五月二十八日工部鴻臚寺正藍旗值日無引見莊王麟公葵公各假滿請安皇上召見軍機大臣及桂春○二十九日内務府國子監廂藍旗值日無引見甘肅參將李正魯謝恩直隷參將沙明亮謝恩幼官仐奏派管理幼官學派出景灃誠全伊立布皇上召見軍機大臣及沈瑜慶瑞璐等潘慶瀾沈瑜慶各遞封奏一件派出閱卷孫中堂裕中堂徐中堂鹿傳霖溥良陸潤庠陳邦瑞李昭煒徐世昌張仁黼楊佩璋希廉○六月初一日理藩院光祿寺八旗兩翼值日無引見橚貝子假滿請安景灃等管理幼官學謝恩熱河協領根齡謝恩涼州恊領托經阿謝恩松公亨公各續假十日吏部呈進月官卷皇上召見軍機大臣及根齡托經阿○初二日外務部欽天監侍衛處值日無引見察哈爾總管巴圖德勒格爾謝恩克王請假十日皇上召見軍機大臣及巴圖德勒格爾外務部遞封奏一件 
[䢴上官塲紀事]  
　　揚州訪事人云兩淮運司恩新甫都轉前因新任江蘇巡撫端午橋中丞道出鎮江乘舟往迓迨中丞由鎮起節後都轉隨卽剪江北渡五月二十五日已返邗江矣○五月二十六日新任甘泉縣白大令命駕登舟赴邵伯鎭查騐馬號並順道訪查某案旣於二十八日言旋　 
[上海縣署瑣案]  
　　浦東木匠顧財元扭控李阿榮誘拐伊妻李氏等情前晚縣主汪瑶庭大令升堂研訊顧訴稱去年十一月十三日繼室李氏託詞至浦西購物一去不歸小的四處找尋杳無影響直至本年四月二十六日始遇諸本城李姓家欲向領回李姓家人謂由阿榮夫婦舉薦爲傭須與偕來方可携去至五月某日小的與阿榮偕往始得挈之回家不意十六日忽又逃逸顯見阿榮誘拐叩求究追阿榮供顧妻係小的之堂妹實因饔飱不給由小的薦至城内李姓家傭工後因顧滋擾不休故於十一月二十六日同往領取李姓以氏深資得力不允放歸本年四月顧糾集流氓司小的滋閙小的不勝其擾因往求李姓將氏停歇交顧帶回今彼又私逃事與小的無涉大令判責一百板其妻著目行找尋不准再向阿榮滋擾違干提究○前者合興板木行主黄季芳控木作頭楊春生承造某姓房屋賖欠木料銀六百餘兩等情大令提楊訊供著各邀公正人理處旣而黄邀劉紹尤楊邀錢小舫將帳結算各有不實不盡之處因之據實禀復前晚大令升堂復訊楊歴訴情由錢供稱小的與兩造素識此事曾與劉查核帳目頭緒繁瑣無從理明照黄結算被楊欠銀六百七十餘兩照楊帳結算黄應找還洋銀三百四十餘元彼此各執一詞劉默然不置可否尙乞鑒原大令將黄申斥一番謂爾邀劉爲公正人彼旣不肯解勸自當另邀他人何得任情延宕隨令錢將帳查明禀覆再核○浦東爛泥渡人陳楊氏之翁陳甲曾租李阿來之地造屋三間嗣因租期屇滿其屋歸李管業陳楊氏出洋銀三元五角租自住半間尙餘兩間半轉租與陳漢雲開設烟館邇者其屋勢將傾圯李欲鳩工翻造勸氏及陳遷出陳不允致互扭至浦東總巡局控訴總巡謝明府轉送至縣前晚大令升堂研訊氏供故翁在時曾租李地造屋三間期滿之後歸李管業小婦人出租洋三元五角租住半間其餘租與陳開設烟館此次李欲將屋翻造勒令遷移以致涉訟陳供屋未朽壞小的情願加租何必翻造李堅不依允因向議定工竣後仍歸小的租賃每月租金十六元今李忽欲拆缷爲特扭局禀陳李供房屋已壞理應重建日後工竣亦願仍租與陳每月租金十六元陳嫌太巨貿然扭至局中誣控大令核得李並無不合令兩造當堂具結存案備查 
[浦東保甲總巡局紀事]  
　　前日浦東爛泥渡汛捕某甲緝獲行竊某姓船上黄荳之賊犯黄龍生一名解至保甲總巡局總巡謝岳松明府研訊之下薄責若干從寛斥釋○前日美順輪船執事人函送行竊衣箱之歹人李五祥至保甲總巡局總巡謝明府訊究之下李直認不諱因判令責三百板枷號一禮拜期滿之後移送攺過所禁押一年 
[南市捕房紀事]  
　　昨日小販王連喜負西瓜至大馬頭恊泰布莊求售與莊夥高月金論價不合突被毆傷隨經巡街捕將高拘入捕房捕頭令押候解送馬路工程局禀請總辦翁子文太守訊究○昨日陸金生張阿榮二人在生義馬頭口角扭毆巡街捕上前解勸陵張竟敢向之抗拒因一併拘入捕房捕頭令押候解送工程局禀請訊究 
[英租界捕房紀事]  
　　三百五十八號華捕見瘋人某氏在途滋聞三百六十九號華捕見瘋人陳小人沿途高唱秧歌因皆拘入捕房旣而三百五十三號六百五十八號七百四十五號三華捕先後見病民李阿生董仁卿王財福偃臥街頭遂雇車載入捕房捕頭令一併轉送英美等或租界公堂禀請讞員黄耀宿司馬妥爲安揷○一百七十四號華捕見一勇孩迷失歸途哀哀啼器因之帶入捕房捕頭令轉送公堂禀　讞員黄耀宿司馬出示招其家屬認領○前晚偷兒某甲掩入雲南路二百九十六號門牌江阿松家行竊烟槍一枝携之而出適爲包探徐申慶所見拘入捕房捕頭令押候解送公堂禀請究辦 
[法租界捕房紀事]  
　　某甲有狐皮袍一襲託某乙携往某縫工處令其攺製被乙質錢浪用將質票封入信内交還甲忿極扭乙至捕房訴知一切捕頭命押候解送公堂禀請讞員陳楚生大令訊究○某甲在某輪船爲水手其妻某氏被鄰婦誘藏甲訪知將婦扭送捕房捕頭令押候堂期解請訊究○流氓某乙沿途攫人財物適被包探所見拘入捕房捕頭令押候解送公堂禀請究辦 
[美租界捕房紀事]  
　　昨晨江北小工汪管州行經西華德路中虹橋突一載送牛乳之車由楊樹浦馳至不及避讓致被撞倒輪由足上碾過痛極聲嘶車夫某甲見已肇禍端加鞭逃逸後經三百零三號巡捕雇車送入捕房捕頭令轉送同仁醫院醫治候將甲拘獲然後解送公堂禀請讞員黄耀宿司馬究辦○昨日偷兒胡鴻盛掩入寄居百老匯路之日本人某甲家行竊竹椅一張荷之而出適爲二百四十五號巡捕所見拘入捕房捕頭令押候解送公堂禀請懲辦○前晚某國兵艦水手某甲醉態著騰關入南潯路某竹器店攫取竹竿向人亂舞店主王某出爲阻止不服肆意甲竟輪拳向毆傷厥頭顱血流被面事爲二百二十三號印捕所見一併拘入捕房捕頭見王傷勢尙無大碍向之詰問王稱不欲控官遂將甲開釋 
[作善降祥]  
　　昨承泰順合銅錫號頒到醫藥捐洋銀二百元佐以瑶函大致謂三月二十日介春堂失火其後進與敷號不過一牆之隔焦灼異常幸獲上蒼默佑轉免爲安未曾殃及内七十元係酬神之費並承同行契友趨臨照料理應設筵　謝另以三十元欵客之資一併行在又承代募無名氏求保全家老幼男女人等無災無病四季平安諸事逢兇化吉慨　洋銀一百元敝堂祗領之餘莫名欽佩惟願庥祥並集門庭永堂保案康沴戾潛消内外同欣强健天道好還理無或爽而富貴福澤當必别神其報應之機矣乞附報章藉希均鑒滬北天后宮前廣益善司董嚴信厚龔心銘施則敬朱佩珍祝大椿葉貽釗周鴻孫等謹誌 
 
 

Page 10

 
 
   
 
 

Page 11

 
 
   
 
 

Page 12

 
 
撲滅並將教堂加意保護嗣賊勢北竄又奉諭責成臣等嚴飭捕剿均經欽遵辦理後賊竄踞中灘地方經各軍圍攻窮蹙乞降護大同鎭總兵孔慶塘至賊壘點名收押首從無一漏網當飭將匪首劉天佑等先行正法復經臣等於三月二十九日僵同電奏並先經臣貽榖將徵兵剿辦並保護教堂大槪情形于二月二十八日具奏各在案兹據該總兵孔慶塘歸綏道樸壽禀稱該匪首劉天佑紏合耿金魁卽耿大王李炳臣卽李四軍門吳鳳魁曹占魁李老先蒙古塔木架等子本年正月間在察汗惱爾地方燒香立誓同謀起事時駐劄大佘太等處營旗正值新舊換防賊匪遂乘虚竊發二十七八等日疉在杭錦旗五和公黄腦樓等處肆行搶掠臣貽榖接據五原廳同知姚學鏡禀報先調駐劄包頭之管帶大同第四旗馬隊譚湧發協同五原巡警兵前往緝拿加派綏遠城常備軍歸化巡警營及札調大同頭二旗馬隊分路兠緝臣曾敭飛飭統領口外新軍陳政詩李益智等率隊進剿並派該道樸壽前往督率二月初間各軍未集賊連搶墾務中車西三局焚燒各地方戸牛犋占踞天吉泰存糧局分黨西出收掠軍械馬匹裹脅人衆其初起不過數十人旬日間遂聚至三四百人馬三百餘匹揚言欲毁教堂勢燄甚張臣曾敭以陳政詩等所部係新募未練之兵而口内外諸軍並集事權亦恐不一遂以孔慶塘節制各軍令帶大同續備軍哨隊並撥省城常備軍馬步兩旗隨往助剿是月初八日賊黨赴烏蘭卜爾攻撲教堂譚湧發先期馳往守護與五原巡警兵奮力擊退遂由周家台進剿十一日平明未至存糧局四五里賊百數十人蜂擁出圍開槍抗拒譚湧發督軍進攻左哨哨長王殿邦首先衝陣各隊乘勢攻擊賊中槍墜馬者五六人鏖戰數時之久王殿邦中槍陣亡哨官彭榮懷及兵目一名均受重傷以軍無後繼未能攻入嗣管帶新軍二旗步隊胡太才與譚湧發約期會剿二十一日五更同至哦桃氣地方距賊所踞存糧局六七里賊出圍分三面來撲胡太才帶領步隊先伏溝内誘賊前進突起以洋抬槍擊之斃賊數人受傷者十餘人譚湧發率馬隊夾擊賊大奔潰追逐四五里是日官兵受傷者三名擒賊目陳玉山一名奪獲馬匹槍子等件賊累次受創乘夜由北山根竄逸又聚天吉泰北百餘里之恒和德地方譚湧發胡太才等與管帶巡警營崇斌會合三月初一日分兩路進攻賊衆四百餘人死力抵拒譚湧發胡太才奮勇爭先惟賊憑高牆槍砲齊發官兵知午至申未能攻下賊出死黨數十騎東西衝突勢甚兇猛巡警兵隊連放排槍賊始稍卻是日各軍擊斃賊目曹占魁一名匪首劉天佑受傷並斃匪七八十人官軍陣邙哨官李東雲哨長馬連陞各一員傷亡勇丁十餘名以予藥不繼遂卽收隊賊經此大創遂全股西竄經陳政詩帶隊急馳繞出賊前乃復回竄至甘蒙地界之中灘地方該處有舊時營堡一座圍牆高厚賊於初十日衝入閉門堅守各軍亦自天吉泰分路追至堡外有廢渠一道諸軍多於渠内拒劄四面合圍賊累次衝出經譚湧發李益智等擊回陳政詩又於十五六等日率隊環攻傷亡勇丁四名此牆堅未下孔慶塘自後路督帶常續備軍並臣貽榖發給莫克森砲兼程馳至中灘部署進攻十八日親督軍攻其東南令陳政詩李益智攻其西北自卯至申用礮轟擊斃賊三十餘人馬十餘匹賊猶抵死抗拒槍彈雨下官車陣亡十餘名受傷二十餘名孔慶塘陳政詩等嚴督各隊扒牆猛進匪衆窮蹙號呼乞降孔慶塘以圍中尙有商民且恐匪首乘間竄逸乃令停戰劄隊緊扼堡門二十日孔慶墉陳親赴賊壘點名計匪首劉天佑耿金魁李炳臣吳鳳魁李老先五名匪衆二百八十七名並無一名漏網收繳槍械一百十四件馬二百六十二匹卽將降衆分隷各營旗解至包頭發交五原廳同知姚學鏡等逐名訊供分别擬辦計匪首劉天佑等五名並先經緝獲匪首蒙古搭木架一名及同謀起事之葉三虎等三十六名均由臣等先後批飭正法梟示其服從已久之劉長清等五十名分别監禁此外被脅人衆均予取保開釋經賊蹂躪各處由地方官設法安撫商民復業邊地肅清等情由該鎭道禀請具奏並由甘省派來署寗夏鎭總兵湯詠山將派兵留防事宜會禀前來臣等伏查後套地方遼闊向爲游匪散勇潛匿之所其各地方亦多蓄養無賴爭渠覇水仇殺報復相習成風該匪首劉天佑糾黨起事旬日之間聚集至數百人占踞墾局抵敵官軍實屬罪不容誅嗣以各軍圍攻緊急窮蹙求降經孔慶塘等悉數俘獲當飭將首要各犯分别斬梟監禁足以照炯戒而靖人心其餘被脅人衆均飭取保開釋地方一律肅清惟善後事宜必須熟籌布置前奉電諭天興元竄匪乞降著崧蕃縬曾敭會商妥辦等因欽此臣曾敭遵與陜甘督臣崧蕃往返電商並經崧蕃派總兵湯詠山前來與孔慶搪晤商兩省各於邊境派兵彈壓晉省卽派譚湧發胡太才留防後套該二員樸勇耐勞此次剿匪最稱得力兹令督帶馬隊三旗步隊一旗擇要分布實力巡防並與甘省所派兵隊聯絡聲勢隨時會哨藉以禁遏亂萌至此次馬賊雖非大股而馬多槍利且有曾經戰陣之散勇從中主使剽悍異常邊地向少民居糧草尤難購運各軍晝夜追剿或數日不得一飽其圍攻中灘半月之間皆於渠内露宿實屬艱苦備嘗可否仰懇天恩俯念將士勞苦辦理尙爲迅速准予擇尤酌保數員以勸將來如蒙俞允當由臣曾敭核實奏保决不稍涉冒濫並查明在事不力各員一併參奏其陣亡哨官拔補千總李東雲哨長五品軍功王殿邦六品軍功馬連陞三員並擬請旨敕部從優議卹以慰忠魂所有剿辦口外馬賊一律肅清並籌善後事宜各緣由謹合詞恭摺具陳伏乞皇太后皇上聖鑒訓示再此摺由臣曾敭主稿合併聲明謹奏奉硃批著核實酌保數員毋許冒濫餘依議欽此 
[署江巡撫夏奏爲拿獲積年會匪審明分别懲辦摺廿四日]  
　　頭口頂戴署理江西巡撫陜西布政使臣夏峕跪奏爲拿獲積年會匪審明分别懲辦恭摺仰祈聖鑒事竊照前因日俄開戰欽奉諭旨以各省匪黨游勇伏莽孔多飭令豫爲防範臣卽檄行地方文武嚴密查拿兹於四月初五日統領常備中軍已革陜西候補道郭人漳訪聞有哥老會匪潛匿省城希圖放飄滋事寅夜密帶得力員弁數名親自擒獲黄祺周標何壽等三名臣卽發交營務所司道嚴行審訊據黄祺卽仲剛供湖南長沙縣人向在各省充當營勇光緒二十二年在甘肅西甯縣地方入哥老會僞職刑部製造僞印歴在甘肅陜西河南等省開立山堂八處糾人入會不計其數本年由陜來京又與周標勾結因爲日未久尙未開堂周標又名子章供湖南湘鄉縣人向亦當勇光緒二十六年在江蘇清江浦入哥老會迭封總堂僞職並有僞印僞憑自署僞銜爲督辦江廬山總座本年三月到江與黄祺勾結誘何壽入會給予自寫僞憑並鈐用僞印意擬候人衆一齊動手滋事何壽又名仁壽供湖 
 
