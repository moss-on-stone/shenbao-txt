# 1915 - 286 - 4915335

 

Page 1

 
 
   
 
 

Page 2

 
 
　　舊曆乙卯九月十二日時評 
[新名詞與舊道德（冷）]  
　　請願二字方今極通行者也然而欲求其解則大難謂我有所願而請之耶則我自請於我也可矣謂人有所願而我代請之耶則人之願人必有能自如之法而何必我請也公民二字又今日所通行者也然而欲求其解則又大難謂公民之外别有所私民者耶則所謂私民者無私而所謂公民者多私也謂五爵之封大可歆羨民乃無爵故以公代爵之公耶則自今以後稱爲子民者不遠也此皆所謂新名詞也其難解若此無怪舊道德之所謂信也義也氣節也良心也皆可置諸勿顧也命令 
　　十月十七日大總統策令何道仁調任長沙關監督兼任外交部特派湖南交涉員此令　　又令朱彭壽調任宜昌關監督兼管沙巿關及荆州常關事宜並兼任宜昌沙巿交涉員此令　　又令任命張翼樞兼理騰越關監督此令專電 
[北京電]  
　　肅政廳昨日開會聞係研究津浦案判决處分 
[北京電]  
　　周學熙乞退有農商總長周繼任之説農商總長缺聞以金邦平暫兼 
[北京電]  
　　朱家寳昨日來京張錫鑾疊請辭職未允陸榮廷續假二十日且有退意熊希齡省親假滿懇請終養 
[北京電]  
　　葉恭綽停職處分日内將開復 
[北京電]  
　　財政部薦陶琳充川省銀行監理官聞已照准 
[北京電]  
　　軍政兩界昨派代表會議組織俱樂部宗旨在聨絡感情討論政治特約路透電 
[北京電]  
　　今日午後參政院通過梁士詒所提出關於國體投票程式之議案梁士詒動議謂投票者僅須對於帝制表示贊成抑或反對而已參政院又决議各省代表投票及參政院總核票數之日期應由國會籌備處决定今籌備處已通電各省謂投票一事必須於十一月十日以前一律辦完至於滿蒙回藏及商學兩界代表之特别選舉則在北京舉行聞不日即將辦理（十九日） 
[北京電]  
　　葉恭綽雖有復職之望但已於昨日下午赴津據謂擬脱離政界云（十九日）譯電 
[北京電]  
　　北京文武官員合設一俱樂部以便增進交誼協商政務（十九日）戰電 
　　其一（英人路透電） 
[倫敦電]  
　　下議院主張對於外相葛雷巴爾幹之演説詞加以辨論情頗激昻並有人要求選舉委員調查達達納爾戰務議員愛麥萊提出動議要求政府詳告近東外交上與軍事上之政策每日紀聞謂聞内閣將有變動邱吉爾氏將從軍赴前敵（十八日） 
[倫敦電]  
　　公報局宣稱地中海遠征軍總司令哈米爾登將軍現回國報告戰情其遺任由孟羅將軍補充孟羅將軍未抵戰地前暫由裴德武指揮全軍（十九日） 
[巴黎電]  
　　據里虚電稱布軍迄今僅獲譬洛特境防務頗弱之數地點且於多處爲塞軍擊敗奥德軍攻擊騷河及貝爾格勒周圍塞軍陣地六次均未得利且大受損失（十八日） 
[雅典電]  
　　據官中宣稱布軍繼續攻擊里虚至烏斯庫白之鐵路佛蘭雅現有劇烈之戰事惟布軍已在齊比夫基失利全陣線之攻軍均由德軍官指揮塞軍士氣頗壯（十八日） 
[巴黎電]  
　　今日下午公報謂法軍排砲在全陣線甚獲效果德軍在沙歇東面進攻三次完全敗退德軍且在凡爾登北面有所行動亦未得利（十八日） 
[巴黎電]  
　　今晚公報謂敵軍猛轟之後聚兵於沙歇附近之戰壕但爲法軍砲火所迫未能出攻松末河南愛恩河左岸香巴業均有砲戰法軍占優勢伏斯巨希拉滿勒爾山巓有活動之炸彈戰事哈特滿斯韋萊爾柯夫境砲火甚厲（十八日） 
[巴黎電]  
　　近在地中海中魚雷沉没之汽船哈米杜號（五○五一噸）溺斃者五十人受傷者三十人其遇救之人已由土尼西安郵船載抵此間（十八日） 
[巴賽爾電]  
　　哈米林號中魚雷沉没死者七十一人（十八日） 
[丹麥京城電]  
　　星期五晚德國汽機渡船從特萊勒堡駛出與德驅逐艦相撞致被觸沉僅有五人遇救（十八日） 
[倫敦電]  
　　伯明罕工黨募兵會聲稱如應募者爲數寥寥則政府必實行强迫制國民無可反對北境募兵監督瑞英將軍在赫爾演説謂戰局斷非一時所能了英國必須於春間有兵三百萬人以使德國知戰局延長之有益於英國（十八日） 
[倫敦電]  
　　萊德芒氏昨日在杜白林演説謂混合内閣之地位今已摇動稍有異論即足終止政治休戰之時代而使全國分爲競爭之黨派總選舉之説已成政界之公共談話云（十九日） 
[倫敦電]  
　　法首相因外相台爾加斯辭職事電告英外相葛雷謂法政府擬繼續施行使英法兩政府親密之政策不稍改變葛雷電覆謂一年之往事及英法軍隊並肩作戰以達公共大目的之勇氣已使英法彌堅聨合行事之心英國當繼續與法國共策進行云云（十九日） 
[巴黎電]  
　　英法借欵最後之合同已在摩根銀行正式署定手續頗爲整肅以表明此次金融事業之重大爲外國巿場上前所未有也美國各邦八百銀行皆參與此次大借欵美人皆投資於此美人對於協約國之需求如是踴躍足見美國信任最後勝利必屬聨軍矣（十八日） 
[倫敦電]  
　　聞加爾森辭職與近東時局有關並非因强迫軍制事（十九日） 
[倫敦電]  
　　加爾森爵士已辭檢事長之職（註英制檢事長乃内閣之一要職）（十九日）　　其二（德人德文報專電） 
[柏林電（由薩維爾轉）]  
　　十月十七日德軍大本營公報云德軍已棄哈滿斯韋萊爾柯夫山之西坡未受法軍阻擾該地敵軍戰壕曾豫先毁盡蒲克克陸軍中佐在索安亞南擊落法國飛機一架該員擊落之敵飛機此爲第五架矣（西境戰况）米托東面數陣地之俄軍已在格洛斯愛柯北面及東北面爲興登堡元帥之軍逐過米塞河杜拉堡西面斯摩岡南面俄軍進攻者均敗退興登堡元帥之軍俘軍官九員兵一千四百四十人（東境戰况）林辛干將軍之軍已在未爾齊附近將俄軍逐過斯蒂爾河（東南境戰况）貝爾格勒南面諸高地已入德軍之手加爾維資將軍之軍已將敵軍逐至四滿特里亞西南拉爾雅河之後波雅奇愛夫將軍所統之布軍已渡過鐵摩克河下游强襲一一九八邁當高之格洛哥伐克基山俘塞兵二百人獲砲八尊麥剛森元帥之軍迄今奪獲塞砲六十八尊（巴爾幹戰况）英法上次之攻勢用軍甚衆希望甚奢前所宣布十月十四日之霞飛將軍軍令已足窺見一斑茲復由陣亡之法軍參謀官某氏衣囊覔獲密令一道乃九月二十一日大本營發給北部中央軍團者由霞飛將軍署名其文如下英汉軍不日將大舉痛擊敵軍各司令應竭力向各聨隊詳述此次攻勢乃由庫里愛萊將軍統兵三十四師團福區將軍統兵十八師團此外尚有英兵十三師團馬兵十五師團内有英兵五師團飭有步兵十三師團及比軍若干亦擬與戰中央大戰英軍之擬參與者占全數四分之三携有重砲約二千尊野戰砲三千尊英法軍之子彈較開戰之初更爲充足此次佈置縝密必可獲勝諸將士須知我軍上次在亞拉附近所取之攻勢與戰者僅十五師團所携之重砲僅三百五十尊耳云云（十七日）東方通信社電 
　　（日本人組織） 
[東京電]  
　　日本警視廳已以全力緝捕狙擊蔣士立之犯人惟現尚未就獲據聞該犯人嘗稱特齎孫逸仙之密旨前來面會云（十九日） 
[東京電]  
　　十七日夜赤坂新町蔣士立被人狙擊一案本日捕獲嫌疑者一名（十九日） 
[東京電]  
　　長白府中日軍警衝突事件有已由兩隊長和解之報 
[北京電]  
　　代行立法院本日决定國體投票之標題用君主立憲四字投票者只書贊成不贊成可耳（十九日） 
[東京電]  
　　日本外務省因對中國問題昨日特開重要會議（十九日） 
[東京電]  
　　日本陸海軍舉行大演習由本日開始（十九日） 
[東京電]  
　　俄國政府近向日本訂造三寸砲彈四百萬發分由民間三會社承造（十九日） 
[東京電]  
　　龍口定於十一月一日開港已由中國外交部於十五日以公文正式通通告（十九日） 
[東京電]  
　　中國官民合辦之紡績會社獨占直隸山東河南三省利權妨害諸外國之自由通商東京視此頗爲重大之事云（十九日） 
 
 
 

Page 3

 
 
　　中華民國四年十月二十日星期三（申報）舊曆乙卯九月十二日 
[東京電]  
　　日本力士一行前赴美國已於今日回國（十九日） 
[東京電]  
　　日本駐墨西哥公使安達氏於今日入京（十九日） 
[東京電]  
　　墨西哥去年亂事陡起公私音信不通日本駐墨公使安達峰一郎氏一時生死不明茲已於本日無事歸國據該氏談謂雖因亂事之故音信不通然並未稍受迫害又云該國財政之困難已達極點每遇政變輙發行不換紙幣致硬貨與紙幣相差至十數成物價非常勝貴巿民困憊實甚該國之前途殊不可知云云一等書記官岩崎三雄氏代理駐墨公使（十九日）要聞一 
[英報論巴爾幹之風雲]  
　　字林報社論曰巴爾幹半島新發生之問題複雜極矣然若謂協約國將無最後勝利結果之希望則不可蓋德國之謀雖已成功然不過暫時事耳詳察時事即可知吾言之不謬且可使吾人凖備必要之犧牲焉國人對此時局誠不能無所憂慮星期四日外相葛雷雖在議院中報告巴爾幹外交情形然未能減輕國人之煩慮此數日前英倫所以有政府當此時代宜以内情詳告國人無用隠諱之輿論也今者事變迭生時局之複雜情形漸已顯露於國人之前矣德土兩國地非接壤介其間者有塞布羅三國故三國爲阻止德國軍隊彈藥輸入土國之障碍德國曾警告布國謂布國如不允借境與德則德軍必强迫進兵其威脅之狀亦可槪見使布羅三國故三國爲阻止德國軍隊彈藥輸入土國之障碍德國曾警告布國謂布國如不允借境與德則德軍必强迫進兵其威脅之狀亦可槪見使布羅而維持中立也則達峽之戰局泰半視塞國能否抵抗德奥軍隊爲進退今布國旣加入德奥方面遂開德軍穿布國以赴達峽之路於是德軍亟欲掃蕩塞國之兵力俾可展其勢力於小亞細亞旣可以彈藥軍隊接濟土國且可取土國之物産以供其需用今羅國宣告中立而希臘又態度未明吾人際此風雲變幻之際誠不可不鑒於上述諸情而取密勒爵士撤回達峽軍隊移往他處戰地之建議加以研究焉　　希臘將來行動若何無人敢逆料之葛雷外相謂希塞兩國利害相同死生相共其言實有至理去布國之所欲者馬其頓也一九一三年第二次巴爾幹一戰後希得新地四萬一千九百三十三方哩塞得新地一萬五千二百四十一方哩凡此土地皆布國所亟思攫取者也一九一三年布國在羅京忍氣吞聲署定條約其切齒於希塞養精蓄鋭待時而動以求洩憤也蓋已久矣德皇知此時希布不睦有碍於德故出共調和手叚使其言歸於好於是有希皇派專使以用書送呈布皇之事但愛琴海諸島爭點迄未透澈解决希土邦交尚難友好且希臘新近大選舉時全國人民投偏向協約國之票德國雖以威力脅人其如希臘人民終不悦服何　　去年十一月間塞國勢將不支時希臘坐視不救以布國將側擊而斷兩國交通爲言迨塞軍奪回貝爾格勒後希臘又聲言他日塞國有難希臘當出兵相助今言猶在耳事已變形外相維氏兩入内閣終以與希皇意見不投不能展其抱負而去今新相薩米斯竟謂布國攻擊塞國乃由歐洲戰地蔓延而發生並非直接出於巴爾幹故希臘不能依照希塞條約行事云云希臘之意從可知矣聨軍在薩洛尼加登岸後葛雷曾演説曰（觀於聨軍登岸之情形及希臘招待襄助之舉動可證明吾人遣兵助塞頗爲希臘所歡迎）言外似有聨軍在薩洛尼加登岸早經希臘許允之意乃希臘旋又提出抗議態度變幻殊難揣測此皆德皇藉親誼以運動希皇之結果協約國今未便遇事操切以逼希臘蓋希臘受逼則必親德反中德國之計惟希皇恐激成國内革命亦不敢輕易向協約國宣戰也（下略） 
[意大利對於巴爾幹戰局之態度]  
　　華德日報曰塞爾維亞大局自德奥聨軍攻其西北布勒嘎利亞兵擊其東南遂有岌岌不可終日之勢而呼救乞援之聲亦不絶於耳於是乎協約國政府遂互議援塞之策惟未聞意大利有拔刀相助之説而巴黎路透電謂據法國新首相聲稱意大利於其協約國在巴爾幹之戰事斷不能袖手旁觀是誠要聞然請協約各國外交總長一查近日意軍大本營中意首相與其君主將帥會議之情形當可斷定意大利欲否干涉巴爾幹之戰事矣　　按意大利苟欲爲四協約國大有價值之分子則無論在何處凡有關於共同之事務即當酌奪情形拔刀相助不宜再問其事與己有無利害蓋旣聨盟則互相援助乃理所當然之事也而迄今意大利不特未盡其友助之責且始終惟與其協約國之敵人一國交戰此亦可謂咄咄怪事也去年開戰後自八月至今年初意大利確曾有强有力之政府壓制不負責任信口亂吹之主戰黨即在彼時爲英之金鎊法之佛郎所惑竭力鼓吹反對多腦河流域聨盟君主國者至壓制之舉何以未見成功將來終有發明之日大約意大利深虚之士漸漸洞悉其中必有危機再者今年一月間意大利負有責任之政治家嘗國設法除去煽惑之害惟其時已晚蓋舉國人民之感情已經激起難再撲滅也約略言之三月底四月初間羅馬京城誠有人欲起革命而所以未發作者以意政府俯從主戰黨之請决意加入戰局也顧意奥交戰雖至今已有五月之久而未嘗聞其對於德國有敵愾之心據私人信稱月前提洛爾（奥意交界）地方嘗到有德軍而旋又謂德軍在其地未嘗與意交戰今且謂早已調至東加里西亞矣意大利嘗恐與德軍直接交戰故終不敢允派兵助法而迄今意大利亦未嘗派兵至加里波利半島者蓋以其地有德國將校及下士等統率土耳其軍與之對抗也若就純粹之軍事言則意大利未嘗如當初世人所設想宣戰之後即派兵出阿德利亞海前往巴爾幹乃僅以佔據阿爾巴尼沿海如戰前所要求者已稱心滿意足今日意大利是否欲會同英法派兵赴薩洛尼奇前往援塞亦屬難言之事若就間接所得十六日羅馬路透電觀之如暫助軍火船隻等項一説則是意大利今仍力求免與巴爾幹之德軍以干戈相見惟羅馬電若確未免與法國新首相之宣言太相矛盾耳然意之不與德軍直接交戰一事非特可徴之羅馬電而意大利之夙與德親者亦嘗自言之即今又有公然聲言者曰吾人絶不至於如是其愚而與德戰也再者自奥意開戰以來迄今五閲月之久不特未聞意向德宣戰即德亦未向意宣戰而人所共悉者德意之間惟有國際絶交耳然斷絶交際未可與宣戰同年而語故意之加入戰局不求爲協約國價值圓滿之分子而惟圖達其目的專與奥戰也 
[歐戰瑣譚]  
　　德文大陸彚報載柏林之業務裁判所近曾判斷一案頗繞興趣蓋因戰事發生之糾葛也即柏林之某酒館曾聘有義大利樂師三人及義大利背盟店主業未先事預告即將該樂師三人遽行辭退該樂師三人以無故被辭赴法庭提起訴訟向該店主要求賠償被告人辯曰因義大利之背信滅義人民恨之切骨設吾店仍用義大利之樂師勢必絶來客之跡用是甚懼且此際在羅馬之各酒館中亦必無德國樂師駐足之地焉當經業務裁判所駁其所持之理由斷令該店主賠償該三樂師金錢若干宣告判决之理由曰義大利人雖隸敵國籍然旣與之訂有契約則仍當履守如常不能以憤恨彼人故遂并私人間之關係而亦消滅之也最堪注意者當酒館主人主張現在義大利之酒館中亦必不容有德國之軍樂三樂師者乃操德語高聲抗辯曰吾等非在羅馬乃在柏林察其心理必以爲德人之守法不阿勝於義人也已而訟卒得直各携其賠償金而去德人之秷公守法有如此者　　及觀敵國之官府則有大不然者當義大利將背盟之際我德民之經商於梅蘭省者白日遭搶義官廳熟視其旁不一過問我民損失鉅萬我民在他國之私權亦不稍受保護德國商店被人搶掠訴之英法庭英推官以强徒之爲此乃出於愛國竟釋不究此外德人之供事於英商店者昨皆以其爲德人故而盡辭之　　嗚呼公義爲萬國立國之本羅馬舊法典之語也詎意今之義人可謂數典而忘祖矣彼英人者徒逞意氣割裂法律本實先撥其胡以立我德人嚴辨公私一按大理植本孔厚立基惟堅其終勝於此戰而光大於前途矣哉　　路透電載德國潛行艇現已損失六十艘故亦無法可使云云惟查德國公電自開戰至今已及一年德國海底潛行艇所損失者計十五艘爲時旣如此之久潛艇之行事又如此極爲危險血其損失僅有此數尚得謂之多乎現在北海中海及加里波里半島各處地方均有德之潛行艇足見德國潛行艇至今仍然異常活動也不觀路透電近又載有商船五隻不知爲德潛行艇所擊沉抑爲奥之潛行艇擊沉之信乎於此益可證明前言之不確矣 
[南京快信]  
　　馮將軍張巡閲現已電商浙皖贛省將軍籌辦聨合長江冬防事宜　　今日（二十）國民會議議員初選舉在貢院用記名單記法投票明日仍在該院依法開票　　馮將軍飭淮揚鎭守使將此次勦匪出力人員詳報咨部給奬　　齊巡按電飭滬海道尹將吳淞被災情形調查詳報並令妥籌善後辦法　　齊巡按嚴飭各道尹督責各縣舉辦保衛團尅日成立詳報　　齊巡按委潘福昌調查吳江漁業　　蘇常殷道尹詳請省憲擬將高等廳展緩移寗　　昨日敎育盧科長赴蘇會同各校長籌備舉行運動會雜評一 
[國之强也（無名）]  
　　國之强也必人人有骨幹人人有氣力人人知是非之所在而不屈今中國之人如草草當風而靡東來則西偃西來則東偃試問今日之贊成贊成者其可恃乎故我不特爲今日危也由此以往奴隷牛馬無異也共和無足算傷心哉今日之人心 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國四年十月二十日星期三（申報）舊曆乙卯九月十二日要聞二 
[關於國體問題之北京政界觀]  
　　顧局長之請示報載顧巨六局長進見總統一事兹悉組織國民代表大會之辦法已由法制局起草告竣顧氏因國民代表大會依法組織事關重要故將籌備進行辦法具呈請示又因國民代表大會關於投票各事宜曁各項簿匭書册程式擬請凖用立法院議員選舉法各條及該法第六章施行細則各條辦理並擬定國民代表選舉投票紙曁决定國體投票紙定式繕具樣紙由顧氏親呈總統鑒核當奉批備案並交内務部如呈查照矣　　年關前之影響自國體問題發生後國人咸注意於此對於内政之設施轉　冷淡態度各部署亦受此影響致部務進行漸形遲鈍政府以今年年關轉瞬卽届各部應行籌辦之事甚多若稍形遲緩恐至時要政堆積不能清理昨特交諭政事堂轉飭各部署將今年内應行籌辦及年前應當了結之事項一一均須按期辦理毋得因國體問題稍懷觀望自貽遲悞要政之咎等語刻聞政事堂已片行各部遵辦矣　　籌安會之物化籌安會見時機大異順勢自改爲憲政協會一以免隨人俯仰致貽無事可爲之誚一以憲政招牌號召於人以自佔身分並爲將來改一黨派以預圖在政治舞台上活動之地步十三日通告會員徴求意見十六日即通告成立令各會員改塡憲政協進會願書一轉移間炙手可熱之籌安會遂歸物化而關於憲政居然産生一新會矣其致各省各機關通電云籌安會之設立原以研究君主民主國體何者適於中國今國體問題已待决於國民代表大會以全國民情向背論之吾人所希望之君主國體當能得多數國民之同意惟吾人前此宣言非立憲不能救國非君主不能立憲是所希望者在君主國體并在立憲政體蓋必爲君主始有一定之元首政體必爲立憲始有一定之法制無一定之元首何以撥亂無一定之法制何以致治今者國體之解决匪遥政體之研究愈重允宜乘此時機加以討論務求國體解决之後憲政即隨而發生得以速底於成庶幾一國國是從茲大定然憲政端緒至爲繁複外觀世界内審國情自宜早事研討以供上下之採擇今據會員多數之同意决定將籌安會名義改爲憲政恊進會所有會中組織及一切職員并各處加入討論之代表槪仍其舊特此宣布邦人友幸共圖之憲政協進會銑云云據此電所言其注重處蓋在憲政矣異日之國體問題解决後彼所謂憲政即隨而發生之一語果否實踐吾儕且錄此通電以拭目俟之可也　　新宫殿之預備刻聞政界消息國體問題行將決定矣一般渴望君憲之人物羣相聚議以爲届時新皇若舉行御極典禮而殿廷設備固在所必須若稍遲延深恐嗣後氣候一怖嚴寒不能動工修繕故近日已將太和殿及其附近象魏之大門廊下等處着手普行修飾矣又聞新皇即位以後則移居於前清宫殿清皇帝將遷居南海之公府或怡和園並訂有條件云　　各政客之意見昨據某政客談云現自國民代表大會組織法頒布後將來勢必一致贊成君主制度惟改革以後新國體産出政府於行政方面果依何種程序改革各項則此時尚屬隔山望水難得一切眞相以是此件遂爲熱心帝制派之官僚所最注意之問題故此刻業有種種之討論以作將來之預備徒以政府現方謹守秘密則此時亦不便一一盡爲宣言惟默考一　熱度極高各政客之意見則皆羨慕日德兩國之君主制度故此後大致之重要者除憲國主義强迫敎育等事無不依照前列兩國之辦法施行至於田賦之整頓决仿日本强迫納税一事則擬照德國總之此次斷在務期造成最强有力之政府而所有共和政體之制度必將由根本上一掃而空也云云 
[張總長敎育政見之大綱]  
　　新任敎育總長張一麐氏上星期六覲見後已於本星期一到部履新曾召集部員作極長之談話藉以發表政見茲經探得大綱分誌如左　　檢定敎員張氏於現在敎育事宜之進行即以限期一律舉行敎員之檢定爲第一步蓋自檢定敎員細則頒布後各省因種種困難不能舉行者殆十居八九即都中一隅雖經甄别而於取舍之間毫無凖則以致迄未發表而檢定不舉基學無以整理基學不事振頓强迫敎育難以施行故决定取積極主義限於十月末日前完全竣事　　整頓法校張總長復以建國以來各省法政學校接踵設立其中尤以私立者居大多數究其宗旨辦學者以居官餌學生而圖學雜費之收入求學者亦唯希冀得此法政證書即可爲終南捷徑而不問課程之如何前經由部取締究未達到完善地步擬於本年内派各視學調查一週爲相當之歸併嚴行整頓而爲政界造就特新人才　　分劃學區分全國爲六大學區本湯氏之政策亦即今後敎育發達統一之基礎而張氏固亦極表贊同者前因的欵難籌隔閡尤多故擱置而莫能舉辦張總長曾任機要局長於財政及各省方面之聨絡必能敏捷故决計繼續進行並宣言副分時期至遲亦不過五年一月從速舉辦　　强迫敎育强迫敎育實行爲國家富强之起原徒以中國幅員遼闊舉辦殊非易易然相率因循終無實行之一日俟基學整頓完畢即於明年元月爲實行之第一日但所有進行手續籌畫務從完善而尤以順序的爲主逐漸辦理庶幾無流弊之發生有成績之昭著　　甄别視學敎育部以視學員與敎育有密切關係曾擬舉行甄别茲聞張仲仁總長現對於視學員之學識及查視是否得法極其注意因擬繼續前議决計分期將各省視學道視學等調京實行甄别一次合格者留任不合格者即予撤換 
[張元奇探案之裁决説]  
　　新内務次長張元奇前在吉林巡按使任内因駁斥原佃户承領伊巴丹站一事被該省公民李成芳在平政院控告該巡按使對於此事自置官地處分違法平政院接閲陳訴狀後即咨請新吉林巡按使王揖唐氏代爲調查案卷王巡按使已於日前將此項案卷派員解交該院該院該院復詳細調查卽依法裁决已將依法處斷理由呈請總統鑒核矣 
[籌畫實業與調查田賦]  
　　昨據政界要人云政府近來屢與農商敎育諸部籌畫國中實業之振興與人民實業知識之啟發各問題曾費種種研究蓋無論作營何項培養國民知識之事動輒需用經費據聞此次所議定者係先擇需費甚少之事務開辦第一使農商部發行平易實業雜誌飭各省巡按使分派所屬各縣知事使徧行派閲於民間其次則復擬擴張農商部所設之化驗局及農事試驗所之化驗所等處規模增添局所中精於化驗之人聞嗣後將局所分開縱放一般人民隨時入内參觀以期增長知識並擬用庫欵再籌辦高等專門實業學校於京師復通令地方各縣亦一律於本地籌欵創立簡易實業學校以陶鑄實業之人材　　地丁一項爲全國歲入之大宗然各省向來田賦最形複雜征收互歧類不一致現在整頓全國賦税之際若不速籌統一方法殊不足以收整頓之功昨據財政部消息周總長對於此項問題業已擬定由國税廳調查全國田賦事項六件略誌如下甲於國有地畝之事項（一）根據辛亥以前清查務符原有之數（二）有無民種及己開未開（三）統共國有地數税數乙關於民田之事項（一）屯更衛田之辦法（二）向來征税之章程（三）近三年豐收之情形（四）各地肥瘠之分别丙沿河荒沙各地之事項（一）有無可耕之地畝（二）詳查共有若干處（三）是否含有各礦質丁關於參攷之事項（一）本省與鄰省向來收税之辦法（二）本省種植素較隣省爲何如（三）本省宜種之各項戊關於征收之機關（一）組織之内容及規則（二）限定調查之時期已愼重册簿之事項（一）由國税廳妥定一律簿票册籍之形式（二）附以詳細之全圖 
[江西僞帝禍之蔓延（曳泥）]  
　　江西僞皇帝雷福保餘干北鄉之乞人子年僅十　早年隨母托庇該族宗祠之中自二年冬間一般會匪以雷生有異相視爲奇貨乃謂眞主降世揑造謡言愚惑鄉氓刊散布票兩三年來輾轉樂平餘江餘干上饒等處軍警迭次剿捕迄未能獲鄉氓因此身陷刑戮或遭蹂躪其害實非淺鮮滿望清鄉之後可以斷絶根株不料清鄉之手續旣清而匪徒之出没如故其僞帝之母及兄雖於前次在樂平拿獲槍斃而僞帝仍逍遥法外故一般愍不畏死之匪故神其説以僞帝自有天護軍警來捕輒能先知而避挾同僞帝大肆招謡於饒州廣信各地頃復來樂平田里村開堂散票騙詐鄉民爲省探所知報由省署密電樂平知事會同陸軍督飭警士前往拿捕則僞帝又早聞風逃逸僅獲蔡某等與匪有關係之三人及證據多件聞該股匪徒於鄰近數縣地理旣熟耳目尤多地方官縱有警耗一捕了事能否弋獲初不深究而官廳稍有動作輒爲匪人預先探知倘長此不能拿獲則該匪挾持有具而廣饒一帶之鄉民當無寗宇矣按江西餘干之僞皇帝可與廣東香山之僞皇帝遥遥相對也 
[山東東日諸之匪禍（特别通信）]  
自青島停戰大連鬍匪逐漸移徙日諸兩海岸時聞警報陳家官莊於四月間被刦未幾而有望台綁票之案近則由諸城䓻谷莊南下至日照縣境之王石疃又至劉家寨擇肥而噬富家翁屢被騷擾九月八日有鬍匪七八十人僞戴草笠身披雨簔見者疑爲農夫由劉家寨而竄入夾倉城中過摩土圩搶去大杉板一艘向南馳去九月十四日又有鬍匪七八十突入　子口進　子莊綁去紳耆二人一爲葉壽三一爲傅壽山海口之匪船爲防營擊沉該匪仍入　子莊住村莊内一日夜十六夜由山路逸出防營尾追至多磊山而葉紳之子葉玉階已由省請撥諸城之陸軍夾攻斬匪三四名生擒數名葉紳則爲匪剌斃大宗匪類竄至安東衛以上於海邊搶得一船仍回青島濤雒石臼一律戒嚴山東沿海水警廳原有砲艦數艘因隔於青島海面不能巡緝至諸日兩縣海岸自聞警報各機關電請砲艦彈壓仍不能如願乃由烟台聶鎭守使電禀海軍部奉命派軍艦巡緝永翔軍艦上月來石白所停泊兩次先後共半月近又因匪警迭至部先派飛鷹前來鎭壓飛鷹因事不能來乃改派海琛代飛鷹九月二十四日該軍艦駛停石臼所海口二十六日出口十月五日又進口往來遊弋匪徒不敢縱横海上惟軍艦不能久駐商民仍盼望水警廳之砲艦常川停泊云濤雒石臼逼近海口自鬍匪不時侵入後商民不得不自謀保衛於是城門啓閉由公局派團勇專司其事六門緊閉其四開兩門以通出入凡進城行李必檢查一番晚六點鐘閉城由公局派商人輪值巡街除各機關及著名大商舖外凡小舖容留過客必問明來歷無保必令出城歇宿夜間各城樓皆派商團巡邏擊柝之聲通夜不絶城外有人傍牆根而行商團必高聲詰問再三不答則發空鎗示威邇來城内防範尚稱得力石臼所一帶近因匪蹤飄忽巿面日見清淡前月風災甚巨石臼所撞壞廣順福車福茂兩大船本虧折八九萬金航海各船無不膽怯海關加增新税曾奉部批准張貼告示所有地方雜捐允皆豁免不料加税以後而縣署又乘時開辦行捐披豬有行捐生油豆油有行捐花生米有行捐地瓜爲人民養命之源乃亦有行捐其重幾與關税相等又諭令地方人承辦包繳縣署警衛隊經費每行或交一千或交二千均不能免商民無利可圖勢不得不自行歇業現值秋莊開放巿面交易冷落異常窮民無以爲生乃益乘機思呈矣 
[哈埠之中俄工商譚]  
俄貨准出俄境自歐戰發生後俄因外貨停止輸入特禁土貨出口無如滿蒙各地之俄人商店以外貨停運國貨又不准出口勢須一律倒閉特經哈埠及外蒙各地貿易公所聨銜呈請俄工商部維持滿蒙各地商務當蒙允准仍舊出口惟輸入滿蒙者僅籽糧牲畜粉麵烟鹽石腦油等類其他仍在禁止之列北滿所有煤炭除日本開採之撫順煤外即爲俄在海參崴滿洲里各處所採之煤俄德失和俄恐不敷需用特禁止出口以致撫順煤漲至三十餘戈比一布得現届冬季煤炭爲俄商民必需之物如棄國産别購外貨不免利權外溢亦由商業會議所請准俄工商部仍准出口已經批准故近日撫順煤已稍跌價埃俄商議抵華貨僑哈俄人以華人近年在租界内外所設之各種工廠頗多工藝蒸蒸日上所製物品亦多爲中外人士所歡迎以致俄貨大受影響銷路日見滯澁特於本月初九日邀集工商兩界俄人假貿易公所大開會議商榷抵制華人工藝之法其會議之結果業經擬定在哈埠先設工藝學校一處研究各種工藝以便與華人爭競未識我華工聞之亦思設法以抵制其抵制否也 
[紀中東鐵路之學校]  
中東鐵路之性質雖係經營鐵路然兼有行政權其於軍事商務敎育諸要端近年尤極力擴充實有出人意料之外茲將沿線學校及生額調查如左第一松花江二百十八名第二松花江二百二十六名第一新巿街二百十八名第二新巿街百十四名成規百九十五名香坊八十名（以上哈爾濱）滿洲里百八十五名海拉爾百三十五名博克圖百五十五名齊齊哈爾百四十六名窰門六十六名一面坡二百十一名横道河子百五十名穆稜八十名綏芬二百七名富拉爾基二十六名掖河三十名（以上沿線）以上統計二千四百四十二名又烏蘇里線已歸中東鐵路公司管理沿線之學校及生額如左哈巴羅夫斯克（譯音以下同）九十名烏牙節木斯基八十名駛馬八十名必津七十五名野烏節尼野夫喀五十一名烏拉伊野夫阿穆爾五十九名廓拉迭闊夫三十五名以上統計四百工十名 
[鄂黨人招兵之破獲]  
湖北孝感應山交界之九里關地方上通本省之隨棗下接汴屬之魯光素爲匪盜出没之區近忽有黨人冒稱係鄂省警備隊軍官來此招募新兵假庽某氏祠堂豎立旗幟招兵無論體格相合與否一槪收錄註册謂俟以事到再召集赴省成軍一時退伍軍人流氓無賴趨之若騖旋被本處保衛團紳查出破綻密報孝感知事派警隊往捕獲首要十三人於昨日押解來省送請陸軍審判處嚴訊究辦聞該黨人所以敢於爲此者因孝咸知事方在新舊交代之際官場忙碌不暇注意及此故冀其或可一時瞞過也 
[是亦所謂告朔餼羊]  
紀念碑之保護湖北辛亥起義被瑞澂所殺之彭劉楊三烈士前經黎黄陂於其就義之處（即今將軍署轅前）特建碑亭以爲紀念近年官僚中人多漠視首義功業該碑亭早經踐踏將圯上年孫堯卿謁段香岩將軍過此目擊心傷曾言於叚撥欵修理禁止繫馬於該處及兒童游戲作踐在案詎近日際此時局一班武人更存蔑棄之心理日前國慶紀念該碑亭雖曾紥彩仍舊有馬繫於其上蹧蹋污穢不堪事後爲王將軍所知急飭掃除並再出示保護如下照得烈士碑石原爲紀念忠良往來行走人等不可玩視相將每有無知兒童到此跳躍輕狂並有冒昧馬夫時常繫馬在旁嗣後一律禁止切切謹記莫忘倘敢仍蹈前轍拿辦定按刑章敎養所之善後烈士遺孤敎養所解散後巡署即飭警廳及敎育科長會同向該所長李俊英英計鍾琦算賬大致不差該所存有前南京政府發行之八釐公債票二萬元亦經繳出一萬九千元下餘票一千元早已押於漢口中國銀行得五百元支用無存現巡按飭將該所遺孤男女生挑選三十八名（計男二十一名女十七名）分送省立模範小學及女師範附屬小學肄業免收學費書籍膳宿費則自備惟每生每年給予津貼四十元此款即在繳存八釐公債息金項下支撥緣該公債年可取息一千六百元也地方通信 
[松江]  
售烟被罰外人所設之香烟公司其章程凡認定躉消之家不准兼售他公司貨物違須科罰西外章一大陸永順兩家昨忽有人向買派律脱品海飛艇等種香烟付價後需開發票夥伴乃寫給之詎翌日忽來西人持發票向之理論聞照章需罰章一大五百元陸永順二百元惟此罰欵暫存公司俟三年内查明果不再售他家貨物仍可給本人領回云選舉運動選舉在即現聞有人開始運動每投一票有肯給代席費洋十元蓋其興致仍復不淺也　　軍隊遲來楊鎭守使部下第四師軍隊調來松城之説謡傳 
 
 
 

Page 7

 
 
　　中華民國四年十月二十日星期三（已久迄未戾止昨傳兩三日可到亦不果來惟東校場一帶需蓋馬房已飭員雇匠購竹不日興築大約馬隊當來然亦不多也 
[鎭江]  
　　軍商衝突之飭查駐鎭陸軍警察與同泰昌銅舖爲查違禁物品致起衝突業經章縣長研訊飭查各節已誌前報茲悉馮將軍對於此案頗有疑義昨特飭行駐鎭要塞總司令龔旅長查復大致以陸軍警察旣於十餘日前偵知該舖藏有違禁物品何不預先報告又商會來電所稱各節可否擔保　舖必無遠禁物品又吳餃麵店主能否證明陸軍警察索賄情事着詳細查明禀復　　烟酒公賣之飭知丹徒城鄉各警區接丹徒縣警察事務所飭文云案奉縣行政公署轉奉江蘇烟酒公賣局函開據第一區公賣棧禀稱本區域内公賣事宜定於陰曆九月十五日一律實行開徴已傳知各支棧一體遵行本棧直轄境内如寧縣巿鄉各鎭早奉鈞局簡明告示曁警廳縣署各示經棧刊刻遍貼大衆咸知其外屬如丹徒丹陽金壇溧陽溧水句容六合江浦高淳揚中計有十縣區域旣廣傳聞惑恐異詞仍請將各支棧業已完全成立自應同日啓徴各緣由行縣再行出示曉諭等情到局據此除批示並由本局另刊簡明告示通行各區張貼外函請將本區公賣分支各棧一律實行征費緣由出示曉諭俾商店人等一體咸知並希轉飭巡警保護遇有緝獲私烟私酒遵章隨時恊助等因奉此保行轉飭遵照等因奉此合亟飭行各該區長一體遵照　　學校預備赴蘇運動鎭郡省立第六中學校以蘇州運動會時期在即現正逐日操演且有商團體操敎員石國慶授以兵式體操其尚武精神異常煥發云 
[杭州]  
　　麻車江續堵之電告麻車江爲曁陽水利宣洩之道自被堵塞以後兩江之水合歸一流現遇秋霖幾有横濫之慮前經該處公民電請省憲先飭縣開復尚未見有分曉茲聞楊作善等近又糾衆續堵麻車江東昨由江車坂代表郭卿襄等電報到省其文云巡按使鈞鑒楊作善等今日復聚衆千餘再行續堵麻車江藐視鈞諭已極請速催委會辦一面電飭縣令勒拘首魁懲治諸曁江東坂代表郭卿襄徐鼎　　雲祥襪廠罷課之原因杭垣十五奎巷雲祥織襪廠吳經理近因力求推廣特添聘富陽某女士爲敎員以期營業發達不料某女士到廠未久即因某事致被警署罰辦事爲該廠女生所悉以此事於本廠女生全體名譽有關於是羣起反對并於是日一律罷課某女士見事已敗露難安於位遂於前日下午不别而行至今猶未歸廠吳經理深恐曠課擬另聘敎員敎授一面將某女士不别而行之實情函告其家屬矣 
[安慶]  
　　皖中學風潮平息皖省第一中學校長王光驚於該校風潮平靜後復藉故開除學生三十九名致全校學生均抱不平紛紛請求退學其私自走散者已達百餘人茲聞李巡按以該校前次風潮實由該校長辦理不善所致遂改委葛温仲接任該校校長並飭警察廳長朱家珂將走散各學生召集回校至葛未到校以前校長一職即由李巡按暫任該校學生聞命後皆甚悦服并以　除各學生均未犯過失擬俟新校長任事後即要求回復學籍矣　　請撥巡船防盜皖北之流集釐局設立霍邱縣境内正分兩卡均近河濱惟該處水盜猖獗異常搶刧商船之事時有所聞以 
致商旅裹足釐税短收現值新糧上巿之際尤關重要聞該釐局長韓壽康已陳報上峰請飭長淮水警廳迅撥巡船二艘馳往防緝以保商釐　　茶商被誣爲亂黨頃有　源商民單穠苑程聘三向業紅綠茶並在江蘇經營木業今年夏問　在江西省城經理江蘇草繩分廠不知被何人誣控爲亂黨經敬察拿獲搜查並無違禁物件現經九江同鄉會報告其家屬旋由徽屬紳商各界江峰青等聨名電請巡按使代懇保釋聞李使已咨詢江西巡按飭查核辦矣雜評二（默） 
[私利與權利]  
　　嘗見外人著一論曰中國人之特性重私利我曾爲國人寃之蓋我國古來重道德私利在所必斥也又有人著論謂中國人不知競爭權利我亦爲我國人寃之蓋我國人權利思想未發達耳一旦爲外勢鼓動自能奮起以與人爭决不致終甘放棄也然而至於今日則我又奚言一般居高位號政客稱名士者猶相率趨於私利之一途是非名譽均非顧計甚且有不惜犧牲國家至大之權利以徇其私利者矣而普通社會則又委爾不振任人日攫其權利以去一若與己絶無關係也者嗚呼吾又奚言 
 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國四年十月二十日星期三（申報）舊曆乙卯九月十二日本埠新聞 
[木板内夾帶手鎗三誌]  
　　住居武昌路八百零四號門牌之甬人董贄塘因與吳士品吳文興叔姪私運軍火裝入板木夾層及木箱内雇令小車夫徐土寳薛良甫車運經哈爾濱捕房包探薛正昌等查獲搜出手槍一百二十九支子彈二萬零八百三十粒一併解送公共公廨訊據董等聲稱係由某洋人囑令車送稱是藥材不知内藏軍火判一併押候查明澈究在案茲悉捕房以案關私運大宗軍火且董等所稱由某洋人囑令交於印度人帶往某處事情重大已禀奉麥總巡諭令向董等秘密研詰是項軍火來蹤去跡究係何人囑令車送交於何人收納務得確情以便解請公廨澈究 
[吳淞鎭大火五誌]  
　　吳淞大火延及全鎭業已迭誌本報茲又得官廳往來電報兩通照錄於下　　巡按使來電楊道尹覽銑電悉淞鎭大火延燒全鎭聞電憫電憫系殊深徴之滬報所載被災商民無家可歸尤深憫惻應即迅委妥員責成張知事趕辦善後並將被災確情及公産有無損失查明詳核巡按使齊篠印　　楊道尹覆電江蘇巡按使齊鈞座篠電敬悉遵即加委内務科長吳曾源科員董鴻釗馳往調查一面並已購備麵包等物運往散給目前救濟之法先擬安頓災民爲急務已飭該委等會同寳山張知事妥籌辦理惟此次該鎭被火延燒全鎭災情奇重似非趕辦急賑不足以拯災黎除查明確情並嚴飭查究肇禍之户詳報核辦外謹先呈復請釋厪系楊晨叩巧 
[初選投票之秩序]  
　　本邑國民會議兼立法院議員初選事宜定於本月二十日（即今日）舉行投票事前經初選監督沈知事派委縣署第一科科員陳薇生會同初選主任黄夢莊預爲籌備以也是園爲選舉場所指定該園内清遠堂爲畫到處湛華堂爲給票處公欵公産經理處樓下爲塡票投票處後廊爲休憇室規定初選舉人前往投票由也是園大門而入先在門内查驗投票須知然後入内至畫到處畫到領入場劵赴給票處畫到領入場劵赴給票處換領選舉票往塡票處塡明票内選舉縫印然後投入票匭乃領出場劵由縣敎育會過架山修志局一帶出蘂珠宫門此爲規定選舉人投票之秩序也至投票場所彈護問題昨亦由黄主任等分函淞滬地方兩警署請爲派警彈護聞届時淞滬警廳擬派保安隊二十名地方警察所亦擬派巡長一名警察四名前往云 
[南黄浦又出盜案]  
　　船户姚阿妹松江人近在松江裝運花衣六包來滬售賣前晚九時許駛至南黄浦白蓮涇口突來匪船一只内有盜匪七八人各持手鎗單刀等械假查私貨一擁上船將花衣六包白米五擔大洋十二元小洋四十餘角綢布衣服十餘件花核十包一併搶去並拒傷事主頭部昨經姚阿妹開具失單至該管警區報告請爲查緝奉飭該事主自行醫傷聽候查緝案盜務獲究辦 
[趁風打刦案近聞]  
　　匪徒王玉龍鄭德高於七月間乘風雨大作之際糾黨持械搶刦法租界東新橋浜自來火行街口一百六十一號門牌太和豐烟紙店洋銀並擊斃店主之兄戎福生携贓逃逸後由探目黄錦榮包探韓邦達方福林程芝卿偵知匿跡之處將王鄭兩人拘獲解經石總巡訊供圖賴不認等情迭誌前報現經黄探目等詳細偵查知此案實係王等所爲並訪知有江北人王克金與王鄭二人素識該匪等搶刧之案均知詳細可爲見證故特禀明捕頭飭傳王克金至捕房聽候與王鄭等質證再行核辦 
[輪埠與米業碼頭之關係]  
　　工巡捐局在南巿沿浦推放岸線建築輪埠自經浚浦局撥機開工挖泥後即有南帮米船聨名具禀官廳請佈置停船地點以便米船到滬隨時起運該局朱局長曾經一再與該帮領袖及米董等籌商辦法議定將肇嘉浜（即關橋浜）塡平即在該處沿浦南北兩旁營造碼頭專備米船停泊常年津貼該局公益費二千餘金米業中人業已承認而大通輪埠公司則以肇嘉浜塡平之後將來輪埠落成後停泊輪船自以該處爲要點設被米業築造碼頭必多阻碍故昨日午後復由朱局長邀集米業董事及該帮領袖與大通輪埠公司代表等討論當由該公司代表朱開甲聲明前情謂必須將米業碼頭設於關橋迤南方無阻碍即經朱局長規畫地點擬於新碼馬至王家碼頭一叚共計八十丈爲米業碼頭惟租費一節每年亦須二千餘金聞米業中已無不允惟須俟大通公司董事全體議决答復到局方爲有效云 
[商辦自來水之計劃]  
　　内地自來水廠現有浙人姚慕蓮集欵禀准財政部將該廠全部購回商辦規復公司名義現將實行聞姚接辦後擬仿照上海公共租界自來水公司章程辦理並擬在各處添設水龍頭推廣營業其水價欲向房東方面接洽併收以期便利特不知地方紳士能否贊許也 
[染坊營業之困難]  
　　自歐洲開戰以後滬上各染坊所用之德國靛油因來貨斷絶價值步漲邇因存貨將盡價尤奇昻是以各染坊相約改用中國土靛現查廣東潮陽所産之靛青每擔售銀十兩樂平新靛每桶七址斤現售十八兩之譜廣靛每擔亦售十五兩左右餘如浙江富陽縣所産之新靛每擔售洋二十元紹興縣屬義橋地方所産之山靛及蘇省徐州一帶之靛青刻下售價亦在二十元有奇較之從前靛價已漲一倍故滬上南北巿各染坊本年營業勢必有虧無盈且土靛一項尚須運往俄國等埠其價值必難鬆動也 
[查緝造謡惑衆之女巫]  
　　南滙縣馮知事查得北蔡鎭焚燬學堂搗毁龔蔡二董家房産一案雖由崇慶寺僧人長齡唆使聚衆滋擾暗中尚有女巫毛頭仙於滋事之前夜在四鄉假託神靈依附四出造謡以致煽惑衆人擾此巨禍業於昨日派撥法警馳往北察查緝該女巫究辦矣 
[九畝地火警續誌]  
　　九畝地王壽芝藥店失火殃及康順祥西衣店等數家事後由二區分駐所飭警往查起火情形禀候核辦等情已紀昨報茲悉該店失愼之後對門各店幸未殃及惟門面樓板亦已焦灼嗣由該處被累各商民紛紛到局禀稱王壽芝藥店開設未久曾保火險銀三千五百兩生意則甚爲清淡陰曆本月初九夜一時許該店内怱濃烟滿室鄰人趕往施救覺有松香洋油氣味當時將火撲滅未致成災不料至天明時該店又報火警以致四鄰大受損失似此情形必係縱火無疑須請嚴究云云奉飭將該店執事王松鶴拘送警所究辦 
[上訴尚非其時]  
　　蘇屬内地各縣知事自奉令兼理司法民刑訴訟各案以後往往濫用非刑以致上訴之案時有所聞茲又有王梅松至上海地方檢察廳控松江縣知事濫用非刑寃及無辜請求提案澈究等情林廳長查得此案尚未判决所請礙難照　拒却不受 
[五里霧中之賴婚案]  
　　陳根生偕子元龍及證人龔竺氏在地方審判廳控訴高全囡將女琴舫藏匿賴婚一案前經該廳一再提訊當因情節支離判候偵查在案前日忽有黄炳南投案訴稱祖母黄竺氏因受陳根生之愚改爲龔竺氏來案僞證民人本不知祖母在案作證此次因父病故探訪祖母蹤跡始知在案涉訟况陳根生本係姓郭今受王左善唆使到案妄訴希圖判决後將琴舫交王領去王可出酧洋數百元且查琴舫幼時本許戈家爲童養媳嗣染因有病退回母家至十歲時由高立據出賣於馬錢氏家民人深悉此案之内容今因不忍坐視爲此來案據實聲明並求將祖母龔竺氏即黄竺氏摘釋云云袁廳長得供後核與前卷不符大爲詫異立即飭吏往傳一干人證到案再行訊究 
[婚姻不可勉强]  
　　常州女子陳老三向在原籍織布廠做工日前被同廠姊妹行誘逃來滬住居叉袋角陸姓家陸姓有子欲與女成婚女乘間逃出投報四區二分所譚警佐立飭長警往傳陸姓已畏罪脱逃當將該女陳老三解送閘北司法科聽候訊明核奪 
[捲逃案尚須復審]  
　　盧耀卿控妾沈氏捲取值洋五百元之衣飾逃逸等情業已由公共公廨將沈氏及其母沈湯氏先後提案訊判各交二百五十元人洋並保在案昨晨復訊原告延律師上堂譯訴前情請追訊之被告母女亦延律師到堂代爲辯護中西官判被告母女仍交原保候再訊核 
[工人肇禍逃逸]  
　　江北人賀江春向在西門外一帶以推糞車爲主昨晨八時許滿裝糞穢至該處斜橋附近斜徐路旁小河中汲取河水灌入糞車内當爲康和尚康馬弟家所雇工人名阿五者瞥見以其作踐河道向之攔阻賀不服爭執扭毆詎賀力不能支當場倒地而死阿五知已肇禍逃逸無蹤當經帮同賀拉車之二小孩報告附近崗警轉報二區警局除將賀尸照料外一面飭派探警拘捕阿五無着遂將其主人康和尚康馬弟連同阿五之薦頭名阿元等先後拘送淞滬警察廳午間經司法科員訊供之下着即函送地方檢察廳訊辦而尸弟賀江全以兄死於非命亦協同二十五保十三圖地保投地方廳執請相驗即由林廳長派委樓檢察官沈檢驗員並法警等前往屍場驗得賀江春周身無傷委係跌仆氣閉身死樓君親視無訛塡明尸格飭屬棺殮樓君旋即回廳禀復林廳長請示核辦諭飭拘捕阿五到案訊究 
[苦力爭鬭]  
　　扛夫湯大與場車天某甲昨在揚子路碼頭因爭運貨物口角之下被甲擊破頭顱血流滿面當由二百十三號華捕一併拘解捕房捕頭命將甲收押受傷人送院醫治 
[馬脚踢傷人頭]  
　　昨有張阿二因埒馬乳被馬踢傷頭部甚重由六百五下號華捕將張帶入美捕房飭送同仁醫院爲之醫治 
[捕房對於命案之愼重]  
　　住居三泰路五號門牌之江北人陳二呆子於本月十七號雇乘王金奎黄包車因爭論車資起釁互毆後陳卽回家猝斃當經二房主蕭錦芳與見證施阿福報告滙四捕房飭探將尸舁入驗尸所報經公共公廨中西讞員驗明因病身死查無尸屬報堂棺殮聽候查核在案茲由捕房查得王金奎曾與死者扭毆逃匿閘北恐有别情於昨日前往將王移提到廨經俞代襄讞會同美領郭君略訊一過以死者係由英領陪同檢驗判王押候英領堂期解訊 
[省委查勘秋災]  
　　江蘇齊巡按使派勘上海等縣秋災委員劉鼎已於十七十八兩天會同縣委地方警佐景毓華至浦東東溝閔行一帶查勘昨日返滬復赴浦西各鄉查勘聞定於今日前往南滙川沙各縣云 
[驟集鉅欵之爲難]  
　　蘇省清理官産處近接財政部來電以部庫支絀待撥孔殷飭在清理蘇省官産項下籌解銀二十五萬元務儘十月内一併解清等因該處以上海寳山兩縣爲通商大埠各項官産在蘇省爲首屈一指部派二十五萬應由上寳兩邑清理處認籌十萬不得推諉業已行文飭知聞上寳清理處奉文後因本處開辦未久如此巨款勢難立集頗覺爲難云 
[催繳惠通公司股欵]  
上海縣知事沈君昨日致函南商會總協理顧蘇二君略云前奉江蘇巡按使齊飭知案奉部飭提倡北京惠通實業公司在各省招股開辦等因當因滬上商界大都觀望以致日久未能進行會經由省派員來滬實力勸導乃滬地各商認者雖多而股款延未呈繳故又奉巡按使飭催並着飭知認股各商迅將前項股欵呈繳縣公署存貯當場由縣出給收單執證所有大宗股欵仍由縣彚總呈缴南京中國銀行收貯後即便換給股單勿再任延等因到縣查縣商會曾經專員丁蘅甫勸認股資三千元此欵尚未彚送到署應請迅將所認之股設法措繳以盡提倡實業之責云云 
[交涉員欵宴外賓]  
滬海道尹兼外交部特派交涉員楊小川君擬於今日（二十號）下午六時在本署款宴美提督美代理領事及駐滬各國領事並東邀商會總協理陪宴聞昨日已向某西飯店定備上等西餐並就大廳布置一切矣 
[瑙威領事請假回國]  
駐滬瑙威總領事巖峻君因事請假乘法郵船回國所遺職務已商請丹國領事樂斯考君暫行兼代 
[基督徒之交誼]  
本埠基督徒播道團捐資舉行露天講道已於夏令告竣茲悉第三届更舉職員業已選定聖敎書會徐維繪倫敦會柯駿行爲正副團長浸禮會鄔采芹余士廉虞思才爲查經部主任監理會王樹聲爲文牘部主任並定明日（即二十一晚）七時半假座四川路表年會開第三次大會以聨情誼請童子部董事袁履登君演説佐以活動影劇所演者爲基督事跡均於德育時務大有關係云 
[添造拘押所]  
提右營署舊址現已改建上海縣公署工程已一律告竣惟各科辦公室尚嫌不敷而縣警察所之拘押所亦尚無房屋茲由沈知事勘得新署後面尚有餘地堪以建造押所業於前日諭令工匠建屋五間着即開工趕造云 
[法公廨停訊一期]  
今日禮拜三本爲法公廨審訊民事堂期因孨讞員夫人逝世服假未滿故照公廨停訊一期 
[混用鉛質小銀圓]  
蘇人陳其昌昨晨在南碼頭菜巿中混用鉛質小銀圓當場被人窺破訴知崗警拘解一分駐所搜其身上有僞角洋十餘枚旣而又有浦東人喬竹林在公義碼頭洽泰烟紙店混用鉛角兌換銅元亦經察破嗚警拘至該所搜得僞角洋五十九枚奉飭併解警廳司法科訊究 
[詐欺取財之判斷]  
紹興人李幹臣（即劉硯卿）沈子潤（即沈子雲）因串同在逃之唐姓等人設局誘賭騙取湖南人趙子倍銀五千兩及值銀一千三百五十兩之綢緞被趙報告捕房由華探目李星福協同一百四十一號西探將李等拘獲迭次解送公共公堂訊押候核在案前日午後捕房將李沈二人解送公堂由俞襄讞會同德領裴君升坐刑庭復訊原告由代表律師上堂請究質之被告李沈二人互相諉賴茲經李之代表律師到堂辯護中西官以供證屬實按照新刑律第三百八十二條被告詐欺取財之罪已經成立判李押西牢兩年沈押九月如能將騙款繳還准予核減刑期 
[查封騙子家産]  
安徽人金朗泉汪益甫因藉端騙吞楊百矍鉅款逃逸由楊延請中國律師控奉公共公廨簽票飭提並移文被告原籍黟縣移提去後因被告遁迹無蹤迄未提獲前日午後復由原告代表律師投案聲明前情並稱業已商准黟縣知事查封被告家産應請移文黟縣執行等語中西官判姑准原告律師請求候備文移請安徽黟縣查明被告金朗泉汪益甫家産封抵候核 
[新劇社與小報館交涉]  
湖北路民鳴新劇社經理朱雙雲在公共公廨刑事科呈控某小報主任許某登報毁謗許亦具控該社社員順某糾黨行兇昨晨由廨傳訊先由朱雙雲借證李祖蔭投訴許於八月初來稱創辦小報代爲鼓吹欲索洋五十元不遂即登報毁謗並於八月十六日在久安里亦安旅館黑板上粉書今晚民鳴社演西太后座客已滿以致營業受損並管律師上堂譯訴前情訊之許亦延律師到堂聲明被顧行兇情形並將醫生驗明傷單呈案請究中西官判許交保於六個月内不准登報毁謗如違責令保人罰洋一百元充公至指控顧行兇一節並無充分證據應即將案註銷 
[消釋與盜同行之嫌疑]  
本邑地方警察所在閘北滬寗車站附近緝獲夥刧毛永和家案内之盜犯朱錫生並同行之李文祥押候訊明核辦等情已誌前報茲悉此案昨經該警所王司法員提案研訊據朱錫生供認夥刧毛家塘毛永和家及三林塘等處某姓家得贓分用不諱惟李文祥堅稱偶與朱犯同行致遭誤拘實未共同爲盜質之朱犯供亦無異王司法員得供後除將李文祥交保省釋外諭令朱錫生還禁聽候禀請沈知事錄供詳解鎭守使署歸案訊辦 
[串同行竊之結果]  
王阿根徐雙喜陳金華三人串竊張阿二之衣物由閘北檢察分庭訊實提起公訴經審判分庭陳推事判决王處徒刑二月徐陳各處拘役四十天以儆 
[包探獲賊類誌]  
朱文貴在途摸竊行人袋内銀表一枚質洋化用爲包探查見拘入法捕房請辦捕頭飭令管押候解公堂訊究又應生郎行竊朱姓黄包車上油衣坐墊並摸竊衣袋内小洋三角携贓至押店求質又王金生周祥卿串竊某姓家草帽水烟袋等物在途求售均爲包探拘解捕房捕頭諭令押候解廨訊辦 
[過犯技癢]  
王桂林前晚掩入有恒路六號洋房内圖竊當被用人俞阿良瞥見鳴捕拘押昨解公共公堂經中西訊知王係迭次過犯判押西牢五年期滿仍逐出租界又吳松仁前日潛至靜安寺路一百八十七號門牌某西人家圖竊當被看門人張阿大查見鳴捕拘押昨解公共公堂經中西官訊知吳係十一次過犯判押西牢半年期滿仍逐出租界又過犯顧阿四前晚濳入租界至新閘派克路福德里圖竊被包探張林泰查獲昨解公堂請究中西官判顧押候查明另案併究 
[不理貨欵之訴訟]  
美記號在公共公廨呈控某麵粉廠股東兼經理朱志琦與朱楊氏等不理貨欵一案昨日上午由聶襄讞會同英領卓君升坐民庭研訊原告延愛倫律師上堂代表請追據被告朱楊氏之代表律師投案辯稱朱楊氏祗有五百元之股本最爲少數故不負責任等語中西官判被告交保候下禮拜二傳齊人證再行訊核 
[寗波女孩迷路]  
前晚八時許有一寗波女孩在滬軍營附近迷路由警查見帶至一分駐所詰其姓名均不能對惟云年四歲該分駐所即留候牌示召其家屬認領 
[閘北之烟禁]  
五區探警前日在滬寗火車站查獲私帶烟土之陳子銓周阿五馬阿尺徐子生曹巨卿李福其黄順清馬志鴻高金祥李是發劉萬榮陳萬江萬安福翁富生顧留鳳等十五名抄獲無印花土及烟泡烟灰共二十餘兩烟槍一支四區三分所亦查獲私及洋烟之朱相榮一名抄獲烟具全副烟膏丸藥一兩餘一併移送檢察分庭預訊之下惟顧留鳳一名帶烟三人妍供素無烟癮因時忠腹痛用以貼於臍内李檢察官驗得顧面無烟色當庭開釋除均收押候辦檢察分庭前日將訊實烟犯分别提起公訴經審判分庭陳推事判决沈青寳帶烟泡一枚罰洋八元胡吉青帶泡二枚罰洋五元王德祚帶無印花土七兩罰洋一百二十元高在清帶膏土灰共一兩半罰洋三十元陸海生帶膏一兩半罰洋二十元潘子林帶膏四錢罰洋三十元方阿三帶膏一錢五分罰洋二十五元王子香帶泡一盒灰三錢罰洋十五元一併押候繳金開釋氣候報告 
（上海徐家滙天文臺天氣測候報告）十月十八日琉球間之氣壓低度將出太平洋在東京東南其勢漸大四川有新中心向南來中國南部各海濱有極不定之涼風十九日天晴和惟稍潮濕風在東南及東兩偏南氣壓無變較平均稍低十九日下午四時三十分豫測揚子江口及東海有暴雨舟山北之海濱有北風甚烈舟山南之海濱有不定之涼風十九日下午四時前二十四小時内上海氣候温度至高八六九至低六七六去年同日至高七○六至低六六六雜評三（訥） 
[初選舉]  
今日最出色當行之人物其惟國民代表大會之代表乎他若立法院議員國民會議議員名目　尊貴實無人重視之也然此議員之初選當選人固亦有一部分代表之希望將來所謂時髦人物與陳舊議員或且並集於一人之身而今日選舉即此寗馨兒呱然墮地時也前程遠大又安得不重視之哉來件 
[省視學報告視察太倉縣學校狀况]  
縣立學校甲種師範講習所視察時實見學生二十九人其資格有畢業於高等小學者有私塾敎師國文未能一律明順算術分爲兩班敎授（現一班授至小數一班授四則）程度其他學科敎授上之進度猶淺管理佈置並無不合之處下學期擬開始參觀實習附屬小學敎授尚可惟無小便處致學生有隨地便溺者是管理衛生之大缺點也毓婁女子師範學校查該校科目完備風紀整飭學生一百三十餘人初小四級高小二級師範一級校舍曲而雅敎授專而精尤以馬女士（馬錢希令）授高三修身課以家常便話爲講堂演義最切實際倘再能推廣師範各級於女子敎育前途所造更多矣第一高等小學校視察時實見學生一百四十二人各級敎授均能勤懇管理亦整齊惟查全校成績通學生每不如寄宿生良由寄宿生課餘自修時刻較多通學生於退課後即行散歸之故宜由該校校長重行規定略增通學生要校自修鐘點爲是第二高等小學校查本校於去歲開辦現有學生一級多自初等小學畢業升入國文程度太淺吳瑞霖授算術分兩組敎授甲組授至分數除法乙組授至諸等同班級而異敎程雖屬權宜之計難免參差之虞惟學生演題尚熟練敎法亦明白全校寄宿生二十餘人規律嚴整禮節嫻習俱徴平日訓練之功藝付學校查此校工業分木車工與籐工兩種學生三十三人每日上午授普通課下午實習工作目前工作物注重敎育用品與家庭用具粗有成績其敎育用品中以棍棒啞鈴球杆居多家庭用具如桌椅橱等視察時匠師學徒共同操作均尚勤奮可嘉太倉巿立　等小學校第一初小學生實到三十九人分兩敎育室敎授尚是敎授秩序宜注意維持第二初小學生實到三十五人缺席者十七人殊覺太多聞因風大學生不能來校是宜於平日注重訓練以期望其堅苦耐勞之習慣三四年級課國文（三）習小楷用影寫（四）作文説春季遊行之樂閲其稿本除一二生略見明順外餘尚幼稚一二年級課體操缺席者最多第四初小在太倉西門外約四里早九時到校復靜候一小時始見學生到齊上課殊屬太遲本校學生共七十九人男女兼收厠所亟宜分别佈置敎授尚可第一女子初小初等生一敎室共七十餘人初等課國文配置合巡視勤惟敎　稍欠活動幼稚班課恩物分兩組饒有興趣浮陸鄉第一初第小學校此校分三敎室規模較爲合備校舍寛暢表簿整齊學生共四十一人各級敎授均能認眞惟尚有研究者（一）修身敎授取作法上之材科甚是惟科目不在貪多要在取其切合於日用而能實踐者敎授之并多用啓發以發揮其自動能力板書抄寫似可從略（二）算術敎授對於演算之誤否列式之正否且多用問答及班决法以啓發性靈且取敏添主義是自視察一年級課算術分甲乙兩組甲組授乘法問題二乙組授加法問題二學生演課後訂正殊屬不合　　沙溪鄉立初等小學校第一初小學生一百零五人分四敎室規 
 
 
 

Page 11

 
 
　　中華民國四 
模完善敎授切實第二初小學生五十七人查閲四年級生國文成績能作百餘字短文略見清順周校長授二年級習字注重學生執筆姿勢頗合每週讀經（孟子）五小時淑德女子初小學生五十三人分二敎室敎授尚見認眞惟四年級作文有積至三四次尚未改訂者疎懶太甚 
[私立初等小學校]  
　　城内蔣氏私立初小學生七十六人敎授精當佈置周詳浮陸鄉閔氏私立初小學生六十餘人校舍新建查閲國文算術兩門成績斐然可觀敎授合訓合訓練勤以上二校應請傳飭嘉奬以爲熱心敎育者勸來函 
[羅店洪仰廷來函]  
　　敬啓者救國儲金乃救亡之良謀也觀其發起之始無論黄童白叟販夫走卒莫不踴躍輸儲甚且娼寮乞丐亦有輸將即此足見愛國熱忱人人具也其所不同者儲數之多寡耳屈指一計已六月餘矣而收數尚不及定額十分之二非國人虎頭蛇尾致之而何良可慨焉然收條上旣註明如六日期滿收數小達五千萬者卽如數加利發還以全信用虞君治卿亦具是意該團何至今尚不宣佈發還之期以踐前言也令人殊爲不解僕等儲數雖微原不在此區區而計較也誠恐信用一失來日國家有事誰復解囊樂輸乎僕等尤望其有妥善辦法以彰公道務乞貴報登入來函欄内得表鄙意者皆大君子所賜也耑此敬請文安羅店洪仰廷謹上 
[茅崐來函]  
　　堂弟茅漢卿今年二十四歲邇因經營不順心思紊亂屢欲短見昨早（陰曆九月初十）由家走出竟然不歸致六旬母及孕妻號哭不止其母與妻皆靈事養孕妻足月産　目前倘有意外生命三四令人不忍言狀臨行身穿舊洋布短衫褲加灰國布長夾袄之實地紗單套褲灰本機襪元西緞　子特具此形順乞貴報登入來函以便仁人君子見聞相仿無論生死懇求通知英大馬路德馨里德馨祥通知謝車費五元連人送到謝十元决不食言茅崐泣叩 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[廣羅蘭夫人語] [  山陽宋焜]  
　　羅蘭夫人有言曰自由自由天下多少罪惡假汝之名以行余嘗讀而痛之不料今日之中國事變紛　邪説横行種種美名詞都被一般求富貴利　者假託以濟其惡爰擇其章明較署者仿羅蘭夫人之言以記之邦人君子倘亦有見之而痛者乎外國顧問外國顧問天下多少罪惡假汝之名以行籌安籌安天下多少罪惡假汝之名以行請願請願天下多少罪惡假汝之名以行代表代表天下多少罪惡假汝之名以行民意民意天下多少罪惡假汝之名以行選舉選舉天下多少罪惡假汝之名以行救國儲金救國儲金天下多少罪惡假汝之名以行嗚呼其假託種種名詞以行罪惡者固非絶對的無天良者也不過爲富貴所蔽耳然即使富矣貴矣其奈及身亡國何其奈子孫奴隸何其奈種族滅絶何 
海外奇談 
[瘋人院中之大文學家]  
　　吾今爲讀者叙一離奇怪誕之事焉吾英大西洋之對岸有一地方地名著者暫不宣布然一經詳叙其事讀者亦不難揣測而知蓋吾今所叙離奇怪誕之事其主人翁爲一老人而此老人即居於此也讀者當知此離奇怪誕之事初無人紀述而與英國新編之大辭源實有關係焉此大辭源之編輯者爲奇姆斯莫爾勳爵故亦名莫爾氏辭源而此辭源之着手編輯實始於一千八百五十七年至於今日全書猶去告竣據奇姆斯勳爵謂自歐洲開戰以來所有德國各投稿員完全斷絶職是之故又須稍延時日然勳爵之意年内務將全書告竣蓋今所未成者僅自Ｔ部至Ｚ部之一編耳此事實爲近世著作界之偉舉編輯以事各國義務投稿員已逾一千五百人蒐得成句已　三百五十萬凡所引用者盡爲數千年以來世界各國之名著作界而其家數已逾五千此辭源之編輯始發起於一千八百五十七年發起者爲英國方言學會主動者則爲大主敎忒蘭特發起之後即發傳單廣招投稿人員編輯經費原議由方言學會擔任未幾沃斯福大學之印刷部願任經費印行數年之後主任編輯之二人發起人數人相繼逝世卒舉奇姆斯莫爾勳爵主任編輯知者僉謂得人蓋除奇姆斯勳爵外實無一人堪勝其任　　奇姆斯之得勳爵蓋在一千九百零八年學位之多世罕其倫蓋勳爵爲倫敦大學學士沃斯福大學碩士黄來保大學哲學博士開坡湯文學博士法國文學會會員奥國國家　致　會員普魯士皇室學會會員美國哲學會會員此外又爲多種學會之會員生於一千八百三十七年蓋蘇格潮人也著作豐富大英百科全書中（論英語）一篇即出其手其生平所最得意而自膏者即主任編輯此大辭源也然接手以後亦殊困難蓋當時搜得成句已達二百萬言賴其一人編制也初五年之編輯室乃在近倫敦之密爾山聖經院中至一千八百八十五年遷入沃斯福直迄於今未嘗遷移今吾可一叙所謂離奇怪誕之事矣（未完） 
詩選 
[題舒老問梅之問梅圖上下平三十韻] [  東園]  
　　梅花亦放翁問君同不同神遊絲竹外身在畫圖中皎皎神憐尉間君逢未逢衆芳新訂譜羣玉最高峰白戰雲山下問君降不降春聲流幟笛疏影閃銀釭歲暮天寒候問君知不知芳魂　東閣春意逗南枝茅舍竹籬地問君歸不歸濠魚都解樂園鳥亦忘機古有林和靖問君如不如拏雲縫水曲捉月補窗虚游戲玉塵賭問君輸未輸一樽浮琥珀七尺碎珊瑚酒國即香國問君題未題　　紅瑪瑙鸚鵡綠玻璃山水皆佳境問君佳不佳花　兼竹杖桐帽又椶鞋鶴去湖天遠問君來不來去年千樹種今夜幾枝開後果與前因問君眞不眞禪機參一指佛法説三身高下參差處問君分不分出山無　志在野有清芬一片早春怨問君言不言暇驀還　淚鸚鵡且鳴寃倘寄人檐下問君難不難淡交方耐久清極不知寒葉大枝粗硬問君剛不剛幽蹤留　嶺逸品訪孤山紙帳燈明夜問君眠未眠藜青宜照讀　綠會聨緣蘿徑孤琴候問君調未調兩香上元夜月黯可憐宵俗累又塵慮問君抛未抛埋愁無筆塜寫艷只書巢驛使一枝遞問君勞不勞胸襟徒淡泊身世忒孤高香艷錦囊句問君多不多嚮明隨素女耐冷伴青娥羯鼓慣催花問君撾未撾新聲瞅白雪奇氣鬱青霞五月江樓上問君忘未忘高風懷李白疎雨滴梅黄雪傲相欺久問君平不平疏狂名士氣宛轉美人情一枕羅浮夢問君醒未醒雪兒蠶繭帕雲母鷓鴣屏只此和羹事問君能不能賦當摹宋璟詩且擬王曾地老天荒日問君愁未愁銅駝荆棘感金雁稻梁謀舊雨與新雨問君尋未尋西泠紅日逝東海白雪深海客瀛洲返問君談不談沙鷗來含北丸蠟奇江南衰老復衰老問君嫌不嫌生涯甘冷落險韻闘叉尖尺素繫雙鯉問君緘未緘蒼黄馳手稿清白署頭銜 
詞選 
[齊天樂集成句] [  詩圃]  
　　臨窗滴淚研殘　樽前漫題金縷啼鳺聲中飛鴻影裏偷把秋期頻數秋期又誤正綠芰經霜黄蕉攤兩爭奈重聽蕭蕭金井斷蛩暮良宵誰見哽咽斷腸人寂寞猶記窺户晚月魂清行雲夢冷多少關心情緒殷勤寄與向賓鏡鸞釵錦文魚素枉目銷凝説愁無處所小説 
[家庭小説嫣紅刧] [  常覺小蝶合譯天虚我生潤文]  
　　第六十七章（續） 
理前喜曰汝亦信安娜之無他耶威廉曰然即吾母亦如是言唯一般無知之徒則猶議論不息然而無據之談本不足較不久亦且自止理痕曰然則安西來之家有微言乎威廉曰似有之然不如衆人之甚理痕曰果耶然則煩汝一行爲我剖白威廉曰諾乃退出順道赴工廠小息蓋安西來以埋痕方疾一切事均由威廉代理故忙碌特甚雪笠兒曰己不得與憤甚每自嚙其齒用以洩恨然安西來不信雪笠兒雪笠兒縱盡碎其齒亦何益哉　　威廉旣抵安西來家密昔司安西來與梅麗方在燈下治活計威廉周旋數語始赴亨利病室時亨利正擁被獨坐鬱忿之色顯於眉宇見威廉人怒氣乃立熾曰可恥哉威廉使汝而病吾不特日來一視行且刻刻不離以侍汝疾今我病而汝乃數日始一來來又甚晏吾誠不解汝乃奚事忙碌威廉亟笑慰之曰是誠吾罪但吾事實　非敢遺汝適方往視密斯特理痕疾後又至廠復與君毋及妹略談數語故不禁其遲遲耳汝病果已如何哉亨利益怒曰他人之交咸厚於我故必先往視他人而笔始依次及予予今亦不欲更見汝汝曷去休威廉知亨利肝火正熾與之辨且益怒乃不之答仍自語曰吾覩理痕似可清減蓋其右臂已能舉動矣亨利突然問曰安娜如何矣以吾思之其人殆將死威廉曰否其人甚清健似已忘前事蓋其心曠達初不如汝之拘謹也亨利曰否否吾意其人必死蓋如此奇辱又焉能容忍威廉曰奇辱乎此安得謂之奇辱海兒斯東近已明此事之内容認安娜爲無罪矣亨利一躍起曰果耶威廉曰果也亨利面上乃忽現異彩握威廉之臂久久勿釋 
[奇情小説秘密汽車] [  東埜譯]  
　　第十章（續） 
勃立南道這件命案茉莉兒曉得麽柳仙道達而登假仁假義甚麽事情都瞞過茉莉兒他悶在鼓裏那裏會曉得呢他只知道前後左右的人除出他父親以外盡是羣小陷入他們勢力範圍之内脱身不得一線希望只在你身上了勃立南道他旣然不曉得這件命案何以跟着他們夤夜逃走呢柳仙道他那裏有自主之權這回啓行委實是押解的囚犯達而登身任監守寸步不離他萬惡的父親對於花嬌月媚的孤生女兒毫没一點舚犢之意那心腸竟如鐵石做的還有我的哥哥帶了我來更不帶我去瀕行時不給我一個辦士你看這一套衣服還是茉莉兒私下贈給我的現在囊空如洗倘使不遇着你豈不要飄泊異鄉做那乞食的生涯麽他們去後惟恐我挾嫌懷恨告發他們的陰謀所以諄囑他們黨裏幾個下流意大利人暗暗監察我的舉動只有一事我以前在倫敦月夜患難中結識子爵和他説到這裏面上紅了一紅然後放低聲浪説道結識子爵和密司脱膝達兩位正人君子他們還不時得所以不甚把我放在心上要不然他們更要施着天羅地網防得我利害呢他們許多陰謀詭計茉莉兒不過略知一二我起初也不曉得後來經過一件事上被我偵察得明明白白容我停一刻細細奉告咳我們不幸做了女兒家有時被人家當作玩物有時又被人家當作傀儡投之所向無一是處安得有一朝天牗其衷事逢其偶把數年來奇辱深恨洗滌一個淨盡説着注出兩道水汪汪的眼波呆望勃立南意思是乞他援手息奈勃立南一心專注在意中人身上接着問道他們挾着茉莉兒高飛遠走到倫敦之後把他藏到那裏去你可曉得柳仙道那我不知道我只把耳聞目見之事盡情告訴你然後互相斟酌一個拯救茉莉兒的法子 
 
 
 

Page 15

 
 
   
 
 

Page 16

 
 
   
 
