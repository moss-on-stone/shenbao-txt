# 1911 - 71 - 4913686

 

Page 1

 
 
   
 
 

Page 2

 
 
   
 
 

Page 3

 
 
論說 
[今日學校注重國文之研究（續）（嘉）（言）]  
　　今天日以陶冶國民。而足以助流政敎者。捨文字之功。其道無由。然則吾國今日之學校所當注重者。不在患國文之蕪淺。而俾之進於高深。在乎開拓國文之效用。而期其普及於社會。此謀注重者。不可誤之一要點也如僅沾沾於近來學僮之文字。稍形退步。以爲不利於將來之攷試。始欲以振興文敎之功。乞靈於殘簡斷。編則於注重之道。仍局於客觀的一偏之見耳。昔歐陽公至謂晋無文章。唯陶淵明歸去來辭一篇。蘇文忠亦謂唐無文章。唯韓退之送李愿歸盤谷序一篇。其謬解正與此同。何也。今日吾國敎育上所不能滿足。而堂亟於研究者。非在奬飾無用之空文。而在使。人類之幸福。日以增進。一線之生機不至窒塞。非藉文字之力以導之終不能逹其目的。故吾國之文字。雖自倉頡以來。美矣備矣。而值此競爭之時代。以爲改良之希冀而圖寸進。若仍一循乎昔人之陳言。則雖朝夕寢饋乎其中必不能大有所掀作。而所謂注重者。恐仍無當也夫所貴乎。文者。非爲文也。如相告語。其胸中有才識學問。遂流露行墨間。則爲至文。若必要有意爲文。言而不宜於行。是戔戔者。亦奚益乎。焉者乎也之外。幾不知宇宙中復有何事可以爲文者。則其所謂文者非文。而所當文者反不能文也必矣。故吾之所欲注重者。不在文之淺深。而在文之能有益於人。以爲轉移國勢之一大原動力也。 
　　吾觀一二能文之士。或不能自贍其生。而不識之無者。往往孳殖鉅産。不知者乃寃之謂識字爲憂患之始者。此實大誤也。然推其此說之由來。亦有嘅夫往昔之學者。專尙空論。而樂爲無用之文。不能讀書期於適用之故。今新學東漸。正神州學術復興之時。其欲販種種之新智識。亦期所以見諸實騐。而爲獨立之生計。若第以文字觀之。則失其價值矣。今靡論一事一物。皆有其眞理原則。與其應用之法。若僅供我筆毛墨瀋之揮灑。而不復計其可行與否。則其文之効力。能有幾何哉。婢之炊。僕之樵。莫不各有其至理。而卒無人焉以說明者。遑論今日之新事業。而爲一船普通社會所蔑視。而無由發逹也。故今日注重國文之道。學校之敎師。當視學僮之爲文。而以代表其平日學業上之所得爲主觀。而蘄其推演曲至爲將來傳導文明之利器而已。蓋今日之學生。一過渡之人才也。彼之所需要者。不必有甚深之文字。而能以與社會相接搆。爲交換智識之應用。則已足矣。不然。世之所標榜。稱文士。嘐嘐自詡風流者。高則高矣。而於普通社會。若有相懸之一階級。終不能提挈之以逹於共同進步之一境。則普及之效果。將收之何日乎。是反不如投筆硯而把耒耜。共詠大田。猶得以免卒歲之荒蕪矣。吾爲此言。恐今日國文之衰退。或疑爲學校敎育之不注重。而在上者不知所以注重之道。復日嘘科舉之餘燄。以風厲國中。則眞失之遠矣。（完） 
要件 
[中國危亡警告書（留日學生來稿）]  
 
 
 

Page 4

 
 
今我中華開國之四千六百有九年。聖上御極之三年。春王正月。國民宴樂。衎衎如也。追有羽電横馳。氛霧晦蒙。俄迫伊犂。英據片馬。法亦挾其偏師醜旅。偪處蒙自。舉國上下。四顧戰慄。皇皇然若大命之將至。嗚呼。辛亥辛亥。其吾國娵呰鶉火之歲乎。請述俄英法三國之禍機。與政府昏庸之罪狀。以及今後挽救之法。願吾父老昆弟一聖聽焉。 
　　俄自與吾締尼布楚約以來。毎遇條約改訂一次。俄之利權卽遽擴一次。蓋承大彼得東略之遺策也。卽以伊犁而論。咸豐元年。始許俄通商伊犁。保護至渥。而我不得一利爲償。至十年訂定界約。我乃失齋桑湖以西之地。同治之季。回匪煽亂。俄假討伐爲名。入據伊犁。光緒元年。亂旣平。始遣崇厚約令通兵。喪地數千里。朝野譁然。更遣曾紀澤往俄都。許以九百萬盧布爲賂。至光緒七年。約乃告竣。俄此次所要挾者。卽此約也然威爾泥附近之地。終不肯還。領事通商之區域。復大擴張。并新得宅地牧塲之所有權。而俄在新疆基礎即定於是矣。甲午之後。更轉而北進。横奪滿洲。垂五六載。會以日俄之役。盡殺其鋒。乃他謀出於新疆蒙古。戰事方罷。其參謀本部卽紛紛派探撿隊。一由伊爾庫次克。越戈壁。出蒙古東南。一由七河至伊犂一。由哈密東出甘肅復。移其兵器彈藥廠於伊爾庫次克由恰克圖至張家口。由西伯利亞至亞洲境之東南。則有建設鐵道之計畫。平日於蒙古諸王公喇嘛。非賂卽債。懷柔無所不至。何不憚勞不惜費如此。其國民之力。亦克與政府之策相應。蒙回亘數千里。俄人營工商畜牧者不下四五十萬人。其屯兵商隊探撿隊。絡繹往來者。歲輒五六萬人。蓋駸駸乎由甘肅以出奏漢。由青海以出四川。由張家口以出北京。與羣雄角逐中原。惜吾國方夢夢也。然猶扶殖實力是務。守屈蠖匿鷙之志。無劍拔弩張之態。頃者與日英法協約俱成。復與德締舊好。於是專心肆志於吾國矣。彼旣挾其祖宗世承之策。上下交孚之力。積年之孤苦四鄰之奥援以來。此其志豈止區區條約之改訂哉。不過藉以欺飾列國一時耳目耳今彼所要挾者。吾政府甘自降辱。唯唯覆命。亦旣旬日。而近兩日。猶電傳俄兵在浦鹽斯德振旅出發。張家口亦有俄騎三百。馳向北京。此何爲者耶。夫不能戰則已矣。和且不能。則吾國今日其生也不如其死。其存也不如其亡。尙何樂有國哉。此俄迫伊犁之由來也。（未完） 
專電 
[電一（北京）]  
　　滇督加急電奏近日謡傳英軍攔入滇邊係是旅行並無侵佔中國疆土之意請諭樞部毋得輕信仍速嚴重交涉因英兵現已越入登埂接通怒江運粮餉築砲台著著進行勢已危極 
[電二）北京（]  
　　度支部會議黑撫請撥銀四百萬安撫由俄驅回僑民並辦防疫因前已撥過數百萬難以再壽决議奏駁 
[電三（北京）]  
　　御史奏參某某省大員多人奉旨寄諭某督查辦 
[電四（北京）]  
　　攝政王擬將川督趙爾巽内用澤公竭力沮之 
[電五）北京（]  
　　卸任杭州將軍志銳奏浙江惠興女校成績昭著美術品得南洋勸業會金牌奬現届畢業請旨奬勵奉硃批賞御書匾額一方 
緊要新聞一 
[千鈞一髮之片馬北京]  
　　滇緬界務交步日急本報紀之不厭其詳近又接到京友報告最近情形亟錄如下 
　　勘界交涉之棘手雲南滇越廳邊界與英屬緬甸領圭毗連前以英國私訂無字木椿侵佔界址迭經滇督曁交涉司迤西道查明界圖照會英領與之交涉並將界圖郵寄外部俾與英使直接商辦照約照圖轉飭撤去所侵之界椿以敦睦誼詎外部疊以此事照會英使迄未答覆迨事起李督最初致外部一電云前因騰越關外疆土英欲侵佔迭與交涉英領事一味强硬指爲緬地昨聞英國有派兵至滇邊自由行動消息事機急迫請速與英使交涉外務部得電以和平了結等語覆之滇督情急再電外部詢問辦法外部乃將李督來電轉行照催始據英使照復謂頃奉政府訓條界務之事前以緯線爲憑自應照前辦理若謂未劃分之地即得侵佔本國不能承認倘不照此商辦以後概難答復云云外部以前此各以緯線爲標準自係從西人測度惟未言及經線當時彼已預留地步今該使言詞頗爲决絶實非空言無據所能辨駁最好該省查有確據若廬墓田舍古蹟之類方可爲我版圖之証特再密電李督查明辦理 
 
 

Page 5

 
 
[片馬撤兵之無期]  
　　汁督以英兵在片馬大操陳列戰具情形叵測屢電外部速向英使交涉外部仍電劉駐使直接向英廷交涉昨劉星使又有電告外部謂各國所繪輿地全圖皆証明該地非中國屬土蓋中國所爭者片馬而該地係名利馬與中國無涉飭商撤兵再勘英人萬難承認等語外部即據此以覆滇督現滇督仍力請開缺專任勘界事宜據是以觀劉使先自不認該地爲中國領土矣可見片馬撤兵之期未知尙在何日也 
[西北風雲日緊北京]  
　　聞伊犁將軍陜甘總督陜西巡撫新疆巡撫前日連銜電奏謂俄國刻擬將其鐵道延長至阿爾泰山若其工程告竣則西北邊境日益危險請速修築洛潼漢潼鐵路延長直達蘭州迪化以便聲息相通爲備邊之用其敷費雖似甚鉅然使此路告成將來邊防有警可省無數練兵輸餉之費政府接電後已交郵傳理藩各部迅速核議此事 
　　又聞科布多參賛大臣溥　電奏近有俄失數萬集於塔修戡達分遣偵探隊於阿爾泰山一帶測量地勢並測量我卡倫之新砲台勢甚强暴十兵單弱不能遏止請速撥餉訓練新兵以資防禦但至此時而始議練兵築路尙可及耶 
　　聞中俄交涉緊急之際日本代理公使謂那相曰若不赶緊照俄人所要求者答覆則俄人在西北方面之自由行動甚屬可畏故余勸告貴國政府不如照俄人所要求者一一答應云云那相深然其言允即照一辦現日使對於外部頗有得色 
此次中俄蒙邊交涉出見樞府某邸某相均擬嚴守秘密飭知民政部禁止各報登載惟徐相國堅持不可以現在此項交涉外間均已聞知且謡諑頻興若再實行密秘禁令則悞會愈歧勢必謡諑更甚故日前雖已知照民政部設法取締刻因徐相國之議復行取消 
　　中俄通商條約今年爲修正之期外務部特設商約研究所以研究修正時之資料備員其中者多西洋留學生惟聞外部各司人員對於該所意見甚深凡該所向各司調查案卷皆抑留不發盖恐奪其功也該所中人無事可辦毎日不過循例畫到隨意酬應而已然俄人對於此次改約非常注意現共派二百四十人研究此事其中政治家商業家宗敎家軍事家無所不有彼此業勘我外部因循誤國之罪滇無可逭矣 
[西藏又有新風雲北京]  
　　樞府近日連接駐藏大臣聨豫及邊防大臣趙爾豐先後來電其情形頗爲急迫據聨大臣電略稱已革達賴喇嘛密遣黨羽煽惑藏衆傾心向外近來各處多有反抗官軍之事羹謡傳某某國均將派在兵入藏等說雖屬不能盡信然藏地兵力戰薄交通阻梗務請迅示機宜以備不虞云云趙大臣之電大旨略同 
[中國今日猶敢自大耶]  
　　文匯報載十八日倫敦電云揚赫斯本君（即前率探險隊入藏之員）致書泰晤士報謂予意中國抱侵略主義似較俄國猶甚中國自日俄戰後即患自大之病自謂可以任意蔑視條約義務而可無患於廓里扎（伊犁）及西藏云 
[誰能承認特别軍事預備金者北京]  
　　前日軍機處封交外部分寄各省將軍督撫之密電共四十餘件探得内容係有旨飭令各將軍督撫竭力籌措特别軍事預備金如何籌備迅卽電奏等情頃聞已有七省督撫電覆到京承認遵辦矣 
[交通銀行勢將無幸北京]  
　　郵部盛尙書前以交通銀行弊端百出外間人言嘖嘖故特奏明派員查帳近聞已查出該行與梁士詒作弊情事緣梁士詒爲鐵路局長時曾將京漢鐵路避償還英國鐵路借欵九萬磅存於新加坡之交通分銀行此欵本宜存於京滬各行或存儲於英國以便就近還付新加坡一地旣不便於籌撥路欵又不便於收買金磅徒多周折虚縻匯费初不知其用意所在近因查帳爲盛尙所知卽擬將此欵提回并將該行收歇梁士詒聞之甚爲恐慌乃運動李經楚代爲說項緩頰乃兄李伯行侍郎駁之曰以償還英國之欵必由京匯往新加坡然後再折至英試想此中應如何吃虧李經楚乃無而退 
　　另一訪函云交通銀行積弊不一而足各處設立之分行更爲弊藪查新加坡一埠有交通分銀行一處設立之初聲明係爲 
 
 

Page 6

 
 
存儲鐵路欵項及辦理借欵事宜是時正在梁士詒爲鐵路局局長之時威權炙手無人敢於過問現聞盛尙書以新加坡地方與築路借欵等事毫無關係設此分行不知用意何在且查該分行現存之欵甚鉅擬卽一律收回并擬嚴查各分行弊端以冀逐漸整頓云 
[台諫中又出笑柄北京]  
　　前者御史趙熙奏參吉林巡撫陳昭常誤爲黑龍江巡撫并誤昭爲照一時傳爲笑柄兹聞更有奇有御史胡思敬日前上一封奏指參大學士陸潤庠謂身當首枮現值國家多事之秋假修墓爲名回籍隠避殊屬不合旣專爲修墓何不遣其長子陸大坊前往辦理等語摺上後慶邸笑謂人曰陸大坊係都御史陸寶忠之子何得胡亂倒置若是遂將此摺留中不理 
[黑撫奏參趙淵原電北京]  
　　黑龍江民政使趙淵被議革職已載前報兹悉黑撫奏參趙淵自請罷斥之原電語語負氣故有如是之結果電云黑龍江民政使趙淵剛很任性喜怒無常遇事無不把持指麾屬吏言莫予違稍不合意即肆行呵斥有如奴隸樹模以邊事方棘同官不宜自生意見曲予優容開誠勸導現值防疫事起責成該使辦理遇有不合稍加詰問卽肆口謾罵夫防疫爲民政專責巡撫有監督職權該使竟敢如此横暴國憲蕩然倘再容忍以立於上勢必動生齟齬貽悞邊事良非淺鮮樹模愧無以鎭服屬吏惟有懇恩將樹模罷斥以安愚分至該使應如何處分之處非樹模所敢擅擬敬請代奏 
[京師近事]  
　　資政院議長倫貝子以今年海牙平和會於中國存亡前途極有關係擬奏請親往蒞會如各國有異議當合全國國民之輿論與之力爭 
　　日前日本代理公使函致外務部謂旅順大連一帶疫症已經消滅所有旅順至天津秦皇島之輪船應卽放行勿庸再行騐疫等語聞外部已經允許矣 
　　去歲憲政編查館所擬高等文官考試章程之資格一條内除學生而外尙有文職七品以上者亦得與考之規定一時由五貢就職之聞州判按經等莫不彈冠相慶兹聞該館以爲七品若不分正從則應考人數過多易啟倖進之弊遂改擬文職一條爲文職七品以上之主治官及通同以下之佐治官均不得與考高等 
　　聞郵傳部日前又下堂諭謂本部人員擁擠而欵項異常支絀查部中用人本有奏調之例乃奏調不已改爲函調函調不已改爲薦調人員蕪雜實爲各部之冠兹當核減之際所有額外科員如禮部主事張智遠度支部主事劉遠駒額外科員上行走如陸軍部郎中陳紹箕候選知縣丁志蘭等應卽一律裁撤以節經費 
　　鹽政處集權中央曾將各省鹽官補缺事宜歸處主持復於去臘行文吏部停止銓選所有在部候選之鹽運通判庫大使鹽大使鹽知事鹽巡檢各官册一併移交鹽政處管理現經該處擬定新章候選投供各員其正途舉貢出身均准分發各省候補其非正途出身之勞績捐納兩項須補交三班銀兩方准分發以示區别又聞前年吏部裁撤書吏時奬給各書吏鹽大使官階者共四十餘人未免過優現均一律撤銷 
時評 
[其一]  
　　列强瓜分中國之說。東西各報。唱之已久。而自某國勃興以後。其心尤熱。第恐其事發之太暴。新進之國。或不能均沾乎益也於是倡爲保全獨立。保全傐土諸說。以作緩兵之計。迨夫機緣旣熟。聲勢旣壯。則一變而爲第一激進家矣。 
　　機會均等。誰倡其說。自由行動。孰開其先。今者列强紛紛羣起。陳師境上。以探瓜分之機之是否純熟。設一不測。則直一蹴而使四百兆黄帝之子孫。永永墮於泥犂之獄矣。豈不危哉。 
月初北京報界。傳聞某國倡議。海牙。平和會開會時。將使中國不得列於第三等國。嗚呼。有以也夫。 
[其二]  
　　據西報所載。俄國各報。盛唱激烈排清之議論。駐華俄使。已致哀的美敦式之照會於中國。俄國精銳之軍。已行近伊犁一百基洛米突。設非中國一一承認其要求者。開戰之禍。蓋在眉睫間矣。 
　　試嶁觀我國當局。交涉之手段何如。作戰之準備何如。决勝不離帷幄内。將軍新練美人兵。嗚呼。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[寓京法人創辦報館之深意]  
　　天津星期西報載稱北京現有人組織公司辦理印刷及新聞營業發起人爲近任天津法文報主筆兼經理之法人史美脫君該公司雖爲法人經營而他國人亦有入股者寓京有聲勢之法人素知創辦一最新之報以保衛法國在北清所有之政治商務利益并抵拒華人之輿論實爲要之舉故組織一股分公司以達此久蓄之志在事諸人已於前月廿五號在北京開會議妥各事該公司分爲二百股毎股洋五十圓合成資本洋一萬圓瞬息之間股票卽已售罊史美脫君執有公司全股百分之二十將爲該公司之經理及主筆其餘股東及發起人多屬駐京法國使署人員及寓京有聲勢之法人該公司已在使館街華俄銀行對面租定房屋史美脫君於星期一日啓程由西比利亞鐵路赴法購置機器字模等物已定就石印及印刷機四架將於六星期内回京開辦發起人之意擬出一最新之政治報大約將取名北京外交政治報其政治目的係欲保衛法俄使署以免爲華報攻擊并抵抗中國官塲且聞將與外務部郵傳部扶助之北京日報爲敵俟其攻詆外國外交時當與對壘云按北京日報業已聲明該報並非由外務部及郵傳部扶助實係獨立之報 
[烟埠貧民可無虞凍餒矣山東]  
　　昨紀直督魯撫電奏東海關因辦防疫交通盡隔烟埠貧民聚集數千人無可謀生請飭部撥銀數萬兩以工代賑如修河修道等事冀免流離等情兹悉此事已由席支部議准略云自東三省疫症流行各處辦理防疫撥用欵項業已日不暇給此次該督等以東海關自辦防疫船貨幾絶登屬貧民饑寒可憫請撥銀數萬兩以工供賑是於防疫之餘又籌辦賑之策近日庫儲支絀實難爲繼惟念該處貧民麕聚無可謀生若遂迫於饑寒誠恐别滋事故似不得不爲暫時治標之計擬請於膠海關六成洋稅項下撥銀三萬兩以資要用至酌辦何項要工事竣仍令核實報銷二月初三日奉旨依議度支部已恭錄恩旨電致該督撫等知聞矣 
[桂省籌辦農林工藝情形廣西]  
　　護桂撫魏景桐具奏云廣西地曠民貧最宜農務歷年籌辦實業均以注重墾闢荒地振興林業爲宗旨計自宣統元年八月以後續據紳商集合巨貲設立公司承墾大段荒地者桂林府屬則有樹畜民局普益公司平樂府屬則有永合公司南寗府屬則有濟福公司慶遠府屬則有富闌公司百色廳屬則有恒豐公司潯州府屬則有普利公司其成效卓着者尤以南寗府屬之濟福公司爲最開闢荒地荒田已逾萬畝此外或由地方圑體集合或由獨力承墾據報給照領墾者共有二十七起至林業一項風氣漸開平樂府屬有利就因利振實三公司梧州府屬有農林振庶務本普益廣生五公司及林業會柳州府屬有巨亨公司慶遠府屬有雲林公司及東蘭州之棉業公所百色廳屬有邊腴厚生兩公司潯州府屬有毅實公司鎭安府屬有保茴會均以種植松杉桐茶棉蔴竹木茴桂爲大宗而尤以鎭安府屬之保茴會爲推廣最速此外零星種植並未集合公司尙不下數十起其尤著者則有藤縣監生郭承立獨力種松六十萬株岑溪縣武生陳愈榮等各獨力種松杉樛桂各樹二十餘萬株永福縣貢生金炳烜獨力種桐茶各樹十七萬株義寗縣民石盛球獨力種桐藤縣職員莫瓊三獨力種松各十餘萬株惟桂省山川險阻交通不便各項籽種購致良艱疊經派員前赴黔省採購杉茶漆桐青棡各種樹秧分運桂林平樂梧州慶遠等府屬散給各紳民領種現在領種成活者五十一萬一千九百餘株並飭省城農事試騐塲採購各國良種試騐土宜參用新法以資觀感又飭署平樂府知府廖廷銓籌辦籽種塲一所選取各項樹秧以備民間領種並於省城設立農務總會其辦法以調查編輯報告設農務演說塲農産陳列所爲入手其各屬農務分會據報成立者有全州永福信都永寗羅城茘浦容縣永安恩隆百色等廳州縣至勸業必先興學省城及梧州龍州等處原設有中等農業學堂各一所現初等農業學堂據報成立者興安賀縣蒼梧懷集平南宜山鬱林博白陸川等州縣共九所蠶業講習所據報成立者思恩南寗兩府及臨桂陽朔平樂恭城蒼梧懷集藤縣容縣桂平平南貴縣隆安永湻新寗崇善左州馬平象州上林那馬恩陽鬱林博白陸川龍州隆安宜山等廳州縣共計廿九所民間設立之蠶業會社公司亦有十數處桂省氣候土宜均於蠶業適合年來繭絲出口日有增加卽如貴縣宣化隆安左州等處向來土民皆以爲不宜飼蠶乃一經提倡風氣頓開兼能講求選種飼育各法查騐成績並有轉出向稱宜蠶各屬之上者此本年籌辦農林要政之實在情形也惟工藝一項除各屬原有之罪犯習藝所外本年據報民間設立之製紙磨麵織而窰業等項公司雖有數起類皆資本微蒲成效難於逆覩推原其故一由交通鈍滯應需原料由外輸入製甩物品由内輸出節節轉運勞費不貲一由地處邊僻患寡患貧大宗物品本省絶少行銷之路一由各項工藝習用土法工作遲拙出品旣劣而成本轉昻有此數因故歷年經營類歸失敗紳民 
 
 

Page 11

 
 
企業之心緣是不易發逹目前挽救之策惟有酌擇本省所産原料無須外求及製成物品輕便利於運輸或本省銷塲稍旺者量加提倡本年三月間業於梧州招商倡設汽機繅絲公司另設立女女繅絲傳習所使知比較十法之優並延聘工程師查勘省城附近之甘棠渡地方堪以安設水力電機擬先從電燈試辦使知機器獲利之厚現正籌擬章程招集商股興辦桂省灘河林立最宜利用水力但能辦有成效於推廣他項工藝當易爲力外此則製革一項原料尙豐現亦招商承辦已有商人林鶴琴周上薰等呈請集貲十萬元設立公司顧工業尤賴有專門學問方足競爭本年據報成立者藝徒學堂有臨桂縣全州博白縣賀縣鬱林州等五所工藝廠有太平府象州各一所其餘或先立會研究或先設所傳習並有提學使會商於省城籌設中等工藝學堂現定宣統三年春間招生開學此又本年籌辦工藝之實在情形也二月初九日奉硃批農工商部知道 
分類新聞政界 
[釐定插花斗入各地先聲松江]  
　　蘇垣自治籌辦處札派科員楊庚日昨由蘇到松會同沈令商辦劃區事宜以劃分自治區域其有壤地插花與壤地斗入者均應測定方里詳載四至繪具地圖以備彙案奏咨查壤地插花計有三處一上海高行之南陸行之北有川沙廳屬十八圖插花之地自應劃隸上海一上海曹行之東塘灣之北有華亭縣屬插花之地（屬北鄉莘顓朱娘區）自應劃隷上海一川沙廳境内有南匯帶丈地五處均係插花自應劃隷川沙其爲壤地斗入者現亦查有四處一華亭之柘林斗入奉賢境内擬劃隷奉賢一上海陸行之東有黄十一圖之地斗入川沙境内擬劃隸川沙一上海陳行之北三林塘之南有南匯中心河兩岸之地斗入境内擬劃隸上海一嘉定黄渡之東有青浦屬地一札後立卽照會縣自治所曁北鄉莘顓朱娘區浦南漴柘區鄉自治所遵照憲飭迅速測定將該處方里四至詳細繪圖即日呈縣以便核辦 
[張督批示新會清鄉機宜廣州]  
　　粤督昨批新會縣王讼禀云該縣近有大股匪徒迭刦擾害足見該營縣平日緝捕不力漫無防範以致匪勢披猖殊堪憤懣現擬駐鄉搜捕應即切實清辦該叅將亦應拔營馳往會辦毋再玩縱貽患致干撤參至辦匪新章已極嚴如所獲係土匪會匪遊勇或有嘯聚抗拒等重情准卽摘錄要供電禀懲辦該縣離省極近輪電均通無慮稽遲窩匪房屋應卽查封召變掝飭令匪族繳價領回不宜一概焚燒現在大舉清鄉准牧令會委調遣營勇兵輪但須係緊要防緝事宜方能調遣 
[贛諮議局進行近狀江西]  
　　贛省諮議局議長謝侍御遠涵現因馮撫照會召集各屬議員預備二月底開臨時會提議省内要政現已到局銷假預備開會一切應議事件頗形忙碌聞謝議長擬於開臨時會期内辭職以便四月間起服赴京供職至贛省諮議局係就永和門口舊有師範學堂校舍修葺開局並仿照江蘇會議廳形式另估工程籌欵建築惟該局左邊原有操塲仍未拆卸現經初級師範學堂監督劉太史鳳起函請王提學商允諮議局拆借應用以節公費聞日内卽須拆移云 
外交 
[葡人干預内地賭禁之一班廣州]  
　　粤督昨據靈山高令禀稱卑縣自到任後對於私開攤館一事均極認眞嚴禁常微服親查以故私開者不敢明目張膽前月初十日據三合墟巡警禀稱該墟周換章家内有私開女攤等情卑縣據此當卽派差會仝該巡警等前往當塲拿獲共男女人等十二名押解到縣并將周換章房屋查封現由葡國游歷洋人荷那威林出爲干預致函縣署謂此屋係伊友産業請卽揭封交還等語業已復函拒絶應請照會該國領事飭知該葡人立速離境勿庸干預等由張督據此聞已照會該領事矣 
[希臘人破産之處置漢口]  
　　漢口前有希臘人克比洛等在大智門開泰里聚集一般希臘印度猶太各亡國人畫夜賭博經該處巡警西局查知會同租界洋務委員前往醒封將克比洛解交法界捕房經法領訊明判押兩禮拜期滿驅逐回國但克比洛欠有印人克光新納單新及電燈公司八爹里餐館銀一千餘元衆人紛紛指控現經法領將其侬具器物交由金邇洋行拍　洋一百九十元以二成分攤各債主矣 
軍界 
[鄂提密查冶遊軍人武昌]  
　　張虎臣提軍以省垣附近陸軍各營之黄圭坡長湖堤一帶地方夙爲著名秘密賣淫之區軍界中人涉足其間不獨浪費銀錢而且戕傷身體影響於軍士前途者甚大是以屢次函請警道嚴行驅逐而一般無恥之輩惟利是趨難保不去而復返現特派鎭部參謀執事各官不時在該地段梭巡密查並傳諭恊標營各官弁兵丁務須愛恤名譽保重身體此等藏垢納污之地自應屏絶不前遇有不知自愛之輩希圖消遣涉足其間一經查覺定依軍律懲辦决不寛貸 
[陸軍部電詢裁減綠防營辦法廣州]  
　　粤督現准陸軍部電開略謂宣統三年預算案業經奉旨查資政院預算案並未據本部送册覆核係照度支部册復加核減貴處新軍及各處局所核减各數由度支部詳細電逹至裁减綠防各營辦法應由粤省遵旨將現在情形及有無窒碍詳番妥議籌商本部辦理等因張督准此已分别札飭司道處所迅即遵電詳悉籌議詳覆并先電復該部查照俟各司道妥議詳復後再行電商該部辦理 
[新軍預備檢閱之忙碌廣州]  
　　廣東陸軍業經編練混成協近因張督日間來營檢閱已將内務整頓一切標營各官長以近來天氣和暖異常定製黄斜軍衣形甚忙碌又聞張督擬戎裝軍服騎馬赴標營檢閱所有隨從一切屏除云 
學務 
[鄂垣學界之悲觀湖北]  
　　兩湖師範監督劉聘之太守奉提學司札飭裁减敎員薪金後以本堂敎員多屬名士及奏留京員若照减折各敎員俱有家累萬難敷衍因未發表呈請學司略爲變通以副朝廷注重師範擴充敎育之德意王文宗以此舉不獨本司不忍卽上台亦出於萬 
 
 

Page 12

 
 
不得已碍難更議將來籌有的欵不妨再行增加現在學欵竭蹶諒亦各敎員所深悉太守擬於十二日備筵請各敎員宣佈此案届期忽又中止各敎員因不知减折實數迭向會計處問正二月薪水何時發給並詢减折詳情答以馬某向係一百元薪金現已减爲十六元（按照鐘點核計馬君毎月功課謹有四點鐘當初梁節庵定薪水之偏向此其一也）於是各敎員莫不心慌意亂云 
[閉歇學堂竟有畢業奬勵廣州]  
　　新新北門内有大雲山岡州學堂其地址爲大雲山寺僧之業因以爲名初由一武詳生於光緒二十九年組織學堂兼爲該校校長旋因經費不敷遂於光緒三十一年停閉不圖宣統二年竟有吳人傑用該校校長之名禀請該縣王令考騐畢業各生得奬勵廪增附生者六名現城中多有懸貼各生之報紅者以一閉歇之學堂而有畢業之奬勵聞者莫不嘖嘖稱爲奇事 
實業 
[鎭海倡辦寗龍商船公司浙江]  
　　鎭北伏龍山地方濱臨大海人烟稠密爲姚慈鎭三縣人來寗之要衝惟向無商輪行旅多遵陸道或搭河航頗嫌不便去年由虞紳和德及虞仁甫君發起將海濱浦道加浚深廣擬建築碼頭倡行商輪兹聞以該鄉土産豐富行旅尤多准擬倡辦寗龍商輪公司先集股一萬元於四月間租輪試辦專走龍山寗波兩埠俟辦有民效再行添股購船云 
[奉化農會第二届定期開會浙江]  
　　奉化剡左農會去春經徐崧君組織成立以來一班農民異常歡悅兹届周年照章應開大會現由該會董事張紳錦文等備函邀請徐君訂定會期以便籌備一切並請徐君早蒞該會改訂草章以速進行 
雜記 
[慘殺與落水與杭州]  
　　浙路寗紹線路工朱有而等上年夏在慈谿縣屬大認山地方與包頭韓阿渭等爭工械鬥慘遭戕斃五命一案迭經該府印委會同檢騐委係轟砍受傷致命通詳送格並經屍親朱炳高瀝情上控奉准飭司嚴札府縣勒限緝兇去後續經慈谿縣先後拿獲韓阿渭應洪山舒桂和鍾連生等四犯然正兇在逃賄縱漏網者尙有孫德發翁孝惠等十名以致宕案經年沉寃莫雪現據屍屬訪聞現任慈谿仲議庭大令受被告運動得賄千金允爲諱飾竟將慘殺原因一概抺去改爲落水身死等語朦詳定擬并且查有證據已於昨日赴高等審判廳上訴矣 
[香客與水鬼與杭州]  
　　杭州天竺地方毎届春令下路香客香船紛至杳來頗極一時之盛乃十三日有下路大香船一艘約香客五六十人由湖墅大關開回至下午三時行經武林頭相距二三里之王家莊地方突然天起旋風該船水手偶不經心一時支撐不住遽將該船傾覆全船之人均溺諸河旋經旁船撈救得慶更生者計二十餘人被水滋斃者竟有三十餘人嗚呼慘矣 
[黄慶瀾一喜一憂武昌]  
　　湖北高等檢察廳察長黄太守慶瀾上年　月奉簡斯缺詎坐席未煖其封翁偶染寒病醫藥罔效於十二日下午在鄂省旅次病没當由黄太守備棺盛殮遵制哀泣成服一面申報督院法司俾得請旨另派聞其遺缺梅法使保薦湖北候補知府前署施南府卸署宜昌地方審判廳廳長金守世和接署惟尙未見明文 
[馮仁佺忽南北漢口]  
　朱京卿恩黻日前考查各省軍械局廠事務員馮觀察仁佺曩曾在南洋製造局充當提調去冬隨朱京卿考查事竣後即禀准陸軍部咨送出洋遊歷美國參考軍械局廠研究商工實業製造以期返國後改良吾國槍砲振興實業當奉陸軍部核准給咨於本年正月返漢現正料理行裝動身昨忽奉軍諮處來電調赴北京面詢要政故馮觀察已於禮拜一日乘火車北上聞此次赴京稍有延留放洋赴美之期須在三四月之交矣 
時乘 
[滇緬劃界小史（十）（二）]  
　　薛約。第二叚邊界。由庫弄河與太平江相會處起。循庫弄河。經過其西邊一條之支江。至其根源。自此向南而行。與洗帕河相會。適在漢董之西南。以麻湯歸英國。壘弄格東鐵壁關漢董歸中國。至此溯洗帕河之支江而上。此江有根源最近孟定格江之根源。即御山脊而行向東南方至南碗河邊靠南之克沱。以克沱歸中國。配崙歸英國。龔約自太平江及南奔江相會處。此綫順太平江到瓦蘭嶺相近處。由此順瓦蘭嶺及瓦蘭江至南碗河。 
　　案此叚界綫。薛龔兩約。繁簡互有不同。但細繹其詞旨。薛使則循庫弄河南行直抵洗帕河。然後再循山脊而行。以逹南。碗河者。照此定界。麻湯雖入於。英而壘弄格東鐵璧關漢董四地。　屬我中國。也龔約則循太平江逾瓦蘭嶺以逹於瓦蘭江。順流而至於南碗江。微特鐵壁關漢董壘。弄格東各地。盡入於英。即南碗河邊靠南之充沱。亦不見於續議之條約矣。傷哉。 
　　薛約循。南碗河。向西南方而行。下至該河轉向東南處。約在北緯二十三度五十五分。其綫由此往南。稍向西。至南莫江。以南蓋歸英國。循南英江而行。至南莫江分開處。約在北緯二十。三度四十七分。溯南邊一條之支江而行。至蠻秀南邊高嶺之脊約在北緯二十三度四十五分。即循此嶺脊而行。此嶺脊係向東行。稍向北至瑞麗江與南莫江相會處。以蠻秀地方及天馬關欣隆拱卯各村歸中國。龔約順南碗河至該河與瑞麗江。相會處 
　　案此叚界綫。薛約自南。碗河折向西南。絶南莫江而過。循高嶺之脊以逹瑞麗江者龔約則循南。碗河以逹。於瑞麗江一水相。通而蠻秀全地及天馬關欣隆拱卯各村俱折入於。英矣 
叢談（續） 
[說動物之生存競爭]  
　　其次則蛾類。大概於靜止之時以前翅被覆後翅。故前翅色彩。極肖其靜止處物體。加託加拉蛾。靜止樹幹時。雖甚注意。亦難發見。蓋其前翅色極暗晦故也然後翅則色彩斑紋。粲然可覩。達爾文云。晝間飛翔之加託加拉蛾。往往爲鳥類所捕食。盖鳥類非涎其體乃觸目於其美麗之後翅云。 
　　産於琉球之加里瑪蝶。翅之表面。如黑天鵝絨。而葭紫光。間以鵝黄之線。乍見殊艶。然其裏面。則與枯枼同。當摺疊時。表面之美麗。概隠不見且有暗色之線。縱貫兩翅尖如木葉之中軸線。線之左右各出旁枝亦與葉裏之脉不殊。翅間斑點散布或褐或黑彷彿敗葉。其模擬亦云巧矣然使其靜止之時或集。花心。或依草末。則易爲端所發見。擬態雖巧。亦歸無效。然華禮斯氏於蘇門答臘島實驗加里瑪蝶之習性。審某形狀色彩。旣足助該蝶之生存。且飛翔林際。速度亦遠過他蝶。其停止處。决不擇花及綠葉之上。而於枯葉林隈。瞥然息影。則雖近接目前亦與枝葉無辨。且該蝶慣棲於直立之枝以雨翅密接於背。頭部觸角等皆没入翅間。後翅之尾尖附着於枝。儼如葉柄。僅以中肢一對　其身體。擬態之巧。惟有驚歎而已。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[英外務大臣宣述政務]  
　　十七日倫敦電云英國外務部大臣葛雷君在下議院宣稱日本已深知英國對於萬國爭端請歸公斷之見解此時殊不願將兩政府可以通過之事一一告知議院云 
[德報歡迎英大臣之言論]  
　　十六日柏林電云德國某官報歡迎英國外務部大臣葛雷君宣述英德邦交及軍備問題之言論謂其深合德國之見解並豫料英國將與德國結約除去猜疑現在德國已預備接受英國之提議又謂葛雷君言論之和平與該報之答詞央德兩國均異常歡迎云 
[英國海軍部大臣之宣言]  
　　十六日倫敦電云海軍部大臣麥肯萊君呈遞海軍豫算案時宣稱本大臣從不勸請籌債以供永遠之需用蓋此借暫時之利便耳（以上譯字林報） 
[德皇赴奥之同行者]  
　　十六日栢林電云德皇赴維也納時皇后及郡主路易斯世子覺乞姆將隨行 
[英土鐵路交涉近聞]  
　　十六日柏林電云英國外務部大臣葛雷君在下議院宣稱英政府已接土政府關於培格台特鐵路機密條陳又謂日政府已深知英國對於英美公斷條約之見解云 
[駐日奥使告假回國] 　 
　　十八日倫敦電云奥國駐日大使開爾男爵將於本月二十五號起程回國休假五月 
[日本國會定期閉會]  
　　十八日倫敦電云日本國會第二十七期會議將於本月二十一號告終定期二十三號舉行閉會禮（以上譯文滙報） 
本埠新聞 
[商務總會舉定總恊理]  
　　上海商務總會第六届選舉總協理已於十八日下午開筒宣佈計陳潤甫君得七票爲總理貝潤生君得七票爲協理（陳貝二君同票以抽簽定之）沈縵雲君得四票王一亭君丁价侯君唐露園君各得兩票朱五樓君龐萊臣君席立功君陳一齋君錢琴西君各得一票 
[滬上米糧缺少之原因]  
　　滬道劉觀察因奉督撫疊次札飭禁米出洋業已派員前往各口切實查察兹經滬上米業董事查得近來蕪湖江隂等處仍有奸商販米出洋較前尤甚以致各處米船久不到滬大有不能接濟之勢擬卽聨名具禀移請蕪湖道嚴密查禁 
[蘇藩催提雜欵]  
　　上海縣署欠解宣統元年二年各項雜欵爲數尙多兹聞蘇省陸藩司已派委候補知縣周葆煌來滬催提矣 
[西人對於卸任董事之感情]  
　　公共租界工部局總辦雷福森君控告工部局卸任董事赫區森君致書報館評論局務有碍名譽要求賠償損失一案連日經英按察司審訊以赫君書中措詞失當判令賠償洋二十五元完案旅滬各西人以赫君向來熱心局務今以直言得罪損失訟費將使後來之局董不敢評論租界之公務因卽聨合多人致書報館請表同情者捐資以償赫君損失之訟費 
[川沙鄉民閙事餘聞]  
　　川沙鄉民聚衆閙事曁官紳辦理善後情形業已屢紀前報兹悉松江府戚太守在川十餘日與該廳成司馬熟商維持自治之計尙無眉目而各紳董又通禀各憲要求飭廳賠償損失成司馬以自遭暴動以來各項收欵均已無著上年所收銀兩亦已儘數批解署中用費已甚拮据如果上峯責令賠償實難遵命太守見此情形亦頗棘手不得已先於昨日將已獲禍魁六人帶回松郡押候訊辦並擬將現在情狀親自到省面達請示 
[張女醫又至押所醫病]  
　　上海醫院張竹君女士昨又帶同女學生至上海縣署待質自新兩押所内醫治病犯並在樓上下地板上澆灑避疫藥水並囑押犯將窗戸常常開通以透空氣 
[旣傷其足復責其掌]  
　　米業董事張某前晚乘坐包車行至小南門外吊橋附近悞將榮源麵館夥游洪根之脚背碾傷痛極踣地俄卽勉强追上拉住車篷向車夫理論張以無故受驚爲詞將游拘住交九號巡士帶至南區移送裁判所一面由張先與湯裁判接洽旋　提訊判游戒責一百下押三天期滿交店主保回 
[落差巡士串黨訛詐]  
　　協大染坊司胡某昨携衣包至陸家浜鎰泰典當質錢被南區二十七號落差巡士張錫昌（即毛狗）串同流氓李金生）即小南京（徐金祥（卽小猪）上前軋住指爲來歷不明互相口角胡即訴知伊叔胡綸正及坊司金茂咸出爲理論當塲扭交三十三號巡士請爲送辦詎仍被該巡士釋於復來羣釁將金毆傷頭額血出不止旋卽報區拘獲一千人解至裁判所並由區長將張錫昌卯名革除歸案請究胡等亦舁受傷之金茂咸到案經陳裁判訊明張等訛詐屬實判張戒責二百下李徐各責一百五十下一併拘留候傷痊再核金著自行醫治 
[羊毛行追繳欠欵之枝節]  
　　瑞泰興吳萬興同興泰等各羊毛行同控已閉志興昌記羊毛號股東盛志干盛友生弟兄不還欠欵一案前晚由公共公廨寶讞員提集人証研訊各原告投稱前奉提訊因盛不認股東著移商會兹已查明盛等實係股東所有欠欵應請追繳質之盛志千供稱商人並非志興股東實由原告運動南市商董請酒十席並送洋一百元串出商董親戚時松泉等爲見証硬指商人爲股東乞恩明鑒據時松泉張阿燦兩見証投稱原告曾央商人等理勸詎盛將帳簿藏匿藉口並無証據不認股東圖頼欠欵是實判盛弟兄還押候再訊核 
[女工控告司事之結束]  
　　虹口瑞綸絲廠女工張秀珍控管車人孫新海無端行兇並用熱水將身上燙傷等情昨由捕房將孫拘解公共公堂先據張女投訴前情請爲究辦訊之孫延威金生帮辦律假辯稱該女工因不聽西婦指示工作以致口角與孫並不相干應請察核孫襄讞 
 
 

Page 19

 
 
商之德祜副領事以事屬細故姑寛判孫開釋着將工洋如數給女領回了事 
[游歷家失去行李]  
　　近有西維亞國人名史湯者抱環游地球之志由美國開列福利亞州某埠啓行過西比利亞日本等處已於數日前行抵滬上豫望於兩年半内可以遊遍世界該游歷家沿路以出售印有本人肖像之郵片濟其旅費其帽上印有各國之小旗幟今晨至黄浦灘某處置其生李於某行門首閱數分鐘忽失所在聞行李之内藏金頗巨現巡捕房已爲之設法尋覔矣 
[陳智椿在押病重] 　　 
　　内河小輪船局買辦方雲卿被人暗殺案内之嫌疑犯陳智椿在押患病日見增劇現聞陳之家屬已禀求上海縣請交商會轉交家屬延醫診治未知田大令能准如所請否 
城内 
[移提婦女]  
　　本縣田大令昨接崇明縣移文略謂據民人黄曉棻控徐榮郎誘拐伊妻　匿上海租界請爲協緝解回訊辦又接江寗縣移文謂據宋家和控陶玉章誘拐伊妻賣於上海英租界某妓院請爲恊提解寗等語田大令准即照辦 
[毋再說謊]  
　　前控桫包探陸阿九案内之原告楊阿桂因其前後供詞不符由縣收押在案前晚經襄審承明府提案略詰數語判令從寛省釋 
[地甲膽小] 　　 
　　陳良初控敎民杜枝山吞没頂首一案曾由一路分避德正巡官諭令四鋪地甲周福即周慶生往傳被告詎周以杜係敎民不敢往傳亦不到　禀復德巡官怒其抗延即於昨日傳周到局大加申斥着即暫行收押以爲玩公者戒、 
[開釋竊犯]  
　　施金山前在金匱縣境犯竊已由該縣懲辦遞解上海縣請爲發落前晚經襄審承明府提訊判具改過結開釋 
[因病交保]  
　　日暉織呢廠前因戴阿有送貨舞弊短少洋九百元送至縣署押限料理在案兹戴患病前晚由襄審承明府提訊判令交保出外料理又搶刦東溝某姓家案内之盗犯張小妹楊方山等由縣訊供押辦在案兹張患病送堂醫治日見增劇昨日由堂送案判令交保 
[道批彙錄]  
　　吳立德等禀批吳作霖究於控案有無干係所稱被廨差誣指毆差縱逃李子致被拘押一節是否屬實能滞交保釋放仍聽候傳質之處仰會審官寶令核案辦理並具復察奪陳殿元禀批張鈞堂果已娶有妓傭爲室另圖聘娶則係故違婚律法應究治不容以悔婚藉口仰會審官寶令迅即提案集訊明確秉公按律斷結具報母令延訟切切傅德盛禀批此案先已批行已至十餘次該廨旣不遵辦亦無隻字具復殊不可解仰會審官寶令於奉批十日内傳集兩造秉公訊結詳銷毋再遲延切切章附翼禀批已致函上海小蓬萊情字局妥籌辦理着即知照沈維記禀批來禀未便轉詳不必多瀆抄黏發還薛顧氏禀批候咨商提法局核辦 
南市 
[協弔盜贓]  
　　閘北巡警總局警法科長聶司馬昨派探弁持函至南區禀稱宜興縣境南社鎭雷竹林家日前被盜行刦得贓逃去事後報縣移文到局業已拘獲趙攘炳一名訊明所得贓物質在南市濟泰慶興等押店請爲協吊即經區長派探同往吊到紡綢女衫褲銀絞絲簪等物即交該控弁帶回 
[拘獲騙子] 　　 
　　寗紹碼頭偵探李文祥在寗紹輪船上見有杜阿德何雨臣兩人冒充搭客紏賭騙錢當即拘解裁判所訊實判杜戒責二百下押兩月何責一百下押一月搜出之大洋十六元銅元七十枚一併充公 
[竊賊詐擾]  
　　大南門外永盛祥染坊主章傳椿於去秋九月郸由掮客馬乾生掮來洋靛兩桶買成後付洋五十二元四角事後由曹家渡某染坊主至靜安寺捕房報失旋即獲住竊靛之郁榮生等帶至南區協探將原贓吊回解由公共公廨訊明分别懲辦兹邰已押滿省釋復於前日至章處索取貨本任意滋擾因即扭至南區移解裁判所訊明判邰戒責二百下押一月期滿再行察核 
閘北 
[如何處置]  
　　江北婦人龔張氏去年迭次被夫龔桂生串同其母張崔氏賣於法界花烟間内爲娼嗣後至四路分局朦控被人拐逃當經黄正巡官移提到案訊明實情判將張氏發棲流所擇配張崔氏解送總局懲辦在案前日該所董事函致巡官謂該氏現因患病不便再留故特送回貴局請爲核奪云云不知巡官將若何處置也 
[不圖上進]  
　　王金寶之子永根因不務正業專事遊蕩昨被伊父扭控四路分局經黄正巡官訊明屬實着金寶當堂將子戒責二 ` 
百下還押候核 
[是否拆梢]  
　　昨有轎夫許梅生因貧病交迫向友人薛少堂借洋兩元薛不應允並投四路分局控許攔路拆梢經黄正巡官提訊各執一詞判許暫押　查 
[船戸違章]  
　　水巡隊昨解停船違章之船戸錢永福至四路分局經黄正巡官略訊一過判令押候查辦 
英租界 
[母子重叙]  
　　蘭溪婦人胡李氏帶領三歲男孩青榮來滬帮傭被陳趙氏張王氏張李氏將孩拐賣於金徐氏得洋分肥由氏控奉公堂訊實判將趙王李三氏各押女所兩年在案兹由該氏等將金徐氏住址報知捕房於昨日派探將金徐氏與孩查獲連同在押三婦併解公堂經寶讞員會同德師副領事訊明以三氏已將青榮交案姑寛改押女所半年金徐氏押三月孩交其母領回完案 
[沿途打架]  
　　王阿開因與錢阿毛在馬路上互毆由捕拘入捕房昨解公堂訊得王係過犯判押候查明另案再訊錢伡兩天又陳桂生陸阿二亦因在路互毆由捕解至公堂訊明判各罰洋一元充公 
[抵欵紏葛]  
　　羅陳氏控鄒玉山串同中証左蓮卿林和尙不理抵欵洋七百元一案前晚由廨集訊原告投案求追據鄒供稱祇找借洋一百五十元其餘係左等從中舞弊並據地保徐雲風投稱鄒實向原告抵借洋一百五十元當時小的在塲作証訊之左蓮卿供稱另有林錫卿之田單向原告抵借洋三百元是實旋由林和尙與母朱氏投訴此事由其故父林長壽爲中伊等並不知悉判徐與朱氏開釋林和尙并鄒均交保並限鄒於兩月内向原告清理左蓮卿押候再訊核奪 
[須煩商會]  
　　北洪泰紙店代表唐斯盛控股東張鍾良私用銀兩盤踞滋擾一案前晚由廨提訊因兩造供詞各執判張交保候將帳送請商會理明復到再核 
[押追莊欵]  
　　吳萬興欠義豐錢莊往來銀三千六百兩前經公廨判吳交保限半年分期拔付在案前晚復由公廨寶讞員提訊原告倩何琴軒投案求追訊之吳供求寛限判押候繳洋開釋 
[凌虐女子]  
　　女子楊炳在虹口啼哭由捕帶入捕房轉送公廨昨由官媒解訊據供年十五歲廣東人在楊姓家爲婢因遭主人凌虐是以逃出判留廨候懸牌召領 
[不知大義] 　　 
　　蔡德生蔡光雨蔡扣山弟兄三有因推諉供養其母在途爭執由捕查見一併拘入捕房昨解公堂訊悉前情中西官以蔡兄弟推諉養母均屬不知大義情爲可惡姑寛仍照違章打架論着各押兩天以儆如再吵閙定須嚴辦 
[竊案彙記]  
　　朱仁榮趙桂林張阿榮串竊徐姓衣物由探一併查獲昨解公堂訊明判朱趙各押三月張押兩月唐茂祥控殷日章竊取衣物由探將殷查獲昨晨解廨訊實判押兩月王阿慶竊魯意師摩洋行内綢衣被捕查獲昨解公堂訊明判王押兩月 
　　高阿福陳和尙因竊朱阿維朱阿二等衣物亦經公堂訊明判高陳各押一月期滿後高逐出租界孫有高胡月堂串竊朱光才家衣物被探查獲並抄出小刀一把昨解公堂 
 
 

Page 20

 
 
訊明判一併押候補提同黨到案併究三次過犯方阿福復至租界圖竊由探查獲解廨訊實判押西牢半年期滿遂出租界 
美租界 
[有何密談]  
　　粤人梁阿惟專以販賣人口爲業前日被捕房拘解公堂請辦詎有梁阿芬候於中途與阿惟刺刺私語看守巡捕喝阻不聽拘入捕房押至昨晨斥釋免究 
[店夥多疑] 　　 
　　蔡阿標前晚持洋金戒子一枚向天潼路三百七十五號押店抵押該店夥疑是銅質大起衝突由捕拘入捕房經捕頭詢明後將該夥申斥了事 
[日人逞兇]  
　　某日人昨坐陸阿狗之人力車至楊樹浦不給車資反肆兇毆由捕併送捕房查明核辦 
[論價衝突]  
　　朱芝卿昨在菜市街向小販余錦堂購物論價互相扭毆被捕併送捕房由捕頭詢明斥釋 
[自應賠償]  
　　奚阿福昨推塌車至北四川路撞翻林阿二之食物担由捕拘入捕房飭奚賠洋了事 
法租界 
[仍難圖賴]  
　　楊州人王捷山控京江棧主孫榮才私竊價值五百餘兩之古瓶鼻烟瓶等物一案兹經公堂查明王虧欠房飯金希圖抵賴所控失物毫無憑証因於前日復訊判王竊所欠房飯金交清方可將存案之物具傾 
[從寛免罰]  
　　魏耀江過文俊等控安泰昌號主傅鴻昌承定麵粉届期不出曾由公堂中西官判傅罰銀二百五十兩充公在案兹因傅久押未繳復又提詰據稱實因家貧無力所致須求恩典聶司馬商之西官姑予從寛准即開釋 
[分别追還]  
　　童義甫前有房屋租於鄭蘭庭開設剃頭店並借去資本洋二百元兹因欠租不付向索借洋亦無着落控經公堂提訊鄭供借洋約在三月内還清利息供已付訖惟所欠租洋並無一百餘元之多求察判欠租限十四天理還借洋限一月歸楚交保料理 
[海上閒談]  
　　上海最壞風化者。莫如妓院。最壞人心者。莫知中國人之總會。雖然。妓院猶彰明較著。且捐執照。已爲當道者所許。若總會則雖亦納捐。托詞消遣。實則直是賭塲。夫麻雀牌九。固亦消遣之一助。而披則以爲除八圈麻雀。一塲牌九之外。無消遣之法矣。愈接愈厲。爲禍甚烈。較之涉足花叢。日事揮霍者。其消磨家産一瀉千里之速率。則尤甚。而况此外更有較妓院總會爲甚之又甚。而非表面所能窺見者。尙不止一端。若花園也。餐館也。劇塲也。旅館也。寺院也。種種爲鬼爲蜮。藏垢納污。豈記者一枝羊毛筆。所能盡其眞相哉。然而上海已爲我中國文明之先進矣。嗚呼。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[稅務處會奏廣東粤漢鐵路材料請展免稅年限摺]  
奏爲廣東商辦粤漢鐵路所用機器材料擬請寛展免稅年限以恤商艱恭摺會陳仰祈聖鑒事竊臣處於宣統二年四月妆准郵傳部咨稱廣東粤漢鐵路局禀稱粤漢鐵路機器材料免稅係光緒三十三年三月十八日奉旨允准予限三年現計至宣統二年三月十八日三年期滿惟粤路較各路成本旣重加以贖回洋欵金磅一百三十餘萬廣東攤七分之三將來養路股息溢利斷不敷支湘鄂接軫無期轉運遽難暢逹全賴免稅彌補鉅虧目公司總辦屢次易人工程未免延緩現值郵傳部查辦路事一切材料暫停購運不得不籲懇寛展免稅年限以恤商艱等情當以廣東粤漢鐵路購運機器材料與江蘇浙江各路同時奏准免稅現在江浙兩省業經奏准展限兩年粤路事同一律自應准其仿照辦理惟該路一切材料據稱近暫停購究竟該路何時查竣材料何時復行購連應飭該公司切實具覆以憑辦理去後嗣於官統二年十二月准郵傳部咨稱據廣東粤漢鐵路局申稱粤路自奉部派員查辦數月以來業經停工本年所購者盡屬零星材料已照章完稅至原訂漢陽鐵廠鋼軌八千噸前准該廠來信准於三年三月起運橋梁道本亦准於三月後起運應谖自三年三月起限免稅仿照江浙辦理展限二年咨行查核等因前來臣等查粤漢鐵路所運機器材料係於光緒三十四年七月十六日會同奏請自該路奏准之日起免稅三年嗣以江蘇浙江等省路綫過長工程艱鉅於宣統二年三月十六日復請展限二年均先後奏准遵照辦理在案此次廣東粤漢鐵路局以該路成本較重轉運遲緩各節籲請免稅展限自係實在情形應即准如所請援照江浙等路成案展限二年自本年三月起至宣統五年二月底止廣東粤漢鐵路所用機器材料均准免稅放行一俟展限届滿仍卽照章稽徵不得再請展限如蒙俞允恭候命下即由臣處分别行知遵照辦理所有廣東粤漢鐵路需用材料寛展免稅年限緣由理合恭摺具陳伏乞皇上聖鑒再此摺係稅務處主稿會同度支部具奏合併聲明謹奏宣統三年二月初二日奉旨依　欽此 
專件 
[兩浙鹽政會辦大臣爲溫處鹽釐事剳復諮議局文]  
　　劄復事據鹽運使衡吉詳稱竊奉札據諮議局呈稱温處兩屬抽收鹽釐扮短洋價等情到院當批來牘閱悉候行運司查案具復再行劄知此答除印發外合行札飭札到該司卽便遵照即日查案迅速具復等因粘抄呈文到司奉此遵查本司前次詳復温處鹽釐歷辦情形曁現擬改定洋則緣由本極詳明是以蒙批示札行該局查照今該局又以疑義五端來相質問合再查明原案說明理由開摺具文詳復仰祈察核批示飭知實爲公便等情到本會辦大臣據此除批示外合行劄復爲此劄復諮議局查照須知劄復者計抄清摺 
　　謹將諮議局質問本司議改温處鹽司詳則疑問五端逐條登復開摺恭呈憲鑒 
　　一運司詳述温處鹽局移稱温局及分局收入洋價歷辦均作八百九十文而繳庫作一千四十文向留洋價盈餘以資辦公運司亦云温處鹽局向以洋價盈餘留作辦公經費并有將原徵錢一千以作八九合徵洋一元一角二分三釐六毫之章改定之語究竟此章共有幾條係何年月日何任運司詳定何任巡撫批准何以未奉明白宣示可疑一 
　　按前准温處總局移稱温局及分局收入洋價歷辦均作八百九十文而繳庫作一千四十文向留洋價盈餘以資辦公等由查温處各局以洋價盈餘留作辦公不敷經費由來已久前於光緒二十四年奉飭清查局疑案内復經世前司會同輝前藩司按照李道摺擬各節逐加核議開摺詳呈前鹽憲廖批准照辦維時解庫洋價毎元作錢一千文及二十六年又准該局總辦鄒道移由黄前司核定酌加錢四十文毎元共作錢一千四十文詳奉前鹽憲任批示原案具在皆可復案自來署局辦事以及奉准有案者均得據爲定章故公牘中毎有率由舊章之說本司前詳所稱將原徵一千以八九合徵洋一元一角二分三釐六毫之章改定意亦猶此 
　　二查省試辦宣統三年豫算表歲出經常門第六類第三觺第二目載有温處局用宣統三年豫算二九六零六宣統元年實支之數亦同温處旣以洋價盈餘爲辦公之資則宣統元年局實支之二萬九千六百另六兩爲何人所乾没可疑二 
　　按試辦宣統三年豫算表載元年温處局用實支銀二萬九千六百零六兩係屬原定局用爲司庫作正開支之欵洋價盈餘則係詳明留抵原定局用以外不敷之項查鹽局請領局用有送司文領可憑各項開支有存局册卷可據何人得以乾没 
　　三運司乂稱若照貨釐辦理勢必加給公費國家稅即因之縮减與憲政編查館核議清理財政章程第十五條國家稅地方稅未分以前諮議局不得議减現行稅率之宁不符查稅率云者如田賦毎畝科徵銀米若千鹽釐毎引科徵銀若干之謂諮議局現在並未議减若官吏之浮收正違反國家法律不得認爲稅率也不知運司何以牽引及此且即就運司原詳文議而論加給公費祇可云國家行政費增加何以國家稅因之縮减語意尤屬費解可疑三 
　　按加給鹽局公費誠如諮議局來呈祗可云國家行政費增加不得認爲稅率惟查洋價盈餘一項原因所領局用不敷開支藉資補助一旦改照貨釐辦理洋價無所盈餘則不敷之避用必須另以庫欵貼補國家稅豈不因之縮减本司前詳叙述甚明無難索解 
　　四信如運司所云鹽局浮收即屬金科玉律一經議减即與清理財政章程牴牾何以又請將原徵錢一千以八九合徵洋一元一角二分三釐六毫之章改定爲徵洋一元一角獨不慮與清理財政章程牴牾乎可疑四 
 
 

Page 27

 
 
按清理財政章程第十五條國家稅地方稅未分以前諮議局不得議减現因稅率夫僅言諮議局而不言官廳僅言不得議减而不言不得議改知定章之始具有深意本司爲鹽務主管衙門因奉撫憲飭議改定洋則應不在此項章程限制之用况所請將原徵一千以八九合徵洋一元一角二分三釐六毫改爲征洋一元一角以一元解繳司庫一角留充局用視向之以一另四會洋解司者國家稅不惟不减而反有曾是即僅就不得議减字義而論亦未嘗舟有牴牾 
　　五運司又稱加給公費出入甚鉅必干督辦鹽政大臣駁詰查温處局向有局用本無庸再加公費而止浮收正與宣統元年十一月十九日設立督辦鹽政大臣時所奉上諭中尤須體恤民艱一語相合督辦大臣當亦嘉許何以運司知其必加駁詰可疑五 
　　按温處鹽局所領運庫局用如果足敷開支則所得洋餘事等浮收立應禁止惟其實有不敷藉洋餘以資貼補正合化私爲公之義是以各前司一再具詳各前憲一再批准今如貿爲改革而不另籌抵補則無以顧辦公欲顧辦公勢必動支公項事貴兼權並顧值此庫欵支絀何敢再增出項伏讀宣統元年十一月十九日設立鹽政處上諭以通盤籌劃諄夕垂訓倘革除向有之洋餘而另撥補之公費則顯背朝廷通盤籌劃之諭亦殊失兼權並顧之方本司檮昧之見所敢斷言督辦鹽憲之必加駁詰也 
小說 
[言情小說投海孤兒（十九）]  
　　第二章 
　　馬利亞俯首立於病榻之前。俯視其母。狀至焦悚。榻上臥一病婦。蹙其雙眉。呼吸至促。乍視之。似瘦損無復丰格。然五官端好。金髮爛然。可知未病之先。必有嫵媚。温柔之致。顧乃大病瀕死已入死。魔牙爪之中。其女馬利亞屏息旁侍。無敢咳息。恐驚病者之睡也。病者嚴闔其目。氣息之微細。直同游絲。口中喃喃。不辨作何語。馬利亞涙落如霰。注視病者無可爲計。此時醫生入矣。以聽脈筒俯聽病婦之脈。愀然無語。馬利亞悄問醫生曰。道克托伊文。（譯者按道克托者醫生之稱也）吾母之病如何。醫生立摇其手。止馬利亞勿語。以瓶中配合之藥水。注入病者口中。病者遂貼然寗睡。明日。病者大漸。醫生知此病婦去死至近。則立以藥水灌之。激其神思。已而病者之目張矣。舉目四顧。雙瞳枯涸。眊然無光。呼馬利亞曰。馬利亞。汝爸爸何往。昨日吾尙見之。今日胡以不見。馬利亞不敢質語則。詭言答曰。媽媽爸爸偶出。行即來矣。病者嘆曰。彼此時不來。吾安能忍死以待其至卽謂馬利亞曰。馬利亞。吾死之後。若當孝敬爸爸。他日苟與男子結婚者必再三審愼出之勿學。┆┆┆┆┆病者言至此。咽不能語。少間乃曰。吾之遺囑。已在律師許。待汝成年遣嫁之頃。以十分之六歸汝。其餘則歸之若父。語至此。氣忽坌湧而上。乃大欬不可止。醫生又進藥水。欬乃少已。醫生旣出。復謂馬利亞曰。馬利亞。汝爲我告爸爸。天下之爲婦人女子者。其人乃至可憐憫。苟經男子之蹂躪摧挫。則中心怏悒。不敢語人。較諸顚連無告之人。其苦尤酷。吾生不幸。直輾轉自投於死網之中。然吾亦未嘗目悔。蓋吾之愛彼摯也。且前此之事。吾已一一忘之。汝千爸爸。吾恕之矣。正於斯時。一人自門外奔突而入。植立室。中傾聽病者之語。覺心房一震。如受電氣之激刺。轉眴之頃。天良來復。羞赧直不可狀。力奔至於病榻之前。長跪於地。引手力挽病婦曰。　親愛之雲苔。吾直禽獸。負汝多。矣望吾親愛之人。赦我赦我。語次。聲涙皆迸。舉手自撾。痛悔至於無地。 
來函 
[華婁绅商爲殺人放火案致巡警局函]  
　　華婁巡警總局執事諸先生閣下謹啓者本月初八夜沈永隆顔料店内出有殺人放火一案殊駭聽聞當事起之初祗九點餘鐘巡警救火會業經陸續齊集而該兇僧尙在樓上縱火計逾兩刻之久設於此時奮勇兜拿不難立時擒獲免致火勢燎原卽不然設法攔截要路當亦不于兎脫乃萬目睽睽束手無策聽其登樓縱燒直到烈燄飛騰從容逸去此同人等眼見之實在情形也該僧與沈永隆有無紏葛别情今姑勿論第念殺人放火同時並舉除粤寇以外實爲吾松數十年來僅見之事商圑冬防背雖窳敗尙無如此鉅案今警局成立已及兩年乃不意於市肆繁盛之區黄昏未睡之際竟敢肆無忌憚演此絶大之慘劇尙復成何世界夫堂堂數十巡士曾不敵區區一羸衲絶無一人敢攖其鋒者一任其縱横馳驟而莫可如何假令盜黨嘯聚明火執仗肆行剽掠乂將何以禦之似此畏葸無能辜負責任報章傳播騰笑四方輿論譁然詫爲怪事豈特貽吾松警局莫大之羞竊恐匪類聞風蹈瑕抵隙後患方滋杞憂曷極不識 
　　執事諸公將何以善其後同人等爲保衛地方起見值兹籌備立憲之際尤宜切實振頓以促進行並非過事苛求意存反對幸賜垂鑒張彝訓杜留銘張同泰合盛和胡爕記雷斆仁蕭順輿公和成仁康萬成廣豐公啓 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
