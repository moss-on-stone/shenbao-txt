# 1887 - 116 - 4905044

 

Page 1

 
 
[古今圖書集成第一批出書告白] [  圖書集成印書局主人美查啓]  
　　本局所開印古今圖書集成截至三月終巳印過原書三千八百五十六本尙存未印者一千一百六十四本約至八月間全書可以排竣擬定分裝三箱其第一箱裝明倫彙編並目錄業巳裝訂成書計四百零八本合原書一千三百廿二本其明倫彙編本可早日訂齊因本局所用排手多至數百人排時不能挨次未免前後叅差其餘之書約至十月間可訂齊第二箱至明年正月間可訂齊第三箱屆時望交第三批銀五十兩領全書一部計三箱如刻下欲先領明倫彙編並目錄一箱須卽繳第三批銀五十兩其銀仍交申報舘當給以第三次收銀單並第二箱第三箱發書憑單計二紙該書亦向申報舘領取前所出第一次第二次收銀單卽須繳還倘未將第三次銀交到者未便取書特此奉聞 
[新印石印雲程必備] [  點石齋主人啓]  
　　自石印之法行各家選印大小題文往往博採廣搜以多爲貴誠盛舉焉然博而雜何如約而精蕉綠軒主人藏有名輩窗稿及近時試藝千萹同人慕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿楊絶技豈可聽其湮没視同覆顔乎爰商付不向以供同好然文藝而外古學爲尙故覆精選近時舘閣賦百餘萹分韵試帖四百首重編分類文料初二集二本額之曰雲程必備至選校之精　紙墨之晶瑩大雅自能鑒别無俟贅棟分訂十本用綢匣裝池每部價洋一元八角徑寸明珠精雅罕匹是去年十一月廿三出書倘蒙惠　蒙向　上掃葉山房及各書坊曁南北申昌各埠申昌如躉售希至申報舘帳房及鎭江申昌書畫室面議價更從廉此佈 
[石印殿版佩文韻府并拾遺交書告曰] [  點石齋主人啓]  
　　本齋代晉記所印佩文韻府一書現巳一律告成准於初十日起陸續交至長順晉記其書箱由晉記自置自裝發往各埠諸君就近取書可也特佈 
[中西紀事出售] [  申報館代啓]  
　　是書爲江上蹇叟所著皆叙中西交涉事宜溯自道光季年西人取道東來初則脅以兵威繼則敦夫和好歴數十年之久始得合中外爲一家　千古以來未有之創局也蹇叟身居戎幕目擊情形因一一筆之於書以成信史知足軒主人得其原本託本舘印以聚珍板以公諸同好諸君現巳裝訂完全定於本月二十七日出售其書分訂八本每部價洋六角本埠外埠概由申昌書畵室經理諸君子先覩爲快請就近購取可也 
[續行捐募北洋輪船太平棺木章程]  
　　北洋輪船置備太平棺木始於光緖六年倡其事者爲吳中李君海帆以及潘君吟春捐貲助成者爲孫椿記潘成記瑞豐永大正蔣同泰五號家承辦其事者爲果育善堂每户撥公欵銀五兩佽助者爲海關道憲今續行勸募者爲金菊存陳養泉俞幼泉徐寳之周悅樵徐菊有宋培之周梅村等諸同人解金捐助者爲在册各善士所有公同酌議一切開列於左一議續捐辦北洋輪船太平棺木仍託果育善堂經理重立簿册彚登出納其簿册之名仿照粤東東華醫院格式立平安堂字樣每至年終刊印徵信錄分送捐銀各善士以昭信實一議前李君海帆託果育善堂經手之帳至光緖十二年年終止除用去棺木經費外核存果育善堂棺木十七具又規銀一百六十五兩如數登收平安堂新册一議所有捐下之欵計規銀四百八十兩又英洋三百六十八元公同盡數交明果育善堂登收平安堂册後首如有捐下再行交明一議除現在添辦棺木以及零用欵之外所餘銀兩公同酌議分存妥處生息以圖長久其存銀憑摺統歸果育善堂收執再倘有樂善君子親至果育善堂捐助於此項名下者以及繳還棺價者並請果育善堂代出收票其欵入平安堂帳一議道憲月撥銀五兩仍由果育善堂按期具領登收平安堂册一議前辦棺木有宏正兩號今議一律盡用正號其棺價以及炭屑石灰被溽生漆漆底等仍定錢十千文之譜每輪船亦仍置放兩具一議所備棺木除每輪船各放兩具之外果育善堂預備五具以應添用不須多存致耗銀利一議倘有已裝之棺到埠一時未有親屬領去者卽請果育善堂暫寄義園號簿上填明姓名籍貫並上申報招其家屬領取以半年爲限過期開例發埋義塚所用經費亦支平安堂帳一議果育善堂離停輪碼頭較遠輪船報信未便爲此敬託招商文報局代理凡輪船上送信至文報局該局代給送信人茶儀錢二百文再文報局遣人送信至果育善堂　果育善堂亦給送信人茶儀錢二百文並望繳還文報局錢二百文卽交該局送信人帶回以免兩處挂帳其所用之錢均出平安堂帳一議果育善堂應立銀錢總登一册棺木支存一册存摺收付一册一議送棺至輪船上另立送棺簿一册如送棺木到船需該輪船帳房盖印爲憑一議每年年終卽於平安堂欵中支出英洋二十元以備菜席謹請果育善堂各司事以爲酬勞之敬附啓者敝同人續行募集捐貲公辦輪船太平棺木凡天津上海粤省往來各輪每船預存棺木兩具設遇在船猝遭病故中途卽可收殮此有備無患之意也業於光緖三年香港託東華醫院承辦光緖六年上海託果育堂承辦天津託廣仁堂承辦兹因果育廣仁兩堂離停輪碼頭較遠故於本年在津另託紫竹林招商局在滬另託黃浦灘招商文報局内恊賑公所代理但敝處因無司事到船經辦全仗貴輪船執事大君子隨時體察遇有病勢垂危之人務請問明姓名籍貫卽爲登記倘有不測卽將所備棺木應用如有同件親友帶交家屬最好倘靈柩到埠一時實無交處則報堂權寄裝園並將姓名籍貫存堂以待家屬領取此係同志善舉分文不取如該親屬情願繳還棺價以及樂善仁人慨願捐助者請交三埠善堂皆可照收當卽掣回收票此欵卽入太平棺木項下之用年終由各善堂帶刊徵信錄以昭公鑒再者中途用去棺木待至埠時敬乞貴輪船帳房繕函盖章飭送在滬則文報局在津則招商局在香港則東華醫院此三埠均可報補備存棺木俾免缺乏送信之人每次酬勞錢二百文以上擬章謹就管見所及倘有未盡妥善之處還望貴輪船諸大君子俯賜指教庶幾善無虚設福有攸歸此啓光緖十三年月日平安堂同人拜啓 
[整頓釐捐]  
　　湖北通省牙釐章程當咸豐朝經胡文忠公手定本極周詳無如日久玩生主其事者不免從中舞弊以致厘稅漸形减色幾於僅有其名去年十月旌德江雨棠方伯綜理總局事務洞悉此中情弊遂禀商裕壽帥譚序帥痛除積習整飭章程一時官吏畏威商民戴德口碑載道歌頌勿諼截至年終果贏餘二十餘萬串奎樂帥履任後亦深相嘉許委任彌專方伯遂精益求精不避嫌怨詳定收數比較加等勸懲等章畫一嚴明奉行維謹想自此以後厘稅必益形暢旺恤商裕國誠無負文忠訂定之初心也 
[鄂垣官事]  
　　湖北提督程從周軍門奉督帥委令兼帶鳳營馬隊遂於三月十六日啓程由襄河揚帆而下二十三日駛抵鄂垣卽往督署拜謁旋晤中丞以下各員面商公務本月初二日偕壽帥臨演武廳閱看督撫標城守操防 
 
 

Page 2

 
 
六營演陣隨於初七日啓行蓋公子聘定沙市厘局周太守之淑媛將擇吉迎娶完婚而太守意欲從緩軍門因親自道經沙市與之熟商旋卽由陸回轅云○本月初六日長江水師提督李與吾軍門由下游駛抵鄂垣拜會裕壽帥領取牙厘局餉銀隨卽登舟上駛聞因彭雪琴宮保卽日將到故與漢陽鎭高力臣鎭軍同往迎晤也 
[文旌北指]  
　　初九日午刻前江西學憲洪文卿閣學鈞中蘇州原籍起程赴都省中自崧中丞以下各官均送至舟次寄請聖安城中各紳士亦皆出城恭送行旌一時冠蓋雲集查洪殿撰前年奉諱回籍杜門謝客不與外事此次服滿進京又當染京洛之緇塵點朝班於靑瑣矣 
[解犯到蘇]  
　　前晚六點鐘海州楊和齋直剌朝鐸札委海州吏目陳召猷漕標海州營外委林廣勝督同兵役押解丹徒盜犯越獄逃逸之孔廣雨卽苗學鐘一名到省徑赴蘇州府衙門投收魁太守正在試院扃試江震等縣文童長洲縣王雲莊明府聞報馳至會同讞局委員劉明府騐明實係正身訊供不諱遂飭原解兵役恊同標下城守營兵勇各執軍械押護回署暫行監禁時天巳昏黑防守倍加嚴密初九日魁太守飭由長洲縣監提犯研訊下午五點鐘太守升堂着將該犯孔廣雨由囚籠扯出訊問據供除夕越獄後由胥門一路逃匿至洞庭山躱藏十餘日因搜查嚴緊潜至常州丹陽金壇溧水等處求乞度日三月初十日始得渡江而北到家一次不敢住宿潛匿鄉間卽被拿獲等語太守得供後喝令重笞二千下仍發長洲縣監禁一面錄供詳解司院提勘定奪 
[濮院火灾]  
　　嘉興相近之濮院鎭中市於初二日夜間二鼓時由三壽堂鞋子店内失火其時各店夥初入睡鄉尙未睡熟故得卽時知覺火巳透　烈焰橫飛頃刻鳴鑼報警闔鎭水龍咸來噴救近處各店鋪冐烟突火搬運貨物衣服各逃性命擁擠不堪火勢愈燒愈旺又值風力甚猛雖經灌救終未稍殺直燒至四更後始熄所幸起火爲時尙早人口無恙計焚燬上下岸樓房四十餘幢聞該鎭久不遭如此火災此次之禍眞出意外也 
[北通漕務]  
　　江浙海運局總辦于上月下浣先後抵通二十四日同謁倉憲以下各官隨於是日開局翌日倉憲札飭右營曹守戎點齊營兵六十名分紥裏河五閘稽查偷漏是日浙江頭起漕糧報到二十六日興游二倉憲率同善周二坐糧廳提騐一時文武員弁及在壩委員齊集焉倉憲登大光樓致祭後按船查騐見米粒一律乾潔遂飭委員督率斛正斛收廿七日提騐浙江第二起漕糧廿八日提騐浙江第三起漕粮廿九日提騐浙江第四起漕粮是日江蘇頭起漕糧報到至本月初二日提騐 
[風簷日記]  
　　向來松江府試時傳遞之弊不一而足或鴿以傳題目於外旣撰成則裹以瓦礫由牆後擲進或約定時刻有意將題目牌高擎俾外間立圍牆左近土墩上以測遠鏡窺之可以瞭如指掌此次恩詩農太守盡心整頓先於未試之前將牆址增高圭墩剷去使内外聲氣隔絶不通防弊可謂嚴矣○當華婁文童正場放牌之時官廚房灶下養送物入内太守怒其不遵約束恐有傳遞等情立發提調官處治○太守立限題紙旣下越四刻卽須謄眞小講蓋以紅鈐至夜間三鼓旣敲必須納卷每場必遺留塲教官諄諄勸諭乃有數童卷上旣無戳記交卷又遲至天明太守卽懸牌扣除後經廣文先生代爲京懇始準於正案上附名驥尾擊催詩之鉢童子軍其亦聞而知警乎○初九日爲奉賢金山上海三邑文童正塲奉賢首題時子因陳子金山首題陳相見許行上海首題周公使管叔通塲次題子比而同之詩題賦得圓荷浮小葉得圓字○是夜發貼華婁兩邑正塲案計華邑招覆一百六十名婁邑招覆一百四十名所有前列十名照登於左華亭楊荷龢張葆祥姚盛虞張葆馨朱璋沈調陽沈琨陳立權徐雍熙倪俊婁縣張作楫姚前瀛沈元章吳廷璋夏樹樟岳有岍陳慶荃姚前芬楊鴻儀陳宗玕 
[粤事紀要]  
　　南海番禺兩邑宰於三月廿四日同赴貢院考試文童南海首題不患貧而患不安至安無傾番禺首題三曰君臣也父子也至知仁勇三者兩縣題目均拘於手法未能率爾操觚故各童多至四鼓後始能完卷而出風簷寸晷日試萬言者能有幾人哉○張香壽制軍吳淸卿中丞同於廿四日赴虎門閱看砲臺是日中天字碼頭下船制軍乘鎭濤輪船中丞乘廣利輪船各營兵弁均於河干排隊恭送兩憲閱畢回省復在海珠砲臺校閱各机船操演○時交夏令西北兩江河流漸漲張香濤制軍深恐各縣圍基未能堅固或有潰決之患先期遴委各員分赴各縣查勘南海委理事同知貴司馬四會淸遠委候補府黃太守高要高明委候補府吳太守花縣從化佛崗委補用同知羅司馬家煦各員查明禀覆均稱圍隄堅固可無意外之虞制軍憂思遂釋然其關心民膜於此可見一斑矣○東莞縣地方現由鄧鎭戎安邦統率部兵馳往淸理積匪近日盜劫之案仍層見迭出制軍嚴飭鎭戎按名弋獲毋許漏網日前鎭戎緝獲三名押解來省沿途經過之處皆有兵勇防護劍戟森嚴令人望而生畏○數日前淸晨某渡船行抵省河有搭客楊某夾帶私貨數件被巡丁察知伺其登岸向之查檢楊不服持械相拒致傷巡丁一人後巡丁拿楊送南海縣張石磷大令判令發獄監禁訊明核辦○寳華坊陳姓家有婢女一口名小娥年可十六前日被匪拐失偵騎四出蹤跡渺然傳聞該婢業巳懐孕實與奸夫同遁云 
[大興土木]  
　　江西省城修建大行臺及左文襄祠迭經列報兹查動工之先德中丞令繪撫院衙門全圖以爲楷式照此建造故規模極爲宏敞凡兩主考之花廳官廳及十八房之花廳官廳無不齊全壯闊而正棟各進爲兩主考之坐處兩旁各進爲十八房官之坐處後棟一進供奉左文襄栗主四圍益以亭臺樓閣尤覺花團錦　星錯雲連工程由各班匠頭包建原估價約一萬之譜自三月初一上樑之後德中丞以各班匠頭諸多遲悮於是勒限五月内一律蕆工各匠頭奉諭日集數百人經之營之不遺餘力未幾自知估價太少萬難賠墊因訴下情禀德中丞見其萬木紥架如林之立百堵並作如櫛之比將來工程告竣當不下建章宮之千門萬户知原價不免賠墊允爲增補復賞各匠頭每名錢四串統計不下二百餘串諭飭工料堅固如限告竣各匠頭歡聲雷動勤奮有加德中丞臨行交司道妥議現聞議准增補錢七千串各匠頭可以不憂賠墊矣 
[破案神速]  
　　本月初五日夜二鼓後有盜十餘人擁至鎭江西路探塗鎭某姓家毁門而入刦去衣飾洋银約值七八百金次日午膳時捕役方在巡邏見有二人携一大包袱至鎭江城内豐裕長生庳質錢東張西望形迹可疑典夥啓袱檢之則袋内貯有洋銀四元金飾數事冋之盤詰二人語塞不能對聽其音皆楚産也知爲盗匪無疑卽縶而送諸縣署王邑尊升堂研鞠二人略不諱飾直供所質衣包刦自探塗鎭某姓當行刦時同黨共有十一人其七巳赴楊州尙有二人濳匿鎭江邑尊卽飭收禁以俟嚴緝餘匪未幾失主卽赴縣投案所呈失單與起獲者相符遂給其具狀領去說者咸謂此案破獲如是之速殆亦該捕邏緝之勤能歟 
[上海官塲紀事]  
　　上海縣草善徵大令奉藩憲牌示飭赴太倉州升任所遺篆務委會捕局督辦蒯虎臣司馬光華代理各情已詳前報司馬久住滬江公館在大東門外縣署接得蘇轅函報卽派幹役兩名前往伺候至前晚四點鐘時司馬乘小火輪船赴省謝委聞日内卽須旋滬定於本月十六日接篆視事莫大令定於十九日接受太倉州篆務云 
 
 

Page 3

 
 
[傀儡奇觀]  
　　列子周穆王時偃師造傀儡能歌舞其後漢陳平用以閒閼氏遂平冒頓若是乎傀儡固中國之戯具也不料遠隔重洋七萬里亦有能仿而製之且駕乎中國之上者斯亦奇巳西人衛珀素以傀儡戲馳名巧妙靈奇見者咸謂其不可思議近來滬上借圓明園路西戯舘演之一曲初傳座客巳滿蓋其靈心四映妙緖環生俯仰迴旋嬉笑怒駡一舉一動實與生人無殊故能傾動時流交口譽之不絶也復恐西戲館中多歐洲士女華人成不便雜居因假座丹桂園于本禮拜三晚間開演當此良宵風月寒暖宜人其亦於銀花火樹間一賞此當筵郭秃乎至於緑窓靜女綺閣名姝露濕香街不便弓鞋輕點者則另於每禮拜六日中演唱以待繡幰遙臨云 
[賽馬二誌]  
　　環賽馬塲十里沙土撲面人聲譁囂車轂轔然對面幾不能語偶遇急雨無茅檐可暫避濡染如雨淋雞晴則曝背驕陽中汗若糟床之滴酒雖曰及時行樂亦固何樂乎往觀哉曰觀賽者非觀賽也亦惟借以娱樂也靑螻豔妓靚妝麗服高駕馬車藉　以炫耀於人如酒家之揭幌子而少年之喜評花事者遂亦如蠅逐臭如蟻附羶徵逐于人山人海之中詡詡然風流自命至於大家閨秀　户嬌娃貞靜幽嫺平居足未嘗出閨門一步至此亦可稍抒眼界藉遣綺愁問以勝負而茫然也叩以遲速而罔對也然則豈眞欲觀賽馬哉實祗如諺所謂人看人耳曰若子言賽馬旣不欲觀何必縷縷記之而若爲勝者欣爲敗者惜乎曰是亦報館之常例不容付之闕如者也遂泚筆書之曰是日也時序淸和風日晴美遙碧四合軟紅不飛自午後半點鐘開賽共賽八次第一次九馬海琛代沙遜行勝第二次十二馬喃爾代太古勝第三次七馬喃爾代老船塢勝咖立司勝第四次七馬陶而司代愛而司勝第五次十二馬順全隆勝第六次六馬拉古代梅博閣勝第七次十二馬喃爾代老船塢咖立司勝第八次十馬拉古代梅博閣勝 
[命等鴻毛]  
　　本城虹橋南首之本邑人某甲平時開紙紥作家中有母妻子女合家數口均賴甲以餬口近來生意蕭條仰屋興嗟點金乏術甲遂十前晚自縊死及家中人知覺解救早巳氣絶矣囊槖空空無以成殮再四向人張羅始得備棺以殮噫嘻境遇何常窮通有命甲竟以身殉之何無丈夫氣耶死者巳矣奈此生者何 
[呈控賴婚]  
　　金再生投縣控稱前由全焯亭作伐聘定姜庭華之女邇欲迎娶而姜竟意圖賴婚當收小的嗣母金氏控諸案下奉批着媒理處昨由親串楊焯亭等向之婉勸遽被姜毆且更扭去藏匿不得巳投案叩求伸雪莫邑尊晉省未回因由門丁交值日差收管令其補詞呈候核奪 
[情節支離]  
　　日前有華捕見崇明人施阿昌等雇小車載孩子赴坭城外情形可疑一併拘送英公廨暫押昨午刻由蔡太守提訊施阿昌供崇明陶六九塲人孩子是我孫今年七歲因子游蕩不歸將孫帶到上海託沈金生送與人家或爲子或爲婿我欲倚以活命不要得錢沈轉託余培生又轉託施明根領到黃渡地方沈金生供崇明海門人施阿昌是我表叔託我將孩送與人爲子婿我不熟識轉託余培生余培生供相同施明根供亦是海門人向在滬上推車余培生託我適有黃渡鄉間杏花村地方之張大言及有女欲招贅婿因與商定將孩載往該孩認施阿昌爲祖父太守問施阿昌兒有幾人孫有幾人施阿昌答稱祗有一兒亦祗一孫太守謂然則一子巳在外游蕩爾又將一孫送與他人豈不甘心絶嗣耶且該孩究不知是否爾孫太守又謂施明根雖稱黃渡張大家欲招贅壻現尙未知合意與否不應貿然將孩送往施阿昌卽將孩送與他人爲子婿難道崇明無人家而必欲到上海再至黃渡耶種種情節殊難憑信姑飭施明根沈金生余培生等三人交保施阿昌及孩俟備文派差送歸崇明縣查明是否祖孫然後給領完案否則再須着保交施明根歸案究辦 
[法界捕房瑣案]  
　　前日下午有人至老北門外河沿某舊貨店購取時辰表正在反覆審視時突有一人自後攫表往北飛奔店夥竭力狂追至英界獲住搜其身畔原物具在當將其人拉回送入捕房請辦一轉瞬購表者巳不知去向疑係同黨串合爲之也○小東門新北門等處吊橋堍東洋車櫛比如林行路之人竟至不能舉步雖有巡捕時時驅逐無奈捕來則散捕去復聚紛紛　擾昕夕不休前日巡街捕惡其擁擠向之唱阻某車夫與捕爭競且將車輪碾傷捕足捕因拘住該車夫押侯送案○包探拘到小竊一人搜出銅燈臺錫茶壺菜刀棉被等物捕頭詰問之下據供物從小南門外某姓家竊來捕頭着押候解案請訊 
[英界公堂瑣案]  
　　包探楊阿炳稱虹口地方有梁阿蘇等及婦人洗東有等開場聚賭報明捕頭一併拘案其男女九人惟梁阿蘇黎春法莫阿有徐阿年吸洗東有皆開賭林阿滿及婦人趙阿連梁阿好林阿安等皆與賭并獲賭具呈案梁阿蘇徐阿牛黎昌法莫阿有林阿滿等同供粤人偶爾打牌並非大賭　東有梁阿好趙阿連同供我等偶與打牌嗣後不敢再犯林阿安供適在觀看蔡太守隨判梁阿蘇徐阿牛黎昌法莫阿有及婦女洗東有等名罰洋二十五元林阿滿及婦人梁阿好趙阿連各罰洋十元女人林阿安减罰洋五元槪行充公賭具存毁○華捕稱昨見陳惠寳手持提桶脚桶等件圖賣形狀慌張盤詰來源支吾拘至捕房卽有金子元到來認贓今將人贓送案　子元請爲領贓陳惠寳認竊求恩蔡太守隨判陳惠寳管押二十八天贓交金子元　去○包探秦小卿稱昨夜見林源源行走不定情形可疑究詰支吾又在身邊搜出賊具今特解案請究賊具呈案林源源供浦東人昨來滬看夜戲回巳夜深並非圖竊蔡太守謂林源源旣是好人賊具何來隨判發捕房管押十四天以儆賊具存毁 
[首先捐助丹丸]  
　　頃接本埠大馬路全亨洋廣貨寳號仁丈來函并助來紅靈丹六百瓶蟾酥丸六百瓶囑代分送刻下山東順直被災各户饔飱不繼凡有疾病焉能兼顧今特迅速解往放賑時察看情形代爲派給諺云救人一命勝造七級浮屠該處災廣病多得此靈丹功德更無量焉本年天時寒煖不齊時疫必多各省常年合藥佈施者頗不乏人刻下時疫巳見彼貧病餘生不堪設想務請從速輸助方可陸續解往謹代災户百叩道謝用特列報佈聞上海絲業會館籌賑公所施少欽善昌謹誌丁亥四月初十日 
[鉅欵助賑]  
　　涇川朱雲溪善士求保平安以四月底期九八規元一千兩由親仁里朱大全寳號葉聖田兄交來又蕪湖無名氏善北　得子平安助洋三十元又接恒受寳號惠函得悉貴友爲母病時許願助賑今寄來英洋七十元又爲尊閫賢郎並祝多健英洋三十元均囑委解災區行見有求必應福集家庭用敢彚登報章以備觀感上海北市絲業會館籌賑公所　　施善昌謹誌四月初十日 
[黃行之世叔邀聚諸同人游徐氏城北草堂歸後却寄]  
　　漫說春光去巳多我來氣候尙淸和花枝半帶夕陽影　聽霓裳次第歌山隂述蕺子拜稿 
[贈葉吉臣明經用汪頌如韻]  
　　葉適詩才妙絶倫好憑金粟證前身留賓雅慕車投轄避俗還民扇障塵楊柳緑添覊客感桃花紅似故園春相逢莫漫嗟遲暮且向江頭市錦鱗[  飯顆山樵]  
[丁亥莫春歸自金沙稼軒主人招同人宴集月圓人壽室有感於懐三疉前韻錄寄解佩生正是]  
　　金谷豪情溯季倫飛觴醉月寄吟身渡頭雨霽添新漲花外風來散錦塵文士窮愁偏作客美人遲暮易傷春輪蹄暫息遨游轍便擬前溪釣赤鱗飯顆山樵客龍游稿 
 
 

Page 4

 
 
[蘇省撫轅抄]  
　　四月初六日刑部主政姚肇瀛辭行回松江籍候補通判牛漢奎禀知奉委江隂釐捐差補用州吏目吳英華服関回省禀到○初七日藩轅牌示照得署太倉直隷州知州吳政祥病故遺缺查有准補斯缺之上海縣知縣莫祥芝堪以飭赴新任所遺上海縣缺查有候補知縣蒯光華堪以暫行代理候補同知莫葆辰服闋回省禀到候補直隷州鄭興齡禀知奉委管解京餉差從九張家良禀知換蘇差委○初八日前江西學臺洪鈞辭行赴都於初九日起程候補布理問張振榮謝甄别留省補用卽辭奉委緝捕差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緖十三年四月初五日京報全錄]  
　　宮門抄○諭旨二道錄前○雲督岑奏爲滇川電綫接合工成日期摺○水師提督李奏爲操練兵輪接巡長江起程日期摺○陜督譚奏爲軍政暫緩舉辦摺○又奏請更正片○又奏防營員弁履歴造册送部片○將軍慶奏請留子在任帮辦家務片○楚督裕等奏爲簡缺知府照例擬補摺○護西撫李奏爲留員補用片○四月初五日内務府國子監正藍旗值日無引見○六額駙假滿請安○怡親王謝署領侍衛内大臣恩○四川學政高賡恩謝恩○姚田趙時熙有連各預備召見○志元請假十日○長善續假五日○召見軍機瀅貝勒姚田趙時熙有連○○降二級留任雲貴總督兼署雲南巡撫臣岑毓英跪奏爲恭報川滇電線接合工成日期請旨飭議章程恭摺仰祈聖鑒事竊查雲南電線攺接鄂電經北洋大臣李鴻章奏奉諭旨欽遵辦理嗣由李鴻章遴派諳練委員李必昌盛宣懐等先後到滇臣隨派文武員弁並各營兵丁三百名會同勘明安綫處所並將電杆木料責成各地方官豫先採辦齊備當於十二年十一月十五日由蒙自縣開工立杆安綫起至本年二月初七日巳將滇電安至可淸河與四川電綫接合兹據該委員李必昌等禀報前來臣查中瀘州入滇至蒙自縣計程二千一百八十餘里蒙自至可渡河亦在一千一百五十餘里路途之遠經費之鉅本非滇力所能籌辦經李鴻章奏蒙天恩高厚賞撥海關經費辦理不須滇省籌欵能將電綫要工於八十餘日内告竣飭查所造工料極爲堅固靈巧目前南北聲氣呼吸可通洵堪上慰宸厪惟何項事件應先電奏再行詳細恭摺具陳何項事件仍應由驛路馳奏且電奏到京應由何處衙門代奏滇省均無向章可循合無仰懇天恩飭下部臣核議章程咨行來滇俾得遵循辦理至該委員等監造電工沐雨櫛風不避烟瘴實屬著有微勞應如何保奬曁報銷電工經費統由北洋大臣李鴻章查核分别辦理所有滇川電線接合工成日期請旨飭議章程緣由謹恭摺具陳伏乞皇太后皇上聖鑒訓示再雲南巡撫係臣兼署毋庸列銜合併陳明謹奏奉原批該衙門議奏欽此○○江南長江水師提督臣李成謀跪奏爲恭報奴才接閱兵輪船操練接巡長江營伍起程日期恭摺仰祈聖鑒事竊奴才上年巡閱營伍事竣回駐太平府日期當經恭摺奏報奉旨知道了欽此欽遵在案奴才自上年選缺應先儘記名分發人員請補不准於摺内聲叙人地未宜如記名分發無人准以各項候補班前候補正班人員酌補各等語今安陸府知府係屬選缺湖北省知府一項現無記名分發人員臣等在於通省候補知府内逐加遴選查有正途出身之補用知府周文浚年四十七歲河南商城縣人由附貢生於咸豐七年因守城勦賊出力蒙保以中書科中書並六品頂翎八年報捐主事籖分兵部車駕司行走同治三年甲子科中式本省鄉試舉人五年加捎郎中籖分刑部雲南司行走旋由刑部郎中在籍辦團守城出力蒙保奏九年二月二十五日奉旨着以知府分發省分補用十二年報捐指省湖北十三年應甲戍科會試中式貢士殿試二甲進士榜下呈明原保知府六月經吏部帶領引見奉旨着分發湖北補用十一月二十八日領照到省試看期滿奏請以煩缺留省補用嗣於辦理牙帖釐金出力經部議叙給予加一級紀錄三次臣等查該員周文浚年富才明留心吏治　之請補安陸府知府洵堪勝任據湖北布政使蒯德標署按察使武震會詳請奏前來合無仰懇天恩俯念員缺緊要准以補用知府周文浚補授安陸府知府實於地方　益再該員係候補知府請補知府銜缺相當毋庸送部引見謹合詞恭摺具奏伏乞皇太后皇上聖鑒勅部核覆施行謹奏奉硃批吏部議奏欽此○○頭品頂戴陜甘總督臣譚鍾麟跪奏爲陜甘本年軍政暫緩舉辦恭摺具陳仰祈聖鑒事竊照陜甘光緖八年軍政經臣以提鎭各營兵制尙未復舊將陜省各員弁奏明均以提鎭出考留任甘省各營亦奏請展緩舉辦嗣准部議暫緩一二年辦理等因當經移行遵照旋於十一十二月間調集各兵輪在吳淞口外操練後嗣因天氣嚴寒風雪交作且有在廠修理各船兩月以來未及赴洋校閱現據報各船均經脩竣出廠應卽前往督同操練查兵輪爲今當務之急平時雖定立章程使之按期演習必親赴各船逐一考察方昭核實槍砲打把務令測量準頭發必命中船圖陣式尤當講求變化動合機宜步伐端貴整齊技藝更須純熟各船弁勇人等於管駕則騐洋面之生熟於隊長則演訓練之勤惰于管輪則騐心思手足之靈鈍均應按名稽核分别記功記過庶優者有所奬而愈勤劣者有所警而加勉並須親率各船駛赴外洋詳究風濤沙線之法總於無事之日常存臨敵之思如兵輪有應辦事宜自應隨時咨商兩江督臣曾國荃妥爲辦理俾臻精密事畢卽由江隂按巡長江各標營伍兹於二月初四日乘坐登瀛洲兵輪出洋調閱各兵輪船操練後遵卽拆流而上接管考核力圖整頓不敢稍形寛懈如查有軍實不齊操防不謹各員弁卽當咨會兵部尙書臣彭玉麟及各督撫臣從嚴叅辦决不姑容手肅戎政以期仰副聖主整軍經武之至意所有奴才按閱兵輪船操練接巡長江營伍起程日期理合恭摺具奏伏乞皇太后皇上聖鑒謹奏奉硃批知道了欽此○○頭品頂戴陜甘總督臣譚鍾麟跪奏爲防營保案文武員弁履歴造册送部查核恭摺仰祈聖鑒事竊前奉部咨以甘肅防軍保奬員弁履歴未經另列淸單將臣議處等因查部定章程於十二年四月二十五日具奏五月十二日奉行到甘臣當經轉行各營遵照辦理而防營散處邉地近者千餘里遠者三四千里雷正綰一軍駐防鳳凰邊門則在六千里外文報往來動須數月勢難刻期造齊故臣上年八月具奏時不及另列淸單也至所保員弁履歴若詳細載入單内多者需摺四五開少者二三開計七百餘員需二三百摺高至尺許不便翻閱伏思國家最重莫如計典各員履歴亦係造册送部自可仿照辦理兹將各營送到履歴先行造册送部雷正綰一軍現在奉文撤歸俟回甘時再行飭令造齊補送合無仰懇天恩飭部將送到各員弁履歴仍照關外防軍保案核奬以昭激勸謹繕摺具陳伏乞皇太后皇上聖鑒訓示謹奏奉硃批着照所請該部知道欽此○○慶裕片再據福陵總管果勅敏禀稱眷屬於未歲來奉家務甚煩請將次子繕本筆帖式護軍英夔留於任所帮辦家務俾公私不致牽繫等情前來理合附片陳明伏乞聖鑒訓示謹奏奉硃批着照所請該衙門知道欽此○○頭品頂戴署湖廣總督臣裕祿頭品頂戴湖北巡撫臣奎娬跪奏爲簡缺知府照例擬補恭摺具陳仰祈聖鑒事竊照安陸府知府胡廷華於光緖十二年九月初一日在沙市厘局差次聞訃丁母憂當經具題開缺聲明所遺員缺扣留外補查截缺章程内載丁憂病故之缺有本日可計者卽以各本日作爲開缺日期今准補安陸府知府吳廷華係於光緖十二年九月初十日在沙厘局差次聞訃丁母憂應歸九月分截缺是月分只此一缺毋庸掣簽應照例擬員請補查例載道府同知直隷州知州通判知州如係奉旨命往或督撫題明留於該省候補者無論應題應調應選之缺歴准先儘補用又道府直隷州知州遇應用候補時先儘科甲出身人員如科甲出身人員不合例或人地不宜應令詳細聲明方准以别項出身人員候補人員請補又丁憂終養迴避撤回各項己據各提鎭將各員弁出考仍請留任十二年双值二年半薦舉之期並無應舉應劾人員復經奏奉諭旨允准在案兹屆十三年照例舉行軍政而陜甘營制未復各員弁或補缺後尙留防營或歴俸未滿三年應舉應劾難以照例查辦合無仰懇天恩俯准本年軍政仍照上屆暫爲展緩容臣體察情形再行辦理以昭核實其有庸劣不職有千八法者隨時嚴查撤叅俾肅戎政是否有當謹會同西寗辦事大臣福裕陜西撫臣葉伯英甘肅提臣周逹武署陜西固原提臣沈玉遂合詞恭摺具陳伏乞皇太后皇上聖鑒訓示謹奏奉硃批着照所請兵部知道欽此○○譚鍾麟片再武職保案淸單内留陜儘先補用提督張得勝悮寫記名遇缺簡放提督儘先遊擊陶仕明悮寫世明藍翎儘先補用都司文光明悮寫花翎儘先補用都司陜甘卽補都司張炳桓悮寫張炳垣都司楊廣福悮寫光福藍翎守備銜儘先千總易梅如悮寫花翎儘先補用守備藍翎守備黃榮貴悮寫花翎守備黃福廷悮寫黃福庭請飭部一併更正謹附片陳明伏乞聖鑒謹奏奉硃批兵部知道欽此○○李秉衡片再前准部咨勞績捐納試用各項人員應於到省一年期滿由督撫詳加察看奏明分别補用等因在案兹查有補用直隷州知州張涵試用知縣洪昌言均已試用一年期滿據藩臬兩司出具考語詳請核奏前來臣查補用直隷州知州張涵年壯才明勤愼不懈堪勝煩缺直隷州之任試用知縣洪昌言才識明敏謹愼安詳堪勝本班之任均請留於廣西遇有缺出照例分别按班補用除將各員履歴送部外謹會同兩廣總督臣張之洞附片陳明伏乞聖鑒訓示謹奏奉硃批吏部知道欽此 
 
 

Page 12

 
 
[拐友就擒]  
　　朋友居五倫之末無論智愚貴賤莫不重之然晚近以來品類日淆盜賊有友拐匪有友所謂相逢不用相迴避毋上於今半是君者正可爲若輩寫照盜賊祗能掠人之財拐匪竟能絶人之嗣故近來每遇拐案辦理極嚴上年吳縣辦一拐匪特設站籠舁示胥門大馬頭元妙觀山門俾衆目昭彰易知畏懼而若輩尙愍不畏法故態復萌近有某姓幼孩被匪拐去經其父密訪暗查聞東美巷内有一藏垢納污之處孩匿其中遂集多人驀然而入詎該匪早已得信挈孩逃遁僅獲拐匪之友送縣想旣擒其友便易根追秦廷返璧合浦還珠定在指顧間耳取友不愼卽受其累凡人皆然豈獨拐匪乎哉 
[鄂渚官報]  
　　四月初一日署恩施縣丞石珍如禀辭赴任新授湖南臬司豫廉訪山進見辭候補通判沈彤禀知進牙厘局孝廉方正知縣藍佩靑赴黃陂會審案件禀辭初二日宜昌川鹽加抽局江蘇候補道黃幼農觀察祖絡進見辭候補同知何錫璋禀知奉委江漢書院課試收散卷並赴撫署禀謝候補縣李增榮禀知奉委秋審點名差委辦鄖陽厘局候補通判黃文桂見辭候補主簿張棟禀知奉委留查城外保甲二三等鋪差候補巡檢鄒培德禀謝留查城外保甲差陳嘉琳奉臬憲委帮查新有局東鋪差禀知初三日候補直隷州同雲萬里奉撫憲委辦武安堰厘卡禀知並赴撫署禀謝 
[咏酒狀元事見祝允明野史]  
　　昔年拇戰我稱雄曾與將軍一夕攻余友小樓主人善飲無匹同人名之曰酒國將軍却笑狀元有捷徑奪標都在酒杯中豪飲羣推曾内翰使臣武士敢同儔一經天語煌煌出酒狀元名遍九州上海種榆山人胡悅彭醉草 
[寄懐飯顆山樵卽請正和]  
　　樊川才調冠羣倫著作年來巳等身愧我浪游辜歲月感君垂盼到風塵旗亭賭酒娱佳日客舍無花負好春恰喜衙齋淸似水聊憑驛使寄雙鱗[  丁亥二月頌如弟汪應侃草於金沙客次]  
[奉酬頌如仁棣寄懐之作并博孫君莘田沈君漢秋一粲]  
　　情深潭水憶汪倫肝膽論交愧此身紅豆戯填新樂府靑衫猶涴售緇塵溪山繞郭供淸賞雲樹懐人惜暮春斗大江城容小隱盼君三十六魚鱗[  榖雨前四日飯顆山推客龍游稿]  
[次韻酬太憨生并柬解佩生金沙]  
　　小院花殘蝶未知傳來佳什慰遐思偶逢好景憑誰畫不負春光賴有詩久客同增覊旅感聨吟預與故人期風流我愛汪貞叟謂解珮　書記翩翩妙一時飯顆山樵客龍游稿 
[上海三馬路陳與昌恊賑公所收解三月總數第二十三次淸單]  
　　二月底止第二十二次淸單上結存規銀二千三百六十六兩另八分銅洋一千六百另七元八角今自三月初一日至廿九日止共收進規銀二百六十八兩另四分六厘又收英洋二千一百六十四元對洋四元兌見洋一元八角五分小洋一百三十二角半三項洋兌見規銀二千五百八十四兩七錢五分又收錢九千六百四十文兌見規銀六兩七錢四分一釐又收上存銅洋一千六百另七元八角洋亮九元半銅銀十六兩八錢頂銀三錢五分碎銀飾洋銀低銀等共三兩四錢二分銅鐲二只銅千三只統共烊見規銀四百七十九兩六錢二分二厘以上本月共收進規銀二千三百三十九兩一錢五分九厘又收銅洋二百四十八元一角銅銀六錢○連前自乙酉年六月初三日起至本年三月底爲止統共收進規銀九萬三千四百八十一兩一錢另九厘○本月十三日解南潯粥廠洋五百元合規銀三百六十三兩六錢二分五厘解直隷第四批規銀一千兩解山東第二十五批銀三千二百七十兩自乙酉年六月初三日起至本年三月底爲止共解出規銀九萬三千四百另九兩四錢九分五厘外結存規銀七十一兩六錢一分四厘銅洋二百四十八元一角銅銀六錢其餘物件巳按日登報兹不贅 
[上海四馬路文報局内恊賑公所經收賑捐四月上旬淸單]  
　　初七日同里金小蘇任幼翁兩先生送謝景宣兄湯餅會各一元鎭電局張廉泉翁交來黎成穀先生送謝景宣兄湯餅會二元蘇城太湖救生局吳子和宋珊室孫嶼之汪夢萱四君送謝景宣兄湯餅會共洋四元○賑字册杭電局交來第三十二次賑欵湯溪縣正堂朱明府募鮑永泰張國楨二户各洋二元隆泰甡周成美葛公泰義生和泰童樹滋金文點張文彬章炳炎申武揚金奠邦金景助金景連平長財元利義森章萬泰邵同興胡志淸范文鎔徐秀彦鄭蘭蓀金奠蘭唐錦林陳經李濟淸二十六户各一元伍炳元吳珪瑛二户各五角實收英洋廿九元銅洋二元○使君受福册瀏河潘惠孚翁募同記興記二户各十元○又册如臯孫堯卿願安泰兩君募古葭撫無名氏五元無名氏三元無名氏二户各一元求闔宅平安人求二子讀書猛進人二户各五角○又册漢口茶業公所文虎卿翁募誠鑑堂二元○又册溧陽縣署鷦寄軒主人二元○双册杭垣花牌樓沈交來隱名氏二元○江西候補縣正堂李仲山明府六元○本埠同孚廣庄交來香港安泰保險公司經募粤東南邑潘桂祥善士爲小女麻後許願求神佑平安五元○蘭溪益大布號募源銅洋四元淸記英洋三元○廣東潮州人謝善士二元○杭省臨平鎭張春岫翁交來爲房姪祥生求病速愈足對開二個○本日共收英洋九十元銅洋六元足對開二個 
[上海四馬路文報局内恊賑公所經收賑捐四月上旬淸單]  
　　初八日呂少耕沈通梅兩君送謝景宣兄湯餅會各洋一元○受福册公字二百念五號仙女廟鎭王陶庵翁募無名氏二元五角無名氏一元五角無名氏二元無名氏共四户各一元○使君受福册蘭谿恒升醫園章古漁翁募輝堂八元恒升二元天泰裕大無名氏石孝友堂周賛賢胡蟾香凌寳　堂周同大羅記九户各一元周定齋王運三二户各五角自愧子銅洋兩元○洙涇大成典爲上年銷售全子餘欵移賑洋五元錢十七文○本埠滋生木行募悟是子六角施億順陳杏記二户各二角求合宅平安三百文曹咨夫合宇平安吟蘆書屋春榮堂高滋祥曹益三六户各二百文徐恒泰百六十文林祝三無名氏岑炳記高滋祥四户各一百文實收洋三元○又册本埠廣昌隆號募藍月洲五角楊泰鐘周錦忠二户各二角五分藍陶亭藍春茂姚世楨二户各一角○湘南大善求病速愈助爛卽洋十元本埠德裕昌號銅洋二元常熟錢錫紫翁交來虞退士募是求平安知意人一元寗波涴可三善士求病速痊二元蕪湖步誠氏募無名氏共三十四户助洋二元○本日共收英洋四十六元爛印洋十元銅洋四元小洋三角錢十七文 
 
 
