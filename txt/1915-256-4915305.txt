# 1915 - 256 - 4915305

 

Page 1

 
 
   
 
 

Page 2

 
 
時評 
[遏制内辭（冷）]  
　　或問外電謂黨人雖有長江一帶起事之謡而中國政府自信力能遏制内亂政府果能遏制内亂歟 
　　曰是或能也雖然有亂而遏制之國與民已所損者多矣且所謂遏制内亂者待其旣生内亂而遏制之如前之二次革命歟抑遏制之而使内亂勿成歟如旣生内亂而遏制之國與民之受損前事可稽也即遏制之而使内亂勿成彼謡言蜂起炸彈横飛人民日在恐慌之中商業幾有停頓之勢國與民之受損亦已非細矣故余謂與其遏制内亂不如使内亂勿生之爲愈也欲内亂勿生奈何去其内亂之導火綫是矣 
[命令]  
　　九月十八日大總統策令特任叚芝貴兼署奉天巡按使此令 
　　又令榮勳現在出差内務次長着張元奇署理此令 
　　又令任命吳鈁爲浙江財政廳廳長此令 
　　又令陸軍部呈請將廣東剿匪出力之蔡炳寰授爲陸軍步兵上校徐連標授爲陸軍步兵少校應照准此令 
　　又令陸軍部呈請揀派團附營長各員缺應准以范德全充任察哈爾陸軍騎兵團團附趙海灣充任騎兵團第一營營長此令 
[專電]  
　　北京電日本强以間島屬日約範圍前已抗議日内將正式交涉 
　　北京電各省官產估值報部綜計約一億五千萬元 
　　北京電陸内兩部會商將各省巡防隊歸巡按使節制 
　　北京電内部通飭警廳查禁未經審定之軍事書籍 
　　北京電某肅政再劾許世英 
[譯電]  
 
助籌安會者管理上海炸彈案發生後復有亂黨將在長江一帶起事之謡言中政府自信力能遏制内亂（十八日） 
[戰電]  
　　其一（英人路透電） 
　　倫敦電從官場方面探悉政府大員對於强迫軍役制意見因不一致然内閣迄今尚未討論此事近來所議者專注重預算案故内閣將起重大風潮之說尚未可信以爲實聞愛士葵之内閣將以得國民全體之贊助維持加增戰地之軍隊爲前提所有討論皆不越此範圍不作躁急之行動政府自信困難可免（十八日） 
　　巴黎電今日下午公報謂法軍砲隊繼續加重創於敵軍戰壕及防禦工程松末河與愛恩河間德國重砲頗爲活動法軍排砲回轟甚爲得力今晚公報謂前敵全陣線砲火甚厲法軍砲隊接續毁敵軍之防務安格萊沙歇勒維勒地道口有炸彈戰事洛瓦葉境戰壕中間有來福槍戰事（十七日） 
　　巴黎電今晚公報謂前敵兩軍仍以各種口徑之得砲對轟今晚公報謂亞土瓦砲戰仍在進行法軍轟擊敵軍機關槍及戰壕臼砲頗有效果洛瓦葉境有炸彈及來福槍戰事法軍奪獲貝里約巴克北面之德軍小防舍一所又在聖米葉爾東北擊落繫留汽球一具聖米葉爾陣前之法炮隊擊斷大橋一行橋三及浮橋一 
（十八日） 
　　彼得格勒電德軍除由北面進逼維爾拉外現正竭力以馬兵十五師團在該鎭南面五十英里處强襲携有大砲快炮等利器此種戰略使維爾拉之命運瀕於危境據該鎭避難人民聲稱敵軍飛機於天空抛擲炸彈晝夜不止俄軍退走諸事部署已畢各廠機器等物均已運走居民亦將全離（十八日） 
　　羅馬電公報謂晚間意軍砲擊陣線各處進行之奥軍飛機偵視隊見特里斯特鐵路車站停泊車輛甚多遂擲落炸彈擊毁之（十七日） 
　　彼得格勒電今日公報謂敵軍仍在特文斯克西面及西南面進攻維爾拉東面之惡戰相持已久今吏劇烈各枝隊皆開抵維爾拉河左岸各地點之鐵路上兩軍强盛之馬隊今已於該境數處交鋒俄軍復在東面戰地獲有勝利尤以占據地拉其洛一役爲最俄軍且回攻邊界維虚里維資西南古土伐村雖未占據該村但曾俘敵五百六十二人布恰尼北面斯特里巴河一役俄軍亦俘敵八百十四人鄰村之敵軍爲俄軍擊敗怱遽逃亡公報結語曰敵軍大隊現正於羅夫洛南面全陣線回攻賴俄軍鼓勇戰鬭已使不得前進（十七日） 
　　彼得格勒電據軍事專家聲稱北面及西面陣線均入重要之戰略時期該二處日内當有大軍惡戰　勢之劇烈爲自華沙大戰後所未有德軍在羅夫洛境前進者已爲俄軍所阻地拉其洛西北二十五英里之俄軍現戰於伏爾希尼亞境西南乘勝進至加里西亞近境維爾拉及哇拉尼境之德兵十五軍團現力圖截斷俄軍之退路但敵軍已陷危境尤以新斯維安齊亞尼附近一軍團爲最恐有被圍之虞軍事專家豫决兩軍將於自哇拉尼至維爾拉斯維安齊接尼維萊加摩洛台其洛里逹哇拉尼之圓陣線見一大戰（十三日） 
　　巴黎電塞國首相在里虚語巴黎報訪員曰法國飛行家之報告謂至今多腦河一帶尚無敵軍大隊但無論如何塞國陸軍現已重行編製軍火頗足德國須以四十五萬餘人始可破塞而逹土國試問德國今能分兵如是之多乎（十七日） 
　　亞姆斯特丹電齊泊林飛船常侵入荷蘭領土致使荷人憤怒不安（十五日） 
　　巴黎電十二日柏林郵報追述瑪恩一役戰情稱法軍得勝此爲德報第一次承認法軍勝利之紀載蓋法報已於此役週年紀念日詳紀法軍獲利之原委故德報不能再有隱諱也去年此日德國公報遍傳各國而以在北京爲尤甚謂瑪恩一役法軍失利損兵失砲云云想世人尚猶能記憶之（此條由法國哈伐電社傳來）（十七日） 
　　巴黎電公報謂近數日内逹逹納爾無重要戰事惟土軍已開始於數地點用地雷作戰此實土軍之創舉也其所埋地雷全爲法軍所毁法軍毫無損失（十八日） 
　　華盛頓電國務卿藍辛氏宣稱致英之牒文業已擬就今此牒所以遲遲未發者蓋欲待德國答復潛艇問題也聞牒文以没收貨品當由英國交出證據其責不在美國貨主及寄貨之人（十八日） 
　　紐約電匯率有非常之進步足見英法財政團進行甚佳美籍德人之反對日漸減少而西北資本家確將與聞借欵（十八日） 
　　哇太樺電斯狄芬森大尉前率人至坎拿大北極探險其所乘之船加魯克號觸冰破裂世人以爲斯大尉死矣今得消息知大尉無恙 
（十七日） 
　　哇太樺電北極探險家斯狄芬森大尉及其同伴困居氷地日食極少如是者七月後始行抵斑克島憔悴不堪嗣由斑克島而至倍里島體氣已佳斯大尉等覔見巴特里克地西南方面之新地（十八日） 
　　其二（德人德文報專電） 
　　柏林電（由倫敦轉）九月十七日德軍大本營公報云德軍已抵特文斯克南柯美附近之大路占據維特齊德軍仍在維爾拉東北及西北進攻德軍已在斯恰拉鎭附近渡過斯恰拉河（興登堡軍團戰况）里哇波爾特親王之軍已在數地點渡過斯恰拉河（里哇波爾特軍團戰况）平斯克北面澤地境内已無敵兵蹤跡（麥剛森軍團戰况）東南境戰局 
 
 
 

Page 3

 
 
未變（東南境戰况）香巴業德軍在自爾台斯西北占據敵軍戰壕一道之一段敵軍回攻者受挫而退（西境戰况） 
　　柏林電君士坦丁電稱德國美克蘭堡公爵抵土後土國曾舉行閱兵式以禮之土陸軍大臣安佛將軍曰公爵之降臨實爲德國大軍來土之先聲云倫敦消息謂據洛伊特公司聲稱馬實與波爾多間之航務現已暫停俟籌得抵制德國潛艇之方法再爲進行德意志日報謂英國陸軍大臣吉青納之演說對於土其其稱許有加隱含欲與土國單獨媾和之意此與首相愛士葵之演說全然相反蓋愛氏嘗有土耳其一旦宣戰則即自署其死刑判詞之言也（十八日） 
[東方通信社電（日本人組織）]  
　　東京電日本政府因欲發展對外貿易决定設立經濟調查委員會以外務次官爲委員長其他關係各省局長並學者等爲委員先令廻覧駐箚各地領事書記生農商務省實習生等之報告書然後漸次完全組織不久即當發表云（十九日） 
　　東京電日本政府因政務多端本年之豫算内示會擬不開會（十九日） 
　　東京電傳聞日本現在法國建造載重千噸之潛航艇二艘有賣與法國之說另於吳軍港趕緊建造（十九日） 
　　東京電學制案内已認女子大學附有凡在研究科畢業者授與學位等條項（十九日） 
要聞一 
[協約國希望荷蘭加入戰局]  
　　字林報云英倫來書對於戰局意見不一約略析之可分兩種一謂戰局不久可了一謂至少尚有一年之久主張第一說者以德國人力財力已逹破壞之點不轉瞬將有猝然傾覆之禍爲立論之根據倡第二說者則信德國内力尚未竭蹶就第二次巴爾幹戰爭時土軍據守查台里亞陣線之經驗察之英法聯軍斷難攻破德軍陣前密如蛛網之壕線故戰局必延長無期此雙方持論不同之理同也實則今日戰事已成相持不下兩無進退之局按聯軍前之所以不進取者徒以軍火不足之故今竭力趕造軍械漸裕一俟法帥霞飛英帥費蘭巨確知力量充足能取敵莫能禦之攻勢時必將大舉換言之堅持不下之局不過暫時事耳但聯軍欲側擊德國而苦無從下手此事大有碍於聯軍而大有益於德軍各國之中能以聯軍所需之機會嘉惠聯軍者厥維荷蘭今荷蘭一舉一動莫不爲世人所注意者良有以也德軍佔領比利時以十個月之光陰佈置防務自海岸以至里愛巨之東疆砲台林立一氣呵成蓋比利時全境已成一極大砲台矣比境鐵路極完善德軍佔領後又加築新線運兵輸械利益尤大聯軍於此進攻難期必獲勝利若荷蘭加入戰避新闢戰場則聯軍將併力從荷蘭方面攻入德境而比利時德軍砲台　將失共功效矣荷蘭必不無故而遽向德國宣戰此爲當然之事實若德國以比利時視荷蘭則荷人亦必如比人之勇戰但德國今無攻擊荷蘭之勢故荷蘭如果加入戰局必屬審察時勢出於自擇戰局一開禍福隨之兩者之間荷蘭當自籌慮以决適從焉比國之禍卽其前鑒荷人必自問曰吾國亦將如比國之受禍乎英國半月雜誌曾載一文論此事頗詳以爲荷蘭防務周密遠甚比國决不致如末斯河諸砲台之易攻南部不設防之地利於用兵左側爲水防線統帥於此可專注於末斯等河道之渡處德軍决難得手去年八月間世人謂德軍必侵荷蘭詎德軍竟不破壞其中立殆知荷蘭有備攻之不易歟荷蘭地勢如此且有戰士二十五萬五千人其不致如比國之受禍亦可知矣 
[英報論封德港事]  
　　英倫之經濟報前於七月二十四日有人致信該報主筆議論英封德港實令德反爲有益其文曰現在英封德港意謂德之貨物不能出口與各國交易則德之財政必居於敗壞地步故吾英人此數月以來翹首而望德國破產抑知德國用錢而我英亦用錢也比袋内之錢時時探取用之則自有取空之一日按現在情形而論英屢用巨欵向外國購物恐長此不已英之財政將有破產之勎矣我英政治家常言英之財力極爲雄厚存儲現欵亦極多此言驕傲之甚究之英與德誰先破產此時不能預言但封鎖德港一事恐非爲德之禍而反爲德之福也在英原意德之破產可立而待卒之英之用欵較多而封港適以使德省簡夫旣省簡則不能使之窮困也明矣刻下德之思想家新出各種新法如有何物缺少即另用一種替代是我英令德之現欵存於國内因不向外購貨無須付貨價也我英用封港以困德而德用潛行艇對待之惟因封港在中立國方面常有向英交涉事宜發生此事甚爲不佳故德非惟不恨英而反謝我英也前者我英以爲德將餓斃恐其無材料以製軍火其實大悞無人信之現在人人皆知德之糧食與材料甚爲豐足可爲久戰之計以故英封德港一事毫無利益甚屬無謂緣德財力頗大若無封港之舉德依我英舉動行事自然亦向外國購貨則其金錢向外流出反可令德有破產之一日也目下我英應設何法以制德予亦不能陳說但封港一事實令德國獨能常久作戰已無疑矣 
[德報評論俄軍總司令之易人]  
　　德文新報載九日柏林消息云各報評論俄國陸軍總司令尼古拉斯大公爵之去職皆謂俄皇爲軍事上與政治上之原因不得不親總戎重以免日後困難更巨無以對付此舉在政治上有極大關係蓋俄國之主張排德政策大公爵實爲主幹一九一四年七月大公爵力逼俄皇簽定動員令因是促成戰禍故謂此次歐戰乃大公爵爲戎首亦無不可也俄政府之持復舊態度亦由大公爵首倡之宣戰後雖有善待猶太人波蘭人之約言顧迄未踐行今兹失勢良由國民不滿意其行爲所致也然大公爵之戰略亦未可盡没初則遏制興登堡之進兵繼則攻入奥境以困奥軍占加里西亞下布哥維拉功亦偉矣獨惜共攻擊卡巴西安山過於執抝精兵死者纍纍卒未見功於是士氣大挫兵力大損况復遇出類拔萃之興登堡麥剛森二將固宜乎其見絀也大公爵平日甚得士心至於俄皇則於軍事頗多隔膜且以將才而論大公爵固勝於俄皇也俄軍今由俄皇親自指揮爲得爲失不久可明今後戰事勝則俄皇居其功敗則必仍歸罪大公爵此可豫决者也大公爵旣被簡爲高加索陸軍總監則向來沉寂之戰地或將惹人注意矣各報皆承認大公爵才具開展堪稱良將興登堡用兵雖勝之然大公爵不能任其咎也 
　　伏西斯其報謂大公爵調任後俄京之政治態度恐將更變瑞典瑙威丹麥荷蘭各報評論大公爵尼古拉斯之調任於俄國政治上大有關係俄國或將因此而入於新時代斯文斯加日報謂近數星期來俄國集會室中皆稱大公爵爲行屍俄皇與大公爵之齟齬屢次引起騷動之事德奥對於俄軍總司令之易人頗有喜意英法則必爲之不安云 
　　十一日柏林消息云各報復討論尼古拉斯大公爵去任一事謂俄皇此舉不啻承認俄軍之敗北俄國雖竭力掩飾其張惶之狀然俄之協約國及中立國必有所感而其影響及於巴爾幹者必尤重大云 
[頭暈目眩之瓦斯彈丸]  
　　德文新報曰頭暈目眩之瓦斯彈丸者卽敵人所謂之毒氣彈丸也其實此種彈丸在今舉世所用之彈丸中最爲平和蓋彈中所含不過有流質一種爆炸之後化而爲汽使人聞之鼻眼喉嚨皆痺而無知覺耳此種彈丸共有兩項一曰手擲榴彈一曰鎗彈皆德國中央兵工廠所製造今試舉其形式效力於下以供衆鑒 
　　手擲榴彈榴彈之形如卵其當中之直徑計有六生的密逹其長度有十二生的密逹其重量爲四百格拉姆專用之於近距離而有一機關以使用手抛擲其上載有使用之規則假如所粘於使用規則旁之區區摩擦物質一經燃首即須立刻擲出不然恐與擲放者有害蓋燃放之後不過七杪鐘榴彈即爆炸也彈有銅製小蓋一個與螺旋塞子一個以保向外之信管等無有危險使用榴彈之目的在使其爆炸處周圍之敵人不能立足保守陣地然其效力多爲大風所限制難以施展也 
　　鎗彈鎗彈爲長圓形其直徑計有二十八米粒密逹其高茺爲十生的密逹其重量爲二百格拉姆專用之於遠大距離即凡用手擲榴彈所不能及之時則用鎗彈代之設距離之角爲二十五度此項槍彈即可遠射至二百三十密逹彈有中央信管宜用光彈槍射放其藥燃内部火信等一小部分而彈丸則賴此於放出五杪鐘後即燃着響炸也使用槍彈之宗旨與使用手擲榴彈者同惟其中所含之流質少職是之故每次射放以多爲要卽同時必須有多數槍彈齊射方能有功效也 
　　按進攻戰壕之謹愼規則使用含有碍人呼吸之瓦斯彈丸但由閉塞呼吸之瓦斯彈丸所傳散之汽不能制人死命縱有因此而亡者其數亦甚微而且其功効只能及於目前瞬息之間其功效之久暫全觀空氣如何故用此種彈丸進攻敵人之戰壕時須不俟烟消汽没而先進佔蓋有時敵人雖遇此種彈丸仍固守不退也再者衝鋒而進之軍隊須各自架護目鏡一付以防目眩此外若鼻喉等雖覺有不快面無危險於是可見此種彈丸不過小有擾亂之效力矣 
　　法國官廠之製造閉塞呼息瓦斯彈丸也由來已久至少亦在半年以前若就法國陸軍總長之命令觀之則法廠所製此項彈丸更多不勝舉其彈丸上皆有用法之宇據而責怪之者未有一人及爾後德國仿製此種彈丸方一使用即雌簧百端豈惟許法人使用乎不特此也而德人所製彈丸無害於人即法國公報亦嘗言之惟英俄喋喋不休耳 
[北京快信四大金剛與國體問題]  
　　章宗祥曹汝霖汪榮寶陸宗輿四人者以留學生出身並致顯位有四大金剛之目者也平心而論四人者並有未可厚非之處而其性質面目又各各不同在今日官界中又以此等爲一種新勢力上之派别故其行動亦可注目兹述其與國體問題之關係如下 
　　章宗祥氏旣以司法總長新兼教育總長矣其人有一奇異之點即在今日新勢力最衰微而司法界又最受攻擊之中彼之地位乃益鞏固而擴張每逢農商總長等缺出輙命章兼自前清以來官運之亨通而平順者莫如章也彼於今日司法最受齕　之時無時無事不有方法以爲對付且復四平八穏斯亦奇特矣今此於國體問題亦然彼乃深以反對君憲者爲奇先此籌安會發生總檢察廳羅文幹氏主張檢舉章氏極力揉消而止且極端秘密深恐爲外人所知故於羅氏之藉親病辭職竭力挽留今其對於時局旣非如其他有力者張眉努目死力出頭亦不表示其他何等特别意思而隱然令政界中默認爲維持時局一不可少之總長其人旣以青年而亦不少新智識然能圓到如此且其態度異常紆徐每禮拜尚必赴西山消夏焉 
　　曹汝霖雖外交次長而其職權不在總長之下其對於時局頗被人指爲反對派日前因述日置公使語有少數之籌安會派人至疑其造謡疑爲國賊其人似無他不審何故軍警派人乃時對之不滿駐比公使汪榮寶其人在官界中最富於國法學之智識者也性情活潑殆係一種流質的人物然此次對於國體問題雖不如乃父之堅執即亦自始不肯附和尚斤斤以比爲君主而憲法爲民主的中國則可妨憲法爲君主的而國度仍爲民主爲言又常稱臨時約法於普通民主國共有之獘病如繼承問題之不確定如位法權之偏重皆已盡去是中國現行之根本法不患有民主之憲故訂定憲法宜以約法爲唯一標凖今其志旣隱約不行日内且擬以掃墓名義回籍菊花猶有傲霜枝汪氏雖未必如菊而此舉則可謂傲矣 
　　駐日公使陸宗輿氏日前致電政府云云則其度態可見有人深悉外交部情形者謂該部中人除總長態度不能明外幾無一人敢於贊成者蓋以身在外部比較熟習外情陸氏之電亦僅有聞必告而已 
　　近日問題雖停頓而反對派極爲人所指目如上述情勢適以令人謂新派人之不可恃故即其區區個人勢力亦恐極難維持也 
[南京快信]  
　　分發江蘇縣知事胡鳴塵揑造履歷朦混投考丁烔僞造鹽務署長張弧荐函現經内務部咨行齊巡按先將該兩員查傳看管提交法庭懲處該員等業已聞風先期逃逸昨特咨請馮將軍通飭各軍隊協緝 
　　滬商郭廷樹禀請頂租日暉泥廠集資製造毛絨或貨以期挽回利權齊使批以該泥廠收歸官有合同已奉總統批令撤銷仍歸商辦所請租用該廠應俟本署將收回買本退還廠產事宜辦理清楚再向該廠股東商量租用云云 
　　江陰稅務所長改委謝元洪無錫稅務所長改委張廷鑾江北釐務稽查改委蕭鶴年均已謝委赴差 
　　省警察廳現遵部令改組各科長各署長改委警正各科員各署員改委警佐衛生科長改委技正科員改委技士 
　　八卦柴洲總理有委趙翰綸消息 
　　財政胡廳長通飭各縣限本月内一律開徵下忙齊使現委施藻翔爲江都儀徵高郵寶應覆選調查員 
　　按本報十七南京快信載省委江蘇各縣覆選區覆選調查員誤爲事務所長合亟更正 
雜評一 
[日本設立經濟調查會（無名）]  
　　余十年前曾見一人譯一日人著作名曰國力外漲論者論中大抵方推廣權利於我國事譯者以爲外字不妥改之爲國力内漲論其事至可笑雖然以今日之現狀言之在他人誠所謂外漲而在我則誠内漲也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體事將成憲法上問題]  
　　全體參政之討議參政院代行立法院審查七十七件國體請願書情形業經詳紀昨報該院定於今日午後召集全體參政開談話會提出審查報告書先爲不正式之討議若多數對於建議政府請速開國民會議解决並連同請願書咨送政府等辦法共同贊成則擬將談話會立改爲正式會即時推人起草建議案即時通過咨送政府至政府方面擬俟接到此項建議案後明發一令暫定人心大意表明此事必在國民會議解决實不過一憲法上重要問題俾免人民種種疑懼 
　　國民會議之催促憲法起草委員會組織雖閱兩月而而員未盡來京近因國體問題發生驟形頓挫進行甚爲濡滯兹聞總统以國民會議選舉事宜限於十一月底一律完竣該會議之召集約在年底年初終須實行惟國民會議本爲議決憲法而召集若無一部憲法草案則其召集爲無名其他問題即甚重要亦復無從議及所以政府日前特向黎院長授意使轉催各起草委員迅速着手進行聞黎院長當即召集各委員傳逹此意矣 
　　憲法起草之近情憲法起草委員會汪袞甫公使等日前會商起草進行事宜聞有擬即上書總統陳述起草憲法之某問題請示遵行之說並聞已定於十八日下午再開談話會討論行止日内將通知各委員届期出席又聞該會委員雖止十人然所主張頗多歧異至近日國體問題發生各委員尤有意見不能融合之處或托疾遠地逍遥或藉故不常到會故目下起草如何進行尚茫無頭緒並聞目下領袖委員李柳溪正竭力爲各委員意見之疏通是否有效尚水可必唯據某方面消息該委員會非有數委員之更動重行改組恐憲法草案終無草定之一日 
　　肅政封事之要點肅政廳莊都肅政史等於日前十三日曾上總統密封事一件原呈尚未發表據聞其内容仍對於籌安會多所建議大旨於君主立憲不表同情並附陳兩要點一爲引證關於外交上之問題一爲提及奉天省爲滿洲根據若實行某事當將其地諸付滿清云云其餘尚無所聞 
　　籌安代表之會議各省之籌安代表先後到齊聞昨日午刻在長安飯店會議進行之方法又晚間在京軍界要人田中玉蔡鍔蔣尊簋張士鈺袁乃寛唐在禮君於下午四時在東廠胡同將校聯歡社設筵欵待各省軍政各界推舉來京參加籌安會討論君憲之代表聞昨日到者約六十餘人席間衆人談叙甚久 
[又有憲政討論會發起]  
　　自籌安會出現以來變更國體之說轟動全國有贊成者亦有反對者紛紛聚訟莫衷一是兹聞郭襄臣李燦楊鑄淵等以國人皆注重於國體於政體一層寂然無聞故組織一憲政討論會以資研究學理其宣言書云今之談國是者動曰非立憲不能救國非君主不能立憲其言似矣近矣然亦不能無疑焉夫立憲固可以救國而共和亦未始不可以立憲法美其先例也君主固便於立憲倘立憲而不實行亦猶夫共和而不立憲前清末季民國今日其覆轍也以中國今日之現象與其爲共和而不立憲母便於立憲早爲世界學者所公認而中國將來如變爲君主能否實行立憲則又成爲一種研究之問題假使能實行立憲當建設伊始亦非考前代之歷史採歐美之成規斟酌本國之國勢民情徵集四萬萬人之心思才力以定此神聖不可侵犯之憲法乃能歷久而無弊否則徒自擾耳烏足以言救國譬如商店變共和爲君主猶商店之改易牌號也實行立憲猶商店之整頓舖規改良貨品也若徒改易其名號而一切内容不事整頓改良欲求營業之發逹恐爲識者所竊笑琴瑟不調固宜改絃而更張之若改絃更張之後操琴瑟者仍復不諳音律安能動人聽聞由是以觀共和變爲君主也易君主而實行立憲也難立憲而求其歷久無弊也爲尤難此同人等發起討論會所由來也旣名討論纯爲學理上研究與籌安會同其宗旨而異其目的蓋籌安會僅討論共和國體不適於中國國情改爲君主國體即爲逹到目的而本會則假定國體確定後君位如何繼承内閣如何組織國會如何召集聯邦單一何者適於國情集權分權何者合乎時勢他如制定憲法採法採英採日皆在本會討論範圍之内至國體問題旣有籌安會主張君主則非本會討論範圍所能及我大總統亦當曲從民意不爲浮言所摇奪其能成爲事實諒亦勢所必至此本會應時勢之要求而發生初非有成見於其間也民國成立倉猝定制約法係成於數十人之手並未稍加討論故釀贛寗之亂生今日國體之爭然東隅雖失桑榆未晚急起直追不虞不及况當憲法草定之時正當局徵求民意用備採擇之日海内明逹必能聞風興起力與贊同著爲名言讜論成冀世之良規措國家於磐石是則本會同人所厚望也夫 
　　附憲政討論會簡章一本會以討論憲政研究學理爲宗旨故名憲政討論會一本會以闡發憲政眞正用備當道採　能實行立憲爲目的一本會職員俟開成立會時依另訂會章選定之一凡中國人民具有政法知識者皆得爲本會會員但須有本會二人以上之介紹本會未成立時有贊同本會宗旨者母庸介紹皆得爲發起人一凡以文字或經濟贊助本會者皆推爲名譽贊成員一本會不違反第一第二兩條之宗旨得發行雜誌及其他印刷物一本會經費暫由發起人擔任成立後依會章辦理一本會暫假而單牌樓後京畿道郭律師事務所爲通信處如有贊成本會宗旨者請開具姓名住址通函本處以便接洽共謀進行發起人郭襄臣李燦楊鑄淵關慶銘王光鼎桑多羅劉昶育鄧爾班張知競涂熙虔 
[立國大計案分班簽註]  
　　立國大計一項表面雖係根據前國務總理熊希齡之大政方針而内容則此次在注重實地設施以是較與熊氏所擬均皆互有出入且於該案内之外交軍事内務財政教育司法交通實業農商等九項皆爲立國根本要圖俟决定後尚須提出參政院諮詢關係異常重要故於日昨聞總統已將此案面交阮内史長飭由各内史令熟於前列某項者即須將某項意見詳加簽註現該内史長曾將各内分史爲九班兹特將所分各班員名探記如下一夏壽田馬吉樟一劉春霖高景祺一吳璆王壽彭一沈兆祉張國淦二謝愃鄭　一劉燕翼閔爾昌一沈祖憲王式通一陳燕昌王振堯一張星炳董士佐 
[浙閩兩參案近聞]  
　　浙江屈巡按使揭參蔣楙熙案財政部派司長丁道津前往調查及其回京情形歷誌本報兹悉財政部呈覆總統時因蔣已解職不欲過事深求特以所參與事實不盡相符一語了之惟屈巡按使事前不先咨陳財部逕請總統將蔣解職該部頗以爲有越職之嫌呈上之後總統已批令蔣楙熙來京覲見其餘所陳未置一辭云福建巡按使許世英參案據王氏呈覆後許氏位置一時不見動摇現聞夏肅政吏以事關疆吏溺職特擬邀集原參聯銜之麥秩嚴張超南周登皥三肅政史復提彈章據實斜劾以肅官箴聞日内又新有正式封事提出云 
[天津發起維持國權國土會]  
　　天津衆紳商因法領事在南圍牆外老西開一帶地方越界收捐實於國權國土大有關係特聯合同志昨日下午二時在闔津會館開維持國權國土會因時值陰雨到會者四五百人開會時推定商會聯合會會長卞亭君爲會長隨有劉俊卿宋則久英實夫及西開代表李鶴鳴等相繼演說又宣布西開居户數十人聯名上書請中國官嚴重交涉之書稿並演說單後到會者互相討論决定上書請官府先與領事嚴重交涉人民願爲後盾因此次開會遇雨尚有未到會者故定於本星期日假安徽會館仍行續開大會以便預備進行辦法云 
[青島司令發還楊度之房產懷瑾通信]  
　　去年膠戰之役日軍攻入青島後檢查德人官私房產有屯軍關係者三十一所一併判令充公惟内有六所實屬華人業產不過轉租與德人居住致受牽累今回青島守備軍司令官大谷中將查得該六所充公房屋確爲楊度趙爾巽洪述祖等三人之產而楊度現方轟轟烈烈發起籌安會提倡君主而充理事長不知將來創造一種何等時機大谷司令官即於本月十一日備齊正式通牒及房產發還證明書六通咨請北京小幡代理公使轉爲通知楊趙洪三君請速派人來青島接收管理而表好意昨得北京公使館小幡代理公使覆電云均已照辦通知楊趙洪三君矣證明書亦已面致給領現楊度君派長公子楊行祝君卽來青島收回管理房產趙爾巽君則亦派四公子趙元善君前來接收洪述祖尚未查悉蹤跡楊趙二公子來青島時請爲照指深感等語大谷司令官接到覆電後即派湯淺通譯官至期竭誠欵接以示優待之敬意云 
[淮鹽近事九月十八日（岐逸）]  
　　濟南場鹽與輪運鹽稅豐絀之理由 
　　兩淮鹽銷湘鄂皖贛四岸及寗揚食岸每年額銷六十萬引淮南二十二場產鹽三十餘萬引歷年產不敷銷是以常備蘆鹽揚商遂創辦濟南新場取接濟淮南之意鹽池地點在東海縣境沿海一帶初爲同德昌失敗後大德大阜繼起整頓頗獲利益故續辦紛起如大源公司大有晋公司等又有裕通公司及慶日新公司爲某某上將軍資本用度極大所銷鹽池地勢代下出鹽不旺本年秋汛海潮泛漲冲破鹽池六十餘圩後辦裕通各家圩地距海甚近受損極大故秋季出產比之上年不及十之二三 
　　以上濟南新場七公司共鋪鹽池一百五十圩每十圩鋪本十五萬千文運本行本倍之其總資本約有四百餘萬元虧損只有裕通慶日新二家其他皆歲有盈餘銷鹽原旨以接濟淮南鹽缺乃上年濟南場鹽銷數與淮南場鹽銷數相等今年則濟南銷數超過淮南勢已反客爲主前月湘岸缺鹽復專運濟南場鹽銷售五萬引業已售賣完畢而發生運鹽之輪運問題 
　　濟南鹽場在東海係屬晒鹽色白味厚淮南各場分佈各處係煎鹽色灰味薄一以鹽池在海邊故能裝汽船輪運迅速一則用帆船駛行運河節節遲滯此次濟南運湘不過七日若代以淮南用帆船裝運非數月不能抵岸而湘省需鹽甚亟不得不用輪運之濟南鹽故輪運是否正當之間題乃發生於鹽商之間鹽之爲物日食人有定量裝運不取快速利用帆船可養數萬船夫於生計大有裨益此爲反對輪運之理由然帆船之行使業已數百年日久弊生不可究詰沿途抛灑消耗極鉅航路中陡添帆船無數於河防及交通均有窒碍仍以輪運爲上現聞濟南場鹽某公司已以十六萬元自購一輪此問題暫時恐未必能决也 
　　淮南額銷五十萬引每引徵稅三十六元應共一千八百萬元去歲淮鹽共銷六十萬引故稅收大豐爲二千二百萬元自入本年以來僅銷二十二萬引存留積鹽計在場待運者有二三萬引在圩待售者有一二十萬引已收鹽稅尚不足八百萬元縱至年底亦萬無二千萬元之收入豐絀之故原因多端而重要主因則在鹽政改革之影響去年稅章更新各岸迭遭喪亂存鹽將盡鹽署竭力催運故銷鹽至逾定額稅收自豐今年岸鹽存積甚多不用購買銷數銳減稅收自絀蓋今歲之鹽去歲早運今歲之稅去歲亦早收緣鹽之供給有一定比例电鹽政改革只有徵收鹽稅官吏不能舞弊而於鹽稅眞正之增加則未有功效正以改革辦法舉棋不定致成此現象耳 
[江西小學之大波折（候平）]  
　　續省風氣晚開事事後人省城小學在清代計開辦十餘年只以隔靴搔癢之教育家靦然承乏精神形式皆無可觀光復以後教育革新執教鞭者縱非師範出身亦多中學畢業教育程度殆無可訾而研究改良已大有蒸蒸日上之勢故吾省小學教育亦頗有爲當世教育家所稱許者余方希望小學從此擴充而張大之以逹於完善之域不料風雲倐忽狂瀾陡起當此秋季始業之時乃有甄别教員之事而全省小學遂呈瓦解之悲觀 
　　自省公署發表攷試之命令小學教員大不爲然僉謂教員優劣以言教授方法則講堂有總副省種種視學官之攷察以言科學程度則有各科課本早經總視學調署評閱孰優孰劣儘可分别黜涉豈以經年屢月之省查不得要領而從事數小時之攷試乃可以鑒定耶若以教員例須檢定則中央條例未頒草草考試詎能有效故教員對此以爲旣無正當理由自無考試必要而教員一職又何等高尚於是不約而同一致抱定不肯枉道求直之宗旨雖命令甚嚴寗願棄職而不惜也 
　　八月二十七日巡按使黎明從視學處舉行考試應考者初僅二人總視學大爲恐慌迄午間不知如何復續來數人令前共十餘人考試問題僅高小學所能領悟似與考試教員之本意不甚相合此十餘人一例獲取固意中事以外尚有八十餘人在校靜候撤差者有之已辭職出校者有之各校遂演成一種不可收拾之現象嗟嗟以學生黄金之光陰而擲諸虚牝甚可惜也 
　　聞此事之發生固於非出於巡按之意亦非出於總視學之本心其原動力實爲某視學一人之思想所搆成某以一年中學半年實業之資格而獲此教育機關之高位理應如何虚心研究乃旣無學力又乏經驗僅藉其夤緣手段以爲辦學之本領已不爲教育界所重視而平日猶好爲挑剔初不中肯輙被各校員詰責又有人謂其曾於某地兩考師範均不獲取故疾視範師出身者尤甚其搆成此事實爲一已吐氣地步思欲將諳習教育之各員一律排去之確否固不敢知惟在總視學爲人性極誠慤胸無城府辦事之人苟能持之有故無不言聽計從今則勢成騎虎公署命令不好收回總視學如欲敷衍了事不加深究則無以謝巡按使欲實行撤換則省中諳習教育之人才只有此數妄行更掉良心上實不忍下此摧殘教育之舉動故亦束手無策面省中十教所蓬蓬勃勃之學校今已了無生氣矣 
　　當此秋高氣爽最好課業之時光而無端遭此風雲慘淡之景象余不得不爲千數百之小學生痛器也然余更欲爲各教員進一忠告君等旣身任教職當以學生爲前提使此學果爲某之意造經此一番爭執則某亦當知利害於去取之間必不敢再肆其技至各教員程度經驗單爲社會所稱道夾谷之會聖人不免各教員其亦愈兹可憐之學生苟風潮早一日平定則學坐可少失一日之光陰想各教員當不河漢斯言也 
[張將軍蒞鄂有期]  
　　新任彰武上將軍張錫鑾年逾不惑早蓄退隱之志近由奉解組入覲曾面向總統辭職總統以昔年老友際此時艱未便息肩勉之且以鄂雖衝要有王子春爲臂助亦可無畏繁難諄諄敦促其速到鄂任張將軍義不容辭乃定陰歷中秋後起程來鄂政府並恐王將軍與張初交不免或有隔閡特先派侍從武官朱少將來鄂代張將軍與王接洽一切俟張抵鄂王將軍仍回帮辦軍務本任惟事權較前擴張聞張將軍之參謀長張鉞不日亦可抵鄂現旅鄂四川同鄉官商已將鄂垣四川會館修飾一新預備歡迎張將軍並由同鄉官烟酒公賣處長王元常糾集各同鄉電京表述歡迎之意已得張將軍復電申謝矣 
[黄遠庸復友人書]  
　　黄遠庸君此次出都脫離一切報館關係其宗旨已在京滬各報報兹聞黄君出都後曾有友人致函勸其回都黄君復書詳述其懷抱並今後所以自處之道詞旨甚爲婉切其原文如下奉書力勸回都深感相愛以今日人心排擠相尚而足下乃雅意曲全如此令某涙下然足下以某去都及脫離一切報館謂殆有感於政象蹙蹙焉不欲一日居不自省其過游此則愛我者之誤也某自民國元年雖未入所謂三不會者然固已决心不作官不作議員蓋知無源之泉不流無根之華不茂民度未進政治决無可爲種種變遷必成幻象幻上加幻終歸於盡雖世事必須有人支撑固决不須我輩以是私居議論要以消極爲宗此有三善一以養生一以雖不加功亦少減亡國一份子之罪一則有志之士及此閒暇修養亦足爲先登而殿覆者之後後者非僕所能僕取其二而已往歲有人極力拉入黨會某自知非器間有調護斡旋之事絶無好功立名之舉不越一年愈益不任則爲書自絶嗣後名字與所有黨會者斷絶聯居之關係徒以生計及局趣無聊好爲荒淫自恣之故乃不能不自擇其與性質大略相近之職業而安之僕之始意蓋欲安於報業與律師矣卒乃大悟社會萬象皆係有機組織之體所有質點均其全體之代表旣以官吏與議員爲不可安而欲安於他業所受阢隉固必相同自咎不明哀不可逭僕質本神經少經憂患十七之年父母俱故戚族相厄奔走游學不幸因此得有一知半解愈足以增益其憂患者乃至往往有何不自殺之疑問相引彌長大類病癎抑即有人以我爲眞癎者夫日食三餐夜眠七尺人生擾擾自古爲悲僕旣無力以自驅除其憂患乃復以生計及不得已好爲自恣之故以愈增其苦痛斯復成爲何等算計故旣不自殺即必須有放手决撒之一日念此經年今乃得遂若復迴旋而入曥必有相愛如足下等種種覊留僕本感情中人感此恩情即不能復去而終於憂患及苦痛以傷其生將甚負相愛厚者之意僕之不别而去亦以此耳若僕之對於政象眞乃毫無干涉以僕自知爲不足爲發言團中之一人故贊否皆無所歸往際宣末及初元僕隨諸客之後舉旗呐喊自命不凡以一錢不值之文章苟爲少數流俗所稱道今者一一皆爲我懺悔之資料痛苦之紀念奈何不足而附益之僕 
 
 
 

Page 7

 
 
平生雖無他端雅能反省其在一黨則頗心知他黨之長其在一報則頗心知他報之善其袒辨此造時則亦頗反覆於彼造之所主張今人專尚一宗意態雄傑以我自身與人比洯乃知我之不足與人伍也久矣夫消極之義同於韜晦韜晦豈無用之别名哉僕深居獨念以爲此後自處黨有二途一則改革文藝提倡新文學以救世牗民新舊文藝之不同要在前者爲玩物後者則實能激觸社會潮流與一般心理而已今世有能語吾以文藝復興爲歐洲中古改革之消息之故者乎僕爲執鞭所忻慕焉一則做人爲第一義愛國乃第二義往者如僕之徒謬託愛國而自墮落其所以爲人人格不完國烏能愛此後當求所以獨立自活之道實行職業神聖之風以爲斯即所以自愛而愛國僕一月以内渡海西行持此物此志而去或能有尺寸之進益焉斯即所以答知厚者之意也伏惟足下努力明時文明柔順幸時誨我箴規但切母以政談或强其不可者相苦幸甚幸甚 
地方通信 
[蘇州]  
　　禁烟檢查員之辦事規則警察廳崔廳長對於禁烟檢查頗爲注重擅離職守之檢查員閃國賢現已撤差兹又另定檢查員辦事規則十二條發布遵守並委定葉煜成聖詳李振邦高維崧馮鼎元等爲檢查員附錄辦事規則十二條如下一禁烟檢查員由本廳遴選宅心正直辦事勤愼並熱心禁烟情形者派充二禁烟檢查員暫不設定額視禁烟事務煩簡定臨時派遣之人數三禁烟檢查員仍照舊章槪不發給薪水以每月查獲烟案罰金之多寡爲匀配提給奬賞之標凖四禁烟檢查員應認定鴉片嗎啡高根安洛固爲檢查範圍此外不干與他事五禁烟檢查員對於私販私售及販賣打釬等事須將姓名地址門牌號數確切查明請領檢查憑證方得會同警區從事檢查六各警署對於烟案有直接查拿之權可不必知會禁烟檢查員協辦七禁烟檢查員請求警區派警恊助或被檢查人索閱憑證時應將所帶檢查憑證取出給閱八禁烟檢查員如未領禁烟憑證竟先自擅入人家搜查者從重懲辦九禁烟檢查員如調查尚未明確不得草率請檢查憑證十檢查憑證准隨時塡發每案一張於檢查後應將情形具報並將檢查憑證繳銷十一禁烟檢查員如有藉勢招摇私受賄賂挾嫌誣陷以及自犯嗜好等情事一經查實加等懲罰十二本規則自發布日即生効力 
　　教練所將次改組警察教練所畢業學警已有七次聞俟此次畢業後崔廳長擬即將該所裁撤改爲補習所即附設於五區辦理以該區警正爲所長警佐巡官爲補習教員所有該所每月節下經費酌加各教習津貼因改組時已將各區巡官薪水裁減故以此舉爲各巡官貼補云 
　　官事雜聞蘇常道尹公署本就鎭守使署改編内有數種職官未曾更動近聞秘書一席前委之繆少山擬先行撤委派員接替前浙江財政廳長蔣煥庭氏於昨日乘滬寗快車赴滬吳縣知事孫少川警察廳長崔怡庭通告商務總會决下（十一月號）檢查商號印花實行時期　陸軍第二師第四旅長蘇謙申送寗垣投考軍官於昨考畢返蘇水警第二廳長趙雲生因條船經費支絀特赴寗謁見齊巡按使請求　欵昨已　蘇 
　　警務近聞警察崔廳長到任後將内外警務職員大爲更動日前外區巡官已更動十七員昨又將内部科長課員收發傳逹更調十之六七所有在職不動者一律加委所有下札加委之科長科員檢查員等共二十人總務科長安錚課員吳仁熊李凌雲葉祖芬行政科員祝星源司法科長謝藍田科員仲鐵如王兆塤衛生科員葉錫嘏醫員顏心齋禁烟檢查員葉糧成吕璜高子林馮鼎元李振邦拘留科員陳宗器會計助理員席裕崑行政助理員金瓚猷庶務司事趙永新該員等接委後均赴廳謝委矣 
　　蘇醫校特别志願解剖蘇州滄浪亭專門醫校本月十一日執行二次解剖業登報端兹又訪得該校蔡校長有未及二週歳之幼女近日正患咳嗽由女僕誤與蠶豆一粒嗆入氣管及得知已進逹深部施治無效氣塞而已次日蔡校長志願送校特别解剖檢得遺物如瓜子大一片嵌在右肺氣管枝處遂致呼吸不通遽爾殤亡又聞去年十月該校周教務長之長男因月份未足生後半月而殤亦志願送校特别解剖若兩君者捨其珍愛之子女屍體以供學生研究較諸拿破崙一世維廉第三世殁後犧牲已體貢獻於醫界解剖者爲何如 
[鎭江]  
　　連劫又見鎭郡對江八圩港地方日前被盜匪連刧五家失贓甚鉅詎未及一星其昨晚該處東首王家莊又出連刦巨案損失較八圩港尤鉅當盜匪到莊時僅六句鐘各糧食店收買新榖甫及上門匪徒數十人均携快槍先刧王大生等數家搶去現洋六百餘元並砍傷王姓店主又連搶十餘家始將小車搬運贓物呼嘯而去業由該鄉董報請履勘 
　　學務近訊乙種商業學校奉部令取消後業經商董會議僉以商界人才缺乏特改組甲種商業學校以廣造就其原有教職員等因意見不合均經辭退又縣立第一高等小學校開辦十載成效尚著昨届第八次畢業章知事王視學等均赴校參預畢業典禮校長當場發給證書此外來賓約有三百餘人 
　　禀請防範鎭郡對江沙頭地方董事王君以該處濱臨大江港　紛歧盜匪最易匿跡且現值秋收將畢之時各業户均派人紛紛下鄉收租誠恐匪類乘機滋擾故特具禀瓜洲水警第一專署請加派師船在該處一帶輪流梭巡以安閭閻業經趙署長加派師船五艘前往矣 
[安慶]  
　　禀控知事苛派印花祁門縣典商余國楨近以該縣趙知事違法苛派印花等情赴財政廳禀控當奉批云此案前據趙知事詳稱該商不依法帖用印花並不服從檢查兹又據該商以違法苛派等情具控查印花爲最良新稅官廳固不可奉行不善滋生流獘惟人民有納稅義務亦不可不依法帖用服從檢查以致阻碍推行難芿普及所稱各節候飭趙知事明晰詳復核奪仍候巡按使批示 
　　慶賀總統壽誕本月十六日爲總统壽辰先由懷寗縣朱知事出示通告凡屬官民理應一體慶祝是日清晨十句鐘李巡按即於本公署設立壽堂懸掛總統肖像率同在城各官廳職員及本署各科人員一體行禮所有各官廳各學堂均放假一日 
　　承審處取消之傳聞前韓巡按於省城設立承審處原爲行政裁判監督各縣司法而設頃聞李使以本省行政經費奉部令大加核減故擲將承審處取消以資撙節果爾則非司法前途之好現象也 
[武昌]  
　　候補知事之新希望鄂省政務廳長胡俊采於日昨代巡按使接見第四届分發來鄂知事王世雋等該知事即懇求委派差使謂不能久居旅店胡廳長以該員等出身寒畯所请自係實情持宣示消納方法謂一二三届分發來鄂知事現時賦閑者共有一百餘人四届知事尚未到齊將來共計總有二百四五十人若不設法安置則前清窮候補怪狀勢必又見於今日段使憲已早籌及此訂有消納方法日内即可見諸施行諸君靜候勿躁云云各知事聞此語後皆喜形於色聞其消納方法可分爲四（甲）承審員知事可充承審員職務早經司法部規定咨鄂有案計鄂省六十九縣衝繁大縣並有用承審兩員者約要消納七十餘員惟各縣承審係由各知事直接詳請指名委派候補知事與現任知事實居同等地位以現任者保薦候補者未免隱操進退之權擬嗣後遇有承審缺出由知事呈請巡署遴委不得指名請派（乙）各機關所有分發知事均造具名册履歷分發各廳道署嗣後無論本衙署及所屬機關如有相當缺出應於知事中擇尤委用（丙）課吏館各省現辦課吏館多著有成效擬仿照舉辦月出試題考試在省賦閑知事評定等第分别奬錄一則提倡重視學問之風一則救濟貧員旅費之窘（丁）差遣巡按署曁財政廳或臨時發生或例應委員赴各屬提款查案種種差使嗣後儘候補知事先派以資練習 
雜評二 
[比較雜譚（默）]  
　　世之談歐戰者又有十二月内或可媾和之揣測使果能如其所料則歐洲之人心可於十二月内大定矣而我國亦欲提早國民會議於十二月内開會以定人心於是憲法則趕於十二月前起草建議案則議於十二月内交言而所謂籌安會支分會請願聯合會憲政討論會紛紛着手皆爲此十二月内國民會議之預備嗚呼國民之心果至此而定耶抑至此而愈將紛擾不定耶此其可慨者一也 
　　前日余日章君在寰球學生會演說謂美國政府凡面一令施一政國人曰利則奉行惟恐不力曰害則徐圖更張絶不輕躁以故政府穩固人民樂業云云而返觀我國則何如變更國體人人以爲有害無利乃必急急進行何與美人之舉動相反比其可慨者二也 
　　昨報載英國强迫軍役風潮反對派議員之演說工人會議之狀况民氣何等盛壯自由黨員謂彼鼓吹强迫制者幸勿輕有舉動以破壞國民之信任其對政府與國民之信民又何等重視而返觀我國民又將何如今日我國所閙之問題非較英之徵兵問題爲尤大耶何以國民寂寂視若與國家泛然無關此其可慨者三也 
　　歐戰尚未解决而法意兩國已開重要之商業會議討論戰後競爭工商實業之辦法德國之工商出品發明愈爲新奇彼身處戰事之旋渦中猶息息不忘工商之競爭而我國工商界無事時弛懈無進步偶有一問題發生則又惶恐不安百事停頓絶無從容不迫强毅進取之精神此其可慨者四也 
　　我國任舉一事以與各國比較無一不與之相反而欲立國於此競爭之世界也無哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[破獲私造炸彈機關四誌]  
　　法捕房曾於本月六號查得法新租界白爾路即打鐵浜和興里四百二十號門牌有匪徒嚴安改名莊道平等多人在内私造炸彈即由法總巡石維也君飭派西　日阿面風四帶同華探目　錦榮包探韓邦逹方福林程芝　李祥卿等前往搜出炸彈三十餘枚及炸藥銅壳製造器具等物並獲嚴安等十一人解送法公廨訊據供稱實係王豪門造王已濳逃當經中西官判將范英生宋良坤陳聚生李子卿等四人交保開釋吳連卿無干釋放嚴字等主人還押候究在案前日下午又開特别公堂由捕房將嚴安等六人解訊　嚴安供年二十二歲合肥人曾入民黨來滬後向居洽平里内和興里四百二十號並未住過至炸彈實係王豪所造現王不知何往次據錢子鑑代廬州人今年三月來申住李梅路後由嚴安之兄嚴林邀吾至和興里當差在樓下地鋪睡宿甫住七八天二嚴住宿樓上王豪並不認識遇有客來送茶上樓輙由嚴安等斥令下樓故樓上私製炸彈之事毫不知情王憲章供先住鴻　二百八十三號後由嚴安囑我前往和興里爲廚司嚴安日出晚歸除嚴錢二人之外餘無别人曹德生供徐州人前到上海爲小工後與王憲章在虹口同做大餅生意停歇後由　邀同到彼爲下灶炸彈之事并不預聞聶君飭提　安至案詰問曰爾供和興里並未住過現王憲章錢子鑑已供明爾住樓上究竟曾否住過着即從實供明嚴安仍堅執前供旋與王錢二人對質嚴始語塞諭飭帶下是時尚有高建武趙得計即劉得計二人未及訊問中西官判令一併還押捕房候再訂期復審核辦所有搜獲之炸彈炸藥並製彈品物現均留存捕房石總巡恐有危險飭西探目阿而風西帶同包探方福林一併携往浦灘抛入江心以除後患 
[再紀金利源碼頭炸彈案之牽涉]  
　　八月十八號晚上海鎭守使鄭汝成君在招商局金利源碼頭被人抛擲炸彈圖害未成當場由淞滬警廳衛隊拘獲嫌疑人高振海即王克勤一名解經法公堂准交鎭署探員帶去訊問牽涉住居英租界孟納拉路一千一百二十號門牌之鄭道華當卽飭探報明新閘捕房協同中西包探前往該處將鄭拘獲解至公共公廨經中西官略加訊問以此案發生法界判將鄭移送法公廨訊究在案前日下午法廨讞員聶君會同法副領事德君升坐特别公堂由捕房將鄭道華解案研訊據供安徵廬州人前住英租界某旅館今年四月間遷居法新租界霞飛路五十號門牌聶君詰其鄭鎭守使被人抛擲炸彈一事爾曾否知情鄭供並不知悉中西官判鄭交捕房帶回管押候再研鞫核辦 
[七誌亞細亞日報館之炸彈]  
　　公共租界山東路（即望平街）南京路（即大馬路）口新開之上海亞細亞日報館於十一號夜被人抛擲炸彈詳情已屢誌本報兹悉炸斃三人内有一年約三十餘歲之無名男子及受傷最重之楊玉橋當時似在一處頗滋疑竇故捕房對於生者死者均甚注意惟連日飭探調查毫無端倪及至前日忽有住居引翔港陸家宅之陸松泉持死者生前所攝之小影至總巡捕房聲稱死者姓錢原籍無錫係是教民由某教堂薦至伊家教讀將届三上人素誠實十一號因事來滬途經是處遽遭炸斃願爲代領尸棺送回原籍安葬當經捕頭會同五十號西探總目安姆斯說郎向陸盤詰良久並將其所待照片與相驗時所拍死者之照比對面貎相似遂飭探傳諭地保將該尸柩給陸代爲收領並着具結備查 
　　又聞被炸受傷之楊玉橋因其跡涉嫌疑已迭向盤問據稱在某廠工作當經派人至羊尾橋某機廠詢問答稱確係該廠工匠惟進廠做工僅有數日係由住居南巿之朱阿喜薦來等語刻聞朱阿喜已於前日由内地某機關派探傳訊云 
[盤詰身懷鎗彈之嫌疑人]  
　　魯人王明生即王元發於十四號午後身帶實彈手槍在泥城外澳門路宜昌路一帶徘徊窺探被戈合路捕房一千零三十九號華捕查獲搜出鎗彈將王解送公共公廨訊供管押候查在案兹悉英美總巡麥高雲君以旬日間界内發現抛擲炸彈及越貨傷人之案數起殊碍租界治安並以王曾經當兵現欲投入民黨而與商會總理周金箴因國體問題所接之匿名恐嚇郵信亦似有關係因特諭飭戈登路捕房捕頭向王盤問其所供出之張某是何名字現匿何處所帶手鎗是否自已之物及是日糾約同黨至宜昌路作休舉動務得眞相以憑澈究云 
[結夥侵入第宅續紀]  
　　滬南漕倉衖胡志裕家被匪三人深夜叩門闖入圖竊未成旋由崗警獲住張則臣劉均卿二名解送警廳司法科訊究已紀昨報兹悉該處分駐所巡官安義泰當晚聞警即帶領長警馳往調查究竟是竊是盜該處隣居僉稱匪徒來此者不止三人且有衣服麗都往來該處形跡可疑者當時實係圖刦故由一匪僞稱送信闖入將傭婦之頸項叉住尚有二匪（即被獲之人）因見胡手執洋油燈下樓行至廂房内時二匪即搶步上前將其手中之燈力撲墮地意圖捆縛因無繩索胡又稍有武力得以抵禦並將二匪扭住大喊捕盜其時附近鄰居始各聞聲而至急將大門掩上擒住二匪然已逸去其一所幸該匪等並無兇器未致傷人等語安巡官查明事實立即回報宏警佐詳報徐警廳長請爲核辦 
[六誌緝私營裁汰巡兵之擊鬭]  
　　淞滬巡緝隊總領哨趙正芳所帶之各巡勇因不服遣散以致肇事詳情已迭紀前報兹將昨日調查所得者續錄於後 
　　淞滬警察第一區署董警正及浦江水巡隊長潘警佐會詳徐廳長略云本月十七日奉廳長面諭解散淞滬巡緝隊各官長並發給銀洋二百元正飭即妥愼辦理等因奉此警正警佐當卽邀集該隊各官長會議並宣佈鈞意該官長等十八員只願領取船資均不認領川資警正警佐等旣不能施强迫惟有按船發給租金以便令其解散查該船共計十二只所有木繳軍裝旗牌等件業由警正警佐親往各船檢察先後送廳點收在　今按每船發給租金十元除該船總領哨趙正芳旣未到區所有板船一只當由警佐看管外其餘板船十一只計發洋一百十元由各該船官長一併具領當飭即刻開行至各船巡勇每船二三名不等亦經同時解散除將領欵曁實用數目另單報繳並檢察各船軍裝先後送廳另單詳報外理合詳請鑒核 
　　淞滬巡緝隊總領哨趙正芳部下之偵探倪全福此次亦由蔡統領着與各兵士一律遣散兹聞倪探家住浦東塘橋鎭前日被人偵知其家私藏軍火報告該管三區三分駐所派警至其家中搜查當在地板下搜出舊手槍一支已經銹壞當將抄出之證物連同倪全福帶所詰問倪稱昔年在工程局當過偵探此項手槍久已廢棄不用警佐以其並未預報銷毁實有不合當即解請警廳司法科訊明核辦 
[復訊私運烟土案]  
　　羅松公司卜泰維（譯音）輪船水手吳新金張松仁梁貝仁從海參崴等處開行來滬私帶烟土一百七十餘斤抵滬後正在雇船駁運登岸之際被海關西人及水捕房包探何阿春偵知協同查獲因吳等均係洋洋人解至公共公廨函請俄領蒞廨訊據供稱由該輪管事西崽江正元囑運登岸惟是否江自已私帶或爲他人代帶因江已乘間逃逸不知其詳云云判吳等押候補提人證再訊在案前日午後俄副領事穆君又同譯員蒞廨與會審員王肇之君升坐特别公堂而海關監督施理卿君亦委派陳震東君到廨一同升座觀審先由海關西人及水包探何阿春等上堂禀明查獲情形並將抄獲之烟土呈請察核質之被告吳新金等仍堅執前供雖經再三研鞫矢口不移中西讞員與觀審之陳君互商之下判被告各交二百元人洋並保候再訊核又該公司斯皮斯克（譯音）輪船庖丁傳鈞及理髮匠殷廷揚亦從海參崴等處私帶烟土來滬經海關西人及水捕房包探何阿春查獲解至公共公堂由王會員會同俄領事訊得殷私帶之烟土二十餘兩係在身畔搜出而傅所帶值洋六千餘元之烟土據供由老顧託帶判殷押半年照章送上海縣執行傅押候補提人證再訊在案前日午後亦經提案復訊傅仍堅執前供不認爲自已私帶會審員王肇之君商之俄領穆君及施監督委派到堂觀審之陳震東君判傅交五百元人洋並保候再提訊核斷 
[審查遭風溺斃之賠償同題]  
　　江海關施監督曾接楊交涉員公函商請審查瑙威國輪船華平號大副拉森因搭新泰輪船遭風溺斃索償損失一案當由施君與楊交涉員會訂於本月二十三日（星期四）下午二將就本關開台審查昨日已由施君致函安稅務司及海軍李總司令到關協議並函知楊交涉員照會領袖領事薛君及瑙威領事斯特摩斯君於是日到關列席旁聽以便審查會議解决云 
[編造計算書據之困難]  
　　本邑公欵公產經理處兼教育欵產經理處具詳上海縣公署文云本年八月六日曁九月二日先後奉鈞署飭以轉奉省道尹公署飭行遵照審計院支出單據護明規則編造計算書據並自四年七月份起將縣有各欵按月編造於下月十五日前詳送各等因飭右到處當即分函各巿鄉經董縣立學校以及向由本處發欵各機關一體遵辦去後旋據各該經董等聲稱經董辦事處限於預算或以會計而兼書記或以庶務而兼會計人少事煩時虞不繼其巿鄉小學向無會計書記專員且單級者居其多數若以一人之身於教授之外必責令其兼辦計算書據手續繁多精神有限按諸事實勢所不能且經董等皆係本鄉公民賦性雖愚天良具在梓鄉服務休戚相關對於忙漕附稅以及雜稅之地方收入經董等旣不能一無負擔按預算而支應用之欵又何忍任情瀘用虚耗同胞之膏血乎現審計規則旣已頒行經董等講將逐月領欵證附陳縣知事公署核轉由領欵人擔其責任等語據此查編造計算非四柱册可比分類勾稽謄清校對手續旣繁腦力又費非設專員斷難如期造報就本處一機關而論預算甚嚴一人必有一人之事今旣奉飭遵辦自不得不酌添雇員况此項計算書係外國簿記學之一種中國明於此項學術者尚不多覯即如本處接到各處塡送之領欵據時有錯誤往返重繕動輒經旬故各經董等所述意見均係實在情形稀情酌理確未便强未所難雖功令綦嚴無非重在證據領款者旣負完全責任擬請縣長俯念經董辦事處所以及巿鄉學校等人少事繁酌予變通准將各領欵據由本處一併粘附以憑審查外所有上海縣公欵公產經理處曁教育款產經理處造送四年七八兩月份收支計算書據十八册並據各由鄉經董等聲明困難情形擬請變通各緣由理合具文詳請縣長察核准予轉詳批示施行 
[違警案件均須揭示]  
　　淞滬警廳昨飭所屬各分駐所文云奉江蘇巡按使署第四二六五號飭開案查各屬辦理違警罰金案件前經查署通飭按月榜示原爲防止弊資用昭信示起見惟違警科罪不止罰金一端若僅將罰金榜示其餘判决違警案件槪不揭示仍無以昭信於人民嗣後該廳所屬各署或分所辦理違警案件不分罰金拘留及有罪無罪均應一律按月榜示以示大公一面彚詳本使核辦如有揑造事實違反法令情事准人民禀由該廳查明重行訊判以昭公允仰即迅飭遵照等因奉此合亟飭仰各該分所一體遵照 
[國貨維持會記事二則]  
　　出品批准免稅京師國貨展覧會徵集各省出品原訂章程有會竣出售時照標明價目補納稅釐之規定現農商部徇微集出品各機關之請求已呈請袁總統批示准免補納稅釐昨日本埠國貨維持會奉到部電轉錄批令内開據農商部呈國貨展覧會各省送品會竣出售請免補納稅釐以示鼓勵等語應免其補納稅釐交財政部稅務處查照此令國貨維持會接電後擬即日通告各出品家一體知照 
　　團員續行出發國貨維持會組織之參考團第一批團員已於十六晚乘滬寗火車啓行團循津浦鐵路北上其第二批團員定於二十日（今日）晚間出發昨已由該會通告團員預備一切並將各人應出車費先期送交該會以便彚齊由團長龐竹卿經手購票俾免臨時怱促至各人所携行李亦應於登車時照章交付行李車間執收憑證俟抵京之日再行領取又農商部曾電訂中華國貨月報第一期一萬册預備在會場分給各省出品人閱看現已分裝十大箱交由該團員携帶北上 
[勸用國貨會常會記事]  
　　九月十八日爲勸用國貨會報告常會適因天雨到者不多所有重要事項未及討論僅由副會長王儒堂君報告數事（一）本會北京國貨展覧會代表洪善長君業已與維持會參考團同時出發本會備有致會長一函並頌詞一通（二）本會曾將各種印刷品分送各省儲金團代表請其就地組織勸用國貨會又德帝提倡國貨談已經印就亦托嚴忱熱君代爲分送（三）盛澤勸用國貨會來函請聯絡以通聲氣（四）皖省商辦勸業場來函索取本會各種章程已由本會覆函并寄去章程數種（五）漢口皮藝公所函索各種章程事報告畢即行散會 
[挖泥工程之進行]  
　　濬浦局開挖浦灘淤泥之機器一架業已挖至新碼頭所有附近之竹行碼頭及王家碼頭現在尚未拆除故由工巡捐局於昨日傳諭該業主從速拆卸以便興工尚有開挖浦江中心淤泥之機器一架現已挖至董家渡而該處迤南之賴義碼頭及各木行之木排亦與工程有碍聞工巡捐局昨已飭知各木行迅速遷移並將賴義碼頭於昨日拆去矣 
[新縣署預備祝壽]  
　　九月二十六號即舊曆八月十八日爲上海縣知事沈寶昌君之太夫人壽誕沈知事准於是日在參將署舊址新建之縣公署内舉行慶祝昨已派人至新署内布置一切俾便届時設筵宴客俟祝壽事畢再行定期遷入辦公 
[催租須驗契據]  
　　上海縣知事公署昨出示諭云本年九月十七日奉江蘇財政廳第一千六百十六號飭開照得民間田地房產移轉過割均以契據爲憑契據成立向例須經官廳登記後權利始認爲確定是以已稅之契照章陳驗新立之契照章投稅驗契與稅契兩事手續雖有不同其發生效力則一本廳前奉中央文電督責頻加迭經通飭所屬一致進行並隨時批飭整頓遇有陳擬查擠之法無不力予採擇見之施行可謂不遺餘力乃查近數月來前項收數日見寥寥推原其故其中隱匿遷延者良由於大户居多相習成風牢不可破須知驗契有加征之限稅契有處罰之條一經逾期卽於私人權利受直接之損害應由該縣知事曉以利割切實勸導其大户契據匿不陳驗或抗不投稅者准卽押令補繳如有佃户抗租由業主請求催追者應先調驗契據查明未驗未稅之户勒令遵章繳費始行受理均不得稍涉瞻徇以維稅政而利推行合行通飭各縣知事一體遵照辦理示諭週知無違切切此飭等因奉此合行出示曉諭爲此示仰合邑人民一體如悉如同有未驗未稅之契趕緊遵章請驗投稅其大户契據知匿不陳驗或抗不投稅惟有遵飭押令補繳本年秋收將届如有業主因佃户抗租請求追催須將契據隨禀請驗倘係未驗未稅必先勒令遵奉繳費方予受理其各凛遵母違 
[火車撞倒行人]  
　　昨日黎明時由南京開滬之夜班火車行經閘北太陽廟地方撞倒行人魏元洪跌傷頭面手足等處又年約四十餘歲之男子携有紙傘一柄柄上刋有張錫根三字亦被撞傷均極沉重當由車站中人將受傷人一併舁送鐵路醫院爲之療治不識能保全性命否 
[冒領行李]  
　　滬杭車站行李房前日有葛正卿手持行李票一紙希圖冒領他人物件當由鐵路警員王長卿查係未經簽字之廢票當即將葛扣留送請淞滬警察第二區訊辦 
[營兵追獲盜匪]  
　　浦東裘家木橋信大油酒雜貨店於前晚夜半一點鐘時忽來盜匪多人口操江北似音詐稱買物撞門欲入店主聞知有異即喚同夥友鳴鑼呼救該盜匪等即開鎗恐嚇旋有駐防帝勑庵之能排長聞警率同營兵馳來該盜匪等卽四散逃逸當經熊排長率兵追趕當場捉獲盜匪二名同時又有洋涇鎭之警察十餘人亦查夜至此故未被撞進亦云幸矣 
[美租界又出刦案]  
　　美租界北山西路青雲里第二十六號門牌粤人王姓家於前晚九時許突有匪徒二人入内出示手槍嚇標聲張一匪登樓搜刧金鐲金戒等物面逸事後由事主投報捕房捕頭立飭中西探捕四出兜拿惟各匪已杳如黄鶴矣 
[陳述被人局騙之原因]  
　　趙子信因被紹興人沈子潤假稱姓劉串同李幹臣等以介紹購買地產爲由於舊曆四五月間局賭騙去洋六千三百元並綢緞十疋控由捕房拘解公共公廨訊押候核在案前日午後兪襄讞與德領裴君復訊先由原告投案訴稱與李素來認識今年四五月間據稱有前清大員後裔河南人愿出鉅資購買地產是以時常叙首旋即由李介紹假稱姓劉之沈子潤及王姓等三人與我會晤致被設局誘賭騙去鉅款及綢緞十疋並延律師到堂請究繼由被告代表律師向原告逐層盤詰良久訊至此因時已薄暮中西官宣佈退庭判被告還押候再訊核 
[朱氏爭產案近聞]  
　　朱景繩等與已故前清蘇臬司朱竹石之子朱景邁（即朱象甫）因家產糾葛以致涉訟曾經公共公廨傳訊原告朱景繩之代表律師以被告朱景邁久居滬上請歸公廨訊斷而被告律師以兩造均住平湖要求移歸内地官廳訊理當經中西官諭令原告代表律師將被告抗告理由五節逐一辯訴再行核奪在案兹悉此案已由平湖縣知事季君詳請浙江屈巡按使函致楊道尹轉飭公共公廨停止進行移歸内地訊斷公廨奉飭後卽備文詳復不允停止聞已訂期星期二（即明日）開特别公堂研訊云 
[爭奪家產之訴訟]  
　　蕭積臣蕭鶴儕等在上海地主審判廳狀告同族蕭鐵梅蕭祖佑等違約請判履行等情而蕭鐵梅等亦在該廳禀控蕭積臣等據產不分均經該廳核准於前日午後飭傳在案人證開庭辯論之下問官以兩造因爭奪家產涉訟惟供詞閃爍俱難憑信諭候派員偵查實情再行核辦 
[店主婦扭控歇夥]  
　　滬南王家碼頭瑞裕米店主婦嚴沈氏偕子錦帆扭歇夥郭祥卿至一分駐所控訴前被郭在外私收客帳洋八十餘元曾在地方審判廳起訴已奉判决交保折還洋六十一元詎竟逾延不理是以再行扭請究追並呈原判主文請鑒當由宋警佐飭送警廳移歸地方廳核追 
[索逋爭執]  
　　陳阿金鄂林法二人昨在漢璧禮路因索欠起釁互相爭執扭至捕房控訴捕頭以案關債務斥退不理 
[夫婦大傷感情]  
　　浦東人姜江郎之妻張氏於上月間回至母家居住前日姜在浦東爛泥渡地方與氏相遇即指該氏竊物逃回母家鳴警拘入第三區警局飭警前往該氏母家吊到日用器具等物當即備文解由警廳司法科移送地主檢察廳經檢察官預審之下判令分别交保候偵查明白再行核奪 
[探捕查獲拐匪]  
　　李雲奎拐得安徽小孩傳來喜一名前日携至十六舖地方爲救濟會偵探查見以其形色慌張上前拘在鳴警帶入警區解送警廳司法科研詰據供出洋十六元向素不認識之南京人買來科員以李所供殊不近理顧係誘拐當即備文轉解地方檢察廳由林檢察長諭令收押聽候訊辦小孩傳來喜發堂留候家屬認領又丁錫根等前日携帶十五歲江北小孩本六八子八歲鹽城小孩李三小子十五歲江北小孩曹小四子十一歲浦東小孩計文生等四口在法租界浦灘擬乘寗波輪船赴甬當探捕查見以期形迹可疑上前艦詰丁言語支吾他匪見勢不隹乘隙逸去祇將本及被拐小孩四口拘入捕房解送公堂研訊之下備文轉送地方檢察廳由林檢察長諭飭將丁收押候究各小孩暫留候召家屬認領 
[女子識破銅洋]  
　　陳阿生王阿根前日持銅質銀圓至新閘愛文義路順豐小京貨 
[鳴謝沈製生髮膠神騐]  
每　至第二第叄期生生效目其　不外二種（一）　　　　　　　　　　　　　親吻莫胡未幾童孔閉塞遂全失明（上略）次小女年前患三瘧頭髮脫落大半曾用尊製生髮膠陸瓶隨敷隨出發生之新髮較病前多而且黑於戊申三月中因事至申曾登新聞報謝信諒邀尊鑒今春小妾產後傷寒病纒月餘以致由額而鬚漸將秃頂茲託上海元豐行張詠翁代買一料依法施搽果然髮叢叢如蓋烏雲矣　貴主人精求化學生髮膠生髮神奇誠如仙丹信不誣也　天津登雲橋北首同昌公司何質民六月初二寄售價每洋兩瓶每料六瓶洋二元五角上海山西路卽盆湯弄大街　人壽醫藥室照錄○本醫藥室彙集原來謝售千函○裱成條幅張掛門口人人可看 
[情甘登報]  
鄙人由北回南爲患肝冐心痛所投方藥幾十種病反加重承商務印書館鏽省三兄相訪述徐氏乙癸丹善愈肝胃心痛又伊戚柳君痛至發厥肢冷如冰服乙癸丹而甦繼服五瓶至今不發鄙人於是購服痛果頓止速服三瓶未完痼疾頓失據次婦患行經腹痛翻覆脹痛欲死屢欲覔烟自盡舉家無措因將鄙人服剩之藥服之頃刻間痛止安睡及下次月期非但經正痛脹全無平日白帶等病也止該藥奇驗若此猶未普及各省惜哉鄙人感受之餘鳴報以謝該藥上海鐵大橋大東小輪局東首四家老德安里二百八十八號徐氏總發行所每瓶一元半料五元○分售英大馬路萬生銀樓寳善街源康銀樓大廣門實成銀樓中虹橋寳興銀樓松江德豐銀樓紹城水澄橋陳源泰金箔號　湯壽臣感啓 
[謝舒同壽足腫仙丹]  
舒同壽寳號主人雅鑒茲鄙人患足腫麻木胸滿面浮履步艱難延醫調治服藥無效氶戚張渭一君談及　寳號療腫健步丸功效神速特購四大盒按試漸愈未及服完病痊奇效始知仙丹敢請登報藉揚大名並告同病者諒有問津爲敬頌　道安　蘇州觀前向汀清鞠躬　附價大盒洋一元小盒洋半元　上海四馬路羣仙戲園東首舒同壽老藥舖照函錄登 
 
 

Page 11

 
 
店内混用當被該店主之女朱彩英察出嗚捕將二人拘入捕房抄出僞洋三元一併押候解送公共公廨訊究 
[偵探拘獲烟犯]  
　　烟犯裴湧泉帶烟灰五兩丸藥四粒被探朱寶大在滬寗車站查獲由五區解送閘北司法科移送檢察分庭預訊屬實押候起訴公判 
[捕房拘留竊賊]  
　　黄方仁鄭元二人前日同至浙江路江長發鐘表店内以購物爲由乘間倫竊銀表當被覺察鳴捕將二人帶入捕房押候解送公共公廨訊明懲辦又張榮生前日午後竊得靜安寺路一百三十四號門牌張阿二家衣服携贓至某押店圖質被探查見當將人贓一併帶入捕房押候究辦一又鎭江人逹文甫前日夜半在四馬路弄内徘徊窺探希圖行竊當被老閘捕房二百二十七號西捕查見向之船詰言語支事遂拘入捕房管押候究 
[雉妓拖人之惡習]  
　　勞合路四十七號門牌雉妓洪趙氏王二寶趙寶林前晚與北香粉弄四十號門牌雉妓王六寶同在馬路上違章拉客由捕查獲先後拘入捕房轉送公共公廨發交官媒看管聽候訊罰 
[介紹小說]  
　　昨承棋盤街中華圖書館惠贈第六十八期小說週刋禮拜六二册書此誌謝並揭其目錄於下以介紹於愛讀小說者鬼雄陣（戰事）斷墳殘碣（短篇）天眼通（幻情）烟影（偵探）莫教兒女誤英雄（愛國）負義郎（衰情）月下（言情）愛國棄妻記（滑稽）如臯獄（社會）風流騙案（警世）劍膽琴心（俠情） 
[氣候報告]  
　　（上海徐滙天文臺天氣測候報告） 
　　九月十八日日本有旋風上海濱海一帶有方向不定之和風上海及揚子江下游有間斷之雨 
　　十九日晨間大雨有東南和風潮濕極甚氣壓漸降 
　　十九日下午四時三十分豫測上海一帶恐有雨揚子江口有霧 
　　十九日下午四時前二十四小内上海氣候温度至高八六六至低六八八去年同日至高九○一至七○四 
雜評三 
[計算書據（訥）]  
　　各國之良法行於中國而覺其困難者其原因一爲各機關之設備未周一爲財政上之力量不足面不僅由於行法之人不善行其法也即如區區編造計算書據一事面此二種之困難備焉中國素不講求簿計學則辦理自覺繁難此卽設備未周之故也各學校各經理處因用人不多無暇兼顧此即財力不足之故也此二種之困難無論何政均不能免然則各國之法終不能行於中國耶曰是不然道在明乎緩急輕重之故而不固執成法務其實不務其名自有逐漸推行之一日固不能盡以不合國情一語抺煞之也 
來函 
[旅蘇松江同志儲金者來函]  
　　敬啓者自救國儲金聯合會開始以來貴報屢載其情形事殊可駭該儲金發創之始旣宣言六月爲期苟不足五千萬元之數一律發還而銀行收條亦載明六月之限凡我國人莫不耳聞目覩今五閱月矣而收數尚不足千萬在該會理當實踐發還之前言乃主其事者出以壟斷且將展期收縮收數在理事員心力交瘁已久固有戀戀不忍釋之心然試問展期至何時始能足數耶不滿五千萬元可行何種救國事業耶且置信用於何地耶請貴報將此意登入來函門主持公論爲感旅蘇松江同志儲金者白 
[莊彬度來函]  
　　閱報載救國儲金團前日在紗業公所開聯合會議其全體主張在繼續進行鄙人不敏竊有說焉上海儲金開始時在中交兩銀行收條中明明訂有六個月後倘總事務所議决應仍歸本人者得按照此收條加息發還查上海總事務所曾於上星期開過大會當時議决照章程十一條辦理登在各報則聯合會無論如何主張上海一埠之儲金固無不發還之理由也（中略）儲金一事不能收完全效果識者早已知之不愼之於始而謀慮於後徒失信於吾民耳他日國家有事誰復解囊以輸乎亡羊補牢猶未爲晚會中諸公而以鄙言爲然者則速反前議可也 
[怡大染坊來函]  
　　敬啓者頃閱貴報載有攔路刧搶之大題目一則以敝坊工司遽指行人搶刧云云查敝坊工司並無張福堂之名又無誣良爲盜之事惟聞昨日某染坊夥鍾某與天通鎭立錩染坊工司張福堂途中不識如何起釁鍾竟報由崗警指張攔路刦搶帶區經警署判送檢察分廳核辦在案在貴館有聞必錄自必據訪員報告照登惟事實不符攸關敝坊各譽理合陳請更正乞賜登入來函是所盼幸 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[論出售晋朝黄庭堅手卷事] [  息游]  
　　曩有某大腹賈盲於衡鑒所蓄書頗夥一日以兩金巿仇十洲尺幅歸誇示人曰苟遇賞音不難百金獲也聞者問曰仇畫洵寶貴而工筆仕女更爲傑作子所得者何若賈曰正惟仕女尤足稱珍蓋所繪者爲史湘雲醉眠芍藥圖也聞者捧腹而賈尚欣欣自得今觀本報告白中有標題爲晉朝大名家墨寶者其下則謂家藏黄庭堅手卷云云是眞與十洲畫醉眠芍藥圖無獨有偶已夫涪翁書法與蘇米蔡同稱四大家凡稍知文墨者類能知之若謂爲晉人雖淹通之士亦有所不知解之者曰唐太宗收王逸少墨蹟集成聖教序後世遂有王聖教之目顧以唐文稱右軍所書豈晉帖不能出涪翁之手乎况書家評論往往推崇晉代備至息者售倍翁之手卷者欲得良好之價值遂不惜顚倒年代改易名稱俾海上一般耳食者流聞有晉朝墨寶即思爭先羅致入彼彀中此正求售者之狡獪也若以宋版康熙字曲例之是殆未悉其用心哉質之局中果許爲知言否 
詩選 
[金陵書感] [  吳絳珠]  
　　六代繁華此帝京花生草長亂飛鶯江聲澎湃黄天蕩由色蒼茫白下城楊柳旗亭朝送客芙蓉幕府夜談兵古今多少興亡感只剩温犀一點明 
[和湖南女子馬鏘鏘] [  陳潤泉]  
　　白雲親舍隔吳天細數郵程幾二千恨不將身化輕燕關山飛往較君先 
　　皖江東望水如天别淚雙懸路隔千一縷香雲親綰贈情深盡在不言先 
[秋窗夜雨] [  王韻仙]  
　　西風涼透綠窗邊梧葉驚秋碧可憐細雨黄昏人寂寂紅燈影裏夜如年 
[有悟]  
　　對鏡心澄一指禪愛從妙諦覓眞詮散花我本天仙子悟徹長生佛有緣 
　　靈機已透三三理慧果能通九九玄他日丹成歸玉闕脫離塵刧逐金仙 
筆記 
[蘭陵女子（續）] [  醒榭]  
　　時嚴生雖仆幸未創念此辱不可不復又知女之下山必往刧行李輜重頃將返乃伏於要道大樹後待之少頃衆果返車仗無數盡被所得何氏主僕亦在其中女時坐馬上微笑四顧若甚得者嚴羞極而忿怒火不可遏立操三鏢擲之直貫其胸女大呼立墜馬嚴知已得手奔出直趨女郎女忽一躍起按嚴於地叱曰鼠子乃敢爾耶使重懲之無以示儆蓋女故作重傷以誘嚴也乃舉其槎酥之手撲嚴背數十嚴痛楚被擊處似筋骨皆斷不復動彈女曰鼠子乃不禁撲如是人亦欲爲鏢客令人羞死乃招其侣呼嘯而去嚴時已暈絶迨醒則斜月如銀衣裳盡被露水沾濕饑腸轆轆不復能耐乃負痛踉蹌行約里許見一荒舍燈先灼灼似有居人旁有小籬嚴踰之就草根少息微聞機聲習習出自屋内蓋主人猶夜織也喘息甫定忽聞室中有人語曰若偷兒耶可趣去吾劍已入篋勿恤再試矣嚴奇其語因隔户告所苦敬就一席地非鼠竊來也室中聞語踧躇有聲似移其燈曰旣急相投曷入來音細類婦人門啓果一老嫗態已龍鐘而雙目有英光見嚴詫曰若人耶鬼耶奈何狼狽如是又曰外間風露重可入室又曰少年饑矣媪當饗汝固食之嚴感激幾涕且食且告所遇嫗略不驚詫笑曰阿憐又作孽耶非小懲之無以儆其後然嫗老矣非其敵娟兒曷代予一行乃高聲呼娟兒娟兒應聲出則一二八麗姝淡粧雅服風度宜人見嚴亦不爲禮但詢母何命嫗如嚴語述之且曰汝母老無能爲力汝曷一行女郎曰懦男子自不能抗敵乃勞及弱質母寗可羞嫗叱之曰汝縱不欲行獨不念汝先世亦受何氏恩德乎女曰然則女行耳嚴亟阻之曰此事恐非弱質所能勝任女不答徐啓窗牗湧身一躍但見白光一道穿窗而去倐忽不見嚴驚訝而已而嫗獨欣然絮絮詢何氏近狀嚴一一答之炊許窗外戞然有聲以鳥歛翼則女郎已亭亭而入手一小幟曰事了矣嚴君明日可至五里亭當自見究竟恐阿母不信取令旗在此嚴訝曰豈彼女盜已允將輜重見還耶女曰然曰然則姑娘以何法勝之女郎微笑不語旣而曰郎君當知刀劍之上尚有劍術在也明日女送嚴至五里亭則何氏主僕及輜重均已先在女乃以昨日之小幟授嚴曰將此可以直抵蜀無所阻吾儕即此辭不往見公子矣倘公子問則可謂蘭陵女子敬候何太夫人起居言次飄然逕去其迅如風嚴追之不能及乃返見公子問公子何以得至此則謂不知何故寨主忽加優待今日遂送吾人至此嚴知爲女郎之功仍備述昨夜事又問公子果嘗識其母女乎公子苦憶有頃終不知其爲如何人也 
衛生（續） 
　　一鼻中聞有惡臭卽知爲已壞之空氣而不宜吸二自已或他人呼吸俱足令空氣變壞不宜吸受三居人過多此屋不可久處必設有通風等妙法方可四臥房不可過小小則空氣出入較少而損人尤宜有通風妙法五人在屋内空氣變壞原不自知若從外入則立覺氣濁故於慣居住屋必勤開門窗以進潔凈之氣用此法乃可免弊六凡斷流納污之水必洩放穢氣須知遠避七凡近房屋處不可有腐爛之動植物質洩氣殃人八凡陰溝積穢處或坑厠等地必散惡臭决不可吸九酒醇菸氣令人口易生惡臭故宜自戒十呼吸便利胸隔閒在能任意漲縮若衣服束帶過緊則不免傷氣十一徧身衣服宜以兩肩相任故下體所穿者不可用帶團紥而復拖曳以碍呼吸十二凡人或立或坐或行勿使胸膈不舒致吸呼空氣有所不足 
　　一人必愼心以吸淨氣又必屢次用力呼吸令血將空氣提淨二凡足以阻滯心房之流動或混亂養身之各物料斷不可用三每日宜按時行動即因事操勞過度亦可免心力之苦四如心思覺勞則須睡臥養息五每日用麻絲或粗布等物力擦周身皮膚亦能助血流通六嗜酒者易令司血流之腦氣筋麻木不仁漸致血漲過多血管放大而難復原故不宜飲 
　　一食肉須適可而止乃能養身肌肉亦能堅壯二金身肌肉須勤自操練則渾身可保無病三常操練肌肉則血脈流通可省心思而増氣力四操練肌肉時不可用盡全力致令力乏五各種操練肌肉之法均不可過限過限則無益有損六肌肉行動一日必須歇息一日以補養之若久於用力工作則養息時亦須久也七凡孩童坐立動作睡臥等態度審視其有不適處即礙肌肉之行動與生長而衣服亦然所宜防範八孩童無論坐臥何處體必端正勿斜九孩童行路時其體態宜文雅可愛亦可涵養神氣十凡體操各法不但令孩童練身有力并可使舉止端方故學堂内更當備泰西體操專書及各器具十一孩童體操外仍宜用法玩耍務令肌肉無所患病十二以上各法如均無險患凡男孩俱宜常習十三凡女孩操練他無耍法惟抛球騎馬跳繩等事頗可勤習益身十四凡人工作須多用兩肩向前之肌肉操練則應多用兩肩向後之肌肉十五人如嗜酒令無病肌肉變爲油質故宜懍酒戒十六人不可吸烟與鴉片等烟係醉毒之質易令肌内變軟且減其運動力量 
　　一凡飲食物内含石灰質者足增益人骨二孩童骨尚未堅不可使任重過甚及其餘壓力三欲骨生長合法須常操練以得應有之健力四脚骨列成拱形原呆藉其力以任全體之重便於奔走然鞋太小而指被擠緊則難長定纒足之俗受害尤甚五脅骨外圍腰際衣服不可過緊緊即有碍呼吸惟將下衣用帶以掛兩肩勿令緊束脅骨則害免六凡人無論行立具要端正若肩聳頭低久則骨亦改變而難直立矣七人無論寫字及一切工作不可使兩肩顯判高低以此因易令脊骨成左右彎轉形也八凡骨受傷或筋節任力過大遽難復原數日内須靜養勿動候至全愈爲度皮膚之微孔甚多能出體内廢料亦能收體外各質故其微孔常以開通爲要因皮膚包裹全體各處應令柔軟能漲縮不可令皮膚之極細器具擠壓受害從上各說可得皮膚衛生之理約得十三欵一皮膚務須揩擦潔凈使易放出體内廢料二應操練身體氣力使血在皮膚内全法行動三皮膚須日日擦摩助血流通俾其中之油變成血液以滋潤皮膚令能柔軟四房屋如有冷風吹入處受則血離皮膚微孔閉塞必設法以免其害五凡用手取各毒質勿令粘著皮膚破壞處因易收入爲害六人凡體弱無力均不可用冷水洗浴浴後恐其體不能復暖則有險患七髮須堅壯無病然必常梳洗潔凈或刷理整齊如能剪其端尖足令堅壯而無病八頭皮除常梳洗外應仍勤揩抺以遂養髮之氣不必用膏油及生髮藥九人欲容顏光潔毫無疵累務在禁酒十衣服須合天氣冷熱使皮膚不受過冷過熱之患十一近體褻衣易積垢穢故須勤換日間衣服不可臥穿臥穿衣服不可晝用十二衣服不可過緊緊使血離皮膚而不合法流通且碍呼吸與肌肉行動十三體不可受冷稍覺冷即須加衣或進和暖之屋或用法覺暖爲度（未完） 
小說 
[家庭小說紅刧] [  常覺小蝶合譯天虚我生潤文]  
　　第五十九章 
　　吾筆嘗欲一形容安東尼死後海兒斯東驚詫之狀况實如理紊絲更無從說起然欲形容密斯安娜之心理則較此難尤百倍然則其心中亦疑哈勃克否耶否否彼之崇拜哈勃克直無啻比邱之禮三寶縱有天上安琪兒撥雲而下以告安娜謂哈勃克實弑其兄彼亦不信矧人口青黄本不足以深據者耶所痛者則哈勃克慘遭無辜而竟無人一爲辯白然又不敢哭泣誠恐涙痕爲配新司所見則节責緣由孺子其殆矣但使有人於夜深更靜之時一捫其枕函者當知其盈盈紅涙早已濕透重衾矣天下至悲之事莫如生離又莫如死别今哈勃克之與安娜爲生離爲死别正未可知則究娜又安得不痛心疾首長日鬱鬱幾如痴人配新司有時亦覺其有異常態呼而語之輙十不答一嗟乎安娜至此傷心甚矣吾不知哈勃克在森森鐵檻中亦嘗憶汝否耳夫安娜之愛愚愛也天下人因其溺愛之故不顧事之曲直但以一已之心爲是非在在皆是吾不暇獨責安娜而吾書亦且與前章接矣是時威廉晚餐正已徘徊園中以待月上將往安西來之有忽見安娜自花徑深處欵步而來雙眉深緊憂鬱不揚盡失當時漫爛天眞之態威廉迎之曰始娘何來安娜低聲曰威謙吾覓汝久矣威廉曰然則吾眼滋鈍乃不見唯姑娘恕之发娜忽曰威廉汝在外當知之发東尼之死其事果如何矣威廉曰滋事殊不幸吾意妹尚以不問爲隹安娜忽作哀告之聲曰威廉汝當憐我吾與哈勃克之交契兄當知之今彼有争吾又安能恝然言次幾夫聲泣又曰兄當知哈勃克實無辜吾敢以靈魂保之 
[奇情小說秘密汽車] [  東埜譯]  
　　第八章（續） 
　　烏麥萊笑容道禀主人不是我自已誇口年紀老子心思手段却還不老方纔那兩隻野獸的巢穴被我查訪得明明白白主人倘然歡喜畋獵的只消使一個外交手段知照意大利警署裏派人前去搜推就可以一網打盡了勃立南首急道這是甚麽時候由得你說嘴他們兩個人究竟到那裏去的快說快說烏麥萊笑道他們到一所房屋中去的那房屋用白石築成崇宏壯麗賽過一所宫殿靠近龍安江邊我原不曉那江流的名字是車夫告訴我的那車夫能說英語伶俐活潑驅車直馳過那白石宫門有半哩之遥到一條橋梁堍下那橋形式古怪兩旁開設許多珠寶鋪纔撥轉馬頭回來走的是原路將近白石宫我假作無事似的抬頭望望只見宫前露台之上立着一位年輕貎美的姑娘斜倚石欄杆畔支頣遐想他蛾眉緊蹙像有極重的心事一身淺碧衣裙臨風飄指越襯出他芙蓉面貎楊柳腰肢主人你道这位姑娘是誰我當初也認不清後來馬車臨得切近鑒貎辨色纔恍然大悟他不是别人便是密司挨周以前隨着他父親到過主人廠裏我那天湊巧也到廠裏禀事所以看見過我總不解像他年華大好擅了這一副驚才絶艷的品貎家裏擁着千百萬家資還有父親在堂這種福澤人家艷羡也艷羡不來在理應該常開笑口何以愁眉涙眼的目尋煩惱女孩兒家性格眞令人索解無從勃立南道你又說閒話了後來呢烏麥萊道後來：：：禀主人那馬車回來的時候我視線望着白宫前面的露臺至多不過一分鐘後來那露臺背後忽然走出一人我返身仰望遠遠還認出他瘦長條子便是我方纔追蹤查訪他們巢穴和少年作伴的那個中年以上人他走出露臺向那姑娘一鞠躬那姑娘驀然譙見倒退了一步他是否受驚面色是喜是愠因距離過遠看不清楚馬車一轉　就不見了 
救國儲金 
[中國銀行收欵清單第一百二十三次報告]  
　　第四百八十五册七十號至七十一號楊延年（積儲）三元吳淞稅務總公所五十二元 
　　九月十五日第一百二十三日計收儲金銀元五十五元連前共計已收儲金銀元六十五萬二千一百八十四元銀四千一四百三十一兩中國銀行謹啓 
 
 
 

Page 15

 
 
   
 
 

Page 16

 
 
[靈丹完全中華出品]  
居家出門　趁船搭車　遊山玩水社會交際　酒後茶餘　消閒適意　防疾衛生　一槪均宜佩帶 
價格　每大盒洋一角半　小盒一角　小包五分 
主治槪要 
中寒中暑上氣上疾吐瀉交作脹悶不舒赤白痢疾風熱咳嗽傷酒傷食暈船暈車頭腦覺痛胃脘發疼天時瘟疫山林瘴厲乾濕霍亂一切諸痧 
當今人人熱心提倡國貨卽如小小藥品每年積算便是絶大漏巵故斷不可不用國貨此丹爲本藥房純用華產所製發行於數年前早含有喚醒國人之意其香味優美功效靈捷實遠勝於舶來品也總發行所上海中英大藥房外埠各本分號均有發售 
[農商部註册]  
中國精益眼鏡公司 
總公司在上海英大馬路泥城橋東首分公司北京漢口 
謹告學界及各界註意 
目力不充之讀書告况 
ＤＬＦＥＣＴＴＶＥＶＩＧＩＯＮＷＣＲＨＯＣＬＡＥＳＥＳ 
已戴完美合光眼鏡之明爽 
　Ｉ　ＩＯＮ　ＣＤＲＨＥＣＴＥＤ　ＢＲＡＩＮＡＮＤＤＣＤＹＦＲＥＥＯ 
目力不充之悉　幾爲靑年學子之一　流行病無以補助之非特足以阻帶此　力且尤足以枉耗其靈明盖由於涉嚴見　　　不暢而記憶力之作用往往事倍功半即腸筋亦氣之疲之也誠得真正光學專家爲之審驗目光特如所缺之度數製成化學鏡片以儒補之俾其適如分際則目不勞而神目愓腦此逸而用自舒其無形之　益有不可以道里計者若夫學子之有頭痛及腦氣筋扁者按諸　理亦多與目患相　一經騐光病根立見他如外著之目疾尤不可不先就審騐俟調理康復再致力於專業庶不爲修身之素如以上所述亦不僅學界中人世之有同病者皆當注意敝公司於驗光製鏡之學夙榮　各界信用自問亦繼爲社會裨益竭敢忠告幸吾學界及各界鑒之中國精益眼鏡公司謹佈 
[三益股票公司]  
本公司代客買賣并備現金收買各種鐵路肌票證劵收據及各實業肌份公債票各大銀行定期存單等均可交易如蒙賜顧請即駕臨英租界三馬路西畫錦里四百零六號外埠函詢當班答復　上海三益股票公司啓 
[高德洋行]  
上海英大馬路三十六號便是創製吒力克化學灣形鏡片 
曩者華人於眼鏡一道頗尠研究自敝行張幕以來半明蒙昧近視老花等光使之復原光者不勝枚舉矣邇來滬上步敝行之後塵者層見疊出然於光學一科殊少登諸彼岸無非係炫利而立幟於報紙上豐詞揚言有名無實無用贅評深得其中三昧者自能明其𧸛鼎也故凡諸君欲配正準合目之光線而� 
戴最優等華美之眼鏡者請惠顧一試方知言之我欺也醫學博士費德雷華經理蔡佑綱啓 
[起死回生國寳丹]  
内服外治神效莫比　上海華英大藥房出品部啟 
[浙江江蘇省財政廳諄勸商民貼用印花稅票及續奉部頒條例第二次摘要廣告]  
查中央頒布印花稅法前經本廳摘要登報一年於茲續又迭奉　財政部飭於前項稅法稍有增益業行各屬遵辦深恐商民未及周知特再摘要廣告務各注意毌貽後悔計新增稅法各條開列於後　一推擴印花稅額在十元以下者不論屬於第一類第二類均貼用印花一分於票面上加蓋圖章或簽一字　一修正印花稅法凡第二條第一類之契約簿據不貼印花或未蓋章畫押者處以二十元以下十元以上之罰金貼不足數者處以十元以下五元以上之罰金又第二類之契約簿據不貼印花或未蓋章畫押者處以二百元以下二十元以上之罰金貼不足數者處以一百元以下十元以上之罰金　一藥品香類貼用印花辦法藥品照售價二十分之一貼用印花其價値不及二分者以二分計算貼印花一釐香類中香枝每枝貼印花五厘香塊及香末每兩貼印花一分一律加蓋舖戳凡發售藥品及香類不貼印花或貼用時夫蓋舖戳及貼不足數者處以十元以下一元以上之罰金　一罰金執行規則應貼印花之契約簿據每届六個月卽每年六月及十二月由警廳檢查一次於三個月前出示曉諭凡不依法貼用之契約簿據於檢查時發覺及巡官長警平時糾發或人民告發應由警廳依照修正稅法處以相當之罰金於訴訟時發見由審檢廳及兼理司法縣知事依法處罰　一滙票貼水單據照稅法第二條第一類銀錢收據一項貼印花二分其十元以下者照推廣稅額案貼印花一分 
[工藝機造紙盒厰廣告]  
本工廠設法界寶昌里六號門牌爲振興工業起見自運德國名廠機器特請名司仿造西式香皂藥水諸色裝璜綾錦紙盒以及機造鷄蛋紙格瓦林方紙俱全本廠蛋格無論出口花旗倫敦各國到埠紙格堅固照舊而且蛋無損傷有益交通久已馳名中外所運敝貨無不贊成如蒙紳商賜顧者價廉物美以廣招來設在法界三茅擱橋南面電話四三七七發行所茂泰祥綿盒號 
[振華製藥室敦榮氏秘製消痰半夏精]  
肺在五臟六腑中最爲嬌嫩故受病亦爲最易受之雖易而治之則極難蓋其受病之由極多有受之於熱者受之於風者而其發現則非痰即咳治之而稍一不愼悞投藥劑則癆瘵成矣其可不愼乎我國半夏一藥實爲治肺化痰之天生品而修合之法極難蓋其原料之中含有毒質必經參配各藥提煉之後始乎可用世上用此半夏者亦復不少　乎均未得此三昧以致妄投無效實有負此天產良品也本主人有鑒於此特將祖傳修製半夏秘方按方佐以各藥提煉配製秘能兼顧肺部各症而無顧此失彼之弊更又去其渣滓提其精華製成此半夏精凡患中焦痰涎𥉅壅風痰濕痰喘逆� 
肺熱痰嗽小兒痰熱老人風痰結痰不出停痰冷飲少陰咽痛　痺腫塞及一切肺部各症連服半夏精一星期無不見效連服一月能使肺部不受疾病面色日見紅潤各病消滅於無形也 
半夏精主治肺部各症 
一治傷風痰咳　一治痰厥中風　一治寒痰鬱結　一治老人風痰　一治腎虧致咳　一治小兒痰熱　一治濕鬱痰咳一治肺　肺萎　一治肺熱痰咳　一治肺癆蟲瘵　一治氣急喘逆　一治因咳咯血　一治壅㬏風痰　一治痰核痰迷服法每服一錢早晚二次　小兒　減半　價自每盒大洋八角　每料六盒大洋四元 
總發行所上海十六舖内老新舞臺後門南首振華製藥室主人敦榮氏啟 
[治好咳𠻳痰多念三人]  
僕少年傷於酒色致患咳症百計醫治始獲痊可然偶感風寒或稍勞心力或惱怒多言卽致喘咳今春病復大發延醫服藥全無效騐近日咳愈甚痰愈多甚至連咳數十聲氣喘如絲痰塞肺喉食不能下臥不能安有時痰帶血腥自料必無生機一日偶閲報紙見上海彭壽堂化　 
痰止咳半夏露能治此症當即購服一大瓶不料如此危險之症服未及半而咳嗽氣喘諸患居然全止且吐出無數頑痰胸中頓覺爽利異常其患若失更喜飯量健進面轉紅潤僕之得慶更生實受該堂良藥之賜以是極口稱揚所有親友之患咳嗽痰病傷風氣急哮喘吐血等症皆勸速服半夏露無不藥到病除計服此藥而愈者連僕二十三人均醫藥不起之重症其功效可謂偉大矣喜極感極聊誌數行俾同病一試早服早愈也　嘉興張善卿啓 
[西醫李達夫]  
先生早歲畢業於蘇州博習醫院醫學門徑已經升堂入室曾游上海天津北京等處歷任　學軍界醫務凡所診治莫不着手回春今從戚友之請設診於棋盤街南洋大藥房均屬通道病者便之（醫例）門診一元號金一角上午十時至三時出診五元下午四時後急症隨請隨到　　鮑咸亨　陳躉谷　季生同啓 
[電氣熨斗（S）潔凈便利]  
電氣熨斗用時無需引火熱度平均遠勝乎舊式熨斗且毫無烟灰四散这患隨時可用不費人力○本埠各裝線行家現有大小各式電氣熨斗出售欲觀式樣用法請至南京路四百七十一二號及百老滙路一千五百九十七號本處樣子房可也電諈二千六百六十號八百四十號寓滬西人工部公司電氣處啓 
[注意漢口葉開泰廣告]  
本店祖訓不准另開分店自開設漢鎭鮑家巷三百餘年甲寅六月因屋朽遷至大夾街陶家巷口交易照常向係聘請公正友人經理本主人均不干涉以一事權且各房月費亦有定額額外不能私取分文近因人丁日盛家用有額倘有子弟假託本店牌號向親友及往來各號通挪銀錢貨物等情此係個人交涉請向本人理論與本店經理人及其伯叔兄弟毫無關係槪不承認恐未週知故特廣告 
[滬甯鐵路開車時刻表]  
由上海開至南京 
上海　上午七點卅五分（快車）九點（三四等車） 
十點三十分（滬蘇客車） 
下午一點五分（特别快車）三點四十五分（滬常客車） 
五點三十分（滬蘇客車） 
夜十一點（快車） 
南翔　上午八點三分（快車）九點卅一分（三四等車） 
十點五十六分滬蘇客車 
下午一點廿六分特别快車四點八分（滬常客車） 
六點（滬蘇客車） 
安亭旗站上午十一點十五分滬蘇各車下午四點廿五分滬常客車 
崑山　上午八點五十三分（快車）十點卅三分（三四等車） 
十一點五十二分（滬蘇車） 
下午四點五十四分滬常車 
七點九分（滬蘇客車） 
蘇州　上午九點五十分（快車）十一點四十四分三四等車 
下午十二點四十八分客車到二點四十五分（特别快車） 
五點五十九分滬常客車八點五分（客車到） 
夜一點十分（快車） 
無錫　上午十點五十分（快車） 
下午一點三分（三四等車）三點三七分（特别快車） 
七點八分（滬常客車）夜二點十九分（快車） 
常州　上午十一點五十分（快車）六點五十分（常寗客車） 
下午二點十三分三四等車四點廿五分（特别快車） 
八點七分（客車到）夜三點廿四分（快車） 
鎭江　上午五點廿四分（夜快車）九點二分（常寗客車） 
下午一點卅三分（快車）四點廿四分（三四等車） 
五點五十一分特别快車 
南京　上午七點（夜快車到）十一點（常寗客車到） 
下午三點四分（快車到）六點十八分三四等車到七點（特别快車到） 
江邊上午七點五分（夜快車到） 
[由南京開至上海]  
南京　上午七點三十分（快車）八點廿五分（三四等車） 
下午一點廿分（特别快車）三點五十分（寗常客車） 
夜十一點（快車） 
鎭江　上午九點七分（快車）十點卅三分（三四等車） 
下午二點零四十七分特别快車五點五十九分寗常客車夜一點（快車） 
常州　上午七點十分（常滬客車）十點五十七分（快車） 
下午一點五分（三四等車）四點十九分（特别快車） 
八點九分（寗常客客車到）夜三點十六分（快車） 
無錫　上午八點廿四分常滬客車十一點五十六分（快車） 
下午二點廿九分三四等車五點九分（特别快車） 
夜四點二十一分（快車） 
蘇州　上午五點廿四分（夜快車）七點卅五分（蘇滬客車） 
九點四十一分常滬客車 
下午十二點五十七分快車二點四十分（蘇滬客車） 
三點五十二分三四等車六點四分（特别快車） 
崑山　上午八點廿五分蘇滬客車十點四十分（常滬客車） 
下午一點四十一分（快車）三點二十五分蘇滬客車四點五十六分三四等車 
安亭旗站　上午十一點廿四分常滬客車下午五點卅五分三四等車 
南翔　上午六點四十一分夜快車九點廿九分（蘇滬客車） 
十一點五十分常滬客車下午二點卅分（快車）四點九分（蘇滬客車） 
五點五十九分三四等車 
上海　上午七點（夜快車到）九點五十五分蘇滬車到 
下午三點十六分常滬車到二點五十六分（快車到） 
四點三十分蘇滬客車到六點廿七分三四等車到 
七點卅五分特别快車到 
[老太古公司]  
叭喇定火險公司雙司勞哈其火險公司倫敦崙格西火險公司柯里仁火險公司 
家定火險公司 
啓者本行經理以上五保險公司事務現可代客保廠屋棧房及各屋内所有衣服生財貨物等保費格外公道本行更設經理處大寗波鎭江蕪湖九江漢口宜昌蘇州杭州沙市烟台天津牛莊等處貴客欲保請駕臨接洽可也特此佈聞 
[特備鐵盒裝貯最便舟車]  
中秋月餅上市 
本居精製各種葷素月餅豆沙豆蓉蓮蓉棗坭南腿榨菜五仁玫瑰百菓椒鹽葱油魚翅鷄丁鴨腿等色名目繁多不能細錄廣式每盒大洋二角半至五角蘇式每盒小洋八分至一角半物美價廉傳播衆口如蒙　賜顧請至南京路西首陶陶居無任歡迎 
[張鼎元啓]  
僕在滬三十餘年向以謹愼自持茲因長子金霖行事大背余意且年已長大無從覊勒所有金霖與各親友往來銀錢以及一切糾葛等情一槪與僕無涉或有保信未曾收回者均作無效恐未週知爲此登報聲明 
[津浦鐵路開車時刻表]  
[由天津開至浦口]  
津總站　下午七點五十五分（特别星期五開浦口止）下午　一點（尋常每日開浦口止） 
上午八點　（每日五次慢車濟南止） 
上午五點五十分（每日十一次慢車　濟南止） 
西站　下午一點二十一分　（尋常）上午八點二十一分（五次車）上午五點五十六分　（十一次車）滄州下午十點四十八分　（特别）下午四點三十分　（尋常）上午十一點四十八分（五次車）上午十點三十分　（十一次車）德州下午一點二十七分　（特别）下午七點三十八分　（尋常）下午三點十二分　（五次車）下午三點四十九分　（十一次車） 
濟南　星期六上午四點零九分　（特别）夜十一點零一分　（尋常）上午七點三十分（每日七次慢車徐州止） 
下午三點十分（每日十三次慢車兗州止） 
泰安上午六點二十三分　（特别）夜一點二十八分　（尋常）上午十點零九分　（七次車）下午六點零六分　（十三次車） 
兗州上午八點三十六分　（特别）夜三點五十九分　（尋常）下午十二點四十五分（七次車）上午六點四十五分（每日十五次慢車徐州止） 
臨城上午十點五十四分　（特别）　 
夜六點五十五分　（尋常）下午三點三十六分　　（七次車）上午十點十五分　（十五次車） 
徐州　下午十二點四十分　（特别）次早九點二十三分　（尋常）上午六點　（每日九次慢車浦口止） 
下午一點四十五分（每日十七次慢車蚌埠止） 
福履集下午二點零四分　（特别）上午十點四十九分　　（尋常）上午七點五十一分　（九次車）下午三點三十六分　（十七次車） 
固鎭　下午十二點二十一分　（尋常） 
上午十點零四分　（九次車） 
下午六點零一分　（十七次車） 
蚌埠下午四點二十分　（特别）下午一點二十八分　（尋常）上午十一點五十分　（九次車）上午五點三十分（每日十九次慢車浦口止） 
明光　下午五點三十九分　（特别）下午三點零四分　（尋常）下午二點二十一分　（九次車）上午七點三十八分　（十九次車） 
滁州　下午七點三十九分　（特别）下午五點零七分　　（尋常）下午六點零二分　（九次車　）　 
上午十點三分　（十九次車） 
浦鎭　下午六點十三分　（尋常）下午七點四十三分　（九次車）上午十一點四十四分　（十九次車） 
浦口　下午九點零四分　（特别到）　 
下午六點二十三分　（尋常到） 
下午七點五十三分　（九次車期）　 
上午十一點五十四分　（十九次車到） 
[由浦口開至天津]  
浦口下午九點十分　（特别星期二開天津止）上午九點四十五分（尋常每日開天津止）上午六點五十分　（每日十次慢車徐州止）　 
下午二點　　（每日二十次慢車蚌埠止） 
浦鎭　上午九點五十八分　　（尋常）　 
上午七點零五分　（十次車）　 
下午二點二十分　　（二十次車） 
滁州下午十點四十五分　　（特别）　 
上午十一點十一分　（尋常）上午八點五十一分　　（十次車） 
下午三點五十九分　（二十次車） 
明光夜十二點五十二分　（特别）　 
下午一點十四分（尋常）　 
上午十一點四十二分　　（十次車）下午六點四十八分　（二十次車） 
蚌埠星期三上午二點三十三分　（特别）　 
下午二點五十二分　（尋常）下午三點二十五分　　（十次車）　 
上午六點三十分（每日十八次慢車徐州止） 
固鎭　下午四點零六分　（尋常）　 
下午五點零一分　　（十次車）　 
上午七點五十八分　　（十八次車） 
福履集上午五點二十一分　（特别）　 
下午五點四十四分　（尋常）下午七點零九分　　（十次車）　 
上午十點四十分　（十八次車） 
徐州上午七點零二分　（特别）　 
下午七點三十五分　　（尋常）　 
上午七點四十分　（每日八次慢車濟南止）　 
下午二點卅五分（每日十六次慢車兗州止） 
臨城上午八點四十六分　（特别）　 
下午十點　（尋常）　 
上午十點零二分　（八次車）下午五點十一分　（十六次車） 
兗州上午十一點零四分　（特别）　 
夜一點零四分　（尋常）下午十二點四十一分　（八次車）　 
上午七點三十五分（每日十四次車濟南止） 
泰安下午一點零八分　　（特别）夜三點五十六分　　（尋常）下午三點十二分　（八次車）　 
上午十一點零二分　（十四次車） 
濟南下午三點十二分　（特别）　 
次早六點三十分　　（尋常）　 
上午九點　　（每日六次車天津止）　 
上午五點　（每日十二次車天津止） 
德州下午五點三十七分　（特别）　 
上午九點十七分　（尋常）　 
下午十二點十三分　（六次車）　 
上午十點零四分　（十二次車） 
滄州　下午八點　（特别）　 
上午十一點五十七分　（尋常）　 
下午三點二十三分（六次車）下午二點二十三分　（十二次車） 
西站　　下午二點五十一分　（尋常）　 
下午七點十五分　（六次車）　 
下午八點十分　（十二次車 ]） 
津總站下午十點三十五分　（特别車到）　 
下午三點零二分　（尋常車到）　 
下午七點二十六分　（六次車到）　 
下午八點二十一分　（十二次車到） 
民國四年五月重訂 
[彭壽堂藥房始創最靈驗]  
治白濁第一靈藥 
此丸乃本堂獨秘奇方合天下白濁各藥斷無如此功效神速無論新久五淋白濁消腫除痛去淋及醫藥罔效之症一服此丸立刻小便暢通而且紅白二濁腫退濁止至三日濁可全愈眞有萬試萬靈又速又妥之妙眞仙丹也每瓶一元雙料二元先試亦可小瓶五角上海河南路彭壽堂 
[自强軒藥房]  
總發行所仍在二馬路泰和里口沿街八十六號購者請注意 
[滬杭鐵路開車時刻表]  
[由上海開至閘口]  
上海　上午八點正（快車）八點五十五分（慢車）十點十五分（四等車）下午三點卅分（特别快車）四點廿分（區間車）嘉興止 
莘莊　上午八點二十六分（快車）九點二十七分（慢車） 
下午五點零一分（區間車） 
松江　上午八點五十五分（快車）十點零六分（慢車）十一點四十分（四等車） 
下午四點十五分（特别快車）五點五十六分（區間車） 
楓涇　上午九點三十五分（快車）十點五十一分（慢車）十二點四十一分（四等車） 
下午六點早八分（區間車） 
嘉善　上午九點四十九分（快車）十一點零七分（慢車） 
下午一點零二分（四等車）五點正（特别快車）七點十分（區間車） 
嘉興　上午七點三十分（區間車）十點二十一分（快車）十一點四十五分（慢車） 
下午一點四十六分等車二點五十九分特别快車七點四十五（區間車到） 
硤石　上午八點四十分（區間車）十點五十八分（快車）十二點三十一分（慢車） 
下午三點零二分（四等車）五點五十八分（特别車） 
杭州　上午十一點三十分（區間車） 
下十二點卅八分（快車）二點四十二分（慢車） 
五點四十七分（四等車）　 
七點廿四分　（特别快車） 
閘口　上午十一點五十二分間車到十二點五十二快車到） 
十二點五十二分（快車到）　 
下午三點正（慢車到） 
六點十五分（四等車到）　 
下午七點卅五分特别車到 
[由閘口開至上海]  
閘口　上午七點三十分（快車）八點三十分（慢車） 
九點三十分（四等車） 
下午三點十五分特别快車四點正區間車嘉興止 
杭州　上午七點五十五分（快車）八點五十六分（慢車） 
十點十三分（四等車） 
下午三點卅六分（特别快車）四點二十五分（區間車） 
硤石　上午十點三十三分（快車）十一點零一分慢車） 
下午一點五十分（四等車）四點五十五分（特别車）六點四十七分（區間車） 
嘉興　上午七點四十分（區間車）十點十二分（快車）十一點五十五分（慢車） 
下午三點零一分（四等車）五點廿六特别車七點卅八分（區間車到） 
嘉善　上午八點十八分（區間車）十點三十六分（快車） 
下午十二點廿六分（慢車）三點三十七分（四等車）五點四十七分（特别車） 
楓涇　上午八點四十一分（區間車）十點五十分（快車） 
下午三點四十三分（慢車）三點五十八分（四等車） 
松江　上午十點零二分（區間車）十一點三十二分（快車） 
下午一點三十一分（慢車）特别車四點五十八分（四等車）　 
六點三十二分特别快車 
莘莊　上午十點四十八區間車十二點（快車） 
下午二點零七分（慢車） 
上海　上午十一點廿二分區間車到下午十二點廿五分快車到二點三十八分（慢車到） 
六點零七分（四等車到）　 
下午七點　　分特别快車 
[滬杭甬鐵路甬曹綫行車時刻表]  
[自寧波開至曹娥江邊]  
寧波　上午八點開　下午一點五十五分開 
莊橋　上午八點十三分開　下午二點零八分開 
洪塘　上午八點二十二分開　下午二點十七分開 
慈谿　上午八點三十四分開　下午二點二十九分開 
葉家　上午八點四十八分開　下午二點四十三分開 
丈亭　上午九點正開　　　　下午二點五十三分開 
蜀山　上午九點十分開　下午三點零五分開 
餘姚　上午九點三十一分開　下午三點二十六分開 
馬渚　上午九點五十二分開　下午三點四十六分開 
五夫　上午十點零四分開　下午三點五十九開　 
驛亭　上午十點十五分開　下午四點十分 
曹百　上午十點三十一分開　下午四點二十六分開 
曹娥　上午十點三十六分到江邊　下午四點三十一分到 
　　自曹娥江邊開至寧波 
曹娥江邊　上午八點開　 
　下午十二點十五分開　 
曹百　上午八點二十二分開　下午十十二點三十七分開　 
驛亭　上午八點三十二分開　下午十二點四十七分開　 
五夫　上午八點四十三分開　下午十二點五十分開　 
馬渚　上午八點五十五分開　下午一點十分開　 
餘姚　上午九點二十二分開　下午一點三十七分開　 
蜀山　上午九點三十六分開　下午一點五十一分開　 
丈亭　上午九點四十七分開　下午二點零二分開　 
葉家　上午九點五十九分開　下午二點十四分開　 
慈谿　上午十點十二分開　　下午二點二十七分開　 
洪塘　上午十點二十五分開　下午二點四十分開莊橋　上午十點三十四分開　下午二點四十九分開　 
寧波　上午十點四十三分到　下午二點五十八分到 
[中國明明眼鏡公司]  
中國第一家創製新發明灣形托力克鏡片 
上海英大馬路新巡捕房斜對面 
本公司自開幕以來備承各界稱讚泰西士女聯袂而來者亦絡繹不絶成稱所出之品誠能並駕歐美即泰西各國光學專家亦稱爲二十世紀空前絶後眼鏡公司中之新出品本公司係光學專家所組織而材料精美其中之良效非筆墨所能形容惟戴者能詳言之本公司辦有最新發明之電光騐目黑室及各種新式磨片機器房仕客参觀以表新藝兹將本公司之優點再述於下（一）已損之目光能補救　　視察明瞭（二）向無目疾者可使塵沙不侵豐彩增加（三）已患目疾而鏡片所不及補救者則聘有經驗昭著之西醫爲之醫治而後配鏡（四）無論腦筋歪斜遠光近光散光皆可對症製片（五）裝配舒服適宜即彝　碍眼毛之患又無壓鼻牽耳之苦（六）鏡架精製式様新奇成色充足包困包換凡泰西各國所能造者本公司均能照造遠勝於舶來品凡戴本公司眼鏡者目證銀海永無目疾豐　倍增美麗無比各界士女惠顧 
電話四四零三無任歡迎之至　　　　　　　　 
[上海中英大藥房新發明香豔藥肥皂]  
衛生助妝 
香皂能去皮膚之垢藥皂尤能去皮膚之毒而用藥皂者少則以不香故也本藥房今用上等香料配合藥料製成此玫瑰鮮艷肥皂不獨撲鼻流芬着膚去垢且能消除血中汚濁凡瘡　痱　及蚊蟲叮咬之斑點用之卽退有益衛生實非淺尠 
售價　　大每塊洋二角每打二元　小一角每打一元 
試驗贈品現款購貨滿洋一元贈皂一塊多則遞加如滿十元奉贈一打 
[介紹良醫]  
餘姚王葭人先生早游泮水毅心岐黃係名醫之後家學淵源具有心得吾鄉凡抱病者一經先一診視罔不藥到春回較諸尋常自炫自誇者高出數倍同人等爰請其移寓滬上俾滬濱人士感登仁壽之域免抱沉疴之嘅言之再四始允懸壺於英界河南路滬江第一台抱病諸君盍往試之　　介紹人　陳益齋　施載春　謝綸輝　胡稑卿　馮蔭三　田資民仝啓 
[中國商業函授學校廣招免費生]  
本校准于九月廿五號開課敦請敎員專用中國淺顯文字編輯商業學商業算術商業尺牘商業史新商法經濟學理財學銀行學商業簿記商業文件鉛印瑞典紙講義按半月彙寄一次並通函問答一年畢業不取學費故報名者頗踴躍惟餘額尙多凡商界文理粗通有志肄習者不論遠近請速函開姓名年歲籍貫住址並郵滙半年郵費講義費二元到校立發收據函授函索章程須附郵票　　上海美租界愛而近路均益里本校主任楊公炎佈 
[瘡毒斷根]  
彭壽堂執事台鑒僕苦外症久矣前五年時結納好恣揮霍偕瀏陽顧君東莞沈君需次武昌暇時常冶游尋樂興高采烈漁色自喜未幾而淫毒染就醫療治數日消滅以爲無事矣不料交春三月驟然毒發來勢兇猛現於頭面有說貴堂八寳化毒丹能將骨節宿毒搜括剷除乃連次購服雙料六大瓶照用外敷藥四瓶逐漸收功逢春不發從此脫除惡累稍知謹飭不敢復縱迨至上年金陵大會因差來江南卽與二三知交傍花隨柳一時失愼又墮彀中故態復萌流連不已一誤遂至再誤始而作癢繼而微腫正擬購藥施治適本省上峰札來急速回省公幹栗六而所患仍然如是不消亦不加劇照常任事無暇計及於治病也至十二月初旬稍食魚腥頓時觸發困苦殊甚不能步履因急向寳堂購得雙料化毒丹四大瓶雙料下疳散四瓶藥盡卽愈奏功神速兩次試騐不爽毫釐今春不再作難矣感謝靈丹急登廣告以報救命之恩○蘇州盤門内李公館謹啓　上海河南路七號彭壽堂照錄 
 
