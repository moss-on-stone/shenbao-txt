# 1914 - 319 - 4914802

 

Page 1

 
 
   
 
 

Page 2

 
 
時評 
[軍紀與官方冷]  
　　今日之大患在軍無紀官無方軍無紀故欲裁兵而不能欲淘汰而不得縱匪而不能平屢變而不能定姦淫焚掠而無所不爲遠者且勿論齊齊哈爾之忽叛北京戲園之大閙可以爲證矣官無方故攬權爭利無所不事植黨營私無一不然城陷則走欵捲則逃下屬競於請求上官濫於保薦遠者亦勿論觀於近日京中之情形與乎皖督倪嗣冲之電請又可以爲證矣 
夫中國之仕途本爲齷齪之藪窟事無所能者悉聚而趨之官前清之餘孽未清而復加以新式之運動官方不能整無待言矣至若軍隊則革命旣由運動而成消滅二次革命自不能不以縱容爲事縱容旣慣軍紀自不能肅嗚呼官方軍紀國家治安之兩大柱石也軍隳官方弛國家多亂不其宜歟 
命令 
四月二十四日大總統命令管理遠東各處郵電車務督辦俄員來鶴給予二等嘉禾章哈爾濱俄郵務總辦司米謙給予三等嘉禾章哈爾濱俄郵務會辦庫赫金給予五等嘉禾章此令 
又令石蘇給予七等嘉禾章此令 
又令吳秉釗唐春澍均給予七等嘉禾章此令 
又令任命王占元帮辦湖北軍務此令 
又令任命曹琨爲長江上游警備總司令官 
此令 
又令任命吳光新署理陸軍第二十師師長此令 
又令任命志錡等辦八旗生計事宜此令 
又令安徽都督兼民政長倪嗣冲電稱知事試騐條 
例規定保薦考規一項原以待非常才俊惟此端一啓夤緣 
于進者接踵而來京皖省而論此等資格不合 
之員或具呈請求或持函干謁其中雖不乏可 
用之才而心術是否純正操守是否廉潔殊難斷定是以數月來迄未保薦一人應請通飭嚴加限制非確知有素不得送試倘所保各員有貪婪不法情事卽將原保長官一併議懲等語查特薦免試之規定本以富於政事學識及政事經驗人員爲限卽保送試騐一項亦將以旁救俊乂共濟時艱初非爲資格不合之員開奔競夤緣之路前據知事試騐委員長朱啓鈐等呈稱保薦過濫請加限製當經飭由内務部嚴定資格呈候核定頒行并責成該委員長嚴核審查各保薦長官愼加遴選倘薦舉非人即惟原保長官是問明令公布任案該兼民政長呈陳各節意在澄清仕路愼選賢能復於希榮干進之徒概予屏絶洵屬能知大體深堪嘉尚若各省長官咸能如該兼民政長之持正不阿實事求是吏治何患不肅人才何患不興應由内務部知事試騐委員長等曁京外各長官懍遵前令妥愼辦理務期薦舉得人一以心術純正操守廉潔者爲凖其非深知有素者并不得濫予送試以昭愼重而杜流獘倘或徇情濫保致所保人員有貪婪不法情事定將原保長官嚴予懲處將此通令知之此令 
又令王克明鄭庠均加陸軍少將銜此令 
又令代理國務總理孫寳琦内務總長朱啓鈐呈據廣西民政長張鳴岐轉據柳江觀察使王獅靈呈稱教育科長楊家鼐另經任用財政科長陳逹先實業科長張祖梁呈請辭職均請免去本官等語楊家鼐陳逹先張祖梁均准免本官此令 
又令代理國務總理孫寳琦内務總長朱啓鈐呈據廣西民政長張鳴岐轉據柳江觀察使王獅靈呈稱秘書黄伯孝呈請辭職黄伯孝准免本官此令 
又令代理國務總理孫寳琦内務總長朱啓鈐呈據廣西民政長張鳴岐轉據柳江觀察使王獅靈呈請任命楊家鼐爲秘書應照准此令 
又令代理國務總理孫寳琦内務總長朱啓鈐呈據廣西民政長張鳴岐轉據　南觀察使范雲梯呈稱實業科長胡逹林另有委任請免去本官等語胡逹林准免本官此令 
又令内務總長朱啓鈐呈據廣西民政長張鳴岐轉據桂林警察廳長李濟朝呈稱科長楊煦久未回任請免去本官等語楊照准免本官此令 
又令代理國務總理孫寳琦内總長朱啓鈐呈據吉林民政長齊耀琳呈稱卸任吉林榆樹縣知事趙邦彦現由蘇省調用請免去本官等語趙邦彦准免本官此令 
又令陸軍總長段祺瑞呈請授汪明山爲陸軍涉兵中校應照准此令 
專電 
[北京電]  
　　報載五國銀行圑要求一 
大借欵成立後須組織委員會用欵必經討論二凡約定用度由圑監督不許移挪小田切並索閱二年度預算等語余（訪員自稱）悉五圑己將各條件電歐本圑本圑無覆故須俟覆到乃有確實之商議現政府方面有減爲千五百萬鎊之說以七百萬改革行政以八百萬還短期債欵外人並云周總長己向圑聲明但如此則幣製欵無着似不可信總之自開議至今並未决定一事 
[北京電]  
　　昨約法二讀通過至四十九條悉照審查案所餘僅十餘條 
[北京電]  
　　日前某軍統帶白某率兵大閙戲園毆傷巡警一時洶洶袁總統飭府中指揮使徐邦傑查明將白褫職撤差並通令嗣後再有此種舉動定按軍律懲治 
[北京電]  
　　財政部將遷署原署有出售於外人之說 
[北京電]  
　　張元奇將任爲奉天民政長 
[哈爾濱電]  
　　都督府衛兵潰變己由許統領排解無事 
[綏遠城電]  
　　張將軍此次被地方上反對全係部下吕錫鈞之行爲以吕在綏力主加賦致失人心聞張頗恨吕錫鈞 
[西安電]  
　　白匪現分竄四散陜境己無大股各處援兵仍陸續入秦道路上惟見軍隊絶少行人 
[雲南電]  
　　臨安己克復匪向元江州一帶竄逸 
[杭州電]  
　　財政司長張詠霓赴京會議後各科財政事件頗多隔閡屈省長己電催回杭 
[杭州電]  
　　報載屈省長保徐定超俞明震爲肅政史評事不確 
[南京電]  
　　政府賠償商民兵災損失己撥公債票二百萬元刻由省長在某銀行指借現洋一百萬元預備支配發給 
[南京電]  
　　警察廳現增設女檢查員四名 
[南京電]  
　　旗民代表呈請發還八卦洲省長以收爲國有列入二年度預算礙難允准 
[南京電]  
　　石人俊力辭警察學校長省長委教務長陳紹湘暫行代理 
[南京電]  
　　省長委馬廷樹爲緝私營總稽查 
[南京電]  
　　實業司長徐壽慈辭職將以科長羅運經暫行署理 
[南京電]  
　　吳淞水上警察廳長温朝怡因公來寗昨己返淞 
[更正]  
　　二十五日報載杭州電有内河徐廳長因更動舊人太多致遭物議省長本擬更動因某某二軍官請求作罷將以原擬接任之洪士俊爲外海署長等語兹悉均不確實當係被裁者挾嫌造謡以致訛傳合行更正 
特約路透電 
[哈爾濱電]  
　　新生活報云北京政府因欲按照新定程序組織陸軍故派曾受新學之少年軍官十四員赴齊齊哈爾從事此舉舊軍官之年老或無學者曾被開除數員若輩皆係舊弁且有曾充鬍匪首領者因是遂思報復而將士對於整頓軍紀亦多不服乃於四月十九日開會集議散會後兵士相率不上夜差翌晨有軍曹十人謁見都督請復用開除諸員都督不允署中衛隊且欲拘捕若輩下午營中兵士羣起逐走新任之軍官緊閉營門不聽調遣晚間各營之兵齊與附和且將炮閂取走都督所派與叛兵談話之軍官亦爲拘禁其從人悉被殺死旣而有兵二千餘名離營赴都督府欲迫都督依從要求因都督己與衞隊逃往南營叛兵卽入署殺死官員四人繼乃列隊前赴南營並於沿途刧掠郵務局電報局及商店居户多家二十一日城中稍見安靜叛兵於晚間出城紥營城外二十二日復下戰書與都督謂如不於三日之内依從要求則將從事毁城騷亂之時死傷人數未詳俄人均安己避入領事署署中己增馬兵一隊嚴加守衞俄領己請哈爾濱俄員續派援隊開往該處俄國馬隊抵城後都督即回府中現據華人消息該城己恢復治安都督己詳電北京政府請示辦法西安府電白匪陷三原大肆刧掠之說實屬不確聞白匪現分兩股一股在乾州之北一股在渭河之南岐山附近官軍抵此者今仍絡繹不絶並於騾背安置機關輕砲 
[西安府電]  
　　昨日東方忽發見飛機兩具人民大驚此間現殷望得悉確情城内尚安電報皆受檢閱 
[東京電]  
　　陸軍飛行家一員乘雙葉飛機昇空至五百密逹機忽翻落致遭焚斃 
譯電 
[華盛頓電]  
　　據亞爾白克克電音鐵路辦事員得有消息墨西哥立憲黨領袖維拉將軍己拘同黨領袖卡蘭柴將軍置之於獄 
[華盛頓電]  
　　駐美巴西大使阿廷根智利公使均以本國政府願居間和平解决墨西哥問題之意見入告美政府己由威爾遜總統允諾 
[華盛頓電]  
　　據當道宣稱目下並無進攻墨西哥之意國會議嗣及各報皆促政府從速籌畫解决辦法苟待烏爾太施行報復維拉克羅慈一役之舉動則恐將引起列國之交涉云 
[白洛恩斯維爾電]  
　　墨西哥叛軍與官軍連戰五日己佔據孟台里 
[白洛斯愛利斯電]  
　　南美共和國阿廷根京城之各報一致貶責美國對墨舉動 
[維拉克羅慈電]  
　　墨西哥台姆闢柯之官軍正在與叛軍接戰有避難人民一千九百五十人己由該埠逃出 
[孟德維德亞電]  
　　南美共和國烏拉圭京城之學生結隊反對美國與墨西哥開釁 
[倫敦電]  
　　愛爾蘭曷爾斯特州星期五晚以極秘密之號令徴集義勇隊共有二萬七千餘人 
[倫敦電]  
　　英皇離法之前曾與法總統交换極誠摯之電音英皇英后過加萊斯及杜佛時均大受當地人民歡迎晚抵倫敦歡迎者尤衆 
[倫敦電]  
　　英國外相葛雷法國首相杜曼爾格己將在巴黎會談之情形公布内謂凡關兩國之各問題均經研究彼此意見完全相同至對於俄國進行之政策葛杜二氏均主三國仍當恊力維持權力之平均以求和平之幸福 
[巴黎電]  
　　英皇英后己於星期五日起程回國法總統及有名人員送行者甚衆英皇英后對於此游殊深感慰 
[聖彼德堡電]  
　　某俄報曾載論說俄國議改三國協約爲三國聨盟一節俄政府己發半官文告否認之 
公電 
[宜興軍圑擊散匪徒電]  
　　各報館鑒悍匪魁周大胖經三省會勦濳往八字橋由保衛團湯褌銘飭隊長徐展聲帶隊捕拿與匪黨格鬥四時始將周匪擊散地方獲安人民稱慶宜興潘潾等宥 
要聞一 
[風聞錄（二）（四月二十三日）]  
　　（駐京記者遠生） 
（更正）前函言政事堂將移設瀛台亦係風聞之於一要人嗣復聞之於比此要人更要之一要人則稱仍設於國務院余頗以後說爲確故更正之 
政事堂（假定之名）之仍設於國務院看似地點關係無甚重要然究竟往返周折不免隔閡一層傳聞新約法定爲大總統爲行政首長各部總長贊襄之又原定之章名爲政府後又嫌政府字不妥則又改其章名爲行政是約法雖未發表其趨勢己趨於極端之總統制究令後此之國務卿大總統爲同聲同氣信任極厚然照此辦法總統府之秘書廳似仍不失其最重要之位置也 
梁士詒氏前此反對總統制謂總統責任過重於第二次選舉總統時不免危險此意余之友人曾親聞之於梁故記者敢於斷定今京報頗有謂梁頗設法欲保存秘書廳者則異乎余所聞蓋梁本意如何不可知然共正襟危坐侃侃而陳請大總統撤消秘書廳並取消己之秘書長謂總統制旣行以後總統府内之職司只應留侍衞及繕冩二門則爲確聞蓋以梁之善看風頭又復有有力之謀臣爲之參贊帷幄則此等棋子自不會不錯也 
徐世昌氏薦梁爲交通總長似係確聞余前言己决言梁必不出今觀連日梁之機關報所登果不出余所預料梁之自謂大抵謂手辦交通事業者若干年所自信者清廉二字而反不爲外間議論所諒是己之所最可自信之交通事業而人不見信奈何復當其衝乎决絶若此殆難强起之矣 
交通部爲此次政爭之禍胎故保守者必保守此大本營攻擊者亦必攻擊此大本營連日京報有縷稱交通部之成蹟如數家珍者亦卽因此生反動而大詆毀之者其實大可不著一字盡得風流今卽欲保守此大本營固不必定須梁大元帥之自家出馬也 
所最鬱抑難堪者楊士琦氏耳彼本未嘗謀充交通總長而忽然飛來又忽然飛去飛去不足計乃詆斥之者必加以種種醜詞謂彼之某弟在鐵路上如何虧空彼之某姪當謀差事如何荒唐若彼長交通交通之人非同盟罷工不可此 
 
 
 

Page 3

 
 
　　言不知出於誰何之口而乃入於楊氏之耳楊乃大怒謂若係我現在是交通總長有此等事可說我約束不嚴今我是一個平頭大百姓此等閒話與我什麽相干俗云種瓜得瓜種豆得豆今楊氏雖爲招商局董理梁士詒氏亦頗催促出之然此等瓜兒豆兒必有得其結果之一日矣 
道德最高人望最重之嚴修氏旣力辭不來然日前又復有人帶信至某處謂大總統必欲某出山以後但須小學普及並規復地方自治云云 
自前清末年己望穿秋水不見回來之梁敦彦氏己於二十日到津有人在津見之渠謂彼之伯父在香港病故擬往香港一行口頭中似無出意然聞彼己於昨日到京卽日謁見大總統矣（補記）徐世昌氏之必出在今日己爲確定事實矣然徐氏最親近之人尚多有不願其出者華世奎卽華璧臣氏讀者中想多有能憶及其人者前清軍機中之領袖章京（即徐氏入軍機時）也卽 
此中之一人錢能訓氏被擬爲政事堂之承宣廳長者也亦語人謂我以個人資格亦甚不願東海之出又有一說東海此次之出世續氏之力勸亦最與有力 
[舊人消息]  
　　趙爾巽氏爲東三省總督時頗與其時北洋之項城有意見自徐氏接其後任徐趙之衝突尤人所共知兹己被任爲清史館總裁趙現尚在靑島聞且不日來京任事但該館組織至今未定 
前清兩江總督周馥亦己到京其子周學熙被擬爲財政總長而迄未來 
瞿鴻禨於前清在軍機時極力排斥北洋其中暗潮夙習掌故者類能知之兹以家居不爲人所容僑居又忽忽不樂頗復有人爲之道意謂子玖頗欲一來大總統闊逹大度聞之極爲欣然且慫恿之意者吾曹接其謦欬之日不遠矣 
前清浙江巡撫增韞所謂增固帥者也向頗屏絶交通不通竿牘前此尚有人提及大總統謂彼有隠痛故亦不欲屈其來 
王士珍氏爲北洋名將之一軍界中多崇拜之自改革後絶意不出屢招不來日前勉强來京一行謁談甚久談畢卽出大總統即遣人追致存問謂何等事都不相屈但可勉强軍事顧問一席使者到門而王君己樸被出京矣高躅遺蹤令人欽慕王君天津人也 
[立法行政之最近討論情形]  
民國成立兩載於兹政治潮流澎湃未定所有立法行政制度迄少定程兹特將近日政府對於此兩問題之討論情形大略誌之如下 
[立法]  
　　立法機關之如何組織固應屬於造法機關内制定惟當此純粹立法機關尚未成立之時若諮詢機關而帶有立法性質者則政府於將來組織之辦法亦欲預先討論其利弊以爲造法機關之參攷故日前總統特約集約法會議正副兩議長及顧秘書長等至府中開一談話會聞係議論關於參政院組織法事宜其討論之情形大致名額定爲六十人選擇相當人才由總統特派任用資格不拘新派舊派一以人才爲標準至此次機關之權限範圍有起草憲法權及關於有限制的立法權當　討論之結果大致如是 
[行政]  
　　行政制度各省之地方官制問題尚未解决將來政府必順各省之情勢另有一番改組至中央制度現在己現定爲純粹總統制一旦新約法頒布總統制揭曉則最高行政權卽直接由總統行使兹據政界消息謂施行内閣制時凡必須經過國務會議議决然後施行之各項重要事件於總統制施行之後卽可逕行取决於總統至各部官制等級聞新政府成立後尚有從新改組之消息惟如何制定此時尚未能預定但聞政府之意以各部官制階級太少供職人員升轉不易將來另行制定各部署官制必於階級一層略爲添加此又關於行政上之最近消息也 
[宣付二讀後之約法增修案]  
　　中華民國約法增修案自經起草委員會起草報告後討論結果交付審查日前該審查委員會對於此案於十四十五十六二十一等日前後共開四次審查會對於起草原案頗有修改並詳註理由於昨日（二十二）提交大會討論兹記其概要如下 
[報告之内容]  
　　昨日約法會議本定午后一時開議孫議長恐議員意見紛歧特邀審查員疏通意見故至午後二時始克開會議案卽中華民國約法增修案（審查報告）初讀宣告開議後卽由審查員朱文劭說明審查報告對於起草案修正點之理由略云本審查會對於此案前後共開會四次詳細研究對於原案頗有修正但其修改關係意旨者則附以理由說明其不關重要者則不必另加說明第一章標提總綱本審查會詳細研究觀其内客所規定大半關於國家之組織故不若卽以國家標目似乎與内容尚屬相符又第三條規定領土取列舉主義本審查會以爲取列舉的主義假如稍有不明瞭之處轉恐滋生疑弊故不如取概括主義又第四條人民得享左列之權利其得字似無用之必　故與删去本條第七項信仰守教之自由改爲信教之自由第三章標題爲立法院本審查會以爲旣取總統制則當然先總統而後立法院故改其標題爲總統其條文皆隨之變更次序原第二十二條國際宣戰本會以爲旣屬宣戰當然爲國際宣戰將國際二字删去且各國憲法宣戰媾和多屬相提並舉原案無媾和二字故卽加入第四章標題立法院與第七章標題法院文字上不甚分晰恐致混淆且第六章標題政府範圍亦不甚明瞭本審查會討論結果僉以爲不甚妥善是以改爲第四章標題立法第五章標題行政第六章標題司法第七章標題參政院其附則則仍照其舊無甚修改本會審查結果如此諸君對於此案如有意見請討論報告後議長孫少侯君宣告討論大體顧鼈黎淵寳熙程樹德鄧鎔向瑞琨等相繼發言趙惟熙則主張優待等條件必需另訂專條不能規定於附則之内朱文劭則謂訂入約法己可永久其效力無須再行訂立專條末由議長宣告謂諸君如有修正可於二讀會之前提出修正案按照議事規則規定審查報告後二讀會隔二日行之諸君儘可在此二日之中提出修正案討論現在討論大體不必爭論現在宣告討論終局表决大體遂表决全體起立並宣告付二讀 
[公所之茶會]  
　　昨日約法會議議事畢孫議長在議場當諸議員未散時面邀各議員明日赴外交公所茶叙以孫議長個人名義作東道主聞其請客之意大致大外疏通意見以便二讀三讀順序通過云 
[大冶暴動謡傳之由來]  
　　二十二日路透電謂大冶起有暴動詳情未悉兹聞此事實係訛傳蓋二十一日有村民往報黄石港當道謂有隊伍約四百餘人各持快鎗並携有機關鎗數枝向某處進發因其狀不類兵士故曾遣人往　若輩作何勾當詎意若輩不肯明言僅謂數日之後自當明白村民殊爲疑懼故特報官當道得報即致電武昌即日由武昌派兵五百名前往大冶在黄石港石灰窰兩處登岸防衞外間因武昌派兵之故遂盛傳大冶有亂矣 
雜評一（無名） 
[天演物競]  
　　以優勝劣敗之理測中國將來中國淘汰而生存者將爲何等人乎曰有二一爲官一爲兵市面壞則商人絶賦稅加則農民死學校收縮則才技之士盡百舉俱廢則平民謀生之道難此皆在淘汰之列也夤緣者可以爲官保送者可以爲官考試者可以爲官北京之官聚血候事者以千數萬數各省不在焉是官多也秦中道路祗見軍隊絶少行人是兵多也官與兵外能與抗衡者或者其匪乎然則中國可知矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[對於徴賦問題之湘贛情態]  
　　湘督贊同加賦　前財政部接到國務院交來湖南都　湯薌銘電呈一件略以該省大亂甫平百端待理而預算收支總額相去懸殊節流旣有所不能籌欵更　源枯竭遍杳可增收入之項惟田賦額徴尚輕農民猶堪負擔擬請准予酌量加徴田賦以增收入庶本年度預算成立稍資把握等因經國務院轉呈總統奉批交財政部核議等因奉此片交到部財政總長詳閱原甫略表贊同惟以原電無具體辦法昨己電行湘省令湯氏將詳細辦法具呈到都部再行妥商辦理云　　贛人反對改徴江西丁漕十之六七向係徴錢在前清時以銅元充斥每銀元折至百三四十枚屢議全改徴銀藉增收入經贛同鄉京官奏請反對諮議局全體否决致未果行光復以後濫發錢票至千萬串錢價落至每洋折合千八九百文收入愈减現任國稅廳長王純呈部請將地丁每兩向徴錢二千七百八十文者改徴洋二元二角漕米每石向徴錢三千八百八十文者改微洋二元九角江西全省現除錢票外現洋銅元等均少故如此改敬是對於地丁每兩加徴錢千三百餘文漕米每石加徴錢千八百餘文故贛人全體聞而反　也在京　議員黄象熈先告奮勇曾以個人名義上書總統前清御史謝遠涵蔡金臺及約法議員李盛鐸等亦不謂然公推前清禮部主事宋某起草上書政府請取消部議前清度支部郎中閔荷生前在部時以反對　徴事曾專摺上奏聞此次反對尤爲激烈政治會議議員趙惟熈亦然聞前日由宋君屬稿成交由蔡謝兩御史修正轉上矣南昌士紳聞之亦頗形惶恐前日有前清奉天提法使吳鈁前清翰林院編修雷恒黄大壎等電告蔡謝趙等請其從速設法轉圜並有函致某君稱各　聞改徴銀函電紛馳反對甚力倘當局必冒昩而行之恐不免激生事變云云財政部對於此舉本極端贊成故外間早有核准之說前日李盛鐸等恐部文旣發難於轉圜因願以私人名義函致次長張壽齡託　公文緩發乃張次長函覆李稱此事部己决行望勿爲少數别有心事者所播弄實不知果何所指不知贛人之反對徴洋實有歷史上經過之激刺在也又聞謝遠涵己以個人名義上書總統聲明切並擬不日進謁面陳云 
[涓滴無遺之政府理財策]  
　　各省包　主義財政會議在總統府開會一說己誌各報兹聞開會日期現又定爲每月初二十二二十二三日其有因緊急事務開特别會議者不在此例現政府以財政困難己　極點對於各省之行政經費取包辦主義每省限定用欵若干辦理一切皆有一定數目的　事情之繁簡以爲用欵之多少所有贏餘悉解中央以　協濟聞現在湖北河南直隷山東山西浙江江蘇奉天八省己定有包辦之數目其餘各署尚未定妥 
　　財政專任辦法民國財政之棼亂比前清更甚　　近來對於整　財政不遺餘力於嚴核支出增加收入上異常注意總統府日昨議定專員擔任財政辦法免有推　之獘大致如下（一）張馨菴總　總統府財政事宜（按此消息與外聞所傳頗有出入姑兩存之）（一）周自齊掌理全國財政（一）蔡廷幹專司稅欵（一）張弧辦理賠欵事宜（一）張壽齡應付各省請欵（一）吳乃琛管理京内各機關請欵 
　　田賦耗羡歸公財政部近以三年度全國收支預算出入不敷甚鉅詳核各省所報亟應搜剔浮濫彌補虧缺即以行政經費一項論出納之預算離收支適合之點相差過遠現爲補救此項虧缺計逐項鈎稽查得各省田賦收入項下向有附徴耗羡如令涓滴歸公不但國庫不無補助而行政經費亦得藉以活動因此特於日前通電各省民政長國稅廳籌備處令將此項田賦經征費一概歸公作爲國家正欵收入并准各省再於正額之外以幾成爲經征費餘爲縣署辦公費云 
　　皖省解欵文電自去歲財政部通電各省飭令將田賦收入欵解部　濟中央後蘇魯鄂豫川等省先後均己照解惟皖省並未解京日前曾由部再電催促兹得該部確息昨晚（二十二）民政長己有電致部中稱己將本年田賦收入解京二十萬元兹特先行電逹容卽派員解交云云 
[司法計畫案審查報告之内容]  
　　政治會議審查司法計畫等案由沈銘昌爲報告起草員起草完竣定於二十四日開會報告兹聞三案之審查報告約數千言前者係就梁任公所陳十條依次發表意見後二案則併同報告其内容大概如左（一）廢去初級名目以大理院爲終審交通不便處所及薄物細故案可參酌法院編制法第三十八條及三十九條變通辦理（二）與其擴充違警律使法庭警署互有法權莫如從民刑律中劃出一部分刑事自某種刑以下民事自若干元以下别定簡式手續審判　知事皆適用之（三）宜就刑民事中分别種類各定審結程期而受監督於高級官廳每月册報明定功過章程（四）宜暫行變通程序被害人不服判决者准其呈由檢察官提起上訴以漸求事理之平（五）修正刑律請大總統特飭司法部徴求新舊刑律名家爲法典編查會委員或派專員詳爲編訂惟編訂需時並應速編刑律施行法就前清頒行新刑律附加暫行章程五條規復釐定（六）爲目前監獄計酌將微輕案件應處短刑者改爲换刑而换刑約分罰金監禁笞杖三種剌配有傷人道充軍並不荷戈前清久己廢除今日均難適用七講堂教授不如分發各廳練習似宜於甄拔法官規則内增訂一條凡無法校資格曾充法官或行政官三年以上者准與三年畢業人員一體應試甄取後概行分發京外各級廳服務（八）宜查照原案概行調廳甄試及格者重發新憑方准執行職務違反功令者厲行懲戒章程稍有詐欺取財及觸犯刑事範圍罪名者並須按律懲辦（九）盜風未靖省分及戒嚴地方凡　游兵游勇會匪馬賊執持洋鎗火器并干舊例六項立决罪者另定暫時辦法劃歸行政官以　種程序訊治行政長官如認有疑誤時仍提交高等審判廳審理（十）支應經費廳俟此案議决呈復後司法部與各省認定酌留之處所雷經費卽由該省國稅廳項下給發至停止各地方初級審檢廳各縣審檢所及改訂刑律案與各省設廳辦法案其審查報告各省會己設高等地方各廳仍舊商埠則酌量繁簡分别去留而各道公署内並附設高等分廳由道長官兼高等分廳長監督各縣知事之兼理司法高等廳委任推事如不盡職得請撤换至檢查制度則於改正法院編制法時廢除餘與司法計畫案之報告大略相同云 
[龍口開放問題之近訊]  
　　開埠之查復龍口開放商埠一事業經國務會議議决刻正籌議進行惟該處商民以滯礙之處頗多頗形反對經該處商務總會一再據情呈請中央取消成議政府當卽電令高省長委員調查以憑核辦高省長接到中央電令即派委祁重喆切實調查兹聞高省長日昨己有復電到京呈稱龍口開放商埠辦法業經派委祁重詰查明實與商民多不適宜並將祁委員所查明之種種滯礙情形詳細陳述請卽鑒核 
　　築路之研究烟台商會因開龍口商埠關係呈請先修烟濰鐵路交通部業己批准惟以該路牽涉外交須由外交部與駐京公使交涉詳愼審查以免後患日昨交通部電令該商等靜待交涉完竣再行籌款興築母得輕行舉辦是爲至要又據法文北京日報載稱近來中日報紙喧稱中政府將於濰縣或高密建一鐵道直抵烟台惟最近路線草案擬不經濰縣而經高密（法報原按謂烟濰線爲德人所最反對）此事確鑿與否尚不得知設煙台鐵道所經者竟爲高密則烟台一埠不特無發逹之望將來殆無商業之可言吾人於龍口開埠問題己斷言烟台靑島之商業範圍將惟萊州府以北一帶富饒之區域是賴建築烟濰鐵路不特可保守烟台原有之商業且可吸收豐富之物産如烟台鐵道竟由黄縣萊州府而逹高密或由棲霞萊陽而逹高密則此區域之商貨必由直線而以靑島爲尾閭將來烟台商業必爲靑島吸引殆盡卽其獨佔之府紬一業亦將爲靑島　奪矣山東優等商貨以棲霞寗海爲中心點次等商貨以昌邑爲中心點昌邑迫近靑島二切貨品日爲靑島所奪一旦烟高鐵道告成則洋商之貿易於烟台者將棄烟台而盡趨靑島無疑兩埠之競爭雖與山東全省之發逹無關吾知華人必不願萬國贸易港之烟台趨於消滅而使一國獨佔之靑島得臻興盛也 
[俄兵測繪之疑慮]  
　　吉省雙陽屬之岔路河與吉林屬之靠山屯等處日前由長春二道溝俄官派來俄國馬隊二十名帶有測繪生數名馬隊官一名（係中國人俄人雇充隊官）通譯一名在各該地方測繪地理並詳詢預警額警等項居民異常慌　謡言四起咸謂不久卽有俄兵大隊前來駐紥而該隊官通譯等猶復張大其詞聲稱係　俄糧臺派令騐看房屋以爲修築營壘之用並預籌軍糧凡本地糧食一律一准外售等情以致鄉民恐其佔及己産多有行賄求其在俄官處關說者刻經雙陽吉林兩縣飛報交涉署及民政長懇卽迅與俄領交涉要求立將此股隊兵退回免致鄉民驚駭或生他慮云 
[俄領地排斥華人近訊]  
政府前因俄國工程日少投入彼境之華人多被驅逐特電令東省各交涉署限制發照乃本年入春以來由内地來東之勞働人仍不見少刻因哈埠不易請領多繞道赴江在外交署請領昨經該署出示佈告謂本國現在舉辦各項實業正乏人工作母庸遠涉彼邦反受虐待仰卽在本國謀工免費川資徒勞無益云 
俄境内對待華人種種苛例及華人困苦情狀筆難盡述自本月七號以後每日中東車到哈爾濱必載華工數十名問之謂皆在伯力廟兒街一帶以農圃爲生者當領荒時俄人曾許十年後始行升科詎知將地開熟多者三五年少者止二三年俄人即將華人一律驅逐更换俄人耕種又恐華人心懷不平聚衆滋閙復分起載送至此云 
俄自關闢遠東以來以移民實邊爲第一要圖現在一方排斥華民一方招徠俄民本月九號由滿洲里開至哈埠瓦罐車三十餘輛内載俄國貧民扶老携幼約計七百餘人至哈稍停卽開往東路聞係由内地遷來安插於東海濱各省擇其老弱專務農墾年壯者作工并聞沿路所需費用均係公家供給云 
[昌黎案之昌黎方面結束]  
昌黎交涉一案自經外交部交涉後提出五個條件數四磋商日使始允向中政府謝歉及賠償卹金各節己誌本報其在昌黎方面日軍官則於本月三十號向該處地方官道歉并至鐵路巡警局慰問我國當局卽派該地總巡官以禮接待兩方始釋然歡呼而去又據該處友人談及謂日軍官始至局時曾携有衞兵十名鎗上均帶子彈軍容甚肅推其用意蓋恐我國紀其夙怨致有意外之變特爲富前之防備也及旣抵局以後我國優禮有加接待亦甚周摯彼始含有内慚之心理去時該局巡士亦排隊相送一時雍容整肅之狀爲我國自有外交來所未見云 
[鄂省長近政紀]  
　　工振經費減少之抗議鄂省自光緒季年以來歲遭水患籌振籌工歲需五六十萬或百數十萬至宣統二年財政局絀然鄂督原定工振預算猶列爲每年六十萬兩作爲額支經常費刋册逹部經部復核減爲每年二十萬民國二年内務司上半年預算根據舊案定爲半年庫平銀十萬兩後以此數萬不數用自二年七月起至本年六月止仍查宣統二年原定之數以每年六十萬塡刋入表兹聞財政部又大加削減僅准年支二十萬元並謂修第堤皖應就地方籌欵或抽收附捐不知被水潰堤之區田廬蕩然人民何異破産非經官力修復焉能復業故吕省長己電部力爭堅持六十萬之數不能絲毫削減 
　　請裁地方廳之批駁吕省長昨據廣濟縣商會總理蘇作霖呈略謂各縣初級審判現己完全歸併知事兼理惟武穴地方商務不及漢口沙市等處繁盛亦非條約所定之通商埠獨設立地方審判檢察二廳虚糜經費且民情狃於習慣往往重視知事輕視法官况所設地點不在該縣中心關於訴訟極不便利似無設立之必要莫如裁之以節國用而紓民困當奉批示謂司法存留問題應俟中央政治會議解决未便輕易更張云云 
[鄂省鹽政權之剥奪]  
　　鹽稅無須顧問鄂省行政公署審計處近奉財政部令以鹽稅爲財政收入之大宗前己通令各省禁止撥用在案兹因此項進欵旣專供擔還外債不能動支則預算案亦勿庸經各省審計分處管理所有鄂岸榷運局沙市運銷局之鹽稅預算應卽移歸本部稽核所審計局辦理以資統一云云　　華員不能辦事漢口榷運局稽核員一差即爲銀行圑監管鹽稅之代表此職在産鹽省分運司駐在地皆係洋員充當漢口因係銷鹽之區故鹽政署於去歲委任華員高繼宗承乏至今並無貽誤今不知何故忽由鹽政署總稽核處電令高銷差改委英人希恩特甫氏接辦准定五月一號到局視事 
[鄂省之黨案與匪耗]  
鄂省總稽查劉有才近日又在漢口拿獲周某一名旣又在武昌武勝門外某客棧拿獲三人謂係己斃黨魁龔尚鍇涂明訓之餘黨又聞日前有女子二人自稱係某女校代表至軍府要求謁見都督籌商維持女學被檢查員搜獲身藏炸彈業己拘送軍法處收禁候訊 
省垣警廳消防隊長伍倫因牽涉黨案被押廳内幸崔廳長知其被誣力爲解脫得免移送軍法處訊辦現悉各犯業己由處訊明伍之被誣實由某巡長所嗾使昨崔　長以伍旣無關係己呈請開釋其隊長一職則遴委他員接充來鳳縣著匪向禮和向先和田老三等結黨多人日夜搶刧殺害張居新張先榮多命經該縣知事飭緝捕小隊往緝詎該匪衆膽敢拒捕開炮轟擊中傷小隊胡得勝彈子入腹楊增祥亦被刀傷數處並奪去快槍數支佔據山寨搶掠商民並揚言俟會集川中哥匪即行攻城殺官小隊人少不能往剿該知事特飛電都督省長請飭就近軍隊開往剿滅以免燎原云 
[葉德輝案之湘中消息]  
四月十七日長沙訪函云湘紳葉德輝前在漢口被拿己紀報端兹聞葉氏被拿後原擬即日解湘乃至今數日尚未解到探其原因爲葉氏甫經被拿即在漢口發電呈明袁總統聽候發落聞總統接電後卽電知湯督謂葉德輝雖屬語文狂妄究無罪狀之可言盡可無庸拿辦云云湯督奉此電文卽飭胡子笏（内務司長）轉電到漢令勿解湘而葉氏則稱旣欲拘捕而來安能揮之使去堅坐不肯出門故湯督對於此事頗覺爲難近日嘗對人言謂此係出於胡子笏之私意鄙人並未與聞云云 
地方通信 
[湖南]  
　　防範軍人之計畫湯都督以現在謡言蜂起據偵探報告確有軍隊與黨人勾結之事查湘省原有之守備隊多係舊營編成且爲黨人首領之舊部難保不爲所煽動除將駐紥省垣之軍隊陸續遣散外現擬再將分駐各屬之軍士一律改革由北軍中選調來湘重新編制以期着　可靠云 
　　鎭守使派員赴岳岳州鎭守使伍君祥楨其使署原擬駐岳嗣因改爲長岳鎭守使遂即改駐長沙省城近因外間謡言四起謂有黨人乘機起事查岳州爲湘省門户防務最關緊要而省城又不能離開爰於日前特派親信營長某君前往駐岳代行一切軍政惟遇有緊急要務卽行馳電報告以便酌商辦理 
[安徽]  
　　組織簿記講習所皖省財政司長龔心湛君以簿記一事關係最重擬設簿記講習所廣招品學兼優之士研究簿記學其畢業之期以兩月爲限畢業後即派充各縣各釐局會計以資整頓惟事屬初創經濟維艱所有臨時經常兩費尚在籌畫聞龔司長之意總以欵不虚糜功歸實際故昨己令舒君規定章程并　節開支俾昭愼重云 
　　嚴拘抗賦之僧人懷寗縣知事徐茗樵君自蒞任以來對於賦稅一項頗費苦心國計民生兼籌并顧不但屢次佈告且親臨各鄉勸導故近來城中投納頗爲踴　詎嶽潛鄉有一僧人膽敢抗賦凡該廟宇應完丁漕迄己兩年分毫未納雖警吏往催鄉紳勸導該僧均置若罔聞昨經徐知事派差將該僧拘署庭訊飭令管押該僧懇求寛限設法繳清云 
　　破獲黨人機　之傳聞本月二十三晚九時忽聞採訪局多人將省垣三區純陽道院街榮陞客棧主汪老四并同屋之汪啓發等一律逮捕到局據聞有八報告謂汪爲黨人代通信息機　現經該局長澈底根究至事之虚實尚不可知云 
[浙江]  
　　紹興防備之嚴密九十八圑圑長汪鎬基自統兵至紹興後連日辦理衞戌事宜即以越台（即舊府署前住地初合廳）爲司令部每日下午三時發出晚間口令製就口令受領証分發軍警各機關囑於每日持證並出予收據往向領取口令以昭愼重更令飭防營統帶陳常益及警務所長薛軼塵水警署長徐文豹所有官長兵夫人等有否懸挂符號以爲出入之證飭即附寄一份以備查核近日水陸軍警守衛甚嚴故謡言頓息商民極形安謐　　會勘烟苗專員之報告禁烟局長許畏三偕英領施彌德會勘烟苗由寗至台徧歷黄岩天台仙居太平各縣因係著名産漿之區甚爲注意卽窮鄉僻壤亦躬歷其境果無毒卉遺孽欣慰異常昨據許局長報告英員又因泰順前閙抗禁哄署巨案理廳澈查以昭公允故即於二十日由台蒞温先赴泰順勘查 
[鎭江]  
　　派員訓查沙田韓省長委任沈佺赴沿江下游一帶調查沙田事務沈君業於日昨先行蒞鎭調查丹徒新洲等處沙田 
　　改良絲業之計　吾國絲綢爲出品之大宗各國人士罔不 
 
 
 

Page 7

 
 
爭羡購取惜均不知改良織造以致放棄利權刻聞當軸提議籌　擇鎭郡適中地點委任織業專家組織一足踏繅絲廠以資進　並附設烘繭廠以爲各屬黨絲商民之先導聞不日即須着手　行云 
　　　　夏季警服鎭郡　察夏季服裝行將换給張警長蒞任查檢總所舊存夏李服裝己多零爛破壤亟應從新製備以便更换日前商請縣知事籌撥經費派員赴滬購置黄番布衣褲五百套於本月内辦齊運鎭定五月一號一律换給 
　意使　鎭游歷意國駐京公使施福瑞君乘該　頭等巡洋艦於日昨由上游駛抵京口下椗江心少頃施君偕該艦長派來特君登岸謁見駐鎭各西官暢談而别旋往烏洲山洋馬路一帶游　榜晚駐鎭各西員詣艦答拜翌午該艦展輪東下巡往滬江　設立平易米局鎭江城内貧苦旗民粒食維艱經仇君炳森創設平易米局平價糶與貧民俾不致受米價昂貴之苦日前己經　辦聞舉唐君子安爲局長云 
[松江]  
　　廢彈釀禍二十四日謡傳浦南烟墩頭鎭顧姓屋内有人檢視火藥忽然烘發死一人傷二人燬屋多間業己舁傷者至滬求治云云說者謂前松軍步隊第一營管帶般石生君係該鎭人去秋般君退職後遺有廢　藥彈寄頓顧處近日鄉人欲　開檢騐觸動藥性以致炸裂傷人果爾則禍實自釀也 
　　賊有人心縣吏許某携稅契紙回家意欲夜間繕寫詎爲賊竊去事後縣知事周君委員傳訊限許飛速尋覓否則照價估賠　在百元以外許聞之惶急殊甚懸賞購覓昨晨忽在鄰家門房中尋出該賊抛擲在彼似乎尚有人心也 
雜評二（步陶） 
　　湘督請加賦各省自請加賦者向不多見今乃得之於湘督叩其所以請加之理由曰額微尚輕農民猶堪負擔曰增加收入以期預算稍資把握在理財一方言誠不可謂非持之有故言之成理者然而大亂甫平瘡痍滿目不有以勞來而安集之則亦己矣復多方以議所以重苦吾民者母亦稍背於爲民設官之本意與 
農民之能力有幾湘督以何爲標準而知其能否負檐人民發表意見之機關　除殆盡雖萬分不能任受誰其爲之宣逹以證明湘督所言之當否今且退一步言卽使民力尚可供給亦當稍留餘地以休養凋敝之元氣不當　澤而漁以陷我民於鄉肉補瘡之境地而况乎其未必眞能供給也藏富於民緩急猶可取求相給民窮財盡則無待内憂外患而己難乎其使民相安於所業矣夫治民而使民不能相安所業吾民亦何貴有此治民之吏哉或曰今之爲吏者　以供給其官之之人而非以爲吾民也子何　　以加不加　擔負不能擔負相聒　爲 
　　耗羡之歸公各省田賦收入向有附徴耗羡皆以供經徴官吏之辦公費近聞政府將通令各省使一概歸作國家正欵而許經徴官另徴若干成以作公費是亦暮四朝三之加賦法也 
夫曰附徴則非正賦可知而乃令其作國家正欵且明許經徴者之賦外酌徴是正額中己加若干成之新賦而附徴額一仍其舊也是經　者之附收無異而納賦者之擔負益重也謂非加賦寗可得乎然旣出於加而必多方以自掩其加之之迹斯其猶非不知加賦之不當者也以視彰明較著以加賦上請者固猶爲有所顧忌而不失爲披善於此之行徑然而計亦稍狡矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[監犯圖逃之有幸有不幸]  
　　逃去一名　　截獲兩名 
　　前夜（二十五號）一鐘時上海地方分監（卽西門内參署街　普育堂舊址）内　禁人犯忽將　東毘連清節堂之院牆濳行挖開一洞攢出圖逃其時己在夜半看役均己熟睡守衞警士係在前門亦未知覺致被攢出牆外幸有該處守望岡巡遥見該監牆外隠約有人因黑暗中不能分辨當卽喝問無人答應該巡心知有異前往查察見有兩人飛逃餘人仍攢回牆内該巡見此情形知爲逃犯無疑鳴警笛由鄰崗截獲夏大成子一名其時分監管理人亦路驚覺由電話通知各區警署截拿旋由西門外二區巡士截獲一人當由周典獄官點查人數尚少一名遂於昨晨據情報告地方汪檢察廳長核辦一面將崗警截獲之夏大成子等兩名提廳訊辦聞須追究爲首人嚴行訊辦云 
[臧旅長誥誡軍人]  
製造局一帶因近　謡言蠭起曾經各軍隊嚴飭兵士日夜梭巡防範頗爲愼密前日（卽二十五號）步兵第七旅臧旅長因恐所部軍官督察尚有疏忽致使兵士受惑爰特令由十三圑周圑長傳諭管轄各營長督令各營連長於午後三時會齊炮隊營操場當衆誥誡略近日滬上潛伏黨人甚夥意在煽惑軍隊搗亂地方誠恐兵士之中智識淺短者或有受惑貽誤非細務望各該長官嚴加督察並須隨時勸導各兵士恪守軍紀服從命令遇有奸徒勾結立卽密報長官設法拿辦上官當然從優獎賞切勿貪利徇私致使名敗身喪後悔莫及嗣後每晚在於所劃梭巡界線放哨之時無論各機關軍隊須騐明正式文劵方准通行以重防而肅軍紀云云 
[電查龔淡如之犯案實據]  
寓居公共租界馬立師重慶路馬吉里之皖人龔淡如被鎭守使署偵探陳文泰及前在蕪湖水師砲船當兵之陳玉山指爲黨人龔振鵬報請老閘捕房協同獲解公共公廨迭經中西官訊供明白實非龔振鵬本人因另有他案判龔交保候核如傳訊避匿責令保人賠銀五百兩在案兹悉此案業經關讞員將訊供情形申禀鄭鎭守使並請電致安徽倪都督轉飭蕪湖行政各機關調查龔淡如犯案實據趕速電復以憑察核並聞陪審西官英副事康君以該偵探等不加詳察任意妄指荒謬己極俟得回電龔淡如如無違法情事該偵探亦應治以應得之罪云 
[指拘之管鵬待認]  
長江緝私營偵探劉海鳴偵悉黨人管鵬匿跡公共租界元芳路三百六十七號門牌内因其於去年在皖省附和柏文蔚宣告獨立事敗後又在正陽關捲取鐵路公欵二十萬金避匿東洋曾經總統命令懸賞通緝是以報請總巡捕房派探恊在將管獲解公共公廨訊據供稱伊名應明並非管鵬奉判暫押候核各情己誌本報兹悉鄭鎭守使鑒於龔淡如一案亦恐偵探悞指故經公堂訊供後卽電致安徽倪都督調查去年管鵬在皖附亂及捲吞公欵之証據並請覓取管之小照派員來申質証以免再有錯悞聞己接到倪督電復己派員帶同管之照片及各種証據就道不日可以抵滬並聞此案定期今日下午由廨正式預審云 
[通令查緝革新黨總部]  
頃聞上海軍界接蘇都督令云准軍事會議處電稱據駐滬密探報告訪悉黨首唐某近在上海組織一革新黨總部暗遣黨徒分赴各處運動軍隊希圖擾亂應請查緝等因希飭所屬各軍隊約束兵士勿爲煽惑　因除通令外合仰密拿嚴辦云云昨日奉文後己嚴飭所部各軍營一體查緝矣 
[注意黨人密設機關]  
上海鄭鎭守使近得中央政府來電謂據陸軍部派駐外洋之密探報告黨魁黄興李烈鈞柏文蔚等多人將由日本潛回上海希回復舉請爲預行派探密拿等因鄭君接電後除通飭所屬水陸軍警一體偵緝外並己函請楊觀察使令行公共公廨轉飭捕房恊緝在案刻聞鄭君又得該黨人等擬在泥城外密設總機關部消息故復轉行公廨知照捕房派探隨時至該處偵察以免黨人混跡又昨聞上海軍界訪得法界寳昌路地方黨人秘密機關設有多處除選派精細幹探偵查蹤跡外並函請楊觀察使磋商法領派探協緝 
[淮隂知事處治盜匪之失當]  
　　江蘇馮都督訓令上海縣知事　案據淮隂縣知事呈稱奉徐淮海清鄉督辦叚指令内開呈及失單供摺均悉查事主楊建廷家係本月二十四號被刧該知事於二十六號赴鄉巡緝竟能破獲多匪期僅兩日可謂神速極矣實堪嘉尚據呈該匪費正祥等五名己供認夥劫不諱而蘇起元等又供出搶刦多案均己罪浮於法所請　軍法懲辦自應照准仰卽將該匪費正祥劉恒揚蘇起元周嘉堂沈玉山五名照軍法就地槍斃以昭炯戒仍將行刑日期報查其誤被拿獲之孫平山一名亦速研訊報候飭遵一面仍赶緝逸犯孫二先生等到案究辦勿令漏網此令等因奉此查此案於三月二十六號知事帶練赴縣屬二市一帶巡緝風聞該市有居民被刧正往查間途次卽據陳家集西鄉民人楊洪才呈報伊家主楊建廷於本月二十四號三更時分被匪三四十人各持槍械撞門進内將工人孫二張大綑縛搜刧牛驢衣糧地契錢洋等件而逸鄰練驚捕莫及開單報請勘騐緝辦前來卽經帶練前往勘得陳集西有東西大路一條西通桃源黄圩裴圩東逹本邑陳集路北有事主楊建廷住宅一所朝南笆院大門進内有西廂屋各三間朝南堂屋三間查看大門損壞各屋有翻亂情形詢據事主楊建廷指稱是夜被匪數十人各持刀砲撞門進内引火照亮將工人綑縛搜劫牛驢衣物錢洋等語勘畢卽時購線　拿旋據該市清鄉市董陳立賢報稱探知此案匪徒均在桃邑居住卽於是夜督同該董帶練會同陳集防營顧排長帶隊不動聲色星夜馳抵桃邑黄圩薛家飯店門首該董陳立賢與顧排長進内拿獲費正祥劉恒揚蘇起元周嘉堂卽周嘉太沈玉山孫平山等六名搜出紅　機被一牀毡毯一方馬鎗二支鐵刀二把查該處係桃邑匪藪未敢久停旋囑營練帶冋陳集獲送到浦知事　塵甫滌一面提犯隔别研訊（中略）查奉發江寗各知事領軍法科職務辦事細則第三條第四項糾夥在三人以上執持槍均以軍法科罪該犯費正祥等五犯聽　夥劫在場執持洋鎗均核與軍法强盜應行科罪之律相符應請將該犯費正祥劉恒揚蘇起元周嘉堂卽周嘉太沈玉山五名照軍法懲辦以昭炯戒而寒匪膽至孫平山一名訊系收取牛帳於　案毫不知情而費正祥等又供明無孫平山在内誤被獲案亦似情有可原究竟是否　實應俟查明再行請　辦理業經具文吴請清鄉督辦在案奉令前因　於本月五日簽提該犯費正祥等五名騐明正身帶赴犯事地方即行槍斃除再飭緝孫二先生等到案再行訊明呈請外理合具文呈報仰祈鑒核查考等情到本都督據此除批呈悉盜案人犯歸入軍事範圍歷辦成案均係訊明　錄供按擬呈候核示抑或電請覆准方得遵照執行誠以大辟非可擅專卽軍律亦自有主者豈容意爲出入稍滋寃濫該知事前以卞廣成安鸞兩案經本都督一再嚴飭並記大過一次業屬從寛辦理乃現呈懲辦費正祥等犯至五名事非輕細仍未錄供呈請示遵荒謬糊塗殊出情理之外本當撤任姑念前項文批核計時日尚未到縣暫行再記大過二次以觀後來倘仍不知悛改則寛典不能屢邀定將該知事治以擅殺之罪母謂言之不預也仰併錄批呈報叚督辦查照此飭等因印發並分行外合亟仰該知事一體查　　令 
[韓省長整頓教育之通令]  
（一）注重師範上海縣知事奉省長通令云教育司案呈查本省籌設甲乙種師範講習所前經頒訂章程通令各縣限期設立二年十二月間奉部令飭辦小學教員講習所又經將原定章程改訂爲甲乙種小學教員講習所規程訓令各縣分别認辦改組其原辦之乙種師範講習所並准展長期限改照甲種小學教員講習所規程辦理在案各縣以推廣小學急需養成師資之故設所講習期間雖短關係綦重是以本公署歷届派遣省視學視察對於此項教育特别注意調查乃察閱視察報告各縣之講習所鮮有辦理盡善者揆厥原由始因廣招學生之故而年齡不齊繼因年齡不齊之故而程度不一且加以修業年限之短促教授者急將支配課程完全輸入而被教育者之能否領受一時或竟有所不及顧以不齊之年齡不一之程度而又重以供過於求之學科將來收效能有幾何此等弊端以乙種爲尤甚若不急謀補救該核與當時籌辦之本意未免背馳卽令後　師資衆多亦復何裨實用今特規定辦法（一）本年以前設立之乙種講習所應酌量情形改辦甲種（一）本年設立之乙種講習所應一律改辦甲種（一）以後籌擬設立講習所應一律認辦甲種而各教員平日教授尤宜視師範生如小學生勿以甚高難　之學徒博虚名務以食古而化之方蘄　應用至舉辦畢業時期仍將各生操行學業各項成績嚴行甄别母得濫授証書俾覈名實而重師範合行訓令各縣知事　照並轉令各該所所長一體知照 
（二）視察狀况又一通令一教育司案呈查本省暫行視學規程第五條省視學視察事頃首列縣教育行政之狀况又暫行　視學視察細則第二條省視學視察該區域縣市鄉教育狀况自地方自治奉令停辦本公署雖經　令各縣將教育事業竭力維持擴張而各縣教育行政機關之是否遵令實行其縣市鄉教育狀况果否有進無退亟應切實調查以資考證兹特派遣省視學於本學期内分道出發按照前開事項加意視察期於最短之期間而得最近之眞相除訓令省視學　照外合行訓令各該縣知事知照 
[當票須貼印花]  
　　上海縣知事昨奉省行政公署曁國稅廳　備處通令云奉財政部令開據京師當業商會函稱貼用印花本會業經勸導各當商於二年十一月一律照辦所有購買印花一節嗣後備價直接到部購取分售兹呈欵購領印花票四萬分照章批發以便分售各當前來查該當業商會首先提倡備價購領印花分銷各當實屬熱心公益深堪嘉許除己另函嘉獎外相應通令各省國稅廳籌備處處長轉知所屬各當業商會傳知各當商一律遵照印花稅法於當票上粘用印花以資提倡或仍照京師當業商會辦法由商會備欵購買分銷於各當商以利推行而增稅欵仰卽遵照辦理可也等因奉此合亟訓令該縣即使遵照函知典業公所迅速照辦其印花票是否由公所備欵請領抑或由各典商逕向縣署購買並卽議定具報 
[物産會展期開幕]  
　　美國巴拿馬賽會蘇省籌備出品協會上海分會會長縣知事洪伯言君前日邀集各職員開第八次談話會議定在尚文門外貧民習藝所佈置會場準展期五月六號起特開物産會俾各界人士展閱後收拾送省彚齊赴賽 
[張審廳長銷假後之清理案牘]  
　　上海地方審判廳長張清樾君前因胞弟完姻向高等廳請假一星期回里兹聞業己銷假到廳視事當即查得檢察廳起訴到廳之案積有八十餘件卽於前日起將各案清理付各推事官訊辦以清積案 
[浦東亦須嚴防]  
　　陸軍步兵第七圑第一營廖營長前日接上海鄭鎭守使令云浦東地甚荒闊素爲盜匪出没之區值此黨謡充斥時際防範益宜嚴緊爲此令仰該營長遵照每晚無分風雨親督士兵分往所駐各防汛輪流誥誡兵士奉法從公並將每晚出巡時刻地點及所部士兵駐防處所造具表册送候查核云 
[派克路又出刦案]  
　　寓居新閘派克路梅福里八百二十七號門牌之南潯富户邱姓家前晚八句餘鐘突來暴客六七人撞門入内各出手鎗嚇禁聲張當被刧去值洋四千餘元之金珠飾物呼嘯而去事後由邱報請新閘捕房立飭通班中西探捕前往兜拏未獲業己禀請麥總巡通飭各捕房中西探捕一體留心偵緝矣 
[公共公堂取締觀審人]  
　　英美會審公堂公座兩旁本　有中西報館新聞記者旁聽席凡訊理華洋訟案亦任人到堂觀審兹因有等觀審之人不守堂規或在堂高聲談論或坐於中西新聞記者座位或任意叶痰中西廨員以現在天氣漸熱人衆攤塞積有穢氣殊與衞生有礙業己諭飭駐廨捕頭選派華捕數名令於訊案時站立公堂門首如案中無關係之人概不准入内觀審以肅堂規而重衞生 
[宦裔與尋常犯同押]  
　　己故前清江寗藩司胡稼禎之第四子胡老四（即胡祖蔭）被盜匪周占元（卽顧廷奎）供出伊主使搶刦伊弟胡金聲家並與在逃之辛老三等誘匿鄰婦韓太太家八歲男孩韓炳泉希圖勒　萬金未遂用匿名信函恐嚇並私造炸彈抛擲韓家等情故由公共公廨將胡老四提案訊押在案兹悉胡姓同族以此案重大顔面攸關頗爲注意而胡老四亦以宦裔自居要求交保或另居優待室捕房以案關搶刧不允所請諭着與尋常人犯同押聽候訊核 
[獎賞長警之牌示]  
南市第一區警察署署長張桂榮君昨日發出牌示云照得本署呈請獎勵長警帮獲亂黨畢良臣等一案兹奉警廳批開呈悉此次破獲亂黨畢良臣等一案旣據該署長　稱長警黄國長等在事出力自應分别奬勵巡長黄國長協同拿獲亂黨着以巡官紀名獎洋五元值崗巡警李清德拿獲亂黨一名獎洋十元着以巡長記名巡警宋長泰董恩焕欒克傑等帮同獲送着各賞洋兩元以獎勤勞而昭激勸抑卽轉飭知照此批等因奉此合行布告周知此佈 
[備取法警之性急]  
上海地方檢察廳前曾招考司法巡警正取者早經到差服務備取者俟有缺額傳補昨據備取之李維訓具禀到廳請求傳補汪廳長得禀後發出批示云現在法警尚無缺額仰先回籍别圖經營勿庸　滬久候一俟遇有缺出再往傳補可也 
[不法法警之歷史]  
　　上海地方檢察廳法警金寳山（卽小金寳）前因受陸姚氏賄囑私釋閔行人馮子英暗雇無賴丁六九頂替代押當爲汪檢察長訪明飭將金警並馮子英陸姚氏等先後提案判令分别釘鐐收押候起訴審判廳懲辦等情己紀前報兹悉金警家屬到處央人運動欲逹交保之目的查該警於前清時曾充捕班夥役迨光復後改名金金寳托八運動得充閔行鎭第四初級檢察廳司法巡警服務未久即在該鎭私售燈吃爲該廳陶月湘檢察官查悉傳金至案斥革去年春間改名金寳山央人關說又得充地方檢察廳法警自到差之後雇用夥役二名在外藉案索詐致外人有小廳長之稱種種不法行爲人所共知况又素染烟癖烟癮甚大每日須吸洋三元自奉釘鐐收所頗受發癮之苦現在該警家屬托所中役丁設法將烟泡土皮夾帶在食物衣服之内私自遞進以上種種情形聞己經蘇州高等檢察廳長訪悉派員來滬密查矣 
[委員經辦房捐]  
　　本邑房捐向歸上海縣知事公署飭令各舖地甲及各鄉鎭地保分别經收由縣發給捐票按月徴收彚解兹由洪知事委任前市政廳路政處司員范麟書君經辦己發委任狀定於五月一號實行昨報紀房捐有人包收一節稍有區别用再將確情登錄以昭核實 
[江北人禀請速追拐子]  
住在油車碼頭之江北人張如珠前投地方檢察廳控附近鄰人王老頭子等串拐伊妻沈氏並攜七歲之兒子小寳逃逸無蹤等情曾經汪檢察長飭警前往將王提案訊判交保候調查明白再行核辦在案兹悉張如珠昨又繼續具訴到廳請求速追汪廳長得禀之下以此案早經明白批示着遵照前批母庸多　 
[婢女被虐脫逃]  
徐州女子單瑞子被南京人孫某拐帶來滬價賣與某公館爲婢因時被凌虐前日逃至閘北由一區崗警解送警廳發寄養所留養聽候查核 
[不認通姦]  
崔金元投法公堂控稱小民有事出外至深夜回家詎有同居之王阿福在小民房中與妻子陳氏通姦向捉不服故鳴安南捕到來拘獲求請訊究陳氏供因丈夫與婦人不睦故被誣指與王通姦王亦堅不供認判管押候傳同目見之安南捕證明訊辦一 
[本夫不來具領之可疑]  
某甲前携瞿馮氏馮老姑娘至法租界丁寳林客棧借宿後一去不返馮氏等睡至半夜希圖逃逸丁恐干未便交捕解送法公堂訊判查明再核在案昨又提訊馮氏供因家貧由丈夫瞿金標從揚州原籍帶來上海帮傭並非被拐馮老姑娘供與姊姊馮氏同來上海亦欲帮傭是實　讞員以旣由本夫携帶來申何以不來具領顯見情節可疑着送堂留養候移請揚州地方官查明家族備文移領 
[爭奪房産案之另起波瀾]  
寡婦蔣陳氏蔣沈氏等前在上海地方審判廳互訴爭奪老北門内之房産一案曾經開庭辯論不意前日蔣陳氏倩福履理律師派夥陸泉廷沈某等持該律師公函並房票向老北門内吳家弄各租户收租各租户早知蔣沈氏將業産出抵與程翹記管業且當時並非向蔣陳氏租屋掯不付租正在　論間適程翹記處經租人沈某亦來收租以致互起爭端後報告第二區第一分署該署員查得蔣姓爭産己在地方廳　廳爭訴有案當飭自赴第一初級審判廳呈請核辦旣由初級廳監督推事俞君詰問原委令將人證及函摺等移　地方廳歸案辦理一面由程翹記繕禀起訴 
[丁尚珠控訴不實]  
丁尚珠前投地方檢察廳禀控全步發敲詐兇毆請求提究並稱全步發係上年亂事時越獄逃犯等情經汪廳長派員驗得丁尚珠周身並無傷痛係屬違警處分着丁逕向該管警區申訴至稱全步發係越獄逃犯一節查核各案逸犯並無全名顯見所訴不實當卽將禀批斥矣 
[描金業夥請求加薪]  
　　滬上描金一業薪工甚微現值各物昂貴各作帮夥均有入不敷出之苦故於前晚歇工後各作帮夥邀集全體在城内太平街一誠茶樓聚議擬　二成薪水羣向作主請求未識能否允加也 
[查獲烟土]  
　　前日閘北一區三分署查獲販土犯王國祥抄出土一大包十二小包又二區警署查獲張阿大劉國臣王子卿沈金定王起根等五名抄出土十小包土皮一包又五十七兩並覔獲吸烟犯顧福生黄氏二名起獲烟具等件一併移送第二初級檢察廳訊明核辦 
[絲廠請派駐廠巡警]  
閘北新大橋堍協安絲廠去年九月被人抛擲炸彈燬去地板數尺曾記本報本月十八晚又發現炸彈幸未兆禍日前由該廠主吳翥具禀該管一區二分署云商民於去夏南北黨爭時承地方紳商推舉己故之夏萃芳等議請萬國商圑保衞閘北一帶生命財産並無異意自黨人失敗後銜恨商等如讐敵屢欲乘間尋釁兩次發現炸彈雖邀天幸而實賴保護有方惟商民厠身絲業現值新繭上市格外忙碌倘若輩乘間竊發朿手無策兹爲預防起見擬懇請自五月一號起於廠門外添設夜差巡警二名佩帶鎗械以資保衞所需餉銀及軍裝費由商民照章送給並擬請將附近協安廠之第九守望變通移東數武彼此呼應靈通俾得防範於未然消禍於無形等情當由署員劉樹堂據情轉呈徐警廳長批准矣又一區警署署長解恩貴亦爲界内協和絲廠請派駐廠巡警一名呈請徐廳長照章批准矣 
[銅錫店収買割竊之電線]  
電車公司投法公堂控稱沿途電線均係銅質時時被人割竊己有多次今由捕房在張正明銅錫店内查見原贜解案請究張供不知竊贜故敢收買判罰洋二十元充公 
[冒取物件之扭控]  
王阿根前日至狄思威路一百十三號門牌某姓家冒取油衣等件而逸昨日王在途被某撞見扭交包探周阿金送入捕房押候解送公共公堂究辦 
[女工竊絲]  
　　曹家渡某絲廠女工王邱氏因竊廠内之絲被管車人在其家抄出絲二十四兩報由一區四分署將王增裕王邱氏夫婦拘送檢察廳訊究 
[並非違背合同]  
　　任少山前由法商喇瑪而代租房屋開設舊郵票店並租掛喇之牌子立有合同以六個月爲滿日前喇投法公堂控任違背合同請罰洋二百元任稱因房東不肯將房屋續租故此不用喇之牌子惟喇迭次取去洋銀除去租牌等洋外照商人核算喇須找還洋二百餘元等語經公堂派人向房東訊明任所供屬實現又將賬對明喇實欠任洋二百餘元昨由法副領事德君會同　讞員將洋文堂諭宣布曰喇瑪而控任少山違背合同一節現向房東訊明不允將屋繼續出租故任與喇斷絶關係並非違背將案註銷欠任洋銀查有實據將堂諭抄出一份給任作憑着赴法總領事署起訴請追 
[形跡可疑]  
前晚有某甲深夜在途行走被探周阿二查見以其彩迹可疑上前盤詰語甚支吾當即拘入捕房押候查明核辦 
[小學校聨合旅行]  
　　直隸路務本北山西路求實北河南路益智閘北崇業里志新派克路振新閘路新民六學校於星期六（廿五）下午一時由各校校長曁教員等率領學生百有餘名齊集火車站（卽寳山路口）排列隊伍聨合遠足以宋墓爲目的地派朱錫田君領隊陶漢塵郁從周周少葵朱惠人徐惠施俞亞豪朱柄堯諸君照料一切逕行宋園路沿途歌聲清脆步伐整齊形式精神兼而有之三 
 
 
 

Page 11

 
 
時頃抵宋問當　校　等率全隊學生至宋墓前行　躬　以示企仰宋之學識綱後各　生唱花園歌繼以各種遊戲五時餘乃整隊至華興坊梁秉超君處茶點迨返校時己金烏西墜矣 
[公共公堂瑣案]  
　　近來泥城外洋商住宅内時有失竊均曾報告捕房請緝前日由探拿獲唐震寰汪金甫二人查其串竊洋商衣物有九户之多卽拘押捕房候解公堂訊辦 
　　北京　七百零四號雉妓花老三廣西路三百二十七號雉妓李老三因深夜在途拉客又白克路八百三十六號雉妓院鴇婦王老大縱令妓女拉客均屬違章由捕查獲一併拘入捕房轉送公廨諭交官媒看管候訊 
雜評二（宇） 
[兩敗俱傷]  
上海城濠基地問題兩方面爭執多時頗有再接再厲之勢而其結果則歸入財務行政範圍地方團體旣母許把持保産公會亦不容覇抗是誠所謂兩敗俱傷者矣及今日而始追悔當初己無轉圜之餘地上海人將何以自慰乎雖然　蚌相爭漁翁得利固必然之勢也今城濠基地之得失猶是上海一部分之事耳推而廣之吾國人之隠憂曷有極哉 
[補錄四月二十三日命令]  
陸軍總　段　瑞呈請將莫鍾邁鄧乃汲于佐卿姜崇　尹寳珍張天錫陸奉璋張恒齡凌康卞標理　幹清宋增祿李彬劉錫榮戚傑三駱鳳　杜德啓蘇得功范蔭久朱兆芳張廷魁王學毅王國震將寳魁崔凌雲蘇益祥邢福臻金茂雲張乾生段三元劉繼宗王立　侯西浦潘懷玉胡得　衞學曾王超起張明山謝金山李景文石崑山黄殿臣范春和周殿甲董補祐道興隆高慶福張蔭棠李懷亮伍文保安壽昌關汝琴姜止清高佩臣梁世和張金德王　臣王清成余忠勝李德馨孫朝林張國山段金海建舫卿孫開富康汝合徐衡章張　興洪百永楊錫路均授爲陸軍步兵上尉馬樹棠葛家偉王振鼎高登雲振勝蓋文瑞張福高堂鳳岐李成業武文斌柴兆熊韓本琇齊翼臣鄭　聲鄭思源史祖蔭歐福桐蘇鼎吉李翰臨均授爲陸軍騎兵上尉閻席珍李有志李慶春藍敬宗王集祥張焕之李振江任鴻恩鄭藎臣均授爲陸軍砲兵上尉泰述堯徐式棻劉有慶王鳳鳴杜鐘山張叔元王振聲均授爲陸軍工兵上尉魏宗信盧金貴儲友陞姜茂林張志新均授爲陸軍輜重兵上尉劉保慶潘思桐余世鳳柯大發余保衡王志成宋欲晨葛允斌程開甲張同言張樹棠郝振奎高孝忠惠良章丁振邦盛德明劉金聲康瀛洲常得開盧宗堯王守義邵振山司正齡孫廣德辛殿荃李進忠杜振標房謨李崇德張士魁陳金山王靑海劉樹嵐陳濬堃　啓同譚烈葛慶覃周效勃土福林任文仲馬祖培徐開流顧錦標王惠徐興隆石立山袁永清李景龍趙迎春祖述陳顯廷鄭文京孫占魁余開華梁錫爵劉清棠蔣嵩堯王菊三　知義宋家　　　臣　宗有張鳳來　　臣　　靑剛興順均授爲陸軍步兵中尉　　華王金魁楊秉漢張新謨洪煦滙丁其忻于慶　均授爲陸軍騎兵中尉　顯榮蔣振清李安邦李尚培周　武均授爲陸軍炮兵中尉張金壁黄鴻在余錫恩劉樹人均授爲陸軍工兵中尉楊正泰丁叙山喬國禎董有濟邵　葉金釗均授爲陸軍輜重兵中尉孫慶患王福　岳朝芝劉永福邱惠章王茂林屈學詩韓端卿聶子安朱　德朱紹唐任清海汪立楝劉得標李得勝于玉玨王永寛張　魁王雲堂趙象榮李樹勲閻永忠袁廣勲于廣恩孟招文曹緒湑劉文福劉心會秦玉寳馬俊山李會田張得山王國清袁峻得朱顯章張兆祥申鍾嶽李俊生賈銘勲陳萬友周德璧孔　林方之駿劉炳熹許元昌萬立煌許占昌何楨劉乃銓張永祥范景春王起瑞安楘生　廣心高孝祺金成林袁懷勝許永清王錫麟李廣德孫俊山何慶雲郭春泉劉慶林陳得順李得成易鍾琦張鳳鳴彭永香潘有禮萬殿儒魏全德馬占舉劉學貴喬振清胡邦榮劉子友張文明尤壽年閻治堂張友才徐家麟王孝洞王世芳厲維勝蘇玉龍曹大倫陳日恩張鴻逵夏朝舉李吉安石良弼陳世田趙得新張延祜魏得勝陳照俊田長泰郭義祥蘇秀平陳世恩李正華劉從周華弼臣蔣旭徐振鐸　殿鰲均授爲陸軍步兵少尉李玉堂譚廣恩王振英徐連級王根壽王文壽李鳳林謝永勝均授爲　軍騎兵少尉黄靑雲焦玉田胡占元胡　朋王東川王明哲王保清程佩章均授爲陸軍砲兵少尉劉學友余選貞張仁濟杜永忠張志堂均授爲陸軍工兵少尉李鳳山張鳳隆管得才吳忠信朱茂盛孫全鐸秦向陽王泗海均　爲陸　輜重兵少尉應照准此令 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬言律條例] [  警衆]  
　　偶語　市一言喪邦樞機之發榮辱攸關故古有監謗之舉蓋所以防民之口者也方今共和時代崇尚自由處士横議人民訛言約法固難弭止命令尤歸無效擬援報律之例復行嚴訂言律庶幾愼爾出話可免口舌之招尤母易由言得保身　之無恙條例如左 
　　第一條凡人民之聲由口而發者概謂之言語 
　　第二條無論其土音官話或講他國語言或倾密偈隠語或撚腔曲音韻甚或舌音不正口齒不清本條例俱包括在内 
　　第三條除咿呀學語之小孩口　不言之　子本條例不便干涉外凡自五歲以上之人民卽應遵守本條例而行 
　　第四條大庭廣衆之地暗室待合之所俱爲本條例效力所及之處 
　　第五條左列各欵言語均不得違犯 
　　（一）毁謗總統（二）妄議政治（三）駡詈官場（四）擾亂治安（五）　惑人心（六）阻撓公益（七）談論個人得失（八）辱駡尊長（九）淫詞豓說（十）造謡生事 
　　第六條違犯第五條之第一欵至第三欵之規定者處以鎗斃刑違犯第四欵至第五欵之規定者處以無期徒刑違犯第六欵之規定者處以有期徒刑違犯第七欵至第十欵之規定者處以一年下一月以上之監禁或千元以下五元以上之罰金 
　　第七條凡言語不軌於正者不能枚舉當酌量分别輕重其輕者罰令緘口一月以下七日以上以示薄懲 
　　第八條第六條至第七條之處罰由司法官署或警察官署審判執行之 
　　第九執應受本條例各條之處罰者不適用刑律自首减輕再犯加重數罪俱發之規定 
　　第十條一本條例所規定屬於司法官署或警察官署權限之事項其未設司法官署或警察官署地方以縣知事兼理之 
　　第十一條本條例與報律條例相輔而行 
　　第十二條本條例係爲戒人多言起見如能三年不言者地方官署當詳具本人履歷交由民政長呈請政府褒揚以示彭勵　　第十三條本條例有未盡事宜隨時由部增改但不許人民要求修正 
　　第十四條本條例自公布日施行（二） 
[烏有先生傳] [  覺迷]  
　　烏有先生居無何有鄉行無足跡居無室廬不食五穀盡餅是啖無思無慮安恬舒適不生七情不交萬事與人無所爭與世無所忤日則究心黄老之學夜則神遊太虚之境居是鄉者不知其幾何年矣足未嘗見其出一步也有憑虚公子者過而問其道先生　　笑曰萬物　幻四大皆空安有所　　哉子　之　其　遂爲之傳（二） 
尊聞閣詞選 
[菩薩蠻題蔣德華大令登岱觀雲] [  程筠甫]  
　　秦碑漢樹天門路瘦筇慣伴遊蹤住一覽衆山低松風吹滿衣天然圖畫裹蒼翠浮空起眞個盪心胸回頭海日紅 
[蝶戀花題吳東園河橋送别圖]  
新柳絲絲堤畔樹欲折柔條生怕東風妒一幅畵圖君記取相思此後無尋處輕舸無情曾不住載得離愁又向天涯去風笛聲中天欲暮昏鴉幾點長亭路 
[臺城路重九東園招飲醉後登高感賦此解]  
雁聲低唤流光去匆匆又逢重九倚檻吟秋横筝致恨記取故人樽酒沈腰似舊指三徑黄花比儂更瘦相約登高濫風幾度黯回首懷人涙痕盈袖正茱萸插徧離緒迤逗吊古心情題餻韻事說與斜陽知否高歌醉後恁眼底游踪莫教孤負向晚歸來暮烟摇細柳 
[如夢令]  
窗外花枝摇動多謝月明相送孤館正三更對着一燈忠夢誰共誰共閒煞枕鸞衾鳳 
[病馬] [  鹿門舊隠]  
天賦英姿豈等閒受人驅策屢慚顔王侯空賜障泥艶風雪何堪行路艱磨折有年辭豆棧騰驤無夢到榆關垂頭伏櫪休皮相骨格猶超十一閑 
[枯魚]  
無復銀麟耀日鮮依依失水奈何天泥沙未必長遭困涓滴安能妄乞憐不與鳶飛爭至樂化爲龍去是何年卽今世俗如波靡豈肯浮沈謀自全 
[倦鳥]  
　　豈爲扶摇直上難祗嫌高處不勝寒置身悔入靑雲逈戢翼拚辭碧落寛下顧夕陽千樹亂願留晚節一枝安思還便是知機早且讓飛鵬曉夜搏 
[蟄蟲]  
　　喙息連蜷歲暮時薨薨飛莫詠風詩泥封洞口春常駐雪滿人間冷不知敢與蛟龍爭窟宅恥隨燕雀寄藩籬深藏直待雷聲動矯首應懷振奮思 
筆記 
[春廬談屑] [  菻]  
　　庽居天津之朱氏近舉一男甫墮地卽起而每步産婆摑之以掌兒即持産婆之腕弗釋舉室大驚幸朱尚鎭靜急命　　　帶以襁褓縳之乃己三朝洗兒解其縛更植於地仍能行如故其奇一也兒初生　眉作六色閱數日始盡變爲黑色其奇二也古今怪胎多矣若此者實乃罕聞然其事至確鑿朱爲渠楚南君（本翹）之契友渠曾述其異以語人絶非打誑語也 
　　距北京二里許之蒲村有農民蒲作楫者素業灌園其園中有古井水甘如醴自明代至今皆然蒲氏飲此水者十二世矣雖年至古稀之人無出痘者近　浚井故得硃砂三百餘斤於井中其體透明如赤晶見者以爲奇寳蒲不敢　仍納井中或謂井水味甘而能袪毒卽此硃砂爲之惜未得博物學家一化騐耳 
最近歐美婦女之粧飾爭新炫異頗多奇觀有以種種采色之脂　塗　其面以　美飾者己可笑矣而俄　某親王之女且於面上作繪畫或花或鳥恒數日而一變今美國又界己有模做爲之者有人於屋侖附近某埠中見一少婦畫菊花一朶於面上設色鮮艶滋可悅目說者謂曩昔野蠻人種多有繪面作花之怪俗今乃轉相倣效視爲最新文明之粧飾品殆亦物極必反之明證歟 
自由談話會 
[没趣] [  巨摩]  
孤館枯坐人靜於鬼拈筆書此亦足一笑不曾十年讀書負此便便大腹没趣 
遇好文字不知咀嚼一氣讀完没趣 
天高氣爽月明人靜二三相知把琖欵洽忽有一人欠伸作態口中不住的叫　覺没趣 
約三四友人登山彼此如期至方欲出門怱一小僮屏息至友人前說奶奶呌回去友人嗒然若喪向衆拱手曰對不起卽匆匆隨家僮去没趣 
遇佳人不知温存疾促解衣不帷没趣 
妻妾與婢女蓄醋幾日不曾吃一碗甜茶没趣 
美人老大没趣 
或賞花步月或圍爐獨酌酒興正濃適有客自外至急舉杯相邀客答一僕不飲酒没趣 
病愈初起適預宴會珍饈在前　涎欲滴方舉箸張吻親友在旁怱誡曰吃不得没趣 
淡裝濃抺携手東效忽下傾盆大雨致眉煤臉粉淋漓衿袖面目幾　可辨没趣 
學堂閙風潮没趣 
貴州入吃花酒呌來的局偏說蘇白没趣 
老秀才遊貢院没趣 
對鏡見于思于思滿頷下没趣 
室有河東獅而婢女偏好搔首弄姿畫餅充　欲攫不得没趣 
老夫娶少妻没趣 
平生不能書畫没趣 
絲竹噭漕躬逢其會友人隨意指一物曰請君助興拱手謝曰不能没趣 
看俗伶演淫戲没趣 
過節遇債女没趣 
拚命打死老虎没趣 
夢吃紫蘿葡爲僮僕唤醒没趣 
見和尚奉承没趣 
對死人說話没趣 
上政府條陳没趣 
爲去年之革命黨没趣 
爲今日之中國人没趣 
小說 
[搜奇小說海島記室（三）] [  天樂]  
生旣無意得此奇遇且多閒暇　與江某及其他友人彈碁詠詩大有此間樂之意顧終不知主人姓名爲誰久之不可復問而函扎須署名事絶可怪蓋投者與者俱無住址姓名亦非别號第授生以暗紀册籍一中編號數自一至若干下俱註一字爲標識此字大都用草字頭或革字偏旁欲作函時主人但遣奴婢傳一紙則上用幾號字代所與者名號下用第幾號字代主者署名是也生即依此繕寫付奴至循其作書意義亦頗幽隠而行欵更大奇蓋旣非尋行數墨亦非旁行斜上郭索如蟹其法爲一紙間平列十行則第十行之結尾字爲第一字第九行之結尾第二字爲　二字第八行之結尾第三字爲第三字循此上推至第一行第一字止更後從第二行第一字斜下至第十行之結尾第二字止循環讀之始可略諳其義世式亦主人所授於生者每有事主人　以最簡單語書授生如某處商情如何則在生例應繙檢一種字典譯正其字而敷佐其義大抵商情卽言國事或地方要事可以語氣别之取字典解釋所含意義演成書式再以前所列斜上式書成始加封緘授主人閱之閱後更加緘始行生初作時頗費經營往往屢經改易而後當主人意一月後駕輕就熟信筆揮灑無不中微旨且能於個中生變化主人閱之輙軒渠大噱以爲敏給不减書記翩翩也一日主人下紙囑書意語頗繁譯成之則謂擁兵持餉連郡專城勢位固己極盛然禍機之伏即在此盈滿之中老子謂福兮禍所伏可不警懼惟此間根柢盤深進可爲蕭相饋運之資退亦留捲土重來之用羣鳥養羞不可不作歲寒計賴此秘密或保根基自不宜驟表於人世幸三思之勿貽後悔等語生閱之瞠然不解所謂蓋生自來海島足跡不出庭院者數月故鄉萬里理亂不知但知此必與祖國之政界中要人而己其餘語氣相類者甚多大部各地豪猾密函往來所規畫雖多軼出範圍之外而覺主人持論頗正生本好奇且知主人見地非常樂窮其異主人不放生歸生亦不言去也 
　　一日主人張筵宴幕賓徧召妓樂有徴自吳中者生歡甚自晡至夜中不覺酩酊忽睹一妓似曾相識諦視熟思之蓋即與金周發在海濱室中所遇者也以有一夕歡乃呼而詢之妓始訝然相認生倚醉障袖調之主人知爲舊好許妓專侍生客罷生歸齋則妓方剪燭添香以待蓋主人命其留以奉生也生狂喜明日賦詩數章以謝主人笑閱之則詩中有樊籠悅鳥意乃使謂生日先生得隴望蜀耶雖然事亦何難但不出則己出則必越千里歷大陸或渡重洋若盤桓隣近所不許也生忭躍以爲恰如己願頃之主人出携一崑崙奴顔色頳黑　幹雄偉者指謂生日以此贈君君但持此指南針謂識途之馬可謂護身之利器亦可惟所欲往但言之無不如志也生稱謝不己越日起行主人　之問將何先生日吾所慕繁華地則上海天津漢口廣東是也今將以次徧游其他山水勝地亦思略涉其藩不知能容此奢望否主人日此間雖不可一日無君然君有壯志吾必竭力助之勿自疑也第往有事當速君還生喜唯遂挈黑奴行出門仍乘帷車掩目不見島中風景旣登舟繞香港不日抵上海黑奴謂生日此間地主爲某本地方貴官今去職己數月矣顧有迎賓處吾輩持證劵卽當受招待也生果與之偕赴所謂迎賓舘者主事人頗殷殷且伴客出游茶樓酒肆劇場妓館周歷殆徧一日縱飲正酣生悅妓某調笑方濃忽黑奴入言有急電至恐卽晚必啓行君等幸早罷席勿誤時也生大驚黑奴旣出生乃托故辭出追黑奴問所以黑奴耳語曰當離此間爲佳先生姑終席吾可在船步某廠前相待也生日無行資奈何黑奴曰此尚煩先生慮哉主人早計之熟矣生遂不言仍返妓樓席終而出至船步前覓黑奴不得大窘張皇傍岸警卒疑之適一人過而拉臂似相識者視之則席間人也因佇立相問訊警卒羣趨曰在是矣生遂與談者並被捕　警獄生不自知何罪而防守綦嚴如　大盜微聞獄卒言似與新發生之暗殺案有關連心忐忑不甯顧生死有命亦復不甚悲苦無何夜將半飢寒交侵愁思頓起忽瞥見一黑影閃過駭曰此何爲者得母獄中亦有竊賊耶正疑訝間耳畔有小語曰奴來矣將挈先生出勿聲也生知係黑奴撫其背黑奴以手承之欻然高舉身如鳥翼然暈眩甚幾不能自持幸得不墜約一時間抵船步矣方解纜黑奴挾生躍而登坐始定舟卽行黑奴謝生曰奴疏虞致君幾陷不測奴之罪也然事亦奇巧哉奴僅如厠而君適以此時遇黨人非奴之所及料也（未完） 
 
 
 

Page 15

 
 
   
 
 

Page 16

 
 
   
 
