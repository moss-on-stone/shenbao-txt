# 1891 - 320 - 4906679

 

Page 1

 
 
[新印東池草堂尺牘出售] [  申報舘啓]  
　　東池草堂尺牘係會稽謝帆初先生所著先生以軼羣絶類之才平揖公卿展抒素抱名動一時是編特緖餘耳烏足以窺全豹然其中淸育霏玉好語如珠有根柢有性靈有抱負非洗目上池水者不能道隻字特以新鉛排印公諸同好卽日出書每部碼洋八分請向申報舘帳房本埠申昌外埠申昌及經售申報人購閱可也此佈 
[求振篇]  
　　昨日本報登金陵吳觀察炳祥郭觀察道直致上海各協振公所書略謂皖省廬鳳潁泗滁和六府州今歲自麥秋後暵暘日久耒耜難施秧苗未得及時播種六月下旬甘霖甫降樹藝雜糧藉冀補救入秋後始仍亢旱繼以綿陰荳菽等久經秋陽復遭淫雨以致朽腐生蟲蟊賊其間加之飛蝗肆虐遂成旱災赤地千里倉囷滌如較戊子年被災情形更重雖有邊河田地薄爲收穫不過十分之一二亦難糊口竊思皖省甫遭歉歲民力未紓荒村野店素鮮盖藏又值秋稼不登必使壯者散之四方老羸轉乎溝壑瞬屆隆冬飢寒交迫汛舟之役告糴之書已不忍聞見雖元結舂陵之詠鄭俠流民之圖未足形容其苦弟等關懷桑梓自苦力綿夙慕諸君仁心爲質惻隱爲懷此次皖北之災徧地鴻嗷業將困苦情形上陳傅相諒蒙矜卹又以徐君聞韶見善必爲具道與諸君俱負苔岑兼爲世好特請其趨投眉宇面陳壹是務祈俯賜援手能于現在存欵中量爲酌撥若干先爲散放以救燃眉仍請分佈各大善士解囊量助俾仁漿義粟源源而來則億萬災民同登衽席云云夢畹生讀至此不禁喟然以歎曰嗟乎何天之虐我斯民竟至如此哉自晉豫奇災而後歴十餘載非水卽旱無歲不見告災荷蒙皇上發帑截漕恩施特沛小民得此諒得殘喘苟延而各省義士仁人更慨解腰纒以輔官振之所不及捐資至數百萬散振至十餘省救民水火可謂心力交疲矣今者捐欵漸稀幾類强弩之末猶幸順直各屬漸得轉歉爲豐惟是山左開河尚煩以工代振籌捐至此竊意可稍思仔肩矣初不料皖省飛災竟至如此之重夫　鄰省也凡事必由近以及遠在遠處洊飢告至尚不惜諄諄苦口廣集金貲豈切近之區而可置之度外且他省之災雖重亦惟旱耳水耳或飛蝗耳大火耳從未有如皖省之初苦亢旱繼患霪霖霪霖甫停亢旱又至且復蝗蝻爲孽嚙盡靑苗譬諸虚怯之人而感冐癆傷傷寒中暑諸病叢集於一身有不藥石難施坐以待斃者乎且皖省之苦更有十倍於他省者他省或近通商口岸或爲内地藏富之區平時頗易謀生不致時憂柺腹一旦災祲猝降得賑欵以爲果腹之資來歲暘雨得宜卽可無虞凍餒獨皖省山多田少民間素乏盖藏卽不遇災尚不免於流離轉徙况加以田皆爲石顆粒無收餓殍盈途其烏能免知他處一災之後卽不復災獨皖省戊子年間早已苦於飢饉略加培養元氣未蘇曾幾何時而旱災潦災繼以蝗災一歲之中諸災畢集是猶根株旣拔本實已傷方冀長養滋培漸得暢茂而伐者又操斧斤而人剪其枝葉掘其根荄戕賊其生不遺餘力重傷之下能不立見傾頽此吳郭二觀察所以情殷桑梓庚癸高呼敦請徐君來滬作秦庭之泣乎抑僕更有說焉今者哥老會黨遍布江湖沿江上下數千里問何處不有羽翼始而戕害教士焚毁教堂在無識者猶謂公憤難平祗與西人爲敵久之而私購軍火謀叛情眞雖經各處拘拿盡法懲辦而若輩烏合之衆終難凈拔根株夫民飢寒則起盜心從未有衣食充周而肯甘心從逆者當此流民載道啼飢號寒安見若輩不乘間生心肆行勾引潛謀不軌上貽君父之憂然則論賑務於皖中固較他省爲尤聖而論賑務於目下更不可緩於從前矣徐君樂善好施旅金陵者近十年廣積陰功口碑載道更得陳君竹坪指授救人吞服烟膏著手成春活人無算今兹奉二觀察所委爲千萬飢民請命我知各賑所必竭力籌措見義勇爲而遠近仁人亦無不量力捐資玉成善舉决不以頻年辦賑諉爲物力艱難庶幾皖山灊水間無數可憐蟲咸得渥沾膏澤乎 
[鳳城寒眺]  
　　○○右翼翼尉廣忠奉派監修三山頤和園各項工程所有翼尉有統轄右翼步營官兵之責任重差繁舉凡緝捕察夜必須躬行其事而園工緊要未便分身自應遴員暫署以重地方近經大金吾三堂憲諭令右翼委翼尉德雲暫行署理右翼翼尉○海軍衙門本假煤　胡同神機營後院花廳以資辦公前經醕賢親王擇購西四牌樓粉子胡同奕將軍宅擬建海部京廨旋因醕賢親王抱病迄未開工近經慶邸以海部房屋不敷自應仍從醕賢親王前議移建於粉子胡同所購宅宇俾敷辦公擬將原有房屋拆去照式改建署門大堂二堂各股公廨及檔房庫房等工遴派廣豐祥茂天德興隆等廠承修業已鳩工興造矣○吏部爲咨行事文選司案呈本部議覆直隸總督李題以准署永定河北岸通判茅耀請試署三角淀通判俟期滿如果稱職冉請實授等因核與定例相符准署是缺一本於十月初六日具題奉旨依議欽此欽遵到部應將原題黏抄咨行直隸總督查照○惠觀察之女指與溥僎爲夫人經内務府奏請欽派拴婚大臣一則已登前報兹經欽天監選遴吉期奏准於九月十八日午時舉行並由軍機處片交奉旨溥僎拴婚着派出拴婚之大臣景善是日在德昌門外宣旨欽此刻由内務府分行知照矣皇太后萬壽聖節預傳南府優伶並充教習之外班角色孫月仙穆子福小呌天等於初九初十十一日在南海純一齋演戲並由外間傳辦各式新綵新切水法燈彩形容畢肖層層變化皇太后率妃嬪公主福晉夫人命婦入座同賞諸伶結束登塲各獻生平絶技皇太后欣然色喜命將五錢重壽字小銀鍊頒賞諸伶或數對或十餘對不等其首領内監宮娥人等於初十日叩祝時皇太后皆賜以壽字銀課云○中朝與各國通好垂三十禩矣凡有喜慶事各與國無不竭誠稱賀以示敦睦初十日爲皇太后萬壽聖節在京各國使館高扯綵旗以仲慶賀各國欽使率同叅贊繙譯咸備紅柬投總署道賀總署堂司皆以名片相答○山東巡撫委員管解部撥山東地丁京餉等銀五萬五千餘兩用木鞘裝盛包以鐵㧜黏以印花封條於十一日午刻解抵部署立赴當月司掛號旋雇夫役扛鞘入署在後庫院内堆存鎖繫一處原解兵役在彼看守俟委員將文批賫投山東司禀堂後然後示期騐收入庫○吏部爲知照事文選司案呈本部請將簽掣擬升盛京工部員外郎之盛京兵部主事文貴先行開去主事底缺以便送京引見一本於九月二十七日具題奉旨依議欽此欽遵到部相應知照盛京兵部查照○前紀甘石橋攔杠停棺一事兹聞刑部會同宗人府運訊兩造委係因常五之 
 
 

Page 2

 
 
子擬繼與志祿爲嗣致啓釁端宗人府以攔杠停棺爲此案關鎭至兩造他項轇轕與本案無涉刑部遂照此斷結所有已故宗室志祿屍棺旣據原告供稱委係病故未便開騐應令屍兄赶爲抬埋原告常五揑稱身死不明阻杠停棺雖到官卽供委係病死而棺置途間多日總由阻攔所致應照不應重律擬以杖八十徒二年伊子慶瑞旣稱自幼擬繼志禄爲嗣而宗室例無抱養明文且已於常名之下挑補護軍及志祿身死並不勸解伊父免爭繼嗣反激成攔杠阻棺幾釀開騐重情應將護軍革退銷除本身旗檔至屍兄志三亦有不合應由宗人府自行議辦刻由刑部宗人府具稿黏供禀堂結案屍兄志三遂向恆裕杠房雇夫十有六人于十一日晨由甘石橋將所停屍棺用杠抬舁迤邐出阜成門就地安葬○户部爲片傳事俸餉處案呈所有八旗各營應領十月分官兵馬乾等銀現准銀庫付稱於本月十二日辰刻開放爲此片傳各旗營派員於是日辰刻以前赴庫承領○禮部爲咨行事儀制司案呈本部議覆閩浙總督卞題請將年逾百齡之福建閩縣壽婦林氏旌表等因核與壽民請旌成案相符自應照例准旌一本於十月初八日具題奉旨林氏着照例旌表加恩賞給上用縀一疋銀十兩餘依議欽此欽遵到部合將原題黏抄咨行閩浙總督查照 
[營口魚書]  
　　新任海關道善觀察聨於初二日接印前署道希太守尚未出署所以觀察仍在行轅辦公○水雷營營官劉鶴亭千戎改委冬防總巡所遺水雷營缺由稽察處哨弁吳某升補○此次新道憲到任合屬文武旗民皆來迎接惟蓋平縣趙大令因兩腿跌傷不能拜跪故未來營○户部新捐事務上憲改劄海關道海防廳會辦前日開局自行查船徵收又被船户支吾事仍中止○秋冬市景大爲减色皆稱爲新捐所阻僅據染坊而論約少做十餘萬生意若連布貨統核共减去四五百萬故不特商情有碍卽厘稅亦難望生色幸上海與東洋今年黄荳歉收價日加昻多錢善賈者逆料荳價有漲無跌因於封河前齊寫火輪趕卽裝運計此一月以來出口元荳有百數十萬石是亦二十年來未見之市情也 
[撫憲慮囚]  
　　某日江蘇巡撫剛中丞升堂提勘揚徐各府案犯十起共計人犯十餘名當提訊時關防嚴密無從訪悉口供 
[二尹遇盜]  
　　湖南人某二尹由滬上挈眷乘小南灣子船來蘇禀到行至距崑山十餘里之菉家浜日已西沈卽令船户守泊待次日黎明時解纜不意風勢不順舟子悉行登岸拽縴以行船中祗留一老嫗把舵忽有小划子船一艘飛駛而來對面擦過驀兩人躍過後艙見有磁器兩箱疑是貴重物件掠之而去飛駛脫逃二尹急喚舟子上船謂此際東方旣白紅日已升何來如此强徒莫非爾等同黨乎現且不予深究待至蘇省算帳可也舟子曰我等操舟爲業從不爲非此次忽遇强徒殊出意外不若駛回滬上以辨曲直遂懸帆直下行不十餘里遇一靑菜船停泊河干因思曠野荒郊路菜無從購辦不如就此購買以供饔飱豈知甫傍菜船卽見所失磁器兩箱俱藏艙内上蓋以菜舟子遂向理論菜船上人怒謂我等兄弟三人均係哥老會黨爾敢前來送死耶言未了舟子及二尹僕從等爭執竹篙聳身過船意欲擒拿送官究辦菜船上人見勢不妙棄船登岸奔逃舟子等亦不窮追只將原物携回卽行開駛以上係蘇垣訪事人所述其爲道路傳言耶抑實有其事耶執筆者無從臆說惟有書之以當新聞而已 
[武林火警]  
　　杭垣下城梅東高橋某姓午炊時遺火積薪中其妻在門前曝日與鄰人閒談但覺烟煤氣初不介意有賣茴香荳者緩步而來遥望濃烟直上卽指而告曰爾家後屋火發矣尚自在耶婦聞言回顧見廚下如火坑轟轟烈烈不可嚮邇各叚龍夫聞警馳往竭力撲滅僅焚燬房屋六七間幸未延及隣右 
[接印日期]  
　　新簡駐札新加坡領事黄公度觀察抵叻後暫駐於大酒店本月初二日經左子興方伯偕同往謁施制府及各西官均稱歡洽觀察定於本日履新視事惟旌節擬仍暫駐酒店内俟方伯啓行内渡後始進署云 
[技勇塲規]  
　　主試兵部侍郎巡撫廣東部院劉爲曉諭事照得本部院訪聞粤省武闈向多槍替弊竇叢生業經派委武員嚴密巡查并飭印臂騐字各員及四營將官認眞稽核復令各教師具結方准該生等校藝各在案誠恐尚有不肖之輩玩法妄爲仍敢倩人頂替或手穿皮筒及跴繩開弓掛鈎掇石等弊合再出示嚴切曉諭各武生及教師等知悉爾等務須恪遵功令量力呈材弓不得請出號刀不過五花掇石離地一尺横膝上胸落地無聲而止不得左跪右跪反致失石及防失儀若自知技藝平庸卽不可以身試法以上弊端倘敢故犯一經本部院查出定將該生嚴行究辦該教師亦同于未便各宜凛遵毋違特示十月初九日示 
[司祝被控]  
　　前署廣東巡撫游子岱中丞以都城隍廟爲廣府闔郡香火廟理宜嚴肅豈容穢褻特飭府憲驅逐司祝小販所有廟務由兩班皂役司理中丞去任省中某紳保薦廖姓羽士承充廟中章程從新厘定與舊不同辦理數月有馬姓女因染邪魔醫藥罔效聽信人言爲易男裝到廟行有冀沐神庥而驅妖魅並延羽士書符步斗許願神前繼而舁女宿於某道院中以便祈禳詎病入膏肓巫醫難愈因而不起事隔半載女兄自外歸見財散人亡忿無所洩有唆擺其兄者謂女之死實由羽士所致兄惑之遂以母氏出頭吾控府署李太尊以事越半年案無見証恐難免藉端架揑情弊遂批縣查明禀復聽候核辦至今日久尚無音耗其事或可寢息惟一波未平一波又起今夏又有人告發謂該司祝違　憲章勒索貲財請官究辦隨奉李太尊出示再行訓誡並將廟内小販盡行驅逐有謂小販麕聚實由某門閽舞弄者事聞太尊卽將門痻斥革現司祝以兩廡殿宇中多頽毁開設緣簿勸捐重修太尊聞之赫然震怒立傳司祝訊責嗣後廟内如有廢爛隨時禀明修理不得藉端鼓惑如違查究說者謂都城隍廟香火繁盛主持廟務獲利頗厚故前時非巨貲不能承充今雖時異勢殊然規費旣輕獲利依然不少兹之乘瑕抵隙攻訐惟恐不力者實利之所在覬覦叢生故也徒爲神廟起見哉 
[越裳近耗]  
　　偶閱益聞錄所載安南近事羅羅淸疎頗足以資談助報章體例原不嫌集腋成裘因照錄之曰黄經略今年仲春開差至秋八月中擒獲匪渠甚多如統典統屯提伸提性贊揚等十四犯匪渠自首者如提透領肅領恭領轟等八犯其他擒斬管率以下一百二十顆夥黨八百九十一人共一千三十三口收獲僞印大小六十顆砲械五百七十二杆此外火藥鉛彈砲機馬具刀槊不可勝記○葛海外有黠匪名提甕者屢爲水師所扼移匿夾北島處據山爲險法國六圈官孚泥伊探得的耗親督火輪戰船四艘小火輪二艘上置大砲兼帶商政南船兩艇水兵五十機密兵八十前剿又有管羅盧戰船三圈官盧規相參戎畫繞徑而入登山發砲賊衆死戰旋卽逃奔如蝶飛絮散擣焚其巢惟甕猶未獲耳○北宼提軒者鷙而善走羣狼隊中有翼之虎也聚黨三百良才嘉平仙遊桂陽等處屢受軒害兹爲北使北藩二臺兜剿獲砲三十桿擒其黨甚多又戰於瓊佩端沛同鐘地方次憲殺其裨僞領水及砲火等又於東英與僞聰結黨被扶魯屯搜獲其母與夥軒與二十卒負妻而走又匿於三椏地方次憲四下圍之獲其三夥洋砲若干○北圻下游諸省屢被河决歴年已久民害不少一由雇築之僅爲三年保固防檢多疎一由漁人開罅圖利網魚一由奸徒鑿壩駛舟以圖行刦於是堤潰輙以汎漲難禦爲辭今屆法統使大臣商同經略大臣出帑九萬元分交各省招給民夫實力堅築嚴立條約揭禁加防前弊盡除河水安瀾北圻之民得高枕而臥○本年鄉試河南二塲合試於南定省法統使大臣議給銀一千元備給舉人冠服宴筵并充考司常欵這銀由南定公使官摘庫銀交辦○富川知縣張文好率勇圍捕荻林之匪伏於夾轄廣載社中者交戰許久力 
 
 

Page 3

 
 
竭而殞法大臣以張尹死於國事商請追贈同知府給恤一百貫蔭子一人從九品張無子以弟代之○近日河内副領兵阮廷康圍拿富堆聚匪類射斃僞統屯又山西國威守潘大有圍撲奉義荻林逸渠僞提典獲到二渠首交犯貫河安二省梟示此黨黠匪火砲甚多一旦就滅亦喜事也○近日法國新遣到防官弁由火船姑譩搭趁而至計陸兵四圈官四員三圈官一員二圈官二十一員一圈官三員砲首道二圈官二員率隊一員隊長及兵四百九十八名 
[楹聨佳話]  
　　安徽學政錢穉菴閣學係江蘇泰州籍今科代辦江南文闈監臨與戊子科陳六舟中丞儀徵籍辦理江南文闈監臨事同一轍皆爲士林所稱羡不置日前錢文宗在闈監臨時撰書楹聨懸諸至公堂上云彈指頃四十二年凉月中秋寒雨重陽早歲曾經辛苦地念廣厦間萬八千士騰英霍嶽毓靈鍾阜幾生同詠大羅天抑楊贊歎往復低徊墨寳流傳千古不朽矣 
[稽查郵政]  
　　日本郵便局歸遞信省管轄倣泰西通例設此以便轉遞信函至上海本有分局督辦司事規範秩然兹又派草間書記官時福出外稽查日前乘横濱丸來滬其愼重郵政蓋如此 
[觀暹邏戯術記]  
　　海禁旣開梯航畢集計歐客之來華獻技者以瓦納爲獨擅盛名繼之者有車利尼之馬戲俺特生之影戲以及鳥戲獸戲傀儡戲無不奇奇妙妙令人思議俱窮前歲日本人服部天一携眷而來别樹一幟所演水火諸戲並世無兩幾於壓倒歐西每當簾捲棗花莫不履綦滿座迄今兩更鶬蟀好事者猶樂道之我友麥問皋都督曰我當别出心裁有以制勝遂於今夏創同樂園於北泥城橋畔招西伶演輪戲俾觀者耳目一新時則南國佳人西園公子香車寳馬絡繹途間蓋以此戲爲滬上所未風行故得哄動時流如此也前晚復演暹邏戲術辱承折劵以招因於黄昏時節欵步入園其時術者尚未登塲而諸客已陸續而來間以粉白黛緑之流燕語鶯聲引人入勝迨至鐘鳴九下西樂大作摐金伐鼓厥聲喤喤術者以紙牌使客觀驀擲諸鏡則客所評視者一一嵌入鏡中餘則如無貫散錢紛紛滿地復以一牌令客翦碎納盒内摇之突化爲鳥毛羽燦然復摇則仍爲牌惟缺一小角　翦時悞遺於地故也牌戲畢接演酒戲以黑白二酒分置二桌上隨并傾入一瓶中旣復分置二杯而黑白已不能分别取小筒罩其杯旋去筒則酒仍一黑一白其幻想不可測有如此者塲上置黑色圓板一刻畫若對時鐘中有一針别無機括舉手一撥針旋轉若車輪伶大喝曰限爾七下鐘止及轉畢針果指七下鐘旣而出一響鐘示客蓋西人用以喚傭人者曰此鐘善解人意大叩大鳴小叩小鳴任諸君之意可也一客曰吾欲叩一聲鐘果戞然一聲而止一客曰吾欲叩七聲鐘亦冷冷然叩如其數嘻異哉是戲演罷術者喚二童子舁一黑漆板置臺上旋出信一函授客語别客曰請書一數目以騐此函之靈否客曰諾卽取白粉就板上大書拖温的里的里雪克斯蓋西文二萬一千三百三十六號也及啓函則中已書明此數矣鬼神之道可以前知不圖游戲通神竟至於此閱片刻術者向客借對時表一枚　匣中摇撼使損壞復向地上頻擲驀出一火槍其管口大而腹小若喇叭然納壞表於中板機一發烟燄迷漫中三表皆高懸臺上絲毫無所損觀者皆鼓掌稱奇表旣還復出紅藍黄三紙翦作㰐圓形摺疉而揉搓之忽有無數五色小旗隨風飛出幾訝羅浮仙蝶游戲花叢及旗飛完而三紙仍如故此雖小技抑亦奇矣一洋錢置玻璃杯以棒指之洋錢忽自躍棒旋轉則洋錢在杯中亂滾陡掣其棒洋錢忽高躍至半空已而反持一西式帽向空指之隨指有洋錢墮帽中復以摺扇指一華客喉一洋錢自喉間出回首見一小家女戲語曰爾頸間亦有一洋錢以摺扇拂之果鏗然落扇上此豈學呂洞賓之指石成金耶此技若成當隨處無厄地矣時已鐘鳴十下觀者或有倦容乃語之曰僕當再獻一奇以醒諸君睡魔何如客咸曰諾乃借得二手帕一紅一白就中間各剪成圓孔合掌搓半炊許出而示客則兩帕互相補綴白者紅心紅者曰心宛然日本國中徽幟術者曰悞矣悞矣我當再施針綫復搓半炊許則兩帕皆完好如初又向客借一金約指令一童包以布而持之術者驀奪其布則約指已烏有咎童童以不知對適桌上置一盒術者曰或在斯乎啓盒則約指繫於鴿頸上黄色燦然原物也末出木二片中有圓洞若械頸之架旁鑿小孔二邊置鉸鏈術者梏其頸以二手置二小孔中令觀者密加扃鐍蜷入錢箱中不片刻箱啓而梏已脫時夜已央辭都督而出都督曰下禮拜二將重献此技子盍賞記之於報俾有好奇之癖者相與入座縱觀乎余曰可因泚筆記之如此 
[仙人宜辦]  
　　邇來租界中時有不尶不𡯓之婦女自稱仙人租屋一二椽安設神像或稱遊府神隍或稱三老爺僞言爲人治病擒妖有求必應卽佛店佛攤之變相也英界會香里某氏妖婦供有遊府神隍塲面頗爲闊綽愚夫愚婦行香求治者門常如市幾於應接不遑正豐街姑鯀人某甲與鄉婦某氏私識賃屋同居中供三老爺神像甲爲香火氏爲仙人信口造謡頗足令人嘖飯某妓院龜子某乙同鄉也因患目疾醫藥無靈素信三老爺曾集捐資財購獻神袍一襲然疾仍未愈因携香燭往求長跪臺前暗通忱悃俄氏大言曰三老爺已爲爾查明有年約三十餘歲之蘇州鄉婦在爾家纒擾姑念獻袍之誼此次定爲爾驅除目今冤鬼將至爾可與之質對少頃言鬼已拘到歴歴言鬼之形狀如數家珍問乙相識否乙一再思之曰莫非已亡之弟婦乎氏曰然乙又曰我與弟婦無仇何以如此氏問之鬼又代鬼答曰爾在陽間逍遥自在我在陰間甚苦爾從未出資超度今定當剜爾之目使其靑盲氏又代三老爺大聲曰旣是弟婦豈容刺傷夫兄之目爾如困苦斷令乙助經卷及冥鏹可耳又代鬼語曰不要不要定欲剜伊之目又代三老爺曰旣不遵斷可將鬼鎖在公案旁以待靜思如不遵斷定當押送鄷都城内使永不得轉世爲人正在問答間甲至臺前剪去燭上火煤氏喝曰何不謹愼若此爾之足踢傷鬼之左足矣甲曰不妨事我有三老爺在此保護於是乙連連叩頭稱謝三老爺務求速購仙方氏言爾購淸寗丸早晚服之三日後可再來問鬼之遵斷與否乙回家後目疾似稍痊語相識者曰諒鬼被鎖故不來糾纒矣至第二日目又大痛奔往求神氏又祈之三老爺請查問鬼之遵斷否復代三老爺曰鬼已挣斷鐵鍊奔逃又至爾家剜爾之目今可拿來重辦旋曰鬼躱在爾家屋面上瓦楞内兹已拿到用大鍊鎖之定當送鄷都城受罪又作鬼一再求饒又向乙言鬼已允從但經卷冥鏹須具洋銀千餘元爾能遵斷乎乙言現在無錢約閱三天措辦遵繳氏曰如期還願目疾卽痊乙遂摒擋貲財以飽妖巫之槖葢恐負約則三老爺必加重譴也此一事也又有姑蘇方橋人蔣某偕某僧來滬向甲與某氏饒舌謂三老爺是方橋之神也僧係主持蔣爲香火不容甲與氏冐三老爺之名在滬騙錢惑衆現已備有儀仗將迎三老爺神像遄回甲與氏央人懇情費去洋銀三十餘元始得了事此又一事也夫異端左道律有專條白蓮教之餘殃談者猶爲心悸况哥老會匪煽惑幾於草木皆兵奈何容狂妄之徒在租界中妖言散布僅騙取資財猶小耳倘異日黨徒益衆恣意爲非星火燎原卽難撲滅誰是民之父母奈何竟付之不見不聞耶 
[情節離奇]  
　　英包探何瑞福拿獲楊谷香王金海胡萬春朱明山唐九江五人起出千里鏡眼鏡等物解由英讞員宋二尹訊取口供解送縣署袁大令覆訊之下押候細查此已列諸前報者也兹悉當日可探行至法界十六鋪與楊相遇知其前因犯竊遞籍遂拿送法捕房禀明情節楊稱有王等四人在某烟館中我等係吳老爺帶同來滬緝案者何探隨又拿獲王等並起出各贓解送英公堂旋有自稱吳老爺者到縣大言來此拿獲會匪郭老三所帶之人俱在甡記客寓忽被包探拿去云云大令飭差至英公堂問諸二尹二尹以楊並未供及獲郭情由告大令又飭差至甡記客棧查閱循環簿祗有吳及楊王等六人姓名並無郭姓且楊等明稱查緝金陵總巡馬大人竊贓已經破案如何不回金陵且旣是查拿會匪如何並無公文遂回將請遑　 
 
 

Page 4

 
 
[上海縣署瑣案]  
　　趙和投上海縣喊控髮妻周氏不守婦道於今夏私奔出外與孫阿永姘識向領覇阻求恩提究袁海觀大令准詞飭提到案於前日晚堂提訊趙投案訴稱小的係本邑人向作小本生涯娶周氏爲室已有七年至今四月間一去不返四處查緝始知被孫阿永誘領爲此來案呈控叩求究辦趙周氏供稱小婦人今年廿三歲於十六歲時嫁趙爲室近年來丈夫不顧家用欲將小婦人轉售小婦人因此情急出外傭工有孫阿永自願代薦生意小婦人信以爲實致被姦佔迄今已知愧悔願隨丈夫回去孫阿永供稱係本地人今年廿四歲向在家中耕種安分度日該氏情願出外傭工令小的代荐生意實無誘拐之事求恩鑒察並據房主吳顧氏投案訴稱趙周氏實被孫阿永誘拐大令得供以孫阿永誘佔有夫之婦衆証確鑿實屬罪不容恕判令笞責二百板趙周氏背夫潛遁咎亦難辭着鞭責二百下該氏尚嘵嘵置辨大令着再掌一百下責畢交趙和領回管束○崇明人張再香在順泰碼頭踢斃黎阿坤一案當由上海縣袁大令詣騐之下將張帶回訊實收禁此已列報兹聞張於日内騐明面貌卽須解赴松江府轉勘矣○潘如桂投縣呈控葛樂庭抵借不還請爲訊究袁大令准提到案於前晚升堂集訊潘訴稱昔年葛樂庭央沈泉元爲申將坐落十二圖内房屋一所抵借錢六百七十千言明三分起息在後共收過本錢一百七十千自光緖十三年至今未　本利現聞葛擅將此房出售爲此來案呈控求恩訊斷沈泉元供爲中是實葛控爯所售房屋係長子芝田之産抵押潘處之屋係次子書田之産書田現在太倉大約日内可到大令得供卽着兩造分别退去候書田到案再行覆訊 
[英界公堂瑣案]  
　　寗波人陸漢章扭張慶吉至公廨控稱小的在治下開通裕信局被張奪取信包宋二尹諭候訊供核辦旋有孀婦張吳氏具呈訴稱丈夫張慶豐與陸永剛股開通裕信局分設南北市二處嗣丈夫病故托夫弟慶吉襄理局務不料永剛投上海縣誣控圖吞股本陸大老爺訊明情節着張陸各派一人經理旣而永删病故由繼子陸漢章接管竟將夫弟驅逐夫弟回寗告知小婦人小婦人囑伊仍至上海人局辦事今被扭案是以前來申訴情因宋二尹諭候質訊核斷○韓曹氏與韓黎氏爭扭至捕房因韓曹氏稱韓黎氏平空至家尋丈夫與論逞蠻不服韓黎氏稱丈夫在伊家因往找尋被阻口角捕頭命送公廨宋二尹飭暫發官媒收管以俟訊供發落○邵林芳邵成鰲張阿寳爭扭至捕房由捕解送公廨禀稱伊等因賭爭毆宋二尹飭候訊供核辦 
[法捕房瑣事]  
　　昨晨朱森庭明府因另有要公未蒞捕房發落各案○上期有南市楊家渡昇源米行主某甲在法公堂呈控寓居法馬路浦灘源太棧内之山東客張象乾虧欠米銀七百三十兩向索不還求賜提案追取朱明府准謂出票於前日下午在俊和里十號房屋内將張拘獲解送捕房管押候解公堂訊究○有混用銅洋者曾在彩視街某南貨店用過銅洋二元至昨晨又持二元往用被店夥認出面貌報知包探拘入捕房管押○前日江天輪船將開行時有妙手空空兒竊得茶壼一把被包探查獲拘送捕房捕頭着押候解訊 
[念切痌瘝]  
　　有黄蔭三善士求病速痊助賑捐洋五十元由延康莊交本舘恊振所彚解災區當此節屆嚴冬風高露冷嗟彼被災黎庶流離瑣尾號寒啼飢卒歲難謀禦冬無計幸得大善士解囊慨助有不蘇涸轍之困而回黍谷之春哉一念之誠天必佑之以福從此喜占勿藥消災祲而迓祥和固有可操左劵者耳除掣給收條外合綴數語以誌高誼 
[惠捐誌謝]  
　　敝堂向於每年仲冬之月開廠施粥所苦恒産素無常須集捐接濟兹將舉辦正在籌維頃承通聚公助來英洋廿元福聚公助來英洋廿元利亨莊助英洋十五元譚同興助米洋十元李恊臣大善士慨助衣米洋十元當此待欵方殷之時迺蒙各寳號諸大善士鴻施適賁拜領之下欽感莫名請列報章藉鳴謝忱[  上海虹口元濟善堂同人拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇垣官報]  
　　十四日巡檢楊壽昌禀謝飭知塘工案内蒙給外奬或委厘捐海運等差一次十五日同知王秉忠禀銷海州會審案件並查管押人犯差回宋枬禀謝奉委元和縣帮審案件差長洲縣沈禀知下鄉公幹知縣王寀禀謝發審結案給予前先署事一次高守訓由金陸見制憲回奉賢縣金禀辭知縣郭冏禀辭解餉赴滬指分江蘇縣丞張續璿湖南人由京騐看來省禀到州吏目王敬銘禀銷揚州緝捕差回巡檢張鳳五禀銷河運差施文殿禀銷文闈執事差主簿熊應松巡檢陳壽眉均禀謝十六年冬防案内蒙前先委署一次並記功一次典史汪懷禀謝十六年冬防案内蒙記功四次巡檢周炳祺禀知奉委太倉差遣卽辭十六日署松南營游擊曾紀範湖南人由周莊來卽辭同知樊炳煦禀知奉飭留蘇差委知縣唐贊彝禀銷常昭内河厘局差並蒙給假就醫府經白槐生禀知奉委盤門水關差委署元和縣周莊司巡檢王啓曾禀辭赴任家人禀報家主江蘇候補縣丞王維圻於十四日未時在駙馬府堂前公館病故十七日管帶太湖水師正前營安徽卽補府李松榮禀知赴江浙一帶會哨卽辭長洲縣沈禀知下鄉回元和縣李禀知下鄉知縣施沛霖由金陵見制憲回郭寅階禀知奉委赴准海公幹鄧復興禀知奉委赴徐州公幹次日禀辭五品銜難蔭縣主簿吳縣增生吳壽萱奉委查勘全省輿圖差卽辭准補太倉州七浦司巡檢楊瀚禀謝飭知赴任主簿卓觀榮禀知分蘇差委 
　　附送月份牌 
　　分條六角 
　　鴻毛坭出售 
　　吉房召租 
　　遺失存摺 
　　躉批照報公道 
　　一定中快得利 
　　買票得彩圖 
　　盤店新法票每張洋一角 
　　英十二月票出售 
 
 

Page 10

 
 
   
 
 

Page 11

 
 
[光緖十七年十月十二日京報全錄]  
　　宮門抄○發抄硃批五道○東學政裕奏循例舉薦教職摺○又奏保舉教職請賞加京銜片○護台撫沈奏調署知縣片○粤督李奏請開復知縣摘頂處分片○直督李奏請給奬叙緣由片○又奏請奬叙片○十月十二日户部通政司詹事府八旗兩翼值日無引見○召見軍機續昌○發抄李瀚章奏試用通判王存善暫緩引見奉硃批着照所請吏部知道欽此○又解鹽課京餉内務府經費奉硃批該衙門知道欽此○又高州府屬請改爲歲科併考奉硃批禮部議奏欽此○又彚奏請襲世職奉硃批兵部議奏單併發欽欽此○又記名提督雷震雲署柳慶鎭奉硃批兵部知道欽此○○工部左侍郎山東學政奴才裕德跪奏爲奴才視學任滿循倒薦舉教職恭摺仰祈聖鑒事竊奴才代辦鄉試監臨於八月二十日出闈接考優生及武闈錄科現已一律完竣案查部文各省學政任滿時將通省教官是否均堪司鐸之處專摺奏明等因奴才抵任以來按臨所至遵照部文留心訪查其有行誼不檢衰疲不職者業經隨時函商撫臣分别懲儆此外率皆循分供職克守官箴至求其始終勤勉久而不渝者爲鄒平縣教諭周士林居心篤厚植品端方莘縣訓導劉文濤才具明通課士有法惠民縣訓導陳孚慶持躬廉潔訓士精勤嶧縣教諭蕭震峯年强學富訓迪認眞靑州府學教授樊春林學粹品端淡於名利以上五員均不愧歸儒之職足爲庠序之型周士林已保有光祿寺署正銜核之部章未敢擬請并銜可否仰懇天恩量加奬勵其劉文濤等四員可否賞給京銜以昭激勸又六品頂戴藍翎兗州府學訓導陳德輿學識優長才猷練逹六品頂戴藍翎武城縣訓導劉策庸通逹治理體用兼賅以上二員平日讀書諳曉時務與多士講求學術必以通經致用爲先其於地方一切善舉如培植寒畯採訪節孝恤嫠育嬰堂保甲義塾均能實力奉行著有成効伏查前學臣黄體芳臚陳金匱縣訓導殷如珠政績請以知縣升用奉旨允准今陳德輿劉策庸才堪幹濟實屬教職中出色之員若獲摧司民社似於吏治風俗不無裨益可否以知縣升用之處出自逾格恩施奴才爲鼓勵人才起見是否有當謹循例恭摺具陳伏乞皇上聖鑒謹奏奉硃批另有旨欽此○○裕德片再山東士習文風趨向篤實奴才抵任後隨時咨訪查有己丑科進士候選教授法偉堂膠州人内行純篤學問優長所著有說文聲音攷續山東金石志等書潜志著述澹於仕進現主講靑州海岱書院訓迪有方士論翕服又己卯科舉人候選教職宋書升濰縣人家居教授學問淹通所著有周易孟氏義及夏小正箋疏等書於天文算法地理考證之學無不研究一時有小鄭康成之目又戊子科副貢候選教諭尹彭壽諸城人邃於訓詁學有根源光緖十三年在國子監校修石經考求點畫備極精詳所著有石刻證經五卷漢隸辨體四卷諸城金石志六卷平日事親孝敬鄉里稱之以上三人奴才久聞其名詢諸山左文人咸相推重詳加考察洵屬經明行修堪資坊表奴才仰荷天恩畀司風教竊慕以人事君之義伏查前學臣汪鳴鑾於任滿父缷時曾將績學之士濰縣廪貢生張昭潜日照縣監生丁良善附片奏陳俱荷恩施今候選教授法偉堂候選教職宋書升候選教諭尹彭壽考其學行實屬士林不可多得之人可否仰懇賞加京銜以示鼓勵之處出自鴻慈奴才未敢擅擬謹附片具陳伏乞聖鑒訓示謹奏奉硃批另有旨欽此○○沈應奎片再代理新竹縣知縣沈茂蔭飭赴苗栗縣本任供職所遺新竹縣缺查有本任宜蘭縣知縣沈繼曾樸勤明幹諳練有爲堪以調署又署彰化縣知縣張壽斟署事期滿所遺彰化縣缺查有調台差委之本任泰寗縣知縣羅東之老成廉謹熟悉情形堪以委署沈繼曾羅東之各任内均無承緝盜案將屆四叅限滿以及經徵錢糧降調處分據署台灣布政使唐景崧護理臺灣道兼按察使銜唐賛袞會詳請奏前來除批飭遵照並咨部外理合會同兼管福建巡撫事閩浙總督臣卞寳第附片具陳伏乞聖鑒訓示謹奏奉硃批吏部知道欽此○○李瀚章片再丁憂知縣查榮耀前署大埔縣任内徵存雜欵銀一千六百餘兩疉經勒限嚴催未據完解業經奏請摘頂勒追欽奉諭旨恭錄轉行欽遵查照去後兹據廣東布政使覺羅成允會同交代總局司道詳稱查該員查榮耀被叅後於光緖十七年六月初九日完解光緖十四五六等年稅羡銀五百一十六兩七錢二分六厘十六年分科塲銀九分三厘十四五等年耤榖價銀二十九兩四錢耗米變價銀三百四十三兩八錢九分三厘糧道養廉銀八十二兩六分五厘耗米盈餘銀四百一十三兩五錢五分均已造入光緖十七年秋季册報同日又解光緖十四五年役食二成銀一百三十五兩一錢七分二厘八毫向不列入季册又於光緖十七年六月十九日完解光緖十四五六等年囚糧變價銀五十六兩四錢六分三厘十四十六等年開元寺租榖價銀三十五兩九錢九分七厘九毫均俟造入光緖十八年春李册報同日又解光緖十六年分扣平銀四錢六分九厘二毫十五六等年分役食二成銀二十六兩四錢二分八厘四毫向不列入季册所解各欵核與原叅數目相符請將原叅摘頂之案奏請開復等情前來臣等覆核無異相應請旨將丁憂前大埔縣知縣查榮耀摘頂勒追之案准其開復以昭激勸所有丁慶知縣欠解交代雜欵銀兩叅後全完請開復緣由臣謹合詞附片具陳伏乞聖鑒謹奏奉硃批着照所請該部知道欽此○○李鴻章片再上年順直水灾奇重民情困苦經臣函電各省勸捐助賑並因小民被水以後百物蕩然北地苦寒一經隆冬冰雪交加無衣無褐號寒甚於啼飢臣於奏開推廣賑捐摺内聲明廣勸棉衣照章給奬嗣經户部電致各省亦以多勸棉衣運津散放爲急務是時籌賑局已先擬欵製備棉衣褲五萬套順天則用部發大錢製辦各省亦共體時艱力籌推解勸助棉衣褲多至四十餘萬套實爲從來所未有惟爲數甚多恐封河前赶運不及因專雇輪船迅速裝運幸於封凍之先一律運　始得撒手散放俾禦嚴寒全活災黎不可勝算統計兩江等省並本省文武各官紳先後捐助棉衣褲四十六萬四千一百二十八套内除分撥順天十三萬六千七百五十套又由直隸提督葉志超並南紳候選知府盛昌頤直隸州知州施則敬等經放寳抵寍河武淸等處一萬九千九百六十二套共計撥放順屬棉衣褲十五萬六千七百十二套其餘棉衣褲三十萬七千四百十六套均由籌賑局委員分放直屬災重各州縣並各廠男女老幼難民按名散給得免凍斃以上捐助順直棉衣褲四十六萬四千一百二十八套内六萬六千二百五十套業已專案奏奬並籌賑局捐欵自製五萬套及兩江用蘇浙賑欵製辦十五萬套均應剔除外實在應奬棉衣褲十九萬七千八百七十二套按照新章每套作銀一兩共作銀十九萬七千八百七十二兩均應照章核給奬敘現在賑捐停止陸續查取捐生履歴或由各省逕奬或仍咨直隸彚奬以昭激勸理合附片具陳伏乞聖鑒勅部查照謹奏奉硃批户部知道欽此○○李鴻章片再查上年順直水災甚重工撫需欵浩繁經臣奏明開辦賑捐由各省督撫飭派官紳分投勸辦並請將出力人員俟事竣開單咨直按照河工海運章程擇尤保奬奉旨允准咨行欽遵在案兹據安徽廣西等省將勸辦賑捐尤爲出力各官紳先後開單請奬前來臣查安徽時有偏災廣西地居邊徼均係瘠苦之區物力艱難勸捐不易各該官紳實心籌辦有裨畿輔賑需不無微勞足錄自應照案酌予奬叙所有單開之三品銜安徽補用道潘汝杰擬請加二品頂戴候補道彭祿擬請加按察使銜安徽候補知府范葆廉擬請補缺後以道員升用候補知府孫廷林鄒增翰均擬請補缺後以道員用安徽候補知縣朱壽祥彭名保均擬請補缺後以知州用分發補用州同顧森書擬請得缺後以知州用江蘇補用知縣試用府經歴馬瑞熙擬請歸知縣班後加同知銜分發試用府經歴鄒植擬請補缺後以知縣用廣西潯州府知府夏敬頤廣西補用知府任玉森均擬請加鹽運使銜廣西候補直隸州知州馮德材在任候補直隸州廣西東蘭州知州萬方逹均擬請補直隸州後以知府用候選郎中許月芳擬請選郎中後以知府用仰懇天恩俯准照擬給奬以示鼓勵除飭取履歴咨部外謹附片具陳伏乞聖鑒訓示謹奏奉硃批吏部議奏欽此 
 
 

Page 12

 
 
[光緖十七年十月十三日京報全錄]  
　　宮門抄○發抄硃批四道○鄂學政趙奏恭報考試完竣請給假歸省摺○鄂撫譚奏正副考官請賞假回籍片○將軍裕等奏叅革知縣審訊片○直督李奏請奬給道員二品頂戴片○皖撫沈奏請開復州吏目片○楚督張等奏甄别庸劣不職各員摺○護黔撫黄奏代報總兵到任日期摺○十月十三日禮部宗人府欽天監侍衛處值日無引見○掌儀司奏十五日祭奉先殿澍貝勒行禮○禮部奏派册封之正副使派出烏拉喜崇阿景善○召見軍機張蔭桓○發抄劉坤一奏安徽蕪湖教案辦結情形奉硃批該衙門知道欽此○王文韶等奏剿辦猓黑夷匪獲勝情形奉硃批覽奏均悉卽着飭令派出各軍實力剿捕迅速竣事欽此○又請以盛昌補騰越鎭左營都司奉硃批兵部議奏欽此○又舉行武闈奉硃批知道了欽此○○湖北學政臣趙尚輔跪奏爲恭報微臣考試事竣叩懇天恩給假歸省仰祈聖鑒事竊臣於五月二十八日謹將通省科試一律完竣情形具奏在案隨於七月十六日考錄遺才八月二十八日會同督撫臣考試優生現已次第竣事一俟新任學臣到任移交後卽當起程伏念臣籍隸州東自通籍到京於今七年臣父母年逾六旬雖有胞弟三人在家侍奉而蜀燕遠隔久疏寢膳之儀川楚毗連尤切門閭之倚合無仰懇天恩賞假兩月俾臣得以躬親色笑稍展烏私俟假期滿後卽當赶緊趨赴闕廷叩謝鴻慈所有微臣乞假歸省愚忱理合恭摺具陳伏乞皇上聖鑒訓示謹奏奉硃批着賞假兩個月欽此○○譚繼洵片再准湖北正考官翰林院編修劉啓端副考官掌雲南道監察御史張嘉祿咨稱本年欽奉恩命典試湖北於九月初九日揭曉現已事竣應卽回京覆命惟啓端自通籍後未嘗回籍親闈定省久疏嘉祿在京供職離鄉愈久亦因上年浙江大水先人塋地適當山麓恐有浸損均深懸繫擬卽自備資斧就近各回江蘇浙江原籍省親省墓除往返程途不計外各擬請假一個月以俟假滿卽行起程北上不敢久延咨請代奏前來理合據情代陳伏祈聖鑒謹奏奉硃批劉啓端張嘉祿均着賞假一個月欽此○○裕祿等片再本年五月間奴才等訪聞鐵嶺縣有共毆致斃人命重案該縣知縣陳士芸不卽往騐緝訊率准屍親私和匿而不報情事正在委員往查間旋據鐵嶺縣旗婦馮張氏以伊子馮廣蒽被季占春等六人共毆身死當在鐵嶺縣呈報被刑書董琳等串通賄和批准不騐等情至省呈控當經奴才等派委候補知縣魏樾前往查提始將被控兇手季占春等獲案據原告馮張氏供稱委員未到之先已由兇手將馮廣蒽屍身藏匿訊之季占春等則均狡無確供追訊屍身亦無下落禀經奴才等批飭將案提省發委驛巡道審辦並將該縣陳士芸先行撤任仍留該處勒限查獲屍身報請騐訊現已月餘馮廣蒽屍身迄未查獲亦無禀報奴才等伏查人命重案全以屍傷爲憑據報殺傷而死者例不應准免騐乃該縣陳士芸於此案報案之始不卽詣騐緝犯究訊確情率准和息已屬辦理乖謬迨經奴才等訪聞並據屍親上控委員前往查提竟被案犯將馮廣蒽屍身藏匿該縣毫無覺察批飭勒限留緝復不上緊追尋至今仍未報獲亦無隻字具覆尤屬有心諱飾且據屍親馮張氏呈控刑書董琳等串通賄和各情更難保該縣無知情故縱情事亟應澈底究訊相應請旨將鐵嶺縣知縣陳士芸暫行革職由奴才等督飭驛巡道提集全案人證詳切研審究明確情分别按律辦理謹會同附片具陳伏乞聖鑒訓示謹奏奉硃批着照所請吏部知道欽此○○李鴻章片再三品銜候選道前任四川成都府知府汪鑑以上年順直水災工撫需欵捐助實銀五千兩解直濟賑聲稱不敢仰邀奬叙等情據籌賑局司道詳請核奏前來臣查道員汪鑑前在成都府任内講求吏治卓著政聲兹因畿輔被災慨捐鉅欵實屬急公好義力顧大局查奏定捐賑章程由三品銜候選道捐加二品頂戴合實銀二千七百兩該道現捐銀數有盈無絀相應籲懇天恩俯准賞給該道二品頂戴以昭激勸謹附片具陳伏乞聖鑒訓示謹奏奉硃批着照所請該部知道欽此○○沈秉成片再查光緖十五年三月十六日恭逢恩詔内開自同治元年以來曾經任用現已革職人員除大計貪贓及居官不職各員外果有才力堪用者聽候該督撫查明詳開緣由奏明請旨等因欽此欽遵在案兹據布政使阿克逹春詳稱查已革山西遼州吏目靳泰順天大興縣人祖籍安徽舒城縣咸豐六年由俊秀投効貴州軍營帮辦文案奏保六品頂戴同治二年十月由監生報捐分缺先前州吏目指分山西三年二月到省四年三月報捐遇缺補用六年六月咨補遼州吏目是年八月到任八年三月因值春季赴廂省牲僧人道凝未預備臬椅訓斥不服將其傳案戒責致被控告社首禀控差役索詐該州祝如濂卽將該革員差役傳案責懲該革員親往剖白該州諭以不應袒護差役該革員負氣辨論語言唐突並將鈐記監鑰呈繳該州祝如濂卽行禀揭經前署山西撫臣鄭敦謹奏叅革審嗣經前山西撫臣李宗羲查無縱役索詐重情僅止使氣唐突呈繳印鑰審照違制律擬杖一百業已革職應毋庸議奏奉諭旨該部知道欽現值恭逢恩詔凡因公獲咎各員均准奏明辦理該革員年力尚强才堪起用飭據原籍舒城縣查取供結騐明出考詳司轉請具奏並准山西撫臣查明原案咨同前由臣查該革員靳泰前在山西遼州吏目任内因春季赴廂省牲僧人道凝並不預備桌椅訓斥　服將其戒責尚無不合迨經社自控州傳責該革員使氣唐突將鈐記監鑰呈繳亦係一時冐昧奏叅革職係屬因公獲咎實與大計貪贓及居官不職者有間該革員年力正强深知愧奮若遽令廢棄不免可惜且核與恩詔條欵相符合無仰懇天恩俯准將該員靳泰開復原官仍留山西原省補用之處出自逾格鴻施如蒙俞允再行給咨赴部除咨部查照外謹會同兩江總督臣劉坤一淸片陳明伏乞聖鑒勅部核覆施行謹奏奉硃批吏部議奏欽此○○湖廣總督臣張之洞頭品頂戴湖北巡撫臣譚繼洵跪奏爲甄别庸劣不職各員以肅史治恭摺奏陳仰祈聖鑒事竊惟整飭事治乃綏靖地方之本源湖北吏治向來尚稱平靜其公然貪酷虐民者尚不多見然疲玩成習亦復不免臣等到任以來悉以考察隨時督同藩臬兩司虚公考核徵諸實政叅以輿評查有施南府同知唐貞吉違例擅受不知檢束署隨州知州本任崇陽縣知縣陳彰五心地糊塗聽斷任性署襄陽縣知縣本任宜城縣知縣舒善慶疏縱要犯庸儒無能丁憂孝感縣知縣亢廷鏞舉動乖謬物議紛騰棗陽縣知縣胡承均才識迂疏難膺繁要枝江縣教諭黄元吉違例擅受浮躁糊塗隨州吏目張錫鉁控案纍纍聲名甚劣鹽運使銜道員用試用知府黄仁黼承辦隄工不洽輿論惟才力强壯尚屬可造均應分别懲處所有唐貞吉一員應請以州同降補陳彰五舒善慶亢廷鏞三員均請以府經歴縣丞降補胡承均一員應請開缺另補黄元吉張錫鉁二員應請卽行革職黄仁黼一員應請撤銷鹽運使銜兹據湖北署布政使陳寳箴署按察使惲祖翼查明禀請酌加懲儆前來相應奏明請旨分别懲處以振痼習而肅官方查施南府同知宜城縣知縣均係部選之缺如蒙俞允湖北省現有應補人員應均請拘留外補合併聲明謹合詞恭摺奏陳伏乞皇上聖鑒謹奏奉硃批另有旨欽此○○二品銜護理貴州巡撫按察使臣黄槐森跪奏爲總兵到任叩謝天恩恭摺代陳仰祈聖鑒事竊臣准貴州古州鎭總兵丁槐咨稱該鎭於光緖十六年九月初三日遵旨起程北上十七年正月十四日到京泥首宮門仰蒙召見二次諭以整飭營伍認眞練兵荷聖訓之周詳撫私衷而感悚　隍辭後旋卽出京於五月初三日行抵貴州省城六月初三日馳至古州准前署總兵李景昌飭委中軍遊擊古大儒將咸字四百六號貴州古州鎭總兵關防一顆曁文案卷宗齎交前來當卽恭設香案望闕叩頭謝恩祗領任事該鎭南徼庸才邊陲効命往歲越南修戰報乏涓埃頻年騰鎭防邊倍深兢惕兹復承温諭飭赴本行伏查古州地屬苗疆總兵職司鎭撫舉凡練兵緝匪均關緊要自維檮昧深懼弗勝惟有殫竭血誠墮事呈商督撫臣認眞經理以期仰答高厚鴻慈於萬一所有到任日期並感激下忱咨請代奏叩謝天恩等因到臣理合恭摺代陳太乞皇上聖鑒謹奏奉硃批知道了欽此 
 
