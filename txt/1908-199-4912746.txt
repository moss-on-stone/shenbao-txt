# 1908 - 199 - 4912746

 

Page 1

 
 
   
 
 

Page 2

 
 
   
 
 

Page 3

 
 
上諭 
[六月二十七日奉]  
　　上諭政聞社法部主事陳景仁等電奏請定三年内開國會革于式枚謝天下等語朝廷預備立憲將來開設議院自爲必辦之事但應行討論預備各務頭緒紛繁需時若干朝廷自須詳愼斟酌權衡至當應定年限該主事等何得臆度率請于式枚爲卿貳大員又豈該主事等所得擅行請革聞政聞社内諸人良莠不齊且多曾犯重案之人陳景仁身爲職官竟敢附和比暱倡率生事殊屬謬妄若不量予懲處恐譸張爲幻必致擾亂大局妨害治安法部主事陳景仁著即行革職由所在地方官查傳管束以示薄懲欽此 
土諭四川重慶府知府員缺著段友蘭補授欽此 
論說 
[論粤漢鐵路新派督辦（嫉）（俗）]  
　　我國海通以後。能合數什百萬之人民。經營數千萬金之臣業。而爲首創第一之大公司者。宜莫如粤路。當時爭廢約。爭商辦。不知耗幾許之心血。費幾許之唇舌。始得逹其目的。幸而衆志成城。一呼百應。咄嗟之頃。八百萬之現欵立集。四千萬之巨股逾額。豈非我國二千年來空前絶後之大偉舉哉。當事者苟以奬進實業激發民氣爲念。宜何如同心戮力。急速進行。以副衆人之期。望以立各省之模範。乃未幾而股東自相衝突矣。未幾而公司中人自相衝突矣未幾而股東又與公司衝突矣。當前粤督周馥在任時。已不免惹起官塲之干涉。猶幸衆意尙堅。風潮漸即息滅。詎時不一年。内部閧爭。又復大起如新舊董事。如大小股東。如總理善堂。至今猶無調停之策。則就粤省一方面而言。其内部組織之未善。不免爲官塲所藉口者已若是矣。 
　　至湘路公司始則紳與官有意見。繼則商與紳有意見。今則因株昭一路。全省紳商。與督撫與部臣乂各有意見。雖株昭之事。實先發難於部臣。然使當時三。總理不互相推諉。各紳商能一意進行。招集股欵。速奏巨功。又何至有此節外之枝耶。則就湘省一方面而言。其不免爲官塲所藉口者。亦未始非内部組織之不善。有以致之也。 
　　於是蘇撫陳啟泰有統一辦法之奏矣於是大學士張之洞有督辦粤路之命矣。蓋就湘。粤二省現狀觀之。誠不能無一督辦大臣。以維持全路之 
 
 
 

Page 4

 
 
　　命脈。且不能不以張中堂爲督辦大臣。以催促路事之進行。張中堂者。力主廢約自辦之原動力也。以中堂當日之一片苦心。目見兩省路事。日就敗壞。當亦不。免有恫於中。祇以中堂素稱明逹。知此路爲商辦之局。故不願以官力干涉耳今不得已而受。此督辦之命。必能推其主張廢約主張商辦之熱心。總持全路之大綱。完全商辦之權利。爲三省人民謀幸福。於粤漢一路。固未嘗無益也。我所恐者。中堂之天眷旣隆。樞府之政務又繁。萬不能親蒞其事。則亦不過在京主持焉耳。設因遥制無功。路事仍無起色。心灰意敗。薦賢自代則後此之監督。不知能如張中堂力爭商辦之熱心否。不知能如張中堂之力爭。商辦。而絶不干涉商民之權利否。蓋自有今日簡派督辦之命。督辦二字。將爲粤路上永不滅之名詞矣。 
　　抑各省商辦之路亦多矣。如閩如贛如蘇浙如川漢。或因招股。或因借欵。或因用人。或因報銷。内部閧爭。曾無已時。郵傳部已久有微詞。今查勘鐵路之員。方自川漢入手。將漸次及於各路。而郵部且有四年不成。奏請收回官辦之限制。五月二十七日。復有所集股資。不敷尙巨。或各存意見。推諉誤工。由郵部會同督撫另籌辦法之諭旨。是商辦鐵路之命運。目下正在危急之秋。而粤路忽奉簡派督辦之命。則各省商辦鐵路。能否不受此事之影響。乃一重要之疑問也。總之。物必先腐而後虫生。我因是不能不咎粤路辦理之不。善實開官塲干涉之先。而各省鐵路辦理之不善。又何以甘武粤路之後。而不思有人之伺其後也。專電 
[電一（北京）]  
　　皇上疾稍加各御醫仍由陸潤庠帶領進内請脈 
[電二（北京）]  
　　廷寄烏里雅蘇台將軍堃岫有人奏前將軍連順朋比貪酷着按照所參各節秉公查辦原摺抄給閱看 
[公電（漢口）]  
　　各報舘鑒岡麻安三邑水灾最慘貴館素彰公義祈代募賑捐餘函詳黄州會館紳商公叩 
緊要新聞 
[聖躬不豫近聞北京]  
　　陳秉鈞張彭年吕用賓三御醫連日請脉擬方迭誌前報兹悉陳蓮舫御醫再四研究用上下分治之法於煎劑之外並進丸藥調理上部則用眞珠二錢研成細末每於午後酌進二三分開水冲服調理下部則用芡實蓮子蓮鬚山藥茯神茯苓藕節各二錢爲末以金櫻膏酌量多少爲丸每晨服一錢五分開水送下蓋即金鎖固精丸方也又聞三御醫日詣頤和園請脈由陸鳳石尙書帶領入内並斟酌脈案藥方極爲詳審聞江督續保之施煥周景濤兩員日内可以抵京並電告曹智涵部郎亦將入都本月二十日京師大雨陳張呂三御醫入宫時由總管内務府大臣繼子壽冒雨帶領入内恭請聖脉而陸尙書未與其列計請脉時刻約二點半鐘所開方藥與前報所載十九日之方藥無甚差異 
[八旗國會請願之動機北京]  
　　頃聞旗籍某某志士聨合同志擬用八旗名義於月内上書政府請開國會並請將國會期限從速宣佈以安衆心刻正公舉代表組織一切不日呈遞 
[關於鹽務之電旨北京]  
　　六月二十日奉旨馮汝騤電奏悉所請借運蘆鹽免完釐税各節著照所請度支部知道欽此又二十一日奉旨袁樹勛電奏悉所請東省引票各地鹽斤再加價二文著照所請餘應會同河南安徽巡撫體察情形妥議具奏度支部知道欽此 
[幣制問題]  
　　會議政務處日前曾奉軍機交諭彚查關於幣制各項摺奏電奏說帖等件一律送園備議該處提調督飭文案供事檢查計今昨兩年此項公牘自前駐使英俄汪大爕胡惟德兩大臣奏陳金本位幣制原奏及各省督撫議覆電摺並軍機章京鮑心增曹廣楨及内閣各部院衙門堂司各官等說帖曁本年軍機大臣度支部堂官彚總擬議進呈各說帖共計一百五十餘件於二十一日分别繕單分呈各堂閱看 
　　又聞幣制未克議决係因本位未定之故前外部分咨出使各國大臣調查美國幣制議會辦法至今仍未有電覆到聞須俟各出使大臣電覆後由政府議定本位俾各欽使與各該國政府議約庶不至賠欵再受磅虧惟金本位一定又恐與市面習慣有碍故尙未决定奏覆 
[民政部三摺摘要]  
　　錄事改給季俸民政部奏臣部奏定章程内開巡警部原設一二三等書記官今按照原奏各部官制通則改設八九品錄事經臣等遴遣各員分别派署任事以來勤愼從公已將年餘自應照章咨補以昭激勘查錄 
 
 

Page 5

 
 
事專司繕冩承應庶務責任綦繁雖係委用之員然仕版已登而詔糈不逮殊難收策勵羣材之效法部大理院於上年六月十一月間均先後奏准給俸有案臣部現擬暫設八品錄事二十缺九品錄事三十二缺如將來各省警政辦齊各司事務增多應否添設再行請旨辦理除照章將派署各員銜名咨送吏部補用外合無仰懇天恩俯准將臣部咨補錄事各員援照法部大理院成案給與俸銀俸米統歸春秋兩季造册領放以示體恤六月十四日奉旨依議 
[外城續辦醫院]  
　　又奏稱上午正月開辦内城醫院迭經奏報每季診治人數均逾數萬凡内城商民人等皆得邀博濟之仁荷診治之便惟外城地面素稱廣闊距内城醫院較遠其偶抱疾病者咸苦難於就診每歎向隅當飭於外城梁家園勘擇地叚建立醫院查有衞生司郎中唐堅創設内城醫院頗著成效即派令總司其事併遴派監督醫官各員妥爲經理一切參照内城醫院章程分别籌辦核實文給業於五月初一日開辦嗣後該醫院醫治人數擬按季彚同内城醫院一併奏報六月十四日奏 
[旨依議]  
　　藥料援案免税又片奏内城官醫院所用中西藥料皆係購自直隷山西等省及英德日本各國轉運維艱所費甚鉅今外城添設醫院藥料自必加增查此項藥料原備施濟貧民之用可否懇恩俯准援照大學堂工藝局用品免税成案將此項藥料經過各處關卡一律免税如蒙俞允即由臣部咨行税務處轉行各關一體遵照六月十四日奉旨依議京師近事 
[肅王受封典禮]  
　　此次肅邸受封禮部已於日前查明則例詳開禮節次序專摺奏聞摺内略稱光緒三十四年六月二十四日册封肅親王是日辰刻儀制司官豫設節案册寳案於太和殿丹墀上鑾儀備黄亭由禮部署舁册寶至太和殿丹墀禮部付印持節授正使正使祗受偕副使曁執事官皆朝服行至東長安門乘馬前陳御仗將至府門下馬府屬官預設節案册寶案於府堂設樂於庭王率府屬官朝服跪迎於道左樂作正使持節偕副使曁執事官陳册寶於案王北面行三跪九叩禮樂止興王就位跪宣讀宣册畢正使授王王祗受授於府屬官府屬官跪接陳於案次宣寶儀如之樂作王北面行三跪九叩禮樂止興正使持節出副使曁執事官隨出王跪送如迎儀 
[籌辦南洋大學]  
　　學部張相國近以南省學生人數衆多畢業後升入北京大學路途遙遠諸多不便昨已電商江督端午帥設法籌欵在南洋開辦大學一區專爲南省學生升階一切規模均照北京大學辦理 
[組織藩政官報]  
　　理藩部尙書近議組織一種藏蒙漢三種文字之新聞紙名藩政官報凡關於礦路軍政諸端有與蒙藏近日情事相合者箸爲論說逐期登刋每月出報三册以冀開通風氣 
　　今日因告白過多尙有緊要新聞接入第二張 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [L接緊要新聞> 
[奉天調騐吸烟人員詳情奉天]  
　　東督徐菊帥近於奉天省城設立禁烟查驗所通飭各屬不論實缺候補及現供要差各員如有烟瘾須分已戒未戒兩項准其自行呈明聽候查驗並派員隨時查察刻下應行調驗之員已有四十八員每班六員共分八班現已驗過兩班其第一班中有交涉司一等科員沈蘭台司馬維聰二等科員金劍屏大令度支司一等科員趙寅孫大令恭寅等在所兩晝夕據稱均已戒凈即由醫官王肯堂大令會同查驗員了具保結仍照舊各供原差其第二班中有營務處提調恩沐九佐領吉度支司額外科員郁于翔剌史鸞等二員平時烟癮甚深臨時奉傳又未預備至所未竟日即烟瘾大發涕洞交流當經查驗員據實禀明徐菊帥立將恩佐領郁二尹撤去差使以示懲儆日來奉省宦途中有煙霞之癖者無不惴惴焉 
[詳述滁州災狀安徽]  
　　滁州來函云皖北今年水灾滁州各屬受灾甚重自五月十七日苦雨月餘山水陡發溝澮皆溢江潮向上行日夜增高繼長湖田山漥禾榖早淹至沒頂矣又遲麥登塲不及完收非被水漂去即霉變不堪呼天之聲遍野州牧祈晴至再初無効力十二日雨勢傾盆三晝夜始稍息十四日午後烈風迅雷大木盡拔瓦飛石走人心甚恐夜間平地出水三尺許屋壁倒坍無或完免街巷洪流幾成澤國所恃以保障城居者城西上水關水閘之功也刻已增被衝損甚爲危險城外則東北二街市一刷而空下流至伏家灣烏衣鎭等處人民損失不知凡幾狂瀾直擣冲去牲畜糧食屋宇貨物器具無算分銷官鹽浸去數引沿河田地慘不忍覩泥沙刷盡長物無存僅有散木浮棺隨波飄落灾黎露宿無可藏身十六日小圩復漲大圩衝破上流水勢稍殺而大同圩雙連圩黄慶圩蕭官圩及全椒江浦接壤之　東圩横亘百餘里一片汪洋有全家淹沒者有巢居餓斃者鷄犬靡遺遑恤其他東南與來安交界處如菱溪塘蘇塘等水埧上下横流泛溢民失其所來安縣境内水口集小河口一帶受灾略同嗚呼慘矣 
[土耳其亦開國會矣]  
　　文匯報載二十七日倫敦電云土耳其京城露稼訪事電稱土皇近頒諭旨准開國會兼諭舉行選舉從前各處要求立憲之人聞之皆歡忭異常二十九日倫敦電云土國革黨已將孟納司脫地方佔據並將阿思門斐司擄入山中所有防衛兵士與亂黨極爲友愛亂事之作無處無之且靑年黨頗得基督敎徒之歡心及其接濟又倍而格來埠電稱額司苦地方防衛兵全行抗叛鄰近各處之阿而班人咸整隊向額司苦進發欲與亂兵聨合二十六日栢林電云土國靑年黨舉動大有進步在孟納司脫要求速立憲政當一千八百七十六年首相密逹曾制定憲法許國民人人有同等之權利並力拒外人之强索故今土民即請頒行此制土王專使阿思門業被擒獲土王與首相塞德不得已始有設立國會之諭蓋自一千八百七十八年土俄罷戰解散國會後今日實爲第一次開國會也列强對於土國變政或不至遽起干涉蓋不欲冒昧從事云 
按自此以後世界專制之國惟我中國矣 
西報譯要 
[抵制日貨之影響]  
　　字林報載某澳報云粤人抵制日貨之勢仍未衰減日本船隻往來中國澳境各處者大受影響前月有日船古曼羅（譯音）行抵澳境麥而本埠時船中搭客無一華人同日京都汽船從香港至雪梨則載有華人二十七名抵制之力已可想見惟據近日日本信息謂抵制之舉將難以持久云 
[土使來華之野望]  
　　泰晤士報南京訪函云有回敎徒所謂土國欽差者前日來寗旋即他去聞回敎中人云此次土使來華意欲中政府允許土國在中國設立領事管理回敎民事蓋將施行治外法權於中國也然中國雖　當不至遽允其請按土使來華本非無故今觀此說可知其命意之所在聞滬上回敎徒中亦有此言識者皆决其無效想中國之信仰回敎者當不致受其籠絡而自貽伊戚云 
分類新聞政界 
[不准官員规避考驗安慶]  
　　皖藩司沈方伯以候補各官請假措資必須批准方准掛號等情詳奉撫憲批示略云現値舉行切實考驗外官之際候補各官未經考試者尤不能擅血掛號私行離省據詳前情除曉示官廳並諭知轅門號房外仰即查明安省候補各官自道府以至未入流共有若干員分别班次造具簡明履歷註明已考未考應考不應考有差無差在省不在省限半月内詳院一面示諭官廳飭知未考之員赶緊報名投考其有未經准假私自掛號離省尙須應考者亦即迅速回省補考倘經此次示諭之後仍不報名投考即以規避論如有未經請假雖已掛號均照擅自離省例辦理嗣後實係有故請假人員務遵定章禀司詳院批准後方准離省 
[永禁銅元減折蘇州]  
　　蘇州紳士朱以增等具撫憲略云自銅 
 
 

Page 11

 
 
　　元通行以來私鑄私銷到處充斥近因銀價步漲直隷山東等省已有每枚减作六七文者雖傳聞之詞未敢深信而浙江嘉興寗波等處業因折扣罷市風聲所及市面恐慌查昔鼓鑄銅元本爲補救錢荒起見是以奏明每枚當作制錢十文全國通行嗣以盈餘利重供過於求遂致銀價日高物價亦隨之暗漲然負販小民尙賴此物價隨漲可以挹彼注此市面尙得相安設將銅元折扣恐日用所需復受虧耗且恐折減參差不能劃一定價貧民生計維艱何堪一再剝蝕迫而肇亂藩浙密邇事鑒前車不得不預爲之防請永禁折扣以定民心奉批云閱詞當即據呈札飭江蘇藩臬三司立即通飭各屬一體遵照務將銅元照常當十行使永禁不准減折一面飭由三司聨銜出示徧發各屬赶緊張貼廣爲曉諭俾商民人等得以周知 
[示諭减膏加捐蘇州]  
　　蘇省禁烟局牌示云蘇省膏捐自上年由司局詳准起征加價每膏一兩收捐錢四十文旋於七月間詳定公膏專賣限制章程從三十四年分起一律將所熬之膏减去一成出售所繳之捐每兩加錢十文以後逐年遞减遞增俾符遇禁於征十年限絶之議當經刋章通飭遵辦在案惟查起辦日期必須畫一未便先後參差各屬燈吃烟館係於上年六月底律禁閉七月起改爲膏店扣至本年六月一年期满現經司局詳定從七月初一日起無論省城外屬槪將銷膏减去一成每兩收捐錢五十文仍准加價售賣以符定章除分别詳咨通飭遵辦外合行出示曉諭一體知悉 
交涉 
[直督公宴福島將軍天津]  
　　日本提督福島將軍同隨員五名於十九日赴津楊蓮帥在署設筵恭宴並令現任司道鎭台督練兵備參謀敎練等處各員培座是日晚七點鐘時日本駐屯軍司令官中村少將亦在郵信公司設筵請楊蓮帥並文武各員 
[洋商購地違章之撫批安慶]  
　　英商李德立前在蕪浙租界外購地報税當經蕪道文觀察核與約章不符據理函復並將情禀奉皖撫核批云據禀已悉查英商李德立在租界外購買民地朦税契紙顯與洋商租地定章不合自應約駁詰該道所擬辦法尙實妥協一俟該英商李德立回蕪仰即按照條約切實確商務期照給原價退地歸公和平了結詳報察奪 
軍界 
[馬提督執法北京]  
　　直隷提督馬宫保有甥某向在宫保麾下性嗜賭博宫保屢或不悛昨聞又因賭違犯軍令致宫保盛怒已斬首示衆矣 
[商借寗軍秋操經費南京]  
　　秋操期近寗垣軍界預備一切頗形忙碌督練公所所購之戰馬及鎗砲等件業已先後運到吳錫永統制舒淸阿總叅議等因經費不敷禀請江督電商大淸銀行息借一百萬以應要需聞度支部亦已應允照借故日前舒參議赴滬領匯 
學務 
[金山敎育會會長黄端履呈蘇提學文（爲學界吸煙事）]  
　　竊維興學之道千經萬緯揆厥大要則必以培養德性扶持品格爲要義否則不操其本徒支支節節規仿一二形式之末以爲盡敎育之能事有魚爛瓦解焉耳比來朝廷之所詔敕大吏之所陳奏罔不以趨重惪育爲敎育上唯一之宗旨號稱學界先進者宜如何奮發自勵整其躬以爲後生倡即以烟禁一端論明詔疊布三令五申學校員生斷不容稍沾烟癖致留莫大之汚點無如訓者諄諄聆者藐藐省會各學校以憲旌近在咫尺黑籍中人自不敢肆行無忌而外府州縣所謂監督堂長管理員敎員潔身不汙者固木嘗鮮其人而沈浸於烟窟中無志湔拔者亦所在多有觀其造送之甘結不曰素無烟癮即曰業經戒絶豈學界中人物迄今遂無一沾染烟癖者耶識者知其必不然矣夫學校爲人才産出地負擔學校之職務者實煦養人才之母而爲一般學生之表率者也母賢則子賢表正則影正今以沈沈黑獄長此終古者濫厠其間種瓜得瓜種豆得豆謬種流傳其貽禍有不可究詰者且烟之爲物又非僅喪人格廢公務已也爲治遊之媒介作奸宄之導線種種不道德之行爲與之爲緣如磁之於鐵吸力倍神速吾國敎育適丁過渡時代懷淸履潔熱心興學居其半齷齪鄙夫藉舊日武斷鄉曲之餘威夤緣長官以攫取敎育權者亦居其半護符加身暴戾益著風晨雨夕徜徉於秘密之售烟室與奸胥蠧役賭客淫媒絮絮私議然則吸烟者其名而挑釁攬訟假煙窟爲聚謀地者乃其實也雖地方合議機關如敎育會勸學所皆有糾謬繩愆之責然對於地方士民處平等地位無命令服從之關係故祇有勸戒之義務而無勸戒之效力浸　疾之太甚而遭反噬之毒者不其恫歟生蒿目時艱杞憂罔釋夙仰憲台任事以勤懇切實爲主爰敢効其欵欵之愚伏乞札飭蘇省各州縣重申誥誡凡學堂中監督以下人員有烟癖而實未解除者再予限三月痛加湔滌限满後由地方官與縣視學員會同察驗加結作保其年老患病不克斷瘾者屏逐母與學界事有徇隠者一旦揭發並加懲處如是則責有所歸罪無稍遁舉學校中之叢垢積穢掃蕩不留遺滓光氣大發學風嶄新中國前途其庶有進步之希望乎是否有當仰懇大人鑒核施行 
[議訂劃一中外地名人名表北京]  
　　學部以近來各學堂敎科書每於中外地名人名譯音互相差異及亂用不成文法之新名詞等項殊於敎育前途大有妨礙爰行咨督學局及各省提學使議劃一中外地名人名字音及删去不成文法之各新名詞詳列一表頒示各學堂以後不准任意譯用 
實業 
 
 

Page 12

 
 
[鄂境粤漢路綫之改直武昌]  
　　鄂境粤漢鐵路在咸寗縣境之軌綫日前經英工師穆三格君覆勘云有數里定綫過曲將來需養路費頗不合算故路局總辦特派工程委員伍卓初大令偕同技師林强一郎前往覆測將路綫酌量改直以節經費 
[請還商輪股本江西]  
　　廣西鹽道丁觀察乃揚前在贛省辦理商輪公局曾經招勸外省商股多分兹因各股東久未得利紛紛索還丁觀察乃據情禀陳到贛請還股本沈中丞批謂江省内河行駛小輪近年以來未嘗獲　盈餘而借動公欵亦愈積愈多所請籌還股本實難爲力能否酌量給予官息以昭大信之處飭商輪局核議詳覆飭遵 
雜記 
[沿江各洲水災餘聞鎭江]  
　　沿江各洲圩水災詳情屢紀前報兹悉仙女鎭之攔江壩日前因連朝大雨山洪暴發致該埧被水冲决淹沒農田莊房不計其數被灾地方約有五六十里之廣現鎭郡紳商擬集資前往振濟高郵淸水潭車邏昭關等處大堤因連日水勢陡漲異常危險經江北提叔徐固帥嚴飭各該管文武設法搶護沿江太平樂生新老各洲一帶稻田亦被大雨淹沒且圩岸稍低之處悉爲江潮冲刷决口災情甚重鎭道劉襄孫觀察已派各紳董馳往各洲詳細查勘以備分别蠲租散賑邵伯昭關一帶河隄多年失修現在上流暴漲水勢浩大異常危險經該處學界商界聨名電禀江督端午帥請爲預備草石泥土以防不測業已轉飭揚屬運河堤工局總辦何觀察查照辦理由鎭往來揚州之小輪前因瓜河水漲停止行駛以防冲刷圩堤兹鎭道劉襄孫觀察又據六合縣電禀久雨不霽江潮增長因之濱江圩埂岌可危請援照揚州小輪成案所有由鎭往來六合之小輪暫行停班以保堤岸云云當即函請税司諭飭各小輪公司遵照淮揚海道吳觀察以江湖並漲特於二十三日親赴運河一帶察看水勢並諭飭各段汛委加意防護堤岸以免疏虞江督以前年江北水災奇重民間苦尙未復元現在雨水連綿各省迭見水灾本省低漥田畝如泰興東台興化等處及長江一帶被灾之處亦復不少倘再遇荒年大局不堪設想特飛飭裡下河曁沿江近圩之各州縣赶速諭飭紳董督率鄉民將已淹之田設法宣洩疏濬其未受水患之處認眞保障 
[上控知縣得賄翻案蘇州]  
　　前任長州縣宗加彌大令因欠公欵經藩憲瑞方伯押追等情均詳前報兹有某甲於本年四月間因拐案控經宗令訊實擬將拐犯科以軍罪該拐犯央某幕友向宗令行賄得以開釋反將原告訓責又有江某控媳余氏違忤初次提訊頗爲公正後得氏弟余某之賄反將江申斥併欲治以誣告之罪致江含冤莫訴現該二案之原告均府藩臬三憲轅上控不知上憲若何批示也 
[奏調人員起程赴桂北京]  
　　法部學習主事姚梓芳前經廣西巡撫張中丞奏調到桂辦理學務現已將部中案件交代淸楚于前日起程赴桂 
[王主政第二次出洋北京]  
　　法部候補主事王汝榆前由日本留學咨調回京旋蒙派署地方審判廳民科推事現已試署期满因所習法政各科尙未卒業仍請出洋留學並免扣資俸已經該部堂官允准矣 
[貢花押運赴京天津]  
　　直督楊蓮帥派差押運貢花共装鐵蓬火車一輛已于十九日赴京交内務府收納 
[議修橋路蘇州]  
　　蘇垣養育巷内太平橋日前突然坝塌行人殊爲不便日昨由吳子和等公同集議商定募欵興修 
[夏家橋案之人証蘇州]  
　　新陽縣胡大令燡具禀各憲略云三十五標寗軍在新陽縣境夏家橋捉賭鎗斃武舉陶煥章等多命一案當經知縣上緊查提據差將王桂山緝獲解縣訊據供稱本年二月二十一日陶菊林家喜事飲酒席散之後有已死之葉惠成與伊到楊永昌家借屋當夜有麻雀之賭後廿二夜伊在家中吃烟不知征兵如何開鎗致斃多命等語供詞甚爲含混應否與房主楊永昌一併解寗歸案審辦抑由知縣另行訊明詳辦禀乞批示祗遵 
[飛娘傳二十三]  
　　綠笑曰。我豈不能効維亷姆夫人之所爲乎。福曰。不敢勞駕。雖無維亷姆夫人。僕豈遂無策以出此。乃負手步入書室。自念曰。維亷姆夫人旣遠征。惟有遣筦城子作說客矣。乃於書棹上取一潘痕需爾。（潘痕書爾譯言筆也。）又取爾來特一痕斯丹痕。（爾來特一痕斯丹痕者譯言陳墨噐也）作一書。遣老僕持往。時飛娘方起。猶未早餐。獨在書齋調弄披雅奴。以遣煩悶。忽聞人是音。自外而入。止於户外。飛娘急回首顧見其人企户外。審睇則識其爲福爾痕老僕也。問曰。辟爾何來。何早至此。避爾曰持主人之命。乃以手探衣囊。出一書遞飛娘。飛娘。即啓函讀之。書曰。密斯飛娘垂鑒。勃露准公園之遊樂乎。回憶憑欄晚眺時。如夢景矣。康德慕密斯貞淑令德。而求婚於伯父。以未竟其志。而出此暗殺手段。康德之爲謀固拙矣。而於密斯計亦未爲得也。康德爲　爾浦公露之長公子。門第赫烜。非一介儒生可擬密斯才色無雙。康德亦華貴特異。倘合二姓之好。方免怨耦之　。若謂玉石不妨並陳。鐘磬可以同列。棄　　　。亦乞及早宣布。以絶奸刁之謀。密斯其　愼歸維而垂敎焉。幸甚。 
[法律格言]  
　　訴訟法 
不告則不理。不提起訴訟。不得裁判之。一事不再理。 
　　裁判已確定者。不得復訴之。檢事者。法律之監守者也。 
檢事者。司法行政官也。關於刑事。得提起公訴。請求法律正當之適用。監視判决之執行。關於民事認爲必要時。亦得請求其通知。而陳述其意見。裁判官宣告法律。不制定法律。裁判依法律而定。不得變更法律。裁判官者。法律之口也。裁判官宣告法律之旨趣。無異法律之自言。故其效力與法律同。無論何人。不得自爲證人。證人云者。爲人之證也。不得以目已爲證人。證自已之申述。訴訟費用。曲者負之。敗者擔負訟費。所以懲無理也。　釋法律。爲裁判官神聖不可侵犯之特權。裁判官解釋法律。而下判斷。不受上級裁　及行政官廳之指使。即天皇亦不得干涉之。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[江督端奏覆藩司沈瑜慶被參名節摺]  
　　奏爲遵旨確查藩司被叅各欵據實覆陳仰祈聖鑒事竊照光緒三十四年三月初八日承准軍機大臣字寄光緒三十四年二月二十六日奉上諭有人奏江西布政使沈瑜慶結黨營私劣跡昭著據實紏叅一摺着端方按照所叅各欵確切查明據實具奏原摺着鈔給閱看欽此奴才當即派委江南鹽巡道榮恒酌帶亷幹委員馳往江西省城按照原奏所參各欵分别明查暗訪務得確實情形去後兹據榮恒查明禀覆前來奴才復博加訪察證以所聞謹將確查所叅各欵實在情形爲我皇太后皇上陳之如原奏江西自沈瑜慶到任後因欲廣招賄賂遂任用候補知縣黄宗敟許大綸施謙高彤等爲爪牙黄宗敟許大綸與沈瑜慶賭博各輸巨資沈遂委黄宗敟署高安縣許大綸辦石灰窰厘差許大綸另餽綢緞等件値五千兩復繕立期　三千兩求署浮梁縣缺沈瑜慶嫌非現銀允而中止許大綸哭訴同鄉傳爲笑柄一節查江西候補人員近年頗形擁擠沈藩司到任後黄宗敟等在省當差時常接見所有委任詳查尙無營私引爲爪牙之據至謂黄宗敟許大綸因與沈瑜慶賭博各輸巨資而得差缺一再訪詢無人確見皆屬外間懷疑之詞其高安縣知縣唐顯謨調省遺缺應歸輪委沈瑜慶因該縣撫字催科俱稱難治須揀員署理黄宗敟因係酌委致起浮言石灰窰統税素爲江西優差許大綸無甚勞績驟然得之不無訾議至稱許大綸另餽綢緞與繕立期票三千两細加訪查並無實據許大綸委署浮梁縣於三十三年十一月業經下札該員以浮梁地方缺苦民悍械鬥案最多自行繳札辭退謂其另餽綢緞並繕立則票求署浮梁嫌非現銀允而中止哭訴同鄉自係傳聞失實惟黄宗敟前在京安任内因公苛歛怨讟繁興業經前江西撫臣瑞良彙入甄别案内奏參以府經歷縣丞降補又原奏施謙卑鄙無能因與沈瑜慶姻親初到即委統税總巡旋署德化縣餽淀瑜慶禮物千金復調署上饒縣上饒所入歳約三四萬两聞有與沈瑜慶四六分攤之議施謙掊克小民審訊訟案藉端漁利以爲取償之計一節查施謙與沈瑜慶並非姻親沈瑜慶到任後於三十二年八月即委施謙總巡上遊各局口商船並兼查木税差九月復委署德化縣次年八月又調署上饒縣上饒一缺歳人不到二萬金署用一切在内謂與沈瑜慶四六分攤詳查實無其事餽送沈瑜慶禮物千金與審訊訟案藉端漁利查亦未見確實第施謙與沈瑜慶係屬同鄉自沈瑜慶到藩司任後該員得差得缺應如何盡心民事始不負委任乃两任縣缺毫無政績訪諸輿論聲名亦屬平平自係難勝民社又原奏高彤毫無才幹到省未久與沈瑜慶因有戚誼得委署新建縣調署南昌縣公呈生疏官紳伸目凡此苞苴千進者必由高彤經手官場至稱南昌縣爲藩署之外帳房一節查亭彤係舉人以知縣於二十九年十月到省與沈瑜慶同鄉並無戚誼三十二年八月委署新建縣旋以遇缺先花樣得補雩都縣缺次年三月調署南昌現又調署樂平樂平係江西著名優缺該員两署首要無所表見本年二月於進賢門外白馬廟地方度買營房基地一事不順輿情幾釀事端始行中止其短於才幹可知凡以苞苴干進者必由高彤經手致稱南昌縣爲藩署外帳房迭經密訪並無根據惟高彤與沈瑜慶同鄉聞望不足服衆而又意氣用事驕矜凌人以致寅僚側目噐小無識誠所不免 
本埠新聞 
[公益會會員蔡爾康等上滬道禀（爲添闢城門事）]  
　　爲力保危城哀求俯賜欽遵諭旨仍以保障爲繭絲事竊照本年四月間職等會同職曹驤等遵旨闢門築路禀報開工渥沐鈞批逐層指駁旋奉照飭開會討論呈請核擬詳由兩院憲示遵舉辦以昭鄭重等因承准此伏念上海一城界限宜嚴交通宜便去年詢謀僉同之後即以添闢四門展築馬路等情合詞呈由前升憲瑞詳請督憲端會銜入告欽奉硃批該部知道欽此隨蒙憲檄轉下職等欽遵辦理凡有血氣載欣載奔當由公益會全體會員共承募欵施工重任前後未及一載即已陸續認籌墊欵可冀次第興工不圖上費藎等諄諄誥誡職等誠愚誠陋未克仰贊高深然而區區之私尙有不敢終隠者有了言禮之用和爲貴矧在鄉黨詎可爭意氣而味是非此職等之所謂調停也拆城之利所以便交通不拆城之利所以重防守職等固本憲意而創議闢門也憲批以孰去孰從理無中立爲憂職等竊謂不偏之謂中不仆之謂立闢門築路中立屹然滬人林林手加額矣憲批又謂交通障礙在於城關不能返積重以與租界爭不知城内及南市之不能與租界爭者病在落地捐之仁洋商而虐華商與夫房捐不如工部局之留備地方自用也城闉障礙門焉通之豈租界一片平原不有房屋爲之障礙耶憲臺又慮奸宄有多門之可入有事則防不勝防無論目下已有七門未聞奸宄之竊發若使公然拆去豈奸宄竟可不問有事則諉諸不可防而竟去之耶職等有以知憲臺之必不然矣若夫築路入城業已先闢新門工事毫無窒礙職等籌之已熟無所用其躊躇所且暮焦憂面不敢不深籌利害者即如憲批籓籬已撤與拆城相去幾何等因謹按幾何二字卸孟子謂人禽所異之幾希惟其存此幾希故至今而上海仍爲我有也若并此幾希而去之竊恐再欲苛收落地捐與房捐將保障去而繭絲亦斷桑梓所繋彌用痛心憲批利用城基以及城磚而慮闢門之耗工役或姑以試職等義利之界嚴乎否乎不然規目前之小利召日後之大患鄉黨自好者不爲而謂賢者爲之乎若夫籌欵之艱難固屬辦公之通患然小民難與圖始可與樂成職等籌欵先闢一門正緣是故益復汲汲異日門工就緒羣見新門左右勃然而興凡有業産及店舖於議闢三新門之左右者皆將爭解慳囊斷不致無以善後萬一欵絀工費竟如憲慮所及竊謂上海築城數百載一門旣闢共有八門儘可從容或竟作罷所謂權操在我能發能收也總而言之統轄我上海者省會則蘇州也府治則松江也毗連我上海者同府則靑浦南滙也隔府則嘉定寶山也通商碼頭同上海者南之梧州北之營口也蘇州松江靑浦南匯嘉定寳山梧州營口有城皆可拆上海則不可拆也蘇州等處城門不必闢上海則必不可不闢也利害所在憲臺智珠在握無俟職等嘵嘵且實有不便嘵嘵焉形諸公牘者不得不以力保危城四字括之也然仍恐職等百十人之私憂過慮未足以副明問也連日分叚遣友持册徧徴居户市場之意見主拆城者百居三四主闢門者多至九十有六七也輿情如此其允洽也所不甚贊成者惟不肯遽解腰纏即所謂難與圖始耳藉非然者以督憲端慮事之棈詳豈肯遽騰奏牘重以聖明在上又遽准興工哉職等連次謹遵憲飭開會討論來會曁致書道意見者凡得五百餘人主拆城者又僅有十餘人例得置諸不問外此則仍皆以界限宜嚴交通宜便爲言實又詢謀僉同除聨名兼禀两院憲三司憲外所有遵議禀復細情敬謹據實上聞不敢忌諱尤不敢欺飾伏乞大公祖大迅賜欽遵諭旨批准開工德公兩便上禀 
[流氓與小工鬭毆續誌]  
　　著名流氓錢毛毛錢毛囡錢濤濤等與寗幫各小工糾黨互毆已誌昨報詎錢之同黨昨又糾合浦東鹽梟及虹口廟頭著名流氓共有二百餘人暗藏器械希圖報復各工人聞知即奔至城内魯班殿暫避未釀巨禍旋經新閘捕房捕頭查知立飭中西包探分赴四處查察若輩遂聞風逃遁 
[抄送會審章程]  
　　京師法律館現擬編訂華洋案件裁判規例經外務部咨由江督札行滬道調查上海會審章程已紀前報兹英公廨寳讞員已飭承將會審章程抄錄送道詳請江督咨部查核矣 
[傳諭包探查拿黨人]  
　　革黨巨魁詔偉由日本致書新加坡黨友田桐約期回國勾合起事等情屢誌前報兹滬道蔡觀察又札飭英公廨寳讞員照會英總巡卜君轉飭各捕房傳諭中西包探一體密查務獲究辦 
城内 
[查究藥針]  
　　滬道蔡觀察訪悉南滙縣地方有張某者專用嗎啡針代人過瘾昨特密札該縣王大令速即嚴密查拿務獲究辦 
[預防洩瀉]  
　　醫學研究所昨出傳單略云日來雨水過多濕邪内伏所有西瓜香瓜荷蘭水檸檬水冰忌林凉粉等以及一切瓜菓不可貪食恐患洩瀉之症惟鮮藕一物能避暑氣多食無碍 
[巡丁訛詐]  
　　昨有貨捐局巡丁某甲向鹹瓜街致大藥材行夥誣指偷捐肆行索詐該夥不服鳴巡士到場與該巡丁同至工程局日來雨水過多濕邪内伏所有西瓜香瓜荷去候查 
 
 

Page 19

 
 
[米店被騙]  
　　姚鎭昌偕朱連生扭蔡金榮至南三區巡局控被串騙目米五斗由該局轉解中區巡局於前晚提訊姚供在城内喬家栅開設米店午前有某甲到店囑送白米五斗商人即著棧司朱連生送至蔡金榮家甲囑朱連生再送五斗一併付錢迨第二次送往甲已不見蔡亦不認反將朱兇毆求究蔡供早上有不識姓名之米客將白米五斗向小的兜售因見米色尙好價値極亷小的遂付洋收買並無串呑情事求鑒判两造各半認虧完案 
[官事]  
　　南洋勸業會議員候補知州許省詩稽查彩票委員縣丞鄭夢蘭昨均到道禀見署理海防同知查燕緒上海縣李超瓊公共租界正副會審官寳頤李修梅王篤基法讞員景崧均到道轅謝讌代理嘉定縣知縣楊寳善禀請期服假二十一天北新涇巡局委員朱大昌禀請銷假南市 
[巡士尋仇]  
　　滬嘉鐵路公司巡目邵樹生查有某號巡士不守警章報明警務長斥革後該巡十遂邀同朱璋陳騮兩巡士在寄宿所守獲圍住用熱水燙傷邵之頭面並踢傷脇肋邵當將朱陳扭送南區寄押候獲到兇証究辦邵送醫院醫治 
[妻弟報怨]  
　　江北划船户魏小順子與妻陳氏口角用斧將氐砍傷多處爲妻弟陳大牛得悉昨向理論不服陳將洋瓶擲傷魏之頭額血流满面旋扭至總工程局飭令自行控縣請驗 
[私毁馬路]  
　　馬鞠生在西門外萬生橋堍私串洋人丈量空地將馬路掘毁圍以竹笆由西區長告知工程局傳馬到案馬自愿賠條央人保出 
[不准設攤]  
　　江福如在陸家石橋設攤賣卜被總工程局將各攤趕逐後江無所棲止具禀到局當奉批示云橋面設攤有碍路政各種攤基業均飭令遷去斷不能容留賣卜之攤有失公道至納月捐一節本局向無攤捐碍難通融 
[火油可危]  
　　總工程局定章凡洋貨店所存火油以十五箱爲限禀道立案並出示曉諭在案乃各店日久玩生竟有多至一百數十箱者現被警務處查知報告局董澈查究罰 
新租界 
[發封小烟間]  
　　成都路廣誠昌烟間積欠房租三個月由房主禀請公廨飭差協探將屋發封 
[追捕快馬車]  
　　新閘捕房捕頭以各馬車每於晚間任意疾馳有違定章特派中西捕各一名於昨日起每晚乘脚踏車至新閘路坭城外一帶追捕究罰 
英租界 
[妓女姘烏師]  
　　吉慶坊妓女林筱嬌虧欠男女傭帶擋洋六百餘元近與烏師祥寳姘識匿居法界前日爲各傭尋獲扭至老閘捕房控究捕頭以事關錢債將林妓與祥寳一併開釋着各傭自行投廨控追 
[騙子坐馬車]  
　　孫桂生前日至廣東路盛梅春店内租脚踏車一輛坐至湖北路一大馬車行將脚車作抵雇乘馬車遊畢囑令候取脚車付給車資詎迄已數日仍未取回前日爲盛尋獲當即扭入捕房押候解究 
[馬夫違章]  
　　馬夫陳阿二昨在福州路駕車疾馳由捕將陳拘入捕房押候究辦 
[雉妓拉客]  
　　會香里雉妓王富寳前晚在途拉客爲捕查見禀明捕頭昨飭包探傳諭該妓著於禮拜一赴廨候訊 
[犯人何多]  
　　昨日總巡卜羅斯君查點福州路練巡捕房在押未結犯人共五十八名已總在押犯人四十名提獲未解犯人兩名計共一百名諭飭抄錄姓名以便易於稽查 
[流氓打架]  
　　流氓謝關全張榮培等八人昨在山西路互毆由捕一併拘入捕房押候解廨訊究 
[竊綢衣]  
　　福建路七百三十三號妓院前晚失竊綢衣等物昨晨由探在某押舖查獲原贓帶回捕房留候認領 
[竊銅管]  
　　陳阿四竊自來水公司銅管昨經中西包探將陳拿獲解入捕房押候解究 
美租界 
[俄人行兇]  
　　某俄人被人刃傷已誌昨報兹經西醫驗明係用磁噐劃傷勢甚沉重昨已由西探拘獲兇手俄人一名解送俄署請究 
[馬車肇禍]  
　　某西人昨駕馬車至西華得路撞倒劉萬岩之人力車致坐客吳根榮跌傷由西捕帶入捕房轉送醫院求治 
[酒保被毆]  
　　吳阿寳馬相山二人至西華得路童如發酒店沽飲不知因何將童毆傷由捕拘入捕房各存洋二元保出候訊 
[死不足惜]  
　　北四川路靑雲里成衣匠陳茂榮之子阿毛前日與佼口角呑烟身死迄尙未殮由捕房派探查核 
法租界 
[司事被疑]  
　　法商韜司洋行棧房内失去貴重貨物七箱報由捕房派探往勘將形跡可疑之司事姚守成拘入候解公堂訊究 
[阻碍軌道]  
　　頑童陳海泉張阿二將石子嵌入電車軌道内爲捕查見一併拘入捕房張稱由陳海泉所囑捕頭命張開釋陳押候解廨訊核 
[控告冒牌]  
　　美華鞋店主以住在八仙橋之王某將抵貨冒牌混售有碍商業投報八仙橋捕房將王拘入飭令覓保出外候堂期傳訊 
[人財兩失]  
　　花烟間龜奴張貴扣投報捕房稱被烟妓張桂寳行竊金戒即由捕頭傳訊妓稱先在張處爲傭後遂勒令賣娼時被凌虐今反誣控求鑒捕頭命妓交父母領回管束 
[一絲不掛]  
　　昨晨新開河浜石子堆旁有某甲赤身露體一絲不掛且满面有抓傷痕跡經華捕送入捕房請示核辦 
國外新聞 
[伊藤入覲日皇]  
　　二十六日東京電云韓國統監大臣伊藤王已返東京今晨蒙日皇召見日本各報咸勸伊藤留日昨日伊藤偕前相西園寺往謁今相桂太郎晤談一切頗爲愜意政府與西園寺政黨之意見可望和洽此後新内閣之措施當易於舉行而西園寺亦可有增其復任首相之機會矣 
[東亞汽船會社借債]  
　　二十六日東京電云東亞汽船會社總經理在紐約向美商施契夫君借貸美金一百萬元六厘起息並無特别抵質之件 
[美兵觸電]  
　　二十六日華盛頓電云美國本色而斐利省有兵士六人在基第思堡兵營時觸電斃命 
[美孚公司控案覆訊]  
　　二十六日華盛頓電云美總統羅斯佛君諭將美孚火油公司控案覆訊 
[坎拿大祝典開幕]  
　　二十六日倫敦電云坎拿大昨日舉行三百年大祝典復行法或初次加境總督登岸之禮以誌追念史事也奎培克市長操法語致頌英國太子太子亦以法語答之其時法國水師統領與美國副總統斐班君亦皆演說致賀斐君謂美坎同一宗旨皆主張萬國公判之說以上譯字林報 
[荷蘭擬派兵船前往南美]  
　　二十六日柏林電云荷蘭外務大臣近在議院聲稱荷使被辱一節駐委京之荷使自有辦法並謂此事攸關國體荷政府自當出而維持大約荷政府將派巡艦哲而得蘭前往委内瑞辣以便在那瓜拉地方示威譯文匯報 
 
 

Page 20

 
 
小說 
[社會小說滑稽生（廿二）（賢）]  
　　走進綺園。堂倌開了燈。張虚齋躺下吃烟。我在下首同他閒談。我道。近日報上。載河南地方。天雨黑豆。你看見過麽。張虚齋道。看見過的。這種怪異之事。不足深信。我道。不然。這件事。與禁烟頗有關係。你想倉頡造字時。這個煙字。合火西土。三字而成。好像預料有今日氣象。當時曾有天雨粟鬼夜哭之異。此刻老天忽又雨起豆來。那班烟鬼。當此絶糧之厄。不但要夜哭。連日間都要哭呢。我說時。覺得話中有得罪他的地方。因即拱拱手道。失言失言。不要動氣。張虚齋道。你我兩人。何必客氣。我道。如此很好。但我尙有一個鄙見。大凡吸烟有兩派。一是揚子之道。一是墨子之道。宗揚子者。深居簡出。一燈熒然。即使至親好友。以事來尋。始終不肯謀面。這是楊子之爲。我宗墨子者。呼朋引類。一榻横陳。往往有一般貪小之人。靠着他們。希圖一飽。這是墨子之兼愛。以今日世界而論。大家說公益。說義務毛不拔。是萬不興的。若摩頂放踵。就是犧牲一身的主義。大家祟奉得很。你旣然吸烟。我勸你効法墨子的好。張虚齋笑道。無論爲。揚爲墨。孟夫子看見。都要比之於洪水猛獸咧。我道。那麽請你早點戒脫罷。我說至此處。外面又有一人進來。這人衣服麗都。行步舒緩。與張虚齋本來相識。此時虚齋面。上駕着墨晶眼鏡。見了那人。兩手摘下。起來招呼。那人亦點頭而去。我道。你不欲見他就是了。何必摘去眼鏡呢。張虚齋道。說那裡話。我敬重他。所以行此禮節。你我是習慣的人。原可無須這個。若循晏平仲久敬之例。也恐免不了啊。我道。臭規矩。我最不相信。眼鏡所以佐眼光之不足摘去了。是明明不欲見人了。還有甚麽遵姓敝姓。合甫草字。是討厭得很。譬如你姓張。我也姓張。這姓遂有一貴一賤麽。你呌虚齋。我也呌虚齋。這號遂有一好一夕麽。張虚齋道。這種江湖客套。沿用已久。你要一筆勾銷。除非天地間只有你一個人方可。我道。天地間人雖多。能夠完全辦事的人。卻只有我一個。你看方今大敎育家。大政治家。大法律家。大實業家。除了我。還有那個可以做得好呢。張虚齋道呸。這眞是俗語說的吹牛箄。我道。呀呀呼。一物不知儒者之恥。你没有聽。見這句話麽。此時烟已吸完。張虚齋惠了鈔。對我說道。去去去留着大話。明天再講罷。我走至門口。忽想着即刻招呼的那個人。問他姓甚名誰。張虚齋道。這是浙江人朱小舫。係江蘇候補知府。我們應得尊他一聲大公祖咧。（未完） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
