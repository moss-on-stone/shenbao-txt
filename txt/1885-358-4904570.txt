# 1885 - 358 - 4904570

 

Page 1

 
 
[古今圖書集成出書告曰] [  申報舘點石齋主人啓]  
　　本齋開印古今圖書集成工程迅速擬分六期出書其第一期本可早出兹因石印事繁圖畫不能速印故遲至丙戌年四月内始可出書六月終出第二期倘有因他故而第二次應繳之銀今年内朱能繳到以致限滿罰去應歸本齋者無論若干部均湏出售自丙戌年正月分起至六月底止每部售銀二百兩其銀交足者卽付六期出書之憑單如過六月則湏加至每部三百五十兩先付定銀一百兩尚餘二百五十兩俟書成之後繳銀取書此布 
[六十二號畫報出售] [  申報舘主人啓]  
　　緬甸服屬於英歷有年所今王忽與英爲梗一戰再戰至喪師失地而不悟緬不國緬無人矣西國畫帥繪有緬之都城宮室與其執政之宰臣使臣出鎭之武將兵弁等圖本齋一一照繪列入畫報并爲述其崖略以饜觀者之心報首畫譜兩圖爲管君劬安所繒後附淞隱漫録圖說一則准於二十六日出售此佈 
[文匯館精選石印小題宗海初編出售]  
　　縮本小題宗海爲吳下文匯館主人選定是選專取名家稿本時賢窻作以及歷屆試草各省書院課藝始事於癸未之春而集事於乙酉之夏先出　編八千首交本齋石印欲購諸君爭來問訊而主人不厭精審凡字體略欠工整而校對容有漏誤者不惜貲本抽出重印且查與文藪珠華等集有一題一藝之雷同者删除盡淨是以稍稽時日今已一律告成分裝十六本定價洋六元五角准於十一月十九日出售售處在法馬路密采里外國飯店南對面第六十七號門牌内文匯館購取如願躉售面議可也此佈 
[論法人擬立煤埠事]  
　　法人前者與我中國開釁其兵輪鐵甲之駛行來華者往往患煤斤不繼一自英國恪遵萬國公法港督及新加坡英員出示曉諭凡道出英屬各埠無論爲華船爲法船概不得以煤售之以示謹守局外之例此示一出法船購煤殊爲不便盖中國之兵以守爲主應需之煤皆自爲備足各處皆具無俟購之於外而法船遠來沿途必須添購一經禁絶則法兵勢必大窘故法人雖欲肆其狼貪豕突之志而卒不得逞爾時若再相持數月之久中國各處防堵得法嚴查漢奸運暗中接濟則堅壁清野之策行而法國將隻輪不返矣幸而法人知幾旋卽議和諒山一敗銳氣頓喪不敢固執成見而中國亦以柔遠安民爲念不欲使兵連禍結允其所請而數日之間卽已化甲胄爲冠裳此實法人之大幸也法人有鑒于此故近來擬在烏北西貢等處自設煤埠以期他日或有變端不難自爲接濟不至受制於人此其思不可謂不周慮不可謂不遠矣夫法人近來與中國新盟度亦未必卽有變端顧其先事預防已有若此我中國安得不早爲之所哉法人旣有接運煤斤之地則其取用較前爲便卽暫時相安于無事安知不思逞于將來中國雖曰但爲自守初未出一船以遠禦敵人然卽此自守之船亦未嘗不需煤甚鉅以目前而論中國各輪所用之煤未必皆中國之所産多有購自外洋者設遇有事之秋不亦將仰人鼻息乎夫中國近來非不知之故于開礦一事亦極留意無如有心整頓而終苦于不能認眞此其故安在哉在於辦理不得其法所用或非其人耳中國諸礦如利國鐵礦以鐵爲主聞近來已見煤斤將來　不難日增月盛而是礦旣以鐵爲主則所出之煤亦祗能供鍊鐵之用未必尚有餘煤可以資輪船之取求最所屬望者則爲開平煤礦自開辦以來所出煤斤亦頗不少目下津沽輪船來往購用開平之煤時有所聞苐以該礦出煤雖旺而苦於運載不便倘不早成鐵路則終有不能盡善之處臺灣之雞籠煤素來開採名亦最盛質亦最佳以之供輪船燒用極爲合宜前者法人攻臺其志實在乎此雞籠失守而後聞煤礦先經華官轟壞以絶法人開礦攻煤之路正以見該處之煤用塲含宜爲他人所覬觎幸而法人占踞不久就欵之後旋卽退去而中國仍收之以爲已有近日臺地赶辦善後事宜而於此一節則初未聞有認眞究心之舉是不亦可異之甚乎夫英人經營南洋收取印度通商中國其規模之宏遠廣闊爲泰西各國之冠而其心計之周密亦非他人所能及觀其由本國迤邐而東一路皆以步步爲營之法行之水程若干則開一埠埠中各物皆備而煤斤尤爲大宗再歷數程則亦如之更歷數程則又如之數萬里程途無一處不有英人之埠藉是以泊輪船濟軍餉而於煤斤一節則更屬注意以故英船東來處處皆無阻滯在在均有接濟可以制他人而不爲他人之所制此其處心積慮遠謀深算爲何如者我中國此時雖不欲馳域外之觀凡中國境外或未必另有所圖然卽此亞洲境内海疆遼遠當此創行海軍之際則水師兵輪必當令其周巡遍歷以習風濤沙線平日巡行不可不周卽輪行需煤不可使缺如必先行裝足而後駛行則煤一用罄船卽不能運動其勢甚不便也且設或海疆有事沿海防剿之水師船上之所最要者亦惟煤斤倘或有人阻其接濟之路則又將奈何故爲中國計必須於沿海各地凡兵輪所經行之處擇要地設煤埠預儲煤斤以待無事之時兵輪周巡不妨裝用陳煤用去新煤增儲勿使有缺倘遇有事則到處可以裝添接濟不至受制於人卽不至坐受其困是則海軍之要策所不可不早爲之備者也余因見法人增置煤埠而推闡言之如此以冀中國秉鈞諸公觸類旁通綢繆未雨焉 
[電傳諭旨]  
　　昨由官場中接奉電音内有本月十九日二十二日上諭三道用卽恭録○十一月十九日 
奉上諭吏部右侍郎着李鴻藻補授其所署之吏部左侍郎着周家楣署理欽此同日奉上諭廣東南韶連鎭總兵員缺着方友升補授欽此○二十二日奉上諭陜西按察使着温忠翰補授欽此 
[畫界近聞]  
　　鄧周兩星使銜命出關勘畫疆界舟行三十餘日始抵太平府蜺旌所指一路福星惟西員占士克所乘之舟在某處觸壞當諸大員到南甯府時適見劉淵亭軍門永福麾下共有敢戰之士五千人另有前所召募之新勇甚多 
[身稅極嚴]  
　　粤報云安南西貢埠設納身稅一欵已歷有年近聞新任法官認眞查驗年貌必要相符如遇有與别人買受出口紙回埠欲圖倖免身稅者一經查出定必罰銀監禁另要追納身稅等情今據來人言之鑿鑿故特告之四方俾衆咸知猛醒莫墜危途可也 
[東京地震]  
　　越南遞來信息登諸中外新報言去月十八日夜後九點半鐘時東京地面倐然地震屋宇摇動疉連數次約有一點鐘之久方始安定並聞海防河内兩處亦同時地震其勢稍緩惟海防境内適有西戲開演士女觀 
 
 

Page 2

 
 
者如雲詎正在絃管嗷嘈之際驟覺天旋地轉觀劇者咸相駭然旣而平安無事始俟劇畢而散 
[法鑄銀圖]  
　　法國巴黎斯來信言近奉注廷之命着由庫帑支撥佛冾士七百萬員發交在京鑄造金銀錢局如法傾煎分别鼓鑄二毫一毫及五仙等小洋員爲通行之用現在爐火逼天尅期開辦矣録中外新聞 
[猛將守關]  
　　近聞穗垣傳說紛如羣謂得自官塲信息據云前統越南黑旗兵勇劉淵亭軍門已奉廷命着將所統義字營兵並部下勁旅三千人　赴來粤分紥虎門各要隘藉資防守且云彭宮保曁督撫兩憲已接到軍門起程電音言日間行旌將近南甯境界入關在邇又聞彭宮保已輕奏　銷　回籍養疴業蒙俞允惟憲節暫駐須候劉軍門到日面商一切機宜然後首途旋里大憲體國公忠慮周計密於此可見一班矣然此尚　傳說之詞其確否仍候覩有明文方可據以爲信也録中外新聞 
[法使召回]  
　　法國駐紥緬甸之欽差夏君法廷以其辦事不善召回本國其接任者聞前在美國曾爲領事云 
[增設雷船]  
　　中外新報言香港官憲前因籌辦防務擬設水雷炮船四艘常川駐泊海面以衛香港法誠善也刻聞官憲謀慮周密仍恐雷船四艘尚形單弱不足以資鎭攝現議加增六艘先後共設水雷船十艘分别上中二等安置要隘爲水師戰艦之助藉壯軍容由此觀之港地水陸防守嚴密眞同金湯之固矣 
[京華竹報]  
　　金臺書院冬季大課經沈仲復大京兆定期本月初十日在院扄試○日前右翼技勇營弁兵於西直門内前庫胡同眞武廟西隔壁某姓家訪獲掘墓賊數名鎖往右翼下處研鞫之下供出西直門外有同黨數人遂由原拿弁兵解押該犯前往指拿到時同黨止欲遠颺隨卽全數拿獲鎖往下處録供卽日呈解步軍統領衙門懲辦計前後共獲十餘犯云○西陵昌陵總管缺出經值年旗咨取各項三品人員揀選一事已列報章兹聞各處尚未保送值年旗因又行催侍衛處前鋒護軍營卽將應保送放昌陵總管各該員務於三日内將履歷清册咨送到旗以憑揀選○前日福大司空師少司空耀少司馬前往三海履勘見南海内東南岸過於淤淺因卽詰問廣興木廠工頭某甲勒令於明年賠修○京城巡捕五營二十三汛三成隊練兵干初九日辰刻齊集德勝門外教塲預備演習槍炮合操大陣及馬步各項技藝以待中營趙協戎親臨閱看云○兵部咨行各旂等衙門内開前准保送應入揀選截缺漢軍遊擊都司守備等缺之各員現在有無事故刻卽報部以便奏請欽派揀選云云並聞該部改定十一月初十日奏請欽派王大臣揀選營官等缺○安定門外關廂趙小辮因事前往清河日之夕矣獨自回家肩負小米五斗行至北極寺東更柝已經二下驀遇三匪徒手持木棒意欲逞凶趙駭而蝟伏三人遂將伊所負之米并藍布棉襖一件錢一千五百文全行搶去趙狼狽而回赶急報該管地方官騐明竊迹以便勒限緝查云○户部俸餉處經閻丹初大司農察出積弊朦混各情遂派委司員連日澈底清查以憑核辦並行文八旗一體查察各該旗查有應領各項亦間有弊端廂藍等旗遂將承辦俸餉弁兵咨交刑部嚴行訊辦矣○本月初一日辰刻左右翼步軍營技勇練兵在德勝門外教塲演練各色陣式槍聲聯絡若貫珠然眞節制之師也○劉芝田星使在總署宴待各國欽差各欽差亦有函請星使赴宴者中外情聯主賓欵洽誠哉太平盛事也○此次大撥引見新授三等侍衛藍翎侍衛計宗室十八員八旗四十六員於初一日清晨在乾清門堦前排班向内叩首謝恩然後由侍衛處分撥三旗當差○醇慶二邸府前張貼示諭無論軍民人等如有奇技異能或通曉天文勾股化學制器或能識風濤沙線水勢之人願投効海軍者旗人則報明本管都統衙門民人則報明本縣轉報海軍營務處察騐後備文咨送天津交李中堂騐看屬實分别器使不得攔輿呈請投効云云當世不乏異才尚其投筆從戎及時自見哉○宣武門甕城堆積黄土如阜如陵旁置木牌大書此土藉備城内修理甬路之用按此土本係城外雉堞下所積土岡經挑河勇丁搬運至此云 
[北路多盜]  
　　年關將屆宵小横行自津至京一路盜風日熾搶刼頻聞兹特彚紀如左俾行路者知所戒焉十月初旬山東巡撫陳雋臣中丞之公子應北闈南旋在楊村左近突遇暴客行李輜重被劫一空内有現銀亦皆不翼而飛雖已報案跴緝至今尚未破案又十月廿八日福興潤老福興恊興昌杜記各信局脚子及沙鍋門外官鹽局之專足結伴偕行由南而北共有四人至張家灣南窪村地方時已二鼓餘黑暗中見有人影四個在前鬼鬼祟祟一閃而過卽有戒心以備抵禦忽聞後面槍聲兩響二脚子已應聲而倒一腿上受傷一腰内中彈由是前面行走之黑影四個拔刀回劫而後面放槍者亦有四人直前向撲遂致四面受敵無所措手一任其傾囊倒篋牽驢而未事後核計失贓鹽局最鉅福興潤次之　興昌又次之其餘信局所失亦復不貲乃就逓　知汛地及該處防營迨出隊兜擒業已查如黄鶴一面復公禀通州牧懇請騐傷飭查據官醫騐得腰内中彈者勢較沉重難保無性命之憂腿上受傷者尚可救治乃一波未平一波又起十月二十九日有客數人自口外回津宿於張家灣客店半夜開車時逆旅主人出而攔阻謂昨晚道中力出事端貴客萬不可夤夜趕程客不信謂我輩自口外到此一路平安豈羣不逞之徒敢於此　竊發哉言畢遂揚鞭就道不料行僅二里許一聲呼哨盜黨麕來客車共有七輛竟被飽掠而去又前月某日天寒雨細毒霧迷漫一人由鹹水沽雇脚往小站是處係往來孔道長不及二十里至夜不歸家人遂沿途尋覓至將近後營見馿夫已飮刃而倒驢亦不知去向當卽報案騐屍緝犯聞該驢夫年僅十八歲擇期冬月完姻不料無意之中竟爾慘斃北方行路之難於此可見故現在各信局夥已約定日出而行日入而息京津信件必須兩日可達云 
[霆軍遣散]  
　　津友來函云北洋四十管已經遣盡聞鮑春霆軍門所部霆軍二十營亦擬一律遣撤現已將去歲沿途招募之十營先行遣散所餘老軍十營由原籍及兩湖招集者須帶回湘蜀遣令歸農然餉欵尚異常支絀也 
[靈轝將至]  
　　昨官塲電報云原任卾撫彭芍亭中丞靈輀聞已於本月二十二日發引登舟用問津知津兩官輪由武昌省城沿江下駛卽來本埠受弔後再進内江駛入江陰口換用小輪拖帶回籍入城治喪云 
[刨棺案破]  
　　浦東南匯縣新塲鎭迤東思義堂卽徽人所建會舘也本年六月中寄存棺木多被竊賊刨開經縣親臨勘視爾時本館曾將崖略列入報章嗣南邑尊祁西垣大令屢次比捕嚴緝未獲遂將該捕頭談瑞責革收監至前日方獲刨棺賊一名刑訊之餘供出尚有匪黨三名另案收在上海縣獄一俟縣試事畢卽當關提到案照例嚴懲矣 
[南匯縣試正案前二十名]  
　　王曾毅嚴瑞沅唐堯楝杜猷告吳宗玠沈厚堃張文彬嚴瑞洵沈端章胡祥清嚴 
瑞潢成允陳榮第邵宗奭馬戴仁嚴國祥潘和鼎閔廷棟傅恭然莊思聰 
[糖局分設]  
　　本埠南巿糖捐總局設立有年向來捐嚸徜地稱踴躍現以客貨銷路攔入長江各商遂舍滬瀆而投京口致上海捐釐異常減色京口上下游釐局陡增數培查本埠南巿原開糖行三十二家目下祗剩十八家聞明年尚有欲適彼而棄此者因是局員於日前晋省面禀各憲并禀商松滬及蘇城總局情願自備資斧派同員司在鎭江通商碼頭另設上海糖捐分局以杜奸商之繞漏而濟捐數之不足盖酌劑盈虚亦當事者之苦心也 
 
 

Page 3

 
 
[星軺赴粤]  
　　昨晨出使美日秘大臣張樵野星使由滬上行轅起節道營廳縣各官次第親詣送行星便乘輿排道至招商局金利源碼頭乘坐小火輪船駛抵吳淞口換坐英公司輪船前往嶺南度歲至明春在香港會齊參贊隨員繙譯等官擇吉出洋先赴美國 
[武童覆試]  
　　昨爲覆試武童步箭之期清晨九點鐘三十分時各童仍次第赴縣聽候點名提右營陳叅戎學師宣廣文别有要公未弳會看十下鐘時莫邑尊升坐公堂豉吹升砲扄門考試並給卷默寫武經至一點餘鐘始竣 
[不肯遵斷]  
　　日前周桂堂控與叔阿德爭産互毆被叔壓斃小孩一案縣中提訊情形已詳報前晚莫邑尊升堂覆訊桂堂伸訴前因質之阿德供稱光緒八年伯父物故無嗣理應小的立嗣詎伯母奚氏欺小的年幼無知將伯父所遺田十二畆房屋十三間渡船四艘悉數付給内侄沈素觀卽桂堂之父嗣經小的向論素觀覇阻不還上年伯母及素觀物故本月十三日前往致祭詎桂堂等兄弟多人將小的肆毆椀盞等物擊毁無遺反敢來案矇控桂堂又稱所有家産均由先人素觀遺下小的等並不爭奪况伊之伯父物故後伊伯母曾將地二畆給伊嗣被抵押異姓由小的贖歸何得又生枝節邑尊謂爾等旣已瓜分過割須各將分家契據檢呈桂堂旋將據呈案邑尊閱畢謂阿德曰此事早經議妥現有契據可憑何得再有異說桂堂所控斃孩亦無憑據着兩造各具切結備查阿德不遵嘵嘵置辨邑尊着管押候究 
[旅邸捉姦]  
　　前晚某甲至法捕房報稱昨晚挈妻觀劇爲時太晚不及回南因在同安祥客棧住宿次早我買物回來妻已不知去向問之棧中人據稱出外尋我諒被人誘去捕頭着甲找尋如有别事當爲扭送至昨晨十點鐘後法馬路吉如里金德興客棧中人走報捕房稱昨晚有男婦兩人前來借宿問係夫妻因之留下不料早上有一男子偕人來棧高呼捉姦大爲騷擾請卽派人前往拘拿捕頭遂着包探嚴頌眉去持見姦夫衣服被捉姦之男子抓在手中正欲揚長出外包探當將二男一婦一同拘至值班捕頭研問之下知捉姦人卽前晚報失妻子之某甲因着暫回去定於明日清晨前來候訊及詰該婦則稱頃間出去者係丈夫華心如偶爾出門遣興偕住同安祥客棧旋有同棧客陸姓引我至各處間遊乘興至金德興客棧借住卽被捉姦間此等事作過幾次答稱實祗初次問爾夫可索伊錢文答稱雖有是說尚未得錢旋詰該男子稱係陸伯勳西鄉法華鎭人被華捉獲勒索洋元經頭戴白色小毡帽之人從中介紹講定出洋三十五元并書一服辩交華收執捕頭着將男文各人分别候押辦解 
[兇案移縣]  
　　昨報列罪人未得一節昨據英包探王阿二禀稱郭阿四被王阿妙戳傷臍下深入寸餘腸已損傷難保無害所獲陳阿開何阿根皆係王友事後派捕守在廣福里北首王之住處見陳何前往搬取衣物因之拘獲郭母亦投案候示陳何同供不知伊等如何起釁亦不知王之下落所搬者實係已物羅太守問王郭究竟因何起釁包探禀稱查得王家聚賭郭往閒觀私囑與賭各人出外致王懷恨持刀戳郭太守商之佩副領事飭將陳何二人立卽移送上海縣署郭母投縣候示 
[西人控案二則]  
　　　包探王阿二禀稱自來水公司西人被車夫竊去洋二百　因着荐保人王關初將車夫尋到豈知王又竊西人洋三 
十五元金戒指兩枚由西人報捕獲王送案西人申訴前因并稱我之銀洋金戒放在抽屜内　王竊去王供前由小的荐保車夫後西人被竊銀洋命我找尋探得該車夫已回江北故取西人之洋作爲盤費前往追尋未獲而銀洋早已用完金戒非由我取羅太守商之佩副領事着押候嚴追○某輪船二副訴稱姚阿三至船求售皮靴我卽買成一雙給以銀票找進銀洋四元不料盡爲銅質次日姚又來船喚賣交捕帶至捕房又搜出銅洋二元姚當卽還我好洋四元今蒙解案連銅洋共六元一并呈閱旋有二西人投案聲稱我等前向買鞋給以金四開洋詎找洋皆是銅質業已劈毁無存今伊又因銅洋獲案特來申訴情由姚供是洋我亦用下來實不知爲銅質設　知情次日何敢再往求售乎佩副領事謂輪船員貨往往悮收銅洋姚實圖利害人請辦以儆羅太守判枷號十天發捕房示衆呈案之銅洋交陳與昌鎔化提銀撥充災賑 
[小孩召領]  
　　前晚二鼓後巡防東局委員劉君帶勇巡至黑橋浜見有失路幼孩沿途啼哭向之詰訊祇稱年方八歲餘均模糊莫對因卽帶回局中昨晨飭二鋪地甲持片送往普育堂安插招認 
[英界公堂瑣案]  
　　日本某婦偕日公館内人至案訴稱小婦人專替闺人曉粧前日手携皮袋内貯票洋十六元現洋三元往四馬路某茶樓梳洗將袋暫放外邊桌上俄往取之票洋已失只剩現洋當時祗該茶樓所雇華人陳甫生周忠福及陳周之友嚴阿寳在塲因將伊等交捕送案皮袋呈閱陳周嚴同供是婦失竊我等毫不得知羅太守商之佩副領事以該婦指竊無憑碍難准理應着陳等各具並不竊洋切結存查佩君曰然○某甲在捕房訴稱被乙　親捕頭着赴公堂控告等因曾列日前本報兹悉甲卽謝之勳乙卽華捕馬子槐羅太守准詞飭提去後昨日捕房將馬送案馬稱媒娶謝女出過財禮迎接到家將欲擇吉成親忽被誘去因之往領並非搶親媒証均在婚帖呈閱太守飭將馬交差看管俟傳原告集訊佩副領事曰是案　貴府訊供後請將判斷情形關照太守允之○包探緝獲拐婦五口羅太守飭發官媒候訊等因已詳前報昨包探顧阿大稱各婦共拐男女孩三口均有親人投案余藍氏等同稱前失小孩今旣獲犯請卽追出給還太守着候晚堂質訊○包探續獲訪拿之賭犯張秀發解案請懲羅太守飭押候過堂發落○南京人朱晋梅遞禀聲稱由籍販運京縀來滬有錢茂甫言及朝鮮人所設肇康號欲購四疋言明價洋四十二元送货收銀及送去後錢又同至裕亨號囑管嘉生出票洋交我到期向收不付因報捕拘錢管二人送案期票呈閱羅太守飭押候晚堂訊供○誘姦一案羅太守笞責張坤培六百板以陳范氏咎亦難辭喝掌頰五十下○魏永生訴稱昨夜路過徐雨亭家無端罵我爲賊與之爭論徐卽偕妻氏逞兇并拾磚將我擲傷左頰報捕拘徐叩請騐傷究辦徐供見魏立在門前問之不答因與相爭並未拾磚抛擲羅太守騐得魏受傷屬實判罰徐洋一元爲養傷之費○姚大毛訴稱開設粥店王錦文汪維紀來吃點心無端爭執被毁盌盞由捕拘案王汪同供付伊八開洋一枚伊指爲銅質當向錢莊估得確是好洋與之理論卽被交捕拘來羅太守以兩造均不安分姑從寛一併開釋○包探顧阿六禀稱金如牛報失衣服查獲竊犯楊阿根詰得鹹已典洋六元以一元購元布棉馬褂尚有五元送案請斷楊認竊求恩押舖夥請追押本羅太守判楊發捕房管押兩禮拜起案之洋布褂折償押舖押本贓交失主領去 
[法界公堂瑣案]  
　　前記協茂土行鄭朝貴管押捕房一事昨晨翁太守提鄭至案問爾與洋藥局中何人相識答稱與鄭協記郭某等相識太守問郭可是煜興土店主人答稱是太守謂現在洋藥局來信言爾向來所購之土俱往報捐但在張忠林身畔搜出之摺上所載的係私土爾旣　　藥局中人料理現在可再去託伊爾如目不識丁可將摺上圖章給伊一看可是協記乎鄭仍稱戳子並非我物太守謂摺子卽可推卸但張明明說送過爾店私土一次難道亦可賴去乎遂着包探將鄭送洋藥局查出何人假刻木戳圖章前來禀覆又詰張爾摺上所開廣順店在何處答稱在永安街係小烟館小的不曾去過太守問可有保人答無人作保太守謂旣無保人且押候問明再釋又飭包探往永安街傳廣順主人到案○昨晨德興瑞悅生昌純泰洪源四家偕投捕房請追益裕票銀一案翁太守提在押之鄭傳禮至案鄭因患中風不能行動經同押二犯荷之而出旋卽倒地向之詰問供稱小的患病手足拳曲故衣服都不能穿太守問事情若何答稱已託房東陳某介紹未有回音叩求准予保出太守允之限五日内回覆倘到限未能清理由保交案隨着仍還押所鄭臥地不動訴稱須人扶掖太守問各原告可有人來說過此事否答稱我 
 
 

Page 4

 
 
等至陳處問過初稱出洋五百元後又減至三百元完結太守謂公堂之上並無折扣所短亦須出票交執現限五天料理但公和祥主人雖已病故亦當提人詰問爾等可知伊之帳目如何答稱聞有三折之譜太守着均退去○前報列計生控俞雲大卽俞雲堂拐孩一案俞供住在費家時是孩常常提抱是日與計家說過抱出閒游翁太守着將俞暫押着計回去問明禀覆核斷不料計竟一去不來次日又有某甲訴稱小的在英租界望平街刻字店内俞曾至我處竊同門别店之洋十餘元今聞在押投案請追太守謂俞身畔搜有洋元爾可到捕房一認圖章甲去後亦未投案昨晨太守臨捕房時提俞詰問初則抵賴繼而供認竊洋業已用去三元購買衣服餘被捕房搜去太守着仍還押傳甲到案再核 
[蘇省撫轅抄]  
　　十一月十五日金兆熊禀知撫憲委搭解國史館書籍差縣丞李作舟禀辭奉飭咨送松滬厘局差遣○十六日候補知州朱秉衡解餉赴都回○十七日候補縣俞辰禀辭秦委赴江陰公幹○十八日藩轅牌示照得吳縣光福司巡檢錢步高叅革遺缺查有分缺間用巡檢高捷堪以請補候補府潘學祖禀知奉委勷辦河運差金兆熊禀知奉委搭解兵部飯食銀兩差方增烈解餉赴都回候補道庫大使程濟時禀知奉委解户部經費銀兩差縣丞徐楊祖解寒衣赴常州回並飭咨送松滬厘局差道巡檢王文煥禀辭赴松滬厘局差遣○十九日藩轅牌示照得宜興縣知縣潘祖　休致遺缺查有大挑儘先知縣范端揆堪以請署候補同知孫鳳鈞通判崔仲爲知州朱之模均禀辭赴松滬厘局差遣候補　問吳炳壽禀知奉委解兵部飯銀兩差指分江蕪試用巡檢萬葉懋安徽人禀到○二十日藩轅牌示照得署吳縣光福司巡檢章灝丁憂遺缺查有試用未入袁承恩　以委署常州府照磨馬煐丁憂遺缺查有分缺先用巡檢胡榮棠堪以委署奉賢縣南橋司巡檢張元照丁憂遺缺查有試用從九徐鉦堪以委署候補同知王賓上海來卽辭回滬候補縣唐賛彝禀辭赴松滬厘局差遺陶在銘服闋回省禀到○廿一日臬憲赴吳江勘橋工甘聯荃禀知奉委解輕賫銀兩差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海三馬路與昌絲陳竹坪緇募兩山東沙州江甯賑捐棉衣十一月十八日第一百六十三次清單]  
　　南誠信煙　　府　　洋十二元○春生鑑　號交來無名氏經 
募江甯昌字二百四十册春生鑑洋五十元元性　六元厚孚洋四元雲成洋三元慎餘久大元大亨安裕庄萬泰　名氏元　順萬生和祥　大茂和十户各洋二元以上十四户共來洋八十三元○又交來張如松陳子祥兩善士經募江甯昌字二百廿三册孝友堂洋五元無名氏洋三元無名氏宮炳瑞三户各洋一元萬豐元裕兩户各洋五角以上六户共來洋十元○又交來張如松陳子祥二　壬續募江甯昌字二百廿四册雜貨洋十元酒行洋三元鹽棧三太裕　成三户各洋一元愛棠克明言天泰大生堂義生王鼎隆德盛興七户各洋五角蔣祥耀　四百文謝萬和錢三百文以上十四户共來洋廿元○蘇州通裕局寄來瀟亭氏年例香願移賑孫春樵祈　家平安二户各洋一元以上二户共來洋二元○　通　節省節酒席移　洋六元河間季子祈病速愈洋二元程鎔軒助山東洋三元萬順記助山東洋一元無名氏銅洋五元○南誠信桶捐及堂棺小帳并各攤頭油火錢分派在内洋一元小洋二角錢二千四百文○文藻氏助英正月分一萬二千二百八十二號吕宋票一條侯開彩後再行登報聲明○護萱居助山東文徵明山水王菊舫草蟲册頁各十二禎○本日共收英洋一百三十九元銅洋五元小洋二角錢二千四百文名家畫册頁二本計廿四禎英正月分吕宋大票一條合併聲明 
[上海三馬路與昌絲棧陳竹坪經募兩廣山東江甯沙洲賑捐棉衣十一月廿日第一百六十四次清單]  
　　嘉興王調梅書士續募昌字二千七百十七册賴廷佐求母邱氏延年王國美余墓桂求母鄧氏延年乍川陳永茂行無名氏以上五户各洋十元共來洋五十元○同康莊交來無名氏邨祈合家平安助江甯洋十二元○新建吳鮑氏洋十元○甯波乾茂行經募張博雅堂羣玉山房二户各洋二元中州山房玉户架二户各洋一元以上四户共來洋六元○常州德源典經募昌字五百三十九册又募五百三十六册新盛典同人錢十千文德　典同友錢三千文安吉洋一元養素居隆秦號不書名不書名共登堂劉不書名不書名七户各錢一千文吳鳳梧管貽藻不書名悅興祥四户各錢五百文以上十四户共來洋廿一元○漢口謙祥益經募昌字一千一百八十二册修記洋二元○張緑初先生書潤移助洋一元四角○春生鑑寳號交來陶質翁善士經募江甯昌字二百三十六册無名氏宇記二户各洋二元柯衡翁洋一元無名氏六户各洋一元以上九户共來洋十一元○揚州福致祥交來梁彦記經　昌字一千二百六十六册王　才王老三王天順李友華陳朝春張岳彬無名氏没名姓衛輝氏古押氏王老二王老四李永泰李吉棠陳允中元發積忘名氏遯世豐沙叱氏陳揀青善能氏笪精氏鄭堂時堯夫吉方小舒程子清豐吉利順太平仇上聰余仕聰允中氏勒國氏衛榮仕秦子壯爲逸氏順天風三十六户各洋五角合來洋十八元○本日共收英洋一百三十一元小洋四角合併聲明 
[上海四馬路浦灘文報局内協賑公所經收賑捐十一月中旬清單]  
　　十七日銳册一百十號嘉定縣正堂龍募英洋二百十三元足對開二個虚對開一个四開二個錢二千七百四十文蘇州府正堂魁發到太湖廳募二百元　發到長州縣正堂募一百四十元又發到元和縣正堂募一百五十元又發到吳江縣正堂募陸十元○催單穗春號募和記善士十元○恆利莊交來萬門葉氏求夫病速愈二百元南潯知非子崇德堂二户各小洋二角春及草堂求早得子十二元蘇州費公舘交來收租各棧捐彭敦悅棧錢三十千文沈留餘棧二十千文彭味初棧十二千文陳滋德棧蔣平餘錢二户各十千文陸長豐棧毒記六千文賜福堂東靈書屋無隱居三户各十二元隱名氏五元槐東書屋四元近取書屋三元合收一百廿八元錢九百文○本日共收英洋一千一百十三元足對開二个虚對開一个小洋八角錢三千六百四十文 
[上海四馬浦灘文報局内協賑公所經收賑捐十一月中旬清單]  
　　十八日催單泰亨源莊交來之罘吳興徐募徐次泉吳順卿兩户各英洋十元湖州濱湖樓厘局虚竹子募鳥程縣大錢司巡檢戴虚竹山房賀兩户各二元王陸記佑我四人兩户各一元陳文記丁畊記高彦記揚筱記四户各五角煙台隱名氏募鰲上居士求母增壽康健無各氏節省兩户各二元無力人求病愈　生子隱名氏牟嗣棺餘生成號五户各一元○蘇州潘仲溪翁募第三十次清單祝慈　求母病速愈二十元吳封翁求病速愈五元無名氏指棉衣無名氏兩户各三元陸景星兩元錢培之求三女病痊安不忘危人默求平安人不用脂粉人自愧力微子貽慶堂鄒六户各一元無名氏一元五角無名氏楊四知春暉堂金二户各五角世德堂錢存仁堂沈無名氏三户各二角周愛蓮堂徐敬業堂顧文英堂汪協泰四户各一角恐害八人銅洋二元滬上德興帳房黄薰南翁令嬡節　彌月湯餅頁兩元杭城邵鏡吾先生募信女佑椿氏二十元茅子白足對開一个○本日共收英洋一百零二元銅洋二元足對開一个 
[上海馬路浦灘文報局内協賑公所經收賑捐十一月中旬清單]  
　　十九日招商局交來胡紫珊翁募檳楖嶼各善士規元一千三百另四兩一錢六分福州莫裕昌洋行交來普安堂募隆慎號番洋五十元賴小雲四十元守恆堂馮七元靜頤軒二元無名氏一元無名氏銅番七元漳浦縣正堂施二七庫平銀五十兩府署無名氏巿錢十五千陳慶驤陳門棠記指捐　西兩户各十千范承源無恆産人吳有科捐銀盒六個售錢三户各五千鄧鄭氏爲男郤疾四千直隷孫姓指捐廣東直隷孫姓指捐廣西兩户各三十耕石山房陳培桂軒潘胡鑑波陳品琦祈保現住合境平安善與入同者福自天申也游錫勳八户各二千嚴鴻書曾俊友高振祥高裕美葉茂裕谷新春陸户各一千連城軒一千六百求平安居士一千一百陳裏葉祥春盪船户邱振鎔洪八八陳本清林長泰林貞乾鄭在福趙禮振林可華吳添美洪上進十三户各八百林士芬吳祈秦祈保安室三户各六百獨行者人云亦云林良良林標樑王貽鑑自得齋陸户各五百史修爵張家敏知足齋藍永榮黄阿豐黄如植不留名七户各四百孟聲鏘林庚藩兩户各二百合收申規元一百七十八兩二錢五分銅洋七元又募朱清泰翁番銀一兩五錢三分又募鼎裕棧爲小孩還愿銅洋六元廣興昌號交來病　完願人完舊願人兩户各英洋一元德使署募規元五址兩○催單清江舟山守拙子曹平銀五兩又募寄寓老子山慎德堂三元無名氏三元○本日共收規元一千五百三十三兩九錢四分曹平銀五兩英洋八元銅洋十三元○附收江甯賑規元十五兩二錢另六厘 
[上海四馬路浦灘文報局内協賑公所經收賑捐十一月中旬清單]  
　　二十日銳册皖南慎心軒募致和堂詹英洋二元不書名嵇培遠堂承　如山人清芬書　慎心軒五户各一元徐敦仁七角慎心軒錢五百文黄佩　四百文丁鳴記朱鉅卿胡灶葆三户各三百文洪春記余春大吕寶山三户各二百文程吉詳一百文合收十元○催單長義荳　募鋤梅書屋恩補齋一户各五元泗水軒四元梅雲草堂　綏舘主二户各三元深柳舘舍茂林深處二户各二元留耕堂一元又募不留名銅洋七元常州隱名氏一元行州蕭縣學王募永錫堂李曹平銀九兩九錢承啓堂王　兩九錢六分○嶺南鄧從善堂募第二批定遠縣萬雲平銀八兩又募十八兩五錢又續募十二兩七錢松　堂五十兩徵江府十兩喬后井李二十兩喬后井各灶户三十兩東道崇二兩尋甸州阮一兩又募五兩六錢合收申規元一百六十六兩五錢四分○洞庭居士求保新孩臟腑通行十元謝筠亭翁交來古歙汪聖傳先生四元滿口願善力棉子二元東洋吳朗珊善士四元○本日共收規元一百六十六兩五錢四分曹平銀十四兩八錢六分英洋五十六元　洋七元○附收江甯賑捐細户清單十九日同康莊交來張漢卿規銀十五兩三錢零六厘○本旬共收規元二千三百六十五兩三錢九分英洋二千二百三十三元計規元一千六百四十六兩八錢二分七厘蘇曹平銀二百兩現銀四十六兩四錢七分計規元二百六十三兩三錢三分銅洋六十六元烊見規元九兩七錢三分五厘爐坯洋八十九元計規元五十三兩四錢爛板　　八元計規元五兩二錢足對開三個虚對開一個計規元一兩四錢零一厘小洋三十三角計規元二兩四錢三分三厘錢七千四百零一文計規元四兩九錢三分四厘九項共合規元四千三百五十二兩六錢六分附收江甯賑規元十五兩三錢零六厘連前共收規元十五萬五千六百四十兩零九錢三分一厘英洋二萬零五百元○附解山東第九批規元五千四百八十兩連前共解規元十六萬一千一百七十兩零八錢二分五厘英洋二萬零五百元　塾解規元五千五百廿九兩八錢九分四厘 
 
 
 

Page 10

 
 
   
 
 

Page 11

 
 
[光緒十一年十一月初四日京報全録]  
　　宮門抄○諭旨三道録前○發抄旨七道○楚督裕等奏特叅營官暫行革職審辦摺○湘撫卞奏叅革守備審辦摺○將軍慶等奏山水漲發冲刷要工各情形摺○川督丁奏甄别知縣片○又奏請查銷同知知縣追賠各案片○又奏妥員代理知府片○十一月初四日户部通政司詹事府正白旗值日無引見○伯王莊王文秀各假滿請安○恩中堂前往東陵請訓○清安由科布多到京請安○富林布由口外賜奠回京請安○召見軍機清安○發抄岑毓英等奏前保剿除永昌等處匪徒案内出力各員請核給奬叙奉旨吏部議奏單併發欽此○又宣光出力之文員分晰請奬奉旨着照所請該部知道片二件併發欽此○又補用令楊增芳請換花翎奉旨覽欽此○奎斌奏本年上半年並無奉到交結案件奉旨刑部知道單併發欽此○又續元欠欵之五寨令張若暘開復處分奉旨着照所請吏部知道欽此○又紳士孫守恒陜省補缺到班請暫留晉辦理清丈事務奉旨着照所吏部知道欽此○又臬司嵩崑飭令赴任奉旨吏部知道欽此○○頭品頂戴署湖廣總督臣裕禄頭品頂戴湖北巡撫臣彭祖賢跪奏爲撤防營勇在廣西中途致斃人命營官飾詞狡卸延不交出兇犯請旨暫行革職解粤歸案質審恭摺仰祈聖鑒事竊臣等欽奉光緒十一年七月初五日上諭李秉衡奏營勇中途滋事請將該營官議處一摺據稱調赴關外之卾軍各營　撤回防提督胡定坤統帶所部勇船行　南甯屬三洲灘地方軍丁因索灘夫起釁致斃人命胡定坤約束不嚴寶難辭咎着先行交部譏處仍着裕禄彭祖賢嚴飭迅速查明凶犯勒令按名交出歸案訊究倘敢再事延玩卽行從嚴叅辦餘着照所議辦理等因欽此查此案臣等先於七月初四日接准護　廣西撫臣李秉衡咨會群叙府縣原禀並抄録原奏知照到鄂當查胡定坤所帶定勝一營自廣西撤防因該營勇丁均籍隷湖南業經臣等於六月間奏明委員迦赴湘省就地遣撤飭　候補知府徐家幹前往辦理該營巴否至湘尚未接據禀報卽經飛飭該提督速將此案滋事兇犯尅日查明交出移送地方官解粤審辦一面飭令徐家幹迅速催交現經欽奉諭　又復加檄嚴催去後兹據胡定坤到湘呈稱該提督統帶定勝營自四月十二日由廣西龍州拔隊起程二十日行抵南甯府因營　病勇過多雇備船隻十八號乘坐赴梧一切水手等均歸船户自雇全不與營相涉二十六日由南甯開行二十七日晚至承淳絲停舟城下廿八日黎明解纜晨後卽過三洲灘並未停泊是日巳抵横州並無四月二十八日晚持帖到縣請夫及二十九日尚在三洲灘勇丁上岸捉夫之事且所獲之李容平該營勇夫内並無此名有册可稽在途亦未接有府縣文移現奉責令查明兇犯尅日交出該營自過南甯以後勇夫病故六十餘名復值遣散勇丁七月十五日止餉十六日散放口糧十七日未刻奉文勇夫均已各回原籍實屬無從拿解等情申覆並據委員徐家幹以迭催查交該提督堅稱並無其事帶同該提督來卾禀請核辦前來臣等面加詰問該提督仍復堅執如前伏查胡定坤所帶勇船於四月二十九日行至南甯府屬三洲灘地方因索灘夫與村民口角相　致斃民人黄大　黄順清二命當時捉獲勇丁李容平一名報縣詣騐訊供並據府縣原禀是日該提　在船聞閙發號催勇回船該勇等見附近村人鳴鑼皆至當卽紛紛上船捉得十二三人仍令放灘　時開行村人不敢追逐會齊報縣由縣具文移會該提督查交兇犯迄無回信其捉去之人至横州始容轉回各　均屬事迹聞彰且經護廣西撫臣飭府　往查勘明確其爲該營勇丁滋事情無可疑乃據胡定坤呈覆是月二十八日晨後該營勇船已過三洲灘皆未停泊是日卽抵横州並無二十九日尚在該處上岸索夫之事其裝勇之船僅十八號亦無二十四隻且以沿途並未接有府縣文移所獲之李容平該營勇夫内亦無其名堅稱原禀所叙船隻數目及該管經過二洲灘日期均屬不符轉謂南甯府縣誣以不白之冤一味嘵嘵置辯且稱營勇現已遺散無從拿交顯係恃無質証意圖功卸該提督帶勇同行於營勇任途滋事致斃人命當時旣失於約束事後又復諱飾不認居心尤爲狡猾自非先將該提督質審明確此案正兇無由查悉第案内人証均遠在粤西未便紛紛提卾對質轉滋拖累相應據實奏明請旨將該員胡定坤暫竹革職卽由臣等飭司委員將胡定坤解赴廣西質訊明確究出正兇赶爲緝解如該員果有知情縱匿清弊　卽從嚴治罪以爲縱勇殃民者戒除將胡定坤呈覆各情咨明廣西撫臣查核審辦外謹合詞恭摺具奏伏乞皇太后皇上聖鑒訓示謹奏軍機大臣奉旨胡定坤着暫行革職解赴廣西歸案質審餘依議該部知　欽此○○卞寳第片再都司銜儘先補用守備王人吉籍隷湖南清泉縣由軍功投營得保今職本年五月間河水漲發漂有無名死屍該守備輒爲王何氏抱告氏子王嘉時被劉光安等兇斃等情赴縣具報旋據王何氏首悔伊子並未被人致死具結在案該守備作抱妄報人命難保無教唆索詐情弊據該縣知縣顧炳炎詳由藩泉兩司會詳奏革審辦前來臣覆核無異相應奏明請旨將都司銜儘先補用守備王人吉卽行革職以便飭審擬辦謹附片具陳伏乞聖鑒訓　謹奏車機大臣奉旨土人吉看卽行革職審辦該部知道欽此○○奴才慶裕濟禄阿克丹裕長跪奏爲山水漲發冲刷草倉河泊岸飄失鹿角各情恭摺奏祈聖鑒事竊奴才等大雨時行之先遵例會派委員興京防禦景榮委官春麟候補同知達崇阿等前赴永陵守護泊岸倘有冲刷卽行呈報去後嗣據該員與地方官等報稱六月十七日至二十五六連日大雨山水漲發河水泛溢兩岸平地水深數尺將永陵明堂前草倉河泊岸由辰已方兩空間冲刷西岸長四丈五尺寛四五尺深三四尺不等樁笆向有欹陷板橋迤西已方南岸冲刷長二十一丈寛深均四五尺不等其内北岸冲倒柳樹一顆横欹河面壅滯水勢致將樁　冲落大半又已午方北岸冲刷長二十八丈寛深均四五尺不等午未方被水冲刷接連塌陷南岸計長三十丈寛三四尺深二三尺不等北岸柳樹冲倒一顆横阻水勢冲開决口兩叚東叚長三丈寛八九尺深四五尺西叚長六尺寛八九尺深四五尺不等樁笆均各無存並冲申方南岸間有塌陷計長十丈寛四五尺深二三尺不等又因河水漫溢並由街道湧出之水匯流四下致將中間車道冲刷東西湊長一百零五丈有奇寛六七尺至一丈深一二尺至三四尾不等其龍頭石路南岸東西樁笆走錯土岸塌陷湊長二十四丈寛四五尺深一二尺石路北面冲刷窪一坑處長三丈寛四五尺深一二尺並據永陵總管等報稱冲失鹿角除水落找獲尚堪歸安者不計外共冲失鹿角九十架又稱龍頭石隄三空板橋欄杆實係　朽石隄間有走錯　扣亦有沉落各清報經奴才等會派佐領玉善員外郎英祺馳往覆勘旋據報稱除該員等前報冲刷叚落丈尺數目均屬相符外又據保護泊岸委員與地方等咸稱於呈報後現經秋雨連綿水勢泛溢續將申方南岸冲塌十一丈寛二三尺深一二尺北岸柳樹下樁笆倒落長二丈寛二三尺深四五尺草橋迤東南岸塌陷長二尺五尺寛二三尺深一二尺復經按叚查勘亦均屬實惟查草倉河並蘇子河現經水勢漲發之後河内淤沙高阜於修工之際若不設法挑挖倘再過河水漲發難免不無另有重情自應將兩河淤沙挑挖宣洩方期水勢疏通等情會銜結報前來奴才等伏查此項要工被水冲刷多處亟應估修惟時將立冬轉瞬封凍工力難施且明歲方向是否相宜應俟欽定吉方立成新書頒發到日查明再行奏請辦理以昭慎重除將冲失鹿角飭令該總管照舊如數補造歸安外謹將山水漲發冲刷要工各情形理合恭摺癸聞伏乞皇太后皇上聖鑒謹奏軍機大世奉旨此項應修工程一俟可以開工卽着奏明辦理該衙門知道欽此○○丁寳桢片再查前奉通行内開嗣　道府州縣等官無論何項　績保歸候補班者卽以此項人員到省之日起予限一年詳加察看出具切實考語奏明分别煩簡補用等因兹查有候補知縣范萬選到省一年期滿例應甄别由藩臬兩司造具該員履歷清册詳請具奏前來臣查　員范萬選辦事明晣堪以簡缺補用除册結咨部外理合附片具奏伏乞聖鑒謹奏軍機大臣奉旨吏部知道欽此○○丁寳楨片再查前署叙永廳同知吳之桐短徵光緒四年分永關鹽雜稅銀二百六十四兩八錢八分八厘係因滇黔軍務甫經肅清商販稀少所致並非經徵不力又本年辦理十年奏銷時因前署永川縣已故知縣孫秉璋欠解稅契銀五百六十二兩三錢二分經臣先後奏明飭令吳之桐設法賠繳並勒限孫秉璋家屬兩月完解在案兹據藩司易佩紳署臬司崧蕃會詳該員吳之桐已將前項短徵鹽雜稅銀兩如數賠繳孫秉璋家屬亦將前欠稅契銀兩依限完繳均經解交司庫收儲並無蒂欠詳請銷案等　　來合無仰懇天恩俯唯勅部將吳之桐孫秉璋勒追賠繳各案一併查銷出自鴻慈除咨部外理合附片具奏伏乞聖鑒謹奏軍機大臣奉自户部知道欽此○○丁寳楨片再潼川府知府魏邦翰調辦乙酉科内監試遺缺查該府管轄八縣有表率之責應卽委員　　代理以專責成查有候補知府吳佐人頗精明堪以代理據藩臬兩司會群前來除批飭遵照外理合附片陳明伏乞聖鑒謹奏軍機大臣奉旨吏部知道欽此 
 
 

Page 12

 
 
[光緒十一年十一月初五日京報全録]  
　　宮門抄○上諭一道録前○發抄旨四道○御史金奏請飭部酌量變通吏部選缺摺子○護蘇撫譚奏請旌表夾片○湘撫卞奏卸署藩司病請暫緩北上片○河督成奏黄河工程修守平穩摺子○又奏請從優議叙片○湘撫卞奏報水師巡閱上江事竣並出省日期夾片○十一月初五日　部宗人府欽天監正紅旂值日無引見○長善謝專操大臣恩○張曜馮南斌各謝　叙恩○安祥謝放山西歸綏道恩○耀年請假十日○慶福假滿請安○内閣奏派騐放之大臣派出長善烏拉喜崇阿孫詒經周家楣○吏部奏派揀選官缺之大臣派出福錕敬信徐樹銘祁世長○禮部奏派覆勘試卷之大臣派出烏拉喜崇阿潘祖蔭烏拉布薛允升景善徐桐奎潤徐樹銘○召見軍機安祥○發抄陳士杰奏趙莊溞溝兩口現在堵合情形奉旨知道了仍着督飭在工員弁妥慎進築以期早日合龍毋稍遲緩欽此○又海豐界應挑段落由紳捐辦奉旨該部知道欽此○又東省齊賑之知縣曾雲章等仍照原保給奬奉旨吏部議奏欽此○陸潤庠奏接任山東學政日期謝恩奉旨知道了欽此○○湖廣道監察御史臣金壽松跪奏爲吏部選缺未能悉協請飭部酌量變通恭摺仰祈聖鑒事竊維吏部掌選關繫理財用人其選補章程迭經諸臣條奏隨時斟酌務在持平而其中尚有未能悉協者請爲我皇太后皇上縷晣陳之一查定例州同爲舉人本職州判爲正貢進階其必得正途人員始膺其選此所以重吏治也州縣爲親民之官尤貴擇人而理臣聞外省知縣補班遇捐納到班先儘正途出身二人始用各項出身一人此於輪用捐斑之中仍寓疏通正途之意雖部選與外補立法不同而關繫地方則一擬請旨飭部將直隷州知州並知州知縣三項統按外補定章辦理其應分卯次選用之處比照中書之分舉貢教職之分廪增略加區則與選班無礙而甚有裨於吏治矣一勞績遇缺一項舊例選班最優所以重人才而收實效也自改歸兩正班插一遇缺而人漸壅帶其終身淹埋者多矣且正途與異途亦宜稍有分别擬請旨飭部凡遇缺到班先選正途一人再到班接選異途一人似此相間論選在正途稍得疏通於異途亦無妨礙庶使懷才者得以及時自効矣一海防新例於各項選班中准其加捐本班光花樣原爲招徠捐生起見第此項向係横選其簽掣第一者挨選有期設掣第二則必俟各卯第一選竣方能到班選期先後已甚相懸倘捐不截止卯數迭經到班更不知何月其掣在三四者尤無論矣似此揖先選後捐後選先雖於後捐者可廣招徠實於先捐者難乎觖望轉致捐生觀望小前是捐數求增反減矣可否請旨飭部通盤熟計以一直一横相間輪選似尤推廣招徠之一助也一查銓選定例凡遇正班無人均准以别班抵選惟捐輸一班將何項抵選當時未經議及聞此次海防開捐較　餉例初定章程銀數倍增而額數轉减辦理似木得其平可否請旨飭部於輪用各班中如遇捐輸無人或不足額之處准以海防新例捐納人員抵選其抵選時仍統按四新一舊接算辦理此則以捐班之缺抵還同一捐班之人而於各項正額並未另增似亦　勵捐務之一端也以上四條臣見聞所及可否飭部核議施行之處伏候聖裁謹奏奉旨已録○○譚鈞培片再據常熟縣人員外郎銜鄒邦瑞呈稱職故佼五品封職議敘從九品鄒廷珍常念族衆孤寒菀苦異集深募范氏高恩備置田一千三十三畝七分五厘一毫歲收額租米八百二十石二斗七升五合豆一百二十石一斗四升麥三十石三升五合通計絶契田價銀九千五百八十六兩零又置買在城都西南三圖南巿街基地一所計絶契價銀西百兩以備建造　屋歲收租息除完賦察掃等用外餘悉養瞻貧族規模已具中道而殂遺命努力纘承職謹遵治命將故父置存田産如數建莊贍族呈請奏乞旌表立案等情前來臣查士民捐田贍族銀粟准置千兩以上例得請旨建坊今常熟　已故五品封職鄒廷珍誼篤宗支情殷贍卹躬行儉　置十頃之膏腴手定良規普九族之推解祗以天不假年未完素願及今子堪繼志克紹貽謀洵屬後先濟美任卹可屬相應請旨旌表立案以維風化除飭取田號莊規各册結詳送核咨曁先咨明禮部查照外理合附片具陳伏乞聖鑒訓示謹奏軍機大臣奉旨着照所請該部知道欽此○○卞寳第片再據卸署蕃司前按察使孫翹澤禀稱竊本司前奉行知光緒十一年三月十二日奉上諭湖南按察使孫翹澤着來京另候簡用欽此嗣奉奏留辦理科塲事務俟新任藩司龔易圖到湘再行交替奉旨允准兹龔易圖于八月初三日抵湘接篆一切交代清楚並無經手未完事件伏念本司自咸置四年以大桃知縣籖掣來湘迄今三十餘年由知府洊擢道員升任臬司兩權藩篆受恩深重未報涓埃兹蒙諭旨内召亟應尅期起程惟因積受暑濕近患脾瀉之症頭目時覺昏暈醫治未能速愈現擬在湘趕緊調理一俟病體稍痊卽當入覲闕廷萬不敢自外生成稍耽安逸　請察核奏懇暫緩赴都等倩前來臣查騐該司患病屬實可否仰懇天恩俯准該司病痊再行北上之處出自鴻慈謹附片具陳伏乞聖鑒訓示謹奏軍機大臣奉旨知道了欽此○○頭品頂戴河東河道總督奴才覺羅成孚跪奏爲黄河兩岸險要工程一律修守平穩恭摺馳報安瀾仰慰聖鑒事竊奴才於九月十六日將節交霜降南北各廳工程河務並　河廳險要修防仍形緊要未敢遽報安瀾緣由恭摺陳奏在案查歷屆深秋水落溜淺各工悉臻底定本年自白露以後存水停積不消河形節節變幻始則南岸之上南中河北岸運下北接續出險廂作已極繁要　之祥河廳祥上汛十五六堡河灣　注直成南北之形塌　潰堤勢尤岌岌奴才駐守督搶畫夜施工竭盡月餘之力廂埽築　甫將匯塌要害處一律護嚴乃大溜頂注不移猛力搜淘埽前水勢深至四丈餘及五丈四五尺不等致各埽屨廂屢蟄未能穩寔九月十八二十四等日晚刻十六堡順堤埽叚先後蟄失處頂屢顯裂痕連環潰塌一線殘堤形同陡壁時當昏暮風浪之中人夫束手搶救維艱沿堤居民紛紛逃避大局幾難保全當經繳勵員弁兵夫　集工所正雜各料均不缺乏連夜督飭撒手搶辦並相機扼要酌抛石垜俾下首埽工藉可赶緊次第補廂逐埽盤壓幸至十月初旬北風大作南灘刷動順堤一帶溜稍平緩始克保護無虞惟冬令水已歸槽河不外移形勢難於遷改東廂西護卒歲恐難停手仍飭寛楨料物題蟄跟加並存料積土傕築後戧籌備來年春汛以昭慎重查該廳搶工將及五旬之久購料運石添兵募夫雖經遇事稽核　刀節省而需用錢粮　敷較鉅除將本年奉催之欵全行支發外下餘不敷已向藩司庫通融籌借並經道㕔等設法賒挪應墊以濟急需統俟工竣截數切實勾稽核用若干另行奏請添撥歸欵此外南岸上南廳　堡中河廳頭二堡均因水落歸圈堤掃聞多蟄塌仍在分投廂辦其餘各工皆屬平穩查本年自伏秋至今南北各工頻經奇險卒能轉危爲安此實仰邀九重福庇神功默佑得以普慶安瀾奴才欣幸之餘倍深敬畏當卽回省恭詣河神廟虔潔祀謝以答靈貺仍一面分飭兩道七㕔隨處蔡看情形照常認眞防護不任稍涉鬆懈至河工防汛出力人員内係兩年彚保一次現屆應保之期内有兩歷伏秋趨公奮勉倍著辛勤並搶辦祥河廳巨險異常出力文武合無仲懇天恩俯准分案奏請奬叙以示鼓勵之處出自逾格鴻慈所有黄河兩岸險要工程一律防護妥瀾緑由埋合會同河南護撫臣孫鳳翔循例恭摺由驛馳陳伏乞皇太后皇上聖鑒謹奏奉旨已録○○成孚片再黄河搶辦要工全頼藩司寛撥銀兩並駭管道員身先督率鼓舞在工員弁羣策羣力始克保護無虞查河南按察使現署布政使許振褘識力堅卓綜核　詳前在河北道任内辦理工程諸臻妥協曰膺瀋篆凡撥兩岸工銀靡不先期籌畫源源接濟此次祥河工叚奇險尤能竭力籌維無誤工需洵　任事急公顧全大局開　道鞠　昌識敏才優實心任事履任後正值秋汛吃緊該道周歷督防辛勸倍著現署河北道候　道黄振河講求修守調度有方督率祥河廳鉅險尤能殫心竭力勞瘁不辭前署河北道候　道王維翰署任數月辦理所轄各工考核勾稽權衡至當兹已節逾霜降普頌安瀾合無仰懇天恩俯准將河南按察使　署布政使許振褘講旨交部從　議叙開歸道鞠捷昌請賞加披察使銜署河北道二品頂戴候補道王振河請賞給二品封典前署河北道按察使銜候補道王維翰請賞加二品頂戴俾昭激勸出自聖裁是否有　理合附片陳明謹奏奉旨已録○○卞寳第片再長江水師定　提督以半年駐上江半年駐下江周歷巡閱歷經奏報在案光緒九年　提臣移駐太平遵旨督飭操練十年三月甫經出巡瓜州鎭標營伍率提湖兩標營砲　駐防鎭江門户五月欽奉諭旨　統江南兵輪各船移紥江陰各營尊事戰守現在該提臣遵例上巡楚境查閱岳漢兩標營伍本年八月十五日乘坐兵輪由江陰超程上駛今於九月初十日巡閱到省與　晤商一　後卽於是日起程下巡江西湖口　　依次校　理合曾同長江水師提督臣李成　　例附片奏報伏乞聖鑒謹奏軍機大臣奉旨知道了欽此 
 
