# 1884 - 98 - 4903951

 

Page 1

 
 
[點石齋各書籍出售價目]  
　　點石齋石印各書均在上海三馬路大禮拜堂南首申報舘間壁申昌書畵室出售今將每種價目列左康　熙　字　興　　　　前後漢書四元五角　耕織圖實洋五角　水流雲在軒試帖洋三角　華英尺牘二角五　叢書每部連夾板洋一元每部四本實洋一元八角　史記實洋二元五角　華英字典洋五角　竹紙晚笑堂畵傳二角八　帝鑑圖說洋六角　綢面明狀元圖考一角五又　每部一本一元六角　臨文便覽三角五分　聖諭像解洋五角　國朝詩别裁洋一元六角　子史精華洋二元　薛氏鐘鼎欵識連板一元又　每都二本一元七角　廣陵名勝一角五分　簡明目錄七角五　毓秀堂畵傳實價洋一元　淵鑑類函十一元　寄售四書味根錄一元半外國裝訂每部一元八角　三國志演義二元四　廣治平略洋五角　於越先賢圖傳二角五分　篆文四書七角五　刼火紀焚實價洋一角五大號外國訂一本洋三元　縮本字彚二角五分　萬壽盛典洋五角　華英文字合璧二角五分　泛槎圖價洋一元　思痛紀每部實價洋二角大號中國裝訂二元五角　綢面攷正字彚三角　汗簡實洋二角五　黑蠻風土記洋二角五分　夢迹圖三角五分　佩文韻府價十四元四角華文譯英文字典洋八角　英字入門一角五分　詩畵舫洋六角五　百孝圖每部實價洋三角　紉齋畵賸洋六角　小題文藪每部價洋四元華英說部撮要實洋四角　南巡盛典四元五角　紅樓夢圖詠八角　無師自通英語錄洋五角　牧牛圖實洋八分 
[論局賭]  
　　局　之法愈出愈奇本埠當同治間生意塲靣可稱極盛而賭錢之局亦遂闊綽往往一局千萬輸者旣略無吝色贏者亦坦然不疑昨贏今輸視銀錢如水忽然灌進忽然例出不足奇也此等之賭並不在著名之攤場深房密室偶爾聚集朋儕酣呼逹旦入座之賓固皆乘輿挈僕非官卽幕或爲富商大賈或爲世家少年舉止豪爽佩服麗都其供應亦十分豐腆又有借妓家爲巢穴者垂槖之金變作纒頭之錦本不敢稍存鄙吝而况倐往倐來舉座皆揮霍則又安得獨作乞兒態耶當年挾五木訣來遊海上將以手眼博生涯者聞有是局輒企想豔羡之不置而苦於門徑不通無從望其項背咨嘵太息徒慨命窮而已乃曾幾何時而向之一擲千金不少恡惜者大都後難爲繼而事旣熟嫺術亦精進於是有聘五木訣之人隂謀詭計瞰腰纒之富者而用計以取之已六人西或與平分賭徒欣然從事人言藉藉相誇耀於同儕者莫不眉飛色舞而此等手眼靈捷者流不期而會百千成羣或明取徑路以維於酒樓劇館之中或暗託牽引以伏於喝雉呼盧之會挾術而入無不獲利而出若而人者謂之簧賭簧者取其内有機關如笙之置黃也自此而好賭者每有戒心不若前之田然無疑矣然昕夕相見彼我知心座無雜賓無所顧忌猶不惜罄其黃白物以博利巿與否第較三五年前則已十存其五六至光緒以來并三四而不足矣佳賭愈少簧賭愈衆平時旅店流連通洋塲不下五七白人若新歲更有專爲此生活而來者蓋久居則識面者多雖復手眼明快術能過人而行路屬耳目入門叩姓名殊以敗露爲憂有初至滬者令其替之計出萬全矣故極盛之時無慮二千人詎知巿面日衰生意清淡絲茶洋貨錢莊禀號連年虧倒銀底空虚東家則收拾塲面夥友則轉運不靈外省客帮至者絶少卽偶然一至行李亦甚無多居者行者兩俱枯索無論平日卽新年無事從前招邀入局相請無待於再三者今則十九辭却矣故每下愈况此輩生涯驟然寂寞甚至百餘金數十金亦羣焉聚謀將設機阱以顚之局賭至此劇可隣已乃人心變幻又翻出簇新之花樣不必專求工於賭而特借賭以爲捷徑如此設想乃始悟上海究爲通商第一大碼頭有無盡之藏任人如取如携而不之禁也蓋明設局而人無可賭之錢我之計亦窮矣計窮於賭何如離賭以爲計之爲愈乎離賭以爲計而其事有便於賭易於賭者又何爲專以賭爲生活也夫至不賭之賭而此輩之心尚可聞耶吾見今之以賭訟者賭特其事之繇耳彼等本無恒業大都未有室家或拚浪婦僦屋一椽賃家具數事四時衣服身外皆無修飾冠履美少翩翩同類遨遊故意酬應遇茶烟之叙供揖趨談入客棧之中僞爲訪友句連物色扯空架而挂招牌串合成塲扮闊少而充闊客始則略賠錢鈔雅意傾交繼而擺就機關居心行詐張爲巨商李爲掮客無非優孟衣冠今日花酒明日戲筵都是温孫惠鈔尤可惡者凡賭無論是局非局資罄卽止雖溺志於此不惜典質變賣漸至家破身亡然日事朘削計必數年而始盡斷未有一博遽爾赤貧者且設局者心雖　忍旣　其欲亦留有餘獨至此等似賭非賭借徑於賭之局則囊資千金出其九百九十而猶不足也蓋滬地五方雜居始之受人愚弄者未嘗不因人地生蔬輕於結納之故及資斧旣喪往往痛定思痛頓啓疑猜或始爲若輩糾絆正人疏闊繼則偶遇親知告以所苦則前覆盡發不免速訟流氓拆梢耳目甚近欲其瓜分安享不亦難乎若盡出其所有使之典押凈絶債負纍纍居無寓資行無川費則彼不能流連而又將轉乞我輩醵錢以送之不惟不敢怨且令其德我也然後可以免報復之禍焉噫嘻巧矣然而其毒彌甚其罪亦彌大所難者公堂無徒流以上之刑捕房有耳目不到之處此等局賭方其攀援句結亦酬酢之常情何所取證而遽執之及至具控原告尚復多方掩飾而若而人者斷罪則無有正際杖枷追禁不是過誅心則比於强盜斬决梟示無所施然則一聽其爲鬼爲蜮以貽害於無窮焉耳而彼明明局賭者宜若可恕矣 
[西官來滬]  
　　美欽差楊大臣前日由京來滬曾已列報而英國駐京巴欽差前日亦抵滬上并聞别國駐京欽 
差行將陸續出京究因何事尚未詳悉惟傳得各歛差之所以言旋因法或科拔提督有向中國索賠兵餉之說各欽差深恐同在京師或法人托爲居間或華官托爲緩頰均有未使故先出京庶得免日辭費也傳聞如是顧亦未審確否 
[爵帥印]  
　　曾沅圃爵帥於三月十二日午初行抵金陵漢西門各憲均至接官廳恭請聖安禮畢回轅爵 
帥隨　駕入城親至督署拜會良久始歸次日由水西門赴奇望街行台接印沿途皆設香案紳耆士民迎於道左溯爵帥自江西吉安府募勇勦賊旋克安慶省城統　東下直籌金陵老巢駐　聚寶門外雨花臺下與内外悍賊相持兩年之久大小凡數百戰先絶外援後用地道　城爵帥視督諸軍舊勇直上計鏖戰兩畫夜始得攻入生擒僞王無數二十年元　大慗一旦克奏膚功實爵帥苦戰之力也是以金陵人士感恩最深舊奉長生祿位牌於妙相庵今爵帥繼文正 
 
 

Page 2

 
 
公後軍督兩江錫爵兼圻弟兄競爽實爲熙朝佳話爵帥旣抵行台卽於未正接印接見各官精神矍鑠毫無倦容洵無媿國家柱石也 
[練軍調防]  
　　去年奉省派駐兩營於田庄台一係旗兵一係左營練軍近聞左營已移駐營口西南砲台相近處蓋爲防務吃緊故也 
[株連甚衆]  
　　奉省各州縣被徐薛二欽　叅奏各有處分憲轅業已掛牌金州廳佛寶撤任聽叅接任者爲徐芾堂司馬蓋平縣費明府 
調省接任者爲徐芙卿明府海城縣金明府調省接任者爲某旗員營海防分府寶司馬体滿候升接任者爲廣寧縣譚均佩明府遼陽縣張候叅聞徐嶼齋明府有升任遼陽之信 
[江防要務]  
　　頃有友人至滬述及本月初旬道出江隂適蘇撫衛中丞派委營務處某觀察至該處防營勘閱水雷因繫纜就觀之是日 
江心下水雷三具岸上安證電箱用電線接兩頭以通電汔約長三百餘丈機發聲應響震陵谷反激水勢壁立萬仞眞令人有不可思議者詢之土人知爲代統銘武車張韶臣軍門所部盖軍門於救年前創設水雷選丁置噐煞費苦心凡布置燃放以及製造電線電器等件逐漸推究詳求妙理務得其所以然而後止曾經各大憲疉次騐放從無貽誤迨左　相莅任兩江尤而賞誠是以不惜多金聘外洋教習及遊歴名國熟習洋務之某君常川住營加選敏幹弁丁多名大開局廠儲備各種水雷勤加演試仍由張軍門督率辦理此後與洋人互叅新注精益求精是誠防江防海之第一利器也 
[更換西捕]  
　　　漢口巡捕房本止西捕一名餘皆華捕衆華捕歸西捕統領而西捕又須聽行家西董事徵調兹聞西捕頭俄姓行將調赴 
别處故二月二十七日將什物　旗拍賣新來者刻下尚未接手也 
[縱火新聞]  
　　漢口　有縱火者每當夜闌人靜一聞火警萬栅齊開致匪徒得以隱避以前放火之匪類止聞以紙煙醮火油與自來火 
等物而已兹聞放火之具更屬新奇據云上月二十六晚初更後小巷僻路已經上棚忽有縱火人先至黃陂街將欲動手被人看見鼠竄而遁須臾聞接駕嘴下一帶新房該　將洋鐵筒所裝之引火油藥如漿糊狀加一刷帚蘸藥向板上一刷闊約兩　許長可兩三尺兩邊白色如油中間黑色如煤將火從下一引立刻冲灼而上幸該處不遭其災頓被看破卽時抺息當拘縱火匪徒一名次日送有司懲辦云 
[嘉惠士林]  
　　杭爾三大書院每遇憲課前列者例有加奬然不過十名五名而上所以勵眞材而惠寒土　前蔣果敏公官浙時最重文 
士每值月課奬賞多至二百餘洋一時文風丕振士氣日興迄今事隔廿年凡在　林猶同聲感頌不置焉去年劉仲良中丞來撫是邦傾襟愛士雅意憐才每值院課委員閱定後必親加校勘凡在前茅均獲上賞今春中丞甄别敷文書院發案之日慨捐廉倖白洋以爲奬賞凡超等之生皆與焉及甄别詁經精舍又捐百元雖列外課亦拜一元之賜鼓後甄别孝廉堂亦以百洋作奬一時士論翕然頌聲載道咸謂蔣公以後惟中丞一人矣 
[粤省宫報]  
　　二月念七日候補同知祁兆熙禀辭回香港陽春縣徐沅禀到卸事回未入流劉訓禀知委積案局差從九品唐慶春禀知 
委解軍裝赴梧州念八日　補州判萬本儀禀知委辦河口厘務補用府唐禀辭回江浦　營從九品蔡峋禀銷惠州押軍火差典史束承霖禀銷廉州團防差念九日從九品黃增禀知往虎門公幹代理澄邁縣王樹　禀銷白沙厘務差候補縣何福海禀知往海陽各縣催地丁候補同知陳紹猷禀辭在東苑等縣　兵米候補縣潘貞敏禀知委辦清理積案局務從九品王元禀銷開　綮厘差禀知調菉蘭厘廠差三月初一日試用縣汪士儀禀知委往龍門縣勘城垣試用布經歴文海禀知委榕樹灣分卡緝私補用縣丞陳乃文禀知委都城厘廠差初二日補用鹽運同將偉禀銷照料西路電線出廣東境回候補州　萬本儀稟辭赴河口厘廠帮辦補用河泊所朱鑑清禀知委韶州西厘廠初三日候補同知俞紹勲禀知往南海屬各鄊開辦團　候補縣方功菼試用縣施漙俱稟知往江蘇安徽等省採辦倉榖香山縣缺委候補縣劉秉奎署准調東莞縣王煦准升陸水縣李夢堯俱飭赴新任澄海縣缺委試用縣　肇蘭署 
[潯陽近事]  
　　新任江西鹽法道長觀察祿於上月二十九日九點鐘抵潯官卷均迎入招商局行臺内初四日觀察換船晉省九江文武 
各員均赴碼頭恭送○湖北沔陽州災民男婦老幼共干餘人聞係去年由旱道逃往下江清淮一帶兹值播種之時該災民均欲回籍種田沿途州縣飭封船隻輪流護送上月底該難民船抵潯經德化縣金邑尊封船十六艘發給路票飭砲船護送出境交蘄州地方官再行遞送按名均給口粮難民無不歡呼而去○去年德化爛泥壠張劉兩姓搶榖一案要犯張選青拿獲監押數月兹於初四日金邑尊親押該犯晉省究辦聞此案上憲格外原情從輕發落不致有死罪也○近日喧傳夜深時有九頭鳥鳴於空際音極嘹喨僉謂不祥地方上恐有災異是以人皆惴惴也 
[宜昌瑣事]  
　　馬鎭軍於上月二十日午後抵宜水陸兵弁均排隊卄砲恭迎歡聲雷動盖因鎭軍馭下恩威交至也○稅關自開洋碼頭 
以來向係租住漢景帝廟爲辦公所近已在南關外下津街買有地基飭匠動工將該處河坡新築駁岸極其堅固異日告成諒可出觀也○春雨連綿行人欲斷街間隂溝自庚午大水後久未疏濬以致滿街積水約高尺餘且天氣隂寒不减冬令江水漸漲望歲者深恐麥苗損壞小本經紀人亦謀食維艱也○長陽縣自去歲水災後編氓向各處逃荒嗣傳得陜西某縣大疫地　人稀於是長陽縣民爭往開墾計不下二千餘人今春猶有負戴而去者甚自將田地屋宇變賣作爲路費但去陜之民至今杳無信息不知果能許開墾否也○宜昌府存太尊自履新後凡衙署丁役出入必在頭門掛號稽查周至一切陋規概行革除是以民皆悅服也 
[袁江雜錄]  
　　前報楊莊厘局歸併兹悉由局員曁總局提謂議得現雖收數短絀實因水災所致嗣後尚可暢旺且所省局用無幾一經 
歸併斷難重捐似於裁撤無異當此餉項支絀未便照行故已作罷論矣○徐星槎分轉之封翁前在任所仙逝業經列報兹分轉墿於初二日設奠初三日發引由水程回皖省原籍浦上自道憲以下靡不親臨祭奠冠盖之華喪儀之盛一時無匹云○楊庄某姓宅内前夜突來暴客十餘人奪門入室將箱篋錢物搜括無遺刼去約二百餘金闔宅老椎亦有受傷者○江北河運前報二月十八日開兌兹悉係屬訛傳所有河運漕船現由汜水連檣北上於初三日陸續抵浦惟底水甚小邳宿一帶又費籌措云 
[盜案類誌]  
　　俗傳二月十九係觀音大士誕故温郡禮佛老嫗均雇台州船往南海進香有一船係沈義大帋店張天成布店所雇附伴 
十餘人可沈張行李竟有數十担之多船抵石浦洋面突遇盜船數艘將船内物件衣服擄掠罄盡幸沈之次子在寧波開張帋舖藥號故被刼之老嫗均在彼處躭擱寫信通知其家各家屬已搭永寗輪船往接嫗等回家矣○縣成殿巷林某向爲首飾舖夥迄今賦閑在家已三四年矣今年向各親友借貸資本湊洋三四百元遂在温郡購辨眞珠等物販往台州售賣又在台州轉販台絹拷皮等物返温似此轉運可得微利詎日前附台州沙船動身船抵玉環楚門洋面卽遇盜劫　内各客貨物遭擄人幸無損聞林某已在鎭署喊請緝追矣 
[上海求志書院癸未秋季課案]  
　　經學超等許克勤王廷鼎王光熊凌雲徐春生徐敦穆特等倪承瓚畢光祖 
 
 

Page 3

 
 
金承熙　孟紹輿　徐　森　范彭壽　一等　馮誠中　馮誠身　李儒珍　沈樹昌　李經文　李治安○史學超等　王廷鼎　姚文枬潘崇福　朱逢甲　汪賛鈖　蕭　鑾○掌故超等　朱逢甲　姚文枬　王廷鼎　葛其龍　王光熊　蕭　鑾　特等　陳崇禮　姚觀光唐步雲　王祖齡　汪錫增○算學超等　陳維祺　沈善蒸　程之驥　張慶瑞　華世芳　特等　韓恩榮　一等　朱　璟○輿地超等瞿慶賢　姚文枏　特等　王廷鼎　王家銓　周寶箴　陸　琦　戴　羲　范彭壽　倪承瓚　韓柳文　一等　畢光祖　徐秀珽　許克勤　張人龍　李鼎頤　陸啓瑞　張廷彦　馮誠身　梁乃熾　文　畲○詞章超等　王光熊　朱逢甲　李鼎頤　王廷鼎　陸　珩陳曾彪　特等　唐步蟾　楊應環　唐步雲　張人龍　錢衡韍　徐乃枬　一等　張駿崧　秦慶楣　吳大文 
[開巿沐聞]  
　　昨報列傳諭開示一節當經上海縣黎邑尊傳油荳餅行司年司月等到署明白開導允俟道憲公回詳候批示因之該司 
年等卽將憲諭向同業各行知照後昨日已一律開門惟聞進出貨物尚須候道憲批示妥章後再行交易云又聞十七日奉道憲批油荳餅衆商禀批據稟查船報數辦法頗爲可採候咨松滬捐厘總局裁定飭遵至另禀局員面諭閉歇一節恐有舛悮該商等應卽一律照常開張交易靜候妥定章程遵行母得妄爲干咎切切違式特飭 
[輪船回滬]  
　　招商局之富有輪船偕海琛輪船由澎湖回滬已列昨報兹悉該輪船於昨早八點鐘抵埠卽駛至虹口老船塢修理聞該 
船係擱碎中艙船底致水灌入冋滬時一路用大鐵管接出艙外吸水外瀉隨灌隨瀉得免沈没亦不幸中之幸也 
[好事多磨]  
　　昨報成了眷屬一則兹聞李蘭生當堂領妓後鴇婦亦無如之何李卽欣欣然與妓同往虹口行至梅家巷地方又被艇船 
上人某甲糾衆拉入萬南閣小茶館内希圖勒詐盖甲與李相識而有嫌怨者也李急出鳴捕往拘詎甲等恃衆行凶卽將捕扭毆捕不能敵逃回捕房捕頭派中西各捕往拘則甲等已無蹤影問之該茶舘則稱妓已被各勇搶入艇船李蘭生亦不知逃避何處各捕祗得回去禀知捕頭未識查究否 
[添造平房]  
　　英會審公廨對面空塲盖造平房擺設菜攤近來巿面已成賣買漸旺惟隂雨之時尚患泥濘且有屋少人多之慮現經工 
部局仿照前式再蓋平房一所刻已打椿建築矣 
[停止巡防]  
　　老閘大橋北首穿洪浜毘連租界去冬設立巡防局由捕房禀請工部局董轉請美總領事照會海關道邵觀察請將局停 
止邵觀察卽札飭陳寶渠黃芝生兩太守查覆等因均列前報兹聞局員張明府庶康已奉到道札停止巡防矣 
[搶女控案]  
　　前報明珠失手一節經馬聚昌赴上海縣控告黎邑尊飭差提集人証前日經蔣明府訊問馬聚昌供稱我女翠囝幼時許 
字浦天之孫全貴卽阿仁爲妻尚未過門不料全貴於上年五月間病故我憑媒還茶禮洋十元詎浦天欲將我女配其次孫掌生爲妻卽俗所謂叔接嫂也我不允浦家終不還庚帖上年十二月間浦家來搶女誤搶隔壁東來棧之女該棧主向浦理論將其女送歸但我因聘婿旣亡故且無後嗣故憑媒招贅朱阿巧爲子爲婿本擇於前月二十八日完姻不料浦家聞信卽於念五日暗約多人突來將女搶去現蒙提到求請將女領回並究辦浦天糾人搶女之罪其女翠囝供與馬略同並稱前月念五日忽被搶至浦家欲令我與掌生成親因我不允故未成親明府質之浦天供稱家有三孫長孫全貴確係亡故但聘馬氏者實係次孫掌生因馬欲賴婚故照鄕俗之例搶親該女不肯故未成親求恩斷歸詰之朱阿巧供稱向業洋鐵店上年十二月間憑媒朱土二姓聘馬聚昌之女已付茶禮洋一百元當時曾言女係望門寡現欲招贅故願就聘餘供與馬略同明府着將女翠囝暫行發堂一面諭飭該圖董事潘姓查明禀覆冉行復訊 
[拐販宜禁]  
　　販賣婦女例禁綦嚴滬上有一種無業流民慣作蟻媒販賣人口且與捕役朋比爲奸言之殊堪痛恨前日聞有江北人某甲販得年輕女于三人來滬舟泊新閘地方某甲先行登岸知照某捕役邀同夥伴同甲前往令各女子乘車東來寄存他處再圖山賣盖與捕役同行者恐途遇流氓出而阻橈之也噫拐販之多至於如此地方官何以臺無聞見耶 
[上海抛球塲後街楊泰記弄辦理直賑捐輸總局照錄順天府府尹四百里排遞手書於後]  
　　　雲楣仁兄大人閣下遠隔光儀常深飢渴 
辰維籌祉宣勞藎祺增勝至以爲頌現在賑需孔亟籌措爲難閣下康濟關懷綜理備至欽佩欽佩弟等去冬曾有推廣水災救命捐册分致各處荷承諸君子慨然見許藉以接濟要需近接各處來函有稱欲就近由尊處彚解者用特專函奉託並附上册式一本敢希察閱倘有前項捐欵交來尚祈查照册中事理隨時彚寄敝處以便迅行撥解煩瀆清神歉甚感甚專此馳懇敬請籌安並望福音不一愚弟許庚身陳蘭彬徐用儀吳廷芬周家楣曁同人等頓首右錄尹憲周會同許星叔侍　諸公於三月初二日寄局手諭凡各處有已經書捐推廣水災救命册並捐項如欲由敝局就近匯解望卽迅賜寄下以便轉解都門俾資散放曷勝盼禱 
[朱孝子傳]  
　　朱君子默諱立增吳縣人世居胥門外横塘自幼樸誠長而劬學事親孝父殁奉母益謹若惟恐以傷感致疾者館於南郭恒以不得朝夕侍養爲歉旣弱冠補學官弟子旋食廪餼讀書愛旰氏說文討論纂輯多所發明惜未成書余嘗識君於儔衆中望而知爲積學敦行之士初不料其遇難殉母大節凛然如是也庚申城陷奉母避居堯峯時鄕民隨處團防君至爲設守望法旣知其不足恃聞警輒負母逃自是母得驚悸疾君憂愁不能言每對弟立堉飲泣無何母病没哀毁不食明日賊至君奮身出撫棺大慟遂絶身藏片紙大書我隨我母自是我心我兄弟本好汝安心照顧活的亦是要緊二十有四字時十月十八日也城復後立堉請於當事以孝行得旌如例君之卒年四十二無子以弟立堉子嗣名而鎬石渠曰古人有言視死如歸爲烈士言也庸詎知孝子之心亦若是乎當其片紙綴筆意旨從容蓋早辦一死生同命地矣後事有託孝友兩全嗚呼君爲不苟死哉 
[翔甫先生枉游西班牙承枉顧留連竟夕以紀游絶句六章見示依韵奉酧卽乞郢正]  
　　鷹準虬髯雜碧瞳歐西異狀又殊風君來爲續瀛寰志聞見胥收夾袋中手握生花筆一枝于時漫謂忤時宜祗緣五斗腰羞折願把襟懷彭澤期太史風流久擅塲一官抛却種花忙盈門盡屬公桃李共溯遺芳未敢忘難弟難兄競宦游蜀中開道有驊騮令兄少蘭太守久官川中更欽鋤莠春甲令血染寒潮夜不流令兄又村大令殉難上海名園憶昔本天成十畆方塘鏡澈瑩刦後祗餘堤岸柳樓台依舊記分明小住無由共挽賢聊將酥酪佐賓筵深情遠荷瑶章錫堅訂重來綺酒緣[  上元朱和鈞苕原甫稿]  
[蘇省撫轅抄]  
　　十六日候補道龔壽圖辭行赴上海勘工正任松江府博潤禀辭回任擇於二十二日接篆委署常總捕通判施晉禀辭赴任候補同知汪鼎禀辭回松滬厘局候補通判崔仲爲禀知留蘇差委候補縣楊昌榮禀辭回鎭江洋藥稅捐分局准補南匯縣三林司巡檢慶錫珍禀謝奉飭赴任○十七日候補道張庭杰謝甄别加考留省補用 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
