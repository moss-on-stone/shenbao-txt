# 1881 - 93 - 4902851

 

Page 1

 
 
[點石齋印售書籍碑帖字幅價目] [  本齋主人啓]  
　　本齋於去年在泰四購得新式石印機噐另用照相之法照印各種書畵皆能與得本不爽錙銖且神采更覺煥發至照成縮本尤極精工舟車携帶者可無累墜之虞且行列井然不費目力誠天地間有數之奇事也今在申報舘申昌書畵室出售合將印成每種價目列左 
書籍○縮本字彚二角五○晚笑堂畵傳三角五○英字入門一角五○耕織圖五角○華英字典五角○聖諭像解五角○簡明目錄七角五○鴻雪因緣圖記一元○廣治平略五角○歴代名媛圖記七角○華英通用要語一角五○狀元圖考一角二○於越先賢圖傳二角五○萬壽盛典五角○華英文字合璧二角五○黑蠻風土記二角五○華文譯英文字典八角○汗簡二角五○詩畵炳六角五○帝鑑圖說六角○華英說部撮要四角○華英尺牘二角五○殿版初印康熙字典每部一本實洋二元又每部四本康熙字典實洋二元三角○篆文四書七角五○無師自通英語錄五角○泛槎圖洋一元 
　　碑帖○玄秘塔二角連裱六角○王樓夢墨蹟連裱三角五○董其昌成樂軒八分連裱一角六○玉版十三行一角連裱一角八○家廟碑一角五○張玉德崇仁寺碑一角五○成親王閑邪公家傳八分連裱一角六○多寳塔一角八連裱三角八○徐昌赭書陳文恭語五分○聖敎序二角五紙裱五角五○为南宮虎邱詩一角二紙裱二角六○趙之謙書陳夫人家傳二角紙裱三角五○　琴旨一角二紙裱二角二○　野人草書八分紙裱二角○何子貞上曾滌相詩七分連裱二角二○沈桐敂書王右丞遺事七分裱加八分○表忠觀碑縮本一角已裱二角○近今翰林墨蹟三角連裱六角五○爭坐位一角已裱二角○趙子昂龍興寺碑一角已裱二角五○文徵明前赤壁賦墨蹟一角五已裱二角七○董其昌秩陵碑一角五已裱三角五○梁文定公墨蹟七分已裱一角五○汪士　幽風墨蹟一角已裱二角二○虞恭公温公碑一角五已裱三角板面三角五○呈甫君碑二角五已裱五角加板而五角五○御製官箴孫玉庭書連裱一角○靈飛經二角裱者四角○顔魯公祭姪稿一角半裱者二角七○九成宮禮泉銘一角五○董文　公蘭亭叙一角二裱者二角七○譚　合詠劉石菴王達齋兩先生書二角半裱者四角○戴府君墓誌銘曾君熙書七分裱者一角九○戴夫人墓誌銘戴君熙書四分裱者一角二○十思疏祁君廷杰墨蹟六分○詒晋齋巾箱帖每部收洋四角裱成紙而而加夾　者則洋八角裱成　面而加錦套者則洋一元 
　　字幅○陳鴻壽行書立軸一角綾裱三角五○王雲山行書小屏六條八分○汪聯卿行書中屏四條一角裱者四角○王雲山行書中屏四條一角○莫友芝條幅六張未裱五角已裱一元○元和沈共之小篆條幅每堂二角五綾裱另加四角五○毛意香行書條幅每堂三角五綾裱加四角五○廖養泉書五尺字屏條每堂實洋四角裱成者每堂實洋一元 
[書寍蘇差委道員名單後]  
　　昨報錄候補試用道員分在寍蘇二處差委名單此猶就寍蘇言之也亦僅卽有差使者而數之也其數已至於四十餘入然則合他省候補試用之員豈不有數百人乎嗚呼捐之爲害甚矣夫國家籌餉濟用不得已而開捐又不得已而減成當日捐生踴躍赴捐不惜鉅資以博微名豈不曰捐輸起色軍餉善後皆有所濟乎蓋朝廷曲意招徠欲捐生之多而不願捐生之少其理至明一則紳富藏銀雖有報効之心而不能上達借此可以通君民之財而天下私於一人之銀能爲天下用之酌盈劑虛莫善於此一則賢才踵起命運不齊或濟濟以入官或汶汶以没世有此一徑則有志者急於自効無不奮志功名出而爲國家之用於此可以延攬人才焉故當取捐之際而捐生日多捐欵日旺莫不曰辦理得手也然至於今日而地方轉受累矣夫道員總數郡之事尊于太守剌史而列三司之下至糧道則管通省漕儲鹽道則總通省鹺務雖下於三司而無異藩司之理財連司之徵課其位不可謂卑朝廷以品級定論京官至五品外官至四品皆准捐納故道員如此其多以一省而有數十人則下而知府知州知縣等官及丞倅佐貳更不可以數計矣行省之大直隸畿輔之外首推兩江捐生分發亦倍於他省第省分之大以地方當庶賦稅重大言之若地面則東南數省不及西邊之廣漠故設官初不加多如道員一項亦不過五六缺而已此五六缺之中例請外補者又止一二缺今乃以一二缺之開補而數十人候之不幾有河淸難俟之感乎粤逆盤踞金陵十三年而始滅曾文正經營善後創設各局辦理已著成效繼其任者恪守舊規且見分發來省之員日益加多須藉差使周轉以爲體䘏閒員之地故各局有舉莫廢而道員始得營謀差委以資旅食之需此四五十人而各有一差也較之他省略　勝焉然大憲體恤閒員之意轉難一秉至公矣從前牙釐初定章程總局州縣主之分卡佐貳主之若省總府總則自道府以下今則道員日多不特省總府總盡委道員卽非省府而地方稍繁收捐稍旺者亦以道府參之而各分卡之差使佐雜并不敢問鼎矣釐局之外凡從前有一名目者無不留以有待因而寍蘇得差之道員有此四五十人也蓋一局之中有總辦有帮辦有會辦不難安置數人總辦一而已若帮辦會辦卽四卽五大憲苟有意位置但開銷一分薪水到局與否不計也試觀會辦善後局者之多其爲瞻徇情面安置閒員已概見矣其他如郡中保甲而令道員查之沙洲升科而以道員綜之豈不褻乎然而身當其任者不自覺其褻也更有說焉鹽務與地方判然兩途公事不相聞問凡捐納鹽員如副使運同運判及經知大使亦旣有五六名目各成一班統歸運司所屬而兩淮鹺政甲於天下人員獨多統計各班不下七八百人而差使則不及地方什一旣謂鹽員不合當地方差使則以鹽務差使爲候補鹽員調劑之法誰曰不宜然而督銷局緝私局則反歸地方而以道員總辦之何也夫運司專理鹺務督銷緝私乃鹽法行運之根本宜考其成於運司者自委道員則適與運司平移而運司不能責備於道員矣如此而欲鹽務之起色不亦難哉兩淮鹽務凋敝已甚於此而復舊引禁私販規楚岸責經商非運司專其責成悉心規畫萬難恢復乃以各局之道 
 
 

Page 2

 
 
第二章員從旁面掣其肘尙有何望哉噫局務不裁則候補者固可位置而時事必至日非然局務不裁而差委者不持能平則貧員益無聊賴有心整頓者其亦何以籌良法哉 
[恭錄諭旨]  
　　三月初三日奉旨廣州漢軍副都統着鍾泰調補欽此○初四日奉旨正紅旗滿洲副都統着海英補授欽此同日奉旨廂藍旗護軍統領着烏拉喜崇阿署理欽此同日奉旨陳寳琛轉補左春坊左庶子周德潤補授右春坊右庶子欽此同日奉上諭湖北武昌府知府員缺緊要着該督撫於通省知府内揀員調補所遺員缺著慶勳補授欽此○初五日奉旨此案着交李鴻章督同臬司親提人証卷宗秉公研訊確情按律定擬具奏原告民人賈榮升該部照例解往備質欽此同日奉旨此案着交李鴻章督同臬司親提人証卷宗秉公研訊確情按律定擬具奏抱告民人張夢花該部照例解往備質欽此同日奉旨文秀着管理健銳營事務钦此同日奉旨穆騰阿所管鑲黃旗蒙古都統着額勒和布署理欽此同日奉上諭右翼監督着　年法欽此 
[京師鎖聞]  
　　通州之南香河縣治距京約百數十里近聞該縣東南城墻於正月間忽無故自裂濶約尋丈然並非坍塌城磚亦未見損傷墜落故該處人士咸傳以爲異事云○去歲京内九十月間盜案迭出五城巡憲因飭各司坊興辦旂牌保甲一時雷厲風行認眞整頓當時有識者已以爲此特虚應故事不久必廢近悉果然懈弛所有布旂或懸或缷牌中所書舖戶現有遷移者關閉者新設者更有自别處徙至者須隨時稽查方稱實事求是詎竟虛糜捐欵自初迄今牌名從未更動然各舖戶所捐之錢已耗費殆盡矣吁果誰之咎哉○太醫院醫官李君德立精醫理宮内不時召診詎李君於正月初忽自患病二月初九日勢更沈重退歸私宅延至二月十三日仙逝傳得李於去冬某夜半將寢忽聞剝喙聲甚急詢之係求診者及啓門則見一老媼掖一婦人入按其脈則冷如鐵石李大驚方欲有　而兩人已失所在因是驚悸得疾云意者生氣盡而得見鬼魅歟抑傳者之妄言歟○前門外打磨廠西口二酉堂皆坊於上月頓遭回祿其起火之由聞係對面桅廠存木棧房延及緣該棧房緊靠書坊後樓樓之上下積書甚多約值銀萬有餘兩盡付一炬是日爲該坊東姚姓第四子彌月之期讌飲甫終而火已大熾事起倉猝搬運不遑間有搶出又爲匪人劫去故所剩者謹得十分之一尙殘缺不全售之行中祗值銀千二百兩舊存書板十數套亦皆被祝融氏收去傳聞火起時姚欲梯取架上貴重之書登之數次屢升屢蹶卒不克上遂舍之而出次日經南城巡憲駕臨責桅廠主不能防患未然着重笞數百嗣據棧主供稱木棧房所存木料亦值二千餘金豈肯自不小心况棧房時常關鎖每月不過進去二三次已久無人出入不知火何由起現在姚欲向桅廠賠銀未審廠主能否允從也○京師各省仕宦每屆春季舉行圑拜統由值年者經理預期飭長班知會屆日齊集讌飲觀劇盡歡而散今春各省圑拜多雇四喜班在鐵門文昌舘開演蓋以該班晚間燈戲頗爲出色也二月念一日聞某省舉行圑拜亦傳四喜班該班中相公最多有兩相公最爲士夫賞識所演畵畵一齣久已著名演時一人畵籣一人寫竹旣成卽各執所畫於臺前令人品評設臺下有相認之老斗莫不躍登攫取是日某省圑拜亦點此齣兩優方執畵演唱正在得意之時詎知臺下熟人約有六七輩咸來爭取畵張互相吵閙幾　揮拳嗣經同人勸解始各不歡而散翌日京師中傳述此事皆爲之捧腹○京師向用當十大錢係由錢法堂所鑄應無砂壳鵝眼等弊詎近日市上流通者名爲大錢實則每一千内首尾所穿大錢不過二三十文其餘無非砂壳小錢形同私鑄年號則同治光緒爲多咸豐次之初時尙有挑剔不用者近因挑不勝挑居然通行但民間實受害不淺刻下市上每兩銀換錢十七八千以銀易錢誠便矣若以錢易銀未免較往常吃虧牧民者尙其於錢法加之意哉 
[商家遇盜]  
　　本月初二夜三鼓時揚城左衛街江甘岸商許秋槎宅被盜聞所失甚多或云萬金或云千金或云數千金皆外人揣度之辭究竟不知其數大約所失雖鉅未便多　耳聞許氏本湖南富族自許君次蘇以孝廉由軍功洊保道員分發江蘇歴委大差遂護　淮運司印解組後有鹽數十票爲商販巨壁長子晉生名星河以幹辦稱遂認運江甘數岸隱己化販爲商化票爲綱矣未幾次蘇晉生相繼殁其第四子秋槎席父兄餘業因不能振作家漸中落而賊不知也初二夜賊踰墻而入啓門而出所刼之物乃秋槎之第五弟者傳得席卷而去當臨去時尙於室中遺有火種家人驚覺首先救火賊遂乘間遠逸盖賊欲縱火以分其衆也又聞許氏一廚役持械追賊賊發空鎗　懼之且呼曰我輩弟兄本是來與陳姓借盤川誤入許室非所願也許氏能配我輩一過耶大笑而去陳在許之間壁現爲揚城首富賊故有是說云 
[馳馬傷身]  
　　蘇郡日來馳馬之禁已弛而畜馬者又復裝潢鞍鐙修飾絲韁遂至牝壯驪黃爭輝道左益以少年紈袴性好馳驅按轡揚鞭不知利害前月杪有城中某甲在元妙觀前雇馬出城往各處馳騁日將西下甫擬歸家詎經上津橋城守營盤該處舊有馬道爲兵弁操演之所馬經是處逸不能止甲無力控馭馬亦驚馳失措一時人馬同翻甲被馬壓脅肋受傷噴血不止當時經人舁送回家醫治不效翌日斃命其馬夫以控勒無方經營中送縣枷號示衆云 
[騙竊供認]  
　　行竊詭異一案昨捕房又將在押之鍾福山華秋泉解訊原告王常書及聚壽堂妓館傭婦徐顧氏均投案備訊前日由捕房于鍾身畔搜出之洋飾等件一併起　並由包探赴同和棧吊　鍾之皮箱一隻鋪蓋一個衣包一個搜出尖角圓心紅邊之七星旗一面旗上金　勅召萬神字樣又質票二十餘張翁太守令王常書再將　情細述王禀徽州人前在太古惠作生意今於二月初一日庽同和棧鍾係三月初四進棧初五與衆客閒談自誇其有妙術令一人取出一　試法果頃刻變爲十元又一日以一洋變作八元初七日邀庽客游妓館將眼鏡一副變成兩副初九晚我自外回棧見其房中燈火甚明不知何事從門隙窺探見伊披髮紥紅巾書符揑訣大駭出外訴捕得遇包探夥胡雲卿告知其故同往觀看至天微明時鍾思逃逸當時鳴捕拘住等情華秋泉供蘇州人在滬開棧已歴八年鍾於三月初四到棧初五日我搖得　會爲彼知覺乃謂我今年可望發財如交伊洋六十四元放空箱内任其施法翌日可以變多能將一年之利預爲　　我一時受惑 
 
 

Page 3

 
 
第三章信從及聞王客與伊吵閙開箱觀看則洋蚨已歸烏有云太守嚴詰鍾福山據供紹興會稽縣人素習成衣業後在蘇州臥龍街開零　店此七星旗係在蘇州福興客棧得來並無法術不過妄言圖騙前之變洋實將已衣質洋預藏身畔臨時暗增眼鏡亦然太守詰家中尙有何人幾時到滬從何處來行騙共有幾次答稱從蘇地來初四日抵埠家有老母及妹因見華秋泉新得會項欲圖生發詭言胡誘渠不信故假爲奇術以慫動之刻下只求施恩太守問質　從何而來答稱有在小東門外全發棧寓客寍人徐姓處騙來者亦有己衣在内而徐姓失衣尚未知我之所爲太守查檢質票見有去年十二月二十三日之票因詰去年到滬住居何所答稱去年在法馬路租賃房屋與母同住嗣因日用不敷將母送回紹興云據徐顧氏訴稱傭于聚壽堂妓巧福處鍾客近來游玩吃酒一檯呌局一次今尙欠洋八元前晚又來適巧福囑我將頭上首飾安放橱中詎被竊去包金押髮荷花板銀鐲銀戒指金鑲籐鐲及珠花等件太守鑒閱失單飭將起到之贓物認領尙少珠花一隻鍾供質在恒德典押本五元票已遺失太守乃諭徐顧氏姑退去珠花再爲吊取斥華秋泉謂爾棧庽此等人擾及他客實屬糊塗今從寛着交保釋放鍾福山仍行管押待臨捕房時發落 
[查竊受傷]  
　　英租界正豐街某姓乾麵店夥何阿四因失去鼻烟瓶一个疑同業夥張開旺所竊盤問之下張以被誣氣忿竟將切麫刀向何砍去何不及避　左手擋刀手遽受傷痛極昏暈臥地血流如注經傍人扭張交捕昨解英公堂訊理何聲訴前情請驗偒痕將刀呈閱張供實因誣竊難甘以致誤傷陳太守驗得何受傷甚重隨判責張百板押候何投醫院察看傷勢如何再行核辦一面飭傳張之店主到案諭令墊繳養傷資六元呈閱之刀存堂 
[扣錢啓釁]  
　　鄭小和陶阿茂投英公堂控稱在大吉祥客棧當轎夫因華阿金王銀和爭奪生意致被毆傷是以將二人交捕送究華王二人禀稱昨寓客蔣老爺喚我等抬轎給轎錢六百文棧主要每千扣錢三十文我等商減不允以致爭論轎被扣留棧主陳耀亭供鄭與陶係棧中雇用之轎夫華王二人與爭生意致起口角並無扣錢之事陳太守問陳曾否扣留其轎答稱轎固在我棧中郤非扣住實因蔣客尙要坐此轎也太守謂然則並非爭奪啓釁可見汝向扣錢是眞惟驗得鄭確受傷着陳爲料理養傷一面飭差同華王二人至棧舁回其轎並諭該二人以彼棧旣自有轎夫着具結以後不得再往抬轎兩造俱遵諭而退 
[欠租避匿]  
　　高易洋行經租洋人偕收租華人王虞卿赴法公堂控稱小東門外有一房屋租與劉姓開設客棧每月租洋三十九元去年底結欠四十四元今年仍分文未付又欠三个月計一百十七元兩共欠一百六十一元而劉姓於前月二十日走匿不面故念二日前往釘門粘貼告白限其五日淸理逾期須將屋中物件拍賣現已越三禮拜光景劉仍不出爲此投案聲禀擬將所有什物拍賣抵欠等情翁太守謂物件可曾檢點答稱尙未查過太守飭包探同赴該處細點物件開單存案再展一禮拜如劉仍不料理可於下禮拜六拍賣云王虞卿遵諭而退 
[賣孩涉訟]  
　　昨法公堂據婦人陸金氏投控稱係蘇州人現住八仙橋夫主陸明山推車爲生新生女孩甫及七十餘天前日爲隣居胡江氏抱去霎時不知所往嗣見該氏向索一味支吾探知賣在虹口廣東街爲此鳴捕將胡江氏及其夫胡阿壽并胡之同居閔初一併拘送求究胡阿壽供陸姓生女囑我賣去我有友人名劉阿三駕外國人之遊船住居虹口故將女孩寄於彼處取洋一元五角交與陸姓等情翁太守飭將胡阿壽暫押諭陸金氏同胡江氏閔初前往虹口先將小孩抱囘再爲核辦 
[浙江同善堂催請核獎啓]  
　　光緒六年春直督憲咨請浙撫憲行司道會紳分勸直隸賑捐就同善堂舉辦截至本年二月止解過銀八萬兩又棉衣五千件又先由晋捐移直賑銀一萬七千兩所有塡發印收准各善士請獎兹直督憲准部文賑獎以七年六月爲止浙省造具獎册自應以五月底集數以備直省核明依期報部爲此知照各善士凡執有印收願請銜封者務於四月以内至堂查照直賑局示諭章程請獎幸勿延誤七年三月上旬同善堂具 
[文安陳貞女行並祈諸吟壇玉和]  
　　狀元宰相有二天君不見張文蔚留夢炎名士通侯難滿欲又不見鄧銅山石金谷陳氏貞女出小家眼中所見桑與麻豈識詩書有禮則豈圖綽楔來褒嘉但知此身已許郭氏子此身不貞心不死安貧守貞吾分耳以貞賣金無此理吁嗟乎終朝仰屋無一餐女之守貞人所難贈金保貞世亦稀女之不受奇更奇吁嗟乎事到艱難心乃見人生亦各從其願貞節淸廉本性天豈在男女富貴與貧賤[  龍眼方華喬甫稿]  
[淸明日作]  
　　難得糊塗過驚人是此時滿城門插柳當戶雨如絲獨客曾誰慣多愁强自支傷心古來祿未及介之推歲月駸駸去纔春倐到今九州澆地酒千古憶鄉心未必家山遠其如宦海沈捫懷思繼述有涙落遙岑自買杭州棹承歡久缺如杏花新令節春草舊蓬廬衣上前年線懷中此日書誰憐宦遊子貧賤甚當初芳草頻年緑王孫去不歸舊痕啼尙濕鄉夢醒來非已覺催人老遑論减帶圍羡他梁上燕今日又雙飛[  龍眠方華喬甫稿]  
[管君秋初袖悼淑配潘孺人諸作見示爰賦一律四絶奉正]  
　　悼亡才不讓潘安示我新詩欲和難一字一珠都是涙淋漓滿紙帶春寒羅浮仙子本前身緣結師雄自有因縹渺香魂何處覔月明林下擬遺眞寫韵才華合是仙怱怱遽赴大羅天香留翰墨情猶在爲補人間未了緣朧朧月色淡黃昏不忍凄其聽鼓盆斗酒隻雞慙未得吟成聊以代招魂慰君無計爲君吟翡翠於今冷繡衾花信已隨春事杳芳蹤祇許夢魂尋冰絃彈斷音猶在玉管吹殘恨轉深紅袖添香空想像一燈相對涙沾襟[  三十六峯館主人胡琪二梅甫稿]  
　　　讀管君秋初因悼淑配潘孺人倩滕君省三所著梅鶴夢傳奇四齣爰不揣鄙陋各綴一律卽請寄社海上聯吟社雪鴻吟社諸大吟壇 
 
 

Page 4

 
 
第四章 
[賜和并請指疵]  
　　遇朋梅花影裏息浮生旅况蕭然是客程舊雨飄來非夙約萍踪巧合轉相驚勞塵應愧揚州鷂跋浪終期滄海鯨促膝燈前同剪燭征途藉可慰可慰生平○泣子梅妻鶴子付流波還譜閨房思子歌辛苦補巢傷乳燕凄凉埋玉泣嬌娥曇雲一現遺璋冷珠涙千行舊襁多五夜愁腸難訴盡爭教釵影不消磨○奠像玉容搖曳粉墻西怨態參差寫不齊斟上三樽同涙滴香飄幾縷共情迷桃花人面生天遠芳草離懷壓樹低默默攖唇聲息靜空聞庭外一鶯啼○夢叙輕寒似水薄衾孤入夢迷離佳遇初一種色香憑幻結三生姻好證虛無儼然笑語親如素宛爾聲塵接未紆漏鼓鳴鐘皆可恨恨他遞報醒鰥夫[  印詮弟姚惕齋待删草]  
[光緒七年二月二十三日京報全錄]  
　　宮門抄○發抄旨六道○諭旨兩道錄前○江督劉等奏查明海運出力分别請獎摺子○又奏請開復同知處分夾片○蘇撫吳奏請旌表夾片○江督劉奏委調頟縣夾片○又奏委署知縣夾片○又奏運使飭赴新任夾片○大臣宗室福奏恭報接印日期摺子○將軍定等奏請補給勅書夾片○又奏據情代奏夾片○大臣明奏據情代奏摺○二月二十三日吏部翰林院正黃旗值日吏部引見三十六名侍衛處一名○載瀛由東陵回京請安○德福等各謝授署缺恩○全志預俻召見○李朝儀續假十五日○容貝子遞遺摺○召見軍機全志○發抄譚鍾麟奏五年海運官紳請獎奉旨該部議奏片一件單三件併發欽此○又上年十二月分海塘沙水情形奉旨工部知道單圖併發欽此○又桑樹勳等委署金衢嚴道各缺奉旨知道了欽此○又查覆四年海運出力之吳唐林奉旨覧欽此○又塘工動用銀數出力人員酌保奉旨該部知道單併發在事出力員弁准其擇尢酌保毋許昌濫欽此○周恒祺奏白雲彪補高唐營都司奉旨兵部議奏欽此○○兩江總督臣劉坤一江蘇巡撫臣吳元炳跪奏爲查明蘇省海運光緒四年分漕白二糧辦理徑運在事出力官紳書吏懇恩分别給獎恭摺奏祈聖鑒事竊照蘇省光緒四年分蘇松常鎭泰五府州屬征收漕白二糧並金壇縣抵征採賈各欵共正耗米七十萬二千八百九十五石零循案在滬雇募沙衛各船並參用招商局輪船分裝由海運津由前糧道英樸在津督飭承辦各員斛兌過剝分起轉運計自光緒五年二月初五日起在滬陸續放洋運津於閏三月十二日先後轉運抵通開兌至五月二十四日止將正漕採買各欵米石在津截撥直隸賑糧一律交收完竣伏查蘇省漕糧自攺辦徑運通壩之後凡直省應辦各事悉歸南省泒員經理頭緒紛煩責任綦　兼以船少費絀承辦各員董俱能實心任事愼始圖終自上海受兌開行各船涉歴重洋先後穩抵天津得以提前起運交兌早充天庾奉撥糧米亦一併交淸解濟饑區均屬異常妥速所有津通等處在事出力各員董前准大學士直隸督臣李鴻竟核明勞績開單咨蘇核槳當經轉行司道覆查彚辦去後兹據署蘇州藩司許應鑅兼理臬司蘇松糧道王艈藻蘇松太道劉瑞芬按照單開官紳並查明蘇滬等處辦事出力官紳書吏曁水師巡護出力各員逐加確核詳請奏獎並准江南提臣李朝斌將輪船出洋巡護員弁擇尤開送彚獎前來臣等覆查蘇省光緒四年分海運漕曰二糧曁抵徵採買米共七十萬二千餘石照案招雇沙衛各船另輪船兼裝並運抵津後除截撥賑糧四萬四百石外其餘米石徑　通交兌其籌畫南北各局用欵分司津通等處雇剝運交會屬任事煩多所有在事各員董或辦理轉運彈厭稽查或鈎稽銀米雇船監兌或銀米首先全完或出洋認眞巡護均能任勞任怨實力實心洵屬急公奮勉倍著辛勞除將出力稍次人員核實删剔由臣等酌給外獎外謹將辦理海運出力各官紳書吏擇尢酌擬獎叙等差繕具淸單恭呈御覽合無仰懇天恩俯准分别給獎以照激勸理合恭摺具奏伏乞皇太后皇上聖鑒訓示謹奏軍機大臣奉旨該部議奏單片併發欽此○○劉坤一等片再據署蘇藩司許應鑅詳稱光緒四年分銀米首先全完各員業經彚入海運正案奏請獎叙尙有川沙廳同知陳方瀛是年海運冬漕銀米及應徵漕項銀兩實於頭批放洋以前一律掃數全完自　一體給獎惟該員前於光緒二年四月因疏防越獄脫逃絞遣重犯　幗墻朱鳳山二名案内奏叅摘去頂戴四載有餘尙未開復而該員疏防越獄之案業已擬結擬請將該員摘頂處分奏請開復等情前來臣等覆查光緒四年分各屬銀米首先　完各員現經彚案請獎該員陳方瀛同一首先全完似未便没其急公之忱合無仰懇天恩俯賜將川沙廳同知陳方瀛疏防越獄案内摘頂處分准予開復以昭激勸　附片具陳伏乞聖鑒訓示謹奏軍機大臣奉旨覽欽此○○吳元炳片再據江蘇候補道趙宗道等呈稱同鄉安徽太平縣節婦崔焦氏係文生焦觀樹之女於嘉慶二十五年適已故二品封職崔國琚爲妻井臼躬操恪循婦職爲　黨所交推姑　夙痺之疾氏侍湯藥歴數年而不懈道光八年七月十七日崔國琚因赴試北闈病没旅舍時氏年二十七歲聞耗後慟不欲生經親族苦勸始節哀强起篤志守節撫孤成立備歴艱辛及長子繩祖筮仕江蘇同治二年間任阜寍縣事迎養節婦于署時年已六十二歲卽于是年病故計守節二十六年實屬操堅金石節孝兩全職　誼切梓桑見聞眞確不忍聽其湮没造　事實册結公懇奏請旌表等情前來臣查已故節婦崔焦氏幼嫻内則長習閫儀廼遭賦命之窮悲興分鏡卽勵懷沽之節志切飲冰事病姑而婦職無虧教孤子而母型足式洵稱巾幗完人宜荷旌揚盛典合無仰懇天恩俯准旌表以彰節孝而維風化除册結咨部並咨安徽撫臣查照外謹會同兩江督臣劉坤一江蘇學臣黃體芳附片具奏伏乞聖鑒訓示謹奏軍機大臣奉旨着准其旌表禮部知道欽此○○劉坤一等片再寳應縣知縣吳觀樂現據詳報丁母憂除另行具題開缺銓選外所遺寳應縣知縣雖係簡缺第該縣近來民情刁詐訟獄煩多非精明諳練之　不足以資治理查有准補沛縣知縣唐紫封篤實安詳堪以調署據藩臬兩司會詳前來除檄飭遵照外謹合詞附片陳明伏乞聖鑒謹奏軍機大臣奉旨知道了欽此○○劉坤一等片再婁縣知縣蔡敬熙因查勘荒熟未淸撤任所遺員缺係屬附郭要　查有准補奉賢縣知縣陳熊才明　有爲堪以署理據藩臬兩司會詳前來除批飭遵照外　合詞附片陳明伏乞聖鑒謹奏軍機大臣奉旨知道了欽此○○劉坤一等片再准吏部咨光緒六年十月十七日奉上諭兩淮鹽運使員缺着洪汝奎調補等因欽此當因洪汝奎辦理軍需局務交代需時先經奏明派員署理在案茲洪汝奎業日交缷局務應卽飭赴親任以專責成除檄行遵照外謹會同江蘇巡撫臣吳元炳附片陳明伏乞聖鑒謹奏軍機大臣奉旨知道了欽此○○副都統銜西甯辦事大臣奴才宗室福錕跪奏爲奏叨 
 
 

Page 5

 
 
接印日期恭謝天恩仰祈聖鑒事竊奴才於六月十一日仰蒙聖恩簡放西甯辦事大臣當卽恭摺叩謝天恩嗣於八月初二日跪聆聖訓旋卽束裝起程因沿途雨水隱滯泥淖難行於十一月十三日始抵蘭州省城適聞督臣左宗棠由哈密營次進京陛見將水抵省奴才因初膺外任諸有未諳遂卽守候數日於二十一日與督臣會晤將地方一切情形詳求指示適值署西甯辦事大臣李愼亦因有向督臣面陳之事帶印進省當卽於二十六日差委員弁將總理西海番子事務關防一顆齎送前來奴才卽於是日望闕叩頭祗領任事接印後卽趕緊啓行計於十二月初六日卽可抵西甯任事伏恩奴才宗室末胄世受國恩歴試京曹毫無報稱茲復忝膺眷命畀以邊隅重寄益覺悚惕難名竊查靑海地方幅員遼闊川議毗連番蒙聚族而居駕馭拊循最關緊要奴才惟有勉竭駑　矢愼矢勤遇事興護督臣楊昌濬和衷商辦實力講求務期處置得宜藉以仰酬高厚鴻慈於萬一所有奴才接印日期理合恭摺具奏伏乞皇太后皇上聖鑒謹奏軍機大臣奉旨知道了欽此○○定安等片再據布特哈副都統銜總管諾們德勤和爾等呈稱正黃旗里興額佐領下初次承襲雲翳尉魯克　阿於同治十三年八月二十日病故所領襲官　勅書一軸於光緒六年七月間因失火延　住房一併焚燬查得該員承襲卷宗照錄呈請補領等因結報前來查例載誥命被水火盜賊毁失者免議仍照例題請重給等語已哉雲騎尉魯克興阿被火焚燬　勅書一軸應請照例補領除將該故員　官底册照錄咨送吏部查核補給外理合附片具奏伏乞聖鑒謹奏軍機大臣奉旨知道了欽此○○定安等片再查京城鑲紅旗滿洲副都統安德於去歲由京請假回旗祭掃嗣因修理　慕工程未竣呈懇續假經奴才等據情代奏仰蒙聖恩自本年七月初一日起奉旨賞假兩個月嗣因感受風寒傷病舉發復請代奏自九月初一日起奉旨安德着再賞假兩個月欽此欽遵各在案兹於十二月初二日據布特哈副都統銜總管諾們　勒和爾呈報轉據副都統安　呈稱假限又已屆滿奈傷病未痊愈不能支持就道實深焦灼惟有呈請代奏籲懇天恩請自十一月初一日起再行續假兩個月俾資赶緊調理一俟稍痊卽行回京供職斷不敢稍耽安逸自外生成等情經該處副都統銜總管派員查驗屬實結報前來理合附片代奏伏气聖　訓示謹奏請旨軍機大臣奉旨安德着再賞假兩個月欽此○○奴才明春跪奏爲據情代奏請勅理藩院補頒王公表傳等書恭摺仰祈聖鑒事竊奴才據哈密扎隆克回子親王邁哈監特呈稱回部舊存王公表傳回疆則例並世　歴代　册誥自惟兵燹後一概焚燬無在若不呈請補行頒發遇事無可稽考懇請據情代奏補行頒發等情前來奴才復查無異應請勅下理藩院衙門頒給王公表傳回疆則例並該回王世守歴代册誥等件如蒙恩准恭候　命下之日卽飭該回王派員隨同奴才差弁赴理藩院衙門請領謹將請頒王公表傳等件各緣由理合恭摺由驛具奏伏乞皇太后皇上聖鑒訓示謹奏軍機大臣奉旨該衙門知道欽此 
[浙省撫轅抄]  
　　一月初五日同知蕭允文禀知軍需局委修理憲轅圍墻及望江門　程差叩見鄧淵修交缷西興厘差禀知差人來省奉釐捐局委調辦義橋船局差叩謝通判余紹僑禀見叩辭解餉　都分省候補州何慶湘禀辭赴京　岩縣氶馬維藩禀辭赴任○初六日候補主簿趙廷玉下四　從　　李燮堂上一典吏吳紹經下三俱銷各叚保甲差未人流春霖禀辭管解减平銀兩赴都 
[蘇省撫轅抄]  
　　三月初九日安徽候補知府李松榮辭赴吳淞口查哨知縣趙樹楷禀知奉委林鍚金盤量穀石差候選知縣勞承慶浙江人由京來 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
