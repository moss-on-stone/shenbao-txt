# 1885 - 193 - 4904405

 

Page 1

 
 
[四十五號畫報出售] [  點石齋主人啟]  
　　從前烟舘僱用女堂倌業經前任官憲懲辦示禁在案近日法租界中又有復蹈前愆者爲翁太守訪拿懲辦遊街示衆此風庶可永絶特繪兩圖以紀善政再者廣東大水其西寗東安等十數州縣悉被冲沒灾民流離瑣尾慘不忍言滬上樂善諸君子籌欵不遑爲圖以當將伯之呼助本齋照印八圖列入畫報之首願見者厪懷飢溺惻隱同深其畫譜暫節一期下次卽當續出畫報於初六日出售後附淞隱漫錄圖說一則閲者鑒之此佈 
[精選石印大題文彚出售] [  點石齋主人啟]  
　　坊刻大題文數千篇而止罕有逾萬者間有之而本數纍纍不便提携揣摩家每厭苦之本齋於上年延名宿將海内著名之刻文薈萃而精選之務　花樣斬新最利塲屋者得文約一萬五千篇分裝十二本定價十元現已躉數售出欲購者請至上洋新北門外新昌泰及法馬路南申昌取閲可也　佈 
[弊俗宜防其漸論]  
　　上海自通商開埠以來五方雜處良莠不齊其風氣之壞於斯甚矣流氓之多拆梢打降層見疉出窮人之衆更莫衆于此處區區數里之租界其風俗之弊病有楮墨所難罄者然而長三書寓多係富商大賈有樂其間么二住家品稍下矣而排場一切尚非窮人子所能投足至於花烟間又其次矣降而至於一洞天一帶以及各處臺基傷風敗俗壞男女之大防其害人也實甚華官屢欲禁止而苦於不能其所以不能者則由於西官不肯會同示禁故也夫西官旣有保護本國商人之責則豈不欲使地方風氣蒸蒸日盛風氣好則民情深厚而西商之在此者不至沾染積習漸入於邪是亦保護于無形之妙用西官豈曰不知祗以泥於爲利起見或恐此等事悉子禁絶則商賈將以地方冷落而不來法界花烟間翁太守竭力思禁而捕房慮若輩遷去房屋必多空閉租金必將歉收因此阻格法官亦爲所惑而卒不能成翁太守之志是可慨焉雖然此皆風氣之己開且男女之欲雖曰合不以正尚不出乎人情果能禁維固足以挽頽風卽不能禁亦尚可以藉口於順人情也獨有最壞之風氣幸而上海向來不至沾染而目下則大有此風將開之漸此則尤宜先事防維中西官所宜早爲示禁者矣其事維何則呌相公是相公者伶人之爲旦脚者本曰像姑爲其像姑娘之形容也後乃轉其音爲相公而京都天津則并生老淨丑俱名之爲相公凡遇飲宴輒以一紙喚之來以是爲玩具如南邊之呌局然葢京都爲首善之區官員之所薈萃不敢公然狎妓以敗名聲而又苦於無可爲樂乃以伶人代妓女然聞京師之呼相公不過侑酒唱歌不若天津之風氣敗惡至於南邊則向來並無此風雖上海之風俗流蕩猶無此事而近來則漸有之矣向者楊月樓十三旦黑兒等輩僅以迷惑婦女爲事邇聞有某詞人素負詩名初至滬凟有人邀之觀劇見所謂八琴旦者說之欲招之共坐主人重其請爲之呼而下至則某詞人一見如獲珍寳起立把手親爲移坐殷勤備至雖戲園衆人咸屬耳目而彼若不知也者主人覺之然已無可如何矣自後某詞人無一夜不觀劇卽無一夜不招該伶或一日辭不至則嗒焉若喪心滋不悦坐立俱不能甯正不知其傾倒何以若此也又有某孝廉者與友小憩於華衆會瀹茗清談正在快意適有伶人周鳳林至某孝廉一見若迎大賓也者爲之起立遜坐亦復殷勤甚至若自忘其身爲孝廉彼爲優伶并不顧他人之竊笑其後抑且欣欣然得意殊甚深以爲榮其友覺之逡巡避去而某孝廉者反笑友人之迂則不知其所惑爲何如矣兹二事皆係親聞目睹特以隱惡揚善爲念不忍舉其姓名耳若此者正以慕效北方風氣而更有過之聞北邊伶人見客必請安視之如奴僕然而今則反起立迎之親爲移坐是則又加北人一等竊恐此風將由北而南所貴乎詞人孝廉將以提唱風雅彼之所爲衆人無不屬耳目焉上海向無此風而今乃忽有此等詞人孝廉爲之提唱吾恐從風而靡者當不乏人一人唱之衆人和之况其唱者爲詞人孝廉也乎彼衆人寡識以爲某詞人某孝廉者尚且下交伶人則是非此不足爲榮非此不足爲樂行見羣相慕效目爲風流而不知其下流也殊甚此風若再漸開則上海之地方其人情風俗之壞有不日益加甚者耶顧此時尚係風氣之初開禁之猶可及也此事不但爲中國所惡亦且爲西人所深惡且禁之亦於西人有益無損與禁妓女花烟館臺基等尤屬情形不同極爲便易若中國官憲以此等情形明告西官請飭捕房與中國宫差會同嚴查密訪凡見有此等情事立時拘入捕房解送公堂從嚴懲辦并將該伶人驅逐遞籍懲一以警百誰復敢尤而效之也哉蘇州府魁太尊下車伊始禁令頻頒或有議其後者以爲禁及寛辦髻罩不亦其細已甚而僕以爲此正魁太守杜漸防微之至意所謂防之于未然也易曰履霜堅冰至所願與有轉移風氣之權者一進其芻蕘焉 
[本館接奉電音]  
　　昨晚十一下五十分時本館駐京訪事人飛電傳來本月初七日諭旨一道敬譯譯登○六月初七日奉旨胡瑞瀾補授太常寺卿欽此 
[續述粤東西水災]  
　　廣西懷集縣本月初旬河水陡高數丈人民蕩析離居傷心慘目張制軍聞報立卽籌辦榖米數千石委利濟輪船拖往賑濟○高崗醫靈廟麕聚災民千餘人現在水患漸平而廬舍淹沒大半無家可歸若勒令回去勢必餓塡溝壑南海縣張明府體察情形諭令四廟紳耆在西山古廟東西兩室分别男女暫爲留養此係周卹災民起見乞丐不准混入以示區别○各鄉慘遭水患其年少者或登山攀樹而老者幼者多以缸甕乘之泛乎中流任其漂蕩如遇人拯救尚有生還之望前日某漁人在海面打魚見有缸甕數个順流而下近視之内坐小孩一名奄奄一息并有洋銀十數元及乾糧等物某漁人報知鄉紳拯之登岸暫爲撫育又有缸甕載一婦人年約六旬鄉人見其年老欲委棄之於心究有不忍亦卽拯救又有大樹一株拖屍身數具流至某海口經人撈起安葬此蓋水勢陡漲時攀樹以避迨樹被水冲折遂隨樹流於海中如此情形指不勝屈略誌數端可見災祲之慘矣○日前有某富戶備辦餅食乾糧在南岸西村等處沿路散放以補愛育堂之不足好施樂善殊可嘉矣 
[漕運神速]  
　　本屇海運江浙漕白糧米自和局大定後卽於上月初由運漕招商局排日裝兌上輪趲程放洋北上所有分儲旗昌怡和太古等棧之米至上月杪業已一律運竣閲時僅兩旬有餘而江浙數十萬漕粮均已掃數運抵京通上充天庾自非在事諸公勤奮從事亦鳥能神速若是耶日來在滬監兌委員均經回蘇銷差謁見各憲時皆 
 
 

Page 2

 
 
謂此次漕運之迅速實爲歴屆所未有譚方伯尤喜形於色擊節稱快並聞儲棧米石雖經數月老變之數尚不見多均由運漕局及各州縣隨時買補耗折甚微更爲意想所不到且北河春間頗患水淺現在津沽河道一律暢行無阻說者謂天家維正之供百神羣焉効命豈不信然 
[長崎來信]  
　　有客從十洲三島間託青鳥使傳言現有俄國大鐵甲船一艘由海參崴開來又英兵船兩艘美提督坐船一艘法國德利用芳鐵甲船一艘及日本海門清輝兩兵船均停泊是處云 
[學憲過揚]  
　　江蘇學憲黄潄蘭宗師上月初旬考試通州現已完竣憲節於本月初三日過揚回江陰本署俟荷夏後卽行赴省接辦錄遺云 
[破圩續記]  
　　瓜洲破圩一事已見前報兹聞該處自破圩後水勢汜濫異常虹橋及楊子橋一帶均成澤國所有尹姓等田畝稻倉全行淹沒該處鄉民紛紛入城禀報江都縣前聚集數百人謝明府親出勸慰仍未退去當圩未破時敢處高姓家竈前隙地忽有一孔潺潺然出水約高一二尺羣相驚駭有老者見之急令以汚穢之物掩罩其上未幾而圩破又聞六七濠佛感洲一帶江邊先後坍塌數十丈距署前照壁僅有一箭路光景云 
[揚屬水勢]  
　　現在江潮盛漲運河水勢日高東西堤岌岌堪虞程都轉會同堤工總辦吳觀察先後遴派委員駐工防守並將東堤沿途耳閘陸續啓放高郵誌樁存水現已一丈七八尺此高寶一帶運河近日之情形也至裏河河身本淺一遇大水卽有漫溢之虞現在河岸居民均居水閣之上下河如秦疃時堰等處本無縴道今逢上游盛漲該處已成一片汪洋田畝咸在水中舟行偶不小心即誤擱於田峺間此裏下河之近日情形也且此河爲通泰兩屬運鹽孔道都轉已派員前往查探矣 
[賭棍拒捕]  
　　厦門賭風較粤東尤甚其開設賭塲者大都係衙署中人而雇西國水手爲之看門或托名洋商雖經提道兩憲照會西國領事會拿懲辦而若輩毫無顧忌不旬日而舊態復作彭紀南軍門嫉之如仇遂於五月二十九日十二點鐘時特委中軍哨官帶兵數十名往柴橋内萬年賭館捉赌不料該賭徒等竟敢招同吕宋水手千餘人然槍拒捕擊傷勇丁十數名中軍哨官身受重傷其受傷　重之兵勇一名于次日斃命吕宋人受傷者亦有十一人當塲拿獲開賭場之胞弟及賭夥四人吕宋洋人一名夫以賭徒而竟敢拒捕已屬目無法紀况勇丁殞命哨官重傷情節尤爲重大若不盡法懲辦何以儆將來耶 
[都下瑣談]  
　　距京師東便門六七里有高碑店村村濵運河之上平閘每值夏日附近居民多浴於河中上月杪忽有一道人年老而貌醜衣不解帶躍入河中以泳以游恍如鳩摩羅什之乘盃以渡也岸上人皆怪之移時一六七歲小兒浮水中經行道人之前道人突出腰中利刃斫兒臂應手而折兒痛極遂致溺斃岸上人大驚急喚多人圍道人而獲之縛送諸官訊之始知道人有瘋疾云○京師煤市街草料舖掌櫃劉姓山東人五月中旬自縊死傅者謂劉爲端節債務所迫因而輕生然留所設草鋪生意甚好何至視性命如鴻毛又京師前門大街磚瓦鋪主劉姓者於五月中旬來京方三數日竟自縊於堆房中次早房門不開撬而入始知其死而其求死之故則不可知兩人之死相去不十日而其死亦皆令人不可解云○某甲京西人務農爲業家道小康時入城遨遊策肥衣輕興盡而返五月中旬復入城小住旅邸中一日思往後門外十又海觀荷花飯後乘騾獨往行至後門外騾渴飲之於路旁井上適有大鞍官車經過頂馬在前跟騾隨後迤邐而來馬上長隨惡甲騾當道喝使避道甲不肯讓方相持論突聞車上老婦呼御者命攔甲莫放去使甲近前答話甲不知何故猶相支撐復聞老婦命御人批其頰御人揪甲髮辮至車前老婦呼曰三兒汝好負心汝自六歲出入我宅豢飬長成更以愛婢妻汝待汝可謂不薄汝何故竊物而逃數年不返喚諸下人縛甲至宅再作發落云云甲莫知其故自陳某姓名係某處人實非三兒老婦益怒喝道汝尚敢强辯耶道旁圍看者如堵俱令甲叩頭求恕甲不得已只得以額及地亂求恕罪老婦怒始稍息命諸人釋手令甲隨行至宅甲乘間飛身上騾加鞭而逸比至店則汗流浹背病臥不起旬日稍愈然後歸去至車中老婦爲誰則莫得而知之矣○京師剃頭舖每邀匠人必先支押帳錢若干而後上工匠人如欲跳槽他去亦必補還押帳若掌櫃辭退匠人則押帳不必補還往往不肖匠人上工幾日卽怠惰玩疲故使掌櫃辭退希圖白用押帳前門外皈子廟有某薙頭鋪夏初邀到匠人某甲甫月餘甲卽日日出遊素餐而已該舖掌櫃心甚惡之五月中旬辭甲而向索押帳甲不但不還且惡言相向掌櫃怒飽甲以老拳復以薙刀劃其脊背數十百道甲乃控掌櫃於官此誠所謂雀鼠之爭也 
[逆子戮屍]  
　　逆子費阿德因瘋刃斃繼母錢氏後未及刑誅先經斃命本月初二日辰刻華亭縣楊超亭明府排導乘舟至葉榭鎭登岸換坐肩輿先赴蕭塘港費宅傳集鄰右地保等人逐加勘問隨命駕至戮屍場飭仵作撬開棺木提出逆屍由劊子梟取首級封贮木籠懸掛天橋頭以昭炯戒隨乘原船回郡當懸掛時繩擊未牢首级隨木籠墮下適中橋下木排木行中人以爲大非吉利罰費姓出資祀福德神始肯了結又聞該逆已斃多時而屍骸毫不腐爛一若留待明正典刑者觀此而兇惡之徒益當知所畏懼矣 
[虐媳宜懲]  
　　陸某家在南門外唐坊弄中其子傭於某酒行娶妻某氏不能得堂上歎姑亦雌虎威雄時時將媳凌虐前日偶因細故又將其媳辱詈攢毆多方逼迫隣人出爲勸阻姑亦力竭霽威媳以實命不猶自憐自怨至晩乘人俱睡竟以三尺紅絲雉經畢命昨晨八點鐘時其姑不見媳開門喚之不應破扉而入媳尚高掛梁間因卽備棺收殮聞媳係洞庭山人家中並無親屬故其姑得以脱然無累否則一經控告威逼之罪其可逭乎 
[禀請開關]  
　　海運滬局粮米起運各情節經列報兹悉除衞船不能裝運外其沙船之具攬者共有一百五十六號現經局中派運者祇九十七號其餘五十九號業已由局禀請道憲開關放行照常貿易矣 
[泅水溺斃]  
　　前日城内某姓猪作有一十四歲之男孩挈同一處小孩赴城外新開河浜泅水爲戯一同躍下以泳以游少頃大者忽不知下落幼者懼淘摸多時屍始浮起早巴魂返泉途矣旁人詢知居處報信家中由孩父赶赴河于備棺收殮君子曰觀於該孩之慘死益知宰殺生靈報施曾不在遠也 
[研訊兇手]  
　　虹口頭圖地方扛夫陶茂榮遭同業張四海戮傷致斃報由邑尊相騐等情前已列諸報牘前晩莫邑尊飭提兇手研訊張供小的向在碼頭爲扛夫與陶同室而居前日酒醉後偶與口角遭陶及伊父正發肆毆小的見衆寡不敵旋卽退避兇鋒詎陶父子兇悍異常緊緊赶來又將毆擊小的一時情極掣取桌上小刀意爲恐嚇陶仍向前格鬥致順手連戳幾下乘間脱逃邑尊問屍父正發竄竟因何戳傷答稱小的脱逃時伊在外瀾阻急欲脱身以致順手帶傷並無别故邑尊嚴加盤詰堅執如前卽飭當堂釘鐐收禁候核凶刀儲庫 
[幾成命案]  
　　某姓帽籠作開設本邑新北門内店主之姊夫某僑居對面膝下生有兩女長已許字於某家次尚摽梅待字邇來甲患病 
 
 

Page 3

 
 
沈重醫藥無靈遂由帽籠作主將次甥女許字某姓冀得財禮洋以爲身後之費詎是女早與玉工某乙有囓臂盟不欲紅絲另繫母舅聞而大怒前日見乙驀出三寸霜鋒意圖刺斃乙見而躱避疾步如飛忿忿追來帶傷已手霎時鮮血淋漓渾身沾染幸急卽延醫施治不致有性命之憂也 
[因忿種火]  
　　甲乙二人同住滬南鈎玉弄左近每日出外帮工家中惟老妻及女前日甲妻與乙婦因事口角旋經旁人解散甲妻積不能平至晩八點鐘時乘人不備將種火之物抛入乙家積薪中霎時火勢燎原不可嚮邇幸隣人見而澆灌始不成災同日晩間十點鐘時城内金家牌　某姓柴堆内猝兆焚如家人見而呼救旋經鄰人竭力灌滅幸未夜深人靜不致貽累居鄰云 
[歸途猝斃]  
　　前日下午有某甲挈二小孩至滬北閒遊回至城内舊教塲左近長孩大呼一聲猝然倒地扶起撫之氣已絶矣人生如夢幻泡影其信然歟 
[撈獲女屍]  
　　前日有某炮船在南黄浦撈獲女屍一具舁置王家碼頭浦灘該屍上身一絲不掛穢腐不堪遂由地甲報堂收殮發壇招認云 
[控欠工資]  
　　法界金利源碼頭凡遇外洋輪船到滬起落貨物概歸潮幫小工頭蔡調順建帮小工頭林阿修經管前因所用閩粤兩帮工人咸嫌工錢折扣太多不願工作故另换江北人承當應發之錢向由春記錢莊林阿明給發近蔡虧空纍纍債臺百級遂於本月初三日走逸工人仍向春記索錢林稱已被欠洋二千六百餘元不能再付工人孫大有李明友錢阿六王樹蘭王正昌魏阿和等六人卽偕林將蔡弟有良扭送小東門外捕房轉入大自鳴鐘解送公堂林遞禀訴明被欠數目并稱旗昌行内蔡尚存工洋九百餘元并有九折扣存銀洋約略亦有此數太守問爾與蔡姓往來可有帳據答稱有孫大有訴稱被欠工洋二十四元一角李明友稱被欠工錢十五千二百王樹蘭稱被欠工洋四十一元六角八分王正冒稱被欠工洋二十六元六角四分魏阿和稱被欠煤炭洋三元六角太守詰問有良據供工錢應由春記錢莊支付小的本在虹口營生不知細底但間有地罩十餘張在林處值洋八百元至千餘元太守見孫等工洋約祗百元左右着林如數付清至旗昌之洋當歸爾領林稱無力墊還太守着將有良暫押飭包探帶林去先將帳據取長捕房隨諭各工人旣已被欠工錢可姑暫候或向合做之建幫人頭目林阿秀商付亦無不可衆人應諾而退 
[投河遇救]  
　　常州人趙雙春年近知命向作髹工孑然一身逗遛滬上月出錢二百文向某姓租一席地近因貧病相連不能工作致租鋪錢日積月累逋負良多本月某日得人薦至某嫁妝店做工前日支得工資洋一元自忖如償租值則日用全無不償則追呼難受左思右想憤鬱難平卽聳躍入浦中以圖畢命經巡街捕眼見飭人救起送歸捕房經法捕頭開導再三釋之使去 
[已押免枷]  
　　三月中耿伯勝偕陸楊氏女兒假觀賽馬爲名濳至小東門外源來客寓住宿被流氓窺破捉姦等情前已疉登本報嗣經法句探嚴頌眉孫寶生等捕獲流氓陳阿新着伊供出同黨陳挺押至今已歴七十餘日昨捕房恠伊解案翁太守謂本應枷示今姑念管押多日從寛免枷着笞責二百板以儆 
[芹筵移賑]  
　　謹啓者甲申年冬小兒光鼎蒙取入泮各親友惠賜隆儀郤之不恭祗登拜受芹罇薄治理應具柬相邀惟各親友大半暌隔勢難徧請光臨屢讀報章謹悉廣東省賑務甚鉅施老封翁籌辦賑捐不遺餘力敢將芹席一項湊繳英洋十六元敬求彚寄災區明知杯水車薪無濟於事惟藉以誌諸親友之大惠聊逹謝忱並請登諸貴報倘蒙同志踵行於賑務或不無小補云光緒十一年五月二十五日奉賢龔其福拜啓 
　　接誦來書得駖壹是文郎快掇芹香良殷藻頌荷親朋之雅貺移賑羊城恤飄泊之餘生藉蘇鴈澤實同人所欣幸亦多士所遵循無須杯泛碧筒齒牙芬溢待看榜登丹桂眉睫喜添謹抒蕪詞卽呈荃照上海絲業會舘籌賑公所施善昌少欽氏附誌 
[湯餅會資移助賑欵]  
　　少欽大善長大人閣下恭維德祺長吉惠實時化爲祝敬啓者竊光榮年逾四旬甫於上月幸舉一男仰承諸親厚賜物儀中懷感激應備湯餅之筵聊表拜錫之忱轉思天災未已籌賑方殷民困草蘇待哺孔亟與其肅嘉賓而逹謝不若出微資以拯飢祝諸親友無量功德之爲愈也爲此敬將湯餅資洋六十元齎呈台端伏乞察收代解災區并望登入申滬兩報藉表下忱不勝叩禱之至肅此奉懇恭請德安伏希埀鑒不宣愚晩陳光榮頓首六月初三日 
　　頃奉芝函尤殷薇盥忻審仁翁秩逾强仕喜得賢郎應開湯餅之筵以拜親朋之貺實因天災代有民困奚堪擕餽贈之英員爲人積德撫流離之餓子濟世同仁毋須式燕臚歡安排殽酒共把飛蚨解厄彌補饔餐頭角峥嶸轉盼定成偉器心賜隱刷周全不外衆擎所有迄未弄璋者亟宜俯賜頌槖焉籌賑公所施善昌少欽氏附誌 
[來啓照登]  
　　啓者初六日託法蘭西公司第一次裝洋二千元寄廣東省愛育堂紳董陳春田觀察收放承公司捐免水脚具徵一視同仁日前登報小啓所載七日爲期此亦救災官速之意現蒙陳春瀾翁大善士曁諸仁長俯賜代募連日絡繹交來可艢樂善不倦知此後當更有互相勸募者擬隨時收解不限日期幸賑欵之聨綿藉資紓困賴仁懷之盹摯仰荷旋乾特此登報奉聞[  竹坪陳照元謹啓]  
[上海廣肇公所經解粤省愛育堂賑欵開列]  
　　第一批五月廿五日匯奇銀二千兩第二批五月廿八日匯寄銀二千兩第三批六月初四電匯港解西商捐英洋六千元第四批六月初五匯寄銀二千兩嗣後隨收　解再爲報聞 
[送芝生太守榮任鐵沙]  
　　祖餞臨歧計客程好風迢遞望江城谷鶯遷木多良友琴鶴隨身播令名滬北勳猷憑察斷淞南保障賴經營公餘尚待聨詩句請疉陽關第二聲[  王恩溥松堂拜手]  
[贈竹坪善長]  
　　潯水鬱靈秀挺生多奇姿先生年弱冠英名海上馳怡情翰墨外錯綜范蠡師平生好惠澤仁聲載口碑窮民無告者躬親問所之或給衣與米或施棺與資力行久不倦老而心彌慈頻年患水患羅掘已難支今年水尤甚嶺嶠勢更危哀鴻載道路困苦復流離先生胞與懷聞之愴且悲願言一賑濟甘爲萬姓祈薰沐具衣冠驅車歴炎曦沿門代乞賑隻手相扶持起死澤枯骨令名天下垂積德留子孫天道厚報施[  海上種榆山人後學悦彭氏拜稿]  
[夏日游靜安寺]  
　　薰風來四面惆悵此驕陽科頭赤雙足膩汗浹胸堂日夕牛羊下散步且徜徉農歌四野起凉颷吹我裳巍巍靜安寺松柏鬱蒼蒼老僧三五輩梵語下空廊稽首大士前請毋列燄張乞洒楊柳水大地皆清凉[  悦彭氏就正稿]  
[上海三馬路與昌絲棧陳竹坪經收廣東賑捐六月初六日第四次清單]  
　　葭洲書屋洋五百元匯豐洋東洋一百元巴八利洋東廣昌洋東利記洋東正誼堂四戶各洋五十元庚興洋東公昌克羅明祥茂白哈爾三戶各洋廿五元彌喇里洋東洋十五元杏記茶棧恊和成裕茂和生昌泰南誠信錦章候席氏祈保郤病延年維願却病延年維願平安是福人履氏錦潤堂同初洋行十戶各洋十元生泰成大豐和兩戶合洋七元浙江無名氏匯豐大寫洋人同源亨席正甫王槐三春記綢莊南誠信各堂司又張芳懷讀未樓交來黄潤生爲兄 
 
 

Page 4

 
 
三週懺資移助怡醫慶昌降鄭惟善益記洋貨號元興長十四戶各洋五元恆泰庄衆友洋五元五角杏記墓來悦來茶號湧豐祥茶號春和茶號四戶各洋五元徐世興晋泰招商局南棧漕務處一粟道人四戶各洋四元千頃堂交來無名氏洋三元南誠信各友洋二元五角又燒烟司洋一元五角廣南洋東規銀五兩負債疉疉子謙吉申卜春餘公記蘇州無名氏協成乾信昌珠號黄碧珊陸傑泉南申昌十戶各洋兩元大德生永大生瑞牛祥琴韵閣主榻曉雲永興棧又交來宋裕豐錦潤堂交來無名氏余必康嚴姓久大莊宏度氏　吉申募來平友漁又吳坤泉錦雯號十五戶各洋一元下昻無名氏福仙堂孫永茂吉祥源四戶各洋五角同恊祥陶雲門　筠江兩善士募來同恊祥洋十元又留餘振記兩戶各五元又培德堂全記補過子保平安四戶各洋四元又安記洋二元又無名氏無力子兩戶各洋一元陳　瀾大善士募來哲醫生規銀五十兩又泰昌洋行長美洋行兩戶各洋念五元又無名顔裕良兩戶各洋五元恊和成募來葛經畬洋三元又王春華洋兩元又李献深洋一元又蘭寶山王韋臣虞瑞佐三戶各洋五角怡大恆藥行募來朱敦三洋兩元父沈嘉豐費玉如怡大恆無名氏四戶各洋一元又孫爾安毛旣安孫蓉卿陸煥竟費庭輝翁經畬費藎臣顔文光徐永春周近仁十戶各洋五角查元募來竟芳潤芳兩戶各洋五元又一經書屋洋兩元又甫記詒卿兩戶各洋一元由周浦寄來榮陽諸友洋廿三元又思免居洋十二元又河南叔氏洋十元拾遺子銀壓髮一隻重四錢六分趙元盛白米票十担共收洋一千三百三十元規銀五十五兩飾銀四錢六分兌見再登又白米十担合併聲明 
[浙省撫轅抄]  
　　五月二十九日記名總兵瘳紹洪四川來省禀見○六月初一日吳唐林禀知厘捐局委兼管土藥便商完捐事務于本日開辨顧璜禀知本日接辦總查城門差前署壽昌典吏鄭期鴻交缷回省禀到○初二日巡檢程德昌起服領咨來省禀到 
[蘇省撫轅抄]  
　　初四日候補同知施澍解餉赴湖口回陳其恕禀銷海防營務處齊門外巡防差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[格致書院諸董事於光緒十一年四月二十八日議定章程十條開列如左]  
　　一管理書院設立格致書院原意欲在中國暢行西學廣興格致全爲董事若干人所經理其董事原爲英國麥領事於同治十三年仲春在上海租界内聚會西國紳商議定者先立西董四人一麥領事一旗昌總辦福辟士一英士偉烈亞力一英士傳蘭雅又請華董總辦招商局唐景星一人並議以後隨時可添數人○二董事職司議定中西董事各立八人均須常居上海或相近處者若欲遷住他方須告辭以便衆董簡人補之若不告辭則視爲遺忘仍須添補他人衆董内派選三人各有專司一爲首領一司筆墨一營銀項皆無薪俸每季首七日内並有要事時衆董欲聚議者必先數日告明定期在院聚議聚時至少以四人爲定再少則不能議事又内必西人居二凡議定之事宜登簿内並列上海中西新聞紙○三守院職司衆董宜公聘一頗曉西事之人爲司院俾常居院内日夜經管一切事件及書籍器具並應酬進院觀問之客須盡力興起設院原意凡院内機器器具等應逐細開載院簿每日常來或暫來觀究之人數亦須誌之而來客之姓名寓處及意見志向參議須請其書之客簿以便衆董聚議時檢閲又凡事須遵衆董議章而行不得自行主張任意作事或化費等其外另添院使一人須聽司院分派修整房屋照料來客而俻烟茶不取分文○四看書房正廳底層全爲書房之用凡有晝圖書籍與各亲報並按時出印之書及一切能傳西學與中國者均須備置便處以公衆人之用經守各物俱歸司院無論何故斷不許携出院外並宜囑來客不喧不嚷欲講别事可至耳房○五格致堂正廳樓上爲置格致器具與機器小樣並講格致學之用各具器或物件常排列廚内其名目與細說以華文寫明置於物旁司院可任開廚取簡便器物與來客看試須惟愼使勿損損則咎歸司院又若非衆董特準之外不可將器物搬出堂外如董事欲特在堂内爲華友衆或人講論格致之學或試演器物之理均可定期爲之設有多客欲請講論或教習一種西學董事可順其意爲之延師按時到院教習而取修金此修金爲來學者約定均出○六開院時例院門每日九點鐘開五點鐘關董事如有欲講論西學或聚議要事另定時刻亦可開門惟禮拜之日則不開門凡院門開時司院院使均必在院盡心待客使其悦來○七進院無費凡衣冠整齊品行端正之士平常可隨意到書房起坐或於格致堂閒時游觀一概不取分文若遇爲衆人講論西學時亦可坐聽○八住院之人司院院使二人須常住院内其外不許有家眷戚友同居盖院爲公地凡董事等人斷不可任住院内或專用院内之屋設有華董或格致學徒因欲就便而居近處則可租在院外餘地特建之屋○九課試西學院内隨時可出西事論題請華士著論以便輔興西學俾求精進並令衆人知設院本旨諸董内特派數人定規例出題目登各新報佈告衆知並閲來卷各論品評甲乙又特請高才而有名望之華友襄理此事凡取中之卷則酬花紅若干卽印成書本隨時出售○十院事記錄院内經費全賴收餘地與所建房屋之租不敷用時仍可請中外紳商捐助凡有收付銀錢並出租房屋全歸管銀項之董事主理登記每季所算細帳及年底所結總帳均須開明又司筆墨之董將一年内所作各事記錄成文皆呈衆董核閲衆董合意刊諸上海中外新報並印成記錄一本分送諸捐助之人及喜悉本院这事者 
[蘇臺碎錄]  
　　李顯之廉訪到任以來所有提審局書役辛工尚未照給聞須面晤許星臺方伯商酌一切然後仿照辦理或圖裁省盖以提審局爲方伯所創誜故也○近日京班戯園到有伶人張恩祥者專演三上吊一劇矯捷如鳥其繩索跳躍各技觀者靡不目駭心驚詫爲得未曾有適吳趨坊所獲積匪張景山在屋上縱跳亦能一躍數丈捕役鑣司窮半日之力始得就擒當追慮此輩終非善類而天津流氓又有十餘人結伴至蘇依附京伶以託足經閶胥門外總巡局員飭押容留之丙戲園立卽歇閉驅逐張恩祥出境一面提到天津流氓兩名枷責示懲期满遞籍故日來止大觀園一處獨演觀者萃集不啻爲叢驅雀云○富郎中巷西禪寺之左兵燹以後一片荒凉匪徒每於此攫帽奪食近日有人過其處覺榛莽中有臭氣疑有貓狗死其間掩鼻而過莫能窮究也前日有捉狗糞之鄉人撥草至深密處赫然露一童女屍一絲不掛業已腐爛年約七八歲詫傳殆徧有近處某姓認係已女於午節前買物不歸鳴鑼尋覓杳無下落求神問卜不知消却眼涙幾許豈知手上銀鐲項上銀練身上衣服竟觸狠心之毒噬遂同象齒之焚身其父母以事隔兼旬勢難查究茹痛殯殮未敢報請騐緝嗚呼慘矣彼匪徒竟敢下此毒手卽能暫免刑誅豈得能逃天譴耶○浙藩許星台方伯以瀛眷在蘇出都赴任時暫駐節於獅林虎阜間定於本月初四日起節赴杭擬初八日接印投紅諭之前站家丁業已動身方伯陳臬吳中前後數載寛猛兼施經權互用紳士感之爰於五月二十八日送萬名傘以誌勿諼○海防新捐自馬漁珊明府報捐後四月分又有大挑試用班張明府大任捐過新班改爲海防先計上兌銀七千餘兩是月尚有大挑班二員報捐本班先每約銀二千兩光景至五月分一卯捐數寥寥較前兩月大爲减色云○月前以海運糧米採買開兌近更以粤省水災辨米者紛紛不一統計蘇省售出之米不下一百數十萬石且麥收歉薄雨水過多米價似應增貴乃囤戶以天氣潮濕慮其蒸變出米極旺故米價頗平蓋藏尚裕頗可忭幸 
[无妄之災]  
　　法界張燈旣畢工人在浦灘拆卸燈棚拆至新開河橋畔木牌樓驀有梁一根自上墜下適有一人走過驚惶之際急伸左譬遮攔致將臂骨擊斷頭額亦受微傷工人急爲扶起雇車送入仁濟醫館施治其人自稱姓孫名子祥淮安府人在粮米船上做工云 
[訛詐又見]  
　　老閘浜北唐家弄一帶地方爲流氓聚集之所日前該處流氓計拖張某至北鄉彭王廟私刑吊打雖經送官論者尚以辦理太輕爲憾近有醫生王某復被若輩訛詐卽赴新閘巡防局遞稟請辦當經查委員諭令再投總巡局遞禀靜候緝拿以儆兇頑 
[英界公堂瑣案]  
　　包探康阿順稱昨在茶館内見蔡阿蘭被張阿和楊松泉等拆梢蔡因無錢將棉被質錢九百文交彼爲卽拘拿送案其其錢已付茶資百文尚存八百文又在楊身畔搜出錢百文一併呈案蔡阿蘭供本鄉人學習坭水匠本應學三年帮三年因師父念我勤儉祇幫二年卽算满師同業人張阿和不容我做工於昨日邀同楊松泉軋我在茶舘索三席酒筵費洋始容做工不得已將被質錢先行交彼幸逢包探拘張楊送案張供亦爲坭水匠别人與蔡饒舌與我不于楊供爲荳腐司務與張爲友帮同解勸該包探又稱張阿和係泥水匠中之無賴楊松泉係彭王廟著名地棍葛大令商之夏領事以張楊等串同訛詐情殊可惡隨判各責二百板冉發捕房各押三月起案之錢共九百文併交蔡阿蘭取贖棉被○包探秦少卿稱望益紙館西洋人羅時而到捕房報稱印字人方仁慶竊去鉛字一箱已被價賣等因捕頭命我往拘方仁慶并方子長林送案方仁慶供爲印工每月工洋八元曾向帳房支過洋五元九角旋因患病需用一時糊塗取鉛字五六斤携至城内虹橋相近錫鋪内其招牌記得是李同興或是同元方長林供方仁慶是我父我亦爲印工餘不知情葛大令商之夏領事飭將方仁慶押候派差恊同包探前往吊贓再行解訊其子方長林無于先釋○無錫婦人宜錢氏稱前失衣箱一隻内有衣五十九件值價洋一百餘元曾經報捕獲到竊犯何庚生等二人供認行竊惟稱贓被李榮生價賣因李已遁逃將何庚生等先行懲辦在案現由捕房續獲李榮生解案請究失贓李榮生供我不過與何庚生等同寓該氏衣箱實係何所竊且無得贓銷贓之事再四究詰堅執如前葛大令隨判李榮生發捕房管押三月○王姚氏稱在妓院爲傭昨夜十二點鐘時有客喚妓坐馬車我伴妓以去回時經寶善街戲園門口突被賊向妓手攫去象牙骨摺扇一把當卽呼喊由捕阻獲人贓役案請領質之劉阿三供安徽人昨在該處閒走妓所執之扉碰我頭上跌下爲此拾取葛大令謂劉阿三在路攫物情同行劫判責百板冉行管押一月贓交該氏領去○銅匠汪士興稱在謝阿永處爲夥曾向莊才元買鋪板一副言明價錢四百文尚未付錢莊於昨日來索因一時無錢約期交付伊竟將我辱駡又用銼刀毆打致右手受傷報捕拘案莊供鋪板本是借用後因伊願買我板定價四百文又無錢父付及昨日向索又不肯還與論爭執我手指亦受傷謝阿永亦投案聲稱二人爭毆時確見係莊先動手葛大令以兩造均有不合姑飭汪士興交還莊才元舖板以後不准尋衅 
[上海四馬路浦灘文報局經收粤賑六月上旬清單]  
　　初四日無名氏不留名不書名隱名氏四戶各二元恊美布　二十元無名氏規銀十兩瘦珊居士二十元誠遠堂求母增壽求子增壽三戶各十元愼思堂十五元○瑞泰烟店募申字九號單三十八戶共洋二元小洋四角錢六千五百四十文○鄧啓源翁募電字六十四號册鄧仁泰十元陳湧潮泰昌號二戶各五元徐夢階晋祥號朱竹汀卜廣和四戶各二元趙萃生王仁昌阮才記毛性法德記馬元龍徐錦榮趙記號吳維梓王福記李冨增劉福明陳懷寶積拜歲金十三戶各一元○密采里募申字十號單廿三戶共洋七元小洋十五角○杭州壽南軒一千元○鄭瑶山翁募滬字五十號册廿三戶共洋十三元小洋七角○金利源棧房募申字十一號單廿九戶共洋四元小洋一角○一粟士募申字十二號單七戶共洋十元○鄭瑶山翁交來滬字五十五號册彭麗生翁募梁耀垣二十元何照軒十元胡策卿十四元梁岳生六元彭若蘭四元梁德伍無名氏復茂正裕四戶各二元陳逹良胡策軒元記三戶各一元掦州徐和卿二元徐麗卿徐厚卿二戶各一元觀自得齋十元郭錢氏保一家平安一元錢鐲一雙重二兩三錢二分○常州無名氏五百五十元留餘堂李一百五十元南翔甡泰典八元○匯豐銀行席募電字八十三號册知不足齋三十元席敦大堂廿元力耕子布衣士胡餘慶堂勞紫荆堂四戶各二元平安氏平順氏求目明恨力微南陽氏求子氏蘭言書室席力不足人布衣王無力氏求安子無名氏吳孚卿理記十四戶各一元森泰牙醫生募申字十三號單四戶洋五元○震泰絲棧募朱遵儉志安堂詠花書屋濟陽聨記四戶各一元屠行素堂自修齋張引記遂初居四戶各半元○蘇州閒有味齋募滬字一百十四號批無名氏過雲樓天奇閣寄鷗舘思本堂惲職思堂常慊慊齋無名氏八戶各十元崇厚堂二十元萃春園十八元紅頭書屋二元浦左王貫芬四元武林有心無力人杭州巴山話雨生二戶各一元○林翼經翁募滬字九十四號册袁萬盛味書小屋二戶各四元林茂盛誠成號醉石山房割蓬來四戶各二元和源興翊臣氏二戶各一元○恭泰廖志卿募申字十四號單王韋甫四元謙記號福利號廣記號王玉生大有益順正利德源永記號允章號十戶各二元鴻盛張聚興彤成在源順祥號廖王氏五戶各一元無名氏銅洋七元蘇州勉力人二元硤石樂善士十元松江愈含章舘一元錢五百六十文吳淞電局募巴得勝十五元曹軍門二十元[  此稿完未]  
 
