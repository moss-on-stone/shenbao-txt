# 1916 - 113 - 4915519

 

Page 1

 
 
遊記 
[羗海雜誌（十）（二）（生入）]  
如海北和碩特北右翼旗藩地久爲野番所佔本族移居札藏寺境已成土著而原牧地仍稱旗地而未改西柴達木之和碩特西右翼中旗旗主本支無人其協理台吉遠居數百里外潘地棄如敝屣而亦存其名而不改其他徙居關内樂近内地風土者大通丹噶爾境内比比皆是百餘年來輾轉遷徙鮮有在原牧地久居者原牧地亦尠有相符者矣或有借牧他人之地則每歲出有租銀或派牲畜以贈地主倘將現在借牧之地分半予之則地主必不願轇轕許多難淸其勢又必不能靑海長官署檔册所載蒙番分土祇列四正之界而不列四隅蒙番自亦茫然忽廣忽狹時有侵疆越界之嫌即四正界亦無一定之地名鄰居無能相安者下地任人侵佔而不顧上地則侵佔人產而不已酋長各庇部民彼此執一是非漢官據理判斷而理曲者殺機愈深界碑立而隨毁不毁則移械鬭釀命報復無有已時此番地之案情也現在祗得順其自然而爲治尚不致大啓爭端將來改設郡縣必先鎭以兵威將蒙番東西易地無論主客均將原牧地讓出另割他地予之俾爲世守之業而將原牧地安插他旗庶可淸其本原也其在二十九旗之外又有蒙古散旗者如海南之公策旺多爾濟公烏勒海北之員勒羅卜藏達爾札海西之貝勒彭蘇克旺札爾公敦多布達喜達彥貝勒阿爾巴圖旺據達彥貝勒阿爾巴圖等旗則皆西域漠南之蒙古後來游牧至此者初至或就公地游牧或依同族蒙旗而居歷久相安各就其現牧之地執爲世業或附於二十九旗内之同族旗下其實他處蒙民陸續來投者歷年不斷不過以上諸旗各有旗主率領而至不能不别爲一旗旗主有病故繼襲等事仍由本籍所管長官報部寄居靑海百餘年雖生殖繁衍而部衆仰大族權勢投入二十九旗者勢不可禁甚有溷入野番隊者旗務終不得擴張部民長此零落如海北海西諸族皆因部衆散盡旗主仍歸故土所遺靑海原牧地今即以其氏爵名其處烏勒公居千格和依其同族和碩特南左翼次旗聊　其迹而已惟公策旺多爾濟仍居積石山下此二族尚存 
 
 
 

Page 2

 
 
時評 
[佈置（冷）]  
　　今日何日何兩方閒靜若此也其所以閒靜者蓋各自佈置以謀日後之進行也故佈置誰先定者則日後之便利屬之誰 
　　佈置之法在先其主要枝葉不問也尤必同體之人一致合力以赴主要之點小小異議 
不遑爭也若然其佈置必强固而神速 
　　佈置必先以具體而後議論有具體則有機關而欲盡力者乃有所指之方向若議論多而機關不具徒亂人意於佈置上毫無裨益時刻即金錢并非金錢所能買其今日之謂矣當佈置之任者毌忽斯言 
[命令]  
　　四月二十六日政事堂奉策令任命龔心湛爲參政院參政此令 
　　又令任命張弧爲財政次長兼鹽務署長此令 
　　又令任命王揖唐督辦京師市政事宜此令 
　　又令哲里木盟盟長郭爾羅斯前旗札薩克多羅郡王齋默特色木丕勒著晉封親王此令 
　　又令任命吳鼎昌爲農商次長此令 
　　又令安徽蕪湖道道尹何業健著免去本職另候任用此令 
　　又令任命祝從恩署理安徽蕪湖道道尹此令 
　　又令任命張映章爲吉林高等檢察廳檢察長此令 
　　又令王鶚授爲陸軍步兵上校並加陸軍少將銜此令 
　　又令司法部呈請任命宗祥筌署湖北武昌地方檢察廳檢察長應照准此令 
　　又令陸軍部呈准吉林巡按使王揖唐咨請以榮貴升補佐領 
應照准此令 
　　又令財政部呈覈獎奉省微收釐稅出力人員祈鑒等語奉省洮南稅捐徵收局局長王享之增收稅額在三萬元以上洵　得力應准給予五等金質單鶴章以示鼓勵餘如所擬辦理此令 
[專電]  
　　北京電段對大總統移轉兵權预擬事項十一則昨交統率處審核定期開軍政大會議 
　　北京電昨午新國務員第一次議段於調停時局發議甚長各總長均本其宗旨一致贊同　　北京電新内閣制已草定有由段用閣令公布說 
　　北京電段諭統率處電知各省組新内閣計畫請匡不逮並將確實擁護中央及有無相左意剴切詳覆俾定政策 
　　北京電徐世昌現擬赴滬會唐等疏通意見 
　　北京電鹽署長力辭聞嚴璩有望 
　　北京電李盛鐸有駐日使望 
　　北京電劉冠雄報告抵閩并稱新裕沉沒死十二師將士七百餘人 
　　北京電陳宦電告政府黔滇桂粤四省仍堅持非總統退位無調和餘地說 
　　北京電張懷芝請變通蒙古旗羣往來公文均用漢字批交蒙藏院議復 
　　北京電朱啓鈐將赴英倫銜有特命阮忠樞同行 
　　北京電袁乃寛有辭糧餉督辦說 
　　北京電麥次長電詢新裕原價招商局覆電索價百萬 
　　北京電陸宗輿有外交次長說 
　　京京電分電近畿三省指示臨時防範要件五端 
　　北京電叚電陳宦轉蔡等要求繼續停戰俾和局正當解決並不久爲延擱 
　　北京電昨由段領銜通電南軍先將有關和議事定期交换意見並將雙方總代表儗員正式聲明俟得同意即會訂開議日期及地點 
[譯電]  
　　北京電江蘇馮將軍電致段祺瑞黎元洪徐世昌陳訴總統過失其言甚長並謂國民憤怨已達沸點袁速退位即以自保如再觀望不决則各省將一一與中央脫離關係請轉呈云云　　　　　　　　　　　　　　（二十七日） 
　　北京電蔡鍔又有電否認留袁之說且要求袁即退位否則滇蜀停戰期限滿後即將進兵北伐（二十六日）以上字林報 
　　北京電新内閣各員星期二日入府謁見曾受勉勵謂際此重要時代國務重任全由新閣負之（二十七日） 
　　北京電馮國璋有電到京表示對於新内閣之滿意且謂今宜速派代表至南方議和 
　　　　　　　　　　　（二十七日） 
　　北京電北京日人各界稱新内閣爲日本派内閣因閣員之四曾留學日本之故（二十七日）以上德文電 
　　北京電華字各報皆謂新内閣乃梁士詒之内閣且視此爲總統制之結局責任内閣之嚆矢並不視為眞正攺革之機關（二十六日） 
　　香港電華字日報載有龍濟光宣布之蔡乃煌罪狀大旨謂蔡乃粤省之公敵袁氏之走狗當帝制進行之際蔡受中央密令來粤監視滇黔桂獨立後粤省欲起響應蔡乃多方阻撓其罪難數今從民意下諭鎗决云粤人避居香港者今日紛紛遷回足微當局信任業已恢復（二十五日）以上路透電 
[東方通信社電（日本人組織）]  
　　北京電北京政府除兩廣雲貴四省外電諭南方各省將軍巡按使大 
要如左政府支用軍費尚有餘力將來籌欵亦有成算現在時局如能和平解决固爲政府之所切望惟南方各軍倘有無法要求政府亦不能屈辱求和故望各省切勿爲無實力之黨人煽動所惑務當盡力擁護中央云云 
　　上述之外並列如左要項飭令遵守軍警務須連絡以盡警備之任警備之情形定時電告中央軍事上之設施着速進行勿得遲滯關於媾和條件等說政府已不假耳以聽勿得輕信謠言輕舉妄動（二十七日） 
　　北京電重慶電云渝中當道接到南京馮將軍通電調停條件八條當即發表並令商務總會鼓吹南北和議已成之說惟一般人民以此不過爲謀金融緩和之策略皆不信有和議已成之事（二十七日） 
　　東京電東亞同文會春季大會於昨夕在華族會館開會先由鍋島會長述開會之辭次小川幹事長報告會務後推薦福島男爵爲副會長加藤男爵爲相談役並决重任役員等中國駐東京公使館劉參事官以下公使館員均承招待開晚餐會頗極一時之盛（二十七日） 
　　東京電中日鐵道連絡會議定於五月一日在朝鮮京城開會協議前年以來之懸案如貨物連絡運輸並發行中日週游劵等　　　　　　　　　　　　（二十七日） 
　　東京電奉天電云張作霖遣其心腹部下赴日本總領事館以非公式聲言謂有日本之無賴漢於滿洲各地助宗社黨及革命黨紊亂地方秩序之說如係事實務望嚴重取締等語矢田代理總領事對此無禮提言嚴重向其說破事實無根此皆北京政府熱中揑造革命黨與日本有連絡之謠爲對南方政策其結果遂隨處傳播如斯揑造之事（二十七日） 
[戰電]  
　　其一　（英人路透電） 
　　巴黎電今晚公報云法軍在愛恩河北面發砲轟擊後佔據布台叢林南之小叢林一亞貢法軍重砲隊毁德軍防舍一所福爾特巴里戰壕五十碼德軍在二六五山轟發地雷法軍砲隊阻其佔據陷穴三○四山愛斯萊庫米愛萊有猛烈之砲火末斯河東面較爲安靜華愛佛摩萊維勒砲火甚猛是日無步軍戰事勞蘭德軍在巴司維萊爾猛轟之後於正午時力攻俠泊勞特凸點爲德軍擊敗敵軍　曾佔有立足地但於下午爲法軍逐出死者頗多敵飛機四架於交戰時爲德軍擊落法飛船一艘轟擊公佛蘭車站（二十五日） 
　　巴黎電今日下午公報云西境全陣線已稍活勘法軍佔據布台境小叢林時俘敵若干人且擊退回攻之敵軍德軍猛轟亞伏柯爾叢林之法軍陣地及三○四小山之法軍第一道陣線末斯河東砲火適中華愛佛則有劇烈之砲戰勞蘭法軍與敵以短兵接戰而敗 
之華愛佛敵軍出攻者亦被擊退俘虜自認德軍曾在俠泊勞特大受損失（二十六日） 
　　馬賽電俄軍一批續抵此間（二十六日） 
亞姆斯特丹電德首相與美大使會談多時繼與海軍參謀總長赴大本營德國各報現討論免與美國决裂邦交之方法太格報前未悉美總統要求之條件時竟公然著論評斥今亦載有某大員警告文力戒國人勿以輕心對待美德决裂邦交之危機德國進行之政策當以使𩀕人大爲失望爲主旨云（二十六日）� 
　　華盛頓電德人運動家現以反對與德失和之電文示上議院以期感動國會討已到之電共二萬五千封而續來者尚絡繹不絶此項電文措詞皆同皆來自美籍德人聚居之區（二十六日） 
　　倫敦電公報載愛爾蘭全境頒行戒嚴令之示文　　　　　　　　　　　　　（二十六日） 
　　倫敦電愛士葵今日在下議院宣稱貝爾法斯及英倫之兵已抵杜白林（愛爾蘭首府）佔據自由廳等處杜白林城及該郡已宣布戒嚴令蓋欲鎭壓叛亂舉動拘捕與亂諸人也杜白林境外頗安靜政府已從事以此種最近之德國陰謀眞意所在告知中立國愛士葵又宣讀電文謂杜白林大局頗慰人意叛黨有機關鎗一節並無其事（二十六日） 
　　其二（德人德文報專電） 
　　柏林電德軍大本營宣布公報如下 
二十四日全陣線砲隊較前數日更形活動各地點有哨隊戰事德軍獲勝英兵一枝隊在聖台洛瓦南敗退昨日末斯河境有法兵以炸彈小攻亞伏柯爾東北德軍森林陣地受挫而退敵軍又在夜間在摩爾化末高原東面進攻力殊荏弱亦未得利敵軍在錫哇芒田莊附近猛攻在德軍陣線前潰敗（西境戰况）二十五日雙方砲隊飛機作戰甚勤末斯河西面亞伏柯爾東北夜有炸彈戰事敵軍屢撲摩爾化末高原東面之德軍戰壕爲德步軍擊退德飛行家以炸彈擲擊敵軍駐紮地點德軍擊落敵飛機兩架（西境戰况）俄軍在加布洛夫加東南進攻復負重創而退德飛機一隊攻擊摩洛第虚洛鐵路藥庫獲有結果東境戰况 
　　維也納電奥軍大本營二十三日公報云意軍 
進攻杜白洛高原之西南邊海濱及加林西安陣線僅有限於一隅之砲戰奥軍占據柯爾第那拉山巔東北之扼要地點敵軍雖猛力施擊未能奪回今山巔已處奥軍猛厲砲火之下蘇加拉境及里伐附近亦有活動之砲戰（奥意戰况 
　　柏林電德飛機十架於四月二十二日攻擊哇賽爾島俄軍之飛機處擲下炸彈四十五枚效果甚佳俄飛機一架被逼降地德飛機雖受猛轟但均安然飛回（二十五日） 
　　柏林電美國大使復謁見首相首相已偕海軍大臣赴大本營（二十六日） 
[公電]  
　　旅滬閩僑致段祺瑞電北京内閣段總理鑑新政府成立海内望解倒懸閩省僻在海隅祗求維持治安未有反抗中央舉動而劉冠雄師出無名不向獨立省比權量力而獨肆虐於完善之區李厚基懸炮示威聲言與城俱燼巡按使被逐居民皇皇遷徙禍不旋踵劉前帶海天數百萬軍儲輕於一擲此次海容觸沉新裕斃命踰千失軍裝無算神鬼哀號商民憤泣似此調度乖方豈足任師干之重望即下嚴令將劉海陸迅速撤回以免軍民塗炭並責成李撤去懸砲催許回任綏靖地方不　企望旋滬閩　公叩 
要聞一 
[英文京報論新内閣]  
二十五日英文京報云上星期杪命令頻頒與辛亥年淸廷退位前之諭旨依稀彷彿今日當軸之自認成效不著難饜衆望並委任選定之大員組織責任政府亦與辛亥同而設法調停希冀保全當軸地位亦復與辛亥無異但南方又提出歷史上曾經演過之要求而請當軸和平退讓矣中國旣入於世界統系之中生活狀態乃與前逈異當軸旣不能因時制宜國民乃從事革命以求國家與生活之新狀態相適合此南方之所以成一種製造政府之機關也辛亥年淸廷雖未洞明此理然鑒於實相亦有所知故即承認南方之言爲眞確民聲而服從之今南方之聲亦能否如昔日之呼應相接乎應聲若何不出本月或將成爲史事今日固可不必矻矻預計也 
　　新政府之組合頗堪研究記者聞諸留心政局之某華人曰此次内閣不過爲組織對於國會負責之政府之初步二十一日之策令已明言之故新内閣乃一過渡機關察其性質直爲舊政府之淸理員收拾殘局俾南北和解後另即組織新政府耳而向來反對中央政策之方面對於此舉則冷淡視之蓋此内閣之成立草率支配徒見其職位之更動而已縱使當軸有羅致新人物之意惟雅負人望之新人必不貿然聽其引誘而加入内閣此乃極顯明者然則當軸之草率支配亦無足爲異矣衆意此内閣之壽命必不長久因無可得南方同意之特色也諺曰換湯不換藥其斯之謂歟 
新國務員之選擇頗多可異之點王揖唐之入内務曹汝霖之長交通孫寳琦之握財政殊令人索解無從但詳加考未嘗不能知其所以然之原因除陸 
 
 
 

Page 3

 
 
軍部外其實在更動者不過内務交通財政六部朱啟鈐與帝制運動有密切關係故斷難保全其内務總長之地位乃以王揖唐代之此層本非特别重要之更動惟王爲吉林巡按使辦理一省之政務尚未能有游刃有餘當南滿難題發生時倉皇離職今乃承乏内務誠未免輕於嘗試矣眞重要之更動爲財政交通以此爲國家財源所寄故也今長此兩部者悉爲外交家是可異矣凖此推測則新政府組織之氣象更可灼見計組合政府者有九部而九部中之與外人有特别關係者有四即外交財政交通農商是已今外部仍以陸徵祥爲總長未有更動而農商則以次長金邦平升任總長亦不可視爲眞正之更動故眞更動者僅財政交通耳世人謂中政府僅顧目前觀此益信蓋中國最大難題爲財政而財政機關之最與外人有關係者爲財政部與交通部此卽政府以委任外交家長此兩部之原因也 
　　除少數總長免職外其他重要人物受更動之影響者尚有三人徐世昌即其一也徐依照預定手續自請辭職將來有何地位外間頗多懸擬聞徐曾宣言不復再入官途惟以私人資格贊助當軸而已徐氏嵩山四友之身分當然隨帝制而消滅今後徐或將爲當軸之一種私人顧問未可知也次徐而　影響者爲左右丞錢能訓與楊士琦今錢已任爲平政院長所未定者惟楊一人聞交通總長一職本屬意楊氏因其曾辦鐵路之故旋以楊非外交家乃改任曹汝霖衆意楊氏定可得高等顧問一蓆 
　　新内閣旣告成立則舊政府各大員當然有一度之更動於是各局長紛紛辭職以免受罷黜之辱至於各部總長未正式辭職者以舊政府全體解散無辭職之必要也據京津時報云各局長之留戀不忍遽去以待正式罷黜者惟顧鰲一人此公即前主張帝制今改變方針之某某報紙所指爲撰就密 
電指揮各省製造君憲選舉會之人也 
原註本報（英報）昨晚從政界探悉此次新内閣之選擇大半出諸梁土詒之意梁允以其財政全力贊助叚氏故有此政局果爾則周自齊之督辦中國銀行曹汝霖之長交通與孫寳琦之握財政其原因更可知矣蓋周爲梁　曹雖不知交通之職務然亦與梁氏同一黨派而孫寳琦不解理財之術必不能干預新政府財政擔保人之行爲也 
[西報紀陜西之革命軍]  
　　大陸報四月十日郃陽通訊云前函所稱之匪徒於四月四五兩日圍攻郃陽旣而乃自號排袁之革命軍若輩戰於郃陽時數不滿二百五日晚間近城某村忽到騎馬壯士約五百人而 
步行者尚倍於此蓋由附近四五縣招集於此而直接來自若輩所佔之朝邑縣者也吾人聞之大爲驚駭惟若輩並未圖取郃陽六日晨間進抵韓城縣當過城南二十里之大川鎭（譯音）時曾爲鄉團攔擊鄉團雖僅六十人然仍能與敵人近千交戰五小時之久卒以負創甚重不支而退於是全鎭遂遭刦掠富室之屋多被焚燬婦孺投井及投河而死者纍纍韓城見該鎭火起咸爲戰戰决計不加抵抗六日晚間八時有騎馬者約三百人由郃陽南擁護一乘輪之領袖劉某入城即索巨欵九日曾付以銀三萬餘兩而仍未饜所欲雙方各請吾人居間斡旋劉某並應請出示保護外人劉之黨與日見衆多自五日起至九日止已由千人增至七千人左右劉自稱宜川　川已在彼等之手而郃陽澄城蒲城白水中部諸縣皆爲劉之囊中物人民困苦之狀已可槪見不知屢各警告之軍事當道將何以善其後乎今敎士之生命已多處於極大危險之中矣 
[荊楚雜錄（楚客自沙市發）]  
　　自和議發生川湘兩方面之戰事忽焉岑寂大約因在停戰期中且北軍亦已力盡神疲不似前此之氮壯也並聞重慶一帶之鹽船已全數爲曹錕截留載兵東下果爾則四川獨立之說誠非虚構矣今昨兩日獨立之聲幾不絶於耳並聞某商號得有電信謂鄂省之獨立亦已在醖釀中眞相殊不可知惟此間新募之運輸隊昨已集百餘人行將出發忽來一電當事者旋將運輸隊盡行解散則局勢或有絶大之變更亦未可必 
　　宜昌近亦安謐如恆惟前函所述淸野之策因商民環請維持市面之故現已作罷入川之貨以道路梗塞麕集江干而川中下行之舟絶跡已久遺害商民竟至於此 
　　此間尚安堵如恆惟所惴惴者一則慮湖北之不獨立因啓戰端一則慮潰兵之東竄或遭塗炭惟據西友之言則謂某有力者發生一種政策已經實行並得未獨立省同意一方面借以執滇軍不能再事撻伐之口一方面仍與獨立諸省暗通聲氣以破壞其團結之體從容分離而崩　之大事且不可爲云云其言甚奇惟此間僻居内地眞象莫明云 
[戰後之無錫]  
　　日昨記者步往戰塲向左近住居之鄉民探詢戰情據稱前晚兩軍最後之大激戰純以砲火從事澄軍之砲兵陣地在塘頭鎭任巷上盧軍之砲兵陣地則在火車站之西梨花莊一帶該處地勢適有土埂綿亘甚長起伏參差堪爲天然之險要所以澄軍觀測不易子彈亦不易及故其結果澄軍因此急急退回聞有過山炮兩尊彈子數箱步　三十　　棄遺在野爲盧兵所得即拖赴司令部請賞當澄軍來襲之際鎗聲砲聲隆隆不絶舊無錫署監獄内監犯聞之即有牛玉山顧阿宜兩犯乘機爲首喧鬧希圖逸出警察彈壓不服反糾衆持機抗拒即由管獄員就近報告水警隨往捉住牛顧二犯解縣審確經王知事電禀軍巡兩署批准將首犯牛玉山顧阿宜按照軍法處以死刑王知事接電後隨由獄中提出驗明即就監中曠地斬决以儆餘衆 
　　昨自火車開行後錫人士之有身家而膽怯者即挾帶貴重物件扶老携糼紛至火車站購票赴滬以致賣票處異常擁擠而行李如鋪程皮箱堆積月台兀不計其數中等以下之人或原自鄉中來城營生者即雇舟遷居鄉僻之處因此船資較尋常忽溢數倍（小舟一艘乘客數人須費十餘元之鉅）二十五日晝夜不聞砲聲想未開戰風聞澄軍已退保江陰城垣錫地各軍即相繼開㧞進逼已在近澄之月城橋紥營二十六 
日畫間司令部接馮將軍來電續派定武軍兩營來錫而午後尚未到當道已派巡警出外封船數十隻停泊火車站碼頭以便定武軍一到即可駁赴前敵協同各軍拔隊進攻第十九師師長楊春普到錫後駐節馬路啓泰棧組織司令部並發電與江陰勸其取消獨立以免糜爛地方未知澄軍如何答覆也大陸報二十五日無錫通訊云（上略）昨夜商會會長偕某君來託以華文信遞交江陰穆菲特君與韋士博士請謁吳淞軍司令勸勿開戰吾人亦在此斡旋以止戰禍此信達否未知此種戰爭殊屬無謂徒便無辜良民妄遭屠殺吾人苟有法可以使其停戰則固顧竭力以圖也 
[無錫戰後之蘇州消息]  
　　聞澄軍還駐靑暘即聨合水陸原駐各軍會抗北軍昨日天甫明楊軍亦至遙見獨立軍實數驟多嚴陣以待楊營長即下令駐紥並不開仗須待第十師之援兵到齊然後會同夾攻現在雙方互持各守火線互不相侵 
蘇坤山旅長以各軍隊能維持秩序於戰後電報上將軍云澄軍現已退還靑暘錫邑安堵如常旋奉覆電嘉許撥欵獎賞計憲兵兩連每連賞一百五元陸軍警察隊兩中隊各賞三百元第四旅之蘇軍每營五百元業於昨日由王榮先知事提給蘇司令散給矣 
此次江陰軍派出之偵探甚多遍布蘇錫兩城藉探軍事消息無錫計有七名昨經陸軍警察隊偵悉888 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京新内閣之進行]  
　　徐段之辭受徐菊人當帝制取消二次出山時曾語人云無論如何艱棘誓必維持到底决不辭職等語今突然提出辭職當辭職書遞上時亦未挽留外間頗滋疑問昨據公府消息徐公今次辭職在表面　爲南北和局議無相當頭緒南方對　項城退位之要求日益堅迫無術再行轉圜内幕則係爲徐公刻因責任内閣成立即負有解　袁氏去留之重大責任倘承認爲總理對於措置稍一不得完全必遭一面之不滿意是以亟　求去惟是以此似是而非之責任内閣叚芝水竟肯繼徐後而出爲擔任頗屬怪事此外尚另有　令數道已經定草一爲寛赦黨人之特令一爲恢復國會議員資格及召集令一爲恢復省議會議員資格及召集令一爲解散現參政院令其中　有未能確定之意旨數端俟得解决後即行公布然在此時期似已均嫌過晚能否成立及收效之處均志未必　聞日前當局於頒布政府組織令之日尚飭由某　内史擬繕極長申令一道内容係詳叙時局危險勸望國人化除成見共濟時艱等情　　調印經叚芝泉閱後不以爲然以當此時局須從實際上著手一紙空談决不發生效力且徒貽笑柄遂將此令取消 
　　施政之方針統率處消息段國務卿於二十　　交有手諭於該處内係關於軍政預議之事項共分十一則令先分别審核據聞均爲大元帥移轉軍權事項有新内閣完全成立後之一星期内擇日召開軍政大會議之預備案當經張廳長即日召開會議一次據聞此項預議案内有須先頒明令者三事同日公府會議畢統率處　分電直魯豫陜晉新甘川鄂湘贛蘇等省將軍巡按使護軍鎭守各使並察熱綏各都統東三省將軍等聞爲報告是日會議組織新内閣之計畫請各大吏詳覆政見並將擁護中央及有無相左之竟見　詳電覆至於實際上此次内閣之組織與刻下時局密切之關係其對於國民之威望隆替如何北京政府之生命如何皆可於此卜知聞此内閣發表之後即由新國務卿關於内治外交之大綱頒布其施政方針用以維繫其威望所有關於此方針之文字現正在起草中 
　　財政之關係孫寳琦氏已選任財政新揆席矣據聞關於此次選擇財政總長一席時其所經過之原委頗有曲折初議原向梁士詒勸說擬令其擔任財政總長然梁氏因洞察新内閣爲暫時之局面故托詞推却不肯受命當局又欲使梁君幕下之張弧或張壽齡任之梁君亦不敢允諾惟希望向中國銀行展伸勢力因而陳請令周自齊任中國銀行督辦令薩福楙任該行總裁常局當即嘉納斯請惟財政一席又無適任之人不得已遂令較獲外人方面嘉許之孫寳琦任之又據官場消息則　財政總長原定爲陸宗輿陸力辭不就又擬張壽齡張亦未肯同意其故皆以時事多艱財政最爲困難孫慕韓氏原本定任農商至是乃改以孫氏擔任財政孫氏於財政雖乏特長而其人無可無不可尚易就範故當局取之並另定一幹員充任財政次長以輔孫氏不足至於各部次長除財政交通諸要部均已定有相當人物外其他敎育農商諸閒部則大都須俟諸各新任總長之推薦政界尚未傳述其人物 
[京聞零拾]  
　　各領袖之覆電據公府某要人談云政府近以成立責任内閣决心攺良政治羅織新進人物力圖晚蓋曾通電南方各領袖徵求意見并表明袁公心迹無論如何爲難總以達暫予留任之目的不料前晚（二十三日）忽接南軍政府拍來長電一道大致係袁公退位問題南軍堅持到底確不放鬆以爲責任内閣與袁氏退位原屬兩件事實不能打成一片希團朦混愚人耳目並謂袁氏此時一味戀棧百計不移如仍容許再居總統位置匪惟貽玷國人騰笑友邦抑且爲中國數千年來歷史上留莫大之汚點云云 
兩方面之備戰現在大局世人僅知南北停戰已有多日此次段内閣之新組以爲袁公將先行請假繼即退位之張本從此南軍方面最後之目的將達而大局即有和平之望豈知事有大謬不然者經確實偵察政府前雖陽言調停陰則仍亟亟以派兵籌餉爲各種武力之整備自倪丹忱段香岩抵京後而作戰計畫棄已議定所以外示温和者不過内部籌備猶未就緖故社會所傳將退位將請假之說實爲皮相之論調然南軍方面非不偵知其不可恃所以虚與委蛇者亦以籌備新政府之内部尚未十分妥當故也則此後霹靂一聲火線勃發南北血肉相搏之劇烈戰爭恐難倖免而大局實無和平之希望云云 
　　籌安會之變相組織政黨之聲浪久不傳於吾人之耳鼓自帝政取消說者謂國會必將復活政黨之前途亦必重交佳運然以時計之則產出尚早不意　昨已有維持共和統一會出現之消息春雷一聲何其太驟茲據某京報所載則所謂維持共和統一會者乃以政友會及籌安會化身之憲政協進會合組而成黨其所黨非吾所謂政黨仍是帝政派之私黨而已黨魁爲袁乃寛氏内幕中之主持者則夏壽田及楊度是也其餘黨員非政友會之糟粕即帝政派之人物此蓋假政黨之名以愚人者也 
　　帝制派之惶恐據深悉政界情形者云當局 
者對於帝制派一班人物本欲力爲保護但據現在情形若軍頗岌岌可危將來爲情勢所迫或不能不擇尤懲辦其原因有三（一）因各省將軍如馮宣武張定武皆主張非嚴懲禍首不能謝國人（二）因南方諸首領對於此紫顚倒是非貽害國家之禍首有勢不兩立之情形若目的不達决不罷兵議和（三）現在政府人物如段芝泉張仲和諸公對於帝制派人物十分不滿意帝制派人物聞此消息皆惶恐異常又據英文京報云近日時局問題集中於退位不退位之點其他皆枝葉耳乃聞肅政廳尚有史某等擬上封事請求懲辦帝制禍首日内即將呈遞惟又不敢列舉孰爲禍首孰爲從犯僅僅含糊其詞其價値蓋可想矣 
[段芝貴去奉之因果]  
　　二十三日天津日報云奉天鎭安將軍兼巡按使段芝貴經於前日來京暫以第二十七師師長張作霖代理曾紀各報茲聞叚於出發之日召集文武各官宣布以張作霖代理並述告别之意而張亦有答辭但當時第二十八師長馮麟閣未曾列席此事甚足令人注意其後張作霖即更迭各長官如下參謀長（原二十七師參謀長）馬凱副官長（原公署參謀）劉恩鴻二十七師長（原五十三旅長）湯玉麟五十三旅長（原百零五團長）張祥五政務廳長（原奉天咨議局長）袁金凱財政廳長（原南路觀察使）王樹翰警務處長（原警察廳長）宋　林警察廳長（原新民縣知事）廖彭交涉署長（原二十七師顧問）于冲漢東三省官銀號總辦劉海淸此次更迭尚非正式任命皆係臨時委任以代理事務者今後固有多少更動聞政務廳長袁金凱將任爲巡按使以上所列諸人皆張之幕僚及至友皆屬奉籍甚可注目張作霖原欲以奉人治奉今次適逢其機大獲所願然段離奉張作霖將宣布中立與否殊不可知段將軍交代與張作霖之條件卽由中交兩銀行取出四百萬元更由錦州軍械廠將小鎗彈丸送交中央聞此金額及武器經已送交觀此可知段之離奉爲擁護中央起見云 
[軍用手票變相之小票]  
　　英文京報云聞政府以目前金融枯竭亟謀救濟已於日前國務會議議决發行有軍用手票性質之一種小劵名曰某某小票每張票面額一元總額一千萬元於市面上强　通用凡賦稅釐金及國有各鐵路均一律收用將來持此種小票抵購内國公債於尋常折扣之外特别優待增加價値一成即小票十元可當十一元之用又聲明俟内債銷行有效即將此項小票定期收回云云說者謂此實軍用票之變相而亦彷彿内國公債之一種預約劵耳 
[鄂省緊急戒嚴中之各面觀]  
　　㈠軍隊鄂省防務日趨緊急現在狀况已與戰區無異昨王將軍復嚴諭各處課職員一體在署中膳宿凡文官謁見隨帶跟丁祗准在大廳外守候武官之手鎗佩刀均在外廳解除　 
置糾察員四人檢查出入人等身體其現當差缺人員　可免查前日由京開來增防之第十二師軍隊現分紥武漢已妥將軍特派參謀長何佩鎔代往犒勞並於二十二日在署請讌該帥各軍官　聞將軍以現在黨人軍動軍隊每在營房附近租屋居住就便結納已飭警處認眞調查附營地方户口凡無執業可疑之人皆勒令遷徒　巡按使委員在直汴所招警備隊新兵一千五百人刻已招足回鄂續編爲省防警備隊四五六營　　㈡政界鄂省官場近皆夏時局不定且因財政支絀四月份薪俸公費除巡按署財政廳外其他機　多未領得經濟恐慌尤爲煩惱茲聞中央已滙撥巨欵（據云九十萬元）來鄂接濟軍政費昨遂由巡署飭知各機開將積欠經費一槪支放並將四月底應發給之欵提前支領各員領得薪俸後多渡漢及時行樂或租房於租界以藏家眷故日來移寓者更多　　㈢商界武漢商界因近日金融吃緊官票低落至九折交易受虧匪淺特禀請當道維持昨已由巡按使召集財政廳長造幣廠長中交二銀行長武漢兩商會會長及著名會董等多人會商維持辦法巡按使意欲到會各官商各籌現銀若干收買官票則市價自然提高衆皆未允承認而官錢局　　高松如現又因借欵事赴京津未返無人能負責任故衆議電請高氏速回共籌維持又漢商界因時局危險恐又遭焚掠慘禍甚爲惶急現王　軍已允各團聨合會之請求准商界組織强固商團備辦武器俾資自衛昨已由各團體商議組織辦法擬編練一千人選擇商界年壯力强之人訓練其鎗械則由將軍撥借不日即可成立　　㈣善會漢口商立慈善會前議組織紅十字會嗣因各團聨合會亦出而創辦兩方意見不同故均未成立茲聞慈善會長蔡文惠以紅會係慈善性質默察現在大勢南北和議恐難有成結果不免於戰亟應積極進行刻已議定在漢口總商會開會籌集捐欵以期早日成立而武昌各善堂頃亦有組織紅會之議業由宏道堂首士龍西德等與衆堂磋商聨合辦理矣 
　　㈤黨人黨人近在武漢運動屢屢不利聞已改變方針擬由各外縣起事而此項計畫昨又爲當道探知已通飭嚴防至省垣近日捕殺黨人仍日有所見昨由軍法處鎗斃黨人張盤一名聞係在漢口　第一賓館爲黨人招待所者張前在政學界頗有名望并擅駢文爲鄂士之佼佼今罹黨禍時論惜之 
[湘西兵刦談（特别通信）]  
　　死傷二千一百二十一人 
　　損失財產五百餘萬 
湘省自前清洪楊變後不遭兵刧者已數十年不意滇黔事起湘西即首當其衝以平地而變爲戰區已屬大不幸事更加以北方軍隊蹂躪其間諸君試一思之此地方之人民所受痛苦爲何若乎官軍之言曰戰地人民之錢財損失係爲黔軍勒捐也服物之損失係爲黔軍搶去也米糧之損失係爲黔軍奪去也一若彼北方軍隊固秋毫無犯儼然王者之師然據記者所聞則與此官軍之言絶端反對試略舉一二如左晃縣失守後該縣知事趙文元不久即經回省記者曾往晤談據稱黔軍紀律極爲嚴明當抵晃之時嘗至某鹽號購買鹽觔該鹽號因全城紛擾已全家遷避他處又以奔走倉皇不及鎖門而去黔軍見號内闃無一人他處又無從購買遂自行包去提鹽二十斤如數給値並將店門代爲關鎖云云是則黔軍搶奪服物之說已不足信矣又黔軍之來湘人數絶少即如攻奪洪江僅三十人撲攻武岡之小港僅只八人佔領靖縣僅祗二十餘人即間與北軍交綏亦未有至二百人以上者然則此少數之軍隊何用奪取米糧是奪取米糧之說又不足信矣又黔軍自抵湘以來從不妄取民間一絲粟有時軍餉缺乏亦僅提取公欵即如前次佔據洪江之時因餉項不敷曾在洪江湖南分銀行提欵十萬元並無向民間勒捐欵項之事凡屬湘西人民類能言之且屢稱於西人之口然則據湘政府之調查湘西民間之損失至五百餘萬之多（拆毁房屋約値二）十餘萬損失現欵約一百三十餘萬損失服物約二百一十餘萬損失米糧約値一百餘萬）又爲誰人奪去搶去耶茲更舉數事以證之有麻陽李某者於去歲入京懸試知事至　曆本年二月因聞麻陽已有戰事遂起程回籍甫抵麻陽境界即有北兵多人向前攔阻且謂汝携帶許多行李路中難免損失不如暫行寄存此間俟可以通過時再行來取遂不由分說將其行李全數奪去此李某親向余說者又芷江收復之時該縣城内有富室朱姓者家儲現欵頗多一日忽來北軍多人謂有人控其私通敵軍特來搜查證據遂一閧入室倒篋翻箱儘其所有囊括而去總計損失不下二十萬左右舉一可以槪百湘西之偌大損失北兵尚能辭其咎乎又據湘政府調查湘西死傷人數計麻陽死三百三十四人傷二百零九人晃縣死三百一十人傷七十八人黔陽死一百九十二人傷一百零八人靖縣死九十七人傷一百二十人芷江死七十三人傷五十四人會同死三百九十四人傷一百三十五人通道死五十六人傷二十一人綏寗死三十一人傷十三人統計死傷男女共二千一百二十一人此中死於流彈及水火者固居大多數而男子中之因開罪北兵以致於死（北兵常據人爲之搬運行裝及槍）枝等項且待遇極惡因而被擄者無不極端憤恨　武岡某處有被擄爲之負槍者數十人因恨之　　開鎗攻擊北兵北兵大怒奪鎗反擊被擄者數十人全被擊死）女　之枉死者亦屬不少嗚呼湘民何不幸而罹此厄境耶 
[山東警報之嚴防]  
　　山東軍巡兩署及商會各機關接到靑島黨人警訊後日昨（二十四）午後二時許由將軍府邀集各機關紳商學界人等蒞府集議首由將軍宣言大意謂此次軍興與前之一二次革命不同目的在要求政治之改良决非有爭權攘利之心存於其問以國勢積弱如是何忍再同室操戈惟事勢迫逼諒已共見各省主車要人僉已趨於共同以息事寗人爲主旨而馮張兩上將領袖其間無慮各省不能統一我山東步趨自應從同去歳以來函電紛紜詳細亦不睱　數總以利國福民爲我主張何期大局轉環功將垂成之日靑島竟有居正其人者來電恫喝限三日交出云云果其宗旨純正有何不可磋商苟非然者山東實爲吾東人之山東若有妨我秩序害我治安者當與山東全體共擊之願諸君共體此義共維斯旨如有異議本日自可從容商量云云繼由丁師汝致答詞深賴托庇云云他人皆默然 
　　靑島黨人居正等所發來之電報其致靳將軍者略云本總司令現奉孫大元帥命令督率大軍前來先取濟南後搗薊北誅除元惡鞏固共和即足下所屬軍隊咸多激於大義潛來通誠攻城之日約爲内應今亦不必諱也我軍携有極毒煤氮一經爆發人畜俱斃足下一人之抗釀全城無數之災殃本總司令實所不忍用敢披誠相告足下如能自行退職將所有武器繳投於我軍山東人民生命財產地方公共治安悉由本總司令負完全責任自此通告起限三日内答覆其致商會暨各團體者略云袁氏一日不去則國民一日不安不得不訴諸武力以爲最後之解决山東爲東方重鎭北上要途本總司令現奉孫大元帥命令討賊勢必先取濟南以爲根據我軍現携有極毒煤氣一經爆發人畜俱斃本總司令不忍殃及無辜用特先電靳將軍勸其退職將濟南軍政機關移交本總司令管理所有商務居民生命財產及公共治安悉由本總司令負完全責任如靳將軍執迷不悟則濟南遂爲戰場即請諸商人等一律暫退倘有不明大義助抗義師則大軍入境玉石俱焚勿謂本總司令言之不早也 
　　二十二日在商埠捕獲黨人四十餘名經軍法審訊後於次日晚八鐘押赴南關鎗斃十一名二十四日早處死者二十餘名此案爲警察廳高等偵探馬某所發覺商埠陸軍稽查局捉獲六人警廳捕獲四十二人共四十八人聞靳將軍擬賞洋五千元以資鼓勵 
　　連日省垣風聲鶴唳人心驚惶靳將軍蔡巡按使昨特頒發嚴禁謠言告示一件文曰造謠生事危及治安爲法律所不容現在南省戰事早已停止協議已有端倪和平即在指顧商民人等其各安居樂業切勿輕聽謠言自相驚擾本將軍巡按使有完全維持治安之責對於人民生命財產當竭完全保護之力倘有造謠生事之徒擾及地方治安　謀權利一經查訊明確定以軍法從事决不寛貸 
[獨立聲中之安徽影響]  
　　大　事　甫就敉平而宣城之警又接續發生他如南陵合肥等處亦風謠吃緊防務加嚴茲將日來傳聞彚錄如左 
　　大通大通之變迭誌前報日昨有自該處來者云黨人至通先期運動對汪和悅州皖岸榷運局衛隊及陸路警察早經成熟並連日招募划船帮及小工七百餘人亦無人知覺本月十七日適榷運局長熊斌壽辰是晚正宴客時警長單壯親觀亦在座有黨人多名入内迫令獨立該局衛隊及巡士　 
葡萄酒爲滋補品盡人皆知而我國北方數省向產　未得其釀法致所銷葡萄酒須仰給於泰西本公司爲挽回利權計投二百餘萬之資本費廿餘載之經營由歐美採購葡萄之佳種運回烟台　山地數千畝種　聘請奥國著名酒師按西法釀造　年所　計紅酒白酒各十種又高月白蘭地等酒存儲地窖十五　年　在兩洋勸業會陳賽得　　　　　　　　　　　　　　　　　　　得奬超等金牌並經上海英國柯師大醫生化驗　子證書以各酒質美味醇補益身體自在售以來大　中西人士歡　　　　口　　經提倡國貨後尤見　　　　重口價　格外克已　　各界諸　致　之熱忱惠顧者　　　　自本公司　　　　此佈上海　　　　小　　　　　　　烟台張裕釀酒公司啟代售處本埠各京貨店及各　菜館　口　　馬路愛國公司蘇州元妙　前　　壯 
[京都天寳堂奚占村醫士包醫花柳說明]  
上海四馬路　　　　　本堂三代祖傳善治毒門在京百餘年矣分設上海念年矣臨診累萬見多　廣精益求精醫法改良使患病者毫無痛苦不誤公事藥不忌口即有自親好友亦難知君藥　　　　　　　　　　　　　　　　　　　　　　　　　　　　　　　　　　　　　　　　　　　　命加以粉　　　刦　　　内陷凡　　血　　遠之處隨時發現上　透頂　　五官下　足　斑點　　輕者　　否則命在旦夕但保由毒所發本　均可　　包愈 
[鐵]  
眞正出立保單永遠　　可　　一無二 
[誠實]  
包醫定日保好永遠　　不　不取分文 
[信行]  
覓得確保　　　　　　　　　　受謝 
[忠告]  
現在　　如林　　　　　　試後方知 
 
 

Page 7

 
 
隨聲附和放鎗示威熊斌單壯觀旋即逃遁於是秩序大亂對江之大通舊參將署駐有定武軍第六路第三十五營一營入夜四時黨人蔡某率領黨人渡江各持炸彈手鎗赴該營迫令繳械蔡某被　營守衛擊斃其餘黨人開放手鎗抛擲炸彈頃刻間悅州之榷運局衛隊及巡警聞聲亦向大通定武軍開鎗互相隔岸轟擊五小時之久十八日晨下游開來兵繿兩艘一時訛傳該艦爲柏烈武所派來通定武軍營長張盛林見勢不能敵當即敗走黨人遂在榷運局設司令部張帖布告黨人首領旋恐皖蕪兩處援軍到來衆寡不敵乃聲稱往滬購辦鎗械當晚即乘隆和輪船而去定武軍吳吉臣統領抵通後捕獲餘黨數十人現由該軍鄭執法官訊究某洋棚經理高某聞亦因嫌疑被拘現在該兩岸秩序業已恢復矣　　宣城宣城爲皖南要地水陸交通向爲黨人注目之地知事防備早已加嚴近自大通肇事後於本月二十二號忽有黨人乘機運動當地同志迫令縣知事獨立紳商等以維持地方等詞却之金知事一面虚與委蛇一面即飛電省垣請兵援救復自督率本署衛隊長沈錦文曁水警長金某　隊突往掩捕即將首領夏慶雲等六人拿獲隨將獨立取消地方秩序尚覺安謐刻又續電省垣請示辦法矣蕪湖訪函云距蕪湖二百八十里之宣城縣離浙境陸路僅百餘里自浙江宣布獨立後又値大通警耗人心爲之震動本月二十一二十二兩日該縣城内播傳一種謠言謂皖都督柏文蔚已派代表到宣與各機關接洽要求金知事尅日宣告獨立並聞確有代表到縣署運動由是民間謠言蠭起市面金融頓　恐慌甚至巨紳富户有潛行搬家出城者事爲金知事所聞當即出示闢謠一面召集城區警察囑其認眞守衛注意行旅一面電禀蕪湖何道尹速派軍隊來宣鎭壓以定人心二三日前又得密探報告該縣廟埠河面有民船一隻由蕪湖開來載有黨人軍火金知事立派水警分署長仝靑山及保衛隊長沈小　率帶警兵沿河偵查在廟埠上游距城六七里河畔果見一民船形跡可疑令其停候檢查船中人不服有兩人取出槍械裝彈欲擊該警兵登船迅捷即被奪下旋在船中捕獲九人並搜出五響快鎗一枝又五響馬鎗一枝又六響手鎗一枝及各種子彈一併解縣鞫訊其首領夏慶雲廬江人年約三十餘歲在身畔搜出委任狀一紙上書今委夏慶雲充安徽護國軍廬江副司令官年月上蓋有關防大印一顆其篆文不甚明瞭同伴八人多係江北口音其姓名錄下夏玉山金標洪世福劉子卿朱廣西張興培李希榮張三保孜現皆拘押縣署蕪湖何道尹接宣城來電告警當商准駐蕪定武軍第三十六營管帶李捷三立派帮帶王行運率兵六十名乘德昌小輪拖帶民船一隻又左哨哨官燕得勝乘昌明小輪拖帶民船一隻運兵六十名悉由太平進内河赴宣 
　　南陵南陵縣與宣城毘鄰日來亦有外來黨人運動起事之　時　鶴滿城人民惶恐縣知事章壽椿聞悉即電告省垣謂現値多事之時如遇拿獲謀亂之徒可否准以軍法從事云云聞覆電已經核准矣　　合肥合肥地居扼要前因　報有黨人運動當經李　派員馳往密查并飭該縣知事嚴加防範惟聞李知事以近時防務吃緊本縣駐有安武軍隊奉調出發僅留一營駐守不敷分布至縣署原有保衛隊八十名亦屬不敷調遣現特邀集士紳會議擬再添招一百二十名馬隊三十名月餉約　千二百元除地方擔任一半外餘半數擬請公家撥給刻已詳請巡按使核示矣 
[浙江議復省議會]  
　　浙省獨立後一般駐省之前省議會議員聨名函致前議長莫伯恆請其招集各議員到省要求回復省議會以重民意而反對者以爲前省議會議員雖係民選但其中不無他項原因恐滋疑義礙難回復旣有參議會其議决之職權與省議會等若將前省議會回復權限未免混淆現由徐定超金蓉镜蔡宗黄林典鼎林端黄志兢等擬具臨時省議會組織法草案以尊重民意選擇眞才爲宗旨就從前曾經人民選舉之各項議員及此次代表民意首先舉義諸人中由各縣在省紳商學界擇　確有學識經驗者充任臨時省議會議員專議現行法規及地方行政事宜與參議會之參議要政劃淸權限庶於權宜之中仍足以示眞正民意之所在且爲求徵各地民意起見每縣議員額一人至三人爲限較從前省議會各　中有全縣無被選舉之人（如龍泉遂安等十九縣均無被選舉之人）各地民情致多隔閡者爲勝日昨已由金蓉鏡（嘉興士紳現任浙江通志局分纂等十餘人具請願書陳請屈都督咨交參議會會議矣又聞請願書稿係通志局人員與某法律家所其擬該局提調徐定超極端贊成惟徐君現任都督府顧問官故此請願書中禾便列名而以分　金君領名 
地方通信 
[鎭江]  
　　在錫女工返鎭近因無錫附近發生戰事所有鎭江在無錫各工廠作工之婦女紛紛乘車返鎭二十五號下午五時火車抵鎭時回籍女工甚多並聞尚有多數於臨時躱避該邑鄉間云 
　　會議維持商業自各省紛紛獨立　郡商業大受影響銀根異常緊急商會會長吳澤民以商業困難　達極點亟宜設法維持故於前日上午八時召集各商會議徵集維持商務積極之意見並議互相籌集鉅欵以救商業之凋零而免金融之停滯其討論辦法甚詳聞表决同情者已得多數云 
　　縣署集議防務近日風謠日緊軍警嚴密戒備駐鎭要塞掩護隊葛司令曁章知事袁警佐均於晚間躬自出巡日昨又召集軍警各官長等齊集縣署籌議戒備辦法期保地方治安湖北 
　　軍政聨合會議近因緊急戒嚴軍政當道對於防維治安問題連日疊開軍事會議忙碌非常二十二日將軍署舉行全省軍政兩界特别大會是日大兩淋漓各官　兩列席文職自巡按使道尹關督處長廳長以至知事武官自師長鎭使以至　長自午後四時開議至八時始散據聞仍係關於防務事宜云 
　　江岸搜查行旅警務處新編之保安隊新定駐守地點五處每處五十人（一）點魚套（一）文昌門江岸（一）漢陽門江岸（一）平湖門江岸（一）大堤口於小划輪渡各碼頭密佈消線凡陽夏渡鄂之人逐一搜查身體方得放行於六碼頭尤加注重因係租界渡客也 
[湖南]  
　　湖南銀行增發銅元票湖南銀行增發銅圓票二百萬串沈使擬另發行省公債票作抵經部否認咨行省使另籌的欵作爲收回銅圓票基金茲沈使擬將湘中地方稅内竹木捐作爲保證凖備以所徵稅欵分期收回即將指定　竹木損專欵存儲除令財政廳會同吳監理官即將分期收回辦法妥籌復核外特咨陳財政部查核已經周總長核准備案惟以此項銅元票原爲發給兵餉之用此後不應在湘省認定之中央解欵内再扣兵餉以免重複此票印齊運湘不准挪作别用以示限制至從前湖南銀行發行之紙幣應陸續收回以符原額已於日昨咨行到湘當經沈使分飭財政廳曁湖南銀行遵照辦理矣 
[福建]  
　　漳州銀根奇緊漳城金融界自去秋以後即有緊急之患然尚能挨過今年舊曆二三月間銀根之緊爲前此所未有其故一因於厦門銀水突然大升有現銀者皆裝往厦一因於市面各途商業極端冷靜人民因生計日絀不得不自行節儉外埠水客則多因道路不靖不敢來漳遂致無所收入一般資本短少者更加萬難且因小洋日見増加市面現有大洋意日見減少云 
　　梁山發見罌粟漳浦所轄之梁山峯嶺險峻道途崎嶇該山面積縱横約可三十餘里邇來山脚各村相率前往山頂盡將荒田開種罌粟現已割收約可値萬餘金豈地方官長毫無聞及耶 
[奉天]  
　　段芝貴去奉之情形段將軍奉召晉京後令陸軍二十七師張帥長作霖兼理上將軍及巡按使一節已誌報端茲悉段於十九日交卸後下午二時卽乘由京派來之花車入京是日軍署前甚爲熱鬧蓋因搬運行李之車輛絡繹於　軍署前紥一花牌樓以表歡送之忱張於接印畢延見各屬員如儀退與叚話别並傳師部隊兵由軍署前直至京奉車站沿途排崗保護另有警兵多名在左右照料張段兩氏共坐汽車赴京奉車站各機關重要人物均往恭送卽軍民兩署之外人顧問等亦赴站恭送此外日俄英美法各國領事聞信赴車站與段話别 
雜評一 
[勸退與獨立（一子）]  
　　今人對於國事之主張除中立觀望派外祗有二派一則主張獨立所以主張獨立之故爲欲達要求退位之目的也故凡贊成勸退者無不贊成獨立者也一則不主張獨立所以不主張獨立之故爲擁護中央不欲發生退位之事實也故凡反對勸退者無不反對獨立者也然而今日之馮將軍一方發電力勸退位一方用兵取消獨立他人默無表示者我人不能測其態度馮將軍已有所表示而我人仍不能測其態度亦異矣哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[招商局門首轟發炸彈]  
　　昨晚八點半鐘英租界福州路外灘九號門牌輪船招商總局門首被人抛擲炸彈一枚幸未抛入内室祗炸傷該局管門人及行路者共計三男一婦並震燬該局玻璃窗二扇門首牆脚亦被炸燬一方總巡捕房當炸彈轟發時忽聞巨聲立派包探尤阿根李阿三往查惟擲彈者已不知去向遂將受傷人車入捕房轉送仁濟醫館醫治 
[新裕輪船運兵失事三誌]  
　　招商局新裕輪船在洋失事後該局即派海晏輪船裝載棺木七十口於二十二號下午二時開往失事處所打撈尸身以便棺殮茲悉海晏輪船已於昨日回滬聞該船至新裕失事處之刀魚山洋一面遍尋不見新裕蹤跡當打水潭始悉新裕沉下有十二丈餘之深以致無從打撈故仍將空棺帶回現該局已下半旗以誌哀悼據聞新裕輪船裝有性甚猛裂之無烟火藥置於鍋爐艙之近側海容艦適撞於新裕船之中間鍋爐震裂擊動藥力立即轟炸因此沉沒較速所有溺斃屍身均爲沉船壓於海底故難打撈該船副賬房卲錦齋之屍體亦未撈獲其正賬房沈姓於開船時由　卲錦齋囑其不必下船一切職務由邵代理故未遭斯難現招商局尚擬雇用水鬼入海打撈緊要各物云　　住居滬城大東門附近之寗波人張天興有子名小狗向在新裕船上服役當時警耗到滬張天興與媳某氏等尚希望小狗得慶生還及日前有同船遇救之人到滬向張天興等證明小狗已遭溺斃天興爲之大慟於晚間背人懸樑自縊其媳聞聲往視呼集家人設法救下未致殨命次日四隣聞之無不爲之酸鼻 
　　大陸報云新裕輪船大副斯密司君昨晨（二十六日）乘海關流星巡船抵滬據稱新裕船於濃霧中爲海容巡艦撞於水線之下穿一巨洞海水湧入沉沒甚速時爲上星期六日下午六時也船中員役於船身沒水之前盡取救生圏分派各人水達欄杆時各洋員乃躍身入海海面雖甚恬靜惟水冷刺骨各員役皆最後離船斯入水 
後得一有繩之木艇蓋乃緣登其上漂浮二十小時之久次日見一漁船時雖力蓋猶能呼救漁船救之起且厚給衣食繼乃向寗波附近之石浦羣島進發該漁船且先救起北兵四五人昨均抵滬矣該漁船當時欲榜岸因風猛不得近乃泊於　之對面翌日安抵西浦極蒙縣知事及警吏優待休息一日乃與遇救北兵同乘小輪至寕波途遇流星巡船乃附乘至滬遇救之第三機師摩爾君現仍處海容巡艦新裕船失事處乃在黑山島譯音）之東昨據普濟船長台落君聲稱霧散時曾見海琦巡艦及愛仁船在失事處周圍覓救落海之人海晏船今日（二十七日）可抵滬　尚　有遇救之人也 
[昨日所得之無錫消息]  
　　昨日本埠商界又接無錫快信謂向裝客秈及雜糧之西莊船連日均被官軍捉去裝運兵械頗爲忙碌致市面甚爲沉寂而鄕間之米麥船亦因畏懼强迫裝兵均避開錫　前夜（二十六號）八黠鐘又聞砲聲隆隆旋悉兩軍在靑暘之上高行地方開戰孰勝孰敗尚未探悉流彈之傷及人口房屋不知凡幾今日（二十七號）滬寗火車仍照常開駛避難者頗爲擁擠觀此情形錫地恐驟難平靜也 
[紅十字會之思患預防]  
　　本埠紅十字會因見近日江陰宣戰蘇常一帶謠言亦盛特分請江陰福音醫院華爾德醫士常州福音醫院王完白醫士蘇州齊門外福音醫院魏更生醫士葑門天賜莊博習醫院芮眞儒醫士籌備救護即以各該醫院爲紅十字會臨時機關應需經費悉由該會擔任如蘇常一帶不幸有事均可就近將受傷軍民送院療治昨該會已電致各軍司令知照矣 
[外交團注意大小旅館]  
　　駐滬外交團以無錫蘇州等處現均戒嚴該地居民稍有身家者連日扶老携糼紛紛來滬以致公共租界大小旅館幾爲之塞深恐外來匪徒混雜其間擾害治安特請英美總巡麥高雲君通飭各捕房中西探捕各於所管區域内大小旅館詳查旅客如有形跡可疑之人許卽拘究並着傳諭各旅館主務將寓客姓名及來蹤去跡詳載循環簿以便調查而免匪徒托足云 
[電告松江反獄情形]  
　　松江縣獄犯伺隙圖逃已見昨日本報第二張松江通訊茲悉松滬護軍使署昨據松江防守司令何豐林松江縣李知事會電報告謂縣署監犯百餘名於前夜同時反獄幸即督率地方警察會同防軍抵禦數小時之久當時格斃許有林等兩犯已脫逃者王小弟等五犯除分頭嚴緝查明情形另文詳報外地方安靖如常合電禀等語聞楊護軍使以監犯反獄案情重大當即派員馳往查辦並會同防範妥籌善後事宜 
[南市大火四誌]  
　　南市寗紹公司第三四號棧房由英商鴻安公司租定後堆存長江進口各貨詎於二十三號夜半失愼延燒碼頭上浮橋並燬去棧屋十幢貨色五萬餘件其燼餘之火連日由該公司設法施救直至昨日尚未盡熄茲聞該兩棧所堆之貨以麵粉爲最多共計一萬五千包又夏布一千餘件其餘如棉花小麥雜糧柏油蜡油靑鉛點銅藥材等均係客貨由長安德興等輪船裝運進口此次被焚後調查客貨未經保險者甚多業由該公司於前昨兩日邀請南北市華洋各保險行及各報關行等會議結束辦法聞擬於今日起先將燼餘之貨雇工翻出詳加檢核如已保有火險即請魯意司摩洋行經理拍賣未保險之貨均歸寳和洋行代爲拍賣衆皆贊成其所得拍賣貨欵均歸客家承領云 
[絲繭業請求保護之禀稿]  
　　本埠江浙皖三省絲廠繭業總公所因内地不靖赴鄕收繭殊多危險特邀同業開會議决禀請三省當道力任維持已誌昨報茲將總公所總協理沈鏞黄晋紳等呈江蘇馮上將軍齊巡按使浙江屈都督安徽倪巡按使張上將軍禀稿錄下禀爲新繭上市洋商按照約章准赴内地投行採辦籲懇飭派軍警保護事竊照烟台馬關兩次通商條約准各國洋商赴内地投行採辦土貨而蠶繭一項上市時間短促携帶現銀甚鉅洋商非躬親到行必派親信夥友前往更有借欵與華商保險於洋商中國擔任保護之責載在約章每屆由總公所禀明各省長官通飭水陸防營軍警盡力保護而弭交涉惟於民國元年四月間中國光復之始内亂未平曾由各國領事電致駐京公使照會中國政府請擔負完全責任轉咨江蘇等省都督如有意外不測要求賠償是年總公所奉到江蘇等省都督飭知後條陳各内地調撥軍警保護之策均蒙採擇施行得以安謐無事現據上海各絲廠洋商來公所聲稱今届繭市爲時甚近而觀察内地情形似較辛亥癸丑内亂爲尤甚務請各省長官格外注重預籌維護繭商出入曁銀貨往來之要政幸勿視爲尋常保護藉免疏虞各等語總理等伏思各國洋商携資赴内地辦繭在中國官廳不讑中外商人本負保護維持之責今年自滇黔粤桂等省用兵以來各省風聲鶴唳常多變端該洋商等所慮確非往年可比然而各省内地水陸軍警駐紥地點以及程途遠近時間遲早各有不同除由各國領事自行籌議外理合援照辛亥成案由總公所另具防堵條陳淸摺禀請鈞座察核伏祈俯賜預籌妥善辦法迅撥軍隊前往各要隘駐紥並飭各縣知事會同當地軍警妥議完全保衛方策其有軍警不足之處應如何早爲調撥擇地駐紥飭令電復仍候核定施行以期周密俾安外商之心而全陸隣之誼實爲公便謹禀 
[水警廳探線指拿黨人]  
　　江蘇水警廳駐滬探員吳福森據線人朱姓密報黨人董鋁麟於本月間乘江陰兵變時帶同黨徒潛赴無錫圖謀獨立失敗竄逃現經偵悉董鋁麟匿居上海南市竹行弄某號門牌等語當經該探員於前日報知淞滬警察廳派探協同前往將董緝獲昨午已由警廳發交該探押解江蘇水警廳歸案訊辦 
[查獲黨部淘汰之軍人]  
　　松滬護軍使署偵緝員探悉黨首韓恢在滬招集退伍軍人一千餘人由韓恢選出精熟鎗法者五百名編爲駐滬護國軍先鋒隊各給圓銅牌一塊餘均遣散前日經軍署偵緝員在民國路查獲該黨中之退伍軍人兩名帶至軍署訊問黨中内容隨將兩人開釋並報告軍警各機關一體飭探留心查緝 
[消釋開砲恫嚇之疑團]  
　　松滬護軍使署昨接楊特派員函開本埠於十三晨聞有砲聲巨響並於法界金神父路發現形似砲彈之鐵片土塊各情當日曾據法領來署指爲製造局開砲恫嚇法界所致經最嚴厲辯駁隨派交際科長陳世光等邀同法領總巡親詣查明驗得該散落之彈祗有鐵片少許其餘均類士敏士塊可爲非砲彈之證當復嚴切與法領辯論彼漸領悟允爲悉心考察一面將鐵片土塊送請尊處備查本日晤法領據稱業已查明此種鐵片確係炸彈所爆發並非砲彈已飭捕房嚴爲查究等語除將查究情形隨時另達外相應函達等因楊護軍使接函後已通飭政警各官廳轉知各 
界明白宣告以釋羣疑矣 
[防線内發生危險事近聞]  
　　高昌廟同安里第一千三十四五兩號門牌石庫門空樓房及砲廠後馬路第一千三百五十四五兩號門牌平房於本月十二號夜八點半鐘及八點三刻鐘時先後發現縱火及炸彈震毁房屋曾於事後拘獲跡涉嫌疑之淸江八王二一名並獲前充工匠之田長興一名解由護軍使署訊究在案茲經楊護軍使派員訊得王二係受黨人運動得洋若干購置高升邊砲曁火油藥紙等物在同安里内縱火並將炸彈暗埋平屋内希圖擾亂業已證實按照刑律判處死刑聞已於前日（二十六號）午後執行鎗斃田長興另行擬辦 
[龍華鎭破獲黨人機關續誌]  
　　松滬護軍使署破獲龍華鎭某藥舖内所設之黨人機關已紀前報茲悉該藥舖開在龍華寺香花橋之東首其牌號爲同春堂該店主叙初元於破獲機關之時適在上海故未被捕僅獲該舖夥友四人現經軍法科迭次究詰聞牽涉下級軍官數人惟該店主現尚未獲故由楊護軍使飭令所部軍警趕緊跴緝以便澈底訊究 
[希圖拔人之嫌疑]  
　　黨人曹漱石至法公堂控稱前用劉阿五爲傭後因作事不端於上月間停歇詎劉於十九號晚偕伊胞兄劉阿六並有偵探來家托言查搜張姓惟我與張姓並不相識推劉等之意實係希圖㧞人今劉阿五又來我家窺探是以報捕抲案請求訊究劉供胞兄前在英界三馬路某旅館爲茶房現在何處實不知悉民人被主人停歇後住居閘北興隆里十四號門牌每日至老北門外米店中推小車度日因有舖蓋尚存主人處故往主人家中携取不敢串同偵探㧞人求恩查察判劉押候查明核辦 
[又有兩盜將歸軍法懲治]  
　　盜匪張金芝王樓春等於四月十四號夜持械搶刦公共租界北海路（即六馬路）七十七號門牌金松泉家値洋三百零五元之金珠飾物逃逸並沿途拒捕開鎗當經英法捕房中西包探將張王兩盜追獲搜出手鎗刺刀及原贓金飾繼又續獲嫌疑人金海山金長勝周阿銀一併解至公共公廨經中西官訊知周與兩金無干一併省釋張王兩盜押候訊究在案昨晨復訊據中西包探上堂禀稱查得該盜等糾黨持械先後搶刦海寗路一千一百三十三號門牌陳李氏北蘇州路八百九十五號門牌陳吉生勞合路長吉里二百三十七號門牌萬雲樓等家金飾現洋並刀傷陳李氏肩際已將各事主傳案請爲傳訊並將所錄張王兩盜之中西文供單及抄獲之手鎗刺刀一併呈案請察繼據各事主相繼上堂證明該兩盜與在逃同黨持械嚇刦情形訊之張王兩盜均供認與在逃之某某等先後行刦不諱關讞員商之美郭副領事判兩盜押候備文解送護軍使署懲辦 
[追究誑騙運動費]  
　　粤婦陳李氏之夫陳日階因被私販軍火案牽涉由捕拘解公共公廨訊供解請護軍使署懲辦後即有同鄕人陳漢成以代爲運動爲由於本年正月間四次向李氏騙取運動費洋一百二十元嗣該氏前往探聽已經判决監禁一年又十個月始知受騙當時找尋無着及至前日在虹口遇見遂將陳漢成扭至捕房禀明前情押至昨晨解送公共公廨請究據陳李氏供稱丈夫解送軍署後偶在鄰人鍾談氏家談及此事被告時亦在座據稱伊兄在軍署爲課員可以設法四次取去運動費洋一百二十元豈知事無效果屢往找尋無着今忽在途遇見是以扭控捕房解案請究訊之陳漢成供稱此事由一女尼轉託自來水公司内之盧唐二人請我設法並未得過原告銀洋乞鑒兪代襄讞商之副領事别君以兩造均住閘北華界判被告移解閘北警廳訊辦 
[發還帶往内地之銀票]  
　　江西路三十一號門牌某號内因失竊衣物報告總巡捕房派探前往調查經該探等在庽居該號内之山東人王化淸衣箱内搜出形如鈔票之濟南雙合公銀號五元票一千張當將王解送公共公廨經中西官訊判押候補傳競新印刷所主閔吕年到案訊核在案昨由捕房將閔傳案先由中西包探上堂禀明前情繼由王化淸所延代表律師投稱此種銀票須在内地禀准官廳及商會方可行用與工部局之車票相類並據閔呂年投訴此票係王定印共計千張此係内地錢票須蓋印後方能通用代印者不負其他責任中西官以此項銀票係帶赴濟南開設銀號所用與租界並無關係遂判將案註銷王閔一併退去銀票發還 
[新閘橋落成有期]  
　　新閘橋攺建鐵橋係於前淸宣統三年間開工拆卸嗣因與工部局交涉停止工作直至去年始經工巡捐局朱局長與領事團磋商妥洽仍歸久記廠包造所有鐵架橋樑刻已建立完竣聞鋪設橋面等工程出月亦可告成云 
[尚賢堂之中外女士會]  
　　昨日下午尚賢堂中外女士會開茶叙會該會中西女會員夫婦曁來賓等不下百數十人四時半先由該會欵以茶點至五時半乃由該堂會員德國鄧尼爾君特備東灜全國著名風景著色影片百幅用自置之最新電光影燈映射之其景色之鮮明境界之寥廓恍如置身三島中親挹其靈秀之氣座衆大爲歎美 
[流氓大鬧七寶樓]  
　　老北門内和尚浜地方有爲漆匠之雷永生近來不時邀齊同　在家聚賭茲爲該處流氓張杏生等　悉向之分拆頭錢不遂乃於昨午糾衆將雷永生軋至北門外民國路旁七寶樓茶館拆稍雷之友人姚根福紀慶榮等竭力排解張等不聽即用板橙擲傷雷之頭面等處旋由該館堂倌陳東升報告巡警將張及帮兇之姚鰲喜顧阿榮鮑阿根湯銓頭等五名一併拘獲連同當永生並證人姚根福紀慶榮以及堂倌陳東升解送二區一分駐所由杜警佐略詰之下以雷永生因賭肇衅張杏生聚衆行兇均有不合着一併押送地方檢察廳訊辦 
[兇犯無可抵賴]  
　　車夫薛長萬前被周海峰兇毆致斃報經地方檢察廳派員往驗屬實詎尸父薛德有等率同婦女吵鬧尸場並與檢察官爲難當將薛德有周海峯並周賄出之僞證桑小桃子等分别收押候辦在案昨日又由堵沈推檢各官開庭辯論薛德有訴稱兄子長萬旣已身死但周海峯家中亦有老小求堂上從輕辦理桑供小民來案作證係由周之家屬囑我到堂僞作證人是實質之周海峯一味推諉不認行兇問官謂周曰當時爾旣不行兇豈有代爲請醫治傷之理况周因傷身死後爾曾央人向尸父和解願出洋五十元以上各情已由本廳偵查明白即使抵賴亦屬無益周俯首不語惟求恩宥問官會商之下除將桑大加申斥押候交保外薛周兩人仍命還押候示 
[坍牆壓斃小孩]  
　　甬人楊寳生向在英租界樹浜橋陳昌記木作場内爲更夫有八歲男兒名習賛隨父住宿昨早四時楊出外巡更適新築之牆坍下將習賛壓斃報經新閘捕房將屍車送驗尸所候驗嗣楊投案請准免驗自行棺殮 
[狹路相逢]  
　　楊正卿與某甲因婦女關係積有仇隙前晚十二時楊行經法新租界太平橋地方與甲遇見甲突出利刃砍傷頭部削去鼻尖楊痛極倒臥迨至巡捕到來兇手已經逸去當將楊車送捕房轉送醫院醫治一面飭探查拿兇手到案訊辦 
[當頭一棒之代價]  
　　施新林至法公堂控稱有爲小販之葉心苗與周伴搶奪生意恃　　强欺人民人上前勸解而散至翌日在途與葉遇見葉以民人不應干涉其事遽與民人爲難手持扁担猛繫一下以致頭額受傷請求訊究葉供因施先行動手故此還毆誤傷是實聶讞員判葉貼償養傷費洋三元再罰洋五元充公以儆 
[匪徒禁錮西牢]  
　　匪類陳長根陳洪生在虹口攫取行路婦人金環由探拘獲並查悉此二人先後串竊西華德路一千三百二十九號門牌方同華海寗路王阿金等家衣物昨日傳同失主將兩陳解至公共公廨經中西官質訊屬實判陳長根押西牢五月陳洪生押兩月示儆又陳阿七前日在北福建路搶取老婦嚴張氏金戒一枚圖逃當被女子林生鳳婦人陳王氏帮同追獲鳴捕拘入捕房昨解公共公廨經中西官訊實判陳押西牢半年贓交原告領回 
[須有店舖作保]  
　　劉忠前至法公堂訴稱前在南京時被偵探黄子平拘拿乘隙逃來上海今黄又追蹤來申欲行暗殺報捕拘獲請求訊究等情黄供實被挾嫌誣指判令交保候查明再核迄今尚未保出昨由捕房解請覆訊中西官以原告臨訊不至不予深究判限三天内覓妥實店舖保釋如逾限無保逐出租界一年訊畢後直至退堂時劉忠始投案候訊當又將黄帶案仍執前供劉亦不能指出暗殺證據故仍照原斷了事 
[是好心而非惡意]  
　　交涉公署文案某君之家屬因江陰不靖來滬暫避庽居石路南洋旅館昨日上午九時許有六歲糼孩出外閑玩在二馬路轉　迷路啼哭經某烟紙店夥友瞥見詰其住址姓名茫不能對該烟館詳詢或有着落正挈同行適該孩家人撞見指爲拐帶爭嚷不已嗣經鄰近力爲辯白乃各散去 
[廣東女孩迷路]  
廣東女孩名春華年九歲前日在閘北鐵路北首王文卿家門前 
 
 
 

Page 11

 
 
迷路啼哭由王送交四區警　留養　候　傳家屬到宁認領 
[收買股票之糾葛]  
　　黄雪濤控張廷記收買遺失之江蘇鐵路股票一案昨經公共公廨傳訊據原告代表斐斯律師上堂詳稱此項鐵路股票原告遺失後即登報聲明作發不意在被告之手應請飭令證明來歷等語訊之張延禮明帮辦律師到堂辦　被告係體面商人原告不應以竊案控告被告須控原告經控云云中西官判將股票呈案着原告於七天内正式具禀歸民　案訊理 
[索還墊欵之進行]  
　　閘北淸潔事宜前淸時由商人陳賢慶在巡警總局認捐承辦開辦時曾繳存保證銀一千兩辛亥年各省光復滬上防務吃緊局長姚捷勳因組織警備隊經費無着又令陳商預繳建築沿路坑厠費洋四千元移作警備隊開辦費光復後此項淸潔歸市政廳另招朱福年投標承充陳商於交代時要求給還前繳之保證金築坑費當時市政廳地方統捐尚未開辦　令朱商先行籌墊歸還陳商刻經工巡捐局整頓稅收另招他商加捐接辦日前由朱具禀朱局長請求給還墊欵已批交閘北分辦處查復核辦前日朱又具禀滬海道尹公署及江敬巡按使公署請飭工巡捐局查卷給領以免貽累云 
[稅務處洋員來滬]  
　　北京稅務處帮辦梅思君因有要公於前日附輪來滬寓居滙中旅館一俟公畢即須回京 
[介紹國貨]  
　　英大馬路南洋兄弟烟草公司今歲新出自由鐘香烟一種精美異常定價從廉並有盡片附贈故購者户限爲穿亦足見此烟之價値矣 
[誌謝]  
　　工業專門學校與滬江大學校均定於四月二十九日（星期六）開運動大會昨承備函邀往參觀書此誌謝 
來函 
[旅滬錫人致錫金公所及錫金旅滬同鄉會書]  
　　錫金公所諸董事先生均鑒天禍中國又釀戰爭不　長江下游吾邑首遭塗炭頃據家鄉來電云四月二十三四號兩軍在吾邑開戰適在商場繁盛之區砲火横飛所過爲墟居民生命財產損失不堪戰後潰敗又復乘勢搶刼大逞茶毒雖電詞簡略尚未得其詳情然吾邑遭此浩刼自有不堪設想之勢間人等聞信之餘悲憤交加竊思馮將軍屢次聲明力任維持地方秩序保護生民安　今吾邑不幸竟受蹂躪地方如是糜爛生民如是類達所謂維持者何在所謂保護者何在爲此函請貴公所司伸公憤力圖補救如何設法電詰馮將軍何以重誙吾民一面要求其軍隊之在錫者如何嚴行約朿繼續開來者如何設法停止並爲吾邑妥籌善後之策此則同人等所迫切待命者也想諸公熱心桑梓早有蔞籌不頪同人等遇慮第心所謂危不敢不告特此奉懇祗請公安旅滬錫人張子正榮輔周等啓 
[章駕時告舊同袍書]  
江蘇陸軍第二師曁江防全軍水陸將校士兵公鑒溯自癸丑懼病蟄居滬上與同袍諸子不相周旋者於茲三年矣猥荷不棄常以時局宗旨相問訊精神間之連貫固無一時之間斷比者帝制問題發生全國騷動而來滬就商者更踵趾相接旣難期諸徧告復慮傳詞之或滋誤會也茲敬爲我同袍諸子一明白陳述之此次黔滇舉義非革命也袁氏誓言自食反背代和南方諸省爲護　之計毅然獨立實非得已與前此徒逞意氣竸懷黨爭興無名之師者實出兩轍凡有血氣儔不景從矧爲我高尚之軍人孰忍坐視國家大禍而不一顧者乎蘇軍第二師曁江防水陸軍胥我舊部諸軍人皆昔日戳力共和之人而又居長江流域形勝之區　計所開至爲重大一舉一動實可以左右大局凡我國人對於本軍之希望如何可不待蓍龜而知護國之責誠宜直起自任以副國人之望男兒無畏難之事江蘇非可畏難之地審義不精而徒瞻顧利害非我軍人之爲也况將軍馮公擁護共和之心震於全國同駐客軍亦多曉暢大義之人倡之和之實在意中是諸君子一舉袒之勞不啻登陴一呼全軍皆應摧除禍本如振落葉矣惟軍人首在服從行師胥重節制縱迫於時勢地位舉義或有後先精神仍宜一貫母徒逞一時之忿而爲支離節離之行毌偏於一黨而啓將來黨爭之禍軍人有護國之天職鋤奸除暴責無旁貸惟諸君子急起共國之意駕時啓 
[蘇州閶胥盤區董警正來函]  
逕啓者本月二十四號貴報載蘇州防務一則内稱黨人 
接再厲前次要求未遂現復來蘇繼續要求早日響應此次來蘇黨首爲吳浩在閶門外惠中旅館與第二師人員曁馬路區警正董輔臣會議轉請朱帥長早日獨立限令當日即行解决等語讀之殊爲駭異按蘇州防務雖云緊要地方頗爲安謐從未聞有黨人來蘇要求響應之說會議云云亦屬傳聞失實相應函請登入來函門内更更正爲　蘇州閶胥盤區警正董士珍謹啓 
[吳江難民來函]  
　　主筆先生鑒吳江於二十二號發生戰事城市糜爛紅十字會坐視本縣人民奔走呼號　不求殊有令人不解其意之所在者令　民　日報來　　内反登有紅十字會來函一則請此次吳江發生戰事本會并未接有何氏請求云云更爲詫異用將當日本縣代表錢君慈念請求情形略陳述之按是日上午十一時半本縣錢君因事出城於離城九里夾浦橋北見蘇軍水陸南行知吳江必有戰禍　於是晚赴滬旅滬同鄉遂推錢君代表邀同南滙朱子　先生往紅十字會晤見會中幹事員沈石　君及金君報告本日吳江發生戰事請求會中派員前往并救濟被難婦孺沈君答以今日星期六同人已散明日星期不辦事後日星期一午后二時再開會議錢君恐不濟事次日（二十三號）晨九時復偕朱子　先生往會中幹事員吳敬仲私寓再申前說且請求先行照會第二師派員前往實地視察錢君并聲明會員出發到地後力任籌措經費吳君宣言本會以療治傷兵爲本旨救濟婦孺一層本會往日以此屢受政府嫌疑恐難辦到須與沈會長磋商再定錢君乃馳至敎育會請黄韌之先生相助請求當由黄先生兩次用電話通知會中反覆勸喻其言甚多略謂錢君係吳江公正紳士其弟其子女均係貴會會員今代表全縣前來請求不宜辜負吳江人民之意云云而會中復如前言謂頃已商明沈會長救濟婦孺一層沈會長意頗不願至對於療治兵士及先行派員前往視察兩　則始終不贊一詞末乃敷衍謂容再與沈會長商議後奉復然嗣後僅復一語謂吳江事情已了以上情形敢請報界諸先生一評論之吳江難民公啓 
[鎭海劉崇照來函]  
　　敬啓者不侫蜷伏鄉里不聞世事久矣見貴報省中推舉都督公函賤名亦在其列以無關輕重之人謬許附驥慚感奚如惟究係背揑應請貴報將此信登入來函欄内以昭核實此啓雜評二 
[維持治安]  
　　今日我國人無一不望地方治安者也故維持治安一語無不樂聞之然究其所以能治安之故以根本言大局早一日解决則地方早一日治安以目前情形言民氣一日得所宣洩則地方一日得保治安浙江獨立而人心定此以獨立爲維持治安者也然而亦有以不獨立爲維持治安者以爲不動卽所以保守現狀保守現狀卽所以維持治安其實民氣不能强抑一旦爆發隨地皆伏動機故到不動爲維持治安者其勢逆而難今日各省大吏之宣布宗旨無不混言之曰維持治安然究以何法維持可不熟思而深考之耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[滑稽命令及新家庭組織法] [  劍秋]  
　　陽曆四月三十日奉 
　　總祠堂命令自來家庭不宜專制責任貴有攸歸曩以家政不修總攬大權置老家人以備驅使兩年以來家翻宅亂鷄犬不寗皆由老家人手無寸柄責任不明所致允宜幡然變計力　刷新茲依家法第二千零零一條制定家庭組織法委任老家人總理家務組織新家庭各當差皆爲管事員同負責任尚其羣策羣力弼予一人有厚望焉此令 
　　又奉 
　　總祠堂命令茲制定新家庭組織法公布之此令第一條新家庭以管事員組織之第二條老家人及各當差均爲管事員第三條管事員輔弼大族長負其責任老家人受大族長之委任　理家務銀錢出入及其他關於田地房屋賣買之契據均副署之第四條家務由家務會議議决行之家務會議以老家人爲議長第五條老家人依其職權或特别委任得便宜處分家事第六條總祠堂爲家務總彚之所由老家人公布日施行 
塵餘觚剩 
[綠沉沉館筆記技擊類] [  燕子]  
　　巨賊絶影飛 
　　麻溪有巨竊絶影飛者姓傅精輕身術壁虎功犯案纍纍從未破獲馬快繫獄者不知凡幾初絶影飛之爲賊也僅竊家中物父母禁之乃逋逃於外數年不歸鄰近均疑已鶴化詎里中某紳家忽被竊數百金門户不開形跡杳然馬快偵探勘視一周未能得其線素相與討論者久之乃訪休養在家之名探某甲懇其帮捕某甲微笑曰此非碌碌者所能鄙意此中大有人在容暗訪之衆見某甲之慨然允諾咸歡笑散一日春雨乍晴道途元滑某甲登酒樓小酌臨　閒眺瞥見一人從對岸持物進弄泥不濺鞋某甲知非常人頓有所觸忙下樓伺於弄側半晌見黑面蜂目之人飛步　出地無履痕細認即向持物人也乃追蹤尾行三四里入一村落掩扉而入某甲記以　幟急返尋各夥爲述所遇并云勁敵但　　取力擒恐彼此傷夷也衆僉曰惟命是聽及晚衆復聚議部　一切悉由某指挥揮二鼓後某甲領探夥四五人藏於村側樹林深　以伺其出新月初沉萬籟俱寂四山港霧欲塞忽見一穿　行　　如飛燕掠花翩然而逝某甲悄謂衆夥曰可以行事矣乃紛投村中佈置錶魚網於門外某甲抓上柳梢挾彈弓以待城中蒲牢亂吼宿鳥驚鳴瞥覺黑影掠檐而下某甲彎弓繫之彈中左目翻身仆衆急　網裹之祗獲巨包一個巨竊則杳如黄鶴矣燃炬搜屋贓物如山積乃破案焉後鄉人經商燕魯間遇絶影飛於客店祗剩一目然服御侈華訽之市人則已官居副戎分駐此鄉治兵以嚴盜匪側目前後判若兩人是亦盜中之傑也 
宣南劇話 
[耕塵舍劇話（續）] [  瘦碧]  
　　瑤卿戲之佳處逈非後生小子所能學步模仿而近來演戲多隨便做去不大經營苟能盡心將事則餘子碌碌正不足數瑤卿亦半限於嗓音不能唱正工戲所致耳近極注意刀馬一途然素不習此亦非一蹴可幾也 
　　連日赴中華舞台顧曲鴻聲之敲骨求金林顰卿之雙蝴蝶頗有足資談論者鴻聲以三斬一探名於時斬黄袍非不佳而語氣太俗有失宋祖身分亦是美中不足敲骨求金一劇則頗有潇洒出塵之槪詞白亦大有斟酌喚醒癡人不少人謂皮黄中脚本典雅者馬鞍山下首推此齣是非虚語鴻聲念來能字字入耳尖團上煞費研究或謂其於字音上素不淸晰吾於此劇則未敢附和劇本係出莊子略謂莊子至楚見空髑髏繫以馬棰而問曰夫子貧生失理而爲此乎將有凍餒之患而爲之乎語畢枕髑髏而臥髑髏見夢曰夫死無君於上無臣於下亦無四時之事與天地爲春秋雖南面帝王樂不能過也劇本本此旨而事實異演劇始於唐敎坊梨園子弟院本則金元間始有之唱者在場内演者在場上應其節與日本之演舊戲相仿彿今日梨園中天官出場即其遺意院本之後演爲曼綽（俗稱高腔在京師爲京腔）爲弦索曼綽流傳於南部一變而爲弋陽腔再變而爲海鹽腔及明梁伯龍魏良輔出乃變爲崑山腔弦索流傳於北部有樅陽腔（皖人所歌今名石牌腔俗名吹腔）襄陽腔（湖廣人所歌亦曰湖廣腔）秦腔（陜西人所歌）之分其實素腔爲其固有之腔自唐宋元明以來音皆如此此後即間以弦索耳至於燕京及齊晋中州音雖迭攺亦不過就土音少變之故秦聲與崑曲實係同體其用四聲相同其調二十有八亦相同聲中有音（如喉齶舌齒脣）調中有節（如高下緩急平側豔曼停腔過板）板中有起腰底之分眼中有正側之判聲平緩則三眼一板（惟高腔則七眼一板）聲急促則一眼一板又無所不同其微異之點惟崑曲則佐以竹秦聲則間以絲（今之唱秦聲者以絲爲主而間以竹或但有絲而去其竹故與崑曲相去日益遠忘其源流又何足怪）崑曲只有綽板秦腔兼用竹木（俗稱梆子竹用　　木用棗）其所以攺用者以秦多肉聲竹不如肉故去去笙笛又秦多商聲最駛烈綽板聲嫌沉細僅堪用以定眼也至於九調之說崑曲中只用七調無四合七調中乙調最高惟十番用之上字調亦不常用其實只有五調若正宮則音屬黄鐘爲曲之主相傳惟蘇崑生發口即是畢生所歌皆正宮調後婁江顧子惠施某二人差堪繼聲今則歌崑曲者甫入正宮即犯他謂矣秦人歌曲人人皆音中黄鐘調八正宮然所謂正宮者非大聲疾呼滿堂滿室之謂也當直起直落而復婉轉環生即犯入别調仍能蹈於宮音（如歌商調則入商之宮歌羽調則入羽之宮）樂經旋相爲宮之義可以此證　蓋弦索勝笙笛兼用四合變宮變徵無不具以故叩律傳音上如抗下如墜曲如折止如槁木句中鈎纍纍乎如貫珠斯則秦聲之所有而崑曲之所無也上爲近人筆記其說多本嚴長明錢玷諸人中論聲調沿革崑曲與秦腔之流别頗足資參考故錄之質諸内行 
名人軼事 
[林肯] [  楊介淸]  
　　英國大總統林肯少年時嘗被鄉人舉爲團練長一日率隊出行道經一門門甚狹祗容一人時隊適成四人側面縱隊形非易作單人行弗能過也林忽忘記口令抵門口忽呼散隊轉瞬間自趨過門復呼歸隊隊中人咸莫明其妙而不知此重難關已爲林逃過矣 
[囂俄]  
　　法國大文豪囂俄素喜與小兒嬉一夕出行見有小兒露宿園中抱之歸翌晨始函告兒家兒父母將兒領回後詢之曰爾到囂俄先生家何作兒曰兒與先生捕虎爲戲先生以桌爲林以身作虎從桌下撲余誤落桌布桌上器具咸碎在上先生大笑兒亦大笑 
自由譚屑[  鵷雛]  
　　薄笨事之行道輪軋軋然其聲厲於鈿　者數倍今之好大言而寡成事者可以已矣 
　　理定勢成無可移易則亦有磊磊落落以爲之而已有暗昧而自居於磊落者未有以磊落而出以暗昧者 
小說 
[賴胷自述日記（五）] [  新]  
　　遙見樓上燈光尚未熄薛魯時方倚身窗檻偷目下窺旣忽滅燭似已隱去予此時方念五千二百法郎遂亦不顧逕攀牆而上一足已出牆外欲更舉足忽覺有人自後直奔而來逕抱予足予被曳立墮視之則薛魯與亞德也時亞德已探手入予衣袋之中逕取文件握之手中冷笑曰麥歇賴　今汝可以此歸我毌再作狡獪吾誠不知汝何心僅僅以數百法郎遂置國家於不顧身冒大險不恤竊此以去汝不知此紙關係法蘭西幸福至重汝乃欲賣之敵人汝罪誠不可恕矣予怒曰止而言予費幾許心血始能爲汝兄妹覓得此紙而汝乃竟反加誣蔑豈汝欲悔此五千法郎耶亞德復冷笑曰賊哉汝乃作此讕語實告汝吾今日實已蹤跡一日矣汝醜聲遠佈向爲偵探中之蟊賊此文件一失吾即料是汝故來汝家一探虚實使此文件非在汝家則汝聞此五千法郎之重賞行且立刻四往偵探今乃揚揚然若無事者先入餐館醉飽之後即歸而謀高臥非此文件汝已夙知其所在之處者汝又何能措置裕如若是尤有一事亦爲汝失着蓋吾嘗詢外交部中人十二點鐘以前曾有生客蒞止否則謂但有一送信之人後於汝椅背之上見一送信人之衣吾乃確定無疑知盜信者必爲汝而樓下爭噪之聲亦汝所設圈套也然汝猶有徼倖蓋吾儕此事嚴守秘密故今但計得文件不復再與汝爲難否則吾但須一呼警察即可立置汝於監獄之中予低聲曰門外不已有警察耶亞德曰然此非我所召來者令守門户逼汝不得不從園中而遁則吾但須一舉手之營即可獲汝任我處置予曰今文件已爲汝得吾亦無辨但汝亦欲得彼間諜乎亞德曰但汝能誘之至者與汝二百法郎予曰佳然則汝可靜待彼固約予九點鐘至此也但汝二百法郎必須授氏其後查理士果至予亦得二百法郎此二百法郎初擬得之於查理士者今乃得之於亞德得失亦復相償唯彼五千法郎之賞金則直等於一夢薛魯則以勾通亞德之故予已辭之矣 
 
 
 

Page 15

 
 
   
 
 

Page 16

 
 
   
 
