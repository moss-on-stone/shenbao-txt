# 1907 - 3 - 4912110

 

Page 1

 
 
   
 
 

Page 2

 
 
[電傳上諭]  
　　十一月十七日奉上諭翰林院侍讀柯劭忞時事艱難敬陳管見一摺據稱講求敎育整頓財政培養將才愼重名器各節所陳不爲無見學堂培養人才必當首重德育著學部堂官愼纂敎科善本擇發明經傳有益身心之言彙爲一編以資敎授倫常之道禮義之防尤於風俗人心大有關係學生品誼言行務當隨時攷查分别奬懲各種科學固應講求經史國文尤爲根抵斷不宜有所偏廢俾宏速就而底純全用財之道自宜樽節核實近來舉行新政所籌捐項無一非民脂民膏豈容承辦人員浮收濫費亟宜痛除積弊務令欵不虚縻如敢藉端侵蝕任意開支應卽從嚴叅辦内外大小臣工自當儉以養廉戒除奢靡庶幾挽回風氣藉阜民財至於選將練兵端貴有勇知方不可遺精神而尙形式各軍將弁惟當簡拔英傑嚴杜夤緣其應酬尅扣之習務卽革除凈盡着陸軍部堂官認眞整頓激掦忠義奬勵樸誠期於兵法日精將才輩出用備國家干城之寄内外大小保舉人才其眞知灼見者原不妨據實陳薦朝廷量能錄用自有權衡惟徇私倖進之弊亦不可不防其漸嗣後各部院大臣曁各省將軍督撫均不得逾格濫保其各衙門承叅但准該堂官將試驗得力人員出具切實考語預行保存俟奉旨記名後遇　缺出由軍機處開單請簡不許濫自擬定指名奏請以重名器總之時局多艱百端待理全在爾諸臣精白乃心力求實際破除情面任勞任怨庶無負朝廷孜孜求治之至意欽此同日奉 
上諭京師入冬以來雪澤稀少農田待澤孔殷朕心實深寅念允宜虔申祈禱朕於本月二十一日親詣大高殿拈香時應宫派醇親王載灃昭顯廟派貝勒戴洵宣仁廟派貝勒戴濤擬和廟派貝子溥倫同於是日分詣拈香以迓祥霙而慰農望欽此同日奉旨翰林院侍讀著吳士鑑補授欽此十八日奉 
上諭本日召見之廣東補用道龔心湛著交軍機處存記欽此同日奉 
上諭湖南山衡澧道員缺著何彥昇補授欽此同日奉 
上諭聨魁奏特叅貪劣不職各員请旨懲處一摺分省試用道和闐直隸州知州劉兆松倚勢妄爲苛暴之尤候補直隷州知　輪臺縣知廳易紹昌縱子殃民濫刑斃命伊子甘肅候補縣丞囗次咸藉勢攬權閭閻受害署烏什直隸同知候補通判李振鑾縱容司丁苛歛有據候補知州梁楨庸有心串騙行同無賴候補府經歷諾汝霖攬權舞弊遇事招搖候補知縣羅俊傑昏庸謬妄行止有虧拜城縣知縣劉兆棟病軀戀棧授權友丁前署輪臺縣典史候補未入流甘銘鼎佔種民地惟利是圖前署皮山縣典史候補從九品余家驤擅理民詞索取毆費奇臺縣典史龍式作擅受偏斷刑責平民拜城縣典史許惠元昏憤糊塗縱役擾民候補知縣呼圖壁縣丞武永淸年老昏庸難期振作均著即行革職候補直隷州知州署疏附縣知縣姚志坤署伽師縣知縣候補知縣李翰垣違章浮征爲數甚鉅者先行革職聽候查辦嚴追餘著照所議辦理該部知道欽此 
[電傳宫門抄]  
　　十一月十七日召見軍機戴鴻慈紹昌張仁黼○十八日召見軍機龔心湛張百熙唐紹儀 
[翰林院侍讀學士惲毓鼎奏陳州縣均費久任摺代論]  
　　爲請均州縣公費。以期專心吏治。久任責成。恭摺仰祈聖鑒事。臣維弭亂之道。内治爲先。親民之官。州縣爲重。而欲州縣之得職。必宜久任以專責成。竊觀近來各省更調。無月無之。每牧令一人多者歷十餘缺。少亦四五缺。罕有始終一缺而不移動者。甚或補實缺後。東西歷署。終其身未履木任。此豈盡人地相需才優肆應乎。皆因缺分肥瘠不均所致也。約計一省之中。缺優者歲贏鉅萬。缺劣者或不免賠償。於是屬員以此爲要求。上司以此爲調劑處膏腴則不使久據。曰須讓他人也。處磽薄則日冀量。移曰不堪賠累也。首縣多勞。則調大缺以酬之。瘠區累重。則求交卸以避之。又自圜法不齊。銅元虧折。昔之優缺。變爲劣缺。則更多方移調以補益之。其不肖者多方奔競。其安分者日慮追賠。如此而望其盡心民事。一意奉公敢難矣。夫治以久而化孚。心以專而事習今以席不暇暖。身家交迫之。人使居百務業雜之任。雖有賢才。猶無所措其手足。况其下焉者乎臣以爲缺分不。均吏治斷無起色之望也。伏乞飭下各督撫各就本省州縣缺分。將所入之。欵和盤托出。裒多益寡。分爲三級。繁缺歲給若、干。中、缺若、干。簡缺若、干。總使公私畧有贏餘爲、準。蓋公項有餘。則可爲地方興利除弊。私項有餘。則不憂事畜。可以專力辦公。每治一邑。以六、年爲一、任。實不勝任乃撤之。如果緩急之際。是地必需是人。始准調用。然亦宜任以六年。彼爲州縣者。知缺分之不甚相懸也。更動之不可以速也。然後能息其冀幸之心。勤求民瘼。爲經久之圖。熟於公事。則吏不能欺。習其人情。則民與於順。以辦新政則易舉以籌經費則易從。人安於官。官守其職。以視今之寤寐不安。皇皇汲汲。相去甚遠矣。臣爲整頓吏治起見。一得之愚。是否有當。伏乞皇太后皇上聖鑒謹奏。 
[專電南昌]  
　　新贛撫電告接印日期。此間官塲昨接新簡贛撫瑞昌來電謂十五日由豫起程來贛並電致吳撫告知二十六日接篆（用） 
[贛撫覆編制館議改外省官制電（續）]  
 
 

Page 3

 
 
至書役之爲害一在於州縣駕馭無術怠於治事動派差役惟書差之言是聽則權寄於下此官實使之然也一在於書差無領欵各房稿書淸書約數十人旣須自謀衣食並須賠貼紙張差版役食不足以養正身所募白役書皆枵腹此弊之所由滋且額設卯名無多每一呈期收理詞訟繁縣不下數十起簡縣亦十數起若逐起遵例奔身往傳每有六期差役僅奉票傳人已奔走不遑而署中應差無人矣此外押解人犯餉鞘保護敎堂又及游歷洋人與夫一切雜差豈非須官自爲之此白役欲禁而不能免者職是之故也若議府州縣分曹而治俾各有專司應須各設書役方能呼應欲求書役無害必先厚給辛工乃能禁絶諸弊則籌備此項數亦不菲綜計每府州縣籌養官養役之費多在萬餘金少亦數千金以江西十四府州七十九廳州縣核算數幾百萬而府州縣本官之辦公經費以及添募警察巡丁口糧均不與焉按現時州縣俸早停支廉亦扣抵攤捐各欵惟賴錢糧平餘以爲辦公經費而江西歷届提取平餘以抵賠欵及學堂練兵各名目實已搜刮殆盡前數年銀價甚低錢價尙貴以例定錢價折銀收銀解錢賴有盈餘藉以支拄迨去歲下半年以迄今夏銀貴錢賤錢價大跌收解僅足相抵辦公經費無出賠累不堪紛紛乞退欲發還平餘而解欵無著欲取償民間而農商各業實已征不遺力况江省度支本極困窮入不敷出數在百萬左右正苦籌措無從更何能再驟增鉅欵似欲釐定府州縣官制宜先從培人才籌的欵人手暫緩舉行以期實事求是至設議事會董事會兩項爲實行憲政之要領江省係屬腹地山鄉愚魯民智未開本年饒州撫州兩府會匪滋擾獲辦首要各犯多有文武生員入會倡亂聚數人卽揭竿而起頗存輕視地方官之意故僞檄内直稱武營已裁官不足畏並以舉行新政爲媚外之語是一時遽望其開通洵非易事前曾通飭各屬設立敎務公所延紳董立之排解民敎相爭之事迄今民敎控案仍須由地方官辦理從無由該公所了結一起即此可見近如省城設立商會經費尙須由官籌墊鐵路局紳議定請抽米捐作股而商紳董旋又聨名禀請改收以商務極繁之區集捐應非難事論鐵路乃地方公益訽謀尙難僉同則地方自治機關應辦庶務欲其决議輔助更戞戞乎難矣連日採訪各紳以最考求時務之陳主事三立亦以尙非其時應恪遵懿旨俟數年後規模粗具立憲實行期限宣布天下再議舉行以昭愼重竊以謂立憲基礎尙未完備此層更應從緩前准慰帥密緘長江哥老會閩粤孫逆黨潛布贛境武營尤多此須鎭懾料簡設一旦政事紛更民權大振恐謠啄滋起匪徒生心則辦理愈形棘手强鄰環伺有隙即乘不能不長顧遠慮也又省城院司各官辦法兩層與司道熟籌自以第一層爲易以在省司道各有專管逾重大事件皆隨時禀商巡撫議定卽行雖有批詳係屬事後備查除例文外鮮有不妥决於一堂卽州縣公文亦皆通禀通詳直達於省惟例行公事始層轉而上欲例行空文删繁就簡非從法律改定不可論外省行政本較京曹爲簡易特限於例案轉折遂多現在京曹官制旣便應請俟各部院各項律例詳纂厘定頒發以後則各省有所遵循逐漸改良較易著手若京外同時併改恐上下棼亂易滋舛錯難於接洽且設立公署公置各曹一切經費非可托諸空談若議定而不克實行而不能收效轉致惑人　聽管窺之見竊謂立憲固宜有次第二層改定官制亦宜有次第直隸爲近畿首善開風氣之先能先由直隸改有規模各省再取法仿辦著有成效即不難於推行目染耳濡潛移默化人心不致震動規制亦不致紛歧以贛爲江督兼轄省分已將前情函商復電謂籌費儲才最爲要義俟籌定函商用稿奉復茲承電催謹先陳聞熹（及） 
[奏請郵傳部接收鐵路卷宗北京]  
　　農工商部所管鐵路事宜劃歸郵傳部後向管路股人員已陸續將路卷檢齊標封專候交出本月初八日由農工商部具奏所有鐵路全案請飭郵傳部接收即於是日遣派差官送往郵侍郎交代矣（同） 
[電飭欽使攷察各國郵電辦法北京]  
　　郵傳部張冶秋尙書會同唐少川侍郎籌議本部章程業經就緖惟恐未能盡善昨已商之外務部那大臣通電駐紥各國欽使飭速考察各國現行郵電辦法列表報部以便斟酌損益力求周密云（棠） 
[度支部接收榷算會計両司事務北京]  
　　聞慶邸現以整頓部務亟宜劃淸權限所有外務部榷算司所管關税財幣農工商部會計司所管税務銀行貨幣等事統歸度支部管理該部已擬日内派員接收矣（和）爲 
[陸軍部近事]  
　　定期頌布章程陸軍部鐵尙書令練兵處兵部各員各抒已見具呈説帖刻己呈部定於初九日開會擬議以資酌奪至陸軍部章程即於是日認眞定准頒布想不久卽可見明文矣（閏） 
[議設專電]  
　　陸軍部堂官初十日會議以整頓水陸各軍此後與各省往返商辦之事日益繁多擬在本部安設　電直達各省以期消息靈通而免遲滯一俟估定欵項卽行斟酌辦理（上） 
[東報東三省要聞彙譯]  
　　大阪每日新聞云奉天近日以來頗奬勵實業於實業有新發明者量其功勞授以勳章及品位已出示曉諭○財政局督辦史念祖官銀號總辦馬恩慶經振貝子此次之考察聞有處罰之説 
[日員留心通崇海棉業北京]  
　　通崇海棉業日本領事特開禁弊八條照會農工商部札飭所屬一體嚴密查禁（一）新花收成先晒乾燥揀去黃花後能入包（二）禁故意籽花攙水取巧害客（三）倘内地户號及行家買進水花取利等弊當即察出送官究罰（四）籽花定要分淸一二三四號不能將次貨混充上等（五）籽花賣出之時欲壯將黃花圍在垓心或放包底察出送官究罰（六）籽花裝申由各廠過磅凈斤量結算以昭公道（七）各行採包亦有小砠每包五十六七斤不等以後不准採小砠倘原有小砠裝申水脚卡税等費照六十砠扣除（八）閔行南橋地方各行鄉人均用漿包籽花搶水惡弊百出爲首者倘後查出送官重罰（同） 
 
 

Page 4

 
 
[洋務局批斥日商在内地設立火險公司蘇州]  
　　日商飯治宜吉擬在閶門外設立保火險公司投洋務局遞禀當經批示云查洋商不准在内地開設行棧載明約章前因英商威利洋行分設煤油公司於閶門之上塘街經吳縣查明詳由本局咨請蘇州關照曾英領事轉飭遷往租界在案今該商擬在閶門外地方分設日宗火險公司查閶門外係屬内地自未便任令分設致違定章該商如須分設行棧應赴商定租界覔地開辦以符條約而淸界址并禀商務局核准照辦（且） 
[會審台州敎案人犯寗波]  
　　台屬臨海縣天主耶穌兩敎械鬭一案最先獲得土匪老八王力魚龍康三等三人訊明解府復于本月初四日在温州拘獲天主敎同事倡首兆事職員王松亭生員王培林天主敎司事王子元又耶穌敎唐武廷當于日前遞解來寗日昨浙撫張中丞委員徐少山大令來甬會訊徐委員禀請寗紹台道喩庶三觀察會同鄞縣高子勛大令當堂將土匪老人等職員王松亭等一一詳細推鞫均供稱並不在内經徐高兩大令一再盤詰王等一味抵賴遂將一干人還押鄞縣刑房聞須俟省中洋務委員世觀察來甬後再行詳細鞫訊云（且） 
[江督蘇撫江北提督致軍機處電（爲淮徐海水災事]  
　　本年蘇省水災綜計一州八府而以徐海淮安三屬爲最重前經據實具奏並請截漕十五萬石展辦振捐一年開辦七項常捐以資振濟在案查九月以前各州縣視爲例災未卽上緊辦振並有機董侵呑急振銀兩節經飭司道從嚴根究一面委員前往會辦繼復不次嚴催無如户口衆多一時未能查竣各處飢民紛紛亡出麕集淸江揚州亦有散往江寗鎭江等處方到任後因署淮揚道丁葆元未能得力卽行撤換委楊文鼎前往接署淸查户口妥籌賑撫并辦淸江留養兩淮鹽運使趙濱彥辦理揚州留養江寗藩司繼昌署鹽道朱恩紱督同府縣辦理江寗省城留養另委候補道朱宜振會同署常鎭通海道榮恒辦理鎭江留養撥給欵項餘以廣搭棚廠安集災黎其玩視民瘼之州縣先行摘除頂戴記過示懲侵蝕賑欵之機董飭由楊文鼎並署徐州道袁世廉提案訊明盡法懲辦惟時已交冬若待户口查淸再將賑欵匀攤散給未免躭延適値吕盛大臣墊募銀二十萬兩選派妥紳來淮散賑係令隨查隨放甚爲簡捷又可杜絶一切弊端且查派來各紳賑務熟手人亦切實耐勞所有官發冬賑隨即飭委該紳又查照義賑章程一併核實散放仍由地方官委員監視照料並派委歷辦賑撫之直隸補用道施則敬安徽候補道許鼎霖總理其事期臻周妥更恐米糧價貴官運不敷飭令多招商販承運查照部議年内槪免税釐藉資接濟至現在各處畱養饑民揚州約有四萬江寗三萬鎭江一萬惟淸江浦相距灾區較近開辦最早人數最多已經四十餘萬中有皖北饑民聞風遠來數亦不少現每日大口給錢四十小口給錢二十以一日計之已非一萬數千串不辦築圍搭棚等費尙不在内揚州鎭江江寗等處或放米糧或開粥廠或散棉衣其尤足慮者人多聚集良莠難分聞有海州餘匪混雜其中未易區辨業經酌派營隊切紥四隅嚴密巡查以資鎭懾然扼要辦法總在廣籌賑濟先定人心庶使匪徒無由勾結此外應修之隄應築之壩應疏之河均飭擇要勘估招集飢民前往修築疏濬以工代賑人數旣分彈壓較易核計欵項至少亦須二百餘萬前蒙恩賞之銀久已散罄各省協助滬紳卄萬直隸四萬爲大宗其餘頗爲有限雖經奏請截漕十五萬石並開辦七項常捐出入相衡不敷甚鉅近來所發各處籌辦畱養散放冬賑之欵多係設法挪墊藉濟要需昨有滬上洋商李德立等在滬募設義賑公會並擬由領事電其政府勸募賑捐此皆由於朝廷於外洋各國偏災無不發帑周憮一視同仁洋商慕義情殷故於是請似亦難於峻郤惟慮該洋商自行派人來散臨時或滋事端日前李德立來見已切屬其如願募捐助賑使交華紳經放等語李德立意頗首肯惟外洋尙慕恤鄰之誼而我之賑施倘或未能普徧殊與國體人心大有關礙無如災深欵絀仰屋徒嗟目覩瘡痍萬分焦灼現在惟有督率司道殫竭心力黽勉經營一面查照前次奏請嚴明賞罰使辦事人員有所感勸災黎漸資安集不致四散流離己電致恩撫將皖北災民妥爲截留安置勿任外出以仰副朝廷軫念災區至意除將玩延欺飾之州縣查明擇尤另疏奏叅曁侵呑之機董審明得實即予明正典刑外所有近來辦理江北災賑大槩情形謹請代奏端方陳夔龍廕昌叩支（戎） 
[資遣飢民回籍揚州]  
　　運司趙都轉以揚州留養飢民數逾四萬人多時久深慮無以爲濟現督憲旣于被災各屬籌辦冬賑每各給錢一千文照吕盛兩大臣義賑辦法因派員勸諭飢民頭目並發給護照資遣回籍就賑並將到籍日期塡註照内以備稽查（引） 
[續誌電車公司越界築軌之交涉]  
　　聘白爾電車公司在美租界北河南路北華界鋪設鐵軌各情已畧紀昨報茲悉滬道瑞觀察近據寶山縣王令禀稱結九一圖工部局承租之五十八號契地已築成馬路一段其餘打樣未築及現正塡土者已有數處北四川路至北河南路洋人鋪築鐵條預備行駛電車跨越鐵路軌道尤恐奇險迭出繪圖禀請照會飭禁等語滬道據禀後除批示曁電請南洋大臣轉電外部切商駐京領銜公使飭遵並照請比薛總領飭知工部局禁止外瑞觀察又以日來正患痰喘未能與領事切商函飭英美公廨關讞員代向領事密商禀復再核（似） 
[滬道致皖撫電（爲采辦軍火事）]  
　　安慶撫憲鈞鑒滇省購運槍子底夾五十九萬顆裝一百七十二箱又贛省運三足機器砲一尊子二千五百顆連應用傢具又川省運手槍九十九枝山砲車彈二十七箱遠鏡一箱均道經蕪湖速乞飭知徵蒸（正） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[汗爵進貢方物京師]  
　　庫倫圖什業圖汗尼瑪車臣汗德木楚克多爾濟等差遣蒙古護衛多奈洛布僧格等來京進獻貢品並聞有汗爵之母福晉等均有貢獻計呈進黃白哈達六件金無量壽佛三尊繪畫五彩佛母神像十三軸馬十五匹前恭賚至京赴理藩部報明經該部查驗後已定於本月初九日代奏呈進（閏） 
[學部電飭匯解留學生監督經費北京]  
　　學部電咨各省督撫略謂本部奏定管理游學生章程業經咨達應請電飭尊處所派監督交代仍希照原有監督經費每年分两期匯去即祈備齊半年用欵於十一月十三以前寄到東京使署以應急需並盼示復（甲） 
[江督開辦江寗府屬振捐南京]  
　　江寗一府七屬木年被水成灾荒情甚重日昨府屬紳耆公禀江督懇其設法開辦賑捐茲端午帥己允如所請札委補官金鼎專司辦理（才） 
[刑部電催覆奏案情南昌]  
　　昨刑部電咨贛撫吳仲帥云建昌縣民喩宣江强姦戴正秀未成砍傷身死一案又尋常命盜案吳少香等多起供勘早已到部本部咨催仍未奏報請照前咨趕緊分别具奏云（勿） 
[電留觀察仍辦交涉南昌]  
　　江西洋務局總辦楊彝鄉觀察係廣東道員因吳仲帥履新贛撫奏調來贛辦理交涉現新簡贛撫瑞鼎帥特於初七日電留觀察仍請原辦交涉以資諳熟（晉） 
[禀求學費遵照部章南昌]  
　　學部新章除師範學堂學生不取學費其各學堂學生每月均繳學費洋二元准江西學務處定章以二元改繳錢三千文以致各堂學生紛紛聨名上禀要求每月繳洋二元以符部章（楚） 
[督練公所添員查閲下游各營鎭江]  
　　兩江縣練公所朱菊樽總辦以防務戒嚴派唐小魯太守馳赴下遊校閲各營防務操演太守於十四日乘輪抵鎭假江邊龍王閣暫駐行旌並會同水陸總巡防隊第一第二第三各營點驗各兵化名箕斗十五日太守至大校塲閲看三營合操十六日赴圌山江陰等處檢視各營云（再） 
[咨行奉天商品免税杭州]  
　　浙撫張筱帥接准奉天將軍趙次帥來文略謂案照本軍督於光緖三十二年九月二十三日附奏爲擬請援官物免税之例凡各省運送來奉入商品陳列所曁勸工場之貨物無論官商自購一律免税逾限仍照常征收等因一片除俟奉到硃批再行恭錄咨明外相應抄奏咨行查照云（時） 
[新臬巡警之辦法安慶]  
　　安省巡警腐敗已達極點業由前臬司陳廉訪倣照南北洋辦法創設巡警學堂日内即可招考而新臬世　該特於日前接篆後即將各要政一一考察惟巡警爲内政急宜先辦特擬改革辦法分爲四大區均以道員充選作爲總辦而臬司爲督辦隨時查察想一經改革而官務必有起色矣 
[查抄革令資財揚州]  
　　巳革署甘泉縣白令承頤於任内虧空積穀正欵一萬餘千前奉藩憲委員坐提迄今未繳茲以施賑急切聞已行文將該革員揚庽資財查抄人官以便備抵（步） 
[商界擬禀留關道蕪湖]  
　　蕪湖關道馮星岩觀察自簡授甘肅按察使蕪湖商界如錢商董陸廷珍君布商董陶玉堂君擬邀同各幇聨名請上憲設法挽留特未知能達其目的否也（九） 
[嚴飭追究認捐侵蝕杭州]  
　　浙江候補知府文錦前辦認捐舞弊被姚侍御奏參查明革職茲奉張筱帥查知浮冒甚鉅故又奏准著荆州駐防押解來浙一面飭由顏廉訪札杭嘉府縣知照（荷） 
[提學回皖安慶]  
　　學司沈曾植業於八月蒞皖履新　遵定章出洋考察三個月現已竣事特偕隨員錢印綬馮汝簡於前日返皖蒞任（士） 
[鎭道赴揚盤查運庫鎭江]  
　　淮南北鹽課銀向例由兩江督鹽憲派員盤查茲悉端督檄飭常鎭道就近赴揚盤查榮觀察於十五日午後渡江前往（再） 
[法使請查首飾京師]  
　　法國公使巴大臣函致民政部謂有俄國人三名在哈爾濱竊法商分局金首飾來京到津被獲該首飾留己無幾想或在北京售賣請向首飾店稽查有無洋式金首飾等因己由民政部飭廳照辦矣（閏） 
[澈查互控阻撓興學杭州]  
　　上虞縣徐糜二姓均因興辦學堂爭奪菴產一再互控茲又有全體學界王佐等來省具禀當奉支學使批示云徐糜兩姓因紫竹菴糾葛各執一詞互相攻訏業巳札府澈查案之曲直尙在未定究辦何人自能照章核斷何庸該紳等出爲干預禀首列名全體是否出自公論抑係揑名背列仰紹興府遵照節次批指并案查明斷結詳報（的） 
[批斥阻擾興學紹興]  
　　山陰湖蕩士民葉某等議提菱捐興學魏某上控阻擾冀占蕩利迭紀前報邇又雇人投府具禀當奉批斥云鑑湖兩等小學堂禀奉學務處批准有案前因魏大貞蓄養草魚嚙食菱苗以致有碍捐欵葉雅谷等又曾禀奉飭縣嚴行諭禁魏大貞應知事關公益將所蓄草魚捕取凈盡以後不再蓄養庶學堂經費不致無著察閲所呈各情顯係魏大貞聳令出頭幇訟殊屬不合云云（早） 
[銅元局委員押解南京蕪湖]  
　　蕪湖叅將李葆林副戎接奉皖南道馮星巖觀察公件案奉江督密電内開南洋銅元局委員候補知縣程瞻洛虧欠鉅欵飭即派員探拘當由李副戎遴派王德鄰千戎前往銅陵縣屬之順安地方將程拘獲於初九日押解到蕪十二日由馮觀察移嘱李副戎率同土千戎將程押解南京聽　江督發落（門） 
[蘇閩解到銅圓京師]  
　　江蘇福建各省派委解到度支部銅圓二十四箱於初九日赴庫交納時値各堂散署未能收庫故於初十日奉堂諭飭司員照數查收發給回批（閏） 
來函 
[曾少卿經收江北徐海振捐第十三次清單]  
　　靜記洋一百元蔡君山泉湯餅移助洋一百元寛厚堂洋一百元蘇州隱名氏前在北寺許愿移助洋一百元姑蘇 
 
 

Page 10

 
 
記念氏求令先君陰　安穩洋一百元霖記洋五十元六興公司洋十元建祥棧謝君靑山各洋五元彭君壽山洋二元朱君金海李君伯賢范君質先張君祥　盛君培卿方君友　各洋一元代收倪錫疇先生壽筵移賑胡君佑孫洋四元張君少靑洋六元徐君貫雲經募東海仲子洋四十元德記怡源王君頌墀有益公司各洋十元永昌吟記聚源飛觴氏醉月子各洋五元陸君路靑程君鳳笙陳秉記無名氏朱平記各洋二元蘇君梓卿朱君福基楊君子衡黃君壽柏朱君雅春各洋一元共收洋一千另八元正用特登報以揚仁風 
[籌勸淮北工賑事務所經收捐欵淸單]  
　　敬啓者頃接郁屏翁交到洋布公所經募徐　海振各户淸單姓名如下洋布公所規元三　兩郁屏翰規元五百元公愼號洋五十元恊成號洋五十元昌記號洋一百元徐季雅洋十元張蓮生洋十元興號洋一百元鴻裕仁洋三十元通裕號洋一百元以上各欣暫存屏號請即登報奉揚仁風籌勸淮北工振事務所敬啓事務所附在自來水橋信成銀行内蘇路公司辦事處 
[曾少卿經收江北徐海振捐第十二次淸單]  
　　鎭江旅滬同鄉會洋三百五十元兪馨記洋一百元　三益堂洋十元雪香居胡洋五元孫　記洋五元義園公所餘款撥助洋一百元韓君東林洋一百元韋君鵬飛洋五十元匡君易山洋三十五元義園公所董事韓君東林韋君鵬飛匡君易山經募朱君長明洋五十元陳君立發洋三十元姚君芹洋二十五元顏君履珍洋二十元杜君芝芾洋二十元杜君長有洋十二元吳君學佐李君遐齡管君聨科各洋十元王君和芝胡君雲章各洋五元陸君鴻儒楊君發祥孟君丁貴張君茂各洋二元顏君錫里陳君桂芝藩君在有陸君必順陳君永山吳君春林陸君殿臣丁君芝祥陳君學奎陳君恆山戚君金各洋一元又代收倪錫疇先生壽儀移振沈君聨芳洋四元明海實業公司同人捐助洋四十八元十七角銜名列後包君蘭文黃君裕興李謙記各洋五元張君寶山王君寶嵛程君軫侯余君介臣鄭君心澤李仁記各洋三元蔣君覲宸姚君伯常合洋六元戴君子琴張君虎臣胡君玉堂各洋二元張　綸之柳君琢圃各洋一元阿元小洋八角周玉阿賢倪三合洋一元徐升小洋三角孫毓香周壽亭阿强各小洋二角共收洋一千廿三元小洋十七角正用登報特以揚仁風（義） 
今日尙有本埠及各省新聞均列入第三張閲各注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[議設地方自治會紹會紹興]  
　　越郡自貴壽鋆太守蒞任後餘姚等邑均有士紳組織地方自治會所禀章程均奉省憲嘉許惟郡中山陰會稽二首縣尙未成立故由某紳等集議仿行惟恐民間資格不及先以改良風俗藉爲勸導俟擬定章程卽當聨名禀府通詳備案（早） 
[通飭各屬行用角洋南昌]  
　　江西省城自禁絶百文小票之後市面頗稱不便大吏欲仿照江南所鑄角洋現已開造昨經藩台沈方伯通飭所屬于使用角洋一事使之出示曉諭如鷹洋一元准換角洋十一角若龍洋兑換則照市價補水云（勿） 
[報捐踴躍南昌]  
　　贛省近聞寔官捐不日即停收截止致官場過班報捐者不計其數以電請彙報者尤多爭先恐後故現今承辦奉天廣西捐者殊有應接不暇之勢云（勿） 
[委員修配城樓砲件南昌]  
　　贛省七門城樓以及銅鐵砲件年久失修致多損壞現値各處會匪起事兼及民情浮動均宜預先防範昨經吳仲帥諭令兵備處札委宋大令尊望前往查勘以便修配使之益臻堅固（楚） 
[甬江穀價又昻寗波]  
　　甬市穀價近日逐漸昻貴每百斤須洋二元四角因之米價亦相繼而高現上等食米每石須洋六元有奇惟糯米價殊廉减各鄉糯穀每石僅售洋二元二角云（故） 
[嚴懲痞棍逞凶杭州]  
　　浙垣總巡局朱雪文大令查得杭州拱宸橋新埠有痞棍吳阿萬橫行滋事特派役拘案訊供不諱解送錢塘縣署發交遷善局收禁十年以昭炯誡（的） 
[匪徒搶鎗廈門]  
　　提署前正吉機器鋪專修武營軍裝前日有匪徒四五人闖入鋪内搶去六門手鎗數枝該鋪當禀明提督中軍謝叅戎派勇十餘名至户部街拿獲匪徒四名送廳懲辦（中） 
[上海官事]  
　　江南提督徐傳隆海防同知秦錫鎭昨日均巡洋回滬即赴道轅拜謁南匯三林司巡檢蔡寳彝赴道轅禀辭日本政法大學校畢業生汪之鈞赴道轅禀辭赴寗綢捐北卡委員鮑德和由蘇公畢即詣道轅禀見並請病假數天洋務局委員鍾鼎赴道轅請假五天巡警總局長程明理赴道轅禀銷病假（宜） 
[滬道札上海縣文（爲查丈滬軍營基地事）]  
　　道憲瑞觀察准蘇省鐵路公司移請商讓滬軍營地畝爲鐵路車頭之用已紀前報茲悉觀察又札飭上海縣略謂查撫標滬軍營租用操場民地八畝打靶塲民地三畝應需租錢由營按年赴道請領在案其營基地似在操場打靶塲民地十一畝之外並不請領地租想係官地此外祇有奇兵右營改編各隊租用民地六十八畝一分五釐由縣請領地租有案惟滬軍營基地共有若干畝坐落幾保幾圖與奇兵右營改編各隊租用民地有無牽涉道署無案可稽除照會龍副將會同查丈議復合亟札飭該縣卽便遵照赴營會同龍副將查丈妥議具復以便轉核云云（宜） 
[道批照錄]  
　　朱胡氏禀批騙　騙人財物隨時改易姓名本是慣技馮槐卿所控之朱祥林是否卽督憲訪拿之朱祥林前　批查迄未據復今該氏謂被押本係其夫朱尙麟與朱長麟字異音同控案無涉殊難深信究竟收押公廨者今名爲誰從前又係何名與朱長林是一是二仰會審委員關丞查明辦理勿爲朦惑仍准迭次批示提訊兪黃二匪從嚴　具復察奪母延（宜） 
[尙賢堂定期演講]  
　　新法界尙賢堂定於二十一日即禮拜六敦請商部高等實業學堂西文總敎習美國哲學博士薛來西先生演講題爲商業敎育薛先生能操官話是日演説當有偉論諸君往聽無須入塲劵云（也） 
[嚴懲私用大鐵鍊鎖人之差役]  
　　本月初七日新閘捕房解鄉人同信郎一名至公共公廨據捕頭聲稱周欠王姓東洋車租資洋五元有零無以應付被王將身上衣服剝去以其居心殘忍故送請核奪關太守訊知王住居寳山縣境爰商之英副領事巴君判由廨備文派差送至寶山縣請王緯辰大令查核差夥某甲恐周脱逃以大鐵鍊鎖項適爲駐廨之八十五號西探瞥見以周信郎並非被告又示犯事何得鎖以大鐵鍊實屬不情因將周送入捕房昨日解案捕頭禀訴前情太守大怒著將大鍊還鎖甲一天發頭門示衆次日逐出公廨永遠不准當差辦公延悞之書吏着記大過一次周則仍送寳山縣核辦（力） 
[札禁海關人役吸烟]  
　　滬道瑞觀察接奉江督札開略謂現奉諭旨禁烟飭令官員及書差人等定限六個月内一律戒除如逮撤革等因業經通飭去後茲又查得各省海關在事人員及門丁扦手人等爲數甚多癖嗜洋烟者不少特又加札勒限戒除云云瑞觀察當即飭承繕發諭單嚴申禁令矣（宜） 
[典業會議]  
　　裕泰典夥范釗與八十二號巡士互鬭致巡士受傷一案由工程局傳范及典中學徒楊景林到案孫明府判令管押昨日該典執事邀同典業董事在成内典業公所開議辦理此事之法（尺） 
[請驗呑烟斃命]  
　　新租界派克路念二號房屋陸阿順之妻王氏因與隣人馬夫阿戇之妻某氏以小事起釁互相爭執前晚王氏暗購洋烟呑服當送醫院救治不及報由捕房派探傳十圖地保報縣請驗（力） 
[英界火警彙誌]  
　　前晚八點三刻鐘英界河南路平和里第四百八十五號門牌公興鏡架棧房失火該棧與裕昌洋貨號存貨處同居旋即延燒里口裕昌店屋及南間壁之興昌祥洋貨號北首之東洋書莊惟公興與裕昌焚燬殆盡其餘焚去半間或被水龍打濕損失甚鉅經救火會救息約被焚去房屋六七間幸均保有火險云○又十一點老垃圾橋南首貽德里口四百十四十五號門牌王合順舊棉花店又兆焚如亦經救火救息計焚去房屋四間昨早捕頭飭探陳洪德米順前往詳查該舊棉花店並未保險云（力） 
[商務印書館售書助賑辦法]  
　　商務印書館總發行所以江北水災擬將出版圖書價値捐助災區撥充工賑之用茲將辦法錄下一購書時刻以十一月二十九日上午九點鐘至下午五點鐘 
 
 

Page 18

 
 
爲限一購書者請將姓字見示以便開單送往工賑所藉揚盛名并昭大信一書價爲救災之用均照定價發售惟購買五元以上照九折計算十元以上照八折五計算三十元以上照八折計算以廣招徠而襄善舉一寄售之書非敝館出版者本日槪不發賣其未出版之預約劵亦同一此項辦法以上海總發行所爲限與各省分館無涉一購書諸君係爲襄成善舉起見敝館實深敬佩特製江北工賑記念劵凡購書至一元以上每元送劵一枚以後持劵購書均照七五折算價以酬厚意（劵一枚用一次）詳章載明劵後 
[上海縣案]  
　　陸子卿控施源順拐妾願氏匿佔一案經虹鎭巡局函解到縣奉審帮洪明府訊究陸供崇明人納妾顧氏於八月廿七日捲取衣飾逃逸茲據表弟沈壽郎知照實彼施源順拐佔小的往覔屬實故扭局解案沈供寓梅新街粥店途遇表兄逃妾顧氏即隨至施家入内小的回崇告知表兄同來尋獲顧氏供因被正室誣竊毆虐八月廿七日沈壽郎乘機誘拐婦人來申同寓小東門外永興客棧初與不知姓名之某甲商議欲將婦人賣於花烟間爲娼婦人不願始賣於施源順爲妻本月初一到施家沈迭來借去銀鐲衣裙質當今因無物可給故往報丈夫來此扭控明府向沈研究支吾忽有一人在旁敎供明府喝令跪下顧氏一見供稱此人即與沈商議欲賣婦人於花烟間者曾到永興棧两次此人供姓龔名兆三明府喝掌頰四十下施供亦崇明人沈將顧氏賣於小的爲室計洋七十元未立婚據明府判沈龔均管押顧氏交官媒派差往永興棧詢明顧氏究由何人領往往宿再核施交保候訊○魏連生在法界　傷沈阿順身死訊實收禁本擬杕流今奉部文核减飭帶案著繳埋葬銀二十两從寛開釋○水利局崔直剌飭差驅逐江北艒艒船至僻港停頓不准在浦江排泊詎有夏三顧長元两船不服直刺飭送到縣訊究供願移泊求宥明府判具結限明日即移宜） 
[總工程局紀事]  
　　總工程局現派司事會同地甲將境内大小鋪户居家人口詳細查明造册並將警捐順道查明○總工程局所禁改過局押犯屢屢滋閙昨由孫明府提爲首滋事之憨大秀卿小肚皮掌華左德奎等六七犯帶案研訊均稱每食祇蘿蔔乾一味不能下咽求恩加給菜蔬官判秀卿戒責二百下均押候查明如果安分者准於下禮拜起發給菜蔬○婦人范王氏周陸氏將南洋彩票持赴公司退還行至鹽公堂後面被無賴多人軋住摸去洋六角當扭獲陸豐一人交由巡士解南區送案陸供在毛裕源燭店爲夥並無摸洋之事官判候查明再訊○袁阿尙眅運海蟄皮來滬由掮客董福王炳生王福生賣與法界洋行街振和行每担價銀三兩六錢除收欠找六十八两向索不　控提兩王到案官判交保折半歸還○公益彩票店學徒張于培竊取安徽彩票托陳金生賣於新老北門一帶票店由店主控追到案派探吊到八張先給　店主具領奉判陳戒寛一百下交保張押候　伊父到來賠償　　（尺） 
[公共公廨早堂案]  
　　　紀　如貴糾同江北流　張永桂王金生江保生沈七子等人在美界專搶酒醉洋人時表錢洋各物報捕查緝未獲茲經包探朱林生將黃等拿獲放昨解究讞員關太守商之英巴副領事判將黃如貴發押西牢两年　人各押一年期滿均逐出租界贓由捕房給失主洋人亞面波具領○訊結紀人王阿二在牢間内向唐錦耀勒索無著將布衣交由包車夫黃阿三押洋爲西捕瞥見於昨解究太守判王加押两月黃阿三押兩禮拜分别示儆○王瑞廷竊取增裕公司内　粉由捕解辦判押禮拜六再訊○花會賭博一項迭奉飭拿昨由包探李桂生將　人王張氏拿獲請究太守判押官媒半年示儆○遇犯沈掌華竊取陸松濤等家衣服並將兪習山兇毆昨由捕房將沈與戴云生拿究判沈押一月戴押十四天○傭婦沈秀珍竊取唐鑒堂家値洋四百餘元之靑種羊馬褂一件持往小南門内安定當質洋五十元茲經唐查明報捕解究太守判押官媒三月仍移　上海縣吊贓給領○黃云記違章夜行由捕解究判押三個月○張吳氏准上海縣移提昨由捕解訊判押送上海縣歸案訊奪○高姜氏拐賣張耀福之小孩榮兄報捕解究太守判高押官媒處一年○法租界某報關行夥胡承慶與王阿榮之妻通姦昨被王扣獲將胡髮辮割去報捕解究判押三月示儆○馬良功控張春咸抵單不贖由探將張傳案判過堂訊奪（力） 
[法租界捕房事]  
　　住周涇浜之薛登山前因定婚向王光裕商借首飾各物茲因不還被逼呑烟斃命由保報請縣尊委水利廳孫二尹蒞驗委係呑烟致死　飭屍屬棺殮王由捕房拘押候解公堂訊核○法捕房十八號五號兩包探俱因事斤革捕頭查有三十八號丁順華七十三號吳阿龍兩華捕堪以拔充斯役業於昨日上差辦公矣○開花烟間之顧太爲烟妓在縣喊控邑尊王大令飭差持文至　房簽字將顧拘獲奉飭押候解公堂訊核○江北巡人李包氏劉李氏因竊某作塲木頭被送捕房押辦○曹阿五因欠房金向索行兇被扭至捕房奉飭押候解廨訊究○小三仔胡三串竊輪船考籃由探拘入捕房一併押辦○王和尙行竊太古棧蓮心爲巡丁送捕押候解究○張和尙偷衣數件亦爲包探拘獲押候解懲（臨） 
[美租界捕房事]  
　　婦人汪姚氏報稱親女阿妹三日前被棉花廠工人阿小誘匿當經尋回前晚阿小又糾同流氓多人來家圖搶幸經鄰右出而抵禦始行逸去奉飭加敢再來准予鳴捕拘辦○前晚有印人三名乘醉至百老匯路胡閙由二百五十八號印捕喝阻不服反與爲難當即拘入捕房奉飭押候送公廨訊辦○張春咸圖呑卿民馬良功田罩由馬控廨出單恊探錢致棠往傳候訊○陳永福包車違章在百老匯路兜攬坐客由一百四十五號捕拘八旋由洋東將陳保出免究○海寗路彈棉花店主楊阿東報稱有西孩多名羣至門前燃放爆竹並任意抛入被焚棉花甚多幸即撲滅請究奉飭再來扭交巡捕送辦○拐匪郁善郎拐得六歲女孩一至天路六百三十九號小客棧兜售由探劉阿炳拘入捕房奉飭查明女父核辦（似） 
　　 
 
