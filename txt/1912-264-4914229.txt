# 1912 - 264 - 4914229

 

Page 1

 
 
社論 
[三論新借欵與六國銀行圑（寒）]  
　　新借欵成非吾政府失信於銀行圑之咎乃銀行圑以嚴酷條件把持之咎此非記者一人之私言也自當局之政府以迄於國民其持議無不出於一致亦非吾一國輿論之偏見也彼國際間主持淸議者如英之保守黨其言論亦無不以六國銀行壟斷爲不合理而評斷諷刺以力持乎正即彼嚮袒六國圑之泰晤士報亦以獨占之局不能持久爲言而英國理財報持議尤烈以英國供借款之大部分而監督權僅僅爲六分之一斥政府爲其愚已甚總之無論其所主張或者爲公或者爲私要無不以六國銀行獨占債權爲非理而爭爲不平之乃矣 
　　國際間雖有强權而無公理然此例可適用於國權競逐之時而决不能適用於私法關係之上銀行圑雖席其政府之勢力主張强硬然欲假其政府之勢力以債務加人而以債權自任且以其債權爲已所獨專不能任起債者自由稱貸實翳古以來所未聞此舉不獨身感利害者非之世界之主持公論者亦非之即彼染指於其一部之利者亦不能不力顧公理而竊竊焉非之違於人人之心理將以求其所大欲不速自返必有大咎彼銀行圑盍亦内省諸身外察之輿論以稍自歛抑乎吾政府非不樂與六國銀行周旋所不能合者乃爲借欵之條件使其條件尙有可容許之理吾國財政之現狀正極拮据又奚必舍六國銀行而就倫敦或其條件有可减輕之處則吾國又奚必舍六國銀行而就倫敦雖然吾於此欲一究六國銀行所主張之條件果爲必要否夫六國銀行之所主張最要者一爲將鹽稅仿稅關辦法由外國人管理然鹽政與關稅異因整理鹽制而於製鹽地方聘外國技師然鹽　於内地各處不能如稅關但在海口行之此其　　　　　　　　　固可於支出後由聘任之外國會　　　　　察而支出以前無請求檢查这必　　　　　各有帳簿儲存必不能爲不正之使用又其一也由此觀之六國銀行圑之主張非必要之主張也惟恃其聯合之勢力逆　　國不能不有所舉債而舉債亦不能不就彼範圍於是不復計及債務者之是否能受而惟謀及債權者之是否逞快肆意要挾不以友邦相視并不以尋常國際借貸關係相視抑知彼　處局外者已悉舉其人之是非曲直各如其量以評斷焉而曾無稍諱也六國銀行圑想亦稍稍聞之矣記者於此尤不敢不竭其忠告之責也 
來稿 
[經濟協會宣言書（再（）續）]  
　　其次則財政問題尤爲重要溯自南北統一以來財政棘手莫可告語裁遣軍隊費尤不貲平心論之是尙不過國家消極政策之一端此外如擴張交通農工商及敎育各項事關重要均須急起直追不能因噎而廢食者也而况財政一項百廢待舉諸凡維持銀行淸丈田畝整顿鹽務改良幣制收回舊幣均爲目前計畫整理至要之圖顧欲以三億餘元之歲入經國家所當擴張之一切事業其勢究有所不能則不得不從加增歲入入手而發見確實豐富之財源尤爲今日最要問題也田賦鹽課之如何加徵印花稅所得稅之如何創行砂糖稅煙酒稅之如何重課破百年之積習垂永久之良規上何以維持國家至大之財源下何以兼顧一般經濟之秩序是非僅據財政上之事情所能决定而必自一般經濟學理上以論究之方能政策不流於偏頗而社會不蒙其影響也此徵之吾國財政種種問題而經濟學當知重要者二故曰經營經濟事業而當指揮監督之任者不能不以攻究斯學爲必要者此也由是觀之國民經濟知識重要若此欲謀普及非設專門經濟學校擴張敎育方法授以高尙之學理使爲完全獨立一科之系統學問鮮克有濟矣雖然經濟學之發達尙爲二三十年以來之事比諸理科諸學殊屬幼稚方今經濟變遷不堪名狀旣無一定不易之理論而學派紛岐復比比見之茲欲使經濟學之原理原則確定不動以便攻究斯學者確有事業之可望並有改良發明之進步而專心從事攻究經濟學者日見其衆此亦不能盡其諸學校之力矣同人有見於斯組織經濟協會以立中央財政統一之基礎而以設本部於首都圖調查全國經濟之狀態而設分部於各省每月發行經濟雜誌一册爲互相發揮政見之觀每半年刋行會員錄一次爲合羣研究學問之證近可以收集思廣益之功遠以樹計畫整理之義旣不夷調和世界經濟國民經濟根本之主義復不背研究純正經濟應用經濟分科之職分善夫英儒斯賓塞之言曰昔多尙武之羣而今多殖産之羣也日儒坪井正五郎亦曰戰爭之根本原因在經濟而不在武力也海内君子其有聞風興起而知經濟競爭之公例復無所　於天壤間者乎斯則本協會所樂爲執鞭以從之者也 
要件 
[陸軍官佐禮服案]  
　　參議院可决 
　　禮帽用藍呢製帽牆周圍沿金綫一道由前向後山左至右各綴金綫一道在帽頂交成十字線之直徑均五米厘上等官佐於帽牆之金線下綴平金辮三道中等綴金辮兩道中綴銀辮一道初等綴銀辮二道中綴金辮一道辮均寛一生的各辮相距五米里帽絆亦用寛二生的平金辮製 
　　帽章用五色五角星一座緣以金製菊花繞成圓形合直徑約五生的其上加置毛製）或絲製）纓柱高約十五生的用白色　　陸軍禮服藍色冬用大呢夏用甯綢（冬時亦可用）製衣對襟七釦鍍金色平圓式徑二生的不用釦絆明縏襟上不製口袋衣長較常服約長七至八生的 
　　領章上等金地金花中等金地銀花初等銀地金花（均全領一色）肩章上等官佐用金盤金縫中初等盤底各用本兵科顏色中等繞以金線二道銀綫一道穗用金線三分二銀線三分一初等盤邊繞以銀綫二道金綫一道穗用銀綫三分二用金綫三分一各等均於盤上綴五角星分級即第一級三顆第二級二顆第三級一顆准尉官肩章與初等官同惟不綴星肩章全長約十五生的穗長八生的 
　　袖章由袖底向外沿補周三分之二綴寛八生的五花瓣一道上等用金地金花中等用金地銀花初等用銀地金花均與袖口齊上等官佐於距花瓣五米厘處綴寛一生的平金綫三道中等二道各辮相距三米里初等綴一道 
　　袴章上等綴紅瓣三道中一道寛三立厘其餘二道寛三生的每道距三米里中等綴寛三生的紅瓣二道相距三米里初等綴寛三生的紅瓣一道 
　　禮帶寛五生的四用皮製上等官佐外邊用全金織成中等兩旁用金中間用銀各寛三分之一初等中間用金兩旁用銀亦各寛三分之一 
　　帶牌長方形寛四生的七長同帶寛中間鐫菊花一朶均　金色應用常禮服時帽前不用纓柱以示區别其餘均同 
　　凡服禮裝時一律短靴 
[中央司法會議簡章]  
　　第一條本會議以謀司法統一徵集全國意見爲宗旨 
　　第二條本會議由司法總長召集於北京行之 
　　第三條本會議廳議事綱如左 
　　一關於改良審判檢察監獄事項 
　　二關於籌辦審判檢察監獄事項 
　　三關於司法並監獄經費事項 
　　四關於司法敎育並監獄敎育專項 
　　五關於司法並監獄統計事項 
　　六其他關於司法之必要事項 
　　司法部另訂表册程式北京由本部京外由各省司法高等廳分别調查塡註 
　　第四條本會議以左列會員組織之 
　　一司法部次長參事司長秘書 
　　二大理院總檢察廳及京師高等地方各廳長官 
　　三司法部部員由司法總長選派十人 
　　四大理院總檢察廳及京師高等地方初級各廳司法官由司法總長選派十人 
　　五各省選派二人 
　　第五條前條之會員須以左列資格之一者充之 
　　一在國立或外國修法律或法政之學二年以上得有畢業文憑者 
　　二曾任司法官司法行政官監獄官者 
　　第六條本會議設議長副議長各一人由司法總長於會員中指定之 
　　幹事書記若干人由司法總長派充整理一切事務 
　　第七條本會議會場經費由司法部支付 
　　第八條本會議自十二月一日開始至二十五日閉會但有特别事項得由司法總長延長之 
　　第九條本會議所議决事項應由司法總長分别核定施行 
　　第十條本會議之議事規則由司法部另定之 
命令 
[九月三十日臨時大總統命令]  
　　結社集會之自由載在約法凡我國民權利但使無妨公益無害治安自不能强爲限制惟自由應由法律爲範圍現在破壞已終建設伊始我國民之組織政事結社政談集會以及關於公事之結社集會者旣係爲改良政治合謀公益起見是爲正當之自由應受約法之保障若易公開爲秘密會假結社集會之美名陰爲藏垢納汚之淵蔽國法具在豈便姑容查近日沿江海各地 
 
 
 

Page 2

 
 
　　方尙有巧立會社種種名目一切組織均取秘密旣無宗旨又無政綱惟日以號召黨徒爲事若輩假託名詞當緣誤解自由所致殊不知約法上之自由惟書信乃能秘密其餘權利無一非與國民以共見是以東西立憲　國無論自由程度如何面對秘密社會莫不有限制之法條我國國體甫更人心未定此等秘密之集會　社若不先事預防小之則流毒社會大之且危及國家自由各省都督民政長　飭軍警嚴行查訪各　地方如有秘密組織意圖聚衆騷擾者不問是何名稱均即按照刑律命令解散自　解散以後倘　秘密組織意圖聚衆騷擾甚或有陰謀内亂及妨害秩序等情事則刑律均列有專章儘可隨時逮捕按　懲辦一面令行各該地方官振興實業並謀普及敎育以爲安揷游民改良社會之資　使業經解散之會黨人人足以謀生各該官吏方稱盡職本大總統以愛國爲心斷不能任　　締造之共和轉爲巨猾神姦所敗壞各該都督民政長亦須共念大局之危迫實力奉行語曰涓涓不塞將成江河幸各都督民政長三復斯言也此令 
　　傅良佐授爲陸軍中將此令 
　　張紹曾陳光遠吳鼎元均授爲陸軍中將此令 
專電 
[北京電]  
　　駐英劉代表電告政府倫敦新債票業已售盡 
[北京電]  
　　黃克强因擴張黨務暫緩出京 
[北京電]  
　　江蘇代表電請程都督先於津浦沿路設局征稅俟中央確定辦法再行遵改 
[北京電]  
　　外交次長將以温秉忠充任 
[北京電]  
　　王金發交保證金三百元暫釋候訊 
[武昌電]  
　　武昌現尙安靜黎都督命將馬隊重新編制惟戒嚴令仍未解除 
[南京電]  
　　程都督電上海工會曁各處商會訂期聯合集會推舉代表赴京應工商大會 
[南京電]  
　　程都督因何元山赴閩昨將警備司令部收歸軍務司管轄 
[南京電]  
　　第二十旅長田應詔奉岑春煊電令該旅簡練整頓在寗候調 
[南京電]  
　　江蘇高等檢察廳廳丞江紹杰等六人連名懇請辭職程都督復電慰留 
[南京電]  
　　蘇州兵工廠不日開辦昨由軍政盧司長面請程都督資助經費程允於截曠項下撥付五千金 
[南京電]  
　　十月十號定爲永遠紀念日現訂十月八號起至十號止在萬壽宮舉祝三日 
[南京電]  
　　陸軍預備大學以各省學員甚衆因變通特設旁聽均已滿額由參謀部電請程都督一律截止程都督已通知各軍隊凡以前呈請咨送之員作爲無效 
[特約路透電]  
[東京電]  
　　中國借欵英金一千萬磅第一次發行之數竟能勝利日本聞之大爲驚詫各報評論均目之爲阻止各國進行協助銀行圑政策之大障碍故提倡令該新公司加入六國銀行圑否則各國應令中國取銷該借款現信各國實有充分之理由可以爲此今惟以敏捷之手段始可免各國各行一己之政策如英金一千萬磅之款足敷中政府之需用則中政府拒絶英使之抗議始爲正當惟中政府得此一千萬磅必不敷用終必倚賴六國銀行團而後已故此舉殊爲不合也 
[北京電]  
　　六國銀行團與中政府開議粤漢鐵路借欵現僅協定工程及其餘條件 
[北京電]  
　　政府代表已將前四個月十部之用度淸册呈交參議院綜計共洋七千萬元該院今已展期討論此事 
[北京電]  
　　星期六日下午拘獲南方人六名今日悉已正法警察以其形跡可疑搜其庽次查獲炸彈多枚軍火多件聞皆甫由武昌抵京 
[北京電]  
　　王金發因毆擊神州報駐京記者已在六國飯店被逮而華字各報登載此事皆張大其詞有謂其係犯政治罪名者實則非也王巳具洋三百元存案保釋聞不日將開公判矣 
[北京電]  
　　外交次長顏惠慶决意辭職前充中山君之秘書黃君將繼其任顏君擬赴歐洲游歷 
[北京電]  
　　本日爲袁總統誕日祝電祝函應接不暇而袁總統仍照常辦公十二小時 
[北京電]  
　　京報十四家揭載參議院秘密會議詳情調查局現正究問各報代表 
[北京電]  
　　馮國璋及奥使舘統帶洛華適同時離京中外兵均列隊車站恭送致發生極有趣味之誤會華人見者以爲外人恭維馮氏外人以爲華人恭維奥將 
[北京電]  
　　中政府已聘柯克君爲審計局書記以辦編訂預算及校對政府各收支淸册按柯氏爲西報駐京通信社襄辦前曾寓滬 
[北京電]  
　　麥納君不復回京斯考脫將仍爲英國使館參賛里盎君已至京充三等書記官 
[北京電]  
　　聞前充香港按察司之畢高特君已經中政府許以必加聘用惟目下尙未正式宣布耳 
[武昌電]  
　　武昌巡警現嚴行搜拿奸宄　居民勿得窩藏此輩如違當與同等科　　兵亂之後人心尙未穩　而組　舉行在即民人咸爲惴惴不安人湖北造幣廠並無現　民則反有現銀託該知此故乃譁變 
[武昌電]  
　　今日復有近今兵變之首須二人宣告死刑卽時處决黎都督出示爲止遣散之兵士身衣軍服並授權警察及憲兵凡見戎裝者可向盤問以期得假冒之人按法懲治 
[雲南電]  
　　民軍起義紀念民人異常歡忭晚間有多數學生舉行提燈會近來天氣不佳收成遂因以遲滯此間諸皆安靜前時種種謠言今悉消滅 
[香港電]  
　　匯豐買辦逃逸無蹤其所存之保証金爲數頗巨故銀行並未受有損失 
[東京電]  
　　日本於朝鮮增兵兩師圑一節已爲内閣最要之爭件此事本由某陸軍大將提議贊助者爲陸軍元帥山縣公　朝鮮總督寺内候爵官僚黨各員原爲陸軍黨之正柱故亦贊助此議首相西園寺侯爵及大藏大臣山本大將曁其黨與皆竭力反對政友會以全力助之元老院議員井上侯爵及松方候爵均在其内反對者所持之說爲一千九百十三年豫算案中若增此巨額出欵難免不破壞目下整理全國財政之計書某大將聞已通告政府如　　不能滿意解决彼將辭職云西園寺侯爵已請開御前會議 
譯電 
[倫敦電]  
　　中國借欵已募逾原額甚巨 
[北京電]  
　　趙秉鈞暫擬兼任内務總長因袁總統所舉繼趙者二人均爲北京警界反對之故 
[北京電]  
　　趙秉鈞兼任内務總長一案已付參議院核議定明日表决 
[北京電]  
　　財政總長周學煕在參議院秘密會宣言六國銀行團今不願再行磋商借欵目下訂成之小借欵實不敷政府需用該公司現擬再假與中國英金一千萬磅云云 
[北京電]  
　　財政總長　萬國借欵談判已生種種困難呈請准其辭職司法總長因與憲兵辦事處互起齟齬亦上書辭職均爲袁總統拒絶 
[北京電]  
　　國務院已討論賠償漢口革命外人所遭損失問題 
[北京電]  
　　黃興上將不日將離北京 
[北京電]  
　　北京當道現以極嚴厲之法維持治安内務總長已出示令無業游民各回本省一面逐日嚴查各客棧及私室等有否留宿歹人經此防範後謠言全息閭　極爲安靜 
[長春電]  
　　此間接有消息知吳統領得奉天援軍之力已在華封站（譯音）等三處戰敗烏泰蒙人受創甚巨華軍奪獲軍械牲口無算蒙人已向北逃逸華軍現在後緊追旦夕將復接戰 
[東京電]  
　　日本國會議員團不日將由巴干（譯音）啓程游歷中華共擬游之處如下朝鮮哈爾濱靑泥　天津北京漢口南京上海香港廣州汕頭厦門台灣其游期以四十日爲限 
公電 
[籌國會事務局通電]  
　　各省都督民政長鑒選舉人名册依照籌備日期令應月初十日以前一律告成所有國會省會兩項名册　式相同業　本局按照選舉法第二十四條制成由郵局遞送在案第恐郵寄　滯不克先期到達特將定電達如下查該名册其直行標目共列七格第一格生死第二格年歲第三格藉貫第四格住址第五格　　第六格年納直接稅之　或不動産之　　七格　　　　　　某種學校相當畢業之資格此項定式希　　　　　　區其不通電地由電局　　飛遞飭　　　　　　　　　國會事務局感印 
[通電]  
　　前准黎副總統電請以武昌起義之日即陽曆十月初十日在鄂舉辦週年紀念會　因當以民國應有國慶及紀念日期擬案呈請大總統諮詢參議院茲經議决已奉大總統令公布在案此次鄂省舉辦第一次紀念中央已派員與會各省亦應酌量派員前往以昭盛典特此通告 
[甯商會致北京電]  
　　工商部交通部　鑒厘出病民舉國痛恨頃聞津浦貨捐將議開辦此事關係四省商業前途至爲重要非特許沿路各商會　員與諸不足以紓商　而維稅務現距工商大會期近公求大部知照省委暫緩開議俟各商會代表入都俾上蒭蕘藉供採擇伏乞照准江寗總商會浦口徐州各商會仝叩 
[浙江致籌備國會事務局電]  
　　各項征稅人員應否以現任官員論造册期迫希電復浙江都督朱民政司屈印儉 
[浙江監獄協會通電] 　　 
　　各報館轉各省監獄協會鑒北京司法部對於監獄建設事宜業於七月間通令各省派員赴會此次會議實爲改良基礎關係重要應由各省協會派員與議以資討論而促進行務祈於十五日内電覆敝會以便組織圑體赴京無任盻切浙江監獄協會 
要聞一 
[國節日效法法美]  
　　民國之國慶紀念日已由大總統公布全國見昨日電傳政府命令茲將參議院覆政府諮詢案之原文錄下民國以陽曆爲正朔革命紀念應用陽曆自無疑義惟究應自何日起算自應詳加研究有主張湖北起義之日者有主張南京政府成立之日者有主張淸太后下詔宣布共和之日者並有主張民國政府正式成立及列强承認中華民國之日者按惟最後之兩說係爲臨時政府中之臨時二字無可討論之價値其餘三說皆持之有故言之成理然果將定名略加研究則此問題甚易解决定名若何即革命紀念日與共和紀念日之分别是也如紀念革命則應取武昌起義之日如紀念共和則應取南京政府成立或淸太后下詔宣布共和之日查法國革命三次一在一千七百八十九年七月一在一千八百三十年七月一在一千八百七十年二月其間旋起旋蹶政府屢易名號其可作爲紀念之日期者正復不少然法國獨取民軍起義之第一即一千七百八十九年七月十四日民軍攻破巴黎市獄之日誠以法國之國節爲革命之紀念日而民軍起義之第一日卽革命之起點也美國於一千七百七十四年九月初五開反對英國大會於一千七百七十五年四月十九與英國宣戰於一千七百七十六年七月初四宣告獨立於一千七百八十三年九月初三得英國承認獨立然　舉華盛頓爲總統北美合衆共和國得最後完全之組織則又在數年之後即一千七百八十七年也其可作紀念之日期者至爲繁夥而美國獨取一千七百七十六年七月初四爲惟一之國節者誠以其國節爲獨立之紀念日而一千七百七十六年七月初四爲十三州宣告獨立之日也然則法國國節含有革命性質美國國節含有獨立性質故法美各國均以革命獨立之日爲國節我國國節亦應效法法美自是一定辦法即以武昌起義之日爲國慶日而更以南京政府成立之日及北京宣布共和南北統一之日爲紀念日以爲國慶日之輔助 
　　武昌起義之日即陽歷十月初十日爲國慶日應舉行之事如左 
　　一放假休息二懸旗結綵三大閱四追祭五賞功六停刑七恤貧八宴會南京政府成立之日即陽曆正月初一日曁北京宣布共和南北統一之日卽陽曆二月十二日爲紀念日均放假休息 
[政黨内閣勉强湊合之偏見]  
　　其如霖生靜生之不肯何 
　　自黃克强到京後而盛倡通令各國務員加入國民黨之說一切情形略記前報茲悉黃克强在京時目睹黨爭劇烈殊非民國之福擬設法調和之前日特與趙秉鈞商議擬令所有各國務員一律加入國民黨籍如己有他種黨籍者不用脫黨多掛一國民黨籍國務員以下不許國民黨員厠足其間以爲調和黨爭之計一日黃克强因以趙秉鈞爲總理沈秉堃爲内務總長與大總統交換意見黃允担任趙沈得國民黨之同意而要求總統照會國務員一律加入國民黨以爲國民黨政黨内閣大總統即以黃之意見表示各國務員各國務員尙不置可否惟工商劉總長以新脫黨籍不願復黨敎育范總長以己有黨籍不願跨黨大總統昨又與各國務員商酌並敦勸劉范兩君通權達變聞劉范兩君已聲言寗可辭職不願加入云 
[張季直之鹽政整理談]  
　　張季直此次來京對於鹽政計劃撰成一書現正繙譯英文付印聞擬將鹽政一項劃出於財政部之外設一特别機關並廢舊塲商之制定爲就塲徵稅由中央政府於産鹽地方特設官局向製鹽者收買加入鹽稅以售諸運商成爲民製官收商運種種辦法另設一鹽業銀行以便交通茲將其改革辦法列下以供研究（一）全國鹽政直接隸於國權之下以謀統一（二）不加鹽稅（三）凡不産鹽地方須設法减輕使其　賤價之鹽（四）私鹽　化爲官除産地外沿途不設一卡銷地不設一巡所有從前官　之批驗所掣騐所督銷局緝私營一律裁撤（五）破引地限制仍保全運商營業以不奪鹽戶之生計（六）以品質之良楛分價格之高下其法以稅率伸縮之使之一律（七）製鹽成本原有輕重務期逐年减輕鹽價亦得隨之逐年減輕（八）全國産鹽額與銷鹽額供求相　使無壅積與缺乏之患 
[國民黨員暢觀樓之高會]  
　　昨日宋敎仁君設宴於京師農事試騐塲暢觀樓所請之客均係國民黨人物酒酣宋君起立演說略謂政黨爲政治之中心國民黨宜自期以遠大言乎對外第一宜與政府結合以扶持危局至於其他各黨能與我共謀政治上之進行尤足爲幸言乎對内將來國會選舉國民黨必足以獲勝云黃克强繼起演說謂對於遯初之言極表同意孫中山南去曾請遯初代理理事長現在遯初亦欲回南兄弟挽留不允望大家共同挽留不使南　云云次陳英士貢樂亭相繼演說次吳景濂君繼之謂國民黨之勢力日見雄厚南方則孫黃兩先生回南後自能擴充北方則有貢樂亭先生擔任至於新疆一方則馬鄰翼君旣任新省提學到省之後亦能發展國民黨之勢力云云次馬鄰翼演說謂對於蒙回藏問題鄙意主張以蒙化蒙以回化回以藏化藏應於内地擇回族人之明白曉暢者赴西北勸慰以宗敎之力自能感動云云次譚人鳳演說謂國民黨勢力不能僅限於北方亦不能將黨中人才薈萃一地兄弟對於挽留遯初甚不贊成云云說畢散會 
[國民黨參議員大歡宴會]  
　　二十三夜國民黨議員全體設宴歡迎黃克强陳英士貢桑樂亭三先生於德昌飯店六時陳貢蒞會黃因頭痛不克躬臨陳家鼎朱德裳二君代表赴宴黃並親書代表狀手交陳君前往座次陳代表 
 
 
 

Page 3

 
 
先言黃先生因病欠席故委鄙人并述南北一體五族一家之種種與夫蒙古威震歐西之歷史及民國將來在世界之位置朱代表繼言代黃致謝座衆歡欣鼓舞之心陳英士演說政黨宜注重外交並謂夙性冒險十年來從事破壞今後敬與同黨諸公共策全力從事建設貢桑樂亭起言向主蒙古革命曾與烈士吳祿貞立約互相提携今後五族一家蒙古尤當力助民國之建設亦望本黨之互相提攜以達目的說畢吳景濂起言今日本黨歡迎宴一切談論自由各黨員手足相親洵屬快事是夕開懷暢談並提及陳代表人道校長等事喜笑游戲盡樂而散 
[諮詢員會之反對者]  
　　大總統月前電令各都督選派代表來京會議要政贛省李烈鈞首先提出條件要求各督聯名呈請中央施行政府以要求國務出席國務會議及關係各省之法令預算案須先與代表協商等項甚有碍於國務院官制及中央權限後經國務會議另訂行政諮詢員簡章十條咨行在案近各省所派民財軍三項代表先後來京大總統昨日特派唐在禮朱家寳姚寳來胡鈞靳志沈秉堃等六人爲接洽委員與各省代表聯絡會商一切而總統府秘書廳昨奉大總統諭片行國務院轉飭各省已經來京各代表一律於二十五日到府聽候傳見乃該院通知各代表後贛省代表徐秀鈞連日運動各代表謂國務院所定諮詢員簡章以諮詢員隷於各部之下甚爲荒謬如此代表不如大家解散且函約鄂代表孫武君請其協同反對未知有效否也 
[直人不復反對馮都督矣]  
　　直隸都督馮國璋到任後因直人多反對者深爲疑懼日昨特召各秘書全體會議對於直省施行之政策由秘書長錢某建議(一)聯絡省議會議員使其不持反對主義（二）收回補助京奉鐵路巡警費爲自治之用（三）淘汰北洋臣有防軍分十年裁盡（四）設立實業公司振興全省農田水利（五）磋商實行短期公債三百萬爲行政經費之基本金（六）提倡直隸勸業銀行（七）以直隷津海關船鈔稅之半撥歸直隸向財政部要求馮都督甚爲贊成並允次第實行以慰衆望現經直紳陳君樹楷張君銘勳等諸人出爲調停雙方認可和平了結惟以後都督府須聘用本省四人爲顧問以調和黨見至於用人一節亦須先儘本省委任以其熟悉鄉土情形馮都督皆已承認以故省議會現已照常開議不再反對矣 
[各部進行種種]  
　　外交長集權政策外交總長梁如浩對於外交用人行政主張集權主義刻擬定議案呈送總統府大略如下（一）各省總理交涉人員遇有更易須揭其理由直接咨部（二）各省交涉案件無論了結與否每月列表報部（三）關于締結條約及關國際問題均須部中認可簽印方爲有效（四）本部對於各省外交大員有直接揀員請簡之權（五）駐外公使應辦事項須遵本部之指定並對部令有服從之義務（六）使館人員如有更迭由部核辦（七）本部對各駐使有直接請簡之權（八）隨使財政商務等員於使館内均須遵守部定辦事章程 
　　財政部調查初步財政部以調查一事須將中央行政經費與地方行政經費劃淸現擬先從中央入手派調查委員到各部接洽以便正式政府成立時有確定之預算聞外交部派劉頌虞敎育部派李盛銜工商部派賈士毅交通部派虞煕正陸軍部派熊正琦海軍部派陸世芬 
　　交通部對付粤路問題粤漢鐵路督辦譚人鳳來京係因粤漢借欵條約以革命事起中斷現在無法進行特向交通部商量撥欵以資開辦日昨至交通部晤次長馮元鼎譚遂向之索款馮稱無欵可撥譚以交通部理應維持此事况以鐵路餘利撥濟他路於事實尤爲便利馮稱交通部現應供給總統一切之用度故無力再撥譚謂總統用度應向財政部不應向交通部堅請撥給銀二百四十萬馮乃含糊答之未知果有把握否 
[時評一（默）]  
　　中國革命之成功雖肇造於去年之八月十九然其遠因則種於曩昔前仆後繼之諸烈士也 
　　今者十月十號正月一號二月十二號之三大紀念日已由參議院通過太總統公布而從前黃花崗之役鎭南關之役與夫徐錫麟熊成基吳樾等諸人之倡義赴難雖未可與所定之三大紀念日相提並論然吾人飲水思源詎可任其湮沒而不彰乎　　竊謂此數者卽作爲各省之單獨紀念日亦應預爲規定某事足爲某省之紀念某日作爲某事之紀念日使人民稍伸其景仰追念之誠而又得免臨時之多所爭論也 
小說 
[無名罪人（九十三）] [  無名]  
　　無名罪人道我不借客棧我的本意原不要在巴黎住的我一心只在以前相愛的愛姑那裏我急欲到他那裏一問他究竟能做我妻不能做我妻黑兒律師道你看見了他打算什地無名罪人道我見了他我便想問他和石勃離婚不是倘若能彀離婚我便擇個住處緩緩相商倘若不能和石勃離婚我便立刻將我所有的金分一半給我妹子冰心我再東洋去長游終生不回巴黎來了我打定這個主意因此我不尋客店只在一個飯店裏吃了飯寫了一封信給那愛姑請他今晚務必在顯理橋下相會黑兒律師道你爲什麽要那愛姑和石勃離婚無名罪人道現在想來原是可笑的事只是當時我却因起初愛姑的父親爲我無財不許我與愛姑結婚現在我已有了大財了方我經營這大財之時困苦艱難都爲他愛姑的緣故所以愛姑如若不能和石勃離婚便不能和我結婚不能和我結婚我在巴黎是全無樂趣的黑兒律師聽了甚覺可憐因道你和愛姑兩人的愛情可算得眞愛情了兩離幾千里路兩邊的情仍是一絲不變無名罪人聽了這話不覺喜形於色道愛姑現在還愛着我麽黑兒道正是他雖做了别人的妻心中却念念只在你的現在你在這裏他正千方百計替你設法無名罪人至此不覺大快道這樣說來我如今死了也甘心了我今雖死心上也無放心不下的事了我便上那斷頭台去罷黑兒律師聽了更是感動因又勸他道你不要想上那斷頭台究竟不是好的事而且我們如查出了正眞的兇手來救你出去也並不難的 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[魯人歡迎孫中山紀事]  
　　濟南各界自聞孫中山先生遊魯之信早已預備歡迎及九月二十七日下午孫先生乘車將到各界均預在車站歡迎車站之過客橋滿揷國旗橋下以柏枝結成牌樓菊花嵌成歡迎字樣除招待員在招待牌樓往來招待外其餘各行政機關各政黨各圑體女界歡迎圑各學校各報館等均各在定所站立外賓之來觀者亦頗不乏人一時後各行政官次第蒞臨少頃周都督乘筍輿至歡迎者脫帽立正都督乘輿至牌樓下輿二時半孫中山先生蒞濟沿月臺布滿軍隊軍樂大作先生下車後即乘四人筍輿過歡迎處各界均脫帽鵠立致敬先生亦自輿中脫帽爲答與先生向下車者爲先生德配孫夫人及同行之宋女士男僕一女僕一其同來者爲温君秉忠温夫人朱君卓文程君仲漁胡君有齋會君廣　吳君文甫唐君日新總統府辦事處蔡君虎臣京奉鐵道局吳君桂靈丁君振之陳君玉芝唐君任桐等先生自車站下車後乘筍輿赴津浦路局行轅休息馬路轉灣處仍多有歡迎者五時先生命駕至都督府都督招集幕僚行政官各機關服務人員每處三人各政圑報館每處各數人在珍珠泉珠泉精舍開茶話會外賓到者有各領事及郝牧師馥蘭各界均次第進謁行一鞠躬禮先生答禮後散座都督邀先生及各外賓在東偏室内小憇先生旋至西偏室内再與各界相見致辭數語然後客皆次第退去 
[魯省勦撫盜匪辦法]  
　　濟南周都督通電云濟寗施統領孔道台李直牧兗州田鎭台陶守曹州張鎭台丁守鄆城潘統帶陶城埠送徐統帶曹州送方統帶東昌方統領宋守沂州楊統領王守鑒土匪滋擾民不安業業經集合防陸各軍下令痛勦惟念　匪之人有爲匪等威力所脅者有爲甘言哄誘者爲匪旣非本心若槩予誅戮未免可憫爲此法外原情網開一面倘能革面洗心均予自新之路俾得追改前非遷善爲良同享共和幸福以昭大同之治倘有怙惡不悛執迷罔悟仍舊爲匪不思遷善者是其甘心爲逆擾亂秩序旣爲社會蟊賊黨爲我東省人士所應共棄定即勦滅淨盡以維持公衆之治安並望各屬人士共明斯義協助防陸軍嚴拿痛勦不使害羣之馬流毒地方以期四民安業郅治日隆茲將剿撫辦法擬定數條仰各路軍隊各地方官吏一體遵照出示曉諭俾衆咸知希轉飭所部所屬迅速遵辦並盻電復計開簡章七條（一）匪首李四考馮天成張聯魁李二狗抓子曾廣僧號滾地龍（按已伏法）等拿獲一名賞銀二千兩許克成王廣東郭玉得蔡桂先蔡有隨李成金張起潘難纒宋狗眼劉長九石振標等賞銀一千兩官長加一級升用其餘無論軍民人等拿獲該匪者除賞銀均以千把總升用（二）匪黨中有能捆送或殺扞首來歸者以千總保奬仍照賞格銀數給賞（三）有改過自新者准向地方官或軍隊繳搶投誠由官發執照者由該籍紳領回爲民（四）臨陣繳槍准貸其死亦照投誠例辦理（五）無論軍民報營作線拿獲匪首者由該營酌量請賞（六）拿獲小枝有名杆首一名賞銀二百兩（七）賞銀由軍隊地方官核實發給不准任吏胥經手折扣周自齊靳雲鵬敬 
[施從濱報告破滅壽張匪窟]  
　　兗州面云近兗州府屬之壽張縣境有大股悍匪在彼蟠踞經中路巡防隊統領施從濱督兵往勦大獲勝利茲將施君致周都督靳統制電錄下急濟南都督統制鑒江支兩日探悉匪首宋狗眼等約三百餘名佔據壽張集西賈莊微日早　點鐘率徐潘兩統帶圍剿匪堅守寨牆死拒我軍砲隊無效至午後仍攻克不下濱目覩情况恐匪日暮竄逃特由各隊中挑奮勇官兵五十一名每官一名酌賞銀五十兩兵二十兩至午後六點我軍奮勇首先扒寨而入旋被匪猛擊死傷約四十餘名戰馬二匹匪乘我破寨於寨内放火欲乘煙障脫逃惟我軍官兵仍不稍屈竭力搜索生擒二十餘名當場槍斃五十餘名戰斃匪衆無算總核匪數計已全沒所獲槍械甚夥謹先捷聞餘容調查淸楚再行詳報從濱微叩周都督靳統制接電後已聯名電覆獎勵矣（按施已因功授陸軍少將） 
[贛垣中秋前後之戒嚴令]  
　　　省李都督於日前接到密探報告洪江會匪勾結護衛軍某營約定舊曆中秋節夜放鎗爲號同時起事行劫軍械局後燬都督府等語當經李督於廿四號（即舊曆八月十四日）在府召集軍事秘密會議後即下令戒嚴諭令旅長劉世均歐陽武許炳藜及警監吳照軒選派可靠兵警不分晝夜荷槍上彈列隊梭巡遇有形跡可疑之人即行從嚴盤詰冀絶匪踨並令各城門巡官不准鄉人紛紛列隊入城朝仙至二更後即發秘密口號嚴詰行人是夜三義祠地方文明進化戲園因爲風聲緊急亦奉令提早收台以免滋事一時風聲鶴唳全城商民大爲驚惶云 
[湘垣亦下戒嚴令]  
　　湘垣於九月二十四號不知何故忽下令戒嚴各署均有軍士持槍裝子守護都督府及桂軍駐紮地并有軍官多名在旁指揮各街道稍離數丈卽有持槍軍士數人竚立如臨大敵者然詳情刻尙未聞惟據外間傳說稍確者謂退伍兵士（有云係南武軍）受匪徒煽惑擬乘紀念大會起事都督府微有所聞故於是日特下戒嚴令預防變亂翌日上午忽有退伍兵多人在都督府守衞兵手中搶去槍械多件殺傷兵士數名比即閧散無一被獲者並聲言須再來各署刧搶故日來防範愈嚴云 
[鄂省馬標兵變續誌]  
　　鄂省馬標兵變已紀昨報茲又得鄂函續錄如下 
　　變兵之佈置該變兵等以舉事不可無統緒因公舉顧斌爲幹事長顧開文爲司令長辦理總機關事宜又以冉益安爲司令長辦理第一分機關事宜又以杜興義爲司令長辦理第二分機關事宜一切經費槪係會中人捐認有口號三（一）除暴（夜十一句鐘至晨五句鐘用）（二）安民（五句鐘至二句鐘用）（三）定國（一句鐘以後用）除口號外尙有白布條爲記 
　　敗露之原因此次亂首羅子常等由滬上濳來雖行踪秘密然風聲仍傳播於外念三四等日都督府内副官及參謀等員均便服稽查澈夜不休幸念四日下午該黨遣人聯絡敎導圑該圑陽與聯合陰入都督府報告故其機關遂卽敗露 
　　失敗之原因該變兵原非定於二十四日舉事因風聲漸露防範加嚴二十三日憲兵隊在嘉賓樓拿獲黨首一人漢口亦獲大頭目黃某立即正法該變兵恐事機盡露遂改方針提前暴動然不知城内外各機關均已破敗故雖死力攻擊起義門而城内卒無響應者 
　　鏖戰之劇烈當該叛兵攻擊起義門時都督卽飛飭杜邦俊率機關槍八尊出城與第四師兵合力勦辦該亂兵卽據守十字街築起掩堡大戰一時許死二十一人始退第四師兵與機關槍隊直追至馬隊標本署轟擊全標兵士死者八九十人餘俱棄械逃散黎師長出城時即先趨城外機關部獲杜興義黃楚樵吳得勝陳煥章等九人立派人押送都督府究辦然後分途勦擊逃兵 
　　戰時之佈置當兩方面戰時各城門備極森嚴凡軍人出入須騐徽章始放行街市梭巡遞問口號川流不息都督府四周步哨稠密並將從前所發白質藍字一槪取消另換白質黃字徽章以爲别識而杜混淆 
　　事後之奬勵都督以此次未至於擾亂大局皆敎導圑之兵士深明大義不爲所動除軍長加陞二級外所有圑生及二四兩師兵士均賞給酒肉以資獎勵府内各職員均便服稽查徹夜不休每人給洋一元設宴歡飲以酬其勞 
[寧都督府軍事會議紀要]  
　　南京自留守府整理南方軍隊計畫議定後業已陸續資遣然追於經費未　放手　去近得中央接濟七十萬元速日匯事故對於此項裁併計畫頗有活動之狀態軍需處亦不至一籌莫展程都督特於九月二十八號下午一時召集各師旅長特開軍事會議蘇滬各旅長均親自到會淸江劉護軍使徐州冷師長鎭江顧師長以未能暫離防地亦均派有代表來寧故此次會議實爲非常鄭重茲採得其内容亟爲紀錄如下（一）由程都督陳說江蘇財政支絀之大槪及裁减軍餉之必要（二）决定裁兵辦法應先從器械不完全之軍隊先行入手裁併（三）决定江蘇全省陸軍祇存三師餘則悉行裁　或歸併（四）决定軍事區域甲寧鎭擬駐一師乙蘇松常太擬駐一師（五）淮徐淸海擬駐一師以上各項决定三個月内爲實行期識者謂自此次會議後於裁併問題必能極力進行不禁拭目而觀良好之效果云 
[蘇都督重申烟禁]  
　　程都督通令各縣民政長云作新國民首在掃除烟毒前經限令本年十二月底爲本省人民吸烟斷絶之期於第二十七期公報通令遵照在案查此項禁令全賴各民政長實力奉行籌擬種種方法勸導與强制兼施官廳與社會合力急起直追方能不誤期限乃迄今月餘各縣呈報到府其能設法切實進行者甚屬寥寥甚有力陳爲難情形轉請本都督指示辦法頒定遵行者殊屬不明事理玩忽要政查已經呈報各處惟有華亭與常熟兩縣南京巡警總局均各定有辦法匪託空言而華亭所擬辦法尤平實易行足收效果爰採集各該處辦法通令各縣民政長參酌地方情形仿照辦理前淸頒定禁烟各種法令仍應繼續援用限文到一星期内先將參酌辦理情形具復備核嗣後每歷半月呈報一次務期積極進行求達本年禁斷之目的倘再因循坃愒視等具文轉瞬限滿貽誤要政定惟各　民政長是問附禁烟辦法六條（一）續發簡明韻示（二）流通演講（三）勸設戒煙局或備藥施送（四）提前禁閉土店膏店限十一月一律禁閉凈盡（五）宣告鴉片烟罪（六）責成巡警嚴密調查 
[展免粤漢路料稅一年]  
　　程都督昨准交通部咨略謂准粤漢鐵路譚督辦咨稱本路所有自外洋購買各種材料進口之各項釐稅請准豁免等語查京漢蘇浙等路購運材料前請展免稅期限均經本處核准並聲明將來另定辦法通行遵照各在案此次粤漢鐵路督辦以鄂湘兩省鐵路速籌展辦開工在邇工欵悉數借自外人請展免稅期限係爲減輕成本維持路政起見應准予展限免稅一年由本年陽曆九月初一日起至二年八月底止如將來整頓國稅時在該路免稅期内另有規定辦法該路亦應一律遵辦以歸劃一云云當經程督轉飭所屬各關卡一體遵照矣 
[金嚴民變之劇烈]  
　　嚴屬建德壽昌及金屬蘭溪各縣均出民變重案業已迭誌本報茲聞浙都督府於九月二十九號下午接准第一次查辦委員劉君來函略稱前日偕民政　科員孔憲菼君趁錢江商輪上駛念三到建德　將鄉民閙糧肇事情形遍諮父老及各圑體言雖人人殊而大旨要與縣報相類嗣有縣議會正副議長仇蔡二君及省議員王槐淸諸君相率踵商均謂此次閙事實由鄉民不解縣稅各義誤爲浮收當其率衆來城之意亦不過　求官廳减少稅則不意一二莠民乘隙暴動附和者相　譁聞遂將縣署搗毁演成此等惡劇現在各鄉業已悔過轉　某等代爲請求自願賠償縣署什物錢糧照常完納一面將在逃首犯孫大倫等緝拿送辦云云當由弟處會商知事劉統領均以人民地方爲重槪表同情次以壽昌閙事未始非受建邑之影響若建邑龍嚴懲首要壽昌之事不平自平遵卽知照知事限令鄉民將閙事首犯限五日内送案餘悉免究各鄉均已承認極大風潮瞬已解决距料二十六號下午五時突接壽昌兪知事急報謂匪目大脚　卽黃永淸帶領徒黨敷百人竄入建德南鄉馬目埠請速　兵會勦等由敝處洲夜商請劉統領派兵六十名前往勦捕越日劉統領接都督密電以蘭事緊急立刻拔隊起程具　據馬目埠警報謂匪黨放火開鎗拒捕斃防軍一　　　捕獲匪徒八名現因兵少被匪黨圍困甚危云云當時劉統旣去兵力愈單城防空虚即晚面飭管帶張君帶隊赴救一面電省請兵念八日六時張管帶回城報告前兵已衝圍逃出匪仍聚而不散午刻南鄉警報又至謂匪黨四出擄掠放火並派悍匪赴壽昌湻安遂安三縣號召羽黨來援計遂安一千餘人壽昌七百餘人已約定於二十九日先搶建邑四鄉然後攻城等語本日已派張管帶督隊馳往截阻千鈞一髮明日後日尙不知如何情形未敢逆臆下略）觀此亦可知金嚴二屬匪亂之劇烈矣 
[華葡合兵攻匪]  
　　九月二十日澳門有葡兵一大隊内有步兵巡差警兵各持器械快砲子藥由各兵房至内港水師石碼頭分下小輸多艘前往橫琴島捕匪該島與大巴及過路環相近該兵隊乃由總兵邡拿華路氏督帶迨至各兵輪駛出内港卽有馬交砲輪護送而行查往昔匪黨多以過路環爲巢穴今聞復有多匪濳聚橫琴故葡官派兵往捕聞有華兵一隊亦將與葡兵聯絡剿匪禮拜五晚已見馬交砲輪燃發電燈照射匪巢目下雖未聞捕得一匪然將來華葡合力定能將匪類掃平也 
[粤省報告借債情形]  
　　粤都督咨復北京財政部云案准貴部佳電内開查上年各省軍興以來因維持地方現狀或安置軍隊嘗有自行借債之事間見報紙登載但無論内債外債均與國家信用有直接關係償還義務雖在各省稽核之任仍屬中央自應從事調查以資統計所有貴省自上年九月起至本年八月止有無息借外債及商欵等事并已借之欵所訂數目期限利息抵押曁合同大旨及已還過數目並現在籌備償還情形若何希飭司查明於十日内報部實紉公誼等因准此當將原電發交財政司飭即查明具報玆據該司復稱查粤省自去年光復財政竭蹶軍需浩繁不得不藉募債一途以資挹注除第一次募債約七十餘萬元原議按照美洲華僑軍債票辦法每借一元還銀二元以一年爲限嗣李前司長以利率過高决議改定六個月償還每借一元給還本息一元五毫計共還過一百一十餘萬元外其第二次募債計至本年八月止共約四百零三萬餘元又協助京餉借欵約一百四十萬元共計五百四十三萬餘元俱係以兩年爲限每借一元還銀一元五毫惟京餉借欵由各行商議定借債辦法四條就中第二條云凡付港紙雙毫者得於三個月後隨時起回月息以八釐伸算付期久暫聽人自擇惟付廣紙者定期二年後方還等語此項短期借欵約五十一萬六千餘元現已陸續滿期自應如約淸償以昭大信惟前兩項借欵係由人民一種愛國熱誠勸集與向株式會社借貸不同自無庸訂立合同及抵押條欵現距償還期限尚遠將來籌備還欵或於各種稅源加以整頓以期收入增加或起低利公債再行體察情形酌量辦理至粤省財政雖軍興以後頗形匱乏惟現在逐漸整理尙可支持並無借入外債致滋轇轕茲奉前因理合將查明情形呈覆都督應請咨復財政部備案等因相應咨復貴部請煩查照備案此咨 
地方通信 
[浙江]  
　　水師改編錢江水師改編計畫現已經朱都督宣布聞其内容係將該師劃分兩營第一營改編四哨統率砲艇二十艘常川駐紮嚴州歸中路右翼統領劉忠樑節制第二營改編三哨統率砲艇十五艘常川駐紮江干歸左翼統領陳步棠節制頒定全軍梭巡規則一律汰弱留强　管帶許某檄令卽日銷差另候差委惟新派兩管帶刻尙未奉發表云 
　　監督出發朱都督近商民政司催令前派各道區域監督員除杭嘉湖外所有蔡汝霖等三員尅日束裝馳赴駐在地舉凡所轄選民疑義均由該監督員就近解釋俾免電牘紛繁聞蔡君等已於昨日同時出發矣 
[安徽]  
　　共和黨成立九月二十號共和黨　縣分部開成立大會於徽郡之中央學校公推許承堯君爲臨時主席布告開會宗旨繼推汪國傑君宣讀分部簡章逐條討論通過旋由黨員次第投票舉定許承堯爲部長汪國傑許翼爲副部長吳棣程致澤江仁綸李嘉會江友爕黃家駒爲評議員許伸葉光宇汪天衢葉光祿汪定奎唐俊爲審查員方文鐸許杰洪業遠許最李毓熊兪醒桓爲交際員復於各部員中公推書記會計庶務各一人推舉手續旣畢即由來賓及黨員以次演說乃撮影紀念而散是日到會黨員頗極一時之盛會場秩序尤爲整齊誠歙邑開會以來所未有云 
　　派員赴鄂柏都督以陰曆八月十九日爲去歲武漢赴義之期卽我民國肇造之日特派顧問官高蔭藻參謀官叚志超兩君赴鄂代表以襄盛舉所有省垣紳商軍學各界届期自應一律張燈結彩懸掛國徽以光鉅典 
　　營長撤差駐蕪五十七圑第三營營長宣傳謨乘該圑李圑長十五師孫師長赴皖軍事會議未回時私擅招兵一隊匿不呈報迨由李圑長查悉呈請孫師長將宣撤差示懲孫師長已　李圑長親自督令將所招兵士遣散以完公令而節餉糈 
[湖南]  
　　民國人瑞敎導團書記官郭象彝等以籍隷長沙世居淸泰鎭之居民馮正東者一介宿儒品行端正壽至八十有二而終其元配彭氏賢德有聲生於前淸嘉慶丙子歲迄今九十有七子男六人孫男十六人曾孫六人玄孫一人五代同堂一門篤慶此誠民國之祥瑞而亦里黨之休嘉者也昨特呈請都督頒賜五代同堂四字給予獎金以揚婦德面光里閶聞都督已飭行民政司查明成案斟酌辦理矣 
　　預備祝典九月二十九日（卽陰曆八月十九日）爲中華民國舉義光復之期譚都督前奉黎副總統通電舉行全國紀念大會嗣又接准黃君克强來電亦以是日爲民國一大紀念各省應一律舉行慶祝以光盛典等因除令行各衙門一體遵照外昨特委任仇君鰲劉君文錦劉君况李君達璋于君愷曹君耀材李君蔚洪君本枬劉君大禧等爲籌備員由財政司撥發鉅欵以敎育總會爲會場會期以三日爲限十九日軍警界二十日政學界二十一日工商界沿街舖戶一律懸燈結綵同申慶祝該會已定造銅質紀念章及國旗式布紀念章數萬以便赴會各界國民佩帶並由縫工廠代製規定國旗數萬面廉價發賣以重國徽凡在會期日間則演說三時夜間則舉行提燈會規畫旣定日來正在籌備届時當必有一番大熱閙也 
　　調查水災湘省益陽安化湘鄉源江邵陽等縣本月初復遭第二次大水災情較前更重（已見前報）人民流離困苦慘不忍言當經各屬紳民文電交馳紛紛呈報在案民政司以各處災區損失甚巨瘡痍滿目危急萬分亟應確切查明以憑振撫昨特會商財政司令行各該知事飭卽迅速查明具復核辦 
[雲南]  
　　提倡山蠶山絲一項爲黔省出口大宗雲南播種靑剛栗即麻粟）較黔尤易天氣亦較黔温和黔人兪元愷君曾開辦姚州山蠶業有成效現因續辦不得其人勢將中輟殊爲可惜昨閱實業司出示云照得鴉片禁種民間生計艱難所有生利方法效速首推山蠶本司委員購種前往山東河南本年臘底運到分發各處村鄉所有烟栗山地明春槪放山蠶用特出示保護不准刀斧戕殘此爲公益起見各宜凛遵勿忘云云 
[時評二]  [Z萍 
　　曩者孫中山入京聲言脫離政界振興實業乃無何而果受全國鐵路之任命以去識者曰其斯以爲行必踐言之君子歟 
　　此次黃克强之至京也其願望與中山同其宣言亦與中山略同至於今而不日出京乃所謂全國礦務之任命者杳然寂然徒傳其懸一政黨内閣以爲目的不曰令國務員一律加入國民黨卽曰挽留遯初主持北方以圓滿其國民黨與政府結合之希望 
　　嗚呼同一宣言同一志在實業然而孫黃之行事始終自不相同惜乎彼中老祭酒尙未識其奥窔徒兢兢於國民黨勢力不能僅限北方而作不入耳之勸勉也 
本埠新聞 
[程都督嚴禁軍人入會]  
　　江蘇都督於九月二十九日訓令滬防各軍隊文云爲訓令事查軍人入黨久懸厲禁陸軍部蔣次長等首先脫除黨籍以爲提倡近聞滬寧澄潤等處地方有多數無業流氓假共進會名義每次集議則假茶樓酒市爲會塲專以勾結軍人希圖煽亂爲事查上月江陰兵匪交閧一案實亦由此釀成若不嚴行取締其爲害地方良非淺鮮除通知各民政長迅將該會妥爲解散外爲此令仰該軍轉飭所屬嚴行查禁軍人不得入會以申軍紀而維秩序 
[關於删改刑律之通令]  
　　江蘇都督於九月二十九日通令滬防各軍曁民政審判檢察各官文云爲通令事案准陸軍部咨送删改之暫行新刑律作爲陸軍暫行刑法一體通用並將陸軍法律章程應行删改各條開列淸單請爲轉發各軍隊遵守等因准此本都督當以此項刑律係適用於普通人民若施行於軍隊頗多窒碍故前當光復之初飭令軍法人員編訂江蘇陸海軍暫行軍律頒發各軍並經咨部立案現中央政府旣未編訂軍律應仍將此律作爲主法當於六月二十四日咨復去後旋准陸軍部咨　凡各省所編纂海陸軍刑律如曾咨部立案自應作爲有効於案件發生之際凡爲現頒海陸軍各章程曁暫行新刑律所未載者應即依册辦理等因准此合將各删改章程及暫行新刑律本省編訂之海陸軍軍律彙訂成本一併令發仰即轉發所屬一體遵守此令計發法部删定暫行新刑律並江蘇水陸各軍暫行懲治漏洩軍事機密章程又暫行軍律又暫行審判章程又暫行審判試辦章程施行細則附件 
[李統領赴寗即返]  
　　滬防全軍統領李英石君前日接江蘇都督來電因有要公飭卽赴寗面商李君遵於當晚乘車往寗現已公畢於昨日午後返滬 
 
 
 

Page 7

 
 
[劃一軍服之訓令]  
　　駐滬各軍司令部昨接程都督訓令以南洋各軍隊現旣統歸本府管轄所有冬夏服裝亟應整理以期一律特發表　限於文到七日内一體造報勿得延誤 
[上寳民政長均須留任]  
　　上寳兩縣民政長任事期滿本應改選茲聞程都督以現任上寳兩處民政長光復有功與他縣不同均擬留任一年以資熟手 
[組織征蒙幹事部]  
　　婦女愛國會全體會員發起征蒙幹事部推舉劉棟臣爲監督王一亭李英石尹仲材等爲名譽職員昨已函致被舉人定於初二日在白雲觀開職員會討論進行方法 
[軍警聯絡之動議]  
　　福字營劉司令長以軍警兩界平素罕有往來諸多窒碍現擬擇地設立軍警議事總機關部每逢星期由軍警首領會集談話如有特别事故並可隨時商辦業於昨日函致滬防統領李英石君陸軍第十師吳仲呂君二十三師黃膺白君光復軍李徵五君警務長穆湘瑤君要求同意矣 
[商圑練習野操]  
　　滬南商團公會司令部通告各會員定期陽曆九月二十八晚七時齊集陸家浜商團公會事務所操場習練戰術已紀前報茲悉是晚由基本第二大隊各隊長曁各機關長傳集各員排隊至公會習練野操後復至龍華相度地勢議定於每星期三六演習一次星期日夜問習練野戰分排東西兩隊東首一排專主攻擊西首一排專主防守各會員均興高采烈直至天明始散 
[商團公會選舉記事]  
　　上海商團公會邀集各業商團會正副會長於九月二十九號午後開會投票選舉公會正副會長蘇筠尙君得票最多當選正會長葉惠鈞王一亭兩君當選爲副會長並卽定於十月三號下午三時邀集各業商團正副司令到公會投票選舉總司令部長預先函請各會將正副司令姓氏開送到會以便刷印名單又定十月四號下午四時由參議會公舉議長並推舉各部部長以備將來全國商團得與警界聯絡維持公安 
[一片承平雅頌聲]  
　　陽曆十月十號爲舉行國慶之期各團體已預備提燈周遊街市茲又由曾志忞君編就國歌由商團會員擔任敎授知照各圑體各舉會員二人於十月三號起每晨六時半至貧兒院學習以便轉輾敎授 
[謝女士熱心興學]  
　　嘉興謝玉農女士創辦浙江女子實業學校於七月間赴京考察自大總統及國務院總理各總長以次均大爲推重助以鉅欵浙江同鄉王式通張元節汪有齡陸宗輿胡惟德沈家本董洵如章宗元章宗祥等以及陸軍部王揖唐君安徽都督孫少侯曁參議員等均欽佩女士之品行學問而苦心孤詣首先倡謀女子生計眼光之遠大魄力之雄厚洵無其匹除捐助鉅款外並勸女士在京籌辦女學爲全國倡聞謝女士現擬即日回杭俟杭校成立後再於京滬兩處設立學校工廠 
[靑年會半夜學堂之擴張]  
　　中國靑年會附設半夜學堂科學完備成績卓著近以學者衆多特於本學期起添闢課堂加廣學額復添設英文蒙學班專收幼年子弟每星期授課五次每學期四個足月祇取學費八元現定於十月一號晚間七時開課凡爲父兄者欲其子弟得良好之敎育盍速前往報名遲則恐有額滿見遺之憾 
[緝拿偷竊軍器之兵士]  
　　上海縣吳民政長等前日接奉江蘇程都督訓令略謂據軍務司呈據巡警總局查獲私運鎗枝之金長盛張有梁劉棋等三名飭提訊究等因當查該局來文内稱此事係由騎兵第二十二團正目高玉良起意偷竊快槍四桿約會張有梁先買蘆柴兩捆劉棋在大行營門口等候將槍藏匿柴内囑令金長盛挑送劉玉良處以便轉售金長盛不允旋被巡警查獲送案快槍四桿當由該局預審後函准騎兵第二十二團副官馮次其飭派排長黃文波到局領回隨將預審之張有梁金長盛劉棋　三名呈解到府發交本所提訊查高玉良係本案正犯卽經派員前往該營調查據稱高玉良已於偷竊槍枝之日由營逃逸無從提案解訊請爲通緝等情據此自應令仰各民政長曁各軍隊一體協拿此案在逃之高玉良劉玉良兩犯務獲解究以便訊明結案 
[道敎公會事務所成立]  
　　張曉初天師來滬分布道敎會簡章擬在上海組織公會及總機關部由邑廟西房住持羽士邱生等陳述意見已誌前報茲又經邱羽士會同各道衆議决設事務所於城内火神廟已於陰曆二十日開籌備會選舉會長職員籌畫進行事宜至舉辦機關部一節不日亦將籌備 
[籌振會紀事]  
　　籌募温處義振會昨日下午在事務所開職員會議决應就辦事董事中公推主任數人常川駐會主持一切當經推定王亦梅孫藹人田樹霖三君爲主任並議將認墊認捐之欵限於五日内交齊以便運往災區振濟一面議請南北商會仁濟善堂湖州寗波紹興各同鄉會及絲業會館永豐錢莊愼裕號等處代收捐款并延請放賑熟手前往散賑 
[實行解散救邊乞丐團]  
　　蘇都督令飭解散救邊乞丐團已誌前報茲悉吳民政長奉文後已照會警務長轉飭各區勸令解散矣 
[再誌排字同業之爭端]  
　　華字聯合同志會代表陳友根江子卿陳慶雲等控許恩林反對會規行兇毁物一案昨經警務所移送檢察廳訊辦當奉陳廳長諭令將許交保聽候核示旋由民立報舘派人到廳將許保出 
[西人破壞濟良所之謬舉]  
　　前晚十句餘鐘忽有西人四名偕一中國老嫗突入四馬路濟良分所内將一女子刦往四馬路外灘而去當由看所婦女鳴捕追捕一面訴知西女董用電話報知新老兩捕房各飭中西包探四出兜拿則已杳如黃鶴有知其事者謂該女名雙喜現年十七歲在漢口粤妓院賣娼與該西人等之友某甲姘識此次甲因患病偕女來滬醫治詎甲一病不起至女流落計無所出遂投濟良所求爲安揷已有旬日尙未解廨發落該老嫗卽鴇母也現西女董已禀請麥代總巡通飭各捕房中西探捕一體嚴密偵緝矣 
[嘉防營移提盜匪]  
　　盜匪張愛生（即張福生）又名張羊狗糾黨吳阿七等在嘉善千墩地方夥刦梅恒裕等絲號現洋三萬六千元吳等已由嘉防營偵探緝獲詢知張等分贜逃匿虹口因即帶同眼線來滬將張拘解公堂押候該營備文來廨再核在案昨由該營偵探季璞投案移提關讞員諭候即日備文准交來探帶回歸案訊辦 
[串通行騙之推諉]  
　　北京路百川通票號出店許順根塗改收條騙取洋一千餘元由該號控奉公廨訊實判押八個月並提同黨再核業經捕房將許之同黨潘康林查獲解送公堂訊供押候將許帶堂對質昨晨由探將許潘一併解案先由許供舊曆五月二十九日與潘在途遇見同至寗波路某鐘表店内由潘將一百元之收條塗改一千元騙到後各半分派即同往蘇垣潘復以開店爲由將洋如數騙去訊據潘供與許在蘇州妓院内由馮根弟介紹相識當時據稱許係梵航渡學堂内學生因放署假來蘇游玩我向在蘇州齊門弄泰順莊爲業實因許等在蘇虧空房飯金逃往無錫由我知風追獲致被挾嫌誣攀中西官以兩造各執一詞判均還押候補傳人証於禮拜五再行訊核 
[通俗社開會慶祝]  
　　通俗宣講社於九月念九日（卽陰曆八月十九日）午後二時假座南市火神廟開第二十期宣講大會並慶祝革命紀念到者五百餘人開會秩序如下（一）搖鈴開會（二）貞元學校學生並貧民學校學生自治會琴樂合奏（三）發起人袁頌豐君報告（四）奏紀念歌（五）梅竹廬梁幹臣二君宣講（六）奏凱旋歌（七）五立才袁頌豐嚴承業洪詩庭四君宣講（八）贈紀念旗及搖鈴散會已五時矣 
[浦東舉行慶典]  
　　浦東爛泥渡商務體育會會員與陸家嘴靑年體育會會員以昨日爲革命軍起義之一週紀念日特於下午二時由司令黃蔭南君率同全體會員游行街市先赴張家樓學治體育會憇息一小時繼赴洋涇市公所當由市總董劉君欵以茶點及折回爛泥渡鎭已八時矣 
[救火員犧牲生命續紀]  
　　救火會員夏書林君困傷身故家計蕭條現經該會長發起擬開追悼會並訃告各圑體集資賙卹至每月由公欵内撥給津貼一說刻尙未經决議 
[兵民衝突案改期審訊]  
　　寳山鄉民譚水生等前與光復軍騎兵圑兵士孫文鄉等衝突提起訴訟經該軍李統領禀奉江蘇都督指令上海地方審判廳提訊詳辦業由黃廳長咨請軍法司長及該營軍官定九月三十號開庭訊究該兵士四名由隊官押解到廳候示嗣因軍法司長别有要公不克到廳譚水生等各鄉民已由寳山警務所取保出外一時亦不及送案是以改期審訊孫文卿等仍由隊官帶回候示 
[各學堂預算細數]  
　　滬上各學堂預算經費由市議會審查完竣其報告書已錄昨報茲將預算細數續刋於后 
　　（一）經常費（指職員俸膳校役工食課業用品及雜費而言）銀三萬三千六百零一元六角零四厘 
　　第一欵市立小學校費銀三萬三千六百零一元六角四厘（一）養正小學六千二百五十三元五角（二）梅溪小學三千三百九十元六角（三）萬竹小學三千七百三十八元（四）萬竹女子部二千三百七十二元九角（五）時化小學（附商業補習科）二千五十五元（六）西成小學二千五百二十元一角二分六厘（七）倉基小學一千九百零八元九角五分（八）東華小學七百六十六元六角（九）隆德小學一千二百四十七元四角四分九厘（十）競化女子六百七十五元（十一）巽與小學二千八百八十八元八角（十二）崇正小學一千二百五十五元五角九分八厘）十三）農壇小學一千三百另二元五角（十四）肇周小學四百五十九元一角八分五厘（十五）比德小學三百八十元四角（十六）江境小學八百五十三元四角九分六厘（十七）南塾代用小學補助費二百元（十八）北區代用小學補助費二百元（十九）貧民半日小學補助費三百三十一元五角（二十）　和安小學補助費八百元（未完） 
[取締糞夫之文告]  
　　滬南市政廳昨出示諭云照得中區西區淸潔事宜前經諭准莊泉生承辦以聯絡鄉民不使失其生計並不失灌園之用曾經出示曉諭嗣有莊瑞卿等禀訴莊泉生違章苛罰等情經函知滬西商圑據復在白雲觀邀集各鄉代表開會証明實無其事由本廳呈報民政長飭提懲辦各在案茲據莊泉生禀稱自莊瑞卿等擾亂以來鄉民無知每有破壞定章秩序紊亂之事雖經敝處一再告知總局罔效現定於陽曆九月二十九號爲始照前定章程切進行懇請迅賜出示曉諭俾衆周知一面即祈轉達警務長傳諭實各巡士遇有鄉民不守定章者立即拘局議罚以儆效尤等情據此台行示諭爷中西區園地帮各糞夫知悉自九月二十九號爲始凡中西區以内糞夫務各報領銅牌遵照定章六條辦理違士巡警干涉毋得自悞計開第一條各園各舉公正代表出面以擔責任第二條挑糞限定上午十點鐘爲止過時不得再挑第三條糞夫必須身掛銅牌爲憑第四條糞夫不能向居戶店舖需索重費其代爲洗爭者須隨舖戶酌給第五條糞桶必須有合縫之蓋以後仍逐漸改良第六條如違二三四五條定章由巡警干涉由本處將銅牌吊回議罰附則一如初次違章罰洋二角第二次罰洋四角第三次罰洋八角第四次罰洋一元六角五次弔銷銅牌另招鄉人承挑一出門時如怱怱未帶銅牌者須至本所領照方可挑倒 
[謝劵]  
　　紅十字會總醫院定陽曆十月一號午後二句鐘開懇栽會蒙贈入場劵二紙又大舞臺新到武生沈華軒花旦賈璧雲定一號二號兩夜接演七八九十本新茶花蒙贈特别戲劵四紙書此誌謝 
瑣聞城内 
[民政長批示]  
　　公民冷懋之等禀組織公民競立會請立案咨會由批來禀及粘章均經閱悉共和成立人民有結會集社之自由然组織會社必須標揭宗旨純粹正當始能堅圑體之信用收良美之效果該會以競立爲名意在　除依賴之性質而羌無故實會章亦多普通家言及椱尋繹殊未知宗旨之所在持此名義而欲競立於優勝劣敗天演淘汰之時代其前途亦可槪見矣惟旣據禀請都督核示廳候訓令遵行所請立案咨會之處暫從緩議章程存　 
[地方審判廳民庭批示]  
　　曹蘭彬等抗告狀批查抗告程序係對於不經言詞辯論之裁判而駁斥訴訟程序之聲請者爲之此案辯論業已終了與抗告程序不合來呈以原告本不信托徐鳳標故有沈堯民之担允木價何以該原告所執收貨回單并取得沈堯民之收據乃始終何持此紊不信用之匯記回單至該木行簿據發票均立怡成名目此案自己一方面之意思初無可爲證據之價値莊票係通常支付尤不能確定付至誰手至來呈請求飭令沈堯民履行債務者或担保者之責任歸償原告之木價窺原告之意思無論如何均可置徐鳳標於不問何以舊曆年終徐鳳標在市政廳南區領銀一千五百兩由徐攤分該原告銀二百餘兩并不由沈堯民算給殊不可解現經調查市政廳南區當事人報區情形據復沈堯民爲作頭徐鳳標率領五十人到家吵閙索取造價益見該原告與沈堯民並未直接此案本廳辯論已無餘地該原告如有不服卽以控告爲救濟方法可也 
[地方檢察廳批示]  
　　周金松呈訴伊子醫費乞追夏新發等措繳由批狀悉爾子周阿弟與夏新發張阿弟同夥販賣私鹽致被鹽捕緝私營槍傷當經飭送上海醫院醫治現已痊愈計住院六個月醫藥伙食等費共洋五十餘元爾爲阿弟之父此項費用理應歸爾負擔前特傅案諭知限期籌措爾已承認今限期將届爾忽具呈請提夏新發張阿弟訊追以爲脫卸之計試問所傳者係爾子乎抑他人之子乎爾子販私受傷當時本廳即不爲之醫治爾子亦須自醫爾子在家亦須吃飯今爾子醫藥伙食等費要本廳勒追他人代繳世界有此理乎來狀一味推諉殊屬糊塗仍着遵照前諭如限照繳毋再延遲致于未便 
[晨鐘報警]  
　　西門内龍門學校後面某姓家於昨晨九時因早炊遺火積薪致兆焚如燬去平屋七八間聞左右鄰愕類皆貧戶今被殃及均已無可棲身情形極爲可憫 
[又被嫌疑]  
　　西門外生生里女傭陸金氏在王家　地方被人用刀戳斃由屍母金陸氏投報上海地方檢察廳派員騐明飭緝兇犯嗣在蘇州拘獲嫌疑犯顧阿如到廳迭次訊供不認押候查究在案茲悉蘇州地方檢察廳因有盜案一起牽涉顧阿如禀准都督令飭上海檢察廳將顧解蘇歸案訊辦廳長陳松生奉奉令後定於今日飭派法警押解赴蘇 
[認領逃婦]  
　　婦人丁邵氏李盛氏拐出圖賣經警務所查獲移送檢察廳訊明候傅家屬具領拐婦李盛氏押候起訴審判廳訊明判决在案昨據丁桂芬到廳據稱江北人住西門外邵氏是我髮妻今悉被拐出外管押在案爲此來案具領陳廳長准如所請飭將丁邵氏提出交丁領回管束 
南市 
[劃淸界限]  
　　南區區員　　　論云照得本區域議事處現已攺設初級第二審檢兩廳與警界雖列一處應各分界域以淸權限嗣後凡本區各長警人等均不准擅自入内窺探以重公事如違記過不貸 
[攫奪銀洋]  
　　匪徒林德富攫取丁錦洋銀一百元由崗警邦同獲住解至東區拘留贓洋先給失主領去茲經陳裁判提訊供認不諱移送地方檢察廳懲辦 
閘北 
[面目全非]  
　　常州婦人施張氏前在裁判所控夫嫂施洪氏被張李氏施阿仁拐往浦東賣與徐鑑林請爲究追經孫所長提到李氏訊據供稱係丈夫張小梅所爲因即移請南匯檢察廳將徐及該氏關提到案昨由原告當堂辨認並非洪氏研訊之下據氏供母家姓吳去冬再醮與徐由張小梅爲媒至施洪氏亦係小梅經用賣於距離二三里之某姓所長得供判張李氏還押徐　保吳氏准予領回候移送審判廳訊辦 
[藉端圖詐]  
　　前日有寓居王家宅之紅　成衣徐生　至裁判所控告房東周三田紏同流氓王矮寳王茂全王小叔王海松等藉端圖詐經孫所長提到周三囝訊供狡展判令還押候移送寳山審判廳核辦 
[貼還川資]  
　　寧波人毛仁育前投裁判所控稱寡息張氏被張阿南貝武銓等拐賣與顧良丹爲妻經孫所長訊明判顧認償原　川資洋五十元准將張氏領回完聚昨顧已遵諭繳洋諭傅毛仁育領洋了案 
公共租界 
[小孩何多]  
　　虹口百老匯路九百四十七號住戶安徽人曹濤甫向爲醫生近因家内容留男女小孩多口被哈爾賓捕房捕頭偵悉恐係販賣前日派探嚴阿慶往查距曹與樓上同居之夏姓夫婦驚皇逃避當經嚴探將曹妻楊氏及馬曹氏楊董氏曹楊氏趙馬氏曹趙氏粤婦陳程氏與曹之同鄉李德勝夏姓傭婦張氏以及男孩曹同書袁三元楊根法楊小和趙如意楊來春陶書子馬小狗女孩葛余子楊小六子楊兒子陶月芝等男女大小共二十人一併拘入捕房分别收押昨晨解送公共公堂請究先由中西包探禀明前情據鄰人陳阿蒙投稱曹家内留養多孩昨日捕房往捕時有一婦人於晒台上跳入我家當喚西探拘去卽經聶襄讞會同英翰副領事將李等男女各人與各小陔逐一研訊並非拐賣判將各人一併開釋自己之孩均准領回尙有男陔袁三元楊根法楊小和陶書子女孩葛余子陶月芝等六口着均暫留本廨候各該家屬來案具領 
[夥友舞弊]  
　　陸冠卿（卽陸冠淸）控夥洪小王私收米洋四百十四元昨由捕房將洪解廨訊供一過判押候查明帳目再訊 
[被告待訊]  
　　程紹齡控沈炳臣吞沒股銀五百兩又楊王氏控支泮候不理抵欵又楊琴齋控秦德桂欠銀等案昨由捕房將被告各人併傳到廨分别交保過堂候訊 
[流氓攫物]  
　　徐阿根在南京路附近推倒老婦圖搶飾物又流氓王榮生在泗涇路攫取吳子卿西帽均經包探查獲昨解公堂訊明判徐押三月王押兩月 
[學徒覔死]  
　　湖州人徐世德向在瞿天生學習刻字因苦走出前日在白大橋投河圖盡由捕救起昨解公堂訊悉前情判交瞿領回 
[家丁串竊]  
　　寓居東有恒路二千零三十一號門牌之前淸候補道王鶴儔控家丁胡升串竊値洋二千三百二十元之金珠飾物昨由捕房將胡升與牽涉之卡玉泉胡子淸並婦人白阿金一併拘解公堂研訊一過判胡升還押餘人分别交保候補提人証再訊 
[私售牛乳]  
　　張梅郎前日在靶子路出售牛奶經工部局西人查見以其無照違章拘入捕房昨解公堂訊判罰洋五元充公再着交二十元人洋並保候查明有無搀水情弊再核 
[索租衝突]  
　　吳淞路居戶陳苗氏偕証吳徐氏苗戴氏沈仲山控被陸曹氏打失金押髮昨由捕房將原被傅至公堂訊係索租起衅所控失物並無憑証着各具安分結開釋 
[尙須澈查]  
　　金仲蕃控新閘新龍園沿堂値堂人趙紀舟吞沒所存搭牔一只内有現洋鈔票六十八元夾金表一枚昨由捕房將趙傅同扞脚之馮合到案質訊不認判馮開番趙押候查明再行訊核 
[姦夫兇惡]  
　　袁浩亭之妻張氏在外帮傭與某甲姘識被袁探悉昨將該氏領回行經海寧路同昌里口被甲用刀戳傷袁之頭面當卽報捕緝拿究辦 
[女子被拐]  
　　住居天潼路五百四十七號之蘇張氏昨報捕房云伊女被人拐逃四尋無着捕頭允爲查緝 
[洗澡失竊]  
　　肇勤路一百廿八號住戶趙阿明昨在斐倫路某浴堂洗澡失竊衣服票洋約値百數十元該店主推諉不理趙即投報捕房請究捕頭准之 
[無無據]  
　　前晚有汪燦樓投報捕房云被密勒路妓女王金寳誘入伊家搜去洋兩元詢無証據不理 
[婢女逃逸]  
　　戴古臣住西華得路十三號有婢年十七名丫頭於前日逃走昨報捕房請爲查究 
法租界 
[限期交人]  
　　戎記善校公堂控稱胞妹范戎氏於七歲時許與范資銑爲室童養過門於念歲時完婚迄已四年夫婦不甚和睦時被凌虐今年四月間帶回寗波後竟杳無音枆茲范來申向詰支吾探知已被價賣得洋一百五十元求請究追旋據范供妻子不守婦道私與族叔通姦我曾撞見已由族長等按照族規斷齼如要交案亦可照辦聶讞員判交保限七天交妻到案訊明核奪 
[串賣婦女]  
　　李吳氏前在蘇州以推荐爲帮傭爲名勾誘張三之妻陳氏來滬串同黨羽王小狗賣於七濠口地方當爲張三來申訪悉報捕一併拘廨訊判押追迄已日久挺押不交茲復提詰王供陳氏實由李吳氏及張姓婦人串賣吳氏得洋三十元我雖知情實無分用之事質之吳氏供仍刁頼判一併還押候再訊究 
[累及妻子]  
　　志大烟膏店主蔡志均串騙元大土行雲土兩箱計銀三千餘兩逃逸經公堂諭將該店拍賣後始將蔡緝獲諭令保出料理詎蔡挺押不理昨又提訊據稱此項雲土交與夏寳順拏去現不知逃避何處故難料理聶廨員判仍還押着將夏妻葉氏交案併究 
[勒限理淸]  
　　某集店司帳魏黎生舞弊虧空被經理徐耀明察出控奉公堂提訊判令交保出外限期料理在案嗣因黎保出後消遙事外分文不理昨又提訊據稱一時難以料理祗可陸續發還　交人銀兩保限七天理淸 
[查究起火]  
　　昨晨六時法馬路得善里三號門牌顧潤甫家後屋不戒於火致兆焚如卽經消防圑馳往救息祗燬房屋一間並焚斃小孩一口捕房查得保有火險一千五百兩迨往查拿顧已避匿故將其妻毛氏及傭婦人等獲案研究咸推不知捕頭命氏保出收殮孩屍一面提顧潤甫到來案究 
[時評三]  
　　從前之私運軍火爲預備革命也而今日之私運軍火何爲從前之秘密會議爲運動革命也而今日之秘密會議何爲從前之提倡破壞主張推翻爲欲創造民國也而今日之提倡破壞主張推翻者抑又何爲 
　　嗚呼無識之匪盜不足責而不謂略有名譽於民國之人物而亦出此吾誠不知其何心 
來件 
[徵集古今疇人著述啟]  
　　疇人分散僅留一線之傳古籍淪亡不足十書之數溯西法入華之始正前淸代明之初律曆淵源纂專門之巨帙幾何原本爲譯籍之濫觞通商以來斯學屢變製造局之善本美華館之新書流布中原津逮後學中東西同條区榦會通當有其人理法式挈領提綱編輯姑懸其目抱殘守闕經秦燔楚炬而猶留博采兼收補孔榭鮑齋所未備或精呼泉吸啓三茅七寳之函惜任重力微有一髮千鈞之嘆也己敝社同志粗通東術僻處偏隅類杞人之憂天效父逐夸之日自忘謭陋亟用蒐羅循雜記之條流裒專家之著述倣不得已之作成未曾有之書竊以鄭玄絶學由探賾於九章趙爽宗師當流聞於百世所冀算界鉅子民國偉人共樂贊成羣相貺畀煌煌大集餽等兼金瑣瑣零篇製同碎錦願假　洛鈎河之手備圖畫之舖陳或託計飛射伏之辭助文章之游戲寺前客至西流之水可期席上箸橫東壁之釀如見凡以　量舊學互換新知俾集腋以成裘庶立竿而見影朶雲乍下慣愛書來披露偶遲惜由集隘圓窮小數求固靈周率之碑卷署大名息奈端微分之訟並希綺注毋吝珠投南通縣中學校附設數學雜誌社謹啓 
來函 
[城濠路工工程科函]  
　　頃閱報載敝處致民政長函一件内載敝科改用湖北水泥因新開河某洋棧大火之後市間水漬貨充斥故有改用湖北水泥之議云云查敝處並無此項信件且此函所載明係破壞他人名譽難保無他人揑名情事爲此函請貴報據實聲明以昭核實 
[五族少年保國會函]  
　　昨見九月廿八日各報登五族少年保國會正副會長有辭職之灰心不勝駭異旣有此心理應開全體大會報告會員可否全體承認而會長不能個人辭職昨見各報會長辭職定有揑造謠言者意欲破壞全體名譽請正副會長澈底查究造謠之人保全名譽是否有當立速查辦除函請周壽田顧維准程振奇三會長先生查照外一面函請各報館登錄以釋羣疑實爲公使五族少年保國會全體公緘（九月三十日） 
 
 

Page 8

 
 
   
 
 

Page 9

 
 
自由談 
游戲文章 
[論妓收歸國有之權利] [  孽兒]  
　　救國策之一 
　　夫妓者國民生計之一種也通商巨埠莫不妓院林立妓之有益於商塲豈淺鮮哉去歲上海光復各業寥落而妓院轉形熱閙各處居民紛紛遷來上海以上海爲安樂窩者實妓之功也統計上海之妓無論長三么二不下數萬戶每歲所得金錢不下數千萬此誠天付民國之權利豈可棄之而不取乎際此財政困乏借債艱難余以爲不如效管仲以妓富國之妙策一網收之爲國有不亦於中央財政上增一大利源乎 
　　其辦法宜設機關部於上海用總理一人（請陳淫子先生充之）協理二人調查員數百人先將妓院查明入册編訂門牌上書國有妓院第幾號字樣通令妓女龜奴等聯名入册月入幾何一律呈繳發還三成爲日食服用之需如有隱實報虚希圖自利者查出倍罰又於妓院最盛之處設卡收稅凡嫖客經過其地欲至妓院者須納稅十元有偷漏者查出倍罰嫖客欲出入自由者可納常年稅長三每年三千元么二每年二千元惟野雞則無之以示體恤野雞拉客須領徽章月入亦須報明發回四乘爲日食服用之費無徽章拉客者懲罰不貸妓女盡心竭力不違約法以二十年爲滿役準其免職凡妓産之子女爲公共所生男名公子女名公女奬以金牌懸之胸前以示别於普通國民 
　　鄙人草擬以上辦法恐未盡善近聞陳淫子先生留心實業祈爲審定請大總統核準施行倘民國有富强之日則先生成管仲之功萬世不朽矣 
[樂死說] [  瘦蝶]  
　　夫人莫不喜生而惡死而余則以爲死樂而生悲然生何以喜爲其有聲音以悅耳有彩色以悅目有肥甘以悅口有羅綺以悅身有妻妾以悅心有名山大川以娛樂優遊於光天化日之下此固人生之樂事也然當思今何時乎試觀察吾國之現狀黨派譁爭盜賊蠭起楚歌四面萬姓哀號耳亦何可悅也西北之風雲日緊各國抱其侵略政策自由行動大好與圖行將變色目亦何可悅也人民加負擔之重國家之征稅煩苛上下交征百物騰貴以言夫肥甘之悅口羅綺之悅身妻妾之悅心亦祇富者所有之樂於貧者何與焉名山巍巍大川湯湯縱有登臨之興能無銅駝荆棘之悲噫今日之世界死世界也炸彈手槍遍布各省危機一蹈立致亡身莽蕩神州現此怪象復何所樂而生故余以爲實不如死之爲樂境也蓋生則百感交集憂患叢生富者有富者之憂貧者有貧者之憂何可勝道若死則無所憂也古人曰人生如行路人死如歸家然則死卽歸耳儻亦人之樂事也乎 
尊聞閣詞選 
[蝶梅同感集（三續）] [  丁未舊作]  
[感事再疊前韵] [  蝶]  
　　搔首蒼茫發浩歌河山萬里付蹉跎幾曾國勢安盤石空把新機織錦梭大陸風雲多變幻中流砥柱費磋磨夕陽一線揮難起爲問天心究若何 
　　茫茫後果與前因難向當途索解人北關有心容貴族西台底事泣緇塵（時江御史以劾奕劻被斥）藽躬莫挽中原弱瑣尾誰憐比戶貧拂拭吳鈎長太息幾時還我自由身 
　　物競終歸適者存劇憐民族太昏昏蠱沙都付滄桑刧漢滿難除畛域痕竪子何能謀國是僉壬偏易沐天恩蒼烟如海沈無際遮斷荊山葬玉琨 
　　浮雲黯黯九間高民隱誰能達楮毫忍剥脂膏輸異族好傾肝胆賦同袍十年立憲期何緩一擊成名氣亦豪（謂徐烈士恩銘事）安得炎魂歸故國大招欲續楚臣騷 
[和韵]  
　　蹉跎依舊復蹉跎廿紀風潮一擲梭萬里河山悲末刧三霖功罪定誰何中原專制成頒固海外文明待琢磨官吏不知君國恨傷心猶唱太平歌 
　　蒼茫都是刦餘身　　　　步後　粉黛且承權貴旨（謂楊翠喜）金錢不濟國家貧處堂燕雀猶尋樂入室豺狼欲噬人悵望京華空涕游外交内政太無因 
　　宇宙速茫毒霧昏紛紛幾輩握瑤琨乾坤已種干戈禍天地誰留破碎痕老大朝庭空立憲衰殘宰相又蒙恩熱潮湧起心頭恨時勢英雄若固存 
　　美雨歐風怒氣豪神州回首陣雲高靑年有志愁金鼓　子何功着錦袍獻策洛陽悲賈誼民權墮地痛　騷可憐無限興亡感幾度哀吟入楮毫 
心直口快 
　　滿淸末造官塲如戲塲運動手段工且巧矣醜態百出恬不知羞大駡特駡不一駡尙不絶書於今日之報紙也不意民國共和運動之塲愈覺熱閙觀於近日各報載陸宗與徐恩元王善荃輩四處奔走昏夜乞憐不達財政次長之目的不止嗚呼財政處本爲容納貪官第一去處宜其竭心力而爲之也嗚呼吾聞之欲哭無涙 
　　某報載財政部分派回扣不均大起衝突我說道此乃容納貪官第一去處安得無如是現象 
　　陳其美含涙向人言曰我借得一部汽車坐坐被他們如此辱駡索車之原信具在請君一觀我爲之改其說曰我借得幾個美人陪陪被他們如此辱駡借用之原物具在請君拿去罷[  熱廬]  
戲評[  玄郎]  
[沈華軒之鐵籠山]  
　　大舞臺沈華軒與楊小樓爲同門派頭純學老兪魁梧奇偉演武二花戲最爲合式雖硬脚工夫稍遜於楊而白口之雄壯字眼之淸綻似出其上把子敏捷妙在出於自然從胯下掉接其槍心靈手敏出人意外更徵出色驚人該伶前隸同春藝已綽有可觀復與小楊相處日久耳濡目染藝與年進今日重來造詣更見精進惜此次未帶精良之下手來申往往格格不相入殊不湊手前晚四武旦中支配之呂小卿一杆旗藝甚生疎遞換兵器心慌意亂過於遲笨減色不少牡丹雖好尤仗綠葉扶持排戲者尙其愼之 
小說 
[自由談之一談話會] [  嘉定二我]  
　　柄南！有自由談同盟會之建議氷　！有自由談話會之改稱瘦蝶！擬定自由談話會之簡章 
二！我是中乃來談話會中談話（談話會）之文字　開始筆墨有綠神交已　文字海中恨不一見以証三生有上一叚因　 
　　熱心投稿聞聲相慕識面綠　我勞何　此各藉談話會之力介紹諸名士於一堂 
　　余一人居一茅儿一　一　一本筆一管墨一定紙一束硯一方夜燈一酒壼一酒杯一　劍一手帕一時　壬子七月之末日　　鳥歸巢憑几盤坐挑燈夜讀且讀且伙且寫且　聽窗外雨聲屋後　聲時斷時續妻兮以悲潸然欲涕悃悃然不可爲懐二我手自由談一紙豈别有懐抱歉？　傷心人歟？ 
　　心有所思神先爲怠有頃雨窗　倦神魂　　　太常君去矣侶　　　蝶化矣 
　　　　甫　景物立　斗室一　雅而潔幽而靜左圖右史垂　累累楮翰硯牀　案　排秦鏡高懸禹鼎供几　劍藏匣電話電鈴種種悉具 
　　噫此何地！此何 
　　黑甜之鄉耶南柯之夢耶富貴一幻夢貧賤同洪澽　者淸濁　　衆人皆醒惟我獨　傷哉 
　　枯坐無聊室外雨聲助我行愁電光一閃雷聲砉然震驚偶有虧心者莫不聞而生畏（自由談如雷） 
　　東隣婺婦夜泣不休而令我愀然悲（自由談如婆婦）西鄰小兒戲放花爆心中不洩盡不止（自由談如放花爆）時！夜半隨風飛來一片聲嚮何歟？山中孤寺老僧叩暮鼓一嚮天地寂四邊靜（自由談如暮鼓） 
　　未幾室門忽有彈指聲續續入耳膜門啓嚴師冒雨來督責我不少貸國憂方迫萬威烹煎何爲　鬰　（自由溪如嚴師）諍友至規勸我不厭煩熱血如潮騰湧　隙同心之言其利斷金（自由談如諍友） 
　　師乃手指禹鼎云一見而良心發現（自由談如禹鼎）友乃手指秦鏡云一照而　入肺腑（自由談如秦鏡）余乃手指寳劍云　不如此物能取貪暴者於萬里之外人莫得而制之（自由談如寳劍） 
　　師顧余曰近日得出犯有神經病歟？余曰唯唯！否否！師又曰如果有病可去請廬扁能生死人而肉白骨（自由談如慮扇 
　　友曰我意不如去請陸判官可以換人之心肝面目（自由談如陸判官） 
　　余乃按鈴喚僕人三花臉　師友見之無不大笑遂告僕云去請醫生勿誤（自由談如三花臉） 
　　師友微哂曰電話在何用僕人爲要說便說耳以自由（自由談如　請） 
　　少頃三花臉又進梭隨猴子一精神活潑跳躐目然贊云此猴能跳　頭　否師友　　云看却好看若近身來了屋有謀害怕起來（自由談如看猴子跳圈） 
未幾漸漸聞　　雄雞一唱天下白（自由談如雄雞）未幾遠遠聞鐘　晨鐘一鳴天下醒（自由談如晨鐘）此時萬　　動冷氣　人天！亮雨！止 
　　二我仍酣然夢嗚呼可憐 
　　忽然聞牀後有人搖醒呼曰郎夢乎魔乎余遽然醒則黃梁一夢也 
　　余顧視我嬌妻短髮　額梨過雙暈倩韻獨流灼灼動人使我終朝相對　　　　　之不厭（自由談如嬌妻） 
　　妻問曰　中作　狀余張目四顧凄然涙下一一爲之告語畢心頭小鹿又踴躍動 
　　妻又曰郎乃不辭唐突西子重作　古老偕何苦耶何苦耶二我曰客窗夜話蕉雨丁丁搜索枯腸拉雜書之閱者勿笑 
文字因緣 
[酬瘦鶴和見贈韻] [  瘦蝶]  
　　甘守梅花臥白雲歌成招鶴寄同群酒闌忽憶三生事夢裏依稀似遇君（君是否卽白門孫瘦鶴抑另有一瘦鶴） 
 
 
 

Page 10

 
 
   
 
