# 1901 - 67 - 4910022

 

Page 1

 
 
[附送陜西乞振圖說] [  申報館恊振所啓]  
　　陜省自去歲旱魃爲災赤地千里禾麥大無客之自彼來者咸言一入秦境餓莩載途人肉列肆其茅簷葦壁間宛轉待斃者更不可以僂指數慘苦情形非筆墨所能詳述本館協振所爰倩人繪成各圖於今日隨報分送伏祈海内諸大善土或節服御之資或省客游之費多多益善少亦無妨各解囊金俾得彚解災區源源接濟是非特百萬飢民叩禱以求抑亦本館協振所馨香叩祝者也肅此布陳伏維德鑒 
[新印日本國志] [  圖書集成局啓]  
　　是書爲粤東黄公度亷訪所著亷訪前曾贊使日本研求彼國數千年來禮樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每部馬洋二元五角世有先覩爲快者請臨三馬路申報館申昌書室二洋涇橋煥文書局南北掃葉山房金陵詞源閣購取可也 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價蹟不易購文　不易讀山陰湯蟄先先生有硏通考　要通　堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書營校　詳紙　加料有識共寳分裝六十本業已成書股票以外餘者無幾購宜從速遲恐不及每部定價十二元不折不扣批發面議上海三馬路申報館申昌書室發售外埠在曩時售股票處 
[論理財在廣設公司]  
　　嗚呼中國今日自强之計拯變之方其政非一二端所盡矣而原其要莫急於理財夫理財莫重於勸工商勸工商莫善於設公司公可不舉工與商之力不厚工與商之業不大利源何由而濬財政何由而樹其基淮南子之言曰千人之羣無絶梁萬人之聚無廢功諒哉言乎理財之道不外乎此矣百年以來地球各國開特成務莫不廣設公可以爲鼓無工商之地所謂公司者集貲營運計本均分有非一二人之力所能勝其任者則萃千萬人之力以爲之有集千萬人之力尙嫌寡且弱者則合通國人之力以籌之凡工業商業興辦之始造船砲修河渠占埠頭築廛舍費輙千萬故惟羣策羣力不足則國王亦貸以資本又不足則外人亦與其股分官紳商民各隨願力之大小爲買股分之多寡周轉旣靈推行亦廣上下相維利害相共故人無異議舉無敗事合衆人之智以爲智合衆人之能以爲能合衆人之財力以爲財力合衆人之心思謀慮以爲心思謀慮其端始於幾微其竟可參造化可移山海可制水火可御風雷而工與商之能事畢矣夫不觀之製造之廠乎鑄千鈞之鐵爲大鍾運機一撃剛無不柔今使其錘輕重减十四五則役千人之力費卒歲之功而器有不能成者矣不又觀之數仞之墻乎砌盈尺之磚以爲基積累直上高不可階今使其磚層疉减十四五則竭巧匠之經營集道旁之謀慮面工有不能竣者矣公司之利殆無異此歐美政俗莫不以公司爲立國命脈公司愈廣則財愈富力愈强有推曁之本有保護之方有倡導鼓舞之力有時國中興大工作有大征役雖累千萬巨資謀之於公司而指日可集其著者如英闢五印度法開蘇彝士河初不藉國帑初不恃官力而直拓萬里膏腴之地通終古隔閡之途嗚呼今日海外强國勢雄力厚惟其所向無不如志莫與敢衡者非此公司之力爲多哉難署曰中國亦嘗有招商局電報局織布局鐵政局金礦煤礦局何以行之數十年曾未稍覩富强之效比年之中亦有商人以圖拓公司爲志者大率鹵莽滅裂孤注一擲不惟事機鮮克有濟有因之而傾其家蕩其産者甚且飽括公財入諸私槖縱飲博嬉游之好爲孫子田宅之謀而置本務於不顧以創辦公司爲絶好一大騙局使富而有財者聞公司之名爲之不寒而慄却步而走不惟海外絶大公司終無可冀望於今日卽已有之招商局電報局織布局鐵政局金礦煤礦局亦終限於前規不能漸展恢拓擴張之長策然則中國公司之效夫又安在殊不知歐美各國公司所以行之而有效者衆志齊章程密禁約嚴規畫勤也中國公司所以行之而無效者衆志不堅章程不密禁約不嚴規畫不勤也衆志不堅章程不密禁約不嚴規畫不勤由於風氣之不興風氣之不興由於政府之精神不注政府之精神不注而海外一切良法美政施之中國而皆有扞格不行之病矣中國地大物博五行百産之精英鍾於我中國者獨厚誠能出其心思財力與國美各國急起直追吾知十年二十年之後不惟可與歐美各國爭衡直且將駕而上之獨惜夫無權力者阻於淺嘗有權力者視同隔膜自梏其手足自錮其靈明而徒曉曉然曰理財理財嗚呼亦思財之所從出而曾財之不勞理哉 
[回鑾確信] 　　京師采訪友人云正月某日接行在户部友人去臘二十三日來簡敬悉皇太皇皇上之意已定三月中回鑾所有蹕路經過之處著各省大吏先期修治平坦毋得延緩都人士聞之無不色舞眉飛鵠候乘輿之早返矣 
[俄約難成]  
　　西字報登京師來電云日來俄國駐京使臣迭次催請准行中俄所訂密約并以兵力向全權大臣恐嚇英日美德各國則皆接奉政府電文略謂中俄密約如竟訂成則當將議和之事暫停以便備戰某日聯軍統帥某君宣言於衆曰俄人於東三省倘久假不歸或名雖歸還陰實握其權利則我等所有之地不應退還中國 
[續請治罪]  
　　華歴本月二十三日京師來電云各國使臣近又指出袒庇拳匪官吏九十六員及請中朝懲治中有大員須處以重刑餘各治以應得之罪聞衢州肇事各官亦在其内 
[京卿革職]  
　　京師采訪友人云前大理寺卿常京卿明於去夏六月拳匪滋事時曾獻圍燒西什庫教堂之策迨聯軍入京在叅領文瑞家中搜得原信遂被洋兵拘獲旋經欽命議和全權大臣慶王李相訪聞特向各國使臣索回並請旨自行懲辦各使允之京卿在公所聽候諭旨已閱二月有餘日前奉到硃批常明著卽行革職欽此如京卿者洵所謂咎有應得者矣 
[贊襄和局]  
　　前内閣學士張幼樵閣學佩綸爲編修時志氣囂張儼然負不可一世之概迨中法之役馬江一戰棄甲奔逃經中外臣工交章奏叅朝廷赫然震怒將治以失律喪師之罪幸合肥相國妻以愛女得此奥援遂獲寛免僅從輕充發軍臺效力續罪自遇赦後鬱鬱居此又將二十年富貴熱中之心固未嘗一日忘懷也兹接京師采訪友人來書知張邇經某大員保薦朝廷寛其旣往特旨起用並賞給編修隨同傅相辦理交涉事宜太史以病自陳朝命赶緊醫治俟病痊後卽著來京刻聞學士已擬于開河後航海入都贊襄和局矣嗟乎一失足成千古恨再回頭 
 
 

Page 2

 
 
是百年身爲太史者宜如何克自振勵俾得酬殊恩而蓋前愆哉 
[派員議賠]  
　　京師采訪友人云去夏拳匪肇亂各國人民之在都城及近畿一帶者所失房屋財産爲數甚鉅而法國教會中損失尤多現經法國駐京使臣畢啓君函商欽命議和全權大臣慶親王李傅相派員將各欵先議賠補慶邸李相卽遴派張燕謀京卿會同林主教和衷商辦並以民教時有齟齬嗣後須另立妥善章程以固邦交而弭隠患京卿奉札後業已遵照辦理矣 
[英兵瓜代]  
　　華歴本月二十四日香港來電云本日駐港英官檄調兵士五百人馳往京師俾駐京之新金山兵得以受代而返 
[美使易人]  
　　京師采訪友人云美國駐京使臣康格君蒞任以來於交涉一切頗能持平辦理現因有事回國美廷卽派向充查察大臣柔克義君爲駐華全權公使 
[代辦公使]  
　　京師采訪友人云中國出使朝鮮大臣徐晉齋星使前經李傅相奏調進京帮辦交涉事件於去臘下旬偕直隷布政使周玉山方伯由滬乘某輪船北上至秦王島換乘火車抵京假寓賢良寺所有駐韓使署事宜暫由叅贊許太守代辦 
[預定章程]  
　　華歴本月二十三日京師來電云日來各國使臣會議几因亂傷及肢體因亂躭悮正事與夫　期算定之利益因亂損失者均不准列入償欵之中 
[英欲貸金]  
　　華歴本月二十四日英京倫敦來電云傅聞英國欲向民間稱貸英金四十兆磅以充戰費 
[英購韓礦]  
　　西字報云傅聞高麗築處礦山近由英京某巨商購去其價係英金二萬五千磅 
[呈請築堤]  
　　廣州訪事友人云當張香帥總制兩粤時曾有人繕詞禀准請築新城河干長堤業已設局開辦旋因香帥移節湖廣事不果行迨李傅相來督粤省亦曾擬及興築長堤以通鐵路嗣因不久調任無有敢擔承者兹聞有商人張基業等赴農工商務局繕詞呈請並議就建築堤岸章程自德興街起至車兒巷築横河至計長一千四百餘丈占地五萬餘井約需工銀四十八九萬兩先由商等集腋興築隨築隨沽照時價變賣收回股本外計可盈餘銀二百萬餘元以四成歸商六成繳庫充餉其設局委員工人薪水等費均由商等支發築成堤面平路各欵租銀由官收收求爲給諭舉辦云云未識大憲將如何批示也 
[搞租聚衆]  
　　廣州訪事人云日前廣甯縣紳士張標材等投大憲衙門禀控佃户抗租聚衆爲亂大憲以所禀未必盡實著卽回縣聽候訊斷并委候補縣俞大令前往查辦兹大憲接得廣寗縣楊大令禀報佃民江氏勾結外匪抗租生亂等情因電致碣石鎭總兵劉淵亭鎭軍派勇一營前往剿辦鎭軍接奉電諭卽於新正月初九日檄飭福軍一營馳往想軍麾所指卽當瓦解冰消也 
[覆舟記略]  
　　松江訪事人云去臘十九夜漕河涇航船行至張家庫遭風失事搭客舟子四十餘人均遭淹斃其半係紹郡餘姚餘郡岱山人事後由陳周兩紳董雇人撈起屍身二十餘具集資棺殮繼復繕函報知各屍屬歲首某日各屍屬糾約多人前來認領因在張姓家認獲麻袋等物欲與爲難事爲陳周兩董所知恐釀巨禍奔往勸解許每人餽洋銀二元事始冰釋目下擬集資創立救生會議定救獲一人酬銀洋數元撈屍一具半之是亦陰德事也 
[厦門火警]  
　　厦門訪事友來函云元且朝旭將升龍宕州漳平縣城内某姓家祝融氏忽焉稅駕縣主某大令聞之卽出彈壓左右鄰人亦竭力吸水灌澆至一點鐘時始得烟消火滅計焚燬房屋七十餘間 
[古潤官塲紀事] 　　鎭江訪事人云正月十五日爲長江水師提督總統江勝全軍黄芍巖宮保懸弧令旦宮保以時事多艱不敢稱觴宴　　樂鎭城文武各官及麾下各營弁之趨轅祝嘏者概令擋駕壽禮亦一律璧返○正任蘇州府升授湖北荆宜施兵備道濮紫泉觀察乘瑞和輪船赴鄂履新本月十六日道經鎭江文武印委各官均往江千迎送如儀○本月十七日辦理蘇州清丈沙洲事宜江蘇候補道黄愛棠觀察道出潤州泊舟大馬頭府縣各官咸詣舟次投剌禀謁觀察接見之下茗談片刻而别旋命榜人解維上駛○日前江南提督李壽亭軍門赴金陵謁見兩江督憲劉峴帥籌商防務事畢遄返本月十七日乘南琛兵艦行經京口合城文武各官及江勝新湘各營統領均往舟次謁見軍門旋命駕赴各署謝步十八日清晨九點鐘時卽命展輪下駛水陸各營健児均列隊江千鳴槍志敬○每届新正好事之徒集資紥成龍燈游行於市藉慶昇平本年常鎭通海道長久山觀察以翠華西幸時局艱危面諭水陸總巡周錦堂都戎保甲總辦楊紹時大令出示禁止凡各項花燈一概不准迎賽如敢故違定行拿究不貸 
[鳳闕祥輝]  
　　京師訪事友來函云今歲元旦慶邸於七點鐘恭詣奉先殿行禮後卽駕臨總署公所偕諸大臣率司員行朝賀禮旋英公使薩道義君俄公便格爾思君日斯巴尼亞公使葛絡幹君日本公使西德二郎君意公使薩爾瓦葛君美公使康格君法公使畢盛君德公使穆默君奥公使齊幹君和公使克羅伯君比公使姚士登君帶同叅贊繙譯前往慶王府賀年慶邸延接之餘欵以西式茗點禮意優加賓主極爲浹治○自聯軍入京京通各倉如安河清河兩處賴日本兵官保護倉米迄未遺失現聞慶邸以安河食米留爲八旗兵丁口糧清河倉米則派員赴領作爲平糶卽由顺天府陳小石大京兆委馬慕蘧大令爲瑗前往領米詎意該倉花户等膽敢以朽爛充數經馬大令禀謁李傅相遂會同慶邸咨行倉塲嚴扎該倉補放好米以期實惠及民 
[粤東談屑]  
　　廣州訪事友人云去年商包釐費初議先繳銀二十萬兩内有五萬兩係黄鎭軍全福擔保詎意時閱許久未能繳清時鎭軍已簡放天津鎭因此一事糾葛未能赴任迨五月間天津亂作地成戰塲人莫不爲鎭軍幸今釐費已設局開辦甫及數月虧欠銀數十萬兩大憲鄭重釐費將爲首商董革退仍嚴飭追償新任督憲陶芷帥以鎭軍曾有擔承之責飭令赶緊將所欠餉項限期一月掃數理清呈繳毋待遲延○署連州知州李直剌家焯上年由大憲札調回省委以緝捕事宜北聞大憲已札委辦理新會順德及香山交界地方捕務帶勇一千二百名直剌以親兵二百名駐紥順德馬寗等處是爲大營餘分前後左右四營勇丁各二百五十名陸路兩營以一營歸傅游戎建勳管帶駐紥順德爲後營以一營歸董都戎應錫管帶分紥新會縣爲左營水路亦分兩營以一營歸蘇都戎廷光統帶爲右營以一營歸楊守戎佐英統帶爲前營巡船計共十二號在新會順德兩縣游弋梭巡似此嚴密緝捕諒盜匪當聞風歛跡矣○本月十二日南海縣裴大令委員帶役至德興街查封烟館聞因爲匪徒供出窩贓故也十三日裴大令又委周捕廳帶同差役至洋塘查封李西佳住宅蓋因日前拘獲之劉亞銳避匿其宅也惟李早已聞風逃逸大令因出賞格嚴捕李西佳黄毛靄陳華燦等三人解案訊辦○十二日之夜宜民市泉記烟館突被匪徒闖入劫去阿芙蓉及洋銀等物烟館主人初不敢聲喚俟其去始出呼喊然匪已無從蹤跡矣 
[宜昌雜誌]  
　　宜昌訪事人云從前宜昌所設官錢票不克通行今特重新整頓由上憲委東湖縣羅大令及某委員在城内南正街設立官局准民間持票完納釐金如有抑勒不收者許扭送官局究辦并飭本地錢鋪將所用錢票一概收回定於正月初九日開辦先期出示懸貼各城門一律曉諭○去歲之杪固陵輪船行至道人磯觸石失事一時不能出險電致宜昌招商局派人到彼救援聞船中裝貨甚多如何設法取回至今尙未得確信也○去歲臘底培元堂發米發錢施衣施粥此外又有好行其德者捐錢交保甲局代爲施放每票注錢一百文一時窮民之無 
 
 

Page 3

 
 
告者皆得藉此度歲○往届除日上下水貨船飛駛過關冀免納稅者總有三四百號之多去年不過百餘號亦可見貿易艱難之狀矣惟河下米船尙多以故米價漸減○本月初四日午後五點鐘時快利昌和洞庭三輪船先後到埠均裝貨二千餘件○瑞生輪船自去歲在空○峽沈没後近就漢口拍賣定爲三號沈船全身機器爲一號沈船内所裝貨物爲二號沈船内買辦帳房約存銀二千六百兩爲三號内有華人榷木兩具如獲得每具謝銀一百兩○去歲宜屬四鄉收成歉薄又因北匪滋閙生意清淡貧民無以爲生現由地方官派本地紳耆往各處大户勸捐平糶東湖縣境四十八鋪每一紳耆或派勸一二鋪或派勸三四鋪不等城内巨户有捐二千五百兩者有捐二千兩者又有捐榖五六百石者刻已積至四五千金一俟四鄉捐齊卽當開辦矣○前日有人自東鄉來言及距龍泉鋪雙店子及南鄉土閂埡一二十里之處多有貧民向大户乞食滋擾不安行人爲之裹足○正月初五日城内鼓樓街某錢鋪中夥伴團坐賭博傾翻洋油燈以致火起幸各處水龍救護僅焚去後屋一間鄰舍雖受虚驚皆未殃及○鼓樓培者卽古　亭地正月初六日是處某烟店火起焚燒六十餘家其地水龍甚少只得任其自熄幸人口均得無恙○宜地風俗最重正月初九日以是日爲上九較之大除夕尤爲熱閙人皆竟夜不眠爆竹之聲通宵達旦翌日適逢迎喜神之期大小衙署車馬紛𫕨若已忘乘輿之蒙塵在外矣 
[蕪湖雙鯉]  
　　蕪湖訪事人云出口米捐爲關稅之一大宗去歲關中大飢米價騰貴運米至彼原議取道亳州而安徵巡撫王芍棠中丞議改道蕪湖由長江逕至漢口徽寗池太廣兵備道吳季卿觀察終以由亳至陜爲便電商未洽本月十六日觀察乘輪船赴省面謁王芍帥殆爲妥商此事歟○統帶衡字前營張梅卿都戎前由蕪湖紳士禀請督憲劉峴帥留駐蕪湖城内及湖南會館等處去歲檄飭撤歸金陵復爲紳士挽留至願認捐以充軍食者得以仍舊駐紥惟各典鋪户多未將捐銀繳納恐終難爲持久之計耳○辦理宣城縣墾務萬遊臣大令現擬酌提欵項設立勸農學堂專課農學一門并廣搜歐美各種新書繙譯華文以資後學惟不知果能集事否也○蕪湖中江書院向設經義治事兩齋住院諸生向以冬季甄别爲定詎本年甄别案至今未出故諸生無不望眠欲穿也 
[白下鶯聲]  
　　金陵訪事友人云自元字營勇丁駐紥省垣以來每日三五成羣在外滋生事端民間幾難安枕迨調姦釀命案發總統楊鏡巖軍門以是營管帶約束無方擬即撤差嗣經某顯宦一再緩頰僅子記過乃該管帶不知振作仍聽勇丁任意横行致新正月某日又有糾衆大閙儀鳳戯園之事軍門聞之赫然辰怒立飭查出爲首勇丁貫以耳箭游營示儆特不知身充管帶者尙能動其愧奮之心否○邇來省垣商埠將開英德美日諸邦均先後簡派領事來省上元縣劉松亭江寗縣孫鼎甫兩大令特於本月十一日假邑紳胡煦齋太守之愚園公設華筵請四國領事會讌簉座者爲南北兩捕姚吳兩别駕主賓酬酢中外歡娱竟日始散○省垣機器製造局總辦吳鑑泉觀察近忽將製造兩磅砲厰之工匠二百零四名概行裁撤各匠以他業均非所習一旦被斥無可謀生聞已聯名禀求留用或仍照舊例發給恩餉三月俾資小本營生未知觀察能稍加體恤否也 
[示期祭祀]  
　　昨日關道憲袁海觀觀察牌示二月初一日爲致祭孔聖先師之期自正月二十八日起二日不理刑名初二日致祭社稷壇正月二十八日起三日不理刑名同日致祭神祗壇初三日祭文昌初五日祭昭忠祠初八日祭龍神初九日祭關帝初七日起二日不理刑名十七日祭文昌十五日爲始二日不理刑名二十七日祭先農壇仰道屬文武各員一體遵照毋違特示 
[上丁習禮]  
　　二月初一日爲上丁釋菜之期本邑灑掃局董事誠恐佾舞生及諸執事人等臨期隕越定於本月二十六七八三日先行演習 
[監司宴客]  
　　昨日亭午時蘇松太兵備道袁海觀觀察設度本署柬請候補道沈觀察蕃及張太守預孫太守葆珪讌飲主賓盡歡傍晚始散 
[總巡易員]  
　　本邑保甲總巡兼辦清道事宜傅星厓直剌業奉上憲奏補海州直隷州知州日前赴金陵謁見兩江督憲劉峴帥峴帥諭令速赴新任因卽禀辭回申禀明蘇松太兵備道袁海觀觀察交卸差務擇吉履新聞觀察擬委朱森庭明府接辦本邑保甲總巡惟尙未見明文也 
[彈壓散勇]  
　　昨日爲駐紥本邑日暉港之安字營給發恩餉遣散勇丁之期蘇松太兵備道袁海觀觀察恐滋事端特派道轅親兵營管帶翁子文太守率領親兵前往運壓 
[捕頭回國]  
　　英美租界捕房好副捕頭近因偶沾清恙服藥不痊遂請假若干時回國調理昨日午後由怡和馬頭乘英國某公司輪船遄返 
[地保荒謬]  
　　本月二十三日之夜十點半鐘時英租界上麟里長泰小客棧忽有某甲孑身投宿移時棧夥聞有呻吟之聲上前查察知甲已吞服阿芙蓉膏立卽舁送仁齊醫館求治奈受毒已深旋卽斃命當經投報捕房捕頭飭傳地保禀請上海縣主汪瑶庭大令核奪不意地保並不報縣徑自領棺收殮捕頭以人命攸關該保何得荒謬若此因於昨晨投公廨禀知讞員張柄樞司馬請提訊究司馬准之 
[准予交保]  
　　前者細崽王阿標行經捕灘突被某西人指爲彌子瑕一流人物拘送英美租界公廨經讞員張柄樞司馬判押捕房若干月俟期滿遞解回籍案已定矣昨晨忽有某律師之繙譯投廨以王實在某西人處服役請准保出俾令安分營生司馬商之梅繙譯准如所請 
[請緝失贓]  
　　前晚浦東廿三保十四圖洋涇鎭左近某南貨店被賊竊去巨贓追捕無獲旋卽投上海縣署報請查緝縣主汪瑶庭大令准之 
[上海縣署瑣案] 　　前日有楊某在邑廟豫園被小竊剪去對時表一枚旣而在侯家浜查獲竊賊通寳帶交縣捕請解縣署究訊前晚縣主汪瑶庭大令提訊通寳供稱現爲小本經營久不犯竊求鑒大令判暫押自新所再核○張毛毛與徐陸氏因穢事糾葛由徐陸氏控縣汪大令諭氏暫交官媒候提張毛毛質訊前晚經大令覆訊張毛毛供本邑人向業打包前在老白渡租陸氏之屋旋與姘識今已七載陸氏供夫故乏人照顧故與姘識大令謂彼此旣皆情願何得纒訟著出外覓媒妁成親不准私姘兩造遵諭而退○湖南人李正可李正三於去歲向同鄉李某拆梢被李控縣經汪大令訊判收押改過局現已期滿由管局委員函解至縣請爲發落前晚大令略訊之下諭令速卽回鄉不准逗留滬地即予開釋 
[美租界捕房紀事]  
　　前晚十一點鐘時本邑人張長根投捕房訴稱行經朱家木橋突有甲乙丙三流氓向小的强借洋銀不遂其欲膽敢肆行毆撃並將身畔所帶洋銀十元盡數攫之而逸請爲查辦捕頭允之○前晚流氓周連生糾同羽黨多人擁至乍浦路第一百九十六號閂牌甫人某姓家乘間攫去洋銀五元飛步奔逸適爲包探倪順泉所見拘入捕房捕頭令押候解送公堂禀請讞員張柄樞司馬訊辦○昨日黎明時梁上君子姜阿二混入西華德路新小菜市左近粤人某姓家竊取綢布衣服携之而出適爲某號巡街捕所見拘入捕房捕頭令押候解送公堂禀請究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　前日顧友梅挈婦人沈氏至南市董家渡馬頭甫欲登舟忽被浦東人朱阿春所見稱沈氏係其逃妻向之根究與顧互相爭執二十三號巡街捕見之一併拘入捕房轉解馬路工程局總辦葉孟紀司馬提訊之下朱供小的係本邑龍華嘴許行人住居二十四保八圖地方向業駕舟前在閔行鎭某姓烟館見氏年尙幼穉由烟館主婦作伐交小的挈回爲室已閱九年有女孩三口前年忽被脫逃四處偵求杳無蹤影今始遇見勸令歸家不料伊佯爲不識故與理論司馬謂爾不問來歴擅作妻室殊屬荒謬今將若何朱供求恩公斷顧供小的係松江府屬華亭縣人賃居董家渡裏街素操布業去年三月某日由沈氏之母舅主婚將沈氏嫁與小的爲室立有婚據求鑒沈氏供小婦人年二十有九前因父母逝世身患疾病乘朱所駕航船赴鄉求醫被朱誘至其家醫痊後卽據爲室又無力養贍逼令小婦人爲乳傭以供慾壑小婦人偶有違言即被持刀逞兇今傷痕尙在因此由母舅執柯另嫁顧友梅求鑒司馬著顧交出婚據再行訊核○日前船户楊金華承裝南市萬聚馬頭正義隆行白米三百袋事後誣指同帮人周阿發之歇夥楊阿耕竊取米一石投控馬路工程局並倩楊阿炳到案作證總辦葉司馬迭次嚴訊阿耕極口呼寃及提沈阿四研訊供執如前司馬遂飭家丁密往訪查始知實由楊金華竊米三袋偕周阿發售於南門外賈合隆米店被阿耕道破致店中人將米退還以致抛贓誣陷前晚司馬飭提帮頭葉湘蘭到案所供各情與所查符合遂判責楊金華一百板周阿發阿炳各責四十板交保阿耕阿四從寛斥釋 
[英美租界晚堂瑣案]  
　　張趙氏控張金寳借去洋銀七百四十元延約不還請提訊究經讞員張柄樞司馬准詞飭提兩造及中證人等到案前晚升座研訊張趙氏投案訴稱光緒二十三年間張金寳向丈夫張錫卿借去洋銀七百四十元由葉少泉陳紹堂介紹立有借據迄今多年僅收過洋銀四十元其餘本利無著叩求究追陳葉供認此事確由小的等說合張金寶供光緒二十三年滬上貼票盛行時小的在張錫卿處爲夥收得洋銀六百元代爲貼票迨後各錢莊倒閉諸欠户逃逸無蹤錫卿逼令小的出立借據連利核算共計洋銀七百四十元原許陸續拔還去年已還過六十元現實無力歸償求恩明察司馬判令四折還洋二百九十六元交人保出限三月拔清○前者成衣匠吳子香控徐王氏領匿伊妻吳徐氏即翠林掯不放回經張司馬訊明諭令交差理處前晚原差將吳徐氏解案司馬提訊之下吳徐氏供稱小婦人年一十有九由祖母徐王氏許字吳子香爲室詎吳不務正業竟於去年糾集流氓將小婦人劫去逼勒賣娼小婦人不願是以逃回母家求察司馬以吳徐氏旣與吳子香成婚未便貿然離異判令交吳領回嚴加管束吳徐氏堅不允從司馬大怒喝令掌頰四十下諭送普育堂暫爲留養 
[英美租界公堂瑣案]  
　　徐李氏控方吳氏王吳氏行竊水烟袋一枝經包探邊槐洲拘獲解請訊究原告投案領贓王吳氏供徐李氏與小婦人之夫私識小婦人向之理論故將烟袋交方吳氏代爲携出並非行竊求察讞員張柄樞司馬商之梅總譯以事屬暗昧未便深求判將烟袋給還除李氏一併斥退○積賊陳朝宗屢因犯案遞解回籍近復至滬經包探金立生拘獲解案請究陳供小的係廣東香山縣人家屬均在上海不忍相離因此復至尙求恩宥司馬判令連家屬一併遞籍○前者丁天福控夥周阿龍行竊紋銀三百五十兩經包探趙銀河將周拘獲並同黨吳金德姚增壽起出原贓洋銀一百餘元解經司馬略詰情由著押候查明再核昨晨趙探解案請訊丁投案申訴前情司馬判周姚各責三百板管押捕房半年吳因不願分贓自行關照失主交保開釋○彭錦祥投捕房控孫福生在某茶肆中索詐不遂强褫綢領衣一件由捕頭派包探將孫拘案請究司馬判令枷號一禮拜○野雞妓女花寳寳在馬路中拉客經五十一號西捕拘案請究司馬判罰洋銀五元○婦人王美利在楊樹浦左近開塲聚賭經捕頭派包探拘案請究司馬判罰洋銀十元 
[洋租界捕房瑣案]  
　　唐朱氏前控龔琴生龔王如兄弟圖賴借欵一案迭經讞員杜枝園大令訊供判將玉如押追琴生交保出外理處嗣因原告廔次求追大令著保將琴生交案諭令先交洋銀一百元其餘勒限交楚昨禮拜五大令蒞捕房發落各案琴生備齊洋銀二百五十元一并交案聲稱此事係玉如被華盛興茶食店主某甲及吳榮生二人所愚揑據抵借吳等從中分肥並揑造保據致職員被累求恩嚴究大令判將玉如還押著琴生詳細具禀呈候核辦○周瑞堂前乘鄱陽輪船來滬失去皮馬褂一件由包探拘獲竊犯吳春榮解案請辦大令判枷一月期滿責放○李渭林冐充買客混入振豐恒洋貨店竊取洋布一疋當塲拘獲人賊解經大令訊供昨日大令著照原斷笞責二百板釋出○流氓陳阿處攫取途人所戴小帽當塲拘獲送案請辦經大令訊明昨日大令著照原斷笞責二百板釋出○偷兒王阿德胡春榮均經大令訊明昨日大令著照原斷先行枷號一月期滿責放 
[上海北市絲業會館籌賑公所施子英經收陜西賑捐光緒二十六年十二月初一至十一日第八十一次清單]  
　　初一日新　來海鹽陸君洋廿元紫陽氏十元得彩人金吳丁合助十元七寳知新主人小洋十角○初二日崇川姚南松爲荆六十毒辰命郎將筵資移助洋一百元姚南翁將則敬所送壽儀移助二元無名氏洋五十元張仁琨求父病痊五十元大昌十元平湖張子泉銅洋一元○張雪堂先生來陶鳳山洋四十元又募陶李氏廿元迦陵道人十元鄭益置森大各五元信大四元巴關氏公興各三元寳大行楊敬良何氏江氏陳雲堂蔡金華順山七户各二元彭李氏爲利臣王氏白法記趙氏五户各一元共廿户合洋一百零九元○黄涵之經募第六次沈伯記和記各洋六元邵景記江記同仁合願公記四户各二元莫釐山客守固居士勉力老人許義大月記良記善記吉記安記壽記錦記平記滌　十三户各一元共十九户合英洋三十三元春陽號龍洋二元唐光標龍洋一元○初三日世德堂病愈完願由永恆泰莊來洋一百元呂繩祖求女病愈十元知過龍洋十元○初四日求安氏洋廿元冠春婉貞卽省四元○初五日楚北余逵祖琛祖鈞祖愼求祖母福壽康强父病速愈永保平安規元一千兩杭省恆豫徐榮甫小洋二百九十角無名氏十角沈仰賢求保平安洋廿元山陽縣儒學副堂李求合家平安由南　寄來十元松郡延蔭草舍二元○初六日松江聞元達奉嚴命捐賑求合家平安洋三十元沈善士廿元何晉記十元太倉李銘蟾求人口平安英洋五元龍洋五元黎里張建候募學保平安四元曰日保平安我保平安濟保平安香作李四户各一元○初七日沈伯馴兄募公同善土合助洋五百元杭州平陽氏洋一百元南通州豫豐莊五十元休甯五城程張氏二元撫民府陳十元下關陳亮伯京足銀二兩向規元二兩零六分四厘烟台福海逸民洋二元○黄涵之經募第七次余人龍洋四元凌崇智公興各二元水大興劉文初裕新恆泰行鼎泰凌恆來記周人倫七户各一元磻溪軒有心無力人各五角枕菲主人三角大德堂二角共十四户合洋十五元小洋十五角金聚豐銅洋廿元○茅氏求女病愈錢一千五百六十文李氏求病愈三百九十文又求于平安七百八十文共三户各洋三元○初八日邢　軒洋一百圓吳興康藩十圓無名氏保兒平安五圓○愼餘莊來嘉善錢君硯觀察募不留名洋一百圓華記五十圓慶升廿圓潘門金氏祈保消災延壽幼記各六圓順經募三十八圓共六户合洋二百廿圓○初九日澧溪常病人洋廿圓上元陳廷璋爲女病愈還願十圓○初十日江西輔善公所籌墊規銀三千九百兩危子垣太　奉祖父母遺命捐助庫平足紋一千兩合規元一千一百兩眞州存心堂節省日用資由潤昌棧升泰來洋一百圓徐　由先生募貽燕堂趙洋一百圓又　潤堂　英洋三十九圓龍洋十一圓江西胡春暉堂洋十四圓洙涇薛煜爲秋間蒙倪繭翁等下祝今將　資移助洋　　　　　　　　　　　　　　　　　　　　平氏三户各二圓鼎　兩童四圓○十一日黄涵之募第八批劉記洋一百圓　　　　　　　　　　　　　　　　　　　　　　　　　　　　　　　　雙豐銅洋四圓無各氏銅洋二圓○新聞報館恊賑所經　　　　　　　　　　　　　　　　　　　　　　　　　　　　　　　　　　　　　　　　洋九十八角銅洋四圓二　　印嚴軍門　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
 
 

Page 10

 
 
   
 
 

Page 11

 
 
   
 
 

Page 12

 
 
   
 
