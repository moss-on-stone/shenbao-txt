# 1917 - 22 - 4915788

 

Page 1

 
 
   
 
 

Page 2

 
 
時評 
[社會上之小危險（冷）]  
　　國家當兵爭之後大危險旣去必有小危險遺之於社會以爲餘波如上海近來多炸彈恐嚇之案而北京又有姦爭鎗傷之案此其證也 
　　蓋人類無論發生何種事業其性旣動一時不能即靜况於此殺伐猛烈之事哉此僅言人性之遺習然也若更加以器具之遺留技能之遺傳一時欲盡去之豈其易事故補救之法必先於本原之地令其知止古人不云 
 
 
 

Page 3

 
 
　　乎知止而後能定定而後能靜靜而後能安即此義也 
[專電]  
　　北京電昨（二十八）憲法協商會開會到十九政團首協商討論方法每次由各政團代表報告次協商討論範圍議决不論審議會已未通過皆提出討論三討論孔子之道及孔敎爲國敎二問題結果以維持原案第十九條第二項屬多數至定孔敎爲國敎則多數反對 
　　北京電今日（二十九）下午一時開憲法二讀會第三章三四五等均原案通過 
　　北京電某某系對於財部當局仍繼續攻撃次長與中行總裁易人將成事實有高私如繼任之說但國務院尙否認之 
　　北京電贈日皇勳章問題復活政府意擬於孫寳琦汪大爕兩人中擇一前往或即令章公使兼辦尙未確定 
　　北京電外交界消息第二大借欵明日在倫敦開議美國加入問題將於此會議决定 
　　北京電因彌補五年度預算各省處增加稅項數目共計二千四百二十八萬三千三百元 
　　北京電商會法不日提交國會閣議係將農部原條通過惟删去一縣僅准立一商會之限制 
　　北京電國務院僉事濮彦珪免職因瘋僞擬改組内閣任用各部總長命令封交路透電社 
　　北京電海部咨財部撥海軍獨立費 
　　北京電内務部盜用印信案已布告撤銷批准電車公司原案了結 
　　北京電聞交行借日欵其抵押品爲財部所撥之國庫證劵四百萬及隴海鐵路股份一百五十萬其證劵已移轉於債權者之手 
　　北京電國會會期某要人主改爲常年會 
　　北京電昨晨公府宴　佛及蒙古王公於懷仁堂演戲 
　　北京電六年内國公債五千萬閣議通過將交國會 
　　北京電財政部呈國務院修改常關稅則將提前閣議 
　　北京電呂公望到京聞因交代糾葛有所陳述 
　　北京電政府派齊耀琳查辦戚揚 
　　北京電交通總長許世英反對交行取消代理國庫 
　　北京電陳炯明呈辭定威將軍職 
　　北京電粤省長朱慶瀾電稱前吉林巡按孟憲彝治績卓著請開復 
　　北京電楊督軍保趙禪爲浙署參謀長即發表 
　　北京電公言報載吳大洲被步軍統領逮捕 
　　北京電政府又擬派員查釐捐 
　　北京電贛省長以丁佛言及王瑚爲最有望 
　　北京電伍外長明日（三十）可出席國務會議 
　　北京電今（二十九）晨新華門左近守衛隊開鎗撃斃行路多人　　北京電今辰有警察兩人因姦相逐逃入市政公所撃斃測繪生二名傷三人兇手亦即自戕 
[外電]  
　　北京電日使林權助定於下月初請人假一月啟程回國（二十七日） 
　　北京電滬紳電請政府勿將馬廠第八師調赴上海（二十七日） 
　　北京電熊希齡已辭赴日贈勳之使命國務院現擬任陸宗輿爲贈勳專使（二十七日） 
　　北京電法使康悌將於二月十日抵京外部刻準備關於老西開案之新議案旣不依照朱邇典所提出之條件亦不採用伍總長所修正之辦法（二十八日） 
　　北京電國會討論保利公司合同迄無結果各商會皆主張不加入外資（二十八日）以上德文電 
　　彼得格勒電前充外交大臣之薩沙洛夫氏已任爲駐英俄國大使（二十六日） 
　　巴答維亞電官中宣稱巴里島地陷村莊一所幾全埋没死三百人死傷總數今已有六百人之多（二十七日）以上譯文滙報電 
　　東京電據此次歸國之靑島守備軍司令官大谷大將談曰靑島秩序已全恢復曰本商工業家去年以來已有確實根底擴張商工業於各方面貿易漸見起色本年度之貿易可與德國經營時代相同其額約可達七八千萬元革命騷動現已收束散在各地之革命黨員約五六千將於來月上旬由山東鐵道收容濟南又靑島現有中日合辦事業之計畫兩國人已漸示其親善之傾向云云（二十九日） 
　　東京電今日臨時閣議决定於四月二十日行總選舉又政府定於來月七日開地方長官會議宣明解散議會後政府之所信 
（二十九日） 
　　奉天電蒙匪數千侵入海拉爾勢極猖獗吉林黑龍江兩省接到警報急即會同派兵大舉剿辦（二十九日）以上東方通信社電 
[戰電]  
　　巴黎電今晚公報云昨日敵軍在末斯河左岸進攻一役異常激烈德軍用兵數聯隊之衆且在數地點以短兵接戰法軍今晨回攻克復三○四山摬失地一大部分末斯河右岸白松伏與洛佛芒境華愛佛之萊格勒維勒與維化境均有活動之砲戰 
（二十六日） 
　　巴黎電今日下午公報云法軍在愛巴爾巨與特蘭希特加龍勒間襲撃獲勝於敵軍戰壕中覔獲死屍甚多且得有戰利品法軍撃落敵飛機一架（二十八日） 
　　倫敦電英帥海格將軍今晚戰報云今晨英軍在特蘭洛瓦附近進攻獲勝全達目的且佔據敵軍陣地之重要部分共捕虜三百五十人後又撃敗回攻之敵軍加以重創英軍死傷甚寡英軍襲撃勒維勒聖伐東北面敵軍陣地捕虜若干人毁地窟一處内伏德兵五十人英軍未有死傷英軍斥堠隊攻入凡爾美萊東北敵軍戰壕英軍轟撃塞爾勒附近敵軍陣地而重損其防務並在亞拉東北撃散敵工兵隊胡魯區北面有敵步兵若干爲英砲所轟死傷顱多（二十七日） 
　　倫敦電俄公報云戰地雖有大雪羅軍仍攻撃敵軍敗之於加興山谷與蘇細太山谷南面是役激戰十一小時之久（二十七日） 
　　倫敦電德公報云俄援兵不能奪回愛河東面之失地（二十七日） 
　　倫敦電德公報云德軍在加細魯與浦特拉山谷間襲撃俘敵百人（二十九日） 
　　洛特丹電柏林日報謂大西洋中之德國襲撃船乃練習艦維里太號（五六○○噸每小時行十九海里）（二十六日） 
　　馬黎電衆院開秘密會質問關於希臘之時局後繼乃以三百十三票對一百三十五票通過信任政府議案（二十七日） 
要聞一 
[鄭家屯案結果發表]  
　　前晚（二十六）政府用公函通知參衆兩院請求於昨日午後開會報告鄭家屯交涉經過及結束情形届時伍外交總長因感冒未能出席委派參事伍朝樞先至衆議院報告略謂本案發生於去年八月十三日有日本商人吉本在鄭家屯地方與一華兵因口角用武吉本遽號召日警及日兵闖至我軍營房釀成衝突最初雙方交涉我即聲明此次不幸之事其責任不在中國方面乃日本於九月二日向我提出解决本案之條件内容關於要求從速實行者四項作爲中政府任意之提案者四項其時日本已在四平街至鄭家屯一帶自由增兵約計有一千數百人之多又值蒙匪猖獗枝節叢生政府爲從速了案起見不得已舍去一切是非曲直逕行承認開議自九月九日以迄現任外交總長蒞任之日雙方業已商定五項所餘者惟軍事顧問軍校敎員及警察官等三項而已現任外交總長繼續交涉前後經過十餘次之談判我國政府始終執定一種主意對於較輕之條件可以承認者竟予承認其不可承認者到底未肯承認今旣得有結果尙求國會原諒云云議員王某謂外交部旣已要求撤退駐屯四平街至鄭家屯一帶之軍隊日本公使覆文亦有俟本案商定之五項全部實行後卽行全部撤退之語惟關於南蒙東蒙日本自由設警之處政府曾否要求其撤退抑或作何處置伍參事答云滿蒙各地已設日警者約有二十餘處最初起自前清但政府迄未承認今本案旣了自當繼續要求撤去某議員謂警察官一條旣有脫離鄭家屯案之說能保日本不續提交涉否伍參事答云脫離本案之說原出於日本方面在我已聲明母庸再提認爲無繼續交涉之餘地矣伍遂退席赴參議院報告其言略與在衆議院所報告者同兹錄關乎本案雙方來往文件如左 
　　日本公使面交解决本案之條件（五年九月二日）際兹中日兩國之關係近來大見改良兩國親交之氣運適成一新紀元之時忽發生鄭家屯之不祥事件帝國政府最爲遺憾帝國政府就各方面詳查其事實務其爲公平之判斷要之本案係出於中國軍隊方面之挑撥且以中國之兵力包圍襲撃日本軍隊爲無容疑之事實事體重大爲大待言然帝國政府特重視中日兩國關係之大義勉以和平解决之趣旨提出此解决案 
　　要求中國政府速實行左列之事項（二）懲戒第二十八師師長（二）有責任之將校悉行免黜其中直接指揮暴行者處以嚴刑（三）爲使中國軍隊或軍人此後不再有挑撥日本軍隊軍人或人民之何等言動嚴飭中國駐紮南滿洲及東部内蒙古之中國軍全部並令該地方之中國各官廳以此項命令布告週知（四）承認日本政府爲保護取締南滿洲及東部内蒙古之日本臣民於認爲必要之地點派駐日本警察官南滿洲中國官憲並增聘日本人爲警察顧問 
　　作爲中國焉府任意之提案聲明左列之事項（一）南滿洲入東部内蒙古駐紥之中國各部隊聘用日本將校若干名爲顧問（二）中國士官學校聘用日本將校若干名爲敎習（三）令奉天督軍親往關東都督及奉天日本總領事署訪問謝罪（四）對於被害者或其遺族與以相當之慰藉金 
　　日本公使面交關於派駐警察官問題之說明（五年十月十八日）按照去歲所締結之關於南滿洲及東部内蒙故之條約日本匣臣民得在南滿洲任便居住往來並得經營各種商工業又得在東部内蒙古與中國人民合辦農業及附屬工業所有南滿及東蒙地方日本臣民之數必將逐漸增加是以日本政府爲保護取締其臣民起見認爲有派駐警察官之必要南滿洲内地已設有若干之警察官駐在所中國地方官事實上業經承認與之往來交涉帝國政府於南滿洲及東部内蒙古内地日本臣民逐漸增加之處擬在其必要地點隨時增設警察官駐在所其地點自以日本居住民人數而定現在不能預爲列舉且有經費關係亦不至遽爾增設多處也警察官駐在所之組織按照土地狀况及居住之日本臣民多少而定大概不過遣派數名之警察官而已警察官之重要職務如左 
　　（一）預防日本臣民季罪（一）日本臣民被害時保護之（一）搜查逮捕及護送應歸領事裁判之日本臣民犯罪者（一）關於民事之領事裁判執行事務例如承發吏之職務（一）監查日本臣民之身分關係（一）取締違犯中日兩國條約規定事項之日本臣民（一）關於中國警察法規中日兩國協議實施時使日本臣民遵奉此項法規之一切處置總之日本政府擬設警察官駐在所於南滿及東蒙内地係根據領事裁判權其趣旨不過爲完全保護取締日本臣民並使各該處之中日兩國官民之關係圓滿良好兩國經濟關係得以漸次發逹而已請照前此中國政府顧全中日睦誼承認日本在南滿内地設立領事館及分館之例從速承認此次要求爲盼（未完） 
[北京特别通信（六十）（）飄萍]  
舊曆新年之政局 
　　我國之有陽曆僅自民國以來今尙未滿六年以與沿襲千百年來之陰曆比較在社會方面似有新習慣不敵舊習惯之徵此亦我國民族重保守而不欲遽事更張之一種明騐也社會如此政治界亦然舊曆年節各機關之進行亦有三五日停止而政局之現象此三五日中亦無甚大變動可以供新聞訪事之材料者 
　　在陰曆除夕之前數日本報已循例休刋今當舊曆新年出版之始吾人應綜括前後對於政局爲簡單之說明庶讀者諸君雖經過消息中斷之一星期而仍可依此說明與前數日相啣接當舊臘一月之中改組内閣及解散國會之聲頗洋洋盈耳記者旣觀察各方面情勢詳陳得失論其結果刋諸本報鄙見所及至今思之幸尙與事實相符至除夕前後一部分主張内閣仍不可以不改組惟又不得不處之以漸乃先注重於財政方面遂有陳錦濤辭職之說最近一二日中對陳之鋒又似稍歛而財政次長與中國銀行總裁暫爲陳氏被攻之替身一若陳不可動則求其次也者以記者觀察財政易人處於今日其手續尙有須費周折者鑑於内務總長不能通過之往事新總長萬萬不易提出即提出亦屬無效是則陳果去職惟有次長代理部務耳然今之次長又非可以安心使之代理部務之次長也以二五易一十寧非至愚故吾知陳氏去職爲時尙早必代理部務有適當之人陳氏乃可遂掛冠之志而一部分人之暫以次長與中行總裁爲攻撃之目標其苦心亦在於是 
　　財政當局問題旣如上述而全内閣動靜之形勢又何如乎記者屢詢之務當局頗表示不欲遽有變更之意然此亦事實上有不能遽爾變更者在也今日閣員之中除陳氏以外若張若欲若許皆時有動摇之慮但一經動摇則不能無代者代者之産生當今約法上國會同意權尙未消滅之時無論提出何派之人皆無通過之把握若皆以次長代理部務非但現有之次長未盡適宜且閣員大半次長代理内閣自身之基礎先有不能成立之患此當局所當見及者也故内閣改組時期亦似未至果憲法進行風平浪靜憲法中不取對於各個國務員之同意權則憲法公布而後當局運行手腕稍可自由今之時慮動摇者至彼時或當見諸事實耳故當局渴望憲法之告成實較之吾輩小民有過之無不及也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[憲法二讀會開幕紀]  
　　昨（二十六日）憲法會議開會王家襄議長主席參議院議員出席一百八十九人衆議院議員出席四百三十二人主席宣告開議秘書長朗讀致憲法起草委員會文件大致謂憲法會議審議會議决結果所有主權神聖及國會查辦權等請由憲法起草委員會起草條文云云宋淵源君云按照國會組織法第二十條之規定民國憲法案之起草由兩院各於議員内選出同數之委員行之審議會議决增加者當然由起草委員會起草後再行提出主席云現在開第二續會諸君對於中華民國憲法案前文有無異議衆無異議主席云王議員有蘭對於第一章之標題及第一條規定有意見請先發表王有蘭君云案民主君主在國法學上係區别國體之名辭而非所以論政體儘有民主國體而行專制政體者稍遠如克林威爾之解散議會自稱共和監國之時及拿破崙當國自山嶽黨失敗之後至未稱帝以前最近如底爹士專制獨裁三十餘年及袁世凱解散議會之後至洪憲宣布以前皆其實例故憲法條文不將其和政體明白規定將來有野心家出而盜國强行專制猶可藉口於不背成憲豈非憲法上之最大缺點考各國憲法如巴西智利阿根廷葡蔔牙等國均規定政體及政府組織之形式實足爲他山之石擬修正標題及條文如下第一章國體及政體 
[第一條中華民國永遠爲統一民主國共和政體]  
　　黄雲鵬王謝家略有討論主席云王議員有蘭修正案有三十人以上之附議可以討論蔣羲明首先反對公民主國之爲民主國散見於憲條文中至於共和政體規定不規定無甚關係羅家衡贊成王有蘭君之修正以爲民主國不必皆爲共和政體條文中明白規定共和政體是爲至要湯漪說明起草時以爲全部憲法條文規定共和政體極爲明瞭種種機關之規定亦可以見共和政體之眞像且憲法條文條條有效有野心家出現係另一部題不在共和政體四字之規定不規定主席宣告討論終局張知競云贊成者反對者尙未滿三人以上何能宣告討論終局主席云已無人發言當然宣告討論終局贊成王議員有蘭修正案者請起立現在在場議員六百七十四人起立者一百零九不足法定之數贊成原案者六百五十四人超過法定四分三以上之數（卽第一章標題國體）主席云邵議員瑞彭對於第一條有修正案請發言邵瑞彭云按原案民主國三字想係從中華民國一語望文生訓而來然吾國制定憲法旣規模於各先進國則行文用語不能不參照西文考共和二字之西文爲Bepumio而民主二字之枉文爲Demooracy此兩語者其界說各自不同前者指國體而言後者指政治之形式而言英國陸克氏謂氏主爲議會之大多數有造法與實行其所造法之權此等政治形式謂之完全民主至於共和一語雖起於柏拉圖著書之理想然世界共和國無不採用此名詞者本度主張吾國憲法亦應採共和二字原案第一條擬修正爲中華民國永遠爲統一共和國宋淵源主張删去統一兩字朱兆莘主張照原案以爲共和西文爲Popublio民主西文爲GovernodbythePeople實則民主係以民爲主之意所以主張照原案修正案有有不成立者有表决少數贊成者以原案付表决贊成者六百五十一人張琴湯漪張我華宋淵源王謝家等對於主權及章節問題或主張先討論表决或主張先由起草委員會起草或主張按照憲法會規則第十四條第二讀會畢得依便宜將憲法草案交原起草委員會整理其條項及文句彭允彝主張先討論草案之順序贊成原文第二章國土者六百五十一人休息後參議院議員出席二百零六人衆議院議員出席四百二十四人李景濓對於第二條提出修正案爲中華民國國土完全隸屬於中華民國主權之下贊成者少數將羲明王謝家王玉樹等各有修正案或主張改爲依固有及將來之疆域者或主張改爲依前清固有之疆域成者少數王謝家云起草委員會之草案并非神聖不可侵犯大家何必反對本員及蔣君等之修正案秦廣禮之修正爲第二條兩項并爲一項其文云中華民國國土及其區劃非以法律不得變更之劉彦等主張原案反對各修正案牟琳等贊成秦廣禮君之修正案主席付表决贊成秦君修正案者三百零五人不足法定四分三之數張琴陳銘鑑均提出表决有疑義并說明理由主席用反證表决不贊成修正案者二百五十六人超過四分一以上修正案遂否决贊成原案第二條第一項者四百八十七人在法定四分三以上鄭衡之對於第二條第二項有修正案其文爲國土非兩院議員各有三分二以上之同意不得變更之其區劃之變更以法律定之贊成者少數主席以原案付表决贊成者五百零四人在法定四分三以上五時散會 
[政團協商憲法之進行]  
　　憲法草案百十三條近日審議會决定又加地方制度十六條共一百二十九條預算每次開會討論三條問日一次每月十三次得討論三十九條照此算來通過二讀會似非三箇月不能竣事兹聞兩院各政團均力求憲法早日産出院中禁止議員請假故雖舊曆年關亦足法定人數各政團又恐政見不同致礙進行現各團均舉代表協商接治以免爭議故憲法商榷會推定張大昕姚桐預曾幹楨三人爲赴協商憲法代表又推定丁象謙王乃昌童杭時三人爲赴各友團接洽代表彼此勤勉諒不致進行遲滯也 
[解釋省議員任期間題]  
　　省議會議員任期解釋案前日（二十五）參議院開會時委員會提出報告以爲不能實行應行否决原提案人童杭時當登壇詳述其意旨一面又有意見書發表其文曰本年爲民國六年而第一届省議會議員其爲第二年度乎抑爲第三年度乎是一疑問也若按照普通法規以滿十二個月爲一年則前次省議員在任未滿一年尙須補足卽前次不補作爲一年此次自去年十月一日開會起至至本年九月末日止尙爲第二年度則改選當可俟諸明年若以民國二年作爲第一年度五年作爲第二年度六年作爲第三年度則本年即須改選使無確定解釋將辦理全無依據此不得不明爲解釋者一也况省議會年度與國會情勢不同查憲法草案三十三條規定國會常會會期四個月而三十三條規定國會三月一日爲開常會日期至省議會暫行法三十二　規定省議會常會期限以六十日爲率且憲法審議會所表决的地方制度並不規定議會開會日期此國會會期所以可緩於解釋一俟憲法議定即有依據而省議會則不然是不得不提前解釋者二也且省議會常會時期决不能與國會同時開閉凡國會參議院議員須由省議便開會選出當選者應選　復經種種手續然後可以開會故省議會開會須早於國會數月如其不然事實上必有窒礙難行之處是以上年十月爲省會開會日期次年三月爲國會開會日期按諸時間亦爲適合卽未盡善亦可至日後定正式省議會法時妥爲修正蓋此不過第一届省議嗣任期之暫行法也惟省議員第一任年度之計算迫在眉睫不能俟諸正式省議會法産出始行决定此亦盡人而知是不得不速爲解釋者三也然或謂省議會與國會可以同時開閉年度 
亦可照國會計算庶諸事可以接洽殊不知國會與省會各爲獨立機關國會所議者全國之事省會所議者一省之事權限所在逈不相同實無接洽之必要卽省議員對於全國之事有所陳述該會雖逢閉會亦可以公民資格請願國會有何隔閎之處要而言之省議會之會期六十日國會之會期四個月萬無同時開閉之理况省會如前所述確有較國會行開之必要乎此省議會議員任期之規定不必依照國會行期明甚况第一届省議員任期遭遇不同尤須特别解釋者四也有此四因故贛省議會已正式電請本院解釋其餘各省之議員亦有以私人名義函請同人解釋者同人等多爲該會代表苟必靳此解釋以增各省疑資不惟無以對各省議會且無以對各省人民此杭時所以反覆陳詞與我同人商榷焉 
[今後之稽勳辦法]  
　　自稽勳局裁撤以後所有該局呈請撫恤褒榮等案應作如何辦理國會議員羅永慶等前曾提出質問書兹聞國務院昨已咨復國會略謂查五年以來死難將士各職名及其後裔各議撫卹等因其時期僅指五年以來其資格專爲將士一部是辛亥以前開國諸先烈與非將士而捐軀赴義者舉不得與盛典等語查辛亥以前爲國捐軀及非將士而死義者雖不在十月九日命令範圍以内然苟有事實可按得由京外官署隨時呈請褒卹并無何等限制如宋敎仁彭家珍等案先例具在可資佐證原質問書又稱所有臨時稽勳局覈實呈候發表者將以何時發表其未經辦訖者將如何維續進行等語查臨時稽勳局於民國三年奉令裁撤所有卹賞事項由銓叙局繼續辦理查該局審議恤賞各案分爲勳章卹金兩項其勳章一項奉前大總統批母庸立案至恤金一項按照稽勳局預算所定數目需欵甚鉅雖經奉批如擬辦理迭由銓叙局切商財瑆渐均據覆稱財政困難無力籌備其有必不得已情形或專案請卹者則仍由銓叙局分别特予呈請辦理各在案相應咨請貴院查照可也 
[濮彦珪因瘋免職]  
國務院僉事濮彦珪於二十五日奉令免職據聞濮氏近來頗多反常之舉有類於世俗之所謂失心瘋除夕之夜已交二鐘濮忽獨往琉璃廠博藴齋購取如意一支於元旦黎明躬赴清宮呈遞此一事也數日前忽致函路透電社妄謂某秘書長私通宗社黨圖謀復辟此一事也初二日濮特赴天津訪嚴又陵見面卽謂君係嚴子陵後裔五月披裘今可無需此物即强奪嚴裘而去此一事也在天津又往見熊鳳凰强欲拜熊爲師自移一椅於室之正中向之八拜此又一事也當局得此報告知其人實被心疾立即呈請將其免職但不識濮氏之病從何而起 
[陸蘭清赴任問題之辯難]  
　　陸蘭清鎭守使赴崖瓊新任時龍濟光曾通電拒之陸督軍以龍電於事實不盡符合又通電與龍氏辯兹者陸龍之問題已經解决爰錄兩電原文以明此事箇中之曲折龍電云南京馮副總統鈞鑒各省督軍省長部統上海楊護軍使並探送薩巡閱使康南海梁任公廣肇公所諸先生鈞鑒華密濟光奉令率振武軍移駐瓊崖三閱月矣軍民和洽地方又安防務理可完全負責無置重兵之必要近瓊崖鎭守使陸蘭清率蘭軍十營來瓊鎭守使赴任風鹤遥驚匪徒竊發有姜飛劉中口等依附名義四出募軍布告討龍實行擄掠崖屬已不堪其擾雷州海康沿岸列成軍隊多營遥爲聲援視陸鎭赴瓊以爲進止本軍將領探悉情 
形不勝憤激以粤垣石圍塘等戰事陸鎭實在行間鞭弭旋干戈相見兹復擁兵踵至相煎太急餘地不留亟謀自衛海口爲華洋商場所在深懼殃及各業遷居惶恐萬狀頻來詢問濟挑以本軍爲國防軍隊隨處皆可屯紥恐其搆成釁端母得再爲退讓特電懇中央另指地點尅日移防並電商陸督軍暫飭緩來稍息浮議復懇朱省長婉逹乃一掬微忱不蒙納察鎭前部已至矣似此逼迫難望和平濟光何罪瓊人何罪誰生厲階應執其咎除電陳中央外卽乞我公埀念邊遠孤軍置諸窮島蒼茫苦海極願回頭咄咄逼人不容立足旣屬須臾難緩何從絶處求生萬懇維持質諸公論濟光率振武軍全體將佐謹叩艶陸督軍駁龍電云馮副總統督軍省長都統楊護軍使探送薩巡閱使康南海梁任公廣肇公所諸先生鈞鑒華密龍子誠督辦豔日通電以振武軍移駐瓊崖各情殊與事實不符實深詫異查陸鎭蘭肖本屬龍督辦舊部上年隨榮廷赴湘石圍塘交戰時尙未回粤其所部軍隊並無蘭軍之名亦無十營之多榮廷抵粤後改編陸軍游撃隊將陸鎭所部僅編成四營該鎭係於五年十月十五日奉大總統令任命爲瓊崖鎭守使十 
二月十三日准陸軍部將簡任狀遞送到粤當經遵令電和知轉飭收領并據代瓊崖鎭守使黄志桓因病來省就醫乞假調理并請催令陸鎭迅速赴任以便交替其原有警衛軍四營親軍二百名亦請調回改編陸軍換防等情是以飭令陸鎭赴任先由榮廷某日電商龍督辦請將鎭守使公署及砲台等處暫駐軍隊可否讓出去後旋得寒電謂已趕修營房不久即可騰出等語榮廷以彼此各顧大局并無成見互相磋商陸鎭并無一兵一卒到瓊昨奉院電飭該鎭暫緩赴瓊自當遵照辦理惟龍督辦抵瓊之後如何布置軍隊一切情形瓊崖道尹梁邁必能週知乃據該道尹𧰟舟兩電稱迭經疏通未能釋然陸鎭到瓊是否不致誤會尙無把握且稱全瓊十里無一負責之兵無一可辦之事無一安樂之人請准辭退委員接署等情黄志桓尙在省垣陸鎭未赴新任梁道尹更請辭職瓊崖現狀不問可知榮廷旣負全粤責任不能置瓊崖於不顧兹已飭黄志桓仍回瓊州代理鎭守使 
事龍督辦旣經通電誠恐駭人聽開用敢將此中曲折情形詳告以免淆惑委曲求全區區苦衷陰電陳中央外諸唯公鑒陸榮廷叩歌 
[粤議會請欵紀念先烈]  
　　廣東省議會咨省公署文云本會議員曾國琮吳偉康等先後提議及鄧慕韓等請議黄花崗紅花岡一案由庶政股報告付議公决僉謂修築黄花岡一案前經政府允撥欵十萬元以資提倡此次共和再造正宜賡續辦理况建館修史及建築公園祭掃撫卹皆出于崇德報功之念更不容置爲緩圖特建館一事宜在繁盛之區方足以壯觀瞻而揚先烈擬請撥舊巡撫署爲黄花岡紅花岡諸烈士永留紀念之用而修史公園亦設於此核與前議表决原案相符應照案咨請貴省長先撥二萬元以爲開辦之費並將該巡署撥署撥出以爲建築之需本會多數贊同表决相應錄案咨送貴省長查照辦理見覆施行省公署得已咨覆略云查烈士墳塋亟應赶速修築建館修史築園等事亦應賡續進行旣經貴會議决請先撥付經費二萬元以資開辦候行財政廳即飭官銀錢局迅將何君克夫鄧君澤如前次具領存局之項二萬元俟開辦時如數撥給所請撥出前清撫署舊址爲建館築園之需辦法亦極妥善但如何籌畫需費若干應俟議定再行飭令官産處遵照撥給 
[汕頭軍隊又幾釀禍]  
　　前日汕頭駐紥海天春兵士因聞軍餉欲改發中行紙幣且自十月後每月須減二元因此約同數十人至鎭守使署要脅幸莫鎭守使事前先有所差當派機關鎗連兵士安架機關鎗於署外抵禦該兵士始各回營但是時兩方開鎗附近鎭署前後各店舖聞之甚爲惶恐次日間有不敢開店者商會卽日開會集議此事向各銀行籌借一萬五千元輪船行籌借一萬五千元共合三萬元以應發給軍餉之用莫鎭守使並發出佈告云昨有十數軍人持鎗游行街市藉口請創餉希圖擾亂安寗經即派隊彈奛壓業已均各回營本使軍法具在現正嚴究主名佈告商民人等務宜各自安營 
[新年中之陜西政局觀]  
　　六年度正月元日陜垣軍民人等在皇城舊址張燈結彩懸旗演戲於慶賀年節之中表示軍民同樂之意是日天氣濟明風和雲燦比户五色旗連接滿城氣象一新會揚上人多擁擠各界均向中華民國萬歲牌行禮一時軍樂齊鳴歌臺四響歡聲雷動其樂融融陜省連年兵匪交禍今乃有此一日能不爲之欣幸而各界之事業亦有逐漸進行之望兹紀其可紀者如下 
　　其一軍界昨日軍署令行各課處軍官軍佐於今日上午十鐘齊集諮議廳會議届時陳督軍戎服蒞會首先演說陽曆年節號令務求一新各官佐僚屬勞苦甚深嗣後須益加勉勵並云軍署人員除秘書書記等本屬軍用文官或着大禮服常禮服外餘均一律服又謂凡軍官軍佐軍士等途中相見須一律行禮以示親愛陳督軍前因受病告假在寓昨已銷假駐署矣督軍近來對於一般現役軍官恐其不學無術有誤事機特開講武堂於前陸軍小學校舊址内所有内外差遣員一百二十五名第一旅及第一混成團選送二十四名於本月十號各親持履歷前來考驗是日入場者共有二百多人除陳督軍及該堂堂長職員躬親監考外並有軍署課長及高級軍官臨時入場監視場規嚴密兹將試題錄下　一有勇知方說二國家養兵用意安在三問軍官之分位如何四軍隊之敎育與普通敎育有何差異 
　　其二司法陜省高審廳成立後僅設長安地審廳一處開辦之始手續尙未完備近聞高等審檢兩長此次參與司法會議返陜後亟謀擴充司法範圍其所定方針如下（一）除南鄭已設有高等分廳外榆林設高等分廳地方分廳各一處以便北山一帶人民上告之便㨗（二）除長安設有地方審判廳外南鄭龍駒寨鳳翔大荔延安各設地方分廳一處一二等縣及三等訴訟較繁縣分各設司法公設司法公署一處就縣衙門劃分地點設審判官一人書記錄事各二人以現在之承審員爲審判官現在任之縣知事兼理檢察官以收入訟費爲開辦費（三）司法公署未成立以前及暫不設立司法署之縣分自本年一月起由高等審判廳直接委倭承審員一人至二人以補縣知事兼理司法之不足 
　　其三警政陜省警察廳長南右嵩蒞任以來對於警察事務尙能認眞改革北將最近設施紀錄如下（一）添設謀燈警察設置路燈原以便利人民夜行藉防宵小偷竊其意甚善但該燈每至夜半熄滅於防盜本意殊多缺欠且消費頗多南廳長遂於仠字街添設煤燈光氣滿足夜行者咸稱便利（一）組織工廠近來生計維艱諸物昂貴人民因窮乏而流爲盜匪在所不免廳長有鑒於此乃籌集巨欵就學院舊址組織一平民工藝廠使平民年在十五歲以上四十歲以下願入習藝者取具舖保均準入習並定二月一號開工（一）徵求善言警廳長以事務煩多一人之識見有限遂於大門置木箱一具專爲收受人民對於警察有所陳述之稿件以便隨時改良（一）補修道路長安爲商務繁盛之區但各街道路所鋪之石砌歷久損壞每遇天雨舊水甚深行人苦之警廳乃覔工修葺現已告竣矣 
 
 
 

Page 7

 
 
　　其四敎育敎育界亦有一二事中紀者如省立第三中學校於初八日上午十二鐘舉行戊已兩班畢業禮是日小長蒞校親致訓詞校長敎員曁來寳以次演說頗極一時之盛兹將禮式錄下（二）奏樂唱畢業歌（二）學生向省長校長戰員各行一鞠躬禮（三）校長依次授與畢業證書學生趨前受領一鞠躬（四）校長代省長頒奬給品學生趨前受領一鞠躬（五）省長致訓詞（六）校長致訓詞（七）敎員致訓詞（八）來賓演說（九）學生一人答謝（十）唱校歌撮影敎育部前爲調查全國專門學校成績起見在北京本部開成績展覽會特製褒章奬狀以示鼓勵兹聞陜省法政專門學校平均分數總計六九三評丙級應給三等奬狀業已發給該校矣寄語該校極當努力猛進也 
[杭州快信]  
督軍署已於今日着手遷移聞楊督軍定明日正式入署 
　　督軍署昨日發表裁撤各師旅團營曁測量局被服廠衛生材料廠陸軍病院等各機關大小冗員百二十五人 
　　督署除將各局處所廠院等裁汰一百二十餘人外聞尙有本署各科職員及錄事司書等大批裁撤明後天亦可發表 
　　浙省軍事經費現經楊督軍核准令飭財政廳長自本月分起仍查照預算規定數目月解經常費三十五萬元其特别軍費俟有特别支出時再行令飭隨時籌解 
　　督軍所屬陸軍經費每月四十八萬餘元兹查楊督計畫裁併後將來可減去三分之一 
　　憲兵營原有六連現奉督令歸編三連編餘人員分别差委 
　　第一師司令部已於昨日全部移入梅東高橋大營（即工兵營舊址） 
　　此間盛傳前督軍呂公望有簡任山東省長之說 
　　嘉湖鎭守使王桂林因公晉省 
　　吳參謀秉元迭次辭職楊督慰留不獲現擬另任要差 
　　澉浦紳商步鳳翔等電省因海盜迭次行刦請 
撥兵駐澉 
[南京快信]  
　　馮副總統因土商運動展限特建議政府以十年期限公債票收買華商存土專製藥品以免留土遣警聞政府昨復電允不日提出閣議討論决定 
　　湯倍龍陳光盡定今日（二十九）午後三時乘津浦車回京　佳副總統府與馮河間商榷制定憲法意見又聞梁任公日内亦卽來寗商决各種緊要問題 
　　天津公民會發生内訌馮　　統昨特去電調處已有覆電否未悉 
　　　　三山街一帶大小商店昨已全行開市 
江蘇候補知事由齊耀珊電調赴浙任用者已有五人 
　　林長民昨日尙未抵寗聞因在津躭擱 
　　前浙財長吳鈁昨乘車來寗聞將赴浙　 
　　前重慶鎭守使周駿經馮副總統聘充本府軍事顧問昨已來寗 
地方通信 
[蘇州]  
　　廳長訓令道尹新定公文程式呈上令下紙格之式樣相同所異者面上之令呈兩字分别也去年歲底蘇州警察廳因將佈置維持地方秩序之情形呈報道尹書記金某急於還家過年匆促之間誤將令文書繕呈稿蓋印校對亦貿然用鈐卽行封發公文出署崔廳長並未過目比經道尹王可耕察出怒其荒謬立即電喚崔廳長到署大加申斥崔君還廳當將金書記痛責并將某校對撤差以儆疎忽 
　　兩署長來蘇賀節水警第一專署長沈葆義駐防吳淞第二赴署長師蘭亭駐紥金錫兹因要公面謁廳長昨特乘車來蘇先赴道尹公署禀見朱王兩長官詳陳防地情形旋赴廳長處賀年兩長專署同庽閶門外惠中旅館尙須作一二日之勾留 
　　資遣民黨乞丐團去年歲底有民黨乞丐團之周子瑜等十二名由寧來蘇繕具陳請書向鎭守使道尹軍警各機關及總商會呈遞籲請接濟川資略謂民國再造而後一般民黨偉人均有利有名其樂如何惟同志等無食無衣苦楚難堪云云當經崔警廳長派各區長警偵查切實確非假冒乃各給川費數元護送上車遣回原籍沿途行文咨會以杜滋生事端 
[松江]  
　　呈請維持女學松江縣代用麗德女子高等小學校前由縣議會議决設立於楓涇市迄今已經三載去年因校長李某私德有虧由縣令飭解職函致學務委員另推公正士紳接辦現距春季開學期近尙未委任校長接續辦理且盛傳有因此撤銷之說幾多女子坐令廢學不無可惜該市自治委員郁崇光曁公民葉理封沈明　等爲維持女學振興母敎起見公呈縣署請爲照舊設立想現當昌明敎育時代已成之校必不遽令消滅也 
　　演講預誌本邑圖書館長雷君擬於舊歷正月十一日邀請上海沈信卿賈季英二君及松江陸規亮君在圖書館開演講大會沈君演題巳定爲社會與教育之關係賈陸二君未有定題陸君新從日本回里聞是日尙有縣視學倪君所覔得之人面蟹四脚鷄兩奇物出示聽講人以助演講會之餘興 
　　新劇社險肇禍端雲間第一社於初五日正式開演新劇先期分送觀禮劵午後一時車馬絡繹後至者鵠立場外午後四時台上正演至興會酣暢之際正樓座下忽作木裂聲一時座客蠭擁而出事後檢點方知承重木因不勝載重竟將栓頭折去幸樓板均係統最大料不至肇禍聞斷折原因由於栓頭横裝入柱不能載重之故點收工程時並未覺察以致受此驚恐 
[揚州]  
　　遺失尸柩續誌舊曆臘月天氣奇寒庇寒所將凍斃丐民備棺抬葬怱失尸柩一節已紀前報兹悉一月四日係有病丏沈子祥身故該所備棺抬葬義塜因土堅硬未易挖掘至次日往埋詎屍棺已不見當經所董陳有煥函報總董及報告警察所並追地保龐元勒限緝查嗣據地保報告該屍係爲鄰方地保朱洪等盜去將棺遺棄沙河藉屍敲詐經警察所飭提而該保等已聞風遠颺迄今尙無着落現經所董分别禀縣飭追務必獲到原屍安埋義塜以完善舉 
　　務本學校遷移浸禮會務本兩等小學校向設在埂子街兹該校董美國人貝雅士因舊校舍狹窄不敷應用於陰曆新正遷移南河下東首租賃民房數十間擴充規模廣招學額以謀進叔刻已將新校舍佈置就緒不日即行開課 
[南通]  
　　擅收牛捐屠宰稅新章停止牛捐祗收猪羊二項捐稅業經省署通飭遵行在案詎白蒲市警區仍照舊章每牛一頭收洋一元六角名爲補助敬務經費聞已經該處人民控告縣署　爲查究矣 
　　商店倒閉去歲除夕商店收賬毫無起色大半係地方歉收所致薄暮時忽又下雪道路堆積深約尺許各商店收賬夥長　瑟縮致收欵愈少平湖市司裕大花布六陳行受市而之影警卽日倒閉聞同倒閉者尙有多家云 
　　火傷老婦九華山鄉民李姓家於除夕前一日因晚炊失愼致肇焚如當經該警區巡警前往施救祇焚去房屋十餘間並未殃及比隣惟有一老婦被火灼傷甚重不識能保全性命否 
[杭州]  
　　錢業訂期開會省會錢業公所以商業用欵不敷周轉全仗錢莊支票爲之接濟其行使效用等於銀行鈔票北愼泰錢莊開出支票一萬四千元均不劃付於行使支票信用殊有妨害兹爲補救之計嗣後各莊支票均須報告公所或錢業董事必須有相當準備金方可開出否則限制數目以免流弊又歲時更新去年錢業規條已不適用亟須體察市面情形重行釐訂以資遵守以上兩問題聞定於二月七日上午十時開會集議 
　　退伍兵聚賭被拘筧橋管轄之喬司附近派出所巡長趙榮日前偕翁家埠巡長陳玉本因公同至筧橋警署詎行抵宣家埠某鄉民門首見有多人在露天聚賭該巡長以時雖新正究與警章違碍上前喝散不服乃將骨牌抛棄河内其中與賭者半係退伍士兵一聲號召羣起兇毆該巡長等被圍甚急幸有人飛報警署經王警佐親率全班長警馳往救捕新來駐兵亦出而援助當場就獲爲首之退伍兵三人連同屋主一併帶置昨（二十六）聞已移送警廳核辦 
[嘉興]  
　　徐王廟前發生命案嘉興塘滙鎭徐王廟前客民胡鴻飛以耕田爲業素守本分前日（二十五）晚三鼓時不知何故被前工人台州小花喚同王阿小破屏而進將胡鴻飛工人潘功采連戳數刀立時斃命胡聞聲往勸亦被戳傷幸牧童姜某出外呼救四隣奔集將帮凶王阿小綑住而台州小花已被脫逃當將王阿小報送該鎭警所轉解到縣業已派員蒞驗矣 
　　平湖發現越獄案平湖縣監獄署自管獄員黄某接事後守衛獄卒屢次更易人多生手易疏防範日前夜半時保護院内忽逃脫監犯八人重犯馬阿照亦在其内聞該犯脫逃時由牆壁挖洞而出現正飭警查緝未見蹤跡 
[廣東]  
　　老將又弱一個陸督軍會同朱省長電呈大總統曁國務院陸軍部云現據劉世漢等電稱伊祖父留永福於一月九日在籍病故等情理合飛電報聞按劉永福欽州人初爲綠林受撫於越南拜三宣提督號黑旗軍後以有功於清軍奉特旨入覲甫抵都門萬人空巷温詔慰勉以提督記名補用旋返粤總福字營全軍甲午奉命援台衆擁爲台濤民主國大元帥事敗遁入某國船僅以身免旋補碣石鎭總兵反正時曾任民國局局長因其先已加入同盟會也善作擘窠虎字著有劉永福兵書今聞溘逝粤省老將軍又弱一個矣 
雜評一 
[内外債（一子）]  
　　今之論内債之難舉者必謂民力有所不勝吾則謂不僅關民力也以前政府不能見信於民國會監督之權力不能實施國家預算之編製若有若無旣不以財政上出入之確數昭示我民則民不能無疑於濫費疑則應募之熱心減而徒以大義責之無益也今之論外債之難舉者必謂外人條件過苛我則謂不盡關外人也以我國貨幣之未能整理金融基礎之未能穏固全中國財政狀態尙在横流之中而未有涯涘則債權之擔保終不肯棄顧問官等之要求又勢所難免而徒以空言交涉無益也凡此皆可以往事證明者也 
　　故吾謂中國内外債之難舉其阻碍不僅一二端關於國計上各方面之設備縱不爲舉債計亦應力求完善非此并不能立國遑言救財政之急乎今之交行借款交通公債財部六年度公債紛然並起故敢以此言爲當局告 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[昨日之金融調查]  
　　上年我國各銀行營業除交通殖邊外尙稱平穏其盈餘最多者爲中國銀行滬行可餘銀三十五萬兩各埠支行共餘七十餘萬兩其餘如浙江地方實業銀行盈餘三萬兩興業四明兩行均四萬兩上海商業銀行餘三萬五千兩中華銀行餘三萬兩 
　　昨爲星期一（陰曆正月初七）各銀行第一天上市正金銀行出口銀五十萬兩其餘滙豐等行祗有零星出口惟大條銀在此數日内共到四百餘條今將各銀行錢莊存銀實數調查列下麥加利存銀一百八十萬洋一百八十萬大條二百九十三條匯豐存銀二百零五萬洋一百十五萬大條四百零六條德華存銀二百三十萬洋一百萬正金存銀一百七十萬洋八十萬道勝存銀一百二十五萬洋五十萬通商存銀三十萬洋四十萬東方存銀一百零一萬洋九萬花旗存銀六十七萬洋七十一萬大條三百三十七條華比存銀三十萬洋四十萬和囒存銀二十三萬洋一百十九萬中國存銀七十五萬洋五百三十九萬臺灣存銀五十三萬洋五十二萬住友存銀五萬洋五萬各莊存銀四百五十萬洋一百八十萬有利存銀三十一萬洋九萬中法存銀三十八萬洋五十七萬 
　　總計存銀一千八百三十萬兩存洋一千七百四十六萬元大條銀一千零三十六條較去年臘底之存數多洋二百餘萬元少銀二百零八萬兩 
[請願回復自治之進行]  
　　江蘇縣議員聯合會前因恢復地方自治問題通函全國縣議會各舉代表晉京請願約定陽曆一月二十七日啟程二月一日在京會集現已届期該聯合會復於前日分函各省縣會催促進行原函如下敬啓者回復自治業經衆院議决動機已露宜早爲謀敝省代表擬於陽曆一月二十七日啓程赴京請願當經通告各省縣議會協力呼籲或徑赴北京或赴滬偕往以二月一號爲在京會集之期已荷贊成不勝感荷素仰貴縣爲貴省名區合行緊急函達請迅速集合貴省縣議員推定全省請原自治代表二三人先行將姓氏及到滬日期或在京住址一并函復敝會俾可携手磋商不勝盼禱之至再敝省代表爲費玄韞蔣楙熙楊友熙三人敝會暫設上海城内也是園合并奉聞 
[配定軍隊防守地點]  
　　松滬盧護軍使以楊前使調升浙省督軍之後曾將原駐龍華陸軍第四師步兵第十三團及駐防楓涇之步兵第十六團各三營及第四團砲騎兵各一營並在工程輺重兩營内各挑選一連編爲一混成旅隨帶赴浙於是第四師步兵駐防松江等處者祇有十五團一團現在吳淞之獅子林砲台灣及上海之閘北製造局龍華浦東一帶均須派兵駐紥以資鎭懾爰飭第十師十九旅步兵第三十七團第一營駐於閘北第二營駐於浦東其昌棧第三營駐於科橋南之新營房所有製造局内外仍令該旅步兵三十八團專司保衛至龍華護軍使署則令二十旅所部之第三十九團團長張慕韓督率所轉三營駐紥護衛其吳淞獅子林砲台灣南石塘等處責令二十旅第四十團步兵三營擔任防守尙有第十師管轄之騎兵第十團砲兵第十團各三營曁工程輜重等營均駐淞口一帶而松江楓涇等處仍歸第四師步兵 
第八旅第十五團劉團長調兵防守各專責成除分令各團長遵令督防外並將配定防守地點列表呈報陸軍部及本省督軍等備考 
[盜刦萬昌典當之關係]  
　　山東人高等魁仇志遠桃源人丁三花經老閘捕房包探王寳生張炳成查與南京路萬昌當舖被刦一案頗有關係於前日協同一號西探目將高等三人緝獲昨日傳同該當夥吳貽錫案證周小全子童王氏將高等三人併解公共公廨請究據一號西探目考爾聲稱南京路四百六十九號門牌萬昌當舖於本月十一號夜被盜多人刦去鈔票現洋且沿途開鎗拒捕流彈撃中行路婦人兩口内有一盜逃至山東路福州路轉解被華捕開鎗撃斃尙有盜黨未獲請爲展期開審等語關讞員商之英卓副領事判高等還押候補提同黨併究見證周小全子童王氏均着暫留候質 
[無錫米市之報告]  
　　昨日北市米商接無錫快信略謂上年歲底存貨不多今正紅盤亦堅因到貨祗有四千餘石今日（初七）早市售開高糙粳每石洋五元二角五分糙尖四元七角糙羊尖四元四角粳稻每百斤洋二元六角五分糯稻二元六角尖稻二元三角粉菉四元八角高小麥五元四角 
[彩票害人不淺]  
　　虹口天潼萬源愼醬園經事芹甫歷年虧空賬銀三千三百餘兩又洋九千四百五十元被園主張逸雲查悉係向北四川路二千零六十一號門牌甬人羅阿四關式等購買澳門及廣東大有公司彩票所耗呈請公共公廨轉飭捕房昨派包探將張芹甫與羅關二人一併拘解公廨請究原告由陸定山上堂代表禀明案情請治羅關兩人以欺騙之罪並據張芹甫投訴所空之欵係向羅等購買彩票所用訊之羅關兩被告延律師到堂代爲辯護旋由中西包探禀稱在羅等家内抄出澳門票及大有公司彩票一大皮箱卽將該皮箱内剩票呈案請察會審員王肇之君商之英白副領事判被告三人一併還押聽候查明於二月九號再訊 
[舊公堂改爲新法庭續誌]  
　　公共公廨舊有之二堂房屋經關讞員商准領事團改建寛大法庭業已竣工定期昨日行開庭禮宣佈堂規開庭審訊已誌前報兹因内部佈置尙未完備故昨日不及開訊聞已改定舊曆正月初九日（卽陽曆一月三十一號星期三）開庭訊案惟值堂人等昨已改穿新製元色西緞長單袍外罩品藍西緞元色西緞鑲滾對襟圓領並用紅線綉嵌中西文會審公堂及值庭等字樣之號衣以壯觀瞻 
[禁售敗壞風化之小說]  
　　上海道縣兩署曁淞滬警廳同奉省長公署訓令云案准内務部咨開准敎育部咨開據通俗敎育會呈稱兹有由本會調查所得之小說十種其中或翻印舊籍或托稱譯本或刋布新著而詳加審核其有傷風化貽害人心均在應行禁止之列理合開具清單連同原書十八册呈請咨行内務部轉飭嚴禁鑒核施行等因據此相應將原書十種曁清單一紙檢送請轉飭所屬嚴禁印售以正人心而維風敎等因到部查此項小說十種詞意均極猥褻流傳浸廣視聽滋淆貽害世道人心實非淺鮮旣准敎育部咨送前來自應嚴禁印售以絶根株除分飭外相應鈔錄清單咨行查照卽希飭屬查禁用維正俗等因並附鈔單一紙到署准此合亟鈔錄原單令行該道尹廳長知事仰即一體遵照辦理此令計鈔書名國色天香瑶華傳馬屁世界野草花穢情小說龜生涯牛鬼蛇神之情場新鴛鴦譜官眷風流史姨太太之秘密玉樓春 
[司法部訂定保管公欵之辦法]  
　　上海地方審檢兩廳奉江蘇高等廳訓令云奉司法部訓令第四一九號開案查會計出納關係何等重要各該廳除經常應用經費宜愼重保管外他如訟狀等費贓罰各欵均應隨時稽核以重公帑乃邇來呈報會計員虧欵潛逃司法官營私舞弊者層見疊出各該管書記官長職守所在固咎有難辭各該廳長有監督之責亦責有攸歸旣未能預防於事前又不思補救於事後倘長此因循放任相率效尤尙復成何事體兹特由本部訂定辦法五條開列於後令仰該廳長查照辦理並轉飭所屬一併遵照此令等因奉此除分行外合亟照錄辦法五條令仰該廳長即使便遵照辦理母違切切此令辦法如下（一）每廳置鐵櫃一具每日結帳由書記官長或輪指他員將賬目聯單存欵三者核對無訛然後置入鐵櫃由主任書記官鍵封將鑰匙交書記官長帶管翌日仍由書記官長將錀匙交主任書記官啓封（二）積存欵項隨時送儲國家銀行至鐵櫃内所存票洋現洋兩項合計至多不得過五百元（三）凡有移解各欵均用銀行記名支票或滙票如送交現欵應由書記官長負責（四）各該廳長應隨時親自抽查或派員抽查現存儲欵及各項出納賬目聯單均須軋算合符（五）各監獄收支各欵應查照前四項所定辦法責成典獄長及看守長負責 
[留學生消釋嫌疑]  
　　留學生陳定謨回國被拘由公共捕房刑事科控陳揑做論說鼓吹失和經公共公廨將陳傳案諭交一千元人洋並保候訊等情已兩誌前報昨晨傳訊由刑事科代表牛門律師上堂聲訴一切即經關讞員商之英領卓君判决將案註銷被告開釋 
[聖約翰大學募捐]  
　　本埠聖約翰大學理科科長顧斐德君主任該校講席二十餘年循循善誘誨人不倦對於校務尤能盡力以謀發達去年請假返英遘疾逝世該校教員同學會員及學生等哀之擬建築體育室一所中具泅水池命名曰顧公紀念　育所以表信仰而誌哀思現正分途募捐冀集二萬兩之數聞該校同學會上海支部讌會時當場認捐者頗形踴躍云 
[組織男女小學校]  
　　唐慶馥歷在滬北各校充當敎員近在英租界滬寧火車站左近克能海路存厚里第一弄賃就新造房屋數幢創辦尙質小學校廣招男女學生分高等小學國民小學二部國民小學課程爲修身國文筆算圖畫樂歌手工體操於第三學年起兼授英文珠算並酌加歷史地理高等小學酌加商業一科女學部改授縫紉業已擬定章程從事布置矣 
[養性女校選課發刋]  
　　本埠新閘派克路養性女學校創辦以來從學日衆現由該校職員周學孟胡德貞女士等發起每於年終將一學年内各級學生課卷選出若干篇刋印成書即名養性以便分贈學生家庭俾知校中之成績現第一集業已出版係請慈湖周聽天君編輯成靜菴周世昌二君校訂云 
[兩按察使之一往一來]  
　　美國駐華按察使已於星期六日赴粤辦理訟案英國按察使蘇君已由香港啓程返滬昨晚可到 
[姚家菴弄之火警]  
　　滬城登雲橋堍姚家菴弄底陳興生家於前晚七時許因煑晚膳不愼遺火積薪頃刻冒穿屋頂各火會紛紛到場施救無奈該弄道路極長向無自來水太平龍頭各會員施救棘手以致延燒左右鄰房屋約焚一時許始得救熄共燬房屋八九間昨晨一區二分駐所王警佐飭警將起火之傭婦顧周氏傳案申送警廳司法科訊罰當火熾時馬拖皮帶車經過太平街將面南新開粥店櫃上所放五彩磁盆十餘只（中盛葷素粥茶）碰翻其損失亦值洋十餘元云 
[失之即熄]  
　　前日傍晚閘北長安路大成烟紙店樓上房客某姓家不戒於火旋經衆鄰帮同救熄事後由崗警歸報四區姚警正派探調查起火情由以憑核辦 
[修理滬城街道]  
　　本城各處街道年久失修凹凸不平近更因天寒氷凍溝道游塞以致低窪之區積水汚穢行人頗覺不便現工巡捐局長朱壽丞已飭路政處多雇工匠分投修理矣 
[增加絲廠煤價之躊躇]  
　　本埠繅絲各廠所用烟煤向與煤行訂立合同每月每車一部包定煤價銀一兩四錢去年冬間因各路來貨稀少煤價飛漲各煤行因成本攸關公議加價按照合同以年底爲期者照原價酌加四成其於五月新絲開車至下年四月底爲止者新正先加一成六到期再加四成惟各絲廠以近來絲市清淡僅允繅絲一擔酌加煤價銀五兩各煤行因相去太遠迄今尙未解决 
[浦東碼頭命案續紀]  
　　浦東碼頭更夫印度人阿茂生於一月二十一號夜將竊煤之華人金山撃傷腰部身死經地方檢察廳驗明棺殮已誌前報兹爲英美總巡麥高雲查悉以案關人命於二十五號派令中西包探將阿茂生拘入捕房並於昨日將見證更夫華人房子高傳至公共公廨由西探海明惠上堂禀明前情卽經關讞員商之英卓副領事判房留候帶赴英按察使公堂作證 
　　又一訪函云浦東楊家渡某棧管門印人阿茂生及房子高二人前將小工金三毆打金旋卽斃命由尸屬報請地方廳派員騐明委係因傷身死判令尸屬自行棺殮聽候警區查辦在案兹悉阿茂生房子高二人已由第三區警署函送地方廳經林檢察長備文飭警將該二人送交公共租界總巡捕房轉送英領事署訊究 
[車夫被人戳傷]  
　　車夫沈金全家住日暉港打布橋左近前侂一時沈已睡熟忽有素識之周兒撬窗扒入燃洋火用刀將沈連戳八刀幸沈婦驚醒狂喊周即逃去昨晨該婦投報捕房據稱去冬周兒曾向伊夫借洋十四元未遂或即因此報復等語旋經捕房飭將受傷人舁送廣慈醫院醫治候再緝兇究辦 
[兩男一女之扭毆]  
　　浦東爛泥渡居民張小林之妻趙氏與江北人陳三石子有染前晚賬自外歸家適被撞見遂將氏扭住毆打而陳則帮氏抗拒於是男女扭作一團由三區崗警到來將男女三人一併拘署經解警正略詰一過押候解廳訊究 
[酒醉毆人]  
　　前晚七時許有一少年身穿華服酩酊大醉沿途逢人毆打行至滬城縣南街爲二十一崗巡警所見正欲上前干涉亦被扭住兇毆後由魚行橋崗警帮同拘送一區二分駐所押候酒醒核辦 
[客販與電車司機人衝突]  
　　昨午十二點半鐘時華商六號電車由南駛北經過泉漳會館碼頭附近適有該處德豐鷄鳴行内之江北客販朱四從外灘匆匆而來其時電車已駛近其身由四十號司機人袁化鱗將朱拉至車旁得免碰撞惟朱不服將袁之手指執住不放旣由售票人王玉崑上前勸解朱亦不聽正在爭執之際該行衆夥友並客販多人以朱無端被侮上前理論一言不合互相扭毆兩造均有微微後有崗警到來將劉特泉楊惠藩王振起及司機人售票人等一併帶至第一區警署由董警正察得袁手指受傷卽送紅十字分會爲之醫治並因兩造各執一詞諭候派警調查起釁原委再行核辦 
[清潔局夥被人毆傷]  
　　承辦閘北清潔事宜之龐道宗前日與租界清潔局朱德春因攬奪主顧起釁由賈月堂雙方調處業已了事詎事後龐又糾同吳阿孝盧錫貴金阿根阿小德和等數十人在曹家渡地方將朱德春之夥袁富高朱文貴二人圍住蜂毆受傷甚重經四區四分所拘獲吳盧二人解送閘北司法科由李科員質訊一過經勸人賈月堂亦投案聲訴起釁情由李君遂諭受傷人送醫院療治吳盧二人收押候補提在逃之金阿根等一併解送地方檢察廳核辦 
[小工之爭端]  
　　昨有小工顧阿林陳四江等在順泰碼頭因爭奪運貨起釁互相毆撃由捕查見一并拘解捕房押候訊核 
[西人好行其德]  
　　吳煩山前因患病倒臥於華特路爲該處八十一號屋内西人所見雇車送往同仁醫院醫治無效延至昨日身死通知該西人出資收殮舁至西八字橋義塜掩埋 
[少婦不知何處去]  
　　浦東爛泥渡鄉民張秋木昨赴三區警署報告謂伊媳嚴氏名阿鳳年十七歲寗波人本月二十六號與姑口角後出外未歸四處找尋毫無音信除報水巡捕房外請求查緝等語解警正准予轉詳警廳通飭各警區協同查訪未悉能珠還合浦否 
[女子請求超豁]  
　　昨日午後有女子賀玉紅投地方檢察廳喊寃聲稱鎭江人今年二十八歳前被匪人拐來賣在法租界菜市街實裕里二十八號包姓家爲娼近因被虐不堪爲此來案請求超豁林廳長諭飭收押候示 
[兩人串拐一孩]  
　　香粉弄二百三十五號門牌住户裘桂生控張樹生串黨陳旺仔將伊四歲男孩阿華誘拐無蹤等情由探陳維坤將張查獲昨解公共公廨原告投訴前情請究並據陳探禀稱陳旺仔已經地方 
 
 
 

Page 11

 
 
　　檢察廳拘押應請備文提回訊究中西官判張還押候備文移提陳旺仔到案質訊 
[浦東賭案類誌]  
　　浦東爛泥渡三區巡官倪文彪前昨兩日督率長警前往各處拘獲聚賭牌九之人爲數頗多均經帶署詰問屬實諭令陸家嘴春江碼頭陳金奎等二十一名各罰洋二元新街劉老九等十九名姑念均係苦力小工判各拘留四日尹阿二等三名各罰洋二元分别示儆又陳學林葛吉生等在孔江氏所開之理髮店内賭博被流氓吳小五搶刦金戒二只即由崗警將吳追獲運同陳葛及孔江氏等一併拘署經解警正略詰一過押候解廳究辦 
[巡官捉賭]  
　　南市草鞋灣居民某甲向操水菓業近因每晚在家聚衆賭錢被一分駐所巡官訪悉前晚率同巡長等密往查拿獲住賭徒張阿全王三錢小毛王貴生彭連生劉周扣等六人解所問明諭飭張王錢三人各罰洋兩元餘人各罰一元開釋賭具銷毁並補提爲首之人究罰 
[查究革兵聚賭]  
高昌廟西栅内南池胡同後而某號門牌近有湖南帮已革士兵在内聚賭抽頭漁利昨爲第三分駐所巡官查悉即飭長警查拿究辦 
[設攤誘賭之懲罰]  
　　新閘路五百十六號門牌住户朱榮生與無賴陳阿毛王谷生周田榮王阿三等均於舊曆新年設攤誘賭被中西探捕查獲昨請公共公堂傳訊中西讞員以朱榮生存洋二十五元保出未到飭探傳朱於下禮拜一到堂候訊王谷生保洋十元充公陳阿毛判押西牢三月王阿三押兩月周田榮罰洋五元賭具一併銷燬 
[查禁花鼓淫戲]  
　　淞滬警察徐廳長訪悉浦東南滙縣境龍王廟附近衛行地方近有土棍搭檯演唱花鼓淫戲通宵逹旦男女混雜除移文南滙縣葉知事派警往拿外並飭浦東第三區警署會同查禁 
[派船查緝私梟]  
　　兩浙緝私第二營魏營長以南滙縣境之江家路口一帶時有私梟聚衆秤販私鹽昨已令飭第一隊張隊長飭派師船四艘駛往江家路口駐防查緝俾免妨碍鹽課 
[縣商會議董辭職]  
南市縣商會議董錢業代表乾元莊副執事鍾新甫今歳因組織北市光裕錢莊對於該會議董事宜不遑兼顧已向正副會長辭職所遺錢業代表須待該業另行遴選相當之人以承其湬 
[冒牌案和平解决]  
　　廣同昌丸藥店主潮州人翁雪麟與夥湯人初冒用廣昌丸藥店牌號被廣昌店主翁雪樵報告捕房派探將二人拘獲諭飭存洋四百元保出在案昨經公共公廨傳訊先由中西包探將冒牌丸藥仿單呈案請察卽據被告代表律師上堂譯稱此案被告已向原告磋商允爲和平解决應請將案註銷原告代表律師亦上堂聲明理由願爲和解中西官以旣據兩造代表律師到堂請求判准將案註銷被告開釋呈案各件併交捕房銷燬 
[遷柩賣地之訴訟]  
　　鄉民辛杏村等同控婦人辛江氏串同地保張登賢與黄老三瞿汝鑫等私遷屍棺盜賣墳地昨由捕房將張黄瞿三人拘解公共公廨請究兩造均延律師到堂辯護中西官判被告各交三百元人洋並保聽候傳訊 
[司賬私用欵項]  
馬霍路一千一百四十二號門牌某號主嚴松濤控司帳趙信臣陸續私用帳銀六千五百兩昨由捕房將被告拘解公共公廨請究原告延日本律師上堂譯訴案情並以原告係屬日商要求改歸日領會訊中西官判趙還押候照會日領訂期會訊 
[債務人之聲辯]  
　　范其昌至法公堂控稱前有洋八十元存在魏連記經租賬房内今已閉歇請向魏錫侯魏連魁訊追魏連魁供稱叔父魏錫侯素與商人分家此事與叔父無干故不到案至商人所負之債前經地方廳判决將大吉里大慶里房屋變價公攤有各債户代表季新三江聚之爲證當在廳控告時范亦具名且所有生財等物亦已由范取去求察中西官會商之下判魏連魁交二千兩人銀並保限十四天内交呈判决書並代表季江兩人到案再行核辦 
[理償借欵之期限]  
　　姚掌福前至法公堂控稱錢摇茂前將方單一紙向民人抵借洋一百元至今本利無着向索推諉請求追繳等情判交人銀兩保限繳本利洋二百四十四元在案錢因無保挺押不理原告昨又投案請追錢則請交尋常保出外料理聶讞員判限十四天交保 
理楚如逾限不理即將所抵之地拍賣抵償 
[債務人忽然出現]  
　　楊寳慶前至法公堂控稱前有袁祖儀向商人購去金水數打付來期票數紙除收尙欠洋九十六元向索延宕人亦不面請求追繳等情業經傳提數次匿不到案故已缺席判决現被楊在途遇見扭交捕房解至公廨請訊袁供認欠洋屬實聶讞員判交尋常保限一四天還洋 
[購地建屋後之枝節]  
　　法商三德堂前延賚美律師至法公堂控稱原告前向葛其祥購地二畝今因陰溝出水被阻以致房屋浸濕尺餘請求訊究葛其祥聲稱陰溝非無出水之處不能任咎中西官判候前往勘明再核在案昨又傳訊賚美律師請速核示葛稱出水之處雖是公路商人已向某公所商明可以建築陰溝中西官判限葛其祥於一個月内前往商妥出水之處出立筆據給與原告執管如違着還地價洋二千元以免糾葛 
[鞋店主累及保人]  
　　陳道丕前至法公堂控稱某鞋店主林銀紹付來期票十餘張計洋四百元到期往收無着向林索取一味延宕請求訊追林稱所退期票仍可往取判林交四百元人洋並保限交退票洋四百元在案詎林保出後仍置不理昨日傳訊又不到案聶讞員判傳保人到案再核 
[攔路搶刦之懲儆]  
　　江北人孫阿三串同鄭祝卿趙升於一月二十二號下午在新閘路搶取女孩董會芳銅元一百枚逃逸卽由該女報告捕房派探將孫等三人拘押昨解公共共廨經中西官訊明判趙升無干開釋孫鄭各押西牢九月示儆 
[攫取女學生眼鏡]  
　　女學生楊競學控楊七子在河南路攫取值洋二十元之金絲眼鏡昨由捕房將楊拘解公共公廨經中西官訊實判楊押西牢年半示儆 
[九曲橋邊之攔刦]  
　　公共租界老閘橋北維昌洋貨店主某甲於前日下午至邑廟豫園游玩二時四十五分鐘行至九曲橋畔忽來匪徒二人將甲所佩之金練一條（重一兩九錢二分係楊慶和牌號）銀表一只攫取奔逃甲急追尋該匪等已從人叢中逸去甲遂投報一區二分駐所請爲查緝 
[地産糾葛案重行起訴]  
　　婦人小陸蔡氏前與陸錦春因本邑二十三保二圖並王天巷等處地皮糾葛在公共公廨具詞控訴去年十一月九號經公廨中西官訊供後以原告證據不足判令將案註銷在案前日小陸蔡氏又投地方審判廳民庭禀控昨日午後經袁廳長提案略詰一過以公廨旣經有案姑候函致公堂調齊全案卷宗到廳再行審理 
[取締清潔夫役之牌示]  
　　工巡捐局昨日發出牌示云查得近日各區清潔夫役往往任意偷懶傾倒就近坑厠内並有向各居户索費情事妨碍衛生故違定章殊屬非是除諭各該承辦人嚴行取締外合行示仰各居户知悉如各區清潔夫役再有發生上項情事准由各居户指名報告或扭解來局以憑究辦 
[滬海道署批示三則]  
　　施徵智等呈崇明外涉添設商會有重要理由謹修章程再請立案核轉由呈及簡章均悉該鎭添設商會一節經縣遵查據復稱無添設之正當理由已批令免議在案兹據來呈辭情各異是否屬實本署無從懸斷旣據由總商會轉呈省長仰候示遵可也此批简章發還 
　　林大成玉房布號林曾圭呈請備案嚴禁以杜假冒而資保護由呈曁附件均悉旣據禀請前清道署給示有案所請備案給示之處應予照准此批附件存佈告隨發 
　　張木林張毛頭張福林等呈爲廢單侵佔契地不符請飭局覆丈由呈悉查此案旣據控經會審公廨傳訊將案註銷則該民執管此業亦無確實之憑證可想而知兹據稱各節究竟是何實情姑准再飭會丈局查復核奪此批 
[淞滬警廳批示兩則]  
　　批孫洪氏禀呈悉查嫌犯季巧寶一名前據該氏呈訴後即經明白批示並移送地檢廳訊辦在案前批早已公布竟　無所知仰速逕往候質可也 
　　批米仲年禀據呈哈梓琴騙欵潛逃情實可惡仰候通令區隊一體查拿可也 
[誌謝]  
　　新世界游戲場地臨空曠高出雲衢有京戲影戲新劇彈詞雙簧大鼓以娱人視聽且點綴燈彩加演幻術際此舊曆新年洵爲及時行樂之佳境昨承以游劵六紙見貽書此誌謝 
[氣候報告]  
（上海徐家滙天文臺） 
　　已過者之報告一月二十八日中國大陸復起反旋風天晴而有烈信風黄海中其力抵狂風二十九日天氣甚晴冷有重霜及西北凉風晴雨計上升二十九日下午四時前二十四小時内上海氣候温度至高四四四至低一九二去年同日至高四六·八至低三六·五 
　　未來者之推測二十九日下午四時三十分預測天氣晴寒緯線三十五度以南有信風北方有無定向之凉風 
雜評二 
[新年之敎訓（訥）]  
　　今舊曆新年各界之興會較往年爲高者以往年當戒嚴時期外有所拘束内有所憂慮足以減殺其興味也今之新年爲太平無事之新年及時行樂人之常情雖然宜有節焉人情每於憂患生惕勵安樂思縱慾以可寳可貴之精神消磨於以嬉以遊之場所職務或因以廢弛此爲陸督軍新年誥誡粤軍人語吾則謂一般人均宜共體斯言也 
專件 
[金融維持會請願國會書]  
　　竊思金融者國家之命脈也金融流通則國命賴以永長金融枯竭斯國脈隨之斬絶試一考中外史乘國家致亡之道固不一端而其卒也必至國窮於上民困於下政務因而廢弛盜賊因而　起外力乘之而國不國矣是以地無歐亞人無古今而善謀國者必於維持金融之方策三致意焉我國當局關於金融之維持索乏善良之計畫而一般商民因幣制之不統一感受無限之阻碍迨去年國務院下令停止中交兩行之兌現政治上之禍害動摇及於經濟而金融界遂頓呈停滯之狀態半載以來上而國家下而人民所受苦痛難以言喻而閭閻蒼生望兩行開兌甚於枯早之望霖雨乃蹉跎至於今日交行尙無兌現希望中國雖開兌數日旋復加以制限金融恐慌已逹極點及今不圖挽救前途危險詎有涯涘耶謹撮其大要爲貴院縷晰陳之 
　　一關於貧民生計者查兩行停兌以來一般人民固均受莫大之影響然殷實之家總不免遭幾許損失而於其必要生活上尙不覺有何等困難若貧苦小民素無恒産數口之家僅憑勞力之所獲以贍其口腹平日已恒虞不給紙幣停兌而後票價旣日低見落物價又日益騰漲則向之僅能自給者今卽不免於凍餒而向之不免於凍餒者今且不免於死亡故當去年七八月之間警察廳爲維持市面起見在各區設兌換處以兌換銅元而一般老婦幼兒持紙幣一元者爲多換銅元數枚計即不惜鵠立於烈日之下誠以此區區之數枚銅元得之則生失之則死固非若富宦闊吏視金錢如泥沙也然此在嚴熱酷暑之際猶可勉力支持今則隆冬盛寒嘘氣結氷而擁擠兌現之老婦幼兒食不足以果腹衣不足以蔽體乃亦肩聳股栗於中行門首以候兌紙幣一元且以人數衆多挨班不易復以老弱力衰輙爲壯者所排竟至鵠候終日仍持紙幣而泣還甚有守候澈夜不敢歸家以待至次日再兌者聞兩旬前曾有一老者僵臥中行門前手中仍持紙幣蓋係守候四日尙未兌到現洋而遂爲寒氣所侵斃種種苦狀聞之酸鼻覩之慘目苟非急圖挽救則一般貧苦小民其何以生存於世此爲貧民請命計而不能不維持者一也 
一關于商人營業者我國商業本未發達然在金融流通之時往來交易均係現幣則猶有蠅頭之可搏自紙幣停兌而後金融遂不流通商人販運之貨物或來自外洋或來自農田俱係現洋購買而銷售所獲皆紙幣也持以與人則拒而不納補色貼水則虧損不貲不得已而騰物價以作紙幣之抵償然物價旣昻顧主頓減則銷路又不免滯塞况持票購貨無論若何扣折而賣主且有時終不收用若以賣得之紙幣轉買現洋縱不情忍受虧折然亦有時無從購買於是而資本雄厚之商人出所蓄之現金以與之競爭則資本較弱之商號遂不得不歸於倒閉是猶僅就夫金融停滯之時間極爲短縮者言之也若歲月經久而不能回復原狀則資本雄厚者仍不能不爲資本較弱之續疻我國商人原少雄厚之資而中交兩行之停兌現欵復將彌歲故就北京而論商人之停止營業者已迭有所聞外埠概可想見長此以往日復一日則中國商務其不至完全停頓也不止此爲商業發展計而不能不維持者二也 
　　一關於國家信用者國家與人民全恃信用之維繋非可以强力壓迫而使之屈服者也凡事皆然而金融上之關係爲尤甚故信用昭著之國家其人民對於銀行所發行之紙幣歡迎倍於現金反之而國家之信用薄弱則紙幣猶廢紙耳而商民又奚肯樂於使用他如發行期票支票以及收儲現欵等業務之能否發達罔不凖此我國當中交兩行未停兌現以前全國人民對於該兩行所發行之紙幣歡迎極爲殷至凡所獲得之現金爲便於携帶或存儲起見往往願貼補銅元一二枚而易以紙幣初何嘗有輕視紙幣之心也自停止兌現院令發布後人民之收受紙幣自不能不有戒心然此種喪失信用之舉一度行之急起補救則已失之信用或可徐圖恢復不意遷延數月始有中行之單獨開兌旣開兌矣竭全力於現金之準備則於國家信用亦不無幾分之挽回何期旬餘之後又加限制初尙以五十元爲限繼復限以十元迨至今日竟幾與停兌時相類况當中行開兌之時政府曾有明令謂交行亦不日開兌刻又數月餘矣交行開兌旣遥遥無期而中行仍未復開兌時之原狀夫國家對人民之交際不惜一再失信則人民對國家之行爲其何以起信任之心此爲國信挽救計而不能不維持者三也 
　　一關於利權外溢者查各國通例發行紙幣之權均歸國家或本國人民之掌握外人不得享有我國幣制未一信用未著膠滬等處之外國銀行皆紛紛發行紙幣已屬一大傷心事猶幸中交兩行之紙幣久爲國人所信用頗足杜利權之外溢自兩行停止兌現而後本國紙幣之信用掃地以盡外國紙幣遂起而代之我國利權之溢出何可勝算而現金之存儲於外國銀行者又不知凡幾不寧惟是外國商人自去歲四五月之後卽紛紛出低價收買中交兩行之紙幣捆載而去以備將來之兌換現金數月以來該兩行之紙幣爲外人所收買者已無慮數十百萬冬令交後民生愈困而此項紙幣之被收買者尤鉅總之我國之金融遲維持一日斯我國之利權多溢出一日此爲利權換回計而不能不維持者四也 
　　以上所述不過就通常之理論及事實而言之也今届舊曆年關尤金融緊急之時商民之經營業務世維持生活在平日猶或有通融之餘地一届年關非惟惜貸之無門反苦債主之圍逼愁城坐困呼籲無門外國商人乘時投機則攫我昨權亦必倍於平昔而國家信用且必因之愈墮貴院代表人民監督政府此中情形諒早在洞鑒之中務乞俯納蒭言速建大議咨請政府迅撥鉅欵一方面整理中行之兌現辦法一方面下令交行俾於舊曆年内開兌紓商民之困難杜利權之外溢而國家信用亦於以維持敝會同人不勝激切待命之至謹依約法第六條提出請願書伏乞公决 
來件 
[罪惡之結果（嗽瀣）]  
　　夫罪惡者一極醜之事實而其結果一不堪設想之結果也宜人皆望望然去之避之惟恐不速矣迺反如蟻趨羶如蠅逐臭如獸之赴陷阱如魚之吞鈎餌生死懸於目前彼獨悍然而不顧者豈異人性耶特以罪惡之誘人也足令墮其中者見當前之可愛而不見來者之可懼覺今日之足樂而不思他日之足悲耳言其境地則繁華甚言其興味則濃厚甚言其聲勢則烜赫甚言其感覺則愉快甚言其目的則美滿甚夫人情孰不樂此乎是故未得之也謀得之旣得之也謀守之而惟恐其不能是鄉終老也夫安知其有可懼可悲之一境哉獨是天理循環無往不復昔之繁華烜赫者不轉瞬而慘淡凄凉矣昔之濃厚鮮豔　不轉瞬而冷落藉索矣昔日之娱快美滿者不轉瞬而媿悔悲傷矣舉昔日之所期及其終也在在皆得其反何以故曰罪惡之結果然也夫惟能灼見罪惡之結果者乃能眞知其可畏可悲耳試拉雜以書之 
　　有如新年消遣喝雉呼盧倒篋傾囊爭爲孤注在造惡因者固自以爲豪舉也而乃豪興未闌囊槖已空典質告貸以繼共窮究之珠還合浦無其術鬻妻賣子有其人若乃富貴兒郎千金買笑蜀妓吳娃左擁右抱在造惡因者固自以爲樂事也而乃歡樂未終追呼已及十年夢覺揚州空灑窮途涕泣更如史乘所載歷代權好擅威作福氣燄冲天此蠧國殃民之罪也及其結果身遭顯戮爲天下笑樓台化作荆榛廣田鞠爲茂草若夫槍林翳日旌旗蔽空爭地以戰殺人盈城此窮兵黷武之罪也及其結果帝業未成霸功莫就流荒島以終身上刑台而梟首 
　　推而言之有公罪焉有私罪焉有政治之罪焉有黨派之罪焉矯託自由恣情縱欲少進之罪也其結果不至倫紀絶滅禮法蕩然不止矣錮守舊習阻滯新機老成之罪也其結果不至風氣日蔽民智日塞不止矣工商之罪惡器物楛窳不知改良背義圖利國貨是誑其結果不至實業不興利權外溢民貧國弱莫可救濟不止矣士夫之罪惡不察時勢提倡國敎垂涎學産褻凟尼老其結果不至各敎宗徒羣起而攻共和瓦解五族離心丕止矣 
　　他如敎徒之罪惡言夷行跖外羊中狼萓蔽主敎欺壓忠良報館之罪惡受人賄賂淆亂聽聞爲虎作倀伐異黨同議士之罪惡運動選舉一票千金廉恥喪盡利祿薰心忘人民之疾苦惟意見之是爭閣員之罪惡上玩元尊下愚黔首把持政柄爲名利藪但求其心之所大欲不計敵國外患之乘其後凡兹元惡顯著昭彰叩其究竟國破家亡由此觀之則罪惡之結果無他災禍痛苦滅亡而已矣罪惡之小者痛苦亦小罪惡之大者痛苦亦大㨗如影響不假須臾謂必見結果而後乃覺痛苦者猶迂闊而遠於事情也嗚呼可不懼哉可不懼哉 
　　然此所言罪但就世所公認者言之耳尙非基督敎所論之罪也基督論罪奈何謂夫小人固人罪君子亦不能逃刑焉惡人固有罪善人亦不能倖免焉向也所謂罪得不必殺人行淫作奸犯科放棄禮敎恣情縱欲如以上所云云也凡當爲不爲不當爲而爲者皆罪也當爲而爲或爲之而不盡不當爲而不爲不爲而或心焉戀之而不能舍者亦罪也質言之口出一妄言罪也心有一妄動罪也一視一聽有一非禮又罪也必也自生迄死全受全歸乃可告無罪於上帝苟不然者罪惡之身决不足配上帝之不朽換言之罪惡之結果不能倖免地獄之沉淪也故保羅曰罪之結果是爲死然則今世之人誰敢謂自生迄死從無一言之妄一念之邪耶誰敢自謂其全受全歸足配上帝之不朽耶夫妄言妄念尙不免得罪神明而召夫道之誅况乃誤國殃民明知故犯臨崖而不勒馬即岸而不回頭如以上所述種種孽因耶鳴乎此基督所以生也此救世敎所由立也此我輩所以皈依信仰欲勉爲濁世之完人也世之好道君子盍興乎來 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[爲民國官吏題新年陞官圖序] [  小孤山人]  
　　金葉銀牌牧奴作　蒲之戲黑盧紅雉狀元擲奪采之籌數合百八張其人本梁山好漢色分么六點此事屬博局閒人或將鈿合玲瓏骰子嵌相思之譜别有蘭閨清玩牙牌推乞巧之圖偶然游戲工夫不罄賭徒趣味夫好名之心更深於好貨求財之術莫妙於求官富貴逼人來誰不熱中慕仕功名由我想漫敎冷面羞人然而傀儡神仙世局依然幻局衣冠優孟劇場卽是官場問此中宦味何如不過一行作吏到今日名心安在聊將六博偷閑此新陞官圖之所由作也維時戲歲發春履端始旦條風送暖凍雪開晴綵勝剪人日之花珠燈張元宵之宴彈丸蹴蹶爭開角觝之場賽馬抛球競鬭奇淫之技义麻雀戲八圈籌兩底之錢打撲克牌一擲破千金之産要皆華年多暇消遣光陰花樣翻新揣摩風氣惟是時髦結習不如名士風流豪賭必輸轉失雅人韵事則有陞官圖焉一幅横陳五官略具名沿鳥紀數列龜疇仿職官表組織而成從新官制編摹而出一統山河界在二十二省外兩班文武居然三百六行全（昔天國敗時有獻聯南京者曰一統山河四十八里半兩班文武三百六行全蓋紀實也）有注册之官名若傳家之治譜每值茶餘鋪席酒後圍爐兒女團　賓朋笑語聊作手談之助藉供心賞这娱擲采關盤出入繁華隊裏醵錢成局往來名利場中此也對客呼梟兩路頓分紅黑彼也探籌喝雉一時立决雌雄倘逢匡胤輸錢並賭華山而失手若使寄奴得采且邀劉毅以呼盧况乎五木有靈一麾出守得步進步求名得名大海浮沈何至十年一調强台上下宛然一日三遷笑他十擲皆揵技由博拙恨煞一贓出局敗在官邪等得失於雞蟲眇身名於蟣蝨雖爲小道也必有可觀者焉不有博奕乎爲之猶賢乎已方今政界多門魔王混世視做官爲性命假受職作生涯爭權爭利而不休爲國爲民則不顧樹偉人之旗幟大勛位獨享尊榮揚政客之風雲一等章倍增光耀名持黨人籍便誇革命爲功臣職居國會中直變議員爲總長得終南徑一步登天上大舞台逢場作戲内閣制倡言改組無非位置私人國務員否决同聲祗爲競爭黨派且也權主於民政成以賄宦途擁擠仕路卑汚視墨吏爲財源以黄金作孤注媚狐兩脚神龜萬鑽狗苟蠅營舊吏則貪圖新職　頭鼠目武人亦希望文員乞靈鵞眼之錢好博取一官半秩濫竊羊頭之爵須破費半鈔分文怕逢有鬼揶揄作郡見爾送人去一切由他笑駡好官任我自爲之此皆由官魔所擾縈回於心理而不平宦念所萌深印於腦筋而不釋者也是以優給徽章普授武職榮典似散其廣告命令迭見於報端五等公侯伯子男封爵見取消可惜一區團連營師旅軍官則無事能容省道縣級定爲三先懸肥缺將校尉等區以九匪作虚銜嘉禾大綬之章加寶光而更貴文虎雙鹤之象合金質而尤榮馴至竈下中郎半屬椎牛之輩滿街都督賤如走狗之儔乳臭兒尙在靑年竟一片頭銜耀日土木偶有何智識儼五品頂戴榮身在官之風於今爲烈某失足先傷折腰自嬾軟紅塵裏一笑抽身虚白堂前孤吟抱膝痛念諸公袞袞大發官迷每懷前路茫茫終成兒戲何必金錢運動官上加官莫敎豪傑消磨夢中說夢打開覺路要知世界花花參破機關纔識功名草草祿星照命漫求跨鹿仙人賭局翻身勿戀盤龍故癖試領取十年富貴一場空呼春夢之婆看驚回半晌邯鄲三生細認游仙之枕是爲序（三） 
談叢 
[新年事物攷（一）] [  天虚我生]  
　　爆竹古以竹竿着火使之爆裂作聲故唐人詩中亦稱爆竿神異經云西方深出中有入長尺餘見之卽病名曰山臊聞爆竹聲即遁又　牗閒評宗懍云歲旦燎竹於庭是以竹爲庭燎卽爆竹也又該聞錄云季畋隣家爲山魈所祟畋令除夕於庭中爆竹數十竿至曉寂然安帖據此則爆竹皆所以逐鬼魅者今世用爲送神之儀仗是逐神也寗不可怪大低古人慣以神道設敎欲使人以炭硫之氣解除山嵐瘴霧乃托鬼神禍福之說以惑人耳後人以卷紙爲之殆因城市不易得竹且肩運不便乃謀改良尤恐不信鬼神者不燃爆竹則更爲悅目之具以引起兒童之興味於是流星月砲之屬乃繼起馬杭人稱爲花爆武林舊事記云西湖有少年競放爆使及設熖火起輪走線流星水瀑等戲又云歲除爆仗有爲果子人物等類殿司所進假屏風内藏藥線一爇運百餘不絶是則花爆焰火實始於南宋時矣 
短篇小說 
[儆世短篇决鬥（二之一）] [  法國大仲馬著常覺覺迷合譯]  
　　予往司丹恩許知渠所要求者謂决鬥之時須以兩柄偑刀揷於地上兩刀距離祗須一步决鬥者分立刀後各仲一手以俟口令三字一出各發其鎗唯兩鎗之中一鎗不實子彈各聽天命無鎗法優劣之可言此事予初不允而司丹恩毅然曰予與查墨斯格實處絕對地位查墨斯格與予决鬥者徒恃其鎗法之精耳不如此則予必敗於彼手豈得謂爲事理之平予念說亦近理遂毅然允之復造查墨斯格庽廬則查猶未歸予遂蹀躞室中視其陳設雖頗精緻然其樸實一無奢華之氣蹀躞久之遂出室外憑欄眺望於時天色方變雲氣蓊鬱數點雨星已淅瀝而下此時門忽呀然作聲廻身視之則查墨斯格與巴丁入矣查甫見予卽瞿然曰甲必丹勞汝久待矣然予因不得已以致稽遲歉仄奚似彼司丹恩果何言哉予即備述其事查墨斯格聽之先則呈爲苦笑旣而自撫其額目灼灼其有光曰予固早料及此唯汝已允之否予曰允之矣查墨斯格聞語遂頽然坐於桌次雙眸注視窻外巴丁與予遂亦各擇一椅而坐巴丁坐於窻次而予則坐於火爐之畔此時吾儕三人俱默然無語無何門忽呀然闢一女郎翩然入挺立吾人之前女郎披大衣衣上盡爲雨漬冠簷探覆直蔽其睫吾人遂不識女郎爲誰及卸去大衣推上其冠始識爲瑪琳娜（名）萊温司敢（姓）予與巴丁方瞠目不解而查墨斯格已欻然起曰天乎汝果何事至此哉女郎銳呼曰嗟夫喬治（查之名）汝乃問予何事至此耶汝豈未知今日之晚實爲汝之末日予來與汝訣别耳吾人相見之時距今僅兩小時耳而汝於明日之事竟無片語爲予道及嗟夫喬治揆之情理果合否量墨斯格低聲曰此間非祗予一人瑪琳娜汝重思之汝當顧汝名譽......女郎曰嗟夫喬治予此身非已屬之君乎然則此等事予又何能置之不問語旣展其一臂環查墨斯格之頸復埋臻首於查墨斯格之胸際泣矣予與巴丁遂向室門痴望舉步欲行女郎立昻其首以阻吾人曰汝儕少坐予亦不事隠秘予當有言申訴汝儕或有臂助予處言次屈其膝跽於查墨斯格足次哀聲曰喬治予今乞汝能勿與麥歇司丹恩决鬥歟查墨斯格曰瑪琳那汝母餒予旣允之豈能拒却汝當以予名譽爲重女郎見其意至堅决遂起謂巴丁曰甲必丹汝於營中素負重望同營中無不重汝之言甲必丹願汝憐予求汝勸解勿爲此等無謂之事抑且此種决鬥尤爲非法質言之直無異於博耳願汝爲渠剖析言之蓋予言或不易入而汝言之當不致於違拗巴丁此時心大感動兩脣牽然而動眼角之中汪然似欲墮涙旣而起立趨至女郎之次態至莊重先親女郎之手復顫聲曰苿玳璮史予果能爲汝分憂者雖赴死亦甘唯欲予勸阻麥歇查墨斯格則不啻令渠抛棄名譽此事不綦難乎彼兩人旣經承認决鬥無論汝未婚夫不甘反悔即能翻議而司丹恩之嘲訕又何能堪查墨斯格曰瑪琳娜足矣汝亦願予喪失名譽而不顧乎而汝亦肯愛一不顧名譽之人乎此時女郎因立足不穩頽坐椅上聞語雙頰慘白至無血色欻然離座披其外衣顫聲曰喬治予無言矣予不敢使吾夫負不勇之名予唯禱之上帝而已趣以手就予吻或者此後吾人永無相見時矣又曰吾愛明日...言至此已悲哽不能成聲則又投身於查墨斯格之懷雖不啜泣而其失望之色直令人見之斷腸女郎去時初不欲查墨斯格爲伴查必欲迭之歸二人遂同出門予與巴丁則留室中迨其返時已過午夜矣因謂吾人曰汝儕盍睡休予則尙須作數書一至五時吾人即須首途赴决鬥場矣於時吾人實已疲憊無倫即不相促亦須睡矣巴丁遂入起居室予入查墨斯格臥室而查墨斯格則入書室碌碌作書比予醒則窻外曙光已自帘罅射入予遂披衣而起迨予入起居室時巴丁已在起床無何查墨斯格亦至面色雖作慘白然殊鎭定入卽詢予曰車已駕未予曰駕矣查乃以手揷入衣袋毅然曰行耳吾儕三人遂即登車輪蹄得得直破沈寂之空氣拂曉而去 
謎話 
　　共和影戲院自元旦日起特設文虎以助清興小兒女往觀射中頗多得贈優待劵十餘紙還以難予則皆淺近無甚深義其中惟（出外求卜）射時節名一爲小蝶所中尙覺可取蓋題面四字無一落空猶言出一外字而於卜字上求之則非『除夕』而何又（殺盡天下人）射藥名一爲『獨活』亦頗切合渾成此外如（大人去了）射六書爲『一』字又（大大小小都要錢你們不得了）射四書二句爲『上下交征利而國危矣』則皆直率無味惟以而字切你字尙見心思又七絶一首隠食物四爲小翠所中乃『呂宋雪茄皮絲香烟』四物特借其句不甚雅馴予擬略爲修飾云（太公微子竟同年雨過山腰二十連水不興波蠶不繭博山誰把麝煤添）又（横七竪八）射地名一爲『北京』又（祖孫同居）射上海店號一爲『百代公司』均尙可又（無言無語在深閨）射聊目一爲『木雕美人』（申午）射上海店號一爲『馬上侯』（華僑不忘祖國）射藥名二爲『遠志當師』則較遜矣[  栩]  
小說 
[言情小說妍媸鏡（第廿七章四）] [  常覺小蝶合譯天虚我生潤文]  
　　勞倫司亦愕廻顧乃華爾也顔色慘厲义手胸次言曰勞倫司勳爵使我非親覩其事亦决不料汝有此狗彘之行而且卽於未婚妻之室與一女郎表其愛情勞倫司勳爵汝直......言次逼近勞倫司予乃大駭亟介身於二人之間防其交閧而華爾仍怒視曰汝以此插鄙手段施之於一最淑婉之女郎汝誠狗彘勿若此語出予料勞倫司必　其頰矣顧乃不然且展笑曰華爾汝母洶洶汝於此中情事殆未深悉然我窺君之意亦殊不似任俠華爾毅然曰然我卽承認愛彼亦無可恥我以汝爲君子人也故我樂觀其成今若此我寗不能責汝無義勞倫司　言曰華爾汝謂我無義此實不當蓋汝猶未知我二人之苦衷也華爾忿然曰吾不知其他但知汝旣愛彼卽不應更與其他女郎而言情愛此時予已頳極亟欲避去顧勞倫司握予臂絶緊不容一步曰華爾汝母躁容我言畢汝再斥責我不遲也因不俟華爾之答卽簡舉其辭告之語旣華爾始爽然若夫廻身言曰噫我誤矣乃以庸情度君然而易地以處使君見汝心愛之人爲人所侮汝亦能甘心否嗟乎予心之愛嫿娜要唯上帝知之明日我卽當往斐洲矣語未畢垂幕復動不圖簾後尙有一人預伏以狀度之則吾人之言當已盡爲所聞勞倫司見爲嬧娜則大愕欲前不能嫿嫿而色慘白如紙徐徐伸其手以授華爾曰華爾可嘉復廻身抱予而吻予額涙顆直墮予頸顫聲曰柰梨自勞倫司受創之後我卽覘知其心特我不敢言耳今當互相恕之言次以予手授勞倫司曰勞倫司吾必酬汝之願也予愕然有如入夢乃於夢中見嫿娜與華爾挽臂出室而去（第二十七章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之外債論]  
　　譯論中國告貸事（見本報甲戍年十二月十六日）字林新報曰今中國已倡行告貸之法事旣易集帑缺之難此後皆有措置何復難之有是以今又相傳謂中國擬欲再行告貸不知一國不舉工程類之善舉可以藉之生銀則積債必至有受累又曰中國向來並無格外大費如庫銀現在不敷則後日又加利息之累猶何望有豐足之時總之中國急應將内政一改始可有後望卽如漕米一舉耗銀孰甚於是不過使司運者與其從人及各弁員津滬設局忙碌半年而已即招商火船局以爲可即使中人與西人鬭爭載運之業不知國家俾此公司攔業則於各私家華人難效行其意奪去西人之業於中國有益不知西人擴大各路生意其沾利者中國也又曰吾爲中國出主意若將漕米之舉革止僅代徵其銀而謝去各司運等職便可每年大省費銀猶何須告貸於西人耶若更請改各制例使華商不憚於各自購辦火船徧處行走不亦善於以官銀舉立火船公司以冀使攔斷俾各華商皆拮据不肯前云云字林之論如此本館譯出以供衆覽第本館之意以爲中國此次告貸一事其中最美者以十年爲定限此事所以好者雖此次利銀未免較大或至十年之後西國諸人見中國付利銀並無延緩乃可取信而後次若再告貸利銀更可較廉若說中國告貸恐有後慮吾則曰中國若於政制工程各舉實能設法以振興雖現在告貸至數千兆亦不足爲後慮蓋英國與中華較小六倍之國有國債至二千四百兆之數如中國觀之似亦大覺其困而英國若同無事焉者今中國旣已取法西國告借之事若其他事又不效法則將來每歲完納許多利銀豈不更受大累若中國從今以後亦能如西國諸法辦就一切有益於國有便於民諸善舉歲歲可收各項之利息則國家之歲進口多卽有國債不但可以歲出利銀並且可以漸還本銀矣夫中國歲取於民之銀向有定制並無西國國家另有生財之道者雖曰上不與下爭利然如電線輪船各大舉實非民間財力所能辦者必須先自國有倡行而後可也今中國各事不辦所賴以生財者惟有定例故常須量入以爲出若偶有意外之用便不能支卽如今年添有日本一事聞須用銀數百萬兩前日告貸之銀是否補皮項用度亦難詳悉然論者皆謂因此故也兹聞尙須告貸倍於前次之數或係因欲開挖煤鐵各鑛所用若果爲開礦不妨實告之於西人西人若知係此事所用皆謂中國大有振興之機將來煤鐵所得之利斷不患不歸還西人因此而利銀可以減少亦未可知若以後再能設立電報火車等事須向西人告貸吾知西人斷無不樂從也何也因諸利舉皆興則國家必能日富國債必能日少也至於所謂漕米能不辦運卽可不須告貸於西人此說尙未能深明其事者蓋如今之海運較昔日所省已屬不菲若僅省此海運之費亦未必能大有益也字林之論本館之言意見如此未識高明其將何以敎我 
　　按此爲中國借外債之始然當時論者與今日有大異之點外國報不甚贊成而華字報反不甚反對是也蓋今日一提外債外國報多不反對而華字報多不贊成也錄此以見人心變遷之理 
[尊聞閣筆記]  
　　上海縣署義大（見本報壬申年六月二十六日）禽獸之中惟犬最有義古書記載所稱殉主守屍等事已屬筆難盡述矣乃至有五犬纍纍相隨同殉者則固自古所未聞者也上海邑署之内向有五犬歷任宰官皆給其飲食無或缺乏而犬亦馴謹甚類皆愛而豢之且以畜故不責其素餐也咸豐歲癸丑之秋閩廣會匪作亂陷邑城署知縣事袁公死之邑民殮公屍殯於署署空無人五犬環伏柩旁不去父老奉麥飯奠公者以祭餘與之五犬爭相食也公屢顯靈異夜輒聞傳呼升堂聲賊惡之毁署廨公柩露處五犬仍環守之繼而居民盡竄無復祭公者五犬遂相繼餓死事定後公死難事聞詔建專祠春秋特祀今西門内淘沙場陳忠愍祠之左是也祠壁圖五犬形蓋邑人不忍没其就義之意故畫之於壁所以詔來兹也 
[鷄卵孵諸蟲（見本報壬申年六月二十七日）]  
　　淘沙場張某家有一母鷄大可七八斤毛色淡黄豐腴可愛張故寳之畜於園暇則借兒女輩臨窗玩焉一日此鷄貪眠不食蓋俗所謂討孵也張即遣人出其卵十一枚洗而俟之果哺甫旬日即有榖榖以出者視之儼然雛而三焉其餘則如故張以爲力薄也命助而破之使者反命曰異哉天下固有禽種而蟲族者哉張詫而詰之曰小人始破其二則皆雛形而未翼者洎破其他詎相繼而出者迺蚓焉蛾焉蜈蚣焉螳螂焉今猶蠕蠕然在焉若不信請親目之張從之方見卽命棄諸野外蓋張日餵以活食率皆蚓之類耳 
雜錄 
[别琴竹枝詞（五續）]  
露天通事另歸司各國人言無不知出入城廂市井内用錢先講後來支 
身先引導問何因瓜帶蟹夫只爲銀正額齊行三十六客中不死不添人 
　　乞兒愼勿討銅錢四對昇（巡捕房）中坐兩天明日送君城裏去途中箇箇喫洋鞭 
　　畫圖描樣脫來柴顔色考勞一一排一切潑藍宗算術遵之收放總無差 
　　羊毛雜骨海鞋逢積少成多頗費工漫說銷揚不甚好今年市價不相同 
　　茶館開張帝叔鋪特零克帝有鴻儒試看多少痴男女並坐談心廉恥無 
　　感謝鴻恩聽刻由思君兩字亦相侔兩音高下無分别酷似彈琴對水牛 
勃老丁卑印字箋墨蠧隂盡缺中圓生平寫慣顧而配鵝筆縱横滿目前（未完） 
 
 
 

Page 18

 
 
   
 
