# 1921 - 251 - 4917446

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評L ] 
[借債創例] 　（默） 
　　不能提用之欵項尙且提用之不能發行之債票尙且發行之中央旣但求救一時之急置一切對內對外之信用於度外則鉅利之借債更安所惜哉 
　　是故七分利之借欵在國人闻之誠駭爲借欵之創例而自当局方面言之則實不足爲異以財政上創例之開甚多不特鉅利借歎之創例令人傷心而其他種種創例亦無一不令人傷心非特借歎之當局別有肺腸而投資之人亦可谓別有肺陽蓋今日投資之人名爲小銀行实則非小銀行以輕利轉借於外資即財政要人假小銀行名義以重利放債放政府此兩種之投資亦皆爲借歎之創例小銀行以謀利爲生活固不足責若財政要人之乘危取利尙得謂之有心肝哉 
命令L ] 
　　九月十四日大總統令任命崔朝俊爲江百陸軍步兵第一團團長此令 
　　又令任命萬潤琴爲襄勛鎮守使暑參謀長此令 
　　又令陸軍總長蔡成勳呈陸軍第二十混成放步兵第一團第一營營長周春芳因病懇請辭職應照准此令 
　　又令陸軍總長蔡成勳呈請任命馮恩楷爲陸軍第二十混成放步兵第一團第一營營長應照准此令 
　　又令陸軍總長蔡成勳呈請任命王金達爲江西陸軍步兵第一團第三營營長王復舉爲步兵第四團第一營營長均照准此令 
　　又令參謀總長張懷芝呈請任命宋蘭芝爲陸軍第十七混成旅參謀長應照准此令 
　　又令伍錫河給予三等寳光嘉禾章貝祖胎晋給四等嘉禾章此令 
專電L ] 
　　北京電魯案節略丶外部今晨七點公布丶與前電及各報發表者大致相同丶政府對此節略辦法丶甲派主 
候英美出來勸我不必提出太平洋會丶然後政府可據以在國民之前塞責丶乙派主條件附之直接交涉丶謂日本對於既定事實丶向美聲明不議丶已得美默許云丶但予之解釋丶魯案非既定事實與旅大港九不同丶德約之百五十六七八三條丶 
我未簽字丶不得調既定丶（十五日上午十鐘） 
　　北京電魯案日使節略丶外部先發表大略丶藉偵人民意見丶（十四日下午二鐘） 
　　北京電頃小幡訪外長丶持東京訓令丶劉於魯案條欵丶北京東京間丶十五同式發表丶（十四日下午四鐘） 
　　北京電太平洋會日程三大綱丶（甲）中國丶（乙）西比和頤（丙）委任統治丶甲之下分兩細目丶細目分實行辦法七欵丶頃外部派張參事訪美使丶接洽一切丶（十四日下午二鐘） 
　　北京電政府對美通知太平洋會議事日程丶認爲重大丶昨召集各名流到外部大樓商量辦法丶結果以美國之日程丶係試擬案丶迎拒實有餘地丶且事前未徵我同意丶我當然不承認丶我應力爭丶對於太平洋會議涉及中國事項之列入日程丶須先得我同意丶方爲有效丶今日閣議後將對外有所聲明丶（十五日上午十二鐘） 
　　北京電施使電告丶太平徉議事日程分甲乙丙三項丶甲關於中國者丶分子原則·丑原則丶實行方法下丶又分七項丶一領土完全丶二主權獨立三門戶開放特權丶四特許特別利益丶五中國鐵路以中東路爲最要案丶六現負特別義務丶七美國通告員言健忘丶俟回署後再補告丶 
　　北京電太平洋會日程丶第七項美員忘却者丶英館方面消息丶爲財政問題丶此間輿論謂應先送還日程丶另由我代表到美時商定日程丶頃電話詢美使館友人丶答語極惝恍丶謂美使通知之日程係草案丶中國有修正餘地丶（十五日上午十二鐘） 
　　北京電靳退志已决丶因財政魯案兩項無辦法丶靳寒（十）（四）日已命左右收束交代丶（十五日上午十二鐘） 
　　北京電靳節後退丶朱啟鈐繼任丶　　北京電昨財部借一筆五百萬債丶利扣等項共合七分利之譜丶爲借債創例丶（十四日下午四鐘） 
　　北京電昨夜政府與安格聯鐵士蘭商定崇文門稅關丶交稅務司監管丶印花稅處交郵務司監管丶今日十年債已分配於各銀行丶係抵押墊欵丶尚非正式承募丶（十四日下午四鐘） 
　　北京電徐電令各省軍民長官丶對於兵變宜完全負責丶謂領袖公使照會如有再發丶列國必爲罰金式之賂欵丶（十四日下午二鐘） 
　　北京電美桂題文電丶奉令調京丶克遂初服丶所有毅軍欠餉二百八十餘萬丶請交新任帶來接事丶院電覆速令白廳長來京接洽欠餉丶並盼一面先行交付丶（十四日下午二鐘） 
　　北京電熱河毅軍將領挽姜丶請留任三月丶否則餉防兩項丶不速清理丶地方有故丶誰能負責丶院電張作霖丶速飭汲金純赴承德就任丶 
　　北京電汲金純已派一旅到熱河丶姜軍退出赤峰經棚林西丶 
　　北京電張作霖仍辭經略丶謝絕復蒙丶王迺斌往勸無效丶（十五日上午十二鐘）　 
　　北京電吳佩孚函曹丶否認决隄丶謂砲彈落於隄上有之丶並謂奉軍領七百餘萬丶吾僅領二百餘萬丶意在再提京漢北段收入丶（十五日上午十二鐘） 
　　漢口電湘代表唐義彬仇鰲赴岳丶與吳在江貞兵艦擬議和草約七條（一）鄂贛輔助湖省勵行自治丶（二）湘鄂贛繼續聯防丶（三）參戰湘軍以兩月爲期丶切實淘汰丶（四）長岳株萍兩路丶由湘鄂贛三省長官協同管理丶（五）湘省軍民財政丶依照新省憲法整理丶（六）駐孫傳芳一師於岳州丶以湖南省憲法公布之日撤退丶（七）孫師駐紮期內丶凡地方行政一切事宜毫不干預丶吳對第四條應認爲國有丶湘代表對第六條須候湘政府及人民定奪丶雙方互聲明保留丶湘代表已返長沙請示丶 
　　漢口電贛軍蕭方兩部真（十）（一）退出醴陵丶由湘軍劉世濤第九團接防丶　　漢口電聞宜昌又吃緊丶川軍真夜分兩路返攻丶正面爲唐式遵潘正道兩師丶進擊磨子山東山寺安安廟朱家坪等處丶側面爲張亞先一旅丶由河西抄出長陽繞過宜昌六十里丶鄂軍盧趙兩部久戰力疲丶退在洋碼頭丶以大砲與川軍相持丶援宜大軍文到宜丶元互總攻擊丶宜城內又形恐慌丶川軍元由夔巫下駛·丶約一師團丶似將大舉丶省急運往盧師槍彈八十萬丶砲彈一千丶趙旅槍彈三十萬丶砲彈三百丶吳决實力對川丶元日（十）（三）由岳移駐沙市丶以便指揮丶（以上十五日下午五鐘） 
　　漢口電何恩溥寒（十）（四）晚由京返省丶擬即北上丶府顧問吳芙卿奉命寒日到鄂丶蕭刪（十）（五）在署爲吳洗塵丶 
　　漢口電蕭定皓日（十）（九）宴省議員新聞記者丶哿日（二）（十）宴武漢商會及各法團丶（以上十五日下午五鐘） 
世界路透電L ] 
[美國之裁減軍備意見]  
　　十四日華盛頓電美政府巳將擬在裁減軍備會議討論之事作丶開單致參與此會之各國丶此僅屬探詢意見之性質丶且將爲協商之基礎丶豫料各國一時不致答覆丶蓋須需時研究丶並對於所將發生之抗議丶須交換意見也丶 
[聯盟會議之選舉]  
　　十四日日內瓦電聯盟議會辯論多時丶投票不下五次丶延會兩次丶卒舉定國際法庭裁判員十一人丶且已由行政會確認丶其人名如下丶Ａｌｔａｍｉａ亞爾太米拉（西班牙）Ａｎｚｉｌｔｔｉ安齊洛蒂（意國）Ｂａｒｂｏｚａ巴波柴（巴西）Ｂｕｓｔａｍｅｎｔｅ布斯太門特（古巴）Ｆｉｎｌａｙ芬萊（英國）Ｌｏｄｅｒ洛特（荷蘭）Ｏｄａ織田（日本）Ｗｅｉｓｓ威士（法國）Ｍｏｏｒｅ摩爾（美國）Ｈｕｂｅｒ赫白（瑞士）Ｎｙｈｏｌｍ尼化姆（丹麥）舉定十一人之名單丶實爲議會與行政會所擇人員之折中辦沙丶議會議舉亞爾伐里士氏（智利）與赫白氏丶行政會議舉台斯康伯氏（比國）與尼化姆氏丶議會旋又舉定補加之裁判員四人如下丶Ａｌｖｏｒｅｚ亞爾伐里士（智利）Ｎｅｇｕｌｅｓｃｏ尼古萊斯柯（羅馬尼亞）ＷａｎｇＣｈｕｎｇ·ｂｕｌ王寵惠（中國）Ｙｏｖｎｏｖｉｔｃｈ
岳伐諾維志（南斯拉夫） 
參與投票者共四十二國丶議會與行政府對於應舉亞爾伐里土氏抑台斯康伯氏一節丶彼此意見歧異丶蓋台斯康伯氏曾於行政會後三次投票中連獲大多數也丶議會後决議應內聯合股員會調停此事丶議會散會時丶曾致敬意國大詩家丹特氏丶蓋今日適爲丹特氏故後六百年之紀念日也丶諸代表皆起立丶並由瑞士代表摩太氏等發言稱譽此大詩家丶 
[華盛頓會議與中國]  
　　十四日巴黎電紐約導報載稱丶華盛頓人士以爲華盛頓會議將分兩次舉行丶一次討論裁減軍備問題丶一次討論遠東問題丶美政府今已消釋此種印象丶實則該會議將研究上舉之二問題丶雖當然有開預會之必要丶但預會之事業均將審慎通告被邀之六國丶該報又稱聞參議員恩特華氏已允充裁減軍備會議中美國四代表之一丶聞恩特華氏主張一切討論悉行公布丶恩特華氏之意丶美代表有以裁减軍備之必要明示其他列強之責任丶 
　　十四日倫敦電辛博森氏定明日啟程赴溫哥武會晤參與華盛頓會議之中國代表丶與之討論一切計畫丶辛氏力促不恤代價恢復山東鐵路丶彼意中國無此鐵路，則山東全省將於比較上無價值丶彼望中國代表聚精薈神於商務財政問題丶並竭力主張將鐵路及主要江河一帶三十里之區域開放丶供外人經商並設立工廠丶而受中國警務與財政條例之管理丶 
[外報之中國評]  
　　十五日倫敦電泰晤士報評論華人因政治衝突所處之窘境丶謂中國之人民有勤務之習慣丶其天然利源丶又極豐富丶故中國仍爲唯一有生發之國丶該報覺今有數種有希望之特點丶可供現局之解决丶且以爲歐洲思想之傳播已發生一種歐洲所能予之最佳機會丶並使希望於華盛頓會談中利用此機會者丶不敢經於嘗試丶華盛頓會議中丶中國總須爲主要之論題也丶該報深信列強如誠意建設一種熱切合作之制度丶以裨益吾人目下制度最佳之主義丶則在中國可啟希望之門丶否則中國將如俄國然丶於黑暗之中摸索進行也丶 
太平洋路透電L ] 
[日使發表魯案之公文]  
　　十五日北京電本月七日日使小幡致外交部之公文丶內容如下丶解决山東問題之總原則丶㈠以膠州灣土地及屬於中立區域之權利交還中國丶㈡如中政府自動開放租借地全部分爲商埠丶承認外人之居住自由·商業·實業·農業·與其他合法事業丶及尊重並承認所予外人之權利丶日政府允撤銷設立特別與萬國租界之議丶中政府當儘速開放山東省適當之城市丶俾供外人居住與經商丶管理上述各地市塲開放之條例丶由中政府與有關係之各國協商訂之丶㈢屬於該土地之山東鐵路與鑛產丶應作爲中日合辦之事業丶㈣根據膠州條約關於雇用人員與供給資本材料之各項優先及取舍權丶一律取銷丶㈤山東鐵路展長權及關於烟濰並其他鐵路之任何取舍權丶均應作爲新銀行團共同之事業丶㈥青島稅關作爲中國稅務處完整之一部分丶甚至可較居德國治下更爲明確丶㈦租借地內行政部之產業均將讓與中國丶惟關於公共建築工程之管理與維持丶須續商條約丶㈧中日政府應儘速派代表續訂關於上述協定等履行事務詳則之條約丶㈨關於山東鐵路特別警隊之組織丶雖須由中日兩國續訂條約丶但日政府接中政府組織警隊之照會後丶即擬遵守其屢次宣言丶宣布撤退軍隊丶並將鐵路警務交由中國警隊接管丶 
[謝米諾夫赴日]  
　　十五日海參崴電謝米諾夫氏昨日偕其參謀人員乘某日船啟程赴日丶日報代表謁之丶據稱不日或可由日歸來丶據官塲消息丶格羅台柯伏軍隊已降服海參崴政府 
公電一L ] 
　　蕪湖來電申報館轉北京安徽會館鑒丶李兆珍長皖丶屢經各團否認丶李竟不顧輿情丶甘爲傀儡丶悍然於元夜潛入省城接印丶各界游行表示拒絕丶橫遭衛兵蹂躪丶皖人誓驅此賊丶生死以之丶迫切求援丶乞予救助丶蕪湖教職員聯合會學生聯合會同叩寒丶 
 
 

Page 8

 
 
   
 
 

Page 9

 
 
   
 
 

Page 10

 
 
　 
公電工 
　　趙恒惕來電各報館鑒丶自吾湘倡制省憲丶瞬屆一年丶經於本年一月設處籌備丶延聘學者起草丶隨即由處召集審查會於本月十日丶業將湖南省憲法全部及五種附屬法之省長選舉法丶省議會議員選舉法丶省議會組織法丶縣議會議員選舉法丶法院編制法丶審查完竣丶現正按照法程趕辦總投票丶俟總投票通過丶立即公布施行丶此次湘省制憲丶原本人民公意丶大法旣定丶率循有由丶對於廉政之實施丶决以省憲爲軌範丶主旨所在丶金石弗渝丶凡我國人丶當蒙共鑒丶趙恒惕叩眞丶 
　　衆興馬玉仁來電各報館轉旅滬江北同鄉會諸公均鑒丶匪魁韓恢於今夏青幛來泗丶勾結各縣股匪丶以鄭道口陳祠堂等處爲根據丶布散謠言丶希圖不軌丶揭竿樹幟丶所過爲墟丶搶殺燒淫丶無惡不備丶玉仁念人民日居水火丶立編三支隊丶親督痛剿丶掃　擒渠丶不兼旬而皖泗唯邳海灌怵泗潮河各匪魁丶同時授首丶殲滅黨徒千丶餘名丶救回被抬人民四百餘名丶獲械甚夥丶地方安謐丶餘孽肅清丶遠道傳聞丶恐有失實丶敬陳槪略丶祈登報端丶並希轉告爲禱丶馬玉仁叩丶 
國外要聞 
[德國特約通信] （王光祈七月二十八日） 
　　最近之德國銀行界 
　　歐洲人有一句恒言丶﹁凡國家政治愈衰弱丶國民生計愈退化者丶而銀行營業則愈發丶﹂此語證諸今日之德國丶益覺其信而有徵丶自十九世紀國家主義盛行以來丶發生兩種現象丶爲政治人之集中丶造成今日所謂強有力之政府丶爲經濟力之集中丶造成今日所謂強有力之銀行界丶以德國而論丶掌理全國政治者雖爲聯邦政府丶而統治全國經濟者實爲五大銀行丶此兩種政治勢力與經濟勢力丶雖亦互爲因緣丶互相利用丶然彼此之間仍各自有其領域丶分庭抗禮丶儼如兩國丶就一方面言丶大戰以後丶德國政治雖日益艱難丶而銀行基礎却日益鞏固丶未始非銀行界獨立於政潮以外之效丶就他方面言丶銀行界不顧全體國民公益丶但謀銀行本身私利丶乘國家政治艱難丶國民生計退化之時丶大施其投機手段丶此又未始非銀行界與政治界分離之弊丶近日德國左黨主張銀行國有丶即欲將政治銀行民生三者打成一片丶此與十九世紀政治經濟並立之潮流丶恰恰相反丶然此種趨勢丶必須進化後之政府丶始足以語此丶若今日之中國政府丶則吾正恐銀行界脫離政治勢力之不速也丶 
　　德國除國家銀行外丶尙有四大銀行丶㈠德意志銀行丶㈡抵時孔多銀行丶Dlsknto　Gescllschaft丶㈢工商銀行丶㈣杜乃時乃兒銀行丶Dresdner　Bank全國金融即操於此五大銀行之手丶近來各大銀行營業發達丶其所得紅利丶較之去年平均增高四分之一丶戰後德國房屋缺乏丶政府與人民皆無力建築丶而銀行界年來獨能大興土木丶裝飾　面丶凡各大城中之新建築丶大半皆係各大銀行之支行分店丶即此一端丶已有人民苦瘦銀行苦肥之嘆矣丶不但建築物增加丶即各行所用之行員丶亦復大有增漲丶茲就漢堡各家銀行丶一年以來加僱之人員觀之丶便可窺見其營業發達之一斑丶 
　　漢堡各行行員人數一九二○正月一九二一三月 
　　德意志銀行　　　　　八九七　　　一三一八 
　　北德意志銀行　　　　　四二四　　　五二四 
　　聯合銀行　　　　　四五○　　　　　五四一 
　　工商銀行　　　　　一二九　　　　二六一 
　　商業私家銀行　　　五六八　　　　　七六○ 
　　杜乃時乃兒銀行　　五○二　　　　　六七四 
　　總　　計　　　　二九七○　　　　四○七八 
　　德意志銀行爲德國銀行中之最大者丶在一九一三年有資本金（資本與存欵）三一二·五○○·○○○·○○○馬克丶其所得之純利爲二五·七四五·○○○·○○○馬克丶其生利能力爲百分之一一·四丶到一九二○年其生利能力竟達百分之二一·七丶幾增加一倍丶茲再就三家銀行之生利能力一比較之丶 
　　生利能力之比較　　在一九一三年　　在一九二○年 
　　德意志銀行百分之一一·四　百分之二一·七 
　　　杜乃時乃兒銀行百分之一○·　　百分之四二·四 
　　商業私家銀行百分之七·　　六百分之二六·七 
　　照上表觀之丶杜乃時乃兒銀行之生利能力增漲最多丶可謂最善於投機者矣丶該行在一九一三年有資本七八一·五○○·○○○·○○○馬克丶其流動部份爲百分之六二·七丶到一九二○年有資本九·一八八·○三三·○○○·○○○馬克丶其流動部份爲百分之七六·六丶茲再與工商銀行之流動部份一比較之丶 
　　流動部份之比較在一九一三年　　在一九二○年 
　　杜乃時甩兒銀行　百分之六二·七　百分之七六·六 
　　工商銀行　　　　百分之五九·四　百分之七一·四 
　　以上不過將銀打之營業狀况丶略舉一二丶以概其餘丶吾今再述德國各銀行營業所以發達之故丶 
　　第一丶德國銀行在一九二○年一月一日丶實行增高信用借貸券條件丶一面增漲利息丶一面又得確實擔保丶因而銀行營業日益鞏丶收入益多．遂大賺其錢丶 
　　第二丶德國政府在大戰中則大舉借債丶在大戰後又濫發紙幣丶銀行頗能順應此種環境丶大獲其利丶有人謂銀行獲利之多寡丶與濫發紙幣立多寡成正比例丶 
　　第三丶德國因支付協約賠欵丶因而國外匯價大跌丶銀行於此時期丶遂大作投機事業丶前月巴黎某報丶曾謂關於重修會議德國支付賠欵之事丶雙方當事者宜嚴守秘密丶否則將受一般投機家之害丶蓋今日重修會議與德國之間丶如兩大銀行然丶支付鉅額賠欵丶難免奸商乘機取利丶如能用物產以代金錢交付丶或危險較少云云丶德人作此金錢兌換投機事業者丶謂之爲施派苦冷提丶Spekulant然彼輩須向銀行直接交易丶不如中國之有錢莊間接從中謀利丶故銀行不必自身投機丶只坐受施派苦冷提一出一入之贏餘丶已大有可觀矣丶 
　　第四丶德國戰後大部分人民皆陷於窮境丶而小部分人則大發其財丶加以物價日高丶擔負日重丶窮人勢不能不利用信用借貸券方法向銀行借錢丶銀行又可因此大得厚利丶 
　　總之丶銀行長袖善舞丶多錢善賈丶乘此政治艱難民生凋敝之時丶大作投機事業丶不肯將資本投諸生產事業丶此爲德國金融界最近之不良現象丶故今日一般德人對於銀行界多表示不滿之意丶最近有一銀行專家曩時保兒Lansburgb在銀行公報發表一文丶攻擊各銀行甚烈丶略謂今日銀行之經濟政策丶極可令人悲觀丶今日銀行之因投機事業而富丶實與青　因食死屍之油而肥無異丶彼輩不知正當救濟祖國工作丶而從事此種無用生意丶彼輩以爲如此即可以恢復祖國經濟丶其實此種行動丶即無異表示自己完全不懂經濟云云丶其言亦可謂謔而虐矣丶 
　　記者猶憶前數年北京中交票停止兌現丶人民大受損失丶怨聲載道丶而北京中國銀行乃大分紅利丶北京某報會加以攻丶正與今日之德國銀行情形相同丶可謂無獨有偶矣丶 
國內要聞 
[政府方針未定中之魯案]  
　　自小幡日使向顏外長提出魯案直接交沙說帖後丶國人發於說帖之內容丶均急欲一覩丶日前報紙所載之八條件丶係得諸日人方面丶殊非眞實條件丶故日盼外交當局之能早日發表丶據聞顏外長曾於上星期六日向日使小幡聲明丶近日國內輿論因不明內中眞相丶頗滋疑慮丶故在本案交涉未决定承受與否之先丶亟欲將條件昭示國人丶藉覘一般之傾向丶當時日使亦深表贊成之意丶惟以本案公布丶必須在北京東京雙方同時舉行丶現正協商一致手續丶及其日期丶并聞外交當局之意丶主張發表下列公文丶㈠根據魯案發生時一切來往公文丶爲進行基礎丶㈡將迭次中日間接交涉及該案情形詳細聲明丶㈢關於未簽凡爾塞德約之經過困難丶擇要表白丶㈣太平洋開會在即丶日本催我接收山東之實况丶盡行披露丶如各處仍多反對丶即將直接交涉案拒絕丶 
　　平民通訊社云丶日來山東問題丶行將直接交涉之訊丶傳說甚盛丶日前某君於某處席上遇曹汝霖氏丶曾乘間叩其對於山東問題之意見丶曹氏答謂丶（曹言大凡如下）余近來對於外交政治殊少研究丶惟憶當初舉國主張丶拒絕巴黎和約簽字丶原由於不滿意該約中關於青島問題之條欵而起丶嗣此以來丶國人奔走呼號丶反對中日直接交涉丶實與拒絕巴黎簽字同一系統丶洵屬國民外交上之進步丶但就報載最近日本所提之案丶實覺毫無　讓步之可言丶蓋日本取消專管租界丶已見其外務省之宣言丶高徐順濟路權讓渡與新銀行團丶亦見諸日本與銀行團之內完丶所最要之膠濟鐵路丶及附屬礦產丶仍主中日合辦丶若果如此丶則所謂交還青島者丶仍係條件之交還丶且其條件仍是三年前之條件丶國民及政府旣知直接交涉之非丶主張拒經於前丶自當不表贊成於後丶庶幾外交爲有系統之外交丶反對亦爲有理論之反對云丶 
　　上海日人某通訊社十五日北京電云丶中國方面丶本日發表日本要求山東問題直接交涉之提示案如左丶本月七日丶日本公使會見外交總長丶交付爲决定山東善後處置問題起見丶可爲互相商議之根本主義之大綱丶當時日本公使要求中國政府切實眞摯加以考慮丶並迅速開始商議丶並向中國政府提議丶請中國從速聲明有以前述之大綱爲基礎而與日本開議之意丶同時即任命委員丶關於該問題及其他之關係事項丶爲詳細之協定丶深恐關於此事丶日本政府提案之內容丶有人隨時洩漏於外丶任意逞其揣摩臆測丶以致惹起誤會丶用特將大綱發表丶以明實際之內容丶㈠膠州灣租借權丶並關於中立地帶之權利丶交還中國丶㈡中國政府加將租借地作爲商埠丶自行開放丶認外人之居住及商工農業其他一切合法之職業之自由丶且尊重承認外人之旣得權利丶則日本政府允撤回設置專管居留地及共同居留地案丶中國政府爲外人居住貿易起見丶應速將山東省內適當之都市實行開放丶以上所述各項開放地之開埠章程丶應由中國政府預與關係各國協議而後决定之丶㈢山東鐵路及附屬礦山丶作爲中日合辦之組織丶㈣根據膠州租借條約之關於供給人及資本材料各項優先權丶當放棄之丶㈤對於山東鐵路延長線之權利·及烟濰鐵路等之優先權丶當提供於對華新借欵團之共同事業丶㈥青島海關丶當比德國時代之制度更今明確其爲中國關稅制度之一部丶㈦租借地內行政的官有財產丶原則上當讓渡中國丶但關於公共營造物之維持經營丶別行協定丶㈧就前各項實行所關之細目及其他事項丶別行協定丶因此丶中日兩國政府當速任命委員丶㈨關於山東鐵路特別巡警隊之組織丶雖中日問應另行協定之丶但當照再三聲明之旨丶一俟接到中國政府巡警隊組織之通台丶則日本政府即宣言撤兵丶將鐵路警備之任務移交巡警隊後丶即行撤退之丶 
[梁啓超爲魯案致顏外長書]  
　　梁啓超因山東問題丶日本提出直接交涉丶特致書外長顏駿人丶申論直接交涉之不利丶原文如下丶駿人總長仁兄閣下丶頃讀各報丶似魯案行將有直接交涉之事丶初以爲以吾當局之明丶必不致出此丶乃日復一日丶消息愈惡丶心所謂危丶不能不一竭忠告於執事丶報所傳日人三條或八條提案丶吾不知內容究竟如何丶其條件之利害丶亦且可勿具論丶要之當太平洋會議行將開幕之時丶而小幡突然有此提議丶其用意何居丶不可不深察丶吾國應付稍不慎丶行將全墜國家之人格丶開罪英法美三國而資日本以竊笑丶此不可不猛省也丶威爾賽條約拒簽之理由丶及其經過丶執事所熟知丶無待更喋陳丶在現政府之意丶其或始終不慊於此舉丶亦未可知丶雖然慊與不慊且勿論丶要之已將國家意志堅决表示於世界丶全世界人屬耳目焉丶當時英法挾戰勝之威丶睥睨操縱丶羣雄戢戢唯命丶而初不料我以一孱弱國丶乃有此佩強之舉丶其不快可知也丶雖復不快丶然事後固已起一反省丶知我非有所萬不得已丶何至攖此逆鱗丶質言之丶則我之國家人格丶雖以極不快於此舉之英法丶亦不能不承認也丶此舉反響丶徧於世界諸陬丶而美國尤顯著丶美之不批准和約丶原因雖複雜丶而山東問題實爲其一重要口實丶觀競爭選舉時哈丁之演說丶無一次不及此事丶可以見矣丶今茲太平洋會議丶簡單言之丶可謂爲巴黎和約之修正丶修正範圍丶雖亘各部丶然會旣以太平洋名丶則和約中關於山東部分爲宜修正之問題丶蓋不俟論丶夫美國亦豈必其有所愛於中國丶然哈丁爲貫徹其屢次宣言丶則不容不有此舉丶在彼固亦一種﹃國家意志﹄之表示也丶今距會議之開丶不過兩月丶而突然以直接交涉聞丶在英法人視之丶正諺所謂﹃旣有今日何必當初﹄丶兩年前吾英法人所勸汝以委曲求全者原不過如此丶今日旣畢竟出於此著丶何以當時毅然决然不肯爲吾儕調人稍留面目丶然則前年拒簽之舉丶乃毫無意義丶倘以惡義解釋丶則直是對於英法﹃不賞臉﹄而已丶夫美國方面丶彼蓋嘗緣此問題倒一政府丶今茲會議丶雖不能謂專爲此問題而設丶要之將以結束前案丶而此實其重要目的之一丶局外人見我官司抱屈丶代爲不平丶方十分起勁丶而局中人忽鬼鬼祟祟私和了結丶而我對美國之態度丶乃如諺所謂﹃臨時扯吊橋﹄將會議戲目中主要之﹁幕丶忽然抽去丶從惡意的解釋丶可謂與美國大開頑笑丶自今以往丶天下人誰復敢與我共事者丶以上所推論丶具體的利害較然甚明丶更從抽象一面說丶則所謂國家意志國家人格者丶須一貫到底丶而不然者丶則一初舉動皆成爲無意識丶何以自立於天地丶此又其幾甚徽丶而執國命者所宣常心目在之也丶頗聞論者之說丶或慮我不應日本交涉丶日人將有詞丶謂彼已還我而我不受丶持此以抵制議塲上提案丶夫此則豈足成理由者丶茲軍爭點丶在日本則以事實爲權利丶始終主張彼有正當之旣得權丶我則始終反對之丶數年來兩國民意見之背馳丶天下所共見也丶日本所以屢次提出直接交涉丶凡欲以貫徹其所主張也丶我國亦正惟要貫徹我所主張丶故力拒之以迄今日丶雖徽太平洋會議丶而我之不能拋棄我主張甚明丶况旣有之丶且開會即在目前丶助則我各提出所主張以待局外之公評丶此乃一定之程序丶彼不能以不受交涉架我以罪丶猶之我之不能禁彼提出交涉而已丶慮其藉口實以阻會議上之進行丶此相人之論也丶爲今之計丶我政府對於小幡丶自始即持此理內丶（彼此對於旣得權承認不承認絕對背馳之理由）婉詞以謝丶最正當也丶萬一初箸已誤丶而旣與彼爲一度談判丶以吾所枓丶其條件必不能與吾國民所希望相應丶目無待言丶吾願執事毅然决然告以兩國主張根本齟齬丶立即宣告談判中止丶其或可以補救丶而不然者丶墜彼術中優柔　延丶及太不洋會議開時丶彼將首行宣告謂山東問題我兩國正在磋商中丶無煩第三者之越俎丶及鄉鄰纓冠之救盡絕丶彼乃伏我而盬其腦丶其爲寃酷丶眞萬刼不復矣丶下走日理舊著丶徹夜中旦丶常苦晷刻之不足丶本無餘暇以與聞今日之所謂政談者丶徒以茲事關係國家之面目及生命丶且爲執季一生政治事業之歧途丶爲公爲私丶義不容嘿丶故敢貢其區區丶下走賦性雖迂丶然絕非徒奮意氣而漫爲無責任之言丶尤不屑如時俗所謂丶﹃唱高調﹄者以圖聳觀聽丶此當爲執事所能亮察丶凡所云云皆根據數年來歷史上所演事實丶爲國家對外計丶而求所以﹃站得信﹄者丶爲政府對內計丶而求所以﹃站得住者丶睠睠懐思丶惄焉如擣丶故不覺其心之長而語之重也丶抑以執事之明達丶於此粗淺事理丶寗復有惑丶吾所云云丶或皆夙在藎籌中丶且已實行焉丶則吾言悉爲詞費也已丶溽暑乍退丶君子維宜丶諸惟爲國善攝不盡丶啓超頓首丶九月十一日丶 
[我國與太平洋會議]  
　　代表團之組織▲討論會之宣言 
　　我國赴美參與太平洋會議代表團丶計分代表丶專門委員·秘書·隨員等四項丶日昨太平洋會議籌備處巳將代表團秘書廳組織規程八條公布丶內容如下丶一第一條丶本廳以左列各項人員組織之丶（甲）秘書長一人丶帮辦秘書長一人丶（乙）主任秘書若干人丶（丙）秘書若干人丶（丁）隨員若干人丶第二條丶本解設立之各處及分股如左丶（甲）總務處丶㈠文電股丶㈡接待股丶㈢會計股丶㈣應務股丶（乙）議案處丶㈠政務股丶㈡通商股㈢紀錄股丶（丙）編譯處丶㈠漢譯股丶（漢文譯英文）㈡英譯股丶（英文譯漢文）㈢法日股丶（其他各國文字屬之）㈣傳譯股丶第三條丶本廳各處設處長一人丶各股設股長一人丶股員若于人丶第四條丶處長以主任秘算充之丶股長股員以秘書或隨員充之丶第五條丶總務廳文電股丶得用譯電員若于人丶第六條丶本廳遴選編纂及譯員書記若干人丶遇有繙譯及繕寫事件丶不敷分任時丶得臨時雇用之丶第七條丶本規程如有未盡事宜丶得隨時修正之丶第入條丶本規程自呈報之日施行丶﹂至專門委員會之組織丶籌備處亦已擬就草案八條丶一俟各部專門委貝派齊接洽後丶當即公布丶茲錄其草案如下丶第一條丶本會以在列各機關選派專門委員丶及其相當人員組織之丶國務院·外交部·內務部·財政部·陸軍部·海軍部·司法部·農商部·交通部·稅務處丶第二條丶本會爲各專門委員討論機關丶所有太平洋會議各案件丶屬於專門項下者丶均得隨時研究討論丶以備代表團採用丶大概分類如左丶（甲）我國應提之案件丶（乙）各國提出之案件丶（丙）代表交涉之案件丶（丁）本會專門委員提議之案件丶第三條丶凡遇重大案件丶得邀請顧問或諮議丶共同討論丶以期周密丶第四條丶本會開會討論丶應請秘書廳秘書長或有關係人員列席丶以資接洽丶第五條丶本會議决事件丶擬具說帖條陳等丶由主管專門委員丶臨時推定起草丶其收發文件丶及一切紀錄抄寫等事丶得交由秘書廳辦理丶第六條丶本會不設會長等名目丶凡討論案件時丶其主席得臨時推定之丶第七條丶本規程如有未盡事宜丶得隨時修正之丶第八條丶本規程自呈報之日施行丶 
　　北京太平洋問題討論會丶日昨發表關於太平洋會議開會前各國擬交換意見之宣言云丶本年十一月十一日華盛頓軍備制限會議丶並將以解决遠東問題爲目的丶吾國業巳正式答復參加會譏丶惟以美國招待狀中丶宣示美國政府對於會議丶不願於事前劃定範圍丶而希望多國於開會前丶交換意見等語丶本會經於本月九日决議丶對於此事丶認爲關係重大謹以中華民國人民之意見丶敬爲諸友邦政府丶曁主張正義和平友邦人士告丶中華民國之國民丶今已從凡爾賽和約之睡夢中覺醒矣丶吾人雖深知遠東問題之紛糾丶固以中國問題爲其中心丶非依國際間相互之諒解丶必末由解决丶惟吾人尤深信欲保持遠東永遠之和平丶非依平等互助主義之原則丶其事究極亦至未由解次丶抑尤與中國人民之期望相悖丶此次華盛頓會議將於遠東問題有所討議丶中國以太平洋東岸之一大國丶而被邀與會丶在中國人民誠深信各友邦此次會商丶對於世界和平丶人類福利丶將有極大之貢獻丶惟欲期解免國際間紛爭丶而使中國人民亦感覺此次會議將大有助於遠東之和平丶則中國人民之意見丶必當爲各友邦所垂察丶中國人民依歷來國際條約上不平等之關係丶業已痛切覺悟丶其在遠東地位關係之重大丶與改善之必要丶抑依歷來中國國家主權之關係丶尤時時顧念危害之將至丶今於華盛頓會議未開會之前丶中國全國各省地方業已有重大之國民運動發生丶並出以至大之努力丶與嚴重之注意丶依中國人民多數之意見丶對華盛頓會議未開會之先丶在交換意見之場合中丶中國人民之希望丶㈠關於遠東諸問題丶無論任何國丶不得以侵犯中國主權之某項事件丶或某國某種權利之秘密丶交換條件丶提爲議案丶芳其有之丶則中國人民誓不承認丶㈡無論任何國丶不得開會前協商關於中國之某項事實丶㈢慶於遠東諸問題之提案丶應保全我國之自由丶不能因某國已享受之權利之故丶而防止其他被侵害國之提案丶㈣華盛頓會議席上丶無論任何國出席於議場上丶具有同等之提案權丶與自由發言權丶㈤爲表現國際正義原則起見丶華盛頓會議應絕對公開之丶㈥中國代表出席於華盛頓會議丶原爲謀世界國際的和平丶增進人類的福祉丶倘事實上有不合於本會議之宗旨者丶中國代表應得退席丶議决案概不承認丶以上六項意見丶爲吾輩中國人民對於會議之希望條件丶本會謹對於世界上各友邦政府丶及吾親善之友邦人士宣告之丶此此宣言丶 
[秋節中之北京財政]  
　　秋節財政丶京外軍政兩費丶共計二千二百餘萬丶巳籌到一千五百萬丶以公債上所設之法爲多丶連日又成小銀行借欵六宗丶雖利息較厚丶然尙可借到丶聞支配項下丶爲奉軍百萬丶征蒙軍費四十萬丶陸軍部六十萬丶京中各機關五十萬丶曹使五十萬丶專爲直隸駐軍欠餉丶湖北蕭督五十萬丶陝西馮督若干萬丶山東田督所領吳長植剿匪經費若干萬丶此外到期外債丶亦均可以勉強應付丶尙有一二種有展期之餘地丶另有一說丶則謂關於北京治安費及各機關政費旗餉等項丶現尙不敷約三百萬元丶財政部昨由紐傳善出席於銀行公會丶請求設法籌墊丶昨日下午五時丶銀行公會特開會議丶討論一切丶大約上述各費丶銀行公會爲維持北京秩序起見丶自應勉爲設法丶惟以政府徒恃借欵爲生活丶長此以往丶實非了局丶轉瞬年關又屆丶必有不能維持之一日丶故仍催促財政部速以具體辦法見示丶至十年公債丶前因銀行公會及總商會反對丶大遭挫折丶近潘復又派人赴北戴河丶運動總稅務司安格聯簽字擔保丶結果安氏以須先將基金一百五十萬元存放銀行爲條件丶但財部庫空如洗丶艱於籌措丶當於前日復電安氏丶請先簽字而後提供丶安氏對於此舉丶大不謂然丶欲根本否認此事丶又上海各交換所及交易所前所認銷之數丶亦因各方面反對聲浪日高丶趦趄　儴不敢交欵丶因是財政當局極爲恐慌丶刻下正在設法斡族中丶 
[宜昌仍在激戰中]  
　　大陸報十三日漢口電云丶宜昌附近仍有戰事丶雙方斥候隊日夜襲擊丶吳佩孚與川軍司令各調大軍丶集於宜昌丶英砲艦斯加拉白號被流彈擊中數次丶傷水兵一人丶吳佩孚星期日離岳州而赴沙市丶今日可到宜昌丶 
　　上海日人某通訊社十四日漢口電云丶十三日赴宜昌之吳佩孚丶立開軍事會議丶决定討伐四川軍丶以第二十四 
師長王承斌爲總司令丶第八師長王汝勤左司令丶第十八師長盧金山爲右司令丶宜昌鎮守使趙榮華爲預備軍總指揮丶 
[川軍援陜之醞釀] （重慶通訊） 
　　自陜陳鄂王去位丶四川與直系勢力漸相接觸丶緩衝地帶旣失丶爲自身利害計丶勢不能不出兵於沙宜漢南間丶以進取爲保守丶此川軍總司令劉湘丶遵照各軍公約丶石集軍事會議丶追認援鄂出兵時丶援陜之動議所由起丶而計畫同時决定丶竟得通過於各軍代表也丶惟理論雖已成立丶事實頗感困難丶原川軍號稱二十師以上丶其實可戰者僅居少數丶此次援鄂軍之組織丶精銳士卒挑選殆盡丶其他驍健部隊丶雖尙有鄧錫侯田頌堯劉斌賴心輝等丶然爲劉存厚舊部丶因派別之不同丶軍政當局恐派遣後丶另生枝節丶故此案通過十餘日丶當局尙無何種籌備丶遲回審愼丶含意未宣丶雖鄧錫侯等迭電諸纓丶亦只以靜待後命丶向之敷衍丶近劉湘電調賴心輝回渝丶秘商軍事丶大約必與援陜有關丶因賴與鄧田劉等頗不協丶上年渝軍西上丶賴曾參與排劉（存厚）親任指揮丶倘單就熟悉陝情而論丶則鄧田劉賴等曾隨劉存厚戍居漢南丶亘时二載丶一按鄧劉雖未隨戍丶其中官兵固多隨劉氏入陜者丶）地理風土丶自較他軍爲稔丶就熟駕輕丶收效尤易丶况其所部槍支精良丶川軍實罕其儔丶大砲之多丶尤爲獨冠丶當局亦深悉此中情形丶惟以劉存厚尙居寗羗丶鄧田劉與存厚接近丶恐調遣後發生他變丶故近日密議丶惟在預籌對付方法丶查鄧田劉現駐巴中丶命之援陝丶出兵猶易丶合其三部實力丶實有快槍一萬二千們支丶據軍界中去丶將來擔任援陜固舍鄧田劉莫屬丶不過編制之法丶頗費籌畫丶除賴心輝在選派之列外丶或將加派潘文華唐廷牧兩師共同擔任丶（按潘唐均爲鍾體道舊部丶曾隨劉存厚駐陜南丶丶因劉排鍾幫丶頗與劉不協丶）其組織法亦分三部丶以賴潘唐雜編入鄧田劉中丶名爲協同出兵丶實則無異監視丶將來能否實行丶此時固難預測丶然證以近日援陜進行之停頓丶與夫川簞黨派之紛歧丶斯言不爲無因丶更有一事丶亦在當局深思考慮中者丶則爲援陳（樹藩）與聯于（右任）兩問 
 
 

Page 11

 
 
　　題丶因陝川交通不便丶消息梗阻丶不若長江之靈丶陝中眞相丶究難明瞭丶陳樹藩在陜實力素不甚充丶證以于郭樊等在陝盤據數年丶不能削平丶即可窺其大概丶近更遭閻相文之攻擊丶部下軍隊逃降復多丶現存實力若干丶能否助其恢復丶頗無把握丶况陳氏對於陝人丶感情素惡丶川軍倘宣布援陳丶能否得陜人之贊助丶亦一問題丶于右任在陝數年丶實力雖不甚充丶然盤據三原丶能不爲陳樹藩所摧敗丶縱郭堅等能分陳勢丶究于固非毫無實力者丶且對陜人感情文較好於陳丶近雖與閻吳有所接洽丶恐陜省一時難覓相當位置丶以安于氏丶况直派是否誠心相容丶尚屬疑問丶于氏或鑒於郭堅覆轍丶而重附軍府丶亦未可料丶因是川中當局於援陳計畫之外丶同時又添一聯于問題丶且因眞相未明丶一時頗難决定丶此又援陝進行停頓之一原因也丶有上述兩種原因丶故援陜之聲丶現雖高唱丶而見諸事實丶須待兩問題解决之後丶恐一兩週間內尙難確定也丶（九月三日） 
[湘趙辭職原因與和議]  
　　湘省長趙恒惕丶昨忽提出辭職書於省議會丶引咎辭職丶並於今日親至省議會丶報告援鄂經過情形丶及辭職原由丶請即另選賢能丶以資接替丶省會對此問題丶以戰敗之餘丶軍事應若何收束丶財權應若何統一丶吏治應若何整理丶最重要之湘省自治丶應若何實施丶均不能遽易生手丶故對於趙之辭職丶擬即極力挽留丶至趙氏辭職原因丶大約如下丶（一）此次戰敗丶不僅喪師失地丶且經潰兵敗率丶將長潭以下各縣丶搶刧一空丶甚至放火殺人丶擄人勒贖丶中外人士丶諸多責難丶（一）中秋節前丶至少需軍費八十萬元丶籌措無方丶羅掘已盡丶財政廳長袁華選丶軍需處長彭熙同丶均已因此辭職丶（一）財權無法統一丶吏治不能整理丶外受直派之譏諷丶內受省會之詁責丶無辭答覆丶勢不得不出於一辭丶此趙氏方面之人傳述如此丶茲據他方消息丶則謂湘趙已與直聯丶於和議問題丶已定有具體辦法丶係以趙氏讓出省長丶爲北軍退出岳州與接濟湘省餉械之交換條件丶趙氏之辭職丶即係爲此云云丶一說謂粵省方面對於湘趙丶亦頗多微詞丶對趙氏聯直與收納沈鴻英丶尤爲極不滿意丶聞巳决計出師八十營丶以援湘倒趙丶趙氏因此丶更爲灰心云丶 
　　關於湘鄂和議問題丶趙氏巳逃次召集軍政各界要人丶開秘密會議丶詳情如何丶雖未披露丶然確已定有具體辦法丶分別施行丶頃聞趙氏已於三日派趙冕前往岳澳丶面詢吳佩孚議和要領丶以便準備應付丶現去已四日丶趙冕尚無電訊丶昨吳氏由岳來電丶詢問趙氏對於譏和之主張及辦法丶似尚不知湘中已派員與彼接洽者丶趙即覆電吳氏丶謂前派趙冕趨謁丶現擬派仇鰲鍾才宏爲正式代表丶趙如到岳丶請先令其回省云云丶並飭仇锺即日整備赴岳丶與吳氏協商丶仇锺已於今日晚間丶乘輪赴岳丶又闻仇鍾此行丶並不提出條件丶如吳氏所提有關湘省自治大體者丶須先行携回公開丶商决辦法丶始能簽定丶一般湘人對此丶亦極注意丶各公團除要求和議公開外丶並特於昨日開聯席會議丶决定組織湖南各公團促行憲法會丶以爲政府議和之後盾丶業已通電全國各團體丶報告成立矣丶 
[戰事中之萍鄉路礦談] （安源通信） 
　　廣西軍隊沈鴻英近有退駐衡州之議丶一面派代表兩人至醴陵萍鄉安源丶與贛西鎭守使方本仁蕭張二旅長接洽丶願投降贛軍丶方等立電陳光遠丶請示辦法丶陳督旋即電商吳子玉丶吳覆稱湘境不能容留廣西軍隊丶未知陳督如何辦理也丶贛西軍隊丶近日按兵不動丶故由袁州運來七十五車丶以備駐紥軍隊之糧食丶候雙方和議開始丶再候命令丶 
　　株萍火車丶可售票至板杉舖丶板衫舖至姚家二十五里丶姚家至白關舖二十五里丶內路不通丶故安源萍鄉商人丶往湘省辦貨者丶多僱人力車推運丶而長沙醴陵萍鄉郵局丶遞送郵件丶不能照運貨辦法丶未知何故丶又聞萍鄉醴陵等處郵局丶如寄湖南及上海郵件丶不由湖南投寄丶反目安源令郵差擔運丶日夜奔走丶五天到南昌丶一天到九江丶三天到上海丶共須九日云丶 
　　萍礦局以湘直戰事發生丶火車不能通行丶所存欵項丶恐不敷用丶現議定自本月起丶無論員司工匠薪水丶槪發一半丶惟司友工匠僅滿十元者丶均照全數發給丶百元以上一概停發丶株萍路局員司工匠薪水丶兩月未發丶借貸又屬無門丶連日將火車開至板杉舖丶所售票價丶權爲分給丶以爲火食之用丶現方鎭守使蕭旅長丶電招鐵路局局長唐日新丶速來維持一切丶但有無辦法丶則未可知也丶 
　　株州廣西軍隊沈鴻英丶有兵四混成旅丶現在大肆搶刦丶今日派代表向萍礦勒借五萬現洋丶否則軍隊即時開來丶駐紥萍鄉安源丶贛西軍隊預備向前攻擊丶故軍隊子彈運來甚多丶惟萍礦局恐戰事延至安源丶數千萬成本工程丶必遭糜爛丶已允借二萬元丶尙慮該軍不允丶爰與蕭張二旅長商酌對付辦法丶且願借一萬元與贛西軍隊丶以求保護丶亦大可憐矣丶 
[皖人拒李之熱烈]  
　　皖省自李兆珍長皖之命下丶省蕪各處合公團羣起反對丶京津蘇滬寗浙諸同鄉如周玉山·李仲軒·胡建樞·許雋人·龔心湛·江宇澄輩丶均大爲憤激丶一致反對丶其反對原因丶大約不外㈠李爲倪嗣沖之業師丶且爲倪之舊部丶㈡此次李之長皖丶實係倪道烺以四十萬元運動運助而來丶㈢李氏年已八十丶行動須人丶龍鍾老邁丶已失知覺丶省垣各公團因探得李氏已到蚌埠丶將乘輪來省丶昨日（十號）各團體特齊集江干丶預備季氏到時丶阻其登岸丶皆各備有大旗一面丶上書﹁某某團體拒李團﹂丶又有大旗兩面丶上書﹁李兆珍長皖死不承認﹂丶﹁誓不承認李兆珍長院﹂丶其餘如﹁老而不死」丶﹁倪氏家奴﹂丶﹁帝制餘孽﹂丶行將就木﹂丶﹁四十萬金賄買之省長﹂等等小旗丶人執一方丶當時尚學生多人丶當衆演說拒李之理由丶慷慨激昻丶掌聲雷動丶時因夜已深丶又接南京來電報告丶李氏尚未自寗動身丶遂相率歸去丶每團僅留代表數人在迎賓館打探一切丶以便隨時報告丶適夜間招商上水江華輪船到岸丶李兆珍前在安徽巡按使任內之政務廳長鄭孝檉微服登岸丶爲各公團代表某君瞥見丶尾追至道尹公署丶某君即奔告各團體丶各團體即公推代表向李道尹質問丶並面責鄭某丶促其立時出境丶各校學生代表亦冒雨前來詰責丶鄭氏面紅耳熱丶低頭不語丶蓋鄭之此來丶實爲李探消息丶聞李已在下關利濟兵輪丶專候鄭氏報告以爲行止丶鄭見各團體憤激之狀丶允即乘輪返寗丶報告李兆珍丶勸其勿來．各代表要求鄭至迎賓館丶享以酒食丶爲之祖餞丶鄭恐各團體詰責難堪丶不敢前往丶李道尹又力爲擔保今日必行丶各代表始散去丶鄭氏行時丶各團體守候江干丶躉船上面丶並揭有大白旗一面丶上書﹃歡迎李兆珍之前政務廳長鄭孝檉﹄丶迨上輪船丶各團又大呼﹃驅逐李兆珍之偵探﹄丶鄭則抱頭不顧而去丶開李兆珍已有電至省定元日到院之說丶不知將來果演如何活劇也丶附各公團電丶㈠北京大總統國務院鈞鑒江宇老李斐君張勛伯汪頡荀王志襄諸先生天津周玉老袁杏老胡星老龔仙舟周緝之許雋人呂燮甫諸先生蘇州李仲老各報館轉各團體均鑒丶各界聞李兆珍將到丶憤怒非常丶已齊集江于死拒丶全城均掛拒李白旗丶凖備罷市罷工罷稅罷學丶昨夜有李派之鄭孝檉丶田蚌潛踪來皖嘗試丶經各公團查覺丶已面加警告丶於今日牛後驅逐離省丶事機萬急丶懇速撤李另簡丶免激大變丶並請諸老偕赴府院守促施行丶安徽省教育會商會農會律師公會縣自治聯合會學校聯合會學生總會及各公團叩眞丶㈡蚌埠張督軍鈞鑒丶各界聞李兆珍將到丶已共集江于死拒丶全城均掛拒李白旗丶準備罷市罷稅罷工罷學丶昨夜有李派之鄭孝檉濟踪來皖嘗試丶經各公團查覺丶已面加警告丶於今日午後驅逐離省丶民憤沸騰丶李來必激巨變丶除電府院及京津鄉老外丶懇急電中央將李撤回另簡丶並忠告李氏母犯衆怒丶安徽省教育會商會農會律師公會縣自治聯合會學校聯合會學生總會及各公團叩眞丶㈢北京大總統國務院各部鈞鑒江宇老速轉京津諸老鑒蚌埠張督軍鑒丶皖人拒李丶萬衆一心丶今日下午五時丶李政務廳長程警務處長丶約各公團到署丶聲言迭接蚌埠來電丶倪馬决以武力擁護李兆珍丶人民拒李丶定遭殺害等語丶李倪等預蓄惡謀丶皖人無所逃死丶警共堅拒到底丶雖有重大犧牲丶亦所不惜丶迫懇速撤兆珍丶免激禍變丶安徽省教育會商會農會律師公會學生總會及各公團叩文丶 
[閩省長與省自治]  
　　福建財政廳長費毓楷丶此次入京丶除奉李厚基命令與中央接洽各項外丶更挾一運動長閣之目的丶瀕行之際丶面請李厚基以到京運動省長丶如將成熟丶再乞一電力保丶李頷丶入京未幾丶而省長暑科長閩人張國鈞丶亦奉保案等公務繼往丶費遂與之合力進行丶閩同鄉遂提出種種條件丶㈠六十三縣知事丶閩人居三分之二丶餘讓於外省人丶㈡以閩人陳宗蕃爲政務廳長丶鍾麟祥爲財政廳長丶張國鈞爲教育要長丶實業廳長仍李厚恩丶條件承認丶然後託陳閣學介之於徐總統丶此消息傳至閩省後丶爲史廷颶及李厚恩所聞丶大怒丶當即聯謁李厚基丶謂以費爲省長丶是以彼爲其僚屬丶甚非所願丶語氣頗爲強硬丶蓋一爲中表丶一爲兄弟丶均恃有李厚基之史太夫人在也丶而政務廳長許逢時丶則以費但爲自己權位計丶不顧賣友丶乃極力向史李二氏慫恿反劉丶李厚基電不發丶事遂中止丶李兆珍長皖明令下後丶皖人極力反對丶閩人亦深表同情丶謂李爲安福黨人丶平日不善用人丶現年已昏耄丶更不堪問也丶近聞中央將以皖人反對丶擬改令李兆珍長閩丶閩人均謂皖人所不要者丶寗閩人要之丶將來中央果有此命令丶則反對必甚劇烈丶亦可想見矣丶閩省自治丶時有呼聲丶然省議會之咨請丶不得要領丶各社團代表月前任福州城內南軒會議丶因一二教育界代表兼充省立校長者丶從中阻梗丶不能續議丶省議會議長林翰以是之故丶即催副議長鄭豐稔來省丶鄭到後即謁李厚基丶詎李大發議論丶謂非白治實自亂丶鄭憤憤而退丶翌日謁李厚恩丶則以須稟明李督相諉丶晤教育要長王述曾丶則謂時期未熟丶最近中央有電來丶謂閩南業已完全回復丶應即舉辦自治云云丶然李亦付之不問丶是官辦的自治丶尚不得見丶况析謂眞正自治者乎丶閩去自治之期遠矣丶 
1杭州快信 
　　省憲會議今日（十五）議事日程丶㈠政務員選舉法草案丶（二讀）（延前會）㈡浙江省省長選舉法丶（二讀）㈢浙江省縣議會法草案㈣浙江省縣參事會法草案丶 
　　入秋以後丶此間天雨已將一旬丶昨午後起丶又大雨滂佗丶晝使不絕丶省城內外低窪處丶盡成澤國丶鄉農來省陳述丶長安已上下水齊丶莫辨高低丶海寗塘之丙區念汛等處險丶象環生丶朝不保暮丶 
　　嘉湖王鎭守使昨派本署參謀長陳其蔚晋省丶面謁盧督丶商榷要公丶庽城站旅館丶 
　　菸酒公賣局局長畢奎寒日下午一時許丶因病出缺丶十六日子刻大殮丶遣缺暫以副局長錢增勳代理丶 
　　杭縣律師公會丶定二十五日起丶開本年第二次總會丶惠迪銀行昨開創立會丶選宋錫九王悟因周友三爲監察人丶王竹齊宓廷芳等九人爲董事丶准下月初旬開幕丶 
[南京快信]  
　　在揚緝獲之要犯陳士英丶迭經席處長嚴訊丶牽涉江北方面現役軍官甚多丶齊督恐有挾嫌栽誣丶今飭搜查證據　　太平洋會議代表（駐古巴公使）刁作謙等十餘人丶昨山京來丶未入城丶即轉車赴滬丶 
　　新任皖省長李兆珍在下關利濟兵艦中停留一天丶十三日晨起椗丶赴安慶履新丶 
　　胡教育廳長以第四次教育行政會議丶議决擴張實業教育各案丶是咨均已實行丶昨特通令各縣知事轉飭勸學所長遵照丶 
　　省署接吳縣公尺顧大圭電稱丶淫潦迭降丶荒象已成丶請飭縣詳查災區丶並積穀實數丶以備平糶丶 
　　東台農商教育會等電軍民兩署丶奸民聚衆擔米丶知事不理丶請查辦丶王省長以該知事身任地方丶應即妥爲解散維寺丶丶何以並未具報丶昨特電今迅速制止丶電復核奪丶地方通信 
[蘇州]  
　　派員調查自治蘇常道尹訓令各縣云丶查各縣原本自治事業丶曁現有自治經費狀况丶開於自治之施行丶至爲重要丶前奉省長令發調查表式丶即經令縣遵照查塡丶尚多未據復到丶其已復者丶亦均簡略未詳丶前准金陵逍尹來函丶擬就第二屆京師地方自治模範講習所學員丶委充臨時調查各縣自治事業及自治經費事宜丶分往各縣丶至多以三個月爲限丶所需夫馬費丶每員酌定每月五十元丶呈明照財政廳催徵委員辦法丶由各縣分擔等因丶本署自可照辦丶道屬第二屆畢業四員丶每員查三縣丶以三個月計丶每縣應各支給夫馬費五十元丶除呈報並分委外丶合行令仰遵照丶 
　　拒絕浙省購麥蘇常王道尹前接浙江沈省長來電丶以浙省本年溫屬災重丶麥又歉收丶擬派員分赴蘇錫常鎭宜等一帶丶購備小麥救濟災荒丶採備不逾萬石丶當經轉令各縣查復丶玆據復宜興輸出不及十分之一丶無錫雨水過多丶無糧接濟丶而蘇常鎭二處丶荒象將成丶即自顧亦虞不敷丶更難捨己以濟人丶除先行電復謝絕外丶昨並電請省署核示矣丶 
[江陰]  
　　發見暗殺案多起江陰近來無頭血案丶已發現數起丶如城內小敎塲楊墅橋等處丶皆未破案丶本月三日丶南門外高泗河泊有江北船艒船一艘丶黎明時丶由賣菜鄉人察得艙外破青夏布帳丶血跡甚多丶乃喚集高家弄村人上船查問丶見船板盡係血跡丶并有大腸寸許一段丶船中寂無一人丶遂報告南外警所丶派警上船檢查丶於衣包中檢出婚書借據發票多張丶婚書係李姓丶并有笆斗一隻丶上書徐記字樣丶艙下有百合擔許丶飯鍋中有煮熟白米飯半鍋丶約可供四五人之食丶復於北數十步龍家河小浜中丶亦發見同樣之無人艒艒船一艘丶草蓆破布上血跡亦滿丶即經警所具報到縣丶當日於九里河內綺山橋河內陸續撈獲赤身男女屍身各二具丶四屍腹部均開膛丶女屍尤慘丶右臂已砍落丶喉管斷一寸許丶腿部刀穿一孔丶又九里河西關橋浜丶亦撈獲一約六七歲之孩屍一具丶胸間亦有力傷丶又於燒香橋河月城橋柯續獲四屍丶亦赤身開膛丶即經縣署承審員帶同檢騐吏前往相騐丶飭地保棺殮丶翌日九里河磨盤墩丶復發見男屍一具丶腹部等處市有刀傷丶文花山小浜中浮起女屍孩屍各一丶亦經縣署州騐攝影收殮丶併將無主之艒艒船兩艘丶及各證物保存丶出示賞格丶嚴緝正兇法辦丶越三日無錫江陰交界間石幢地方丶亦發見刀傷男屍一具。浮於河內丶似亦爲同一案喪命者丶鄉人畏事不敢報官丶飄浮數日丶始由警請縣相騐埋葬丶事出後丶江陰人民以該縣知事宋兆麟到任以來丶對於警政丶只知安揷私人丶絕不認眞整頓丶致城市血案迭出丶頗爲憤慨丶曾電請省長查辦丶然迄今猶未破案云丶 
[鎭江]  
　　鎭郡秋節市况鎭郡市面丶已有江河日下之勢丶現中秋節屆丶商業賬而丶例須作一結束丶聞因時局不靖丶銀根奇緊丶各業放出賬欵丶收回不過五成之譜丶至於雜貨鮮貨茶食月餅等物丶亦因各洲水災甚大丶米珠薪桂丶生活維艱丶購者寥寥丶以致各業頗受虧折丶 
[南京]  
　　展覽棉作成績預紀去年華商紗廠聯合會丶在各地創辦之各植棉塲丶今年歸併東南大學農科辦理丶聞各該塲成績丶除碭山寳山溧水三塲丶屢經颱風暴雨丶復受秋水淹沒丶成績不佳外丶餘均優美可觀丶以上海楊思鄉·南京洪武門外·江浦永寗鎭·武昌文昌門外·鄭州五龍寨數塲丶發育最優丶預計每畝收穫丶約在百斤以上丶多者可在百四十斤左右丶今歲氣候不利丶棉作得此成績丶似已難能丶刻正山東南大學農科棉作改良推廣委員會丶籌備在上海楊思鄉·南京本校·武昌鄭州等處丶開會展覺丶招待紗廠聯合會諸君丶以及農商各界丶藉資提倡而謀植棉智識之普及丶 
[揚州]  
　　請禁雜糧出境揚郡素稱產米產麥之區丶本年秋收歉薄丶須賴小麥補助丶乃滬上各麵粉廠多設莊收購丶致亦供不應求丶商會慮牽動民食丶加以米業黃事施景春呈請丶遂特函縣署請予出示禁止小麥雜糧出境丶並請分別咨飭關卡軍警各機關丶一體查照辦理丶以維艮食丶 
　　關督訂期交替揚內關鹽督陶瑗丶業經明文調升江海關監督丶以前充揚由關監督謝宗華接替丶謝已訂於二十日來揚接事丶陶俟交印後丶叩住上海履新丶 
　　金溝鎭之倒塌高郵對湖著名之余溝鎭丶近受湖河潮水鼓盪丶於十三日倒塌丶水從外灌丶田廬人畜丶多半傷亡丶聞該處之田丶均爲前運河局續辦馬某所獨置丶損失甚鉅丶 
　　主張濬河洩水江都王知事丶刻據省議員任桂森呈丶以三啓放丶水仍增漲丶固由上游來游湧旺丶亦由於下引河湮塞丶水無去路所教丶目前首宜濬通下河一帶交河义港丶導之入海丶與開昭關丶係屬兩題丶設一經開放丶則邵伯一帶數十萬生靈財產丶首當其衝丶請予呈請省署取消開前議外丶一而請運河局迅將下河入海要道丶設法疏濬丶以資宣洩丶 
[清江]  
　　省委來淮勘災前日王省長特派張委員葆吉丶來淮查勘災情丶並携帶省欵兩千元丶預備施放急賑丶昨該委己與朱知事光瑩前赴二四五各市丶實地查勘丶至放賑辦法丶每市由朱知事派請一人丶主管一切丶大約一市請王叔相丶二市請王德甫丶三市請吳仲谷丶四市請吳席儒丶五市請趙月波丶刻正分投接洽丶 
[杭州]  
　　憲法會致旅京同鄉電北京汪伯唐孫慕韓錢幹臣王幼由沈硯簃陳仲恕邵伯烱諸先生鑒丶文電奉悉丶諸公服官北廷丶亦知省憲爲省民所渴望丶足見關懐桑梓丶洞悉輿情丶議憲自起草迄宣布丶時經三月丶循序以進丶法國加入興論翕然丶手續有何未完丶衆意有何未納丶來電如果手續完全云云丶未知何指丶推諸公之意丶殆以不經省民公决丶即認爲手續未備丶諸公始助專制丶繼主集權丶今忽翻然覺悟丶提倡全民政治丶進步之速丶深爲民國慶幸丶諸公既知民治。當有進言之機丶敢爲明告丶人民複决丶濫觴瑞士丶其制各州不同丶有取任意的丶有取絕對的丶皆行於憲法之修正丶未聞施之於創造之時丶蓋修正時複决丶新法否决丶舊法猶存丶人民幷得比較新舊丶擇善而從丶若創憲則不然丶革舊布新丶羣情渴望丶憲法遷延不决丶國基永蹈飄搖丶德俄改建共和丶新憲未經複决丶更爲最近實例丶諸公於各國制憲成法丶度可暸然丶特偶未思索耳丶况我浙人口實數丶迄未調查丶選舉名冊十九僞造丶欲行複决丶何所依據丶且縣議會及各法國已出代表丶參加制憲丶即欲變通複决方法丶亦屬無由丶諸公主張是制丶倘非效口頭之破壞丶作耳食之偏談丶還乞本贊成制憲之良心丶有以副全省人民之湯望丶來電謂迭據各方函電丶商會矢誓不承丶比戶反抗丶是否眞相丶難逃衆目丶浙省制憲丶杭州總商會會長王某疊次到會丶並未辭職丶參加法團之中丶又列該會代表丶此次反覆丶自然利用有人丶現在各縣紛電贊同丶何所謂比戶反抗丶諸公遠在北地丶自於南中眞象未明丶尚希默察浮游翻覆之讕言丶超然於官僚政治之率絆丶承詢執行委負會從何發生丶諒由未見省憲法施行法所致丶郵寄各一冊奉覽丶便可恍然丶事此佈復丶諸希亮察丶褚輔成寒丶 
來函 
[第三中學學生家族黃克沅黃培沅張開圻等致三中學生函]  
　　報載三中中全體學生爲楊子洗君辨白丶謂鄙人等所指失實丶按楊君任事數年丶不但在校者皆不滿意丶即各生家族丶亦莫不以子弟前途關係丶心甚痛之丶前年省視學調查該校報告省廳丶用章回體裁丶指陳該校劣跡丶有一二回之多丶此形諸公牘彰彰可考者也丶今某等所指者丶皆鑿鑿有據丶絕無虛僞丶而彼竟利用學生丶揑稱全體名義丶初無一人具名丶陷青年於作僞丶使習於匿名揭貼鬼蜮技倆之行爲丶賊人之子丶尤爲可痛丶且本屆開校至今丶已逾十日丶而三四年級英文教員未來丶體操教員亦久未到丶此最近曠課之事實也丶猶可以他事掩飾乎丶克沅等深望若人丶此從宜改行率德丶勿屢毒害我一般學子也丶省立第三中學學生家族黃克沅黃培沅張開圻等謹啓丶九月十四日丶 
雜評一 
[兵變責任] （默） 
　　中央挾外團懲戒賠價之言以勸告各省統兵者負兵變之責任蓋自知命令之不行於各省不得不藉外人之言以促統兵者之省悟其情固亦大可憐矣 
　　雖然各省統兵者果有省悟之日則不必待中央之勸台更不必待外團之警告今觀各省武人之行動加此其無省悟心巳有明證則中央雖以外言勸告亦仍歸無效而已 
　　且外人之所以警告中國者不僅兵變一事而已也於外交財政有關我國信用之事或婉諷或直言或質問或條陳所以勸告我當局已多當局自返亦能省悟否耶彼武人又安足責 
 
 

Page 12

 
 
   
 
 

Page 13

 
 
   
 
 

Page 14

 
 
　　 
本埠新聞 
[太平洋會議協會常會紀]  
　　議决公推宣傳民意之代表赴華盛頓 
　　昨日下午四時丶太平洋會議協會丶假座總商會丶舉行常會丶列席者丶如沈信卿·黃任之·聶雲台·王儒堂·穆藕初·許秋颿·賈季英·許建屏·陸規亮君等丶公推沈信卿君主席丶因有數團體來函擬加入協會丶衆議本日到會之發起九團體代表丶尚未完全丶故照章此事不能討論丶次黃任之報告丶蔡孑民韋捧丹兩君丶新自檀香山敎育會議歸滬丶對於外交方面丶頗受感觸丶極以國內未能統一丶民意無從表示爲憾丶今宜趁此時機丶聯合全國重要公團丶共起研究太平洋問題丶今聞全國商會丶將於本月二十一號在滬開會丶而全國敎育會丶亦定於十月＋日在廣東開會丶最好乘全國敎育會未曾赴粵以前丶先行齊集滬上丶與全國商會共同聯合丶討論太平洋問題丶此種職業團體聯合之意見表示丶比較上可謂民意之表現也丶衆意俟本星期五省敎育會常會與星期六總商會常會時公議丶再爲進行丶又次沈信卿報告總商會省敎育會提譏擬請余日章蔣夢麐赴美丶爲國民外交代表丶因余蔣兩君丶旣未帶有任何方面政府的色彩丶而外交方面丶亦頗有信望丶從事宣傳丶必受事半功倍之效丶且至南北兩方衝突之時又可以國民代表資格丶從事調停也丶又穆藕初報告丶此事原擬請四人赴美丶一爲聶雲台丶一爲張公權丶兩即余蔣一君也丶嗣因雲台以萬不能離滬丶而公權亦不願赴美丶故暫炡請余蔣兩君前往丶至赴美費用丶當推員募集丶决不能受任何方面政府一文之津貼丶黃任之又謂駐美公使施肇基丶曾三次電致余君丶請其擔任太平洋會議秘書丶而北政府方面丶亦曾電請余君爲出席代表丶余君均拒絕未往丶蓋余君雅不欲爲政府之代表丶然代表國民丶則或爲余君所願丶蔣君亦曾聲明丶决不肯受政府之任命丶故兩君赴美丶純粹以國民代表資格云丶議决由到會之團體丶先行簽名丶再函知未到會者丶徵求同意丶議畢已六時許丶乃散丶 
[歡迎蔡孑民先生之宴會紀]  
　　蔡先生詳述列席太平洋敎育會議之情形 
　　昨日午刻丶黃任之·沈信卿·穆抒齋·穆藕初四君丶假座大東旅館丶設宴歡迎蔡孑民先生丶並有同赴檀香山太平洋敎育會議之韋捧丹君亦受歡迎列席丶將夢麐·袁叔畬君等亦與宴丶由主人先致歡迎詞丶次由蔡先生致答詞云丶﹁承招宴叙丶至爲感謝丶此次檀香山之太平洋敎育會議丶鄙人本未預知參與丶且聞郭君秉文將來丶可有提案丶其後知定不來丶遂急事預備種種丶孰意開會以後丶成績甚少丶大半徵逐酒食游戲耳丶開會時丶中國代表計五人丶日本代表計八人丶日人送贈其國旗與人前丶中國代表未能預知之丶及共同攝影時丶亦未請中國代表就坐丶會塲總幹事爲美國人丶聞已旅日多年丶開會時丶總幹事曾單獨宴請日人丶叙談至數小時之久丶聞日人並有演說丶直謂中國無政府丶所有代表丶僅係個人之行動丶不能負責云云丶其後中國代表有責言丶乃又宴請中國代表丶而同時請到會之暹羅·菲列濱·高麗·紐絲綸·印度等代表丶似全係敷衍而已丶綜上種種觀之丶此次敎育會議丶似爲借題行文丶注重聯絡日美之感情丶故吾人須悟此種敎育會議丶尚用政治手腕丶至於純粹政治之太平洋會議·即將在華盛頓舉行者丶人之藷我丶益可想見矣丶深願國人猛省丶速謀統一丶母貽人之口實丶幸甚幸甚丶﹁次丶在座諸君丶亦均次第發言丶約至三時丶始散丶 
[京電逮捕蔣作賓與孔康]  
　　國聞通信社云丶據外人消息丶北京政府參謀總長丶有密電到本埠某機關丶命其將新由湖南到滬之蔣作賓及孔康兩人逮捕云丶 
[外洋輪船進口消息]  
　　丶昌興公司亞洲皇后號丶由小呂宋香港開來丶將於明日（十七號） 
午刻十二點鐘抵吳淞丶即須開往溫古武丶接客小火輪下午二點三十分到新關碼頭丶送客小火輪是日下午四點三十分　新關碼頭丶大英輪船公司東方號丶十五日開出神戶丶十八日可抵上海丶 
[伍德將軍明日抵滬]  
　　美國前斐列濱總督伍德將軍丶將由斐來滬丶迭誌前報丶斐氏所乘之亞后船丶於明日午正抵淞丶交涉公署所派陳世光科長·楊秘書·會同部派員王麟閣丶將於該船抵淞 
時到船迎迓丶昨已函致海關稅務司丶轉飭升旗處隨時報台丶一面由何護軍使許交涉員等籌議公宴事項丶一面函達滃滬警察廳丶俟伍德將軍乘車赴京時丶希派音樂隊保安隊等到站照料歡磅丶藉敦睦誼丶 
[淞口建閘問題之反對電]  
　　本邑地方紳董因濬浦局建議丶擬在吳淞建築地閘一事丶關係江浙兩省農田水利丶特聯名電呈政府丶請求阻止丶以保權利丶電文如左丶北京大總統國務總理外交部內務部財政部農商部全國水利局南京王省長鈞鑒丶江浙爲全國財政要區丶黃浦爲江浙兩省水利宣洩要港丶淞口建閘問題丶關係滬海蘇常錢塘各道屬四十條縣農田生命丶非常重大丶斷非受雇之工人所得主張丶何以濬浦局不請本國政府核示丶擅自召集各國工程師會議丶夫地方利病丶外人本非切膚丶工程水利丶學識原分兩途丶試問此等費用丶是否國庫支出丶似此藐視行政主權丶至堪駭怪丶應請派員查辦丶以肅紀綱丶至該局平時行動丶溢出濬浦權限丶于犯內地行政丶不上一端丶並乞隨時嚴加取締丶李鍾鈺姚文枬陸文麓莫鍚綸姚曾綬楊逸凌紀椿李宗鄴賈豐芸賈豐臻叩丶 
[吳淞商埠局聘訂工程師]  
　　吳淞商埠局前經組織測量隊丶以陸地測量水形測量相繼進行丶不敷分配丶添聘唐山學校工科畢業生數員丶業由張督辦核委丶分投辦理丶以期趕速進行丶茲又聘訂裕和洋行包威爾爲工程師丶屢次到局商雄丶近接其意見書丶對於埠局計晝丶頗爲詳明丶該局當復以來函備悉丶核與局章規定各科應辦事項丶用意正復相同丶現在製備各圖正冊丶調查畝分價格丶以及界內外人地產與洋商雜居情形丶業己分別辦理丶侯測量就緒丶誠如來函云云丶自當次第舉辦云丶 
[觀象台報告最近大風之趨勢]  
　　本埠觀象台昨日午後四時半報告云丶大風已在福州附近丶吹入陸地丶將徐徐進行丶大約作彎曲形丶東北象限弧外有大雨狂風丶而沿海一帶丶直至台灣峽以北丶皆有風雨丶 
　　江南造船所近接天文家報告丶謂日內本埠又將發生風潮之患丶較之前次水勢丶須高二尺等語丶洋工程師毛君得悉後丶以現値秋潮盛漲期內丶對於儲存沿灘之料物及所泊浦中之船隻丶均當妥爲預防丶加意保護丶昨已知照各工頭愼加防範矣丶 
[續誌南川奉一帶災狀]  
　　浦東南滙川沙奉賢等縣境內沿海一帶水災情形丶已誌昨報丶茲悉上列各縣境內丶自入夏以後丶雨水甚少丶農田已成旱荒之象丶由各縣知事呈報省長丶派委勘荒丶其勘荒委員某君丶已抵南匯丶經朱知事招待丶寓居城內丶擬下鄉視察丶詎連朝大雨丶加以海潮暴漲丶頓成水災丶某君於昨日回滬晉省報告丶說看謂勘荒委員之來去僅隔旬日丶而天時之變幻如此云丶 
　　又據南邑來滬人士述此次災狀云丶鄉間低窪之處丶積水數只丶草屋牲畜丶飄散甚多丶被災難民丶流離失所者丶其初急於逃生丶從低處投奔高處丶繼欲炊飯丶則覓柴不得丶其情狀極形狼狽丶又云丶災荒之來丶半由天時丶半由人事之不修丶緣鄉間河道丶頗多年久失浚丶旱則農田缺水灌溉丶水則來易而去信丶致荒象一發而不可收拾丶其間坐擁巨資丶有田數千百畝者頗不乏其人丶平日不肯出資捐公丶一遇災荒損失丶奚堪設想丶而流離失所丶飢寒交迫之貧民丶尤爲痛苦云丶 
[昨日滬杭車運來之現洋]  
　　滬杭甬鐵路上海南站丶昨日（十五）由杭來滬之一百零三號早快車丶在杭州造幣廠裝來新幣八萬元丶分裝十六箱丶係上海日夜銀行四萬元丶中國交通兩銀行各二萬元丶又滬嘉區間車在松江甡源運交上海鴻賫莊鈔洋二千元丶以上共計現洋鈔票八萬二千元丶均運抵上海南站卸車丶 
[昨日之金市]  
　　昨日丶太條勿動丶金市毛盤頗穩丶先令揭出丶因東匯漲二五（掛牌六錢九分丶）金價較堅丶最高到三百二十七兩五錢丶蓋由某某等銀行相繼買進十一月份先令數萬鎊丶價三先令十辦士零半至三先僅十辦士零二五丶又買十二月份先令一二萬鎊丶價三先令十辦士零二五至三先令十辦士丶又某銀行等買進十一月份東滙十餘萬元丶價六錢七分丶又十二月份數萬元丶價六錢七分一二五丶又買進十一月份十萬元丶價六錢七分一二五丶又某銀行買十月份美滙五萬元丶價七十二元等故丶旋因先令轉硬丶十月份銀行賣出丶爲三先令十辦士零三七五丶東匯本月份亦有六錢六分半可結丶臻金價小至三百二十三兩八錢收盤丶午後開盤丶金價平定丶最小三時許丶至三百二十二兩四錢丶因某某等銀行賣出十月份先令二三萬鎊丶價三先令十辦士零七五之故丶移時先令市面轉軟丶由某某等銀行買進十一月份先令二萬鎊丶價三先令十辦士零半丶又買十二月份一二萬鎊丶價三先令十辦士零二五丶又買十月份東滙十萬元丶價六錢六分半丶又賣出十一月份美滙五萬元丶價七十一元七角半丶以是期金價復高至三 
三百二十五兩二錢丶收盤略小丶爲三百二十四兩八錢丶現金無市丶按諸午後情形丶先令又見軟弱丶東滙見緊丶且以紐約倫敦間之銀價核算丶恐有縮丶故日內金價不致續跌丶又聞該業因中秋節丶於午後休息半天丶惟外國銀價仍有報告丶特於午前在公所內買賣半天云丶 
[銀徉市况之報告]  
　　金融通訊社十五日報告云丶今日洋價略疲丶早午市均七錢二分四釐丶較昨跌五元丶本埠陰節用途丶似已購買充。足丶各路收賬之欵丶且陸續裝運來滬丶洋價當逐步見小丶今日華商銀行略有售出丶洋商則有購進丶故市面尚平穩丶進出口規莫均小丶僅由南東運來八萬元丶杭州運來八萬元丶 
　　銀拆早市一錢四分丶與昨同丶收欵六十萬兩丶午市銀行購買銀云丶略有出欵丶收盤跌至七分丶市面較昨鬆動丶現銀裝杭州八萬兩丶大條裝香港二百八十九條云丶 
[部令密查反對十年公債者]  
　　國聞通信社云丶政府發行十年公債丶本埠各團體幾於一致反對丶前晚本埠官塲方面丶接到財政政部電丶令其要求法領事丶以他種名目丶查拿反對最烈之杭某丶嗣某方面以此事關係重大丶决不可草率從事丶乃以之就商部派專員李光啓丶僉以如果實行丶必激動國民公憤丶乃共同婉電具復云丶 
[近週中之茶市]  
　　綠茶本週茶市平不丶在上週末極形清淡丶本週略形起色丶珍眉交易清淡丶因洋商胃口漸減丶從前已購進不少丶而今年開盤時丶珍眉市面丶極形堅俏丶故茶商皆傾向於珍眉一項丶珍眉出數乃占全數百分之五十丶近日陸續抵埠者爲數仍不少丶本週售開計有二千件左右丶價格平平丶中次貨略疲丶中關價自四十餘兩至六十兩丶次資低至三十三兩丶蓋因做工欠佳丶色味不合之故丶大帮市面仍極活動丶在近兩日售開甚夥丶價格平平丶高貨在三十三四兩之譜丶低貨不過二十五六兩丶本週售出約有四千件丶秀眉近來頗起銷路丶本週售開有一千三百餘件丶貢熙本週中未起交易丶毫無售出丶在上週曾銷去一千五六百件丶人皆以爲從此可望浩動丶實際則不然也丶惟邇來大帮銷路極好丶故皆主製大帮丶是以貢熙到數較少丶蝦目市面平平丶其餘亦均甚岑寂丶統共不到五六百件丶綜一週市面丶頗形清淡丶趨勢着軟云丶 
　　紅茶新陳均無交易丶無市報告丶 
　　平水在上週頗形清淡丶迨至本週丶乃復見暢旺丶實銷去一萬二三千箱丶價雖平平丶然已不至呆滯矣丶近來存底甚薄丶所有交易丶皆須仰給於來路丶故市面頗樂觀云丶 
[出口貨中之蛋產品市况]  
　　出口蛋產品丶近來市面凋疲丶錢洋雖有來電詢閣惟本埠市價低落丶供給甚少丶倫敦市面已見進步丶據路透電訊丶近來鷄蛋開價十八先令至二十先令丶難於脫售流質蛋黃丶稍有銷胃丶固質者則甚呆滯丶本季新貨丶偷敦市上已有二成做開丶交易價現貨一百二十七先令六辦士丶陳貨價九十五先令丶鷄蛋青倫敦市價自二先令十辦士至二先令丶惟交易不多云丶 
[澳洲蘋菓營業之復舊]  
　　澳洲水菓業丶素稱興盛丶蘋菓尤箸盛名丶戰時船隻缺乏丶出口稀之丶致業此者大受損失丶令則漸復舊觀丶本季澳洲蘋菓分裝十一般丶共運出五十九萬四千餘箱丶尤以諾桑伯倫號輪船裝出最多丶計共十四萬八千六百箱丶 
[西報紀麵粉出口之近市]  
　　譯經濟報云丶本星期中麥市極爲活動丶價格頗形堅俏丶粉廠辦進約二萬六千包丶麵粉市價亦同時增漲丶交易頗旺丶廠家出貨不多丶頗有供不敷求之槪丶上等牌號價二兩三錢七分半丶次等二兩三錢二分半丶下等二兩一錢五丶近年以來丶中國麵粉出口日旺丶歷年來增加數額甚巨丶今將一九一二年至去年止八年中出口之數額及價值列后丶可見斯業年來之發達焉丶 
　　擔數　　海關銀 
　　一九一三年　　　二九·四五二　　五一六九九七兩 
一九一四年　　　六九·九三一　　　三三九·八三九兩 
一九一五年　　　一九六·五九六　　　六九七·○三二兩 
一九一·六年　　二八九·七四七　　一·四一·七○七兩 
一九一七年　　七九八·○三二　　二·二九二·三八二兩 
一九一八年　二·一一·八九九　　八·四一○·五五七兩 
一九一九年　二·六九四·二七一　一○·八七二·三一八兩 
一九一○年　三·九六○·七七九　一八·二五一·七二二兩 
[昨日滬杭來往車逾時原因]  
　　滬杭甬鐵路昨日（十五）丶由滬開杭之一百零四號早快車丶駛至松江相近丶機車（即龍車）忽然損壞機件丶不能前進丶當由松江站發電全路各站關係人員接洽丶一面將由滬開杭之一百零六號二班（即慢車）在莘莊扣留丶將該列車之龍頭解下丶開往松江丶接拖早快車赴杭丶該一百零六號二班車在莘莊等候援機丶即由上海北站派出援機丶前往莘莊拖掛二班車赴杭丶故由杭來滬之一百零三號早快車丶及由杭來滬之二班車丶抵滬均逾規定時刻三十餘分丶並聞由滬開杭之一百零四車早快車丶到杭遲至四十餘分丶由滬開杭之二班車抵抗遲一點餘鐘丶所有損壞之龍頭丶由滬嘉區間車拖帶來滬丶掛往吳淞機廠修理矣丶 
[華僑聯合會之茶話會]  
　　國聞通信社云丶華僑聯合會函邀本埠各團體丶於昨日（十五）在老靶子路粵僑聯合會開茶話會丶到老寰球學生會各路商界聯合會廣肇公所銀行公會等團體丶當時由曁南學校敎務主任趙正平君主席丶略述開會宗旨丶次由薛敏老君報告在菲運動取消簿記條例情形丶末田莊希泉君報告南洋學校註冊問題之近况丶略謂丶該問題尙在風雨飄搖之中丶仍請國內團體協力維持丶結果丶請本埠各團體聯電外交部及駐英公使報台丶散會巳六時半矣丶聞是日曁南學校商科本擬全體出席丶聽薛君報告丶因風雨不止丶而該校又遠在徐家滙丶故不克蒞會云丶 
[攔刦兩匪徒躍河失踪續誌]  
　　一盜尸體已撈獲。▲兜肚內抄獲原贓 
　　虹口西華德路義泰錢莊學徒龔昌發丶於本月十一號早十點餘鐘丶向百老匯路匯大錢莊收得鈔票洋九百三十五元丶現洋一元丶潤餘莊支票銀一百三十三兩丶行經蓬路丶突被盜匪兩人丶攔截去路丶將龔所携之鈔票莊票丶悉數搶刦丶携贓而逃丶經龔大聲喊捕丶由一千四百三十五號華捕與站崗印捕聞警趕來丶帮同追捕丶至東亞公司碼頭丶兩盜跳入黃浦圖逃等情丶已誌十三日本報丶茲悉一盜當時確即溺斃丶屍身於前日午後三時丶在滙山碼頭浮起丶被水巡捕房巡江吏查見丶稟明捕頭梅羅君丶遂將屍體撈起丶通知該管閔行路捕房丶特派莘探目王四福與西探丶往路屍體舁送斐倫路騐屍所丶當在該屍體兜肚內丶搜出前項刦贓鈔票洋九百三十六元丶潤餘莊支要銀一百三十三兩丶帶回捕房丶於昨午刻丶報請公共公廨兪奠孫襄讞丶與美副領事　瑞門君蒞所丶檢騐得無名男屍丶委係生前跳河身死丶遂塡明屍格丶升座公位丶捕房傳同見證事主到案丶先據二十五號副捕頭麥根泉氏投案稟稱丶本月十一號丶得到義泰錢莊學徒在蓬路遇匪丶搶去鈔票莊票之報台後丶據巡捕來報丶盜匪追至東亞公司碼頭丶跳入浦中丶是否溺斃丶不得而知丶直至昨下午三點十五分鐘丶水巡捕房來報丶撈獲一屍丶繼而派探往查丶在該屍兜肚內丶抄獲義泰莊被刦之鈔票莊票丶當即傳同失主丶認明的係原贓云云丶次由水巡捕房捕頭梅羅氏到案證明丶撈獲盜屍丶通知虹口捕房情形丶並據龔昌癸投案供稱丶是日我向各家錢莊丶收得鈔票莊票丶行經蓬路十七號門首丶遇見兩盜丶攔刦去鈔票莊票丶當見一盜開放手槍一響而遁丶我當狠喊強盜丶即由華印巡捕兩人到來丶帮同追捕丶又聞槍聲一響丶我即潛回店中丶報告捕房丶昨見死者確係搶我鈔票之盜匪等詞丶又據李九臣供稱丶在義泰莊爲賬房丶本月十一號丶我派學徒龔昌癸丶向各錢莊收得鈔票莊票回店丶中途被刦後丶即報告捕房丶惟死者身畔搜出之鈔票莊票丶的係原贓是實丶又據一千四百三十五號華捕到案丶證明是日追捕盜匪丶至東亞公司碼頭丶見兩盜跳入浦中遁去情形丶經中西官得供丶磋商之下丶遂援竹判日丶騐得無名男屍丶確係跳河身死丶其身畔搜出之鈔票洋九百三十五元現洋一元潤餘莊支票銀一百三十三兩丶據見證龔昌估等供稱被搶之欵丶且有李九臣證明無誤丶應予照數發還丶該屍着地保報堂給棺收殮埋葬丶香烟盒一隻丶存捕房丶候緝餘黨到案再核丶此諭丶 
[川南人士來滬考查職業敎育]  
　　川南職業學校校長石古淵君（名家麟丶下川南道合江縣人丶北京大學理科學士）丶偕某君由川來滬丶考查實業敎育丶日前至江蘇省敎育會該問職業敎育社社長黃任之君丶黃君殷懃招待丶石君具道來意丶並持川軍第九師長兼永寧道尹楊子惠君（森）所致職業敎育社公函丶面交黃君丶函中大意丶係述願助職業敎育之進行丶特捐銀二千元於職社丶並紹介永寗道屬各縣視學·與道署敎育科長盧作孚君（思）及石君等二十餘人入職社丶黃君表示謝意丶石君並述新近受楊兼道尹委任籌辦川南職業學校丶由道署撥欵五萬元作開辦費丶擬先辦木工·竹工·罐頭製造·商業科·與職業敎員養成科丶談次丶黃君即將親覆楊道尹一函丶交與石君觀覽丶因前數日楊道尹曾派有黃理澄君來滬丶考查普通敎育丶亦到職校參觀一次丶黃任之君特將關於職業敎育各書報檢出一份丶寄贈楊道尹參考丶並紹介黃理澄君到蘇州參觀蘇軍第二師師卻所辦軍事職業學校丶二師師長朱琛甫君對於職業敎有丶熱心提倡丶所辦職校丶成績斐然丶石君謂楊師長亦有此意丶臨行時丶曾談及擬在川南職校開辦後丶挑選職業敎員養成科學生丶到各營敎授職業丶某君謂丶川中軍隊亦多有職業敎育者丶如第二軍第三混成旅旅長李煜森（樹勛）曾規定每日每人須工作數小時丶現已有成品在重慶各處發售丶言畢丶黃任之君即乘人力車同石君與某君至陸家浜職業學校丶由校長顧蔭亭君引導參觀職校各部丶是時適當工廠休息時間丶未得參觀全部丶遂約次日再到職校丶詳爲考察云丶 
[旅滬皖人反對李兆珍到任電]  
　　昨日（星期四日）旅滬安徽自洽協會對於李兆珍到皖就戰一事丶開會討論丶極端反對丶公共議决丶電請安徽各團體就近抵制丶堅持到底丶原電如下丶商會農會敎育會律師公會學校聯合會學生總會法國同學會曁各團體均鑒丶此次倪馬用李兆珍爲傀儡丶蓄意征服皖人丶公等首當其衝丶勞瘁極矣丶切盼堅持到底丶寗爲玉碎丶不可瓦全丶本會同人遠在滬演丶未能親執鞭弭丶以與大敵相周旅丶惟有一瓣心香丶祝公等勝利丶一旦有何驅策丶决不敢獨後於人丶臨電悽惶丶伏祈鑒察丶 
[各界今日度節]  
　　公廨停讞公共公廨關正會審官丶以今日（十六號）爲中華民國國定秋節之期丶應循例停理讞政一天丶昨特分函輪應到廨陪審刑民訟案之英美等國副領事請煩查照外丶並通知檢察處丶由代理檢察官惠勒氏條示頭門丶仰闔署辦公人員丶一體遵照丶 
　　軍署犒賞松滬何護軍使以十日爲舊曆中秋丶昨特令軍需處丶分發每營四連各賞洋十元丶以爲酒肉之資丶又由各該營長丶每連各賞洋五元丶並由各該連長丶每一士長丶各賞月餅一盒丶以示犒賞云丶 
　　捐局停止辦公滬南工巡捐局長姚石蓀丶以今日爲夏曆中秋節丶本局各科丶循例停辦公事一天丶昨已預告各職員一體遵行矣 
　　商界停市今日陰暦中秋丶上海證券物品交易所棉業交易所丶均於前日丶經理事會議决丶休息一天丶雜糧油餅交易所交割上半月油胼停市丶麵粉交易所亦循例休息丶故皆無市云丶 
　　青年會開同樂會本埠青年會交際部丶訂於本禮拜五六即陰暦十五十六兩晚丶舉行慶賞中秋同樂會丶選演勸世表情義俠大套電影「孝義節」六大本新劇丶外加俞家穀趙鴻影二君之滑稽算命丶及沈易書之三絃拉戲丶能將各種戲曲丶悉於絃中傳出丶與唱者無異丶入座劵每紙三角丶會員減收二角丶並聞明晚六時半丶恰值該會秋季第一次會餐丶由安慶隊主席丶並由會員部先期通知會員丶同臨宴賞丶餐資照舊丶他隊會員均可加入丶餐畢丶赴同樂會觀劇聽曲丶概不取資丶各界士女盍一試之丶 
[講求保障商標之建議]  
　　中華全國工商協會副會長沈九成丶於該會第四次月餐會時丶會提出一種議案丶擬由各工廠函請上海總商會丶建議於本屆全國商會聯合會丶請求政府保障商標專用之權利丶俾吾國實業可望發達丶因商標不啻爲工商界之基本財產丶頗關緊要丶以故各國政府對於保護商標丶均極注重丶其辦法不外速設商標註冊局丶及頒布商標法丶即使一時不能即辦丶對於從前商標備案之辦法丶亦應酌定條例丶暫爲救濟丶最宜留意者丶即對於各商廠呈請備案之商標丶應預先刋布若干月丶以便與該項商標有利害關係者丶得以提出抗議丶現聞沈君已將此意單獨提議於總商會丶因沈君亦總商會會董也丶 
[總商會與泰興縣商會往來函]  
　　泰興縣商會函敬啓者丶頃准縣公署轉到實業廳提倡傅君煥功發明人力鐵質紡紗機丶此間現在正組織貧民工廠丶意欲通函與傅君接洽丶不知其事務所在何地點丶又報載該機說明書及簡章丶傅君曾函送貴會丶儗乞各賜一份丶并希以地點示覆爲懇丶此致上海總商會丶 
　　上海總商會復函逕啟者丶接誦大函丶祗悉一是丶民生鐵工廠事務所丶在本埠法大馬路八十七號丶該公司現爲股份組織丶傅君自任技師丶而營業上對外事務丶則由丘君心榮主之丶貴會如欲通函丶可與丘君接洽丶至此項機械丶除該公司事務所陳列多架外丶敝會商品陳列所及南京地方物品展覽會丶均陳有此項機械一具丶出貨捷速丶確非空談丶尊處創設貧民工廠丶如能將此項紡紗丶辦有成效丶尤足使一般人民感發興起丶所收利益丶實非淺鮮丶不禁馨香祝之丶惟此項機械丶須手法嫻習丶乃能指揮如意丶第一步總須從遣人學習入手丶該廠所設之傳習所丶現已移往南京大會園十七號丶傳習簡章丶早已函索一空丶茲奉上說明書一份丶即希察閱爲荷丶此致泰興縣商會 
[友華銀行銀市報告]  
　　中美新聞社譯友華銀行十五日報告云丶昨日倫敦近遠期銀價俱不動丶紐約銀價亦然丶倫敦紐約間滙價跌二分又四分之一丶今日此間開盤金鎊價不動丶金洋跌一分之四分之一丶交易價金鎊九月份爲三先令十便士又四分之三丶十月份爲三先令十便士半丶金洋九月份爲七二半丶十月份爲七二丶市况終日穩固丶 
[房租暴漲中之建議者]  
　　請調查房租列爲比較表 
　　近日房租暴漲丶房客恐慌萬分丶而尤以中等住戶最受痛苦丶昨中國工會總務陳國樑等丶擬具說帖丶向房客聯合會建議丶原文如下丶（上畧）本年信交流行丶投機狂熱丶到處挖人舖底丶翻造市塲丶打 
 
 

Page 15

 
 
　　賭博性質者丶旣已大發財源丶爲房主者丶當此潮流丶人工水木丶百物昂貴丶支出當然增加丶於是行使所有權丶增加租金丶理由亦頗正當丶似已無非議之餘地丶惟同人仍有一二疑問丶願以質諸高明丶（一）﹁地稅增加﹂丶納稅乃房主應盡的義務丶現房租無不加過二三成丶房客已代分其擔負丶而房主必加數倍取償丶何不將地稅若干丶直接公攤之爲愈丶（二）﹁工料昂貴﹂丶造價爲租金根本丶舊有房屋丶旣非今年所造丶此語不成問題丶（三）﹁顧全房客﹂丶加租者昌言無忌丶謂現有某某挖此房屋丶我今加租丶實免除房客搬遷之苦丶不願者聽竟以競買方法定房租之標準丶則時時有加租之機會丶以上所述三種丶自知理由亦不充分丶與房主所藉口之理由丶同一滑稽耳丶惟有一語丶請房主房客兩方特別注意丶法律者應時勢而產生丶保護市塲丶房主當然有共同維持之責丶市塲居住權一時不成立丶則市民之經營設備丶必將因加租挖租而驟爲犧牲丶今請聯合房客分路調查丶就一馬路中分繁盛丶（譬如四馬路丶中段繁盛丶東西兩頭稍次丶）分別等丶分別新舊丶詳細列表比較丶其一里一巷中之住宅丶亦分別地段丶是否交通便利丶是否適用於商號丶更分別新舊等第丶亦詳細列表比較丶經此番詳細的比較丶公道自在人心丶（在一里巷中同式房屋丶如係兩房主租價不同丶猶可說也丶今竟有同一房主而低昂不一致者丶）即以此項比較丶請房主及經租賬房原諒丶或者無限制的加租新潮流可以遏止一二云丶 
[學生總會覆張紹曾函]  
　　紹曾先生鑒丶昨奉本月復書丶字裡行間丶充滿命令語氣丶敎訓口吻丶開端所謂﹁頃接中華民國學生聯合會快郵代電丶﹂所謂﹁奈難緘默﹂丶似通非通丶與冬電草案相彷彿丶怱怱寓目丶不禁爲之一笑丶公本武人丶而腦筋複雜丶則失武人本色丶學政客而素性笨拙丶又乏政客長技丶領北庭之薪俸丶充吳氏之幕賓丶是否眞正國民丶尙費硏究丶覆書云丶﹁冬電草案十四條丶純係個人之提議丶指爲吳將軍所發丶張冠李戴丶殊失事實丶﹂籌安會乃楊度之提議丶當時稍 
有識者丶何以輒指爲袁世凱主動丶公不過楊度之續耳丶早露破綻丶豈容諱言丶冬電之前丶漢口各報所錄登者丶不有﹁如蒙賜復丶祈賜電漢口劉家花園辦公處爲荷·吳佩孚叩﹂之字樣乎丶張一麐江電丶不有﹁吳將軍以避嫌故·屬原動之張君紹曾發起·自身通電贊成﹂之詞句乎丶準此以觀丶公得署名於冬電者丶以吳氏未脫秀才酸味丶逡巡躊躇丶不肯爲瘡痂丶祗肯爲劉邕也丶復書又云丶﹁且十四條不過爲會議辦法草案丶毫無強人從同之意丶逐細披閱丶理應了解﹂丶同人不敏丶覺披閱愈詳丶了解愈難丶草案第十四條丶雖規定﹁以上如有未盡之處丶儘可俟開會後於大會內修改之﹂丶然修改必俟開會後丶則兩會議代表之名額與產生地丶不已強人從同耶丶其他不了解之處丶同人未遑枚舉丶即草案第一條丶所謂﹁此會議定名爲廬山國是會議丶取其國民眞面目由此露出之意丶﹂亦恐無人了解矣丶按﹁廬山眞面目﹂數字丶見於蘇子瞻詩丶原句云丶橫看成嶺側成峯丶遠近高低各不同丶不識廬山眞面目丶祗緣身在此山中﹂丶此係言人到廬山丶不易識廬山之眞面目丶非言人到廬山丶而可露自己之眞面目也丶復書又云丶﹁至以國軍保障一條丶乃爲事實所必不可少丶誠以不有保障丶無論有何等良善之決議丶亦惟難發生效力也丶﹂此﹁必不可少﹂四字丶得毋與﹁毫無強人從同之意﹂衝突乎丶會議須藉國軍保障而始尊嚴丶更不知根據何種學說丶設不幸國軍會議決之案丶被國民會議否決丶迨至覆議時丶甲主維持丶乙主修正丶國軍加之以恫嚇丶一方曰干涉會議丶他方曰保障尊嚴丶結果則此一人者挾兵力以左右兩會議丶﹁不干涉會內會議一切事項﹂之但書丶等諸掩耳盜鈴丶誰其信之丶試問國軍會議丶暫推之一人丶統轄原有之軍隊乎丶抑統轄各省區之軍隊乎丶統轄原有之軍隊丶則力固有限丶統轄各省區之軍隊丶則勢所不能丶何從保障決議案發生效力丶試問議決一裁兵案丶此一人統轄之國軍丶在受約束之列乎丶抑在不受約束之列乎丶如在受約束之列丶則己裁而各省區不裁丶我將無以敵人丶如不在受約束之列丶則各省區裁而己不裁丶人將有以疑我丶又何從保障決議案發生效力丶公欲解決國是丶不尙誠信而尙武力丶是南轅而北轍也丶覆書又云丶﹁至慮軍閥專橫一節丶此發起之用意丶實爲根本剷除軍閥之專橫丶苟閱後能平心靜氣以硏究之丶當不難於了解也丶﹂軍閥專橫丶莫過於吳氏丶禁止集會丶誅鋤異己丶勒索商民丶此普通軍閥之專橫狀况也丶至沖決堤防丶以淹沒人民之生命田廬丶驟加千萬張官票丶以紊亂全省之金融丶此爲民國以來所未有丶公對於專橫若是之軍閥丶承其色笑之不己丶且思持之以鞭笞全國丶乃謂用意實爲剷除軍閥之專橫丶同人無論如何丶平心靜氣以硏究之丶其不能了解如故也丶况今日之不能了解者丶不惟同人丶自冬電抵滬丶有聞之作嘔者矣丶有覽之捧腹者矣丶武人政客應者亦復寥寥丶未始非草案似通非通之影響丶張一疊江電丶謂對於草案暫勿批評丶豈眞爲公游說哉丶蓋以草案內容不可道也丶所可道也丶言之醜也丶想吳氏聲名狼籍之後丶應駡豎子敗乃公事矣丶覆書又云﹁學生聯合總會丶一舉一動丶關係國家未來之運數丶望諸靑年平矜釋躁丶明辨愼思丶勿爲一黨之傀儡丶勿爲一派之肉彈丶﹂運數之秘奧丶同人向未探討丶惟論事槪憑眞理爲標準丶不敢離眞理而立異丶亦不敢舍眞理而苟同丶廬山會議有以　亂苗丶以紫奪朱之嫌丶故惟明惟愼·不矜不躁丶以闢之丶豪電具在丶可以覆按丶至於一黨之傀儡丶一派之肉彈丶尤爲無的放矢丶勸人平矜釋躁丶明辨愼思者丶自陷於使矜使躁丶勿辨勿思之旋渦丶不亦傎乎丶意者公年華垂暮丶衣食無虞丶至不借犧牲一切丶以爲一人之傀儡與肉彈丶遂誤認人情大抵如是歟丶措詞戇直丶統希亮察丶肅此敬頌旅安丶中華民國學生聯合會總會啓丶九月十四日丶 
[中國銀行學社將設商科夜校]  
　　中國銀行學社丶係多數銀行學者所組織丶現擬創設商科夜校丶由該社社長吳曾愈君·校長蔡正君·副校長徐守誠君丶聯合組織丶該社之諸學者丶現正積極進行丶其宗旨丶爲敎授商業實用知識丶俾日間無暇之人得以求學丶敎授方面皆請西洋及國內各大學畢業並有商業經騐或曾任大學敎授者　任丶多半用中文講解丶參考英文書籍丶分爲兩班丶其科目如下丶（甲）財政·公司理財·信托公司原理·工商管理·國際貿易丶（乙）商業英文·商業算學·會計原理·經濟·國際匯兌·貨幣論·銀行實踐·銀行會計·銀行文牘·銀行組織與管理·銀行簿記等丶校址在北浙江路老垃圾橋塊信昌里丶開學期爲十月三號云丶 
[華租兩今日之防範]  
　　今日舊曆中秋丶南市各馬路行人丶當較往時爲多丶第一區署長王金山丶擬定自本日上午十一時起丶至晚間十一時爲止丶特抽調落差警察八名丶分作兩起丶派往各要隘丶加意巡邏丶並均荷槍實彈丶以保公安云丶 
　　公共租界麥警務長丶以今日陰曆中秋丶爲界內華商結束賬欵之期丶深恐匪黨生心丶急應嚴加防範丶特於昨日丶通諭所屬各捕房押頭丶加派中西探捕丶各就所轄區域丶嚴密梭巡丶以資保衛丶 
[雨中收賬之困難]  
　　秋雨連綿丶市面蕭索丶而舊曆中秋節期又屆丶商家習慣丶均須結束往來賬欵丶收賬之人無不苦雨丶致感不便丶據言若不尅日放晴丶則此一節（自端午至中秋）之賬目丶就本埠而測丶收入至多不逾半數云丶 
[奉賢城市敎育會評議會記]  
　浦東奉賢城市敎育會丶前日下午一時丶開評議員會丶由會長朱醒華主席丶胡家驥紀錄丶先由會長報告接收情形丶次公推胡瑞生林保恒爲調查員丶斐勉徐義章爲演講員丶又次提議案件丶（一）函請勸學所長具領境契附稅案丶議決照原案通過丶（一）催辦義務敎育案丶議決照原案呈請縣長籌辦丶（一）修正會章案丶議決請胡家驥擔任丶（一）取締束門外私塾案丶議決呈請縣署飭城區警局嚴行取締丶散會時已鐘鳴三下矣丶 
[國立北京工業專校考試揭曉]  
　　北京工業專門學校入學試騐丶本屆仍假蓬萊路梅溪學校舉行丶茲已評定丶按照程度丶分別錄取本科及補習班肄業丶凡錄取各生丶限於十月一號以前｀丶赴京報到丶並繳納入學各費丶名單附後丶（本科）陳俊述　·何鳴業·齊憲昭·徐保光·魏樹程·朱克誠·何培楨·吳吉剛·（補習班）李進峨·陳彭壽·劉澧·蕭鳳鳴·姚繼矱·陳再慶· 
[和蘭工程師請照前往內地]  
　　隴海鐵路和蘭工程師特羅持拉飛氏丶赴蘇魯皖豫陜甘等省內地丶沿路線一帶從事工務丶由駐滬和蘭總領事繕就長期護照丶送謂交涉公署蓋印丶經許交涉員蓋印後丶並分電南京甘肅山東安徽陜西各省長交涉員丶飭屬俟該工程師到境呈騐護照時丶妥爲保護云丶 
[内地小輪因水大減開]  
　　暴雨兼旬丶內地杭嘉湖等處各河道丶現已水與堤齊丶各小輪經過恐有沖毀堤岸之虞丶已由杭關監督咨請江海關丶轉函華洋各輪船公司暫行停班丶已由姚監督布告周知丶刻聞各公司已將各班頭次第減少矣丶 
[招工投標承造水警師船]  
　　江蘇水警廳趙廳長丶現查所轄三區各隊師船丶本年應行換造新大舢板九隻槍划三十二隻丶故於昨日出示招工投標丶期間自本年十六日起丶至二十日止丶五天爲限云丶 
[虎威艦奉令出洋遊巡]  
　　江蘇水警廳所屬之鈞和等艦丶現均在修理期內丶而江浙交界各洋面丶海盜猖獗丶航商視爲畏途丶趙廳長除咨請浙江外海水警廳丶調派兵艦丶在鳳凰山·銅沙·嵊山·泗洨·鴨窩沙等各沙島丶會同巡緝外丶前日又調虎威巡洋艦丶由淞口出洋游巡丶藉保航商安寗云丶 
[證劵物品交易所消息]  
　　證券物品交易所市塲揭示第三百八十三號云丶據第九十八號經紀人惠利公司硯畊君報告丶委託人匡周甫丶於八月二十七日委託賣出九十月期雲鶴紗各一百包丶不繳追證據金丶曾於九月六日買回九十月期各五十包丶當經電知該委託人丶詎至今仍未將追證據金繳到丶茲特依據營業細則第二十四條第二項之規定丶於昨日前市開盤丶將其交易如數了結丶特此通告丶 
 
[綏遠副劵開奬紀]  
　　昨日第十一次綏遠工賑善後有奬副劵開奬之期丶在西門外方板橋共和影𨠢園內舉行丶自上午九時起至下午一時止丶茲將五大奬號碼及經銷各票號錄下丶頭奬三千二百十七號丶本埠廣滙源丶二奬一萬二千四百四十一號丶本埠廣匯源丶三奬一萬三千七百零一號丶本埠廣萬元丶四奬二萬五千七百二十六號丶木埠善中轉萬亨丶又四奬二萬六千零四十八號丶福建分局丶五奬一萬零五百二十三號丶本埠善中丶又五奬一萬七千九百十五號丶漢口分局丶 
[查見迷路女子]  
　　湖州女子孫翠珍丶年十六歲丶近時父母同來上海丶在某絲廠做工丶前日放工迷路丶由崗巡帶入四區丶據供父名蘭丫頭丶係某公館廚夫丶不明住址丶奉諭暫爲留養聽候出示招領丶 
[和誘女子禁押三月]  
　　住居法新租界鄉婦莊陳氏之女莊雪貞丶年二十二歲丶於今年春間丶被陶炳生勾引成奸丶至上月間私行偕逃丶匿居巨籟達路地方丶現爲陳氏訪悉丶報告捕房丶飭探將陶及雪貞一併帶入捕房丶昨解法公堂請究丶先由原告莊陳氏稱丶女兒雪貞丶於十七歲時丶許配與曹姓家丶尙未過門丶詎於上月間以出外工作爲由丶私行逃逸丶今蒙拘案丶請求訊究丶詰之莊雪貞供認與陶姘識丶因女子查得未婚夫有不端行爲丶故不願成婚私逃是實丶陶炳生供丶係莊雪貞情願與民人姘識丶不敢誘拐丶求宥丶陳讞員商之法總領事韋君丶判陶押三個月丶准予贖罪丶雪貞交其母領去管束丶 
[幼女送作養媳之糾葛]  
　　安徽婦人方陳氏丶前與開餛飩店朱福新姘識丶生一女名金蓮丶現年五歲丶已許字閘北新民路湖北人夏潤龍爲媳丶近因朱將店閉歇丶該氏亦另姘某甲丶金蓮由朱送往夏處爲養媳丶該氏投四區控夏拐女丶經顏署長提集一干人丶轉解司法科核辦丶 
[妓院容留幼女]  
　　廣東路清和坊某妓院妓女高學琴房間內丶因容留十五歲幼女田雙鳳丶前日被專查妓院之中西巡捕查悉丶當將田女與龜奴施泉卿一併帶入捕房丶奉飭施龜存洋一百元保出丶田女暫留濟良所丶昨晨由探將施與田女併解公廨丶即據中西巡捕到堂訴明前情丶並經中西官向施與田女略訊數語丶判施仍存洋作保丶田女暫留濟良所丶候再訊核丶 
[雉妓投所求援]  
　　濟良所中西女士丶昨晨伴送婦人鳳寳到廨稟稱丶該婦自行投所丶據稱現年二十二歲丶於十七歲時丶嫁與吳壽根爲妻丶被吳押入北海路六十九號門牌徐老三所設之雉妓院內賣娼丶因苦逃出丶投所求援丶是以送案請示丶並據鳳寳供明前情丶經兪襄讞核供丶商之美丁副領事丶判暫留濟良所丶候補傳人證丶再行訊核丶 
[婦人請追失孩]  
　　住閘北共和路之無錫人龔傅氏丶前日扭鄰居常州人謝森林至四區控稱丶其門姪傅廷寳丶年八歲丶因母故丶寄養氏家丶日間往絲廠中剝繭丶與謝妻某氏同廠丶上月二十罩丶被該氏領出不歸丶四等無着丶請爲究追丶經顏署長質訊一過丶轉解司法科訊辦丶 
[搜查煙土之併究]  
　　浦東白蓮涇大來洋行工頭賈雲發丶昨午後丶因事乘船渡江丶甫至碼頭丶即有天津人自稱北京稅務處委派駐滬調查員之劉德才等二人丶上前將賈扭住丶聲稱丶爾身畔藏有烟土丶應當搜查丶賈急逃入行中丶即有該行管門印度人甲乙二名丶聞警追來丶將劉德才扭獲丶其同伴則已乘問逸去丶時適水巡捕房巡船經過丶該印人當將劉指交巡捕丶連同賈雲發押送捕房丶梅捕頭訊供之下丶以雙方供詞各執丶判將原被連同證人甲乙兩印人丶備文移送地檢廳究辦丶當奉檢察官提案預審一過丶判劉德才收押丶賈等退去丶候派警偵查丶有無烟土情事丶復候辦理丶 
[旅館賣煙與違章併罰]  
　　法租界捕房專查旅館之包探方福林苗永興丶於前晚偵悉愛多亞路鮑江樓所開之客棧丶不將旅客姓氏年歲籍貫登載循環簿丶並私設烟榻容留旅客燈吃鴉片烟丶稟明西探丶偕同前往丶抄出烟具並循環簿丶一併帶入捕房丶諭令交保候究丶昨日傳至法公堂請究丶先由西探上堂稟明前情丶並將烟具循環簿呈鑒丶詰之鮑供丶實因民人患病丶故未登錄旅客姓氏丶至於烟具丶係自己吸食丶求宥丶中西官判鮑私賣燈吃罰洋三十五元丶不將旅客登載循環簿違章罰洋二十元丶充公以儆丶烟具沒收丶 
[命案犯解蘇質訊]  
　　唐西即唐有寬控沈小安子何大斗子等毆斃其兄唐三一案丶業經地檢廳訊供明確丶起訴審判廳丶公開辯論終結丶何堅稱並不帮凶丶伊等毆打時丶正與陳長庚陳鳳林張萬興等財博等語丶問官得供丶當庭判決丶沈涉案子監禁十四年丶何大斗子宣告無罪丶但何之賭博罪已經成立丶判令押候陳長庚等傳案再核丶茲陳等巳奉法庭傳案丶公開審理丶判決何大斗子　　十元丶陳長庚陳鳳林張萬興等從寬判各罰洋五元以儆丶陳等奉判後丶各將罰金繳案丶諭令開釋惟何大斗子因沈小安子不服判決丶提起上訴丶故着押候再核丶昨午丶地檢廳備文派警丶將沈小安子申解蘇州高等廳訊辦矣丶 
[劣警斥革後送案訊辦]  
　　虹鎭鄉民兪桂卿前投地方廳丶控五區四分署第三派出所巡警李春年丶串通流氓錢錫根扮作巡警丶陳阿三僞充地保丶以兪造屋未領執照爲由丶勒索鉅欵丶由检察廳查明丶飭派法警朱萬沅等前往將各犯拘獲解案丶惟李春年由該署員焦福履擔保丶另行申送司法科核辦在案丶現李警業經該科劉科長提案訊供之下丶以李春年在外犯事丶諭令斥革丶旣經地方廳有案丶於得午備文派警丶將李春年解送該廳丶歸案訊辦丶當奉檢察官預審一過丶判李收押丶候傳原告兪桂卿丶到案再核丶 
[五房客分別限期付租讓屋]  
　　敎士西班牙人丶在公共公廨呈訴虹口茂海路租戶匯山公司王阿四傅嘉林姜光裕王福林等不付房租一案丶由廨照會西班牙副領事韋君丶於昨晨蒞廨丶陪同李襄讞升座第三民庭丶傳到五被告丶逐一質訊之下丶判決滙山公司王阿四均限半月付租讓屋丶傅嘉林限一月付租讓屋丶姜光裕已出屋丶限五天付一個月房租丶王福林租已付清丶應即註銷丶限一禮拜讓屋丶被告均各交舖保丶 
[不中奬劵騙洋不押儆]  
[]  
　　蕩婦陳蕙蘭丶將不中之利濟奬劵丶向婦人王陳氏騙得洋兩元六角嗣經察悉係無用之票丶控由虹口捕房丶派探薛正昌將該蕩婦查獲丶昨解公共公廨請究丶經中西官訊悉前情丶以陳蕙蘭詐欺取財屬實丶判決押禁女所三個月以儆 
[西崽竊洋監禁兩年]  
　　王少康（即王乃康）在廣東路美孚洋行爲西崽時丶竊取行中鈔票銀洋一千八百七十五元逃逸丶由該行報捕懸賞購緝丶後經匯山捕房華探目金福壽將王查獲丶解奉公共公廨押候訊究在案丶茲悉王所竊之欵丶己由該探目吊出七百餘元丶昨晨丶傳同原告洋行西人將王復行解廨丶由張襄讞會同美副領事奧君訊明被告竊盜行爲屬實丶判決監禁西牢二年丶抄出之洋丶交原告領去丶 
[竊賊刃傷事主]  
　　浦東八埭頭附近兪家宅鄉民兪阿保家丶前晚（十四）夜半時丶被匪徒四人撬門入內丶適阿保外出未歸丶其妻某氏在睡夢中驚醒丶大呼捉賊丶致被該匪等用刀戳傷肩部等處丶若輩任意搜刦衣飾丶約値百餘金之譜丶携贓而去丶 
[過犯騙攫金飾之押儆]  
　　湖北人徐炳軒丶前日至福建路虞永和銀樓揀取値洋二百六十九元之金飾丶囑送往正豐街上海樓旅館內取洋丶該店即令夥友陳少洪張筱卿隨往丶迨至該旅館內丶徐即攫取金飾飛逃丶幸張在門首丶鳴捕追獲人贓丶帶入捕房丶昨解公共公廨丶經中西官訊知徐係過犯丶判押西牢九月丶贓交原告領去丶 
[誌謝]  
　　咋承海關造冊處惠贈﹁民國九年出口土貨產銷總冊﹂一冊丶誌此道謝丶 
雜評二 
[國民代表] 　（訥） 
　　今人對太率洋會議多作悲觀之論吾謂悲觀雖悲觀而人力則不可不盡且愈悲觀愈應盡力以圖一線之轉機盡人力之道代表實爲重要之一端以政府方面言之正式代表固甚重要而各部參隨所以贊助代表亦宜擇外交上相當人物今各部所派是否相當吾不敢知惟國務院以屈映光充數則已非慎重選擇之道矣以國民方面言之尤應選擇多數有學識孚物望之國民代表以襄助一切試觀晶本國民活動之力即可以知我國民代表推學之不可緩且須多派相當人才而後始能有濟乃返觀各省除天津各團體巳推定一人上海亦已有所推定外他省尚寂無所聞會期已迫而國民遲遲不注意若是嗚呼環境之險惡不足悲觀亡國民人力之不盡乃真足悲觀也 
公布欄 
[江蘇高等審判廳]  
　　民庭判決龔成康爲紊亂血統涉訟抗告一案（決定主文）原批示撤銷本案應由崇明縣知事公署依法審判▲吳宋氏爲債欵執行不服上海地審廳提起再抗告一案（決定主文）原決定撤銷本案應由上海地方審判應更爲適當之裁判▲張永年爲存欵糾葛不服上海地審廳決定聲明抗告一案決定主文）本件抗告不合法駁回抗告審訟費發還以上九月十五號 
[江蘇高等檢察廳]  
　　▲批示薛樹聲奬悉廳俟武進縣將正式判決書補錄到應再行送審核辦此批▲張模奬悉查該民前在崇明縣具訴蘇鍾綽匪契杭稅一案業經該縣呈請上級官廳歸入行政範園辦理本廳自未便過問至狀稱蘇鍾綽毀牆佔地一節旣據呈訴崇明縣署應即靜候核辮毋庸來廳越凟此批▲王昌海狀曁附件均悉仰候調卷核准此批▲夏祖培狀及粘件均悉據稱夏沙氏訴爾素業嗎啡聲請移轉管轄等情姑候調卷查閱再行核奪▲陳長明等狀悉准如所請辦理可也此批▲楊茂軒狀悉仰候提卷核辦此批▲徐雲祥狀悉准將王葛氏交由該民保釋此批▲徐明炳狀悉查本案前經本廳令縣調卷據縣知事電稱該縣署受理刑事案件並無徐明炳之名本廳巳准抄發原狀令溧陽該縣查明檢送在案茲據狀稱各節仍候再予令催該縣可也此批▲趙補具上告理由呈遞一狀業經本廳查閱候呈送總檢察廳核辦仰即知照此阿毛示▲馬心忠不服宜興縣批示提起抗告呈遞一狀朱健臣追加理由呈遞一狀蔣炳策具狀聲明一切呈遞一狀以上三狀業經本廳查閱函送同級審判廳核仰即知照此示以上九月十五號 
[上海地方審判廳]  
　　▲公示送達（全文在本廳揭示塲公布）第一二五號（民二庭）件王新甫與顧阿三因抵欵涉訟一案茲本廳續定於本月二十二日上午十時爲公開審理日期仰該被傳人依期來廳候訊毋違特示右仰被告人顧阿三遵照▲判決主文（民一庭）一件決定沈錫金興屠三等因存欵糾葛控訴一案主文原判撤銷居三應償還沈錫金存欵本洋一百二十九元一角並自民國六年舊曆十二月分起於執行終了日止按月一分計算之遲延利息但不得超過原本屠三如不能償還應由張照亭代負清償之責沈錫金在第一審其餘之請求駁回本案兩審訴訟費用均由屠三張照亭負擔▲一件判決衛玉虎輿王介堂地基糾葛控訴一案主文本件控訴駁回本審訟費歸控訴人負擔（民二庭）一件決定王嘉右與張鳳崗因開生費用糾葛控訴一案主文原判關於王嘉佑償還張鳳崗開生費用三百元及訟費之部分撤銷張鳳崗在第一審開生費用部分之請求駁回張鳳崗之附帶控訴准予撤回本案訟費歸張鳳崗負擔 
　　▲批示一件花蕚亭狀交欵由交洋七元存給領餘欵仰即如數繳案毋得延誤致干未便此批▲一件王森林狀請批示由狀悉查爾所有之房屋基地至今尙未賣去迭經函請川沙縣知事迅予減價召買應俟函復過廳再予核辦此批▲一件蘇湘榮狀請給領由狀悉查本案卷宗尙未奉江蘇高等審判廳發回所請應從緩議此批▲一件曹佐臣狀交單串由准交此批▲一件楊月波等狀領　單由准領此批▲一件曹佐臣狀請核辦由據𢝇已悉此批▲一件程雪門狀領賬簿由准領此批▲一件孫雅堂狀保錢財友由准保此批▲一件趙曹氏狀領契串由准領此批▲一件孫品祥狀請給領由狀悉准予來廳具領此批▲一件兪達生等狀請核示由狀悉查沈錫輝幷無正式商號未予准保昨復據顧金標狀請嚴追已批諭於本月十五日以前來廳候訊仍仰該民即日邀同來廳以備訊奪此批▲一件史錦華狀交欵洋由准交此批▲一件兪達生等聲請抄錄由准抄此批▲一件陳孝財狀請執行由狀悉准予派吏執行此批▲一件吳茂智等狀交欵洋由准交此批▲一件梅建堂狀保陳阿明由准保此批▲一件陳志棠狀請開釋由狀悉准交妥保出外理楚此批▲一件錢伯英狀請銷案由狀悉准予銷案此批▲一件王侶梅狀請銷案由狀悉准予銷案此批▲一件王侶梅狀領房栗由准領此批以上九月十罩 
[上海地方檢察廳]  
　　▲批示龔傳氏狀悉爾媳觀燈失蹤爾旣將嫌疑人扭控警區應俟移解來廳再予澈究仰即知照此批▲劉安生據馮氏藏匿爾媳覇不肯交等情查爾媳狀稱自赴娘家自無誘拐可言所稱馮氏從中營利幷無證據本廳未便准理細核情節該氏請求交媳事屬民事範圍仰即逕赴同級審判廳呈請樛辦此批▲蕭正岡狀悉爾女蕭阿二與賈志　姘識有年何庸朱陳氏目前勾引曾經該民自行投案訊明與其無干所詛着毋庸議惟賈志　與蕭阿二均巳訴辦矣仰即知照此批▲華孫氏狀悉仰即邀同隣近人證來廳候訊此批▲王顧氏狀悉所訴是否屬實候警區解案核奪此批▲陳木生狀悉候送同級審判廳核辦此批以上九月十四日 
[上海縣公署]  
　　▲批示中國建新股份有限公司董事長呂文超等呈爲設立公司製造手帕請核轉註冊由批呈悉查公司註冊規則凡公司稟請註冊應具稟請書依公司條例所定逐欵塡叙事實由董事及監察人署名盜章該公司現未將稟請書同送應即補繕五份每份貼用印花稅票一角　　定章所送章程等件僅祗一份不敷分呈併應各補四份以憑核轉仰即知照此批附件　註冊費銀十五元暫存▲中國建新股份有限公司總理馮世傑呈爲粘附商標式柆說明請核轉准予專用由批呈悉粘送商標圖樣說明書各一紙不敷轉呈應再補送四份以憑據情呈送轉仰即知照此批▲畢益水上安仝衣製造廠唐德業呈爲遵例註冊請給照公告給示保護由批呈件均悉候註冊塡發執照並頒給布告可也此批註冊費銀行 
 
 

Page 16

 
 
   
 
 

Page 17

 
 
   
 
 

Page 18

 
 
自由談　中秋特利第一號 
[中秋月] [  瞽丐]  
　　昔人有句曰。月到中秋分外明。嗚呼。月到中秋。果分外明乎哉。無非人以其明而明之耳。吾想夫冬月以雪明。春月以花明。夏月 
以氷簞晶簾明。人都不之明。而獨明夫秋月。獨明夫中秋之月何哉。蓋世人遺傳之舊觀念。固結胸中而不可變。月明也固明之。暗也亦明之。甚至烟橫霧翳。慘淡無光。人猶引領佇足而望其復明。天下事不獨月爲然也。即人亦若是。人之信實孚於衆中者。一人信之。人人信之。甚而萬不可信之事來信之。至不可信者人亦信。則其信上可以欺王公。下可以及豚魚。大可以兴邦家。小可以振社會。即有从而议之者。人且爲辯護不違。固執疑之而孰非之哉。所以吾願今日之政府。其行爲常如秋月之光明。庶幾將來之結果。亦如秋月之美滿也歟。 
[感月記（上）] [  沈禹鐘]  
　　禹鐘曰。大凡　旅之人。咸不以佳節爲樂。而游子思親。一值節序。亦必甚於平時。以佳節爲景亦佳。顧景愈佳而發人之感者轉多。譬諸飲美酒。味愈醇而醉亦愈易也。黃霞生年少作客。浮沉人海者已數年。日糜其心力於衣食之計。彼客中所度佳節已多。每屆一節。恆不能無感。彼於中秋之日。得其家中所寄綢衫一襲丶則釙針出自慈母手中者。此外更勝以月餅一包。枚之凡十。備客中尉節之用。解生損而大蟠。私念慈母之恩激台頻空氣之波人。無 
微不至也。是夜。霞生獨坐庽樓中。見月明加鏡。照澈萬里。彼意緒愁抑。不知所狀。已而夜凉上衣。不能支厲。遂取母氏新製之綢衫加之。此時月光益瑩朗。團　孤照。直被大地（凡人世缺陷不平之事。一一照見。似姮娥哀此人類。故垂其幽澹之眼波。以示其悽憫者。霞生對此。一時意念紛起。以爲月光之美妙。遠過於日。若二者相較。則日猶練達具幹局之人。在在以事業自鳴。而月則同於文士。以文士高潔。雅與月光稱也。既又轉念月光照臨於夜靜之際。使人人酣其睡夢。與人以將息。其情直類慈母之愛子。非若日光一出即促人起而服勞。耗其精力而徐致之死。而一事尤可恨。以彼甘擲其光照。爲世上貪黷之資本家。燭引其獵財之路。萬難比於月光之惠人。然則月光者。殆即慈母之光也。霞生思至此。憬然而起。如覲母氏。遂益推其窗網而敞之。以延明月。爾時月光照及其襟袖之上。霞生撫之者再。自語曰。此衣上之月色。實非今夕所照者。度慈母製此衣時。必在昏夜。當其密密針縫之際。月光自窗隙而人。濡染此衣。比衣成函寄。初未拂而去之。今此衣上之淸光。直即慈母之勞績爾。雖然。母老矣。爲其子者。在理宜勿使其操勞。以益體髓。顧余碌碌依人。力絀於甘旨之將。不能稍寛老人之懷。可愧也。 
[戲擬提倡總離婚女士上姮娥書] [  瞻廬]  
　　推舉離婚會領袖 
　　實行總離婚生義 
　　吾最崇拜最親愛之月府姮娥光鑒。割愛一朝。流輝千古。脫離羿室。雄長蟾宮。自來女界之除奴隸性。洗脂粉氣。敝屣愛情。發揮毅力。誠未有如我怛娥者也。海可枯。石可瀾。天可荒。地可老。而一經脫離之婚姻。萬刧不復。永永無伴合之望。姮娥姮娥。汝眞絕後空前之大離婚家矣。聞之舊籍所載。謂姮娥曾竊吞貴先生后羿氏之靈藥。因與貴先生脫離夫婦關係。逃入月宮。遂成仙子云云。千載傳訛。誣我姮娥實甚。姮娥光明高潔。如日中天。詎因吞藥之微。遂與貴先生脫離婚姻。此義甚明。奚待贅說。姮娥之甘與貴先生脫離婚姻。想當因廢妾運動。未能如願而起。吞藥云云。特託詞耳。古代君主。大抵一夫多婦。三宮九嬪。二十七世婦。八十一御妻。妻之繁衍。按照算學中之乘方爲準三三得九。是爲三之平方。由九而二十七。是爲三之立方。由二十七而八十一。是爲三之三乘方。羣雌鬻粥。繼長增高。貴先生身爲君主。當亦日夕受此多妻所包圍。而末由解脫。嫦娥爲女子爭人格。爲家庭謀幸福。運動廢妾。再接再厲。不幸而終歸失敗。於是與貴先生正式離婚。而樹獨立幟於月球之上。所謂光明高潔。如日中天者。舍我姮娥其誰耶。議者不察。謂爲吞藥。又或強爲之解。謂女士所吞之藥。係一種酸性作用。而製造於廿一日酉時者。流俗悠悠。何庸計較。即使姮娥離婚之舉。果爲撚酸喫醋起見。則亦人情之常。殊不足爲姮娥病。蓋撚酸喫醋者。我女界之神聖事業也。某等奔走神聖事業。有運動廢妾之大舉動。宣言廢妾失敗。以總離婚爲後盾。頃者廢妾制度。業被議會否决。而總離婚之宣言。遲遲未踐諾約。良由主持無人。不能張我三軍。而作我之氣也。頃者詢謀僉同。全體一致。公推我姮娥爲離婚會領袖。以便實行總離婚主義。登高一呼。應者四起。務使二萬萬女同胞。悉與二萬萵男同胞脫離關係。姮娥倘亦樂與主持乎。引領光儀。佇望明教。不勝迫切待命之至。總離婚發起人某某謹上。 
[中秋新話] [  吳靈園]  
　　中秋之月。雖爲全月。其實爲半月。雖日一月。其實爲兩半月合成之一月。何也。中秋之月曰團園。剔團園明月似圓鏡。破鏡重圓。是其間必有男女兩性之結合者在。而中秋之月。又往往爲旅客思婦千里對望寄其相思之物。不啻爲男女各半心靈之所在。故雖曰全月。其實爲半月。雖曰一月。其實爲兩半月合成之一月。此半月不獨限於中秋。亦通於全年。通於全年。性獨盛於中秋。此半月雜誌今日之所以開始發行乎。 
　　三潭印月。爲西湖十景之一。我今月初在杭不及見。意計當必勝絕。然我又意計。賞月亦不必定在西湖。所以定在中秋者。爲中秋之夜。雲特淸。月特娟而已。去此雲清賞彼月娟。誠宜在水中。不宜在高樓。在村野。不宜在城埠。水中之月活。高樓之月板。村野之月明。城埠之月淡。要限於環境而然。故我嘗取此而捨彼。此可以爲能賞月者告。而不足與於貪食月餅者之流。 
[中秋雜歌] [  楓隱]  
　　人謂中秋樂。吾認中秋苦。中秋之樂樂何加。一年明月今宵多。誰家高樓捲珠箔。開筵賞月珍羞羅。中秋之苦苦奚若。愁雲慘霧凝湘鄂。吳剛逃下月宮來。手持玉斧恣意斫。作戰三軍猿鶴化。决隄小民魚鼈作。但求一將大功成。不管萬家吞聲哭。氣吞雲夢私願償。是載令名千丈落。迄今廬山開會想作統一夢。假面既揭人民信仰恐難復。 
　　人謂中秋好。吾爲中秋悲。中秋好景自古說。萬里清光同一色。街頭步月誰家女。夜深風露濕羅襪。中秋之悲悲何似。哀鴻嗷嗷集中沚。去歲北省苦旱荒。今秋南方患大水。桂粟雖多不救飢。榆錢未可當銀幣。嫦娥頭上拔金釵。難易人間一斛米。豈是吾民造孽深。刀兵饑饉同時起。縱有慈善大家熱心籌急賑。祗怕官吏中飽災民未必到肚裏。 
　　人皆慶中秋。否獨弔中秋。慶賀中秋在官場。脚鞾手版往來忙。辦公停止簿書閒。絲竹達旦（見入蜀記）傳羽觴。中秋可弔在何許國家財政瀕產破。元宗百尺玩月臺（見開天遺事）可作政府避債所。七省漁業既抵押。莫保海底珊瑚樹（名勝志有八月望夜珊瑚撑月事）短期公債濫發行。醫瘡不惜剜肉苦。百計羅掘過節關。轉瞬年關如何度。最痛公家雖瘠私家肥。般軍閥官僚依然酣歌而恒舞。 
　　人皆賞中秋。吾獨悼中秋。八月中秋秋正中。憑欄賞月萬家同。極目瓊樓兼玉宇。世界如浸水晶宮。中秋可悼事不一。莫如一國分南北。月下老人持赤繩。難繫雙方政府足。一家兄弟啟參商。空說團圓是佳節。立國雖濱太平洋。太平幸福未可得。一旦太平洋會聞對外如何可列席。待到列強干涉強力代處分。大好金甌恐難永圓不復缺。 
[中秋賞月面面觀] [  一錢]  
　　秋風憶膾。佳節思親。別夢依依。勞人草草。憶去年今日。秋夜懷人。有明月幾時有。可人期不來之句。歎年華逝水。又將飽嘗此味矣。爰借唐人五七言句。作賞月之面面觀。豈曰好行水慧。蓋亦聊遣愁懷耳。 
　　兒時不識月。呼爲白玉盤。小兒女賞。 
　　十二樓中月自明。閨秀賞。 
　　却下水晶廉。玲瓏望秋月。嬌女賞。 
　　今夜鄘州月。闔中只獨看。怨女賞。 
　　更敎明月照流黃。織女賞。 
　　殘月下章台。。妓女賞。 
　　秋月照滿湘。月明聞盪槳。舟子賞。 
　　滄江好烟月。門繫釣魚船。漁父賞。 
　　暮從碧山下。山月隨人歸。樵夫賞。 
　　明月松閒照。清泉石上流。隱士賞。 
　　曉月過殘壘。繁星宿故關。陸軍軍人賞。 
　　月下飛天鏡。雲生結海樓。海軍軍人賞。 
　　沙場烽火侵胡月。征蒙戰士賞。 
[仰望] [  枕綠]  
　　圓月東升。光澹澹。臨茲緣陰之裡。朱染之樓。則有憑欄少婦。玉手支頤。仰望天末。蹙然有思。頃之。其齊膝之兒忽牽其衣曰。嬤兒芷思有阿爺。何以人各有父。而見獨無。少婦歎撫其髪。徐答曰。各兄豈無父者。特若父。丈夫也。不若人父之餒。五載以前。國家有事於朔疆。方以久戰不克。廣募士卒以爲應。一時國之壯士。慷慨從戎。若父乃棄其新婦。而亦於役別之日。亦團園佳節也。若文對月引滿一觥。指若母腹中兒而言曰丶無論其種之爲雌爲雄。宜善將護之。以待他日幸歸。好擁梅妻而抱鶴子也。此後寒署頻易。而干戈不息如故。數日以前。若父忽來一書。謂方攻一失城。將恢復。計大功告成。得一歸敘之日。當在月圓時節以前。吾知之而心弼樂。而今已如期。未能如願。則於懷又烏得不戚也。嗚呼。吾兒豈無父者。特若父。丈夫也。兒於母語。不能悉解。推聞言及丈夫。則挺其小胸。雙掌支腰。其態赳赳然。其意始自許爲亦有丈夫氣矣。迨見其母雙淚迸落。及於素頰。助又因是於邑。欲加以慰藉而不知所可。亦惟仰望月色於無塵之碧天。痴立無語。 
　　二十年過。中秋節屆。朱樓之窗闢。一少婦們首望月。則月光時蔽於浮雲。弗能舒其全美。有中年婦焉。呻吟於牀第。若不勝其痛苦然。月光當之。憔悴其當年顏色。似欲促其速老。俄而喘息言曰。孫兒。呼若母來。吾將語之。其爲聲絕細。乃爲牀前一齊膝之兒所聞。即趨少婦而告之。少婦如牀側。重憂早壓於眉間。弟以側立。人莫能窺。中年婦又曰。若翁以是日出。至今不歸。吾方悔教夫婿覓封侯。將有以善處吾子。而子不以一之爲甚。又於去年今日。一任若夫之行。生不足取。死尤可哀。且苦若姑。累若子矣。少婦曰。唯。雖然吾夫。丈夫也。縱吾阻之。如其堅志何。雖然。其聲乃與中年婦之聲並酸。兒聞之而弗怡。徐徐登立於椅。及於窗際。若知人愁之爲月也。闔窗而復蔽以幔。一室遂沈於黑暗之境。 
　　明月之下。廣漠之野。風鳴蕭蕭。鵑啼哀哀。少婦手携其兒。緩步行於是。力旣極疲雖奮舉其足。終不能速前。白骨縱橫。或債成堆。時見於前途。徒增其凄凉之感。久之。得一沙土高聳之陵。石碑植於其前。字跡恍惚是某氏父子殉忠合葬之墓。陵上有二銅像。巍巍乎。頭顱賠償品也。少婦指語其兒曰。左爲若祖。右爲若父。若父之容。匪不肖此。兒其識諸。兒欲前呼父。而少婦續顫其聲曰。今亡矣。愴然泣下。不能成辭。仰望天空。寒雲明月。如不欲益人之哀者。而丁斯時也。有一中年之婦。在彼朱樓一角之中。對此奈何之天。方猶私祝其媳若孫之獲與其夫若子並歸焉。 
[中秋日瑣談] [  周瘦鵑]  
　　吾友黃子秀峯。。於去年中秋日與張淑芳女士結爲佳偶。。蓋亦歷劫情塲而得諧好事者。。朋輩嘖嘖稱述。。謂爲佳話。。乃未及今年中秋。。而女士遽歸天上。。蟾圓一度。。釵劈鈿分。。奉倩之神傷永歎。。固有不能自已者。。而對此今夜之圓月。。又將何以自遣乎。。摯友某君有言。。『天下事無美滿者。。偶爾美滿。。便招天妬。。』吾於今日。。乃深信斯言爲不虛矣。。 
　　今夜之月果團圓矣。。然人之視此月也。。有覺其團圓而歡喜稱賞之者。。亦有覺其雖團圓而清光中如孕淚痕者。。大抵以人之心境一爲轉移。。吾心多慨。。亦終覺中新月之未嘗團圓也。。 
　　予爲雜誌「半月」。。以今日出版。。或語予曰。。今日爲月團圓。。子之雜誌於今日出版。則宜日圓月。之半月」之名。。似頗不祥。。予曰。。於今夕以圓月媚人。。而予偏欲以「半月」相示。。是故與上天爲敵耳。。且月圓而後。。仍有缺時。。圓缺之間。。往往滋人惆悵。。則何如長以半月示人乎。。或笑而去。。 
 
 

Page 19

 
 
   
 
 

Page 20

 
 
常識 
常評L ] 
[人怕捧] [  覺]  
　　我國人對於地位較優之人必從而捧之捧之既久而其人不知不覺遂自以爲萬能矣 
　　然而實際上空無萬能之人自以爲萬能者往往不免自露其弱點此時捧之者乃得利用其弱點多方以誤之而其人被捧旣久但覺捧我者無一非愛我之人而不知其適爲誤我之人也 
　　或曰人必自誤而後人誤之以捧我之人爲愛我即其自誤之點也蓋真愛人者必不捧人不惟不捧有時或且糾正其設點故雖極虛心之人亦覺其斷不如捧我者之快意而因被捧而致談之點乃愈多 
　　現世界捧人之西洋鏡未有能痛快拆穿者也即口稱極怕人捧之人人捧之而亦未嘗不覺其快意鳴呼此捧之所以真可怕歟 
經濟L ] 
[願移中秋糜費以賑災民] [  朱思忠]  
　　天災未厭民困難蘇洪水氾濫哀鴻遍野吾輩既屬同胞情同手足豈可不息引手而任其呼號以死耶竊思當此中秋將届之際曷若將此糜費移賑饑民爰將營窺數種略述如左尙望熱心善士廣爲提倡則災民前途庶有濟焉 
　　㈠餽贈費移賑中秋慣例親友必互相餽贈彼既贈物於我我必酬答於彼於是一往一來循環不已按此種禮品大半皆爲紅菱白藕與月餅而已徒供口腹之消耗無補家庭之實用且多費使者之酒力糜費金錢莫此爲甚曷若將此欵項移脤災民各爲親友造福亦一極大之善舉也 
　　㈡香斗費移賑吾國陋俗一届中秋無論大家小戶必焚香斗以爲供月之意且有不惜巨資定製較大者以有用之金錢付諸一炬甚爲可惜不若將此耗費移賑災區則饑民受惠無窮較勝供月多多矣 
　　㈢節酒費移賑商店向例每届中秋必設酒筵以饗諸友賞其半載之勞事固宜也然當此災象環生餓莩載道之秋顧彼饑民腹無勺粒吾輩對此盛筵豈能安然下箸乎曷若將此巨欵悉散災區吾輩不過省一餐之口腹而饑民實已受惠無窮矣古語云富家一席酒貧民半年糧吾願全國商店亟起圖之則公德豈淺鮮哉（移賑） 
[節省中秋節之糜費談] [  曹文海]  
　　光陰如校又屆中秋佳節我國舊俗習慣各界又將爭購月餅蘋果梨藕等物分送親戚知友以爲中秋之體近數日問途中巳見送禮之人東奔西走異常忙碌夫此中秋節者本屬商界歸賬之期余在端節前已作一稿以爲各界按節之送禮不過表示交情實則有勉強爲之者頗影響於個人之經濟也 
　　夫中秋節各商舖設美酒盛宴寬徐夥友此亦商界之舊習實無益於夥友而徒耗金錢况今生活程度日高百物昂貴生計艱難之時各夥友所得之工薪不敷家用者有之或要求店東增加工薪致發生罷工等事各商舖若將按節之盛宴節省而補助夥友之工薪豈不美乎 
　　又一般迷信之徒根據敬天事神之奮觀莫不興高采烈以勞力所得之金錢爭購甚大大香斗檀香紙燭等物焚於庭前以致烟霧彌漫甚不合於衛生愚夫愚婦並立庭前望空參拜口呼上天保佑等語夫人不求諸己而借區區之貢獻以求諸冥冥之天徙費金錢有何益哉 
　　鳴呼各界每逢令節耗費金錢不可勝計若以按節之種種糜費移助賑濟以救災民或設義務學校增進愚民智識或設貧民工廠以救貧民之生計或爲地方公益之事以期有益於社會勝於焚香敬天多多矣（乙種酬） 
[中秋節之惡習改良談] [  余隱愈]  
　　流光如駛中秋節又忽至矣我國民間例有種種無益之舉相沿成習字不可破耗費金錢不可勝計茲述亟宜改良者如下 
　　打破迷信中秋節家家必拜月焚香斗繞蠟燭月餅鮮菓羅冽滿桌當中供一紙馬也是畫個月光光內畫個兔子還有甚么娑羅樹廣寒宮一般迷信婦女對着他叩頭唉這件事要算述信極了我徧查各種書籍並沒見月裏有兎子一說請問衆位我們一個至貴的人爲甚麼替兎子叩頭呢譬如我們走到街上人家呼我們爲兎子我們必然動怒我們呼人家爲兔子人家也必惱的（兎子是北方人繞着灣兒駡人）今年中欣節我勸大家不妨聚家人坐一團桌擺上些乾鮮菓品月餅茶食大大歡歡喜喜的過個佳節也是家庭之樂不必替那萬人笑駡的兎子叩頭了 
　　節省送禮中秋節大家爭送禮物這也是徒耗金錢無益的一件事要曉得禮物送到富人家去他自己有錢能辦還瞧不上眼咧如送到交游廣闊的人家去他已收得狠多未必感激你的禮物若送到有勢力的人家他心中以爲是當然來的受而不往至於平等人家互相贈送雙方浪擲金錢毫無利益我勸大家不要把血汗賺來的錢作這無益的事况且今年秋荒已成各處大水稻粒無收一人所賺尙慮不敷衣食何必去送節禮至於富家可把送禮的錢節省下來去振濟災民豈不造福於大眾麼（乙種酬） 
道德L ] 
[西方格言（一九○）] [  謝介子選]  
　　愚者視虛榮如飲食（施城夫突）（Ｓｗｉｆｔ） 
　　倦於騎者步行乃槃（荷蘭諺） 
　　儉爲得之先（英吉利諺） 
　　未言者可以言已言者不復能不言（丹麥諺） 
　　精幹之才能使人居於獅穴（英吉利諺） 
　　貴得時（臘丁諺） 
　　得時而不能用與不得等（英吉利諺） 
　　產既遭火而傾水始至晚矣（意大利諺） 
　　無論何戰終歸於和平（英吉利諺） 
　　死或勝方戰事中之名詞（和曼爾）（Ｈｏｍｅｒ） 
法制L ] 
[侮辱罪成立的要件] [  束心]  
　　損壞他人之名譽者曰侮辱至於成罪須具有㈠公然㈡指責事實之要件使祗及然而未指責事實不得謂侮辱罪使祇指責事實而非公然亦不得謂侮辱罪所謂公然者即得爲公共察覺者是所謂指責事實即詳徵人之惡事醜行而爲具體的表彰如謂人之母爲娼或父爲盜賊者是且公然不問加害者對於被害者當面與否直接使一般人觀澈隱微如登載報章或散貼廣告及一切傳播手段即謂之公然指責事實不問該事實果有與否如前例其母即非娼父即非盜賊但有此表彰即謂之指責事實或曰雖二要件完全具備使被害者并不引爲恥辱而加害者亦得成罪否歟曰此罪之成立不限被害者懷抱恥辱心與否以妨害人類對於社會上地位之存在爲斷不過此種訴權屬被害者之親告非他人所得干涉焉耳（乙種酬） 
衛生L ] 
[女子日常衛生法] [  吳陸雲]  
　　衛生之事無論何人皆當注意况爲婦女者其體質較男子爲弱大凡女子二十歲左右因生理上關係受自然之變化易起各種病症此時如怠于衛生大爲康健之害將終身陷於虛弱可不愼乎爰述衛生方法如下以供吾女界諸同胞之研究焉 
　　㈠衣服襯衣忌用絹布麻布以絨布爲最宜棉布次之失衣服所以護身倘褲帶約束過緊致腰腹等部有碍　血液之運行大非所宜故女子欲保持體溫者以攝氏寒署　三十五度迄三十八度爲宜 
　　㈡飲食女子飲食亦當注意若在惡疫流什么際其一切飮食物尤宜謹愼如果蔬魚肉五穀等皆爲人生不可缺之品可暢食無害然寗少食肉汁果物而多食五穀野菜至於冷茶冰水尤宜屏絕爲佳無論何時飲食上之衛生首在屏除品質之近於腐敗者切不可食他若過硬過甘之物或極冷極熱之物亦不宜食又暴飲暴食亦宜切戒 
　　㈢住居住居房屋南向最宜因南向則太陽光線必足太 
陽光線爲人生所必需而在被亦宜多曬於日光之了所居之地宜高燥否則濕氣必多脚病易生至於室內尤宜時時灑掃使之潔淨洞開窗戶以通空氣蓋汚垢不去空氣不通最易致病須留意之 
　　㈣睡眠每日睡眠以八小時爲宜過多過少頗不合衛生然亦因習慣與體格而有所分別要之睡眠時間至少在六小時以上凡睡眠時體溫之度數低下一二度若衣被太薄易受感冒不可不愼 
　　㈤運動自古以來女子素不講求運動多病原因亦由於此凡壯健過肥疲勞過瘦此皆筋肉增減之故若女子欲此筋肉適度腸胃消化健全不可無適當之運動然運動太過反有害於康健又宜多受光線多吸戶外新鮮空氣（乙種酬） 
雜錄L ] 
[稻害蟲之殲滅法] [  老晨]  
　　入秋以來天時不正稻之害蟲紛紛發現吾鄉近有害蟲一種形小如蚤而色綠羣攢集稻莖葉之近水者殆浮塵子之類也（吾鄉俗名蚰子即蠛蠓之幼蟲）稻苟患此則液汁被吸漸次黃萎而枯死今得殲滅之法如下 
將田水灌溉適度用點燈用之煤油（每畝約二斤許）置於噴桶徧灑之灑後取長竿一端紮以柴草不時將稻攪動使害蟲墮於田水中蟲入水過油即盡死其或深沉水中者因水面有煤油平舖不能苒緣稻根出水面而爲害終至死而後已如是則蟲可盡滅而稻可保無虞矣此法吾鄉已仿行頗見功效敢以告由家之同病者（乙種酬） 
問答L ] 
[答偃武君遺精病方] [  神州醫院醬士趙晋翰]  
　　閱常識問答欄悉偃武君患遺精有年服驗方新編林屋山人方覺稍有效而終不除根且每逢大便稍用氣力下注精亦隨之而洩 
　　照余看來久遺精管力滑滑則氣虛下陷不能固其精竅故每用氣下注則氣陷而精竅失收縮之力情亦隨之而洩也林屋山人方全是濇精固竅之品毫無補氣升提之藥能治輕遺之初病不能治重洩之久病也須於山人方中加高麗參炙黃耆升麻等提下陷之氣 
　　再於少腹下中極穴及腰眼傍精宮穴用針灸法以固濇其精竅庶可丶永久不發 
[隨園全集] 特價五折 
　　大字精校▲增補圈點 
　　全書三千頁分訂六十四冊 
　　甲踵中國連史紙定價十四元特領七元　　乙種上等有光紙定價十元特價五元郵費甲稱六角乙種八角木箱一元外埠木箱不寄　　上海棋盤街文明書局發行各省中華書局代售 
 
