# 1911 - 305 - 4913920

 

Page 1

 
 
   
 
 

Page 2

 
 
評論 
[敬告新國民（無名）]  
　　今者。上海光復蘇浙。巳得。管方之。民。不待流血。而有新國。除苛稅。去惡吏。安享文明和平之福。以視湖北之肉薄以得。而至今干戈未息者。甚幸爲何如。雖然國者我民同。有之國也。新國者。我民當共建之新國也。今使當其難。而我人享其易。於心何安因有只要之二事。敢 
爲我武漢以外之新國民告者。其一。當倡立一新國民捐輸會强者。捐軀。富者捐財。能者捐技。各盡所長。以建此國。則國無不强。而况平時我民之苦苛稅貪吏巳久。今一旦全去。則卽以此付於苛稅貪吏之金錢。奉之於新民國之政府。於巳原未有損。而於國乃大有益。是烏可以斯須緩也。况捐輸之物。不必定限於財。凡屬於民國軍政府有用。而於已不急用之物。皆可以捐納。如此則各盡其長之效乃見。 
　　其二。宜倡立一民國軍後援會此地即無戰事。而武漢之戰事。不知何日始了。今日即無戰事。而以後之戰事不可不備。故於光復之各地。無論大小地方。量其財力。招集志願兵若干名。日夕按照軍隧訓練。有事之時。保衞地方。事急之時。即爲民國軍之後援。若此則不費軍餉。不須大舉。僅以江浙兩省論。一二月間。已可得民國軍後備軍無數。苟能遍行各地。即與各國之通國皆兵無異。而國焉有不强哉。 
[專電]  
　　鐵良派偵探三人來蘇被民軍捕獲斃之蘇城謠言頓息 
　　昨日奉命出防滸墅關新軍防阻南京敵兵業已回蘇 
　　蘇城謠言已靖照常開市馬路之砲亦一律撤去 
　　靖湖廳准於十八日宣布獨立（以上蘇州） 
　　南京諮議局於十六日開特别會議决議宣布獨立首懸 
　　白旗居民斷之十七日到處見白旗飛舞空中各民軍袖缀白帶自由出入官軍無動靜鐵良已逃准於十九日實行宣布公舉樊増祥爲都督（南京） 
　　嘉興已爲民軍佔領沈統領不服湯都督得報立派杭州民軍一千五百名於十七日午刻到禾沈統領逃地方安靖（嘉興） 
　　嘉定縣於十六日宣告獨立城内外一律樹白旗居民安靖（南翔） 
　　十六日民軍佔領鎭海市民均安（鎭海） 
　　禁衛軍兵變宮廷出狩京師大局益危朝臣渴望袁内閣來支危局昨日特由資政院公同選舉以符憲法 
　　吳祿貞昨電内閣祿貞連日向晉省軍人竭誠開導各軍士間有悔禍輸誠者 
　　濤邸罷職後意甚怏怏二十鎭統制官有電到京請簡濤邸爲侍從武員長 
　　今日清廷下諭張紹曾以侍郎銜揚子江各省調和大臣端方署理川督李準簡授第六鎭陸軍統　 
 
 
 

Page 3

 
 
潘志瀛簡授第二十鎭陸軍統制 
　　汪兆銘黃精衛等三人均即日開釋奉旨發往廣東交張鳴岐差貴委用（以上北京） 
　　漢口連日停戰袁世凱已委叚芝貴爲議和委員往見黎元洪許其棄甲罷戰當予以中國海陸軍全權大臣全國軍政統歸節制黎都督笑而却之 
　　漢口今日又戰民軍獲勝（漢口） 
　　山東濟南府恢復在即（濟南） 
　　天津旦夕將人民軍之手俄兵二百名攜帶大砲兩尊由滿洲來津 
　　東三省總督趙爾巽遵奉清廷諭旨特派步馬旗兵兩大隊馳往津郡藉資鎭懾 
　　德州確被民國軍佔據並得兵工廠搜獲鎗械無數 
　　彰德府恢復（天津） 
　　清江浦兵變奭護提逃（揚州） 
　　福建大局益危諮議局將定期宣布獨立松督尙藩眷屬已改裝離省（福建） 
[譯電]  
　　昨晨本埠某商接電謂天津旦夕將入民軍之手有俄兵二百名携帶曼齊姆大砲兩尊由滿洲赴津即日可到據傳北清鐵路將來恐爲各國所占近低津之愛爾蘭軍隊將防守此路云 
　　昨日某領事接電謂福州現懸賞購將軍之首大局岌岌可危美國某兵艦中之領事館衛隊已經登岸又有軍隊兩小隊亦登岸保護外人財產又據外國官塲電稱門亦將起事 
　　據北京電稱袁世凱仍力辭内閣總理大臣之任 
　　清政府與各國經濟團商借巨款惟抵押問題尙未解决（十七日倫敦電） 
　　此間昨日大會議議决向清政府提出要求八款以保全山東省自治政權限二日出奏如清政府逾期卽答覆宣布獨立（十七日濟南電） 
　　九廣鐵路中國一段已奉清政府粤督之命停止開車 
　　澳門附近之香山星期一夜已豎白旗拉巴（譯音）戍兵今日亦豎日旗（十七香港電） 
　　蘇州全城安靜派兵乘火車赴涨北之說不確現有兵數隊携帶小野戰砲一尊駐於鐵路車站有砲艇二艘向無錫進發外間因此遂謠傳蠭起目下城内各商店照常交易閶門齊門附近各店大半未開城門均閉並有重兵駐守每分鐘放數人出入外人極受禮遇（十六日蘇州電） 
　　杭垣昨夜旗城並無抵禦卽由民軍占領僅死一人傷兩人已送往醫院療治旗城各衙門現甚安靜民軍按户搜查凡獲快槍來福槍彈虊火銃及新舊式軍器等物悉數充公將軍不知下落聞未降之先旗籍某紳曾經人邀至諮議局商議和平調停之法其條欵爲旗兵繳出槍械軍火作爲普通人民旗餉今仍照給俟能以他法求生而後已下午七時議决後民軍乃於夜半安入旗城（十六日杭州電） 
　　嘉興府昨夜已爲民軍占領並未用武各處已懸白旗城中居民安靜照常貿易（十六日嘉興電） 
　　紹興府昨已爲民軍占領（十六日紹興電） 
　　湖州於今日午時歸降民軍地方官吏咸表同情秩序井然（十六日湖州電） 
　　𡩋波府城及鎭海砲台已爲民軍所得並無戰事 
 
 

Page 4

 
 
（下六日𡩋波電） 
　　無錫已降民軍秩序未亂（十六日無錫電） 
　　鎭江今日爲軍所有白旗飛揚各處地方鎭靜無戰事惟砲台未隆大約日内可望歸順（十六日鎭江電） 
　　清廷有旨電召袁世凱迅速來京組織完全内閣共扶危局 
　　四川省城於十五日失守市肆均掛白旗民心大悅 
　　聞湖南又有决死隊一千餘名開至武昌助戰 
　　聞桂林民軍已分二道北上一走雲南一走癀東 
（以上十六日北京電） 
　　北京朝局情形頗危急留心時事者咸欲知上海民軍是否武昌之一部分各處起事之機關是否互相未登極時宣統之家庭圖聨合 
　　今日清廷有諭簡灤州統制張紹曾爲欽差大臣往撀革軍（以上十五日北京電） 
　　天津得上海失守消息後人心驚惶兵變之聲不絶於耳現勢漸見迫蹙租界已患人滿督署左右人家紛紛遷避並聞各校將停課節經費以濟市面（十六日天津電） 
　　香港今晚七時北京爲革軍攻破人民異常歡忭各街市燃放煙火悉掛民國軍旗幟並陳列民國軍首領之肖像 
　　香港駐有陸軍二隊旗艦一艘現已預備一切以便臨時派往上海（以上十六日香港電） 
　　寓美華僑現在各處開會堅不承認清廷立憲力主完全革命（十六日紐約） 
要聞一 
[蘇城光復記（二）]  
　　蘇撫程中丞未接蘇省都督之時當與民國軍商議數事（一）藩庫之欵不可移動（一）南京等處設有派兵來攻順預爲布置（一）兵餉設有缺乏不可攤派民間（一）各監禁押罪犯不可釋放若放出必致擾害地方（一）蘇地市面銀洋缺少周轉不靈順極力維持使人民安心營業（一）各衙署案卷不可移動各事商妥後方接授都督篆務　 
　　程都督視事後各營紛紛歸順惟江防第五營管帶李景福第十三營管帶王斌修所部兩營因其餉由金陵給發歸張勳所統不肯歸順昨日業經議定照行軍辦法各兵勇每名加倍給餉員司則加半給餉傳諭遵照後該兩營員弁勇丁等各袖繞白布扯起白旗立時歸順飛划太湖各水師營至此亦均要求加餉經都督一一允准每名每月均加半給發各營弁勇均已一律袖加白布歸順是晚城内外各路巡警聞信亦要求加餉一律不上夜崗旋由蔣道禀商　　上海道署被焚圖　　都督府允准加餉始各上崗浙西鹽捕各營勇丁聞信亦要求照加該軍總統洪爾振以鹽捕營餉係由杭嘉松甲商處所發一時未能允許致各營弁勇紛紛滋閙洪統領一時無可如何已赴都督府請示矣 
 
 

Page 5

 
 
　　蘇省軍政府司令處本設於督練公所内與都督署中間之門昨已開通十六日都督程德全同各官在公所會議將督練公所改爲總務廳以章駕時爲廳長參議政務當艾忠琦（新軍協統）吳茂節（公所參議）二員未到（或云已他去矣）並議定劉之潔爲協統以四十五六兩標改噕爲第一第二兩標派盧世儀邱振二員爲標統並以左右路巡防隊及兩中軍處之兵改編爲第三第四兩標派陳有珍仉志鵬（中軍參將）爲標統均歸劉之潔統轄 
　　司令處於十五日特派敢死隊二隊各帶軍械聞分赴鎭江杭州等處出發云十六日並以杭州南京鎭江各處尙未恢复亟須分别擇要扼守聞議定派江防第五營李景福第十三營斌修帶隊震澤一帶駐防並派新軍兩營分赴楓橋滸墅關及火車站各處扼要防守當司令處派出新軍分赴防地時並拖大砲一尊出城行經胥門城門口居民觀看衆多皆欲擁隨出城城門各兵當攔住衆民不得擁擠新軍聲言我們去打仗的一時言語不通衆民以爲要閉城開仗相率驚碱奔逃各店鋪聞之紛紛閉門直至來遠橋一律關閉以致城内居民恐慌異常歷三小時之久始經新軍數人乘馬前來說明緣由並令守城門兵不得操切從事民心始安各店遂如常開市 
　　十六日蘇省軍政府聞悉南京有江防二營旗兵三營隊一營步隊一營並帶野來蘇之說當即派新軍砲戰車砲四尊往閶門城外滸關一帶防守另派敢死隊三十人各懐炸彈前往無錫守候迨後又聞該隊等守候至晚未見軍隊到來業已返省矣 
　　蘇城各團體中商會總協理尤紳先甲吳紳理杲及龐鼐君龐天生倪詠裳敎育會孔紳昭晋江紳衡自治公所吳紳納士董事會方紳雅南等同往都督府謁見面商 
地方善後各事都督以大局初定地方上整飭秩序保護治安端頼諸袖實力輔助等云商議良久都督又諄囑望商會設法維持市面其商團亦望商會主持辦理民團歸自治會辦理均須趕緊設法擴充爲要各紳退後都督府即發出告示云 
　　照得維持市面端頼典業錢莊萬一停閉阻滯人民易起驚惶業經宣布獨立公共秩序如常要知共和政體原　有益地方仰即照常貿易大家保全安良毋得自相紛紛擾以免故事張皇派督軍驚保護書夜梭巡不遑倘遇氓滋事立即正法當塲 
[城自治公所亦出示云]  
　　照得民軍到蘇一律秋毫無驚居民切勿慌急其各安分營生倘若　亂秩序自遭損害非輕匪徒如敢擾亂巡警商團拿懲特此通告週知各界共保太平　　蘇城新招各路民團並蘇商體育會及第二第三支會各操員约於昨晚出隊通夜梭巡城内異常 
安謐 
　　蘇垣各學堂無論官立民立均已暫停上課聞學界各人紛紛剪髮改裝者甚多 
　　蘇省軍政府於十六日得信常州府城已於十五日一律懸白旗歸順民國軍市面安靜如常又無錫亦於十六日下午懸旗歸順云 
　　蘇省四十六標兵士退伍後尙未招補足額現在都督府已出示招募近日應募者甚多昨日有高等巡警學堂學生一百人願盡義務充當敢死團勇已赴報名處報名註册目下應招者約有一千數百人業經軍政府點騐各發軍服一套飭令赴楓橋歸營編入隊伍矣茲將中華民國蘇軍大都督府出示招募原文附錄如左 
照得立國以尙武爲先保民亦資兵力蘇省征兵久有成效而經費有限未能成鎭各地 
方實不敷分布茲者義旗初建用特變通辦理征募並行凡本省及各省人民具有從軍資格悉行招選畛域無分編人步隊四十六標爲蘇軍第二標有志同仇敵愾者速來投効以備挑選報名在本城督　公所無得意存觀望裹足不前本都督整軍經武之盛心我同胞必各有同情也 
[名醫到滬]  
顔君伯卿向住寗波白水青松二十餘年求診者告皆應手取效六邑城鄉有口皆碑今庽申江英大馬路五龍日昇樓北首恆豐里第二百八十八號本月十五日開診恐諸君未及周知特此告白　友人金康年代具啓 
[金陵華衡藻在申]  
華君應聘來申暫庽跑馬廳德人里凡我皖寗知交誠恐訪尋不易代登廣告以諗同人診例照省一律美界及城内南巿酌加四成　皖馬壽同寗王嘉榖同啟 
[紅十字會會員鑒]  
金銀佩章憑照業巳製就請將憑單來會掉換凡懸本會佩章者得以出入有軍務之地受軍士之敬禮應如何鄭重懸此佩章者當遵守萬國紅十字會定章幸勿移借别人以失佩章信用而固本會名譽此佈　上海三馬路紅十字會辦事處謹啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[浙江光復記]  
　　杭州民軍於十四夜起義數小時間大事告成誠爲吾華民國幸福茲將起事情形詳述於左九月初鄂事得手各省響應杭州有敢死黨多人絡續由上海來分住各旅館繼組織機關部於五奎衖諮議局諸紳均贊成之極力預備聨絡軍界警界曁各種交通機關及同志紳商人等至十四日已一律布置完備定期二點鐘起事先派人住金釵袋巷某姓民房樓上持有猛烈之炸彈等候號令届時兩標軍人各以敢死隊爲先鋒由黃金發蔣介石二君帶領至撫署鳴鎗爲號金釵袋巷民樓之炸彈即向署内抛　炸聲一作兩標軍人遂偕敢死隊在前後門鼓噪前進排槍手槍及炸彈同時並發倐時撫署火起烈燄冲宵不多時已成焦土巡撫增韞及家屬人等由敢死隊保護至羊市街福建會館暫住所有失散之家屬人等亦由新軍覓送至會館並未委屈織造聨榮亦被民軍拘住另行安頓一處至撫署之火至十五早六點鐘始息全署焚燬殆盡惟民房並未延燒一間民軍亦毫無殺戮惟當進攻撫署時有一更夫因欲入内鼓鑼民軍再三阻之有從當即槍斃其後又有一乞丐欲入内竊物阻之不從亦被槍斃又當開鳳山門時有管門之某營弁亦係旗人硬不肯開亦被殺斃蓋以其阻門而殺之非以其旗人而殺之也此外則並未妄戮一人當四鼓時遂分兵佔據軍械火藥各局及大清浙江兩銀行電報電話兩局並分派軍士監守滿營每門二百人以城站樓上爲軍司令部諮議局爲都督府當舉定湯壽潛爲浙軍都督周赤城爲軍司令官至十五黎明各軍隊齊集於城站聽候調遣當即發布命令分遣戰守巡邏各職居民均袖繞白布懸旗歡迎惟店舖未敢開門當由張君鏡如寅季兩昆仲帶同巡警在薦橋大街清河坊一帶勸令照常開市母自驚擾並邀同胡君晴波至商會宣告一切請會中再轉告各商於是各落排門安然貿易居民見商店照開人心大定惟滿營各門緊閉負嵎堅守當由都督府請杭府英霖及穆君詩樵到局磋商辦法總擬保存人道主義不欲以砲火從事並由增撫致函德軍將勸其歸順不意飭人持函往投滿人不問來意遽開鎗將送信人擊斃於是民軍憤激異常遂四圍開槍轟至十時許都督府復舉穆詩樵杭辛齋二君打電話通信滿營勸其投降遂約定穆君淮營面商旣而滿人舉貴林出營至都督府會議遂由周赤城君與之約定限今日繳齊槍械所有旗丁口糧暫仍支給久議不决適湯都督由上海趕回復與貴林面約兩方各守信用於是貴即回營傍晚貴林復出營請撤軍隊湯都督與之復申前約而去是役也民軍死事二三人居民無恙商業照常並聞都督府已分舉人員部署各項政治矣當民軍開門放入新軍時同時將錢塘湧金二門開放以便旗營中人逃走其用意甚爲仁厚誠以此次革命乃政治問題非種族問　也 
　　又函云民軍入院時衛隊管帶趙某標客葛某胆敢開鎗拒捕致傷民軍二人當場捕獲綑送諮議局業於十六日下午二時訊明槍斃十七晨復將增撫移禁陸軍小學加以優待運司陳玉麟先降後逃現匿某領事府提法啓某率眷逃匿下城鐵柱宮餘各署僅懸白旗槪未驚擾軍械子藥各局均懸星旗並在大清浙江兩官銀行抄出現銀二十萬銀幣四十餘萬十五黎明公推陸軍警察管帶童君爲都督出示安民上午九句鐘圍攻旗營民軍稍稍開槍而旗兵輒敢還鎗亂擊致斃居民多人其尤慘酷者竟將在内種菜及傭婦等漢民一律戕斃擲頭營外以洩憤民軍大怒力請用炮因司令部力主人道主義令增撫及某紳投函德將軍招降復將下書者轟死民軍愈憤架砲城隍山環攻適湯都督由申趕到親赴該營勸降德濟即派貴翰香（卽主持糜爛主義之貴林）代表到諮議局都督府磋商請和總司令周君勒令於旁晚七時交出鎗械允訂暫約兩條（一） 
 
 

Page 11

 
 
將全體旗兵一律改姓編入就地民籍（一）旗丁生計艱難入籍後准其照舊發餉徐圖善後該代表一一承認民軍卽摶令停攻不料該代表回營後懐詐悔約届期並不懸旗僅樹中立二字且敢狙擊營外居民司令官怒甚即飭城隍山開砲連發三十餘響將軍德濟情知不敵不得已而請降至夜半十二時始懸白旗並允十六日六時繳械大局始定當經湯都督派出臨時職員以便組織政治機關舉陳黻宸充臨時民政長周赤忱爲總司令官沈鈞儒充交涉長褚慧僧充　通長汪曼峯充巡警長其餘議員均派臨時招待庶務書記等職現聞民軍領袖咸以陳民政長（卽陳介石）鄕望不孚且係反對獨立者决擬於今晚七時特開大會改選褚輔成君担任十六晨七句鐘時駐防營門大開全軍紛紛繳械計新舊來福毛瑟等鎗四百餘桿舊式格林砲四尊機關砲四架大銅砲一架均已損壞　按修理槍砲工匠某甲於半月前奉命拆修暗將砲中機關拆去一件或云砲閂致昨日臨陣無一可用否則全城人民尙不知死傷幾何誠危險哉一其餘廢鎗刀械等物各營門堆積如山惟子彈獨少民軍慮其懷詐諭令全體出營逐一搜檢除銀錢官物外不准携帶放空後由官長帶領排隊入城詳細搜索續獲大砲快鎗多件均在河中及地穴内復在將軍庫内抄出現洋有三千餘元盡係銅質德濟已於昨晚縋城遁去聞軍政府擬即日將滿城拆去招撫寗家再籌安揰午後漡都督傳令撥出現洋一萬元犒勞民軍商務總會亦定於十七晨備猪羊各八口陳酒二十壜蛋糕一萬枚親送軍政府勞軍民軍站崗守衞時街巷居民紛紛備茶點供應貧户更備熱茶薑湯表示歡迎及下午旗兵代表貴翰香在營門口宣言謂今日滿漢一家意見盡釋軍械亦槪交齊代表之責任已盡等語民軍皆他顧含笑不理現在滿人出境者除軍裝外准其自由旁晚五時車站　又查獲旗兵兩名各帶子彈尖刀一柄當即扭送司令部並在錢塘門等處追獲逃兵先後七名分送就近警區悉將辦髮剪去縱之使逸現聞敢死隊員六十人業於晨刻渡江赴紹預備收復該郡及各屬縣並有該屬志士某某等二十餘人同行明晨當有捷報 
[𡩋波光復記]  
　　九月十五日午刻𡩋波人民以民軍已到道縣均已逃逸故衙署學校店舖民居及各種機關一律懸掛白旗當經臨時保安會派員諭令不庸驚擾照常貿易一面立出示安民力維秩序軍警氏商各團分班梭巡嚴行防範城厢内外安靖如常茲將詳情錄下 
　　民軍先入電報局十五日午前十一時民軍先入寗波電報局總辦沈怡儒先已逃出民軍以該局爲通信機關不容停滯當卽布置一切令其照常辦事旋即四出周巡而城内外已徧懸白幟矣保安會維持秩序寗波府保安會於十五日午前九時假法政學堂開參議會江護府曁陳副會長各參議員全體蒞會提議防務交通經濟文牘各科公推王任者住所辦事并討讑辦理細則並議由經濟交通各科幹事向大清銀行提議欵事議畢十二時旋聞城外内居民喧傳民軍入東渡門各舖户懸白旗電報局已爲民軍佔有人聲鼎沸經該會速派林司令長魏總團長王巡官馳驅街市諭令照常安居樂業并令防營及商民各團協力保守官署局所學校及各機關至午後五時人民安靜如常 
　　保安會取消十五晚八時保安會議决各條如左一議决保安會名義取消準用軍政分府名義公推劉詢爲都督常榮清爲副都督 
　　軍政分府之組織一舉趙家藝爲參謀部長二舉江畬經爲民政部長三舉陳訓正爲財政部長四舉盧成章爲外交部長五舉范賢方爲執法部長另舉張世杓爲都督府總務部長一議决軍政分府地址在道署一新關張旗由外交部交涉囑其改易各團分區夜巡十五日下午保安會江會長曁各職員立開緊急臨時會議决保衞地方辦法諭令軍營民商各團分區夜巡如下 
　　新軍梭巡地方江東大敎塲北門内外有育嬰堂北郭廟東門内二境廟西門外全公祠及火　局巡防梭巡地方南門觀音堂湖西財神殿江厦湯令公廟南西門外柳亭庵及城内軍械局民商各團夜巡地方江東區　紙各業商團民團江北岸商團氏團城區當業商團民團各分區域徹夜巡查秩序整齊頗稱嚴密　劉都督宣言書維黃帝四千六百有九年十六日爲中華民國寗波軍政分府宣告成立之期本都督承寗波府保安會之公推迫於大義勉承斯乏謹述宗旨用告爾有衆緬惟我祖黃帝誕啟中夏奄有萬方聖德峨巍載在史册蠢茲醜滿乘我内亂盜我神器　百六十餘年矣上國衣冠淪於夷狄中原豪傑久殷義憤此固爾有衆人人同具之心理不待本都督言之也茲幸鄂兵舉義不匝月而長江上下游尅期克復義師所指簞壼爭迎天心人事蓋可知矣本郡地濱海角形勢險要人文聲物久稱望邑尤應早日規復以慰先靈此 
 
 

Page 12

 
 
　　則光復大漢爲本軍政府不易之宗旨者一也嗟夫父老苦醜虜奇法久矣他不遑論最近數歲非僞朝所號爲預備立憲之時代乎而吾父老子弟所受之困虐何如名爲永不加賦而苛稅特捐百倍於增賦日籌三權鼎立而中央集權日見其鞏固至於親貴專橫日事防漢則皆吾父老所習知者不必贅言矣嗟夫大江南北連歲飢饉水厄本郡各屬之災荒亦屢見告僞朝則且修葺頣和園酣歌恒舞於大内矣嗟嗟脂膏有限朘求何饜解同胞於倒懸尙容片刻緩乎此則拯救同胞爲本軍政府不易之宗旨者二也謹述大綱布告爾衆幸各淬厲共勉進爲其和大國之民本都督有厚望焉 
　　外人稱道民軍寗波旣由民軍佔領其外交一切事務均爲外人所稱許自領事署以及敎會醫院海關洋行等處之外國人均各安善昨適星期各敎堂照常禮拜因之外人亦甚稱道 
　　寗紹輪船照常開班寗波因上海光復曾由寗紹公司及江護府電商該公司星期開班昨日接旅滬同鄉會復電滬雖警人心安船期照常 
　　文匯報十六日寗波訪函云波寗於十五日下午爲民軍安然佔領民軍初僅六人由羅君領隊先至電報局繼至各衙門所至各處咸受歡迎今日全城白旗飄揚景色爲之一變大街各店舖閉門約一小時旣而開門照常交易令人視之疑入夢境數日前商會已將此事議定即請官塲切勿抗拒此事民軍見城上已竪白旗即至大清銀行收歸新政府所存現洋四百餘萬元悉數運至城内下午四時羅君往謁英領事羅君爲寗波人新由英國回華年三十有五短小精悍操英語極熟父在漢口經商聞今日已設司令處於道台衙門全城已頒行軍律懸官未更仍任防衞之責城中廣貼告示凡損害外人財產或掠搶放火者即須斬首鎭海城及砲臺今日均被佔領人民亦均懸旗歡迎云 
[松江光復記]  
　　民軍於十六晨派數人來松探察進止時松人士已得蘇垣獨立之宣告乃急召集紳商軍學警各界至城自治所議事公推鈕鐵生君爲臨時會長鈕君稱離鄉日久未嫻近今風尙隨由楊蔭安君宣言時局難危土匪最宜注重惟邇日留防兵隊有至典舖恃衆强質者非設統一機關擔任防遏最易惹禍遂公舉鈕君爲軍政司長鈕君言鄙人學殖蕪淺惟對於父老昆弟極應稍盡義務復舉民政部長有與官府有感情者頭屬意戚守及大衆譁然不肯承認乃舉定謝宰平君並舉錢選青君爲財政部長沈思齊君爲執法部長（沈本裁缺仁和縣）沈君起言鄙人自杭歸見杭垣獨立官長照常借重今吾鄕似欲併去府縣人民習惯已久恐駭耳目且執法一席於舊律不適用新律未有依據並審判乏人恐不便率爾從事請俟三日後報命時謝君亦起辭鈕君曰吾民生死關頭爭於今日深望諸君共肩巨責力圖進行云云旋議决請華婁兩縣照常辦事即召兩縣漕總至令將已未徵解銀欵刻日全數繳報並查得强當衣物者爲第二留防隊兵乃請張壽椿奚叔平二君馳入該軍慰導隨集現欵預備給餉第一第三兩營仍請余劉二參戎管帶巡緝以提轅爲軍政府即出安民示云松江軍政分府示照得武昌起義同胞萬衆一心凡我義旗所指罔不鼓舞歡迎各省各城恢復從未妨害安寗松江毗連上海鐵路交通著名一經大兵雲集損害自必非輕今奉軍政府命但令各界輸誠茲已紛紛歸順具見敵愾同情惟願親愛同胞仍各安分營生洋人生命財產切勿乘此相侵轉瞬民國成立人人共享太平所用係松江府印信惟劖去滿文華婁沈李兩大令亦同出安民告示署銜爲中華民國華婁民政長戚守自交印信後本限三日内不得離署當晚忽謠傳穴壁圖逸飭騎追回同時中營余參戎因發餉事由第三營兵誤會與之齟齬竟被恃蠻毆傷夜間講武會警察隊巡防隊澈夜梭巡城内土紳議立保安會凡簽名入會者皆給械輪巡此係自衞身家槪不發給餉項茲將松城光復通告書錄下松城自十六日得蘇撫電後城目治公所即發傳單開會當塲宣布獨立衆皆贊成松府戚揚派代表蒞會當即推定鈕惕生君爲軍政部長謝宰平君爲民政長沈思齊君爲執法部長錢選青君爲財政部長另專設參謀部爲四部之總機關以提署爲松江軍政分府司令處衆議僉同當時因松府不親自蒞會故即派人至府署陳述衆意而松府白將印信交出并約三日内交代地方公欵及一併未了事宜大局遂定舊有之防營騒擾無序責成防營管帶余志斌三營管帶劉世奎分投彈壓擔任保護治安並請奚叔平君張壽椿君至各防營宣布軍政府德意飛划營沈管帶請其分撥軍隊任巡邏彈壓之責各段均設立自衞團當由參謀部發出六言韻示一道徧貼通衢城廂内外均一律懸掛白旗市面安堵　常人民皆欣欣有喜色口　光復大漢中華民國軍萬歲不絶松江軍政分府佈告 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[本埠特别紀事]  
　　滬軍都督通告一爲通告事其美忝承軍警學紳商開會公舉責以都督軍任才疏望淺不克担承惟當軍務倥偬之際一再思維與其推諉誤事負罪國民何如勉策駑駘共扶大義夙仰軍隊諸同胞志切同仇心存救國其美旣勉爲其𩋘諸君必共匡　逮爲此卽日視事特行通告至祈戮力同心亟圖進取所有一切風紀軍紀軍律其美當爲大局計萬不能稍事姑容也律即日宣佈特告 
　　滬軍都督通告二本都督探得留東滿族學生妄立敢死隊名目希圖混入武昌行剌民軍重要人物茲查有滿奴三名隨同漢奸多人到滬行蹝詭秘本都督除派暗探密拿外特布告同胞如有拿獲眞兇押解來府者每名給賞洋二千元來府報密因而拿獲者每名給賞洋五百元熱心同胞其各努力 
　　滬軍都督通告三爲通告事十七日下午二時各隊長官齊集本府（小東門内海防廳舊址）聽令並帶各該管隊兵士名册來前勿悞爲要 
　　滬軍都督通告四照得各營將卒及商警諸義士於十三百克復製造奮勇進攻具見同胞之誼陣亡及被創者尤堪憫惻極應給予撫恤所有和各空族即來本督府報名等詢明核實分别撫恤以慰忠義而勵敵愾 
　　滬軍都督通告五照得本都督府爲辦理軍政重要之地除本府辦事各員外閑人不准擅入倘有報告軍情以及謁見本府各職員陳述要公暨投入人員均須先至問事處接洽後由招待員導入客廳等候接見至各團體成隊來府亦須舉定代表一人進見是爲至要特此通通告 
　　投順之鈞和兵輪馬管帶現己私逃不知下落昨是軍分府代總司命已派王君樹穀接充該輪管帶一面懸賞緝拿馬管帶 
　　浦東民團刻已集二千餘人聞俟領到餉械即可聽候軍政府編制 
　　民政總長曉諭蘇杭現俱克復水師兵艦多已歸順南京兵無來路上海地方更更無戰事吾事胞儘可安居樂業業無再遷徙有時聞鎗　砲聲乃吾民軍之操練正以壯地方之聲威如有妄傳警信者必係希冀生事匪應拿送軍政府照軍法從事 
　　民政總長布告地方各處所懸國旗須與民政一式自即日起用黃帝紀元不許用宣統等字樣 
　　先鋒隊司令官發面布招募義軍文告照得長江一帶地方尙未槪行克復今奉民政分府前往攻擊凡吾大漢同胞具健全之體質有敢死之决心志願編爲軍隊恪守軍律共襄義舉者速至斜橋西園報名聽候檢查 
　　閘北司令部派周君德厚另招特别敢死隊一隊聽候調遺昨已編募成軍以軍學兩界人居多數 
　　上海領事公會昨晨會議對付本埠國民軍辦法决議盡力保守中立惟議事詳情秘不宣布 
　　大清銀行辦事員因民國軍以該行係官營事業欲派人收營於前日下秘密會議議决以現银五百萬存儲匯豐銀行以免爲民軍所有聞該欵係預備解付庚子賠欵者 
　　通商銀行於昨晨會議該銀行與新政府之關係 
　　聞江海關所收稅銀現照漢口辦法以總稅務司名義存於蒞豐銀行 
　　招商局各船於星期日下午三點半鐘撤下龍旗前日各董事會議後已諭各船懸掛民國軍旗總局屋頂亦有白旗飛揚 
　　電報局發電生要求先付薪資三月因未允所請前日五時各生同時罷工以表同情於民軍故借此要挾目下仍照常辦公惟由南京蕪湖發往北京之電均擱起不發所有上海電局現惟與民軍已經占領各地通電 
本埠新聞 
[城内種種]  
　　上海縣民政及司法兩部已組織成立辦法如左 
　　一設上海縣民政長一人駐縣署辦公由民政總長委任吳君懐疚應設佐理各員由該忆政長委任之 
一設上海縣司法長一人駐縣署辦公由民政長委任黃君涵之應設佐理各員由該司法長委任之以上兩部均於九月十九日起到署視事暫不定任期一俟部署粗定再行正式推選 
 
 

Page 19

 
 
城内巡警敎練所所長吳克俊於本月十三日上午八時逃走所有該所案卷器具私自携去昨日該所已懸牌佈告 
　　本埠各城門前昨兩夜均於二時一律關閉閑雜人等如無辦公名片一槪不准出入城内商民頗爲不便故經民政總長傳諭各門關閉時刻每晚准於十二點爲止茲將示文錄下民政總長李爲布告事上海各城門向來晚間十二時關閉現在應照常辦理關閉時刻一仍其舊不得過早過遲以嚴門禁此布 
　　前日謠傳松江派兵爭奪製造局時因此民軍分派各隊員趕速前往擇要嚴防城内各店剱得此警信紛紛閉户嗣由民軍詳細偵探實係提石營水師各弁兵前來投誠當經軍政府如數收錄各店舖亦旋即開市照常交易昨日製造局各工匠已經開工該處市面頗爲安靖 
　　本城小東門内之海防廳署民軍已於十三晚將查司馬驅逐之後昨日已改爲上海軍政分府當卽懸牌通示 
　　前道劉襄孫昨聞民軍有派隊前赴川沙南匯及沿海各縣攻奪情事因札飭該廳縣等妥爲防範（妙）所有印信切勿遺失（妙妙）遇有事變立即告警 
[閘北種種]  
　　十三日民軍起事時總局路焚燬民房十餘幢昨經黃局長派人出外詳查被災居民姓名傳喚到局諭衆開具財產損失聽候撫恤四路二區區官錢荃忠因辦事不公昨被屬下全體警員公禀黃局長將錢逐出另舉前充該區區官之藍君祝三以承斯乏刻已到差視事 
　　江灣三路五區十四日已懸白旗各巡警亦一律歸順區官周祖柱當派朱子昂糊貼軍政府文告忽有駐紥該鎭之粤勇二百名（即岑春煊由武晶帶回者）怪警局不先知照擁至局前鼓噪周膽怯從後門逸出局中長警亦散去多人嗣經屬下警員將周追回派人看管十五日由區長龔肇煊前往解决該勇亦即歸順昨日巳奉司令部派往吳淞駐守地方安堵如常各店舖照常貿易刻有該鎭圖董蔡小香開議會集舉辦商團輔助民軍維持秩序 
　　閘北軍政府人物總務長臨時局長黃維中蟄民民政長虞和德洽卿司法長張玉輝俠琴警務長蕭鳳祥敏森工程處工程師楊憲邦衞生處任依德水巡隊徐溥公期暗探隊官汪禺臣十三日因開手鎗謀擊參謀部長民軍管帶陳君漢欽以致激變汪遂乘亂逃逸聞與姚局長一同匿居新租界汪家向隹西門外華界昨聞已被軍政府將汪父拿獲解交總機關收押房屋發封偵捕隧奉黃局長諭查拿十三日與事時乘亂搬取局中公用物件及附近居民財物之人昨已查得三四家藏有此項物件當勒令交出聽候失主認領再行核辦司令部差遺隊員茅得林前日拿獲竊賊數人當塲殺斃二人現經陳管帶查有擅殺貧民情事已將茅拘禁候訊明正法以肅軍紀 
[張沛如雖死猶生]  
　　商業體操會員優等畢業生商團公會幹事員張沛如君因十四日晨猛攻製造局奮不顧身血戰身亡迭紀前報茲昨日午刻在張君府第殯殮後將靈柩暫寄陸家浜商團公會事務所即中國圖書公司鐘樓下旋於一時發引前導首載大炮一尊後隨者爲商團公會各會友商學補習會各會友南洋公學各學生商餘學會商業學堂郡學會等各學生排隊恭送並有藎呢金字軸幛大書興國男兒四字又拯救同胞見義男爲等白布軟匾額其靈柩用砲車裝載由多數會友抶執而行上有生榮死哀等字編綴花球其柩前有戰時血衣及革履分儲彩停車輛以示鼓動所過之處觀者莫不稱羡固不愧興國男兒云 
中國南洋大學堂 
[開幕大會記]  
　　本月十六日爲本埠徐家匯中國南洋大學堂開幕之第一日下午四句鐘在大會堂開全校大會首由唐蔚芝監督宣布開會宗旨約分五端（一）本校自今日起改名中國南洋大學堂諸生當知以維持學堂之毅力維持中國（鼓掌）將來須成爲中國第一大學（鼓掌）校旗所到之地卽中國國旗所到之地（鼓掌）（二）維持本校之道首重經費經費不外開源節流二法節流之法諸生代表朱寶綬謝尹等所陳减膳减薪二事均可照辦開源之法鄙人當竭力籌畫（三）本校仿照泰西大學堂制度不再設敎務齋務庶務三長以免隔閡（鼓掌）敎務之事分科由科長擔任齊務事由監學擔任庶務長可改爲庶務員（四）本校學團須用鎗子已設法購領（五）剪髮一事鄙人深表同情明日鄙人亦即剪髮（鼓掌）從今日後鄙人有四語爲諸生勉曰固結團體保守秩序提倡風氣咸與維新（鼓掌）次敎員李頌侯君演說謂本校旣改名爲大學（一）須通造已經獨立各省（鼓掌）（一）須通造留學外洋之本校舊同學（一）須登報廣告海内學界（鼓掌）次由學生黃理中君演說謂本校業經獨立監督由全體舉定請舉唐先生爲中國南洋大學堂監督贊成者起立全體起立次提議本校須 
 
 

Page 20

 
 
　　添半政經濟學等科以符大學制度（鼓掌）次學生謝尹君演說略謂大學在實不在名諸同學當各奮發以求名副其實（鼓掌）次由學生周槃君提議徽章請各班繪圖選擇衆鑽成（鼓掌）次學生文之孝君演說謂本校掛國旗一事極爲光明磊落以後諸同學事事須求光明磊落（鼓掌）次學生譚作民君演說謂唐先生爲中國學界革命之第一人本校改革即爲全國學校改革之機（鼓掌）次學生葉鳴珂君演說謂本校從衣章程爲高等實業學堂之章程以後須另行組織中國南洋大學堂之章程（鼓掌）次學生陳郁瑺君演說謂科學外須注重體育保存中國庶可以維持學堂今日在校諸同學宜習練折衝禦侮之方（鼓掌）次復由學生黃理中君演說謂本校齋務長陸規亮先生昨由全體攻擊公舉代表謁見唐監督請其卽日辭退已蒙允准可見本校上下同心以後永除隔閡云云（鼓掌）演畢已近六句鐘會堂之上電燈齊開光明如晝遂大呼中國萬歲南洋大學萬歲而散 
[順水推船之好機會]  
　　正元謙餘兩莊經理戚雅芳何紀雲何兆政田龍意等四人因欵項紏葛未清曾於去年六月間提押公廨訊追詎料該四人均挺押不理以致拖延迄今日前突由某書館經理人夏某（眞聰明人眞解事漢）函致洋務局劉襄孫觀察謂現下市面緊迫該二莊戚雅芳等四人熟悉商情須即出外經辦莊事請推情札飭公廨准予保釋云云劉槪然允准已札公共公堂轉商該管領事即行保釋 
[紅十字會員住宅失火]  
　　有紅十字會甲乙二會員望眷屬住居法租界嵩山路九十七號洋房内昨晨四句餘鐘該屋忽然火發左右隣皆洋商住宅聞警直起援救得即息滅當時焚斃一人事後捕房將某乙及眷屬拘入捕房據供係炸彈爆發所致麥總巡以事關紅十字會員且係炸彈肇事須澈底根究判一併收押一面即帶同繹員趙君乘坐馬車親往該處詳細察勘以憑研究 
瑣聞 
[城内]  
　　日人參觀都督府○昨日旁午有日本人西洋人男女餘人先後進小理東門至滬軍都督府遊玩由招待譯員導入遊觀一週舉手爲禮歡然而退下午又有女校員二人乘東洋車至民政府遊玩亦由招待員導引遊觀一週而去 
　　友助團會議出巡○本城八舗友助𫄏商團昨日遍發摶單云即晚九時齊集老北門内廣福寺橋南思濟室内會議出巡事宜 
　　火神警破好夢○昨晚十一點鐘時新北門内三牌坊大街盛家弄口一百廿一號門牌愼昌祥洋貨店忽然失愼登時冐穿屋頂不可收拾該店主夫婦由睡夢中赤身逃出由近鄰給着衣褲而去所有貨物不及搬出幸經八鋪安濟社段董陳慕萱君連日率同救火會友日夜防備常開龍頭一聞火警立接皮帶開放又近處虹橋七舗利濟社南三舖總安社四舖永慶社均驅皮帶洋龍竭力灌救俄而新舞臺及各叚洋龍齊至帮同救熄約歷一鐘之久計焚燬門面樓房一幢左右鄰居幸未殃及畧被焦灼當火熾時本城商團體操會各會友及巡警民國軍等到場彈壓並無匪徒搶火肇事 
　　派員驗屍○二十五保三圖地保唐全坤昨投城内民政都稱有無名男子自縊身死屍身經捕房昇往虹口斐倫路騐屍室令身報請相驗經李總長派委捕廳劉季申少尉帶同刑仵人等蒞所驗得委係自縊身死查無屍　飭堂收殮標封召認 
　　私刋紅印○救火聨合會副會長毛子建昨因要公至民政府署適遇龔某胸前掛有二舖商民自衞團字様紅印白布一條詰之據云係敢死團王炳之兄王阿麻所給毛君即行扯下叱去持布往謁民政總長李君訴知前情李君大怒以此等蠧役胆敢私刋圖章實囑可惡飭令查獲照例治罪云 
　　房東房客鬥毆○民人陳雨清江炳生二人於前晚六時在途爭鬧鬥毆經紅赤十字會會員查獲併送四區轉解一區經陳區長升訊陳雨清供稱住石皮弄錭匠爲業租住江炳生房屋業已三月祗欠洋一元不料江姓硬欲小的搬遷非不允從因小的之妻分娩在即一時未便當被江炳生之妻邵氏將小的之妻頭腦打傷沇血不止困此與江理論江供稱妻與陳朱氏爭毆屬寶二人揪扭以致失手叩求免究陳區長驗得陳朱氏傷勢尙輕判江炳生給陳朱氏醫傷費洋三元以後不准鬧事雨造遵斷 
[南市]  
　　冒充敢死團○冒稱敢死隊之王炳即阿毛於十四日在製造局冐領鎗械携至城内向顧姓糕糰店拆稍三元顧不允爭持由商團會友拘住交保將鎗械送至軍政府茲被該府查知以事關冐領軍火未便姑容函致民政部飭提時王已逃避無蹝即將伊父王長生拘案由陳裁判提訊王供己求准李總長釋回在家鎖禁不料私逃不知下落務請寛限姑准交保𨑙交該子到案候究 
　　查究汪禹臣○前閘北巡警總局偵探隊汪雨臣於十三日民國軍進攻時汪即竊取軍裝胱逃茲被軍政府參謀王世英查知其事立將乃父汪某拿押至其家查抄並無軍械立將汪宅庖丁鄺禹川並葉忠甫謝森山等拘送西區詰其汪之下落均推不知昨晚裁判所由陳裁判提訊鄺供湖南人葉供安徽人來滬供居甫經數天謝供在白大橋茶葉店爲伙因探友進内飭不知情詰鄺等汪之所莊軍火均供不知判一併留候軍政府查明再行發落 
[英租界]  
　　會審官無趣○公共公廨正會審官仍由劉道委關絧之代理聞副僵會審官委法　員聶榕卿兼代昨晨關聶兩人蒞廨檢查前任虧空公欵甚鉅即禀請劉道核示會審公堂仍由王襄讞會同美哲副領事會訊襄讞以民國官制服式未定遂便服升座並諭堂站差役人等一律將大帽除去 
　　寳山縣可憐○寳山縣城爲民軍恢復後查得該縣尊胡調元虧空公欵甚鉅當將其髮辮剪下着押機公欵否則即以軍法從事詎胡家丁陶成張炳王福與女備吳傳氏串同至新閘愛文義路胡妻錢氏處誑稱胡被民軍拘留須三千元可贖已籌二千元尙少一千元等語胡妻信以爲眞即與其新嫁女兒湊洋一千元即交陶等四人賫往民軍前求釋詎陶等將洋分肥逃逸旋氏至寳山詢無其事回滬報請捕房派探在新閘派克路某號屋内將傳氏查獲昨解公共公堂請究錢氏仍以命婦自居上堂投質見者哂之據供一人已爲民軍所獲求提在逃二人嚴究訊之吳傳氏供稱十四日率小姐之命持書至寳山探望老爺見城被民軍圍困驈行返滬所有洋元係家丁陶成等送往婦人並不預聞乞鑒王襄讞核供會商美哲副領事判傳氏押候補提同黨到案禮拜四再訊 
　　女押犯　逃○公共公　女押所女犯共有一百餘名近以上海爲民軍恢復縣署罪輕各女犯均奉民國軍政分府恩釋謂公廨亦在範圍之内伊等罪非十惡未奉恩釋深抱向隅於前晚十一句餘鐘所中上下各女犯相約同逃始則妄稱三層樓上火警同聲喊救因管押員司與官媒已早回家所中惟留一二傭婦不敢答應各女犯遂將各號房門上鐵鎖扭去並將木栅搗毁蜂擁衝出當經駐廨西捕聞悉立命看鬥印捕入内阻止一面用電話知照匯四捕房立飭中西印各捕持鎗到廨彈壓各女犯始不敢衝出旋由廨差禀請王襄讞至押所門首向各女犯開導再三勸令回所並未走失一人惟男押所各犯係錢債紏葛均上等商人頗極文明並無野　舉動安靜無弊至爲首圖逃之女紀任閔氏祝氏等業已查明聽候帶堂核辦 
 
 

Page 21

 
 
　　收發員虧空○於共公廨收發委員王信甫困虧空繳欵經代理關讞員查悉着交妥保候查明實數再核 
　　張全生失散○十七歲江陰人張全生因隨同鄕人許昌寳來滬在途失散由捕帶入捕房昨送公堂盤詰據供父名張加寳等語奉判送回江陰交其交領回 
　　携械違章一○民國軍敢死隊彭祖齡胡炳炎吳兆安近奉黎督都命令來滬効力昨均身帶佩刀由開北至滬南製造局困道經租界被新閘捕房六百十三號華捕查見以其違章一併帶入捕房旋解公堂經王襄讞會同美哲副領事訊明判各罰洋一元充公軍械給還又閘北商團會友楊生因帶洋鎗經過租界亦經巡捕查見帶入解案訊明亦着罰洋一元充公槍向捕房領取 
　　携械違章二○民國民政部長昨日派弁蔣正午至閘北駐防因蔣身帶指揮刀經過租界被捕查見以其違章帶入捕房旋解公堂訊據蔣供今日四路一區缺少巡警站崗奉命派往惟法界向來通融不諳英界定章等語　判　洋一元充公軍械發還並諭以後如有緊要身帶軍械過境者先須至捕房聲明以免臨時延悞 
　　拐賣婢女○葉坤泉控張楊氏陳錢氏吳顧氏串拐伊家婢女金桂得洋五十元價賣與虹口南潯路十號門牌鴇婦陸王氏花烟間内爲娼等情於昨由挆將各人一併獲解公堂訊供一過判錢顧兩氏交保陸鴇楊氏與女分别押抵查明下禮禮拜四訊核 
　　抵單不贖○王妙全控顧銀福抵單不贖等情昨由差探將顧傳案奉判過堂候訊 
　　鎗斃病馬○夫王阿全毛阿東匀因將病馬駕車由西捕查獲兩馬送請醫院醫治無効用鎗擊斃昨由捕房將兩人傳案奉判各交醫費洋四元開釋 
　　西商賽馬二詰○昨爲旅滬西商秋季賽馬之第二日計賽九次第一次十二馬西人小馬立卽粉紅衣帽白馬勝第二次九馬洋人馬勒白衣紅帽黑馬勝第三次十一馬西人老林子紅衣白帽白馬勝第四次六馬匯票西人果志黑衣帽白馬勝第五次九馬强生代洋人買松湖色衣帽白馬勝第六次十馬西人奥爾登代大英公司黃衣帽青馬勝第七次五馬西人馬勒白衣紅帽黑馬勝第八次十四馬强生代怡和洋行黑衣帽黑馬勝第九次十馬祥茂洋行小白格爾代洋人潑林粉紅衣帽青馬勝 
[美租界]  
　　到處歡迎共和○閘北南市城内宣佈獨立後美界天　路西華德路各店舖首先懸挂白旗已記前報昨日楊樹浦引翔港一帶商號亦聞風興起一律商挂白旗以表歡迎 
　　招募陸軍前昨兩日軍政府派員至美界一帶招募陸軍應募者已有數百名民心踴躣可見一斑 
　　女屍何來○楊樹浦美興街後田旁茅草内有年約二十餘之女屍一具左臂已被砍落頸項纒有白帶身旁有鼻烟色夾襖一件下身穿格子布褲小脚無鞋昨晨由捕房查悉飭地保嚴耕本查明報堂收殮免驗 
　　女犯滋閙○昨午匯四捕房傳電話至美捕房因新署女押犯在所滋閙請捕頭派去印捕三名以資彈壓 
　　馬夫捉逃○北河南路三百九十八號馬車行主某甲昨報捕房去有女巧雲年十九被馬夫某乙拐逃請爲查緝捕頭准之 
[法租界]  
　　刀斃叔　案二詰○某校校童戴招尙因爲百靈鳥啓釁將小洋刀戳斃族叔祖一案茲捕房將戴解訊據供捉得飛鳥一到豢養在家爲族叔祖榮才得洋兩元四角私自給還失主昗錫生小的聞知後即斥其不應詎伊已飲醉即搶持長木一株奮赶前來打我因勢力太猛致跌扑於地木竿適中腰問移時損命小的身畔之小刀係裁紙所用豈能致命吳錫生供所竊之鳥逃出當給洋兩元四角向黃才贖回餘事不視屍弟黃啓投求伸雪中西官會判退去招尙押候再核 
　　凌虐養媳○陳姓養媳鳳昭時被惡姑陳謝氏凌虐爲衆隣不平報知捕房一併拘廨請究聶司馬訊實判押七天鳳昭送堂留養 
　　逃犯　獲○逃犯陳桂生於去年在押脫逃後迄未弋獲昨爲包探據見拘入捕房解廨請辦中西官判押西牢二年期滿逐出 
　　詎收碟碟○王福生冐充醉白園值堂至廣在棧及其昌船局詎收碗碟當被察出送捕解廨請辦聶司馬判押一月示懲 
　　更正十五日本報來函云有三江共和都督大元帥薛森者曾至寗波數次專在學堂及各團體以告貸旅費爲詞騙取銀錢昨據薛君館面告並並無其事名譽攸關合爲更正 
來件 
[卡公毅創辦學生守衞團意見書]  
　　本埠各學堂諸君公鑒竊以國家興亡匹夫有責吾儕平日以將來之主人翁自命主人之名義固尊榮主人之擔負亦繁車近項銅山東倒洛鐘西應自武起義以來僅僅兩旬風潮已及上海投筆從戎儒林佳話抑亦人人分内之事披讀報章見有學生軍之設則我人之趨向從違不待躊蹰自當立记然而鄙人管見以爲學生軍之外尙應有學生守衞團之設葢學生軍意在進攻關於戰事守衞團意在保守屬於治安當此海内多事之秋設使治安不能保守雖有勇武之士奮不顧身趨赴前敵而連年水旱頻災吾民之困苦已甚一旦防務空虚難免無搶　騒擾之事果爾則凱歌未奏而家室已無行者何能安於心秩序紛亂盜賊横行居者何能樂其業由是而觀組織守衞團即所以行吾輩平日之志知即所以贊助學生軍之成功不寗惟是家庭之意見胆量之大小與失武事之嫻熟與否身體强弱何如人各不同自量資格足以從軍從軍固極妙事設若不能則入團守衞買爲吾輩勉盡　務之唯一方法語云兵兇戰危足見戰爭時代寳屬至危極險舉凡一切平日不堪遭際意外之事此時或將出現吾人空屬寄寓本埠者居多此刻若不未雨綢缪他日禍起倉卒始悔舉行不所謂坐以待斃者何異即使遠道負笈而來雖與上海之關係較輕然上海爲我國第一大埠於經濟上敎育上實業上及一切其他種種方面與將全國之發逹俱有莫大之關係萬有能使之虑於危險地位　之財產上海爲一家最重要之產物凡遇事變人孰有不先保其重要者諸君不見南北市運商團乎彼非人人皆有職業者乎彼固未曾久事詩書非若我輩之自命明理彼固有父尋妻子仰事俯畜不可一日或缺面竟毅然舍車馬荷鎗械於月黑風狂更深人靜之際飽當勞苦面眉宇間咸欣欣然有喜色亦若何幸而得此也者則我輩又焉可妄自菲薄而不勉力附驥以遺後日之譏且此事在本埠并非創舉龍門師範於未起羡以前久已屈隊巡邏則我人此刻僅須連絡擴充即可志　閘北巡士多已調往重要地點防守商團帮同巡邏人數尙嫌不敷友人黃君將鄙人創辦本團之事告被局中亦甚以爲然可知此事寳屬刻不容緩爲此特將創辦學生守衞團意見書通告全埠愚者千慮果有一得即請賜函指示以便定期集議共籌進行方法居民幸甚上海幸甚中國幸甚青年會學生卡公毅謹啓辦法大槪錄左一定名學生守衞團二職務巡守地方積查宵小以補巡警商團之不及至於戰事决不干預三額數本團暫不定額四資格年在十七歲以上身體健全能耐勞苦有家庭許可證據者均得人團五經費操衣伙食各人能自備者均自備其他公費上書官長巡警局　其協助六地點辦公處及操場或租或借集議商訂 
[海上閒]  
　　前日下午。本埠紳商學界。在城内軍政府大會議公舉陳英士君爲滬軍都督。軍政民政。槪歸統轄。一時拍手聲。贊成聲。全體一致。是不啻舉上烸數十萬生命。數千萬財產担負於都督一人之身上。 
　　雖然。上海居民。大半屢於租界。租界主權。全繫於會審官。吾望陳都督注意此生命財產之保障。以慰租界住民之望 
 
 

Page 22

 
 
   
 
 

Page 23

 
 
   
 
 

Page 24

 
 
自由談 
[微文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎即請開明住址以便隨時通信惟原稿恕不奉還 
游戲文章 
資政院記[  仿待漏院記（愛）]  
　　專制不言而羽毛豐淫威盛者。何謂也。三手之文。四足之武拍其馬矣。立憲不言而百姓怨萬邦笑者。何謂也。三公作僞。六卿獻媚。失其道矣。是知滿逸於上漢勞於下。違乎天也。今之善革政治者。自美法至墨葡可効也。是不獨有其强。要皆務於公耳。况鐵血革命。以逐一人。海外國皆然况。中華乎。滿廷自前歲改舊制。設民選資政院於北京城之内。示立憲也。乃若泰四立憲。東亞未明。議長蒞院。煌煌言讑。議長至止。琅琅鈴聲。大門未闢。侍衞森立。撒蓋下車。昂然而入。開議之際。議長其有思乎。其或外僑未安。思所保之。外邦孱弱思所割之。海軍未充。何以擴之。商途未廣。何以闢之。氣球行空。我將製之。飛艇利戰。我將用之。兩國不和。嫌隙薦至。預籌策以防之。百姓不安。嗟怨日生。思薄稅以恤之。愛心忡忡。當衆而發。九門旣啓。四聰甚邇。議員言焉。議長决焉。國威於是乎大張。衆民以之而安寗。若然則總百官食萬錢。非幸也宜也。其或民心已散。思所愚之。乾修暮金。思所攫之。高爵厚祿。何以致之。鐵路商辦。何以奪之。國債千萬。我將借之。格殺勿諭。我將行之。川省告急。上有怒容。飭屠户而殺之。鄂事糜爛。上有憂意。搆虚詞以解之。私心慆慆。假寐而坐。九門旣關。重瞳屢回。議員言焉。議長贊焉。國事於是乎壞哉。革命以之血興焉。若然則死下獄投遠方。非不幸也亦宜也。是知一國之政。萬人之命。懸於議院。可不愼歟。復有尸位素餐。衣架飯桶。竊位而苟祿。備員而全身者。亦無所取焉。東浙布衣童愛樓。爲文請登報牘。用斥於奴滿者。 
[嫖學研究會章] [  （化塵）]  
　　一本會以研究嫖法講求嫖術爲宗旨。 
　　一木會暫假下海未開馬路未得里鳥有公館爲會所。一俟經費充足。再議自建。 
　　一本會公舉老於花叢者二人。爲正副會長。 
　　一本會設調查記事會讦庶務四部各遴選幹員二人。分任一切職掌。俱載詳細章程） 
　　一本會會友。凡屬嫖客。均可入會。惟年逾古希及尙未成童之人。均不納。 
　　一本會常年會費。每年十三元。一次收足。入會時加增入會費兩元。 
　　一本會每年逢春秋二季開討論大會一次。逢端午中秋。開羣芳大會一次。每月逢三六。開常會一次遇有特别事故。則由會長。宣布。開臨時會。 
　　一本會届開會期。會友務必均到。俾彼此討論。各抒已見。以匡不逮。期與本會宗旨相稱。 
　　一本會每月刋嫖務雜誌一册。凡對於本會一切事宜。統行揭載。 
　　一本會組織伊始。一切未臻美備。茲定一面擬就簡章。登報聲明。一面另刋詳細章程。寄分各埠凡我同志。尙其見敎幸甚。本會發起人大嫖客謹白尊讘閣詞選 
[讀詩一得] [  （淵淵）]  
　　佇看鐵血橫飛日。可是男兒　凱時。此革命軍之得勝也。 
　　他年。滅盡南蠻種。痛飲中原酒萬鐘。此革命軍之成功也。 
　　若使龍城虎將在。不敎胡馬渡陰山。此革命軍之祖宗也。 
　　中宵娘子軍聲起。匍匐妝臺　檄書。此赤十字會之義倈也。 
　　倈劍中宵常起舞。何時飽試虜人頭。此愛國男兒之生活也。 
　　培養靈根千萬樹。國魂何處賦歸來。此愛國男兒之志願也。 
　　匹馬崑崙勒石還黃金寸土漢河山。此革命軍之專業也。 
　　今日知音一聽留。江南無處不闻歌。此革命軍之檄文也。 
　　大家都是花花面。一個忠臣值甚錢。此賣國賊之本領也。 
　　甘心異族欺凌惯。可有男兒憤不平。此保皇黨之假立憲也。 
　　鐫功奇石張宏範。不是胡兒是漢兒。此漢奸之賣國也。 
　　漢兒學得胡兒語。爭向城頭罵漢兒。此資政院之功狗也。 
　　出師未捷身先死。長使英雄淚滿襟。此革命軍之臨陣也。 
　　此去好馮三寸舌。再來不值半文錢。此袁世凱之出山也。 
　　掃　胡塵歸漠北。獨完民族奠風。 
 
 

Page 25

 
 
波。此革命軍之北上也。 
　　敵彈未破先流血。大好男兒作嫁奴。此薩鎭冰之統軍也。 
　　商婦不知亡國恨。隔江猶唱後庭花。此北京大老之現壯也。 
　　觀君莫洒相思淚。留與明朝更送人。此漢奸之流淚也。 
心直口快 
[實在苦憐] [  （子堅）]  
　　風雲日緊。警耗頻來。政府無可如何只得下罪已詔書。以收拾已散之民心。實苦憐。 
　　政府以克復武漢。無曾左其人。只得。以八十餘歲之白鬚老翁。爲湖廣總督。實苦憐。 
　　湖南亂起。道台江某。只穿一件短衫逃出衙門實在苦憐。 
　　拿破崙眞英雄也。以一驕而死於荒島之中。實在苦憐。 
　　官軍憂革軍之勢太盛。不敢勇往直前。實在苦憐。 
　　漢口居民。爲官軍放火之後。父子不相見。兄弟妻子離散。實在苦憐子堅做了許多心直口快。寄至申報館内都没有登出來。實在苦憐。 
[官塲心頭半打] [  （愛）]  
　　逃官如瑞澂等。已縮首縮尾。無洞可鑽。尙有多人。以雷霆之筆。在後追擊。可恨。 
　　資政院議員。得着乾修。甘爲政府之走狗。欲以假立憲壓衆。人媚朝廷。偏偏被人指破。可恨。 
　　下罪已詔。速開國會。斥退貴族。舉漢人爲内閣總理。種種緩兵之計無效。可恨。 
　　袁世凱蔭昌蕯鎭水。均謂武昌指日可下。今遷延日久。毫無進步。封侯將無望。可恨。 
　　滿軍日戰日少。漢軍日戰日多。今日得一寸。明日失一尺。功狗用盡氣力。袛博一個戕害同類之臭名。可恨。 
　　求退不得退。求和不得和。糧餉日短。壤地日縮。援兵日降軍火日乏。竟成騎虎難下羝羊觸藩之勢。可恨。 
[戲攷] [  （吳下健兒）]  
　　天水關。一名初出祁山。又名取三郡。蜀漢諸葛亮平南後。出師北伐。兵出祁山。魏使夏侯淵之子楙禦之。亮使人詐謂夏侯都督受困。請各郡援救。待其出兵後。即使趙雲襲取其城。守將中計。遂得二郡。至天水。守將馬遵聞信。急欲出救。爲姜維所阻。謂都督固官援救。而天水亦不可不備。恐諸葛亮　聲東擊西之計。以襲天水。請馬提兵江城。待蜀兵來。則回擊之内應外合。以困蜀兵。馬從之。離城不遠。趙雲已至。馬與姜夾擊之。趙大敗而回。亮大驚。探知姜甚孝。乃濳以兵往翼城取其母。姜聞信提兵往救。亮擇軍中之貎似姜者。喬扮姜維。夜半攻城。謂姜已降漢。馬駭甚。黎明卽退。姜維回天水。請馬開城。馬以爲誑已也。以亂箭射之。姜擬投他郡。爲亮伏兵所困。不得已遂降。劉永春演此劇去姜維。唱慢西皮一叚。字字跌宕自喜。聲聲激越不平。至（賽過當年美髯公）美髯公三字。有一落千丈之勢。更非時下所可企及也。 
小說 
[短篇滑稽彿國立憲] [  又名抖亂西遊天許生]  
　　話說花果山孫行者。自從王母娘娘蟠桃會内偷吃了仙桃之後。從此神通廣大。名震上下。而活佛國見其具此本領。亦甚願倚爲柱石。孫亦自謂無敵。益自驕妄。其後卒因大鬧天宮。逃不過如來活佛手掌之中。因之按在五行山下。已一千餘年。一向太平無事。也不想著伸。即使小有風雲。尙可憑着牛魔王沙和尙猪八戒等。胡亂溷得過去。其奈活佛國王。本無佛根。道連又次。平時全仗一般奴隷性質之牛魔王等。百般謬妄。遂致積成不可侵犯之勢𦦨。由是從安樂中。漸漸生出種種驕奢來了。像龍華寺裏的住持一樣。平日裏專與諸尊羅漢。及大比邱衆等。不守清規。恣淫無道。惹得這些妖精鬼怪。個個想受些香煙各施連動手叚。招些無底洞的老鼠精蜘蛛情各種妖姝。一獻進去。無不所謀立就。於是弄得國中不成樣子。剝削脂膏。侵辱神胃。怨苦之　。迷天盈野。因之天時爲變。妖孽並興。天台山之桃李深秋花放。許遜原之鷄犬。俱作人言。以及火𦦨山之爆烈。紅孩兒稱神童。種種不經怪誔不可枚舉。尤奇者。連這至尊極聖之王母娘娘也會跟人逃到下界來了。看官可知這佛國如此景象。差不多與吾國從前桀紂時相近。他暫時所以仍可敷衍過去者。並非天連未至。實緣未有偉大人物出來担此責任故耳。不料歷時未幾。各處喧傳崑崙山獅子大王起義。獅子大王者神州巨族。神威莫當。但有睡癖。每睡須二三百年。這日正大睡初醒。左右告知佛國態度。大王頓時大怒。大吼一聲。立點神兵三千。向佛國直攻。所至皆服。勢如破竹。而况紀律森嚴秋毫無擾居民於水火之中。得此救援。非但不驚。更且到處歡迎。民心旣得。聲威大震。此信一日傳至佛京。國王聞之大驚。立傳佛祖與諸羅漢諸大此邱。開佛前大會議。各佛相顧失色。一言不發。此時又像龍華寺大殿上的十偶一般。惟各羅漢均低眉垂淚。作慈悲態度。不復大開笑口矣。（未完） 
 
 

Page 26

 
 
   
 
 

Page 27

 
 
   
 
 

Page 28

 
 
   
 
