# 1891 - 95 - 4906454

 

Page 1

 
 
[廿四史全書告成] [  圖書集成局啓]  
　　本局所印廿四史第一第二批出書經已布告同人早邀鑒及兹第三次亦已告誜計宋史明史一百本校讐裝釘精益求精盛以木箱尤爲古雅連前出者共計三百九十二本裝成三箱每箱收回價洋銀六角敬告有股諸君及早持票取書俾得先覩爲快焉 
[重印曾文正公家書] [  申報館啓]  
　　曾文正公家書本舘屢經排印購者爭先恐後遂致積篋爲空茲復用新鉛字排印校對精詳紙色潔凈每部訂成十二本價洋四角卽日出售諸君子有欲讀公遺書者乎請向本埠申昌書室外埠申昌及售申報人購取可也此佈 
[新印左文襄公奏疏] [  圖書集成局啓]  
　　左文襄公以名孝亷贊襄張駱兩大司馬幕府一時箋疏多出其手雖未筮仕朝端而奇才偉略固已傾動中外矣及赭宼猖狂中原鼎沸撥亂需才朝廷破格擢用公亦感激驅不出十位年躋封疆任降師傅分茅胙土異數酬庸遭際之隆伊古以來所未有也迄今讀其遺疏未嘗不想見其爲人公生平所爲奏疏質而不俗醇而愈肆陸宣公蘇文忠之流亞也本局特用排印廿四史之新鉛字以上等閩製潔白連史紙印成計初編二编三編共訂成二十本每部定碼洋四元卽日出售有願讀公遺書者請向三馬路申報舘及申昌書室外埠申昌及賣申報人購取 
[論育蠢當仿行西法]  
　　古時蠶桑之利皆在禹貢青兗雍荆之域未嘗及今之吳越也乃天道日移地球漸致南熱而北冷故北方田日荒南方草萊日闢遂使蠶絲之利亦利於南而不利於北此豈盡關人力之勤惰哉正因地氣轉移人力亦無所施耳蓋凡育蠶之地必在距亦帶南北各三十度之間方能繁碩若過冷過熱之地均不相宜收成必難日旺中國惟江浙二省爲最盛遂以絲爲出口之大宗斷非外國所能及也西國自古無絲至羅馬時始有由波斯販往者彼時富家皆以中國絲爲極珍之品價值兼金自海禁一開絲之出口日旺法人首仿中國之法聘中國蠶婦教以種桑育蠶之法不數年凡意大里西班牙均知育蠶之法矣至今法之里昻城爲絲蠶薈聚之區紡織機杼不下十萬家所織綢縀燦爛奪目每尺值金錢一磅遍銷於歐洲各國歐絲不足始買中國絲助之惟二十年前止產統極旺之時而蠶忽遘病比户傳染蠶種幾滅幸經格致家巴斯陡考求其故用顯微鏡細察蠶身始知身有微粒形如椒末遂名爲椒末瘟凡蠶患此病者或未繭而　或吐絲無力縱或作繭亦甚薄弱比好蠶且輕一半蛾之傳種病亦輾轉相傳綿延不絶不數年歐洲蠶種將無遺類矣巴斯陡因擇無病之蠶始令其化　傳子蠶絲之收成大旺其後意大里亦仿此法在蒙伯葉城設養蠶公院考求飼蠶之法而日本近亦效之印度且派人赴意法學習統觀各國講求蠶絲之利當自請青出於藍矣而不知仍不脫中法之窠臼也查中國宋時陳旉所撰之農書後附秦湛蠶書一卷元世祖頒發農桑輯要則原本諸齊民要術爲多以及魯明善所著農桑衣訜撮要近人沈秉成中丞所輯蠶桑輯要等書皆原原本本殫見洽聞於防病傳種等法何嘗不先言之其法凡蠶室及桑葉均不宜濕濕則蠶易生瘟治法以浮萍剉碎攙入桑末飼之其傳種之蠶必擇肥大而强有力者食葉兼倍則無病可知别爲一室養之俟脫繭後令其蛾雌雄相配則生子必佳而絲之收成倍旺矣此豈非西人今日所奪䏩之法乎未可以得魚忘筌而自詡爲獨得之秘也惟用顯微鏡察視其形狀此則西人之長技彼善於此耳然而天下之新理日出不窮以格致之理推之當更有駕乎西人之上者請得而效其說盖天下之物無論飛潛動植凡異類相合則其生愈繁猶化學中之愛力電氣之攝力同類相合則其生不盛人類亦然故同姓爲婚古垂厲禁西人亦謂以血脈相通之人配合夫婦生子多患癲癇中國禁中表爲婚亦知此意以此推之可通其理於育蠶如取中國之域與曰本之蛾牝牡配合則必生子愈旺吐絲亦愈盛又如齊豫間有野蠶另是一種專食標葉結繭枝上大如雞蛋蛹卽在繭度冬至次年夏始破繭而出若將此種野蠶帶至南方至暮春時烘煖與湖蠶一同破繭取兩蛾彼此交合則傳種必碩大而繁又如西洋各國蠶紙行過熱帶雖隆冬亦蠕蠕而出其蠶繭亦化爲蛾若由美國加拿大繞道三十度以北帶至中國與湖蠶一同育蠶破繭令牡蛾與牝蛾彼此交合則蠢種亦必愈佳此則發中國前人所未發並爲西洋新法所未詳似可設法試之如以野桑之根接以家桑之榦則葉大而肥凡樹木之經兩種相接者無不皆然更可爲一証誠能於江浙兩省產絲之地極力講求整頓務盡其傅種育子飼蠶察病烘繭繅絲諸法則育蠶愈廣產絲愈佳永爲中國無窮之利而不患他人之攘奪矣 
[本館接奉電音]  
　　昨由京友電傳上諭三道敬謹譯登○三月初二日奉硃筆舒恩補授禮科掌印給事中欽此同日奉硃筆稽察廂白旗漢軍旗務着增濟去欽此同日奉硃筆稽察廂紅旗蒙古旗務着富亮去欽此 
[輦下觀光]  
　　皇太后皇后妃嬪主位等於二月二十九及三月初一二等日游幸頣和園並於二十九日初一等日至園寓醕賢親王金棺前奠醊先期由内務府知照步軍統領飭屬就阜成西直兩門妥爲修墊並聞三月初一日醕賢親王舉行百日禮皇上仍躬詣行禮云○新轉欽天監左監副瑞司天左令恒涓吉二月二十五日午刻到任新陞欽天監右監副奎司天右令秀亦於是日已刻履新先期由主簿廳分貼紅諭示仰闔署官員官生匠人吏役至期一體謁見前報紀王駙馬胡民某鉅公家被竊一案兹聞事後賊持藍表一枚赴東安門裕通當典銀四兩當夥見此表與福大協揆頒給各當失單内所開脗合立卽送至恊揆宅中騐係眞贓飭爲嚴緝不數日北營王叅戎將是賊窩贓處䠓明邀裕通夥同往拘拿迨抵是處見雙扉洞闢室中闃無一人惟院内繫長耳公一頭入内搜之則此賊方伏十暗陬立卽鎖往叅府訊鞫供稱所得各贓尚未全行變賣叅戎不敢久稽卽於日前申送提署○兵部武選司據漕連總督於正月廿二日來咨内開江西撫州守禦所千總司景雲於去年十月十二日病故此缺按限扣算勒歸二月分由部擬選照章應以期滿差官推用到班查王存勇擬選遂傳令於二十四日赴部過堂二十五日在天安門外預備簽倘是日不到立卽題叅○年例二五八十諸月下旬奏請欽派近臣二員定期校閲水師礮位以重軍實而精水操水　 
 
 

Page 2

 
 
仲春月下旬經兵部開單請旨簡派本日奉硃筆圈出乾清門侍衞廂江滿副都統色楞額乾清門侍衛鎭國將軍善耆欽此得旨後卽由兵部司員於西苑門外請定演期色副都統等議定二月二十九日卯刻在東直門外東褡褳坡校閲先期由兵部行令水師官兵届期在是處預備○吏部接准軍機處交片一件内開軍機大臣面奉諭旨本日引見之截取給事中唐椿森截取户部郎中余九榖着於二月二十七日預備召見欽此當由吏部分咨都察院户部知照該二員於二十七日寅刻前赴西苑門外伺候召見並各備膳牌一支自行呈交軍機處代爲呈遞○内閣侍讀貴秀謹禀中堂爲禀聞事今晨由侍衞處送到清字諭旨一道皇上明日辦事用膳召見後出德昌門西苑門進西華門隆宗眼出景運門至奉先殿行禮畢進景運門内左門御前大臣御前侍衞等隨駕由東長街出順貞門神武門北上門由西山路至壽皇殿内廷行走王公隨駕行禮畢由小路出北上門進神武門順貞門至建福宫聖容前行禮畢出内右門隆宗門西華門進西苑門還瀛台少座進豐澤園門至　皇太后前請安畢出福華門進承光右門還畫舫齋卯初二刻預備欽此○吏部爲移會事考功司案呈本部題覆到班遲延之内閣學士文治處分請旨遵行一本於二月二十日奉旨文治著銷去紀錄一次免其罰俸其前議罰俸兩個月仍着註於紀錄抵銷餘依議欽此當由吏科抄出到部相應移會上諭處稽察房典籍廳曁廂紅滿都統分行查照○户部爲傳知事所有揀補銀庫員外郎一缺本部於二月二十八日帶領引見相應傳知宗人府等衙門保送之副理事官宗室恩綸等十員於是日寅刻穿天青褂備帶補褂青褂並佩帶對子荷包手巾赴西苑門外六項公所内報到以備點名帶領引見勿悞此傳○廂白旗滿洲都統固倫額駙符爲咨覆事准本旗護軍營咨稱本營二品頂戴護軍叅領額勒洪額病故出缺咨取本旗保送人員等因相應將本旗二等輕車都尉裕溥世管佐領文灃等二員保送入放護軍叅領除將履歴造册粘附外咨覆本旗護軍營查照辦理 
[匪黨戕官]  
　　雲南武定州元謀縣知縣傅大令炳墀於本年正月初十日起解錢糧至省十一日傍晚行至武定州屬冷飯鋪突有賊匪十數人持刀械趨前大令善言開導賊匪不答遽爾行兇大令僅帶僕從丁役數人徒手萬難抵禦以致被匪所刃立刻捐軀丁役遮護本官亦被殺斃四人所解銀一千數百兩全數被刦彼時適值富民之變經武定州馳禀各憲請卽飭查按元邑界連川省中有金沙江與四川會理州相隔土匪時時勾結川匪過江擾害大令下車以後查緝認眞凡獲搶刦匪犯立正典刑民間雖賴以敉安盜賊則恨深切齒故於上省之際乘間行刺云王夔帥得報立卽委員往接斯篆並飭屬緝獲黨匪急將忠屍棺殮并以該令因公被戕情殊可憫奏請交部從優議卹以慰忠魂而勵臣節二月十二一日硃批傅炳墀著交部從優議卹欽此 
[輪船擱淺]  
　　清明日東北風大作九江一帶江濤齧岸林木怒號上下船隻俱已收帆遠浦以避箕伯之威怡和洋行之泰和輪船由滬開往漢口行至九江下游廻風磯對岸被羊角狂風顚簸於洪濤巨浪中舵手招架不住以致闖入沙洲比放倒車數次已不能活動船上搭客驚惶無措船主急飭司事乘坐划船至九江飛電漢口次日已刻公和輪船由漢口至九江怡和行卽派剥船兩隻隨行至廻風磯先將泰和船上重貨搬移剥船公和船與泰和船繫繩索挽鐡練相與展動機器儘力拖帶數次至申刻始得出險乃卽展輪上駛酉刻安抵九江碼頭然搭客已受虚驚不淺矣 
[書院放榜]  
　　各處書院甄别或季課或月課向多巨紳顯宦遞送名條以致寒士同隅眞才屈抑九江濂溪書院自李亦青觀察鮑伯煕太守蒞任以來力振頽風破除情面向時積弊一洗而空其閲卷也眼底無花胸中有竹每一案出士論翕然今年書院經鮑太守於二月初在考棚甄别五邑生童連日悉心校痥評定甲乙至二十二日放榜共取二百名送書院肄業列前茅者皆一時知名之士經師人師大宗師殆可爲太守頌也 
[吳宫花草]  
　　善堂寄厝棺木或因安葬無力或爲掩埋無地原屬一時權宜之計非欲其久置殯亭也乃愚人惑於風水相沿成俗以已死之親親卜未之利致有數年十餘年而未正首邱者不僅水侵火患隨在堪虞卽近來宵小之流　計俞　風聞有盜棺等事雖各堂董早鍳及此無不添助更夫嚴飭巡邏以重責守然爲子者究宜早卜牛眠速封馬鬛妥先靈而盡子職毋爲青烏所愚此則厚人倫美風俗之要務也○城外往來舟楫或因風帆不利往往於官塘之上爭奪縴路釀成事端弱者以言語占便宜强者以身手相角勝前日有江北舟子與本地人爭途兩不相讓痛詈之下遂至毆鬥致江北舟人堕入河心急援手救起而　已　　勢不甘休恐未免公庭涉訟也○寒食清明都過了石泉槐火一時新好事者興高采烈醵貲演戱以賞陽春風景搭臺於婁門鄉村一時璇閨淑質　陌嬌姓多有靚妝艷服而來藉聆一曲霓裳者下午後觀者更衆有排山倒海之勢忽砉然一聲臺被擠坍金谷緑珠不免有墜樓之慘一時呼婢喚母聲喧聞遠近是亦可謂樂極生悲矣 
[衆怒難犯]  
　　漢口某甲以錢店起家心目中惟知有豪商鉅賈視鄉里鄰舍之人蔑如也其住宅在漢陽日前值其母七旬令誕鄰舍紛紛送禮甲一切却之惟漢上碩腹賈所送者則敬謹收下門前特搭戱臺一座以備招致梨園子弟届期開演門口則於壽期之前一夕演放烟火花爆不料是日漢上之豪商巨賈紛紛而至甲遂將架園子弟引入内室開演至門外之戱臺遂成空設鄰舍人以甲之平日行爲驕慢久已積不能平今又却其禮物失其觀劇之望一貧一富顯然相莆於是惱羞成怒一唱百和大興問罪之師攞入某甲室中佯稱觀劇室中人呵斥不住鄰人咸以老拳奉贈以致杯盤狼藉衆客亦各鳥獸散女客且有遺　堕環者並有一八九齡童子被擠受傷未知能否治愈刻下事雖平定而某甲不能甘心恐不免於興訟也 
[漢鎭氣候]  
　近來天氣忽凉忽熱上月二十六七八等日大有寒意天色欲雨不雨欲風不風寒暑表降至五十二度意者二月春隂爲養花耶四鄉農人咸謂今年菜麥豆三種因雨水調匀極爲茂盛大有豐收之望云 
[憲節將來]  
　　兩江督憲劉峴莊制軍赴都陛見已記報章日來制軍由津乘輪將次來甲上海縣陸邑尊已飭辦差人等在金利源馬頭伺候矣 
[失去女孩]  
　　昨有電報局楊君子萱投書本館友人云頃於路遇一鄉婦啼哭詢之知失去女孩一口年七歲身衣花布衫以銅鈕扣二粒爲耳墜其父姓張名洪興在胡　宅清和坊北首天地良心茶室對門陳春元成衣店爲夥人旣窮苦情尤堪憫遂代報巡捕房倘能查獲珠還卽送至電報總局當酬洋銀四元云云想捕探有梭巡之責當不難查有端倪也 
[竊洋覆訊]  
　　本邑人高臣裕控妾郭阿蘇與顧松林私識遁逃在外串同龔阿五竊去甕内洋銀二千零三十二元及金壓髮金環銀鐲等件由包探何瑞福顧阿六黄四福等拿獲郭氏及顧松林龔阿五張阿黑並轉租房屋之馬本立等先生龔妻龔陸氏處起到金環銀鐲並在顧松林家起到洋銀蔡太守飭令押候覆訊等情均詳前報昨届覆訊之期高臣裕及婿徐忠揚到案候訊徐稱岳父現患吐血症不能開口爲此代請嚴追包探顧阿六禀顧松林在捕房承認得洋八百元兌得金鐲一對計價二百四十元又借與陳步雲洋二百元執有借票家内存洋二百五十元業已備文至川沙廳署派差協吊到案陳步雲之借洋亦已歸還統核數目缺少無幾至龔阿五供認取洋八百元以前向阿蘇兩次借過 
 
 

Page 3

 
 
百四十元總共九百四十元現存洋四百八十元在家中紅皮箱内其餘因做生理被人欠去往問其妻龔陸氏堅不承認張阿黑借洋五十元亦未繳案馬本立係轉租房屋之人未經分洋包探何瑞福禀龔阿五初則堅不承認旋在伊家搜出金環銀鐲其妻向龔言情願涉訟不可說出得洋查明當夜阿蘇令龔阿五竊取甕内之洋係用蔴袋盛兩甕掮出時龔陸氏在外望風徐忠揚稱岳父歴年積畜洋銀三甕並無細數今被竊去兩甕一甕已滿被龔所得約一千二百元一甕未滿被顧竊取約八九百元當包探查問時龔言甕内之洋並無缺少可卽交還蔡太守問龔阿五曰沨旣在捕房供認明白爾妻緣何不肯交洋答稱未取甕内之洋實係懼刑妄說惟以前兩次借洋一百四十元確有其事其妻陸氏仍執前詞包探又禀龔言明紅皮箱内有洋四百八十元及往查適其妻出外少頃始回眼同搜查未見有洋而箱子已有搬動狀顯係乘間取出顧松林供認各情並稱銀洋金鐲均已交案張阿黑供並未得洋太守謂爾前次供認借洋五十元今何抵賴張俯首求恩馬本立供有餘屋借與顧松林居住僅得房租洋一元餘不知情及包探前來拘人始知伊等大有糾葛郭阿蘇供洋銀共有兩甕滿者被龔取去淺者申顧取去語畢回首向顧龔二人大哭曰我被汝二人陷害至此恐性命亦不能保全汝等若有一隙天良可卽將洋交出包探又稱龔及其妻龔陸氏最爲狡猾龔代顧兌得金鐲一對雖據聲言價值二百四十元實袛值一百九十元從中又得贏餘五十元太守一再盤詰各執如前遂飭馬本立交保郭氏及龔陸氏交官媒龔阿五顧松林張阿黑均交捕房帶回着龔張二人卽將洋銀交案延干嚴比起案之洋銀金鐲金壓髮金環銀鐲先交高臣裕領去所有吊案之銀飾衣服發還質鋪自行備本取贖徐忠揚又稱岳父以包探辦公勤奮願酬洋五十元太守交麥捕頭轉給各包探以獎其勞 
[縣案彚錄]  
　　粤人劉阿榮投縣訴稱女兒阿晉遭同鄉人梁三元誘逃求請提究陸邑尊准提到案於前日晚堂集訊劉同妻梁氏投案聲稱原籍廣東現年七十三歲向在西人家爲廚司見梁三元孑然一身流落在滬惻然憐之以有同鄉誼荐至某西人處爲下灶無如梁不思振作貪戀烟霞以致生意辭歇日至小的家内引誘女兒去年十一月初十日小的出外營生惟妻女在家三元忽來詭向我妻言小的在虹口虹橋地方遭梁阿炳毆倒在地妻信之前往查看影響全無不料三元乘間將女阿晉誘逃迨小的知覺往追不及後知避匿在虹口仁興里内是以來案控告其妻梁氏供與同邑尊問曰爾女今年幾歲是否親生答稱女年二十四歲實是親生邑尊命提梁三元阿晉研詰先據阿晋供稱小婦人今年二十七歲由父母作主先嫁與麥姓後在公堂涉訟麥姓不肯收留父母又將我許字吳姓收到茶禮洋三百元嗣因吳查知前情將小婦人退回母家至去年十一月初十日父母又將我配與梁三元當收茶禮洋五十元現不知父母如何翻悔來案誣控劉梁氏又稱女兒所供各情實係梁三元唆便實未將女許字麥吳兩姓梁三元供稱當日小的將洋交劉阿榮手邑尊問爾之聨姻可有媒証答稱小的係劉阿榮之内侄故無媒証邑尊一再研詰兩造各執如前遂判令劉阿晉交官媒梁三元交差諭劉阿榮夫婦靜候覆訊○陸邑尊訪拿浦東胡家巷賭徒湯寳金訊責收所已紀前報邇因胡在所患病由原差據情禀明前日晚堂陸邑尊飭提至案騐得患病屬實卽着原差送往普育堂醫治○流氓王三經陸邑尊訪拿到案訊責收所前日邑尊　堂提王至案略詰數語着卽備文遞回寳山縣原籍王再三求恩並稱小的家内尚有妻子並母親棺木邑尊謂姑念苦求從寛交保出外自行回籍不准逗留 
[英界公堂瑣案]  
　　大姐陳氏稱昨夜經過尚仁里突被殷阿有等阻住調戱喚捕拘案殷阿有陳愛林同供籍隷蘇州在團扇作生理此事惟求施恩華捕禀大姐正在行路被殷陳二人阻住大姐讓過一邊殷陳攔阻如故大聲喊捕當卽拘獲殷陳再四叩頭乞免蔡太守判各笞五十板以儆○一百五十四號華捕趙银放稱昨夜落班回家携銅釣出外買熱水見門房内有一人站在黑暗中喝問何爲伊卽呼衆行兇被捋去金約指一枚及報捕拘人記憶口音似係王福生所捋遂將王福生及爲首行兇之陸寳生一併拘案陸寳生供與友人站在路旁講話適趙銀和與他人玩耍忽然跌仆碰在我身上　之爭論被伊毆失對時表一枚我實不敢行兇王福生供寍波人開漆作平空被拘蔡太守問趙銀和曰據爾所供有何証據答稱有瘦樓上之孫阿桂眼見在外候質孫阿桂上堂稱經管房屋昨夜出外買熱水適陸寳生站在門樓下趙銀和見之問陸何故站在黑暗中此間有婦女出入恐致驚嚇陸以趙多事置諸不理趙將陸推出不許站在是處此係上的所見至以後如何爭毆我實不知蔡太守以釁起細微所稱失物均無証據飭將陸寳生王福生開釋嗣後務須安分如再犯事定干重辦該華捕堅請懲辦或交保庶免日後尋釁太守不准○永昌洋行西人訴稱用金子英經收洋銀金令其弟少蘭幫同經管詎被少蘭行竊金練三條金表二枚鑽石圈一副共值洋四百餘元報由包探拘獲金少蘭問明贓物賣與容景雲及往吊袛存金表二枚餘已鎔化今請追究所有金練鑽石圈值洋三百廿一元何以祗售二百三十元金子英稱弟行竊致我被累現實無力賠償惟請將弟嚴辦金少蘭俯首求恩容景雲供收買金少蘭之金練鑽石圈不知其來歴不明金練已鎔化鑽石圈改作華式業已售去不能交出蔡太守謂容景雲旣不能將原贓交案着罰洋二百三十元金少蘭發捕房管押十月並着繳洋九十一元併償永昌洋行金表先行給領○包探陸阿祥稱揚州人丁錦堂搭輪來滬在船時見有小孩名六一子者被楊周氏等領同搭船情有可疑代爲報捕往拘該氏則稱向高德寳張竹林買得二孩爲此一併拘案下錦堂稱小的係揚州人跟官爲生在船見隣家幼孩六一子被央生可疑之人領同搭船蹤跡詭秘代報捕房現已函追孩之父母來滬六一子年約四五歲不能取供楊周氏供向高德寳等買孩爲螟蛉予高德寳供張竹林說信有孩出售遂爲作中賣與楊周氏張竹林供此孩系其兄托我出售丁錦堂稱觀伊等情形定是拐賣緣小的素與孩家爲鄰知其决不賣孩蔡太守飭將該氏及高德寳張竹林分别管押孩子交差留養俟其父母到案再行訊究○包探陸阿祥稱丁錦堂報案查拿時又查得曾陶氏李鳳山帶有江北女孩關閉房艙内孩有時出外卽被驅入有時啼哭卽被打駡顯係拐帶而來爲此一併拘案曾陶氏李鳳山供詞支吾蔡太守飭令分别管押候訊女孩暫交官媒留養○包探陳阿九稱同文書局馮澤夫報失廿四史三部值洋五百餘元查被吳葦庵將二部賣與某姓得洋三百餘元特將吳拘索馮澤夫未到吳葦庵供由艾德賢將書托我賣與某姓某姓供向吳買廿四史二部不知來歴不明蔡太守以原告未到飭交捕房帶回俟補提艾德賢再行覆訊 
[法界公堂瑣案]  
　　通事稱英捕房包探解寗波人蔣許榮蔣沈氏蔡蔣氏蔡治法等前來因蔣僦居法界故送法廨辦理同轉卽問蔡治法曰沨等有何紏葛兩造均不肯直供同轉令蔣沈氏暫退然後向蔡研詰蔡供光緒十四年四月初五日憑媒娶蔣女爲妻過門後非常悍潑常與翁姑角口回家不肯再來岳父母在家中聚賭抽頭有玷閨範小的前往理說岳母唆使流氓出頭覇阻後查知妻私將庚帖取回心懷叵測小的曾赴英公廨控告嗣經方渭正理勸至今仍未妥洽昨日岳父母率同我妻糾合流氓四人前來不分皂白毁壞各物四流氓均着小袖緊身有一人帽上有湖色大結子最爲凶横務請提究同轉問蔣許榮曰爾將女兒嫁與人何以作此不法事蔣供小的年逾古稀向來挑擔賣火油藉以餬口女兒自出嫁後因婿家寒苦異常衣食不給無以度日不得已將女領回待婿借到房屋再行送去問爾婿爲何不做生意供稱去年由伊之伯父蔡祥卿代薦首飾生意不料婿不肯操作反將客貨私下典押遂致失業同轉令蔣暫退復問蔡蔣氏曰爾爲何不肯回夫家敢與翁姑吵閙供稱丈夫懶惰性成不務正業致被其母逐出小婦人亦無存身之處暫住叔婆家然非久計只得回母家問爾姑住在何處作何生計答稱翁素來不做生意姑與親生女同在繅絲棧揀絲頭欲令小婦人同往揀絲小婦人不不出頭露面致拂姑意問爲何將庚帖私自携回答稱並無其事 
 
 

Page 4

 
 
可請查察問爾何日與姑相離供稱去年四月間生孩不育八月間暫住叔婆處問昨日爲何邀同流氓至姑家吵閙供稱我父因我回家日久終非了局昨日送往姑家詢問搆釁緣由不料反遭鳴捕同轉商之業繙譯當將蔡治法暫押蔣沈氏母女交保蔣許榮出外明日邀同蔡祥卿等來案質訊釁王郁孫三包探禀見趙連生衣衫藍縷手持水烟袋一枝深夜在路行走被西捕所見以其形跡可疑送案請究同轉問水烟袋從何處竊來答稱小的在城内潘家荒塲附近顧阿德水烟袋作爲夥烟袋係作主囑我出城求售謂旣係手藝中人爲何狀似乞丐供每日工資無幾袛能作烟霞供養未睱添購衣履旋據顧阿德之妻王氏投案禀稱趙連生確係客司烟袋係我囑伊出售問日間爲何不售答稱烟袋係黄銅製就用藥擦亮須在晚間携出庶不致被人看破謂混售僞物本干例禁姑念小本營生從寛釋放以後不准復犯前轍違于咎戾○陳謝氏控稱家住高第里前日請王明揚等帮同移家王將鐡鍋兩隻竊去現將人贓拘獲務請懲辦同轉問王爲何竊物王俯首不語着押候掌責八十下贓給該氏領去包探王榮培禀積竊王和尚前與王仁金通同犯竊經英公堂訊責於上月間解回蘇州曾幾何時王又來滬難保不再犯案爲此拘案請究同轉着責二百板仍行遞籍○祥順木器店夥王曉芳代管雲樓索取靜芳閣主黄少齋欠洋二百元一案迭詳本報昨晨據理勸之吳曉生陳永寗等繳　找洋七十元聲稱靜芳閣擋手吳兆榮前由管雲樓爲荐中立有筆據今吳將店中剩下烟灰烟膏各一缸侵匿不交理應追問荐中同轉謂王曉芳曰管雲樓雖已逝世爾曾代伊索取欠項目下吳兆榮欠項爾亦不得置身事外黄繳到之洋須待管妻謝氏到堂具領王稱管荐吳姓生意我未知情旋據吳陳二人禀稱吳兆榮保單上有管姓簽押問吳兆榮侵匿烟膏烟灰是否屬實供稱有帳簿可據去年閉店時吳將烟灰烟膏各一缸寄存八仙橋洗衣作阿奎處據阿奎云灰尚在烟已寄至寗波謂旣係如此令中人仍向吳兆榮理追再行禀覆○小車頭目趙春林因與同業李栢渭爭奪生意以致毆打一節已詳前報昨晨據柯知仁及絲棧出店張甘甫投案禀稱所有貨物不論何人皆可推運每包一律給錢廿五文並無軒輊問爾認識車夫否誰是頭目運貨有人押送否供稱是日出絲一百七十一包我家共派玫人在棧房中檢點數目任憑車夫運去並不押送同轉者於明晨至公堂質訊○有龔瑞亭者前晚在十六鋪内　蘇州航船行至十六鋪碼頭船忽沉没龔帽不及戴履不及穿忙携水烟袋倉皇登岸至法界天主堂街西捕疑其行竊阻獲送案旋據航船主婦馬謝氏投案禀稱前晚一點鐘潮水甚漲流如箭激船上有客十餘名並載鉛斤適有查鉛巡船追至我船因水急難以轉掉立時沈没我等大呼救命幸有大船上將繩索艙板抛下搭客得慶更生惟龔瑞亭毫無影響疑已隨波逐流而去不知如何被捕拘案龔供巡船見航艙失事轉舵他去小的眼明手快躍入巡船送我登岸同轉問曾到縣署禀報否供稱業已報縣謂旣已報縣着自行投縣質訊 
[江督轅門抄]  
　　二月二十四日朱式雲禀銷海防營務處並銷統領淞滬湘軍營关赴湖南委辦海防營務　餘　滬湘軍營統領陳基湘叩謝○二十五日知縣高振聲奉委提蘇牙釐局餉銀差○二十六日通判邱光燦謝委漢西門稽查差藩轅牌示江寗府南捕通判鄧心茂前經與淮安軍捕通判盧宗淸互以調署當經飭令各回本任在案茲　淮安府申報盧倅業以病故所有軍捕通判鄧心茂持署遞遺南補通判員缺查有試用通判裕恆署理安東縣俞煕調省另有差委員缺查有候補知縣周士釜署理○二十七日知縣陳恩詔奉委府發審差○二十八日通判朱廷凱奉委南門稽查差候選通判凌芳榖謝委堤上局差遣○二十九日通判程亦川謝委儀鳳門稽查差邱光燦到漢西門稽查差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[袁江官報]  
　　委署淮揚鎭標右營遊繫王樹標於二月初八日赴漕轅叩謝初八日漕轅牌示山東濟甯後帮千總委候補衞千總胡殿元署理十四日漕轅牌档鹽城石䃮閘閘官缺以海防先班試用閘官秦以炘咨補翰林院庶吉士王子捷庶常於二十二日自都門抵捕回湘中原籍候補閘官楊景煕奉漕憲委赴西門稽查 
[鄂垣官報]  
　　二月十八日候補通判袁敏功奉藩署委讞局帮審案件禀知大挑知縣龍彭壽奉藩憲委赴武昌讞局額外學習差候補縣周耀崑奉藩臬會委讞局學習差十九日藩憲牌示京山縣縣丞事務詳委試用縣丞陳重耀署理天門縣典史員缺飭新選之陸湘榖城縣典史員缺飭新選之馬韻柯俱赴任二十日孝亷方正徐冠瀛奉藩臬會委額外學習差二十一日宜昌川鹽局委員候補縣夏和鈞赴兩院禀辭赴歸州緝私候補縣潘誦捷禀見謝奉會委辦牙厘局文案差二十三日候補縣孫長焯見辭赴羊樓峒彈壓差廿七日卽用縣濟生奉憲台札委辦牙釐局核對票根收發牙帖禀謝 
[接錄勸辦協濟順直賑捐滬局十六年十二月分清單]  
　　賈長興榮昌公王家龍各二百王泰豐三百石和昌相豐盛天德堂南永隆興各一百北大生一百五十北長興武景源余天生南大生公泰恊意信隆盛興隆義盛號各二百北永興王興盛陳天源天興號劉貫一各一百聚成坊一百五十黄德和一百陳秀峰杜華亭李秀朱廣才各二百永盛號南聚隆北聚隆各一百五十朱宜堂石雲溪石成璧石希舞馬文秀衡懷善王明劉元王鳳鮑得各一百周儒品一千五百陳志坤劉作仁各一千劉作德五百劉作緒一千梅兆　五百李開來于濟太各一千 
[上海四馬路文報局内恊賑公所經收順直東賑捐二月分上中兩句清單]  
　　初一日至二十日止○組約無名氏募梁就助美銀五元雷鄧沃文無名氏各美銀一元以上實收規元七兩○高郵武廟賑所丁玉軒翁募仁壽堂二千文王兆驚五百文王張氏來康健三百文盧萬興二百文高懷寳黄榮慶盧萬餘盧蔚山盧蔚起牛步金盧福興沈品金楊子成秦鳳台十户各一百文秦有洪居介軒兩户各五十文以上實收洋四元○湖南衡陽縣樊琅圃明府助湘平銀七十三兩七錢估批申合規元七十六兩七錢四分五厘正○本埠恊源莊交來揚州福和祥莊賑所毛聲翁經募規元一百三十九兩細户另登報章○無錫輔仁莊募鄒涵卿祈求平安洋五元○出使美日秘國崔欽憲匯到古巴總領事譚經募庫平銀一千六百兩七錢二分八厘申合規元一千七百五十四兩三錢九分八厘又眯約領事沈經募英洋廿三元五角三分庫平銀七十七三兩申合規元八十兩八厘又西班牙　賛楊經募英金廿磅原合申見規元八十九兩九錢三分以上均由本埠三晉源票號交到○揚州復茂恆莊内賑所陳煦春翁經募曹平銀二百九十三兩三錢八分四厘申合規元三百十四兩四錢五分二厘由本埠恊源莊交到○平安書屋三元延陵書屋洋五元○無名氏銅洋十五元○鄭緣仙病愈完願洋四角王高氏洋四角幼童王乃章書拜年錢賑移洋二角莊旅生爲兒子被馬車乹破衣服幸未傷身罰欵移賑洋一元○無名氏洋四元申報恊賑所彚解東賑第九批規元一千兩又彚解順賑第五欵規元五百兩○朱自省氏　保平安十元朱王氏求保壽洋六元○絲業會舘賑所彚解順賑第五批規元八千六百九十九兩又彚解東賑第廿六批規元四千兩仁濟善堂賑所彚解順賑第五批規元二千兩又彚解東賑第十批規元一千兩○高易公舘賑所彚解東賑第廿二批規元一千兩又彚解順賑第五批規元一千兩○沈問亭五元姚子鄉一元○蘇州藩署交到鄧從善堂經募第九批洋一千四百八十六元細户另登報章由本埠有百通票號交到○王陸記三元台灣安平恊署崇德堂李爐潘洋廿四元○嘉定祥泰成號募求安氏兩元安成銅洋兩元○常　同源義號募金匱署内薛廷柏爲次孫病痊還願三元滬報舘交來馬二先生銅洋一元總收支所交來候馬局經募揚善士二十地不留名三户十三元陳善士三户五元沈鄭金品四户七元不留名諸善士十元不留名諸善士三元八角五分又錢七文○上中兩旬共收規元二萬一千六百六十兩五錢三分三厘英洋一千六百零二元三角八分計規元一千一百五十九兩三錢二分二厘爐坯洋廿四元計規元五厘○五項共合規元二萬二千八百四十兩八錢另七厘○連前共收規元一百十六萬七千三百十七兩七錢六分一厘○付解東海關道第廿九批東賑規元一萬兩又解順天賑第五批行平化寳銀一萬五千兩申合規元一萬五千六百九十九兩○連前共解規元一百廿萬零二千另六十三兩二錢五分六厘○實爭墊解規元三萬四千七百四十五兩四錢九分大厘合併聲明　 
 
 
 

Page 10

 
 
   
 
 

Page 11

 
 
[光緒十七年二月廿五日京報全錄]  
　　宫門抄○諭旨三道錄前○分選單○發抄硃批五道○直督李奏查明驛站接遞摺件並無盜拆遣失摺○閩督卞奏改員請署知縣員缺摺○護新撫魏奏新疆伊犁各城設立局卡義學請飭部立案摺○二月二十五日吏部翰林院正黄旗值日吏部引見六十三名兵部二十三名都察院二名健銳營十二名頣和園十八名○秦　春謝署起居注官恩○伊犁領隊大臣鍾亮請訓○錫恒謝授郎中恩○烏拉喜崇阿祥普各請假十日○橚貝子續假十日○曹鴻勛李肇南預備召見○吏部奏派騐看月官派出麟書錢應溥文興徐郙貴恒祁世長清安張蔭桓洪良品張元普恩明舒普富亮牟蔭喬載存孟繼壎○兵部奏派演放水師炮位派出色楞額善耆召見軍機鍾亮曹鴻勛李肇南○光緒十七年二月分選單小京官中書科中書朱孫　江蘇監太常寺博士王得祿貴州廕翰林院待詔余廷琛浙江監道江西鹽法裕昆廂白生員知府河南衞輝曾培祺正白甲鹽提舉雲南姚州白鹽井丁恩榮順天監知縣山東霑化丁煕順天監湖北羅田孟瀅河南甲山西孝義吳殿錫河南湖北遠安雙錕正黄浙江景寗褚煇祖湖北俱監江西上高江召棠安徽文童甘肅平羅陳季芳福建甲福建長汀方朝榘湖南舉邵武高淑勛四川舉山東高苑歐陽繡之河南甲府經陜西西安許鴻模河南附典史湖北興山邱永青四川監○發抄張矅奏壽光民人孫景一京控審擬奉硃批刑部議奏欽此○又于永康捐立義學請建坊奉硃批着照所請禮部知道欽此○沈秉成奏請以沈守廉補徐州道奉硃批吏部議奏欽此○又請以袁樹勳補上海令奉硃批吏部議奏欽此○又東台令黄承暄調補通州直隷州等缺奉硃批吏部知道欽此○○大學士直隷總督一等伯臣李鴻章跪奏爲查明驛站接遞摺件並無盜拆遺失恭摺覆陳仰祈聖鑒事竊欽奉光緒十六年十月初六日寄諭前據兵部三裴蔭森楊昌濬由福建拜發摺件中途屢被拆毁當經諭令卞寳第等查辦兹據卞寳第奏稱節經派委妥員逐站挨查閩浙兩省驛站均無拆換情事請令沿途各督撫飭屬嚴查等語奏摺夾板屢有遺夫斷無各驛站均無拆換之理自應一體嚴查着李鴻章張矅剛毅各飭所屬挨站確查究係何處私拆卽行據實覆奏從嚴懲辦等因欽此當經行司委員認眞查辦兹據臬司周馥詳稱據委員候補知縣姚爲霖查得督辦船政裴蔭森於光緒十五年十二月十三日所發奏摺係用黄布包夾板護送自入直隷景州逐站遞京並無磨破嚴訊各站鈔書及原遞馬夫均稱布包夾板實無磨破摺件無從脫出若謂有心盜折不特直隷向無此等陋習且直隷爲東南各省公文摺報至京總匯之區各站每日接遞查號登記刻無停晷何暇盜拆前項奏摺是否山東德　以上各站盜拆抑係原發衙門漏未裝入伊等無從知悉等語檢查各站交收各管均無磨破字樣核與該鈔書馬夫等所供相符禀經由司劄據末站良鄉縣查覆此件奏摺前送兵部捷報處布包來板委無磨破實爲直隷各站並未遺失摺件之確據姚爲森又查得前署福州將軍楊昌濬於十四年八月二十四日所發奏摺江蘇清河縣接遞時竹簍已破損塌陷沿途各站均係拖帶清河縣馬夫陳杰自行送京直隷驛站無從盜拆此摺是否卽在江蘇清河縣遺夫隔省無從查究又前署福州將軍楊昌濬於十四年十月十六日所發奏摺景州接到山東德州收管駐有破損字樣歴訊景州阜城交河献縣河間任邱名驛馬夫人等僉供原來蔑包雖損並非大裂摺仵如果在内不致脫出亦無盜拆情事惟雄縣馬夫張萬義曾被下站新城縣拖帶送京經兵部捷報處拆閲摺匣内僅只有木板一塊並浙江皁林驛出具蔑包破碎微露摺匣甘結捷報處牌傅雄縣鈔書携帶號簿至京核對清楚訊取原接原遞並無拆動情形與雄縣無干甘結存查有案姚爲森誠恐該馬夫接遞時磨擦大破致摺脫出是以下站新城縣將其拖帶進京當向該馬夫並鈔書號頭人等嚴詰據稱委係原接帮遞並無磨擦大破因交管内漏註原來破損致被拖帶過站質之新城縣鈔書馬夫人等供亦相符查閲交管果未註有破損字樣所供尚屬可信復查前項奏摺如係遺失則篾包訊未大裂不致脫出今旣脫出顯係中途盜拆但摺包係用竹篾編成胡椒眼絡子内用椶葉貼襯直隷向不產竹篾椶葉亦無此等編手一拆斷難復編此並非直隷各驛盜拆無疑禀經該司復將該二縣號頭馬夫人等提省督同保定府嚴切研究據供與姚爲霖查訊無異具詳前來臣查閩省發遞三摺旣據臬司委員按站挨查並經提讯明確直隷各驛站均無盜拆遺失情事惟前署福州將軍楊昌濬於十四年十月十六日拜發奏摺入直是篾包旣有破損景州孫屬首站乃無隻字禀報實屬不合應請旨將景州知州王兆騏交部照例議處以示懲儆事在光緒十五年三月十六日恩詔以一應否寛免聽候部議除分咨山東江蘇福建各省查照外理合恭摺具陳伏乞皇上聖鑒訓示謹奏奉硃批着照所請該部知道欽此○○頭口頂戴閩浙總督臣卞寳第跪奏爲改員請署知縣員缺恭摺仰祈聖鑒事竊照建陽縣知縣祁徴祥調補莆田縣知縣所遺建陽縣知縣員缺留閩另補經臣以大挑試用知縣馬世樑題署兹於光緒十六年十一月十六日接准吏部咨覆查該省知縣班内尚有科分在先之大挑知縣借署龍巖州州同張鳴謙一員照例應行調還建陽縣知縣所請以大挑知縣馬世樑署理建陽縣知縣之處應毋庸議查福建省係屬次遠省分照限减半四十日補缺定限七十日應以臣部此次題覆行文之日起按照限减半四十日計算作爲接到部文之日另行起算七十日限期令遵照奏明定限於七十日内聲覆卽專摺具奏臣部仍按照限减半計算該省專摺具奏到部日期如限均滿尚未更補到部卽將員缺歸部銓選等因光緒十六年十月初八日奉旨依議欽此坐十月十三日出缺所遺建陽縣知縣應卽遵照更換請補查閩省鄭工遇缺先海防新班先用新班卽用新海防遇缺先曁銀捐新班遇缺先新班遇缺各班均無人輪應大挑本班到班應遵照部行將借補龍巖州州同之大挑試用知縣張鳴謙調還查准補龍巖州州同大挑試用知縣張鳴謙年六十歲直隷盧龍縣廪生中式同治庚午科順天鄉試舉人光緒庚辰科大挑一等以知縣用籖掣福建回籍候咨丁父憂服滿奉文咨取請咨來閩光緒十三年六月十六日到省試用期滿甄别留閩補用借補龍巖州州同奉部覆准飭攫新任供職未據具報到任日期該員性情篤實科分在前應請署建陽縣知縣員缺仍俟試署期滿如果稱職另請實授該員係大挑試用知縣請署知縣銜缺相當毋庸送部引見並免核計叅罰所遺龍巖州州同係選缺閩省現有應補人員應請留閩俟准部覆另行遴員請補再此案奏部行令更補坐十六年十月十三日行文按閩省照限八十日减半計算應扣至十六年十一月二十三日作爲接到部文之日補缺定限七十日兹於光緒十六年十二月十五日由司詳請更補係在限内據福建藩司劉樹堂兼署臬司龍錫慶會詳前來除咨部外臣謹恭摺具陳伏乞皇上聖鑒勅部核覆施行謹奏奉硃批吏部議奏欽此○○頭品頂戴獲理甘肅新疆巡撫新疆布政使臣魏光壽跪奏爲新疆伊犁各城設立局卡義學懇恩飭部立案恭摺仰祈聖鑒事竊照伊犁地方事宜前准將軍臣色楞額移交自光緒十六年正月起歸巡撫管轄業經臣將辦理大概情形奏明在案查該處地屬極邊自光緒十四年改設道府廳縣分别委員署理當飭設立通商局寗遠縣保甲局其餘善後保甲總分各局卡並各城義學或由色楞额移交或交隸後由臣先後飭令開辦薪糧等銀酌量支給彚入善後銷案造報仍俟辦理就緒陸續裁撤以節糜費至塔爾巴哈台應設局卡義學俟接交清楚再行開辦另案具奏據署布政使饒應褀署鎭迪道兼按祭使銜陳名鈺會詳請奏前來臣覆核無異相應將俟犁現設局卡義學各數繕具清單恭呈御覽除咨總理衙門及户禮刑三部查照外謹會同陜甘總縣臣楊昌濬恭摺具陳伏乞皇上聖鑒勅部立案施行謹奏奉硃批該衙門知道單併發欽此 
 
 

Page 12

 
 
[光緒十七年二月廿七日京報全錄]  
　　宫門抄○諭旨一道錄前○署江督沈等奏揀補沿海要缺知縣摺○閩督卞奏揀補知府摺○又奏遴補沿海陸路副將摺○雲督王奏揀員升補遊繫摺○二月二十七日禮部宗人府欽天監正紅旗值日無引見○總兵朱德明謝發往江蘇差委恩○李岷琛謝授廣西左江道○恩○截取道府唐椿森余九榖預備召見○恩慶請假十五日○順天府奏京師得雨一寸有餘○召見軍機李岷琛唐椿森余九榖皇上明日卯初二刻進内至聖容前行禮畢還海○○署理兩江總督安徽巡撫臣沈秉成江蘇巡撫臣剛毅跪奏爲揀員調補沿海要缺知縣恭摺仰祈聖鑒事竊查接管卷内上海縣知縣裴大中升補遺缺前以江寗縣知縣陸元鼎調補經部議駁復以該員請調又准部覆核與定例成案均不相符仍毋庸議行令照例另揀等因所有上海縣知縣員缺自應另行遴員請補該縣濵臨江海兼爲各國通商口岸華洋雜處交涉事件極爲繁重非精明練逹熟悉情形饒有風力剛柔並濟之員不足以資治理當於通省現任知縣内逐加遴選惟查有南匯縣知縣袁樹勳年四十四歲湖南文童投効水師帮辦營務克復金陵出力案内保以從九品歸部卽選遵例報捐府經歴分發指省江蘇補用克復金積堡出力案内保免補本班以知縣仍留原省歸候補班前補用加捐同知升銜光緒三年蒙欽派大臣騐放奏請照例發往奉旨依議欽此是年十一月到省七年題署高淳縣知縣是年八月到任試署期滿陳請實授經部覆准九年調署銅山縣知縣是年二月到任於兩届安瀾請獎案内保以直隷州知州在任候升十一年八月初三日奉旨依議欽此十二年六月缷銅山縣事調補南匯縣知縣經部覆准十三年四月到任十五年分　大計保荐卓異各在案以之調補上海縣要缺知縣可收人地相宜之效據藩臬兩司會詳請奏前督臣曾國荃未及核辦留交前來臣秉成到任未及三月例不加考臣剛毅覆查該員才具明敏勇幹可爲以之調補上海縣要缺知縣洵堪勝任雖南匯京係繁疲難要缺與例稍有未符第上海一缺有各國通商華洋交涉事務素稱難治實非尋常調缺可比合無仰懇天恩俯念員缺緊要人地實在相需准以南匯縣知縣袁樹勳調補上海縣要缺知縣實於地方有裨如蒙俞允該員係現任知縣請調知縣銜缺相當毋庸送部引見至此次係屬再調所有應完罰俸銀兩仍飭查明依限完繳清楚造册咨銷任内經收錢糧均係年清年欵並無蒂欠亦無承審承緝各案應議降留罰俸各情事謹合詞恭摺具奏伏乞皇上聖鑒訓示再所遺南匯縣要缺知縣容俟部覆截缺後另行遴員請補合併陳明謹奏奉硃批吏部議奏欽此○○頭品頂戴閩浙總督臣卞寳第跪奏爲揀員請補知府以重職守恭摺仰祈聖鑒事竊光緒十六年十一月二十六日准吏部咨福建延平府知府雷榜榮病於光緒十六年九月二十日奉旨按閩省照限八十日减半計算連五日行文扣至十一月初五日作爲開缺日期歸十一月分截缺另行截缺咨部外所遺延平府缺應卽遴員請補查閩省簡缺知府一項上次福寍府知府請以候補班前補用知府蔣鳳藻補授之後續出邵武府業已歸部銓選兹所出延平府係第一次扣留外補之缺照例應以鄭工遇缺先人員請補閩省鄭工遇缺先曁海防先籌餉遇缺先遇缺各班均無人輪應候補本班到班查候補本班知府現無合例人員過班應以候補班前人員酌補臣與藩臬兩司詳加遴選查有卓異候補班前補用知府本任泉州府厦防同知現署福防同知唐寳鑑年五十七歲直隷靜海縣監生中式咸豐辛未科舉人遵例報捐内閣中書同治三年補授實缺六年委署侍讀充本衙門撰文國史舘校對官旋充方略舘校對官九年俸滿奉旨記名着以同知用十一年呈請分發因剿平粤捻逆匪全書告成奉旨着俟補同知後以知府歸候補班前補用先換頂戴欽此分發福建光緒五年八月初一日到省補授泉州府厦防同知十一年十月二十日到任調署福防同知十五年分大計保荐卓異併案給咨赴京十六年九月十六日經吏部帶領引見奉旨着照例用准其卓異加一級仍註册候升欽此十月二十三日回省飭回福防同知署任該員老成練逹辦事勤能以之請補延平府知府洵堪勝任與例亦符合無仰懇聖恩俯准卓異候升候補班前補用知府本任泉州府厦防同知唐寳鑑補授延平府知府實於地方有裨如蒙俞允該員係候補班前補用知府請補知府銜缺相當甫經併案送部引見請免咨送並免核計叅罰所遺泉州府厦防同知係調缺應請留閩俟准部覆另行揀員請補據福建藩司劉樹堂兼署臬司龍錫慶會詳前來除咨部查照外臣謹恭摺具奏伏乞皇上聖鑒勅部議覆篱行謹奏奉硃批史部議奏欽此○○頭品頂戴閩浙總督臣卞寳第跪奏爲遴員升補沿海陸路副將員缺恭摺仰祈聖鑒事竊照福建興化城守副將王福祿病故遺缺係陸路題補第一輪第六缺應用應升人員因福建台内陸路各叅將並無歴俸已滿合例堪升之員經臣以未届俸滿之陸路提標中軍叅將樂文祥奏請升署俟一年期滿再請實授嗣准部咨議覆以樂文祥到任扣至是缺副將出缺日期歴俸未滿二年核與升補之例未符應令照例於浙江省俸滿叅將内揀選各補等因查定例福建浙江兩省陸路副將應題缺出如本省無合例之員准其於兩省通融題補等語臣隨在於浙江省陸路叅將各員内詳加遴選除撫標中軍叅將白桔生係光緒十四年四月到任核計俸滿亦在興化協副將出缺之後寗海營叅將署提標中軍叅將雷芸桂准補未經晋引無俸可計太平營叅將李兆儒現已據報病故無從擬補外惟查有浙江提標中軍叅將張春和年五十三歲湖南善化縣人由軍功遞保花翎儘先叅將留浙補用光緒四年九月准補浙江提標中軍叅將給咨送部引見五年六月十一日奉旨准其補授領劄出京於是年七月二十二日到營任事十三年調署寗海營叅將該員資俸較深營務熟悉以之升補是缺副將尚堪勝任合無仰懇天恩俯准將張春和升補福建興化城守協副將以重職守而符定例仍俟部覆到日照例送部引見恭候欽定除飭取履歴另行咨部其所遺叅將係浙江省陸路題補之缺容俟接准部覆照章揀員請補外臣謹會同福建陸路提督臣孫開華合詞恭摺具陳伏乞皇上聖鑒勅部議覆施行謹奏奉硃批兵部議奏欽此○○雲貴總督臣王文韶跪奏爲揀員陞補遊擊員缺以實營伍恭摺仰祈聖鑒事竊雲南昭通鎭前營遊擊員缺經臣請以本標右營遊擊朱明新調補旋准兵部覆稱核與定例未符應令照例辦理等因咨行到滇查昭通鎭前營遊擊係題調之缺朱明新旣不合例自應遵照另行辦理臣於通省現任人員内逐加遴選非現居要缺卽人地不宜查有儘先補用副將雲南曲尋協中軍都司錢大川年五十四歲雲南雲南縣人由勇目投効軍營歴保以都司陞用並加遊擊銜同治元年十月奏補雲南楚雄協中軍都司員缺又於克復楚雄景東等府廳州縣城池案内保奬同治四年二月二十六日奉上諭着以遊擊儘先補用欽此又於力解省圍案内保獎同治九年正月初七日奉上諭着以叅將儘先補用並加副將銜欽此又於克復大理府城首逆伏誅全郡肅清案内保獎同治十二年正月二十四日奉上諭着免補叅將以副將鎕滇儘先補用並賞給識勇巴圖魯名號欽此光緒三年調補雲南曲尋協中軍都司奏發札付衹領光緒九年五月給咨赴部九月二十八日兵部帶領引見經欽派大臣騐放具奏奉旨依議欽此換給札付於光緒十年二月十九日到滇飭赴曲尋協中軍都司本任現委署理東川營叅將事務該員老成穏練資格甚深以之陞補雲南昭通鎭前營遊擊洵堪勝任與例亦符合無仰懇天恩准以儘先補用副將曲尋協中軍都司錢大川升補昭通鎭前營遊擊實於地方營伍兩有裨益如蒙俞允該員係曾經引見之員並懇勅部發給札付所遺曲尋協中軍都司員缺係題補之缺容另揀合例人員請補所有揀員升補遊擊員缺緣由謹會同雲南巡撫臣譚鈞培署雲南提督臣蔡標恭摺具陳伏乞皇上聖鑒勅部核覆施行謹奏奉硃批兵部議奏欽此 
　　兹先接到廿五廿七日京報兩本合卽排印尚有廿六日一本俟到續刊[  本館附誌]  
 
