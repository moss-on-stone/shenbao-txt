# 1934 - 123 - 4908640

 

Page 1

 
 
[勸輸川卾急振啓] [  申報館協振所拜手]  
　　去歲湖北水鄉堤防潰决汪洋一片餓殍盈途當此靑黃不接之時需振非常急迫而蜀省巫山大寗等處又奇荒慘覯斗米千錢乞振之書幾如雪片本館恊籌振欵亦旣有年斷不敢畏難苟安以致半途而廢所望仁人義士慷慨解囊集得若干錢卽可救得若干命多固益善少亦無妨惟期集腋成裘以濟斯民之殘喘誠目前無量功德也不勝迫切待命之至敬陳鄙悃伏維慈鑒 
[變通試士之法議接前稿]  
　　聞之虞書曰敷奏以言明試以功四岳之薦鯀也曰試可乃已孔子曰如有所譽者其有所試矣又曰日省月試旣禀稱事可知古者試人皆試以實事而非試以空言士以空言用世者自戰國策士始如蘇秦自秦歸發書陳篋讀陰符書簡練以爲揣摩自言以此説人主安有不能出其金玉錦繡取卿相之尊者厥後果能悦趙王約合縱佩六國相印與公孫衍張儀輩當世皆號爲大丈夫而簡練揣摩一言至今舉業家奉爲圭臬是時文與策論本屬一鼻孔出氣時文誠爲小道策論亦是空言至於揣摩時勢迎合風氣其心不過欲取富貴顯聲名爲宗族交遊光寵計要之皆孟子所謂以順爲正妾婦之道者也然則舍時文而用策論其所得士極之如戰國儀秦之徒而止若夫由衷之論有本之言大率慷慨激昻觸犯忌諱如賈晁董劉諸策不皆見用於漢室韓柳歐蘇之文僅能小補於唐宋古今來以眞經濟發爲大文章而能信用於人主得行其道於天下者惟陸宣公一人此外若劉責對策文傳千古而試官以其傷忤閹宦𢷤之下第朱子之� 
文體用兼備而南宋之世斥爲僞學漢唐宋三朝士之以策論進身者夥矣而其文之可傳於後世者不過寥寥數篇此外粉飾剿説之文早飽蠧魚化爲烏有卽如韓昌黎言自讀其應試之如在俳優之詞顔忸怩而心不寗者夫固策論而非詩賦也蘇子瞻作刑賞忠厚之至論杜撰皋陶曰殺之三二語而以想當然解嘲夫亦策論而非經義也韓蘇大文病猶如是其他等諸自鄶策論取士之效亦大略可覩矣蒙之爲此言也非謂策論不及時文也良以時文策論同爲空言均不足以見士之實學今欲求有用之士必如古時之制試以實事而後可慨自漢承秦敝不攺戰國舊習聚天下之士而試以虚言號爲對策遂廢三代鄉舉里選之法論秀書升之制俾天下之士咸舍實學而競思以虚文自效者此風幾二千年唐之詩賦宋之經義元之詞曲以及明代至今之時文皆虚文也而開其端者實自漢之試策始然兩漢尚徵辟及孝弟力田諸途稍存古意晉唐以降詐僞滋多徵辟遂成曠典卽本朝未嘗無孝廉方正賢良方正名目而舉者鮮得其人至博學鴻詞則亦猶之空言也今欲以實事試士擬取天下之士而試爲吏六官各專其職爲州縣吏三年無過問拔其尤者爲府及直隷廳州吏又三年無過則拔其尤者以爲院司各道吏又三年無過則由大吏拔其尤而白於朝任以佐貳洊擢有司内而六部之吏亦以士試積九年無過則拔其尤以爲司員洊擢卿貳其舊有之吏則以次沙汰之捐納保舉兩途人員亦以漸罷斥之其有願與士子同試爲吏者聽如是則士無閒廢之虞吏少奸貪之弊使天下之士知欲入仕途必先試吏將惟日孜孜以求務爲實用之不暇矣雖然士亦非可以一途囿也其有仍願以詩古文辭見長者則不妨各試其所長而爲文學侍從之臣如漢之待詔金馬門唐之翰林供奉不必有舉人進士科目而槪歸之於翰林一途俾之雍容揄揚潤色鴻業官至四五品止非自願試御史及攺官部曹者不得升擢卿貳若夫吏治文學兩途之外别有通曉洋務之士則試爲各海關吏亦三年拔其尤而爲通商大臣吏内則爲總理衙門吏又三年拔其尤卽可爲出使隨員而又參用徵辟之法凡孝弟廉潔之士優於體而絀於用者由有司逹大吏以白於朝而授以虚秩使表異於多士以端風俗而示坊表有此四途則德行言語政事文學各得盡其所長而空言試士之弊庶其免乎然而國用不足捐例不閉則官方未能澄叙仕路未能廓淸而試士爲吏之法尚未可行則如蒙所議者固久安長治之方而非濟變權宜之計也 
[被召入都]  
　　常鎭通海道呂鏡宇觀察拜出使德國大臣之命所遺常鎭通海道篆經兩江總督劉峴帥札委曾經郛觀察署理前已兩紀報章兹接鎭江采訪友人手函悉觀察於本月初四日接軍機大臣電傳廷寄呂海寰著迅卽入都陛見等因欽此因將公牘逐件淸釐擇吉本月二十六日交卸道篆取道滬瀆北上覲光 
[不願止戈]  
　　本月初五日倫敦來電云土耳其與希臘交戰希人雖屢經挫敗依然不願止戈其殆雄心猶未已耶不特不知歐洲諸大國能作調人否也 
[善人遭刦]  
　　本月初五日倫敦來電云本日法國巴黎斯開設善會由樂善者咸以珍物出售不知因何忽然火發甫經十二分時會所悉行燬去會中人不及逃避以致焚斃男婦一百數十人中有公侯伯子男諸貴爵及文武各大員同罹斯刦誠慘矣哉 
[儲材攺館]  
　　湖北訪事友人云湖廣總督張香濤制軍擬撙節經費將自强學堂攺爲儲材館亦名方言館專習英法俄美四國語言文字凡甄錄入學者均須靑年子弟大致如是至其細目究竟若何俟見明文再錄 
[保衛局廠]  
　　湖北訪事人云漢陽鐵政廠外上下河岸長約五里沿岸均係沙土築成勢難持久倘日後有崩塌决裂之變則於局廠不免大有關碍當事者顧慮及此據情上禀督憲張香濤制軍以爲是宜未雨綢繆爰卽籌銀三千兩委漢陽縣薛誠伯大令督役興修已於上月二十日開工矣 
[臺灣新例]  
　　臺灣自割歸日本後居民之欲遷出境外不受日本管轄者定約限二年内准將產業變價然後内渡倘過限不去卽視爲日本臣民本年四月初七日爲去就限期經日本臺灣總督定有章程四欵第一欵臺澎居民意欲退去者不論久居暫住計至明治三十年五月八日爲期均應將籍貫姓名年歲居址以及產業等項詳細開載禀報所管地方官廳如有家眷亦須明晰造報第二欵家主年幼及遠游未還者該管家之人應照前條禀報地方官廳第三欵雖爲匪徒曾抗官軍者倘悔前愆實心歸順呈繳兵器仍准退去第四欵退去者應帶物件一概蠲免關税其届期未退而願留者亦定編籍章程三欵一臺灣居民到五月八日卽華四月初七日猶未退去臺灣區域者則按約辦理准卽編入户籍視爲日本臣民如預先禀報官憲請届期願爲日本臣民亦聽一臺灣居民或因經商行旅遠出現不在臺灣者到期如欲爲日本臣民仍照前條准編入户籍但所有在外行旅事迹由地方官預行查辦一所有頭主爲日本臣 
 
 

Page 2

 
 
民則其家族亦爲日本臣民倘各頭主不爲日本臣民其家族亦不得入籍但在定期前如有禀地方官分户先期别立頭主者卽不在此限又定例華人除在基隆淡水安平打狗四口任其來往外其餘沿岸一帶不許隨意登陸倘領有地方官執照者不在此例 
[闈姓要聞]  
　　粤東闈姓一事本館歴登報牘不厭加詳昨晨又得廣州采訪友人手箋云月前新商宏豐公司已繳呈銀票一百萬兩善後局憲電致香港某銀行查對旋接覆電稱此銀隨時可取遂定於三月十八日給札開收旣而宏豐商人禀請扣足二十三塲局憲不允因將银票發還至誠信敬直二堂逾期已久仍未有銀繳到大約尚須招集股本不能獨力支持也傳聞憲意如日内無殷實商人　充卽當攺爲官辦然官辦亦當早爲之所否則澳門所收鄉科卷數已滿其利未免讓諸外人也 
[鐵路便捷]  
　　香港循環日報云西伯利亞鐵路一律告成由倫敦乘火車逹俄國境内行程祗一日半火車價上等洋銀七十圓中等五十二圓由聖彼得堡莫斯科煞馬拉至烏拉教斯共九千六百六十八俄里計每點鐘行三十俄里祗十四日可逹上等火車費一百零九圓中等六十五圓再由烏拉教斯乘日本公司船經長崎至上海只須六日上等船價八十圓下等五十四圓按倫敦至上海計二十二日可到上等路費共三百零八圓中等二百零七圓現在計畫鐵路直徑由聖彼得堡莫斯科逹不以阿鐸軋此路可近三百五十七俄里 
[鹽梟猖獗]  
　　姑蘇采訪友人云水划營營官胡豐齋都督寳昌緝捕認眞久已萑苻絶跡乃有巨梟佘秃子黑面施老五子者乘上月趙展帥出轅大閲之際忽將留防蠡里鎭之飛划槍船一號奪之而去軍器衣履剽掠一空翌日都督聞報卽部署砲艇親自出巡展帥聞之更札飭鹽捕統領陳叅戎曁外海緝私水師營一體協拿限半月内務將佘秃子黑面施老五子拿獲 
[東瀛火警]  
　　日本友人惠書云東京府屬有地名八王子者離東京十二日里一大市鎭也東歴四月二十二日之夜鐘鳴三下是處大橫町某姓絲線店不知如何失愼致火勢炎炎直上霎時焚及屋梁西北風復跋扈飛揚助之爲暴火星亂迸所向披靡雖有各消防隊駕駛水龍四圍噴射而火烈具舉終於一發難收迨至翌晨八下鐘時祝融氏始興盡而返是役也計焚去三千六百餘家房屋之頽壞者五百餘所人民燒死者六十七名口事後無從尋獲者百餘名口電信局郵便局警察署收税署小學校銀行戲園廟宇郡役所化作刼灰全歸烏有按是處向有民人五千三百三十户今兹焚去過半其無從棲宿者蜷伏於草蔓烟荒之地流離顚沛慘不忍言當火熾時東京警視廳永谷氏第二部長富澤氏消防司令長某氏東京府知事久我氏東京府書記官寺田氏均親往火塲指揮救護及翌日内務大臣樺山氏亦赴彼處察勘日廷聞有是變特賜銀四千圓以卹災民 
[火警補述]  
　　安慶訪事人函云前報紀永安局後某姓家不戒於火嗣悉當時烟燄雖甚幸大雨初過援救人多祗焚毁簷瓦數行並未將房屋付之回祿是誠幸事也 
[贑水文瀾]  
　　江西采訪友來書云友教書院向爲藩憲專管上年酌裁童課攺習算學生監月課仍試詩文嗣因科塲程式未能卒攺不得不勉循舊章以求有裨塲屋兹翁小山方伯擇於三月十六日舉行開課躬詣書院恭請掌教陶華封太史行禮畢卽行命題四書文題其爲氣也至大至剛以直養而無害則塞於天地之間試帖題賦得水國春寒陰復晴得春字補考文題上下與天地同流豈曰小補之哉詩題賦得應笑蓬萊最後仙得萊字○經訓書院由臬憲主政月課則各憲輪試近十餘年來經各學憲迭攺新章增添膏奬遠出豫章友教之上雖孝廉堂亦不及焉院中專課經解及詩賦駢散文在衆人視之以爲學問盡於此矣而識時務者竊憂所學之不適於用昔年中法事起始知考據詞章向惟爲文陣元師者實乃喪師之元惡前年中東一事益見賈馬許鄭之學韓蘇李杜之才均不如東西洋之隨時善變月異而歲不同但一旦攺絃而更張之則亦太嫌其驟而諸生平日之所學如鑿枘之不相入未免棖棖何之故惟有仍其舊貫徐徐待之耳月前掌教經訓書院皮鹿門先生自長沙來館卽擇定三月二十二日課試兼署臬憲劉獻夫廉訪親詣書院躬率諸生恭行謁聖謁師各禮卽行開課題爲易之帝乙爲成湯解書之帝乙六世王解阮徂共爲國名申魯義鳥獸蛇爲華蟲申鄭義爲庶母慈已申鄭義祭祀不祈申鄭答趙商義八索素王之法申賈義賢繆公能變解孔子故宋也解林烝解墨子非攻論博士伏生贊并序澹臺子羽斬蛟投璧賦以斬蛟投璧平生自許爲韻春水七律四首仍照向章以一經解一古詩或一賦或一古文或一駢文共三藝完卷○上年省垣創設福康小輪船拖帶民船往來於吳城潯城甚爲妥便生意亦盛惟當時僅製三艘祗行一埠今乃添置三艘往來上游樟鎭吉安已於三月十六日由省開行從此章貢千里瞬息可通是亦風氣漸開之一端也○南新爲省會首邑生齒繁盛良莠不齊南昌縣孟紫卿明府新建縣文芝塢明府於上月各履本任首以嚴禁訟棍及賭博私宰烟館淫戲爲新政急務大張示諭誥誡剴切語云興利必先除害去暴乃可安良寄語彼中人幸無以一紙空文視之而身罹法網也 
[九派江聲]  
　　九江采訪友人云府尊尹西庚太守攷試濓溪書院評定甲乙榜示院前計生前十名萬有齋葉凌臺劉道椿王盛春李盛鍈萬鴻磬黃育春劉道栐余洪元周元禮童前十名黃康爵羅常倬周之翰史美琪黃綬爵夏家傳王之瑞周之冕蕭懋國王世淸○上月十三日誠果泉觀察攷試濓溪書院肄業生童生題子曰君子義以爲質禮以行之孫以出之信以成之君子哉賦得芳草得時依舊長得沂字五言八韻童題以俟君子赤賦得宿酲留得伴春愁得樓字五言六韻○上月十二日新簡江西廣信府知府查太守附招商局某輪船抵潯謁見道鎭府各員旋卽買棹赴省○德化縣梁蔭南明府因茶市伊邇恐人衆易于滋事乃出示曉諭曰現届茶市商賈雲屯聚睹窩娼均干例禁爲此示諭告誡諄諄傳飭差保隨時查巡諸色人等各宜凛遵倘敢故違嚴拘究懲是亦未雨綢繆之意也 
[凈香園餞春記]  
　　揚城采訪友人云徐凝門内有地名康山者相傳對山先生讀書之處廣陵一名勝也紅羊刦後瓦礫成堆向之畫棟雕甍風亭月榭已一變而爲荒烟蔓草斷井頽垣有心人懷古傷今蓋不能無蒼狗白雲之慨焉洎皖北方子箴廉訪都轉兩淮始就其地攺建曾文正公祠宇春秋報享俎豆馨香每歲仲春地方官致祭後淮商感公增定鹺章之德必糾約同志筮期公祭以誌弗諼本届各商議定祭期由鄂湘西皖四岸値年遍發傳單先赴祠中演禮届時恭請運司江都轉主祭循向章也○揚州宛虹橋迤西水木明瑟圖畫天然畫棟飛雲珠簾捲雨今雖滄桑屢變花月全非而試於雨夕風晨誦夢香揚州好第一是虹橋楊柳緑齊三尺雨櫻桃紅破一聲簫處處住蘭橈之詞覺昔之水膩山温花芳月滿猶足令人想像低徊焉其地有地藏禪寺者向由麗成長老主丈室今歲擇於上月十五日開堂傳戒俾禪和子得受衣鉢不致遁入野狐先期就講堂中支板爲臺延某名山有道高僧來此效生公説法使受戒者雖蠢如頑石亦可點頭旣而以艾灼蒳諸秃奴頂心排列若骨牌然雖涕泗交𦣞弗顧也至於善男信女虔施齋供者或雙弓米或伊蒲饌大擔小榼遠道而來香積廚中不憂匱乏亦有拜倒蓮花座下求大師懴悔免致如妙常之業債染緇衣者何緑楊城郭間士女如雲多喜佞神媚佛耶 
[縣示照登]  
　　江蘇松江府上海縣正堂黃爲出示諭禁事據高昌廟鎭董蔣汝楫劉世昌顧亮時張永康錢安邦魏駿茂禀稱竊董等住居高昌廟地方該處坐落十二圖向有同仁輔元堂義塚一區計田不過畝許當初本在荒烟蔓草之中原屬無碍居民乃今者户口日繁街道日闢該塚適在閙市之中　塚而居者不下數千家舊棺重疉業已寸地無存而無業游民又往往抛置新棺於上無可掩覆任其日炙雨淋加以棺板窳薄罅漏甚多穢氣流行過者淹鼻甚至一經大雨血水流入河渠居民皆藉此河汲飮一當夏令毒氣蒸爲癘疫因風傳染害及城鄉而其禍 
 
 

Page 3

 
 
　乃發原於一塚且義塚上面又時有流民結廬其上任情墾掘有時豢養放生猪遂致將新厝孩屍掘食零胔斷骼慘不忍言去年經公濟堂商允輔元堂董在該塚四圍打一竹笆圍之復蒙巡防局魯委員驅逐流民給費遷棚在案所以保護已葬之棺而免穢觸之禍乃日久玩生時有流民偷拆竹笆黑夜委棺其上卽經查出亦動輙恃蠻環求諭禁并乞照會同仁輔元堂董在該處左近另籌公地聽人厝葬等情到縣據此除批示並照會堂董另籌公地安厝外合行出示諭禁爲此示仰諸色人等知悉該處義塚早經葬滿應候同仁輔元堂另籌公地安厝不得再將棺木抛在塚上自示之後如有無知居民恃蠻抛棺及偷拆竹笆情事許該董等指名禀縣以憑提案從嚴究辦該處保甲隨時查禁如違董究不貸各宜凛遵毋違特示 
[循例拈香]  
　　昨日上海縣黃愛棠大令率同縣丞劉二尹主簿孫少尹命駕赴城隍廟玉淸宫拈香致祭常雩事畢始分道而回蓋循常例也 
[開徵上忙]  
　　昨日係本縣開徵上忙條銀之第一日黃愛棠大令先期諭令各鄉地保人等一體知悉轉諭各農户務將應繳條銀踴躍完納此已紀諸本報届期黃大令於淸晨身穿吉服循例行祭櫃禮祭畢遂命書吏開櫃啓户各農民莫不爭先恐後而來故櫃上司其事者頗形忙碌云 
[公司帳略]  
　　巴勒保險行刊就淸單函贈本館譯其略曰本行中西各國保水險公司計資本洋銀二百五十萬圓西歴一千八百九十六年除倩别公司轉保外實收保水險費洋銀一百七十八萬六千七百九十九圓二角付出賠欵六十四萬零七百十八圓八角一切費用共八萬八千八百四十八圓四角各口代理人費用共二萬七千四百四十圆零六角除支外計盈餘一百零二萬九千七百九十一圓四角是非經理人心精力果實事求是安能若是之爲人信服得以獲利甚豐耶爰樂得而記之 
[機器傷人]  
　　前日午後三點二刻時江南機器製造局鍊鋼廠中機器上皮帶然忽中斷以致壓傷小工六人廠中司事立卽禀知總辦延請傷科醫生爲之敷治中有一人傷及胸骨命在須臾另送某醫院倩西醫治之 
[道殣可憐]  
　　昨晨英界公署前倒斃一無名男子年約三十餘衣衫藍縷若丐子然未幾二圖地保禀明屠别駕報請某善堂收殮發壇待人認領 
[如厠被壓]  
　　前晚有甲乙等四五人忽因腹急在本城陳　桶橋堍厠擗大便不料厠所年久失修格磔一聲忽然坍塌諸人奔逃得速惟甲乙二人被屋頂壓傷手臂等處雖無大碍然已飽受虚驚矣 
[失足沈淵]  
　　小工張某浦束人前日在浦左開平碼頭某棧房做工至晚而散偶至浦邊大便不意一失足間墜入浦江其時潮水盛漲張卽被潮衝出蹤跡杳然至今尚未將屍身撈獲也 
[上海巡局瑣案]  
　　楊樹浦蔣浜地方秀卿前月杪因施放風筝斷線墜地爲二十三保八圖内唐姓拾去向索不還因商諸流氓張茂卿卽八十個黨張桂卿之弟糾合黨類約期械鬥地保恐肇禍端竭力排解兩造始散嗣爲是處巡防局員鄭厚餘二尹所聞遂於前晚飭差協同巡勇地保將張茂卿捉獲解入局中禁押未知當若何辦理也○前日午後本邑人顧阿勝由大東門外大關碼頭喚楊阿二渡船往浦東沈長甫楊和松葛炳舟陳大村等人惡阿二攘奪主顧簇擁至肇源茶樓肆行辱侮顧忿甚奔投十六鋪巡防中局控訴局員李蘭史二尹立飭勇甲馳往將諸人一併拘獲訊問之下阿二供稱顧前來喚渡忽被長甫等將小的及顧軋往茶肆紛紛羅唣求恩懲辦以儆兇頑長甫和松炳舟大村同供稱小的等均江北某邑人在各碼頭外盪槳爲生不敢爭攬客人叩求恩斷二尹判令各從重笞責一百板著具呈安分切結交管帮沈阿三保釋 
[英界晚堂瑣案]  
　　沈仲荃扭控楊陶氏匿女掯物經屠别駕飭押在案前日晚堂提集訊斷沈供嘉定縣人向在烟店執事數年前憑媒娶楊陶氏之女爲室借居岳家刻欲將妻子携至鄉間無奈岳母不依且欲將女價賣與人是以情急扭案乞爲訊究楊陶氏供年五十有八上元縣人夫故無了祗有一女年廿八歲配於沈仲荃爲妻當時言明永不帶回原籍兹婿忽欲携回鄉間小婦人無所依賴願隨之往而沈不允况前次曾將女兒接回嘉定被其凌虐求爲究辦别駕訊得沈藉端誣控岳母刁風萬不可長喝令從重掌頰二百下飭具不准凌虐甘結開釋○妓奴項二寳扭控張慶堂捋去金鑲手鐲屠别駕於前日晚堂訊問二寳投案供稱小女子蘇州人現在石路普里娼婦金麗娟處當傭奴三月廿五日因事往小東門途遇素不認識之張慶堂與野雞流娼金小寳入城進香被誘至新北門某茶寮内欲借金鑲手鐲兩枚不允而散張卽從茶館樓梯追下硬將手鐲捋去當洋三十二元計錢廿八千二百文事後持票投捕房控告捕頭因令包探拘張送案求恩追究張供向爲术行生理二寳係著名女棍拆梢作惡無所不爲法界捕房曾被人控告有案可稽二寳前在金小寳處帮傭嗣金妓與作賊之某甲情好甚篤甲破案後在金妓處吊出原贓拘押候辦二寳卽竊金妓洋五十元逃逸兹已結案正欲找尋不意在新北門地方遇見向之索取竊洋二寳卽將手鐲押洋三十元歸還前款尚有洋二十元允於本月初旬還淸由小的從中介紹事後忽被二寳指控拆梢送到大老爺案下如小的果有是事甘當重咎求恩明鑒别駕得供之下遂將二寳大加申斥揮之使出○捕送在路爭毆之盛阿培項阿六馮氏等到廨别駕提訊之下盛供無錫縣人日前與馮氏來滬願作小本經紀氏欲以繅絲度日被項阿六從中唆阻爭論之下經捕送案餘供支吾項供亦無錫縣人盛將馮氏誘至上海小的向之理論盛反行兇氏供無錫北門外沈家巷人因家中貧苦不能度日因之與盛來滬找尋堂兄擬至絲廠做工餘供含混别駕訊得此中淸事必有暗昧男婦均屬無恥判將盛項各責二百板具攺過切結馮氏掌頰一百下交官媒押候夫族來具結領管束 
[法界捕房瑣案]  
　　昨日鄭大令蒞捕房命提竊取水烟袋之賊犯陳阿元至案著照原斷笞責一百板○賊犯李阿才竊取烟槍一案前已訊明昨日大令著照原斷笞責五十板○五鳳茶樓門首已歇餅攤夥丁和尚撬開茶博士之箱蓋竊取衣服旋經搜出原贓控諸案下大令已訊得供詞隨於昨日命提至案叱令從重笞責一百板押候覓人保釋○賊犯張大因竊馬蹄鐵經包探解案供詞已錄報端昨日大令著照原斷笞責二百板○匪人張大向招商局金利源碼頭運糧小工訛索被拘到黃大令前已訊實口供昨日著先行荷校一禮拜發碼頭示衆俟期滿後責釋○松江府屬某邑人陸友三手携剪就之衣料一包至汪阿三所開老虎灶啜茗包探以形跡可疑解經大令訊供飭帶至所供之英界六馬路問明來歴旋據回禀衣料實向某洋貨店買下困飭將原贓給還諭令速回原籍○洪阿銀控趙俊賢屢次滋擾大令訊供之下著交人保出并具呈切結不准再向滋擾昨日提案覆訊趙供稱洪開設舊貨店貲本皆出自小的且小的與供母姘識已歴多年洪不報深恩反來控告小的心實不甘目今小的病骨支離求給川資自行回籍大令著洪出洋銀三圓給趙爲回籍費○復興里泰和客棧主婦趙張氏控稱兒子金生不務正業訓戒不遵反敢肆橫以致將小婦人胸際毆傷請爲懲儆大令判令將金生從重責手心一百下押候送交攺過所覊禁○花烟館鴇兒林李氏控徐之林冒稱捕役訛索銀錢大令訊供之下判令將徐從重笞責一百板諭以不准再向該鴇詐錢○會德豐駁船公司華人倪德福控小船户陳阿榮糾衆兇毆藉　訛詐大令前已將陳訊供笞責昨日飭提至案著具攺過切結覔人保釋○仲周氏控徐朗軒孫蔡氏卽蔡桂英串呑紅木器物大令訊供之下諭候查確淸彩再行核斷旣而提徐及桂英詰問依舊不承大令怒甚兩次喝責徐始供稱小的願將物件交還乃延至於今 
 
 

Page 4

 
 
依然無著昨日仲周氏蛾眉淡掃蟬鬢低籠輕啓朱唇蘭言徐吐略稱去年被烏利文控告以致禁押捕房徐與桂英哄令兩次出洋銀五十圓據云開銷訟費其實悉飽私囊求賢使君盡法嚴追俾小婦人領回餬口徐及桂英指天誓日堅稱並無此事大令謂本委揆情度理此事諒非無因遂飭徐將呑用之洋銀五十圓繳案充公桂英還押并飭包探帶徐出外將紅木器物交還仲周氏仲周氏乃歛袵致謝姗姗而歸○孀婦顧趙氏控鄒天保爲錢少坡介紹借去洋銀三百圓屢索不付大令飭提訊供此前數日事也昨日原告投案請追大令提錢及鄒子寳林到案著一併交人保出赶緊理還 
[美界捕房瑣記]  
　　賭徒石全生在天后宫廟塲設攤聚賭勾引游人四百三十五號華捕以其有違定章遂於前日下午拘解捕房捕頭飭押候解送英界公堂訊辦○御者謝阿和前日下午時駕四輪馬車飛駛至西華德路悞將小車夫趙阿毛所載磚瓦一車碰撞倒地磚悉損壞趙索償洋銀二枚謝不允以致兩相爭毆復扭入捕房控訴捕頭告以謝事出無心以欲索賠當控之英界公堂請屠别駕訊斷○前日午後乞兒某甲病不能支倒臥於北蘇州路經四百三十號華捕送至捕房捕頭轉送英界公堂請屠别駕安插○寗波人李某住居漢璧禮路德興里前晚被偷兒撬門而入竊去報時鐘一架綢衣若干件昨晨投報捕房請爲查緝捕頭頷之○馬夫王阿三驅車至乍浦路違犯租界定章經四百三十四號華捕拘入捕房捕頭判罰洋銀若干釋之使出○北蘇州路第五百十六號門牌東興棉花廠係日商所設延本邑人馮潤頤司帳陸續被欠規銀九千餘兩前晚馮忽背人逃逸東興主人遂投控捕房捕頭准詞許飭包探嚴行查緝 
[惠澤覃敷]  
　　趙樹儀翁經募江西臨川縣嚴仲籛明府樂助賑銀一百兩神岡厘十陳南村直刺銀十兩由天順祥號交來合申規銀一百十七兩六錢一分二厘楚南善化信婦平樂無名氏祈合家平安洋五十元樂俊華俊寳俊煌因尊翁仙逝將唁儀移賑由柳馥棠翁交來洋六十元悲深宿草不忘孺慕之忱誼重飛芻定獲禎祥之慶求列報章伏希公鑒[  上海六馬路仁濟善堂籌賑公所制施敬等謹誌]  
 
 
 

Page 5

 
 
[立愈耳聾天下第一奇方]  
天下馳名廣東陳恒德堂秘製奇效耳聾丸○不靈還洋○假冐甚多購者認明 
耳聾一症皆因腎水下虧相火上炎或鬱火傷肝以致耳聾目昏視聽不靈總因心腎不交陰虧陽僭而其病原尤在氣虚血脉不能流通呼吸不能靈捷氣逆則虚火向上故有耳鳴耳響耳脹耳痛言語不聞等症本堂存心利濟得祖傳奇方不惜工本秘製此丸專治一切耳内之症無論男女老少兩耳重聽雖二十年三十年老症服之立見奇功轉聾爲聰補眞陰生津液攝納浮陽退除虚熱重者二大盒斷根輕者一大盒包愈妙在神淸氣爽身强體健永無復聾之患眞治耳聾之天下第一奇藥也虚言欺人罪我惟天每大盒四元中盒二元小盒一元均無折扣○各埠信購原局回件信力自給○分設上海英大馬路萬康醬園對門德仁里内石庫門廣東陳恆堂謹啓 
[中國通啇銀行告白]  
啓者本銀行現奉　總署户部電催開辦謹諏吉四月二十六日先行開張已經掛號各股定於四月十五日起交銀除已收掛號銀五兩再補足四十五兩先給五十兩收單將掛號單繳銷俟股票印齊再行登報換給特此佈聞　中國通商銀行公啓 
[英啇保平火水險公司]  
茲者本公司創自英國倫頓大埠共集資本銀三百萬兩誠保水火險極大公司也前托上海義記洋行代理有年荷蒙　貴商所信重恆見生意蒸蒸日上爲此本總公司督辦米士嘉來申開設總分行躬親督率辦理嘉君向在中國三十餘年與華洋交易一秉至公誠爲中外各　當道欽仰今本公司設於四馬路中老巡捕房東首一品香斜對門樓上專保水火險一切事宜嘉君自操權衡辦理保價公道以廣招徠承照顧請臨本行面議可也　　總理米士嘉買辦陳吉雲啓 
總理米士嘉買辦陳吉雲啓 
[石印化學指南]  
邇來中國人士皆知化學爲要務每欲購書學習而吉光片羽入道無門惟畢利幹先生所著化學指南爲大備先生以法國通人膺同文館總敎習之任課士餘閒譯述此書大而軍火電光小而日用戲玩凡化學一切應用物料之性情如何形質如何輕重如何造法如何用法如何分門别類設爲問答逐一詳述又恐學者購辦藥料不便另列洋文名目表兩本附於卷末仍譯以中國語言文字俾學者易於檢閱先生曾謂是書不但爲館中諸生設卽未肄業者得此而研究之亦可因又見道其冀望中國人士豈不切哉爰付石印以公同好每部兩函計十六本實價四圓汪氏春暉堂印譜八本錦套實價三圓寄上海各書坊發售 
[石印薛叔耘星使全集]  
無錫薛叔耘先生以名卿出使歐洲辦理交涉措置裕如嘉謨碩畫久已照耀海內矣生平所著有庸菴文編庸菴續編庸菴外編籌洋芻議四國日記海外文編等書廿一卷凡所論述洞中窽要由其事事攷察得諸親騐非泛論籌洋浮光掠影者所可比近世洋務之書層見疊出無慮數十家亦能益智輔明增長見識然或稗販成書無足考鏡或點竄舊説改易名目求其指陳切要明逹夷情洞邊疆未見之形握駕馭泰西之術實無逾於是書茲特覓得原板精校一過付諸石印以公同好每部二函價洋三元又味古齋原印正續金石萃編又金石補正又家藏舊書千餘種欲購者請至上海棋盤街醉六堂書坊購閲 
[逹出新才只此一家一品陞號竹噐桶缽]  
本號專請寗波一等名司親自督造細篾考籃竹白茶桶異樣竹木粧具漆金桶鉢透光花卉奇巧式樣雕刻玲瓏精製非凡不惜工本本月廿三日先行交易擇於四月初六日開張　仕商賜顧 
認明四馬路北首石路中市維一洋布莊内開張便是 
[大美國永安保人險公司]  
本公司上海監理華友領袖者爲　朱葆三先生帮理者爲　張麟魁先生葉明齋先生　本公司在中國日本總經理人爲漢密登先生副經理人爲陶爾薄先生本公司東方總局開設上海英界黃浦灘第六號門牌本公司在厦門汕頭廣州福州烟台天津寗波漢口南京鎭江香港并日本之神户長崎橫濱東京等處各有分局本公司保人險爲最大最可靠地球上莫與比倫所立章程亦極盡善因保壽者必有年限方爲公允故少則十年多則十五年爲限如在限内故世者卽照所保之數賠償而限滿仍舊康健者本公司除照所保之數歸還外並加還息金若干倘其人不願取銀本公司另給憑單一紙俟其人百年後照憑單上書定之數付給其數必照原保之數加增自執此憑單後每年不必再付保銀而可得格外之償費於人最爲有益近年中國風氣漸開華友來保者日增月盛計十一月内華友來保之欵計有八萬九千五百兩而十二月内卽增至十一萬三千兩亦可見本公司之足以取信於地球萬國也如欲知詳細情形可至本總公司取閱章程或至各處分局面詢經理人亦可特此佈聞 
[告白]  
我永安保人險公司者乃首次承保中國人之一公司又適出華文新譯章程之一公司也茲有吿者本公司必欲使盡人皆知平日與他公司之顯有區别者微特辦法異而交涉無且尤有莫惑於聽睹者因近查有他公司中辦事之人嘗聲言該公司與本公司如出一轍甚有謂本公司新出章程又一若爲彼先路之設也有種種淆混殊不知本公司現所派出辦事之人皆持有華英文字爲據内書特派人之名姓末又加以本公司中纔理人漢密登監理人朱葆三之簽字故凡有欲向天下至大且穩之公司投保人當先認明上海黃浦灘第六號門牌便是庶免差錯否則設有其人以假亂眞甚或冐稱本公司中辦事之人在外招搖過市諸公可詳加審視或問以果持何據而至是如是則其人苟無據之可呈者卽屬子虚斷不可以輕信噫嘻秦鏡温犀在此一舉閱者其察之 
[上洋老九章綢縀顧繡抄莊]  
本號開設英二馬路已閲數十載向來精選上等名機各貨久遠馳名因有歴年積存老花等貨業已另設豐記减價就售所有時新花式各項綢緞定於四月朔日起照市格外克已以廣招徠務望　貴客賜顧是盼　本號主人謹白 
[申北豐記綢縀頋繡抄莊减價售現]  
惟顧繡男女朝衣蟒袍朝裙衱服壽慞壽屏等格外减價開設棋盤街北首巡捕房對面便是　 
[上新洋開維一字號洋貨抄莊]  
本燕自運鏡面哈喇貴企大呢公司羽毛新花嗶嘰西洋法絨羽綢羽緞時新摹本漳絨各種絲布各色咈布花標一應俱全各帮批發比衆公道本月廿三日先　交易擇于四月初六日開張　仕商賜顧認明四馬路北首石路中市坐東朝西門面便是 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　談王氏扭控聶桂生圖賴借洋前日黃大令倩蔣刺史升堂提訊談王氏供稱年三十有四前聶桂生之母洪氏央小婦人向吳姓借洋二百元立有借據約一月歸還至期無著本年二月間洪氏交來莊票一紙計洋一百元在收又不付嗣竟避匿不面尋至南市得與會見向之理論仍不歸還是以將伊子扭案請斷聶桂生供住居小南門外桑園地方母親洪氏向談王氏所借之欵聞已經在外理淸小的並不知其詳細今被扭案請爲訊斷刺史著將　桂生交該圖地保領去俟洪氏到案再行核奪○楊桂榮控被義子楊虎英毆傷亦經蔣刺史升堂提訊桂榮供稱年六十有二本地人虎英本姓李同治年間小的撫以爲子詎料不務正業時與流氓爲伍屢次訓斥終不悛攺前月二十七日小的因事至談家橋地方路遇虎英糾合流氓多人扭住痛毆談學巖上前排解亦被毆傷求請騐訉談學巖供稱小本營生與楊桂榮素來相識前月二十七日桂榮被義子虎英糾人毆打小的見而勸阻亦被毆傷刺史飭仵作騐得楊桂榮左眼泡有拳傷一處王錫榮左肋有傷痕一處飭候拘提虎英到案訊辦○嘉善縣移送短少漕米之劉義順龍大有二船户至縣請訉前日由蔣刺史升堂集訊劉義順供年二十有八湖北人素業操舟承裝嘉善縣漕米三百七十石短少三石八斗情願照數賠償龍大有供湖南人駕船爲業承裝嘉善縣漕米四百石繳過二百九十六石尚少一百零數石除粞頭之外應少十八石願照數賠償繳案刺史飭將劉龍二人收押限十日内如數繳案如延嚴比不貸○南市馬路工程局委員朱森庭明府飭送承做馬路鐵欄杆之鐵匠楊某至縣函開楊某舞弊得洋若干在鐵欄杆上開門任人來往黃愛棠大令飭令交差看管侯訊明核辦 
[英界公堂瑣案]  
　　包探竇如海禀稱聚昌洋貨號失去司門町泥九十八桶報捕後捕頭令小的查知此貨由聚昌夥吳松芳私售與徐愼記主人徐永淸前往吊贓據云已陸續售去故特將徐送案請究聚昌號主林純泉投案遞禀稱永淸卽徐阿三慣收私贓迭經到案今又私收司門町泥實與吳串通先付銀後取貨請卽重懲徐供稱此項司門町泥實向吳購得當時卽付現銀何得指爲私買况與聚昌來往已歴多年林又稱同業來往向章于西歴月初結帳十號收銀今徐並未將貨提出先已付銀顯見其串同舞弊徐供稱聚昌有發票呈電林又稱雖有發票然圖章上旁註不准支取銀錢貨物則此票實不足爲憑况向來銀錢進出必送至帳房蓋回單圖記被告延律師哈華托申辯屠别駕據淸商諸薩副事官然後著候提吳到案覆訊定斷徐已在捕房存洋銀五百圓毋庸交保○英商老公茂洋行大寫西人投該管領事署控買辦梁望秋私售自來火等物値銀四千七百兩有奇薩副領事據情函致公堂昨日别駕飭差傳梁會訊西人投案　稱梁私將行中自來火等物售去計値銀四千七百餘兩請爲追繳梁供稱行中存有銀一萬五千餘兩　貨物　　　　　　　人　　深　　　　　　關何今忽投案誣控目下價銀尚未收到而照帳結算西人應找出數千金别駕謂西人旣　　　　　　　　　　　　　　　　　　　　　　　　　　限一禮拜自向淸理可也○包探趙銀河禀稱竊犯周三瑞連竊陳公館湖西　　　　　　　　　　　　　　　　　　　　　　　　　　　獲弔出原贓解案請究失主紛紛投案領贓周供稱小的係浙江寗波　　　　　　　　　　　　　　　　　　　　　　　　　　　　　　事如蒙恩宥以後自當革面洗心矣别駕商諸薩君然後判令笞　　　　　　　　　　　　　　　　　　　　　　　　　　　　　　　禀稱竊犯沈阿坤窮取張陸氏家水烟袋一枝報捕後捕頭令小　　　　　　　　　　　　　　　　　　　　　　　　　　　　　　得已而犯此以期殘喘苟延求賜宏恩誓當銜結以報别駕划　　　　　　　　　　　　　　　　　　　　　　　　　　　　　　　竊取洋布五匹報捕後捕頭令小的緝獲人贓解案請究元　　　　　　　　　　　　　　　　　　　　　　　　　　　　　　　　　人向操洋貨業近日枝棲忽失萍泊蓬飄學作穿窬藉資　　　　　　　　　　　　　　　　　　　　　　　　　　　　　　　　　　　田林闖入四海春番菜館竊取某客所携綢洋傘一　　　　　　　　　　　　　　　　　　　　　　　　　　　　　　　　　　　　供稱小的係粤東某邑人行竊訪死叩乞施恩别駕　　　　　　　　　　　　　　稱張　　　　　　　　　　　　　　　　　　　作中杉木板十餘方報捕後捕頭遺小的查獲送請竊　　　　　　　　　　　　　係小的　　　　　　　　　　　　　　　　　　　務乞重懲張沃同供稱小的等不應監守自盜自知　　　　　　　　　　　　　　以攺過　　　　　　　　　　　　　示衆 
[江西官報]  
　　二月十九日九　　　　　　　　　　　　　　　　　　　　　　　　　　　　　　　　　　催地丁譚　　禀期服假○二十日候補府洪鑾委辦軍裝所候補縣曾傳泗禀辭回籍俁　　　　　　　　　　　　鴻壽往興　　　　　　　　　　　　　　　　俱催　丁洪祖帶往湖口陳慶榮往萬載俱催屯丁方炳往都昌潘沅往臨江俱催减平范德基　　　　　　　　　　　北縣丞王　　　　　○　　　　　　　　　　　　　　交代　　補　淦縣陳兆棻禀謝飭知攺筆試用縣檀家宗繳照係安徽望江壬辰進士　　　九　浙江採辦　核回彭壽萬　　　　回又　　　　　　　　　　　　　　　往安　俱解桑秧盛如松往上猶催地丁沈乃杰往信豐章全緖往上高俱催减平○　子四日候補道黃心　由湖北賑捐奬加三品銜　　絲孟慶禀　　　　　　　　　　　　　奎禀任事缷南昌縣事署南昌　通判杜曉徵並辦蠶桑局提調翁寳仁解額　進京未入史致禀　　　一　行知龍泉　司　金　　事回 
[上海北市絲業會館賑公所施子英經收順直湖北用賑捐二月初一日至十七日第十六次淸單]  
　　初一日錢　　伯明洋　　太倉唐貲謙爲得子　湯　求延壽保安洋十元掦欽德爲母八十壽　求延壽平安合家大　四元籲安　洋五元姚伯欣正二月份各洋一元信氏虔心求子洋四角○　　日臨滁陳舜雲善士續募洋八元　城金鼎小洋三角○初三日吳興劉隱名氏保合家平安　蔣同春來洋一百元金　小洋三角○初四日鄞縣無名氏求平安洋五元徐李氏小洋五角○初五日無名氏因　神作法求速保平安洋十元常昭鹽公堂會稽范東疇保佑家中平安洋四元唐十六官小洋五角○初六日無名氏洋二十元杭州吳張氏求子道升　恙速愈洋五元嚴沈敬徵　二元太倉凌國柱香斗竈經資移助洋一元三角○初七日隱名氏大善士規元一千兩寳全氏由永泰號交來洋五十元李德裕堂規元三十兩常熟　叔　募閔叔南病愈完　洋十元古黟西川胡氏洋二元○初八日巢潘氏保身體康健洋十元退貪主人洋十元孫門陸氏洋四元○初九日四明心願主人規元五百兩補　子洋十元○初十日無名氏洋二元○十一日眞州未遂子因岳家無子焚香代求已獲麟兒完願由仁大莊交來洋一百元韓鶴壽爲病求速愈洋二十元韓炳國爲病求速愈洋十元勉力子洋五元無名氏藥水小洋五角○十二日月圓人壽齋由蔚泰厚交來洋十三元姚吉壇洋三元零六分張益之洋三元○十三日嶺南海上遊子錢六百文○十四日浙省萬承志堂百不能　求人洋一百元無名氏洋四十元蘇胥萬源號銅洋二十五元○十五日富陽林美成洋二十元族吳無名氏洋十五元無名氏洋五元○十六日杭州恆豐潤幼孩根官求患速愈　煞開通易長易大由福　號交來洋十元○十七日敬心齋漕平銀五十兩申規元五十三兩七錢七分五釐淮城任兪氏求病速愈洋廿九元銅洋一元蘇垣汪姓求平安洋二元無名氏求母愈洋二元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
