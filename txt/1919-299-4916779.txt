# 1919 - 299 - 4916779

 

Page 1

 
 
   
 
 

Page 2

 
 
   
 
 

Page 3

 
 
時評 
[裁兵之前途（冷）]  
　　裁兵之舉今日北京政府之新計劃也亦即北京政府之大方針也即欲以此收攬全國之人心者也今日似在盡力進行以求其計劃之成方針之達爲日後立足之地步者也 
　　雖然裁兵固爲今日必不可免之事而裁兵之要義不僅在裁巳有之兵而必要在不招未有之兵蓋今日裁之而日後復招之不巳幾悉反覆乎且又不僅在裁有形之兵而尤當先裁無形之兵蓋各人苟能先去擁兵自衞之心以及以兵爭政之念則兵爲防護國家之用量國家之力以養兵裁否應鑒乎國勢而不必黨派之商量也此乃我觀於現狀而對於裁兵之隱憂也 
[專電]  
　　北京電在滬北分代亦電請回京謂開議無期可由王總代留候西南覺悟（二日下午四鐘） 
　　北京電某要人但議屏除黨見和局自能解决（二日下午三鐘） 
　　北京電徐靳决先統一北部軍事集權中央故專員疏通各省求爲自動的裁兵入手但各省表面雖贊成意不一致現特召集來京開大會議取决各督復電巳派出代表惟曹張兒將親到（二日下午四鐘） 
　北京電當局裁兵計劃擬北由馮段王（士珍）南方岑陸唐以裁兵名義合組裁兵委員會互相携手實行統一現北方先行結束一致主張裁兵再與南方開始商議（一日下午四鐘） 
　北京電靳手擬裁兵計畫密呈元首聞内容先從各省非正式軍隊着手歲節軍費可六千萬　　北京電安系要求吳炳湘長内務曾毓雋財政張志潭敎育姚震司法朱深交通田應璜長大理院靳只允曾毓雋交通張志潭任秘長两方意見異常懸遠現正疏通（二日下午三鐘） 
　　北京電閣員分配仍未確定靳就内財交三部允以一部讓安系安系要求二部尙未能决 
　　北京電内閣攺組連日商閣員内交二部未决原定之財敎二部亦有更動訊又田應璜有攺長敎育訊意見愈複雜京警監繼任人物亦爭持不定 
　　北京電警察總監擬白承頤 
　　北京電大理院長田應横繼任說甚盛又京高審地審廳長均有同時更動訊（一日下午四鐘） 
　　北京電財次李保錢錦孫 
　　北京電徐派人留田復稱不願調長别部（二日下午三鐘） 
　　北京電姜桂題本日來京 
　　北京電徐恩元定本月十四五日自美回滬偕美國資本家同來（二日下午一鐘） 
　　北京電英日使對美新借欵提出質問（二日下午三鐘） 
　　北京電昨意使赴外部談甚久聞與中意銀行及商約事均有關（二日下午三鐘） 
　　北京電新衆院預算審查結果歲出各部減二成惟交部祗減半成政府提出不敷二萬四千萬今相差僅五千萬（二日下午三鐘）　　北京電十月鹽餘三百餘萬訂魚日撥付（二日下午三鐘） 
　　北京電京商會要求政府立限两行兌現否則市上流通之京鈔商界不允收用（二日下午三鐘） 
　　北京電本日閣議湘米出境案因湘紳反對决電湘督限制 
　　北京電奉天軍事會議結果奉吉黑留完全六師警備隊以四萬五千人爲額（二日下午三鐘） 
　　北京電奉張來電對砲艦案主用兵力解决（二日下午三鐘） 
　　北京電外蒙代表四人謁外次商取消自治（二日下午三鐘） 
　　北京電外交界接外電俄都巳爲西北政府佔領激黨己退出　　北京電陳樹藩繼電報告川軍窺陜邊請示辦法院部去電戒勿孟浪（二日下午一鐘） 
　　北京電孫黑電勝福請將我駐海防軍撤退吉拉林庫克多博二處由彼派蒙兵駐防查勝福迭懷異志難深信巳駁斥 
北京電滬商鄒靜齋電請以齊爕元爲滬軍使（一日下午四鐘） 
[各通信社電]  
　　北京電報載靳電李蘇督謂南方旣不容納王揖唐巳命施鶴初接洽一切今日靳到人云并未發此電　　北京電汪王施三代表同謁徐靳意在另謀和議辦法徐靳命仍與王接洽并催尅日返滬 
　　北京電衆院議預算臨時門刻巳議竣下星期准移參院（以上一日） 
　　北京電吳炳湘辭呈發還給假二十日 
　　北京電閣員仍未定内務一席現因特别關係吳炳湘田文烈均不就因又有周樹模說惟聞不能實現　　北京電陸軍另提確有此說現尙未定外傳提徐樹錚不確或將提張志潭 
　　北京電外界消息美使芮恩施氏此次回國不再來華美外部巳擬定威廉博土爲後任公使 
　　北京電新疆電俄都彼得格勒巳被重圍過激黨子彈不給勢將陷落 
　　北京電新近返京之政府委　語人唐紹儀暫時不肯接受總代印信須俟廣州政局定後再决 
　　北京電外部電令權副領事詳報我國軍艦駛抵伯力之情形 
　　北京電陸部决定裁兵限度未定前先以不招添不補缺两種辦法即日商各省區照行 
　　北京電外蒙喀爾喀西路請援議定由邊防處派兵財部巳籌撥軍費預備出發（以上二日） 
　　香港電不信任岑案將通過岑派疏通未見效果　　香港電軍府攺組案經攺組委員會决定名稱仍舊職權仍採總裁合議制廢止主席總裁（以上二日）　　以上中孚通信社電 
[里昂無線電] （路透電社送） 
　　一日巴黎電今晨高等議會復開會討論布約各條欵 
　　一日巴黎電德政府宣稱擬於十一月九日在上西里西亞舉行市政選舉且謂公民大會非一時所能舉行故宜選舉議員組成自治議會此言蓋欲證明其决議之正當 
　　一日巴黎電倫敦以隆禮歡迎波斯王羣衆向王歡呼殊爲熱切晚間白金漢宮開宴致敬之 
　　一日巴黎電柏林電稱德政府以波羅的境之德兵現陸續國國頗稱滿意故决定凡至十一月十一日仍不入德境者則將視爲逃兵而剥奪其國籍 
　　一日巴黎電據帶佛里斯電稱馬透省（土耳其與高加索之間）及巴透鎭巳由英軍總司令宣布戒嚴由英國軍統治理之聞英國軍統巳接受當地憲兵指揮權並宣布執行巴透市議會一切職權蓋以亂黨現由四周侵迫該鎭故出此舉 
　　一日巴黎電日尼瓦消息謂克拉瑪資博士巳赴俄國羅致民治分子俾儘速掃除過激主義建設大俄羅斯聨邦民國此說由博士至交國民報記者許可發表 
[世界路透電]  
　　二十七日倫敦電英國財政報轉載荷蘭記者對於中國未開闢利源之議論該記者表示意見以爲中國確可以大宗食物供給歐洲但中國之農業與其畜牧業尙未發達苟以科學的方法發展之則出産可增十倍如此不獨可增進中國之興盛且可輸出大批食品今日中國肉食與其畜牧之數以其幅員較之可謂微細但中國今尙無冰鮮廠宜其不能有裝運凍肉之事業云云 
　　二十六日倫敦電暹邏報紙主張華人在火車中不得與暹人同一車室因華人行爲不善之故英國每日郵報加以批評謂華人索以有禮貎著聞今暹人竟以行爲不善責之此乃大可注意者蓋此爲幕後新勢力之表徵也强者人尊視之弱者人輕視之人與人如此國與國又何獨不然暹邏人言論中所流露之趨勢如果能感動大而無當之中國則未嘗非中國之福若干年前中國見日本之效法西方而藐視之今中國若對於其他鄰國復蹈前轍則殊無益也 
　　二十六日巴黎電有數外報謂外人離法者携現資不得逾一千佛郎此說不確蓋外人離法者無論携欵薣何之巨當道不加干涉法國財政總長常於二十四小時内給發執照 
　　二十六日巴黎電福煦上將查覆德國違背休戰條欵之合同星期二日可以告竣 
　　二十一日巴黎電法國財總長不日將發演說　　解釋法政府解决國家經濟財政問題之政策　　二十五日馬黎電日船TaibuMaru（三千噸）昨在馬賽起火恐除鑿沉外無救熄方法 
　　二十七日巴黎電馬賽現泊有日本貨船多艘多由菲列濱載花生等物而來 
　　二十八日倫敦電下院昨夜以一百七十一票對八十四票採納消除男女不平等議案之條正文許貴族夫人列席上議院 
　　二十八日倫敦電明日下院將討論財政現局張伯倫氏將動議主張贊助一切撙節國用縮減國債之合理提議工黨領袖亞達姆森氏將提議徵收資本稅並將戰時所獲之資産歸爲國有 
[太平洋路透電]  
　　三十一日沃木斯克電司令部報稱俄軍繼續在全陣線退走古爾干方面之俄軍現集於彼得巴夫洛夫斯克鎭附近 
　　三十一日沃木斯克電魯斯柯台洛報載有社論謂活木斯克之冗民陸續出境伊其米河與伊爾的希河間將爲大戰地點沃木斯克現將成爲壕營國務院最後集議决定辭退各部職員因當此危急之秋一切行政事務不能照常進行也惟最高執政者及國務院代表之政府仍將留駐沃木斯克沃木斯克爲軍事根據地故爲保衞國家計須清除冗民 
二日北京電據安福部消息靳總理巳允以吳炳湘長内務吳爲安福部分子誠難免若干反對但其對於學生運動始終表示明達態度故爲人推重 
　　二日北京電據華人消息阿穆爾河上游中俄艦互起衝突中國巡艦一艘受重損中政府巳向俄使署提出抗議 
　　二日北京電廣州私電稱伍廷芳巳通告協約國謂廣州政府贊成新銀團不借外債亦無其他碍及銀行團計畫之事 
　　二日北京電北京導報云中國因外蒙古取銷自治故擬尊崇活佛除原有博克多尊號外再予以中華民國大師之名稱 
國内要聞 
[靳内閣通過新衆院]  
　　靳雲鵬組閣同意案巳於日前提交衆院新衆院因於昨日（三十一）下午開臨時會到者二百六十一人由劉恩格主席東海特派府秘長吳岌孫出席說明靳之略歷吳退席後乃投票計同意者二百四十九票不同意者七票廢棄者五票大多數通過即晚備文移送參院聞新參院方面有即於下星期一投票之說茲將吳之說明録下靳雲鵬現年四十四歲山崠濟寗縣人小站新建陸軍兵官學校砲兵科畢業前清歷任軍官學校敎員提調協統北洋江北參議官浙江雲南總參議等職辛亥之役充第二軍前敵總參議官民國以來歷任近畿陸軍第五師師長會辦山東軍務山東都督泰武將軍討逆軍總參議侍從武官長督辦參戰處參謀長督理參戰軍訓練事宜參陸辦公處辦事員洊補陸軍中將加上將銜果威將軍特授勳二位現任陸軍總長暫兼代國務總理查靳雲鵬隨同總統治軍多年知之最深其在山東督軍任内于綏靖地方各事辦理極臻妥協自在陸軍總長一年以來各省軍事如此困難整理維持勞勣尤著邇日代理總理對於軍事財政和議外交均有切實計畫觀察各方輿論對於靳雲鵬均甚翕服總統認爲以靳雲鵬組織内閣爲國務總理於現在時局最爲適宜故此提出請求同意 
　　靳氏旣經衆院通過參院方面大約亦無問題惟閣員刻下仍未决定探其原因（一）院秘長郭則澐雖經表示辭職不過一種官樣文章態度並不堅决惟或留或去究尙未知而閣員之分配則又全以院秘長一席爲轉移（二）張志潭不願長敎育勢不得不轉屬農商而以田文烈遷調内務但田氏不欲就（三）姚震對於法長一席進行頗力如司法屬姚則朱深惟有調長交通而以曾毓雋任財長但某有力者又不謂然（四）張弧希望財長甚熱某系極端反對力舉李思浩有此種種困難以致名單日有更動又安福力面主張以内務屬吳炳湘財政屬李思浩敎育張志潭交通曾毓雋而靳氏之意則擬人務田文烈農商張志潭敎育傅嶽棻與安福相左昨日安福報紙託詞某議員談話謂議院中多數意思以爲此次組閣閣員未定總理即行通過乃對靳表示信任之意至於閣員問題則不能不加以愼重即使不幸將來否决一二人不爲從前所常有議會與政府亦不至因是致傷感情云云蓋明言閣席之分配若不依該派要求則將與以否决也 
 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞二 
[美人之論美借欵]  
　　大陸報一日北京消息云美銀行與中國所締結之三千萬元借欵據此間議論並不破壞四大國所立非俟中國安寗不得供給債欵之約此次新借欵係徐恩元磋商而成徐於八爲間奉財政使命前往美國其擔保品係政府烟酒稅承借銀行爲芝加哥大陸商業銀行其代表爲阿卜脫氏借欵合同載明該銀行前於一九一六年墊借之欵五百萬元由新借款内撥還此間所謂並不破壞四國公約之理由係以一九一六年借欵合同之條欵爲根據蓋合同固規定大陸商業銀行有優先權以烟酒稅爲擔保品續借債欵也據此間所得消息新借欵合同載明投資之美人可監查借欵之用途於是一般人以爲必有美國財政顧問以監查政府烟酒稅如鹽欵稽核之前例焉三千萬元借款合同規定自今年起按期繳款分若干期一九一六年阿卜脫氏在北京時與中政储所締結之五百萬元借欵旣須在新借欵内扣除故美銀行此次借與中國之實數爲二千五百萬元依照新合同大陸商業銀行所借之欵僅可用於合同中規定之途此欵如何將由美銀行代表稽核之規定一種條欵務使中國不致將借來之欵濫費或用於不正當之途此乃締結借欵者雙方之目的也就目前所知官塲與公共之意見而言美國新借欵尙爲此間人士所歡迎惟共所持之歡迎理由各不相同耳保守黨與軍人黨皆以借欵告成爲喜蓋彼等需欵甚亟以爲合法之積欠今可償付之也此派多願向日人借欵可免種種縛束但日人借欵今不可得彼等遂不得不樂爲接受美國矣贊成新銀行團者無論中外人士一致皆贊成美國新借欵並有多人視此爲保全新銀行團機會之救主蓋挾私反對新銀行團者以爲新銀行團之計畫斷難實行其代表之言論並非由衷之言今觀於美國借資於中國可見美國銀行家不獨關心於中國財政且確能以金錢供給中國此美國新借欵之所以爲人歡迎也中國官僚如曹汝霖曾毓雋輩素以歐洲各國方爭向美國借欵用以收拾瘡痍當此時日美國能否有餘資以接濟中國大堪疑問又有一種人以爲中國内事尙未解决美銀行未必肯投資於中國今則美借欵居然告成凡各疑問可永遠冰釋矣故以今日事勢論之新銀行團之前途較諸過去四個月頗有更好之氣象此間輿情確信日本終可就我範圍祇須其他三國對於日本所持將滿洲蒙古劃出新銀寿團範圍之主張始終抱持堅决態度耳如果四國一致聨合不分其在華財政利益之畛域而向中國提出稽核借欵之辦法以免中國官僚從中漁利新銀行團定可有實現之望今爲新銀行團開其先路者卽此美國三千萬元之借欵將來發展是否利於新銀行團固視日本態度而定中國之軍閥與執政權之安福部固常爲日本態度所左右但若英法美堅持不讓始終不承認日本對於滿蒙之地位則未見日本終能超出於銀行團之外也 
[張仲仁之和議談]  
　　主張攺組代表 
　　張仲仁氏前夕（三十日）由山東歸京有某君於昨晨（三十一日）往訪叩以關於和議之意見據張氏云上海會議以余觀之將來恐終無好結果蓋以意見太參差之故方朱桂莘之初次任爲北總代表也卽有一部分人極力從中反對以爲不屑與西南數省言和所以和議初開頓致挫折朱桂莘亦憤而辭職北歸政府遂有任錢幹丞龔仙舟充總代表之意然又未見諸事實醖釀至久遂有王揖唐之南行以爲可以代表北方之實力矣不意和會仍無繼續之希望此吾人不得不大爲失意者彼朱桂莘西南之較爲歡迎者也而竟無功錢與龔以爲能調和两黨之間者也而竟不行王揖唐以單刀直入者也而亦進退維谷即令再三攺派亦不過如此和會縱開至百年亦難收美滿之結果然和會之所以失敗者以其爲秘密主義容有私意參於其間此秘密二字誠爲不祥之名詞現在外交政策皆欲打破秘密主議况以之對國内耶故欲開誠布公自非公開不可蓋和會非爲解决一二人一二黨之問題實爲謀全國國民之幸福而設故和會之能成功與否當視其所立之基礎如何雖然居今日之中國以言能眞正代表民意者恐不多有其比較可以代表民意者則各省省議會是也余意由各省省議會每省選舉代表三人其一人則選年高德重者如江蘇之張季直直隷之嚴範孫湖南之熊秉三其二人或就現在之南北各代表中選舉或就新舊國會議員中選舉如廣東之唐少川貴州之朱桂莘此諸人均能勝任愉快者也余意由前述被選舉諸人公推一主任提出重要議案法律方面如國會存廢問題憲法制定問題國會組織法選舉法攺正問題事實方面如軍隊收束問題財政整理問題及其他善後事宜總之議事務求其審於國情本之民意而折衷於法律事實之間直截了當不必枝枝節節而爲之如此則余可斷言两星期内可將一切重要問題完全解决則不出今年卽有和平統一之希望且明春將開國際聨盟大會吾國若能平息内爭則不患無我插足之餘地也 
[津人請撤楊以德之决心]  
　　各界代表二次請願昨日（三十一）下午三時半天津各界聨合會代表因數日來未見免楊動靜齊集青年會前决定再赴省公署催詢究竟至四時三十分全體出發報界代表孟震侯公敎代表伊素沈回敎代表時子周耶敎代表馬千里學生聨合會代表諶志篤李之常女界代表王振儒張若名王秀英（以上女子師範）聶玉清周潔秋王世珍（以上中西女學）律師夏琴西學生報記者李燕豪李寳森陶念强益世報記者祁桐軒共十七人步行至省公署當經延至接待室飲茗以待未幾復延至客廳入坐不數分鐘曹省長即出見曹首先發言云今日天氣極冷又着大家辛苦到此余心實抱不安馬千里云上次蒙省長應允自有辦法代表等回去報告各界人士均甚欣慰而學生等亦即於次日上課足見各界信仰省長之心頗持冷靜態度惟是近日來外間謡言紛起一若地方將有爢爛之舉者兼以楊以德自國慶風潮後不特對於各界時蓄陰謀且復設一顚倒是非之機關報命名爲（時事紀實）對於各界之攻擊黑白之淆亂不一而足即此足見其野心不死倘從此再激起莫大之反響微特代表無以對地方父老亦無以對省長孟震侯云上次旣蒙省長應允辦理免楊之事各界人士不但非常感激且抱絶大希望本不應再事催促然靜候數日未見有若何動靜倘再有激烈行動匪特省長所不忍見亦省長所不忍聞非代表等故爲此危言實因楊以德仍存種種之陰謀也萬一各走極端恐於省長維持地方之初心多有不能吻合之處諶志篤云上次見省長後次日全體學生悉行上課靜候角决數日來旣未見有若何之辦法學生等咸焦躁萬分質問之來無暇應付况學生等皆血氣方剛之士楊氏居心迫壓設有意外何以處之是以懇求省長於最短期中有斬釘截鐵之辦法張若名女士云上次見省長後學生等均安心上課所以如此不過信任省長必能爲地方造福以除此殃民惡魔然長此不决恐非地方之幸李之常云學生對於省長旣如此信任想省長必有令人民滿意之辦法倘竟敷衍了事亦祗能安靜一時終非根本解决之辦法仍懇省長以地方爲重以民意爲歸曹省長云大家所說之話鄙人巳盡知之至於外間謡傅萬不可誤聽誤解鄙人旣爲一省行政長官對於本省治安自應負完全責任上次余旣應允諸君有辦法必有辦到之一日萬不致失信於大家設若有辦不到處竟至失信余年將六旬矣復有何求豈有不可犧牲一切以謝諸君者惟是學生等皆在少年萬不可將此寳貴之光陰等諸虚擲將來學業有成正賴青年人爲國家謀富强若我輩年老之人巳不能有若何作爲矣諸君旣信任鄙人請聽余言孟震侯云代表等并非不信任省長不過迫於各界人士之追問無言可答是以不得不來此詢問代表等心所謂危者不過地方治安問題耳倘將來省長爲人民犧牲一切代表等當以犧牲性命隨之曹省長云諸君放心倘地方有何危險余負完全責任馬千里云代表等對於省長固極信任省長對於地方人民亦極端負責然楊以德詭計多端醖釀愈久必有爆發之一日曹省長云余今日爲楊廳長進一解釋諸君必能恍然夫楊亦爲津人倘地方有何危險之處伊個人豈能倖免以此證之近日謡言當能大悟現在地方有此風潮皆爲余一人之過倘平日對於雙方加以勸導互相讓步又何致有不能融洽之處余思至此甚覺慚愧諶志篤云學生所以上課者信任省長也此次倘再無圓滿答復仍無辦法以致激起若何舉動余實不能負責矣曹省長云汝旣爲學生代表可用好言勸慰各學生余旣應允辦理萬不致失信不過候時機耳倘此次再不速爲辦理不有如俗云（一次還不了又加上利錢矣）請諸君放心可也馬千里云若然請省長分神顧念民意以靖地方云云至此各代表皆告辭而出時五時三十分云 
　　省議會通過去楊案順直省議會昨日（三十一）下午二鐘開通常會副議長王濬明主席報告畢議員宋煥彩臨時動議謂近閱報載天津各界公民有在本會請撤換楊以德之請願書未悉本會接到否主席答尙未接到宋煥彩云此事本不應待各界之請願我會爲人民代表即可伸張民意蓋此次國慶紀念風潮實由楊以德一人激成夫國家設警原爲保護地方維持治安今楊氏則擾亂地方破壞治安國慶爲何等大典楊氏之有心反對共和於此可證事後又復多方搆陷設辭誣衊警察與人民一向相安無事自楊蒞任風潮迭起環生無時或巳即此引起惡感一端楊氏豈能再任當時楊氏如不發令阻止出發亦决無風潮發生本會旣爲代表民意機關豈能旁觀坐視一任保護治安之警察激成爲擾亂治安之導線故本席臨時動議請大會公决李志熙謂此事未列議案又未接到此項請願書故當從緩籌議趙世蔭謂楊以德對於學界之摧殘罪過巳不待言即無此種事發生楊以德亦應去職因彼毫無警察知識且係爲反對共和之人洪憲時代勸進復辟時曾迫逼商民掛龍旗事實昭昭均在人耳目况楊以德身任天津警務不視爲天津之警務直視爲楊家之警務不論各界如何嘲駡拚將名譽全然犧牲只保一人禄位楊氏旣爲直隸警務處長有管轄全省警務權究竟伊對於各縣之警察應如何辦理恐非伊之知識所能及也故楊氏之貽害非僅天津一埠全省一百數十縣數百萬人民均受其害故本席主張非將楊以德排出直省不可（衆鼓掌）又有某君起謂現在外間傅聞楊氏收買議員諒我神聖之國民人表决不有此不肖然議會爲監督行政代表民意之機關現在楊氏之悖逆行爲如此遭國民反對如彼若我議會對於如此重大問題不發一言則民意代表之謂何神聖議會之謂何被人收買之謂何皆屬不清不白名譽掃地故本席主張此次去楊不達目的不止雖至全體辭職全體去京亦所勿辭任國樑請議長宣布表决議長謂此事可否電請大總統國務院咨請督軍省長速予撤換楊以德衆皆一致贊成又指定議員趙世蔭黄恩隆爲起草員衆贊成馮孝尤動議前次去京請願七省代表至今尙被覊於警察總廳仍無如何解决本會亦不能旁視可否發電質問如何辦法主席徵求同意衆皆贊成又指定趙世蔭黄恩隆爲起草員衆贊成時至五鐘宣布閉會 
[京華短簡]  
　　我國入江砲艦經於二十五日自廟街上駛聞於二十七日駛至伯利附近竟爲俄兵阻止各砲艦不得巳退泊伯利下游籌防處長王崇文巳有急電報由吉督轉呈至京請速向俄使嚴重交涉以免封江後砲艦受困同時某方面又接急報謂俄兵約同他國兵輪竟向我國砲艦開砲轟擊等語此訊果確則俄國柯爾察克政府實有意挑釁侮辱我國不知政府如何應付也 
直魯運河工程因經費無着未能施工最近直魯政紳各界深以水患爲慮屢請當局按照原定計畫着手疏浚而外交團方面亦據旅津各外商之請敦促實行因之此項工程頗有尅期舉辦之消息日前運河工程督辦熊希齡到京迭催政府迅將美商廣益公司之借欵草約提交两院同意農商部以原約第七條所載擔保品之地畝及稅捐交由公司管理一節有種種妨礙宜加修攺復經熊氏商准廣益公司代表别附但書一條以爲保障聞雙方接洽數次巳略就緒現專俟内務財政外交農商各部會核之後再經一度閣議卽可咨達新國會表决成立 
　　七年長短期公債停止發行以來中交鈔價日益跌落日前審計院曾提出質問現聞代理財政李思浩昨與張弧在辦公室秘密磋商决意自下星期一爲始繼續發行七年長短期公債票一面並籌欵收買中鈔無論如何两星期内必使鈔價漲至六五左右 
　　外交部最近新設两種會議一爲德奥訂約研究會討論對於德奥两國重訂商約及應行修攺事宜以本部參事劉崇傑爲主任劉氏未回國以前暫派刁作謙代理主任外設會員若干人現經陸續派定者計有王繼曾等十餘人一爲國際聨盟準備會研究加入聨盟之後應行提付公决之條欵以本部秘書嚴鶴齡爲主任嚴氏未回國以前暫派王繼曾爲代理主任外設曾員若干人現經陸續派出者亦十餘人云 
　　崇文門稅關之郵包課稅問題前因英使抗議當由外交財政交通三部會擬修正簡章提經閣議决定試辦两月茲將該簡章内容錄左（一）京師稅關徵收郵包稅向係劃定路線由領取包裹人自赴稅局報稅茲爲便利商民起見攺由郵局代辦課稅事務概按本簡章規定辦理（二）凡中外商民以郵包運送至京京師稅關得按海關辦法派員赴郵局查驗貨價原單或原塡保險報稅單查明貨價相符按值百抽三收稅卽將應交稅銀數目註明原單上並塡入通知書内再由郵局通知收信人照數交納後方准將包裹給領（三）京師稅關查驗包裹稅價單時得向郵局照錄貨價底單並將預印空白稅單交付郵局代塡給發此項稅單分爲两聨以一聨交報稅人收執其一聨由郵局截下繳存京師稅關備查（四）郵局代收包裹稅欵應按五日清算一次彚交京師稅關列收由稅關付以收據（五）領取包裹人於完納郵包稅後應將包裹曁稅單一併領取遇有稅關稽查巡役查詢時即須將稅單交閱 
[東三省韓人移居之近况靜觀]  
　　客有自東三省來京者談及朝鮮人移住滿洲之近況其考察所及頗爲詳晰爰爲記述如次 
　　滿洲原爲東三省之舊稱其間韓人移住最多之處爲鴨綠江右岸及間島一隅就南滿言之奉天吉林两省韓人較多之地除間島外（間島之韓人約有二十萬以上）在吉林省城者約三千在奉天省城者約一千安東則有八萬餘其他如牛莊鐵嶺亦不少北滿則黑龍江省城之齊齊哈爾韓人尙不甚多最多者爲哈爾濱約計在萬人以上若合南北滿全數言官廳雖無統計調查報告但大量觀察總當在三十五萬人以上也在前清時韓人入滿洲境者甚少有之亦僅在鴨綠江方面從事於農業經營間島雖有韓人移住爲數亦不多其數寥寥可數據日本某雜誌所載當宣統元二年間韓人在滿者其總數僅有三萬數千但一入民國以後移住之人數乃驟增其原因約有數種（一）因日韓合併以後韓人假日之勢力知入中國後不至如以前受不平等之待遇其在鴨綠江對岸之地土脈膏腴人烟稀少又爲韓人所諗知且夙欲得之而未遂其志者今旣有日人之保護自無復處其阻滯此其一（二）在宣統末年東洋拓殖公司曾有一次大收買義州龍川两郡之田該處地主驟得多金羣思渡江購賤價之田以爲殖産之計因此遂大促其移住之機蓋當時朝鮮之地價甚貴而中國方面如安東一帶地價甚廉韓人旣不欲窖金於家自不能不移住以經營農業此其二（三）因韓人生計艱難此與上述第二原因相反前者因挾資而移住此則因無資而移住也前者多在鴨綠江方面後者則多在間島方面因咸鏡北道地方土薄而民窮年來生計益困所以羣趨間島藉國生活此其三（四）因水田日益增多獲利頗厚韓人以殖産圖利之故移住者益衆蓋年來日本米荒韓地米榖價大受影響鴨綠江沿岸之水田宜於植稻中國人經營之者巳多韓人遂亦相率而至加以安奉鐵路大通移生益形便利此其四其他原因尙有因政治關係不願居本土者但此類韓人究居少數其重要原因則仍在經濟一方面也韓人智識極其簡陋其移住中國者勞働社會居其多數其智識程度概可想見所居輙成部分鄉誼頗篤遇佳節必設酒筵互相酬酢其中若有略通文字之人則備受羣衆之尊敬有時亦組織類似私塾之機關名曰書堂收徒授讀近來朝鮮兒童亦有入中國小學校者矣在間島之韓人智識較高且間有懷國家及民族思想者有韓人所設之學校一所内容尙好此外若安東桓仁通化哈爾濱等處亦有小學校之設立且有華人在彼執敎鞭者大抵稍有敎育程度之韓人談及故國輙不勝其悲憤但大多數仍茫然無知覺也 
普通韓人之生活仍與在國内時無異其有與華人同居者則稍稍易其素習平常操農家傭佃業之韓人生活極簡單上焉者米與他榖雜食次焉者則盡食包米及由芋羅蔔等衣服仍爲高麗式性嗜中國酒所用器具多遠自國内携來室中陳設中日器具者絶少住屋多汚穢不潔在鴨綠江方面間有租種華人土地之大農居處行動尙稱闊紳其下並服使多數之小作農此小作農者皆韓人也若在間島方面則韓人多數爲中國人之佃户（郎日本所謂小作人）大農絶少但該處土味肥沃小作人依一己經營之力墾成良好之田因此以致小康者亦不少其從前舊在間島之韓人雖未經法律手續更攺國籍但有多數自稱爲歸化人中國官廳則亦以歸化人待遇之其耕作之地則承認其有所有權惟近年以來土地日闢華人來此殖産者日衆所有新移住之韓人其所享土地上權利則不能與移住甚久自稱歸化者相比矣然良疇沃野彌望皆是因是韓人移居者仍源源不絶而某國人之垂涎則尤無巳也 
[中國鐵路問題（再續）]  
　　中美新聞社稿 
　　中國至此在鐵路方面力爭生存者巳歷十年顧彼時各省排滿之運動日烈主張鐵路自辦之分子與革命黨合成一氣雖清廷於鐵路問題處置大有進步而人民仍以覆滿爲職志先是各省企圖自辦粤漢路及川漢路經營數年至一九一一年粤漢一線巳用去銀一千萬两而僅成建造不良設備不完之路線三十五英里川漢路則僅造至宜昌祇八英里耳清廷於是决計借欵接造與四國銀團訂約用浦口條件將各省路權收回當時擬定辦法對於湘鄂一段路線其巳交之股欵照數給還川漢及粤漢一段則祗還一部分其餘未付還者得於將來贏利中均攤利息又對於川漢及粤漢路舞弊之官員擬澈查究辦至政府取諸外人之條件頗爲穩當所有两路造成之後全歸中國當局自管於主權一層毫無損碍外人方面縱得享有殘餘之權利而由英德法美四國分攤彼四國之間本巳自相妬忌供中國之利用更不能爲害豈知四川本省之鐵路發起人竟大爲激昻徧布傅罩指英德法美四國瓜分中國倘中央政府必行此計畫川人誓不納稅最後則集衆攻擊總督衙門清廷大震遂有人劾盛宣懷處理不善未幾武昌革命軍勃起不數月清廷遜位時則一九一二年二月十二日也民國成方後即未聞有反對以外資築造此等路線者足見前之反對不過利用爲武器以窘滿清並促其覆倒耳是年即與法比銀團訂一約展築開封至河南府一線東達海口西至甘肅即所謂隴海路者是翌年又與該團訂約令再造一自大同至成都之南北幹綫同年與一英國公司訂約由浦口築一線向西達京漢路亦許再向西展一九一四年春又與該英公司訂約由南京築一線至萍鄉與粤漢線相接另有一英人公司則訂約承造一線從長江南岸漢口以西之某點起南向至興義府爲止另一支線從常德起通至長沙其在南方則法人訂約承造從雲南府直達粤省之欽州灣或廣德州之一線綜計以上諸線共長六七千英里皆爲浦口條件或與相等之條件在華人方面殊不得謂之失算乃上述諸約中之最後一約訂定甫經數日而歐戰忽起於是除其中之一線外其他一概停頓蓋英法比皆不復有餘欵可以供此用途惟隴海路仍造至徐州府爲止其後亦即停工至通長沙之一線由四國團將他線之欵項及材料挪移應用僅僅敷衍於一九一七年築至長沙不能再進行華人對於此等路線由外人承造並不反對徒以世界變局阻其成功否則四年以來中國新成之路線將倍於現在巳有之線此則華人所不任咎者也惟當此之際有一美國公司出而覬覦中國鐵路之承造權中國於其墊欵亦歡迎之遂訂一築造一千五百英里路線之合同至路線經過之處則隨後决定後來陸續草擬路線四條而法英俄三國均起而反對謂其侵入該三國之勢力範圍其實當時三國並無自造此等路線之力而必欲保留其將來承造之權當此等談判進行時因戰事之影響以金換銀之兌價與造路材料之價值均大不順利美國乃决計停止進行美國之活動旣停頓日本方面之造路合同乃接疊而起中外人士對於此等日人路約之態度人所共知今不必贅論惟有一端須說明者則連前述各路線與日人承造之線合計之約近一萬英里之長而因戰事之影響外人皆迄未能照約築造此則非華人之咎也當一九一二年借欵造路之計畫復活之時同時有人倡統一現有各路制度之議向來各路制度不一自爲風氣其組織設備會計法等皆沿用承造該路之銀團本國方法所用人員多當局所偏信之人未幾先將會計法攺爲各路一律自一九一五年一月一日起實行據鐵路專家阿克完斯氏聲主此統一之新會計法實爲世界最良會計法之一自一九一五年起國有各路之財政及業務每年造報一次今巳發布報告册三次同時又企圖統一各路業務方法擬發行各路客貨之通車票不但中國各路如此即與西比利亞高麗及日本接連之各鐵路亦統歸一律又將各路時間表攺定俾減少沿路之遲延各路業務總管組織團體按期會集討論攺革方法又於交通部内設有一清理處專辦各路賑目總清事務至運費一項亦須從事統一茲事體大固非容易成功而中國之鐵路事務固巳日有進步前途未可量也自太平天國戰後迄今祇五十五年中國鐵路之進步己如此固不得謂爲淺鮮也今假定一千八百八十一年爲中國鐵路基礎確立之始是年距日本之第一條鐵路成立祇九年耳蓋日本之對外通商乃在太平戰終止之前十二年也 
　　自一八八一年後越十年中國政府即積極贊助鐵路計畫而英國鐵路之成熟歷時至三十年之久中國北部鐵路發達迅速歷時四年直至與日本開戰方始停頓中日戰後西方列强遂羣起侵略中國自一八九六年至一八九九年紛紛索得造路之權勢力範圍遂以成立中國於此百計抵抗以保主權嗣後利用各國間之自相嫉忌得於合同中取得中國所有權之條件苦心孤詣煞費經營故中國鐵路事務進行之中遭頓挫乃列强迫之使然决不能責中國彼謂中國當時若積極進行今日當巳有良好之路線不少此乃不負責任之談自一九零八年中國取得優勝之條件後乃因人民企圖傾覆滿清之故於鐵路進行上耗廢四年之光陰論者引以爲病然腐敗之滿清固巳推翻所得豈不遠過於所失乎况民國旣成當局立即積極進行借欵造路之約接迭訂立所含路線至達一萬英里然至今未能造成則非中國之過也當時接近鐵路談判之人或有謂吾言未免偏袒中國太過者蓋以彼等當時所遭之反對實屬頑固不可理喻足有予人懷疑之處則須知中國地大民衆種種社會方面利害不一語言各異習慣不同故於公共事務自然甚難處置在身親其境之人因華人如此不易對付天然不表同情然事實所在固不容抺煞也各國對華鐵路政策確巳大有攺變彼等巳得有敎訓知中國人自尊而堅忍遲早必能施行自决政策攺變其古代文化以適應於目下機器時代之需要華人亦極欲迅速前進但不願危害其國家之存在其官僚當局雖非常腐敗而一般國民則具有堅强不拔之愛國心將來必能全國團結立自由獨立之基礎願各國政府中負對華政策責任之人注意之也 
[軍府攺組案之調停說]  
　　據某方面消息云舊國會議員提出攺組軍政府案在提案各人之目的係專向岑氏方面攻擊故政學會系人不能不出全力對待在國會内部的人自然以石行會館之政學系爲中堅在軍府内部的人則以冷遹章行嚴爲主要其在外間奔走活動者在軍界方面則有鈕永建李根源在政界方面則有楊永泰徐傳霖皆其顯著者而韓玉宸文羣等亦各分頭運動不遺餘力莫督之發出反對攺組通電則楊永泰奔走請求之功效也刻下所舉各起草委員如孫鍾郭同等對於攺組二字題目尙未做出文章來究竟如何攺如何組是否將舊軍府完全推悉將軍府組織案撤銷另行攺造或依據舊日之組織大綱攺造其一部分各人因未有一定成見實亦絶無把握故政學系人認此爲一絶好時機極力謀調停之進行主張祗取消主席總裁或於總裁下另組内閣以爲緩和各方面地步在風潮初起時岑本有意去粤各黨員極力挽留并由吳景濓親見岑氏謂伊個人儘可出任疏通若遽然離粤反致影響大局 
 
 
 

Page 7

 
 
而楊永泰等之慰留尤力故岑允姑留以待章行嚴抵粤後再行决定現反對岑氏政潮似稍有轉機故政學系人頗引爲樂觀現聞章氏主張以調和别派人物不難惟桂系軍政界及桂籍國會議員之惡感殊不易消滅須先向此方面設法疏通并謂以後政學會對於粤局政權應稍示退讓以平各方面之惡感云云此後風潮能否由此消滅則尙未可知也 
　　日來國會旣巳通過攺組軍政府案有學界要人某君入謁伍廷芳叩以對於攺組案之意見伍云現時西南軍權政權全握於武人之手軍政府命令之效力不出農林試騐場一步實爲有名無實倘攺組後能令軍府威令有效者軍權政權必不爲一部武人蟠據則攺組乃爲有益否則雖攺組若干次亦屬徒勞無功目下武人之專横跋扈較前愈甚倘此次軍府攺組事成而有人問多以肩負新政府之第一人物余必答曰能勝此重任者惟有孫中山一人其餘諸人大都爭權奪利若使擔任此護法之大業必無善果云云 
[廣東之東園重要集會（綫）]  
　　鄂軍代表高振霄發表三個意思大致謂（一）巳往政治運用之謬誤即以前之内閣制總統制两說均趨重對人的多故結果多不良善（二）法律相對的失效因前軍政府攺組之始大綱上的條文少限制責任上便得互相推委互存私見（三）政府須容納多數的民意必使各省各軍及各省議會鎔作一爐行使護法救國的意思以上三點乃今日攺組軍府制度上應細爲研究者白逾桓謂攺組案大抵以爲制度不良政務廢弛不能應時勢之要求案旣成立萬無中止之理純以上述三種理由而成攺組案毫無他種意思夾雜其間外邊謡言蠭起全不可信各省軍應了解此旨國會意思堅定無論如何爲難必要達到目的如不能容納即是護法上根本摇動國會亦絶不能因之不攺組現在軍政府昨日會議之態度爲軍政府現在應盡之職責云云川軍代表張知競謂要徵求各省軍之意思則非純爲制度不良可知余之意思有三（一）態度要鮮明（二）手段要正大（三）行動求一致桂軍代表覃超謂第一要標明非對人問題純爲制度不良二國會監督權要明白規定三各省軍職權宜明瞭四解釋各方之誤會五各方意思亦要容納浙軍代表張浩謂鄙人本係國會議員今日承两院議長之招待而以軍事代表資格赴召此中即含有事實問題否則議長可以在院内行使職權鄙人亦可以在國會發表意思鄙人意見以爲事件旣如許重大倘於事實上有絲毫缺憾其結果恐適與初心違背深盼諸君以愼重出之粤軍代表黄强謂此次護法卽係擁護國會至於此次攺組問題攺組或不攺組或應如何攺組之處本軍全體完全服從國會意思何陶謂鄙人聞諸公偉論不勝欽佩據代表諸公所發表對於攺組一節莫不認爲時勢所必需可知各省各軍之意見自必與國會完全一致關於攺組的理由可不必鄙人再說了惟吾人所以主張攺組之眞意究屬何在外間尙未了然鄙人不可不略爲表明頃鈕代表謂軍政府所以諸事不能進行者由於各派之利害相衝突今欲攺善政府不可不調停各派之利害鄙人以爲同在護法旗幟之下有何利害衝突之可言今日祗有國家之利害無各派之利害若專從調停利害設想這就與吾人主張攺組之眞意完全相反蓋吾人所以主張攺組者有两目的一認現在之政府爲二三私人的政府以後當攺組一代表全國公意的二認現在之政府政府爲不負責任的政府以後當攺組一完全負責的政府因此两種目的所以攺組的方針宜一面謀制度的刷新一面謀人的刷新至攺組之方式若何此屬於將來之研究今日暫不贅述李載賡謂鄙人贊成攺組軍政府但攺組之方法要不能違反國會宣言前國會宣言係委託軍政府代行國務院職權攝行大總統職務至次任大總統選出之日爲止如次任大總統尙未選出即委託軍政府代行國務院職權攝行大總統職務之宣言仍完全有效故以爲攺組之方法只能制定一軍政府代行國務院職權條例將如何代行方法如何負責任定明爲止萬不能脫離軍政府另造一種政府違反自己宣言孫鐘謂鄙人意見以爲修攺軍政府應注意三點一現行大綱内旣有以各省各軍爲基礎之一條此後修攺應將此條之精神發揮盡致以期各軍與軍府之聨絡密切二規定軍政府旣爲合議制應使其名實相符毋使如現軍府之以合議制之名行獨裁制之實三須規定明白使軍府攝行大總統職權代行國務院職務之權限責任分晰劃清陳策張知本吳宗慈等均有意見發表詞繁不備錄終由主席林森致詞道謝來賓遂各興辭而散 
[粤聞紀要]  
　　鹽稅抵押之借欵傅聞劉玉麟上場後以李前運使欠交海軍國會方面經費凡百餘萬巳允擔任籌撥雖内中有鹽務餘欵一項但刻下不易卽行提支而接任伊始又不能不籌撥多少日昨晉謁莫督擬以全省鹽稅收入暫行抵押商欵一百萬元以資應付莫督巳經允許聞連日劉使分向省中各銀行磋商惟尙未有頭緒該使並曾向廣東銀行商借惟該行以粤中政潮洶湧投資頗屬危險亦未應允 
　　外交調查會之西藏問題外交調查會係舉伍廷芳任委員長現因西藏問題及新銀團事特定期於二十八號午間二時在該會開會籌議屆時伍氏親自出席昨巳分函知照會内各員蒞會聞因伍總裁以軍府外交部迭接有關上列两項問題之函電多起故須召集會議商决以便提出政務會議 
　　建設西南大學之會議二十五日午各界在敎育會内集議籌辦大學事到會者計有三十餘人是日議决要點如下（一）名稱定名爲建設西南大學促進會（二）地址現假定在敎育會（三）職員舉定臨時幹事五人擔任起草請願書及大綱准下星期三日三句鐘提出所舉定臨時幹事姓名如下金曾澄陳其瑗高冠夫何劍武黄强 
　　籌辦銀行問題之答覆政務會議復議員張知本等函云逕復者昨接大函承以西南銀行一事相詢查與事實不符茲特爲諸君述之查軍府提回關餘後原主分配各軍餉糈之用嗣因爭執不决乃有主辦銀行者有主辦大學者雲南唐總裁來電主辦銀行尤力九月一日本會議議决派歐陽振聲羅文柏籌議設立銀行事宜該籌議員等籌議辦法信條並銀行草案二十條九月二十二日本會議决决定財政部核議究竟該籌議員等所擬辦法及銀行草案是否妥善未經財政部核復及本會議議决自不能認作巳公布之件也至前肇慶軍務院借用無息無抵押之外債百萬查全由軍務院作正開銷曾報北京政府有案興華銀行查係港商張木欣所創辦並無幂務院股欵亦無委歐陽振聲籌備該銀行之事來示云云想係傳聞錯誤用特函復卽希查照爲荷祗頌議祺政務會議二十七日 
　　陳炳焜代陸出巡之消息此間接南寗函云陸使此次在桂組設耀武上將軍行署原期辦理收束廣西軍務并整飭關於軍事上之一切進行日前出駐南甯正擬分赴各處檢閱軍隊巡察防務適因時局發生變幻和戰問題日趨緊逼故特暫駐南寗藉資鎭懾一面將出巡一事遣派陳炳焜代表前往并兼慰勞各軍昨二十日陳巳督帶衞兵一連由邕出發先至潯州轉出柳州直往桂林然後東下平樂梧州再上龍州慶遠思恩百色等處 
[魯省會質問山東交涉案]  
　　山東省議會昨有電致府質問山東交涉案最近眞相原電如左山東外交問題自拒簽德約以來東人僉以政府旣俯從民意於先自當設法挽救於後用是忍死須臾靜以待命迺鵠俟數月青島及一切附屬利權之解决政府有何籌劃高徐順濟草約之廢除政府如何進行對隣邦旣無表示對國民亦未宣佈而此次日本由比司令來濟對衆演說公然謂沿膠濟鐵路非日本軍隊不能維持主張將來沿路軍警察非中日合辦不可似此野心勃勃隱以山東主人翁自命東人一息苟存勢難容忍務懇政府將近日此項外交計畫取公開態度宣示國民苟能挽回山東權利廢除高徐順濟草約東人雖稍有犧牲亦可忽痛茹辛爲政府後盾若仍因循罔覺坐失事機是政府旣棄置東人則東人只有自衞之一途生死存亡惟力是視决不能甘爲魚肉任人宰割也迫切待命無任悚惶山東省議會宥 
[湘米弛禁問題]  
　　湘省自本年秋收之際湘督張敬堯卽擬將榖米開放以調劑金融且巳準備一切定十月一日實行旋經地方士紳極力反對始决定暫行緩開旋有大業户倡榖賤傷農之說運動善後討論會由會員何某提出說帖開會討論全體通過决請省長實行開放俟榖價漲至每石二元五角時再行封禁當奉指令謂湘省秋收固屬豐稔但本年各屬水旱偏災迭經見告湘西湘南尤形歉簿且各物積儲倉榖大都耗散罄盡急行購塡現在京津鄂滬等處採辦軍米及粤港電請賑荒均奉部文照准約計數目巳達一百餘萬刻正代爲採購此項購米金錢仍然流在民間自可藉資活潑一俟前項辦理完竣再行體察情形如果榖米尙有盈餘屆時再行酌開米禁云云是榖米弛禁問題表面上確己從緩但查往年成例湘米開放僅以三百萬石爲限且非豐收之年向不開放今則名雖阻禁而軍米賑米等之輸出巳在百萬石有奇况湘省本年秋收平均計之僅有六成而輸出總額較往年僅減半數是則雖不開禁實巳與開禁無異至熊秉三諸氏請飭禁米出境之通電並未發生效力張氏對之且極爲憤怒謂其不應摭報紙之讕言作抨擊之通電巳於漾日覆電痛駁然在一般輿論則頗不以張氏之舉爲然也 
[吳光新由鄂赴湘]  
　　吳光新司令日前巳有回京之准備迨至二十八日下午四時後忽傳有赴湘之急令聞因得中央要電飭往湖南宣慰軍隊並與張督磋商裁兵問題及調查該省軍隊近狀蓋以吳部在上游一帶與長岳有關遂於二十八日下午渡省往軍署晤王督密談良久王督即設宴欵待畢即至鮎魚套軍站乘坐武長晚車赴湘隨同者有副官長李毓麟等衞兵數名約一週内即可回鄂又聞與吳司令同行來鄂者爲駐宜軍需處長程祖畬刻奉吳司令命令調查各軍駐在地及餉糈事宜所有隨行之參議王載新因事留滬定二十八日乘輪來漢隨從吳氏上駛檢閱所屬各部軍隊現吳氏擬先赴長沙疏通張吳意見王督軍刻巳派軍務課課員曾振漢向武長路車站準備專車矣說者謂吳氏此行負有重要任務不僅和緩湘中内部之爭潮也 
[蕪湖快信]  
英朱使星期六由漢乘大通輪往滬三日可過蕪 
　　蕪湖商會對於此次財部新發六釐國庫劵事前日特開大會討論各帮全體否認 
安徽警務處長劉道章前日由蚌埠赴滬接洽時局刻巳乘江裕輪返皖 
　　陳旨章交缷皖財政廳任後巳就安武軍糧餉局總辦職務前日乘利濟艦來蕪向中交两行提餉解蚌 
蕪湖地方廳長雷銓衡刻調署天津地方廳遺缺攺派北京地方廳庭長張質誠來蕪接署 
　　皖省鹽斤加價案因人民一致反對上年對巳無形打消此次倪子幼丹又藉做生日招集省議員到蚌會議結果准本期在省垣常會内通過事在必行 
　　皖南鎭守使馬聨甲前因九華山地藏大會曾派安武軍第一路第四營曹瑾堂軍開往青陽一帶鎭壓刻因會期巳過曹之軍隊對於前日開回當塗防次 
　　新關殷稅司日昨接漢口英領事電云有某西人運大宗嗎啡往九江蕪湖两地銷售殷除派華洋扦手嚴查近日下水輪船外並函致王監督轉知水陸警察帮同偵緝 
　　蕪湖租界之南新關之北有陶溝焉年久淤塞前日殷稅務司因該溝鋪平疏濬两種關題請官紳二十餘人到關集議公决以該溝關係水利由新關及寗湘路局各讓地五丈挖深二十三英尺築大橋一府估工九萬元暫由新關代墊後在碼頭捐項下抽還 
裕中第一紗廠對經佈置完備巳於星期一試車 
[紀南京四校聨合運動會]  
　　重陽日曁南及高等師範第四師範女子師範四學校之附屬小學校在省立公共體育場舉行第二次聨合運動會其經費由各校分任共數僅有六十元故一切形式上的設備不能講求亦並未邀約各界人士參觀據該會幹事云此次係研究的性質故未擬大舉云云惟省城各學校均被約到會共二十一校學生二千餘人其中四附屬小學共約七八百人至上午九句餘鐘開始運動均由評判員當場批評並定分數其獲勝次序如下（圍體操）女師附屬第一四師附屬第二曁南附屬第三高師附屬第四（競技賽）高師附屬第一四師附屬第二曁南附屬第三女師附屬無（百碼賽跑）甲組十號第一十一號第二二十二號第三乙組十五號第一十六號第二四號第三（二百二十碼賽跑）甲組十號第一一號第二十二號第三乙組十五號第一二號第二二十三號第三（四百四十碼賽跑）甲組十號第一二十一號第二十二號第三 
乙組二十三號第一二十五號第二十八號第三（跳高）十號第一二十六號第二一號第三（跳遠）十號第一二十六號第二二十二號第三（擲球）十號第一十二號第二二十九號第三至下午六時運動終了在司令臺給奬其第一名均奬金色奬牌餘爲銀色牌會場秩序始終均由童子軍維持甚爲整齊 
[南京快信]  
　　李督昨日上午十時在督署後營操場校閱衞隊及隨營學堂補助敎育團學員操法十二時校閱完畢當場分别給奬後返署 
　　施愚昨偕顧鼇乘津浦車抵寗即謁李督陳述到京接洽情形聞施擬暫不赴滬住軍署西花園 
　　省議員王鳳誥提議限制軍米轉運維持蘇省民食案又提議全國省議會請政府廢止八年公債以停納國稅爲最後之爭案盧瀚蔭提議咨省飭縣籌辦地方自治講習所養成自治人材案均列入議程不日付大會討論 
　　活佛章嘉呼圖克圖赴南海朝山公府派陸軍中將公府翊衞使熙鈺護送前往日内將抵寗軍民两署巳令飭軍警機關妥愼招待 
　　省署昨日牌示儀徵縣知事蕭文彬未到任前委分蘇任用縣知事蕭揆昌代理又委周鼎謙充江寗句容等縣臨時敎育視察員黄葆奇周公才李鵕聲爲江浦六合吳縣及徐屬臨時敎育視察員 
　　下關商會以電燈光力不足各商營業大受影響昨開會公决自十月份起暫不繳納燈費 
　　東牌樓屠户徐老四患病臥牀前晚被妻某氏協同姦夫用硝鏹水將徐灌斃當被徐弟察覺即報官檢騐屬實巳將某氏送地檢廳究辦 
[杭州快信]  
　　省議會章五成提出籌設工業專門學校議案計辦法六條先設電氣機械應用化學两科即就省立甲種工業學校攺設至該校仍遵舊章附屬之定民國九年度學年開始時籌備成立巳提付大會公决 
齊省長昨將實業廳呈送各省立苒圃附設造林場議案併附預算書及荒山調查表咨請省議會議决聞荒山之最多者以第二苗圃所屬之金華北山（約三萬餘畝）及第四苗圃所屬之青田莒浦村前左右各山（約十餘萬畝）爲最多 
省議議前查浙省八年度省地方稅出入預算案内歲入臨時門浙江地方實業銀行存欵生息說明欄内列有孝豐益生造紙廠繳還借欵五千元核與七年度預算不符咨請省長行查嗣據財廳呈覆以該廠借欵年息七釐旋因停閉延未繳還節次提追始據商人張世杓於上年十二月及本年一月先後繳楚由廳飭發實業銀行收存仍照原息立摺送廳列入八年度預算昨巳咨覆該會查照 
　　商學两界决議合組國貨維持會現悉學界方面敎育會巳推定阮荀伯等四人校長會議前日推定葉墨君高銘羊吳傅先程培甫四人學生聨合會亦推定陳中嶽王南屏等四人俟明日（三號）商會開會推會員後（十二人）共策進行 
　　全浙學生聨合會曁杭州學生聨合會向合設事務所於法院街昨巳一律遷移至馬坡巷 
　　浙江水利委員會前派徐陳二測繪員赴紹縣宣港測勘以便疏濬昨巳事竣旋省至該會派定測量第二隊測量西湖日内卽擬出發 
　　金華地方審判廳推事劉燕嘉昨奉司法部令調充河南省城地方廳推事遺缺另委王子屏接替 
　　杭綢爲出産一大宗近查各路銷數疲滯竟有一落千丈之勢貨物停頓業此者莫不大受虧耗現正力謀補救 
[地方通信]  
　　蘇州 
　　鋼圓須騐放行蘇城稅務所長錢師韓奉財政廳令奉齊省長訓令内開查南京造幣分廠代江西財政廳曁平市官銀錢局鼓鑄鋼圓當經派委孫蔭張殿坤葉樹維陳時泌等四員隨時押運安徽毫縣河南歸德以及山東濟南等處並於護照内註明騐放數目呈報在案近聞運輸銅元經過各關卡所時並不愼重查騐甚至無人顧問殊屬疏忽合行令仰該廳通令所屬遵照凡遇運輪銅元務須憑照騐明數目呈報備考等因奉此合亟令仰該局所一體遵照毋稍疏忽 
　　省委來蘇察吏齊省長爲整飭吏治起見特派員赴各屬考查各縣知事之政績而蘇常道屬則委簡任職曾充蘇省議員複選監督之蔣鴻瀾來蘇考察業巳奉文在寗稟辭赴蘇矣　　警廳整飭警政之訓令蘇州警察崔廳長訓令各區隊文略云警察服務精神與形式均應振作前因各區隊長警於精神形式上多不注意己列舉諸端嚴切誥誡曾經通令各區隊長官遵照勤加訓練以肅警政在案現查各區隊警員長警仍有疏忽之事合再分令各區隊轉飭各員認眞督率嚴加查察忽稍疏忽 
　　冷香閣修竣開幕虎邱山塘擁翠山房之冷香閣爲姑蘇古代勝跡惜年久失修覽勝者不無過而興慨茲由蘇紳朱福清等募資修葺近己工竣奂然一新業於昨日開幕蘇常道尹王可耕君偕同駐蘇日領前往參觀邑紳如吳蔭培朱小汀等亦均紛紛前往參預云 
　　寗學生旅行來蘇南京鍾英中學學生於星期一旅行來蘇參觀女子師範學校暢游虎邱星期四轉赴無錫當此秋高氣爽莘莘學子得於勤修之暇瀏覽虎邱惠麓勝景俯仰流連清興當不淺也 
　　箋紙業籌設公所蘇城砂蠟箋紙一業以句容帮居多數計共三十餘家營業頗稱發達惟尙無公所爲同業聚會之所現聞該業同人李子才等特籌集巨欵購買西大營門底鹹魚墩空地建造公所以期永久刻正繪繕工程圖樣擇吉開工一面聨名具呈官廳請予立案 
　　提早冬防日期蘇常鎭守使朱申甫近通令所屬水陸軍警各官長到署會議提早冬防辦法聞巳决定十一月十五日開始實行並將所擬聨巡辦法通知商團瞈會查照矣 
[鎭江]  
　　警員獲盜得奬日新街新和錢莊被盜一案前經城外警察三區區長劉文毅與戴區員黄巡長等奮勇邏獲是案盜匪余潘二人解縣審實執行死刑在案該警員等曾山警佐沈君讓查照警察給奬條例呈請縣署分呈省吏轉咨内務部按級給予警察奬章聞巳奉令照准矣 
　　米價低落鎭郡米市客帮米行近因銀根奇緊洋釐日漲均不肯放手採辦加以蕪湖上江及内地高寳等處米船源源到埠致米價日漸降落頂好秈米昨今两日開盤每石僅售洋五元四角云 
[揚州]  
　　破獲錢莊私土揚州仙女鎭某某錢莊兼售烟土久爲官廳所側目祗因收藏秘密無從查獲日前該莊由鎭江運來烟土五磅事先爲人偵悉報告官廳派警在該莊查獲完全證據解縣訊究矣 
　　呈准加委積榖董揚州積榖倉經董本爲慈善總董魏仲蕃兼充現邑人汪桂林等以魏年邁積榖責任殷繁恐難勝任特呈准佟知事保陳延武襄助其事 
[南通]  
　　運動會與交誼會　南通縣中等以上各學校本月一二两日在公共體育塲開聨合運動會當地官紳商學各界先期由該會事務所遍送入塲劵到者甚衆軍省两署亦派許葛两君到會視察一切又城内南大街基督會一日下午二時開交誼會會場陳設菊花盆景百餘盆堆成假山極爲出色菊類最佳者若西施醉舞銀綫龍爪尤爲特品觀者咸讚美不置 
　　更俗劇塲落成更俗劇場鳩工三月頃巳落成重陽節午刻舉行落成禮節通城自張鎭守使以下文武各官曁鉅紳張嗇庵昆仲及商學各界領袖均到會參觀成禮後演劇自一時至三時任人觀覽並不阻止 
　　學生旬報復活學生旬報當夏間抵制風潮極烈時出版一紙風行觀者頗衆嗣因暑假停辦現由代用師範附屬小學敎員劉孟晋君主持筆政巳於昨日賡續出版矣 
[南京]  
　　電話局擴充計劃南京電話局自三年五月攺歸部辦派倪某任局長至今巳經五年而全城用户據九月分所調查不過五百九十八號本月尙有陸續裝設者亦不過六百餘號南京爲江南大都會城廂内外不下七八萬户假使電話果能適用商民裝置必多當不止區區五六百號無如該局所用電話機均屬舊式用户極感困難有時人民因事業所關急欲添設該局多以整理電線暫緩設置婉辭拒絶聞實因近日滬上材料轉運處（由部派專員辦理江蘇電報電話材料皆由處辦運）材料非常缺乏德式西門子電話機來源告罄東洋機又不能購辦故無以應用户之求現據此中人云該局局長正力謀擴充己將大致計劃呈准交通部由部派工程師迁野謙太郎來寗會同屇長籌劃一切擬籌備一百萬元爲基金以資着手進行迀野謙氏返京後又由部派本部拔正黄某來寗勘估新局地址己以一萬五千元向臺營官地局將舊遊府署購定建築圖樣並經黄某繪就呈部備核其電話機擬由材料轉運處向美國購辦先預備五千架以爲改換舊機及添設之用並擬改用火電與地線將來辦成後當然较前靈便聞不日將招練習生多名以爲將來司機之用云 
[嘉興]  
　　籌設化學工廠頃有高等工業學校畢業生薛某等集資五千元勘定北門基地創設化學工藝廠製造化學各種物品以供社會需要刻正招集股本並籌備一切俟呈准官廳備案即可開廠矣 
　　冬期學校之進行嘉興餘賢鄉農會籌設冬期學校一事業由該會呈縣核准經會長柏銳之選定省立第一中校畢業生丁玉麒爲校長兼正教員現由會備文保薦呈請縣知事發給委狀並請貧給鈐記一方定本月十一日開校云 
[安慶]  
　　第七中學之風潮池縣第七中學四年級生全體因小故被迫解散且受衞隊蹂躪危險萬分電致省公署教育廳長請派員查辦等語復據該校校長胡仲山稱本校第二班學生藉商滋事以全班退學爲要挾之計多方勸導終不悔悟不得己聽其解散現該生等盤踞不出擾亂秩序并毆傷會計等情省長此將兩方面理由令飭教育廳派員前往調查 
　　皖省長維持鹽米之爲難皖省鹽斤加價說近又呼聲甚高調查此事起點當多數議員齊集蚌埠時以皖省財政羅掘己窮於無可設法之中提出此案以迎合邹嗣冲心理即在蚌單獨議决倪氏當然表示歡迎繼思此案爲皖人極端反對必藉行政長官公佈方能有效爰授意某議長至省署幹旋代達一切吕省長聞之頗有難色并謂此案拂逆民意非行政官廳所能逼迫如果强令實行惟有辭職以謝皖人云云則此案一時尚未能成熟也　又蕪湖米市前曾禁止出口兩月秋後又復弛禁兹有上海某洋行擬在蕪購米十萬包運往大連等處接濟軍隊糧食由某國總領事函請北京稅務處咨請皖省查照惟以運額過鉅擬照前次義商購米成案准購二萬包請予核准放行云云吕省長以皖省今年水災甚廣秋收歉薄蕪米目前雖暫弛禁不過内地流通若運米出洋實屬萬難照准函復該稅司矣 
[杭州]  
　　催請掃解烟酒附稅財政廳因省庫近來收數不旺而每月支出欵項均係刻不容緩除分别嚴催各縣局將徵存欵項悉數解庫毋得匿留外現查煙酒公賣局尚有朱前局長移交之徵存烟酒附稅銀十一萬餘元毁本年五月以後截至現在止續徵之烟酒附稅迄今未解特於昨日咨請許局長請將前項一併掃解金庫以應急需 
　　測量西湖之吳文水利委員會林技正呈省公署文云竊查西湖源出武林流注上下塘河而達海寗灌溉數萬頃農田關係誠匪淺鮮自舊旗營開闢市塲沿湖地價日漸騰貴明佔暗塡靡所底止水利遂受其害矣技正於五月間擬請清理湖面並禁納水糧呈奉鈞署指令内開據呈西湖湖身日就侵削請飭清理勘丈並禁納水糧等情事關糧賦及沿湖農田水利仰杭縣知事曁西湖工程局先行會同切實查明詳晰核擬復奪等因在案惟現在上塘河屬於海寗之三果塘支港工程業已告竣屬於杭縣之廣濟至鹽官橋一段亦已舉辦西湖爲發淅之處自應亟行測量以竟其委技正現派第二測量隊即日出發將全湖湖面詳細測勘雖一時不能恢復原狀有圖可稽侵佔之風或可藉以稍息也云云 
雜評一 
[各自調和（默）]  
　　前數日之言調和者調南北之和也今則南北又各調其和北以正式組閣爭閣員急急焉自謀調和南以改組軍府攻總裁又急急焉自謀調和各自謀和之不暇於是南北議和中之所謂易代表也留代表也局部與直接也討伐與制憲也一切皆將擱置不問而聽其自然變化矣 
　　吾聞北之改組内閣也將以重内閣謀和之責任南之改組軍府也因憤軍府和戰不决之故意皆在謀早收束和局而結果乃適得其反中國事由爭而調和調和而决裂决裂而再謀和往復循環固無一不如是然而事機之坐誤可勝言哉 
 
 
 

Page 8

 
 
   
 
 

Page 9

 
 
   
 
 

Page 10

 
 
湖北水災圖（十一）大水最高之遺蹟（五） 
本屆鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[唐總代表之去就問題]  
　　聨合通信社云報載某外人通信社二十九日北京電謂唐紹儀氏巳取消其辭職向北京政府提出三條要求云云茲據唐君幕内負責之某君言前項電音毫無根據唐君尙未對軍政府認復職亦未對外宣布復職更無對北京政府提出要求之事至唐君對於和局之意見巳迭向中外記者言唐君不願與聞和議云 
　　粤軍政府派李錦綸送回唐總代表關防唐未接受等情迭紀前報茲悉政務會議又曾特派陳策氏與唐君接洽請其留職錄政務會議復唐總代表函於下敬啓者接奉大函辭去總代表一職並派黄君積厚將總代表關防送回等因查王揖唐悍然南來北方巳無議和誠意惟我護法諸省不能不維持和議以徇中外之責望寖假潔身遠引任令糾紛必非我公愛國愛民之初意儉電主張正大洵爲救國良謨但使北方撤回王揖唐自當正式提議務望力任其難貫澈此旨如别有扶危定傾之道亦盼發抒卓見協商進行幸勿高蹈爲懷辜天下望除派李司長錦綸齎回關防敬請察收外茲特派陳策君親詣台階備述忱悃伏祈慨允以竟全功至紉公誼此致議和總代表唐政務會議二十七日 
[烟酒業會議拒絶煙酒借欵]  
　　昨爲中國烟酒聨合會星期常會之期因烟酒稅抵借外債事特開緊急會議两業各帮到者甚衆首由主席陳良玉報告得京信徐恩元在美與芝加哥銀行重提烟酒借欵事有不日簽字之說各報喧傳事機急迫間不容髮除一面由本會立電政府聲明誓不承認外并至商業公團提議協電力爭今日特開緊急會議者擬請諸公討論除電阻外另籌一相當辦法洪小楚起言此項借欵在民國五年本會各省代表在京請願時曾由政府提議經全國两業起而電爭并受外界之牽制因而消滅此次徐恩元不惜犧牲我两業之生計國家之主權以遂其銀行總裁之慾望且可從中取得回扣直是賣國行爲現各界聨合會等亦巳表示否認之意可見輿論所在此事若成罪有攸歸矣次陳祝三起言現在南北和議未成而北方乘此時機單獨抵借巨欵甘爲和議之梗可爲寒心我人民所望於政府者其結果竟至如此總之不經合法國會通過我人民絶對不能承認正不獨我烟酒两業痛心巳也王闓敷樂維臯張少孚裘景芸等均先後起立發言雖主張各有不同而均以誓不承認爲唯一宗旨嗣經公决辦法两種（一）由本會通告各省分會一律協爭（一）電請美國政府顧念中美素所親善及我人民素來感仰友邦之誠意幸勿以巨欵接濟武人官僚絶我和平希望損我两業生機立卽轉知芝加哥銀行停止借給議畢巳六時散會 
[學生會要電三則]  
　　致美總統曁國會電威爾遜總統國會議員均鑒北京政府純由頑强之官僚武人所組織其種種舉動與民治主義不相容吾人久欲攺造一實行民治主義之政府以與各友邦共同維持世界之眞正和平前因日本屢以借欵供給北京政府使中國國民受頑强官僚武人之壓迫吾人甚痛恨之幸貴國人士提議中國大局未解决以前各國不得予以借欵我國人民聞之不勝感激茲報載北京政府代表徐恩元與貴國大陸通商銀行磋商烟酒借欵美金三千萬元此事果實不惟助長中國之惡劣勢力且使日本有所藉口自由投資源源不巳則吾人攺造政府之目的永不得達實背閣下及貴國人士倡導公理人道之主旨也同人謹以我國人民之公意電請閣下及貴國人士制止借欵之成議中華民國學生聨合總會上海學生聨合會同叩　　致駐京美使電北京美國駐華公使鑒中國不幸法律失效官僚武人憑金錢武力凌虐國民以致人民遘鋒鏑之災商業現停頓之象豈惟敝國人民見之痛心在華外人亦多疾首前承友邦聲明在中國時局未平定以前無論何國不得借欵與中國方謂得此一言足以絶武人釀亂之源造世界和平之福不意最近突有徐恩元與貴國大陸通商銀行磋商烟酒借欵三千萬元之喧傳全國人民聞而震駭夫中美邦交素稱敦睦美人仗義夙著令名歐戰期内不惜投身漩渦驅除强德而謂對於敝國竟忍以金錢供給官僚武人使之勢力鞏固爲敝國眞正民治前途之障礙乎此借欵關係中國之主權國民之生計至巨全國人民萬無承認之理伏乞貴公使毅力勸阻設法打銷尊重敝國民意毋助武人官僚以貽中美邦交莫大之憾幸甚幸甚上海學生聨合會叩 
　　致各省通電各省各地學生聨合會轉各團體公鑒歐和德約損失中國主權至鉅前經顧王两使力爭全國人民誓死反對羣起爲國民運動方得稍挽刼運今聞北京政府又有補簽德約之陰謀跡其居心勢非斷送國家主權不止似此違反民意苟不全國奮起將來大錯鑄成噬臍何及迫切通電望我全國人民急起圖之上海學生聨合會叩 
[各校學生出發大演講]  
　　昨爲上海學生會議定各校學生出發大演講之期男女各校上下午均分組出發備有旗幟徽章標明某校演講第幾團字樣每校分三四組五六組不等每組各有數十人是以城内外熱鬧場所幾無處不有人演講下午三時許邑廟中有中國公學民立中學東吳第二中學中華工業專門學校等或在大殿前或在湖邊向衆演講大致均勸衆人堅持抵制以救國家聽者無不爲之動容 
[上海學生會各科開會紀]  
　　評議部常會昨日（二日）上海學生聨合會評議部在事務所開常會由何世楨主席邵禹襄記錄到會三十八人議决各事記下一上海各團體所組織之國民敎育促進團繼續加入代表由敎育科選派二委員會會長馬愼餘報告審查各科細則（一）交際科細則通過（二）庶務科細則復查（三）敎育科細則及該科值日員規則（四）出版科細則通過（五）實業科细則通過（六）文牘處細同則三反對中美烟酒借欵（一）致電北廷不准訂約（二）致電美公使請共勸阻四覆議覆查上學期賬目案結果成立舉定顧燧鍾祥鵠王建範榮鑑曾王文彰爲複審員五聨絡本埠各團體通電全國一致反對補簽德約及與日本直接交涉六任矜蘋辦事成績頗佳牙籖工場即將成立辭職案否决七修攺本部細則第六條爲每星期開常會一次時間從二時至二時半八散會 
　　調查科常會上海學生聨合會調查科於十一月一日開第六次常會到會代表十五人由主任同濟醫工代表周明楝主席書記務本女學代表宋淵若紀錄議决各事如下一主席報告經過情形（甲）南京第一中學學生謂該校呢制服均屬某貨釀成罷課風潮故特派代表來滬帶有該校制服一件請查眞相是否完全某貨（乙）本會實業科致函本科囑調查各分會出品（丙）天虚我生特來本會辯明該廠造牙粉原料香料並非某貨（丁）嘉興秀州中學派代表來詢問薩門魚是否某貨是日即由南洋路礦學校代表孫驥方出外調查據云俄魚清潔不若某魚汚濁惟嘉興寄來之魚確係某貨二華童工學代表報告調查有光紙現未得其確實證據三中國公學代表蕭子裳多方證明馬糞紙確係完全某貨四第一商業代表湯成辛提議通告各分會及手工敎員莫再用馬糞紙作手工用通過五南洋女子師範代表趙子方女士提議推舉四人調查先施公司有無某貨等情通過六第一商業代表湯成辛提議調查各校手工待評議開會問各校評議代表便知無須出外調查通過七上海公學代表胡天翼提議致函鹹魚業公會請渠設法阻止劣魚進口通過五時始散會 
　　實業科特别會昨日（二日）下午三時半上海學生聨合會實業科在事務所開特别會議至者有十三校代表主席約翰代表吳林記錄中華工業代表俞某主席報告會長來函謂評議部議决牙籖工場係獨立性質將來成立後歸該場股東管理本會不負責任由路礦代表龔家豐起誦讀覆會長函大致謂來函理由不甚充足請交評議部重議云云通過主席報告務本女校手工圖解上海公學代表胡翼天起言該手工未能盡善請攺良議决交手工籌備員設法攺良民立女中代表管文珍報告該校製有一種黑板抺神州女學臨時代表方靜我報告該校製有一種花邊均議决於下次常會時帶會以便參考再定辦法龔家豐提議出售之手工品應減低其價值以暢銷路議决交手工籌備員設法減輕其成本庶可減低價格正主任吳林因學校規則嚴密且兼有該校分會職務不能每日到會致於科中進行諸多阻礙再請辭職通過當場舉定路礦代表龔家豐爲正主任青年會夜校代表孫道勝爲副主任後攺由龔君主席各校認定值日日期後散會　　營業科常會昨日（二日）下午二時上海學生聨合會營業科開第一次常會臨時主任華童公學代表徐全生臨時書記第一商業學校代表楊月海首由主席報告本科上两次開會因不足法定人數故正式職員至今尙未選出後由會長函達謂本科與本會有重大之關係可由三分之一人數選出職員俾得從速進行選出職員如下（正主任）華童公學代表徐全生（副主任）上海公學代表韓守恒（書記两人）第一商業代表楊月海青年會夜校代表王虞卿次由青年會夜校代表王虞卿提議本科當派定值日人員按時辦事全體通過現派定每日值日員如下（星期一）上海公學代表韓守恒女子工藝代表某（星期二）東亞體操學校代表育才公學代表孟繼熊（星期三）青年會夜校代表王虞卿青心實業代表房日九（星期四）圖畫美術代表曾祖芹嶺南中學代表（星期五）省立第一商業代表楊月海東吳第二中學代表（星期六）共和女學代表青年會中學代表俞百慶（星期日）浦東中學薛振民明强中學代表顧星吾又楊月海君提議本科辦事時間每日下午四時至六時通過副主任提議本科未到科員當具函催促按時出席俾理會務全體通過 
[第二師範秋季運動會續誌]  
　　省立第二師範學校學生於前日在西門公共體育場舉行秋季運動會後因天時巳晚所定節目不及演畢而散巳誌昨報昨日由賈季英校長令各學生在本校操場將未演節目補行競賽上午九時各組學生齊集操場依次表演茲將所得結果及總平均分數並運動員姓氏錄下分數最多爲乙組錢繼曾唐宗福第二爲甲組沈家秋第三爲甲組趙榛第四爲甲組楊鼎成第五爲甲組錢壽壬第六爲甲組施培達陸譜華第七爲乙組石慕雄第八爲甲組丁祖儀姚宏功第九爲嚴煃慶孫華章張光弟吳楨基第十爲甲組黄乃寅以上各人所得績分奬品由賈校長分别給以習藝所仿製之國貨陶器等品各運動員歡領而退場敝幕時巳十二鐘矣 
[吳淞海軍大學師範班規則]  
　　吳淞海軍學校前奉海軍部訓令攺爲海軍大學並令擬具大學章程呈部核奪茲該校校長鄭綸將校中餘屋拆去攺造大學講堂業巳竣工將擬訂大學校規則呈請海軍部示遵茲將該校規則錄左第一條本校擬添設師範一班選學生六十人爲培育各項專門科以備選充各海軍學校敎員爲師資之選第二條師範班學員擬由海軍畢業生中挑選品學優尙者入班學習第三條凡各艦隊及各機關長官於所屬官員中有志願者得入吳淞海軍大學校師範班肄業照本規則第五條資格出具切實攷語連同履歷經騐呈送總司令轉呈海軍部審核准其八學惟如各機關不屬於總事令管轄者得直呈海軍部核奪第四條海軍畢業生抽選充入師範班如不足額再由校長呈請海軍部派員攷選外界中學以上畢業之學生充補攷選其攷選資格臨時酌定給予薪膳各費惟不得逾十二元以示限制學生所穿制服由校備給第五條海軍大學師範班學員入學資格列左（一）身體强健才學優長品行端正向無嗜好者（二）言語清晰校課艦課均列上等者（三）年齡在二十歲至三十歲之間者第六條具以上資格准由各該管長官呈請海軍部以部令令其入校肄業第七條海軍大學師範學員畢業期限如必須延長期間時准由校長呈請海軍部審定核示遵行第八條校長於師範班科學考騐之必要時須呈請海軍部派遣學員至國家工廠實地研究其學員等須受各該廠廠長之指揮監督第九條派遣學員到各工廠修學時校長得派敎練官入廠指導學員 
第十條本規則如有未盡事宜得隨時呈請海軍部攺之第十一條本規則於公布日施行之 
[報關公所全體大會紀事]  
　　昨日（星期）南北市報關公所開全體大會同業到者五十七家首由評議員石芝坤請董事徐菊如出席即據同業王子温報告今日之會評議部提議四條（其一）檢查本公所産業契約請全體同業過目後保存處所此問題應請表示贊成與否後以投票解决贊成者五十六票祇有一票反對遂通過即由徐董將契約檢出由評議員何靜之宣讀一通衆意將該契約等攝取影片分送各同業存查（其二）公舉查賬員四人舉定余明琛羅楝廷諸玉堂王子温四人通過（其三）選舉司年一家司月十二家衆議今日巳不及選舉俟下星期再行組織選舉（其四）關於董事眷屬住居本公所問題經衆主張應以房客地位訂立租契由評議部議定租金價額當衆通過繼由王子温起立謂我報關公所係共有機關董事係全體代表之一今者徐董擅將公所組設中華促成統一會機關且該會徐董居發起之首旣背全體意思而猶强辨爲私宅但目今社會上咸知統一會爲安福機關則吾報關公所董事爲安福爪牙人言嘖嘖喪盡全體同業面子故今日我蒙全體委爲勸告董事脫離促成統一會之代表應請徐董表示脫離而徐董起謂入黨入會係個人行爲並無碍及全體衆謂對外信函均署公所何謂個人正爭執間由王子良排解受納勸告始散會又聞該公所評議部致各同業聲明函略云逕啓者讀十月二十八日所董徐菊如君敬告同業一則詞内有干涉菊如之職權則不可一語查十月十四日商業公團聨合會致王揖唐一函議决全體列名是日菊如先生在場舉手贊成乃十七日某報來函内載有本公所表示不認列名一則以致大起疑竇卽由商業公團函致本公所根究該信所董接信後親詣該會聲明此函非本公所發刋殊不知次日所董親列評議部承認發刋各報之函告係令本公所書記陳君贊君所撰前後予盾致起紛爭在社會上多巳知所董菊如先生用意矣然所董之出爾反爾尙可忍牽動全體名譽則不可忍故評議部召集全體开會議决將所董個人行動答復該會保全同業信用但所董者即公所中全體之代表也當以全體之意思爲意思豈能以公所名義藉便私圖現菊如先生之舉動無處不違反全體之意思是不得不有一種聲明固無所謂干涉職權也敢布區區維希諒察 
[滬北五區商業聨合會成立]  
　　滬北五區商業聨合昨日（二號）假虬江路廣舞台開成立會所有五區一帶在會商店均升掛國旗誌慶幸開會時會員到者二百餘人來賓有天津代表馬駿及劉清揚女士等馬君并代表全國各界聨合會籌備會又有上海學生聨合會徐壽卿十人團丁志壽英美烟公司史觀濤梧州路嘉興路任名高來賓戈朋雲北福建路葉雲峰中城商業聨合會趙秋心海寗路余仰聖江潤卿電氣工界聨合會李恒林中華救國十人團聨合會邱稼禾徐立祥滬北公學翁國勛馮一先文監師路湯介漢范瑞卿愛而近路克能海路界路三路代表陳家寳陳生寳北四川路陳士琦工界協進會竇楚明愛國會張心蘭張景鈞北城商界聨合會楊毓生中華工業協會陸劍公七浦路商業聨合會顧九如王一帆中華工會方雲龍法租界商業聨會錢士湧閘北三段救火會金式如五馬路張炳臣陳寳森全國學生聨合會李峻平吳淞路林大析林剛明基督徒佈道團龐子賢山東路鄭鷓鴣陳宇文振鈴開會後主蒿報告開會宗旨及籌備之經過即請來賓演說計劉清揚馬駿戈朋雲丁志壽史觀濤任名高葉雲峰徐壽卿趙秋心余仰聖灌潤卿李恒林翁國勛馮一先方雲龍錢士湧林大析龐子賢鄭廉沈卓吾邱稼禾各有勗勉之演說次由臨時主席蔣介民向來賓答謝振鈴散會該會所舉之職員除會長副會長及評議幹事調查會計文牘各部長姓氏巳紀昨報外茲將各部職員姓氏錄下 
（評議員）余錦祥郭葆生陸鍾厚蔣可權容子銘衞灼華戴茂堂張子華（幹事員）倪如海辛守義鄭國生周福堂甘善庭尹恩陶金福沃良炳（調查員）唐玉泉潘定章忻惠生張雲堂劉仁華耀榮馮墨卿馮敦善（會計員）王寅生范紀生侯榮康楊瑞昻 
[麫粉業新貿易所部准立案]  
　　上海機器麵粉公會内附設之貿易所現由會長榮宗敬攺組新貿易所其章程仿照取引所辦法凡雙方買賣均需定銀預繳該所以待結算交易盈虧再定收找業巳擬訂所章函請商會轉呈北京農商部請爲立案註册一面籌足股欵先繳四份之一以便開幕等情迭紀前報茲聞該所現巳由商會函轉農商部批令准予立案爲維持實業之先着免致外人侵佔云云 
[中原油墨公司開幕紀]  
　　北四川路崇德里對過白保羅路中原油墨公司係旅滬粤商創辦籌備數月茲巳布置就緒昨日午後二時舉行開幕式團體代表前往慶祝者全國學生聨合會蔣國珍華振聲上海學生聨合會袁唐女士上海各界聨合會及中華救國十人團邱稼禾中華工商研究會沈卓吾江志電氣工業聨合會李恒林吳淞同濟醫工校長阮尙介中華基督敎協會陳鐵生少年宣講團汪龍超及各印刷所各印書店代表共百餘人首由該公司司理高鼎儀述印刷事業與國家文化之關係油墨一項尤居印刷重要位置國人鮮有從事製造者未始非吾國印刷上之大憾事爰集同志從事製造今雖出品尙望國人指示謬點俾臻完善而杜漏巵次由工程師吳仲樂演說製造之順序及搜集原料之困難繼請來賓參觀工廠計安軋墨機一具尙有七具猶未裝成所有機器悉由電汽馬達發動每機每日出墨三百磅至三百五十磅其機器係吳淞同濟醫工校粤籍學生製圖經阮校長爲之攺正代爲製成尤爲可貴廠内工人皆曾在歐美受高等敎育故工廠内部布置整齊清潔製墨所用原料如松香油脂等類悉爲國産觀者羣爲贊美吳君并將出品多種逐一說明其功用據云定價比較舶品爲廉如新聞墨每磅定價一角六分尙有折扣後經來賓多人演說公司主人復欵以茶點盡歡而散 
[省派臨時敎育視察員通令]  
　　滬海道尹上海縣知事均接江蘇省長公署訓令两則茲錄於下 
　　（其一）查江蘇學事視察自敎廳設置以來歷由廳派省視學員按章巡視顧視察要旨學校敎育固應考查敎育行政尤宜注意現在各縣勸學所成立年餘行政機關不爲不備迭經省敎育行政會議奉行之事不爲不多更值施行義務敎育初期凡所宜振奮精神力圖發展者罔非行政人員是賴本省長負監督全省敎育之責茲特派遣臨時敎育視察員並定視察要項尅日分赴各縣視察敎育行政機關及施行義務敎育與奉行公布省敎育行政會議議决案之實况以示督促而資考核其視察員所需費用概由省給所至地方應由縣署主管椽屬及勸學所負陳述及導觀之一切責任其敎育廳省視學員仍飭照常視察共策進行除分令外合令該該道尹知事知照此令 
　　（其二）案查本省長前以督促各縣敎育行政以資考核經訂定視察要項特派臨時敎育視察員分赴視察業令該道尹知事知照在案茲經委派周鼎謙等爲視察員飭卽尅日出發合行抄單令仰該道尹知事知照此令計抄臨時敎育視察員名單江甯句容高淳溧水丹徒丹陽金壇溧陽武進揚中周鼎謙吳縣無錫江陰靖江宜興常熟吳江崑山嘉定太倉李鵕聲 
上海寳山松江青浦奉賢南匯川沙金山崇明海門周徵萼南通如臯泰興泰縣東台興化鹽城阜寗江都儀徵周公才高郵寳應淮安淮陰漣水泗陽沭陽灌雲東海贛榆黄徲賢六合江浦銅山蕭縣碭山豐縣沛縣邳縣睢寗宿遷黄葆奇 
[五次勤工儉學生調查表（三）（續）]  
姓名　　　年歲　　籍貫　　　　曾在何校畢業　　　　住址　　　　　　現往何國　　　何校何科 
余海霞　　廿四　　湖南桂陽　　湖南省立甲種工校　　桂陽門外　　　　法 
顧文熙　　廿二　　江蘇上海　　　　　　　　　　　　上海小南門外　　法 
羅超羣　　廿五　　湖南寳慶　　旅鄂湖南中學　　　　　　　　　　　　法 
顔實甫　　廿四　　四川江津　　　　　　　　　　　　江津太平塲　　　法 
陳先登　　廿二　　江蘇　　　　蘇州耶敎晏成中學　　崑山蓬間鎭　　　法 
傅章暘　　廿三　　湖南沅江　　湖南省立第二中學　　沅江齊湖口　　　法 
陸福曜　　十六　　江蘇上海　　清心實業學校　　　　董家渡　　　　　法 
買天恩　　　　　　　　　　　　北京正志中學　 
毛少卿　　廿二　　北熱河道　　育德中學留法班　　　熱河道赤峯縣　　法　　　　　　工科 
陳仁耀　　十八　　湖南瀏陽　　寳定留法預備班　　　瀏陽西門　　　　法　　　　　　工科 
黎常紀　　廿一　　湖南湘陰　　湖南長郡中校　　　　長樂鄉牌樓　　　法　　　　　　工科 
閔志達　　廿三　　江蘇武進　　中華工業專門學校　　武進東下塘　　　英　　　　　　土木科 
呂鳳蟾　　廿五　　浙江新昌　　申江第五中校　　　　浙江新昌城内　　法　　　　　　紡織科 
蕭石冰　　廿三　　湖南益陽　　湖南聨合縣立中學　　益陽馬跡塘　　　法　　　　　　機械科 
鄧炬芳　　十八　　四川江津　　江津中校　　　　　　江津白沙鎭　　　法 
顧柏年　　廿七　　浙江嘉善　　　　　　　　　　　　松江練塘鎭　　　法 
毛鳳章　　十九　　長沙　　　　保定育德附屬工校　　湖南長沙　　　　法　　　　　　工科 
湯昌琦　　十八　　江西九江　　武昌文華大學肄業　　九江城内倉巷　　法　　　　　　工校 
顧侖布　　二十　　江蘇南滙　　上海文生氏　　　　　浦東周里橋　　　法 
彭福柄　　廿五　　湖南長沙　　長沙府立中學　　　　長沙東鄉福臨市　法 
閻效文　　二十　　山西五台　　北京正志中學校　　　五台縣河邊村　　法 
李國英　　廿八　　湖南沅江　　湖南公立第二師範　　縣屬茈湖口　　　法 
[攺委崇明秋勘員之咨照]  
　　滬海王道尹昨接江蘇財政廳咨文略云案查海門縣本年秋成前經敝廳派委彭孝達前往勘辦并咨會查照在案茲彭委員因病請假攺派王淦接充除分别令行呈報外相應咨曾貴道尹查照 
[龍華孤兒院重九節紀事]  
　　前日（一日）午後二時龍華孤兒院開會研究建設模範村事到會者有青年會童子部會員模範村同人共十餘人先後蒞院參觀繼由院中職員導往龍華園等處游行回院後在客廳開會推顧念劬爲主席龐子賢爲速記由趙士瀛等報名錢幼琴等發言模範村之計畫顧念劬布告經過情形及提議購地之欵即有俞伯聲認五百元錢幼琴敖宇潤顧念劬竺規身辛鴻洲楊 
 
 
 

Page 11

 
 
子琴朱子雲　認二百元顧楚材黄警頑　認一百元即據俞伯　建議數事表决如下（一）會員每半年須交會費以充辦事之用（二）認欵先行儲交銀行以來年三月三十一日爲限（三）地點宜審愼擇訂（四）聘任駐所辦事員并定十五日午式弌里議畢後將煑熟之陽常湖産名蟹供客持螯賞菊極盡歡忱至五時興盡而散 
[調温軍隊過滬暫駐]  
　　駐防浙江筧橋之陸軍第四師補充兵第一團現奉該師長令挑選士兵一連計一百四十名派撥排長四員開往温州駐防故由該團長派遣團附宋鶴年於昨日午前七點一刻由筧橋防地督領排長四員兵士一連及軍械各件裝乘火車二十一輛開駛抵滬参南站下車就兵工廠暫駐以便換乘超武兵輪開往温州駐紥 
[駐温營長赴杭過滬]  
　　現駐温州之浙省陸軍第二師步兵第五團第二營營長吳國棟日前接盧浙督軍命令着將該營全部官佐士兵尅日移駐杭州聽候調遣等因吳營長奉令後遵將全營官兵於前日責成該營李營副督同拔隊開差赴杭昨日吳營長由温乘輪來滬當即轉搭火車赴杭報到 
[水警署長請澈究刦案獲犯]  
　　江蘇水警第二廳第一區沈專署長查得本管區域内自十月二十三日至二十九日止一星期間迭出盜刦拒捕槍傷事主之案多至四起失事地點係在第一第二两隊管轄汛地相距均祇數十里此四起刦案均携有槍械似係同帮盜匪所搶現在惟松江縣七寳鎭錢子岩家被刦一案曾經鄉民追獲李阿六王阿大二名其餘均未破獲似宜將松江縣所獲李王两人從嚴研鞫或可得其餘三案之線索是以除飭傳一二两隊長到區會查緝辦法並分咨金山青浦各縣公署曁水陸軍警迅浦嚴合外昨日特咨請松江縣知事迅將獲案二人澈底研訊錄供見復以憑核辦 
[租界内搜檢行人]  
　　代理英美總巡張生氏以時屆深秋天氣漸冷難保無宵小竊發並恐匪徒身藏危險物品混入公共租界擾害居民爰於前日起通諭各捕房捕頭加派中西探捕各於管轄區域内嚴密巡查老閘捕房捕頭奉令後當晚七時即選派二十一號一百八十四號两特别西捕率同華印各捕携械按段嚴查除婦女外無論體面商人及乘坐各項車輛經過者須一律搜檢務使匪徒絶跡而保公安 
[冒警查煙之飭查]  
　　淞滬警察廳長徐國樑訪悉近有人假託本廳偵緝隊隊士名義在各處以調查私吸洋烟爲由闖入各舖户任意敲詐巨欵殊與本廳偵緝隊名譽有碍正在澈查間又悉前日午後又有四五人託離本廳辦公之人至南市關橋南堍裕泰米行内查烟向該行米客張子謙汪柄林及司賬周某等三人恐嚇勒詐洋五百元張等畏懼照付始免拘解徐廳長訪悉前情業巳令飭第一區警察署署長趙墨林詳細查明虚實據情呈報來廳以憑嚴究 
[板箱工匠昨巳罷工]  
　　本埠南北市板箱業工匠因工價不敷開支要求店主將原有錢碼攺作洋碼巳誌前報前日工匠代表向各店主代表錢林福錢炳奎張炳榮等在德興樓茶叙討論解决辦法店主代表以工匠方面需索過奢難以允許遂無結果而散昨日該業工匠巳一律罷工矣 
[南滙縣發生謀斃親夫案]  
　　住居浦東南滙南門外離城里許之鄉民唐桂樓妻顧氏與唐堂弟金生姘識陰曆本月初五日顧氏聲言夫病身死買棺收殮鄰右有知其暗昧事者以桂樓於初三日傍晚尙在酒肆飲酒人健無病忽然身死頗爲可疑嗣經唐氏族人入室見屍身滿塗汚泥面有血跡立即協同地保將氏拘送縣署經朱知事研訊該氏指天立誓堅不承認旋提屍子十齡童子盤詰供出伊父實於初三夜被顧氏與唐金生用籐拷栳壓斃當夜將兇手唐金生緝獲提訊之下唐直認不諱並供出帮兇姓名　飭金生顧氏分别收押候前往相騐再提案訊究 
[華竹林暫行收押西牢]  
　　老閘捕房包探陳維坤以本邑人華竹林串黨在公共租界遞送恐嚇信函向人勒詐巨欵將華獲解公共公廨經中西官訊得華前經訊辦此次並無犯案從寛免究判令逐出租界等情曾誌本報茲悉華當時帶回捕房後經捕頭查得華前亦犯嚇詐案經公堂訊實判押西牢二年釋出未久前次刑期曾否押滿自應查明補押故復於昨晨派捕將華送至提籃橋西牢而管理西牢捕頭以無長官明文着華暫行收押候再禀請公廨原審中西讞員裁奪 
[關於賑務之消息]  
　　仁濟善堂經收賑欵前於九月十二日第一批撥助浙省湖屬振洋一千五百元二十三日第二批撥助鄂省振洋二千元十月六日第三批撥助蘇省吳江振洋一千元茲又由施子英施省之两君助鄂振洋一千元以及該堂所募之五百元共計洋一千五百元作爲第四批解欵巳於三十日由該堂董電請招商漢局施星伯君照數劃出呈解湖北軍民两長核收矣茲錄原電如下（致漢口招商局施星伯電）茲由叔及省叔合助鄂振洋一千元連同仁濟善堂募助洋五百元共一千五百元乞照數呈解軍民两長核收電復則敬虞（致武昌軍民两長電）王督軍何省長鈞鑒九月二十三日籌墊第一批振洋二千元交沈仲禮君彚解當經電呈在案茲續解第二批洋一千五百元電請招商漢局施星伯君照數呈繳祈查收備案並乞電復仁濟堂董朱佩珍施則敬王震叩 
　　上海慈善救濟會董事徐乾麟田資民等前接浙江盧督軍齊省長電以該省桐鄉等各縣本年入夏以來發現災象田禾淹没室廬衝毁並有溺斃人口牲畜情事乞爲協助並廣爲勸募以惠災黎等因當於該會所發售之奬劵内籌撥洋一萬元請軍民两署查收轉赴災區散放旋該會又撥洋一千元送至上海湖北籌賑所查收請爲解赴鄂省災區散放 
[民生傘廠之創立會]  
　　昨日（二日）上海民生傘廠股份有限公司假南市毛家弄上海縣商會開創立會午後一時開會由主席顔孝恒報告開會宗旨并由田季恒報告創立經過情形繼由張瑾伯宣讀章程草案逐條討論畢票選董事及監察人選舉揭曉張瑾伯顔孝恒金芝珊胡炎明王美章當選爲黄事林大茂張沐清爲監察人六時散會 
[嘉定法警移提積竊]  
　　嘉定縣支警趙仁卿前日投閘北四區警署稟稱有積竊鄭金大行竊該縣某姓家贓物逃來上海匿居鐵路北首請爲協拿當經顔署長派警將鄭獲案聽候訊核 
[廳委來滬結算滬浙絲捐]  
　　江蘇財政廳昨委候補知事周慶瑩來滬結算本年浙省帶收滬浙絲捐先赴貨物公所訪晤陳所長後旋即乘車赴浙會算以資結束 
[第十二期慈善劵大奬號碼]  
　　昨日慈善劵第十二期開奬仍在新舞臺舉行該期奬券四萬號全數售罄上午九時四十分振鈴開奬至下午二時竣事茲將各大奬號碼列下第一奬六千四百二十九號本埠有利源售出第二奬一千一百二十三號本埠瑞倫承售出第三奬一萬五千五百十二號嘉興永最利售出第四奬二萬四千三百十二號本埠飛來福售出又四奬六千一百六十五號本埠萬寳源售出第五奬六千一百零七號本埠萬寳源售出又五奬一萬九千九百五十三號本埠廣萬源售出第六奬三萬零五百號蘇州李源昌售出又六奬三萬九千八百八十七號杭州中英售出 
[老閘捕房特别機關遷移虹口]  
　　駐紥老閘捕房之特别機關西探長壳羅香（譯音）近因虹口一帶地方遼闊輪軌交通華界接壤匪徒最易出没際此冬令將届亟應嚴密防範且老閘捕房辦公之處不敷應用添建之新屋又尙需時日落成故特據情稟准代理總巡張生氏於昨將特别機關辦公處遷至　行路虹口老捕房暫駐 
[無心失愼免究]  
　　法新租界軍官路某號門牌葛小富家於日前晚間不戒於火當經救火會員驅皮帶車到塲救熄後捕房飭探將葛帶入捕房諭令交保候究昨解法公堂先由捕頭上堂稟明前情詰之葛供是晚實由學徒持火油燈上樓睡臥不愼延及板壁以致肇禍實出無心求宥中西官判姑念無心失悞從寛免究 
[两汽車夫違章科罰]  
　　汽車夫陳阿茂日前駕車至法新租界寳建路開駛快車又趙桂興前晚駕車至法大馬路不燃燈火被西捕查見以陳等不應違背章程一併抄錄號碼稟明捕頭昨日傳至法公堂請究先據捕頭上堂稟明前情誥之陳等供認開駛快車不燃燈火不諱中西官判陳罰洋二十元趙罰洋三元充公以儆 
[皮匠妻子與人私語]  
　　江北皮匠張海滎娶妻顧氏居住閘北近該氏與同鄉孫漢明姘識前日張自外歸家見孫正與該氏在臥房内私語當即喚警扭控四區一分所經楊署員實訊一過命解司法科核辦 
[捕房懸賞通緝周德甫]  
　　公共總巡捕房刑事稽查處前日發出通緝逸犯之賞格一道照錄如下爲懸賞緝拿事照得寗波人周德甫一名年四十歲身高英尺五尺六寸身重一百十磅眼棕色髮剪短面色淡黄衣服襤褸前往崑明路二百零五號門牌業收賬因私用其主賬欵洋五千元逃逸經會審公堂出票拘拿未獲爲此出示通緝仰諸色人等一體知悉如能將其拘住或知其下落報告總巡捕房總巡因而拿獲者即賞洋五十元儲欵以待云云 
[盛寳親抵欵判决照償]  
　　青浦人盛寳親因不　向巳閉同康錢莊於未倒閉時所抵之地契被同康運大两莊理賬員陳鴻烈延律師控由公共公廨三次傳訊盛皆不到前日又經中西官傳訊盛仍未到即據陳鴻烈投稱盛之地契計押銀四百五十两該地在青浦云云堂上判被告照數償還 
[木作頭控訴打樣人]  
　　打樣人郭寳書前代蔡成記繪造屋圖樣令木作頭顧懷昌承造乃郭每出一樣動費時日致顧與蔡所訂之造屋合同逾期未能完工經蔡延律師控准公共公廨訊判顧賠償蔡損失銀八百六十九两而顧反訴蔡不付工料價銀一千五百零六两洋四百元則遭敗訴顧以此两欵皆屬郭寳書一人打樣之誤致負虧累心不能甘延律師具呈公廨謂着郭賠償銀二千三百七十五两洋四百元前日經中西官傳訊郭未到堂候質遂由原告及原告之律師陳明前情請爲缺席判决堂上當諭原告勝訴 
[俄人控追債欵案攺期再訊]  
　　俄國人奥搿柯而得沙夫在公共公廨呈控無領事管束之西婦美勒美奚不還借洋三千九百元羅卜票二萬一千元並將寄存值洋四千元之首飾擅自抵押洋一千六百元用去等情前日經俄副領事蒞廨與俞襄讞升座會訊據原告之律師上堂譯明案情即由原告投訴前在被告店内爲夥羅卜票欵係代爲將貨運往香港消售應給之佣金借洋係積欠薪水等欵合併首飾係原告將我辭歇向索始知被質云云詰據被告西婦供不承認原告所控各節並亦延律師代爲辯護之下堂上諭攺期再訊 
[控佔地皮案之辯論]  
　　英商雷德呈控華人陳玉亭侵佔地皮一案前日下午英卓副領事蒞公共公廨會同關正會審官升堂飭捕傳齊人證研訊據原告偕所延之律師上堂譯述被告侵佔地皮情形後即將地圖呈察被告延律師代向見證辛藴蘭詰據答稱前充地保原告之地坐落二十三保十三國該處一帶之路均有業主並無官路等語又向王金蘭詰據答稱現充二十三保十三圖地保原告之地皆載在我之糧册上該册係咸豐五年間所造云云復由两造律師辯駁良久堂上諭候會商判决 
[吳欽德案解蘇候審]  
　　羅壚鎭泰豐米行主陸映光在上海地方審判廳控董家渡附近祥泰機器廠主吳欽德違背契約請求追償損失等情經審判廳訊明判决賠償原告損失銀两在案茲悉被告吳欽德奉判不服在押所提出理由邀請律師聲請上訴經高等審判廳定期陽曆十一月八日公開辯論昨巳行文地方廳飭將在案人證先期解蘇候審 
[刑事攺爲民事]  
　　在金星人壽保險公司爲　賑寗波人陸玉生經該公司營業部經理俞子華派往福建去取賑欵返滬後由俞查出陸有吞没賬洋情事延律師投公共公廨以刑事訴追業派總巡捕房中西包探將陸獲案諭交一千元人洋並保候原告查明被吞數目再訊在案前日下午李襄讞與美丁副領事升座提訊據見證許榮文稱陸在金星執業巳有三年頃俞巳派人往閩調查據報實被陸侵吞賬洋一千六百五十三元云云被告延林百架律師爲代表上堂譯稱原告控數不符且此案係民事性質要求將刑事案註銷中西官磋商之下判准將刑事案註銷被告仍交舖保仰原告以民事起訴候核　 
[查獲茶館内賭徒]  
　　袁春榮吳祥林何金泉徐金生陸阿貝李悅來等均係江北人前日在滬寧鐵路北首小茶館内聚衆賭博被四區長警查悉前往捕獲一干人連賭具併解警署訊辦 
[各被告交保候訊]  
　　王熙蓀在公共公廨呈訴其妾王程氏串同其父程平齋母程吳氏兄程金龍及汪伯英等捲取金珠飾物逃匿等情又李錫康控妻李顧氏意見不和請求離婚又張永財控汪德和垂涎店基時來經擾請飭傳禁並請追償損失洋一百四十元又張文林控蔣伯齋不還借洋又顧子良控駱仁山圖賴借洋三十元反以刑事誣控請追名譽損失洋三百元及借洋三十元又伊文思圖書館控潤記紙號羅潤芝欠銀六千八百餘两又美商德高洋行控裕泰猪腸廠主王樹棠定貨損失及借銀七千六百三十两等案均經公廨照准於上星期六諭令探捕將被告各人先後傳至公堂中西官諭令分别交保過堂候訊 
[法公堂債案两則]  
　　曹金奎前投法公堂控周阿興虧欠水菓價洋五十二元有零請求訊追周供民人祗欠十七元是實判於七天内着原告交出細賬一而令被告將洋十七元繳案再核在案昨又傳訊被告將洋如數繳案原告稱被告祗欠十五元二角尙有三十餘元係周源興所欠今有賬薄呈鑒中西官以原告具稟祗控周阿興欠欵並無周源興字樣遂判照周阿興欠欵十五元四角歸還周源興欠欵着另行起訴 
　　錢永年前延律師代表投法公廨控王如雲不理欠洋九十元立有票據三紙爲證請求訊追詰之王供有沙方木两塊托錢銷售除去木價核算並無虧欠求察判限七天着原告交出票據再核在案昨又傳訊先由原告將票據呈案訊追質之王如雲稱商人並未立過票據中西官當命給王紙筆着令書寫數字與票據比對筆跡相符遂判證明屬實豈容抵賴着交保出外限七天内如數還清 
[攫取白米]  
　　南京人吳阿泉前日下午串黨在虹口武昌路小車上攫取徐阿根之白米一袋經徐大聲喊捕由一千三百零九號華捕帮同攔獲將人贓帶入捕房押候解廨請究 
[檢察廳預審竊案]  
寳山縣江灣附近方浜地方農人周文祥家於舊曆八月初一日被賊竊去大洋八十餘元小洋一百二十六角棉花八十斤又綢布衣服五六十件銀飾五件九月初一日又有鄉婦張薛氏被賊挖洞人内竊去皮箱一只内有綢布皮衣服不計數當時開單投報淞滬警所飭派長警分投勘緝在案茲經各探警先後拘獲竊賊陳桂榮李金坤陸林榮等三名分别吊到原贓缺少頗多解經司法科訊供之下因案涉刑事於前日備文移送地方廳請辦午後許檢察官飭將李陳陸三名到案研訊一過令分别收押起案各贓暫存候傳失主周文祥等來案再訊 
[縣署批示五則]  
　　二十三保六圖商民蔣攀桂呈爲董商朋串障礙略政請履勘核奪山呈悉此案前據尹星濤徐厚載王銓達等先後來呈巳批候派員查勘復核在案據呈前情應咨併案核辦可也　　悅近茶舍傳士寛呈爲陳明開設茶舍情形請調查眞相由據呈該民開設茶舍係用攺良扳爐以板箱隔洋鐵内裝紫銅茶炊與薛慶生水爐各營各業等情所呈是否屬實候再飭查核辦仰即知照 
　　農民張毛大呈爲預杜枝節抄呈合同請備案由呈及抄件閱悉事經董保及族戚理處立有合同何致别生枝節母　備案 
　　吳兆楨呈爲籲懇俯准給領牙帖由肇家浜新橋西開設柴行業經酌定限制陳桂林請領柴行憑證並未發給來呈係屬誤會着知照 
　　陳夢周呈爲陳明拆除笆圈情形請備案示遵由呈悉據稱將笆圈拆除不西開去五尺南北開去二尺爲河安設公水橋等情如果現巳拆讓之丈尺巳無碍居民行汲則人言自息何慮别有苛求據呈前情候令行該管警察分所勘明情形具復核辦可也 
[淞滬警察廳批示二則]  
　　董丕振批據呈巳悉查沈行洲花廠失愼訊係女工吃食香烟遺火花衣所致據沈口供並未保有火險銀两即焚斃之女工鄔楊氏等二口巳據警所報告該家屬亦以生死有命並未提出異議該民訴稱該廠保有火險銀三千两恐係得諸傳聞惟旣據呈請嚴究本廳爲鄭重起見仰侯行區查復核奪可也 
　　徐佐勳批據呈匪徒敲詐强取材料此種惡風殊于法紀准即給示禁止並行區保護可也 
來件 
[上海南京路商界聨合會章]  
　　程（附辦事細則） 
　　第一章總綱第一條本會定名爲上海南京路商界聨合會第二條本會以固結團體羣策羣力維持公益提倡國貨爲宗旨第二章組織第三條本會以上海南京路各商店號組織之第四條凡加入本會之各商店號須派代表一人與會第五條本會分幹事評議两部辦理會務第三章職員第六條本會設正會長一人副會長二人評議長一人副評議長一人評議員十四人文牘幹事二人會計幹事一人交際幹事十人調查幹事十人庶務幹事二人第七條本會選任各職員均係名譽職第八條各職員任期以一年爲期滿續舉仍得連任第四章職權第九條各代表提議事件須經評議會之議决方能施行但會長認爲有窒礙時得交復議第十條未經評議員會議决事件幹事部不得執行第五章會期第十一條全體大會於每年正七两月舉行由會長召集之第十二條如有特别事故由入會商店號二十家以上之要求得召集臨時大會第十三條職員會每月四次於每星期下午舉行第十四條如有緊急事件經會長之召集亦得開臨時職員會第六章選舉第十五條選舉職員由大會行之第十六條入會各商店號均有一選舉權被選舉權及表决權第十七條正副會長及評議長由職員會互選之第七章會費第十八條各商店號會費每月五角至两元均由各商店號自行繳認第十九條特别費無定額由各商店號樂助之第八章入會資格第二十條凡本路各商店號皆得入本會但有未經成立聨合會之各路商店號由本路商店號二家以上之介紹亦得加入第九章懲戒第二十一條各職員如有妨礙本會名譽及違背本會宗旨者經評議會之議决得知照該商號另派代表 
第二十二條各商店號如有違背本會宗旨者經調查幹事察出交由評議會議决處分之第十章附則第二十三條本會職員會員因會務或公益之事被累者全體會員共負救護之責第二十四條本章程如有未盡事宜得由大會修攺　　幹事部章程第一條本部以文牘會計交際調查庶務五科組織之第二條本部各科幹事任期一年連選得連任之第三條本部各幹事應對會長負責第四條各科幹事舉定後應按辦事細則積極進行各科辦事細則另定之第五條各科幹事如有事故必須辭職時須具辭職理由書於會長交由評議部議决方可離職第六條各科幹事純係義務職不支薪水第七條本部每月開常會二次以每月第一第三星期日下午七時爲會期至遲不得逾三十分鐘 
　　文牘科辦事細則第一條本科辦理來往文件會塲記錄及送登各報稿件事宜第二條本科對於發表文件須經評議部議决會長蓋印方可繕發第三條凡外來一切文件由本科編號送請會長閱過再行擬稿答復第四條凡收入寄出各函件均須編列號數收發日期保管之以便查攷第五條本科應備收文簿發文簿議事簿稟牘簿函稿簿會員名册住址簿登報稿簿各一本第六條本會圖記由會長收掌印發文件時由文牘員會長請用圖記印就即繳第七條凡會員個人函件不得用本會名義發表第八條本科如遇有特别重要文件時得向會長商酌延請會外能人擬稿經評議部之同意即行繕發第九條本科各項文牘通告等得僱用書記繕寫惟須由文牘員校核後方可發出 
　　會計科辦事細則第一條本科掌理收支帳目銀錢出入及　擬經常特别預算决算各項表册並會同會長保管公欵事宜第二條凡用欵至两元以上須報由會長認可方可支用第三條各科如有開單向本科支錢者須先經會長簽字方可照發第四條會中經費月結如有短缺時須先期報告會長第五條每月月終由會計員應將用欵帳略油印清單報告全體會員惟不得逾期十天第六條帳略欵式分爲舊管新收開除實存四項第七條本科簿據會計員負完全保管之責在會同人隨時均可調查第八條本科收取會費以本會所出收據爲憑第九條本科會計員除會務外不得以本會名義在外支取銀錢物件第十條本會購置物件如查係某國所出本科得有拒絶支付之權　 
　　交際科辦事細則第一條本科應推主任一人以專責任第二條本路各商店號如有未經加入本會者交際員應負聨絡勸導之責任第三條交際員得由會長指派聨絡各界第四條如遇與外界交涉事宜交際員須將交涉經過情形隨時具報告書於會長再由會長付評議部討論第五條文際員如有因用公遠出者得酌給費用第六條凡與會務無關者交際員不得用本會名義對外表示意見第七條本科每月應由主任定期開常會二次 
　　調查科辦事細則第一條本科應推主任一人以專責任第二條調查員須任勞任怨稟承會長示意執行其職務 
第三條調查員應注意國貨之提倡商業之發展會務之利害第四條調查員須受時勢之要求調查劣貨凡查有違反民意私進劣貨者當隨時佈告俾得設法對待第五條凡查有售賣劣貨者須查明新進舊存詳細佈告以便分别對待第六條調查員不得假本會名義私受不正當之餽贈第七條調查員於每届月底須將調查成績列表存會以憑查攷第八條本科每月應由主任定期開常會一次第九條調查員如有因公受侮時本會應負有相當之保護 
　　庶務科辦事細則第一條本科專任會中一切庶務事宜第二條本科購置物品須按會計科决算表酌量置辦第三條本科購辦各項用品無論物件大小價值多寡不得購辦劣貨第四條凡會中應行添置各物由本科開單請會長核定再行購辦第五條本科於購買動用物品向會計科支錢時須開單請會長簽字方可支取 
　　評議部章程第一條本部爲議决機關所有聨合會一切事務均須得本部之同意方生效力第二條會員有所建議須由會長提出於本部議决之第三條本部職員由衆票選額定十六員中設正副議長各一員由評議員互舉之正議長缺席時由副議長主席或並正副議長皆缺席時得舉臨時主席以免貽誤第四條評議員以一年爲任期期滿攺選之得被再選而連任但不得同時兼任會中他職第五條評議部之職權如左（甲）議决會務預算决算（乙）議决興革事件及公欵處理之力法（丙）議决全會規則各部細則（丁）負糾舉之責任第六條每两期開常會一次以每月第一第三星期日上午十時爲會期遇有特别事故得由議長臨時召集其訂定時間宜各遵守以挽堯風而昭信用第七條評議會以得議員過半數之出席爲有效以出席之過半數爲表决若人數相同時由主席定之第八條如有非常緊急事件發生會長得不經議决權宜執行但事後仍須交議追認第九條本部職員非經聲明故障三次不列席者即喪失其資格由會改選補額第十條本會職員係盡純粹義務不支薪水及夫馬費第十一條本章程經評議員多數之同意得隨時增删之第十二條本章程自宣佈日施行 
雜評二 
[警廳根究冒名查烟（庸）]  
　　淞滬警廳因訪聞有人假託該廳偵緝隊名義向住户查烟藉端勒詐特飭該管區署澈底查究此等市井無賴利用禁烟功令詐欺取財不特有干法紀且足妨害警察名譽警廳之澈查嚴究誠屬必要 
　　特爲維持烟禁計一方面固宜根究冒名查烟之人他一方面於私吸私運尤宜認眞偵察蓋惟警察於禁烟不甚注意以致住户玩視禁令販賣吸食慣相嘗試而市井無賴遂得乘機行其敲詐向使警察平日查烟得力人民無敢犯禁則市井無賴縱向住户調查安有所獲又使警察平日於查獲烟案有犯必懲絶不假借爲社會所深知則要求賄賂者顯見决非警察中人涇渭分明住户又何至不疑其假冒而甘於行賄竊願警察廳於根究冒名查烟之餘於此點加之意也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係孫樸盡先生手書 
新談 
[南洋歸客譚（下）] [  多事]  
　　男女婚嫁必一童男陪婚童女陪嫁不知閩粤舊風亦如是否但有一事可取吾江蘇人有蘇空頭之說謂人好撑外場而有身上綢派派屋裏不有引火柴之諺而彼地人士則崇尙樸實有家擁萬金布衣粗服如鄉農然惟其手上價值萬金之鑽戒時時發光耀人面目或曰此亦模仿西人之故然耶否耶還以質諸僑民 
南洋天氣四時如一恒如江浙夏曆四五月熱而不酷甚合於吾人身體之發育然有一事可笑者每至陰曆冬季亦效内地恐羹肴冰凍用煖爐以煖之雖汗流浹背而羣以爲茲亦應時必需不可或缺亦一奇俗也又食物多需用辛辣與吾蘇人喜甜鹹者有别 
　　南洋氣候旣四時如一故蚊蝇之屬無時不有草木亦四時如春故散步郊外不復有内地秋冬時蕭殺之象呈入眼簾奇花異卉又所在多有洵一天然之樂境也 
　　南洋華僑其急公好義者亦更僕難數如歐戰期内英政府發行公債而我華僑中竟有購入一百萬鎊之巨欵去年英人發起歐戰救濟賑捐吾華僑慷慨解囊不及三月又溢出定額此亦吾國人有助於協約國者也 
　　某君嘗詢華僑不願歸國之故據云國人不講衞生一旦回國易染疾病加之盜賊如毛挾多金以歸必爲若輩所注目難免有不測之禍地方官史多狼子野心藉端索詐亦所難免鄰里親故又以爲海外横財羣可染指强討硬惜隨處可慮故遲遲我行實非得巳言下嘆息者再此雖由僑民之過慮而其言亦未始無因也噫 
　　再自歐戰以來英領地甚多稅賦今就所得稅一項而言其征歛之法如人月得利百金須以二十金納諸英政府其他烟酒　稅征收之額過於原價者數倍無國力以爲之保護亦付諸無可如何而巳（完） 
劇談 
[東籬軒雜綴] [  柳遺]  
　　余叔岩（小小余三勝）之學譚有神韻而厄於天賦枮澀之境與賈狗兒如一邱之貉而做派之精細殆有過之無不及學譚者奚止百數十人當以叔岩爲得其正近當偕力岳陳石頭奏技京津間極得京津人士之歡心從可知陽春白雪之曲未必定欲藉假宏亮之嗓音而始得見重於世也去春在都劉宅（劉紫升使君五秩壽彩舞稱觴）堂會曾聽其與石頭合演南天門凄凉之致迄今未忘音聲入人之深有如是者然苟無深邃之神韻則嗓音雖渾厚而雄健其爲聲也豈不類於鳥獸好音之過耳乎何能繫之久遠而不忘哉余獨怪造物者每於極佳美之資材必不肯使之無所缺而全其用若叔岩之才之藝之學力實令人不能不作不平之鳴也 
　　榮蝶仙花旦臉上不帶戲呆滯無神韻然其武事絶佳故爲刀馬旦戲尙有可採處與程繼仙合演馬上緣穆柯寨等劇極能盡其所長若飾虹霓關之辛夫人與樊江關之穆桂英須兼以神情勝者則瞠乎後矣居恒頗能力學砥礪克苦以求寸進願天賦有偏倚人定實難勝之此殊阻人向上之心共誨人也一本其力學之誠循循善誘故學徒易於得益後起青衣程艶秋乃其高足學未三載而竪子巳成名大有青出於藍而勝於蔽之概使再切麽數年大成易於反掌年前某某等斗方名士以八百金爲之脫離良師顧絆余極惜之觀於艶秋脫離以來之造詣更令人有功虧一簣之喟也 
　　厭故喜新事理之當然獨於戲劇則否其新孔嘉其舊必不爲所掩湮夫以桑園寄子審頭刺渴徐母駡曹舌戰羣儒等劇雖亘百世而弗替者也且愈以其舊而嗜之愈深焉嗜夫舊則新者必不可入此猶請宋漢儒門户之見人者主之出者奴之故於戲劇而亦有一厭故喜新之觀念者必非眞能嗜之者也痰迷楊梅毒入人骨髓染之者更以毒能深入爲榮又於一二小腔關節竟有窮年累月以求之者矣我故曰厭故喜新戲劇則否今日各梨園之海報往往喜於劇名土冠一新字者其殆昧於曲家之心理而胡亂爲之者歟 
　　昔年某宅堂會戲都中名伶悉被　召老譚到時適劉鴻昇上塲唱洪羊洞劇終有以優劣叩老譚者老譚曰音韻確不惡劣就是他不會死言其祗能唱而不善於做也呌天話匣之譏即自此始民國六年南中某要人因公詣都偉人政客假金魚胡同那中堂宅開會歡迎并徵集名伶演劇侑觴時老譚病不能應召某武人疑其僞乃飭護兵駕汽車挾之而來不得巳力疾登塲唱洪羊洞一闋草草了事而歸歸後語其家人曰昔充内庭供奉病時尙得給假且頒賞養病之資今國體共和而反有此强迫舉動我將從此絶唱言巳　勝忿恨而病遂由茲加劇不三日竟赴玉樓召矣說者謂老譚之洪羊洞眞會死 
　　伶人之被法庭拘禁科罪者大抵關於暗昧之事者居多獨九陣風與俞振亭則非是一以後妻之虐死其孩一以廣德之毆傷座客茲爲追述之以爲留心伶官掌故者參考焉 
 
[新大陸美景三十二　　河橋蔭碧（香塍渡河上之橋）] 　　東美維傑麗州Vnginia之香塍渡河ShenandoabRver 
爲藍陵山下溪谷中最幽勝處（一九一八年六月二十三日）[  一之]  
雜錄 
[君豪叢譚]  
　　二兄君晦日昨西航之法同行者有張漙泉諸人旣送之登舟黯然相視不能成語二兄屬以景况告大兄諾之而亟出艙海水茫茫聚首難期忍裏清涙悲可知也因憶蘇東坡詩曰近别不攺容遠别涕霑胸咫尺不相見實與千里同人生無離别誰知恩愛重環誦數四愈覺難堪返寓後適得大兄自北京來書贈二兄小影及詩一首相差僅三小時不克携去益歎衆會之靡常焉其詩曰（居諸其轉轂無限别離思憶否姑蘇驛荷慵日午時破浪今朝去長風萬里游涓涓無不塞堂上雪侵頭弧矢男兒志君歸我應來此邦諱難字天地劇恢恢極目雲移處雛雛雁正啼從茲風雨夜魂夢繫巴黎）予性多感慨愈不能自巳 
小說 
[馬喜（一）] [  鳳生譯]  
　　太谷兒短篇小說之一 
　　印度詩人兼哲學家太谷兒氏Babindrinaljfagra以詩文蜚聲海内精歌曲邃哲理所著短篇小說俱含有哲學意味一篇出世歐美人士爭購贖之其價值蓋可想見茲篇尤其最近之作彌復可珍亟　譯之以餉國人 
　　中華民國八年十月鳳生識 
　　曹丁目馬喜（印度舅母之稱）馬喜曰曹丁時晏矣汝　弗寢曰不寢無碍予在世間不數日矣予思曼瓈當赴其父之處其父之住址予忘之矣曰雪打蘭坡曰然雪打蘭坡試送曼瓈往其處渠不宜久伴病人渠體不健也曰渠忍舍汝而去耶曰渠豈不知醫士：：：：曰一日者偶提及當赴其父之處渠宛轉悲啼雙目盡赤 
　　以上爲曹馬二人之言讀之幾於英明其妙則請讀者再讀以下之言 
　　馬喜曰吾兒吾審汝於汝父處必有所聞吾於此間得兒汝之中表安那斯曼瓈曰然下星期五爲吾小妹初試飯食之日是以吾思：：：：曰誠然汝可送以金頸練則汝母必悅曰吾正思吾必一行而後可吾與吾妹尙未一面曰汝言何指汝斷不願捨曹丁一人於此汝未聞醫士之言耶曰醫士曾言暫時無特别原由足致：：曰即使無之汝試觀其現狀曰此爲三男後第一産生之女兒鍾愛特甚我不往者母必大：：且此次將舉行大慶曰然予弗曉汝母之意要之汝若離曹丁而去者汝父必怒甚曰汝可致書吾父言曹丁之病不足憂即使我行要無：：曰汝言誠然果使汝行者事固無傷雖然願汝記之我若致書於汝父我將告之以我心事曰若此則汝可不必作書吾將詢之吾夫彼必：：曰兒吾巳灼見汝心汝如是者吾勢不能從汝父知汝欺之者久矣 
　　馬喜旣去曼瓈即偃臥榻上顔色甚怒其鄰友有來訽之者曼瓈曰是可恥孰甚吾妹試飯之日將屆而我乃不准返家曰汝夫若是之病汝願歸乎曰吾無所助於彼即願如是亦且不能試思室中如是黑悶我何能久耐曰汝眞奇婦曰我素不能作僞像汝輩能之曰然則汝之計畫何如曰吾必行誰克阻我者曰汝眞倔强之少婦哉 
　　曹丁見曼瓈聞往父處即泣躁急殊甚乃坐榻上取枕近其旁斜倚其上曰馬喜稍啓此窗取燈出其時夜色沉沉明星璀燦曹丁覩曼瓈涙痕界面悽惋無倫馬喜見其靜寞思曹丁必熟睡矣顧曹丁忽驚起曰馬喜汝輩必思曼瓈於我宅中其愉快無足重輕今汝試觀：：馬喜曰然吾今知之人也試騐始獲知其梗概耳曹丁曰馬喜曰汝試靜臥曰容我思之容我言之馬喜汝勿煩躁曰善曰曼瓈之心我嘗思之而不獲則我惟靜以耐之若汝：：曰否否我弗許汝言此我亦能耐之曰我两人之心非如地上之土塊汝可拾而得之我思曼瓈亦不知巳心否則其日之大激震而：：：曰然曹丁汝言是也曰吾是以平時未審其剛愎若是馬喜默然力止其歎息蓋馬喜嘗見曹丁於夜間蹀躞廊下雨濕衣襟猶不願歸臥室有時臥榻上垂首以思曼瓈方整汝將赴劇場輒小坐以慰之脫馬喜來爲之扇者曹丁必揮之去馬喜固知其苦楚所在嘗欲於曹丁前言之若曰勿多注意於此無知之小兒使其自知所欲之一日然而馬喜固未嘗言此也特胸中有此意耳曹丁則胸中嘗有一女神之廟此女神者即曼瓈是特不知廟神巳不知受其饗祀而彼猶膜拜而敬祝之若有神在嗚呼曹丁愚矣 
[自由談之自由談] [  不冷]  
　　聽其自然世界上事自始終而聽其自然者則聽其自然亦未始非一遇事之方若前旣不能聽其自然而至有今日今日豈能聽其自然以收效果哉 
 
 
 

Page 15

 
 
   
 
 

Page 16

 
 
   
 
