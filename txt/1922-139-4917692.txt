# 1922 - 139 - 4917692

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[步步爲營之奉軍（冷）]  
　　古人言步步爲營者言進兵之穩固也今張作霖之退兵亦以步步爲營之法退之亦可異矣長辛店敗而退至軍糧城軍糧城不能守而退至灤州灤州不能戰今又退至山海關矣節節以退而又節節以不戰而退其意果何居耶然則曷勿一次即退出山海關之直截爽快耶 
　　或曰此乃張作霖恐直擊而然也或又曰此張作霖又欲與直軍决戰之故也余以爲皆未似此乃張作霖秉性輕躁舉棋不定之故也此即張作霖所以致敗之大原因也 
[命令]  
　　五月二十五日大總統令兼署交通次長權量懇辭署職權量准免署職此令 
　　又令兼代交通總長高凌憲呈兼署交通部路政司司長沈琪懇辭署職沈琪准免署職此令 
　　又令特任薩鎭冰爲肅威上將軍此令 
　　又令任命包音阿爾畢吉呼爲翊衛副使此令 
　　又令海軍總長李鼎新呈請任命王澤爲海軍第一艦隊司令處書記官長應照准此令 
　　又令代理部務陸軍次長金紹曾呈請任命劉富元爲陸軍第七師步兵第二十五團第一營營長胡安平爲第二營營長均照准此令 
　　五月二十三日大總統令特任陸淇濤爲甘肅督軍此令　　又令任命李恩慶兼張虎多稅關監督此令 
[國内專電]  
　　北京電張仍佔山海關直軍僅到昌黎聯軍兵車由唐山陸續前行沙河鐵橋明日修復湯河鐵橋又爲張毁使團認爲辛丑條約精神仍未回復又北戴河聯峰山一帶有奉軍盤據將保衛外人避暑山莊之警察繳械京津外人大動公憤今日向政府抗議 
　　北京電二十日吳密語曹曰大帥練兵今當注重學堂出身此回王孝伯一師任學生爲官長而得力最多大帥衛隊上去就下來者曹曰是極（二十六日上午十二鐘） 
　　北京電馮玉祥派四路司令清鄉派兩支隊剿匪豫軍潰散五十餘營尚有槍萬枝散在民間馮主根治并電府謂此次犧牲應得代價若因循則養癰（二十五日上午十二鐘） 
　　北京電頃訪王士珍宅某君謂聘老節後可以就職昨董康來與聘老談甚久京報謂王不見董非事實（二十六日下午二鐘） 
　　北京電董晨十時接事發兩通電一通告就職二責成各省區應解中央之欵悉數報解該電僉以例文視之但前日董電吳謂就職後當責成各省區解欵請吳提倡吳得電大慰當覆已電鄂省凡應解中央各欵掃數報解爲各省倡如有抗中央命令者本人當爲督促後盾如各省區徵收官吏不遵令者聽憑財長從嚴撤換 
　　北京電昨日閣議董康出席謂節關財政盡力籌措議决審查國債支出條例又財次嚴璩兼鹽務署長通過修正公司註册費通過新疆阿山交涉員以張鳴遠兼察實業廳兼墾務總辦章啓槐免龍驤繼（二十六日下午八鐘） 
　　北京電嚴璩鹽署長兼次長項驤兼代次長潘昌煦代大理院長令均下交長高恩洪今日就職 
　　北京電董康昨出席閣議宣言今日就財長祇管賬不管籌欵因之各機關大慌（二十六日下午五鐘） 
　　北京電高恩洪電王士珍二十六到京（二十五日下午八鐘） 
　　北京電察綏煙酒局長馬福祥派范槱泰譚慶霖則派張錫光互爭接任電訟到京（二十六日下午二鐘） 
　　北京電黄榮良請派議員參預萬國國會聯合會院議暫緩 
　　北京電陸榮廷說帖孫文排陳乃失敗之源中央大可扶植陳氏勢力督粤并謂桂舊部將復原狀陸意卽回桂（二十六日下午二鐘） 
　　北京電贛陳電贛南敵軍增加已激戰兩晝夜勝負未分 
　　北京電吉兩商教公團電府耿玉田本奉張密令放恩琴赴蒙張鴆死耿以滅口至今冤獄未伸請開棺相騐（二十六日下午二鐘） 
　　北京電耿布訪顏董望速决稽核總辦繼任問題俾本人得回國并建議整鹽稅可增千二百萬耿意請政府確定史國倫但史被巴爾穆控告有案故政府尚需考慮 
　　北京電皖公團電訐張文生附和奉張張派員赴保求爲直用吳默然（二十六日下午二鐘） 
　　北京電保定會議派蔡成勳爲援贛總司令率帶第一師卽日開援一面仍催東海下討張命令準備出關（二十六日下午五鐘） 
　　天津電林虎被舉爲桂總司令已由桂議會電陸榮廷請速回桂治事陸現在保約不日南去 
　　天津電萬全知事李鏡湖奉委察區警務處長前任何果忠逃 
　　天津電財部令財廳星夜解欵以濟午節之急惟廳欵羅掘已窮 
　　天津電田中玉位置動摇惟田現更加謹事曹（以上二十五日下午九鐘） 
　　漢口電贛陳徑電鄂贛州安穩贛防漸固贛州徑電信豐方面北軍連戰失利漾（二十三）晨陳光逵率生力軍一支隊來援是夜克信豐戰線現縮小僅在信豐西南之梅嶺一帶頃訊逼近龍南之南軍均被岳兆麟方本仁擊退李烈鈞賴世璜已退出贛境傳鄂軍第五旅張其明部將由宜往援贛 
　　漢口電贛軍械副局長徑日在漢領槍彈百箱砲彈十五箱回贛 
　　漢口電孫傳芳因川有反攻謡特親往龍潭野三關大官坪視察防務並擬調兩淺水艦往川江遊弋 
　　漢口電榮家灣變兵又續獲十三名均在岳訊辦尚有三十八名未獲已令通緝營長高某亦在逃 
　　漢口電梅馨徑晚返京宗教廳長寢（二十六）晨就任 
　　漢口電財廳向轉運公所借二十萬串發鄂軍餉以火車貨捐局九月至明年二月收入作抵月息一分八釐（以上二十六日下午八鐘） 
　　成都電劉湘復通電堅辭將軍民政務交王陵基向楚代行代拆川局混沌諸事均待鄧錫侯來省後解决政費奇絀各學校巿政所更甚伙食難開（二十五日下午十一鐘） 
　　香港電洪兆麟漾電請孫派員赴惠勸陳返省并以明令規復粤軍總司令一職仍資統率末言彼力疾就道返粤有期 
　　香港電北伐滇軍范石生楊希閔蔣光人等效日電告庚抵逹獨山半月卽會桂林 
　　香港電鍾景玉敬日通電謂紙日加發價日低下長此以往非商閉巿卽兵譁變卽無外侮亦難支持造幣廠每日溢利三四萬向交省行兌現今悉停止究因何故請飭財廳立恢復兌現 
　　香港昨警察到建築工會搜查搬去箱籠等物未拘人廣州工會被警搜查此爲第一聲 
　　香港電聞大理院訂取締工會條例分工會爲兩種（一）專門藝術工會有特别保障無論工會若何腐敗有改組無解散（二）苦力工人工會無保障有法外行動卽解散　　香港電南寗廣東會館急電報告桂自治軍哿日（二十）入城 
　　香港電孫令關國雄坐鎭梧州無庸北伐（以上二十六日下午七鐘） 
 
 

Page 5

 
 
   
 
 

Page 6

 
 
[國内專電二]  
　　香港電惠州善後處長李炳榮以邊防緊急呈准陳烱明劃定連平和平爲戒嚴區域 
　　香港電聞葉舉熊略等電孫請誅胡漢民廖仲愷程天斗等十罪魁 
　　香港電聞孫因有海軍可恃對恢復陳炯明總司令仍未允連日與海軍司令温樹德往來電極多惟一般觀察則以海軍没用因陳部散處各方非將全城打爛不易殲除（以上二十六日下午十鐘） 
交通大學無線電 
[菲列賓之獨立運動]  
　　馬尼剌電美人商會通過一議案聲明菲列濱現有地位殊不美滿宜採　　主權下地方自治之制度並請美國會通過兩院合議之議案以說明其願於今年内决定菲列濱永遠地位之意又請美國會於兩院聯合議案中規定菲列濱境内美人商會有權選派居於菲境而可代表在菲美人利益之美人三人爲美商會之代表參與關於編定菲列濱永遠地位制度或更改其現有地位之討論事宜 
　　西雅圖電馬尼剌獨立請願團在西雅圖有極好之印象甚爲報紙所注意各界邀請宴會者甚多請願團未克一一接受西雅圖巿長迦德威爾氏親在維多利亞迎之入西雅圖後設盛筵相待報紙登載請願團領袖之像片並加以異常興奮之批評西雅圖郵報稱團員富於學養爲宣傳其會立主義之健將 
　　華盛頓電國外教會董事部向長老會大會報告謂伍德將軍等之菲列濱報告雖主張不急進然對於菲島人民求知識與理想之志願頗爲稱許又謂華會所缔結之四國條約可解决菲列濱問題中之一大困難末謂菲人與政府積極合作以治理島事與印度國民黨之不合作主義大相逕庭 
　　馬尼剌電亞洲美艦隊司氏史特拉斯氏已由中國乘旗艦休倫號抵此 
[美海軍注重美澳間航路]  
　　華盛頓電美海軍部已向航運部嚴重交涉力言扶助大洋輪船公司以維持由美至澳航業俾美國與太平洋領土間交通得以保持無阻之必要據航運部拉斯克氏言海軍部長鄧碧氏曾向航運部聲稱如澳洲洋面商船停駛則海軍部將處於極困難地位不能與若干領土自由交通尤以薩瑪亞島爲甚拉斯克氏希望商部部長霍佛氏從中襄助勸哈定總統提議特别費俾郵局可賡續大洋船公司之合同 
[法國軍事法庭判决美員煽亂罪]  
　　芝加哥電此間日報接埃及京城訪員來電據稱大馬色克之法國軍事法庭已判定前駐華美使克蘭氏二十年監禁刑指其在叙利亞即法國託管境内煽惑作亂軍事法庭於聽受證人供詞後因被告未到即缺席判决聞法國已將此案情及判詞通告美政府克蘭氏近游叙利亞聞當地土人曾請其運動美國助叙利亞獨立 
　　華盛頓電國務院近曾答覆法國之詢問謂克蘭行動純出已意並未奉有政府任何使命 
　　巴黎電克蘭氏現在巴黎游歷對人云擬赴倫敦現不願發言俟到紐約後當說明一切 
[各國近事記]  
　　維也納電奥國會裁减政府倆額故奥内閣已全職辭職 
　　華盛頓電哈定總统已正式召見德大使韋德菲克氏　　加羅里那電美兵在白立格營練習砲靶有一砲彈擊中一樹倐爾爆炸致轟死第五野砲隊兵士三人又傷軍官一兵士三 
　　聖路易電列蘭史丹福大學校長韋爾堡博士已被舉爲美國醫學會會長明年醫學會將在舊金山開大會 
譯電 
[英相演說日諾瓦會議]  
　　二十五日倫敦電喬治氏今日在下院歡呼聲中起謂渠不欲演說德國賠欵及英法友交事此將於下星期内討論之今專述日諾瓦會議渠甚望吾委員會之報告能使歐洲瀕於恢復時之一切困難爲之輕減喬治氏述及日諾瓦天空所佈之戰爭空氣謂俄德條約乃示人漠視俄國問題有種種危險之閃光今固可續事解除德國軍備惟不能阻其重置軍備俄國固甚窘困顧甚可畏喬治氏希望渠今日之警言不於後數年爲人引述首相切言當日諾瓦會議進行之際事事曾商諸不列顚帝國代表團英代表主張今對於勞農政府無論抱何感想但爲世界和平計實有與俄國協商之必要此種主張帝國代表團中之各員皆一致贊助喬治氏於是詳述與俄協商之種種困難其困難非在實施上乃在原則上喬治氏謂凡討論一事輒有理想家出而干涉惟渠甚望各國專家在海牙集議時當實事求是有所成就彼等前且在日諾瓦考慮歐歐戰爭之危險彼等所接關於俄國軍隊佈置及增加數額之報告甚駭聽聞故渠望海牙會議證明英帝國代表團力求踐逹高尚主義之正當後所倡休戰之議其結果當能告成永遠和約如日諾瓦會議遭遇失敗則歐洲局面將轉悲慘云云繼喬治氏演說者尚有數人注重修正賠償問題及英法協約决裂之危險克萊恩士氏謂工黨能贊成否認債務而尤以關於俄國者爲最喬治氏結束辯論切實聲明政府與法國和諧經營歐洲和平之志願惟謂賠償問題非俟法國意見活動不能解决喬治氏述及數報所載俄德協約中之秘密條欵謂渠不欲涉及軍事協約之愚妄贋物而爲人所結此實無注意之必要克萊恩士氏及巴恩士氏均稱述首相在日諾瓦之功績謂會議之得免决裂者端賴喬治氏堅忍之力巴恩士氏之意歐洲最足爲患者厥唯俄國一百五十萬名之戰士薛西爾爵士曾發方抨擊各國政治家駐日諾瓦時彼此常作私人談話喬治氏辯稱薛西爾爵士曾與威爾遜總統作私人談話討論國際聯盟事斯末資將軍亦然未嘗受人訾議近者華盛頓會議進行之際休士氏與貝爾福伯爵亦作私人談話首相謂日代表亦以與法參差過甚足爲歐洲和平之大患爲然惟調和英法兩國對於俄俄問題之意見亦確有困難之處俄國抱有奢望欲在日諾瓦會議獲巨額之借欵嘗以其計畫舉示伊文斯爵士據謂勞農政府代表欲得借欵英金三六○○○○○○鎊分三年繳付爵士語俄代表世界無一政府能供給此巨金云 
[英議院中之香港廢奴案]  
　　二十四日倫敦電今日下院開會時議員印斯基浦氏注意近所發表之一函據謂乃一九二一年十月八日海軍部致海塞爾胡德中佐者内謂海軍部請海氏遏止其妻提倡取消蓄奴制之行動乃由香港總督授意印斯基浦氏提議政府應設法安撫海塞爾胡德中佐海軍部國會秘書亞美里氏答稱印氏引述此函乃牽强附會海軍部並未請海塞爾胡德氏遏止其妻且直至海氏回英後始知此事查香港總督曾請香港海軍當道轉告海氏遏止　婦從事宣傳蓋據港督之意此項宣傳未依法施行也海軍總司令旋四此事謁見海氏海氏不願干涉其婦之行動（反對黨大聲歡呼）海氏夫人未幾患病甚重海氏乃請携眷回英經部允可海軍部並未請海氏脫離海軍蓋海氏已於數年前引退歐戰之際復暫被錄用就海軍部而論海氏未受損害故無安撫之必要印斯基浦氏抗議香港總督請英婦勿提倡革除與英國憲法相之惡習亞美里氏謂渠意各殖民地總督對於宣傳之合法與否有表示意見之權蓋此種宣傳雖屬好意有時亦足引起事端也議員華德大佐建議應向海氏夫人道歉議長於是宣稱他項問題應提交殖民部辦理 
[北愛蘭之慘殺]  
　　二十五日倫敦電昨晚貝爾法斯特有人以來福槍手槍機關槍奮鬭當工人散工歸家時彈如寸射死三名傷二十名内有婦女數名北愛爾蘭仍在搜捕新芬黨聞迄今已獲三百五十名 
　　二十四日貝爾法斯特電近统帶柯克地方步兵一旅之旅長希琴生氏今日在蒂泊萊里中彈受傷 
[英飛行家抵法]  
　　二十四日巴黎電英飛行家今晚飛抵此間 
　　二十五日倫敦電陸軍少佐白萊克氏等曾在巴黎度夜今夜可抵意國土林地方據報一路順利現殷行彼等飛抵各處之詳報 
[各國近事記]  
　　二十五日維也納電旭白内閣因國國减少政府所定之經費業已辭職 
　　二十五日倫敦電臨時政府軍隊拘獲近在杜尼加爾海濱外網取海蝦之法國帆船之一據謂乃駛入距海濱三哩以内之故船中之人均經押往亞蘭摩亞島由愛爾蘭共和軍看管 
　　二十四日倫敦電中國特别代表沈氏已偕秘書隨員各一人行抵莫斯科沈於今日謁見加拉漢氏請許居常駐外交團之列 
　　二十三日倫敦電法國科學家謂以一種小鏡由珠眼攝取内部狀態藉以可辨别珍珠與日本養素珠云 
　　二十四日開羅電駐開羅Ｂ字師副統帶今日午後乘摩托自動車回家時爲人開槍擊斃 
[公電]  
　　劉湘二次辭職電各報館均鑒湘謬領川疆倐更歳紀艱難罔濟惶悚莫名曾於本月寒日通電全川辭去總司令兼省長之職並令各軍將領按照川軍公約於十日内另舉賢能接任知難而退本非出於矯情以德愛人當不難於共鑒正擬及期交替俾得早卸仔肩乃據一二三軍軍長曁各部將領在野士紳紛紛函電交馳咸以大義相責甚至地方團體各界公民相率來部挽留迫請收回成命其情固甚可感撫躬更覺滋慚竊湘自隸戎行習聞戰伐當受命艱危之際非不知材力難勝第念烽燧甫平瘡痍待復况經公舉誼難固辭惟當盡已之所能以慰羣衆之希望殊公誠自矢而績效仍虚省憲宏規尚屬期成有待國家大計更復促成無期雖節餉裁兵已定有公平禁準但用人行政頗難於督勵進行已身旣智力交疲川事仍絲毫莫補若尚尸居高位坐誤鄉邦昧古人自劾之風使内政修明無日旁觀縱不我責問心何以自安兹十日爲期業經届滿繼任選舉尚復無聞所有軍民兩政自當分别委員代行以明責任而資維繫所有總司令職務即交由本部參謀長王陵基暫代行拆省長職務即交由政務廳長向楚暫代行拆一面催促各軍將領速即照约選舉以便早日交代至十年以來隨湘轉戰將士並已切令本服從之天職輔翼來者共圖振新雖經職務解除敢忘匹夫有責夙承垂注特電布聞幸鑒鄙忱無任神往劉湘叩敬印 
　　湖南省議會來電省議會教育會農工商會各公團各報館各省湖南同鄉會公鑒本會於效日開會選舉議長林支宇依法當選即於是日就職特電奉聞湖南省議會禡印 
國外要聞 
[淑斐重興記（中一）]  
　　保加利自歐戰失利前敵軍隊自戰場退歸侵入首都淑斐Ｓoha城聲討禍國興戎之保加利王福甸南及政府會議重要人物殺機乍開禍懸眉睫其時保加利危迫實與德奥　似幸保京軍隊未變乃合駐保境之德軍出隊抵抗内亂不日蕩平而保王福甸南亦終退位王孑保黎ZarBoris繼立爲王保加利乃入於再造時期保黎Boris新卽位時政黨之爭甚烈社會黨及共產黨並起謀革命兩黨旋被農黨戰敗農黨以亞力山大斯坦坡ＡlexanderStambuliiski爲首領斯坦坡氏固嘗爲前皇福甸南Ｆerdnnd之勁敵者彼於福甸南施政方策不能了解在議席間及公共塲所演說於福甸南之政多所指摘歐戰將興福甸南召集最高級官吏爲御前參謀斯坦坡亦與具列其時彼忽直前進言於王謂此戰役若不利於保加利者將取陛下之首福甸南聞言色變曰吾老矣頭顱不足惜君正盛年宜愼保其首領福甸南自是不忘斯坦坡氏之爲已敵一日斯坦坡氏復有反對參戰之言乃被逮捕入獄及戰爭漸失利政府欲釋之出並加優禮俾彼向軍士等善爲說詞斯坦坡始終不願出獄直至前王退位離國境斯坦坡乃脫囹圄而组織新政府保加利人知其爲民主黨一流人物意必繼續反對嗣位之新王但斯坦坡所爲竟出人意表蓋在斯坦坡内閣成立時全國混亂異常社會共產二黨各圖攘獲政權政府吏役罷值不辦事鐵道人員罷工不欲開車斯坦坡對此輩不稍放縱其時保加利議會有共產黨議員五十人斯坦坡對此五十人言謂君等若有危亂及於國家吾將取君等之首領因保加利人民農居百分之八十四斯坦坡氏常特農黨爲後援也紅爲過激黨之色彩橙黄爲保加利農黨之色彩今過激黨有紅軍每令人驚以斯坦坡手腕之强乃有保加利農民橙黄軍之美名與之遥遥相對斯坦坡於治理保加利外復就民情國俗之所腚者增訂新律數種如保民素務勤工乃訂平時工役義務令男子自二十歲以上女子自十八歲以上每人應有半年間之工役爲國家盡義務因之政府支出項下逐年所節省者爲數不資最近各地新立諸學校政府亦祇供給材料校址附近住民可合力以築成之也又如保加利尚無大地主搜括一切地產之爲民患乃訂更進一層之均田令每人所占田地不能過四公畝（每六公畝約合中國地積一畝）每一家族所占田地不能過三十公畝有逾額者勒令以官價出售改由政府撥歸無立錐地之貧民保加利自一千九百二十年流漪Neuilly和約成立後喪失都博羅嘉Ｄobrudscha之腴壤及脫納苴Ｔhrazien之入海通道增加對協約國賠欵一百四十兆獅幣Ｌeva之擔負故目前財力困乏不能於每一城鎭設審判廳乃改用巡廻法庭巡行各地受理民間訴訟此等事在保加利尚易爲在他國或不便施行也保加利爲農國民食有餘乃有甚多之雜糧輸運出境去年並於農田種蘿蔔由五處糖廠製糖出售產菸之區在昔首推桑稊Ｘanti流漪Neuilly和約旣成亦在割讓之列今已陸續在他處補種所收菸葉其小部分由保境一百六十家烟廠自製烟捲其大部分輸往德英義美埃及等國歐洲習見之埃及烟捲聞其中一部尚由保加利產之原料製成者保加利最著之特產爲玫瑰製成玫瑰油法英美等國均用之距今四十年前保加利尚產葡萄製酒甚多在一千八百八十二年葡萄田忽爲害蟲毁蝕迄今尚未規復前功現正從事研究加種葡萄並勤種各項水果政府方面現正致力於牛羊畜牧除爲鄉民設校延師而外更分遺專門學者下鄉指授開模範試騐場使盡人得觀摩之益以言工業保加利有煤鐵鋓諸礦并有極多河流可藉水力得電蕞爾一保加利戰後已得工廠四百家其中布廠五十磨廠六十紡織綢棉革履肥皂香料化妝品木器之屬咸備南部保加利以製地毯著名其出品均係私家編織尚未設專廠也股份公司戰前甚少戰後有五百家所甚惜者戰後商業不能由哀琴海ＡegeanＳea以直逹外洋乃加築鐵道線添備河流船舶勉爲亡羊補牢之計以保加利窮蹙之至於今日尚有斯坦坡其人其發憤爲雄有如是者我中國人宜益可以力自振奮矣 
　　民間事業在一千九百二十二年三四月間尚有保加利巡廻厝覧所先往奥京維也納繼及比利時首都及瑞士國日賚茀Geneve等處每處留駐三得期爲淑斐城保商ＧeorglＴ·Ｎovoseletz所經辦分三大部陳列一爲關於保境山川景物風土人情之畫幀一爲代表保加利國民性之美術品一爲保加利特别著稱之挑花細工遊客進民覧所察視保加利國畫幀懸想山居民族荒野古樸之情益知古人「山中方七日世上已千年」等句極合民族進化原理山中之保加利人進化遲滯幾與我中國内地叢山僻邑相若也次觀代表保加利國民性之物品最多數爲木質其次爲磁所施花彩極類地毯上織文而均脫胎於挑花細工紅紫繽紛絢爛奪目如旱烟管狀之牧簫Ｋawal析之可成數節遊人非知音者雖未能取而一試而農國民衆閒適處實城歆羡如鼓形水挈Ｂaklitza扁式圓酒盒Ｐwurtsche口細若線香孔塵土不致内侵田野生活固不可無此物而保加利人民之好節儉似又非其他各國所能幾及如磁鞋作烟灰盤瓠尊Ｋartunka作烟室飲器均足以覘保加利人極簡單之嗜好摩挲拂拭不啻日與其人相接觸也（未完） 
[日政府批准山東條約之經過]  
　　山東條約我國於四月二十九日正式批准日本亦於本月二十日批准十八日大阪每日新聞紀有批准前之經過頗詳迻譯如左目下在樞密院精查委員會審查中之山東條約因六月四日爲實施之期日本政府希望迅卽審查竣事樞密院該委員會亦諒其事於是銳意進行審查十二日審查完畢更於十六日之委員會將該審查經過報告書擬就當即交與事務局飭其印刷惟因從來慣例須於開正式會議之三日前將委員會之審查報告書送與各顧問官預先研究故十七日之定期正式會議不能提出討論不得已乃定於本月二十日午前十時在宫城之内召集臨時正式會議特行討論山東條約查該委員會之决定内容有下列之附帶希望决議卽『山東條約竟將凡稱賽條約决定之當然應屬我國（指日本）之權利亦經讓步在外交上爲甚不滿足之事乃天下所公認然亦不能不承認其在他一方面實有不得已之情形况我國（日本）向來尊重國際信義從未有不批准條約之例因有此等關係故山東條約亦議决予以批准但我國旣有如斯之大讓步則不得不希望將帝國之誠意所在澈底爲之而於中日親善方面將我國之犧牲活用於最有效力之處者也』至於臨時正式會議對於委員會之决議必能予以承認不待言也云云故二十日樞密院批准之山東條約亦有此項附帶决議也 
[赤塔政府否認恢復大連會議]  
　　上海華俄通信社二十日赤塔電云本社（華俄通信社）記者訪見遠東共和國外交總長楊遜氏談及日俄大連會議恢復之傳說事楊遜氏yanson謂此事純系日本報紙之造謡此與前次日本報紙所傳日俄代表在日諾瓦單獨議和之性質無異後經莫思科正式否認後立即消滅遠東共和國並無此項提議大連會議之破裂非吾人發端亦非由於吾人之過失吾人又何須作此項之提議日本不撤西伯利亞之駐兵即永爲恢復大連會議之障碍日本撤兵西伯利亞之日即爲恢復大連會議之時不然大連會議實毫無恢復之可言證之近事日軍之登岸海參議者繹絡不絶是日本政府毫無順從日俄兩國之民意而撤兵於吾國也如此而言恢復大連會議直是故意作惡總之大連會議之恢復在於日本之撤兵 
國内要聞 
[財交兩長發表之經過]  
　　自吳佩孚代表來京謁見東海後外間早料財交兩長之任命必不及待新閣組成果然昨日（二十四）下午六時董康長財高恩洪長交之命令下矣董康自得吳佩孚賞識之後早已抛棄律例而講理財日前在閣議席上已宣布其整頓財政意見此時旣見任命自然凖備即日赴部就職聞各機關索薪團代表以節前財長有人負責對董皆甚歡迎昨日下午已分頭接洽擬今日同赴董宅道喜希望其卽日到任積極籌欵以渡節關然昨日財長之見任命聞先已徵得本人同意則區區索薪小事董氏定能處之裕如也財交兩長之發表其决定乃在前晚十二時後故昨晨周自齊始邀鍾世銘前往說明經過情形且微示以財次及鹽務署長兩席董氏均已另行覓人之消息變化之速可謂意外 
　　財交兩部之三個次長問題當昨日董高命令將下未下之際曾發生財次是否延至節後再行决定之議此不外籌欵之關係因鍾世銘恢復自由而後已籌出辦法一部分此際若即易人則所籌之欵是否不生變化頗有斟酌餘地下午五時半董擬就商於周周乃訪董所談結果董仍决定財次非節前更換不可而其人選則鹽務署長仍擬嚴璩（嚴幾道之子西文極佳在鹽署資格甚老）另一財政次長則董氏所希望者仍爲張公權張不同意故擬以項驤暫行代理聞鍾世銘當以數日來活動之成績移交於董提出辭呈兩個新次長今明日亦將發表 
　　董氏之希望張公權爲次長爲日已久不但董曾向張勸挽即周自齊等政界要人亦因董氏之託曾對張氏作一度勸駕之言在銀行界方面因公債基金等關係頗有樂觀張氏之任財次者但張氏則已於前晚對董爲明瞭之謝絶其理由則主張身任銀行之事不便兼充財部官吏個人帮忙與否乃友誼問題不　雜以他種意味蓋一方中行之副總裁一席張氏已有不能擺脫之勢也 
　　權量之任交通次長純出於高凌霨之個人交誼就職不數日却受過幾次被圍挨了數聲笑駡且曾與教職員等之索薪團體訂一個城睛之盟此類小小委屈高凌霨着實抱歉故昨日曾再三要求必將准權量辭職之命令同日發表以免再陷重圍當局乃允將此項命令於今日爲之發表聞批准權量辭職後最有交通次長之希望者爲王世堉惟必須高恩洪到任方可確定 
　　鍾世銘凖今日邀請同寅諸人爲留别之宴董康亦今日走馬上任大踏步而入無人之境（財部在罷工中）對於端節可謂一部分已有確定之辦法外傳發行七百萬或一千萬庫劵均屬不確蓋財長發表决定之速鍾氏事前因忙於籌欵未甚注意故昨日下午三時尚邀軍警商銀行各界領袖在宅會議提出發行「定期兌換劵三百萬」之辦法尚未完全决定未幾而財長之令已下然 
 
 

Page 7

 
 
周自齊携此項辦法與董氏商議董氏甚以爲然卽完全繼承辦理如商界銀行界兩方可以承認過節之大部分或卽賴此惟鍾氏不知應作如何感想耳 
　　三百萬定期兌換劵乃經閣議通過而呈請總統府照准者其兌換劵之内容有如左記（甲）定期兌換劵簡章㈠政府爲救濟財政補助國庫起見發行定期兌換劵暫以三百萬元爲限專供軍警及行政經費必要之需㈡此項兌換劵由政府每月提鹽餘二十萬元爲擔保三個月以後政府集有的欵陸續收回至遲十五個月以内須一律收清㈢此項兌換劵除有特别規定外所有公私欵項一律通用㈣凡以兌換劵作零星用欵者准以向用之輔幣找算政府並措備輔幣以爲兌換之用㈤此項兌換劵自發行之日起至收回之日止政府應給月息一分五釐㈥本簡章自呈准之日起實行（乙）發行兌換劵呈文呈爲擬訂定期兌換劵簡章恭呈仰祈鈞鑒事竊查財政之窮至今已極奉直戰事雖經結束而善後需費餉糈需欵加以近畿軍警待哺嗷嗷行政機關欠薪數月實有岌岌可危之勢前此財源雖窘金融尚可流通故債票或可撥充印花亦堪作抵騰挪現欵藉救争需今則變亂甫平羅掘俱盡内國銀行爲自衞計不能接濟政府外國銀行欲爲少數之墊欵則提種種之要求勢又未便於輕許再四籌思計無所出因念各國於財政緊急之時常有發行短期鈔票之例今歸其意擬訂定期兌換劵簡章六條發行額暫以三百萬元爲限專備節關軍警及行政經費必要之需當經本部提交國務會議僉以臨時救急舍此别無他途議决照辦應卽懇請飭下軍警各長官曁銀行公會商會等一體遵行以救危急一面由本部附設發行所派員管理以專責成本部爲救濟財政起見是否有當伏乞鈞鑒訓示施行按以上辦法周自齊與董康均認爲無可如何者軍警及商界銀行各方是否滿意當俟董氏上台而完全决定大約尚須用其他證劵補充據鍾氏昨日在會議中之報告則尚籌有現欵百餘萬焉 
　　高恩洪前五日抵保定等候明令本有昨晚抵京之說至遲今日必可到京當與董康取同一怱遽之步驟然董高兩人名義上猶是舊閣之閣員也舊閣本曾遞一次總辭職呈留中未批王士珍旣有節後登台之約故舊閣一俟過節卽再遞總辭職呈而彼時董高兩人又須同列其名於辭職呈一次然後蟬蛻而爲王閣閣員亦滑稽甚矣 
[熊希齡等響應曹吳之禡電]  
　　二十二日石駙大街熊宅會議之結果决定發電答覆曹吳等效電其文如下保定曹巡閱便·吳巡閱使均鑒並轉田陳齊馮陸蕭各督軍馬都統鑒效電敬悉諸公於軍事倥偬之際尊重民意謀鞏國本希齡等曷勝欽佩承詢各節經約集在京同人討論僉以解决糾紛當先謀統一謀統一當以以恢復民國六年國會完成憲法爲最敏速最便利之方法但憲法未成以前所有統一善後各問題應由南北各省選派代表於適中之地組織會議協謀解决諸公偉略碩望舉國所仰倘荷合力促成民國前途實利賴之管見當否仍候裁奪熊希齡·汪大燮·孫寶琦·王芝祥·錢能訓·蔡元培·王寵惠·梁啓超·谷鍾秀·林長民·梁善濟·張耀曾等同叩 
[舊國會籌備繼續開會之津訊]  
　　籌備處開成立會 
　　舊國會議員自日前紛紛由京來津後分駐各旅館一面假省議會地點開會一面通知各會員訂於昨日（廿四）下午四鐘開國會繼續開會籌備處成立會衆議員到四十五人參議員二十六人有王家襄吳景濓吕復賈庸熙張恩綬常育璋王鳳煑曹瀛景耀月李慶芳陳名鑑侯汝信羅永慶徐清和楊福州孟昭漢姚漢卿向乃祺劉彥韓玉辰馬伯瑶許植材歐陽成張益芳黄攻素謝翎元楊擇陳煥章邵瑞彭傅師說陳蓉光李景銖黄明新温雄飛陳繩虹李文熙趙時欽余紹琴張聯芳陳光勳杜成鎔黄元操張金鑑萬鈞張慰森范樵裴廷藩宋梓陳世祿張萬餘等公推衆議院議長王家襄主席首先報告此次同人等在此會議全係衆議院吳議長籌備並蒙直省議會同人假借省會地址及張敬輿先生多方援助深爲可感今日凡到會議員均爲本會籌備員並盼各處同人刻日束裝來津共同籌備以期早日開會挽救危亡不勝盼禱云云報告畢隨即討論籌備各事㈠通電全國聲明此次在津開籌備備之原因當由王議長宣讀電文云「各省區軍民長官省議會是教育會商商工會各法團各報館公鑒民國議會自六年六月十二日遭非法解散法统凌夷六載於兹近且亂益滋甚現同人决議依法自行集會惟因政治上之障礙先於天津假直隷省議會設立第一届國會繼續開會籌備處業於本日成立一俟籌備就緒即行定期開會特此奉聞第一届國會繼續開會籌備處叩敬」經衆表决隨即拍發㈡先推二人赴滬接洽到滬後由一人在滬協同滬推代表往粤一人立將在滬接洽情形回津報告當推定李文熙吕復二君每人携帶川資二百元次日（廿五日）起程㈢由兩院議長分别發送公函通知各省散處議員催趣來津並在此籌備員中如有知同鄉議員投信地點者均望去函請其立時答覆㈣由各同鄉查明出缺應補之人一面由議長用公函通知請其答覆一面由同鄉或同選區之同人函逹請其答覆到津後先允其出席俟合法行政機關成立之後再行補行法定程序各案議畢遂散會後據王家襄云現有議員盛時黄贊元由漢口來電言已於漢口設立招待處催促同人即日來津此外各省議員亦多有來電詢問籌備情形者並報告不日來津籌備處簡章如下第一條籌備處以到津兩院同人组織之第二條本處以兩院議長主任第三條隨時得由議長指定同人專任其事第四條本處每星期開會一次第五條本處得雇員若干人辦理庶務文牘會計速記等事（每星期六下午二點開會一次 
[大陸報京津雜訊]  
　　大陸報二十五日保定電云南方間接詢吳統一條件吳已囑其友某政客代覆大意謂南方與吳並未開戰自不生條件問題且渠主張亦與民黨相同俱爲回復立憲政府立憲國會及取消非法政府三端此乃民黨兩年來所奔走呼號諒南北必能同心協力貫淯初衷云云又同日天津電云奉軍現有京奉路車輛全數十分之九聲言若直軍進偪將悉燬之同日北京電云奉軍並未進佔海岸僅有小隊開至租界外邊境但似已决定不復再進本日所接報告北戴河諒不致被擾惟秦皇島華人恐慌未减奉吉黑三省議會刻籌整頓三省辦法尤注重於治匪將奉天分爲八區每區定憲兵二萬八千吉黑二省亦與奉協作並遣代表至奉擬先與奉省議會商榷後再赴山海關勸張回奉 
[梁葉在日本之表示]  
　　國聞通信社云據大陸報大阪消息梁士詒葉恭綽二氏於行抵大阪之次日發表聲明書略謂吾人（梁葉自稱）此次渡日並無何種政治上之意味當吾人啓行時褫職命令尚未發表但以不願再居於環境不佳之地耳解决時局乃五年來吾輩之夙計此次允於華會開會時組閣亦純然以此爲動機意欲聯合段孫曹張吳陳曁其他有力者爲一罏謀統一之策詎吳佩孚偏欲以武力逹其私欲致吾人統一之策歸於失敗惟吾人仍深信中國若欲趨於正軌則下列諸方法非實行不可㈠恢復舊國會㈡承認聯省自治㈢制定憲法㈣裁減軍隊㈤整理財政此數項辦法業有多數省分官民贊成但如何而使之實現則主張微有不同奉張及孫中山二人主張武力統一吾人對此主張並不反對緣孫張兩氏旣贊成吾人所取政策之原理則如何實行吾人可不再過問至於褫職命令乃北京一部分人物假此以取媚吳佩孚且報其個人之宿怨者吾人對之實母庸加以注意再吳佩孚氏吾人深信必終歸失敗待其失敗之後時局問題當易於解决而吳氏届時或亦將認定吾人主張之正當而與吾人以同情之援助至吾人來日非作久居計或將漫遊世界考察世界大勢增進吾人閱歷以爲日後服務於國民之凖備焉 
[中行股東年會記（三）]  
　　昨日（二十四）下午二時中國銀行股東會仍假北京銀行公會開會到會者共計七千零四十三權主席宣告繼續開會討論股東提議事件（甲）向伯璋等提議清查細帳案（乙）饒炳文等提議檢查帳目及入股細數案（丙）陸澹泉等提議關於開支裁員不如減薪關於制度改革應召集股東大會公决案當時股東胡鈞提出意見要求於股東總會報告預算討論給果咸以該行章程第三十七條第六項載明由董事會核定可母庸於總會討論嗣股東主張每年股東總會將當年預算提出報告各股東贊成旋討討（甲）（乙）兩案股東均以爲此兩案與前日討論之章程解釋有關應俟大理院將章程五十三條第三項解釋後始能討論故暫行保留俟臨時會或下届總會决議遂議（丙）案由提案者略加說明討論結果皆以屬於行務行政應責成董事辦理衆贊成此時主席說明京行京鈔分期存單貼現收股案衆股東議論紛起對於當局頗有批評而主席亦表示對於此種批評認爲有相當之價值討討甚久仍無結果因秩序漸亂休息十分鐘後遂有股東主張由董事會撤回原案者衆贊成主席即聲明將原案撤回嗣議董事會提出之總裁副總裁董事薪俸案股東有謂可照原案辦理總裁副總裁減支半薪係屬自願可不必在股東會公决衆贊成更有請新任董監事顧念銀行情形自行停支夫馬費一年者衆鼓掌贊成此時主席謂照本行章程第二十七條本届股東會應改選董事股東遂起投票其結果當選者除舊董事連任者外其他皆爲與普通商業銀行有關係而代表其權利者兹將姓名錄左張公權（連任）六五三四權馮幼偉（連任）六五二四權王克敏（連任）六三九七權周作民（金城銀行總理新任）六二二七權王君宜（泉幣司司長官股代表新任）六二二三權施省之（連任）六一七七權李馥蓀（浙江地方實業銀行董事新任）六一五六權李士偉（連任）六二三六權羅雁峰（前財政次長新任）六一一五權次多數候補董事爲金仍珠張嗇庵主席報告開票結果即摇鈴散散已八時半矣 
[參謀部員赴交部索欠之一劇]  
　　參謀部欠薪已逹二十餘月該部人員每當政局變更即欣喜異常以爲從此解組内閣對於該部欠薪當得確實辦法前此奉直之戰該部人員即預備種種索薪計劃迨高凌霨兼長交通履新之第二日參謀部即派管收支者徐某往高氏住宅請先付三萬元支票（去年參部曾在財部領得銀行支票四萬元今年三月到期而該銀行僅付一萬元其餘更換交通股票及到期時仍不能付現欵又換鐵路兌劵）高氏因到任不久部中情形尚未明瞭遂不肯接見徐某因高不接見當在高氏門前痛駡事爲高氏所聞知不可了遂派某秘書代見當對徐某云高總長凖於明日到部無論如何必設法先籌三萬元徐某即回參謀部向同人回復至次日徐某乃往交部逕詢該部出納科長蔡璋時高氏尚未到部當與蔡彼此口角徐某未得勝利含怒而去至十九日參謀部復派徐某往交部坐索該欵（是日教育部亦在交部索薪）交次權量正於是日到部視事而索薪者紛至沓來遂以最活潑語言答之允俟明日（二十）當可設法至二十日權量到部甚早即召集重要職員會議討論先付參謀部三萬元之事正在磋商之際徐某已至該部聲言要見權次長權因會議尚無結果恐起衝突遂命出納科長蔡璋代見已則徐該部後門他往徐某與蔡交涉堅持非見次長不可蔡無法遂至會場請權氏發落而權已不在會塲矣徐遂大怒即以電話逹參謀部约集索薪最激烈者四十餘人趕來交部强迫出納科長蔡璋同赴權量住宅去時權氏並未回家該四十餘人見此情形羣皆震怒當對蔡璋云此三萬元支票係目自交通部發出你（指蔡璋）係專管出納事項今支票已推延至再至三今日若不兌現請你到法庭起訴云云蔡璋允於二十二日設法昨聞已完一萬元其餘兩萬正在設法中 
[奉軍敗後之吉省治安（隱）]  
　　奉直一戰之後又趨相持態度雙方宣傳亦復不亞於爨時記者旣未在前線目睹軍事之眞相不願摭拾道路之傳聞以惑讀者姑就吉省治安問題一言之事不關於戎機當亦無所左袒也 
　　吉林於民國八年秋發生罷孟（恩遠）風潮幾有戎兵相見之勢幸孟氏旋即交卸不致糜爛地方然商民則已飽受虚驚矣此次奉直啓衅吉軍亦奉令抽調入關地方防務空虚伏莽潛滋處處堪虞卽此一端已足引起社會之不寗近則鎭威軍潰竄之消息東三省獨立之宣傳相逼而至人心皇皇一若大禍之將至較之民八其狀尤危以吉林地勢言之時局變遷尚無大礙而維持省内之治安則屬要著查吉省陸軍本有七個混成旅·二獨立團·一衛隊團·及憲兵營·砲兵獨立營·輜重兵獨立營·機關槍連·騎兵游擊隊等實額約在四萬之譜此外尚有地方警察保衛團聯莊會等協助兵力之不逮以之防維本省治安足有餘裕自奉令抽調入關後第一批爲六七兩混成旅全部第二批爲二四五等混成旅之大部及第十九混成旅張煥相所部之一團已去全省軍力之大半最近以無可再調乃將在吉長招募之新兵爲第三批之輸送現在留防省垣者祇有陸軍兩營實數只四百名左右及警察六七百名而已警務處長鍾毓以省防單薄令飭各縣選送良警來省編制臨時保安隊以厚實力但成立之期尚須有待而匪首宫　子近率夥三百餘名在吉林舒蘭榆樹等縣交界地方擄人搶刼官軍竟無如之何省中前派趙參謀偕同吉林縣關警所長前往招降宫即要求畀以團長爲受撫條件及詢以投誠日期則云尚無一定并云現在投降上峰必送往前敵而兄弟們之眷屬須妥爲安插隊中尚有三四十名人票待其抽贖得貲後方可著手進行趙遂不得要領而歸刻聞宫匪已連破吉林縣之缸窰鎭舒蘭縣之白旗屯進攻溪浪河勢極猖獗距省已不及百里當道竟無剿捕之策仍是勸諭投誠足徵力弱之一斑矣吉長哈三埠因時局多故地位重要已於五月一日頒布臨時戒嚴令嚴重戒備兹者邊僻縣分匪警頻仍遂亦一律戒嚴由縣知事會同駐在軍事長官執行戒嚴事項按照戒嚴法應檢查郵電新聞省城戒嚴司令部亦已派員照辦惟不十分認眞日前郵局誤戕油印之直派宣布張作霖罪狀文件送入督署吉培芝（督署參謀長代理督軍）檢閱至此立召各檢查員面責謂此種東西尚可任其傳逹你們所管何事各員唯唯而退自兹以往無論何種郵件槪予拆查各報館之通信以及普通私函偶一涉及奉方不利者均行扣留蓋恐傳播也長哈兩埠之戒嚴司令部且令各報館將稿送部審定後方准刋發如有妨礙時事者立卽刪除吉垣報館旣立論文極謹愼素爲當局所信故尚無前項情事然亦惴惴不自安焉 
　　戰事旣生商業自不免受其影響大半多犯滯塞之病損失尚不甚多惟錢業則已大感困難期巿已停止多日現巿亦有行無巿蓋現貨已羅掘一空無可活動現洋標價爲一百十九吊而眞價須一百三四十吊尚難買得各銀行前則祇須任何機關擔保即可兌現今又取消此種辦法必須證明實在用途准予少數之兌現（三四十元）銀根益緊已可槪見昨聞中國銀行以吉省將有變化特將現存四萬元運至長春寄存日本佔用地内以免損失云 
[歸德兵亂續聞]  
　　趙氏兄弟在鄭失敗後潰兵蟻聚於豫東歸德一帶馮玉祥派陜西第一師前往迫令繳械該軍不服突於十七日晚十時由鎭署先發槍聲繼由城外張營于營夏營王營寶營接連開槍卽由北門西門搶入城内槍聲隆隆直赴四大街商號搶掠焚燒砲火連天寶營飽載先由東門逃竄行至東關又將商家搶掠直至黎明槍聲更烈係自城内東南角起乃鎭署張營長復率所部潰兵百餘人正在東街搶刼幸陜軍補充旅趕到進城將該潰兵槍械摘下始各抱頭鼠竄由南門而逃居户人家未致受大損害計是役商家被兵搶掠者西大街爲大有醬園·廣濟藥房·中外糖坊·通商公司·益豐恒錢莊·福盛和雜貨店·文寶銀樓·東大街爲全泰鐵貨店·華昌洋貨莊·天寶銀樓·興盛和雜貨店·同仁當店·義盛菸房·北大街爲徐義興烟房·公泰海菜店·裕源綢缎莊·廣盛雜貨店·慶豐海菜店·南大街爲大有恒洋貨莊·協盛德京貨莊·華洋廣貨店·閆家百貨行·其餘不著名之洋貨京貨雜貨綢緞莊被其搶掠焚燒者不可枚舉計商家損失約數十萬房屋被燒者約二百餘間亦鉅刼也 
　　另一消息云此次歸德豫軍之變乃係寶德全被斃所激成馮玉祥十四日到汴後各方面卽謡傳寶德全已被看管至十八九等日開封方面盛傳馮已將寶押送鄭州交靳雲鶚訊辦因日前雙方開仗時靳旅之砲隊團長彭象乾被寶軍擊斃靳誓爲彭復仇各界聞寶被押解赴鄭知寶無倖免理商民紛紛向馮請求從寛辦理西人懷履光主教等亦面謁馮氏力言寶德全驅逐趙傑勦撫潰卒保護開封中外人民皆愛其德請保全其性命以慰豫人馮言余對於寶德全原無成見不過第八旅對寶惡感甚深不得不辦然大家終冀寶之或免於死也至十九二十兩日寶之死耗乃漸漸證實寶之死並未解鄭實係馮至汴之次日卽行槍决或云在督署或云在南關演武廳豫人大多數之輿論皆謂寶有保全開封之功竟不免一死殊可悲愍當十二日夜趙倜出走後十三日早寶亦欲往歸德以覘動靜爲商民所挽留張鳳台及外人懷履光等均不聽其出城故寶不得不留蓋斯時寶一出城開封城内即不可保而孰知寶竟至於死也寶之死耗傳至歸德所部大憤而變亂遂作（寶係歸德鎭守使所部第二歸大部分均在歸德）十七日晚十點鐘歸德城内使署突發槍聲未幾城外之步隊第一營張超所部第二營于德璽所部第三營夏思忠所部第四營王占仁所部連接開槍卽由北門西門搶入城内分赴各街大肆搶掠刦殺焚燒砲火連天第二營先由東門逃竄行至東關又行搶掠直至黎明始去而城内東北角火光又起探係鎭署張營長率潰兵百餘人在東街搶刦刦西補充團趕到開槍攻擊勒令繳械始各逃散計此次商家損失不下百萬房屋被焚者約一百七十餘間殆不下於開封南關之浩刦云 
[杭州快信]  
　　一中學生與省議員陳惠民衝突案迄今三日尚未解决今日（二十六）下午一時杭地檢廳據陳告訴已傳校長黄人望開庭偵查學生不服將有劇烈對待 
　　省議會停議後昨又開談話會到議員六十餘人禁止旁聽即本會職員工役亦不得入内會畢即由沈議長等率同十一府屬代表議員晋謁省長面請將一中校長黄人望治以教唆之罪并限三日内驅逐出境 
　　一中學校全體學生二百七十八人午前發出泣告全省各校通啓云敝校黄校長横遭誣衊羅織入罪竟於今日被法庭拘審教育摧殘至此已極凡我同學休戚相關籲懇共起力爭以維人權而振士氣 
　　省垣職教員聯合會昨午後在省教育會開緊急會議後公推代表孫宋卿陳雄飛曾伯猷黄鍾瑞四人分赴一中校及議會等處探詺事實願作調人至前夜校長會議亦擬聯合律師公會作第三者之調解外傳聯名請願省署說係學生會之主張 
　　一師校長馬叙倫經省長具公牘挽留後今日已到校視事該校學生亦公推代表馬某蔣某等五人分赴各機關請願維持一中消弭爭潮 
　　省議會有一部份議員主張藉此風潮閉會大多數尚不贊成 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[陜西勦匪之消息]  
　　自四月二十二日二十師與巨匪楊九娃開戰後二十四日即佔領東扶風距武功城不過二十餘里本可直進惟因岐菲麻老九·鳳匪本鐸與楊匪訂攻守同盟之約當閻師長率三十九旅攻勦楊匪時麻李各匪亦由岐鳳出擾渭河南岸之郿縣高店五丈原等處以牽制四十旅之兵力閻乃先注意剿滅渭河南之匪故河北戰事未行猛烈攻擊連戰數盡夜將河南之匪殲滅乃命四十旅渡河協同鎭嵩軍之一部猛攻史家疙瘩堅堡三十九旅攻西嶺插柳等堡巡防郭統領及第五團之一營猛攻大王村當民國七八年郭董各部與奉軍許蘭洲作戰時防禦工事完整堅固並未破壞自去年六月楊匪佔據武扶後又經營半年有餘堅寨深濠蓋溝挖道等守備極堅以故不易攻下自五月四號閻師長在陣地親自督戰鼓勇前進經孫旅與鎭嵩軍攻破史家疙瘩整匪三百餘名投降一百餘名盡令繳械給資遣散初五日岐日麻匪率步兵五連馬兵一連進援大王村與郭統領死戰郭統領肉袒親督敢死隊身先士卒血戰猛進機槍大砲連環轟發該匪仍不退又加添援軍包圍匪衆匪始不支亡命潰逃半月以來此戰最爲猛烈麻部傷亡殆盡郭軍傷亡亦五六十人而楊匪不敢出隊應援亦不肯接濟麻匪子彈麻匪大䔍楊匪無良率其殘部六七十人竄回岐山楊匪部衆因砲火轟擊傷亡大半子彈告罄人心動摇遂將各堡於初六日上午一二三四等時相繼攻下閻復率隊進擊直薄武功東原匪兵抵敵約一小時敗潰四逃城匪見前線之兵竄逃亦棄城不守閻師長遂於九時率隊入城出示安民嚴禁部下兵士不許騷擾不准逗留急力西追而城内城隍廟夙爲匪軍第一營部内有匪兵死屍一百數十具臭穢薰蒸立飭部下兵士掩埋閻師長在武功安民後略進餐飲卽冒雨督隊追擊沿途各堡寨之匪已無守志激戰不久即行潰竄薄暮直抵扶風城下率衆猛攻至初七黎明將扶風縣城完全克復師長入城安撫百姓一如在武功時方擬下令追擊直取岐鳳因有地方紳士出面懇請暫緩進攻以免生靈塗炭岐鳳之匪已預先派代表晋省謁求省長停止進攻情願繳械投誠天水孔鎭守使繁錦因匪情願投誠亦來電勸撫故閻師長進兵至益店鎭後暫緩攻擊乃由前線回省與劉省長商議勦撫辦法閻師長於初九日早由扶風回咸陽午後四時應劉省長電話之招進省商議辦法初十日赴醫院看視受傷兵士每人給養傷費洋五元官長二十元是日有武扶岐鳳四縣之省議員晉謁師長議開歡迎會閻答以除暴安良乃軍人應盡之天職援救稽遲正深抱愧歡迎感謝更不敢當一俟岐鳳餘孽完全收束漏網楊匪設法弋獲再與諸公暢談共商善後之策云云各議員滿意而退 
[湘省副議長尚未選出]  
　　湘省新議會正議長已選出西路之林支宇氏兩副議長必中路南路各佔一人兩路議員之運動當選者如中路之姜濟寰孔昭綬謝鍾枬包道平蕭堃劉宗向及女議員王昌國南路之歐陽振聲雷鑄寰李勁王克家雷飛鵬等合計議及二十人均着力進行各不退讓至昨二十日下午開副議長選舉會議場中即發現種種怪狀首因討論選舉手續大起紛爭發言者至三四十人之多且有發言至五六次者於路界問題及先投何路問題儘意爭執譁辯至兩點半鐘之久始决定先投中路次投南路中路之票投之甲匭南路之票投之乙匭無論有無結果均須將甲乙兩匭輪流投票開票議旣定遂仍請年長議員三人登台監視甲匭投竟立時開票結果僅孔昭綬得四十四票餘則由一二票至二十餘票不等尚有投孫文一票者又有一票則書路界兩字開至此兩票時衆均鼓掌大笑於是由議長林支宇宣告此次投票無得票至出席人數之過半數者應請再投乙匭投畢依法開票則僅歐陽振聲得有四十七票其餘亦由一二票至三十餘票不等其中有廢票四張於是更由林議長宣告兩次投票均無當選者明日爲星期照例休息至二十二日再開選舉會遂宣告散會按是日投票比較得票多者中路爲孔昭綬蕭堃南路爲歐陽振聲雷鑄寰未來之副議長必不出此四人故四人於散會後即極方聯絡冀得當選惟據個中消息則以上四人中以孔雷爲較有把握因兩人一曾爲教育會長一曾爲省署教育科長於教育界之感情均甚濃厚故教育界頗爲帮忙也 
[江西槍决沈寅年案之經過]  
　　破獲擾亂治安犯詳情 
　　南昌消息本城戒嚴司令部曁警務處日昨（二十二）破獲造謡犯沈寅年比經警務處長及軍法處長會審沈供認造言煽惑意圖擾亂等情不諱今日（二十三呈奉督軍令准按照軍法處以死刑兹將沈犯罪情形錄下沈寅年現年二十一歲本省人曾畢業第一師範現充第一師附屬學校主任教員品貎學問均頗優秀沈與現充一師四年級學生楊乾初爲莫逆交楊爲萬載人現年二十三歲今年二月間楊承某律師介紹以洋一百九十元納一小星名廖金秀當時沈頗贊成並代楊挪借數十元以助成之楊乃於二月十九日納廖過門與沈寅年同居鐘鼓樓十號清江試館沈漸與廖有暗昩情事楊見情形可疑乃搬往惠外禾草街八十號同人油棧居住與沈絶斷往來沈寅年與廖通第並有一種密謀據聞近日所發現煽惑人心之印刷品及匿名函件均出自沈本月十九日三區界内東湖邊又發現一種可駭布告署長正在查究中而不謂沈自投羅網將所貼布告並匿名信二封送至督署警務處指係楊乾初謀亂當由閻處長發交偵探隊密查嗣經偵探查得楊乾初確爲一師學生品行極好蔡校長亦擔保楊非歹人楊昨日特赴警務處上呈表明心跡當由警廳將匿名函交楊觀看楊認明此函筆跡與友人沈寅年筆跡相同復由偵探問明楊與沈之關係後警廳遂派偵探長熊清泉偵探李懋蒞涂光燦赴鐘鼓樓十號會同三區長警十餘人將沈拿獲並搜出水紅印色及違禁信件多封比即帶赴警廳審問同時復赴惠外禾草街將廖金秀帶廳訊究於是日下午六時由軍法副處長李琴鶴閻處長司法王科長及檢察長在警處會訊先提楊乾初訊供此種違禁佈告確係沈寅年揑造陷害其佈告上之筆跡與沈之字跡相符復提沈寅年供稱與楊妾金秀姘識揑造佈告委係希圖作辭順便致楊於死地此策得金秀贊同故敢妄爲云云再訊廖金秀供認與沈通姦是實沈揑造佈告之事則不知情後經偵探涂光燦在楊處查出沈之僞印信一顆佈告多張呈送察核於是廖亦面如死灰復經審官再問一遍沈仍直認不諱各審官以現值戒嚴時期遂查照戒嚴單行法呈准督軍處沈寅年死刑廖金秀以沈供商同謀亂判處一等有期徒刑十五年今日（二十三）早四時許執行官李琴鶴至警處提出該犯沈寅年驗明正身宣告已奉督帥令將爾處死刑即令法警將沈押赴南營坊執行沈聞處死刑大哭不止戒嚴司令部江西軍法處布告云照得本部處拿獲造言蜚語擾亂治安人犯沈寅年一名當經會訊據該犯沈寅年供認造言煽惑意圖擾亂等情不諱已呈奉督帥准按江西單行軍法第一條及第十三條之規定將沈寅年處以死刑等因遵於本月二十三日上午五時提出該犯沈寅年騐明正身押赴南營坊小校廠執行槍决以昭炯戒除呈報督帥外特此布告副司令閻恩榮軍法處長袁樹勛 
[再紀粤軍返後之兩廣局勢]  
　　十八九二十等號連日駐桂粤軍紛紛乘坐河頭船抵省所有堤岸一帶自東堤橋畔起以迄五仙門一帶止均灣泊此等載運兵土船隻帆檣櫛比即從前陸莫所設廣西巡輪多艘亦一律載兵駛抵省河另租賃紫洞艇多艘爲各軍官駐所其中軍隊有已登岸者有仍未登岸者據查此項軍隊現計已抵省者共有七十營左右係楊坤如葉舉熊略翁式亮陳炯光等所部聞各軍登岸駐紥地點亦已分别支配妥定陳炯光所部駐老城一帶楊坤如所部駐粤漢鐵路一帶熊略所部駐西關一帶翁式亮所部駐白雲山一帶熊略所部駐西關一帶翁式亮所部駐白雲山一帶葉舉所部駐東郊外牛王廟一帶各軍俱由葉舉居中策應葉在牛王廟地點亦在全城巿之中昨十九號葉舉抵省往迎葉氏之汽車計有十七輛之多以上各軍官皆爲陳氏心腹并聞葉楊翁陳熊等以及黄强陳上岳鍾景棠等各將官日内將聯合發表擁陳炯明來省主持軍政恢復總司令職通電陳氏不日當可返省查熊略各軍官返省後伍老博士卽在省長公署設筵宴叙今日（二十二號）再行讌請大約卽爲缓和各方面的一種手段現并已飭人在天字碼頭建築凱旋門大牌樓歡迎此一大帮由桂回粤之粤軍又聞昨二十日葉楊等回粤各將官在東郊外農林試騐塲會議内容未詳以此觀之陳氏回粤消息漸覺迫近粤局或將發生重大之變化也另一消息陳炯明自被孫撤去其省長總司令内務總長等職後即召集駐桂粤軍全體返省集中省城昨已完全由肇至省葉舉鍾景棠翁式亮楊坤如等親率大軍數十營分駐於省城一帶並以全體軍官名義電請孫收回成命仍請陳炯明復回原職以維時艱略謂廣西自我軍退防後桂逆乘機圖復廣西皆由内部發生意見致有如此結果桂亡而粤將不保大局其何能支請即日消融意見恢復陳氏各職否則當全體解甲歸農不願再問國事云云究竟如何尚未可料惟外間又有揣測謂粤省軍隊多爲陳競存部下今陳亡解除各職各部爲維持起見聞已聯合北伐各部仍挽陳競存再出主持者有謂北伐進行迭次延滯孫左右實有僉壬兹由北伐軍官發起欲聯合援桂軍隊提出請願將要求懲辦若輩者此種傳說是否可靠須俟將來事實之證明也 
　　粤軍鍾景棠翁式亮陳炯光葉舉陳德春各軍已陸續抵省而以鍾景棠所部抵省爲最早當時省中軍政兩界見鍾部突如其來極爲駭異頗欲加以阻止後以鍾屬粤軍阻止粤軍到省顯分界限恐遭輿論反響故卒由廖仲愷勸止謂儘可聽之以示寛大現省中紛傳魏邦平汪精衛均往河口勸葉舉楊坤如暫勿到省惟葉等謂此次凱旋軍回省係奉命班師公等不當干涉因此葉魏兩軍已發生衝突其實此說殊不可靠據某要人言魏邦平向本不滿意於民黨粤軍回粤而後其警廳及師長一職經某某等一再運動謂魏自民國二年民黨失勢至今態度已數變攻擊甚力惟陳炯明以其獨立有功不爲所動故得保全其後魏迭次求去對某方面頗有不快意則陳魏感情之深可知不過陳炯明前因兵多餉絀實行裁兵魏部亦被裁少許且楊坤如被升師長魏於楊原有違言因此亦不無芥蒂然此皆已往之事且甚瑣屑尤屬不成問題况此次粤軍班師回省孫中山早有去電慰勞表示歡迎蓋陳炯明離省後孫一再派人往惠勸其回省陳一面應允回省一面請中山去電慰營駐桂粤軍以安軍心據聞孫已照辦並解銀八萬元往桂交與凱旋各軍俾得班師返粤是粤軍抵省本奉中山命令且陳係陸軍總長陳旣有回省表示其部下班師先回尤算不得什麽稀罕故無論爲公爲私同是粤軍魏邦平皆絶無可以抗阻葉楊各軍凱旋之理設因此發生意外當然責有攸歸魏素以漂亮著當必見及於此更進一步言萬一因誤會而决裂姑勿論人心趨向何若現北伐軍前部聞已入贛邊贛陳有兵三師與陳炯明夙有聯防之約此際内部忽有異動試問北伐軍所受之影響又將若何魏部雖號稱一師實祇四五千人福軍又素不能戰魏何苦自居戎首有此種種原因料魏與葉楊各軍必無衝突之事總之粤軍凱旋本至尋常無所容其驚擾云云某要人之言加是殆實情也頃得消息謂魏邦平絶無問題現衝突地點實在梧州事緣關國雄部經過梧州關隸第二軍許崇智部下而現時駐梧之警備隊司令黄昭榮則向擁戴陳炯明故關部起與黄部衝突此爲十七晚事結束置部少　被繳去槍枝數十枚黄乃星夜趕赴肇晵向葉　請援此事與粤軍回省似有關聯省城傳謂河口已有戰事或即指此現時省中輿論多希望陳炯明回省維持大局故人心尚覺鎭靜逆料前途當熊穩渡難關也 
　　梧州消息前日梧城西門及沙街一帶商店有數家被搶一說係離梧某軍某部所爲一說係桂匪散勇未知孰是現下梧州一埠人心恐慌更甚桂人亦舉家遷避吾粤商民幾於走避一空自梧以上凡有留桂粤人皆有生命難保之懼以故旅梧粤省商民日盼省港輪船到埠凡一遇有輪船到梧各人即紛紛爭先下船佔定坐位蒼梧警備司令黄昭榮外間傳其託詞來粤請領子彈將不敢返梧者兹悉未確黄現確尚在梧至粤軍現在留梧者祗有關國雄所部一旅共六營關現在省中祗留兩團長在梧駐守關部昨正在省領大和子彈運去查該省土匪散勇已行抵離梧三十里之某處地方關部已與接戰惟情形未詳魏邦平昨亦飭水警廳派撥廣大廣漢番禺廣安四巡艦往梧助防該四艦早已行抵梧境昨日有傳梧埠已完全失陷粤軍無一人留梧四城門已遍設馬司令告示者此說實出訛傳殊不足據 
　　另一消息援桂粤軍班師後廣西土匪散軍乘機　起桂系將官如林俊廷韋榮昌等遂率軍圖佔龍州南寗馬君武逃亡來粤此事已無可諱飾現在桂匪聲勢浩大聞劉震寰軍事頗不利梧州現已爲桂省散兵進窺十七日桂散兵曾到某處搶掠粤籍商民多彼殘戮連日省梧港梧各輪搭客擁擠異常上下河多有彼　之尸出現慘不忍睹在梧之粤籍長官亦紛紛逃走回粤梧州地檢長余同信昨亦返省報告一切矣聞桂系以林俊廷爲廣西督軍陸福祥爲省長（一說林仕逹）申葆藩爲財政廳長其餘各官由陸氏陸續委任 
[粤贛兩方之軍事佈置]  
　　國聞通信社廣州通信云粤贛戰事方起記者前日特往韶關大本營調查一切所得兩方詳細報告甚多兹撮紀如次 
　　贛軍方面之佈置陳光遠自得北伐軍改道韶關設大本營於韶州之確信即陸續派遣軍隊布滿贛南各要隘今據前方報告贛軍分布贛南者約分三集中點兵士約二萬人分四混成旅再加砲兵機關槍各團連（甲）新城居中駐混成旅一旅新城之前則爲大庾要隘右方梅關駐砲兵一營砲六門左方仙人嶺駐機關槍一營砲八門兩要隘均嚴布防禦工事掘塹壕安鐵條綱密置鹿柴此爲防李烈鈞正面進攻之兵（乙）右面集中南安約一混成旅前綫已過風洞聞有贛軍一營已抵贛粤交界仁化之長江墟此爲抵禦右翼黄大偉側面攻擊之兵（丙）左翼集中信豐與新城取聯絡綫駐兵約兩混成旅又於沙江壩設有嚴固砲兵要塞防禦此爲抵禦許崇智由左翼攻入之兵因粤軍左翼兵力雄厚且爲入贛大道故贛軍方面設防較中右兩方較重其餘前方各小村墟爲入贛道路必經之處或設兵一連或一營不等 
　　贛軍專取守勢以信豐新城南安三重要集中點成一聯絡横綫而以梅關仙人嶺爲正面嚴設砲兵要塞扼守險要以逸待勞更以沙江壩爲左翼輔助正面之要塞布置砲兵而以左右爲交戰之點其抵抗軍隊右翼以風洞爲第一重險派重兵扼守前鋒及仁化交界之長江墟如不利則扼守風洞要隘左翼地面遼闊不如中右兩路有險可守故以兩混成旅沿途密布直逹南雄交界之地如將來交戰不利則由新城聯絡綫再加入一混成旅此五月十六日以前贛軍方面確實偵察報告也 
　　粤軍方面之布置韶關大本營方面計畫以進攻江西爲正面軍岳州長江方面則由湖南與四川取一致行動約日進攻擔任一切而以會師武漢爲第一期目的地現湘中重要軍官屢電大本營敦促出兵且籌畫川湘聯合出兵時期及與大本營一致軍略故粤軍先由江西出抵贛州萍鄉後由株萍鐵路與湖南取一致聯絡綫此大本營分三路由江西進兵之原委也 
　　大本營方面對江西進兵約分三路直隷於大元帥指揮之下（甲）李烈鈞因江西人之故擔任中路正面攻擊統率（一）賴世璜一軍約三千餘人（二）李明揚一軍約二千餘人以彭程萬爲贛軍前敵總指揮（三）滇軍朱培德所領五千餘人取道南雄攻梅關要害該中路已出發十餘日李烈鈞已於五月十日由韶關起程今已行抵前綫（乙）許崇智領左翼第二軍本軍所屬之五旅約一萬九千人粤東第二師梁鴻楮所屬之全師約七千餘人如砲團一團又李福林所屬之福軍七千餘人由南雄左翼側面攻入信豐許崇智已於五月十四日由韶關出發（丙）右翼倒面則黄大偉所屬之十六營共六千餘人加湖南湘軍第一路司令陳嘉佑一團約一千三百人又衡永鎭守使謝國光所屬之兩團共三千人統歸黄大偉指揮由仁化出風洞直攻南安由側面湘粤贛三省交界之邊境攻入粤軍方面總數約六萬人左右 
　　大本營方面所有在韶關後方計畫均出於大本營幕僚處主任蔣作賓及其高級參謀沈郁文·孔庚·金華林·袁華選·楊伯笙·吕超諸人之手當李烈鈞許崇智黄大偉未赴前敵時於五月九日由孫中山召集各统帥及幕僚處開軍事大會商榷軍隊分配布置進行方法計畫旣定然後分途出兵蓋大本營方面軍略李烈鈞力禦正面由黄許兩軍攻入側面斷梅關仙人嶺後路而集中於新城南安再由南安直趨贛州由贛州東面進行免去重渡雙江之困阻再趨萍鄉與湖南株萍鐵路聯成一氣進駐南昌與湘軍共乘武昌之背川軍則出上游以壓迫武昌至攻贛各軍本定十三日開火兹以各路聯絡一致之故已改在二十日行總攻擊矣 
　　大本營近由粤運到飛機大號二駕每駕可乘十六人均水機小飛機八駕四駕水機四駕陸機陸機已先赴南雄水機抵韶已在始興擇有車場一處大致此後飛過梅嶺直抵南安方有車塲可用現各飛行家已往始興布置一切 
[蘇議會紀事大會及茶話會情形]  
　　本日（二十五）蘇議會開大會午後四時三十分議員始簽到八十一人勉强足法數摇鈴入議塲徐果人主席依日程宣佈㈠追加本會十年度第二次臨時會經費預算案結果省略朗讀接開三讀通過㈡省長交議民國十一年度江蘇省地方預算歳出入總册案結果交審查㈢省長二次咨催復議續辦官纸印刷廠案結果交審查宋銘勳請變更日程將其所提財政廳擅自發行江蘇省有奬債劵應即咨請省長嚴加詞止緊急動議案提前討論結果逕咨省長孫基士等提議查辦豐縣知事余家謨昏庸貪婪擾患地方緊急動議案亦提前討論結果亦逕咨省長龐振乾等提議查辦江蘇烟酒公賣局總務科長郭祖慶舞弊營私案亦提前討論乃討論未幾有一部份議員因有疑義紛紛退席龐振乾猶在說明許銘範大聲請秘書長檢點人數其實早已不足矣遂散會少頃顧維鈞公使來合撮一影後即開茶話會徐果人述歡迎之詞畢顧公使起謂諸君爲國民代表今日相見一堂鄙人不但愉快亦且榮幸大凡民智發逹之國家議會之責任此較爲輕中國正當民智初開代議之責任實非常重大鄙人此次由上海到此地覺得各種事業如教育如交通皆比較從前發逹得多要想　諸位代表之賢勞當異常感謝於是黄端履侯兆圭劉文輅等皆略有說詞後由龐振乾要求顧使又簡單說華會情形而散 
[顧維鈞博士過寗紀]  
　　南京各團體與各機關人士渴望顧維鈞博士來寗已非朝夕二十五日晨郭秉文博士偕顧博士乘滬寗早車抵下關車站省議會代表與學生聯合會代表等團體均往車站迎迓表示歡迎之誠意郭秉文博士旋即偕顧維鈞博士及其隨員在下關早餐後即乘汽車抵東南大學參觀該校一切設備與組織先參觀附中一切設備繼詣東大教室參觀該校各科各系之教室與預備室後觀工藝實習塲與農塲等處顧氏謂南方國立大學當以該校爲首屈一指及觀齊督軍太　捐助圖書館一座正值建築該館基礎每日數百工人斧者斧鋸者鋸堆者堆砌者砌一切未材與磚石如山岩之堆疊顧博士云「中國督軍都能熱心公益如齊撫萬其人中國前途眞是很有希望」後參觀體育館與附小等處覺該校内部設備與组織均十分完美將來進步正未有艾也 
　　曁南學校亦於是日上午請顧博士蒞校講演九時半博士偕前清華校長周季湄東大校長郭秉文江寗交涉使温佩珊省議員張繼高同至該校校中全體職教員學生在大禮堂開會歡迎當由顧博士登台講演大致謂鄙人今日由滬到寗僅有幾句鐘之勾留在此極短時期間承貴校校長之邀得與諸君相叙一堂非常快樂惟因時間過促並未有何種演說預備不過諸君悉來自海外鄙人數年來常在外洋亦與華橋無異所以對於諸君另有一種特别感情特别希望諸君少年英俊俱係學界優秀分子然今日之學生即他日國家之領袖諸君又爲聯絡國内外同胞感情之媒介異日當提携海外華僑與祖國同胞同心一德結合團體共謀國家幸福苟能以我華僑之經驗學識人才經濟爲祖國發展一切此後不致再事事借重於西洋人則幸甚矣講畢由趙校長致謝辭旋在操場合攝一影而散 
　　顧博士午前參觀東南大學·曁南學校·拜會軍民兩長及省議會畢午後三時由學術演講會等開歡迎會於公共演講廳密坦士女咸欲一瞻博士之丰采一聆博士之言論故該廳内外人海人山幾無立足地而源源來者猶不絶於道該廳地方不能容臨時商由顧博士分兩次演講立於廳外之人遂改往第一中學操場於此可見我國民之注意外交且可見苟能爲國宣勞者我國民愛戴之心莫不油然生也郭秉文主席述顧博士辦外交十年重要之功績有三點（一）巴黎和會（二）國際聯盟（三）華府會議述畢顧博士登台全場掌聲雷動大致謂今天在座諸君多是優秀學生彼此見面特别快樂郭先生所奬飾實在慚愧從良心上說一句鄙人並無特别知識能力應付外交不過根據國民之志願與希望竭力做去放膽與西人說說華府會議情形想已有人說過兹再述其大槪此次交涉本先抱定兩種意思（一）中國未失之權利必完全保存（二）中國已失之權利必設法收回故所提議案即分兩類如打破勢力範圍等卽等一層意思關稅自由等卽第二意思至於山東問題諸君諒皆明白山東爲中國門户膠州爲山東門户但不收回膠濟鐵路猶有門户而不得鎖鑰則此路之重要可知交涉數十天其間波折甚多而關係可分爲六種（一）收回自辦（二）定期交還（三）估定價值（四）交付方法（五）用人權限（六）訂立條約條約上並說明當過渡時期不能有妨礙鐵路及附近財產現在條約中日皆已批准但條約是一紙空文欲實行條約逹到收回目的非馬上做第二步不可倘五年之内欵不能籌齊不但路不能贖還有極大影響就是對於世界各國失去信用所以希望諸君刻刻在心到處演說籌欵將路贖回不使外國人謂中國外交家在外唱空城計才好總之此次會議我們雖不能完全滿意而各國懷疑之心在會議實時時流露今天請諸君想一想是不是必須有一種熱心有一種毅力方算我們國民放出新光彩近年來國内各界大家皆振起精神問國是鄙人不但不悲觀且樂觀得很說畢少息卽往第一中學操塲因尚有聽衆約三千人在該操塲恭候也亦可謂盛矣 
地方通信 
[松江]  
　　預備致祀華爾洪揚死事之美國華爾將軍葬城内月皇閣墳前建有專祠民國以來祠圯墳頽已屬無人顧問去歲因美國班德生牧師之宣傳捐集巨欵將墓 
 
 

Page 11

 
 
道祠宇修葺一新並經美國海軍提督及上海美領事率同海軍一隊到墓設奠昨縣署又接上海交涉使轉美領事函定本月二十八日援上年成例來松舉行祀典當經縣署轉咨軍警兩署届期妥爲招待矣 
　　發起合資蒔花勸學所圖書館教育會體育場四機關之各領袖各職員均癖嗜花草近與著名蒔花之鄭黼卿袁蓉生等假鄭氏圖地合資組織蒔花社命名可園專植名花以供玩賞並擬分售其餘以供同好二十五日該社同人假座勸學所開股東會集議進行事宜兹紀其議案如下㈠通讀及修訂社約㈡公推鄭黼卿爲園務主任袁蓉生張仲采爲幹事㈢各股東所繳股欵撥作開辦經費預計尚屬不敷應由主任設法籌措歸各股東共同負責 
　　縣署訊判刼女案縣屬張澤鎭船户馮德祥因親子尚幼需人帮助前曾招儲金昌爲螟蛉子嗣儲因不願常居義父船上故即涉訟解約惟儲頗垂涎馮女近因馮女已許字於人儲情急於廿二上午糾同三十餘人上船刦奪詎馮女適在戚家不值得免强暴而馮船上所有現洋十五元銅元二千文因同夥中良莠不齊亦即掠爲已有迨儲見女不值率衆登岸後復疑馮女逃入岸上人家故又赴徐某等宅實施搜索馮以儲等形同盗刦即報張澤警局將夥犯張友全儲阿妹拘獲解送縣署訊明判各處徒刑兩月至正犯儲金昌及其他夥犯儲補全等業已由縣飭拘矣 
　　兩校運動會改期縣立第一第二兩高小校於二十六日午後舉行兩校聯合運動會是日午前陰雲四合大有雨意故兩校意頗觀望及延至十二時雖不放晴亦未下雨而函訂主任評判之教育廳體育視察員王小峯亦由遠道到到遂仍照預定計劃實行開會防守司令委孫副官及趙稽查長代表主席會場周圍有九十兩團童子軍及第一女高女童子軍兩隊分任維持秩序鐘鳴一下奏樂昇旗時已細雨如篩兩校學生仍冒雨入塲合唱國歌及運動歌此時來賓漸來漸多學校團體之到會者亦已有第一女高及明德女校兩處比歌畢出塲評判主任宣告天雨地濘變更節目先演徑賽詎兩校選手正在預備忽大雨驟止勢如傾盆運動員通體濕透來賓亦立向四圍而散主席遂宣言暫行休息俟雨止再演乃延至三時雨勢轉大不得已宣告改期再演而散 
[蘇州]  
　　甲師學生試教滄浪亭甲種師範學校開辦已同二載各學生行將畢業特於前日分組赴各巿鄉小學試教甲組赴唯亭乙組赴滸關丙組赴木凟每組約有十餘人均於前日同時出發矣 
　　四高紀念運動會縣立第四高等小學校開辦迄今已十有五年成績頗優兹悉該校定於夏曆五月初一日在公共體育場舉行十五週紀念運動會並聞届時任人參觀無須入場劵云 
　　重開平糶會議蘇城籌辦平糶雖經推定各路董事而實行開糶尚無確期各巿鄉又以事同一律聯名函請縣署同時開辦郭知事據函後卽轉函豐備義倉董事核議兹聞該董吳曾濤以鄉區中僅湘城陸墓洞庭西山三處要求移借倉榖開辦平糶此外各巿鄉並無援例要求之事函覆縣署故郭知事擬於日内再行召集各巿鄉董事曁各士紳義倉董事等在署倉議以定進行辦法 
[無錫]  
　　繭行開秤之第一日二十五日爲西南兩鄉繭行開秤之日適因天雨到貨不湧南鄉南方泉等處鮮繭高貨每擔五十五元左右西鄉東埄等處每擔至六十元而蠶户尚觀望不售留待善價榮巷鎭價亦相仿惟欵須至二十七日領取東北塘八士橋前洲鎭等處價亦在五十餘元近城東門外高貨五十元次貨四十餘元西南兩門均不相上下北門則到貨寥寥且貨身不佳價亦甚低統扯在五十元之譜他如兩門某行及張涇橋等各巿鄉均定二十七日開秤云 
[常州]  
　　西澐里大火常州街巿面以西澐里爲最熱鬧二十六日上午三時西首大春源花號忽然起火頃刻延燒左右鄰及對面各號罹難者有老萬盛席號·協興昶皮鞋店·朱湧興銅錫器店·劉新盛鐘表店·麗華軒鑲牙店·等家待各區消防隊趕到火勢正熾竭力灌救至天明始熄起火原因附近商號均謂大春源店主焦發發出外收帳深夜回店烹食充飢遺火柴薪所致待焦發發驚起喚醒其嗣母妻子由樓窗上躍下均受重傷已舁赴傷科醫生處診治矣 
　　縣委調查繭稅武進縣署前奉蘇常道尹轉奉督軍省長令查繭稅應注意之點爲各繭行轉賃他人買賣而未繳登錄稅者特於昨日派委林翰卿朱直夫偕同糧差赴各鄉繭行調查如有匿稅未領憑證各户報縣罰辦如有違抗情事卽將該行主及秤簿等物一併帶案重懲以重稅欵 
[鎭江]  
　　資遣難民回里二十四日有淮北難民二百餘人分乘划船數艘由丹陽抵鎭停泊江口當經丹徒縣張知事派警出城阻止各難民登岸並給口糧川資勸令開船過江回淮北原籍以免逗遛滋事 
　　雜糧油餅交易所解散鎭江雜糧油餅交易所前日召集股東會共同討論到塲股東一致主張决定解散並將前所集股本逐一清算按股發還以資結束 
　　銅元充斥之苦痛近來銅元充斥每元可兌一百七十三枚小洋每角亦兌一百四十八文爲向所未有一般小販貧民　不呌苦連天刻有商人王某等提議補救辦法呈請張知事轉呈省長以甦商困云 
[清江]  
　　增加人力車捐風潮淮陰警察局長劉志正因今春修理清江西壩中間馬路工程曾將前商辦警察解散之兵丁存留二十餘人改爲馬路工程隊專任修理城廂内外道路橋梁惟口糧每人每月五元六角無從取給遂有加增人力車捐之舉原來黄包車捐每輛月捐四角鐵輪實皮兩種車捐每輛月捐一角現警局將黄包車每輛月捐八角其鐵輪實皮兩種每輛月捐五角由陰曆本月十日起捐統計清江方面車輛不下五六百就中黄包車得五分之二鐵輪實皮得五分之三惟黄包車多由車夫租領此次加捐雖視原繳捐額加倍而直接受損失者尚不在車夫本身故加捐伊始並無何種反抗至鐵輪實皮兩種車輛則完全由車夫自備營業者對於此次加捐除本身直接感受困苦且警局所加捐額又至四倍之多致多數車夫大爲不平日前有淮陰第十一團團董孫延齡其人出爲調停具函警局略謂收取車捐無非養路而設查鐵輪實皮兩項車輛所有車夫均極貧苦際此春荒不無吃力可否令各車夫每輛月繳捐欵三角以示體卹警局接孫函後當卽批准並出佈告促各車夫到局照新改捐額繳納詎孫所調停乃受少數鐵輪及實皮車夫之託且有代替車夫墊繳捐欵一角之說當時警局方面仍然實收捐欵每輛二角致其他未經調停車夫依舊不繳捐欵及至舊曆四月二十七日下午城外警察第三分署拉罰未經領照車輛致凡未經調停之鐵輪及實皮兩種車夫遂一齊將車拖至該署質問收捐不平理由適署長錢鴻賓外出無人處理隨又一齊擁至城内總局交涉男婦老幼約有三四百人之多總局巡士見勢不妙共有二十餘人向外驅逐車夫以爲行將毆打乃人拆該局栅欄木棍一根彼此互毆其老弱則抛磚飛瓦齊向局内抛擲劉局長方至門口意欲勸導除腿部被毆一棍面部又被車夫某甲塗抺黄冀一度臭不可當幸彼此撕打之頃商會長王斗符君趕至王素辦理慈善事業貧民多半認識始隨王君勸解齊赴商會商量辦法結果警局損壞物件由王出面賠償車捐每輛月繳二角亦照原定捐額增加倍惟車夫搗毁警局罪有應得非出數人聽候該局法辦不可車夫素日信王遂一齊遵照辦理其事始寢 
[嘉興]  
　　繭貴影響絲織今歲蠶收不過五六成各繭廠以來貨無多特放盤收買刻下上號新繭每擔可售八十餘元照繭價巿情此後絲價必貴一般機織各户受此影響殊難開機故今歲絲織品仍難看跌也 
　　二蠶種漲價頭蠶現已告竣鄉間桑葉尚餘十之六七而繭價又甚昻貴各鄉民多擬飼育二蠶以期獲利故近日巿上二蠶種異常暢銷價格因此飛漲較往年已漲起一倍餘矣 
[湖州]  
　　續征繭捐附振浙省附收振捐原議一年爲期當時舊杭嘉湖紹四屬絲繭兩業以振捐一項係屬慈善性質自應由各業或個人量力樂助豈能强迫征收曾經各舉代表赴省力爭經財政廳再四勸導謂此項附振祗此一年爲期以後不論如何斷不續征並允依照絲繭捐附加稅辦法准予折半征收等語各代表始得勉力承認以全公益乃本届繭捐仍須繼續附征振捐半成業由財政廳通令各縣繭捐局遵辦在案兹聞湖屬各繭商以繭捐附稅重牀疊架即正捐一項亦以浙省爲獨重本年若再續收振捐實在力有未逮爰擬具呈省長曁財政廳呼籲求免以恤商艱但不知能否邀准也 
　　洪楊兵燹六十週紀念洪楊之變吳興城陷時人民之遭刼而死者不知凡幾查此事在清同治壬戍五月初三日年年是日禁止屠宰並由慈善家延僧禮懺焚化楮箔以薦遭難亡魂今年適爲城陷六十週大紀念追溯往昔爲之慘然故特由廣仁善堂發起假定報恩觀大殿恭延龍門派道侣於五月初三日起禮拜斗懺七日夜並援例禁止屠宰以慰幽魂 
雜評一 
[裁兵與裁員（默）]  
　　乘鬧薪罷工而裁員猶之乘戰敗潰散而裁兵也裁潰散之兵不難而難在籌安插之費裁罷工之員不難而難在籌補發之費蓋兵旣裁不能不代謀生路員旣裁不能不發還欠薪也 
　　雖然此僅就目前言之至言根本則不能枝枝節節以裁兵亦不能枝枝節節以裁員枝枝節節之裁勢必今日裁之而明日如故此方裁之而彼方如故其效力將等於零而後已故今日而言裁兵與裁員必須統籌全局有裁後布置之把握而後可以着手言裁非裁爲一時期裁之善後又爲一時期也又非可吾但言裁而裁之外一切籌欵用人等種種規劃皆將讓之他人而不顧也况卽以裁言裁兵而無鎭壓衆心之能力固難免意外之事變裁員而無公平正當之辦法亦豈能免迭起之風潮是故今日果有裁之决心者則當統各方而籌之不當但以能裁爲盡責也 
 
 

Page 12

 
 
   
 
 

Page 13

 
 
本埠新聞 
[閘北水電廠擴充之提議]  
　　擬設新水廠並自辦電機 
　　蘇省交省會閘北水電廠建設自來水新廠並自辦電機案云爲咨請事案據閘北水電廠廠長馮應熊呈稱竊查閘北地方遼闊人烟稠密對於用水早有供不應求之勢近則巿面日興商務繁盛更值租界發生加租問題稍知愛護國土者紛向華界遷徙約計閘北一隅人口何啻三十餘萬新建房屋不下數千餘幢平時飲水均惟職廠是賴水源有限取用無已現猶冬令已覺支絀萬狀若至夏季自必窮於供給且尤爲可慮者蘇州河河水日涸來源溷濁已有不堪作爲飲料之患而支幹各管支復口徑纎小不敷運輸水量原有廠基異常狹窄雖欲擴充無從着手如將水廠移建軍工路一帶汲取黄浦之水則來源旣富一切困難當可迎刃而解至電燈購用工部局電力轉售商民豈僅喪失主權抑且形同販賣况所用該局電力約逹兩千啓羅華特而閘北用户方興未艾祇求發展營業不計電力有無舍本逐末寗爲善策現距合同届滿之期僅兩年餘若不豫爲綢繆自辦電機期滿第後但坐失利權且引起華界與租界之糾紛此次閘北越界築路案微聞引狼入室者即藉口路政水電等事是職廠之急待擴充有關民生國本者實非淺鮮第兩項約需三百萬左右兹事體大不能不豫籌欵項然後舉辦廠長對於籌欵之道厥分三端㈠完全由省撥欵以符省有營業本旨㈠由職廠抵借以備陸續支用㈠由官商合辦招商公衆役資三者擇一均無流弊惟庸愚之見是否有當未敢臆斷所有職廠急待擴充情形及籌欵舉辦各緣由理合連同槪算書一併具文呈請鑒核等情據此事關省有營業相應依照省議會暫行法第十六條之規定咨請貴會公决施行此咨計抄槪算書二件（另印） 
[煙滬海線之建設消息]  
　　由日本古河公司承辦 
　　文匯報云日人方面傳出消息中政府已與古河公司訂立安設烟臺上海間海底電綫合同按烟滬設置海綫久有是議因政府乏欵並以五四後排日風潮驟起遂遷延至今至古河公司不僅爲日本最大實業公司之一且於全世界工商業中亦占最重要地位烟滬海綫全長約五百哩投標價格以古河爲最低共五百萬元與標價次代之某美國公司相較尚廉百分之十五且其付欵方法亦極遷就其他各公司槪須半交現金半用可靠之擔保品古河則能全作借欵分年償還至償還年限及酌分方法上海古河公司中尚未確知蓋是約係古河日本總公司與中政府直接磋商上海公司祇須籌備船隻聞設綫工程不日即能開始安設電綫之輪船係該公司自大阪租來現已抵滬停泊吳淞口並有日本遞信省借與古河之經練技師原田氏監督工程云 
[納稅華人會舉出華顧問]  
　　宋漢章穆藕初陳光甫謝永森連任 
　　余日章許建屏同票須抽籖决定之 
　　公共租界華人納稅會選舉華顧問本定於前星期日開會投票後因到會人數不足改爲通信選舉並展期三日前日（二十五）下午舉行開匭檢點票數共投到十七票已超過人數五分之二以上内有放棄票一票餘十六票每票舉出五人得票多數當選爲華顧問者爲宋漢章穆藕初陳光甫謝永森四君其餘一人爲余日章十二票許建屏十二票票數相等尚須待開理事會時以抽籖法决定之云 
[南京路提出銅圓善後意鑡]  
　　銅圓劵發不得 
　　昨日南京路商界聯合會舉行職員會討論銅圓善後問題副會長余華龍主席先主席報告謂輕質銅圓充斥巿面貽害無窮前經各團體聯席會共同議决拒用雖爲治標救急之法然拒用之後應急籌補救善後之法本會連日因舉行贖路游藝大會事不能舉行職員會今日諸君到此務祈各抒所見妥爲籌劃俾提出各轉體聯席會（一）王廉方謂籌劃善後之法自屬要圖惟此事關係重大手續瑣敏非輕易所能决定鄙意此事第一應請官廳及重要企業團體（如總商會等）稍負責任出而設法消滅此項被拒剩餘之輕質銅圓（二）蔣夢芸謂拒用本非治本之道治本爲停鑄與停進皆爲官廳職權若官廳而能誠意爲民除害决心停鑄則此問題極易解决已流行巿上之輕質銅圓照舊通行也可拒用也可實無須吾人多費心力是以循軌而行仍應請求官廳設法停鑄停進惟前用書面電報恐難見效本席擬請聯席席推派代表赴省謁軍民兩長切實懇求務請其毅力實行停鑄停進並分派代表赴本埠交涉使護軍使署縣知事署及工部局等嚴禁私鑄經衆討論上列兩項可提交聯席會討論復經衆提出意見一項（三）請重要企業團體負責發行銅圓劵折扣收兌輕質銅圓卽以此項輕質銅圓作爲保證金當經主席將三項提案合併付總表决全體通過該會并擬將此意提出聯席會參攷討論次陳百男臨時動議謂本會會計科長因事離滬函請辭職應請公推續任之人經衆公推何鹿山君擔任由會備函敦請云 
[拒用輕質銅元之善後文]  
　　自各團體議决拒用輕質銅元後巿面上尚未盡遵從頗現紛擾之象昨商總聯會副議長周伯堯提出銅元善後之主張以備各界討論之資原文如下巿上銅元之充濫價格之低賤日甚一日長此以住勢必比銅坯原價更低而後已社會深受其害實毋庸隱諱平民之生計尤當其衝滬地人士奔走集合冀有挽救然其主張及結果均非根本之主要求良好之結果恐不易得其所主張要不外數說兹列如下（甲）折扣說此說以當十銅元作爲制錢五文或七文將銅元之價值於無形中低少此項主張純粹有利於小商家在行爲上銅元果形低少而實際上生活程度仍隨之愈高利少害多實可謂非上好之方法今假定某物素價值銅元十枚即錢一百文因銅元扣折之故假定五折計算則某物價值須銅元二十枚矣是謂生活程度加高行爲之一種且銅元折扣以後銅坏亦隨之低落（記者按銅坏有實值似不致因銅元折價而同爲低落）非絶銅之弊也（乙）拒受說此說以不收受輕薄新銅元爲主然鑄者並非必鑄民國新銅元也標且不治尚何言本（丙）禁鑄禁運說此說主張正當實行頗難亦非純粹禁鑄禁運所能廓清滬地銅元之流毒以上三說皆有一面之理由然不能將銅元流毒驅除凈盡甲乙兩說未免過偏所以言而不能行者職是之故夫銅元爲國家之輔幣人民賴以流用决不能倡議拒受因實行拒受徒亂經濟於實際毫無裨益何以故因今日將甲種銅元拒受則私鑄者改鑄乙種明日再將乙種拒受則私鑄者又改鑄丙種數經拒受則無論何種銅元皆輕且薄矣果如是除一律拒用以外無良法可以揀選拒用矣倘竟出一律拒用則一角以下之金錢轉移果何法以救濟之抑以一角爲最小之本位乎然則折扣不可拒受不可銅元之流弊又不能不清是必須善後有辦法而後可欲廓清銅元之流弊在進行上分「消極」「積極」兩種在時間上分「預備」「實行」兩時期要合上海全體之巿民及官廳與團體之一致而後可否則言不能行徒觀流毒之擴大而已今將計畫列後以供熱心經濟者不研究也（消格）一禁鑄禁鑄者要求各省停止也此項行爲效力尤薄因各省鑄造銅元爲利源之一且其所得之利甚有供軍隊之用途請其停鑄不啻與虎謀皮雖求之急天良必有發現之一日故云效力甚微欲維持此項之主張再繼之以禁運二禁運禁運者禁止入口也由本地人民或團體選出若干人輪流監督或會同海關派巡從嚴檢查搜出銷毁實行减少三平價平價者使銅元價格與銅毫相等也如近日巿價每大洋一元兌銅元百六十八枚則大洋兌小洋之價格必使每大洋兌小洋十二角使其銀角與銅元價格相平其結果需用之人必以銀角便利而皆樂用銀角矣此種方法乃供求上之見解因現今之人除少數人外對於生活必需之零錢使用往往行使銅元以其較銀角爲合算遂啟鑄造者利用之人心之樂趣鑄而不息一旦價格相平銅元之銷途停頓供而不求鑄者必受無形之打擊而寒其心也（積極）一代幣夫銅元爲輔幣之定即重要之幣制不可一日有缺否則零數無通行之方社會經濟不免受其影響欲絶銅元之敝非完全停用不克奏功拒受之說亦非無因拒受之先然必須發行一角二角五角之紙幣一角以下之銀幣則另鑄少數上海通用之一分銅幣或餘幣以爲替代品因社會已無須多數銅元也則流毒之銅元可以廓清其一角二角五角之紙幣應歸上海巿之人民公共情理使金融界執掌其事籌　紙幣之基金使其永固二鑄幣鑄幣者得十進位之一分銅幣式鎳幣也因仗紙幣不克完全通用無碍故必須仍以一分爲一枚定其爲一分而不定爲當十者乃爲改良幣制十進位之預備輔助政府改良預用地步至於鑄造之限度以上海人口爲標誉不使超過以免溢數而現弊如上海人口七十萬則此項輔幣以七百萬枚爲限以每人十枚爲標準三收兌收兌者將在上改令所有之銅元不分新舊該巿價全部兌進銷燬使平民勞工之人民毋使受虧則社會上亦無恐慌發現其收兌之資本責令發行銀角紙幣之機關籌設墊出其抵償以銷燬銅元之銅抵補此項資本其損失鑄一分銅元部份所得之利益撥價不敷時以發行銀角紙幣之權利抵償如能將以上兩種之六項辦法序列先後以禁鑄禁運平價爲第一步以鑄幣代幣第二步至實行之日以收兌爲救濟平民之方則紊而不繁銅元之流毒不能再現於上海矣然此事非羣策羣力不克完成若徒以開會集議於事無補淆亂聽聞而已矣然此項計畫推行主要份子當以金融界爲最要居監督之地位爲全埠人民居管理之監督爲當道官廳决不能任諸一方面之行動再釀成紙幣毒份貽害後日愼之於先其斯謂歟 
[沈知事諭征收處收用新銅圓]  
　　滬北各團體於日前開會議决於二十二日起一律拒絶輕質銅元後各業中遵違不同且有烟兌店多家乘間挑剔抑勒兌價從中圖利因此未能一律拒用而南巿華界本來新舊並用自聞北巿拒用信息後一般小本營生者恐受折價之害故各小販菜攤等亦有拒用輕質銅元之舉惟各店舖則尚照常流通上海縣沈知事恐征收處有挑剔情事昨行諭令各征收員如遇鄉人持新銅元赴櫃完糧者一槪收用 
[日華紗廠罷工七誌談判决裂]  
　　浦東陸家嘴日華紗廠工人罷工風潮已六誌本報兹悉三區警署長曾永奎於昨日上午九時召集日華廠總經理大島·及工人代表張益章·徐錫林等到署磋商解决方法當將工人要求之六項條件當衆逐一研究勸諭雙方退讓結果以一二三條均無討討可以完全擔任惟第四條賠償停工損失日人只允每工發給工資一天代表退讓通過第五條撤換日人山内由曾署長擔保於一月内離出日華紗廠通過第六條經紗女工五人滿一年半照孰手論件計算工資代表亦讓步通過議至午後四時許稍有頭緒不料日人方面忽謂須工會會長郭文英及代表張益章二人辭退本廠職業（郭張係該廠機匠）方可承認簽字否則作爲無效等情張益章謂前次罷工解决條件内有無故不得停歇工人此次余並未違犯廠規解廳之林小毛供詞與余亦無關係何得强迫歇業即余辭職未知衆意若何曾署長謂鄙人終日不惜犧牲精神一再出任調停望雙方早日解决免受重大之損失與鄙人並無利益兹日人急而變計實無法以處之只得脫離調停責任聽爾等自行解决等情遂談判决裂而散該代表等回至工會向衆宣佈一切並出佈告云本會現因與廠主交涉時期暫行閉會諸君回去路上務守文明聽候佳音云云一面由張益章自投警廳回報决裂情形各工人氣憤交加咸欲偕往警廳聽便拘押當經稍明事理者勸阻遂各散去恐此項風潮日内尚無解决希望昨日上午本埠英法捕房委派探員倪順寶張炳坤渡浦調查罷工情節稟復核奪 
[交通銀行股東聯合會消息]  
　　交通銀行股東聯合會自在上海成立後京津方面股東多數均已加入會長張季直先生熱心主持尤得各方面之同情現在正集合重要股東討論整理計畫聞該行北京股東常書原擬本月二十八日舉行現因待該聯合會之建議擬展期舉行云保定吳巡閱使浙江慮督軍均有覆電彚錄於後 
　　電文一上海交通銀行股東聯合會鑒巧電悉貴會推張嗇老爲會長必能刷新行務無任贊同特此電復吳佩孚養 
　　電文二張季直先生鑒養電敬悉公被推爲交通銀行股東聯合會會長允孚衆望可頌得人諸賴酌籌無任歡賀盧永祥漾印 
[蘇督偵查張宗昌行動]  
　　江蘇齊督軍偵悉張宗昌前在青島招匪圖擾膠濟路爲奉軍聲援牽掣直軍自奉軍败北經魯督田中玉勦辦復竄蘇魯交界之贛榆縣勾結江北土匪樹自治軍旗幟近復秘密至滬向某國購買軍火曾在東亞旅社寓居二日改名毛昌國嗣遷居某界某里行踪頗爲秘密故已電請江蘇特派許交涉員到函領事團從嚴偵察其行動云 
[德國生活暴漲近訊]  
　　外國學生學費將加至五倍 
　　國聞通信社云近以德幣馬克低廉國人赴德留學者日多一日惟該國生活費邇來亦非常增加昨據本社駐德通信員函云德國學費從前外國人加一倍現有加成五倍之說每年約需四千馬克左右近來生活仍有加無減馬克只當中國銅子用雖云幾百幾千但是用起來非常之快牛肉一磅價四十馬克（合三角多大洋）鷄蛋四馬克一個（合四個銅子）比之上海何嘗便宜國内不知此種情形以爲現在馬克便宜爲留德好機會紛紛出來近來柏林新到中國學生甚多上當的一定水少總希望將來不致成留法學生的現象方爲大幸云云 
[贖路儲金第一星期報告]  
　　二千二百三十三户一萬三千六百餘元 
　　本埠贖路貯金係自上星期一（十五日）各銀行開始接收以來存户異常踴躍截至上星期六（二十日）爲止共有二千二百餘存户銀數計一萬三千六百九十六元有奇兹查此次儲户均爲普通社會故存儲者俱係零星小欵然於此益足證此種運動之普遍聞尚有多數大資本家均指定鉅額欵項存儲於自已掌管之金融機關預備將來直接購買股票以此逆料則三千萬之鉅額决非難能也依據儲金方法每星期六須報告一次現第一星期（自十五起至二十止）已報告銀行計有三十八家兹將各行報告列表於下 
　　行名户數收欵數行名户數收欵數 
　　上海四五五一九三○元七六百滙一八九四元 
　　惠工一三七一八七三元金城三四八六元 
　　中國四六○一七七○元江蘇一六七六元 
　　四明一○四一一五四元工商二二六七元 
　　正利北七八一○六九元山東一○四七元 
　　勸工六二八五二元信通一三六五元 
　　東陸四○六一○元華孚八二七元 
　　浙江興業一四八三七三元煤業三二二元 
　　淮海三三三四三元聚興誠四一四元 
　　農商六○三三一元江南四九元 
　　中孚二四二八七元蘇州六六元 
　　華大三五二三一元中國實業二三元 
　　浙江地方三三二一四元中華國實八九元 
　　中國棉業七一一九五元大同一一元 
　　上海虹口行一一一八七元交通一一五三元 
　　廣東一六一三五元中華九六八元 
　　金城五五一一五元大豐一一二六八元 
　　中南四○一七一元富華三八元 
　　勸業二五五五元 
　　合計二二三三一萬三千六百九十六元七角六分 
[童子軍加入贖路游行]  
　　方斜路中華民國江蘇童子軍聯合會昨爲贖路運動大游行事通告本埠各童子軍團云逕啓者本本接准上海籌贖膠濟鐵路委員會函開本埠各校學生贖路運動大游行業經决定於本月二十八日即星期日下午二時在南火車站滬軍營集合舉行並經商得護軍使允准兹擬請童子軍擔任維持會場秩序之勞用特函逹貴會通知本埠全體男女童子軍是日一律出發於下午一時在南火車站滬軍營齊集分布不勝企盼等語除函復外相應函逹貴團務請查照該會函開各節届期准時到場集合爲幸聞該會同時函致上海總教練員沈同一君請其蒞場指揮一切云 
[中國衛生會大游行期六月二日]  
　　南京路德馨里中國衛生會自日前假青年會舉行徵求大會開幕禮後各隊皆奮勇徵求成績頗好並决定於六月二日舉行大規模之衛生運動游行會推定談志雄君爲代表向各學校團體接游行日期分爲三天地點分南巿·閘北·公共租界·法租界四區待各方接洽妥當確定人數後再向各當局呈請其致各團體之公函如下敬啟者敝會爲促進本國衛生仰仗各界人士熱心匡助其策進行庶幾衆志成城乃克有濟兹訂於六月二日星期五擬作大規模之衛生運動游行會兹請談志雄君爲代表親趨尊處面洽務請加入共襄盛舉夙仰諸君子熱心公益當必樂爲贊許將來敝會當備有紀念狀以答尊處提倡衛生之盛意云又該會定於五月二十九日下午七時半假青年會開徵求大會第一次成績報告會其預定秩序如下（一）主席舒蕙楨女士致開會詞（二）廣肇女學廣東音樂（三）韓鏡湖演說（四）晏陽初唱歌（五）報告徵求成績（六）女青年會附屬女子體育師範生跳舞（七）丁美英博士演說（不取分文之衛生）（八）陳其均四絃提琴（九）精武體育會女子部拳術（十）活動影戲 
[章太炎今日繼續講學]  
　　上得期六章太炎先生講學會因中華職業教育社在職工教育館舉行年會延會一期已誌前報本日下午四時仍繼續開講文學之派别云 
[旅滬皖人反對皖省公債]  
　　聯合通信社云安徽省長許世英近以省庫空虚特發行八釐公債前日派羅某來滬携帶是項公債向各金副機關抵押事爲旅滬皖人揚惠風·章劍峯得悉因致函安徽旅滬同鄉會及各金融機關云（上略）逕啓者竊皖省財政自被歷任督軍從事搜刮早呈枯窘之現象百務俱受影響現省中行政均恃借債度日官廳方面曾有發行公債之提議頃聞省長許世英以省中推行斯種債票殊難廣遍特密令心腹羅殿青携帶票額四十萬元來滬向各金融機關減折押售現金但同人等查本省八釐公債已經全省人民一致否認作爲廢紙現許氏復以此種債票來滬抵押是明明欲欺混外人希圖取得現金故特忠告各界深願勿爲許氏所欺朦云云（下略） 
[商帮協會明日開常會]  
　　集議定頭棉紗加運費事 
　　旅滬商帮協會定明日開常會議轉運公所加疋頭棉紗運費事昨致各帮會董通告云敬啓者前准轉運公所來函以疋頭棉紗運往長江各埠自四月初一日起每件加裝費一錢請本會疏通各帮到期實行一案經上次常會討論對付方法僉以該所各同業突然增加裝費未便贊同當由本會函復暫緩實行取銷前議去後昨又接准該所來函以此項加價勞工生計所關加之目下長江帮駁船以棉紗疋頭駁力向係錢碼現復改爲洋碼每件又須加給洋七八分之譜敝同業爲欲免去罷工風潮起見是以議决每件加元一錢定於四月一日實行勢難從緩務求轉逹各客帮一體諒解爲禱等因到會兹准陰曆五月初二日常會邀同各帮集議是否可行必俟共同議决以便再行函復務祈准是日下午二時撥冗惠臨爲盼專此即頌台安旅滬商帮協會謹啓 
[國是會議定期續開大會]  
　　前日國是會議正式開會因不是法定省數現定二十八日續開大會昨日發通知書與各省代表其文如下逕啓者昨日開第一次會議計到魯·豫·蘇·皖·贛·閩·浙·湘·川·陜·甘·京兆·僑埠等十三省區照法定數尚缺一省（鄂粤兩省代表均已到滬一因赴杭未回一因爲事所覊）不能開議乃改開談話會决定月之二十八日（星期日）下午二時續開大會特此奉逹務請台端准時蒞會共謀國是不勝企盼之至（下略）如有議案望先期交會以便付印 
[導淮委員會之報告]  
　　華洋義振會導淮委員會成立以來即推派工程師調查淮河流域除蘇豫現正調查外兹據報告皖省歷年因淮水爲患受災田畝民國五年分計被淹二萬六千七百八十方里合一百十五兆畝（每兆計一百萬畝）十年分被淹四萬一千零九十二方里合二百零一兆畝此僅安徽一省慘遭淮河水患人民損失生命財產已如此之鉅其蘇豫兩省之被災者尚不知凡幾想海内宏逹名流慈善君子痛此沉災當亦以導淮之不可稍緩須臾也 
 
 

Page 14

 
 
[航業消息]  
　　各國駐華兵艦自直奉戰事停止後均仍紛紛回滬停泊浦江至昨日各國巡洋艦之進出者多艘計來者有英國兵艦麥拿利亞號Ｍagnklia日本巡洋艦鳥羽號Ｔoba葡國兵艦柏得利亞號Ｐatril三船離滬分往各埠巡查者有美艦亞勃倫德號Ａbaranda意巡艦立白亞號Ｌibia英艦斯卡里白號Ｓcarab及日本巡洋艦號Ｓumida四船 
　　北洋航業近來京津各埠客商對於輸出貨品仍多不敢運出大都抱觀望之意故進口貨之來申者異常缺乏每輪進口至多不過一千件惟太古公司之船因有天津鹽精之裝載故來貨較多就昨日奉天號入口而言除六千七百包鹽精外祇府綢七十七件猪鬃四百箱駝毛一百零三件然猶皆爲轉運至外國之出口貨若京津裝至上海貨仍在停頓之中惟出口業已見起色蓋駐滬北都商人現已辦貨故今日該輪出口時此間有洋布一千五百件·白糖三千五百包·麥粉七千包運去 
　　法郵船盎高爾號今日赴法吾國留學德國學生黄時岑·丁陛璋·丁名全·褚仲如等均乘此輪放洋先往法國馬賽再轉至柏林又盎奇司號昨日抵滬由法來申之客以西人居多聞其中有一海軍中尉沙倫尼德係由西貢至滬者來貨甚少其祇一千件大宗爲洋酒此船准定不往東洋云 
　　太平洋郵船公司之威邇遜總统號郵船即爲帝邦號所改名者三十號還美上海之華絲出口約有一百六十件又有羊毛及蛋黄甚多共計在七百噸以上其香港新航路之海司總統號現已至斐律濱確定下月二號開回舊金山班 
　　昌興輪船公司之二萬二千噸新郵船坎拿大皇后號長有六百四十四英尺較現時總統號最長之各郵船又長一百零九英尺闊有七十七英尺半每小時可走十九海里定九日由申赴温哥武比輪在刻下太平洋面上實爲至大至速至佳之新郵船現本埠預定此輪艙位者頭等有一百十名二等六十名三等二十五名且日本香港兩公司亦有電到據稱艙位已完全定去查此船共可容各級艙旅客一千數百名之多在數星期前已完全購去殊所罕聞此輪到坎拿大後即有印第安皇后號接轉其旅客至歐洲各地云 
　　太古公司决定於本月三十日派甘肅輪代開長江班調出盛京號替航滬甬俾新北京輪可入廠加造一層客艙云 
　　大英公司之客什瑪埃號今日已從檳榔嶼駛出船中載有四月二十八號以前之英國寄華郵件將於六月七號到上海又有那伏爾號自四月八日離申歸國後本月二十四日已安抵倫敦矣 
　　中國郵船公司現因赴港之兼班船不走小吕宋故頭等艙票價改訂爲六十六元二等爲三十元及二十五元統艙爲十五元云 
[俄災振濟會捐欵結束]  
　　共募得二萬四千元有奇 
　　俄災振濟會上海部昨晚舉行正式閉幕大會統計募得大洋二萬四千餘元除各項開支用去七千餘元（因會議提出募集三十萬爲目的規模較大印刷品等項費用甚鉅將來另有詳細報告）其捐欵在百元以上者爲施德之陳琴軒陳重甫何茂如楊淞生聶老太太哈同夫人先施公司永安公司南洋兄弟烟草公司其經募捐欵在二百元以上者爲沈寶昌鮑盛昌司徒博韓尚德彭慕陶陸禮斗陳葆藩任矜蘋李恒林青年會女青年會福建路商聯會義務學校南洋中學晏摩氏女校滬江大學民立女中承天英華亞東公學裨文女塾務本女校民立中學中西女塾育才公學中法通惠工商學校又該會職員錢克裘前云准即到會今又函稱再緩數日云云惟該會於昨已正式閉幕各項手續大抵皆已收束勢難久待如候至二十八日午後六時仍不到會該會惟有請介紹人負責一法云 
[棉紗巿况之活動]  
　　棉紗巿面昨日客帮甚爲活動交易湧旺大阪三品紗電報較上日漲洋三元左右美棉近期勿動遠期有漲有小印棉略好數個羅比川帮買二十支五福牧羊寶塔三羊電車等現大包二千數百包天津帮買二十支十六支日紗六百餘包其餘青島威海衛長沙汕頭廣東牛莊江西野鷄等帮共買本紗七八百包日紗一千餘包因巿上銀根緊急關係故紗價不能提高大巿皆看過節乃有希望公會小包通崇内地各帮亦因節邊之故交易有限成交百餘包而已 
[昨日之國内滙兌巿]  
　　昨日（二十六日）京津來電銀匯均無變化惟洋滙均跌二元北京公砝每千兩合申元一千零四十九兩五錢銀元每千元合申洋一千零零三元天津行化每千兩合申元一千零五十七兩五錢銀元每千元合申洋一千零零二元漢口洋例每千兩合申元一千零二十四兩五錢銀元跌半元每千元合申洋一千零零一元沙巿九九銀每千兩合申元一千零七十兩宜昌宜平每千兩合申元一千零二十七兩銀元每千元合申洋一千零十四元九江南昌温州銀元每千元合申洋一千零零五元蕪湖銀元跌半元每千元合申洋一千零零三元安慶銀元跌半元每千元合申洋一千零零三元半蚌埠清江海門銀元每千元合申洋一千零零四元徐州銀元每千元合申洋一千零零五元較「二十五日」行巿高一元南京蘇州鎭江揚州無錫常州常熟等銀元每千元合申洋一千零零一元五角宜興南通銀元每千元合申洋一千零零二元杭州寧波嘉興湖州餘姚紹興等銀元每千元合申洋一千零零三元蘭谿銀元每千元全申洋一千零零四元五角福州厦門銀元每千元合申洋一千零十元重慶九七平銀每千兩合申元九百八十七兩五錢成都九七平銀每千兩合申元一千零十二兩五錢萬縣九七平銀每千兩合申元九百九十五兩重慶成都萬縣等銀元仍與申洋相同云 
[昨日之金融巿况]  
　　昨日銀幣巿價上午爲七錢二分六釐五午後又大爲七錢二分七釐八毫七忽半因無錫春繭於二十九日已開秤各埠均有現洋裝去應繭巿之用今日各商業月底收下賬欵趁洋釐漲高之時賣出巿面又將平穩也 
　　銀拆上午三錢二分午後收盤三錢三分匯豐銀行收欵四十萬麥加利道勝大通等各銀行收欵亦有三四十萬 
[友華銀行匯巿報告]  
　　昨日友華銀行匯巿報告云二十五日倫敦大條銀價近寘 
期長一二五遠期未動紐約銀價長至七角二分二五倫敦紐約間滙價未動仍四元四角五分一二五今日此間各國滙價悉照昨日未動開盤時巿况頗硬其後滙率漸平某時中且已見軟但至收盤時復行堅定英鎊成交價五六月分交貨最長升至三先令七便士半最短縮至三先令六便士七五美金成交價五六月份交貨最長升至八十元七角五分最短縮至七十九元五角收盤時英鎊售開價近期至七月份交貨三先令七便士美金售開價近期至七月份交貨七十九元六角二分半昨日倫敦巿塲中國購進現銀少許歐陸有銀售出巿况堅定紐約巿况見硬 
[無錫繭巿訊]  
　　昨據無錫快信報告錫地新繭各絲廠前往收買之繭行於舊曆二十九日開秤來貨甚湧緣繭行開秤遲緩鄉人蠶已上山日期已足不致薄皮過多然收價初爲五十五元後逐放高貨收六十元統扯五十七八元西鄉一帶有二十八午間即開秤收買者惟西鄉價稍便宜扯五十三四元昨日天雨貨多潮濕來源亦不十分湧多價與前日相仿錫地統扯亦祇可六七分年歲繭身被天時忽冷不能堅足云 
[車糖價格之難漲]  
　　入夏以來中外銀根奇緊所以車糖到貨甚多適銷塲呆滯巿價步步疲弱昨日東滙仍在六錢之内目今車糖底貨因日清公司之浦東大阪堆棧焚去頗多故價稍爲平穩惟聞今明日東糖又可到一萬餘包恐開價仍要小些况錦茂之荷白亦有五六萬包尚未開盤太古廠尚存十萬包如端節前後開盤巿價必難立定或將照前盤小去五錢上下也 
[菜子價格看漲]  
　　菜子新貨各處均已上巿東洋莊銷路甚旺巿價頗高出產最多向爲嘉禾一帶本年出新後來貨不多洋莊活動近日收買無大批可進前日商三進洋行日人自赴平湖嘉興各產地收辦亦無多數可得故巿面堅俏本年菜子價將有漲無跌云 
[一週間之絲經巿况]  
　　本星戎來廠絲干經交易俱屬暢旺惟因先令暴長致交易略受影響自上次報告以來巿面已略形減色惟廠絲及干經里昻方面依然有辦貨扯價特頭號約在一千兩左右粗條紛頭號九百八十兩次貨八百七十五兩美國方面本週中辦去約一千包左右至最近巿面稍堅惟因先令變化不定前途發展頗難逆料灰經亦有成交八繭灰經價約七百四十兩中擋貨價七百兩本埠陳絲存貨已無例諸往年此時存絲必有一萬至一萬五千包之數至今年存絲告竭則因新絲收成不佳致陳絲爲洋莊辦去也日本方面絲巿較形堅定陳絲因到源斷絶以致無所交易新絲期貨交易則近來漸形活動聞近來足已有四百萬成交云 
[一週間之麵粉巿况]  
　　本星期中麵粉巿面疲滯價格則又較上星期跌落本週中洋粉無所進口惟粉廠方面依然有訂購洋粉之心雖匯價奇昻在所不顧麩皮巿亦屬清淡巿價計七月期二兩六錢八月期二兩零七分九月期二兩零五分云 
　　洋粉因本廠粉價格奇昻一二月來源源進口近來又有奥粉輸入惟俱係小包數額亦屬有限本廠粉銷胃因之不起一般購買者俱因巿價仍高相率裹足查洋粉進口自去七月以至今年二月底止共計二十一萬包其數較前激增又查去年十二月份時美國麵粉裝運來滬者不過一萬五千包至今年元月份則已增至三萬八千包二月份又增至七萬二千包蓋粉廠鑒於麥價太高停機者甚多洋粉銷路因之暢旺也本廠麵粉近價據麵粉交易所開出計七月期一兩八錢七八月期一兩八錢五九月期一兩八錢二新麥收成據麥商消息本年可望豐厚是以新麥抛出者甚多聞今年收成約有八成至八成半之譜苟此說確實則今後粉價麥價俱不致再漲矣 
[勒令加貼印花之呼籲]  
　　聯合通信社云閩清全體商民因縣知事楊宗彩勒令知貼印花事特具函向全國商會聯合會呼籲云敬啓者印花稅一項政府以命令變更法律勒令全國商民將憑摺賬簿加貼印花一角經貴會依法力爭并通電全國商會一律反對仰感貴會體恤商艱之眞意至深欽佩無如閩清縣知事楊宗彩動輒以欺壓平民爲手段無論公私債項及一切捐欵皆不問民間如何困苦情形而令出必行尅期報命卒爲福建六十三縣之冠致返邀省會各長官廳鑒賞而稱爲能吏蒞任八年此項徽章共領有數十加於其身古所謂聚歛之臣楊知事殆所謂特稱厥職耳此次福建全省商民謹遵貴會議决憑摺賬簿曁照印花稅法貼用二分省令印花分處及警察廳曁行政長官尚且稍寓和平辦理之意未敢以强硬手段出爲干涉獨該知事不順輿情挾以兵力挨户搜查迫令補貼不遵者强制執行處分乃猶復任意攤派多則四五十元少亦三十元惟所欲爲而閩清商會又甘爲其走狗鷹犬絶無絲毫保護可憐閩清商民呼籲無門祇得任其蹧踐縣城近在公署咫尺之地商舖不過數十家旣無多數之團結力其爲首先遭殃固不待言而各鄉更畏官畏兵如虎卒無敢爲之抵抗者噫國家有此苛政壞官國民其將何以爲民商民等怨法律之無靈痛荼毒之不已再四思維唯有仰仗貴會迅賜以救濟之法俾閩清商民不致獨遭其害則受賜良多矣不勝感激之至 
[天蟾舞臺昨晚宴客]  
　　梅蘭芳楊小樓王鳳卿聯袂來滬演劇 
　　天蟾舞臺現已聘請梅蘭芳楊小樓王鳳卿聯袂由京抵滬係由該臺臺主許少卿親自北上聘就南來其所延聘並組織有相當之聯合奏演者因歌舞之美必全體優秀方能入妙也所費用欵已逹六萬餘元現所準備之一切組織均可期望演時滿座昨晨先行各處拜客晚間在一品香開宴邀請新聞界等人士列席鈞天集與久記社員亦均見邀赴宴賓主共約六十人歡叙至九時許乃散 
[人力車公會大會紀]  
　日昨白克路華洋人力車公會開全體大會所議事項（一）請求工部局設法取締野鷄包車事（二）本會律師轉來工部局信函重衛生事（三）議對於車夫施醫藥事（四）報告賬略當由華洋會長主席報告畢由洋會長向衆宣稱現在馬路上有一種持包車照會之車輛（俗稱野鷄包車）在馬路私攬生意實與我等營業妨碍且此種包車閘北方面最多應否商請本會律師呈請工部局嚴重取締衆意下星期一再議實行次華會長代表劉君向衆報告本會古沃律師轉來工部局函一件其函中意旨係謂應傳諭各會員（即車王）邇因天時漸熱速將各車輛認眞洗刷清潔如遇破舊不堪立即修換以重衛生而保公安經衆議决囑書記部將來函印刷分送俾衆知悉又會員劉添裕提議略謂本本自開辦以來經費雖稍可支持惟所抱遺憾者除夏時施茶亭外别無一對待車夫之恩惠現鄙人擬請會長發舒意見設法征求特别經費添設西醫院以備苦力車夫施診給藥救濟貧苦而彰兼善事關道德諒中西會員必表同情又稱鄙人雖出鉅資置辦車輛營業而所博之徵利亦係出自車夫汗血之力而得務望諸同人慨襄捐輸或以何法徵募總以集欵愈多愈妙當由洋會長主張加籌經常費由經費項下撥欵施醫又有各會員主張特别徵求兩說衆皆贊成俟下星期再議辦法藉資實行未報告本月份賬略無訛遂散會 
[浸會堂音樂大會秩序之一斑]  
　　本埠民國路華人自理浸會堂之音樂社因籌募欵項謀該堂社會事業之擴充特定今晚八時在禮堂舉行音樂大會入座劵普通一元特别二元入場時得以臨時購買兹將其節目秩序佈列於下（一）致開會詞趙晉卿君（二）奏樂聖約翰大學弦藥社（三）唱歌浸會堂音樂社（四）弦琴合奏本啓宇李啓健二君（五）鋼琴合奏鄔善英錢貞美二女士（六）四音合唱聖約翰大學學生（七）弦樂合奏錢貞美黄桂英陳淑貞鄔絢美四女士（八）唱歌滬江大學唱詩社（九）鋼琴獨奏林瑞香女士（十）夏島音樂曾毓敏楊錦銓及榮君（十一）奏樂聖約翰大學弦樂社（十二）唱歌滬江大學唱詩社（十三）凡亞鈴獨奏韋仁恩夫人（十四）獨唱董世魁醫士（十五）豎琴獨奏賴佛司夫人（十）獨唱方西茄女士（十七）夏島佳調曾毓敏君（十八）唱歌浸會堂音樂社 
[童子軍教練員舉行比賽]  
　　上海縣全邑童子軍大比賽日來正在積極籌備上海縣沈知事特製團正教練張壽仁戴企留陳廷楨三君發起童子軍教練員比賽乘各團童子軍在青陽港比賽之便同時舉行擬定課目凡十種一願詞規律二紐結三旗語四救護五測量製圖六游泳　七架橋八划船九射擊十十英里軍步云 
[船務棧房工會扶卹會友]  
　　每人二十五元 
　　國聞通信社云上海船務棧房工界聯合會於民國八年開辦頗形發逹近該會會員黎國興吳成啓張祺祥盛一　四人先後身故該會以黎君等對於會務頗形勞瘁特定本月二十八號（禮拜）下午二時在北四川路仁智里該會會所開會追悼並議定由本年七月起凡在籍會員身故者每人均給贈賻二十五元以符互助之宗旨云 
[管理醫士規則之實施]  
　　淞滬警察廳長徐國樑近奉北京内務部令管理醫師醫士開業並頒發管理醫士規則及實施手續各一份仰即轉飭所屬自文到三日起至遲於三個月以内一律實施等因昨特通令所屬各區署所一體遵照辦理南巿第一區警署王金山署長奉令後特令差遺巡長張守田挑選巡邏警一名隨同韓巡長在本管境内將所有醫士詳細調查兹摘錄管理醫士規則如下第三條凡年在二十歲以上具有左列資格之一者方准發給醫士開業執照「一」曾經各該地方警察廳考試及格領有證明文件者「二」在中醫學校或中醫傳習所肆業三年以上領有畢業文憑者「三」曾任官公立醫院醫員三年以上確有成績及證明文件並取具給照醫師或醫士三人以上之保證者「四」有醫術智識經騐在本規則施行前行醫五年以上有確實之證明並取具給照醫師或醫士三人以上之保證者 
[崇明沙頭港發現被殺頭顱]  
　　淞滬警察廳昨接崇明縣公署咨開本年四月二十六日接縣屬警察第二分所長黄振球呈稱據南堡巿地保倪誠報稱今二十五日下午五句鐘時有水警巡士來稱當沙頭港口西灘上有死屍頭顱一顆並無屍體地保聞信之下立即在往察看無異等情報請核辦前來當經知事帶同書記檢騐吏前詣沙頭港勘得該港自南至北口外係長江南至寶山縣境鴫窩沙北逹内地該無名男屍首在港口西邊沙灘上距江水約四步離港口約六步詢據地保倪誠指稱四月二十五午後潮落時有駐紥港内水警巡船上巡長朱舟恩看見後即報告警局的察其情跡似係由江而來等語勘畢飭將屍首盛置岸上如法相騐據檢騐吏周謙騐報無名男屍首約生年二十餘歲面發變色右額角有磕傷一處青紫色血癮參差不齊難量分寸兩眼胞開口開今面項頸刀傷一處血污皮肉捲縮量週圍一尺一寸仰面咽喉食管俱斷餘無别故委係生前被殺頭顱身死是實報畢督騐無異屍首封交地保抬埋義塚插標記認取結塡單繪圖附卷除選派警探偵緝兇犯訪查屍身所在並呈報通緝外相應咨請貴廳請煩查照通令所屬各警區署一體協緝此案兇犯務獲解縣歸案訊辦至紉公誼 
[保定贛州紅會之來電]  
　　保定電上海紅十字會總辦事處鈞鑒篠電諒蒙鑒閱現第一救護隊業於禡日前進蘆台與第二隊合併預備救護前蒙撥助之欵及本分會所勸募者·早經用罄而兩救護隊及前後防醫院供給一切實屬迫不及待仍懇速行設法籌欵接濟爲禱並祈電復保定分會敬印 
　　贛州電上海紅十字會總辦事處鑒分會已在贛城設臨時婦孺救濟會懇即轉電南北當局通飭前方軍隊照約保護爲禱再救護隊現正在組織間附聞贛州分會景章有 
[清心男女同門會聯合會預誌]  
　　南門清心男女學校自創設迄今垂六十餘年成績昭然在人耳目兹於六月三號下午六時半假座西藏路寗波同鄉會舉行第二次男女同門會聯合會有名人演說影戲學生遊藝外另備西餐茶點以聯舊誼届時裙屐蹁躚聚六十年師友於一堂必有一番盛况也 
　　尚有本埠新聞等轉入後頁 
雜評二　 
[人類同盟（旡用）]  
　　鈞是人也而區爲國家區爲種族區爲職業旣區以别之矣各是其是各非其非强者勝弱者敗敗者見屈於勝者而不平以見而紛爭以起試問人類果有紛爭之必要否古之所謂大同今之所謂萬國同盟萬國同盟云者人類同盟也徵以實例紅十字會萬國同盟者也彼此無爭以無不平等故使能從萬國同盟努力進行擴而充之吾知一般社會將日進於大同之化嗚呼不其懿歟 
　　返觀今之社會有襲其數十年前之餘威而凌侮人者有利其條約上之規定而肆其術者比種觀念揆諸今之國際原則當在淘汰消滅之列且行此政策百年不變心旣不然行必有拂設有主張公道者出將如日月重光燐火失明吾觀於華會一幕可以測今後世界之趨勢蓋今後世界主張公道主張平等如我國先哲所謂「已所弗欲勿施於人」之「恕主義」必博寰宇之稱頌昌隆國家之名譽惟此發撝民族之精神惟此我中國數十年前雖漸墮於二等三等國果能本公平正大之懷行磊落光明之行行徧天下宜莫厭惡非獨無厭惡抑且親愛而歡迎之以共躋於人類同盟之域是爲最大之極則明逹君子其有意乎 
 
 

Page 15

 
 
本埠新聞二 
[救國十人團近事紀]  
　　南陽橋中華救國十人團聯合會本以服務社會爲職志咋該會接中國衛生會來函假座青年會開茶話會赴赴者爲翁國勳唐豪孫道勝主任胡宣明博士幹事韓鏡湘請該會全體演講員加入當經理事長唐豪君允爲發函通告並力予襄助衛生會並敦請翁君爲交際主任唐君爲衛生游行運動籌備員及隊長孫道勝接洽工商界團體又本星期日午後二時該會歡迎浦東白蓮涇新同志預定秩序如（一）振鈴開會（二）向國旗行禮（三）歡迎歌（四）演說（五）參觀巿西公學（六）參觀毛刷出品（七）參觀通俗書報社（八）茶點散會 
[中醫學會之演講]  
　　西門城内石皮弄中醫學會於今日（二十七號）午後三時至五時訂請丁懋英醫學女博干演講「人體解剖之槪要」以便溝通中西學說有志聽講者均可蒞會再該會第六次討論會亦定今晚七時至十時舉行並有惲鐵樵君演說「對於内經之感想」云 
[世界佛教居士林籌備會紀]  
　　世界佛教居士林暫設本埠美租界海寗路錫金公所内進舊曆四月二十七日午後五時開第一次籌備大會中外要人到者六十餘人公推王與楫氏主席（一）報告改爲世界的理由（二）先成立研究部及蓮社研究部公舉王與楫爲部長先研究小体彌陀經義疏非有中學根抵經二人以上之介紹不得入部定每星期日午前九時後討討一次蓮社公舉馬錫鰲居士領班准每星期日上午八時至九時（三）演法堂因主席病後不能講俟諦閑法師來滬再定（四）推舉朱石僧爲會計幹事余宗湘爲英文文牘幹事孫志鈞馬錫鰲沈旭王錫光爲中文幹事陳佐明黎曉梅李經緯爲庶務幹事曾友生李國松羅國安湯鶴逸謝旡量沈潤秋陳偉畊關别樵許沅譚天淇朱基朱琦江潮宗貢桑諾爾布孫寶琦伍廷芳章嘉活佛李佳白柯逹士增田慈良恩傑爾等爲交際幹事由各股幹事中亙選王與楫氏爲主任幹事（五）認定月捐及特别捐 
[少年宣講團徵求同志]  
　　本埠少年宣講團本届因團務繁忙不舉行徵求會奈各處熱心同志紛紛函詢章程入團辦法均無以應有違各處同志服務社會志願是以决定訂印新章分贈各界現已出版函索即寄聞此次徵求並無大規模之舉行每個人爲一隊期爲六月一日起三十日止云 
[通告開衞生講演大會]  
　　上海工商友誼會衛生宣講部發通告云逕啓者本會訂於夏曆五月初一日下午二時特開暑期衛生勞動講演大會不限會友均可聽講並贈送藥水以防時疫届時公請來會以增廣見聞望勿失此良機也云云 
[蒔花會之春季花會]  
　　上海蒔花會係本埠酷嗜花卉之中西人士所組織該會於昨日起假南京路巿政廳開春季花會來賓逹一千六百餘人會場中有西人舞蹈及日本歌女之歌舞甚爲可觀云 
[籌備三路商界聯合合天津路江西路寗波路]  
　　天津江西寗波三路商界聯合會爲陶雪生莊鴻臯潘城誠等所發起於前日在天津路大明眼鏡公司内開第一次籌備會由陶雪生主席略謂宣言章程等業已印就惟端節將届商人正忙结賬故本處三路進行事宜須待節後至加入貴州路各路商界總聯合會一事亦經向副總董趙南公接洽並蒙竭力贊許派人襄助希望早日成立故斯會之前途甚有可望云云衆無異議當推定莊鴻臯爲籌備主任籌備進行事宜云 
[工界協進會之眼藥發明]  
　　國聞通信社云全國工界協進會會員葉澤庭彭德生劉漢蕙葉澤臣等八人組織工藝研究部自本年三月成立以來在物質上積極研究祗化妝品一類已發明多種如葉爵臣之爽身粉葉澤庭之衛生牙粉劉漢惠之擦面牙粉彭德生之化學記號筆等物製法簡捷品質純良並請專家講解無機化學繙譯各種科學名詞藉以精益求精聞該部現又發明一種眼藥水以濟社會需要並定星期日下午八時召集部員教授炭酸鎂之製法云 
[商聯會又接雲南各商會表册]  
　　聯合通信社云全國商會聯合會昨日接雲南實業廳公函云逕敬者案查前准貴會函請塡送各縣調查商會一覧表曾經由廳於民國九年十月將雲南省總商會曁彌渡等十七屬塡報符合之表函送貴會查收辦理在案兹又據蒙自等屬商會先後塡報此項一覧表前來查核均尚符合除未經塡報各屬俟查報至日再行彚送外相應照抄各表函送貴會查收辦理此致全國商會聯合會計送蒙自昭通會澤維西祿豐龍陵蒙化剝隘商會一覧表各一張 
[華僑商工實業銀行籌備員赴香港]  
　　本埠華僑商工實業銀行籌備行路就緒現該主任謝復初副主任朱康哉戚虞臣董世一謝筱初等於昨日乘蘇州輪船赴香港與香港華僑商工實業兩行商議註册楚行事宜大約二三得期可以返滬 
[奉賢籌辦急賑]  
　　浦東奉賢地方荒歉先旱後水災情較重　民逢起嗷嗷待哺業經官绅會議急爲振撫趕辦賑濟設局於邑廟内由孩縣知事賴豐熙委任城巿助理員王晋祈爲辦賑主任計貧户災民共有數千餘户議定極貧每大口給錢六百文小口三百文次貧减半發給由城董王渭廖味蓉王亦民戴孟蓀曁警佐李華等監視發給各貧户男女老幼持票領錢爭先恐後擁擠異常 
[漕河涇鄉反對新經董之再接再厲]  
　　本邑漕河涇鄉新經董陳學詩自經沈知事委任後有各圖董及商學兩界具呈縣署反對曾由沈知事批駁前日又由張義隆等九十三家聯名再呈縣署懇請收回成命其呈云環請收回成命另委賢能在案乃於五月十六日奉讀鈞批有據陳該鄉新任經董陳學詩各節多係已往之事查地方自治章程第五節第十七條第一項品行悖謬營私武斷確有實據者不得爲選民夫所謂品行悖謬者徵諸已往之事乎抑徵諸將來之事乎若不徵諸已往何能預料其將來故人之品行必須徵諸已往之事爲定評也又鈞批所云其中含有黨派競爭意味義隆等厠身商界目光所注祗在經董得人能保護地方爲宗旨何黨何派實所未知又云陳學詩亦係地方多紳公舉不知此等多紳可否明白指示以便義隆等向彼詰問何故以此等卑劣人物辱我全鄉又云不以先入之言爲主仰見縣長鑑空衡平不拘成見知陳學詩可爲經董而委之知其不可爲而撤之是即大舜之從人孔氏之無吾諒不以早令暮更而有類於舉棋不定例之也爲再環請縣長鑒核准予收回成命另委賢能以順輿請而惠地方實爲德便云云並聞連日該鄉各商號門前遍貼不認陳學詩爲經董否認新任經董及螞蟻經董一致反對誓不承認等字様云 
[浦東姚家宅之搶案]  
　　浦東爛泥渡東南五里許姚家宅地方鄉民　某陳某家（係合住一門）前晚夜半時突來盗匪五六人各執刀棍撞門入内嚇禁聲張搜刦去銀洋衣飾等物約值百餘元之數賈陳二事主因極聲呼救被盜擊傷手臂等處携贓逸去昨經該事主等投報三區警署請求飭緝贓盜 
[嘉興航船被搶]  
　　嘉興航船蔡如山於前日（舊曆二十七）由禾開申翌日下午駛抵氽來廟相近突來盜船兩隻攔阻盜匪六人執手槍躍登蔡船至艙内翻箱倒篋刦去嘉興鼎和付上海升大現洋二百元又滙票一紙計二百四十元並在蔡身上捋去金戒兩只時表一只一鬨而去昨日蔡船開至上海報告升大將失贓開單報呈官廳請緝一面函知嘉興鼎和報告搶刦情形云 
[拘獲分贓之陳金華]  
　　清江人陳金華住閘北新民路和民坊五弄第四家本月十九在小沙渡某茶館内與在逃多人分贓陳得洋一元二角被四區派駐畢第蘭工廠之彈壓巡警王宗海逮獲解經顏署長研訊之下據供昨晚七時偕同黨小南京小馬湖北老四小徐及甲乙二人在同興里老虎灶聚集往曹家渡浜南鐵橋下江北船上搶得大洋七元今日約在該處分贓等情顏君得供判陳收押連日飭警補緝小南京等一干人詎均已遠颺失主之船亦已開去昨判陳轉解司法科先行懲辦 
[包探續獲搶匪同黨]  
　　張子清王學清專在楊樹浦提籃橋一帶糾黨攔刼行人財物被包探劉問軒徐德森緝獲拘解公堂訊供判令一併押候查案解究在案昨日劉徐兩包探續獲其同黨張小元子劉小金林戴大古子李金生等四名拘入捕房押候解廨訊安 
[昨日兩種奬劵開奬紀]  
　　甘肅震災副劵農部實業副劵 
　　昨日爲第七次甘肅救濟震災副劵開奬之期在西門外共和影戲院内舉行兹將開出之五大奬碼及經銷各票號照錄如下頭奬一千三百十二號紹興全號二奬四萬一千八百七十九號杭州義利源三奬四萬二千六百六十八號鎭江善利全四奬一萬九千八百九十七號蕪湖分局又四奬三萬七千九百八十五號嘉興大利公司五奬二萬二千二百零三號本埠復通源又五奬二萬六千八百四十五號本埠善利全 
　　昨日又爲第一次農商部實業有奬甲種副劵開奬之期在南巿久大碼頭假利濟總局内舉行兹將開出之五大奬號碼及經銷各票號照錄如下頭奬二萬七千二百四十六號本埠大發祥二奬二萬一千七百二十一號杭州義利源三奬二萬七千三百六十號本埠善利全四奬二萬零一百五十八號本埠大發祥又四奬二萬二千八百六十號本埠善利全五奬一萬八千零零二號本埠廣萬源又五奬一萬九千九百三十二號本埠善利全 
[駁船公所函請嚴懲碼頭匪徒]  
　　淞滬駁船公所昨致美國匯山捕房函云逕啓者頃據船户王福壽報稱於本月二十二號停泊虹口公和祥碼頭其弟阿美生在船過夜詎至夜半二時許突來匪徒十餘人各持兇械到船搶刦船夥等極聲呼救由碼頭更夫等到來帮同捉獲匪徒二名旋即押送貴捕房依法訊究等情前來竊查浦江各碼頭近來竊盜充斥若燬黨羽衆多明搶暗竊持械横行商貨時遭損失船家受累無窮長此以往地方治安何堪設想敝公所爲發表船家疾苦起見據實陳請貴捕房對此類匪徒注意澈究從嚴懲辦以戢匪風而資保衛並請將船家疾苦據以上聞實紉公誼云云 
[男女四拐匪分别監禁]  
　　救濟會偵探陳少廷余長林等前在平陽輪船上破獲大帮拐匪婁老八（又名陳祥元）及婁宗泰並拐婦陳兪氏王吳氏等以及被拐男女小孩婦女等解送地方廳訊辦在案兹悉此案業奉檢廳預審明確　將被拐各人送交該會留養候屬認領外男婦各拐匪據情起訴審判廳前日下午由推檢各官開庭飥提各犯到案公判以該犯等畧誘罪均已成立判陳祥元監禁七年婁宗泰監禁五年陳兪氏王吳氏各着監禁六年以儆飭令分别還捉聽候報行 
[塌車碾斷行人足骨]  
　　昨日上午某店運貨塌車行過五馬路將行人王珍保撞倒碾斷足骨當經老巡捕捕一千五百零三號華捕到來雇人力車送王珍保投仁濟醫院醫治一面拘塌車夫入捕房稟候捕頭發落 
[跌傷之兩婦一匠]  
　　泉漳會館對面永安里某號門牌昨晨九　許坍倒晒台婦人朱袁氏跌破頭顱血流被面傭婦陳媽跌折腿骨當經家人車送同仁醫院醫治一面報告捕房候示又昨日午刻泥水匠兪喜新在吳淞路四百十二號門牌修理房屋失足跌落於地受傷頗重經八百七十四號華捕到來車送同仁醫院醫治 
[警廳招領女子]  
　　淞滬警廳收有女子一口名穆小二子年十七歲南京人身穿黑綠條衫藍布褲粉紅襪於本月二十五日在四區三分所境内迷路到廳後訊據供述家住南京船上作紗廠有婆婆丈夫十六歲呌大勤前日來滬迷路云云現留養新普育堂招家屬速往認領 
[私藏大宗烟土罰五千元]  
　　法捕房偵探督察員黄金榮偵悉居民龔康家藏有大批烟土爰於前日稟明西探長戴薩克君同往龔康家抄出印度烟土百餘磅價值二萬餘元置在蔴袋内當即一併帶入捕房昨解法公堂　究先由黄督察員上堂稟明前情並將烟土呈鑒詰之龔康供此項烟土實係朋友吳子齋之物由外埠運來上海餘供支吾中四讞員會判龔罰洋五千元充公准交人銀並保出外限繳抄案烟土銷毁 
[携帶烟土罰五百元]  
　　唐忠煥日前携帶烟土十餘斤行經法租界寶裕里適爲探目沈德福唐雲卿包探李金生方志生等查見以其形跡可疑上前抄出烟土帶入捕房昨解法公堂請究先由捕頭上堂稟明前情並將烟土呈鑒詰之唐供此項烟土實係朋友託我送至實寶裕里内民人每兩得小洋一角因貪圖小利起見求宥中西讞員判唐罰洋五百元充公烟土没收 
[夜巿交易所訟案之和解]  
　　夜巿交易所股束陳兆青張仲丞等前延逹商律師代表投法公堂控該所理事一案昨據被告逖百克律師投案聲稱此案已經雙方在外和平解决今日原告律師投案取消控案弊律師亦應代當事人取消刑事控案云云聶讞員商之法副領事葛君判以此案已經和解惟予將互控案註銷又股東梅南枝前投法公廨控理事一案旋經傳訊先由原告投稱商人已經在外和解請求銷案中西讞員判准予銷案堂費八十元歸原告負擔 
[向魚販索捐之科罰]  
　　自稱招商局稽查員之劉思第前日在法租界小東門外大街瞿長成魚行内向魚販徐逹甫勒索捐費致相爭執適爲巡街捕查見上前將劉帶入捕心管押昨解法公堂請究先由魚販徐逹甫稱是日被告强向民人索取捐費不允故此爭吵由捕到來拘案請求訊究詰之劉思第供民人實在招商局爲收捐員由總稽查員李永樹所委派今李在案可證質之李永樹稱招商局章程凡魚販運魚進口須每桶捐費三角劉思第賽由商人委派等語中西官判以被告不應在界内索取捐費實屬違章着劉李兩人共同罰洋十五元充公 
[再誌浴池内之巨聲]  
　　法租界西新橋街順風園浴堂於本月二十四日晚十一時許忽有炸裂聲四面玻璃窗均被震碎已誌昨報兹悉捕房聞報後立即派華探目程子卿往查據該探目查得順風園浴堂開設多年房屋浴池均係舊式並無空氣透出因池内熱氣悶足在内致有似炸彈爆裂之巨聲發見聞該探目將調查情形據實報告西探長戴薩克核奪矣 
[兩婢暫留濟良所]  
　　濟良所中西女士昨晨伴送女子李鳳蓮李玉香至公共公廨第一刑庭即據該兩女供稱同在虹口天潼路粤人李姓家爲婢均遭主人虐待是以逃至浪良所求援李襄讞得稟商之英包副領事判兩女併留濟良所候核 
[吳壽眉被控案之昨訊]  
　　葉潤生前延逖百克巴和兩律師代表投法公堂控吳壽眉騙取抵押單據請求提案訊究等情經中西官核准飭傳去後被告抗不到案昨又傳訊原告律師稱被告屢次抗不到案請求准予將被告所有生財存欵假扣押等語中西官判准如原告律師所請改提被告並登報傳逹限十四天内着被告投案質訊 
 
 

Page 16

 
 
[養媳暴斃之請驗]  
　　二十七保十一圖地保陸阿　昨午投上海地方檢察廳報稱裕通路浙寗水木公所隔壁草屋中有江北人顧炳富顧炳春弟兄同居炳春曾聘十四歲女子李小雲子爲未婚妻童養在家前晚該女不知如何在家暴斃其父李德招以伊女身死不明投四區二分所控告當該警所將願弟兄拘所收押着地保來案具保請爲派員相騐車檢察長准如所請着往伺候聽候委員蒞騐 
[僞單串騙欵項之捉儆三人各押九月]  
　　金阿蘭偕證吳成勳指控鄉民黄和尚趙蘭泉張佛根以假方單欺騙欵項等情昨晨滙山捕房包探劉問軒傳同原告證人將被告拘解公共公廨請究據金供稱前日我摇得會洋一千元被告黄和尚遂央二房東劉松桃將方單向我抵押立就押據趙蘭泉其時冒充地保在押據上蓋戳張佛根亦帮同若輩串騙嗣我將方單託吳成勳騐看方得敗露蓋其方單上係僞塡吳成勳户名我因不識字故託吳看乃適逢其會吳以彼之方單並未出抵知係假造即報捕房云云並由吳上堂證明被告假伊户名私造方單騙欵是實旋將伊所執之眞方單呈騐質之黄供向金抵押之方單我亦係受抵他人非我所造趙供認蓋戳不諱張則詞多推諉張　讞訊畢商之英米副領事以黄趙張三人串騙屬實判各押西牢九月示儆僞方單塗銷 
[粤鴇私設妓院又虐妓]  
　　專查妓寮之三十五號西捕摩豪查得虹口乍浦路四百五十六號廣東妓院並無工部局執照而該院鴇婦陳家嫂屢將夥妓桂軒桂林徐桂彩玉虐待兩事均屬違背禁娼章程當將妓鴇於昨併解公共公廨中西官質訊之下判四妓暫留濟良所陳鴇押候下禮拜五再訊 
[公廨車務公堂訊案紀]  
　　星期四下午公共公廨車務公堂開庭由陸襄讞會同美約副領事訊理近一週間汽車馬車塌車包車行駛違章肇禍之案共計一十一起内祗一起註銷其餘二十起之車夫均受懲罰處分各車夫姓名與所受處分彚紀如次金四押滿六天開釋焦阿良罰洋二十五元邵蔭松罰洋十五元吳阿四劉和尚胡阿龍長貴王毛囝陳阿四各罰洋十元王阿元將朝幹各罰洋五元李福生陳阿桂陳根和陸蘭夫顧龍生李阿福各罰洋三元陳子元劉永山王阿二各罰洋二元所有罰欵一併充公 
[公共公廨訊案彚錄]  
　　昨晨公共公廨民四庭由陸襄讞會同美丁副領事訊理（一）宋子文訴東方織襪廠經理吳愼之不將所租房屋交還案結果兩造旣訂有合同被告應於一個月内遷移他處原告亦須遵照該合同退還被告一年房租堂費歸被告負擔合同附卷（二）益隆西號訴黄　甫等不理糧食價洋案結果應由合記米行主於下禮拜五檢齊併股證據呈堂再核（三）張書文訴趙鶴舫欠欵案結果改期七天再訊 
　　又午後民三庭由關讞員會同英包副領事訊理（一）英婦雪兒白曼夫人訴老久章綢莊將脫毛狼皮女大衣混售不肯退換請追衣價洋案據原告供前以洋一百五十五元向被告購得此項皮衣携回穿至第二天狼皮脫毛有孔數處請人估看謂一錢不值因即退還該莊彼拒不收受並不將所付價洋交還等語並延許理帮辦律師代辯被告店夥桑瑞甫偕代表律師投案聲明願爲將孔補好等詞結果候核供宣判（二）英人愛夫愛倫羅冰生訴德國亨寶輪船公司欠金鎊案結果原告證明除已理結各欵外被告仍欠英金一百零六鎊四先令五辦士應判令照付並缴堂費民四庭由兪襄讞讞同美約副領事訊理（一）陸幼珊訴胡梁生私取值洋三千六百八十五元之綢貨案結果改期續訊鳴單兩紙附卷（二）戚鳳樓等訴孫楚卿等股欵賬目糾葛案結果本案原告不到應即註銷被告夏秉潮保單亦發還另案各莊賬簿發還（三）江長庚訴朱俊揚陸禮本欠欵請求派員理帳案結果改期十四天着該公司全體股東約同經理開會互相討論結果清理和解辦法否則將會議簿呈候核辦經理已收之欵繳存公堂至公司應收各欵未判决之前暫停收欵應候判决辦理並着登報聲明 
[誌謝]  
　　「中醫雜誌」爲上海中醫學會所發行現第二期已出版昨承該會惠贈一册内容多研究中醫學理之作並採入醫案及騐方研究中醫學者亟宜人手一編也又常熟邵立人君昨以所編之「新體同義字曲」一册寄贈是書係集同義之字編爲一類所以便實用者又中華書局同人進德會新出季刊一種名曰「進德」昨承贈第一期兩册誌此併謝 
來件 
[中華民國童子軍聯合會章程（續）]  
　　（第十五條）執行委員會分設總務教練審查編輯用品五股每股設委員一人分掌職務如左（一）總務股編製預算决算及統計掌管文牘會計庶務交際各項事宜（二）教練股指導各省區童子軍進行事宜校閱會操頒給證書徽章褒章感謝章（三）審查股審查各省區童子軍聯合會或米成立童子軍聯合會省區之童子軍團註册或請給褒章感謝章事件（四）編輯股編輯童子軍書報（五）用品股調查童子軍用品種類品質及價目指導各省區童子軍採購（第十六條）執行委員於每届董事會開會時應報告一年内本會一切進行事項（第十七條）執行委員會設委員長一人主持執行委員會一切事宜委員長以總務股委員兼任之（第十八條）會長副會長董事任期三年執行委員任期由董事會定之（第十九條）各股執行委員爲有給戵其俸給由董事會定之（第二十條）各股執行委員得用雇員其員額及俸給須經董事會議决（第二十一條）在董事會開會前執行委員有缺額時會長徵董事之同意得委人補充之 
　　第三章會議（第二十二條）本會第三年開各省區聯合會代表會議一次討論本會進行事宜其開會日由董事會定之（第二十三條）本本每年開董事會一次於每年十月中舉行其日期及地點由董事會定之會長遇必要時得臨時召集童子軍會議（第二十四條）各省區童子軍聯合會或未成立童子軍聯合會省區之童子軍團關於全國童子軍進行事項如有意見得提出議案於董事會公决施行（第二十五條）執行委員會各股應辦事件須經全體委員議决之 
　　第四章經費（第二十六條）本會經費以左列各欵充之（一）各省區聯合會之協欵（二）全國童子軍之會費（每人應年納小銀圓一角）（三）本會基金之收入（四）國庫及各省庫之補助費（五）團體或個人之捐欵 
　　第五章會所（第二十七條）本會會所暫設上海 
　　第六章附則（第二十八條）各省區有二縣以上成立童子軍團者應依省區童子軍聯合會組織通則組織省區童子軍聯合會第二十九條）各縣有童子軍二團以上者應依縣童子軍聯合會組織通則組織或與鄰縣聯合組織縣童子軍聯合會（第三十條）不論何種團體組織之童子軍其地點在某縣者應向某縣童子軍聯合會註册（第三十一條）居留中國之各國童子軍願向各地童子軍聯合會註册者依照前條規定辦理（第三十二條）國外各地僑民組織之童子軍聯合會或童子軍團得加入本會但一地方有二團以上童子軍應組織童子軍聯合會（第三十三條）前條註册事件依本章程第三條及第四條規定辦理（第三十四條）本會設名譽會長副會長及名譽董事若干人由董事推舉之（第三十） 
五條）童子軍宗旨組織願詞規律課程服裝及旗章本會另定之（第三十六條）各省區縣童子軍聯合會組織通則本會另定之（第三十七條）本本董事會細則另定之執行委員細則由執行委員會定之（第三十八條）本章程如有未盡事宜得由代表會議修正之（完） 
中華職業教育社通訊 
　　住址上海西門外方斜路三四八號 
[職工教育館募集設備費第六次報告]  
　　本社附設職工教育館房屋已由海外熱心人士捐欵建築惟館中事業包羅宏富一切設備在在需費爰由中華職業學校職教員及學生職工等發起組織募金隊承熱心諸公源源慨助無任感激兹將第六次助欵諸公台銜及數目披露於後 
　　姚慕蓮君捐銀二百十五兩章伯英君捐洋二百元（以上顧蔭亭君經劵）中華書局印刷所捐洋三十元趙厚生君二元沈惟冲君四十元顧佩元君二十元（以上王志莘君經募）周記一元王記一元李記一元張記一元李記一元黄濟記五元（以上黄濟北君經劵）淮海銀行二元（浦增壁君經劵）烏輝卿君八元（方劍閣君經劵）沈方函君三元無名氏三元（以上楊立人君經募）張剛父君三元李石鯨君三元（以上薛澄氷君經募）查性初君二元趙菊生君捐大洋二角廖岳中君捐洋一元鍾文榮君二元信昌二元萬和成五金號二元蔡拍挺君五元（以上蔡柏庭君經募）唐軼康君一元謝嘯僊君一元二角（以上唐海君經募）張家復君四元（徐夢篆君經募）樊惺岩君一元樊元培君一元童季通君五元陳世新君一元（以上樊元培君經募）崇明勸學所一元袁硯青蘇勵哉湯西地齋張瑞卿四君各捐大洋五角崇明縣教育會一元陶稚菊君一元曹吟林施學詩二君各捐小洋五角（以上陸振綱君經募）杜少臣趙可桐馬子靜劉啓緒朱泗舟劉子山王仙亭以上七君各捐洋一元（劉啓綱君經募）晏屏如君五元朱殿臣君五元王惠昌君四元王宗信君一元顧潤桂君五元桑永昌君二元（以上劉世璠君經募）顏耀記五元陳養賢君三元黄寅齋君二元（陳養賢君經募青村君一元五角陳福記一元五角（以上陳福君經募）王懋記一元周其永君一元（王懋生君經募）王鍾驥王鍾緯二君合捐洋一元林希華君一元朱柏楨君一元儲友科君一元薛友良君一元歐陽笛漁一元（倪祝華君經募）朱伯英君一元顧筱汀君二元黄少彭君一元孫少瑛君孫鳳石君各捐小洋三角孫肇文君捐小洋五角馬詠台君捐洋五元孫景陶君一元錢誦三君二元張龍士君一元繆國才君一元（以上胡吉如君經募）吳培之君一元（王岳君經募）張一漢君一元（潘泰舒君經募）黄慧莊君一元（黄逖君經募）嚴重光君一元（何壽康君經募宋鎭洋君一元（鄔朝績君經募）黄銘君一元趙同川君捐小洋一角徐啓德君捐小洋二角顧粹石君捐小洋一角（張雲錦君經募）鄒峰桐君捐洋五角黄雄夫君一元（黄廷權君經募）張容度君一元（張督椿君經募）朱星槎君一元朱鶴鳴君一元（以上鄭永康君經募）唐尚舟君一元（唐心連君經募）宋鐵英君捐小洋三角金在鎔君捐上洋三角王之輅君捐小洋三角范翰文君捐小洋二角李世傳君捐小洋一角 
公布欄 
[江蘇高等檢察廳]  
　　批示曹二小（即金標）據訴已悉准　令縣從速依法判决此批吳龔氏等據稱陳　書誣告謀斃　情是否屬寶候令南遲縣知事依　核辦至訴原縣勒令爾女鳳英與陳違韓戴異一節如有不服應向高等　判廳呈訴仰即知照此批馬根全狀悉准予上告此批唐祖謙狀悉候調卷到廳核奪此批阮金祿狀悉本件上告准予撤銷此批楊培辰呈及論文均悉仰候轉送核辦此批律師夏喆　呈一件爲嶺舊狀請補印發還由據呈及舊呈二本均悉准予補印發還仰即來應具領可也此批（以上五月二十六號） 
[上海地方審判廳]  
　　公示送違（全文在本廳揭示塲公布）第六八號（民一庭）一件施蓉卿與管文熙等因欵項涉訟一案本廳續定於六月三日上午九時爲公開審理日期仰該被傳人管文熙遵期到廳候審毋違特示右仰被傳人管文熙遵照判决主文（民一庭）一件判决黄品三與徐森等因贖地涉訟控告一案（主文）原判撤銷徐縣絶賣坐落崇邑二十一號東大阜沙吳祥狀聞内苗田二千二百步之田底於魏士榮之契約無效准由黄品三備銀五十八兩五錢二分向徐森贖回本案訟費歸徐森負擔（民二庭）一件决定朱彭齡與陸進才等抵欵糾葛抗告一案（主文）本件抗告駁回抗告印紙費歸抗告人負擔一件决定焦桐齋等與金仰孫租屋涉訟控訴一案（主文）本件室礙駁回聲明窒礙後訟費歸控訴人負擔一件决定葉阿兆與陳妙生因賠償損失料葛控訴更審一案（主文）原判撤銷陳妙生應賠償葉阿兆銀一百三十三兩本案訟訴歸陳妙生負擔一件判决順少嶺與桑朝楨債務糾葛控訴更審一案（主文）原判撤銷被控訴人第一審之請求駁回本案訟費歸被控訴人負擔（簡易庭）一件决定何正宣訴成鳴崗借欵紏葛一案（主文）本件訴狀准予註銷訟費歸原告人負擔一件判决胡思忠與徐阿銀米欵涉訟一案（主文）被告人應償還原告人米欵洋二百一十元八角訴訟費用歸被告人負擔一件决定余才林訴沈阿生租屋紏葛一案（主文）本件訴狀准予註銷訟費歸原告人負擔 
　　批示一件喬木金等狀請嚴厲執行由狀悉准予傳案訊辦此批一件沈觀舜狀領房票由准領此批一件沈翠生狀領房屋基地由准領此批一件李耀庭等狀請傳原告　領由狀悉着即來廳候諭此批一件金少南狀稱劣子悔過誠恐故態復萌請求備案由據狀爾子德貴自願痛改前非並憑同親族書立悔過字據自不致故態復萌附呈悔過字據姑存此批一件張漢泉狀請補傳四六圖地保李福隆由狀悉仰即邀同該圖地保李福隆到案候訊此批一件王耀純狀交案欵由准交此批一件徐翰卿狀請暫予中止執行由狀悉仰即遵照和解證舊將案欵繳應毋得藉詞延宕致干未便此批一件符寶森狀領案欵並訟費由准領此批一件陸秋餘狀請押追由據狀已悉此批一件游海濤狀領案欵由准領此批以上五月廿四日判决主文（簡易庭）一件判决薛應明籌與黄阿慶租屋涉訟一案（主文）原告人之請求駁回訟費歸原告人負擔一件判决袁穗生與葉公山遷讓房屋一案（主文）葉松山向劉通德堂租借上海新北門内安平路樓房兩幢應於本年舊曆六月初四日遷　原告其餘之請求駁回訟費歸原告負擔三分之一被告負據三分之二一件判决陳揚祚等訴儲鳳樓等貨欵紏葛一案（主文）本廳自民國十一年二月十五日關於儲鳳樓部分之即時判决維持之陳錫祚等對於許伯康之請求駁回聲明室碍後訟費歸儲鳳樓負擔（民一庭）一件决定范盛氏等與施子臣布欵涉訟不服海門縣公署批示抗告一案（主文）原批示撤銷本案應由海門縣知事依法執行 
　　批示一件許文良狀請執行由狀悉准予傳追此批一件倪雲來狀領收據由准領此批一件馬觀壽狀請飭傳原告由奬悉准傳原告來候訊辦此批一件姚文卿狀請銷案由准予銷案此批一件徐翰卿狀請暫緩給領由狀悉准予緩領此批一件朱洪生狀領證件由准領此批一件王際雲狀委張思　代理由准委任此批一件王際雲狀領租票由准領此批以上五月二十五日 
[上海地方檢察廳]  
　　批示林王氏據訴子克　將馬路旁環瓦筒幾只拾取賣與馮姓轉賣嚴姓嗣被原主查見報告警署將爾子拘押等情是爾子行竊爾自已明白至張金標有無串同誣報爾子搶案情事應俟爾子解案後再行核辦此批戴恆明狀悉案正偵查仰即知照此批陳子明狀悉准予上訴限七日内補具理由書以便呈送江蘇高等檢察廳核辦此批鄭阿懷狀悉案正偵查毋庸曉凟此批金啓仁狀票均悉准予撤銷此批王久香狀悉案關房屋買賣紏葛係屬民事範　所請着毋庸議此批談金福狀悉靜候偵查所請交保之處應毋庸議此批胡永懷狀悉爾是否拖欠房租純係民事問題候送同級審判廳判决可也本廳未便准理此批張阿有狀悉案已起訴候送同級審判廳核辦此批潘長江狀悉業於前狀明白批示矣如有不服仰即聲明再議以便呈送江縣高等檢察廳核辦此批賈王氏狀悉爾子賈王福等共同和誘張桂寶未遂情節業已質訊明確提起公訴矣仰即靜候審判可也此批顏永祥爾母投井身死業經騐明並騐明遍身僅於咽喉中有傷一處查係爾母用剪刀自戳所致北據狀稱爾母自刎其頸投井斃命屬實於人何尤至爾兄永林亦經騐明旣無受傷痕跡並據爾兄供稱於陰曆四月初二日被打如果身受重傷何以事逾半月不來請騐來狀牽累多人究竟是何居心着候一併查究此批張瑞和狀悉察經提起公訴仰即知照此批以上五月二十四日董狗凌狀悉爾前狀請易科業經據情聲請同級審判廳核辦應俟决定到廳再行諭知可也此批王黄氏狀悉爾夫拘押警區究係違犯警章抑觸犯刑事嫌疑候函致警局查明核辦此批金福福狀悉案已起訴靜候同級審判廳傳訊可也此批張阿有狀悉案已起訴應候判决毋庸多凟此批譚張氏狀悉本案候顧大榮到案核辦所請應毋庸議此批孫濃軒靜候訴辦所請不准此批沈鴻洽等查是案前據陳國穩訴爾挾嫌裁拐藉端抄搶等情當經批候函查尚未據覆兹又據爾訴警廳將陳小奎子釋放如果陳小奎子有誘拐嫌疑豈有不送案之理着俟警署覆到後再行核辦此批斐仲乙查爾妻經騐明左　僅有擦傷痕跡並供明本月已逹生產時期兹據狀稱於舊曆本月二十一日果遭墮胎等語計爾妻與劉成爭吵時期相距已有十日則其自然生產並非因傷墮胎更屬顯然至謂產子不育要求劉成抵命殊屬荒謬特斥不准此批陳漢章狀悉仰於七日内補具上訴理由書以憑彚轉此批江自述狀悉候派警提案訊辦此批林李氏狀悉案已起訴候送同級審判廳核辦此批以上五月二十五日 
 
 

Page 17

 
 
   
 
 

Page 18

 
 
自由談 
遊記 
[步行環遊全球記（三）] [  梅魂]  
　　第二日上午船長遣人來查票蓋定此室之主人愛迪生見室内有人暫臥也艙一宵今晨往詰船長查票人旣至謂余曰君票安在余戲彼曰汝告船長我無票之人也少頃船長來責余曰汝胡無禮乃爾余至此取下假鬍船長見余眞面目狂笑曰狡哉君也惜到船僅一人耳余笑指室内曰君負矣三人已同來船長不信入余室啓筐三人出咸不笑不止船長默默而去迨抵長崎共得五百元住逆旅中十餘日後金已盡所存祇一元以四人計之但能度一宵耳余等謀食乏術不得已仍居逆旅中 
　　好夢方回人聲嘈雜腹中奇餓饑火欲燒時余等已晨興余欲出售像片念及彼邦與我國之感情久成冰炭雖求之無益也余徘徊館内見廳中供一佛膽仰久久一婦人來手捧銅盤滿盛糕至佛前置桌上自去蓋日人多迷信此亦禮之一端故必先供而後食也余急中生智見婦去後卽移入臥室四人共食之食盡復置盤原處少焉室外談話聲忽起余出視之不知何事詢之再三日人告余曰糕偷去矣置糕婦見余與彼耳語可數分鐘余不知其作何語然以意度之當言置糕時嘗見余也余不待其言畢曰余見一奇事頃見一泥佛食糕日人諳英語者咸愕然繼現喜色婦亦眉目含春大抵以爲吉祥之徵也余見有機可乘遂出像片求售彼受而至婦處授余日洋十元並宣傳此事日本諸賽跑家知余善跑請一决雌雄余應之四人屢戰屢勝日人慚退余思久居無益遂北上至神户Ｋobe小住數日即渡洋至海參崴Ｖladivostok西北行逹俄境西比利亞Ｓiberia逢天旱田内麥色青青尚未成熟無處可購糧食遂食生麥一友因之得疾卒余瘞之哀哉征侣分飛矣然此僅小受創耳以後種種更數十百倍慘於今日也 
劇談 
[記新劇「一個非孝的女兒」] [  紹先]  
　　滬西振德女學校於下星期六假座寗波同鄉會開遊藝大會是日除幻術跳舞音樂影戲各種游藝外尚有該校自編新劇「一個非孝的女兒」（原名雲英家庭）係該校教員李女士所作由該校學生扮演記者以友誼關係於練習時得獲先睹兹特記其大略於左以爲届時往觀者作南鍼之助 
　　劇分八幕第一幕誠女第二幕開會第三幕被逐第四幕授課第五幕受騙第六幕求乞第七幕還家第八幕團圓扮演時間約三刻鐘 
　　劇中情節叙一女子名謝雲英者醉心新學說提倡非孝其言曰吾人之生本自然之作用父母養育吾人亦其應盡之義務彼頑固者受舊道德之蠱惑以父母生我鞠我劬勞如此爲人子者自當做牛做馬以孝敬之不亦謬乎遂創立非孝會徵求同志雲英父母屢誡不悛乃忍痛驅逐之雲英離家後托友人介紹入一小學校爲教員顧以學識淺薄上課時常受學生攻詰爲校長所辭退雲英旣失業寄寓旅舍中貴重珍飾典質凈盡而又遇騙房主怒其積欠房租久不支付又下逐客令雲英無奈徬徨歧途飢寒交迫不得已向一富家乞食爲二僕役所侮辱方詆碎間富家之女聞聲出詢雲英身世頗加憐惜勸其回家雲英亦深自懴悔乃由女遣人送歸時雲英父母思女情切互相艾怨以逐女一舉未免失之殘暴不期雲英突然蒞至悲喜交集焉 
　　劇中要角爲謝雲英扮演者係該校高材生廉女士女士年約十六七面目韶秀言語清晰表情尤佳當開會演說時志高氣揚不可一世形容時下新派女子可謂維妙維肖淪落後唱歌求乞抑塞悲凉則又動人憐憫其他扮演乞丐之三數女學生滾錢搶飯種種舉動居然畢肖下流社會人物以大家子女受數日訓練而能臻此殊非易易統觀全劇扮演者類能各稱其職届日開演苟不犯上塲忙病者必可獲觀衆之嘉贊也（未蓋章） 
雜錄 
[兒時雜憶（四）] [  陳家慶]  
　　青山一圍環拱全廬夏時纖月穿林綠陰如畫凉飇送爽溽暑頓消村人每挈榼提壼飲於山中醉而臥諸石上謳歌自 
樂每聞歌聲起父輒告余輩曰兒乎塵世勞苦水深火熱身未清凉愁燄又熾惟此間一片乾凈土孶孶黎民日出而作日入而息敦厚淳樸童叟無欺吾老矣掛冠歸來閱世較深覩彼號稱文明之齷齪都邑中好僞百出者與此有天壤之别矣兒曹身入桃源居此樂國宜奮勉求學葆其天眞也余等聞命輒爲悚然念將來入世其何以堪今何如乎處此軟紅十丈中誠不啻與鬼爲鄰追憶庭訓不禁感慨系之矣 
　　環梨娃塘居者夏夜恒携其家人泛小艇納凉水上其西有菱湖較深闊女伴多採菱其内紅藕花中畫船小泊白羅衫子襯以碧綃一握齊紈團圞如月誰謂鄉村女子無林下風耶 
小說 
[社會小說人間地獄（一一○）] [  娑婆生]  
　　第十七回忽掛先容五爺匍匐强書債劵稚子驚啼 
　　屠五老爺聽了胡福這句話頓時嚇得面如土色幾乎要從沙發上坍了下來賈大人忙道親家不必這様着急昨天吃了一場苦頭元氣大傷保重身體要緊銀錢的事彼此没有什麽說不開的况且究竟是一家人一筆寫不出兩個屠字來何用害怕我旣在這裏少停也可以替親家說幾句話正說到這裏只聽見樓底下客堂裏冬冬冬一陣搥板壁的聲音屠五老爺道你聽你聽又不知在底下砸什麽了凝神一聽聲響没有了屠五老爺和賈大人正在詫異忽聽樓底下天井裏有人高着喉驤喊道請五老爺下來這聲音乃是屠六老爺的聲音他向來在票房裏學戲唱黑頭的他喊起來的聲音自然愈加響亮屠五老爺聽了更是不寒而慄就是事外閒人的賈大人聽了這一聲也覺毛骨悚然曉得來勢兇猛屠五老爺忙問賈大人道怎麽辦賈大人道他旣請你也只好下去屠五老爺忙對立在房門口的胡福道你說就來了胡福便伏在窗口往下面道就下來了接著下面又喊一聲道請五老爺就下來罷這一聲比頭一聲略低些細聽乃是屠七老爺的聲音屠七老爺略抽幾箇鴉片烟所以中氣没有屠六老爺那般足此時樓上的屠五老爺只得慢吞吞的從沙發上立起來賈大人也陪著他立起來胡福見屠五老爺立起來腿子晃了兩晃曉得他腿底下没力便趕忙過來攙著一步一步捱著往房門外走忽然後房門一響走出來三四個女人搶著幾步將屠五老爺一把拉住說不要下去呀賈大人和屠五老爺皆吃了一驚急忙看時原來拉著五老爺的是屠老太太便和屠五太太另外那兩個劉海覆額眉清目秀面上雖有幾分驚惶之象頰上脂粉鮮明仍舊打扮得齊齊整整原來是五老爺的幾位千金小姐五老爺見老太太和五太太拉住了呌他不要下去五老爺急道不下去也不行屠老太太顫着衰老的喉嚨道你這一次下去還不被他們打死了嗎我看還是走晒台上扒下去俏俏的從後門趕緊溜出去的好這裏讓我來抵當我這副老骨頭就是給他搥爛了也不什什麽錢一家子大大小小還要靠你養你打死了怎麽了呢屠五老爺凝了一凝神道打也諒他們不敢打死我與他們也没益處他們也愚不至此母親可以放心賈大人從旁插嘴道姻伯母請放心這一層未免過慮了屠老太太見賈大人忙鬆手放了五老爺對他福了一福道親家老爺來我嚇昏了没瞧見賈大人連忙謙遜着屠老太太道這什事總要求親家老爺出力來救救他說猶未了樓下又是大聲喊道怎怎五老爺還不下來屠老太太抖抖的答道就來了就來了一面又急向賈大人道請親家老爺同他一同下去罷親家老爺不要離開了他要緊要緊說着要幾乎掉下涙來賈大人心想娘送兒子上法塲也不過如此慘痛呀心中也不覺凄然欲絶 
[餘瀋] [  沈桂淵]  
　　劉項相持數年未决卒至垓下之役大局乃定論者謂劉項之勝負一則用人一則自用結果用人者昌自用者亡今張吳之戰兩方之司令同兩方之兵力亦同而張之餉械尤勝於吳卒爲吳所敗者亦不出自用用人之範圍耳兵之勝負在將之謀勇而進退將領自必以勇謀爲主若以一已之喜怒愛惡爲進退實自用耳夫用人者集衆益自用者狃一見是勝負早决之戰前矣戰後之勝負乃結果耳 
 
 
 

Page 19

 
 
   
 
 

Page 20

 
 
常識 
　　（一）投稿本增刋者其材料除衛生法制道德經濟四項外增教育科學宗教巿政繼錄問答六項其語滲攻訐個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬甲種兩元乙種一元其願取酬者投稿時須署各蓋章於標題下（但署各不蓋章以不願取酬論）如登載一月後無人摘指其轉錄他稿者至隔月一日（陽曆）即可向本館取酬其領酬時之暑名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿　載時本增刋得酌量增刪其字句 
　　（一）抗稿不登載者原稿恕不發還 
常評 
[電鑽] [  老圃]  
　　顏黄門謂上書陳事起自戰國賈誠以求位鬻言以干祿或無絲毫之益而有不省之困今世所覩懷瑾瑜而握蘭桂者悉恥爲之顏黄門處濁世而猶有知恥之士可謂風雨如晦雞鳴不已者也昔商鞅挾三術以鑽秦孝公北魏有郭景尚者時人稱爲郭尖有李世哲者時人稱爲李錐此輩皆善鑽王安石當國奔競之徒一時擢用士大夫有十鑽之目王子韶號稱衙内鑽即其一也吕公著作相不多接士大夫惟談禪者得從容干進之徒往往幅巾道袍日游古寺冀邂逅之以自售時謂禪鑽此别開蹊徑近日以詩文投權門者往往作禪語見者或以爲不韵而不知其禪鑽也禪鑽者忍辱波羅滅也今之上書權門者又出新法以電報行之並載之報章每政權有轉移電報局必利巿三倍此法稱便宜蓋要人必閱急電即無顏黄門所謂不省之困一也電費雖不貲究不至黑貂之裘敝黄金百斤盡二也有此二便故爲當世名流所採用吾無以名之名之曰電鑽 
衞生 
[辟瘟球效用談] [  姚奎源]  
　　天暖了有一班人常喜歡在衣襟掛一個辟瘟球說是聞聞他的氣味可以免掉傳染瘟疫其實這辟瘟球是什麽東西有無免疫的能力恐怕用的人雖多知道的人却少就是這句可以免掉傳染的話也不過是人云亦云罷了或者是守着什麽臭毒番痧皆生於惡濁汚穢之氣的陳言以爲這辟瘟球有種特别氣味可以掩臭就以爲他可以禦防瘟疫這些話都是毫無理由的我現在習醫於此難安緘默所以特地做這篇東西報告大家 
　　辟瘟球的原料是Ｎaphthalium（石油腦精）化學的成分是ＣloH8是煤烟脂分溜時百八十度至二百二十度間溜出部分的產物並不是什麽樟腦（球名辟瘟已屬不當球名樟腦尤爲荒謬）有一種特别竄透性的臭味醫學上祇用爲防腐劑他的性狀旣然大略明白那末請再看下文 
　　疾病傳染到人身上空氣却是一條道路所以我們要避免由空氣傳染的疾病另外還有空氣消毒的方法可是在夏天發生的疾病空氣中並不能傳染（因爲如霍亂傷寒赤痢等細菌在空氣中不能活動）大都是由食物傳染的所以即使假定這辟瘟丸有空氣消毒的能力其如無毒可消何至於一到夏天那街上的臭味完全由有機物腐敗發生（夏天温度高腐敗旺盛故汚濁的氣味較冬天爲大）並没有使人致疾的能力由此看來懸掛一顆辟瘟球對於辟瘟上毫無效用很可明瞭的不過掛在身上解解汗酸味到是很好或者放在衣箱内驅逐蛀蟲到也不錯其實夏天辟瘟的妙法不外注意飲食清潔施行日常的衛生就夠了至於夏天衛生的常識此後本樣登載一定很多諸君隨時注意此地不能再說了（乙種酬） 
經濟 
[擬提午節筵資儲欵贖路] [  昌鳳]  
　　華會告成青島收回膠濟鐵路須籌欵收贖苟到期無欵不特失信友邦且將爲對方所藉口故近日救國之急務惟籌欵爲最要特欵從何籌亦一問題將問之政府乎政府方自救之不遑何暇及此將問之官僚乎官僚苟不剝削民財亦幸矣何望其他然則此鉅大之欵亦惟吾民自籌自儲之耳不揣固陋思得一法聊布如下願與愛國謿君熟商之 
　　吾國雖用陽曆商家大都仍用陰曆午節也中節也除夕也店中例有筵宴以酬同人之營藉聯東夥之歡相習已久意亦甚善然目前爲移緩就急計何妨以此筵資儲備贖路即以此儲欵之存摺分贈同人在店中對於此項筵資本在經常用欵之内無庸另籌在同人雖少嚼一餐而每年可得數元之存摺積五年併計將來尚可得一種股票亦何樂不爲在贖路方面旣不病民又不病商平空可得一大宗巨欵是一舉而三善俱備計無善於此者矣兹更將所得之數約計如下 
　　上海全埠及南巿閘北上等之商店約爲三千（約資本萬元以上者不滿萬元者不計）每店夥友平均爲二十人每十人坐一席每席約十元（連酒在内）每店兩席約二十元以三千店計之爲六萬元每年三節併計之爲十八萬元以五年併計之可得九十萬元益以每年六釐之利息當在一百二十萬元以上矣夫以上海一隅已可得此巨欵再推之各大都會各大商埠處處仿行則千萬元之欵不難操劵而獲豈非贖路之一大助乎愛國諸君盍亟起而提倡之亦吾民應盡之責也（乙種酬） 
[商業問題之研究（續）零購學（十八）貨物來源（八）倒店貨] [  吳東初]  
　　零售店中有藉收買倒店貨以做生意者進價非常低廉照碼打對折或二三折賣出仍照巿價往往獲利倍蓰因此致富者有之第買進時須具特别眼光熟悉銷路方無危險否則購入容易賣出甚難馴至資本　淺重演倒店之活劇至爲可惜 
　　大抵購買倒店貨之店家經手人專在巿面上打聽消息一聞某行或某公司行將倒閉若輩卽前往預定或當塲買來蓋其志在獲得便宜平日對於聲譽一層不暇計及故滬上如北京路一帶之舊貨店是即專恃收買倒店貨者也其他規模較大聲譽稍具之商店對於倒店貨鮮肯嘗試購買彼意爲維持本店之名譽計進貨之門路頗多不屑收買此項倒店貨殊不知商店之倒閉非必盡屬可羞其中有出於必不得已而施行此種不了了之方法者同行對於其存貨之出售首當審察該貨是否爲已店所需而能轉賣與人再如貨物之性質花様是否新式如果屬於新式則是别處亦是買此處亦是買又何必捨此就彼乎况商店破產需欵孔急存貨祇求脫手價值必極公道進貨人所求者乃在價值之低廉購買倒店貨有何不可乎但以折中辦法仍可不必在巿面專門打聽購買倒店貨如遇有相當機會非我去尋人乃人找着我實可利用其機會復加以詳細之審察當不至有影響於名譽之虞也 
　　所謂審察非僅限於貨况是否完美亦當想念貨值有無標準貨品之價值有二種一爲原價即進本是也一爲巿價即售價是也生意之賺錢在巿價生意之虧蝕亦在巿價何以言之巿價者表示買客之需要需要所包括者如欵式便利用途諸分子其中要以欵式與巿價爲最有關係倒店貨之買進其原價固須打折扣第折實後將來轉賣之巿價是否能高過折實之進價此層如果研究明白即可定能買與否此外似均係技節問題耳 
道德 
[人醉獨醒語] [  王祖文]  
　　阻碍我事業發展之仇人仍爲我 
　　世間澈底不信有鬼神者惟仗鬼神以騙財之人 
　　欲求勝人必先鞏固其不敗之基 
　　勉御華服以爲求體面人物者其結果必至不能保持其體面 
　　且待明日之一語實爲諸事失敗之母 
　　視事勿太難亦勿過易 
　　少年勿以久處順境爲福 
　　世間無壞法惟有壞人人壞則法亦壞 
　　紈袴子平日賤視勞工一旦落拓求爲勞工不可能 
　　世之最强暴者最陰很者其受創必較恒人爲深 
　　無奢望者終身泰然 
　　不問世事而以獨善其身爲善者社會寗少此人 
　　隔岸觀火而猶嘆其不烈者其人終必有絶援而殭之一日龜生無用然敗龜之版可以療疾人之生死無關輕重者直不如龜 
　　奸商販米濟敵無異直接的自殺 
　　不蓄其實力者將無中立之能力（乙種酬） 
教育 
[智識嫁妝之討論] [  SKS生]  
　　因世界潮流之影響使舊式之婚姻制度至於淘汰之地步自屬必然之趨勢於是所謂自由婚姻制者遂深印於我青年人腦筋矣 
　　此乃中國人知識進步之極好現象惟鄙人不得不因此有所忠告於父母女兒間者 
　　能享受自由婚姻之男女無智識者余敢斷言决無插足之餘地即有之在戀愛界說上未必能完全成立故要亨受自由婚制之權利者非受相當之教育不可 
　　父母之愛子與女其方法絶不相同而子往往在優先地位故子之受教育較爲容易而父母對於女兒並非置之不顧不過竭其一身之精力於嫁妝上耳是以女兒雖有志來學父母往往以不能負擔爲辭實則於妝資（數千或數百金）早已籌措甚則女成人而妝具已置備只待文定後迎親之期耳然女兒要求父母爲之求學於父母負擔上不無稍重惟女兒能明白了解要求父母以其嫁妝之資充爲求學之費將來出嫁時决不再要一切妝具父母可分期爲之付學費不致若出嫁時需大宗欵項使經濟上有所影響想爲父母者當亦樂爲也抑或父母能明智識嫁妝勝雜具嫁妝萬倍且更予以有力之效勞亦未可知也 
　　故余望爲女兒者犧牲其嫁妝改爲求學之費爲父母者不予女兒以雜具嫁妝而予以智識嫁妝如是則自由婚姻制更易普及而新家庭組織之新中國方有發現之一日（乙種酬） 
問答 
[渭卿問]  
　　敬啓者敝鄰滾水店中素畜烏龜常置水缸中前日忽有一頭脫去外壳該店以爲不吉卽投之河中迨鄰人得悉僉謂後日毒發萬分附近河水食之必斃是以議論紛紜莫悉究竟敬問海内高明用何法以治之 
 
 

Page 21

 
 
申報汽車增刊 
評論 
[鋼軌問題宜以修道路利交通爲目標] [  省]  
　　事有本末舍本求末計之下者也興辦長途汽車以促築路事業之發殿乃築路以利交通而交通爲本者也 
　　舖設鋼軌以速長途汽車之成長途汽車成道路未修交通所及限於鋼軌是所謂舍本求末之計也 
　　「目今吾國所最需者非一二條單獨之路而在互相聯貫普遍各地之交通脈絡也」誠哉斯言也吾願討論鋼軌問題者宜以修道路利交通爲目標否則舖設鋼軌自是省費尚有何討論之有耶 
討論 
[三論公共汽車] [  秦伯未]  
　　不論做那一椿事事前審慮愈熟事後進行愈易語云「三思而後行」正戒人家鹵莽從事組織公共汽車也是什様上期蒙旨顯君互相討論面面俱到心細於髮眼高於巓欽佩欽佩但中言路權問題旁徵曲引似屬無允許的希望鄙人方在鼓吹其速成明知其艱難若此然抱「有志者事竟成」之志不欲作敗興語以自懾懾人故言或無大障礙究諸實際同爲理想的進言之即同爲紙上談兵罷了因爲主權操諸他人之手吾或難之彼或易之吾或易之彼或難之固萬難臆斷鄙意欲從事者不如即向工部局一詢可否以决行止較爲直捷母使狐惑滿懷欲前忽却什也是根本解决的方法哩至於建設在内地鄙人極表同情但就上海南巿而論適宜的地點很少非街道狹小不平即與電車營業有妨礙終不及租界的完美奈何經濟問題以電力車爲合算此言誠然即鄙人起初亦曾慮及不過正在發展汽車事業似不宜遽爾改變以增汽車發展的反抗力况電力車安置等手續畢竟覺繁瑣麽所以管見還是以汽車爲相當咧（乙種酬） 
[論上南長途汽車路舖設鋼軌之利弊] [  旨顯]  
　　上南路决議舖設鋼軌後四月二十九日本刋載秦君伯未之「對於上南長途汽車之管見」一文五月六日又見穆君抒齋之「對於上南長途汽車鋪設鋼軌之管見與南確」一文本報記者同時又作一評論然未加論斷於是此路應否鋪設鋼軌成爲極堪研究之問題所關於地方與經濟者非常重大鄙人一得之見謹陳於左以質高明 
　　今先言設軌之利 
　　㈠車行軌上其阻力極低丨路面與車輪間之阻力視路面之式様及車輪之搆造而異阻力之大小常以每噸車重所須牽引力之磅數計之例如載貨五噸之汽車空車重約五噸貨物重五噸共重十噸若行良好之路上須五百磅之力方能使之行駛是則車之阻力爲五百磅每噸重之阻力爲五十磅兹將橡皮汽車在各式路面之阻力分列於下 
　　柏油路面每重一頓生阻力二十磅 
　　磚塊路面硬而佳者二十五丨三五磅 
　　良好碎石路面三十五丨六十磅 
　　硬卵石路面五十磅 
　　軟劣碎石路面七十五磅 
　　尋常泥路百磅 
　　鄉間散沙路百五十磅 
　　路面散沙積厚三寸者二七○丨三百磅若汽車之輪改裝鋼篐而行鋼軌上所生阻力每頓車重不過十二磅左右如是則載重相同之車在鋼軌上所需之機力祇及橡皮輪車上碎石路面上四分之一而已機力小則摩托小而燃料大省此則舖用鋼軌最大之利也 
　　（二）車之修理費减少丨橡皮輪價貴而易損輪胎之耗費約佔全部開支七分之一今代以鋼輪此項費用降至極低又阻力小而摩托輕所發之力亦較小機械之損傷必然較微機件修理之費自必較少 
　　（三）可用重大之車丨鋼軌之承重力强車之重量與容積均可超過尋常道路上之汽車又可掛多輛之隨車凡車愈大愈重者則其每噸或每客之運送費用愈省譬如有客六十人尋常需二輛白斯載之今若代以能容六十人之較大白斯則後者之費用必較前者爲廉此屢試而屢驗爲世人所公認者也是以近年以還汽車之容載日趨龐大第爲道路之承重力所限不能太過今設鋼軌可用較重而大之車亦極合經濟之道也 
　　（四）養路費少鋼軌一經適當之方法舖設後極耐久堅固每年每里之修養甚是低微至於道路視乎所用之材料與築法而有高下橡皮輪分二種（一）中空盛氣之輪胎大抵裝於輕小之汽車行駛路面無甚大害（二）實質輪胎其價較廉重大之車均用之其毁損路面實具極大之能力而尤以舊敝者爲最甚車輪毁路之作用由於駛行時所生之「衝擊力」所致「衝擊」者卽因衝動時驟遇高低不平之處面發生之撞擊也此力之大小與車之速率有關道路工程家咸認此力爲毁損路面之最要主因去年美國人士悉心研究舉其所得謂一實質橡皮輪車在每小時行十六哩之速率驟遇一寸高之阻磚物其「衝擊」於此物上之力最大者爲車輪定重之七倍平均四倍例如一車輪所受之定重爲六千磅則最大之衝擊力爲四萬二千磅矣路面之高低不平至一二寸者時不能免而遭此非常可驚之「衝擊」力其損傷之速可以想見而修養之費不能不鉅 
　　㈤不間斷的可通丨一年三百六十五日中無時不可通車道路則常爲雨雪所阻而不能通行吾國所成立之各路聞每經大雨後數日不通此層關於公衆及商務上影響甚大亦不可忽視者也 
　　其餘如可免碰撞肇禍鄉人易於趨避等利益尚多於經濟無大關係不贅 
　　次言鋪設鋼軌之不利 
　　㈠建設費昻貴丨鋼軌之鋪設工程大而材料貴故每里之造價高軌道之下須有三和土或同等堅固之基礎否則用枕木或三和土條横墊軌道下俾車軌所度之重得以分散於基土之上正軌之外須多設分路以便車輛之停止與等候是以鋪設鋼軌水僅二條頑鐵而已其餘之工程正復非鮮上南路預算每里僅四千元實極低廉誠恐將來實費不免遠逾此數尚望穆君將所用鋼軌之重量及鋪設之方法詳細宣佈之也 
　　（二）祇適用於特製之車輛車輛在道路上可通行者種類繁多大小不等若設鋼軌惟公司特製之車方可通行他種車輛一槪屏起否則亦祇能在旁無鋪面不平整之泥路上行駛而已若鋪路面則各種大小不同之車均可採用以應付各種不同之需要 
　　（三）不易推廣普遍目今吾國所最需要者非一二條單獨之路而在互相聯貫普遍各地之交通脈絡也現下所進行之各路暫各自爲政將來必須連接成一大統系方能盡其用以利民生又必須逐漸推廣分築支路以遍及於各地苟甲路獨設鋼軌與乙路無軌者相接彼此車輛不能互通而多一改裝搬移之手續又甲路因營業發展勢必逐設支路然而鋼軌之費巨而支路之生意少勢必極難推廣至於道路即無此弊正路上車多用堅固合宜之材料以築之支路上生意少用廉料以爲之是以易於推廣可期普遍 
　　（四）貨物不能運到其目的地上南路之設所以便利交通振興實業也將來載客之外運貨必爲極要之責務甲克運輸年盛一年其最便利之點則在乎能自甲處門口直送乙處門口而無停滯及轉移今以甲克行鋼軌則此項優勢幾至完全失却而爲運輸之大不便上南路通後果如穆君所期各種工廠必須次第設立於是貨物出入自必不少然則各廠均能在軌道之旁乎抑各廠均能將接一軌以逹正路乎若不能則廠屋與軌道之間必不免一番搬駁之勞耗時傷財甚不經濟此項流弊之重輕則視乎貨物之多寡爲衡 
　　（五）等待費時停止不便若設單軌往來車輛必須在义路上等待頗廢光陰客車本須頻頻停止以上下客人尚非大不便惟貨車則本可一直送到亦須一站一站等候旣費時間又減低車輛之功效殊不經濟又貨車不能任意停止於路旁而必須至一定之停處方能卸裝物品設貨物起點與終點在二站之間則非不能送到卽送得太遠過與不及均屬徒勞此種不便殊不難想係得之也 
　　以上所言不過分陳利弊至於上南路應否設軌則視乎利弊之孰輕孰重欲權衡其輕重則不僅關於目下浦東地方特殊之情形且關於將來工商業發逹至若何程度并其發展之遲速鄙人無此特殊之經驗不可妄下斷語卽使熟悉其地情形并曾深加研究而下一判斷其所斷是否確當又視乎其識力之高下目光之淺深是以此問題之究竟目下似無人能知其眞實須俟做出來後吾人才能得一番之經騐以解决其他與此相似之問題而或能切當（乙種酬） 
[論秦伯未君「論朱貞白應設鋼軌之吾見」] [  朱貞白]  
 
 

Page 22

 
 
上期汽車增刋載秦君論鄙人的論文一篇說鄙人所論的「都是小害不必作大部題討論」而自謂是「將小害一齊抛却專把大利來講的」這種話恐怕有些武斷嗎 
　　「築了鋼軌那未只有長途汽車好走」算是「大問題」那麽吾先要請問秦君可曉得舖設的鋼軌是陰軌（像電車軌道）還是陽軌（像火車軌道）這一層穆君也没說明鄙人不敢武斷想秦君是一定曉得的了一定曉得是陽軌了倘若果然是陽軌呢那麽秦君所謂「祗有長途汽車好走」的「大問題」也許會發生然而吾以爲也不至如秦君所慮之甚（見下）倘是用陰軌呢地麽秦君的所謂「大問題」恐怕就要不成問題麽 
　　秦君說「難於載重路身易壞灰塵易颺總關建築的不堅實所以當以堅實道路爲第一」這是略具智旘的人都能彀知道的但不知秦君所主張的每里二千餘元的石片路是否可算堅實的道路 
　　吾說堅實的道路不是單靠張嘴說的是要拿鉅欵來築的道路越要堅實所費的錢當然越要大惟是同樣堅實的工程因所用質料的不同價格也有高低建築道路者當然要揀價格低廉而堅實一様的去做又同様堅實的工程而質料不同他的利害也有大小建築道路者當然要揀利大害小的去做若鄙人的主張鋪鋼軌就是依這兩條做根據的 
　　秦君主張用石片築路說他的「大利」在「價值稍賤」「汽車都可在上邊自由行動」他的害處不過「不優美」罷了果「將小害一齊抛却」不論所以粗看之確像利多害少殊不知石片路不能承重即輕量之汽車人力車馬車等可以行駛而不適長途汽車之用那就不成其爲長途汽車路了 
　　况且石片易於破裂易於潮濕（不易吸水之故）易於動摇一經破碎動摇便要高低不平從前上海城内的石片路就是如此那不但長途汽車不能走其他車輛秦君所謂「可以自由行動」的這時候恐怕也就不能像他的意思自由了價值雖然便宜而不適實用有何貴呢他的「大利」更何在呢 
　　築了鋼軌（陽軌下同）『祇有長途汽車好行駛』這句話恐也未必别的車輛不能像不設鋼軌的自由則或有之鋼軌上當然只有長途所車好行駛鋼軌旁邊難道不可以行駛别種車輛嗎 
　　至於鄙人所說『煤屑路灰塵易颺』是說煤屑路比其他的路灰塵容易飛颺並不是說煤屑路要颺灰塵别的路不會颺灰塵而秦君把『易颺』當做『飛颺』那就失却比較的意思了 
　　秦君說『利害有大小』就是害也有大小如灰塵飛颺是害各種路都不能免而煤屑路更易飛颺就是他的害大了舖了鋼軌車在鋼軌上走灰塵飛颺得可以少些這就是大的害小了利大害小是要往利大一方面走害有大小當然要避大就小的鄙人之不贊成煤屑路就是爲他害大的緣故贊成鋼軌就爲他害小的緣故 
　　又如『軌道兩旁工程可以稍遜』一語吾並没說軌道兩旁任他去是說軌道兩旁的工程比舖軌道的地方可以稍微次一點看『稍遜』兩字便可明白了 
　　秦君說這件事『非淺近的目光所能解决』難道目光淺近而又自以爲所論是大利的人所可武斷有麽世不乏長於路政和熱心路政之士當必有公平之判斷（却酬） 
[廢止汽車軌道之商榷] [  仲天]  
　　提倡汽車之聲洋洋乎盈耳哉然於汽車路則尚在討論之際有主張築煤屑汽車路者（長途）蓋以省工程節金錢更可救燃眉之急有主張鋪長途汽車軌道者蓋以路堅固耐牢用之故也然此主張各有所長亦卽各有所短至於孰優孰劣吾人不可得而知也如我所見則長途汽車軌道終不若煤屑長途汽車路之爲妙今以廢止汽車軌道之商榷聊貢諸同志之研究 
　　㈠根本解决近來所築之長途汽車路往往不能耐用蓋汽車行後有變爲小漕者有變爲低窪者行車頗感不便而汽車亦易損毁於是主張鋪汽車軌道以避險阻不知路之所以損毁者非路之眞損毁乃築路之不能熱心敷衍了事有以致之也噫根本不固焉能持久若築路時辦事者終日監視則小工自能勤懇鋪路不致東張西望時作時輙一若無意於築路者（二）崇賞小工小工一經工資從豐諸事優待則必專心一志向之用六分之力者今則用十分之力矣且擇小工之愈勤者及築路之尤鞏固者更宜懸賞無非引起彼等之興旨使能聽從於人若是而行吾想築路小工定能日多一日人旣多則築路自能競爭旣競爭則路豈有不鞏固者路旣鞏固然後足以持久旣持久矣亦何必鋪汽車軌道爲况軌道之價值千倍於築路之費工程亦干倍於築路與其耗巨欵廢時日曷若鞏固道途之爲妙矣 
　　㈡阻止行人未設軌道汽車路之前面積廣大行人頗受其利若一設汽車軌道則固有之地位不免爲其佔小旣佔小則兩旁行人自感不便若當婚喪喜慶之遊行及輸運貨物之時則汽車難免肇禍即不肇禍行人必致擁擠而交通亦以阻止如是則長途汽車軌道徒供汽車之來往於行人何有哉此應廢止汽車軌道者二也 
　　㈢不能開駛多數汽車長途汽車路雖云狹隘然至少有二丈之寛闊同時可行二三輛汽車旣不致坐客擁擠等候失望復可發逹汽車事業若一設汽車軌道則旣不能並時行車抑且減少車輛於乘客旣受其困而汽車營業難免縮小蓋行時有定好車輛有限也再欲發逹汽車尚可得耶此應廢止汽車軌道者三也（乙種酬） 
[規劃汽車路線提議] [  秦伯未]  
　　電車傷人畢竟不若汽車的多那是什麽緣故呢因爲電車依若軌道而進他的路線一定行人就好去攘避他若是汽車則自由行駛渾無規則行人殊有顧此失彼之虞然而汽車萬無築軌的道理鄙人因此想在車輛輻輳行人稠密的地方若南京路公館馬路石路等路上劃平行的兩紅線或黑線兩線之距離以兩車能並行爲度其間作爲汽車行駛範圍行人除越過外切勿擅入線内什様在汽車可有一約束行人的危險也可减輕些了但是實行二字也非常困難蓋道路堅固一時頗難劃線最好像長途汽車路上於兩旁各留出三四尺餘地竪以短木貫以鉛絲以便行人來往兩線間通行汽車所費不多危險可少不妨作初步的試驗哩鄙見如斯未識當否 
 
 

Page 23

 
 
   
 
 

Page 24

 
 
專論 
[築路之良法] [  嵩生譯]  
　　建築道路貴乎平坦瀉水尤宜迅速使汚穢泥濘不致阻滯方能行路輕便精神舒爽故於造路之先不可不詳加考察大槪進行手續可分爲三大部 
　　㈠定路線㈡築路基㈢舖路面 
　　建築道路之第一步當有磚石之層牀此層牀宜視路之寛廣而定所築之路宜平且直或有時遇小山聳起則削平之谿谷則塡塞之傾斜處宜减少彎曲處則愈廣愈妙且不論何地最宜在高處築路因其可使兩旁排水極易路面不致泥濘也 
　　築路之第二步爲建造路基及預備路面之底層排水爲築路根本上之最要點惟亦不可過於廣大大半道路之不堅由於路基之不固及排水道之不適宜惟現今趨勢如路面堅硬對於排水道往往不十分重要故於各種已成之路調查之其結果爲其路終易於破壞每年修費爲數頗巨 
　　建築路基之法頗多最要之點宜有排水道排出水量使之乾燥惟排水道與下列三事極有關係 
　　㈠氣候㈡地位㈢泥土 
　　㈠氣候關係不外乎雨雪之類築路者宜有降雨表測知平均每年有水量幾何然後分配排水道而乾燥之 
　　㈡路面宜根據地形學而考察該路四週之地面 
　　㈢泥土成分如富於粘性或同性之結構當保留有餘之水量然後再用人工以排水器排出凡地下之水宜與路基面之水成平線如路基在平線之下則路常覺潮濕故宜漸次流出排水器之價最廉方法最善者即用瓦管或水泥管此管之大小當視該路之水量多少而定并宜安置此管於地下水平之下面以阻止水之逹於路面普通所見者常放此管於路邊 
　　在路面溝渠之下約二英尺半至三英尺不等放此管時宜成直線而平凖如築路於小山之旁則排水器可裝於路之一邊并須在無山之一邊如是可阻止地面之水在路上流行再如地面無微隙則石子或煤屑首宜鋪設上面然後再安放水泥管使路面之水易於流下而入此管大半路面排水器即路旁之溝渠用以防不時之大小惟此種方法溝渠宜清潔以便於瀉水 
　　建築路基如遇青草蔓長之地宜用犂鋤以刈去之犂鋤之大小及種類宜視用度而定 
　　凡所築之路如不過一百碼則用小號掘泥機如在百碼以上或五百碼以下當改用大號裝輪掘泥機蓋裝輪掘泥機輸送旣便裝泥又多惟此機内部轉動較難裝載不便是故路之短者不必應用斯機也尚有一剷式掘泥機（ＴheFresnoorBuckScraper）形式上與小號掘泥機相同其内部稍廣而深則反不及因其能剷掘泥土較利較多故名對於削平粗路修築溝渠及剷掘底泥尤爲合用美國所用滾路機約分數種自五噸至十五噸均用煤氣或蒸汽以駛行最盛行之一種爲十噸三輪煤氣式因其結果優良故採用者衆 
　　路基已成先用滾路機滾之柔軟處則塡實之然後再用滾路機直至光滑緊密預備鋪石子時始止路基上所用石子當採用上等質地者則其堅强之性可以抵禦各種重量質地旣檢定石子之大小宜亦酌定在美國常視地方之宜否而應用各種石子雖石子不能同様大小惟總以小者爲佳平常所用約三英寸尋常石子路其建築方法多分層次至層次之多寡雖無一定然常視其境地而定奪焉滾路時宜注意路中及路旁之高低大槪路邊較低以便水易於流入兩旁溝渠路漕之深約自六英寸至八英寸如在六英寸以下則石子難以塡舖又如石子過八英寸則滾路機不能滾及造路最下一層之底層石子其大小自一英寸至三英寸不等層厚至多約六英寸然後再用灑水器播灑其上其容量自四百五十至六百加倫於是再用滾路機使石子結實石子上面以四分之三英寸之細篩篩出之細泥舖至二英寸厚之層牀同時用滾路機使底層堅密上層復舖以較小之石子（一至二英寸不等）仍如前法灑水滾平然後再舖最上層以四分之一細篩篩出之泥沙舖其上斯時又須灑水滾平待乾即成如此道路可經久不壞修費因之而省故凡築路者均宜起而研究也 
[滬太長途汽車公司亟宜改良之管見] [  須家珍]  
　　吾國長途汽車之事業近年以來蒸蒸日上通都要隘已在籌備或進行中者不下十餘處所謂已由理想而進於事實矣維初創之事業其理想與事實每有柄鑿不入之弊偶一不愼易歸失敗世之大事業往往如是豈僅長途汽車公司已哉長途汽車公司爲交通事業中最重要之一部若初辦之公司即陷於失敗則國人對於是項交通事業其將盡抱悲觀勢必至無人顧問而後已珍殊杞憂焉微聞滬太長途汽車公司開辦將半年第一批之資本三十萬已用傾矣現在續招之二十萬當局者對於支配問題亦甚困難兹珍據彼乘客所述股東所談調查所得種種亟宜改良之處以其最要者草就數則如后以供該公司進行之參考也 
　　（一）重砌道路道路爲汽車公司之命脈其重要可知當該路開始工作時記者適主任新吳淞報曾稍舒管見評論及之以該路之工程師職務付諸寶山縣清丈局之清丈生所謂造屋而請　桶匠此根本之缺點也現在欲重新砌造則爲數甚鉅即以最低之價值每里二千元計則六十里之長其費已逹十二萬若石片路也水門汀路也柏油路也更非廢此區區二十萬所可成功此六十里長之路鋪砌鋼軌無論矣若聽若自然不持天雨時不能行車卽平時載量較重之車不能行駛咫尺當時預算用以運輸貨物之計劃徒付之夢想耳顧重砌道路勢必停止營業而現在公司之開支甚大豈可有長久之時期已坐耗哉若不重行砌造則僅能運送少量之乘客於公司收入之力仍不能殺支出之量今欲限制造費又欲節少養路費且須急於開車之需者以記者觀之其維仿效上海英法租界黄浦灘路與愛多亞路用鑿光之石條砌成其寛之距離一若車輪之廣宛如火車與電車之有軌道如是不特現在造路之費有限將來養路之費可節省即平日車輪之橡皮胎上可節省多多按彼工部局砌造石條路之用意亦無非使重量之車輛行駛其上者不致損壞道路以隨其保護道路節省養路費之目的耳 
　　以石條路之價值論每條約長三尺連工以最重之價值論每條約一元每里不過千二百元則六十里之費七萬二千元可矣 
　　（一）添增車輛長途汽車之事業方在萌芽乘客之有增減此意計中事也故車輛當多爲增添一以防在行駛中之汽車有所損壞一以備乘客過於擁擠之時即可立予更替或添加不使乘客稍有缺憾也至於車輛雖宜求美觀與堅固爲主然雨天之時最易損壞以摩托之構造最複雜而顯露一遇灰沙則全機立時停止爲公司經濟計上等之車輛在雨天時或路上泥濘時不當行駛可以較次之車輛若福特卡ＦordＵar之類代之雖乘客較之坐於上等車輛不甚舒適然損壞之時則成本實减輕不少也 
　　（一）設置路警當該路開始建築之際以侵占民田太多致鄉人嫉視甚深至今羅店一帶愚民尚有欲拆毁該路之懷恨故路警之設實爲不可少且路警非特可監視鄉人有拆路或拔樹等損路諸舉動而已當汽車將來時鄉人有徘徊於路上者得路警批導之力可以免去危險卽乘客之上下車票之出賣均賴路警之力以維持秩序不特此也於天災之後路警以地叚之關係可得較確之報告以便立加修理不使車輛與乘客稍受意外之損害其他若管理清潔偵察扒竊和解紛爭均可責令路警負完全責任是路警之設置不可少緩者也 
　　（一）建設車站該公司所建之車站都係木棚若劉行等處更以茅篷爲之其簡陋可知無怪該處人士譏之爲騐屍塲也願公司經濟稍裕之時即行翻造而於乘客休憇室月臺男女厠所等更當亟謀建設蓋無休憇室必致乘客等候路上致生危險無月臺則上下車之乘客必形雜亂不特延誤規定時刻且易釀成種種危險無厠所則乘客必任意便溺於女客更多不便此所以急當分别建設者也（未蓋章） 
汽車消息 
[節省修費之安步機]  
　　美國最新發明之「安步」機（Ａmbn）專爲檢騐各種汽車而製此器如與汽車上之電箱（Ｂattery）或馬逹（Ｍotor）相接能立如汽車全部機器之情狀　　　　如修理者即能預知修理費因之可省　故美國各都巿汽車公司之備有此器者無不稱便惟此種省時節費之檢騐機器上海本付闕如兹聞本埠新大沽路美商迪新公司已運到「安步」機全部並聘定美國汽機學工程師專司檢騐及修理汽車事務云 
 
