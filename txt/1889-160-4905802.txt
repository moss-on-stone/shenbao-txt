# 1889 - 160 - 4905802

 

Page 1

 
 
[添請姑蘇訪事友人] [  申報館主人啓]  
　　本館向有人在姑蘇採訪新聞推念省會人烟稠密聞見較多一人耳目恐有未周擬再添請一人在蘇訪事有願賜教者祈先示新聞數則書明住址寄交本館一俟擇定卽當專函奉訂特此奉布惟希雅鑒 
[招請金陵訪事友人] [  申報館主人啓]  
　　本館向用金陵訪事友人近巳自行告辭現擬在金陵另請友人採訪新聞有願俯就卽希先示新聞數則並書明住址寄交本館以憑採擇合意者卽當專函奉訂不合意者來函恕不作答以免煩瑣特此布聞 
[發售小題觀海告白] [  點石齋啓]  
　　本齋　有大題觀海初二集之刻可謂綜制藝之精粹集文苑之大成矣而小題獨無美備之選尙爲憾事今又廣搜博采延聘高才愼加遴選偈文一萬五千首與現行之小題文府等刻無一犯重所以絶雷同持風氣也分釘廿本價洋十二元準於十五日出售上海在南北申昌及抛　塲點石分局外埠則向各分局購取可也此佈 
[點石齋售書啓略]  
　　經䇿通纂○是書蒐羅宏富取用不窮購此應試可　　辦然門徑非由　　臨　　易張皇預置案頭隨翻隨讀則臨用之獲益更多而人　我　矣今定碼洋丗五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文準○　文一萬五千首其中冋無陳作而特搆者不下萬首新頴美　無　於此碼洋八元○五鳳機試帖○得　一萬二千首塵喪土飯槪不闌人碼洋一元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能盡載本埠外埠俱有分鋪士商就近購取可也此佈 
[錄金少愚先生論浙省鹺政書後]  
古今來稅課立法之至可議者莫如鹺政而鹺政之至可議者莫如浙省溯海濵之區地都磽瘠農利不興惟魚鹽是賴此蓋天地自然養人之道當春秋之世地不一制民不一王管子仕齊齊轄東海産饒魚鹽富國之術舍此安圖故爲之設閭閣招商旅通有無之貨財因而榷其稅民與國無不利也然原其當日情形不過如近日之通商口岸取稅於關市釐定稅則而巳若進出銷售多寡遠近仍聽民自爲非有額引也非有地界也非有官爲派買派賣也秦漢以後列國不建天下一家凡布帛叔粟民用所需俱準民間自通有無不分畛域雖烟酒損民之物尙一例榷稅通行並無禁令何獨鹽之一端不凖民爲若論國課有關何不可編諸地畝同於農征諸關津同於商何必專設鹽官另立制度多糜費而艱民食耶查鹽在當地權其人工物力之值每斤不過一二文近時國家實課所得每斤不過六文然則巳課之鹽每斤亦不過七八文耳今詢商家行運寳在成本每斤必在二十文以外何也曰運使費也曰分司費也曰塲費也曰局費也曰簽派費也曰領票領引費也曰指認費也曰查騐費也曰截角費也曰監掣費也曰督銷費也曰巡費也曰添巡費也曰恊巡費也要無非借事生事因弊立弊以圖養活官中之各項閒人耳於是官鹽之成本日增發價日貴民之願食私者日多私梟遂得以厚利蓄衆之勢以侵官蓋官私之不敵亦已久矣然他省之私尙出於官竈官池不過分别有課無課而於地利物性尙未背謬若浙省則官設塲竈儘多已淡之地遠道載滷勉强煎熬而曰官鹽岱衢兩山地當鹹潮入板　晒卽成巨粒乃曰私鹽禁天地之自然就人力之强成雖管子復生能爲力乎而况岱衢地非異域民非化外以該地之産養該地之民正可因而治之不然又將使其民何以爲生哉或曰減價敵私巳行之矣余曰減價而不减費如商家之成本何减費而不裁官如衙門之用度何或曰集欵收私巳行之矣余曰所産百所收十已難濟事而况所集之欵未必盡歸所收之用不過變局更名仍養官中各項閒人而巳我故曰欲裕課必盡裁鹽官欲通商必盡弛禁私若移竃遷商裁費减價特權宜下䇿瞻顧目前無益大局然卽此已難實行况其他哉豈非常之事必待非常之時耶以上浙江金少愚先生所著雜論之一張君小唐郵寄見示其所論殊爲確中時弊少愚先生經濟之學極爲講求實爲天下第一有心人昔年會文正公最爲賞識每論及時事暢所欲言滴滴歸源刀刀見血此萹尤爲義憤一腔寃詞滿紙讀之覺浙省人民寃沉海底聲淚俱下不能終萹吁光天化日之下尙有此等寃抑莫伸者是可異也署蘇撫黃子壽中丞近日奏辦奉賢紅廟一案其中情弊洞見癥結先叅後辦大快人心然自宋張乖崖而後辦鹽政而稱善者有幾人哉余則以爲非鹽政之辦理無人實則鹽本無事乎政鹽之出於海亦猶米糧之出於土米糧爲百姓養命之源國家則徵其常稅而一切種植販賣皆聽民之自爲其有以田産作買賣者不過一紙稅契此外官不之問有因此而爭者官則爲之斷之鹽塲何獨不可如此耶鹽之爲物旣出於海則濵海之地始有鹽户鹽之有待乎煮猶米糧之有待乎種也於出鹽之處户有幾人灶有幾户一一群查而登記之酌其出數之多寡折其中而定稅焉此外官皆不之問一聽民之自爲無論運往何處並無禁令並無界限如此則於國家鹽課仍無所缺或反有所增而鹽政一官仍由督撫帶管而外一切鹽務中人員悉可裁去此外巡鹽之砲船勇丁鹽捕差役更無論矣約計國家歲入鹽課銀若于悉就出處徵足或以爲簡則簡矣恐灶户等貧苦者多稅課不免欠缺又將奈何然不必慮也地丁錢糧比户徵之其中豈無貧苦小户不能全完之時民欠固在所不免然究欠者少而完者多且又有一法於此海之煮鹽猶田之種稻佃户胼手胝足其貧苦何嘗異於灶丁而官府徵糧則固不徵諸佃户而徵諸業户業户不能少有蒂欠也若以此法行之於鹽務則亦斷無不完之稅課盖聽民自爲則民之視海亦將如田此業而彼佃有鹽池者業户執其業灶户供其役灶户如佃户鹽商如業主彼此相安稅課無缺從前積弊可以一掃而空之天下之快事孰有逾於此者哉嗟乎有鹽官而後私鹽多有鹽政而後鹽務壞是豈獨浙省一處爲然凡出鹽之地無處不然議網議夘攺票攺引雖亦未嘗非彼善於此然究皆末務而所謂握要以圖者卒無善䇿不亦大可慨歟因錄少愚先生之論而推廣言之如此先生有知其亦以爲然耶否耶 
[本館接奉電音]  
　　昨接在京友人發來電音有本月十五日　上諭一道敬謹譯登○五月十五日奉　上諭前因京師入夏以來雨澤稀少業經設壇祈禱朕迭次親詣　大高殿並　宣仁廟等處拈香派貝勒載瀅等分詣　時 
 
 

Page 2

 
 
應宮等處拈香旬日以夾濃雲密布風色漸和雖經得雨尙未深透現在節逾芒種亟盼渥沛甘霖允宜再申虔禱朕於本月十八日親詣大高殿並宣仁廟拈香仍派親王本格詣覺生寺拈香時應宮着仍派貝勒載瀅昭顯廟着仍派貝勒載㴻凝和廟着仍派貝子奕謨並着仍派親王凱泰詣黑龍潭拈香大高殿覺生寺當川住宿並輪班住宿上杳行禮仍着原派之王大臣等敬謹將事欽此 
[螭陛薰風]  
　　正紅旗滿洲固山應領五月季兵丁甲米經户部劄由儲濟倉開放該旗印務叅領等禀請本管都統額筱山相國訂期赴倉領米當蒙諭訂於十二日前赴該倉支領刻由固山備文知照該倉監督等届期開倉以便領米○調任江蘇巡撫剛子良中丞毅携同官眷於本月初五日抵京卽住阜成門内錦什坊街學院胡同本宅當具安摺二分膳牌一隻於初六日夜子刻差弁賫入南海分交奏　官車機處呈遞中丞於初七日五鼓吉嚴趨詣西苑門備見由樞垣傳令中丞於第二起入覲天顔中丞謁聖時先免冠磕頭謝調任恩次將晋省利　略奏上垂詢數語中丞據實覆陳上頷之中丞退值後卽赴各當道邸宅拜謁據聞中丞抵蘇履新約在桂子飄香時候緣請訓前尙須告假也○兵部行文各處稱郡王銜多羅貝勒載濂門上應行添設司儀長一缺照例由廂黃正黄正白三旗之二等侍衛雲麾便副叅領前鋒侍衛副護軍叅領中保送揀補相應行文各處卽於以上各員中擇其當差年久老成穩重者保送一二員卽日咨覆以憑揀選○前南苑郎中舒林之子内務府員外郎濟順以伊父在任時於南苑中自行建蓋大小房屋九十餘間伊仰承父志情願捐輸呈交神機營俾作駐兵之用藉伸報効之忱不敢仰邀奬叙等語禀請管營王大臣批准賞收聞各堂憲據情禀明醕邸准其將房捐歸本營收用雖據聲稱不敢邀奬然未便没其微忱擬奏請賞給護軍叅領銜以昭激勸○前湖北學政在籍翰林院編修王念堂太史文在以蘇院旱災需賑甚殷捐銀五百兩交由晉撫轉解蘇皖以助賑需曾沅甫制軍以在籍編修軫念隣災慨然捐助未便没其好善之忱援前學政編修顧雲臣捐賑加銜成案專摺入懇恩施奉硃旨王文在著賞加五品銜欽此○京西北海淀地方某當鋪於上月下旬紅日西沉時突有數百人入内搶刼爲首者若大老官模樣衣冠濟楚至該當門前下車隨後穿號衣者數十人陸續入内具時當中人莫訝其故面面相覷俄婚二百餘人擁入將首飾衣服銀錢搶掠以出鋪中人不敢與較任其携物而出以大車載之如飛奔馳去後查知所失約值數千金當大老官甫到時有某兵詢其何爲手下著號衣者答以奉官來此非汝所知某兵信之遂不細詢盜遂得以公然搶刦此所謂順來逆去者也○初九晨有皖省差弁恭賫黃綾匣二個逕入内廷往總管内務府堂上投交間匣内所盛係安徽巡撫委員採辦於潛天生野术約有四兩均係最上之品○兵部咨行領侍衛内大臣處謂本月底應行演放水師砲位例由本部奏派二員訂期閱看相應咨行貴處卽將御前乾淸門行走之王公大臣侍衛銜名開送過部以憑繕單奏請欽派○阜成門内迤北沙拉兒胡同　某開設典當家計頗饒吳常在鋪中僅留女眷在家上月杪夜間突有明火執仗匪徒十數人撬門而入婦女見此兇悍情形早已戰栗失色傭人亦莫敢如何該盜任意翻箱倒櫃肆行搶掠携贓出門而逸事後查點掠去衣服首飾玉器銀兩約值三百數十金當將吳某由鋪找回將所搶各物逐一開單報明本管正紅滿官廳經步軍校騐明盜跡禀請通緝旋經鎭軍先將該步軍校摘頂限卽查拿並通行跴訪此案務獲究辦○新授浙江台州府文子俊太守英係滿洲正藍旗監生考取内閣中書洊升侍讀兼充軍機處滿章京會典館提調明幹勤能有爲有守爲上游所器重適浙江台州府福太守榮開缺送部引見應歸四月分銓選經吏部換班以文子俊太守擬選初二日帶領引見當蒙聖恩准補是缺文太守赴任之期約在孟秋云○户部爲片傳事所有正白正紅廂白滿蒙漢各固山應領五月季弁兵甲米折色銀兩按照册開領數查核相符移付銀庫照支經部庫定於本月初十日辰刻開放正白廂白兩旗米銀十一日己刻開放正紅一旂米銀爲此片傳各固山派員按期赴庫支領可也又傳八旗步軍營應領五月分兵餉本部庫於本月十二日辰刻開放卽由貴營派員是日赴部支領可也 
[火藥案破]  
　　前報載金陵旱西門龍蟠里内火藥分局所儲洋藥被人盜賣該局初不知覺經總局巡丁在本城爆竹店内見有此項官物擬卽赴局出首總辦吳觀察提訊丁役始知委員確有失察情事當是時爲首爲從皆左右親信已早聞風遠遁僅一素無沾染之某甲自以爲事前並不知情事後當可邀免詎上元縣屢次偵緝迄無頭緖不得不借甲　掩飾耳目之地甲在獄日久竊疑此生當廷尉望山頭矣不料天理昭彰前夕竟破案緣當日去者旣無詞而去來者悉振作而來局内外牆垣板片整理一新總辦又撥營勇一哨支帳附近地方輪流巡更一日犬𠯈異常巡者絡繹不絶迄不見鑿壁穿窬之蹤迹羣謂是固一犬吠影百犬吠聲無足怪矣詎夜四鼓忽有從内鳥衣而出者注目凝視則鶻突鷹起者不一其人衆共上前捕捉黑暗中有四人舉刃相拒支持約一炊時許勇乃開鎗轟擊一人中子而倒餘三人始各負藥一桶從山徑逃奔不知去向内中有一盜已傷一刀仍負藥兩桶信口呌駡倉卒中猶示好整以暇如此眞可謂愍不畏死者矣查局後直接陶谷一路榛莽崎嶇故盜等一經竄逸便覺巒深　衍杳不知其所之究竟此項火藥非衣底所能掩覆者其必有窩藏寄頓之所不問可知昨日上元縣姚大令邀同火藥局委員舒大令在署會審中傷未死之盜研訊再四始終不吐一詞並姓名籍貫亦不肯說惟稱犯法者死速子斬立決可耳　是夕四人共盜出火藥十二桶各帶繩索除盜去四桶外尙有八桶並繩索丢在圍牆之外云論者謂以前分局所失之藥安知非若輩恃爲取之無禁用之不竭也耶所不可解者某甲以淸白之身幾瘐斃於囹圄之下惜哉現在吳觀察令會審各員務須審出該盜確供方押赴犯事地叚明正典刑蓋事關匪細使非天網恢恢則某甲之覆盆不幾可令六月飛霜三年不雨歟故必須澈底根究以雪寃抑於旣往鋤禍根於將來第目下虬髯蜂目之儔宵行晝伏所在多有未知當局言之果能行之否耳 
[嚴禁錢機票條店示]  
　　福州府廷海防廳唐閩縣祁侯官縣盧爲遵札示禁事照得奉閩浙總督部堂兼管福建巡撫事卞擬禁票條錢樣店以杜私鑄來源緣由奉批據禀禁開票條紙樣店以杜私鑄來源所辦甚妥仰速查辦並嚴禁小錢以便示平物價早蘇民困等因奉此查閩省圜法之壞壞于私鑄充斥雖棍徒藐法私鑄而成實票條錢樣店之敢於攙和行用所致溯自各錢鋪行用票張由來已久初無三百文之票條曁錢樣店之名目也所設票條店者貲本無多票張濫出每張祗開一二百文爲率店東類無身家行業直如局騙慾壑一盈卽圖倒閉或朝開夕倒或捲資宵遁或更名易姓此倒彼開奸謀百出弊不勝書其最堪髮指者莫如盤支大錢販易小錢攙和行用經年累月盤連不休遂使制錢日燬日缺小錢日用日盛大錢鋪力難杜其盤支自愛者不得不候支關閉不肖者亦不得不同用小錢錢樣店縱無出票不致有倒閉之虞然其專事盤支大錢行用小錢尤甚於票條店也盤支大錢大錢鋪隱受其害行用小錢則店民明受其欺圜法因此而益壞民生因此而愈困物價因此而彌昻市肆因此而蕭索票條錢樣店實爲小錢之厲階禁之可不嚴乎查錢樣票條店於光緖八年間曾經會同示禁有案嗣據錢行董事議定章程出具永遠不敢　用小錢切結以是批准復開未幾而小錢行用如故不啻已倒狂瀾幾難挽救今則甫經傳諭卽據公和軒糾同城臺錢樣店僉請復開並具不敢再用小錢切結直與前辦成案無異實屬逞私嘗試冀作復燃之計卽經批斥在案兹奉批示前因除禁私鑄平物價另行曉示並飭差押令票條錢樣店分别勒限一律關閉歇業外合行遵批示禁爲此示票條錢樣店曁軍民鋪户諸色人等知悉爾等須知私鑄小錢有千法紀攙和行用同犯科條第查票條錢樣店些微資本非販用小錢則無利可圖卽私鑄棍徒非藉票條錢樣店爲之暢銷則無奸可售大錢鋪具有身家斷非與錢樣各店之藉販小錢行用爲漁利之端故欲杜私鑄來源必先禁錢樣票條爲始自示之後所有城臺錢樣店已開者務須 
 
 

Page 3

 
 
一律關閉歇業不得再創别項名目并在他店開張掛錢樣曁擅貼兌換銀錢字樣票條店出有票條前經傳案取結諭令併支淸禁歇業兹再予限十日内速收所　之票支淸收回閉歇永遠禁止不准再開錢樣票條店一面責成各鋪保隨時查報凡爾等居民切勿貪一時取携之便致受其言行使票倏而開錢樣票條店者謀生之道多端儘可别謀生業何苦作此漁利病民骩法營私之事自取咎戾此次禁令非同前次虚設事在必行倘敢視爲具文仍蹈前轍定予從嚴拘辦地保賄匿一并革究本府廳縣令出維行愼勿以身試法凛之毋違特示 
[九江瑣記]  
　　江北桑落鄉一帶江堤最關緊要時逢夏汛沖决堪虞德化縣金雨卿明府特委小池分司汪君子嘉保甲局員嚴君鴻波會同紳士督率民夫將堤身加高培厚現已一律竣工明府乃於初八日輕車减從渡江前往騐收○初九日申刻有新關巡役偕兩西人同坐洋划由怡和碼頭剪江而過方至小池口忽東南風大發船輕帆重轉側欹斜一轉瞬間卽巳傾覆西人扒上船底高擎白帽狂呼救命幸義渡局船前往援救將洋划帶回怡和碼頭西人感激不遑於次日十二點鐘時給資犒賞 
[袁江雜錄]  
　　委署桃源縣汪伯承大令棒檄赴任於四月二十二日過浦○初一日四更時荷花池巷内某姓家失於檢點於睡熟時火延其帳光燄熊熊冒穿屋頂幸經衆人灌救迨洋龍至火勢巳衰焚去草舍三間有某嫗遍體受傷面目模糊未幾遂斃哀哉○漕憲現特委員籌辦實堵禮字河展開張福口各項工程以徐觀察爲督辦汪冰臣太守萬少雲司馬爲提調○漕憲現因牛痘局卹嫠會　項禀請添設存記者接踵而至經費難周徒費批駁爰札善後局嗣後凡有投遞以上兩項禀件者一槪不收○廣西撫軍高紫峯中丞由京南下於初一日過浦漕憲赴萬柳園官廨恭請聖安高中丞入城拜客後旋卽啓行矣 
[鷺島拾零]  
　　厦門街市極形狹隘各店鋪又將櫃臺裝至階沿侵佔官街尺許所有櫃外之地復租與　擺設蔬菜魚蝦各攤以致街上只能一人行走如遇肩輿來往必須擇稍寛之地讓之近聞保甲局諸委員有議爲整頓者果爾則亦地方之一善政也○厦俗晚間出游均提廣東紫銅玻璃燈蓋以無地火照耀故也顧無賴棍徒每在巷口肆行搶奪大憲嚴飭保甲局到處查拿一日經快役攔獲搶燈之犯訊之供稱姓黃澎湖人先後共搶二十餘燈同黨約有數人因薄責而釋之○厦門各酒館多由漳泉人開設每歲四月十五日俗傳爲閻羅天子誕辰若輩必資　名班登臺演戲一家爲之偈白家卽從而和之門麗爭奇互相比賽笙歌袍笏到處喧闐蓋敬神也而實招徠生意焉 
[詳述碰船]  
　　前報所載日本大坂商船公司平穩丸輪船與中國泰安兵輪相碰致有損傷兹得神户確音悉平穩丸實於上月十六號午前悮觸英國泰尤温輪船至晚經一等運轉手大原小吉訴請水上警察官照會英領事官會同研審云 
[理事乞假]  
　　中國派駐日本長崎理事官楊星垣都轉於上月二十一日回任隨卽電禀黎星使乞假兩月回廣東省親署中一應公事委梁少嵐農部代理 
[誘賭可恨]  
　　京口西城外義渡附近初九日淸晨有年約二十餘歲之某甲意欲投江從屈大夫遊經救生紅船撈起帶往救生公會經局董詢甲覓死之由甲曰吾依人作嫁帶洋二十餘元至鎭辦貨不料經匪人引誘同去賭博未及半日洋巳不翼而飛歸去無以見店主不如一死局董察其狀貌果是生意中人隨令派船送甲渡江再給錢數百作爲川資甲乃叩謝而去賭之害人甚矣哉 
[冒名取貨]  
　　包探顧阿六至英公堂稱見王壽林將布疋典質情形可疑盤詰之下知係冒刻棲流公所薛司事圖章向洪昌布店泰華染坊各家冒取布疋等件質錢使用搜出圖章尙有普育善堂圖章所印空曰票一紙及質票十餘張今特送案請辦薛司事稱前由裕大酒店送王壽林到公所醫養日久被悉公所情形冐刻圖章向洪昌布店泰　染坊松鶴年壽器店茶葉鋪等十二家冒取物件至端節各店鋪來收帳始行知覺現旣由包探獲案特將被取各貨淸單并王親筆所寫取貨字條呈閱王壽林供本邑人年二十四歲向開酒店虧本閉歇由同業開裕大店之人送到棲流公所後因出外仍難度日起意冒刻圖章取貨質錢費用已罄如今惟求施恩洪昌布店夥供被王冒取布三疋泰華染坊夥供王冒借白布四疋其餘各家未經投案蔡太守謂王壽林冒刻圖章　貨情殊可惡判枷號半月發棲流公所示衆期滿管押三個月所有押票發還各鋪自行備本取贖圖章空白票銷毁并聞王壽林曾至松鶴年壽器鋪哄騙白布衣三件向該鋪言因某董事家有喪事要辦壽衣囑先來取白布衣三件該鋪以爲有大注生意卽將衣給與若王者其計雖巧其情殊可惡也 
[候提流氓]  
　　劉王氏至英公堂稱丈夫劉阿榮與莫金虎爲友其妻莫王氏背夫遁逃莫託我夫帮同尋見得以領回莫王氏因此挾怨暗糾人將我丈夫毆打受傷在西醫院醫治不能投質今由包探陳阿九拘獲莫王氏送案故先投質莫王氏供與丈夫莫金虎細故口角我暫住姊妹家並非逃遁夫之友人劉阿榮以帮同尋見圖索酬儀不遂其意因之爭閙並未糾人毆伊莫金虎供我妻走開由劉阿榮帮同尋見伊現欲索酬我未打伊包探陳阿九禀查得此案的係莫王氏與劉阿榮挾怨紏同流氓阿文新正高阿春等將劉阿榮毆打受傷該流氓均已逃避並非索酬擾釁蔡太守飭將莫王氏交官媒收管莫金虎交保俟查明劉阿榮傷勢如何并提行兇之流氓再行訊辦 
[解犯過滬]  
　　昨有太倉州差役孫國香解來絞犯路汶學一名赴道轅投文請勘龔觀察卽飭發交上海縣暫行監禁再候示期訊勘 
[幼穉可憐]  
　　顧陳氏呑烟斃命一案巳登昨報兹悉永德戒烟舘主陳　德匿不到案昨日屍子顧阿寳具詞禀稱母親被陳妻威逼自盡遺下兩弟年齒尙幼無人撫育小的年纔十五歲在密采里習學西廚叩求提陳到案訊辦裴邑尊着候集訊核辦 
[縣案彚錄]  
　　昨報列賭徒送縣一節前日經裴邑尊升堂訊究徐東海卽小荳芽韓阿福卽薙頭阿福陳金生卽黃胖金生同稱小的等實因貧困難以度日作此違禁之事嗣後情願作小經紀不再設賭檯邑尊飭令暫交自新所押候覆訊嚴辦○夏冬梅控楊鶴臯圖呑存欵洋八十餘元叩求究追前日經裴邑尊升堂訊究夏稱去臘小的販運肉骨來滬銷售收洋後所餘八十元零寄存永發祥客棧主楊鶴皋處不意被伊挪用屢向索取置若罔聞豈非有意圖呑叩求究追質之楊稱並非圖呑實係一時無力歸償况所存並無八十元之多邑尊謂本縣衡情酌斷着楊繳洋二十元給夏領去趕緊回籍楊稱可否限日繳洋邑尊飭家丁到帳房取洋二十元給夏具領限楊十日内淸繳完案 
[英界公堂瑣案]  
　　潘阿海稱浦東人妻陳氏前日同隣婦徐張氏來滬燒香當晚未歸我邀徐張氏之夫徐金榮同來尋找昨夜在留春戲園見妻及徐張氏與金新桃在園看戲爲此交捕送案金新桃係浦東人離我家不遠向不來往如何忽與我妻同伴徐金榮供與同潘陳氏徐張氏同供我二人來滬燒香因時太晚隨同看戲雖見隣人金新桃確未扳談且係坐在二處戲資皆是　出看戯後本欲在相識之姊妹家借宿卽便回家不料被丈夫報捕拘案金新桃供浦東人與潘徐等確是隣居來滬辦貨偶到戲園雖見潘徐等之妻然各自看戯並未與之作伴蔡太守飭將該氏等及金新桃一併移送上海縣核辦諭潘徐二人自行投質○寍婦童氏遞禀稱文夫蔡阿才向開順興米店閉歇後往香港多年音信查然我與蔡雖同住七年原非明媒正娶旣不顧家用不妨離異夫之友人梁阿寳常到我家我告以夫不在家未便走動伊仍時來我適患傷寒症梁贈藥我以爲好意不料呑後竟發瘋癲不省人事致被取去珠翠金銀首飾等件現病巳愈開單呈請提追蔡太守飭該氏退去靜候批示○席瑞昌稱被同㝢蔡郎虞竊去銀洋十元及小洋七角後在蔡之　内搜出原洋交捕送　蔡俯首求恩蔡太守判蔡管押一月大小銀洋交席 
 
 

Page 4

 
 
領去○華捕見胡友梅違章在門口裝配馬車送案請罰胡稱在屋内裝車並不違章蔡太守飭俟查明核辦已列前報昨據包探顧阿六禀查得胡之　房内每間房屋擺有馬車四輛並無餘地可以配裝馬車胡供已蒙訊明只求恩斷太守謂胡旣已違章豈容强辯判罰洋二元撥充醫院經費○老沙遜洋行經租西人稱芝罘路房屋翻造各租户因之搬移胡甫記所租之房連地板都被撬去玻璃窓亦已鳥有爲此交捕送案胡供房屋向由有恒洋行經管我向經租之王順甫租房地板原是自己所鋪因此搬攙玻璃窓向來所無現在王順甫己到請爲詰訊王供向在有恒洋行經收房租房屋由我租與胡甫記地板確是伊鋪本無玻璃窓現在此房賣歸老沙遜洋行翻造誤爲胡撬取地板爲此投案申明蔡太守飭胡暫退俟下禮拜一再行覆訊 
[疾聲呼救]  
　　山東比年飢饉無一豐區糧價至廉之邑亦三倍於昔迄今亢旱麥秋告歉禾苗枯稿無麥無禾何以爲生卽照二十二州縣約略計之嗷嗷待哺者准有一千餘萬口每日須食糧十萬餘石蒙皇恩發帑銀二十萬兩截漕米十萬石撫憲奏准東海臨淸二關販運糧石弛禁免征救民生命德莫大焉四月間東海關憲發出護照五萬石奈災區寛廣無異杯水車薪蒙各大憲仁慈惠捐巨欵尤幸南中諸善長胞與爲懐滬市設局勸助賑恤孜孜不輟又荷衆洋商不分畛域疉出巨資親詣災區施濟凡兹飢民得暫延殘喘者實悉賴之無論大秋收否莫卜第距大秋尙遠爲日正長餓浮相繼傷心慘目何堪言狀竊以爲奉省荒歉具極重之區與山東相若而奉省各口任商販運米出示弛禁免征未忍以護照拘限無如其本境尙不足食以致東省窮黎徒受虚恩莫沾實惠維兹江南粮米豐厚護照被限辦請極難無護照者空嗟虧累有護照者觀望待價平糶善政幾成無補按光緖二年分有案可稽運糧赴東輪帆商船照津一式悉子豁免救災恤難君相同德全活民命感泣無地流風善政遐邇咸欽今不援例而請護照　拘是誠災民之不幸耶抑亦壅於仁憲之明聰耶望垂鑒焉更可異者護照拘限竟有恐采辦糧米不赴災區之說殊不知生意之道惟　是趨智愚咸知豐區糧賤歉區糧貴豈有冐昧之理旣欲平糶而又限拘奚啻欲入閉門質諸高明果何說以處此山左散入來稿 
[穢水宜防]  
　　昨有揚清激濁人交來一信述及上海城内近將隂溝一律開濬去其舊染之污以則自新此誠便民之仁政口碑藉藉遐邇無間惟邇來業將竣工所有穢水已將連流城外此不過一二日之事卽可使濁流變爲淸流但恐正當穢水流出之際居民或汲以食飲必至釀成疾病應請地方官先期出示曉諭居民定以何日出穢令各家預儲淸水或暫購城外自來水以供食用庶幾比户咸知先爲備辦是亦仁人之用心也謹獻芻蕘以備採擇云云用亟登錄如左 
[賑務一得]  
　　有署名小補子寄書本館云前者鄭工方亟籌欵爲難各輪船創議於水脚之外搭客每位多收一二角以彚解鄭賑集腋成裘爲數亦頗不少近以鄭事告竣此項卽行停收然奉省山東等處沈災未澹籌賑維艱曷不請將來往閩粤以及天津長江各輪船搭客水脚仍照前例每位加收一角二角任搭客旣有破浪乘風之志當亦不吝此區區而積少成多於災黎實不無小補是否可行請當軸者借箸籌之 
[奉揚仁風]  
　　蘅香館主金吟齋先生工墨蘭戎君廷震工山水行草周君月颿工墨梅沈君芹生工山水隷書得其尺幅者莫不視同拱璧昨蒙諸君以書畫紈摺扇見贈愧登之餘謹誌數語以鳴謝並爲諸君子奉揚仁風[  高昌寒食生拜手]  
[昨至怡珍茶園赴莊君恕一之約久候不晤口占二絶以誌悵]  
　　花滿窓前客滿樓且談陸羽舊風流那知秋水南華外濠濮觀魚興更幽相期樂聖共銜杯辜負三人此地來知否多情何水部尋春先折一枝梅三人中有追舊　於此者[  澹定室主人未是草]  
[蘇省撫轅抄]  
　　十一日准補昭文縣白茆司巡檢倪錫慶禀辭赴任○十二日宋恪宜禀知奉飭派蘇差委丁憂候補同知鄭述祖禀辭回籍守制 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賑務撮要]  
　　昨蒙于梓薌先生交來懐鶴堂善士爲遲郎種痘全愈助山東洋一百元承志堂善士爲鎭郎保平安曁合家淸泰助洋十元共洋一百十元陜西布政司庫大使馬積馨善士募興平縣正堂郭大令捐廉紋銀一百兩另零户捐銀廿一兩九錢共紋銀一百廿一兩九錢踈殿掄先生交來存心堂善士助洋六十元又交來京口延陵壽萱室主助金戒指一隻重五錢二分九厘估洋十五元五角九分陳殿翁函述壽萱室主於各處振捐無不解囊樂助燕處時尤喜述災况與婦女輩聞之使節費用而助振貲姬人育麟氏前年河南水災曾出金押髮兩枝送文報局助振今因山東災重又以手中戒指助振並爲姑祝壽此洵閨閣之傑出者也統觀各大善士或以慈父而愛子或以循吏而保民或以賢媳而善承姑志皆能推廣仁愛之心以爲災黎續命敝同人不勝欽佩爰誌數語奉勸世之有志斯民者上海四馬路高易籌振公所陳德薰等謹啓 
[書畵助賑]  
　　朱君錫珊張君鶴聲俱工山水汪君肖庭工花卉張君半溪工人物蘭陵伯子善書六朝行隷前舊兩歲曾將筆資助賑今以待賑孔亟仍願自登報日起至十月底止將潤資提半捐送絲業會館彚解災區計潤格紈摺扇每件兩角册頁同上條幅另件遞加外埠信力自給件交城内邑廟花園内文蘭室扇店太平街飛雲閣酒店北香花橋怡德錢莊南市十六鋪橋南首順記恒興泰兩雜貨行内問唐子𦔐代收十日取件[  鐡沙唐子𦔐古歙周品珊代啓]  
[申江竹枝詞]  
　　馬龍車水日喧闐到處笙謌醉綺筵十里洋塲成化外情天孽海自年年○柖商局官商羣䇿費鋪張逐日奔波亦太忙畢竟理財推敬仲利源不盡屬西洋○電報局萬里音書一線通中原郵政遂無功要知消息稱憲捷利害從來大小同○自來水奇哉水使地中行浥注無窮製亦精莫笑西人多重利揚淸激濁也分明○番菜館几筵修潔列刀义珍錯還從異域誇苦茗一甌烟一捲讓他調衛勝中華○酒樓曲欄朱箔酒家樓賭勝猜拳命侶儔忽聽管弦喧四坐小鬟疉碎貫珠喉○跑馬廳西人控縱笑如顚緑野黃沙六轡連奪幟一聲齊拍手出人頭地著鞭先○更上一層樓列座居然雜綺羅瓊樓高處雨雲窩茶經豈是鴛鴦譜爭奈時人渴病多○南誠信烟館烟花世界有情天倚翠偎紅短榻前堪笑弓鞋應踏遍覔從燈火締絪緣○西園别開生面起樓臺小座琵琶正撥推顧曲是誰人似玉蓮生步步影徘徊○申園理數盈虚一刹那紅樓故址舊烟蘿無端莫寄滄桑感且幸書生艶福多[  鋤月軒居士未定艸]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十五年五月初九日京報全錄]  
宮門抄○諭旨兩道錄前○發抄硃批五道○尙書麟奏自行檢舉摺○陜督李奏揀補知縣員缺摺○又奏揀補知縣員缺摺○又奏遴員借補守備摺○將軍定奏應修永陵啓運殿工程請旨擇吉請移神牌摺○又奏酌定直省賑運奉糧緣由片○兼理新藩恩奏報兼理藩篆日期摺○江督曾奏總兵病請開缺調理片○五月初九日禮部宗人府欽天監侍衛處值日翰林院引見七十六名○慶裕專摺謝賞假兩個月恩○德銘假滿請安○前科布多帮辦大臣魁福服滿請安○玉恒謝授山西鴈平道恩○奎潤續假十五日○希隆阿請假五日○召見軍機麟書魁福玉恒○發抄李鴻章奏委藩臬代勘秋審人犯奉硃批知道了欽此○又叅將丁順存等留直補用奉硃批着照所請兵部知道欽此○又候選令志燮等請調赴漠河隨辦礦務奉硃批着照所請吏部知道欽此○又遵撥南漕隨派山東濟賑奉硃批户部知道欽此○又津海關支過輪船煤價請仍准核銷奉硃批户部知道欽此○○署禮部尙書臣宗室麟書等謹奏爲自行檢舉恭摺奏聞事昨日臣部奏派二十六日恩榮宴護宴之護軍統領奉硃筆圈出宗室德隆欽此查二十六日繙譯貢士覆試前已奉旨派出護軍統領宗室德隆稽查中左門此次單内未經扣除寔屬疎忽擬請旨卽將承辦司員交部照例議處臣等未能看出應請一併交部察議所有恩榮宴護宴之差謹將前送護軍統領銜名繕寫淸單另請簡派一員屆期護宴爲此謹奏奉旨已錄○○頭品頂戴陜甘總督臣楊昌濬跪奏爲揀員請補知縣員缺以裨地方恭摺仰祈聖鑒事竊據藩臬兩司詳稱甘肅兩當縣知縣周兆璋攺就教職所遺係簡缺曾經聲明由甘揀補前奉部章甘肅升調補缺變通辦理部選各缺道府以至未入流亦照請補要缺章程無論何項缺出擇其人地相宜之員請補等語今兩當縣缺查有教習試用知縣蘇重熙年五十八歲山東淄川縣禀生應同治三年甲子科中式舉人光緖三年考取咸安宮教習俸滿以知縣用簽分甘肅補用光緖九年十一月十九日到省委署鎭番縣知縣於光緖十三年四月到任十四年七月卸事該司等查得該員悃幅無華講求吏治於該處風土民情尙爲熟悉人地亦屬相宜會詳請奏前來臣到任未及三月例不加考仰懇天恩准以教習試用知縣蘇重熙補授兩當縣知縣仍俟試署年滿如果稱職另請實授謹恭摺具陳伏乞皇上聖鑒訓示謹奏奉硃批吏部議奏欽此○○頭品頂戴陜甘總督臣楊昌濬跪奏爲揀員請補知縣員缺以裨地方恭摺仰祈聖鑒事竊據藩臬兩司詳稱甘肅安定縣知縣李穀人病故業巳截缺報部扣留外補前奉部章甘肅升調補缺變通辦理部選各缺道府以至未入流亦照請補要缺章程無論何項缺出擇其人地相宜之員請補等語今安定縣缺查有候補班遇缺前先補用知縣張靑選年四十六歳陜西富平縣附生投效軍營歴保以縣丞留於甘肅補用光緖元年騐看到省因克復肅州案内保以知縣仍留原省補用照章扣至同治十三年八月十四日作爲到省日期前署崇信縣並現署花馬池州同均無貽誤查該員樸實耐勞辦事勤奮在甘有年於該處地方情形最爲熟悉以之請補安定縣知縣實屬人地相宜會詳請奏前來臣到任未及三月例不加考旣據該司等具詳請補合無仰懇天恩俯准以該員張靑選補授安定縣知縣以裨地方仍俟奉准部覆照例給咨送部引开見併俟試署期滿如果稱職另請實授該員並無叅罰案件謹繕摺具陳伏乞皇上聖鑒謹奏奉硃批吏部議奏欽此开○○頭品頂戴陜甘總督臣楊昌濬跪奏爲遴員借補守備以裨營伍恭摺仰祈聖鑒事竊照甘肅提標左營守備陸景運病故業經前督臣譚鍾麟奏明開缺在案所遺守備員缺准甘肅提臣周逹武咨稱查有留陜甘儘先補用都司提屬洪水營千總韓忠卿年力富强營伍練逹咨請核辦前來臣到任未及三月例不註考合無仰懇天恩俯准以儘先都司韓忠卿借補甘肅提標左營守備員缺實於標營有裨如蒙俞允應請飭部先給署劄俟防務告竣卽行給咨飭令赴部引見以符定例除該員履歴册隨摺咨送兵部查照外謹會同甘肅提臣周逹武合詞恭摺具奏伏乞皇上聖鑒訓示施行謹奏奉硃批兵部議奏欽此○○奴才定安阿克丹跪奏爲應修永陵啓運殿工程請旨擇吉請移神牌恭摺奏祈聖鑒事竊照本年三月二十五日准欽差勘估大臣盛京户部侍郎宗室綿宜文開遵旨敬謹勘估啓運殿啓連門前宮門等工應請核實修理曁請飭下欽天監於四月内擇吉開工並片奏俟擇有吉期到日再由奴才會奏請飭擇吉恭移神牌等因除恭摺具奏外先行知照前來奴才等當卽敬謹詳查歴次恭修殿座工程於開工以前例應先期奏明移請神牌在東西配殿安奉以昭愼重兹該大臣旣已奏請擇吉開工奴才等自應援案請旨飭下欽天監未開工以前選擇吉期迅速行知到日奴才等知照盛京禮部照例敬謹遵辦以免臨期貽誤理合恭摺由驛四百里馳奏伏乞皇上聖鑒謹奏奉硃批已有旨欽此○○定安等片再准大學士直隷總督李鴻章咨開直省糧缺價昻民虞乏食需賴奉糧接濟請將省西一帶高糧粟米弛禁出境奏奉硃批上年直隷收成中稔奉省被災甚重刻下錦州一帶糧石是否可弛禁出境着李鴻章咨行定安等商酌辦理欽此欽遵咨會前來奴才等伏查上年奉省東南各城被水災情極重所賴處處開廠煮粥放賑災黎稍資喘息其省西錦州省北昌圖雖薄有收成並非豐稔民間糧石存儲無多一經販運出境必致糧價抬高貧民皆患食貴是以有奏禁出口之請昨准山東撫臣張曜奏請採購奉粮經奴才等酌核情形擬於錦州府屬匀購五六萬石仍嚴查私運俾有限制曾經奏陳在案兹復准督臣李鴻章咨會前因奴才等一再籌維直東事同一體而畿輔關繫尤重錦州府屬北界邊外訪察去歲收成小稔錦州採運糧石尙有來源擬將錦州各屬商民所存高梁粟米暫行弛禁准令直東商船販運出境仍須另有各關道印照以憑查騐放行其省北昌圖府屬所存米粮仍擬依前禁運以備本省購發粥廠之用卽檄行沿海地方官妥爲稽查勿致影尅偷漏一俟六七月間秋收有望再行查明情形奏請一律開運似此通融辦理於直省民食旣可無虞而奉省辦賑亦不至有碍所有欽遵酌定直省賑運奉糧緣由謹附片具陳伏乞聖鑒謹奏奉硃批户部知道欽此○○兼理甘肅新疆布政使鎭迪道兼按察使銜奴才恩綸跪奏爲恭報奴才兼理藩篆日期叩謝天恩仰祈聖鑒事竊奴才於光緖十五年二月二十四日接奉新疆撫臣劉錦棠檄飭内閣欽奉上諭甘肅新疆巡撫着魏光燾暫行護理欽此所遺布政使篆務飭喀什噶爾道袁堯齡接署該道未到任以前應飭兼臬司恩綸暫行兼理並於二十五日准新疆藩司魏光燾將甘肅新疆布政使銀印齎送前來奴才當卽恭設香案望闕叩頭謝恩祗領任事伏念奴才滿洲世僕樗櫟庸材歴由總署供差旋摧監司重任因疴引退回京將及七年坐補重未計俸又將三載涓埃未報職守有加新疆爲行省初設之區藩司有承宣布化之責自維檮昧懼弗克勝惟有勉竭愚誠益加勤愼於地方應辦事宜隨時禀承護撫臣認眞經理斷不敢以暫時兼攝稍淑因循以冀仰答高厚　慈於萬一所有奴才兼理藩篆日期並感激下忱理合繕摺叩謝天恩伏乞皇上聖鑒謹奏奉硃批知道了欽此○○曾國荃片再淮揚鎭總兵章合才因患病未痊禀請交卸臣查該總兵統帶合字營紀律嚴明聲威卓著在營勞苦多年今患氣喘等症非靜攝調養難期速痊合無仰懇天恩俯准將該總兵給假三個月交卸鎭篆俾得安心調理一俟病痊銷假卽行回任以重職守所遺淮揚鎭總兵篆務查有頭品頂戴記名提督博淸額巴圖魯陳基湘忠勇精明能得兵心堪以派委暫行署理所有合字四營應派副將銜儘先叅將章其俊暫行代統仍歸淮揚鎭節制以專責成除分飭遵照外謹會同漕運總督臣李瀚章合詞附片具陳伏乞聖鑒訓示謹奏奉硃批着照所請兵部知道欽此 
 
