# 1881 - 200 - 4902958

 

Page 1

 
 
[西湖拾遺出售] [  本館告白]  
　　西湖拾遺一　備載湖上事實計共四十四回借版已無存閱者袛增曰想本館現在　　原本　加校警排印問世亚　名手精繪圖像九葉用　　紙由石印照相法印出　諸簡首格外　曰計每部釘成十二本價洋六角正準於七月初一日在上海甲昌書　至出售本埠賣申報人以及外埠　寄賣申報　均有發賣祈購取爲　 
[書船主槍斃事]  
　　拉不暈兵船撞壞和衆輪船一案節經審訊數次兩造旨自延狀師到堂辨缽　上衆入供詞甚煩而迄難定斷本館以其曲直未判　　更訊一二堂具有端緒可以結案然後核其全案情節酌錄緊　供詞判語以供衆覽乃前日九點鐘時　傳拉不暈之兵頭施各忒無故自用手槍擊死嘻是可異已夫兵船之上別無船主即以兵頭爲船主船中號令皆聽之此案兩船未撞之先與方撞之頃船中如何布置與航海章程合否和衆則聽命於船主拉不暈即受命於兵頭兩船各供其情而事之曲直自在其中今訊問未畢所供之詞尙　合而衡焉耳　聞自盡此後訊斷將憑何人之言顧斷案猶不　難也連　所供約略已見端倪所以不即　結者慮其自枉　之弊故猶待虛心研　也如果供詞未詳則當時情形船中水手等人亦能道之中國例有供詞狡變而憑衆證確　以定　者西律雖殊亦有此　聽案者豈遂無可据也然吾獨怪其死之若是速與夫處不必死也据本報所述情形是日正當復訊之期按司開堂傳人而施　忒办預備登岸赴質其對醫生以無須用樂但需酒一瓶携去及問水手小船齊備等語則是時固必無欲死之心何以問答甫畢　入房中而開槍自　也夫前此按　堂訊爲兵船所延之狀師主之是日堂訊乃和衆之狀師輪應主之其爲和衆之狀師則施各忒赴案供狀自必多所駁辨將謂兩船相撞曲　在於拉不暈而一經狀師之駁詰則情詞愈難掩飾且爲和衆所延其意欲屈拉不暈而申和衆可知申和衆而拉不暈咎已難辭施各忒必黜兵頭之職或且至於監禁而和衆所損必議賠償堂事所費亦應　繳與其　定案而如此結局不若乘　供招之時而先以一死塞責或功罪尙在未定不至貽身後之惡名故展轉　思而决於自裁也改既為兵頭其於航海章程未有不知之者當其被撞也實因拉不暈未懸燈火與左旋右轉之失其位置與否本船之水手知之即和衆船中諸　人亦無不見之兵頭而欲避重就輕巧於掩飾固不能箝他人之口抑無以逃狀師之駁迫而自盡理或宜然然即使訟不得直此兵船既爲國家之水師該兵頭亦屬國家所簡任功則有賞過則　罰亦至於削職而止而賠　之與訟費當由國家出之在施各忒不過以無心獲罪禁限既滿猶可起用何必　行自斃也故吾謂該兵頭如因訟不能直而死其死亦輕於鴻毛茍別有情節而非因此案而死其死尤不得謂其重於泰山也或曰甫　醫生叙晤而返而入內又不過與水手問答幾句而槍聲即已轟然其情似不能無疑也且槍係五門裝　二門既無預備開放之理則　樂安彈縱極手快亦須頃刻夫水手應以小船齊備一語之後何以即離其旁而絕不回顧之爲間亦巧甚矣公堂忽聞警報始曰自擊旋知己斃其泒　至船　　夫豈尙有遲延者乃體肉未冰而布纏先裹抑又何也泰西風俗凡人死之後何時而歛又以　物爲歛具余不知之苐以禮文簡　之故似較中國飾終之事爲更遠顧以報信按　之往返不及一點鐘之久　者甫來而逝者已歛　之情理速亦不至如是聞當日雖已給憑歛埋而尙須細訊其情其有無別故初未可知然余竊訝其輕生之無因而不能不滋惑焉因為論如此 
[恭錄　諭旨] ○六月二十日奉　上諭李文敏奏特叅庸劣各員請以倂革職等語江西候補知縣汪嘉猷行爲荒謬不顧聲名前　崇義縣事試用知縣嚴兆麒辦事粗率聲名平常前署大庾縣周尙文才識平庸頗滋物議瑞昌縣知縣林中鈺不學無術聽斷乖方臨江府經歷屠均才具淺陋　意妄爲署萍鄉縣蘆溪司巡檢候補典史孟　興　止卑鄙聲名惡劣均着革職以肅官方餘着照所議辦理該部知道欽此同日奉　上諭直隸保定府知府員　緊要著該督于通省知府揀員調補所遺員　着王立清補授欽此同日奉　旨着達林方學伊監試欽此同日奉　上諭江西贛鎮總兵員　着　文炳補授欽此○二十三日奉　旨詹事府左庶予員　照例將承翰轉　所遺右庶予員　予着　正之烏拉布補授姚協　准其一等加一級着交軍機處記名以道府用欽此同日奉　上諭戶部奏查覆旨領　賞人犯並通同舞弊之書吏請　交刑部嚴切追究一摺禮部已革書吏朱澐胆敢串通戶部書史孫永祥朱鳳岐揑造札付盜用司印冒領　賞銀至一千餘兩之多並據朱澐供稱所用札付係盜禮部堂印實屬貌法已極朱澐即朱慶雲孫永祥朱鳳岐均著交刑部嚴行審訊澈底根究從重懲　以儆奸　而杜弊端欽此○二十四日奉　旨劉緒補授大理寺少卿欽此同日奉　上諭全慶奏病體未痊　請開缺調理一摺全慶着賞假兩個月安心調理毋庸開缺欽此同日奉　上諭李鴻章奏革員虧項逾限未完請查抄監追一摺直隸已革知縣孫　尤振嶺　在元城甯津各該任內虧短正雜各　經李鴻章奏　勒追未據完解分厘又已革知縣吳土銓前在新樂望　　城任內虧短止雜各　爲數甚鉅屢催岡應均属延玩着盛京將軍山東巡撫奉天府府尹迅　各該原籍寄居府縣將該革員家產嚴密封解交直隸備抵仍着李鴻章提集丁書人等嚴訊是侵是挪按例懲辦餘着照所議辦理該部知道欽此 
[查核禮節] ○江西布政使司邊爲詳請示遵事本年六月初九日奉兩江督憲劉札開據江甯布政使司梁詳稱　憲台札開恭照　孝貞顯皇后　喪業經奉頒　遺　哭臨成服轉瞬即屆二十七日釋服之期茲據上江兩縣錄呈嘉慶二十五年直隸酌　條　及道光三十年蘇省外　百日期年二十七月內以應事宜因所　互　開摺面稟請示查摺開直隸成案百日後期年內文武官因公出署執事照常不鳴鑼不開導不升砲音樂設而 
 
 

Page 2

 
 
不作又百日後文武衙門公堂簾幔桌圍椅披墊仍照常用紅色而蘇省成案一年內則又升砲喝導而不擺執事百日外二十七月內坐褥桌圍門帘等項又仍用青藍色至坐輪是否仍用青色未經議及本部堂詳加　酌百日後文武官出署似應擺列執事惟不鳴金喝導升砲坐轎似應仍各按品級惟用青掛其簾幙披墊似可仍用紅色與坐轎一律照常方合惟百日後與期年後以前各節自應有所區別又查蘇省成案百日內開封印信及官員到任拜印常服不掛珠袛鳴　不鼓吹百日外補朝珠其鳴　故吹仍　二十七月後照常儀條　顯多　錯定制官員一年內不作樂則開封印信及拜印似不應必　二十七月後方得鼓吹且百日內尙得鳴贊豈百日外轉不得鳴　之理亟應由司博稽典禮考核成案將百日後期年後一切儀注逐條妥議詳請核定通　遵行期歸一律合亟札　札司遵照迅速核議詳辦等因到司奉此　查　孝貞顯皇后大喪百日期年內外及二十七月內一應儀節服色部文尙未奉到惟恭查案奉行　穆宗毅皇帝龍馭上賓恭頒　遺詔部文內載直省官員百日內不嫁娶期年內不作樂又奉撫憲行知蘇省外　條款內載百日外衣年內進表穿朝服拜本穿常　俱掛珠鳴　升砲至一年外鼓吹開金如常儀各衙門早晚開門出署坐堂會客發簽百日外一年內升砲喝導不鼓吹不開金不擺執事一年外照舊鼓吹各等因又准蘇藩司函詢光緒元年十二月初五日已屆　穆宗毅皇帝大事期年之期是否即自初六日起各衙門官員出門照常鼓吹開金經梅　司稟奉前督撫憲批恭照本年十二月初五日　穆宗毅皇帝大喪期年屆滿初六日係　孝惠章皇后忌辰應自初七日爲始各衙門儀注自應查照定章辦理等因奉經移行遵照在案今　孝貞顯皇后大事奉發條　摺本司詳加考核所有百日後期年內文武官員應遵憲示執事照常擺列不鳴金升砲開導坐轎似應仍各按品級照常惟用青掛其簾幙桌圍椅披墊仍照常用紅色其期年後可否遵照　穆宗毅皇帝大喪成案各衙門早晚開出署坐堂會客發簽仍照常擺執事升炮喝導鼓吹開金其頭二晚鼓亦照常鼓吹是否有當相應具文詳請裁奪示遵等情幷呈清摺到本部堂據此除批印發外合行抄摺札　札司立即分別轉　所属一體遵照仍報撫學憲查考毋違計抄摺內開　一百日後期年內文武官員出入仍用執事不鳴　開導升炮音樂亦設而不作一年外照常儀　一文武各衙門公堂百日後簾幔桌圍椅披墊仍照常用紅色　一個衙門傳點鼓傳梆非音樂可比百日後仍照常舉行　一百日後統兵大員如遇閱兵操演升炮攸　號令仍照常升用以壯聲威鼓吹仍設而不作　一百日外二十七月帽套坐轎各按品級雨衣　掛仍用青色　一百日外衣年內進表穿朝嚴拜本穿常服俱掛珠升砲鳴　　一　文武衙門頭二晚鼓百日外一年內袛傳鼓打點一年外照舊鼓吹　一官員公事往來接見賓客及屬官稟見百日外二十七月內仍穿青掛藍袍夏季戴緯帽　一百日外開封印信及拜印俱補服掛珠其鳴　鼓吹一年後照常　一接到火票京報以及緊急公文百日後照當傳鼓　一恭遇　　請　聖安百日外二十七月內常服掛珠等因奉此伏查江寍所議各條均甚妥協江西自可照辦惟第一條內載百日後期年內文武官員出入不鳴鑼開導升砲者升砲今　孝貞顯皇后大喪於六月十九日屆滿百日之期遵奉部文於是日雜髪後江西應否仍照本省成案抑改照江寍辦理之處理合具文詳請憲台循其舊今督部堂札　江寍藩司詳議期年內文武官員出入不鳴鑼不喝導不升　核與江西向章不符然　諸與奢與易寍儉寍戚之義自屬可行應即照辦仰即轉行遵照此繳 
[欽憲加銜] ○津海關道鄭玉軒觀察奉　命出使美日秘三國曾經列報按向來出使大臣必加銜以崇體制鄭觀察已有二品頭銜而此次　簡放特再加三品卿銜者蓋卿銜最爲隆重例不輕加是以二品銜上再可加三品卿銜也　華載詠知遇維隆陳容兩大臣聞已奉　旨着令回國云 
[奸人漏網] ○松郡西門外育嬰堂中撫養之女遇有人欲領作女媳均須覓的實保其日後不作婢妾娼妓誠善舉也西門外有混名告化阿三者曾領一女今已及　稍有姿色經獄廟內拆字人王景三作中賣與盤龍鎮某姓作妾言明身價洋四百元約前月中打槳相迎船　付洋旋爲堂中知覺將女取歸扣住來船舟予遠　告化阿三見所謀不遂遷怒拆字人日前夫婦二人赴獄廟內謂我等失望汝中金紙墨錢亦當見還遂不由分說將拆字攤立行打毀後保正從中講和第不知被扣之船如何釋放而阿三及拆字人何以不見送懲也　 
[臺倒斃人] ○漢口葉開泰藥材店該業中推爲巨擘自道光年間至今生意彌盛夥以百計其東人初即曾督兩廣之葉制軍名琛也店與棧房對設搭一大露台在店屋棧房之上甚爲寬闊爲晾晒藥材之用且羅列更棚便人守夜兼藏藥筐望之幾如三層樓惟日夜晒露風兩剝蝕易於朽壞年久失修已不牢固上月十九日該處日中暴雨如注風勢狂猛當時無事夜來天已開　浩月當空暑氣尙未盡消棧內諸夥多携蓆宿於露臺不料雨後朽木漬水分兩加重兼之人衆擱柵難支忽於八點餘鐘一聲震響大擱柵折斷帶斷餘柵驟從天井倒下十餘人皆傾墮覆壓於亂木堆中齊聲呼救店棧諸人驚集然燭照之見受傷者十之八九內中四人已經暈絕血肉模糊當夜即死兩人又兩人於次夕殞命其餘受傷者趕爲診治諒可無碍所有已死之夥各報其家屬與之備棺盛殮並厚爲存卹云 
[輪船修竣] ○怡和洋行北藉利輪船在老船塢修理刻下業經告竣換一新暗輪其舵用機器轉撥亦可以人力運動製造均機靈便現已開出吳淞試行有熟悉船務諸西人皆登該船同往觀看試畢回滬莫不嘖嘖稱妙云 
[惠及倒懸] ○本埠租界內有小車裝載猪羊捆縛倒掛本干例禁前日又有小車一輛裝羊四頭　首倒懸一西人見之以為有違規例遂將該車拉送捕房未識作何判罰也 
[控究庖人] ○英國帆船孛來好克司之船主控其庖人於英按察司署中言該庖人不職所司有一日並不告知上岸而去將廚房鎖錮食物均被鎖在內以致我受餓一日登岸另尋食物以果腹殊屬不合請爲提究按察司出差拘獲該庖人問其何故失職則云食物均已裝好鎖在廚房內問何以不告而出則云向在他船治庖亦屬如是　有事上岸亦屬常事告知船主一聲又係極便之事何故不告則云有時亦曾告知問此次上岸不告船主曾告知他人否對曰未也按察司乃判令該庖人屬繳訟費幷罰去工資兩天仍令回船執業該船主又稟稱該庖人前已說過欲將毒藥害我故不願令其回船按察司言此可無慮定當令其仍回執　如果敢於肆毒則本司自有刑章也 
[浮屍又見] ○前日上午英租界公家花園前浮一男屍年約三十餘歲身穿舊白布衫褲白襪當由巡捕知照三　副保徐錫庚察得屍身並無傷痕屍親亦未訪得遂報堂棺殮發壇標記招認云 
 
 

Page 3

 
 
[設法便民] ○前日晨法會審委員翁太守於臨捕房時與法捕頭爵商謂老北門新北門小東門三處吊橋塊之東洋車小車停歇無數擁擠異常向人　攬生意橫衝直撞老人幼孩往往被撞傾跌而車夫不問其傷否趕緊逸去此等積習實堪痛恨且恐有性命之虞應轉飭巡街捕凡巡緝是路者留心禁阻見車輛擁擠混停卽行趕散本府亦當知照守城弁兵不時出城照顧禁逐庶免生事云云足見太守之以便民爲念隨地留心也查英租界實善街戲園林立在散戲場時尚有園中把門捕出外照顧而巡捕經過亦爲彈壓雖甚擁擠尚可無碍惟傍晚時坐車到戲館者甚多兼之馬車及出局肩興雜亂而行路人避讓稍遲卽致被撞安得亦爲之設法也 
[誣拐訊明] ○前日英公堂提訊李姓控金姓誘將蔣氏女冒稱胞妹立據賣與伊作爲續妻得身價一百八十元一案查此案早經母属控縣由金作証累及同住之裁縫因卽送縣歸案審辦現已由縣訊明實係李姓識此女於臺基私相訂定隨爲租屋同居並非金姓誘賣其筆據係假捏者當因女已懷孕母屬不愿收領卽發善堂俟生產後再行發落並責令李姓罰洋二百元卽充善堂經費金姓雖訊無誘賣情事惟先既混作見證誣陷裁縫及在李處見女不卽知照其母而連日索擾顯見圖詐是以並予責誣人繼爲人誣亦足以見天道之好還矣 
[翁婿交訴] ○張春生投訴英公堂稱與岳家同居因與妻母口角被岳父杜善增毆傷頭顱適爲巡捕所見拘解案下云杜善增供因婿辱駡我妻怒其無禮打傷其頭面是實陳太守謂爾等既係翁婿　端又小恕不深究嗣後着各以情理相處勿再擾　一倂釋出 
[求判從良] ○前日午後有湖北妓女蘇大寶投英會審署喊寃聲稱因欲從良被駂張家娘霸阻求恩判斷陳太守飭將蘇大寶暫交官媒俟提該駂張家娘到案再行訊斷 
[嫖客呑煙] ○寍波人嚴某就居滬地不知其作何事業時至法租界東永興街張姓住家妓院固爲舊交張姓駂婦有兩雛姬一名瑞福一名彩雲與朱文卿同居賃屋在天成昌弄前晚嚴某乘興至張處　卽住宿詎料陽臺已有人先占大失所望隨在別房暫憩而心中愈思愈惱醋態勃發致相角口駂婦言語尖絞嚴某忿甚隨取盤中之阿芙蓉膏呑服擬卽畢命於彼駂婦偵知一時大呼小喊眾人廲集赶請陳君竹坪施救其時已在夜半三點鐘當忙亂之際先到之客乘間逸去夜合資亦未付價轉瞬天已黎明陳君至而如法救治雖經嘔吐人軟如綿駂以嚴臥在伊家總　不便悉嚴有親串住卜隣里卽到彼懇其將嚴移去其家應允卽於昨早搬往不知其能否痊癒也夫嚴某於妓院潑醋遂圖自盡可謂愚矣幸而不死死則更貽笑柄也 
[擬增規條] ○讀六月十五日貴報見湖北藩憲示內有江邑紳士稟議育嬰章程九條法良意　誠善舉也惟各處育嬰堂收下女嬰聽人抱養爲女爲媳莫不皆然作婢作妾亦所不免甚或有輾轉販鬻誤落烟花爲父母者豈不計及之第既已送堂　　　茵亦任其人之命運耳竊擬於給錢自哺法外再增一條俾苟能自活者從此骨月不至終離以成全美當亦仁人之所潔念也　一凡送嬰到堂者不問其姓氏里居卽給以暗號牌一面牌上僅書年月號數及限期規例或限三個月或六個月斟酌而行除殤亡各由天命外准其隨時持牌領回俾仍完聚假如限三個月者至第四個月來領卽責償一个月乳費餘可類推計日核日核算亦准領回統以一年爲率限期愈寬愈妙限內不准聽人抱養留以有待稍一燮涌俾珠還合浦非若從前之一去不返似於育嬰之中收保嬰之效未識諸君曾籌及之否或者窒礙難行亦願明以教我愚者一得之見去取非所計也[  辛巳六月雲閒散人敬呈]  
[庚辰臘月塟亡女鳳娥于滬城之西淚荒塋恨刊短碣口占一律] ○恨葉愁苗次第萌珠沉鳳去歲頻更寒梅影瘦疎香墮古樹雲潔夕照明短命因緣悲紫玉傷心詞賦仿蘭成可憐視　荒塋畔一慟長河接淚傾[  畹雲女史稿]  
[敬題隨園圖] ○夙企隨園老謫仙投簪高隱翠微龜龍文扛鼎霏瓊屑鴻筆摩　擘錦箋三徑補栽陶令菊五湖常放米家船琴樽北海賓朋座錯落珠璣詩洞天　昔簡齊太史以海內名流投贈之作黏于壁顏其室曰詩洞天○楊柳樓臺逈絕塵詞華繩武續前因　倉山舊主構楊柳樓臺于北郭名流觴咏冠絕一時　湖山遺　誇千古翰墨奇緣萃一身福地煙霞傳著述　余家昔歲珍藏小倉山房全集幼時焚香披讀有後世私淑之嘆惜遭兵燹後書籍蕩然　仙家花草助精神蓉城下顧掀髯笑領袖騷壇有替人[  李畹雲女史金芳荃待定草]  
[光緒七年六月十九日京報全錄]  
　　宮門抄○旨兩道錄前○東撫周　奏叅革同知摺子○又　奏漕船三次收口放洋日期片○○湘撫李　奏請　旌表片○豫撫涂　奏開具未完錢糧各員名單摺○又　奏請開復知縣片○廣西撫慶　奏總兵自請降補副將片○將軍吉　奏循案擬請　補協領摺子○又　奏請揀候補筆帖式片○六月十九日內務府國子監侍衛處値日無引　見○內務府奏派致祭　雷神之大臣　派出恩承○又奏派更換紫禁城內値年之大臣　派出志和○倉塲奏漕船五日回空○召見軍機○○山東巡撫臣周恒祺跪　奏爲特叅狂悖妄爲之同知請　旨革職查辦恭摺仰祈　聖鑒事竊本年二月初九日有人赴臣衙門投遞封口信函據巡捕官楊聲釗接收呈遞到臣親自拆閱係致臣與藩司崇保之信信尾並未敘有姓名大致以臣與崇保叅劾不公直書臣及在省現任司道府縣同知並候補道員姓名隨意詆誣信口護駡且以上年辦理　大計卓異索銀萬兩作爲部費同通揷署州縣索銀五千兩並揑造送銀信函一件又爲造天成謙吉元豐三號公立兌服萬兩匯票一紙臣閱之下不勝詫異飭查投遞信函之人據楊聲釗回稱當時認明送信者係候補同知諶榘模　中馬夫周順臣查所遞信函並無名姓其信函內之事原例得立案不行惟既牽涉贓私明有投信之人自應切實根究以期水落石出卽飭歴城縣查傳周順到案詰訊周順初猶狡賴不認迨經研　始據供認係伊主人候補同知諶榘模寫就信函令伊投送伊並不知信內之事屬實該縣洪用舟因恐所供未確不敢草率具稟再四設法訪察並向周順返復推求周順供認如前並願具如虛干罪甘結洪用舟據實具稟到臣而諶榘模因知事已敗露於五月十五日前來臣署稟見臣見其行爲狂悖訪察素日似有瘋痰未曾接晤該同知卽在官廳除去衣冠大肆咆哮經人勸回二十日又來謁見向臣當面嘵嘵置辨出言傲慢臣諭以靜候查辦該同知旋又具稟語多隱約似認非認並請將前信發交藩臬兩司查明會議叅辦稟尾聲明自稿自書調查前信核對筆跡相符明明意仔挾制臣伏查該同知隱匿姓名作書謾罵已有送信之馬夫周順供認確鑿其揑造兌銀匯票據稱因卓異作爲部費註明送銀之人係候補同知孫鴻猷金綬候補魏武曾候補知縣署東阿縣知縣沈葆瓊四人不特該員等全非卓異之員且金綬魏武曾係候補人員並未署事亦不入　計典而孫鴻猷又先期病故其情詞之自相矛盾一至於此又稱同通揷署索銀五千兩一節同通委署州縣乃係部章東省因候補州縣較多同通向不揷署臣莅任後亦未委過同通一人署理州縣焉能有情弊虛實均不問可知該同 
 
 

Page 4

 
 
知於毫無影響之事任意汚衊實屬膽大妄爲狂悖已極且訪聞該同知曾揑名承充商人在平原縣行　更難保無藉勢欺壓鄉民若不嚴叅懲辦將何以儆宮邪而肅吏治除檄飭藩臬兩司先將該同知飭發濟南府審訊並將其揑造送銀信函匯票照錄咨呈軍機處備查外相應請　旨將候補同知諶榘模卽行革職以便嚴訊按律擬辦理合恭摺具　奏伏乞　皇太后　皇上聖鑒訓示謹　奏軍機大臣奉　旨諶榘模著卽行革職言訓按律懲辦該部知道欽此　○○周恒祺片　再本年江浙兩省海運漕船在東收口放洋日期及船隻數目業經臣兩次附片奏報在案茲又准登州鎭臣蔡國祥咨並據署登榮水師副將唐廷威暨該管道府稟報自四月初四日起至五月初三日止江蘇漕船江陰縣劉長福浙江漕船嘉善縣蘇保福劉福興海　縣劉長有等四隻先後收口旋於前次收口之朱壽康等四隻均陸續出口放洋由水師護送北上等情除仍飭查榤續到船隻隨時催　迎護外所有江浙兩省海運漕船三此在東收口放洋日期及船隻數目理合附片具陳伏乞　聖鑒謹　奏軍機大臣奉　旨知道了欽此　○○李明墀片　再查例載凡士民人等或養恤孤貧助賑荒歉等事捐銀至千兩以上或田粟准値銀千兩以上者均准請　旨建坊給以樂善好施字樣等因兹據署善化縣知縣姜鐘琇詳稱據廩生湯彝訓等呈稱已故邑紳湯慶祺係　運使銜分省先用道湯聘珍之　平生隱居讀書慷慨好義其鄉素有溺女之風咸同年見屢經官爲示禁並諭勸辦救嬰新法醵資收養湯慶祺遵諭董司其事因鉅費難集善舉未成該故紳臨終遺命其子以宅右田八十畝積每歲租穀所入捐育嬰經費續成未負之志去歲春間該縣唐步瀛任內催辦積穀救嬰等事其子聘珍首書捐穀一千石爲闔邑倡其穀卽十餘年所積之租也而地方善舉賴以觀成實得該故紳湯慶祺遺命倡捐之力維時穀價一石値市銀一兩與捐銀一千兩之例相符公懇申詳奏請建坊用昭獎勸等情前來合無仰懇　天恩俯准照例旌表由該家屬自行捐資建坊以彰善行出自　鴻慈除將事實册結咨部查照外　附片具陳伏乞　聖鑒訓示謹　奏軍機大臣奉　旨着照所請該部知道欽此　○○河南巡撫臣涂宗瀛跪　奏爲查明豫省光緒六年丁耗錢糧奏銷案丙未完一分以上各員名開單奏陳仰祈　聖監事竊查前准戶部咨飭將錢糧奏銷各依定限令各該督撫一面具題一面先將未完一分以上各員名開具簡明清單專摺奏報由部核定處分先行覆奏仍各於題本內將業經具奏各員聲明備核等因業經遵辦在案兹據布政使司覺羅成孚將豫省光緒六年丁耗錢糧奏銷遵照例限一律核造齊全先行查明六年地丁及留支耗羨銀兩奏銷案內未完一分以上督催經經徴各員名開單詳請具奏等情到前兼署撫臣移交前來臣覆核無異除各部外所有查明光緒六年正耗錢糧奏銷案內未完一分以上各員名理合敬繕清單恭摺奏陳伏乞　皇太后　皇上聖鑒敕部核定覆奏施行謹　奏軍機大臣奉　旨該部核議具奏單二件併發欽此　○○涂宗瀛片　再查前署桐柏線知縣符瀚因徴仔同治八九年丁耗房稅等銀五千一百餘兩屢催未解經前撫臣李鶴年彚入奏叅　源縣知縣張應煒等案內勒限完解奉　旨符瀚着摘去頂戴等因欽此遵轉行去後嗣具張應煒等掃數完解均經奏准開復各在案兹查符瀚已將徴存前項丁耗房稅等銀共五千一百餘兩　限解清由藩臬兩司轉據該管道府詳請開復前來臣查敕員符瀚徴仔前項銀兩既經掃數完解尚知愧　合無仰懇　天恩俯准將原叅前　桐柏縣符瀚頂戴給還以昭激勸理合附片具奏伏乞　聖鑒訓示謹奏軍機大臣奉　旨着照所請吏部知道欽此　○○慶裕片　再臣接准提臣馮子材咨據記名總兵王正明稟稱該員由留粵遇缺儘先補用副將　征越南剿平叛匪彚案保奏光緒六年三月初九日欽奉　上諭着免補副將以總兵記名簡放在案　天恩高厚感戴員名惟是自問輇才難勝總兵之任情願仍以副將降補俾得及時效用　因咨請核奏前來臣查該總兵王正明在粵迭著戰功情形熟悉據請願以副將降補亦與定章相符合無仰懇　聖恩准將該總兵王正明留於廣西仍以副將遇缺儘先補用出自　鴻慈　會同兩廣總　臣張樹聲附片具奏伏乞　聖鑒謹　奏軍機大臣奉　旨着照所請兵部知道欽此　○○奴才吉和富爾跪　奏爲擬請坐補恊領員缺恭摺具陳仰祈　聖鑒事竊照杭州駐防鑲黃旗滿洲恊領兼正藍旂頭佐領喜錄於本年四月二十五日因病出缺所遺恊領兼佐領一缺例由八旂佐領內揀選　練旗務之員擬定正陪咨送部旗帶領引　見補放如有記名人員先儘坐補等因歷經遵辦在案兹查有藍翎委右翼前鋒翼領鑲　旗滿　二佐領有連一員曾經以管轄嚴肅辦事勤愼擬陪鑲藍旂滿洲恊領文元於光緒四年三月初五日蒙　欽派王大臣驗放擬請　記名初六日覆奏奉　旨三月例不重考合併聲明所有擬請坐補恊領緣由理合恭摺具陳伏乞　皇太后　皇上聖鑒訓示謹　奏軍機大臣奉　旨着照所請兵部知道欽此　○○吉和等片　再查各省駐防考取筆帖式例由將軍咨部請題錄卷送部核定取中歷經遵辦在案前因杭乍駐防兵燹以後營制未復係經奏准考取候補筆帖式未能照舊辦理均請於兵丁挑選文理通順字畫　楷之兵奏補在案　據乍浦副都統咨稱前請奏撥候補筆帖式二員均已升任　職現在僅有筆帖式一員所有一切應行案件繕辦需人且乍　駐防兵丁僅有四十餘名實在乏人揀選擬請援照前案仍於杭州滿營兵丁四挑選二名以筆帖式候補咨請奏辦前來奴才等查乍浦駐防兵丁僅有四十餘名所稱之人揀選屬實情自應仍照前案於杭營兵丁內揀選查有鑲藍旗馬甲存亷正紅旗委前鋒校烏永阿等二名清漢粗通字亦端楷堪以筆帖式候補合無仰懇　天恩俯准以存亷烏永阿撥入乍浦作爲候補筆帖式以資辦公理合　片具　奏伏乞　皇太后　皇上聖鑒謹　奏軍機大臣奉　旨着照所請該部知道欽此 
[蘇省撫轅抄] ○六月二十七日同知李福冕提蘇屬各縣海塘工費回　知縣劉照靑稟知奉委查驗金山倉穀差　○二十八日同知吳恆江陰沙洲差竣回銷差　委署太滄州州同兪客克猷金陵銷差回卽辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
[]  
 
 

Page 8

 
 
   
 
