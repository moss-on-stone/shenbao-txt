# 1888 - 230 - 4905514

 

Page 1

 
 
　　尚友錄尚友錄補遺出書啟 
　　廖氏尚友　二十二卷流傳海內洵寫有用之　惟原刻雖經張氏增　　　尚多　古吳退思主人仍其例新輯補起二十二卷幷將原刻校正　為全書自　　　迄唐宋名人　言懿行功業又章搜羅殆盡而且　姓僻姓亦采擷以資攷覈謂之歴代言行錄可謂之萬姓氏族譜亦可不獨為　筆札者之饙　　　石印巳出書每部價　二元躉售格外從　售處本局及南北申昌外埠各書坊均可此佈 
　　點石齋分設　　售書處 
　　本齋近今印出之經策通纂大題觀海初二兩集五經文準以及各種石印書籍在杭城發售者餘下城青雲街上城外龍舌嘴本　分莊外餘託三元坊述古堂書坊發兌所有價目舊處所另有仿單仕商賜顧就近　取可也此佈 
　　新選石印五經又準十五日准出售 
　　經藝向無巨選自乙酉科淵海出而購者如獲枕中鴻寶然文數不過六千餘首罣　尚多閱者每有不足之歎本齋誓發宏願廣延江浙知名士分題　作萬餘首特請上海龍門　院汪逸如先生總其成以時下名手為時下　　體由是而備題由是而全上海不乏石印之家而經藝之新頴美備無踰於斯計文一萬五千篇分裝廿本碼洋八元一准十五發兌上海南北申昌及垃圾碼頭本局帳房各書坊外省如金陵廣東　建湖南湖北京都山東江西等省設分局從近　辦可也此佈 
　　書彭宮保巡閱水師事竣摺後 
　　讀七月初七日邸抄見彭雪琴宮保有巡閱長江五省自春徂秋查察水師事竣由驛馳奏一摺竊歎宮保之用意深而用心苦焉夫宮保受　命巡閱長江水師亦既有年每年事竣必有奏報此亦常例具文何足為異而吾　於此奏覺有不勝欽佩　蓋此不僅奏報巡閱事竣並有歴述病狀瀝忱乞休之語其語之真摯無異於家人父子一室晤談諄諄然語重心長絕無粉飾此本宮至性之所流露忠藎之所觸發已足為古今所罕有而其用意尤深用心尤苦者則以疾諫也古人言事有直陳有隱諷有旁襯有所射固不一其端唐文宗見柳公權作書問之曰執筆何以能正公　對曰心正則筆止當時稱為筆諫所言者止在乎執筆而所包甚廣純臣奏對往往有此固不待慷慨激烈折檻批鱗而後無愧於諫臣也賈生不云乎當今之世一趾之大幾如股一脛之大幾如腰又曰病不僅腫也又苦　　此皆借病以為譬喻而冀　者之一悟顯賈生處漢文帝之世時際昇平而獨痛哭流涕長太息為危詞以聳聽諸大臣忌之卒不得行其言而後人則莫不共諒其心誠以先事而預防持原而握要他日漢室究以此釀禍則賈生之言其應如響謀國之忠至今稱之固不得以無病之呻為賈生咎也　彼之所謂病則不過借之以為喻非真病也今彭宮保所述一身病狀則云言語不明舉動需人就醫月餘服藥五十餘劑不甚大效據醫云病久根深非草木之功能見速效閱見手足浮腫版　哽咽皆氣血不能宣通肝燥脾虛中樞失　痰涎窒塞之故總不宜操勞恐樂餌難以見效之數語　皆述其病也而細思之當今之世自與泰西通商互市以來大有宼深可慮之　俄人虎視於北法人　矚於南日本同洲亦且忘輔車而攻唇齒此其故實由於自己力有不足以致外人顯相欺侮所謂病久根深者也謀國是者亦未嘗不知則以議富强倣西法紛紛擾擾數年以來殊無實效此所謂非草木之功所能見其速效者也手足浮腫則恐有尾大不掉之懼並恐有四肢麻木之憂服藥哽咽則恐有良言以苦口而見拒氣血不能宣通則上下之情隔矣肝為將車之性燥則躁暴而輕率脾為轉運之地虛則不足以支銷中樞失職則心腎不能交先大後天皆失其司如是而有不痰涎窒塞　乎夫痰涎所以為害於身猶匪類之足以為害於國此其道當　行教化力圖振作若皇皇焉專以亦步亦趨為事則徒勞擾非徒無益而又害之故曰不宜操勞宮保之所述皆其一身之病狀初非有意為此隱諷之言特其忠藎之誠隨時蘊　每於無意中流露而出雖所言在病而所以言一己之病源者在此所以言國家之病源者亦在此宮保此時年　古稀自稱言語不明舉動需人夫一人之身言語不明舉動需人尚且有求生不能求死不得之苦如以一國之大而言語不明舉動需人亦復成何事體即楚材晉用古亦有之然豈常理也耶觀其摺中叙述巡閱諸事於鎮將則嚴加訓誡不准因循　頇市恩見好則所以制其肝而不使燥也於各哨弁兵丁則嚴稽告戒不准稍染嗜好劣者嚴叅其次摘去頂戴並實軍棍此所以消其浮腫而去其痰涎也隨時咨明督撫並長江水師提督查照辦理以一事權此所以宣通氣血不使服藥哽咽也特薦李與吾軍門十數年始終如一實心任事不市私恩為不可多得之員請以長江重任寄之此則所以使中樞無失職之虞而得人而治不至於雜藥亂投深滋貽誤也獨有脾虛之病最為難治並無善法則與其裕國用不如節國用不宜操勞正靜以攝之徐以俟之之道將俟日後隨時而動乘機而起是卽養脾之要訣亦裕國之良謀也夫是之謂疾諫如宮保者誠不愧為古之大臣此　朝廷所以准其開缺而不開差殆亦有默會其意焉者矣 
　　諭旨恭錄　○七月初十日奉　上諭剛毅奏請將交代虧短各員分別革追查抄一摺山西已革左雲縣知縣榮安等各在本任內虧短正雜各欵銀兩為數甚鉅迭經勒限追繳迄未完解實屬玩延榮安着卽行革職同已革和林格爾通判慶啟一併監追查抄已故孝義縣知縣錄網岢嵐州知州玉良平遙縣知縣馬兆科屯留縣知縣張士霆平定州知州賴昌期均着卽行革職與另案叅革已故永濟縣知縣洪貞頤一併　寓所資財先行查抄提集各案吏胥人等照例訊辦並着廂　旗滿洲正黃旗滿洲廂黃旗蒙古正藍旗漢車各都統順天府府尹浙江湖南安徽各巡撫將各該員原籍家產一律查抄抵以重庫欵該部知道欽此 
　　本館接奉電音　○昨接京友發來電音旨本月十六日　上諭三道敬謹譯登○七月十六日奉　上諭內閣學士文治昨日召見未到本日據奏因病未能進內自請議處並請賞假一摺文治着交部議處賞假十日欽此同日奉　上諭閶敬銘奏病勢日增懇准開缺一摺閶敬銘前因患病迭次賞假調理嗣以病久未愈屢請閱缺未經允准茲復瀝陳病狀懇准開缺留京調理情詞迫切不得不勉如所請閶敬銘着准其開缺在京安心調理該大學士向來辦事認真不避嫌怨近年整頓部務日有起色朝廷倚任方深一俟病體就痊卽行其摺請安以慰眷念而資簡畀欽此同日　 
 
 

Page 2

 
 
　　上諭沈秉成奏察舉賢吏請旨嘉勉開單呈　一摺廣西太平府知府李世椿署慶遠府知府陳如金署平樂府知府黃仁濟候補知府袁思　百色直隸同知　　頤　州知任玉森候補通判謝輔成署永寍州知州柳　署武綠縣知縣張棠蔭署　　知縣左秉勳者灌陽縣知縣褚興同署柳城縣知縣謝保年岑　縣知縣何　　據沈秉成臚陳該員等才守政績皆有可觀殊堪嘉尚着沈秉成飭令該員等始終勤奮勉為循　以副朝廷策勵至意欽此 
　　蕪湖近事續述　○昨報舟子凶橫一事茲據蕪湖訪事人函述其中情節大同小異因亟照錄如左據稱蕪湖地棍最多均　集江干以兾劫搶訛詐本月十五日九點鐘時太古洋行北京輪船抵蕪卽有棍蓗十數人上船意圖偷竊客物時各搭客俱防守　緊計無所施閱一點餘鐘過值船上二副洋人挈同數水手携銀箱登小划上關棍徒七數人卽赶上小划將水手所挈之銀箱奪下二副趕卽攔陰一棍徒持刀向二副手上一砍手指齊破復向臂上面門眼眉以上各砍一刀二副卽血肉模糊昏暈不知人事水手當將刀奪下意　還砍輪船上洋人搖手水手隨飛一腿四匪徒一齊落水詎匪徒皆知水性鳧　江北岸遁去斯時僅擒獲三名旋　　輩數十人刼去二名僅存一持刀行凶之匪當卽擒至輪船一面打電報到申一面由新關飛報文武　衙門道憲雙錫伍觀察漢營王梧岡叅戎水師陳月樵遊戎無湖縣錢孟超明府保甲局沈榕青別駕以　滿城文武各官員咸帶領差役兵勇砲艇往江干至輪船上保衛先騐明二副傷勢二副之傷經西醫敷治性命或無礙　輪船旋接上海覆電　卽稟領事官轉請地方官追凶究辦速開回滬該船旋於二點鐘開行各官騐明洋人之傷卽將持刀行凶之棍犯用繩串辮由紅船裝入內河奉道憲飭且訊供詳辦各憲在江干騐傷時飭兵差續又拿獲該匪黨夥伴兩名誠　若輩刦犯沿路有兵勇護解帶入縣署由錢明府升坐內堂訊明口供發獄中俟稟由監督憲轉詳定讞聞持刀行凶之犯姓　上年犯案曾經遞解又復潜回者 
　　拘獲劫盜　○西字報云六月二十日有一法國輪船在東京河內行駛時在夜間有人喊救命聲卽將電燈放照見有小船數艘盜黨甚多搶一大船上貨物輪船卽放小艇在救將强盜多名拘住大船遂　脫險所拘之盜未知如何辦理俟有所聞冉行登報 
　　福州風雨續述　○福州　初三日起風雨交作猛烈異常已登前報茲聞省垣初九夜初鼓後大雨沱滂不異銀河倒瀉封家姨同時稅駕三敼筏風勢尤猛如千軍萬馬之奔　牆窓門壁無不震動瓦片作蝴蝶飛抵天明雨尤大風勢稍殺南大街某店後屋風撼雨淋霎時坍倒想此外坍屋拔木當必不少也 
　　秦淮秋話　○桂花香裏鏖戰棘闈其有科試時偶遺冷海之珠者必先由操玉尺者考　一番始得　　逐隊日來每有雙輪激水而上諸生之附之以至者如　之聚如蟬之　挑夫划船時或乘其不備竊携行李而逃保甲局現將挑夫編列號頭俾不得臨時逃脫下　稽查局更恐船戶設心不良蒼茫雲水中未易張　以弋因籍其姓字各給尖角旗一面大書某號某姓某名偶或脫逃卽可按籍而索以是士子之　　　舫者幾於有口皆碑云○王益吾大宗師科試江寍刻已將竣示期十四日獎賞一等生員嗣是卽接辦錄遺聞此次錄取務必從　茍有瑕疵必遭見㯽有志觀光之士尚其用心磨琢莫令白璧見遺哉○安徽學政貴隝　文宗於本月十一日秉節來江寍卽入上江試院盖為錄遺事也○石印書籍創自點石齋十數年來獲資頗巨書買艷之相與劇資開設至今歲而滬上一彈　地多至十餘家秋闈伊邇相率携高文巨冊附輪舶至金陵書積如山價為之賤日內以問鼎者少竟或挾書一大包袱至各考寓　銷不顧資本若干但兾從速售去同業惡其鄙陋因名之曰書賈野雞○耶穌教士沙光亮賃屋三牌樓每夜闡宣西教近屆秋試考客如雲隣居恐易惹事端稟請地方官為之禁止上元縣與沙　商妥今改於白畫　書刻已出示　貼通衢矣○炎大暑暍店鋪俱臨街去搭凉棚許仙屏方伯以其易致火　令保甲局傳諭拆去綢繆未雨亦善政也○十里秦沿山深水膩鶯鶯燕燕臨水而居每逢斜日將西簘鼓畫船中流容與侍人雪藕公子調氷誠消夏之清游尋芳之韵專也當事者以多士雲集易致事端擬下官符禁開花窟而龜奴鴇子不無陽　陰違惟不敢公然下　盪槳於清溪九曲間云 
　　吳苑招凉　○蘇城自入夏以來雨澤稀少田疇龜坼農民待澤孔殷各當道痌瘝在抱時切隱憂首府魁文農太守率同長元吳三邑侯設壇於城隍廟朝夕虔求乃旬日經來銅鉦高挂炎熱依然爰於十四日起禁止屠宰改壇於滄浪亭由藩臬兩司督同府縣詣壇誠求冀蒼蒼者之鑒佑我民也○本月十五日為中元令節例須府縣城隍入壇致祭無祀狐魂向例然也近年各廟視踵事　華無論是何　祇一律　神賽會藉此歛錢幾於無神不入壇無廟不出會上屆上元令節　有數十起之多勞民傷財無過於此蘇藩憲黃子壽方伯深痛惡之於日前出示通衢只准府縣城隍照舊到壇其餘不論何項神祇概不准　請違則將該廟祝重究方伯可謂能見其大力挽頹風者矣○蘇垣每逢三節看會之期每有無知婦女僱坐逆水燈船招搖過七里山塘男女混雜良賤不分前　撫譚序初中丞開藩時曾申厲禁三令五申一時鳳閣嬌虎邱豔妓無不聞風而慄此風為之稍息自序帥升任去蘇不免日久玩生較前更甚今藩憲黃方伯率由舊章力除陋習出示諭禁不准載女過山塘逆水燈船以及玻璃水快船概不准攬載女客婦女有犯罪坐夫男船隻鋸截河干決不寬貸府縣各衙門亦奉行惟謹一律示禁以操舟為業者莫不垂頭喪氣咸　今年不利市云 
　　三柳秋波　○松郡南鄉冷水　某甲小康家也耕種為生夙稱勤儉日前獨自操舟赴某行購買猪糞該行主以其滿載而歸恐難支撐囑店夥　乙幫同　駛詎乙覷甲囊中有貲頓起不良天將破曉驀地取菜刀劈去甲之左頰連毀數齒甲負痛呼救當經塔水渡居民將乙捆送華亭縣訊究之下笞臀一千荷以巨枷發示頭門一面將甲送回延醫救治未知可無虞否○十一日為叅府　鎮戎之太夫人八旬壽誕本郡文武宮紳均往叩賀輿馬紛紜冠裳蹌濤壽母當顧而色喜矣○前報華亭康鄉猛將廟僧人　山砍傷王姓三人一案嗣經楊邑尊飭差　保　緝業於上海將僧拿獲庭訊之下立笞八百枷號頭門身入空門尚犯殺戒方盤托出大西瓜菩見之必合掌曰善哉善哉 
　　京口談資　○陳某者丹徒縣之捕快也其妻某氏年逾而立素不能守閨範穢聲藉藉嗣為陳某所聞始以好言化導乃婦視若罔聞復與旗人王某私好恩　甚於畫眉毫無顧忌前日王某又至婦處以續舊歡不虞陳某從外歸來為其撞遇王某乘空逸去陳遂大發雷霆卽出霜鋒一柄蔴　一根紫鴉膏一盒令婦處自擇又謂婦曰死家內僅蘆蓆一張若死去王家自必從豐飾殮婦　是語諒難生存卽將烟膏食盡旋往王某家中比時王已有事外出家人以婦不時常至不以為意及王回時視婦面色有異知為服毒迨欲送歸婦已毒發殞命少頃陳某得信將欲報官　經效魯仲連者出為力　罰王出洋一百七十元與婦從厚飾終事方寢息○鎮江南界與東西兩　多屬山田　賴及時雨澤詎今年仲夏以來赤日行天致百數十里內無資灌溉嗣後雖得微雨幾陣苦於四野尚未沾足又加新秋以來　風為患連日不息田間禾穗悉數受傷誠恐顆粒無收當此時也不獨農民嗟苦卽地面有司亦痌瘝狂抱　賑議蠲巳於本月十二日出示斷屠齋戒茹素設壇求雨想志願精誠為民請命定能上邀降鑒下慰杞　耳○連日以來風狂浪湧禁渡旗每每高懸初十日早有大卲伯划船裝載散客開往金陵詎出瓜州口未遠卽為風浪捲翻連舟子共計三十一人同遭滅頂旋經救生船馳救僅救起五人內有一人飽飲江流未久仍斃　餘舟子與客均與波臣為伍矣據云內有應試考生幾人亦罹斯刦未知　否又於十一日午前京口有木匠某甲因愛利商公棧碼頭緑樹成陰憇息甚好遂於該處　千納凉一時清風 
 
 

Page 3

 
 
徐來甲竟睡去稍一轉側撲趺江中旋有該處停泊之救生船將甲救上撫之四肢已冾當經救生船報局領棺　保收殮另標誌認以便　　來領云 
　　蝗　萌動　○本月初八江甘兩邑宰設壇祈雨已紀前報茲聞毗連西北鄉之某縣境內田隴間已生蝗　　厚約二三寸栩栩蠢動幸尚未生翅兩邑宰以地當接　頗以為憂盖恐一經起翅難保不以隣國為壑為今之計非得天公倒瀉銀河不能殲除凈盡且西北兩鄉稻秧前已枯朽因五月杪得雨復行播種不料種後依然雨澤愆期刻下該鄉望雲尤切江甘兩邑宰遂擇本月十四日起重復　壇再行接禱一面出禁止五葷並將南門關閉虔肅非常第不識蒼蒼者天可能默佑吾民甘霖渥沛使秧種復甦　子殲除否也 
　　軍士感恩　○總理閩浙營務處兼帶楚軍立字中營黃海樓觀察立鰲於甲申秋經楊制軍奏調來閩觀察耿介剛直有古大臣風飭閩人因是重之由武功疊保今職故於軍政尤為諳練所總兵勇與民間終始相安絕少爭閙欺凌之事茲者石帥拜陜甘總督之　命觀察當隨同前往現將立字中營親兵一律裁撤資遣回籍其立字左右兩營將弁兵丁感觀察平時恩德遂製萬民傘德政　族一路鼓吹敬送轅門甚覺熱閙非觀察之恩　並濟何以致此 
　　鷺江秋報　○廈門近日天氣炎熱非寒暑針升至九十六七八分疫症亦熾鼓浪嶼乃一小島西商領事等均旅居其中街衢凈潔房屋高大卽本地居民亦與之俱化為潔凈矣不料近日亦染時疫　棣角一帶一日內已死六七人此外每日患疫死者三二人不等和記洋行寫字西人於上月廿九日午後染症次早卽名登鬼錄矣所幸立秋之日天時稍為凉爽初一二日竟得風雨天氣凉甚大有秋意寒暑針降下八十七八分想時疫之症或　告止矣○盂蘭盆會　民謂之普度自初一日起按日分叚各街勿論鋪戶居家貧富皆係設筵在門前齋供焚燒冥　隨以供席邀友招朋互相筵飲各家門首搭抬演戲自初一至三十日舉國如狂 
　　馬戲述聞　○澳大利亞馬戲班於今日午後四點鐘開演晚間九點鐘開演是日共演兩次此後不再開演卽當前往東瀛矣 
　　嚴禁空盤示　○欽命江南蘇州等處承宣布政使司　布政使銜蘇放等處提弄按察使司　為出示嚴禁事照得買空賣空之風起於滬上延　蘇垣各屬間亦不免疊經出示嚴禁近聞各處錢莊故智復萌往往虛做錢洋拆息買者以昻漲為勝　者以低跌為勝兩相爭勝必有一負直與賭博無異於是勝者可以一紙空券立致奇贏　者無力賠償遂至虧倒逃匿賠累多人病商害民莫此為甚除通飭各府州縣暨租界會審公堂保甲局密拿究辦外合亟出示曉諭為此示仰各屬士商軍民人等知悉自示之後不得再有買空賣空情事倘敢陽奉陰違一經查出無論錢莊及何項人等照賭博例從嚴懲辦倘有悮受誘騙自行投首者免其治罪所負之項概予免償本司言出法隨務各分營生毋貽後悔切切特示七月十三日示 
　　縣案　錄　○　船埠頭張錫麟具控管幫朱小毛在薛家浜向各船戶索取規費叩求提究昨經裴邑尊傳朱到案於早堂訊究張　朱在小的名下管幫不守本分向船戶需索規費小的得悉後卽將朱　誡詎伊不服出言不遜為此控求訊辦朱稱凡船隻到來小的為伊照管所以向索小費每　船一艘取錢一百文或七十文並無勒索情事邑尊謂需索規費咎有應得尚敢巧言搪　耶喝令笞責四十板荷枷三月發小南門外示眾並諭張嗣後不准用管幫人凡船隻到埠自有地甲照料張遵諭而退○前日十六鋪巡防局送邵阿周幷其子順金及婦人林彩珍等到縣昨經裴邑尊早堂訊究邵稱小的住居英租界二馬路本月十四日妻在內煮飯小的出外泡水兒子順金年纔八　忽然不見小的立卽四處尋見覔殊無踨跡前日在大東門外行仁弄內忽見兒子在林彩珍家中當卽向領反　蠻覇是以扭赴巡防局轉送到案卽求訊究林氏稱此子有福建人領來小婦人並不知有誘拐所以　養今邵來領子小婦人未知虛實並無蠻覇情事邑尊飭將順金交邵領回林氏暫交官媒看管着將拐　交案訊辦○張懷三向朱悅生索欠一案迭紀前報昨日朱具詞投案稱去年唐質甫等向職員索詐張曾助職員赴英公堂訴明情節事後向職員需索謝儀並無托買鑽戒時辰表等事邑尊謂本縣觀爾為人亦非安分之徒如果向來自愛則歹人亦無由侮爾飭令暫行交保候提集人訨再行訊辦○前報戴俞氏因丈夫福亭縊斃板控管押前日有俞氏母施氏投案求領女兒回家管束昨經裴邑尊升堂訊明情節將俞氏准交施氏領回李鳳祥仍飭暫押候備文遞回南匯縣原籍幷着嗣後不准與俞氏來往着令各具切結存案○浦東沈家巷地保蔡子罔因欠繳錢糧經裴邑尊飭傳到案訊究蔡一再求寬邑尊怒其疲玩着枷號游鄉三天俾昭烔戒期滿帶回候示 
　　英界公堂瑣案　○有恒洋行之西人金世美投英領事訴有木作頭石增益托伊打樣繪圖　需費銀十五兩向索無着請為傳追賈副領事請蔡太守傳石　於昨午會訊西人金世美申訴前因石則　夥應三毛投案聲稱應付金世美銀十五兩是實已托　長生先付去銀五兩尚有十兩明日可以照付金世美又稱所云交樓代付之銀未經收到設或樓不交銀須請追銀十五兩太守商之賈副領事飭應知照石增益措辦銀十兩卽交金世美一而催樓速付如果樓銀無付仍應向石追給云○一百六十九號華捕稱昨見王三和等當街賭錢當獲王三和等三名及賭具幷在塲之銀洋二元一併送案請辦王三和陸阿全張桂生等同供偶然消遣以後不敢蔡太守隨判王三和陸阿全張桂生各罰洋五元撥充善舉起案之銀洋二元撥歸西醫院經費賭具存毀○一百六十九號華捕稱昨夜見吳劍之焚化冥鏹干違租界章程喝陰　但不依反敢行兇將我號掛拉碎為此將吳拘案號掛呈騐吳劍之供不知租界規矩誤焚錠帛及巡捕到來已化不能中止向之商懇不允爭執不敢逞蠻毆捕蔡太守隨判罰吳劍之洋一元賠償號掛以儆○西捕稱昨夜見陳阿琴在　窓潑倒　穢水在當街干違租界章程為此拘案請罰陳阿琴供寍波人初到上海確不知租界中樓窓不能潑水以後決不敢犯尚求施恩蔡太守隨判　陳阿琴洋三角撥充西醫院經費以示薄懲○包探唐青山稱范王渡西教堂訓　之某甲購辦得白襪二雙白巾二塊幷另有白巾包大錢七百文僱坐張阿松之東洋車及到忽被張阿　竊去報捕請緝由我獲住張阿松祇認大錢七百文再加三十文己兌小洋七角今特送案原告不到小洋呈案張阿松供其雇坐我車白巾包裹之錢係他自已遺忘在我車中不敢行竊別無白襪白巾蔡太守謂原告既未投質姑寬不予深究卽將張阿松開　小洋存捕房俟失主具領○朱蘭生稱有房屋租與王啟明開　館昨向收租無付反同葛阿五　蠻與論行凶毆打為此報補拘案租房契呈閱然收租遭毆心何以甘請令搬移王啟明葛阿五同供朱來收租約他略遲幾天不允口角起見如今容措辦銀洋照付蔡太守隨判王葛各罰洋一元撥充西醫院經費房租着自照付延干勒令搬移○華　解送在路爭毆之鄥阿全吳阿壽請訊鄥阿全供我有油紙扇　與吳阿壽言明價洋三角向索無着反被糾同三四人將我毆打受傷與論爭閙吳阿壽供鄥因賣扇索價爭毆並不是我另有友人鄥誤指我幫同行凶今亦紏人尋我報復蔡太守問鄥先　毆今復紏人與論乎卽答稱然太守謂鄥阿全吳阿壽因細故彼此糾人擾　均屬非是今姑判各管押三天以示薄　期滿釋放如再擾　定干重處不貸 
　　法捕房瑣事　○周成龍為竊　釣經人扭控暫押俟傳原告至案覆訊曾記昨報昨　王司馬　捕房包探將鮑德順　到據供山東人在此開車　周租我車每日租錢一百文共十數天日前因拿銅釣出外泡水未回由荐保人譚姓將伊尋來盤問爭閙巡捕適至因此拘進　供六月十三日至伊處二十九日出外有行李搬出如我偷伊　釣當時豈有不向我索司馬謂鮑曰爾失銅釣毫無憑據不應將伊扭入捕房若是 
 
 

Page 4

 
 
互相爭鬧兩下各有不是着各掌責二十下一併斥退○賈太興喊控姚顧氏誣竊弔打一案着姚顧氏押交阿四到案訊究曾記前報昨晨士司馬傳姚顧氏到案問阿四交來否答稱未曾出外如何交人司馬謂爾係初十日交保出外為何前幾天不將　四交案顯係刁　着掌頰二十下　押將阿四交案延干每期帶比原告退去俟交到阿四覆訊再核○馬夫唐和銀騎馬踏傷劉阿六一案訊究之下斷令貼償傷費洋二十元押交曾記昨報昨晨將唐帶案詰其斷償之傷費何時交案唐供劉在醫院時有人囑我出洋五元我尚拿不出現在要我拿出二十元實在無力祗求開恩司馬謂他人被爾騎馬踏得徧體皆傷幸未致命不然豈堪設想命掌責二十下還押繳洋延干每期帶比旋據袁光佐投案稟稱唐是我母舅之子實在無力交洋叩求開恩司馬謂爾可知劉阿六渾身是傷幸而不死不然尚要抵命斷償傷費二十元尚是便宜爾既與伊是親戚着出外為伊想法不然每期比追袁唯而退○昨晨土司馬臨捕房發落各案畢命包探將訊押荷枷各案犯十五名一齊帶案清理洋人控追失洋　值洋十五元之嚴祥林還擇交保形跡可疑之張阿大掌　二十下開釋朱茂生扭欠米洋之蔡天元因押欠原告不到從寬釋放自去料理童阿大　押候巡捕　愈再訊胡永卿趙仁法陳榮魏長生均押候交保楊鳳芝　解公堂移送營中訊究枷犯劉桂林徐阿三王炳顧茂榮沈　南均　枷候期再釋 
　　將之粵東留別王雅卿詞史　○　學吟詩便索書對卿終日下簾居一生不斷相思字百結能通理　梳翻　多情增感慨每於無意較親疎堪嗤四十垂老　　年來同未除　　時了手便凄然况復嶺南路四千此後盟言終惝怳從前情緒太纏綿半年閒度將卿誤九死難酬得汝憐莫再蹉跎貽後悔　程須趁菊花天　悔道人初稿 
　　蘇省撫轅抄　○十一日候補同知朱棹稟辭回川南差次○十二日委署丹陽縣葛培義稟辭赴任撫轅武巡　升用守備楓橋汛千總徐榮謝委兼蘇提塘○十三日員外郞　戶部主政楊樹勳四川人自　來起服進京卽用縣湯　稟知奉委管解制錢赴都首府魁官太太於八月初一日壽辰 
　　江督轅門抄　○七月十一日提督鄒明福由京來○十二日安徽學臺貴到知縣金元　辭解餉赴都　興黃橋司張冀琛謝飭知赴任○十三日湖南巡撫王辭行知縣梅　　委騐收船　王程 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　勸移閒欵以資正用說　○竊維黃水為災古今代　溯自上年鄭州決口後　朝廷軫念民瘼立頒鉅帑凡在食毛踐土者莫不同深　激無如决堤太廣堵口　難在工大員已獲重咎其河工之一時不能速　已可想見一斑第一日不能合龍卽一日不安　宸厪數百萬災黎將何以處置凡有血氣者罔不爭先恐後力圖報効所可怪者世人概將有用之欵作無益之事尢甚者莫如中元　之蘭盆勝會就滬上一區而論自南徂北不下數百處甚有一處　至千餘金者降而至於極小亦數十金統扯每處以百金彚算卽成數萬金之巨欵嗚呼將此數萬金極　之巨欵不移作極急之要需盡供僧人之揮霍不亦大可惜哉然猶僅以一區論也若以一邑一府一省計正不知幾許况天下乎雖然欲令全數移賑不但無此辦法且亦勢所不能惟願當局者度緩急懽電輕移此就彼似於賑務不無俾益所望於心存己飢已溺之大君子　莘　閒農鄭子梅稿 
　　李秋亭觀察以風景長春　　題率成十二絕應之　○剪春羅　花　雪　香羅被體溫春風誰　剪刀痕似將堂北忘曩意司感天家雨露恩○水仙杏花　凌波倩影靜中涵上苑風光次第探燕子來時春正閙一宵紅雨　江南○鳳仙花　碧梧庭院嫩凉天　羽翩　舞　烟最愛九苞顏色好開時掩映玉階前○桂花月　露根記否傍雲栽香滿　輪凈絕埃　向廣寒高處問何時分　一枝來○菊花　不隨桃李競芬芳靜對南山影亦香風骨稜稜誰得似獨標晚節傲嚴霜○芙蓉　涉江誰泛木蘭橈淺水斜陽　意饒爭說錦城桃色好一枝紅倚晚風矯○紅白碧桃　仙姿綽約迥超靡劉阮重來　夙因記否　根和露種深紅淺白別成春○紫籐花　枝老如虬入　　繁　濃挹露華滋最憐紫雪迷離處滿架花陰午不知○　毬長春菊海棠　粉瓣玲瓏繍未真深宵何事燭　銀欲留西府春長在乞借輕陰護　○芍藥　漫說開時已殿春嫣紅姹紫更精神此花本是非常種金帶腰圍證夙因○罌粟　囊小　將御米藏折　　笑錦蜂忙他鄉漫道無供給借取東風　斛種○梅竹　省識春從庾嶺回　仙合情此　陪計根高處香逾遠指日羹調鼎鼐　　東武惜紅心居世紳稿於待梅閣 
　　鶴沙浮槎仙侶張郁周兄將赴南　率成小詩二律恭送口旌算呈郢正　○連日秋風送客行知音幾　盡登程怱怱書劍長途感渺渺關河逆旅情桂殿夜凉香有夢蓬瀛波靜水無聲一言願祝標先奪帖報　金煥姓名　數聲風　　　歧携手船唇欲解維此去着鞭須努力暫時分袂莫相也乘風　慰生平志落月頻裁刖後詩待得重傷歸棹返洗塵當　　　　　　　潄石生玉聲孫家振拜稿 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
　　光緒十四年七月初十日京報全錄 
　　宮門抄○諭旨六道錄前○直督李　奏為已故員外郎捐銀救災呈請開復片○又　奏為直境久旱不雨迭經祈禱渥沛甘霖附片○又　奏為知縣委員接署夾片○又　奏為河工人員擇尤酌保獎章片○又　奏為軍馬倒斃亟應換補派員押解夾片○又　奏為知縣要缺調補摺○大臣希　奏為押解秋審絞犯乘間脫逃請　旨將原解差官革職摺○又　奏為知縣因病請假回籍另委接辦片○七月初十日禮部宗人府欽天監正黃旗值日無引　見○那公海緒各請假十日○關防衙門奏十五日　大高殿拜表載瀾行禮○禮部奏派搜檢之大臣　派出莊王錫珍奎潤紹祺松森徐郙曾紀澤續昌廖壽恒豐烈李端棻德裕德白桓果　敏色普徵額桂全鳥拉布吉恒恩普希隆阿安興阿○侍衛處奏派磚門搜檢之侍衛　派出賡音布裕理奕功德峯○如見軍機　　昌崇禮恩明慶陞　○○李鴻章片　再據候選員外郎卲濟呈稱該員故父已革花翎太常寺卿邵曰濓前於光緒十二年冬間因病請假有悮職守蒙　恩僅子罷斥感激涕零病革時遺命遇災報効茲值鄭州工需緊急該員變產得銀一萬兩以為土壤之助不敢仰邀議敘就近兌交津局轉解等情由天津籌賑局司道兌收稟請核奏前來除飭將銀兩轉解河南濟用外臣查卲曰濓田翰林洊躋卿貳因病罷官本與他事獲咎者有間臨歿猶以救災為念令其子變產輸金茲因鄭工需欵繁鉅竭力報捐庫卒銀一萬兩洵能力濟要需勉應公家之急深堪嘉尚雖稱不敢邀獎未便沒其好義之忱查已革二品頂戴花翎候補卿　上駟院郎中德生又已革花翎蘇州織造補用道內務府員外郎奉曾先後各捐直豫工賑銀一萬兩均奉　特旨准其開復原官欽遵在案今卲濟遵父遺命捐備鉅欵竭誠報効事同一律且卲曰濓業經病故若邀　曠典亦係身後之榮可否　懇　物旨加恩開復卲曰濓原官以昭激勸出自　逾格鴻施理合附片陳請伏乞　聖鑒訓示謹　奏奉　硃批卲曰濓着開復原官該部知道欽此　○○李鴻章片　再直境四月以後天久不雨亢燥日甚迭經官民虔誠祈禱先得小雨數次續於六月初六初八初十等日津省一帶渥霈甘霖附近各　亦俱深透遠處雖未報齊而雨勢甚普當亦一律優霑已種大田咸資長發未種者亦可赶種晚禾人心綏定理合附片具陳伏乞　聖鑒謹　奏奉　硃批知道了欽此　○○李鴻章片　再據布政使松椿署按察使方濬師詳稱邯酈縣知縣彭倬安徽全椒縣進上因久離鄉井先塋祭掃無人稟請回籍修理由司詳報開缺前來自應俯如所請以遂孝思除飭委員前往接署俟交代清楚給咨回籍並咨安徽撫臣查照外理合附片具陳伏乞　聖鑒飭部開缺所遺邯鄲縣係屬外補煩缺容另揀員請補謹　奏奉　硃批吏部知道欽此○○李鴻章片　再挑辦直東四女寺南運減河另建閘座修築堤橋各要工並防守大　出力人員前經臣等會奏擬照河工獎章擇尤酌保上年二月奉　硃批着照所請該部知道欽此業於事竣後將督辦道員金福曾及尤為出力員弁姚有志等繕單奏獎吏部以未能照河工獎章辦理駁令照局務章程另核等因臣查局務章程係指尋常勸　抽厘等項而言本與河工獎章無涉今南運減河經由直東九州縣地面工長至五萬四千八百餘丈挑土至一百二十萬一千餘方又於河頭改建五孔石閘並修築直東境內堤橋暨南皮寗津之鬲津河堤統計工程甚鉅且多老沙堅結畚鍤難施在事員弁自估辦至工竣歴時七八月之久不避寒暑胼胝經營勞苦特甚上年伏秋大汛運河來源既旺黃水又自東境節節漫流而下與運河連成一片驚濤駭浪拍岸盈堤情形危殆尤賴員弁分投搶護使漲水洩入新減河暢銷歸海沿河數百里皆免昏墊洵屬異常出力有裨運道民生此工為運河釜底抽薪之計關繫　畿南兩省利病甚鉅與尋常挑河築堤只在一隅者不同亦非勸捐抽厘等項局務勞績可比今既修辦得俾　漲化險為夷實著成効自應按照河工章程給獎庶名實相符且已事先奏請欽奉　批旨允准合無仰懇　天恩俯准勅部仍遵前奉　俞旨照河工章程給獎以昭激勸除所請各員獎叙業經繕單敬呈奉　批交部無庸另開外理合會同山東撫臣張曜附片陳請伏乞　聖鑒訓示謹奏奉　硃批吏部議奏欽此　○○李鴻章 
　　京報　第二千七百六十二號　戊子七月十八日申報附張不取分文 
片　再署正定鎮總兵潘萬才所統銘軍馬隊記名總兵徐邦道所統楚軍馬隊逐日操演巡防馬匹間有倒斃亟應換補銘軍擬派守備潘盤曾前赴張家口外多倫諾爾一帶挑購一百匹楚軍擬派守備陳年春同往挑購一百五十匹均須臕壯戰馬分別押解回營應用據該鎮等具稟前來除分咨兵部察哈爾都統查照並行經過地方官照章餧養接遞護送外伏乞　聖鑒勅部給票並由部知照張家口監督照例免稅故行謹附片具奏奉　硃批兵部知道欽此　○○大學士直隸總督一等伯臣李鴻章跪　奏為揀員調補省會知縣要缺恭摺仰祈　聖鑒事竊照清苑縣知縣朱乃恭升補易州直隸州知州於光緒十四年四月二十二日奉　旨應以五月初六日接到部文開缺所遺清苑縣知縣政務殷煩差使絡繹時有發審案件兼管河道水利係衝繁疲難四項省會首邑最要之缺應在外揀員調補定例現在要缺之員如由四項要缺更調附省首邑該員無不合例事故卽行議准又吏部奏定章程首縣缺出於通省正途人員內揀選調補臣督同藩司松椿署臬司方濬師在於現任選缺知縣內逐加遴選非歴俸未滿卽人地未宜未便稍涉遷就查有靜海縣知縣映辰年五十三歲奉天承德縣人由咸豐辛酉科拔貢中式同治壬戍科順天鄉試舉人辛未科會試中式進士以知縣卽用簽分雲南親老告近改製直隸同治十一年到省隨同騐米出力保加同知銜題補高陽縣知縣又在河工出力保以直隸州知州在任候補同治十三年十二月丁母憂開缺回籍光緒二年正月接丁父憂四年四月服滿起復註銷直隸州保案仍以知縣捐指直隸題補鉅鹿縣知縣補調雄縣知縣靜海縣知縣十二年　大計保薦卓異十四年二月赴部引　見回任候升該員才具明練盡心民事誠樸不欺調補清苑縣知縣堪以勝任雖靜海亦係四項要缺惟清苑係省會首邑核與准調之例相符又係正途人員應請准其調補以裨地方銜缺相當無庸送部引　見其任內並無承審積案承緝盜案經徵錢糧已起降調革職叅限處分且題調要缺一切因公處分例免核計該員係屬再調應完罰俸銀三百六十兩已於本年五月十九日完解司庫兌收另開清冊送部所遺靜海縣知縣要缺容俟准調後再行揀員請補理合恭摺具奏伏乞　皇太后　皇上聖鑒　勅部核覆再此缺應於光緒十四年六月初一日起限合併陳明謹　奏奉　硃批吏部議奏欽此　○○奴才希元恩澤跪　奏為押解秋審覆勘絞犯中途乘間逃脫請　旨將疏防原解差官先行革職恭摺仰祈　聖鑒事竊照光緒十四年五月初五日據寗古塔副都統富爾丹咨據差官雲騎尉德海報稱竊德海奉派帶兵赴省接解秋審覆勘絞犯未得浼張海訕等二名四月十五日由省領犯起程至更餘時行抵大茶棚地方因天降大雨昏黑不及趕站奔店投宿將進店門絞犯宋得浼因腹痛下車出恭時值店中人多擁擠德海先行進屋安排人犯住處忽聞屋外喧嘩出視知係車馬驚跑入院當趨目兵等攔住車馬將絞犯張海訕送入屋內兵看守復出店門查看詎宋得浼已乘間扭脫刑具入林內逃走隨帶兵冒雨追赶時值暗中遍找無蹤又因另有重犯未敢折回省城報明當將絞犯張海訕一名解回還禁並將宋得浼所遺刑具帶回理合呈請騐報等情轉報前來奴才等查宋得浼係獨竊福慶公鋪內銀錢計贓逾貫依律擬絞歸入本年秋審解省覆勘擬入緩决發回監禁之犯今該差官德海奉派接解秋審覆勘絞犯宜如何督兵加意防範乃竟漫不經心以致中途乘間脫逃實屬異常疎忽難保無受賄故縱情弊相應請　旨將雲騎尉德海先行革職以便提同　兵等研訊仍勒限一年嚴緝俟限滿能否獲犯再行擬辦除咨報兵刑部查照並飛咨隣省及咨札各旗屬一體嚴緝該逃犯務獲究報外所有秋審覆勘絞犯脫逃將原解差官請叅綠由理合恭摺具陳伏乞　皇太后　皇上聖鑒訓示施行謹　奏奉　硃批着照所請該部知道欽此　○○希元等片　再辦理黑頂子屯墾事宜花翎同知銜分省補用知縣方朗因病請假回籍就醫自應另派妥員接辦以專責成伏思黑頂子地方非精明能幹練之員不足以資鎮攝查有靖邊前路前營營哨花翎副將用儘先叅將方朝久歴戎行熟悉墾務堪以派往接辦所遺營官一缺由奴才另行揀委除咨部查照外理合附片具奏伏乞　聖鑒謹　奏奉　硃批知道了欽此 
 
 

Page 14

 
 
　　光緒十四年七月十一日京報全錄 
　　宮門抄○大臣　　奏為遵照部議覆勘榆樹溝煤礦情形摺○楚督裕固奏為准戶部咨籌備河工　需捐數摺○大臣抄　奏為幫辦大臣聞訃丁憂回旗穿孝片○鄂撫奎　奏知縣被盜匪搶劫盜臟不獲仍請摘頂樂限留緝片○大臣沙　奏為例循派員會查鉛廠情形摺○直督李靜奏為武員調補片○陜督譚　奏為協副將期滿　缺委署片○又　奏為知府到任片○七月十一日兵部太常寺太僕寺正白旂值日無引　見○椿壽等田村差竣覆　命○鳳鳴謝署國子監祭酒　恩○六額附請假十日○召見軍機　定公壽陰程侯鳳鳴　皇上明日卯正進內至建福官　孝貞顯皇后聖容前行禮　○○奴才宗室謙禧跪　奏為遵照部議覆勘榆樹溝煤礦情形恭摺覆奏仰祈　聖鑒事竊查承德府屬榆樹溝煤礦前因熱河開辦礦務機器需煤孔殷擬請就近採用奏奉　硃批該議奏旋准議奏行令　繪圖說將該處煤礦　隸於何屬境內有無關碍民田產　及四至里數逐一註明並是否招商抑係官辦　如何設法嚴防以杜流弊一併愁議再行奏明核辦等因咨覆前來當經分飭遵照即據承辦礦務直隸候補道朱其詔稟明該處煤礦委係官辦並未招商承充並據熱河道德克精額另派妥員勘明榆樹溝煤礦係屬承德府轄境該山附近並無民田產墓亦無關碍之處煤繪圖說註明四至里數詳送奏咨前來奴才查榆樹溝煤礦原不在道光緒九年前任都統成格奏奉　上諭准其開採之列現因辦理礦務緊要機器需煤孔殷前准直隸督臣李鴻章咨會飭令該道朱其詔於該礦左近採煤應用而該礦左近除榆樹溝煤礦之外並無另有可採煤礦是以奴才奏請變通辦理誠為一時權宜成全礦務起見現在既經遵照部議覆勘委無關碍之處自應奏請　飭部速議一俟議准咨覆到日即責成該道朱其詔自行雇覓附近煤礦本地居民開採不准招集外來無業遊民滋生事端一面諭令承德府嚴飭該礦附近營汛及該管鄉牌不時巡查認真彈壓如果開有成効再飭該道朱其詔會同熱河道承德府妥議章程詳出奴才查核咨部核辦咨行工部並將另繪圖說送查外所有遵照部議覆勘榆樹溝煤礦情形合理恭摺覆奏伏乞　皇上聖鑒謹奏奉　硃批工部議奏欽此　○○裕祿等片　再准戶部具奏籌備河工賑需一摺光緒十三年九月二十日奉　旨裁撤長夫　　商捐輸當商匯號交銀三條　照所請行等因欽此欽遵轉飭遵辦在案臣等伏查湖北各營長夫已於光緒十一年奏明全行裁撤節省銀兩現係按年解部至所行川淮二　向隸兩淮四川經理鄂省並無鹽商其鹽商捐輸一條應由兩江四川督臣核辦惟查通省現開典當共計五十九家每年每家例完稅銀五兩遵照部章預完二十年當稅銀一百兩共應交銀五千九百兩已據解到司庫銀三千兩給予收照准抵光緒十四年起至三十三年止應完二十年稅銀其餘未完銀兩仍飭嚴　速繳不准有逾部定本年年底掃解之限此外尚有質當二百三十餘家以資本不充驟難請帖開典曾於光緒十一年經前督撫臣奏明每家每年捐銀一百兩以備地方緩急之用今既河工需款甚鉅擬將該質當本年所捐之銀盡數提存留備河工之需亦與當豫完稅銀無異惟該質當時有增減捐數不能預定仍隨時查明專案咨部以備稽考至匯號捐銀一節現據湖北天成亨等號商稟覆已赴戶部暨順天府衙門呈明統由京城總號　捐容俟分咨查覆再行遵辦據湖北布政使　德　具詳請奏前來除咨部查照並飭藩司趕將各捐款銀兩催繳齊全報部候撥外所有查明湖北當商應交銀數並添籌質當捐款以備工需　由謹合詞附片陳明伏乞　聖鑒謹　奏奉　硃批戶部知道欽此　○○沙克都林孔布片　在幫辦大臣奴才魁福前因聞訃丁憂請假回旗穿孝經奴才循例於本年二月十七日恭摺具　奏嗣於三月二十九日接到原摺奏　硃批知道了欽此欽遵當經奴才轉行在案兹據該大臣聲稱擬於本年五月初三日由科布多起程回旗除由奴才分別查照外理合附片具奏伏祈　聖鑒謹　奏奉　硃批知道了欽此　○○奎斌片　再前據鍾祥縣知縣黃世崇稟報縣屬南門城外顧議源泰和興王明恩開設錢店同夜被匪撞門入室　去銀錢衣物烟土並將顧義源之子顧大才王明恩鋪夥亢豆愷及路過 
　　京報　第二千七百六十三號　戊子七月十八日申報附張不取分文 
喊捕之高俊三一併拒傷逃逸等情一案前因疏防限滿贓盜無獲經臣會同督臣裕祿奏叅摘頂勒限一年留緝欽奉　硃批黃世崇著摘去頂戴勒限留緝等因欽此當經轉行欽遵在案迄今勒限期滿贓盜仍未弋　捕務實屬廢弛據布政使蒯德標按察使覺羅成允詳請奏叅前來除飭嚴緝贓盜務獲究報外相應請　旨將鍾祥縣知縣黃世崇交部照例議處以示懲儆並請將該員原叅摘頂勒限留緝之案查銷謹會同督臣裕祿附片具陳伏乞　聖鑒訓示謹　奏奉　硃批着照所請該部知道欽此　○○奴才沙克都林扎布跪　奏為循例派員會查鉛廠情形恭摺奏　聞仰祈　聖鑒事竊查科布多所屬扎哈沁游牧內都蘭哈喇地方舊有鉛砂礦廠前於嘉慶年間因邊徼情形不甚相宜　奏奉　諭旨嚴行封禁每年雪融冰泮後科布多巴　坤兩城各派委員前往會哨巡查等因歴經遵辦在案前於光緒十二年間甘肅新疆巡撫劉錦棠據古城稅務局委員沈先　詳稱飭委副將石興玉率領匠役民夫在奇台縣東北羊圈灣地方試辦開採鉛礦該副將石興玉未曾聲明封禁之都蘭哈喇地方經奴才專摺具開採鉛礦並令將所有民夫一律撤回勿任逗遛致滋事端等因亦在案茲值會哨巡查之期前已咨行甘肅新疆巡撫巴里領隊大臣派員前往會哨巡查一面循例由奴才委員前往會哨巡查有無偷挖鉛砂情形據實稟覆去後茲據委筆帖式景善稟稱遵飭於三月十三日行抵都蘭哈喇鉛廠十五日會巴里坤出派防禦依勒圖堪千總陳發魁親赴鉛廠查勘見有民人六名當卽面訊據稱在此看守器具候駝載運已催副將廠興玉帶駝來廠　回不料該副將在古城病故致有遲延現雖駝隻來到均皆疲瘦惟有暫緩數日卽行裝載旋回銷差等語隨訊據坐卡官兵等聲稱自停止以來並無刨挖鉛砂之處職等惟恐民夫在內私行偷挖復又詳加查看亦無往來蹤跡遂限五日內卽令出境免生事端並曉諭坐卡官兵等不時巡查勿任偷挖鉛砂依限將該民夫六人全行驅逐出境倘再逗遛解送科布多衙門照例懲辦各等情稟報前來旋據扎哈沁公詳據坐卡官兵等報稱將在廠民夫六人依限均已攆逐出境等情據此除由奴才再行劄飭扎哈沁公策林多爾濟總管達朗泰嚴行曉諭坐卡官兵等務須小心駐守不時巡查勿致疎懈外理合恭摺循例奏　聞伏乞　皇太后　皇上聖鑒再幫辦大臣奴才魁福現因丁憂請假回旗穿孝未經列銜合併聲明謹　奏奉　硃批知道了欽此　○○李鴻章片　再提標三屯營遊擊治和人地不宜業經開缺另補所遺係　邊旗缺汛地遼闊操防緊要須得勤幹之員查有建昌營都司長福年四十五歲正紅旗滿洲人由前鋒校補授提標前營守備歴在朝陽一帶剿匪出力保以都司儘先補用加遊擊銜光緒十年升補今職又因疊獲馬賊土匪出力奏准遇有旗員遊擊缺出儘先前卽補該員勤明幹練熟悉情形堪以升補三屯營遊擊遞遺建昌營都司亦係沿邊旗員缺查有鞏華城守備德存年五十歲廂白旗滿洲人由護車校因防剿逆匪並辦理交涉事務出力歴保儘先守備題補今職該員營務穩練操防勤奮堪以升補建昌營都司該二員歴俸均滿並無違碍事故與例章相符應請准其遞相升裨地方所遺鞏華城守備另行照例核辦除飭取履歴咨部外理合會同直隸提臣李長樂附片具奏　伏乞　聖鑒勅部核覆謹　奏奉　硃批兵部議奏欽此　○○譚鍾麟片　再署甘肅寗夏鎮屬中衛協副將葉占魁署事期滿遺缺查有發甘差委　記名總兵董陽春老成穩練營務熟諳堪以委署除檄飭遵照外謹附片具陳伏乞　聖鑒謹　奏奉　硃批兵部知道欽此　○○譚鍾麟片　再新授鞏昌府知府丁振鐸現已到省應卽飭赴新任以專責成據藩臬兩司會詳前來除文憑另行咨繳吏部外謹附片陳明伏乞　聖鑒謹　奏奉　硃批吏部知道欽此 
 
