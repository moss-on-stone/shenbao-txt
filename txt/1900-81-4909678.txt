# 1900 - 81 - 4909678

 

Page 1

 
 
[重印四史告成] [  圖書集成局啓]  
　　四史者何史記前後漢書三國志是也本局前曾精工排印甫更裘葛篋笥頓空兹又重付手民校前益加精美惟紙墨工料日漸加昻是以每部核定實價洋銀五圓諸君子有留心乙部者請臨三馬路申報館申昌書室選購可也此布 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後江右饒新泉别駕有續集之刻近年上海葛君子源又以饒氏之書祗采自道光以迄同治雖名臣奏疏私家著述已有美必收而海防礦務諸學尚付闕如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學測繪議院史學官制兵政諸門多至四十八卷分門别類詳愼校讐附于經世文續編之後倩本局印以新鑄鉛字現已裝釘成書價目格外從亷廋皇朝經世文編廿四本洋三元續編連三編卅本洋三元單買三續六本洋一元在上海三馬路申報館申昌蘇申南北掃葉山房發兌 
[勸當質减利恤貧說]  
　　當鋪爲百業之冠非府庫充裕不能率爾開張其資本少則二三萬多則十餘萬創始之際必先納資領取部帖定例收質衣物准其按月收取利息二分凡地方公欵之充各項善舉者分别存當生息至於民間積銖累寸而得者非素有情面不肯輕易收存當鋪給人利息按月不過七八釐而其取於來質者則非二分不可故他業之盈絀不可預知而當鋪則利權如操左劵且聲名愈盛存欵愈多獲利亦愈厚操是業者高掌遠蹠非田宅廣饒之子卽宦囊充裕之家以其有餘濟人不足豈非生財之大道也哉若質鋪則資本較輕不須領帖而取息如之惟期限或一年或十四月如不取贖卽須估價變賣以便周轉非若當鋪之必以十八個月爲期也昔年左文襄公總制兩江時慨小民生計之艱通飭各屬府州縣傳諭境内各當商一律减息大率以一分五六釐爲度其期限則展至二十四個月加惠貧民良非淺鮮乃曾不數年大星遽隕箇中人遂乘機將减利之各當鋪多方傾軋某方伯惑其言嚴詞批斥略謂爾等旣有此體恤貧民之意何不并此一分六釐而亦减之似此强詞奪理試證以文襄當日之初心其謂之何蓋官塲之反覆一如市情之變幻其可笑有如此者自是以來業此者或取二分或且不止二分雖有急公好義之心咸以市惠沽名爲戒孳孳爲利相習成風追思昔日減利各家已如威鳳祥麟不可復覩矣比來歳歉錢荒百物昻貴民生困苦益甚於前人非家擁鉅資碌碌半生寄人籬下其館穀稍裕者尚可勉力支持若筆耕墨耨之流服賈牽車之子以及一切食力之輩事父母畜妻子衣食奔走皆不免有匱乏之虞苟其藎篋窮搜敝裘尚在卽難免移緩就急刓肉醫瘡而彼富商則百萬一黄標千萬一紫標挾其多財肆行朘削錙銖在所必較累黍不肯稍差耳不聞啼飢號寒之聲目不覩羅雀握鼠之慘沈酣醉夢安坐而日進斗金竭彼脂膏供吾揮霍以是富者益富貧者益貧雖實命之不同而亦天下不平之事也善夫松郡各當鋪之忽思減利也聞各當鋪於二月初一日爲始重定新章凡當本在二十千以外者减取利息一分六釐二十千以内者减取利息一分八釐五千以内者仍取利息二分此一法也損於富商者有限而益於貧民者良多當此物力艱難何彼處操奇計贏之人竟有此良法美意哉此事婁縣主屈吉大士令已委典史姚幹臣少尉查詢一切力贊其成當不至再有改變顧僕竊有望焉今天下之大貧民之多所以濟緩急者無不惟當鋪是賴今松郡既樹此風聲遵而行之推而廣之安見各處富商不有聞風興起者夫富商减此區區不過如九牛一毛耳而貧民則斗粟尺布卽可賴以保全益寡裒多德與業進積而久焉子孫必食其報董之勸之輔之翼之是在以實心行實政者叵一任爲富不仁因忌成恨仍如前此之多方傾軋必欲取足二分豈徒貧民之憂抑亦非富商之福也他如各不押店初係軍犯所開近則潮人亦多業此者按月三期按期取息二三分不等重利盤剥爲害閭閻何足責哉何足責哉 
[本館接奉電音]  
　　昨日午前京師飛電傳來硃筆一道敬謹譯登○二月二十七日奉硃筆陸寳忠補授内閣學士兼禮部侍郎銜欽此 
[會剿兇苗]  
　　前者英廷派赴緬甸劃界人員被土民所害并傷及英界領事列頓君本館已三誌于報兹南洋新加坡叻報云當日行兇者實係邊境苗匪事後中英兩國派兵會剿殺斃苗匪約六十名隨將村舍縱火焚之計燬去二千椽左右華軍死者四名傷者二十名英之俄加兵死者一名印度兵傷者七名觀此是日前謡言中國砲臺被英人所燬大約卽由此悮傳也 
[滿洲問俗]  
　　香港循環日報云日本駐華使館武弁某君於西歷上年九月往滿洲遊歷今始回京述及曾到吉林黑龍江遼陽等處時適冬寒雪降俄國車路暫爾停工觀其已築成者有數處不甚鞏固聞之俄人言由旅順經牛莊海靜以抵奉天之車路約十八閱月卽可告竣開車載客在此時矣 
[英藝日興]  
　　香港循環日報云西歷本年正月英國所製各物由倫敦等處運銷印度者共值英金四百四十萬四千七百八十八磅回溯上年正月僅值三百五十八萬九千一百九十三磅卽此以觀可見英國工藝之日漸興旺矣 
[韓國度支]  
　　某東文報云本年高麗國家入息約共銀六百一十六萬二千七百九十六圓其支出各欵約共銀六百一十六萬一千八百七十一圓除此之外祗存銀九百二十五圓 
[助逆被拘]  
　　廣州訪事人云日前南海縣楊大令帶領兵役多人兜圍紫洞羅某之宅見者無不駭然有知者言羅在外洋積有多金近爲逆犯康有爲煽惑捐助保皇會銀兩甚鉅駐美大臣伍秩庸星使聞之大爲震怒立卽電致粤督李傅相捕其家屬盡法嚴懲然係得之巷語街談確否尚容續探也 
[募勇成軍]  
　　漢口訪事友人云江西臬憲陳雨人廉訪自奉武衛新軍左軍先鋒統領之命卽電飭招募精壯十營駐紥清江一帶旋復委員至漢口及應城募勇一千名現已足額定於本月二十四日拔隊登程前赴防所 
[悮工被斥]  
　　安慶訪事友來函云藩署例行公事向由各房書吏查案錄稿送交蓮幕中人核辦再由核對委員過目然後施行本月十二日爲致祭武聖之期禮房書吏何某誤塡十一日已牌示轅門矣事爲湯小秋方伯察悉　然震怒飭傳書吏嚴加申斥并將核對委員藍大令和光朱别駕傅笥盧大令英儀一併撤差記過改委李大令長郁張 
 
 

Page 2

 
 
别駕宗翰儲别駕鳳詔當核對差 
[因案破案]  
　　金陵訪事人云去臘二十九日省垣李府巷寳善源銀號被盜刼去巨贓迭經江寗縣戴子和大令懸賞購緝雖經拿獲數人皆非是案正犯本月某日南門外花神廟左近又有巨盜夤夜搶刦某姓家事主鳴鑼集衆突被砍傷未幾鄉團畢集獲住盜犯兩名解赴江寗縣署大令略加詰訊旋卽率役下鄉勘視飭捕嚴拿越日續獲盜犯兩名解縣訊究供認不諱併供出去臘二十九日曾夥刼寳善源銀號同黨某某竄往上海某某竄往安徽訊其所得贓物則與所報相符乃飭釘鐐收禁籖差投兩盜所指之處禀請地方官恊力捕拿倘盜供果確則寳善源案内餘盜想不難一網無遺也 
[國有常刑]  
　　姑蘇采訪友人云南匯縣土棍金雲飛及金山縣土棍金昆秀均經浙江鹽捕營統領杜觀察拿獲解赴省垣大憲發交蘇州府濮紫泉太守研訊太守飭將雲飛發吳縣監禁昆秀發長洲縣監禁連日悉心推鞫二金供認通同梟匪持械拒捕等情當堂畫押現聞上憲已批飭就地正法矣 
[勘騐盜案]  
　　松江訪事友人云本月初九夜郡治南鄉茅柴塘民人張家楨家被盜行刦失去洋銀千餘元及金珠首飹若干事後協同地保赴華亭縣署禀報適縣主王大令公出典史徐少尉略詰緣起迨十九日大令回署立卽帶同書差刑仵駕舟前往踏勘盜蹤飭捕嚴緝聞張女被盜逼指藏鏹所在抽刃刺傷不知無礙性命否也 
[金陵試事]  
　　金陵訪事友人云江蘇提督學政瞿子玖大宗師札飭江寗各屬舉行縣試上元縣龍硯仙江寗縣戴子和兩大令遂議定二月二十三日同日取齊上元假上江考棚江寗假下江考棚爲童子軍文戰之地上元應試者約四百名江寗約三百名上元正塲已冠首題焉有仁人在位未冠首題旣來之通塲次題登泰山而小天下通塲詩題賦得左德右威得威字五言六韻江寗正塲已冠首題子曰女爲君子儒三章未冠首題小子何莫學夫詩詩可以興通塲次題皆古聖人也我未之能行焉乃所願通塲詩題賦得王子淵上聖主得賢臣頌得宣字五言六韻 
[拐匪成擒]  
　　杭州訪事友人云月前省城佑聖觀巷某轎傘店一日之中連失三孩當由保甲局及兩首縣懸賞緝拿嗣後岳家灣陳姓機坊内又失去六歳男孩一口名阿和陳婦日在街坊尋覓本月二十一日行至武林門相近聞二人且行且語似云失孩之家不知究在何處婦頓觸於懷上前叩問乃云昨日有一孩被人拐至城外幸遇某甲盤詰將拐匪交地保看管孩則留在家中囑我等入城尋覓其家俾可認領惟此孩但知自名阿和而姓與住址不甚明白矿尋覓亦非易易耳婦聞言喜出望外卽告以失孩之事浼其領認二人遂偕婦出城并云此去尚遠必須坐船及至河千見有小船停泊船中先有二人在婦登舟後忽生疑慮意欲上岸若輩不由分說立卽開行當婦與二人出城時適有錢邑捕役三名尾隨其後見船將開卽扣留盤詰四人皆言語支吾内有一人見勢不佳乘間遁去捕役卽將一千人帶回送縣縣主吳大令嚴加拷問堅不肯承及用重刑始供拐孩是實其孩現在城外某老婦家寄頓大令命差役押至彼處帶回交婦領認詰其何以騙婦出城供稱見婦年輕貌美意欲一併拐去售錢耳大令乃將爲首之某甲裝入站籠發梅花碑示衆三日其餘釘鐐收禁候懲 
[漢陽火警]  
　　漢口訪事友人云本月二十日之夜漢陽白鱔廟附近民人某姓家忽兆焚如燬去房屋數間二十三日之晚距喬口五里許之某村民家又稅祝融之駕幸鄰人帮同救熄僅燬茅屋三椽 
[浙省官塲紀事]  
　　杭州采訪友人云上虞建築石塘本由縣紳辦理乃大憲派往監督工程之忠若虚大令不無干預事機以致意見不同互相禀控現在藩憲惲菘耘方伯已將大令撤回本月二十一日委候補府喻庶三太守兆蕃爲督辦刊給木質關防以專責守另委候補府照磨曾叅軍宗達候補縣丞楊二尹國觀隨同照料○本月二十二日藩憲惲方伯牌示金華縣知縣缺委正任蘭谿縣蘇錦霞調署蘭谿縣知縣缺委候補同知李文慧署理○劉景韓中丞以浙省候補人員過多每屇衙期紛紛禀見略談數語不足以覘其器識才猷爰酌定章程每期於府同通州縣之中傳見二十員俾得從容談論○乍浦新右軍前由撫憲札委鮑副戎友章統領本月二十一日改委記名總兵陶總戎應科接統總戎奉札後於二十四日起程○嘉湖水師統領費毓卿軍門金組於本月二十一日赴省禀見撫憲面陳要公次日拜會藩臬各憲復赴撫署辭行至二十四日遄回防次○秋審大典劉中丞查照舊章提前赶辦所有應錄人犯已通飭各府州縣限三月十五日以前押解來省備勘杭州府林太守奉札後查有臨安縣應勘人犯一名卽委候補府照磨吳叅軍雲龍往提○省城製造局需用軍硝現由局憲札委候補同知桂司馬運昌赴徐州採購於本月十九日首途○鍾曉峯把戎學秀奉委駐紥茅家埠巡緝匪人去年由中軍管叅戎詳請補授撫標右營把總缺現奉兵部覆准例應開去此差撫憲以把戎巡緝認眞地方賴以安靜因於本月二十一日下札仍命駐紥此處○敷文書院甄别後經劉中丞委員校閱評定甲乙於本月二十一日發案向來生員錄取三百四十名童生錄取一百二十名本年慶榜特開外府生員來省肄業者較多中丞因從寛錄取四百二十名童生則仍照舊章 
[繡水波紋]  
　　嘉興訪事人云嘉興縣蕭邑尊交卸篆務後由歸安縣書差來禾迎接邑遵遂定於本月二十四日啓行嘉屬各鄉民得信後於二十三日先後來城至二十四日清晨邑尊乘輿出署時衆鄉民皆執香隨其後六房書吏及皂快各班亦沿途恭送邑尊至北碼頭登舟郡城文武各官咸至碼頭握别○近日禾城東栅口居民舉行燈會每　興高彩烈各逞其能本月二十六二十八等日塘匯鎭太平橋各鄉民亦迎賽徐王及北陰神會繞行各村屇時天氣晴和當必異常熱閙也 
[舒州佚事]  
　　安慶采訪友人云日前省垣城隍廟住持某羽士招集梨園子弟登臺演劇哄動游人皖中久不見袍笏登塲一時人海人山爭先快覩更有粉白黛緑者掎裳聯袂喚姊呼姨雜入人叢中藉以招蜂引蝶正在鑼鼓喧闐之際突有營兵四五輩與諸少惡因事齟齬各奮老拳彼此微有損傷遂互扭至營務處控　營務處潘觀察以兩造各有不是送請統領韓軍門究懲軍門大發雷霆謂何物營兵膽敢擅離職守飭將爲首肇事者各揷耳箭押令遊行惟某甲既已受傷交人保出靜養俟傷愈之後再究根由見者咸服軍門之嚴厲○省垣東門内防軍火藥庫前經撫憲鄧小赤大中丞改建銀圓局去歳剛星使札飭停鑄銀圓中丞遂將委員工匠遣散機器則封閉局中兹擬改建行臺以便憲旌小駐除正廳兩廊外復添造房屋十八楹刻已落成黝堊煥然頗足壯觀瞻而崇體制 
[上海官塲紀事]  
　　閩廣貨捐局兼捕盜局總辦倪明府啓佑一年期滿例應受代護理江蘇巡撫陸春江中丞以明府夙著勤勞著留辦一年以示鼓勵籌餉貨捐局會辦陳荇查明府已屆瓜期例須遴員接辦護撫憲陸中丞遍察聽鼓諸君以劉宣甫明府能知握算可屬事權遂下尺一斜角文命承其乏一俟陳明府交卸後劉明府卽當到差視事矣 
[統領啓行]  
　　湖北提督張蘭陔軍門春發奉旨統領武衛先鋒左軍本月望後某日陛辭南下抵滬後以長春棧爲行轅前日乘某兵艦赴江寗與署理兩江總督鹿滋　面商一切然後赴湖北支領軍裝馳往防次 
[國寳流通]  
　　前日試辦江南銀圓局事宜江蘇候補道劉彝亭觀察由金陵來滬柬邀各錢業各銀行執事人讌於泥城橋外洋務局蓋 
 
 

Page 3

 
 
商議流通銀圓之事也 
[格致書院已亥冬季課題]  
　　親賢臣遠小人疏孟子七篇主仁義不尚富强說章實齋言公篇書後泰西諸國以商藝爲本其勢日盛一日果能持久不敝與試推其理論之歐洲各國人物攷歐洲各國兵制異同攷以上五題應作全卷限三月晦日爲止 
[飭查犯婦]  
　　虔婆蘇陸氏當王欣甫大令在上海縣任時奉道憲蔡和甫觀察面諭嚴拿究辦遂飭提至案判令鞭背一千下收押所中至去年除夕因病取保出外兹者道憲余晉珊觀察頒發告示嚴禁臺基并訪聞蘇陸氏保出後仍不悛改爰分飭上海縣及保甲總巡飭差查明禀覆 
[報請騐屍]  
　　昨日鄉民吳杏橋投上海縣署報稱父親吳七觀被族姪吳竹雲威逼自縊叩求察騐伸寃帮審委員吳端甫明府飭傳地保訊明俟戴明府回申蒞騐 
[解犯過境]  
　　南匯縣民婦吳周氏與姦夫唐連生瞿桂干謀斃本夫吳桃觀控經縣主汪蘅舫大令訊取口供解請署理松江府舒復初太守提勘供詞翻異發回原縣復訊屢經大令研求各犯仍照前供堅稱不敢刁狡因之重復解府昨日道經滬上解差赴縣署投文署中書吏立卽繕備文牘加差轉解茸城 
[解犯歸案]  
　　去冬賭棍瞿桂寳由英美租界公廨讞員翁笠漁直刺拘獲移解上海縣署兹者代理縣篆之戴子邁明府查得前年瞿投崑山縣報稱被陳日新魏桂林搶刼洋銀案懸未結崑山縣主某大令曾行文來此提瞿質訊爰於昨日飭經承備就公文將瞿解往崑山歸案質訊 
[惡貫已盈]  
　　小東門外法界花烟館鴇兒王陳氏卽王巧林虐斃烟妓小紅由小紅之父田頁具控公廨前日讞員朱森庭明府提案研訊知此鴇前曾虐斃金寳鳳寳兩妓至此已喪三命實屬罪大惡極無法無天爰命押候查明屍棺所在並將火籖等各種兇器吊案以憑嚴辦旣而王鴇所私之流棍洪某知事關命案恐覆龜巢潜將屋中男女二孩及衣服雜物雇人運出然後將門封釘意圖伺隙遠颺事爲包探偵悉卽將洪拘入捕房昨日明府飭提王鴇研究包探禀稱小的奉諭至南市十六鋪查問醫生並無代購棺木情事明府大怒謂王鴇曰爾草菅人命目無法紀至此已極今將屍棺抛棄何處不速供出當將爾加等治罪王鴇供小紅之棺係小婦人購自楊家渡某棺木鋪收殮之後卽倩鋪主雇人舁往茅山殿左近暫厝小婦人並未隨往實難指實明府飭包探帶出查明厝棺之所著地保小心看管禀覆候核 
[手車無額]  
　　本月二十六日本報紀手車新章中有每月以捐照二千張爲額之句兹悉工部局籌議時並無是語市中有虎談者訛傳爰亟更正於此以存其眞彼以兩脚作生涯者應知大道康莊固如泰山之不讓土壤正不必惴惴焉以人滿爲憾有類於昌黎伯所云足將進而趦趄也 
[煤船傾覆]  
　　有薛某者向爲煤炭掮客此次從無錫裝炭來滬銷售行經圾垃橋相近偶一欹側沈没波心船主立卽雇人設法打撈然已所失不少矣 
[朝露同悲]  
　　前晚法租界某號華捕巡至公館馬路見有年約五旬之某甲倒臥於地一息奄奄因卽雇車舁送捕房及至則已魂歸泉壤矣捕頭見之立派包探報請同仁輔元堂分局備棺收殮暫厝義阡俾屍屬領回安葬聞死者身穿棕色紡綢皮袍鼻烟色哆呢馬甲　縐紗套袴元色縀雲頭鞋 
[上海縣署瑣案]  
　　去臘南市乾元錢莊失去寳銀十五錠報案後由捕役查得賊犯遺有烟袋一枝知係積竊金雨卿之物金前曾獲案管押由其弟瑞卿具保出外爰將瑞卿拘獲解案前晚代理縣篆之戴子邁明府倩帮審委員吳端甫明府升堂研訊瑞卿供雨卿雖係小的之從兄然素不往來上年收押案下奉諭交保伊向小的一再懇求聲稱决不再犯是以小的爲之作保不料今復犯案求恩寛限尋交明府諭令交人保出限半月内尋獲違于未便○陸秋汀控彭玉亭虧欠米欵前晚吳明府提案研訊陸供小的在永泰祥米行爲夥彭賒欠米若干石計洋銀一百六十一元今祗認五十餘元餘皆圖賴求恩追給行主陸玉溪投案訴稱彭所欠之欵混稱已還與秋汀然秋汀並未收過務乞究追彭供小的在治下梅家行開設米店與陸往來多年此項洋銀已付陸手因未入帳以致重索今特開呈帳目叩求明察明府著交差看管限半月内繳到洋銀一百六十一元 
[上海巡局紀事]  
　　日來南市鐵錨弄金德元秤店主糾集劉盤龍一流人作四君子戲風聲流播爲十六鋪巡防局委員楊聘侯二尹所知前日驀往掩拿當塲拘獲賭客林阿炳丁金海胡三海等三人帶回研訊各人供稱小的等均經紀中人偶因閒暇同往投瓊爲首者林其姓崇華其名業已畏罪潛逃不知蹤跡小的等自知犯法罪不容寛尚求曲子矜全俾存顔面二尹判各責一百板交保開釋○寳和軒老虎灶　肆開設裏郎家橋左近前日擔水夫楊廣慶在河埠汲泉時水烟公所庖丁韓時中適洗滌菜蔬不知避讓撞及其身以致帶水拖泥淋漓盡致紛爭之下韓訴請董事朱某函致十六鋪巡防中局委員文斌臣二尹提楊研訊判責四十板爲鹵莽從事者作當頭棒喝焉 
[法租界捕房瑣案]  
　　前者陶士楨控徐馥山許仁章積欠會項洋銀一千餘元迭經讞員朱森庭明府訊供押候追比昨日有饒榮亭者投案禀稱願保徐馥山出外赶緊清理明府謂旣有保人來案可將許一併保出帮同理處徐供許虧欠甚大不能累及保人明府著還押候傳原告到案復訊核奪○賭徒吳阿春前經明府訊供判令荷枷一月昨已期滿明府命帶案開枷重責四百板驅逐出境○行竊外國墳畔屋内花盆之陳紹祺及在途搶帽之趙四福前經明府訊明昨命提案著各枷號一月期滿責釋○偷兒王雪卿前因竊取某姓家香爐獲送明府訊供昨日提案著責一百板從寛釋出○行竊大通輪船某客衣服之李天成乘火劫物之徐阿福行竊紫來街某姓家烟槍之張福林前均經明府訊供昨飭提案著各責一百板然後斥釋 
[鴻施渥沛]  
　　青黄不接春日方長嗟彼孑遺將何果腹日前本館協振所承富惠君善士助洋銀二百元又無名氏助洋銀一百元又無名氏助規元一百兩又無名氏助洋銀七十元夫爲善最樂古訓昭垂人特患有其心而無其力耳今諸大善士好施不倦慷慨解囊是能體災黎至苦之情行吾生至樂之事語云救人一命勝造七級浮屠况此義粟仁漿固千百萬哀鴻所待以延命者其食報詎可限量哉拜領之餘謹書此鳴謝 
[東災電音]  
　　奉連聰肅丁子襄兄自都門第一次來電云山東濱州漫口東省京紳往放義振欵絀求助可否設法電復當卽復電云已由通商銀行劃奉京足三千祈向收第二次來電云電匯東振三竿感極已交東紳卽寄孟邢兩部郎在濱州查放以上所解京足三千兩合元三千一百零八兩數僅區區不敷甚巨聞現在除濱州漫口外濟陽章邱浦臺等處隄岸相繼漫溢災區愈廣補救愈難東民疉遭水害全恃各省官紳隨時助振全活至今今復災歉頻仍不得不仰乞仁慈解囊慨助飢民生死關頭惟天下善長鑒而憐之上海北市絲業會館籌振公所施則敬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
 [G 
[妙藥照登]  
天下馳名金衣千金種子丸内外可用連史紙孫真人千金方每部八元 
先祖孫眞人思邈公德葢千秋法傳百代所著千金方一書分二百三十二門合五千三百餘篇流傳甚少醫林惜之本堂有鑒于此特减價發售每部定價八元以廣流傳書中所載種子丸方十分靈騐本堂照原方加入海狗腎爲君佐以鹿馬驢牛諸腎用文火煉九晝夜熬製成膏取其精液再以人參鹿茸官燕等末秘製爲丸赤金爲衣每粒計重一分如梧桐子式故能藥少功大此丸京師盛行因便於身畔隨帶耑治陽痿血衰夢遺滑精精神短少陰陽不和夜寐不安能扶陽養精强筋健步保身延壽返老還童可推種子第一上品每瓶十粒計洋一元每瓶六十粒計洋五元正早晚每次開水吞服一粒當日包能見功婦人服之亦能奏效遠購可封信内如他家之藥徒有虚名寄帶粗笨轉不若是丸之簡便易藏專求實濟式樣新奇無出其右如放一粒在臍眼内用本堂千金種子膏貼之尤妙無比每張一元一月之内包退原銀假冒日多謹宜防之上海五福衖口英大馬路京都同德堂 
孟河巢崇山醫士題華興公司燕窩糖精記 
歳丁酉臘月八日同德堂主人以華興公司燕窩糖精見饋受而嘗之甘香適口味美於回擷南洋珍貴之精得西國和調之法幾經錘鍊并斯以難誠哉良工之苦心神州之創製也夫人生飲食入胃賴脾氣輸精上歸於肺復由肺宣布五臟以營養百脈不及則弱糖精正補脾胃合燕窩之益肺金苟食之以時毫無間斷則脾胃旣受其養而五臓百脈永無積弱之虞矣豈曰小補之哉他如品式之補取携之便功效之繁諸君子言味見詳無煩贅述抑僕更有說焉中土嗜洋烟者日益衆而因是致疾者日益繁求其穏妥周詳不煩尅期制而自然弭害者尤莫如燕窩糖精盖烟參綦苦傷中氣烟性峻削大耗眞陰而燕窩能養陰糖能調補中無論氣禀厚薄總使辛苦峻削之品無所肆猖獗於其間一舉而數善備勝於二辛之不能漫餌多矣習聞主人樂善爲懷箕裘克紹手製良藥數百種價亷濟人數十年如一日今復别出心裁禮延西士製此妙物餉遺士夫行茸頌聲遍於寰區齒芬流於閭里也詎不偉歟僕言之不文不足爲主人重疊承嘉惠輙書而揚之武進巢峻崇山甫記 
[怡和洋行　經理火險公司]  
啓者本行承保岸上火險凡房屋生財衣服貨物等俱可代保倘有不測立卽倍償貴商欲保者請至本行或二洋涇橋南本分行面議可也上海經理孻仁士香港依士噸火險公司怡和洋行啓 
[自運澳門票批發]  
上洋棋盤街必得成 
第十一次大彩早經聲明 
批發江南義賑彩票 
全張公道分道條五角半大洋０１１ 
[日本郵船會社]  
啓者本公司博愛丸准於三月初一日卽禮拜六上午十一點半鐘開往長崎神戶橫濱由長崎接續本公司輪船轉運釜山本木浦仁川元山海參崴等埠小包收到禮拜五午刻客票賣到初一日十點鐘止倘蒙各寳號欲裝貨搭輪者務祈早臨爲幸郵船株式會社 
[專售義賑大票]  
每月批發格外克已全張六元分條照算廣東馮了性藥酒黄祥華如意油各種蠟丸發兌杭州大井巷大發祥長發號聯橋永利源仝啓 
[上海廣揚興]  
本行批發逐月江南義賑票兼澳門票並吕宋烟函購原班回件此佈 
[汪謙回申]  
汪君益壽肖山名士也善畫槖筆遊海外名噪於時而於大寫人物如八大山人嬰瓢子等以後莫與等量焉今来申江同人欲先得爲快者請臨寳善街老椿記四十九號 
[遺失提單]  
中華越丸正月廿一進口七號分提單　大包洋棉紗二百包出過一百十八包尚多八十二包廿四日提單已被遺失當向華順機知照此單作爲廢紙另向該棧補單出貨各寳號遺失提單切勿收用特此聲明增泰告白 
[泰源永玻璃號　寄售司各脱鰵魚肝油]  
啓者本號承豐裕洋行寄售司各脱鰵魚肝油零躉批拆此油功效之大益處之多久已四遠馳名毋庸細述現因銷路甚廣但　豐裕洋行祗可原箱出售而零購者甚爲不便故托本號代爲零拆方得零躉均便也如　蒙賜顧請至上洋三洋涇橋南首吉祥街中市認明本號招牌始眞貨得而價亷也 
[泰隆保險]  
啓者本行今蒙英國紐瑞蘭派得利亞的克火險兩公司專托本行經理俾得自主權衡承保南北市房屋住宅生財貨物各種機器廠棧等險保費照律克己賠欵異常迅速倘蒙　貴紳商賜顧仍請　駕臨二馬路泰隆洋行帳房面議可也泰隆洋行司理　竺錦章謹啓 
[電報股票掛失作廢]  
遺失電報新股票息摺兩套計第二千八百八十五號川記兩股第二千八百八十六號梅記三股票摺上均塡光緒廿五年四月初一日給今忽遺失已遵電局章程向總局先行掛失言明作廢具禀上海縣英法會審公廨存案外合先登報惟希公鑒如有人拾得作爲廢紙切勿收買爲要上海瑞泰號楊叔英啓 
[庚興水險公司]  
專保各口洋面平安水險章程均照大槪辦理設有不測立卽賠償如蒙紳商賜顧請至法大馬路密釆里對門本帳房面議可也庚興洋行經理人啓 
[義記洋行保險]  
ＭＡＮＣＨＥＳＴＥＲ 
義記洋行保險公司 
啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房産生財棧房貨物等件其保費格外公道遇有賠欵極其迅速如欲保者請至本行面議可也主人謹白 
[老太古告白]  
倫敦格崙西火險公司叭　喇　定　火　險　公司阿　德　來　火　險　公　司勞洽愛司具火險公司 
啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客欲保者請臨面議可也特此佈告丁一 
[合股聲明]  
油車馬頭生義泰烟紙號生大燭號原係張姓獨開於今三月初一日爲始加春記阮葉張均作三股合開所有前首往來存欵等情仍歸張姓自理與春記無涉特此告白生義泰春記生大春記啓 
[司各脫滋補䲄魚肝油] 　 
此油潤肺除痰養顔長肉補益氣血堅壯筋骨又能除爛肺之蟲去穢毒之血消胃經之積滯舉凡身體瘦瘠胃不消化肺經受病憂鬱癆傷房事色傷破金吐血咳嗽氣喘皮膚濕毒癬癩頑瘡小兒肌肉不長筋骨軟弱等症皆能治之不論男婦老少無病常服亦能壯旺精明充盈膚革此乃清補而不燥滋潤而不膩之聖藥也　諸尊欲購者請至上海及他埠經理各口事務豐裕洋行均可選買此佈 
[中英新記大藥房　新到牛痘苖]  
牛痘一法可保嬰孩以免天痘行之已久今本藥房由英國運到新鮮痘苗凡購以施種一一皆出且保平安價更格外克已 
[二月廿八日進口船禮拜三]  
北京　輪船　由寗波　太古公司 
龍門　又　由香港　招商局 
[二月廿九日出口船禮拜四]  
大井川丸輪船　晚往長江　郵船會社代理 
泰順　又　晚往牛莊　招商局 
拜克而　又　開往仁川旅順口璋春　道勝行 
西安　又　晚往牛莊　太古公司 
北海　又　晚往牛莊　太古公司 
四川　又　晚往牛莊　太古公司 
福州　又　晚往牛莊　太古公司 
江裕　又　晚往長江　招商局 
諫當　又　晚往牛莊　怡和行 
江天　又　下午往寗波　招商局 
盛京　又　晚往威海烟台天津太古公司 
[二月三十日出口船禮拜五]  
東海　輪船　往烟台旅順口海參崴　道勝行　 
大元丸　開往長江漢口宜昌　郵船株式會社 
瑞安　又　晚往長江　瑞記行 
北京　又　下午往寗波　太古公司 
[三月初一日出口船禮拜六]  
博愛丸　輪船　上午十一點半鐘開往長崎神户横濱釜山木浦仁川元山海參崴　郵船株式會社 
寳華　又　晚往長江　鴻安公司 
大國丸　又　晚往牛莊　魯麟行 
龍門　又　晚往香港粤省　禪臣行 
亞雷嗱　又　晚往香港新加坡　利康行 
安慶　又　晚往長江　太古公司 
豐順　又　下午往寗波温州　招商局 
[三月初三日出口船禮拜一]  
越後丸　輪船　直往神户　郵船株式會社 
德興　又　晚往長江　鴻安公司 
華利　又　晚往長江　麥邊行 
太生　又　晚往汕頭香港省城　怡和行 
海琛　又　晚往福州　招商行 
[三月初四日出口船禮拜二]  
三河丸　輪船　正午十二點鐘開往仁川長崎等埠　郵船株式會社 
吉和　又　晚往長江　怡和行 
 
 

Page 9

 
 
[童子知兵]  
　　南洋新加坡叻報云英京某學堂專課童蒙者也桃李粲粲凡舞勺舞象者多至百餘人却無一年至弱冠者近以搭浪司華列軍興操演頻仍耳濡目染一日亭午其師聞草塲上喧囂震耳宛若兩軍相見者然急出視之則堂中各學童分作兩隊一爲英軍一爲敵黨以波球爲砲彈以小車架圓木爲大砲并各携平時戲玩之小槍英軍中有一八歳童高騎木馬以紙製爲勞帥衣冠佩長剣指揮卒伍叱咤生風敵黨有一十餘歳者作元帥昻立陣前其餘各童年雖稍長無不視統帥爲進止無一敢越伍亂次者迨兩陣既合起伏包抄皆有法則英軍尤勇氣百倍一若眞有大敵當前既而敵軍作大敗狀英軍追之收其砲械然後按隊回營各隊長逐一點名隨又命一人出收被傷兵士爲帥者集諸將於前以次論功犒以食物一一皆與軍中無異其師隱身以窺及竣事始出問之各童皆驚散惟作勞帥之童與麾下數人應對靈敏師令其再演一次童立命人牽木馬出意氣發揚比適間聲色更爲英毅指揮諸童布陣行列整齊殊有肅穆氣象有不如令者卽鞭之雖眞大將閱兵亦不過如此其師大喜曰此國器也不可挫其銳遂出洋琴賞之夫童子無常性每視其俗習爲轉移古者孟母擇鄰良由於此我故謂童之布陣實不足奇而能使數十人中有長於彼者亦受其驅使則奇矣爰記之 
[南市捕房紀事]  
　　唐林春鞔工也在南馬頭賃蝸舍一椽爲鷦寄之所前晚六點鐘時忽有同業王小扣仔踵門稱貸唐以王雖有一面緣然非管鮑深交不允所請王恨其吝嗇糾約袁丫頭等扭之出外互相理論唇槍舌剣之下遽肆鬥毆唐孤掌難鳴被傷腿際旋爲四十號巡街捕所見一併拘入捕房押候解送馬路工程局禀請總辦程雨村大令訊究○二百零一號東洋車夫陸濟川在路兜攬坐客突有王永生者稱此車係其所失向之饒舌陸以車由已置何得指鹿爲馬因與爭論某號巡街捕見之拘入捕房捕頭以所指無憑著押候傳到十二圖地保再行核奪○徐老四長年也時駕一葉扁舟在浦濱渡客烟簑雨笠生計良佳略積微資頗堪温飽然性懦弱常以能吃虧便是占便宜之語爲持身之寳筏流氓見其不與人競遂爲鶉鳥之欺前日糾其狗黨狐羣前往索詐不遂所欲羣以老拳敬之徐雖受傷尚如寒蟬之噤幸爲水巡丁所見將流氓拘入捕房捕頭令管帮人某甲帶出調處○前日潮惠會館左近沈公和繩店雇駁船載苧麻數十捆未投貨捐局報捐巡丁查悉告知捕頭捕頭令將貨物起儲捕房候貨捐局總辦林太守核示 
[英美租界公堂瑣案]  
　　前晚英界大馬路保安司徒廟被火後廟主保安堂司董以此事係廟祝失察所致因將廟中司閽王子慶送入捕房昨晨包探趙銀河解案請訊王子慶供小的在廟司閽有年失火時小的在大殿上不知香爐中如何起火求察襄讞委員張柄樞司馬據情商之梅繙譯著暫行管押候過堂研訊○揚州人丁芬裕流落滬江無依棲之所前日獨行至旗昌馬頭臨流嗟歎旋卽躍入浦江適爲三百四十六號華捕所見雇人援起昨晨解送公堂請爲安揷丁供小的係揚州人投親不遇在申半月川資用盡欲歸不得故思畢命清流耳司馬著押候送縣遞解回籍○包探劉阿昌禀稱汪小王陳宜三俞福生等串竊招商局棧中銅條銅絲數十磅售與南市楊小狗今已起到原贓解請訊究招商局洋人投案請辦汪小王等同供行竊自知不合求恩寛宥楊小狗供小的不知竊贓故照市價收買求鑒司馬判將汪等三人各責二百板罰楊洋銀二十元○包探朱阿高解送流氓朱連生到案禀稱此人向江淋生借錢不遂扭住逞兇小的見之拘獲送究江投案申訴前情朱供稱小的向江借貸不敢逞兇司馬判責一百板以儆○博易律師投案稱前者西婦斐司馬控王順之范少坪串騙巨欵今王范請本律師代爲申辯直剌告以聽候訂期集訊○前有高少祥者訴稱陳馨甫自言願薦至啓昌洋行收租致被騙去洋銀二百五十元屢次向索僅還十三元七角情同謊騙請爲究辦直刺准詞飭卽提陳押候訊奪 
[美租界捕房紀事]  
　　昨日外虹口西華德路某號門牌屋内甬人沈文蘭之弟沈甲被鐵匠帮流氓何成善等軋至某茶肆攢毆受傷甚重一息奄奄沈誼關手足痛切心脾奔赴捕房請爲查緝捕頭允之卽派某包探往拿兇手押候解送公堂禀請讞員翁笠漁直刺懲辦○昨日無賴王阿二不知何故與同黨朱阿福等在西華德路互相毆擊某號巡街捕喝阻不依因卽拘入捕房捕頭詰知釁起細微令各押乞丐牢　宵從寛釋出 
[二月分缺單]  
　　小京官吏部司務章定基呈請分發知州雲南寗州黄如玉革知縣雲南富民王宗炎廣通賀席珍俱降陝西山陽劉魁瀛降四川鄰太管作霖病直隸井陘葉季愷近直隸阜平張則周丁直州同河南汝州嚴楷改教州判河南禹州阮卿雲故山東高唐明秀水過堂雲南南安張利楨革巡檢雲南尋甸傅振魁革廣西宣化彭銑故貴州貴陽蘇英銘查無其人典史江西南豐張錫鋆修墓 
[綏以多福]  
　　昨蒙余葆康善士求項疽速愈并保平安助施粥洋四十元又蕭山汪鼎元振欵洋一百元孫靜田仁翁寄來歙縣范劉氏求母子平安振洋五十元仁囊慨解不愁釜甑生塵帝謂遥通定卜門闌藹瑞一般好善銘篆實深乞附報端冀有聲應上海六馬路仁濟善堂董事嚴信厚楊廷杲黄宗憲朱佩珍施則敬劉芬謹誌 
啓者本行收足資本洋一千萬元公積洋一千一百五十萬元另議定備用股本洋一千萬元總行開設在香港分行在倫敦厦門暹羅包帶維亞孟買加拉吉打古隆北福州荷蘭漢口神戶長崎意陸伊羅禮容呂宋紐約檳榔冷宮西貢舊金山新加坡蘇拉巴啞天津北京橫濱其上海行與各商往來暫存本行之銀每日結帳者其息長年二厘存至二十萬兩爲止存一年者其息照長年五厘算存六個月者其息照長年四厘算存三個月者其息照長年三厘算代付本埠匯票並辦理銀行一切應辦事宜匯票可以匯至倫敦及歐洲印度新金山美國中國東洋等處大通商碼頭特此佈聞　光緒二十六年二月十一三日 
[英商瑞樂洋行]  
上海英大馬路轉角 
江西路三十號門牌 
啓者本行向設英京倫敦五十餘年馳名環海現因中國廣興商務製造特設分行於上海駐有精明熟悉之機器師專司承辦歐洲各種鍋爐引擎及煤氣煤油各車與各機器局内所用之車鑽鑤鋸各床並輪軕機油皮帶一切五金雜貨又專辦名廠紡織機器造槍造彈造藥煉鋼鑄洋造紙造磚造糖舂米磨麥製茶製油造燭造皂造冰造荷蘭水印書挖泥耕田等項機器又專辦查礦機器礦内抽水起物機器用鑽繩拉吊坐人裝貨各車之機器又專辦水力汽力電力人力起重之機器與辦理鐵廠築造鐵路鐵橋所用各種機器及火車船隝各項工程物料又代人查察各種機器與岸用船用之鍋爐等至外洋經手悉係著名極大之廠如辦鐵甲兵船水雷魚雷快艇大小商輪則有向造英廷水師船艦之泰姆司船廠辦大引擎鍋爐則有阿喜敦廠其餘各種新式機器如瑞樂克紡織機本廠朋泰來勤克生造紙機廠威林羅司滅水油水機廠淮泰海岱磚瓦機廠皆歸本行在華一家經售如蒙貴官紳商賜顧均照外洋實價辦理以廣招徠此佈 
[廣益公司上海彩票]  
啓者本公司承辦上海彩票備足資本十五萬元存銀行各莊以昭誠信已奉英美工部局諭准開辦第一會票設額一萬張每張售洋五元訂於華四月十五日在英界當衆開彩如蒙寳號定票請至本公司另訂章程謹此佈聞茲將中式彩數詳列於後頭彩一張得彩洋一萬元二彩一張得彩洋四千元三彩一張得彩洋二千元四彩二張各得彩洋五百元五彩十張各得彩洋一百元六彩三十張各得彩洋五十元七彩八百四十張各得彩洋二十元頭彩附彩二張各得彩洋三百元二彩附彩二張各得彩洋二百元三彩附彩二張各得彩洋一百元共得彩八百九十一張上海經理人廣惠和萬利昌鉅安號 
 
 

Page 10

 
 
   
 
 

Page 11

 
 
   
 
 

Page 12

 
 
   
 
