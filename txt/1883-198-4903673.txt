# 1883 - 198 - 4903673

 

Page 1

 
 
[越南地圖出售] [  點石齋主人啓]  
　　越南施　似長蛇婉蜒南北相距二千五百里東西寬處千里有餘最狹處僅數百里東南皆濵海西暹維北界兩廣雲南三省西北界緬甸南掌古　趾地棄記彚郡漢置交趾九　日南三郡建安中攺爲交州唐初攺爲安南都護唐宋封安南王始爲外藩明永樂中復爲郡縣至宣宗仍爲外藩本朝乾隆季年安向內亂命大軍討平之攺國　曰越南北越南之顚天也近年法人踞有西貢覬覦東京安南岌岌不自安中法之交赤因此有决裂之勢本齋早擬求越南地圖刋印以賣指南之助前有友人先後送來數紙或精而不精或簡而未備不敢草率照印以滋貽誤今不惜重價貪得善本簡括精詳一無疎漏道里程產歷歷不爽如觀賞上　紋　足爲從事越南者之一助刻已竣工定於六月初二日出售每紙收回工本洋二角正着色外加二角售處仍照曩例諸君常必以先賭爲快也 
[賺到古今圖書集成] [  點石齋主人啓]  
　　古今圖書集成要白紙而完全者甚少本齋偏　訪求近已購得紙色光潔並無缺張脫卷以此照印不特字跡一律易以動目并可省　多抄寫工貲一俟股分招齊卽可開印現在已將書樣攺作直行紙張加寬字樣放大而股銀仍每股一百五十兩按三期交收蓋寫樣之工資旣省投銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　　朝康熙年間　廷臣原以　　將以分門別額彚放一歸以爲藝林之大翌五曷塞暑　　　進呈　乙覧　賜名古今圖書集成仍　命　臣重加　　越十餘年未就　正時復　詔虞山蔣文甫廷錫督在事諸臣成之凡爲目四十爲卷一萬爲册五千二十爲函五百三十二上自歷象下至方輿以及明倫博物理學　濟靡不以備圖則　銅爲板字用　內府珍藏之銅活板排成共印六十部　頒賜諸王大臣外餘以分儲名山石室而海內之鉅製也迄今諸友邦聞之均驚駭　歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲巳事隔百餘年剝蝕消沈流傳漸少若再越數世恐　存其名而盡歸磨滅豈非一大　事哉因思本齋現有照相石印之法擬將此書縮小　印惟工本太鉅且非點石齋一處所能告成須得另設一處廣抬人工約三易星霜當可脫手是以現欲集股份約一千五百股每股共出　銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三年完工每股取書一部本齋除照股外暫不多印一部倘印成後有股諸君或不願取書有卽本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外結孤外以文木爲箱俟發　三月卽半所言之　銀照股勻擬以昭公允言盡停止其售書之事本齋亦願經手惟每百兩取回用銀五兩耳現定於本年五月初一日起掛號大約籍兩月可以開工至開工後不再收股欲入股者請先將銀五十兩交至申報舘當由申報舘點石齋藍用圖章並由美查洋行丰人親簽西字爲憑給發收單并勝現已印出之樣張一紙隨收單附閱將來此書開印版口之大小悉照此原樣紙其字已較點石齋所印之康熙字黃放大蓋取優於　閱也如遠　諸君亦願入股其股銀可由票號匯來收單卽交原票號帶回轉寄當亦無悞也按刋印此畫工本頗多近數百年內恐未必有大力者重刋則今之所印者數傳彼必當視爲珍帙故海內藏書家茍欲爲鄴架曹倉增色伏祈早來入股爲盼再本齋所印各書均選用極品之墨字跡能歷久不磨雖越千百年而墨色仍如初印外洋亦有古時石印書畵流傳今取閱之從無　漫撕滅等弊盖石印書籍　照相理同而事異其中工料大相逕庭故照相年久或有落色而石印書籍則可無此慮也誠恐諸君不察用特附及 
[電線當有以輔其不逮論]  
　　電線傳報創自泰西中國向來所來曾見近來則由津達滬而後漸推漸廣江浙閩粵皆將雲布木桿星羅鐵線由是以傳濤遞息速且百僧於置與識者猶恨由京至津二百餘里之間獨未置線以爲缺陷富此軍報緊急之際由津達都極速亦須盡一日之奔馳殊覺深費周折故目下當道諸公力請於　朝决計置線以通消息此路一通則居中馭外尢爲利便二百餘里之地旣呼吸可通則由是以分布於江浙閩粵無不捷於影響固不僅商賈中之傳遞信息而已焉顧軍報之傳遞固以電綫爲最靈但電線僅能傳遞軍報而己至於調兵遣將則仍不能從速也假如某處有警信則早已由電傳來當軸者亟調某處之兵以禦之其信亦由電傳去而兵之到則不得不需時日於是療警之處轉覺人心惶惶前時髪逆之亂兩湖安徽已漕蹂躪而浙江尙寂然無知安然如故倘在今日則早有電音正不知惶駭作何情狀矣故無電音則憐燕雀之處堂有電報則苦風鶴之交警茍但恃電線而不思所以輔其不逮則仍不足恃也所以輔電報之不足者安在曰在鐵路而已鐵路之創中國淮上海至吳淞西商曾經小試其速較輪船尤甚厥後中國之當追者疑於有害向西人購回拆而去之此事最爲可惜本館己屢言及之現在則開平煤礦畧啓其端尙未有顯然開辦如電綫之四通八達者此則甚可惜之事也夫鐵路之說前者劉省三爵帥曾以入告奉　命交南北洋大臣會議妥籌北洋大臣李傳相覆陳摺中備言其使利之處推勘盡致南洋大臣亦深言其利而惟患經費浩大一時恐雖舉行以是因循未果而電線之舉辦則己毅然决然目下江浙閩粵電報通行津京亦將聨屬內外文報亦旣瞬息可能卽去年高麗之役中國軍務從古未有若此之速者因而克建人功其端皆由於電報通行得信快便故得以早爲預備以底於成弟高麗一水之隔輪舟直達兵行迅速若安南之路則法人旣以船巡行海面意在載擊華船中國而欲助安南當舍舟而從陸陸行不若舟行之逸而且捷是固非鐵路不爲功中國海軍視法國爲遙而陸軍則遠勝於法安南道路狹窄多　深林密之處亦宜於陸戰而不宣於水戰倘有鐵路則載華兵以赴安南較法國之水師尤爲迅便吾知鐵路一成而法人且將聞而喪瞻矣何則法人之所以欲圖安南以中國之未必與抗故也若津築鐵路以濟軍士則法人知中國志在必戰或將有所嚴憚一也法人雖或防中國之助安南以抗法而明欺中國之兵不長於海戰故以兵艦巡海而欲載華船若築鐵路以濟師則非法人之所能禦二也軍務以速爲妙所謂疾雷不及掩耳也若旣有鐵路則千里程途朝發夕到兵無滯機士有銳志三也知何處有警卽發兵至有處不必處處設防則兵費可以從省四也鐵路四達則策應亦可四面周到無顧此失彼之患五也師行所至僅食接濟亟爲迅速可省無數運載夫役之勞費六也電信朝來應兵夕至而仍不患奔命之疲俾兵土有以自其全力七也安南此時尙未免於猶豫者以中國鞭長莫及故也若旣成鐵路則知中國人有可恃而不必復以强暴爲畏心旣定而力亦固必將專意於拒法以自固其邊圉八也卽中國不自用兵但令安南併力拒法而中國之所以接濟安南軍火糧食皆得從速安南一意拒法更無他慮九也有此九利而奈何不亟舉行乎說者又謂鐵路之建費實不貲恐難籌措然旣有鐵路則假如防兵須用一二十萬以分防各處者今可專顧一處但得數萬足矣軍行必須四五十日行糧必應多備者今則四五日可至則所費又省矣卽以所省之數興辦鐵路約略核計所短有限况現在集股一舉人亦旣盛行倘亦仿招商局之法行之吾知衆商亦有踴躍樂從者然則此事之舉辦當正在時矣至於鐵路之利便有不僅在軍政者前劉爵帥及李傳相皆已論之極詳故不贅 
 
 

Page 2

 
 
[倫敦電信]  
　　○五月二十六日倫敦發來電音登諸字林西字報云曾襲侯接到中國發去電報云法使德君理固與李傳相商辦越南一事德君所言大副故擬將比事暫爲罷議云云按昨日曾聞德君與傅相商議之事　有成和之意而此電報乃二十六郵來已隔數日軍事頃刻百變或者目前和局始有可成之勢與電報又云本擬請俄國排解中法之事而俄國似有不願與聞之意其爲何人所請則電報簡略未曾言及姑從闕如 
[越事事和]  
　　○昨得天津來信謂李傳相有將於月初移節回津之說是則越南軍務其或有就緒乎不然何返駕之速也又據西人稱中法將仍言歸於好云 
[擬濬烟台口]  
　　○吳淞挖泥之安定機船現聞李傳相與管帶該船之委員言及作速將合同訂定蓋傅相在烟台設有水師糧臺該處口子亦畧有距淺之處擬令安定機船駛赴該處挖泥一侯淤淺旣去乃仍令南旋從事於吳淞也 
[福州近信]  
　　○福州西字報云福州魚市於五月念一日突遭回祿焚去房屋四百餘間約計被焚各物值銀四萬數千元之譜聞因火油燈炸裂所致用火油者曷其奈何弗愼又云近來福州城內患霍亂病者頗多每日約斃數人究其致病之由緣今年米價翔貴貧人無從餬口乃以水果等類佐米食之不逮於是果實之未熟者亦生滴以供朶頤遂致遘斯癘疾豗可憫也 
[官兵過境]  
　　○楊州天寍寺聞於上月十八日忽張桂劉省三爵帥公館門條後又攺建東西較門城南之凈慧寺於十九日亦大爲收拾并高張四軍門之門條東南二馬頭拘留空船備搭浮橋度兵或云陸營四十座皆劉爵帥總統或云此兵係由金陵往淮北換隊傳說不一卽府縣中探馬亦無一定實信至二十一日午刻有記名提督李總兵帶營四座計二千餘人自東而西是晚又有王統領帶兵千餘人自北而南次日又有李五大人帶六營往金陵其領兵官皆一飯而去并未停留衆兵更　齊嚴肅按隊而行買賣食物俱遵市價誠爲節制之師二十二日各處所備之公館皆撤惟營隊究往何處則仍無確聞也 
[輪船擱淺]  
　　○漢皋五月二十五晚間太古行之上海輪船受載啓行不料甫至江東之紅關下首船卽擱於灘坡之上二十六早招商局之江表怡和行之福和兩船更迭拖帶仍未得不恐必將貨物卸盡方得駛行也 
[江寗疑案]  
　　○金陵友人來信云江寍縣離城二十餘　之某鄉有柏莊者居民以務農爲業風俗純朴村中長老非納稅完租常歲時不人縣門蓋有懷葛之遺風焉村人有劉金氏者夫早死聞人言寡婦以節爲重遂矢志靡他家有腴壞數十畝粗具饘粥以此柏舟之志彌堅含泳如葉已十餘年矣鄉黨戚里均嘉其志無間言前數年氏曾乞族人子嗣其祖宗之血食旋爲嗣子授室氏又以小夫婦不知持家作苦終難成立遂陽託習靜爲詞實則欲兒輩自支門戶備嘗稼穡之艱難距村二里許有閒田屬已業可以爲焚修之別舍卽草創數楹獨居其中名曰自修菴菴析爲三以東偏安置蒲團餘悉屬蓮花世界齋魚粥鼓功業莊嚴自謂此生可以超度苦海矣一日忽來一年三十許之婦人沿村乞食旣至菴便求爲　下傭自陳孑身無碍可以永遂皈依氏盤問再四憐其孤露卽留作香火伴侶於時村中人雖共見共聞然終未暇細詰其根柢也婦人門後民見其別無瓜葛心頗喜乃一夕突有穴東墻而入者竟將兩人一齊搠死於牀以距村遠四無鄰居竟夕殊無覺者先是有某甲寄一犁於菴內天旣明詣菴取犁扣菴門寂無應者擬緣東壁力呼始見此壁已大穿一洞可容人出入遂不敢停足急詣村呼長老與地保等來菴踏看將門撬開畧無痕跡尋至臥房則見兩人僵臥於血洎中氣並絕地保亦不敢動一面着人看守自詣江寍縣署呈報次日官至相騐騐得臥房內設兩榻一正一偏正爲劉金氏臥所偏爲不知姓氏之丐婦臥所劉金氏身被數創橫臥于牀側其身而彎其手丐婦則仰臥於床沿足不及地者無幾許胸前被搠無完膚官命檢其物則見劉金氏枕底尙存洋蚨白數十元衣服等件俱無抖　形狀富時僉謂兇手並非圖財害命可想而知官逐根究平日有無諸色人等走動均稱無所見亦無所聞也後並遣親信僞爲行路小販潛求暗訪亦迄無消息此上年事也幸當場劉金氏嗣子遞呈自行棺殮至今并未迫促一詞承緝者亦以疑案二字掩耳盜鈴究不知何日方能澈底澄淸也 
[竹西碎錄]  
　　○揚州當全盛時每遇端午競製龍舟多則十餘條少亦八九條兵燹後尙有四五條藉以鼓吹昇平藻績山水比年以來固遊勇滋事謠言四起有可遂也示禁止於是龍舟廢而癩烏起矣癩烏者蝦蟆中之敗類也取破爛小渡船裝一龍頭龍尾駕者皆善泅鑼鼓旂傘大率朽壞而據龍頭之壯漢則扮成鍾進士手仗蒲劍迎風而舞見者無不絕倒噫錦纜牙墻泯焉以盡回首當年能無黯然○徐歸堂者揚州舊城人爲某宦紀網囊槖頗裕上月初自蘇州之震澤歸家妻子歡迎其女將水烟袋用熱水灌洗繼以冷水進之於父蓋因數年不用防有霉味也徐接之甫敷一口覺其味大異問之女女具以對徐曰危哉我三年前在歸安縣當稿門時有一絲客遠歸所得甚富乃酒飯甫皆大呌一聲在地亂滾呼痛不止木一時口噴黑血而亡父母弟兄皆疑其妻所爲旁人亦難辨眞假而其妻見官絀訴情形并云此皆實情然其人已死我亦無可申辯此亦刼數使然我今情願抵命但勿加我以不潔之名則九泉銜感矣言畢大哭其時本官及我皆疑此婦有寃然無從叅究其理忽刑幕湯姓拍案嘆曰此婦寃也遂請於本官一同再至尸處會齊尸親鄰右再爲細問知絲客一入閂妻卽將數年未用之水烟袋取出換水與吸然後置酒飯湯姓卽命取煙袋來看外面已上銅靑復命人擊破視之則見甚中有無數紅虫小如蟣虱蠕　而動又命買餅數枚將虫刮下納於餅中喚狗飽飼不及一時狗果大呌而死口中皆血羣疑始釋遂令尸親據情禀明通詳釋婦今我吸此袋恐其類此言畢以斧擊開烟袋細視之果有虫家人駭然徐每以此事告人俾知所戒云○胡某者舊家中落讀書未成又多嗜好雖赤貧而心術品行自若也身有癬疾每日黃昏洗澡後卽入烟舘過癮歸吃晚飯卽不出矣一日浴後卽回家取錢過煙癮乃至家而母舅某生適在胡喜卽留舅飲以手探肚　取錢忽探出帋片一包異之與舅拆看包面上寫天下安平四字內疉大小五色帋人百片針七枚豆七粒米七粒草花一枝粉末一包帋人背上印年月日時四字皆空一字似備塡寫者舉家大驚不知何來舅細問蹝跡忽笑云此仇人之嫁禍也但此事不可洩今晚少飲酒飯後汝先至煙館我隨後來當可破也胡從之至煙館果有人尋隙口角尙未分辦忽又一人云汝等且勿鬧我觀其面色不正非妖卽匪盍搜之胡大笑任搜無有舅已至共問之何以知其爲邪匪汝旣如此識人我可薦入縣中以爲鏡引免累無辜其人辭窮再三認罪胡尙不依舅力解之其人諾諾而去問之胡并不識其人盖胡洗澡時此物卽入槖思於烟館發之也吁危哉○王姓者在揚州彩衣街東開設京貨店兼賣蘇廣各貨已二十餘矣四月初命舊夥劉姓往上海蘇州帶收轅且添辦各貨囑於端午節前先寄銀一百兩來揚以作店中需用劉乃於五月初三日由信局寄銀到揚且泒專足至店適王姓回家家住舊城落星街西專足因事忙不能久待店夥又難分身得指明王之住處令其面交專足去不意悞投一黃姓取收條信力而去王回店夥告所以王急回家詢問未有此事知此中有變卽差人往蘇告知劉夥劉急往信局而專足已回云當晚交代淸楚并有收條取條視之并非王筆於是押足至揚令其指實及至其地則收銀之家已於數日前徒去矣問之鄰有知此人姓黃浙江人素爲廝僕居此未久只有夫婦二人 
 
 

Page 3

 
 
前日見其雙扉緊閉　之已回鄉矣專足聞之大哭王欲興訟有人代爲排解且創一議令蘇州信局主代合五十兩一會場於同業中代合五十兩一會以歸王之一百兩此會一年行三次以淸此欵否則恐專足情急而求死也現聞揚會已成不知蘇會若何○揚州當鹽務盛時專尙女　至道光末年女妓廢而優份興宴會場中如無一二雛伶不足盡主客之歡兵燹以後女妓又興乃至今日則伶妓皆廢而黃魚磊興矣黃魚者大脚粗腰直淫潑婦耳而寶貴中人反如　之逐臭蟻之附羶不自知可恥可笑也其風旣熾其禍斯烈上月初六日　二少年一爲某紳之子一爲某票販之子招飲於小金山各携一魚以　競渡二人皆醉各眷所歡始則角口繼則揮拳紳子齒牙折落販子面額皆破於是各乘飛輿入城興訟兩家隨僕飛白主人主人急攔阻之不意事已上聞當道大怒靳令二少年各補呈詞一面飛簽派四班差役立提黃魚二條當堂辦辦閉式爾黃魚不幾朝游乎江湖而夕調乎鼎　哉○彭廷貴者海州人早歲從戎後以貿易至揚遂家焉生平無他好惟好葉子戲平日性情和藹每當較量輸贏則目大於箕拳重於石與之賭者無非亡命之流也去冬在友人家鬥牌打傷三人幾釀大禍由是朋輩無敢與賭者彭怏怏不樂挾貲渡江人亦不敢與賭前日歸述其事憤甚其叔憐之笑謂曰我能解汝悶遂拉其父母共賭以爲父母叔姪同局斷不致爭鬧也第一日無事第二日亦無事至第三日爲一牌與叔爭論叔忍受之將結局矣又爲一牌與父爭論父怒批其頰彭反手一搪父口噴鮮血衣領皆紅盖已碰落二齒矣父欲送縣懲辦彭亦自悔願每手斷去一指以償父牙且永戒賭博言畢掣刀自斫父怒方息人苦不知悔耳倘彭於斷指之後竣攺前非必將曰阿叔之功不可忘也○鈔關口醫生包壽春家於四月二十九日午後突被火災其時東風大作四鄰號震幸水龍四面圍定噴水如瀑未曾延及別　火之作也其後街及左邊　濵草房鱗次俱在下風地方官急令拆毁霎時拆去六十餘戶及火後貧民無處棲身兒啼婦號慘不忍聞某生率同志公禀當道請官捐一千文紳富捐一千文付該貧戶等每家三千文結茅棲止已蒙批准矣 
[本埠官報]  
　　○前福建巡撫之少君丁惠衡至傳相行轅謁見江蘇候補湯壽銘張錦瑞王之春江蘇候補同知洪模華亭縣楊開第上海縣黎江蘇候補知府陳衍珠廣西候補知府石承霖候補通判黃承一浙江候補道黎福昌前先補用道庫大使徐廷璘江蘇候補知府萬兆能試用知縣梁述上海道邵瓜州鎭吳家榜均禀安潘琴軒中丞拜會 
[奧員赴津]  
　　○奧國領事夏君士業已由滬赴津聞欲揚帆東渡作高麗之行也按夏君每逢禮拜六英公堂會審事件今旣遄行則此後會審之期當歸陳太守獨斷矣 
[續述菜攤事]  
　　○關道憲邵觀察因大馬路菜攤一事照會億國總領事略言菜攤之在大馬路約及三十載一旦迫令遷移未免持之過急可否仍容該肩販人等在原處擺攤以示體卹尙容緩定章程云云總領事據情函致工部局董局董未允然外間訛傳則謂肩販已在大馬路擺攤矣華官將出告示矣惠捕頭聞之卽問陳太守果有是事否太守將以上情形歷歷告之又謂局董亦當體卹肩販不可執一不通云 
[因浴斃命]  
　　○前晚九點鐘時本塊公和祥碼頭有童子四人作沂水之遊正在就深就淺以泳以游之時忽一童爲潮水所激無力掙扎順流而去竟不復返想追隨乎素車白馬之後矣 
[定期建屋]  
　　○虹口公義局向係租賃房屋今聞該局在敦裕碼頭北首購地一方擇於本月初六日興工建屋矣 
[瘋人類誌]  
　　○昨日法公堂據捕房解到周阿三請訊據原告婦人包氏稱居彩視街因有餘房租與周阿三夫婦居之周不發生業專恃其妻周張氏針　餬口不舉炊者竟日周阿岵反將其妻敲撲周張氏亦隱忍不言昨日又擬炊周阿三佯作瘋癲之狀將妻毆打又用物戳傷咽喉等處恐有不測之禍故將周送捕伏求飭其移居他處翁太守詰及周張氏則自嗟命薄而已太守訊之周阿三雖多不經之語又謂夫婦詬誶無與外人之事太守謂汝妻喉間有傷痕設有不虞亦無于房東之事乎本當重懲今姑從寬釋出同妻回家房東旣不欲爾等同居爾當從速遷居不可肇事三人叩謝而退又解送瘋人陳鶴卿到案係布途被拘者太守詰及陳鶴卿初則瞪目不語後則所問非所答惟稱住西馬路太守著將陳交捕暫押飭法包探傳其親屬到案問明給領 
[英界公堂瑣案]  
　　○粵人王阿根稱向居住虹口我子年十四歲入塾讀書前晚不歸出外探之始知我子與同鄉三小孩到成泰碼頭洗浴及問邵金壽林阿九二孩不認復問温阿貴始認三孩皆同我子洗澡我子竟沒於水三孩驚慌將我子之衫褲匿於三官堂附近之田間業已同往取到故將三孩交捕屍身尙未撈獲三孩供與畧同王又稱請提三孩之父到案應令帮同打撈屍身陳太守訊得　金壽林阿九係無父者温阿貴之父温阿好現居裹虹口遂飭將三孩二併管押俟温阿好到案再行覆訊○魏文順察稱與鄔阿還等三人合包自來水工程前日我將洋一百四十元携至第一樓茶館給發散工詎被鄔將洋取去旋又糾衆拖我至下海浦下鄉毆打并被逼寫付洋過割之據昨日我在大馬路之雅園烟館算帳鄔又同其兄鄔九三突來將帳簿奪去爲此訴捕拘鄔阿還迭請究辦鄔阿還供與魏合包工程除收到銀洋外尙應找洋二元我並未取　帳簿陳太守飭將鄔阿還營押候補提鄔九三再訊○包探康阿順稱昨見張錦亭手持衣服九件問得張仕兵弁名下做馬夫者想係行竊兵弁之物特知照該弁認贓無錯今將人贓送案李留福稱張錦　做馬夫已經傍歇然找失竊已有四次共計衣服四十餘件今旣獲人贓再請究追前失之件張供祇竊一次從前並未犯過陳太守判張錦亭責白板枷號一月贓交李領 
[消寒聨句]  
　　○栗栗寒威重圍爐共舉巵折梅傳雅令　小雲　解綬棄官儀重席談經奪輕裘釣澤披　古漁姪　琅環探妙訣猿鶴契新知冷月穿窓白孤鴻度嶺遲　小雲　冰凄憐水結歲迫動鄉思曲室香初暖　古漁　深　幕半　煮茶芳撥乳煨芋味如飴　仲翼姪倩眉黛愁中减　雲老更悲挑燈花吐蕊攬鏡鬢添絲壩岸吟懷冷　小霎　龍門逸興奇聞鐘忠客舫薦柚憶賢祠得侍文宣幔　古漁　何慚鬻鳳辭　小雲　庇人壞廣廈温度慰慈幃習射弓鳴　廝乩手已龜　古漁　凍篁彈瘦碧古柏藴幽姿　仲翼　約蠟游山屐還敲坐隱棋　小雲　禮云　夢吉俗志獻喧癡　古漁　玉軫疏淸籟　瓶冱夜澌　仲翼　聨吟呵凍管掃葉助　炊　小雲　紫府春常住琳官　莫岐　僻　仙子　素葩含木筆　古漁　仙種苗靈芝　僻　　骨豈緣詩瘦心難與世宜　小雲　飛　緣不淺壇上奪降旗　僻塵 
　　嚴昭華小雲稿 
　　昭華賦命不辰生逢多故夫婿早亡兒女繼逝傷心慘月每欲捐生徒以三棺未葬遺孤付托無人鬱鬱偷生實非所願且春花秋月觸目傷情美景良辰撫時增感對永夜之寒燈自憐孤影聽空庭之凄雨斷盡柔腸空蓄補天之願難成塡海之功故惟求早死了我塵魔立冬日忽有大蛇居房中梁上墜於地識者皆以爲不祥勸爲禳解鳴呼昭華生而何食死而何懼所幸者葬事已承少藍妹伉儷大德兩兄繼助可免暴露之虞遺孤亦賴義子潘小泉仗義一力承擔一生之事可以了結矣未能亡者八十三齡老母之天年未送回懷手足之情未受恩深也之人未曾報答一分今生巳矣只好啣結於他生耳空生人世四十九年無一事遂心者良可悲耳以故萬念俱灰而生就愛才之癖未能懴除故拋磚引玉先成十絕述我苦衷錄呈吟壇政和尙祈憐我哀情賜以輓詩俾使生前得讀遂我痴心則感何如之 
 
 

Page 4

 
 
薄命誰憐詠絮才北堂親老更堪襄此身枉費劬勞德應有餘辜到夜台姊妹花開六樹鮮淸名濃福各爭先惟儂一命輕於紙似此根由欲問天　敢云夫婿是乘籠猶乎才非俗子胸何事罡風吹太惡鳳鸞分翼會無從　兒如美玉女如花彩筆金針闘龍華火意鋤蘭施毒手嚴霜一旦委泥沙遺孤手撫更凄然學語啞啞最可憐他日興悲思父母綿綿此恨抱終天　懶向雲箋寫素心時將哀怨寄瑤琴高山流水空成調那有鍾期爲賞音自憐水月作襟懷淸比梅花絕點埃心太狐高天亦忌故教風雨肆相催　平生付義更輕財友爲輕財兆禍胎桑海於今丁刼運茫茫天道費疑猜教子成名志未伸無端苦海竟沈淪此生已被情緣累願乞他生臭轉輪　曾說蓬萊是舊廬　往年至雲山遇呂祖臨壇云余夙生爲淸凈不二元君大弟子因拈花一笑偶惹塵緣　上淸譴謫到泥塗茫茫弱水三千丈未識孤魂得波無 
　　靑溪李嚴昭華生輓草 
[浙省撫轅抄]  
　　○五月二十一日刑部主事夏敦復由京回浙拜會　○二十三日知府李審言禀辭赴海鹽工次　運判姜維楊禀見辭赴徽州帮辦鹽局　署紹興同知汪鈉起禀辭赴任　○二十四日蔣德　交卸瀏河掣騐局回省禀見 
[江督轅門抄]  
　　○五月二十一日新選處江縣錢鑅　通判姚壽春均到由京來　藩轅牌示句容縣張沈淸調省另矣差委遺缺查有大挑知縣禀佐卿署理　漂水縣典史員缺前經請以過缺前先典史劉英銳咨補現已現部覆准自應飭赴新赴　○二十二日彭宮保拜會　貴州知府隙鴻賢辭　○廿三日同知陳光烈辭赴朱家山　知府陳善州稅課隙恩杰均由京來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百六十四號]  
[光緒九年五月二十日京報全錄]  
　　宮門抄○諭旨四道兩道錄前○發抄　旨四道○將軍金　奏酌帶弁兵雇辦駝馬羊隻各緣由夾片○署粵督曾　奏查明知縣被叅各欵遵　旨覆陳並請革職　辦摺子○五月二十日兵部太常寺太僕寺廟白旂值日兵部引　見十五名理藩院一名○成都副都統托克湍請　訓○保定城守尉奎恒謝　恩○崇禮芬車各請假十日○劉緒續假十日○內閣奏泒騐放之大臣　泒出靈中堂瑞聨張之萬周家楣○召見軍機　托克湍○軍機大臣面奉　諭旨國子監祭酒劉廷放奏請旌　孝行等語江蘇已故舉人浦毓慈着准兵旌表欽此○軍機大臣面奉　諭旨御史黃兆檉奏旌表孝行等語屠劉氏着准其旌表欽此○發抄　張之洞奏請將拿獲盜犯劉二杆旗出力之河南儘先都司吳名揚等獎勵奉　旨兵部議奏欽此○又河東庚辰綱未銷賸引援案帶徵奉　旨戶部議奏欽此○又請將疏防盜刼等案之沁源等縣令董餘三等外委姚樂善等議處奉　旨着照所請該部知道欽此○曾國荃奏彚奏請襲世職奉　旨兵部議奏單併發欽此　○○金順等片　再奴才等刻期舉辦界務及安撫一切事甚殷煩亟應酌帶文武員弁兵丁等以資差遺奴才　泰額隨慶額酌帶文武員弁暨滿蒙緑各營弁兵通事工匠人等隨同前往辦理界務其駝載餱糧鍋帳行李賞需等項應用駝馬甚多伏查叅贊大臣奎昌辦理界務成案所有駝隻馬匹槪由科属各旗攤派邇來境內瘟旱爲災牲畜倒斃不可勝計現在所存者十之二三邊民困苦己極連日各處紛紛報災民力實有未逮此時不但不能如前攤　縱令發償尙難　覓若拘成案辦理又恐有誤事件是以派員分途馳往四處備價雇覓以期妥速而示體恤惟雇覓駝馬購辦食羊均按市價發給其需用銀兩數目一俟界務完竣奴才等自應會同詳加核實造册咨部報銷所有酌帶文武員弁兵丁雇辦駝馬羊隻各緣由謹合詞附片先行陳明伏乞　聖鑒謹奏軍機大臣奉　旨該部知道欽此　○○革職留任署理兩廣總督一等威毅伯臣曾國荃廣東巡撫臣裕寬跪　奏爲查明知縣被叅各欵遵　旨覆陳併將前署陸豐縣知縣候補通判徐賡陛請　旨先行革職聽候凱辦恭摺具陳仰祈　聖鑒事竊照光緒八年正月初四日承准軍機大臣字寄光緒七年十二月初八日奉　上諭有人奏廣東候補通判署南海縣知縣徐賡陛署海康縣年餘殺人數百等因欽此當經恭錄行司按照原叅各節逐一確查據實詳覆在案兹據廣東按察使龔易圖詳稱飭委候補知府徐瑋文會同雷州唐州廣州各府查覆隨據委員徐瑋文會同雷州府知府叚錫林惠州府知府李用淸代理廣州府知府饒世貞禀稱如原叅徐賡陛署　康縣年餘殺人數百一日獲匪數十不研訊虛實以五人縛作一起沈諸海中－節經徐瑋文會阿段錫林督飭提署海康縣陳瀛藻調齊案卷逐加查核徐賡陛任內只有審游過洋盜李亞就程生林賜游亞受楊九周亞周譚德安何亞六八名一案又習春竹莊應住林玉富二名一案又龍懷興阮亞四陳亞六三名一案又益犯游立皆張趙二譚何五三名一案又馬拔禀李毓萌李亞金三名一案以六五案盜犯均經供認在洋在陸行刼得贓或迭犯刼擄不法解由前署知府劉懌覆審明確錄供照章禀辦此外並無審辦別案及獲匪不訊虛實縛沈海中確據至該署縣於海康任內獲辦洋盜李亞競等一案查係在洋圍捕該匪等逞凶敵當師船弁勇奮刀過船格斃悍賊有十一名落海其竇春柞等一案亦有擊傷落海身死之夥盜王亞潰及不謹姓之阿二妃主三名則所叅獲匪不訊虛實縛沈海中一層或係因此訛傳所致又原叅徐賡陛陸豐縣任內下鄉催糧一鄭姓老人年七十餘因言語觸犯該通判令兵役將其活埋致死掩至半體令勇目黃德用加砍一刀一節經患州府知府李用淸札委卽用知縣張士锃隨同徐瑋文前赴陸豐會同現署縣俞文萊檢查檔卷並無此項卷宗隨飭傳當日在場之勇目黃得勇卽黃德用友跟隨前署縣徐賡陛之門役鄧安到案訊據黃得勇供稱光緒八年八月間除賡陛下鄉催糧內鄭承望之子鄉媽后犯罪逃匿將鄭承望拘獲勒交如不交出卽行嚴辦鄉承望不允並稱要辦辦因將其　埋頸上有一刀傷等語詰以鄭承望當日被埋究係何人下手頸上刀傷是否黃得勇所砍則又翻異其詞不肯承認質之鄭安供亦游移當查　媽后現因另案獲押提出訊問據供伊父鄭承望被埋之時伊並未目擊伊聽聞伊母陳氏之言伊父屍身現葬在河圖嶺脚等語是此案風聞有據而迭經研審黃得勇旣不吐露眞情屍親亦不能確有所指事關濫殺亟應嚴究又原叅監斃沈亞包等二十餘人及濫殺沈　蝦等五人各節另查縣卷止有搶奪匪犯沈亞包致命案兇犯林亞合二犯獲案訊供監禁旋各據報患病提禁醫治不效病故騐明掩埋此外並無監斃人犯亦無沈八蝦之名又原叅陸豐民米連耗折徵銀四兩八錢該通判明懸牌示新米每石徵銀九兩七錢舊米徵銀十兩一節查陸豐民米自同治七年前撫臣蔣益漕奏定每石徵銀四兩八錢李用淸抵任之初申明舊章出示曉諭　經會阿徐瑋文調齊徐賡陛任內串根卯簿詳加查閱並無每石分新舊徵銀九兩十兩確據至懸牌一層　俞文萊禀請查明亦無是事又原叅刑追已蠲民欠革笞生員吳堯等得銀三萬餘兩一節查得光緒四年有生員吳堯積欠吳秀興吳儒發等戶自同治十一年起至光緒四年止共地丁銀七十六兩九錢五分九厘民米一十八石九斗七升三合屢催不完經該署縣徐賡陛詳奉批行　革嗣據掃　完納卽行詳准開復在案該署縣所追銀米委在同治十年之後並非十年前已蠲民欠取具房屋切結附巷再四訪查亦無得　三萬餘兩之事又原叅私收賭費一節查該縣屬各項賭博疉經　飭查拿該署縣徐賡陸任內賭風尙稱歛　似不致有前項情弊又原叅賄縱正凶勒索無辜加亞向莊連喜等一節查鐘亞向一名係據屍親續控凶犯辦案訊不承認該署縣徐賡陛曾經禀明提集確訊該署縣旋卽卸事接署縣沈鴻壽抵任遵此集訊供仍如前卽交增生鍾岳嵩保領在案至莊連喜一名係於咸豐七年據屍親李潤蓁等指控銃斃人命凶犯事隔二十餘年條賡陛任內始行獲案提訊堅不承認並稱正兇爲莊月明當傳屍親集質委與莊連喜無干卽交族紳莊興漢保領在案以上二案均係控關人命不能不拘待質　經訊明卽行交保領釋辦理尙無不合訪查亦無賄縱勒索情事又原叅徐賡陛署南海縣挾地保周堃曾爲時豐縣民人上控代印戳記之嫌將周堃杖斃復慮其子控訴拘之永羈縣牢一節查周堃係南海縣屬大馬站地保先因糧道衙署被竊衣物經前署縣袁祖安勒緝贓賊未獲旋卽卽事該署縣於光緒七年四月初六日到任照案勒限十日緝獲限滿仍未弋獲將周莝責革管押據報在押患病交保領出醫調不效於五月初八日在保病故訊明醫保人等並無凌虐情弊騐明棺殮給屬領埋取具領狀附卷至其子周觀寶係另案事主鄭守昌寓所失竊指控周堃及其子周勝窩藏袒縱徐賡陛飭差查明周勝卽係周堃之子實名觀寶拘案訊究嗣因提周堃疉次研訊堅不認案原告又無切實証據卽於五月初三日將周觀寶省擇在案所稱將周堃挾嫌杖斃永覊其子諒傳聞之訛又原叅縣屬西關賭第十二間臬司扎飭查封通判核令罰錢免封經臬司批飭始行遵辦一節查此案先據南海縣職員陳仕階等以匪徒鄧茂等在該縣屬西關一帶開設賭館請飭查封拘究等情赴保甲局具禀所呈黏單開列賭舘十四間不止十二間之數經保甲局委員呈由前此臬司倪文蔚轉飭封禁該署縣因內有迪隆　等四間本係因賭被封召據業戶賈亞成等繳價承領給照管業經前廿臬司倪文蔚查明仍屬開賭札飭署縣會同委員候補知縣王倬韓一律查　該署縣委無擅令罰錢據准免封情事各等情到司據此查徐賡陛被叅歷任各欵現在旣據委員會同各該府逐一確查其中事出有因及並無其事者居多均請免其置議惟活埋鄭承望一案現經該委員等查属有因並傳提當日在場之勇目黃　勇等及鄭承望之子鄭媽　到案研訊而鄭承望之死是否由於活埋或由於刀傷奄埋究係何人下手頸上刀傷又係何人所欲供詞又各含混卽黃得勇亦不肯供認案關職官非刑斃命其致死之由是否由於勒交抑有他故必應澈底根究方足折服而免枉縱　請察核覆奏將前署陸　縣知縣候補通判徐賡陛先行革職聽候訊辦事一面飭行惠州府提集此案一干人証研訊接情　成信讞等情前來臣等覆查無異除批飭實府提集人証嚴行訊辦外理合據實覆陳並將前署陸遵縣知縣候補通判徐賡陛先行請　旨革職聽候訊辦爲此合詞具陳伏乞　皇太后　皇上聖鑒訓示謹奏軍機大臣奉　旨徐賡陛着先行革職聽候訊辦鄭承望被埋身死案情節甚重必須嚴切究辦卽着該督撫嚴訊確情定擬具奏欽此 
 
