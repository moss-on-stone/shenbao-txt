# 1882 - 62 - 4903178

 

Page 1

 
 
　 
[本舘告白] [  申報館主人啓]  
　　近來本報後會白被多有佔新聞地步雖　將管數擯蠶字數放寛而各路郵音恩及諸君子囑登之鴻篇鉅製終　未能隨到隨錄實深教仄是以慫正月十九日起將京報另印單張每日夾入報中　　仍照常收取報費不加分文此雖多一番工料然欲仰副閱者雅憶亦所弗惜也此佈 
[論人情不可解]  
　　凡人於所喜者必賞貴之所惡者斯賤棄之此人情也今使執途人而語之曰爾之愛子如何愛鋪則必曰二者不可得兼舍錢　取子也然竊以爲人之愛子不如其愛錢也實甚何則今天下之謀財者或開行或設舖資本數百萬數十萬數萬數千以及數百不等苦於不能自理也於是請友人以爲經手以爲　計夥計僅以供奔走使令之役姑不足論至於經手大夥則銀錢之進出貨物之好壞生意之　絀全賴彼爲之主持爲之籌畫其責甚重其事甚鉅經手而賢可以發財經手而不肖可以破家故人之殛請經手大夥不惜重聘小者或數百金大者或數千金以至萬金而且年館則有酬謝盈　則有乾分其禮之也極隆其酬之也極瀝凡曰吾　斯人以發君不可以　之也此皆所以愛錢之隨也至於人之愛子孰不欲其子之成才孰不欲其子之成名自幼嚷咻而呵護之疾病則延醫以治之其愛之亦殊甚矣獨至少長延師則　往斤斤校量以爲我子領　大中每節二元則巳貴矣我子雖讀論孟每節三元則太多矣至于開講作文每節東　亦不過四元六元而止須知從師者正所以培植其子猶之用大夥正所以滋生其錢何以輕重顧若此其艱倒乎然此等猶曰係出而附學大都小康之家居多並非富家大族無怪乎慳吝也乃有擁資甚厚設鋪甚多其所用大夥不止一二人大夥之辛工不下二三萬而其爲子延師則亦不過歲修百金節敬數番而止其有以二百金聘師者則詫爲異事矣大夥尙有外欽而師則一無所有終日危坐口講指畫使其子始而讀書繼兩作文由粗　以馴至於清通漸而　成大器或以才著或以名顯由進學中舉中進士以至揚歷内外宦途設或其子而爲地方州縣安知其地皮所刮不較大夥所謙爲更多乎師雖不教以刮地皮而倘不教之成材其將何由以刮之而或者曰欲作官亦何必讀　哉吾得大夥爲稅籌算每年贏若干金若我子而不成名則拚出數年所積而爲之捐納但得金多斯位尊卽　府亦無難也滋州縣乎或又以爲進學中舉雖曰天命亦可以人事謀之我子而不通可請通人以代槍功令雖嚴作奸犯科者仍復不免我拚出若干金爲我子買一秀才買一舉人至買一進士亦非所難荀無我大夥爲之經營計畫安得此多金耶兹二說者非妄言也近來此等人殊爲不乏抑亦知所捐之功名爲虚花所成之才藝爲實獲而槍替者更無論矣夫彼之以徼貲延其師意　欲使其子成名也似吝於貲而巳且尤有不可解者子之與女必不歧視顧今人於女子嫁也常有盛備粧　費數百金數千金甚有費至萬金者又有爲置奩田贈奩崖不惜重價必冀其女之得適而後巳此固父母愛女之常情無足怪也乃於女則愛之如彼而於子則愛之如此其故何哉愛女則必以實惠愛子則但求虚名愛財則不惜重聘以請夥友愛子則獨不肯不惜厚幣以延名師此其理安在耶或以爲出重聘以請夥友則該夥友必有可當之任出厚幣以延師而師恐不稱其職又將何如不知果能卑禮厚幣以招賢者天下豈少名師哉一夥友之費一嫁女之資可以聘名師教讀數年此數年中造就又鳥可限量卽使其子頑鈍不靈而苟得循循善誘之人爲之盡心訓誨循序漸進將來卽不能發科發甲而亦不難培養成材長而稍經閱歷亦可爲人作大夥以賺千金萬金之辛俸以利言之亦覺上算奈之何而不深長思耶吾以爲天下人情之不可解者固不一端而此事爲尤甚請以質之善用其愛者 
[京都雜聞]  
　　北京西人來倌幣以去歲北京年景頗覺蕭條又無爆竹又無鼓樂衣冠賀歲者闃其無人店舗皆杜門謝客卽高麗蒙古諸王公大臣每年必詣闕賀歲而去年來者不若上年之多因在國制期内故也京報則兩日出一本亦無甚緊要之事但賊匪竊取宫殿銅練一節見於邸抄中聞係太監有開烟館者故賊匪得以混迹其中現在所失之物尚有續後查出者太和殿有金錢十六枚并銀鎖四具均遭竊去並有未成器物之塊金及頂子等皆賣於城外購得者鎔化以製各物頂子上頗有貴重之件嗣因兩賊分贓不匀互相爭毆一賊被傷卽抬入太監所開之烟館中太監出爲照料而梯子遺落爲官所見因而根查獲賊現在獲賊各員必蒙優賞然賊之潛匿巳久而諸臣竟無覺察是誠有不解其故者巳况宫中諸物往往有賣於西人者是必不難根究亦必有人知之而顧不見不聞耶按賊竊銅練等事其情形巳見於邸抄中兹因西人來信覆述姑再錄之 
[電音譯錄]  
　　本月十七日倫敦發來電報言因英國皇爲人發鎗謀弑幸未遭傷故各堂皆敬謝上帝保護國皇之意上下兩議院俱具表恭賀聞逆犯名墨格林向患瘋疾以前曾居瘋子院云 
[人畜遭傷]  
　　印度新聞紙言該處蛇虎等類傷人之事最多計六年之内爲所傷者共有十二萬二千九百十七人其間西歷一千八百八十年一年之内被蛇傷者巳有一萬九千一百五十人虎傷者八百七十二人狼噬者三百四十七人豹傷者二百六十一人能傷者一百零八人象傷者四十六人狗熊傷者十一人他獸傷者一千一百九十五人所傷者大半爲濱加拉人蓋該處毒蛇猛獸較他處尤多不但食人卽牛羊之類在一千八百八十年之内被虎食者計五千三百三十九頭其餘他獸所傷共計被食畜類五萬八千三百八十六頭是安得如大禹周公其人爲之驅而放之也乎 
[選譯列陣圖新聞紙]  
　　中國近年購造鐵甲船及一切砲械惟日不足深知泰西諸法足以自强不憚　勞不惜費用或自造或托代造可謂不遺餘力矣今閱英國列陣圖新聞紙載有西歷今年正月間列陣圖會中議事阿姆斯脫郎男爵卽該會董事其所議諸說備列其中中國人細玩其說可以大有裨益因譯而錄之阿姆斯脫郎者卽英國馳名阿姆斯脫郎砲廠主人年巳七十餘生平究心於列陣之事學問淵博格致精微爲英國律法士猶中國所謂科甲中人故其所言人皆尊而信之其略曰列陣爲至要至重之事所以使國家有磐石之安不但用之於有事之秋亦宜備之於無事之日卽如我英國人民日衆生意日盛綜海内計之英國商船幾居大半卽日食各物亦多來自他處本地所出 
 
 

Page 2

 
 
其備反貴故國家皆宜毆法保護而保護之法惟船爲要從前英國用夾板船水手衆多技藝優長爲他國所不及嗣後又咸出新法製爲輪船并有極精之兵船故就此時而言水戰則不僅恃水手之精良當以列陣爲第一要着旣有新船復有新砲及開花砲等從此夾板船胥歸無用於是又製爲鐵皮之船而敵人又用砲以攻之計鐵皮厚若干當用何等之砲以攻之鐵皮加厚砲更加大至今猶未有一定制勝之法其後又有水雷自有水雷而鐵船雖厚亦無可恃紛紛更變棼如亂絲其首創之鐵甲船鐵皮之厚不過四寸半全身一律一遇最精小炮卽可攻之使沈故目下當用二尺厚之鐵甲方可抵禦各國巨礮然鐵甲過厚則船身過重亦嫌不便宜於船上扼要之處用二尺厚之鐵甲非要處則鐵甲可以從薄目下意大利所造之鐵甲船其船上所用之礮計重一百墩置砲之處鐵甲極厚其餘皆薄船底則另有一層而分作數格卽使攻破一格其船亦不致遽沈今若造就聞鋼船倘能籌設良法亦尙可以抵禦使水不遽入設造一薄鋼輪船其船底則用雙壳而分爲數百格卽或攻破一格尙不至於遽沈此法本屬甚妙而人尙未甚籌及然製造薄鋼船其價較廉約鐵中船一艘之費可造薄鋼船三艘鐵甲船用砲若干薄鋼船亦可用砲若干以三簿鋼輪船之砲可敵一鐵甲船且薄鋼船進退較捷於鐵甲船其勝負可知矣卽使鐵甲堅厚三薄鋼船之砲攻之薄鋼輪船恐亦有不勝之勢或鐵甲船不令薄鋼輪船駛近先以砲攻之而鋼船水手則可以藏於艙下亦可股法放砲以壞鐵船設鐵船爲砲所中意遭攻　則不但礮揮可畏卽鐵甲碎片亦打入船中傷人尤極利害薄鋼船則有雙壳卽攻破一格亦不能遽沈而三船攻圍一船乘同以船首銳鐵相觸鐵船亦未克自保也余之爲此言非謂鐵甲船可以不用他國皆有鐵船安得我國獨無第以我國商船衆多必俟兵船爲之策應屬地又廣亦須兵船以資保護凡此皆可用薄鋼船庶幾以一化三費省而用廣且船上鐵皮宜薄而不宜厚但須以鋼爲之船上機器亦宜輕而不宜重所置之礮亦然俾船行便捷靈動此實爲水戰之上策也本廠現在代中國及他國所造薄鋼皮船計一千三百墩之大一點鐘可於海中行十六諾脫　内所裝之煤可敷四千英里之用不須重裝所置之炮每船兩門大炮二尊可以旋轉其炮口英尺徑十寸之大砲力可洞一尺半厚之鐵甲又者炮四尊在船之兩旁其炮彈計重四十磅此等船樣至今我國中並不自行製用設如敵國用此等船數艘攻圍我國商船其來去均極迅束來不及防去不及追我國其將何以禦之或以爲設有兵事可在商船中挑選改用然商船法制與兵船不同何堪選用且亦未有一點鐘行十六諾脫之速他國有此靈捷之船而我國無之商船何以資保衞卽日食各物亦恐爲敵國所阻有所不便其勢不將坐困乎至於製砲之法從前不過造成一鐵管一面有口一面無口卽謂之炮後有改爲鋼炮者論者或合或否不一其說然砲内用鋼實爲堅固本廠初造此樣之礮其口徑六寸礮内先用鋼管此管又包以鋼帶此外又包以鐵管爲後膛礮試放之下所用藥較多而彈亦較他砲加大繼而又復擴充造一巨礮其口徑十寸餘礮身重二十一墩礮内有鋼又有鋼管管外又旋以鋼帶帶外又包以鐵試放極爲精妙現在他國競製新礮法國亦照前式製成巨礮矣礮臺及船上所用之礮皆當用機器以省人力前時船上之礮最大者不過五墩以爲再大卽不能施於船上今則英國兵船最大之礮計重八十墩意大利船上竟有重一百墩之礮前者砲彈重至九十四磅而止今則重至二千五百磅若用人力則爲數多而不能容故不得不用機器但機器亦不可全恃設敵人以礮傷其機器則雖有巨砲亦無所用故人力亦不能廢第用機器可以减省人力而巳船上之砲旣須用機器則可以使之輕靈而此機器卽係列陣之法以機器而襄助人力則船上兵弁均宜熟知列陣之法也 
[牛痘開種]  
　　寍波府署土地祠内之牛痘局今年仍延天台趙蘭亭之高足陳季桐施種擇於上元節開局又郡廟内懷棠祠之牛痘局則延定海周望岐於十九日開種近因天氣晴和請種者每日不下數十起似較往年更盛也 
[賭風大熾]  
　　寍郡賭風歷經府憲嚴禁以來似稍歛迹乃自上月封印後或不肖子弟深居密室竟夕呼盧或無賴棍徒公然在官街聚賭爲此者方以爲年盡年初等諸金吾不禁而傾家蕩産喪行亡身者暗中當不知幾許矣地方官安得以令節而稍弛查辦也 
[微員習染]  
　　保甲之設所以驅除盗賊保衛閭閻原屬有利而無弊特恐奉行不力虚應故事或所任非人轉致法立弊生徒多擾累　知人則哲惟帝其難正不得因噎而廢食也試卽一二人三兩事述之是亦言者無罪聞者足戒之意耳查天津年來辦理保甲頗屬認眞委派員董分段清查除保甲總局外各叚設立分局無論大小街巷貴賤人家務必逐一盤查所有家長姓名男女幾口某處籍貫作何生業同居某某均須明記門牌如有窩藏盜賊不法等情互相覺察否則連坐復有更燈守夜各舉不似從前有名無實發下一紙任意塡書苟且了事也然而人類不齊亦有足貽人口實者玆姑將姓氏隱去計傅得一在西頭聚賭窩娼造言生事有隙可乘無利不覔幾有無賴所不爲而彼獨爲之者一在東鄙龐然自大目無全牛最喜杖人以作威福夫刑罰所以濟禁令之窮其愼其難必不得巳然後用之古人且有以蒲鞭示辱者身體髮膚受之父母而忍令平白良民作兩部肉鼓吹耶最奇者一夜漏未二下入一人家該屋内有爲葉子戲者特巳遷居他人入室是夜覩燈光外露雙扉虚掩以爲故智復萌急思掩執比入門見人物全非座中三人兩亟起导一係鋤雲犁雨之流禮貌稍疎未曾站立彼卽老羞成怒略叩兩人姓氏專究坐者夜經二鼓何不閉户息燈飭責十板雖兩腿未破巳經墳起如瘤矣習夜有拉氷者脚着牛皮綁手持鐵嘴桿津人行氷謂之挽子夜行遇之亟叩來蹤去跡以拉氷對飭責四十不容分辯如鷹捕燕雀倐巳皮破血流敬叩受責之由謂脚兩牛皮綁行路無聲手一鐵嘴桿上房有具皆賊狀也行竊雖未成亦應受責云按牛皮綁係以皮實草用以代履冰上往來所必需者少見多怪至於如是誠可恨而又可笑也又有夜間分娩向街頭取火者怱遽遇之問將焉往其人告以原委官謂無論分娩與否夜行何不籠燈是人固甚質直者駁以如有燈籠何需取火官乃無辭以對只得謾罵混帳忘八蛋以作收科一時尢傳爲話柄噫自捐例减成而官塲之流品愈雜嚋昔七拚八湊始得買條烏角帶官秩雖微亦當顧惜聲名上爲朝廷出力中爲宗族增光下爲子孫積德玆何不自愛而頓忘却本來面目耶 
[賀歲失禮]  
　　國制二十七月京師例不拜年今各直省新正賀歲輿馬如織此失禮也古人吉禮先拜而後稽首惟凶禮先稽顙而後拜近人於喜夀及賀歲等吉禮登堂卽叩首起而後揖此失禮也賀歲所以行禮而失禮者二焉禮豈易言哉 
[杭垣歲事再述]  
　　城隍山久著盛名而其實無甚游玩也且自宼亂以後山上祠廟疉遭殘燬近雖以次修復而因此廢棄者巳多杭人每值新年無人不以上城隍山爲言若遇天晴日暖則山上遊人日以萬計而江湖雜技之流亦各鱗萃羽集其間生意之大宗則以著名之大茶館爲最如四景園映山居等處是也蓋各茶園於茗戰之塲兼列餅肆吳山之簑衣餅名擅一時聲價旣高香味俱美是以品茶之客咸爲說餅之人自午至暮應接不暇今歲連日天晴生意十分出色每園日以百數十千計而各業之趁巿者亦皆獲利三倍可謂昇平景象矣然而熱閙之塲匪徒最易匿跡聞有一客風帽皮鞋羊裘皮褂高視闊步望而知爲仕宦中人忽有一差吏裝束者近前拍其肩曰恭喜今年必然得利其人面覺失色卽倉皇隨之下山而去旁觀者咸爲疑訝有識之者謂此人爲剪綹高手日往來於衣冠之叢專以竊表爲事略向身畔一立則他人之表卽巳懸諸腰下矣噫有技如此自宜綺羅徧體然世之以衣服取人者尚以此爲鑒也哉○俗以正月初七日爲人日占書有云自元旦至初十日能 
 
 

Page 3

 
 
見金烏西墜主歲大熟而此旬日中尤以七八九十之四日爲尢要蓋古有一天二地三牛四馬五猪六羊七人八榖九蠶十麥之說故於此四日更爲屬望也此事雖屬常談然欲於此十日内日見日没騐之數年頗不易得今歲自元旦午後日色隂晦自初二至初十日連日天清氣朗日見夕陽西下是以耆老咸謂豐年可卜也○本月初十日六點鐘後艮山門外東鄉失火是時城門巳鎖兼以火光甚遠是以各集水龍欲行又止幸半點鐘後火卽樸滅嗣知被火者在五里塘相近處僅焚去茅屋數椽故霎時卽滅也不期是夜三更時草橋門外又報失愼一時警鑼怱鳴上城各集水龍都巳起行後因城門未開火勢亦殺遂皆從半途而返說者謂今歲春牛紅背紅腿四脚亦作紅色火患必多玆特小試其端殆祝融氏預爲示舊耶○慶春門外東鄉一路地甚荒僻自新塘及嚴家埠等處小有村落去此則必越三四里路方得一村舍故自日色銜山卽不堪獨行其間該處匪徒以背娘舅爲最多去冬迭犯數案而兇犯皆無從緝獲蓋該匪等尾人背後暗以麻繩套人頸上負之卽行約及兩三里路將人放下其人早經氣絶彼乃將其身畔所有及身上衣服盡行席捲而去其人則任其仰臥當途踰時尙可蘇醒若年衰氣弱之人遇此則萬無生理新正初六日東鄉有甲乙兩人進城代收客欵共收得洋三十三元零錢七八百文其洋皆藏於甲之身畔乙則負錢隨後而行出城時日巳西斜約行數里許又復至某親串家略坐某家以新歳客臨雞豚俱備堅留夜飲遂飽飯黄昏而返出門時甲仍前行乙則殿後形影相隨有所恃而無恐不意身後之背娘舅早巳相隨多時矣該匪早悉甲身畔所藏奈其行在前不能下手迨隨行里許甲忽以便　在路畔小立乙則緩步遲遲且行且待比甲溺後登程則乙巳行在前而甲反瞠乎其後該匪私心竊喜忽趨至甲之背後將繩一套負之疾行甲忽欲呼喚而咽喉不能出聲欲挣札而手足不能爲力只有任其所之乙在前一路閒談而多時不聞甲語不禁回顧不意甲巳人影全無驚急無措遠望隔隴之上隱有黑影度阡越陌而行心知爲背娘舅之流捨命直追高聲呼救時適有該處汛弁帶領巡兵查夜經過該匪見有巡兵急將甲抛棄田間空身欲趫一兵從後開一空鎗一驚之下遂被擒獲兵弁等急將甲扶起而甲巳弱喘如絲僅存一息矣時乙亦從後趕到羣爲甲摩胸按腹點空捺臍逾時始得舒轉其身畔之洋幸尚無恙遂向某弁叩謝由兩兵護送而歸該匪拿回次早押解入城聞巳由總局嚴辦想日内卽可枷號示衆也 
[本埠官報]  
　　本埠關道憲劉觀察於新正初五日晉省賀年嗣又探得行程均經列報兹聞觀察又往揚州小駐復回金陵仍乘鐵皮輪船於十八日午後抵滬回轅上海縣莫邑尊亦欲赴金陵早巳請假兹道憲囘滬邑尊卽於今日起程晉省矣江蘇糧儲道王觀察於去臘由滬回蘇曾經列報兹悉前日午後憲節又莅本埠各官員咸往迎迓其行轅仍設在南巿新造之江蘇海運總局俟照例擇期祭海開放粮船北上云 
[重收捕捐]  
　　法租界居民房屋所有工部局門牌巳於上年歲底一律更換惟每條街道均以一號起挨次編至末號各路皆然遇在嘴角之屋其號頭兩路排來並不分清眉目收捐時恒有舛錯因此爭論者有之兹城河浜楊樹弄口某店亦被重收捐項特持捐票向局伸訴而收捐洋人答稱嘴角似應加收按租界據捐以房租多寡核算何可增數嗣聞該洋人擬自往復看房屋是一間是二間再行定奪還捐與否云 
[控究行竊]  
　　上海城内及城外中國地界不准開設烟館例禁綦嚴匪人亦畏法而不敢犯玆有林阿全者投法界會審公堂控稱去年十一月初六日夜間被賊竊去烟鎗六支大錢一千六百文查訪無蹤今偵知原槍六支在鹿鶴春南首城河浜口李阿五處獲到人贓交捕請辦并追錢文等語翁太守間被竊後報案否法包探禀稱林住居褚家橋西首係中國地界未經報案太守詰之李阿五據供素以賣菜蔬爲生往時每日有二千文生意近以菜價甚廉每日祗能賣七八百文是日出外販膠菜途遇一人持鎗求售講定每鎗千文出錢六千買回並非偷竊太守駁謂旣稱每日生意祗七八百文豈預知是日有烟鎗可買而竟身帶六千文乎林阿全稱李住居該處非開烟館乃窩頓匪人此案之得破實綠住居該處人前來通信始能人賍並獲通信人叮囑不可牽連故巳放去太守復將李嚴詰李堅執在途買鎗身畔帶洋兩元錢三千文太守又駁所供之數尚不敷六千文李仍一味今糊太守將烟鎗交林領去李阿五管押再訊昨晨太守至捕房時覆審李仍執如前將施笞責卽有其母某氏上堂求免詰其可知烟鎗何來亦稱在途買得因其時膠菜上塲故借得印子錢十五元擬作販本帶洋十元在身將鎗買回等語太守謂爾母子所供身帶之資數亦不符今着將賣鎗人交出乃可從寛辦理 
[控被擾毁]  
　　英界會審公堂據陳明山遞禀稱其拚識胡氏有女曾許字屠鍾標之子我與該氏離異巳久詎料前日在茶肆啜茗屠竟紏人向我尋衅謂胡氏挈女遁逃務須着我交人等語與論遭毆以致頭顱受傷訴捕拘屠送案請究屠亦進詞聲稱子名榮惠憑媒許贅於胡氏迄今己有三載餘詎該氏希圖賴婚同女避面明係陳明山引逃爲此向論求令交人陳太守鑒閱兩造禀詞飭各具結找尋胡氏及女到案再行核辦 
[小賭薄懲]  
　　英界會審公堂據巡捕解送沿街小賭之鄭正發鄭阿長并起賭具請辦二鄭供認求恩陳太守判二鄭各押七天以示薄懲賭具存銷 
[温柔鄉記]  
　　聞生名可鑑白下雋才也不矜小節倜儻自喜偶讀漢昭儀外傳有味乎温柔鄉之語惓惓不能去懷客有自維揚來者聞生摘傳語詢之云古今人未必不相及君游歷廣陵亦曾有所賞識如趙家合德者乎客曰有僕耳食焉而未之覿也揚有鹺賈某家饒於貲年三十餘形貌修潔粗涉書史性放誕夙有登徒之好妻妾不盡愜其意時作狹邪遊妖嫗冶婦物色殆徧常謂余曰僕閱人多矣未有若平康某姝之移我情者貌秀且媚肌豐而膩昔人稱合德之體著處無所不靡宛若爲是姝寫照眞可謂温柔鄉吾亦將終老於是余聞而心怦怦動顧纒頭費頗鉅阮囊羞澀未獲一問津聞賈與姝日益狎閨房詬誶戚友箴規槪勿顧也積年餘遍體纍纍如賈珠痒徹骨搔搰無巳時漸乃墳起而潰膿血涔涔下延良醫治之旋瘳旋作莫能抉其根株故雖御以綺羅薰以薌澤而如蘭之臭終不可嚮邇遇諸途則人皆捉鼻而過遇於室則客皆俯首而談親暱如妻孥恒惴惴有蔓延之懼盥沐不與同巾櫛飲饌不與共桮盤寢處無論巳時或暫相晤不數語輒望望去之彼亦自慙形穢怒於心不敢怒於口也如是者又年餘創大作燦然見於面甚至鼻孔撩天隆根痿地其狼狽呻吟之慘有種種地獄變相所不能罄者卒之膚糜骨立奄奄而斃殮之日穢氣逹户外周親莫敢正視廻憶所稱温柔鄉之時纔幾閱寒暑耳竟符其終老是鄉之願今子旣有同好曷不爲是賈之續生聞之瞿然驚爽然失乃廢書而歎客笑曰是不可不爲之記以備風流佳話中之一則 
　偶披舊帙見有乾嘉間人所作温柔鄉記風華簡潔得古人諷諫之遺是眞能具廣長舌說無遮法者因特錄請附登報章俾現在未來衆生作　當頭棒喝何如[  萬緑山民并識]  
[辛巳臘月十二夜雪飲鍾西耘太史齋中卽贈]  
　　酒力能驅峭冷殘梅花且共雪花看風雲會失由翎弱松柏心堅耐歲寒藝可成名人亦淺世存知巳路非難多君高志超車笠造飲深譚輒夜闌[  秀水蒲華作英甫稿]  
[次韵送蒲君作英將遊日本]  
　　忽動虚無縹緲情欲從規外數寰嬴便持風御憑空去略似雲將過海行避世每高東曼情問天誰識沈 
 
 

Page 4

 
 
初明三山聞有神仙住記取飛鴻是路程何處樓臺東勝州江湖無地泊閒鷗斯人難作蓬蒿隱有脚能爲汗漫游世外雲山當獨往眼中滄海尙横流無端繫我寥天感贈爾蒼茫胸境秋[  宣化鍾德祥西耘甫稿]  
[金臺紀豔詞]  
　　兀坐幽窗太寂寥鳳城回首隔迢迢挑燈檢幅香羅帋細把羣芳著意描○妙蓮花室話離心嘶騎催歸每夜深自解珠襦替儂著恐防風露不能禁倩儂○珠辟塵埃玉辟寒文仙風骨本姗姗每逢見面無他語先把蘭花畫與看七兒○雛鶯乳燕競蹁躚清俊風神數茀仙最憶泰豐樓上别苦將後會問明年龍兒○皓齒明眸是寳珠臨風輙欲喚仙乎那番一見怱怱甚可怨冬郎薄倖無軒華○搴簾頗巳失驚鴻盼斷香塵落照中不許道旁通一語無情最是玉花驄秦雲○猶記雲龢小飲時夜闌坐近好花枝背人偷把鮫綃換只許卿知共我知玉仙○軒軒霞舉擅心靈藉甚聲華噪妙齡一事思量抛不得那宵酒是幾時醒藹雲○咫尺屏山不可逢馥華堂畔感離蹤多卿爲我關情甚幾度樽前問倩儂儀仙○沈吟宛轉奈情何艸艸歡塲似夢過只有仙才少仙福人間天上别離多辛己仲冬玉遐子作於棣州旅次 
[落花吟一絶卽請芝九大吟壇正和]  
　　零落還愁風雨侵花憐薄命妾同心無情最是東流水淘盡英雄粉黛人金蘭女史學吟草 
[金蘭胡女史以落花吟索和次韵奉酬卽希諸吟壇郢正]  
　　不受塵埃半點侵用句無端觸起别離心因風飄泊隨流水愁煞香閏絶代人[  芝九唐尊恒初草]  
[客窗無事檢海内諸公投贈之作得三千八百餘紀之以詩錄請倉山舊主龍湫舊隱詠雩子諸大吟壇教正]  
　　忽忽韶光廿七秋一盤苜蓿案間畱孤燈舊館芸窗坐千首新詩吟篋搜花落漫云無客咏病多難得有人憂隻身何幸承優寵蝸角微名轉益羞芝九唐尊恒稿 
[春江雜詠]  
　　除夕姚倩卿婉卿留飲守歲今宵眞不負今生姊妹花中坐到明傾國聲華加一等出塵心跡表雙清洛陽季子貂裘色空谷佳人翠袖情安樂行窩女兒酒來年何處醉卿卿○聞曲江里張小寳除夕脫籍寳雲先後散如烟又報張星巳各天逐鹿每看人得國驂鸞眞羡爾成仙别含菊部雙行涙許赴桃花一面緣賴有湘妃貞不字聞聲對影海霞邊○人日與淑卿話舊艱於會合易分離幸在江天遇故知歲月算來將一世神仙修到定何時綢繆藥餌防多病檢點琴書樂不疲誰與證明方寸地菱花無語涙同垂○重有感儘抛心力事韋娘依舊題詩過草堂南國簾櫳藏碧玉東華幢葢降蘭香味調魚笋供珍饌詩撮鶯花入錦囊領取雙飛雙宿意合名蝴蝶字鴛鴦二愛仙人稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
酌增潤文珮未能按期揀撰更換之實在情形也又原奏内稱内務府六庫惟銀庫爲美缺每遇各處承領之項總須暗向庫官說明尅扣三成或二成方能放領否則多方抑勒承領無期一節臣等查廣儲司銀庫發放各欵均係各承辦人員查照成案錢糧數目復經堂中核准始行具稿呈明由臣等悉心酌核有擬減二三成者亦有不能核減者然後批定交庫該司員等彚總開單再由臣等酌量進欵之多寡分别應用之緩急斟酌放給且同管人員斷無任其一二人舞獘不相問之理臣等猶恐尙有不實不盡之處當飭堂郎中傳集各司處承領錢粮人員詳細面詢該二員究竟有無抑勒扣成情事據各司處結稱並無抑勒扣成情事等因禀覆前　臣等覆加詳查所禀尙屬可信惟庫欵出入絲毫均關緊要該御史旣有此奏臣等仍不時察訪設有前項情獘卽行指名嚴叅以重庫欵而昭核實所有臣等遵旨確查覆奏緣由理合恭摺具奏伏乞皇太后皇上聖鑒謹奏奉旨己錄○○頭品頂戴山西巡撫臣衞榮光跪奏爲特叅疎防城内被刦未能迅速獲犯之文武員弁請旨先行摘去項戴以示懲儆恭摺仰祈聖鑒事竊據署翼城縣知縣龔履坦禀報城内木牌坊北憶聚昌錢鋪於光緒七年十月初二日夜三更後被賊撬門入室劫去滙票銀兩拒傷鋪夥逃逸等情臣查城内人煙稠密匪盜竟敢夤夜肆刦拒傷鋪夥該縣事前旣疎於防範事後又未能追獲一賊實屬捕務廢弛若不從嚴叅辦不足以示懲戒兹據藩臬兩司詳揭請叅前來相應請旨將署翼城縣知縣龔履坦翼城縣守營外委張燕一併摘去頂戴勒限兩個月嚴緝贓盜務獲究報限滿不獲再行照例叅辦理合恭摺具奏伏乞皇太后皇上聖鑒謹奏軍機大臣奉旨看照所請該部知道欽此　○○林肇元片再准部咨調任撫臣岑毓英奏節次出力人員奬勵查明請旨一摺光緒七年六月二十二日具奏奉旨依議欽此謹查原奏清單内開候補知府劉廷忠請俟補缺後以道員升用雲南補用知府全楙續請以本班仍歸原省遇缺前先補用並加鹽運使銜查照章程丁憂人員除丁憂以前著有勞績仍准予保今劉廷忠由候補知府光緒五年十一月十七日全楙績由雲南補用知府光緒四年十月二十一日均聞訃丁父憂該撫摺内　稱梵淨山賊匪於光緒元年攻陷下江等廳縣城池出力員弁彚單保奬於光緒六年十月二十日具奏淮未聲叙該二員何年月日出力臣部碍難辦理應令查明覆奏再行核辦等　遵卽行查去後兹查劉廷忠係光緒五年六月前撫臣到黔奏泒前赴梵淨山一帶防剿並督辦思銅松石等屬團防事務屢著勤勞嗣聞訃丁父憂别檄記名提督何秀林前往接辦奏聞在案全楙續於光緒二年當下江等廳縣失守之後經前撫臣岑毓英在署雲貴總督任内派令赴黔隨營助勦迨下江等處克復六硐削平該匪竄踞梵凈山負隅多年全楙績在未丁父憂以前先後會同富軍在黔堵御疉有斬擒上年前撫臣勦除梵凈山積年悍匪因將該員附入肅清案内彚請奬勵臣查該員劉廷忠全楙續均係勞績在前丁憂在後照章准予奬勵之員合無仰懇天恩勅部查照前撫臣岑毓英保奏核准註册將貴州候補知府劉廷忠俟補缺後以道員升兩雲南補用知府全楙績以本班仍歸原省遇缺前先補用並加鹽運便銜以昭激勸除咨覆吏部外謹會同雲貴督臣劉長佑合詞附片具陳伏乞聖鑒訓示謹奏軍機大臣奉旨覽欽此○○林　元片再准吏部調任撫臣岑毓英奏肅清梵淨山董倒棞梓苗會等匪出力人員查明請旨一摺光緒七年六月二十二日具奏奉旨依議欽此謹查原奏單開李光翰請免補本班以同知直隷州調華琨請免補本班以鹽大使各仍留原省遇缺前先補用查該員等臣部宫册均無其名是否捐納抑係勞績何年月日奉旨應令一併查覆再行核辦等因當卽轉飭遵照玆據該員　光翰襄由擎南監生報捐同知銜續損州同不論雙軍月選用仍加同知升銜歷年投效滇黔軍營於克復楚雄南安廣通案内保戴花翎又於彚奬克復順事豐州錫臘猛郎各巢案内同治十三年十月二十四日奉上諭候選州同李光翰着免選本班以知州分發省分前先補用欽此又於克復騰越等案内保加運固銜光緒五年三月二十五日在雲南捐屬報捐指省廣東仍歸原班前先補用前後捐案均經户部覆准給照又劉華琨禀廣西文童投效黔營於克復安南剿平牛角坡香鑪山各巢下游肅清案内出力經前撫臣曾璧光憂案保奏請作爲監生以從九品不論雙　月儘先選用同治十二年九月二十八日奉旨允准註册於黔捐二十六次請奬案内報捐本班指分廣東試用光緒六年正月十四日經户部覆准知照該員等均因尙未離營隨同平剿賊匪節次出力經前撫臣分案保請免補本班李光翰以同知直隷州劉華琨以鹽大使留原省遇缺前先補用光緒七年二月初五日奉旨着照所請奬勵欽此欽遵在案臣查該員等前後捐案保案現據切實聲明均經奉旨允准並奉部覆應有案各年月日相符實係兩次督剿尤爲出力之員合無仰懇天恩俯准仍照前撫臣岑毓英保奏原案將廣東補用知州李光翰請免補本班以同知直隷州廣東試用從九品劉華琨請免補本班以鹽大使各仍留原省遇缺前先補用以示奬勵並請勅部註册之處出自逾格鴻施除咨吏部外謹齒同雲貴督臣劉長佑合詞附片具陳伏乞聖鑒謹奏軍機大臣奉旨覽欽此○○頭品頂藏山西巡撫臣衞榮光跪奏爲山西潞安恊副將員缺緊要請以記名總兵呼延霖借補恭摺仰祈聖鑒事竊照山西潞安恊副將向鵬舉因患痰迷病症現巳具　關缺在案查兵部奏定章程各省員缺有必須借補者暫准其專摺奏請通融借補今所遺潞安恊副將員缺係題到之缺輪應儘先人員請補查該恊界連豫省當大祲以後游勇盜賊時虞窺伺巡防訓練在在均關緊要必須久歷戎行謀勇兼全之員方足以資彈壓晉省雖有候補儘先及實任叅將應升人員均於此缺不甚相宜惟查有記名總兵呼延霖現年四十三歳係山東青州府樂安縣人由六品軍功投効江南大營歷保免補游擊以叅將儘先補用同治四年十二月調晉差遣五年二月委帶親兵左營歷防禹門等渡因迭次防河越境出力案内奏保六年七月初七日奉上諭呼延霖着以副將留於山西儘先補用欽此是年移防河保天橋子一帶於晉省堵剿案内奏保八年四月十九日奉上諭奏留山西卽補副將呼延霖着交軍機處記名遇有總兵缺出請旨簡放欽此嗣因查保越河剿賊獲勝案内十年十一月初六日奉上諭奏賞給二品封典欽此光緒三年委署大同鎭屬東路營叅將於十二月十七日到任四年十一月初二日卸事嗣因隨同樹軍剿辦海匪馬賊出力經前升　撫臣曾國荃彚案奏保請加提督銜五年二月三十日軍機大臣奉旨着照所請兵部知道欽此查該員營務諳練差操數愼前署大同鎭屬東路營叅將辦理裕如以之借補潞安恊副將實堪勝任部定章程大銜借補小缺例在聲明專摺奏請合無仰懇天恩俯念潞安恊員缺緊要准以記名總兵呼延霖借補實於營務有裨是否有當理合專摺奏陳伏乞皇太后皇上聖鑒謹奏軍機大臣奉旨兵部請奏欽此 
[光緒八年正月初六日初七日京報全錄] [  此本未完]  
　　宫門抄○御史劉奏詳核事實請准入祀摺○又奏請入祠並繕是原文請飭部核議片○黔撫林奏請飭部更正片○雲督劉等奏委署知府並飭囘本任片○皖撫裕奏請調員差委片○黔撫林奏請仍照原保奬勵摺○又奏察看知縣夾片○正月初六日○果勒敏假滿請安○果公恩麟各請假十日○純公續假一月○大額駙續假五日○載英續假十日○召見軍機○正月初七日○掌儀司奏十一日祭奏先殿恭王行禮○太常寺奏改派分　之大臣泒出恩慶○瑞興續假十五日○召見軍機○○浙江道監察御史臣劉治平跪奏爲祠宇神牌久佚邑乘纂錄無憑謹就書籍所載詳核事實敬懇天恩俯准入祀以重祀典而備掌故恭摺仰祈聖鑒事竊直隷續修畿輔通志各州縣舉辦志書以備採擇臣籍隷昌平倡修邑乘巳經三載俱辦有端倪惟祀典一門名宦鄉賢忠義孝悌三祠舊志未載所祀人名祠内神牌又久巳散佚祠雖新修而徒設虚位春秋兩祭展拜空牌前賢行誼稽考無從殊不足以興景仰今幸逢修志若不詳細考明於祀典掌故缺略實多臣謹就歷代正史曁畿輔通志昌平舊志所載之官師人物擇其堪稱名宦者十人堪稱鄉賢者十三人堪稱忠義者十八人此四十一人或遺愛猶傳其政績或亮節久式夫閭閻崇德報功允宜馨香百世昭前示後無愧俎豆千秋但代遠年湮文殘獻缺其巳經入祠與否徵實爲難事關祀典又不敢以臆度之私冒昧擬入謹繕事實清單恭呈御覽仰祈天恩勅部核議俯准入祠則異代之臣子同被殊恩不第祀典從此而增光邑乘亦因之而有按矣臣愚昧之見是否有當伏乞皇太后皇上聖鑒訓示施行謹奏奉旨巳錄○○御史劉治平片再臣爲修志搜羅全史伏見明史忠義傳内載崇禎九年七月大清兵入喜峯口巡關御史王肇坤激衆往禦不敵退保昌平被圍與户部主事王一桂攝知州王禹佐等分門守城城破肇坤被四矢兩刃而死一桂禹佐及判官胡惟忠吏目郭永學正解懷亮訓導常時光守備咸貞吉皆死之等語臣查明史乃乾隆四年告成大學士臣張廷玉等奉旨勅修是諸臣之忠義奮發大節無虧蒙列聖表彰於正史中死者亦銜恩於地下矣第揆祭法以勞定國則祀之以死勤事則祀之之義祀典尙屬闕如可否將明知州王禹佐判官胡惟忠吏目郭永學正解懷亮訓導常時光守備咸貞吉列入昌平州名宦祠出自天恩至如王肇坤王一桂死事雖同非官於其土者可比事難一律臣不敢擅擬謹將明史原文恭繕呈覽伏乞一併勅部核議臣因修志訪求遺事以仰副我聖朝表彰忠義之心謹附片具陳伏乞聖鑒謹奏奉旨己錄 
 
