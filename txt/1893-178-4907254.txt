# 1893 - 178 - 4907254

 

Page 1

 
 
[希世之寳全帖已出] [  點石齋代舊啓]  
　　希世之寳挖裱錦而加楠木匣晋唐小楷加錦套請繳半價持票取帖未入股者請速購鴻文局買票者由乾德奎發前印廟堂碑墨色不佳今全棄去由本齎加工重印又印成宋搨夏承碑翁閣學攷證千餘言有豐道生楊繩祖潘奕雋吳榮光宋葆湻諸公跋靜娛室好雲樓題七古潘題大隸於帖首宋搨多寳塔有靜娛室沈鳳王虚舟攷證王又題大分書於首宋搨化度寺有陸深胡讚宗劉石庵王夢樓願南雅靜娛室跋翁閣學攷證帖首飛自分書李東陽題三種挖裱錦面再者各帖裝池工繁時久遠方郵寄尤艱今擬變通除巳銷票外希世之實裝潢者仍五十元未裱者减裝費廿元小楷已裱十二元未裱减四元夏承已裱十元未裱减二元多寳化度已裝各六元未裱各减二元京都琉璃廠永寳齋上海太古昌棧乾德奎上海廣東蜚英晉記漢口小夾街積昌號蘇州山塘大街愼記棧江西書街天寳樓分售 
[記客述歐洲情形]  
　　有客自遠游泰西還道經滬上抵掌劇談述其所經目見耳聞覺其情形今有少異於昔者此亦各國之轉機近時之　局也歐洲爭雄並峙者凡有四大國曰英曰法曰德曰俄咸擅富强誇廣大侈盛隆固儼然名邦也地醜德齊勢鈞力敵一時未易區其軒輊客游歴此四國求其山川風士俗尚民情微窺而深察焉居久之乃知其趨舍之不同儉奢之各異英與德所專注而獨尚者率以商務爲先在其國中商騖貿遷工勤製造務在求益求粗孜孜矻矻累日窮年而罔取一時之或怠顧英之稍遜於德者英商秉性高亢一切不屑俯就德商性情婉順能謙以受益兩國亦俱講求農務雖　歲勤動耕耘隴畝而所入究不如商之多且易也故農家者流不過循乎自然而不視爲急務英土多種麥以資民食米榖則取之於印度惟德人喜食小麥多仰資於俄此則未免利流於外爲不浸於英也法俗尚功利喜夸詐好動而不好靜巴黎京中尤以奢華相尚男女聚會歌舞率以爲常揮霍金錢有若土苴英京雖亦華靡然未若法之甚也法國中所作率皆奇技淫巧不足以供實用惟德人去奢而尚儉布帛菽粟之外無異好而於教育童蒙設立學校尤三致意焉國中雖孩提之童或入巿操作負販之徒無不識文字通學問詢以歴來前後國事背誦如流彬彬郁郁可稱爲海濱鄒魯此則歐洲各國所不能及也俄雖幅員廣斥而物少人稀西北之地荒寒不毛其菁華所萃惟在歐洲俄人族種分而爲三曰白俄曰大俄曰小俄各有黨援不相統攝或至上之威　不行於下幾有尾大不掉之患彼得羅堡俄之新京也自俄之貴官巨族外皆爲德國商人所居處率假一廛互相貿易巿肆中銀錢價值之漲落皆德商持其權故物之以貴徵賤以有易無德商得以把持其間壟斷居奇視爲常事而俄人反不能過而問焉此俄人之遜於英法德者也俄人近年整頓商務　注意於西卑利亞意謂築成鐵路之後轉輸百物擴充利源可决之於操劵而其命意所在要别有故要之俄人之兵力雖足與英法德絜短長度高下比權量勢然在歐洲而不在亞洲何則俄之精兵猛將堅輪巨砲皆蓄聚於歐洲一旦驟欲調遣殊非易事不獨經費度支一時不能猝辦而强鄰悍敵眈眈日伺其側一舉一動若屬非若未有不互聳聽聞致形疑駭故俄人亦不得盡山於自由也俄人三族之中以小俄一種爲最優風俗既良容貌亦　聚居者皆係土著其人亦安素分不喜選事若處西北者其性情舉止亦與華人相近其甚者率多凡鄙之見絶無遠大之圖如一旦並駕齊驅譬諸逐鹿正未知死於誰手也至於貲財饒足當推英法兩國俄德似未能與之頡頏惟德近時商務日旺製作日夥　載既臻乎繁多規模亦見其宏遠幾可與英相　再閱數十年安知其不駕乎英而上之哉俄人心思之巧計慮之精　算之工終不能逮乎英法德故機器製造工廠未見其林立於國中其作事圖功亦未能專心致志奮發有爲推原其故皆坐乎財力之不逮耳曩者法爲德蹶俄與德親旋又與法相暱曾因法之提督交歡於法後與法貸銀未成浸與法疎繼復告貸於德商德廷口雖許之而必要以重質事遂不果歐洲各國皆有國債其納利以俄爲最重率以七十爲一百而尚而踴躍樂予者觀其貸債如是之難設使一旦軍興不幾大煩籌畫煞費經營也哉由是言之俄人雖欲用兵耀威於域外亦幾躊躇滿志而非能旦夕致者也况乎朝中朋黨日有反側必先治民然後可以治兵否則外釁未啓内顧堪虞非獨無以收全功正恐難以善其後也英法德俄近日四國之情形如是不可參觀而得之哉 
[本館接奉電音]  
　　昨由京友電傳上諭三道敬謹譯登○五月十七日奉硃筆楊儒補授太常寺少卿欽此同日奉旨載煜祥厚著賞給二等侍衛忠啓維章時保桂林恒惠富勒洪阿賞給三等侍衛額圖洪額李林全著賞給四等侍衛欽此同日奉上諭前兵部右侍　沈源深由部屬考充軍機章京儤值多年迭掌文衡洊升卿貳派赴福建查辦事件旋簡授福建學政辦事認眞克盡厥職嗣因患病准其開缺兹聞溘逝軫惜殊深　恩著照侍耶例賜卹任内一切處分悉予開復應得卹典該衙門察例具奏欽此 
[藥局飛災]  
　　廣州省城三元里鄕有火藥局在焉本月十一日下午鐘鳴四下局中庖丁方在廚下作晚餐偶不小心遺火積薪之内登時性發勢若燎原衆人竭力救援無如愈撲愈熾勢將延及火藥房衆人遂奪路狂奔不復回顧行至鄰近喘若吳牛人有問其何故若斯者類皆呆若木雞不知所答正在互相驚訝忽轟然一響無　天崩地裂倒海移山凡三元里鄕瑶臺鄕沙涌鄕棠下鄕西村鄕房屋祠堂悉皆震壞風悲日黯棟折垣傾女哭男號慘聞數里事後查看五村屋舍無一瓦全瑶臺一鄕受害尤重總計男女壓傷千餘人斃命者想亦不少是晚災民咸露宿於瓦礫推中忽大雨滂沱徹夜不止遠近諸匪類又聞風而至乘機搶取衣服銀錢此中慘苦情形不特目不忍覩卽耳亦不忍聞矣次日愛育善堂廣濟醫院派人設廠施醫並查明貧乏之家量爲撫恤當是時城廂内外及隔江花埭河南等處地亦跕跕震動屋中器物擊撞有聲行人多立足不牢踣仆於地人咸疑爲地震而不知其爲樂局被焚也事後查得局中人役無一損傷卽瑣碎零星亦能携出故論者謂此中大有可疑之處緣局中規模宏敞藏藥之所繚以高牆非特與廚房臥室不相連且相隔甚遠縱廚房中偶然失火亦何致頃刻延燒或者各鄕鬥毆之風日熾一日破耗火藥爲數甚多局中人私自售財無可彌補適大憲有船查藥庫之信恐露出破綻厥罪難逃故種火焚之以圖滅跡也然歟否歟請質之身當其事者 
[嶺南積墨]  
　　本月初六日廣州府張太守親臨貢院考試南海從化二縣文童南海首題假道於虞以伐虢至以爲汚也次題亦孔之昭詩題賦得庭松應長子孫枝得　字從化首題雖使五尺之童適巿次題不顯　德詩題賦得 
 
 

Page 2

 
 
半嶺松聲萬壑傳得傳字太守終日危坐堂皇派委佐雜數員收卷並不假禮房之手蓋恐其弊竇業生也○某鄕梁某素豐於財近見盜賊横行遂將細軟箱籠移寄他處某夜果有盜匪明火入刦遍搜各處　　皆空遂擄其十餘齡之幼孩以爲勒贖地步噫盜風猖獗如此閭閻其何能安枕而眠耶○某日有匪徒持械擁至清平某賭館大肆刦掠賭徒亦持械格拒追至賢思里口匪徒反身與賭徒鬥槍砲交攻適有一童由書塾回家奔避不遑悞中槍彈倒斃於路鮮血淋漓父母聞之放聲大哭舁屍向賭館索命未知以後如何○本月初五晚有某甲者獨行踽踽至南關和樂園觀劇購得木椅坐位票紙悞坐籐椅守座者揮之使去甲怒而批其頰守座者以手格之兩相譁閙園中夥伴畢集扭甲而抶之甲孤掌難鳴狼狽而遁園中人方自鳴得意以爲莫可如何矣正在抵掌高談而一紙官符已從天上飛下惟見番禺縣李子華大令帶同差役親臨指揮臺上各優伶及座中諸客從速出門隨將大門封閉拘園中司事數人以去一時見者咸驚駭異常翌日訪之始知甲爲某憲署門丁被毆而回向本官泣禀官怒故有是舉也○端陽佳節例有競渡之舉本年是日烈風淫雨竞日不休遊人絶蹟於途龍船亦因之停賽流臨憑眺景色蕭然黄頭　既倚檝停篙愁眉不展負販之輩更無從利覓蠅頭莫不作屋吁嗟怨天公不予人方便云 
[京江好雨]  
　　本月初九日鎭江一帶酟熱異常至午後二點鐘時遥望西北隅黑雲擁起少焉大雨滂沱十丈紅塵不知消歸何處未及片時雲開日出炎威更熾傍晚又雨直至次晨檐溜淙淙不絶約得雨四寸初十日又得雨二寸江水陡漲數寸有奇東南鄕等處二麥登塲收成頗稔頗不减於往年胼手胝足者正盼好雨以便揷秧得此甘澍頻施新秧在隴綠嫩如烟篝車之望庶幾自此慰乎 
[杭屬試期]  
　　浙江學憲陳六舟宗師按臨湖州府次及嘉興府早登報章兹聞杭州府屬遲至六月二十七日　齊七月初一日開考蓋科試後卽當接考遺才也 
[魚船失事]  
　　龕赭兩山爲錢塘江之門戸其下碼石縱横水勢冲激且有流沙積滯故舟楫往來稍有疏虞易致觸礁擱淺本月某日有　兩艘載石　魚數百斤行至赭山下悞撞礁石船身尚未損壞惟積沙凝滯進退不能自主欲待潮漲時乘勢浮起及至申初果見一線濤頭奔騰而至無如勢甚猛湧竟從篷背飛過全船覆没船戸三人抱片木躍入水中隨潮上下冲至七堡地方潮勢稍平始登彼岸一船被潮打至西興船中貨物均未遺失亦大幸矣 
[蒐草志盛]  
　　浙江巡撫崧振青中丞定期五月十六日校閱全省營伍先三日牌仰杭州協中軍官知悉本部院奉旨查閣行伍操演大陣諸法等因屇期辰刻振帥排列全副儀仗端坐八人大轎由東轅門邐迤孾候潮門至羅木營官弁站立演武廳郎下肅靜無譁俄而鳴砲三聲振帥升坐中軍帳傳令五營合操大陣次操洋槍隊再次操水師官弁兵丁鳥槍打靶直至夕陽欲下暮色催人振帥始犒以水衡呼殿回署旋牌示十七日在撫署箭道考騐官弁兵丁馬步射 
[武林火警]  
　　本月十五日申刻杭州豐樂橋直街缸兒巷某姓家火焚水龍齊集狂澆幸卽撲滅僅焚去樓房一所四圍高墻繚繞得免蔓延然左右鄰已受驚不小矣 
[江西近事]  
　　某日護理江西巡撫方佑民中丞舉行秋審大典各營弁勇齊赴撫轅列隊以壯聲威縣府獄及東西中三街一律稽查嚴密中丞督同司道升堂親勘司共罪犯三十九名每名賞制錢一千二百文痧藥一瓶芭蕉扇一柄○各米鋪自正月後每升貴至錢三十四文既而撫州米榖到來巿價因之稍貶目下新秧秀發雨水調匀而省垣中依然奇貨是居價日昻貴所幸各義倉皆减價平糶貧民庶不愁庚癸之呼○今春袁州撫州各屬茶油每斤售至錢一百四十文省垣亦一百一十二文邇來蘇鄂各省之油飛運至江舳艫相接省垣油價頓爲之廉惟袁撫仍每斤售錢一百三十餘文之譜聞業此者云江西之油不足供江西之用惟幸外省有油接濟否則目前將次加昻矣至菜油每斤祗售錢九十六文然不免攙雜棉油在内云 
[邗江消夏錄]  
　　兩淮運憲江都轉接准金陵籌辦順直振捐總局來文大旨謂順直振捐去歲開辦時以需欵甚亟當奉兩江督憲劉批准先於金陵支應局籌墊銀三萬兩解往濟振俟後收有捐欵再行撥還兹奉督憲行知兩淮商捐順直銀三萬兩等因查核數適相符應請轉飭各商赶卽繳齊解由敝局以便清還墊欵等語逾日又另准來又略稱順直振捐去歲奏准開辦以來扣至本年七月一年限滿卽應停止兹奉傅相電諭所有順直减成捐案奬册務於六月内造報到津如或逾限卽富按照四成捐例咨部核奬等因到局合亟抄錄飛咨請煩查照迅將各捐生履歴務於六月以前造送以便遵限呈報云云旋經都轉札飭淮南總局分别示催各商一體遵照○邇來大雨時行西北各鄕山田均購秧苗趁水栽種連日雨師仍未返斾西北鄕人咸歌　足惟南鄕多係圩田濱臨大江值此隂雨連緜江潮又逐日加漲一線圩提勢頗岌岌可危各鄕農深慮此堤或决則廬舍田園皆難復保遂各備帶畚鋤麕聚於仇家灣一帶昕夕保護設遇風狂雨驟便當通力堵築一郡之内晴　所欲不同如此彼蒼者天不亦左右爲難哉教塲内某店主之子某甲年逾弱冠執業素勤店務賴其經理深得堂上歡初十日午後甲自外回登榻偃臥家人見其神色有異詰問再三始　吞生烟覓方灌救無效而卒父母悲痛逾恒幾以身殉之至其因何尋此短見家人亦莫名其故嘻異已 
[皖垣零墨]  
　　安慶訪事人云端午良辰好事之徒賽划龍舟以相悞樂行至小南門外太古洋棚江面狂風猝起浪播掀天向之天矯拿雲者至此忽傾欹入水舟中水手溺斃至十七人之多亦云慘矣當將次失事時在船各人大呼救命歴一點鐘之久救生船在旁袖手並不救援祗由一魚艇及砲船救起五人送之登岸事經大憲訪查明確將救生局委員撤委水手人等亦斥革有差○本月初九日午後一點鐘時狂風怒號無殊獅吼黑雲四合大雨傾盆閱兩點鐘時雨始命駕而返　江所泊小艇撞沈磕損者多至三十餘艘○前報紀安徽藩司德靜山方伯出示通衢令各士店速繳經費銀三十兩始得領單貿易各土店集議赴轅上禀懇將銀數酌减土藥局提調官謂此項新章乃大憲所定已格外體恤商民所禀碍難准行於是各土店重相聚議只得遵繳領單計省垣土店共領單十三張其餘小錢店之售土者概行收巿○統領安慶水師澄清等營本任撫標中軍叅將米海秋叅戎示期本月初九日在西門外大王廟校塲簡閱卒伍熒嘛奉示後卽轉飭各哨弁臨期督率兵勇靜候點名是日已刻叅戎命駕而來各水勇已齊集江干分班站隊叅戎卽升坐幃幄戈什哈呈上册藉叅戎一一點名舉與營主略談片刻呵殿回轅○本月初十日初鼓時有一男子沿途敲擊銅鑼自言清　失去男孩年方十二齡如有收留或知風通報酬如例未識掌中珠能重還合　否○調管安徽撫　練軍右營沈秀川遊戎前經沈仲帥札飭管帶山字右營今春奉調至省城　帶練軍石營各哨弁遂向各勇歛　恭製萬名傘一柄德政牌四扇清道旗四面於本月十一日舁送到防遊戎傳諭大開營門以禮欵接○一等威毅伯曾慕陶襲伯於本月初二日蒞皖垣拜會沈仲復中丞及司道以下文武各員旋就湖南會館小駐俄而各官紛紛答拜車馬塞途聞襲伯此次道　皖江行將北上云○皖北鳳　六四道變錫五觀察曁委辦蕪湖牙厘局候補道許小崖觀蔡均於本月十一日到省謁見沈仲復中丞一寓八旗會館一寓浙江會館 
[演龍届期]  
　　本邑城廂内外各業及各善堂洋龍每年五月二十日在南巿校塲試演現因各善堂别有事故改期今日試演東請道營廳縣各官届時臨閱昨日小試其　同仁輔元堂頭號二號洋龍紥成五色彩球午後舁出前導有曰心黑邊紅字大旗二面上書　仁輔　堂洋 
 
 

Page 3

 
 
龍及演龍字樣堂董曹君紀雲策騎前行繼以四人各掮三角旗一面堂中司事等各戴金頂縷帽身穿哆　麻長　足踏快靴手執小旗共有八人在龍前掖護各龍夫身穿號衣或挑水桶或掮皮條或執拆房救火器其色色齊全經過道營廳縣各衙門然後出城至校塲試演片時卽行折回此外各龍亦然 
[有酒學仙]  
　　昨日午刻某號印度巡捕落差後飲酒沈醉行經四馬路青蓮閣門前東倒西歪逢人亂擊甲乙兩捕見而拘獲印捕沿途倔强行至老巡捕房附近臥地不行華捕遂將其拖進捕房請捕頭發落昔人謂有酒學仙無酒學佛今以來自天竺者而亦沈湎於糟邱臺邊意者其不願佛而願仙乎雖然仙則仙矣其如難免犴狴之苦何 
[作僞日拙]  
　　張春榮不知何許人專製僞洋銀持入巿廛混用其黨甚夥拘不勝拘昨晨又持僞洋銀至虹口西華德路向文書局左近某小烟寮換錢既而心尚未饜又往攙用適爲某句探夥所見當塲拘獲在身畔搜出僞洋銀二元遂卽送押美租界閔行路捕房候解公堂請究 
[重懲姦詐]  
　　私押淫徒已登本報事爲西門外巡防局員蔡蓉卿二尹所悉立飭二十二鋪地甲金假和協同局差局勇將上海縣捕役大阿連之夥孫阿多陸子山之夥楊涇阿狗拘拿到案嚴訊之下孫供稱小的充當捕夥素來安分辦公前日傍晚時在萬勝橋畔納凉見戴金桂偕夏李氏步入張源隆處續舊歡是以喝令走散既而楊涇阿狗藉端敲詐擁至其家私押此事與小的無涉求老爺查訪便知如栗小的與聞甘心領罪二尹謂爾雖無勒索情事然辦公人須知注度當時爲何不拘送本局請訊遂判令笞責一百板楊涇阿狗供詞一味含糊二尹謂本委素知爾非安分之人慣放遇事生風欺騙訛許究竟此事詐得洋銀若干供稱小的實詐得洋銀五元刻已知非只求恩宥二尹問戴等男女現在何處供稱小的不知諒已逃往他處矣二尹判令笞責二百板又命傳開臺基之張源隆訊辦地甲奉諭前去少焉禀稱張已知風避匿小的因將某妻某氏傳案氏供稱小婦人原籍丹陽丈夫在治下開設麫店並非臺基戴等自稱是結髮夫妻故丈夫留其同宿供畢連連叩首只乞施恩二尹謂此事本欲澈底根究姑念爾丈夫乃生理中人恩施格外爾此去可知照爾夫以後不准容留來歴不明之人姦宿氏唯唯稱是二尹著具切結而退復諭捕役大阿連卽魏德曰爾務將戴及淫婦李氏拘案魏遵諭而出急派夥四出兠拿至晚九下鐘時捕夥黄雙全在新閘周太僕廟河干蘇州航船中將戴等男婦拘獲解往局中旋有李氏之翁夏　茂挈妻李氏投案候示二尹飭先提森茂研詰供帶小的係金陵人　滬多年向在小東門内某紙作執　兒子長林在時曾在泥城橋堍某書局營生娶江北人李氏爲童養媳於十二歲時過門今已十九歲矣去秋成婚後未及三月兒子一病而亡李氏自願出外傭工詎料其竟不守閨箴作此不端之事今晨曾來家取去衣服詢之據云携往主人家故小的不以爲意如今祗請嚴加訓斥小的挈帶回家其妻李氏所供相同戴供稱小的向在張源隆處當切麫司務李氏自願與小的唱隨小的並不誘拐李氏立而不跪供稱小婦人願再醮與戴不甘在夏姓家稱未亡人二尹謂爾青年孀獨若竟再醮未免顏面攸關今可向翁姑服禮好好回家氏一味恃蠻肆行挺撞二尹怒飭備函送請總巡張牧九司馬　辦其時報時鐘已鳴十二下矣當訊案時有一無賴少年胡言亂語二尹惡之飭拘至案盛氣詰之其人供稱小的姓姚名德勝在西門内陶沙塲操打金箔業無知悞犯惟乞恩寛二尹著跪在一旁良久始釋去及一千人既送至總局司馬立卽升堂集訊夏夫婦申訴前情請將媳發堂戴則從重究辦李氏供稱小婦人已知悔過願隨翁姑回去守節以終供畢叩頭如搗蒜司馬謂本當將爾重懲姑念爾年幼無知略全顏面今可向翁姑賠罪回去痛改前非再若鮮恥寡廉定當嚴辦夏夫婦叩首稱謝携媳而去戴所供仍一味含糊司馬著令重笞一百板枷號西門外犯事處示衆 
[限日交人]  
　　移查舊案已紀前報兹悉行刦嘉興周宦家盜犯曹松茂之兄曹松　由公堂解送到縣晚堂由黄大令研訊松林禀稱係寗波鄞縣人與友人在四馬路股開小茶館松茂並非小的胞弟生母逝世後父親復娶繼母卽帶松茂同來迄今已有七載松茂平日作事不端小的不與爲伍早經分爨且四年前小的在英公堂備案抄得批語一張藏在箱内迄今忽失所在無從呈案大令察閱禀詞載明欲赴公堂備案因被所托之悞擱是以不果謂松林曰爾所供之言與禀中不符顯見逞刁本縣不問爾知與不知祗著爾將松茂交案松林始供願交惟求寛限大令著交保限七日將松茂交案延干比究 
[缴銀賠褂]  
　　前日午後滬北陳公館片送家丁金福錦祥轎夫唐阿三朱阿土管子卿至縣請訊晚堂由黄大令提訊金福等禀稱昨日家主陳大人邀請錢大人飲　錢大人帶同周姓家丁雇唐附三等之輿前來小的等見有周姓伺應各做各事並不留心旋聞錢大人失去芝麻紗馬褂一件值洋四元二角家主　小的　或有不妥是以送案但衣服是否唐　三等行竊小的等亦難指實惟錢大人到來後兄有一不知姓名之少年昻然入内直至廳上情有可疑今唐等之輿尚在棧中唐朱管同供係浦東人在老大亨吉陞棧爲野雞輿夫昨日錢大人雇轎往陳大人處赴讌不知如何失竊大令曰爾等既爲輿夫見主人之物理應隨時留意今既失物爾等難辭疏忽之咎著限明日亭午時三人合繳洋四元二角延干比究唐等唯唯而退 
[續訊拐妻謀命案]  
　　拐妻謀命一案屢紀報章前晚二鼓時黄大令在花廳提滿庭芳弄新悅棧婦鄭劉氏卽阿大至案謂曰正月廿七日起三月廿五日止　爲何將阮張氏鎖閉空房答稱小婦人不敢阮張氏由吳妙林領來二月初三日至棧三月十一日遷往左近湖州阿四所開新發棧房金未付大令問曰夫妙林領阮　氏至爾棧作何勾富答稱每日出外啜茗賭錢問爾見阮張氏哭否答稱不哭與吳情授意洽問曹德標馬阿二曾至爾棧否答　此二人並不相識亦未　來大令問爾何以將阮張氏禁閉答稱實被誣扳並無其事問伊等將阮張氏之夫阮阿狗謀斃爾知之否答稱不知大令提譚梁氏卽阿龍研訊供稱係蘇州人在三馬路富春里開設花烟館阮張氏由曹德標之母出洋數十元抵押下來在小婦人處借房間　娼自三月止五日進門廿八日由捕房拘去大令問曰本縣提爾到案不問别事祗問阮張氏衣飾何在供稱阮張氏衣飾均被德標之母取去大　謂此係阮張氏之物何以任曹母領去答稱曹母問信奔至言人財兩失所存衣飾應歸伊收受大令問當初阮張氏由何人領來　稱吳妙林曹德標馬阿二三人領來問爾知伊等從何處來供稱聞從寳善街客棧而來同客棧是何牌號供稱不知大令問阮張氏來後吳妙林來　否答稱不見　阮張氏進門後曾出外否答稱廿六日早同來寳大姐出外至晚始回廿七日午後出外晚間歸家問出外作何事供稱聞往寳善街胡家宅等處　茗問三日中可有客人接進答稱無大令問衣飾在否答稱被曹母取去大令提阮張氏問曰兩旁所跪者何人併稱一爲新悅來花客棧之開　娘娘一爲鴇婦阿龍姐大令問曰阿龍處尚有何物阮張氏供稱廿八日小婦人頭上戴金押髮簪各一金戒指一枚金　一雙房中有元縐褲元縐裙竹布短衫褲鋪盖二個午後捕房派人來拘阿龍向小婦人言不可帶去不如存在此處遂在頭上拔下大　問曰廿五日　何處走出答先至某茶肆繼至阿龍家問爾由誰人領去供稱係阿二德標等問領至阿龍家作何勾富爾與阿龍是何稱呼者稱伊家逼令小婦人接客阿龍令小婦人呼伊爲母策二日有一胖子到來小婦人送茶一椀其人卽出洋一元由阿龍取去自此以後不　接客矣大令謂譚梁氏曰該氏之言爾聽明否况早在屍塲上供明爾亦不必抵賴究竟將衣飾藏在何處爾與曹德標是否姘頭吳妙林取去之洋可是爾出答稱不是我出曹德　素不相識衣　　被曹母取去現願賠償大令問賠多少答賠十元大令曰太少阿龍加至廿元　令著交 
 
 

Page 4

 
 
三十元限三日交案阿龍唯唯大令問阮張氏曰爾何以至該棧居住答稱被開店娘娘拉入禁閉空房問别棧住過否答稱不住問開店娘娘因何將爾禁閉答稱伊受吳妙林囑托且伊子在蘇州營生欲將我售往蘇州大令研訊至再該氏仍執如前大令著責滕條八十下與鄭劉氏等分别交官媒看管聽候補提湖州阿四到案再訊 
[英界公堂瑣案]  
　　虹口裏虹橋賣卜人張善道毒毆其妻董氏以致受傷經包探押解公堂已登前報昨日包探江阿三張九意同禀稱張善道卽張四道與母張趙氏卽張王氏及徐陳氏將董氏毒毆甚至欲用麻繩勒死隣人向之喝阻堅不依從是以投報捕房先將董氏送西　院騐明遍體鱗傷今特解張及張趙氏徐陳氏至案請究籐穿之被拍一枚麻繩一條呈閱周榮榮李生和同訴稱小的等與張爲隣時見伊毒毆董氏昨又用被拍敲擊且以繩套其頭意圖勒死因之報捕送案副捕頭禀稱西醫騐明董氏鱗傷開單呈電董氏供稱小婦人原籍寍波奉化縣年十九歲家中父母尚在嫁張已三年張與徐陳氏私識留在家中時時唆使丈夫將小婦人楚毒婆婆張趙氏本待小婦人甚好偶聽兒子之話略毆幾下不若丈夫與徐陳氏之用籐被拍毒毆昨日徐陳氏又謊言小婦人短處丈夫明同瓷虐欲置小婦人於死地幸得遇救總之徐陳氏視小婦人如眼中釘如再回家恐性命難保矣張供稱小的係寍波人在治下費卜爲生董氏貪懶多言是以略爲教訓兹因鄰家失去紅布疑董氏　取向之盤問不敢毒毆張趙氏卽張王氏供董氏是小婦人之媳惟乞施恩徐陳氏俯首不語蔡太守問張曰徐陳氏究是何人答稱原是鄰人　在小的家傭工及小的娶妻後卽將伊停歇現惟借宿家中太守騐明董氏傷痕判令將徐陳氏掌頰二百下發交官媒收管聽候備文遞解回藉張管押一月張趙氏卽王氏斥釋董氏暫發棲流女所醫傷俟待父母來案候示○張榮士訴稱張阿二竊取東王廟大紅縐紗幛　來滬上交曹阿生王阿二接取由某包探拘拿送案阿二供認行竊曹供稱小的行至鐵馬路見張阿二手持竊贓因邀同王阿二盤問如今只乞施恩王阿二供稱曹邀小的向張阿二詰問竊贓原是不合蔡太守飭一併移送寳山縣訊辦○包探黄四福禀稱昨日小的見陳金生手持布衣十五件向之　問自言在崑山城中竊得今將人贓送案　供稱小的係湖北人曾在崑山竊得此衣帶來治下蔡太守飭押候備文移送崑山縣請葛大老爺就近傳失主領贓○陸益三訴稱家中失去布衣十九件夏布衣三件縐紗裙一條聞由包探查獲人贓請爲給領某包探禀稱王確係積竊請失老爺嚴懲王供稱小的係江隂人連次犯竊死罪難辭如荷施恩誓不再犯矣蔡太守判令笞責一百板管押一月期滿遞解回籍贓給失主領去○德國總會西人某甲控綑　陳文元胡仁卿僞繕西字條先後支洋銀多至四十六洋五角蔡太守訊供之下陳胡願卽繳還蔡太守飭押候再查有無别項弊端此已列諸　報矣昨日某包探歴禀前因並稱小的查得别無他故陳胡均叩首求恩太守判令將陳管押二月枷號一禮拜胡管押一月半枷號五日○三百二十七號華捕禀稱戚阿福等在法租界洋涇浜沿聚賭以致口角互毆後奔至本租界中是以拘拿送案戚及趙阿六陳阿寳王羅義張阿桂張和建陸阿福薛阿祥同供稱小的等　錢口角只乞施恩蔡太守判令各笞責一百板○　金生訴稱車夫范阿中　取大土一枚計值洋銀十九元報　包探查明得贓後託高阿三王阿炳　錢分用今特送案請追范供認不諱高王同供稱小的等代范售土各得洋銀三元蔡太守判合將范管　一月追繳洋銀十元高王各管押半月追繳洋銀四元五角○魏小寳訴稱小的在治下開釘善作　順鄕竊取主　囑釘之各書是以報捕拘案　供稱小的與魏同業伊將書交小的代釘並非小的行竊某包探禀稱魏潘確是同業魏失書後潘言若欲查贓須先言定醜　因卽知其行竊蔡太守飭將潘　行管押飭包探詳查其事俟下禮拜下覆訊究辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬濱瑣事]  
　　昨報紀南巿石街小烟館主某氏婦奔赴爛泥渡投浦自盡經舟子救起送往其家迨到家忽目瞪口呆奄奄一息家人急設法醫治效騐全無延至黄昏溘然而逝聞之鄰近云氏家在浦東上月有事遄回將館務託某甲經理比回失物不少中心鬱結遂患瘋癲亦慘矣哉○本邑疏濬各河現已將次告蕆前日有忠信營某哨弁在趙家灣築壩興工午後楊軍門至工次親巡見壩身不甚堅固遂傳哨弁至大加訓斥並欲以軍棍責之後經標下健兒環跪籲恩軍門始命免責○王某家居本邑南巿大校塲左近其妻某氏身懷六甲碩腹膨脝厥月誕彌勢將分娩前晚屢呼腹痛遂喚穩婆至家閱兩日胎不得下王手足無措呆若木雞穩婆大言曰是當碎剮而出之憑老娘手叚庶母命得以保全也王惑其說許酬洋銀十二元先付一半穩婆卽操刀奏技胎下而人已斃矣噫生産之事但須順其自然自不致傷生命自一悞於不明脈理之醫生再悞於貪得無饜之穩婆而辣手狠心不知坑害孚婦多少可哀也哉可哀也哉君子曰曷不取逹生編及西人所著婦嬰新說而讀之○浦東塘橋人陳錫榮陳福生昆季也素以鋤雨犁雲爲業昨日福生不知何故竟糾合族人陳聖泉等將錫榮肆毆錫榮情不能甘遂　投巡防局喊控及局員飭勇往拘則已先期避匿矣 
[問諸水濱]  
　　前日下午二點鐘時有三人相約至小東門外招商局長江碼頭入水洗澡俄而二人洗畢登岸其一沈入波心巡捕見之急返捕房聲訴捕頭通知大自鳴鐘捕房克捕頭飭包探孫錦榮往視至則屍已舁至岸上蓬首跣足無異卑田院中人遂據情歸告捕頭報請同仁輔元堂備棺收殮 
[鴇妓交保]  
　　安徽人黄天根在小東門外醉白園酒館爲夥本月初七晚往李雙林所開花烟館住宿吞烟身死由黄大令騐明判將李及烟妓玉鳳帶案飭交官媒已列前報前晚經大令提訊先問李曰黄天根究竟因何身死未死之前有何言語供稱小婦人係揚州人丈夫翁裕生住在原籍迷戀烟霞不顧家計小婦人無以爲生來滬開設花烟館黄於四月初始來游玩當節屇端陽恐被主辭歇小婦人苦勸數次伊亦不答至本月初五日曾來一次初七晚又來上床就寢夜半時聞有氣喘聲上前察看見其在床亂扒詢問何故默然不答小婦人疑其患痧用藥施救旋在黄褲帶中搜出洋鐵匣一隻尚有洋烟數分又視黄口中均有烟沬始知服毒急送醫院施救不及而斃玉鳳卽俞林氏供與相同大令判將李及玉鳳送往法公堂交保俟屍屬來案再訊 
[法界公堂瑣案]  
　　張徐氏訴稱小婦人家在治下醬園弄前晚家中人因忿吞烟送往仁濟醫館療治不意有蔡阿明方桂發秦阿五等人向小婦人嚇詐小婦人給以洋銀一元二角蔡等不允聲稱須洋銀五元始得了事訴至此某號三道頭巡捕禀稱蔡等係著名流氓已屢次送請大老爺遞回原籍前日小的巡至醬園弄悉張徐氏家有人吞服洋烟因卽送入仁濟醫館蔡等向氏索許洋銀五元張徐氏訴稱初有五人至小婦人家既而二人逸去蔡供稱小的見彼吞食生烟是以陪往醫館療治並不索詐洋銀方秦同供稱小的並不在塲求恩明察葛同轉判令將蔡押候笞責三百板枷號二月期滿　解回籍方秦各笞責二百板枷號一月期滿責釋○鴇兒王夏氏訴稱小婦人向在治下小東門外開設花烟館前晚秦阿和王和尚錢多福等人約伊吸烟並不付值反聲稱須給洋銀二十元是以拘送案下當初來時共有四人其後一人已被逸去矣秦供稱小的並未到過伊家王夏氏稱泰等尚將小婦人手指擊傷葛同轉判令將秦笞責三百板枷號二月期滿責釋王錢各笞責二百板枷號一月期滿責釋又諭王夏氏曰爾以後不准再開花烟館王夏氏叩謝而退○鄭子生訴稱本月十二日乘太古洋行北京輪船抵滬在碼頭上失去洋傘考籃各一隨將竊賊陳阿元劉阿發獲送捕房今特解案請究陳供洋傘在鋪蓋中落下小的見而拾得鄭願以錢二百文向小的買去小的不允致被拘送捕房劉供稱小的並無考籃葛同轉飭押候比追洋傘先給失主領去○同茂棧主林見卿深夜賭博經巡街捕偵知破扉而入當塲拿獲賭具並搭連袋一枚内有小洋銀三十角一併解案請究林供稱小的不敢聚賭因有小孩當看門之職偶與沈戯尚乞原情葛同轉謂此事經巡捕目見尚欲抵賴不承手申報上屢登因賭被罰之事爾豈不識字者何瞶瞶若此遂判令將賭具存候銷　并罰洋銀四元林遵繳而退○袁朱氏之夫袁福堂生時與陸姓等五人股開　太茶棧另有存欵亦由袁經手今袁已去世冋提此欵棧中人置之不理袁朱氏遂遞禀申訴並將部帖合同紅　經摺繳呈葛同轉逐加檢視旋有股東葉石清投案訴稱袁故後倩沈子帆經理帳目小的亦向在棧中同轉謂存欵爲何不付且爾前曾遞禀其意何居葉供稱並未遞禀同轉將禀詞給予觀看既諭葉曰袁已逝世爾應邀伺陸姓及在股各人將存欵帳目細細清理袁朱氏係孀婦諸多不便爾亦應念及朋情妥爲安揷遂將合同筆據紅帳經摺給還葉本應取保姑念亦係股東著卽出外邀同原中及各股東限三日内理明禀候核奪○𡁃叻人盧子東在永安街開設　泰號托新加坡陳姓代售芝麻兩次由輪船運往繼因議價不合於四月十九日由新加坡傳電告盧不必運往電報局信差將電單悞授和泰和泰經理人卽掣付條將電單櫊起盧不知其事因於四月二十二日復將　運往核計兩次虧折及水脚等項共需洋銀四百八十二元遂赴公堂控告大北電報局遣毛玉成呈遞電單投案備質和泰號主吳三元供稱當日信差送電　來時店中祗有學徒不識西字所以悞收葛同轉問爾與新加坡可有往來供稱無謂然則當時何不將原單付還電局今盧所控短少之數爾願認償否供稱不願同轉謂爾不願償應送交英公堂請原告向該管領事判斷諭畢飭包探郁廷湘將原被一并移送英公廨將情禀明○陳錢氏控楊紹堂欠洋銀一百十元葛同轉提楊到案交人保出措　此已紀諸報簡旋經其女吳楊氏代繳若干尚少二十元具限本月初七日繳到昨日呈繳洋十元籲求寛限同轉以限期已過不能再延吳楊氏願限月杪繳楚同轉俯如所请飭陳錢氏及中人許金玉將借票呈案候核明給領○維羅洋行司事鄭心泉將洋燭抵與祥茂洋行買辦沈炳成計本銀四百兩言明四月後如數贖取今已逾期兩月又一禮拜沈及保鄭之劉榮岳投案求准拍賣葛同轉准之飭將細數呈明候核 
 
 
 

Page 10

 
 
   
 
 

Page 11

 
 
[光緒十九年五月初十日京報全錄]  
　　宫門抄○川督劉奏彚報承接襲各世職摺○雲督王等奏勦辦貴州普安直隷廳妖匪大概情形摺○湘撫吳奏解還直省籌墊山西賑欵片○臺撫邵奏報銷海防善後支用各欵片○直督李奏請分别改奬片○護桂撫黄奏調補知縣片○五月初十日兵部太常寺太僕寺正藍旗值日無引見○良伯假滿請安○景善續假五日○巴克坦布續假十日○召見軍機徐樹銘壽蔭○○頭品頂戴四川總督臣劉秉璋跪奏爲川省承襲接襲各世職照章彚案辦理恭摺仰祈聖鑒事竊查前准部咨同治元年二月十六日奉上諭嗣後陣亡殉難各員子孫承襲世職均着各廳州縣將應襲職名迅速查明徑行具報督撫予限半年彚奏一次欽此歴經遵辦在案兹查光緒十五年三月起至是年八月底止陸續據成都等縣先後詳請承襲接襲各世職呈請騐看造具各故員履歴事實曁應襲各員三代宗圖年貌族鄰供結前來經臣先後騐看將册結宗圖彚總專咨報部查核所有光緒十五年三月起至是年八月底止川省各屬詳請承襲接襲各世職遵照奏定章程繕具情單恭呈御覽伏乞皇上聖鑒訓示再單開各故員　歴籍貫均經飭令各地方官查傳家屬里鄰到案訊明取結詳送惟原准議卹部文内凡在他省投營陣亡者多未註明籍貫及死事地方雖經臣分别咨查久未具覆其中有無舛錯川省無從查對相應請　旨勅下部臣查照各該員請襲原案分晰核覆以昭愼重合併陳明謹奏奉硃批兵部議奏單併發欽此○○雲貴總督臣王文韶頭品頂戴貴州巡撫臣崧蕃跪奏爲貴州普安直隷廳妖匪起事攻撲廳城經兵團堵勦城圍已解餘賊潰逃現籌剿辦大概情形恭摺馳陳仰祈聖鑒事竊查貴州普安直隷廳地連滇界山多徑雜最易藏奸本年二月間臣等據署普安直隷同知候補知府戴斐章禀報有外來匪人劉燕飛糾約當年逆回保老四等在廳屬土城將順營得勝營及接壤之白寨各地方造言惑衆民苗多有信從並自立僞號派授僞職諸多狂悖等情當經臣等批飭該管文武曁駐廳分統練軍劉仕旺嚴密查拿在案旋據戴斐章飭南星團首劉雲漢恊幹差拿獲僞軍師陳源青僧人惠明二名訊稱劉燕飛分布徒黨四路糾扇聚集數千人果有謀爲不軌情事先是戴斐章禀明约諠親赴黔滇交界各州縣適中之地會哨藉商協拿事宜詎劉逆知事已洩於三月二十六日糾集匪衆在南里打峯巖豎旗起事傳說二十八日攻城以致居民驚懼時劉仕旺布置戰守以廳城操練無多就近抽調分防練軍營管帶僧光勝會同帮帶都司徐炳文哨官李定坤帶練前在水塘一帶堵剿戴斐章會哨回至中途聞警兼程回廳該文武羽報滇黔兩省發兵又以廳城距兩省會均有十站上下路程兼之山路崎嶇誠恐緩不濟急遂飛調四鄕團勇並商派教諭李燕頤照磨王國恩募勇守城仍馳赴打峯巖督剿行至水塘天已昏黑與賊相隔一山二十七日天微明由打峯巖直下槍砲連施我軍與之對敵徐炳文奮勇殺斃悍賊三名奪獲藍旗一桿馬一匹賊少却官兵跟蹤緊追至趙官屯賊勢甚衆曾光勝徐炳文揮兵直進賊將不支突山林内伏賊擂石打傷徐炳文墜馬賊衆回撲徐炳文猶手刃數賊旋右脇中矛陣亡練勇同死者二十餘名聞有另股抄襲廳城戴斐章將隊回城守禦賊亦進紥板橋屯離城十里二十八日天明賊分四路來撲我軍四路迎敵陣斬悍賊多名我軍亦有傷亡戍刻收隊是夜賊於城外放火由西門後山援梯攀城經曾光勝李燕頤督勇力禦殺斃扒城賊十餘名五鼓賊始退二十九日西山一路之賊退至望城城東南門一帶賊進攻愈緊團首柳家修照磨王國恩合隊攻擊自已至午賊殊死戰午後團首龍應門等分路帶轉來援賊見援兵齊至始駭竄我軍近殺陣斬賊目楊科二譚苗子等數名匪黨三百餘名生擒一百三十四名奪獲旗幟馬匹刀矛多件城圍遂解餘賊潰逃此普安廳妖匪起事攻撲廳城旋卽擊退之實在情形也臣等先於三月三十及四月初三初四等日接報彼此電知滇省已派管帶綏靖中右兩營練軍遊擊黄呈祥尹光祥黔省已派管帶本標左營練軍叅將潘輔漢各率所部晝夜往援又准提臣覆孝連安義鎭臣蔣宗漢分派營官譚盛高馬主邦各帶練軍馳往知照前來查該匪等黨羽雖多幸逆謀發覺尚早火器不齊是以危城尚得保全惟首逆在逃餘匪未靖誠恐紛竄糾擾滋蔓難圖現以日計所派各營應已先後抵境臣等仍嚴飭各將領偵探賦蹤所在盡力剿　殲厥渠魁並札飭連界各地方文武於各處要隘分别堵截仍懸賞弋獲首要出示解散脅從務期净絶根株仰紓宸系所有貴州普安直隷廳妖匪起事已解城圍及現在剿辦大概情形理合會同恭摺馳陳伏乞皇上聖鑒訓示施行謹奏奉硃批卽著嚴拿匪首劉燕飛等務獲懲辦並將餘匪搜捕净盡毋任漏網欽此○○吳大澂片再臣於衡州途次接准部文奉上諭前因山西被災較重加恩著將湖南湖北本年應解正耗漕朱六萬五千餘石迅速核實變價同水脚運費等欵一併核扣徑解天津交李鴻章發交辦賑各員確查災區妥速散放毋得稍有弊混用副軫念民艱有加無已至意等因欽此欽遵當卽轉行糧道及承辦本年糧連道員陳允頤分别遵行在案臣查湖南採辦糧米多由江蘇安徽各省分投採購運至上海上年經前撫臣張煦札委候補道陳允頤承辦糧運事宜於去冬今春派員陸續採購連至上海已據禀採　足數若令變價以抵山西賑欵時日稽延恐多貽誤正籌辦間准直隷總督臣李鴻章咨晉邊災區待賑孔殷恐湖南漕米變價緩不濟急飭由籌賑局暫行酌量挪墊仍由湘省變價歸還等因奏明在案臣與司道公同商議先行設法籌墊湊解庫平銀四萬兩派員解赴天津擬將光緒二十年應辦漕糧銀兩即飭督糧道提前催解並糧價水脚運費個兒錢一併解往天津限令五六月内一律解齊以歸李鴻章籌墊山西賑欵俾資接濟所有本年已購漕米可否仍飭道員陳允頤赶緊運至通倉庶天庾正供亦可無缺而山西賑濟銀兩不致遲誤是否有當謹會同湖廣總督臣張之洞合詞附片陳明伏乞聖鑒訓示遵行謹奏奉硃批著照所請戸部知道欽此○○邵友濂片再據臺灣善後局司道詳稱竊照臺灣光緒十七年正月起至十二月底止海防善後案内該辦留防各軍弁勇並撫墾等項欵南北各路設立善後支應軍裝軍械機器局所選派書識該算繕冩應需工食油蠟紙張等項悉遵軍需例載在扣收一分平餘項下支給查此支給書識工食油蠟紙張筆墨等項銀三千八十八兩四錢八分均係該實撙節毫無浮冐應請照數准銷除本案扣收一分平餘銀一千七百三十兩一錢二分七釐外尚不敷銀一千三百五十八兩三錢五分三厘計工核給勢難懸欠業經在于支發湘平各欵核扣平餘項下撥補造報等情前來臣復核無異除將清册咨送戸部核銷外謹附片具陳伏乞聖鑒謹奏奉硃批戸部議奏欽此○○李鴻章片再北洋海防各營五年期滿請奬案内儘先守備張和敖原保補守備後以都司儘先補用兹查該員原名係張萬和前單繕冩錯誤應請更正儘先千總戚有貴原保補缺後以守備儘先補用兹查該員底銜係儘先守備應請改奬補缺後以都司儘先補用分發補用知縣高慕德原保得缺後以直隷州知州在任卽補兹查該員底銜係候選知縣應請更正仍照原擬給奬縣丞職銜張明兆原保以縣丞不論雙單月遇缺前先選用兹查該員係分箥試用縣丞應請改奬得缺後以知縣補用又創辦漠河金廠出力各員請奬案内七品小京官麐祥原保選缺後以同知不論雙單月遇缺儘先卽選先換頂戴兹查該員於光緒十八年三月剿辦黑龍江馬賊出力業經保准選缺後以撫民理事同知不論雙單月遇缺卽選前保係屬重複應請改奬選同知後以知府不論雙單月遇缺儘先卽選披甲明玉原保以領催儘先補用兹查該員業經拔補領催應請改奬以驍騎校不論班次儘先卽補據該營統領及辦理漠河金廠道員袁大化先後禀請核奏前來臣覆查無異合無仰懇天恩俯准敕部查照核辦以示鼓勵除飭取各員詳細履歴分咨外謹附片具陳伏乞聖鑒訓示謹奏奉硃批該部議奏欽此○○黄槐森片再武宣縣濱臨大江水路通衢民雜處係衝難要區兵燹之後伏莽未清一切巡防緝捕整飭撫綏均關緊要非幹練有爲之員弗克勝任查有隆安縣知縣褚興周穩練精明辦事勤敏堪以調赴署理遞遣隆安縣知縣嗣缺地僻事簡卽以武宣縣知縣宗式坊調署該員謹飭自持安詳樸實亦堪勝任如此一轉移間人地各得其宜於吏治洵有裨益據署藩臬兩司會詳前來涂檄飭遵照外理合循例附片陳明伏乞聖鑒謹奏奉硃批吏部知道欽此 
 
 

Page 12

 
 
[光緒十九年五月十一日京報全錄]  
　　宫門抄○臺撫邵奏甄别縣丞片○東撫福奏請開復知縣革職處分片○又奏已革知縣虧短交代銀兩請旨查抄監追摺○又奏報各州縣交代已未清結摺○又奏知縣完欠請免置議片○湘撫吳奏報解二批京餉摺○晉撫張奏請准建坊片○將軍定等奏校閱盛字營練軍大操情形摺○東撫福奏保舉知縣張芳　請准送部引見片○五月十一日刑部都察院大理寺廂藍旗值日吏部引見五十六名中書科一名内務府九名值年旗四名○大額駙張百熙各假滿請安○懷塔布等考試文童覆命○莊王那公各請假五日○内閣奏派稽查本章派出志銳○召見軍機麟中堂崇禮阿克丹○○邵友濂片再定例捐納分發各官俟到省試用一年後方准題咨補缺又准部咨嗣後無論何項勞績歸入候補班人員以到省之日起予限一年詳加察看出具切實考語分别補用等因兹查有候補知縣宜蘭縣頭圍縣丞金綬察看一年期滿自應照例甄别據台灣布政使唐景崧台灣道兼按察使銜顧肇熙會詳前來查該員金綬年强才裕堪以知縣留閩按班序補除將該員履歴咨部外臣謹會同兼管福建巡撫事閩浙總督臣譚鍾麟附片具陳伏乞聖鑒謹奏奉硃批吏部知道欽此○○福潤片再查候補知縣姚萬傑前在代理高苑縣任内短欠藩庫正欵銀四百二十兩四錢七分三釐雜欵銀七百四十四兩三錢六分七釐延不完解經奴才於上年十月十八日彚案奏請暫行革職勒限嚴追在案北據藩臬兩司會詳稱該員被叅後卽將所欠正雜銀兩解兌清楚尚知愧奮應請具奏開復以昭激勸等情奴才覆查無異相應仰懇天恩俯准將前代理高苑縣事候補知縣姚萬傑原叅暫行革職處分卽予開復出自鴻慈除咨部查照外謹附片具陳伏乞聖鑒訓示謹奏奉硃批着照所请該部知道欽此○○尚書銜山東巡撫奴才福潤跪奏爲已革知縣虧短交代銀兩請旨查抄監追恭摺仰祈聖鑒事竊照前調署惠民縣事本任陽信縣知縣焦維霖在陽信任内經征各年錢漕據該管府及後任知縣禀報查對征册卷宗與解支數目多有不符災前溢完蠲額銀兩次年亦未查辦流抵難保無侵吞情事當經奴才奏叅革職拏問發交濟南府審辦在案一面飭查該革員交代尚無虧短另行依限結報兹據藩司湯聘珍詳稱遵飭該管道府督同監交及陽信惠民二縣詳細查核據報該革員陽信任内此外經手各項尚無挪移虧缺惟惠民縣交代除抵短欠藩庫正欵銀四千二十八兩六錢五分六厘雜銀一千七百十一兩三錢九分六厘糧道庫正欵銀三千五十六兩五錢三分一厘迄未完解應請再行叅辦等情奴才查庫欵絲毫爲重該革員經征陽信縣錢漕任意含糊今于惠民任復敢虧欠司道庫正雜欵共銀至八千七百餘兩實屬不成事體若不嚴行追繳何以肅功令而儆效尤相應請旨將已革前署惠民縣事陽信縣知縣焦維霖照例監追提集經管書吏至案分别訊明究辦一面將任所寓所資財衣物嚴密查抄備抵該革員係江蘇江都縣人並請敕下兩江總督江蘇巡撫轉飭地方官將家産一併查封毋任隱匿除飭查該管上司職名另行咨部外　恭摺具陳伏乞皇上聖鑒訓示謹奏奉硃批另有旨欽此○○尚書銜山東巡撫奴才福潤跪奏爲各屬新案交代循照半年彚報定章分别已未清結繕單具陳仰祈聖鑒事竊照山東州縣交代前經奏明查辦二叅凡有虧空立卽叅辦並半年彚報一次作爲定章限内算明有應父欵項者勒限一個月完繳逾限不完卽行叅追並照新任一清不准有一官兩任交代名目加展限期歴經遵辦在案兹查光緒十八年七月初一日起至十二月底止又届半年彚報之期據藩司湯聘珍開册詳請具奏前來奴才逐加覆核上次開報勒追欠欵各員除前文登縣知縣許源清蒲台縣知縣張朝瑋鄒平縣知縣張楚林濮州知州彭錫瑞代理平度縣知縣蒲仁濟沂水縣知縣沈葆琛等六員均已於限内完解清楚惟前平隂縣知縣康宗萬博山縣知縣吳春濤棄安縣知縣劉昌祿齊河縣知縣何粹然四員迄未清解　　另行叅追以肅功令此次自上年七月起至十二月底止新案交代共結報十三起均係各清各任調署人員亦無一官兩任交代展限之事惟前招遠縣知縣何福楨夏澤縣知縣范一雙肥城縣知縣程西池昌邑縣知縣英峿濰縣知縣凌紱曾泰安縣知縣楊倬雲等六員尚有欠解銀兩現在勒限完繳又前署壽張縣知縣王澂父代限滿本在此次截限以後因先期算明欠欵尚未解到一併歸於勒限項下分别催追如該員等延宕不完再行從嚴叅辦謹將各州縣交代已未清結緣由繕具清單祗呈御覽爲此恭摺具奏伏乞皇上聖鑒謹奏奉硃批戸部知道單併發欽此○○福潤片再前署樂凌縣知縣敬敬勳前署安邱縣已故知縣郭春煦交代案内均有短欠銀兩經奴才於上年十月十六日具奏自正月起至閏六月底止各州縣已未清結交代案内聲明另行叅追兹據藩司湯聘珍詳稱該二員所欠之項現日完繳清楚應請免其置議等情除咨部外謹附片具陳伏乞聖鑒謹奏奉硃批該部知道欽此○○頭品頂戴湖南巡撫臣吳大澂跪奏爲報解本年二批京餉銀兩恭摺仰祈聖鑒事竊照湖南省應解奉撥本年京餉業經發過頭批地丁銀六萬兩厘全鹽厘銀各一萬兩東北邊防經費銀二萬兩固本軍餉銀一萬五千兩又搭解漕折二米等銀七萬五千兩恭摺奏報在案兹據藩司何樞詳稱籌備地丁銀七萬兩又會同總理厘金局務補用道周麟圖籌備厘金銀一萬五千兩鹽厘銀一萬五千兩並　備邊防經費銀二萬兩又由司籌備光緒十九年四五六月固本軍餉銀一萬五千兩以上共銀一十三萬五千兩作爲本年二批京餉派委試用同知任作仁陸佑德領解赴部交納又據糧儲道吕世田詳開支光緒十八年漕折銀一萬八千兩米折銀一萬二千兩共銀三萬兩均交委員任作仁等搭解赴部分欵具詳呈請奏咨前來臣覆核無異除照繕支批護牌飭發該委員等領解起程另取起程日期咨報一面分咨沿途各省飭屬妥爲撥護仍飭該司道等將未解銀兩接續委解外所有報解本年二批京餉緣由謹會同湖廣總督臣張之洞恭摺具奏伏乞皇上聖鑒謹奏奉硃批戸部知道欽此○○張煦片再據布政使胡聘之詳轉據定襄縣詳稱該縣節孝婦徐宗氏係已故附貢生徐鎭山之繼妻素性好施深明大義念寒士赴試之艱首先倡捐銀一千兩繳縣發商生息以充本縣士子賓興之需實屬有裨善舉等情詳請奏明建坊前來臣查士民捐助地方善舉銀至千兩者例得請旨建坊今定襄縣節孝婦徐宗氏捐銀一千兩充作賓興之費核與建坊定例相符合無仰懇天恩俯准節孝婦徐宗氏在本籍自行建坊給予樂善好施字樣以示旌奬除將册結咨部查核外謹附片具陳伏乞聖鑒謹奏奉硃批著照所請禮部知道欽此○○奴才定安裕祿跪奏爲校閱盛字營練軍大操情形謹會同恭摺具陳仰祈聖鑒事竊照盛字營練軍兵丹向按春秋兩季由奴才等會同校閱一次認眞甄别以肅戎行歴經奏報在案該軍自上年春間抽改步隊添練馬隊變通辦理以來現届一年各兵丹於陣式技藝經該軍總統豐陞阿帮統桂祥督率兩翼統領勤加操演日益精强兹於四月十八日奴才尋親詣教塲會同校閱所有馬步各隊步伐既屬整齊施放連環槍砲聲響均各聯貫其於陣法分合之際變化亦甚靈捷加演之五行八卦等陣以及籘牌雜技擊刺進退更屬純熟洵屬一律精强演打槍靶命中約在九成隨經當塲分别酌給賞賚以示奬勵間有技藝稍涉生蔬者亦卽立予責懲庶懲勸兼施兵丹益知奮勉俾精益求精以仰副朝廷整軍經武愼固邊防之至意除仍飭該總統等隨時認眞督練外所有會閱盛軍大操情形謹合詞恭摺具陳伏乞皇上聖鑒謹奏奉硃批知道了欽此○○福潤片再河南候補知縣張芳標於光緒十五年經前任撫臣張曜奏調來東辦理河工上年五月該員因試看期滿領咨回豫嗣因伏汛修防吃緊復經奴才附片陳明仍調該員來東差遺計其在東先後五年之久歴辦搶險堵口各工實心實力並能破除情面撙節經費一切措置不矜不躁該員不惟河工熟悉卽於地方吏治尤能切實講求通逹政體洵爲牧令中有用之才合無仰懇天恩俯准將該員張芳標送部引見應如何敘用之處出自鴻慈逾格理合附片具陳再山東係該員遊幕省分合併聲明伏乞聖鑒訓示謹奏奉硃批張芳標著交部帶領引見欽此 
 
