# 1891 - 231 - 4906590

 

Page 1

 
 
[夏季諭旨恭印告成] [  申報館啓]  
本館除將電傳及邸抄諭旨恭録報端外又接四季彚印成帙緰綍昭垂薄海臣民咸得整禁莊誦十七年夏季諭旨刻已印成每本碼洋四分請向申報館申昌書室外埠申昌及經售申報人購取此佈 
[書蕪湖關道憲成觀察示諭信局後]  
　　信局之設所以便傳消遞息局中人亦得藉此以謀利計每局不過賃屋一間半間並有兩三家合租一椽者住局者不過一人此外　送信之人或用一二人三四人多者亦六七人而已其費用甚省也每日收信送信則多寡不等多者至百計少者亦數十計一信之資又不一其數亦不以遠近爲準卽如福建廣東信力百文而紹興寗信亦須百文自前此法人内擾時由八十加至一百至今不减其餘内地路之近而酒資之昻者且不止一二處約計所入數已不貲各局有此進欵儘足敷衍而且已可獲利顧何以尚欲夾帶私貨走私漏稅甘爲作奸犯科之事哉昨讀蕪湖關道成端甫觀察示諭而知利欲薰心者之竟不乏人也姦開局者設有章程定有行規原不準爲奸商包攬私貨且近來各信局主人類多好行其德凡賑捐往來銀洋信件概不收資旣有此善心必能屏除一切貪利忘義之事然而局主則存心如此而局夥之從中作弊又何能逆料而防閑之吾知此等包私濬稅大都皆奸商串通局夥爲之開局者未必知也顧卽使不知而事或破露則若輩爲夥者可以推卸開局者無可推諉必且身罹重罰受累不堪則亦何苦而爲人受咎耶觀察諭中謂信局之設惟傳遞信函及新聞紙是其專責或隨信稍帶用物尚屬可行而近來輪船進口信袋重而且多此次大通輪船進口之時查見信袋竟多至二十個皆係往大通安慶二處之物及提關查騐則僅有信一百十封並新聞紙九小包及客寄自用等物二十二小包統計不過兩小袋而已此外各色洋布及羽紗絨棉布土布并土洋各雜貨多係整疋整件其爲商號販運之貨無疑斷不得指爲樣貨亦不得稱爲家用零物自不能不照例充公雖信件新聞等仍行發還而已躭延時日不少矣此等信局其初不過稍稍混帶其數尚小漸而胆以久而愈大心以久而漸粗乃逐漸加增以圖包攬罔利此次查獲者二十包則以前之倖免者不知幾次其數當不可以更僕數矣今稅務司明定章程四條凡信函新聞紙須另裝一袋以便經關騐明隨卽放行免致與袋内貨物一并扣留躭延時日如寄帶官家日用零物亦有貴賤之分該貨包皮務須載明誰寄誰收係何物件斤兩若干價值若干以便經關查騐分别辦理又寄帶復出口各洋貨花樣或係拆改無論多少須先赴出口海關報明領單經過各關將單呈騐又遞帶商號寄信置辦之應稅貨不拘多少亦須先赴出口海關報明領單經過各關將單呈騐此四則者並非過於苛求盖從外洋書信館章程内酌量變通所以杜夾帶偷漏之弊而免稽遲延擱之患在信局回覺其有所不便而於寄信諸人則所益者多且欲寄私貨者未免見此　章不得逞志或以爲不利於已而關上之稅則必因此而稍有起色盖國家旣設江海各關以征貨稅則又何得以鬼　之伎干國法而違憲章若聽其夾帶偷漏則稅司之設爲具文監督之官亦具員有是理乎惟是稅司旣能廓清信局夾帶之弊其才幹已可槪見而關上巡丁托手每多於客所自帶之零星食用各物隨手取去與之爭持則指爲私貨甚至新鞋一雙火腿一肘皆可以指爲私貨而取以充公此則丁役之弊或亦稅司耳目之所不到心思之所不及與信局夥友作弊而開局者全然不知得毋事同一律耶菩願有關務之責者於用人之道尤宜認眞斯法立而人不怨弊絕而政不苛載道口碑不難代操左劵也耳 
[蕪教議結要電]  
　　蕪湖閙教一案經兩江督憲劉峴特派大員會同地方官與教士往返熟商已有頭緖前報曾載其許昨接本館派駐蕪湖訪事人特發電信謂教中索賠銀十一萬一千兩又官山地一頃華官已經照允約於廿三日立據此來電語也教案早結一日人心早慰一日亟譯之以告留心時事者至詳細情形俟接續函再行登錄 
[金鰲載筆]  
　　百順胡同某妓院龜子某甲拖欠龜僕銀兩爲數甚鉅屢索不付龜僕商議之餘以爲用文不如用武遂將妓院陳設鐘表器具擅自取去以抵欠項甲忿甚旋以明火搶刦等詞赴北吏署控告經吏目王君傳訊本地甲捕知甲所控明火搶刦係屬子虚因將甲收押候拘傳龜僕到案質審○某氏婦年約五十餘一貧如洗乞貸無門有人告以曷往大小下處訛索錢財可免庚癸之呼所謂下處係妓院之别名也某婦信之卽往石頭胡同四喜班下處門首吵閙聲言非付京蚨一二十串不肯于休班内司事張某喝令敬以老拳密如雨點某氏婦負痛奔往北吏衙署控告四喜班内司事張某見伊所帶幼子面貎端正卽行收買使學歌舞生涯未能割愛竟被强刦而去懇求訊斷云云吏目王君派役拘傳張某到案訊悉某氏婦揑詞圖詐禀明城憲將某氏婦驅逐出署如再妄控定行懲簀不貸○王姓者寓居西珠巿口鋪陳巿迤南於　六夜四更後忽有梁上君子乘人熟睡時挖窓而入竊取鐘表衣服值銀二百餘兩依舊越窓而出王於天明起視始知失竊查點所失物件繕冩失單呈報文武官署各派捕頭騐視形跡允爲跴緝特鴻飛冥冥未知何時弋獲也○初八日晨起琉璃廠東門外統子胡同迤東南牆下倒臥一人年約二十餘身受刀傷數處少頃本地甲捕携帶破蓆兩方支搭小棚以蔽風雨業有抱告人赴北吏衙署控告吏目王君定於午後帶領仵作騐視傷痕拘人訊辦至其中原委若何俟訊供後再述○梁家園某甲欠某乙京蚨三百餘串遷延未結經某乙尋至甲家誓欲取還原璧聲勢洶洶於是兩下各纠多人手持刀械於初更時在梁家園粥廠前面毆鬥多時互見損傷經北吏衙署捕役拿獲六七人押收署内以待訊問 
[元州牙慧]  
　　北通州訪事人云江廣海運漕禾六萬石奉天米豆二萬石由總辦張戟門太守督運到壩初七日經倉憲逐起提騐米色一律乾潔當飭北委分飭斛收於十三日掃數報竣○江蘇河運前在山東閘河内毁船傷米曾列前報嗣經河運總辦李子中司馬焚香默禱并延梨園子弟演戲十日靈源公遂爾效順漕船得以平安渡黄七月初已抵臨清一帶按程計期抵壩當在中秋時節矣○六月底七月初昌平州平谷縣密雲縣宣化府高麗營馬駒橋等處均被雹災而以昌平州爲最甚是處所雨之雹大如碗小如拳恍似擲石飛磚凌空而下房屋禾稼均被損傷道上砸 
 
 

Page 2

 
 
斃數人鷄豚亦多遭撃斃有李某者良田數十頃廬舍數十楹幾於靡有孑遺本州石邑尊聞報下鄕勘騐計被災村庄長四十里寛二十里糜爛損傷不堪寓目當卽據情通詳各大憲設法賑撫俾免哀鴻遍野也○升任福建臬司前通永道許仲韜廉訪於交卸時槪捐鶴俸千金發商生息爲潞河書院肄業生鄕試賓興之費兹逢辛卯科鄕試綘業諸生各得元卷銀二兩八百孤寒無不頌聲載道○北門内奎屋樓上年修竣所塑斗魁戴匡六星尚未開光七月初七日相傳爲奎星聖誕住持者擬於上一日將偶像開光敬請官長親往拈香以光文明云○年例南門外三義廟由山左會衆捐資演劇祀神今擇於七月初八日起雇定京都隆順和班演戲四天廟例站立臺前者不準喝彩呌好以彰嚴肅初九日正演殺狗勸妻一齣有某少年低聲呌好被山左人聽見立予攅毆並拉至廟内罰令跪在神前經人排解賠禮始行釋放初十日下午天公不做美雨師風伯連轡而來粉白黛綠者藉紙扇以障風着單衣而禦雨淋漓酣暢狼狽不堪碧翁翁眞殺風景哉○禾稼深密處恒有匪徒匿跡其間遇有客旅經過輒施放空鎗搜囊倒篋稍不遂意卽以鎗撃斃實爲地方之害東路廳郝司馬札委後營王把戎帶同練勇在燕郊西集一帶四出梭巡庶幾衛行旅而靖萑苻○新糧指日上巿糧價日跌一日某糧客由河下運來玉米萬餘石折本大半且少過問者諺云貨到地頭死信不誣也 
[秣陵火警]  
　　前晚八點鐘時城門尚未扃鑰忽聞警鑼亂鳴人聲鼎沸登高一望見雉堞參差外濃烟霧聚烈燄霞烘知祝融氏蹤跡在雨花岡左近次日查悉被焚之處距城二三里竹籬茅舍約十餘間轉瞬盡成焦土云 
[笛步延凉]  
　　金陵考街冷淡已詳前報初以爲各鋪户欲省租金火食故姗姗來遲耳乃七月旣望後華居大厦依舊無人問津計東牌樓狀元境一帶門面空閉者尚有四五十間之譜其租價亦較往年减去一半以視從前正二月間持銀預定者不免有今昔懸殊之感目前因房金頓减茶寮評論口舌叢生有託人代租而中悔者有正價議定而嫌貴者有已付定洋而願罰去者賓主互爭中人氣短其或包租一二十間以冀　貨於人藉得餘潤者子尚未來母已飛去尤爲走頭無路云○兩主試入闈例由提調官委文巡捕二員專司奔走應對之事兹正主試文巡廳候補縣丞唐二尹鶴年副主試文巡廳候補巡檢黄巡政炳已奉憲札於十五日起程赴清江恭迎星使矣○某童者一蹶不振已爲下第之愁人忽作揚鞭之豪客雇青驄衣白袷遨遊於翠微亭側蓋欲借山巔水涯爲痛哭塲耳及夕陽西下馬瘏僕痡興盡而返歸寓後携青蚨一百八十頭爲馬貲並馬奴杯酒之賞奴艴然不悅曰定例馬價一日需錢五百文卽如小人杖頭之賜至少亦當給得半之數共花費孔方兄七八百文亦大老官所不吝也童堅持慳囊不肯漏洩因而兩相口角打作一團向之負重馳驅者轉能嚙草路旁摇尾自得較之揮拳人固勞逸懸殊也迨保甲局巡員聞知謂馬奴不應昻價誑人笞責廿板以示懲儆謂童生亦斯文中人何至赳赳用武毋乃能讀書而未能養氣乎童聞言大漸怒不可遏竟以舌劍唇槍相抵觸局員大窘着人將該童送至廣文處方始了結說者謂一腔不平之氣莫敢向閱卷者發洩而一施之於馬奴再施之於局員亦可憐已 
[憲示照錄]  
　　日前安慶掌獲要匪楊老五就地正法兹撫憲沈中丞又大張曉諭俾匪徒聞而歛跡爰將告示照錄於左出示曉諭事照得營壘重地理應加意嚴肅以重軍令外來游匪不容擅入喧鬧致犯營規前據管帶練軍前營徐副將士衡具禀匪犯楊德卽楊老五胆敢白晝闖入營門與營勇孫蘭口逞兇滋擾當將該犯扭獲合營指認均謂係日前訪拿未獲首要匪犯卽經押發懷寍縣訊供監禁查該犯舊案甚多實係著名首要匪犯經本部院將該犯按照軍法就地懲辦在案惟查營勇孫蘭田與匪爲伍爭閙决非安分之徒除將該勇斥革遞解回籍交保管束外合亟出示曉諭爲此示仰軍民人等一體知悉須知楊老五係因闖越營壘逞兇尋釁固屬罪無可辭其餘匪徒果能悔過自新决不株連牽累倘敢自罹法網亦不能稍事姑容至爾等勇丁亦當恪遵紀律謹守營規其各懍遵毋違特示 
[西事譯登]  
　　猶太富商羅士載向旅法京其當之鉅天下均已知之近該商以俄廷舉行驅逐猶太教人之令過於苛殘致令彼教中人漂泊無歸用是似然動念乃在附近巴里士丹之育定河岸購地五百五十萬丁方英里以安插諸猶太教民俾其居住於斯以免受人凌虐云該商此舉可謂豪矣然有地如是有人如是則又何難立而爲國也哉○美國加刺寛尼省前議有新律凡華人旅居該省者須給銀領牌經在大埠某街設立領牌總局詎開辦已久見無華人過問局中人大失所望緣當日議此例時倡是議者謂華人情願領牌已有二千餘名迨至事與願違始知前言之謬聞中國副領事傅君囑令華人切勿墮其彀中倘限期將至當請狀師赴衙門據理辯駁務使其例不行無任此邦之人逼人太甚也○西歴二月舊金山大埠有華人兩黨因事角鬥相持不下嗣經差役彈壓而止以爲事亦可了矣乃有巡捕官某謂若輩皆拜會之人遂飭差將各會之堂號盡行拆毁其中畏事者皆忍氣吞聲兹聞有至公堂以其欺人太甚心實不甘遂控巡捕官於案諸伊等建造斯堂所以奉安神明者今無放被差所拆喪去什物值銀二萬七千餘圓不特神怒民怨抑且巨欵無歸須責令巡捕賠償云惟美官將來如何判斷則未得而知也○美國滑愼委埠現議新例不准華人在該埠開設洗衣店中有洞逹人情者謂此例未免太苛莫若稍爲變通凡華人在此開設洗衣店者責令領取牌照每季納牌費銀三十五元似爲情理兩盡云未悉當局者果何所適從也○華人由墨西哥及英屬境界潛人美國者時有所聞美人以此防禁甚難於是禀請總統照會墨外務大臣求其設法杜絕毋使界越雷池詎兩國不爲已甚皆不允所請蓋謂行旅來往向無禁阻之例也美總統得此回音應亦赧然知悔乎○舊金山大埠有華人名張興者偶患咯血之症屢延華醫診治藥石無靈久不見效因欲赴王家醫院調理詎院醫以爲非我族類以閉門羹待之中華會館之狀師李阿頓聞而不平卽爲張興到院與醫生理論謂醫院經費係由各國之人身價紙所出華人向來照例輸給例得入院調理乃竟拒而不納未免不公云云不料該醫褎如充耳仍固執如前李狀師見其如此倔强諒非口舌所能爭遂向衙門控告以憑核斷 
[秀州傳語]  
　　濮院鎭向開水果行之張某近因不務正業遂將水果行停閉娶妻某氏産一麟兒因乏乳疉雇乳媪數人以工資無着而能張妻於日前歸寍父母張復雇某婦哺乳遂與私通數日後張妻回家覷破機關檢點箱籠忽少衣服數件詰問藁砧此衣何在張對以質衣三元什乳媪工值其妻以爲前次所僱乳媪皆欠工值不少此次不满十日何以遽付一月工值愈以爲疑自歎遇人不淑何以爲生遂取紫霞膏乘人不備一口吞下張急設法灌救毒未吐出倉卒奔告泰水泰水謂女已嫁爾生之惟爾死之亦惟爾毋溷我事張聞言計無所出不敢歸家俄而其妻毒發斃命泰水聞信馳至買棺收殮而張則尚無下落也亦太無香火情矣○南門外飯籮浜停泊一船有人聚賭其中梓童閣和尚亦與焉差夥偵知驀往拘拿船中人從後艙爭先逃逸有夏姓失足墮河竟占滅頂其屍於次日撈起本欲投縣請騐經人勸阻着差夥及和尚各出洋銀作爲衣棺殮費始免涉訟公庭云○北門外荷花隄口潘姓薙頭店戴姓成衣鋪房屋毗連近因左鄰李姓翻造房屋致將此屋帶傷於初九日上燈後遽爾坍倒店夥學徒被壓　内經衆人幫同施救計薙匠傷三人戴姓傷兩人赶請傷科醫治共同李姓理論未知如何調處也○糧道世觀察由滬回省於十七日過禾宗太守兩首縣均出城迎迓如禮 
[劉冷臺納凉]  
　　清江訪事人云翁大令初下車訪得青皮鄭一青張大柱等廿餘名藉端滋擾遇事生風實爲地方之害因榜示通衛俾若輩梢梢歛迹特未知能革面洗心否○自六月初三得雨後間日必雨雨必傾盆幸旱　已久尚無瀦漲之患近來天公未肯大放晴光低窪 
 
 

Page 3

 
 
處所已積水二三寸光景未識秋稼不至减色否○寳應縣孔大令昭寀曁德配靈櫬現已抵浦暫厝尼淹浦上親友咸具生芻一束躬往奠拜云○某姓兒年已十八歲於初一晚出外閒行至今尚未歸家其父母倚門倚閭倍增倀觸○甲之婦不得於姑箕帚耰耡時聞詬誶婦每隱忍於心近又因事痛責姑之表姪又從旁落阱下石婦忿甚自思煩惱而生不如清淨而死遂效李學士之捉月江心躍入水晶宫裏母家聞信岔至誓不干休經人調解從豐棺殮其事始寢○先鋒右翼馬隊閃總戎緝獲盜匪一名管帶線勇徐叅戎亦緝獲私梟一名均經解來浦上發營務處審辦○某乙携錢布等物行至人叢熱閙處忽然失去乙眼快見丙丁二人持物奔逸急爲赶上扯之得丙而丁逸去乙乃將丙交與保甲以便笞辦追贓○漕憲以議挑　張福口引河由鎭江關假用機器船隻已於十二日抵浦不日駛赴該處由委員督視興辦 
[拓州問俗]  
　　宜昌訪事人云時逢三伏輪船上下裝貨甚少一交秋合寳華輪船首先到宜厥後太古之德興輪船亦　尾而至裝來各貨甚屬　貲　寳　裝貨約九百餘件德興則千六七百件而以棉花爲大宗惟刻下新花尚未上巿今兹運來者大約尚係陳花乎○近日雨水連綿傾盆倒峽據花農云若早數十天降此甘霖早秧不至失時今則恩冒雖沛幾同失晨之雞未免怨天公之不做美前日午後大風雨時有某石灰不用划船裝載石灰駛至江邊甫將灣泊竟被風浪捲翻石灰百餘担悉數沈没至次日方將空船搒起○某客由劍南道私購藥土數百兩取道碧雞坊歴銅壺閣舍而舟駛至秋風亭畔被查河差察出惡其漏私將土拿上關去某客無可如何訴諸女嬃之廟默默祝禱以冀合浦珠還無如土偶無靈只得痛哭而返○近日漢口堆放上貨極多自彛陵失事擱淺後該局欲將江通固陵次第開來以使各貨源源而至又有某洋行在外洋訂造沙巿荆州兩船不日卽可告竣想以後轉輸靈捷定能還勝從前矣○每逢大比之年輪船客位减半取值今因船價便宜較從前已减去一半各輪船於無可再减之中酌减之分凡下水一兩六錢上水二兩如係東湖縣士子皆淮八折扣給外六州縣不得援以爲例八百孤寒可無慮川資不繼矣○城北某中年約二十許見某乙之子在河畔嬉耍戲哄乙子下水洗澡不料乙子未满十齡一經下水卽杳無蹤影甲慌急呼人援救則已從屈大夫游矣直至二日後始得屍身撈起吁慘矣 
[錄遺開考]  
　　上江錢樨庵宗師於初五日由太平府起節來寗十五日抵省乘緑呢大橋入中正街考棚暫駐襜帷文武各員呈遞手版悉如典禮隨卽懸牌十七日文生補考十八日考徽州府廬州府和州四屬邊才二十日考太平府鳳陽府穎州府六安州泗州立屬遺才以後尚無牌示聞試畢卽代沈仲復中丞爲本科監臨學憲籍隸泰州想子弟親戚　在遵例廻避未克遂觀光之志者矣下江楊蓉圃宗師於十六日取齊十七日文生補考十八日考蘇州府松江府太倉州三屬遺才二十日考淮安府鎭江府通州海門廳四屬遺才二十二日考教職各員二十四日考常州府揚州府江寗府三屬遺才以後亦無牌示大約二十八日可以考大收矣 
[巿瑣談]  
　　滬南昇義碼頭有周阿榮者向以操舟爲業雲水光中逍遥自在前晚偕伊父上岸飲酒甕頭風味不覺酩酊回時行至碼頭阿榮失足墮浦其父大聲呼救旁人紛紛赶至設法施救但見巨浸茫茫杳無蹤影想已隨三閭大夫而去矣慘哉○赌徒戴秋林卽林林當陸春江明府綰縣篆時訪獲收所以示懲儆處因戴患病准其發堂醫治此誠格外施仁矣近日戴病已痊由宋莘樂二尹研訊戴供父已盖棺兄弟姊妹亦均不禄惟老母年已六十有三㷀㷀自守影隻形單可否將小的交保以後回家定省二尹以其狡猾不准所請着收所照例擬辦○紫霞殿南首厠旁昨晨倒斃一人年約三十餘身穿洋布褲拷綢馬甲由十六鋪地甲報知善堂備棺收殮聞午後已有屍屬出認矣○上海縣現出隂陽學一缺前日經袁大令出示召充 
[會商命案]  
　　華人沈關福遭日本人尾本福元奈良等刃斃一案尚未訊結近聞關道憲聶觀察接到總理衙門來文飭將此案迅速辦理道画遂諭知袁大令於前日午後偕英廨讞員蔡二源太守東京使署譯員盧子明大令至日本領事署與鶴原君會商一切至傍晚時始回袁大令蔡太守同至道轅禀覆所議如何甚爲秘密一個悶葫蘆尚未打破也 
[英廨讞詞]  
　　包探孔阿才稱名流氓啞子童阿開屢次在租界内拆梢送案究辦已遞解四次今又來滬昨日途遇拘案請究童阿開指天畫地以手以肩作挑夫狀又以手指口作自食其力狀蔡太守察得童係寗波人謂卽作挑夫祗可往寗波去做不能逗遛租界商之易副領事仍着遞解回籍○美國人佛蘭　在虹口大花園内喂養各野獸前以該園欠伊工洋控告在案昨又至公堂控稱該園積欠喂獸工洋一千四百餘元至今延不付給請爲追究蔡太守准詞傳到该園執事卓曉峯訊其如何料理卓稱容赶緊設法理楚蔡太守准如所請飭令從速付楚免得該美人嘵嘵控訴 
[法界公堂瑣案]  
　　廣東人劉陳氏之女阿妹陳老太王娘娘爲媒嫁與寗波人錢桐孫爲妾收受身價洋四百六十元嗣因不安於室於去年五月間囑外甥徐祖蔭將阿妹帶至滬上退回母家索還身價在法公堂涉訟嗣以錢恫孫並未到案將阿妹送入善堂迄今已閱年餘昨據錢金海偕劉陳氏李梁氏投案錢禀稱監生之叔父娶阿妹爲妾叔父現在廣東嬸母念阿妹久留善堂終非久計囑監生携帶身契請將阿妹任憑其母領去擇良婚配同轉問劉陳氏李梁氏曰阿妹究係誰人所生劉陳氏供阿妹係小婦人所生當襁褓時過名與李梁氏撫養長大出嫁由李梁氏作主問李梁氏曰爾有丈夫否答稱丈夫李生堯在致遠兵艦司機器謂兵艦司機器人薪水甚優不致將女出售謂劉陳氏曰爾言阿妹係爾親生可知年庚八字該　含糊以對謂錢金海爾之表弟徐祖蔭爲何不來答稱伊在寗波鄕間不克同來問爾叔爲何將妾退還母家答稱實因妾在家不能相安是以退回叔父娶妾時有馮寳生帮同料理目下馮已去世不能同來質對謂此事總須秉公辦理不得含混答稱李梁氏嫁女後屢往探望待以親戚之禮李梁氏亦十分體面賞給傭人喜封用去英洋數十枚謂伊等所言不盡可信旣稱其夫在致遠兵艦司機器須請該船管帶繕函到廨方可憑信身契存案兩行核奪錢稱監生來時墊用川資洋三十餘元李梁氏亦曾談及待領女回家如數照償問此語何人所說答稱有周生初帮同理說言明女出外後卽當擇良婚配不准賣娼伊亦另缮領女據同轉謂此事糾葛甚多着明白補詞再核錢等遵諭而退○李德春因虧欠新同孚洋行房租洋三十三元致繋囹圄昨有李之鄰人徐和林因李家中尚有老母貧苦堪憐代繳洋十元向收租人楊桂山言明同至公廨禀明求請將李釋放同轉准如所請餘欠著李出外自行料理○東園烟館主郎昌性虧欠劉麟書擔保莊銀七百餘兩同轉著卽日料理嗣因郎保出後祗交洋一百五十元屢傳不到昨晨將保人邱蓮溪提案訊問邱供保單係執事人郎昌之私下盖印不知其詳劉之弟名玉泉者投案禀稱兄昨被莊家坐索窘迫異常務請向郎追究同轉著將邱管押著交郎昌性到案再核○　海山房書坊夥吳渭濱控寳華書局主包丹書虧欠訂印三萬選書價洋五百元同轉以兩造各執一詞着邀同書局董事公同理算此已詳列前報嗣經董事以兩造所訂價目相懸憑中酌斷各照一半理算早由董事函覆到廨吳不肯認虧照五厘二毫結算具控道轅奉道憲札飭同轉訊理昨日將兩造傳到各將合同齎呈同轉見合同所訂之價係六厘二毫並非五厘二毫吳稱包丹書承訂實價係五厘二毫立有親筆憑條早經留案此合同乃包等另繕以備同行閱看不足爲憑包稱訂價實係六厘二毫吳在後勒令减價又繕五釐二毫價目况六釐二毫之價尚不能保本斷無再减之理吳將此書至鴻文書局訂印約出六釐三毫之價吳稱包逾限不出書遂向别家另印價係五釐二毫可請查吊簿據同轉曰爾在道轅具控聲明照合同計價 
 
 

Page 4

 
 
五釐二毫今閱合同實係六釐二毫情節不符顯見揑詞朦控吳稱包自央人招攬印書並非監生强之使印包禀吳之店主屢次請我訂印並非招攬問各照一半應如何理算包稱五釐八毫半吳稱除去一半價約去洋三百六十元左右包稱照往來之帳合算吳尚欠我洋三百餘元同轉曰書價旣經董事核斷應卽照此辦理至往來帳目公堂無暇管此閒帳着包探同吳渭濱等同往董事處理算禀覆○包探禀　竊岑方元於五月初五遞回寗波今又來滬在身畔搜出押票十四張鑰匙一串送案請究岑供押票係已物叔父在小東門外廣和燭店爲出店包探禀小東門外並無廣和燭店同轉著押候帶往指認再行核辦○包探禀王曉金卽小仁金綽號小時遷屢次犯竊昨日持小提盤一隻僞作送飯混竊物件王供持碗向某烟館取藥不敢犯竊英捕房包探高蓮卿投案禀小時遷在英界犯竊數次尚未破案求准歸案訊辦同轉曰法界中亦有竊案俟訊明後若無别案再遲二三日卽可交爾帶去○金利源九號巡丁朱慶卿訴稱小工葛大在新裕輪船行竊紫銅人贓並獲送案請究葛大供小的往輪船尋人船上人以爲碍路肆意驅逐小的行走略遲致被送案同轉謂人贓同獲豈容抵賴判責八十板枷號半個月示衆○包探禀賣水菓之楊小羊昨晚在烟館内竊取烟槍一枝被堂倌瞥見扭獲人贓送案同轉訊得行竊屬實判押候掌責四十下槍待領 
[正悮]  
　　十九日報登咪吔洋行控案其中情形有悮蓋咪吔行所控者乃延仁號非元仁號也所購定貨非羽紗實羽綾也律師小威金生稱延仁號曾與良記合向咪吔洋行定購羽綾洋貨等物緣貨係兩家合夥定購今咪吔所控祗延仁一家殊不合例並無因有瓜葛請寛限待店事理清再行料理等語合亟更正 
[藥方補註]  
　　昨報登急痧暖臍散仿單兹接姚君來信謂此散實有起死回生之功惟應忌食生冷此散貼後必現熱象如熱極而食生冷定必反復不效迨寒邪托出寒熱交作或轉瘧疾或熱甚昏憒甚有現點者症似傷寒亦不必驚慌病已由重而轉輕漸有生機矣一面仍須延醫診治汗透熱解始告全愈并忌米飲粥湯油膩一切湯藥只須温和飲服如吐而不受用竃心土同煎立效另備香爐煨紅棗降香及服侍之人時刻洗人手可免傳染以上皆親試目覩故敢陳之又接胡君來信云今年時症有熱有寒如寒症則前方可用如熱症恐必致悮還須斟酌本館未諳醫理凡一切單方本不欲登報惟同人諄囑再三重拂其意勉爲照錄諸祈高明裁之 
[移資助賑]  
　　接誦方筱齋善士宗儒函聆悉古歙葉椿蔭堂主人喜得賢郎承令親友厚　鈴儀誼不容郤卽將鈴儀彚兌洋七十元再加湯餅筵資洋三十元共計英洋一百元由立大莊匯來囑解山東爲令親友造福襁褓增輝墮地已徵其英偉杯盤移潤回天實妙乎權衡歡溢庭隅惠推溝瘠矣[  上海北巿絲業會館籌賑公所施善昌謹誌]  
[蘇省撫轅抄]  
　　七月十四日藩轅牌示照得常熟縣黄泗浦司巡檢項大猷撤任遺缺查有從九江回笙詳請酌委署理如皐縣梅採東辭赴任知縣茫樍　委查　裏寗府屬清理管押人犯並催提銀兩差並奉飭知留省補用蘇管糧通判孫和鳴於十五日在署接印○十五日同知劉敦義禀知交卸署蘇管糧通判事○十六日知州吳式禀銷上海十六補保甲差知縣劉葆原禀謝奉委發審局帮辦差○十七日知縣朱江禀辭赴江寗文闈簾差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
