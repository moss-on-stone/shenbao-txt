# 1888 - 83 - 4905367

 

Page 1

 
 
[硃批雍正上諭全書印成發兌告白] [  點石齋主人謹啓]  
　　憲皇帝御極十三載手批韋奏無閒宵旰天縱之明如日月天威之赫如雷霆而極之　精　治之心則本天心之仁愛一天道之戴成庶　　已　本齋知是　之有功世敎也從事於此書者數十人歲紀一周始獲告　其初每過一關必校兩次層層遞進校益　密及至書成復又通　遇有出入重印而止其所以不告勞不辭費者蓋以聖人經世之謨與臣下効忠之悃俾世之讀是書者無官無商無士民聞風興起皆油然生忠君　　之心焉分裝六十册外加文木箱子定價四十元准於本月十五日由本齋帳房三馬路申　書畫室清遠里新泰絲棧發兌至於紙張之潔白字　之湛精　爲此書餘事有目共賞不　目也已此佈 
[新出四書味根録出售] [  點石齋代啓]  
　　四書味根録一書與題鏡合編成書録中絺章櫛句銓解詳明俾閱者瞭如指掌題鏡更將題之章旨命脉推闡盡致洞澈無遺誠作文之枕中秘也每部定價洋二元六角印訂精工便於携帶在三馬路逢源里慎記書庄發售如欲躉購當格外從亷也此佈 
[新印曾文正公書札出售] [  申報館啓]  
　　曾文正公勛業文章彪炳寰宇觥觥大集久付棗梨本舘前將向未刋出之家書一種印行海内鴻　爭先購致兹又經景賢書屋覓得公之　札以新鑄鉛字印成中皆致名公鉅卿之函或講戎機或闡理學或詳漕政或考鹺綱要皆確切精詳原原本本而校對之心細印釘之工良尤爲有　　臻衆目共賞計二十七卷都二千八百四十一首又續鈔六卷都二百九十二首現已出售每部分裝二十本價洋一元六角諸君子有先覩爲快者至本埠申昌書畫室各書坊　外埠各申昌購取可也如欲躉購則請至本舘帳房面議 
[洋塲述見萹] [  初開眼界人來稿]  
　　僕生於小邑之中居於窮鄉之内生平足跡不出五十里之外且耕且讀意亦自得睱時閱申報每見其述洋塲之勝景不禁神爲之往意爲之移然其所謂電燈如月可以不夜清水自來可以不涸德律風傳語可以代面雖遠隔而如見電線遞信速於置郵雖萬里如一瞬此等語輙目之爲海外奇談疑信者半因思親至其地一擴眼界以徵報上所言之虚實今年有友人經營來滬僕與俱來舍於洋塲者逾月終日無事蹀躞街頭見列柱如林布線如蛛絲知爲電線而傳報之速則不獲見也一日友人有事傳電倫敦未頓飯時而回電已至友人告僕曰此卽電報靈速之證也倫敦去此六七萬里而來去消息至於如此之速不禁爲之舌撟不下再細詢之乃知街上所布亦有不同線之稀者爲電報所用線之密者乃德德風所以傳語者也其桿之高低亦復不同而疑者遂信矣夜游洋塲最爲合宜不必提燈而宛同曰晝每當十字街口輙有高燈遠照大放光明與月色無異雖以陰雨之天而洋塲一帶光明如常隨意遊行一無暗昧之慮此爲極怏意事而疑者又信矣四馬路一帶稱爲天堂其茶館書塲徵歌瀹茗酒樓妓院選色停車萃天下之至美而皆會於此其腰纒巨富者乃得登最上乘次則僅得在中下遊行然已覺此福不小故紈袴子一至上海莫不罄　有而去甚有不得去而流落於此者以僕觀之則彼之甘于流落非地方之富麗繁華有以害之實則彼之酷慕富麗極意繁華以致自貽伊戚前人有云一人之身祿食有數暴之則短節之則長此說固不易索解人也居停門前有自來水管每見傭婦拔管去塞水卽滔滔滾滾而出其清無比遍數街頭各處皆有其數不可以僂指計有人指橋邊鐵塔以相告曰此水注射極高可與此塔相並僕視其塔約高二十丈以爲塔高如此管低如彼安得與之相並耶一日夜將半方就寢忽聞鐘聲如鯨吼其響與禮拜堂前之鐘大異有人走告曰某處失慎此其警鐘也子欲擴眼界盍往觀西人之救火乎欣然披衣而起啓扄而出至街上望見火光不遠卽已見衣紅襖戴銅帽之西人踴躍直前其後以車後車上有若爐者火炎炎不絶車之前皮條四布向火而噴湧者勢如驟雨更有藥水洋龍紛紛齊至爭相灌救或拆斷火道或登屋揚瓦奮不顧身竭力撲救轉瞬而火已息其尤爲得力者則自來水管中之水也蓋水龍聞警而來其至也不能不稍遲而自來水則近在咫尺一見火起卽刻將龍頭開足以皮帶接上龍頭水卽自皮帶濆湧而上其高可盖過三層樓屋其水勢之滂沛不啻瀑布飛泉夫是以洋塲之中近年火警雖在所不免而未聞有蔓延不止之禍此則自來水之功也而僕之前疑又釋其一至於街道之平坦清潔輪船往來之便捷沿浦灌一帶其風景與内地迥殊以僕所觀海外各國紀載之書其言風景處殆亦不過如是而且病人則有醫院以爲之調治宵小則有巡捕捕治寓於洋塲者安若泰山不煩顧慮民間曲直則有讞員以爲之判招商局生意日盛與怡和太古旗昌諸大洋行齊驅並駕無甚懸殊賑捐之局數處皆以惻隱爲念是以潛消　戾之氣而爲申江造福僕至此直欲終老此鄉矣於是日日閑游或乘馬車或駕肩輿或負手徒步前日徒行至泥城外見有西人裝束如兵士在彼操演軍容整肅如火如荼詢諸友人則曰此卽西商團練兵也西人在外不忘武備雖商人亦皆知兵每至春間必有大操以定優劣香港將軍且派員來滬閱視刻下港中將軍已先派三道頭兵官兩員前來　習故操演尤爲認眞僕聞之幸甚將來俟香港委員到時可以快觀大操矣昨又過工部局空場見有砲數尊載之砲車以馬拖之馬上乘有華人友人告曰此亦團兵中之砲隊現在先爲演習步伐者僕曰何以馬上爲華人友人對以不知遍詢他友俱不識其故遊畢而返擁被獨眠清夜思之仍不解其所以意者西人不能調馬故令華人先爲調之俟旣熟而後可用亦未可知此僕愚鄙之見未識其然否然僕之得見此等未見之事已爲大幸將來寓滬旣久必且更有所獲再當筆之於書此特其嚆矢也耳 
[本館接奉電音]  
　　昨接京友發來電音有本月十七日旨二道敬謹譯登○二月十七日奉旨此次内務府三院等處京察覆帶引見各員内除祥豐祥州恒喜文德世奎文林慶涴慶林富昌毋庸記名外毓秀英緩英瑞貴存明勳文珮齊克森布廣森效曾莊山撫達徵麟立山嵩山熙曾俱着交軍機處記名欽此同日奉硃筆福懋補授内閣學士兼禮部侍郎銜欽此 
[閩中瑣紀]  
　　福州渡雞口一帶屋宇毗連人烟稠密弄内某姓家於前夜四鼓失慎火光熊熊勢不可遏是夜官府皆往文昌宮行香一聞火警立卽馳至督中協楊協戎興科首先赶到麾令兵丁拆斷火路得卽撲滅此處四通八達并無墻垣阻隔幸撲滅甚速未受其禍○福州府廷太尊於十一日首覆閩侯長三縣文童福州府縣考皆在貢院扃試府考係數縣合考加以鎗手混進塲中不下七八千人狡猾者率於傍晚時先入塲中將闊大號板搬藏一處入塲稍 
 
 

Page 2

 
 
遲者勢必有坐號而無坐板匿板者遂得乘機售賣高昂其價每板索錢三十文左右弱者不與計較出錢得板便可相安無事而强者糾衆攘奪遂至口角爭毆致有頭破血流者棄文用武良可哂也十一日甫開頭門時有陳姓衣服麗都倫某甲考籃乘間欲出被甲看破取回考籃意欲送官旋有人爲排解稱伊亦係世家子相與一笑而罷○二月十二日爲福德神誕期衙署店鋪設讌請客熱閙異常鼓樓前爲省會繁華之地各鋪排設香案飾以奇珍異玩互相鬥賽入晚更放鞭砲以多爲貴夾道燈光無異白晝好事少年多有呼朋結隊而來者亦勝會也○旗籍某明府歷官閩省數十年前署福清縣任内病故虧控錢糧以萬計無力追繳延宕至今閩縣劉村舟大令奉札飭詣明府公館查抄家産見無長物惟破靴敝帽數件及當票十餘紙而已 
[閱視砲臺]  
　　福州長門剗鰍金牌岸石射馬閩安南北岸各處砲臺經楊制軍飭令各營官督造現已告竣楊制軍與善將軍遂定於本月初九日閱視砲臺總理立字營務處黄海樓觀察總理恪靖營務處劉康侯觀察隨節偕行是日黎明由大橋下揚　各憲均自帶廚夫伺候兩縣循例雇船辦差俗呼爲進水菜均却不受以示體卹午刻到馬江新授船政大臣裴星使率所屬衛隊迎接道頭鳴礮爲禮各憲在船政署晤談良久是晚仍各回官船住宿初十早乘潮直抵長門裴星使亦在座統領長門各營曹仁祥軍門仝各營宫整隊迎接旌旗蔽日礮聲震天十分熱閙各憲舍舟登陸親詣統領大營順閱各砲臺金牌獺石砲臺係戴軍門所造堅固無　尤據形勢各憲大加歎賞十一早赴岸石礮臺閱視良久卽回泊閩安統帶恪靖礮隊正副兩營駐紥南北岸砲臺鍾祥開軍門親自出接各憲緩步進營見所造砲臺工堅料實安置砲位開掘　道井井有條礮臺旁買民園賣十頃藉種菜槿以充軍食礮臺内有池有亭雜以荔柚桑竹之屬以數十計一入其中别有風致去臺里許有亭翼然竪德政牌於其上因軍門去年操防之暇見該處海塍千百文崩壞已久鄉人無力葺修曾派勇數百名竭力築造告竣之後數十鄉生靈深感其德因勒石以頌德也時陸路提督孫庚堂水師提督彭紀南兩軍門亦乘輪到閩閱視礮臺後順途由馬尾抵省是夜三鼓晉城各回公署城中文武百官皆出城迎接極形閙熱 
[厦門近事]  
　　奎樂峯觀察出示抽捐房租起造紫陽書院及各衙署於二月初五日札委四社保甲局員會同李姓委員及沈陳二孝簾王陳等各紳商挨店清查令各捐房金半月闔厦紳商無不樂于襄助○芸成齋書坊開設二十四崎坐擁百城生涯頗旺去冬因私刻花會譜祈夢等書經提憲訪明搜獲書板本擬盡法懲辦以儆效尤後經店主楊某央某紳爲之緩頰罰令捐修道南祠始得免於懲辦 
[京江雙鯉]  
　　某日黄昏後有某甲至西門外打索街東立泰紙坊前倚門植立出店某乙見其呆若木雞驚問曰爾何人斯來此何事甲不答固詰之仍不答乙大疑狂呼曰是非好人豈欲效梁上君子耶甲陡大怒袖出小洋鎗將乙面轟擊幸無藥彈並未受傷惟驚悸非常昏仆于地而已店中人聞聲知有變異高呼捉賊而甲已飄然逸去蹤跡杳然嘻是豈瘋耶抑欲報夙怨耶惜乎見首不見尾不得一叩其由來耳○十二日清晨有某甲因有要事至義渡碼頭雇小划船北渡是時風平浪靜水波不興不虞甫至中流突遇封姨作惡舟子捩舵不住心急手慌船　欹側如醉人少選卽被石尤吹覆舟子及甲皆順流淌去泛泛如水中鳬幸經救生船馳救方得免滅頂之凶隨令更換乾衣挈至救生會騐明送之回去 
[馳馬宜禁]  
　　古吳始平氏致書本館略元蘇省各大憲見通衢大道策馬飛馳磬控稍疏卽易生事因之懸爲厲禁犯者必逮案究懲無如游手好閒者流往往視禁令爲弁髦依舊揚鞭得意傷人之事　有所聞日前王廢基觸倒一人滾入田間幸無大害而馬上人已疾馳而去不知所之矣燕家浜西口有一小孩踡躅而來適一騎兜頭衝至幸旁人將孩拽去不致受傷其餘元妙觀前滄浪亭畔無頼之輩時時聯轡飛行跛聾殘疾之人幾視爲棘地荆天不敢行經其處推原其故實因營兵及流民之賃馬自給者貪得　值遂視人命若草菅然傷斃者不可復生而豢馬者可圖他業於彼於此利害較然所望賢長官軫念民依重申禁令庶此後少年子弟不致因馬肇禍而琴堂案牘亦可稍稀乎 
[皖垣瑣語]  
　　安慶訪事人信云泰西教士相約來皖傳道無知孩子動輒向之戯侮教士受辱不堪函致洋務局丁潛生觀察請爲查辦觀察隨出示諭禁止略謂如再有前項事情定卽重懲不貸○二月初二日俗傳士地神誕各署皆雇優演戲以答神庥先期陳大中丞諭飭工匠在東轅門外高搭戲臺屆期袍笏登塲頗爲熱閙○東門外鎭風塔建自同治年間年久失修漸多頽圯本月初六日第二層上北面石欄忽然崩　當經僧人禀報地方官擬於日内籌欵興修○皖北道王介艇觀察日前因公到省旋於初十日赴各憲署禀辭翌日乘舟回任○客歲各屬被災飢民載道地方官議捐烟館以濟民艱計大烟館每家日抽錢十文小者五文○桐城縣屬練潭鎭疫氣流行死亡相繼其最險者名曰羊毛痧羊毛疔犯之雖有神方亦難奏效客歲省城練軍營派勇住防護送餉鞘傳染而死者已有數名亦慘矣哉○客歲廣濟　潰决時災民紛紛將器用牲畜鬻於市中陳六舟中丞恐牛隻售出不能從事春耕因捐廉設立當牛局以全物命以濟民難誠善舉也兹屆農工將作諭飭局員曉示定於二月十五日撤局所當牛隻邀同認保期限各自牽回並不索還當本切切勿悮 
[浙省官塲紀要]  
　　新任杭州府陳太守文騄於初七日由富春江乘舟西下安抵上江碼頭仁錢兩邑尊先一日駕舟迎迓至是相隨入城小住公館聞于初十日接篆履新○吳春泉太守前經川督劉仲帥奏調赴川先經傳電知照兹浙撫衛靜帥以能員難得再三挽留傳聞部中以仲帥此次奏調有違成例業已駁斥不准特未見明文也○衛靜帥勵精圖治爲國宣勞自顧精神漸形衰憊因瀝陳病狀奏請賞假調理差弁齎回原摺奉旨賞假一个月欽此 
[卾垣官報]  
　　二月初三日本任江夏縣羅湘奉委赴坼水縣公幹禀謝候補縣黨述奉委武昌府讞局額外學習赴兩院禀知大挑知縣王如松候補府黄仁黼喬聯甲卽用縣黨献壽俱奉藩憲委文廟監視祭器差禀知委辦荆州城厘局候補按經歷瞿念慈禀辭初四日專辦老河口厘局候補府札勒哈哩回局委辦天門厘局候補巡檢金兆臨禀辭藩憲牌示漢陽縣縣丞事務詳委試用縣黄卾署理初五日另補州劉棫林奉藩臬憲委讞局額外學習差初六日候補縣徐人法赴漢陽府閱卷廖恩樹奉藩臬憲委赴施南會審案件 
[花樣翻新]  
　　英會審員蔡二源太守重申禁令不許婦女入烟館各烟館生理因此未免减色四馬路中市之紳園烟舘獨出心裁按照吕宋票四萬號開燈一盞送票一號將來俟吕宋開彩　照號數分贈大土陳膏等其詳已列本報告白一時烟客盈門大有應接不暇之勢於是東棋盤街之惠園起而踵行之每客送票二號以廣招徠想以後效尤者當不乏人也 
[縣署瑣]  
　　太倉州屬之沙谿鎭地方於本月初十日有山頭蔡慶與同類李查因爭奪地界各糾丐黨持械狼鬥互有損傷旋由李投太倉州報稱有郭有泰被毆傷重斃命叩求伸寃經募善徵直刺函致上海縣裴邑尊飭令捕役柴　於十五日往太倉查辦此案該役於前日回申據聞蔡之家屬住居浦康郭是否因毆傷斃命並無實在情形該役以江湖流丐均係亡命之徒辦理必須詳慎俾克激成意外之虞乃着蔡之家屬倩蔡自行投案伸訴○昨報列曹姓將傭婦送請上海縣訊辦云云經裴邑尊訊究曹投案訴稱傭婦顧氏于去年八月僱用旋因伊不遵規矩卽行停歇後因妻回常熟顧氏又隨之夾滬前日胆敢將樹椅打毁實屬目無法紀顧氏稱在曹家帮傭不付工資前日向索以致爭閙邑尊謂 
 
 

Page 3

 
 
傭婦豈可辱主人顧氏言詞倔强邑尊着掌頰六十下并鎖項交官媒看管着曹將工資帳開呈清單候核○慶豐莊主控錩記綢莊徐紀華欠銀不歸一案經裴邑尊傳到錩記股東鄭兆炘土聲階吳月亭等到案諭令各股東將欠欵照股均攤著徐將帳目清算兹因徐不將帳目清理前晚經邑尊掌頰百下以儆各股東仍發㕔徐還押○趙雲發折路取巧經裴邑尊枷責在案兹悉趙已將房屋照拆六尺闊過路一條前晚禀明邑尊隨飭具結開釋 
[英廨停訊]  
　　昨爲耶蘇受難之日英會審公廨亦循向例停訊一天 
[法捕房瑣事]  
　　昨報列詹際堂至成大昌水旱烟店爲買羊毛被捆一節昨晨王司馬蒞捕房先傳詹際堂傅春岩詰問店在何處是何招牌詹　租屋四幢在英界盆湯弄尚未開市招牌謹昌專辦絲頭等貨我在店爲夥工資按月三元來滬已三年第一日同搧客去看羊毛說定湖羊毛每擔價洋十一元我賣與洋行每擔銀十一兩至第二日携洋五十元秤一桿前去出貨忽與原樣不對由樓下搬至樓上仍行放好我取二包上樓至第三包實因無力不取上樓彼卽生事將我縛於扶梯欄杆上并要將刀殺我又要剪我髮辮誣我有姦洋被打失秤被藏起司馬詰其可曾雇小車答稱未雇該處車輛甚多不難隨時呌喚旋據法包探禀稱盛孔氏已傳到八歲小孩亦傳來問過據云有秤及洋被一婦人取去王司馬着先帶或孔氏詰問據供伊來買羊毛第一天同掮客來尚未成交第二次伊獨來丈夫不在伊竟上樓將羊毛掮下繼又說不要後丈夫回店因伊硬　羊毛搬去遂致打架司馬又傳小孩盛金寶到案詰問秤洋之事孩供洋與秤是不認識之婦人取去詰其可有小刀何人將伊捆縳店中有幾人答稱有學徒陸順榮夥計土厚生尚有學徒安富將伊绑起有小刀一把王司馬又傳盛孔氏謂爾丈夫恐伊是騙子故將伊绑縛耶究竟何人動手答稱丈夫自已捆縛司馬謂自已如何捆縳喝掌頰二十下詰其槍洋看是何人詹可有不端事答稱别無不端事婦人是伊喚來司馬以其不肯直說復喝掌頰二十五下提在押之盛桂生詰問店中有夥徒幾人答稱一徒一夥尚有名安富者做京貨生意擔擱店内婦人是詹際堂喚來司馬着將盛夫婦暫押原告暫退着包探至該店將夥徒傳案因店中無人照看祇將夥王厚生傳到據供紹興人在店帮忙詰其爲何事將買羊毛人捆起答稱講定價值取秤來秤又說不要因之口角旁人帮同捆起秤不知何人取去詰其可有洋元婦是何人答稱我在店堂中不知婦是何人店中惟主婦一人至英洋約有十一元詰其小刀何來捆時可有不好聽之言答稱不是小刀乃是剪刀聞說有姦情我實不知王司馬詰詹際堂王厚生可曾動手帮捆答稱伊未動手司馬又着盛桂生到案仍照前供喝笞一百板着賠償詹洋五十元秤一杆盛稱無洋祇有羊毛六百三十擔司馬卽着將羊毛交詹　價詹稱此等羊毛每擔祇值洋八元司馬着將盛夫婦暫押飭原告同王厚生取到羊毛再投捕房禀覆○昨報列袁天寳將鎖小竊李子亭一案昨晨土司馬將袁笞一百板荷校匝　李子亭笞四十板諭以不准逗遛上海如再遇見卽當重辦○昨報列洋貨店送對賣劉幹臣李蔭庭一案王司馬先提李覆訊據供崇明人向做肉店生意此次由蘇州來於十四日抵埠有叔在蘇與劉幹臣在營中認識來滬住小東門小寓不帶行李昨日見財起意司馬判將李責二百板押候再核以提劉幹臣詰問旋有彩視街開飯店之趙阿壽投案稱是日潘四發卽胡金標吃飯吵閙戳傷華捕吃飯時劉亦在内並去買酒王司馬詰之劉幹臣不認吃飯此次未見潘面司馬着將劉　三百板卽着枷示并諭在後提到潘四發將爾供出卽當重辦 
[正悮]  
　　昨報列徐元林上控云云兹悉臬憲行文上海縣着提全案人証乃紹興人朱姓分家一案非徐元林之事也○情願找地條卜美教士西鬥投美領事署之美字誤排英字合併校正 
[皇朝經世文續編例言]  
　　一挈綱要以志創因也是編百十有四卷爲篇約千言有四百爲綱九曰學術曰治體曰吏政曰户政曰禮政曰兵政曰刑政曰工政則槩仍賀編之舊曰洋務則以自道光壬寅後中外交涉益繁有非海防一門所能該者故於工政之次别立此一大綱而分繫七月以輔賀氏前編所未及也七目云何首洋務通論次邦交次軍政次教務次商務次固圉自雍正初與俄定市恰克圖後以迄今日凡中西關涉界務諸條曁近人籌議邊防篇均入此類次培才惟刑法之類華洋雖時有牽涉而其要領條目所存則視他務稍簡今彚爲律例下卷仍以隷諸刑政猶西法算術之附入文學而不别列其目也特伏處管窺見聞寡陋卽所列洋務篇目亦恐不免掛一漏萬爾○一列算學以裨實用也賀編學術文學類略及經子史學大綱曁諸儒論文各篇而不一及天算之學云以務非當急也近日西學盛行中土　多絶詣如項梅侣顧　之李　叔諸先生所箸皆精深切實兼綜中西法而可裨實用今一中朝又議以算學取士則諸俊髦之所藉以觀摩振奮者兹編又曷可少也愚於天算一門向屬茫如不能妄爲選輯湘鄉葛心水氏從事此學二十餘年嘗受業於其鄉曾氏紀鴻而又能私淑顧先生者其於近世諸家之學固無不通貫矣兹爲濬則輯算學各篇辱以見貽且言此十數家造極之詣略可於是輯見之而後人皆未易出其上也濬夙車君學又嘉兹選之精審不苟因析爲三卷附列文學之中以備學者觀覽而志五十年來專門之學之盛焉○一輯疆域以詳建置也前編史政官制類以日知録州縣界域及陳見復分縣議沈子大覆議分立州縣書各篇均附列其中而不别立疆域一門緣當時各省州縣裁併改　無多而不敷分卷也今自光緒初元以來凡奉吉兩省曁新疆臺灣各處皆設行省規模其府廳州縣之先後建置甚繁雖多爲吏治防邊起見而分界清賦之事則所繫尤重是當與官制區分而不可殽矣兹仿省志府縣志例補輯疆域二卷列於户政賦役之前而取林一先生繪地圖議益陽胡氏論黔省插芬情形二篇編入卷首以與賀編界域一條及分併州縣諸議互發焉○一加訂補以免闕遺也前編兵政塞防類或議具所收太略若松文清伊犁總統事略未一采及今已擇其要者列入續編兵制屯餉地利各門矣而僅録其西藏巡邊記一篇是已愚謂不獨此也按康熙朝與俄定界條欵據魏默深俄羅斯盟聘記厥有七條而塞防内所列徐記定界碑文實祗六條長清黑　江外紀譯出分界盟約清文則又有八條濬嘗攷定康熙中俄定界始末疑清文七條漢文附入第五條爲一而末一條兩國大臣議定永遠和好云云本清漢文所同特世傳漢文界碑闕此不載故僅得其六而不合魏記石勒會議七條也又第一條惟烏第河以南興安嶺以北中間地方河道暫行存放至再行定議八句亦徐記界碑所無而見長清所譯清文中以上均詳見續編塞防類康熙中俄定界始末攷兹舉其概是不可不據此補入塞防以明當日清漢約文詳略異同之槩也雍正五年所立拾克圖界紋賀編亦闕不載今補列兵政塞防上卷他如陶文毅姚石甫張淵甫管異之等賀氏列入生存之文自前編告成之後諸家所箸碩議鴻編亦多未及采而爲續編所必不可遺兹就隨時所見各加甄録并吾郡延陵居士集陸氏寳奎堂集之類其時代遠出賀氏之前而賀編弗之及者亦間載一二以彌闕如之憾○一集思益以袪固陋也切時之言無須身後始出善化　編曾著其例於卷首矣自賀編告成後歷道咸同三朝迄今僅六十餘年其間風會之變遷政事之張弛議論之得失異同與前此迥不相侔者又不過三四十年耳續編之作但當博取廣存而不專以古人槧本爲限固無可疑且兹所列生存諸家視前編之采録五十餘人者其數又多至倍蓰倘遵賀氏之例於此止旁注集名或未必人人皆有專集而非是又無以别爲誰氏之文故今纂輯各篇無論曩哲時賢均各書其姓氏而不避嫌疑用示大公而非標聲譽也又是編創始網羅匪易校録尤艱幸同志諸君若姚子讓孝廉艾　　于香艸張心一秦硯畦沈肖韵諸茂才或　校讐或代鈔録磨錯交資俾得集成巨帙今備書簡端以附風人弗諼之義云 
 
 

Page 4

 
 
此係上海葛君十濬客歲孟冬月所擬五例仰蒙王益吾宗師鑒定者所惜卷帙浩繁鐫板不易倘有矜其仰屋之勤而謀爲之集貲刊行是亦 
藝林中之一大觀也[  本館附識]  
　　管君秋初以僕年逾四十才獲一雄賦詩見賀奬師逾恒曷勝顔汗謹步元韻奉謝兼述鄙懷工拙非所計也俗塵栗六脫橋覊遲忝在知 
[交諒不責其簡慢録呈霧裏看花客大吟壇政刊]  
　　鹿鹿依人三十春漫思凡質類龍麟相逢售雨都關愛展讀新詩倍　臣君自才儲左江傑我來市　滬淞濱生平事事隨人後强仕年華始作親才品如君孰與儔不才何幸氣相投交天下士聲華淡借古人書姓氏留敢以解 
推誇博濟遑云弓冶紹箕裘心香一瓣安瀾祝萬里金堤鞏若甌[  槐廬朱記榮待定草]  
[游徐園偶成録請夢畹生大吟壇指疵]  
　　不信陵陽採石石篇人能超逸便如仙雖知塵俗繁華地别有清閒世外天梅影蕭疎竹影斜園林風景樂無涯羔羊美酒甘濃甚笑掬清泉煮石荼九曲紅欄映翠苔依欄多半好花栽清風似會游人意吹送幽香一陣來曲沼波涵一鏡清花光雲影蕩空明水亭坐久不歸去靜聽林間鳥語聲　[  清遠散人友山氏未定草]  
[六十自述]  
　　半生强寄厭喧譁消遣全憑酒興賒回首不堪憐世事逼人太甚是年華飛騰空羡山中鶴拘守　嗤井底蛙遥憶故園風 
雪裏有誰携屐訪梅花○余今年十矣海上忘機客六十有三倉山舊主六十有二天南遯叟六十有一惟茶磨山人五十有九少余一歲　作五老會茶磨得句云五人三百有五歲卽爲首句各成一律余亦效顰五人三百有五歲聚首天涯信夙緣莫爲風塵悲冷　好憑觴詠快流連近來早醒繁華夢老去同叅文字禪絶似香山圖雅集蒼顔相對各怡然[  鄧尉散人朱廷選昂青未定稿]  
[舟中口占呈夢畹指疵]  
　　又作江南客看山句入囊花朝今日是風雨過潯陽陳陳州 
 
 
 

Page 5

 
 
   
 
 

Page 6

 
 
   
 
 

Page 7

 
 
　　始創龍涎香戒烟丸 
　　原支洋烟之悞人也初時吸食藉爲叙談消過之食漸而流入五　日久遂成痌癮因虚受病百弊叢生於是有戒烟一法紛紛擬方以售於世而往往配入烟膏烟灰以爲藉此作癮乃易隨漸减食卒之能止癮而不能斷癮戒之不脱服之無益而爲患　甚爲夫吃烟者吃其氣昧而癮則能成况以烟膏烟灰等物配藥服食渣滓留存動必日積月累停滞胸中至於隨經發　無論弱者固傷氣質卽壯實者亦損精　無怪乎世之爲戒烟者旋戒旋食癮亦旋增終入於遠途而莫之悟也本齋得有家傳秘方絶不用烟膏烟灰以　藥之困只選上藥配製爲丸服後不思吸烟亦無庸戒口自然斷　身體强健飲食勝常卽吃回再戒亦隨其便永遠無獘幸而遠方播傳仍恐異鄉外客採買維難特將原方開列於左務使人人週知以公諸世並非專爲　利秘而不傳方内用牛黃胆星川貝陳皮以除痰玉桂洋參沉香木香丁香白扣仁温寒固氣北芪於术衛生丸以寗神開胃補血加蘇合丸以袪風用龍涎香以統除烟之積患矣每癮一錢吞丸三分每瓶價大洋五角諸君恐難戒斷卽到本齋包戒斷癮後謝亦無不可本齋原爲方便諸君起見並非有心圖利也丸之妙處並非徒託空言若有烟膏烟灰攪入製丸皇天不祐此丸不　爲戒烟之用並治一切心氣肚痛　疽瘡傷筋骨疼痛諸痛卽止如神原方正龍涎香二兩正母丁香五錢上廣木香五錢正西牛黃兩半紅肉洋參三兩鮮白扣仁一兩九轉胆星三兩加料衛先丸丗個　生於术二兩去白陳皮一兩正好沉香五錢加料蘇合丸廿個米炒北蓍二兩正川貝母二兩上甜桂心二兩共末蜜小丸廣東　遐齋分設上洋英界老巡捕房對門開張另有正龍涎香發售 
　　鉛板新書發售 
　　數學啓蒙六角增補英話注解二角英字指南二元英字入門五角朝鮮竹枝詞一角馮雪梅經解三元黃宗師江左校士錄五角王大宗師全稿一角又墪課一角八又松屬考卷一角二此外尙有銅版石印各種名目繁多不及細載備刻仿單以便選購上洋著易堂啓 
　　新增詳註尺牘入門 
　　是書採取近時往來信札凡寫信之法及行欵格式如起筆法恭維法人事法收尾法等各式各法無不全備並設爲問答是以較大槪尺牘容易入門也洋五角在四馬路文宜書局發售　 
　　電局招考學生 
　　如有英文通曉質性馴良年在二十以内之人願學電報者速於每日兩點鐘到陳家木橋電報總局學堂由敎習邇試英文以定去取凡考取者只須取具妥實保單卽可到堂肄業不取分文飯食　火由堂供給數月學　後　充各局值報另給薪水幸勿觀望自悞 
　　新樣新扇 
　　新式嵌寒署表扇二角五石印任畫吳書二角锺馗老君四角已裱六角東洋印色兩元蒙鑒顧至上海玉聲堂是荷 
　　聲明眞東洋蘭花香肥皂 
　　專治一切油膩並臉一烟色黑氣而奇香觸鼻以之魏送親友亦覺玲瓏可愛擦之可皮膚滑潤每匣四塊計錢一百四十文向寄大豐錦泰仁布莊今移至上洋打狗橋北首恆泰布號一家出售餘者皆非日本錦蘭香啓 
　　生生堂佈告 
　　店家立招牌爲業客商客商認招牌爲憑今本堂街口法界大馬路中市有甡甡堂一店字異音同希　淆混遠處交局寄買須　認明本堂老招牌庶不致悞 
　　管刻增註文選集腋 
　　是書爲瀘溪胥倚平先生纂輯皆文選之精華實文人所必備者也坊間刊本久已漫漶今本齋特刊大板詳校箋註裝訂兩本洋四角上海南晝錦里管可壽齋書局 
　　新到春季搢紳錄 
　　文武八角秃文六角十朝聖訓七十元九朝東華錄三十二元銅版詩韵集成四角請至上洋五馬路文玉山房 
　　參茸扶陽乾健丸 
　　　謂伯道無兒人生恨事推原其故亦人謀之不减也本堂藏有參茸乾健丸一方承遠祖之秘授得虚扁之眞傳其性補而不燥温而不熱能補坎離未足之氣能助天地再造之功換骨卽是此丹催丁莫如此藥俱用王道補養之功并非行覇宣淫之術也大凡男子先天不足戕伐太過以致腎氣虧損夢遺溺數陽事不舉或舉而不堅未交卽洩與及年久白濁頭暈眼花耳鳴目暗自汗盜汗精神短少作事健忘腰膝疼痛步履無力等症悉皆取效如神倘有關睢久賦而乏嗣興嗟者將此丸常服則枯楊可覩生梯之象幽蘭定占入夢之祥矣外有參茸坤順丸專備婦科所用兩者分服则男精固而女經調取效爲更速也早晚每服三錢淡鹽湯送下無庸戒口小丸每兩錢三百文大丸每盒四個洋一元○一分寄九江廣泰源洋貨店○一寄江西省城磨子巷羅春臺○一寄安慶小南門内羅春臺○湖州府城泰和坊申昌書畫室○嘉興孩兒橋申昌書畫室○嘉　楊王廟西永豐祥發兑棋盤街廣東梁愷悌堂啓 
　　參茸坤順丸 
　　易曰乾健也坤順也乾健而坤順化育之功效在是矣本堂秘有良方旣製成乾健丸能使男子益髓固精今又製就坤順丸并令婦人調經受孕經云男子以固精爲本婦人以調經爲樂二者相需爲用奚難一索而成世之乏嗣者問津及此又何慮乎種子之無良方也大凡婦人不孕之故皆因月信不調赤白带下子宮寒冷憂思恕　所致其人必面黃體瘦四肢無力夢寐不寗噯悶吞酸咳嗽潮熱服此丸則功效如神未孕之前卽調經種子旣孕則保産安胎産後則扶元固本倘欲求其神速加之男服乾健男女交濟陰陽合德則一索可占夢熊之祥而老年更得蚌珠之慶矣小丸每兩錢三百文大丸每盒四個洋一元分寄處與乾健丸同梁愷悌堂 
　　分條六百四 
　　大彩屢中批拆比衆公道全張半張照市彩票格外加足信購指明棋盤街中 
　　頭彩四萬元 
　　出售英四月大票全張洋六元半張洋三元條頭七角遠客函購騐明上洋抛球塲北 
　　上海大馬路抛球塲東首老德記首創藥房 
　　上海百補貢邦藥水 
　　腦爲人身所最要之物初生小孩無腦者死腦　者　腦中有病則人昏昧不明古人云人之萬事皆發於心而其實則萬事皆發於腦也腦之通行周身者爲腦氣筋纏繞人身五官百體皮肉筋骨臟腑内外無處不倒故全體均聽腦之　使無不如意倘腦氣筋有壞則全體廢而無用矣本藥房製有百補貢邦藥水專補腦氣筋今錄其用法於後 
　　老德記自製專補腦氣筋之貢邦藥水其益有八○一類明藥味此藥水非若庸醫以秘方自命及製成毫無實用此藥水乃按照化學之法製成欲觀此藥方者可向本藥房取討不取分文○二物料貴重是藥水之製其法最爲新得依合宜之理配成人服之消治百病强健四肢大有效騐他人所製則少加含二輕養燐養五本藥房所製者則多加焉○三配製得宜製此藥水時其各質并和後卽融化無有渣滓故自初服至用完不必將瓶搖動他人所製者須將瓶搖動否則存有渣滓○四多寡隨意中外醫士若喜用此藥則可隨其多寡以與病人服之○五味甘可服藥水滋味甚佳人皆喜服之○六能補虚弱胃有軟弱而不能消化者服之可以强健○七價值相宜凡有貴重藥味者其價必貴今本藥房存心濟世故定價相宜每罇止洋一元或一元五角俾人人容易購取較之自向西國用重價購來者其功用則一且與小兒服之亦易於下咽因無難服之昧也○八製法出衆别家所製者其味或酸且或有渣滓澄於罇之底此恐或少加含二輕養燐養五也本藥房所製則大異焉請服藥諸君試嘗之方知本藥房所言誠非虚語服法大人每日服三次每次一調羹用温水送下小兒十歲以上者减半十歲以内者服少許宜飯前服最妙上海老德記藥房謹啓 
　　赤脚大仙魚膘種子丸 
　　此方係雲南大理府馬姓年老無子遇異人傳授此方服至月餘自覺目明身健髮黑　烏久服連生七子壽至九十有七此方專治身體虚弱老少酒色過度頭眩耳鳴神　目暗腰膝酸痛四肢無力自汗盜汗下元虚損夢遺精滑陽痿或男子精寒腎虚陽物不舉不能久堅元陽　賤或女人血　氣弱子宮久冷赤白崩带經水不調久不受孕服此立效有子者服之亦可却病保元每兩洋一角减附桂每兩洋八分上洋英巡捕房對門廣東　元堂何均年監製 
　　新樣扇面 
　　余君名士楷書大清一統地圖兩角錢吉生採芝圖兩角挖嵌花鳥綾裱掛屏六角上海全圖诗韻每兩角汪伯年雙鈎人物屏每堂八角遠　局力客自給寄售上海吉祥街錦潤堂古吳黃秋馥製 
　　必發呂宋票 
　　英四月票全張六半張三元分條七角賜顧者請至四馬路口老巡捕房南首便是 
　　治喘止咳順氣化痰丸 
　　夫痰之本水也則原於腎痰之動濕也則生於脾痰之結氣也則停是故於肺脾爲生痰之原肺爲儲痰之器語去　痰先治氣氣順則　餘得其要矣彼凡外感六淫内傷飲食肺氣被　　聚液而成痰失治則留伏經絡詰成痰核或　　臌脹或哮顨不能眠或手足痛不能舉或筋骨引痛咳嗽心悸或痰𨒲心窾舌强不言種種惺症不勝屈指雖致病緣由有風寒暑濕熱酒食生冷之不同要在一氣字盡之矣本閣精究有年製煉此丸專治老痰頑痰各種怪症無論受病淺者藥到應騐如神卽使病延日久痰漬已深務須携带傍身不時服食自使原氣漸復客氣無權痰涎不攻而自愈此丸前在嶺南久經流傳行世用再刊佈四方俾衆咸知焉每瓶大洋三角廣東延春閣腦丸號分設上洋棋盤街北首東向開張 
　　收買中國信上人頭 
　　啓者江海關沙孟先生欲買中國信上所用過之舊人頭每百願出洋五角如有請携面議可也此佈 
 
 

Page 8

 
 
   
 
 

Page 9

 
 
   
 
 

Page 10

 
 
[善士李秋坪太守傳]  
　　今夫人之具善心行善事辦善舉一言以蔽之曰樂於爲善顧善而僅及一端小善而非大善善而僅在一時暫善而非久善至爲善而獨能大且久者非有大過人之量大過人之才大過人之行不能也則粤東大善士李君秋坪者有可述矣君籍隷粤省香山縣寄跡於滬上與人交接藹然可親有長者風而當世之名公巨卿聞君名亦爭相欽慕不置自奉儉約舉動之間絶無豪華氣凡有地方善舉無論大小必盡心竭力以襄贊其成其平日之素性然也同治六年本教會於虹口設同仁醫館聞君善名欲延爲董事不果迨光緒六年冬鈺持簿勸書年捐蒙君欵留茗談之際詢及醫館情形鈺告以近來之就醫者有加無已惟以人多屋少爲憾君惻然動念有志振興卽就至好中陸續勸募巨欵遂於館後建六洋房並診治房各一所自八年秋起越明年夏落成除各善士捐項開支外實需銀錢五千八百餘圖君獨任之乃立碑於壁中並懸匾於門首更館曰院名仍其舊則斯院之垂於不朽者君之力也後之人見斯院而覩斯碑能不感君之德效君之行起而承之相傳於無窮哉從此濟濟蒼生均沾大惠直使君之德業與斯院並垂不朽是不可以不傳若夫山東直隷以及鄭州河災連年籌賑救濟多方自有公論在兹姑不贅今雖沉疴不起溘然長逝而功德之及人淪肌浹髓足令人稱頌弗置况乎其後起之哲嗣現雖年幼而頭角峥嶸將來必成大器光大門庭有可以　劵而得者易所謂積善之家必有餘慶也聞君病革時慮賑務廢弛囑同鄉陳君詠南相助爲理陳君本善士聲名卓著固早有以取信於人者非特與君友誼相親其善心亦相同况當年富力强際此有爲之時必能展其材猷盡其心力無負於良朋卽無負於災民豈獨余一人翹首而額頌哉君雖死更可以無憾矣○東粤富庶區夙稱人材藪豪傑生其間賢哉李太守來滬善經營堂搆承其舊我聞少年時存心悉仁厚至性復過人所重惟孝友由親以及疎願躋民仁壽憶昔與君父相逢亦云偶知君本善人有事肺腸剖醫院名同仁劍設在虹口中西自相通完美洵非苟病者日漸來醫有難遍就而君發慈心獨力斯肩受慨然助巨金廣厦衆材搆規模擴而充功德大且久年來齊鄭間災祲需補救哀鴻啼野田涸鮒困升斗借箸費焦思强弩施棘手解推縱難周濟賑期無負好善誰不如失所誰之咎力疾尚從公此身復何有惜哉中道殂問天時搔首幸君有賢郎信爲善人後令名人共知陰德神必佑日夜私禱祈靈魂坐帝右太守雖已死千秋尚不朽眷教弟吳鴻鈺頓首拜撰 
[感懷二律録請高昌寒食生正和]  
　　塵世浮華轉眼空遣懷聊向綺羅叢烟花夢覺炎凉異雲樹情眞久暫同舉琖頻邀簾外月登樓閒倚笛邊風滄桑變幻無窮慨盡在天涯一望中落拓生涯類轉篷最難共濟得和衷流傳名望空羣驥遥寄音書出塞鴻任我揮毫　著作與誰把劍說英雄窮通時命由天定人巧安能奪化工[  甬東小主人未定草]  
[客中有感]  
　　車聲轆轆漏迢迢倚枕吟詩破寂寥客裏閒愁消未得一天風雨度花朝賞花佳節雨霏微短榻寒燈兩兩依昨夜客窗風雨裏夢回山館種薔薇[  靈華館主頌南草]  
　　看書卽知戒烟法 
　　此書蒙克王爺賜章鑒定倉塲督憲宗室鋪　上海道憲沈賜序最奇者服藥後腸中灒滞烟油悉由毛孔而出故能除心　愈百病增飲食豐容頭冬月手足不冷夏天身體不熱頭髮竟可轉黑旣痿復能種子每兩價銀一兩每　一錢服丸三兩除根惟藥丸無凸凹形卽係假冐藥另有狐騒臭藥每斛一元三日除根雀斑藥半元十日退清髮秃藥六角半月重生淋漓　藥等二角　痢瀉日疾等藥角賜一 
顧者送書一本上海只此一家金陵另有一舖其餘省城各碼頭並無分鋪上涨北門外吉祥街如意街金陵城内土街口生生堂同啓 
　　新開浴堂 
　　瑞豐園開設上洋五馬路正豐街口新裝白石浴池京式煖房擇於本月十七日開張貴客光顧座位寛暢應酬周到衣帽物件各自歸箱銀洋等物交明櫃上倘不交明與堂無涉 
　　四月票批發 
　　全張分條價絡市收兑紅票格外克已賜顧指明兩行原班回件大馬路得發棋盤街保　 
　　復印同文小題文府 
　　是書一萬四千篇十二元角山樓類腋二元四士禮居叢書三十元王鳳洲綱鑑五元尚友綠一元四並各種石印均可購取售處上洋三馬路同慶公司 
　　著易堂鉛字告白 
　　本局開設老北門内石皮街自鍝銅板銅模鉛板鉛字銅圖花邊印娌機器油墨等件字樣數十餘種並代排印各種新書加蒙賜顧者請至棋盤街本莊面議此佈 
　　保得蘭四門町出售 
　　才偣惡資利脱　勒特四之四門町較别種均　久已馳名今運銷中國如欲購試定　　請移玉來行面議可也經手中國各處　記洋行啓 
　　魯麟保險告白 
　　本行經理孟漢記保險公司專保各路洋面船楫貨物等險如有不測價賠甚　且價目格外克已倘蒙仕商賜顧來行面議是幸魯麟行啓 
　　祥豐衣莊眞不二價 
　　本莊開設久年專做時式新衣盧售原典估衣照碼每兩折洋七角劃一價照大市格外克己倘　價貴包退包換貴客賜顧請棋盤街北首並有四季衣服出價 
　　廿四史内北史告成 
　　本局設印廿四史前已印出十三史迭經登報今北史又成分訂廿四本附股者請携書單來取續印隋書一俟告　再行奉聞此佈同文書局啓 
　　新開王瑞泰茶腿號 
　　本號開設上洋石路中四馬路南首自運南北金腿採辦内山龍井雨前武彝松蘿窨珠蘭各省名茶賜顧者須認明本號招牌庶不致悞主人疎紅謹啓 
　　辯明虚實 
　　茲啓者松城有何恆源京貨店據聞召盤謠言本號頂替然並無此事而股分全無外人招謠甚爲可異恐未週知不得不預爲辯明特此登報松城張信來逸儒啓 
　　分條大錢六百六十 
　　附送新樣全金鮮艶月份牌 
　　大彩屢已聲明恕不贅現售英四月票批拆克已紅票足兑函購卽至四馬路 
　　失婢 
　　於初四早辰走失小婢名春娥年十六歲面大身矮小穿花布小棉襖元色洋布大棉襖花布罩小脚寗式係湖北人寗口音耳带秋葉圈职有人通風報信者謝洋廿元此佈　紀啓 
　　英四月份 
　　分條六角三分○足錢六百五十 
　　大彩屢中現售英四月呂宋票全張六元外埠信購指明上海法大馬路 
　　乾健有效 
　　天一生水地六成之人身何獨不然腎水内藏分滋六腋稍有虧損則頭眩眼花遺精白濁　之僕素患此久治無效後查梁愷悌有扶陽乾健丸購而服之數月後病遂若失神其後威其德因叙其事爲衆愷悌謝黃泮罄啓 
　　廣生源啓 
　　啓者本號於光緒八年五月間有金松記押下玉器一箱另欠税費各項又九年十月間廣林記押各銀曾經登報催贖秘今延至六七年兩押欵核計本息爲數甚鉅前丙戍年本號歇業不能再延由二月十四日起限半月如不速贖卽將該貨拍賣抵償此佈 
　　英四月票出售　 
　　英四月份票全張六元半張三元分條七角設票四萬號着彩均照舊章華歴二月廿四日在呂宋開彩遠處寄買認明各號信式圖章是要呂天成萬有利仝商必得同得利 
　　聲明 
　啓者茲烟台洋關後大街祥興洋廣雜貨號於光緒十三年歲晚緣劉明威則劉才自圖别業已將全盤生意算清自行退股我等今將祥興加多和記二字所有各埠字號欠到祥興貨帳等項俱歸祥興和記收理但劉才經手前後有問與祥興和記無涉謹此佈告以免後論烟台祥興和記主人告白 
　　頭彩四萬 
　　四月票全張六元分條七角專收紅票公道仕商指明回件各行投送圖章爲記附送新正月份牌 
　　新開成德泰茶號　 
　　本號開設上洋寳善街中榮錦里口自運各省異品名茶擇於二月十七日開張照山批發倘蒙仕商賜顧者須認明本號招牌庶不致悞 
　　新開慶豐土棧 
　　上洋打狗橋北自運大小洋藥照箱批發精製清膏每洋兩二陳膏還灰二兩二公膏二兩六冷籠三兩熱籠三兩四平外加仕商賜顧請認 
　　招保火險 
　　本行經理　覔色爾有能有限保險公司如各寳號有貨物在租界洋棧欲保火險者保費格外克已合意請至本行面議可也此佈太平洋行啓 
　　機器軍械出售 
　　啓者本行在滬專辦軍　歴有年矣　蒙各省各局委辦一　網價無不相宜近來英國　遺之法比前更爲精巧今有新式銅鐵大砲來　洋鎗大小銅　粗細火藥挖河機器大小各種俱全倘有貴客紳應需各種各式新　小行視機面議價目格外公道特此佈閔光緒十三年六月日地亞土行　 
　　英四月票出售 
　　額設四萬號頭彩得洋四萬元二彩一萬五千元三彩一萬无四彩五千元其餘各彩均載票封詳明准於二月廿四開彩全張六元半張三元分條七角小行等並無分枝别　處遠客函購當班回件祈騐　印信封爲記庶不致悞此佈老廣豐萬福來新廣豐萬寳來仝啓 
　　按月大票批發 
　　刻接英三月票電報頭彩第一萬三千二百三十八號二彩一萬二千九百十九三彩一萬七千六百九十四現售英四月票兼呂宋烟零躉均可批拆收兑紅票價皆克已外埠賜顧指名何號卽班　復回件此佈上洋廣惠和廣掦興仝廣來祥永春棧萬豐啓 
　　余氏修譜 
　　浙紹餘姚縣上塘鄉余氏家乘久已失修代遠年湮不免魯魚亥豕亟宜續輯於本月設局采訪以八月爲限爲此登報佈告同支徙居他鄉者承上啓下詳細開明支派卽寄上塘思源堂式寄上洋北泥城橋興記木作均可務勿觀望此佈 
　　尋人 
　　常州小南門外周家巷有周金林向出爲勇去後無蹤現兄舍元順孝逝世乏人承祧特此登報祈君子傳掦使知速歸回信寄御史橋周慶南腐店内族長周慶南當寳啓 
　　義豐烟膏店 
　　本棧開設上洋老北門外城河浜精製清膏每洋一兩四錢陳膏還灰二兩二錢公膏二兩六錢冷籠三兩平頭外加仕商賜顧認明招牌不悞 
　　批發 
　　自運呂宋票專行批發收兑紅票大彩更爲克已貴客信購祈寄上海英界二洋涇橋春江里原班回件不悞 
 
