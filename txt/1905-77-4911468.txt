# 1905 - 77 - 4911468

 

Page 1

 
 
 [Ｈ>申報第一版 
[電傳上諭]  
　　二月十八日内閣抄奉上諭濮子潼著調補廣東按察使安徽按察使著程儀洛調補欽此同日奉旨杭州織造仍著盛桂接管欽此 
[電傳宫門抄]  
　　二月十七日皇上召見軍機大臣及承瀛○十八日皇上召見軍機大臣及徐會灃 
[政務處奏遵旨議覆改漕]  
[運總督爲江淮巡撫摺代論]  
　　爲遵旨議覆恭摺仰祈聖鑒事竊光緒三十年十一月初八日軍機處鈔交前署兩江總督端方代奏修撰張謇條陳徐州宜建行省一摺十二月初六日鈔交御史周樹模奏請裁漕運總督一片均奉旨交政務處議奏欽此查二十八年調任漕運總督陳夔龍奏稱漕督名實不符而所管河湖各工及地方盜案均屬重要應不裁撤等語當經臣等議覆暫緩裁撤兹據該御史奏稱各省衛官已撤屯户並改丁糧歸州縣經徴南漕半改折色半由海運各省糧道亦次第裁减漕督無官可轄而體制極崇殊非综核名賞之道各等語該修撰請在徐州建設省會亦以裁撤漕督爲言徐州在江蘇地居最北若於平地創建軍府旣多繁費所請分轄江蘇安徽山東河南四十餘州縣亦涉紛更今昔形勢遷變無常漢末迄唐淮徐代爲重鎭宋及金元之際則徐已降爲散州至明以來則注重淮安歴爲前代漕督及國初廬鳳巡撫後改漕督駐紥之地及紅南河道總督裁撤漕督移駐淮城迤西之清河縣實爲綰榖 
 
 
 

Page 2

 
 
 [Ｈ>第二版 
水陸之衝北連徐海南控淮揚地旣適中勢尤扼要伏查前明初設漕運總督卽兼巡撫地方國朝順治六年裁撤盧鳳巡撫改漕運總督仍兼巡撫事漕督之兼巡撫原爲控制得宜現漕務雖已改章地方實關重要與其仍留漕督徒擁虚名不如逕設巡撫有裨實用臣等公同酌商擬將漕運總督一缺卽行裁撤改爲巡撫仍駐清江照江蘇巡撫之例名爲江淮巡撫與江蘇巡撫分治仍歸兩江總督兼轄一切廉俸餉項衙署標營均仍其舊但改漕標副將爲撫標參將以符定章而兩江總督駐江寗布政使所轄江淮揚徐四府通海兩直州江蘇巡撫駐蘇州布政使所轄蘇松常鎭四府太倉直州海門直廳久若畫疆而治現於江北擬設巡撫應將江寗布政使及所轄之四府二州全歸管理巡撫所駐卽爲省會應就近將淮揚海若仿照新疆鎭迪道例兼按察使銜所有江寗各屬刑名均由該道勘詳巡撫奏報江寗布政使應隨總督仍駐江寗總督在江南巡撫在江北旣無同城偪處之疑江寗六府州前蘇撫者卽改淮撫亦無增多文牘之擾不必添移一官加籌一餉而行省已建職掌更新建置合宜名實相副惟事關改建行省且係兩江總督江蘇巡撫管轄之地各有黄成所有未盡事宜應請飭下兩江總督漕運總督江蘇巡撫體察情形悉心妥議奏明辦理所有遵旨議　緣由　否有當理合繕摺具陳伏乞皇太后皇上聖鑒訓示謹奏 
[江淮巡撫奏地方畫轄情形片]  
再淮政務處咨開原奏兩江總督駐江寍布政使所轄江淮徐揚四府通海兩直州江蘇巡撫駐蘇州布政使所轄蘇松常鎭四府太倉直州海門直廳久若晝疆而治應將江寗布政使及所轄之四府二州全歸管理等因奏奉諭旨允准欽遵咨行前來查海門直廳向歸蘇屬又常鎭通海道管轄常州鎭江通州海門四屬江淮旣設行省該道所管地方未便兼跨兩省擬請改爲常鎭道專轄常州鎭江兩府其通州海門兩屬卽歸淮揚海道管轄名爲淮揚海通海道兼檢察使銜庶於體制符合臣與兩江督臣江蘇撫臣往返電商意見相同理合據實奏請如蒙俞允並請勅部迅鑄江准淮揚海通海道悲據察使銜之闋防頒發應用以昭信守至原舊淮揚海道關防仍准暫用俟部頒發新篆至日再飭更換呈繳謹會同署理兩江督臣周馥護理江蘇巡撫奴才效曾合詞附片具陳伏乞皇太后皇上聖鑒謹奏 
[俄海軍艦隊赴樸賽埠]  
　　二月十七日倫敦來電云俄海軍提督宜薄格脱夫所統之波羅的海第三艦隊已由蘇特海灣日往紅海之樸賽埠 
[俄泒首相議和]  
　　二月十七日日本阪來電云俄拿武夷扶蘭姆亞報有某高等官告知俄曰議和問題派定首相後卽將由俄新樞密院開議所謂首相殆卽張得大臣 
[俄設領事署於波斯海灣]  
　　二月有十七日倫敦來電云俄已在波斯海灣本特阿白斯埠設領事署 
[俄總督被槍撃]  
　　二月十七日倫敦來電云俄芬　境之維堡省總督被某少年槍撃惟受傷尙不重 
[汽管炸裂傷人]  
　　二月十七日倫敦來電云美國麥色區失此省勃洛　他地方鞋廠汽管忽然炸裂死者一百五十人大半多係婦女 
[法美荷會同威迫委國]  
　　二月十七日倫敦來電云法美及荷蘭三國會同威迫南美洲委内瑞拉國因委國虐待在該國已得利益之法美兩國人並無故將荷蘭水手監禁故也譯字林報 
 [Ｈ>哈爾濱俄兵患疫 
　　二十七日倫敦來電云邇來哈爾濱民人頗懷恐懼因俄兵中多患疫癘具故緣載糧食之火車常裝載有病受傷及戰死之兵並未用藥水設法阻止使之清潔以致疫癘展轉傳染柯魯拔托金將軍前在滿洲時曾述及載糧食之火車爲衛生計必須嚴行監察使之潔凈此最爲緊要之舉然皆不能照此辦理以致俄兵之患病者每月多至五千人 
[俄兵思叛]  
　　二月十七日倫敦來電云俄南方及西南東南各省近日調出之後備兵漸有叛亂之事據云我等不服命令俄皇可治以槍斃之罪然欲迫令前往滿洲戰地則須先將諸武員撃斃因此情形頗爲可危 
[俄民肇亂]  
　　二月十七日倫敦來電云俄沿冐爾格港各省農民現均揭竿起事刦掠貴族人之房屋及財産 
[俄西南境亂事]  
　　二月十七日倫敦來電云俄西南境離格老特諾明始克省約有五十英里之突來扶南亞地方現爲全省革命舉動之繼樞彼處警察長已被人剌死其餘官員亦甚危險譯太唔士報 
[俄泒兵彈壓亂民]  
　　二月十八日倫敦來電云俄政府現已派兵前往彈壓農民肇亂最烈之各處現地主皆已避於城鎭 
[英后抵葡]  
　　二月十八日倫敦來電云英后亞烈山特拉已抵葡國力斯嘖京城 
[印度經費盈餘]  
　　二月十八日倫敦來電云英屬印度一千九百零四年至一千九百零五年之全年經費表計所入之欵除去出欵尙多英金三百四十八萬五千五百磅遍於所料之數二百五十六萬六千八百磅譯文匯報 
[摩與法德兩國交涉]  
　　二月十七日柏林來電云法京太晤士報謂頗望北非洲摩洛哥國與法德兩國之交涉親睦相同且宜定一通融之政策使兩國不致齟齬 
[委總統未覆美廷國書]  
　　二月十七日德京柏 
 
 

Page 3

 
 
 [Ｈ>申報第三版 
林來電云南美州委納瑞拉國開斯脱羅總統接美國國書謂將向委國之要索交公正人調停然總統尙未答覆 
[法使迫土皇償欵]  
　　二月十七日柏林來電云駐土耳其法使將法國各砲廠代土所造槍砲之清帳交於土皇并謂土國如不卽償須將土家匣家銀行封閉惟雖有此言土政府並不在意譯德文報 
[日兵至昌圖]  
　　駐滬日總領事署於十八日午後接東京同日午前所發官電内開我軍追逐敵人之一枝隊於十六日入開原北二十英里之昌圖大隊之敵人沿鐡路向東北潰退 
[昌圖附近之戰情本舘東京專電]  
　　二月十七日午後大本營接公報我一部隊於十六日午後二點半鐘追撃敵兵遂入昌圖敵之大部隊沿鐡道線路向東北方潰走其騎兵一部退至昌圖北約二三基羅米突之地而止 
[日本决募外債本舘東京專電]  
　　日本所募外債二萬萬圓已决定在英美德比瑞五國募集 
[俄須調兵再戰本舘東京專電]  
　　十八日東京電云奉天之戰俄將柯魯拔托金有衆三十八萬人戰後傷亡已失二十萬故目下欲與日軍再戰非調足四十三萬人不可 
[漢鄭鐡路擬賣票開行漢口]  
　　漢口大智門外鐡路已逹許州火車開行已久至鄭州軌道亦已築就准來往火車尙祗運送工料等物並未搭客運貨兹總辦鐡路錢銘伯觀察業經山滬旋漢擬於日内賣票開車以便載運客貨 
[河南議開商埠河南]  
　　鄭州開築商埠一事豫撫本尙游移近因業已傳播中外勢成騎虎只得定計施行所有一切精形聞均照東省辦理名曰通商塲並擬於鄭州添設巡道一員節制許鄭兩州兼理税務卽名曰許鄭兵備道現今交涉局公議議成後卽行出奏聞尙須派員至漢口調查洋關章程云 
[粤商不願赴比賽會廣州]  
　　日前關務處接江督周玉帥來電請查明粤商赴比國賽會者若干所辦何貨當卽函致商務局轉行各商會聞至今尙未移覆蓋向來粤商赴外國賽會者無新發明之工藝所陳貨物茶絲大宗亦不在内不過酸枝顧繡象牙花蓆及一切玩器雜貨故從未得有頭等奬賞雖陳錕記和生華昌等家問以賽會獲利亦屬幸事現各商鑒於去年美國賽會之折閲而比國銷流貨物視美較難故多不願前往云 
[鄂督批武昌府教育普及社定案禀武昌]  
據禀已悉該犯蒯光燮在省城開設書鋪膽敢販賣各種逆書及散布最悖逆之兄弟歌意圖煽惑軍心實屬喪心病狂不法已極且身列膠庠公然改裝斷髮甘居化外居心尤不堪問若論正辦本應立置重典姑念所賣逆書據訊係從别處販來其兄弟歌係由書中夾帶而來尙非自行刊刻傳播姑於無可原免之中留其一綫生路特予格外從寛暫淮如所議將該犯蒯光燮發江夏縣監禁十年以示儆戒務須嚴密看守不准閒人探視密語寄人書信均須拆閲方准交出限滿由縣察看能否安分知悔禀請核辦如該犯膽敢勾串匪黨布散謡言煽惑人心查出時卽將該犯提出正法可也至龍文喜及鋪夥汪幼亭等亦如所議均予省釋除據各詳將該犯蒯光燮衣頂咨明安徽學院斥革外仰湖北按察司轉飭武昌府江夏縣認眞遵照辦理月繳　摺存 
[紀昭文縣張大令撤任原因常熟]  
　昭文縣張蓬仙大令瀛現經護撫效中丞飭令調省察看有知此事原委者謂張令蒞任以來聽斷偏執遇案納賄同城常熟縣丞程柳生二尹輯成一書題曰人面獸心録交印刷局印行遍送省中各憲署爲張令偵知賄囑各憲署門丁擱起惟前任蘇州府向太守得覩此書面斥張令囑令痛改前非否則前程有礙砦令嗣讬劣董曹明之與程柳生説明將書全燬此光緒二十九年事也至二十年冬收漕一味勒折糧户怨聲載道邑紳楊莘伯觀察邵伯英太史同詣蘇垣訴諸效護撫旣而糧户亦聯名數百人赴蘇禀控護撫派員明查暗訪廉得實情以漕未解清暫緩撤任至今正邑紳楊邵二公見張令仍復妄爲忿不可遏遂輾轉設法覔得人面獸心録一册上省面呈護撫因之立卽撤任至接署翁志吾大令聞須三月中蒞任云 
[查懲侮官報復杭州]  
　　正任永康縣楊舉旃大令於去臘大計革職後有前被拘辦之訟棍痞匪人等日至大堂辱罵聲言俟交缷時在途中聚毆以圖報復楊革令飛禀到省大憲以此風斷不可長立卽飭府嚴行查懲以儆刁風 
[擬叅營員安慶]  
　　皖撫誠中丞去冬曾密委某員查察皖北營務情形近聞誠中丞於皖北皖南省中各營擬參去六七員内有統領高某黄某及營官沈某等不日卽須出奏云 
[粤督恩威莫測廣州]  
　　知府汪大钧本爲岑雲帥信任之人年前整頓鹽務一應辦法均係汪所條陳乃近來雲帥忽將清查局裁撤並奏請將汪革職保留運司信都轉辦理不知者莫不竊竊私議嗣悉雲帥前次雖屢與都轉齟齬然終不敢揭叅後又不知何故將汪叅革而留信都轉在粤事爲都轉所聞立電致京中當道仍懇飭赴新任故曰來此叅摺批回竟有仍著信勤迅赴調任而汪則已革職拔去翎枝不復能轉圜矣聞雲帥近又擬另謀保案將汪開復云 
[學務擬章江西]  
　　護撫周中丞上月札飭高等學堂擬議學務處章程當由提調飭文案何如璟大令擬稿呈核大令因已委署貴谿縣赴任在卽故迅速從事不曰卽可定稿具詳 
[沉冤將雪蘇州]  
　　如皐縣民婦吳徐氏被地甲劉正福指河中浮屍爲氏夫吳某誣爲謀殺親夫一案經臬憲朱廉訪批飭解省訊辦業已數志報端兹悉是案迭經蘇州府許子原太守率同襄讞委員宗介眉大令提案研訊詰知氏素守婦道劉甲因覬覦氏家資起見屢欲誣陷而未得其隙旣而河中浮有男屍一具不問情 
 
 

Page 4

 
 
 [Ｈ>第四版 
　　由將氏拘去私押一面將屍舁至氏臥床勒令認爲謀殺本夫氏不服劉以方磚六塊用火燒紅令氏一一踏過方能辯别氏無奈如命以行甫踏二磚足底黏住痛極而踣昏不知人逾時蘇醒復被吊起兇毆氏至是不得不含糊承認迨至縣堂亦以受刑不過認供畫押迨本夫吳某自行投案聲明始得解省復訊連日劉在府堂猶稱吳並非氏之本夫實由氏母族買出希圖脱缷等語太守及司馬得供大怒喝令鞭背跪練繼上天平架至十七日午堂聞劉已供認前情太守當卽録供申詳想須照例嚴辦也 
[騐屍奇聞太原]  
　　興縣民婦劉張氏自行跌斃報由縣主某大令蒞驗後所塡屍格竟誤女爲男大令並不覺察率行具詳撫憲張中丞批其尾牘云查劉張氏以婦女之屍乃塡格有莖物腎囊等處又將臂膞擦傷繕作撩傷似此人命重情輙復任意塡報該令所司何事應記大過一次以示薄懲仰按察司轉飭遵照繳屍格發還更正另送結圖存 
[鄂督張札開官報武昌]  
　　本報前紀鄂督張宫保飭將漢口曰報舘改名湖北官報舘一節兹鈔得原札一件刊布如左爲開設官報事案准外務部咨開本部具奏議覆商約大臣等奏酌擬近今要務摺内推廣官報一條業經奏准官報推廣實爲轉移風氣之要行令南洋曁各省仿照北洋章程妥酌開辦一體發交各屬學堂閲看等因准此查官報與民開設之報舘不同務須宗旨純正體裁謹嚴凡所采録必裨實用凡有記載力誠虚誣庶足以正人心而開民智息邪詖而助正教應卽將漢口日報舘改爲湖北官報舘卽飭委辦報舘之員廣延開通端謹之士分司編纂迅速開辦業經本部堂酌定湖北官報舘凡例九則合行札發札到該舘卽便道照指飭事宜按期編纂稿本呈請核定刊布通行勿稍踰越切切特札凡例九則容後續登 
[南洋駐日監督請泒人學習專科禀]  
江西紳士前辦南洋駐曰監督沈孝廉兆褘禀請兩江總督派人至日本學習專科兹將其禀稿錄左竊江蘇一省近經憲台揀派來東游學者多名以後進步之速必可操諸左劵惟江西安徽兩省向年絶無官費留學生本年安徽僅派學武備者十餘人江西僅派學實業者十人而自費者益復稀少且聞該兩省多未舉辦學堂卽間有改書院以作學堂者又或經費不充而學科未能完備或則規模粗具而辦法不免迂疏至推其究極之原因則無不以教習乏才不得不敷衍因循以從事故教員養成一科富較之速成師範爲尤重且必須變通辦理以期亦可速成卑職近與此間諸教育家反復籌商以此科之設與吾國近日情形極爲合宜大率以教育物理化學歴史地理等類分爲五駐由教習及繙譯分班教授每班以四五十人爲率其學教育者以年二十以外而漢文明晰者爲合格學物理化學者以年在二十五歲内外而漢學有門徑者爲合格學地理及歴史者以年在三十内外而漢學有根柢者爲合格其畢業期限均以一年然祗專習一門卽可抵在普通學堂五年程度故本年派出若十人來年卽可得若干人分任教習以應中小學堂之用以視速成師範所得較爲切實可用費省而效速事半而功倍蓋莫有逾於此者也此科之開辦費每班需日幣千圓繙譯費每班日幣千二百圓每人學費日幣二十五元零用月費約每人六元大致與速成師範班相同其餘暑假旅行及往來川資量予給發若蒙俯采芻蕘擬請分咨安徽江西兩省撫憲會同江蘇一併飭下各府州縣就近籌撥賓興等項公欵卽就地於舉貢生員中各揀派數人限期齊集寗垣由憲台考试并定列入何班彚送來東分别就學必可收無窮之捷效云云當奉署理兩江督憲周玉帥批禀悉所陳自係爲養成教員起見應候咨商皖贑撫部院酌核辦理 
[驗收改建新艇]  
　　吳淞盛軍統領戴恊戎奉江督周玉帥札委於十七日在吳淞口浦江騐收外海蘇左營一號廣艇改造新艇工程恊戎照原様所用料物遂細記載清楚以便禀復 
[趕造鐡路碼頭]  
　　滬甯鐡路已在吳淞口藴草浜南首甘家橋灣起建碼頭刻因外洋機料將到急於應用公司中人爰改用汽機打椿較用人力可速十餘倍 
[斬决盜犯]  
　　寳山縣於十七日斬决劇盗四名係去年搶劫滬上結一圖周姓米铺案内之犯臨刑時有三盗沿途高唱二簧可謂愍不畏死者矣 
[禀請自建炸藥棧房]  
　　上海道與税司會商建築炸藥棧房一事昨接税司函告怡和不久有路礦炸藥來滬前議自造閂棧曾否定見如雇駁船懸掛紅旗停泊船界綫以外事非不可然危險異常或關建或洋設請速定奪聞上海道已禀請外務部歸江海關自建云 
[袁督不允法工程師兼辦開濬黄浦]  
開濬黄浦一事南洋大臣周玉帥擬請督辦天津北河之法人紀唐爲總工程司函商北洋大臣袁慰帥慰帥以北河與浦工情事不同且旣辦北河亦不能兼辦浦工囑玉帥愼選妥人另行延訂云 
[擬修改會審章程之增條]  
　　修改公廨會審章程事極秘密昨始探得南洋律法官羅誠伯觀察擬於十二國領事所定十一條外再續訂三條一添設牢獄釐訂妥善辦法工枷笞以上及監禁五年以外罪名應移送上海縣懲辦三此次所定章程當彼此遵守不得藉詞妄更云 
[滬上所駐俄兵計數]  
　　坭城外愛文牛路二十三號洋房駐有受傷俄兵五百名由某西醫诊治門首有印人看守不令出外又梵王渡印兵營舊址駐有俄病兵一千餘係前日下午所到又張園駐有俄病兵五十名又有病兵二千名約于日内到滬駐於園内 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
 [Ｈ>第二張第九版 
案徽省民立學堂調查表此係未曾禀報至學務處者 
安徽公學蕪湖城外三聖坊尙在招考皖紳李某等設立經費收學費 
皖江公學省城近聖街尙在招考汪紳次青設立經費收學費 
懐寗清眞學社南門内清眞寺額三十名懐紳鄭子惠設立經費一百餘元 
半日學社西門外黄家菴额一百名現尙未足額湯紳釗等設立經費一百餘元 
桐城高等小學堂桐城考棚額四十名桐紳張家亨等設立經費二百餘元 
東鄉高等小學堂尙在籌辦 
西鄉高等小學堂尙在籌辦 
北鄉高等小學堂尙在籌辦 
壽州阜財小學堂州城内南門孫姓大夫第額六十名州城阜財麫粉公司設立經費一千串 
蒙養學堂州城内北門大街僧王祠額六十名壽绅孫少侯設立經費一千三百餘串蒙學堂南鄉雙門鋪離州城五十里額一百二十名李紳謁齋設立廟産相五十石約一千串 
皖省民立學堂當不止是姑就調查所聞録之記者識 
[滬學會章程已正月第一次改良]  
　　一命名本會集滬上同志(不論客居本籍)研究學術故名曰滬學會二宗旨以開通風氣交換智識圖謀學界之公益爲主三會所暫設上海小南門外曹家灣(董家渡教堂西)俟經費充裕再議擴充 
四辦法除预備本會會友平時到會研究外人於本會附設之事件如左(甲)補習科學(如樂歌算學理化教育生理圖畫英文日文等補習會)(乙)普及教育(如夜學校半日學校)(丙)閲覽書報(丁)運動游息(戊)招待客員)凡遠客過滬欲參觀學堂或出洋遊學者苟爲本會能力所及當竭力招呼介紹)以上各有專章另詳五職員於會友中公舉會長一人總理一人評議員九人俞計二人書記二人庶務二人餘外職員因事分設凡會中有特别添設及删改事件均由會友公决平時瑣事不及知照全體會友者田職員便宜辦理(以上職員均以半年爲任連舉者連任有不願者先行聲明)大職任會長調查學界之利弊提倡學術之進步開月會時當衆演説注重在發明學術扶持學界總理稽察會務調查會友及經濟之出入主持開會曁報告會務評議員於開談話會時有商議會務改良章程之責任(談話會見本會規則第一)會計經埋銀錢購辦書報物品每月録報銷單一紙佈告全會書記開會時記録提議事件平時記載會友出入來往書札及謄寫事件庶務掌理會中一切雜務爲他職員耳目心思所不及者隨時補助之七入會願入會擔任本會月費遵守公约扶持本會成立者爲會友惟須由本會仝人介紹並保證其遵守會章入出會分兩種一因持别事故自請退會者須將出會緣由函告總理由總理告知書記除名二違公約傷名譽爲本會仝人所萬難容忍者經衆公决辭退九期限入會者均以半年爲期滿期滿後不願續入者須於大會前函告總理平日不得無故告退卽因特别事故告退者月費仍須交足半年十會費每月洋半元每期月費分三次預交均出會計員發給收條爲憑十一恊助員熱心恊助本會經費及物品者推爲恊助員十二名譽○有名譽之人贊成本會宗旨者推爲名譽員十三利益本會會友應享之利益如下(甲)入各種補習會可不取修費(乙)入會者均有選舉職員及辭退違章之權(丙)會中設議事册一本得將意見隨時記入於集會時提議(丁)借閲書報(戊)隨時到會叙談恊助員名譽員除甲乙兩條利益外餘得與本會會友同十四會期每月第一個星期下午二時至五時開月會每半年開大會一次(另定日期)更舉職員改良章程平時有特别事故開臨時會議决之十五公約凡入會者應守約言如下一尙公德二重名譽三嚴期約四節嗜好細约另訂懸掛會堂十六報告本會所辦事業進出欵項會友之出入及恊助員名譽員之銜名詳載報告册每年終刊分全體會友及與本會有關係者仝人公訂 
[查者美國提取製煉煤油情形法]  
[一總論]  
查探取煤油之法係探明薇地或用機管吸取或用車載運至製造廠其未製時統名石油經機器蒸提之後按其熱度高下以别油質之重輕兹就分出四種油質言之 
甲質最輕者如扁心士之類用以起衣上油漬 
 
 

Page 10

 
 
 [Ｈ>第十版 
　　　垢腻 
乙質次輕者專以燃火取光卽係煤油丙質稍重者用以擦鐡镛及滑潤機器丁質最重者如加司鄰之類(加司鄰譯如訖字義)用以燃　　　火可代火酒用 
製造之法各處雖不甚同然不外於甑時别其顏色質性輕重三項分定之後甲乙一種有用化學物料如硫鏹水及科士敵梳打之類(科士敵梳打譯義爲有辣性之鹻)以去其雜質 
[二論擇地設廠之法]  
設廠固應近於鑛地尤須利於轉運總以舟車相接之地爲宜不特便於運出煤油抑且便於運進物料也從前美國製廠皆建於礦山之麓於山頂築池引滿石油灌注廠内以供製造令則改在舟車最近之處設廠遍設機管運油益形利便查美俄已多鐡管引油美未設鐡管各處及德國仍用木桶或櫃車裝運廠旁築池池上蒙以鐡絲網運到拔去其塞石油溜入池内然究不若鐡管直逹近礦之處由車取油灌入管中之便捷矣油價貴賤全視轉運省費與否爲斷辦理極宜審察凡礦採不便之處則以激水機器導引之未完 
[福州]  
　　日前南臺巡警第八隊巡丁乘附近明眞菴演劇時膽敢向婦女調戯致動公忿起與爲難幸經許哨弁婉言慰謝始克了事○法國礦師柯時到閩將近二載所謀福建礦産經閩人力阻迄無成議現已於本月初二日由閩赴京矣 
[甯波]  
　　日前甬江泰恒錢莊夥某甲偶至奉邑龍歸書屋考寓賭博輸去英洋五元因囊空無一錢約同至某錢莊付給不料甲旋從錢肆後門逸去其人久候不見大聲疾呼錢莊經理人詢知其情令各夥與之自認其人誤指某乙爲避匿之人由是衆夥不服互相口角其人奔回考寓率領考童多人擁至莊内大肆滋閙莊主鳴保恊同駐防濵江廟衛安勇欲將各考童縳送至縣後經人出而調停令考童至莊燃燭服禮始得寢事○甬江坤元提莊夥某甲去年因事辭出日前忽用坤元圖記至文寳银樓購取赤金囑冋賚餘莊匯劃爲賚餘莊察出破綻將甲扭去擬送官究辦後經人代爲懇免遂得含糊了事○朱用梅之妾某氏去年經人誘騙逃至蘇垣當由朱赴縣控告由前任鄞縣周少軒大令移文吳縣府誘騙之人并某氏一併獲案迄今仍未遞解回籍日前朱文在府署控追府尊喻庶三太守准卽移文吳縣請將人証遞解來寗訊究 
[札勘佔地]  
　　上海道袁觀察據提右營周子安參戎及各紳士等禀稱新北門護城濵被法工部局築駁侵佔等語除據情照會法總領事轉飭阻止外一面將情札飭本縣前往丈勘明白禀核 
[接印定期] 　 
　　新任松海防同知兼理英美租界會審事宜屠興之司馬於日前抵申假庽鼎陞棧昨日下午司馬啓行往蘇見撫藩各憲禀到聞司馬於二十四日先蒞英美會審公廨接鈐然後擇接松海防印 
[照料銅餅]  
　　護蘇撫效中丞近日派員來申採辦銅餅因札飭上海道袁觀察届時妥爲照料 
[電話防劫]  
　　邇來工程局以租界各錢莊及大店鋪時有搶劫之事迨捕房聞信而至若輩早已遠颺爰議得凡租界内錢莊及大字號均著設立德立風以便消息靈通聞報立至 
[允解盗犯]  
　　法界公堂前獲搶刧譚井廟湘興押店逸犯王青田之父世天等八名訊押後爲上海道訪知以事關盗犯該公堂未便訊辦當令解縣訊究兹法總領事已允轉知公堂將各犯刻曰移縣昨已照復袁觀察核辦矣 
[疑奸命案]  
　　英界貴州路元盛紗廠管車人王玉甫年逾花甲邇因紗廠不日開工故至各女工家知照前日至一百十號房屋楊陳氏家氏卽延王上樓欵待囑已嫁女張楊氏出外泡茶時有該廠傭人朱文德者亦至氏處見王先在疑其有私卽舉拳撃之亚顺手拖近樓窗往外一擲氏急卽拖曳土已顛於樓下目瞪口呆鄰人見已肇禍卽鳴捕將兇手及王玉甫楊陳氏張楊氏房主顧秀成等一併拘入捕房捕頭訊悉前情着將朱押候解堂一面將王送仁濟醫院療治無如王年高傷重旋卽身死當由捕頭飭保投上海縣請驗昨日十點鐘捕頭將朱文德等送公堂訊供押候備文轉送縣署核辦時交正午汪瑶庭大令帶同書差仵役臨仁濟醫院升座據地保唐全坤禀訴前情屍子王坤濤供在瀏河鄉間今日接電來申求請伸雪大令即飭件役如法檢騐據報額上稍有擦傷實係年高因跌仆中風身死屍子坤濤請自行棺殮大令准之卽着具領棺切結然後囘署 
[菜塲騐屍]  
　　八仙橋西首三角地工部局所建菜市塲前晚有無名男子不知因何死在塲内翌日爲售肉者所見報知捕房捕頭飭探恊同四圖地保投縣請驗 
[查獲竊表]  
　　英界愼泰洋貨號被竊對時表九百數十雙報捕請緝爲時已久前月訪聞有人持表數百隻在湖南省某典鋪付質捕頭特派包探米順前往查緝現米探已經回申據云有表二百數十只質於該處某典卽投該縣請吊原贜縣令允爲設法送滬因卽該探先行回滬禀覆 
[上海官事]  
　　本埠驗花局委員何吉生明府金凱奉上海道袁觀察札委辦理吳淞工程局差昨日詣道謝委○虹鎭巡防局委員王肇之二尹昨日因病飭丁請假三天上海縣東廳沈恩堪昨亦投道禀銷病假○前青浦縣錢大令國選浙江候補知縣彭明府循堯京沽海局發審委員候補知縣王明府鏡堂前太倉州降補通判谢剌史謙江南銀元局催運機器委員候補知縣洪明府祖廉銀元局三廠監工委員候補主簿單二尹秉均昨均因公到道分别謁見 
[暫停發落]  
　　昨日爲法捕房發落之期因上期公堂判責人犯寥寥捕頭禀請讞員陳大令暫停發落一期 
[上海縣案]  
　　緝捕武弁米登魁千戎查有高東山黨羽嚴良五去臘夥刼嘉定縣某姓多贓避匿在滬因會同警察北局汪二尹 
 
 

Page 11

 
 
 [Ｈ>第十一版 
拿獲解縣前晚經汪大令嚴訊嚴供向在蘇垣當勇裁撤後於前歲來滬爲軋花小工素未爲匪大令喝責籘條五十下仍狡賴不認判押候再訊○景國忠扭景順卿喊求償命等情亦經汪大令質訊國忠供胞弟仁卿與順卿同在蘇州某粥店爲夥前年臘月因口角起釁順卿將弟兇毆受傷遠颺小的將弟載回丹陽醫治無效延至去歲二月十九日因傷殞命小的今在上海遇見順卿扭案求辦順卿供與仁卿口角係前年九月間事迨後患病回籍身死實與小的無干大令訊得毆打在蘇州及至身死又不報請丹徒縣相驗此間無憑核辦判姑將順卿收押國忠速回原縣禀控備文移提歸案訊究○道憲准蜜滬鐡路公司移請飭縣札提殷掌生等訊問殷供有祖父殷忠義户名田單二紙共地二畝七分念三年經鐡路工師圈購九分適在中間所遺兩叚路北一畞路南九分至念五年併賣與洋商韋而生契價兩楚已轉道契後被叔父殷雪揚勾串前地保徐煥文揑造代單將路南之七分地冐售與鐡路公司刻因收地無著致奉移提十一圖副保白歧珍供殷雪揚有地一畞七分餘昔年賣於鐡路公司一畝二分僅存五分有零今其子桂寳兄弟各種地八分非但冐售掌生之地兼有侵佔乞鑒殷桂寳供父親雪揚業已物故賣地之事小的與弟俱未干預田單已呈案中大令閲單桂寳兄弟僅存五分零今種一畝六七分侵佔無疑判候飭差保亭耆照單丈量管業外餘地充公 
[浦東巡局案]  
　　爛泥渡汛捕查獲竊取某棧木料之方成福一名解至浦東保甲總巡局謝岳松明府判責二百板枷號示衆○英界水巡捕查獲竊取某洋廠内香烟之沈阿松一名解至保甲總局謝明府姑念初犯從寛薄責交保○浦東祥生船廠函送竊鐡料之黄金福一名解至保甲總局謝明府因竊贜過多著笞責枷號廠前○巡捕陳金查獲竊取洋紗之曹雲龍等解至保甲局謝明府判著連紗移縣究辦 
[馬路工程局案]  
　　前日西鄉柴船户二十餘艘停泊南市萃豐碼頭就馬路旁鐡攔杆上起缷被水巡補拘住二人捕頭令各罰洋一元又拘住違章之陳阿三林代生不願繳罰因禀請工程局總辦翁太守訊究○陳阿土竊取胡瑞豐之棉被兩條襄讞員黄二尹判責五十板責畢在衣袖内墮下當票敷紙二尹飭探帶去盤詰有無他案再核 
[公共廨早堂案]  
　　昨晨十點鐘美繙譯官安立德君蒞廨會同關司馬訊案時有濟良所女董包意貞小姐送女孩鳳林至案供年十四歲糼時被匪拐賣於會香里又被蔡九山拐至南市奇養於周毛大處周供此女小的出洋三十元買來今蔡旣獲案而會香里原主時來饒舌故送往濟良所司馬着女董領回留養○沈長生控史阿寳在船上竊取棉被判責五十板○顧春源竊取徐星甫家銅燭台等物判押捕房兩月○許寳松控周松全竊取烟鎗一枝判責一百板○包探朱桂生解顧關金至案禀稱竊取無主洋紗等物司馬以爲數式微判從寛省釋○吳德州控王春鰲在南京路浴堂竊取縐纱皮袍一件判責二百板押兩禮拜○王掌生控王連生在新閘路拆梢洋三元三角判戒責五十下○蕭阿三控沈雲山竊取烟槍一枝判押捕房三天○屬紀蘭快馬違章張錫廷東洋車無照均被拘至案司馬判顧罰洋十元張罰洋五元○德商泰來克控倪桂華售地反悔一案經前讞員判桂華之兄榮華將所收定銀五百兩分期拔還完案詎倪榮華又請追中人所借之中費二百兩關司馬允爲傳訊前日該洋商帶同原中禀稱商人前經詹等作中向倪桂華購地當付定銀五百兩言明如有反悔加兩倍議罰卽如中人向借之二百兩議以成交中費抵還迨後滎華忽然反悔應照工部局售地反悔章程中費亦由失主償還經黄司馬一再相勸始允將定銀收回了結惟須立刻將欵追還等語關司馬當允爲查卷如果查有悔議等情准將倪控案注銷 
[公共公廨晚堂案]  
　　迷路男孩潘毛弟由捕送至公堂據供年八歲家住北鄉父母操舟爲業前日隨母至大馬路失散但父之名字住處實未能知司馬着官媒暫留俟懸牌招領○粤商林含連前控麥少農欠銀四千餘兩由前讞員黄司馬提麥押繳各情已詳去年本報前晚堂奉關司馬提比麥供小的已央人向原告商墾先還現銀四百餘兩餘立借據分期拔還但未回覆現求恩交保措銀司馬判暫還押再核 
[南市捕房案]  
　　船户張乾卿等盗賣駁船爲同夥扭控捕房當日張挽入保出情願調處捕頭禀明翁太守取具保結備查○前日十六鋪順風樓茶肆前倒斃一無名男子捕頭令十六鋪地甲查明並無屍屬報知同仁轉元堂收殮 
[法捕房案]  
　　野雞車夫羅和尙駕車不愼將扛夫某甲撞倒壓傷膝蓋由捕拘入捕房捕頭命將甲送院醫治羅押候解堂○某姓家婢女出外購物途遇其母同入潘楊氏家適主人尋至婢女躱入床下爲主拖出扭入捕房捕頭判將婢女交主人領同潘楊氏交保候查明復核 
[美捕房案]  
　　前日世和洋行馬夫沈和生駕車至西華德路忽然墮下碾傷手耳等處由捕送入捕房捕頭見沈受傷甚重令速送往洋東處轉送醫院醫治○某西人扭東洋車夫陸寳寳至捕房控稱意欲雇陸之車坐往某處陸不允請究捕頭以陸並無不合卽釋○前晚西華德路某甬人家忽失去衣被等物疑近鄰郭寳仁所竊喚捕拘入捕房捕頭以無憑釋出○昨早某捕在西華德路小菜塲後面見有無名孩屍一具卽報捕房捕頭令傳該圖地保收殮○住居裏虹口之孀婦張奚氏略有積蓄其姪根根向在蘇州銅元局中工作前日氏忽身死經人發電到蘇令根根來滬乃氏所有金銀首飾及田單等物已被氏弟奚妙全席捲一空並串通地保聲稱田産早已押去彼此理論不休以致氏之屍身四日未殮捕房以其有違租界章程派探往查如再不殮定解公堂究辦○僑居百老匯路某西客棧之西班牙人某甲及美人某乙昨日忽由該管領事出牌票一紙交虹口捕房派六十六號西探將二人拘入捕房 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
