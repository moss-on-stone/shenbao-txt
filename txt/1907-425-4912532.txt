# 1907 - 425 - 4912532

 

Page 1

 
 
   
 
 

Page 2

 
 
上諭 
[十一月十一日奉]  
　　上諭沈曾桐著以道員署理廣東提學使欽此 
　　上諭此次驗看之進士館畢業學員翰林院庶吉士朱國楨著授職編修並記名遇缺題奏度支部學習主事朱德恒著以知縣卽用欽此 
　　上諭前因廣西鎭南關右軍山等處砲台被匪佔據當將張鳴歧交部議處並電令督飭各路統將協力進攻尅　收復續據該撫電奏克復日期當經　奮勇攻克砲台之參將陸榮廷賞給勇號並賞給弁兵銀兩以示獎勵飭將洋細情　查明電奏兹據張人駿等查明電奏此次匪黨千餘佔據砲台軍械精利右軍山險峻難攻經龍濟光陸榮等血戰數晝夜陳斬匪首奪獲鎗械甚多於七日内克復砲台辦、 
理迅速洵堪嘉尚二品銜署太平思順道左江道龍濟光著賞給頭品頂載副將銜叅將陸榮廷著以總兵記名簡放知府銜四川補用直隷州知州龍覲光著以道員仍留原省補用並加二品銜補用知縣梁正麟著以知府留於廣西補用分省知縣周文獻着以直隷州知縣留於廣西補用候選府經歷林紹斌著以知縣留廣西補用守備陳炳焜著以游擊儘先補用把總曾廣義外委黄瑞興卓瀛洲均著以守備儘先補用都司銜補用守備蕭順洪著以游擊儘先補用畢業生王佩清著以府經縣丞留於廣西補用干總古景邦著以守備儘先補用廪生梁家榮著以縣丞分省補用增生張藩附生蘇建龍文童陳立焜郭慶修陳坤培吕恂均着以巡檢分省補用外委陸貴福陸裕光陳德才馬朝輔均著以千總儘先拔補候選府經歷吳善宣著以知縣分省補用候補州吏目田承斌着以縣丞仍留原省補用以示鼓勵餘着照所議辦理該部知道欽此 
論說 
[袪弊說（矢）]  
人人日立憲矣。立憲矣。立憲而後可以救國。立憲而後可以不亡國。夫今日立法之不良。行法之不善。司法機關之不備。以致國力弱國權微。對於外而受種種之迫脅。對於内而生種種之變故。推其源流　其根柢無非由於不能立憲所致。果矣。顧旣有立憲之形式。而無立憲之精神。則其弊必至於與不立憲等。而或且抑甚。處處假新學說。新名義。新法制之名。而行其鼠竄狗偷掩耳盗鈴之實。語語講公德講公理講愛國講熱心。而一仍其掊刻聚歛自私自利之性質。然則亡中國者立憲之說而巳。非立憲之足以亡國也。無其精神而徒有外表。則立憲者名而巳。形式而巳。糟粕芻狗而己。然則所謂精神奈何。日惟道德自新學說之輸入浸淫。而舊道德之墮落巳極。再有人語以仁義禮智之說。不語之日頑錮。卽語之日守舊。不語之日老生之常談。卽語之日鄕村之學究。故一出言而爲人所笑一啟齒而爲人所誹。於是抱璞守貞者流。亦因之自默而不敢出諸其口。而所謂新道德之名詞日公德日公理日熱心日愛國者。亦惟聞其語。鮮見具人。此正風雨如晦鷄鳴不巳之秋也。然則維持道德奈何。則惟去其害道德者而巳。欲苗之植。必先去其害苗。而後苗可植。欲羣之善。必先去其害羣。而後羣可善。俗道德之善值。必以害於道德者而芟夷之。壅崇之惟力　視。而後其道德光明輝發。國因之挽救。試略舉之。 
一袪其虚憍之弊也夜郎自大之習。旣成吾國民第二之　習。又加之以尊富貴重儒術。而一切商賈之業兵役之事。皆鄙夷之以爲不足道。於是惟有續書高及好人不當兵之謬說。且津津傳誦於一般普通人之口。抑知欲國之强惟恃乎軍隊。而欲軍隊之有力。必使人人有軍國民之資格。欲國之富。惟賴於經商。而欲經商之有效。必使人人有營業思想。今反觀吾國國民之性習。其好高務遠紙上空談者多。而實事求是研究切實者少。即以留學一部分證之。觀其名刺考其學校。某也速成師範畢業生也。似冠以師範則榮。不然則辱。某也法政速成畢業生也。似冠以法政則更榮。不然則辱。而從事於實業者寡矣。從事於武士道者又寡矣。此猶是從前尙浮文而不尚實際。尚清談而不尚實行之所致也。故欲國家富强。必使人人有保護之義務。而講求其用兵之術。人人有發逹經濟之目的。而研求其實業之方。不務才。不使氣實力内充。則國家自然發 
 
 
 

Page 3

 
 
逹。若専事師範之普通。法理之明晰。而不於實業軍事二端。力爲注意。則亦終不能收强國富民之效果。不然。草約旣廢且生借欵之交涉。保護旣許。而更捕緝之横行。此虚憍之所以無當於事實也。其甚者且有假興學務辦自治之名。而把。持其地方之財政權議事權。董事權。爲恐嚇鄕愚逞其魚肉之。謀假公以濟其私盜仁以成其慝。而其弊乃不可勝籌矣。此虚憍之弊之當力袪者一也。（未完） 
専電 
[電一（北京）]  
　　盛宫保與英使磋議情形本日（十一日）八奏 
[電二（北京）]  
　　軍機大臣面奉諭旨江浙路事兩省官紳紛紛奏請設法挽回著政務處妥議轉園之策以定人心即由軍機處交旨欽遵 
[電三（北京）]  
　　十一日慶邸袁尚書那中堂同謁英使面商路事 
[電四（北京）]  
　　廷寄巡視南洋大臣楊士琦極力聯絡華僑 
按此寄當因楊士琦奏報無法聯絡華僑而發 
[電五（北京）]  
　　學部擬將各農工商學校統歸歸管轄各校不服與學部大起衝突 
[電六（北京）]  
　　奉旨飭各部院衙門速辦統計 
[電七（廣州）]  
　　粤督張人駿電奏東省匪首劉大僞元帥成擒 
[電八（蕪湖）]  
　　繁昌縣屬三山鎭天主敎民趙文新因阻抗學捐率衆衝毁三山公立學堂毆傷庶務長姚錕商學界大動公憤於初九日一律罷市停課 
[電九（長沙）]  
　　湘省各學堂爲江浙路事連日開會集股協謀抵拒聞巳集成鉅欵 
路欵要聞 
[旅滬寗波同鄕大會紀事]  
　　浙路甬屬集股處於昨日四明公所開旅滬寗波同鄕大會公議甬屬認股事宜到者約五千餘人其開會秩序如左（一）開會（二）宣布開會宗旨（三）報告甬屬集股處辦法（四）提議各事（五）選舉（六）閉會下午兩點鐘開會由幹事長周金箴宣布宗旨繼由幹事兼會計嚴君子均報告甬屬集股處辦法（報告列後）次由張君讓三代湯蟄仙總理演說（演說稿列後）次由沈仲禮君講解借欵與拒欵之利害次由嚴子均君報告發起人認股之數計朱葆三一萬五千股周金箴一萬股李雲書李詠裳四萬股嚴子均陳子琴四萬股葉樹德堂四萬股方餘慶堂一萬股樊時勛一千股虞洽卿一萬五千股次周金箴君請同鄕認股計共集六十一萬三千六百餘股以後復有九業洋貨公會甬屬同人認一萬五千股湯蟄仙認五百股滬北商圑公會認三千五百九十股甬屬集股處幹事會認十七萬一千股繼由李雲書君提議選舉董事畧謂今日到會者如此之多足見熱心路事惟甬屬各縣之人恐未能齊到甚以爲憾且董事亦須添舉藉資商議各事現請諸君公舉董事至少每縣生人凡係甬人皆有選舉他人爲董右之權務請諸君將所願舉之人書明姓氏函致三馬路寳安里浙路甬屬集股處即各帮工黨亦當各舉董事以便同心協力共議公益之事云云維時巳交一點鐘即將致北京辦事處暨代表電文擬就遂搖鈴散會 
[報告里股處辦法]  
　　（一）十月初五永錫　全浙同鄕會寗波認集股欵七百萬元吾甬爲全浙望不能　踴躍爭先（二）既認七百萬元之後即組織幹事會十月十二日在三馬路寳安里開組織會到者二百餘人是日即爲集股處成立之始（三）集股處旣成立經同鄕公推幹事十人即現在辦事之同樊朱陳李虞方李嚴葉是也十人之中公推周某某爲幹事長提倡一切（四）幹事會又公推　李嚴葉四人爲會計幹事担任所收股欵週年保息七釐又推方嚴二人毎日親到事（五）不用浙路公司收據由集股處自刋特别收據分爲两種收據上正面年月日之下用公司之委託圖章反面簡章之下用幹事十人具名（六）寗波本籍及外埠各碼頭皆以上海爲總機關收據由上海轉發（七）收欵簡章先與浙路公司磋磨妥當然後發行即今日所分者（八）所收之欵週年七釐起息分存殷實各莊俟公司造路需欵時再議無論何人不能另生枝節希圖罔利以奪我甬人股東之權柄（九）股欵分五年交收據每年一换載明簡章之上（十）今日大會之後事務大繁請公舉辦事人以免貽誤會計董事方樵苓嚴子均報告 
 
 

Page 4

 
 
　　浙路公司報告江墅正綫連站線共四十六里費九十萬元至嘉興正線共三百里地購齊土方年内可畢鋼軌枕木巳備専催橋工巳費一百三十萬元望後即複勘喜至楓涇五十里接蘇軌機車現用三輛到一輛客車到六輛貨料土煤車到共五十輛江　七月開料車中秋後搭客九月裝貨日止一二百元近來日二三百元不久可逹五六百元現仍趕運材料 
　　湯總理演說稿寗波府有高山有大海頂刮刮的人物向來很多讀書的種田的都是樸樸實實敦尚氣義商人的體面在浙江算特色中國亦數一數二的上海通商製造船廠各行各埠及金鐵木石與各項食力的工人寗波人都占大部分好在人多而不亂個個有規則能聽其　袖的話又老實又明白道理即如初六日到怡和碼頭送代表那是没有人關照的倉猝間到的人不少懇懇切切的幾句話代表及送代表的人不知不覺的灑下涙來昨天代表從鎭江來信尚提及若不以死命爭回是對不起大家的鐵路是地方的命脈浙江該早早辦起來不要罵怡和罵匯豐他們原是　生意的更不可怪朝廷怪外部總怪浙江人自巳曉得的遲曉得了偏偏舉非其人劉總理貲本恰有的家事很忙潛又是窮人又是外行硬舉爲總理不幸我的孃見背了去年正月百日滿後上工直做了年半做一件錯一件越省越費日日想脫身脫不了到今年七月江干到湖墅才得行車年底年初才得到嘉興亦止二百多里俗語有日夜長夢多節節躭誤累得朝廷爲難外部淘氣總是壽潛一人辦事不周的罪罵我怨我都是應該的以後亦想得趕工的辦法要同股東董事商量十年以内　要把我們浙江全省的幹路枝路一氣造成那時朝廷說我浙江人出色就是外國人亦不來笑我們欺侮我們了十月初五日西門外紹興會館浙江人大會壽潛趕到會巳散了寗波這許多體面的大老班一認就認了七百萬各府那裏跟得上寗波不能不格外勉力全省如一家寗波是大房各府是以次各房全省如一手寗波是大指各府是以次各指罷了現在督撫會奏要驗資外國人笑我們是帋上富貴這個臉第一靠寗波人做的但波寗人亦不能軍靠著幾個人還須人人盡心盡力　在每股五塊洋錢當時全繳五年分繳均無不可譬如一個東洋車夫一年一塊錢每天少吸幾根紙烟便省得出來總算鐵路股東一人十萬股五萬股不嫌多一人一股不嫌少有官利有紅利有這許多體面大老班經手你們大家信得過同買産業一樣這個錢永遠在那裏不是那賑捐是一去不來的不要說這回江浙人要掙氣要救命就是平常這宗靠得住的生意亦不可錯過機會快附快附我浙江人寗波人總要時刻記念怡和碼頭送别的情形大家對得起代表才好 
　　致北京電北京浙江鐵路公司辦事處張菊翁孫問翁鑒寗波認股七百萬今日四明公所第一次開會滬甬兩處己實招三百五十九萬三千二百三十五元外埠暨内地各鄕鎭不計續招後聞上海甬屬集股處眞 
[蘇路協會致盛宫保電]  
　　北京盛宫保鑒聞公欲負初議同人駭怪想不至此草合同催告不覆依各國法律均應作廢請堅持江蘇鐵路協會 
[旅京蘇浙同鄕上盛宫保書]  
　　（前略）此次宫保奉召來京旨中雖未明言其故然必爲蘇杭甬路欵事查蘇杭甬草合同係宫保在鐵路大臣任時所訂立嗣以英商銀公司遲延不辦自逾其限迭經函令作廢並奏明在案銀公司亦自知理屈祇得以宫保旣巳退任無權作廢等語來相搪塞然此等無理由之言適足見其遁詞旋由江浙人民禀經商部奏請奉旨准歸商辦公司成立業經二載設軌行車亦巳多日乃外部忽勒令承借銀公司英金一百五十萬磅江浙入民深維宫保鐵路歸何國所造土地即爲何國所有之語羣起抵抗數月之間集認股欵巳有三四千萬浮於勒借之數幾及兩倍此蓋迫於愛國之熱忱身家之切計一呼百應不期然而然外部知勒借之一事實不可以對人民因思宫保前有决不置身事外之奏欲聽歸一手經辦以圖卸責宫保於此爲朝廷計爲身家計爲江浙人民計固不能不出而力任其難出從前宫保經辦路礦各事種種放棄樀利大不滿於國人之日故雖位極世榮富堪敵國而名譽之損有斷不能爲宫保諱者然幸彼時民智未開故得任所欲爲耳至今日江浙人民對待此事一出於文明抵抗而絶不爲無意識之舉動宫保尚仍用昔日手段則汪大爕鄒嘉來輩是其前鑒巳且欲不承認此借欵非甚難事也草合同逾限作廢按之法律銀公司早巳無　宫保復任此事則無權作廢之語亦不能狡執旣不能狡執則草合同自廢草合同旣廢則借欵自可不承認會聞昔年輪船招商局被馬建忠盜賣與美商旂昌洋行立契成交之後宫保尚能取消其契約矧此逾限之草合同無理之勒借欵乎彼銀公司與旂昌行同一商家耳然一則有理可執一則無詞可遁而尤有江浙人民之後盾以爲宫保助此其辦理更自易易某等測此事之理由江浙之民氣宫保之宏才必能辦到不承認借欵使蘇杭甬路權完全而無缺如此則就宫保一身論旣可以挽回前失并可以望致美名就中國一國論則上可以紓朝廷宵旰之憂下可以免民族死亡之慘保國保種保身保家惟宫保是賴亦惟宫保能之蘇路勸股會浙路保存會十一月初五日上 
[蘇路公司咨江督文]  
　　（前略）查减薪助股仿照災賑辦法而性質至爲不同助賑純係慈善性質助股則兼有營業性質狹義爲個人儲蓄思想廣義則爲國家抯貨思想至人人知爲國家分任其攙負則君民上下如人身指臂之聯有家人父子之樂憲政萌芽端在是矣自兩省鐵路受外界激刺數月之間義憤所積認股合計至四千餘萬元顧助股之法與貴督部堂所指示有足相發明者姑就目前巳經實行各條臚陳採擇减薪助股倡之於上海南市商界而公司職員及工程處應之减薪之法有每年躉扣一月有逐月分扣一成以扣至五年爲止者大要十成取一視其職務之俸而不拘其任職之人此一法也繼而書業會勸股辦法則尤普及矣例如有人月薪二元每年合二十四元此人必購路股一股五年分繳是五年之中皆二十四分而取其一也今海上各書局自總經理以至印刷傭工皆準此法實行吾中國生計程度雖低似二元以上之月薪在社會亦占大多數能由書業而推至各業由上海而推至各埠事輕而易舉效並而易睹此一法也夫减薪助股即所提稅之比例也若爲營業稅財産稅之比例似取之有道利之勿庸將來地方自治正可心 
 
 

Page 5

 
 
鐵路八股養成一種習慣各輪其私財以營公益誠吾國一大轉機而東南實倡之己惟現在過渡時代雖社會𤍽誠鼓吹誠不若官塲之登高響應適感於鈞諭比照災賑辦法不禁泙然有動於中理合據情咨呈貴督部堂鑒核可否札飭財政處參酌詳辦之處出自鈞裁 
[基督敎徒保路會上江督蘇浙撫電]  
　　蘇杭甬鐵路拒欵代表業己晉京此事關係江浙存亡敎會中人同屬國民一分子决不承認借欵乞大帥顧順民心加意王持以爲代表後援上海中國基督徒保路會叩 
[又上都察院外務部電]  
　　蘇甬鐵路奉旨商辦現在集股踴躍無庸再借外債敎會中人同屬國民一分子决不承認借欵公司代表業己晉京乞大部顧順民心加意協助堅持到底上海基督徒保路會 
[浙撫馮復基督徒保路會電]  
　　中國基督徒保路協會鑒電悉浙路代璷晉京甚慰路事鄙人久在維持總其能副衆望也騤眞印 
[河南旅滬學界要求廢約]  
　　中州旅滬學會近接河南學界來函謂以蘇杭甬借欵移歸浦信誓死不認且聞河南高等學堂學生黄某自聞此信時時大聲疾呼寗焚身碎骨不爲江浙替死熱血潮湧數日不食大有以身殉路之勢爰於日前開會集議僉謂政府縱無以浦信代蘇杭甬之說然要求廢約收回自辦仍不可一日或緩刻巳函致本省各圑體並特派三人回省運動招股一面並贊助公司成立云 
緊要新聞 
[農工商部新定度量權衡制度北京]  
　　前報紀農工商部核定度量權衡制度不日出奏一節兹悉該部堂官以尙須斟酌仍未入奏而其斟酌新定之度制係法邁當二寸半比較營造尺合一尺將來仍用營造尺略加校核量則仍用漕斛核算權衡仍以庫平作準大約如此即可作爲定制云（民） 
[議准川陜滇粤開辦實官捐消息北京]  
　　川陜滇粤四省前以辦理各項新政的欵難籌加以海軍經費更難籌措擬請再開實官捐即以捐欵半留各省應用半歸海軍經費曾經四省督撫聯電政府請予核准然後代奏現聞　府連日提議此事王准者實居多數主駁者僅二三人俟議有辦法即當具奏請旨云（天） 
[法部三級裁判廳開辦北京]  
　　法部設立三級裁判廳業於初五日開辦所有内外城巡警總廳所設之豫審廳一槪裁撤其民事刑事訴訟各案槪歸三級裁判廳辦理各巡警分廳原有之司法課只管裁判違警等案此外槪不訊問以保司法獨立云（自） 
[嘉興鍾埭鎭匪亂電文彚錄]  
　　嘉興紳商禀浙撫電杭州撫憲鈞鑒嘉興鍾埭鎭於前月廿七晚九點鐘梟匪連刦住家典當衣莊京貨店共八家商民惶懼求迅飭營縣嚴緝商民謹叩江 
　　陳政詩復浙撫電杭州撫憲鈞鑒兩江電敬悉各匪竄蘇己往會剿嘉屬現無大股鍾埭案均係客民聞信即派隊緝捕昨報巳獲匪三名格斃四名原贓經失主承認首級並獲犯均交沈令辦理職首政叩微 
　　陳政詩曁嘉興縣禀撫臬電杭州撫臬憲鑒鍾埭案派隊在興善交界處拿獲匪窩拒捕格斃四名拿獲著名匪首楊載功一名供認濮院大橋村鍾埭各案均伊爲首糾劫不諱請准就地正法以安商民候電示起贓己給領黨匪二名尚未認供現飭搜捕餘匪供詞禀詳職道政詩卑職賢叩魚 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[第二張第二版]  
要摺 
[外務部等衙門奏呈貴胄游學章程摺]  
　　奏爲請貴胄出洋游學以振敎育而固本根恭摺具陳仰祈聖鑒事竊維東西各國所由馴致富强在乎無人不學往往貴爲儲貳以及近支皇族咸使游學異國與尋常學生無異其肄　軍學者尤　厠身伍藉甘苦備嘗是豈直侈爲美談哉欲振國民之敎育必目貴介率以精神欲固皇室之本根必於公族宏其造就其所計至深遠也邇者我國設立貴胃學堂於貴胄就學事巳有端倪然　習　軍一門且兄聞只囿於本國所學終隘而不廣近怵時局遠攬成規親貴子弟出洋游學之舉誠不可緩惟學以致用當務爲先親貴子弟所急於肄習者陸軍之外厥惟政法查德國陸軍甲於環球英美兩國政治法律極臻美備現派貴胄游學自以分往英美德三國爲　現在朝廷舉行憲政整頓陸軍數年以來官私費出洋學生畢業回國經各衙門調用漸有成效親貴子弟士民視爲模範風氣待以轉移若能使之悉心研究學成而歸異日者出貴近而履戎行進懿親而謀國是其提倡較爲有力其效騐自必異常兹謹擬就貴胄游學章程十二條繕呈御覽如蒙俞允即請飭下度支部妥籌的欵其貴胄學生旣歸出使大臣稽查一切游學事宜自應由臣部妥爲經理所有請派貴胄出洋游學緣由謹繕摺具陳伏乞皇太后皇上聖鑒訓示再此摺係外務部主稿會同憲政編查館學部睦軍部辦理合併聲明謹奏 
　　謹將擬就貴胄游學章程繕單恭呈御覽 
　　第一條貴胄游學生係由王公子弟及貴胄學堂高材生中　取使之游學英美德三國研究専門科學 
　　第二條應習之學科分爲二種一政法一陸軍 
　　第三條貴胄游學生游學年期均定三年 
　　第四條貴胄游學生每人給川資七百兩月給經費三百兩整　費五百兩 
　　第五條每班派通洋文者一人充當譯員精漢文者一人充經史敎員均與貴胄游學同時前往 
　　第六條譯員每人月給薪水三百兩敎員每人月給薪水二百兩整裝費均三百兩川資五百兩 
　　第七條貴胄游學生如帶僕役衹准以一人爲限 
　　第八條貴胄游學生應聽本國出使大臣選定學生上課肄習平日由本國出使大臣稽查每届學期按其功課品行造册報告外務部其譯員敎員統歸本國出使大臣節制 
　　第九條貴胄游學生如有品行不端學業無望者由本國出使大臣隨時報告外務部調回其尤甚者並請從嚴懲戒 
　　第十條貴胄游學生如能始終勤奮學業有成期滿回國時即予擢用其尤爲優異者破格超擢 
　　十一條譯員敎員如能兄盡厥職一年期滿由外務部照異常勞績保獎一次其不能稱職者隨時由出使大臣電告外務部撤回另行派員前往接替 
　　十二條本章程如有未盡之處隨時斟酌損益電告本國出使大臣辦理 
　　光緒三十三年十一月初一日具奏奉旨依議 
輿論一斑 
[旅滬關東西協會致各圑體書]  
　　安徽旅滬學會安徽鐵路公司安徽路礦公會江蘇敎育總會江浙鐵路協江蘇鐵路公司公鑒自蘇杭甬借欵問題發現以來我同胞力竭聲撕犧牲身家性命以抵抗者豈爲一方計一時計哉除百世之害興百世之利糾合同胞爲此中國計也乃政府不察認爲蘇浙人之自謀也遂輕誣全體國民於是議攺禍水之流道而欲以浦信爲之壑同人竊思浦信一線起蘇經皖至豫其所經過悉古之所謂中原要害遺禍之烈較蘇枕甬殆有過之昔人有言與死人同病者未有不也債多國亡此同胞所共凛也今蘇杭甬尚未起疴而浦信又遭傳染哀我國民恃此頑劣之政府能保此神州無恙乎夫同爲中國之乾淨土同一認明不可借之外債則蘇杭甬與浦信詎有輕重即以輕重諭半壁東南與中原形勝又孰重孰輕昔也痛在手足今也痛在腹心我同胞其可坐以待斃乎本會昨開全體大會經會員提議聯合三省預籌補救之策一設三省拒會以防其漸 
 
 

Page 11

 
 
蓋人人鄔湯則處處可作蘇杭甬問題觀也一合三省設浦信鐵路公司籌欵自辦蓋蘇杭甬一鼓作氣之　國民未始不能再接冉厝也一速中國國民會之成立因頭痛醫頭脚痛醫脚使國民癈時失業而保全者少也如是庶内可以制政府之斷送外可以消他人之覬觎經本會會員全體贊成并議致書貴省各圑體共謀挽救之五兼收切磋之效素仰貴會熱誠公益所有對於此事之辦法并會員之意見均新賜覆爲幸爲浦信鐵路事旅滬關東西協會上 
分類新聞政界 
[飭議常昭設立議會章程蘇州]  
　　蘇撫陳伯帥札行藩學臬三司略云前准考察政治館咨送奏定直省官制清單内第三十三條各府州縣應設議事會董事會其細則應由民部議訂奏定後通行各省辦理等因當經札司通行飭遵在案垷在此項議事會章程未奉奏定頒行自以先行研究　治法理造就國民資格爲要義俟届時奉到部章次第飭辦至設立選舉局必須分鄕分區逐細調查選舉與被選之資格亦極繁今立據常昭二縣紳士陸懋宗等禀稱查　全省紳士公决先行開會集議設案地　議事會選舉局僅請立案並未會詳細章程開呈所稱諮議局草詳　經呈核是否呈送藩司合行札飭將同核明察酌情形一併妥議難復以憑察奪（直） 
[批斥辦理詞訟之遲延南京]  
　　江督端午帥批上高縣錢今昌瀾禀復清下詞訟云查此等公牘係本部堂特札飭辦之件何等重要該令旣於二月初十任事理應將以前積牘逐一清理何案應即審辦何案應先禀覆事必親裁絶不假手丁書方爲克盡厥職賓令係屬代理人員目奉文在封印期内不久又值交卸原無足責至於書吏尤奉諭旨裁革攺用冩生更不足恃今該令以禀覆遲延慮千嚴讉輙諉之於賓前代令更諉之該房冩生而冩生係何姓名又未明叙僅以從嚴戒飭等語敷衍了事明係文過飾非居官首重戒欺該令身膺民牧是可欺孰不可欺也本應立予撤參姑念該令於易文一等假命案尙能隨時詳結攺爲記大過二次以策後効其袁維六等命案五起旣據禀稱或犯供狡展或見証未到或犯未弋獲均勒限三個月迅速分别嚴緝審辦母再違延（商） 
[批准枷杖人犯罰作苦工蘇州]  
　　武進縣袁世顯陽湖縣陳鎬二大令通禀各憲擬請將違禁私開烟燈犯人及其餘拿獲之竊賊地痞賭棍等罪應笞杖枷號各項人犯一律罰作清理街道等項苦工分别酌定期限辦理以示懲創等情奉署撫陳伯平中丞批云據禀爲明示懲創起見廳即照准並應通飭本省各府州縣一體遵辦（魚） 
[浙省大計展期之原因杭州]  
　　浙省信懷民力伯不願回任暫行請假兩月馮撫不允以致衝突等情巳誌前報兹悉方伯又親自上院呈請代奏開缺詞其决烈維現届大計喻庶三署藩因信公不願新任特詳請中丞將本年大計展緩三月云（元） 
[禀報清訟恤囚被駁安慶]  
　　績溪縣文令化舒日前將辦理訟囚各案情形禀奉皖撫馮中丞批示云查核各節娓娓動聽雖良吏殆無以過所不可解者本部院清訟恤囚之札業經通行數月各屬一律禀報該縣何以遲之又久始行禀復則其平日之玩愒即此巳可想見他日一經考証幸母以言不逮行致干詰責仰按察司轉飭遵照（非） 
交涉 
[建邵汀礦約問題]  
　　興化紳商上外務部電外務部王大臣鈞鑒建邵汀礦約逾期作廢請向法使宣言目辦興化紳商叩 
　　福建外府州總與會上外務部電外務部堂憲鑒建邵汀礦約現己展限期滿請迅向法使聲明前約當爲廢　永保目辦閩外府州總學會 
　　閩省師範至體學生致郵傳部電體郵傳部陳尚書鑒法辦建邵汀礦務展限期滿懇逹外部廢約自辦閩省師範全體學生叩 
　　邵郡四民上外務部電外務部鑒建邵汀礦約展限期巳滿懇速與法使力言廢約水保自辦邵郡四民叩 
　　全閩法政學堂全體學生致外務部電外務部鑒建邵汀礦約己滿懇勿狥外再展以保王權而慰民望全閩法政學生叩（敬） 
[洋商請查家産備抵嘉興]  
　　嘉興府楊太守接法國西貢大審院總裁判官逹的咨文略謂據駐滬法商聲稱有貴治華民邱幼山承包肥料今忽去世查得虧欠欵項甚巨邱子雖巳到　了理勢難彌補等語爲此咨請札飭嘉興縣先將邱氏家産查明存核無論何人欠欵均不得移動以備作抵設有餘欵再行登報招領如有劣保地棍串令欠主債主圖賴索擾等情務請妥爲保護免致洋商受耗云云（比） 
軍界 
[妄拿私運軍火之結果鎭江]  
　　丹徒縣　緯辰大令訊明王同興衛船並非私運軍火通詳請示奉江督端午帥批示云查王同興即王慶昌衛船所帶土炮洋鎗曾經瓜州鎭驗係舊物有銹可憑兹經該縣訊據慶昌供稱爲防備盗賊而設久巳棄置不用且驗得洋鎗一尚可用一巳朽壞鎗子多不合膛並非船中之物現有復隆祥等油號多家爲之具保其爲並非匪類尙屬可信准如來詳擬以杖貴照章折罰完結迅速交保釋放以省拖累不准遷延至私運軍火固應嚴查然亦不可藉此任意妄拿致有擾累王慶昌衛船所帶鎗砲旣係銹壞舊物荷花池訊弁顧把總鴻鈞孫外委德發乃輒將其拿解辦理巳屬不合且經本部堂訪聞該汛弁等並有藉端索詐情事巳經咨請長江提督軍門斥革懲辦以肅法紀而協商情仰即遵照（眞） 
 
 

Page 12

 
 
[太守騐收營房工程重慶]  
　　皖省衛門口營房工程現由首府惲毓麟太守督同原修委員顧典史堃培逐一勘驗所修房屋墻壁門扇等件均與原呈估册相符尚無草率偷减情弊業己取具承修保結詳送皖撫查核矣（政） 
[卾省防營攺名巡緝武昌]  
　　卾省各屬防營攺歸巡警道管轄等情巳紀本報現馮觀察特將各防營另編營制攺名爲巡緝營并分第一營第二營等名目俾便調遣而一右權云（音） 
學務 
[咨遣學生回籍湖南]  
　　湘省吳提學前淮貴州提學司咨開據興義縣申捧鮓巡檢李翰潘禀請將湘籍平江縣學生李傳綱等數名送回湖南原籍學堂肄業等因當經吳學使札行岳州府轉飭平江縣酌核辦理現在該學生等禀請咨送陸軍學堂肄業奉學使批飭回籍聽候該縣核辦（敏） 
[府中學堂添招新生寕波]  
　　寗波府中學堂今春集欵在南門外建造房舍現巳落成由該堂經理禀請寗府添招新生一百名届時由府尊分班考試錄取後至明年開學時送堂肄業（再） 
[請提差規撥充學費安慶]  
　　安省清眞學堂校長鄭君瀛現因經費不敷擬將宰屠牛羊各户應送差役例規撥歸該堂應用業己禀准省憲札飭遵辦矣（孔） 
[請獎辦學巡檢杭州]  
　　瑞安縣巡檢楊淦捐廉倡辦大　羣益學堂一切敎科程度頗爲合宜現經該堂司事禀請該縣陳明倫大令轉禀省合請准將該巡檢酌記大功三次以昭激勸（浙） 
實業 
[江督飭縣監追倒欠鎭江]  
　江督端午帥訪聞去歲冬臘兩月鎭江各錢莊放出滙票有八百萬兩之巨自今年十月順康協昌兩莊暨東升德記兩號倒閉後各資本家大有戒心不敢到鎭放欵市面遂無由周轉爰飭丹徒縣王大令嚴提倒欠各户分别監追以期維持市面云（小） 
[津鎭鐵攺線之窒碍鎭江]  
　　鎭江紳商因某西報傳述津鎭鐵路巳攺抵南京對岸之普口爰於前日開會集議僉以攺抵普口鎭江商務必至敗壞議論紛紛莫衷一是聞不日再須開會妥議云（子） 
[紗廠改换稅章杭州]  
　　寗波通九源紗廠之貨除出口完稅外其運銷内地之貨由釐局給發護照概免釐金嗣經稅務司以所領護照頗多影射關稅受虧甚鉅照請調銷護照飭領關照乃經該廠董事周晉鏣等禀稱杭廠通益公蕭廠通惠公二廠垷仍得援引銷本處照中西通例概免釐稅之條領給護照　運獨佔優勝所出之紗倒灌寗紹兩屬寗廠未免偏枯受虧寗關這詳准遵照奏案完清正稅槪免重征給執運單行運而杭廠又以行用印花爲便兹由厘局議定所有各豐通九源兩廠業經浙海關詳照新章統由寗波常關完納其通益公通惠公兩廠凡屬輪船裝載及用輪船拖帶者仍照前詳辦理至用民船運銷内地擬通飭杭蕭兩廠附近各首卡倣甬關式樣另刋三聯運單每担征關平銀七錢給予執運别卡查驗槪不重征庶免偏枯而息爭競昨巳具詳撫轅矣（元） 
雜記 
[萍鄕縣禀請監禁匪犯江西]  
　　萍鄕縣汪大令禀報贛撫畧謂前署縣張令于清鄕時拿獲匪犯易元祝黎佐明二名因供詞狡展未及禀辦卸事卑職抵任迭提該犯等研鞠易元祝狡不承認惟黎佐明供稱於三十二年十月初有己獲正法之邱士貴勸伊入洪江會言可保家一時誤信出錢三百八十文買受票布一張十月二十日士匪滋事邱士貴邀伊到黄土燒搶伊畏懼不往即將票布燒燬等語卑職查易元祝黎佐明均係奉札匪拿之犯易元祝狡不承認黎佐明雖供入會而燒搶並不同往均難保非恃無質証畏罪狡賴卑職復密加訪察易元祝平日唆訟訛詐欺侮善良人皆切齒黎佐明手藝營生悮爲所惑而入會皆所不免惟黎佐明現有族鄰具保然亦未便即釋但按之张評易元祝情罪較黎佐明爲重應請將易元祝酌擬監禁五年黎佐明監禁二年均收習藝所工作是否允協伏乞批示（因） 
[革員不服看管蘇州]  
　　知縣華承謨因藉案詐贓革職提省發押後時常出外不服看管前日至城外觀劇看役向阻竟被用武該看投無可如何即禀明吳縣王大令立派差役出城至觀園内將華提回隨即禀明蘇撫轉解長洲縣嚴行管押現蘇撫陳中丞以華刁狡異常未便再由府訊任令延宕巳札飭臬司親提審訊矣（七） 
[鎭江大火鎭江]  
　　鎭江城外周家巷王姓家於本月初八日下午三時不戒於火忽兆焚如延燒隣居草房八十三家瓦屋十餘户並焚斃陳姓老嫗一口後經各洋龍極力澆灌始得救熄（退） 
[鄕民爭地械鬥案巳結寗波]  
　　奉化寗海交界某村地方有古墓一邱餘地一方前兩邑鄕民因爭奪該地以致兩相糾衆械鬥經兩邑尊出而彈壓始獲解散後兩造俱聯名上控日前由寗紹台道張子遇觀察傳集兩付鄕民人証二十餘八當堂親加審訊斷令該墓與地確在奉邑境歸奉邑鄕民掌管諭以寗邑鄕民每年春季許以掃墓一次不准再有糾葛情事兩造遂遵諭具給完案（皮） 
[禁止運米出境安慶]  
　　安徽靑陽縣蕭大令仁丙以該邑秋收歉薄來春民食堪虞擬禁止運米出境以爲先事預防之計刻巳禀請皖撫核示矣（美） 
[釣船撞沉寕波]  
　　南帮某釣船前日在甬江北起運貨物突有某輪船駛過正與該船相撞該船船頭撞破江水灌入船夥急將載貨赶運别船船卽沈没尚有艙底之貨未經運出現巳雇人設法撈取矣（行） 
[飭查盜賣官地鎭江]  
　　鎭江府承太守因西城外無主官荒地畝照例原准民間領租造屋惟執管之權仍屬公家詎近有圖董貪得重價擅將官地盜賣别户甚或有串合洋商影射情事殊與内政有碍用特選派斡差分段密查禀覆核辦（小） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
1小說 
[時事小說人面獸（七）肝若著]  
　　門上人一聽。方知豭類是有些來歷的。便取了帖子立起來道。他老人家來得也實在早。高頭纔起來的時候。恰恰貴上又來了。急忙裡没有帶上去。又恐怕貴上到來。有什麽機密的事。不便同見回絶他老人家。反誤了他老人家的事。所以想等貴上走了。再去回的。現在老兄旣這樣說。我就上去回一聲罷。說罷。慢慢的進去了。羅貴道。你老到這裏來。大約是初次罷豭類一笑不言。罷貴道。他們兩個人正是很寂寞的。回上去保管請見。我先進去等候你老罷。羅貴纔背轉身。門上人巳下來。果然立刻請見。不出羅貴所料。豭類得意非常。心想今天來得眞巧。一見倒是兩個。原來方宫保是北洋大臣。聖眷隆重。當世第一。走了他的門路。没有不得意的。豭類從前也鑽過一陳。没有得竅。方纔遇着羅貴。聽他說跟的是方宫保。心中巳覺一動。此刻竟能親自覿面。自然喜出望外。連忙把衣冠整了一整。跟着門上就走。一到花廳外邊。就望見一個精瘦臉兒。長白鬍鬚。精神矍爍的老頭子。坐在坑的右首主位上。那邊一個。方面大耳。烏黑的八字鬚氣象堂。皇不必說就是方宫保。豭類搶上一步。朝上各作了一揖。方章二公。讓他坐下。豭類足恭一番。挨至末座。方宫保是初見。不免寒暄幾句。馨帥道。豭翁才具優長。此時雖屈居下位。他日定卜大用。豭類道。晚生駑馬廢材。何敢妄冀非分。過蒙寵譽。今晚生益增慚愧。於是乘便就把聿新轉逹的話。告知聲帥馨帥留他午餐。豭類正中下懷。就想了無數的說話。兩面應酬。顯得滔滔不絶。議論風生。馨帥同他本有些年誼世交。雖則不很見面。是向來曉得的。方宫保看他人品誠篤。辯才無礙。倒着實嘉許了幾句。說他將來辦起外交來。定是好手。豭類覺得有些意思。說話之中。格外加了些高帽子。方宫保異常得意。直到吃過飯臨走的時候。還囑咐了豭類一句。說没事的時候。不妨到我那兒談談。豭類聽了。彷佛巳經得了陞遷的上諭一般。答應了好幾個是。羅貴跟在後面。又掉過頭來。對他擠了一眼。豭類會意。就急忙的辭别馨帥。逕自歸家。不料一踏進門。忽聽得一片吵閙之聲。從上房直衝出來。心中不覺一驚。正是 
　　狗苟蠅營利市三倍鵲歡鴉懼萃集一時欲知後事如何且聽下回分解 
本埠新聞 
[九江關道移蕪滬寗鎭各關曁蘇皖米釐局文（爲日人運米事）]  
　　爲移會事案奉督憲札開照得日本因告糴經外務部奏定江南皖贛兩省認辦三十萬石内蕪湖二十萬石九江十萬石由華商採買日商接運官爲發給護照當分别派委大員會關籌辦所需護照現經本部堂核定飭刋呈送（中略）合將護照札發查收移會孫道等一體遵照辦理無違此札又奉督憲批開以據九不道摺呈運日糶米章程此次運日糶米九江認定十萬石由華商採買轉交業經本部堂核定辦法擬就護照稿式飭刋札發在案至運米章程察核摺呈籌議各節尚多窒碍各按一百五十磅合計担數此層應照九江市售米石通例計算聽躉買華商與之交易惟不得過百四十餘斤之數以示限制惟稅厘應悉照關局向章核收又分别限期運滬繳照逾限議罰查各口開禁運米定章均有明定期限逾限議罰辦法原爲預防運出外國而設今此項糶米明係運往日本將來由關起運時應預先電知滬關派員赴吳淞口外候驗並飭令隨時　照該關除於起運時認眞查駖不准絲毫多運外更無庸防範别項流弊所有立限議罰各事自應一律删除又米價漲至若干以上無論巳否辦足立即停運此節當經電請外務部切商日使定議迄今未准核復自未便遽行列人其第四第五兩條爲維持本地民食起見自屬可行仰卽遵照批飭事理及另頒護照内開辦法迅速移會孫黎二道妥爲核議商訂並錄批通報查攷無延切切此批各等因奉此業經具文申報督撫憲查攷並經本道移會江所候補道孫黎核議商訂各在案旋准駐漢日本總事高橋電稱三并洋行巳派副理事高木君來潯商辦一切二十一日高木六郎由漢來潯本道等當即訂於本日會同商酌辦法本道等遵照此札事理及另頒護照内所開辦法與該商訂辦米辦法章程五條業經電禀督撫憲在案兹該商亟欲回鄂訂期於二十二日將前項章程彼此簽字蓋章查此項糴米照章程所載辦法由日商運至吳淞口應由滬關派員查驗放行將護照移還敝關彚案呈繳除分别申報移行外移煩查照辦理施行（企） 
[日商與平湖花行之交涉]  
　　日商蔭山又吉控平湖陳源興花行不交定花一安業經公廨禀奉王前道轉詳浙撫飭提陳二觀解滬質訊在案慈悉讞員寳子觀大令又接日領函稱如果該號有意延擱惟有逕請本國駐燕欽使另行交涉請分别詳辦等情昨寳大令巳移催平源縣速辦一面據情轉禀滬道核示矣（企） 
[日領不允轉飭織布廠遷回上海]  
　　日商織布廠坐落寳山縣境前經滬道函致日領轉飭遷回上海通商口岸曾誌前報兹悉日領以向來洋商在寳山縣境内租用地畆照章發給道契准予居住且他國商人亦有在該處設立行棧者因特函復滬道謂此事未便禁阻如中國外務部因此事交涉自應照會領袖總領事轉逹各國總領事會議辦理云（琴） 
 
 

Page 19

 
 
[提台申斥叅將]  
　　本邑西鄕閔行鎭到有大帮梟匪當經紳士飛禀劉華軒軍門就近札派提右營叅將萬參戎率同水師前往捕拿前日軍門往吳淞閱看砲台于昨返滬傳參戎至舟次詢問捕匪情形參戎以未獲一匪對劉軍門謂辦理如此疏忽殊屬不成事體大加申斥參戎惟唯唯稱是而退（泳） 
[請議電車以司用水價值]  
　　滬道致法領略謂西門外方浜橋至斜橋安設電軌碍及内地自來水管迭經磋商未荷示復兹又准自來水公司總理楊劉兩觀察函告該處開辦電軌每日用水不少竟目携鎖匙在公司所設龍頭開放並未先行知照議定每日用水數目價值殊於公理不合應如何繳價之處務請轉飭赴該公同妥爲議定云云（企） 
[懸賞緝兇]  
　　上南交界之三林塘鎭有戳斃康阿全之兇犯陸小蘭迄未弋獲兹由南匯王少谷本縣李紫璈兩大令會出賞格畧云無論何人如將陸小蘭獲案賞洋三百元知風報信因而拘獲者减半給發如果不願領賞攺賞差卯一名云（泳） 
[縣批照錄]  
　　陳瑞岩禀批此案前據楊吳氏呈稱此項一畝四分田地照市價祇值四五十千文呈繳錢廿八千文求請回贖等因當以加價錢二十千文共四十八千文着陳姓放贖在案今該民人以此項田地必須楊星橋措齊原價八十千文才可取贖未免固執今飭該民人速遵前諭放贖勿得掯單留難（哲） 
[貨船沉没]  
　　前日午後閔行某貨船行至南市董家渡適與太古洋行廣西輪向碰撞沉没所載黄荳各貨俱巳受濕船夥五人經該輪帮同施救幸即脫險（杞） 
[禀請移設保甲局]  
　　新委太陽廟保甲局員朱二尹大昌以太陽廟一帶警察密佈無庸設防擬將該局移設上海寳山嘉定三邑要道即潭子江彭王廟地方業巳具禀滬道請示矣（衣） 
[政治圑體發逹有望]  
　　昨聞預備立憲公會得端制軍書畧謂貴會専以啟發民智爲巳責有功社會不少所編書籍皆適切於地方自治之用巳行司局籌欵協助俟籌有的欵再行奉布云（川） 
[家政會紀略]  
　　滬南競化師範女校昨開三十期講筵程頴女士項鎭秦女士相繼演說聞者莫不鼓掌（川） 
[法界添設自來火管]  
　　法租界自來火總鐵管係埋于馬路北首另裝小鐵管接通南首各户鋪裝點現電車工程將次告竣該公司恐開車後設有損壞修理不便故特估匠于南面開工添設鐵管以免將來多所周折云（舟） 
[黄界小火] 　 
　　英租界松江路三百八十五號門牌某姓家後披屋前晚半夜時失愼幸即救熄祇焚去蚊帳等物未成巨災（衣） 
[官事]  
　　水利局委員崔鴻翥撤差遺差由滬道攺委攺過局委員趙增祺兼辦並以潘明府祖樾爲該局帮辦委員大關委員何錫驥撤差攺委候補知縣李錫貞接辦西鄕顓北馬橋巡防差調委前辦萬航渡保甲局員黄永璣辦理新委貨捐局會辦向傳桂昨日到差湖南候補道任國鈞昨日到縣拜會提右營右哨二隊把總許鏞業病故遺差由萬參戎札委外委周某接辦　（軌） 
訟案 
[上海縣案]  
　　拐匪張友才聳令沈三劉采文楊仁明拐得陳蕭二姓小孩巳將一孩賣往厦門刻經閘北巡警局將以上四記訪拿解縣李大令訊明不諱判沈張各資一千板劉楊各責八百板張釘鐐收禁餘犯分押候辦○張毛毛砍斃蔡福生一案亦奉復訊仍不吐供跪練一時責二百板仍狡賴不認判還押再究○竊賊馬慶福卽王介堂提案比責二百板判還押速將所竊張公館各　繳案○陸百喬張裕田合充二十四保二十四地保欠繳下忙　銀三十五两昨日提比陸張同供欠繳糧銀應歸陸秋喬擔任大令判限五天繳齊（車） 
[總工程局紀事]  
　　鄭增桂之五歲幼子友才被　人黄美豎拐賣於南橋黄益三得價洋五十六元昨被鄭扭控到案奉孫明府訊判黄美　戒責二百下押攺過局二年益三罰洋四十元孩交鄭領○宓海榮扭控傭人葉星莊倫竊留聲機噐質在英租界押店昨由南區解案判押候吊贓○挑夫嚴阿心之妻顧氏被蘇王氏拐往蘇州與王麻子姘識近被嚴得悉扭蘇及張馬氏至南區控遺解由孫明府訊判蘇戒責一百下交甲看守限三天交顧氏到案張馬氏無干斥退○積竊李得標前晚潛至　豐米行内宅竊取金簪金環金鐲衣服票洋等物躱匿床下當被獲住送局押辦○陳參軍查獲馬裕源烟館違章售烟將店夥薛阿美　烟具帶回訊判交保候提店主訊究（夏） 
[巡警局紀事]  
　　總局陸阿四與康張氏深夜同行由巡土拘入訊知確係誘逃押候氏夫康開田投案訊核 
　　城内第一路第五區陳桂生竊某姓家木噐判責二百板鎖示三天○王金寳李阿榮在石皮弄　賭行兇押候訊究 
　　第一路第三區陳馮氏陳李氏串拐凌阿慶之媳巧林買與某甲爲妾昨日爲凌查悉一併扭局押候訊究 
　　第一路第二區上海縣捕投夥山東老五昨帶李阿三至邑廟剪碎王德興衣袋竊取銀洋當被八號暨十二號偵探　見正擬拘拿被山東老五協同多人將該探毆傷旋由巡士帮同拘局判李責二百板鎖示三天山東老五候函知上海縣再核 
　　浦東第二路胡孝寛違章夜行押候交保○金等生私攺怡和棧之房屋昨被該棧查悉函控請斷判令遷出○夏安安吞没其弟夏正元之田款昨由正元投控局員以事屬家務判自請親友公理（戎） 
[英租界捕房事]  
　　牛莊路火燒場間壁廿六號門牌某姓家被匪徒搶去皮箱一只值洋一百餘元即日報捕請緝捕頭立飭包探朱阿巧嚴緝務獲究辦○致遠街永叅棧客某甲失去金戒一只疑爲茶房沈實生等三人所竊昨日投報捕房捕頭派包探葉長亭查覆○著名流氓王根全混名小寗波昨在老閘路强搶某妓金挖耳一支被包探蔣文炳查見拘入押候送廨迅究○福建路普慶里八十四號門牌顧金記即洪氏與李周氏所開之妓院内容留幼妓阿菊年祗十三歲被濟良所西童訪悉將該妓等一并拘捕押候解究○流氓王阿二在河南路搶徐金記皮帽一頂由探張寳成拘入押候解辦○江西路三十七號門牌彚司洋行昨日投報失去獺皮領紬等物值洋一百四十餘元捕頭立派廿七號西探協同　探王寳生查明核奪○河南路四百九十三號門牌恆泰主賈恆洲昨因失去洋綢及裁玻璃之金鋼鑽等物報捕請緝捕頭飭探何阿春查緝○周雲林竊廣東路綺園烟間内皮统二件由探何阿春拘入押候訊究○扛磗小工妙心全碰壞南京路樂水燈一只由捕帶入飭賠洋二元釋放○（戒） 
[法租界捕房事]  
　　徐蔣氏前在馬路被流氓范春搶去手巾包内有鈔票小洋銅元等件昨由包探將范緝獲押候解訊○流氓鮑四忠强搶行人首飾質洋與同黨分肥爲探拘入押候解訊○小竊周阿六曹瑞森周金生陳德材黄全亭朱友根均由探拘獲押候解究（舟） 
[美租界捕房事]  
　　某號馬車昨在北河南路據倒李邵氏碾傷足骨由捕舁送同仁醫院求治一而查拿肇禍馬夫核辦○康益天妻張氏被孫阿四誘逃來滬昨由八十八號西探將男婦一併拘獲候究○王小毛至捕房呼唤某犯被西捕撞見立即拘住押候送懲 
（西） 
 
 

Page 20

 
 
來件 
[宋觀察廉復致江蘇敎育總會會長書（爲總會章程應增外省人入會條例）]  
仰望龍門非一日矣無綠一見每用悵悵前者沐陽吳鐵秋茂才欲入貴會託復介紹復自以本非會員未敢唐突因函託許久香觀察爲之先容嗣接久香觀察來札知巳蒙我公許其特别八會太邱道廣敎思無窮甚佩甚偑貴會章程復黨受讀完密精美無可置議惟私意猶有所未安者則以會員區域限於江蘇一省而他省之人曾不得與愚蒙之見竊以爲疑　陳理由質之左右夫敎育會之性質所以維持敎育之事討論敎育之法者也拒他省人之聯合維持固巳隘矣並禁他省人之直接討論不尤隘之隘乎藉日維持固本省人之義務不敢以煩他省若討論則他省自有他省之會在是固然矣然獨不有閩廣漢黔之人旅居貴省去　萬里求學而無由者乎貴會將何以處之又不有本省之會未能成立欲取資於貴會以爲轉輸計者乎貴會又將何以待之若謂雖非會員討論亦所不拒是則無義務而有權利人之求學誰不如我竊恐貴會之書記冐舌敝筆秃而無以應也今敎育方謀普及矣學界日言合羣矣先知先覺資在何人而忍爲畛域之分昧嚮導之職乎是則爲擴充敎育計其不能不許他省人以入會者一也近歲以來省界之風潮烈矣昔者外人黨有言吾之十八省有如十八此舊日之思想官場之積習固無怪其然耳不謂號稱維新之學子亦復如是且加劇焉往年江皖之爭學額論者頗引爲口實以爲省界之見端我公苦心深　固早巳辭而闢之然與其垂爲空言不如見諸實事今若於貴會會章特著此例使禹城之内承學之徒皆得提携持扶相與有成國之人有所矜式華離之風不期泯而自泯矣其爲益不亦大乎是則爲破除省界計其不能不許他省人以入會者二也且凡辦一事必有一事之之經費敎育會之經費何恃乎除會局所納會費外他無有也竊見貴會近　以來日形發　地方之請願日益加多則機開不能不完調查不能不廣與行政者之交　不能不勤凡此之類皆需財而後舉若不及早設法維持非來廢弛之譏即有解散之勢昨讀報章見貴會是學部之文欲求本省大吏設法貴助然仰給官長其勢逆而難不若推廣會貲其勢順而易且外省人入會所納會費及常年會並可視本省人稍增其數以示區别集腋成裘更可收衆擎易舉之效是則爲維持會務計其不能不許他省人以入會者三也夫此一舉也言三利而無一害而貴會獨付之　如不聞　議豈其百密之慮遂有一疎意者泥於江蘇二字以爲名義未符耳然部章固有流寓該省可爲會員之條事非創舉例有可援貴會又何疑乎不揣固陋敢　此請伏惟裁酌如蒙允許增入會章會員之　　自隗始復世居武昌官　　業故鄕大好誰爲先路之登仁里可依願借餘光之蔭臨頴待命無任神　即繼垂察不　　　 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
