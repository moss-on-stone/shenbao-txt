# 1896 - 105 - 4908260

 

Page 1

 
 
[小輪船出售] [  美查有限公司啓]  
　　本公司有小輪船一隻名元寳泊在新閘藥水廠前船身堅固機器靈捷現復重新修葺與新造者無異吃水甚淺内河小港易於行駛且亦迅速欲購者至申報館帳房面議 
[勸輸湖南振捐啓] [  申報館恊振所拜手]  
　　湘省自甲午秋迄今旱災甚重小民蕩析離居至去秋雨雪交加其苦更難言述長沙寳慶衡十數州縣災民每茹草咽糠此種情形眞足令銕人洎下本館隨諸君子後籌辦賑務已歴有年斷不敢畏難苟安半途而廢爲此不辭况瘁大聲疾呼惟望宇内仁人同深惻隱各傾囊槖以濟艱難一俟集腋成裘卽當解往散給爲諸君子廣種福田也肅此佈陳伏維德鑒 
[四百四十四號畫報出售] [  點石齋啓]  
　　合肥相國使節過滬時本埠官紳設晏公餞于張氏味蒓園復召名優登台演劇以娱清聽一時冠裳畢集花木增榮不獨瞻上相威儀亦足爲名園生色矣他如蛇産自人雀爭于樹乞兒還金於過客孝丐見重于冥司野番結巢而居新婦跣足被搶人回北極侈口談天樹結彎刀應時示變汲韋抄等圖說卽日出售此佈 
[齊民說]  
　　古有齊民要術一書所載皆農圃家言以及閭閻日用瑣屑之事謂之爲術則可謂之爲要術則不可齊民之要奈何說在論語第二篇矣孔子曰道之以政齊之以刑民免而無恥道之以德齊之以禮有恥且格此言致治淺深之序由政刑而進於德禮也彼不知德禮者不免自足於政刑而薄視政刑者亦無從驟施以德禮特是舉其全體曰政指其一端則曰刑感以無形曰德制以有迹則曰禮欲道民者必先齊民刑與禮之所以爲齊者不同而其爲齊民之要則同若中國今日之民尤不可不亟求夫二者矣試先以刑論自五刑作於皋陶至呂刑一書而納贖之端啓東周以後王綱不振列邦自爲制度雖以子産之賢猶有譏其作法於凉者若衛巫監謗商君徙木更不足論逮漢興而一革秦弊高祖入關告諭與父老約法三章殺人者死傷人及盜抵罪所謂抵罪者特罪不至死耳其實墨劓剕宮等刑與古無異至漢文始除肉刑而史遷於武帝之世猶下蠶室可知肉刑仍未盡除自是以降歴代刑律各有繁簡惟唐律爲得其平明律實宗之我大清律例多用明律而斟酌損益歸於大公至正二百五十年來小民守法官吏奉法大臣執法聖天子神明乎法猗與盛哉雖三代之隆莫與京矣中興以來各省盜賊奸宄更甚於前大率小民無知貧乏者困於飢寒殷實者習於縱恣平居不識法度及陷於罪後悔無從孟子所謂罔民豈聖朝而宜出此擬請由各省大吏飭令地方官於城門衙署前及鄕鎭廟宇市廛聚集之處懸掛木牌開載簡明律例凡民所易犯之罪一一詳載俾行人來往觸目警心此卽古者象魏懸書之意又令城鄕各處鄕約講生亦將律例大意隨時講諭俾大衆得以周知此卽古者鄕射讀法之意天下惟愚民最易勸化風行草偃特患親民之官不能正已率屬實力奉行耳至於奉法寛嚴治無一定要在因地制宜每見近日有司斷罪多不照例此在良懦之俗猶可若施之强悍之鄕有不養癰致患者哉民知畏刑矣進而論之則宜守禮夫禮爲聖王之大道惟禮可以爲人國君臣上下非禮不正教訓正俗非禮不行方今之世禮官未嘗缺員也問能勤於其職如秦文恭其人者乎州縣皆有以禮教民之責然欲求如陸當湖其人者今世亦鮮各省紳商士庶踰禮之事不勝枚舉一切嫁娶喪葬越禮糜費最爲地方大害長民者人人知之而卒未聞有一處禁絶者此何以故搢紳之子弟服飾無異優伶宦室之閨房衣裳竟同娼妓不知羞恥轉相效尤此皆牧民者所宜厲禁也至於通商以來凡近江海各埠習爲奢侈號曰洋氣其實洋人舉動事事核實雖自奉較費於中土要皆期於養身不爲無益之費所謂洋氣者仍中國人襲其皮毛輾轉摹仿正爲洋人所竊笑而彼猶洋洋自得靜言思之殊屬無謂若士爲四民之首中國向所推重乃近歲以來各處老成耆舊落落如晨星後生旣鮮典型罔知則效所謂幼而不遜弟長而無述焉觸目當前比比皆是此其責在爲父兄者提撕而警戒之尤在儒學各官以教化爲已任設立章程以教學功課爲諸生等次上諸督學使者以分黜陟焉如是行之十年士風可期丕變此亦以禮齊民之尤要也言此二者於今世似近於迂然試思孝弟者鮮犯上此心此理今古所同苟能使人人爲懷刑之君子處處有秉禮之遺風其於世道庶有豸乎願以告諸當軸者 
[本館接奉電音]  
　　昨日京師由電飛傳來上諭一道敬謹譯登○三月初四日奉上諭章高元現已服　仍著補授山東登州鎭總兵此 
[准興郵政]  
　　當張香濤制軍在兩江署任時以泰西郵政例由國家經辦不如中國之任民開設信局以攬利權曾派員詳詢英美兩國郵政事宜知近數年來每年可贏餘銀圓五六千萬之譜因咨請總署據情入奏仿而行之　皇上准其試行飭總稅務司赫鷺賓榷使總理其事榷使擬就章程數十欵交總署入呈御覽皇上大爲忻悅想此舉不難指日告成矣 
[鐵路述聞]  
　　由蘆溝橋以逹漢口之鐵路去年皇上已明降諭旨招商承辦有劉太守名鶚者在督辦軍務處呈請興辦自京師直抵江南屢經恭慶二邸及翁李榮諸公傳詢一切太守力言宮辦不如商辦之善去臘督辦軍務處王大臣面允准辦惟須取具銀行保欵方能入奏大約不久卽當奉到公文也 
[兵船出險]  
　　南琛兵輪船於去年九月間裝散勇赴湘鄂遣撤行至蕪湖上游九十里繁昌縣所轄舊縣江面突遇某輪船下水迎面駛來時正夜半月黑風高南琛捩舵急讓不隄防將船前半截駛上淺灘展轉掙紥不能出險後彚集招商等輪船計六艘鼓足汽機猛力拖拔竟如山岳之不能動摇因之管駕撤委司機嚴讉改派某君接帶雇用洋匠開鑿深溝奈值冬令潮落始終不能奏功刻届桃浪上泛彌望汪洋吃水尺碼已有過之無不及於是鼓足煤汽自運輪軸卽於前月廿九日一鼓成功飛出天塹向白門疾駛下晚道出鳩江由電報局先傳好音以慰上游懸盼然前　　苦百倍而不能收尺寸之效今時至運通雖萬里亦可縱意之所之噫人事升沈可借此船而喻矣 
[盜案續述]  
　　蕪湖訪事人函云同茂錢莊被刼一案業紀報端續悉是晚盜黨俺入者約祗十數人餘皆僞裝看客在門外把風鄰鋪與行人來觀皆漫應曰打架因之不甚介意俄而在内之盜飽掠衝出對面恒升泰桂圓店之夥 
 
 

Page 2

 
 
首當棒喝哎約一聲衆始悉爲强盜爭先奔避同茂執事人急卽報官練軍營胡守戎得信立卽飛騎跟追保衛營保甲局並河口捕廳各官相　馳至躡跡追赶蕪采營王叅戎更徒步而來道憲袁觀察亦親蒞該莊騐勘隨命將受傷各夥舁至海西藥房照西法醫治一面呵殿至保甲總局會集諸文武商議兠追之法於是北鄕並東河南北關及上下江沿共分六七路各派差勇數十名明追暗緝是夜道憲卽就局中危坐待旦冀得好音詎候至翌午追出二三十里之偵騎回者謂祗附郭赭山及弋機山麓村民昨夜略見盜黨經過蹤影前途則愈遠愈杳究不知盜黨果在何處卸贓也縣宰李邑尊正在南鄕騐圩得信卽於翌晚回城保甲緝捕李恊戎因公晉省亦鼓輪急返禀見道憲後各皆選派幹捕遐邇跴緝並高張賞格云此案無論軍民人等有能拿獲正犯一名捆送來縣者當堂賞給洋蚨二百元知風報信因而拿獲者一百元倘能拿獲此案盜魁則更當破格賞給五百元上月廿九日將格遍貼通衢道憲一面據縣申報情形通詳各大憲札飭鄰邑一體協拿又手諭地方印委各屬僚子限五日加緊緝拿限滿無獲定卽詳請摘頂撤差蓋以城廂重地防衛何等嚴密而竟有此暗進明出之盜案殊於呼騶擁騎者大不雅觀故不得不嚴以限之也連日李邑尊與諸文武不時微服私訪月晦之夕大雨如注邑宰獨挈一僕在三街某茅篷後竊聽聞内中人語似涉此案破扉直入拘獲審視一小竊之流亞而已旋據保甲緝捕線勇密報江口鹽局對面魏姓烟館内窩藏數人迹類眞盜於是又會同保甲總局饒刺史李恊戎於月朔清晨蜂擁往擒當將線勇所指之郭振興及柏某又館主魏姓兄弟一共四名鎖拿解縣一路刀槍簇擁輿騎森嚴市人隨之往觀者不啻人海人山當就二堂研鞫雖當時觀者如蟻未能悉其供詞事後探諸在官人役謂供詞俱甚恍惚郭自稱爲運漕厘局勇丁柏稱在寗郡某營吹號筒雖略具形迹而究無確贓是否眞盜猶俟軟語盤詰云至所刼實數聞事主當夜禀報計洋銀四千餘元並聞盜黨臨去留一字條大書總理黄金標帶領多人在二街謝某家取齊來搶李大爺銀號等語共廿餘字論者謂此必盜黨仇攀嫁禍之詞是以當道亦未嘗拘拿其人云 
[限期定章]  
　　姑蘇訪事友人來函云蘇垣開埠通商一切細情均記前報兹聞官塲中人傳言撫憲趙中丞於前日面諭經辦洋務之諸大員略謂租界旣定之後應興造之巡捕房工部局會審公堂以及蘇新關等均須赶緊與日員籌劃勘址議章統限二閱月須一律核定詳細章程禀呈核奪云云諸大員奉諭之下連日與日員互相商議俟有所聞再當續錄 
[府試出案]  
　　杭州府試於上月廿五考試正塲經林太守延請幕友并令公子輩一同校閱於廿八日出圖示期於三月初一日覆試仁和共招覆一百十名前列王體章李光錫張兆樞王壽保王克昌陳昌學鄭履徵余光藻鐘元均鍾祁錢塘共招一百五十名前列劉瀚吳煊董安清陶賡熙丁濤陳炎陳棪宣驊陳紹周陳大馨運憲考試商童於廿七日出圖共招覆一百名前列楊文炳汪恩灝童廷黻陳官鼎夏人傑趙守銘張熙年許德辰朱佑文王學詩示期三十日初覆 
[寍波火警]  
　　寍波訪事友人來函云月之初二日上午十點鐘時寍波江東戴家弄某店不戒於火烟霧塞空人聲鼎沸警鑼亂鳴遠近各水龍聞警馳至併力合救吸水狂噴得以救滅約焚一點餘鐘共燬房屋十餘間 
[韓城近事]  
　　韓京來函云有人見朝鮮世子已於數日前挽髮爲髻戴宕巾内罩網巾復服未斷髮前之衣冠想從此漢家儀制可以常存矣○四月三號韓京來報朝鮮政府向美國借銀百五十萬元以爲開設京城仁川兩處鐵路之用其契約已成行將調換云○朝鮮現派閔泳澳爲駐俄公使先奉命往賀卽位加冠禮後卽秉節駐紥俄邦本月一號帶同隨員學部尹致昊外務主事金道一二人下仁川乘俄軍艦哥立米耶司敢赴上海轉赴俄都○駐劄日本朝鮮公使李夏榮帶同書記官李弼榮及其夫人子女等由仁川北日本公司船肥後丸於十號到長崎上陸暫憇卽望神户進發○朝鮮内閣各大臣又將更換據報總理朴定揚内務李範晉法部李允用軍部韓圭窩可謂置官如奕棋矣○日人在朝鮮沿海業漁者甚衆每年此項利益不下二百萬圓今正被韓民聚衆將日本之漁夫殺逐并掠奪其財産以致在韓同業之日人勢難立足當此春季出魚最旺之時漁人不忍捨而他去因邀集長崎同業之松本庫一等十二人聨名禀請長崎縣速發軍艦前往保護尚未知能允准否耳○朝鮮咸鏡道咸興洪源各地亂民揭竿而起勢漸猖獗聲言日本人之在内地者宜悉數驅逐以免他日之累云云一時韓民聞之遂謂此語甚爲有理欲得日人而甘心焉 
[鳳闕曉鐘]  
　　都門訪事人函云安徽鳳陽關徵收自光緒二十年十一月起至廿一年十月底止一年稅課銀六萬七千八百五十餘兩經關道王觀察定安報部刻部議徵收數目照原額有虧然較之近年新章尚不虧短擬仍照十八九年章程暫免著賠至該關又遵新章加收茶糖二成一項稅銀二千五百四十餘兩令該道另案存儲聽候部撥已咨該撫轉飭該關道遵辦矣○二月初十日奏送小李紗帽胡同趙老羣毆一案兩記報章兹聞前派安徽司承審未得其實今派秋審處復訊十九日過堂劉二供認死者是伊所砍餘仍不招笞臀二十趙老供並無洋槍只有花槍一桿李儍仔供實係赶車並未帮毆某正郎以一面之詞難以憑信著掌頰二十復提孟三大馬兩人質訊俱供李儍子實係車夫因均著禁再訊○魏染胡同劉某自縊一案早登報章現在訪悉其子片送刑部後派山西司承審伊子供稱父親早年得有心疾時發時愈平時防閑甚收至今正十五日晚間舊症復作尚不過劇大約五點鐘後父親令我去買點心之時得空在後院自縊並無别情伏乞恩典察奪某正郎著候再審云○律例强刦者立予梟示所以泯奸宄之嘗試也乃近來强刦之案仍復不少客歲冬間横路刦奪明火持仗之案層見迭出雖經兵勇屢次獲犯盡法處治而小民迫於飢寒自念同歸於盡拚此一著竟罹殺身之禍如刑部江蘇司審問之迭次在崇文門内前椅子胡同某宅夤夜强刦盜犯孟玉王四張永山賈四賈八等五名一案是已拋訪事人云二十日午刻刑部都察院大理寺各堂官在秋署二堂白雲亭命提五犯復鞫名曰會法俱照供認仍著回獄如當晚據情入奏明晨便可奉旨梟示矣當下江蘇司某正郎已票仰巡捕營多派兵丁加意防護又票傳北城坊預備監斬棚提牢廳已傳劊子手預備木籠五個至三點鐘時查騐毋稍延悞云○魏大令祖德年將不惑家資饒裕客歲小春念及國家庫欵支絀又兼甘肅回逆肇亂慨捐鉅欵援例請奬候選遇缺先知縣一舉兩得說者豔之蓋近來由俊秀驟捐正印者百不一二乃魏君官星照命不待君相之造已占元吉今正吏部月選竟授直隸深州武强縣知縣按註册日起計僅三個月已得實缺此亦素來未有之遭逢也大令又念慈母柏舟志苦而已自成立至得官皆出自母教因懇求浙江餘姚縣同鄕京官代爲聨名呈請旌表以遂烏私 
[八閩貂續]  
　　福建友人來函云南關外里許有牟牟者開張箔店爲生有姪女年已及笄伊弟某在時許字與鐵頭和尚著名棍徒也現牟因該棍滋事被控獲案閩邑尊方大令飭枷號示衆引以爲辱欲令退婚該棍膽敢糾衆到牟店摔毁牟赴縣呈喊大令以該棍在押私保出外又生事端立飭重責現聞新令李司馬於前日提訊斷令該棍另行别娶將所有婚書吊銷○南臺倉前山洋樓林立四圍山麓幾經修葺崎嶇皆化爲坦途每當晚凉時洋人士女遊觀其間或馳駿駟或乘小車皆怡然自樂不啻置身蓬島中洵一勝境也上月間有某洋人乘輿外出忽見山地下陷數尺頗爲駭異但未知其中何以致此就塌處就勢開下欲窮其極洋人格致之處眞可謂不遺餘力矣 
[北固山光]  
　　鎭江訪事人函云前任廣西巡撫張丹叔中丞聨桂於上月二十三日午後由維揚珂里乘舟抵鎭在佛照樓棧暫駐襜帷次晨往拜道府午後赴京峴山掃墓二十五日仍乘官舫逕返蕪城鎭郡各官均赴江千恭送○督辦揚屬運河堤工總局何觀察福海自揚坐官舫用小火輪拖帶上月二十五日下午行抵京口舟泊蒜山碼頭卽命駕登岸詣文武各衙投刺各官亦至憲舟答拜次日上午啓輪上駛前赴金 
 
 

Page 3

 
 
　二月二十二日爲上元令節鎭江府縣城隍同日出巡卽上海所謂賑濟孤魂之舉也是早八點鐘時各會齊集邑廟請神駕升堂點卯旋在神前抽籖擇定出西門過大街至小碼頭臨邑厲壇大化冥錠由壇起馬進小門遄回郡廟會中旗鑼傘扇簇簇生新劊子手陰皂隸八對列隊步行馬上吹打數起馬執事十餘對逍遥傘八頂與對馬王命馬作爲一隊更以五六齡幼童扮作解差丹唇粉面按轡隨行鑼鼓二起與清客兩起更唱迭和恍聽雲璈水瑟殿後則三層大香亭一座玻璃紗絹各式大傘數柄銅錫鑾駕全副四人擡一雕龍頭爲神前導神朱袍烏履持紙扇坐緑呢八轎轎前樂工弄笛香黨提爐居民設香案跪道接駕肅靜無聲如在威儀於兹爲烈是日天朗氣清風輕雲淡以故白裕烏衣輕衫團扇結件游觀街塡巷溢擁擠異常間有香閨呂伴墮環遺簪則小家子也各叚保甲分局帶勇彈壓尚未聞有滋事者○當春獵具無出九門載在王制之月令以其爲禽鳥養育之時也存心惻隱理應如是鎭江府彦太守日前特出示禁仰合屬幂民人等知悉自春徂秋不准再行放槍打鳥張網捕禽倘敢不遵定必拘案重懲俟至八月以後弛禁以符秋獮之義其走獸之不傷稼穡無害於人者亦一體禁獵云 
[吳王獵塲踏青記]  
　　松江采訪友人云西門外東塔巷人呂伯仁略讀歧黄之書遂卽懸壺市上夙好撬蒱戲尤如杜康之以酒爲衣某日赴趙茂才之招興盡而歸早已醉鄕深入行至某處失足墮河家中人見其竟夜不回意在友人家入手談之局莫之慮也翌晨屍身浮入大張涇口復順流向西有識得廬山眞面目者驚而訃知其家舉室哀號尋蹤往視則已腹大如五石瓠氣息全無乃倩人撈置河滣爲之摒擋棺殮○雲間求忠景賢三書院經府尊恩太守示期二月二十一日甄别是日天方破曙太守排導出轅詣校士館稍憇隨升座飭禮房書吏唱名給卷與試生童不下一千數百人至夕鼉更二轉始放頭牌太守遲至放畢三牌始呵殿回署所有題目附錄左方雲間求忠夫子不答南宮适出賦得楊柳東風似去年得風字五言八韵景賢而王子若彼者賦得桃花粥得花字五言六韻○去秋金山縣境胥浦塘阮姓家被刼至近日始由劉大令派役將盜犯楊阿五等八名押解到郡二月二十日恩太守升堂提訊供認不諱爰發華婁兩縣分别監禁某日復由飛划營弁勇在江陰口拘獲山西人胡丕揚解赴蘇省趙大中丞飭押解到松在守令暫寄禁華亭縣獄俟劉大令前來會訊是否此案盜黨刻尚不得而知也 
[札調統帶]  
　　本埠撫標滬軍營自統領蕭幂門撤差後由江海關道黄觀察暫委帮托帶劉遊戎開斌管帶李遊戎懋祺副之兹奉督撫憲頒札飭令李遊戎爲統帶劉游戎副之刻已遵照辦理矣 
[縣試首塲案]  
　　上海縣黄大令昨日午後二點半鐘飭發三梆升坐大堂硃標縣試榜文鳴砲鼓樂高貼照墻其文曰爲科考事案奉本府正堂恩札奉提督學院龍憲行科試文童等因行府轉飭到縣奉經移准華婁兩邑禀請於三月初二日考試外今閱其文理清順者合行招覆爲此示仰後開各童知悉先期赴學保結親塡公座册於本月初七日齊集書院聽候本縣扃門考試毋悞切切計開厲温任晉康錢頌清陳昌鳳曾澤霖陳洪範徐琳王遵善李希哲艾蕙青毛熙楊保恒劉欽勵王建善金宇文曹榮鑑胡宗瑗王銓運趙斌杰喬慶璜沈樹楚黄公錫王成照唐祖滋趙永清汪迪張錫和張友棠曾澤民郁萃錢允祥朱脩清王樹功沈毓才秦錫芝陳德清潘光耀曹浩尤彭泰楊宗詡陳師成張秀峰江紹陞孟廼釗葛尚迪謝永炘蘇庭襄尤彭熙周鴻銘劉瀛瞿慶銘黄慶瀾楊偉張作霖李鍾瑛陳文照張本機金聲振宋人傑李景星唐祖鑑錢樹琮汪寳亨高耀徐瑗徐紹甲沈含章劉錫祉金潤章喬慶琪黄章黄蚪林祖浩孫見賢黄錫福董召南楊家鳳顧鏞丁文龍龔海何其超江宗藩吳繩伯金致學張汝鑫朱壽愷張逢時潘逹莊謙夫曹堅張文翰范本鎏瞿榮王增壽丁光弼朱光照曹永逹張景福黄申錫朱有常周文熾祁祖章江紹墀周士清劉文彩高冲丁祖蔭施人傑朱雲倬王纘善吳時棟楊汝銘凌希曾孔祥百王釗功張取桂邱家泰沈在復曹鍾其陸鍾璠楊以興毛恒遇汪韶美顧鈞沈祖蔭陳觀光胡祥翰秦錫祺楊雲燿湯福謙韓鴻藻朱思明沈慶保周漢章何鏞徐慕賢王遹衛聲勛金權張仁龍陸增禧嚴公徐元柄吳熙昶潘鴻鼎張國維曹永敏張履和王鎭功張介福王承羲錢希鳳夏廷棟王成梁蔡公保倪道原張士琴全文杰唐祖寅祁祖廉沈嵩竣錢樹奎張拱端張韜毛恒受王豐鍾侯書紳張本謙談燿堃張大文宋人瑞顧光煥張士珠王臨棨何鈺沈浩阮鳴鳳吳灝徐偉楨朱鼎徐志逹吳家穎孫其秀朱樹棫金履堅劉瀚沈元齡陶錫齡苪淞顧增陳元錄陳希元陳言永徐寳仁王乘龍丁上鑫王成綱姚寳嘉梅祖修朱黻顧視清周炳文蔡雲鵬凌紀勛錢端履龔鳳苞孫上丁陶鴻藻楊洪魁許廷楨陳時夏曹永恭林本立蔣世德劉鐘和郁惠培張光豫邵懷清徐文鏞張祖欣侯念清王豐詒張維修唐祖網陸元龍黄志謙梅蔓清程樂山曹修清王恩喬棠崔志旭張敬熙梅祖耀王銓張本廉徐紹杰葉繼昌賈豐臻丁熙咸張鏐徐寳璜楊書瑞吳中繼艾增悌程宗鵬賈豐芸陳大經趙龍光鈕永康韓國華金保樂孫鑄朱耕莘徐善祥謝允悌張豐枬楊振文薛紹銘賀上壽 
[縣訊臺基命案]  
　　臺基命案雖經屍親具結求銷黄大令以臺基本干例禁自宜分别懲辦於前晚升坐花廳提訊屍弟陳秀卿挈家丁陳福至案供稱寗波人已死陳逢源是胞兄向在大純紡紗廠當司事素有病症前晚偶至開設臺基陳費氏家住宿忽然舊疾復發當卽延醫無效身死職員聞信前往見屍身並無别故其死由自取情愿備棺收殮乞免騐屍云云大令嚴詰張桂寳供本地人年十五歲住居英租界鳴珂里父親在輪船上生意在家日少陳費氏素不相識小女子每由傭婦吳陳氏來喚到伊處接客得受錢洋不意陳逢源忽患急病立時殞命實不知何故叩求明鑒恩宥大今喝暫退下飭提陳費氏到案供稱年三十八歲蘇州人向來開設野鷄妓院陳逢源時常來玩前晚又來出洋五角託吳陳氏喚呌張桂寳來陪宿餘供含糊大令研詰再三供無别情喝令鞭背一百下始供認開設臺基叩求恩典吳陳氏供年二十七歲蘇州人在陳費氏家爲傭每月工資洋兩元不應引誘女子犯姦自知該死叩頭如搗蒜大令得供後以張桂寳年幼犯姦殊屬不知羞恥喝責籐條一百下押候飭傳伊父來案具領吳陳氏誘姦殊爲可惡亦令重責籐條一百下與陳費氏一併發交官媒看管聽候從嚴懲辦陳秀卿稱謝而退 
[禀請押殮]  
　　王曾儀之妾李小寳不受管教呑烟畢命委鄔姓婦人阻喪紛擾等情已紀昨報午王曾儀隨同嗣祖王介堂投縣喊控值日差詢問情由聲稱去年五月間出洋四百元娶滬北鼎豐里妓院内妓女李小寳爲妾過門後初尚相安後來被鄔洪生之妾時常前來糾合外遊是以稍加管束以致反目上月廿八日因不許出外以致口角卽將頭髮剪去一半終日詈駡至初一日潛服洋烟迨經知覺延醫診視不及旋卽殞命正在通知母屬收殮間鄔洪生之妾糾合女黨數十人前來稱是死者姊妹行應得做屍親阻喪吵擾打毁物件無遺刻尚抛屍未殮是以情急投案禀請派差前往押殮等詞該差禀知黄大令奉諭著候核示該女棍等一聞投縣喊控之信遂相率如鳥獸散大約俟縣差到塲卽可棺殮云 
[收殮浮屍]  
　　本邑褚家橋周涇浜前晚汆來無名男屍一具年約三十餘身無衣服當經該處四圖地保報知善堂備棺收殮發壇標誌 
 
 

Page 4

 
 
[生死未定]  
　　有吳某者向在紗廠生理娶妻王氏居英界天賜里不料氏與鄰人顧姓有染屢經其姑訓斥不聽昨晨又被吳撞見以致互毆其姑因媳如此不賢未免心中鬱鬱遲至午後竟購得阿芙蓉膏一盒背人呑服事經鄰人覺察立卽報知吳吳急情人施救未知能否無得耳 
[法捕房瑣事]  
　　法界同德錢莊主某甲偕學徒某乙至某輪船向水手西人兌換金四八開後將銅洋掉包爲西人當塲捉獲送入捕房捕頭以該莊主擅敢作此不端之事未便稍事姑容命押候堂期解請問官從嚴究懲○扛夫某丙在金利源碼頭肩運降香上棧爲跑灘之偷兒某丁竊取一株當塲捉獲交巡街捕帶入捕房捕頭命押候解堂究辦○八仙橋車寓主某戊爲車夫某已竊取棉被當塲捉獲送入捕房捕頭姑念原贓尚在命將軍夫禁押一宵翌晨申斥一番卽于釋放 
[一舉數善]  
　　前日全昌仁信局交來胡君登崧手書云久仰高風蜞由晉謁面懷駿範時切蟻思敬維諸位善長大人閣下茀祉綏和开祺茂吉心存惻隱仁漿胥遍寰區體恊安貞福祚定來天上翹膽吉譪莫罄頌忱崧籍隸益州庭趨渦水如恒免守莫遂鵬飛閱報知山東被災甚廣嗷嗷鴻雁待澤維殷特措就銀蚨一百圓託安慶錢莊兌交尊局卽祈俯收彚解災區是所切禱專此特候台安鵠望環雲統希融照不一昨日又承普安堂助湖南賑捐洋銀二十圓同源亨來清河子薦岳母七事藉資冥福洋銀十圓姪薦嬸母七事藉資冥福洋銀八圓愼記爲受薦應陪移賑亦資冥福洋銀十八圓此皆好行其德者也行道有福敢爲諸君子額手頌之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨早堂]  
　　臺基釀命案张捕房卽飭包探四處查拿究辦前日　黄四福趙銀河兩包探在西新橋堍育仁里查得李少卿卽小松江同其親戚張王氏賃得樓屋一椽開設臺基立卽抱入捕房又在胡家宅查獲蕭德坤一併於昨晨解案請訊李少卿供松江人在滬開設小烟館已有十餘年之久並未開過臺基張王氏供與相同蕭德坤供不敢開臺基實被悞拘求鑒别駕以李蕭等所行所爲已非一日引誘良家子女壞人名節不知凡幾若不嚴懲不足以蔽辜商之蕯副領事判將李少卿蕭德坤各笞責三百板送交改過所永禁張王氏掌頰二百下遞回松江○包探趙銀河禀稱沈尚春向與鄔金生熟識前晚至鄔處借錢適鄔不在沈卽竊其木鐘一架水烟袋一支而出經小的查獲人贓送究鄔金生之母舅陳元龍投案代領失贓沈尚春供嘉定人因有急需欲向鄔借錢奈鄔出外未歸故取鐘質錢求恩别駕判押五天贓還失主○野雞娼婦馮阿珠在途拉客適爲四百四十一號華捕所見拘解到案馮供蘇州人夫故無依無奈駕娼並不敢在途拉客實被悞拘求鑒别駕訊得馮阿珠拉客屬實著交官媒管押三天以儆○包探秦少卿禀稱上月間慶雲里張朱氏家因木柴遺火當卽救熄後有小流氓陸阿長史再亭周儀度前往拆梢洋三元朱氏報知捕房經小的將陸等拘獲送究張朱氏供失火之後曾出洋三元爲陸等買酒壓驚然並未報捕房秦探謂朱氏至捕房控告三次今不知何故忽賴陸阿長史再亭周儀度同供不敢拆梢係朱氏願出謝儀别駕判將陸等三人各罰洋五元張朱氏旣至捕房控告不應到堂不認著交官媒管押一天以示薄懲○張順福竊取孫順元家梳頭之鏡箱一隻由二百五十四號華捕拘獲送究孫順元投案領贓質之張順福供認行竊惟求恩典别駕判押五天○積竊曹桂福專在長江輪船扒竊搭客行李雜物爲害行旅已非一次前曾經公堂懲辦今又在飛鯨輪船竊得小皮箱三隻永康輪船竊得紅呢被一條由包探范進才查獲昨晨送究曹供安徽合肥人實因窮苦無依以致作賊求恩别駕判責一百板交捕房管押一年○包探倪順泉禀稱顧春元掩入嚴蘭記家竊水烟袋一支價賣與陳恒山由小的查獲一併送請訊判嚴蘭記投案領贓顧春元供本地人行竊自知不合如今只求大老爺施恩陳恒山供開舊貨店不知賊贓故敢收買求鑒别駕以顧行竊有贓判責二百板陳罰洋二元贓物還失主○鄕婦龔譚氏生有三女均在繅絲廠做工前晚工罷回家行經三官堂左近有流氓王增祥范芝順等上前攔住肆意戲謔當經包探倪順泉將王范拘案請訊龔譚氏帶同女兒三人投案申訴請爲懲辦王范同供不敢調戲惟求鑒核别駕得供判將王范二人各責一百板示儆 
[美界捕房紀事]  
　　粤人湯阿東前晚在四馬路粤妓王阿寳處住宿昨晨乘妓未起取其金戒指一枚銀洋七元不辭而去該妓找至午後見湯在虹口吳淞路挹秀里第八百十四號屋内旋奔告捕房捕頭遣包探張阿五將湯拘至押候解送英公堂訊究○五百六十九號捉狗華捕前日下午在北山西路有寗波人某甲向之揮拳該捕急吹號呌他捕應召赶至帮同拘到捕房禁押○前晚西人某甲在百老匯路因酒醉滋擾經五百六十七號華捕拘解捕房禁押昨晨送至英領事署請辦○前日午後有沈金生者持墨晶眼鏡拷綢衫褲等物在裏虹口某押店求質包探范進才以其情節可疑細加盤詰的係竊取楊樹浦某紗廠内任某之物旋卽拘押捕房候送英公廨訊辦○崇明縫工朱生庭刻在三泰路第四百四十號門牌成依店爲夥店主周少園前晚有事外出朱竊取寗綢衣料等物持至北河南路意欲付質中途經抱探竇如海查獲人贓一併拘解捕房押候解送英公堂訊究 
[及時種福]  
　　顧勉夫善士交來金粟山房助湖南賑洋及救狗經費各洋二百元顧周氏求子助賑洋一百元杭州胡嗣福善士賑洋一百元鴛湖陸費氏祈病愈規銀念一兩三錢八分四釐趙寳書祈病愈洋五十元劉福房善士助醫藥洋一百元天水患癇子爲妻産保安助醫藥育嬰救狗經費洋五十元滋源莊助救狗洋三十元祗領之下叩謝鴻施[  上海六馬路仁濟善堂籌賑公所施善昌等謹誌]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
