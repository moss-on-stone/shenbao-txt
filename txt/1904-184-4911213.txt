# 1904 - 184 - 4911213

 

Page 1

 
 
[古今圖書集成并二十四史全書增價出售] [  圖書集成局啓]  
　　本局所印古今圖書集成一書除股印外多印之書歷經售出前者曾减取價值每部祗收九八規銀一百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之○二十四史全書共訂三百九十二本分裝三箱實實洋六十元此佈 
[新印歷代史事政治論] [  點石齋啓]  
　　是書集古今論史之作多至五百種如　夫之讀通鑑論沙張白讀史大略之　悉數探入無一　漏其中更有不經兄之書如明刻于愼行　史　錄王穀讀中管見魏　史論尤侗看鑑偶評　之　　中提要等類不下數百種一一報錄并各爲之標　以時代編次史書中可命之題無一　備購此一種可免别購他書讀者觸類旁通育有左右逢源之樂凡三百零八卷訂二十八本欲購者　至上洋三馬路申　館申昌書室及各書坊均有代售 
[美儒李佳白先生講義]  
　　天下事有利亦有弊善處之則爲利不善處之則爲弊天下物有益亦有害善用之則受其益不善用之則受其害然則利弊益害之分全視吾人善處與不善處善用與不善用爲轉移也夫鴉片烟一物非治病之良藥乎是故西文謂之鴉片時人或鄙爲烏烟而約章所載則稱爲洋藥可知鴉片固有益於人者也乃中國人民不用以冶病反用以致病且用以爲日用之糧欵賓之物因而喪名者有之亡身者有之敗家蕩産流爲匪類者亦有之嗚呼中國之所以貧中國之所以弱者吾敢一言以决之曰鴉片烟有以致之也當道光二十二年鴉片雖潛行中國而並無一定稅則迨至二十六年中英立約始定進口稅每百斤納銀三十兩咸豐八年之約一仍其舊自此以往中國鴉片乃盛行矣政府有鑒於道光二十二年鴉片一役禁之不得聽之不能乃議定加稅之策暗中挽回以故治八年加稅五十兩光緒十一年中英另約案照每百斤重之箱向海關納正稅三十兩並内地釐金不得過八十兩此等辦法頗具苦心而不意中國人民積習難改嗜好益深卽使貴如黄金亦所不惜蓋以一經上癮卽如布帛菽粟之不可須臾識而加稅愈重則銷行愈廣銷行愈廣則人民之嗜此者愈多在印度産烟之區資本不過五十兩者一入中國竟可售銀二三百兩利之所在人必趨之而烟商衆矣論者謂進口稅以鴉片烟爲大宗申朝貪此重稅以爲調劑故不思禁此非通論也光緒十三年中法條約中國土藥由陸路邊界運入北圻者每百斤應納出口正稅二十兩然止能在蒙自龍州蠻耗三處購買此等土藥中國商人應納内地　　等費亦不得過二十　又葡萄牙約每百斤納進口正稅及釐金等費不得過百十兩道光二十四年美利堅哪　　唺三國與中國立約兩國人民均不准買賣鴉片烟至於今數十年來遵守無替此實爲天下之公利兩國之幸事也鄙人曷深欽仰嘗思進口稅洋貨與洋藥懸若天壤洋貨每百兩不過納稅共十二兩半而洋藥則納稅多至百十兩者何哉是蓋自認鴉片烟有害於中國也上海一隅烟館林立價值之高陳設之美目不待言請客也議事也解愁也消閒也莫不於鴉片烟是賴一若除鴉片烟以外無可與成者噫鴉片烟之毒深入中國人民之腦殆有不可救藥者矣鄉也吾執鐸東魯時曾見有紳富因吸食鴉片至爲乞丐者及至京師亦如是後來海上仍如是卽推而至於一邑一鎭一鄉一村亦未嘗不如是張宫保有言曰中國四萬萬人民除婦女纒足者半除嗜食鴉片烟者半堪任者幾何旨哉言乎前者上海商人立一會於北市其宗旨在禁止以鴉片烟爲應酬之具聞風繼起者　不乏人而無如始勤終惰收效未眞殊可悲也竊以爲今日富强中國之策禁止鴉片烟乃第一要務然禁烟又必始自官長倡於京師官長爲民之父母上之所好下必甚焉京師爲首善之地四方風從苟不自官長始不由京師倡而能除鴉片烟之害者未之有也今之策中國者曷取諸 
[電傳宫門抄]  
　　昨日午後三下鐘閱三十分時京師友人專電告知本館云五月二十一日皇上召見軍機大臣及李翰芬是日並無明降上諭 
[日占要隘]  
　　昨晚八點一刻鐘時日本東京來電云日本第一軍中央部隊現已踰遼陽之分水嶺將連山　　隘占據矣 
[俄羅斯大事表]  
　　北洋商報云俄國人民約共八十六兆名口歳需國用四千七百五十六兆佛郎　每一佛郎約合洋銀四角五分人民之充兵役者以二十三年爲限中間充前敵兵五年充常備兵一十八年年歳及格者每年約得九十八萬人平時常備兵准子暫時免役者每年有五十七萬名因病殘廢未能當兵者每年有十二萬名前敵兵散居各處者每年得二十九萬名平時常有前敵兵八十九萬六千名國除老稚外能充兵役者十三兆名計前敵兵二兆四億五萬名守士兵一兆西億五萬名常備兵九兆一億名載運輜重之騾馬每年添補一萬四千匹平時常備載運輜重之騾馬每年例得添補一兆零四萬匹戰時載運輜重之騾馬每年例得添補五億五萬匹本國能供戰時載運輜重之騾馬每年例得添補二十三兆匹水陸軍平時戰時每年匀計經費八百十一兆佛郎每年每兵匀計經費九百零四佛郎平民每年每人須納陸軍經費匀計六佛郎又三十生丁水軍弁兵共計六萬四千六百員名大小戰艦三百八十三艘共載重六兆六億零一千一百九十一墩馬力共十兆零三萬一千一百五十四匹大小快砲三千五百一十四尊大小滅魚雷船三百五十二艘海軍平時戰時每年匀計共需經費二百六十二兆佛郎平民每年每人須納水軍經費二佛郎又五生丁戰時能借用電綫二十七萬基羅邁當註每一基羅邁當當約合華程一里七德律風三萬五千基羅邁當鐵路二萬九千法里機器車七千四百輛裝貨車一十七萬六千輛統領二十五員計統步軍一千八百 
 
 

Page 2

 
 
五十四隊馬軍一千三百零二隊每隊弁兵匀計一千零五十八員名砲軍五千三百八十八隊全營所用之槍係一千八百九十一年新造之六響那各模孫水陸各軍士之未讀書者每年每千人内佔六百一十五人全國商輪船一千二百二十艘共載重六億四萬五千墩 
[日本軍艦表]  
　　昨閱日本大阪某日報登有海軍軍艦一覽表頗極詳明爰卽譯之如下計鋼鐵戰艦朝日重一萬五千四百四十三墩三笠重一萬五千三百六十二墩初瀨重一萬五千二百四十墩敷島重一萬五千零八十九墩富士重一萬二千六百四十九墩八島重一萬二千五百一十七墩鋼甲巡洋艦出雲重九千九百零六墩磐手重九千九百零六墩淺間重九千八百五十五墩常盤重九千八百五十五墩八雲重九千四百五十六墩吾妻重九千四百五十八墩日進重七千七百墩春日重七千七百墩笠置重四千九百七十八墩千歳重四千八百二十八墩嚴島重四千二百七十八墩橋立重四千二百七十八墩松島重四千二百七十八墩高砂重四千二百二十七墩吉野重四千二百一十六墩千代田重二千四百五十墩鋼身巡洋艦浪速重三千七百一十九墩高千穗重三千七百零九墩新高重三千四百二十墩對馬重三千四百二十墩萩津洲重三千一百五十墩音羽重三千零四十八墩明石重二千八百二十墩須　重二千七百墩八重山重一千九百零九墩巡洋艦宫古重一千八百二十墩鐵身木皮帶甲砲艦比叡重二千二百零四墩金剛重二百二百四十七墩鋼身鐵皮帶甲砲艦平遠重二千一百墩銅身鐵皮砲艦高雄重一千七百七十八墩千早重一千二百五十墩筑紫重一千三百七十二墩天城重九百二十墩鐵身木皮砲艦葛城重一千五百零二墩海門重一千三百墩武藏重一千四百八十墩摩耶重六百二十三墩鳥海重六百二十三墩愛宕重六百二十二墩龍田重八百六十四墩大島重六百四十墩赤城重六百二十二墩宇冶重六百二十一墩鎭東重四百四十墩鎭南重四百四十墩鎭北重四百四十墩鎭西重四百四十墩鎭中重四百四十墩鎭邊重四百四十墩鋼鐵帶甲防海艦扶桑重三千七百七十七墩鎭遠重七千二百二十墩濟遠重二千四百四十墩鋼鐵大水雷船豐橋重二千八百七十八墩此外滅魚雷艦一十九艘曰春雨曰雷曰曙曰　曰叢雨曰不知火曰曉曰白雲曰速島曰薄雲曰村雨曰電曰漣曰東雲曰夕霧曰陽炎曰霞曰朝潮曰朝霧水雷艇八十五艘石駛川河之所用淺水砲艦十艘木質砲艦八艘表中吉野宫古二艦上加一墨圍以爲前曾失事之標識說者謂俄日交戰已五閱月而失事者止此二艘然則日本海軍誠哉天下莫之與敵哉 
[日報談兵]  
　　日本大阪某日報云自日俄開戰以來每遇搆兵彼我皆死傷不少然我曰之殁於陣上者惟微末武弁及前敵兵士而已俄人則貴如軍團長師團長聯隊長亦往往瘡痍被體且有力戰捐軀者是何以故聞之某軍人曰是蓋彼我教育人材良窳攸分所致我日將校先在武備學堂受業然後入營歷練一經遵貴顯武員指授罔不心領神會變化無方一旦身列戎行凡爲末弁者卽無統領轄制亦事事遵守責任無敢或違俄國則教育軍人不甚得法兼之將帥每出一令未必指示周詳因其下皆獨斷獨行祇以不惜身命爲本分然苟臨陣戰殁則士氣必因此　喪而地方遂被敵人攻陷此俄之軍略所以不及日人也 
[蒙王保國]  
　　日本東京某日報云邇者中國朝廷見英俄二大邦皆欲於蒙古展其勢力乃詔卜阿拉善王悉心守備國境擇各處要害地分駐最精練之陸軍一切軍需每月約二萬金飭户部如數撥給軍械亦准赴京師支領務使邊圉鞏固七鬯無驚 
[調扼要]  
　　金陵訪事人云自俄日搆兵以後兩江總督　午莊制軍卽於沿江沿海各要隘節節設防前於出巡江陰時道經草鞋夾見烏龍山緜亘江濱砲臺矗立原足固我江防惟護臺兵力過單殊難有恃無恐爰檄令督標副右營管帶譚君華武尅日督軍赴彼處砲臺之後擇地駐紥以備不虞 
[籌商防務]  
　　鎭江訪事人云長江水師提督程從周軍門近見俄日搆兵防務不容稍懈因卽馳往江陰吳淞一帶巡閱一切以備不虞嗣聞調署江蘇巡撫端午帥已抵京口遂於本月二十日乘舟戾止以便籌商防守機宜 
[蘇撫閱臺]  
　　鎭江訪事人云本月二十日調署江巡撫端午橋中丞由白下秉節抵潤因愛金焦北固之勝命駕登臨二十一日會同長江水師提督程從周軍門及常鎭通海道兼江防營務處郭月樓觀察南洋續備新湘全軍統領徐瀚世軍門查勘象山雩山都天廟各砲臺隨諭令守臺將弁演放大砲蓋亦講求武備之意也 
[皖撫閱武]  
　　安慶訪事人云安徽巡撫誠果泉中丞蒿目時艱孜孜焉以整軍經武爲急務今者武備學堂諸生已次第畢業因復創建練軍學堂遴選聰頴强壯子弟三百名入次肄業卽以武備畢業生充當教習栅長由提調譚大令嚴定功課授以戎機本月十四日中丞親臨校閱發銀三百兩犒之教習棚長諸人更從優給奬並給假三日一成得邀青睞者莫不歡聲若雷 
[潯廬通電]  
　　九江訪事人云由九江至廬山所設電綫現已竣工總辦某君核定潯廬兩處往來之電每字收洋銀五分洋文倍之由廬山至外省則照九江加五分 
[支應得人]  
　　金陵訪事人云南洋輪船支應局總辦曾岳松觀察紀壽前奉兩江督憲魏午莊制軍調辦湖北淮鹽督銷局事宜所遺支 
應一差刻已遴委許觀察夔辦理兼官電報局務按金陵官電報剏始於前機器局總辦郭月樓觀察卽附於機器局内自郭觀察兼管支應局後官電報遂歸支應局員兼攝相沿至今未嘗改絃更張也 
[洋雙易]  
　　金陵訪事人云此間洋關稅務司義禮爾君蒞任以來查船槯稅頗極認眞關務日有起色今忽萌歸志禀於總稅務司赫鷺賓宫保乞假遄回宫保准之卽委歐禮裴君辦理金陵關務本月某日歐君捧檄來省謁見南洋大憲拜會洋關監督旋卽蒞關視事○日本派駐金陵管理商務人員天野恭太郎刻思解組東歸禀經本國政府另派岡部三郎前來接替本月某日岡部君行抵省垣由天野君偕赴督轅晉謁南洋大臣隨復拜會各當道刻下天野君已由省啓行遄回本國矣 
[讞員鹵莽]  
　　蘇州訪事人云本月某日蘇捕營管帶胡豐齋游戎在吳縣北舍鎭拿獲皖梟一十六名解送蘇州府署府尊許子原太守飭本署發審局員陳明府升堂訊鞫諸梟同稱小的等均係安分良民此次實被營中誣陷明府因傳甲乙二勇到堂問汝等何以知此輩爲梟匪豈此輩身上有光蛋字樣乎二勇答稱此輩身上雖無光蛋字樣然平日擄人勒贖開設賭塲要皆確鑿有據且是日受其害者哭詐於營主前以故營主不避艱險直搗匪窟始得成禽明府嗤之以鼻擬令若輩覓人保釋事爲梟憲朱竹石廉訪所聞　覺勃然震怒立傳發審局領袖范司馬祐到轅諭之曰此等巨案惡可令初次到省學習人員貿訊鞫獨不思其僧衣何自而來槍刀等械因何購置賭具何用結義單　盟何事既係　民因何開槍拒捕乎設竟含糊開釋恐從此梟匪之瞻愈豪必致不成世界矣司馬唯唯而退十七日親自升座研訊再駁詰若輩語塞不對聞 
 
 

Page 3

 
 
内有六人已供認在鎭開塲誘賭矣 
[洪崖訪道]  
　　江西訪事人云贛省紳士危子垣封翁前因府縣創興中小學堂苦乏經費遵乃祖遺命捐助建昌府中學堂銀一千兩又遵乃父遺命捐助新城縣小學堂銀一千兩當由府縣官詳請撫憲夏菽軒中丞奏奉諭旨准各建坊并賞給樂善好施字樣今已工竣　堪矜式里閭矣○南昌府屬義寗武寗二州縣距郡城較遠歷屇府試皆在院試取齊時舉行以示體恤近日府尊沈太守以學憲已定於本月初八日取齊遂於初七日補行府試德興縣屬民情刁詐抗糧械鬥相習成風去夏有某甲者因事與乙涉訟縣主張大令查得其人曾欠錢糧斥不准理甲忿忿而去集衆尋乙鏖鬥致傷多命後經大憲查悉立將大令撤任留緝今春陳大令公度復因辦理命案並不禀明上憲遽將某糾站籠處死經屍親控發撤任候參甚矣折獄之難而縣令之得人亦不易也 
[上海官塲紀事]  
　　青浦縣知縣田春庭大令昭文縣知縣孫花樓大令同於前日來滬恭迎新任江蘇巡撫端午橋中丞昨日亭午時命駕至縣署拜會縣主汪瑶庭大令○昨日閔行釐卡委員袁潛之明府世顯十六鋪保甲巡防中局委員黄衡堂二尹永璣先後至縣署謁見縣主汪大令○昨日縣主汪大令以前日養正學堂董事姚子讓項子蓮林景周葉鴻英張俊甫曹翰亭張子賢諸君曾送德政匾以志去思因就署中設席肆筵柬請宴飲陪座者爲縣學教諭邱贊思廣文 
[總辦代庖]  
　　江南機器製造局總辦魏蕃室觀察將次赴鄂垣謁見湖廣總督張香濤宫保商議遷局事宜未免稍覊時日深恐局務不遑兼顧因禀請兩江督憲南洋大臣魏午帥札委江蘇候補道方淇南觀察碩輔代攝三月方觀察奉委後已來滬視事昨日命駕赴縣署拜會縣主汪瑶庭大令 
[夜巡嚴密]  
　　蘇松太兵備道袁海觀觀察目擊滬上城廂内外流氓麕集動輙持刃行兇有害民生實非淺鮮爰傳上海縣汪瑶庭大令保甲總巡朱森庭明府到轅諭令會同各巡防局員嚴密查拿從重懲治大令奉諭後於前晚三鼓時乘輿赴城廂内外各叚巡查明府亦督率差丁巡行各處旋詣南市二十三七鋪巡防局與局員姚谷蓀李伯屏兩　尹傾談良久命傳二十三鋪地甲夥役葉瑞香到局諭曰前經令爾在境内查拿流氓限於三日内解案何竟玩視至此耶葉稱境内流氓現均避匿他處小的無從拘獲求恩明鑒明府大怒叱卽笞責三百板勒限赶緊查緝送案候懲諭畢偕李二尹繞行各叚二尹見南碼頭三角地臥有甲乙二車夫飭各責一百板交地甲帶去覓人具保 
[斷路傷人]  
　　前日本邑二十三保中十三圖地保沈鳳山收得各糧户洋銀四十元擬投縣署完納行至楊樹浦左近被著名流氓周老虎帶同羽黨攔路行刼並肆兇毆幸經巡街印捕拘獲周及甲乙二人解送英美等國租界公堂禀請讞員黄耀宿司馬訊究沈因受傷甚重於昨口倩人舁至縣署禀求縣主汪瑶庭大令騐明 
[滬南火警]  
　　昨晚八點二刻鐘時本邑南市大東門外萬聚馬頭某貨棧不戒於火祝融氏乘隙而至延及比鄰各家幸經城廂内外各洋龍馳至汲水圍澆約歷一點餘鐘始得火滅烟消 
[美界火警]  
　　前日夜半十一點鐘時老閘橋北三泰路甬婦曹阿二家突兆焚如之禍火燄飛騰頃刻冐穿屋頂瞭望臺上守者見之急卽鳴鐘報警救火會各西人立驅英美二租界水龍馳至竭力圍噴約歷半點時鐘始滅計共焚燬樓房五幢阿二因奔避略緩被火灼傷刻已送至同仁醫院求治矣 
[災生旡妄]  
　　昨日午前十點鐘時有工部局雇令工匠五人在南泥城橋西首馬霍路口鋪砌街路不意路旁巖牆砉然倒下致被壓傷經人檢出已皆目定口呆因卽送入仁濟醫館求救醫生騐得内有一人受傷最重謂恐難　性命之憂是眞无妄之災也 
[馬戲四志]  
　　哈姆司敦馬戯開演以來星期三屇中西士女乘興往觀者猶是如雲如水則以所演各劇雖間或節目相同而其中變化離奇竟令人不可思議故也前晚涼風薦爽復往縱觀至則座客已盈正在興高采烈之際則見一二八女伶乘馬而出忽上忽下忽倒臥馬背任馬繞行場中躍過木架數圍架上火光熊熊觀者方爲女伶急而人與馬均無所傷未幾一男伶緩轡而行使馬伸其前足或左或右倐東倐西如人之高視闊步旁若無人之概既而伶忽下地使馬覔一巾馬啓篋出之銜至伶處伶接之復擲他處馬仍尋得還伶屢試皆然無一或一爽厥後伶席地臥馬尋至其前亦　臥於側未幾伶起立馬亦起立一切悉效人之所爲其馴謹靈變也如此其他如男女二伶鞦韆之劇相懸數丈間倒接以手廻環往復已足奇矣乃更于旋轉間男伶之面或反或正或倒懸仍能攀木還登故處且有時翻一觔斗於間不容髮之際乃能好整以暇若此觀者遂爲之目眩神迷既而愈出愈奇男伶更以巾蒙其目以麻袋蒙其首依然與女相會如前狀卒乃猱升中間最高處凌空而下勢如飛隼仍由女伶以手相接驚心駭魄尤爲前紀所未詳餘如猴之騎狗狗之騎馬皆能效人作種種勢蓋無往而不見其靈矣興盡歸來時已參横斗轉泚筆紀此願與好奇者共證之 
[紅十字會往來電文]  
　　啓者本會昨接盛京徐世職信謨任直刺錫琪十六日來電云信謨錫珙今午安抵奉天已謁軍帥又接烟臺分會來電云連日由旅順來烟華民二千餘人查有貧苦者六百餘人均係東籍已從優資遣回家又本會於十六日分電天津毛實翁觀察烟臺何秋翁觀察李載翁直刺云望日因司肯多福事邀集會議已如其所請繕發憑函其行期尚未定所需薪水應否訂立合同己電請玉帥核示徐世職信謨任直刺錫琪來電十五晨由新民屯赴奉天魏伯詩德來電遵卽添設遼陽盛京開原醫院均照營口辦法亟需藥物經費接濟禀商鏡憲囑西董立卽復電照辦所需藥物經費亦卽由滬撥購匯運頃接增廷兩帥十七日來電知魏伯詩德有電請派人赴營商辦事宜己委梁太守李經歷前往昨會議時西董以華捐如此踴躍該西董先自倡捐再勸各國在華紳商遞至倫敦巴黎柏靈勸募均已由鏡憲諸公電知兩部北南洋奉帥矣謹抄乞登報伏希公鑒[  上海萬國紅十字會同人謹啓]  
[敬告同緣]  
　　謹啓者敝堂經費不敷全賴同仁捐助所有捐欵送堂向由司帳黄達源先生收管今黄君已退老諸同仁如惠寄捐欵請於信面書明虹口元濟堂收啓不必照舊冩黄達源先生查收字樣致多周折特此通知伏希均鑒[  上海虹口元濟善堂司董謹啓]  
[來信照登]  
　　啓者閱本月二十日貴館所刊娼寮獲盜一節内云百花里金月梅家拘獲孟永福馬德芳等九盜等語查孟永福並不拘獲係屬傳誤聲名攸關希卽更正專𣵪此布卽請主筆先生台照順頌籌祉五月二十二日丹威生大律師具 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　日前李張氏控丈夫李阿慶不顧家用每日索取小洋銀一角五分無以應付卽持鐵尺凶毆叩求恩准　　　　縣主汪瑶庭大令令發交普育堂暫爲留養昨日飭提阿慶詰訊張氏執定前供阿慶供小的在祥生船廠爲工匠日得洋銀半元的年　　　定江北人張氏爲妻涓吉今年二月某日完姻不料妻子性艱且饞所得工貲不足供其揮霍邇更與結義姊妹趙秀林私相往來將家甲　件背人運出并聞秀林聳令潛逃小的訓斥不從反敢投奔案下朦控大令聞而怒甚擲下戒尺飭阿慶自將其妻重　手心二百下然後領回管吏設有潛逃情事定提秀林究追○前日顧根福訴稱小的突被流氓毆傷大令詰訊情由顧供昨晚小的在南市竹行馬頭船上納涼偶唱吳歌以資　遣驀有數流氓在岸上詈駡小的分辯數語被等卽將小的猛毆受傷甚重旋又劫至浦東張家浜重行毆擊然後推仆田中小的苟彼等去後始敢匍匐回家叩求拘提究辦船牙王錫榮禀稱小的到時顧尚在船上聞與鄰船上人互毆並非岸上流氓毆擊大令飭仵作騐得顧並無重傷諭令回家醫治一面飭差協同船牙查拿行兇人訊辦朱福生控朱金林掯贖田單等情大令訊究之下福生供小的嗣與叔祖連生爲孫叔祖有田一區押與堂叔金林之父關寳今小的備本向贖金林不允向求公斷金林供小的族中並無連生其人安有撫福生爲嗣孫之事此田係　的故祖户名賣得迄今歷六十餘年素與福生無涉大令斥令福生退去不予准理 
[上海保甲巡防局紀事]  
　　日前二十三七鋪保甲巡防局員李伯屏二尹飭勇赴大南門外查獲犯夜之張阿五張狗子王長友三人帶回管押旋由上海營守備殷一軄守戎飭弁持名片赴局禀請取保出外二尹允之○前晚十六鋪保甲巡防南中北三局委員分赴所轄各叚烟館客寓稽查經行各街巷時嚴諭栅夫如遇流氓出入不許放行違則察出重究 
[南市馬路工程局案]  
　　昨日船户張阿二張錫桂扭訛詐行兇之同邦中人陸掌生至捕房捕頭令轉解馬路工程局總辦翁子文太守倩襄讞委員黄衡堂二尹訊取供詞判令笞責一百板 
[英美等國租界公廨會訊案]  
　　日商信餘洋行主投本管總領事署控華商彤昌號主曹子時定講洋紗逾限不出等情經日總領事小田切君照會公廨前日讞員黄耀宿司馬簽差恊同某包探將曹傳到午後三下鐘時會同日總領事所派繙譯官松村君升堂研訊信餘行主延担文律師之夥費烈投案聲稱西歷上年九月四號曹至信餘定買洋紗一百包其價言明每包需日本金貨一百零六元至七號又定買一百五十包每包金貨一百零四元十五號又定買五十包其價同前期以十月一號一律將貨提出不料曹祇出五十包尚餘二百五十包置之不理旋竟避赴嘉興當日合同載明至期不出信餘有代售之權是以將出剩之二百五十包分售與慶豐萃太祥仁大同福四家共虧耗銀七百八十八兩有奇請爲追給信餘買辦曹益生所訴相同曹浼律師祁德隆辯稱彤昌既經定購之洋紗自應料理惟原告律師不應控其避匿嘉興要知曹籍隸嘉興自宜時來時往烏得遽謂之避匿費律師辯論良久祁律師請著信餘行主將帳對明然後定奪司馬商之松村君諭令信餘行主抄錄清帳於禮拜四呈案候核 
[英美等國租界公堂瑣案]  
　　包探李四春解陸小福王阿四陳福弟至案禀稱伊等在楊樹浦馬路中將劉阿五蜂擁攅毆致劉失去對時表一枚請爲訊辦劉訴稱小的在某處紡紗廠工作與陸等素不相識前日工畢回家邂逅相遇一言不合横被兇毆致將對時表遺失當時洪阿順目擊情形應請傳訊洪訴稱小的與王相識王在瑞記紡紗廠做工暇輒藉端滋事前日小的親見王喝令劉代給茶鈔劉不允陸陳遂恣情毆擊王供劉在老廠工作前日途遇被伊所碰故向理論不敢行兇襄讞委員王松丞刺史商之美總領事署繙譯官白保羅君判責王二百板管押一月陸陳各責一百板管押十日○寗波人張任氏訴稱小婦人家住法租界某處前日赴虹口探胞妹之病行經治下密勒路突被歹人姚大耀攫去約重六錢之金耳挖一枝追至楊家灣始由三百二十四號巡　帮同拿獲搜其身畔贜已無著今蒙解案求恩究追姚狡不承認有陳子卿者投案聲稱姚攫簪之事曾經目擊故來作証姚極口呼寃刺史飭押候派令包探查明定於禮拜四訊核○包探陳洪德解小利徐阿三至案禀稱邇來每有無賴孩童由老賊唆使行竊如無所獲卽被毒毆當此孩被毆時適爲小的所見詰知曾竊汪阿生楊永大李阿金王昌成吳王氏五家衣服釘鞋等物今已傳齊各失主請卽訊供老賊因各贜尚未弔齊須俟翌日解案刺史判責徐手心二百下贜給各失主具領○包探顧福祺解行竊船户朱福龍夾被之李阿生至案刺史判責二百板押一月贓給朱領去 
[法租界捕房紀事]  
　　前晚三十八號華捕巡至菜市街左近幣見流氓某甲糾同羽黨向人滋擾上前喝阻反被兇毆急吹號呌召集他捕帮同拿獲甲及乙丙二人帶回捕房捕頭著押候解送公堂禀請讞員陳楚生大令訊辦○甲乙二小工潛至招商局金利源馬頭某號棧房行竊藥材二包携至某洽攤求售適爲包探所見連贓帶入捕房捕頭命將甲乙押候解送公堂禀請訊辦○偷兒某丙竊得某姓家東洋車上油布帳篷沿途求售經包探拘入捕房捕頭命押候解送公堂禀請訊究 
[美租界捕房紀事]  
　　日前虹口瑞綸繅絲廠失去蠶繭八九擔因卽投報捕房昨由包探陳三林查悉船户彭桂堂趙必法陳桂生所竊匿迹新閘某里因往拘獲帶入捕房捕頭令押候轉解英美等國租界公堂禀請讞員黄耀宿司馬懲辦○日前英界滿庭芳街廣東　仙戲園被火延燒時粤人俞阿香盧阿六乘火劫取園中鑼鼓等物昨經包探劉阿炳查悉若輩皆匿迹虹口某里遂往拘獲送入捕房捕頭令押候解送公堂禀請訊辦 
[江蘇省官報]  
　　五月初一日將軍永都統奎會知府吳炳仁知州何堯標辭高湻縣李普潤到謝調補銅山縣知縣陳銳謝委高郵釐捐知府張景祜禀知前署桃源任　交代於初叅限内算結正雜各欵一律解清同知白鶴年由蘇解餉回直隸州傅　慈謝委洋務局提調卽到差新選束台縣何元泰奉府委副帮審卽到差分省縣范公溥到絲丞蕭湛恩禀知奉前出使日木大臣蔡出洋案内奏保俟補缺候以知縣用俞啓　由京來到省初二日支應局曾謝委湖北督銷洋務局徐禀知到差商務局劉由滬回江北查禁私運局薛卸辦皖北牙厘局安徽候補道陳文騄淮揚鎭馬金叙到調補銅山縣高湻縣李普潤辭赴蘇見撫台後回署正任廿泉縣周楙謙謝委調署儀徵縣通判陳芝祥由京來到省知縣承厚謝奉蘇藩司牌示請補江陰縣分省知縣　國華謝委解兩淮京餉埋問黄邦懋叩謝奉批過知州班城守都司周有明叩謝准補泗州營都司縣丞陶忠浚奉委　送學生回徐州各防營初三日藩令黄籌防局李水師學堂黎陸師學堂錢江北查禁私運局薛候補道秦炳禮奉委騐收學務馬路工程畢通判陳芝祥符振　奉示察看均見委辦高釐局捐知縣陳銳謝奉課吏館飭提前儘先超委署一次銷課吏館收　營務處提調卽辭赴差初四日督轅牌示江西贑州金鎭　恆因病請假所遺總兵篆務本部堂查有標中軍副將蔣雲龍堪以調署藩轅牌示銅山縣陶在銘因案議處應卽撤任遺缺查有江甯縣袁國鈞堪以調暑遞遺江寗縣員缺查有候補知縣梁繼元堪以委署实五日直隸州傅昀章禀謝給奬遇有府州缺出儘先委署一次陝西同知易堂鏡到縣丞何錫康謝奉課吏館飭提前委用優差一次初六日前四川藩合陳璚會統領新湘營徐 
 
 

Page 10

 
 
萬福統領南字營陳東揚到統領護中正四營羅均見委辦金陵防營支應局許夔奉委兼辦官電局候補道徐乃光叩謝甄别加考卸辦皖北牙厘局陳文　揚州　　王吳　仁均辭知縣趙宗獻奉府委帮審差並謝甄别留省補用初七日候選道黄篤恭到中恊蔣代老湘合字左營張振發哨官袁縢宫均見陸師學堂錢候補道張　毒禀知　考陸　學堂内場沈邦憲交卸上海機器局回大河厘捐趙繼春分發江蘇同知朱蔚然均田蘇來初八日營務處夏揚州保甲局章洋務局徐保甲局龔委辦支應　　　委兼辦官報局宿州李維源辭總兵朱貴騰遊擊胡友勝均謝委先鋒官巡道徐銷假禀知在學務處考師範學堂九江府營遊擊申琴堂到由京來瓜洒厘捐梁　元專丁叩謝暑江　縣　示初九日藩轅牌示甘泉縣沈兆禔因案撤任委署之王彦澂未到任以前查有候補知縣白承順堪以先委代理華陽營遊擊周志發　軍副右旂　華武禀知由鎭江移紥烏　山江寗縣袁謝委調署銅山縣　本正領事岡部三郎副領事池部正次金陵關稅務司歐禮裴繙釋寥欽元温凱文均見中恊蔣傳見知縣方燕謀由蘇來孫元亨由京引見四 
 
 
 

Page 11

 
 
   
 
 

Page 12

 
 
敕下練兵處户部速議施行所有毅軍新協三十二萬兩曁山東武衛軍認解之九萬兩暫免籌解悉數截留移緩就急一俟豫力能支應再商酌隨時奏咨辦理臣無任屏營待命之至所有添練常備軍擬請截留恊餉各緣由除分咨查照外謹恭摺瀝陳伏乞皇太后皇上聖鑒訓示謹奏奉硃批該衙門議奏欽此 
[兩江總督魏等奏爲查明江蘇省烟酒兩項均非大宗出産奏派稅數萬難足額現擬設法加徵儘徵儘解撍初六日]  
　　頭品頂戴兩江總督臣魏光燾頭品頂戴江蘇巡撫臣恩壽跪奏爲查明江蘇省烟酒兩項均非大宗出産奏派稅數萬難足額現擬設法加徵儘徵儘解恭摺覆陳仰祈聖鑒事竊准軍機大臣字寄光緒二十九年十一月初六日奉上諭百度之興端資經費現值帑藏大絀理財籌欵尤爲救時急務前經户部通行各省整頓烟酒稅以濟要需乃報解之無多實由稽徵之不力據直隸總督袁世凱奏稱直隸抽收烟酒兩稅計歳入銀八十萬兩卽著抄錄直隸現辦章程咨送各省責成該將軍督撫等一體仿行並量其省分之繁簡派定稅額之多寡江蘇省每年應派五十萬兩等因欽此卽經恭錄分行司局欽遵並將直隸送到章程飭發仿辦去後兹據江蘇兩藩司會同甯蘇滬三釐局司道詳稱烟酒兩項江蘇與直隸情形不同卽如烟葉則除六合一縣外别無産區各處行銷皆係來自外省近因外國紙烟盛行士刨烟絲銷路大减幾至無人過問酒則僅祗通州所屬之泰興及徐州海州等處間有　坊造酒多係小户每户或設地缸四五隻至十餘隻不等絕無大宗買賣吳縣之木續一帶間造麥澆僅銷本境城鄉從無出運他處者其外來之燒酒紹酒等類銷場亦極零散曾於光緒二十一年冬遵奉部飭重徵坐賈並將行商販運各項烟酒昔加二成卡釐二十五年復奉部行按照從前抽收之敷再行加徵一倍計甯局每年約共收錢三萬餘串蘇局收錢二萬七千餘串滬局收錢一萬一千餘串此次重加徵收卽再增一倍亦不過六萬數千串核與飭派額數尚屬大相懸殊現值振興商務之時不能不統籌兼顧雖烟酒兩項非民間　用所必需然小民以此營生取之過苛恐或改造而挂用洋牌或無力而因之歇業轉與原捐有礙但際此時艱財匱何敢不勉力勸辦期裨萬一惟有體察本省情形略仿直隸章程實力籌辦加徵儘徵儘解涓滴歸公藉佐度支除將辦法議定章程另行詳辦外詳請奏咨前來臣等覆加查核蘇省風俗便於蠶桑不種烟葉各屬間釀土酒並不出運視他省産烟葉有燒鍋者本難同論猶諸絲綢兩項産江浙他省維有所産其數不及江浙之一則蘇省烟酒與他省絲綢情形正復相類也該司局所詳爲難之處尚係實情惟此次整頓烟酒按省額派稅銀係特奉諭旨飭辦之件臣等共喻時艱目應於無可措手之中設法稽徵以供要需何敢稍涉推諉除飭屬仿照直隸現辦章程認眞舉辦並咨户部查照外謹將江蘇奉派烟酒加稅查明萬難足額現擬設法加徵儘徵儘解緣由理合恭摺復陳伏乞皇太后皇上聖鑒訓示謹奏奉硃批户部知道欽此 
[陝甘總督崧奏爲會同川兵查辦布番匪擬將在事出力文武擇尤酌保以勵勤勞摺初六日]  
　　頭品頂戴陝甘總督奴才崧蕃跪奏爲會同川兵查辦鐵布番匪屢在洮岷劫掠拒斃事主各案一律清結擬將在事出力文武擇尤酌保以勵勤勞恭摺仰祈聖鑒事竊查甘肅洮州廳貢生周肇南等被鐵布番匪紏衆劫掠拒傷事主擄去幼孩並連年搶奪岷州牲畜財物各案前因該番匪等不服官兵查辦碾造火器收拾器械負固拒抗經洮岷廳營會請剿辦等情當經奴才卷查鐵布鴉崖等莊與四川松潘廳屬之扎彔崇路二溝犬牙相錯山深箐密路徑崎嶇該匪等與川匪勾結爲患此拿彼竄恃係隔屬不服查辦以致積案不能清結隨咨會四川督臣錫良轉飭松潘鎭廳傳諭各土司番目等認眞查　並酌派營隊與甘肅洮岷廳營約期會商相機拿辦於光緒二十九年閏五月十二日附片奏明在案一面行司轉飭遵辦去後旋經松潘鎭派令鎭標遊擊李朝柱帶領漢土兵隊與洮岷恊副將郎永清署洮州廳同知曾麟綬同士司楊積慶各帶兵役曁土官土目約期馳赴川甘交界適中之截古卡地方會商扼要駐紥先派熟習番情之都司劉作元劉超帶領通司弁兵前往上鐵布那光寺工麻寺及上中下之摋路大小各　持諭開導飭令綑獻首要交還歷次搶刦之幼孩原贓免治脅從否則大加剿洗並令各營平治道路遥張聲勢定期進兵詎首犯七他經等不服開導恃險抗拒紏衆抵敵當被官軍格殺其夥犯番目等均各畏罪投誠將幼孩原贓交由土百户喇嘛等送營轉交事主周肇南等認領其餘花銷無存各贓欵亦經查照番規酌賠事主銀兩出具川甘鐵布各番彼此永不越界勾結搶掠甘結呈由郎永清等詳齎經奴才批飭甘肅布政使何福堃按察使黄雲會同分别議結詳請奏咨銷案前來奴才覆核議結各案均屬平允惟查鐵布雅崖各處番匪搶劫洮岷各案事經數年自二十九年五月奏請會同四川督世派隊查拿該洮岷恊副將郎永清四川松潘鎭標遊擊李朝柱並楊土司等帶兵馳赴番地開導查辦已經年餘夏則暑熱薰蒸風餐露宿冬則嚴寒凛冽墮指裂　該將弁兵勇及洮岷文武各員或前隊身經險阻或後路轉軍糧均屬在事出力著有微勞合無仰懇天恩俯准擇尤保奬之處出自逾格鴻慈如蒙俞允再由奴才核實分别前敵後路酌保文武十數員以昭激勸所有會同川軍查辦洮岷歷被鐵布鴉崖生番搶劫各案一律清結擬將出力文武擇尤酌保各緣由理合恭摺具陳伏乞皇太后皇上聖鑒訓示施行謹奏奉硃批准其酌保數員毋許冐濫欽此 
[江蘇巡撫恩奏爲在任候選道正任嘉定縣知縣章鴻森應請准予開缺回籍調理片初七日]  
　　恩壽片再在任候選道正任嘉定縣知縣章鴻森浙江歸安縣舉人由江蘇候補班前先補用知縣補授嘉定縣知縣光緒二十二年六月到任二十九年五月卸事兹據該員章鴻森禀稱因患痔血腕痛等症先經請假醫治迄未痊愈據醫家云病由積勞所致非急切所能奏功除請開缺回籍醫治等情所遺嘉定縣知縣選缺江蘇省現有應補人員應請扣留俟奉部截缺後另行遴員請補　蘇州布政使效曾署江蘇按察使朱之榛會詳請奏前來奴才覆查該員既因患病　請准子開缺回籍調理除分咨部籍查　外理合會同兩江總督臣魏光燾附片具陳伏乞聖鑒飭部查照謹奏奉硃批吏部知道欽此 
[烏里雅蘇台將軍連奏爲准户部咨本部奏請通飭各省一律籌辦百貨統捐以保利權而便商民等因摺初七日]  
 
