# 1920 - 31 - 4916868

 

Page 1

 
 
   
 
 

Page 2

 
 
   
 
 

Page 3

 
 
時評 
[陸之去就與交涉（冷）]  
余謂政府而定直接交涉之議者陸氏必去位陸氏而尙未去位者直接交涉之議必尙未定也何也陸氏之不能當直接交涉之任勢甚明白也 
微特陸氏爲拒簽德約之人稍有人格者决不願再爲直接交涉之人即彼欲直接交涉之人亦豈願與拒簽德約之陸氏以直接交涉此余推測之定義也 
假使余之推測而誤陸氏而竟當直接交涉之任者則人心之插鄙更非我所能知以 
[專電]  
北京電今午一點鐘四十四校學生集天安門冒雪游行口呼力爭外交援救天津（三十一日下午五鐘） 
北京電學生萬餘人遊行先集天安門外演說反對直接交涉及援救被捕津代表兩主義後乃整隊遊行秩序嚴肅各人手一旗幟并有人分布傳單（三十一日下午五鐘） 
北京電今日一點京三十九校男女學生擧行游街大會整隊齊集天安門由西長安街出宣武門經騾馬巿入前門至天安門回持白旗書山東問題不得直接交涉福建問題根據國民主張辦理恢復天津各界言論自由營救天津被捕代表字様沿途並散傳單警告巿民口呼力爭外交拯救天津正值下雪秩序整肅故警察並未干涉路人莫不感動（三十一日下午五鐘） 
北京電本日學生遊行軍警請示辦法當局復令勿加干涉僅制止軌外行動（三十一日下午四鐘） 
北京電小學以上敎職員代表十四人至國院爲外交請願靳未接見（三十一日下午五鐘） 
北京電學生團集天安門推代表三十七人入國院救謁靳辭以回宅衆擬赴棉花胡同請見 
（三十一日下午五鐘） 
北京電學生　聞津曹今午有槍斃聯合會代表說會同敎職員派張鴻來朱希曾馳往詳查敎部亦專員前去調解（三十一日下午五鐘） 
北京電津曹密電報告此次拘捕學生产要原因實爲羣衆游行時日人準備馬隊抵抗故不得已先派警察解散外間所傳槍斃代表說實無此意又曹請頒戒嚴令中央决不照發（三十一日下午五鐘） 
北京電曹錕等要求在津宣布戒嚴本日提閣議决定有必要時方宣布令曹等自酌度（三十一日下午四鐘）北京電靳爲魯案在國院内組一委員會額定七人關於本案文件由秘廳編成檔案交會保管 
北京電靳語人山東問題正考慮間純以土地主權爲前提以國家利害爲標準一俟審决卽當宣告如照政府主張有利於國諒無不得國人同情（三十一日下午三鐘） 
北京電日使要求財部轉致稅關取締查貨（三十一日下午三鐘） 
北京電北代表某私電和局表面上爲外交促動實際仍無把握 
北京電靳再分電粤岑滇唐促和並電滬王進行（三十一日下午三鐘） 
北京電美回電五百萬鎊墊欵可商令駐京代表調查情形會訂條件年内交欵難必（三十一日下午五鐘） 
北京電海參崴二十八電舊黨本日將省議會封閉士官學校等均停又二十九電地方自治開會議决要求日本退出現派人向各國接洽（三十一日下午四鐘） 
北京電哈爾濱二十九電華俄工人持旗幟在街遊行表示驅逐日人反對霍謝（三十一日下午四鐘） 
北京電本日閣議决定黑河道尹以張壽增補授又美國哈佛大學添設中國敎座募美金十二萬元中政府捐一萬元又對俄方針决定否認霍謝在中東路線内行動並向各國聲明中國完全負保護責任（三十一日下午四鐘） 
北京電楊增新電俄黨以我邊境爲攻守地現訂取締辦法七條請宣告各國及俄使以免誤會 
（三十日下午三鐘） 
北京電楊新督以俄舊黨官兵竄入伊塔一帶特電飭各軍嚴防如攔入卽解除武裝勿以俘虜看待（三十日下午三鐘） 
北京電電令吉鮑督親赴哈爾濱調度防務（三十一日下午五鐘） 
北京電庫電徐設政敎聯歡社使王公喇嘛泯消意見（三十日下午在鐘） 
北京電恩華隨徐樹錚來京求内調將以蒙院副總裁位置 
（三十一日下午五鐘） 
北京電某要人保恩華爲蒙院副總裁（三十日下午三鐘） 
北京電海參崴與雙城子有同時被俄激黨佔領說（三十一日下午三鐘） 
北京電徐樹錚昨夜半回京 
（三十一日下午三鐘） 
香港電兩院勘日通電主魯案交國際聯盟會拒直接交涉 
（三十一日下午三鐘） 
香港電軍府覆靳電赴閩南艦爲地方計無意外（三十一日下午三鐘） 
香港電伍請美領電京美使關烟酒借欵（三十一日下午三鐘） 
香港電盧炎山報雷龍艦泊銀坑袤葡迫副艦長簽字不能承認恐因不簽衝突請示辦法 
（三十一日下午三鐘） 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電 
北京電陸外長復伍廷芳電魯案旣拒簽字斷無直接之理祥始終抱定此旨 
北京電湘督請弛米禁政府電准以二百萬擔爲限北京電顧使復電英法兩國對俄黨取不干涉主義北京電靳派唐伯文曾叔度等七人爲研究魯案員北京電陸將通電聲明中日密約業已完全宣布北京電政府以俄黨佔雙城子綏威交通中梗特電奉吉黑三督派兵嚴防 
北京電天津學潮案决派員調查實在情形核辦北京電將任貴福爲呼倫副都統 
北京電夏壽康電告查辦已有頭緒不日回京北京電陸外長因牙痛未到部 
北京電王廷楨昨日到京（以上三十一日） 
以上中華通信社電 
北京電陸徵祥辭呈未上經徐派人勸慰現改請假府批給假半月 
北京電某要人主張青島由中國收回自闢公港俾各國均沾利益并宜先將此意向國際聯盟會宣布（以上三十日） 
北京電政府聞西南將以鐵路抵借外債决通電否認岑春煊之八省鐵路督辦 
北京電國務院將唐繼堯皓電轉岑西林等請促唐少川開議 
北京電各國在俄軍隊除日本外一致撤退我國形勢愈加緊迫參陸邊防兩處日昨又開重要會議 
北京電昨傳海參崴二十六陷落今接邵恒濬感（二十七）電崴尙無恙雙城子已被激黨佔領 
北京電政府聞海參崴有陷落信電鮑督飭護路軍嚴防激黨入境於由崴回之華工亦加盤詰 
北京電公府顧問某外人建言山東交涉不可全望外助須速謀國内統一東海令靳設法促和 
北京電徐樹錚電二十八夜偕恩華由庫啓程約日内即可抵京 
北京電當局以津學警風潮迭起究竟眞象若何非調查確實不能處辦已秘密派人前往調查（以上三十一日） 
香港電議員離粤者已不少舊曆年關將近去者愈多在粤者亦堅不出席憲會將從此中止 
香港電楊山光被毆案已起訴楊傷重甚危險（以上三十一日）以上中孚通訊社電 
[公電]  
長沙農商敎育聯合會電各報館均鑒共和政治民爲邦本國基鞏固端在合羣天生蒸民無外士農工商執業雖殊而同負國民職責則一使非精神團結則此疆彼界意志紛歧旨趣難歸一致湘省當軍事之餘千端萬緒百廢待興舉凡敎育農事工業商務不特亟須指導尤應君策羣力收效始宏譬如敎育農務似非一事而農務則兼有農業敎育農商雖屬兩途而農産亦爲商工貨品關係連屬界說奚分同人等職責所在再三磋議特組立農商敎育會聯合會擬訂簡章呈准備案於本月二十八日成立推舉陳銳爲會長省農會會長易宗袚省敎育會副會長覃澤寰總商會會長張先贊爲副會長通力合作積極進行宗旨則事農工商學之四民冶爲一爐目的則使農工商學之事業互相維繫不分畛域共底於成海内明賢諒有同志尙希不棄示我周行無任盼禱之至湖南省農商敎育會聯合會叩陷 
里昻無線電（路透社送） 
[法比之親善]  
　　三十日巴黎電比京消息法比元首及閣員之會議比京甚注重之該會議除討論經濟問題外且涉及盧森堡鐵路問題該路乃由法國建築而於一八七○年後與德國鐵路聯接今將併入法國鐵路 
○法德之新邦交 
三十日巴黎電德國駐巴黎代使美葉氏昨以國書遞交法總理米勒蘭氏會談十五分鐘之久美葉氏宣稱願儘力恢復法德兩國間平日之交誼米勒蘭氏謂德國於履行和約某某條欵失信於協約國足爲恢復邦交之大阻力美葉氏答稱德政府力求人民遵行命令但往往遇物質上與精神上之困難云 
○德前皇引渡問題 
三十日巴黎電倫敦電稱各報預料引渡德前皇及德國戰事罪犯問題將有新發展聞米勒蘭氏與尼蒂氏均允至倫敦討論該問題喬治氏克松貴族及法意日三國駐倫敦大使均將參與會議 
○阜姆與巨哥斯拉夫國 
三十日巴黎電巨哥斯拉夫政府關於亞德里亞海問題致高等議會之覆文已於今晨宣布覆文中對於調停辦法旣未拒絶亦未接受志在延宕時間而已内謂各條件關係重大審愼研究後覺未能全行承認尤以退讓阜姆柴拉及沿海島嶼一條爲最並請續示詳則及予以擔保 
○法國三上將討論軍事會議 
三十日巴黎電霞飛福煦貝丹三上將昨晨由陸軍總長勒菲佛氏接見乃開會議討論組織軍事議會之切實辦法歷時甚久陸軍總長所草擬關於該問题之命令將加修改 
○各國近事記 
三十日巴黎電柏林消息歐士白格博士近爲人槍擊受傷昨晨傷勢轉劇現昏迷不醒 
三十日巴黎電倫敦電稱路透電社探悉英軍已於一月十九日全行退出叙利弄俾魯州 
三十日巴黎電羅馬電稱鐵路罷工風潮已靜各處路工齊於夜半上工 
三十日巴黎電衆議院今日討論米内閣之内國與外交政策 
三十日巴黎電法國飛行家波萊氏已抵馬賽定期二月三日再駕飛機由法國飛往澳洲 
[中美新聞社電]  
○美議員提議對日新憲法 
舊金山電加立芬尼州參議員斐蘭氏昨在參院提出一修正美國憲法之議案使修正後美國公民資格不得賦予在美國本國及附地内産生之日本人斐蘭氏解說其理由謂數年來日人在夏威夷島産生者甚多若不將憲法依照提案加以修改恐夏威夷島之政權不到數年將盡握於美籍日人之手至加州日人之之生産率亦不減於夏威夷島此於加州前途亦頗危險云云 
○聯合國之對俄新政策 
紐約電紐約時報巴黎訪員電稱聯合國今日將宣布對俄新政策其對俄之封鎖將撤除一部分並不全撤並擬設一延長之防缐經過高加索山再展至黑海及裏海此項防線需軍隊十萬人衆料將由英國供給福煦上將昨在最高會議聲言所需監督西來西亞及丹雪格人民大會之英國軍隊尙準備完竣故需法意兩國軍隊代之又英國地中海艦隊之一商已称至黑海由此可見聯合國對於俄新政策之預備正在進行云 
○對俄通商問題之况狀 
倫敦電對俄通商問題各方面討論仍在進行前英國陸軍次長瓦特大佐竭力攻擊對廣義派通商並謂在該派政府之下並無工業或勞動之組合泰晤士報云聯合國如欲與俄之工業繼合　商彼廣義派政府將槍斃此等組合之領袖故此舉實爲輕事從事勞動領袖亨特遜氏則謂與俄國媾和乃阻止廣派政府侵略行動之最良方法至於若再有秘約牽涉英國者我勞動黨必力抗之云英食糧部大臣勞白脫氏云英國生活價值之高其主因在食物缺乏而俄國食糧停止輸入英國其所關最大因此與俄國通商乃減少食物價貴之有效方法云伊物林司丹達特報提議設一對外貿易部以對俄大舉通商爲目的英政府已决計贊助此政策籌欵一千七百萬鎊作爲補助此欵大半用作在現狀下通商之保險金英政府以爲此舉可使英國製造品大批輸入俄國 
且此組織純爲一種國内的組織故無須其他聯事國之贊助布納營氏米爾納貴族等亦均贊助此計畫云 
世界路透電 
[俄激黨之近情與各國]  
　　二十九日倫敦電一星期俄事撮要云過激黨在刻軍中遍散文告謂白黨分兩種一爲資本家與官僚等一爲不明事理或强迫之哥薩克人勸令兵士對於第二類勿加以非必要之誅戮但謂第一類必須剗除里特倫軍繼續奮勇前進在廣九十哩之陣線深入六十哩已抵萊特新與薩雅加河線南俄過激軍重行集合後恢復交通線現復前進一向克里米亞一向西南攻擊克森尼柯萊潜夫俄迭薩區域向克里米亞進發者已占據其尼乞斯克惟目下被阻於彼里柯泊狹地頭向西南進發者已占據愛里薩比格拉現沿鐵路進窺尼柯萊夫 
距該鎭僅五十哩桐河哥薩克軍現扼守薩爾河與桐河之陣地以拒猛攻之敵軍俄軍繼續退走甚有秩序紅軍騎隊僅以極大之犧牲博得細微之進步台尼金將軍部下兵士今漸恢復其戰鬭精神 
　　二十四日丹京電過激黨代表里維諾夫氏今日通告路透訪員謂勞兵政府已允立即開釋受傷之英俘彼等大約已首途取道愛沙尼亞回國勞兵政府且應特别委員會近今之請求取銷政治大罪之重刑 
瑞典京城電斯文斯加報得里伐爾消息俄軍中現患熱症者頗衆已死六千人醫院均經隔離愼守衛守藥品缺乏狀頗兇險 
二十五日華盛頓電國務院詢問協約國旣不與勞兵政府往來何以能由協約會與俄通商苟不涉及承認勞兵政府部問題則美國官場甚願與俄通商但須證實運俄貨物不被没收用以增固勞兵政府之勢力耳美國重要商行代表現已集議擬組織美俄商業會提倡對俄之貿易 
二十六日希爾新福電里加電傳立陶宛政府已知照協約國願助波蘭共禦過激黨惟波蘭須認立陶宛之獨立並遵守邊界條約 
[英礦工與政府之協議]  
　　二十八日倫敦電礦工聯合會幹事今日午後與首相會商關於煤價與國内缺煤及一般生活代價之事件礦工之意國内煤價每噸減十先令後輸出之煤愈見增多以致國内缺煤如首相答詞不能滿意則礦工將起要索工價之風潮 
　　二十八日倫敦電今晚唐林街發出報告告縷載礦工聯合會幹事提出之事件據聯合會會長云聯合會獲有關於煤業財政情形之消息可證實業用之煤價大可減輕首相答稱政府專員調查棉業財政情形之報告與吉特士爵士之估計約在二月四日可交與礦工聯合會俾礦工得研究之然後再行會商聯合會幹事已决計照首相之議辦理 
二十九日倫敦電礦工聯合會會長斯米立氏昨告首相謂礦工要求減輕煤價係爲全國利益起見估計煤對淨利每年爲英金六千萬鎊今宜根據此數減輕全體國民之生活代價受惠者不僅爲礦工足見礦工此舉並非自私如政府不能爲之則礦工能用其力以遏劇居奇抬價之行爲至減輕生活作價礦工現知　加工價不能戰勝生活代價之害云 
[德奥之新消息]  
　　二十四日佛蘭斯堡電德軍今日午後退出佛蘭斯堡奏樂揮旗趨赴車站沿途觀者甚衆德巿尹對兵演說謂不久德兵定可復入德人城邑之佛蘭斯堡　 
二十五日柏林電奥京電稱昨日奥總理任勒博士答覆奥國會質問謂奥國與捷克斯拉夫國對於彼此之見解與目的皆已同意雙方政策皆以聖哲滿和約爲基礎但外間所傳兩國業已定約之說則不確實 
[世界銀巿報告]  
三十一日倫敦電銀巿報告云一月十六日銀價之漲落係有大批鎔化幣銀從國外運入之故但因滙率弱以致對紐約匯兌合價較前甚高故巿面活動不定中國頗注意銀巿但因價高未曾收買此星期中發見兩種重要現象足見許多國家將不復用銀爲輔幣矣一爲德國國會之决議以紙幣改收銀幣其出價較原值高六倍半一爲美國國會之麥克法登議案准合衆儲金銀行發行各種紙幣下及一二元並規定減輕銀幣成色爲八 
[太平洋路透電]  
　　三十一日廣州電軍政府外交部與葡代表昨日午後會議墾拓問題未有結果葡代表提議此事交英人公斷 
三十一日北京電學生八千代表四十學校今日午後游行各街交通部所辦之郵電專校學生向不與聞外事今亦參與游行經過總統府外交部門前大約傍晚始能散隊學生舉動甚有秩序已舉代表八人向國務院與外交部陳述意見勸政府（一）勿與日本直接談判魯案（二）順從民意解决閩案（三）懲辦曹銳楊以德 
三十一日北京電聞諸官場意員一人被過激黨逐出現抵伊犁情狀窘甚當地官吏刻接濟之 
[國外要聞]  
[專使團會議紀錄（十）]  
　　第二十一次會議「八年二月二十日十二時出席者陸總長王全權顧全權施全權胡公使顔公使唐中將嚴參事岳秘書長」（一）王全權報告本日出席萬國海口水道鐵路會討論英國所提草案計共六條凡二國以上所用之海口水道鐵路之運輸價目及關稅稽查等務應釐定劃一詳細情形均有英文報告但本席之意以爲凡有關於政策者自應隨時提出討論如爲普通問題擬俟全案議竣後再行譯漢報告（二）王全權問會議錄記載全權出席名次何以前後頗有參差似應釐定以昭劃一陸總長答因開送全權名單與北京所發表者微有不同故耳頃已電請北京更正施全權問全權名單開送和會共幾次陸總長答正式開送大會不過一次至何以大會所刋之戰先後不符因第一次開送後會中送單前來請將銜名查閱有無錯誤之處當時擅將施顧次序更調未先與諸同事商量實深抱歉此後自當改絃更張凡對諸君無不開誠布公以謝前愆但前之擅更實屬一無私見確爲維持大局俾同事之中不至因此而生芥蒂應可見諒 
第二十二次會議錄「八年二月二十一日十二時五十分出席者陸總長王全權施全權胡公使顔公使唐中將嚴參事郭專門委員岳秘書長」（一）議决各項簿册寫錯之後不必撕去（二）議决洋文來電擬復統歸嚴參事辦理以免重複遺漏（三）施全權聲明昨日所討論者係爲辦事上手續問題對於名次毫無意見（四）施全權提議各人擔任籌備事件前本說明一二星期後即行聚集討論應請總長定期開一會議 
第二十三次會議錄「八年二月二十二日十二時出席乾陸總長王全權施全權胡公使顔公使唐中將嚴參事郭專門委員岳秘書長」（一）岳秘書長報告蒲伊雅这事已與章委員祜接洽據章委員稱蒲伊雅係一Agetretrateo如要用此人只要電明交通部至薪水一節應無鉅大問題施全權謂本舘洋員柏卓安參議每月只有津貼四百元此次來法如何津貼尙未與之言定前擬與本舘參隨之隨同來法者一律辦理月給以百五十元之津貼請問總長究竟如何辦理總長云容與大衆會商第二十四次會議錄「八年二月二十四日十二時出席者王全權施全權胡公使顔公使唐中將嚴參事郭專門委員岳秘書長」（一）議决送交大會文件應備函聲明如英法文有不符合之處以英文爲準至翻譯法文各員　應將草稿留存並註明係何人翻譯以備查對 
國内要聞 
[北京通信（一）]  
　　山東問題之形勢 
山東交涉日使自提出通牒後已催過一次大有迫我開議之形勢我國則政府與社會可分爲兩方面看社會方面完全主張拒絶俟將來提出國際聯盟而不與日本直接交涉據某學者之談論青島領土主權以國力論固未必能卽收回然旣拒簽字於前即不能直接交涉於後使歐美各國笑我處頭蛇尾並失國外國内多數之同情且不與交涉日本亦不過保持現狀而未得我之承認卽仍爲懸案終可望有完全收回之一日一與談條件訂約章則授人以柄無法挽回云云此一段議論可爲拒絶直接涉者之公意且專對主張直接交涉者之持論下一頂門針現政府所接各省各團體各私人之公電雖積有四五十通之多而可以此說賅之 
政府方面又可分爲三派其一主張直接交涉者如段派所謂日人旣聲言還我青島我無拒絶之理故通牒旣來卽應與之開議是也其次則認爲直接交涉爲將不可免者如外交委員會之某氏謂以美國近日未列席國際聯盟會大爲親日派所藉口而直接交涉之運動又極猛烈加以民國四年之中日條約雖國民不認而兩方當局恐難反悔恐以種種趨勢必至開議但求於開議之中仍有挽　回之法即對於日本勿爲種種遷就之計俟協議不成再提出國際聯盟會以謀補救此又一說也其三徘徊歧路無所適從者政府當局卽屬此類 
依段派之主張即將開議如徐如靳則猶鑒於多數之輿論不敢遽下斷語故政府對此可確信爲方針未定現在所成爲論據者可分爲允許開議與拒絶開議之兩途而拒絶開議之中又分兩說一爲將通牒原封退回不著一字一爲以或種理由聲明不能與議而研究此拒絶方法者朝野要人以外又有外國顧問及東交民巷之外國私人 
辛博森氏語人日本今兹要求開議山東問題之理由卽在德約第一百五十六七八三欵而德約之簽字之發生效力皆日本方面之說中國則因拒絶簽字卽無根據之可言宜以此意答復日本而先破其論據爲拒絶開議之最好辦法此一說也又某西人謂不必提出德約示中國以承認此約之效力且告以青島必需取還兩方終須開議而現在時機未到宜且俟可議之時再行開議謂如此拒絶亦不必退還通牒而對日旣巷圓融又不至作繭自縛此又一說也政府如何採用尙未之知但各當局對於開議不開議及倘不開議如何拒绝之方法尙一一羅列付之研究確在斟酌未定之間而有一二分可以窺見者其所討論之點似偏向於不開議者較多耳 
陸徵祥回京業已五日絲毫無所表示學生往謁輒以齒痛辭對於山東問題不肯略述已見今日所聞則辭呈業已備好明日將送公府蓋政府從前所謂俟陸氏回京决定者本屬對外對内延宕之詞其實外交方針非陸所能决而陸氏自身本無確定之意見又覩各方面之趨向不肯負此責任當此要衝故旣不吐一詞且汲汲求去雖政府方面必將慰留而陸氏肯留與否尙在不可知之數也（一月二十九日） 
[日當局說明通牒旨趣]  
　　山東問題日本所提通牒其大恉曾載前報聞日本外交當局對該通牒旨趣曾有詳盡說明兹據京報所載轉錄如次日本政府對華通牒之第一段卽通告對德講和條約業已發生効力第二段即陳述依累次之聲明願將膠洲灣交還中國第三段即勸告中國從速承諾開始關於交還膠洲灣善後辦法之交涉是也日本希望中國政府爲開始交涉必要之準備日本政府旣發出此項通牒當然已有交涉之成算青島租界如何决定日本政府已定有方針特非至中日决定開始交涉之時當局礙難明言所謂「必要之準備」卽（一）選定交涉地點（二）交涉上之必要可否設立委員會（三）兩國任命全權委員是也至交還之條件如何則事屬内容未便明示但該通牒中旣云「日本政府依累次之聲明」以理推之當然係指依據從前中日兩國間所締結或交換之條約協約換文等而言是以「依累次之聲明」一語固然說明交涉之理由而同時又足以間接的說明交涉之性質也對華通牒之第二段卽關於撤退膠濟沿路軍隊者日本政府（一）當然於中日兩國間關於交還膠洲灣之協定成立之後即行撤退鐵路沿路軍隊（二）協定縱未成立若中國政府之鐵路警備隊能早日成立又足勝警備之任則日本亦可以撤去軍隊之意此蓋因日本預防中日交涉需時太久之通融辦法日本所撤退之沿路軍隊暫行收回青島至集中青島之軍隊如何收朿及青島軍政撤廢問題則此次對華通牒正式並未提及唯日本决定從速撤廢青島軍政在將來租界行政機關未成立之前擬暫行設立一過渡的行政機關關於此節日本政府或有正式之聲明亦未可知所謂鐵路警備隊即準據前年八月二十四日後藤外相與駐日章公使間所締結之換文及昨年巴黎會議時中日兩國間所得之諒解而言其敎練員由日本方面推薦由中國政府任命之以此有責任之警備隊擔任山東鐵路之警備巴黎和會中之五國會議審議山東問題美國全權對於鐵路警備問題頗有質問最後容納中國之希望决定由日本推薦敎練官由中國政府任命雙方已有諒解是以此次交涉關於警備隊問題當然不至不一致也云云按據日人解釋此次日政府提出通牒之根據（一）對德和約（二）日政府累次之聲明而所謂日政府累次之聲明并包括二十一條及各種換文密約在内此層極可注意我國苟受其通牒是不特承認其繼承德國權利且將各種應廢之密約加一保障生死關頭政府尙有游移之餘地乎 
[旅京閩人催辦福州交涉]  
旅京福建各界聯合會昨日上政府一呈催促從速辦理閩案其原文如下竊自福州日人肇肇釁戕害巿民舉國激昻海内沸騰莫不引領延盼望政府之從速交涉乃兩月以來毫無進境日人逞狡藉口事實未明重煩調查以延宕時日夫當日台江禍作中外所共見證據確鑿曲直昭昭豈必待調查而後明此必日人有所詭謀可知矣政府曲徇其請已屬例外善意而日人復巧言詭辭要求覆查今覆查竣矣日人復有更查之意一再遷延其意可知苟一意屈從則交涉前途實有不不堪設想者且時日延宕則證左易靡誣揑寖生雖眞正是非亦淆淈莫辨西人外交最貴神速良有以也今萬衆一心爲國後盾政府受國民重寄正宜嚴重交涉維繫國權且陸總長業經旋京責有專歸不於此時即開交涉而任其狡延蹉跎歲月恐非所以上維國權下洽民望之意也爲此懇請速促沈王兩調查員立即回京速開交涉俾早解决以慰羣情實爲幸甚迫切陳辭伏希垂鑒此外又上陸總　長意見書一件原文略云竊日人圖閩非止一日我閩人痛己之無力且悉彼之隱謀含忍者亦非一日乃日人意在挑撥不利我之含 
 
 

Page 7

 
 
忍故必欲出我所不能忍者以激我之怒遂彼隂謀此去年十一月十六日戕殺福州學生巿民軍警事件所由見也兹事發生後全國人民同深憤慨開國民大會者凡三十餘處議决條件七項請政府即時提出嚴重交涉（一）更換駐閩日領（二）由日本政府向我謝罪（三）慰恤死傷者（四）懲辦犯罪日人（五）保證日人此後不得携帶武器（六）懲辦駐閩日領署警察長（七）撤銷日本領事裁判權凡此皆正當要求絶不爲太過前者政府以未得詳細報告須派員調查且欲待我公回來解决故因循至今尙未開始交涉今調查員已電告調查完畢預備北上而我公尤責無旁貸願本不簽字之精神副國民之殷望愼勿使此身爲衆怨之的也云云 
[京學界對天津事件之公憤]  
　　自天津事件發生後京學界非常憤慨迭次開會討論對付方法二十八日晚七時北京學生聯合會在北大開會繼續討論對於天津事件辦法結果（一）派代表四人嚴重質問國務院并請於最短時期答覆（二）由本會將天津最近困難情形報告上海全國學生聯合會及各地學生會轉知各該地各團體（三）由本會通函直隸省長請其迅速釋放被捕代表并恢復學生聯合會及各界聯合會之自由（四）急電上海請速營援（五）再派代表赴津接洽昨晚（二十九）又在北京大學開緊急會議决定對於天津曹楊蹂躏學生之事出以絶對之反抗於三十一日下午二時聯合全體學生舉行遊街大會「原議是日公宴陸專使現决改期」并派代表數十人赴天津協助進行一面督促代表要求政府撤換楊以德昨日午後四時與生聯合會曾派代表祁大　李德潤張紹先張雲華四人赴國務院請見總理時靳已出院由秘書林某代見無結果四代表又赴棉花胡同靳宅請見又以外出辭由副官長代見又無結果聞四代表擬今日（三十）再往必達見靳目的「附學生聯合會電」其一上海申報轉全國各界聯合會曁全國國民公鑒天津日僑無故傷我學生曹銳楊以德助日爲虐封各界聯合會及學生聯合會縱警横毆復傷學生三十餘肆捕各界代表二十餘處以酷刑破顱裂腮折肱斷股並絶其飲食命在旦夕似此窮凶極惡淫威未已津沽人民不知死所薄海同仁祈卽急起設法積極援救臨電不勝屏營之至北京學生聯合會豔其二直隸曹省長鑒日人無端毆傷我學生楊以德復縱警毆捕慘加酷刑封閉各界聯合會及學生聯合會摧殘民氣天下共憤祈急罷楊以德釋放被捕代表恢復各界聯合會及學生聯合會之完全自由以平人心北京學生聯合會感　 
[津學生請願之大慘劇]  
　　天津自二十四日警廳大捕學生及各界代表後至今被捕各人猶幽囚囹圄備受摧折不謂二十九日又發生絶大慘劇緣前一日國民大會委員會開會討論對外問題及恢復天津原狀各辦法决定先請調人謁見省長如無效果再作最後之犧牲閉會後學生代表即報告學生聯合會評議部遂受大多數之質問咸以直接請求省長爲是並經全場主張單獨進行遂定於二十九日下午一鐘齊集東馬路請求省長要求對外交方面（一）監督北京敢府對於山東問題不得與日本直接交涉（二）要求陸徵祥專使對於山東問題不與日本直接交涉（三）請王正廷專使帮同陸專使辦理拒絶山東問題直接涉（四）請顧維鈞專使將中日兩國間一切不平等條約提交國際聯盟會（五）催辦福州交涉對本津方面（一）恢復各界聯合會與學生聯合會會所原狀（（二）釋放被拘代表（三）恢復言論結社自由（四）調查日貨軍警不得干涉（五）懲辦楊以德及毆擊學生之軍警昨日中等以上各校學生於下午一鐘齊集於東馬路青年會門首約四千餘人均備旗幟上書拒絶青島直接交涉催辦福州交涉恢復天津原狀等字様每校舉一指揮手持五色國旗公推周恩來易守康二君爲總指揮各校學生集合後由總指揮通告各校推講演員出隊講演一時東馬路兩旁之聽講者異常踴躍所講演者均係外交問題與請願之條件痛快淋漓聽者莫不動容下午二鐘請願團由總指揮引導出發由東馬路經金鋼橋大胡同過金華橋到省長公署「是日出發各校如下（一）天津學生聯合會（二）中西女學校（三）第二師範（四）貞淑女學（五）省立第一中學（六）第一師範（七）第一女師範（八）第二女師範（九）電報學校（十）直隸甲種水産學校（十一）南開大學（十二）南開中學（十三）商業學校（十四）專門工業學生會（十五）新學大書院（十六）北洋大學（十七）南開紅十字醫隊（十八）童子軍」各學生至省長公署東轅門時早有衛隊多名阻止前進奈學生後隊一擁而進西轅門亦有多數學生進來是時儀門已閉有劉稽查長董副官與學生總指揮接洽由周恩來聲明請謁省髭劉董輩即請開代表之名單以便轉達學生方面隨即推出周恩來張若名于蘭渚郭龍眞四人爲代表董劉即持單繞走後門進署報告時隔二十七分鐘尚無回復全體學生異常激憤周恩來對衆宣布云今日請願我學生固抱極大犧牲然亦須聽指揮命令請各校維持秩序旋劉董等即來回復云省長准見代表惟須全體退出轅門以外核議許久全體咸不承認劉董輩又二次進署報告次延三十七分鐘之久並未回復惟由儀門横框探出一人云省長已允見你們你們可得稍候一回學生代表仍請迅速傳見幸勿過五分鐘云云又隔十五分鐘各指揮已不能維持秩序羣起激憤已至極點四代表無可如何即由儀門門坎匍匐而進周恩來進去後卽儀門横框探首宣布云諸君請聽代表等已經進來諸君幸勿浮躁靜候回復如無完滿結果代表等至死不歸又云如一鐘後不見我等回來即係失敗云云一時鼓掌聲如雷震代表去後約有十分鐘即見西轅門外有武裝衛隊一連由連長持刀指揮闖門而進擁擠學生退出轅門奈學生堅　持不動不論如何毆擊始終不動旋由東園門又來衛隊一連亦依然打擊學生出來不但未能擊退反被學生一擁而出是時東西轅門一併進兵約有七八次衝入學生隊中以槍柄亂轟哭號之聲震動天地學生多半由轅門擁出惟内中尙有一部分抱堅决犧牲者任憑毆擊始終不動故其的受之傷最重由十字隊負出始告一結朿而一時之被毆暈倒者有之負重傷不能轉移者有之因傷臥倒在地者有之微傷逃避者有之毆擊聲與哭號聲相繼而來有耳不忍聞目不忍睹者事後調查受傷人數學生方面聶澐王愷鄺芝生鄺蓮生饒用湘　王世明張杰王世珍宋梅增（以上係中西女校學生）唐寳玲劉蕙如吳興亞梅貽玲包鳳鳴沈恩貴郭恒貞李靜軒張嗣婧周之廉候悅琴梅貽貴（以上係女師範學生）蘇洪儒李淑衛等五人（係貞淑女校學生）古志安（十五歲受傷尤重）薛沛玿梁銘皇李瑞臣王志德龑顯宗劉炳南周廷旭唐奴濬張士雋雷策先潘世蔭（傷目一隻）傅宗熙趙長泰（不省人事）（以上係南開學生）張錦榮吕省炎張錦容張譽吕少堂（以上係新學書院學生）劉瑞麟張家良蕭慶春胡毓楓（以上校址未詳）係在大仁醫院治者）邊同元邵調元范同來（以上係官立師範學生）潘旭初（私立英文學生）夏文蒸（工業專門學校）徐恩澐（水産）王聘芝（官中）張錫祿（耳後受剌刀傷清華學生張伯苓子）陳泮嶺（北洋大學左腿受傷甚重）又北洋法政某生頭部及周身受傷甚重因其不省人事故姓名未詳以上五十餘名均係受有重傷者其餘各校受傷學生尙多未及悉載受傷後由南開紅十字會救出分抬女師範學样由南開醫員王錦生君及延年大仁等醫院醫治計是役自毆擊學生之時起至終止之時共四十三分鐘之久調來陸軍七八次之多在毆繫完結後又有保安隊數隊捕盜營馬隊相繼而來均係武裝如臨大敵是時金華橋斷絶交通省署四圍均有軍隊密崗警察巡邏非常嚴緊大有戒嚴之象至學生代表周恩來于蘭渚張若名郭龍眞等四人入内後即均被拘禁於午後五鐘時由保安警察隊數十人武裝排隊押解每兩巡警架一代表進東馬路樂善好施胡同據聞係送北洋行營營務處收押「附學生聯事會告急電」本月二十九日下午一點天津男女各校學生五千餘人由東馬路集合齊赴省公署求見省長要求轉電北政府拒絶山東直接交涉急速辦理福建交涉恢復天津各界聯合會及學生聯合會的原狀省長閉門不見當時公舉代表數人由門下鑽入卽被捉拿游街後送往警廳突有無數衛隊持槍擁至不分皂白用力毒打一時頭碎腿斷者渾身血汚者臥地暈絶者不計其數而女界爲尤慘宛轉呼痛不忍聞覩嗚呼國尙未亡我同胞已不獲生存雖然爲國犧牲諸烈士可以瞑目矣只我尙有一息生氣者其屈伏此萬惡官僚黑暗勢力之下苟延殘喘乎慘哉痛哉天津學生聯合會叩 
又據京津泰晤士報特載云泰晤士報記者到場時正下午二點四十分見金鋼橋一帶及河之兩岸已人山人海省署東西轅門内外均滿塞學生秩序肅整與前時請願無異爲數約四五千人省公署大門緊閉轅門内外祇有尋常軍警十數人皆袖手旁觀初無何等舉動當時學生方高聲大呌開門雖有一部份學生欲强行逼入者但爲總指揮所阻止號令一出全體肅靜惟當中之儀門仍緊壓學生聯合會之旗幟牢牢不下近儀門之學生仍堅欲入内謁見省長忽見一人在儀門上花框内大呼曰你們不要進來稍候牌刻省長自有辦法云無何又有一人戴軍帽者亦在花框内發言學生等要其、 
開門拔出被夾在門縫之旗幟只聞彼云我們官職卑小擔當不起云云後部之學生仍要前進同時南開學校之樂隊亦高奏號筒而近門之學生已將木門坎移去代表等俯身入内備受痛楚大呌曰吾人甯死必要入内連貫而入者男女學生代有各二人共四人旋聞學生之指揮者曰代表已成功　入大門請諸君靜候回覆亦非俟各代表放出後吾人甯死不散云云說未畢忽報有兵到卽見紅章灰衣之兵隊大隊而至一望而知其爲鎭守使署之常備軍至西轅門外止隨見其指揮官將刀一揚繼以一陣口號此般衛隊即如臨大敵入轅門列成一線横佈轅門南北學生指揮即傳語衆人廻避按校聚不立不可散亂此隊步兵不分皂白向學生隊中一掃將全隊逼至東轅門口是時嚷呌聲與勸告聲如雷貫耳學生勇敢無倫卒復逼入仍據中門有大聲中叫曰我們是中國人不是敵軍有曰我們是打死亦不必逃走者有曰我们此來並非搶刦乃爲救國者不一而足聲動河岳軍隊乃復靠圍場向儀門列成一字約百餘人而第二隊兵又到矣此隊乃由東轅門而入亦列成一線欲將學生包圍但爲學生隊所逼湧然並未至流血之慘烈在學生隊方面旣文彬彬軟弱無能捨十餘國旗及校旗之竹桿外不但手無寸鐵抑亦寸木俱無固不能與此般足食足衣及晝夜經練之軍隊有分毫之抵抗約十分鐘後（卽四點二十五分）西轅門外又有大帮軍隊至向學生隊横衝直撞如猛虎撲羣羊不分玉石大肆淫威初二次先到之軍隊亦人人奮勇個個爭先將長槍拚命的向各學生亂打有以雙手緊握槍頭高舉槍尾向學生隊中當頭猛擊血肉横飛破頭傷眼傷鼻傷面者傷手足腰部者觸目皆是學生此時四面包圍進退無路同時省公署之衛隊警察廳之保安隊營務處之軍隊等紛紛馳至不知幾千百人斷絶交通四圍扼守打擊聲叫喊聲聚觀人之走避聲號令聲種種慘態黯無天日此數千名之請願學生傷者傷倒者倒被跴者被拖者賤同泥土一場撕鬫整整約半小時之久學生等所拿之國旗撕成碎片然毆打仍未終止也旋見十字會人員將各受傷學生或翼或扛相將分發各處醫院嗚呼此豈愛國學生所應經過之犧牲也乎 
[京華短簡]  
　　昨日（二十九）星期四國務院例會陸外長仍未到由陳籙代理餘均列席上午十一點十分關議重要議案計有十起（一）關於山東事件各處來電計三十餘通或主提交國際聯盟解决或主直接交涉分類彚齊略有討論（無結果）惟靳請陳次轉致陸總長早日到部主持一切（二）東北邊防案海參崴失守吉邊防務愈緊奉吉兩督頻電請示方略討論三十分之久（結果）分電該長官相機辦理（三）天津學潮案天津檢查日貨風潮學界代表馬千里馬駿等被拘後曹銳楊以德均有電報告情形公民代表亦有聲訴惟雙方各執一詞（討論結果）派員調查俟證明實在情形再定相當辦法（四）中東路保護案（結果）再電徵鮑督辦意見用備採擇（五）呼倫貝爾設治案（結果）不設道尹仍以副都统管轄（六）任命呼倫副都統案張作霖孫烈臣電保貴福爲呼倫副都統（結果）通過日内即呈請任命（七）交通部提出據報載南方將派八省鐵路督辦案（結果）由交通部布告否認聲明非由中央核准槪歸無效（八）交通部提出林代將電請共同管理德奥俘虜經費案（結果）照舊數攤付（九）中央地方文職考績令銓叙局法制局擬稿交各部簽註財政交通司法三部己簽註（結果）函催未答各部速覆俟下次會議再行提出（十）財政部提出共同保護中東鐵路經費案（結果）交財部核減此外例案數起略加討論時至十二點四十分議畢由田煥亭進府報告財政當局近因某事需欵擬商由商通部發行巨額之債票葉已商定辦法内容係以交通銀行名義發行債票一千萬元利息一分二釐財部認一分交部認二釐償還期限定爲五年第一年僅付利息自第二年起每半年還本八分之一均作八次還清其擔保品有假實二種即對外由交部指定漢綏兩路之盈餘而實際則另由財部以關稅餘欵充之惟用途一項兩部人員均守秘密尙未探悉 
駐日公使劉鏡人原擬不赴新任懇請免職近因府院之慰留加以陸外交長之敦促已允打消退志但病體仍未大痊而經手事務亟待料理大約於隂曆年後方能出就赴任已將此意特電莊代使知照 
江蘇省長齊耀琳日前曾電請入覲並赴津省親政府業已照准於昨日電覆其覆電云南京齊省長鑒府交宥電奉諭應准來覲並給假半月就近省親所有省長篆務應卽酌委妥員代行具報等因遵達院勘印 
[武漢學生力爭魯閩案]  
武漢學生對於魯閩兩案之爭演講罷課已犧牲無數光隂兹因日本要求實行德約之際又復通電籲請當道堅持其文如下（一）致府院北京大總統國務院鈞鑒山東問題實關係我國存亡國人盡極大之犧牲始得德約拒簽山東保留有此一線生機儘可候國際聯盟之解决其結果雖難預料要亦全國民意之所同也况美國上院對山東保留已經通過英法兩國亦有相繼承認之勢足見公道尙在人心强權不能持久今日人乘德約調印之際竟通牒我國强欲直接交涉承繼德人在山東之權利我國惟有絶對拒絶之無所謂商榷與談判也望公等極力國之以順民意切勿再事因循致將山東斷送武漢學生聯合會叩徑（一）致北京學生聯合會北京學生聯合會鑒本會頃致大總統國務院電云（見前）尙望貴會就近監督勿使媚外政府與日人秘密交涉致陷中國於萬刼不復之境時機迫切請速圖之武漢學生聯合會叩徑（一）致外交部北京外交部陸子欣先生鑒魯閩問題至今懸而未結政府前此之拖延總以候先生回國後解决爲辭今先生已由歐西回國矣兩案之結果若何均惟先生是賴要之此次之結果不獨關係我國之榮辱實足判我國之存亡想先生亦必深知勿待我等贅述所可危者北京之空氣惡濁與夫日本之野心蓬勃皆爲辦理外交之障碍先生果能明其責任乎自　力排衆難以洗從前誤國之愆以固我國權以慰我民望倘稍涉游移必至陷於萬刼重圍莫由自主先生個人聲名不足惜其如我堂堂大中華民國何望努力自愛將魯閩兩案嚴重辦理勿以誤自己者誤國家不然國人將以待曹章陸者待先生也武漢學生聯合會叩徑 
[贛第四師範反對校長風潮]  
數月以來學潮洶洶湧以學生控告校長職敎員之事近如第一師範遠如吉安九江各校皆彰彰在人耳目今乃又有第四師範發生罷課請撤校長之事兹將電文錄下江西省敎育會鈞鑒校長匡文濤植私營利縱役蠧學經李流芳方聯奎等迭控在案近且縱號房胡貴扭辱鉛山縣承審員杜國材親僕黄恭孫詒佳等聚毆師範生林朝陽管敎素優之小學敎員王慶雲吳達聰王德文三人諷示辭職小學生全體挽留不得匡校長以不副其位私人之心竟公然牌示解散似此肆意摧殘不一而足另詳呈文有一於此難資矜式况兼而有之地方正紳以實情呈請撤換主管官廳以虚文派員查辦盤踞如故改良無望倘長此敗壞直接貽害生等間接貽害無數國民親歷其境見聞較確剝床以膚痛乃益深生等爲改良校務起見迫不得已全體停課除電敎育部省長曁敎育廳外爲此據實電請轉電各行政敎育機關懇請撤換懲戒俾校務日有進步得受良好敎育不勝迫切待命之至省立第四師範全校學生周慶祥等三百餘人叩沁 
[徐州學生會爭魯案電]  
　　北京總統府國務外交部鑒山東問題關係我國存亡全國人民一致主張提交國際聯盟公判公意所在萬難漠視近閱報載政府有傾向直接交涉之意果成事實則一年來國民所奮鬭力爭者盡付東流而山東權利亦將斷送於萬刼不復之境矣賣國之罪國民斷難爲公等恕尙希自愛早所决擇徐州八縣學生聯合會叩陷 
[南京快信]  
美國某艦長昨日下午一時晉謁李督晤談一小時辭出李督旋親赴美領事署答謁並順道賀新英領事翟比南氏履任沿途派第二混成補充旅及保安警察守衛 
齊省長請假三星期赴津爲太夫人壽院復准假半月飭假滿即回齊决二月五日首途瀛眷昨已北上 
江西擬在甯廠續鑄銅元二百萬齊省長要求須撥四成盈餘補助蘇省政費現不成議蘇省將購銅自鑄 
院電李齊述財政困難情形請於軍署年減經費二十六萬省署年減四萬兩長以政繁欵絀無可再減擬與直鄂皖贛各省聯電反對 
敎育廳勸諭學生勿檢貨免釀風潮學生現决從演說及演新劇喚醒商民自發天良根本覺悟　 
甯垣各界現籌備日内在公共體育場開國民大會討論外交問題爲政府後盾 
蘇州警廳長崔鳳舞控案現經蘇常道尹王莘林呈復略謂採諸輿論皆謂警界要務尙能隨時認眞但事務繁賾精神稍不貫注伺察偶不周至或生意外之變故或啓在下之私圖亦事所難免此則失察之咎難爲該廳長諱也至所控其他各節或係傳聞之誤或則無可指證應請免予置議 
李督昨委高桂馨王闊城充本公署秘書 
菸酒公賣局委倪光熊充駐南通菸酒稅總稽查 
地方通信 
[蘇州]  
飭催自治學員赴京蘇常道屬各縣應行考送京師地方模範自治講習所講員業經王可耕道尹考取胡廷憲史鼐萬維鼎蔡邦修四名尙未起程近日王道尹接奉省署轉准内部電催以開學在邇速令各學員依期赴京肄業等因聞已諭令胡等四人務於隂曆年内啓程云 
招種公地之查究蘇城盤門外向有山川壇一座供奉山川神春秋祭祀民國肇興祀典斯廢壇旁有田數畝向給守壇人屠金大耕種詎屠近將壇地擅自招人墾種致壇坫古蹟悉成菜畦公民衛顧德等特函告蠡墅鄉董事馮兆琇轉呈縣署請予查辦並丈明立界保管等情温知事當即令委該管第三警察分所前往查勵並詳細丈量綸圖貼說復候核奪 
[金山]  
疏濬朱涇巿河陸宗淦投函云朱涇巿河東西綿亘約計三里光復後曾由巿公所籌欵關浚未及數年又復淤塞一至潮落滴水難汲設遇火警危險尤甚邇有林溪等發起疏濬西巿河經費籌集方法按照各家門面多寡派捐之不日即須開工惟一般居民意見以爲祗濬西巿河而一任東巿河之淤塞旣非盡善之策且巿區公産均歸巿所掌管歷年盈餘數頗不少而疏浚河道經費仍須按戶派捐頗有責言云 
[鎭江]  
疏濬城河之初步　丹徒縣張知事以城南河流汚濁非特易釀疫　且於消防政策有碍昨特令飭城區自治委員切實查勘以便疏濬 
[揚州]  
　　美漢風潮擴大揚州美漢中學預科頭班生潘正啓及同班生八人被革後全班旋即退學現本預科學生一百五十人順預科同學之意亦於三十日起宣告脫離該校故鹿校長亦即宣佈提前寒假云 
[嘉興]  
　　義務夜校停課嘉興四城義務夜校成效尙著惟隂曆年關將届商人無暇求學南門外之義務夜校已於本星期起停課北門及城中之各夜校亦將於日内輟課云 
章團總判處徒刑嘉興清池鎭保衛團團總章廷耀因擅用非刑經受害人呈控到縣由縣傳集人證訊明屬實業經判處五等有期徒刑一年並褫奪全部公權五年并免現職俟上訴期滿即行送監執行 
[安慶]  
學生會組織寒假委員會安慶學生聯合會現因各校寒假特於省垣組織一委員會俾便綜理會務聞已委定學員計聖保羅學校六人第一師範學校四人第一中學一人六邑中學一人　業學校二人工業學校一人座堂一人刻已組織成立矣 
查禁種烟之通令聶省長昨通令三道尹六十縣知事略云值兹冬令正毒卉播種之時各該道尹知事身任地方自應嚴密查禁母使毒卉發生倘有無知愚民仍有偷種情事准予從嚴懲辦以肅烟禁 
[厦門]  
臧致平回厦厦門北軍第二師師長臧致平進京請餉已逾兩月日前由京南下抵福州與李厚基接洽十七號赴馬江十八號有電到厦謂本日由馬江乘海澄輪船回厦代理司令高全忠於十九號早飭副官彭祖祐督率衛隊馬弁輿夫到太古碼頭迎接人點鐘海澄入港即改乘電船登岸到司令部與高全忠晤談首述京中情况次述福州案交涉情形終述請餉經過手續高亦將近日石角東仔尾蓮河等處防務詳細報告始興辭而退聞臧師長此次回厦帶有餉欵十五萬元以備補給欠餉 
雜評一 
[徵詢督軍（默）]  
　　當局對魯案一再徵詢督軍意見使督軍意見一再不一致一再無切實答覆者則將奈之何耶使其答覆適合於當局意見而背乎民意主張則果將毅然從督軍意而不顧民意耶當局旣有尊重民意之宣言何爲又一再徵詢督軍斯又不能令人無疑者也 
雖然當局之事事聽命於督軍不自今日始督軍之事事違反民意亦不自今日始故今日徵詢之結果已可逆料當局而果有尊重民意之誠意抛棄自己主張之决心必不再徵詢督軍旣徵詢督軍則必欲藉督軍一言以明當局主張之無誤而自諉爲非少數人主張者又顯然可見然則尊重民意其名而尊重督意乃其實耳 
吾於是乃有感乎軍閥勢力不打破則民意之不能伸張不僅山東一問題然已 
 
 

Page 8

 
 
   
 
 

Page 9

 
 
   
 
 

Page 10

 
 
第三張 
本埠新聞 
[昨日公共體育場國民大會紀]  
　　議决魯案駁回通牒閩案照京滬辦法不承認中日問不平等條約 
會場之槪况昨日下午一時商工學各界團體爲外交問題齊集西門外公共體育場開國民大會門首高义國旗並豎有臼布横匾一方上書「國民大會」四字場内外有巡警兵士童子軍等維持秩序各團體均高豎國旗及團體旗幟整隊佇立到者九十四團體人數在五千以上均手執小旗上書「駁回日本通牒」「及對 
[國民大會攝影（一）全場之槪况]  
直接交涉」「魯案交國際聯盟」「直接收回山東權利」「閩案照京滬八條」「廢除二十一條」「取銷軍事協定」「毁棄高徐順濟滿蒙路約」等字様並有歐美男女來賓數人傾聽演說由招待員逐一繙譯更有英法界捕房包探數人記錄會場情形會場秩序單書於白布横匾之上高豎於演說臺之後方秩序如次（一）開會（二）推定主席（三）報告宗旨（四）略說魯閩二案及中日不平等條約之經過（五）條舉辦汉（六）通過辦法（七）閉會（八）游行場中有中華職業學校學生分會分發爭山東救福建犧牲精神協力救亡之傳單又有青年會商業夜學校半夜遊行促醒隊之宣言書及國民大會内所發「題曰亡國大禍臨頭了」之傳單均用白話編成言淺而意警此外又有少年救國宣講團之制劣貨之挿畫傳單除分發會場内外之人又至電車内派送 
開會之情形二時摇鈴開會由全國學生聯合會理事長狄侃君推舉姚君作賓爲主席衆贊成遂由姚君起立略謂我國所受日本之壓迫極重最近如山東問题福建問題均極顯著况歷來中國與日本所結各種條約均極不平等現在國民自知醒覺均當與之總算帳山東問題聞政府有與日本直接交涉之說緊急萬分故今日在此開國民大會由各界討論最後辦法兹請孫鏡亞君說明山東問題經過情形當時孫君起立略謂山東問題之失敗以致有今日之情形者均因軍閥派從中主持國民不早事監督之故今日國民大會宜討論對付方法云主席起言今日各界大會係討論辦法請諸君發表意見爲簡單之說明當時卽有施洋君起立提出辦三條「第一」對於山東問題將日本交來通牒原封駁回並卽提交國際聯盟會議公判將青島直接收回「第二」對於福州問題决將京滬國民大會議决八條電政府從速與日本開始交涉「第三」從來中日所訂不平等條約如二十一條中日協約軍事協定高徐順濟滿蒙路約均宜請政府向日本從速取銷主席逐一付表决第一第二现辦法均全體一致通過第三辦法有何世楨君起立提出修正案略謂我國與日本所訂各種不平等條約未經國會通過當然不能承認非或僅取銷而已現久張根本反對主席付表决衆咸舉手遂一致通過嗣後何世楨提議聲討與日本訂立亡國條約之諸人付表决衆贊成復提議將議决辦法通告國内外（一）電駐京各國公使（二）電廣州軍政府及國會（三）電北京政府（四）電各省督軍省長（五）電各省各界團體（六發表國民大會宣言（七）對各友邦宣言衆贊成趙靜波君起立略謂「第一」對外通告則宣言國民决不能承認政府所訂條約且請以後勿再借欵與中政府「第二」對内通告則聲明誓不承認北京政府所爲如不納國民大會之意見則須以不納稅抵制之「第三」國民大會須有眞正之國民自决以各地各界聯合組織自治機關「第四」以後凡對外問題宜由各地國民大會常任委員解决更須集合各地國民大會共同討論解决内外問題辭畢由主席付表决全場一致贊成衆三呼中華民國萬歳時主席報告推舉狄侃施洋孫鏡亞起草宣言書衆無異議時已三時遂排隊游行當各隊出發後有山東人張芝齡君起立演說並示山東地國喚起衆人注意更有青年陳鵬君演說散會已四時矣 
遊行時之查貨各團體挨次由體育場出發進西門一直出大東門朝南至小南門朝東出董家渡朝北往老馬路至小東門走民國路至西門復回體育場散隊當各團體游行所過之處均由各管署所派巡警在途彈壓旋由某團體等在某處搜得紫銅電燈線一塌車價值不資並在南巿萬裕碼頭同新洋布店内搜出日貨花洋布等六十餘疋後由一分駐所王琴軒署員得悉前往查問適店主外出遂勸導該團體僅取少數日貨一併車回體育場以待公判尙有之貨點明封固存候核辦 
到會各團體之名單全國各界聯合會上海各界聯合會全國與生聯合會上海學生聯合會平民義務小學中華全國工界協進會救國十人團聯合會七浦路商業聯合會民國路商業聯合會北城商業聯合會中西女塾滬北五區商業聯合會滬北五區義務夜校務本女塾惠中中學愛羣女學女界愛國協進會裨文女塾女界聯合會女子救國團救國恒心團育材出校學生分會上海商界救國總團百老滙路商業聯合會西書同業永志會中城商業聯合會民立女子中學第二師範學校中華職業學校滬江大學海寗路商界聯合會文監師路商界聯合會法租界商業聯合會恒志演講團抵制劣貨聯合會山西路商業聯合會中法學校閘北商學宣講團滬西商業聯合會學生會第一義務學校民立中學第二師範附屬第一校同濟醫工學校五馬路商界聯合會清心實業學校巿北公學啓秀女學聶中丞公學澄衷學校愛國恒心團提倡國貨同志會唐家弄商業聯合會南洋路礦學校青年會夜校愛克界義務校愛克界三路商業聯合會救國志成團中華工會民强中學電器工界聯合會慕爾堂益賽會清心女學進德女學勤業女子師範山東路商界聯合會南洋醫學校藥業聯義會廣東金銀工業會河南路商界聯合會東吳大學東北城商業聯合會閘北商會 
[國民大會攝影（二）主席報告時情形]  
晏摩氏女學福州旅滬各界聯合會四川旅滬各界聯合會漢口路商界聯合會北福建路工商聯合會女青年會體育師範民生女學全國和平請願會女子生計義務學校巿立東明國民學校商業義務學校三育大學尙賢英文學校坤範女子中學愛國會中華工業進德會勵志愛國宣講團滬南救國十人團邑廟豫園商業聯合會全國公民和平協會聖瑪利亞女學中華勞動公會 
致駐京各國公便電北京各國駐華公使鑒我國前以巴黎對德和約第一百五十六條至一百五十八條之規定不公全國人民奔走呼號拒絶簽字今日本竟援據此項和約及一千九百一十五年五月二十五日中日所訂之條約及換文通牒我國繼承膠州租借權及德國前在山東所享有之一切利權並要求開始交還此項權利之交涉我國以對德宣戰之故應直接收回膠州灣及德國前前在山東所享有之一切利權且對德和約旣未答字一九一五年之條約係日本以哀的美敦書迫締結又未經我國之國會同意依照國際法不能發生效力倘北京政府逕與日本談判無論將來之條件若何吾人絶對不能承認此間農工商學報界開國民大會一致同此主張尙望貴公使力持正誼並以此意轉達貴國政府上海國民大會 
致廣州參衆兩院曁軍政府電廣州參衆兩院曁軍政府鑒比年以來北庭與日本軍閥勾結私訂條約圍毆閩人兹彼等又將與日本直接談判舉主權以張其凶燄後患何堪設想軍府名爲護法實圖投降中外人士爲之冷齒此間開國民大會公决駁回日本通牒不承認非法條約閩案照京滬决議八條辦理聲討段祺瑞靳雲　徐樹錚如其悍然不顧民意則實行斷絶其財源尙祈國會迅電各友邦之國會並對外宣言聲明日本通牒之不合法理絶對不認中日有直接談判之餘地軍府果知自愛亦應改絃易轍時機危迫即乞亮察上海國民大會卅一 
致北京總統府國務院外交部電北京總統府國務院外交部鑒自日本通牒到後今國各團體均主張原封駁回公等竟有與日本直接談判之傾向此舉如果實現不惟斷送山東之一切權利且將爲頻年私訂之非法條約增一保障爲福州横行之日僑張其氣燄此間開國民大會公决駁回日本通牒不承認非法條約閩案照國民决議條件辦理並問訂約有關係人之責公等倘悍然違背民意國民爲自衛計對内則停納賦稅對外則背城借一何去何從望早國之上海國民大會 
致各省通電各省省議會敎育會商會農會工會各界聯會會學生聯合會轉各團體鑒北京政府對於日本通牒猶不駁回且有與之直接談判之趨勢使成事實豈惟一年來全國各界之犧牲悉同泡影而吾人不承認中日不平等之條約之主張亦付東流閩案更不堪問此間於本日開國民大會公决之條件（一）原封駁回日本通牒候由國際聯盟直接收回山東權利（二）閩案照京滬决議八條辦理（三）不承認歐戰以後中日間未經國會通過之一切不平等條約（四）聲討段祺瑞靳雲鵬徐樹錚倘北京政府違背民意仍與日本直接談判則不承認條約及閩案俱瀕絶境吾人即實行下列各種辦法（一）向中外宣言不承認國政府請各友邦停止借欵並保存關餘鹽餘（二）全國國民停納一切賦稅（三）各省各縣曁各城鎭鄉組織自治機關辦理一切事宜（四）軍民官吏如袒賣國政府吾人即盡其能力以驅逐之時局危急貴處諒能一致動作特以馳聞上海國民大會 
[孫中山對山東問題之意見]  
北京益世報駐滬記者通信云二十六日午後三時訪孫中山先生詢以對於山東問題應否與日本直接交涉之意見孫曰君知我前此之意見否余本主張二十一條應作廢日本並應於租借期滿後退出滿洲各地高麗獨立問題按照馬關條約中國亦應過余所主張如此則山東問題不問可知矣此次日本通牒可以置之不理蓋日本絶無可以長據膠洲青島之理由試觀英國於歐戰時以勢力奪回德人佔領比國之地及美國以兵力奪回德人佔領法國之地均已無條件交還比國法國不聞英美强行佔據日本旣屬協約國之一應取一致行動豈獨能佔據吾國之膠州青島乎况吾國旣已拒簽德約自無再與日本直接交涉之理與其現在與日本交涉何如當時簽約今約旣未簽而與日交涉不蒙德約之利徒受喪失膠青及其他權利之害天下寗有如此之愚人乎其美國之保留案雖非全爲中國然反對日本之佔據德國在山東之一切權利而不交還中國亦屬一大原因吾國若不顧美國之好意而與日本交涉則失美國之同情將使美視爲不堪扶助殊屬失策之甚吾國現宜與美聯絡而日本可無所懼此時若不知世界大勢又不顧國家人格倘一經與日本交涉膠青旣失他國必且效尤瓜分之禍隨之而美國亦愛莫能助眞可謂萬刧不復矣非然者吾國甯可極力堅拒日本以抵制日貨及其他斷絶經濟關係之法對待之縱使日本以兵力壓迫吾國極言之吾國爲　爾維亞日本爲奥國亦不過再惹起一世界大戰爭其結果日本將愛莫大之禍吾國尙可無覆亡之患且可因此而有振興之望要之日本絶不敢冒昩用兵則山東問題吾國拒絶交涉日本亦惟有爲無條件之交還而已此言余嘗告諸日人使達之日政府今卽以余言告諸國人可也 
[駐美中國國民幸福會電]  
　　警告政府國民拒絶日本通牒 
中美新聞社譯中國公布部所接在美國之中國國民幸福會來電云傳聞日本政府已命駐北京日使向中政府接洽關於歸還膠州及撤退沿膠濟鐵道日軍之事在美華僑以爲此係日本之又一外交隂謀該通告本身中已含有疑點如必要之預備交通之鞏固及其他形容字句中國已灼知與日本直接交涉之無益提議請國際聯盟會公判美國參議院已否認批准和約以山東條件作爲主要保留案之一此乃最關重要之點日本於此際作此舉動實爲愚弄中國美國及世界請將此電廣載各報以警告中國政府國民駐美中國國民幸福會按中國國民幸福會係駐美華人所組織各州皆有分會刋行華英文合璧之雜誌多種山東問題起後曾在華盛頓竭力運動將中國之理由宣傳於美國人民之前繼續不已云 
[南京路商界聯合會紀事]  
　　函請總聯合會電拒直接交涉魯案 
昨日午後二時南京路商界聯合會多數職員在該會事務所開特别會議其原因爲山東問題日來非常吃緊日本欲以强權繼承德國山東之權利政府將與之直接交步各團體紛紛電致政府拒絶直接交涉本會亦地方團體之一國家存亡匹夫有責際此千鈞一髮之際非全國一致力爭不足以促醒當局本會應速函致聯合總會要求速電政府拒絶直接交涉經大衆通過即時起草兹將原函錄下敬啓者日來報載山東問題政府擬將直接交涉而各團體紛紛電致政府拒絶此舉敝會亦地方團體之一用特函請總聯合會照章召集臨時會議迅速電致政府萬不可直接交涉留待國際同盟會公判世界自有公理不難和平了結且美國已通過保留案各友邦均有援助之表示政府如再直接交涉何以對友邦更何以對國民是否有當尙待公决施行無任迫切 
[滬北五區商業聯合會開會紀]  
前晚滬北五區商業聯合會爲國民大會開緊要會議職員到者有范鵬史觀濤劉仁元蔣介民馮墨卿烏炳華馮敦善方顯華鄭國生命少屏郭葆生甘善庭容子銘陶全福張文忠余錦祥等七時開會由會長范鵬主席謂今晚請諸職員等到會即爲公共體育場國民大會事本會除召集全體職會員準備與會外對於國民大會有否意見表示以供大衆採擇卽由史觀濤蔣介民提議（一）此次我國與日本各項交涉倘政府不順民意即不認政府爲政府通電國各省區域另立眞正民治機關（二）通電歐美各國申明我國民不承認政府理由并宣佈眞正民意（三）由全國各公團向外交團宣言自國民不承認政府日起以後政府無論與何國締結各種契約國民槪不承認（四）勸告全國國民與日本交涉未了以前無論公私交情實行斷絶以示决心（五）通告全國國民與日本絶交後須堅持勿賣勿買（六）自國民大會後國民須有實力的準備爲最後五分鐘的解决以上六條提出後有張文忠烏炳華余錦祥附議付表决全體通過再次對於會務進行略有討討論待議畢散會已十一鐘矣 
[寗波同鄉會歡迎王使茶話會]  
甯波同鄉會昨日下午三時開茶話會邀請王懦堂君到會藉致懇親之意該會會董會員到者百餘人蓋以王日貨及其他斷絶經濟關係之法對待之縱使日本以兵力壓迫吾國極言之吾國爲　爾維亞日本爲奥國亦不過再惹起一世界大戰爭其結果日本將受莫大之禍吾國尙可無覆亡之患且可因此而有振興之望要之日本絶不敢冒昧用兵則山東問題吾國拒絶交涉日本亦惟有爲無條件之交還而已此言余嘗告諸日人使達之日政府今卽以余言告諸國人可也 
[駐美中國國民幸福會電]  
　　警告政府國民拒絶日本通牒 
中美新聞社譯中國公布部所接在美國之中國國民幸福會來電云傳聞日本政府已命駐北京日使向中政府接洽關於歸還膠州及撤退沿膠濟鐵道日軍之事在美華僑以爲此係日本之又一外交隂謀該通告本身中已含欵點如必要之預備交通之鞏固及其他形容字句中國已灼知與日本直接交涉之無益提議請國際聯盟會公判美國參議院已否認批准和約以山東條件作爲主要保留案之一此乃最關重要之點日本於此際作此舉動實爲愚弄中國美國及世界請將此電廣載各報以警告中國政府國民駐美中國國民幸福會按中國國民幸福會係駐美華人所組織各州皆有分會刋行華英文合璧之雜誌多種山東問題起後曾在華盛頓竭力運動將中國之理由宣傳於美國人民之前繼續不已云 
[南京路商界聯合會紀事]  
　　函請總聯合會電拒直接交涉魯案 
昨日午後二時南京路商界聯合會多數職員在該會事務所開特别會議其原因爲山東問題日來非常吃緊日本欲以强權繼承德國山東之權利政府將與之直接交涉各團體紛紛電致政府拒绝直接交涉本會亦地方團體之一國家存亡匹夫有責際此千鈞一髮之際非全國一致力爭不足以促醒當局本會應速函致聯合總會要求速電政府拒絶直接交涉經大衆通過即時起草兹將原函錄下敬啓者日來報載山東問題政府擬將直接交涉而各團體紛紛電致政府拒絶此舉敝會亦地方團體之一用特函請總聯合會照章召集臨時會議迅速電致政府萬不可直接交涉留待國際同盟會公判世界自有公理不難和平了結且美國已通過保留案各友邦均有援助之表示政府如再直接交涉何以對友邦更何以對國民是否有當尙待公决施行無任迫切 
[滬北五區商業聯合會開會紀]  
　　前晚滬北五區業聯合會爲國民大會開緊要會議職員到者有范鵬史觀濤劉仁元蔣介民馮墨卿烏炳華馮敦善方顯華鄭國生鄧少屏郭葆生某善庭容子銘陶全福張文忠余錦祥等七時開會由會長范鵬主席謂今晚請諸職員等到會即爲公共體育場國民大會事本會除召集全體職會員準備與會外對於國民大會有否意見表示以供大衆採擇卽由史觀濤蔣介民提議（一）此次我國與日本各項交涉倘政府不順民意即不認政府爲政府通電全國各省區域另立眞正民治機關（二）通電歐美各國申明我國民不承認政府理由并宣佈眞正民意（三）由全國各公團向外交團宣言自國民不承認政府日起以後政府無論與何國締結各種契約國民槪不承認（四）勸告全國國民與日本交涉未了以前無論公私交情實行斷絶以示决心（五）通告全國國民與日本絶交後須堅持勿賣勿買（六）自國民大會後國民須有實力的準備爲最後五分鐘的解决 
以上六條提出後有張文忠烏炳華余錦祥附議付表决全體通過再次對於會務進行略有討論待議畢散會已十一鐘矣 
[寗波同鄉會歡迎王使茶話會]  
甯波同鄉會昨日下午三時開茶話會邀請王懦堂君到會藉致懇親之意該會會董會員到者百餘人蓋以王君係甬人曾任副會長爲同鄉所推重此次返國亟欲傾談闊别故列席者尤衆首由會長張讓三君致歡迎詞次王使答詞略謂今日承同鄉邀叙甚不敢當近數年來民氣發揚而尤以我甬人爲最嗣後益當加勉善用此固有之團結力冀收良好效果鄙人返國諸事紛忙連日奔走未暇拜謁謁同鄉父老良深歉然緩日再當一一答拜以叙鄉誼云云同鄉各述商業工業及家鄉地方自治情形無不歡然迨散會已五時矣 
[王專使對於巿北公學之提倡]  
滬寗車站慶祥里巿北公學創辦載有校董會捐欵維持協圖發達故進步頗速此次該校校董王正廷專使回國時曾由唐伯耆校長率領男女學生整隊至輪埠歡迎昨日（即三十日）下午七時該校校董會假座東亞餐館開會觀迎王專使及新加入校董劉翰怡到會者除王專使外有校董李登輝王一亭錢新之朱少屏吳和士朱榜生周越然簡照南代表潘勵紳李伯勤吳藴齋李彦士潘祥生楊譜笙諸君首田唐校長報告校務形繼由校董正主任李登輝博士起致歡迎詞並謂王校董不獨有功於外交即對於敎育呈業亦甚熱心本校旣得王校董提倡前途未可限量今日特代表全體校董表示歡迎誠意云云次由王專使演說　謂敎育爲立國之根本而小學敎育爲尤要鄙人董埋校務兩載因奔走國外未能爲公學盡力但時常接到公學之報告得悉學生及經濟敎務各方面均有進步深爲快慰此皆由样董會諸公及唐校長熱心從事方能有此結果但敎育爲演進事業務使隨時擴張而擴張首需經費查本校常年經費雖有各校董及縐業全體擔任一千餘金尙不足以資發展鄙人願擔任經常費每年百金藉盡義務云云衆皆鼓掌而錢新之李伯勤吳蕰齋三君亦均相繼發表除原認捐欵外今再各加認常捐一百元以便積極進行並通告今日未曾到會之各校董查照衆均贊成遂由唐校長起立致謝散會時已鐘鳴十下矣 
[察看添埋水管之地點]  
　　須再添闢一馬路 
法電氣公司欲假道南巿華界添埋水管一事迭經滬南工巡捐局開董事會及特别臨時會議與名譽各董詳細討論决定知照工程科科長衛芝山前往調查地點與華商電氣公司内地自來水公司中國電話局等所埋地線水管有無窒礙再於常會時公同討論以便决定辦法已誌前報昨日上午衛科長帶同工程師等前赴蕭家廠地方實地察看當以是處地點已有華法兩界之大水管埋設此次再行添設恐不敷展布須再在附近地點添闢馬路一條直達訪水廠通連法租界估計工程路面約有五六百丈當卽繪就圖式呈明姚石蓀局長核示以便常會時公决 
[公共租界將減電費]  
文匯報云聞公共租界電燈電氣電力費行將減收七釐大約星期一日將見公佈 
[京津寗遣送德奥俘回國續誌]  
此次我國政府遣送京津寗等處之德奥俘一百四十二名附搭日船赫特森丸回國等情已誌昨報昨探悉由滬寗火車送到之德奥俘計一百二十餘名本應念晚上船因該口船赫特森丸昨日尙未抵滬（聞須即晚到滬）而該德奥俘亟須安挿當由和總領事派員帶領該德奥俘等至舊德國領署暫爲安置一俟日船抵滬再行上船並聞北京遣送之德奥俘二十餘名日昨亦未到滬大約今晨可由滬寗車運滬云 
[意飛機過滬擇定停留地點]  
松滬護軍使署前日接准江蘇交涉公署函云接義總領事函稱義國飛行家自羅馬飛行至東京此間經過之站已在上海江灣賽馬場預備一切卽請轉致貴文武官廳 
 
 

Page 11

 
 
容俟到滬日期將届再行奉聞等因查此事前奉江蘇督軍省長電准國務院篠電内開義國飛機　羅馬飛行旬日内外即來我國領空廣州福州上海青島北京皆須下降停留時日自數小時至二三日不等除由本京派員會同辦理外所有經過轄境應請迅速派員妥爲招等等因遵經派委本署交際科長陳世光籌備一切嗣又准航空事務處函稱亦派科長徐祖善股長鮑兩辰來滬會同籌辦此事現義總領事旣以該機停站地點設定江灣除分别函致上海寳由兩縣先期出示佈告以免鄉愚臨時驚恐外函請查核轉飭所屬軍警一體知照屆時妥爲保護等因昨由何代使轉令所屬一體知照一俟該飛機滬期再行通知云 
[英美滙票利率之增加]  
字林報云上海匯豐銀行接倫敦總行來電謂各滙兌銀行開會議决自二月二日起增加外匯票之利率至常年七釐滙豐銀行又接紐約支行來巿謂外匯票之利率將自二月二日起增至常年八釐云 
[美國三輪船公司合併爲一]  
文匯報云本埠福來公司接到來電據稱福來公司與紐約大同輪船公司及紐約青金輪船公司已於今年一月一日起合併爲一此三公司現置有輪船二十四艘美國航業部又撥船若干歸其管理故日後可得輪船百餘艘其航路現爲（一）由舊金山至遠東（二）由細特爾至遠東（三）由西印度墨西哥灣至遠東（四）由大西洋口岸至歐洲現擬另闢新航路由遠東赴歐洲原意祇運貨物但有數路將兼載行客福來公司向有辦公處設於上海舊金山細特爾紐鄂林神戶馬尼拉香港等處一俟新船開駛再須在遠東他處添支行云 
[上海物價指數表（十）（五）]  
財政部駐滬調查貨價處本月第三週（十二日至十八日）上海物價指數云本週指數爲九九一比前週跌去千分之八但比前月本週仍漲上千分之十七就各類指數而論或漲或跌亦頗參差不一蓋隂曆年關日近一日有因趕辦年貨而驟形活動者有因急需現欵而貶價求售者有因結束賬務而交易稍見停頓者物價之所以不齊良由商家心理之不同故耳兹將本週指數表列下 
上海物價指數表（本表以八年九月物價爲百分）期間九年一月本月類别第三週前週前週糧食一○八·六一○九·七一○二·二其他食物一○二·二一○一六九四·八疋頭及其原料九八·八九七·八九八·二金屬九二·一九四八九四·九 
[雜貨]  
燃料九八·七九八·○九九·九建築材料九七·七一○一·九一○一·三工業用品八四·二八八·二九○·九其他物品九五·二九四·六九五·九雜貨平均九三·九九五·八九七·○總平均九九·一九九·九九·七四 
[一週間之金融調查]  
調查此一週間（二十六號至昨日止）俄美英等國所來盎斯金二百九十七條又美金洋二十萬元大條銀二百零五條較前週間少去十成之七八惟金小洋裝赴印度者計七十三萬八千鎊又標金九百十條計六萬三千七百兩至國内南京造幣廠裝來新幣共四十二萬元裝去寳銀共有七十六萬兩尙有天津一埠亦裝去美銀幣一百七十六萬八千元又大條銀四百七十四條又寳銀五十萬兩餘如烟台濟南漢口等埠均有現洋現銀裝往然進口祗有零星現洋如蘇州鎭江杭州等處各有二三萬元入不敷出相去甚遠故滬上銀根復緊矣兹將六天中進出口金銀洋細數列下「二十六日」某公司輪船從外洋來滬儎來道勝銀行大條銀九十七條又和囒銀行十三條又某銀行九十五條中孚銀行由漢口運來現洋十五萬元金城銀行由南京來洋十三萬元交通銀行從蕪湖來洋三萬元又裝赴南京去銀五萬兩金城銀行裝赴天津去洋十萬元中國銀行裝濟南去洋十四萬元本街錢莊裝煙台去洋十萬元又裝濟南去洋十萬元「二十七日」前通銀行由蘇州來洋三萬元又南京來洋七萬元又裝去銀五萬兩中國銀行亦去銀十萬兩「二十八日」交通銀行由南京來洋二萬元中國銀行從杭州來洋三萬元又漢口來洋十五萬元又裝南京去銀十萬兩交通銀行亦去銀五萬兩「二十九日」匯豐銀行從香港運來俄國金條二百九十七條交通銀行由蘇州來洋三萬元又鎭江來洋三萬元又南京來洋六萬元又裝去銀五萬兩本街裝天津去美銀幣五十萬三千元又寳銀五十萬兩又大條銀一百二十八條又烟台去銀三十萬兩又濟南去洋五萬元又杭州去洋十五萬元「三十日」匯興銀行由香港書信館遞來美金洋二十萬元東方銀行轉交匯豐銀行裝赴印度孟買去金小洋三十七萬八千磅（計一百二十六箱）交通銀行裝往南京去銀五萬兩中國銀行亦裝去銀三萬兩又烟台去洋十七萬元本街裝天津去美銀幣五十四萬五千元又大條銀三百四十六條「三十一日」金城銀行由南京來洋七萬元又裝去銀六萬兩又鹽業銀行裝去銀七萬兩又中國銀行亦去銀十萬兩交通銀行由南京來洋七萬元又裝去銀五萬兩匯豐銀行又裝英公司輪船赴孟買金小洋三十六萬磅（計一百二十箱）某銀行裝去標金九百十條計重金六萬三千七百兩本街裝往天津去美銀幣七十二萬元 
邇因現洋裝往北省者絡繹不絶故二十七日至二十九日三天中洋釐價最高到過七錢三分六釐至七錢三分四釐半餘日皆在七錢三分二三釐間昨日收盤已回小至七錢三分一釐但街底尙多設無大宗出口夏曆年内勢必續小也 
銀拆本已回小至六七分間嗣因現銀裝往天津及華商解欵與各外國銀行金條等欵約三百萬左右故二十八日迄今步步增高最大「三十日」爲四錢五分昨日上年三錢四分下午因陽曆月杪已過無緊要用途收盤爲一錢七分各大商業儘旬日前後與各錢莊一律結束矣 
上屆（二十四日）調查時大條銀價近期爲七十九辦士八七五遠期爲七十八辦士八七五昨日近期已漲至八十四辦士一二五遠期八十三辦士六二五近期共長四辦士二五遠期亦長四辦士七五銀價之愈提愈高皆因爭競商業之關係 
先令之價亦從八先令一辦士漲至八先令八辦士此六天中共長七辦士之多以致我國對外貿易（除絲繭之外）莫不稍受影響然進口貨如在夏秋間所定疋頭五金目下結價者咸大獲利據云陽曆一月以來各洋行之定價較前已提高多多矣預料各國滙率尙有續長之兆云 
二月份標金巿價人心趨高故鎊價與大條銀價如此陡長金價並不十分跌小較先令與大條銀價未長之前祇相去銀二兩之外此星期内最大之價「二十六日」爲一百五十七兩五錢最小之價「二十八日」爲一百五十一兩昨午收盤爲一百五十四兩一錢因是日大條價略縮之故 
現貨烚赤最高價開過一百六十九兩旋因匯豐等銀行售出金洋致價見疲連日巿價常在一百六十三四兩惟恒孚等金號之存金祇有四五萬兩適届隂曆年關門巿銷數不多年内金價恐無大生色也 
昨日星期六調查中外各銀行所存大條銀與銀洋實數照錄於下麥加利存銀一百四十二萬洋一百二十三萬大條銀三百零三條滙豐存銀三百七十萬洋八十萬大條銀二十四條美洋三十六萬元道勝存銀三百五十七萬洋三十七萬大條銀九十四條通商存銀三十萬洋四十萬東方存銀一百七十二萬洋二十四萬大條銀九十五條美洋一百萬元花族存銀一百六十萬洋五十五萬美洋八十七萬華比存銀六十五萬洋十七萬和囒存銀二十五萬洋五十五萬大條銀十三條中法存銀一百五十二萬洋五十二萬中國存銀一百四十四萬洋二百零八萬各錢莊存銀三百四十五萬洋一百九十萬交通存銀四十四萬洋一百十萬有利存銀五十萬洋二十三萬菲　濱存銀二十七萬洋七萬友華存銀四十萬洋十五萬大條銀二條滙興存銀三十萬洋五萬廣東存銀十萬洋二十五萬總計存銀二千一百六十三萬兩洋一千零七十一萬元大條銀五百三十一條美銀洋二百二十三萬元比較（二十四日）多存銀九十萬兩洋亦多八萬元大條銀則少存一千一百七十條美銀幣亦少存四百萬零五千元尙有華商聚興誠等商業儲蓄銀行十餘家及某國銀行七家所存之銀洋不存其中 
[程璧光靈柩運滬安葬]  
前海軍總長程璧光在粤遭仇人暗殺身死兇逃未獲程君靈柩停厝在粤尙未安葬兹由其家族由粤盤運到滬擇地安葬以安窀穸前日爲程君靈柩營葬之期本埠官紳均往祭奠 
[救火會員陳和生今日舉殯]  
上海救火聯合會四區會員陳和生君因公殞命定期二月一日下午一時在會舉殯迭誌前報兹悉上海縣知事警察廳長工巡捐局長均有贈送匾額並有徐廳長撥派馬隊一隊軍樂隊全隊游巡隊一隊屆時護送上海童子軍准今日下午一時到會由總敎練姚家瑞以陳君爲社會服務殞命通告全體童子軍至該會參與殯儀英法兩租界救火會西人亦預備到會以及内地杭州蘇州無錫嘉興嘉善松江楓涇青浦泰縣揚州江隂平湖等各救火會代表百餘人均於日昨到滬弔唁送殯云 
[寰球學生會求之結果]  
寰球中國學生會自譽行徵求會以來至本屆已有九次比較之間結果之美滿以本届爲第一蓋由於唐紹儀君之提倡及本外埠各隊長隊員之熱心也本屆徵求分數昨日揭如左（一）錢新之隊一一四二（二）宋漢章隊一○○二（三）薩福楙隊九六四（四）吳和士隊七六七（五）唐露園隊六五一（六）沈叔玉隊六二五（七）包達三隊五三二（八）李登輝隊五○八（九）朱友漁隊四八八（十）俞希稷隊四七○（十一）劉景山隊四一八（十二）歐彬隊四一四（十三）劉大鈞隊三四一（十四）許兆豐隊三○九（十五）李善元隊三○九（十六）周緝庵隊二八四（十七）聶管臣隊二八○（十八）凌潛夫隊二七三（十九）黄友圃隊二五一（二十）葉貢三隊二一三（二十一）金心粹隊二○一（二十二）謝　牕隊二○○（二十三）高陽隊一一七（二十四）郭仲良隊一○八（二十五）韓有剛隊四九（二十六）楊伯謙隊一六（二十七）孫昌克隊八共一萬零九百三十九元 
[貨船在閔行浦面暴]  
船戶郝生坤裝載南巿春源祥號麫粉二百包車糖一百五十包及雜貨等物開往葉榭生泰茶食店交卸前日乘潮漲之際開駛晚間七時許駛至閔行浦面忽來盜船兩艘盜匪十餘人先行開槍兩響攔住去路各盜躍上郝船聲稱有洋快快拿來郝答無錢即被將利刀戳傷一處郝妻見夫被戳大聲呼救亦被用繩綑縛夥友見之不敢聲張任其搜抄計被刦取洋二十元郝之銀表一只郝妻手上所戴金戒兩只金押髮一支皮衣兩件（約值二百元）而去郝船昨日開回滬上即投醫院醫治一面報告水警廳請緝 
[海盜擄入勒贖]  
本埠生源號之子興隆沙船日前在滬裝載北貨布疋等貨開駛往閩交卸於本月初四日出口該號昨忽接于興隆沙船由鎭海發來快函謂於本月初六日四時許駛至浙江銅山洋面忽來紅頭盜船兩艘盜匪四五十人各執快刀洋槍一躍上船搜刦去現洋六百餘元擄去耆民王魁山帮卸李潤生當向船夥云需要洋二千元取贖並限有日期至期不贖定將二人置於慘死云云該號得函後卽派夥友兩人昨日乘招商局江天輪趕往鎭海辦理匪徒勒贖之事一面報請鎭海縣水上警廳請緝 
[地保盜賣蘇州河邊公地兩則]  
本邑西北鄉蘇州河邊周太爺廟餘地前因有人圖賣由該鄉各紳董於前清宣統元年禀准前上海縣李令立案批准永遠不准盜賣在案該處地近蘇州河於水陸交通最爲便利故地價日見增漲近遂由二十八保四圖地保嚴祥生王子堂等串通暗將該地盜賣去一二畝擅自蓋戳得價數千元彼此瓜分得主爲某洋商作爲建築紗廠之用當時無人發覺至今新舊兩廟董移交新董點查廟産不符一再偵查始悉爲嚴王兩保盜賣乃據情禀請上海縣沈知事飭催征吏倪承業馳往拘拿當將王子堂拘獲送案請究經沈知事研訊王推係嚴祥生所爲沈知事判令收押仍着補提嚴到案再訊迨王收押時由巡警照章搜檢其身畔在衣袋中抄出鈔票洋六百數十元據云卽係盜賣所得地價昨該吏等查悉嚴祥生避匿租界面禀沈知事備文函致公共捕房派捕協緝 
又本邑二十八保三圖舊保金琴台新保趙子安等近日串通將該處靠蘇州河邊公地數畝揑詞朦轉道契盜賣與洋商得有善價兹爲會丈局查悉函致上海縣請爲提究沈知事立派吏警下鄉於前日午後將金琴台趙子安拘解到縣由沈知事提案訊究金趙互相推諉判分别收押候派員勘明再行核辦昨午金之家族遣代表投縣公署具禀請求保釋沈知事諭斥不准 
[各學校消息併紀]  
民立中學大南門外上海民立中學校現有正預兩科學生八百五十六人本月十六放假來正十八開學 
民立女子中學學宫路西私立上海女子中學校保王蘇本嵒女士主任現有學生一百五十人本月十五放假來正二十開學縣立女子中學西門外黄家　路縣立第一女子中學兼高小學校係張杏娟女士主任現有兩部學生四百人本月十八放假來正十八開學 
西成小學城内蓬萊路巿立西成國民男女小學校有兩部學生五百人係葛嘉甫校長本月十八寒假正月初九開學 
梅溪高小城内蓬萊路中巿立梅溪小學校有學生四百人徐中行爲校長本月二十三日寒假正月十六日開學 
青年會商業半夜學校青年會所設之南業半夜學校前晚舉行休業禮七鐘先由各級敎員分赴各課堂發給諸生升班證七時半敎員學生齊集殉道堂首由校長朱樹翹報告各級成續並致勉詞隨發畢業證書計縮寫打字科畢業各一人普通科初級畢業者六人隨請本會西總幹事駱維廉演說大旨謂共和國國民應尊重自由遵守法律及忠心愛國引美國往事爲證由朱樹翹譯述語極沈摯演畢復演活動影戲至十時始散並聞該校開學期在隂曆正月十九日於正月十五日起開始報名登册云培本義務夜校漢璧禮路商界聯合會中華國民策進救國團於前晚在永祥里事務所内開聯合會議並舉行培本義務夜校寒假休業禮到者百餘人支金石主席學生行禮畢支君致訓詞略請諸生在此讀書不可不知本校之歷史本校之創辦係由漢璧禮路商界聯合會及中華國民策進救國團兩大團體合力組織而成所有一切經費均由各會員及各團員熱心捐助而來故諸生在校讀書當益加奮勉以期造成完全之人格云云次職員陳菖岫代表全體起立致訓詞略云諸生在校讀書半載成續優美各職員對此非常欣慰因諸生均能用心上進以副我人之所期望也願諸生來春仍各到校讀書云云次按名給奬次職員學生齊向國旗行三鞠身躬禮次三呼華民國萬歳次三呼漢璧禮路商界聯合合萬歳次三呼中華國民策進救國團萬歳次三呼培本義務學校萬歲學生退至是寒假休業之禮畢乃繼續開二團體之聯合會議共籌進行方法公决如下（一）校址因一時難覔相當之房屋暫仍其舊一俟覔得房屋再議遷移（二）經費之擔負當以兩團體會員之人數爲標準（三）敎員兩團體各認一半當敦請沈求己支金石嚴象春徐杏蓀陳菖岫等爲中文義務敎員黄次倫黄次信爲英文義務敎員（四）敎科决增加英文「注音字母俟開學時再酌定之」（五）議定陽曆三月八日爲開學日期（六）公推支金石爲敎務主任（七）公推黄愼康黄次俊爲校務主任（八）公推徐少圃爲監學員議畢散會 
坤範女中學「日校部」該校考試已將竣事聞擬於二月八日（夏　十九日）下午一時舉行休業禮並請名人演說「夜校部」婦女義務夜校已定今日（即一日）舉行休業禮 
人和産科學院昨日法租界　飛路人和産科學院第一期生畢業來賓百餘人先由院長張湘紋佈告開會李平書給憑致訓詞來賓穆抒齋張葆初牧師夏奇峯郝賦天演說育賢産科生賀歌畢業生惲佩華吳時傑鄧兆坤謝詞聞各生畢業成續頗佳云 
[蘇州男孩待領]  
蘇州男孩曹桐生年十一歲貌頗清秀近與周榮生一同來滬該孩於前日下午在閘北境内迷路由四區警查見帶案經顔署長詢問孩稱家住蘇州大太平巷父名曹廷松在上海某毛巾廠爲夥此次來滬本庽父家是日因出外游玩路徑不熟毛巾廠牌號與所在地亦不能記憶　故不得回庽云云顔君諭令暫時留養署中一面函致蘇州家屬着即來案認領 
[續紀閘北談家宅之擔案]  
前報記談家宅某姓鄉戶被盜搶刦金飾衣服一案兹悉此案事主係鄉民馬金生馬有叔岳父張會行亦住附前日密報馬云近村有趙榮全趙根桃趙林生趙桃錢四人與刦案有嫌欵馬即偕張投報四區三分所藍警佐飭警將趙等一併遂案惟示獲贓物經藍警佐研訊一過昨解司法科核辦 
[辦戲場游客跌斃]  
昨日下午一點半時有年約三十餘歲身穿藍在袍子藍套袴内襯黑夾袴灰色洋襪脚着元色鞋子之人在法租界大世界游戲塲三層樓上游玩偶一失足從上跌下腦漿流出血肉糢糊當即氣絶後由巡捕到來車入輔元元堂騐尸所當在死者畔抄出上皮夾一只内藏當票四張小洋十五角鉛筆一支旋由捕頭禀請中西官蒞塲騐得死者委係跌傷腦部身死由堂棺殮聽候召屬認領 
[拆墓行兇案辯論終結]  
浦東嚴家橋農民韓長生偕伊嫂揚氏探同族韓妙發與母顧氏糾合朱錦文等私拆墳墓向阻逞兇一案昨日午後地方審檢廳堵郭推檢兩官開庭審理原告不到韓妙發韓顧氏同供此項墳墓爲我家祖墳地面上厝有韓長生家之棺木此次長生欲將浮厝棺木埋葬入土因此衝突是實朱錦文供在小學堂爲敎員與兩造爲親戚此次伊等衝突爲之排解有之朱生裕徐坤和顧阿三供詞略同問官得供遂諭辯論終結候判决飭遵 
[攫棉紗押兩年]  
場車夫袁二前日午後拖老公茂紗廠之棉紗一包經過虹口天潼路被陳阿大串黨攫取而逃經袁唤到一千二百九十二號華捕將陳追獲帶回捕房押全昨晨由探周耀庭解送公共公廨請究即由該廠西人腦克勞司及袁二分别案訴明被告攫紗情形質之陳供詞支吾中西官以證確鑒豈容狡賴判陳押西牢兩年以儆 
[江蘇管理特種財産事務局批示]  
盧厚山呈請提前清償德人欠欵由呈悉已予據情電請京局核示矣仰候復到再行辦理可也 
孫純甫呈請提前清理德人欠欵由呈悉已於盧厚山呈内明晰批示矣仰即知照 
[介紹新刋]  
松江朱有章君精疇人術作敎員十餘年其所敎授以適合兒童心理而能施諸實用者爲主近以其經騐所得著成高等小學算術敎授問題之商榷一書業已出版昨承惠贈一册又中國醫藥雜誌社贈第一期醫藥雜誌一册又商務書館贈第十二卷第一號敎育雜誌一册又中華書局贈第四十四期英文週報一册書此併謝并爲介紹 
雜評二 
[昨日之國民大會（庸）]  
　　昨日國民大會足予吾人以兩兩衝印象一則前此國民大會參與者學界居十之六七昨日則商界居多如各路商界聯合會及各種商業團體皆踴躍到會參列游行學界僅居一小部分由此可見商界愛國之熱心較前尤進夫救國運動有必賴商界之自覺者誠能本昨日之精神發揮光大起而自動自决則救國行動不虞其不能持久再則以前國民大會警界雖不取絶對的干涉然往返接洽猶必經若干之手續昨日則警察祇盡維護之責毫無留難態度可見警廳於羣衆愛國行動已深知與國家有益於秩序無損而一祛無謂之疑慮雙方卽互相諒解則不特不幸之事故絶對無從發生即警察與人民之感情亦日趨於圓滿凡此皆可爲樂觀也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
旅行談 
[俄游雜憶] [  諤聲]  
在哈爾濱車站更有一事不能不引起余之感觸者即朝鮮統監伊藤博文之被剌是也據哈友張君毓清告余伊藤被剌之處距余等立而待車之處僅隔丈許當時彼實親見之伊藤下車趾高氣揚不可一世駐哈各外交官咸爭趨爲禮於此擾攘酬酢間驀聞槍聲數響即聞有人呼剌客當時俄虚無黨聲勢頗盛而俄財政大臣考可胙夫與伊藤同車偕來故剌客之傳羣疑爲考可胙夫爲黨人所擊初不料受擊者即爲一刹那間趾高氣揚之伊藤博文也旋見有一人爲多數人高高與起手揮白巾作朝鮮語大呼萬歲於是始知被剌者非考可胙夫而爲伊藤博文又見一俄國武員身軀偉岸胸襟間滿佩徽章遽聞此變戰慄不已至於癱痪地上由數　卒扶之而歸亦趣聞也 
凡重要車站多有俄文招貼上書開水二字高懸站上游客可任意取用不取水價蓋此係政府所設專備開墾之人用者月臺之旁有水菓鮮蛋菜蔬麵包等物出售價值甚廉站旁有张人成羣手持牛乳黑麵包出售頗與滬杭道上相同惟價由政府規定不得高抬以較之美國之種種食物有「托辣斯」把持者不可同日語也沿途車站均有酒店酒店不但售餐兼售食物櫃前每有開水鍋游客得購用之取價僅數角而已 
西伯利亞中一切貿易均由政府監督之在美國中各項藥品頗佔極大勢力在西伯利亞則否無論何種醫藥用品非得醫生之憑照不能發售猶憶某年夏間余勾留海參威旅館中以夜間苦鼠不得安眠一日途中適見發售鼠藥招貼因往購買乃店主人告余非得醫生憑照該店不能出售雖然愼則愼矣果以之施於「酒令」則全俄人民當皆享法律限制之利益蓋俄國之酒爲政府專賣品人民之沉湎於此者不可勝數德人萬雪伯來著「俄國盛衰記」有云俄政府以售售收入之凈盈百分之一充作勸戒飮酒之經費果爾則狐里狐搰安望其有成功哉美人塔虎脫所著「西伯利亞游記」言憶少時在布樂忌廉作耶穌聖誕集會互較家長所賜之物品一同學忽曰余父贈余以「雪茄一盒」至此已覺失言蓋是日爲星期日星期日敎堂中例不許吃烟也因續言曰「惜余不吃烟」云云自是而後吾人常以「余父贈余以雪茄一盒惜余不吃烟」一言互相談笑噫爲尊長者亦當知所戒矣萬氏復有言曰據酒稅收入觀之每年增收甚旺凡十年間所增不下百分之三十千九百零九年此稅達二百七十七兆美金足敷海陸兩軍之費用云云 
劇談 
[編劇之經騐] [  君豪]  
民國八年八月予歸里後適王君穀辛徐君冶六等有旅外學生聯合會之組織勸余努力從事會務諾之嗣以經費缺乏遂提議演新劇三日余於此道本非擅長乃承諸君以编劇一職見貽余以兹事關係頗大不敢貿然承乏嗣因演新劇之目的所以開化鄉土且足以爲本會經費之助義務所在亦無容辭乃以二日之暇編「胡不歸」一齣計分四幕蓋吾等演劇在夜間爲時不長且餘興甚多故劇本重在精警不宜過冗也是劇登場人物僅十餘人叙一留美學生讀書於哥侖比亞大學聞國中多事午夜徬徨至爲不寗北京四五運動之消息到美後是君尤爲憤慨乃擬歸國輔助學生會辦事第以情人吳秋魂女士故雅不願歸來事爲吳女士知乃責以大義言詞慷慨有女英雄之態某君忽悟前此之非遂欣然偕摯友汪景同君返國抵滬之第二日上海學生聯合會適有追悼郭欽光烈士會之舉某君亦與之後方多才竭力從事愛國舉動云云余之此作本思以此次滬上情形及愛國較愛家尤重等等灌輸於鄉人不料觀客大爲掃興若謂演者做作不佳則吾可斷言尙稱中肯後細思之實觀者尙無程度領略此劇遂將詳細情形在臺上宣講一遍衆始無語余因此悟及編新劇者之喜爲傷風敗俗之劇本大半因迎合社會心理之故也後余復編「血泊鴛鴦」一齣取材於某譯本小說宗旨尙屬純正惟中段雜以文明結婚軍樂洋洋嘉賓蒞止一對玉人徐步出場觀者大爲讚賞并加美詞於編者余慚甚蓋余鄉人程度之低實社會敎育不普及之故良願於暇時作露天演講但以事繁不能如願比來王君等又擬重整旗鼓二次登臺吾亦甚願從諸君後第願諸君於劇本中多寓敎育之意斯爲佳耳 
詩錄 
[貞女行有序] [  章]  
　　貞女行爲嘉興周翠佩女士作也慨自軍興以來人欲横流而趨怪走奇之徒復倡偏激之論女士母弟劍若與余交頗摯昨以書來述其女兄爲未婚夫守節事乃作此行以頌劍若時已未冬月章誾志於巨摩室 
洛陽城頭烏夜啼黑雲蔽月萬山低烏聲澈夜啼不止萬壑千山色如死白馬索車行過巿巿人遥問雜家子素車入門來哀聲動鄰里登堂拜姑嫜再拜還自矢妾心如石命如紙敢質鬼神惟有此姑嫜聞婦言撫膺頻揮涕衰門賢婦戚里光甯獨吾家生與逝新婦再拜謝婦德敢自棄人生無百年襄樂徒自恣大節寄兩間鬼神與能忌噫呈　易水潇潇貫白虹精誠所至天爲通雪山頂上神仙窟六月寒風寒激骨妾心有如山上月 
新聞拾遺 
三年不語之怨耦倫敦離婚法庭中近有人來請婚者庭長亨利杜克勲爵承鞫其事事殊奇物自十七世紀以還殆未之前聞其事略可分爲五端（一）自一九一六年間夫以片紙予妻謂不願更與彼有所交往（二）自一九一六年後二人仍同居一屋（三）夫婦間不通一語但以函札相往還累數百通（四）妻第料量三餐并任疊被鋪床之役他事皆不問（五）每星期夫出二金鎊置案頭以予其妻以上五端即爲此離婚案之槪略妻曰佛勞倫司露伊薩海爾夫人NrsFlorenceLcuisaHill夫曰喬治海爾GeorgeJ.Hill同居伊爾福結褵有年矣妻以見棄於夫苦痛萬狀因請離婚以復自由杜克勲爵嘗研稽其細情出而語人云此夫婦間事實家庭之奇變足令人聞之弗怡者自一九一六年以迄於今夫婦同居伊爾福一屋中卽不通一語夫有所事第以小簡予婦習以爲常聞此次海爾夫人起訴仍出此類小簡數百通交其律師云當一九一六年七月間夫婦即積不相能有釵劈鈿分之勢一日夫遠以片紙書數語令臧獲上其妻有割絶意由是妻乃不復與夫語而夫亦悍然不顧也顧妻仍盡其婦職爲夫治餐并鋪床褥一一如恒狀去歲正月妻臥病夫爲之延醫特未嘗入室一存問而妻亦拒其醫不願受診每星期中夫必留二金鎊於案頭聽妻自取每日恒早起怱怱而出夫婦本同室自一九一六年後夫即獨宿妻則别宿一室因夫每嚴鐍其扉不聽入也海爾夫人之起訴卽以受夫厭棄精神上大感痛苦爲詞故請離異而杜克勲爵探索實情以爲離婚之理由尙不甚充足蓋衣食住三事在夫卽供應無缺况有病則爲之延醫似亦不爲苛待法庭中殊不能判夫婦離異云因却還海爾夫人訴狀令爲夫婦如初[  瘦鵑]  
韶州運動大會　頃接友人自粤來函述及此次韶州運動狀况頗爲詳晰函云韶州文化窒塞此次運動大會實爲空前絶後之舉十五日北江各屬運動員集合南校場與會長李印泉督辦行相見禮是日開會除張省髭代表敎育會李會長諸人外其餘來韶參觀者共計萬餘人其盛况與廣東大運動會不相上下其運動日期自十六日起至十九日止第一日（十六）之原定次序爲上午九時至十時爲百碼徒手競走及德華修齊培光二女校團體運動十一時至十二時爲講武高等馬術及跳高比賽下午一時至三時爲二百碼徒手競走持竿跳高始興翁源兩中學國技三時至四時爲時事運動及軍隊操演後以時間不足持竿跳高等比賽不及舉行是日成績各種運動皆有可觀而尤以德華女學生及曲江高小女學之旗操爲最有精神至講武分校團體運動操演及高等馬術以音樂爲號令各馬隊忽縱忽横忽前忽後忽進忽退忽左忽右於五花八門之中仍寓整齊嚴肅之妙觀者皆手無足蹈神采飛揚嘆賞之聲一時雷動其平日訓練有方於此可見其次爲步兵第六團團體運動演盲人戰鬭均以布蔽目其作意全在心思運動以智勝人以勇敢不怯者爲勝亦頗可觀是晚又有電光影戲到場開演及燃放烟火助興惜爲小兩所阻未免美中不足云（聲）火患疑是狐患蘇垣觀前大街施相公弄口華興國貨店主倪詠裳家室卽住店内本月二十號其家柴房内忽然火起當經各處水龍聞警往救即行撲滅僅焚去柴房一囬乃各水龍方返而華興國貨店櫃檯内又有火光竄出店夥等人羣相灌澆始得撲滅僅燒損櫃檯一節惟見有燒去其半之破套褲在内因思此等物非櫃中所應有已覺驚異翌晨倪家内室床帳柴房三處又同時起火幸經衆人分投灌救一律撲滅未致成災然而合家大小覩此情狀莫不萬　驚慌羣相傳說咸以此屋内本有狐仙此等舉動必是狐仙作祟婦女人等皆欲供奉狐仙神位以保太平惟倪君素常不信神權當時力闢其謬左右鄰居人等聞之深恐再有火患一同遭殃遂極力鼓吹狐仙種種靈異並由該處地保出向倪君哀求設位供奉免得受災倪始允許即於家内另僻空屋供設大仙神位一時遠近鬨傳迨遍一般愚夫愚婦之前往燒香求籖求仙水者日有　百人之多聞尙須集資另建廟宇以垂久遠云 
小說 
[十四號英國却而司台維著] [  蔣夢芸]  
余結婚後之第二年余與余妻賃居一屋於百老滙街是地去城稍遠景物極爲幽靜附近多富家廣厦深院寂寂人烟寥落居此者自有一種清靜樂緻余善醫居此鄉僻雖有時不無有不便之處然余妻新任是地官立女校校醫職校址距離城巿極遠離余家則極近爲余妻便利計居此亦良得某日爲聖誕節之百余妻得假一日不復至校而余在理當此聖誕佳節亦宜休息一日顧一則因醫士職司民命責任至重一則因數日前不幸而發生一奇特之事此奇特之事實足使余驚懼而不敢出亦不能出僅與余妻家居度此聖誕佳節而已矧吾二人爲此奇特之事數日來未嘗安枕設此事疑團一日不白者則吾二人亦一日不復能脫身此五里霧中其事言之實至奇突三日前余方在藥劑室調理藥料時室門忽半啓旣乃見一妙年女郎掩戶入女郎服裝華麗類大家閨秀惟面部蒙以重紗我乃不能見其廬山眞面因之無由知其爲誰氏女余初意其必爲求醫而來尋常婦女之來余處來醫者日必數起故余乃作此想因曰密司請隨余入診察室女不答僅微摇其首似表示其非求醫而來者余又曰密司其或訪梅茵姑娘而來乎（余妻名梅茵）然則請密司告我以芳名渠現方外出俟渠歸來時僕必以芳名告渠也女仍不作聲摇其首如故旣乃徐徐由右袋出一信置諸几上疾返身出戶去余馳至門口冀一詢其姓氏然已翩若驚鴻矣余乃返室觀所遺之書信封色粉紅字跡娟秀類出女子手惟不署發信人之姓氏住址 
[自由談之自由談（）] [  不冷]  
强弱弱固可危强亦何用蓋弱者受人欺侮之謂强者欺侮人之謂欺侮人之結果終亦必至受人欺侮 
而止所謂强人還有强人制也故余謂無論爲人爲國以不弱爲天下之至堅 
陳三無叔萍君豪無我劉雲舫恒孤嶼陳仲陶天亶松聲廬山筆花晦園小言諤聲柳遺月波漁人張家豪益香野鶴巨摩陶然守拙憶英致遠平竹軒逹奎優優安魯學周愼獨琴川顧鼎元智隱厂雲中仙紫巖春鶯程念劬雛鶴萍寄子重靈園絜廬一粟屺嶦幻夢禹鐘冠英問天嘯塵紅豆諸君鑒一月份辱承投稿略備潤資請各具條蓋章並書明住址向本館會計處支取爲盼此佈編輯部啓 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
紀載 
[一週間世界大問題之經過]  
和會消息本星期中巴黎和會並無何種新發展今年之高等議會原以三國首相組成者至二十一日而告結朿二十六日起以各國大使組成議會繼續執行高等會議未了之職務　要求引渡德皇之牒文於十六日遞致荷蘭二十三日荷蘭政府覆稱不允所請其理由有二（一）荷蘭未簽和約（二）荷蘭自昔享有庇護難人之權利協約國接此覆文猶未决定對付之方法據中美新聞社里昻電稱法意日諸國元首皆曾對荷蘭保證其無堅持必須引渡德皇之意（詳見二十八日本報）又倫敦每日捷報謂荷蘭如堅决拒絶則協約國將質問荷政府能否擔保德皇永留荷蘭如德國政局變更能否嚴防德皇逃回本國圖復帝位云雖此皆揣測之詞未能信爲事實而德前皇之命運或將不致如從前預料之慘惡則可以窺見者也阜姆問題高等議會於二十日以所擬定之調停辦法通知巨哥斯拉夫力促其無條件承受限四日内答覆二十三日巨哥代表要求展限至二十八日猶未答覆代表聲述京城民情激昻紛紛開會促請政府保衛利益故此問題之前途或未許樂觀也（圓）勞工問題英美之罷工大致已可圓滿解决近時之罷工風潮中形勢較爲險惡者厥惟意大利之路工據二十二日巴黎電稱意國鐵路工人罷工已全國一致政府出而干涉於米蘭杜林比薩數處拘獲罷工者多人而凡蒂米格里亞與比亞森柴二處火車停駛惟羅馬尙如常云但至二十三日意政府有勝利之聲明謂政府已令各鎭人民投効以代路工若路工再抗不上工則將除名二十五六兩日消息則稱罷工路工已復理舊業雖不能全體上工而少數之極端派運動未罷工者已歸失敗此風潮不久將就寗熄也此次意大利之罷工其原因未詳據外報所傳似非因工資關係故一般人民頗不表同情而政府有投効之令則罷工遂歸於失敗矣 
澳洲商船機師之罷工據梅寳倫消息現罷工機師中已分兩派梅寳倫派已承諾船主之提議而西物尼派則仍拒絶上工與否須俟投票解决罷工而不一致其結果從可知矣本星期内所得罷工之新消息甚多惟皆不甚詳盡姑略誌之如次（一）比利時勞工二萬五千人（二）布哇製糖勞工三千五百人（三）坎拿大之芒脫里特自來水工人要求增加工資而罷工現已斷水（四）意大利郵政会員罷工失敗（藹） 
譯聞 
[法新總理米勒蘭氏事略]  
米勒蘭M·A·NIllDAnd巴黎人也生於一八五九年初肄業服佛及享利第四國立學校嗣畢業於巴黎法科大學一八八一年始爲律師善論辯口給出衆據理立論往往勝人以是得享盛名後即進身於政治運動中爲極左黨中最顯著之演說家一八八四年當選爲巴黎啞區之巿議　聽政巿政廳中勤懇有加是年冬當選爲巴黎城巿代議士隸極左黨一八八七年爲預算委員會會員同時充聲報Voiz總主筆一八八九年當選爲衆議院議員是爲其進身國會之始 
米勒蘭之在衆議院盡力尤摯者爲關係社會改革勞働保障法對於僱主大公司保護傭工方法之種種問題故終日屆國會開會期内氏之勢力日益張大寖假而爲社會左黨之領袖復集夙稱衰微之各社會黨支派而重組新黨曰社會聯合黨并創設機關報曰小共和國而自爲其主筆直至一八九六年始卸去筆政 
一八九六年五月之地方選舉社會黨獲全勝次日社會黨在聖曼台開慶祝會米氏即爲之主席是日之演說全國爲之激動影響於社會黨之發展與趨向者殊非淺尠社會黨黨綱卽在是日演說中規定其扼要之語有三一曰拓殖勢力於公職中二曰生産械具歸爲社會公有三曰謀勞働者國際上之聯合 
一八九八年氏又當選爲國會議員次年入華爾台克盧梭内閣爲商務總長入閣而後宗旨忽變巴黎信報之言曰社會黨集會之時氏雖仍行蒞會演說而其行動則無往而不使其舊日同志發生詫奇如在亞拉斯地方向某將軍致欽佩之詞向某主敎尊禮有加並與資本家等談話情摯濃厚勝於往昔皆顯著之例也及出閣則共態度日漸脫離産業國有主義而欲爲實行之政治家彼以爲産業國有主義不過假定之理想且謂社會主義中含有不生結果之程式極多對於一般主張限制個人産業者則謂爲不可解之擬議同時主張比例代表制對於軍隊則竭力贊助之曾謂廢兵之說實妄想耳 
法國新總理米勒蘭之肖像 
一九一二年前總統樸恩加賚氏组閣米氏又復被邀入閣爲陸軍總長二年以後大戰勃發法之軍隊抗强敵而有餘得氏整頓之力獨多大戰告終米氏任亞爾薩斯洛林州委員長及選舉期届又爲巴黎第二選區之候選員克蘭滿沙卸職氏遂繼任總理（圓） 
[巴爾幹之新形勢]  
　　巨哥斯拉夫國際間之地位 
巴爾幹云者指希臘Greece布加利亞Balgaria寒爾維亞Servia土耳其Turkey四國也以嚴密之範圍而言則羅馬尼亞Rumauia不與焉土耳其失在歐之領土則羅馬尼亞宜與希布塞三國並論矣不甯惟是意大利新於阿爾巴尼亞Allbania得有領土則亦不失爲巴爾幹之一部矣故今所論者上列諸國之新關係也將來能維持其和平之現狀乎抑仍爲紛爭之中心點乎是不可以不熟爲觀察也塞爾維亞之京城卑爾格拉德Belgrad經五年之兵燹秩序漸復共巿中之商店亦酒見法奥貨之出現且其中殊不乏珍貴之品惟其價格異當昻貴耳密海洛王街昔爲極繁盛之區當戰事發生後街衢悉遭毁損而今則已修築完竣車水馬龍復舊觀矣建築之破敗者比比皆是如著名之大旅館等均一時封鎖而今則重行開業矣其交通機關亦曾被破壞如卑爾格拉德至沙洛尼基Sahnjki之鐵路始於去歲八月間通車又如卑爾加德至阜姆fiunc之鐵路戰時僅於星期二五開行今則每日開駛矣 
塞爾維亞王卑德洛年已七十有五不聞政事休養於距亞典六英里之海岸所有政務悉委諸王太子亞歷山大有急進黨民主黨交代輔翼之勵精國治日夜勤勞於政治革新之前途大有希望焉 
回憶一千九百十四年六月二十八日奥國皇儲被剌於色拉尼握遂爲此次大戰之導火綫七月二十八日奥國與塞宣戰此係近因而無人不知者然根本上之遠因則德奥之南下政策與塞爾維亞之統一南斯拉夫政策互相衝突也今奥國之政策以戰敗而悉歸消滅而塞爾維亞已得統一其一千二百萬之南斯拉夫民族其政策固稱成功矣 
一千八百八十五年塞爾維亞軍爲布加利亞軍所破幾不國矣幸得奥國之援助始免於危亡職此之故一千九百零一年密蘭王崩以前塞國幾爲奥之附庸迨嗣王亞歷山大奥布萊諾威締即位力謀恢復其國威乃不幸而於一千九百零三年遭暗殺塞國遂革命卑德洛一世即位後内亂已平堪稱治世當時固已脫離奥國之覊絆一千九百零五年與布加利亞締關稅同盟之約且竭力聯俄將恃爲後援以同爲斯拉夫民族也於是奥國震怒禁止塞國牛豕之進口雙方之交惡乃益甚厥後一千九百零五年七月克魯阿德人之布臘及羅馬敎士開會於阜姆一千九百零七年奥匈國審判阿格朗Agram南斯拉夫人之謀叛者皆足惹起奥匈與南斯拉夫族之反感而又足使奥塞邦交瀕於危殆也一千九百零九年奥國强迫塞爾維亞承認割讓博斯尼亞Bosnia之約塞人懾於强國之威敢怒而不敢言然終不免於决裂一千九百十二至十三年遂有巴爾幹之戰役奥國盛倡阿爾巴尼亞民族主義拒絶塞國人進出於亞德利亞海之沿岸並要求塞人之僑居於丢拉卓Duazzo及其他諸港者一律退去於是兩國間交誼益惡其勢不兩立矣塞爾維亞當時之面積僅一萬八千六百五十方英里人口僅二百九十一萬因獲勝於巴爾幹之役其面積增至三萬四千方英里人口增至四百六十萬而居住奥國之塞爾維亞人克魯阿德人斯洛文人均漸傾向於塞爾維亞南斯拉夫民族統一之事業日就成熟矣 
塞爾維亞之形勢旣如斯奥國之態度如何頗有注目之價值初奥之政策有囊括巴爾幹諸國之野心其經營東方鐵路不遺餘力者與德國之發展於土耳其以報達Bagdad鐵路爲前驅其旨正同蓋欲以中歐同盟之勢力直達於波斯灣而與英國爭覇於世界也然其前進之途首當其衝者爲塞爾維亞卽表示其反抗之態度以破壞奥國之計畫更且進而謀其民族之統一在奥匈國視之則有土崩瓦解之危至奥匈之南下政策自塞國而觀是爲大國兼併侵略之野心故兩國幾無事不用其衝突此奥國皇儲之被剌遂爲歐洲大戰之導火綫也 
顧對奥和約已於去年九月十日經奥國全權代表任諾Renhef簽字於法國之聖石門SalntGermain奥國之地位乃有莫大之變化戰前其面積爲二十六萬方英里人口五千萬居於列强之間儼然一大國也而今則僅爲面積五萬方英里人口六百萬之小邦矣其舊領土中波黑米亞Bohcnia莫來維亞Maravia忒森Teschen公領之一部分爲新建之捷克斯洛伐基亞國加利西亞國加利西亞Galia之大部分及忒森之一部今爲新波蘭國之領土東加利西亞Galicia及布各維那Bukowioa則併於烏克蘭匈牙利則獨立其一部之外雪爾伐尼亞Trahsylnania則歸併於羅馬尼亞鐵洛爾Tyrol之一部則被割於意大利加林西亞OArinthia達爾馬西亞Dalinatia加尼握拉Uaruiola克魯阿西亞Uroatia斯拉伏尼亞Sivonia博斯尼亞Bonia海爾采哥維那Herzegovina斯的利亞Styria之一部則與塞爾維亞合併而爲巨哥斯拉夫國故今奥國領土僅存上奥地利下奥地利斯的利亞之一部　鐵洛爾之一部而已今奥國旣分裂如此而德國又失其固有之勢力則將來奥國之不能再活動於巴爾幹也明矣 
反是塞爾維亞人克魯阿德人斯洛文人之南斯拉夫族統一已告成功所謂民族統一者乃塞爾維亞門的内革羅及居住舊奥匈國内南斯拉族之共同建立新邦也其範圍如左 
地名面積（方英里）人口 
塞爾維亞三三·八○○四·五四八·○○○（内塞爾維亞人三百八十七萬八千） 
門的内革羅五·六○三五一六·○○○（内塞爾維亞人四十五萬） 
博斯尼亞　一九·七六八一○九六二·○○○（内塞爾維亞人八十五萬六千克魯阿德人四）十五萬一千回敎子塞爾維亞人六十二萬六千） 
克魯阿西亞一六·四四一二六二一·○○○（内塞爾維亞人六十四萬五千克魯阿德人一　百六十三萬八千） 
達爾馬西亞四·九五六六三五·○○○（内塞爾維亞人十萬王千克魯阿德人五十萬五千） 
巴旭加（一部）三五○八○·○○○（塞爾維亞人） 
巴那德（一部）二·○○○三四五·○○○（内塞爾維亞人十六萬） 
克蘭西斯加三·八四五五二○·○○○（内斯洛文人四十九萬） 
加林西亞六○○八○·○○○（斯洛文人） 
斯的利亞（一部）三·○○○四○○·○○○（斯洛文人） 
高列加格拉狄斯五○○八○·○○○加（一部） 
（斯洛文人） 
伊斯屈利亞（一部九）九○○一五○·○○○（内克魯阿德人十萬斯洛文人二萬五千） 
茂敏威三○○九○·○○○（内克魯阿德人八萬二千） 
乖卡·········四九·○○○（内克魯阿德人一萬三千） 
合計九二·○○○一二·○七八·○○○上列各地即新建之巨哥斯夫王國而其中之巴那德逹爾馬西亞阜姆伊斯屈利亞等尙爲爭執之部分至以南斯拉夫民族分配而論則其民族統一之國家必將實現也 
或謂南斯夫民族之統一對於意大利及羅馬尼亞均有難解决之問題而於門的内革羅亦然先是一千八百九十三年門的内革羅曾有民主之運動其以自由主義民主政治呼號者於一千九百零五年竟占國會之大多數與國王尼古拉斯屢起衝突一千九百零七年國王以高莊手段對付急進黨以致其民主政治之運動幾絶無發展之餘地於是盛唱塞爾維亞與門的内革羅合併之說迨戰後南斯拉民族統一問題發生其人民亦都贊助之然而國王尼古拉斯及其親貴咸傾向於保守主義於民族統一問題反對極力將來能否與塞爾维亞共同行動尙屬欵問也 
雖然門的内革羅斷不能妨碍南斯拉夫民族之統一第一門的内革羅國民與塞爾維亞種族相同其希望合併較他國爲綦切一千九百十八年十二月門的内革羅議會舉行於博特高利查Podguhtza曾發表其與塞合併之意見而議决令國王退位一千九百十九年四月二十日議會中列席之議員一百十八人前大臣貝克基主席議决與巨哥斯拉夫王國合併而同時塞爾維亞代表保金威基氏又有塞門合併之公式宣言第二英法兩國於塞門合併均極表同情一千九百十八年歐洲停戰後門的内革羅王及内閣閣员之避難於法者希望歸國而法政府阻之聲稱尼古拉斯王等若歸國則法國將與之斷絶外交關係如此則與門的革羅國中親塞派以絶好活動之機會也且英國政治家中類皆表其好意於塞爾維亞焉第三尼古拉斯王於一千九百十八年十一月發表布告南斯拉夫族之諭文其中所述於退位雖有異議而統一民族則似有贊許之意由此觀之則門的内革羅尙不致有碍於南斯拉夫民族之統一也然而意大利與門的内革王族有血統上之關係或將播弄是非使反對與塞合併也 
或謂門的内革羅於統一問题或可無慮而克魯阿德斯洛文人與塞爾維亞之關係亦不免有鑿柄者何以故因克魯阿德人斯洛文人與塞爾維亞人分離已久且奥國數百年來之政策專注於離間南斯拉夫民族之三派（塞爾維亞克魯阿德斯洛文）至克魯阿德人斯洛文人雖曾受治於土耳其自屬奥後其文明之程度漸高而塞爾維亞尙未能脫離土耳其之關係文化較遜故或未必願與塞合併也且克魯阿德人反對王政而主張共和與塞人又絶不相容者也由此觀之其統一前途非絶無憂慮者矣然而南斯拉夫民族之三派莫不希望其統一將來苟採用聯邦制則上列之難題當可迎刃而解也門的内革羅之問題亦何莫不然要之該民族之各種人民苟實行局部之自治制則皆能使之滿足况目今塞爾維亞之元老政治家柏雪締新進政治家普洛吉締等急進黨已有採用聯邦制或與之類似之自治制之傾向此吾人所宜注意者也 
現在南斯拉夫之臨時議會中民主黨一百十三人急進黨六十九人克魯阿德國民黨二十九人基督敎社會黨二十人社會黨十三人門的内革羅派十人獨立急進黨六人自由黨九人斯洛文派九人無所屬十九人其中之民主黨（别名塞爾維亞克魯阿德人協會）爲新斯拉夫民族發展之産物其勢力之大除塞爾維亞外尙能及於博斯尼亞克魯阿西亞等處該黨傾向於地方分權及聯邦主義曾於舊塞爾維亞議會中爲在野黨與政府反對最力而與青年急進黨携手提倡社會及經濟改革農園分配政權擴張婦女參政等一千九百十九年八月普洛吉締内閣辭職該黨之杜伊杜伊締爲首相掌握政權爲現在最有力之政黨該黨旣占優勝則採用聯邦制可無疑義矣民主黨之勁敵爲急進黨而近來亦同意於採用聯邦制或與之類似之自治制故民主黨之主張或將實現也 
急進黨之操塞爾維亞之政權者已十有一年以老總理柏雪締爲之領袖旣而更以前任總理及財政大臣之普洛吉締爲之黨魁柏雪締則退爲顧問該黨於戰前所最熱心者爲塞爾維亞之膨脹南斯拉夫之統一惟其主義不免以塞爾維亞爲中心然今之南斯拉夫統一問題已將解决該黨遂一變其急進熊度而傾向於保守矣如對於農園分配婦女參政諸問題均持消極態度於是乃爲輿論所不容該黨之根據地爲塞爾維亞故曾取對地方分權而傾向於中央集權迨一千九百十九年八月態度驟　因大勢所趨無可廻避其主張遂漸接近於聯邦主義地方分權矣至其所以變更態度者因該黨道領普洛吉締悟該黨無單獨掌握政權之能力故與基督敎社會黨（即巨哥斯拉夫俱樂部）克魯阿德國民黨提携而克魯阿德國民黨主張地方分權遂不得不犧牲其昔日中央集權之理想矣顧急進黨者徒有此美名而其實則持保守之義之農民黨耳今亦有採用聯邦主義之意則於門的内革羅克魯阿西亞達爾馬西亞博斯尼亞之諸問題則必不致無相黨解决方法也 
由是觀之塞爾維亞今日之狀態外部則無奥地利之强敵内部則有南斯拉夫族統一之希望永久之和平似已肇基於此矣然而今後之塞爾維亞果能安享其國際和平之生活乎曰否蓋曩日視爲强敵之奥雖已失勢而今日之新强敵乃更有甚焉（一）羅馬尼亞（二）意大利（三）布加利亞是也 
羅馬尼亞與塞爾維亞之互相敵視尙爲最近之事實其所以互處於競爭者之地位者因在東南歐洲爲勢均力敵之强國也夫土耳其之驅逐於巴爾幹範圍之外可不成問題布加利亞雖仍爲獨立國而人口減至四百萬故亦可無慮、 
阿爾巴尼亞爲一百五十萬人口之小國僅能保持其獨立而已希臘雖稍稱膨脹而其人口僅自五百萬增至八百萬是以亦不發重大關係巴爾幹半島有雄飛之希望者厥惟塞爾維亞與羅馬尼亞也塞爾維亞之人口初不過四百六十萬而今則增至一千二百萬堪稱爲大國矣羅馬尼亞本爲小國人口僅七百六十萬而今則併外雪爾伐尼等奥匈舊領及俄屬巴薩拉比亞而有之其人口增至一千三百萬乃至一千四百萬與塞爾維亞可以並峙矣兹二國者勢均力敵巴爾幹之覇權誰屬頗有注目之價值焉 
塞羅二國素稱敦睦其爭端始啓於今日之巴那德Banat問題是亦二國歷只上之汚點也巴爾幹小國之爭鬭固未嘗有已時而塞羅之邦交據羅馬尼亞總理布拉締阿諾言兩民族之友愛已歷千年羅馬尼亞人從未侵犯多腦河Danube之南而塞爾維亞人亦從未覦多腦河之北其邦交之篤可見一斑而今則驟變其形勢其故何在更不能不容吾人之研究矣 
所謂巴那德問題者乃塞羅二國爭執之中心點巴那德爲舊奥匈國領土位置於匈牙利之南部面積爲二萬七千方基羅米達人口約一百五十萬南接多腦河西臨鐵斯河Theiss北以苗洛斯河Narvs爲界線東以加爾帕梯山爲屏障東部爲高原漸傾於西而爲平原就其物産而言東部則有煤鐵石灰洋灰等礦物西部則富　穀類焉塞羅之爭斯土也其原因之大者乃羅馬尼亞主張巴那德應屬於己因一千九百十四年八月七日俄國外交大臣沙屬諾夫曾勸誘羅馬尼亞參戰羅國即以合併巴那德爲條件羅馬尼亞人之居斯土者爲數極多故也就民族主義而論劃歸爲羅國領土亦非不可據奥國官吏所調查巴那德之羅馬尼亞人計五十八萬二千八百三十五人爲全人口百分之三十五德意志人（斯瓦比人）計三十三萬四千八百七十八人爲百分之二十五塞爾維亞人計二十六萬八千零八十二人爲百分之十八馬加爾人計二十萬六千二百四十六人爲百分之十五乂據最近之統計羅馬尼亞人爲六十一萬五千德意志人爲三十八萬七千塞爾維亞人爲二十八 
 
 

Page 19

 
 
萬四千馬加爾人爲十九萬二千由此觀之則羅馬尼亞之以民族爲論據非無故矣况英法俄意四國之慫恿羅馬尼亞之參戰亦曾承認其主張俄國當初雖未曾同意嗣經英四外交大臣葛雷從中疏通法國先表同意至一千九百十六年八月遂一致决定以巴那德歸屬於羅馬尼亞明載於英法俄意與羅所訂密約之第三四兩條故羅馬尼亞預期於和會可完全獲得此領土也 
顧巴黎之最高會議竟爲塞爾維亞所動拒絶羅馬尼亞之要求而以巴那德西部歸併於塞爾維亞至塞之要求亦具有相當之理由第一以巴那全部而論固以羅馬尼亞人爲最衆而僅就西部而觀則塞爾維亞人實占優勢故以西部屬塞於民族自决主義絶無矛盾兹以巴那德各地方之人口列表如左 
葛拉索卓楞KragsoOszorny（東部） 
羅馬尼亞人三三六·○八二七二％ 
德意志人五五·八八三一二％ 
馬加爾人三三·七八七七％ 
塞爾維亞人一四·九九三三％ 
忒梅斯Tolnes（中部） 
羅馬尼亞人一六○·五八五四○·％德意志人一二○·六八三三○％塞爾維亞人五七·九八五一四％馬加爾人四六·五一八一二％屈龍泰爾Trontal（西部） 
塞爾維亞人一九五·一○四三三％德意志人一五八·三一二二七％馬加爾人一二五·○四一二一％羅馬尼亞人八六·一六八一五％第二若巴那德全部合併於羅馬尼亞則羅馬尼亞之領土延長距塞京卑爾加德僅六百碼於國防上之關係塞須占領其西部其他更以歷史上之理由及該地域現已爲塞占領之事實爲證主張極力焉 
羅馬尼亞對於最高會議之决議不甘屈服以訂有密約爲抗議之原則而對於塞爾維亞之理由加以反駁此外尙有經濟的理由即巴那德東部爲高山而西部爲平原經濟上有互相倚賴之勢西部工廠之原料則仰給於東部之礦産東部之民食又且仰給於西部之穀類况每届夏令山居之民西下而耕於田野苟以巴那德分割而爲兩國之領土則將視爲國際問之移民而失其自由移住之方便且雙方交換物産致生障礙而影響於事業之發展至其民族上理由則謂西部之屈龍泰爾雖塞人爲多然僅其全部百分之三十而已德意志人計有百分之二十七亦曾反對與塞合併而與羅馬尼亞表同情者故與百分之十五之羅馬尼亞人合計之得全體百分之四十二於民族自决已得優勢云 
塞羅兩國之爭執共主張之孰是孰非姑置不論而以此巴那德問題之故兩國遂成仇讐矣若以最高會議之議决併西部於塞爾維亞則羅馬尼亞必致怨恨若全部合併於羅馬尼亞則塞爾維亞勢且激怒故無論若何解决將來兩國交惡其禍根已潛伏於今兹矣 
羅塞之關係已如上述今更一轉而論意大利與塞爾維亞之關係焉夫意大利與南斯拉夫人之不睦皆奥匈政府所挑撥故昔日曾啓紛爭之端蓋屈理愛斯德巿多意大利人與其左近之斯拉夫人衝突最烈而伊斯　利亞達爾馬西亞等處意人雖鮮而雙方之爭無已時自一千九百十四年歐戰開始一千九百十五年意大利參戰雙方感情漸相融洽乃一千九百十七年俄國革命斯拉夫民族驟失其保護者以地理上之關係遂引意大利爲後援故當時意塞極爲親善然一千九百十八年十一月德國屈服後雙方舊怨重提如阜姆達爾馬西亞之爭遂爲一千九百十九年和會之中心問題矣 
阜姆之爭在意大利則以民族主義爲其唯一之主張在南斯拉夫則以商業交通關係爲其抗議之理由達爾馬西亞之爭則反是意所根據者爲歷史上文化上軍事上之理由而南斯拉夫所主張者爲民族主義也雙方之紛爭至去歲九月十二日意國詩人達倫齊哇占領阜姆時而益不可收拾矣英美曾與南斯拉夫表同情而法國之衷心則欲助意乃以英美之故迄未表示其態度要之兹事結果如何雖尙難揣測而欲求圓滿解决則勢有所不能將來雙方之惡感必歷久而愈深也 
阿爾巴尼亞爲意大利在巴爾幹之根據地與新建之塞爾維亞（即巨哥斯拉夫）爲比鄰當初意大利曾垂涎斯土其理由如次第一軍事上之理由意大利於阿德利亞海無良港可爲海軍根據地阿爾巴尼亞多天然軍港如瓦洛那港BayofValona其最著者也第二商業上之理由意大利若領有阿爾巴尼亞則亞德利亞海之海權可以操縱自如而陸地則可於亞爾巴尼亞建築鐵路深入於巴爾幹半島可以掌握其商權焉一千八百七十八年至一千八百九十八年之間希臘與門的内革羅因國境問題大起交涉而意大利則竭力圖阿爾巴尼亞之保全一千九百零八年及一千九百十三年塞爾維亞要求經過阿爾巴尼亞而出口於海上意大利始終反對且於阿爾巴尼亞人之统一絶不表示同情反結託於愛沙特帕希亞而鞏固其勢力是皆意大利垂涎於阿爾巴尼亞之明證也 
一千九百十五年四月意大利參戰與英法俄訂有密約使承認意大利於阿爾巴尼亞之瓦洛那港有占領特權去年和會雖經威總統提出異議而今日之阿爾巴尼亞或分割於意大利及希臘或保全其獨立國之形式尚未有正式之解决而中央阿爾巴尼亞之意大利勢力已根深蒂固牢不可拔縱令阿爾巴尼亞形成獨立之邦而事實上爲意大利之保護國可無疑義者也 
塞爾維亞今雖與克魯阿西亞斯洛伐尼亞合併而爲大國然巴爾幹之强敵環視將來憂患正無窮期也况羅馬尼亞與意大利同爲臘丁民族其精神上頗易結合苟塞爾維亞不愼於外交則腹背受敵矣 
巴爾幹國際間之暗潮尚不止上述各國之關係布加利亞人爲富於自信力之農業國民且與亞細亞人種有血統之關係其於和約深懷嗟怨對於塞爾維亞希臘惡感於是益深亦足遺後患於將來也 
顧布加利亞於一千九百十八年十月與聯合國媾和其爲戰敗國也無疑而其人民則絶不感戰敗之痛苦因布人深信夫威總統之民族主義有利於己如馬其頓Nacedouia及杜白爾加Dobkudja南部之布加利亞民族占有之部分當合併於己故忻然色喜有布國政治家與美之宗敎家感情極爲融洽豫期於和會可得美國之援助迨和會旣開威爾遜總統即拒絶希臘首相之要求於代代阿搿基Dede-Agtch出口於愛琴AegeanSea問題助布加利最力然而其結果則以西利西亞之西部歸併於希臘布加利亞遂失所望矣不甯惟是九月間交付之對布講和條約中不惟不能以馬其頓之布加利亞人居住地域合併於布甚且割讓布國領土而歸諸希塞所謂以民族主義建設國家之永久和平計畫已全歸失敗矣 
先是一千九百十二年布塞密約布希密約及攻土聯盟之結果布加利亞人要求合併馬其頓之握赫里達湖L·Ohrida一帶地方因有布人二十五萬居住於斯土也然而一千九百十三年時塞爾維亞因發展於阿爾巴尼亞之計畫爲奥所阻一變其態度與希臘聯合攻擊布國遂於是年八月依布加萊斯德條約分割布國所要求之土地布人之所以與德奥同情而於一千九百十五年加入戰爭者職是故耳今若爲巴爾幹永久和平計塞爾維亞希臘已成强大之國則以馬其頓歸併布國於理至當然和約中乃希塞二國毫不讓步未嘗以寸土裨諸布國而塞爾維亞更以須警備鐵路之理由奪取布加利亞之鐵木克Tjmok以保護尼希Nicb及佛朗亞Vranja等國防爲藉口占領布屬各地諸 
[英國國會第一女議員之家庭]  
其國基然其人民固爲高加索民族之一派信從基督敎與英人同時其後服屬俄羅斯即以其爲基督敎之希臘派敎徒而其鄰國波斯土耳其則爲回敎徒勢不得仰同敎俄國之保護也自保護而進爲合併特一步之差耳故喬治亞國之爲此鄰所併歷百餘年矣自經大戰俄國所轄之異民族皆崛起爲脫離朿縛之運動故波蘭芬蘭里特侖愛沙尼亞紛紛建國喬治亞亦步趨其後還復自由矣舊朝君主名喬治者綿延十三世較之英國五君之名喬治者尤多迨今復國喬治之後不復戀棧而改爲共和國矣其國旗聖喬治騎白馬而七星繞之七星者義謂組成喬治亞之七國也又在倫敦新奥克司福街八十九號建設喬治弄國外報告機關發行週刋一種以爲解釋誤會發揚國光之運動吾人讀此週刋即可知喬治亞之在十七世紀曾欲與敎皇及當時之奥法英三大國締盟共目的則欲得三國之協助以抗拒絶大之土耳其也其時俄之彼得大帝方崛起北隅遂利用機如此類塞爾維亞之行動絶不顧民族自决之主義而惟圖其軍事之便利國防之鞏固而已夫以民族主義建設巴爾幹永久和平乃唯一之方法今則破壞殆盡吾人於此不能不爲其前途危也 
或謂布塞之隙日深將來或仍不免於一戰破壞和平時固不遠而希塞二國則勢將共助矣雖然希塞或將成爲友邦而其參加决不足維持和平徒使擴大擾亂範圍耳要之巴爾幹半島之處分與其任小國之分立莫若合併而組成聯邦將來或得爲建設和平之基礎也今和會於巴爾幹問題尙待解决者正多吾人僅就其旣决者而觀已知此次大戰於解决巴爾幹問題爲無意義者矣（藹） 
[喬治亞國之復興]  
美國之喬治亞州Georgia人人知之者也而在高加索山以南之喬治亞國則世人不復記憶之矣喬治亞立國歷史已二千餘年在十九世紀初葉併入俄羅斯帝國之中卽失 
[英國國會第一女議員]  
去年英國選舉有亞斯篤夫人LadyAstor者竟當選爲下議院議員英國國會之有女議員自夫人始夫人隸統一黨爲普來茅斯Plyrnoutb區所選出者同區之候選員自夫人外有工黨之凱氏Gay及自由黨之孚特Fcot開票之結果夫人得一萬四千四百九十五票凱得九千二百九十二票孚特得四千一百三十九票十一月二十八日經選舉事務員正式宣佈後人民歡聲騰達卸夫人乘車之馬而爭爲之挽亦可以見羣衆之皆願以女子爲之代表也首相喬治聞其事電賀夫人曰「敬賀吾國國會之第一女議員」夫人父曰　哥納Langhorne初嫁戈爾特Gould旣寡轉嫁亞斯篤勲爵勲爵爲統一黨政客夫人旣歸勲爵助之奔走演說因得選民之信仰大戰開始勲爵以其宅第捐充軍事病院以容坎拿大之傷兵其後院中一切慈善事業夫人實爲之主腦旣當選下議院中同寮皆號之曰「尊貴之夫人」云（圓） 
會以遂其展足南方之願然喬治亞男子之雄武女子之美色久爲土耳其人所垂涎土耳其人稱喬治亞之男子曰麥姆留克人Namelukes女子曰蘇開希亞Arcasgians其實則一其地雖在萬山重嶺中而亦有亞美尼亞人或韃靼人羼雜其間語言學家謂喬治亞之語音往往與中國語類似因是知其邃祖在耶穌紀元以前爲自帕密爾近處移殖於此云 
喬治亞自經獨立後經營百政皆革去從前舊面目微至俄國印花稅亦不通用英國皇家學院新組調查團已行抵喬治亞都城第勿利斯Tiflis從事視察其附近狀况英國駐在外高加索之軍隊除黑海濱巴統Batounl港口外皆已撤退事委員亦已離境而代之以外交委員同時與希臘締結極密之外交關係蓋當大單中希臘難民之避難於高加索者喬治亞人善遇之是以二國之交益用親密至其經濟狀况較之政治將况尤爲可觀蓋已開未開之天産至富礦産則有石腦油有錳有銅有油有岩鹽有硫化鐵有水銀有錩養有砒酸有銻及其他普通之礦質煤雖缺乏而在黑海附近亦有之植物有烟葉收穫極豐畜牧業亦盛鐵道事業益見進步收入漸增航業之革進已着手進行最新之工人保險亦已組織成就世界對此古國之復興當爲之欣悅不已也 
按喬治亞自主國及其姊妹國亞才倍疆Azerbailan在舊俄屬外高加索境高加索山南麓東濱裏海西濱黑海南與波斯及亞美尼亞新國接壞爲歐亞兩洲之樞紐元時述赤拔都率蒙古軍侵陵歐洲即取道於是今過激軍破南俄台尼金杜土夫兩將飮馬裏海阿速夫海進窺高加索日前路透電傳激黨將與喬治亞聯盟果爾則南窺波斯阿美尼亞而印度洋畔無一口寗矣故高加索對於過激黨之態度實與英人在西南亞洲之地盤有至大之關繫也（圓） 
[中國勞工問題之將來]  
勞工風雲繼大戰而起彌漫於歐美澳三洲而應響於扶桑島國其勢浩浩蕩蕩世界爲之震動獨吾四千餘年以農爲本以工爲附之中國對此新潮流殊形漠然豈非怪事然久昧者思起此一萬萬餘良馴之勞工似已有所覺悟其所表示者有心人自能心領而神會之也 
中國勞工之令名美譽已洋溢全球其耐勞不怠無須休假不斤斤於工資而忠事其雇主種種美德久爲西人所欽佩能以最廉之傭金出最多之工作此其所以無往而不受歡迎也然象以齒焚而中國勞工竟不免以其美德召妬矣各國勞工以難與彼等爭遂要求其政府定各種苛律以絶其來源海峽殖民地SlrairSettlernehts荷屬東印度島DutchEastjndies菲列濱及太平洋沿岸其他美國領土之所以克臻繁盛者我先代勞工與有功焉今美國南亞非利加澳洲及加拿大抵制華工甚爲嚴厲以怨報德實堪浩嘆美國祗准某種華人入境一八九三年議會决案之第二部申明中國工人無論嫻於藝術與否皆不得入境礦工漁夫洗衣者及小販皆在此例云華工欲至澳洲及紐西蘭NEwZealand者須考試及格方准入境若不能讀文默書則當拒諸國門之外澳洲政府明言歐人入境可免默書考試其歧視華工可見一斑紐西蘭所規定之華工入境考試規則以能讀百字以上之文者爲合格所讀之文山海關職員或專理僑民事務官員任意選擇云加拿大禁律稍寛除乞丐瘋子及有疾病營娼業者外凡納五百金人頭稅者皆准入境南非洲禁律甚苛除中國官員外皆不得入境若旣准入境之後僑工局以其行動不利於本國之經濟策略或其習惯生活不合於該處人民或見其不能默寫歐洲文字皆可拒而不納一九零六年加利福尼亞州議會議决不准華人及日人之兒童與白人一同讀書而祗可進專爲若輩特設之東方學堂此律實背一八六八年中美條約「中國人民遊歷或居住於美國者得以享受其敎育」之條欵也一九一二年加拿大殺克區繁Saskathewan州議决白人男女不得受僱假居或顧問華人所設之旅館飯店俱樂部洗衣所及其他營業機關三年後圭别克州Uuebec之議會規定凡爲公衆洗衣者（即指華人）納常年捐五十元外須另繳五十五元之稅銀方准營業云 
南亞非利加洲華人所受之待遇甚爲嚴厲人皆名之曰亞洲人或有色人依據法律規定若曹祗准在行政廳所定區域内經營商業不得置有田地及各種動産不得用歐人所享用之電車郵局火車下得在馬路南旁道上行走不得經營礦業或金銀買賣事業而在夜間九時後方准在街上行走行政官有操縱發給營業執照之權 
總觀上列各國抵制華工之苛律可云嚴厲華工其將無厠身國外之權矣然歐戰以後情勢爲之一變各國以勞力不敷不得不借助於夙昔蔑棄之華工於是華工得以一度吐氣于絶域之外此次召往英法各國者不下四十萬人彼等不避險阻艱難孜孜矻矻保其昔日之令名而爲中國立參戰之一大勲功誠我國勞動界之光榮也今有數隊已遣歸祖國而大半仍逗留歐土繼彼輩而起者有所謂勤工學生者皆青年有志之士願乘其腦健身强之候赴法半工半讀抵法者已數百人法政府對於此舉亦深表同情贊助之不遺餘力將來學成歸國定可爲中國勞工界放一大光彩也若中國内爭卽息不遭外患則十年後之中國必大有可觀也 
此次和會中勞工委員會所定關於工作時間及勞工組織曾黨各條欵衡以現在中國勞工程度似相去太遠然中國勞動界震於大戰後歐美勞工風潮澎湃之聲浪似已有所覺悟社會亦深望其以自决的能力有所發展秉敏巧之天資良美之德性再加之誘掖固無往而不可出人頭地也上海得西來風氣之先自將爲勞動社會之中心點勞工社會之組合已有曙光工界協進會等名目已不一而足將來此等機關滿佈全國一方面使各地勞工得保其固有之美德而爲僱主盡力一方面不使僱主施壟斷手段以陷勞工於苦地則非但勞工界之幸福亦中國之利益也蓋中國人民勞工實居其四分之一若此四分之一人民得以安居樂業而享愉快之生活即中國之四分之一已得救濟而置諸袵席之上矣 
然欲調和雇主與勞工兩界必先解决其問衝突之二問题雇主所願者乃以最低之工資而得最多之工作勞工之要求則反是各趨於極端則紛爭以起故今日各種勞工會社斷不可袒護一方以與他方爲難必使兩方互謀幸福而互享利益然此祇可爲理想祇可爲希望按諸事實雇主與勞工常處於對壘地位其問衝突難以倖免也 
自今以往罷工風潮其將紛至疊來乎所創之勞工會社將爲驚擾工商界之發動機傳佈過激主義之媒介品乎自法歸來之工人將敎國人以工人集黨爲法律所許可而使工界有左右社會之勢力乎中國政府將若何對付罷工其府仿荷蘭之法流諸國外乎抑將聽其擾亂工商兩界乎凡此問題皆爲留心社會者所注意而當預爲籌畫者也然默察邇來中國勞動界之行動似已於不知不覺中有順世界潮流之趨勢矣 
一九○六年英國國會未通過工商衝突法TradeDipu-tesAct.以前英人不知罷工爲何物自此法成立以後各種工界會社皆自尊爲神聖不可侵犯之機關而凌駕乎法律之上此次鐵路罷工聲勢之浩大可爲明證故今後中國國會對於勞工立法將取若何態度亦至可注意者也依情勢而論恐未必步英國之後塵而與勞工以無限之權也已成立之各種勞工會社似足以有調和雇主與勞工兩方之力量而不致凌駕乎法律之上而爲社會之霸王也（通一） 
 
 

Page 20

 
 
   
 
 

Page 21

 
 
   
 
 

Page 22

 
 
商業 
[安南絲業之進步]  
　　吾國絲商多一勁敵 
觀法年里昻博覽會中安南政府所陳列之蠶絲出品吾人遂生一疑問曰中國絲業前途又將受打擊乎蓋會中所陳圖表皆足以見近年安南之植桑製絲事業無不呈蒸蒸日上之勢也一九一三年安南桑園僅九六一○法畝逮一九一八年則爲一三○九七法畝矣孵卵之蠶子一九一三年總重爲二九六一基羅一九一八年增爲四八三○基羅鮮繭産量亦自一九一三年之四一二一○○○基羅增至一九一八年之七二八六○○○基羅故生絲産量之進步稱之在一九一三年爲一六五八四○基羅者至一九一八年則爲二九一四四○基羅矣至於絲料産量則在前期爲二○六○○巽基羅後期爲三七四四○○基羅五年之間數量之增加有如是者然尤足引觀客注意者則在生絲之光澤鮮艶及絲貨之品質精良故當時法國絲商之蒞會參觀者皆謂中國之所能供給者法之殖民地亦有之則何必棄本國殖民地不顧而仰給於中國者哉故皆已準備直接與安南巿場開始往來云 
安南主管經濟事業之機關旣見觀客之歡迎稱羨遂謀所以不失此屆陳賽所得良果之辦法决定在地方公共博物館中繼續陳列六月并召集法國試騐家工商人物及其他與蠶桑問題有關係之團體開一研究會决定之主要目的三條一曰安南有植桑育蠶主要地域五皆可直接輸出超過現在所出之數量當在法國爲之闢新銷場以圖安南生絲絲貨之暢銷二曰立即供給鉅大之資本及專門人員以謀擴充并改良安南之製絲事業三曰法國巿場當力拒他國所供之絲貨（中國尤甚）而代之以法人自製之絲産物中國自古爲絲業覇王今者臥榻之旁已有他人鼾睡日本絲産超出華産此已往之事也自有里昻博覽會而又多一勁敵讀此文能無感慨（圓） 
[爪哇改造之華人]  
　　商戰之先鋒國民之模範 
吾人見美澳各地取締華僑之條律極嚴以爲中國人民之棲流海外者難以有立身之地烏足圖揚眉吐氣然律之年爪哇者殊足見此說之不確該地僑民經一度改造後已浸淫於歐化共有作有爲之氣槪邦人士難與同日而語即他處華僑亦將望塵莫及也 
凡華人之登爪哇岸者納二十五吉爾特Guilders（荷銀幣約值墨銀八角）於該處行政廳交護照受考試方可正式僑居彼輩大抵來自閩廣間茅屋陋巷中衣服襤褸狀貌頽唐初到時棲遑於行政廳與老白塔維雅OldBatavia之街道間眼簾所觸皆生平所未覩者眉間時露驚愕狀然態度和藹舉止安詳爲華人本色雖流入異域仍保未失也是島華人咸有大人先生風度荷屬錢幣充囊鞄而不事妄費常以之傲視馬萊人而驅策之彼等已改故國衣冠然本鄉垢汚之氣經重洋後亦滌蕩無遺本不慣於冷水浴或冷水飮然居島久亦習之矣 
華人僑居美洲各地者恒有牢守舊習之誚集國人同居一處三四代内不易共語言習慣儉約極而至於吝嗇所得工資常不嫌薄故他族勞工難與之爭賭博等嗜好守之維堅每闢秘密處所呼么喝雉以逐其欲 
上述種種敗德各地僑民皆深染之惟在爪哇者能去之而獨清彼等見馬萊語方便於利用送棄鄉音而不道閩人本省各地言語本不相同若與粤人交接更格格不相通故在是島馬萊語已爲華人普通言語生長於此者竟不知鄉音之何似矣在爪哇華人報紙有十餘種每日約銷五萬份皆用馬萊文羅馬字以華字發行者祗有星期週報一種每期祗銷四百份云 
該地華人生活程度較國内各地爲高祗食住每日須一吉爾特華人客店住費每日約在荷銀二分至二十分之間若在歐人區域内當不止此數華人入上等旅館每日至少須費一吉爾特此等旅館甚爲清潔裝修亦甚美麗 
在爪哇宗敎事業幾等於無荷政府素不注意於華人敎育迨至近今始稍稍享歐西文化然該地華人似有一種不可思議之智能雖處於困難境遇而仍得自增其文明程度較之敎會事業慈善機關法律扶助發達各地之華僑實高一等 
爪哇五百年前已有華人踪跡其後裔至今尙有僑居該島者稱舊族焉爪哇現共有華人三十萬大半於前五十年間來者初來時荷政府疑其多詐善欺甚形虐待甚至被迫而出狡詐手段以對付其長官至今彼等欲入社會商業仍多困難然其勇往直前之氣未嘗爲境遇所限旣執是島零買事業之牛耳復握荷國進出口商人與土人貿易之樞機所佔勢力無有能與之爭者彼等非善賈即巧工爲盜竊乞丐者絶不多見小康之家隨處皆是擁鉅萬者亦數見不鮮彼輩皆營卸賣事業而與歐人進出口商行競爭者也某富饒區域之糖廠盡爲華人産業農界中華人勢力亦頗不弱華人用其腦運其財而馬萊人祇爲之司犁操刀耳 
近今少年華人之來是島甚衆彼輩都妻馬萊女而家焉異族聯婚每遺佳種證以此等新家庭之成績殊爲信確蓋是等雜種子女每襲得華人之營業良能及馬萊人之馴善天性也 
華僑中最富於進取思想者爲粤人彼等眼光較遠而對於祖國之觀念亦較深各大城巿之華廣學堂（HteiKuanSchol）皆粤人所設科目有英文算術歷史等爲保存國粹起見凡不願習中文者不得入校中文皆以國語敎授俾少年返國後得隨處謀生計敎員皆受過新敎育者惟中國子弟頗敏慧而有遠見對於校中無關緊要之科目皆不加注意而致全力於有用於商業之學問荷人竭力使馬萊及東方人尊其爲歐洲最高之人種然殊難使華人盲從華人深知英文爲商界中最有用之文字莫不勤習而通曉之欲於千人中得一識一百荷字之華人殊不易而能講完善英語者則到處可見也 
荷人對於華僑之行爲仍極懷疑防其得高等敎育後有反抗舉動故華人敎育絶不提倡於是華人對於荷人之信仰亦因之甚形薄弱矣彼輩漂流海外無國可歸百般無聊中仍戀念祖國每聞故土發生變故各會館莫不呼號奔走以激起僑民之愛國心思有以救濟之辛該等役爪哇華人慷慨解囊所集之數以鉅萬計失意政客往往視此島爲桃源外府孫逸仙今已離政治旋渦而息影自養矣然爪哇僑民至今崇之爲救國鼻祖其照像仍高懸於各學校之牆壁也於往昔中政府視爪哇僑民不啻若一羣無賴聽其自存自滅毫不加之顧念乾隆間駐白塔維雅之某荷督謀屠盡城中華人未全殺而中悔蓋恐壓之過猛將惹起華人仇殺荷民之風潮也遂上書清廷道歉乾隆得書後竟謝絶干預略謂已死華人叛祖先去故國而甘永居異域今被虐待乃咎由自得中國官民不願聞問也云愛國僑民得如此報應可云慘矣據敎會中人言僑民之歸閩粤者無論其爲敎徒與否皆盡力於改良社會事業云近年來少年華僑學成歸國厠身行伍者實繁有徒中土人士相與接觸而間接得受歐化者亦頗衆蓋其誠篤高潔之性格所往皆足感人也（通一） 
[一星期海關報告摘要]  
[出口]  
黄豆黑豆三○二二擔十九作良島丸運往台灣毛筆三○○○枝十七太拉蒙號往新加坡蠶豆四二二九擔花紗二六二○擔蛋乾一三八三擔熬猪油一三七九擔豆棉籽油七五七擔同船往利物浦米三八二二擔十七日濟南號往膠州灣雜餅七六○七擔棉花飛花二五○八擔花生米三六四九擔棉菜籽一四○三擔鮮蛋三九○○○○個麻麻皮一二二六擔獸皮一○○一張日本白巿四八五○疋靛青估價二三七五兩十三日竹島丸往日各埠紅綠茶九一五擔花生油二六九九擔純銻二九六三擔二十日南京號往美國各埠煤油二一六九二○加倫十九日長鳥丸往日竹豐塊鐵二六八八○擔廿一日三天丸運往大阪米六九○九擔十九日紹興號運往大連花生米花生四一七五擔桃球七三○擔胡桃一二○五擔十九西跨那勃那號舊金山芝麻一二八三擔二十一日稻葉丸運往比國生絲吐頭三一二○一斤純銻八四○擔鮮蛋一八○○○個豆油八四二擔蛋乾一二二二擔同船往倫敦紅綠茶二二○○擔生絲吐頭一○四二二○斤山羊毛皮五七八五五張二十一日蒙台格爾號往美國豆菜餅七九三擔赤豆一五○○擔麩皮四一九○擔十七日沙瑪麗號往横濱雜豆六六六九擔黑茶磚二二二六擔雜餅七四五○擔麩皮一九四○擔紗花飛花二一○八擔花生米六二三三擔菜子一○七四擔鮮蛋九○○○○○個靛青估價二一三八兩二十日近江丸運往日本紋銀估價二一○○○兩十九日　丸運往大連灣芝麻油九○九擔鵝鴨毛二三八八擔白豌豆五○四○擔十七梯攔亞號往亞姆斯丹植物油一五八九擔白豌豆一六七四二擔芝蔴一九九八六擔同船往比京安得威伯硬毛一六五○擔氈帽一一二八○○頂銻二一○○擔雜蔴二四三九擔蠶豌豆四一八○擔菜子二五二○擔毛絨二七四三擔蛋乾二四六一擔熬猪油一二五四五擔紅絲綠茶二六二七擔獸皮二八四五一張同船往倫敦白豌豆八二五○擔同船往鹿丹特木棉油一三二五四擔凉帽一七四○○頂蛋乾三八三九擔廿二馬尼剌丸往美國各埠雜餅三四五九擔廿三日藤取丸往神戶大坂赤豆六九○擔菜子一○八一擔黄苧麻一四○九擔牛骨一六○○擔花生米六六二五擔麩皮七七三一擔雜餅二一三二七擔廿二日御川丸運往日本鐵塊三三六○○擔二十三新裕丸往日木横濱鮮蛋一○三二○○○個苧蔴一五二六擔花生米三一七二擔絨呢四三四九碼雜餅四六○三擔靛青二四五○擔麩皮八○六五擔廿二小會丸往日本各埠花生米一四四六擔同船往細特爾野蠶絲二○一○斤廿三扑兒索池號往神戶 
[進口]  
硬木二四六三四五方尺六日哈老兒銀圓馬尼剌來各種棉布二五六四二疋色紗棉布五一九九七碼針一一二五○○米鏡片二九一四方尺玻璃一一○○箱七日加茂丸由英國運來白布原料二二七六疋紗線團六○○○打玻璃二五○○箱同船由比國安得威伯來蠟一六八○擔同船由印度來新蔴袋一○四三擔同船由香港來煤一三二九噸十二日豐三丸由日本來各種棉布三二三六疋十一日熊野丸由日本來又三九九○疋原紗一七五四六擔棉花一七九八擔松香膠一二一三擔魚牙（全只）二○四七斤九日省哥拉號由印度來軟木六三四四○方尺五日槐槐落那號美國來舊鐵二二二三擔十七美肥兒銀圓坎拿大來煤一七八五噸八日欲樂丸由日本運來鐵器一二○擔棉毛織物三八八四碼各種棉布一一七○三疋卅一格來南無由英國來色紗棉布二四二一○碼同船由意大利來色白玻璃一二三箱香烟一六二○米棉帕一五六八○打各種蘇打一二一八五擔五金一一八一八擔雜布一六一五二六擔各種棉布八九七六九疋九日阿茄丕餒號英國來鋼鐵一二九三擔印刷紙四三四六擔軟木三一八五三五方尺九日可克删脫號美國來針三七六五米十三薩閣冷號由瑞典來又一五○○米鈕扣六二一六打同船山荷蘭來香烟三九二五○盒銀條估價三七九○九六兩美國銀元價九一八四三兩十日日本皇后號坎拿大來原棉布一二五○疋舊麻袋一二四○○只上白糖一○八○擔十二日山城丸由日本來牛骨四五○擔鹹魚一二○○擔五金九五一三擔十二西亞維斯號美國來煤二九五四噸十九日江井丸山日本來棉帕一九○六打漂白粉一七○七擔白蘭地酒三二五四打各種蘇訂二七七七擔五金一三五六一擔雜布一四九二四四碼香烟六九○盒布傘三三六○柄各種棉布一○六八六七疋十二日台剌蒙號英國來原紗二八三六擔棉花二二五○擔茶九擔同船印度來黑白燕窩八七一擔酒精一四一六加倫機油八四○○加倫同船新加坡來棉油五○○○加倫煤油一七○○○○加倫鋼鐵一四九一六擔十二西克局脫號由美國來鋼桶二六九七只煤油六二九九五四加倫十三阿克梅號山美國運來煤二○六六噸十九挨屈廬號由日本運來油布一六○○疋廿七斯剌維克王號美國來色紗棉布三六○○碼絲織品二七○○斤上白糖二九七○擔十三日佐上丸由日本來硬木七四七八一六方尺六日葉花丸由日本來美銀元三七八○○○兩十六日俄皇后號坎拿大來棉帕九一二九打鈴鐘一○○○只五金八二四擔雜紙四三五擔各種棉布八二九三五疋棉毛織物五五七一○碼銀條關銀四六一五九一兩十二日沙瑪麗號由英國來氷紅白蘭地一四六五加倫同船法國來象牙二七一一斤原色棉紗五三一六擔棉花二○四七○擔同船印度來山羊皮毯一八四○張同船新加坡來麻袋一○一三擔十二阿泊叩兒號印度來 
[上海物價表本表如有欠正確處請各界函知白克路侯在里内七四五號本處當即更正財政部駐滬調查貨價處報告]  
號本處當即更正財政部駐滬調查貨價處報告 
躉售時價 
貨名單　本週一月十二前週一月五日 
日至十八日止至十一日止 
糧食類　鉽分釐兩錢分釐高常河下白元擔五·四五○五·四二○漢口小麥擔三·○三○二·八七○大麥一一四磅·········機製綠兵船麵粉包一·九○二一·八三七蕪湖莞荳擔三·○○○三·二○○火車河南黄荳擔····三·三二四湖南蠶荳擔··········毫州一等芝蔴擔七·三○○七·三○○牛莊荳油　一二·四五○一一·七六○華豐麩皮包二·一三五二·○二五 
[其他食物類]  
牛肉磅○·一二五○·一二四羊肉磅○·一三四○·一三二猪肉磅○·二○三○二○·三青花魚磅○·二○三○二○·三鴨隻○·四七九○·四六六鷄蛋打○·一六二○·一六一香蕉磅○·○四○○·○四○橘磅○·○六六○·○六六梨子磅○·○八一○·○八○　葡十梱○·一八○·○一八○馬鈴薯擔二·○三○二·○三○牛奶（外國乳棚）瓶○·一四七○·一四六　門鹹魚擔四○·○○四·○○○十號荷蘭赤糖擔九·四○○九·七○○廿五號荷蘭細砂白糖擔一一·○○○一一·○○○三温半太古白糖擔一○·四○○一○·六○○八號車白糖擔一○·○○○一○·一○○海帶（根室）擔三·一○○三·○○○老牌飛　煉乳箱九·九○○九·九○○出辦龜赤參擔四一·○○○三九·○○○中號十番有剌黑海參擔一二五·○○○一二五·○○○黑胡椒（黑大）擔一七·○○○一六·○○○綠茶（珍眉）擔三二·一六六三三·○○○綠茶（元朱）擔·············紅茶（祁門）擔·············紅茶（寗州）擔一八·五○○一八·五○○ 
[疋頭及其原料]  
十四磅喂馬原粗布疋七·五○○七·五五○十四磅人塔原粗斜疋七·三○○七·三五○十三磅九龍原粗布疋六·四五○六·三五○十三磅龍原粗布疋六·二五○六·二五○八四鷄心原布疋五·四○○五·三八○八四藍七子原布疋五·九○○五·五二○八四東方朔原布疋四·八○○四六·○○八四牛童原布疋四·八○○四六·○○ 
[五金類]  
日立紫銅錠擔二二·五○○二二·五○○　號粗細黄銅條擔三五·○○○三○·○○○徑二吩至一时竹節鋼條擔五·二○○五·三○○長一时至六時花旗釘桶五·七五○六·四○○BHP澳州青鋁條擔七·○○○七·○○○九十磅馬口鐵片箱六·七○○六·六○○九號及下號白鉛皮擔一八·○○○二二·五○○徑四吩至一時二吩孟林元鋼擔五·○○○五·五○○湖南純銻噸九二·○○○九二·○○○漢冶萍生鐵塊噸五五·○○○五二·○○○ 
[燃料類]  
頭號杵島塊煤噸一四·二五○一四·二五○頭號金山統煤噸九·九○○一○·○○頭號紅屑噸一○·五○○一○·五○○頭號開平火車塊煤噸一一·五○○一二·○○○二號井陘統煤噸一○·五○○一○·○五○○頭號開平悄噸七·五○○七·五○○頭號梅溪和炭擔○·七七三○·六五九柴五十捆○·七三六○·七三三船牌洋燭（十二兩）箱三四六五三·四五○魚牌火油箱四·○二○三·九九六老牌火油箱四·○二○三·九九六漁樵火柴箱二七·七五○二八·五○○蟠龍火柴箱一一·二五○一一·二五○ 
[建築材料類]  
36X24　美國玻璃片箱·········· 
36X24日木玻璃片箱八·七五○九·七五○　至15呎方料花旗松千方呎四九·五○○四九·五○○東洋白松千方呎三六·○○○三六·○○○方料邏邏柚木千方呎一一○·○○○一一○·○○○長十六呎以内新加坡梗白板千方呎四五·○○○四五·○○○鳥牌漆油桶五·五○○七·二○○A字漆油桶九·二五○····海風水門汀桶三·四○○三·五○○啓新水門汀桶三·九○○三·九五○開平火磚千塊七三·五○○七三·○○○天津空心磚千塊四八·○○○四八·○○○天津紅瓦千張五四·○○○五四·○○○頭號老式中國瓦萬張三三一四二三三·七二七 
[工業用品類]  
硫酸（四十度）箱五·八九二五·八六五阿摩尼亞（中等）噸二○六·二二○二○一○六三○淡輕四綠（中等）箱一六○五七一一六·四九六太陽牌漂白粉（中等）箱四·七五○五·○○○鹽硝百磅二二·○九五二○·五二九燒　（中等）擔四·五○○五·○○○泡花　（凈）筒二六·○○○二六·○○○𨦗鐵衰奶箱七○·○○○七○·○○○七○·○○○硼酸粉筒六○·○○○六○·○○○硫黄（棒狀）筒一五·○○○一五·○○○雙鴨睦接朱紅斤一·八○○二·二○○和合直接淡黄斤四·八○○五·○○○四十雙松鼠原細斜疋八·四○○八·一四五○四十電軍原細斜疋·······四十劉軍原細斜疋八·三八○八·五五○四十人面原細斜疋八·○○○七·四五○四十雙章原細斜疋七·八○○七·四五○四十竹處原細斜疋七·七五○七·五○○四十老人槍白布疋一○·○五○九·九○○四二空城計白布疋一○·二五○····四十郭子儀白布疋九·八○○九·四○○四十弓美人白布疋····九·四○○四十鳳凰原粗斜疋六·二五○六·一五○四十藍象原粗斜疋六·四○○六·四○○四十飛魚原粗斜疋六·二五○五·九五○二十四猪牌原標疋三·一○○三·四○○二十四菊花原標疋三·二五○三·三○○十二支紅大班棉紗包一六四·二○○一六八·○○○十六支福島棉紗包一八八·○○○·····十六支寳鼎棉紗包一九二·七○○一九七·七五○平松A23絨缐磅二·五五○二·五七五芝川P·113絨線磅二·二二五二·二七五四十二支三光元色雙股線大包四○七·五○○三八六·五○○六十支三光元色雙股線大包五五七·五○○五六五·○○○通州棉花包三○·九五○三二·○○○上等白廠經擔一二一七·五○○一二二○·○○○中等白廠經擔···········下等白　經擔一二一○·○○○·····九江苧蔴擔一四○二五○一四·四○○卅碼雙童提花錦緞疋一六·九五○一七·一○○白水灘直接靛藍斤三·二○○三·四○○福壽硫化元色擔四五·○○○四七·○○○福壽硫化潮藍擔一四○·○○○一四○·○○○福壽硫化軍衣黄擔四○·○○○四八·○○○飛馬鹽基性洋綠磅三·五○○三·五○○和合酸性硃紅磅一·○○○一·四○○得利鹽基性米黄磅四·○○○四·二○○ 
[其他物品類]  
25X　美國有光紙令一·六二五一·六○○25X47　日本有光紙令一·五○五一·五○○31X43　美國報紙令二·七○○二·七二五31X43　日本報紙令二·五一○二·五五○文成本連史件九·七○○九·七○○柏半太件六·三五○六·二○○美大仁毛邊件七·九五○八·○○○美孚紅車油四十加倫二六·五○○二五·○○○亞細亞氣發油（五加倫）桶三·七○○三·一○○　雙人洋針萬枝五·一二五五·六二五　手槍洋針萬枝三·六二五三·三七五一百二十塊祥茂肥皂箱五·○○五五·○○五一百二十塊固本肥皂箱四·三五○四·三五○三十生的蝙蝠牌花洋磁盆打二·九五○二○九五○大瓶三星斧頭白蘭地箱一七·六七六一七·九六三好時火酒箱六·五○○七·二五○五十支三砲臺香烟（普通）千支七·一五三七·一一三五十支前門牌香烟（普通）千支五·五二三五·三五二五百支大英　香烟（普通）千支三·三一四三·二九九十支老車牌香烟（普通）千支二·一三五二·一四八淡克浦絲登烟絲磅一·六六七一·六四九五十支大喜牌香烟（普通）千支八·一○一八·○六五五十支長城牌香烟（普通）千支五·六一二五·六○八五百支雙喜牌香烟（普通）千支二·九一六二·九一八五百支大吉牌香烟（普通）千支二·一六五二·一一一洪江桐油桶九·四五○九·四五○勘誤上期本表牛莊荳油價格一一·六上○應作一一·七六○老牌飛鷹煉乳價格九·五九○應作九·九○○通州棉花前週價格二七一·五○○應作三一·五○○上等白廠經前週價格○○·○○○應作一一七○·○○○中等白廠經前週價格····無巿應缺特此更正 
 
 

Page 23

 
 
   
 
 

Page 24

 
 
   
 
