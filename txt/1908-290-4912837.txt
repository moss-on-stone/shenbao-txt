# 1908 - 290 - 4912837

 

Page 1

 
 
   
 
 

Page 2

 
 
論說 
[郵部借欵奏摺評議]  
世人多以中國比之埃及。謂將以外債亡國。向嘗疑其言之過。及今讀郵部奏摺。乃知歡迎外外資提倡借欵。埃及之禍眞有難於解免之勢也。當議 
 
 
 

Page 3

 
 
贖京漢鐵路之初政府不能取信人民。先期。發行公債票。不得已而訂借外債贖回幹路。即俗語所謂借債還債。仍是債務者之性質。而乃揚揚然告於上曰挽虧失杜干涉。試問目前娥四折扣之虧失。所謂挽者何在。將來應付逾期。銀行收受各省雜項之干涉。所謂杜者何在。而其下文又曰完全借欵此爲權輿。一若此欵訂借得法。即可爲後日續借之張本。歡迎提倡之意。溢於言外。吾誠不知其意之何屬矣。今試以奏摺證之合同。其不可解之處。更有數端。試略述之。 
摺中稱臣部立定宗旨。並不指明該欵作何用處。自係對付債權之要着而合同第一欵。則云﹃訊項借欵中國國家以八成在歐洲預備補足還鐵路借欵之用其餘二成爲郵傳部自辦工藝實業之用﹄是借欵合同。明明言還鐵路借欵之用。且第十欵又言三百七十六萬磅。中歷本年十一月十七日在歐洲提用。更示以贖回京漢鐵路之確據。而猶曰不指用處。直欺人之語耳。此一不解也。 
摺中稱指定直隸湖北江蘇浙江各省雜捐。虚作抵押。旣曰。虚抵必有不能作實者。而合同第七欵。則云﹃如遇應付之期不能照付中國國家當飭各省雜項進欵交與銀行收受﹄又云﹃借欵未經還清倘有續行抵押仍須先儘清還此次本利﹄是此次押欵。中國無續押之權。即不能謂之虚。銀行有收受之權。尤不能不謂之實府豈眞有避實就虚之手叚。與外人相折衝耶。此二不解也。 
摺中稱應付本利。由臣部各項餘利提還。預算三十年本利必可清還。分毫無缺。此爲放膽借債之原本。而合同第五欵。則云﹃借欵本息由郵傳部所管各工藝實業項下支付如餘利不足照付另以他項補足﹄夫第五欵之所謂餘利不足與第七欵之不能照付。同一解釋。曰不足。曰不能。則部中預算必可清還之言。已自失其効力。乃敢悍然斷爲必可者。將以必可二字。蒙蔽君上耶。抑塗飾天下之耳目耶。此三不解也。 
或曰。合回全文。並無牽涉鐵路之處。摺中亦有債東與銀行。不得有絲毫問事之權。第一疑問。可以解决。京漢餘利。去年有一百數十萬元足敷應付本利。第二第三疑問。亦可以解决。子何慮之甚也。應之曰。今之所以不牽涉路事者。緣此路早成。一切估工購料均已無可染指。僅僅　管理之權。總亦不能脫却外人。故彼中不復爭此條文也。鐵路係營業性質。盈虧之消息。在於得人與否。數十年後之餘利。誠難臆斷。即部中各種工藝實業。各管各用。亦不能悉數以充還債。萬一餘利不足。不能照付竟如合同第五第六兩欵之言。恐不特喪失路權。卽直鄂江浙之收稅權。亦且牽連而授之外人。今日加一重之外債。即後日棄無數之利權。此則最可慮者也嗚呼。贖路借債之事。今旣往而不可復矣。後之執者。其勿貪一時回扣之利。而始後日無窮之禍也哉。 
來稿 
[張殿撰謇上學條陳]  
　　敬呈者竊維自治之本在興學興學之效在普及亦旣屢奉明詔並經鈞部議行强迫敎育各省風氣不一内地民智未開苟非强迫誠難普及欽佩閎識莫可名言顧强迫非可空言普及具有價格則畫定地方稅爲敎育費廣設師範學校養成敎員二事其尤要矣不此之務而日號於衆曰興學曰普及事非可僞徒示不誠民非盡愚徒形不智朝廷方詔立憲將與國民共進于上下一心之隆豈宜有此地方稅屬氏政與敎育爲隔位相生兹姑不論師範則普及根原敎育本位自辛丑冬謇呈明兩江督部私立通州師範壬寅建築癸卯四月朔開學五六年來粗有經驗不敢不以愚者一得之微供鈞部邇言之察竊體本國學人性質參證各國學校制度綜爲要義厥有三種一宏奬勵一明約束一公補助奬勵有三甲擢優富貴利逹之思蓋生人有知覺後被社會薰染而成之公例高尚卓立不可責望於人人而學爲師範爲敎員者其所享人間之利益較之入分科大學畢業可得學士大學畢業可得博士學各專科實業畢業可得優數之俸相去懸殊東西各國敎育家學說言師範者殆有同慨何况中國沿科舉之頺波學子歆利祿之餘熱使人人知敎員無厚利可圖而國家又無虚名維縶試問世界眞背身殉敎育者幾人其弊必致英異之上材視師範爲絕路否則必至一爲敎員便索厚俸由前之說萬庸充斥敎無良效由後之說地方財政將益不支普及之望永無其日是豈國家之福乎通州師範初興值宫保中堂總督兩江曾條陳請以外省敎職及國子監官爲奬勵師範畢業而充敎員者之用荷蒙嘉許未竟施行而以目前之現象觀之則自甲辰乙已丙午年講習簡易本科畢業後分充各小學敎員漸次汰易已覺不敷後來招考諸生國文程度當選益少不亟奬勵無以勸來是以本年呈請兩江督院以捐建師範之七萬餘金移奬學生及辦事人奏奉諭旨在案惟前勞雖酬後軫難繼一州如此他可槪知全國所關未容狹計擬請凡習師範本科者畢業後分别最優等優等最優等準作貢生優等準作廩生充初高兩等小學敎員連任四五年敎有良績者由地方勸學所敎育會陳明地方官考核報提學使覆考確 
 
 

Page 4

 
 
實者奬以敎諭訓導或連任或他任又四五年仍有良績者覆考確實奬升敎授學正或連任或他任又四五年仍有良績者覆考確實奬升國子監助敎或連任或他任又四五年仍有良績者覆考確實由提學彚案詳請鈞部奏奬司業司業以上由部以年勞積資奏升祭酒或升學部參議以次積資可至尚侍敎育之道固應普及專家之本肇於普通畢高等師範者合爲中學及初級師範敎員畢初級師範者合爲初高兩等小學敎員非曾習師範充敎員講求敎授管理法者不能辨人敎授管理之優劣亦不勝任調查之事今外而提學内而學部皆有派員調查各處中學及初高兩等小學良否之職設以師範本科畢業而復有八年或十年敎授管理之閱歷其於調查必勝非師範畢業而未嘗有敎員之閱歷者可以斷言且計自本科畢業充當敎員勵行績學盡心敎育日有進步亦須二十年方躋司業現在國子監衙門旣裁則所得猶是虚榮更無所爲倖進其高等師範畢業充中學及初級師範敎員者奬勵如此設因國子監衙門己裁不可再復則請敎授以上奬升學部主事遞升員外郎中敎授學正聽提學調用主事員外郎中聽學部調用是又於奬勵師範之中兼爲鈞部儲才之地也（未完） 
專電 
[電一（北京）]  
　　江督端蘇撫陳會奏以後各州縣上下兩忙請准征銀解銀公費仍收錢奉旨交度支部議奏該部尚侍甚不謂然 
[電二（北京）]  
　　學部奏請飭各省保薦耆儒碩彦送考博學鴻詞奉旨依議 
[電三（北京）]  
　　理藩部奏逹賴喇嘛在雍和宫講經三日奉旨知道 
[電四（北京）]  
　　趙爾巽趙爾豐奏調黄忠浩速赴四川奉旨照准 
[電五（北京）]  
　　某御史奏奉錦等府第一丈墾局積弊甚重賄峈公行該局員竟私減十餘萬畝民不聊生請飭徐世昌另派妥員清丈奉旨寄諭徐世昌查辦 
[電六（廈門）]  
　　接待美艦大臣毓朗梁敦彦今日（初二日到廈） 
緊要新聞 
[桂撫電陳革命黨悖逆情形廣西]  
　　桂撫張鳴歧電奏獲匪首田大祿等三名搜出匪黨名册一本舉孫汶爲首旬名者計及萬人駐長江一帶者四千餘名駐東洋者六百餘名並搜得告示一張徴召錄一本内中措詞尤多悖逆一再刑訊堅未實供現己就地正法先此電奏再將名册等件咨送軍機處代呈 
[欽廉道電禀黨匪殲首投誠廣東]  
　　廉欽道龔心湛統領郭人漳等電禀粤督云匪首王和順廣招黨羽據區千總探報出沒於桂滇粤越交界地方意圖分途竄擾近因法兵大舉搜剿東西各邊軍遵奉帥諭防堵深嚴匪黨圖進爲難日就窮蹙夥匪許可靈許可應等挽求許紳英明帶引投誠湛漳再三會商此輩狼子野心每多反覆區飭許紳諭知該匪等非擒首立功决不收撫此係一定辦法現據許紳英明鍾千總流柱等來電灰日許可靈等在邊界擒獲匪首王和順斬首被其餘黨追擊許可應被匪鎗斃請電秦運門並郝管帶派勇護解上思廳騐後回欽立功各名另禀摺報等語當已分電查驗通報并拍像護解聽候分别辦理查許可靈等係欽屬周蒙人久在王和順黨中此次投誠情切殲首立功似屬可信應俟騐實再由湛漳會禀懇請帥座分别准予投誠照格給賞餘續報漳卽馳赴東興併聞湛漳叩篠 
[法部駁覆婦女待質所北京]  
　　御史王履康奏請禁革官媒改設婦女待質所一片曾紀前報兹經法部議奏略謂創設婦女待質所之初係由前貴州撫臣黎培敬奏准通行當時係專指臬司提審案件而言乃未幾而各州縣相率仿行凌虐勒索爲害百端嗣經御史楊福臻奏請革除奉旨各州縣影射待質所名目私立班管實屬大干例禁著一體嚴禁在案是此項公所雖名爲待質其實與倉舖所店同爲叢弊之地旣奉嚴旨禁革自未便驟議仿行且官媒收押婦女弊旣不可勝言若改設婦女待質所其約束看管之人勢不得不仍用婦女良懦者鮮肯應募狡黠者又將投充稽察不周害仍與官媒相等則與其懲宿弊而另立名目何如申舊章而嚴定考成臣等公同商酌擬請嗣後各直省州縣凡婦女涉訟除實犯姦盜人命及一切死罪例應收禁者即仿照臣 
 
 

Page 5

 
 
部並大理院及各審判廳辦法設立女看守所另行覊禁外其非以上情罪及因案牽連備質承審官拘提錄供後即交親屬保領聽候發落不得槪行覊禁如己訊未結亦一律交保候訊若無親屬保領即由地方官酌皇取具妥保聽候審理倘有不肖官員擅用官媒仍將婦女交令收押致沙詐索或淹斃者該督撫即行指名嚴參照律擬斷至解審斬絞重罪婦　應由地方官另雇年老稳練之婦派撥伴送不准再用官媒如遇有當　嫁賣婦女准由地方官擇交妥實地保族鄰公同辦理亦不得再令官　承領其舊日官媒名目永遠革除似此嚴申禁令庶於湔除積弊之中仍無窒礙難行之慮該御史所稱改設婦女待質所之處核與例章不符應請毌庸置議九月二十三日奉旨依議 
[政務處會議鹽務述聞北京]  
　　政務處會議財政如此困難鹽務實爲進欵大宗業已加價辦理稍涉不愼必致擾民困商擬另簡大臣督辦全國鹽務俾得統籌兼顧於課銷兩不妨礙云云原議出諸世相賛成者頗多惟澤公則謂已經派員出洋調查撥俟該員查明歸國再行决定辦法 
[議復魯撫禁烟摺大綱北京]  
　　魯撫袁樹勛電奏禁種鶯粟包買洋藥專賣烟膏一摺當日旨交政務處議奏現經該處會同民政部禁烟總局會議將次定稿聞其大綱原奏詳查烟地遞减種植一節擬即通飭各省核照雲貴兩江辦法禁種惟一年之限未免過促仍擬以兩年爲限一律禁絕其收買專賣兩節仍照民政部禁烟總局前定辦法　理惟籌欵一事恐部欵不足支用擬再會議妥籌辦理大約萬壽節前卽可出奏 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[于使攷察普魯士憲法清單（三續）]  
　　議會開會之日國王腓立威廉第四臨會口諭解釋聯合議會之意義謂代表及保護其固有權利也其最官注意者即各議士之籲請及申訴皆以已意自由發表非以所屬之人得訓示而束縛之蓋　負院外責任也已而議會上書求擴充議會權利保護人民權利責國家不踐千八百十五年立憲之約而東方鐵道借金拒不承認六月散會明年正月以諮議刑法復召集聯合議會未幾而柏林三月之變起當法國之再倡革命也其勢益震諸國民黨蠭起而柏林巿民和之舉代表人詣王宫求開國民議會王以親兵衛宫庭三月十八日發勅令許以四月二日開普魯士國會且將更開德意志國民議會以其時衆論有願統一諸國推戴普王爲皇帝也認改編聯邦憲法取君民合同之意認代議制憲法在聯邦諸國家皆應重視之蓋欲援比利時憲法之意而悔反動政略以慰民心巿民集宫前聽宣勅逐之不去王至親讀勅書人聲囂雜終不可聞乃命親兵解散之而巿民反要王撤兵兵忽發礮巿民駭憚狂走一巿盡亂騎士奔突馳驟巿民死者甚衆栅巿街設戰備以自衛發礮之令至今不知出自何人王素仁愛以變起倉卒悲痛不已巿民有識者詣王求撤兵王許之人心稍定親兵悉引出郊外王宫竟無一守卒於是巿民相率舁負傷者入宫請王檢視王倚蘭脫帽親慰撫之遂拔民權黨人組織内閣廿一日王宣誓願自代德意志國民爲國民議會發起人建古德意帝國之旗服古帝國皇帝之服巡行柏林巿中述拿破侖以來國家分裂之屈辱當上下一心勉復覇業君民皆哭明日命舉行十八日兵死者葬禮棺車過王宫王親禮之三十日各國開準備會議於佛蘭甫提各國民黨來會者五百人甫五日以騷擾閉會五月十八日各國復開國民會議於佛蘭甫提而普於二十二日亦開憲法協定議會於栢林然國民議會偏重自由主義各國政府不欲裁可而栢林憲法協定議會應之言論益激烈六月八日有提議者曰死於三月之變者依殉國例處分議員多數賛同王命解散國會巿民復暴起貧民勞工大鬨襲武庫刦兵器亂更甚於三月王避居坡司答姆行宫國會要陸軍大臣命令士官表賛同人民立憲政體之意拒則辭職陸軍大臣不發令巿民暄爭不已九月内閣辭職十一月王命布郎登堡伯爲首相伯者高等將官案主張軍國主義謂王爲軍隊君主者也國會遂疑王以武力壓制請王罷首相王命以二十七日停會而即以同日集會於布郎合堡大臣奉勅臨議塲命即時依勅執行議長不諾議事如故大臣及保守議員七十八人自退列餘議員二百七十八人決議曰國王不得議會同意無轉移議塲之權於是政府宣告議會之不法以兵隊圍議塲强解散之議會更密會於他所兵隊隨而追逐議員隨而轉徙十五日再決議曰不許國會繼續議事者政府收租稅支國帑皆不法也至二十七日爲集會布郎登堡新議塲之期到者不足定額王遣使宣告以十五日之決議爲叛逆遂用大臣之翼贊欽定憲法而許將來召集議會俾加修正十二月五月解散議會公布憲法六月公布兩院假定選舉法次年二月二十六日即依此選舉法重選議員再開國會認去年十二月五日憲法爲有效之現行憲法就加修正下院異議横生四月再命解散政府乃用緊急命令權發布新選舉法易普通選舉制用三級選舉制即今所行者是也此法以十二月爲議會認可而新召集之議會修正憲法亦竣遂以次年正月三十日公布之爲普國現行憲法當憲法未宣示之前王鑒於民變先於四月六日宣示憲法宗旨謂一切法律必經議會參預並確定豫算及租稅同意法五月二十日以草案示憲法協定議會然不許議會下解釋六月十五日議會自選委員二十人爲修正憲法會以民權黨首領瓦提底克爲會長乃自撰草案下解釋以七月二十六日遞呈政府是時治憲法學者至少朝野之人率皆出於歷史學校惟司法大臣沙揚了解法律而無特識如四月所宣示憲法宗旨漫無界限於何事當以協贊權屬議會不明定條件但統言一切法律夫法律固當經議會協贊然使舉中央一切權限悉以委之則政府爲奉行議會號令之公役矣其事斷不可行在當日固未有人慮及之而憲法協定議會者又以四月八日普通選舉法選而召集者也其間黨派歧立各持一是所謂左黨者民黨也主持民權主義謂議會爲主權國民之代表一切當從民議所謂中央左黨者政府黨及宗敎黨也則主持君主立憲而用共和主義以斷决權歸君主所謂中央右黨爲自由進步黨則謂憲法實行君主與議會共任之議會所提議决之於君主而君主不可有解散議會之權惟右黨敎徒調和數主義義之間謂主權者君民所共有而四月八日之普通選舉法卽國民議會之基礎然各黨紛紛爭議始終不得要領而委員會長又適爲民黨魁爭競日劇烈於是乃知普通選舉法之不可行而築室道謀之無成也畢士麥乃建議用三級選舉法預算法由君主以民人意見制定憲法人民不得以意解釋而憲法以成故憲法之限制王之自立限制也憲法所明予國會之協賛權國會亦不得出其範圍以外侵政府之執行權也（完） 
分類新聞 
政界 
 
 

Page 11

 
 
[擬定清鄕辦法鎭江]  
　　徐州道及巡防馬步隊統領等會同擬訂清鄕章程三十則於日前禀請江北提督立案並　飭派督辦一員會辦二員總辦坐辦總提調議長各一員另設議紳二員此外分設二所一曰查辦所一曰審讞所以便辦理一切清鄕事宜 
[東撫抵烟烟台]  
　　東撫袁海帥巡邊二十六晚抵青島定十月初一日抵烟聞所帶隨員文案二名中軍一名洋務局總辦一名洋務局隨員四名電報局委員一名支發局委員一名至戈什弁勇丁役人等約四十三名 
[新任皖撫之政見安慶]  
　　新任皖撫朱經帥自履任後一切政治將以練兵興學整頓警察諸大端爲入手辦法其署内之文武巡捕及戈什人等均皆選剔精明稳當功名確實者爲合宜并酌加薪水但旣留差加委之後凡遇解貢賚摺各差沿途馳站一切供應均行革除不准需索分文蓋因向來摺差過站例有折席費數元而貢差之需索名目則更加數倍甚至苛索不遂動輙毁辱今果能一律革去誠爲州縣官之幸至於在省之有差缺文武官弁帥意擬一一接見留心訪察以便任使 
[浙撫重申膏捐禁令杭州]  
　　浙撫通飭各屬略謂膏捐一項本庽以征爲禁之意多取之不爲虐現值嚴行禁烟之際尤當加意整頓查前據膏捐總局司道詳定章程每膏一兩捐洋一角一分以三分留禁烟局作經費以八分解省城總局如各州縣帶收學費於八分内酌撥四分曾經通飭在案旋以商情困苦省城禀請改爲六分外城亦有改爲八分者殊屬不成事體亟應申明定章一律遵行嗣後無論省城外城各項膏捐均收一角一分一切悉照定章辦理不准稍有違减除分飭外爲此札仰該司轉飭各屬一體照辦 
[整頓巡警站崗章程鎭江]  
　　鎭江府兼警察總辦承瑞卿太守擬定各區巡士站崗淺近章程土條文義簡明通曉易於實行此章傳布之後倘再有巡兵在崗位隨意睡臥漫不經心者輕則扣餉重則責革 
交涉 
[奏結鷄公山交涉案武昌]  
　　雞公山交涉案辦結後復由鄂督會同汴撫往還商酌妥定善後辦法聞已將交涉辦結情形及將來辦法於日前聯名入奏 
[不准敎士袒護犯罪敎民廣東]  
　　潮陽令電禀粤督以該縣天主敎民鄭某强佔有夫之婦顔氏爲妾且平日行止不端倚敎植黨包訟攬案無所不爲現被控押候復敢以敎士韋某出頭干預業經據理駁拒合先電禀察核 
軍界 
[秋操預備瑣聞安慶]  
　　江西混成第九鎭協原定十月十四日起至二十二日止預行演習操法現在爲期已近所有應行設立軍需轉運各局所辦事人員均已陸續到皖不日大軍即將過境人數旣多品類或有不齊故巡警道於近數日傳集各地保鄕約挨戸肩牌曉諭凡軍隊所經各處槪不准年輕婦女在街行走並以省城街道窄狹沿途排攤小販届時恐碍軍旅因即傳知商會轉諭遵照限十月初一日起一律遷讓以免滋生事端此次秋操特請參觀秋操人員往來甚夥迎送較繁是以端午帥另派兩江砲艇三十隻駛抵皖境預備迎送外賓之需一俟秋操事竣仍返金陵劉令宏逵密禀皖撫謂查潜太兵士擾民情形知縣到太湖陸令即將大帥發下太湖縣增生周植璧等公禀交知縣閱看知縣回省時復查原禀各節或事出有因傳聞失實皆是安設電線之小工及修路之夫役與民間小有衝突實與軍界毫不相涉訪之紳士衆論悉相符合除義仁號被地痞攔截一案由陸令比差嚴緝務獲究辦外理合禀復呈乞鑒核 
[統領定期出巡鎭江]  
　　駐鎭巡防隊統領周錦堂協戎近以天氣漸寒冬防吃緊揚鎭各屬分駐巡防各軍尤應巡緝認眞以防梟匪竊發故定期初二日出巡擬先至都天廟圌山查閱分防各營 
[咨查粤省軍艦廣東]  
　　振興海軍一事前經大吏籌議在南北洋閩粤洋分訉支隊現陸軍部以每隊需用巡洋艦及雷艇　艘查粤省雷艇及巡艦前時均有購置惟欵式若何及船身大小是否堅固合用前在何處定購均須逐一查明詳報以憑考核業已咨粤查照矣 
[查報督練所人員履歷安慶]  
　　陸軍部咨皖撫文云督練公所兵備敎練參謀等處人員以及幫辦各員須將履歷三代造册報部如遇遞換亦須隨時報告用資考核沈護院業已札飭督練公所遵照 
學務 
[蘇提學改期接篆蘇州]  
　　新任學憲樊介軒提學現因毛升司查看學務方竣致交缷稍需時日聞樊學使已改於初六午時接篆 
[美術工藝學校之進步廣東]  
　　粤省城内　藝學校將製成之像生花果數種送往大新街勸工陳列所陳列其花果之精巧與販自東洋無異足見工藝之進步聞日本像生花果年中輸出西洋其數甚鉅吾粤能倣製造亦挽回利權之一宗也 
[嚴緝冒充視學員廣東]  
　　粤省提學司牌示云現據番禺縣禀稱八月十五日由郵局遞到一函内稱奉憲台札委查卑縣各屬小學堂兹查有官立第七第十三小學堂内容甚腐敗學生人數極少不合學堂規模且謝練兩敎員上學期常不在堂故學生寥寥今查此兩學堂例應裁撤請縣先將敎員更換等情並夾用金得喜名片一張到縣據此查謂第七十三兩學堂内容腐敗未能指出確查且旣云例應裁撤又請先將敎員更換實屬目相矛盾當卽調查檔案亦無奉憲台行知札委金得喜下縣查學事理合將實在情形禀候憲台察核如果并非憲台札委則是棍徒冒充委員藉圖招摇攻訐於學務前途不無影響擬請憲台通飭嚴緝拿究以肅學界等情據此查本司札派視學務員紳均經通飭在案現該棍徒金得喜胆敢冒充委員實屬藐玩己極除札番禺縣并各屬嚴行緝拿外合行牌示嗣後被棍徒冒充學務人員招摇勒詐者准即禀陳地方官嚴拿究辦以昭儆戒 
實業 
 
 

Page 12

 
 
[農工商局勸辦森林福州]  
　　農工商局出示曉諭略謂閩　多山夙擅森林之利特以近來民間祇知砍伐不知補種以致砍伐愈久入山愈深工價日高銷塲日滯民生亦因之日困若不速籌補救民困終無以蘇　現奉諭旨調查官民各荒經本局飭據各屬具報查出曠閒地叚其中尤以近山宜林之地爲多更不容不急求補植兹經本局咨取直隸省勸辦森林章程叅酌本省情形訂定簡章十八條應即通頒遵守以保利源除通行各地方官遵照合將章程粘抄示諭各屬農民諸色人等一體知悉爾等須知栽種樹木厥利無窮現在旣有切實保護之新章又有詳給職銜之優奬大利　在復奚樂而不爲自示之後務各備資擇地選購秧苗廣爲栽種並將姓名地址株數報明所在地方官或農會農局紳董逐一造册報查以憑照章給奬 
[農業中學遷併原因南昌]  
　　江西省城干家後巷農業中學堂辦理頗著成效現因經費支絀殊難維持經龍孝廉鍾洢禀准林學　遷附高等農業學堂之内以資造就人才所遺農業中學地址擬以女子公學遷入藉節經費 
[皖省選舉路礦會總協理安慶]  
　　安徽紳商學界於二十六日假座明倫堂開會集議選舉皖省路礦公會協理是日到會者約百人公同投票選舉計洪思亮得九十二票吳傳綺得五十一票應認爲該會總恊理其餘會計兼庶務舉朱檢之江雨時書記舉張宇澄吳菊　議員舉姚叔杰張寳書一俟商定後即分别電知京滬分會 
[武岳路線里數表武昌]  
　　武岳製圖局員黄别駕桂芬前奉粤漢路局總辦飭將武岳路線勘定里數繪圖呈騐兹别駕已於日前製成路線里數表列下 
車站　　　里數　　　　　　　　車站　　　里數 
白沙洲　　三十五里八　　　　　紙坊　　　五十三里七 
草鞋舖　　二百四十四里三　　　茶安嶺　　二百五十五里八 
新巿舖　　七十八里　　　　　　山坡　　　九十七里 
賀勝橋　　一百十二里八　　　　横溝　　　一百三十二里 
官埠　　　一百四十五里六　　　咸寗　　　一百五十三里 
汀泗　　　一百七十六里　　　　官塘　　　一百九十二里七 
中伙　　　二百十二里二　　　　蒲圻　　　二百三十一里 
羊樓峒　　二百七十九里三　　　羊樓司　　二百九十三里七 
平水舖　　三百零六里六　　　　五里牌　　三百二十六里七 
路口　　　三百四十二里七　　　雲溪　　　三百七十七里七 
桃李塢　　三百八十四里一　　　岳州　　　四百十三里四 
城陵磯　　十六里二 
雜記 
[江督派委押解革黨到清南京]  
　　江督前派候補知縣賀家寳由省押解革命黨柳某九月二十九日乘中班火車到鎭駐鎭巡防全軍統領周錦堂丹徒縣王緯臣接到電信各派差勇數十名至牌灣車站守候柳某年少闊綽身帶刑具下車後改乘二人肩輿沿途由各勇執械擁護由車站過大馬路直至洋浮橋碼頭登舟用小輪拖帶解往清江歸案訊辦 
[蘇州捐務類誌蘇州]  
　　蘇垣六門釐局總辦陸太守以綢捐短絀亟應嚴加整頓該業以後無論織成緞疋及衣料等件須一律赴局蓋戳報捐即銷售各莊後運赴他省亦須報捐分運否則一經查出照章充公昨已曉諭該業遵照又崑山釐局胡委員前曾拿獲城内各紗緞莊大宗偷漏緞貨三百餘疋尚有紗貨二百餘件約值萬餘金一節現已從寛判罰四成再補由蘇至滬捐以昭炯戒然聞所費已需五千金矣 
[總書虧欠鉅欵常州]  
　　武進務漕總書梅景裴於袁令缷任以前欠解漕欵六七萬金暫由惲紳祖祁作保兹梅將所有房産悉數抵押尚欠漕欵莊欵數萬金聞惲紳業已退保新任顔令擬卽提案押追 
[錢江漲沙坍塌誌異浙江]  
　　錢江六堡至十八堡等處漲沙疊經紳商禀請關墾試辦農業並有未經批准先自樹立標識當經增中丞嚴飭地方官查辦並由農工商務局派員測勘在案上月杪湯味梅觀察面奉中丞諭催飭令赶速妥議開辦當卽親自前往意欲復勘將到七八堡已見一遍汪洋查詢沿塘居民始知是項地畝近日漸漸坍陷比較前次查勘已少去四分之一 
[新三笑四十二]  
　　吳紳冷笑一聲道。你呌我减　去了些。我要問你。他要多少身價銀子。你曉得麽。楊紳道。我那裏曉得。但八百塊洋元。想已不算少了。吳紳道八百塊洋元。只好討他一角。吳紳道。一角如何討法。吳紳道你出八百塊洋元這好討他一角。若要討他全個。還要加廿來倍哩。楊紳道。他究竟要多少。吳紳道。還要加二十五倍。楊紳乍舌道。要二萬。要二萬。楊紳連說了兩聲。要二萬。不說下去。良久。乃對吳紳這。他雖說二萬金。必定也有個虚頭。吳紳摇頭道虚頭恐沒有的。他聞得你要納寵。他一定要放出辣手吃一塊大肉。楊紳冷笑一聲道。恐怕他看差了人。他旣要二萬金。我就不要討了。吳紳道寳琴月仙。倒是肯的。惟王阿松那個混　王八蛋。奇貨可居。决意不肯揚紳大喜道。寳琴月仙倒是肯的。那也不怕王阿松不肯。 
[東京通信]  
　　留學界之風流 
陽歷十月十七日東京都新聞。載留學界風流案一則。摘譯之以見界之現象。 
林焯明廣東香山人。本一紈絝子弟也。去歲在日本早稻田大學卒業預科。當回國報貼報紅。己屬可笑。今春重來東京。囚私姦日本女學生。已爲警署訪拿在案。兹又與女學生曾昆玉。私通。曾父爲横濱地痞。崑玉名爲。女學生。實則。一淫賣婦。其父亦視之爲奇貨。任其所爲。不加約束。該女前經與横濱某氏有染成孕。開崑玉之夫。亦一横濱地棍。現將與交涉云。 
留學界之蒙混。 
貴州倪樹森。頃爲使館斥革官費。並勒令回國。牌示錄下。 
查該生官費。經李大臣開除在案。並咨明本省。以長崎高等學校學生劉石蓀頂補。該生業於六月問具領川資。何以尚不回國。復敢來本處報名送考。希圖混蒙。殊屬不合。該生劣跡昭着。早由李大臣查明。並有該省同鄕會公函可據。斷不能聽其狡辨。逗留東京。玷污學界。即速勒令回國。以正士習而晚澆風。所有報考農工商兩校名單。業巳取消。不容瑣瀆。原禀擲還。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　貴州 
九月初三日一句鐘黔撫龐劬帥率同司道招集士紳假座兩廣會館會議設立諮議局籌辦處事宜所發問題如下（一）宗旨案准憲政館咨欽奉諭旨各省設立諮議局貴州派　議員三十九人自應遵照辦理惟諮議局之　必先明定選舉人有選舉人而後有議員有議員而後可選議長副議長各員諮議局乃能成立現在選舉人尚未查明造册其中層級尚多諮議局自不能率爾開辦故館咨先設諮議局籌辦處期限一年妥爲預備此設立籌辦處之大意也（二）處所籌辦處須擇地爲辦公之所能求一寛廣之區將來即以籌辦處爲諮議局固屬甚善若未能猝得則宜先定處所俟將來諸事就緒或再議建築諮議局或另圖修改均無不可惟就現在省城而論籌辦處富就何處設立諸君熟悉情形望共酌定（三）議員額案照憲政館咨籌辦處可選明練官紳爲辦事員此項辦事員旣非議員亦非議長副議長但在籌辦期内和衷商榷爲種種之預備　竟應定官紳各幾員用何名目處内應設之幹事書記庶務共須幾員官由省城實缺候補人員委充紳額須由諸君公司選舉（四）經費籌辦必有費用究竟出於何處或開辦先由官帑撥給以後應如何籌備每月薪工火食雜項亦須公同預算額定數目以杜浮濫（五）章程諮議局章程除遵照館章外一切辦事細則自應俟籌辦處成立再擬而籌辦處章程則不能不先爲擬定應由官紳各選一人會同主稿官由撫院遴委紳中應選何人亦望公舉（六答復上列各條略舉大綱到會各員均須於） 
第五日分條答復應選各紳亦望秉公選舉表同情者不妨共陳一牘否則各自記載封送撫轅以憑查閱（七）决定諸君共謀公益自無參差然各人意見亦難强同所擇之地所舉之人俟答復送齊後由撫院督同司道公同開拆然後發表（八）宣布諸君答復後由撫院核定籌辦咨明立案一面由所舉書記員編記大略登之黔報以俾周知 
浙江 
諮議局籌辦處督辦總辦會辦總參議等各員均由浙撫派委己錄前報兹增中丞復於上月二十六日分札十一府飭令照會士紳公舉分參議一人襄同辦理又聞浙省諮議局籌辦處迭經增撫催促舉辦業已在撫署前白霞巷内租賃房屋於初一日成立開辦 
[士民動議調查]  
　　江蘇（松江華婁） 
華婁勸學所敎育會商會爲諮議局選舉調查事於初一日借西門内普照寺開預備會城鄕紳商到者約百餘人午後一時開會先由讚贊平君報告略謂諮議局選舉問題我江蘇省發起最先者爲常州之武陽兩縣華婁夙號開通不宜獨後若再不辦則照章有由他人代謀一條是不獨放棄選舉權利亦我華婁人之恥也故今日發起此會亟籌預備請諸君從長研究次由雷繼興君發問預備大會應行事件經衆議定於二十二日假華婁明倫堂特開大會大會未開以前暫借西門内王忠毅公祠爲辦事所公推雷繼興吳叔藴兩君爲起草員撰錄公布文件文預備條則並舉吳挹珊金菊生徐蔭林三君爲駐會書記員其幹事員未及舉定俟大會先數日再行公推旋議定大會時召集之法商界統於商會學界統於敎育會城鄕各董則由書記員繕函分招次提議事務所經費暫由敎育會法政講習所本年節省項下墊用並以講習所主講雷繼興君願盡義務曾經退還之洋五百元歸入公用最後議定將本日集議情形報告府縣并請華婁兩縣先行出示廣布三時半散會 
又（鎭江） 
鎭江各紳董因籌辦選舉調查事宜於上月二十九日在萬壽宫開會道府縣各官均到會監督到者約六百餘人公推茅子貞爲臨時主席議定先設事務所爲總機關公舉楊振聲茅子貞閔鑄臣三君爲正副所長次輪選辦理調查事務各員詎各紳所選辦事人如魏小輔張金門朱中孚鮑養庭曹介之等商學兩界均不認可致與茅子貞當塲衝突旋經各官長解散議定於初二日復行開會遂即散會事務所簡章鋒後 
一本所設城内萬壽宫内一本所主任職員以向有公益職務之人到所翰值一木所特設調查員（約四人）担任調查事務一本所調員先在本所研究調查之方法（約五日）然後實行調查一本所設庶務員（約二人）職掌往來信件繕寫册簿一切事務一本所用稽查調查法商界由商會分致人名原簿於各業公業公所紳學界由吏書檢抄名册（均儘十月初十日送所）　村由各村董開名舉報（儘十月十五日送所）俾　查員有所籍手一本邑約分四五區一本邑人有旅居外省外埠者除由事務所備函通知外并登報廣吉以免遺漏（選舉人及被選舉人皆需入開故宜詳實）一調查眞庶務員在購務　内由本所酌給薪水調查員酌加川資以作津貼惟事屬義務不得過豐一本所經費現蒙縣主代籌俟開所時造册報銷 
浙江（嘉興） 
嘉興紳商學界於上月二十八日假勸學所開談話會到者百餘人議定選舉員資格由各人担任就地方所近詳細調查以四十日爲限並與嘉興縣胡令當塲議定將來諮議局籌辦處即在縣署大堂東首開辦 
[專件]  
[錫金選舉調查事務所致錫金兩邑尊書]  
　　敬啟者前接照會令擬選舉調查辦法並各項簡章業已分别錄摺呈送冰案尚有未盡事宜謹分條列左 
一尊議以局董必係合格惟圖董以品類不齊苟無他項合格不准僅以圖董資格人間意在删除其選舉及破選舉構治等再三研究圖董與局董其曾事範圍雖有廣狹而爲公益事務則同旣令分任調查設有因自已並無他項資格可以入册難保不生怠玩之心致誤限期查長元吳及武陽等縣辦法圖董任事苟滿三年即與局董一律入　並不鼓視擬請照辦 
一尊議以木衙門爲辦理選舉事務之所以治辦事處爲事務分所昨接友人來函省籌辦處已通飭各錄邀集士紳另設選舉調查事務所以爲選舉監督之補助　關所有武陽前設籌辦諮議局事務所並飭遵改以歸一律未識此項公文貴署已否接到但事已確實似以遵改爲宜 
一各嚮局圖董接到照會諭飭事件往往擱置不理已成習慣此次辦理調查深恐仍循前轍致誤要公應請台端枉臨敝所開一大會務令各鄕局圖董親自到場而諭辦法並分頒諮議局章程調查細則及草簿各件惟人數較多必須分日分局開會錫金各兩日可畢至開會日期時刻即在照會及諭單内塡明以示鄭重現擬分局開會清單附呈鈞鑒會期應定何日何時即請酌塡先期知照以便預備但兩邑不可同日 
 
 

Page 19

 
 
一調查選舉人名必須分清錫金界限至敝所則係錫金選舉調查總滙之地所有辦事諸人理宜通籌大局爲監督之補助機關萬不宜各分畛域至此後台端指示辦法及公文等件亦請會商妥協彼此相同蓋事屬同城若辦法兩歧深恐觀聽混淆將生種種窒礙 
再啟者尊議以各局董無切實可恃之人不欲以調查之權委之局董具見明鏡高懸洞悉幽隠治等再三籌度鄕間調查一事必須耳目靈通庶可確知其資格尤須情誼接洽方能解釋其疑團現議遵照台議分别辦法總調查員則於局董中擇其鄕望最著者每局上下各保一人而以各鄕辦理學務者輔之應請於總調查員照會中加入會同某人字樣以免推諉但每局局董多者不下六七人若皆置身事外竊恐别生枝節應請於總調查員外每局另發一公共照會令其相助爲理於開會日一律到塲 
本埠新聞 
[懲辦買空賣空之結果]  
　　○滬道禀督撫憲電滬上買空賣空幾於翻倒全局昨嚴拿董事謝綸輝並禀懇轉咨盛宫保交出現經商會總協理周晋鑣李厚祐陳作霖虞和德等親到代懇令謝綸輝將商會議董曁錢業董事辭退免予深究其買空賣空之順康會餘等莊罰欵撥棲流所以充善舉並懇代邀憲恩將前禀暫緩批發等情兹查奸商歛跡巿面可以稳固乞俯如所請爲禱 
○撫憲復電豔電悉謝綸輝主持買空賣空震動滬巿大局幾爲所壞可恨已極昨據該道來禀正在分咨革辦兹據前情旣經商會總協理等代爲懇恩姑准從寛勒令將商會議董曁錢業董事刻日自行辭退全其體面惟謝綸輝及順康會餘等莊均應罰繳鉅欵撥充公用以爲漁利營私不顧大局者戒謝綸輝仍永遠不准再在滬甬兩處干預商務違即嚴懲該　即遵照辦理並候督院電示遵行 
[滬嘉鐵路商辦旱卡八誌]  
　　郵傳部致蘇撫電云 
據蘇路公司電稱日來商貨到站均被釐卡扣留不允減捐實於商情有碍擬請電飭蘇撫飭司核减捐則作爲試辦章程一面將扣留貨物放行以恤商艱等情查滬嘉鐵路蘇省應征境内釐金前准度支部咨以擬照滬寗辦法尚無不合惟須明定條欵捐則方昭周密應由該省擬妥分送本部及郵傳部稅務處核定再行定章等因業經轉咨在案現在尚未議有定章該公司所請各節應如何辦理之處希酌復爲盼 
[訂期會訊私購軍火]  
　　德商克魯森洋行前被匪徒僞造安吉縣印文冒購軍火屢誌本報兹滬道蔡觀察以該縣鍾香樵大令業己來滬因于前日照會德總領事訂期會訊以憑判斷 
[公廨襄讞受驚]  
　　前日午後公共公廨李王二襄讞共乘轎式馬車行經美租界公平路百老滙路口被五十七號電車猛撞一下車旣損裂馬亦倒斃旋由八十七號等印捕回報捕房飭探將斃馬車送至八仙橋地方掩埋一面將該電車司機人蔡順生及馬夫毛啟法姓名查明禀復核辦 
[函請妥議捐章]  
　　南巿分卡司事胡錫華等擅向販花鄕民勒加捐資一案兹由本縣李大令將各鄕民扭案之卡勇吳寳田送還該卡收留一面函致卡員將鄕民潘蘭生之花衣從速發還以後捐章須續行議妥免再滋事 
[南滙縣訊結海船被搶案]  
　　金源興商船在滙角海灘被搶案内之俞阿良顧香泉沈三郎唐大阿弟金連生陸德榮陶春甫姚大炳蔡關華等九犯現由南滙縣訊明屬實分别監禁並查追各犯家産一併召變得錢二千一百三十一千二百文又將拾取麵粉之零星小戸著按所得包數共賠洋五百三十三元業已連同貪買贓物之唐金咸罰欵洋三百元飭傳失主分攤具領完案昨該縣王大令當將訊結情形禀覆滬道請爲察核 
[私運米石案餘聞]  
　　船戸汪德興前日因私運米石出口被吳淞釣船捐局查獲禀奉滬道批飭變價以一半充賞一半解道備撥地方公用曾誌前報兹釣船局業已如數變價得洋二千七百三十元除提一半充賞外尚餘洋一千三百六十五元昨已解送道署查收矣 
[倒欠案要證斃命]  
　　南巿人和永花行倒欠莊欵屢誌前報兹悉此案要證朱晋初忽於前晚夜半因病潜回逾時斃命遂由家屬報局將在押之朱妻吳氏等交保釋出 
[定期舉行第三次書畫展覽會]  
　　本埠書畫展覽會業經舉行二次前日發起人日紳佐佐木蘇江及長尾雨山君補助人鈴木孤竹及哈少夫君賛成人龐萊臣胡二梅毛子堅汪淵若王子展張菊生程松卿劉語石嚴子均李平書鄭蘇戡陸廉夫狄楚青張康甫等議舉行第三次展覽會初擬借頤園爲會所汪淵若以爲不若仍在六三亭爲宜衆皆贊成遂議定十一月初五初六兩日爲會期先於初三初四兩日由哈少甫在六三亭設事務所凡收藏家願出其珍品供衆欣賞者可先於此兩日内送交哈君收受即由哈君掣付收條以便展覽後憑條取回如有珍貴之品萬分愼重者亦可於初五初六兩日陳列時親自携往親自携歸云 
[記中國體操學校運動會]  
　　北浙江路中國體操學校於初一日開第二次運動會動作合度精神百倍知敎授者於生理的關係十分注意可免躐等粗鹵之譏授拳術者又能改良敎法與東西操法相融洽尤爲特色斯校得江督之賛成給新式後膛鎗百枝故於第一節中隊敎練倍形生色是日來賓二千餘人學生排隊來者有十餘校頗極一時之盛 
[城内]  
　　司差索詐○何東良赴府上控莊銀春串同司差索詐一案發回本縣審訊何供五月二十五日失去小鴨六只至六月抄知被鄰人莊銀春竊去訴由地保張岡索回四只七月初三日小的從閔行回家莊妻李氏將小的辱罵後反赴閔行司署朦控致被司差陳春顧全以票提爲名詐去洋兩元逑分莊與李氏供小鴨祇有四只係雇工楊錦泉在田内捉回後知係何東良所失即行送還詎初三日何與妻女子媳將婦人毆打因赴司署稟控訊之陳春顧全並家丁王升均供並無串詐得洋情事判陳春交差餘均退去候傳地保等到案再訊 
訟棍可危○滬道批韓孫氏稟云此案是非曲直業經明晰批示該氏縱欲逞刁抗辯斷難指白爲黑况民敎訟案疊奉明旨歸地方官訊理本道遇事一秉至公向無歧視乃 
 
 

Page 20

 
 
該氏此次禀詞稱從前並無入敎字樣兹竟以氏夫累世信奉天主正敎循禮守法深明大義是以涉訟至今自謂理直氣壯從未將敎民兩字形諸公牘今兩奉批斥旣爲敎民不得不將案情報告主敎並謂奉主敎面諭敎民固不可期壓平民然亦不可被平民欺壓信如道批所云則源利所言句句有理該氏所言句句無理敎民果有不道德事訟雖負亦不足惜靜候查明果有寃屈當代伸雪等語意官府無不重敎輕民借爲挾制尤屬謬妄已極顯有訟棍從中指使除訪明拿辦外特斥原禀擲還 
尼姑　相○北五區巡警查見女尼沈文華穿着洋人男服招摇遇巿當即拘至一路警局請究沈文華供前在長生庵爲尼業已還俗昨日進城向某姓索討舊欠並無違章犯法情事未知該區巡警因何拘拿游巡官詰其何故喬扮洋裝沈謂華人洋裝者甚多何獨拘我一人游巡官惡其挺撞遂即送縣請究午後即有某洋人到縣具保釋出 
少婦私逃○蘇婦劉蔣氏私逃來滬適被親戚撞見將氏拘住寄於揚子林家一面到蘇知照氏夫來滬領回詎該氏昨在楊處逃出旋仍尋獲由楊將該氏送至一路警局審訊氏供武進縣人年二拾歲因丈夫不顧家用是以來滬找尋親戚托荐幇傭並無不端情事判氏仍交楊子林領回暫爲留養函追伊夫到滬領回 
控告嗣子○賈蔡氏投縣喊控稱丈夫於本年六月病故遺下房屋單契租摺均被嗣子銀村夫婦騙去今將婦人毆打驅逐夫弟又偏庇助虐請爲提究判邀親族理處票復核奪 
弔驗契據○屈王氏控張奎奎措贖田産由縣提訊氏供前將田地抵於張奎奎今向回贖張揑寫絕契逞蠻覇掯求追訊之張供屈王氏將地絕賣所有契據由長子藏匿長子現在松江求鑒判限拾天將契呈案察核移提蟻媒○海門廳章司馬移文上海縣李大令略云據蔡榮郎禀控蟻媒楊老太婆拐賣伊妻住在上海爲此派差投案請飭協提李大令准即派差幇同來差訪拿究辦 
何故自盡○八舖地甲潘福昨晨投縣報稱十地堂北首陸松年家後門弄内小屋中有無名男子年約卅餘歲自縊斃命爲此協同房主陸松年稟報求驗李大令即於昨午往驗委係自縊身死遂飭善堂備棺收殮 
官事○安徽秋操照料處差遣委員府經歷胡逢羲候補知縣陳廷楨昨均到道稟見四川轉運局總辦徐壽兹禀辭赴京 
[南巿]  
　　戲園開幕○新舞臺戲園昨日開幕官紳商學各界到者甚衆由園主欵以茶點開演南北和定軍山兩劇觀者莫不賛美 
查封米行○萬裕碼頭永祥奏米行虧欠莊欵曾由總工程局將該行執事陸秋汀姚祖成傳案訊判文保理楚在案兹已逾限仍未料理昨又由源成等莊聯名稟催孫明府當卽飭丁將該行生財查封備抵 
先罰司帳○信泰祥洋貨店學徒俞應中私接電線一案店主趙連生抗傳不到而司帳曹谷生竟將信票塗改昨由工程局陳叅軍提訊判曹先罰洋五十元候提店主到案再究 
[閘北]  
　　巡官被毆○騎巡隊周副巡官前晚行經杉板廠附近突被甲乙兩流氓持棍毆傷周即雇車至巡警總局禀明夏叅事官諭飭偵捕隊查拿嚴辦 
追還飯資○巡警局八號偵探徐蘭香等控三道偵探莊芝泉私取贜物尅扣飯食一案曾由裁判員孫大令訊判從寛免究兹徐等以被扣飯食心實不甘復求追究昨經孫大令提訊判莊將所扣飯食一併交還 
[新租界]  
　　學徒猝斃續誌○大沽路裕泰里曹源順漆匠店學徒掌囝忽然斃命由其父投報捕房報縣相驗已紀昨報昨日午後李大令蒞驗行係因病身死遂飭屍父備棺收殮 
[英租界]  
　　曾否私取○明昌號延哈華托律師控福州路中和里裕春永北貨號主周云生司賑人朱琪亮出店吳錦源串同私取寄存太古棧房内之木耳昨由公堂會訊被告延威金生幫辦律師到堂辯護判一併交保候禮拜五再訊 
庸醫收禁○藥業泰山堂等七家控醫生瞿楚寳與章方榮陳漢章串詐銀洋昨由公堂提訊據藥業公所司事張杏金供稱章陳二人假裝有病倩瞿開方至各藥舖兌藥每以分兩輕重或藥質不佳等詞藉端詐擾請爲嚴辦訊之三人一味推賴判瞿押西牢一年章陳各押半年期滿一併逐出租界 
拐賣養媳○蘇婦王包氏亷周氏串拐蔣福林家養媳朱大寳得洋一百四十元賣與吳周氏兹由蔣報知捕房拘解公堂訊究兩氏供由陸順山兩來身價交陸取去求察判亷周氏王包氏各押女所兩月朱大寳交蔣領回吳周氏從寛開釋仍飭提陸到案訊究不願爲妃○濟良所昨解不愿爲娼之妓女汪金寳到廨據供被夫押入妓院爲娼不勝苦楚是以逃出判發濟良所留養 
違章拉客○龜奴陳錫林鴇婦陳侯氏王劉氏縱令雉妓張阿根王老三王桂林在途拉客昨由公堂傳訊判陳押兩禮拜兩鴇各押七天三妓各罰三元充公 
供出拐匪○汪沈氏與張榮榮串拐沈錢氏之媳由探拿獲解廨請究據供氏媳被華晉卿誘拐判分别押候補提人証再訊 
竊案彚誌○顧陸氏控徐阿清吳芝卿俞龍生串竊金飾昨由公堂提訊判徐押西牢半年吳押三月俞押一月贜交氏領回金金生竊沈池氏衣服判押二月陳逢樓竊俞富寳衣物判押二月孩子張阿定竊黄阿二衣服判留廨候傳伊父到案具領某洋人控西崽汪易松倪金蘭傭婦徐王氏串竊金飾昨日復訊據供尚有趙某在逃判分别還押候補提人証再訊 
[美租界]  
　　火警類誌○昨日午後二點鐘開封路三號門牌外國鐵店樓上失火當由鄰右帮同撲滅未成巨災昨晨西華得路汪源順翻砂作失火由捕報告捕房飭探查明起火情形禀復核辦 
是何原因○西華得路陸阿福投報捕房稱被姜陳氏扣住衣箱行李請究捕頭准予飭探查復 
姘頭打架○王阿大昨在靶子路與姘婦倪張氏互毆由捕并送捕房捕頭以男女均屬無恥斥出不理 
屍首何來○前日傍晚外大橋　江中　來年約三十左右之男屍一具由捕回禀捕頭轉知水巡捕船查驗 
虐斃婢女○密勒路公順里粤婦鄧陸氏家之十四歲婢女恒彩近被該氏毒打身死由鄰人陸榮桂報告捕房飭探將屍送入驗屍所傳諭地保報縣請驗一面將該氏拘入送廨押辦 
[法租界]  
　　媒人何尤○王光瑞之妻孟阿二前被媒人王二領去藏匿控奉公堂判令原告邀母到案再訊在案昨孟阿二投稱婦人因被姑凌虐又欲逼令賣娼是以逃出實與王二無于判孟阿二交王母子領回並具不准凌虐賣娼切結備查 
並不作保○大成祥東洋莊主董衡元前控已歇出店王紀華行竊各貨經公堂弔贜懲罰判提保人究辦在案昨由捕房將保人夏韶生提案審訊據稱曾爲王紀華代薦生意惟並不作保判王枷號一月發誠　門首示衆期滿再押捕房一年夏從寛開釋 
無端來滬○寗波小孩余吉慶由來往該處之北京輪船帶來登岸後徘徊啼哭由捕送至公廨據稱在船游玩誤被帶來　司馬遂飭包探帶往原船著令送回 
限期還債○開平船管廚人劉延年劇欠楊增順錢永興張寳昌牛肉雜貨蔬菜分店貨洋一千八百元昨由公堂提訊各債主俱帶賑簿投案請邊判劉交保限兩個月理償 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[江督端奏皖省華商創設機器榨油公司]  
[酌定完稅章程摺]  
　　奏爲皖省内地華商創設機器榨油公司酌定完納稅釐章程咨部立案恭摺仰祈聖鑒事竊照光緒二十五年經前總理衙門奏准酌定機器製造貨物稅餉一案聲明機器製造之貨均於離廠之先仿照洋貨進口例徴收值百抽五之正稅再加徴一倍以抵内地釐稅統計每值百兩徴銀十兩此後無論運往何處概免抽收以稅課之所贏補釐金之所絀等因通行在案兹據安徽頴州裕興機器榨油公司總理農工商部議員程恩培禀請援照總理衙門奏案將該公司機器製造之豆餅豆油遵章在出口之鎭江關豫完值百抽十之正稅加稅報明石數請領鎭江關護照雇用民船由内河裝運赴鎭江出口沿途經過内地常關釐卡懇免予重徴等情核與成案相符自應照准惟查前總理衙門原奏係指通商口岸設立機廠者而言且事在光緒二十五年其時尚未有加稅裁厘之說嗣與英美日本等國議訂商約均聲明中國裁撤内地釐金則洋貨進口稅可加抽至值百抽十二五以資抵補此議雖尚未實行而將來實行此約後則在中國設廠用機器製造貨物之稅項必加至值百抽十五方與原奏之意相符今裕興公司遠在頴州距出口之鎭江關遥遥千里若僅在該關豫完值百抽十之正稅加稅而於經過江皖兩省常關釐卡應收稅厘槪致無著揆諸情勢不免窒碍難行兹經酌量變通剴切勸諭該公司於報明出口運銷外洋之豆餅豆油豫領鎭江關護照者令統完值百抽十五之稅擬以一成撥抵皖省淮北兩道之釐金以二成撥抵鳳頴常關之正稅以一成撥抵江北漕捐兩道之厘以二成撥抵淮安關之正稅以二成撥抵寗屬七道之釐金以二成撥抵揚州關之正稅以五成報完江海關出口之正稅共合爲值百抽十五之數查海關稅則每豆餅石估值銀七錢值百抽十五每石應完銀一錢零五釐每豆油一石估值銀六兩值百抽十五每石應完銀九錢均照關平足銀核計應繳皖省者由鳳陽關統收分解應繳江省者由鎭江關統收分解此外一切雜捐陋規使費槪行豁免經過沿途關卡一律驗照放行不准留難需索以恤商艱至該公司運銷本國内地各處之餅油並無鎭江關護照者沿途關卡仍各照向章征收稅釐以示區别並免他商販運土製餅油者之藉口似此變通辦理在該公司完納稅項似已過重值此財政支絀之際厘金常稅不得不並顧兼籌而較諸逢關納稅遇卡抽釐亦尚爲輕减故該公司亦甘願遵從惟該公司完此極重之稅實爲向來機器製貨公司所未有該職商深明時局藉以外樹風聲爲他日杜漸防微之計其意有足多者至正稅外一切雜捐浮費自當蠲除淨盡俾免過於偏枯此項專章如蒙俞允應俟奉旨之後通飭各該關局一律遵行除分咨度支部稅務　查照立案外理合恭摺具陳伏乞皇太后皇上聖鑒訓示謹奏九月二十二日奉硃批該衙門知道 
小說 
[偵探小說意外之奇案（九）]  
　　泰勒斯聞警察長之語。立舉其首以向警察長曰。長官聽之凡偵緝殺人之凶犯。而絕無影響者。必先細察此死者。生前之來往者爲何人。并此死者之死後。乃於何人有應得之利益。即此二端。以緝彼案中之罪犯。無不十得八九。若合符節。即以此案吾之内容而論。長官亦知其眞實之事跡乎。 
彼脫而斯公爵未死之頃。曾有遺囑存於律師葉德恩。處以家産之七。分與。其長女麗亞克。而次女愛地玲所得者。僅十中之三耳。且遺囑中尚有註明之一語云。苟長女或有不測。即以家産悉歸次女。或麗亞克與愛地玲二人均未嫁而夭。則此絕大之家産。除以十分之五捐諸慈善會外。其餘悉以歸之保護人勃雷博士。而少年之律師葉德恩。亦有特别之報酬以吾之意見測之此數人者。皆利於麗亞克之死。第不知殺人之凶手。果爲何人。且吾於麗亞克身畔。得一銀行之簽字單。單　上祇有一大寫之日字語至此。忽一躍而起曰。吾幾忘之矣。彼少年律師葉德恩。其姓名之首一字。正爲日字。豈葉德恩對於此案。乃有秘密之交涉乎。勃屈力克聞泰勒斯之。語喜其腦力之敏銳。乃謂之曰。泰勒斯君。君誠可謂富於思想之。偵探家矣。君旣有此數般證物。足以資君之偵緝。吾當拭目以俟君之效果也。 
愛地玲自自亞克之死。悲痛至劇數日之間憊不能起。幸醫士派律克爲之竭力療治。愛地玲漸有起色。一星期後。愛地玲方獨坐臥室之中。蹙額俯首。深念身世之艱苦。僅有一麗亞克相依爲命。而麗　亞克又遭如是之。慘禍。念至此淚又倏然而落。覺天地之大。乃無處可以容一女子。方自拭其涙。掣鈴以呼女侍。欲令其取咖啡一盃。乃鈴聲乍動。而女侍歘然遽入。手中持一名利。鞠躬謂愛地玲曰。密司脫泰勒斯。欲見密司。愛地玲茫然。乃不知泰勒斯爲誰人。遽謂女侍曰。汝豈不知我之疾病。尚未大瘳。安能見此素不相識之客。女侍又鞠躬以告愛地玲曰。頃據此來客之語云。自警署中奉警長之命令而來。以密司麗　亞克之死。必欲一見密司而後巳。國外新聞 
[近東大變局十八誌]  
　　三十日倫敦電云塞爾維亞度支部大臣洛凡柯維區君現由政府派赴土京君士坦丁塞爾維亞要求擴充特里 
 
 

Page 27

 
 
拉河一帶疆域俾與芒替尼格洛國土接壤奥京維也納各報謂奥土交涉之破壞英國應任其咎並謂奥國今有德國相助歐洲萬國大會若不承認奥國歸併屬地之舉則奥國不便預會云近有砲彈十五箱内有運往塞爾維亞交納者已爲奥國在林士地方抄沒塞京伯爾格來特排奥日熾奥國商肆影響最甚現已由塞爾維亞政府承認奥國商民有要求賠償損失之權利（以　譯字林報）初二日倫敦電云奥京維也納各報排英之言仍未稍己半官報維納善登謂英政府已允土國借金五十兆磅　有舊黨起事英國並願以戰艦助平亂事惟須土政府與奥國停止交涉贊成歐洲大會之舉奥國謀與土政府再行交涉惟土爾其内閣總理大臣堅拒不允謂奥國之要求大違土爾其立憲之旨云俄國外務部大臣伊斯華克已經德國外務部大臣斯曲恩及德相蒲羅親王接見並由德皇召小宴據政界宣稱俄德交涉各舉頗爲融洽 
初一日栢林電云塞爾維亞親王現己啟程赴俄京聖彼德堡聞將報告俄皇塞爾維亞與芒替尼格洛聯盟之舉德政府頒布駐土德國大使來電謂前接政府訓令竭力阻止土爾其與布勒嘠利亞或與奥國搆兵云云此電與前法報所載大相逕庭（譯文滙報） 
[日本歡迎美艦隊七誌]  
　　三十日東京電云美總統羅斯佛答覆國民新聞陳報日人歡迎艦隊情形之電謂日人美意無任感激此事於兩國友誼大有裨益云今日爲美艦隊留日之末日由艦隊總司令官海軍少將史潑萊尖康内克的克脫旗艦請日員飮宴晚間且在艦上大放烟火横濱各兵艦入夜皆將張點燈彩並在艦上大開燈會初一日又電云美總統羅斯佛又致日皇謝電詞意頗摯今晨八點鐘美國戰艦十六艘同時啟椗開離横濱日本戰艦香取號鹿島號巡洋艦筑波號生駒號皆隨行送至港外傳信艦英克登號擬於星期二日離日東京各報於美艦隊啟椗之日皆有祝别之辭謂上星期内足爲美日邦交之新紀元云 
[俄國進兵波斯要聞]  
　　初一日倫敦電云土京君士坦丁路透電稱兹接消息謂俄兵已過阿萊克斯河進抵波斯阿齊培千省外間咸謂俄國將乘台勃里士亂事占據該處云 
[英公司擬開航路]  
　　三十日倫敦電云英國格拉斯戈公司前擬將福斯海股與克拉愛特海股鑿通航路使大西洋與北海可以聯接現已將該事部署妥善决議禀請政府批准 
[英女子可得學位]  
　　三十日倫敦電云勞德扣崇改良惡斯福大學之計晝内有女子與男子一律同受學位之一欵 
[德國試新飛船]  
　　三十日栢林電云德國潑林伯爵新造之飛船已告竣曾於日前試騐頗爲靈便以上譯林報 
[美擬設立中國學生大學]  
　　據傳美政府擬在屈萊登建設大學堂一所專授中國赴美學生學額千名共需敎員約三十五人云譯泰晤士報 
[俄政府不認進兵波斯]  
　　初二日倫敦電云俄政府不認俄兵已過波斯邊界之說譯文匯報 
來函 
[行旅戰慄]  
　　青浦縣治澱湖瀾路横港一帶梟匪蜂起九月十九日至二十八日搶掠船隻日有數起來往行旅莫不視爲畏途所望有地方之責者整頓捕務勿使蔓延則商民之幸也 
[美國博士唐嘉利君戒烟局成立引詞沈敦和]  
　　朝廷銳意維新疊頒明政而於禁烟問題尤三致意焉乃者上下一心奮然戒勉凡久困烟累者人人咸以得戒爲幸實爲新政中之第一明效惟是舊有戒烟諸方如林文忠十八昧等類皆代烟而非戒烟故幸而得戒終其身仍須服食藥丸近年所出鵝郎草雖可戒烟然旣戒之後往往未及匝年依然重吸殊難索解然此猶吸烟之害也自嗎啡盛行而巿上各藥肆類多巧立名目潛用嗎啡和入藥丸抵癮極其靈驗惟留毒臓腑久而久之不可收拾必致促其生命而後已是實前門驅狼後門進虎其流毒更不可勝言矣比者美國唐嘉利博士新發明一種戒烟良藥凡戒烟之人携鎗入局一面吸烟一面服藥甫及四天即抛鎗不吸此後無論何時何地永不再思吸烟其奇效不可思議京津各埠仕宦中人因而戒絕者指不勝屈誌謝之書多如束筍成效已經卓著近日唐君振在上海設局商同克利醫生以華人吸烟者體氣每多柔弱不宜洩漏於是研究新法力袪斯弊並酌量各人體質令戒時絕無絲毫危險誠爲戒烟第一良法也現在香港路五號洋房設局於本月三十日行開幕禮鄙人謬承中西各友舉爲局董領袖該局定章凡未戒之人富有者取資貧乏者施送是能於金錢主義中仍含兹善性質故樂爲贊成所願吾海内同胞沈淪黑籍者踴躍樂從俾得脫離苦海同登壽域愼勿交臂失之也是爲引 
賑務 
[續八月份經收月捐清單]  
　　實大崙餘正元會餘元豐裕源德森裕豐怡祥久豐敦源賡裕謙餘衍慶怡慶裕祥庶康大慶壽昌元茂和康壽康晉和愼餘餘大元甡元祥衍大恒益永豐存德協昇源吉寳和寳順承康正大升大宏大彚康崇餘永康瑞大晉大信大仁大志大會大厚大森康源利恒德兆豐福裕敦和源餘鈞康鎭昌壽豐鼎康順康巽裕同餘久源明德同福瑞昌洽餘瑞豐豫源義善源介福嘉綸以上七十三戸各戸錢六百文李珊記翁梁煥翁龎竹翁易安居宏源隆昇益昌思補齋以上八戸各戸洋五角源通錢一千八百文存濟堂豐裕共兩戸各戸錢一千文大昌德新新園恒昇恰園萬椿曹雨泉曹德大以上七戸各戸洋四角升和咸章恒茂晉昌怡昌徴昌其萃樓以上七戸各戸洋三角承秦立餘裕綸元成敦泰宏德元椿安裕鼎興鴻餘元大亨永餘順元愼和乾元聚生嘉惠立生元源慶裕義昌五豐立豐元興元益晉元安康大章裕春德大鼎昌恒泰和祥厚泰九和通泰和豐正泰源成以上三十九戸各戸錢三百文大綸通泰天祥泰豐同順萬茂豐記義盛信昌泰一壺春青蓮閣以上十一戸各戸洋二角怡大號怡大莊共兩戸各戸錢二百文協成祥永愼萬興以上三戸各戸錢一百文附一文愿捐小洋六十三角錢六千二百四十文以上共收洋四百八十三元小洋二百廿四角五分錢六十五千二百四十文 
滬江廣益善堂司董朱佩珍祝大椿棄貽釗等謹志 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
