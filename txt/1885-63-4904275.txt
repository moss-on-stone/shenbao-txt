# 1885 - 63 - 4904275

 

Page 1

 
 
[三十一號畫報出售] [  申報舘主啓]  
本舘自去夏創設畫報以來常萃數十大名家分繒新奇近事鈎摹細緻印釘精工生面別開早巳不脛而走刻又印成第三十一號畫報專取去冬日高諸事繒爲八圖每圖倣章回體例撰成對偶子目係以小記每一披閱如向三韓城畔問俗採風而其間慕亂黨之橫行狀　王師之勘亂尊王攘敵尤爲雅合體裁茲定于本月十六日出售所有標題先爲佈列諸君子子銀燈火樹之間其亦先覩爲快乎畫報後仍附淞隱漫錄圖說一則閱者鑒之第一圖郵政局肆筵速客頑固黨放火戕官第二圖假傳虎節召倭兵威逼鸞輿遷別院第三圖中奸謀韓廷飛碧血避亂黨關廟泣青燐第四圖雲屯霧沛大帥鷹揚海闊天空藩王豹隱第五圖奮天戈奸臣授首投華寨弱主濳身第六圖犯衆怒避禍走仁川普皇恩送孥歸濟浦 
第七圖電報飛傳求保衛星軺移指壯聲威第八圖霜鋋雪鋋海上觀兵玉敦珠槃城中立約 
[京通倉儲尙富漕糧不妨暫緩時日說] 　　　 
京通倉米向來散給兵丁食米及在京各官俸米定例先將陳年餘積者挨次散放不得越次先用新米故官兵所領皆陳腐而不可食往往向米舖兌換豆麥等粮或以賤價易錢買麫而食從無以所領倉米煮食者積存之米多至十餘年尙未用罄外間交納漕糧購辦米石價輒三四千文而京中領米賣錢每石不過京蚨十串論者或謂與其領米不能供食徒有祿養之名何如將最先儲存之米截去數年而以在後數年之米散給官兵庶今至抑價售賣似乎較得實惠不知此政體攸關假令截去年分最久者而以可食之米起支則截去者勢必棄於無用而倉中存數頓至大缺所謂九年之蓄六年之蓄者原以示國用之有餘而米之可食與否不計也太倉之粟紅腐而不可食儲積之富自古爲然故臣下雖有是意而不敢率請改章也近年以來北省多災放賑之法厥有三端曰撥帑曰籌捐曰截漕所謂截漕者指近畿一帶地方灾歉當漕糧北上之時收納京通二倉截出若干以濟灾黎之食其離倉太遠省分則轉運維艱欲截漕而無所濟近年災歉最甚之處河南山東　隸山西四省外間捐賑接連籌辦七八年而勿輟適與畿輔相近每當告灾之際無不立沛　恩施首先以漕粮散賑故目前倉存米石較之十年以前其數頗見短絀然放給官兵者猶不至於以當年食當年之米苟南中運路阻隔則支持一二年固無妨事故法人欲以兵船遊弈北洋阻各國商船搜查米石而上海洋行包攬代運上屆漕糧聞此信息皆至束手無策承其事者以爲天庾正供關繫官俸兵糧不可一日偶缺深以去年包定之時太覺孟浪爲言顧鄙人則謂如僅爲京通二倉　放米石計則雖不裝輪船將現運到滬各屬之米起存棧房以待法人事定然後斛載泛洋早則本年秋間北河未凍之前遲則凍河以後漸至明春兩屆並運卽不幸　禍未已海口　擾至有一二年之久吾意京中亦不至無米散放所難者國家政體所關漕白米石自南運北無非以江浙之糧食濟北直之用從前河運本在内地卽改辦海運以來自上海出口北行所過洋面皆中國屬地之洋面並不假道他國之海程而法人以尋釁之故用船游弈阻勿北上是不啻己之堂除以内而他人監其出入也此則損於國體之至不能不設法以折其無禮之尤者也近聞英國以攬運漕糧爲洋商之生意中法雖至開戰而洋商生意理不能絕此項米石每年由南運北已爲成例並非因中法失和海口防堵諸軍之所仰食而後運之則尤不得與軍需並論旣非軍需卽是貨物法人何爲而阻之故英國家業已電致法廷告以不能遵行此禁之意但法人無禮已甚未必因英廷不允而肯反前議是以旬日以來經攬之號商躊躇莫决訂約之洋行疑慮不前而所最苦者法人早有此意應於去年議將上海爲局外之口申明禁約列入州口米石一條列各屬辦漕尙未開手或改徵折色或修復河運或興築鐵路中外臣工尙可從長計議而各屬皆俟後命而行不必仍前碌碌今則米石均已霽備配裝駁船挨次交納己經斛有十之二三而米之在駁者無慮干餘號一旦停斛如云上棧則棧租出自何人且難保米石潮變成色不合如云退囘則縣中與行家折耗不少且運否未定又不敢决計變賣正在不退不遂之際而巴德諾脫忽施此計誠險而毒矣顧吾以爲以本年而論所謂改折色復河運興鐵路者皆不能及如法人决意阻查不聽英廷之挽回惟有設法令商人包運由内河至通父兌按照輪船欖運所定合同諸條大同小異於時日稍寬其限於水脚稍增其價所經之處如何駁載用何船隻以及河水之深淺漲汛之大小隨　報明地方官存查将來果復河運卽以今年之情形爲張本可行則行宜止則止所以然者京通二倉存米尙多不必以本年之米濟本年之食則雖略遲時日無所妨礙故此亦變通辦理之一端云爾 
[本舘接奉電音]  
　　昨接北京友人來信有正月二十日上諭一道敬謹譯登○正月二十日奉　上諭上年恭遇慈禧端佑康頤昭豫莊誠皇太后五旬萬壽覃敷闓澤迭次將中外大員老親年逾八十者優加賞賚兹據兵部及張之洞續查署廣東陸路提督潮州鎭總兵鄭紹忠之母盧氏浙江嘉興協副將侯定貴之母叚氏均年逾八秋祿養承歡加恩著各賞給御書匾額一面紫檀三鑲玉如意一柄小卷江綢袍褂料二件小卷八絲緞袍褂料二件用示錫類推恩至意欽此 
[甬江消息]  
　　字林西字報載有甯波消息云甬江本有法船兩艘遠遠寄椗本月二十二日復有法國小兵輪一艘駛到與所泊兩船不知作何語俄而三船一同起椗展輪向北而去然則甬江近日殆無法船蹤跡矣 
[法船萃浙]  
　　昨午十二點　本埠官塲又接有鎭海來電謂基隆瘟疫盛行法人全退在甯波普陀山洋面計大兵船七小兵船四鎭海口外有鐵甲船二艘所有法人軍裝一概運至晋陀云 
[遣使續聞]  
　　日廷簡派伊籐宮内卿爲全權大使西鄕陸軍卿爲總理公務至中國辨論朝鮮之事已列前報兹聞大使所帶隨員有叅事院議官井上毅外務大司員鄭永寗又委員花房太政官大司員伊東少司員牧野宮內少司員高遷叅事院員外議官補蒲生并海軍指督仁禮陸軍提督野津副將黑岡叅将土屋又田中都司福島又山根守備關外國人三名并隨從人等四十三員名坐薩磨輪船於二十一日下午一點鐘由長崎啟行聞有經赴北京之說目下日本海陸兩軍大加整頓意殊叵測竊謂去年朝鮮一役普天率土咸曉然於曲直之所在日人乃乘中國與法相持竟欲遇事生風坐收漁人之利狡則狡矣輔車相依之謂何 
 
 

Page 2

 
 
[俄人叵測]  
　　日報載近日俄國整頓太平洋水師令人側目而視且俄國之海參威埠與高麗接近往時俄兵船之經過高麗者甚少今則俄高將立通商條約且常派一船駐泊高麗各港將來交涉必多可不爲之留意乎噫俄之利卽日之不利日人亦旣知之安然則何不與中國修好合力同保亞洲之局豈非策之上者哉 
[日本大雪]  
　　日本報載西歴二月二十日接日本高田地方所發信據稱該處連日大雪通霄達旦積雪如山當藩政時常年立標記以量積雪然未有如此次之大者往來行人皆由積雪上過朗以如行玉山自月初起時晴時雨連綿不斷居人日以掃雪爲務積雪處屋内不見日光白晝點燈寒氣凛冽井水不能汲煮雪而飲街市絕少行人曲巷貧民效袁安之高臥者頗不乏人也 
[日人築壘]  
　　日本報載對馬島近接釜山孤懸海外非堅固砲臺不足以資防守已由日廷派員擇定鰐浦地方建築砲臺仿觀音崎所築第一等砲臺式樣估得工費需銀二十萬元云 
[東藩餘話]  
　　日本兵之入王京游玩者未及日落卽結隊而出西門蓋恐衆怒難犯或有不測之虞也○閔泳翊於内亂時被賊斫去耳輪且斷厥肱急爲醫治得慶更生亦不幸中之大幸也○趙判書甯夏正直不阿久孚人望一旦慘死行路皆爲掩泣出殯之日執紼者數千人死如有知當無遺憾○高廷近有創設電線之舉擬由王京直達奉天由奉天再達天津此事若成其有裨於軍事也實非淺鮮惟需欵孔繁籌畫恐非易易耳○馬山一口爲華軍扼要之區方軍門飭留正營兩哨駐紮其間口内停泊中國鐵中船三艘戰船四艘商輪二艘聲勢壯盛可無意外之虞○水原府爲王京至馬山必由之路一旦梗塞聲息不通方軍門帶正營三哨駐紮城中以期呼吸相關不致隔絕云○朝鮮亂作時左右兩營練軍頗爲出力事定國王諭令月加餉錢教百文以酬其功盖昆軍訓練得人故能收其成效耳有勇知方於兹益信○王師戡亂兵氣盡銷土人感戴聖恩勒石通衢以誌德惠○商人之歸自外道者各府縣官必派兵役護送挨程瓜代勞苦不辭酬以銀錢無敢收受亦可見國法之嚴矣○高人已擇定會館南院之地建造吳武壯公專祠今春卽當鳩工庀料矣○去春有華人之業栽桑者羣附番舶至高秋間又來織工數十人帶有家室以分其勞更有銀工應召而至國家優其餼祿欵待頗豐亂後失業無聊流離中澤遂由好善者貸以數千金附輪返國矣　華人之在仁川作小負販者因與日人逼處恐釀事端紛紛遷至王京受麜托處人多品雜未免良莠莫分幸陳觀察譚刺史鎭撫有方稽查不懈遂各循蹈規矩罔敢越犯典章 
[接續朝日往來公牘彚登]  
　　大日本欽差大臣竹添照覆事接准貴歴甲申十月二十四日照會閱悉一切來文曰設有交涉衙门所以辦理各国之事也雖細故應無不知之理云云查本大臣駐劄以來若覲謁若慶賀若賚賜或由軍國事務衙門傳之或由內宦口宣或有內使口宣乃今秋召我護衛兵以演武於禁內办初由軍國事務衙門傳之以雨不果而止其後再有演武之命卽由内使口宣凡如此類不論事體大小皆無貴署隻字之據貴大臣顧未之恩耳來文又曰本月十七日夜郵局之宴卽奸謀變之會也旣行刺又藉之以恐動上心至有請召外兵逼迫移宮之舉十數奸徒恣行毒虐貴大臣過聽兇黨之言任他惡虐之謀乃曰非所與知保護之誼果何在耶云云查十月十九日夜照會曰貴公使先移大君於景裕宮繼又移李判書載元宅連戮大臣六人云云今乃以移宮連戮爲出奸徒之舉是前照會誣本大臣被以大罪也此办甚矣且來文內屢曰動兵興戎興師起兵夫我兵之駐在貴國據兩國所訂條約以護衛本大臣也故本大臣出入必隨衛焉入闕造貴署均無不從行則奉日使來衛之諭入闕之時我兵護衛固其常也名之爲動兵興師興戎起兵無乃失當乎來文又曰何不一書探問於外署云云夫變起倉卒内宦踵至來衛之命急於星火何暇探問於外署况内宦之傳諭先是未嘗有探問於外署之例也抑貴大臣等果知赴君難之爲義何不卽夜馳赴宫闕保護大君主乃至明日又過至明日未見入侍君側而反責本大臣之奉諭入闕耶本大臣所謂保護者保護大君主也本大臣之始至景裕宮也值鑾輿已臨幸而大君母之駕方至貴國營使兵弁及內宦雜役等紛集維沓尤難於稽察而宮內地廣諸門阻隔非僅僅我兵耳目所不能及也我兵奉命護衛寝殿而出入雜役等於寝殿之門外而貴兵弁護衛寢殿後又貴兵弁與我兵分守諸門當此時本大臣但知保護大君主何暇顧其他故曰非所與知也來文又曰奉還大君主之後敝署尙以交誼爲重禁止兵端云云夫果禁止兵端何爲貴兵弁屢來槍擊我公使舘耶胄政府旣悉知貴國人民欲聚衆攻擊而不鎭壓又不通知于本大臣見貴民之攻擊貴兵之開砲以爲義所當然貴政府待外　使臣之道果如此耶况當避而退貴兵民要本大臣於路發槍放矢投瓦石不知其幾處過左營之傍則連發大砲小槍攻擊尤烈及斬門而出貴兵弁追擊不絕渡漢江時貴兵弁由舟中用槍頻爲狙擊夫如此而尙爲貴政府飭諭軍民無得妄動耶又尙謂無一矢之相加耶又尙謂豈有爲難於本大臣之意哉來文云火起公舘失驚走探據云貴館人自燒云云試思自燒公舘有何所利乎旣無所利何爲自燒本大臣午後二點半鐘時出五點鐘時渡漢江頭見黑烟衝天而上按其方位疑爲公舘其間已經兩點半鐘之久有據我國人自漢城逃歸者所說貴國人與清國人爭入我公舘搬出貨物然後放火是皆足訂其非自燒也至凶黨拿獲一項早經我領事小林出示諭飭我人民遵照在案故無收留寄息之虞昨又經再行申飭斷無薙髮改裝之事放可懷疑之人也爲此備文照覆須至照覆者右照覆大朝鮮督辦交涉通商事務趙明治十七年十二月十三日 
[厦團已成]  
　　厦門所募鄕團兩營早經吳春波總戎帶赴臺灣防禦去冬又奉　上諭飭令籌辦本地民團疉經道署西席傅雪湖孝廉集議捐抽厘稅及借用各善堂存典欵項商董不允議遂無成至歲杪經興泉承道孫師竹觀察稟請省中各大憲禽銜檄委招商局總辦王怡堂觀察會同暑厦防廳丁訒臣司馬籌捐餉項招募鄉團以固海防而衛桑梓王君遂於新正初十日邀集各商董在局議得各商按照各貨　稅加繳一成各典抽捐一成洋藥每箱加捐四元內地茶葉加厘一成燕窩貢行抽捐仲貲提歸一成富紳洪君熙琛等十人月捐千元丁訒臣司馬更勸令洪君另捐萬元製辦軍裝旗幟定議一切招募事宜統由丁司馬經理其捐提經曁發給餉銀等事則歸王君職掌募勇六百名稟請彭軍門委派本地武員管帶業已禀明提道二憲訂於十六日加捐開局矣所有章程開列於左一議十途行郊抽加貨厘一成每年貨厘約十二三萬元每月可抽千元一議內地茶葉抽厘一成每年約五六萬元每月可抽五六百元一議洋藥加捐每箱四元包辦商人例認二百五十箱每月可抽一千元一議洋藥局商人雖承辦認繳每月二百五十箱然所捐者每月至少有三百七八十箱至四百箱旣係加捐四元除繳二百五十箱洋藥局反有餘剩應着令洋藥局每箱加抽四元儘捐報解認繳每月五百元以昭公道一議向各典當富戶勸捐每月計可捐洋一千元　一議奉上諭輸捐洪姓等十殷商每月攤捐千元 
[珠還合浦]  
　　海鹽西門內倉漾里趙姓讀書世家也有女孩年十二於七月十四日被匪拐去四處尋覓杳無蹤跡其母寡居頓失掌珠惟日夕痛哭而已不意天網恢恢疏而不漏拐匪將女載至湖州府城賣與蕭姓爲婢身價講定洋銀七十元下日寫契蕭姓間壁有周翁號四橋者菰城之善士也聞蕭宅有小女子哭聲甚哀因往問詢女述其姓氏里居曾祖恩貢生就職州判祖父俱早故胞叔邑庠生在義塾教　家惟一 
 
 

Page 3

 
 
母一兄一弟一一能道其詳問同爾來者何人曰俱不認識拐我到此問在家作何生活曰讀書問從師乎曰母訓也試以所讀之書皆能成誦周翁益信良家女被匪拐賣卽商同仁濟善堂稟明鳥程縣主差拿拐匪僅獲一人除皆兎脫周翁卽買舟到鹽訪問趙姓通知顚末現在女孩已領回烏程縣主已備文錄供將拐匪解到海鹽究辨竊思完人骨肉功德無量湖州設立善堂代鳴不平澤及鄰封眞無愧爲仁濟兩字周翁旣救女於水火之中又費川資到鹽通信使趙女珠還合浦母女重逢恩同再造聞者莫不頌周翁之德而多善堂之博施濟衆也趙氏母女當以辦沓遙祝頂禮生佛矣[  東海釣徒稿]  
[日船被查]  
　　三菱公司之納格約麥魯由東洋來滬於昨日抵埠據稱該船過大戢山洋面時與法兵船名相比倫者相遇放一小艇上船搜查見無他物然後放行云 
[俄旂又懸]  
　　法公廨自換俄國旂號後惟於禮拜日及節期懸掛昨爲俄皇誕辰故公廨捕房及浦中各兵船一律懸旂以申慶賀并聞禮拜五係意大利國皇誕辰禮拜六又係俄國節期皆須懸旗云 
[幾墮陷阱]  
　　昔有某醫負盛名夜有二人叩門相招某欣然命駕及往盛筵欵待大醉就寢天明四顧則臥荒塚間不覺大吐蜣丸蚓糞狼藉於地心惡之歸家病數日近聞江灣鎭徐某一事適與相類推一則爲鬼揶揄一則爲人播弄稍不同耳徐某者向爲小兒醫與外虹口某甲有怨口角尋仇已非一次前日忽有二人貿貿然來持洋兩元請徐某赴外虹口治病徐以其言語閃爍疑爲甲所使恐不利於已遂以無暇　出郤之二人乃返徐密遣諜者尾其後見二人行至楊樹浦相近卽有數人立待路隅切切私語稍頃卽與二人同行及至新虹橋又有十餘人相與問訊諜者歸以告徐竊幸未墮其計然自此益有戒心腐史有言怨毒之於人甚矣哉觀此益信 
[布案訊結]  
　　去臘有粵人鄧裕忠投上海縣控稱於同治十三年五月間在滬開設裕昌和雜貨行當設申源益源廣昌廣來等布牌托成大布莊夥張樹山專做廣庄布疋生意及光緒二年春間裕昌和虧閉我卽向張樹山索還申源益源等各布牌旋卽回粵不料去年　在粵查悉張竟將我牌翻刻私作生意我因于去秋來滬向張理說張置若罔聞是以求請究追續據本邑人吳樹亦投縣稟稱亡兄敦如在　于同治十三年間曾托陸竹卿經手開設成大布莊當設有申源益源廣昌廣來等布牌八塊專做客帮生意光緒二年春間虧閉後店夥陸竹卿將我申源益源等牌借去自做今陸已故世經我查悉此牌現被張樹山私做向彼理說延不歸還求提究追莫邑尊准詞飭提去後於前日晚堂經帮審委員王司　升堂集訊鄧裕忠伸訴前因幷稱我牌創立之際曾費一番辛苦現被張樹山冒我牌號將次貨銷售至將我牌做壞我日幾不能餬口云云司馬謂爾旣稱好招牌何　僅開一二年卽行關閉且張已將此牌做有十餘年何弗早向理說直待此刻始行涉訟旋據吳樹伸訴前因卽詰之張樹山供稱向業布店生意現在我做之申源益源二牌當由成大店主吳敦如在日時將此牌送與陸竹卿後因陸去世我曾向陸子陸蓮堂租來每月出錢二千文現在陸蓮堂在外可請傳問司馬卽質之陸蓮堂供稱先父在日曾在成大布店爲夥至光緒二年分成大閉歇後由店主吳敦如將申源益源二牌送與我父由我父自做後因我父去世卽將申源益源二牌租與張樹山每月得錢二千文是實又問張樹山鄧裕忠未曾涉訟之先在外可曾調處答稱布業公所董事曾斷令我出洋五十元我尙未應允又謂鄧雖揑詞誣控但實出情急爾旣與伊有往來可念舊情照布業董事原斷給洋五十元答稱聽憑公斷又謂吳樹曰當時開設成大布莊俱由爾兄經手卽使布牌送與陸竹卿想爾兄與陸終有舊情且爾兄業已故世事已懸隔十餘年無可追究答稱我先兄與陸雖有交好但與張樹山無干又據張樹山稱我做申源益源兩牌出錢租得現在吳樹旣居爲奇貨卽將申源益源等牌兩塊交還可也司馬准其所請着源　各具切結完案 
[不認偷布]  
　　前報客庽主徐財林到公堂稱被寓客偷去錫煖鍋又被別客倫去布六疋在老北門德隆押店押洋一元等情經翁太守將偷鍋之人懲辦尙有偷布之陳裕明未獲前日飯店人見陳在茶肆因卽鳴捕拘案翁太守研問之下陳供布係熊姓所竊翁太守着將陳暫押再行核辦 
[誣扳可惡]  
　　前報列陶阿根控朱阿順拆稍一案因朱供出洋元被打包人朱三取去翁太守因着包探帶朱前往提取朱三及去時朱二已出門包探祗得將朱帶回途遇無錫人顧順生朱卽指爲同黨遂卽拘住昨解公堂翁太守詰訊之下朱阿順堅執前詞陶阿根稱顧與我同鄕當朱阿順拆稍時伊來解勸我得脫身况顧亦撑粮米船者太守謂朱阿順不交分贓之人反敢牽累無辜情殊可惡况稱錢洋可以取到姑着包探帶同往取再行核辦顧順生無干釋放 
[賭案類誌]  
　　昨報西捕在天成昌弄獲賭徒兩人一案昨經翁太守與于副領事研詰據包探禀稱伊等共有四五十人聚賭外面大門用鎖反扃西捕得人通信前往扭鎖屋內諸人上屋逃遁所獲之周阿全係在門外望風者吳錦三肩掮舖盖想是看屋者搜到賭具　錢二千文光景呈案周吳二人同供並不與賭翁太守謂賭徒是何處人周稱恐是廣東人翁太守着將周吳兩人各責八十板錢充公賭具銷燬○昨日捕房又獲挖花賭之胡阿龍周金泉蔣金發翁　卿等四人請辦胡稱爲戯舘案目周供夜間陪嬸母病適胡來藉此遣興蔣翁兩人稱是撑船者翁太守着將胡蔣翁三人各罰洋兩元周係聚賭之人從重罰洋四元待交洋卽釋 
[重懲假冒]  
　　昨報列控拘冒頂一節昨據西包探頭麥根至英公堂稱美署函知有張茂祥所開洋廣雜貨舖兼售牛奶冒美商牌號有雙鳥爲記等因爲此向該舖購辦牛奶言明每洋一元牛奶一箱內計四十八匝其牌號花樣的係假冐問得共有二十餘箱當將箱及張帶至捕房又查得牛奶係購自本埠者招牌紙則向同興海利兩家印字鋪照樣刷印故又將同興舖之丁阿和海利鋪之林昌一併送案牛奶瓶呈閱張茂祥供牛奶係向承發行拆買不敢假冒招牌丁阿和供開同興印書房牛奶招牌有一天津字號內人托印剩下旋有別人買去不知假冐情事林昌供開海利西式簿紙及印招牌紙餘與丁供同易繙譯謂假冒牌號僞貨欺人設照西例當從重科罪印字房惟利是圖不究來歴咎亦難辭請爲重辦以儆效尤黃太守隨判丁阿和林昌各罰洋百元如違管押一年張茂祥交捕房帶回查明來原再行核辦起案之牛奶暫存捕房 
[搜出贓洋]  
　　元芳洋行東帶同管花園之談如春至英公堂稱昨有人扒墻闖入花園被談看見交捕送辦顧阿小供不敢圖竊黃太守隨判顧阿小發捕房管押兩禮拜旋聞顧阿小之兄前同吳壽棠行刼全盛信局船銀洋分洋後藏在已家被地保聞知到家搜查顧阿小情虛逃入花園暫避被送捕房後由包探陳阿九顧阿六詰得銀洋藏在灶下當往起出贓洋五百四十元因前次破案由英國翟領事會同訊供故此次仍須於今晨解原審官過堂也 
[英界公堂瑣案]  
　　華捕稱獲偷雞賊倪阿增帶至捕房詎有李阿興到捕房自稱與倪爲友請領雞免究等語因知倪李同黨一併解案倪李俯首無詞黃太守隨判倪押七天李押十四天雞俟失主認領○包探王阿二稱應阿三行竊錢林和之作裙一條當被拘獲惟錢不合私刑吊打爲特一併拘案錢供懷恨已極是以略毆幾下黃太守謂錢擅用私刑本應懲辦姑念無知從寛不究應阿三本有應得之罪旣已受傷刃置 
 
 

Page 4

 
 
弗議隨飭領贓概予開釋○顧阿生稱昨有賊沈阿高闖到我家竊洋一元幸卽追獲人贓交捕送案太守判沈阿高押候過堂笞責三十板贓洋給領○包探孔長生稱緝獲積察温惠生搜出押票吊得皮衣絨單等件皆是竊贓惟失主尙未傳案且恐該竊犯尙有別案今先解案容帶囘盤詰再傳失主到案太守得供之下准該包探將温惠生帶回捕房再行解案發落 
[錄候補鹽大使張俊民上張香帥稟] 　　　 
　　爲謬擬倡習海戰以張國威而省防堵事竊雄風氣每因人而變事機宜乘時以圖伊古以來不患無治法　患無治人自泰西各國崛起於技巧外武事尤精風氣所尙幾於人盡知兵此開闢來所未有也夫人心之習尙恆視風氣爲轉移苟有人焉起而倡之　虛擲之糜費練敢戰之雄師力戒因循專求寔際一省倡辦各省仿行我國之水師豈讓泰西哉且講武爲當今急務日瞰於東俄逼於西北法侵於南暹羅緬甸脅制於英法人以數千衆入我海洋我沿海戒嚴今以十數艘困我臺灣我各省水師數十倍於敵　　觀望欲前仍却非盡不能戰也風濤非所素習將無果敵之氣士存畏縮之心惟默兾和局有成又可偷安旦夕耳吁我何以不發奮自强徒爲外洋欺侮哉今憲台乘可爲之時操得爲之柄誠能振興武備精練水師汰冗濫虛粮養赳桓勁旅杜强隣窺伺樹海甸屏藩所謂非當之功必待非常之人其謂此乎或曰經費難籌不知裁萬人虛糜養三千健卒一方有警電調赴敵鼓我銳氣挫彼兇鋒他師遙作聲援巡船斷其接濟今日敵之所以困我者我卽以之困敵迫其軍火煤糧告匱然後聚而殲旃敵人雖狡能不俯首帖耳而求和哉我水師能戰不特保粤并可爲南北洋守門户旣省防不勝防之患又免兵多餉絀之虞敵又何能傍岸乎又何須多辦防堵乎無如習俗相沿積重難返卽虛伍卽充數遇血性將弁勝取尙能一戰刁猾之徒望風先潰欲力挽頹風宜嚴申法令非重賞不足以勵士心重罰不足以除積獘不然雖有智勇無所措施或曰和局一成奚用練兵糜餉不知我武備强則和局可恃弱則朝盟而夕敗也欲啟釁端何患無事雖有公法特具文耳謹擬四條於友一曰選將語云練兵不如選將將强則兵强兵無强弱視將以爲强弱自古有常勝之將無常勝之兵故選將爲第一要著其稱職與否卽此可卜成敗也必膽壯識優出入波濤能知風潮沙線素孚人望者爲統將薪俸有事照湘淮章程加兩倍無事加一倍哨弁亦然至進戰退守機宜軍需賞罰事權未戰之先請 
旨假以便宜行事方免掣肘之虞而有敵愾之志將弁亦當激發天良公忠體國倘仍蹈向來刻冒等弊請旨置以重典庶賞罰當而人心服方稱節制之師一曰挑兵水師非陸營比也宜就地取材或募漁艇蛋戶海船水手或赦私梟洋盜或在粤勇內桃慣乘風浪者三千人選擇要精掛名荐條一槪禁絕口糧則照湘淮加一倍以符當日林文忠每名十二圓之例號令進退鎗法準的操演熟習有事則懸重賞以賈其餘勇無事亦照戰餉以養其身家營制營規一律認眞不可姑息庶歴久而無挾制等獘一日習砲古無所謂砲也自泰西各國專尙火器愈造愈精練習務要確有把握以成敗專繫乎此也擊人擊桅擊舵牙篷胎氣管烟筒各有專司庶臨戰不致慌亂一曰駕船大洋之中全船性命繫於舵工颿桅折則全軍失色烟筒炸則衆命攸關潮之漲落風之順利機器之靈捷沙線礁石之擱傷尤當在在留意舵工聽將弁指揮将弁納舵工諫諍上下和睦故能所向有功 
　　前讀昕伯明經和芋仙剌史自壽詩曾次韻爲壽蟬咽虫今方慚寒陋乃荷不加鄙夷寄酬佳什並望嗣音謂可添一叚韻事抑何愛才之切乃爾耶兹謹次來韻遙賦以贈仍乞明經附之報尾用酬刺史矜竉之盛心何如 
　　雲籠相逐願從之識得荆州慰夙期把酒狂曾陪杜牧聽歌恨不學恒伊幸隨臣叔同場醉　舊歲曾隨家叔飲于滬上酒樓獲識公面　謬和先生自壽詩漸愧姓名難記取宜公忘却已多時　公引語有多病健忘實不知泊齋爲何許人仕何處相見云云[  汝兩泊齋氏初稿]  
[餞別朱夢廬道長兄還嘉禾]  
　　夢廬逸史老畫師朝朝畫出好花枝春風淡蕩春日遲庭堦玉樹含嬌姿北堂　草榮且滋譜入絕妙無聲詩大江南北聲名馳飲酒看花樂不疲追隨正好慰渴飢一朝忽動蒓鱸思鴛水蒼茫夢繞之板輿旋里舞綵嬉此福讓君眞便　人生行樂須及時進君美酒君莫辭明日相思無盡期[  金吉石初稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
