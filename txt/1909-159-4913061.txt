# 1909 - 159 - 4913061

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章四月二十八日奉]  
　　上諭那桐奏瀝陳下悃懇請終制一摺奏具見孝思肫切惟該大學士職司重要朝廷以其辦事認眞深資倚畀前降旨改爲署任係因時事艱難需才襄贊不得已從權辦理那桐受恩深重自應仰體朕懷力圖報稱現經百日孝滿著仍遵前旨照常入直母許固辭欽此 
　　上諭大學士那桐前因患病現在步履未能如常著加恩在紫禁城内賞坐二人肩輿欽此 
　　旨正白旗護軍統領印鑰著祥年暫行佩帶欽此軍機大臣署名奕劻世續張之洞鹿傳霖那桐假 
　　宫門抄四月二十八日召見軍機高祖佑連印祥壽來存全順如銓 
論說 
[論蘇省會議廳籌辦自治年限及其變通辦法（二）（續）（山）（岳）]  
　　其第四年辦法 
　　一舉行鄉議事會選舉正月十五日至三月十五日 
　　一舉行鄉董鄉佐選舉三月十五日至四月一日 
　　一開辦鄉董事會並任鄉董鄉佐之職四月一日至六月一日 
　　以上三項其弊與城鎭同 
　　一於僻地人户稀少不便合併之區域設鄉選民會並選舉鄉董鄉佐　　六月一日至八月一日 
　　城鎭鄉之籌備自治可以同時並進。即地僻人稀之鄉。其籌辦自治。何獨不可與城鎭及籌常之鄉。同時並進鎭後於城。鄉後於鎭。此理已不可索解。何則。籌辦城之自治。與籌辦鎭與鄉之自治。人才不同。畛域自異。無必待此竣彼續之理。於僻陋之鄉其設選民會並選舉鄉董鄉佐。必待城鎭鄉籌辦旣畢之後。且必待尋常之鄉籌辦旣畢之後。。以何爲也 
　　一調查城鎭鄉户口詳細確數造具清册八月一日至十二月一日調查户口。造具清册。其事較繁。勢不能不寛假以時日。但地方自治。至城鎭鄉議事會董事會成立。而事已荿。即造具户口清册。爲時稍久。亦無害自治之成也。 
要之。會議廳之主旨。一誤於城鎭鄉分年籌辦之法。而自治之事機一阻。再誤於按事籌辦失於寛緩之弊。而自治之事機又一阻。因按事籌辦之寛緩。而復於分籌年内。就各事項而率以寛緩行之。延長籌備時期三分之二。而自治之事機更一阻。嗟乎。會議廳之籌議。原以促自治之進行。而使辦理自治者得所藉手也。然其結果不啻爲自治之阻力焉。夫天下洶洶道議。獨會議廳先天下而籌及地方自治之辦法。吾人所不可不傾倒也。然爲吾人所傾倒者。必天下因其籌議。而有以促地方自治之進行。今會。議廳之决議與吾人之希望。實枘鑿焉。夫苟吾人之希望過高。而不克實行。則屈吾人之意見。以從會議廳之籌議。未爲不可苟其不然。則安得不舉吾人所希望之辦法。與會議廳之辦法。較量而叅觀以憑天下之公斷也。吾人所希望之自治辦法則如左。 
　　一自奉到章程之日起城鎭鄉一律推舉紳士組織自治公所照會紳士五日紳士應選五日不就複舉五日共十五日 
　　一調查城鎭鄉户口總數無論爲城爲鎭爲鄉皆同時並舉調查二十日覆審十日申報五日共三十五日 
　　一調查城鎭合格選民造選舉人名册呈報地方官調查十日宣示二十日更正十日共四十日 
　　一議事會選舉投票二日開票二日辭退五日共九日 
　　一董事會選舉投票曁開票四日申報督撫七日董事就職四日共十五日 
　　一開辦議事會會期前通知應議事項十日會期十五日展限十日共三十五日 
　　以上共六項。辦期日。約四個月有餘而不足五個月。約當會議廳籌定期日十分之一。雖計日過促。但按法行之。苟非自怠。必無迫不及待之虞。若安谥延宕。則四年之久。仍恐不足。非吾人之所敢知也。揭此以質之熱心自治者。（完） 
專電 
[電一（北京）]  
　　鄂督陳夔龍奏臣素患便血症春間不支曾請假半月銷假後愈發愈劇據醫云血虚云鬱牌不統血懇請開缺另簡賢員接任奉硃批該督辦事穏固周詳凡利國利民之事自當堅持定見實力辦理母恤浮言所請開缺應母庸議 
 
 
 

Page 4

 
 
[電一（北京）]  
　　新彊巡撫聯魁奏新民品格較卑合選舉資格者五無其一强而行之必致藉勢弄權貪毒蠧民病國應請變通辦理改爲官紳並用由司局選派奉旨憲政館知道 
[電三（北京）]  
　　學部奏請欽定留學生引見日期奉旨五月初二日着帶領引見 
[電四（北京）]  
　　東督錫清帥電調麥信堅等尅日赴奉奉旨照請并電諭楊士驤等知道 
[公電（福州）]  
　　各報館鑒本日（二十八日）福建出品協會事務所成立緊要新聞 
[寗蘇士紳合開諮議局研究大會紀事南京]  
　　本月二十六日寗蘇兩屬士紳開諮議局研究會於夫子廟計到者除叅觀人不計外共有二百四十人二鐘開會先由仇淶之君報告此次集會之理由用意注重研究請公推會長遂推張季直君爲臨時會長先行選舉職員張季直得一百九十六票仇淶之得一百零作票馬湘伯八十五票張爲正會長仇馬爲副會長張仇馬二　固辭不獲又每屬推舉調資主任員若干人寗屬盧重慶陸維李張蔭榖楊永陳官彥吳涑習良樞譚慶藻（徐海二屬因到者寥寥未及舉下）蘇屬楊天驥姚明輝張毓英沈恩孚陳義趙瑞預黄守孚許朝貴蓁瑞玠孟森又推定編輯員每屬二人揚屬夏寅官周樹年通屬嚴桂彬張藩蘇屬吳本齊錢崇威鎭屬茅謙吳佐清寗屬陶保晉夏仁粹常属朱溥恩童斐松屬穆湘瑶雷季興淮屬陳福咸張符元大屬洪錫範林可培會員中有以本會章程甚爲複雜請會長將此會性質明示者會長謂此會實爲議員輔佐機關宗旨在研究學問以爲議員之後盾而已討論良久各會員以天色已晚即請會長擇定編辑主任二人會長謂雷季興鍾叔晋二君堪勝此任鍾雷二君固辭會長謂今日我爲諸君强迫而担此重任我亦欲以此强迫諸君矣衆賛成遂各將决見書呈於會長請交鍾雷二君編輯明日再行研究 
　　二十七日午後二鐘繼　開會於夫子廟提議會中所應研究之問題即就雷鍾二君所編成之意見書分類表擇其目前所最緊要者三事（一）地丁徵收問題（二）補救銅元弊害問題（三）籌集地方自治經費問題所有會員皆當左究限於六月十五日前一律呈出意見書次又議分任調查之辦法（一）請今日到會之員分别認定調查某件事項（二）請今日到會之員先行認定某屬調查某項事件散會後各偕同府州各會員分别認定儘一星　内告報本會（三）請今日到會之員散會後將分類表中分認最要問題必須提議事件與同府州各會員分類認定儘二星期内報告本會蘇松常太淮揚各屬認定第三項通鎭二屬認定第二項遂又提議組織機關報或謂當收會費或謂當收報費後乃决定改爲諮議局研究會報告書仍照章由各屬團體各認繳經費若于而散 
　　另函報告云是日會塲秩序井然自午後二時開會至六時閉會仍有未决之事議定延長一日開會時先公推主席推定張季直先生又補推楊千里君爲臨時書記次分布簡章次公舉正副會長决定每票三人用記名投票法投票次中張會長提議各屬公推編輯員不拘在省與否又每屬推主任調查員二人須有一人駐省調查遂公同推定編輯員及調查員按舉定之正副　長及調查編輯員姓名已錄前 
　　次議定會所决定暫借上元縣後娃娃橋法政講習所爲會所 
　　次議定經費由會長提議照簡章由各廳州縣分認大縣百元次七十元次五十元原爲地方豐嗇不同勢難一致但各屬均以勉力承認較多之數爲是不可人人願從小縣之例至此外合會員及各團體若能量力補助其熱心義務尤足感佩 
　　次提議各項應行研究之事收集意見書甚多議請駐會編輯員將所收各件及應行調查之事分别緩急編列名目俟下日開會由各會員分任調查 
　　念七日午後二時接續開會未開會前由主任編輯員將各員擬題數分印成分布各人其表如左 
[江蘇諮議局研究會會員意見書分類表]  
　　（說明）本表由主任辦事員就會員意見書中所及者分類臚列并權其輕重緩急以爲先後之次各條下注明略說及會員姓名重見者止列其姓 
第一關於財政者 
[甲類]  
　　（一）也丁徵収問題 
　　（甲）地丁宜復古制分収說（沈君恩孚） 
　　（乙）徵銀元解銀元說（說君恩孚） 
　　（丙）豫算未成立以前徵銀解銀問題據法意應當否决說（孟君森） 
　　（二）漕糧改折問題（沈錢君以振） 
　　（三）厘金改革問題 
　　（甲）改辦統捐（沈孟錢） 
　　（乙）研究銷場稅（孟） 
　　（丙）改辦認捐（孟） 
　　（甲）就場徵稅（沈） 
　　（四）鹽厘課問題 
　　（乙）歸國家專賣（吳君　華） 
 
 

Page 5

 
 
　　（丙）籌定淮鹽脫銷補救方法（張君曾璧） 
　　（丁）調查淮南鹽斤缺乏之故（孟） 
　　戊　　煎丁困苦（夏君完臣） 
　　附（甲）調查松江鹽場與浙省之關係（孟） 
　　（乙）改良兩浙鹽法以弭梟患王　　乙類 
　　（一）補救銅元流弊 
　　（甲）停止鼓鑄（錢沈） 
　　（乙）籌抵浙耗收回已鑄之元（仇君　之） 
　　（丙）密查私鑄（沈） 
　　（丁）發行銅元鈔票收回已鑄者重鑄價格相當之銅元（吳） 
　　（二）豫防紙幣之充斥（盧君善之吳夏孟）（未完） 
[蘇紳電告已舉代表蘇州]  
　　二十七日蘇府屬士紳在江寗上撫帥電云蘇府上紳現因諮議局研究會之便在寗集商補舉方紳還丁紳祖蔭爲蘇府屬代表與松常鎭太所舉各紳會商合局事宜除陳督帥並告陸守外合肅電請鑒核蘇府屬紳士蔣炳章等廿八人公叩 
[南洋勸業會開蘇省議員招待會紀事南京]  
　　二十七日南洋勸業會特開蘇省議員招待會計到者一百數十人九鐘開會先由陳蘭薰觀察述蘇省議員與南洋勸業會之關係次由向淑予君報告南洋勸業會辦事之大略次由沈芑舫君說明南洋勸業會之必要次陶賓南君述調查員今後進行之希望其主任者非陶帥亦非勸業會實乃我蘇省之人民也故我輩對於此事實不可冷淡次由張季直君代表全省議員致謝詞并言勸業會前途之危險然不可以危險而遂安於不爲此則國民之責任而我輩皆當致力以逹其目的者也時已過午由會中欵以茶點并撮一影復演東洋戲法盡歡而散 
[電請浙撫嚴禁銅元减折杭州]  
　　江督端午帥昨又致浙撫增固帥電云禁止銅元減折一事前接農工商部來電當經檄飭蘇松各屬遵辦兹據松江府戚守禀稱松屬逼近浙界浙　銅元當八行用已久松屬迭經嚴禁是以當十如故不意近來浙之銅元忽擁至松屬以致金山縣洙涇地方有减折滋閙情事飭經該縣查究現已照常當十惟浙省銅元减折若不禀請咨會飭禁終恐别釀鉅案等情並據華亭縣禀同前由查松屬與浙毘連今浙界銅元私行减折商販惟利是圖勢必紛至松屬行用所禀尚係實情總之銅元爲家國公欵所鑄奏明當十若竟任其私自减折不獨有失國家信用且與布面圜法有礙必致另滋事端前接部電業已一再電商務祈嚴飭浙西各屬銅元仍遵奏案當十行用嚴禁私自減折以維大局至紉公誼增固帥接電後當經札司飛飭毘連蘇省各屬嚴行禁止矣 
[安徽巢縣士紳開會爭礦安徽]  
　廬州巢縣紳商學界公啓云吾皖近日有一死生存亡大關係之問題出焉即銅官山礦是也此礦與英商凱約翰所訂合同久已逾期作廢現凱由倫敦來北京大言恫嚇不允作廢并持有賣國奴私訂之合辦合同殊堪令人髮指我皖人業已公舉代表到京與凱會議抱定議約自立四字抵死力爭江督皖撫并允協力贊助而安慶蕪湖以及旅寗旅滬旅贛旅揚各處路礦公會并内地各州縣路礦分會連日開會抵制籌集股本以爲後盾我巢人亦安徽一分子若猶醉生夢死不知合力舉爭則銅官礦亡即不啻安徽全省二千餘萬之人民身家性命與之俱亡我巢人尚能爲覆巢下之完卵乎兹訂於五月初一日下行一時在教育會所開全體大會籌議協爭方法及勸股辦法届時務祈合邑紳商學工農界諸熱心大志士駕臨爲荷 
[總商會選舉總協理大會記事杭州]  
　　杭州總商會總理金月笙任事期滿前已兩次開會改選無效本月二十二日復又刋發博單先期廣告邀請開會詎是日僅到十三人祗得順延至二十六日下午一時開會聞二十六日之會並未補發通告而到會者多至一百二十餘人農工商礦局總辦湯味梅觀察提調劉太守文案李大令亦蒞會監督首由舊總理金君佈告開會宗旨略謂承樸任事期年無益商界前已屢次辭職未蒙諸君許可現蒙商部憲批准即宣讀部批二則並聲明今日選舉宜注意者一被選人須在協理及議董十九人之内選舉否則作爲無效二今日與會諸君倘再有濫舉及承樸者亦無效報告畢即發選舉票一百二十三紙（按是日到會者除各業議董十九人外大半均錢業中人並有江干湖墅及紹城錢夥在内）投畢請湯觀察監視開匭最多數爲總理潘炳南（鼎記錢莊經理）得八十五票當選次多數丁立中二十四票王逹夫五票顧竹溪四票王湘泉二票周梅卿一票張子莊一票公議以次多數爲協理衆贊成次提議戚興記爐廠倒欠莊欵四萬餘金迭經錢業會館開會控追未理本日公具說帖委託會員代爲宣布並請舊經理請示湯總辦論飭從嚴追辦以此事關係商界前途甚大衆商全體認可均允列名公禀澈究次提議前經各業擔任調查商習慣現在爲日已久報告寥寥仍請會衆尅期查報以資復部云云即散會 
[西報譯要]  
　　鴨綠江中日人民衝突字林報載二十七日東京電云鴨綠江下流有日本桴工六人爲華人所拘東督錫清帥聞信即電飭將該日人釋放並設法恢復秩序現已由鳳凰城派兵五百名馳往閙事地方鎭壓 
　　美政府鼓吹借欵川漢鐵路文匯報載二十八日倫敦電云華盛頓有官告宣布謂美政府擬竭力贊助美國資本家之要求與借川漢鐵路債欵二十七日栢靈電云美國國務部亦願與借川漢鐵路債欵故各國銀行團體不日將協議組織一萬國公司云 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[水兵毆傷警官多人之請緝江西]  
　　江西巡警道移兵備處文云竊本月十九日夜七點半鐘羊子巷十字街口忽遭回祿敝道督同警務公所總務行政司法各科長率同科員赴場彈壓適公所洋龍到塲行政科保安科員陳其逹身穿警官軍服督率往救巡防隊挑水兵將扁扭横碰當令退讓該水兵一言不出即將扁担横毆宫將陳科員右脇毆傷繼復抛棄扁担用拳擊傷左目登時青腫皮破血流不止傷痕甚重其時各科長人員及家人上前喝阻並將該水兵扭住又一水兵復用扃担亂擊各科長因在火塲誠恐生事即被奪去並將　務黄科長右腕司法汪副長右臂曾巡長占春腰部二處均受扃担傷又司法科長家丁等三人頭髮扭落查該水兵身穿紫花布軍衣前後有釘線紅字頭戴草帽辮盤其上查救火爲保安科員專責該水兵等明知爲警務人員胆敢恃强有意毒毆實屬不守紀律敝道當塲督令南新二縣騐明該科員等傷痕。即將陳科員。送往慈惠醫院療治當將科員人等受傷情形函致貴處並詳報撫憲在案敝道查當時到塲救火每一水龍挑水人夫不過二三十人究係何人行兇。該管帶親自督率到塲斷無不知之理若由該管帶澈查限交自不難水落石出敝道職司巡警有管理暴徒之責若警官被毆營勇横行不加整飭將何以治地方况上年巡防隊兵亦因挾嫌乘救火之時將官警毆傷現又復萌故智日漸囂張貴處總持軍政當以修明紀律爲先必不致聽其一再縱容互相推諉除詳請撫憲外相應移請貴處嚴飭巡防衛隊管帶限期迅速交兇訊明按照軍律辦理並希移復 
[福州駐防爭選拔名額福州]  
　　福州將罼樸壽奏稱竊奴才於光緒三十四年十一月初七日准閩浙督臣咨開抄行禮部奏定考試選拔生辦法　摺内稱明年已酉係屬選拔之期各省學政業經裁撤自應量爲變通在京八旗統歸直隷提學使考試直隷總督覆試各省即歸提學使考試又繙譯生員旣經奏准考試漢文仍准一體送考各等語兹據駐防舉貢等禀稱以福州駐防歷來歲試科試槪就本省一律考試另有專額獨於考取優拔未獲觀光優貢已於光緒三十二年經前任將軍崇善奏准另予名額在案現届考拔之期請援案奏請給額一體考拔以免向隅等情並據福建提學使姚文倬以閩省歷届選拔案内無取中駐防名額應如何辦理之處具文詳請前來奴才查考選拔貢定例無論學額多寡每縣選拔一人福州駐防合八旗水師學額與縣無異優貢旣經前將軍崇善於光緒三十二年閏四月間奏准一體考選拔貢情事相同自未便獨令向隅應懇准予福州駐防旗生選拔一名以廣皇仁而恤寒畯四月二十一日奉硃批該部議奏 
[歸綏合設禁煙公所辦法綏遠]  
　　署綏遠城將軍信勤奏稱查禁烟一事自前任將軍以來奉行未嘗不力而烟籍卒未减除推原其故良由塞外高寒偏宜罌粟產多價賤流毒滋深迭次與前署歸化城副都統三多分巡歸綏兵備道胡孚宸往復籌商定議會同設立歸綏禁烟公　就歸化城租賃民房一所以資開辦不分滿漢蒙旗統由該公所施禁一面禁吸即一面禁種禁售其右衛相距較遠除責成該城守尉嚴禁外仍中該公所隨時派員前往調騐經費一項奴才查有現儲綏遠城糧餉廳從前征存逹拉特旗賠教四成正地課欵堪以動撥計現共存銀四千九百六十九兩有奇又查歸化城副都統衙門存有減成銀兩一欵前因辦理教案奏明動撥有案現尚存銀一千四百八十二兩零又據歸綏道查有光緒三十二年托克托城五十家子被水冲壞民房人口由藩庫撥賑銀五千兩除散給災户外餘存銀兩千兩以上三欵均擬撥作會設歸綏禁烟公所經費公所旣經成立辦理尤在得人查歸綏道胡孚宸久任邊方又曾護理軍墾素爲民旗所服擬即派爲總辦以專責成奏調候選知府劉尚倫性直品端勇任營怨擬派爲會辦另遴員分任提調以下各職以調查爲人手以限戒檢驗爲實行以每月戒除成數爲殿最首嚴官員學員兵丁之禁次第及于商民而以推及烏伊兩盟爲歸宿四月十五日奉旨該衙門知道 
分類新聞政界 
[蘇撫病狀續聞蘇州]  
　　蘇撫陳伯帥抱病以來迭延曹君智涵診治稍有起色詎日前病勢轉劇署中人因此惶恐異常在外預備一切聞近數日内病勢又復稍輕尚能勉强支持惟各屬員等一槪不見下月朔日文廟行香已委藩司恭代說者謂中丞所患係麻木不仁之症恐一時未能霍然而愈也 
[自治籌辦處會辦到蘇蘇州]  
　　度支部營口銀行總辦羅煥章觀察現奉撫憲　充自治籌辦處會辦差務因於日昨由申來蘇禀知撫憲到差視事 
[蘇省擬訂同官錄蘇州]  
　　蘇署藩左方伯以蘇省同官錄久未編訂每有差委無憑檢查現舉禁烟加嚴凡未赴禁烟公所具結者例不得委差委缺應即查照禁烟公所咨送取具烟結各員名册查取簡明履歷按照官階班次編刻官册以備稽查業經印頒格式條欵飭由本轅收發委員經理編輯除候補道員另行函逹外已於日昨牌示限於一月内取齊刋刻 
[勒催各縣欠解丁銀蘇州]  
　　蘇署藩左方伯以各縣欠解地丁錢糧爲數甚鉅前經迭次嚴催置若罔聞殊堪詫異昨特再行開數勒催略謂三十四年地扛等項正耗銀兩前今屢次限催迄今一月仍未陸續清解現已四月下旬奏銷截數例限甚迫該縣等早已深知乃竟遷延觀望不顧考成實屬疲玩已極本應派員守提姑再開數勒催札到該縣立即遵照迅將前項銀兩勒限下卯堂期一律掃解清楚不准缺少絲毫倘敢 
 
 

Page 11

 
 
仍前延宕貽誤奏銷定即專案揭叅一面專員坐提本署司言出法隨勿貽後悔 
交涉 
[查勘西沙島委員返省廣東]  
　　粤縣前委李水提及道員李哲濬督回委員數十人乘伏波琛航等兵輪查勘西沙羣島現已竣事於廿三日抵港聞李水提李道乘伏波輪繞道澳門回省琛航則載港商韋榮康李惠霖蔡季梧通判王仁堂鹽務委員及測繪員數人於廿三日到港聞西沙各島甚爲平坦其至高者不過數十尺水面多石島上樹木疊茂水土頗熱海產有珊瑚石花甚多珠蚌亦有生產惟獲得者俱無珍珠該島之最大者爲林文島現改名爲魔壳島係用吳敬榮之名以命名云 
[葡人注意澳門界事廣東]  
　　庽葡京致粤省華人電云聞中國政府要使葡國在澳門之權限不能伸張於現在所侵踞之四圍島嶼但以澳門之地爲限并小認葡國在澳門有領海權某葡報稱英國政府亦帮助中國聞駐葡京之英公使曾與葡國之外部大臣會商此事爲時甚久軍界 
[蘇省實行檢閱新軍蘇州]  
　　蘇省陸軍混成協統領候補道劉觀察篤列以蘇省新軍開辦四載從未舉行正式檢閱當於本年正月間頒發各項規則及全協教育預定課表飭令各營將校切實整頓認眞訓練現經觀察遵照部章詳明撫憲定期帶領協處軍官佐人員約二十餘人分赴各營檢閱其課目分内務學科服裝器具術科等項計四月二十三四五等日檢閱四十五標步隊二十七八九等日檢閱四十六標步隊五月初六七兩日檢閱馬隊初八九兩日檢閱砲隊至十一日全協講評凡將校之合格能盡責任而實事求是者分别奬勵之其不合格而台惰者分别懲罰之以昭激勸 
[王大貞到粤廣東]  
　　王部郎大貞坐海容海圻兩船由南洋返港已紀前報兹悉王部郎於二十晚中港至省晋見粤督擬逗留兩禮拜然後返港再行北上覆命聞兩巡艦一艘將赴福州入澳一艘將直往上海 
[大獲嵊縣裘匪黨羽紀事浙江]  
　　嵊縣著匪裘文高經拿獲正法後其黨羽衆多復思蠢動經寗防第十隊管帶張長發購線密捕在該縣西鄉東山莊率隊拿獲李蘇老過根老張樟根三名並獲刀彈等件又據探報著匪吕學坦濳回嵊縣雅安鎭糾衆數十名盤踞該鎭恣行刦奪又經帶隊往捕拒該匪開槍拒捕當經擊斃該匪學查一名並獲洋槍各件餘均逃散 
[楊洪標恐不史矣廣東]  
　　粤省前帶沙面中路巡防第八營副將楊洪標因駐紥沙面久與各國領事暗通聲氣領事亦往往稱其保護得力故歷任督撫均爲邦交起見雖有告揭多予寛容嗣因縱勇打架被紳士指控始奉張督特予撤去第八營差同時一併銷去各項兼差全粤稱快隨復被人在京奏叅劣跡多欸謂其貪婪黨惡業經去臘咨回粤督查辦刻聞張督辦理此事甚爲嚴密昨經派員將叅欵逐一確查據實覆奏學務 
[部咨准購魯省理化噐械安徽]  
　　皖撫朱中丞頃准學部來咨謂理化器械爲各學必需之品山東省現設立理化器械所製物品現經東撫奏報親加考驗價廉物美嗣後皖省各學堂如有必需之物應向該所分别酌購經帥准咨後即行吳提學轉飭一體遵照辦理 
[禀提祠田開辦族學安徽]  
　　合肥縣監生葛邦舉等擬提祠田義學等租開辦族學等情具禀撫院當奉批云該生以先人公積餘貲提倡族學具徵熱心自應准予立案惟其先人創造維艱積蓄不易亦宜撙節動用按期核實造報呈送該縣攷核一洗藉學歛費之積弊庶上可以繼承先志下亦可以杜絶悠悠之口查閱所列表格會計用至三人旣難統一事權尤易開濫支之漸仰提學司轉飭該縣即令設法歸併其餘各條廳間有與定章未合之處並飭按照更正爲要 
[教育會舉定職員寗波]  
　　定海教育分會於十九日成立已誌前報昨又開會舉定李鶚年孫爾瓚許振鑾沈椿年孫爾性陸修綆陳宗琳胡賡舜八人爲評議員兪兆熊張啓照二人爲調查員周允斌爲書記員何輔漢爲會計兼庶務員 
[私塾改良會考試學生蘇州]  
　　蘇城醋庫巷私塾改良會日昨爲考試各私塾學生之期計與考學生約七八十人聞以醒蒙學塾學生爲最優云 
實業 
[旅寗皖人爭銅官礦電南京]  
　　北京分送軍機處外務部王爺中堂列憲鈞鑒銅官合同辯明日廢應請註銷聞李經方又爲凱寄合同到部媚外欺内忘本辱國殆非人類乞部憲勿受朦混且此次廢約爲將來改正廢止各條約張本全國民視線所集非獨皖省乞勿再誤旅寗學界皖人葉琳戴宗燾等五十人叩 
[陳宜禧有奬京堂消息廣東]  
　　新寗鐵路全路告成業由郵部特派勸業道前往監視行車禮等情已紀前報兹聞該道以陳宜禧一人之力能辦此巨大工程深爲嘉許擬禀張督及郵傳部奏奬陳宜禧四品京卿銜以爲奬勵 
[絲行暫停開秤之原因無錫]  
　　錫金各絲行每届新絲上巿皆設櫃收絲本年因各鄉鎭繭行林立以致鄉人繅絲來城求賣者甚爲寥寥故各絲行公議暫停開秤俟夏絲上巿再定辦法 
[石門保路公會定期開會浙江]  
　　石門保路公會昨日遍發傳單略謂籌集内欵免動外欵我全浙同胞所爲保存浙路者策最善也吾邑認股諸君深明此旨故上年第一期收股吾邑認數雖不見多而繳欵頗形踴躍同人不勝佩慰本届第二期收股照總公司章程儘四月内齊繳兹定於四月二十六日上午九時至下午六時開收股大會於城中太平弄商會届期務乞駕臨並各隨帶第二期應繳股洋及第一期收據以便塡換并發給股息事關全浙路政幸勿觀望 
 
 

Page 12

 
 
雜記 
[新奉撫蒞仟誌聞奉天]  
　　新奉撫程雪帥已於二十二日午後四鐘抵瀋陽車站闔城司道局所文武各員均赴車站恭迓雲帥卽由車站馳謁北陵即行進城並擬於二十三日祗謁東陵再行接印視事 
[曲阜孔廟火災之不確]  
　　報載曲阜孔廟大火一事由江督端午帥電詢山東知無其事爰於昨日電告滬道云上海蔡道台昨見時事報載曲阜孔廟大火一則當經電詢海帥頃得復電并無其事祈速飭各報一體更正方沁 
[上控職官姦佔案蘇州]  
　　海門廳民人陳錫琮以長子陳玉麟聘定崇明人沈長發之女秀清爲媳被崇明舉人安徽候補知縣曹炳麟將秀清誘夫送至崇明尚志女學堂肄業與曹姦生一子即以秀清爲妾出入無忌迭控崇明縣均批親族理處等情具禀各憲當奉蘇臬批云此案前據該民人以曹炳麟職官倚勢姦佔賄串朋欺等情控奉督憲批司轉飭海門廳並由太倉州飭崇明縣訪查明確據實禀復核辦在案迄今時逾四月究竟該廳縣訪查如何刻尚未據禀復據呈前情候再分飭海門廳崇明縣查照前檄迅即確切訪查通詳核辦 
[飭司擬欵振濟甘荒武昌]  
　　鄂督陳小假昨接甘督升吉帥及毛藩司慶蕃來電謂甘省旱災殊甚懇惠籌欵項振濟災黎爰飭藩司在庫存雜欵項下撥銀五千兩匯往 
[順德反獄之原因廣東]  
　　順德縣囚犯反獄略詳前報兹聞該縣各囚犯　監禁期滿禀請釋放未見隻字批示故紛紛向管監家人求請代回縣官將期滿者先行釋放詎厲大令謂其得賄求情立將該家人開除各犯聞之大爲鼓噪劇盜吳斌羅永等遂乘此機會約同反監云 
[命案可疑松江]  
　　松郡廿六日晨大雨時西門外猪行街兪耀卿之婦張氏忽被人刃斃時兪尚臥床未起門亦未開報案後適婁縣劉大令晉省未回禀由府憲委華亭張大令於廿七傍晚蒞驗得死者喉際被尖刀連剌三刀第一刀闊八分深一寸七分水食兩管齊斷第二刀深一寸五分第三刀僅二三分許元色布飯單上現兇手拭刀痕迹兩處兇手何其從容乃爾亦無刦奪金戒指壓髮等形迹此案情節種種可疑張大令再三研鞫並搜查内外亦無間隙遂飭從速棺殮廿八下午劉大令回署即提應訊人等到案細訊外問傳言兪有外遇時與其妻爭吵是日晨有鄰近縫匠徐增祥到門言欲領一女傭來帮工臨行死者尚送出閉門示幾兪兄蓮洲遣鞋店學徒前飯菜前來詎已釀禍故兪言熟寐不聞聲息之說人不肯信張大令傳訊鄰居毫無端委劉大令欲傳訊徐增祥則已逃避無蹤矣 
[預防火患蘇州]  
　　蘇垣中路巡官程令開吳以日前宫巷内急兆焚如延燒舖户至十六家之多損失至十餘萬金之鉅目覩情形殊深憫恤雖有各龍到場灌救而臨時召集往往緩不濟急使局中早備官龍則巡警咸集速易救拔現據張董銘恩查有周急局官龍廢置不用業已申請上憲將此項官龍撥歸局内備用又因取水窵遠即在觀前街鑿井六口及添置皮帶鈎刀等件惟需欵較鉅日昨已勸諭各舖户協力籌助矣清談 
[咨格一]  
　　能作經解者。能讀三禮者也。能讀三禮者。能知古禮者也。博古可以通今。則几號稱經學家者。宜莫不有備。禮學館顧問之資格。 
[資格一]  
　　舉人以上爲進士。是學優而可仕者也。舉人以下爲物才是學問程度之低淺者也不亢而又不卑。則非八股時代之舉人。孰能合於經科大學之資格。 
文苑（沈同芳稿）（續） 
[山東義丐武訓題像徵文啓]  
　　武訓以一乞人。積錢至萬餘緡。旣興學仍行乞。宿破廟如故。不肯娶妻育子。甇然一身亦如故。其義似狹。然處武訓之地位。設一旦有妻有子。則必不能仍宿破廟。而宗族鄉　必有一二依附沾潤。否或有一二不肖子孫。漫浪揮霍。萬餘緡之資財。一日埀盡。興學之願力。亦將與之俱盡。與之俱盡。則仍行乞。即不行乞。而本心固已失。一失而不可復返。則心且死。心死則無事可爲矣。武訓以興學一念之萌。終身踐之不渝。几可以爲戕賊。本心之具者。務屏絶一切。直到垂死。猶自恨願力之未盡。瑩然湛然。前後一澈。然則武訓雖死。武訓之心。固不死也。雖謂武訓至今生焉可也。今者距武訓之死。又十餘年矣。葉氏澄衷之殁。亦歷有年所。皆非同芳所及見。在上海時惟數數與楊斯盛往還。恂恂如儒者也。楊業圬。少赤貧失學。中年稍稍積蓄。一意創辦學堂。所費銀至十九萬兩有奇。上年病篤。區分子孫不得干預校事。舉有信　之紳　而付托之。時同芳在教育總會。曾具公牃諭大吏奏奬。遲遲未得報。今檢武訓遺事。則前撫部張勤果早以奏聞。其時興學之詔未下。武訓以一乞人。上逹天聽。於戲。此勤果之所以爲勤果歟。旣題其像。益唏噓不能自已。世有立言君子。復有能廣其意者乎。則跂予望之矣。。宣統已酉四月武進沈同芳 
　　附錄前山東巡撫張片奏據署堂邑縣知縣郭春煦詳稱紳士選用訓導楊樹坊等公呈縣民武宗禹之子武七自幼失怙其家極貧事母崔氏曲盡孝謹與兄武讓亦極友愛質樸勤儉每年傭值餘資積蓄生息陸續置址二百三十畝有奇計地價京錢四千二百六十三日八百七十四文全數捐爲創造議學經費適有鄉人郭芬捐助柳林集東門外基地一畝八分七厘遂建義學瓦屋二十間所需工料武七又獨捐京錢二千八百串隣村公捐京錢一千五百七十八串已於本年春間落成延師課讀生童三十餘人外課生童二十餘人窮觀鄉里義舉行身登貴仕家擁厚貲者尚不　倡捐辦　武七以貧苦小民節衣縮食罄半生之積蓄以成義學洵属急公好義行誼可風呈請詳報奉奬前來臣查武七捐助義學經費京錢統計七千餘串合銀二千兩以上核與建妨之例相符仰懇天恩俯准堂邑縣民人武七自行建坊給與樂善好施字様以示旌奬光緒十四年九月初九日奉硃批着照所請禮部知道欽此　 
　　按武訓生前無名字。以武七稱。殁於光緒二十二年四月。地方有司以其熱心訓誨。從而名之曰訓。非其舊也。又按江生鐘　武訓白話傳。武三歲喪父。隨母行丐。飲食必先其母人皆稱孝七歲及喪母仍行乞積錢與此奏微有出人。附識之以備參考。光緒三十年臨清州牧莊洪烈堂邑縣令王福曾館陶縣令向植會禀前撫院周。納將武訓義塾經費奏請立案。並勅行各省學堂以資表揚。行司核議。事不果行。禀稿叙武訓事實較詳。附錄於後。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局初選舉開票 
[浙江（湖屬歸安）]  
　　歸安縣初選舉投票因第二區作弊察出經籌辦處電飭統歸無效重行選舉等情早詳念一日本報嗣於念一日重遞念三日開票兹將當選人姓名錄下莫章逹兪宗濓李　鍾　沈南山　兪玉書　蔡慶瀾唐廷柱　徐　濬　韓國藩　楊思誠　　愼迺鑑　陸積昌　孫元鼎鄭宜澤　王交修 
[又（紹屬新昌）]  
　　新昌縣初選舉姓名錄下　兪廷贊　黄贊羲　梁國元　吕衷和　唐景輝　張懷甫 
初選舉重開票 
[浙江（杭屬餘杭）]  
　　餘杭縣初選舉開票僅欠一名由司選員以次多數升補等情禀陳籌辦處自籌辦處駁斥後仍照章再選於廿四日開票當選人王承棟　候補當選人戴士俟金以熙 
[又（嘉屬嘉興秀水石門）]  
　　嘉興秀水兩縣重選舉嘉實到投票六百二十人秀實到投票五百三十八人於廿四日如法開票嘉興當選人　吳受福　董德謙　譚新嘉　姚丙奎　沈本義　沈宏濟　唐念祖　候補當選人　陳枝萬　張寶紳　鄭維崧　周之冕　秀水當選人　褚輔成　倪恒墉　王賡虞　梅紹福　江延潙　陶保霖　高儒渭　蔡錦祥　候補當選人　沈鈞儒　沈善鈞　鄭維章　朱辛彝　錢文惠 
　　石門初選事宜十八日開票當選者楊君文燾一人即於廿一日重行選舉實到四百七十餘票廿四日開票　當巽人　鄭俊傑　陸濟寛　吳元煜　馬昭祥　李善基　鍾龍文　盛鍾靈　張大勳　魏昌裕　候補當選人　楊文煃 
[又（紹屬山陰會稽蕭山）]  
　　山陰縣再選舉當選人　徐學源　鮑德馨　周嘉烈　高鵬　茅善培何　琪　謝雲燦　馮文棟　黄寶箴　陳鳳章　沈光烈　兪　弼　吳壽璜　陳星衍　李樹江　徐宗衡　陳邦翰　徐元釗　徐維則　張雲士　何勳業　候補當選人　張佐清　趙蘭　何楙　夏　松　趙多祝　趙翰藻　沈企吾　杜子楙　茅立仁 
　　會稽縣再選舉當選人　鍾壽昌　鮑承先　王世裕　沈壽康　杜用康　朱　謙　任元炳　　壽輔清　王樹槐　孫慶祺　徐來庭孫世耀　兪　鏞　候補當選人　楊啓潢　杜煒孫　酈昌祁　董金南　　鄭雷　王家襄　　何德林 
　蕭山縣重選當選人姓名錄下　汪儋盦　陳翼亮　張世培韓　藩　來長泰　來秉奎　來均濟　任頌清　陳蔭柟　吳樹煊　韓紹湘　孫　燮　候補當選人　孫　璿　來濟時　柳際春　陳廷襄　沈　秉經　王廷謙　杜國楨　高德相　高增　傅留 
初選舉投票 
[湖南（長沙湘潭）]  
　　湘潭縣初選舉定於四月十五十六十七十八等日投票詎十五十六兩日大雨如注各投票人爲雨所阻加以各鄉人民因風氣未開大半放棄除第一區屬在城巿投票之人較形踴躍外其餘各區屬在鄉隅投票之人均甚稀少聞第八區易俗河巿投票所共計選舉人三百數十名是日投票者僅四十餘人各區大率類此將來票數及格者必少必須重行選舉云 
選舉訴訟 
[江蘇蘇屬（太倉嘉定）]  
　　前金壇縣教諭嘉定縣舉人陸乃勛具禀臬署略云嘉定初選當選人許朝貴被控一案楊邑尊擅出差票傳人諸多不合兹將差票等件呈請察核等語旋奉趙廉訪批云案經控州飭傳投質仰太倉州查明核辦具報該職員即赴州候質附件並發仍繳 
[江蘇寗屬（淮安阜寗）]  
　　阜寗縣職員陶雲田由郵局遞呈禀詞稱該縣初選當選人陶承恩素行不端屢被控告此次當選係預先運動而得實與諮議局章程違背請飭剔除等語當奉臬司批云郵遞禀詞本不准理惟據稱運動選舉之陶承恩心術不正行止有虧歷經被控有案事慈選舉果否屬實旣據具禀複選監督仰淮安府確切查明秉公核辦具報詞結並發仍繳 
[浙江（溫州瑞安）]  
　　瑞安縣紳士唐黼墀以革員王嶽崧吸食鴉片冒入選舉册内而初選監督調查員任其置身法外不加懲處因特禀請省憲電飭照章剔除以服輿論又瑞安士紳陳璇等以唐黼墀訟案纍纍聲名惡劣拉入選舉名册應在剝奪之列禀請飭縣嚴究兹奉藩司批云現據該縣士紳陳璇等聯名公禀該員吸食雅片應在剝奪選舉權之列來禀則稱初選監督與調查員冒濫舞弊而以吸烟包訟之革員王嶽崧免驗入册控詞各執究竟孰應剝奪孰應選舉諮議局爲籌辦立憲之基礎是非不容混淆仰温州府委員詳細調查據實復候察辦母稍徇隱 
[又（寗波鎭海）]  
　　鎭海縣十五日投票先於十三日發給各區票匭票紙適海晏鄉初選監察員曹贊宸因持械行兇被人控告囑令其子赴縣朦領後經管理員穿山巡檢何樹藩函告邑尊即由胡令改派城紳王崇瑛赶赴是鄉暫代監察並訪查一切現聞海晏鄉選舉人已公禀省憲核辦矣 
本埠新聞 
[滬道移商務總會文（爲租界房租事）]  
　　爲移會事案據在滬衆商公禀以邇來米珠薪桂巿面艱難兼之房租浩 
 
 

Page 19

 
 
大一有積欠動輙請封另召租户苛索小費如旣封後付租啟封又須外加領事簽字費洋困苦異常環求函商革除浮費酌減房租藉紓民困等情到道查近來上海各業艱難房價依然昻貴窮民困苦尤甚查核來禀所稱均係實在情形且租界馬路熱閙之塲房屋亦問有空閉若不應時變通不特窮民不能支持恐有意外之虞即房主因租貴而乏人過問亦難免暗中損失何如裁浮减租之爲愈乎除批示並照便領袖總領事會同領事公會酌定飭遵外相應備文移會爲此合移貴總會請煩查照轉致華商一體辦理見復施行須至移者 
[關防告示之嚴厲]  
　　新任上海縣田大令出示云照得官員蒞任關防詐僞幾成例言然而有名無實其官様文章誰不曰事必躬親御下惟嚴又誰不曰倘有招摇撞騙准予捆送無如徒託空言他日之權柄下移索詐擾害者如故也流弊百出身名敗裂者如故也在官員作孼自受固不足惜而民間受累已不堪言狀矣本縣服官稍久略知利弊今奉憲檄調補斯邑地居繁要防弊尤難下車伊始一切未敢自信不得不先行通告此後無論署中外人如有自稱本縣親故幕友家丁胥役不論眞假在外招摇撞騙或藉口請託或倚勢横行者被害之人如慮木縣廻護不肯捆送來署儘可將此等入扭交就近衙門局所捕房懲辦本縣不但不爲庇護尤當感激萬分若爾等猶慮少事招怨不妨將實在被詐及其招摇情形密函遞縣俾本縣自知過咎切實處置總之本縣天性爽直事無大小不徇人情不辭勞怨而又喜聞已過勉冀不擾閭閻當兹視事之初合亟開誠以告闔邑紳商士民尚其鑒之一又出條示云本署家丁勇役如有在外招摇白吃詐擾强賒硬買情事被害之人務即將其捆送來署或就近扭交捕房局所懲辦切勿畏事隱忍特示 
[批駁請撥押所經費]  
　　本縣自新待質兩所房屋曾由前任李故令禀准翻造刻已竣工惟造費一項除將西門外厲壇變價抵用外不敷尚鉅故由李代令禀請滬道准將楊承恩禀控沈劍虹騙單佔地案内斷令充公之單外溢地二畝五分二釐九毫由縣召變撥充應用兹奉蔡觀察批云此項無單歸公之地照案應歸清查灘地局升科撥還閘北築路借欵所請湊撥該縣待質自新兩所工費之處可無庸議仰新任上海縣田令查照並轉移會丈灘地局遵辦 
[禀請停止挖泥]  
　　龍門師範學校夏監督禀陳滬道略謂閘北巡警總局現在上寶兩縣交界之楊家浜挖取淤泥塡築馬路查楊家浜係於光緒三十一間由上寶紳士姚文柟等禀由袁前升道批准撥歸龍門學校變價以充學費則此浜應歸學校管理請即轉移巡警總局迅即停工以符原案 
[印捕淫兇案改期訊斷]  
　　車夫黄世仁被四百四十九號印捕雞姦不遂戳傷臀腿一案本定昨日解訊適英臬司班君另有要公故改於禮拜五開堂訊斷 
[義勇隊打靶獲奬]  
　　滬北華商義勇隊第四次打靶第三班朱旣醒得二十八分爲最多數照章得奬銀杯一只並升爲頭班 
[洋廣貨號被騙鉅欵]  
　　英租界河南路利源通洋廣貨號經理粤人吳伯塘被人騙去票洋九萬零一百七十元已報捕房請爲查緝兹悉該欵係由該號主在他埠匯來嘱吳送存正金銀行昨該銀行以利源通未將此欵送去已派人至該號守取矣 
[組織女子補習會]  
　　美租界愛而近路女子體操學校擬於署假期内設一女子補習會講授音樂數學二科計自六月初三日起至七月初六日止共五星期住宿者納費八元通學者三元聞日來前往報名者頗不乏人云 
[城内]  
　召賣田地○上海縣出示云據英商賚賜洋行在公共公堂控全濤生定貨欠銀一萬兩當經提全押追在案後據保人喬念椿將上海縣執業田單十五帋呈繳作抵保銀三千兩現據英副領事巴來函原保喬念椿飭傳無看自應將該保人所呈田單十五帋送由公堂轉送到案召變得價抵還合行出示召賣計開十六保二十九圖共九畝八分九厘二毫又四十四五圖共六畝三分五厘九毫又三十九圖五分四厘六毫十八保三十四五六圖二畝二分四厘三毫二十一保七圖共六畝九分五厘二毫又五十四五圖共十七畝五分一厘五毫又九十一圖共一畝八分一厘三毫 
　　阻撓路工○二路巡警分局沈雪門明府函送二十二保十四圖地保傅逹逹包子文二十四保二十一圖地保陳志文三人到縣因該地保等唆使鄉民阻撓洋涇鎭路工請爲究辦縣尊田大令諭飭看管候訊 
　　恐有寃抑○搶刦浦東姚小和家之盜黨楊世和王祖其高福順尹祥郎等四人昨日由縣提訊四人僉供於上月二十五日由工頭朱美郎陳雅郎招往東溝天燈橋爲挑泥小工實無行刦情事田大令飭帶在押之王存福到案指認供與四人均不相識判王存福還禁楊等押候再審 
　　冒贖方單○朱道生投縣喊稱有方單抵於吳晋甫計洋三十元由吳轉抵某洋行致被嚴姓冒贖盜賣田大令諭候查明核辦 
　　道批五則○宋金榮禀批前以來禀稱遵斷赴縣繳價趙銘鼎有串差行兇截阻情事當經批飭持批備價赴繳免遭兇阻在案兹據稱趙銘鼎竟將伊子强捉私刑押解縣案如果屬實殊屬恃勢欺凌何以該縣亦竟予收押究竟如何情形仰南匯縣立即提集兩造秉公訊斷完案具報母稍徇延前後三次禀黏隨批附發王玉山禀批此案前經批廨訊查究報迄未具復據禀前情仰公共租界會審官迅即查訊明確秉公辦理具報母再遲延甘結抄發陶子卿禀批此案前因禮明律師另有要公離滬致未會訊隔昨接准德總領事函催訂訊究禮明律師曾否回滬已行廨確查復到再行核辦着即知照邱開初禀批此案前據樓美如來禀批廨查復着候復到核辦黏附李寶慶禀批來禀示將巡警局前後判諭抄呈顯有不實不讞不准 
　　官事○日本東斌學堂警察畢業生陳紹年日本高等警務畢業生王焜南洋巡警頭班畢業生劉傑南洋巡警畢業生府經歷揚嶽峻前充江南巡警總局交涉股副日本警務畢業生龏肇煊揚州巡警東南一區區長顏玉琛委辦南洋勸業曾松屬調查員郁壽平南洋巡警畢業生典史陶唐等八員昨均到　禀見 
[南巿]  
　　出爾反爾○匪徒王阿巧由工程局判押改過局三年在案兹陳副裁判查得今正有開茶舘之蔡咸泉身穿皮袍皮褂行至小南門外被匪剝去用刀戳傷恐係王匪所爲復飭提案傳蔡指認蔡稱並非此人遂飭還押旋又以該匪搶物傷人情殊可惡飭令改送上海縣訊辦 
　　是虚是實○程王氏在英廨呈控南巿花業商人穆湘旺吞没鴻泰花衣行股本銀兩一案昨由寶讞員派差持票至工程局恊傳去後旋由該商聲明所控盡屬子虚局中准即諭令該差查明再核 
 
 

Page 20

 
 
　　累及薦保○鹹瓜街泰昌利煙膏店主翁阿文查悉歇夥劉玉咸侵吞帳欵兹在近處余雙和成衣店託做綢衣十餘件當即一併扣留將薦保劉瑞記扭至工程局謂爲追究判兩造出外理賬禀覆核奪衣服暫留 
　　跳出火坑○煙妓高三義因被鴇母凌虐逃至南巿由巡士帶回工程局審訊據供年十九歲原籍清江交母故後由叔父挈同來申賣入花煙館求恩超豁判暫送善堂留養候示 
　　局批兩則○總工程局孫裁判批周學成禀云查標煙館准改挑膏實屬權宜不得已之舉包探王子卿旣係奉公人役應如何赶圖别業乃猶戀戀甘與黑籍爲伍心迹可知且據稱揑詞勒詐如果屬實决不稍予寛貸仰候函致西區查禁一面由局另派妥人密查藉清積弊該商亦不得以體面自居也此批併斥又批趙增壇禀云禀及抄據均悉查該婢旣患瘋症其復發時不省人事可知何能竊吞洋煙竟致毒斃其中難保無虐待情事且當時未據報縣驗明事後率請備案以杜滋擾碍難照准 
[閘北]  
　　索賄屬實○四路二區門番巡士顧誥因案納賄被人告發已認昨報兹經蕭巡官查實飭將該巡士拘留候禀明總辦斥革嚴辦　　刑訊盜匪○盜匪勞本初鄒福林瞿狗郎張光福等均由巡警總局收押在案前日復訊鄒瞿張各犯均供係勞爲首質之勞供詞狡展判責四百板並跪大練良久仍無確供判押候再訊 
　　巡警總局批詞○民人朱寶成禀批查爾弟朱老和前因捕盜斃命業經准賞全餉以三年爲限飭由該家屬按月見領在案兹據該民禀稱朱老和母老妻寡子未成丁三年後恩餉停支一家數日無以成活自係實情姑念朱老和迭破户案死事甚慘着加給全餉二年以示優恤仰即轉飭該家屬知照民人彭隆順禀批據禀該民姪女招招先被伊姑盧周氏逼令爲娼不遵復央蟻媒張志芳價賣等情如果非虚殊屬可惡仰候飭提該氏母子到案訊明再行核辦 
[英租界]  
　　騙子狡賴○漢陽黄鶴樓羽士韓瑞麟冒官撞騙屢紀前報昨由捕房將抄獲之木質關防與韓一併解廨經王襄讞與美副領事祜君研訊韓狡賴不認判將關防及僞札等留廨衣物各件一併變價給於受騙之久大衣莊夥楊吉星等公攤韓仍押候復訊核奪　　盜匪就禽○盜匪李漢卿夥刦浦東姚小和家贜物並刃斃眼線朱老和匿居楊樹浦地方前日由閘北巡警局偵探帶同眼線李兆福協同楊樹浦捕房中西包探將李盜拿獲昨晨解廨略訊一過判送巡警總局訊辦 
　　火案待勘○新閘路大順公南貨店保險起火由探將該號夥沈邦生趙耀生拘獲昨解八堂請究先據九號西探禀稱該號保有巨險存貨無多請爲澈究沈等延律師上堂代述起火情由判二人交保候勘明覆訊 
　　女屍何來○蘇州河鐵大橋附近河内昨日氽來女屍一具由捕查見禀知捕房知照水巡捕心派令水巡將該女屍移至浦東飭保查明有無屍屬再核 
　　事不干已○楊順記控徐瑞卿宋瑞甫朱王氏華清生　大英毆人毁物昨由捕房將一千人証解至公堂請究忽有自稱商人之張耀良上堂干涉出言挺撞當被中西官斥退旋復逐一研訊判華押一月餘人分别交保候張大英傷愈再訊 
　　女子可憐○妓女許根寶自投濟良所昨晨解廨請訊據供年十七歲本地人父母俱故自幼過繼於許姓家爲女於十五歲時被許母賣入妓院後被帶往牛莊今始回滬恐被再賣是以投所判許妓暫留濟良所候傳許婦到案再核 
　　淫兇不法○吳玉生吳阿寶朱德仁朱桂華調戲陳丁氏並行兇毆捕昨由捕房解廨請究吳等互推不認判一併押候查明再訊 
　　責成保人○阮洪生控張阿福與妻陳氏串拐伊妻李氏一案由王阿三將張保出後屢傳不到由廨將王提案與張妻陳氏分别收押在案昨日復訊判陳氏還押王交保限一月尋交張阿福到案再核 
　　婢女迷路○油頭女子陳阿五前日在河南路迷路由捕帶入捕房昨解公堂請奪據供在滬爲婢判送棲流所留養 
　　因何流落○天津小孩張合二迷路啼哭昨晨由捕送廨據供年十歲父名張福海在北京北王府當差現聞被人毆斃判張孩留候函致北京巡警廳查傳家屬來滬認領 
　　拾獲支票○周金卿吳金奶沈立生等以無根支票向德華銀行領銀三十兩當被報捕將三人拘入捕房昨解公堂請究據供由周拾來判周押半月沈同洋十元吳開釋 
　　違禁售煙○翁木松在靜安寺地方私售燈吃由捕查獲昨解公堂請究判罰洋二十元煙具銷燬 
　　兇徒收押○王逢舟楊阿二將羅志誠用刀戳傷由探一併拘獲昨解公堂訊實判各押二月 
　　曾否知情○莊張氏探蔡小云供阿金等騙銀一案昨由捕房將案内牽涉之曹瑞卿傳至公堂與蔡質訊遭延律師到堂氏辯判曹蔡交保候禮拜四再訊 
　　提究惡鴇○公陽里鴇婦譚喜子混名喜子姐因霸留王德勝之媳朱雙喜改名花琴仙爲娼由廨屢次往傳抗不到案昨經差探禀請公堂改傳爲提 
　　車夫倒斃○昨有祥茂洋行場車夫某甲倒斃於白大橋公園附近由捕查見禀知捕房將尸車送斐倫路驗尸所飭保報縣請驗　　欠欵不還○胡友記控和昌記不還欠銀昨由差探將和昌記傳至公堂判過堂訊理 
[美租界]  
　　以身殉財○寡婦金許氏被西華得路陳阿富飯店借去洋六十元屢討不還前日該氏濳吞生煙至該店坐索迨陳覺察送入同仁醫院已不及施救斃命捕房立飭地保報知上海縣田大令委派捕廳蒞驗由氏女求免發封自行棺殮惟陳已聞風遠颺矣 
　　漆匠跌傷○蓬路菜場房屋昨雇漆匠金森森揩漆詎金偶不經心從高墮一跌傷左足由捕車送同仁醫院醫治 
　　無妄之災○某西婦昨坐東洋車至乍浦路車心鐵梗忽然中斷西婦跌傷該車夫棄其號衣拖車逃逸後由婦持衣投報捕房請爲查辦捕頭准之 
　　欠租封屋○西華得路一千九百八十號顧興記又二千二百號邱阿二均因欠租不付昨由房主控准公廨將屋發封 
　　阻碍行旅○武昌路三百九十七號木器店因在門外堆放木器由捕禀知捕頭請廨出單傳案究罰 
　　修理輪船○美國運煤輪船南山日前在小吕宋海面遭風船身受傷昨日抵埠入廠修理 
[法租界]  
　　何時了結○新北門外吉祥街鴻發客棧倒欠祥茂洋行房租裝修費及各户存欵等項計有萬金經公堂飭將股東梁梓蔭車惠連執事人羅大昌司帳馬明軒等提案判令交保戕零星各欵先行理償再將該棧拍賣料理在案後將生財拍去計得洋一千一百餘元不敷攤償復將車惠連収押仍令馬明軒將零星欠欵赶速理楚候提梁梓蔭到案追究前日車之家屬投案求保並請提梁到案以便協同設法中西官准如所謂諭候飭提梁梓蔭到案訊核 
　　洋人兇狠○三洋涇橋堍德奏洋酒雜貨店夥某甲前日向某西商索取貨欵該商不理逕向英界奔走甲遂扭回店中向之理論該商竟怒不可遏遽將洋瓶擊傷甲之頭額血流不止後有巡捕到來將甲舁送醫院一面囑令店主自投該管領事署控告 
　　流氓宜懲○流氓張四九前日在新租界向人拆梢不遂肆行用武由探拘入捕房詢明屬實押候解廨懲辦 
　　竊案兩則○過犯陳阿三前晚在某里内撬門圖竊適被包探查見拘入捕房押候究辦又喬長生行竊大利輪船上衣物携贓登岸由巡丁扭送捕房收押候究 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[留日皖學生爲銅官山案公呈外部文]  
　　安徽留日學生王淮琛等公禀外務部王爺中堂大人鈞鑒敬禀者竊此次英商凱約翰來京議結銅官山事件蒙大部電飭皖人士商定辦法派代表入京面議皖省京内外官紳商學各昇呼號乞命函電交馳并公呈大部曁督撫各轅籲請堅持廢約抱定收回自辦爲唯一宗旨而凱商膠執原約一味狡賴即稍示讓步非以合辦相嬲即以贖回相嘗并欲牽入國際交涉以巧試其詐欺恫喝故智而我駐英李使竟與議立草合同主張合辦此等節外生枝授人以太阿之柄想大部自有權衡斷不能再予通融致辦理愈形棘手竊謂皖士紳力持廢約誠不易辦法然今日所爭者不在該合同當廢不當廢而在該合同已廢與未廢合同之已廢與否當視其効力已消滅與否爲斷効力已消滅與否當視其有效期間已履行契約與否爲斷該公司前於光緒三十年四月甘二日至三十一年四月廿二日約定有效期間旣未照合同第四條交欵購地即應照合同第五條辦理過期作廢故自限滿以後該合固効力全體消滅由合同所生關係亦一律解除當由我安徽撫部院行使契約解除權据約聲明咨請太部轉照英使英領事曁駐蕪領事飭該商遵照在案前此英領照會明謂運送礦石不能援爲准開礦之據則是原約久廢該領事已明認之該公司旣無開採此礦之權即無盤踞此山之理即亦不能援據該合同以爲恢復從前權利之保證曁以後恣行不法之護符麥奎一私人以游歷名目潜匿該山前後擅修道路私運礦質等不法行爲自可查照礦章聲請英領準强佔盜挖例治以相當罰則至逼姦民婦槍傷樵民則有國際刑律在據理力爭彼自心拆就令該商不服然英使已言係商務摥中辦法斷不值以一商人私營商業冒天下大不韙以與我輕啟釁端且今日外交煩難儘有十倍百倍於此者顧乃著著退讓啓侮外人此眞全皖人士所百喙不能爲李使解者矣今試以前合同言則祇効力消滅作廢已外兩言已足了之以草合同言毫無理由專用契約李使不奉部命不得皖人同意即無訂立此合同權限况未經調印何云合同以合辦言是承認新合同成立並追認前合同有效該商得寸進寸後患何窮况如草合同所規定我被虚各彼收實利徒益吾皖人無窮負擔是可忍孰不可忍以贖回言彼以無契約行爲竊踞我領圭蹂躙我國民蔑棄我主權損害賠償應索之自我又匪止原合同所云報効銀兩不准索還而已何贖之云故爲今日計當聲明原合同之已廢不當磋議原合同之當廢當亟籌收回自辦之策不當别啓合辦贖回之端當照會英使遣回凱商斷絶從前轇轕不當私毫退步以爲外人藉端要挾之媒不然一銅官山礦業問題一凱約翰商人資格一逾限四年久經作廢之合同猶復聽客所爲坐令稱心滿意以去則是十八省礦產均可任意佔有奚獨銅官他項利權均足饜外人慾望奚獨礦產列强躭躭久各持均勢主義奚獨英人久廢之合同且無效而有效固存之領土實有權而無權奚獨商業上之關係皖民積忿已久不有以彌其懺轉使上人偪處而創艾之蚩蚩者何知馴至不靖牽涉國際問題則大局所不忍言矣又奚獨皖省一隅之患生等桑梓所在痛甚切膚不忍緘默不言以絶萬世子孫命脉前經專電馳禀用敢不避隕越謹再貢其一得之愚伏望大部諸大人軫恤民依湔除國恥迅賜督同皖代表速與凱商議結將前合同並新訂草合同槪行作廢勒令麥奎出境再由農工商部頒給開礦執照即歸皖人自辦永斷葛藤匪直皖士民再見天日將大局亦隱蒙其福矣不勝俯伏待命之至謹禀 
[江西諮議局籌辦處詳辦地方自治文]  
江西諮議局籌辦處爲呈請核示事竊照宣統元年閏二月十九日奉憲台批本處選舉科艮賀紳贊元條陳地方自治并自治研究所辦法節略由奉批據呈節略閱悉具徵熱心公益研精法理欣慰無已所陳四著次第確不可易惟期限則以促進爲宜憲政編查館逐年預備清單本年爲籌辦城鎭鄉地方自治及設立自治研究所之期自應遵照辦理恭奉上諭地方自治爲立憲之根本城鎭鄉又爲自治之初基誠非首先開辦不可等因欽此謹繹首先開辦四字之意尤宜實力奉行不稍遲誤以慰聖心而裨要政江西風氣不後蘇皖今江寗於未奉頒章程之前早已設立自治總局則來呈所謂從容斟酌云云又恐蹈國會請愿故轍本部院臨蒞是邦不願我江右國民落後應即准照籌辦二要遵章先就省城設立地方自治公所辦事處以爲將來各屬公所總機關即就公所赶辦自治研究所限六個月畢業其城鎭鄉地方自治應先從南新兩縣轄境辦起以爲模範而以現辦以自治研究會補助之凡各屬先已禀報設立自治會及研究會者即遵照部章一律改良准其先行舉辦並通飭推廣辦理所陳自治研究所辦法五條均屬可行惟用人貴精不貴多用財宜節不宜糜凡事保存江右人民樸厚儉嗇之風方爲新政特色其講師尤關重要本省必有法政大學人材儘可公同保舉禀候延聘仰諮議局籌辦處傳知科長科長遵照批指各節統籌辦法分擬章程呈候核奪統限於四月初一日將地方自治研究所並南新兩縣城鎭鄉地方自治一律開辦仍通飭各屬次第施行事關考核憲政欽限定於八月間奏咨母誤母延繳等因奉此查恭讚光緒三十四年十二月二十七日上諭地方自治爲立憲之根本城鎭鄉又爲自治之初基誠非首先開辦不可等因欽此節奉憲合恭錄行處飭令欽遵辦理并發原奏章程刷印多份分别呈移通行在案又恭讀宣統元年正月二十七日上諭本年各省均應舉行諮議局選舉及籌辦各州縣地方自治設立自治研究所等因欽此亦奉憲合恭錄行處飭令欽遵辦理并分别移行在案兹繹批指各節檢查賀紳原呈謹即分擬章程統籌辦法爲憲台陳之一曰辦事命名也查奉行憲政編查館奉定城鎭鄉地方自治章程第十四條載城鎭鄉地方各設自治公所爲城鎭鄉議事會及城鎭董事會鄉董辦事之地等因繹其語意是公所及辦事名目應在議事會等成立之後今當創辦之始擬請照憲政編查館奏稱直省各諔諮議局籌辦處責令兼理地方自治一應籌辦事宜之误并援照山東現案名爲江西諮議局籌辦處兼理地方自治籌辦處一俟諮議局籌辦處裁撤即名爲江西地方自治籌辦處（未完） 
[浙江全省地方自治研究所招考簡章（續二十日報）]  
 
 

Page 27

 
 
　　第四條合第二條資格無第三條所列各事情願赴本所投考者須向各本廳州縣或勸舉明教育會報名塡明籍貫年齡住所或寓所及住居年分年納捐稅額由各該廳州縣或勸學所教育會依照本所所定保證書式様出具保證書一併申送本所以歸一律 
　　第五條招考以各廳州縣出示之日始五月十五日止限六月初十日以前投考各員一律到省來本所報到以便定期考驗 
　　第六條投考各員均應預備四寸照片一枚報到時繳存本所以憑核對 
　　第七條凡考驗已經錄取者須由本人來所塡寫志願書以昭愼重 
　　第八條凡錄取各員俟八個月研究期滿試騐及格者遵撫院頒定自治籌辦處章程分派各該廳州縣辦理自治研究所及籌備自治事宜 
　　第九條本所設在省城吉祥巷不取學費不備繕宿 
[保證書式]  
　　具保證書（銜名）今因某縣某處某人願赴省城自治研究所投考查該生資格核與招考簡章第二條相符並無第三條各項情事其文理亦屬優長除另文申送外合具保證書是實 
　　今將該生資格開列如左一籍貫某省某府某縣人一年齡若干歲一住址本縣某處（住幾何年寓幾何年）一年納正稅額若干元公益捐若干元 
　　其不備上列第三第四兩欵資格而素行公正衆望允孚者須改列勸學所或教育會保證考語一欵（其本由教育會勸學所保送者但須改列切實考語一欵）（完） 
小說 
[俠情小說卿小傳（一名像片案）叜著（二十六）]  
　　第十五章惡奴之横暴 
　　時則暝色入帷。華燈已上。暮寒愈冽。若將又作雪者。漫思少坐以慰縵卿。乃出銀幣二枚。命傭保沽酒。並至肆呼縵之素嗜者精饌三數品來。以備晚餐。縵曰妾自備之。無過費公也。漫曰。爾我尚計此而世情語耶。縵乃爲之一笑。漫更索女奴將楮墨來。曰昨夕之事。卿擬令燕公知否。縵曰尚未計及。漫乃且書且語曰。燕公聞卿病。大系念正。盻消息。我不能不一報也。已而書成。寥寥數語。縵曰。書中所作何語。其讀以示我。漫乃就讀一過曰。　　頃如約至大夫橋。見個人花貎潜消。懨懨伏枕。細詰之。以氣惱之痛苦所致。非六淫爲厲也。事蹟會當自陳。謹先報復。此上 
[燕公鑒。漫白]  
　　縵聽已。即封緘之。授女奴令其即遣人賫去。乃笑語曰。妾昨雖略受痛苦。然今日甚幸。不如是。今日又何得我兩人一快聚也。漫笑曰。卿無過詞。如此之聚。又豈一度耶。時酒饌已至。即相與對酌。私語喁喁。兩情甚洽。漫曰。鬍公。疇昔。拒我之言。燕公以爲大是易事。公已知其說乎。漫曰。蕪公今日曾略爲我言之。以坐中囂。雜未盡其詞也。縵曰然則公尚有何說。漫曰。卿願歸我。我豈不樂。况有燕公之慷慨玉成。特此事非草草所能定。我爲卿計。尚宜至。再審愼。一誤不當再誤也。縵曰公言殊難索解。然我此時亦不深辯。姑從緩計可也。忽又曰。公尚入城否耶。漫曰。何得不去。縵鼻中嗤然作聲曰。我欲賺公屢矣。而竟不墮我術中。公眞老於花叢者。漫笑曰。非此之謂也。卿之願亦我之至願然。會當有日耳。又何爭此一朝夕爲哉。縵微笑不語。餐竟漫。即從容而歸。 
國外新聞 
[日本政界近事]  
　　二十七日東京電云伊藤王於今日交卸韓國統監大臣之職繼其任者爲山縣元帥遞遺樞密院總理大臣一差由曾禰子爵補充現日皇並下詔嘉奬伊藤治韓之功績 
[法國地震續誌]  
　　二十七日倫敦電云法國南部近遭激烈之地震買赛爾康萊及里斯各處之居民均大受震撼死者五十五人傷者二百人聞死者以愛克司及阿維盎之間各鎭居多 
[俄艇遇災彚誌]  
　　二十七日倫敦電云昨電所報俄國魚雷艇賴排拉號實係海底濳行艇之悮該艇因於操演時與鐵甲艦互撞致遭沉没尚有俄國魚雷艇一艘在西伐斯托泊爾地方被焚船員幸均遇救 
[美國稅則問題續聞]  
　　二十七日鈕約電云美國上議院議員愛爾特里近在上議院呈遞議案請抽各公司紅利稅以代入欵稅 
[火奴魯日工罷工續聞]  
　　二十七日倫敦電云火奴魯日工罷工首領已經押欵保釋 
[德國稅務議案]  
　　二十七日栢靈電云德政府在議院呈遞議案要求徵足下列各稅藉以補充國用計遺產稅馬克五十五兆保火險單稅馬克三十五兆增抽股票印花稅馬克十兆地產稅馬克十二兆支票印花稅馬克十五兆該議案已經聯邦議會批准 
[冒險家回國之歡迎]  
　　二十八日倫敦電云海軍火大尉俠克爾登及其隨從兹由南氷洋探險回一國行抵倫敦卡林克瑙司歡迎者共有千人内有著名之探險家及地學家多員無不端誠致敬 
來函 
[江都教育會來函]  
　　敬啟者昨閱貴館十三日報章來函一門登有江都教育會調查員周樹人報告一書不勝駭異敝會今春續開常會並未舉有調查員全體會員中亦無周樹人其人敝曾對於兩淮各教員從未置褒貶不知揑名之人意欲何爲敝會實不敢承認爲此函致貴館敢乞登報更正爲荷江都教育會謹啟 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
