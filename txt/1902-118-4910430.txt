# 1902 - 118 - 4910430

 

Page 1

 
 
[勸募江西急賑] [  本館恊賑所啓]  
　　去年江西各屬洪水成灾繼又旱魃爲虐田疇所種顆粒無收千萬哀鴻嗷嗷待哺雖蒙深宮軫念頒給帑金大憲推恩撥施錢米無奈災區甚廣普救爲難垂斃飢黎朝不保暮矧今天時不雨旱象又成春熟豐收已無可望而蘇皖沿江一帶去年亦被水災涸鮒未蘇待振孔迫若不綢繆於未雨曷以延溝壑之餘生伏求四方大善士各發慈悲無分畛域或傾囊以佽助或量力以佈施俾敝賑所得以接濟源源登窮黎於衽席是皆諸善士好施之助他日必能邀福佑於蒼穹者也敬此禱求諸維德鑒 
[新印南皮張宮保政書出售] [  圖書集成局代啓]  
　　兩湖總督香濤宮保學問經濟負海内重望仰止廬主搜得宮保歴任以來奏議數百篇如創設學堂舉辦農工商諸要政悉行採入釐爲十二卷由思益學社倩本局用大號新字即成紙墨精良裝訂六本碼洋一元四角江左書林及漢口江左漢記均有出售有志經世者請擇便購閱可也 
[書呂鏡宇尙書奏請變通捐輸摺後]  
　　執筆人閱前報錄呂鏡宇尙書奏請變通捐輸一摺不禁歎今日民財之支絀捐疑之浩繁而不能不另籌善法也夫國用不足取之於民固爲一定之理然必使民財常處有餘則國用庶可源源不絶否則民力已竭卽欲取之從何而取誠如原摺所謂譬之牧羊歲常兩剪其毛牧人日剪以獻主人悅其得毛之多不知毛盡無以禦寒熱羊死且盡毛又安從而出罕譬而喻誠足爲今日之戒然此時賠欵孔亟國用浩繁勢不能不於常賦之外設法籌捐以資彌補現在各省所設法者雖情形不同而皆無微不至所謂房捐丁捐畝捐以及各項捐輸名目不一甚至小本營生亦勒令捐納尙書悲民生之苦奏請不得多設名目緩二用一以杜中飽之弊而通上下之情雖尙書之意所緩者何項所用者何項並未申明深窺其意房捐本屬額外之舉且自開辦以來無論其有無滋擾及弊竇若何而民間皆不甚踴躍旣屬杯水車薪亦何必多此一舉似在可緩者也于丁捐已在糧賦之中與畝捐無異說者謂畝捐不如丁捐蓋丁捐卽在糧賦之中有田之人始有此捐無田者不與焉捐納之法在均民財有田之人未必皆富無田之人未必皆貧若僅加在糧賦之中則猶之畝捐耳無田之丁皆不派捐殊非公道宜做西人人稅之例不在糧賦之内按人而捐之惟分其等級若照四百兆人算每人一文每年亦可得四十萬若十文則四百萬矣百文則四千萬矣千文則得四百兆矣二年之間賠欵可清其間儘有不能出百文十文者而數百數千數十千之人亦尙不少按等級湊算亦無不可滿數若畝捐合天下之田而捐之終不能抵此數也或謂丁捐不如畝捐丁捐不分等級勢不能多捐則事煩而數少若分等級則其弊必多保無使投之勒索且貴富不同貧賤不同大小不同男女不同誠如原摺區别二字卽上下其手之題目不如畝捐按畝而稽訪於清釐雖其中貧富不同而有田之人每畝捐若于亦尙易於爲力富者田多則捐多貧者田少則捐少統各直省之田　概捐之爲數亦鉅卽各處之田肥瘠不同而糧賦旣異捐卽可隨糧爲多寡亦無損益之弊且隨糧捐納可免稽察之煩亦無抑勒之弊旣免稽察自無費用滴滴歸公謂非較丁捐爲便乎若謂丁畝同出糧賦有何分别不知必名爲畝捐者是捐有田之人也若爲丁捐則何以處無田之人耶二說雖各有見地而以鄙人論之亦以畝捐爲便就松郡各邑而論每邑田畝大約六七十萬每畝能捐百文每年每邑可得六七萬卽别省糧賦較輕不能如此數而大略統合亦可得千餘萬有此巨欵以賠洋欵亦綽乎有餘何必煦煦爲仁以迹近加賦而諱之哉抑知各項捐欵有甚於加賦者耶全於火耗一節則自宜清釐以杜中飽惟積習已深一時恐難整頓耳書此以質之尙書不知能俯采芻蕘一二否也 
[本館接奉電音]  
　　昨日午前十下鐘時京師飛電傳來上諭三道敬謹譯登○三月二十五日行在内閣抄奉上諭熱河副總管著聯樹補授欽此同日奉上諭景星奏假期已滿病仍未痊懇請開缺一摺福州將軍景星著准其開缺欽此同日奉上諭廣東廣州府知府員缺緊要著該督撫於通省知府内揀員調補所遺員缺著松墀補授欽此 
[屯兵定數]  
　　日本報云俄人覬覦中國東三省屯駐重兵多方要挾近雖經中國議和全權大臣一再拒絶議定條約量予轉圜然於中國所駐之軍仍限以數目現由榮崑兩相擬定駐兵之數咨會俄臣計盛京省駐步兵一萬五千名騎兵五千名工兵一千名砲兵五百名吉林省駐步兵一萬名騎兵四千名工兵八百名砲兵三百名黑龍江省駐步兵一萬二千名騎兵五千名工兵六千名砲兵四百五十名噫俄人於東三省所駐砲兵多至一萬九千名而中國乃不過一千二百五十名多寡懸殊强弱目判隠患之伏恐無已時矣 
[法國軍容]  
　　香港香海日報云法國遣駐亞東兵艦向分三大枝一曰極東艦隊一曰交趾支那艦隊一曰太平洋艦隊現忽合而爲一概名之曰極東艦隊歸海軍副提督某君統之其中有鐵甲兵艦十二艘輕快巡艦若干艘内河砲艦若干艘潛水雷艇若干艘鐵甲巡洋艦若干艘岸海警備艦若干艘運送船若干艘窺其宗旨蓋欲巡弋中國日本及太平洋也 
[堅求通電]  
　　日本長崎訪事友人云前者駐韓俄使哈蒲六夫欲就慶興道裝設電線商諸韓政府未獲如願以償乃於近日託稱花六姆司古商會中人欲將由海參崴至鏡城之海底電線接連一再要求未知能償所欲否也 
[日汰冗員]  
　　日本長崎訪事友人云此次日政府議汰冗員初擬將農商務省及遞信省各員汰去四五百人嗣忽擬分農務及商工爲兩省而將遞信省廢去其舊設之管船局移歸海軍省管轄鐵道及作業二局則合爲鐵道廳郵便電信德律風事務則合爲驛遞廳均歸内閣管轄 
 
 

Page 2

 
 
[美人致富]  
　　香港西字報云阿美利加洲美利堅國加剌寛尼亞省金礦之富人所共知歴年所出黄金多至值美銀一千二百五十兆餘元之譜人多聞而羡之而不知其地種植之繁尤爲宇宙所難得日前美國户部尙書修君應芝加高萬國商人會之召特於席間宏宣議論曰近查一千九百年加剌寛尼一地計出糖菓二百五十兆磅擰檬及紅橙七百萬箱麥三千二百萬保些路　按每一保些路重八加倫合華權五十斤牛油二千五百萬磅牛乳餅五百萬磅槐花一千一百萬磅糖六千五百萬磅出口麥粉一百萬桶有奇此外各種植物載運出口者值銀一千五百萬圓曠野之中天生大木計五百兆尺誠可謂富甲地毬矣說者謂似此留心種植自能獲天地之利得以足國足民惜乎中國民人未經講求及此耳 
[俄賜日臣]  
　　日本長崎訪事友人云日本砲兵中佐柴五郎及外務省書記官石井菊次郎近奉俄皇頒賜晦生奴他坭司拉司第二等雙劍寶星副領事德丸作藏文科大學助教服部宇之吉亦蒙寵錫三等寶星說者謂此等寳星俄國最爲珍貴非多建戰功者不能得此乃他國之臣遭此異數寵之乎抑别有深意乎殊非外人所敢知矣 
[漳洲匪亂]  
　　香港香海日報云近日福建漳州府境宼盜如林官紳紛紛携眷赴厦門避亂本月某日汀漳龍道榮觀察飛書告急請提憲楊西園軍門發兵助守旣而閩浙督憲許筠帥亦得請兵之電亟派營勇拔隊赴漳按漳州向駐鎭標數營此次又各處請兵則其逆燄披猖不言可喻矣傳聞起亂之由因土藥抽稅太苛以致民心不服現已蔓延至七縣之廣如南靖如長泰如詔安如漳浦如海澄如龍溪如漳平皆有奸民約期起事且若輩多携利器以致官兵未敢輕與交綏或曰此次實係前年正法之臺匪簡大獅羽黨欲殺漳道爲其兄報仇因而聚衆數千人連刼各處村落二說也未知孰是 
[恭送節麾]  
　　鎭江采訪友人云江蘇巡撫恩藝棠大中丞秉節蒞潤州舉行大閱典禮旋於本月二十五日午刻乘某兵艦赴金陵校閱營伍瀕行常鎭通海道長久山觀察以下文武各官均登舟恭送水陸各營勇亦皆站隊江干燃放排槍聲如珠貫 
[中丞課吏]  
　　安慶訪事人云上月十六日安徽撫憲聶仲芳大中丞舉行課吏所有皖省候補佐貳雜職各員預赴支應局報名届期黎明齊集貢院中聽候扃門考試中丞札飭署安慶府石太守監課題爲防海防陸當以何者爲緩急論泰西各國皆有上下議院說者謂宜仿設以通上下之情果能行之而無弊歟利害若何試敷陳之 
[斌農開學]  
　　安慶訪事人云去歲安徽舒城縣萬大令祖恕籌集鉅欵建造學堂經之營之至臘月中旬始報工竣顔曰斌農學堂旋定於前月下浣開塾所定課程雖兼授華文而實偏重西學蓋非此不足以趨時也 
[桑土旣蠶]  
　　安慶訪事人云安徽望江縣何大令於去春廣購桑秧給民種值并教以養蠶之法甫及一載桑陰遍野育蠶有日見其多署理舒城縣萬大令祖恕亦以舒邑地瘠民貧非蠶桑不能致富特捐廉俸委員赴浙購辦桑秧數萬株業已運到若干諭民依法栽種似此爲民興利惟日孜孜亦一時循良選也 
[斥逐劣丁]  
　　江甯藩署親兵毆辱陸師學堂教習黄夏兩君一事前已詳紀報端兹又得金陵訪事友人續函知黄君受傷雖重歴經診治現已告痊藩憲吳仲懌方伯聞之心中大悅旋又思此事幾釀巨禍皆由署中人飾詞蒙蔽所致懲前毖後不可不及早防維爰於本月十五日傳齊闔署兵役人等詰以當日頂馬伍弁率同親失扭黄教習來轅究係何人喝令閉門何人喝令儹毆兵役始尙推諉不承詰至再三始稱此禍悉係送縣管押之家丁劉某所肇當兇毆之際幸唐趙兩家丁再四勸阻否則黄教習必將畢命於此矣方伯大怒立飭公差至縣將劉索回驅逐回籍 
[黄石盜案]  
　　漢口訪事友人云近有客來自黄石港言及本月中旬某日彼處謙豫錢店突被暴客搜索一空并刃傷店夥數人事後查檢所失約共三千餘金當即報官勘明飭緝 
[營口春雪]  
　　營口訪事友人云此間地居東北氣候嚴寒二月中旬連降大雪至二十四日又玉龍飛舞積素盈庭衡之得四五寸許二十八日更花飛六出其大如掌氣候依舊嚴寒居民雖御重裘猶覺鳶肩雙聳是豈天時亦隨地氣爲轉移耶何竟一寒至此也 
[厦島官塲紀事]  
　　厦門訪事人云福建汀漳龍道榮芝田觀察奉旨調授雲南糧儲道交卸在卽督憲許筠庵制軍因新任李觀察毓森尙未到省委補用道何觀察璧鎏署理觀察於本月十四日乘元凱輪船到厦拜會提道諸憲十六日卽前赴漳州擇吉十七日接篆○同安縣黄大令近奉省憲調署龍溪縣篆所遺同安縣缺暫委成大令心中接署 
[蕺山春黛]  
　　紹興訪事人云正任批騐所大使史鹺尹蔚然近忽因病逝世遺缺先由寗紹鹽分司王欽雲副轉委員代理然後詳請爲浙鹽運司黄幼農都轉遴補○向例各官牙行概須分别繁簡納稅領帖邇者紹郡各行類皆托稱簡區藉以規避大憲察知其弊改定新章分兩三等上則納銀十兩中則七成下則五成按照交易之大小爲定未識能從此不再别生弊竇否○郡城廂内外共設綢縀紗絹等機二千餘張其貨運銷各處爲數甚鉅應納釐金向由本　按年認定兹者省城牙釐總局憲札飭查照原額加收五成各機户僅允加繳三成大憲因委候補縣程大令肇元來紹會同縣主查察情形再行核辦○紹郡蠶汛早於他處日來各處繭商已紛紛挾重貲來購上遊特派某員設立繭捐專局榷取釐金是亦進欵之一大宗也 
[上海官塲紀事]  
　　崑山縣諸遲菊寳山縣金調卿兩明府先後來滬昨日午後命駕至道轅謁見蘇松太兵備道袁海觀觀察禀陳一切旋至上海縣署投剌縣主汪瑶庭大令迎入花廳茗譚片晌而别○昨日江蘇候補道陳觀察卓泰乘輿至道轅拜會道憲袁觀察○昨日新任廣東雷瓊道吳漁川觀察新委商務局會辦湖北候補道毛艾順觀察浙江台州府屬黄巖縣知縣沈筱榮明府允後到申赴縣署拜會縣主汪大令延入花廳茗譚良久而别 
[限繳房捐]  
　　本邑房捐自經縣主汪瑶庭大令仿照江寗章程開辦以來雖由各鋪地甲向南市十六鋪各叚次第催取尙未收清現經大令通限月杪繳齊違干提究 
[租地轇轕]  
　　法商衛爾農向華人徐桂廷等人永遠承祖地若干畝嗣被地保曹象賢霸阻各地主因之觀望徘徊不肯繕立租契前日 
 
 

Page 3

 
 
衛爾農禀請本管領事照會蘇松太兵備道憲袁海觀觀察觀察立卽札飭上海縣嚴提曹保訊究縣主汪瑶庭大令奉札後昨已飭差將曹保提 
案押候訊供矣 
[窩賭罰鍰]  
　　前者克買克公司洋人海斯登在南市新馬路指南白玉茶樓安設機器賭箱誘人賭博經副捕頭拘獲看箱人黄阿三方湘帆連賭箱解送馬路工程局總辦翁子文太守研訊之下諭令將黄交人保出賭箱存案昨日飭傳茶樓執事人殷茂堂到案罰繳洋銀一百元隨將賭箱給洋人領去 
[兇手送縣]  
　　周桂堂卽小桂堂在法國新闢租界中戳斃同業孟壽生報經上海縣主汪瑶庭大令相騐屬實勒限緝兇旋由法界包探查悉周避匿閘北鄉僻處因卽前往拿獲昨日解送公堂屍母孟張氏偕屍弟和生屍母勇張金茂投案泣請伸寃讞員杜枝園大令商之費繙譯飭包探移送上海縣署歸案辦理大令諭令收入自新所聽候訊核 
[覆舟被押]  
　　上月十三日寄居本邑法租界之葛宦由蘇州附戴生昌船局源濬小輪船回滬行抵老閘橋時悮觸橋柱以致沈没雖經小船户設法救起而所帶行李漂失頗多迭向局主索償置之不理因復訴之江海北關好稅務司遷延至本月初七日具控法界公廨讞員杜枝園大令出票飭探送請領袖總領事簽字然後至美界捕房協提戴生昌船局主戴季繩及執事人俞子培美界捕頭不允法界捕頭遂轉禀法總領事法總領事頗滋不悅適英界亦有某案欲赴法界提人法界捕頭將票扣留以致互相齟齬領袖總領事聞之怒謂禀旣簽字不能提人則日後簽字之舉可廢矣此外各國總領事亦恐妨大局連日至領袖總領事署會議至前日始議定仍由法界捕頭派包探至英界會同英界包探將戴及俞提回法界捕房收入押所總候傳同葛宦解送公堂禀請訊究 
[揮刃傷人]  
　　前晚有張金法者在英界廣西路福臨里左近與浦紀川口角扭毆旋復出利刃將浦連戳數下血流如注一息奄奄經巡街捕雇車送入捕房捕頭著送仁濟醫館求治一面派包探趙銀河張寶成將浦拘獲押候解送公堂禀請讞員張柄樞司馬訊究聞張傷勢甚重恐難免有性命之憂也 
[案須會訊]  
　　葡萄牙國人某甲前將金首飾向三興押鋪質得洋銀三十元近日持票往贖三興鋪主某乙以正月十六日被燬一空苦無以應甲遂禀請本管領事函致英美租界公廨讞員張柄樞司馬准之飭差恊同包探劉阿炳將三興押鋪主翁阿光拘獲昨晨升堂研訊翁供押鋪定章凡蟲傷鼠嚙以及火災各聽天命向不賠償叩求明鑒司馬商之佛繙譯以案涉洋人應函請葡萄牙國總領事官派員會訊遂著將翁交人保出 
[上海巡局瑣案]  
　　江蘇海運局總辦林質侯太守函送滋事流氓李慶至二十三七鋪巡防局局員姚榖蓀二尹研訊之下判責四百板以儆○前日唐阿毛至南市十二圖南昌閣酒店沽飲突與旁座倪長生口角互扭至二十三七鋪巡防局聲訴情由局員盛二尹略加研訊判責一百板以示之懲○前日顧裕堂與隣婦某氏口角經氏夫王某扭送二十三七鋪巡防局局員姚二尹研訊之下以釁起細微略加申斥取具改過切結然後釋歸 
[馬路工程局瑣案]  
　　王金生倩船户張榮春裝運煤三百二十五籮至交卸時忽少去二十五籮因之扭控局中請卽追給總辦翁子文太守倩襄讞委員黄衡堂二尹升堂研訊判責張一百板限二日内將貨交還違于重辦○馬晉德控馬竹屏掯留布匹經襄讞委員黄二尹研訊斷令晉德繳還定布洋銀七十九元昨日晉德如數繳案二尹略加詰訊諭令竹屏將所取布十件交還晉德○陳海生雇尤倪氏所駕划船載物論價不合致相口角旋復扭控工程局襄讞委員黄二尹研訊之下以事起細微從寛斥退○十六鋪汛捕拘解輪船積竊郭福堂至工程局譂讞委員黄二尹研訊口供判責二百板交捕管束 
[宋忠勤公事略]  
　　宋慶號祝三山東蓬萊縣人家世寒微慷慨有大志好談兵同輩訕笑之不顧也當捻匪竄擾兗豫二州時隻身從軍隷登州總兵某帥麾下咸豐三年隨其帥赴安徽防堵至則偕亳州知州宮國勳收撫捻首孫之友等編爲奇勝營袁公甲三知其能軍以所部得勝營屬之五年大股捻匪攻亳州力戰解圍進剿四十餘里是爲立功之始叙保藍翎千總六年撃張落刑宮瞎子五六萬衆連戰一晝夜力解宿州葉縣集之圍又以三百人撃退黑旗捻匪巨萬奪回亳東兩河口民寨是二役皆用少撃衆疉收奇捷由是遠近嘆異勇略著聞矣七年調赴河南助剿屢立戰功如在皖時歴保花翎遊撃十年袁公以漕督爲欽差大臣督辦安徽全省軍務駐軍臨淮奏調赴皖時髮逆僞英王陳玉成糾合張落刑等捻衆十餘萬圍攻鳳陽府縣城公與前處州鎭總兵陳國瑞各選壯勇數十夜劫賊營縱横盪决大軍繼之城圍立解十一年苗沛霖叛遠近響應黑墟劉墟湖溝等處多爲賊守公揮衆攻之連破賊營數十處徐泗後路得以疏通而臨淮大營因之益固洊保記名總兵賞給毅勇巴圖魯名號同治元年秋袁公以疾去任檄公會統前敵各營旋分統毅字三營是爲毅軍之始二年苗逆就撫復叛圍蒙城十閱月衆數十萬濬濠築壘糧盡城危公由臨淮往援旣馳至環城巡視稔河口一處爲賊糧運所必經特派所部毅字右營馳往築卡與賊死爭卒據有其地賊糧遂斷旣而忠親王僧格林沁亦率師至賊乃宵遁英逆死亂軍中復奉飭往收餘黨由苗老寨至下蔡一日夜行二百餘里賊酋率衆出迎然猶反復持兩端公立誅其桀黠之酋而撫其脅從并將逆酋李萬春朱萬隆逆姪苗開等悉送邸營正法衆皆懾服壽州正陽關亦迎刃而解兩淮始平時豫省羣盜充斥當事遂復咨調公入豫是爲豫軍之始捻首張總愚等會合髮逆盤踞嵩山縣中黨衆遍地公與前山東巡撫張曜痛剿戰勝於陶灣馬山口等賊以遠竄又會同陳國瑞撃僞扶王陳得才破降其衆陳得小窮蹙縊死四年補授南陽鎭總兵未幾僧格林沁戰殁曹州賊勢愈熾五年張總愚突於鄭州决黄河三十餘處意圖北竄忽南風大作水勢北趨河岸淺涸乘勢兠剿逼賊西趨任賴各股在境復邀撃之遂亦南竄豫界略平公遂統率諸軍扼守黄河蹙任賴兩匪於東境以次盪滅張總愚旋奔山西吉州鑿冰北渡公以銳卒趨間道出其前迎撃之遂會合湘淮各軍殲張於齊河玉林鎮始收一律肅清之效綜其得力尤在饒陽一戰撃斃悍匪張五黑其黨因以奪氣公之功蓋非湘淮各軍所能掩也[  此稿見香港循環日報篇幅甚長容俟排日轉錄]  
[解欵聲明]  
　　電報總局振所籌解江西九江春振第四批洋一千元交義善源莊彚解前往施放丐登報尾伏祈公鑒上海陳家木橋電報總局籌振公所啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[少婦輕生]  
　　安慶訪事人云上月十九日行經小南門外見少婦淋漓濡染如吳藻之新出緑波詢之知其事者　　係徽人某甲之妻性喜佞佛是日爲觀音誕辰因於黎明時醘妝詣某寺虔爇心香住持僧欵以清齋至亭午而返甲怒兵不守閨範略子申斥　帶　嘲氏飲恨不　伺甲出潛聳身躍入濁流幸有舟人見之得以從容援起否則寃魂一縷又將墮入枉死城中矣 
[上海縣署瑣案]  
　　英界六馬路新瑞生烟紙店學徒韓正森吞烟斃命地保黄士泉投報縣署縣主汪瑶庭大令蒞騐後將店主魏錫華及釀事縫工王炳全帶回前晚升堂研訊魏供韓習業三年性情頑梗略加訓斥卽欲潛逃本月十六日向王借用瓦林風爐至二十一日王遺學徙來索韓云當日已即交還王遍尋無著復來索賠小的將韓訓斥數語韓默大作聲至晚歸房安睡翌晨呼之不應察之已服毒身死王供本月十六日韓來借風爐瓦鉢其時小的適在鄉問至二十一日回滬查知卽遣學徒向索云已交還遍尋無箸是以又向索　初不料韓因此遽萌短見大令諭令退去將魏收押所中候傳店夥覆訊○鄉民瞿寳元舁其弟春咸至縣訴請騐傷大令研訊之下寳元供小的書　　　地前年　沈班卿瞿樹堂向母親騙取田單兩紙永遠祖與洋商小的正欲設法阻之沈膽敢糾同流氓張阿四等人向小的行兇適小的出外遂將胞弟春咸毆傷叩求騐明訊究春咸所供大略相同大令飭仵役騐得春咸胸肋受有拳傷諭令回去自行醫治並賞給傷藥候飭差查明禀覆核奪○車夫周阿三不知因何與其主爭閙控經西門外巡防局員某君轉送至縣大令研訊之下周供小的係南通州人向在西門外顧姓家當東洋車失近日顧將傭婦辭出責令小的兼充傭役小的不允旋由乳媪某氏唆使顧辭歇小的憤不能平故向乳媪理論詎料乳媪糾同馬夫某甲將小的毆撃并唆主人誣控叩求明察大令判令笞責二百板收押所中聽候備文遞解回籍 
[英美租界晚堂案]  
　　前日英界四馬路東薈芳里妓女洪瑞珍投案陳情籲求超豁讞員張柄樞司馬飭交官媒看管當晚升堂研訊瑞珍供稱小婦人年方二十家在無錫某鄉當十歲時父母相繼病故由媒說合許字姚姓子爲妻過門童養不料姚撫育至十五歲携之出外勒令操賣笑生涯上年正月輾轉來申押與鴇婦朱阿寶每節得洋銀八十元今有張姓客欲娶小婦人被鴇霸阻求恩援出火坑司馬著發交樓流女所擇良婚配 
[英美租界公堂瑣案]  
　　某石印書局庖人張阿四行竊機器上墨棍九條售與北京路德泰鐵店報經包探張天林拘解請究書局主某甲遣夥張榮光投案聲訴前情讞員張柄樞司馬將阿四押候提到德泰主再行訊核○周福林行竊西人愛特士家板烟盒經包探劉光震解案請究司馬判責五百板○王仁善撃傷王阿炳眼角報經包探金阿三拘解請究司馬判責二百板○包探張阿五解沈少卿到案禀稱此人行竊王阿福家洋傘一頂故由小的拘請究懲司馬判責一百板○朱阿生不知在何處竊得銀質對時表一枚經包探李星福拘解請究司馬判責三百板表存捕房候大主認領○積賊徐阿金前因犯案遞籍今復潛入租界中經某包探拘獲解請究懲司馬判責四百板管押三月期滿仍　兩回籍○張阿四行竊翁姓家茶几二張報經包探竇如海拘解請究司馬判責手心二百下○袁阿榮不知在何處竊得衣服一包由包探顧阿六拘解請究司馬判責三百板 
[法租界捕房瑣案]  
　　法商永興洋行主人投本管領事署控鴻昌繅絲廠主王得甫出售機器生財議定價銀六千兩於一禮拜立契交貨届期悔議等情昨日讞員杜枝園大令升堂研訊永興行主偕買辦程松卿投案伸訴前情王求交保出外赶緊理處大令商之費繙譯著交妥實人人銀兩保理明禀復○鄉人王桂生購得猪十八頭驅之入苙道經潘家木橋流氓王阿大張阿寳冐充絲卡巡丁勒索洋銀十元不遂所欲將猪悉數藏匿報由包探將王張及猪帶回捕房昨日解送至案大令著將王枷號一個月責五百板張責三百板猪給失主領去○畢輪先偕其妻沈氏投案訴稱吳昌發藉端訛詐毆傷面目並抓破妻子眼角大令飭送仁濟醫館騐明聽候下期復訊 
[美租界捕房紀事]  
　　甬人某甲投捕房訴稱賃屋外虹口老街開設義興小客棧日前棧客許阿順患病身死到處訪查並無屍屬是以報請察核捕頭頷之隨令地保轉報某善堂備棺收殮○昨日午前五百五十八號華捕投捕房報稱行經華記路見有路斃乞丐一名捕頭令地甲報堂收殮○昨晨妙手空空兒張阿寳潛至虹口某姓家竊取衣物携向某押鋪質錢摘爲某包探所見連贓帶入捕房捕頭令押候轉解公堂禀請讞員張柄樞司馬訊辦 
[蘇垣官報]  
　　三月十二日中西學堂提　候補知府張預禀如中西學堂今日招考考試知州應祖錫禀謝飭知前辦常昭海口厘局二季運盈　記大功一次知縣許應奎禀謝奉委赴滬領運軍裝差卽辭金乙麟禀辭赴海運京沽局差並領咨赴都引見縣丞姚責慈禀謝奉委　河厘局司員差十三日　領五品頂戴指分江　　用縣丞徐宗棠湖北人由京騐看來省禀到撫轅武巡捕孫盛發禀謝奉委解端陽節貢品差十四日三者縣均禀知昨晚進塲三覆女童知縣　　銓楊寳　均禀知奉孫憲　咨赴　引見恩厚由車坊釐局專丁來省禀謝一年期　比較有盈奉飭留辦指分江蘇試用府經歴楊政焜四川人由京騐看來省禀到縣丞吳肇華廣西人　　　止東人均由　騐看來省禀到十五日候補道胡念修辭行赴都引見知縣潘宜經由盛澤釐局專丁來省禀謝奉飭六月連　蒙記大功一次縣丞　　禀謝委署松江府知事姚　　禀辭赴　河釐局差遣十六日三首縣均禀知今日摘覆文童辦理楓橋釐卡委員按經　熊佐周禀謝一年期　比較盈收三成以上奉飭留　巡檢　師　禀知倒齊門水關蓋十七日知府陸桂星由常州看河工同通判陳德宣禀謝奉委讞局帮審差知縣陶聯　禀謝奉委署崇明縣事 
[金陵官報]  
　　三月初六日藩憲牌示宿　縣陳守　丁憂遣缺查有卽用知縣林士善堪以請補候補道　兆鋆禀知東洋畢樂學生回省謝署帮中協丁華榮禀知任事知府朱其昌開濟兵船李田直隸州恩芳均由大勝關牌壓磁器船回通判王萬選禀知上元咸内募膏捐户查竣赴鄉知縣江廷　由京引見到省　　餉差　部小　官王　　辭赴日本游學大通左哨都司張玉山江安輪船楊星田辭赴湖南巡檢凌敬銘禀知到省巡檢余家謨從九馬步鑒均奉示　看江平輪船馬倫餘赴江陰公幹卽　初七日藩憲牌示署海州州判彭世濟期滿遺缺查有試用府經歴許之琛堪以署理統領新湘等　陳基湘到直隸州陳龍昌辭赴京引見知縣林士　叩謝　補宿遷縣牌示改正書院山長張謇會調辦銀圓局候補道志禀知到差並交卸蕪湖米厘差調辦蕪湖米厘候補道劉禀知到差交卸銀圓局差洋務局候補道汪禀知到差　務局候補　劉禀知交卸代辦洋務局　金陸營　將陳麟書禀知巡江回知縣龍　樞禀知到聚寳通濟門外保甲總巡差初八日沙漫洲緝私候補道潘汝杰到知縣熊有　謝委丁堰圓捐差登　湘　船董全才由大勝關彈壓磁器船回初九日撫憲牌示海州州判吳紀勳病故遺缺查有大挑知縣黄士榮堪以借補直隸州方錄　謝委　　地禀捐差迪判邱九　　知請假回籍看母病並銷海州房膏捐兼帮發審差委　宿遷縣羅治霖瓜儫保甲總巡知縣　　　均辭卽用知縣芳鎭禀到起服回省知縣李德　禀知赴引又黄士榮叩謝借補海州州判牌示知府孫毓驥到見由蘇來禀知前署金匱縣任内羣獲鄰封巨盜蒙保送部引見叩謝知縣何　芳見謝委轅下校對差又程菊齡辭赴引州吏目高家恩奉示寫覆歴巡檢董永樸奉示騐看初十日候補道郭人漳辭赴都引見金陵營叅將陳麟書赴鎭江接撫憲縣丞李錫藩奉厘捐局委赴海門釐局司員差又朱　蒞禀知到省　大史劉以楫奉示寫履歴改指江蘇時用道張縣　到由直隸來禀知奉部核准不在傳北分發之列繳咨到省十一日潘　牌示淮安府　授　　　揭开　府請　　引　　查看試用　道鄭惟照堪以署理刑部主事兼襲一等騎都尉駱懋湘到首府沈禀知奉飭保送引見狼中鶯把總方永年叩謝補千總後以守備補用 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年三月十一日京報全錄]  
　　宮門抄諭旨均鐵錄前○陜西巡撫升奏爲舉劾屬員摺　湖南巡撫俞奏爲留員差遣片○全權大臣奏爲知縣改獎緣由片○安徽巡撫聶奏遴員署理道篆片○閩浙總督許奏爲稅釐徵收短細奉撥各欵京餉委難按年解清摺○又奏爲知縣丁憂遴員接署片 
頭品頂戴尙書銜陜西巡撫奴才升允跪奏爲分别舉劾屬員以肅吏治恭摺仰祈聖鑒事竊維圖治之要首在得人故欲察吏安民必先　清激濁奴才奉命撫秦去歲曾將貪劣各員據實糾叅在案現值政務更新尤宜澄叙官方以示勸懲而資整頓回任以來復與藩臬兩司隨事隨時考查屬員賢否證以平日見聞悉心確核期於好惡與衆相共去取一秉大公兹查有漢中府知府楊崇伊器識宏通才猷練達辦理教案經權互用辯論不　署同州府知府周銘旗老練慈祥教養兼盡文章政事譽滿關中候補知府王公亮天才敏銳不避煩難商州直隷州知州尹昌齡志節聲名一時翹楚請補孝義廳同知文德升樸寳廉勤精明果毅佛坪廳同知唐沛霖才長守潔敬事愛人候補同知姜渭書律兼讀敏事愼言咸寍縣知縣舒紹祥穩練精明才堪肆應署長安縣知縣胡啓虞日丁百事才兼數人署臨僮縣知縣黄肇宏清修勵已實惠及人署寳雞縣知縣朱弼臣實心實力器幹恢宏洵陽縣知縣劉德全通經致用仁斷兼資永壽縣知縣陳貽香悃愊無華政平訟理署略陽縣知縣吳廷錫天懷澄淡吏事精勤府谷縣知縣陳潤燦書生本色廉吏聲明署延長縣知縣馬兆森言行謹篤恩信交孚署商州州同張家驥天性沈毅見義勇爲以上各員才能政績均有可觀應請旨嘉奬用示鼓勵至應劾之員查有試用道史悠贊心術不端巧於避就應請以同知降補漢陰廳通判王琴心聽斷偏執不洽輿情長安縣知縣楊調元人地不宜無缺可調紫陽縣知縣孫永濟才具尙可操守難信以上三員應請開缺另補試用通判杜瑞清　冗無能愚而近詐試用通判謝廷鳳年少無知被控有案以上二員均請以縣丞降補議叙知縣夏良材貪鄙無能糊塗鮮恥候補知縣方培英貪利營私罔知閒檢候補知縣杜樹勳奸貪謬妄怙過遂非試用巡檢英賢性情浮躁所至招摇以上四員均請卽行革職卽用知縣范堯聲名平常難膺民社惟係進士出身請以教職歸部銓選以肅吏治此外再有應行舉劾之員奴才仍當詳加察看隨時奏明辦理至所開各缺陜省現有應補人員應請扣留外補所有舉劾屬吏緣由謹會同陜甘總督臣崧蕃恭摺具陳伏之皇太后皇上聖鑒訓示謹奏奉硃批另有旨欽此 
俞廉三片再湘省深居腹地向來罕與外洋往來近年交涉日益繁多加以籌備償欵綏輯民教各項事宜罔弗艱鉅而風氣初開欲求洞悉中外時勢諳習因應機宜之員甚難其選亟應留心訪察以供器使兹據藩臬兩司會同洋務局司道詳稱查有丁憂開缺湖南南洲直隷廳通判賴承裕福建侯官縣人爲守兼優才具開敏歴任繁劇所至有聲上年據報丁憂例應回籍守制因原籍澤地未就尙未扶櫬起程又分省試用知縣羅維翰廣東番禺縣人前因湖南開設農工商務局奏明延訪請悉洋埠稅則條約公法人員該員充江海關道文案飭調來湘隨同司道辦理局務光緒二十七年改設洋務局兼辦農工商務仍委辦文案事件是年該員在順直振捐局報捐分省試用知縣嗣因湘省停止分發禀請銷差赴部簽分該員心地光明才識通達辦理交涉動中窽要　爲不可多得之才詳請奏咨將該二員留湘差遣前來臣覆核無異合無仰懇 
天恩俯念湘省需才甚急准將丁憂南洲直隷廳通判賴承裕暫行留湘差遣分省試用知縣羅維翰仍留湖南以原班補用現在常例捐輸尙未停止飭將應繳指捐省分銀兩照例在湘局補繳俟諸務辦有端倪再行給咨赴部引見俾臣得以隨事派委期臻妥協除咨部外謹會同湖廣督臣張之洞附片具陳伏乞聖鑒訓示謹奏奉硃批著照所請吏部道欽此 
全權大臣片再直隷補用知縣王以安前轻隨辦擴充使館界務經臣等於上年十二月二十六日附片奏請免補縣丞以知縣仍留原省歸候補班補用奉硃批依議欽此兹據該員禀稱曾經順天府府尹於恭辦回鑾差務出力請獎案内奏保免補縣丞以知縣仍留直隷補用奉旨允准在案兩案奬叙升階相同可否奏請改獎等因前來臣等查王以安兩次奬案均保免補縣丞以知縣留省補用係屬重複該員於隨辦使館界務尙有微勞自應另覈請奬以免向隅擬請奬直隸補用知縣王以安改俟知縣補缺後以直隸州升用先換頂戴如蒙俞允臣等卽咨行吏部遵照辦理附片具陳伏乞聖鑒訓示謹奏奉硃批依議欽此 
聶緝榮片再鳳陽府知府馮煦奉上諭升授山西河東道所遺員缺應即委員往署以重職守據布政使湯壽銘按察使聯魁查有特用儘先補用知府王詠覽老成穏練品學兼優堪以酌委署理會詳請奏前來臣覆覈無異除檄飭遵照外謹會同兩江督臣劉坤一附片具奏伏乞聖鑒謹奏奉硃批吏部知道欽此 
閩浙總督臣許應騤跪奏爲閩省稅釐徵收短絀奉撥各欵京餉委難按年解清恭摺仰祈聖鑒事竊閩省係濱海瘠區物力艱窘各項京餉全賴稅釐旺徵藉資挹注而稅釐向以茶葉木植爲大宗近來英茶出産日盛閩茶銷路日疲木植一項半因上游産木之處砍戧始盡其深山窮谷採取維艱以致工本過昻運銷不旺且值水災之後民情困苦百貨滯銷貨釐亦因而减色加以日本貨物進口照約一律免釐臺灣出産繁多實爲榷務一大漏巵海關代徵洋藥釐金僅解到銀十萬兩進欵日見其少而光緒二十七年奉撥解欵如解清内務府京餉銀六萬兩固本京餉銀六萬兩又解過茶稅京餉銀六萬兩籌備餉需銀七萬兩添撥稅釐京餉銀三萬兩東北邊防經費銀二萬兩又加放俸餉歸還洋欵銀一十萬兩備荒經費銀三千兩合共解過銀四十萬三千兩内有撥作宜教賠欵使館地價均係刻不容緩之項祗得先其所急　計騰挪設法湊解是以較上年解數稍多至本省善後防車薪糧緑營兵餉巡洋兵糧一切例支各欵均須隨時籌解出入相衡不敷甚鉅司道局　早已搜括一空現值新案賠欵閩省派撥銀八十萬數鉅期迫益覺無從措手所有二十七年未解各項京餉委難按年解清據福建藩司會同善後稅釐兩局司道詳請奏咨前來臣覆加查覈洵屬實在情形除咨部查照外理合恭摺具陳伏乞皇太后皇上聖鑒謹奏奉硃批户部知道欽此 
許應騤片再福建閩清縣知縣高楓陜西榆林縣進士於光緒二十七年在閩防振捐局報捐知府指分山西試用先經咨部開缺留閩另補在案前於二十七年十二月初六日在任聞訃丁本生父憂又寗德縣知縣李有琨廣西博白縣拔貢生於光緒二十八年正月初六日在任聞訃丁生母憂據福建藩司分案詳請遵照新章具奏前來除分咨外理合附片具陳伏乞聖鑒飭部分别開缺施行至所遺閩清縣知縣係選缺閩省現有應補人員查照捐升之案應請留閩俟准部覆另行請補合併陳明謹奏奉硃批吏部知道欽此 
 
 

Page 14

 
 
[光緒二十八年三月十二日京報全錄]  
　　宮門抄諭旨均錄前○陜西巡撫升奏爲審明部駁開堂放飄會匪照章定擬摺○四川總督奎奏爲道員引見後懇恩仍發四川補用片○閩浙總督許奏爲飭辦各屬中小學堂及蒙養學堂片 
頭品頂戴尙書銜陜西巡撫奴才升允跪奏爲審明部駁開堂放　會匪照章定擬恭摺仰祈聖鑒事竊查前准刑部咨刑科抄出陜西巡撫魏光　題前事等因光緒二十五年三月二十九日題六月二十九日奉旨三法司核議具奏欽此本部看得渭南縣會匪拜霖開堂放飄起意糾泉入會序齒結拜弟兄尙未滋事一件據陜西巡撫魏光　疏稱緣拜霖籍隸該縣貿易度日先未爲匪光緒二十五年十一月間拜霖因貧難度憶及向在各處聽得江湖會有許多好處出外能患難相顧遂起意開堂放飄邀人入會結拜弟兄隨揑就集賢山聚星堂忠孝香會義水集賢内口號聚星外口號刊刷飄布多張到處糾人先後會遇素好在逃之郭雲峯緱永才密稱伊係江湖會上大爺並稱入會出外不用自帶盤費有會上兄弟帮助並稱無人敢欺侮勸其入會與伊結拜弟兄郭雲峯等被罔信實應允拜霖依齒派郭雲峯爲老三緱永才爲老五各給飄布一方告知山堂香水内外口號並屬轉糾多人入會各散迨後拜霖復陸續糾邀在逃素好之同縣人韓映藜雷斗垣李茂盛薛映濱張凌漢蘇占彪白煥新李永魁緱登鰲房金梁李鎭洋任道元謝春隆鄭德傑王海先周生望劉世玉劉炳信王清全武楚臣樊春龍楊雲山楊占龍楊靑山張生秀常茂亭拜世榮郭天昌馮漢香張生華馮靑漢史占彪南光輝魯宗漢魯宗點榮全海王守道孟象峯武錫令張耀廷張俊臣朱義勤韓光焱馮海山程丙龍張生長四十餘人入會亦先後散給飄布各一方並告知山堂香水内外口號序齒結拜弟兄韓映藜等先後各給拜霖錢一二百文不等各散二十四年八月十四日拜霖甫至該縣城西關外空廟内糾人入會經該縣訪聞拿獲並起獲飄板飄布名單訊詳覆鞫據供前情不諱詰無歃血訂盟焚表情事此外亦無另犯竊刼不法别案將拜霖依例擬絞監候先行剌字等因具題前來查光緒十八年奏定章程嗣後拿獲會匪如有爲首開堂放飄者審實禀請就地正法等語誠以此等匪徒糾集夥黨乘機煽惑往往與教匪游勇地痞暗相勾結實爲地方隠患一經拿獲自應從嚴懲治免致滋蔓難回至異姓人結拜弟兄之例係指尋常聚集並無悖逆形跡者而言若旣創立山堂散放飄布傳授口號正與近年各省齋會各匪情形相符不得遷就定擬致涉輕縱今已獲拜霖因聽得江湖會有許多好處揑造集賢山聚星堂名目輾轉糾結至四十餘人之多散有飄布傳有口號實屬逆迹昭著雖未滋生事端亦應照爲首開堂放飄章程子以駢首該撫舍新章不行率援尋常序齒結拜弟兄例擬絞監候似此意存姑息未免養癰貽患且該犯被獲距起意開堂放　將及一年其間有無勾通教匪煽惑擾害曁夥同搶劫各情均應澈底根究聽糾入會之夥犯旣將姓名歴歴供出何難悉數就擒乃四十餘人無一弋獲非但捕務廢弛兼恐該地方官有意消彌巨案該撫于此等結會首匪若不從嚴究懲任聽承審各官草率定讞何以懲首惡而遏亂萌案情旣多含混引斷又未允恊罪名出入攸關臣部礙難率覆應令該撫再行提犯研鞫務將確情並勒緝在逃各犯一併嚴究按照例章妥速擬辦具報到日再議等因光緒二十五年十月初六日題初八日奉旨部駁甚是依議欽此欽遵咨院行司轉飭勒緝各逸匪一面將該會匪拜霖提省發委讞局確審妥擬去後兹據西安府知府張筠督同局員審明遵駁照章議擬解由前署按察使吳樹棻　轉到院前護撫臣李紹芬未及提訊移交奴才親提該匪研鞫緣拜霖籍隷該縣貿易度日先未爲匪光緒二十三年十一月問拜霖因貧憶及向在各處聽得江湖會有許多好處出外能患難相顧起意開堂放飄邀人入會結拜弟兄遂揑就集賢山聚星堂忠孝香會義水集賢内口號聚星外口號刊印飄布多張到處糾人先後會遇素好在逃之郭雲峯緱永才密稱伊係江湖會上大爺並稱入會出外不用自帶盤費會上兄弟帮助無人欺侮勸其入會與伊結拜郭雲峯被罔信實應允拜霖依齒派郭雲峯爲老三緱永才爲老五各給飄布一方告知山堂香水内外口號並囑轉糾多人入會各散迨後拜霖復陸續糾邀在逃素好之同鄉人韓映藜等四十餘人入會亦先後散給飄布各一方并告知山堂香水因外口號序齒結拜韓映藜等先後各給拜霖一二百文不等各散二十四年八月十四日拜霖甫至該縣西關外空廟内糾人入會卽經前縣拿獲訊明議擬由前升撫臣魏光燾核審具題奉駁前因兹據復審解經提訊據供與原審無異詰無勾通教匪煽惑擾害曁夥通搶刦各情前檄飭　渭南縣知縣尹昌齡禀覆前在渭南縣承審此案因該匪拜霖序齒與郭雲峯等結拜遂誤會例意將該匪照異姓人序齒結拜弟兄例擬以絞豐候實屬一時誤會引斷失當並非有心開脫比因逸匪郭雲峯等聞風遠遁刻難弋獲亦非有意消彌巨案懇遵駁更正等情應卽擬結查光緒十八年奏定新章内開嗣後拿獲會匪如訊係爲首開堂放飄者審實禀請就地正法等語此案拜霖因聽江湖會有許多好處竟敢立山堂香水名目輾轉糾結至四十餘人之多散有飄布傳有口號實屬逆迹昭著雖訊無勾通教匪煽惑擾害夥同劫搶情事亦應照章嚴辦以懲首惡而遏亂萌拜霖合依爲首開堂放票屬實就地正法新章擬斬立决傳首犯事地方懸杆示衆俾昭炯戒逸匪緱永才等飭令嚴加跴緝獲日另結餘請悉照原擬完結除將供招咨部查照外所有審明部駁開堂放票會匪照章定擬嚴辦緣由理合恭摺具陳伏乞皇太后皇上聖鑒飭部核覆謹奏奉硃批刑　速議具奏欽此 
奎俊片再辦理交涉事宜實爲今日要務川省自重慶通商以後教案紛如近因礦禁大開華洋均來請辦議章訂約頭緒極繁非有通達中外政治之員不足以資肆應兹查有布政使銜候選道林怡游由福建船政學生出洋業學成回華使秘魯先後經前出使大臣許景澄調允駐德叅贊前出使大臣故大學士李鴻章奏派隨使七國叅贊出使大臣羅豐祿奏派駐英叅贊光緒二十四年七月三十日奉旨預備召見著該督撫傳知欽此因病未及赴京二十六年調川會辦洋務製造卓著勤勞現值英法議開川礦日與外人交接相機因應深資得力查該道出洋年久所歴之國甚多如歐洲語言文字及交涉製造一切皆能洞悉本原爲辦洋務不可多得之選合無仰懇天恩俯准將布政銜候選道林怡游交部帶領引見發往四川差委補用出自逾格鴻慈理合附片具奏伏乞聖鑒訓示謹奏奉硃批林怡游著送部引見欽此 
許應騤片再省城雖設大學堂以爲總匯之所限於齋舍名額究屬不完若非各屬遍設中小學堂無以廣開風氣鄉曲寒畯每多拘守俗學來省肄業力或不逮臣業飭藩司暫行各府廳州縣告以凡守土牧民之官皆有教育人材之責飭將各屬原設書院均改爲中小學堂其經理或歸併或　添准其因地制宜酌量辦理惟課程敎規應命與大學堂相準以免駁雜而便考選昨已　興化漳州兩府具報開辦至蒙養學堂亦應於省會先設以爲各屬之倡已飭將原有各城義塾一體改設並有由士紳　行捐資設立者如能功課認眞學堂日進當隨時酌子奬勵以期觀感奮興推行益廣所有飭辦各屬中小學堂及蒙養學堂情形理合附片具　伏乞聖鑒謹奏奉硃批覽欽此 
 
