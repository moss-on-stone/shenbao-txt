# 1886 - 250 - 4904820

 

Page 1

 
 
[招集股份石印佩文韻府告白] [  點石齋主人代啓]  
　　本齋代晉記招印佩文韻府一書行數改横爲直字跡放小爲大即日爲始集股印成每股計洋十六元正願搭股份者先惠洋四元本齋部付股票一紙樣本一張定於明年正月底出書憑股票找付洋十二元向本齋取書一部此籍係用上等連泗帋分釘六十册釘工精雅邁倫藏以巾　加以　　是書一出吾知騷壇珍賞當必紙貴洛陽倘不附股份待明年出書後購求每部擬價洋三十元正如出書後與樣本不符儘可向晉記以及本齋　　　再薄海士林願附股份即確送上洋垃圾碼頭點石齋南局帳房代收不必由申報舘轉交以歸簡捷揚州元亨利錢庄天津針巿街恆遠里源　　匯票庄京都煤巿街興隆店内源豐潤匯票庄漢口郭家巷復源盛紙號均可代售如欲躉買請至上洋大馬路集賢里天保棧内長順晉號面議此　 
[新出石印藝林拱璧] [  點石齋主人啓]  
藝林拱璧一書吐棄一切生面别開係武林吳君少琴所集選集中窓作居多而家藏名稿亦採取二三理法一准乎清眞風氣必宗諸時尙得文五千餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時機器悉藝火力故墨色黑而匀更無燕瘦環肥之誚現巳竣工每部分訂十二本約月杪出書價洋五元五角法馬路南申昌書坊與外埠申昌發售皆可購取　售格外公道 
[精選縮印巧搭網珊開印告白] [  點石齋主人啓]  
　　自泰西石印之法盛行大題小題選家林立靡不搜羅宏富集成藝林大觀惟巧搭一書從無專選巨帙以供揣摩未免闕如茸城頌萱室主人竊有 
憾焉爰取同人名手搭題窗稿以及歴屆歲科試藝各省書院傑作羅致極廣剔選極精計得巧搭文四千有奇交本齋石印名之曰巧搭網珊其已見於近時石印諸書中者概從割愛准於十月中成書屆時再行登報定價格外從廉卽日開印此預啓 
[交友論]  
天下之達道五父子兄弟皆由天合君臣夫婦雖云人合而上天下澤名分昭然履者德之基正不得專指人一邊說一夫一婦道本陰陽俗語稱月下老人紅絲繫定冥冥中或有主辛詩所以云天作之合也唯朋友一道全在乎人之自取似不　聽之於天然切切偲偲亦由天性中流出則人也未始不本乎天試卽交友之貫澈天人者約略言之夫公叔昌言竟作絶交之論不過一時憤激非眞金板可鏤玉牒可鐫也迨劉孝標以任昉之子冬日葛衣負薪于路遂演廣絶交論以寄其激昂慷慨之懷要皆有爲而言不足語於大道俞蔭甫太史嘗有反絶交論謂患難貧賤羈旅生死四　之交必不可無特抗心希古駢四儷六文體雅近六朝非如白太傅詩雖老嫗亦能解悟爰卽其意而質冒言之庶幾雅俗共賞耳昔趙邠卿避禍投孫賓石藏諸複壁中東漢黨錮獄興張儉亡命脫身賴李篤收留以免郈成子分宅俾故人妻子不致流離荀巨伯偕友逃亡遇賊以白刃加之請身代友命羊角哀左伯桃風雪絶糧併衣以活其人不使讓空柳中以獨善而晉人靈輒饑於翳桑感趙盾授餐之惠後爲公卒嗾獒之役倒戟以免盾於危此所謂患難之交非生有血性豈易能之管仲與鮑叔牙賈鮑叔知其貧分金輙多與之其用心與裹飯之子輿等范睢爲秦相易姓名曰張祿須賈入秦賀睢不卽見衣故衣就須賈邸行乞須賈曰范督何一寒至此取綈袍爲贈睢以其戀戀有故人意生之較之暑遇朱買臣憐而贈扇者將毋同若周黨之訪閔貢二人含叔清談步隙種瓜且分給衛旌貧乏交深貧賤豈徒指囷之公謹贈　之純仁哉君乘車我戴笠他日相逢下車揖視椒舉遇聲子班荆道故卒賴以重返鄉閭並爲古道鄭莊置驛但　知識千里間不必齎糧無異接草以迎伯玉非徒彈琴吹笛一則挾季鷹而北上一則隨新息而南征盖覊旅之交有如此者至杜伯强諫宣王怒而誅之左儒力爭願從俱死其後致有朱弓彤矢對射王心之變薛漢卒無後廉范爲之主喪荀君以後事託鍾繇呂公之晚年依李護猶之張　爲漢相感王陵援救之恩日日往朝其夫婦范巨卿與太學生友善臨别約至三年登堂拜母未及期而太學生先卒比葬喪輿忽不行母曰豈待范巨卿耶果見素車曰馬號慟而來者范式也此類交情生死不渝尤爲可貴俞太史命意此其大略耳吾則謂處順安常未必人人皆有患難倘逢窘急渴想夫患肝義贍亦屬可遇而不可求况時際承平安土重遷必欲訂交於覊旅中似眞不易得者更何論一死一生乃見交情翟廷尉之大署於門雖身歴炎凉語含憤激本不能物色于尋常間所重者唯貧賤交耳緩急人所時有使求之如竭澤應之若漏巵慾壑難厭焉得人人而濟之苟力所能爲何必往貸監河始足以蘇涸轍哉昨章江郵示麗寳齋車頗有足稱先是辛已秋方姓邀集潘許余三股合開玉器鋪於江省臬司前在街名曰麗寳齋數年來略有贏餘方謂此業可期久遠今春潘許余將圖别業擬欲抽回本利方姓挽留再四皆不之允方不得已于某日倩中寫立筆據仍照原牌獨力承開交代之時毫無爭論方旣諒三姓之苦衷三姓亦稱方之厚道焉此雖小事視今之錙銖必較毫髮無遺且泛眼若不相識者試觀方姓其庶幾稍挽頽風歟書之以諗交友者 
[上諭錄]  
　　八月初十日奉上諭御史鳳英等奏護軍統領明安揀選官缺並不比較騎射優劣率擬正陪致藍翎長瑞連等上書理論旋被護軍校惠承等攔阻扭毆請飭據實回奏等語著明安明白回奏　瑞連等上書理論互相扭毆實屬不成事體藍翎長瑞連護軍瑞斌護軍校惠承奎林均着送交刑部訊究欽此○十一日奉旨這所叅疏防越獄之管獄官驍騎校多慶著革職拏問交希元等提同禁卒人等研訊有無鬆刑賄縱情弊照例懲辦提牢官世管佐領魁慶著暫行革職值班騎都尉永全雲騎尉成慶均著先行交部議處仍勒限四个月緝拏逃犯張柴務獲究辦倘限滿無獲再行分别叅辦餘着照所議辦理該部知道欽此 
[本館接奉電音]  
　　昨日清晨八點鐘後二十分時經本　駐京訪事人電傳本月十五日上諭一道敬謹譯登○八月十五日奉上諭李鴻章奏湖北臬司温忠翰病難速痊懇請開缺欽此 
[外洋消息]  
　　外洋新聞紙云英國現擬發兵四五千名前往緬甸盖欲遍勘緬甸疆域也又云緬甸有黨人據住一處地方其手下　有二千餘人聲勢頗盛恐英兵或將前往攻擊也又云法國駐印度之總領事近與英員商議謂前此英國攻緬時法商之在緬者多有損失欲向英國索償未識能如願否也 
[再紀會訊長崎閙事案]  
　　長崎閙事一案會訊情形已見前報昨又接長崎信云十一日華日官塲約會審議是日九點鐘往長崎縣署計自理事蔡君叅賛楊君狀師　文以外隨帶繙譯　共有九人及入内會議者惟蔡楊一君 
 
 

Page 2

 
 
與狀師共三人日官亦祇鳩山局長及英人克爾沃長崎縣等三人議時皆用西語長崎縣開談頗如平日和好之狀謂此事辦理乃須通融而華官雖不致怒形于色已無好言相待少頃長崎縣問理事曰敝縣所有証見人証據已照會貴署不知貴國証見如何理事卽答以我國居留人民共有三　所見不一容會齊將証據送閱於是担文狀師起而言曰據我國商人所禀目覩情形皆云十六日晚八點鐘起至十點鐘後日巡捕帶領土人四處抄殺故傷亡不在一處此一証也傷亡至五十名之多如果兩相對敵必當面受創乃傷亡者騐得背上腦後受創者俱多此必水手在街上買物見勢而逃巡捕追而殺之又一証也有逃至渡頭小船被禁而不敢渡仍回至租界又遭圍殺在巡捕意直欲使水手無歸路殺盡而後已又一征也言至此長崎縣始如夢初醒面有懼色乃言事須澈底根究約於禮拜三起午前九點鐘同到公園地内交覩舘會議各官遂散是　 
晚六點鐘時理事特偕狀師叅贊同至廣馬塲及各處水手被殺地方查勘次日又着各董將日覩實在情形禀明所有公禀照錄於左具禀三幫紳董率同大小各號商民爲禀覆事照得前奉憲臺傳訊本月十六日晚我國水手詖日本巡查招同土民追殺傷亡一案爾等究竟有無知其因何事故起衅在於何處各實　情節仰卽明白禀報等諭查是日晚董等因天氣炎熱或有飯後在門前納凉者或有無事在附近隣舍閒話　或有二三閒行步月者或入巿沐浴或購買零星四散不一各有見聞按是日將晚自丸山町以下直至廣馬塲旁及東濵町左右日本巡查以及居民土著三五成羣或聚或散或立或行擾擾紛紛頗爲擁擠且交頭接耳不似平日情形而亦並不在意見日人而問其故者及八點半鐘忽聞廣馬塲一帶有喊殺之聲勢同鼎沸只見日本巡捕及土民等皆手持刀械來往奔馳者幾如潮湧又見我兵船水手或隻身一人或二三連　身被刀創亡命狂奔亦有向華商住屋攀垣越牖竄入逃避者日本左右居人則登樓上屋抛磚擲石潑水傾湯見有華兵卽加屠害具時喧囂譁嚷之聲與夫刀棍森羅之密摇山撼岳直如昆陽之戰屋瓦皆飛我兵苦在不知且皆徒手無怪其傷亡之衆也董等見事起倉卒無不驚魂動魄惶懼馳歸繼聞不止廣馬塲一處卽船大工町本石灰町東濱町一帶皆然但凡我兵船水手在路遇見日人便遭圍殺方悟　及八點鐘以前日本巡查之多及聚集土人紛擾之故蓋早爲預備四伏以殺我兵决無疑義兹蒙　百問究係因何起釁董等實在不知惟將晚目覩各情形聯禀伏乞憲鑒核辦施行須至禀者及禮拜三日在公園會議先將十四日水手王發被巡查綑吊打傷一案訊究其如何審判容探明再述 
[長崎控訴院檢事長林君照會]  
　　大日本長崎控訴院檢事長林爲照會事照得我曆明治十九年八月十五日寄掟本埠貴國兵船四隻水師官並水手衆多上岸下午六點鐘前後我巡查坂本半四郎巡邏貴國人租界陡有水手一名猛碰胸膛扳本半四郎惟守保護民人之責置之不問該水手將所携小洋刀閃舞而前洽爲加害之狀特加凌辱該巡查忍耐不動又有貴國水手一名同在該處巡查河村健太郎亦加凌辱與前相同河村巡查仍置而不論查此日貴國水手舉動有可詫者且衆多四集騷雜異常因此特派巡查福本富三郎黑田雲章到廣馬場町下午八點鐘照例派巡查喜多邨香交代值班坂本半四郎河村健太郎等由昔廣馬塲町歸到煤香崎警察著巡查福本黑田喜多邨等三名交代後少時在廣馬場町巡邏查察忽有貴國人寄居租界者一人要奪福木富三郎喜多邨香所携之警棒且以手撫摩臉面但忍而不應退避數步該清國人再到福本富三郎之前遮路要奪所帶警棒又有貴國寄居租界者一人從後協力共要强奪其棒福本巡查奮身而拒時恰有貴國水手五十名從貴國人房屋突出各持刀劍或持棍棒集圍三名巡查胡毆亂打或擲瓦礫竟致福本富三郎殞命喜多邨香受傷太重至於絶倒不辨人事黑田雲章纔脫危難歸報警察署煤香崎警察署得此警報直派在署警部巡查若干名此時貴國水手一百數十名早巳蟻集廣馬塲町皆持各種刀械現有穿黑衣卽似士官者手持白刃先衆向我警吏擊門進襲煤香崎警察署勢甚猖獗無法可施警部巡查奉應盡之責各用洋劍警捧務行彈壓廣馬塲町警察署之間互相進退下午十點鐘後纔得靖謐此役被貴國水手當塲斃命以及受傷者姓名開列于左當長崎警察署聞報貴國水手行暴之事要行彈壓派巡查林利彦直坐車望船大工町而行路過思切橋滿街貴國水手數十名羣起拉倒在地亂砍亂剌森利彦重受剌傷因而斃命尙且迎擊來救數名巡查又有貴國水手數十名從丸山口跑下合力行暴愈甚巡　受傷甚多危險迫身萬不得已各拔佩劍或揮警棒進退相應百方防闘水手稍散纔歸靜定此時受傷者姓名開列於左查貴國兵船士官水手等如此行暴事非偶然前者在丸山町嫖樓貴國兵船定遠號水手起衅我巡查因此致傷故拘水手王發者送交貴理事府在案貴國兵船士官水手等因此有報仇之意預先通謀對警察署曁巡查惹起事端初在廣馬塲町向巡查慺行凌辱無故尋釁寄住貴國租界民人要奪巡查警棒陡有數十名水手一齋蜂起又在船大工町貴國水手同時行暴殺傷巡查如不豫先通謀何得如此乎查與前日送交之王發同船者卽定遠號士官水手受傷居多騷闘時所得帽子有該船徽號者最多質之情理可見一斑想必係定遠號士官水手等通謀報仇以上犯罪憑據開具清單附卷除貴國兵船士官水手内受傷者及爭闘時所得帽子記名者九名外尙有不知姓名卽在貴國兵船上人内若干名爲此照會嚴行緝捕從重議處　也須至照會者 
右照會大清駐劄長崎正理事府蔡明治十九年八月廿四日 
[照會告示彚登]  
　　欽差大臣辦理通商事務太子太傳文華殿大學士兵部尙書直隸總督部堂一等肅毅伯李爲照復事十二月初三日准貴監督咨呈内開華洋商人領單運洋貨至口一事現擬嗣後領有稅單至口卽令該商將貨色數目卸載何處先行報明登記將來該貨售與本口居民概不徵稅若到口後再行運往他處卽按販運離口章程照納内地厘稅如該商　貨賣給客販而客販並不在口售賣復經轉運他處銷售亦按離口章程由販貨之商有納稅課現在華商至口貨物復經由口販運他處已按離口章程交稅至洋商貨物亦應一律辦理均令自　呈報倘照隱匿察出卽係漏稅如此辦理於本口稅務始免窒碍可否之處咨請查核示復等因到本大臣准此查華洋商人領稅單運洋貨其原單係註明至張家口如不在本口銷售復經轉運他處或由客販轉連他處曰應照離口章程徵稅經洋商領有稅單過境之貨仍須分别辦理除飭津海關道知照外相應照復貴監督請煩查照核酌施行須至照會者右照會張家口監督光緒七年十二月初九日印官羅鼎焜○欽命監督張家口居庸關等處蔭移開以案查光緒七年咨奉欽差大臣辦理通商事務直隸總督李照會内開華洋商人領稅單運洋貨原單係註明開赴張家口者如不在張家口銷售復經轉運他處或有客販轉運他處自應照離口章程徵稅惟洋商領有稅單過境之貨仍須分别辦理煩查照核酌施行等因在案現查華洋商人領有津海關道稅單至口洋布斜紋等甚鉅恐有將原貨運往他處未據報明投稅情事移煩出示曉議等因合亟示諭華洋商人嗣後除洋商領有稅單過境之貨仍不在此列外子口單内註明張家口如不在口銷售轉運他處或有客販將原貨原件轉運他處向應報稅者務須遵照向定章程報局報稅毋得隱射偷漏干究各宜遵章毋違切切特示光緒十二年六月二十九日萬全縣示 
[襄垣聞見錄]  
　　寉謙裕等各布號自漢臯販運梭布一百二十餘件交靑山各船戶裝運來蕪船戶以其有利可圖遂串通某憲差船包載下駛行經大通釐卡船戶持某憲名剌乞卽放行及抵距蕪十五里之瀂港地方分裝四小划至蕪關報稅甫抵關卽有大通釐局守卡砲船數艘跟蹤而至扣住划船謂其越卡漏捐划船戶以布由差船運來雇划分駁並無大通稅等可憑因向店家商議湊集洋蚨數十元給付砲船浼其掩飾砲船允之划船遂在蕪關納稅掣票開行砲船忽以分贓不匀訴諸皖南牙釐總局局憲維幹臣觀察准卽簽派護勇協同砲船將四小划及布一併帶回大通核辦店中以越卡之事咎在船戶蕪關已經報稅砲船依舊將船貨帶回遂據情禀諸關道雙錫五觀察批示略謂該店商貨物 
 
 

Page 3

 
 
販自漢口下駛須先經由該卡而過該局卡旣知該商船越卡偷漏何不攔阻於先該貨船抵關時並不攔阻迨納稅掣票放行始將核貨船帶回大通其中顧有别情俟行查大通局卡再行核辦可也○貴隖樵文宗札飭各府縣略謂文教關乎民風民風首端士習士習之議由於唆訟抗　二端兩造衅起細微本可片言解釋若輩架詞慫恿涉訟紛爭必使纏縵不集飽其慾壑而兩造已傾家蕩産矣甚至倚恃紳衿挾制官長把持公事且又勾　奸書　役　攬各花戶完納恃符抗糧種種玩法病民本部院職司文教每至一郡凡生員涉訟及被人控告必先立予斥革交地方官嚴訊詳辦而舉監捐職非本部院所專管者亦必札飭地方宮審明確情咨請撫院叅革核辦本部院駐節太平府訪聞確切惟該郡　風爲尤甚然其中難免有受人欺朦墮其術中者合先札府行縣　切教化如再有　蹈故轍者定卽嚴行查拿究辦蕪湖縣楊璞生明府已奉文曉示通衢矣示稿甚長僅節錄其　略如左○雙錫五觀察乘安慶輪船自省返蕪屬吏咸赴江干恭迓十二日觀祭帶同工書簽量親赴瀂港文量木簰七號至晚始回○東臺惟洋行一案聞大憲以　姓買辦實爲案内要証遂行文通飭查拿云○雙觀察駐節中江書院屋　狹窄頗有實不能蓉之勢道署二堂上房尙持建築而花廳各屋甚屬寛廣現擬飭　略事糞除於下浣移節入内云○湖北人某姓橋居瀂港鎭以編織盧蓆爲生其女年甫五六齡一日偶至門前有隣婦囑赴左近購食物女出門惘惘不知所之途遇一婦見其嬰伊可愛留住家中某姓聞之驟來多人指婦爲拐帶連鄰婦扭至家中私刑吊打適道憲午鎭上量簰畢呵殿而回驀聞呼喊聲命役詢悉情由立傳地保將一干人帶到詰訊數語飭將爲首之兩男子被吊之兩婦人及某姓母女一併帶回發交蕪湖縣嚴究兩男子當卽鎖押班房兩婦及某姓暫准覓保在外候傳想楊明府秦鏡高懸不難水落石出也○北城一帶荒塚纍纍貪利者每挖取黃泥售錢餬口以致屍骸暴露胔骼縱横楊璞生明府惄焉傷之出示嚴禁澤及泉壤食報豈有涯哉○署太平府彭受臣太守於本月十三日由皖垣乘江裕輪船抵蕪晉謁道憲并拜會各官小住一天卽回郡治　 
[換董包厘]  
　　厦門洋藥稅釐於去年三月間經王容諸人包繳預備本貲八萬未經沞歲折閱一空至十月十九日另由王怡堂觀察靑雲接辦招集新股胡吳等姓陳請道憲申詳核准每月認繳二百二十五箱較前減去四十箱議者咸謂此後捐數定能生色在殷者必自利可圖矣孰料接辦未經數月已耗折二萬餘金兼之局勇緝私任情騷擾至月前又有毆辱斯文之案經同安闔邑生童聯名禀控局中辦理不善咎實難辭上憲亦已有風聞惟未經查辦耳兹舊董蔡碧溪司馬顯每月認繳課釐二百五十箱禀請接辦並允津貼去春欠欵若干認繳遣送遊勇川資若干道憲因該局虧折不少保人容忠記已於本年正月在得忌利士船上全家覆溺無遺局中一切事宜辦理亦頗不善是以未屆滿期已允蔡君之請於本月初六日詳禀省憲批　承充此信一出闔厦皆知舊洋藥局董事急招各商號報完厘稅預烙印蓊照定例减至五六成計算各洋行所存洋藥一日之内售賣一空致每箱加價十餘元傳聞蔡君擬於中秋後接辦而舊董願加增箱數認貼前項與蔡君爭奪此事道憲申詳文牘刻暫留在署中俟議妥後再定行止云 
[秋賽定期]  
　　本埠西商春秋賽馬此係成例今年秋季賽期現已定於十月初九初十十一等三日每日跑八次想跑馬塲中調馬縱轡載驟駸駸已將漸形忙碌矣 
[引誘閨女]  
　　某氏婦向在本城南門内開小茶寮徐娘半老手韵猶存曾與舊夥某甲私識嗣因喜新厭故復與某乙有染暗去明來已非一日婦有女瓜期將屆略有姿色乙垂涎己久多方引誘女年幼性浮荏弱花枝不能自主被乙誘至家中與乙之大婦同仕乙婦量素褊淺患女之奪其寵也醋意勃發終日尋衅女亦不能忍耐遂於前日遁出將情訴於某氏遂由某氏扭乙至縣署喊控嗣聞有解勸未知　後如何 
[調停故]  
　　某甲向在本城縣橋左近張姓棕榻店爲夥陸續用透工資數千文忽趙南門内王姓店中帮夥所欠張姓之錢並不料理中秋節近張往索討甲仍不拔一毛爭論之間兩相扭毆王姓子年僅五齡適患驚風之症恰於此時斃命王遂謂爲張等吵閙驚斃遂投上鴻縣喊控張恐遭牽累挽人出勸情願爲王子備棺成殮事遂寢息 
[售女案結]  
　　崇明人倪載陽張德茂挈女來滬售洋被詐一案前巳將英公堂讞語屢次照登昨由買女之鄭袁氏投案　年逾四十子女全無惟賴針綫餬口邇來時時患病照顧無人欲撫一女以期日後招贅女壻爲半子之依旋經朱阿四言同鄉親戚有女欲賣因湊集洋八十四元之買得銀契兩交朱言女父親自畫押決不另生枝節嗣　憲差到來知已涉訟由朱供出女在小婦人家爲特挈以投案叩請將身價追還張供海門廳趙家巷地方尚有良田可以餬口决不致賣女實因倪誘令來滬締姻致受其愚幸逢靑天得以遇女　則輾轉價賣蹤跡全無矣至所得三十元屢次被人拆梢除購洋布一疋白襪二雙外祇存十二元呈案後蒙給還二元作爲飯食供至此原差將張之洋布曰襪呈案蔡太守向該氏曰張非放白鴿者照爾所供實爾自誤旣是出洋買女何以全憑朱阿四一言不與女父見面今女准張領去價洋須向倪朱追出姑先將洋十元洋布白襪給償餘再比追特恐不能如數耳又謂張曰爾領女回去恐遇歹人生事當飭原差送至海門一時堂上堂下莫不頌太守辦事精詳不愧民之父母云 
[英界公堂瑣案]  
　　捕見三人在路爭毆拘以送案鄧雨金供爾原籍粤東有馬車二輛在正豐街相碰其一飛奔逸去一則葉子板己壞由馬夫告知印捕請將逸去者追回隨有倪來順俯拾葉子板印捕見而喝限倪言　意代拾印捕卽毆伊一下我與羅阿水言倪欲献殷勤及遭毆擊倪卽向之尋衅致被印捕一并拘來羅供與同倪供甯波人並未代拾葉子板鄧無端謂我献殷勤故與爭論鄧稱倪乃著名流氓倪又與辯蔡太守喝令不得多言謂本分府知爾等均因多管閒事以致紛爭實屬咎由自取今姑一併釋去如再饒舌定于重辦○包探張阿　稱昨在田野見有衣包水烟袋及竹藍内雜物并洋銀二元旁有二人駐守見而奔逃因卽追獲馬榮榮查明物係裘炳雲所失今將人贓送案裘申訴前因請領贓物馬供江灣人來滬作工禮拜暫停無可棲托露宿被拘並未犯竊蔡太守判馬管押十四天贓交裘領又諭捕役再查馬是否江灣人來滬作工禀候核奪○津人毛二前因犯事經蔡太守判令遞回原籍昨有劉長泰者投案叩求將毛交保資送回北太守令具結保出如再逗進惟　 
劉是問○西包探禀稱教習西文西語之黃小旺屢次誑竊兹又在西人所開行内竊取海絨雪茄烟及將人贓帶至捕房又言諸物皆在　利公司買得問之福利公司答以並無此種物件西人申訴前因小旺稱素與西人交易前月之帳已清今所取諸物未經記帳並非竊取西人稱小旺一味胡言蔡太守判管押七天贓交西人領去○三百四十二號華捕禀稱陳阿正陳阿才無端尋衅阿正竟吞服洋烟現送仁濟醫院救治不能投質故將阿才解案蔡太守飭押俟阿正到來質訊○范桂生訴稱偶與葉阿更口角致被毆破頭顱叩請騐傷究　葉供認誤傷籲　恩宥蔡太守騐得范實受傷飭投醫院醫療葉押俟范傷痊愈再行訊斷○十九號西捕禀稱昨見周阿得停車碍路喝移不允反肆兇毆拘案請辦周稱以後不敢如是蔡太守判管擇兩禮拜以儆○某雜貨鋪夥倪雲卿訴稱檐際布篷被風吹落有二人持竹竿挑取由捕拘拿被告王張同乞施恩蔡 
 
 

Page 4

 
 
太守判各押七天以儆 
[法捕房瑣事]  
　　前報列情同誑騙一則聞王錫泉尙欠法馬路大自鳴鐘東首隆順興零剪店衣價洋三起共三十九元當時據王言衣服是客人所買由棧代出期票係本月二十日期該店卽行收受及聞祥升絲店之事知事不妥卽至恒興昌棧查看不但王之蹤跡杳然且檯又爲别人看　遂于昨晨投法捕房告訴法捕頭以王旣逃逸令其不論何處遇見可　扭送以便解案辦理○前晚法租界新街有四人在途爭閙據聞四人均　銅匠作中人因中秋節停工晚飯後　　遣興踏月閒游不免趾高氣揚途中忽與他人相撞兩相爭執適　某甲經過見彼等勢將肇事當爲解勸四人以甲多管閒事擬將甲重打幸巡街捕至將四人拘進捕房捕頭研詰之下以該四人雖未肇衅若遽釋出恐又别生事端着管押一宵於昨晨交保出外○八仙橋巡街捕於前日傍晚見某甲携元靑泥馬甲一件過新橋而來後面有數人追赶巡捕疑馬甲是偷來者卽將甲拘住詎料追赶者竟回英界而去殆不是失主也然巡捕已將甲拘住遂　送入捕房昨晨　江北婦人至捕房訴稱因有零碎帳急　還人故將馬甲託丈夫付質流氓等謂其竊來意欲拆悄夫卽奔至法界捕頭以該婦所言尙屬可信隨將甲交該婦帶去○前晚法捕房經四人送到湖南口音者一人稱伊在人叢中摸袋中物件諒是剪綹者送請究辦捕頭着卽管押 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十二年八月初十日京錄全錄]  
　　宮門抄○諭旨二道錄前○粤督歲等奏揀員調補要缺知縣摺○粤東撫倪奏太平關總辦　員虧挪公項　摘頂勒追摺○粤督張奏提督　憂請暫留署任摺○何督成奏請旌表摺○護浙撫升奏繳清虧項請開復原叅處分摺○粤東藩高奏接印日期摺○八月初十日工部鴻臚寺鑲　旂值日無　見○閻中堂專摺謝○賞假一月恩○文報假滿請安○陳錦請假十五日○内閣奏　騐放之大臣派出奎閏紹祺祁世長徐用儀○召見軍機○○兩廣總督臣張之洞廣東巡撫臣倪文蔚跪奏爲海疆要缺知縣需員籲懇天恩俯准揀員調補以重地方恭摺仰祈聖鑒事竊照准部咨行缺單内開電白縣知縣鄭復端降補開缺所遺電白縣知縣係沿海煩疲難三項要缺例應由外揀選調補該縣地處海疆民情强悍且稽查口岸巡緝外洋在在均關緊要必須精明幹練之員方足以資治理臣等與藩臬兩司於通省現任知縣内逐加遴選非現居要缺卽人地未宜實無合例堪以調補之員惟查有徐聞縣知縣楊逢篁年五十八歲山東甯海州人由拔貢中式咸豐已未恩科順天鄉試舉人同治元年壬戍科會試挑取　錄二年七月領修皇清奏議大臣年表成列爲一等題請以知縣歸雙月舉人班内候選七年九月初七日奉旨依議欽此光緒五年投效中城勇局因會局協緝迭次出力奏請以不論雙單月議叙本班先選用八年十一月二十五日奉旨依議欽此十年六月選授徐聞縣知縣十一年七月十六日到任該員識見明達慮事精詳以之調補電白縣知縣洵堪勝任該員歴俸未滿三年現飭遵例赴部捐免與例稍有不符第人地實在相需例得據實陳　專摺奏請據藩臬兩司會詳前來合　仰懇聖恩俯念海疆員缺緊要准以該員楊逢篁調補電白縣知縣俾資治理如蒙俞允該員係現任知縣請調知縣銜缺相當毋庸送部引見所遺徐聞縣知縣缺粤省現有應補人員請扣留在外俟接准部覆另行選員請補臣等謹合詞恭摺具奏伏乞皇太后皇上聖鑒訓示再該員任内並無承緝案件及承緝未獲盜案征解錢糧已起降調革職參限又無叅罰　件合併陳明謹奏軍機大臣奉旨吏部議奏欽此○○廣東巡撫臣倪文蔚跪奏爲太平關分廠總辦委員挪用公項銀兩延不完繳請旨摘貝勒追以肅功令而杜効尤恭摺具奏仰祈 
聖鑒事竊照太平關徵收稅餉例應隨征隨解不容稍有挪用兹查有前太平分廠總辦委員試用通判朱爾田挪用公項洋銀三百二三十八兩八錢零六厘迭經嚴札催追僅　完繳洋銀三十兩尙未完銀三百零八兩八錢六厘延不清繳賣屬玩視未使稍事姑容兹據南韶連道華祝三詳請揭叅前來臣覆查無異相應請旨將前太平分廠總辦委員試用通判朱爾田先行摘去頂戴勒限一月内將挪用未完公項銀兩依限　數完繳倘逾限不完或完不足數卽行從嚴叅追以爲玩視公項者戒臣謹恭摺具奏伏乞　皇太后 
皇上聖鑒訓示謹奏軍機大臣奉旨着照所請該部知道欽此○○兩廣總督臣張之洞跪奏爲署提督聞訃丁憂現當辦匪吃緊擬請請暫留署任　靖地方恭摺奏陳仰祈聖鑒事竊據署廣東陸路提督潮州鎭總兵鄭紹忠牘稱該　提督經奏明查辦匪鄉於四月初督軍前赴惠州府城卽會同地方官次第辦理並分遣弁勇查辦附近博羅長甯等處兹於五月二十五日接到家信嫡母盧氏於五月二十四日在三水縣本籍因病身故紹忠係屬親子例應丁憂請奏開陸路提督署缺曁湖州鎭總兵本缺並派員　辦　鄉事宜前來查定例提督總兵丁憂均應行離任回籍守制惟查該署提督忠勇性成紀律嚴肅前由湖州鎭總兵本任調署南韶連鎭北江水陸地方深資鎭馭自本年奏署陸路提督籌防調度悉協機宜伏莽不興軍民愛戴目前查　匪鄉正在吃緊之際東　惠　北至韶州連陽西至關衆戢匪捕盜喘緒煩多皆由該署提督調撥所部分投辦理核署提督統轄全省陸軍兼統舊部安勇各營廣東各鎭威望才器足濟接辦者實難其人查同治十二年該員鄭紹忠在署南韶連鎭總兵任内丁親父憂經前督臣瑞麟奏請暫留署仕查辦康西兩省交界土匪奉旨允准在案兹臣與撫臣水師提督曁司道等公同商酌惟有奏請仍留該員提督署任以專責成合無仰懇天恩准將丁憂潮州鎭總兵署陸路提督鄭紹忠暫留廣東陸路提督署　素服辦事飭令督率各營並所部安勇俾將惠州廣州肇韶等郡匪鄉次第辦理一清伏莽於地方實有裨　如蒙俞允應俟各屬匪鄉一律辦竣後再令該眞回籍守制至該員係由潮州鎭總兵署理提督如蒙恩准暫留陸路提督署任其潮州鎭本缺相應請旨迅賜簡放以重職守臣爲整軍戢匪亟需熟習地方大員起見是否有當謹會同廣東撫臣倪文蔚謹繕摺具陳伏乞皇太后皇上聖鑒謹奏軍機大臣奉旨已錄○○頭品頂戴河東河道總督奴才覺羅成孚跪奏爲舍生就義節烈堪嘉循案懇請旌表以彰風化恭摺仰祈聖鑒事竊據濟寗直隸州知州王恩培等會詳稱寄籍順天原籍安徽休甯縣東河候補同知蔡壽生之妾江氏現年二十四歲本年四月間蔡壽生由預來濟馳驅勞瘁病染沈疴江氏侍奉湯藥衣不解帶歴四十餘日宛轉床第刻無甯晷視壽生病勢漸增江氏泣血籲天願以已女及身求代並引刀割股和藥以進不數日女果夭折壽生之病少减江氏欣然謂天鑒苦衷可期漸瘳詎意大數難廻壽生病復危劇　藥罔效江氏焦勞萬狀仰天默禱劃股復進願以速死爲壽生延算屢欲仰藥自盡皆爲家人救止五月十八日頓失所天江氏拚除飲食誓以身殉越三日竊服洋藥撫棺大慟嫡室聞聲往勸詎毒發無救竟爾身殁職等或籍隸同鄉或誼屬同寅見聞較確不忍聽其湮没造具事實册結公懇奏請恩施前來奴才伏查近年各省遇有節烈請旌之案均蒙俞允今蔡江氏係出寒門習嫻禮則身居簉室性篤彝倫襄婦職則黽勉同心侍家長則損縻矢志一朝仰藥百世遺芳洵爲巾幗完人宜沐旌揚盛典合無仰懇天恩俯准勅部核　給予旌表以勵風化出自聖裁除册結咨部外理合恭摺具陳伏乞皇太后皇上聖鑒謹奏軍機大臣奉旨蔡江氏着准其旌表禮部知道欽此○○護理浙江巡撫布政使臣許應跪奏爲故員虧挪濫墊等銀已據該家屬掃解清楚請旨將原叅革職斥革之案准予開復以昭激勸恭摺仰祈聖鑒事竊查浙省豁免案内查出已故前浙江西防同知邢守道係河南封邱縣人前在浙江仁和蘭谿等縣任内代墊考費並濫墊資遣難民等欵共銀七千九百一十四兩分文未繳其原籍産業資財均是同居胞弟子姪掌管屢催罔應延不清解例應著落承産之家屬完繳經臣在藩司任内詳經升任撫臣劉秉璋奏叅光緒十二年三月十一日軍機大臣奉旨邢守遜邢維恒均著斥革卽由該撫咨行河南巡撫飭令該地方官將該員家産資財查封備抵餘依議該部知道等因欽此欽遵咨行辦理在案兹於本年六月十三日准河南撫臣邊寳泉咨據署布政使許振褘呈封邱縣人邢守道虧欠浙江仁和等縣墊欵銀七千九百一十四兩業據伊弟邢守遜掃數完繳由司於本年五月初九日堂期照數兌收儲庫自應免准查封咨會查照並照例開復原叅處分等因經臣行據稽核豁免總局署布政使孫　謀具詳前來臣查該故員邢守道應繳各任内所虧銀欵已據伊弟邢守遜掃數解存河南藩庫兌收自應免其查封家産資財除將所繳銀兩咨會河南撫臣飭司委員管解浙江藩庫兌收以清庫欵外合無仰懇天恩俯准將原叅四品捐職邢守遜　生邢維恒一併斥革之案准予開復以昭激勸恭摺具奏伏乞皇太后皇上　鑒訓示謹奏軍機大臣奉旨著照所請該部知道欽此○○頭品頂戴廣東布政使臣高崇基跪奏爲恭報微臣到粤接篆日期叩謝天恩仰祈聖鑒事竊臣於本年二　奉上諭調補廣東布政使卽赴新任毋庸來京請訓欽此當經恭摺叩謝天恩並聲明於三月初一日交卸山西藩篆赶緊束裝前赴新任旋於是月二十一日自晉起程由直隸山東江蘇安徽江西取道入粤六月十九日行抵廣東省城二十二日奉兼署巡撫兩廣督臣張之洞檄飭赴任二十二日准署布政使惠潮嘉道肅韶將印信文卷移交前來臣當即恭設香案望闕叩頭謝恩祇領任事伏念臣津南下士才識庸愚山右服官恩綸迭沛屏藩濫列愧未報夫涓埃寵命榮膺俾調移於嶺嶠懔冰淵而滋惕慮艱鉅之難勝查粤東爲煩要之區藩司有旬宣之責安民由於蔡吏足用在乎理財尤須籌開源節流之法爲善後終久之謀如臣　昧實懼弗勝惟有遇事禀商督撫臣秉公整飭竭誠綜核以期仰答高厚鴻慈於萬一所有微臣到粤接印任事日期理合繕摺叩謝天恩伏乞皇太后皇上聖鑒謹奏軍機大臣奉旨知道了欽此 
 
 

Page 11

 
 
[光緒十二年八月初十日京錄全錄]  
　　宮門抄○上諭錄前○發抄旨十四首○護川督游奏道員到省期滿甄别摺○署四川藩沈奏接篆日期摺○蘇無崧奏接篆謝恩摺○護川督游奏揀員請補要缺同知摺○又奏知府到省一年期滿甄别摺○十一日内務府國子監正藍旗值日無引見○福中堂假滿請安○山東按察使成允到京請安○古城城守尉德勝請訓○吉恒請假十日○火器營奏派廣放砲位派甘肅王○召見軍機成允德勝○發抄都察院奏河南沈邱縣童生曾紀孔京控奉旨一道○張曜奏伏汛以前被災各屬散賑銀數奉旨該部知道欽此○又又請仍以撫標右營千總楊文煥升補桃源營守備奉旨兵部議奏欽此又解京餉等銀奉旨戶部知道欽此○又出省查勘河工日期奉旨知道了欽此○又嵩武軍馬步各隊軍裝等項就近採製奉旨該部知道欽此○又糧道誡勳到省飭赴新任奉旨吏部知道欽此○又絞犯劉法等漏未列入本年秋審查明補册送部奉旨刑部知道欽此○慶裕奏鳳凰城城守尉三年期滿請覲奉旨靈熙着毋庸來見欽此○又永城補昭陵尙膳人奉旨著照所請該衙門知道欽此○又病請開缺奏旨着再賞假一月毋庸開缺欽此○祿彭奏接護黑龍江將軍謝恩奉旨知道了欽此○文緒奏父卸黑龍江將軍日期奉旨知道了欽此○希元等奏出征存營官兵名數奉旨該部知道欽此○○暫行護理四川總督二品銜按察使臣游智關跪奏爲首員試看年滿循例甄别恭摺仰祈聖鑒事竊查道府州縣等官無論何項勞績保奏　入候補班人員卽以到省之日起子限一年詳加察看認眞考核出具切實考語專摺具奏分别煩簡補用等因兹查有布政使銜前先補用道慶雲現年四十六歲正藍旗滿洲義斌佐領下人由繙譯生員于咸豐六年考内閣清字中書二年到閣當　七年五月補學習中書七月補　寫中書十一年二月總理衙門奏補章京同治元年二月經總理各國事務王大臣保奏俟補實缺中書後以侍讀遇缺卽補先換頂戴奉旨依議欽此三年四月經總理各國事務王大臣保奏無論滿漢本堂實缺中書缺出不計旗分遇缺卽補奉旨依議欽此是年八月補授滿本堂實缺中書五年七月經總理各國事務王大臣保奏加知府銜奉旨依議欽此六年六月補授内閣侍讀七年四月奉旨記名以御史用七月經總理各國事務王大臣保奏以知府不論雙單月歸捐班後在任卽選奉旨依議欽此十一年十月因恭辦大婚慶典禮成出力保奏俟選知府後在任以道員歸候補班前先補用奉旨依議欽此十三年四月經總理各國事務王人臣保奏隨戴加三級俟補道員後加布政使銜奉硃批依議欽此　年八月奉旨補授山西道監察御史九月奉旨派充中戌科武會試監試御史是年九月選授四川保寗府知府光緒元年七月二十六日到任七年正月十四日聞訃丁親父憂咨請回旗守制扣至九年四月十四日服滿照例仍回原省以道員歸候補班前先補用領照起程於光緒十年十二月初十日到省扣至十一年十二月初十日試看一年期滿由藩臬兩司詳請甄别前臣查該員慶雲才識明敏辦事勤愼應請留川以煩缺補用倘或始勤終怠仍當隨時核辦斷不敢因甄别在先稍事姑容致兹貽誤除咨部外理合循例恭摺具陳伏乞皇太后皇上聖鑒謹奏軍機大臣奉旨吏部議奏欽此○○署四川布政使永甯道臣沈守廉跪奏爲恭報微臣接署藩篆日期叩謝大恩恭摺仰祈聖鑒事竊臣接奉護理督臣游知開札開現奉上諭四川總督着劉秉璋補授卽赴新任毋庸來京請訓未到任以前着游智開暫行護理欽此欽遵在案所遺藩篆札委到臣卽於六月二十五日准護理四川總督布政使臣游智開將印信文卷移交前來臣當卽恭　香案望闕叩頭祇領任事伏念臣浙右廉才毫無知識由騎都尉世職奉旨以主事用選授工部洊升郎中迭邀典禮之恩摧列監司之職　埃未報冰懔時深兹復署理藩篆益切悚惶查川省爲邊疆要區藩司爲錢糧總匯舉凡籌邊固本察吏安民均關緊要如臣檮昧權弗克勝惟有倍矢清勤遇事禀商護理督臣辦理不敢以暫時攝篆稍涉因循以期仰答高厚鴻慈於萬一所有微臣接署藩篆日期並感激下恍謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○江蘇巡撫奴才崧駿跪奏爲恭報奴才到任接印日期叩謝天恩仰祈聖鑒事竊奴才欽承簡命補授江蘇巡撫當經具摺謝恩嗣新任漕臣盧士杰到浦又將交卸起程日期恭摺奏報在案兹於七月初五日抵蘇十二日准前任撫臣衛榮光飭委蘇州府知府魁元中軍恭將閃殿魁將江蘇巡撫關防並王命旂牌文卷等件移交前來奴才當卽恭設香案望闕叩頭謝恩祇領任事伏思江蘇地方富庶政務殷煩舉凡察吏安民練兵籌餉興修水利勸諭墾荒以及河運海防在在均關緊要奴才自維檮昧深恐鉅任難勝惟有殫竭愚誠矢勤矢　與督臣曾國荃和衷共濟冀答高厚鴻慈於萬一除將接印日期循例恭疏題報外所有奴才感悚下忱理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○暫行護理四川總督二品銜按察使臣游智開跪奏爲揀員請補同知要缺以資治理恭摺仰祈聖鑒事竊查雅州府屬打箭爐同知李忠清於光緒十一年六月十八日病故應以病故本日作爲開缺日期經前督臣丁寳楨具題開缺聲明所遺打箭爐同知係衝煩難邊俸要缺例應在外揀員請補當以勞績試用班前補用同知石光煕請補在案兹　光緒十二年三月十二日准部咨查打箭爐同知係久任衝煩難調補要缺例應於内地揀選熟悉風上諳練之員調補若該省有候補之員曾題署得缺緣事離任後仍赴原省者俱准揀選署理其初任試用未經得缺人員概不准請補請署今該員　光煕係初任試用人員遽行請補調補之缺與例不符行令行揀選等因自應遵照另行揀員請補覆查該廳地方爲藏衛通衢漢番雜處並有駕馭土司管理稅務之責控制巡防均關緊要非精明幹練熟悉夷情人地相宜之員弗克勝任現於通省現任同　内逐加遴選非現居緊要卽人地未宜並無堪調之員其曾任京職記名分發並科甲出身各項勞績候補曁各項應升人員均與是缺不甚　宜惟查有候補班本班儘先補用同知蔡懋康原名立石年六十六歲係湖北麻城縣人由附員生於咸豐二年遵籌餉例報捐通判指分四川試用引見奉旨照例分發試用欽此赴部領照並請假回籍修墓二年四月十五日到省因勸兩湖捐輸出力保奏十年六月初二日奉上諭著賞加知州銜欽此又攻克河壩子擒獲首逆出力保奏十一年六月初四日奉上諭着歸候補班先補用並俟補缺後以同知用欽此又攻克中腹渡並解大邑縣圍出力保奏是年十一年六月二十四日奉上諭着免補本班以同知仍留四川遇缺補賞戴花翎欽此又攻克石陽塲出力保奏同治元年八月十四日奉上諭着賞加運同銜欽此十年報捐本班儘先補用十一年甄别留省以煩缺補用歴署成都府通判松潘等處同知均無貽誤核計保舉過班在先缺出在後例得請補臬司到任　 
未及三月例不註考藩司查該員蔡懋康才識穩練操守清廉以之請補打箭爐同知實堪勝任與例相符由署藩司游智開署臬司黃雲鵠詳請奏補前來臣於署藩司任内查該員蔡懋康操守清廉才識穩重以之請補打箭爐同知實堪勝任與例相符合照仰懇 
天恩俯念邊地需員准以候補班本班儘先補用同知蔡懋康補授打箭爐同知實于吏治邊陲兩有裨益如蒙俞允一俟奉准部覆再行送部引見臣爲因地擇人以資治理起見是否有當理合會同護理成都將軍副都統臣托克湍合詞恭摺具陳伏乞皇太后皇上聖鑒訓示再此案係遵駁另補請免扣限合併陳明謹奏軍機大臣奉旨吏部議奏欽此○○暫行護理四川總督一品銜按察使臣游智開跪奏爲知府到省年滿循例甄别恭摺仰祈聖鑒事查道府州縣等官無論何項勞績保歸候補人員卽以到省之日起子限一年詳加察看認眞考核出具切實考語專摺具奏分别繁簡補用等因兹查有候補班補用知府劉恩祥年三十五歲係湖南新甯縣人由附監生遵籌餉例報捐同知指發江西試用光緒二年投効雲南營勷辦營務是年十月在雲南捐局加捐知府升銜四年十一月在江西賑捐局報捐花翎五年閏三月復由知府銜報捐候選知府六年五月離營回籍旋因在雲南剿辦蠻夷土教各匪出力保奏以知府分省歸候補班用六年七月初十日奉旨着照所請奬勵欽此十年七月二十二日遵例赴部捐免保舉經吏部騐着八月初五日籖掣四川歸候補班補用蒙欽派大臣騐放照例發往是月十一日奉旨依議欽此領照起程於光緒十一年四月十八日到省計自到省之日起程起扣至十一年四月十八日一年期滿由藩臬兩司詳請甌别前來臣查該員劉恩詳舉止安詳辦事勤愼堪膺表率之任應請留川以煩缺知府補用或始勤終怠仍當隨時核辦斷不敢因甄别在先稍事姑容致滋貽悮除咨部外理合循例恭摺具奏伏乞皇太后皇上聖鑒謹奏軍機大奉旨吏部知道欽此 
 
 

Page 12

 
 
[高麗近事]  
　　仁川舊建之屋有侵佔馬路者現令其拆毁另造使之一律整齊房主雖有怨言而爲公議所迫亦無可如何也○釜山口有土著張姓者武斷一鄉卽買賣貨物亦須聽其把持商人交惡訴於官而嚴懲之庶以後不敢公然爲害矣○巫婆以詐術欺人由來已久有某甲患病其妻延巫禳之巫放出大言妄索重謝正爭論時而病者殁矣婦痛夫情切以巫之欺已也禀控於官官互　其黨鳴鑼遊街以示衆無知之民可知所戒○居民多失幼兒官吏飭役嚴密訪查亦無端倪○豕小而瘦味又劣甚有由烟臺載來母彘十數頭孳生甚繁從此養畜得時可免食無肉之嗟矣○已立和約者中國及德英美奥意日俄法九國駐有使臣者中國及德英美日俄六國通商者只中德日三國而已薰猶兵器涇渭殊流幸諸使臣聯絡情殷倍敦交好○去年有游勇多人以賭誘其居民弋取錢緡民遂相沿成風習其名色而爲之流毒非淺近聞窮鄉僻壤尙藏匿游勇藉此以爲生活若不拔本以清源流害伊於胡底○仁川新設洋廣鋪數家臚陳奇巧之物居人梦有購買者亦以　風氣之漸趨浮靡也○城中及四郊多有小飯店以便旅客棲遲近有巡役見某店中有數人形跡可疑搜獲贓物現已嚴諭各店不許收留閒人違者治非○各巷之中酒店飯館所在多有而餒魚敗肉充牣其中行人過之腥氣撲鼻輙欲嘔吐食之者乃視若珍羞食性之不同如此○數年來華商被土人誆騙者不下六七千吊現因遷居在卽禀官追討終未能一斬葛藤也○仁川華界只有一井不足供多人之汲飲又於東北隅另穿一井而地在山畔土少石多挖穿良不　易○城中南山下有日舘一所他國人來此宴飲醉後滋閙將器皿等物捽損甚多店主禀其領事官按物追令賠償○王宮後苑樹數白株高出雲表有灰鶴數十巢於其巓每值夕陽西下則相逐飛鳴聲音嘹喨盤旋許久始歸巢焉自宮外望之依稀可辨誦鶴羣常繞三珠樹之句輒爲低徊詠之○某甲以販雞子爲業盈千累萬堆積如山一夜聞窸窣聲以爲鼠竊也起視之見其蠕蠕動始謂中有雞雛將破殼而出及敲碎則有一物蜒蜿蟠屈如小蛇然而實非蛇也遠近喧傳無敢買而食之者甲遂輙其業矣○東海岸浮上一魚脊如山口如壅兩睛突出視之己斃識者以爲鯨也遂邀木工用斧鋸割之爭取其骨油而去○外洋欽差居城中者四五國只一家出賣牛乳獲利　厚○羊之爲物最爲罕見近則各國使舘　有數十頭滋生繁育民亦有養而飼之者○各洋人約至東郊寛闊處馳馬以逞其並遊人如蟻咸爲贊嘆○有尖頭修尾松鼠　人好之善價以購數日間得數百頭物聚於斬好不信然歟○牛馬雖多而商人運往各道則價值過昻較往常加上二倍否則不肯往也○日人多畜異犬猙獰可畏或購一頭献於宮中以爲守夜之助棄人用犬雖猛何爲宮中又養一鸚鵡善伺人意惟不能語耳○野内古塚纍纍而屍骸暴露者亦復不少有某甲夜行見火熒熒然知爲燐也甲胆素壯追視之彷彿如人横立於前狂奔而歸不久卽死盖已奪其魄矣○故宮内前歲日亂之戰塲也夜有鬼哭聲如怨如訴閽者啓于王遺官祭之而音始寂然○景慕宮與故宮相通日亂時宮内人逃藏於此者多被殺戮亦時聞聲息或見人形王下令將宮内殿宇全行拆毁木石運於新宮以備修造而聲與影遂隱○南别宮曰禮賓寺是中國使臣公所也今則卑賤之人多寓其中淫賭不休以尊嚴之地變爲污穢之區可乎哉○南别宮有樓數楹額曰明雪狐多居於其上近母出以嬲人蓋狐亦惡其混雜而驅逐之也○由吳國所買之大電氣燈尙無信息王屢欠催問之○南門外演戱惟男女歌舞而已殊不足動人觀聽○大街每有刼案擬將設路燈亦計之善也惟需欵甚鉅籌措亦不易耳○馬浦有練軍數百近因將立馬頭擬再添數百名以便彈壓而資保護○有賣一寳劍者利吹毛兩面作星斗文被人以十千錢購去是當求烈士贈之○仁川有彈子房二處是西人所設者惟打者　多不及上海之熱閙○仁川口岸潮退過速舟人如不諳習多受擱淺之虞非用機器挑挖恐終於大船不便○某大臣請各欽差招妓侑觴賓主樂甚某盖外部之官否則恐招外交之議矣○東錢例禁出口有行時帶出及回而仍帶來者海關勒索留碓以理諭之始行了事○城内藥行甚多近以時疫大作生意頗旺惟炮製非法以之治病未能立奏功效○帆船某行至延平島大風陡作船巳傾側急跪呼神佑忽水面來一巨物形　黿鼉　趨舟旁而遂安如盤石舟人灑米焚香移時始　○舊日之礮下令點騐有銹壞不堪用者議將鎔化另行鼓造○栽桑之人因工食不敷急請旋歸王允之月杪定能内渡也仁川華界逼處偏隅較他國租界褊小故有擴充之舉馬路數條亦不合宜今欲改正誠非易事○有外道之官被人告其貪婪不職有忝官箴現已正法示衆貪墨者庶知警惕○有以石擊飛鳥而誤傷人面者鼻破齒落將控於官經人調說罰錢五千以養其傷　始止○海關小火輸已經修　而機器有須向上海購買者計費過多王不允工遂停止○希化船生意甚旺目下計之已得利數千元○大通商會社近　糧米亦頗見利兩月之間獲利千餘元○仁川設巡捕二　地多人少查閱難周議再添雇二名庶免鞭長　及○鎭海兵船主王某赴漢城小住二日仍回仁川船次○傳聞英國商人將來設行貿易如此則仁港生意當更可觀 
[楚語]  
　　楚北　産穀米無多每歲皆賴湘米接濟今年湘鄂兩省秋成豐歉不齊而衡永郴各州皆患旱荒早禾約只四成以致鄂境糧價不差從廉云○前報載庸醫悮人一事其醫斃之厘局委員吳君當奉差時悉心整頓弊絶風清所收稅釐每年增多十餘萬貫由是大憲甚愛護之克滿復爲　辦兹藩憲聞其　庸醫所誤以致不起飭屬迅提該醫渡江解至藩轅推鞫○羅姓昆季兩人亦籍安徽寄居漢口石碼頭　再其父曾在泰生典爲夥病故後有衣箱兩口寄存典中同鄉友汪姓處本年夏初汪因事　歇羅姓知之向典取箱詎已被汪質錢且去羅覓汪無着悔恨不已向該典哀乞交還典東詢知被汪所累許其貼還當本五十千並准其掛失重書票紙付之羅感謝不已如該典東者眞所謂好行其德者歟 
[偪欠釀命]  
　　甯波東鄉應某家擁厚貲由衛千總加捐都司銜聲勢赫赫雄長一方因屢犯命案家道由此中落近以年前曾借與族侄應阿丙　錢四十千文以今年應收租穀抵償言明每月起息二分旋於舊歲將本如數付訖應某因息銀未楚將抵　措不檢還阿丙恐其重利盤剝前月向各佃戶將穀全數收歸應某聞知赴經廳衙門控追迨出牌提人阿丙忽吞烟自盡家人將屍抬往應某家索命一　　縣請騐不知應先反控移屍索詐朱邑尊下鄉騐屍死者家屬叩求免騐邑尊准其所請飭具自備棺殮切結一面將應某帶署發捕廳管押候訊 
[兇毆肇事]  
　　甯郡天封橋大街薙髮匠某甲近與已歇夥友某乙不知何故兩相爭鬥甲力不敵乙當被毆傷倒地其家屬將甲抬往縣署請騐邑尊騐明傷痕飭差拘乙管押候辦一面捐廉飭延傷科醫治但受傷沈車未知能保性命否 
[一死一生]  
　　杭垣武林門大街天主當閒壁有小烟館者吳某之業　之　之嗣因吳移居東嶽廟之山門外遂將烟館租與　叙州人某甲開設甲携　幼婦至婦本籍西江羅敷固自有夫祇以性好野合遂與甲結不解之緣到杭後在人前則詭稱兄妹而實　鴛鴦而非　鴒也旣開烟室初猶自給繼漸不支近則搜索空絶無生路甲以無顔回鄉早萌短見屢勸婦他適乃婦不貞于前夫而獨鍾情　末路　　半途之棄甘守同穴之盟遂於月初某夕與甲同吞生士數錢對臥待斃幸隣近得知亟爲救治乃甲則汨汨其來而婦則格格不吐未幾甲甦而婦已絶　該處地保急將婦舁至江西會館一面報官請騐會館中人有知其本夫下落者立卽函催到杭攔請免騐自行承殮某甲則　令自去蓋婦係自死亦不眙害他人也 
[宜昌雜事]  
　　本年宜郡所屬六州縣栽種烟土較往年收成只得十之六七近日烟價較上半年每兩約貴二三十文不等又聞遠安縣屬所出烟土較宜之巴東歸州所出者不相上下惟遠邑之人吸者約十之七八民間略有細故吞烟畢命者亦復不少是眞貽害無窮也○某船戶　人也來往川江已歴年所前日裝有多件洋貨由宜昌運往四川川中險要處殆將歴盡自以爲可無虞矣料行至萬縣地方偶不及檢被風括斷縴繩船竟擱穿石上急雇人將貨物由水中拖上雖無甚散失然概行漬濕其折耗已不貲　　前月　農田望澤地方官遂禁屠祈雨乃至本月朔雷雨大作城中街　有水深尺餘及二尺者風聲水聲無可分别並有數處土牆被風雨沖倒是亦近數年來所罕見也○　理東邑之陶明府蕃祚日於上月十五日交卸本月初三日雇船往長樂履新云○新米上巿厥價較前約跌五六百　　石小　營生者莫不喜動顔色云 
[徙家遭溺]  
　　川襄諸水皆匯於漢故漢江近日以來水勢異常湍激初十日午後有一搬家船滿載臬椅　櫃等物自上游飛駛而來舟子偶不小心撞於太平洋行躉船之錨鍊上船卽欹側水汨汨而入勢將覆溺船上共有男女六人當危急時　子　躍上别船逃命内有一年輕女子欲上他船苦無援引者勉强一躍陡入江中立占没頂聞尙有一男子亦與波臣爲伍屍身未經撈獲所有船上雜物浮沈水際所失無多於此可見乘舟之險 
[淮北秋鴻]  
　　聞兩江督憲赴邗上校閱管伍後卽當蒞浦現在漕鎭兩標兵丁並合字營清淮防勇均已奉札拔隊來浦逐日操練以待憲旌之莅止○運河水勢前已退落近復陸績漲高其勢奔騰可駭幸下河禾稻收穫在卽可不以淹灌爲慮矣○廣成錢號設櫃收納賑捐約及 
 
 

Page 13

 
 
一月所收捐欵具有三戶各輸番佛一尊靑蚨一貫而已是豈好善者之少　○縣堂設櫃徵糧原所以杜差役之侵挪浮冒也乃鄉曲小民或因路遠之故往往藉差役之手並不到櫃完納故中飽之弊仍不能免趙邑尊深悉其弊　切勸諭令小民赴櫃完納庶不致下耗民生上虧國課也○　憲　節南行兹已於初七日回浦遂進戟轅屬下各員均呈手版請安 
[皖垣官報]  
　　藩轅牌示准補霍邱縣典史徐金鑑　補覆准　卽飭赴新任鳳陽縣丞缺委試用府經王忠元霍　上土巡檢缺委候補巡檢祝慶恩銅陵　知縣缺委候補知州陸顯勛太湖白沙巡檢缺委試用巡檢鄔寳泉均署理新選英山縣知縣羅永祺到省呈繳文　應卽飭赴新任 
[邗江官報]  
　　八月初八日林小溪大令之衡解餉過揚初九日新委淮南監掣札仁齋司馬禀辭赴任湖北鍾守戎培基解餉來卽辭回鄂初十日籖分運判并分轉之望到淮李鹺尹遐齡委黃泥港差十一日委經知大巡二十員運北鹽起程 
[救急丹]  
　　偶有患此症者忽然兩眼發黑六脉全閉指甲發靑牙關緊閉其名烏痧脹轉筋霍亂吐腹疼痛上吐下瀉不知人事或痢或瘧或感冒均用一錢熱症冷水送下感冒姜湯送下其效如神余施送此藥已四十餘年矣急症服之立愈如遇前症須將兩手灣兩腿灣打出紫疙瘩穿破　血立醒　後服藥立愈藥方列左牙皂三錢五分硃砂二錢五分枯凡二錢明雄黃二錢五分白芷一錢五分甘草二錢廣皮二錢廣木香二錢防　錢霍香二錢桔梗二錢北細辛三錢五分薄荷二錢管仲二錢法夏二錢以上研細和極匀磁瓶收好勿令出氣近年　疫流行自東北以全東南地方幾將遍及凡犯病者類皆兩眼發黑指甲發靑如前所云等病翳家不知其爲烏痧脹率照向時霍亂舊方治之百 
效後得此　病者如法治之立愈救人不少昨由山東寄來此方特亟刊傳望得方者速爲配製以防倉卒並望將此方無論遠近速爲偉寄亦無量公德也再按此方因所患病症牙緊脉閉不能不用牙皂細辛通關竅故等分較重所以服此藥者止一錢不可多用倘病較重錢尙末　效可再服五分移時　久又未清脫又服五分卽無不愈矣不可輕率不識字之人須叮囑之又治中風不語經騐良方明　三錢苧麻三錢均煆灰存性以大開水冲湯灌之立愈 
[客中感懷七律二首錄塵種榆山人高昌寒食生海上忘機客諸前輩詞宗斧正]  
　　磈礧塡胸過十萬金　倒盡未消磨一身踽踽空家累四海茫茫覺我多吳越新詩聯縞紵蠶叢故國夢岷峨清時深諱疎任態五夜聞雞起舞歌少小曾傳骨似仙蹉跎歲月誤華年瀧岡去表先人塚禾黍興悲負郭　書　療貧煩煮字囊徒餘稿不名錢較量投筆從軍志一著慚輸祖狄鞭[  西　岷改玉牛求是草]  
[勤綱兩兒相繼病亡詩以哭之]  
　　死生本常事最悲惟骨肉不幸抱喪明况復一再續阿勤年十二弱小頗知讀講解務周詳論說間堪錄深得大母　秉性和且睦我病苦纏綿賴汝侍水叔時還慰我寥繞床歌詩曲誰謂質聰明翻以誤汝福兒病固可哀百藥難平復奄奄經四旬天炎苦床蓐徹夜語不休心猶戀書塾兒病危時猶絮絮說舘課恐傷汝母情臨危復强粥阿綱甫十歲舉止尙嚴肅質雖遜乃兄勤讀書多興得果每嘗親還憐友愛篤其如彼　者降災何太毒一病半載餘相繼登鬼籙視命等鴻毛庸醫罪難贖嗟哉汝兄弟好夢　何促往事忍一言歴歴在心目回看繞膝前寂莫憐杏菊杏菊三女四兒乳名死别今已矣淚竭歌當哭[  劍城氏]  
[集句題吳縣藜牀舊主管君秋初悼紅吟]  
　　莫向章臺唱柳枝情人恐有斷腸時機中餘錦憑誰織冷暖年來只自知○鰥魚豈不痛鸞絃　逝悠悠哭九泉縱有恩情天地隔西樓望月幾回圓悄悄柔腸日幾廻階前玉樹被風摧遥知鐘破釵分後針線猶存木忍開陽春一曲和難成細讀新詩字字精强學雕蟲吟俚句替人垂淚到天明[  蘭陵山間樵十金萃淇芝秀稿]  
[平江藜床舊主管君秋初以書名毌子初未之津抵滬偕浣花館主訪之爲賦一律呈誨]  
　　貫耳雷聲素日傾著書四海遠馳名幸逢文友通高躅始與詩人証夙盟黃鵠尙違千里志白鷗猶繫五湖情詰朝又向潯陽夫去秋月江心分外清○寄書有感步阮迪卿外吏韵 
兩字平　報聊寛白髮親頻添游子恨愁煞畫眉人肝胆凭誰訴蹉跎惜此身丈夫須落落瀟洒脫儒巾皖江定遠陳衍湘穉蘭倚裝草 
[秋懔四闋調一痕沙錄請桂笙夢畹諸詞宗拍政]  
　　堦下秋花泣露那更亂蛩聲苦明月照欄干不勝寒誰道身同落葉又感秋風一爛空對這凄凉斷人腸蕭颯商颷乍　所所思兮如水凉鴈度南樓一聲秋秋恨是誰尤切兒女英雄無别氣短且悲歌奈情何一夜霜生鴛瓦道是　寒來也殘月轉虚廊烟啼螿何處笛聲凄楚吹瘦秋花不住聽到正三更夢難成昨日荷亭月榭今夜秋風月下助我苦吟聲暗蟲鳴仰見白榆如雨旁有靑鸞孤舞天上也愁多澹銀河[  日本北條鷗所寄聲]  
[上海四馬路浦灘文報局内恊賑公所經收海州分司署卾軒主人墊欵報銷清單]  
　　八月十三　登第三次細戶卾　募持恆保泰堂五十一千六百文有容堂二十八千七百文永益堂二十八千七百八十四文德盛堂二十三千六百文行義堂廿四千文福德必昌堂灜盛堂同善源源堂三戶各二十千文源茂齋十四千七百四十文知非人十三千二百八十文覺今是人十二千一百六十文長春永善堂十五千文質捕人十千零八百四十文生生堂十七千三百文福裕元堂十千零二百八十文補不足齋九千三百九十六文梁州居士十二千文合心乃盛堂七千九百四十文福興隆堂六千八百文逃祥居士五千四百文愼　齋五千八百六十文舉一齋開善必喜齋恊茂堂羨善人順心　善堂元泰堂惜陰居士柳溪草堂八戶各十千文慶鴻齋十五千文文秀堂七千無名氏六千無名氏五千無名氏四千樂善居士十千零四十不求知者五千零八十東來堂十五千覺非居士　千五　廿江湖釣徒五千一百六十避名人五千七百餘慶堂十五千聞過必喜人九千七百六十肆好齋十七千二百文文秀　八千六百樂善十八千無名氏五千不書名四千六伯惜陰軒一百搢笏堂三千五百四十以上册二十本共捐錢六百千無名氏十千豫豐恆許開白汪小園許惠生丁卓如符義豐裴同德喬同興吳佩紳源昌培楊茂順黃吉厚○益隆王興泰顧瑾伯　榮慶許興盛十八戶各五千丁靜甫程謙裕程云徐元豐恆四十戶各三千程德泰丁耀堂程笙甫陳引之潼保太益興公丁恆升許硯卿吳源昌劉恆升裕昌公許芸生金利元十三戶各二千和德厚永裕大許祥興同德興朱心香公同發泰和元玉豐祥許德順豫泰豐兆和　同德順許懷士洪約之許同裕謙益豐汗怡吉邵恆太十八戶各一千同吉泰一千四百翁牧之袁茂齋二戶各三十四百四十許式之徐玉笙二戶各二千五百六十張祥慶四千吳白甫一千七百二十楊永興一千五百丁恆升恆裕公二戶各八百許吉裕六伯德裕昌王恆升程開四三戶各五百恆豐太七百謙益長五百三十徐德大一百六十一汪元太四百程裕太二百以上册十五本共捐錢一百八十二千三百十一兩共統計捐錢七百八十二千三百十一令併聲明 
[上海三馬路與昌絲棧陳竹坪經募山東賑捐八月十一日第三百八十八次清單]  
　　無錫縣正堂裴交來第六次源茂盈茂朱源盛各錢五百長泰大有裕各錢三百文洽和萬泰惠泰昌顧德泰鼎泰萬隆各錢一百文以上洋二元錢五百文又册惠益昌錢錦文姚子山復昌裕陳堃記無名氏各錢一百河間氏殷大弟殷小弟各錢五十文以上共錢七百五十文又册無名氏洋一元李安之二角單補過錢五百施洪鈞陳德珍丁鴻陳鵬李世勳嚴崇善堂各錢一百榮祖王永昌張鈞榮沈彭淵無名氏胡雲泉顧煜馮炳照施淵賞李伊清陳子雲浩張汝墉施濟壬張作舟嚴宗洛馨竹耘何許人朱香圃陸汝梅各五十文以上洋三元錢一百五十文又册俞殿榮洋二元華鴻陸一元無名氏錢五文程子記郁記寳氏張萬盛顧庚記玉記各二百文無名氏奏記顧氏二戶張氏榮氏華福氏顧尤氏薛庚生程氏二戶蘇氏各錢一百文以上洋五元錢八百文又册趙錢孫李周吳鄭王馮陳諸衛蔣沈韓楊朱秦尤許何呂施張孔　嚴華金陶魏姜戚謝鄒喻拍水竇章雲蘇潘葛奚范彭卽魯韋昌馬苗鳳花方俞任袁柳以上六十戶各錢五十文共三千文又册仁厚堂洋二元老萬和屢餘堂沈源昌懷永堂江蓉初顧壽堂各洋一元老信太一元五角鮑義盛中和行愼昌行各洋五角義成行銅洋二元顧萬昌　長行王　甫蔡厚卿各銅洋一元以上英洋十一元銅洋六元又册林山顧盈鐘子誠林伯胤唐子記承記各錢五百文恊占四百李漁金錢三百文以上共錢三千七百文又册楊梅初遣德堂孫杏栽寳泰各洋一元榮樂記錢六百文呂榮泉張逸初各三百文洪安堂二百黃寳觀葛詠記孟仁施惕甫南隱堂各錢一百文以上共洋四元錢二千九百文又册濟仁代典　主洋十元又册不書名洋三元王眞修洋二元伯記錢六百顧引泉五百文以上洋五元錢一千一百文又册泰堂和記漁記合洋十元又册倪達夫錢五百文泰安堂三百倪十芸　心記踵記各錢二百文陽　　　南州陳道存不書　孫先生無名氏三戶各錢一百文以上洋二元又册楊繪閣錢三百楊起伯衛伯環楊昇記顧音記各錢二百文王愼記錢一百五十文楊穆記夔記顧紫記楊木易各錢一百文吳孝泉張星堯陸希記將天記用記周沛記小記各錢五十文以上英洋二元以上統共十四册計二百十二戶共來洋七十五元銅洋六元由麗生寳莊寄來○金陵袁承惠善士經募袁心志堂洋四十元杭州萬承志堂余脩初先生交來樂善主人助太乙救疫丹一千包○忠和號二千文怡和公錢九千三百文捐甫五百不書名一百十八文以上四戶共洋十元○徐古春先生交來吳門周秉臣先生畫潤移賑於初一日至初日止共錢一千二百四十文大亨衣莊洋六元適安居花洋一元銅洋三立居士洋一聚順堂陳不取出洋一元靑浦儒學正堂陳子愚先生書畫潤移賑洋九角錢一千八百文本日共收英洋一百三十四元花洋一元銅洋九小洋九角錢三千另四十文太乙救疫丹一千錠合併聲明 
[上海三馬路與昌絲棧陳竹坪經募山東賑捐八月十二日第三百八十九次清單]  
　　無錫縣正堂裴第七次交來殷銘善士經募顧鈺記洋二元鄒實記錢五百高樂記三百施心記製錦堂信義堂各錢二百五十胡月記二百華擊記一百五十陳福記夏雲記呂彩記胡金淼尤步記奚耀記陳道記鄒清怡張安記陳旭記盖翼記無名氏各一百許履記象山顧媽高耀記孫晉記諸媽各五十以上洋二元錢三千三百五十又册無名氏洋八元張世安洋二元又册李恆泰洋一元朱迎春一百五十侯仲泉秦龍記蔣金川記陶明玉徐天興尤錦堂馮和林王春江蔣巧林各一百陸植記錢五十以上洋一元錢一千一百又册朱敬修洋一元談福楠華種德合錢五百裕德顧葆記各錢三百陸念記無名氏朱時記江厚記各錢一百無名氏徐許顧朱各五十文以上洋一元錢二千零五十又册頤壽堂姚錢一千雷銘記顧墨記孫菊記合錢六百五十周亦記陳　記薛云記張記　記納記合錢一千零五十王鑑記顧義莊同仁堂鄒博雅順恕堂孫種德堂華各五百王曾記四百陶雲記孫襄記陶東昇各三百孫太雲公記王班記玉記各二百王記一百五十周望記九記孫晴記滋記昌記耀記袁厚記孫納記王和記秦篆記王濟記不誠齋各一百石秋記公記過慶記吳汀記顧培記岳和記秦子記余君式顧眉梁杜蔭培孫仲記汪鴻藻顧賡記許寳田春田陸　星裘小翰趙記孫達記冕記恊記錢軒記文記錢記孫記賈東記湯湘記周記吳記鄭記李記各錢五十以上錢十一千五百又册顧經畲季成各四百飾容德三百朱終秀堂王慶餘各二百熊三禮寳善堂鄧顯吉蔡崇厚顧嘉惠查凝德顧仲記各一百以上洋二元又册戈翔記洋三元邵宏遠朱敦裕嚴崇志吉記福記各洋二元以上洋十三元以上計七 
 
 

Page 14

 
 
册共洋四四十元内估看出生銀洋一元錢五百由麗生莊寄來○塘巿德泰成號經募勿吃藥十四心五姓各錢五百王鏘如油記各三百葉寳和潘源隆濮友梅宋姓各二百無名氏二百四十盛姓一百以上十一戶共洋二元均塔册○慶昌洋廣貨號節省中秋筵席月餅資洋卄元王陶記節省月餅費洋三元楊門趙氏祈身體廉强洋十二元又祈合家平安洋六元又楊錫記生意興隆又楊世鵬專心經營楊世祿專心粤習各洋二元又祈瑶仙聰明洋一元又楊章氏祈身體康强洋三元共來洋廿八元○常熟元興號來元興四友節省中秋費洋三元吉記虚對一个梅查記銅洋一元心容記錢五百八十五留餘五百以上五戶共洋四元虚對一个銅洋一元○寗波聚康莊洋五元由本埠恆利莊交來○爾州宏孚銀樓寄來保壽子慶得弄璋保子康寜洋五元○靑浦陳子愚先生潤資移賑洋六角○本日共收英洋一百三十元銅洋二元虚對一个小洋十角錢五百合併申明 
 
 
