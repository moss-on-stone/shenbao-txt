# 1887 - 58 - 4904986

 

Page 1

 
 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建　之　心　缷治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢輕易聖諭敬印硃字赤黑分明殊便展讀惟是石印工料旣貴而套印硃字尤屬不貲現己擇吉開印準本年七月底出書預定者每部價洋二十八元先交八元　取書票書成找洋二十元取書一部其未經附股者統定四十元發售每部計六十册外加文木箱子一只提攀鎭匙悉用雲銅隷字顏蓋精　絶倫凡在同志幸早賜顧售股處在上海點石齋南局帳房候敎 
[新出石印藝林拱璧出售] [  點齋石主人啓]  
　　藝林拱璧一書吐棄一切生面别開係武林吳君少琴所集選集中窗作居多而家藏名稿亦採取二三理法一准乎清眞風氣必宗諸時尚得文五千餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時機器悉籍火力故墨色黑而匀更無燕瘦環肥之誚現已竣工每部分訂十二本九月初十出書價洋五元五角法馬路南申昌書坊與外埠申昌發售皆可購取如躉買祈至新北門外天主堂街大順行及還讀樓面議可也 
[錄來信言善堂情弊書後]  
　　所貴乎善堂者貴乎能爲善也而近來有善之名無善之實往往而有昨有人投本館一函其署欵曰局外觸目傷心人揮涙謹呈其中所言皆某處善堂之事雖其言之虚實不可知然錄之亦足以示儆戒俾顧名而思義焉其言曰某處自某君創造以來意非不善法非不良無如日久弊生竟致好事翻成孽障近年以來更不如前自董事以至堂夫莫不尅扣侵吞藉飽私槖使貧苦之人入其中者竟無一毫實惠因略述數端以供衆覽欲有心時事者同聲一歎焉夫貧民到堂何等鄭重得一名片亦非容易非大力者不能必其收養日給兩飯或三粥粥則日給蘿蔔乾兩條飯則兩人合半碗半生半熟佐以無油之菜皮因菜心俱以供堂中執事以及打繩索司務灶下等人之食惟剝剩菜邊皮每餐數十斤用油三小杓每杓一兩半總共不及五兩之油而煮如許之菜其味亦可知矣更不肯多燒一刻又不肯多盛一撮餘則情願飼猪火則情願煮水煞炭水則任其沸煎而不准貧民洗用炭則日給堂夫挑出變賣於中如何瓜分堂董豈未知乎有廚司某專意迎合帳房日食必供六簋故帳房最與合意倘能省一簋以易煮菜之油或尚可以下咽也更有進堂養病者外人咸知醫藥兼全孰知不過幾味現成湯頭堂中共止三隻藥罐共一火爐是以急不待滾吃飯時必催人吃藥服之稍遲卽委諸地所謂醫藥者如此貧民死於堂中無不赤身入木卽使尚有衣服無論好否亦必剝盡有買棺目殮者亦必狼狽爲奸設法掉換數年來只有一人原衣下材盖早悉其中情形自分必死預將衣服密縫故得保全董事　此等事毫不顧問所以肆無忌憚若此至於戒烟更屬虚行故事不問癮之大小日之短長惟發丸藥三十五包吞完則任其死生故時有扒牆挖壁而逃者近時則丸藥僅有十包更不堪問有自帶藥物者必遭搜去直是左右爲難每年冬至例有肉食去歲董事傳諭因賑務孔殷將此項例肉折錢助賑貧民亦俱樂從乃帳房中反備珍饈開筵入嚼以致衆人不服競欲分食不得已移至某司事宅内私享夫貧民尚肯節省助賑而堂堂董事反爲不如殊可慨也然此項肉　究竟助賑幾何抑或亦飽私槖外人末由知之矣去臘有貧民某本係武夫入堂戒烟因酒後誤將號門撞壞爲所長某所見卽欲收牌驅逐其人醉後挺撞所長大怒立卽坐公堂喝責五百板衆人代爲求免減責一百五十板次日仍行逐出區區所長擅作威福至於如此董事豈未之知乎去冬蒙龔道憲及諸善長發給新舊棉衣數百套襪及蘆鞋亦數百雙當時歡聲震耳比天寒領取衣襪則揀名片力大者發與舊衣百餘件惟打繩索之小司務發與新衣十餘件其餘一概不發迄今堆之帳房此項衣服不知留待何時留與何人豈董事將留以自用耶抑以傳子孫耶堂中執事諸人進堂時亦非有餘近來則皆成温飽卽如堂夫每月工資六百文而皆吸洋烟至年底人人有餘廚司某日吸洋烟七八錢外姘兩婦又有荼房某更爲無惡不作董事每日來堂兩次不問諸事似此情形弊端百出殊有負於創始者之初心云云以上皆來函所述并直書該堂之名及董事諸人名姓詳閱之下或者事非無因又恐堂中人數既多性情不一茶清食淡未免苛求好事生風亦所時有或有違章被逐滋事遭懲以及額滿見遺未獲收錄之輩稍有觖望致爲怨府所叢因而有此求全之毁亦未可知故特錄其事而隱其名以存忠厚之意古云豈能盡如人意但求無愧我心堂中諸執事見之或惕然自警有則改之無則加勉以盡乎分所當爲力所能盡以仰副創始者之一番美意與夫捐貲者之一片婆　勿使局外人得以指瑕而抉垢此則本館錄此來函之本意焉爾 
[本館接奉電音]  
　　昨接在京友人發來電音有本月初十日諭旨三道敬謹譯登○二月初十日奉上諭宗人府奏遵議　分一摺奉恩鎭國公桂豐着照所議罰俸六個月不准抵銷並着開去值班差使欽此同日奉旨雙全着賞給　都統銜作爲察哈爾領隊大臣崇勳着賞給三等侍衛作爲索倫領隊大臣均着照例馳驛前往欽此同日奉旨稽查鑲藍旗滿洲旗務着瑞霖去欽此 
[戸部杜弊新章十條]  
　　去年戸部有冐領俸餉一事險興大獄嗣將舞弊各經書遣發數人某事乃寢現在戸部堂司各官擬就條陳十則除入奏外分咨八旗正副都統轉飭各該管佐領立案遵行以杜各弊兹將所擬十條錄入報章俾供衆覽一支放庫銀擬請變通章程以杜積弊也查兵丁借支庫銀始自乾隆年間原爲體恤兵丁起見定例食五兩餉銀之驍騎校等准借銀三十兩食四兩餉銀之前鋒等准借銀二十兩食三兩餉銀之馬甲等准借銀十五兩均係得缺之日照數放給謂之曰初借庫銀每月由應得餉銀内各分成數扣還食五兩兵每月扣還銀一兩食四兩兵每月扣還銀六錢食三兩兵每月扣還銀五錢俟扣滿十個月按照扣還之數分别找借如扣一兩者找借銀十兩如扣六錢者找借銀六兩如扣五錢者找借銀五兩謂之曰找借庫銀此歴來各旗營支領庫銀之辦法也迨歴年既久弊竇因此而生緣初借庫銀尚可以挑補之人稽核領銀之數至找借庫銀係各兵各按起支之日扣滿十个月按月找領是起支之日參差不同找領之數無從畫一每月雖有各旗送到庫銀册檔部中須逐名扣算每按十個月扣足方能清楚 
 
 

Page 2

 
 
然册檔紛繁稽核不易稍有疎漏覓有不足十個月而列入找領者是因找借之一端致起此重支之弊也臣等公同商酌擬初借庫銀仍照舊章辦理惟每月只扣利息不扣本銀則十個月自然無須找借在兵丁雖十個月少此找借之銀而每月餉銀内免其坐扣之欵此盈彼絀毫無出入如此變通辦理則重支之弊不難一律剔除矣一庫銀奏銷宜分起提前彚辦也查每届年終例應彚辦十個月庫銀奏銷惟其中因閏遞推現年支借庫銀欵目竟遲至數年始能彚奏且僅開列總數並未將額領庫銀兵丁數目報核有無濫支無從查考擬請於本年奏銷時查明從前　積未辦奏銷截至本年十一月分止以十個月爲一起共有若干起彚總奏銷一次以清積案至現年應放兵丁庫銀既己改章只准初借不准找借應於每年年終按年奏銷不得再行積壓奏銷摺内將某旗支領庫銀兵丁初借共計若干名寛免共計若干名追繳共計若干名彚總稽核庶一年所放庫銀之數易於稽考一比丁册宜認眞稽核按期造送也查丁册一項每届三年造報一次其男女老幼及一切婚嫁生　皆可憑此稽核一戸中有幾人服官有幾人食餉遇有事故其應否支食孀婦錢糧曁孤子孤女錢粮者不准按例辦理乃近來丁册均不按期造送此屇丁册與上届丁册更改幾何竟不得知擬請嗣後應令各該旗另造滿漢册一分以爲底本分儲臣部俸餉處按旗管理俟應比照丁册年分即以底本核對一戸之中其存人幾何其去人幾何年復一年則戸口不致紊亂一切皆有根據一各旗兵額宜考訂明確另立底册也查臣部每月開放八旗兵餉向以各旗文册爲憑其各旂營兵額定數臣部並無底册設有舛錯浮支之弊無從稽察擬請旨飭下八旂都統及各管營大臣凡有關食餉者如某旂應有驍騎校若干名領催若干名兵丁若干名以及親軍前鋒護軍各營圓明園健銳營内外火器營應有各校若干名兵丁若干名均各分造細册將定額數目逐欵開載咨送臣部由臣部再行送往兵部按欵核對如有舛錯浮多之弊一面扣除一面行查該旗如查有情弊卽行據實叅辦一包衣餉銀亦應分别造册也查上三旗包衣餉銀向係内務府按月咨送各該旗造册送部其下五旗包衣餉銀由各王公府呈報該旗造册送部至某旗有爵若干員某爵應有藍甲紅甲白甲若干副驍騎校領催若干名並食錢糧之閒散宗室若干名臣部均無底册可查　請飭下八旂都統轉行内務府並各王公府第按照前列各項應行食餉之人分造細册將額定數目逐欵開載咨送臣部將下五旗各府包衣藍甲紅甲白甲等項數目並閒散宗室錢粮數目行查宗人府如核對相符亦照八旗章程辦理一凡每月兵丁事故添裁餉銀應令先期報部也查各旗遇有兵丁升遷病故等事並不隨時報部仍列入册檔支領餉銀迨遲遲報部又須追繳前一兩月之餉其中偶有檢查不及之處難免遺漏嗣後應令各旗承辦人員凡有兵丁升遷病故等事將應裁汰者若干名應添支者若干名若在餉册過部以前卽於原册内註明如在餉册過部以後未經開放以前赶緊先行具片報部仍後補印文可省許多追繳抵扣文牘以免轇轕牽混一各旗營新挑兵丁宜另造一册送部以憑稽查也查向來八旗各營新挑兵丁除未及造入大檔係由該旗另行補造册檔咨部趕領其餘均造入大檔一併支領新舊名目不清易滋牽混擬請此後行令各旗營凡本月新挑兵丁均不列入大檔另造一册將新挑兵丁係補某人之缺並挑補月日於花名下註明俟欠月卽將此項新挑兵丁歸入大檔以清眉目而便稽核一兵丁白事賞銀宜分别支放以便稽核也查兵丁白事賞銀一項八旗造送戸口比丁册檔本部例有明文而各旗近來多未遵照送部臣部辦理白事賞件除食餉之人本身病故支領者尚有餉檔可稽此外有支領祖父母及父母妻室白事賞銀者究竟是否屬實無從查考而每月賞銀一項竟有四五百件之多當此庫欵支絀之際不能不力除弊混之端擬請嗣　兵丁白事賞件除該兵之父母病故及本身病故者仍照舊支領外其餘一概暫行停止以節庫欵而杜混淆俟將來庫儲充裕再行規復舊制一支領孤寡錢糧宜令各旂詳細造册並張搒曉示也查近年八旂孤寡錢粮除扣成外每年支領實銀竟至三四萬之多固由生齒日煩而身故隱匿不報者恐亦難免前經本部查有年歲不符各情奏令八旂都統認眞稽查於每月支領餉銀時照送部册擋繕冩榜文張示署壁如有假冐情事以便該旂兵丁指摘告發乃自奏准行知之後而八旗按照辦理者仍屬寥寥擬請旨飭下各旗都統認眞責成各該管佐領確切清查如有前項情弊令其據實檢舉只將浮支之名扣除並免追其既往務將實有孤寡人數造具某人之妻某氏某人之子女某名現在年歲並起支年月住址處所詳册送部以便存案嗣後如有添裁隨時咨報以備核對並遵照臣部上年奏案繕寫榜文張示署壁如有假冐准該旗兵丁告發以便根究一各旗造送各項錢粮册宜蓋用騎縫印以防更換也查各旂營造送册檔多有騎縫不合之處且花名銀數黏補甚多嗣後應令各旗營將所有册檔按篇俱用騎縫印信册内黏補之處俱行蓋用印信如有黏補並未蓋用印信者卽行駁回各該處補蓋印信並查明有無情弊倘係私行挖補卽行根究懲辦 
[鹿臺蘚迹]  
　　本月初四日有蘇垣某署公役甲乙等結伴至葑門内望信橋某小烟館吞雲吐霧之餘不名一錢昻然而去館主向索甲等自恃公役狐假虎威滋閙一塲仍不付給館主忿甚與之鬥毆甲等卽搶其烟槍一枝聲言欲禀官提究館主素充某紳轎役此次受其荼毒泣訴諸紳紳斥以不應違禁私開烟館咎由自取無可伸冤而甲等藉故攫贓亦屬不合遂將其事函告臬憲張廉訪接函飭將甲等發交元和縣訊明枷號該烟館門首而私開烟舘本干例禁歴經嚴辦何尚怙惡不改遂通飭城内外各路保甲巡員嚴密查禁○佘梯　庠序中人　去冬以賭案被逮收押候懲臘杪佘重賂公差脫身而去長洲縣王明府知之飭差查緝事經一月消息杳然差役恐受笞遍詢其親串親串皆言不知惟某甲言語支　疑其藏匿遂即鎖拿到縣以待訊供據訪事人言當差役查緝之時殊多索詐卽甲之被逮亦被勒取洋五十元本館謂差役婪贓事所恒有然捕風捉影亦君子所不爲姑爲照錄報端以質深明其事者可也 
[謁壇補紀]  
　　正月十二日皇上親詣天壇於未啓鑾之先自提督以及南營叅遊都守各員弁鵠立前門外橋之前後恭候聖駕至跪迎于塗其各巷口皆設兵弁跨刀拒守木栅以阻往來閒人故蹕路極爲肅靜聞是時有一形跡可疑口操南音之某甲金　袍褂在各巷口欲闖木栅以出勢甚洶洶然總未闖出迨至四籌後皇上金輿將出前門甲忽闖珠寳市巷口木栅已出木栅四五步被兵弁瞥見濳揪甲于巷内察其形狀類叩閽者故由多兵看守不放其去及金輿入壇始逐之去次日各巷口拒守逾嚴皇上未入　壇前一日福協揆乘轎至前門大街查道突有一道士欄輿鳴冤旋經協揆面交南營叅將該叅將當卽將道士帶至官廳審訊據道士供稱係雲南人出家住省城某廟兹因該廟頽敗不堪無力重建原冀入京募化詎到京數月竟無檀越施助一文錢因情急叩求提督中堂就皇上入壇之便代爲奏請發帑銀數千兩實爲德便叅將聞之不禁大笑以道士所言半屬瘋顚遂置之不論乃派兵丁將道士禁於僻靜之所布施數餐迨至聖駕回鑾始驅之去蓋因道士胆敢攔協揆輿鳴冤恐其有叩閽之舉也○京師各城門皆内外兩門惟前門係四門其外門名曰正陽門平日掩閉惟皇上詣壇時始啓是門而仍不准閒人出入正月十二日午後有一車自内城飛馳竟闖此門而出被管門官兵瞥見急追御夫於前門外橋旁將御夫鎖帶官廳重笞之復收禁廳内至日暮御夫百般求饒始放之去 
[二分新月]  
　　月初本次雲觀察家驊由省至邗江適瓜洲鎭總兵吳朝傑副戎先期莅止副戎與觀察同籍湘中三湘人士之服官邗上者遂於初三日在湖南會館設筵公讌以申東道之情並招集梨園清歌侑酒一時絲清竹脆酒洌肴芬賓主東南於斯爲盛陪賓者爲程尚齋都轉楊子穆觀察笑言無忌極盡歡悰直至更鼓二敲始各興辭而散○鵝頸項灣街某綢莊由甲乙二人合股開張去歲非惟無利可沾且貲本亦大爲折耗遂議于今正閉歇莊中存貨甚多於上月杪減價出售一時衆口喧傳買者紛至肩摩踵接幾至塞斷路途○甲乙二人遇諸灣　街不 
 
 

Page 3

 
 
發一言互相揪打血流頭破滿面通紅猶自扭作一團不肯放手旁人問以故甲始氣吁吁對曰吾向在某成衣鋪爲夥乙有皮馬褂一襲父店主縫紉時店主方在窘鄕當卽質錢用去店隋閉歇店主已如黄鶴之飛今乙遇我欲我賠償是以兩不相下耳言畢又復互毆如鬥鷄然各逞雄飛不甘雌伏旁人見兩造皆非善類恐其滋生事端遂揮之使去不知所終 
[潯陽近事]  
　　九江關道李亦青觀察往金陵賀曾沅圃制軍新禧已列前報兹聞觀祭於初四日五點鐘時乘江裕輪船抵九江文武印委各員均鵠立招商碼頭恭迓隨升三砲觀察乘輿呵殿入城○九江上遊之浴港新到木牌叩關請丈初五日關道李觀察卽委大關委員女大令督率書役乘坐長龍船往浴港逐一丈量是日量臨江帮木牌一架聞該委員回榷署時有官牌夾划船渡夫三十餘人各持長杳一柱環跪該委員舟次訴冤安大令卽將爲首之數人帶至大關訊問其底細容俟續聞○大碼頭有茶社主陳某家頗小康素以烟霞　供養其妻某氏於月初某日與陳因事口角某氏以其夫之不見禮也鬱鬱不樂晚餐甫罷解衣同寢及至夜半忽推枕而起翻箱倒篋檢點新衣陳見而疑之披衣坐起細察其狀　已吞服洋烟急取烟缸視之則一兩許之烟膏早已不留涓滴正在惶急之時適隣人某聞聲欵扉而入陳語以故隣人令速購杳油二三斤向妻頻頻灌下灌後吐出成塊烟膏某氏遂得慶再生夫既結髮爲夫妻則些些口角微嫌亦復何足介懷乃一不如意遽以性命相拚事後思之當自悔其鹵莽矣 
[先抵津沽]  
　　前報紀滬上招商局太古怡和各家輪船共十二艘連檣北上云云昨日滬上接到電信知怡和行之高陞輪船已於是日早十點鐘行抵大沽在諸船中最爲先到云 
[添設巡船]  
　　本埠江海北關向有水巡船一艘泊在陸家嘴另備杉板快船常川行駛浦江稽查輪帆來往近恐巡船過少或致查察難周遂就十六鋪浦灘外添設一艘派某西人在船妥爲照料想自此以後奸商販私者無從　網矣 
[一女兩字]  
　　徐姓婦家在下海浦生有一女年將及笄織紝耕耘相依爲命范石湖田家詩晝出耘田夜精麻邨莊兒女各當家殆足爲其寫照婦無子嗣自幼將女許字滬南木作鋪主楊某爲媳準擬桑榆晚景爲半子之依不　楊時運不齊頻年折閱近且窘鄕深入避債無臺婦深悔冰上人誑言不覺大失所望日前遂復央人將女另配某船戸於本月初納聘楊微聞其事遂於昨日前午挈同兒子並糾得多人擁入婦家刼女而去旋在附近賃屋成親船戸聞之卽邀媒人理論媒人無言以對一味支吾遂同赴上海縣署控告不知將來如何了結嘗見梨園所演大小宴戯劇其科諢云一家女兒如何吃了兩家茶如該婦者其殆悞學王司徒連環計者歟哈哈 
[劣婦受笞]  
　　前報列松江人俞雲祥引誘顧邢氏認爲夫婦欲將十歲女兒價賣一節俞至航船逃逸後顧邢氏供出眞情翁太守遺會捕局差顧阿榮至松江鄕間蔣莊街地方查到邢氏之夫顧阿裕并子阿根冋彼等說明情節將父子兩人帶回上海昨日堂　捕房將陸正林朱炳詩顧邢氏顧阿美等解案太守先傳顧阿裕及伊子阿根伊女阿美詰問據顧阿裕稱年三十八歲家住蔣莊帮工度日兒子阿根已領養媳在家有兩女大者十歲小者四歲去年十二月二十四日帮人春米回家妻與兩女均不見問及養媳說往親串人家及往找尋無着現蒙大老爺恩典派差知照始悉被俞誘拐俞住河西我住河東人却認得船是俞冋謝姓家借來太守詰其何由得知答稱動身時始悉太守着傳朱陸兩人及邢氏到案指阿裕阿根謂邢氏曰此是何人顧邢氏答稱是丈夫兒子太守謂昨日有人來說爾是俞雲祥之妻女兒是伊所生因欠人家錢被逼不過是以逃出今日爾丈夫兒子已到可知爾不是俞雲祥之妻顧阿裕見朱炳詩到案隨稱朱是拐子素有拐人之事伊在亭林做木匠太守詰邢氏與朱在何處遇見抑由鄕間同出　顧邢氏答稱在離家四十里路之烟墩地方遇見呌伊摇船陸正林供在二馬路開店伊等之事實不得知因與朱認識朱來託我租屋故爲經手太守謂爾等代伊做事不過俟將人賣去後可分身價均屬不應昨日尚有陳姓爲爾說情今姑不說出名字　將陸正林朱炳詩兩人各笞責二百板顧邢氏初到案時供丈夫已死十三年今日顧阿裕是何人實属混帳着將顧邢氏鞭責二百下責後交伊夫領回管束完案 
[拐賣]  
　　陳蓮生控鄭心全將伊姪賣去一案訊理情由兩登前報昨日堂期陳偕嫂陳馬氏投案捕房將在押之鄭心全錢阿本王子良張　祥解案陳管氏施秦氏及買主粤婦俞王氏均由保交到俞王氏稱小兒出天花業已痊可當領兒來時祗陳管氏一人洋即交與伊手翁太守詰之陳馬氏據供因欲至城内姊妹家探望路遇鄭心全將我領到車子店中關閉三日我因驚懼逃回家中夫弟在上海做木匠故通信與伊投案控告太守詰其可曾取過洋元陳馬氏堅不承認并稱丈夫已死三年所生一子今已五歲兩房只此一子豈肯賣去太守詰之士子良第男婦六人均稱他娘自要賣兒故爲經手太守着將衆人暫行帶出惟留張祥祥陳馬氏兩人詰問張究竟如何况爾用錢最少直供可以從寛張供實是伊自要賣兒領去之日係十四日適逢灶素小兒飯盌上放有鮮肉陳馬氏不食餘飯施秦氏吃完鑿鑿可據太守謂陳馬氏爾之供口是陳蓮生所教但人家出錢買兒現在爾要將兒領回亦應將洋還伊交到洋元本分府卽可將兒斷還給爾領去究竟何人交爾洋元數目若干亦須從實說明卽使一時無洋亦可從緩交還陳馬氏聞諭始供　是鄭心全交我洋六元錢二百文太守得供着將一干人帶進判令分别交保出外限三日將所得之洋繳案又謂陳蓮生現爾嫂亦已供明着將洋交到并分付俞王氏回去將小兒好爲看管待天花落痂後送案所有銀洋當爲追還 
[限交中人]  
　　昨報列披雲見月一節法捕房昨將拘到之十八歲女郎華金珠寳善里之林沈氏清河坊之沈夏氏等解至公堂據南橋來之華生冲投案訴稱家住南橋莊家行地方種田度日家中尚有九歲兒子翁太守詰訊爾女如何走出答稱着伊到人家去借物不肯回時向伊恐嚇伊卽逃出旋據法包探禀稱曾經巡捕頭詰問據供在家時與木行中某夥私識成姦族中人不肯干休意欲究辦是以逃走太守詰之華金珠據供去年十二月十三夜逃出十四日早上同嚴先生到南橋遇見馬咸金同行因是女流無處小遺被馬領至伊之表姊四小姐家旋被藏匿不許回家至除夕馬等雇船將我載到上海於正月初三日上岸到林沈氏家住至正月二十四日又送到清河坊沈夏氏家内翁太守詰林沈氏此女何人領到爾家内答稱小婦人與一飯作司務李阿冲姘識認得馬咸金將女領來因與沈夏氏素來熟識知伊要買人故將女領去沈遞呈禀詞并附身契載明價洋一百元并聲稱當時祗付洋六十元交與林沈氏尚有四十元未曾付出太守詰伊買人何用沈夏氏含糊以對太守謂紙上寫明或爲妾或爲婢或爲娼明是買來爲娼隨詰林沈氏出洋若干林答稱未曾出洋卽就沈夏氏取出之洋六十元交與馬咸金等取去太守見　紙上中人有阿二唐當斗王費等人隨詰林沈氏此等人須交出方可定案林稱均在南　不能交到太守謂總有來頭之人着將林沈氏沈夏氏交保出外限日將人交案華金珠交捕管押華生冲退去 
[上海四馬路文報局内協賑公所告啓]  
　　啓者前接山東協賑諸公來函來電望救情形至爲刻切當經登列報章奉呈德鑒兹擬會商各公所於二十左右起解第三十四批山東賑款如蒙仁人君子俯賜解囊早求惠助以便成批起解拯此災黎早一日有一日之益多一分有一分之效感仰德施至無既極望雲稽首不盡欽遲專此拜懇伏祈公鑒[  江浙粤閩同人百拜啓]  
 
 

Page 4

 
 
[掩埋暴露]  
　　吳江金栻前見申報載浙江嘉善縣黄家灘一帶暴骨最多爰集同志　資會同震澤同善堂董事談熊江自光緒十二年十一月初一日開工至十一月二十五日停工經辦嘉善縣界南蘆奎塘由下田廟南至黄家灘鎭計地九里東西兩岸各圩沿塘掩埋工程除震堂經費談董自行籌付外出入細數開具第一次報銷册呈衆善士台電金栻識○計收　數絲業會館籌賑公所墊撥洋二百元陳與昌賑所墊撥洋一百元仁壽廬錢洋一百元王愛餘洋五十元潛園主人洋五十元承樸堂龎洋五十元朱春菴洋五十元海鹽衆善堂撥欵洋四十元文報賑局洋二十元　花書屋費洋二十元程藹記洋二十元羲經堂陸洋十元亨復堂任洋十元斯三堂洋十元唐信記洋十元程琴記洋十元共收洋七百五十元除買罈堂工往來船隻司事火食各項共用洋五百十六元兌出洋十一元錢十一千一百七十文共掩埋一千九十二具震堂同時掩埋一千二十二具實存洋二百二十三元錢五十文留於丁亥春接辦入第二次報銷册 
[浙省撫轅抄]  
　　新正月廿九日仙居縣伍禀見辭回　試用典史王僖由京騐看來省禀到○三十日署温州同知吳京培禀見辭赴任候補縣羅銘勳禀見奉解京餉釘鞘寄存外庫○二月初一日童光澤由海鹽助工回省禀到叩見○初二日候補道馬禀知雲貴督憲委催領滇餉進見○初三日張濬萬禀奉順直賑捐局准銷寗波勸捐差通判高耀祖由京騐放來省禀到署德清縣主簿前賛禀辭赴任○初四日鄒明馨禀跪銷瑞平泰三縣催地丁差宋濟清禀謝提催龍泉樂清等縣官俸差 
[蘇省撫轅抄]  
　　初六日淮安府恩誠到縣丞朱祥榖安慶公竣回銷差○初七日兩淮候補鹽經歴程幹楨奉運憲委解餉銀來蘇 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[題世伯朗如先生獨立觀書圖]  
　　丈夫意氣溢九州不成仙佛當封侯不然放開眼界紅塵外看遍天下奇書資博搜然後摇五獄凌凔洲胸中無不有筆底無不收俯視凡鳥但一笑燕雀焉足追青虬朗如先生抱此志好古獨矢敏以求一昨寫眞寄我閱長身玉立張雙眸手中摩裟書一卷一卷之外浮雲浮先生市隱兼儒雅凡骨對此慚風流先生故鄕越江頭會稽山近供淹流明年春水掉歸舟爲我亟探禹穴藏書處收拾銀編金簡再來游[  師山龔其偉]  
[寒]  
　　綺閣春寒重慵梳慢啓奩日墀深晝漏風戸壓重簾坐處爐頻擁工看線漸添遺閒唯倩酒梅笑怯巡簷○塵夢塵夢一何速華年忽已斯鏡顏移舊影臺咏滅新思鳥自隨雲遠式花還對月宜春光又相賞　景勝方滋[  補蘿山人草]  
[奉酬梁溪寄鴻生卽次來韻]  
　　飄零淹滯海之隅潦倒麤疎也有無賣劍我應耕故土著書君可列通儒時成妙句似聯錦同聽善歌如貫珠一笑長留佳話在琴詩　賦足清娛傾盖如今休恨遲少年意氣要論　遊山不暇隨靈運載酒多煩論　之浪藉痕留襟上涙消磨情見袖中詩憑君珍重此身在滿眼春風花放時[  海上浮查客鷗所生呈稿]  
[歳暮感懷錄呈霧看花客高昌寒食生同政]  
　　風景剛殘臘怱怱又一年歲從江上度詩向客中傳旅館拈毫日隣家祀灶天故鄕何處是悵望暮雲邊○堂上椿萱茂天倫樂事眞琴書攜筴笈余遊學滬上九年於兹定省曠昏晨已是離鄕井還將叩帝宸明年將北上何時烏哺報春草答雙親○永夜雨綿綿驚心祖逖鞭寒燈傷往事爆竹警愁眠影惜駒光促詞非獺祭妍詩書安我素母許利名纒○不謂相思苦相思欲斷腸涙　膏炬盡夢返漏聲長書寄頻勞雁寒添獨臥床那堪聽雨夜畫　語凄凉丙戌水鏡天仙葉耀元稿於申江客次 
[上海三馬路與昌恊賑公所陳竹坪經募山東直隸賑捐二月初七八日第五百六十二三次清單]  
　　鄭同成寳號交來海門沈彩章洋十六元萃昌順洋貨號周守愼先生交來陳鶴汀善士將壽儀移賑洋三十元太古晉局陳廉生先生交來漢口春進花本洋一元○寗波慈　縣正堂趙經助縣試各竟以贄儀助賑鄭松筠孫保甫徐琢堂王蔭祈四戸各洋四元楊梏卿洋二元以上五戸共洋廿元由福潤局來○壽石山房托合家人口本平安洋念元金陵陳坤攀洋五元南京竹蔭堂謝儀移賑洋五元德大生將原物取去自願助賑洋五元同里周忠鑣病愈完願洋二元靖江縣署積善堂寄來儀徵王高禮放生會錢移賑洋一元錢二百七十五文漢口金泰盛局經塔册姜福洋一元又册善壽洋一元以上共洋二元經會書舍洋五元王德齋二元煥記銅洋一元張竹和新佑戒烟洋一元○過子募來新册蔣募蓮程馥棠張秋泉李開濤吳予雲葛眞卿張笏珊王桂生張香林刁月屏潘琴軒徐子壽李重峰鄭紫英補過軒施也路方蓉卿各五十文謝春山陳葆山各一百十九戸共洋一元又册予日望之洋二角願無過處一角聊冬心力但求六十安諸香濤新父母康健施廷誥新予讀書聰明各百文周蘭生新合宅平安萬時行新生意興隆胡雪塘新手足清健馬者　李鴻升王小屏沈竹琴各五十以上共洋一元○二日共收英洋一百十七元内本洋一元外銅洋一元錢二百七十五文合併聲明 
 
 
 

Page 10

 
 
[英界公堂瑣案]  
　　昨禮拜六英公堂輪應粤國夏正領事會訊夏君另有要公未到所有捕房移解之案由蔡太守獨訊○葉毛頭稱同兒子雇坐葉莫　之小車在途與戴海元所推之車相碰致我與兒子跌仆受傷由捕拘二車夫到案請爲驗傷并究辦伊等駕車　愼之非葉　時供突被戴海元碰撞致車翻覆磕傷葉毛頭戴海元供租界推車往來均有定章我無錯實因葉莫時不諳推車章程之　以致碰撞蔡太守謂兩車相碰均有非是姑飭將葉莫時戴海元一併押俟葉毛頭投仁濟醫院騐明傷勢如何再行核辦○西人雪愛林稱雇用費阿三爲馬夫日前命伊駕車出外到友人處伊竟不伺候而去及我歸見伊打掃馬房交點傢伙告辭主理我祗得另雇姚阿毛豈知費阿三又向姚阿毛饒舌爲此報捕拘案費阿三供因被欠工洋二元五角向索無着告辭生理又向索取致有角並不向姚饒舌姚阿毛供費阿三以洋東尚未付清工洋不許我接做蔡太守謂雪愛林既欠費阿三工洋理合照付如付清工資後再來尋　便當　辦○粤人王錦成稱在洋行爲買辦家中有婢女李財喜私取我圖章托人寫字條至慶和銀樓取金飾等件後　往取金鐲被該銀樓遣人送來始知前情報由捕房包探楊阿炳拘婢女埕得有李夏氏唆使　取圖章托梁耀山冩成字條取得金飾交與該氏等情故將各人一併送案裘鏡占稱是慶和銀樓執事人與王素來相識本有來在全憑伊之圖章字條爲憑日前伊之婢女李財喜持字條　取金壓髮二隻金圈二副又來取銀鐲一副約計共洋九十元後又　字條再取金鐲一副價值太鉅因令人送在伊處始知婢通同外人舞弊字條三紙呈閱梁耀山供婢女李財喜囑我代寫字條原說伊主人所命然未見有圖章實不知其中有人唆使婢女李財喜供李夏氏囑我私取主人圖章托梁寫字條後蓋印然梁並未知道我等之事所取金銀首飾盡交與李夏氏李夏氏供並不知李財喜誑取金飾之事伊亦未將金銀首飾交與我處蔡太守得供之下謂李夏氏串婢李財喜誑取金銀首飾情殊可　併發官媒着繳梁耀山既未知情寛開釋○三百八十五號華捕稱昨見陸阿松在天后宫前聚賭卽行拘拿并獲賭具送案陸阿松供在順興氷廠爲出店偶然小賭原屬非是以後不敢蔡太守隨判陸阿松枷號七天發天后宫前示衆期滿再押十四天着邀其主人保釋賭其存毁○包探秦少卿稱三井洋報失銀表金戒指皮馬褂等　後見許春甫又往圖竊被獲交到捕房由我究出原贓送案請辦三井洋　　人投案甲訴　稱許春甫曾在我行做過出店許春甫供認行竊今將各贓　案乞爲施恩蔡太守　判許春甫管押一月以儆起案之贓給失主領去○鄧秋泉稱在和盛米　學主意昨因出外洗澡後鞋鋪買鞋被賊攫去衫　追赶下由捕阻獲人贓金本芳供湖北人以後不敢捕頭禀金本芳犯竊已非一次蔡太守判將金本芳押候遞籍贓交鄧秋泉領去○烟妓姚愛寳稱昨夜有姚阿金等五六人前來說要吸花烟我以不賣花烟對伊等又言不賣花烟須借洋一元到别處去我與爭論卽被行兇毁壞椀盞約值洋元椀盞呈案華捕禀先有人到花烟館尋釁及我前住人部逃走　姚阿金尚在姚愛寳卽指姚爲起釁之人姚阿金供在南市粮米局主老爺處爲轎夫昨因醉後召彼處被獲並未入内　釁蔡太守問既不入内尋釁然則起釁者何人姚阿金稱别無他人太守謂姚阿金既爲轎役不應深夜闖入花烟館擾釁判罰洋一元賠償毁物姚愛寳又稱深恐姚阿金再來尋事士守叱曰爾等花烟館動輙滋事本當一體懲辦尚　知恩典耶着　驅逐出外○榮芝香稱張阿六持小刀撬竊玻璃窗當獲人贓交捕送案小刀玻璃呈案張阿六稱嗣後不敢再犯蔡太守隨判張阿六管押十四天以儆贓交失主　去○吳松林吳芝山周阿紀季玉林等同至公堂各報失竊衣物業由捕房緝獲人贓請爲究辦給領又有張阿小稱亦被行　然贓無着惟請將賊　辦包探禀緝　竊犯張晋生詰　贓寄在張阿水處同往曰贓併送案張晋生認　求恩張阿水供與張晉生是同宗弟兄不知伊所寄是竊贓乞恩釋累蔡太守隨判　次犯竊之張晉生管押兩個　以儆窩贓之張阿水減押十四天贓交各失主分别認領 
[法界公堂瑣案]  
　　法捕房昨解在西洋涇浜弄賭之陳德寳朱丫頭兩人請究法包探將拘到之骰子六顆大錢二百文銅拳親一个呈案陳供在該處賣橘子並未賭博太守謂爾形象已司概見爾不是優伶亦不在營中當勇爲何穿窄袖密扣緊身諒俟有人齟齬時卽行打架之用陳朱俯首無詞太守判將陳德寳責百板枷號兩个月朱丫頭責一百板枷號一个月以儆○前報列某甲在寄園吸烟被人將皮褂騙去一節捕房昨將當衣之張阿摽騙衣之王金逹解案法包探將質票及張身畔抄出之原洋三元呈案旋據某甲卽黄行齋遞禀訴稱　王主大卽金逹邀去吸烟說要向之索錢暫假皮褂一穿豈料一去不來已被　洋八圓王稱與行齋是同宗兄弟皮掛向伊暫借一時不　流轉故付質庫况前者伊欠我洋八圓未還太守謂　人索錢何須穿皮褂伊姓草頭黄豈與爾同宗實屬荒謬况張身畔抄出之洋卽是原洋分贓所得　將王張兩人管押俟吊到贓物再追洋元○王阿春投案訴稱二年前憑媒王寳生桂阿炳出洋六元聘定桂全玉之女爲媳我子　年十三歲桂女今年十一歲現知桂將女賣去　爲提究王寳　投案翁太守詰之桂全玉據供因染病無錢挽媒人去說先要財禮伊不肯找亦急於應用　將女過寄與瀾混渡沈姓家申得洋四十元王阿春稱伊來說要洋二十元我　出洋十六元伊不答應翁太守着阿春預備洋二十元將桂交保限三日將女領回再行到案候示○前報列鄭家木橋瞽者家内親串爲洗臉褪去金翠戒指三枚被學徒傾水倒去一節昨據瞽目王鐵帆偕伊親串桑月來到案訴請追物翁太守詰問作何事業王稱算金桑爲外科醫生據張維榮訴稱在英界南貨店爲學徒路過鄭家木橋南　見地上有斷翠戒一截卽拾起旁有擺舊貨攤人見而大喊旋卽將我拉住轉身搜查後送捕房管押一宵旋經保出翁太守詰之擺攤人陳順　合　戒指交出陳不　拾得太守謂明是爾將金戒指拾去見翠戒指已斷留在地上待人拾時爾卽喊呌可以將咎卸在别人身上爾可脫然無事居心殊狡着將物交出陳仍　認太守着將陳順福管押張維榮交其父張聽帆領回 
[金縷曲奉和崇川驪睡軒主滬寄懷元韻錄請高昌寒食生詞宗粲]  
　　送别難分手最憐　孤征遠道木樨　候　徧郵　臨歇浦已過黄花節後結幾箇心交嬰臼客歲仲秋君遊歴蘇常秋杪駐於滬上唱和多友客　消寒聯暢叙想　容　興還依舊成雪賦仿歡九東風一度將舒柳悵前番風霜歴盡客程覊久料得青衫多别涙磊塊難消濁酒况又把春宵孤駟馬高車歸月日着征鞭還向天涯走明月共爲翹首[  体甯蟄軒主人明衡張嗣銓倚聲草]  

金縷曲昨崔蘭友來滬得奉舊居停張明衡叅軍惠寄手書并賜和寄懷原韻佳章拜讀之下如見故人因詢近况爰倚此解以代鯉素并 
[以鳴謝錄請高昌寒食生大法家正拍]  
　　海上崔護乍開絨新詞惠我恍親良晤誦回環聲涙下想見當年李杜共悵望　天雲樹孤鶴更迷蘇子夢最低　羽客彈琴處謂朱靜波羽士琴師昨並奉手書縈别思悄無語王孫陌　難歸去東風吹開草色綠肥如許贏得詩塲名不賤儘把枯腸索句但不管天涯覊旅買駿千金懸價久愧如今尚待孫陽顧勞問訊望風訴崇川　睡軒主秋　氏　聲楄 
[哭崇川李杏莊茂才]  
　　發憤爲雄苦書英年譽蚤號通儒出山未必非良吏末路無聊溷酒徒鶚　屢邀宗匠賞鵬摶　阻奮南圖劇憐冀北空羣相不　孫陽償白殊琴歌　賦少年場瞬息朱顏髮鬢蒼等是飄零同怨女誰戕得失叩閻王姻親屈指君尤　車　盟心我倍傷　然放人仙去後招魂入夢總茫茫大吕黄鍾孰賞音遺箋重檢涙沾襟半生落魄漕竊累萬事輸人被病侵修到聰明　少福難强命運祗躭吟廻思握别悲酸語度思量一慟心揷足紅塵煩惱多刹那身世已虚過蛾眉易老詞人死好事都教惡境磨得舊物猶無量喜殞知父更痛如何牙琴摔碎從兹歇營奠天涯一放歌[  丹徒嚴鍾爵吉人甫拜輓]  
[徐園四詠次懴侍者韻]  
　　菊籬斜　掩映　疎霞五色迷離眼欲花此地若逢陶靖節定留詩句贈人家○桂窟曾記游　手自裁偶然　墮竟塵埃天香散處秋無際值得　花一笑來○竹徑萬竿風勁瀉凉濤嫩葉浮空綠四遭猶　瀟湘人病起一燈秋雨讀離騷○梅喦嶺上清逕鎖苔　離疎影界樓臺山莫道無人迹昨　林逋駕鶴來[  梁溪瀟湘館持者瘦鶴稿]  
[徐園十咏之四次懴情侍者元韻]  
　　柳堤泛櫂綠波春　撥　橈柳色青青夾岸遥何處樓臺新　曲東風吹送憶　么○畵橋垂釣橋畔縈　綠水肥垂竿人坐浣花磯綸有用眞堪展魚　於淵悟化機○草堂春宴名士相逢綠野堂瓊筵開處樂風光座可有紅綃問香案何人侍玉皇○寄樓聽雨玉　淅　醒詩魂賞雨　　酒滿尊欄外名花池畔草春來一例沐天恩[  綺禪庵主陳瀛柏稿]  
[北固山民由東海歸訪余於法界寓所并入聯吟賦此却寄]  
　　三年蓬島倦游回相見申江笑口開却喜聯吟逢舊侣騷壇又得一雄才留題姓氏遍瀛洲入社相將互倡酬萬古心胸已開拓定吟佳句出人頭去時潘岳好丰姿别後鬚眉竟若斯贏得閨中人一笑從今便可捋吟髭[  海上種榆山人胡悅彭就正稿]  
[聞慟]  
　　余寓側德銘里内有陳氏婦者育一螟蛉子已三齡矣亂膚曰晰骨格清奇見卷帙則注目視之曰字字衆人　曰此兒後必顯貴官謹事之今春偶感風邪竟悞於醫其母哭之慟聞之不勝扼腕故作此詩以悲之　案一索終虚願蜾意可　移花原接木抱子當親兒病自何須藥殤聞竟誤醫可憐苦心血化作涙紅垂神清兼骨秀頭角頗嶷嶷學語言才辨牽衣步欲隨天心何不諒世事總難知竟作優現悲哉命若斯[  胡悅彭稿]  
 
