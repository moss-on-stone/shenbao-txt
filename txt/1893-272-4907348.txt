# 1893 - 272 - 4907348

 

Page 1

 
 
[開印彭公案啓] [  圖書集成局啓]  
　　小說家言大都憑空結撰故有識者無取焉惟彭公案一書係國朝之人之事其中奇奇怪怪較之龍圖公案有過之蕪不及旣可以資談助并可以感發人心實不當以小說曰之兹由三友書屋託本局以新號鉛字排印校對無訛裝潢雅致附有精繪圖樣不日當可出書世不乏好可之士其亦家置一編乎 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑安匯覽實洋七元○九朝東華錄實洋五元○咸豐朝東華錄碼洋二元五角○左文襄公奏疏碼洋四元○繪圖三國演義碼洋二元○駁案彚編碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元五角○臨證指南碼洋一元五角○花月痕碼洋七角○徐霞客遊記碼洋六角○永慶昇平碼洋三角○玉堂字彚碼洋二角諸君欲購者請移玉申報館帳房可也此佈 
[古樂今樂論]  
　　古昔先王制禮作樂以治天下禮樂旣興天下和平故孔子自衛反魯嘅周道寖衰舉世悖亂於是删詩書定禮樂將以備典則也司馬遷著史記懼禮樂之淪亾爰作禮書樂書上下古今昭示來許其樂書曰凡作樂者所以節樂以爲州異國殊情習不同故博采風俗恊比聲律以補短移化助流順教天子躬於明堂臨觀而萬民咸蕩滌邪穢斟酌飽滿以飾厥性故云雅頌之聲理而民正嘄噭之音興而士奮鄭衛之曲動而心淫及其調和諧合鳥獸盡感而况懷五常含好惡自然之勢也洵探本之論樂之爲用至於如此哉故咸池韶濩定爲盛世之曲桑間濮上識爲亾國之音後雖聲容遞變時尚各殊而雅俗所判於以覘風會之盛衰人情之邪正引遠鑑近鮮或失焉昔者子在齊間韶至於三月不知肉味曰不圖爲樂之至於斯也吳季札觀樂渢渢洋洋情爲之移輙有美哉觀止之歎盖樂之感人至深聖賢有不能已者况其爲衆人乎然太羹元酒朱絃疏越味淡聲希此宜於古者也人每厭敝喜新事物因之改制降至今世古道散亾古樂殘缺幾於無可考尋卽存亦無有解者歌無一流隸於俳優不列六藝士大夫少有習者誠以雅樂失傳古風漸邈太常法曲國家惟於大典用之颺拜賡歌稱功獻頌亦俱托之空文卽琴瑟爲古君子所日御者此時無論製操作譜自協宫商第求按譜能彈者顧亦難乎其人一二安絃操縵者人望之已覺清高邁衆又孰能數羽籥之儀工簫韶之奏哉惟以靡靡爲動聽競相沿習遂滋流弊正始垂絶哇咬日繁六代風流已無足採作樂之意寍及是哉然學士文人發爲歌詞　諸絃管指事言性按節唱和其於樂也猶未大壞自梨園子弟濫觴於天寳供奉伶工至推爲戲班之祖後唐莊宗身雜伶官粉墨登塲日事戲弄似已肇演劇之端乃至元明院本雜劇日盛一日風氣開自崑山而曲分南北字限尺凡土實甫塡詞於先湯若士輩繼聲於後要其旨歸或因事紓感或借端寓言懷仰遺躅諷剌世態非不出風入雅和聲鳴盛由是袍笏登塲釐定脚色摹聲繪影舉忠臣孝子義男烈媛奸佞之徒儇薄之子莫不宛然燶肖其人嬉笑怒罵俱足以資懲勸間有猥褻要不甚虧雅道雖去古已遠而綜歌舞之大觀誠可極視聽之娛也蓋自有新劇而隸名子弟者務爲妍唱妙姿爭奇鬥靡悅人耳自人從而好之致古樂一變而蕭寥再變而歇絶原其凌替之由不得不歸咎於此也然崑曲究多文士所爲音律謹嚴詞色嫻美一趨和平能使觀聽者宣氣導和揆之蕩滌邪　斟酌飽滿以飾厥性數語猶未入乖故玉笛清歌金尊檀板藉以點綴昇平上自貴顯下迄士庶靡不擊節嘆賞也而無如近數十年以來有所謂弋陽梆子京徽等調紛然雜出各張旗鼓而京調梆子爲尤盛夫燕趙之曲其聲激烈高抗蕩佚紊亂豪竹哀絲非不不足以激昻慷慨宛轉低徊然其辭句關目大率鄙俚不文無意義可玩索者其調亦不過如二黄西皮非如崑曲之有譜有宫也其板不過快慢而已無所謂一板三眼一板一眼者也販豎隸　無不栩栩然自命知音而崑部反爲所掩幾乎無人過問譬之陽春白雪曲高和寡固不能與下里巴人比也史公所謂雅頒之聲理而民正崑則庶乎近之矣京調梆子其殆嘄噭之音鄭衛之曲乎然而樂之雅俗判然矣以俗辭雅豈不重可嘆耶　京劇所演非淫卽惡務爲凶險慘烈之狀雍容唱歎者不多覯焉此則尤足以爲風俗人心之害至於近今之新戲則等之自檜以下而已矣 
[電傳噩耗]  
　　昨接都門發來電信云總署堂憲洪大人於廿三日申刻因病出缺電音如此想故舊寅僚聞耗之餘當有同深哀悼者矣 
[神京記載]  
　　兵部爲傳知事所有應行引見之記名提督曹福保等十九員本部於八月初八日辰刻在東長安門外堂考馬步騎射相應傳知各該員於是日黎明各備弓馬佩跨腰刀前赴該處伺候本部右堂徐大人考駖馬步騎射以憑塡註考語如是日不到應將引見照例扣除毋得自悞可也○新任兼署刑部右侍郎宗室壽武卿少司馬廕現已諏定上任吉期訂於本月初十日午刻躬履少司宼署任由刑部司務廳示仰闔署官員吏役以及皂隸禁卒人等知悉至期一體謁見各宜懍遵毋違特示○都祭院爲知照事所有奏請留院候補之期滿學習滿經歴富明額一員於光緒十九年八月初二日帶領引○見本日奉旨期滿學習滿經歴富明額着准其留院欽此欽遵到院相應知照吏部户部曁廂曰旗滿洲都統查照可也○户部福建司示傳北洋請領秋季防餉銀兩委員劉傳祁等知悉所請銀兩本庫於本月初十日開放該委員等務於是日卯刻赴庫放領毋違特傳又户部示傳兩廣領引委員裘憲琦知悉務於三日内親身赴部領取毋違此傳 
[監倉易員]  
　　興平倉滿監督誠主政慶調倉遺缺經倉塲侍郎祥許兩倉帥遴得隨轅委用倉監督國子監助教音德賀堪以充補興平倉滿監督除檄餾該員遵照外已分咨吏户二部曁國子監查照矣 
[開放俸銀]  
　　漢京官應領本年秋季俸銀經在京各衙門將實缺候補官員應支全俸半俸内遵部文核扣二成五外實支若干造册業於上月二十一日咨送户部核放嗣經陜西司按册鈎稽覈與應領的數相符禀堂標付移送銀庫照放刻由銀庫付稱本月初十日辰時開放已片行在京各衙門查照辦理矣 
[醫士大考]  
　　太醫院舉行本年秋季大考御醫吏目醫士恩糧肄業生等大課現經本院周莊李三堂諭訂於八月二十日卯刻在署命題扃試分别等第已由首領廳傳知應考官生屆期黎明進署以備秋季大考云 
 
 

Page 2

 
 
[口腹爲累]  
　　同文館學生某甲江蘇人爲某部郎之公子上月杪因早膳菜不適口向廚子要添雞子而廚子不與甲大怒將盆盌齊打碎廚子亦不肯降心遂至互詈甲禀諸提調自請開缺繼而悔之復禀提調具悔過切結提調乃將廚子斥逐甲罰膏火銀二月並諭諸生後各宜安分用功不宜因口腹細故致肇事端 
[老成凋謝]  
　　前山東按察使司林廉訪述訓懸車以後寄寓維揚林下優游頗得琴書樂趣不意近日忽得河魚之疾延　診視旋亦痢參苓迭進草木無靈竟於本月十三日酉時騎箕西去隨由其家屬擇於十五日子時在左衛街公館大殮按廉訪原籍皖省和州其公子在本籍仲孫公子現亦在白門秋試當經分别電催星夜來揚其公館中聞惟廉訪簉室曁長孫公子等親視含殮料理一切云 
[太守公出]  
　　前紀甘泉縣李明府周歴縣境查看水勢並勘秋成云云兹悉明府已於初十日遄返衙者聞裏河各邑間有低窪之處田内禾稻亦被雨水淹浸府憲許太守聞報立於十一日命篤登舟躬往履勘一時聞者咸曰關心民事勞瘁不辭太守有焉 
[撈刈水稻]  
　　揚屬連朝霪雨各鄉低窪田畞垂熟之稻皆爲天泉浸泡大半生芽已誌前報兹聞南鄉圩田水酒未退稻穗咸在水中央刻經該鄉民等資雇多人晝夜搶刈然出水後赶卽曬晾恐收成不免相有减折矣 
[揚城節景]  
　　揚屬今年因收成較好中秋節屆巿廛熱閙非常各項生涯均覺起色個中尤以茶食店爲首屈一指蓋該業以中秋月餅一項爲一年關鏈盈虧之數胥於此旬日卜之本屆此項生涯極爲茂盛加以所入皆係西典制錢故論者謂卽錢色一端已較上屆利巿三倍矣轅門橋教塲街列售各種供月燈景每年至十五夕皓魄已升猶有沿街求售者今歲至十四日已一律售罄燈業中人無不彩烈興高咸以製貨不遑爲憾惟十四五等日天氣驟暖居人易棉夾爲綌絺猶覺手不停揮各店司事出外收帳無不揮汗如雨迨至十六晚氣候倐又轉凉因之受病者甚多 
[委署塲缺]  
　　兩淮泰屬廟灣草埝兩塲現屆期滿應委員接署以均勞逸兹聞該二缺輪應大使到班當經運憲江都轉以張鹺尹行孚署理廟灣慧鹺尹麟署理草埝均已禀奉督鹽連憲批准於本月十三日分别覈委懸示轅門矣 
[禾中雜述]  
　　嘉興汛李守戎帶同汛兵前往四鄉緣前日在某處鄉間見有一船情節可疑不動聲色向彼盤詰言語支吾遂卽連船如數拿獲計犯五名於昨日回城解送嘉興縣收禁是否盜犯待研訊後再述○嘉郡城隍廟於十七八兩日在大殿設鋪堂燭遠近四鄉並在城内外老幼婦女咸往廟中燒香喃喃念佛並購買堂單執照以爲將來壽終之後免至受苦云云故該住持視爲年例鄉愚無知抑何可笑乃爾 
[遭風遇救]  
　　八月十五日有沙船一艘由基隆開往厦門行至半路忽遇大風將船吹覆船上共有廿二人十一人已入海中尚有十一人重復扒至船上延頸待救其中有六人不久斃命旋有和衆公司之格林輪船在此經過瞭見情形卽放小艇下去將五人救至船上載以言旋始慶更生 
[過班禀到]  
　　湖北候補道裕朗西觀察由府過道班入京引○見於上月廿一日回省禀到當謁督撫兩院憲後又拜會各司道衙門以及首府縣公館仍在漢皋英租界二馬路口旬日來府道州縣並駐省侯補人員至裕觀察公館拜賀者往來不絶卾藩王方伯卾臬陳廉訪亦均往答拜云 
[蚨飛事寢]  
　　漢口苗家碼頭有姓宋某者與高女卽胡某之婦有染因宋妻陶氏金飾有失夫妻口角以致胡婦吞烟斃命一案已紀前報尚未了結嗣聞有同巷和事老同地保百甲出爲調處命宋出銀十七兩製綢縐衣衾三十六兩銀購棺木將胡婦收殮舁去安理再招羽客誦經五日又與胡青蚨二百緡再娶此外並開銷地保百甲約費白鏹四百兩内外始得寢事 
[南台小火]  
　　福建南台下杭街德發京果棧開張有年生意頗形興旺本月十四倣鼉更四轉該棧庫内不戒於火回祿神興高采烈其光熊熊幸四圍磚墻易於保護不致延出街心然左右鄰已吃驚不小矣 
[神阻雨]  
　　閩中當秋夏之交有送瘟陋俗日前乃南澗五帝出海之期鄉人以紙製造綵舟一艘其中器具物件無所不備年例將綵舟迎遍各社之後卽放津燒化俗呼爲出海其意以爲瘟神從此由海而去不勾留此間也是日别鄉㵎神皆來餞别謂之送駕各出臺擱故事閒人沓雜其中各鄉澗以白龍庵八社最爲熱閙計臺擱十幾架精妙絶倫暗機奇巧令人不可思議馬上古事不下五六十匹多係台江雛妓一路彈筝歌唱幾於響遏行雲鄉人每户各出燈籠雜行其間不下幾千百枚火炬燈光遙遙相接蔚爲奇觀是夕也由田鐺中亭直街至茶亭繞至水部一帶往觀者人如蟻附人山人海正在熱閙間天忽黑雲四布大雨滂沱各澗神古事臺閣馬上皆暫避檐下至雨停時始回奈已七零八落大煞風景矣 
[渡航覆水]  
　　亭安鄉離福州五十里許鄉人上省多舍陸而舟俗卽指其船爲亭安官渡航趁潮往來日以爲常不料前日滿載而歸搭客有六七十人之多駛至連浦下遭風傾覆舟中人皆與波臣爲伍其倖免者尚不及半時附近漁舟甚多皆坐視不救據云漁船太小航船人多恐爭先踏上難免傾覆故不敢往援此則忍心害理之語不可爲訓也 
[閩闈客話]  
　　福州闈中首塲有某生斃於號中從後墻甲而出一生年已老邁垂斃幸從大門歸寓氣始絶登藍榜者十八人次塲謄錄書手有陷於井者士子幸安謐如常登藍榜者約有二三十人三塲臨點不到以致不能入闈者有十餘人之多有南安縣寓考生雷某因帶火油臨用時未將瓶品封固以致火氣上薰先燃幔布延及身上幸面傷尚輕足腿均爲所灼雷念切功名勉力完卷始行出塲歸寓卽延西醫診治諒可免性命之虞也○有一生患痧症氣垂維時出闈係下府人○闡内官派湘勇巡防詎勇與水夫口角勇恃蠻打傷水夫頭角血出如注　調查知立將勇責辦衆始翕服○聞有京電到閩稱今科並無廣額祗照往屆取中名數等因提調監試已出示曉諭士子矣○有謄錄書手甲乙二人因案荷枷聞者快之 
[中江月影]  
　　黄昌岐爵帥節麾由岳州返旆金陵於月之十五日行過蕪湖部下各營將校之愬於江上者咸因樓船炎速未獲一展微忱惟相與懸旗升砲遙申送迎而已○前統領老湘五營江蘇候補道王蒓農觀察今春作古白門凄凉旅櫬久滯天涯兹經其夫人公子扶運回湘於十一日道出鳩江老湘後營譚馥亭軍門與觀祭夙契苔岑親自率隊恭迎登舟祭奠地方官亦有以一束生芻躬致靈前者素車白馬絡繹江濵至十三日展輪上駛○北地水災哀鴻遍野經李傳相奏飭南省招商連米前在平糶准予免稅免厘又蒙聖恩汪濊許將舊開順直振捐飭部展辦一年刻已行咨各省並頒發空白實收前來無湖縣王邑尊奉到憲札後隨卽出示通衢諄諄激勸惟自蕪連米赴津者至今絶無其人探諸關署始知原奏僅指津滬兩埠而言若商人另由别埠採連赴津須由津滬請得執照方能坦行無阻然原文並無執照字樣能請與否尚在躊躇未决云○黄爵帥節麾未過之前一日江上各營將領之師船　泊迎迓異常齊整旌旗飄颭宛似飛龍夭矯天際午後適有官輪拖帶大紅船二艘鼓浪下駛接差者誤爲爵舟立卽升砲出迎　濤震撼烟燄彌天迨至相近絀察始知其誤乃掩口葫盧而退○中秋日太古某輪船上 
 
 

Page 3

 
 
水抵蕪有操懷寍音之某甲携一少婦蓮步娉婷拾級而登後　小工數輩代搬箱籠忽剌斜褁突出健男子二人扭住指爲拐帶攔阻前行於是觀者　圍據健漢云婦乃涇縣馬頭鎭某木工之妻甲因在該鎭厘卡爲長隨與之私識香偷玉竊不料竟敢竊負而逃藁砧遍張招帖某等與之素識故不得不代爲阻獲甲則指若輩爲平空冐詐反裝腔作勢惡聲呵斥事聞於保甲總局飭將健漢並甲一併交保看管俟查明來歴再爲發落○蕪湖今歲秋成本大有可歌惟垂成之際東鄉疫厲叢興䆉稏聲中先後叅差不齊致收成亦因而略爲減色兹聞該鄉紳耆竟欲藉口災疫來城報荒謂往歲處暑白露已罄割登塲今中秋已屆猶多殘禾敗稼搖曳田間此非歉收之一大明證而何特未識南面高坐者果肯批准否○　中向習西醫在二街開　海西藥房並以刀圭爲人治病排塲闊綽舉止豪華出入必乘四人官轎因日與貴公子交遊於花天酒地故人亦以少爺呼之中秋日偕某少爺同往黄德隆妓寮尋芳訪艷不知如何啓釁扭住龜子陳二突出洋刀向其脇下連戮三刀深入膈裏一時衆龜駭絶狂呼將刀奪下而陳二已昏倒於地因卽舁赴蕪湖縣减冤王邑尊升堂騐明立將甲傳提到案質訊據供戲言誤傷龜家則堅稱因索嫖帳觸怒孰是孰非想神明之宰必能鑒空衡平也○前報王義和妓院懷珠小如意兩校書因繞過荒僻被青皮蹂躪於野田草露之間將上下衣飾剝卸一空而逸初謂此究非常見之事不意中秋後一夕有某觥錄事道經英領事山後又踵其覆辙大聲疾呼龜奴惟從旁哀懇　係江口黄姓木行所召聞警率衆來護青皮已高飛遠舉妓惟外穿領褂略被沚破餘尚無所損失故猶爲之大幸云 
[趙孝子事略]  
　　湖北黄陂縣西南鄉離城六十里樸土廟趙家村有趙某者年剛花信雖屬粗人頗明大道幼年先情事母極孝彼所以供奉其母者必敬必誠平時或母有所賜趙必跪而受之其母常笑而責之趙應以子職當然近來數年趙帮人駕船每月所獲工資盡以寄奉老母縱江湖日多庭幃日少於昏定晨省之道未全而菽水雞豚之奉無缺不意其母於上月中旬病故趙聞信沿途灑涙而歸將入門見母屍臥地放聲大哭痛不欲生戚族勸止趙於兩眼含滬辦理衣衾棺木俱從其美盡其囊中所有繼而收殮將棺舁於南山之陽暫爲停厝戚族人等皆來護送安置妥　趙卽一一禮謝戚族皆返而趙獨留不去欲效廬墓三年故事傳告家人曰六日給飯一碗爲自身果腹之資每天送水一盆爲母　潔棺之用朝而旭日東升趙則伏於棺之東側晚而夕陽西下趙則臥於棺之西邊以爲陰間畏陽爲母遮護夜而萬籟俱寂趙則或左或右依棺　宿戚族皆以趙屬貧寒宜謀衣食勸令不必如此趙不聽時有戚長梅某白髮蒼顔扶杖而前致詞勸趙曰孝以心爲主奚必拘於形骸再三勸歸不聽梅怒命人將趙縛歸趙始低聲應曰鞠育之恩昊天罔極加之屬纊未親抱恨更多雖伴棺三年猶恐母恩難報萬一某立志已决阿翁相强無益也梅見其詞婉孝純遂不强勸但令趙之家人大造殯屋容棺之外兼可容人趙始入屋而處噫趙固食力之人也而其孝　純篤且加於讀書識字者萬萬矣焉得謂其愚也哉 
[析津雜事]  
　　天津縣署已革頭壯班頭役劉英奎開設妓寮買良爲賤積惡纍纍被控於已故天津府鄒岱東太守案前逮獲處以寄禁十年然後定罪劉於解過地面脫逃此係前年臘月間事迭經列報者也嗣劉匿跡京師仍設妓寮於去冬薙去鬚髯改换面目夤夜回津誘去妓女素卿老小二人到京賣笑屬垣有耳漸爲滄州解役家屬聞知滄州解役李三於劉逃後由天津府提解來津研究是否知情有無賄縱　弊發回監禁瘐於獄家屬聞劉在京當卽具禀滄州祗以新舊交卸未及辦理而天津府鄒太守又因病出缺或以爲僉人漏網天道難知劉亦私心竊喜詎日間關文巳到劉不知悵悵何之矣奸人有自斃之時王法無倖逃之日劉固已經失足而如劉者須及早回頭矣○天津自被水災之後生　愈加减色從前外客於八月卽陸續到津今年到者寥寥而節帳更難收取佳節每從愁裏過不禁爲闤闠詠之而侯家後金迷紙醉之鄉則仍家家絃管户户笙歌是又不可同年而語矣 
[領事欵賓]  
　　江西巡撫德曉峯中丞定於昨日答拜駐滬法總領事吕班君已列前報昨晨法捕房克捕頭預派西捕十二名戎服荷槍至泥城法領事署鵠候法廨讞員葛同轉於九點二刻鐘時乘轎式馬車至領事署遂飭捕房停訊一期 
[軍旆回滬]  
　　江南提督譚青崖軍門來滬後赴江寍公幹已紀前報兹悉軍門已於前晚乘長江輪船返滬當卽换坐砲艇停泊小東門外碼頭 
[修葺公廨]  
　　英界會審公廨年久未修昨晨蔡太守與易孟士君訊案畢偕工部局打樣西人及某工頭在公堂内外勘視一周將如何修葺之處由該西人一一記明聞於日内卽可興工矣 
[積泥碍路]  
　　本埠城廂内外河道經營勇開濬後所起淤泥大半用船載出其餘均堆積兩岸迄今尚未挑除者共有九處昨經上海縣黄大令諭飭差薛貴督同地甲雇夫挑連以便居民並悉運糧河浜挑濬後其泥亦堆存兩岸今北岸之泥均已運出南岸之泥堆如山阜該處地本窄狹一遇陰雨往來殊多不便居民告知地甲置諸不理此誠無可如何昨有某姓老嫗買熱水回行過淤泥偶一滑跌水灌頭面紅腫難堪呼號求救张由路人告知其家扶回敷治亦可憐矣 
[疎枷類誌]  
　　小賊阿四前與恊和館飯店堂倌某甲奪取牙柄油紙扇以致互相毆打旋被扭至巡防總局判令枷號五個月發廿三七鋪示衆此已列報兹因該犯患病遂由其母求請保釋出外以便醫治司馬准之遂於昨晨疎枷出外○周和尚在滬南萬瑞醬園門首奪取小孩張毛生之木匣十四只由醬園中人將周獲住送往保甲總局請懲張牧九司馬判周荷校三日期滿責放已登前報迄今枷期已滿本應懲責姑念面有病容從寛免責亦於昨晨釋出 
[解犯類誌]  
　　公益馬車行夥羅阿大駕車不愼碾斃鄭一桂一案業由上海縣訊明通詳並將羅之面貌騐明聽候起解昨日原差領文雇定民船將羅阿大押入舟中於昨晚潮漲時起解赴松○南匯縣人李義和因奸謀命訊實解省道出滬上並有此案唆訟之唐中鎬同時起解已紀前報兹悉此案經蘇臬過堂將李留禁司獄唐則發回照擬辦理解差按站起解於前晚二鼓時過滬投上海縣禀明黄大令諭飭收禁聽候加差護解 
[續拘賭棍]  
　　捕頭捉賭已詳前報兹悉英捕房麥捕頭查悉尚有瞿桂寳之子慶祥慶成龍龍及瞿之乾兒顧雙喜等依舊開塲聚賭密諭美捕房黎副捕頭於昨日黎明時恊同中西包探前往將瞿慶成龍龍顧雙喜等拘押捕房俟解公堂訊辦 
[巡局瑣案]  
　　本邑人金某前曾與蕩婦名阿玉者姘識邇來金失業無聊不復戀此雞肋掉頭不顧而阿玉則意猶未釋終日尋覓前日在西門内相遇將金扭住以其薄倖堅欲借洋一百元方可過割金卽將阿玉扭入巡防西局高小雲二尹提訊之下阿玉嘵嘵置辯二尹以其無恥著掌頰四十下鞭背三十下判令金給洋六元了案詎出外後阿玉仍將金扭住後由金之友人出爲調處噙金給洋十二元始得斬斷葛籐○前晚有錢金雲等至滬南王家碼頭協和館飯店狼吞虎啖忽與堂倌口角互相毆打該店中人手甚多非金等所能敵致受微傷該店反投十六鋪巡防南局喊控鍾偉臣二尹飭勇拘獲錢金雲盛永生蔣阿表三人到局提訊之下察得錢盛二人均受微傷　見該店主亦有行兇情事當將店主申斥從寛釋放錢盛著自行醫治蔣阿表不應滋閙著笞一百板斥退○滬南竹行碼頭元亨木行前日被偷兒沈阿生入内圖竊爲行中人 
 
 

Page 4

 
 
獲送至十六鋪巡防南局鍾二尹升座提訊沈俯首求恩二尹飭笞一百板驅逐　境 
[英界公堂瑣案]  
　　包探唐寳榮禀稱有陳樹生投捕房報稱被周小和尚李阿金二人冐充包探軋入某茶肆中百般恐嚇訛索洋七十餘元小的卽往拘獲解案請訊陳訴稱係金華府人日前由嘉興來滬購買藥材帶有洋銀廿一日行至大橋地方遭素不相識之周和尚李阿金拉入茶館中指爲竊賊欲解入捕房小的初至滬上不知捕房包探爲何如人身畔之洋共七十餘元均被攫去不得已報明捕房今特解案叩　究李周同供係寗波人前充探夥今已停歇是日在大橋北見陳與積竊同行形跡可疑冋伊盤詰並無訛詐之事包探張九意禀稱小的與唐探得悉後卽去查訪堂倌等皆稱不見洋銀小的向陳詢問陳蠻横異常逢人碰種似欲拚命者然原告究竟若何無從盤問現有見証人李生榮到案候示蔡太守命李至案供稱在大英公館營生是日但見伊等爭執並未見其詐洋太守商之美副領事易孟士君以李周旣係已歇探夥　應　陳查問致碍捕房聲名此案究竟若何須澈底根究易君然之太守問陳曰現住何處供稱住在客棧約於明日動身太守曰此案尚待覆訊　且暫緩數日陳俯首遵諭太守判將李周押候查明實在再訊○包探沈金龍禀稱楊桂榮周阿福聚衆打架致傷林吉生林鳴捕將楊周拘　辦林供稱無端遭伊等毆傷求恩訊辦楊周俯首求恩太守判將楊桂榮周阿福各押三日以示薄懲○一百六十七號華捕禀稱昨日出外梭　見　寳香所拉東洋車在途假冐包車爲此送案請罰太守判令王寳香出洋二元五角自赴捕房捐照姑准領車○包探黄四福禀稱積竊王　明前已懲辦遞解奉化縣原籍今又來滬經小的遇見拘案請辦王供稱現已改過來滬訪反判笞一百板備文再遞○包探陳　九禀陳阿堂所　馬車沿途飛駛致撞壞東洋車當有朱三寳目覩送案請究朱稱目覩陳車狂奔陳一味苦求太守以原告不到從寛斥　○包探張九意禀緝　竊賊張長長詰得曾竊徐生全家布衣一件銀鈕扣三粒銅罐一個水烟袋一枝查問贓在何處據稱烟袋售與劉和尚銅罐等售與陳阿桂　將劉陳拘獲巾到贓物尚少一二件今特傳到失主送案請究徐遣傭婦投案領贓張供初次犯竊叩求恩宥劉陳同供收買　物不知竊贓現　　典該包探又禀劉陳等均以賤價收下豈不知來歴不明太守商之易君判將張笞責一百板劉罰洋二元陳罰洋一元餘償失主所起之贓一併　領○十七號西捕禀稱俞小毛所　馬車停歇路旁遂有東洋車夫從後面撞來致將馬車撞損今查明該車夫住在偷雞橋地方酒店中姓　名永記爲此來案禀明俞供稱張所拉東洋車上坐西人係往蘇州河跑杉板船當時小的之車在旁停歇張在背後撞來以致損壞約需修　　　兩請傳張訊斷太守准之飭令退去候示 
[善事彚登]  
　　秋凉已屆旅客增愁敝所留養貧民又覺日漸加多矣所有衣食　藥經費除蒙各寳行號慨助外兹蒙石誌相善干助到寗式棺七具京都同德　助救急良茶二百服羅店鎭公記號助七液丹一筒奪命丹五十服濟生丸一匣會審憲蔡撥助充公鹽西小包李福金　助洋十元新閘巡防局樊助罰欵洋五角又蒙會審憲祭撥助女所經費藩稻齋控陳小漁局賭案内罰欵洋二百五十五元妓女林紅花張愛　等從良案内洋二十四元陳廷謨捐助女所洋四十元秦蓉性捐助女所洋二十元除分别掣收登記外相應函請登報以彰善舉此啓滬北　流公所司董謹啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩闈内外簾單]  
　　紅門内監試官一員補用知府陶濟福内簾官十二員卽用知縣王室藩調署同安縣宼宗華卽用知縣譚子俊永　直隸州沈受謙試用縣知縣廖鴻緒本任光澤縣李子茂卽用縣知縣彭光湛平潭廳同知駱騰衢卽用縣知縣章文綬調署福鼎縣方朝渠新選永安縣葉新第大挑知縣單昭瑾内收掌官一員署海澄縣章光國外收掌官三員大挑縣知縣宋時雍大挑縣知縣周駿拔貢知縣李有琨彌封官二員候知縣張頡雲大挑知縣柯亭謄錄官四員新選古田縣汪育暘龍溪縣知縣孫興壽調署長汀縣丁芳優貢知縣陳增對讀官五員署南安縣馮彬蔚本任建寍縣錢登雲卽用知縣白象賢試用通判陶聞遠卽用知縣李綺青受卷官十員邵武縣知縣高淑勛候補縣知縣李敬試用縣知縣朱元華准補甌寍縣蔣唐祐候補知縣顧芹試用知縣汪文瀾卽用知縣朱雲從候補同知陸雅南卽用知縣蘇元桱理事同知景文 
[吊戲陋俗]  
　　厦門孟蘭盆會俗謂之普度按叚每數條街巷設壇供奉焦面鬼王謂爲普度公無論貧富貴賤均於各家門前擺列酒菜祭獻並招雇大小官音以及本地七子班木人頭掌上班各戲在門前搬演因之仝日彼此祭普度所雇戲班不能兼唱祇得藉官之勢出諭單調赴演唱而彼此又以官階之大小相壓於是民間做普度雖與戲班照價雇訂亦須挽有權力者求出諭單一紙否則勿論已在開鑼演唱忽然一紙上憲諭單飛來卽將全班箱籠封拾而去立卽停鑼歇鼓此則敗興彼則得意揚揚始僅官音大班有此爭調今則本地土班木人頭小戲亦非有吊戲單不能受人雇演初時不過提道廳三憲本衙門出單吊戲兹則闔厦文武大小衙門均出吊戲之單且汛防兵目練董書院善堂司事人等亦一律擅出吊單竟有提道憲轅諭單吊戲赴某娼寮烟館演唱酧神　梨園子弟終年祗望此七月一月生理一日可唱數樹之戲兹則闔厦吊單當差官價僅給六元數十人演唱半日計戲雖四闋而另加點戲有多至十數齣不等戲班中人固屬受虧而衙門中人又藉此爲生財枝節每藉署中普渡名目出單吊闔厦大小官音土戲木頭人各戲當差一署出單數十張分向各班　演若該戲班頭賄以洋銀半元一元或三角五角卽又往另班去吊遍　各班然後始定訂一班赴署當差始則差役兵目以此爲利兹則汛防武弁串通守備官親指爲守備衙門普度札委專防代吊狼狽相依藉端訛詐梨園中大受其累卽民間或有喜慶諸事雇戲亦必得挽托有力者向官憲衙門給予吊單以備武弁兵丁文署差役藉端持單吊戲眞惡習也 
[反目吞烟]  
　　某甲携其梅鶴來滬暫住法租界醬園弄中前日忽占反目之爻妻忿無所洩自念遇人不淑主不如死遂購阿芙蓉膏數錢背人吞服迨甲知覺倩人解救祗以爲時過久無計返魂延至翌日身死甲愧恨交并爲之備棺成殮姻緣簿中又添一樁恨事矣 
[法捕房瑣事]  
　　法界卜鄰里某姓失竊金銀首飾多件查檢之下門户未啓不知賊由何處入惟隔鄰某姓屋上有工匠六人補漏疑被行竊報捕將一千人拘押捕房候訊○某甲者向某氏婦索洋二元滋擾不休繼以爭扭經巡街捕一併拘入捕房值班三道頭西捕訊同之下甲稱向婦索賭洋二元該捕以索欠無憑着交保出外不准再向滋擾 
[申報館恊賑所經收順直山東山西賑捐八月十一日至八月二十日止第廿五次清單]  
　　八月十一日無名氏喻正榮陳阿金吳少卿無名氏深雪軒計六户各助錢一百文凌焱初洋三元知足居人無名氏修德堂無名氏計四户各洋二元無名氏京兆氏晤楮主人各善士十户常熟鴻源來吳鍠士計五户各洋一元諸善士三户洋三角伍氏棉力子洋三角無名氏洋五角徐孫鮑三氏洋六角無名氏劉遜圃劉燦標杜西金計四户各洋一角宏大莊衆友月餅費洋四元大豐洋布號並衆友月餅資三元各善士五户洋四元二角無名氏洋一元銅洋六元各善士十户錢五百文○十二日無名氏十四户洋四元山野小民羅鰲峰王孝房立盛四户各洋一元隠名氏洋五百元張熙浩洋十元冀三字讀中西書易進氏洋十元羅梁氏洋兩角嘉興老恊興來無名氏求資冥福洋六元無名氏求資冥福洋三元六角隠名氏洋六角揚行晋泰同人節省中秋席資十三元棉力人一角泰　同人洋四元厚德堂葉洋廿元永利泰洋五角袁啓陽洋一角承裕堂陳洋兩元同福和洋二元各善士十六户小洋廿三角裕泰元銅洋四元江右恊興昌來袁宜春花洋二元陳香谷銅洋一元太君太古晉來饒靜堂洋六元○十三日各善士六户洋七角吉人氏洋四元大團日生盛來盛光業光祖洋四角張渭陽朱煥章王浩良沈允祥鍾厚山計五户各洋一角疑道堂許洋八角江灣德和來金佩生陸立記洋六角吳友記盛蓮記洋四角無名氏小洋十角不留名銅洋五元求平安人洋一元各善士六户錢一千　袖海山房洋八元○十四日愼和餘洋一元五角匯豐銀行帳房月餅費洋四元無名氏五户洋七角九章號各友節省月餅費洋十元無名氏洋五角鎭江金昌仁來淮軍下士代求方伯貞病愈洋十元泰州恊興昌來吉字戮記洋一元范德盛節省中秋酒筵費洋十元○十五日嘉興全盛來籐花舘主人洋四角春暉堂江宂壽室自鏡軒主人三户各洋二角郭郎二户洋二角香斗省費洋二角可熾洋兩元天津王心客洋十元延州來季子香斗移賑洋二角謝業勤洋二角汪子相銅洋一元莫釐山人太原氏會稽氏延氏周鏞氏小　　氏小魏紅氏孫氏徐氏陳氏庚氏叔氏魏云記蓋記十七户洋一元七角杭州順成來孫桑氏洋一元陳高氏章周氏洪吳氏三户各錢一百文春暉　屋吳錢三百文俞　梧王　文邵肖岩三户各錢四百文王佩文錢二百文隠名氏八十文共計錢二千零八十文合洋二元常熟永義昶來福　洋六元彭子淦爲求胞姐劉氏合家大小平安洋兩元蘇州全盛來玉泉擷梅篔夫無名氏四户洋一元怡愼堂洋十元周三省洋五元湖北陳善士翠鐲一　金圈一付珠挖耳一支○十六日茅錦齋周昌記銅洋各一元通州老　興來　善士廿九户洋二元七角五分崑山通順來不留名五户洋兩元愼德堂洋兩元劉積慶堂至德堂無名氏　三元蕪湖黄泰和仝人洋五元福州柯璧如爲係男偶患風熱告許願助洋三元八角八分無名氏洋二元七角八分有容堂洋一元不書名求母病速愈洋六元廣合利節省中秋筵資費洋一元銅洋一元壽康莊交來保安氏票元一百零七兩五錢五分朱漁珊帖一部洋七元周鎭記三角常熟鴻源來無名氏洋一元大通森昌來勉力氏本洋一元朱友麋銅洋三元泗徑　成來方子洋三角松江全盛來諸善士十九户洋二元六角○十七日葉鶴記洋五元鼎昌洋四元寗波源豐銀號並諸友五户洋兩元蘇州通裕來吕叔濤洋一角錢五百文諸善士九户　九角無錫寳順來不　名王　兩元金　一付售洋十三元零六分周昌記銅洋兩元敬藝堂洋五角蘇州通裕來無名氏錢莊各洋四角各善士五户洋一元二角蘇州全盛來　善士三十一户　三元楊氏洋一元無名氏七户足對開一元小洋三角各善士八户洋六角○十八日各善士十五户洋一元五角有心無力子求妻病愈銅洋二元無名氏節省費洋一元五角祥記椿記洋四角川　日生盛來各記七户洋七角南京森昌來歸太原郡本王洋十五元一角揚州全泰盛來張德謙兄弟姐妹四人洋二元一角張德輿兄妹五人洋二元丁其宣兄弟洋兩元張七兒姊弟洋一元孝友堂張洋一元杭州永利來武林王毓貞女史祈保瘧病速全日本洋一元繆瑞麟求足疾速愈洋五元丹　　永和來王景慶求母病速愈洋廿元不留名王自　　各洋一元毘陵蔚豐莊來不書名潘洋十元東山惠通來濟陽氏洋四元蘇州通裕來劉鐵泉馮培山各洋兩元硤石正源來各善士廿户洋三元無名氏洋廿五元○十九日　　鄭子均爲兒去鎖完愿鎖連一套計重一兩一錢七分容大洋十元無名氏求産平安洋二元益記友節省酒　移助洋五元立大莊經募洋三十六元善餘氏洋四元逝紹全　　馮錦翁洋七角踵品翁一角無名氏洋二角無名氏等十九户洋二元四角大通太古晉來各善士十七户洋兩元揚州全昌仁夾無名氏貽堂各洋一元蘇州全盛來蟻粒齋洋一元厚記客票元十二兩五錢無名氏洋四元○二十日不求名洋五元愼本堂蘇錢一百文世德堂洋十元嘉興全盛來無名氏銅洋一元詹子俊祈慈壽倪靜夫又生最樂居祈和平孝友堂七户各洋五角夏炳鈺洋三角保平安錫鈴氏保平安不留名隨緣氏五户各洋二角程柏壽罄囊氏祈貴子三户各洋一角祈延壽洋一元隠名氏洋四元蕪湖　大來不書名二户洋二元無名氏五户洋一元德源號洋五角各善士五户洋五角無名氏節省藥資洋四元蘇州恊源來筆耕齋主人洋四元以上總共收洋九百八十八元一角七分票元一百廿兩零零五分首飾一兩一錢七分錢二千七百文花洋三元本洋一元足對開一元銅洋廿八元翠鐲一對珠挖一支 
[徐州籌賑公所經募各大善士樂助山西賑捐清單]  
　　徐州道沈大善士謹豐當各助錢一百千文永泉茂謙益太樹愼成晉源昌敬勝吉晉太豫春生永隆太合助一百千文徐州程寶豐當各五十千大晴嵐居士四十千文春和當義聚當同升當元升當怡昌當各三十千文允隆當廿五千文　泉堂李周式如謙益豫文二十千文允仁當永興公坐奉恩菩提使裕恆當允仁當内同人六户各十千文裕德堂六千文桐葉堂廣泰公善升恆史仰元雙祝軒山西除病士六户各五千文王恩來薪水八齡童子王象曾王藴修堂青藜堂石亭道人商顔山人六户各四千文失　　三行方鳴吉　　以上共收錢八百千合申規銀五百三十六兩八錢四分上海六　　仁濟善堂籌賑公所施善昌等謹誌 
[善捐二次]  
　　竊問異地客鄉貧病者可憫塞冬臘節乏食者堪哀木局添辦各善舉蓋爲此也際此　　　　　　　　　　　　　　　　　　　　　　　　　　　　　　無算又青　源康寳當諸位善士共捐洋四元又南京公和茂捐洋　元又恆和昌一元又吳淞徐君友梅捐募嚴遠潭嚴穆如蔡儀笙張芝田不留氏共捐四元又同　同業捐病洋六元足徵諸君同心贊成義舉卜天道福善垂裕後昆除分别　奉收條外謹登　章以申謝梱[  上洋平里恆濟善李馥何鏞踵洪南謹啓]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
