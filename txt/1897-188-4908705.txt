# 1934 - 188 - 4908705

 

Page 1

 
 
[新印本草備要醫方集解告成] [  圖書集成局代啓]  
　　本草備要一書爲休寗汪訒菴先生所輯舉金石草木禽獸麟介之入藥品者别其性質攷其功用微引繁博詳盡無遺後附湯頭歌訣一編尤爲署醫者所不可不讀者冠圖說亦頗筆墨精工披覽之餘　覺爽心豁自兹由掃葉山房書肆倩本局排以大字用佳紙精墨印成每部三册碼洋六角醫方集解亦先生所箸向推童氏刊本爲最精碣兹又得武進名醫費晉卿先生評點益覺應有盡有無美不臻每部亦三册碼洋六角是二書也珠聨璧合久已名噪醫林世有欲種杏成林者盍各購覺案頭爲簡練揣摩之助乎 
[王氏潛齋醫書五種○脉學四種] [  圖書集成局代啓]  
　　海寗王孟英先生所著潛齋醫書五種首醫案霍亂論等縱談古今之同異百家之得失滔滔滾滾折衷悉當一案一方發明病源莫不崇論　　　晰條分久爲醫家寳笈前印五百部早經售罄今倩本局二次重印每部八本定價洋一元半○校印脉學四種每部四本洋六解寄上海三洋涇橋緯文閣發售 
[論日本不悅美國人收火奴魯魯島國事]  
　　火奴魯魯島國女主堅拒日人登岸以致日本移師詰責旣而島主與美國人立約願將全國八島隷入美之版圖日人不悅於心屢向美廷駁詰本館已次第譯登報牘纎悉靡遺又以載籍之中罕有言及火奴魯魯民風國政者卽粤人所繪萬國輿圖雖於太平洋邊註有火奴魯魯字樣然仍無說以發明之因爲之博攷詳稽箸爲論說冠之報首以質天下有心人及六月初九日報章又譯西字報云某日美廷移書日本國家略謂敝國辦理火奴魯魯一事與貴邦毫無妨礙且與太平洋諸島國皆不相關至貴邦欲仍照舊章與火奴魯魯來往則敝國不克遵從噫美廷之言何其婉而且决哉稽之去歲下半年日本册籍近十一年内日人之往火奴魯魯各島工作者計共三萬五千七百三十四人其中訂立合同者三萬二千有奇不立合同者三千零數十人亦可見日人之銳意出洋以求餬口矣今一旦將其地歸美人管轄按之各國全得治外法權之例勢必遵守美人禁令日官不得干涉其間日人驟失利權能不中心憤懣此所以屢經饒舌仍欲守日火兩國所訂之舊章歟雖然我固逆料美人之决不肯依違遷就也在日人戰勝中國之後漸漸趾高氣揚意以爲有此兵船數十艘海陸軍數萬人已可横行天下顧惟中國疲葸無能之文武諸官畏之如虎耳彼美人視之直如以卵敵石其勢豈足以相當故岸然將火奴魯魯據而有之任日人之進以危詞媚以婉語惟有如風之過耳毫不關心况火奴魯魯地處西半毬距美之舊金山行程祗須六日若日人欲由横濵航海而往必歴十有一日之多倘竟積有違言以致决裂在美人成軍以出易加反掌而日本則勞師襲遠曲折良多则是以觀勝負之機不難豫决日人亦何苦爭此必不可得之利益以致失和於方邦耶日人知其然也乃於某日報由騰其口說大約謂火奴魯魯島主將華人之前往貿易者以苛法待之當西歴一千八百九十二年制定外交之例凡華人之惟永遠僑居島内者如去而復返則須立有約劵以二年爲期如有華人來島經商則須先交保銀五百圓方許住島中半載惟經島民雇以役使或執農工者方准任意登岸嘻是何言歟我聞火奴魯魯國小而貧適當歐美要衝爲人所必爭之地其幸能自存者徒以法度公明待人以信視他國黎庶無異土人故各國皆樂與往來無虞無詐安有遇華人而獨以至酷之律繩之者試觀日人登岸則拒之獨於華人不然火奴魯魯京師商店共二百餘家其中華人所設者多至百餘家此外各埠華人商店竟居十之八九歐美人所設者居十之一二日人則惟傭工食力絶不聞有懋遷有無者然則島主固惡華人乎抑惡日人乎海市蜃樓豈值識者之一笑矧日人之不悅此事者不第阻傭工之路已也美國需糖不少而進口稅獨較各貨多徵今者日本旣以兵力得臺灣臺灣固素以産糖著者也若欲載糖往美未免稅重難堪而美旣將火奴魯魯收入域中則所産之糖卽與本國貨無異運之而往可以不納稅銀島中機器　糖廠七十二家從此可大獲利益臺糖雖好勢必不能與之並駕齊駈是爲工者旣窘其步趨爲商者又艱於牟利能不因嫌生妬因妬成仇而書問往還呶呶不已耶然美廷决不因日人之呶呶而變計則火奴魯魯終爲美人所有而日人於工商二者終必受虧呶呶固胡爲者爰箸斯篇以觀日後之結局 
[諭旨恭錄]  
　　六月初四日奉旨内閣典籍著張士鏸補授禮部會同四譯館大使著韓熙震補授甘肅平涼府知府著瑞壽補授浙江硤口同知著裕斌補授廣東惠州府海防通判著馮聲萬補授江蘇松江府水利通判著劉盛驤補授浙江景寗縣知縣著袁銜補授湖北長陽縣知縣著竇以莊補授俸滿教職王之瑞著以教職用都察院筆帖式著榮慶補授吏部筆帖式著斌鈺補授通政使司筆帖式著恩濤補授詹事府右贊善著載昌補授保舉福建候補知府張兆奎著照例用補授雲南麗江府知府周瑞璧著准其補授户部保遂分發簽掣湖北補用直隷州知州慶春著照例發往升補廣東陵水縣知縣郭繼昌廣東感恩縣知縣徐政俱准其升補俸滿山東兗州府通判陳光綬著回任南城兵馬司吏目陳錫康著照例升用補行京察官詹事府少詹事文海著照舊供職卓異俸滿湖北黄岡縣知縣楊壽昌著回任准其卓異加一級仍註册候升江蘇候補知縣傅維祚著准其加一級開復前廣西賀縣知縣孫浤澤着准其開復原官照例用欽此同日奉上諭御史鄭思贊奏六部司員保送倉差請飭酌量變通等語着該部議奏欽此○初五日太常寺題六月二十三日祭火神廟奉旨遣貴昌行禮欽此同日奉又題二十八日萬壽聖節祭太廟後殿奉旨遣隆懃行禮欽此同日又題七月初一日孟秋時享太廟奉旨朕親詣行禮後殿遣載勛行禮東廡遣銘勛西廡遣德壽各分獻欽此同日兵部題考試八謓文童彈壓副都統開列請點一本奉硃筆這場内彈壓左翼副都統芬車去右翼副都統德魁去欽此 
[潞河漕務]  
　　北通州訪事友人來函云五月二十一日倉憲提騐江蘇第三十三起漕糧騐訖遇雨未收二址二日内雨停騐二十三日提騐浙江第十七起漕糧二十四日提騐浙江第十八起漕糧二十五日提騐江蘇第三十四起漕糧又江蘇第七起曰糧後半起江蘇曰糧掃數報竣二十六日提騐江蘇经三十五起漕糧又浙江第十九起漕糧二十七日因雨停騐二十八日提騐江蘇第三十六起漕糧又江蘇第三十七起漕糧二十九日因雨停騐三十日提騐浙江第二十起漕糧○二十一日倉憲廖伸帥邀請江蘇糧道陸觀察浙江糧道鄭觀察山東糧道桂觀察宴於署中次日長允帥宴三糧道二十四日坐糧廳寳李二部郎宴三糧道杯盤交錯山海並陳以盡賓主之誼○倉憲長允帥自開騐以來逐日淸晨到壩騐米極其認眞騐訖米色之乾濕高下分别批飭三風起五風起或數風呈樣等字交北委監視 
 
 

Page 2

 
 
風颺仍不時隨帶全班下船親到米堆復騐炎天烈日勞瘁不辭前日偶患時症吐瀉交加醫藥稍痊仍力疾出城騐米騐訖先行回署至督飭風颺斛收則有廖仲帥與寳李二廳憲焉 
[土藥加稅述聞]  
　　蕪湖訪事友人來函云中東議和以來内外臣工條陳理財之策業已羅雀掘鼠搜括靡遺兹又傳聞駐京總稅務司赫君條陳加稅土藥一策專以出土最旺之雲南四川江蘇安徽等五省先行創辦按照每百觔徵稅六十兩計算每年約可收銀三千萬兩惟須就田間收漿時卽行徵繳以後無論運至何省概不重徵等語總署業經議淮惟户部與外省督撫尚多顧慮或謂京中俱經允行並有此欵以六成歸還洋債三成解歸内務府一成辦公惟各省疆吏議覆摺奏尚未盡行達部故尙未經揭曉此係官塲得有確信且悉總署會議原摺稅司條陳及某京官條議均皆奉有廷寄抄給到省勢在必行此信果確從此芙蓉城裏之司榷者又將大改舊章矣第按各省近年所收土藥稅厘大率以每百斤徵稅三十兩如江蘇淮徐二郡所設統捐就地頭徵繳後運銷本省卽免重徵安徽則自皖此出産之區先納行厘二十兩運至銷售之處再繳發落地稅十兩合之亦不過三十兩耳且五六七三個月中新漿稀薄商人捆運報關猶許减作七折完繳祗須銀二十一兩照此辦理聞皖北約可收銀五萬兩皖南收銀一萬兩今按徵六十兩每年皖省辦僅十二萬兩之譜不知何以合五省計之卽估出如許究竟如何辦理俟有續聞再錄 
[嘉郡大火]  
　　重慶訪事友人來函云上月杪各商號接得嘉定來信悉嘉城某日失愼焚燒房屋幾及千家且悉多在生意繁盛之區渝城巨商多在彼開設分號運銷絲蠟布疋等貨此次一炬於渝城亦不無關碍也 
[匪徒刧獄]  
　　重慶訪事友人來函云川東所屬酉陽州有匪徒數人因案收禁詎其黨羽衆多約期刧獄於某夜紏集數十人各執刀矛將監獄打燬犯人悉數放出刃斃監役數名州尊亦受微傷公子被殺汛官之左手四指亦爲截脫川東道現委幹員往查聞已將肇事之渠魁十餘人拿案訊治並將遺犯拘獲矣 
[處决盜犯]  
　　蘇州訪事友人來函云本月初六日午後臬憲吳廉訪奉到部發釘封卽送交長洲縣署王芸莊大令奉文後立卽會同營汛派差赴司監提出監犯一名到署升堂略詰口供喝令劊子手如法綑縛旋卽排齊執事護以營兵押解至北寺大教塲處斬聞此犯乃江北某縣刃傷事主之巨盜也 
[償欵定議]  
　　法商孖地洋行控華商奪其輪船生理向中國官索取賠償一事爭論已閱兩年曾在總署互相折駁兹據海南遞來信云探聞駐海南之法領事官與華官商量就緒已允補回孖地銀二十萬兩了事仍候詳達總署俟接到覆文始能如數交給查其事之緣起因一千八百九十五年孖地行租賃輪船行走香港海口北海數埠加收載貨水脚華商大爲不服遂將各貨附渡戴運後又聨衆批賃輪船一艘所有華商貨物均須由此船附寄不許由孖地船載運違者予以重罰隨卽訂立條約互相遵守因是孖地輪船遽形冷淡謂華商把持奪利有碍通商條約經法領事向會華官請禁旋由華官出示勒令各商仍附孖地輪船毋得仍前固執此當時辦理之大概情形也厥後孖地西人以虧缺鉅資控追賠補並謂華官曉諭各商之告示曾經法國兵船在海防目覩又有德國兵船在海防訪聞消息足爲此案確據云云現華人允賠之二十萬不知從何處抽撥華人作事動多掣肘書竟不禁撫然錄廣州省城中西報 
[日艦觸礁]  
　　日本東京日日新聞云大坂商船會社輪船緑川九於東歴六月二十日自讚州高松赴神户行至神户海面湊川川尾水淺處觸於礁石進退不克自由船主不得已令船中搭客一百二十二名乘艀船登岸所載貨物亦次第運至陸上翌日潮滿船始浮出幸船身無所損傷 
[日本雹災]  
　　日本友人來信知東歴六月十七日午後六點鐘時信州估久郡野澤中瀨平賀諸村疾雷暴雨氷雹繼之桑葉爲之摧毁大小麥亦糜爛不堪民居倒壞者十餘户死者七人負傷者頗多先是十有六日淸晨岐阜縣屬武儀郡管田町金山以及坂之東村諸處天色晦冥雲濃如墨至午後四點鐘許雷雨交作六點鐘氷雹下降農工諸物均受害良多又聞五月二十五日琦玉縣雹災遠近五十村小麥稞麥桑園菜園以時豌豆小豆藍靛被害之處廣袤至八千四百八十六町價值二十六萬零六百餘圓 
[海軍比較表]  
　　德國某日報云地球上各國海軍之力論者咸推英國爲第一法國次之俄美日本又次之意大利德意志又其次焉計英國一千零一分法國四百六十六分俄國二百八分美國一百九十五分日本國一百七十九分 
[申諭士人]  
　　中西報云洋烟一物爲千古之奇毒有志之士自當痛爲戒絶乃流至於今吸烟之人日多一日膠庠之秀或亦沈溺焉曾莫之悟擲黄金於虚牝變白晝爲九幽誠有如今湖廣總督南皮張公之所云者然而臥碑具在聖訓煌煌讀書士人庸可罔聞乎前者文御史海在會試塲中見有携烟燈出闈者當時卽據以奏聞欽奉諭旨重申嚴令厥後歳逢大比監臨官必有禁革之示且預爲札行司道府縣各出告示使應試士子知所自戒今者秋闈將届番禺縣裴明府遵奉憲札出示曰欽加同知銜調署番禺縣陸豐縣正堂加十級紀錄十次裴爲出示嚴禁事現奉本府憲轉奉糧憲札行准藩司移開案於光緒十二年七月十八日奉兩廣總督部堂兼署廣東巡撫部院張案騐光緒十二年六月二十六日准禮部咨内閣抄出光緒十二年五月初三日内閣奉上諭御史文海奏請嚴禁士子吸食鴉片一摺士爲四民之首宜如何束身自愛若如所奏本年會試士子竟有手提鴉片烟燈出闈情事實屬不成事體該御史當時旣經目覩何得因人數衆多不卽扣留懲辦嗣後鄉會各塲所有派出王大臣等務當實力稽察如有前項弊端卽行送交刑部照例辦理並著各省督撫於鄉試時一體認眞查辦以端士習而挽積風欽此欽遵到部相應知照廣東巡撫可也等因咨院行司卽便釟遵查照俟科塲届期照案詳請出示曉諭並咨行一體認眞查照辦理毋違又於七月二十九日奉兩廣總督部堂張案騐行同前事各等因到司奉此除詳請撫院届期出示曉諭外合就移知希爲一體飭屬示禁認眞查照辦理等因移道札府轉行到縣奉此合行出示嚴禁爲此示諭縣屬各士子知悉爾等務宜束身自愛謹守塲規毋得吸食鴉片及携帶烟燈入闈倘敢故違定卽扣留懲辦禀之切切特示 
[印度酷熱]  
　　五月十四日印度禪剌埠來信言今歲氣候較早印境沿北一帶現已酷熱異常十三日渣甲巴弼埠寒暑針竟昇至一百二十六度此爲從來所未見緣從前天氣最熱時寒暑表亦僅昇至百二十四度而止今且過之無怪憚暑者之憂心如焚也 
[瞽亦有用]  
　　香港循環日報譯西報云有精於考究者言無目之人統天下各國計之約有一百萬名口分算則一千五百人中應得瞽者一名就英國而論共有瞽者二萬三千名合居民而分算之則八百七十名中已佔瞽者一名似比别國較多然瞽者之中亦有能自餬其口而非盡屬無用者苟盲於目而不盲於心則雖瞽仍無所損所患者心目俱盲毫無知識方成廢物是則瞽者尙多有用彼兩目炯炯一心如盲者是眞無用之物也 
[水底雷船]  
　　水雷之設已數十年旣而魚雷船繼之尤覺心思奇巧乃西人精益求精近又獨出心裁製爲水底雷船然多不見效騐惟邇聞美國有機器師某甲竭其巧思裝成新式海底雷舶一艘不獨能在水面駛行卽使深入波心亦能來往如意倘與敵人爭戰於洪波巨浪中 
 
 

Page 3

 
 
將船沈入水底駛至敵船然後用水雷轟擊令人無從紡備聞現已將船呈淸美廷試騐果甚適用則給以憑照以便照式製造成謂此船一行則從前是所製之魚雷船等將歸於無用而巨艦戰舶亦不能縱樹海國矣說見香港循環日報 
[寗城失愼]  
　　寗波訪事友人來函云月之初九夜四鼓時寗城貫橋頭何家祠堂弄某姓家不戒於火一時紅光高燭警鑼亂嘹遠近水龍聞警如星馳電奔而至汲水狂噴得卽澆滅僅焚去灶屋二間 
[預防火患示]  
　　寗波府正堂程爲出示嚴禁事照得寗郡爲通商口岸市面繁盛鋪户行棧　比而居值此炎夏之時雨少晴多風乾物燥該鋪户等偶一失火最易延燒高閣重樓盡付咸陽之刦焦頭爛额多遭抱火之傷商民資本蕩然謀生乏術夥友枝棲頓失餬口維艱或因曲突謀遲致有噬臍之悔或因池魚殃及並受燬室之災查邇來靈橋門外並雙街半邊街等處屢次失火多因點燃洋燈乘夜聚賭並在樓房烹煮食物所致飭札縣查拿聚賭之人從重懲辦外合亟出示嚴禁爲此示抑鋪户居民人等知悉爾等須知賭博財物例禁綦嚴失火延燒同千法律自示之後不准仍在樓上擺設爐灶點用洋燈以防火患倘敢藐視禁令仍　故轍一經訪聞或被告發定卽提案嚴辦地保人等知情容隠併究不貸其各懍遵毋違切切特示 
[杭州會景]  
　　杭州采訪友人云每届五月間向有温元帥會儀從及各社助會之屬無不華美非常今年杭州府林太守先期示禁於是好事者不敢踵行僅於廟中演劇數天以相娱樂而已惟東鄉迎賽如故城中好事者聞之無不躍躍欲試乃將會中各物逐加修飾運往隨行如龍燈高蹺蓮船擡閣之類共五六起男婦老幼往觀者實繁有徒 
[六月飛霜]  
　　福建地處南方天氣炎熱故恒經年不見霜雪今歲該處雨水頻仍天氣驟冷頓異曩時本月初一二兩日晨起忽見濃霜積於鴛瓦及至初三日離有八九十里之永興縣境忽然六出紛飛散鹽飛絮竟日不休積至約有五寸始止事本駭聞惟此係本埠錢業中接到閩省來信諒非道聽塗說之言也 
[照錄郵政示]  
　　欽加四品銜調辦上海英美租界會審事務兼洋務局提調正任江寗府南捕分府屠爲出示曉諭事本年六月初一日奉關道憲劉札開本年四月二十五日奉南洋商憲札光緒二十三年四月十七日准兵部火票遞到總理各國事務衙門咨光緒二十三年三月二十八日本衙門具奏議覆御史徐道焜等奏陳郵政滋擾各節已飭總稅務司酌定簡明辦法一摺奉硃批依議欽此相應恭錄諭旨鈔錄原奏咨行查照釟遵又本衙門酌定郵政章程解釋三條兹一併抄黏卽飭地方官張貼告示俾商民人等一體週知以免疑慮等因到本大臣承准此抄單札關分移蘇州關一體飭屬遵照辦理報查等因到關抄黏轉飭一體出示曉諭等因下廨奉此合行出示曉諭爲此示仰諸色人等體遵照後開章程辦理毋違切切特示　計開郵政局章程解釋一明片信卽不封口信每張收洋銀一分封口信每件計重二錢以一收洋銀二分四錢以下收洋銀四分六錢以下收洋銀六分餘類推每洋銀一分合京當十錢五枚外省足制錢十枚寄外洋信酌加一章程内有商民擅自代寄信件者每件罰銀五十兩輪船行主船主水手搭客違章代寄信函者每次罰銀五百兩係專指私帶郵政局應寄之信而言如有人爲朋友便帶書信或專人投遞信件儘可隨意水陸各途行走斷不致阻滯盤詰一搜查一節本局實無飭令厮役人等搜查旅客之事如有不肖關胥及假冐厮役婪索等弊許受害人赴關喊告至商民私帶違章漏稅貨物經海關搜罰者與郵政局無干 
[預備慶賀]  
　　西歴七月十四號卽華六月十五日係法國改爲民主之期寓滬法人懸燈慶賀已紀前報兹悉本年因新創電燈燈竿林立所有法界黄浦灘一帶及天主堂十字街口向建牌樓二處今則移置大自鳴鐘門首並在花園内搭蓋燈棚想届時定必有一番熱閙也 
[派員查緝]  
　　本年江浙兩省盜賊蜂起搶刧之案絡繹不絶大吏恐該盜等得贓後匿跡上海因特派幹員來滬查緝並知照捕房派探帮同查緝捕頭允之因飭令各包探隨同留心查訪不識能有消息否耳 
[受盡虚驚]  
　　前晚更魚二躍時本城八鋪所轄某弄内某姓老虎灶因火勢過猛以致紅光直冒照耀通衢左右隣見之大聲鳴救有提水升屋頂以灌者得卽熄滅雖未成巨禍然亦各受虚驚矣 
[英界晚堂瑣案]  
　　沈錦亭扭控宋祥生陳金春蘇義和等拆梢等情到廨屠别駕飭沈補詞將宋等押候前晚堂提訊沈遞詞供稱小的係太倉州屬嘉定縣人今年三十五歲來滬在小菜塲擺設肉攤已歴十年從未與同業中爭論前晨有同業之宋祥生硬向小的借洋十一元不允糾約陳蘇等十餘人將小的凶毆經人勸解復將小的軋往西園烟間評論正在洶湧之際小的逸出鳴報巡街捕送案請究宋供南翔人作肉莊生意先與沈錦亭同居陸續墊用洋銀五元七角有手摺爲憑仍有沈之姘婦連生取用零錢求追陳蘇同供均係肉莊生意見沈與宋相打上前勸解而沈亦將小的等指交巡捕送案求恩原宥别駕判將宋責五十板供稱以後不要錢文求寛免責别駕復謂陳蘇曰爾等不無多事判各掌頰二十下具改過安業甘結呈案一併斥釋○陸柳柳與陳阿毛因小洋兌錢爭論扭打由二百八十八號巡街捕拘送到廨前晚堂提訊陸供小的昨在某烟間吸烟見陳阿毛硬兌小洋丸十二文小的插言祗九十一文詎陳用烟槍將小的頭額擊破故交捕送究陳供詞含混别駕以均非善類陸已受傷從寛免責將陳掌頰二十下一併逐出○張園包車夫張小六被馬夫李厚記汪阿三毆傷由四百三十八號巡捕拘送到廨亦經别駕提訊張供揚州甘泉人在張家花園拉帳房某甲包車前日馬夫李厚記汪阿三將園内板凳擊壞園丁向阻不服小的告以東家要賠之故詎李汪用板凳將小的胸前等處擊傷求鑒李汪同供凳子乃園内無用之物已允賠洋兩角而張尙不干休膽將馬車拉去爭扭有之不敢行凶求宥别駕騐得張係微傷該兩造均非安分之徒從寛一併逐釋不准○張瑞卿與陸徐氏在路爭閙由四百三十二號巡街捕拘送到廨亦經别駕提訊張供拉包車度活陸徐氏本與小的私識兹忽將衣服携去向阻爭論求鑒氏供蘇州人衣服均係傭工時所置本有丈夫在家因貧來滬帮工被張誘而通姦餘供支吾别駕以男婦均屬無恥將張責一百板氏掌五十下衣包給領一併斥釋○婦人奚王氏與徐楊氏吵閙由四百廿一號巡街捕送廨别駕提訊奚供江北人先在法界某花烟間賣娼前年從水菓業之奚姓爲室因事赴蘇將衣箱兩只寄存先在氏處傭工之徐楊氏家内儲衣服約值洋數十元兹者返滬向取忽被吞没故情急扭案氏供向當女傭奚王氏先爲烟妓時向氏借洋四元七角從良後向討不還前日說赴蘇州將馬口鐵火油箱兩只存寄我處並無存箱兩造在堂互相爭執别駕以控無見証判令一併斥放自行料理 
[英署紀事]  
　　薛子寛舁送堂弟子德及苗書英到英公廨控稱子德屢次來家擾借不休昨颡苗來家借錢不允苗竟唆子德吞服洋烟希圖嚇詐因送請訊究值日差據情禀知屠别駕著子德送醫院苗暫押候訊○五百零四號華捕送小工張阿四丁阿福到英公廨稱此二人係粤人布昇初所雇工人昨向滋擾不休經布喚捕故拘送請訊值日差據情入禀屠别駕著將張丁二人押候訊奪○趙雲生王錦榮二人因細故在途吵閙不休經人勸解不休後由三百四十四一百二十五號兩華捕同拘到廨請訊别駕著暫押候訊 
[法界紀聞]  
　　川沙人張王氏在撫民廳署控稱族人張錫良張慶榮張阿金等覬儬家資將嗣立之孫無端毆辱張等現居上海租界請爲移提究辦廳尊陳司馬准詞飭差齎送信票至法界公堂請讞員鄭大令飭包探協同拘提詎廳差投文後忽然回至川沙前日鄭大令將信票封入公文送上海縣署飭馬快由驛送回川沙廳署○某客雇野雞挑夫肩運行李送至某處忽在中途失去衣包一個遂將車夫扭送捕房押候 
 
 

Page 4

 
 
解堂訊究 
[美界捕房紀事]  
　　偷兒劉阿洪在公和祥碼頭竊取鉛板十餘塊爲管碼頭西人所見當卽扭送捕房捕頭令押候解送英界公堂訊辦○積竊李生發屢經懲辦昨又匿蹟裏虹口地方意欲施其故技經包探倪順泉緝獲拿送捕房押候送英界公堂訊究○北蘇州路第三十九號洋房細崽吳春山昨晨手携報時鐘一架乘東洋車馳往某押店求質包探張阿五見之疑其來歴不明盤問再三吳支吾以丵因拘至捕房嚴詰始吐實供捕頭令解送英界公堂訊辦○太倉州屬崇明縣人宋月繁賃屋於虹口穿虹浜第五十七號門牌内以開設老虎竈度日宋孑然一身所得蠅頭頗堪自給忽於前晚得暴疾逝世房主王叔雲告知捕房捕頭諭令速爲棺殮○粤婦梁陳氏僦居百老匯路靜安街氏夙有瘋顚疾時發時愈習以爲常近來顚病忽大作每於夜間大呼失火四鄰聞聲驚恐訴知捕房捕頭飭某號印度捕將梁陳氏拘獲立卽解往英界公堂禀請訊核 
[甘雨隨車]  
　　杧州傳道堂同仁由乾大莊交來經募第六批賑欵洋三百三十七元八角葉壽松洋五十元方外散人募羅大綸洋五十元無錫蔡過氏爲媳過氏求病愈范門苑氏因病許願各洋五十元方泉子爲父七周經懴移賑洋二十四元王明善七旬壽誕將同緣祝敬移助洋四十元魏萱亓大年等十一户洋三十元白新山人周洋二址允西門巡防局憲鄭撥來罰欵洋八元際此炎天倐届溽署薰蒸災民奔走於烈日中不死於病卽死於喝其情形尤屬可悲可憫起死人而肉白骨微諸仁人其誰與歸上海六馬路仁濟善堂籌賑公所制施則敬等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　浦東爛泥渡巡防局員函送傳雲川至縣前晚黄大令倩蔣剌史升堂提訊傅供稱小的充當二十三保二十四圖地保圖中有地名賈家閣者民人賈生全居焉去年私行拔去前臺灣巡撫邵大人所購地上界石然其時係他人充當地保事與小的無干剌史飭押候協差提賈質訊○洋人美生私販軍裝案内之從犯楊大昌收禁獄中不安本分前晚黄大令倩將剌史升堂提訊楊供稱小的係鎭江府屬丹徒縣人今年四十有三不敢滋事剌史叱令笞責二百板○葉順昌被人戳死黄大令察騐訊供疑范涓如爲兇手前晚倩將剌史升堂覆訊凌錦星供稱去年十二月二十四日小的等同在本城渭園品茗及分散後小的並未出城夏雲祥供稱去年十二月二十四日小的與凌等相約出城未幾小的先返至晚葉等至小的家略談旋的明日在小東門外養和樓再晤葉之致死小的實不知情范所供與前堂大略相同楊阿二供稱小的在自新所當役伊等之事實是不知剌史飭還押候再訊 
[上海巡局瑣案]  
　　流氓謝掌華向金義順沙船夥訛詐洋銀十圓船主人周某遣家丁控諸十六鋪巡防中局謝知事不得了揑寫浦東洋涇鎭董事趙仁齋信函倩人遞至局中向局員蔡蓉卿二尹緩頰二尹察知其僞轉送總巡局請懲總巡鍾受百明府查知謝無惡不作前在改過所越墻脫逃屢拿未獲此次又蹈前愆遂立卽升堂研訊謝供稱小的年二十有四母已老邁賴小的贍養小的平日駕碼頭船攬裝各行米包爲業前雖犯案已蒙縣主大老爺訪獲訊懲收入改過所後浼人保出　心滌慮不復如前此之爲非矣明府謂爾之怗惡不悛本委早經洞悉今旣到案可將如何在改過所逃脫一一供明爾稱浼人保出究於何年何月由誰人作保如敢含糊定當嚴究供稱小的由友人具保其名姓及年月確已忘之矣明府飭查原卷並無保狀謂爾在所脫逃何得混供保出遂叱令笞責謝抵賴如初明府命將此次向金義順沙船上訛詐情形從實供認免受嚴刑供稱小的有友在金義順爲夥日前船由天津來滬小的向索五茄皮酒倉卒中誤認他人爲友以致祖其人控指爲訛詐明府謂爾手下有羽黨若干可將名姓供出供稱小的並無羽黨當日妻弟顧金生確在塲已蒙十六鋪中局老爺員辦明府大怒喝令從重笞責六百板枷號半月發往十六鋪中局看管並諭令每日派團勇數名協同地甲掮牌鳴鑼押往南市游行示衆每日自午前六點鐘起至十二點鐘止午後兩點鐘起至五點鐘止期滿後再行解案訊辦昨日局中書吏已繕就一牌曰著名流氓謝掌華一名訛詐拆梢遊街小衆先在十六鋪萬裕碼頭一帶遊行鑼聲鏜鏜然人咸伫足以觀幾無隙地○日前有范某者至南市大碼頭恊成水烟店購得水烟若干并另購竹布一捆昨日雇江北某邑人陸潤生之小車載至日暉港附航船赴松江行經大東門迤北城下突有陸長霖之小車迎面而來潤生不及避議互相碰撞以致翻堕護城河中長霖見勢不佳急躍入河中將潤生援起潤生身已受傷長霖遂代爲載貨至日暉港航船上交卸范以身上旣拖泥帶水且貨物亦作踐不堪心有不甘欲責令潤生及長霖賠補潤生情急奔赴十六鋪巡防中局控訢情由局員蔡二尹正在准詞提訊卽由恊成水　店主某甲從中調處聲請免究二尹准之著兩車夫各覓的實人保出○鄉人顧阿囝者務農爲業家住寳山縣五圖地方曾倩水上人沈栢周聘定虹口青雲里唐公館婢女爲室筮吉於本月十一日成婚届期顧以肩輿託沈往迎在楊樹浦大花園東首突來流氓十餘人攔住去路喝問　　狂徒擅收强搶人家孀婦輿夫略與爭辯流氓不由分說揪住凶毆至將輿中新婦拖之而出推入某茶肆内索詐洋銀三十元沈等願酬洋銀十元當以不滿所欲尙未首肯擾攘之間竟將新人所戴金壓髮及簪珥等攫之而去輿夫以無端被毆憤恨欲絶卽奔訴巡防局李二尹飭勇馳往兠拿衆流氓早已四散無從追捕因將親迎諸人帶回未幾顧阿囝投案並將庚帖呈閱沈供顧阿囝因無妻室託小的爲媒聘娶居公館婢女擇期於前日合公館主人爲某洋行買辦現居虹口青雲里二尹飭差前往詢問旋有回函所述情節與沈供符合二尹謂流氓現已遠颺爾等可　一二否稱爲首者係引翔港流氓頭目周福生素識無訛二尹曰爾等卽回行禮旣知流氓姓名本委當嚴飭差保查拿重究决不寛貸也顧等叩　而退○引翔港四十二个黨流氓頭目豆腐阿二卽陳阿二毆傷高香泉之徒弟朱金招報知巡局　李二尹騐明屬實今自行延醫調治一而　　　拿陳阿二訊供寄禁捕房在案兹者朱金招傷勢已痊前晚李二尹令將陳提案飭責二百板並諭以痛改前非勉爲良善具改遲　結交地　　旭升保出如再犯案重懲不貸○張莊氏抱划船户周阿龍家小孩向仁濟善堂朦領乳貲被堂中司事察知將孩扣住　情急扭氏赴　　　控告鍾明府屢次訊供飭差查覆前日别府升堂覆訊周申訴情由其供稱小婦人實因貧苦所致惟乞施恩所有朦領之乳貲先指　　三國現有重病在身叩來釋出明府著將所繳洋銀交仁濟善堂收領孩給周領回○張瑞芝控妻子徐氏捲逃鍾明府升堂研訊張訴稱小的係安徽某邑人年六十有二向操典業妻子不守婦道本月初六日忽捲物而逃經小的追獲送究徐氏供稱小婦人年三十有一並非捲逃實至姊妹家小住明府飭暫發某善堂留養俟吊到捲去之物再行核奪○朱張氏奉其母某氏至總巡局訴稱夫故未久夫弟朱春不令守節强欲佔以爲妻胞弟張金扣向　被敺叩求懲辦前晚鍾明府研訊之下朱供稱兄長故後嫂嫂張氏不遵閏訓屢次出外連日不歸小的查知與之口角並不勒令成婚明府著押候核奪 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
