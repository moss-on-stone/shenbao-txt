# 1908 - 231 - 4912778

 

Page 1

 
 
   
 
 

Page 2

 
 
 ]HH [ 
交旨 
　　七月二十五日交陸軍部本日給事中陳慶桂奏請飭各省查明世職擇其年當質穎者撥入水陸師等學堂學習酌給津貼一片奉 
旨陸軍部議奏欽此 
七月二十六日交曾議政務處本日貴處議覆御史史履晉奏禮學館宜專派大臣管理與法律館彚同商訂一摺奉 
旨依議欽此 
七月二十五日經内閣奏派王大臣騐看二十六日覆奏奉 
旨翰林院侍講員缺著景潤補授翰林院秘書郎員缺著王同愈補授欽此 
同日經内閣奏派王大臣騐放孝陵禮部員外郎榮泰堪以准其補授截取内閣中書馮棟芳保舉湖北補用府張曾疇均堪以照例用二十六日覆奏奉 
旨依議欽此 
 
 
 

Page 3

 
 
 ]HH [ 
代諭 
[逹壽奏國會年限無妨預定摺附按語]  
　　逹壽回國報命。三摺一片。都數萬言。挈其要點。大權治盡之矣當封奏未發抄之先。世人羣謂國會一摺。將招政府之疑忌。而應人民之請願。及取原摺而讀之。見其所稱憲法關係者三端預。備關繫者十二事。層層箝制。節節阻難。皆足以礙國會之進行。遏人民之公意。雖附片自謂臣非阻。撓國會其實阻撓國會之。意早已溢於言。表抑何其所見之不逮所聞也。擲數萬之金錢。費半年。之光陰。而購得數千言阻撓國會之文字。若是乎立憲動機發之自上之不可恃也。今爲揭錄原文。略加案語願與熱心國會者共研究之。 
奏爲國會年限無妨預定憲政預備不可過遲謹就現在情形冒昧上陳恭摺仰祈聖鑒事竊維今日朝野上下對此開設國會之事有主急者有主緩者其主急者所擬年限自二年至於五年其主緩者所擬年限自六年八年十年以至二十年其主急者則謂時勢逼迫非合上下之力不足以圖存其主緩者則謂程度尚低非待敎育普及未可以猛進其結果則時勢之說亦爲主緩者所認而所爭者不過程度之問題耳據奴才愚見以爲國會開設之遲早與人民程度之高低可決其全無關係何也夫有國會則有議員此議員係全國少數之人且其人非地方紳士亦必稍有資望稍有學問此可以斷言矣此等議員與今日之官吏較量程度雖不敢云其增高亦或不至於低減議員程度旣無不及之患以之代表人民固屬至善更何必舍其代表之程度而不問而第執普通人民之程度而指摘之乎若以爲普通人民程度太低不足付以選舉之權且恐其所選之未常斯又不然考各國選舉之法有所謂普通選舉者有所謂制限選舉者普通選舉是使普通人民皆得有選舉權之謂制限選舉是限以若干種之資格必合此資格而後有選舉權之謂吾國敎育尚未普及普通人民不能必其人人皆有知識則普通選舉制非吾國所能行惟有制限選舉或可免滋流弊然制限選舉之中又有車選舉與複選舉之别單選舉者謂以合格之人民使之直接投票選舉議員也複選舉者謂使此合格人民投票先選選舉人然後再令此選舉人投票選舉議員也今若行複選舉之法使合格人民先選選舉人而後由選舉人再選議員則其中幾經沙汰凡資望稍淺名譽稍少之人皆不能以當選然則被選舉爲選舉人者程度已不患具低而謂被選舉爲議員者程度轉有低下之患乎且也制限選舉各國互有不同有以財産爲制限者有以敎育爲制限者以財産爲限制則每年納直接國稅若千元者即有選舉權若謂是等有財産之人即有程度則顔回原憲若生今日必不能與持籌握算之巿儈共享平權此財産制限無關於程度者一也若以敎育程度爲制限則或有以能讀憲法能解憲法爲限者或有以能於選舉票上自書姓名爲限者吾國若取第一法竊恐今之中流社會之人能讀憲法能解憲法尚少况欲責之普通人民乎若取第二法則國民僅僅解書姓名即可謂其有國家思想而其程度果較不能書姓名者有尺寸尋丈之差實未敢信此敎育制限之無關於程度者二也據此以觀則人民程度之說與選舉本無絲毫關係而各國之所以勤勤敎育增殖其國民之程度者誠以欲謀國家之發逹不得不先謀人民自身之發逹若人民自身不能發逹則國家必陷於危險其意在此非謂期望人民程度之增進專供此選舉用也人民程度之說旣與開設國會之本題無關然則國會可以即日開設矣而又不然何也天臣民權利本以憲治爲保障今憲法未定則保障無存權利何有此國會之不能先於憲法而開設者一也議員之在議院有言論之自由有訴訟法上之特利所有議員不得加以誹謗侮辱暴行逼脅憲法上皆一一明定而爲之保護今若憲法未定則將來議員必有因發抒意見表决議案得罪政府紛紛卜縲絏帶枷鎖而演出萬國稀有之奇劇者矣此國會之不能先於憲法而開設者二也夫所貴有議院者謂其議員有應守之職權可以行其職權參與立法監督財政者也今若憲法不先布則議員之職權且不知何若遑論參與監督乎即參與矣監督矣若其唯唯否否惟政府之命是從則議院成爲無用之長物紛紛選舉年年開會皆屬多事若以無背法律行其職權可否是非自憑意見則退失憲法之保障進必犯憲法之制裁夫誰　此議員哉此國會之不能先於憲法而開設者三也以上三者皆國會與憲法之關係也若夫欲言國會必言選舉欲言選舉欲言選舉必言户口蓋户口之多少與議員之多少爲比例則是户口之先宜清查者一也欲言國會必言選舉欲言選舉必言稅法蓋納稅之多少與選舉權之有無亦爲比例則是稅法之宜先整頓者二也欲言國會必言選舉必言選舉區蓋選舉區之大小與議員數之多少亦爲比例則是選舉區之宜先分劃者三也全國方言不止南北異音即一省之中各府州縣亦多殊異爲省二十一至少有百種以上之方言會議一堂不通欵欬則是言語之宜先謀統一者四也國境之大二　方里道路跋涉累月經時將來雲貴新疆之議員欲應國會之召集求其準期大非易事則是交通之宜先圖便利者五也國家財政紊亂至此豫算制度尚未確立政府旣無豫算之案又何以提出於議會則是豫算之宜先行編制者六也以上六者皆國會與豫備之關係也至豫備事件雖非一端而其最要者則莫是擴張軍備爲立憲要圖立國於今之世界苟無重大之海陸軍以爲國防則憲政之根基不固若國會旣開則海陸軍之豫算不能不經議會之協贊而反對軍費又各國所同此軍備之必先擴張者一也立憲國家合全國爲内對外國爲外故官制以職權而别不以内外而分中國幅員遼闊欲如日本之全國政務俱屬於内務省似覺不易然國家行政與地方行政果能劃分高等文官與普通文官均歸試騐免保舉銓選之例分司法行政之權此　制之必先制定者二也旣劃分行政權限矣而地方行政尤以自治團體爲之基敎育之普及 
 
 

Page 4

 
 
 ]HH [ 
也警察之保衛也風俗之改良也國稅與地方稅之區分也皆地方自治之要圖苟缺一不備即不足爲立憲國民即難施以立憲政體此地方制之必先釐定者三也 
按逹壽亦知議員程度。無不及。則即日開設國會。當亦非甚難之事乃必以先生定憲法。及豫備種種事件者。爲幾度之梗阻。前後矛盾。如出兩日。已令人莫明玄妙。且憲法發生之源。大抵因國會而起。若無國會之憲法。則憲法已失。成立之價值。今日各省請願人民之所爭者。不在乎旣有憲法之國會。而在乎未有憲法之國會。逹言先憲法而後國會殆以人民程度已足。故靳予立法權。借欽定二字以便私圖耶。又其言豫備各事。如統一語言。必至數百年後。敎育普及。始有此境。將預定數百年之期限耶。便利交通。必至二萬方里鐵軌全通。始有此。境有一處不通。即不足以開國會耶。試問逹壽。其何辭以自解也。此外若稅法若海陸軍若官制諸事須。先有國會始能解决諸事。决不能因諸事齊備而後再開國會。今逹壽皆倒果爲因。則大權政治之說誤之也。 
專電 
[電一（北京）]  
　　班禪喇嘛懇予陛見袁軍機擬准如所請慶醇二邸均不謂然已電諭從緩 
[電二（北京）]  
　　鹿軍機又請告退慈宫温諭慰留 
[電三（北京）]  
　　桂撫張嗚岐奏報去臘至今共獲匪六百餘名業均正法緊要新聞 
[國會問題]  
　　都察院近日收受各省國會請願書己有十數起張總憲之意本擬彚齊代遞嗣因代奏時被某軍機中道追回已决定暫緩代奏聞某副憲之議論謂近月以來所降三旨詞意之間本不以要求國會爲然不如從緩張總憲亦極贊成外間傳言都察院不奏原因爲華僑請願書所致其實不確 
軍機處因各省紛紛要請國會曾經商議辦法袁尚書倡議先頒年限曉示天下亦無不可而某邸則謂期限之遲速總須隨時酌定庶免操切之弊此外各堂與某邸同情者居其多數因此宣布年限一節屢議難决 
[黄御史奏請優定督撫公費北]  
　　御史黄瑞麒片奏謂督撫職任重要宜優定公費以杜侵漁而責治效臣見各省督撫養廉之費多則三四萬少則萬兩處今日之勢實有不能自給之處其外銷諸欵所以不克和盤托出者職此之田不肖者甚至賣缺鬻差供其揮霍軍糈賑欵任意挪移迨朝廷旣覺而懲之則己苦此一方民矣古者重祿以勸士今之世非重祿無以勸大臣而於督撫爲尤急與其中飽浮冒不如明定公費以示體恤擬請仿照東三省奏定數目各省督撫一律籌給公費俾之足以自養然後責以清廉其司道以下各官亦當各按其地方財力之豐歉明定公費庶幾財政可期統一吏治可望澄清七月二十三日奉旨會議政務處議奏 
[吏部奏定地方官禁烟考成北京]  
　　七月廿四日吏部奏稱民政部等衙門奏酌擬禁烟稽覈章程嚴定考成辦法一摺咨行到部查現在實行禁烟關繫甚重非嚴定功過不足以示勸懲臣部禁烟各舊例與現在情形多有不同自應按照其原單所開議叙議處並從優議叙嚴加議處各條查照例章酌覈擬定另繕清單請旨遵行如蒙俞允應由臣部通行各省督撫查明實係一官經理前後任勿得率混按年造册分咨民政部各衙門曁禁烟大臣查覈知照當日奉旨依議所有嚴定各省地方官禁烟考成議叙議處各條繕具清單條列于後 
（一）各省地方官於本章程内應行册報各條依限造報無誤者每届三年准由各該督撫奏請交部議叙應照例給予尋常加一級一各省地方官於本章程内應行查禁各條依限禁絶者查明屬實准由該督撫隨時奏請交部議叙應令該督撫查明實係一官任内扣足一年者每年准其加一級（一）各省地方官能將境内栽種鶯粟地畝膏土各店及吃烟人數於一年以内減至十分之三以上且並無騷擾情事者查明屬實准由各該督撫奏請交部從優議叙應令該督撫查明實係一官經理前後任勿得牽混於卸任時造册分咨各衙門照異常勞績未補缺者給予班次己補缺者以應升官階在任儘先補用如已有班次升階無可再加者仍給予尋常加一級從優再紀錄二次（一）各省地方官於應行册報各條限滿不報者交部議處擬照造報各項錢糧文册遲延例違限不及一月及一月以上者俱罰俸三個月二月以上罰俸六個月三月以上罰俸九個月四五月以上罰俸一年半年以上降一級留任一年以上降二級留任二年以上降三級調用俱公罪 
 
 

Page 5

 
 
册報不實者交部嚴加議處擬照錢糧文册不分晰明白者降一級留任公罪例從嚴降二級留任公罪（一）各省地方官於應行查禁各條限滿未經禁絶者交部議處擬照奉行不力例降二級調用公罪若未經查禁揑稱禁絶者交部嚴加議處擬照朦混私罪例革職臣部例止革職無可再加該管上司知情不行參揭者交部嚴加議處擬照徇隠例降一級調用私罪例從嚴降二級調用私罪（一）各省地方官於境内栽種鶯粟地畝膏土各店及吃烟人數統計一年内遞減數目不及八分之一者交部嚴加議處擬照奉行不力降二級調用公罪例從嚴降三級調用公罪 
[寳山縣通禀各憲文]  
　　（爲管押學員事） 
敬禀者竊寳邑劣生孫啟麟字誕石心術不端聲名素劣聞前以不容於於鄉自備資斧藉遊學東洋爲逋逃計自上年冋籍後故智復萌武斷鄉曲自謀充勸學所勸學員并商務書記員以來結黨愈衆動輒開會煽惑愚民所有羅陽兩等公立學堂原　之捐欵唆使捐户不許照繳擅自拉歸私立这勤敏學堂并倡言如有請追聽伊號令齊心罷巿等語用强壓制其狂妄荒謬不堪言狀至征收錢粮本係州縣之權限寶邑粮務向歸編夫催繳名曰現編無異蘇屬之經造常屬之義圖辦法甚善歷久相安乃孫啟麟不知是何居心一再開會奔走演說哄令各現編不許到縣領串承催大有哄動覇抗之意嗣經知縣邀集各廠董商議本年上忙爲始姑改糧差承催試辦以順輿情上年米折錢文仍由現編催繳縣中以清界限詎孫啟麟復敢開會議設糧務局爲把持錢糧基礎後經公正紳董以爲刁紳劣矜包收錢糧將來不可收拾公不認可乃孫啟麟竟又剽竊自治之說不准各現編赴櫃完納歸伊代收代解刊刻圖記文曰寳山現編承催丁未米折圖記字樣煽惑鄉民凡有完糧向其繳納而各現編多被脅從逢卯繳數其絀知縣以爲國課正供尚敢私收包攬是可爲孰不可爲正在訪明傳訊間據紳士舉人潘履祥等十五人以廩貢生孫啟麟素喜武斷把持迭開特别大會專以庇奸抗官千預民糧破　公學復據羅陽學堂校董附貢陳典煌等四人以孫啟麟開會强迫商家簽名將兩等學堂日收捐欵盡數改交向係民立近改商立之勤敏學堂并倡言校董請追務各齊心罷巿聽伊命令云云破壞公立學堂各等情聯名禀控並有匿名函告其劣迹者雖匿名之函不足爲憑然核與平日所訪該生聲名相符亦非盡出無因迨於二十三日夜差傳該生到堂始則抗立不跪詰其包收米折圖記則稱各人會議刊刻放在羅店家中糧歸伊包收係各人意見詰以屢次發單開會是何居心轉以浮詞挺答姑將該生押在花廳看管一面飭吊伊所刻圖記再行復訊不及半句鐘而外邊特來紳士王鍾珂等十餘人請保知縣以爲旣係被控訪有劣跡之人應行澈訊未便釋放冋復乃外邊謠傳該生餘黨百計勾結或言各學堂停課或言罷巿意圖傾陷知縣以洩其不逞之氣雖知縣秉性愚戇不畏强禦而含沙射影不能不先事預防且若輩性質狂妄難保不出狂悖舉動除吊到私刻圖記復訊禀辦並出示招告並照會勸學所與商會將孫啟麟執事革除更選外理合照錄開會傳單并匿名函信先肅禀祈核示再孫啟麟家道雖裕旣包收糧錢難免虧挪將來截數如有短少當惟該生是問合併聲明 
按此係胡縣令一面之詞與錢編修電禀所稱絶異 
今日緊要新聞仍接入第二張 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
接緊要新聞 
[廈門預備接待美艦近聞]  
　　陳京卿綱上松督書（前略）美艦隊將於十月來華擬定在厦門開會歡迎自宜擇空曠地塲搭蓋房舍以爲接待之區若事過即撤止應一時之用無關經久之規竊思美國還欵原以助我國興學爲詞此番美艦來華又未必非以整頓海軍之意來相歆動現我政府雖已竭力籌辦此事而非各省興辦海軍學堂則儲才不先何以備將來之用廈門雖蕞爾地夙以水師著名如靖海侯施琅提督藍理皆以海上勁旅建立奇功其以死勤事者如壯毅伯李長庚忠愍公陳化成尤爲中外所欽仰現雖時局不同形勢各異而漳泉人熟悉海道及剛勁之性依然如昔特無以收而養之致人才不出耳且廈門一口爲南海佳港形勢便利爲閩粤兩省中不可多得之區將來我艦隊成時定可以此爲軍港之一若於此處設立海軍學堂收沿海各郡子弟敎誨訓練畢業後或資送外國就學或分配艦隊實習則武備之材有所儲蓄而義勇之士得其栽培其爲裨益非淺惟兹事體大非坐言即可起行而際此歡迎美艦之時實可得一辦學之大機會伏思部撥鉅欵開歡迎會於名目上爲甚重於實際上爲甚輕不過表交際之情而已若藉此盛舉爲將來海軍預備就所圍空地中抽出一叚按照軍校體式建築學堂其餘仍以搭蓋從事則加費不多而目前之會所即可爲日後之學堂今日之歡迎且留作他年之紀念况美國還欵旣云助學此回我國歡迎兼存興學之意美國對於此舉應亦倍增感情如此則歡迎名目旣可增重還欵實惠亦不虚糜豈非一舉兩得之事至於以後辦理儘可從容籌度或奏請就美欵撥充或再行捐集綱前遊歷南洋時與華僑談恢復海軍事無不扼腕慷慨若得在廈開海軍學堂風聲所被喁喁内向者當倍增奮發籌捐補助諒亦非難但得寓興學於辦會之中即可冀爲山於一簀之始倘事得有成則今日美艦隊將士由外而來安知他日我艦隊人才不由此而出乎泰西各國或藉賽會之舉擴充巿塲或藉觀遊之行開闢荒地以一時之費爲百世之利其用意至爲深遠我國創辦歡迎一事開費在所不惜利賴亦應兼籌一得之愚不敢自閟可否之處合乞鈞裁 
松督札厦廳同知文歡迎美艦本部堂經已札孫統制统帶新軍二千人核實一千六百二十三人所有操衣操帽快靴軍械洋鎗佩刀以及應用器械類皆現置一新以整軍容而壯觀瞻現據孫統制呈閱廈門駐紥處所圖式一軍駐紥丅藝所一軍駐紥舊左營兵房呈繪地圖查閱該二處地旣寛敝路亦捷近將來歡迎美艦差時出入亦便爲此札仰該丞於新軍到夏時妥爲照料 
預定接待辦法泰晤士報厦門訪函云夏門接待美艦隊之中國委員目下預備供張頗爲忙碌並備有運動各品如棍球足球兩種獲勝者獎大銀杯兩隻舉價洋二千五百元有奇又在海邊築路一條闊可三丈直逹校兵場接至山上某名刹長可四百五十丈道旁栽種綠竹上懸華式各色紙燈校塲中爲宴會員弁之所大約每次可容客三千人華官之意擬以華式之禮接待美艦如供給華宴兩次及延中國戲班戲法等類業已預備不日將赶建大戲園兩處每處坐位可容千人並定購一萬枝燈頭之電燈機一具俾於紙燈内裝燃電燈兹將逐日接待詳單列下 
華歷十月初五日艦隊抵埠上午八點鐘在美國領事署宴待統兵官及中國官員初六日行歡迎禮互相拜會九點三十分鐘至十一點三十分鐘舉賽足球十二點三十分進茶點兩點三十分至四點三十分舉賽棍球七點至十點大開華宴兵弁等與宴者預計三千人初七日上午九點三十分至十一點二十分互行拜會並舉賽足球十二點三十分進茶點兩點三十分至五點賽船七點至十點再開華宴初八日游覽各山勝境名刹初九日九點三十分至十一點三十分舉賽棍球十二點三十分進茶點正午於西國俱樂部欵待員弁兩點至四點三十分兵士游戲各種運動員弁互擊綱球七點至十點大宴艦隊各員並觀中國各種戲樂九點至十一點員弁跳舞並以音樂助興十一點三十分至夜半大放焰火初十日九點至十一點接待各員及各國領事並舉賽末次足球正午進茶點兩點三十分至四點三十分舉賽末次棍球四點四十五分進銀杯（獎賞品）七點至十一點晚宴並觀中國戲樂各種熖炎所有食品已由上海某行包辦計銀十萬兩各種酒品則向美國直接定購計十四萬四千擴脫美國麥姆君並送世界著名美酒六千擴脫 
接待大員據目下所定爲某親王閩督浙撫薩軍門福州將軍夏門道及魏觀察 
分類新聞 
政界 
[奏明皖政輯要將次告竣安慶]  
　　開缺皖撫馮中丞片奏略謂皖 
 
 

Page 11

 
 
 ]HH [ 
政輯要一書前經奏明辦理於上年十一月初一日開局經各員擬定章程計全書大綱共分十類曰交涉科曰吏科曰民政科曰度支科日禮科曰學科曰軍政科曰法科曰農工商科曰郵傳科按類分繫子目約書八十卷惟皖省兵燹以後案牘散佚近行政策檔册日增更如巡警勸業之屬部署初定章制俱更昨所編成今須改訂隨督飭各該員分别部居劃定門類調查纂輯補闕删繁現在成書已得四十餘卷爲數過半上年開辦之初適丁憂補用道陳師禮過皖派爲坐辦原派之帮總纂試用道何維棣今春請假即派陳師禮兼辦該員常川駐局日與各分纂商確討論不稍暇逸用能兼程並進日起有功從此賡續不輟全書告竣當不甚難此則臣行將去皖仍冀早觀厥成者也 
[四縣紳商挽留常守無效南京]  
　　常州府王太守步瀛自有簡調凉州之諭經武陽錫金等縣紳商學界聯名禀乞督撫藩學臬憲請將王太守暫留六月以便將所辦各事盡收功效現奉督轅批云該守係奉旨調補人員未便因紳民禀請准予留任所請碍難准行查新任長守迄今未遽禀到該守交卸日期尚屬從容必能於規畫各節迅速圖成以副貴紳等之屬望也 
[閩省疏通銅元辦法福建]  
　　藩臬粮鹽財政局造幣廠司道憲曾銜通飭各屬文略云閩省初有銅員局三所當經欽派考查銅幣大臣陳奏請裁併就南台銀元局舊址改作一廠名曰度支部造幣閩廠於上年六月間關辦惟查各屬以銅元兌換銀兩銀元價目不一兹酌中定價每台平洋銀七錢兌換一百枚之則各屬有缺乏現錢者或由地方官派員赴廠兌換或由商民來廠購買視路之遠近酌貼連費并給護照以免沿途阻滯所有各種銅元本司道會詳督憲批准自本年五月起凡各屬錢糧釐金雜稅准其搭收搭解其各庫支付俸餉薪工經費亦准酌量搭放然不得出二成但期周轉流通兩無損傷 
[督撫會奏挑濬同江河道奉天]  
　　東督徐奉撫唐會奏挑濬同江口河道摺云前據同江廳設治委員程學恂呈稱同江口踞遼河上游爲南北水路要衝河身灣曲形如懸弧同江商埠適當其背近日河流東徙去埠益近若不改挑河道夏秋盛漲全埠商民財産漂没實屬堪虞擬就水勢地勢　灣取直挑濬新河另於上游添築順水壩逼水西行以保商埠當由臣等派員覆勘屬實一面分行博多勒噶台親王旗曁逹爾罕王旗查照一面由度支司先行撥給丨欵銀二萬兩飭由同江口設治委員程學恂具領購集工料尅日興修務期涓滴到工不得絲毫糜費七月十一日奉硃批該部知道欽此 
交涉 
[外人游歷蒙古之保護奉天]  
　　蒙古一帶沙漠甚多人烟稀少凡游歷該處者往往被盜匪搶害近日外人游歷吉黑兩省者絡繹於途當道爲思患預防之計以後遇有外人經過僻遠之處必須先行知照地方官派兵妥爲保護聞已由東督通知各領事矣 
軍界 
 [P江督批獎擒獲桿首蘇州> 
　　南洋徐淮巡防隊統領陳煦亮龔炳魁等禀報馬隊第三營兵擒獲迭犯搶刧之桿首宋二等並被拒捕受傷情形又第二營擒獲桿首孫歪子解道訊辦等情經江督端午帥批示云據禀桿首宋二現經馬隊拿獲並獲匪黨滿雪等起有贜械緝捕甚屬得力旣據解交徐州道審辦應即飭由袁道督同田守迅提該匪宋二等研審嚴辦至戴學詩等二名是否並未從匪抑係狡供避就亦即訊究明確勿任狡延其另獲解道之桿首孫歪子一名並由道府提案審明禀辦捕匪受傷之什長張明德應給予醫費銀三十兩馬兵朱廣雲任文德應各給醫費銀二十兩飭由財政局移交龔統領轉給以示體恤 
[漢口又獲私運鎗彈匪犯漢口]  
　　鄂省營務處偵探隊昨又在漢口半邊街張興隆山貨店拿獲私運軍火之嚴灝臣一名並起獲鎗彈多箱當即解送夏口廳收禁聞已經帮審委員藍大令提訊一堂尚無確供學務 
[廷寄飭查師範學堂寄宿舍南京]  
　　兩江師範學堂前因添開新班齋舍講堂無從籌辦由該堂監督李觀察瑞清借用該堂隣近之昭忠祠爲新班學生寄宿舍並設附屬小學校經前署江督周玉帥批准在案近忽有人奏稱該堂借用昭忠祠將其舊制半多拆改以致春秋祭享幾不成禮等情七月初五日奉廷寄著江督查明辦理端午帥奉諭後昨已嚴札該堂監督查明實在情形以便據情覆奏 
[東京學生畢業回國浙江]  
　　浙江留東官費學生林楷劉廷煊周焯黄星華張品純孫如儀等六名均於早稻田大學校畢業陳時夏畢業法政大學校經家齡畢業中央大學校曹文淵畢業水産講習所鄭文昌彭敬時二名畢業明治大學校現經駐日李欽使分别給資回國現據各該生先後齎呈咨文赴撫轅投呈業經增中丞驗明云 
[學生請緩放洋未准浙江]  
　　錄取歐美學生王烈禀稱肄業京師大學己閱四載此次蒙取派往德國學習礦學已照章塡寫願書保證書呈送惟今年臘底適值大學豫科畢業之期爲山九仞止虧一簣禀乞俟大學豫科畢業後於明歲止月再行赴德當奉提學司批示云據禀己悉現在本司已會同藩司詳請定期八月初咨送各生遊學歐美以便九月内到彼入校該生請俟京師大學年底豫科畢業明年正月放洋與後詳案未符未便因個人之事叅差行期着在省靜候遵照定期放洋可也至該生旣通德語自上海附德國郵傳至客克斯哈文登陸乘汽車直逹栢林水陸所經皆用德　並無逆旅窮途之苦少年當具冒險性何鰓鰓過慮爲 
實業 
[南京城内鐵路開車]  
　　字林西報載三十日南京電云南京城内鐵路已於今日開車頗爲妥善該路建築合宜故頗獲美譽 
 
 

Page 12

 
 
 ]HH [ 
[飭覆商船公會聯合保護辦法南京]  
　　江督批商務局金陵關詳文云據詳已悉查長江上游商船公會總理旣經飭據各航業商董公舉丁憂兩淮候補運判許念祖聲望素孚於航業情形最爲熟悉自應准其接充候據情咨請農工商部核准加札委用頒發鈴記以資信守所擬發給行照聯合保護辦法亦屬妥洽需繳照費並候咨請農工商部從減核定通飭各省一律遵行以便利運至前准農工商部咨各省行照格式通行畫一出境者由所至船會加蓋圖章作爲實據咨行將各總會所擬聯合保護辦法一并核議一案當經分飭會同通籌議復察辦在案僅據該關道議復前來其商務局鎭江關兩處迄未議復實屬任意遲延仰即分别移催赶緊具復以憑核辦 
[南洋高等江南中等商業學堂第一次考取各生名單南京]  
　　（專修科廿四名）　陸志鴻　周作孚　汪顯曾　稽錫壽　王溥仁 
張錦桂　汪文逹　吳培　謝照　季備　楊祖齡　王煥英 
孫士烜　華倩　沈慕遺　梅國華　沈汝桐　鄷鴻緒　徐增 
曾鴻　顧勲　劉衡　童德沅　李相友　（商業教員講習所十名　劉世南　陳熱　趙岱齡　沈徵壽　謝承齡　張毓駿 
朱國祥　孫廷傑　聞之鵠　郝兆傅　賈長城　（中等預科正取五十三名）　陳忠晋　朱階節　范華　孫煥采　任緒曾　周念功 
包允臧　余崐　程恩藻　余廷棟　梅杰　沈榮元　李起莊 
商國華　路秉元　楊世源　周作屏　伍正方　鄧邦恪　楊紹緒 
秦銘勲　楊延斌　張寅生　吳祥熊　吳劍俠　吳祥麒　陸永蘭 
許本崇　俞亞材　薛臨泰　孫爲靄　王奎藻　于爾普　葉天牧 
徐振聲　戴戴芹　陳維炤　喻　樵　柳榕年　王乃鼒　周善祺 
賀士文　章桐　米其相　謝長榮　奚士傑　任宗爕　王冠 
林魯賢　楊殿臚　楊麗村　史濟川　呂冕芳　（中等預科備取十二名）　陳永發　鄒聽海　劉南棠　陳冠羣　奚士英　張錫熙 
談志忠　陳大銘　盛延年　樊澤培　陳仁偉　尚志　備取數名俟正取缺額分别挨次傳補 
[調查西湖官荒杭州]  
　　農工商礦局湯總辦前准某君條呈澈查全省荒地由官墾牧試辦種植各情略記前報兹聞萬松嶺至六和塔地面潦闊分爲兩路尤慮未週昨特札委本局調查員張汝衡專往西湖之石屋嶺起由滿家衙烟霞洞繞道龍井過虎跑泉出江干至六和塔逐叚詳查若者爲官荒若者爲民荒有無種植花息及紳民坟墓記載詳細繪列草圖禀候核辦 
雜記 
[武昌日報改辦旬報武昌]  
　　武昌日報及附出之湖北官報於去冬開辦以來虧折甚鉅兹由陳小帥飭於七月底停止改辦旬報所有館中人員均大加淘汰惟留經理編輯校勘收發各一員以節糜費 
[金壇撥積榖接濟南京]  
　　金壇縣倪令曾鎣禀督撫憲文云兹據西鄉董耆于澂等禀稱西鄉直溪橋左爲朝國有字道法等圖直當茅麓諸山之水右爲建昌圩湯拱等圖圩勢形如鍋底圍高中低本年自五月下旬起霖雨忽降纒綿幾近兩旬河水陡漲丈許田禾淹没更於月之十四日申刻天大雷電以風繼之以雹大如盆口其中道法兩國被災尤甚打毁草屋瓦房各數十間而人口亦有受傷者其餘各圖牛車農具等物均損壞不少禾苗多被打傷迨十四十五夜又降大雨六七寸山水倒注各圖幾成澤國農民困苦乞賜轉詳周卹或在積榖項下暫撥若干以救災黎等情紛紛禀報前來即經知縣親往各該圖逐一查勘低區田畝被水淹没淺深不等一片汪洋其間道法兩圖兼因風雹被傷較甚所有打毁房屋查已坍塌者約共數十間農具車篷各物亦多損壞具災户實在貧苦之家逐加查點計有三十七户因居屋被毁食宿無依情形殊堪憫惻隨由知縣捐廉量予周卹一面會商紳董擬在積榖項下撥榖數十石分派借給以資接濟仍俟秋後還倉至其餘各鄉圖亦經知縣親往勘視凡屬低窪及濱臨湖蕩各田多在水中當諭飭農佃人等赶緊設法車戽並加意防護圩堤惟外河水勢浩大兼之江潮水灌一時消退不易所幸自十五日雨止以後至今數日天氣連晴但望積水早消不再陰雨庶被淹田禾尚可挽救或植蒔雜糧以作桑榆之補至依山傍麓及腹裹隴背高區所植禾苗得雨霑足長發暢茂可以預卜豐收較低由迥有天淵之别 
[文苑]  
　　法馬路商品陳列所出售鎭江王烈婦遺物助學賦三絶　鹽溪小隠 
誓將一瞑報夫君。彩鳳相隨翼未分。寄語散花天女隊。好將遺物攬清芬。 
粉盒脂奩豈美觀。行人到此總心酸。阮囊我。欲拚羞解。轉恐携來不忍看。 
世界由來一愛情愛夫還更愛文明。芳型直並楊公義。（謂楊錦春君）破産高名海内驚 
[新水滸]  
王婆側着頭。披著嘴。正欲再聽下去。忽地裹荒地上起了一片哭聲。坐上的客人。一齊都站了起來。往荒地上看去。因此荒地上數百人黑漆漆甲做一個大圈。王英朱三等欲擠進去。休想再擠得進。看你道是什麽。因爲普慶里有個大姐。名喚阿寳。生得一付赤糖色皮肉。面如重棗。二道濃眉倒竪。幾根黄髮如金。倒有十二分殺氣。倘若變做男兒。不是綠林中之强徒。倒也是一員沙場上的大將故人人呌他天火燒雄雞。本來與馬夫阿三　議。兩人租了一處小房子。後因阿三又妍了一個脫尾巴阿金故。把阿寳放了生。阿寳那裏。許久不去。阿寳尋了幾天。没有撞著。這夜合當有事。適在荒地上被阿寳撞見。一把扭住阿三。說了幾百個好字。阿三起初猶詭辭解釋。因被天火燒雄雞扭之不休。一時性發大怒道。你只爛腐嫖子。起初你自已情願房子自你去借的。你要銅錢。兩錢來換我一錢。我祇有一條褲子一根繩來哩。你再閙閙我給。兩記生物你吃。那個阿姐聽了。猶如打翻了醬油瓶的一般。一把鼻涕一把眼涙一句路倒死。一句殺千刀。哭罵復十八熱閙一時觀看的人拍手大笑。王婆心中埋怨道這只娼根。在這裏發。什麽騷。老娘方聽那只藥活猻的事體十分有味。倒來打斷他們的話頭。你只爛腐嫖子。阿有汪圭央的搶花。他有了個披簑衣。尚不算數。還要外頭去　兩個姘頭。調調搶花。你只娼根反被弄馬阿三調了槍花去。哭也來不及了一頭埋怨。一面心中想道。如此看來。這只藥活猻。槍花雖大。還不及那弄馬阿三哩。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
要摺 
[逹壽奏考察日本憲政情形摺]  
　　二續 
所謂憲法之必當欽定者何也考憲法制定之歷史有東西各國之不同就形式以爲言有三種之區别即欽定憲法協定憲法民定憲法是也欽定憲法出於君主之親裁協定憲法由於君民之共議民定憲法則制定之權利在下而遵行之義務在君大抵君主國體未經改革或改革未成之國家其憲法仍由欽定如日本與俄是也已經改革或經小變亂而未變其君主國體之國家其憲法多由協定如英普奥是也旣經改革而又盡變其君主國體或脫離覊絆宣告獨立之國家其憲法多由民定如法如米如比是也憲法制定之形式旣有三種而政治運行之實際亦遂不同即學者所稱大權政治議院政治分權政治是也大權政治者謂以君主爲權力之中心故其機關雖分爲三而其大權則統於一其對於内閣也得以一已信任之厚薄自由進　其大臣其對於議會也則君主自爲立法之主體而議會不過有參與之權議會雖有參與之權而君主實仍操裁可之柄其對於裁判所也其裁判權雖寄於裁判所而大赦特赦减刑復權之事仍屬天皇之自由此大權政治之大概也議院政治者以議會爲權力之中心立法之權旣全歸於議院而行政之權亦間接而把持君主行政必須内閣大臣之同意而内閣大臣之進退又視政黨意見之從違蓋立法行政之權皆混同於議會之内矣此議院政治之大概也分權政治者其大統領則有行政權而無立法權其議院則只知立法而不問行政界限分畫兩不相侵此分權政治之大概也雖然後之三種政治實與前之三種憲法有因果之關繫焉何也蓋憲法由於欽定者未有不取大權政治者也憲法由於協定者未嘗不欲行大權政治其終未有不流於議院政治者也憲法由於民定者則大權政治議院政治皆所不取蓋皆行分權政治者也故日本之憲法欽定也而大權政治生焉普國之憲法協定也而不能行大權政治英國之憲法亦協定也而議院政治生焉法米之憲法民定也而分權政治生焉考此三種之政治不能卒斷其短長儻持國體以爲衡實以大權爲最善而欲行大權之政治必爲欽定之憲章夫憲法之中有大端即君主臣民政府議會軍隊是也此五大端者皆無害於國體而無損於主權然憲法苟非由於欽定則此五者皆不免爲流弊之滋何則查歐洲各國君主雖亦稱爲皇帝實不過其歷史相沿之敬稱而未必即爲握有主權之元首例如德國君主亦皇帝也而其實際乃聯邦最高之機關皇帝與帝國議會聯邦議會寳立於同等之地位比利時憲法認主權出自人民故其國王大權每爲憲法所制其他法蘭西諸國係君主之地位大抵與比利時相同推其原因皆其憲法咸出於協定咸出於民定耳惟日本憲法由於欽定開章明義首於天皇而特權大權又多外記匪特外記已也即其未經外記之事亦爲天皇固有之權今試就其外記者言之一曰裁可法律之大權二曰召集議會及開閉解散之大權三曰發行法律勅令之大權四曰發行政命令之大權五曰定行政各部官制及任免文武之大權六曰統帥海陸軍定其編制及常備兵額之大權七曰宣戰搆和及締結條約之大權八曰宣告戒嚴之大權九曰授與榮典之大權十曰恩赦之大權十一曰非常處分之大權十二曰發議改正憲法之大權凡此大權皆爲歐洲各國憲法所罕有而日本學者尚謂有漏未規定時啓疑問之端中國制定憲法於君主大權無妨援外記之法詳細規定旣免將來疑問之端亦不致於開設國會時爲法律所制限此欽定可以存國體而鞏主權者一也至於臣民之權利規定於憲法内者實自美國始而法國繼之自後歐洲日本制定憲法皆專設爲一章如所謂身體自由居住移轉自由信書秘密自由信敎請願自由言論結社自由住所不可侵所有權不可侵不知者方謂其民權之伸張已逹極點充其所至實可貽犯上作亂之憂而豈知日本憲法其揭載臣民權利自由者莫不限之以法律如言論出版結社集會之自由也則歸於法律範圍内有之是則出乎法律範圍外者可以禁止無疑矣如所有權之不可侵也則解之曰認爲公益必要之時當依法律所定則是必無關於公益必要者方許以不可侵之權無疑矣其他如住所如信書秘密亦必以無反法律之所定方許其爲不可侵信敎自由必限以無背義務無害安寗請願自由必從别定之規程守相當之敬禮而際戰時及國家事變之頃猶有不得碍天皇施行大權之明文據此而言則臣民權利自由實不過徒飾憲法上之外觀聊備體裁以慰民望已耳何也臣民之權利自由必間接而得法律命令之規定非可由憲法上直接生其效力也且立憲國家未有不重行政之命令處分者當行政權行使之時臣民未嘗不負服從之義務故臣民權利受其限制者極多英國民權發逹之國也而治安判事尚兼行政司法裁判之職權遇有違反行政規則者得行其强制之力所謂强制權者是也而日本之行政執行法亦於明治二十三年以法律勑令明定之此國家對於臣民有强制權之明証也强制權之外又有所謂非常權非常權者謂人民苟以暴力抵抗命令之時事小者用警察稍大用憲兵再大者用軍隊尤大者天皇可以宣告戒嚴焉當施行戒嚴令之時則舉其平日歸於司法行政所保護之臣民權利自由一切置諸軍隊處分之下以民權最大之法國猶爲此戒嚴制度之濫觴是後各國從而仿之此國家對於臣民有非常權之明証也或疑中國人民本來安靜一言權利未免囂張不知歐洲各國之憲法或協定或民定其人民權利旣無制限而義務亦我自由日本爲欽定憲法苟不規定臣民權利旣違憲法之原則亦何以責其納稅富兵之義務乎且其所謂權利者如居住如轉移如言論如信敎等皆中國所視爲固有之權利而日本皆定憲法之中其操縱之意可知矣雖中國制定臣民權利不必盡如日本而操縱之法則必使出於上之賜與萬不可待臣民之要求此欽定可以存國體而鞏主權者二也（未完） 
本埠新聞 
[公廨讞員致工部局函]  
　　（爲水爐公所義塜事） 
頃奉道憲批發溧水水爐公所司年徐順卿等公禀以公所義塚向在珊家園地方該處開放公共租界經工部局令將義塚圈作圍墻詎近有秋興公司造房數百幢並建小菜塲託工部局出面欲在義塚中間開築馬路以興巿面商讓塚地三分七釐二毫曾經身等禀請前升道憲瑞照會駁阻保護在案復有白稱馬路副總辦洋人馬金龍屢來商讓許給善價留有字據身等婉言却之忽於本月十一日聞有小工五六十人將義塚圍墻拆毁挖掘棺柩身等往喝不理據稱奉工部局命十四日在塚地遇捕頭兩人囑將棺柩遷盡因該地已經北巿水爐董事徐仁山出面賣與工部局即日興築馬路爾等自往查問等語聞之不勝駭異爲此情急聯名飛禀伏乞照會禁止請工部局將地價扣留查明是否徐仁山影戤盜賣按律重懲等情奉道憲批凡築公路不能穿過義塚虹口租界章程本有專條况該塚地旣與北巿水爐無涉何能憑空盜賣該司年不向北巿水爐董事徐仁山理論率行來轅越瀆究竟所禀是否屬實仰公共租界會審官查明情節函致工部局照章阻止並即具報察奪等因下廨本分府遵即飭役詳查據復稱前往滬北水爐公所詢問據所中司事云並無徐仁山其人南北各立公所豈敢干涉等語旋同徐順卿往看塚地據看管人稱於本月十二日有人將圍墻拆斷挖起坟棺七十九具堆放未搬挖動塚地約闊四丈今有工部局小工安排瓦筒開築馬路各等情禀復前來本分府查現在該塚地上旣係貴局小工在彼安排瓦筒開築馬路則此次圍墻塚地諒必係貴局所拆挖查築路不能穿塚虹口租界章程立有專條貴局恪守章程斷不致因築公路而穿過塚地貴總董素稱慈善更不致因興巿面而挖及坟棺此項水爐公所塚地究竟是何情形本分府實爲大惑不解務希即飭停工不得再行挖掘並修築馬路以符定章而平衆忿並將此項塚地究係何人出面賣與貴局畝數若干地價若干現在己未付清各種情形明白詳示如地價尚未付清務望即行扣留爲荷 
[工部局預備禁閉引翔港烟館]  
　　字林西報載本届工部局報告云華德路外之引翔港地方半爲華界半爲租界向來 
 
 

Page 19

 
 
 ]HH [ 
　　該鎭烟館免領執照近華官已將華界烟館盡數禁閉致租界内陡增烟館十九家現議令各館領取執照於今年年底抽籤停閉一半 
[上海縣保護鐵道之示諭]  
　　諭沿鐵路各圖董保文准蘇省鐵路公司移據工程司函稱昨晚拉土夜車行至龍華左近約十一點鐘突有大石約百餘斤横置軌上幸司機者看出立即停機免遭兇險當即將置石者擒獲已交彈壓處懲辦今早約六點鐘料車行至梅家弄西又有匪人將本路界石拔出横置軌上車行正述不及停機幸該石放置未牢被車衝去逃出毒手雖道木稍受微傷亦云大幸查火車日夜往來似此情形危險已至極處查滬寗鐵路曾由督撫出示嚴禁滬嘉事同一律請煩呈請各大憲嚴飭地方文武實力保護並將此等堆置石塊之人從嚴懲辦以儆效尤等語查軌道堆放石子於行車最爲危險迭經移縣示禁在案乃日久玩生竟將百餘斤之大石及本路界石堆置軌道且在黑夜此等喪心害人之舉動非嚴加懲辦不足以儆效尤查滬寗鐵路蒙督撫帥通飭示禁在先官辦商辦自必事同一律用特移縣出示曉諭並傅各該處董保廣告居民勿再爲無意識之舉動致干重究等因到縣准此查築造鐵路原爲便民交通起見無論居民人等理應恪遵示諭互相儆戒俾利路政而全公誼乃不法之徒竟敢暗中堆石軌道損害路政殊不知此等喪心昧良之事於已不利害人實大深堪髮指一經拿獲定行從重懲辦决不寛貸合行諭飭爲此仰該董保等立即遵照如有將磚石横置軌道暗損路政一經查見得實准即隨時禀解來縣以憑嚴辦並一面切實勸諭居民勿再違犯致干重處　六言韵示　滬嘉火車軌道　各宜留神避繞　前晚龍華左近　突有大石横抛　昨早　梅家弄西　亦捕界石一條　道木已受損傷　火車幾致覆倒　似此匪徒膽玩　查拿　責成董保　一面派差嚴緝　務獲重辦勿饒　爲再剴切嚴禁　傳諭一體遵照 
[廟宇改造砲廠]  
　　製造局總辦張觀察因現須添造砲廠基地不敷擬將己封之高昌廟收回改造廠屋業已函商上海縣轉禀滬道核辦 
[縣令體恤私販]  
　　滬軍營弁勇前在浦東嚴家橋拿獲私販左老窩子沈得勝董三矮子三名並私鹽六十餘包解道發縣訊辦在案兹李大令訊悉三人前均當勇裁撤後無可謀食故擬販鹽且董三矮子現已患病發堂情尤可憫擬即一併開釋遞回原籍惟案由上台飭發未便自專除將起獲私鹽並船一只送交浦東鹽公堂變價充公給賞外特於前日具禀滬道請爲核示 
[書業補習所定期開學]  
　　書業商會附設學徒補習所夜課定於初三晚七時招考初四晚開學凡上學期生亦於初四夜到校否則另補 
[麵粉公司請領護照]  
　　裕豐華興中興阜豐等麵粉公司現擬至江北一帶採購小麥惟現在米禁甚嚴購運小麥亦應請領護照爰于前日集議擬先禀領護照五百張以一百石爲度昨已禀請商務總會轉移滬道請爲核給 
[城内]  
　　茫然不知○柯戴氏前曾投縣喊控伊子柯新林被人拔去今奉提到方老三於前晚審訊柯新林供湖北黄陂縣人在登雲橋開剃頭店被同鄉同業之方老三串同探夥陸阿九將小的誘至租界誣爲竊賊私刑弔打求究方供在西門外開店此事並不知悉判方交保候查明再審 
爭奪天井○楊永奎張錦軒朱孔嘉因爭奪天井涉訟由縣復訊仍各執一詞判天井三家公用不准蓋造房屋完案 
淫婦發堂○老北門内蔣公館遣丁蔣升控告故主之妾李氐前在凈土庵與僧姦宿將庵發封兹又由李氐之母誘出與王友謙同宿租界金德興客棧被巡捕拘解公堂訊押一月現已釋出求爲提究前晚由縣提訊李氏供年三十二歲並無不端情事氏母李張氏供奉賢縣靑村港人並未到過蔣家判李氏發堂候示張氏斥退 
僧尼反目○已封天福庵淫僧祥壽與新高冒廟女尼悅寛　識三年兹被該尼没吞物件控奉本縣李大令將廟發封昨提該尼復訊判覓保釋出勒令還俗 
妬姦涉訟○崇明人張掌榮扭周國祥薛福林至南三區喊控稱有表兄史蘭寳將妻龔氏托小的帶至上海幫傭被同鄉揚錫州誘騙姦佔今在城内梅家弄周國祥所開之成衣舗内尋獲據云係薛福林荐來做工請爲究辦局員將一干人証一併解至一路一區巡局審訊張伸訴前情楊供史龔氏係由張誘騙來滬後該氏不願與張同居故借住小的處薛周二人均知底細北張因妬姦懷恨到局誣控求鑒周薛二人供詞相同判張責二百板楊責四百板一併收押限交史龔氏到案再核周薛二人無干斥釋 
道批○錢業謙餘等莊禀批此案前據寳山縣將鮑竹蓀所繳英册五百七十六號縣契一紙申送到道當經發廨查收訊斷在案現在旣據理勸明白應准銷案仰公共租界會審官速將前號縣契送道以便移交商務總會給執可也 
宫事○江蘇試用知縣胡紹猷由江西來滬救生局委員陶鳳威寳山縣知縣胡調元公共公廨幫審李修梅廣東候補知府宗振貨捐局總辦金兆蕃出口局總辦鐵林瀏河厘卡委員黎明昨均到道禀見稽查彩票委員姚祖詒禀知到差 
[南巿]  
　　辯正加捐○西區境内近因添裝電燈修築馬路議將地方月捐籌加五成業已報告總工程局查照備案前局董查閱前日某執載有本局經費支絀擬將地方月捐添加七成半並向各商徵收貨捐各節均係誤會此次西區籌欵作西區地方之用與東南區各有區别况西區籌添月捐亦祇五成並不加至七成半事關捐務深恐各商疑惑故於昨日通告周知 
定期開操○總工程局各巡士暑假停操現已屆滿由警務處傳令自初五日起每逢禮拜一二四五照常開操其有專習槍操及徒手操者均註明名册分别專操 
碼頭形勢○總工程局經造大逹碼頭業已興工兹悉此項工程由大碼等直逹十六舗橋與法租界出浦相並形勢斜跛北叚最闊南叚較狹限五個月完竣 
賭徒該罰○祥記碼頭江北划船户江必桂在某茶肆與人賭博由巡士拘至工程局判罰洋兩元充公 
[英租界]  
　　串賣弟媳○顧錫邵串拐崇明人沈裕郎之妻范氏賣於周雲生被控收押在案昨又由廨提同收押西牢之朱交郎復訊沈裕郎與兄沈根郎投案求究據朱交郎顧錫邵同供范氏係由沈根郎囑帶來滬價賣與周姓沈亦分用洋三二元求鑒訊之沈根郎不認同謀旋據范氏訴稱實被夫兄沈根郎囑令顧錫邵同乘輪船來滬被賣判氏與顧朱二人分别還押沈根郎仍交原保候下禮拜四再訊 
調戲女工○絲廠女工顧姚氏徐阿四等六人同控馬夫吳長生在卡德路攔路調戲昨由公堂訊供屬實姑念年幼從寛判押捕房一月 
不愿爲娼○妓女姚桂寳不愿爲娼奔入濟良所昨晨由所解請公堂訊奪姚妓供係揚州人年二十歲被匪誘拐來滬賣於南香粉弄王姓花烟間賣娼時遭龜鴇凌虐求恩超拔判暫留濟良所候提龜鴇到案訊核 
不安於貧○甬婦郭陳氏潛逃來滬奔入濟良所昨晨解廨復訊氏夫郭阿友投稱陳氏嫌小的貧苦逃出求請給領氏供丈夫不務正業不顧家用是以來滬判氐仍交濟良所帶回郭交保候函致鄞縣查傳氏父陳來安到案訊奪 
姘頭結果妓女醉香閣即杭金泉控錢少林私取金表等物昨由公廨傳訊錢供與妓姘識表係已物求察妓供去年由北京回滬錢願每月貼洋二百元詎於十一月到今僅付洋一百餘元而取去金表等物共值洋一千餘元向索圖賴請爲追究中西官以所控無憑判一併斥釋 
買辦逃匿○日商三井洋行因經理保險 
 
 

Page 20

 
 
 ]HH [ 
之買辦莊坤元虧空銀二萬六千餘兩逃匿控由公廨派差協探將莊妾之親屬何榮祥何莊氏提獲訊究據稱莊逃匿蘇垣與伊等無涉判何莊氏暫押女所何榮祥帶回捕房候派差探關提人証到案再訊 
不認拐騙○邵文錦控沈耀贊拐騙珍珠八十粒前晚由廨提訊邵供被騙珍珠計值洋一千餘元訊之沈供有七田餘之田單抵押並非騙來求察判沈還押著將田單坐落四址開呈候查明價值再核 
協傳被告○法商利贓洋行控南京路長盛外國首飾店西經理美搿而華經理方省三倒欠八萬餘兩一案兹被告在法公堂轉控住居英界之徐子元等十一户欠銀不理昨日派探持單至福州路總巡捕房禀請飭探協傳捕頭即飭中西探分往傳訊 
父還紅木○沈松濤控塌車夫朱裕光私將紅木賣與新北門内和泰紅木店主唐阿和昨由公堂復訊唐延博文律師投稱唐與沈素有往來被沈欠銀五十餘兩故將紅木扣留應請察核判欠銀另追所扣紅木著交還原告兩造遵諭而退 
保人吃緊○徐鴻賓控利和號主魏禮卿欠洋三百餘元前晚由保人吳靄新投廨供魏因事出外求恩寛限料理李襄讞以吳故意推諉判限一日將洋如數繳案如違押追 
[美租界]  
　　約束華捕○昨美捕房傳諭各華捕落差回家時如仍穿號衣不得乘坐小車及吸香烟等事如違降職 
並非妓女○　晚六百九十四號華捕巡至乍浦路見有二妓拉客向之喝阻即有某西人出頭阻抗該捕當即馳回捕房禀明捕頭飭探查明並非妓女且均入西籍捕頭以該華捕誣報降列四等並飭令赴戈登路習練所學習一月再行上差 
小工跌斃○公和祥碼頭某棧房昨有一小工失足跌斃當由該棧主報知捕房飭傳地保查明棺殮 
難民病斃○難民張大招乘長江輪船來申忽患痧症延至昨日身死由醫院報知捕房飭探查明棺殮 
脚車肇禍○粤婦司徒氏昨挈一孩行至天潼路被脚踏車撞倒受傷當即馳報捕房飭送同仁醫院求治再查肇禍脚車核辦 
[法租界]  
　　同鄉情誼○粤人陳文林於四月間由湖州帶兩孩來申爲探查見以其情有可疑拘解公堂判押候函致湖州查問虚實再行核辦迄已日久回文未到昨由陳之同鄉林洪桂投案求保判候下期來案示遵 
代夫必押○陳某虧欠房金控奉公堂收押在案昨陳妻鄧氏投稱自願替夫代押俾得出外措資讞員准之 
追還財禮○黄長生前爲伊弟聘顧春陽之女爲妻將欲迎娶女忽病故兹黄訪悉顧女久患癆病有意騙取禮金控請公堂追還洋四百餘元昨日提顧韂訊判父保限七人料理 
請究淫伶○伶人葉鳳　誘匿周連生之妻蔡氏被控押追迄未交出昨氏母蔡錢氏投稱訪悉女兒實被葉串通同類劉子仙藏匿求再提葉嚴究判氐退去候卜期提訊 
調戲婦女○華耀生在英界調戲婦女爲六百十號華捕追赶奔入法界由捕拘獲昨由該捕投廨禀陳原委並請給予帶回訊辦中西官推之 
失火罰洋○永安街又新鐘表店前日失愼幸即救息捕房將店夥朱敖根傳至公堂判罰洋五元以儆踈忽 
國外新聞 
[小村伯爵抵日]  
　　三十日東京電云小村伯爵昨夜已抵東京有往謁者必告以旅行之狀况據稱當行抵聖彼德堡時曾舆俄國外務部大臣伊斯華克晤　殊爲榮幸俄國戰後對日之感情業已改變深可令人滿意又謂近今歐洲君主時相會晤其事關係匪細又謂過滿洲時曾遊歷旅順大連兩處深信日本於滿洲將大有所望 
[美國近事彚紀]  
　　三十日華盛頓電云古巴已定期西十一月十四號舉行選舉正月二十八號舉行受任禮民政黨候選總統裴乃安近在印提萊帕里斯演說大斥塔孚脫寛待脫辣斯之不合 
[反對立憲黨之結果]  
　　三十日倫敦電云土爾其海特茄長吏約同米開知事反對宣布立憲之舉該處兵隊即將該吏拘逮所有家産悉數充公 
[日本移民問題]  
　　三十日倫敦電云英國晨報載華盛頓電稱據此間消息日政府不允遵從美國意見兩國互結移民新約設締約一節果屬失敗則十一月間美國國會開會時必將以排斥亞人議案呈遞會中以上譯字林報 
[英大藏大臣回國]  
　　三十日倫敦電云英國大藏大臣喬治君於歸途中順遊海姆堡曾於該處宣述限制軍備之功効 
[法國政界對摩之政見]  
　　三十日倫敦電云巴黎電稱法國政界對於摩洛哥近變殊爲鎭靜惟日下未便先期交涉承認慕連海飛爲王之舉以符愛其西拉斯條約云以上譯文匯報 
小說 
學界小說風流太史（十六） 
第四回痛風潮名士登塲肆嫚罵頑民梗學 
袁大老爺看了一回。便對那兩位朋友道我們學堂的地方有了。那兩位朋友聽了。便問道。在那裡袁大老爺道。就是這裡。那兩位朋友笑道你看錯了這個地方。兩面都是魚塘。中間又是一條大路。那裡好做什麽學堂。袁大老爺聽了。便用手指著給他們看道這條堤岸。雖然有人來往却是不通大路的。就是這兩面的魚塘。也可以把他塡塞起來你看這不是狠好的一塊學堂基地麽。說著。便用手在東西南北四面亂　亂劃道這裡好造講堂。這裡好造學堂寄宿舍。這裡好做操塲。這裡好做運動塲。這裡好造敎習室正在講得高興。不防那華光廟的門内走出　個渾身穿著破衣的老頭子來立在那裡。聽著這位袁大老爺。說了一回曉得他要拿這片地基來造學堂。不覺心中怒發兩眼圓睜不由分說搶過來。對著袁大老爺。高聲說道。你要想我們這個地方做學堂。你不要把心想瘋了我這個地方。也容不下你們這樣的人物。請你們快快的走罷。袁大老爺正說得高興之際。平空的被這兩個老頭兒。鑽出來。搶白了一陣。口氣得他目瞪口呆。一句話也說不出。待要和他爭論幾句。覺得這樣的小人。不值得和他講話。只得冷笑一聲。招招那兩位同去的朋友道。我們走罷。有話改天再說。說著。那兩位朋友便立起身。同著袁大老爺。頭也不回的走了。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 ]HH [ 
雜著 
[間島問題叙言]  
　　間島交涉起。日久未解决。夫豈地志之不詳有所藉口哉。長白山頂有天池。其水之北流者爲松花江源。源之東南流者爲土門江。西南流者爲鴨綠江。亦旣盡人而知之矣。國家之興也。東征西討。日闢國百里。人莫得而非之。其衰也城狐社鼠。宵小亦得而陵侮之。何也。强權不足以制之也。間島以韓人佔墾。始有此名。要其地在十門江北此題解決。以辯明土門江所在爲準。土門江所在以水之有東南。流者爲準其。他之說皆。支離不經者也。康熙壬辰島喇總管穆克登與韓官李義復等會查邊界。至長白山審視。西爲鴨綠。東爲十門。於分水嶺勒石爲記。惟土門江源有伏流數十里。於所謂大然界限。尚有未完。因更立本栅土石堆。借人爲以補其缺。咸豐間韓人繪圖。尚明載木栅石堆。（土堆不載年久坍盡與地平矣）今縱又有變遷。準其靡望覆勘當自得之。是書援引韓國公私圖籍。運用國際公法學理。以證明土門旣即圖們則土門江北之間島。無論從。何方面立論。皆應爲我領地。蓋不惟歷史事實一一有利於我。並早經對手人確認。故耳彼自詡文明强國之第三。者縱令懷抱野。心視耽欲。逐亦豈能嚮壁鑿空以推翻此不可移動之鐵案也。耶雖然。我自甲午而降。兵威之不振者久。此外交當局者。所爲恨無强權。藉作英雄用武地也。顧吾則謂兵威非眞强權。而輿論乃眞强權。十餘年來。外交失敗。書不勝書。然苟有輿論以盾其後。始雖小小失敗。率未嘗以失敗終。例如某事某事。其尤著已。况今日之外交。當局者固世界列强爭推爲經驗最富手腕最敏之大人物乎。竊意是書一出。輿論必由之而喚起。於是政府之遠猷。國民之輿論。相與有成。俾我東西四百里。南北四百七十里。大小略等台灣之間島。竟能完璧以歸。以保障我朝長白山發祥重地此則吾儕刊布之微意。并願我朝野愛國諸彦。采及芻蕘者爾。光緒戊申七月在滬付梓時易庵識 
按是書爲北京大學留日學生某君所輯。甫行出版。其所依據。大半搜輯日韓人所著之地理歷史政治及游歷筆記等書。復以國際公法學理判斷之。以證明間島之决爲我國領土。例言所謂假盜器以禦盜者日人當亦啞然無辭也。嗚呼。中日戰而日人攫我台灣。日俄戰而日人又欲攫我間島。自交涉以來。齗齗相爭者年餘矣。夫一問題之發生。所恃以判斷曲直者。莫不依據歷史的地理的政治的事實爲標準。凡齗齗然爭。而歷久不能解决者。必其歷史的地理的政治的事實。有暗昧不明者也。今間島於歷史土地理。上政治上之關係。旣明切如此。非特足以供屬我之鐵證且出諸日韓人之著述。不啻其自供而自認之。而乃紛爭至今不决者。豈非我外交家之懵於國情。所爭論者隔膜而不得要領之故耶。抑亦日人欺我無人。匿其瑕隙而出其。遊移之手叚。以與我周旋故耶我知是書一出。政府當恍然於與此交涉之所以無效而據是以。與之力爭。日人亦當自知間島情迹之暴。著而廢然以返。然則是書之有功於間島。豈淺鮮哉。記者識 
來件 
[上海創設圖書館勸助書籍經費啟]  
　　江浙爲人文薈萃之地上海尤開通風氣之无五大洲所滙　四部書所輻湊圖書館之設現已呈知當路宣告　人蓋非特以廣闔郡之見聞實足以廓全球之智慧惟聚書不易籌欵綦難是用擬具簡章錄登各報牛腰壓斷願諸君捆載而來蚨翼潛歸向初地拚飛而至共襄盛舉嘉惠來兹謹啟 
一請領官書圖書館開辦之初以集書爲第一義而集書尤以官書爲大宗從前各省開創書院有請領官書者今擬先徵收各省官書書目如直隸山西陜西四川湖南北福建廣東浙江安徽江西江蘇揚州等處擇其四部中有關實學者開具總單禀請提學使詳請督撫憲飭令書局照單給領並分咨各省督撫憲一律照單飭辦分投領取如此則巨帙畢備而大綱已舉矣 
一募捐書籍官書之外需用之書遺漏尚多則凡故家世族向來收藏多數者或藏板者請其酌量捐助若干部於本館所刻藏書目内註明某書係某人所助從前李黼堂中丞著皇朝耆獻類徵一書呈請各督撫於通都大邑書院叢林每存一部以期垂久今本館之設亦深望如李中丞之慨賫巨編嘉惠後學至各書坊書局無論新舊其有關實用者每項捐助一部書目一律註明總以不没人善爲的並先登報招徠 
一廣勸寄存各處儲書公所往往有故舊之家收藏極富或無地安頓或無人收拾恐有霉蛀之患散佚之虞以之寄存公所如杭州藏書樓即有汪氏譚氏等鉅族以所藏之書悉數寄存書樓以爲保全弗失之計本館亦援照收存並派經理之人一律展看晒期於毫不損失另立一日以示區别或本有蛀損均於目中註明亦先登報俾衆咸知 
一採訪購買邇來科學各書門類繁多切於時務亦不可少先將各處仿單擇其尤者編成總目次第購買以備博覽再有餘力隨時添置儀器庶成美備 
 
 

Page 27

 
 
   
 
 

Page 28

 
 
   
 
