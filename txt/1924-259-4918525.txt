# 1924 - 259 - 4918525

 

Page 1

 
 
1;第一萬八千五百二十五號;中華民國十三年 西曆一千九百二十四年九月二十三號
星期二 * *   
 
 

Page 2

 
 
1;第一萬八千五百二十五號;中華民國十三年 西曆一千九百二十四年九月二十三號
星期二 * *意外之勝倘或反是所知者僅己之優點與敵之弱點則常遇意外之敗而决無意外之勝矣 
今之戰者視人每不値一錢而視己又不可一世故未戰之前常易於啓釁狂言自許决勝之期可計日而待及至一旦開戰所計適與事反相持若干時而促襟露肘之情畢現此無他皆但知己之優點而不知弱點知敵之弱點而不知優點故也其所以致此之故則因其部下常虛飾以隱其缺漏偵探採讕言以獻其阿諛人其彀中而不自覺以是作戰戰烏能勝乎 
國内專電 
北京電使團息華盛頓接駐華舒使報告華北將有戰事遂派駐菲艦隊潛水艇八艘驅逐艦十艘於十六號起程約二十五後三十前可分到津滬其中載有多數陸戰隊以爲保護美僑之用（二十二日下午八鐘） 
北京電外電張軍計畫姜登選第一軍攻喜峯李景林第二軍對朝陽凌源張學良第三軍向榆關張作相第四軍駐錦州爲預備隊吳俊陞第五軍許蘭洲第六軍另授任務（二十二日下午一鐘） 
北京電熟悉軍事者言朝陽赤峯近日係小接觸俟王馮及援軍一律開到前敵然後有實力之戰鬭吳已命各軍分别前進軍費王克敏已籌到二百餘萬各軍開拔前可籌到五百萬赴前線後更籌五百萬吳言除軍費外其餘均有把握 
北京電吳有日内赴灤州説（二十二日下午八鐘） 
北京電吳請以李鳳翔充福建二師長 
北京電陸部呈趙桂第免緝復官 
北京電陸軍第一混成團改編混成旅旅長程希聖（二十二日下午八鐘） 
北京電飛航員劉光克潛逃趙玉珂下令通緝南北苑馮軍今日全開拔留一團看營馮今晨乘馬赴通出發（二十二日下午一鐘） 
北京電晚報載吳向晋閻索子彈二百萬閻允半數又載丁佛言彭養光押送西山查范熙壬本人未被押（二十二日下午八鐘） 
北京電晋閻電吳願出兵一萬彈百萬加入討伐軍（二十二日下午九鐘） 
北京電馮臨行委蔣參謀長兵站司令伊部李鳴鍾旅後發（二十二日下午九鐘） 
北京電院電虞洽卿蒸電悉所擬劃淞滬爲中立區域一節具徵保全商埠籌劃周詳中央對於中立區域現正切商辦法務望鼎力協助是盼（二十二日下午八鐘） 
北京電使團對滬商會請停戰某某兩使以調停有干涉嫌且齊不允故尙在考量中昨已先覆滬領團（二十二日下一鐘） 
北京電蘇齊馬（二十一）電前線勝利馬聯甲電告赴宣城督師王普軍已佔泗安北京電養日（二十二）令張載陽免職夏超繼（二十三日上午二鐘） 
北電夏周號（二十）電吳現盧離杭張赴滬超等職應維持地方力圖善後已電令所有軍隊退回原防本境以待後命夙欽泰斗敬懇維持吳覆望即歡迎孫督共去盧倘東南大局得以早安則國家地方勳名共戴浙右屏藩唯公等是賴 
北京電養（二十二）曹傳見孫岳談京畿防務北京電吳派車務司令周符麟調開空車以利交通（二十二日下午八鐘） 
北京電芳澤照會外部滬蘇日領署往來密電爲軍事當局扣留請中止此舉 
北京電養衆院行政會討論彭養光被捕事决俟鄂議員要求再開大會 
北京電擬令王纘緒王正鈞冠字將軍 
北京電吳對解放被扣報紙及在押記者今日函軍警機關設法秦墨哂等并函警廳請維持因借重外人發言之報均已發行故（二十二日下午一鐘） 
北京電暗盤整陸現貨六四八玖陸二四二金融柒長無交易（二十二日下午八鐘） 
天津電山海關連日有戰事朝陽戰事亦甚烈（二十二日下午十鐘） 
天津電臨榆警廳林述楝將秦皇島日船萬里丸傷斃華工黄柱案經礦局英人交涉傷費二百元死恤二千元情形昨呈省署 
天津電新車站兵站曹祝有公忙加派許侯二人協助照料 
天津電省署西堤埝昨塌陷長五丈寛丈許幸西區署員搶堵得法無害 
天津電拒毒會哿（二十）成立儉（二十八）游行宣講（以上二十二日下午八鐘） 
濟南電當局令津浦沿路各縣出車二百輛牛馬四百頭運赴灤州備軍用今日省議會開會全體通過（二十二日下午六鐘） 
濟南電熊在省署設魯省後方籌備總司令處委田步蟾爲處長鄒文蔚爲文牘股長孫昶爲警備股長張志坦爲交際股長 
濟南電士紳張英麟毛稚雲等環請當局毋輕調動軍隊以維治安 
濟南電鄭熊連開會議籌設海防聞將於靑島龍口烟台三埠設立辦事處派專員以專責成（以上二十二日下午五鐘） 
長沙電李劍農聞議會將提不信任案甚消極謂該案縱不通過本人亦願引避 
長沙電礦務總協理同意案趙已咨交議會總理蕭堃協理蕭汝霖地况松 
長沙電李劍農與省議長歐陽振聲言出席議會可以不必但軍人提欵案允再發令制止 
長沙電議會討論憲法會議組織法又無結果議會對於代表名額及産生方法極不一致不能立時解决 
長沙電財長張雄輿近居私宅不到司不會客决提辭呈趙請鍾才宏擔任鍾仍辭長沙電議會表决憲法會議組織法五要點（甲）代表名額四十人（乙）省縣議會與各法團名稱爲列舉（丙）代表支配法省議員十六縣議員及各法團共十四各界十（丁）産生法由省長聘請（戊）此項組織法限於户口調查未完竣前之第一次適用長沙電環城沿河馬路將修築其原定寛幅爲一百十尺經曹市政總理呈明困難暫縮改爲七十尺 
長沙電新競選法長爭甲匭者爲張聲樹陳國鈞劉武三人成謂又屬難産惟乙匭爭者少聞趙宗獻可望 
長沙電賓步程辭黑鉛廠長趙慰留 
長沙電效（十九）議會通過省長聘任憲會組織法會員案（以上二十一日下午一鐘） 
重慶電江巴衛戍司令張允明灰（十日）東下今早由楊森委唐式遵師長繼任唐今日始正式就職并就重慶軍警團聯合處長職重慶電鄧錫侯昨委實業視察員五人分察全川實業 
 
 

Page 3

 
 
1;第一萬八千五百二十五號;中華民國十三年 西曆一千九百二十四年九月二十三號
星期二 * *中華民國十三年九月二十三日星期二（申報）舊曆甲子八月二十五日（三） 
重慶電黔軍彭漢章師長巧（十八）抵渝謁袁祖銘商援黔事（以上十九日下午十一鐘） 
香港電孫擬推段祺瑞爲總統己仍任大元師取消討賊軍名義一律改爲建國軍各省現任總司令改稱建國軍某省總司令昨下令任方聲濤爲建國軍福建總司令香港電湘趙禁運米來粤 
香港電孫箇（二十一）巡視韶關附近險要西河壩蓮花山等處 
香港電但懋辛偕滇唐代表劉毅夫巧（十八）抵汕轉赴梅縣謁林虎 
香港電商團代表皓（十九）再函范廖催還械香港電省署哿（二十）通令取消陳廉伯陳恭受通緝 
香港電孫哿（二十）發手令謂商團已進行第一條手續仍須照民團條例改組後即著范李廖按照政府手續發還 
香港電市廳由去年四月至令年九月共支軍費八百六十六萬 
香港電廣州戲院游樂塲因湘滇桂軍抽娛� 
樂捐擬罷業 
香港電東江仍無戰事孫軍盡棄茶山以下廣九路 
香港電商團全體函七代表請將交涉還械情形宣佈以定從違（以上二十二日下午八鐘） 
厦門電連日泉屬民軍因粤軍有入閩意甚活動高義部與陳國輝聯絡極密 
厦門電馬（二十一）晩船户陳吳械鬭益烈各以市屋爲壘經陸隊制止又馬（二十一）晚陳姓截阻鷺江輪經海軍派輪捕六人 
厦門電泉州又傳省軍將分三路攻民軍説但未證實（以上二十二日下午九鐘） 
福州電報載孫皓電（十九）已進衢縣但據建甌通訊皓（十九）日孫仍在浦城 
福州電鹽運署及稽核所將縮小馬經理已入都接洽（以上二十二日下午六鐘） 
安慶電皖北鎭守使史俊玉赴前方指揮馬委第四旅長高世讀暫代警備營派兵兩連今日開赴秋浦駐防（二十一日下午八鐘） 
特約路透電 
[東北戰事記聞]  
二十二日北京電據山海關外人方面消息九月二十一日直軍與奉軍前哨接觸奉兵退走直軍追擊致中地雷稍有喪失後在王家屯與奉軍先鋒隊相遇開砲互擊至暮始已星報稱奉天李景林部下第十旅二十日在朝陽擊直軍但被擊退數哩云北京政府現繼續作大規模之佈置須費若干時日始克發展 
二十一日奉天電李景林第二軍今日佔據朝陽奪獲來復槍三千及野戰砲六尊奉軍用新式戰溝臼戰甚着成效黑龍江吳俊陞定今日率第五軍進攻開魯聞吳佩孚已集重於此又聞開魯有直兵三千已向奉軍輸忱 
[各國對於中國内戰之評論]  
二十一日巴黎電小巴黎人報論中國時局謂中國交戰雙方之將士皆無仇外行爲現尙顧全外人利益法國人民現未受傷害則法國雖戒備一切但將維持對於戰事毫無偏袒之態度而僅希望雙方之有力能恢復中國秩序與統一之一日庶中法及他國商務咸獲其益二十二日倫敦電每日電聞評論中國事件謂如爭鬥不已則北京歐洲使署之地位將成不厲容忍之懸慮事件此問題非蘇軍向上海出發之估算可比英政府宜於此决定其行動云 
二十二日巴黎電巴黎廻聲報希望中國内戰無論結果如何宜早日結束　美日兩國見事實已成消滅其干涉之念巴黎日報謂蘇俄在華之陰謀日本對華之態度美國對華之憂慮殊足使吾人密切注意遠東事變其中實含有嚴重之變化云 
[聯盟會雅片之辯論]  
二十二日日内瓦電鴉片貿易顧問會之報告付辯論時中代表朱兆莘否認中國遍地栽種罂粟之説並援引路透電社所傳某省長官對於無論何人藏有烟膏四兩者處以死刑之消息又謂中國有禁絶鴉片貿易之法律一俟中央政府恢復其管轄各省之權　即可積極厲行之中國與論極贊助禁烟舉動中國且贊助忠實之宣傳吾人對於以人道名義剷除世界大害之運動定予以好意及完全贊助云 
二十二日柏林電德總理馬克斯氏在巴登之拉杜爾夫齊爾本黨議演説謂衆曾公認德國曾維持大國之尊嚴應請國際聯盟許其加入國際聯盟國際聯盟宜許德國之正當要求德内閣是否將於星期二日議决此事渠尙未悉渠意主張請求加入者實占優勢云 
[聯盟會與德國]  
二十一日日内瓦電南森博士於聯盟議會集議之際忽往德國此事頗引起評論衆不信南森挾有勸導德國請求加入聯盟會之使命但以爲南森之赴德純爲個人行動此間頗有人以繼續勸令德國加入聯盟爲不智 
[聯盟會與喬治亞]  
二十一日日内瓦電昨日有平民三千舉行關於以戰止戰運動之大游行手執旗幟上書世界和增惟工人可保障之及各國政府與聯盟會應干涉喬治亞事件等語羣衆趨入市政廳共産黨大呼「喬治亞其速亡」並要求撤去干涉喬治亞事之旗意德等國代表發言主張贊助國際聯盟會之和平努力英代表查爾頓稱聯盟會事業爲渠所信任世界勞動家宜贊助之旋通過一議案反對軍械之存積並要求公斷之發展 
二十一日日内瓦電昨日議程所列委員會討論英法比合提請聯盟會密切注視喬治亞國事件並乘機助該國恢復和平狀態之議案發言者皆表同情於喬治亞之力爭自由葡萄牙與南婓代表則謂此案與兩年前所議决者適同殊屬可異不知行政會當時曾有何行動並建議修改詞句俾與新時勢相脗合旋舉定英比法意與加拿大之代表合組股員會考慮此問題聞股員會意思以爲議會應向俄國提議由業已承認蘇俄及喬治亞獨立之各國從中調處 
二十一日巴黎電駐法喬治亞使署接電據稱喬治亞革軍數千人踞守要險及柯杜爾河阻遏俄軍之進行同時喬治亞境外有共産黨與俄軍交戰 
二十一日莫斯科電外交當道齊吉林對俄人通訊社訪員發表談片謂帝國主義之各國現正對於蘇俄施總攻擊而用國際聯盟會爲工具英法比代表在日内瓦之聯合議案乃干涉俄國内政之舉動因喬治亞乃自願加入蘇維埃社會黨員民國聯邦之一國也國際聯盟會對於印度·叙利亞·蘇丹·中國之事件置之不顧而獨注重仇視俄國方權之議案云 
[聯盟會之保安公約]  
二十一日倫敦電日内瓦電告草擬保安公約之困難望此約提交議會時其範圍將不若英法總揆在日内瓦發言後世人所望者之廣大小國代表頗爲不寗指英法戲弄甚不滿意於比恩氏之計畫英殖民地之反對此約亦甚引起各方面之憂慮此計畫在十月初以前似未能提交議會 
[英俄條約之反響]  
二十一日莫斯科電國民委員行政會依據英俄條約指定委員三人研究英國人民所提賠償損失之要求二十一日倫敦電自由黨領袖愛士葵函致其友對於俄約亦有不滿之詞尤反對借欵擔保指此爲英歷史前所未有者謂此約無所解决徒使將來多事英俄關係絶非新外交家之不精練經騐所能措置裕如云下院議員甘維錫在赫爾演説謂衛生大臣韋特萊氏曾告以俄國借欵總額可達三千萬鎊期限逾五十年云 
[日本郵船會社僱員風潮]  
二十二日東京電日本郵船會社僱員對於會社之管理事務久不滿意謂目下該會社營業之不振實由主事者辦理不善所致昨日世界各處該會社僱員辭職者頗多内有著名人物多人其辭職原因乃由上書該會社要求總裁辭職該會社接書後即開除發起人十一人因是激動衆怒今晨辭職諸員（横濱·名古屋·土阪·神户·門司·長畸·孟買·喀爾喀特·西雅圖·紐約·倫敦支社經理香港·新加坡·利物浦·亨堡·上海之副經理及總社之幹事多人均與其列）發表宣言書陳述苦衷並指明總裁以公濟私各節今日午後各董事開會討論辦法目下各船職員及海員均取觀望態度 
二十二日東京電日本郵船會社董事會發表宣言謂前開除職員乃因彼等干涉會社行政不得不加懲罰董事會决議靜觀發展一面並設法疏通 
[菲島載酒輪船之交涉]  
二十二日馬尼剌電總督伍特將軍電請華盛頓政府打銷關於運酒入菲之領事行動 
二十二日馬尼剌電據非官塲稱如美領事仍不肯以衛生執照發給載有酒品之輪船則菲列濱税關擬准各船入口僅施以名義上之科罰目下之法律規定不携衛生執照之船入口者至大之罰鍰爲二千披沙惟未規淀至小之數現信菲税　將科　十披沙 
[英報討論橡皮限制]  
二十二日倫敦電泰晤士報討論橡皮限制法兩橡皮統計之地位旣見强穏市價乃商但利益今大都爲不受限制之出　人所得而受限制之公司則出産旣減成本較昂有時成本之增大較市價之漲起爲尤甚惟荷屬印度及其他出産人則能出産多成本賤而得利亦厚今主張限制者與反對限制者間之眞正問題即在受限制者所得之利益將來果能償其犧牲與否云 
[飛行消息]  
二十一日倫敦電飛行家柯白漢氏由克羅登飛往湯吉爾擬取道西班牙京城即回偷敦今已回抵此間因霧未過西班牙京城氏離倫敦五十五小時計飛行三千哩 
二十二日香港電阿眞廷飛行家柴尼氏今日午後飛抵此間 
二十一日海牙電荷蘭飛行隊已籌備由荷蘭至東印度之飛行將於十月一日出發用福克式單飛機内裝羅爾斯老斯引擎飛行者爲波爾曼中尉司機者爲竇胡浦氏（擬分二十站最短者爲二百六十六哩最長者爲六百二十五哩第一站在捷克京城 
[各國近事]  
二十二日巴黎電俄迭蕯消息該處有一影戲館失愼死摥者各二十人失蹤者二十五人 
二十二日馬尼剌電今日午後蕯瑪及萊特地方有劇烈之地震昨日此間亦覺微震 
二十一日紐芳蘭聖約翰電特務艦隊游弋世界一周後今已啓程回國 
國外要聞 
[東京通信與九]  
日本政團大同聯合之内幕觀 
聯合政團·組織一新大政黨·期爲倒閣運動日人間已有傳説吾人亦已飫聞乃詳察其眞相仍不外政友本黨與政友會合同運動之一變態察兩派黨員自聯立内閣成立後關於合同計畫即有所籌慮唯困分離後歷時未幾一般黨員多躊躇不前熱心主張合同者者乃驟變主針託名各政黨大同團結奔走於各派其究竟目的仍在糾合在朝在野政友兩系予現内閣以打擊不過所取之手段略有差異耳現在倡政本合同諭者中以黨籍言大都係當時兩系分離之最强硬派當日極端主張分離今日又熱心提倡合同足徵二派復歸之機運熟矣政友本黨在分離時亦曾慮及日後有復合之機會故推舉黨首一事大興論戰然旣舉出黨首似不便取消遽與在朝之政友會言和爰託革新中正諸派·及反對現内閣之不平分子等糾合多人一時組織新政黨·破壞現内閣·大鼓動其空氣以期見諸事實然政府及與黨幹部對此特别注意茲揭各政黨幹部之意見如次（一）憲政會憲政會幹部要人日此次大團結運動之主要目的在反對憲政黨内閣驟聆之似覺關係我黨生死命脈其實彼等之陰謀反齋我黨以莫大利益毫不足憂慮况運動之中心人物胥不諳政界機微之無力分子猝爾圖黨系相異者之大同聯合談何容易敢信其不久即烟消霧散而已考今回之運動爲政本兩黨合同運動之化身兩黨中操縱者大有人在就政友會一方言未免被人愚弄該黨入閣要人定不至輕受他人利用然而眷戀古巢人之常情政友本黨欲圖擴張黨勢與政友會欲其久握政權均不能保以後不再聯合我黨爲聯合三派之中堅分子自當未雨綢繆思有所以對付之而後可 
（二）政友會政友會幹部要人日凡政黨之離散集合必根源於政見衝突與政黨革命前此護憲三派聯合一致組織内閣左提右挈迄今不現絲毫破綻細審之亦無足致破綻之原今者方期鞏固聯合從容邁進以圖財政行政之整理乃傳我黨賣友從敵明係多事者之中傷苟我黨黨員有實際參與其事者亦輕舉妄動之輩耳全體黨人應屏斥之然凡事必有根源政本兩黨合同之凝議因吾人嚴重拒絶故變更名義進而爲組織新政黨之策畫合同一節固政友本黨諸君之所翹望無如我黨旣與憲革二派提携在朝秉政絶對不能與敵商携手也 
（三）革新俱樂部革新派幹部要人日頃來忽傳政團聯合組黨倒閣實誇大之謠傳耳原來人爲最複雜之動物在任何時代必有一部人架空夢想多事者更傳其夢想而鼓盪之此乃一尋常事何怪之有唯名目爲組織新黨革新政界亦無阻止之必要據彼等之所策畫乃一非常事業豈能一朝一夕成之就目下政局言此計畫恐無成功之可能性蓋計畫之根據在倒潰内閣斷絶三派聯繫聯立内閣一日健在彼等計畫即一日蹉跎彼等在此時作此策動恰如於清平時宣傳戰事其不能成功不待智者而印已 
（四）政友小黨本黨幹都要人聲明日致黨之生命爲主義與攻綱政黨存在一日黨員必努力圖主義實現一日濔來有驅於慾望力圖　取政權不惜抛棄平棄之抱負而與敵對相結合之政黨出焉實憲政史上之汚點吾人應唾棄之者也本黨應確守政綱始終一贯退而保持黨操進而輝揚憲政頃有多事者流暗中活躍圖政黨之合從連衡夫各政憲有一定之黨綱苟黨綱趨於一致方以類聚物以羣分合同氣運不期然而然若專耽耽於權勢一棄平素之主張與逈相反對之政黨提携聯合吾人所絶端排斥者也　者清浦内閣瓦解時我黨毅然與政友會斷絶關係·别立門牆者亦爲徹底黨綱·發揮政黨·之眞精神奮鬥不願與追求權勢之政黨苟合共事故也今陣容已整矣　無與他黨聯合之必要目下我黨有黨員百二十名佔政黨中之第二位野黨中之第一位今後正宜邁進監視政府之行動他日逐鹿政場之先登者非我黨其誰乃傳謂我黨諂媚求合豈非以小人之民度君子之腹乎（九月十六日） 
國内要聞 
[北京特約通信（驚鼙）]  
對奉各令之經過攻東北而守東南 
昨晨三時吳佩孚抵京今晨五時對奉討伐令及大批總司令司令副司令即行發表此可見直派方針置重對奉認奉方爲唯一大敵傾直魯豫熱之全數軍隊以副之蓋三軍之中第一軍爲榆關方面十五師二十三師九師等係現駐京奉線上之軍隊第二軍在喜峯朝陽方面爲十三師及毅軍亦現駐該處之軍隊第三軍爲赤峯方面全係馮軍現已開拔兩旅其餘仍待續發者第一軍爲對奉方之張學良齊恩銘裴春生等第二軍爲對奉方之李景林郭松齡等第三軍爲對闞朝壐穆春蘇錫麟等而所謂援軍者則係現時分布直魯豫未曾開拔之軍隊預備爲三路之補充蓋相傳奉方此次出兵總數十八萬亦傾三省之兵力且器械精利故亦以三省一區之全數對之也至於兩方之士氣如何人心如何勝負之數如何則將看此後之結果不必作預言矣 
此大批命令在半月以來已零零星星有所傳説所謂三軍者蓋預定已久之事即三軍六路之調遣亦非一日日來京津交通兵車絡繹客車由京赴津沿途因候兵車躭擱動至數小時足見徵調之繁而馮軍則自近日始開拔者聞各援軍中如胡景翼一師仍擬令赴喜峯蓋今日之最吃緊者在朝陽方面即吳氏直轄之第三師此次有一部隨來亦將加入此路也但各軍之布置雖早已决定且已多由軍事處電令委任而吳王二人之任務則决於十三日以後曹召吳王即爲此事王氏二四日來京一次已允任討逆軍副司令俟吳到後兩度面商令始全下十六七間所聞爲曹擬以大元師職權令吳代行且調取陸海軍大元帥旗圖樣擬新製一旗以授之實已將全部軍權付之吳氏吳氏亦自任不疑即所謂海疆防禦亦屬吳之管轄下也故此次戰爭可謂吳張對壘個中人言府中各要人自以調遣一切不如吳氏且兩旬以來極感困難故不得已而求敎於吳前此軍事大權在機要處軍事處者自今日起全移至四照堂而曹側諸人卸却千斤重擔矣 
昨日之議下令也閣議中已曾言及某閣員方張討逆總司令以次之命令應由曹氏用大元帥名義以軍令形式發表不必明發不必由閣員副署又有某閣員主張謂奉張三年以來已不𨽻屬中央不必用明令討伐又謂� 
即退一步而言必欲討伐亦只應由總理陸總副署不必全閣署名然此種種議論皆未能通過於府方故結果仍一一明發當分送副署時院秘書長且曾密勸某閣員謂不必再持異議使府方不悦蓋某某閣員對此次軍事結果頗甚懐疑不欲由内閣負責且謂大批司令從來不須任命如此張皇從來所無也然尙有已定之兩事至昨晚而忽變更者（一）兵站問題已預定設總兵站於豊台以李彦靑爲總監今則以吳佩孚之主張不必另設但由省區長官負其責任故有三省一區後方籌備總司令名義而兵站總監取消（一）衛戍問題原擬王 
懐慶出師即召孫岳入京使繼其職執行式嚴事務且數日前曾召孫來京與商此事孫京允諾今則此令未下有謂業已中止而地方治安責成聶薛者有謂尙須續發者然大概前者之説占多數聞亦吳之主張也至吳此次入京係將眷屬及重募僚一概帶來洛陽老巢但使李濟臣李炳之坐守王承斌赴洛之議亦已取消吳在四照堂已實行辦公聞尙擬五六日後出京往軍糧城灤州一帶自行督戰昨日顔惠慶見吳吳氏語以我亦不爲已甚但打至相當程度奉方不至再有後患即可罷兵但我傳吳對於奉事認爲絶對樂觀亦恐是外間宣傳作用蓋聞吳未來之前數日在洛曾集議一次有人主張此次非直奉直皖兩役可比不如暫居洛陽看北京之應付再作第二步之計然曹氏雪片電到最要之語謂君如不來我即捨去故吳氏最後决心爲拚命一幹存則俱存亡則俱亡兩對於東南東北之間則决定先行攻春如僥得手則浙江不成問題不則江蘇亦無法救濟故一面使靳雲　仍駐鄭州爲江蘇之後備非東北萬分緊急不調靳師一面電齊令其改攻爲守以待直奉戰事之結果是先東北而後東南實爲今日之戰局眞相面直派之存亡亦將於吳之戰奉决之焉（九月十八日） 
[北京對奉命令發表之經過]  
北京討伐張作霖令昨已公佈聞洛吳未來京之先中央即已預擬命令大意其十路援軍總副各司令人選並已早在酌定之中僅待洛吳前來同意發表前日午間吳見府曹陳説對奉作戰已有反握討伐令可即發旋即與馮玉祥王懐慶王承斌等正式交換意見至晚間府中又不一度愼密之討論遂將稿修改一過至三時餘方交印鑟局故公布之命令稿即在是晨六時發出也此項討伐命令前日（十七日）閣議席上曾經討論閣員有謂此事關係重大須與吳使磋商並應開府院聯席會議討論决定故星期三閣議席上雖討論多時未經有具體之議决當日吳氏入府又與曹一再磋商認爲討伐令有即時發表之必要當日上午六時公府懐仁堂召集聯席會議列席者有吳佩孚王承斌王懐慶馮玉祥王毓芝顔惠慶及全體閣員並各軍政要人先在萬字廊會齊同入懐仁堂開會首由曹報告軍事處所接熱河都統米振標朝陽鎭守使龔漢治等來電報告奉軍節節前進張作霖支日通電破壞大局請中央大張撻伐云云列席各要人相繼發言均謂爲維持國家紀綱起見應即明令討伐當將國務院秘書廳所擬之命令草稿略事修改至十一時三十分始斟酌妥當同時决定總副司令以次各命令交印鑄局發表並由院飭印鑄局火速鑄就討逆軍各司令關防昨日（十八日）上午六時印鑄局始正式發表聞總司令辦公處即設於四照堂將來設立大本營總司令或即居大本營中總司令部内分九處爲參謀副官軍需等名目大概日内即須頒發關防副司令則不另行設立司令部茲錄討伐令如下據直魯豫巡閲使吳佩孚電呈據報近日奉軍動員五路進兵叛迹已著又據直魯豫巡閲副使王承斌署熱河都統米振標朝陽鎭守使龔漢治等先後電稱奉天蓄謀叵測近派各軍節節前進集中錦縣拆毁萬家屯一帶鐵道並侵犯阜新縣境先施攻擊又在胡陽附近金角寺三寳營女等處偷架浮橋約集兩旅之衆向我軍猛烈衝鋒不得不正當抵禦各等情比年國步多艱人心厭亂本大總統受任以來即以振導和平爲職志前因盧永祥等破壞治安首開兵釁中央爲戢暴安民起見不得已明令討伐原期兵禍早消迅紓民困東三省爲東北屏蔽同屬國家版圖前歲張作霖藉端稱兵旋經戡定邇年以來方冀其徐知悔悟痛改前非乃據陳報各情是其野心未戢復乘東南多事之秋爲擾亂中原之計證以近日所傳通電各方益見破壞大局蓄謀已久實難再事容忍不得不以國家權力强行制止除明令總副司令並分派各司令外即責成各該將領督率所部相機剿辦尅日肅清軍隊經過地方所有中外人民生命財産並著一體妥爲保護母任驚擾至奉天各軍隊有去逆効順自拔來歸者脅從罔治悉予自新務期邊亂弭平國基奠定布告有衆咸使聞知此令 
[直方對奉之軍事規劃]  
對奉三路佈防計畫直軍對奉分三軍第一軍總司令彭壽莘之任務爲由山海關向綏中攻擊絶奉軍入關之路且爲直軍開入奉之要道目下總司令部雖暫設灤州但一二日内即將改設總司令部於山海關第二軍總司令王懐慶之任務在據朝陽進攻義州及北鎭爲直軍長　入奉之先聲其總司令部即設於朝陽現王已於前夕向府方辭行並於昨晨率所部向朝陽出發矣至第三軍總司令馮玉祥之任務則有二一爲據熱河之邊境以進窺錦西及興城等縣斷在綏中及山海關一帶之奉軍後路又其一則爲進窺義州軍隊之後援其總司令部先設於喜峯口北之單泉縣再徐向熱邊遷移現馮所部之張之江一旅已先出發其餘則凖備已告完成大約一星期以内即可由馮率之出發並聞總司令吳佩孚現亦將向東北出發暫設大本營於灤州以爲前方軍隊之總後援 
各將領分任之防務山海關喜峯口兩處形勢鞏固地點艱險决非奉軍所易窺伺惟朝陽一帶地勢散漫奉軍必在邊境前進直方以大軍防備之故熱察綏巡閲使王懐慶有親赴承德督師之説至北京衛戍之責則或請某鎭使暫代惟北京商人對王尙擬加以挽留其喜峯口之防務則陸軍檢閲使馮玉祥已允負責而彼居中尤可關顧東面之山海關西面之熱河外傳馮專任拱護京畿者形勢已略有變動矣直方軍隊日來分别增防佈置齊全若就事實所可知者而言葛樹屏之十二旅馮玉榮之十三旅業已由京奉路前往灤防曹鍈之二十六師王維城之二十三師亦在調動中此爲一路運輸張之江第七旅李鳴鐘之第八旅均已由通州開拔一部分而馮玉祥自率之十一師亦有分調一部分之説此又爲一路運輸王懐慶之十三師原有一旅在熱河其他一旅亦即前往董政國之第九師雖尙在京招兵然大部分業亦開往前防此又爲一路運輸至於察哈爾綏遠兩特别區亦共有三混成旅可資調用且聞某兩師有增補充旅兩旅及察區增一騎兵旅之説總計前防原有軍隊加以增防者約有十二個混成旅與勁旅六師（中央直轄軍隊未調動者尙多）眞有十從如雲之盛雖防線廣關有此大軍足以措置裕如矣吳軍五萬運出之外訊字林報十五日北戴河通信云自戰謠盛傳以來遷居者頗多來此避暑者因各商店閉門鐵路將斷亦紛紛離此此地經過軍隊極夥據可靠消息在二十四小時中曾過兵車二十六列車皆爲吳佩孚之兵共逹五萬人分赴粼近各處各軍在車站下車後多駐守各山以扼奉張人關之路張氏已盡停關外貨車並拆毁鐵路但並未拆斷橋梁將來張如獲勝即可重行修理直趨北京現在戰事尙未開始似兩軍開火尙須在十日之後 
[外報對奉直戰事之觀察]  
日報載稱直奉關係口益險惡詳察趨勢終恐不免一戰但雙方之實力如何當爲一班人所注意茲將兩方前線之兵力詳記如下 
（一）奉軍第一軍司令姜登選直轄部隊爲第四第十六兩混成旅擔任綏中興城方面防務第二軍司令李景林直轄部隊爲第一師及第五旅擔任喜峯口前線防務第三軍司令張學良直轄部隊爲第二十七師及第十九混成旅防守山海關錦縣等處第四軍司令許蘭洲直轄部隊爲第一第三第十四等三混成旅定名爲游擊隊擔任開魯赤峯方面防務總司令張作霖自任楊宇霆爲總參謀戒嚴司令爲于珍警備總司令爲陳興亞總計作戰軍額約二十餘萬奉軍中唯一之新式武器爲迫擊砲當兩軍接戰或追擊時用以轟効力極大此砲造自英國專爲壓迫敵軍之用運轉亦頗便利每分鐘能放九彈破壞敵陣地之力甚大速度亦非其他大砲所可比擬者但直軍方面亦由美義兩國購人最新式之野砲多尊故就大勢觀察兩軍實力相差無幾未來之勝負殊難逆料 
（一）直軍第一路司令彭壽莘直轄部隊爲第十五師第二十六師第二十三師之一旅第十二第十三第十四等三混成旅擔任山海關至喜峯口一帶防務第二路司令王懐慶直轄部隊第十三師中之四營（約一千八百名）第九師毅軍全部第二十三師之一旅擔任喜峯口至熱河邊境之防務第三路司令馮玉祥直轄部隊爲陜軍第一師第二十四師第十六第十七第十八等三混成旅擔任古北口至開魯一帶防務總司令吳佩孚直轄第三師陜軍第二師（張治功部）第二十師（師長閻治堂）擔任京津一帶防務並接濟前線上述各軍内張福來之第二十四師内一部駐紮通州沈錫齡之第十七混成旅駐紮廊坊曹士傑之第十六旅王用中之第十八旅均移駐保定總計軍額亦有二十餘萬聞山海關方面之兩軍作戰計畫直方擬一戰破之奉方則欲誘直軍至關外後再加猛擊目下灤州駐屯之第十五師全部開至山海關後方則由馬廠之第二十六師及保定之第十三混成旅塡防詳察直軍行動頗似前次之戰略大有向關外攻擊之勢奉軍大隊約六萬餘名已集中於錦州綏中附近前線有少數部隊出入靡常故直軍擬攻其不備一戰勝之藉壯士氣而奉軍則必欲誘直軍至關外然後擊之據一般推察日内必起衝突 
 
 

Page 4

 
 
1;第一萬八千五百二十五號;中華民國十三年 西曆一千九百二十四年九月二十三號
星期二 * *   
 
 

Page 5

 
 
1;第一萬八千五百二十五號;中華民國十三年 西曆一千九百二十四年九月二十三號
星期二 * *中華民國十三年九月二十三日星期二（申報第二張）舊暦甲子八月二十五日（五） 
國内要聞二 
[奉方最近之軍事行動]  
鎭臧軍編制之一班張作霖之鎭威軍刻已編制完竣計娄六軍共各路軍隊之支配業　軍事會議决定第一軍向某某處出發第二三六三軍向某三方届發係第一戰線第四五兩軍則爲後方之預輸隊以便戰爭緊急時再出參加並聞奉直兩軍目下之距離僅有四十副司令調動來奉業自九日起分别開拔前來經張指令吉軍開駐熱河方面黑軍開駐喜峯口方面至該兩省軍隊計各有二旅之衆陸軍第六旅第四十八團前駐哈爾濱現奉令調遣抗下作戰其一營官佐士兵八百五十名由營長張啓彬率領於二日午前十一時三十分乘南滿車到奉即駐於小南關各店聽候命令出發駐紮東陵之騎兵第三旅早經奉命加入西路軍務茲有該旅之一團（傳聞第十五團）已於十一日全部開拔西上並附有運輸車二十餘輛東三省航空督辦張學良爲搞直計曾派飛機前往防線茲聞規定爲三大隊其駐防地點如下（一）該督辦自任飛龍隊長趙翔陸副之駐防山海關（二）趙玉中任飛虎隊長駐防喜峯口（三）依力布任飛英隊長駐防葫蘆島已定於十四日出發舊日將士復經起用者爲數頗夥昨聞前伊蘭鎭使劉子齡經湯鎭使邀去帮理戎務前稱查處長楊寳山被某旅任爲督戰隊長汲金純顧問亦將有某種任務此外出而待命者亦大有人軍醫處王處長以軍醫官人材缺乏有敷委派近特瑘請南滿醫科大學　舉醫士七八人以便任用聞該校正在　求學生专願各方隊伍現正紛紛　動張特通令各縣知事如軍隊到境有所需要務須妥善照料以免貽誤至經過時所耗開水饅首之費悉准作正式開銷 
　　張作相急　赴奉蘇浙開火後奉直之調兵遣將風鶴頻蕉幾如箭在絃上之勢最近奉張向駐奉領事團聲言直方派軍壓境有意來侵東省爲保境安民决行抵戰後張作相歸來積極籌備除調三個混百旅集中長春聽候調遣外最近吉林軍事會議議定吉軍出動　省東南延邊防務由第十三旅旅長兼延吉鎭守使吉興負責東北邊防由第九旅旅長兼伊蘭鎭守使陳玉崑負責東邊及東路哈長哈綏路線防務由十旅旅長張煥相及二十一旅李旅長負责吉長區内及伊通農安長嶺一帶邊防由二十旅旅長楊遇春及吉長鎭守使丁超負責省會治安由警務處警備隊軍署衛隊負責剿匪由警備隊及各縣警團分負責任並爲各旅軍隊活動後下級官不敷支配特將各旅送到省垣軍官敎練處之各下級官調回原旅供職軍官敎練處即行停辦至軍署所送之下級官則留省調用張作相將諸事籌議就緒原擬中秋節後赴奉旋因連接奉天電催遂將吉省軍務委託參謀長熙洽代理於十二日上午十一時乘吉長專車帶同隨員啓行蓋因奉直形勢已趨緊張也 
　　奉直開始接觸現聞奉軍方面已開始向直方挑戰茲將軍事處所接各方報告之原電照錄於下（一）駐溝帮子錦州綏中葫蘆島等處之奉军除留守外均向北朝陽方面開拔（二）距朝陽寺七八里之八里莊附近并到奉軍兩團在該處挖築戰壕凖進攻（三）引作霖密令吉黑兩省抽調兩混成旅開赴洮南意在進擾熱河（四）奉軍以汲金純４爲右翼　司令帶五個混成旅分三路前進布防其駐柳河溝之前進哨已侵入朝陽駐軍防地開槍十餘發駐軍並未還擊（五）新立屯奉軍已增至三旅汲金純進攻阜北並謀渡過大陵河經朝陽駐軍竭力抵禦將敵擊斃數百名現朝陽駐軍已佔據大凌河北岸矣據觀以上則知奉軍對直作戰早在急進之中也 
　　東北軍情之官報熱河都統米振標昨有電來京報告奉軍删日突攻朝陽各情形原電云均鑒奉熱比鄰劃界各守比年以來奉張攻熱圖直之意路人皆知自春至秋情勢益顯我熱以保境安民爲心沿邊防軍嚴固吾圉誓不自我開釁乃本年九月删日奉軍突攻朝陽在縣東北之朝陽寺與我軍開始接仗旋攻阜新而開魯凌源等縣先後告警我駐朝駐阜軍隊報告連日與奉軍激戰該攻朝陽之奉軍復搶渡大凌河架浮橋以火車載兵衝過我軍開砲將伊火車頭擊壞車抛河中敵軍以咆火攻擊三次衝鋒我軍努力抵禦敵軍退郤傷斃及溺斃敵人百餘名生靈塗炭思之疚必釁目彼開罪有攸屬合電奉聞伏維垂察熱河孝統米振標洽印 
　　奉飛機擲彈之外訊字林西報十九日奉天電訊云飛機三架受張學良之指揮於今晨在山海關投擲炸彈未有損害聞另有飛機將離錦州往北京投擲炸彈張作霖主其大本營亦將於二十二日離開錦州向熱河前進此方日内將有大虽蒙古王公將助張五千人又俄人三百名亦在前線吳俊陞已於十七日赴四平街張氏在大連媾輪兩艘專在沿海運送彈械 
　　朝陽戰報之日訊東方社二十一日奉天電云二十一日午後總司令部發表朝陽方面虽况李爽愷之第四梯隊與興隆附近第十三師之一部激戰第五梯隊於二十日後四時參加戰線胡毓坤（譯音）之聯隊在後方成爲總預備隊第六梯隊馬瑞雲之砲兵聯隊布砲列於朝陽寺南嶺西方正在與猛牛營子（譯音）之直軍交戰第二軍長李景林於二十日上午五時因督戰抵戰線奉軍慮直派軍艦及飛機攻營口已於該處設要塞司令部任總司令部之李學庚（譯音）爲司令王鐵城（譯音）爲副司令 
[吳佩孚對於戰事之談話]  
　　火車即是大本營 
北京議員谷芝瑞史澤成賀贊元等日昨往見洛吳因非見客時間吳請在辦公室少候未幾吳入室彼此俱未會過故兩不招呼谷等見其批閲公事始知爲吳因即向前致敬吳仍手不釋卷一而對谷等談話史澤成問東南事如何吳答不　問題又問此次大木　應設何處吳答址路兵尙未齊集將來火車上即是我之大本營最後吳高談易理謂先甲三日後甲三日先甲即兵戰封期後甲爲文治時期現信先甲將過不久即到後甲君等研究文治的機會亦快到了谷等見其事甚忙乃興辭而出另據中美社云吳佩孚已於十七日拂曉到京吳之來京本在一般人十臆料之中並非突然特不料其如是之耳吳來京以後一般人所最注意者初不在扈從如何　盛飲食起居之如何布置明言之即要求此君對於政治軍事兩端速予滿意之貢獻而已吳頃接見本社記者謂彼「深信顔閣能予彼以至可寳貴之援助」云云可見吳對政治一層（指普通而言）目下處於超然之地位而專肆力於軍事之布置也吳直認事爲削平内亂而來京關於奉張一節吳謂「接朝陽龔鎭守使（朝陽爲熱河邊境重鎭）十六日電奉軍突於十五日向國軍攻擊予尙復電調令堅守陣地俾免引起大規模之戰鬭然觀於奉方最近之軍事行動恐張作霖已有重興干戈之决心竟向國軍挑戰中央雖欲避免戰禍亦不可得吾人對此殊深忱惜」云云吳對於軍事方面之叩問不甚願詳細置答此殆各國軍事專家之通例唯論及國軍與奉軍能力之比較吳莞然而笑日「民國十一年討奉之役國軍人數不及奉軍之半開戰未達旬日奉軍敗潰無餘此次奉張能容中央貫澈和平宗旨則已否則中央數十小時之内可調集大軍二十萬人必要時尙可增厚二十萬人而統計奉張所部羅掘一空不過十萬人實較國軍人數减少一倍以上參酌前年情勢吾敢斷其必敗無疑」皮吳氏之自豪語也 
[使團對於中立問題之討論]  
　　變更中立二字之意義　　義使訪問外顧 
　蘇浙問題發生後使團方面對於淞滬中立問題曾對政府有所要求政府對於英美日法義五國之提議當然贊成惟於中立二字之意義應求澈底故於日前由外交部正式答復各該公使表示中央之態度各該公使接到我國答復後已於前日（十七日）開會討論其大略情形業見前載頃據日人方面消息前日五使會議對於中立問題曾繼行討論有日内再行答復我國之訊惟此問題經從詳討論之結果似有變更原意之處蓋前此上海各國艦隊司令曾主張由各國暫管吳淞砲臺當時北京四國公使以此舉適成一種干涉不能贊成惟英美主張劃出由吳淞經上海機械局一帶地方爲中立地帶之舉不無一面理由當時遂有各中國提議之　顧其後續加研究之結果以吳淞及上海機械局原爲此次戰事之策源地若劃爲嚴正中立地帶其行動無異於干涉戰事於是各國中不謂外人旣只希望僑民生命財産得保安全無干涉雙方之意今若出此恐予中國以反對口實應有方法速謀善後故於接到中國答復後轉覺爲難不得已遂欲將「中六」一二字之意義變更解釋爲「不交戰地點」之意間此議已决定矣 
　　另據東交民巷消息五國對於中國淞滬劃分中立區域之覆牒又於昨早詳加考慮並擬不具骨赠辦法公推義使翟樂第於昨日午後三時往訪顧外長除報告五國關於淞滬中立區域之辦法外對於戰時外人生命財産之保障辦法亦有討論兩氏交換意見態度尙屬一致三點半時義使返回汬交民巷在本使署内少作憩息即向上述諸國使署報告與顧氏談話之結果 
[客軍雲集之浙局]  
　　尙無結束方法 
　　浙省自盧張去後各方軍隊均已撤防閩軍已抵龍游不日由蘭谿來杭皖軍因千秋關及泗安防軍撤退亦有入於潛長興之説蘇軍則以第四師完全退駐湖州亦須山夾浦入長興於是浙江邊境均爲客軍所駐面原有之浙軍由衢防至聞家堰第三團第四團仍開回牟山湖第八團暫駐建德一面由夏代省長通電各縣知事云現盧督辦已於本月十八日申刻離浙嗣後各該地方如有正式軍隊經過浙境各地方官警應即以禮相待若遇本省潰軍即行設法收容一切政費均准作正開支倘係潰散游勇以及冒充軍人希鬭擾亂地方者應即嚴拿究辦以維治安其地方職務仍由各該管警照常辦理勿使停頓倘敢擅離職守定行　懲不貸云云并聞潘國綱師長初抵桐廬沿擬整理殘軍向閩孫背城一戰嗣經各方調停遂决定退駐原防至失踪之砲兵團長係徐震芳字寅生昨報所載徐康聖爲步兵第一團長現仍駐温防并聞閩孫先派兩支隊長孟昭月盧香亭由衢防向杭出發惟因船隻稀少一時尙難到杭 
　　據某方消息此次接潘失敗这電盧初尙擬縮小戰區以謀抵制繼因潘率所部一日之間退一百八十里疑其倒戈相向盧乃决定離杭方盧乘車以去而潘將戰敗經過情形電告到省周時金華縣知事亦以潰兵入境如何處置爲請我杭人士始皆知雙方誤會　惜盧去之太早然盧本决民以浙還浙固不以爲惜也潘受盧之知遇愧無以報故旣抵桐盧猶欲整理殘部起而再戰然已晚矣 
　　另一通信盧張十八日離杭赴滬後條忽三日一應政務均取公開主義日有紳學各界參與其間至軍政方面盧已赴滬潘尙未到省中留守軍隊已屬無多連日無甚進行所策劃者僅因　署原有人員泰半赴滬另派接替而已第三軍在江山發生變化統率者爲潘師長故處嫌疑地位但潘在後方前線屬何情形傳説紛如盧氏離杭之時眞相實未明暸惟檢查電局駐江砲兵團張某確有可疑之點此次軍隊傷亡潰散約有三營槍砲子彈及軍用品亦多損失如何結束以善其後省中尙在擬議並聞閩軍入浙確僅孟昭月一旅孟已入衢城與金華道尹馮學盡衢縣知事金眞誠會晤所統部隊盡駐城外孫傳芳尙在浦城觀望風色藉定行止日有電來忽作謙語忽加惘嚇各界除呼籲和平外或拒或迎迄未表示故浙局若何歸宿目下頗難推測 
　　第三軍副司令潘國綱因前方砲兵團張團長及汪旅長等不戰潰退聞訊震恐即率二旅全部退守至二十日抵聞家堰（該處距閘口十餘里）省中軍政紳各界急推金順泉方促友陳鯨量葛才侯吳璧華五人於午後二時專輪駛聞堰謁潘慰問並詢此次失利眞相潘以統馭無方致遭劇變且受不白之寃愧對浙人愧對嘉師聲淚俱下並言作在後方前方之張團汪旅突生變化霎時大亂余所部急忙退後前方眞相實未盡知即閩孫現駐何地亦所未悉現决將所部暫駐餘姚五夫個人即赴滬請罪金方諸君勸慰再三請同上省潘尙以無顔見父老爲辭未遽允諾 
　　盧離杭時即下令在浙西各軍隊一律開抵嘉興故駐千秋　之衛隊團昨已經杭轉車開達嘉興並悉進攻宜興之四師陳樂山部及楊化昭部奉令後即停戰十九日抵長興換船開湖州二十日達嘉興集合當時蘇軍並未追擊迨聯運退盡始率隊佔長興該邑之泗安鎭現爲皖軍所佔 
　　目下浙中大軍雲集派别不同浙東有閩軍浙軍浙西有蘇軍皖軍以及集中嘉興之浙滬聯軍皖軍尙居少數閩軍孫傳芳正想曲江觀潮蘇軍陳調元亦擬遨遊西湖浙人籌議自衛尙在遲疑瞻顧大好湖山勢將支離破碎矣 
[潘國綱之近狀]  
　　有友駱君於二十日夜在距杭州三十里这聞家堰地方以友誼往晤潘覩其形容甚憔悴伍文淵旅長余團長均在座潘伍詳述江山戰鬭情形並以當時作戰地圖見示談話結果知此次事變確係在鎬基旅坐視不援棄仙霞關不守之過通敵與否不敢斷言然其所屬第七團不聽調遣回是實情當伍旅前進抵江山時始知孫軍孟昭月盧香亭兩旅已過仙霞關兩軍相遇於江山西南雙方酣戰潘求汪援汪不應潘命第七團來江山團長胡大猷告病團附方策帶全團不赴江山之援反北折而去大城其可　之點一伍旅戰鬭傷亡過多竟有一營全行覆没官兵一人未返伍旅長望援不到不得已向江山東北退却乃方策當此時反由大城向伍旅射擊尾追聲言欲繳伍旅之械其可　點二汪告潘云曾派砲兵團長張國威赴孫傳芳方面探聽消息去訖不返張並隨孫軍向伍旅前進半執紅白旗號亂搖張幾爲伍旅士兵所虜其可疑之點三潘伍均云逐日有戰鬭詳報電省何以省中未接一紙而所接者又多僞造其中暗更難盡言潘現下之决心及其處置　有數端（一）不進省城暫退五夫寗波聽候盧總司令調遣因恐軍紀不嚴發生誤會蹂躪省垣（二）决心通電向合肥及盧表明心跡（三）隊伍稍事整頓潘親來滬請盧處分（四）退却之兵軍氣尙壯兵數尙有三千砲六尊輸卒雖散非不可戰退至五夫祿被後聯同温州郝旅聽盧指揮任增加於何方當即時開拔（五）派徐培根參謀在嚴東關收容散兵　浙兵不攻浙兵爲宗旨（六）潘本擬在嚴東關反抗因得盧已離杭確報遂變更計畫以求殘部之保全 
[杭州快信]  
　　三旅旅長盛并第代二師長周鳳岐六團團長伍崇仁今午召集在省各軍官佐在警備隊總司令部開臨時緊急會議 
　　第二軍總司令部移設嘉與前日某部隊由長興開嘉時地方不無騷擾長興煤礦公司亦被波及已電告到省且傳經理斯馨吾失蹤 
　　二十日晚湖州來電中交兩行被兵搶刦夥友安各大商號亦損失不𧶘 
　　聞湖州電報不通陳調元部隊有來湖説 
　　官電泗安長興聯軍退出後現被蘇軍皖軍佔守 
　　駐千秋關之十師衛隊團一營昨午後抵省備軍二十輛六時開赴嘉興夏代省長聞此消息特備牛肉餅乾等品充作犒賞 
　　閩孫連日來電均自浦城行營發 
　　聞孫方已定張國威（二師砲兵隊長）爲嘉湖鎭守使汪鎬基爲二師師長 
　　潘國綱所部軍隊前日抵聞家堰共裝船二百零七艘約十八九連之數潘因前方戰事遭此意外失利異常悲憤不願旋省將率所部由蕭紹回餘姚五夫暫駐以便整理 
　　雲和知事楊慰祖聞閩贛聯軍抵境星夜帶印逃避麗水置地方秩序於不顧該邑紳商擬電省請究 
　　金華馮道尹昨由衢州來電報告閩軍前部孟盧軍隊前晚抵衢駐紮城外經各級軍官來城接洽一切地方秩序如常 
　　孫傳芳前日因財政問題有電到浙後省署昨電覆稱張省長現因足疾赴滬就醫張財廳亦隨同前往已將尊意轉達 
　　財政廳長蕭鑑菸酒局長祝紹基昨今兩日先後接篆任事（以上二十一日） 
　　旅滬顧乃斌箇電浙此間已　促孫寳琦來申 
　　此間官紳一再集議已派郭小同赴衢向孫傳芳面陳一切並先電告盧去浙　形 
　　孫傳芳十九日抵衢昨電浙箇日起程來省並請張載陽速回本任孫至省期當在二十五六日 
　　潘國綱已將所屬全部於昨日由聞家堰一律開拔赴餘姚五夫牟山湖舊營壘塡駐潘定今日到杭 
　　潘國綱電盧張决親赴滬面訴前線詳情一師師部職務暫由二旅旅長全文淵代 
　　代二師長周鳳岐　陸鍾麟赴衢防調查經過戰况昨已旋省報告并陳述目覩潘軍由芍溪蔽江而下船約二百餘艘内有紅十字會船十餘 
　　駐於潛千秋關之十師衛隊團第一營前日開拔來省業已轉車赴嘉　昨又續到剩餘兵士一百餘名由路局三號車附掛四等車開　嘉防 
　　四旅旅長汪鎬基現仍將旅部改駐龍游 
　　龍游知事曹有成離任後由警所長陳焯暫代現省署已委胡時鐸（本暑機要秘書）馳往接替今日起程 
　　浙江憲兵司令馬　烈已隨盧赴滬省垣現僅留浙藉憲兵第一第二兩　　奉營長包煥庚令一併移駐督署辦公尙擬補招兩連即日徽募 
　　駐淳安二師第五團第二營奉周代師長令調來省塡防營長錢駿昨已遵令開拔今日可　 
趙廷玉（輸送隊長）在杭嘉　屬所招之輸送　現奉第二軍總司令部派撥在嘉興開掘濠溝興築士城異常忙碌 
　　盧離派後瞬將五天省僵秩序如常人心亦　鎭定昨晚開出現水跌至三元五角 
　　長興吳興等處此次軍　抽調人心震動巢湖帮匪乘機搶刦損失頗巨 
　　吳興商會箇夜電省聯軍已過盡蘇軍抵長興夾浦者四五百人此間秩序不寗請促新委盛知事速來 
　　本月份軍政警各費急待開支者有五十三萬餘元之鉅財廳存項祇二萬餘所收者約在十二萬餘不敷三十餘萬金（以上二十二日） 
[蘭谿快信]  
　　十八日衢防敗兵陸續到蘭或四五人一隊或七八人一隊不等均帶有彈棧到時或向商店借洋每名二角至一二元不等或買物不給値聞銀樓衣店布店鞋店損失最多 
　　十八日下五時有敗兵四十名至紅十字分會請籌　繳械當由該分會每發給洋二十五元解除軍裝後令其各回原籍 
　　今日（十九）九句鐘钱城商店開門者不過三分之一街上祇見敗兵遊行常開空槍示威人民絶跡 
　　十九日因聞衢防兩線失利商民大丐恐慌似有草木皆兵之勢是夜謠言更熾崔知事因前方失利恐有大戰乃將印信送交議會即携眷離蘭居民愈起恐 
 
 

Page 6

 
 
1;第一萬八千五百二十五號;中華民國十三年 西曆一千九百二十四年九月二十三號
星期二 * *中華民國十三年九月二十三日星期二（申報第二張）舊曆甲子八月二十五日（六） 
　　縣知事崔家麟確於十七日夜半偕潘師長同走十八日由各公團公推邑紳劉梅生爲臨時知事並聞崔家眷於六日先走避西鄕楊塘村該縣議長家中 
　　潘師長　後向中國銀行地方銀行綼商兩界借現洋二萬元由商會付崔知事轉交 
　　二十日謠言愈熾域内錢業典業一律停止是日監署各犯亦思乘棧羣起逃　幸經四所巡長桂成聞信率警截住法警亦趕到阴止警　隊警所同時均派隊到塲保護當時逃去輕犯東球一名並格傷盜犯黄若南一名紛擾稍定 
　　城内　街小巷吃食店因兵謠紛紛停止營業城區各法團因知事已逃地方無主乃公推劉同律爲縣長以定人心 
　　昨今兩日由衢來蘭之兵均云二日未食向各商號求資給予後始去 
　　七八兩團兵士昨（十九）旁晚均已到蘭駐各會館各廟字及學校汪旅長駐節臨江旅館聞日内即須赴杭 
　　二十日午後由衢州開到浙軍第二師第七團全團兵士聞該團長胡大猷駐藥王廟各營兵士駐各處會館及各姓祠堂該兵士到時紀律尙好第一師敗軍聞該團到蘭紛紛他去該團到蘭即設敗兵取容所如遇有敗兵即拖入收容所追繳槍械以免在外滋事聞紅十分會亦收敗兵槍械每支給洋若干當日收到四十餘支各處駁船停駛郵局信班亦無到班 
　　全城商店因敗兵需索激成罷市後至晚間六時由該團官長着商會通知店家開門營業如有兵士滋擾由商會禀知按軍法處治各店始行開門以維現狀 
　　二十一各商號至八時許尙未開門營業聞係有罷市之謠記者向各店詢問知明敗兵三五成羣屢次需索之故恐罷市將成事實 
　　昨日下午五時記者遇故友某連長叩以江山戰事據云爲三四兩團誤事七八兩團實無投敵尙事言時長歎　　駐紮兵士之處但標第幾連字様無浙軍二字甚可疑又聞閩軍有兩團昨已到龍游今日（二十）來蘭未知確否 
　　金華有於昨（十九）午後罷市消息待證 
[贛軍準備攻浙情形　　（光）]  
　　玉山快信此間駐軍雖已於十一日完全開赴前防然因欠餉未關士不用命上官亦未便强制執行故前防軍事截至昨（十三）日止確未與浙軍接觸本（十四）晨餉銀已到隨即關放贛東戰禍即將開始其軍事計劃分爲三路左路爲旅長張慶昶率暫編第三旅一旅由龍堯進攻浙界之草龍口中路爲近畿軍一旅由前敵總指揮楊以來親自督率取道太平橋直攻常山右路爲省防軍　傑來團長擔任（前駐廣豊）守王家壩平洋一帶中左二路取攻勢右路取守勢現因楊旅及張團之軍尙未到齊然時機確已成熟開火之期當在數日間耳江山方面完全由閩孫軍隊主持八都地方（玉山界距浙界五里爲入江山縣官道）該軍駐紮是處者約二千餘人後批尙有續到將來當約同贛軍同時下總攻擊令現在常玉交通僅郵差可走商辦民局本日停班軍隊拉夫時時發生人心　惶已達極點矣（九月十四日） 
[南京快信]  
　　閩軍吳聯絡員來電十六日佔領江山奪獲浙軍機關槍六架槍枝子彈及軍用品甚夥彼軍張團長率全團官兵投誠 
　　贛蔡來電十六日與敵激戰直至十七日午前十一時完全佔領常山敵向衢　方面退 
　　宜興來電本日東西前方各防地均無變化十九日崑山來電第六師之一部過黄渡西方河流過近浙軍陣地潘旅（魯軍）由嘉定方泰鎭回陸家巷進攻可制黄渡車站及浙軍之側背馬旅（豫軍）亦由方泰進至馬陸鎭轉向南翔前進 
　　齊前電鄂蕭商擬於漢口特設蘇省軍需採辦處昨已得蕭電復贊成軍署即將派員携欵前往設置 
　　烟台海軍昨電軍民兩署及海軍總司令署謂已宣告海上戒嚴並將新訂海上戒嚴法附告請飭屬查照 
　　近由贛省運來之木柴數萬擔均堆存總兵站以備行軍炊　之需 
　　韓省長以高寳兩邑警備聯防因官紳意見不洽辦理諸多困難特委王奎成前往該兩縣催促進行並會同地方官紳蔣警察保衛團諸務切實整頓以衛地方 
　　兩淮鹽運使丁乃搨來寗謁韓省長軍署劉參謀長報告在揚籌餉情形 
　　財廳昨再通電各縣各税所催將征收地丁及貨物杭等欵迅速直接解送軍署以濟軍需 
　　國立東南大學定十月一日開學所需經費聞暫移科　館建築費充用 
　　寗垣連日所到米船漸多米價漸見鬆動（二十一日） 
[常州快訊]  
　　頃得車站方面可靠消息客車已通至崑山惟乘客前往者頗少 
　　蘇軍十九師步兵七十四團三營軍醫長黄樂三昨由宜興來常犒賞受傷兵士事畢后再赴蘇錫 
　　昨下午二句鐘閩粤邊防督辦公署參議李志元及江西督理公署參議于慶陞均由宜興來常乘車赴崑山與齊督接洽要務 
　　紅十字會救護隊焦隊長由滬偕同醫士兪達夫回常並有看護員四人 
　　商會昨接縣署轉到南京電開德密現因楊總指揮陳白副總指揮需欵甚殷即由該縣會速撥三萬元每處一萬元除電請總指揮等派員往提外望速照辦勿延云云並聞陳調元已派趙副官來常提解 
　　今日午刻有紅卍字會隊員四五十人由寗鎭一帶抵常姚知事派盧李兩警佐前往照料 
　　滬寗鐵路常州護路隊今日調常點名（二十日） 
[崑山快信　　（火）]  
　　十八日齊夑元因魯軍已於昨（十八）日開到一混成旅及一團而所調警備隊第二團及補充隊一團（即申振魁新招者）又於當日開到即在崑山電話公司隔壁新行營内開軍事會議當由魯軍司令潘鴻鈞提議宜興方面兵力不多防禦線又長亟待援助若此間不急施總攻擊恐有鞭長莫及之虞與會者均以爲然即下緊急令决於十九晨四時總攻擊魯軍每連補發盒子砲二十桿 
　　十八日晝夜運來子彈火車不斷卸去後均停車站蘇軍所招補充隊又開到二營 
　　十八日夜午總司令部執法處長參謀長督署衛隊機關槍連一營及由獅子山運來大砲一尊先開赴安亭齊於四時亦由衛隊擁護上車赴安亭督戰 
　　陸家浜附近河道均有民船編成浮橋行軍甚便 
　　魯軍及六師十二旅任攻黄渡中路第二師第四第二混成旅任左翼攻瀏河嘉定六師十一旅及豫軍任右翼攻青浦 
　　十九號晨五時開始進攻槍砲甚密至八時仍在黄渡方面相持 
　　蘇軍飛機四只八時後在戰地廻翔十時始返蘇州十一時有傷兵五十餘人運往南京（十九日） 
[蕪湖快訊]  
　　馬聯甲以軍需孔亟特召鹽商代表汪次英許復初至　署談話商借現欵四十萬元以金庫劵作抵訂四個月歸還 
　　安徽財政廳長胡思義十九日由安慶乘招商江順輪來蕪下榻中國銀行當往行轅謁見馬聯甲對於籌撥軍餉問題有所討論聞胡氏在蕪勾留兩日即行返省　　蕪湖兵站近日輸送軍需品赴廣德者甚多十九日下午又由浮槎小輪拖安祥拖船裝子彈百餘箱麵粉千餘袋以及各種軍需品運往宜城轉運廣德 
　　蕪湖總商會前以時局不靖招募商團團丁五十名早已編制成隊刻因發餉在即於二十日下午召集各商帮開聯席會議公　每月在警察舖捐項下附加五成以符預算（九月二十日） 
[皖省對浙聲中之匪患]  
皖省對浙戰事　開而六安會匪又　突起蓋六安大刀會匪自經前次官軍擊敗後東逃西　已成流寇雖皖北名縣鄕鎭時有會匪發現然均係零星小股鄕民以有軍隊民團抵禦是以不甚注意詎料江浙戰事發生後皖北駐軍紛紛南調而剿匪司令史俊玉又巳奉令督隊開赴前方防務更形空虛會匪中之主要人物乃在六安太平集四十舖陸家冲地方召集餘黨號稱兩師專事刦掠並擄人勒贖近更明目張膽招人入會以致匪徒愈聚愈衆聲勢浩大聞此項會匪昀携帶快槍及盒子砲舉止動靜儼然官軍模樣而一入村鎭即恣意焚掠十二日清晨合肥西南三鎭區山南館鎭突來匪徒三百餘名手持快槍由六安椿樹崗經六合橋大烟墩撲　館鎭擄人勒贖摀毁學校當經該區保衛團長唐恩澤督率團丁往擊鏖戰六小時之久當塲格斃該匪首領劉世寛一名匪勢不支遂向六安交界逃竄又復集合大股匪徒揚言十五日破合肥劉家圩該圩竞於十六日晚被匪攻破所有儲藏之快槍三千數百桿大砲七八尊以及子彈等件聞完全已落匪手於是匪勢益熾舒城縣知事鮑庚六安縣知事汪箎均來電告急合肥縣知事袁勵宸除告急外並呈請辭職聞合肥縣城近日大有風聲鶴唳之勢居民來蕪避難者先後已達二千餘人故江口一帶之旅館客棧幾有人滿之患聞馬聯甲除令合肥六安舒城霍山清鄕督辦謝學霖速往以上各縣實行清鄕外並電令二旅王尙林團長率領所部星夜往剿以免蔓延然未悉果能剿滅否 
[魯省軍事近聞]  
　　魯省自東南戰事發生後即已支出二十餘萬財政已大受影響及奉天動員京洛兩方百計搜索山東亦在攤派之列聞前日（十七）北京密派員來濟向熊要求鉅欵熊以無可推諉當即親赴督署與鄭有所接洽外間因關防極嚴無從探悉惟據一般預料將不止百萬以上 
　　洛吳因東省居南北中樞𥉾東又爲海上門户故特派于士達於昨（十八）日來濟赴烟台青島龍口等處檢閲海防设施當局已派員會同前往 
　　鄭士琦爲直魯海疆防禦總司令熊炳琦爲魯省後方籌備總司令北京已發明令熊氏奉令後即與財政廳籌商軍餉問題鄭已將各軍抽調精鋭開赴沿海各處並將桓台兵工廠所儲藏之槍械子彈悉數運到濟南分配各軍應用 
　　駐烟鎭守使張懷斌現已下令戒嚴日内將來省謁鄭請再加派軍艦二艘來烟港梭巡以防意外 
　　鄭士琦以軍用炸箭一項爲衝鋒利器以其射擊甚遠箭頭落處爆炸力異常猛烈特電令德州兵工廠趕造三千支以備各軍應用 
　　烟台政記船行廣利祥利二輪近在旅順口被奉軍拉去已將房間拆除安設砲位該輪買辦等頃已回烟（十九日） 
[潯埠金融界現狀　　省電准予兑現]  
　　九江金融界自接省政府禁止兑現之灰電後總商會即於眞日復電否認茲聞已奉核准前日（十七日）九江鎭道兩署接蔡督來電略謂九江與南昌情形不同本地劵洋仍准一律兑現等語此電傳出九江市　略爲安謐而省劵遂益爲人所詬病昨日（十八日）交通方面有潯鐵路售賣客車票　南昌站尙收省劵外九江站則只收九江券洋省劵概不收用南昌郵務管理局亦於昨日停止匯欵係以省劵不能流通於外路故日來省劵由九折　跌至八折七折長此以往此三百餘萬之省券如何收拾殊不堪設想也况目下各方傳來消息愈緊愈惡本日（十九日）潯陽道尹公署接鄂蕭轉來香港密電内容係謂孫文已與陳炯明調和將大木營移駐韶州指日北伐並在韶州召集軍界要人會　進行而孫傳芳又於浙邊有下總攻擊令之消息各方旣已鼎沸贛省縱欲鎭靜已不可得金融界更有何法以收拾之耶（十九日） 
[北伐聲中之粤省軍事　　（毅廬）]  
　　陳軍乘　活動　　吳穉暉調停經過 
　　粤省當此北伐進行中　而江陳軍忽乘中山出發韶關　江聯軍奉命撤退之　突然分兵三路向聯軍陣地進逼聞其主動係洪逃　林虎二　　彼等早　北廷之密命俟孫中山北伐人贛即由東江進兵以牽制粤省北伐之師陳炯明本與浙盧有約由汕派兵入閩以爲浙省之聲應何以又對於粤省聯軍而攻擊據陳系中人稱陳軍素來大權落於洪林之手陳氏雖派兵嚮應淅盧而其部下林洪二人近受洛吳之催促進兵粤垣故陳軍之趨向歧而爲二同時攻閩攻粤分途進行云云　來陳軍援浙則不應攻粤攻粤則不應援浙而今援浙攻粤同時進行事實矛盾至此羅輯上總説不通然現在竟然分道揚鑣各行其事實令人意料所不及頃據最近消息云陳軍洪兆麟日昨已由汕抵港十二日由港轉赴平山親向前線督師并電汕頭後方部隊趕緊出發又十一日龍門聯軍左翼湘軍忽爲林虎李易標　進迫已退守增城需聯軍中路忽受此牽動從前屯駐飛鵝嶺·白沙堆·博羅·之范石生部已紛紛調回省城防守白雲山一帶險要右路西路軍亦連帶放棄飛鵝嶺退守石龍十五日陳軍練　雄乘東江聯軍三路之退却已率部進至廣九路之深圳站廣九路交通忽又中斷現在由省開行之軍車祇至茶山一站而止（茶山在石龍以上六里）故連日三路聯郓已於十五先後集中石龍計滇桂湘豫粤軍數達二萬以上石龍店舖多被借駐軍民雜處極感不便目下陳軍中路已抵博羅左翼已抵深圳右翼已至龍華聯軍自三路退却後即於石龍爲中心點分佈三道防線沿廣九路分屯重兵嚴取守勢以横瀝站　第一防線茶山爲第二防線石灘爲第三防線省　白雲山迤東北一市險要高原已節節佈滿重兵計白雲山有滇軍范部二千餘名觀音山亦駐兵千人以上粤軍總司令許崇智爲鞏固省防起見已由北江調回莫雄一旅出駐東郊外龍眼洞一帶以防龍門林虎部之繞道東下又調駐肇慶之粤軍憲兵營增防瘦狗嶺一帶連日復有滇軍第二師廖行超所部一團由東江平湖開拔返省回駐城西并有第二軍第三師徐德所部一團分駐東隄及廣九車站一帶現在情形聯軍係完全採取守勢因事前曾由孫中山發出通令令東江前敵聯軍先行停止進攻以促陳軍之覺悟其停止進攻令云『曹锟吳佩孚竊國弄權殘民以逞數所以來閩粤川湘生民塗炭曹吳諸賊實爲禍首近復啓釁浙奉兵連禍結本大元帥已明令諸將出師北伐并親駐韶關以資節制東江叛軍抗命經年此時若能深思順逆之辨相率來歸本大元帥當許其自新否則統率所部馳赴福建以爲浙江聲援亦必許基以功自贖茲特命東江征討諸軍撒惠州之圍并停止各路進攻以示網開三面之意内靖鄕土外撻狂寇時不再來法不再寛凛凛母忽此令中華民國十三年九月十三日』故東江聯軍奉令撤退而陳軍乘勢進迫亦不反攻直至縮短防線祇足以自衛爲止聞吳穉暉日前偕廣大校長鄒魯赴海豊後見陳炯明昨十六日已回省轉赴韶關晋謁中山報告經過聞調和條件陳氏所要求者第一廣東省長須以伍朝樞繼任第二東江聯軍盡行退出東江其餘尙有三條件現須守秘密未便宣佈中山似有容納之意思故近日胡漢民之示遽兼省長第一係因廖仲愷不允遽就財部長財廳長軍需總監三職廖不擔任財政則胡雖任省長亦無把握故對於兼任省長遲遲不就　二即預　省長一缺以爲與陳軍議和之條件刻下聯軍已撤退東江省長一缺又保留以迎合陳軍之要求在孫中山方面已委曲求全未知陳軍態度若何耳大約須調人吳穉暉氏再走一番和戰始能决定也（九月十八日） 
[江北土匪乘機活動之外訊]  
　　字林西報清江浦十六日通信云軍隊現正招募土匪入伍星期日有受招土匪一千人經此開赴南方聞其開拔之前向本地商會索盤费二千元初被拒絶彼等乃聲言無須亟赴南方當在此候欵數日後不得已乃給以欵　現省令共　項匪軍三千人云清江浦以北地面因無軍隊禦匪現狀日行惡化本地人民雖可自顧然赤手空拳殊不能抗軍械齊全之土匪各大城市日處危險之中縣官於日落之後即將四城關閉北門並於夜間將弔橋曳起清江城内　四方居民因有城郭可恃知土匪尙無攻城能力現尙不十分驚慌至外人婦女老幼均已聚集於此小輪因被拉之故已停兩星期今復開始駛行惟聞運兵之故不久仍將停班據此觀察軍事當局尙無停止戰事之意云 
　　地方通信 
　　崑山 
　　紅會救濟療傷之忙碌崑城紅十字會辦理各項事務已誌前報安亭地方距戰線甚近該處會員於十七日來城接洽崑會收容婦孺有四百餘人之多亟待後方救援適南京美國紅十字會救濟隊畢君司徒君牽隊蒞崑由崑會商請該隊即刻乘車赴字亭救護到城翌日用大號農船載運婦嬬一百三十三人抵城時已黄昏崑會救濟全隊住東南門外招接至西塘小學校内第三婦孺收容所悽慘之狀觀者下涙美敎士亦在途殷勤保護并代爲携抱小孩肫誠之性人人欽敬十九日安亭第二批婦孺二百四十人由無錫紅十字分會救濟隊用輪船拖帶接至錫城字置又接吳縣分會來函崑太兩處輸送傷兵均分住蘇州各醫院療治以後如有輸送可直接運至無錫常州後方醫院 
　　青浦 
　　珠街閣耶敎組織婦孺收容所邇來江浙開戰時局不靖險象環生正未知何時終了一般附近火線之居民紛紛逃避扶老携幼困苦顚連不堪言喻該處聖公會爲尊重人道並見援照中外通例不得不預籌救護之方刻已召集敎内外熱心諸同志開會議决實行組繼婦孺收容所選定職員並向軍民長官請求出示保護以利進行而昭鄭重 
　　無錫 
　　胡埭鎭保衛團成立無錫富安鄕董事汪笏庭近在胡埭鎭組織保衛團推定副董事吳英爲團總王鈺賈光照爲團副昨日報告縣署成立 
　　前三日之兵車過境補報無錫縣知事馮祖培以近來兵車陸續過境特派偵緝長蔣壽松駐站調查據實報告昨日該隊長報告縣署茲錄如下（一）十七日一點駛過山東潘旅長全旅馬砲隊開往崑山七次四點有傷兵車八輛一次過境（二）十八日七點鐘車有大開花砲二架送夫三百餘名開往崑山（三）十九日十點半有兵車開往崑山一次三點有傷兵十餘名排長一名過境夜車三點半有兵車一次開往崑山 
　　巢湖帮匪竄入吳縣無錫天下市西陽橋鎭到有大批巢湖帮匪騷擾等情已誌本報茲悉縣署派偵緝警副探周春下鄕調查後昨日（十九日）來城報告八士橋有匪船四艘經過十七日至大牆門並未擾亂直往東橋該處董事貼出費用洋二百八十元該匪即出境往吳縣而去以避水警等之兜勦 
　　南通 
　　災民救濟所成立南通救濟戰區災民事宜迭經各界人士協議二十日下午三時許又由籌防會及縣署邀請各界就總商會舉行聯席會議公决此項臨時救濟所即日成立公扒薛蘅爲救濟所正主任錢沐華爲副主任孫　·林熾昌·陳雲生爲幹事指定任家港或近搭蓋板廠收容災民凡遇過江登岸之人先由駐港警察切實稽查如確係避難來通者隨時塡表造册凡貧無所恃者送廠安置旣經入廠再由救濟所編號塡給救濟證每日膳資規定大口銅元二十枚小口銅元十枚三日或五日預發一次災民憑救濟證向所具領隨於證上加蓋紅戳爲記並議定廠中管理細則如男女分居及出入臥起燈厠清潔等項均由救濟職員編訂酌景辦理至稽查難民造册事宜由商埠警局派委督察員楊崑山率同港警辦理又二十一日瞿知事上韓省長電略謂奉皓電遵轉查崑常太難民到通已多早辦救濟難再多容懇電該會少送通先示人數指定任港登岸編册候示遵行云云 
　　尙有地方通信轉入後頁 
 
 

Page 7

 
 
1;第一萬八千五百二十五號;中華民國十三年 西曆一千九百二十四年九月二十三號
星期二 * *中華民國十三年九月二十三 
地方通信二 
[松江]  
　　二十一日兵禍雜訊（一）紅會醫院至二十一日止收容傷兵共四十餘人因房屋狹窄食堂議事廳俱已排舖二十深夜十一時又由杭州開來長興方面傷兵計連長一員兵十四名先送馬路橋天主敎士陸伯鴻發起之第五療養所茲因該所尙無醫生駐守故又轉送紅會醫院療治紅會又設第六第七婦孺收容所（一）設耿伯齊宅（一）設人和襪廠城中天主堂東西兩堂現亦預備收容婦孺及避難人民（二）浦南各埠水路交通自經縣商會向警所請發布告通行後二十日又由坊一圖地保之子串同不肖差役托詞捉船藉以漁利致各埠划船又逃避　處交通又復阻滯日來避難人民均徒步而行旋經縣商會查明底藴已將地保之子送警嚴究一面招徠各埠船户放心行駛矣（三）縣署布告奉聯軍總司令訓令發行軍用票五十萬元由杭州農工銀行擔保半年抽簽一次年半加利清還 
　　各公團之消弭戰禍電松江各公團爲消弭戰禍計特分電各同鄕文云「各報館轉蘇籍國會議員南京省議會江蘇省敎育會江蘇縣議會聯合會江蘇旅京旅寗同鄕上海總商會南通張季直先生蘇州張仲仁先生杭州盛竹書先生曁江浙諸鄕老先生鑒江浙戰禍延及二旬烽火連天瘡痍遍地餉源難繼當局應感羅掘之窮警耗頻聞小民備受流離之苦盧督本愛護浙民之意不忍兵連禍結昨已通電離杭齊督亦愛民如子酷愛和平因念松滬蘇常均是同胞誰非赤子倘相持日久元氣更傷諸公領袖鄕邦當不忍目覩此休養生息之江蘇使陷於萬刼不復之地尙祈速籌挽救拯民水火臨電九頓無任依依松江縣議會縣敎育會縣商會縣農會松江市議董兩會同叩號」 
　　揚州 
　　要聞雜誌揚州守備兼戒嚴齊司令現以某項要公須與各法團曁士紳討論現訂二十一日設讌請各該團曁士紳出席又淮南緝私商巡營長王養西擬將存儲揚地之槍彈運往高郵之岸備用已呈請守備齊司令核發護照矣又聞皖省馬聯甲十九日令揚州四岸運商事務所以現値軍興需餉孔亟着就該岸運商籌解現欵四十萬元以資濟用云云又江都曹知事前以時局不靖地方謠諑繁興呈准軍省兩署添招警備隊一百名故令原有警備隊官王秀山招募業已中額於十九日成軍除由縣署呈報守備齊司令查照外一面呈報軍省兩長備案矣又淮運使丁少蘭於前日赴寧公幹聞係奉齊督電召接洽某項要公 
　　高郵 
　　省電籌欵解用縣署昨奉省電前令籌欵二萬元祇先後解到一萬五千元餘五千元仰速補解並飭另籌一萬元解省應用等因胡知事以税欵微數不旺地方財力又甚竭蹶頗難應付各情電復矣 
　　徐州 
　　新兵漸難招募本埠自從江浙開戰以來迭在前方招去新兵六七千名故無業游民　形稀少現下吳提沉代使因徐州防務兵力太薄呈奉軍民兩長准暫招募警衛馬步兵士千名以資支配而免疏失但前日（十七日）起張出六言告示多張迄今應募寥寥聞今日（十九日）祇招得二十餘名 
　　地方公欵將起糾葛本縣公欵公産經理處向由地方紳士公推董事二十餘人輪流經管茲以江浙事作地方金融頗受牽動聞紳界吳新甫·侯晋藩調查此項公欵已經告罄核與所出恐有不符約計虧短至數萬元之鉅照欵産處原定辦法公欵公産固應由値月董事負責支配然定章以外一切開支一槪不准私自主持或暫時挪借旣有此項專章而存欵無着不無可疑昨特發出傳單提議清查賬目以明究竟（原文從略） 
　　平湖 
　　東南戰禍中之雜訊（一）楓涇嘉善等處刻下似較吃緊故該處居民紛紛遷居平湖新埭等處（二）縣公署今日（二十一）布告戰局可望和平省垣秩序安靜如常商民人等母各惶恐（三）縣署據新埭警所解來大茅坊楊案嫌疑盜犯曹阿金徐阿龍沈桂聲沈今聲四名即行嚴訊未得端倪遂諭發押再鞫（四）縣令保衛團查詢有無私刑敲詐情事 
　　嘉興 
　　時局變化中之雜訊（一）二十一日下午四時許因到有湖州來之潰兵多人向各商家强買致商號相率停市頓時居民頗形惶恐旋經地方士紳陸端臣等多人面請四師第七旅旅長夏兆麟派兵彈壓一面勸導各商號照常開市至六時餘各商號遂相率開市（二）各當舖今日均未開市貧户叫苦（三）前晚來禾之七旅十三團各營步兵本擬暫駐嘉興二十一日夜忽奉令開拔九時餘即乘車開駛）四（城内外居民經此恐慌後又紛紛遷往他處（五）二十二日晨各商號仍照常開市（六）此間秩序業已照常（七）警察拉夫搬運軍隊雜物事畢酌給工食（八）連夜人靜後有歹人向僻靜處之居户挨户扣門不知是何用意（二十二日） 
　　地方保安會組織成立嘉興地方保安會經各界人士於二十日下午在辛酉學社組織成立當將簡則十條擬就並推沈輔之·金甸臣·計仰先·陳希淵等十八人爲委員莊益三·陸初覺等八人爲幹事又推沈輔之·金甸臣二人爲赴省代表並悉定二十二日下午召集委員會討論進行現沈·金二代表已於二十一日赴省請求維持地方秩序 
　　臨安 
　　軍隊過境之恐慌聯軍廬總司令前於上月底調防千秋關之衛隊團第一營昨日（十九日）奉令調回吾臨知事余允貞特諭商會預備膳宿於東嶽廟一面派招運輸夫卒以及　與先時齊集該廟候命出發無如城廂内外居民惑於謠傳復起恐慌於是日天將破曉大小男女已遷避一空矣 
　　紹興 
　　軍隊過境虛驚本月二十日午後忽基謠諑繁興住民大爲恐慌嗣查係浙軍第一師兵隊回防至五夫寗波等處其前站行至錢清地方該處民人悞爲敗兵遂大起恐慌後知悞會即行平靜 
 
 

Page 8

 
 
1;第一萬八千五百二十五號;中華民國十三年 西曆一千九百二十四年九月二十三號
星期二 * *中華民國十三年九月二十三日星期二（申報第二張）舊曆甲子八月二十五日（八） 
常識 
常談 
[華文與挨及文同源説（二）] [  老圃]  
　　諧聲亦分二類或結以體文Consonant或結以聲勢Vowel如狐字先作兎形又作水形又作盤形其實此三形無意義兎即A水即N盤即ＳＨ合此三者僅成Ansh一音耳又豺字先作椅背形又作斜鑿形此亦無意義合此二者僅成Saf一音耳其結以聲勢者共得五十二文代表十八音實即字母也諧聲字可以同音通假三千年來書於巴比利Papyri者其諧聲字往往互相交換音同而形不同故昔人但知挨及文爲象形文其後方知爲形聲相益之文盖自羅賽泰Rosetta發見古文始也由此觀之中華所謂六書亦即挨及舊法六書所謂象形本如繪圖故中華之日月即挨及之日月六書所謂指事許書亦混稱象形本不限於上下數字劉歆　固稱象事就其靜而言謂之象形就其動而言謂之象事故人象脛背形謂之象形臣象屈服形即可謂之象事則知六書之指事亦象意類也六書所謂假借如西爲鳥在巢之形而以爲東西之西來爲瑞麥之形而以爲行來之來此非經曲解不能知其本意正與挨及文之以鷲爲母以鵝爲子相同則亦象意類也六書所謂會意當然即象意但會意必複體此其所異也六書所謂轉注本言造字戴氏互訓之説實不可通江氏轉意之説近之蓋轉注與假借皆孳乳之法假借者不造新字而依舊聲推廣其用轉注者不造新形而依舊形推廣其意許氏所謂建類一首同意相受蓋謂部首之字可以括衆意造字者用爲偏傍或取其本意或取其類似之意故狗獀等字取犬字本意玃猴等字則以犬字用之於猿類獪犯等字又以犬字用之於人類互即同意相受挨及文中凡象物象意諸字皆由一意轉爲多意亦同意相受也六書所謂形聲實居華文之多數乃求之挨及文字亦半形半聲且求之巴比侖之楔形文字亦半形半聲今世學者皆以楔形文字爲出於挨及然則中華文字與挨及巴比侖皆同一系統無可疑也 
經濟 
[賑欵與軍費之比較] [  朱痴駌]  
　　西北苦水中外之熱心慈善家紛紛籌集巨欵以捐助賑災江浙本可不用兵而國内之埜心軍閥家乃亟亟籌備戰費以擴充軍實同一籌備一則救災以恤民一則殃民而耀武用心之仁慈與殘暴已判若天淵矧水災天災也不能倖免猶可諉之於天兵禍人事也可免而不免能否諉諸吾民之命與數在齊盧備戰之前調兵遣將前敵運輸徵調需費開拔需費塡防需費有司臨門急於星火是戰事未發生而人民已增其負擔閭閻爲之不寗迨開火以後商賈歇業於市農夫輟耕於野百工行旅䠆蹌奔避於途老弱婦孺提挈喘息於後狼狽情形殆難言喩加之砲火所過廬舍爲墟軍隊所經人民喪膽眼前之損失計巳不下數千百萬將來之什百千倍於是更意中事倘使雙方各存一點仁慈之觀念稍稍移此戰費以嘉惠諸省災黎已足起死人而肉白骨何期悍然不顧致東南完善之區慘遭浩刦是豈稍有人心者所忍出此最難堪者外人之慈善家因目覩我國軍人之不顧同胞利益以仇殺同泡爲能事而輕啓戰争故相戒對於中國兇災不再作同情之援助以袖手旁觀是今日齊盧之戰直接所損害及於兩小人民者且間接影響及於水災各省吾兩省人民受此佳兵之賜長留此可恥可痛之紀念永矢勿諼矣尙不急籌防自衛之策乎 
衛生 
[戰後免疫之我見··] [  沈]  
　　戰端旣啓兵士之死亡及居民之受流彈而死者動以數千百計屍首每掘大阱數百人或數十人爲一總葬又無棺木以裝殮上蓋以浮土目下天氮濕熱且江南地處卑濕肉體最易腐爛穢氣不免透土而出隨空氣而四溢嗅之即成瘟疫危險殊甚江浙同胞死者已矣其生者亦有莫大之隱患焉防止之法惟有實行火葬夫死者靈魂旣散肉體一無知覺於人道上實無殘忍之可言况日本印度本行此法祈諸大慈善家及負有維護地方責任者設法實行之（不受酬） 
道德 
[避難親友家應有之知識] [  鼎]  
　　旣爲避難而來起居一切祇宜因陋就簡一門以内粗細事情可以帮助者宜出力帮助 
　　親友家所傭僕人不宜隨意使喚 
　　出門游玩絶對不宜即有其他親友邀請回來亦宜從早以免僕人深夜候門 
　　小兒無知動生吵鬧宜格外注意免惹人厭親友供給飯菜不宜嫌少嫌壤 
　　無事時不宜引人賭博 
　　論長道短搬弄是非絶對不宜 
　　室内佈置什物不宜隨意移動 
　　電燈不宜通宵開火 
　　親友臥室不宜亂入 
　　親友來往信件不宜妄拆（乙種酬） 
法制 
[此後人民應有之覺悟] [  新]  
　　我國人民對於選舉議員除少數明達而外有者受人運動有者放棄選權一任嗜利無恥之議員顚倒是非大肆賄買巧取手段猶以爲議員不得其人誠非國家之福而於我個人之生命財産未必發生絶大之問題心存苟且幾於牢不可破至今日者當有所覺悟矣 
　　南北戰爭姑置弗論江浙素號天堂亦發生戰禍人民之死於非命者在此旬日間已不知凡幾此次戰事自表面觀之似爲齊盧之爭實在原因由國會賄選所致夫此喪盡天良之國會議員非經人民選舉何自而來乎然則今日之戰禍雖日國會釀成實人民有以自召之也 
　　嗚呼往事巳矣來猶可追但願經此大創之後凡我人民咸知選舉不愼非但民主之精神難貫徹共和之實看難發展即個人之身家生命且將因之而不保回自有此戰未始非促進共和之機會所謂若藥不瞑眩厥疾不廖即此理也（乙種酬） 
敎育 
[敎育界之危機] [  絜]  
　　在此次齊盧戰爭中敎育界之受損失有比之去年日本之大地震者非　言也頃聞江浙兩省之敎育費悉數移作軍費省立中等以上諸學校全體休課講舍鞠爲荗草學子狀類鴉飛使江浙文化之邦陷於無敎育之境可勝喞哉際茲東南敎育界危機一髮之秋正宜籌謀補救之道以免敎育界之破産不揣謭陋略述管見以告吾至敬愛之敎育界同人 
　　（一）聯絡敎育界同人組織强有力之弭兵運動以免戰禍之蔓延 
　　（二）爲家長者宜令子弟轉學以免矌廢時日 
　　（三）集合學者組織「學院」或「講學社」以補救高等敎育之荒落　 
　　（四）戰區附近之兒童亦不可停止其敎育如歐戰時西人地窖中施小學敎育其一例也 
　　（五）大小敎育機關如敎育廳敎育局敎育會以及種種之敎育研究團體等斷不可中止其職務宜竭其力以謀挽救之道 
　　（六）學子轉學應有判别學校優劣之能力以免誤入歧路 
　　（七）敎育家宜有「戰時敎育」之咞究敎育書報宜特刋「戰時敎育」號以討論此次東南危機一髮之敎育也（乙種酬） 
雜錄 
[告避居上海者] [  曼雲]  
　　自戰事發生以後各地來滬避　租界者絡繹於道故上海租界上之人口頓形增加而各馬路上之行人驟覺擁擠余睹此情景有不能已於言者略書數行謹爲避難人告 
　　第一須認清此次到上海非爲游上海走覩眷　爲避難故處處須耐勞忍苦存知足心　如飲食不妨簡單居室儘可簡陋一切應用可省則省須知金錢來處不易逃難不比家居决不可以上海繁華而吾即揮霍也抑余更欲言者凡寄居親戚家者更須體諒主人之苦衷與心理萬不可以偶一不適即有閒言要知彼肯容納吾吾已當感激萬分豈有恩將仇報者乎著者語此非神經過敏誠有感而言也 
　　第二行走馬路上須十分當心且不可讓兒童獨自外出以此次避居上海者大抵皆來自鄕間其人素不與都市接觸今一旦來上海好奇心頓發幾疑身在桃源不知人世間事故終日扶老挈幼漫遊馬路東張西望左顧右盼蹣跚而行讀者試一留心觀察始知此等人之充塞馬路也不特此也彼等時或讓髫齡之兒獨自出遊至爲危險請以吾目覩者證之一日余行新閘路見一童戲於道汽車忽疾馳而來兒不及避即遭刦豈不慘哉余鑒於此爰爲避難者告日上海非安樂鄕乃危地也不見馬路上之電車汽車乎人若偶一不愼即遭横禍况汝等素居鄕間不慣滬居處此車馬雜沓之上海其能危而不亂乎汝等不願死於兵燹獨欲死於中馬下乎童稚無知尤當留意安忍令其獨出乎寄語諸君上海非安樂鄕馬路非遊覽地即偶出游須十分謹愼毋貽後悔也（乙種酬） 
 
 

Page 9

 
 
1;第一萬八千五百二十五號;中華民國十三年 西曆一千九百二十四年九月二十三號
星期二 * *中華民國十三年九月二十三日星期二（申報第三張）舊曆甲子八月二十五日（九） 
本埠新聞 
[盧永祥抵滬後之戰事消息（四）]  
　　昨日各方均無大戰 
　　昨日戰訊更沉寂兩方均取守勢惟聯軍有即日下總攻擊令之説茲分錄昨日消息於下 
　　（一）各方戰訊彙報 
　　昨日各方均無大戰昨日蘇浙二軍在黄渡·瀏河·嘉定·均無大戰雙方各取守勢用步槍攻擊故陣線均未移動死傷各有十餘人至下午七時四十分各方均用大砲攻擊惟瀏河方面進攻稍猛烈聯軍之生力軍仍駐守羅店鄕人見有軍隊防守大都逃避來滬據南京來滬人云蘇軍亦有命令取守勢之説但聯軍之生力軍由嘉興迭開專車紛紛來滬出發至嘉定·黄渡·瀏河·南翔·松江·等地聞將在日内下總攻擊令云 
　　傷兵口中之瀏河戰訊昨據瀏河來滬之浙軍某傷兵云前晚十一時餘蘇軍大隊向瀏鎭西北市猛攻在口外之寗海軍時以探海燈向浙方示威但未放砲戰至午後漸爲浙軍擊退二三里昨日自早至晚並無戰該傷兵又云余自十八號起至今三晝夜未稍合眼故服部紅腫射擊頓失標凖來滬就醫云云又悉前晚浙軍陳樂山部第四師兵十二營約一千餘人分乘汽車連夜開赴羅店劉家行及瀏河前敵云 
　　聯軍决定總攻擊訊昨據路局消息昨晨四時五十分由龍華開來之浙軍兵車十一節約計六七百人抵北站後即換乘汽車馳赴瀏河增援此軍聞係第四師所部又於五時十五分由龍華方面開來之兵車十三節抵北站後另加軍需軍用品車即開赴南翔增援又於六時三十分由龍華開出之軍官車子彈砲彈車數節當在北站換過龍頭　赴南翔并聞浙滬聯軍司令部曾開軍事緊急會議决定於　晚施行各路總攻擊云　　龍華飛機視察前敵戰線昨日（二十二）上午九時十五分由龍華駛出飛機一架至南翔黄渡前線視察即於上午十一時五十五分駛回龍華 
　　女偵探解往龍華昨晚六時由瀏河前敵解來女偵探兩人即押赴調華發落 
　　（二）滬杭車之昨况 
　　前夜昨日滬杭車之載運兵械前夜（二十一）下午二時由嘉興開到專軍二十輛裝載第四師軍官家屬百餘人及衣箱行李等一千餘件至上海南站下車分往亭昌廟及租界而去又昨日（二十二）上午五時由嘉興開來第四師一營至南站下車即往高昌廟又第四師輜重營一營於昨晨開往黄渡又上午八時由南站裝出機關槍一架又上午八時半出南站掛空車八輛開往楓涇又上午九時由南站裝出子彈一車至黄渡又砲彈二車至南翔又上午十一時半由南站裝出子彈一車機關槍四架至黄渡又下午二時半由南站裝出七生五砲彈二十箱機關槍彈十箱至黄渡又十二時由嘉興開來專車一列共掛車十輛裝第四師紅十字會兵士一連及藥品帆布等百餘件至南站下車運往湖北會館又下午三時半由嘉開到專車二十輛計裝第国師工兵一連工程浮橋小船四大只及各種雜物並軍米二車等均在南站下車至高昌廟又下午五時由南站專車四輛計裝棉軍衣褲二千套七生五過山砲子彈二十箱七九機關槍子彈五十箱快槍三十枝及軍士二十餘人押運至南翔 
　　昨日滬杭客車仍問二次滬杭甬鐵路昨日（二十二）杭滬往返客車仍開二次上海南站開上午九時四十分又下午三時零五分之八號午快車直至下午六時開杭其杭來三號特别快車至下午四時抵站杭開七號午快車約在夜間十一時半可抵滬站又聞嘉興方面仍有專車來滬何時出發尙未詳悉 
　　（三）海軍昨日消息 
　　滬海軍艦去而復回據海軍界消息海籌軍艦於前晨（二十一早）四時離淞建康·永績·及列字雷艇亦於是日下午一時續開而去昨日下午各艦開回吳淞北口去而復返其眞相如何令人莫測聞領袖處已派員前往偵察矣 
　　昨今兩日寗艦并未向瀏河方面開砲助攻 
　　外艦注重三夾水防務吳淞港口三夾水一帶爲上海出口商輪任何航線所必經之地故該處海面關係極爲重大今次江浙交兵吳淞海道經外人定爲中立區域兩軍不得侵犯在三夾水一帶向歸滬上獨立艦隊之海籌·永績·兩艦駐守二十一日該二艦離去三夾水當時駐滬之美國旗艦胡龍號便命第二百二十九號之驅逐艦立即開赴吳淞接防此三夾水之重要海面云　　英艦霍金司直赴北洋英國巡洋艦霍金司號由提督安瀾愛佛黎德氏所統率爲該國駐遠東艦隊内之旗艦上次由華往日近因江浙戰事發生乃由横濱駛還上海詎日來奉直戰事雙方勢難避免在北方之該國僑商處境亦甚危險故愛佛黎德提督業已發電至滬謂該旗艦已經逕往北洋保衞京津間之英國僑商暫不來滬矣昨日又聞日本派厦之四驅逐艦亦命往北洋又有嵯峨號兵艦不日亦將由佐世保派出云 
　　日海軍艦之調動駐華日海軍艦近因戰事劇烈駐防地點又略有更動昨日保津艦由鎭江開駛回滬海軍武官發表之各艦駐防地點如下（上海）利根·對馬·比良·宇治·保津（鎭江）瀨田（南京）安宅（漢口）堅田（長沙）隅田（宜昌）伏見（重慶）烏羽 
　　（四）各通訊社消息 
　　南翔石岡門仍有戰事遠東通訊社云南翔馬陸鎭已完全爲聯軍所有惟石岡門則蘇軍仍有軍隊不少昨晨（二十二）上午二三時雙方仍在石岡門南一里許激戰砲聲不絶聞豫軍一團已爲聯軍擊散但後面援軍仍陸續開至石岡門豫備進取南翔並使南翔與嘉定之聯軍不能成爲一氣 
　　南翔兩軍之形勢中外通訊社云自蘇軍經嘉定而襲擊南翔後雙方鏖戰已三日蘇軍稍退其大隊已在石崗昨晨僅以機關槍轟擊各守陣線六時以後繼續有砲聲時疏時密昨據南翔難民來滬云南翔車站與南翔鎭距三里此段全係浙軍約千餘人昨日起陳樂山部　千人翔鎭北六里爲聖僧堂橋更六里爲馬陸即兩　相持之地馬陸之北爲石崗石崗之北爲嘉定南門相距亦各六里处自南翔至嘉定共二十四里羅店至嘉定十八里現羅店浙軍昨又開到嘉定一批石崗方面蘇軍有長距離砲一尊過山砲四尊故日來砲聲甚烈云云　　南翔蘇軍漸退東南通信社云昨晨蘇軍又在南翔附近進攻時浙軍援兵自宜興方面調來頗多初取守勢旋反守爲攻蘇軍漸退去據軍界消息蘇軍下午二時左右已退離南翔十餘里昨日下午四時止紅十字會僅運回傷兵十餘人云 
　　南翔昨日下午無砲聲遠東通訊社云昨（二十二日）下午八時據南翔報告謂昨日下午無戰事已不聞砲聲作戰地點已遠移在陸家行一帶又昨日由滬運至南翔之援兵約數百人當晚駐紮於古漪園擬開往黄渡云 
　　黄墻載事未息遠東通訊社云南翔西北六里許之黄墻北至嘉定南至南翔西南至方泰黄渡西北至外岡四通八達行軍頗便蘇軍連日進攻馬陸即以該處爲根據地故南翔聯軍亦注全力以抵禦之至今尙在相持中 
　　兩方續到援軍遠東通訊社據黄渡前來某軍軍官某君云蘇軍安亭方面又續到魯省軍隊二團又從湖北開來混成旅一旅預備猛攻黄渡南翔又聯軍方面二十二日上午七時半由北車站備兵車二十一輛進兵一團開往南翔增援 
　　瀏河陣線無甚變化遠東通訊社云昨日（二十二）瀏河兩軍仍各守要衝聯軍大部在全鎭及墅溝橋附近蘇軍仍在北市梢一帶昨晨兩軍在鎭梢一里許開戰彼此槍砲互擊約二小時而止午後仍稍有接觸但不如上午之猛烈雙方陣線無甚變更惟聯軍以後路防線需早爲佈置特抽調一營兵士駐守羅店並在羅店掘溝多處架大砲數尊現羅店形勢已吃緊因嘉定南翔瀏河三面圍攻羅店確已成爲軍事上之焦點又據紅會人員報告昨日瀏河傷兵祇有三四人均已車送總會醫冶昨日軍事車輛開赴瀏河者甚少具徵前敵陣線無甚變化 
　　瀏河戰事昨聞國聞通信社云瀏河戰事前日（二十一日）晚間頗爲激烈聞蘇軍新到生力軍若干名於前晚竭力進攻至十時許浙軍稍退至霜草墩後浙軍援應亦到竭力反攻擊退蘇軍至瀏河以北至昨晨九時許停戰下午繼續開戰陣線一如前日無大變動云　　瀏河戰訊中國新聞社云瀏河聯軍自二十一日午後二時改取攻勢後當晚已進展至蘇軍防地七華里至二十二晨六時蘇軍向陸渡朱家行退守上午無大戰事至十一時略聞槍聲午後一時即息刻聯軍新加第六旅兩連添佈防線聞第四師所部於昨晚六時開赴瀏河前線 
　　聯合通信社云前夜六時蘇軍分三面猛攻瀏河浙軍雙方砲火極烈至夜十時蘇軍砲聲祇餘正面至十時三刻槍聲斷續以至於無昨晨浙軍戰鬭偵探報告哨探至十里地面並無蘇軍踪跡惟見屍骸遍地狼籍不堪戰濠内遣棄槍支甚多惟槍栅（即機柄）均皆卸去浙軍因未悉蘇軍虛實且宗旨仍在固守故未追擊泗溝橋護路（汽車路）軍力巳較前增加兩倍羅店自瀏河大火之夜起即劃入後方防綫駐有臂纏藍布白太極圖之兵士一連對於往來兵車及紅藍白等十字救護車均嚴加盤詰始准放行並於劉行鎭亦駐一排搭有小帳栅三座盤查往來車輛昨有某西人乘車至羅店擬至前綫觀戰爲駐兵所阻並謂你們外國人動輒責備我們中國負責保護生命財産但是你們在租界很安穩爲甚要去危險的地方幹嗎我們自已還不能保全難道還能保全你們所以我勸你們不必去自尋危險云云該西人等被阻遂悒悒而返 
　　嘉定昨有戰事東南通信社云嘉定前日兩軍戰後蘇軍因浙軍援軍加入作戰遂暫退去昨午蘇軍援軍亦至雙方開始作戰先用機開槍轟擊繼之以開花砲浙軍亦以砲還擊至下午三時仍無重要勝負云 
　　嘉定前晚又有激戰遠東通訊社云昨日（二十二）有自嘉定火線來滬之兵士云前晚（二十一）下午八時許蘇軍第六師兵士千餘人分路向嘉定方面猛撲聯軍聞訊即派兵扼守要口迨雙方接觸後槍彈如雨血肉相搏蘇軍放大砲數十響聯軍亦以過山砲轟之激戰數小時後蘇軍紛退聯軍追擊三五里並俘蘇軍排長兩人正目三人兵士九人手槍兩枝步槍十餘枝被俘者均已解往龍華該兵並將伊所奪得之刺刀以示記者血跡斑然不禁爲之昨舌又云昨日上午仍有戰事戰地分三路除東門外其餘三門均有戰事但在城外二三里蘇軍大隊人馬均在嘉定六七里周圍共有兵士十數營聯軍則固守嘉定城池亦有兵士八營左右尙　抵抗記者又詢以四十　第一營華營長安好否該兵云華營長日夜督戰精神　徒　又云前夜激戰時蘇軍陣亡兵士數十人聯軍陣亡排長一人兵士數人傷二十餘人云 
　　嘉定昨日之戰事中國新聞社云據昨日下午二時接南翔電話報告嘉定西門外二十二日十二時許蘇軍用砲淹護進攻楊化昭部亦用大砲還擊此間（指南翔）聞砲聲甚猛烈至三時半停戰陣線未變 
　　青浦戰訊遠東通訊社云青浦方面戰事自十九日在趙屯橋地方激戰起至二十二日上午尙間斷其中尤以二十一日下午至二十二日拂曉上爲最激烈在二十一日上秆以前兩軍均在趙屯橋相持迄至下午蘇軍後方開到大隊之生力軍千餘人猛力向浙軍射擊浙軍以作戰數晝夜筋力已倦退回青浦蘇軍亦即隨尾追擊二十二上午在青浦之北章堰古塘之間鏖戰雙方死傷甚衆然勝負尙未判　　 
　　重固無駐軍遠東訊社云二十一日據歸自重固者語人云重固地方本駐有浙軍千餘人此項軍隊於前數日不知何故忽然向青浦方面調動而去後又無别項軍隊聞來塡防蘇軍亦不見進駐只見形似兵士之匪徒有三四十人日夕在重固搶刦所有當典及殷富商家均被洗刦一空 
　　聯軍下總攻擊令東南通信社云據軍界方面消息聯軍自縮短戰線後即注全力於中路昨日陳樂山所部第二軍已完全開到黄渡張長林所部緝私營亦調赴前敵作戰盧總司令·及陳樂山·臧致平·楊化昭·等均赴前敵督戰並定昨夜（二十二日）十二時下全線總攻擊令一决勝負故預料昨夜將有激烈戰事云 
　　昨日戰訊沈寂中之所聞國聞通信社云昨日自午前三時以後各路前綫均無甚活動據聞齊軍原定十九日起總攻擊三日之内攻入上海乃新添之生力軍已爲聯軍擊破子彈亦已用罄故不得不歸於沉寂聯軍則以第二軍集中方畢正在佈置故亦未進攻昨日盧總司令已令派王賓爲第三軍總司令前昨兩日聯軍要人臧致平·陳樂山·楊化昭·王賓·等均赴高昌廟總司令部接洽據聞盧氏面語諸將此次聯軍以少敵衆齊夑元所部實力旣已銷失殆盡日來更迭將安徽湖北河南山東各處援齊隊伍一一擊敗諸將士爲國効力至堪嘉慰即中外人士之旁觀者亦莫不同聲讚美聯軍之勇敢善戰尤可引爲榮譽現在對方實力消息後援已絶聯軍放棄浙江一意進取今後益應以國民資格努力爲國家奮鬭愼勿小勝驕又云吾人須堅苦卓絶忍苦耐窮乃克有濟并手諭參謀副官兩長每餐開飯僅許小菜四色不得仍帶衙門習氣總司令器具概係向各處借用聞秘書廳僅有小桌一張因軍事一有進展總部即須隨軍前進故槪從簡略云 
　　兩軍用飛機助戰中外通訊社云蘇浙兩軍現各以飛機在前敵助戰偵察軍情炸敵兵械昨日聯軍飛機一架於下午一點二十分飛往黄渡南翔瀏河一帶探察敵情至三十五分飛回龍華又上午八時黄渡一帶有蘇飛機一架翔舞空中偵察軍情聯軍瞥見用砲擊之未中未幾飛去抛下炸彈二枚一轟衬落間民房一所一在田中未炸 
　　蘇軍運送大砲至安亭遠東通訊社云據由寗抵滬某西人報告蘇齊以前方戰事吃緊特於十八日下令將南京下關獅子山砲台上之大砲二尊運往安亭并飭工兵在安亭車站之旁用士敏土築一高鉅之砲壘一座聞此二尊大砲擊射力能達三十餘里之遠由安亭可遠擊南翔青浦嘉定三處 
　　蘇軍飛機又散傳單遠東通訊社云昨日（二十二）上午八時餘麗北江灣燕毛灣一帶有蘇軍飛機一架在空中翶翔並散坡傳單多紙内容略謂浙局已發生變化勸聯軍速歸附蘇軍等語鄕人拾得此項傳單者甚多該飛機於十時左右向龍華方面飛去 
　　浙緝私營來滬助戰東南通信社云浙江緝私統領張長林氏昨晨由浙江方商調齊全浙緝私全體隊兵約千餘人由内河來滬赴高昌廟聯軍總司令部謁見盧總司令聽候調遣當日下午即奉令開赴黄渡前敵加入作戰云 
　　海籌軍艦返滬遠東通訊社云昨日（二十二）下午七時消息海籌軍艦已於二十二日下午返滬其經過　形如下先是艦隊司令周兆瑞受他方運動二十一日晨假造命令囑許艦長在高昌廟領餉即乘機將該艦開往瀏河海面並召集各艦長會議統一辦法當時某艦長蔣祿莊反對甚烈艦上各軍官兵士概不以爲然昨日（二十二）下午將艦開還吳淞口用無線電報告海軍領袖林建章申明原委林即派許艦長接收該艦當局現正擬查辦周兆瑞聞周爲林建章之兒女親家故周對於上海海軍艦隊頗有一種潛勢力云 
　　海籌去後之各艦行動遠東通訊社云海籌艦離滬後海軍領袖林建章氏將通電表示一切外并於昨日令各艦長將停泊瀏河及吳淞口一帶之永績·靖安·建康·辰字·列字·等艦尅日駛回吳淞 
　　海籌軍艦返滬之别報遠東通訊社云昨日（二十二）下午六時得海軍方面消息海籌軍艦已開回吳淞口至下午九時又得一報告據云該艦現距吳淞口尙遠海軍當局正用無線電報探問情形恐該艦問題一時尙不能圓滿解决云 
　　閩軍將進嚴州遠東通訊社云閩孫大隊已陸續開抵衢州前鋒於二十一日離衢凖備進佔嚴州 
　　孫傳芳參謀長抵杭中國新聞社云杭州特派員昨日（二十二日）午後六時來電云孫傳芳部已抵衢州孫派參謀長金華林（湖北人前王占元參謀長）於今晨抵杭接洽一切 
　　東南通信社云昨有杭州來滬之某議員云此次孫傳芳入浙事前確有組織個中爲線索者除項驤外尙有金華林其人金字梁園湖北黄陂人在浙多年夏超張國威輩均爲其素識畢業於湖北武備學堂曾任興武將軍署之參謀長兼守備隊司令自王占元失敗後即奔走閩浙從事運動現爲孫傳芳參謀長據云昨晨金已抵省城啣孫命與各當道有所接洽云 
　　杭城現狀來客談國聞通信社云自孫傳芳謀浙後浙省内部態度頗可注意據昨日搭車由杭來者言目下省中各人已分兩派一主迎孫一主拒孫迎孫者藉口浙軍實力已不足一戰拒孫者則謂無論如何必當一戰據聞意見尙未一致現代第二師師長周鳳岐已於昨日親赴聞家堰與潘國綱面商不知辦法如何至省城各機關現在均乏人主持惟財廳長蕭鑑已就職但據彼自已聲明則謂維持至月底果孫到杭即辭職云云　　潘國綱部之行踪遠東通訊社云據杭州快信潘國綱兵已於前日抵聞家堰逼近錢塘江與杭州僅有一水之隔杭州總商會曾備物品前赴犒勞請其仍回五夫（此處有第一師營房）浙江第一師共四團二團駐温處二團駐衢州此次由衢州退至聞家堰者尙有三千餘人云 
　　皖浙兩軍相持之經過遠東通訊社云嘉湖鎭守使署行營馬副官二十一日由湖州隨王如見鎭使由嘉趁專車到滬面述該處情况戰事發生以宜興爲最重泗安則王使率帶三十八團李廷美團在下泗安設防皖王普旅在上泗安駐屯彼此防守十二日皖軍又到一旅彼此撑持十八日忽奉盧督電令前方軍隊迅即集合嘉興隨下退却令退往湖州王旅并未追襲抵湖時命吳參謀長阮副官長集合本署訓話僉云本署與十九旅完全兩事無隨往之必要此間亦難留存不如遵諭散伙王使當即發薪俸兩月并將本月份薪俸七百元分給作爲旅費預備離湖此時外間遂開始搶刦秩序大亂 
　　（五）各西報之消息 
　　大晚報之昨日戰訊大晚報云據政界有責任者之意見盧永祥棄浙退滬或於戰事可操勝籌　盧何之軍擬力守陣線至萬不得已時將退守距公共租界邊線哩許之陣地届時蘇軍砲彈或來福槍彈將落於租界之内至是港内各外國軍艦勢必架砲向彈來方面猛轟今日正午蘇軍復發砲猛轟攻擊嘉定黄渡據龍華消息陣線不致不何變動今日陸秘書長言上星期杪戰事無重要變化蘇軍曾進攻黄渡一次即爲浙軍擊退其餘戰事均不足注意云前數日内通吳淞砲台之大道運輸子彈軍需之汽車來往甚忙今已不復見之蓋陸警廳長曾下令禁止各種車輛前往該處得往者僅某某三外人及寳山縣知事之汽車耳工部局所拘之人押交寳山當道者其中三十一人查明乃屬流氓已解往陣前服役餘六十人因證明有職業均經開釋法租界拘筏之招兵者二人已判監禁七日期滿驅逐出境 
　　文匯報之最近戰訊文匯報云據最近消息前敵實在情形雖無所聞但今自甚可靠方面探悉蘇軍大約將於今日或今夜圖破浙軍陣線蘇軍近數日之沉寂乃從事調集大軍目下蘇軍與浙軍人數約達五與一之比較預料蘇軍將由南翔進攻其目的乃在龍華據浙軍稱蘇軍雖猛攻數次今日浙軍之陣地仍與前同且有數處視前爲佳今日黄渡瀏河陣線絶少戰事昨夜雙方互轟數小時未有重損迨至天明仍如常例各不相犯聞浙軍五千名已開抵龍華即赴南翔上海北站未見多兵此軍必係步行而在上海南翔間乘火車赴目的地若全程步行則須行十哩之遙也何鋒鈺日赴戰地督戰歸報龍華司令部雙方日來僅偶爾交綏故傷兵甚少近兩日内紅十字會僅運來重傷之兵數 
 
 

Page 10

 
 
1;第一萬八千五百二十五號;中華民國十三年 西曆一千九百二十四年九月二十三號
星期二 * *名輕傷者則　孙吳淞醫治蓋入租界後不得復回陣線也聞輕傷者亦屬無幾··連日製造局槍斃之奸細及盜犯共有五十餘名奸細捕獲後輒於當日槍斃刑塲離飛行塲約三百碼塲中停有飛機兩架由一外國機師照管其人狀若俄人聞何豊林歷併力攻達蘇州然後把守該地以待奉張之㨗報即浙江大局亦須視北方戰局爲轉移近日消息沉寂諒由此故聞龍華曾旅兵若干赴浦東方面其故未能查明滬寗車站連日罕見軍隊來往今日尤形寂靜 
　　（六）孫段信使往來 
　　孫中山致段祺瑞電上海何總司令將轉天津段芝泉先生鑒頃誦佳電本悲天憫人之懷申伐罪弔民之義仁言周浹義聞昭宣曹吳禍國窮兵殘民以逞甘爲戎首舉國痛心文已移駐韶關宣告邦人出師入贛明與浙奉義軍一致討賊公志在匡國誼切同仇推已飢己溺之仁作同澤同袍之氣驅共和之障礙建民國之新元辱荷德音彌殷企頌孫文皓 
　　段祺瑞代表定期赴粤遠東通訊社云段祺瑞自江浙戰事發生後擬派許世英代表赴粤調和孫陳意見聞許氏定期於二十四日首途赴粤 
　　（七）浙人關心浙局 
　　浙人實施省憲法行動浙局變化後北京政府已令孫傳芳督浙旅滬浙人對孫氏入浙極端反對復以浙省自宣布自治後曾於民國十年　省憲法會議議决省憲法并經公布在案惟以阴力尙多迄未實行但當時會議終結後曾由會舉出盧永祥·虞和德·朱慶瀾·陳榥·王正廷·黄郛·葉煥華·沈金鑑·蔡元培等九人爲執行委員組織執行委員會以　施該項憲法目下局　旣變盧子嘉　辭去督辦以浙省還諸浙人自爲實施憲法之良機當經各團體及重要各方面商酌後以爲此次機會萬不能再任基蹉跎昨由該會議副議長褚輔成通電省内外人士申明旨趣外一而電請各委員到省成立執行委員會并以執行季員沈金鑑因事辭職應以輔成遞補蔡元培遠在法國不能到會應以王廷楊遞補均已分别通知茲將各項電文錄下（一）『致省内外人士電』上海杭州各報館轉浙江旅滬各同鄕僵各團體公鑒民國十年省憲法會議制定省憲法早經公布徒以阻力横生迄未實施今時局正急旅滬各團體電促厲行省憲以紓浙難特　分電省憲法執行委員盧　永祥·虞君和德·王君正廷·朱君慶瀾·陳君榥·葉君煥　·黄君郛·尅日就職此外沈君金鑑聲明不應選蔡君元培在法不能來省亦已依法遞補　省憲法執行委員會當可即日成立籌備改組各機關法　明文責無旁貸嗣後凡新受僞命之一切浙省官吏均與省憲牴觸浙人應一致拒絶特此宣言浙江省憲法會議副議長褚輔成叩養（二）『致執行委員電』上海盧永祥·虞和德·奉天總司令部轉朱慶瀾先生·陳榥先生·北京鐵獅子胡同王正廷先生·糖房胡同黄郛先生·杭州馬坡巷葉煥華先生均鑒民國十年省憲法會議譽公爲省憲法執行委員早將當選證書送達台端目前時局緊急省憲亟待實施應請執事即日來省就職成立執行委員會籌備改組各機關以紓浙難而懋衆望浙江省憲法會議副議長褚輔成叩養（三）『貴王廷揚電』杭州雄樓平安里四號王廷揚先生鑒時局緊迫省憲法執行委員會亟須成立蔡委員元培遠在法國不能來省就職應由執遞補佇盼電復應選浙江省憲法會議副議長褚輔成叩養 
　　旅滬浙人共維浙局之公電昨日旅滬浙團證發代電致杭州各法團各公團云浙局驟變人心浮動湖防已撤衢境被占驚耗傳聞大有前門拒虎後門進狼　勢盧張離浙省局動搖雖夏周代拆代　維持省城目前狀况楚亂之絲斷非一二人所能理晰吾浙京滬耆老名流不乏賢明才識之人如孫慕韓·汪伯唐·章太炎高白叔·蔣伯器·顧子才·虞洽卿·李徵五·褚慧僧·屈文六·李贊侯·諸君應　公電迎歸共圖挽救俾浙　早定地方幸甚旅滬浙江辛亥　志會·浙民協會·旅滬浙江工商協進會叩 
　　（八）戰局中財政問題 
　　聯軍司令部統一財政自聯軍總令部移至高昌廟後一切籌餉事宜均由李思浩主持昨日曾有重要會　嗣後凡關於欵項出納概劃歸總司令部辦理以期統一但對外仍以護軍使署名義行之云 
　　南滙昨解三萬元至護軍使署南匯　　事馮國又以護軍使嚴令提欵急如星火前已籌得二萬二千元親自解滬而仍令趕籌巨欵以濟軍需故回署後竭力搜羅又得三萬元於昨晨解滬交納云 
　　（九）保衛團體昨訊 
　　上海保安會推定幹事　表宣言總商會　各團體合組之保安會已由各組織團體推定幹事分配職　昨并發表宣言茲將幹事姓名及宣言分誌如下「幹事」（總務）虞洽卿·姚紫若·　曾　·王一亭·沈聯芳·（經濟）陸維鏞·倪遼甫·田祈　·勞　修·張鑑秋·顧　一（交際）施省之·王彬彦·衛芝山·方椒伯·聞　亭·陸伯鴻·葉愼齊·朱𦬊臣·徐乾麟·張賢清·姚慕厪（文贖）沈潤挹·許建屏·陳良玉·李右之·張則民·凌伯華·沈信　·沈田莘（調查）葉惠鈞·石芝坤·奚賡虞·沈維挺·尤淼庭·張秋園·項如松·潘祥生·余魯卿·　顯裕·胡伯常·錢建人·朱秀升·王駿生·陳保欽·金馥生·馬詠梅·祝厚甫·尙有未推定幹事之各團體俟推定後再行分配職務云「宣言」自江浙搆兵戰地已及附近上海乃全國精華薈萃之區凡屬居民多有身家財産禍在眉睫自當亟謀自衛近日形勢益緊人心愈慌雖地方長官租界當局均已切實防範嚴密保護　戰事一日不息人心一日不安各地　民之被　來滬者絡繹不絶况無告難民覊旅客鄕轉瞬秋盡冬來衣食不周隱憂可慮同人等有鑒於此爰組織上海保安會以共籌保全治安救濟難民爲宗旨齊心協力自衛衛人苟能减少　些痛苦即留一線生機耿耿此忱已荷各界贊許惟倉卒組織設施未能完　杯水車薪棉力亦嫌不濟尙冀闔埠各職業各慈善團　　自奮起通力　作應如何呼籲和平謀難民之收容救濟以及一切善後之事均祈不吝指示俾收集思廣益之效而免噬臍莫及之禍謹此　言維希公鑒 
　　南市保衛團繼續進行南市保衛團發起已經旬日初時進　甚速嗣因内部不能一致遲未進行昨經該團各團副會議之下决定繼續進行惟團部辦事處設在也是園内交通不便故仍搬至救火聯合會辦事以資便利今日起即在救火聯合會開會討論進行云 
　　閘北保衛團昨訊上寳兩縣閘北保衛團連日進行各節迭紀前報該團昨爲愼選人員起見分致各支團一函錄之如左 
　　逕啓者頃承團總知照以本國組織伊始凡百均屬創舉籌備忽促諸事不易完善今幸各處團規模粗定遇事皆行次第進行所有此次指派各支團試用排長以及司書團目等各職應責成各該支團長認眞督飭妥愼辦公一個月後再行分别委用或有不能稱職者亦應隨時報請本團總核辦以定去留免誤將來且自即日起本部對於團丁停止記名俟將已經錄取完全保結手續一批指派完畢後如有缺額另行通知山各　支團募送騐補等因相應函達即希查照爲荷第幾支團閘北保衛團總務虛啓 
　　又該團規定各支團出防規則照錄如下 
　　（一）出隊前先由排長檢視服裝器械如不合法者即整頓之（一）在巡邏行進中或站崗時遇有軍警隊伍或上官行過須行　當之敬禮（一）服務時不得購食食物與路上談論（一）應寺左列規則（甲）整儀容壯觀瞻（乙）寡言笑謹行止（丙）勤盤查嚴戒備（丁）戢强暴扶幼弱（戊）平心氣愼問答（一）服務時遇有追捕盜賊者須帮同追捕之（一）遇有非常事故發生而非已力回能及者速即報告各該駐防所或就近警區（一）遇有人民口角者須和顔悦色初晨之不得恃勢偏袒一方（一）遇有集衆作不法行爲者協同巡警拘捕之或驅逐之（一）遇有洪醉或病倒者有巡警處告知巡警解送警區無巡警處解送駐防所（一）站崗時非有特别事故發生或命令不准擅離崗位 
　　閘北十一路聯席會議保衛團事閘北十一路商界聯合會於前日下午八時舉行評議理事二部聯席會到二部職員六十餘人公推會長佘錫品主席致開會詞略謂今日本爲常會之期因時局緊急故召集聯席會議刻下地方治安已由本會各團體共同組織保衛團　日宣告出防至本會會員加入團員者有六十餘名繳費者亦有半數應如何督促進行俾該　義務團員一部亦得早觀厥成云云次由陸葆蓀徐靜之蔡治君等相繼發言最後議决二事（一）該會團員爲自衛計由會備函請總部涙在第二支團服務（二）由會備函催請已報名而未繳費之團員及早繳費爲分工計制服亦决由該會代製惟式樣　與團本部一律次議日人在華界駐兵案卞海程謂日人駐兵在六三花園該園爲日入所有在　未有若何行動前本會未便干涉此案應暫保　多數赞贊同卞説次由主席提出救護戰區難民案由徐寄生楊子琴等相繼發言議决推主席及卞海程赴藍十字會與王彬彦接洽與該會合作同赴羅店大塲等處從事救護當場簽認經費及自願服務者頗爲踴躍議畢至十一時散會 
　　董家渡天主堂保衛團消息南市董家渡天主堂保衛團前午十二時在事務所召集董事會並備備午餐到會者如顧霖周陸伯鴻趙芹波馬驥良邊德吳臣笏朱志堯等五十餘人席間互相討論出防巡哨諸問題迨散會已鐘鳴三下矣同日午後七時宴請警界及全體團員警界到者爲一區署長王金山·一區一分署　劉德之等　陸潤蒼　招待席散後討論保衛治安辦法感情極爲融洽　又該團爲口號事致警廳函云逕啓者本團呈奉　署核准籌辦業經開始出防呈報鈞應備案在案惟現當戒嚴期内團員出防途遇巡士時須得口號互爲妥　相應備函懇請鈞廳察核准　逐日口號令行一區一分署轉知本團至　公誼 
　　嘉邑望仙橋組織保衛團此次作戰集中於嘉定一邑除偏僻鄕鎭外莫不逃避一空望仙橋處於城西十八里之外在軍事上非必爭之地故該鄕居民之遷出者不及十分之二　接派來急足信函據云戰事發生後即召集鎭中壯丁　附近鄕民六十人合組一保衛團入夜持械巡防公　張方舟君爲事務主任楊奉峨君帮辦一切同心協力共謀治安遇有軍隊過鎭不分蘇浙均由張君出爲招待指點路徑雙方軍士異常感激並不擾亂治安自成立以來地方秩序安堵如故鄕民無不頌張君手段之靈活而慶團中之得人云 
　　（十）游民仍須拘捕 
　　警廳通令查拿刺出黨淞滬警廳陸廳長前日通令各區署所云日來租界方　捉拿刺花無業游民　輩已不能存身聞有竄入華界者應一體拘辦以維治安（中略）爲待令行該署長署員派警查拿此項遊民以免貽害地方云云　北四五兩區各署所昨已將所獲臂上刺花之人解送司法稱聽候葉科員訊明發落 
　　袒露刺　均遭拘捕刺花黨陳阿大昨干在陸家浜向友人索討借欵無着致陳發怒卸去上身衣服赤膊行凶欲趕上扭毆露出雙手臂上所刺之花紋當爲巡警與偵探瞥見將陳拘解警察廳訊辦又小西門外江陰街口森福茶樓昨日午後有人在樓上聚賭麻雀内有刺花黨張某亦在　賭當因天熱卸去短　顯出　臂及胸前等處之花紋經人報告崗警登樓將張捕　警廳其母追上哀求　效 
　　警滬昨解刺花黨時之小糾葛淞滬警察廳長昨據各區署所在所轄境内拘獲之刺花黨及流氓　七八十人到廳後至下午特派保安　巡隊偵緝隊等各隊士一併押解至南市浦江水巡隊用大　駁船載連並　小輪拖帶至北市滬寗路車站不料各該黨在碼頭畔𨻶脱逃除追獲外被逸去二人其時有在毛家街口某燭店夥某甲見若　逃跑不無恐慌　即向前亂奔爲崗警拘獲甲始稱在燭店内營業且無刺花痕迹至於奔跑者不知何種恐慌隨彼急奔等語迨解隊後查檢解單上並無其名氏遂派警送往該店問明屬實始交由店主管束 
　　浦東楊家渡之拘捕游民浦東楊家渡三區一分署黄署員前晚警廳衷令飭將各輪船碼頭無業游民拘送到廳以安地方等因黄署員於昨日上午率同長警往楊家渡·老白渡·張家浜·一帶拘　失業客民約共二十餘人當即開具姓名押送警　聞此項　民挑選年力精壯者轉送兵站編入輸送隊弱者則驅逐出境以靖地方云　　 
　　牛羊肉業公會證明券准予發給牛羊肉同業公會前函工部局請求准許該會編製證明券分給各會　以便軍警探捕檢查匪類時易於辨别免滋誤會與扣留之弊昨得工部局復函允諾復函云啓者接九月十九號來函閲悉所有貴公會編製之證明劵准可發給會員爲此函復仰即查照此致上　牛羊肉同業公會會長公共租界警務處正巡毛鼎啓西曆一千九百二十四年九月二十二號 
　　何豊林通令防禁假冒招兵淞滬警廳陸廳長昨奉浙滬聯軍第一軍總司令何豊林令開略謂與當軍興時期訪聞有匪徒冒充軍官到處招兵情事殊與地方治安有礙爲特令仰該廳長飭屬一體法意查究如遇有無本司令部公文而在各處招兵者即係假冒仰即隨時拘解前來以便法辦云云陸廳長奉令後已飭屬遵照辦理矣 
　　（十）（一）租界防護昨况 
　　法租界之新條示法租界華法交界處所設之鐵絲網旁於昨日起在旗桿上掛有長條硬紙版一方書有『欲入租界者先須繳械』等字樣 
　　商團减少出防之外訊女匯報云盧永祥自杭抵滬後公共租界當道深恐蘇軍作最後之企圖猛攻浙軍陣線曾調上海團練隊全體出防至昨晚因前敵仍無動靜已命各支隊各留十人常駐總司令部餘各歸家惟仍須戎裝以便隨時應　 
　　（十）（二）警察仍嚴戒備 
　　警廳奉令嚴防間諜淞滬警察廳現奉聯軍總司令部秘令略以近據捕敵方間諜多名誠恐該黨潛匪在滬有碍軍事進行應即嚴行防察等情陸廳長奉令後當即通傳各區警察署嚴行防範查拿故各警區已派便衣警察分投巡查異常注意對於搜檢行人尤爲嚴厲云 
　　南市戒　之昨况南市及城内各路口與租界毘連之區　　防務仍　嚴厲恐有匪徒混人境内擾害地方治安故由各該管警署警所之巡官督率長警分投巡察外更有警廳派出之債緝隊各隊士以兩名爲一班在各要口協司長警實力防護南市各旅館客棧亦格外特别注意挨户檢查並將所記各寓客之循環簿詳加查看以免容留形迹可疑之人住宿昨晚仍於八時起斷絶　通一切車輛概行預先驅逐出境云 
　　（十）（三）昨日救濟消息 
　　紅十字會昨訊中國紅十字會救護傷兵昨日狀况如下（一）前日下午五時半起至昨日下午六時各地運到之傷兵計泗安二人嘉定三人吳淞八人内連長一人黄渡十四人瀏河十四人閘北新營盤病兵四人（二）紅十字會已向寳隆醫院院長比愛待接洽妥協假該醫院爲紅會第十二臨時養傷所與紅會總醫院同仁醫院共三處專治重傷兵士（三）常州紅會第二救護隊醫生曹志綬昨由常　滬云常州紅會後備療傷所計有兩處一在第五中學校内有傷兵八十餘人一在武進醫院有傷兵五十餘人而兵站醫院爲蘇軍所屬計有傷兵一百六十餘人　各醫院所住傷兵確數爲　疫醫院八○公　上　醫院一一四新普育堂一○八南洋醫院四六廣　醫院六三粤商醫院四寳隆醫院九至總醫院·時　醫院·商務書館同　醫院·亞東醫院·　五處其數目一如昨日云（五）紅會總辦事處昨接北京總會會長顔惠慶　廷幹之復電云巧電敬悉　浙搆兵人民塗炭憫惻殊深幸賴諸執事竭力救護籌指有方至爲感佩東北風雲業形緊迫籌備救濟難緩須臾又水災厅重募捐已成弩末應勉力籌募救此南北災黎一俟募有成效即匯滬以資接濟總會惠慶廷幹箇（六）該會總辦事處復得浙江金華縣商會來電報告金華地方組織紅十字分會並由該商會證明會　足額又處州分會來電　告麗水分會業於馬日（二十）成立又凌源分會來電云救濟婦孺　巧日成立請備案並電請熱河米都統電飭軍隊長官及陵源縣知事盡力保護云云 
　　紅會第三救護隊消息紅會第三隊救護隊昨日上午由瀏河運到傷兵二人共和新路新營盤送來病兵二名下午又有由瀏河運到傷兵二人一因失眠致眼部紅腫不能作戰其一傷勢甚重子彈由後腦穿出腦漿流出待送到時祇存一息越十餘分鐘而死厥狀甚慘下午五時半滬太車站東首忽有自瀏河回滬之某號汽車不及避讓致衝倒在路旁行走之五歲某姓江北小孩流血滿面亦由紅會第三隊救護員醫治傷勢較輕即交該孩家屬領去云 
　　瀏河官紳救濟在崇難民瀏河兵災避難人民在崇明者確有二萬餘人半數饑寒交迫實爲可憫經縣長吳凌霄捐廉籌㖘紳士羅定九·樊體乾·徐陶甫等慷慨解嚢公推濟生分會會長黄伯鈞氏爲主任在邑廟施粥秩序井然留養災民六百名以外得免餓莩造福無量橋鎭紳士童雨農劉輔臣·王鐵軍·沈仲甘·等擬倣照城區奔走籌劃甚爲熱心均安鄕董瞿石生年已六旬以外親自調查災民不辭勞苦實屬難得警察所長甘雨生爲避難者甚衆恐有土匪匿跡施行戒嚴夜間須通行證太倉兵災救濟會張綸卿項惠卿等於二十二日派員押送秞米五十石到崇救濟桑梓然杯水車薪必須源源接濟也 
　　安亭同鄕會救濟消息安亭旅滬同鄕會昨日收容北林家村逃來婦孺十四人已由該會轉送新閘九路商聯會暫留并聞該會衛生事宜由儒醫朱飛伯及葛緝廷兩醫生擔任云 
　　商界組織難民收容所之進行各路商界發起之難民收容所　日正式成立上午九時發起人鄔志豪蔣夢芸謝惠廷潘冬林邱嘉樑等赴戈登路參觀新閘路收容所畢當即分科辦理開辦事項（一）請總務科建築蓆棚并佈置一切（二）請文書科購辦圖記文書收據并分發通告（三）每晚舉行發起人會議一次（四）通知各同鄕會一俟佈置就緒則日開辦收容難民云 
　　藍十字會爲難民籌辦寒衣閘北慈善團藍十字會前日又在北新涇鄕船上救得黄渡逃來難民七八十名收容在團内此項難民大都一身这外毫無長物現届深秋朝晚天氣已凉夜無棉被不免受寒罹疾該團主任王彬彦特邀董事部開會籌欵置辦被褥及棉夾衣服爲難民禦寒之具云 
　　白十字會昨訊本埠中國濟生會白十字救濟隊昨日所有消息併誌如下（一）該會前聞觀音堂紀王廟一帶有各處避難人民一千餘人飲食斷絶將近餓斃有沈偑蘭朱醒亞鄭廷甫王菊生諸會員商之總會酌撥餅乾饅首稯子冒險前往散放沈朱各會員領到乾糧後於二十一日上午九時用汽油船拖貨船一隻裝載食物向該地出發及至紀王廟附近兩方砲火大作流彈如梭而至祇得停船稍待候至夜三時半始息前方似已退却仍勉力前進達到目的地天光已曙於是將所有食品按八分發以度生命事竣回會　二十二日下午一句鐘并聞該會日内將有大規模之組織必將觀音堂等處一千餘難民全數收容云（二）隊員沈佩蘭等行經東家涇蘇州河口見有浮屍六七具遂報告濟生會昨已由該會派人按址撈埋矣（三）該會第四暫留所（大王廟）昨日收容黄渡難民二人（四）該會第七暫留所昨日收容難民爲黄渡二人瀏河三人南翔三人 
　　（十）（四）關於戰事雜訊 
　　南滙越獄續聞南滙縣監犯越獄等情已誌昨報茲悉該縣監中共有男女監犯一百四十餘名被逃去百名左右或云巡警追捕時當塲格斃三名即由馬知事飭令水陸警探一體追緝當各犯逃出時大爲鼓噪商民頗受驚恐事後秩序如常人民復歸鎭靜 
　　尙有本埠新聞轉入後頁 
 
 

Page 11

 
 
1;第一萬八千五百二十五號;中華民國十三年 西曆一千九百二十四年九月二十三號
星期二 * *中華民國十三年九月二十三日星期二（申報第三張）舊曆甲子八月二十五日（十一） 
　　本埠新聞二 
　　滬北市敎育會請禁軍隊借用學校之公函滬北市敎育會昨致盧何函云敬啓者閲報載閘北市北公學校舍被北伐軍借用致該校敎員學生無可棲止難以開課等情深爲驚異竊以地方敎育至爲重要不容間斷况自民國以來閘北駐軍從無借用學校倘此風一開則各校均將惶恐地方敎育行將停滯心所謂危不敢不告鈞座愛護敎育無微不至用敢敬懇通令各軍嗣後禁止借用學校以維敎育而安學子不勝感激待命之至 
　　閘北人心漸安自十九日下午起閘北居民不聞瀏河戰地槍砲聲人心已漸安靖閉歇之小店舖又陸續開市平糶局每日上下午兩次開糶較前更覺擁擠惟一般專靠零星吃户之小米店則大受打擊因平米售價十大元比米舖便宜二元左右故米舖門前幾無人顧問云 
　　交涉署因戒嚴所感之不便江蘇特派交涉公署自在城西新區建築新署後該地適在戒嚴區域又爲往龍華之要道近因軍情緊張由防守華法交界之各橋樑均經拆毁抯塞即交署唯一可通之豊林橋亦同遭阻塞以致交署各科辦事出入不便且盤查又嚴現祇許交涉員可能出入云 
　　南帮米業續請保護米船南帮米業公會前因滬地食米問題商請滬上南北商會就公所給發之旗幟蓋以印章俾向内地各米船勸令將米糧運滬並懇兩會電呈江蘇督軍·省長飭屬遇有米船經過一律騐明放行在案兹聞此事現得各米船消息祇能在舊松屬附近採運由該處水警每船派令警士沿途護送惟蘇屬各地尙難通行故每日運滬之米不多恐無濟於事該公所昨又函請南北商會會長設法繼續電呈蘇省軍政長官迅賜飭所屬部下遵令查騐一律保護放行以維滬地民食云云 
　　逃難被刦忿極服毒江浙開戰以來各處鄕民流離失所苦不堪言滬城大南門太卿坊有朱姓内弟楊關春家居南翔當風聲吃緊時朱一再往召來滬暫避楊不之聽直至夏曆本月二十一日夜雙方軍隊開始攻擊楊乃從槍林彈雨中棄家逃出當晚躱在蘆柴窠中迨至二十二晨泊鐵路前行忽被匪徒二名將楊扭住携去衣包又將身畔衣袋内大洋五十四元一并搶去迨楊行抵朱處由朱一再安慰而楊則甚爲悲忿背人服毒自盡昨午爲朱覺察急送醫院求治據醫生云受毒過多恐有性命之憂云 
　　温州人心恐惶遠東通訊社云温州方面防務原爲第一師第一旅擔任旅長爲郝國壐該旅自十七八兩日在龍泉方面與閩軍激戰因受衢州方面變化之影響致軍心搖動節節敗退至十九·二十·兩日已退至平縣一帶目下與閩軍正在離平縣約七八里地方相持勝負未分惟温州府城防軍不及千人人心惶惶聞居民已有十之五六逃避來滬云 
[孟祿博士由京抵滬]  
　　省敎育會籌定今午在卡爾登歡宴 
　　美國孟祿博士因接洽支配美退庚子賠欵問題特來華在京與敎育家磋商現已事畢於昨晨與黄任之等乘輪抵申聞省敎育會等團體定於今午在卡爾登飯店宴請博士以便報告一切云 
[拒毒會董幹聯席會議記]  
　　中華國民拒毒於前日下午四時在總商會開第三次董幹聯席會到者朱懋澄劉瑾芳張蕙文戚賓旭等十餘人公推徐謙主席黄嘉惠報告上届議案及辦事經過略謂發出各省區函電文件等共達十萬張以上各地頗多響應基督協進會已墊經費約有千元云云次即討論各案如下（一）本會推派代表八人至外埠宣傳拒毒運動并决定由青年協會及基督敎協進會兩會職員擔任出發（二）經費問題基督協進會擔任五百元婦女節制會劉瑾芳·青年會李啓藩夫人·均允量力擔任俟開會後答復吳山謂本會如向各公團募捐應附預算表一張均通過次并討論一切進行細則六時許散會 
[航業消息兩則]  
　　粤汕等埠銀毫運滬昨日大英公司之瑪里亞輪來滬在港轉裝到大批老毫洋二百餘萬枚又有怡和輪由汕頭裝到洋五萬五千元 
　　英軍官紛紛到上海昨日太古公司之柏曲洛號輪由英來滬有陸軍少將柯克司氏及其夫人又順天輪從烟津到滬有英國海車上級軍官古第甘氏係由烟津兩埠公畢返滬者又有中級軍官肯威氏係由天津來申者均係昨日到滬 
[工部局允許設立防盜調查處]  
　　各路商界防盜委員會前曾議决設立調查處商請工部局發給憑照昨工部局代理總巡强生君晤該會議長葉惠鈞君謂工部局已允准此項調查處即日設立詳細俟日内用書面答復云該會定二十五日開全體委員會討論詳細辦法云 
[劃一免税事權之通知]  
　　税務總公所致總商會函 
　　上海總商會昨接税務總公所函云逕啓者案奉財政廳訓令第二四九號内開案奉財政部訓令第七九五號内開案查本部呈請劃一免税事權以重課政一案於本年八月八日奉大總統令據財政部呈稱比年以來京外各關廳及公共團體或以提倡商業爲請或以維持公益爲詞動請豁免税厘而各機關亦或逕行核准甚至各官廳向外商訂立合同亦自定豁免税厘條欵長此紛歧旣碍税政統一尤恐流弊叢生等語各項税課關係國家正供應由財政部專事鈎稽藉免凌亂嗣後無論京外各機關凡關於免税免厘事項均須商由財政部斟酌情形提交國務會議核定以一事權而重課政等因合行抄錄原呈令仰遵照可也此令附件等因奉此合行抄粘通令各該局所并轉各公團一體遵照此令附抄件等因奉此相應函致貴總商會即希查照轉致各公共團體一體遵照此致上海總商會上海税務總公所附抄呈財政邵呈文云呈爲擬請畫一免税事權以重課政恭呈仰祈鑒核事竊查税課爲國家之正供鈎稽本度支之專責凡關於免税免厘之事自應斟酌案情比類物品以免畸輕畸重之弊比年以來京外各官廳及公共團體或以提倡商業爲請或以維持公益爲詞動請豁免税厘而各機關亦或逕行核准事後始爲知照到部甚至各官廳向外商訂立合同亦自定豁免税厘條欵事前并不商部接洽長此紛歧旣碍税政之統一尤恐流弊叢生本部爲愼重國課畫一事權起見擬請嗣後無論京外各機關凡於免税免厘事項均須商絲本部核議酌量案情輕重分别由部提交國務會議議决後再行通知遵照其未經本部核准者雖經各機關核准有案不能作爲有効但在此案未奉明令核准以前所有已經核免之案應請暫仍照舊辦理以免紛更所有擬請畫一免税事權以重課政緣由是否有當理合具文呈請鑒核施行謹呈云云 
[邵萬生刦案餘匪逐出租界]  
　　搶刦南京路邵萬生南貨店等之財物並開槍拒　擊斃七百七十號華捕之劇盜經捕房緝獲解由公共公廨訊判呈解護軍使署懲辦在案茲悉該署軍法課業已訊明判决胡錦生李老四吳同貴徐福興等各盜均處死刑按律執行槍决其餘喬有才周炳生喬張氏男婦三名口訊無死罪發回總巡捕特别機關昨日承辦此案之包探王長根解廨請爲訊奪經李襄讞與英領惠君磋商之下判令一併逐出租界不准逗留 
[汽車撞傷老叟斃命]  
　　前日有七十一歲老叟王闌順甯波人行經兆豊路突被華興肥皂廠主王新甫自開汽車司機不愼撞倒碾傷當經捕房得悉派探往將受傷人車送同仁醫院因傷重不及醫治旋即斃命由院通知捕房將屍舁送斐倫路騐屍所於昨日午刻報請公共公廨李襄讞與英領惠君蒞所騐明確被汽車撞傷致死塡明屍格升座公位捕房將肇禍之王新甫帶案即據王蔣氏投稱王蘭順係我祖父今遭慘死要求伸雪詰之王新甫供死者穿過馬路致我不及避讓肇此禍端中西官得供會商之下判訊據見證供稱死者年老耳目昏耗行過馬路不及避讓致被汽車撞傷致死除飭屬具結領殮外候改期核奪 
[藝術界消息]  
　　名畫家謝公展君所編繪畫帖等早已風行各處現因時局不靖暫游滬上索畫及潤例者紛如畫例如下堂幅八尺五十元六尺四十元五尺三十二元四尺二十四元三尺十六元横幅同上裁屏裁横照折例如八尺疋横裁之四短屏每幅十二元五角餘類推小立軸同例紈摺扇每握三元卷册每尺五元劣紙劣扇不畫黠景照目加倍指畫加倍金箋及磁青紙作泥金畫者加倍潤資先繳小品五日取件大品十日取件收件處上海寗波路源記棧内協豊昌莊尤子賓君（電話中七一一二）梅白格路滿福里一四七號謝宅（西二九五二）望平街申報館謝介子君南京馬府街第一女師校張哲夫張蜀川兩君無錫北門内榮氏女學校張浣芬君揚州磚街通俗敎育館巷西山尖丹徒謝宅北京前門廊房頭條胡同大成銀行劉榮甫君漢口後城馬路歆生三路武漢印書館王毓英君及上海各大箋扇店 
[宰牛税商請暫免繳捐之不准]  
　　認繳滬南工巡捐局宰牛税之商人鍾史記具呈該局請求暫免繳捐由昨經姚局長批示云呈悉查本局向章凡認商在承辦期内概不准求减求退更何能請求免捐况查税務公所對於各商認繳捐欵均屬按月照收本局認商事同一律所請暫免繳捐之處礙難照准此批 
[傳領倒斃之男屍棺]  
　　共和路永興路口倒斃無名男子一口報請法庭派員詣騐將屍舁廳會同西醫剖腹再騐聽候化騐因何致斃將屍棺殮並據屍屬投案請領屍棺奉諭候示在案茲悉死者名方渙堂係廣東人其子方富城現居北四川路在麗昌照相館執業奉檢廳查明昨午命傳方富城到廳着具結將屍棺給伊具領 
[借欵開槍之緝究]  
　　法租界老永安街同安里第五號門牌茂和糖行於前晚二十一號九點時突來一人入内聲稱經理張先生在家否欲向其借欵等語當由司賬劉姓答稱張已出去不在店内詎此人即袖出手槍連放兩響幸未傷人亦未行施搶刦揚長而去旋由該行主了仁德報告大自鳴鐘捕房飭派　自任水揚包探毛金根等前往詢明其人之面貌服色回𪳊捕頭諭令務獲究　 
[汽車夫玩忽業務之懲儆]  
　　汽車夫張美定前日駕車至法新租界地方不聽指揮致將法商辣福而所駕之汽車撞壞當由六十三號華捕抄錄號碼𪳊明捕頭於昨日將張傳至法公堂請究先由車務處捕頭𪳊明前情繼由辣福而投訴被撞情形請追損失等語詰之張美定供認自知不合求宥中西官判張押西牢一個月吊消執照六個月外再賠原告損失五十五兩 
 [P浦東洋涇鎭盜匪圖刦未成> 
　　前晚七時許浦東洋涇鎭東首裘家木橋倪發大沺酒布米莊突來口操北音之盜匪十餘人各執兇械闖入店堂正擬搜刦由鄰人鳴鑼告警四鄰畢集帮同捕拿其時三區二分署趙署員亦率警馳到該盜等見勢不佳紛紛逃散聞該店未受損失云 
[兩刦案强盜之判罪]  
　　蔣二麻子·張小三子·張幹臣·等因對於虹口逃豊路三百八十八號半門牌穆宗勤之烟紙店被盜搶刦·及某日本人在周家嘴路遇暴·兩案經色探錢光乾張稼軒馬金生查有關係拘解公共公廨押候訊究巳誌本報昨晨提審該探等即將捕房所錄之被告口供單呈案請察旋由事主穆宗勤上堂証明伊店被刦係在上年十一月十九號夜損失鈔票五十元繼由日本人到堂聲稱伊於本年五月二十六號在周家嘴路被匪攔刦去身畔日本鈔票二十元銀洋五元小洋五十角云云質之蔣供認以上兩案均係其所爲不諱並稱其餘兩人均實無關而兩張亦矢不承認爲匪李襄讞核供與英惠副領事磋商之下即將兩張判　蔣二麻子一名强盜罪已成立李襄讞宣判押西牢五年期滿再核英領則於西文案由單内判處徒刑十年云 
[竊衣判押九月]  
　　江北人王國寳前晚潛入北山西路三號門牌毛文鍾家内竊得衣服一包携贓逃出被包探李子榮查獲昨解公共公廨中西官訊實判押西牢九月贓交原主領去 
[過犯行竊押二年]  
　　鎭江人陳桂生前日混入北京路郵政局内行竊包裹一件被包探謝水泉查見拘入總巡捕房昨解公共公廨請究中西官訊得陳係過犯判押西牢二年期滿仍逐出租界 
[控侵佔生財簿據案交保候訊]  
　　陳榮慶代表聯益會延克威律師在公共公廨刑事科狀訴天津人李鵬飛及拉胡琴之北京人李少卿·李松年·等將聯益會内之生財簿據銀錢等物侵佔據爲已有由廨出票發交老閘捕房前日派探朱漢波協同西探將第一二兩被告逮捕旋准各存洋二百元保出昨晨由廨傳訊而第三被告亦有行投案被告同延陳志剛律師請求减輕交保經中西官判被告各交一百元保候訊 
[扒手禁押六月]  
　　張奇亭於前日在法租界電車上摸竊搭客朱阿新衣袋之皮夾一只内儲鈔票數十元圖逸當爲包探殷炳南查見將張人贓並獲帶入捕房昨解法公堂請究先由原告投訴被竊情形詰之張供認行竊不諱中西官判張押西牢六個月期滿永遠逐出租界 
[巡工司曉示兩則]  
　　各口暫代巡工司哥近出隢兩則（其一）本巡工司查江海開税務司所屬界内崇明水道之北口地方中浮與暗沙浮移泊方位改飾顔色合將其情形度勢開列於左計開現開現將指示長江崇明水道北口之兩浮移泊方位列下（一）崇明水道中浮現經移泊方位原係黑色改飾紅色自新設地點視石頭沙椿爲南十二度半東相距英海里三里又百分之四十七該浮爲指示水道之北方（一）崇明水道暗沙浮現經移泊方位原係黑色改飾紅色自新設地點視吳淞鐙塔爲南十四度半西相距英海里五里又百分之八十八該浮爲指示水道之北方（其二）本代巡工司杳鎭江關税務司所屬界内南通水道東浮移泊方位合將其情形度勢開列於左計開（一）鎭江南通水道東浮現經移泊方位自新設地點視狼山塔爲南五十二度四十五分東相距英海里三里又百分之九十該浮仍爲指示水道東頭之南邊 
[公共公廨訊案彙錄]  
　　昨日公共公廨訊理之民事訟案併誌於次（一）怡和盛訴孫慶堂等夏布押欵糾葛案堂諭孫慶堂在押已久准减交三百銀舖保着春江樓具保原告代表律師提出訊問王壽亭張玉堂各欵候再呈交涉員轉本國仁川領事代訊復到後再訊（一）鄭金生訴盛窦氏方單抵押糾葛案堂諭本案被告姑淮委託代理人倘開審時本廨認爲必須被告到案訊問應仍飭傳到案訊問（一）趙丕承訴陳邦亮欠洋案堂諭原告不到註銷（一）巴斯器齊治延樊克令律師訴南陸皂廠定貨損失案堂諭准予註銷（一）陳景熊訴汪海峯欠借洋案堂諭原告呈據證明應着被告償還洋六百元並堂費（一）楊式英訴解灜海欠米洋案堂諭被告屢傳不到應予缺席判决着被告償還原告洋一百四十六元並堂費飭傳被告到案交保（一）管鼎甫訴喬玉崑欠借洋案堂諭被告飭傳無踪應着提案訊奪（一）金財寳訴陳華生欠借洋案堂諭被告屢傳不到應予缺席判决償還原告洋二百四十元自起訴日起至還清日止按年八厘利息並堂費飭被告陳華生三日内到案交保（一）朱鴻儒訴胡迪卿欠銀案堂諭據代表律師稱該被告現在無錫絲廠請求移提履行堂諭並扣留絲廠股本待情原告未到堂應即註銷（一）葉寳珍訴大德油廠營業不善案堂諭原告現膺執事請求改期應照准（一）徐韻清聲請執管遺産案堂諭即日公示十四天如無人來案反對准予給諭請求人執管全部遗産（一）盧順榮訴雷汲韓不履行賣契案堂諭准被告律師請求改期開訊開訊並着被告会給原告律費銀二十五兩（一）大豊訴沈介趾租屋糾葛案堂諭被告因病不到並據代表律師將醫單呈騐改期二十一天訊理（一）宛張氏訴宛開甲不顧贍養案堂諭候改期提被告之妻到案再訊（一）德隆昌紙號訴陳楨提不付支票銀案堂諭本案旣據被告陳麗生承認所該原告銀一千零三十六兩三錢着具結出外籌措予限三個月如數　案給原告具領　敢故違定干押　不黄 
 
 

Page 12

 
 
1;第一萬八千五百二十五號;中華民國十三年 西曆一千九百二十四年九月二十三號
星期二 * *中華民國十三年九月二十三日星期二（申報第三張）舊曆甲子八月二十五日（十二） 
商業市况 
[洋釐轉疲]  
　　昨日洋釐早出七錢二分二釐五午市七錢二分較前日小二釐半花用因地方不靖而减少且進口較多如汕頭厦門及長江路皆有來源銀行界又乏進胃以致洋釐頓成軟弱之象若去路無多市况恐難復振也 
　　銀拆平和 
　　前日錢業公會開會議决銀利最小到一錢五爲限至陰曆九月底爲止以維市面而保存户所以昨日銀拆早午市均開一錢五劃頭無人顧問其爛不堪銀行雖稍有收欵數約八九十萬然各路電報解出亦不少市况極形活動往後銀拆將成呆板矣 
　　上海銀行國内匯兑行市報告 
　　昨日京津來電銀跌洋漲計京銀爲一千零五十四兩津爲一千零六十二兩各較前市跌去二兩洋滙内盤平穏綠申厘陸續鬆動滙水遂大漲計京爲一千零十三元五角津爲一千零十二元五角較上週末各續漲二元五角漢電申票價爲一千零零五兩若照此兑換率計算規元每九百九十五兩零三分合洋例紋一千兩惟該埠銀根未復原狀據私人方面消息市上申票缺乏雖有行情而無交易此間漢滙亦甚清淡故昨日銀洋滙概無行市 
　　日匯電訊 
　　昨日星期一大條銀價及英美滙市例無電訊神户滙價午前日美賣價跌二五計爲四十元零一二五賣價未開日英賣價跌一二五計一先令九辦士六二五買價無市正午電日美賣價高一二五計四十元零二五買價無市日英賣價高零三一二五計一先令九辦士六五六二五午後電日美賣價不變買價無市日英賣價跌零三一二五計一先令九辦士六二五買價一先令九辦士六五六二五 
　　外匯繼鬆 
　　昨日星期一先令開出弗動惟印滙小七五掛二百二十六羅比七五法匯大十法郎掛一千四百十法郎香滙大二五掛七十一兩二錢五分嗬滙大一盾掛一百九十八盾七五美東新滙等均無更動各滙内盤市况尤繼步鬆人心疲軟計銀行賣出十二月份先令價三先令四辦士七五買進三先令四辦士八七五賣出美滙價七十六元買進七十六元一二五又賣出東匯價五錢三分零六二五買進五錢二分八七五嗣後銀行賣出十二月份先令價三先令四辦士八七五買進三先令四辦士九三七五賣出美滙價七十六元一二五買進七十六元二五又賣出東滙價五錢三分買進五錢二分七五其時先令交易不多惟東滙進出稍有銀行賣東滙價五錢二分七五買進五錢二分六二五至收盤時先令價仍硬美滙則絶無問津是以價格無變東滙價仍鬆計銀行賣出十二月份先令價三先令四辦士九三七五買進三先令五辦士賣出美滙價七十六元一二五買進七十六元二五又賣出東滙價五錢二分六八七五買進五錢二分五六二五成交數計由大通銀行賣出東滙十萬元價五錢二分六二五三菱銀行買進東滙十萬元價五錢二分八七五又買進東滙十萬元五錢二分七五又賣出東滙十萬元價五錢二分六二五又三井銀行買進東滙二十萬元價五錢二分六二五又住友銀行買進東滙十萬元價五錢二分六二五以上均係十二月份期午後市况呆滯交易清淡價格無甚變動惟東匯仍見鬆計銀行賣出十二月份先令價三先令四辦士九三七五買進三先令五辦士賣出美滙價七十六元一二五買進七十六元二五又賣出東滙價五錢二分六二五買進五錢二分半至收盤時仍無變化交易甚爲清淡 
　　標金續跌一兩 
　　昨日星期一大條銀例無電報十一月份標金毛盤小一錢爲二百五十七兩五錢（全市最高價）未開先令時即有兩許漲落人心不堅先令揭曉時略回好二三錢爲二百五十六兩八錢其時市面仍有一兩許相差銀行家進出東滙均巨價格上落不定金價亦隨之升降計金價在二百五十六兩二錢至二百五十七兩三錢嗣後因賣户踴躍金價復回小至二百五十六兩一錢（全市最低價）其後市面畧定交易清淡收盤價爲二百五十六兩六錢烚赤並無做開九月份登賬爲二百五十八兩十月十一月均爲二百五十七兩補水二百六十一兩午後標金市况甚呆交易不多計開盤價爲二百五十六兩六錢全市最高低相差爲一兩四錢收盤價仍爲二百五十六兩六錢較上日收盤價小銀一兩 
　　外幣略有轉機 
　　昨日各項現貨外幣市况略有轉機各票行情因是大致回高英票買價爲八元二角七分比上週末改高二分花旗票買一元八角新加坡票爲九角四分較上週各漲一分香港票大九釐價買九角七分二厘老頭票買七角三分二厘計高二厘荷蘭票買價爲六角七分比上週好起半分餘如德俄法數幣銷胃依然呆滯成交市價均與上週相同 
　　公債一致下落 
　　昨日華商證券交易所各項公債票市况尙稱活動票價因上週末連日漲高後之反動故結果一致下落變化情形分錄如下金融金融大票現貨開盤七十六元八角嗣後綠需給關係市價逐盤下落收市七十六元一角較上週末跌去一元一角九月份期貨開盤七十五元九角其後買户尙多市價似有步步趨上之勢收盤價七十六元五角半較上週計小八角十月期（除息）成交價與現期相彷收盤計五十六元半較上週减去四角 
正六正六現貨開盤六十三元半其後賣户甚旺受主不多致　　市價步跌收盤價六十二元三角較上週計跌一元三角九月期晨初交易價常盤旋於六十二元三四角左右午刻由六十二元六角逐漸高至六十二元九角比上週縮小九角十月期成交價亦初疲後平結果比上週小八角將盤價爲六十四元五角 
　　七長七長現貨開盤五十五元五角比上週末行情小半元其後受主旣稀且缘價格不合致示繼續做開九月期晨間各盤成交價常在五十四元九角半至五十五元三角之間午刻開拍即高至　十五元七角後更高至五元九角收盤雖回縮一角　上週亦减去六角十月期開盤五十五元八角其後曾小至五十五元五角此後受主較多價步回高收盤五十六元半較上週計小一元二角 
　　九六九六公債晨間交易價由二十三元四角步小至二十二元六角午刻賣户較减價稍回穏收市二十三元比上週縮去九角餘如五年大小票及七釐等票均無市面 
　　公債别訊 
　　華商證券交易所昨日發出通告謂案照二百八十七號公告期貨規定在每月二十九號交割應於本月二十六日停做本月份期貨交易凡本所各經紀人所經本月份期貨交易如有雙方自行交削者須山雙方經紀人於二十六日下午五時以前將種類額目報告以　轉賬（但買户不得與買户轉賬賣户不得與賣户轉賬）其有對賬者亦以二十六日下午五時爲限逾時慨不受理所有證據金代用品有股票一種改訂價格計通易股票公司每股抵洋五元 
　　紗花銷暢 
　　現紗昨日星期一現貨棉紗交易尙稱不惡川帮因滙水驟漲四十兩計一千一百四十兩用欵不合算故未進貨惟廣東汕頭厦門蕪湖野鷄等帮買進花色各牌粗細本紗三百餘包又二十支十六支十支日紗二三百包天津帮買進下月份　紗三四百包本紗午前小去一兩左右午後又回小一兩以外恒豊紗廠開出十支富貴八十包價一百五十四兩二錢五淨盤該廠係直接開與廣帮者其他各廠未開出市面交易雖有紗價仍不過平疲之勢 
　　期紗禁標準期紗本月份小去一兩六錢遠期跌二兩八錢人心　弱大阪三品紗來電本月份漲日幣四元遠期漲二元一角美棉現期跌十個磅音遠期跌二十三個磅音印棉電報朋搿而跌五個羅比奥浮辣跌三個羅比白洛處勿動 
　　現棉昨日標準棉花近遠期均跌小七八錢至一兩現貨棉花亦帶軟小申新紗廠買進現貨送廠通州花五百包價三十七兩五錢恒昌祥買進碼頭過秤通州花三百包價三十六兩五錢日信洋行買進現貨送交火機花五百擔價三十六兩横濱帮買進現貨棧交餘姚花三千二百包價三十七兩 
　　三品人氣堅俏（二十二日大阪電） 
　　三品市場是期六買氣漸有集中於遠期貨傾向至今晨本月期貨買方大户漸次獲利轉賣惟田附帮仍搜買不遺餘力雖美棉趨疲不受絲毫影響故遠近期價之差益形縮小云 
　　續電云三品本月期貨因交割在即轉賣續出而遠期貨買氣反較前益暢故行情回漲頗勁賣方賣出亦頗可觀雙方接戰甚力交易頗旺盛云 
　　大阪紗市仍堅（二十二日大阪電） 
　　棉紗現貨因期市益趨堅挻人氣更俏惟賣方抛貨無多交易仍極清淡中等二十支本月期爲三百六十一元次月期爲三百四十二元成交百包 
　　三馬　　二十支　　九月期　　三六○○○ 
　　合同　　二十支　　九月期　　三六三○○ 
　　大阪布市亦漲（二十二日大阪電） 
　　棉布市况亦隨紗市趨漲惟賣貨稀少成交無多三幅布漲起一角二幅布漲起二角 
　　粉市漸趨正軌 
　　昨日粉市現期上午雖仍平疲而午後實銷發動即見回漲近遠期均報堅漲交易所市塲中上午本月份雖有一分餘之跌度而近遠期均屬堅漲蓋現粉於前週買進者因交割期近盡量反賣故市盤致有一度之傾跌近遠期因實銷發動津閩等帮從事購辦雖上午成交不暢而市盤均趨俏利午後開盤廠家因小麥來源不旺乘時抵補加之津帮抛成近期與遠期共有五萬包之譜閩帮一萬寗波亦購進現粉一萬三千包於是市埸人心一致看高各月市價均見步升結果本月份收盤價爲一兩八錢四分半較上週末收盤計漲一分半九月份爲一兩九錢零七五較漲二分二五十月份爲一兩九錢五分較漲一分二五十一月份祇午後開一盤價爲一兩九錢七分較上週有三分半之漲度標準粉成交額上午計十八萬三千包下午十一萬五千包收市二十一萬六千包共計五十一萬四千包股票賣氣仍盛上午未曾開拍午後開盤價祇四十六兩七錢繼跌至六錢共計成交二十五股 
　　糖市稍見起色 
　　昨日公會劃盤市情忽好本月底九兩一錢九月底九兩一錢五分十月底九兩二錢據聞因被時局牽動影響同業中有團結維持之故潮青漸有到貨以黄岡及隆江爲多開價五兩四錢及五兩六錢次至五兩吸户以南通方面爲大宗杭嘉湖一路自聯軍司令部移滬後裝貨又復斷絶目下蘇浙内地完全不通惟長江方面生意甚佳今日江順輪出口　往字慶盛京輪運往蕪湖大通等處共有三千餘包云茲將價目列表如下 
　　　　兩　　　　兩 
東八號車糖九·五○車　號車糖九·五五 
東四號車糖九·七五東九號車糖九·三五 
二號廣冰一二·三五古巴赤八·二五 
二十四號粗砂白八·九○十八號粗砂白八·六○ 
頂庇赤八·六○高庇赤八·四五 
三號省呂青八·○○碗青六·六○ 
　　以上長江帮價 
東三温半九·一○東三温七半九·一五 
東四温九·二五東四温半九·三五 
高湖赤八·五○荷赤八·三○ 
省隆青五·五三白冰八·三五 
　　以上南規價 
　　絲市疲滯 
　　昨日洋莊絲市仍絲疲滯歐美各屬銷胃依然甚懈廠絲交易寂無談判惟七里白經續由英莊購進上中等貨三十包絲價疲小五兩四川揚返昨僅法莊買進十包價稍挺秀灰經仍無聞交易 
　　横濱絲市良好（二十二日横濱電） 
　　生絲現貨買方吃價約小去二三十元然交易大有進步三井物産亦正在物色相當之貨月末期貨交易亦有可觀行市看好絲屑市况今晨百九號買進三四萬斤其餘各莊均略有談成　　　　紅茶已趨活動　 
　　昨日星期一本埠洋莊茶市祁寗等路之紅茶去路已趨活動英美德俄各莊均有來電訂購市面頓呈發展之　紅茶總計成交三千九百四上箱其中當推寗紅一項爲最旺甯紅售盤自三十兩至四十一兩祁紅售盤自四十兩至四十七兩五錢長紅售盤二十七兩温紅售盛二十九兩五錢市價除祁紅　前略爲見高外其餘均無漲落至路莊綠茶交易仍不甚暢旺揆厥原因實由於英法滙率不合洋商　堅持抑價之思想而來源不多華商又不肯遷就賤售全市成交珍眉貢熙等貨總計八百二十九箱市盤較上週亦無漲跌 
　　五金閑散 
　　昨係星期一五金市面毫無發展消息北路因奉直風聲愈緊人心更覺閑散木埠各廠亦受時局之牽制而停頓各貨成交價祇五吩法西釘每桶跌落一錢五分餘若白鐵皮及鐵條等均報停頓 
　　煤銷轉旺 
　　昨日星期一行市批拆稍見轉機篩塊與煤屑等交易陡暢統煤雖無大宗去胃然賣出比前日亦已增多統計總成交數在三千噸以上價格亦都轉俏新紅屑新手屑沙油塊等煤每噸俱增漲二三錢餘貨亦帶上　許 
 
 

Page 13

 
 
1;第一萬八千五百二十五號;中華民國十三年 西曆一千九百二十四年九月二十三號
星期二 * *中華民國十三年九月二十三日星期二 
本埠增刋 
[蜜蜂牌絨線之廉銷]  
　　北四川路老靶子路微微公司發售各種絨線營業甚佳特向英國蜜蜂牌廠家選定各種新鮮顔色者刻已運到每磅二元六角金城牌每磅二元三角云 
[羊毛衫與緞被面運到]  
　　抛球塲華彰新到大帮正羊毛衛生衣白色每件七元五角至九元五角灰色小郎中人正羊毛衫每件二元五角手織蜜蜂絨線衫褲馬夾每件五元至七元長五尺五寸闊三尺九寸整幅新花緞被面每條售三元五角云 
[標準檯球發售]  
　　南京路二十號四層樓三和公司發售標凖乒乓球每筒一打减售乙元三角美趣牌乒乓球每筒减售八角商務印書館對面民智書局亦有寄售云 
[袖珍打字機到滬]  
　　勞合路南京路口聯益貿易公司前由外洋運到袖珍打字機器銷去甚多現又有大批到申精小玲瓏重量不過一磅可以放入袋中現廉售每具洋十三元云 
[戰事中半淞園之蕭條]  
　　園中商店損失甚鉅 
　　滬南半淞園每年秋風起後士女如雲當夕陽新月時猶時見釵光帽影也自江浙戰事起後行人裹足近日南市戒嚴較前更緊該園已有門可羅雀之概花草凋零人影俱寂因此園中商店如樂崇德·樂得用·以及各菜館·照像館營業大受影響現樂崇德店主樂樹滋特將所存之香烟雇人員販向各街巷推銷以維血本云 
[出版界消息]  
　　國聞週報第八期昨出版有孫段盧張諸氏肖影及時局文字小説及影片談亦均精美每册一角云 
　　江浙戰史宏文圖書館新出版已出一二兩册特價售三角由四馬路大東書局代售 
　　維聲因戰事影響暫停俟大局稍靖再出版 
　　江浙戰紀平社出版部請文公直李菊廬兩君編輯第一册已出版每册大洋三角總經售處泰東圖書局 
[評新片弟弟]  
　　吾人盛諛東方之賈克哥根童伶但二春自「頑童」「棄兒」諸片供世後聲譽日益隆重要皆其藝術之高超使然也近製「弟弟」片日前開映於夏令配克即由該童主演飾主角弟弟表演功夫又較前攝諸片爲進步此片由其叔祖但杜宇導演劇情之緊臻與夫佈景穿插攝製等之精良在吾國國貨片中允推獨步茲就優點略述如后 
　　（一）竊觀國貨諸片其缺點每在啣接處前後不能呼應而此片無之前後連貫呼成一氣堪與歐美諸片比美此無待不侫曉舌觀者自能明瞭也 
　　（二）近出諸片每多忽於細節小處而不加精究此片不然如弟弟之誤碎一盆於地其後即從地上收拾此碎盆又如弟弟取銀而逃被其兄追獲時曾扼其咽喉後爲瑛兒救回家中弟弟屢撫其頸表示其曾爲其兄所扼此等雖屬細節豈能忽略哉此則導演者導演時之精細有以致之 
　　（三）但童一付天眞態度而不假做作如爲景謀敺打涕泣時之逼眞豈做作所能奏效哉又如景謀爲人擊倒弟弟追至抱頭而哭但童演來却到好處 
　　（四）此片穿插亦甚有趣如羣兒聚睹糖擔擔上泥人自動觀之啞然失笑 
　　（五）各伶表演程度無懈可擊較前攝諸片進步多多矣　　（六）此片光線之適合在國貨片中無能與之比美無太明太暗之弊觀映時鄰座某君盛譽不止又如取景之富於審美思想近攝諸幕甚佳 
　　此片劣點亦夥用表而出之 
　　（一）字幕中之中文字忽莊忽草宛出數人手筆英文每患不明又因中英文并在一處致地位非常闊大映時不能完全映出鄙意可倣歐美片之分爲二次映出之爲善也 
　　（二）弟弟往總會覓其兄景謀時竟獨自一人在途奔跑而芙蓉並不與之偕行殊與事實有背（曹西崖）（嗣後請勿用西式書法爲幸記者） 
 
 

Page 14

 
 
1;第一萬八千五百二十五號;中華民國十三年 西曆一千九百二十四年九月二十三號
星期二 * *中華民國十三年九月二十三日星期二（申報本埠增刊）舊曆甲子 
[普育電影公司遷新屋]  
　　贛人蕭小康畢業於巴黎電影專校曾任巴黎哥蒙電影技師回國後聯合同志籌辦普商電影公司業經半載今夏赴廬山攝製風景片多種昨由該公司電促回滬挑選學生演製新片因原址不敷　公現已遷移滿柏路明德里四號云 
[兩電影公司推定職員]  
　　菩薩電影公司自招考以來投考學生擁擠刻定正取二百名備取一百名該公司已推定職員總理爲吳鈍根君協理爲洪啓明君導演爲龐家聲君助理爲張璞昌君攝影爲劉守和君編劇爲李旣濟君助理爲夏君雲夫置景爲陳柏君交際爲張璞昌汪鶴亭程究園三君云 
　　聯合影片公司在北四川路寳興路昨日開發起人選舉職員會到者四十七人選出王鐵英君爲董事長黄樹聲君爲監督劉石君爲總理方再烈君爲協理何吉六羅潤邦二君爲查賬員其會計編輯導演攝影等職均由總協理聘任云 
[學務彙載]  
　　浦東中學定今日開課浦東中學因遠在浦東六里橋不受軍事影響定今日開始授課云 
　　美專師範科之畢業生上海美術專門學校第一屆高師畢業生出路如下張鍾琦（杭州惠蘭中學圖工敎員）田歷山（山西公學敎務長）刁正昌（安徽第四假範圖音敎員）何紹崇（浙江第五中學圖音敎員）程俠（上海伯特利女學圖畫敎員）劉逢炎（山西公學佼長）蘇振亞（安徽第四師範圖畫敎員）任恒征（山西公學圖工敎員）饒紹榮（江西第四師範圖音敎員）沈鼎銘（江蘇第七中學圖音敎員）蔡脱姮（江西匡秀女校音樂敎員）張世忠（浙江第七中學圖工敎員）吳夔（如臯師範圖工敎員）蘇愛蘭（留學法國）沈嘉魁（湖南第一中學手工敎員）馮國敏（河南美術學校校長）鄭宏模（眞茹國立曁南大學圖音敎員）張悌（山西公學圖畫敎員）卜超（湖南嶽雲中學音樂敎員）兪家康（江蘇第一中學圖音敎員）陸音陽（福建永春鵬翔中學音樂敎員）許秉球（山西第一女師圖音敎員）路瘦梅（南就國立曁南大學音樂敎員）徐貽叔（本校手工敎授）李亞球（安徽第一女師圖音敎員）周日讓（江西第六師範圖音敎員）吳敏（南洋婆羅州坤甸坡振德學校音樂敎員）殷復華（江蘇第一女師國畫敎員）葉傳英（上海景平女校敎員）至西洋畫科畢業生人數二十名左右劉天達任江蘇第四師範藝術科敎員張華創辦山西美術學校周麗華任南京國立曁南大學其餘亦皆任各省藝術敎員云 
　　上海女體師添聘敎習横浜橋上海女子體育師範學校添聘女音樂家吳芝瑛爲音樂敎授薛芸女士爲舞蹈敎授精武國技主任周若虛佘樹仁兩君爲技擊敎授及美國醫學博士許允君爲醫藥常識敎授此外并請定彭家農張畹清分别擔任監學及舍務主任云 
　　啓賢學校定改名公學啓賢學校自民六開辦以來積極進行不遣餘力茲悉該校爲增廣學生學識起見下學期另開英文夜校及國語科並經該校之敎職與議决將原定校名改爲『啓賢公學』云 
[游泳紀聞]  
　　海上基督敎青年會會員科昨發出通告云本會普通會員向章不得來會體操游泳以致體育未能普徧殊有向隅之憾本會注重三育平均發展茲爲提倡體育起見爰擬另訂日期開特别班敎授體操游泳以四次爲限額設五十人凡我普通會員倘願意加入者即可塡明附格郵寄本會當將日期時刻表及入班證一併附上以收到先後爲次云 
[乒乓戰訊]  
　　前日（二十一日）下午二時半毅競體育社乒乓隊在沈家灣新中華學院與該院乒乓隊作初次友誼比賽公正人爲畢達生君結果四與六之比新中華獲勝云 
[昨日之菜市]  
　　昨日菜塲各菜入市較前日爲旺市價亦賤大黄魚每兩三十鮮帶魚每兩四十銅盆魚每兩三十五鮮雷魚每兩四十大菜每斤八十鷄毛菜每斤八十小白菜每斤七十芋艿每斤百六十青蟹每兩三十五毛蟹每兩四十鹹蟹每兩四十熞子每兩三十汕蚶每兩三十黄豈芽每斤百文鯽魚每兩六十白魚每兩三十河蝦每兩八十毛荳每斤八十河鏝每兩四十草魚每兩五十猪肉每洋三斤羊肉每斤三角鷄每洋二斤四兩鴨每只八角茭白每兩十二杏邊笋兩三十五牛肉每斤二角半甲魚每兩四十 
[菓品市消息]  
　　文日近日來源尙旺每担七元半至七元零售每隻一角二三分至一角云 
[蘇曲偶評]  
　　昨日作大世界游先入其和廳聆羣芳會唱如方瑞珍·高第·張志文·訪漁·諸名花或唱小調或歌青衫或歌鬚生精鍊純熟清心悦耳已而折入新廳聆王美玉蘇曲美玉夙負盛名色藝雙佳是日先唱馬浪蕩與唱陽面之戴天聲問答姿態嬌好語音柔和後與愛玉合唱新編之江浙戰爭約共十餘闋揭穿軍閥之隱衷訴盡小民之痛苦語長心重言簡意賅如殘民以逞之軍閥聞之想亦惕然有動於中美玉之靈心慧舌洵不可及矣至其聲音婉妙腔調圓穩姑嫂二人異曲同工也（塵夢） 
[大鼓小語]  
　　大鼓創於津京而盛行於滬地個中翹楚當推白雲鵬爲最字眼清晰毫無含混之弊詞白風雅尤爲人所共賞余本南人不諳此道而於白雲鵬引吭高歌之際殊覺津津有味雖曲終人散仍戀戀不捨足見其藝術之精逈非皮毛者所可比擬至於女大鼓家如黑姑娘鍾姑娘亦佳也（黎一介） 
[菊部叢談]  
　　天韻樓鳳儀班之朱韻聲坤角台柱也前觀其馬前潑水一劇衷氣充足嗓音宏亮二六板一段風雲叱咤唱至（無可奈何轉回家）及（顚巍巍兩朶紫金花）急轉如流聲調鏗鏘唯妙唯肖 
　　柳社演趣劇觀者噴飯演悲劇令人動容描摹至眞功夫細膩 
　　鳳鳴社女子新劇演濟公活佛空谷蘭等劇均不弱惜女孩兒帶調笑之風宜戒勉也）孫石生（ 
　　著名坤伶金小樓歷在各劇場及羣芳會奏藝工鬚生嗓音嘹亮咬安凖確新世界邀其在髦兒班客串三天二十二晚爲獻地圖二十三晚爲駡閻羅二十四晚爲拾黄金云（大倫） 
　　新世界汪麾陀係新劇界中滑稽角色茲以東南戰爭避難來滬應新世界之聘（培笙） 
　　髦兒戲客串繆黑燈武生飾三本鐵公鷄中之張嘉祥威風凛凛煞合英雄身分武工甚純熟道白亦頗佳也 
（陳光斗） 
[共舞台觀劇紀]  
　　羅小寳之打鼓駡曹飾彌衡唱「讒臣當道謀漢朝」一句倒板悠揚委婉煞是動聽甫啓簾即博得四座彩聲皆與旗牌對唱之快板亦流俐清晰簡潔而不拖泥道白以「你叫得我彌衡我就叫得你曹操」一句尤覺老練有勁同時表出正平之滿腔氣憤傳神阿堵實屬難能第二段二六如「手摸胸膛自揣摩」「罷罷罷」「暫息我的心頭火」等句唱來珠圓玉潤緊凑婉轉博得台下彩聲不少以後唱作亦均處處動人斯劇小寳演來斵輪老手實屬不凡 
　　呂美玉之失足恨飾女學生尙寳琳貌極綺麗態亦輕盈台步大方履聲槖槖恰合女學生身份演説字字清晰流利動聽幾個婀娜之鞠躬亦極自然散會後與浪子分别時回首斜睨之目電傳神亦覺艶媚後在房中沉思一段尤見精彩妙在能體貼劇情絲絲入扣至校時詎料已有開除之告示懸張門首睹示後一種悲苦難訴之狀與遭同學鄙視之一種羞澀之態實令人難堪末後更悲慘萬分全劇中惟半途易衣與二次手提空錢袋爲不合然亦小疵耳劇中插以王文祥之滑稽每語輒鬨堂生色不少（洪洪水） 
[集會表]  
陽歷本月時間點地召集者事 
廿三日午刻總商會納税華人會常務董事會 
廿三日下午四川路青年會基督敎恊定會組織各戰地救濟會 
廿四日下午總商會納税華人會全體理事會 
四時 
廿五日八仙橋東首物華新記銀樓開幕禮 
廿八日拒毒會中華國民拒拒鴉片毒運動 
　　毒會 
[天氣報告]  
　　徐家滙天文臺昨日午後四時三十分氣象預報云揚子江流域有雨象中國海濱一帶有自西北至東北之微風日本北部天氣惡劣瓜姆低壓仍向西北進發昨日午後三時前二十四小時内本埠氣温最高八一·四最低六二·六去年同日最高八一·五最低六○·四 
 
