# 1896 - 107 - 4908262

 

Page 1

 
 
[小輪船出售] [  美查有限公司啓]  
　　本公司有小輪船一隻名元寳泊在新閘藥水廠前船身堅固機器靈捷現復重新修葺與新造者無異吃水甚淺内河 
小港易於行駛且亦迅速欲購者至申報館帳房面議 
[新印王叔和脉經青雲集試帖詩出售] [  圖書集成局代啓]  
　　王叔和爲西晉太醫令素以醫學著名所箸脈經膾炙人口顧輾轉翻刻貽悞良多茲從黄氏原刻及錢氏守山閣叢書釐訂校讎印成善本後坿刊誤每部四帙價洋一元又全註青雲集試帖詩選擇精良雅合絶時眉樣爲應試者不可不讀之書每部四本價洋六角賜顧者請臨北市掃葉山房及各書坊購取均可 
[珍物待購] [  申報館協振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉旣能廣積陰功且可增輝藝圃誠一舉而兩得也計開朱漁珊帖一部高澹游山水一幅天青緞馬褂料一件 
[中東戰紀本末序]  
　　嗚呼中東之戰實當今亞洲一大變局也强弱盛衰胥於是乎繫當此創鉅痛梁之後而能痛定思痛勵精圖治臥薪嘗瞻寢干枕戈内修政教外詰戎兵以期得一當何難浡然以興蔚成中興之盛哉故自古禍亂之作天所以開聖人也亞洲之國首推中國而次日本日本鴟張狼顧跋扈飛揚已非一日自步武西法自以爲能富國强兵矣以中國勢有可乘特欲首發難端以一見其所長其犯中國也亦屢矣履霜堅氷由來者漸矣其藉口於進討生番渡師以侵臺灣中國不加詰責反酬幣五十萬金卽啓其滅琉球之漸也旣縣琉球改名冲繩諸國旁觀漠然若無事中國亦無一介問罪之帥卽啓其今日踞朝鮮擾遼東之漸也日本特不思在亞洲中不過蕞爾彈丸耳宜與中國聨唇齒輔車之誼然後可以長保昇平若其凌蔑中國而求逞其所欲以自誇耀竊謂其計之左也中東競爽猶不足抵歐洲數大國今反從而剥損之傾軋之殆已無論勝不足爲日喜且深貽後日憂自此中國形勢局外者得以窺其底藴而將爲衆矢之鵠矣日本趾高氣揚滿盈召患不知小國之勝大國禍也非福也不見徐偃王强盛於一時卒爲六國所滅此往籍之堪稽者也日本今日亦爲猜忌所叢杌隉之形端倪已著此一戰也非所以維持大局也亦何所取焉何日本之不悟也夫善覘國勢者可卽人事以騐天心歐洲諸國航海東來藉通商爲名所在設立埔頭恃其船堅礮利往往兼併人國五印度全土折而入於英矣曩所登王會之圖備共球之列者盡轉而爲歐洲諸國之藩屬矣不三百年東南洋無一國存而中國之屏蔽失矣中國所有屬國五如越南暹羅緬甸皆爲英法所割據琉球爲日本所佔一若無足繫於重輕而朝鮮今又見告矣日人處心積慮於二十年以前而發之於一旦我中國欲以靡然積弱之勢宴然無備之形禦之其能得乎嗚呼前車之覆後車之鑒也前事之不忘後事之師也及今而中國力圖變計猶可及也當思以堂堂絶大中國反厄於日本可耻孰甚焉耻心生變機作踔厲奮發以求日進乎上卽此一戰而迫我以不得不變毋徒爲泰西環伺諸國所輕他日轉敗而爲勝轉禍而爲福胥於此一變基之也是日人未始非大有造於我也若謂難已息矣事已平矣仍復虚憍之氣中之自足自滿漫然無所動於其心因循苟且如故也蒙蔽粉飾如故也勿論報復無期亦且振興無自不有負林君樂知先生作書之本意乎哉林君之作此書蓋欲中國自强而發也是書原始要終因端竟委挈領提綱具存微旨全書以戰事爲本和議爲末一卷一篇之中亦復自有本末凡例叙述綦詳兹不復贅惟其命意所在實欲中國自强行新法斆西學克自振拔借日本以自鏡其所期望者深矣嗚呼近也之人不言遠方之人言之東方之人不言西洲之人言之誠爲心乎愛我中國者矣林君爲美國進士聲望素著來中國且四十年與李君提摩太皆廣學會中領袖學問淵博具有實際所有箸述殆已等身務欲牖我之聰明袪我之鄙惑增我之識見其有益我中國非淺鮮矣使人讀之忠君愛國之心油然以生而耻爲日人所侮又知學藝材能與泰西諸國遠不相若於是乎人人能自奮矣此書高掌遠蹠所見者大與李君西鐸一書名異而意同其能心乎中國如此我國家禮亦宜之奈之何熟視若無覩焉誠可深爲歎息者已光緒二十二年三月上澣天南遯叟王韜序於滬北淞隱廬時年六十有九 
[設局鑄錢]  
　　金陵訪事人云省垣自署督張香師奏請通商各口岸及内地各埠市面通用湖北所鑄小銀元並購到客錢若于串目下國寳流通來源日旺各業因之起色但客錢口面小而成色低市肆出入頗費較量至小銀元始惟湖北省所鑄者鋪家一律照收若係廣東日本之銀人均不願然近來廣東所鑄銀元已稍稍推廣收用與湖北無異獨日本一項如用者以之攙雜其中仍舊剔還否則必折耗七八文十數文方可以此城内外商情不無窒碍各司道憲聞知因又設法卽就本城開鑄銀錢用庫平寳銀雇工監造仿照廣東湖北成式誠補助圜法之要務也日前已將開辦情形禀請督憲奏准立案一面由督憲遴委江蘇候補道劉觀察式通總辦鑄造銀元制錢局務觀察接札當卽趨轅謝委禀知開局任事所有局中章程俱已井井有條大約開鑄在旦夕間矣 
[租界述聞]  
　　杭州采訪友人云拱宸橋外設立租界現已丈理停妥所有界内田畝應給價值由洋務局核定禀請廖大中丞批准計田每畝給錢四十千文地每畝五十千文蕩每畝六十千文地上有房屋者每間給費三十千文樓屋六十千文墳墓每棺三十千文無主者由局埋葬限一月内遷移毋得觀望 
[杭州府試續述]  
　　杭州采訪友人云林太守舉行府試旣出首塲案示期本月初一日在行臺初覆旗籍及仁錢臨於昌五邑文童點名後諭令各歸本號不得擅自游行及交頭接耳等弊并派監塲教官及内巡捕官常川查察以防換卷傳遞洎小講已就令各童親携至堂上蓋戳然後退入内堂暫息是日四書文題子曰片言可以折獄者經文題君子以明愼用刑而不留獄詩題賦得惟明克允得明字運司惠都轉先於上月三十日覆試商童派令首領官監塲塲規極爲嚴肅是日四書文題所謂齊其家在修其身者經文題平章百姓百生昭明詩題賦得松排山面午重翠得松字 
[禾郡試案]  
　　宗郡守在宏文館科試闔屬文童刻已試竣揭曉兹將前列抄錄於左嘉興沈寳鼎方於册張廷模凌鴻逵錢嘉榖陸繼華張光熊高保奎岳昭熥石傳和秀水李兆棠朱文鏕沈炳儒張紹箕徐邦樾吳曾蔭蔣以棟許澤源張吳柏嚴克岐嘉善程培英錢昌基沈景濂顧德均孫傳樑周文煥丁觀文朱鴻基　灃陸瀚海鹽朱爕廷馮寳仁 
 
 

Page 2

 
 
黄承榖徐鶴年張紹桐趙德培徐鴻馨陸紹遊張啓明張志瀛平湖朱文照林兆春戈乃文沈鴻慈時振奎張文瀚黄景沂戈永定朱承愷陸鑨　門吳鳳濟吳鴻濟章士傑胡傳緗何士駿錢王仁宋仁傑姚葆仁章士俊朱彭壽桐鄕張鏡蓉錢寳鈞嚴桂林茅壽鏞皇甫棠沈善同朱進忠曷懷脩孫光墀程煜 
[懷寍縣試終覆]  
　　安慶訪事人云懷寗縣本年科考經吳雲濤大令在試院舉行所有各題疉紀報章今將終覆並補考文題詩題錄左雖蔬食菜羹至斯出矣朝儛遵海溥博蓧蓰茁荑賦得鬱輪袍得袍字翌日終覆評定甲乙計長案錄取共有二千多名兹將前十名附錄於後陳有賁邵守愚王壽朋孫縉祖懷清薛堯成王鎬李公素王基鑄金汝相又聞前有趙李鄭三考生爲被竊追贓身入縲絏幸府尊王太守汝礪寛仁惜士因念士子苦讀寒窓磨穿鐵硯非容易而僥幸今來城應試求榮反辱何以歸見父老且爲失物而滋閙情有可原已將二生功名免其詳革申斥數言與鄭童一併開釋 
[示拿賭棍]  
　　寗波采訪友人云四明賭博之風於今爲烈少年子弟往往因之而蕩産傾家馬都戎惄焉憂之爰出示曉諭曰賞戴花翎署浙江寗波府城守營都閫府統轄鄞慈奉三縣等處地方加三級卓異候陞都閫府馬爲出示曉諭事照得開塲聚賭大于例禁寗地爲五方雜處良莠不齊本閫府歴任四明久聞城鄕内外開設茶坊烟館多至數百餘間明爲生意交易暗設牌九麻雀以致不法之徒無家可居隱匿其中甚至張燈聚賭徹夜通宵彼往此來一朝賭盡别無生理或通盜作線或代賊銷贓或賭塲爲聚刼之所或刼後爲窩匪之藪倘一犯案究追則潛蹤溷跡莫此爲甚兹奉臬憲嚴飭拿辦在案除札飭所屬各汛嚴拿復行派令查察隨時舉聞不得受賄包庇致于查究外合行出示曉諭爲此示仰軍民人等一體知悉爾等須知賭爲蕩産傾家戕生殞命之端在賭徒固宜各自醒悟力圖戒止而開塲誘賭者尤宜另圖正業凡開設茶坊烟館只許售買茶烟而一切娼寮均宜閉止毋得犯禁謀利妄生事端又不得收留遊客招宿閒人自示之後該屬各處如再有前項情事有干禁令者一經查出定卽嚴拿移縣從重究辦各宜凛遵毋違切切特示 
[竊賊破案]  
　　松江訪事友人來函云松江東門外王姓木行於正月二十八日之夜被偷兒潛入臥房失去金銀珠飾並棉皮衣服布疋等件約值六七百金當卽開單報縣飭捕跴緝未獲詎至二月初八日有賊夥阿妹錢阿珍携小孩帽一件上繫銀飾珠髻逕向某甲估值適爲捕役所覷將阿妹並阿珍二人拘住解入華亭縣署葛明府隨飭帶案研訊阿妹供認是夜在王姓後門帮同搬連阿珍則稱並不夥竊惟代黄皮阿新挑特至莘莊當給洋一元錢一百有金關元者確同阿新入内偷竊將物質當均分明府謂曰爾若所供確實姑候緝獲阿新關元二犯質對明白方可保釋隨令併押所中嚴飭捕役務獲阿新關元二犯詎是夜更魚三躍時適有某差之子某乙從府橋南堍某烟館過癮關元正一榻横陳不防爲乙見卽出外訴知捕役卽將關元拿獲解縣明府升堂研鞫關元初尚游供明府大怒喝令鞭背千下關元始一一供認並供出未質之物寄頓於察院東首翁姓所開烟館内明府隨令差捕各役前去查贓未幾將烟館主翁某並一切贓物帶繳到案提翁審問翁供與關元素不相識明府謂爾旣窩贓何得抵賴翁稱冤枉明府謂爾家有幾人翁供有一女明府著差赶卽帶到詰同認得關元否女供向來認識又問關元有錢洋携來否女供不知明府乃復謂翁曰爾女已說得清楚爾尚有辯駁否翁俯首求饒明府著一併禁押所中　飭捕役務獲黄皮阿新逮案再核 
[濹水浮鷗]  
　　日本某日報云東京大本營爲兵事而設現旣息兵爰擇於本月一號解散是日午前行祭告先賢之禮日廷遣宮中顧問官鍋島氏代爲展拜并派九條掌典長祭神宮掌典岩倉具綱祭神武天皇御陵侍從子爵東園基愛祭孝明天皇御陵侍從職幹事岩倉氏某祭參謀總長熾仁親王御墓又賜敕語一道以嘉在營諸員弁之勞○内閣總理大臣伊藤侯博又以其父逝世在家守制五十日適因國家多事之秋遂於本月一號由宮内大臣奏請除服○香港近患黑死病日語謂之虎列拉蓋卽霍亂也日本政府恐船自彼處來者輾轉傳染殃及民人是以飭下長崎口津門司博多赤間關神户横濱各處檢疫所遇有香港來船及自香港經中國沿海諸口折而至日本之船均須一律檢查是否帶有疫氣長崎已於本月六號舉行檢疫所設在口外凡船到卽問明來自何處如從有疫地方來者船中人不論男女皆須入所洗澡身上衣服用藥水薰洗然後回船倘船中有病人則須將全船人貨扣留不得進口俟除疫之法施行幾日方能入港云○日本新設拓植務省專司墾闢土田之事由樺山資紀及高島鞆之助兩將軍提倡其事而伊藤侯贊成之某日奉上命陸軍中將從二位勳一等高島鞆之助爲拓植務大臣從三位勳二等北垣國道爲次官 
[營口瑣談]  
　　營口訪事友人來函云會辦厘局福太尊奉依帥札密查委員禀稱上年日人盤踞營口時各商將應完厘捐銀兩如數交櫃計八十餘萬吊有帳可查當兵戈之時各商照舊輸將深明大義珠堪嘉尚該守久在營口熟悉情形委令親查各棧房帳簿如數提解二云連日各商大會紛紛集議擬禀請將軍向日官索還所抽半稅商人情願充公其數數倍於厘捐否則商人旣被日官剥削再應華官苛求可以堪此○上河小輪販豆到營中途泡水暴殄天物貽害客商前年南北會商禀經前升道善星垣觀察通飭沿河府廳縣一體出示禁止嚴定章程各派親信人恊同鄕約寗查方期漸除積習適逢兵事中止今甫開河小船販來之豆已形水濕延至夏季勢將比前更甚凾須重申禁令而衙署案卷全失故商家抄錄原案禀請示禁矣○奉天候補道前營口廳同知王觀察朶元奉將軍檄委總辦東邊稅捐事務此本東邊道本任之事今改委觀察亦新章也 
[四明談助]  
　　寗波訪事友云寗郡象漕命案前報已紀之矣兹聞所押某氏楊大令已准代書保釋俟緝獲兇手再行提案質訊○月初由上海緝獲搶犯邱阿行等四名押解來寗釘镣收禁前已錄報兹聞連日提案細鞫供出同黨共有十三名無如該犯狡展供詞游移一時尚難定讞也○寗城稅關前鴻運樓包菜館係野灣所開有一女年方二十貌頗妖嬈其母視如掌珠早字與某甲尚未婚嫁臥房卽在店後店夥某乙羡女貌時以花言巧語相引誘得私通焉其母早已覷破欲逐乙因恐野灣盤問又被女再三廻護母祗得隱默不　一日其母因事下鄕未歸是夜乙竟入内房門未閉野灣由外入瞥見牀下有男鞵揭起蚊帳則見乙與女熟睡忿火中燒立將乙逐出一面以小刀麻繩鹽滷擲女前女念事已敗露諒難活命當服鹽滷自盡次蚤詐稱急病身亡一面著人下鄕喚妻來家其母見女死抱頭大哭　家得耗前來野灣願以原聘璧還猶不甘休不知在後作何了結也 
[彞陵禽言]  
　　宜昌訪事人云快利輪船昨日抵宜據云此次裝米有四千餘石在荆沙由將軍派人起一千石滿州駐防起一千石沙市各便户起一千石餘下千餘石裝載來宜大約爲平糶計也惟前辦來宜之米由官監賣前定價每升四十八文以三升爲度後因榖沙太多買者當卽退轉乃减價四文近又跌至四十文人猶不肯去買以有水濕也然河下米因此已跌至五千數百文云○市上至今洋價尚無起色縱省憲一再出示著一元換錢一吊而好商仍不肯祗遵加價也○某酒館主爲人刻薄言語又易招非受者多隱忍於心前夜忽有人將該館門面及招牌横匾全行塗穢館主人早起方知湔洗半日仍未滌盡後查知皆其同鄕受侮者所爲然亦不聞别有議論也可見怨毒之於人如此○前川鹽總局曹道臺南英現署荆宜施道接辦局務者係彭觀察已於前日坐快利輪船來局接辦矣 
[鳩水春波]  
　　蕪湖訪事友人來函云蕪湖每多悔婚搶親之舉因之而起爭端小而鬥毆大則釀成命案敗俗傷風實爲世道人心之害 
 
 

Page 3

 
 
邑專李甘亭明府有鑒於此特出示諭張貼通衢示中諄諄教誡大旨諭飭家長父教其子兄勉其弟俾各明理知道庶風俗人心咸歸禮教自示之後如再有愍不畏法之徒以悔婚爲得計視搶親爲常情者一經訪聞或被告發定卽立提該本人到案照例究辦外並拘該家長一併示懲士紳之家加等治罪又勸民息訟出示曉諭云凡民間投遞呈詞除命盜重案准隨時傳遞外其餘戶婚田土錢債細故之尋常案件皆須三八堂期遵式呈遞不得妄行越遞以啓健訟之風○蕪湖自春分以後時或天低似幕時或風利於刀氣候不一冷暖失時以致比戶居民咸被造化小兒所弄交清明節後則又春行夏令礎潤如油居人棄棉易單猶且汗如雨滴直至二月二十九夜方聞簷前鐵馬噌　有聲三十日晨起天氣忽寒至午則豐隆君突然稅駕幾致震耳欲聾雨師亦從而戾止入夜滂沱之勢無異倒瀉銀河至本月朔日天始放晴○東梁山爲皖江下游門戶向祗駐紥良字練軍三百名自東瀛肇釁禍結兵連省憲改立精健一軍計四大營分紥東西梁山蕪湖及上游攔江磯等處統以候補道一員駐紥鳩江以控全皖遂屹然有恃而無恐刻下環海息兵自當率由舊章以節餉需撫憲福少帥因於二月下浣檄飭精健統領劉子幹觀察將東梁山所駐精健後營全行遣撤其口糧發至二月底爲止務各勸令歸農不得逗遛爲非等因劉觀察遵卽札飭該勞官唐副戎妥爲開導及期遣撤並諭令將軍裝號衣一律呈繳不得稍留寸鐵 
[白下官塲紀事]  
　　金陵訪事人云總理兩江營務處桂薌亭觀察前經署督憲張香師繕摺入奏保舉記名兹已奉部覆准由劉峴帥轉行飭知觀察當卽詣轅禀謝○花翎二品頂戴記名簡放江蘇儘先補用道任觀察玉森現亦奉部給照由京到省詣督署禀到繳照○委辦皖南茶厘候補道趙觀察貽書委辦通州花布釐捐知府朱太守其昌均奉督憲示於前日察看○指分江蘇試用直隸州童直刺大疇由京來寍逕赴督轅禀知二月二十五日到省○理問周鋈巡檢陸泰臨謝慶溥鹽巡檢陳壽同靳崇烈鹽知事萬才澍從九萬立軫各員陸續到省均於二月廿八日奉制軍牌示騐看典史沈邦述同日奉示寫履歴○知府周太守光榮奉憲札委充軍械所提調差太守接札後趨赴督轅叩謝禀知卽日到差○泰興釐捐局總辦王明府煊前日奉劉制軍札委署睢寗縣事明府當卽詣署謝委○副將劉副戎明欽由滬來省正任淮安城守營叅將謝參戎得龍亦到前日同趨詣督轅禀見 
[南郭山光]  
　　邗上訪事人云前兩廣總督李小荃制軍以介弟傳相奉命使俄道出春申江上制軍孔懷誼篤先期蒞滬藉以暢叙天倫迨傅相秉節出洋遂亦整歸裝乘輪上駛於上月廿九舟過瓜洲便道來揚仍以南河下府第暫駐襜帷翌晨乘輿往各當道處拜會至運署時都轉命作樂開門恭迓至花廳茗談良久始興辭而出聞制軍去冬以南河下府第修理一新曾來揚將傅相七秩華誕時御賜匾額一方敬謹懸掛其文曰揆元經體比時制軍不欲聲張未及拜客在城各官員亦未往謁今兹騎鶴重游正值烟花三月或可小作逗遛遍覽平山勝嘖也○前辦堤工總局郭觀察慶藩交卸局務後其公館仍在南河下居住上月杪忽接珂里家書驚悉太夫人於二月初五日駕返瑶池聞遐齡已八士有一矣觀察捧讀之下哀痛逾常隨遵例呈報丁艱一面於二月三十日在公庽設靈成服是日本郡印委官紳衣冠往奠者白馬素車備極一時之盛聞觀察擬將經手各事拂拭清楚卽携同瀛眷星夜遄返湖南原籍云○邗上官紳向例於仲春月在城廂内外設立牛痘局多處俾無告貧民可以就近往種每年全活甚多誠保嬰之善政也本届新舊城曁永盛街毓善堂等處均已於上月開局毓善堂給敗毒丹外並加給發物錢二百文奈今春天時不一寒　靡常如上月晦本月朔忽又大冷居民復易夾而裘是以有孩之家咸觀望不前不敢以身嘗試云 
[姑蘇近事]  
　　據訪事人函云撫標水師中營右哨四號砲船勇丁陳得勝素與舵工毛啓發爲莫逆交去臘陳出差北省因將妻託毛照顧詎毛俟陳去後卽　與邇姦海誓山盟情逾伉儷陳近歸家得悉情由勃然大怒屢欲得毛而甘心詎毛竟於某夜撞至陳處托言索酬陳一見仇人益怒髮衝冠當卽上前揪住撳倒於孰喝氏帮毆氏初不允陳大怒曰汝不助我請先一試利刃氏不得已遂與陳當塲將毛置之死地翌日事爲本營統帶曾參戎訪悉將陳夫婦拘送元和縣請葉大令究辦大令堂訊氏供稱陳本非安分之輩小婦人羅敷本自有夫數年前被其硬娶成親遂將前事當堂細訴大令得供之下飭將陳釘鐐收禁氏交官媒管押當下曾參戎及葉大令據情禀知撫憲趙大中丞卽將該營帮帶陳都戎萬祥及哨官龔守戎一併斥革遴委標下黄子馨都閫一桂爲該營帮帶云○蘇鄕蠡墅鎭地方近年來經汛官湯鳳山千戎雇勇數名以司巡夜其費派各店鋪捐出五龍橋左近某切麫店近因生意清淡欠捐未付千戎因親至該店索取店主吳大寳以乏錢對乞稍緩千戎不依親入櫃内將錢桶鏗然傾出取其欠之數而去事後吳竟以千戎派捐肥已自倒錢桶等詞繕禀投城守參府及吳縣兩衙門控告若何辦理容待續聞 
[初覆文童]  
　　昨爲上海縣縣試初覆之期天未黎明黄大令命駕至敬業書院升座飭禮房書吏唱名給卷計入塲者約二百三十餘名點畢扃門已晨光微動矣至晚十一點鐘始放頭牌納卷出塲者僅廿一人文題今滕經題作德心逸曰休補考首題未見其止也次題後往可畏詩題賦得文章忌雷同得同字五言六韻 
[維持風化]  
　　欽加鹽運使銜特用府江蘇松江府上海縣正堂黄爲嚴禁婦女入廟燒香事照得滬俗信從神道每有婦女入廟燒香以致僧道女尼興起佛會勾引男婦藉爲歛錢之舉實爲大傷風化前因訪聞城鄕寺院廟觀每年二三月間假名香會禮懴誦經引動無知婦女結隊成羣燒香入會更有浮浪子弟挈帶倡妓相隨遊玩水陸舟車輿馬絡繹不絶於道甚至跪拜遊行男婦混雜殊乖禮教且匪徒地棍混跡其間誘人賭博以及綹竊打降在所不免除飭差訪拿外合行出示嚴禁爲此示仰僧道女尼該處保甲及城鄕男婦人等知悉如有婦女輕入寺廟燒香該住持人等務宜恪遵示諭槪行拒絶不准聽其進西該婦女家長夫男尤宜諄切開導毋稍容縱該地保責在稽查更宜認眞勸諭如敢陽奉陰違一經察出定提住持地保及婦女之夫男家長分别嚴究决不姑寛客宜凛遵毋違特示 
[設局收捐]  
　　本邑烟膏捐局前因所收不敷用欵爰併歸縣署經辦兹者黄大令就本城頭鋪新弄内分設一局專收此項膏捐其意蓋欲分清眉目也 
[總巡諭話]  
　　昨日新委保甲總巡鍾守伯明府飭役傳齊城廂内外各鋪地甲汛捕至劉公祠公館諭令將各著名流氓開呈名姓以便訪拿究辦并告以遇有棍徒賭博立卽禀報拘拿街衢要道不許民人堆積垃圾亦不許當街曬晾褻衣見有沿途肇事者立予拘拿解辦竊案更宜認眞破獲晚間巡緝毋稍疎懈此係本總巡奉道憲面諭之事各宜遵照各甲捕唯唯遵諭而出 
[嚴究臺基]  
　　臺基自釀命案後捕頭連日飭探在外訪拿各臺基主咸有戒心如福仁里之阿四並長脚阿四等均各紛紛遷徙以避厥鋒現聞英讞員屠别駕亦擬出示嚴禁想經此一番整頓當可杜絶根株也 
[西人賽燈]  
　　前晚虹口崑山路第十二號洋房門首聚集西洋人一百餘名作賽燈之舉導以西樂一班週遊虹口各路及散將十二下鐘矣 
[騙入礦股]  
　　有呂鴻全者專以招摇撞騙爲事日前自稱精於礦學業已由某大憲賞識特派在金礦局爲礦師行將至鄂省開採惟總局現須招股如願附股者可以謀得執事有在英公廨執役之王某信以爲眞借得洋銀六百餘元附入股分惟有一子務須携帶呂允之王乃將洋如數付給不料呂得洋後杳如黄鶴玉偵尋無蹤於是鬱鬱不樂竟成癲狂昨晨王子在二馬路適見呂大摇大擺而來當卽上前扭住向問股洋則言現在新馬路金礦總辦陳姓處及至總局陳以並無此項銀洋而呂如此行爲攸關總局聲名務須懲辦等語紛紛擾擾未知能免涉訟公 
 
 

Page 4

 
 
庭否耳 
[馬車傷人] 　 
　　前日午後有轎馬車一輛行經英大馬路望平街左近適有某呂宋票店夥某甲彳亍途中不及避讓致被撞倒碾傷手指當經行路人代將該車扣住後巡街捕來一併送入捕房想須解案訊辦也 
[法捕房二則]  
　　無錫某氏婦去年七月間爲蟻媒誘出後其家四處找尋杳無蹤跡近偵知該婦至滬初在英界某花烟館上月廿五日復又調至法界吉祥街某花烟館得帶擋洋四十六元婦翁某甲偵訪確實徑往該烟館欲將其媳領回該鴇以此妓由蟻媒送入尚有帶擋銀洋不允所請甲遂投法公堂控訴鄭大令立飭包探查問該鴇知事不得了將該妓與蟻媒男婦兩人一併送入捕房昨晨經克捕頭詰問之下飭押候堂期解請問官究訊○法界萬安樓客棧將垃圾堆積夾弄幾如山積穢氣薰蒸爲工部局管垃圾西人偵悉昨晨親往騐視立飭將垃圾運　掃除潔淨一面禀知捕頭以該棧有意違租界章程捕頭因飭探傳該棧主至捕房再三申斥著罰洋兩元以示薄儆 
[美界捕房紀事]  
　　虹口吳淞路第一百零二號門牌江甡順竹器店前晚不知如何失愼險遭焚如幸左右鄰聞聲畢至竭力灌救得未大肇焚如火息後鄰人以其失於防範險被殃及相與投報捕房捕頭派包探倪順泉將該店主拘至詰問之下供爲店夥吸食紙烟遺火竹花内所致捕頭亦知其事出無心免予深究立卽開釋○流氓張雲卿昨經包探倪順泉拘至捕房已登昨報惟張黨羽甚多被獲時倪探曾倩三百九十八號華捕帮助張羽黨因卽遷怒於捕昨晨糾集十餘人邀截中途捕適走差至楊樹浦橋西首衆遂羣起攻擊復出利刀戳中腿際號衣亦被撕破費副捕頭卽由德律風告知虹口捕房捕頭立諭通班包探前往查拿爲首之張桂卿到案送究○江北人周小邦唐阿龍陸續由新記浜路呆木作内竊取松板藏匿家内積至四車之多前晚已兠就主顧載往銷售途經包探施奎江查獲人贓一併拘解捕房押俟送廨訊究○甲乙二偷兒前晚潛至琼記碼頭某輪船上圖竊經四百六十七號華捕巡獲拘送捕房押俟解送英公堂訊辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　昨日法界公堂讞員鄭大令移送沿途攫取婦女首飾之棍犯吳松亭至縣請備文遞解崑山縣原籍黄大令諭令收入自新所聽候飭書吏備齊文牘再行遞解○前保甲總巡曹荃生明府之門丁魏某係糖捐局總辦竇甸　明府所鸞兹者曹明府交卸差使　遂擬舍而之他前日局中書差及地甲人等齊往叩見禀請支領上月工食錢明府詰知被魏呑没勃然大怒飭家丁持名片將魏送至縣署請黄大令訊追大令飭差看管候訊○前日寡婦徐邱氏偕胞弟邱某投縣署訴請騐傷至晚帮審委員曹明府升坐花廳提訊徐邱氏訴稱小婦人家在治下虹鎭務農爲業丈夫早故並無子息因立族姪徐登登爲嗣子登登不務正業嫖賭逍遥屢向小婦人强索銀錢甚至擅將器物賣去今次又欲將緊要之物出售小婦人出而阻之登登竟敢糾合流氓范桂榮將小婦人毆傷求卽騐明提究邱供稱小的是徐邱氏之胞弟今來此作抱告明府飭仵作騐得徐邱氏手上有指爪傷腿上有足踢傷惟勢甚輕微可無妨害因令回去自行醫養一面飭差立提登登及范到案訊明嚴辦 
[英廨晚堂案]  
　　有蔣子香者曾於上年十月間向畫錦里祥元春玉器店購得翡翠帽正碧霞犀等三件計價洋四十元旋在城隍廟後花園啜茗失去兹有王器掮客李耀亭沈永福陶芝靜等將此貨輾轉販賣與祥元春當經該店夥認出此物係上年十月初七日蔣子香購去旋經遺失者當向陶芝靜等根問來歴一面告蔣向陶追究後經人理勸未妥蔣遂控訴英廨請追前日差役將人証解請訊究屠别駕旋於　堂質訊蔣供監生上年十月初七日向祥元春購翡翠玉器等三件價洋四十元因事至城隍廟花園内會友不意將該玉器等遺失無蹤今因陶芝靜等將原贓仍賣與祥元春已經將贓扣住求公祖訊明給領陶供小的操玉器生理前有同業之沈永福拖欠貨洋八十元屢索無還日前沈交來翠玉等三件作抵洋六十元並另有玉器抵洋二十元合計洋八十元完結小的不知此是竊贓悞受作抵伏乞恩宥沈供此貨由同業之李耀亭兠售與小的價洋二十七元故小的推抵與陶作洋五十元今乞開恩李供小的係金陵人玉器生理餬口此貨向同業買來旋有掮客王芝義究售其實小的並未親自與沈交易乞明察别駕得供酌令李耀亭貼償沈永福洋十五元餘著沈將原價五十元自向陶料理沈永福該欠之貨欵著另行料理明白毋得肇訟吊到翡翠帽正碧霞犀等共三件飭著蔣子香當堂具領各具遵斷切結呈案備查人証一併斥釋案遂結○蕩婦黄王氏前控鴇婦趙韓氏蟻媒戴阿二等誘拐伊女販賣圖利等情業經别駕訊明王氏價賣親女爲娼係屬恩斷義絶復又藉端滋詐情實可惡　鴇婦韓氏及蟻媒戴阿二等不應擅將該女私行販賣漁利咎實難辭判將原被各掌頰具結斥釋不得冉訟詎王氏狡猾訊釋後糾其拼夫熊子雲迭至該龜鴇處詐擾不休日前又去經該院諸微奴解勸不允致相爭閙當經龜奴張銀奎將王氏及熊一併扭至公堂别駕旣升堂王氏供女兒於光緒十一年被戴阿二誘拐價賣與韓氏野雞妓院内迨至十八年轉賣與文大人作　女當時小婦人與韓氏理論逃避無　卽赴前憲　下具禀備案今查韓氏仍開妓院故小婦人仍與理論非但不理反糾龜奴等將氏毆懸爭陶之下互提案下伏求大老爺作主戴阿二供光緒十八年有陳子相卽王氏之姘夫携其女浼爲價賣適有客需文大人欲買爲婢當議身被洋二百元立有賣契爲証付身價時王氏在塲　見　　藉端訛詐求大老爺明察别駕得供判著張銀奎酌貼王氏洋二百元飭各具結存查王氏遵斷叩者而去餘人一併開釋完案　 
[英廨二則]  
　　婦人儲雲秀不安於室枯花　草習以爲常先與裁繼周阿金私議日前訪得周又有拼　某婦因是互相口角昨晨在某茶肆評理周以雲秀如此頑潑情愿拆開正在吵閙之時爲包探黄四福一阀拘入捕房轉解到廨别駕著分别押候訊核○前有　文桂　榮条華誘匿伊妻羅氏等情昨經訪得羅氏現在陳順林家當向領取陳妻張氏出頭覇阻以致吵閙經二百二十六號巡街　捕一併拘送捕房　送到廨值日差據情禀知屠别駕著將陳順林謝羅氏陳張氏分别押候訊究謝文桂隨堂候訊 
[江西官報]  
　　正月二十七日通判余本雋由　州旣醫圖指分府閻王鳩　　　係順天人○二十八日通判向　　由京解也丁回從九　　　　　　　縣　　省　用行知指發府照陽秉衡禀到係順天人安微候補府孫廷林由九江來省從九號　往南鹽辦銀甲未人潘行仁　近　看○二月初一日看安仁縣　大稅禀知山東賑　　　同知銜縣丞葛慶鍾卸辦洋口卡回俸廷　銷辦新建保甲署星子　溪司陳　　　　回指分縣丞楊翠　　　　湖北附生典史吳文荃奉用江寗者送來江候　副將陳　　遊擊殷開嶺俱禀銷冬防○初三日刑部主軍許增綬由奉新　來省候補通判王保　由京起巖來江典史余　賢指免驗看來江吳步　由盛陵胡壽由餘千俱　　欵　　　賀彦彬接辦永靖軍裝所知州邱承榮禀謝拔委一次州判馬昌　解　　　　京○初五日户部主事范德辦辭行進京補用府邵夢善辦袁瑞臨分局通判翁寳仁　收各城門等處工程從九邱景芬由吉水催墊欵回指分賜丞婁寳給投文係浙江人候　　張學勤往南康公幹州判朝宗俊辦左　卡○初六日　用道繆德藥禀謝保舉翰林院謝　　回興國籍候補縣馬錫齡解漕折進京○初十日内　中書襟琨辭行進京代五山縣黄喜江爾禀辭赴任銷　辦牙厘局方任棟禀辦徐槎卡馬錫　候漕折違京州判鄭　　禀謝本班儘先補用行知徐方　由崇仁張觀　由興安程元壽由瑞金俱　　　呂裘廷　由廣信　寳回趙良貴周景芬俱騐　喬永怡往安仁催漕折王鴻壽往會昌徐祖　往浮梁周曾營往安福俱催道欵知府許承家提餬　後局事候補縣張緩　　　牙厘局事指分從九張福祥由江蘇　來江　啓文由贛縣催墊欵回○十二日指分新海防試用縣龍衡繳照係湖南人高隆謙由贑州候差回指分縣丞潘樹　投文係江蘇人局最孫由宜春催墊欵回孫新令往鄭陽等縣　　折吉安府　　　　據報丁憂以候補府照元初　署理委署蘆溪縣丞邱振家查無下落以補用按經李恩　署理委署九江後營傳成龍調省察看以補用　　周　玉署理守備揚玉清　叅革職以候補守備　德旺挂　 
[邗江官報]  
　　二十七日正任梁垜堨周雖尹到揚○廿八日方鹺尹　　辭赴鄂岸差哀　尉興哲由　源　來分　按巡檢耿　尉　舉朱鹺尉廷華均禀到○廿九日　鹺尉承守銷西臨局王鹺尹與晋由省公幹回○三十日謝鹺尹敦昌吳　尹　楨同銷北鹽差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
