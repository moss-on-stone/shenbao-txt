# 1898 - 134 - 4909010

 

Page 1

 
 
[急求施振] [  申報館協振所謹啓]  
　　天災流行國家代有然未有甚於今日之江北者災區廣至數十州縣災民多至數百萬人不特室盡磬懸且更途　　殍若不急爲拯救勢必淮海徐郡日後靡有孑遺何大之酷侍斯民竟致若此耶本館旣從事於籌振斷不敢以計窮力喝遽謝仔肩重以嚴佑之先生疉發電音諄諄催促讀未終帙已將雙淚涔涔所望海内仁人勉力佽助稍損一絲半粟卽可多活數人不特飢民戴德銘恩卽本館亦没齒懷仁劌心刻骨矣肅此布陳伏維垂鑒 
[珍物待購] [  申報館協振所拜啓]  
　　本館恊振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音　賞特將各種珍玩羅列於下倘蒙仁人君子慨擲亷泉旣能廣積陰功且可增輝藝圃誠一舉而兩得也計開朱漁珊帖一部高澹游山水一幅 
[出售廣學會新譯中國度支考○仍寄售中東戰紀本末初續編文學興國策每套兩圓] [  圖書集成局代啓]  
　　中國每歲度支出納之數向無刋布清册上海英正領事哲特就戶部曁各省奏報中關係錢榖之數者積三載之句稽抉摘成中國度支考一書呈英政府轉發議院核准刋行於中國財賦之所出與夫一歲支發之欵逐項羅列旣簡且明廣學會譯作華文交本局代印精本卽託申報館帳房申昌書畫室出售　册洋銀一角五分所有前印之中東戰紀初續編連文學興國策并售拆售均有定碼以及泰西新史攬要仍并寄售上海四馬路老巡捕房西對門廣學會總局及美華書館格致　室古香閣文瑞樓飛鴻閣大吉樓外埠敎士售書處曁各書坊皆有出售諸君請分别賜顧可也 
[類論本報紀待父天年典夥昧良二事]  
　　本月二十五日報紀待父天年一則二十六日報紀典夥昧良一則其事兩不相涉迥不相侔也然詹某以嗜利故放此忍心害理之債某乙亦以貪利故作此昧心悖理之事則其由來實同而益以歎今天下因利釀爭之端層出而不窮也執筆人爰合而論之曰中國在三皇以前謂之太古自三皇至唐虞謂之中古夏商周三代謂之近古太古之世民至老死不相往來衣物之毛茹物之血穴居而野處衣食而外無他事也未有粒米未有火化烏有所謂泉刀者三皇五旁迭興制作日盛於是乎有少昊氏之金幣有黄帝之書契金幣者所以濟衣食之窮書契者所以通金幣之用也殷人作會而民始畔周人作誓而民始疑民情之不古自三代始是故虞芮質成見於詩周鄭交質詳於傳卽爲後世典質之權輿周赧土負國人債不能償至築臺以避之卽爲後世債務之濫觴二千餘年以來風俗人心江河日下乃至今日而訟庭之　强半因爭利以剖斗析衡之說例之雖欲不歸咎於古人之作俑而不可得也待父天年之票昔嘗聞之謂是夫已氏之讕言而已世上未必眞有是事也孰知有是言卽有是事事不知創自何人而不孝之子敗家之徒乃竟奉之爲枕中秘每見巿井駔儈鄉里素封竭生平之力銖積寸累以成家業親友有欲向之假一絲半粟者輒面赤氣急指天誓日以言貧甚至見親友之貧者來惟恐告貸而先極言貧狀以箝其口平日衣裋褐食　爄非特創業者識艱難措物力亦　恐以盈餘之狀爲人藉口也朱柏廬先生言刻薄成家理無久享此等人視錢財如是之重此等人之子弟偏多輕視錢財凡諸縱慾敗度之事無一不習之必欲罄其父之慳囊而後已若一時願不得遂於是乎有待父天年之票夫父母之年聖人謂之不可不知者亦以人子之情願父母之常存耳至於終天之恨人子未至其時何忍計及而顧如是云云也其人之忍心害理誠不足責卽放債之詹某安然受此票以索償且索之不得而至興訟此亦安得不謂之忍心害理乎哉語云前車之失後車之鑒竊恐詹某之子亦難保不如是云云耳典當一業在三百六十行中目爲上等其業不知始自何時聞之唐人詩文中有所謂長生庫者大率富僧所設任人以物質錢營其子母至宋代小說乃有解庫之號則爲富人所開而非僧寺之長生庫矣若今滬上之業此者則有三等上焉者謂之當月取利二分以内期以十八月爲滿中焉者謂之質月取利二分至二分四厘期以十二月至十四月爲滿下焉者謂之押十日爲期十期爲滿期取利三分押千錢之本滿日日以千三百錢贖踰日卽没矣此三者惟滬上備之他處則祗有當而無質押當中夥友多皖南徵郡人彼都人士利心最重故徽人之業賈者徧廿二行省無處不有利心旣重則欺骗愚懦之事間或不免如金陵某典夥所爲得不謂之昧心悖理乎抑某竊有疑焉票寫三兩餘而剪取原金之半某乙何其瞻大豈不計贖取詩之票物不符卽云櫃中各夥串通豈管銀房者亦并串通而不爲之核計耶况尤可疑者某甲旣遣奴贖當豈逆知有此糾葛而貿焉踵至乎總之晚近人情譸張爲幻恒有出人意外之事事非身親頗難臆斷惟是藴利生孽往往而然是以君子寍守清貧而無羡濁富也 
[本館接奉電音]  
　　昨日上午京師飛電傳來上諭一道敬謹譯登○閏三月二十四日奉上諭奎俊奏在籍大員因病呈請開缺據情代奏一摺工部右侍郎惲彥彬著准其開缺欽此 
[美日交戰電音]  
　　本月二十四日倫敦來電云美利堅水師提督三武森氏督率兵船九號往攻古巴之山莊及新輝古兩埠擬卽麾兵登岸古巴人力拒之致不克登又云夾單納埠有一美國水　船名藴師魯者偕兵船兩號鼓輪進口甫至口内日斯巴尼亞人卽開砲　擊藴師魯大受捐傷兩兵船中有名赫特生者欲帶藴師魯出口日兵又放開花砲擊及赫特生船中儲火藥處以致火焚死者甚多餘亦受傷不少其未傷者只三人而已目下日兵船已至古巴海面恐日内卽須大戰於洪濤巨浪之中矣 
[鐵路要聞]  
　　法字報云由吳淞口至上海之鐵路刻由怡和洋行與匯豐銀行購去作爲公司之產計價銀五十萬兩公舉董事八人承辦此事其中西人六名華人二名又云日後擬另築一鐵路由上海至蘇州須向匯豐借英金一百萬磅爲築路之費利息常年六厘以九十年爲期限 
[俄購名駒]  
　　本月二十四日倫敦來電云西人格賓氏畜一名馬名曰加拉低麻近由俄廷購去計英金二萬五千磅 
[旅順招工]  
　　烟臺訪事友來函云俄人近於旅順口經營創造土木繁興日前見有就通衢張帖招工者略謂木匠每月每名工洋八元磚瓦匠則大工每月工洋十元小工六元核其工價雖比内地略優而匠作諸人未免疑信相叅尙未踴躍前往也 
[帥旌過潤]  
　　鎭江采訪友人云湖廣總督張香帥被召入都由鄂省乘楚材兵艦順流而下本月二十四日 
 
 

Page 2

 
 
官塲接得電音悉帥節已抵金陵於是闔城文武各官齊集總局　候衣冠濟楚翎頂輝煌新湘新兵各營及八旗營江勝軍由甘露港起沿江站隊緜長十數里刀光耀日劍影干雲夜間十一下鐘時楚材鼓浪而來就七濠下碇江干各勇卽燃放排槍常鎭通海道常觀察乘舟赴江心禀見香帥接見之下就舟中煮茗清談旣而京口副都統吉晉軒統制鎭江府彥詠之太守及鄭叅戎國祥周都戎錦堂宇山軍門江勝軍各營官次第登船謁見鐘鳴一下香帥命展輪下駛焦山象山都天廟各砲臺次第聲砲東碼頭所站水師各勇旌旗五色絢爛鮮明遠而望之雖李將軍出鎭朔方壁壘森嚴亦不能及其萬一也 
[行駛輪船]  
　　鎭江訪事友來函云常鎭道署於日前接奉總理衙門札文内開光緒二十四年三月二十四日奏請各省内河行駛輪船擴充商務一摺奉硃批依議欽此相應恭錄諭旨抄錄原奏飛劄各海關道飭屬照辦等因當經道憲長久山觀察　　常鎭通海各屬遵照辦理 
[振興西學]  
　　金陵訪事人云近來風氣大開盱衡時局者輒以究心西學爲當今急務但西學入門當先通曉　國語言文字若僅誦習繙譯之書不特所　者旣有所限且終不免隔膜之虞比年各處廣開學堂省垣亦有儲材館之設第限於額數不能　者不拒凡願執弟子禮者時有向隅之憾通州張季直殿撰主講文正書院留心時事亟欲振興西學爲朝廷培植人才擬於書院中增設西學堂以補儲材館之所不及商諸江寗府劉嘉樹太守太守亦以造就後進鼓舞新學爲心聞殿撰語亟贊其成惟以籌欵維艱倉猝殊難舉辦爰爲變通辦法姑令來學者現且自備修脯一俟籌有專欵再議更章特假文正書院西偏齋房十餘間爲生徒教授論習之所並延素明西學之京江許茂才爲教習布置已定卽日可絳帳宏開矣白門人士咸謂太守殿撰之爲國儲材具有卓見也 
[鄂學行旌]  
　　漢口訪事友來函云湖北督學使者土勝之文宗按臨漢陽歲試各情已紀前報兹者五屬文武生童俱已試竣文宗擇於本月廿二日向黄州進發想各生童之懷抱利器者又當磨厲以須矣 
[戶部搭放龍圓條示]  
　　戶部爲曉諭事查廣東解到大小龍圓合銀三十萬兩原議先由官俸搭放惟現在秋季官俸爲期尙遠自應因時變通由各衙門飯銀養廉各項工程顔料縀疋兩庫折價五成練勇局月領銀兩内自本年閏三月起酌量搭放以後凡在海　例報捐請領昭信票及在崇文門左右兩翼交稅均准銀圓搭收以期流通行用兹將搭放搭收簡明條欵開列於左一銀圓係屬庫平而搭放各項均係京平應按六分申平合昇如大銀一枚重庫平七錢二分申合京平應重七錢六分三厘二毫其五角以下小銀圓均依此數申算凡官民人等承領此項銀圓絶無虧平之累一銀圓數目畸零搭放成數頗難劃分擬先行知照銀庫自閏三月起遇有各項搭放之欵每百兩應放給銀圓若十現銀若干均由管庫大臣届時斟酌核定惟至少不得不及二成之數一搭放之欵旣不必明定成數搭收之欵亦毋庸按成數核計應自閏三月起凡在部報捐請領股票每百兩搭收銀圓若干現銀若干均聽本人自便崇文門左右翼收稅亦照此章辦理其不願交銀圓者仍聽一各項收欵向按庫平紋銀嗣後有以銀圓交納者每大銀圓一枚卽作爲庫平紋銀核算不得稍有折扣如兌收之時書吏藉詞刁難應由該管官查明從重治罪以上各條應由本部知照領欵各衙門備案並行知崇文門左右兩翼步軍統領衙門順天府五城一體張貼曉示俾官民人等無不周知 
[領事接替]  
　　鎭江訪事人云英領事海士格君請假回國遺缺經彼國飭來愛璞君前來接替來君由外洋蒞滬卽於月之二十日乘萃利輪船行抵京口擇於二十二日任事是日鎭江關稅務司美領事曁常鎭道長觀察咸往道賀來君接見畢卽坐緑呢大轎赴各西官處及鎭城文武各衙答拜至道署時觀察迎入内廳設西筵欵待珍羞羅列水陸紛陳輯睦之情有加無已 
[欵接稅員]  
　　鎭江訪事友來函云新任鎭江關稅務司穆厚達君到關視事後卽於十七日乘輿入城躬往文武各衙門拜謁至道署時長久山觀察迎入花廳欵以西式酒筵珍羞錯列賓主盡歡直至日墮崦嵫始興辭而散 
[整頓軍裝]  
　　金陵訪事人云兩江督憲劉峴帥前因海氛四逼籌備江防委員招募江勝軍十二營派令駐紥鎭江歸長江水師提督黃芍巖宮保調遣一切情形早經紀報兹悉當召募成軍後派赴防所以人數衆移不及備辦號衣每名僅各給子坎肩一件熊羆之士殊不足以壯觀瞻近日峴帥偶憶及此正擬飭軍械所道員按照勇丁人數置辦號衣若士適黄宮保咨稱鎭江布疋價値較省垣爲廉江勝軍應用號六已飭購辦布疋雇工赶造不日可一律蕆事至軍中需用帳篷前從他營借用此亦軍營必不可少之物勢難久假不歸現亦就鎭地購布製備俾各軍士得所棲息峴帥以宮保整備軍裝業已料量楚楚遂不令軍械所籌辦矣 
[都赴省]  
　　金陵訪事人云兩淮鹽運司江蓉舫都轉於本月二十一日駕莅石頭城下翌晨親詣督轅晉謁制軍劉峴帥面陳要公咨商良久然後辭出聞勾留數日當卽返旆廣陵也 
[凌辱斯文]  
　　松江采訪友人云本月二十一日張茂才文由鄉間來郡道經八仙茶樓適華亭縣署硑役高昌王安捕獲許姓犯人曳之而出悞被撞　街心茂才忿不能平與之理論高王二役自恃手下人衆竟扭茂才入茶肆聲言欲一併鎖拿旁觀者代爲剖白緣由二役復大言曰偌大秀才賣幾文錢一斤耶正在兩不相下之際復有公差某甲貿貿然來一見卽呼茂才爲張先生茂才盛怒之餘謂我學中無汝輩位置誰是汝之先生中老羞變怒拍案大呼謂如此不中擡舉者卽鎖解亦何妨未幾同袍中之有血性者聞信前來仗義執言聲言領書人何至不値分文屢窘於胥隸之手至此而再不整頓恐此後士氣益委靡不堪矣於是公憤難平令茂才具禀縣署縣主劉謙三大令批示曰據禀差役凌辱斯文至於如此實屬不法已極候提案從嚴究辦以伸士氣而儆强橫等因越日諸生又遞呈公禀旣而城廂内外諸紳士齊集全節堂籌議一是各整衣冠面謁大令聲請懲治大令謂本縣亦讀書起家似此欺藐士林罪不容恕遂於送客後升堂推鞫叱令各從重秮責千餘松旋復標發兩革條將王安高昌二役革去卯名不准復充以爲侮辱斯文者戒一面飭將甲役釘鐐收禁闔署各差聞之羅拜求免大令毅然不可飭收入外監以待發落 
[火警續述]  
　　杭州武林門外大關北新橋地方於本月十六夜遽遘火災大略情形已登前報兹復經訪事友函述云此次起火者實係同福醬園後趙姓家趙姓向開茶肆其妻分娩甫經三日是夜三鼓時因煎藥餌致將洋油燈潑翻火勢上炎由蚊帳而及板壁家人急將產婦救出一面呼人施救不料風力甚急將火星吹入醬園中柴堆上遂致不可收拾湖墅保甲巡防局急撥勇丁驅洋龍前來附近義龍亦先後戻止吸水狂澆是處各店鋪均以板作壁殊少墻垣以致祝融氏東馳西突猖獗非常城内各義龍聞警率同　役赶至城下待啓門而出及臨塲則火已漸熄矣是役也共焚去大小房屋一百四十餘間幸人口尙無傷损惟起火家之趙姓婦本係產又受此驚恐病勢已在垂危現經好善者助資延醫診治未識能免性命之虞否 
[南海火災]  
　　廣東訪事友來函云九江鎭爲南海縣所轄民人富庶遐邇聞名本月初一晚三更時某店忽兆焚如延燒至百餘家之多是亦非常之禍也 
 
 

Page 3

 
 
[津沽譚屑]  
　　天津訪事友來函云津郡東北數十村落去年因被水災田廬屋居漂没無存現在青黄不接米貴於珠災民待哺嗷嗷　堪憫惻兹經籌賑局司道委員馳赴是處查勘以便籌欵賑撫○辦理日本租界各委員昕夕勤勞尙無就緒現因德國親王亨利行將蒞止將局務暫停俟德藩去後再行辦理○今届沙寗海運漕米各船已於三月下旬陸續到津惟入口後因水淺沙淤沿河停泊海運總局擬援上届章程所有沙船均在河莊起卸而逐程催　行運殊難且米或不能乾潔圓凈又需風晾聞最多有晾至六次者是以節節稽遲現在頭帮尙未起卸　盡大約今歲全漕告竣須在四月下旬矣 
[烟海雲帆]  
　　烟臺訪事友云登萊地處濵海素稱魚米之鄉惟近年出產較稀沿海漁戶利權頓失今歲則鮮食之奏頗有可觀然僅烟臺附近一區他處之業網罟者仍未免望洋興嘆海物豐歉亦復不均如此良可異矣○米糧昻貴日甚一日目下鹽城大米每斗零售須大錢一千二百有奇包米每斗亦須八百餘文推原其故緣東省地窄人調民食皆仰給於江淮及奉省之營川洋河各處本届來源旣少并由烟臺口載往高麗日本之米麥雜糧約有萬餘石之多海濵最爾之區何能堪此所望地方有司嚴申出口之禁則貧民不至流爲餓殍地方亦可藉以安靖矣○今歲因有閏月節氣較遲春寒尤甚本月十五日係立夏節是日忽然炎熱異常寒暑表升至八十度有奇是亦從來所罕見也○日來銀價微有起色每兩驟增大錢百餘文巿面略可周轉惟米糧雜物亦隨銀價爲漲落民間食用所需仍屬難於支持民康物阜之風不禁神往深之矣 
[帥節蒞申]  
　　湖廣總督張香濤制軍欽欽奉電召入京由鄂來申航海北上前日本邑官場知憲節將臨江海關道蔡和甫觀察以及文武各員駐滬各防營管帶率領健兒咸至江干迎迓至午後五點鐘時遙見楚材兵輪船桅上高揭帥字大旗鼓浪衝風而至停泊招商局金利源碼頭各營勇遂開放排槍各官登舟呈遞手版有頃香帥傳諭蔡觀察進見其餘各官一槪行轅伺候是晚憲駕　未登岸翌日清晨各官復至碼頭恭候至鐘鳴十下前湖南巡撫吳清卿中丞由龍門書院　輿至憲舟拜會香帥延入晤談約一點餘鐘始興辭而出繼而法總領事白藻泰君偕副領事繙譯各員至憲舟投刺拜謁香帥辭不敢當法界捕房代理總捕頭謝而諾身穿金線號衣率領通班西捕擎槍致敬香師恐勞地方官供億是以小駐艦内並不命駕赴行轅聞定於二十九日乘招商局海晏輪船至天津然後入都陛　 
[給諫謁客]  
　　都察院吏科給事中褚給諫成博前日因事道出申江假寓英界大馬路集　里天保棧　　命　進城赴各當道處拜會 
[道示照登]  
　　欽命二品頂戴江南分巡蘇松太兵備道蔡爲出示曉諭事照得民爲邦本食爲民天本道蒞任以來正値海上薪桂米珠之際深念食力小民終日勤動僅獲工資一二百文一家數口難以聊生是以嚴禁米石出口以期價平不致食貴此外凡可以體卹吾民爲本道思慮所未及者一經呈請亦斷無不爲設法維持乃日前十六鋪新馬路水木兩作散工因議加價事並不赴本道衙門曁上海縣具呈陳明情形聽候核辦輙行勒令同行停工把持爭閙已負本道平時關懷民瘼之意迨巡捕拘拿送究擅又聚衆至數百人之多與營官巡捕等爲難任意毆打傷及哨官甚至闖入縣署聚譁要挾尤屬恃衆逞兇目無官長不法已極若不嚴辦何以伸國紀而儆效尤除飭縣諭董認眞約束一面究出爲首滋事之人訊擬禀辦外合行出示曉諭爲此示仰水木工作人等一體知悉爾等須知糾衆毆差鬨堂塞署罪名極重定例森嚴不容輕犯爾等手藝生涯各有身家性命何苦悞聽人言逞一時之私忿蹈不測之危機自示之後務各安分守法照常工作勉爲善良切勿隨聲附和自貽伊戚追悔無及倘敢故違仍有前項聚衆滋閙情事定予格毅弗論勿謂言之不預也其各凛遵毋違切切特示光緒二十四年閏三月二十六日示 
[查拿拐匪]  
　　上海電報局行咨蘇松太道署内開本局文案張鏡濓家住租界會香里本月十三日失去十歲婢女一口又有四川候補縣龍令澤厚家亦失婢女數日間共失四日之多可知拐風日熾應請飭縣派捕嚴密查拿凡輪船民船江北艒艒船開行時務必細加盤詰勿致拐帶出埠等情蔡觀察接准咨文卽轉札上海縣遵卽嚴密查拿毋稍疏懈 
[局員懲賭]  
　　本邑南巿各處小茶肆中每多賭博之徒雖經有司不時查究無如錮習太深下流難返巡防保甲總巡委員戴子勵大令曾頒示諭列欵通衢并飭各分局從嚴拘辦以儆效尤各局員奉諭後莫不晝夜巡邏四處查拿一昨二十三七鋪委員盛雨村二尹携僕帶勇徒行至趙家灣見唐活全所設之茶肆内有籮間夫役圑坐　博因飭勇進内拿獲押解回局升座提訊知唐爲賭首罪無可逭判令重責一百板又提吳金周耀良盛勝坤姚阿金卽姚友三等四人逐一研訊同供均係浦東鄉人平日作挑夫餬口閒暇無聊偶爾違犯二尹以其棄業嗜賭實屬不守本分爰判各責五十板具呈改過切結存案備查覓保開釋 
[嚴究主謀]  
　　前日本城改過局逃出押犯七名迨局員高雨之鹺尹知悉飭守役追拿已無蹤影事後查得由在押之陶金榮卽陳金山主謀唆令脫逃而陶反未逃出鹺尹怒不可遏將陶送至總巡局請戴明府嚴究 
[法界火警]  
　　昨晚十點鐘時法界西新橋南首鴻源里第二弄程麻皮所建之新屋内居民某姓家不戒於火霎時冐穿屋頂烈燄飛騰法捕房聞警立驅皮帶車首先馳　開自來水管竭力灌救約歴一點餘鐘火始熄滅共計焚去樓房五六幢迨英美各洋龍紛紛馳往大勢已殺旋卽折回至起火之由則時已夜深訪事人未及詳述俟明日訪明再行續報 
[請騐呑烟]  
　　蘇州人周長生前由原籍携一婦來滬賃居法界菜巿街合興里三十七號門牌不知作何生業亦不知是否夫婦前日有同鄉人來滬尋見將婦領回越日之晚周忽購阿芙蓉膏背人呑服逾時毒發呻吟　居察知有異投報捕房捕頭命送仁濟醫館不及施救而斃捕頭以事關呑烟斃命未便草率飭探報請上海縣相騐昨日上午十一點鐘大令排導至仁濟醫館死者之表兄張某求請免騐大令再三研詰准其出具免騐自行棺殮切結當場畫押備棺成殮始命駕入城 
[反目呑烟]  
　　本邑人俞友根向在南巿薛家浜橋開設小茶肆妻某氏素有雌虎之目終日勃谿聲聞戶外前日不知因何又占脫輻之爻彼此爭執移時迨天晚就寢至夜半俞聞氏在床笫呻吟其聲有異急起秉燭察視始悉呑服洋烟赶卽設法救治幸受毒未深得以一嘔而愈 
[上海縣署瑣案]  
　　前者四圖地保吳桂仁扭控夥役張裕卿虧空漕糧錢二百十李二尹升堂訊問張供此欵係與吳合充地保之陳毛毛分用前日傳陳到案復訊陳供小的前雖用過早已歸清現在所虧之欵實係張一人所用二尹謂張係爾等雇用之人著爾帮同措繳此係國家正供豈容延緩遂著將陳張一併交差看管限日繳銀○湖北人耿文治前在小東門外開設小錢莊向某姓老婦借洋四百元末幾莊忽倒閉耿卽逃逸婦具詞控諸縣署黄大令飭差拘耿訊追交差看管耿乘間脫逃大令比差限緝到案訊明收押限繳耿在押日久分文不繳前日李二尹飭提嚴催耿供覊身押所無從設法須求保出方可料理二尹允之著暫還押邀的實人赴案具保○鄉婦王錢氏控黄雲舟盜賣祖墳使石祥卿揑名誣控等情前日李二尹提齊人証訊斷氏供祖墳坐落新閘十圖連餘地計有二畝四分六厘田單係王茂章戶名前被夫弟王連生私行取出託前地保陳惠亭抵押黄雲舟處得洋四十元連生死後付過陳洋十元著伊將單贖出所短之洋再行找付詎知陳至今夫贖現向黄陳串通將墳旁餘地盜賣與尤子鈞得洋分肥小婦人得悉後向之理論黄等將徐寳安戶名方單携來掩飾並唆使遠親石祥卿冐稱爲夫之叔祖母所遣來案誣控求察石祥卿供王唐氏囑小的爲抱告控伊姪孫媳王錢氏匿單呑產二尹卽傳王唐氏研詰供小婦人並未囑外孫女婿石祥 
 
 

Page 4

 
 
卿爲抱告此係伊虚揑求辦二尹謂石曰衆供確鑿何必狡辯喝掌頰一百下始供揑冐誣控求寛陳惠亭供從前曾充地保王連生在日央小的爲中將徐寳安戶名田單向黄雲舟押洋八十元是實黄供王連生抵下之地並未盜賣抵價實係一百元二尹謂戶名旣與原告不合所抵價目爾與陳所供亦不符可知其中必有别情當飭本年地保徐子良查明單地四址號數繪圖禀覆石祥卿再責四百板交差看管陳收押黄交的保候復訊究辦 
[上海巡局紀事]  
　　前日楊樹浦長春茶園主王喜郎扭王阿生至巡防局請究局員姚殿卿二尹升座研訊喜郎訴稱從弟茂林於月初逸出其父倩小的與阿生訪尋前日由阿生尋獲小的酬以洋銀一圓阿生堅素十圓任意滋擾二尹察得阿生决非善類喝令笞責四百板復將喜郎痛加申斥著各具改過切結呈案然後交人保釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續錄會典館保案銜名單]  
　　供事張元　請以府經歴分發省分歸候補班補用議叙候選　　歴項寳書請以知縣不論雙單月歸議叙班先選用候選從九品韓毓林請以縣丞分省歸候補班補用候選府經歴林祚請以知縣不論雙單月　用候選縣丞羅澍請以知縣不論雙單月選用候選巡檢劉慰誥以縣丞分發省分歸候補班補用候選從九　尙學敏請以縣丞分發省分歸候補班補用供事滕鴻鈞請以府經歴歸議叙班選用供事夏鴻逵請以府經歴分省歸候補班補用供事俞壽彭請以巡檢分省歸候補班儘先補用補用知州江西南昌府義寗州州同尹葆衷請開缺有知州歸原省補用在任候選縣丞奉天金州廳巡檢王維周請開缺以縣丞仍留原省補用卽補縣主簿江蘇如皋縣西塲巡檢　釗請俟補主簿後在任以州判補用浙江候補縣丞高廷　請俟得缺後以知縣仍歸原省補用分發江蘇捕用縣丞魯厚　請以應升之缺升用謹將列入一等議叙中異常勞績之畫圖總纂帮總纂纂修恊修詳校校對等官擇其尤爲　力者擬給擾獎　具清單恭呈御覽伏候欽定計開畫圖總纂帮總纂官工部候補郎中周暻請以本部郎中無論題選咨留遇缺卽補免試俸工部卽補員外郎秦樹聲請仍以本部員外　無論題選咨留遇缺卽補翰林院編修劉啓瑞請遇有應升之缺開列在前並賞加侍讀銜刑部卽補員外郎胡玉麟請補缺後以本部郎中無論題選咨留遇缺卽補翰林院編修楊士驤請分發知府後以道員留省補用 
翰林院編修高覲昌請分發知府後賞加三品銜内閣候補中書楊銳請作爲侍讀遇缺卽補並賞加四品銜畫圖纂修恊修官候選同知内閣中書黄以霖請以知府分省補用並賞　鹽運使銜翰林院編修葉昌熾請遇有應升之缺開列在前並賞加侍講銜吏部候補主事關榕祚請仍以本部主事無論題選遇缺卽補並賞加五品銜戶部候補主事涂國　請免補主事以本部員外郎無論題選遇缺卽補工部候補員外郎曹垣請作爲本部郎中遇缺卽補記名御史工部員外　王彥威請俟補御吏截取得知府後在任以道員候升俸滿截取外用内閣中書盧紹基請賞加五品銜刑部候補主事陳壽　請作爲本部員外郎遇缺卽補並賞加四品銜揀選知縣王鑒請以知縣分省歸候補班補用補缺後以直隸州知州用欽天鹽博士陳壽圖請以應升之缺儘先升用並賞加五品銜[  此單仍未完]  
[二尹接鈐]  
　　杭州訪事友來函云准補仁和縣縣丞賈二尹延暉前經藩憲飭赴新任因於十七日午刻接鈐任　其署理是缺之鄭二尹沅先期移居出署是日已刻賈二尹乘與而至先行拜　禮然後　花廳　鄭二尹將鈐記文卷派家丁齎送前來賈二尹收受長待至吉時朝服出堂行望闕謝恩禮復更公服升座書吏差役照例參謁然後退堂隨赴各上憲衙門禦知官眷卽於是日移進衙署 
[煤油减厘]  
　　漢口訪事友人來函云煤油一項向來抽厘甚昻兹施鶴笙太守體恤商情議定每箱起岸抽地稅六十文其由河下過載者每箱抽　　五文刻已由示　行曉諭矣 
[收殮浮屍]  
　　昨日午前浦左祥和船　附近浦江中浮起一糜爛不堪之無名男屍經水巡捕所見帶往南巿報知救生局給棺收殮 
[戲園轇轕]  
　　丹桂戲園何瑞福以天儀戲園主何永寛曁甲戲單陸錫恩卽金觀冐掛盤頂牌爭扭至英界公廨前日午後讞員張賡三直刺提案質訊何瑞福供小的　未將　園　與天儀伊竟擅懸盤頂牌詢問之丁知陸金觀從中播弄但小的未收定洋何　私自掛牌是以扭案求訊何永　供天津人向開天儀戲　前者陸金觀與小的言及瑞福欲將丹桂戲園盤出因託陸說合以洋銀三千元承盤至十四日　陸將定注送往詎料翻悔不受然小的係合股湊成今被食言無從演唱何以謀生求恩察斷陸供蘇州人在丹桂園印戲單瑞福曾與小的言及欲將是園盤替小的告知何永寛願以洋銀三千元承盤兩面允洽至十四日永寛囑令將定洋千元送往瑞福忽託故不受不得已乃將定洋交還而永寛以事已定議兩相爭執小的殊屬爲難今被扭案求恩訊斷直刺請何永寛曰　旣承丹桂應有議單付過定洋　應有收條爲據答稱　單收條均無由陸交給草帳　紙作據今呈電鑒直刺曰旣無收條議單不能作爲成議爾受陸之愚弄矣復謂陸曰爾旣經手辦事不應如此草　以致涉訟　將陸金覩笞責一百板荷枷示衆何等一併斥退 
[英界公堂瑣案]  
　　大界包探蔡鳴岐拘解天后宮前設攤聚賭之陳阿寳張春生張元大包孔元　　順金玉寳戴　榮等六人到廨禀稱彼等在天后宮設攤聚賭　人入局　違租界章程故特拘送請究陳等或供偶　游戲或供在天后宮　玩並　聚賭情事叩求明讞員張賡三直刺商　　副領事判令各責二百板核號三日發天后宮天衆○某號華捕解送駕車族馳之馬夫王阿桂周阿桂周　　請　王　同　不敢　馳尙求明察直刺以馬夫馭車馳騁最易肇事若僅予罰鍰不　　昭炯　　判令各責一百板以儆○流氓張阿　在路調戲婦女爲一百六十八號華捕拘入捕房轉送公堂請辦馮張氏投案訴稱小婦人在途行走突有向不相識之張阿毛上前調戲請爲究懲張供本地人向爲木工不敢調戲實因無心碰撞以致口角求恩鑒察直刺判責三百板枷號三日○包探吳志剛拘解沈阿方到案禀稱此人持刀向朱坤成滋擾報捕後經小的往查屬實連刀送案請訊朱投案供稱無故被沈扭住持刀逞兇今旣到案請爲訊究沈供詞支吾直刺判責二百板管押一月小刀一柄存案○包探金阿三禀稱小工王阿毛行竊怡和棧之煤售與項和林經小的查明送案請究王供認行　惟求恩　項供並未收贓實被誣指直刺判將王責一百板管押一月○乞兒周阿炳徐阿　串竊工部避所堆木板當經獲住送入捕房昨晨解案請究居徐同供行乞度日串竊木板自知　合求恩免究直刺判各責一百板驅逐出境○陳阿瑞手持衣包深夜在途行走某號華捕見其形跡可疑拘入捕房昨晨解請辦陳供欲附航至蘇衣包實是自已之物求察直刺者留候查明再核○吳阿和不知何許人前日闖入王金榮家　東張西望當被查見送人捕房捕頭於昨晨送案請究王金榮投案申訴前情吳供稱實是尋人直刺　責五十板○包探金阿三　送朱馮氏到案　稱此婦開設烟館抗不報捐經小的查知傳送來案朱馮氏供因新開尙未報捐並非有心圖避求鑒直刺令具結補捐 
[美界捕房紀事]  
　　小竊某甲未知何處人前日溷入北山西路瑞香齋燭店内竊取燭及降香經包探胡瑞龍拘入捕房捕頭令押候解送公堂禀請讞員張賡三直刺究辦○前傍晚偷兒王春生濳至虹口斐倫路第二百十一號門牌戚金山家行竊甫入門卽被戚扭交二百八十二號華捕拘入捕房捕頭令押候解送公堂禀請究辦○前晚篷路德華里内到斃一無名男子經四百六十　　華捕投報捕房捕頭傳二圖地保奚坤寳前在查無屍屬爰報請某善堂給棺收殮○前日瑞典國領事署細崽董生山持衣料至密勒路第五百三十六號門牌囑成衣匠王阿生王寳生縫製論價不合口角紛爭董　忿難平喚四百六十二號華捕將二王拘入捕房捕頭令押候解送公堂禀請究辦 
 
 

Page 10

 
 
[陵官報]  
　　閏三月二十一日將軍豐會兩江營務處候補道楊傳見經理紗事　同知崔鼎見陜西撫標水興中前旗留兩江補用副將王　　到由陜西來回　截取直隸州錢錫晉　○二十二日兩准運司江人鏡到見縣丞童　銷揚屬隄工局文　並　謝獎屬江軍水師解餉長龍守備周春台辭回江西壹亞輪船周國祥到送資赴清江回首府劉禀知赴下關督遣饑民回籍直隸州劉運吉辭赴　曾營勘估修整艇船工　　 
[以善及人]  
　　聞之人情一日不再食則飢誠以食爲民天固不容或缺也目今海災民愁城坐困呼籲無門其得幸延殘喘者亦如釜底游魚偷　不久照此情形非得鉅欵往賑不爲功乃蒙慈谿無名氏慨助賑捐洋三百元又育嬰經費洋二百元八濠目恆太和來消災惜福氏張壽儀移助洋一百三十元　葉封洋一百元江西有志未逮人洋一百元王似山翁來隱名氏集募洋五十元無名氏求病愈洋三十元江孚輪船帳房在扒手身上搜出移賑洋九　小洋二元四角著易堂交來張季直先生書助賑　八言聯對一百副陸續售去廿一副得洋廿一元所存之件尤望諸君從速　取爲荷併此附開伏乞兹鑒[  上海六馬路仁濟善堂籌賑公所制施則敬等謹]  
[鉅欵誌謝]  
　　頃承安慶信孚莊交求善善臺劍雲生助賑元一千四百九十一兩一錢四分半實源莊來無名氏元三十七兩三錢二分半又鶴記洋十元恆孚銀樓續來六戶洋三十七元四角銅洋二元徽遠主人求延年益壽洋五十元姚少蕖洋五十元永昌祥號來金陵隱名氏爲鄰近失愼得蒙平安酬神移賑洋一百元湖城無名氏洋一百元眞愷廷翁來太倉無名氏三戶　集洋拾元戴品記還愿洋五十元蘇鮫酬答諸友筵宴洋甘四元當此淮徐災重欵絀人多敝所儘收儘解時虞緩不濟急　乃　道輸將　頒鉅　古所謂鎭貧糧續命湯者舍諸君子其又誰屬也世有慈祥在抱者其以此爲法也可[  上海六馬路仁濟善堂籌賑公所制施則敬等]  
 
 
 

Page 11

 
 
   
 
 

Page 12

 
 
[光緒二十四年閏三月十六日京報全錄]  
　　宮門抄○諭旨一道錄前○蘇無奎奏爲江蘇省海運漕糧全數兌竣放洋日期摺○齊撫張奏爲懇恩免扣各官養廉摺○晉撫胡奏爲接官稅務片○雲督松奏爲知府過班送部引見片○浙無廖奏爲查明上年壽撥餉需銀數摺○江督劉奏爲更調防營管帶片○又奏總兵暫緩陸見片○閏三月十六日工部鴻臚寺廂白旗値日無引見○定昌假滿請安○克王續假十日○鍾亮請假兩個月○召見軍機崇禮鳳　○○頭品頂戴江蘇巡撫奴才奎俊跪奏爲恭報江蘇省海運漕糧全數兌竣放洋日期專摺馳陳仰祈聖鑒事竊照蘇州等五府州屬光緒二十四年起運二十三年分徵收漕白二糧内除奉文改折漕米三十萬石同隨運各耗一併提出飭屬解司備撥洋欵外其餘米石仍由海運濃將頭批米船於二十四年二月初十日兌竣放洋恭摺由驛會奏一面飭催上緊撥運接續兌開北上嗣據具報兌竣二批米船二十五隻共裝交倉漕糧正耗米五萬八千九百七十八石零隨運經剥食三欵米一千五百七十三石零沙船耗米四千一大八石零於二月十七日起陸續放洋並經奴才分别咨行騐收防護在案兹據穌藩司聶緝榘臬司吳承潞糧道陸元鼎會詳據海運滬局委員詳報來批米石催據各屬接續剥　到滬詳愼選騐米色現已全數兌竣計　用沙衛等船十五隻共裝交倉漕糧正耗米三萬四千四百四十八石零　運經剥食耗三欵米九百一十八石零沙船耗米二千七百五十五石零一律發給水脚等銀取具領狀互保實裝米數各結查明水手籍　　　器械塡結聯單於三月初九日起委員押令各船開出吳淞駛至崇明縣轄十滧海口守風放洋聯檣北上所有派撥招商局輪船裝運交　　　正米二十三萬三千二百三石白糧全數正米七暪二千餘石現已據報起運　白共米三萬四千五百石其餘米石亦卽接緽運赴天津笞情詳請具奏前來奴才查本届江蘇省海運漕白糧米照來仍交沙衛各船並招商局輪船分裝由海運赴天津轉運通州交兌今沙衛各船水運在漕米石業已全數兌竣放洋北上辦理尙稱妥速除分别咨行騐收防護以期迅抵天津赶早駁運通倉交兌仍飭催招商局將輪船承運米石　　裝兌開行另報外謹　沙衛等船海運正漕全數放洋日期會同兩　總督臣劉坤一漕運總督臣松椿恭摺由驛馳奏伏乞皇上　　　奏奉硃批戶部知道欽此○○頭品頂戴山東巡撫臣張汝梅跪奏爲寗海等十　州縣缺分最苦首領佐雜額廉無幾請揍扣本等部實軍需三成以示體卹恭摺仰祈聖鑒事竊照光緒二十一二三等年東省文武各官養廉接扣部提軍需三成充餉當因新舊並扣不數無公請將無關部庫之由外彌補軍需一成二成三成銀兩全行停扣並將額廉無幾之又職首領佐雜武職都守千總外委各員弁以及下下苦　之寗海文登菜城樓霞格還高苑博興齊東青城利津霑化新城等州縣免其提扣三成均經前馢任撫臣李秉衡奏奉諭旨允准欽　　行在案前准部咨戶部具奏光緒二十四年外官養廉文職自府經縣丞以下武職自都司守備以下仍照分數開支其文職州縣以上武職備將　　以上再行照案後扣一年等　奉旨依議欽此咨行到臣自應欽遵辦理惟查布經按經鹽經州同州判雖同是首領佐雜額廉與幾而官階　級皆在府經　丞以上缺多清苦應請照案免扣至新城一縣甫改下下缺分稍勝於前　應剔除　扣嘉祥范縣觀城三縣久列下下苦缺情形今非昔比與寗衙文登榮城後霞招遠高苑博興齊東青城利津　化等十一州縣同爲下下苦缺中之最苦者養廉不敷辦公亦請照案一併免扣其　關部庫由外彌補軍需之一二三成銀兩俱照前案停扣有關部庫之停給核减各成並六分減平仍照舊案核扣用示區别據藩司張國正詳請具奏前來合無仰懇天恩俯念寗海文登榮城樓霞招速高苑博興齊東再城利津霑化嘉祥范縣觀城等十四州縣缺分最苦首領佐雜額兼無幾准免接扣本年部提軍需三成以示體恤出自逾格鴻兹除咨部查照外謹恭摺具奏伏乞皇上聖鑒訓示謹奏奉硃批戶部知道欽此○○胡聘之片再歸化關稅務每届一年例應預行奏明委員兼管歴經遵辦在案兹據歸綏道文保以該關監督印務　上届先緒二十二年五月十三日起速閏扣至二十四年四月十二日止一年期滿咨由布政使俞廉三詳請奏委前來臣查該道文保接管稅務以來照章稽徵尙　貽誤上年因嚴核關稅經臣添派委員帮同該道設法整頓旬月以來收數倍增辦理尙有成效兹屬一年期滿相應請旨將歸化關監督印務仍委歸援道文保兼管以資熟手而專貫成除該關徵收稅課銀兩應俟年滿究能增由盈餘若士另行奏報並咨戶部查照外理合附片具陳伏乞聖鑒謹奏奉硃批著照所請欽此○○崧蕃片再在任補用道開缺雲南曲靖府知府施之情前於光緒七年由翰林外放到任以後孜孜求治日以興利除弊爲事數年之久吏治民生大有起色嗣因病離任於光緒十七年復授斯缺駕輕就　整　不遺餘力而於民教交涉事件尤能持平辦理不激不隨臣等隨時留心察看該員持别謹樸歴練老成任事實心克存大體洵爲並府中不可多得之員兹因捐離知府本在歸道員班補用例須送部引見除給咨外謹合詞附片陳明伏乞聖鑒謹奏奉硃批吏部知道欽此○○頭品頂戴浙江巡撫臣　壽豐跪奏爲查明浙江省光緒二十三年秋冬二季司道各庫籌撥餉需動用銀數恭摺仰祈聖鑒事竊查浙江省司道各庫籌撥餉需動用銀　截至光緒二十三年六月底止業經奏報在案兹查光緒二十三年七月起至十二底止藩司庫籌動光緒二十三年地丁撥　二十三年第一批籌備餉需銀五萬兩第三批籌備餉需銀五萬兩第四批籌備餉需銀五萬兩第六批籌備餉需銀五萬兩共銀二十萬兩又運司庫在於綱票課厘項下動支協解雷餉改海防經費銀五萬七千五百兩作爲恊濟藩庫償還洋欵又動支恊解二十三年分　省軍餉銀五千兩共銀六萬二千五百兩又糧道庫在於光緒十五十六十七十八等年積存漕項漕截等欵項下動支銀十萬　作爲籌辭北　接船輕費據該司道等詳請具奏前來臣復核無異理合恭摺陳明伏乞皇上聖鑒謹奏奉硃批戶部知道欽此○○劉坤一片　各省防營如有更換員弁前奉諭旨飭令隨時奏聞等因歴經遵辦在案兹查管帶徐防步隊中營補用都司張捷三在營病故　遺管務飭　儘先叅將李秀嶺接帶又管帶老湘合字前旗補用遊擊成福泰委充江陰砲臺總臺官所遺旗務飭委記名總兵趙常山接帶又管帶　防左　候選知府朱上知經　臣奎俊調帶蘇　前營所遺營務飭　原帶蘇防前營補用都司黄春懷接帶以戎各專責成除飭取各該員履　　部　核外理合會同江穌巡撫臣奎俊附片具陳伏乞聖鑒　奏奉硃批兵部知道欽此○○劉坤一片再江南狼山鎭　兵曹德　於先緒二劌年　恩補授是缺嗣於二十年十二月飭赴本任溯自到任之後已届三年例應陳請陛見據該總兵禀請具奏前來臣查該鎭　　　　　長江五省緊要門戶目下江防　重元須鎭　得人該總兵素著聲威實心任事前在吳淞等處統帶防營年熟悉　江情形一切正　　　似未便遽蝗生手合無仰懇天恩俯准總兵暫德慶皆緩陛見一俟　務相鬆再行請旨北上以重地方而符定例諭　同署江用　　　　占椿附片陳請伏乞聖鑒訓示謹奏奉硃批批照所請欽此 
 
