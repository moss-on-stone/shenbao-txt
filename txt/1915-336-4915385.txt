# 1915 - 336 - 4915385

 

Page 1

 
 
西曆一千九百十五年十二月九號星期四舊曆乙卯十一月初三日今天五張售大洋三分第一萬五千三百八十五號本館開設上海望平街第一百五十八九二號電話九十五號 
[本舘定報價目]  
中國境内　全年逐日寄大洋十二元　半年六元　日本全年十二元　半年六元　歐美各國全年十八元　半年九元　由西比利亞寄全年廿一元六角　半年十元零八角　報資先惠　郵票不收 
[本舘告白刋例]  
論前二行起碼第一日每行一元二角第二日起每行七角五分中縫價例同●後幅長行三行起碼第一日每行四角第二日至第七日每行二角四分第八日起每行二角短行五十字起碼多則以十字遞加第一日每字五厘第二日至第七日每字三厘第八日後每字二厘半 
[招請特别訪員]  
本館現欲招請　雲南　山西　陜西　廣西　新疆　各邊省訪員每月祇通長信一二次願任者請先寄稿一次　申報館主筆房啟 
[本館廣告䖏啟事]  
惠登掛失告白請於稿底加蓋圖章並書明住址俾易查考務祈　各界注意　 
[召租]  
四馬路浙江路平安里三開間石庫門四宅有意請詢新閘蔓盤路六八三號黃宅 
[國民生計函授學校招生]  
本校開辦未及兩月來學者幾達千人現更添聘敎員增加學額用鉛印講義科目如商業經濟銀行保險工業製造物品農業墾植等學合併敎授一年畢業全年祇收講義郵費共洋八元分四期繳納有志者無論遠近請開姓名住址在郵局匯兌先寄費洋二元至上海北四川路本校報名照章函授詳章付郵票一分索寄 
[雅味香番菜茶點有限公司擇定陽曆十二月十號陰曆十一月初三開張通告]  
兼售牛莊恊興釀酒公司各色冰糖蓬參名酒久炙人口無待言喻在英大馬路泥城橋東首大慶里口 
[林子鶴唘事]  
餘姚明豐榨油廠前由金雨蓮君組織邀同日本人松岡律師購定英美榨花子菜子機器全副據云價銀九萬三千兩久未實行繼懇鄙人改組一新廠始與金君訂立合同購定機器移轉備用議定到日估値乃金君延未邀價經松岡律師一再函商直接情願和盤托出革去浮冒共計銀六萬兩表示信義爲特登錄來函報告股東以示大公果經同意擬一面取銷與金君所訂雙方合同一面與村上松岡二位直接細確定購商議履行（照登松岡律師原函上略）由僕將該機器一切賣價通知閣下但該價連機器等銀及中人佣金運費雜費一切在内共上海銀六萬兩正再不可减少即希閣下玉成其事此項賣買因金君不履行契約村上君處已存有該機器一份又一份已經美國裝運將抵日本務祈閣下勉力維持一切須以陽曆年内接洽妥定是所拜禱一新廠臨時經理林子鶴白 
[招商局新銘快輪准舊曆十一月初五即禮拜六晚開往煙台天津　本輪賬房關謹啓]  
[濮卓雲啓事]  
僕兄弟三人久已析產因元龍星北二弟所入較微向由僕贍養其妻子近聞二人尙在外借錢賒物特登報聲明所有元龍星北之債欵槪與僕不涉 
[聲明遺失護照]  
日前道經南京下關遺失護照一紙係安徽巡按使署塡發敎字第十五號除禀報外特此聲明作廢　安徽省視學徐仲翱 
[中華民國救國儲金圑全國聯合會虞和德啟事]  
敬啓者救國儲金本爲上海所發起數月以來響應全國遠如有洋美洲商學各界亦莫不奮起投　民意之數發與夫愛國之眞忱可謂震古爍今惟以和德等誠意未孚辦理未能盡知人意致全國聯合會集議之期上海儲金已分爲進行收回兩派和德等不得已乃於投票表决時祗以二十五萬元爲標凖並經上海代表在場聲明當時各省埠代表均在座中 
並無同樣之提議事後自不能援以爲例不意自上海實行兩種辦法後各省埠事務所未能深悉紛起效尤雖經和德等函電勸告尙多隔閨幾使千載未有之盛舉一旦瓦解於無形良用痛惜除再通電各省埠事務所一致遵照全國聯合會議决統一簡章切實進行外合再登報奉佈海内外諸　同胞須知國爲人民共有之國旣云救國卽係救己自當勉爲其難况聯合會决定簡章用途由儲金人自行處分存單各執有所有權政府何由干涉提用現在上海大宗儲金取而復儲者且日見其多足見上海人愛國熱忱未盡稍減惟望我同志以愛國爲前提勿爲外感所誘勿爲浮言所惑戮力同心共扶大局耿耿此心伏惟公鑒 
[鄭銘山鑒]  
茲因兄有虧宕各欵及經手未完等事避不出理案無了期現奉公堂催急未便再延見報速來理處如仍置諸度外惟有呈請公堂出票懸賞緝獲究追特此預告　信通莊淸理處白 
[浙江興交并業銀行催告未繳三期股銀之各股東]  
本銀行收取第三期股銀業於舊曆八月廿五至十月初五日刋登申杭漢京各報向各股東通告其有住址可寄者並已專函知照現已過十月初五日繳欵限期各股東尙有未曾照繳者本銀行遵照章程特再展期四十天以舊歷十一月十五日爲限期凡未繳該欵之各股東務於此期内將三期股欵每股銀二十五元就近向本支行交納并照章程第十節附繳十月初五以後每日每十元加算三厘之息特此催告請各股東見報後於限内早日繳納以免自失權利是所至幸　第六號公告 
[隴海鐵路招辦工程廣告]  
茲者本路開徐段内有車站屋宇建築工程不日付標如有願包此項工程者可至徐州府向本路東段總管處一詢其詳而後投標該項工程共計十七處每處價目是在一萬三千元而達七萬元不等一人許其承辦多處惟投標日期限定於本年陽曆十二月十五日一律截止特此佈告　隴海鐵路總管理處啓 
[莫釐三善堂催柩回籍廣告]  
堂中寄停旅柩本届冬至逾期各柩喪主欲託堂代運至山堂提柩安葬者於即日起隨帶柩單運費迅速來堂接洽以便配船裝運若頂期之柩不能再留者喪主不來自領由堂代運至山堂候領除發單催領外合再登報廣告此啓新遷斜橋本堂啓　 
[恕訃不週]  
哀啓者先考何文卿府君痛於民國四年十一月廿四日即舊乙卯十月十八日寅時壽終茲擇於舊歷十一月初五日在孟納拉路督富里口本宅領帖未時舉殯暫停平江公所恐訃未週特此布告　　不孝孤哀子母命稱哀何增祥泣血稽顙 
[中國明明眼鏡公司雙週紀念大贈品紀会劵函索即寄贈法詳列後幅]  
[中美銀行招股廣告]  
本銀行係中美兩國商民共同出資組織資本總額中國通用銀元一千萬元分作十萬股每股銀元一百元中美國民各招五百萬元議定在中國政府註册業經中國發起人向財政部禀准立案茲設總事務所于上海英大馬路壽康里凡我國内大資本家欲認股者請到本總事務所閱看簡章接洽可也如函索簡章隨時寄奉限期促迫希勿遲延此佈摘錄招股章程于後　一股東入股時每股付定銀十元俟定股招足登報限期續付股銀九十元　一招股人並不經手欵項祇給認股據由入股人執赴指定收股之銀行交納掣取收條俟兩次股欵交足憑收條向總事務所換給股票息摺　收股處上海中國銀行北京事務分所在崇文門内喜鵲胡同東頭路北門牌四號　收股處　北京中國銀行廣東招股處一在省城靖海門外開埠籌辦處　一在沙面滙豐銀行　中美銀行總事務所謹啓 
[中國紅十字會敬謝丁梅酓先生身後餘資指捐江西急賑洋三百元]  
梅酓先生一生好善凡遇本會之事無不踴躍捐助自作古後身後餘資遺囑如遇灾荒尙須撥助茲蒙捐助江西急賑洋三百元拜領之餘莫名感謝除交會計董事朱葆三君核收彙解外合亟登報以揚仁風上海二馬路中國紅十字會總辦事處沈敦和啓 
[中國紅十字會敬謝張君交來隱名氏大善士捐助江西水災急賑洋三百元]  
贛省水灾浩大入冬其苦尤甚飢寒交迫待哺嗷嗷茲承張君交來隱名氏大善士捐助洋三百元拜領之餘莫名感謝除交會計董事朱葆三君核收彙解外合亟登報以揚仁風尙祈各界仁人慨念哀鴻量力捐助俾此十數萬垂斃窮黎咸有更生之慶則功德實爲無量如蒙捐助請送本會總辦事處照掣收據爲憑手此布陳無任盼禱之至上海二馬路中國紅十字會總辦事處沈敦和啓 
[香港香安水火保險有限公司上海分局廣告]  
啓者本公司寔備資本洋一百萬大員在香港英政府註册總局設在香港德輔道中門牌第二百二十五號辦事通融務臻妥善素蒙各埠　紳商稱許均謂本公司資本充足誠實可靠今物設分局在上海英界江西路Ｂ字第一百九十九號專保南北市廠棧舖户貨物生財房屋火險兼保洋面水險倘遇不測賠償異常迅速如蒙　賜顧請至本公司接洽無任歡迎此佈　上海分局總司理卓鑑樵謹啓 
[滬甯鉄路醫院廣告]  
本醫院准於陽曆一九十五年十二月三十一日停辦自登廣告日起凡患重症者概不收納特此布聞　代理名譽書記蘭克司德謹啓 
[新發明]  
四幅腿帶襪雙幅毛巾機線呢布鐵機出世本所王君建中於製造織機一端研究有年近來新發明最精巧最靈便之四幅腿帶機雙幅毛巾機並線呢布鐵機三種用一人之力可以兼數人之出品有志振興實業欲辦此種機器者請　駕臨接洽詳情此佈　建中織機研究所謹啓　通訊處上海南市豐記碼頭裹街大生機織工廠　 
[东海增價廣告]  
敬啓者今年絲價自七八月以來逐漸增長敝業貨價底盤本枯已不免虧本之虞不料九月至今洋莊絲交暢旺價更奇昂以致敝業虧本更鉅不得已爰集同業公同酌議自陰歷冬月初一日起凡花素貢緞一律暫加七厘錢俟至明春再行酌議伏乞　貴客　寶號原諒爲荷　南京緞業公啓 
[北洋大学校招生]  
近年各處學生投考本校本科程度多不及格茲擬變通辦理先于明年一月設立臨時預備班補習本科招考各科目所有規程詳叙如下報名本校十二月二十七二十八日上海十二月二十七日上午八點報名隨即考試地址天津在本校上海在靑年會試期本校十二月二十九日三十日上海十二月二十七日二十八日資格有高等二年以上及大學預科二年以上之程度者試驗科目（法科）國文　英語　外國歷史　地理　（工科）　國文　英語　數學　物理　以上各科目均以高等或大學預科二年以上之程度爲凖補習此次錄取學生入校後補習半年暑假時再按招考本科辦法另行試驗錄取者得入本科不錄取者即行出校入校一月八日先交學費十五元取具保證即行上課膳費自理宿舍費不收預科新班招生明年八月 
[新編實用急救法]  
張君家賓等肄業上海同濟醫校學術淵深慈悲爲懷茲將德國名醫克利所授之急救法並參以該國最新之本迻譯成編特色列下1取材簡明○法皆奇效藥均易配隨時隨地可以實行２參考淹博○參考各書不下十種增删取舍皆有拆衷３解釋詳細○現狀救法多列附註凡在閱者無師自通４圖畫富美○銅版票相共百餘幅淸爽絕倫一覽無餘　每册一元二角發售處上海白克路寳隆醫院（楊輯五）商務書館中華書局　函索樣本附郵票一分 
[萟林書局遷移廣告]  
本局今遷移棋盤街交通路一百三十號照常交易凡　賜顧者請　移玉是處至爲盼禱上海棋盤街交通路藝林書局謹啓 
[漢冶萍公司股東公鉴]  
本公司民國三年即舊歷甲寅第七届帳略業經編齊刋布所有是届股息遵照本年五月念七日股東大會議决仍照辛壬癸三届辦法一律塡給息股茲定於十二月十五日即舊曆十一月初九日起在上海四川路本公司會計所塡發息股即請各持息單到所接洽爲盼　董事會啟 
[上海添設閘北電報局廣告]  
案奉　交通部飭添設閘北電報局坐落新民路興業里現已通電照常收發各報此係專爲便利官商起見如有寓居該處相近欲發電報者可即送交該局照遞也用特登報佈告俾衆周知　上海電報局謹啓 
[應胡氏謝罪廣告]  
啓者先夫和財在日包造周純卿先生大馬路大慶里房屋未能照限完工又受傍人煽惑於上年十月十七日在申新兩報妄登誣衊告白先夫素來識字無多性又粗魯倩人捉筆致言出無狀嗣經深思原委愧悔不堪自容乃央中樂俊實張子莊先生等向周純卿先生申明受愚引疚並備陳下情荷蒙純卿先生大度涵容不但不究荒謬又承逾格體恤從優加價一萬五千兩追溯前情先夫雖已逝世捫心自問無以表明感悔中誠唯有將前妄登報紙損壞周東名譽之處據實更正以贖前過昭感激　應胡氏謹啓 
[華報定期出版]  
同人等見國步之艱難人心之浮弱爰合同志組織一日報名曰華報以提倡物質文明增進和平幸福爲宗旨其編輯之法除評論譯述電報通信小説雜錄等與各大日報相同外另設學識一門專輯世界最新發現之物質進步按日登載以嚮閱者其外如商情市價等等凡與實業有關者無不周備確切格外注重日出三大張定於十二月十號出版特此預告再各大埠及各省會如有願爲本報特别訪員者請照例連寄新聞三次以便延訂上海漢口路四百二十三號華報館啓 
[華報廣告]  
本報出版送閱三天告白送登七天此白 
[華報招請各埠代派處]  
各埠代派處如有願派本報者請即註明份數來館接洽上海漢口路四百二十三號華報舘啓 
[大本辭源]  
甲乙丙種均已出版 
中本丁種　小本戊種均於十二月十五號一律出版商務印書館啓 
[中華書局新式小學敎科書出版預告]  
本局創辦以來發行各種敎科書内容完善夙爲内外敎育家所稱許毋庸贅述惟敎育爲日新之事業敎科書之内容亦當隨之日益進步本局因復廣聘富有學識經驗之士採用最新方式更編國民學校高等小學校用書全套定名曰新式敎科書其特色如左 
（一）宗旨正確近人盛倡實用主義自學輔導主義本書認淸是旨。務貫澈國民敎育之眞正目的 
（二）體例新穎　本書根據前條宗旨。研究各科性質。詳細規定各書之體例。較之從前各書。大有進步 
（三）編輯審愼　每科敎科書皆經多數人之討論商定編輯大綱。然後入手編輯。 
初稿旣成。又必經多數人之校訂經年累月。然後定稿。 
（四）全國通用　本書之編輯校閱者有十數省之人務取公共敎材。不限於一隅逈異於僅成於數省人之手者。（名繁不備錄） 
（五）敎授書完備採用最新方法。多令兒童自動。階段淸晰。而並不拘泥實地敎授。殊爲便利。一洗枯燥雜亂之弊。 
[國民學校用]  
新式中華修身敎科授書各八册　新式中華國文敎科授書各八册　新式中華算術敎科書各八册 
[高等小學用]  
新式中華修身敎科授書各六册　新式中華國文敎科授書各六册　新式中華算術敎科書各六册新式中華歷史敎科授書各六册　新式中華地理敎科授書各六册　新式華理科敎科授書各六册 
民國五年日記日曆月曆普通日記每册定價五角袖珍日記每册一角六分附鉛筆加五分袖珍英文日記每册定價四角日曆每組定價一角六分月曆每組定價八分 
 
 

Page 2

 
 
時評 
[不可知之事（冷）]  
　　外人方面之消息多謂帝制之進行近甚沉寂中國人方面之消息又謂帝制之進行近更確定外人方面之消息確歟中國人方面之消息確歟此誠一難知之事也 
連日槍砲之聲隆隆而滬南之戒備固嚴今日槍砲之聲已絕而滬南戒備更嚴且滬南之亂事據官中宣布僅少數人而其戒備無異千軍萬馬然則滬南之亂事果爲重大之事歟抑非重大之事歟此又一難知之事也時至今日我儕小民誠不識其前途之何似也 
[團電]  
　　北京電確聞國體准十二月二十八日宣告決定大皇帝元旦登極各處賀表均已辦齊印花亦已寄齊現籌備處每日上午八點至十二點下午一點至五點辦公異常忙碌 
　　北京電將軍府參軍范熙績因母喪大總統特賜治喪費洋六百元 
　　北京電内外各軍事機關凡軍用文官其補官均由統率辦事處彙送銓叙局 
　　南京電蘇省加遭案省公署於六日午刻接奉總統特諭免加 
[特約路透電]  
　　北京電陶什陶等所率之蒙匪近侵擾西嶺（譯音）附近之各村鎭數日前爲華兵三千名擊敗散爲小隊向西北二面逃竄蒙藏院報稱自一年前設立内蒙墾荒局後迄今已開墾荒地八百餘萬畝陳偉已任爲總統府財政顧問麥加利北京分行定十二月二十九日開市卸任美使夏偕復電告政府謂已啟程回國聞將任爲外交顧問聞袁總統現議在武昌爲黎元洪建一銅像以嘉其光復時之功績已派代表赴鄂與巡按使會商並選擇地點（八日） 
　　成都電第一師之兵一團在東川華陰山（譯音）剿匪獲勝殺死多人並擒匪十一人均已正法綏定府已較前安謐北兵頗能盡力保衛地方（七日） 
[譯電]  
　　北京電昨日中央選舉會舉出一百三十四人全國商會及海外華僑占六十人滿蒙各旗三十人勳士占三十人通儒占二十人）八日） 
戰電 
[其一（英人路透電）]  
　　倫敦電紐約來電稱前國務卿白利安力勸威爾遜總統速在交戰國間調停和局同時紐約報章載有德國媾和之新條件如下（一）德國在巴爾幹半島握有全權以確保德國通至君士坦丁與小亞細亞之路及脱離英國海權之地位）二（德國有管理君士坦丁開化突厥之權（三）德俄之間立一緩衝區域波蘭新國即在其内（四）割比薩拉比亞土地以鞏固羅國（五）西歐舊疆界照前恢復比國完全自由德國略讓亞爾薩斯省之土地以予法國（七日） 
雅典電希臘參謀部巴立斯中佐刻被遣至薩洛尼加與三協約國軍事當道會商探其意見然後以詳情報告希臘政府（七日） 
　　紐約電美國報界聯合會代表覲見希皇皇謂並無攻擊協約國軍隊之意協約國如允聲明若一旦戰敗退入希境則願乘船而去視此爲巴爾幹戰爭之終局則彼願擔保以希臘全軍保衛之不使於登艦之時爲條頓軍所攻薩洛尼加及邊界之希軍彼不欲撤退之彼斷不容希臘爲人所逼或爲人所誘而放棄其中立云（七日） 
　　雅典電協約國外交家最近報告政府關於馬其頓及軍事問題之公文實含有希臘與協約國了解之基礎政府提議各派軍事委員會集薩洛尼加規定彼此之要求及討論該處之大局（七日） 
　　倫敦電泰晤士報雅典訪員覲見希皇皇謂外人不明余志妄肆抨擊余實憂之余有使希臘免除禍患之責故不得不守中立比境慘狀常在余目每一思及心爲惕然故今欲余允許加入戰團非俟希臘之存在岌岌可危或至可保必勝不枉有此犧牲時不可若謂希臘力能行奸詐以待英法則實侮辱希臘之言也協約國於巴爾幹所行之政策未能堅定殊礙大局希塞之訂約僅爲防布起見希布訂約之説實屬不確希臘答覆協約國要求之文已莊重聲明協約國勿慮希臘加以危害惟希臘願先知協約國之程序俾得自守一成不變之程序協約國旋覆告希謂程序尚未决定夫協約國旣未决定將否占據希軍撤退之境而反請希臘撤軍試問其合理否雖協約國無論定何方略希臘决不放棄中立然協約國旣定方略則必使希臘知之也吉靑納貴族及柯香君近今來訪余甚感慰余與討論之後已消除烟瘴甚多云云泰晤士報評論希皇之宣言謂其正直無私殊可欽佩雅堅守中立之志殊不易轉移云（七日） 
　　倫敦電洛特丹電稱據柏林傳來消息觀之數星期來未經述及之加爾維資將軍之軍已經重行組織且增厚兵力以期攻擊馬其頓協約國之軍荷蘭已數日未接德國報紙及函件荷人紛加猜測所言各異現聞近日有軍隊大砲紛向比境進發其行動多在夜間現信此爲新成之軍以代由法境撤退之軍者（七日） 
　　倫敦電白萊斯子爵今日在上議院喚起衆人對於波斯灣之注意謂波斯事態應由英俄施行極嚴厲之方法議長克魯侯稱國人有以唐興德將軍部下僅有一師團爲慮者其實此外尚有步隊馬隊歸其調遣據軍事家觀之其兵力已足應付時局德人與突厥在阿富汗阿剌伯施賄並强迫波斯反對協約國唯瑞典政府與波斯憲兵之問題並無關係今英俄駐兵衣波斯乃欲維持波斯之獨立協約國願續以財力接濟波斯並願助其組織國防軍隊以代憲兵云云）七日） 
　　巴黎電今日下午公報謂香巴業有砲火聖沙泊萊法軍前哨周圍有小戰（七日） 
　　巴黎電今晚公報謂法軍及比軍砲隊擊毁海太斯之敵軍防禦工程一所亞土瓦砲火極爲劇烈兩軍且於數地點用重炸彈交戰香巴業戰事仍在進行兩軍互爭聖沙泊萊南面之戰壕法軍回攻者已奪回所失戰壕一大部分）七日） 
　　倫敦電奥國公報謂法潛艇法萊斯萊爾號在桑西哇伐尼附近被毁奥國巡潛一艘驅逐艦一艘是日在桑西哇伐尼沉汽船五艘載運戰品之大帆船五艘小帆船數艘岸上之砲二十尊曾猛轟小艦隊十一月二十三日有小艦隊擊沉由白林狄亞滿載貸品開往杜拉沙之意國武裝商船及帆船各一艘（七日） 
　　倫敦電英船烏米太号號（五四二二噸）聞被擊沉遇救者四十人業已登岸有船員五員水夫四十七人不知下落（六日） 
　　倫敦電德潛艦將希臘船所載英國駐布京使署武隨員賴比愛大佐及議員威爾森君拘去一節已由雅典來電徵實（七日） 
　　彼得格勒電國會開會期續展緩俟一九一六年豫算案備就後再行召集財政委員會因戰爭之故不能於法定時間告蕆厥事（七日） 
　　開浦鎭電南斐陸軍大臣斯末茲將軍在議院宣稱南斐募兵兩星期成績之佳出人意表南斐今已能派充分之軍隊前往東斐彼望德屬東斐之戰事不日可如德屬西斐之順利云全院對於政府之政策一致表示同意（七日） 
　　紐絲綸威林頓電國民册載願赴歐作戰者共十萬九千六百八十三人紐絲綸首相頗以此結果爲滿意（七日） 
　　彼得格勒電俄國已提前召集一九一七年之入伍兵（七日） 
　　倫敦電近兩日間英國海岸一帶風浪甚大船隻在東面海濱失事者已有六艘共溺斃十六人（七日） 
　　倫敦電强迫借債之說刻經有力之方面宣布不確）七日（ 
　　倫敦電聞内閣一部份閣員極力反對閣員減輕養廉之計畫政府擬組織稽核部詳查戰費已請海陸軍兩部協助（七日） 
　　倫敦電財政大臣今日在下議院宣稱一九一四年六月三十日英銀行存金洋八十二兆鎊民間存七十八兆鎊一九一五年六月底英銀行存金洋一百十兆鎊民間存七十三兆鎊（七日） 
　　倫敦電捕虜品裁判所所長伊文斯勳士昨出署後爲汽車撞倒腿被壓斷此禍由於街道黑暗所致）七日（ 
　　華盛頓電駐美德使否認德員與聞墨西哥革命之説）七日（ 
　　紐約電美國　德氏勸和團之會員在哇斯加第二號船上發出無線電稱彼等决計入德國確信德人必歡迎和局云（七日） 
　　華盛頓電威爾遜總統致國會之文其特色在於斥責陰謀文中雖明明言及條頓人之暴行然未公然指摘德人其言曰最重大之恫嚇以妨害吾國和平安寗者竟發生於國内余言之有愧今國人有生於異邦而入美籍者欲損毁美政府之權力及其名譽並欲破壞美國之實業以逞其隱謀吾人對於此種事變素無準備蓋吾人前以防備國人之陰謀爲恥也然而惡劣不堪之事今竟發生矣是不可不規定法律以掃除此種不忠義無法紀之行爲云云威爾遜總統力言美國宜守中立之責任蓋如是世界各國當有一部份可以維持和平以免全世界盡陷於經濟破產之地位末言孟羅主義必須保守並舉墨西哥爲證又言及美國航業之必要謂政府當購置船隻以發展美利堅大陸之航業（七日） 
　　紐約電紐約報館多家由講演報領首請國會共和黨要求威爾遜總統與德國暫停邦交俟德國承認擊沉魯西台里亞號之過失再與交往）六日（ 
　　紐約電羅馬來電謂美國油船康末尼波號在特里波里爲一潛艇以水雷所擊水夫之生死及潛艇之國籍均未知之（八日） 
　　華盛頓電國務卿接有消息謂美孚油公司汽船貝特里特號在克里特與特里波里之間爲一潛艇所擊傷水夫一人該潛艇顯係奥國者）八日（ 
　　華盛頓電美德爭端衆甚注意蓋消息靈通之各界以爲兩國邦交恐有决裂之虞也（八日） 
[其二（德人德文報專電）]  
　　柏林電（由塞維爾轉）十二月七日德軍大本營公報云伊貝克已被占敵兵就擒者一千二百五十人法軍恐爲同盟軍所圍已棄塞爾拉及伐爾達河境陣地而退）巴爾幹戰况）貝里雅巴克附近屢有地雷爆發法軍戰壕一道爲自有之地雷炸毁壕中守兵均斃命德軍於香巴業哇白里夫東面奪獲法軍前鋒戰壕二百五十邁當俘法兵六十餘人（西境戰况）（七日） 
　　華盛頓電駐美奥國大使署宣布十二月五日維也納公報云塞勒比克附近有重要之戰役奥兵一枚隊由福加進發將孟軍擊回邊界奥軍在泊里夫里南面獲步軍子彈一百萬枚奥軍於洛維巴柴南俘敵六百人（巴爾幹戰况）意軍僅在哇斯萊維亞附近進攻但無一次得利（奥意戰况） 
（六日） 
　　華盛頓電駐美奥國大使署宣布十二月六日維也納公報云奥軍已攻入洛維巴柴亞南之孟境現沿米特洛維加至伊貝克大路進兵孟軍先鋒隊已退入貝斯特拉山塞軍後衛在伊貝克東被敗 
奥軍進抵伊貝克俘塞兵二千一百人（巴爾幹戰况）意軍砲隊現在轟擊戈爾士鐵洛里斯邊界·萊達洛等處意步兵進攻杜白杜高原及桑瑪蒂洛均遭失敗（奥意戰况）（八日） 
　　柏林電君士坦丁消息謂加里波里半島英軍陣地之現狀日見惡劣蓋自冬季風暴發作後糧食等物難以運送而飮水尤爲缺乏云布國財政大臣由柏林回抵布京據稱此行甚爲順利德國今日軍力較開戰之初更强蓋無人不爲國家盡力以求勝也德國財政亦較英國爲佳法國之財政則不足道也又謂比境秩序幾同承平之時而農產亦甚豐裕云（七日） 
[東方通信社電）日本人組織）]  
　　東京電衆議院今日（七日）午後由政友會之元田氏質問大浦·乃木·單獨不媾和中國帝制勸告及財政問題等次國民黨關直彥氏亦發同一之質問一木内相尾崎法相武富藏相各有答辯石井外相則陳述至今日止之外交經過並言關於中國帝政問題今第應採如何之處置因與關係列國協議未了未便答辯又答單獨不媾和一節謂認加盟爲有利益故爾加盟等語至是質問論戰遂止移於明日（七日） 
　　北京電庫倫活佛不認恰克圖條約問題之交涉恐本年内不能開始（八日） 
　　東京電今日衆議院本會議小林長島兩議員質問未終因大臣宫中招宴故至午後四時即行休會明日尚須繼質問云（八日） 
　　東京電東京市舉行即位大典大祝宴自今夕以亘明日市中之熱閙爲前古所未有（八日） 
　　北京電十一月分海關收入二百九十六萬兩常關收入三十七萬兩鹽稅收入五百五十九萬兩）八日（ 
　　東京電第四皇子命名之儀式於本日舉行由勅使恭齎宸筆名字至靑山離宫命名澄宫崇仁親王（八日） 
要聞一 
[德國飛艇隊攻擊英國之詳報]  
 
 
 

Page 3

 
 
德文新報曰上次德國飛艇隊進攻英國一事曾見之函電惟多語焉不詳蓋非出於耳聞　因有所忌諱不便明言也茲有躬與進攻之事者所　進攻英倫之報告一紙凡德飛艇進退攻取以及抛擲炸彈等情形無不詳備爰錄於下以供衆鑒吾德沿海之船家漁家　無日不會晤吾德飛艇於海上蓋飛艇援助海軍之種種職務甚多如巡海偵探掩護本國艦隊以及獨立進攻敵境等端皆照例每日越海執行之事也吾德飛艇每出皆以巡海爲名及至中途飛艇隊司令官方通知各艇進攻敵國故不惟旁觀者每日見其出入習以爲常莫悉其越海何事即躬任其事者在出發之初非先得命令亦不能斷言如何卽使於出發之初奉令攻敵亦須即時起行不得從容預備但亦未嘗有誤蓋演習有夙也八月三日午後吾德各飛艇行至中途忽見隊長之飛艇以令旗號召大衆會齊於北海旣衆艇會齊又忽有進擊英國東海濱之命令並指示各艇分途而行一定之目的於是乎遂規定行程以天將黃昏爲各艇會見於英國沿海之期限然後加多速率趨奔其應攻之地點至於　英境飛行之際則愈高愈妙蓋防中途遇害也是日雖濃雲密佈水雨傾盆而沿途飛行未嘗有絲毫困難故方交夜半各艇已一律達其目的當飛越胡姆倍·哈維克·泰姆斯河以迄於烏爾維克等地時英人一聞飛艇翻翻而來之機聲即竭力用回光燈照察飛艇之行蹤各地砲火齊鳴猶如雷以期逐退來攻之敵惟徒費彈藥終無效力而吾飛艇飛越胡爾港口哈維克泰姆斯河以及烏爾維克兵工廠時則向其碼頭船廠戰艦兵工廠等紛紛亂投專力破壞之炸彈忽見　房屋倒塌忽見方照耀如晝之回光燈突然熄滅有砲台一座砲聲隆隆轟擊最猛自報以炸彈二枚後立刻默默無聲各處燈火先亦甚明亮自炸彈一擊而中後忽然黑暗異常已而各地又漸漸有燈光與火光照耀而來轉瞬各光已成至大而可遙見之火柱蓋已成火災也據吾人當時在飛艇上所觀察一切攻擊確獲有大功即就嗣後由地下眼見者所傳來之消息觀之亦頗相符惟紛雜不全耳 
　　當攻擊之前飛行各艇用無綫電互通消息及攻擊之　以炸彈紛投爆炸之聲猶如雷鳴彼此之間自然暫停交通迨攻擊以後又依然如故綫電照舊來往通信將過半夜凡與戰事之各飛艇及指揮艇已徧知於總攻擊後各皆安然無恙悉就歸途矣當天將黎明之際各飛艇見旭日東升遂就遙遙故鄕各海口而行投奔其夙所安息之地一似其操畢而歸者　可謂從容不迫矣 
[日人之我國經營蒙古觀（三）]  
　　東京通信社社員飄萍 
　　日本之經營如何日人言中國之經營蒙古備述如上回顧我日本如何則有堪發浩歎者日本勢力之侵入滿洲已逾十稔而對於近鄰蒙古全無設施且謂南滿鐵道沿線所得之經營權利僅限於南滿土地有此見解此其所以不向蒙古發展歟鐵道名南滿殊不稱其實蓋路線以大連爲起點經奉天鐵嶺開原以入蒙古境因昌圖懐德及長春三者考之史乘徵之中國行政其爲蒙古土地明瞭至極惟近　不由蒙古王公管轄而由中國政府租借之長春等如是在長春之西之農安亦如是也我日人不予深察漫　無涉何其謬也故實際言之名曰南滿鐵道寗名曰滿蒙鐵道之爲當也不特此也日本政府對於蒙古非未進取經營惟失敗之跡歷然可覩夫自滿洲經營蒙古有重要之地位三遼西之錦州其一也奉天又其一也長春開原之間又其一也自錦州出發經朝陽而達赤峯建昌爲交通要道而日政府容英國之要求認爲京奉支線此其失敗一也滿洲向爲經營蒙古之策源地奉天爲滿洲首府其所處地位之緊要可以知矣淸之初興以奉天前控渾河有運輸之便後接蒙古不過數日路程及捨瀋陽而就之有鑒於此也故自奉天進而至新民府而彰武縣更進而達小庫倫若築鐵道極有發達之希望較之錦州朝陽線决無遜色日本政府對於此線不特不加設施且以日俄戰爭時自奉天至新民之軍事鐵道賣與中國政府此其失敗二也中國政府旣得此線其結果有三第一得直接接續北京與奉天第二阻止日本勢力侵入遼西第三防遏蒙古由此侵入此種利益求之不得而我日本政府舉以授人若不甚惜今雖要求四平街至鄭家屯一線何足彌補往時遺憾哉且自我人觀之奉天之重要尤甚於淸初因自朝鮮而至安東自安東而至奉天已有鐵道可以交通然則奉天又爲經營滿洲之策源地日人在滿洲發展當以之爲根據也如奉天新民線仍歸吾有則可延長至西蒙古此利益豈僅限於經濟上者於軍事上亦　價値也 
　　四平街之將來及遼西問題日人言四平街鄭家屯鐵道者日本經營蒙滿最後之一線光明也鄭家屯爲東蒙古之門戶若日本幸而能以此爲立足點早日興工則尚有入蒙古内地連絡西部之希望雖然國力是否及此猶是疑問耳如抛棄不築一如現狀其結果不止抛棄一線鐵道而已也或幸而興築之後尚有餘力可以延長至白音他拉斯爲意外之事矣雖然何足彌　往時之遺憾哉至於錦州朝陽鐵道之失敗當局不能辭其罪而一般日人亦不能不負忽覩遼西之咎也遼西位置北京奉天之間不領斯土不能發展南滿洲之政治軍事經濟因有遼河爲障礙非臨其地日本勢力所不及也且中國亦有經營之之覺悟將施工事於遼西中央之连山灣雖以中日交涉之結果不得以他　資本使用於滿洲方面然中國政府或有自他方面移來欵項之能力非吾人的能預斷假令以其他種種方法流用資金築連山灣則日本政策根本破壞我同盟國英國之政策亦然因英國之要求朝陽錦州爲京奉支線者中國利用英人之勢力以防衛牽掣日本也此爲中國外交之成功凡我同盟國民皆當發深省也 
　　要之日本之經營蒙古前途尚　遠也俄國對於中國人在滿蒙及西伯利亞之發展發生恐佈之念加以綿密之研究考求適當之設施未謂過遲而我日本人之忽視中國人在滿蒙之行動是大誤也云云）完（ 
[大陸報論外人私運軍火之害]  
　　大陸報社論云上海爲各國租界今且加以歐戰之影響及中國内政外交之暗潮其地位愈爲複雜錯綜故若因租界中無責任之華人執有槍械而遂謂租界警察當負其責任則按諸情理似非公允何則今日租界之地位適授私運軍火者以便利之機會也星期一夜西門暴動繼以法捕與黨人之衝突以致團練隊出發維持治安當時事態之危已可槪見今若設法不使同樣之事變發生於將來則當就此中眞相而審愼研究之起事者三百餘人内多苦力之流亦以黨人自命咸挾炸彈來復槍手槍等物並有彈藥接濟不虞缺乏此種危險物果何從來乎法租界當道刻方詳細追究欲知其來源惟被捕者僅謂由黨魁發給而已查近數星期中消息屢至謂黨魁之在日本者新得金錢之接濟購置槍械運至上海又某方面消息謂一年之内來復槍秘密輸入上海共有十四萬桿有存儲上海者有潛運他處者云云海關搜查來復槍及手槍爲數頗多但各種利器一經漏網而至上海後即可逍遙自由不至被人抄沒此即大有害於租界之情形也惟　之何始可阻遏軍火之私入是誠不易解决之難題夫私運軍火中政府與租界胥蒙其害而以今時爲尤甚私運軍火者其有害於社會與懷挾快槍自由行動之瘋漢正無以異海關與水巡雖竭力搜查冀絕此種營業但往往力量不足不能達其目的其故則以私運軍火者多爲住於上海之外人也此輩外人從事於有危險之營業獲利甚鉅今若求其不復爲之則必無效果可言但租界中果竟無獲此罪人鞫其罪狀之方法乎如有之則當修正以便實行再罪狀旣明即當盡法懲治如是私運軍火之風或可少息歟 
編輯餘談 
[眞實無妄（無名）]  
　　眞實無妄而失敗其失敗也僅如其應當失敗而止且其失敗人多原之而或即爲他日勝利之原機械變詐而勝利其勝利之中即含失敗之原質蓋雖云勝利而其人之不可恃已爲人所共知信用旣失後患無窮也 
　　然而人反以眞實無妄爲愚機械變詐爲智豈不異歟 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[大典籌備處成立後之進行]  
　　大典籌備處係分二大部份一部份爲執行機關一部份爲討論機關執行機關由辦事員及事務員所組織討論機關由各省及中央各官署代表所組織一切議案應歸討論機關提出故各處代表均稱爲諮議員唯各股主任對於典章制度如有特别意見亦得提付會議該處以國體改革之後關於祀典事宜非詳細研究不足以昭敬愼因决定於籌備期内提出討論凡祭祀蒸嘗種種典制以便將來應用並聞儘前著手者係天地圜丘宗廟社稷及五嶽四瀆各項大祀並舉定劉潤琴等擔任規畫該處章程業由總務股擬就經朱處長核定分送處員一份以資遵守唯辦公時間與中央各官署微有不同每日自上午九時起至十二時止下午三時起至六時止其有因事未到者亦當向各主任分别請假以重職務先是該處曾通咨各機關調取關於禮儀之條陳以備詳細參考聞刻已接到各署之覆文大略係聲明各該署並未收受此項條陳其各省來 
電亦無叙及此事者故朱處長之意擬即將各項典制槪由該處自行起草以省周折惟該處旣非法定機關責任又重要而官制尚未規定對於辦事權限殊屬無所憑依頃聞楊朱兩處長業已會商决定擬將該處辦事責任範圍擬定草案呈明總統以免將來或有貽誤日昨邀集各科主任開特别會議即係討論此項草案就中如籌備處辦事細則以及各科辦事規則均經議定大致每科隔日開會一次討論疑題議决之後提出大會以便取决實行大會則每週開一次時期由處長酌定至經費一層臨時需用者最關緊要該處各要員　爲連日之會議聞結局已大略决定總計各項共須三百餘萬元日内即當詳細開單呈請核奪以便將來分别開支處中要員多係函聘京内外官吏兼任事務員則由内務部與禮制館擔任由政事堂辦事員兼充者居多惟京外官吏應用旅費爲數甚巨朱處長昨已函商各省當道請其量予補助以免多耗公費又聞朱處長以該處之各種籌備急圖進行昨日又分電各省將軍巡按吏請飭所派參與籌備大典人員務於本月十號以前一律赴處報到並請將所派者之銜名先期電處以便接洽其對於典禮之要旨則以會典及大明集禮兩書爲根據而參以世界潮流之　嚮謂須不蹈一朝之制而戾世界之大勢不襲前淸之舊規而背大同之公例云云 
[北京時下之政聞]  
　　外交之電詢嗣於外交方面一切重要問題政府前會密電各省并飭該將軍巡按使等嗣後遇有外交上之謠傳應即密電來京證明該問題之眞僞以免致生疑　等語茲聞近日各省拍來加急密電詢問關於加入協約等問題及庫倫違約等事甚多政事堂昨已將兩種眞相分别説明拍發復電飭令遵照矣 
　　淸室之待遇國體問題中有關於淸室之兩問題亟須預先爲之研究妥協者即淸帝確當待遇之辦法與淸室舊臣効忠民國已著有勳績應如何待遇是也此兩種問題聞公府會議中最近之討論已有結果大致對於淸帝加以一種特殊之名號其待遇仍依照優待條件按待遇外國之君主禮待遇之對於淸室舊臣則設一元老院爲元首之諮詢機關凡淸室舊臣位置其中使之贊襄國務而加以特殊之禮遇 
　　舊案之重提日前政事堂特開會議陸兼代國務卿以次列席者約數十人聞是日所議之件有往事重提者兩端一爲設立方略館一爲設立儲才館設立方略館係總統所交議意在表揚武功戰績編製成書用埀久遠擬仿用前淸方略館舊制以專責成曾提出於該堂著詳加核議者設立儲才館係徐相國所提舊案爲養成人才以備任使起見者聞該堂當日會議已决定一面由本堂詳訂章程一面由財政部妥速籌備經費務期早日成立 
　　勸進之催促各省官吏商會等勸進者已習聞之矣茲聞山東省有孔道會者不直接勸進而電請參政院等勸進其文大致猶是事機迫切昐望速登大位一派話頭惟文末有錫藩等旣以孔道爲宗即以經訓爲重懍非后罔事之義懼無王乃亂之危用敢公電懇求敬乞迅賜籌維再行勸進等語頗自認定孔道二字與尋常勸進表微有不同耳列名者爲王錫藩黃澤莪劉宗國崔和忍王照佑李如衡喬嶽起翟衍　林越雲曹澤湘劉元第王紹曾孔昭璧宗承鑅陳慶蘭孔憲鏞高瑞齡蔡慶雲　漣淸盧華棟江鍾秀丁葆筠郭成孟廣乾孫承漢蔣蔭棒孫漢蔣王榮芳王敬庭石鳴春李連中顏士勳袁宗鐮王東成高象乾等三十餘人 
[𠞰辦外蒙喇嘛之官場消息]  
　　據政界消息近聞游格吉廟喇嘛法噶拉丹什爲巴布札布之統帥指示巴布札布率匪出外蒙地界而搶掠内蒙東西浩齊特地方蒙民勾通熱奉吉黑等處重要匪首同謀搆亂政府一再電令外蒙自治官府取締查禁乃外蒙官府派人勸告該喇嘛汗噶拉丹什及巴布札布等均不聽從該官府又無力制之前三四個月該喇嘛汗等籌備多數軍械招募匪徒將乘冬令攻襲林西多倫等處有某國駐北京公使密告政府政府因令林西多倫兩鎭守使查探情形果有其事該兩鎭守使按用兵方略與其坐待攻擊不如進迎防勦是以各率本部兵馬前往實地確查而内蒙地界節節有該匪布置之進攻防卡該兩軍沿途掃盪來降者　之拒抗者則　之追至游格吉廟巴布札布已逃其喇嘛漢噶拉丹什逃逸不及因被拘留該鎭守使仍事優待同時搜獲該喇嘛所製五寸銀印 
文曰征南將軍及其勾通土匪黨各文牘刻正在查辦中 
[北京之關於制錢元案]  
　　私運制錢政府已早頒明令充公折罰况復將制錢銷毁私售外人尤爲大干法紀昨聞京　警察廳關於是項已知照步軍統領衙門京　尹公署等機關略云迭據偵探報告京師内外城鎔化銅錫各爐廠在京兆各縣收買制錢運京銷燬轉售外人希圖漁利實於幣政大有妨碍除飭警區曁偵緝各隊嚴密查拿外相應咨請貴署飭屬認眞查禁京師各商舖買賣銀錢一事向來均在錢市交易由雙方議妥行價時再由經紀發給上下官票以爲互相兑交銀錢之證據歷來已久並無錯誤之弊乃於日前錢經紀焦國鏞代中三元舖長劉振聲用現銀一百零六兩買定協成升銅元二千餘吊焦某遂將中三元之現銀兑交聚義爐房後經中三元舖夥即持官票往協成升本舖盤取銅元不意竟有不知姓名之某甲冒稱中三元舖夥用僞票先將此項銅元騙去矣 
[奉省籌備中日會審]  
　　一日大阪朝日新聞云中日兩國按照新協約之規定應在南滿及東蒙地方特設會審公廨藉以受理中日兩國人民關於土地曁各種訴訟之案件此事現經兩國政府協商就妥定明年三月爲始着手實行因此中國政府昨令奉天叚鎭安上將軍速行組織會審機關如控訴院及地方審判廳等現段將軍已在奉天省垣擇定地址尅期動工籌備一切矣 
[奉省中日警兵衝突案之原委]  
　　馬路分上下手往來係文明各國之通例而城關出入尤應照此而行所以杜糾紛而免擁擠也奉天全省警務張處長規復此制不自今日始一般警兵對於行人口講指劃早已就範馬路上魚貫而行初未聞起有若何糾紛乃上月二十六日午後二時忽有日商名鈴木者推小貨車進大西門竟從南甕門而入我警向之理喻日商不服正在喧擾之時有日本送信夫經過從旁相助旁人不平遂以掌擊其耳畔彼乃定欲在人羣中搜獲其人而小車因此入城矣我警向之婉勸信夫即大肆兇毆忽又來便服日警一人不問情由即在左近用電話招來制服日警多名闖入城畔警察分駐所將門堵住不令人出入又將分駐所什物搗毁殆盡並縛我警兩名擬帶往日警署其時圍觀之人漸聚漸多附近我警亦聚集於一處爰飛報總廳轉致交涉署派員前往勸導輾轉多時日警務欲將警兵帶去當經交涉署陶譯員分電日警署及領事館旋由日領事派員前來會同驗明當時情形遂由該館員諭令日警回署並將我警之受傷者送往醫院診治旁觀始行散去幸未激成事端日來馬交涉員禀商叚兼巡按使與日總領事據理交涉省公署町野警務顧問亦以責任所在從中和解大約此事不難迅速了結又據續函云中日警兵衝突一節日本代理總領事於二十八日訪叚將軍雙方當面交涉其結果定出條件爲嗣後警察上關於日本居留民者應於施行前照會日　事辦理第二十七師兵隊不得加以暴行云　止案就此了結矣 
[靑島引渡馬賊之新舊案（懷瑾通信）]  
　　十一月二十六日下午六時四十五分膠濟車抵省附有靑島憲兵隊特派大館特務曹長率同憲兵四名押解馬賊十四名引渡到省及至移交省城警察廳之際點檢祇有十三名始據該憲兵曹長大館氏聲稱内有一名在金嶺鎭相近乘隙跳窗躍逃云云乃令親筆於解單上批注脱逃字樣俾免口實聞以上十四名馬賊據日人照會中指稱該匪糾黨十九名曾在靑島租界以外金家口附近挷票五人勒贖三萬元故好意派兵越界代爲拘捕曾經激烈格鬭之下始將該夥馬賊捕獲十四名餘外五名則已鳬水脱逃故未能盡獲惟拒捕之槍械則於未被捕時預早抛棄矣等因現已經警廳轉解軍政執法處嚴訊矣 
　　山東素患多盜挷票搶掠時有所聞而該匪至爲狡猾且消息靈通兵來則匪去兵去則匪又乘隙復來雖歷經第五師派兵駐防各處要隘密佈偵探以探匪跡然大帮之匪不易捕獲惟靑島日人自春至今按月必獲大帮馬賊著名胡匪數起派憲兵押解引渡到省送交華官懲辦迄今共計已逾三百數十名省垣監獄幾有囚滿之患且察得引渡來省各罪犯之案由中罪狀無非指爲著名馬賊首領曾率領胡匪若干名向來橫行膠東一帶若何架搶及經日兵往剿時又若何拒敵今幸得全部捕獲誠不容易爲中日親善而敦睦誼起見故不憚煩勞代爲捕送前來等語並已代爲擬定判决各犯應得之刑期或應鎗斃請爲查照執行迨經省垣執法處提訊時則又大半形似乞丐毫無贓證即所指爲拒敵之鎗械亦從未有一件附送爲據各項罪犯審訊時又無不極口呼寃當時問案法官若欲調查實情則遠在膠東及文咨該處縣知事查詢確情則又均稱查無影響或稱地在租界難以調查頗滋困難故特呈准靳將軍密派軍政執法處執法官張慰萱少校率同幹練探員於十一月十八日前往靑島詳加偵查歷來所引渡之胡匪馬賊實在情形徧歷租界管區及附近各鄕切實偵查約一星期聞已將此中内容查竣逐於二十五日回省詳細報告矣至所查究屬如何容俟續誌 
[靑島之日人消息（越臣通信）]  
　　輕便鐵道請歸商由滄口到李村一帶計程二十里自去冬戰後經日人築修輕便鐵道本以輸運軍用品物爲主及至今春改爲營業裝配客車三十輛以載運旅客與貨物取資甚廉每人不過銅元四枚於是人民稱便惟近因工兵隊已撤回日本該鐵道乏人管理故昨日大谷司令諭令限至本月底停止營業即將該鐵道拆除於是中日居民僉以該鐵道利便交通有益行旅一旦拆除不便良多遂合詞呈懇軍政署准予批歸招商合股包辦准否尚未知悉 
　　華酒專賣擬歸官靑島李村兩處中國酒准歸大萊洋行專賣粘貼日本印花即爲官酒自十月一號起至月終止共計輸入之酒爲三萬斤向日存貯在靑島境内與靑島釀出之酒計約八萬斤合共十一萬斤均已行銷罄盡故預卜今後該洋行每年定能銷酒一百五十萬斤之多而該洋行包捐一年祇繳五千元其中利益可以想見現擬一年期滿不再包捐由日人收回歸埠頭局自辦且以印花酒税爲各國均有非若鴉片捐税之不甚正當故日軍政署中多數主張收回官辦云 
　　試驗武力實行期日本陸軍技術審查部特派員田中少將率同隨員等一行來靑島試驗日德兩國之砲力及考察炮台之抵禦力已詳前報兹聞近日田中少將等正在測量各炮台及砲線陣地並每日招募中國苦力五十名建築土台准於本月十二日起三十一日止共計二十天内每日午前九時起午後二時止在此期内揭竪紅旗及紅白旗爲信號標示砲線一帶之居民届期不准往來以防危險緣如欲實行試驗砲力及炮臺抵禦力則必須裝放實彈非若尋常試驗遠近凖頭之比此舉足見日人安不忘危精究戰器之深意現已由靑島司令出示中日居民於此期間内勿准往來以防危險矣 
[蕪湖破獲黨人機關詳誌]  
　　駐蕪安武軍第一路第二營管帶馬仲凱於上月中旬在蕪破獲黨人機關併捕黨人趙景龍等多人一案略紀前報尚有董書紳一名在逃馬管帶之通緝公文略云本月十二號據本營宋帮帶長慶密稱有同鄕趙景龍由滬來蕪因與帮帶相識曾來營拜訪竊察情形張皇可疑當用密語誘探果係亂黨來蕪運動起事並云各機關均已運動成熟同來之董書紳已回滬運欵接濟定於十二月二日暴動並約長慶入黨特先報知請爲拿辦等語當與該帮帶密商可佯爲許可令彼不疑然後設法擒辦庶不致聞風潛遁十四號復據該帮帶密報現已許長慶爲團長約於今日午後四點鐘在萬福樓交給委任狀請届時派隊前往扭辦等語當即派哨長一員兵士十名如期至客棧將該犯扭解來營並搜出僞委任狀四張並有印信文曰中華民國救軍第一軍安徽總司令之印當經會同本路儲副官詳加研訊據供出大關監督署衛隊一棚正目張新志正兵蔣春華道尹署衛隊一棚正目黎恆元李紳國標之僕人趙家春等四名即經飛函密告各署先後解送前來復經盤詰張新志等確有帮同該犯趙景龍勾串運動情事當經分交各　嚴行收押惟查董紳書一名旣經回滬運欵難保不再來勾串除派員將各犯押解省垣外相應抄錄供詞咨請飭屬一體協緝勿任漏網云云 
[湖北軍事譚]  
　　中央元帥府現派侍從武官吳春庸少將帶同宣講官李保廉金駿聲等赴江蘇湖北兩省各師宣講軍人要素該少將係由津浦鐵道南下先至蘇省茲已將駐蘇各軍隊宣講完畢於日昨乘輪抵鄂赴將軍署禀到並往謁北軍第二師長王金鏡鄂軍第二旅長盧貫廷即於四號開始至各師團宣講矣 
　　王子春將軍近以襄陽光化穀城各縣　連豫疆民俗强悍當此冬防吃緊謠言蠭起之際防務尤應嚴密特派副官仇俊凱前往豫省與德武將軍趙倜磋商兩省邊圻聯防計盡以期共保安寗聞仇副官昨已會商妥協返鄂矣 
　　黎天才所統寗軍第一師於辛亥冬由甯移鄂始驻黃孝繼戍武昌後又出鎭荆宜迭平内寇助剿　匪頗著勞續本年春移守鄂北坐鎭鄖襄旋奉令改編爲直隸中央之第十一師加其餉糈與近幾各師一律優待茲聞中央以該師在鄂宜力有年且時事多艱軍人辛苦尤甚特派周震卿少將來鄂前往該師駐防地點慰勞以示眷念之誠王將軍亦派張副官濟安代表陪同前往並令順便檢閲各營操課及調查鄖襄一帶防務事宜 
地方通信 
[蘇州]  
　　各機關籌備防務蘇垣連得滬上警耗後蘇常道尹於（六號上午召集軍警長官在本署會議數小時議畢陸軍第二師長即至師部調工程贛重兩營兵士出防滬寗車站沿鐵路一帶警察崔廳長冋署亦即傳集各區隊長各警官等面授機宜佈置防範其情形頗爲鄭重 
　　禀請荒蕩補糧之批詞吳縣公民朱瑮等日前具禀巡按署請將太湖荒蕩請批准立案按户補糧茲經齊使批云查此案前經本公署曁蘇常道尹江南水利局先後派員履勘勒石永禁圍築在案並由財政廳將升補蕩田糧一節詳經批飭毋庸置議各在案是此項蘆蕩顯與湖身有碍將來籌浚太湖或須割除亦未可知該公民等旣爲顧全水利杜絕覬觎起見自應遵照定案辦理即或有人藉端侵佔亦應查照情由具禀核辦未便率請補糧致與原案牴觸所請仍毋庸議除分别咨飭外仰即遵照　 
　　酒捐局長辭職另委蘇常酒捐總局張　風局長因蘇城酒商紛紛開會發電抵抗風潮未已且紹帮酒商因拘送瑞龍泰燒酒偷税事（詳情另列）亦相繼反對辦事諸多棘手遂萌退志赴省而請辭職當經財廳長慰留張君再三力陳始邀允准另調他差所遺蘇常酒捐局長差即委蘇州税務所長葉汀松兼代昨已分别下委聞葉君奉委後已與張君接洽定本月十六日交接 
　　酒擔混充水擔瑞龍泰燭店（紹帮兼售酒品）向吳萬順　記燒酒行購買燒酒並不裝　用挑水擔桶裝入做成水擔模樣挑送進城其酒捐公賣二税均被偷漏詎半途被蘇常酒捐局稽查員查見當即扣住解局旋有紹商等至張嘯風（紹人）局長處商懇補貼印花從寛免究張局長不允立將人酒一併解送知事 
 
 
 

Page 7

 
 
署訊明懲罰紹商等因此頗爲憤憤云 
[鎭江]  
　　九縣請免加漕電武錫江宜靖徒陽壇溧九縣紳民爲加漕事旣上巡按使財政廳禀請免復致北京電云政事堂財政部鈞鑒蘇漕甲全國連年災歉生計凋殘現議加價五角民力實有不遽伏乞據情轉呈收回成命以蘇民困不勝迫切呼籲之至某等代表各縣公民叩籲武　龔承祖沈秉厚無錫薛　運楊壽　江陰陳名涇蔣鏞宜興史　　儲南强靖江楊崇本朱樹雲丹徒紀蔚森丹陽厲鐘麟金壇王士傑晆國襄巫光烈　陽狄維恂查鰲 
[揚州]  
　　瓜鎭公賣之苛擾瓜鎭烟類公賣由本鎭裕盛和烟號認辦日昨門首高懸虎頭牌大書揚儀烟類公賣代辦處頗覺富麗堂皇惟日來風潮迭出因瓜洲與鎭江切近鄕人乘義渡過江時如有手携烟包（半斤至一斤）該處即行扣留以爲違章如此已不一而足於是惡聲四播鄕人有携烟包者必繞道而行視瓜鎭爲畏途各號生意日漸冷落今午商會公開會議以該處如此不諳章程殊與市面有碍特函告揚城分局矣 
[南通]  
　　逃犯被緝客歲李公序案内之要犯周錦祥事敗逃脱曾經鎭署懸賞通緝昨該犯潛回南通希圖復擾經砲隊兵士在港探出破綻當即緝獲解送鎭署訊辦 
　　開徵漕米漕米爲地方正税之大宗盧縣長特於本月七號起設櫃開徵業已出示曉諭全境各糧户趕速遵限完納矣 
[南京]  
　　蘇商會請裁酒捐財政胡廳長昨接蘇州商會電稱蘇常酒商因辦公賣銷數頗爲疲滯現又增設酒捐專局一切定章悉仿浙紹税率驟增似此機關歧出缸罐層疊不但檢查瑣屑且未免苛擾商民籲懇迅將酒捐裁併以維商業云云當即據情轉詳大部請示核辦并電飭該商會妥爲勸導 
[杭州]  
　　財廳對於年關之籌備財政廳昨通電各縣局云現距陽曆年終已近中央協欵及本省政費軍餉出欵甚鉅庫儲奇絀立待凑濟所有各縣局徵存欵項無論新舊正雜各税限三日内摕數解庫仍先將解庫日期欵項數目電報一面上緊催徵幸勿違延如查有存留不解以隱匿論云云又聞當局以四年年終將届所有各局長成續亟應詳加考察分别優劣以定去留藉爲年終甄别之預備聞已由財政廳按局編查比較列册詳報至遲本月中旬即須揭曉 
　　路局報告安謐情形派杭甬鐵路管理局局長鍾文耀君以杭滬鐵路地跨江浙兩省於軍事商業有莫大之關係此次肇和兵艦事變妨害交通約數小時後即平靜所有行車秩序已督飭運輸總管曁各站長各車長趕速布置遂於六號午前照常開車當將滬杭列車暫停即駛情形於昨日電詳交通部並分電各路局知照矣 
[安慶]  
　　水巡官破獲拐案長江一帶屢有匪徒拐帶婦女曾經水警程廳長飭令所屬認眞緝拿昨聞有胡小禮誘拐婦女施黃氏并幼女施小辮子二名行至江口被水警第一區江家店派出所巡官歐陽靑查獲即解交總廳依法懲辦當由程廳長飭傳施黃氏本夫施開甲到廳訊問務得眞相以便重辦 
　　當塗烏溪鎭之大搶案烏溪鎭白盡搶刧一案大略情形已紀前報刻有自當塗來蕪者云該鎭於本月二日下午點半鐘時有身着軍服十數人往該鎭巡警局拜謁口稱來此稽查遊勇該局長葉笑山與之接洽甚爲優待若輩出其不意將局内快鎗十支搶去并將葉局長捆起比即上街沿門搶刧當時鎗斃兩人受傷數人商民見此情勢逃避一空只聞鎗聲殺人聲放火聲涕哭聲慘惡情形不堪言狀該匪自二點鐘上街至五點半鐘出街揚長而去除死兩人外并帶去三人勒令代挑所刧之銀物生死未卜此役約計損失現洋三千元銅元布貨等件不下八九千元一細數尚未查出）　鎭店舖僅四十餘家内有肉店茶館　匠剃頭等小店十數家被搶者竟有二十七家稍似門面店舖無一遺漏者此次盜匪僅十二人而該鎭巡警則有十四人兼有快鎗十支乃竟如此保衛地方之責安在耶 
[湖北]  
　　紡紗局工人慘死鄂省紡紗局機匠張有才於三號午因擦洗機器不愼將所繫圍腰挂於機軸以致其身亦帶上機盤立時軋死分爲兩段血肉橫飛肚腸化歸烏有骨格亦碎百餘節迨司機者急哨停車其頭部及兩肩始獲保全當報其家屬來局備棺收殮租辦該局之楚興公司總理徐榮廷因該匠死事可慘特提公積金二百元作爲其母養贍費並命紡織絲蔴四局機匠工人　金卹之當日已集得八十金矣 
　　新河商場之近况鄂省武勝門外上下新河官地與漢口租界對岸淸季即擬開闢商場因財政支絀至今未果近由淸理官產處估標變價買者亦頗不少惟東分西剖將來建築萬難一致茲有宜沙巨商黃嘉熊陳子瑛等爲維持附郭商場計籌集股欵三百萬元創辦建築商場公司擬將該處官地全行承買上自第一紡織公司界碑起下至湘鄂路工局之許家　車站止分叚建造各式房屋租住商民以振市面昨已具呈巡署及工商部核示備案並與官產處接洽籌辦 
雜評一 
[中國之問題）默（]  
　　今日中國問題在三方面進行之中何謂三方面進行籌備與勸進忙碌贊助方面之進行也國内不靜之象屢見反對方面之進行也日本與他協約國互商對付外人方面之進行也進行之結果如何誠非吾人所能逆料然我國民前途之禍多福少則可預决矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬濱亂事紀）四（]  
　　五號晚肇和兵艦被黨人脅迫砲擊製造局並有黨人　襲南市一區警署六號晚又至西門外二區警署抛擲炸彈七號晚謠言閘北不靖前報均已詳載至昨日（八日）軍警防範雖仍嚴肅未聞有相繼發生之警耗茲將所悉種種先摘其要揭錄於前詳情見後列各條 
　　閘北前夜嚴防至天明無事 
　　前夜謠言黨人至民國路一帶放火爲號再燬各署亦未有與動 
　　脅迫肇和開砲之海軍學生陳可鈞聞已就擒 
　　南市於昨晚起展緩至八句鐘阻斷交通 
　　英法租界均於交界處嚴防安靜如常 
　　高昌廟一帶商舖已漸漸關市 
　　杭州下午來滬之快車暫時提早　行 
　　閘北前夜之戒備閘北方面前日（七日）忽起謠言謂黨人定於是日晚間圖刦閘北各區署軍械四五兩區姜薛二警正　奉徐廳長諭飭宣布戒嚴當派長警傳諭各店舖於七句鐘時一律收市各崗位巡警均調派於要道交界之處行人祇准出而不准入偵緝隊各隊士各帶手槍於僻靜小路往來巡緝駐防閘北之三十七團一營營長何道仁除派軍防守本營外並分遣軍隊赴各要隘輔助巡警防守直至天明無事始各撤回江北婦人吳張氏張吳氏住居胡家木橋草屋内　晚十二時後有向爲小工之江北人方耀卿在該氏草屋後縱火爲該氏等覺察喊救由五區三分所巡警趕來將方拿獲幸未兆禍解所後經張營佐研訊之下據聞方供稱受黨人張子芳洋三元囑伊放火爲號希圖起事等情昨已解送閘北司法科押候訊究 
　　謠言放火之嚴防前日（七號）傍晚軍警各署又聞謠傳謂黨人定於即夜在民國路放火爲號然後再燬軍警行政司法各署以洩其忿等語是以軍警各機關一體嚴防自六時起城内外大小各街道由軍警阻止交通往來商民不得越雷池一步即各商店亦於六時後不准交易否則拘押警局一宵至天明問明方始派警送回其民國路方浜橋斜橋十六舖等處大小支路除軍警持械防護外均以巨石沙袋瓦筒等物堆塞而各區署派出巡警每三小時一班即更换口令其上海縣公署與地方檢察廳辦公員警則另給特别證劵上蓋該署廳鈐記以便出入 
　　被逼開砲之自白傳聞海軍總司令李鼎新君淞滬護軍使楊善德君現已將肇和艦管理砲械之王某傳案詢其何故開砲據稱是晚黨人突然登艦脅迫開砲我已决定不從嗣因再三强迫如不依允死不足惜惟彼等急欲自開我恐彼等開砲必向製造局轟擊爲禍非輕是以將計就計佯允開砲一面暗囑水兵某某等三人設法報警該三水兵即從䌫繩墜入浦中鳬水逸至旗臺告知管旗軍士飛報海軍司令部援救是以立懸燈號知照各艦攻擊是時我所發之砲均向别處開放並不格凖製造局方面因此軍廠曁駐軍各處皆無所碍倘被若輩射擊勢必糜爛不堪至於當時之被迫受其毆辱實難言喻若輩繼以利祿誘勸我則决計不從現在軍廠等處並無損傷亦無子彈墮落則我未曾附和之心可以表明否則駐軍地點皆在咫尺豈有一無損傷之理聞王侃侃而談甚爲直爽奉諭暫留候查明再核所有鳬水報警之水手三人聞須請奬云 
　　發難學生之就擒此次脅迫肇和兵輪開砲係由海軍見習學生陳可鈞爲首率衆登輪自失敗後即潛逃無蹤現聞警察已在浦東將陳可鈞及同黨十二人一併查獲解歸護軍使署訊辦 
　　肇和水手之被拘第一分駐所巡官安義泰昨日午後在南碼頭查見肇和兵艦上水手閩人邵其蘭因穿軍服形跡可疑帶至該所詢問邵訴稱現年二十一歲前數日因患病請假上岸住居南碼頭業新里等語飭解警廳司法科訊究 
　　逮捕黨人之供詞法捕房於五號晚間在新租界裕陽里拘獲携帶手鎗鎗珠之黨人丁錦良丁仁生周曠生吳祝三等四人又在老租界内獲住身藏炸彈之黨人戴雲生一人昨由捕房飭令西探目阿而風西帶同華探目沈德福將丁等五人解送法公堂經聶讞員會同副領事德君升坐特别公堂研訊據丁錦良供湖北房縣人初次光復　在武昌都督府當軍官遣散後往日來留學至今於四五天前回國因該校行將畢業思欲肄業大學故返家籌欵來申後住和興里二十一號門牌因往裕陽里找友被拘手鎗在當軍官時發下未繳今携帶在身係爲自衛之用丁仁生供湖北襄陽人前淸光緖三十二年在南京三十六標當排長初次光復時又當過團長遣散後於去年冬月往日本預備學校留學現因經濟不敷故回國籌欵到申一月住名德里十二號友人王耀廷家昨至裕陽里找尋友人張振淸被拘手槍在日本買下因寶康里有人欲施暗殺故携帶自衛並無别故周曠生供江蘇常州人前在上海某學校肄業今年春問往日本預備學校留學因缺少學費返國籌資來申後住寶康里三十三號友人陳良成家昨往裕陽里找尋張姓友人被拘手槍係在東京時由友人林如　送贈前晚因聞滬南炮聲故携帶防衛吳祝三供廣西賓陽縣人民國元年在南京廣西北伐隊當軍官後往日本留學因接母親來信是以回國道經滬地先住長發棧後遇見丁仁生即同住王耀廷家中前日因丁至裕陽里找友至晚未歸我特前往找尋在裕陽里口被探拘案至携帶之手鎗並非害人實係防衛自身之用戴雲生供安徽蕪湖人在家讀書二次革命失敗來申至今未離滬地先住寶康裕陽等里現住吉祥里閒居無事昨在八仙橋地方遇見浙人張新民伊即交人炸彈一枚囑送至金利源碼頭交陳姓轉携進城預備起事之用至軍艦砲攻製造局一事凡民黨中人盡皆知悉我並未同往起事中西官得供之後德君於西文解單上簽判丁等四人携帶軍械有違定章各罰洋十元着即逐往日本手鎗充公聶君則於華文解單上簽判押候再行嚴究戴雲生一名會判押候查明再訊 
　　大陸報云法捕房拘獲之黨人二十名大半皆挾有炸彈手鎗法界西區捕房昨放曾將炸彈八枚浸入水内滅其藥性至搜獲之手鎗多係日本所製者諸人供稱此次舉事之欵非由日人供給乃中國富翁捐助僅上海一處已用去一百萬圓被捕諸人形類工人内有一人身藏銀圓十六枚問以自何得來據稱乃由黨首所給又謂黨人曾費十萬圓運動製造局防兵其中傾向黨人者至少當有半數又以三萬圓運動吳淞防兵云被捕諸人多不知黨人之欵從何籌得惟多稱寓居閘北爲友人所招並給以銀圓故隨衆而往據諸人口供觀之黨首旣挾有巨資必爲重要人物無疑 
　　協緝黨人之磋商楊護軍使昨日致函滬海道尹兼特派交涉員周金箴君略謂本月五日擊散之黨人或潛匿租界或走落四鄕除嚴飭軍警分投查拿外函請貴署分别轉行一體截拿云云聞周君則於昨日偕同交際科長陳震東君往晤駐滬各國領事將此意轉述並力任保護僑居内地之外人及各國敎堂敎士又恐租界内或有黨人機關磋商善後方法楊護軍使又聞仍有黨人匿迹滬北小沙渡曹家渡並寶昌路華洋交界處再圖集衆起事刻又函致周交涉員請即照會領事團轉至捕房加派探捕房協力查緝 
　　昨日拘獲之疑犯各警署探警人等連日搜查黨人異常嚴密昨午又在西門外唐家灣等處拘獲攻擊二區警署案内之嫌疑犯七名咸穿灰布棉袄又在九畝地地方拘獲身着大衣者一人搜也出手槍一支以上各人悉送警廳訊辦 
　　搜捕巡防之通飭上海縣沈知事以此次黨人肇事未成難免逃匿四鄕故於昨晨諭飭地方警察所警佐領袖景毓華通飭閔行顓北馬橋曹家行三林塘高陸兩行各區警局警佐着即李同長警協力搜捕並分給子彈數箱務各不分晝夜持械巡防以保治安 
　　黃包車夫之受雇此次肇和兵艦肇事之前適租界黃包車夫因反對加租聚衆罷工若輩生計困窮一日不做即一日不活故有多數車夫爲黨人利用雇充前敵現聞除當場擊斃並生擒外其餘均已逃散 
　　起解擲彈之苦力西門外肇周路淞滬警察第二區警署於六號晚被人抛擲炸彈時當場拘獲二人解廳訊辦昨日警廳已將所獲之周某余某解送軍署有見之者謂此二人均係苦力甫於是日早晨受人招募其無識妄從致罹法網亦頗可憐云 
　　發堂女子之奔逃新普育堂收養各機關發下擇配女子王金珠等十一口於五號　肇和發砲時驚慌潛逃不知下落昨該堂已分投函請各機關查緝 
　　查辦專員之蒞滬海軍部次長曹嘉祥及前任次長李和因黨人脅迫肇和砲擊製造局事奉政府委任來滬查辦昨已乘專車到滬至海軍司令部駐節南京宣武上將軍行署亦派何副官及某諮議官於昨日來滬謁見楊護軍使面詢一切旋即回寗禀復 
　　拾獲未炸之砲彈當五號夜肇和兵艦發砲之時流彈飛至岸上甚多昨日又由一分駐所警察樊錫林在萬裕碼頭裏街拾得未炸裂之砲彈一枚約重十餘磅當即帶回由宋警佐呈送警廳存貯 
　　火燒眉毛之可疑第一區警署門崗警察於昨日上午十一時在署前查獲形跡可疑之温州人伍耀南身穿西服佇立探望當即拘住詰問言語支吾嗣見伍之雙眉已被火焚去更有可疑解由董警正盤問之下搜查身畔有駐滬交涉司護照一紙上有塗改字跡並地圖一紙英文信函三件同豐泰棧房存疑單據及當票各一紙小皮夾一隻當即開明證物移解警廳司法科訊核 
　　四鄕民團之興辦地方警察所管轄之四鄕各區地方遼闊警察無多自經此次變故深慮防範難周故由顓北馬橋二區區員程麟等發起商同當地紳民組織民團歸警區指揮每團輪派十名周夜巡邏以補警力之不足現已擬具辦法七條呈經景警佐首領核准定陰曆十一月初五日開辦期餘第一三四五六等區亦將繼續辦理 
　　城内防軍之添派城内原有陸軍第四師第一營步兵一百二十名駐紥蓬萊路新建縣公署内現因防務加嚴復由楊護軍使添撥該營步兵一百二十名以厚兵力惟沈知事將次遷居新縣署該處亟須騰出故由縣擇定火神廟爲該軍駐紥所昨已派員前往布置一切 
　　租界防衛之周密英美總巡麥高雲君以前日仍有黨人攻擊警署之事發現至晚六時以後華法交界斷絕交通滬南一帶商民被阻不能返家者甚衆且謠言未息自應協助防維故以南京路議事廳爲臨時辦公機關前晚除通飭各捕房中西探捕携鎗四出巡邏外仍商請萬國團練兵戎裝佩械分駐英法交界及與華界接壤之處徹夜防衛 
　　法捕房石總巡以前晚南陽橋華法交界處聚集一千餘人聲言往刧警署華界方面開鎗數排鎗珠飛入租界之内擊損肇周路交界處房屋數間雖未傷人已頗危險茲恐再有舉動除飭通班探捕照前分往華法交界各要隘嚴行防堵外又飭各小工將製成之大瓦筒數百個堆在肇周路與南陽橋交界之處以阻羣衆竄入之路俾免流彈飛入瓦筒中並用鐵絲貫串牽連甚爲堅固 
　　防禦線内之現狀楊護軍使因恐江邊碼頭及本局大門外一帶居民或有容留黨人情事當於前昨兩日派兵至該處各居户逐一搜查並無所得惟拘住服裝不符曁穿有舊軍衣之貧民數十人現均禁押如有店舖　人作保立予開釋 
護軍使又以江邊碼頭爲通達浦東三　塘各鄕之要道鄕民往來甚多恐有黨人混入業於昨日派兵挖掘壕溝一道阻止交通 
　　高昌廟一帶之商舖昨日已有開市交易者十餘家然居民仍紛紛携物逃避沿途所站之兵須將包裹箱籠開視然後放行而西栅門與望道橋兩處仍禁止車輛出入如有商民或須出其防線亦出崗兵詢查因何事故對答不符者即行阻止 
　　郵員敎士之通行徐警廳長通傳各區署所隊云頃准上海郵務管理局函爲郵局辦公人員因南北往來路行多阻由局擬就通行證劵一種分發應用檢樣請核除信差身着號衣無庸給證外其郵員請驗證放行等因准此合行檢樣發仰該署所一體知照又一通傳云頃奉道尹周函開准美領事函稱本埠西門一帶美國敎士來往租界一經報明敎會請予通行無阻等因奉此合行傳知該署所隊一體知照於各國敎士經行時詢明放行可也 
　　阻斷交通之展緩南市方面昨仍嚴密防堵本定晚間六時後阻止交通旋經華商電車公司及南商會總協理錢業公所董事等相繼請求淞滬警廳長徐君將阻止交通時刻通融稍緩徐廳長准於昨晚起以八時爲限過此則槪行阻此（前晚本已商准緩至九時阻斷交通旋因謠言滋多故仍以六時爲限） 
　　取締柴船之傳諭南市第一區一分駐所宋警佐前因該處轄境薛家浜陸家浜等處所泊各鄕民之稻柴船明被匪徒縱火情事曾經取締有案茲因防務吃緊此種柴船不得不嚴加查察是以飭警傳諭各船主每晚如有柴貨未卸者宜格外謹愼由船主雇人在船看守以免再有匪徒乘間縱火嗣後如有不遵一經發生以上情事惟該船主是問不稍寛貨云 
　　蕪湖米業之探詢南市米業於昨日上午接到蕪湖同業來電訊問上海攻擊製造局是何原因該業即於下午復一快信大致謂黨人脅追肇和兵輸開砲攻擊軍廠由水陸軍還擊直至天明始息黨人逃逸地方尚安現有軍警出防保護市面尚無窒礙貴處之貨裝運來滬均由太古招商怡和各輪承裝多在租界中心保護周密亦無走漏客帮仍照常購辦日有二千擔之數目下市價看增貴處有貨速運來滬銷售云云　　快車時刻之暫改滬杭鐵路每日下午三點半時由杭駛滬之快車抵滬時必在夜間七點十五分鐘茲因停車之處係在戒嚴區域以内旅客不得通行故由車務總管洋員烈德君知照杭站將每日下午之快車改爲午後二點鐘開駛如此則抵滬約在五點半鐘尚可通行並已知照華商電車公司備車專送車站旅客所有上海開杭之快車仍照向章惟華商電車自下午六點以後祗能駛至薛家浜爲止不得開至車站 
　　華界夜戲之停演九畝地新舞臺因地方戒嚴入晚即斷絕交通凡住居租界之人不能至華界觀看夜戲即住居華界者亦因謠言不靖夜間均杜門不出故於昨日起暫停夜戲日間則逐日開演所有名角一齊登場 
　　徵收捐税之照常護軍使楊君因得有傳聞上海税務公所因黨人肇事暫停收税昨特由電話向縣公署查問是否果有其事如果屬實　即轉知該公所照常進行以免商民疑慮 
　　工巡捐局昨出牌示云照得現在秩序安謐一切照常所有本月車捐照舊徵收各項營業車輛仍分别來局繳捐領照勿得自誤即其他應行來局掛號或領照者愼勿觀望致稽税務爲此牌示仰一切繳捐人等遵照無違 
　　徐警廳長之獲奬淞滬徐警長昨奉内務部電傳以徐警長於此次黨人暴動督率警察防護地方深爲得力着傳令嘉奬所有在事出力各員警並着查明呈請核奬 
　　請頒賞欵之核准淞滬警察廳長徐君以此次各區署所隊長警等異常出力除先行分别記功外即詳請馮上將軍楊護軍吏電請中央頒給賞欵茲已接奉省電准給賞欵五千元徐廳長當即傳集所屬各區署所隊警正警佐隊長等會議支配辦法並令將在事出力各長警開列各表呈報來廳以便分别給奬 
　　地方警察之㣲勞沈知事以此次變端驟起地方警察所各長警引導防軍梭巡城廂内外各要道並保衛公署頗著勤勞昨特賞給洋四十元以示鼓勵 
[徐家宅發生盜案]  
　　前晚十二時滬寗鐵路北面徐家宅地方道士徐德六家突來口操鹽城音之盜匪二十餘人各執手槍小刀破門而入將銀洋衣箱等物搶刦一空事主見來勢兇猛不敢聲張事後投報四區警署姜警正即派探警前往查勘以憑斷緝 
[澈查西捕遺失之手鎗]  
　　黨人蕭美臣因公共租界山東路亞細亞日報館被人抛擲炸彈一案牽涉經法捕房拘獲移解公共公廨與楊玉橋等質訊明白判仍送回法公堂核辦在案茲經麥總巡查得當時法捕房在蕭身畔搜出之手鎗鐫有公共捕房字樣乃係總巡捕房西捕楊所失之物爰復禀請關讞員函請法公廨於昨晨派探將蕭押解公廨請究先由法捕房華探程芝卿投訴當時拘獲被告後帶至大自鳴鐘老巡捕房在蕭身畔搜出手槍一支等語繼由法捕房西探總目茅西上堂由捕房刑事科代表牛門律師詰據譯稱被告蕭美臣寓居法租界勒克路蔭餘里十八號門牌圖謀本次革命曾經率領同黨一百餘人欲至城内起事未成於十月十七號將伊捕獲並在伊寓所搜出民黨所定條律以及奪獲城池後之安民告示並黨魁孫文之照片與往來函件且查文件上均有孫文等手印惟蕭當時拘入捕房詢供時我適有公事他出未幾即回見包探所持手鎗鐫有公共捕房字樣稱在蕭美臣身畔抄出云云並據總巡捕房七十五號坐寫字間之三道頭西捕倫勃爾上堂證明四月二十五號西捕楊於夜間十二時上差至二時半回來檢查手槍已失所在等語而中央政府亦延穆安素律師到堂代表以被告係黨人分子聲請引渡俞代襄讞商之英領卓君以案須詳訊判蕭美臣暫押公 
 
 
 

Page 11

 
 
共總巡捕房候另行訂期研訊 
[河浜内發現炸彈]  
　　美租界東嘉興路橋下浜内於昨早發現炸彈四枚有崇明人徐順和至該處浜内淘米見之撈起一枚方欲發開檢視不意失手落地炸裂傷及徐之左手頭面等處當經哈爾濱捕房聞警將受傷人送往醫院醫治一面電告總巡捕房請示辦理 
[城東女學將開文藝競爭會]  
　　南市竹行弄城東女學定於陰曆十一月二十六日即陽曆一月Ⅰ號開文藝競爭大會將學生平日成績如演説部書法部繪畫部體育部手工部臨時限定時刻或正當評判當場競爭勝負請各科專門家詳判高下各部分給優勝旗以示榮譽聞届時擬借北市會場表演并售入座劵云 
[演説南洋華僑之敎育狀况]  
　　　球中國學生會訂今晚八時請南洋學務視察員梁家義君演説南洋華僑之敎育狀况吾國人僑居海外日久與祖國情形殊多隔膜自海禁開放漸與國人交通考查彼處工商實業駸駸日上惟敎育一途尚多缺漏近聞研究國學者益衆與福國人往還亦日見親密梁君初自南洋歸調查彼處工商敎育習俗等頗爲詳盡欲知南洋華僑近狀者其注意及之 
[啓徵漕糧之文告]  
　　上海縣知事公署昨出示諭云　得民國四年應徵糟糧前奉通飭加收五角統按五元五角折價徵收從起徵之日起兩個月以内未曾完納者加徵十分之一每完銀一元帶收手數料銀六分及限外加價銀兩項仍以原有折價五元計算通飭遵照在案茲値起徵之期從前一切浮費　除凈盡各糧户應完之數無論遲速同一有完納之期與其限外加價不如　限完納除傳保諭飭收繳先發易各由單按户催納外茲定於十二月七日即陰曆十一月初一日啓徵業已詳報在案會行示諭爲此示仰縣屬各糧户紳民人等一體知悉須知本年禾棉歉收已經詳准善減一成統按九成徵收務將本名下應充本年份實徵九成漕糧趕速赴櫃全完立時製串安業遵照規定期限從起徵之日起至陽曆五年二月七日即陰曆除夕兩個月限滿兩個月之内每石徵收折價税銀五元五角兩月限外加價十分之一所有手數料及逾限加價仍以原有折價五元計算毌得自誤倘有玩户抗欠定按法律提追决不寛貸其各懷遵按蘇省漕糧現已免加 
[毆打巡捕之罰欵]  
　　福建路六百二十二號門牌某洋貨店夥陳金男前日因　物不愼碰撞行人在途爭執經一千二百十三號華捕查見上前勸阻不服該店同夥賈芝道潘桂林吳孟祥又出而帮助將該捕拖入店堂毆打致毁警服打失警笛旋由他捕到來將貢等四人一併帶入捕房准各存洋保出昨經公共公堂傳案訊明以賈潘吳陳四人不應行兇毆捕姑念生意中人從寛判各罰洋十元充公以儆 
[攫物案一虚一實]  
　　匪徒王阿毛前日下午在北福建路老閘街攫取老婦李石氏金耳環又王新大亦於前日午後在浙江路搶取王陳氏金簪均經包探查獲昨解公共公廨經中西官分别訊供之下以王陳氏所控王新大攫取金簪無憑判准被告開釋而王阿毛攫取屬實着押西牢半年贓交原告具領 
[串竊烟土之控訴]  
　　廣東路恭泰土棧主王孝先偕證丁茂南等投總巡捕房控徐富春等串竊烟土七十六包昨由捕房將徐拘解公共公堂請究中西官判徐押傳齊人證再訊 
[存洋充公]  
　　粤人鄭托囚竊四川路同泰祥西衣店値洋十七元之柳條布由捕拘解公共公堂訊供不認判令存洋五十元保出候訊嗣奉復訊不到延某律師到堂代表堂上詰問該律師被告因何不到據稱係其友人代延不知被告住處判候飭提在案昨晨復訊據捕房禀稱鄭逃避無蹤無從提究請爲示遵關讞員商之英領康君判將存洋充公提票註銷 
[尚須調查實情]  
　　浦東人金泉生在廣東路出售牛奶被工部局衛生處查見以其未領捐照拘解公共公堂訊判存洋三十元交保候查在案昨日復訊據稱該牛奶係在寶善街途中由徐姓友人代爲買來不認私售中西官以其狡展判仍存洋保出候查實情再行訊核 
[過犯又犯竊案]  
　　蔡同山前日在靜安寺路某西人家行竊木板被探查獲昨解公共公堂經中西官訊知蔡係過犯判押西牢半年期滿帶堂再核 
[美商追索押欵]  
　　美商　斯敦因華人王阿仙以所開之麗珠飯館生財等件立據抵洋一千元及鎭四百十六兩逾期不理倩代表律師具控公共公廨飭傳到案論令交保候訊在案前日午後由王崧生襄讞與美博副領事會訊先由原告代表律師偕原告西人上堂訴明案情　追訊之被告亦延律師到堂代辯並向原告西人盤詰良久中西官研訊至暮判被告仍交原保候再核奪 
[貧病交迫]  
　　貧民某甲昨日患病倒臥於天　路上一息僅存由九百六十五號華捕查見帶入捕房捕頭命送同仁醫院醫治 
[氣候報告（上海徐家滙天文臺天氣測候報告）]  
　　已遇者之報告十二月七日反旋風在直隸共處海岸均有北烈　温度表下降至於南主斐列濱間之颶風行向西北甚近馬尼亞八日風平多雲氣壓表無升降八日下午四時前二十四小時内上海氣候温度至高五七·七至低四五·五去年同日至高五一·一至低三六 
　　未來者之推測八日下午四時三十分豫測天陰而寒上海一帶恐將降雨北方則將降雪吕宋與印度支那間風浪頗大雜評二 
[小事歟大事歟（訥）]  
　　此次上海之事變在帝政派視之必曰僅少數黨人之脅迫耳無知貪利之苦力被誘耳無甚大事也然而閉市者閉市遷避者遷避紛擾已若是之甚今日即云平定而市面猶未盡恢復戒嚴令猶未稍弛謠言猶未盡息滅人心之惴惴猶未定雖曰小事而影響於商民已不小矣况乎外人對於此舉咸重視之且爲我後來　矣而我國反輕視之耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[黃包車與車夫離婚訴呈] [  贅虜]  
　　拖車之人曰車夫人旣爲車之夫則車爲人之妻可知矣滬地近日因黃包車公司加收租金拖車者羣起反對同盟罷工甚至聚集多人逢車便擊扯碎車篷打壞車板折斷車槓踢毁車輪比比皆是爲夫者如此行兇爲妻者豈勝虐待自應提起訴訟请求離婚爲擬呈文如下 
　　呈爲受夫虐待請准離婚事竊氏本黃種鬻於包而嫁於車故人皆稱氏爲黃包車所嫁者名夫乃無業游民境極貧苦衣食之需朝不謀夕饑寒交迫瀕於死者屢矣聞氏勤於操作具善治生欲娶爲婦又無聘資乃用租妻之法遣媒至包處求婚言明願出租金娶後按日照納包本市儈所愛金錢豈復顧其買女於是氏遂爲車夫之妻矣氏嫁彼之後始知彼非特不能養氏即包氏租費且將取於氏之一身夫良人者所仰望而終身也乃竟若此倘使時髦婦女見此情形未有不眼中出火脚底搽油者氏雖微賤粗知大義旣已嫁彼更有何言惟自傷薄命而已結婚以來與之共處負重任勞不敢暇逸爲牛爲馬無此苦辛凡彼八口之生涯悉出氏一人之供應此人所共知者也彼之平日不知愛情爲可物祗恃蠻力一味逞强忽而挽我使前忽而推我使後人家畜狗侮虐不至此極氏恐貽脱輻之羞力盡轉圜之道忍氣吞聲毫不與較此亦人所共知者也且彼性情旣極蠢愚行動又無規則往往違犯警章彼則狠拖狂奔氏之困苦顚蹶彼不顧也然此倉皇之際舉措失常情或可原氏旣爲其妻宜共患難非特不記其惡且爲竭力護衛警棍敲來氏必身當其衝雖至軀體受傷仍惟冒險翼蔽使彼得脱於難有時奔逃不及彼旣被拘氏亦就逮捕房訊問之後知彼至窮極苦不値一錢叱責數言即行釋放而氏則長繫囹圄矣是彼作之孽或替其災此又人所共知者也氏之待彼如此用以事父則孝子用以事君則忠臣自謂克盡婦道矣誰知彼天良全昧人意毫無不以氏爲德轉以氏爲仇日前彼因繳納包氏租費與包爭執竟遷怒於氏數日以來一見氏而即拳敲脚踼大肆野蠻甚至糾集多人將氏攢毆裂我裳衣毁我肢體窮兇極惡旁觀且驚當此之時氏若無鄕鄰之救必有性命之憂此更人所共知者也謹　民律第一千三百六十二條云夫婦之一造以左列情事爲限得提起離婚之訴所謂左列情事者共計九項第四項云彼造故謀殺窖自己者第五項云彼造不堪同居之虐待或重大侮辱者今氏夫待氏豈止重大侮辱直是故謀殺害生命所關忍難再忍爲此提起訴訟請求離婚狀乞俯鑒苦情迅賜恩准俾氏與車夫得以各自分飛兩無關繫任彼拚頭拾脚恩仇帳全本鈎銷隨儂改轍易轅陌路人永難干預則大老爺下判之日即薄命女再生之年不勝惶悚翹佇之至謹呈）不受酬（ 
自由談之自由談[  少年進德錄]  
　　不妄求則心安不妄作則身安 
與其有求於人不若無欲於己與其令人可賤不若以賤自安名高忌起寵極妬生 
待足何時足知足便足求閒何日閒偷閒便閒 
食能止饑飲能止渴畏能止禍足能止貪 
塡不滿慾海攻不破愁城 
勢到七八分即止如張弓然過滿則折 
好勝者必爭貪榮者必辱 
多一分享用減一分志氣經一番坐折長一番見識 
小説 
[實業小説公司與愛情] [  梅郎]  
　　奥立弗來姆鑛務公司副助理狄克勞林寫字檯上有兩函交錯而置其一爲公司總經理海而司之手書一爲分司助理人萊特霍登所發狄克乃先後啓之海而司之書則曰（今茲銀價之低實爲前所未有準以我鑛產額之微斷難獲利倘不設法推廣鑛脉或别求新鑛使增入每日之產額則閉歇之期即在目前矣）霍登之書曰）我今往僕哀　作一二日之淹留此舉爾我實均受其益蓋我兩人對於加太林格來海而起競爭此實爲合理之競爭我今姑試我已至之機會得手與否要未可必然不敢不明以告爾我實甚望此事之戰勝以此係人慾之常故無論得手與否爾我之友好當繼續如舊） 
　　奥立弗來姆公司屋旣陳舊光線又劣居其中者殊鮮開懷之時狄克勞林則以霍登之時時他出公務旣忙更少興趣但渠爲一極有知識經驗之少年善於自慰故從未有不豫之色流露於衆人之前而渠之經濟則全恃公司中之薪水以資浥注所以第一之希望推日視礦務之發達而第二之希望則爲戰勝霍登此競爭之起點實由霍登授狄克以競爭之地位因狄克自伊斯忒至奥立弗來姆爲副助理時遇霍登於僕哀司霍登即爲狄克介紹以識喬治桑福特格來海家族加太林格來海者即是族中美麗之女郎此族本居於惠斯登城因加太林畢業於僕哀司之某校戀其地遂舉族遷居於此狄克初遇加太林時加太林即以報以嫣然之笑狄克握其柔美之手已不禁魂爲之與旋見加太林之遇霍登其觀愛之情又無異於已於是二人各傾注其愛情於加太林以博美人之心而狄克自審意謂霍登年長欲偶此嬌怯之女郎殊非所宜即代加太林設想亦必棄霍登而就已霍登之足以勝於己者祇公司中職務上之關係一則爲正助理一則爲副助理耳然久之而加太林對於兩人之愛情仍無軒輊可别究竟加太林傾向何人此又係女子之秘密非他人所得而測度惟爾時兩人之競爭已達終點何人戰勝行將判决於最後之五分鐘内所以狄克勞林已於昨日之晚遄赴僕哀司盡掬其臓腑中之愛情以供獻於加太林前能决勝與否尚不可必惟自審已較霍登先下一蒼矣茲接兩人之函知公司有閉歇之虞而霍登又有僕哀司之行雙管齊下窘乃萬狀苟公司而閉歇者賜於狄克經濟上之地位必立受非常之危險即已戰勝霍登亦歸失敗况此倒閉之風潮又適丁北情場决戰之時狄克至此乃頓失其常　從未露諸形色之憂鬱亦徐徐表現於面顧比較輕重終覺公司爲急然欲使公司不倒閉惟有依照總經理海而司之所言而行但此危機一髮之時苟立時不得補救之法則三禮拜後奥立弗來姆倒閉之風潮必將傳佈於紐約而鑛務又非尋常事業可比今日之所欲開掘者必覓得於數年之前茲如欲思别覓新鑛以資開掘亦惟有任公司倒閉後再行組織矣狄克躊躇久之探身窻穴中目視鑛工之工作一籌莫展未幾鑛工長倍而黑勃忒事畢而歸狄克見之忽有所憶因曰倍而爾事畢乎倍而曰然我之時間乃係規定無所出人也倍而黑勃忒之服役於公司爲時至久公司之助理雖屢易其人而倍而從未暫離其職守渠經手所開之礦約有二百里面積爲人長於知識富於經驗所以渠所審察之鑛脤於公司恒有利益狄克因又問曰倍而爾尚憶之乎疇昔之日爾非語我在我鑛之南約有四百尺面積竟開採失敗乎倍而點首不語㈢（未完） 
文字因緣 
[嫂氏薛孺人八十壽詩并序代家大人作] [  俶髠]  
　　序曰余有同高高祖之兄曰兼水明經齒長於余二十年其人敦厚簡默鄕黨稱爲長者天不　遺一老壽七十有七竟歸道山於茲且八稔矣其德配薛孺人年少於兄者五齡以丙申之歲冬十二月十有三日生及今年乙卯實爲八十初度耳聰目明行不扶杖可謂老健矣有子賢松沈潛樸訥如其父刻苦自厲蚤蜚文譽爲茂才異等近年掌敎於鄕校朿脩所入藉供甘旨孺人亦安貧耽義常怡然有餘驩雖菽水逾鼎胾也季秋下旬賢松過余澹靜廬口誦母德請爲壽序余老且倦不事於斯久矣雖然以賢松之孝與孺人之賢不有文章曷以揚善且余同高高祖之兄第七十有八人今所存者十六人耳兄弟之配之存者二十一人耳此三十有七人年長於余者僅十有一人而孺人實爲最長念逝者之不可留覺存者之彌可貴矧有徽音令範如孺人者乎惟古人祝嘏若詩若頌皆有韻之文未聞有壽序者有詩與頌始可繫之以序繫序於壽義實未勰此亦辭尚體要者所宜知也故余不爲壽序而爲壽詩非直頌懿美之德亦以申靳祝之情賢松試誦吾詩以侑壽爵孺人其必欣欣然而笑聽之矣 
　　詩曰猗歟孺人胄氏河東閨幃禀哲笄珮祁僮奉嬪君子繼美元室繫銘守三　範持一旣穎且惠允洽其儀内政也繁愼整尟差奉侍重闈饈饍馨潔諧其築里引劬辭逸肫肫夫子黌宫之儒遊硯四方鏡瘠道腴惟　伯鸞儷茲德耀琴嗚瑟應並佳齊妙簪布習素鉛華謝穠展如之媛林下其風兩葉舅姑先后不諱賵襚蘋蘩情擊禮備及誄展禽年踰古稀尚悲鵠逝恨不偕飛儉嗇持躬寛和御下隨分而安不矜多寡敎兒課女亦慈亦嚴書檠夜剔繡帙晨拈性近慈悲梵筴時諷不即蘭若亦異於衆罷我豪楮難罄芳型福繇善積壽考之　孺人之來我方髫　曾不幾時白髮盈鬢回憶少日與兄同居望櫺對牗嫂黹我書龎眉娛娛嫂今登耋互眼皆春茞芳　茁凍楳破臘絳跗白華令子祝壽酒晋流赮子婦羣孫圍環左右獻彼兕觥以祈遐耈耇孺人顧之其樂融融緜齡益祘褆應龎鴻我作歌詩詞無溢美彤管式度永疉嘉祉 
勘誤七日游戲文章第九行第六七字爾欲誤欲爾又小説嫣紅刧第十二行第十七字然字衍均此更正 
 
 
 

Page 15

 
 
   
 
 

Page 16

 
 
   
 
