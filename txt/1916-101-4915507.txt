# 1916 - 101 - 4915507

 

Page 1

 
 
   
 
 

Page 2

 
 
時評 
[將計就計（默）]  
　　將計就計非權智之士所昌言者乎然而亦須視其事之何如有數策焉以將計就計爲最有把握則將計就計可也若窮無復之而姑以此嘗試則將計就計之結果不外二端一其計仍爲先計者所利用一則其計非但不售而時局益陷於紛擾今中央對於獨立各省已取此種下策而向來素稱忠於中央者亦從而將計就計以應付兩方面焉卒之所戀戀者終不能保而徒爲世界所訕笑事之可鄙可恥有甚於此者耶 
嗚呼中國人心之不可思議有如是哉 
命令 
　　四月十四日政事堂奉策令馬鴻賓給予二等文虎章蔣文明給予五等文虎章此令 
又令馬德昌王德餘均給予五等嘉禾章此令又令本日據浙江巡按使屈映光電稱四月十一日夜四時突有軍民擁至軍署將軍失蹤當經密派警隊防護本署次早軍官紳士以地方秩序關係强迫映光爲都督誓死不從往復數四午後旋有各機官長曁紳商領袖合詞籲懇最後即請以巡按使名義兼浙江總司令藉以維持地方秩序固辭不獲於今日上午始行承諾以維軍民而保治安現在人心已定秩序如恒等語該使識略冠時才堪應變軍民翕服全浙安然功在國家極堪嘉尙着加將軍銜兼署督理浙江軍務當此時勢艱危該使毅力熱心顧全大局旣已聲望昭彰務當始終維持共策匡定並着剴切曉諭軍民俾知今日世界大勢當以國家爲重各盡服從之天職爲保秩序之安寗造福桑梓即所以造福國家本大總統有厚望焉此令又令成武將軍督理四川軍務陳宦電陳軍政重耍請派員署理巡按使兼職等語特任黃國瑄署理四川巡按使關於民政重大事宜仍由該將軍主持辦理此令 
又令任命馬汝驥署理四川財政廳廳長此令 
專電 
[北京電]  
　徐東海昨晚召集内務外交兩部總長及軍警領袖在本宅討論日後京師秩序維持辦法 
[北京電]  
　　統率處分致靖海等二十二艦勉諭艦員趁此時機建立奇勛同應懋賞 
[北京電]  
　　大元帥籌定軍畧六大端專員分往各省秘密宣告劃一照辦 
[北京電]  
　　昨由政務會議决飭各省仍開省議會 
[北京電]  
　　延爽閣昨開特别外交會議高級軍官亦列席關於借欵充軍費事 
[北京電]  
　　湯薌銘請交通部免查湘南郵電 
[北京電]  
　　大公報載議和令已草定將公布 
[北京電]  
　　梁士詒准今日提出辭表 
[北京電]  
　　外交團宣言如南北再續戰各軍艦須守中立 
[北京電]  
　　段芝貴移鄂未同意再電辭職 
[北京電]  
　　浙江致中央脫離關係電湯壽潛汪大夑均署名 
譯電 
[香港電]  
　　中華郵報謂廣州各政黨代表昨在水上警廳開會討論解决現局辦法意見大異座中數人忽出手鎗轟撃室外持來福鎗之數之數人亦向内開鎗聞湯覺頓王廣齡譚學衡均殞命徐勤受重傷某輪船船長十二日由廣州致函香港每日電聞云當余將近江濱時見長堤前泊有武裝民船無數約三四重之多船上兵士甚爲混雜其軍服有淺黃色者有藍色者海珠島之東則有砲船及武裝之小輪船數艘來往駛行上插白旗書民國萬歲數字下午三時左右忽有數兵奔走開鎗於是民船之兵多擁出霎時間已有數百人任意向四面開鎗狀若中狂莫明其故於是途人紛紛倒地有復起立逃避者有爲兵士踢以足刺以刃撃以棒者旋有一大汽船向兵士轟撃兵士亦回撃之砲船一艘乃施放快砲兩尊大汽船靠近長堤時船中之人一擁而前且有兵一隊登船向機器室及艙内開鎗記者目覩一人持刃衝入旋有六人被刺受毆拖過長堤登一民船紛擾至三時三十分鐘始已凡華人國過長堤者輒爲兵士二三十人圍毆撃有衣服麗都之華人一大受虐待身藏之紙幣皆被搜去而足踁復爲鎗柄所撃乃躍入江中希國泅逃即有兵士二十五人開槍注撃致身中多彈沉落江底粤人避難至看港者較前更衆今日下午某輪船抵此搭客之多爲前所未有（十三日） 
[香港電]  
　　盜匪利用政局更變之機出没於北江各縣從事焚掠英德縣署被焚知事被拘（十四日） 
[香港電]  
　　廣州共和軍拘留廣利輪船旋復釋之都督致電香港招商局囑派圖南輪船赴汕頭載兵至粤香港報載汕頭通訊云本月十日潮陽開來新兵二三百人皆係釋出之獄囚衣服襤褸中有數人携有炸彈餘持來福鎗但無子彈（以上路透電）（十四日） 
[北京電]  
　　政府前擬派龍濟光至友丁槐赴粤爲說客今已作罷（德文電）（十四日） 
東方通信社電（日本人組　） 
[北京電]  
　　浙江江西獨立之後總統府又開秘密會議席間袁總統謂向來擁護中央之各省今亦續續獨立使余不得不作退位之想惟余退位各省不能統一擾亂益甚殊非國家之福云云某要人答稱最近雖有數省獨立並有其他各省不穩之謠然綜合各處情報獨立省分頗少實力亦如第一革命之際不過共和軍之虚聲頗大而已今宜力謀攪亂獨立省内並於北軍駐屯地方以中立之名義示以暫時平和解决之意一面竊以武力實行討伐如是不失大總統之威望得以鎭靜等語袁氏深韙其言（十五日） 
[東京電]  
　　浙江獨立繼以江西此報傳到東京今日都下各報一齊揭載批評的論文略討袁之氣勢意外迅速風靡長江一帶袁氏之運命如何至是已非重大問題其重大問題則在將來政權之消長假令共通之目的旣達諸有力者爭執政樞權則續生之動亂有較從來尤甚之虞故甚望現在各討袁派務鑒大局之利害協同一致努力速謀秩序之恢復云云（十五日） 
[東京電]  
　　濟南電云革命黨之活動已漸顯著靳將軍之宣言獨立有刻待時之勢（十五日） 
[東京電]  
　　奉天電云張作霖受南方之勸誘察現在之形勢特於十三日召集部下諷以獨立之決心獨立之實現想已甚近東三省地雖與日本有密接利害之關係然日本鑒於形勢仍决全不不干涉力持嚴正中立之態度（十五日） 
[北京電]  
　　海軍總長劉冠雄歸京又於十四日黎明乘臨時火車出京前赴大沽換乘軍艦南下（十五日） 
[東京電]  
　　日英兩國政府對中國之形勢决不干涉其内政任其大勢所趨歸於圓滿之點故决力持嚴正中立之態度彼此意見已經一致動亂進行之際如助北京政府等於此足見斷無其事（十五日） 
[東京電]  
　　日本駐倫敦井上大使公電謂四月十三日英國下院有人質問中國時局之事政府委員答曰據政府所接各種報告而觀中國各地不穩之形勢毫無減退之象各省之政治的感情及逐日變化形勢之歸着點現尙不能詳言所幸迄今外國人之生命財產尙無何等加以危害之徵象云云（十五日） 
[北京電]  
　　宜昌電云四川省之忠州　都涪陵各地土豪起事聚集甚多近復改稱爲忠義軍分爲忠帮　帮涪帮三帮各推統領一人彼此誓約相互連繋且致書勸告沿江各地船户略謂現正輸運貨物之季航運途絶殊非所利務即從事航業云云（十五日） 
[北京電]  
　　據在京進步黨員某氏言湯覺頓在廣東被人謀殺眞因如何尙未詳知湯爲進步黨之有力者帝制間題發生以前爲該黨中與袁總統最接近之一人及察知袁氏有實行帝制之意遂竊劃策運動反對湯與梁啟超之關係有似宋敎仁與孫黃之關係夙有梁之智囊之稱袁氏常畏敬之此次慘事之裏面必有奇怪之脈絡湯之橫死誠屬遺憾不久必有水落石出之一日言次甚爲憤慨（十五日） 
[東京電]  
　　派遣經濟會議委員之勅令於今日發表委員長以親任官待遇參列員阪谷男爵外並有鶴見矢部田三書記官書田附杉村兩大使館書官及森財務官等六人（十五日） 
特約路透電 
[倫敦電]  
　　據香港電稱星期三日廣州有戰事粤軍阻止革命軍登岸死傷者三十人（十四日） 
戰電 
　　其一（英人路透電） 
[巴黎電]  
　　今晚公報云末斯河西面三○四小山及摩爾化末至庫米愛萊陣線砲火甚烈末斯河東面及華愛佛砲火適中惟無步軍戰事（十三日） 
[巴黎電]  
　　今日下午公報云德軍在凡爾登境仍力戰無效三○四山法軍第一道陣線有劇烈之砲火昨日薄暮德軍在杜哇芒南面小攻一次完全敗退化特洛芒及摩萊維勒有活動之砲戰今晚公報云亞貢聖胡貝爾境法排砲頗活動毁德軍防禦工程數所法軍並轟撃芒福康及瑪蘭柯爾敵軍之道路末斯河西面摩爾化末境雙方砲隊均頗活動末斯河東面之敵軍砲轟法軍第二道陣線（十四日） 
[彼得格勒電]  
　　今日公報云德軍發砲轟撃後圖抵伊克斯庫爾橋端砲臺受挫而退拉洛區湖西面之德軍助以砲隊以枝隊進攻後隨勁旅爲俄軍撃散德軍乃退回戰壕小亞細亞之土軍圖用毒水奪回失地未能償願（十三日） 
[巴黎電]  
　　昨日戰地較前數日稍形安靜德軍曾在柯萊台叢林受挫是役甚關重要因德軍乃自柯爾波叢林及庫米愛萊叢林出攻此二處皆控制被攻法軍之陣地者也現悉德軍僅三日之内損失之數已有三萬人九日至十一日德軍之攻勢曾由東境調來預備師團助戰故使俄軍易於佔據茄柯白斯太與斯維安薩尼附近及維恩斯基與拉洛區兩湖間之陣地法國軍械總長宣稱七五米里密達砲彈自開戰後所製之數已增三十倍口徑較大之砲彈已增四十四倍大砲已增三十三倍（十二日） 
[蕯洛尼加電]  
　　奇夫桀里至杜伊蘭陣線砲戰益烈法飛機二十架攻撃奇夫桀里東面之敵軍陣地後均安然飛回（十四日） 
[里斯本電]  
　　半官消息宣稱葡國内閣仍留任（十四日） 
[華盛頓電]  
　　威爾遜總統因德國潛艇政策之交涉漸見緊急而墨國又有撤國墨境内美兵之要求政務殷繁故取消一切筵會之約聞政界云目下美兵不能退出墨境一面與加蘭柴總統談判一面仍追撃維拉之黨羽聞美兵若干經過乞華華之巴拉爾時爲暴民所攻撃以致彼此互鬨死傷多人加蘭柴總電稱墨兵扶助美兵恢復秩序並請美國承認激動墨人之危險（十三日） 
[華盛頓電]  
　　昨晚美總統威爾遜於筵會時向全國民主黨議員演說謂余所祈禱者美國不致牽入其所不欲之戰爭但余所欲問者國民已凖備以赴美國利益所在不與人道利益相背馳者之戰乎亦有此勇氣於人道利益有關處而自歛抑乎（衆歡呼大聲答曰然）威爾孫總統言及歐洲戰局與墨國亂事然未表示何種計畫（十四日） 
[華盛頓電]  
　　聞威爾遜總統與内閣同意將以關於潛艇違法之種種證據送交德國大約將於四十八小時内寄出並附以切實最後之要求請德國遵守前言（十四日） 
　其二（德人德文報專電） 
[維也納電]  
　　奥軍大本營宣布公報如下 
十二日前敵數處砲戰仍在進行佔守里伐附近凸角戰壕及斯泊龍南防壁之敵軍均被逐出故意軍進攻已全失敗（奥意戰况） 
十三日前敵數處意軍砲隊活動惟力之大小不一杜拉爾爾路復有戰事（奥意戰况） 
公電 
[寗紹軍致屈映光電]  
　　杭州屈前巡按使鑒省城寗紹先宣告獨立人心歡忭秩序井然今接覃電謂十一夜軍隊變動復沿用舊巡按使名義語支離羣情迷惑寗紹衆志成城誓死逆萬無反覆餘地務請立刻明白電復嚴陣以待周鳳岐梁建章王　周琮洪丈韓紹基汪鎬基石國柱郝國壐鍾玉成等寒 
[旅滬閩人致劉子英電]  
　　子英鄕台偉鑒近聞運粤及浙之北兵均見拒於該省乃變計以吾閩爲壑旅滬商學各界震恐萬狀以爲北軍一到吾閩禍患立見者無他北兵名譽素不矢於人口今若聽其運閩不啻引虎入市吾閩焉有安寗之日公亦桑樟能無動念及之情急勢迫瀝懇我公設法阻止北軍運閩以維鄕里治安吾閩幸甚　甚並盼惠復旅滬三山福甯會館紳商學各界公啓 
[又致福州將軍巡按使電]  
　　福州李將軍許巡按使鈞鑒敝省仰叨福庇安謐無事正深慰幸忽近日喧傳將以軍艦運兵到閩各界聞之震恐萬狀除已電請海軍劉總長阻止出發外亟迫電懇我公爲地方造福馳電北京堅拒來兵以安人心並懇電復 
[又致福州商會電]  
　　福州商會鑒近聞北兵分道南下赴粤粤人謝絶赴浙人不不許兩省紳商連日開會函詰招商怡和太古不准運　三公司迫於人道主義不肯運兵今乃變計以劉子英率軍艦運閩旅滬同鄕紳商學各界　　反對連日開會急烈抗拒一面阻止劉子英出發一面電請福　 
 
 
 

Page 3

 
 
將軍巡按使維持治安電阻北兵來閩仍請貴會邀同各　體就近要求將軍巡按使力阻北兵入境非達目的不可 
要聞一 
[浙江獨立後之南方形勢]  
　　北軍爲獨立之先鋒　南方有長江之全境 
十三日英文京報社論云政府誤解南人心理故其種種慘淡經營之計畫悉成泡影證近事即可灼知政府方欲調派北兵分守各地以爲兵力所至地方即可無虞詎知北兵未之前而地方多已呈不利中央之結果此皆由於政府不解大員心理之故如陸榮廷龍濟光之事即其證也今政府派海軍總長劉冠雄率第十師赴閩能否不又爲誤解大員心理之一證大可疑問劉氏縱忠貞可恃縱具海軍上將之才具然非陸軍將才其能否駕駛第十師之將士而不憤事亦屬疑問讓步言之劉即忠於政府且能指揮陸軍然劉果有保全南方大局之能力否乎如其不能劉氏將率其海陸軍作何行動乎此皆必有之間題也記者試綜述南方大局之梗概俾可確知目下事實如何醖釀發展之眞相 
閩省除與日本之海島屬地頗有關係外在軍事上幾無價値可言若浙贛可恃而湘省又取攻勢則以重兵據守閩省尙屬可行但浙今已獨立矣而贛省之態度又復可疑矣設贛省果不擁護中央則湘省自不可保試展中國地圖觀之浙省加入南軍後長江以南全境簡直有脫離北京政府之勢矣雖閩省人民未有絶對仇視帝制之表示然粤閩接壤粤旣獨立隨時可加兵於閩故閩省已處於極端危險之境且龍濟光因廣西之侵逼而不能爲中央保全廣東然則李厚基詎能抵抗粤浙之要求而爲北京保全閩省乎揆諸事勢記者知其必不能也故劉冠雄所統之海陸軍未抵閩境之前面閩省之命運已不雖逆覩矣或問北京政府果否眞知蘇浙戇之態度乎就現象觀之北京政府當非全不知南方之眞相惟猶抱能以調遣充分軍隊分駐三省以保護中央利益之希望故致一誤再誤耳某方面消息以爲目下派往上海之第十二師不獨駐於上海且將分駐浙省而上海消息謂現駐上海之第十師除一部份開赴南方外餘者將往浙江夫北兵在川之行爲久已轟傳遐邇南人方痛恨之不暇詎肯容其入境故粤省聞北軍將至之消息即宣佈獨立今浙省之獨立殆亦由北軍入浙之消息有以促成之也聞劉冠雄奉密令率師南下其所往之地點疑即浙江以防浙省獨立之謠竟成事實果爾則浙省已逆知北京之行動　先　制人撃敗政府之謀矣　　開往粤閩浙之北軍旣不能赴　目的地則必多數留駐江蘇以保揚子江口岸從此江蘇形勢恐將因以更爲嚴重原駐江蘇之北軍雖有不滿人意之行爲究居少數其大多數尙能遵守紀律但第十二師多係新兵招募未久紀律難言今駐江蘇或將使蘇人心理生一種與前逈異之印象且尤關重要者政府續派軍隊駐紥江蘇非輕侮馮將軍而何馮將軍能否忍受此種待遇殊不易言惟此方面之消息似不能予記者以江蘇長久効忠政府之希望觀於馮將軍之主張根本解决已可知之馮雖不欲於目下宣告獨立然南方事變發展甚速馮氏或將於日内隨潮流之趨向而進忠告於元首勸其　　（譯者按原文如是） 
此非出人意外之事也 
粤省獨立浙省繼若江蘇獨立則贛省自必繼之今外間傳說李純暗與南方接洽雖屬謠言然此種謠言往往較官報爲可恃况贛省於二次革命時首先發難素有第一反對政府者之特色乎江西退伍兵士前隸李烈鈞部下者不乏其人聞已受黨人軍動秘密集合一有變故即將羣集於獨立旗之下李純之忠貞不能免於疑間縱使李純完全無二意但贛省人民未必能與李純一致也贛紳援引他省之先例請求中立或甚至要求獨立皆屬意中事贛一獨立則湘事必不可爲彼滇黔軍之倐然退出湘境豈無因哉 
　　南方全境一旦脫離北京其影響至爲遠大臨時政府之問題將爲依序進行中之要素蘇浙川粤爲中國最富饒之區北京失之財政上受一鉅大打撃此爲影響之最顯著者蓋北方諸省雖爲兵士出產地然必賴南方之財力以供養之也以軍事觀念言之長江一爲南軍所有則南方已處於不敗之地南軍至此必不延長其陣線必厚集其兵力於浦口漢口以逸待勞堵截由鐵路南下之北軍北京遣兵赴南除鐵路钱尙有河海兩路今運河久未修浚阻塞不通若海運縱非必不可能之事但亦極多困難外人船隻如不受雇則政府無船裝兵其困難一即使有船然在何處能以登陸作戰其困難二故政府今苟欲續行其武力解决之策不可不保護鐵路終點以防南軍之奪取如是則鄂省之問題因以發生矣記者將另著一篇從軍事觀察點詳論此事以見浙省獨立後之影響焉 
[續紀杭城獨立消息（眼）]  
十二日午后杭城始有獨立軍安民告示出現寫有浙江都督屈字樣示之原文云浙江都督屈爲出示安民事照得袁政府背國殃民本省已於今晨獨立與袁氏斷絶關係凡爾商民人等之生命財產本都督當一體保護爾商民人等亦宜各安生業勿得輕信謠言無故自擾如有造謠生事定即嚴懲其各懍遵母違切切特示中華民國五年四月十二日一般市民見之乃知都督已推定羣情稍安印用督理浙江軍務處旁註暫用二字 
午后二時商會開會因本是銀行錢莊停市商議明日中國銀行兌換劵辦法有言必財政廳出任其責始能照兌者一時尙難定奪總理顧竹溪王湘泉曾至巡按使公署謁見據云屈雖任維持地方之責而都督一職尙謙讓未遑也公署中人紛紛辦結束以預備交卸 
浙軍爲防堵北軍起見午後三時許由南星橋開赴二十四團步兵二營嗣由筧橋開出砲兵若干聞均赴嘉興用專車運赴或云至硤石止北軍來浙之說盛傳一時有言已抵嘉興者有君尙在楓涇者其人數若干傳者未詳惟今日探詢各處則謂中央方面確有此令後已中止故北兵並未到浙境云 
今日火車僅通江墅線一段向上海行之客車來往全停或云路軌有斷絶處 
城内商家得上海來電有市安字樣但頗有上海獨立南京獨立之說或謂係好事者所造或謂爲藉壯軍勢起見皆不可知 
朱將軍家屬聞前數日因葬事歸海鹽原籍亦有謂其在淸華旅館者然其戚屬二人在女師範附屬小學肄業者確於昨夜自公署逃至旅館復入學校云金參謀長頗反對是舉十一日開會與第六師長葉均未蒞會顯示不贊成之意故軍隊今晨圍攻軍署時曾索金參謀云頃聞金避至某西人處朱避至某領事署葉則爲人軟禁云云 
此次變動之速殊出意外實由北軍來浙之故觸其動機主動者聞爲第十二旅旅長童伯吹或云呂戴之亦爲主動之人省城秩序未亂但此篇絶好文章惜匆匆下筆未經再三搆思故布局尙未十分完密 
遇錢江之渡船及越安輪船錢江輪船等均已照常開行昨晚十時後汽笛嗚嗚聞均係裝運軍械至硤石地方夜間各巷口通行不易 
[隴西官吏病民紀]  
　　英文楚報三月十二日甘肅岷縣訪函云甘肅西南之人民泰半反對現有之政體其恨帝制固深而不贊成元首則尤甚此爲不成問題之實情少年華人自然擁護共和但承認目下毫無權力不能不服從執政柄者之命令設有機會以從事革命則固若輩所欣喜不勝者也隴省此處之官吏似皆爲上官之親戚故舊本省人士欲在衙署謀一位置則絶無機會所可痛惡者不僅在於政界之任用私人而徇私聽訟公道不彰惡稅橫加出乎額外尤足使最愛和平之人民發生革命之心思岷縣知事久不知公道二字作何解徒以在位一日搜括民脂一日爲快凡訴訟公之有可以獲直之理由者多廢然而返甯願受屈不願興訟以免是非顚倒反獲罪戻也捐稅之重過於前淸幾於無物無稅隴省極南之某縣旅行者暫住一夜且須繳度夜之稅屠宰稅亦甚擾民不分屠户與否殺牲皆須一律繳稅有數處徵收吏甚至預徵將來所殺牲口之稅每猪一頭無論其大小肥瘦死活皆須繳稅四百八十文此間縣知事招集團勇一百二十人此輩多爲社會中最惡劣分子故不能鎭服作奸犯法之惡徒反魚肉安分守法之良民近數月來此輩任意携取民物受其累者莫敢與較蓋以縣知事爲若輩之奥援故也聞諸可恃方面此輩所得之財物知事與團練長各分其利故能恃無恐橫行鄕里某案損失値銀數萬兩大約團有團勇在内失竊者不獨不能獲盜懲辦且須再出若干資財以與此一羣餓狼也 
[北軍在川之頽敗]  
字林　云茲接三月二十七日及三十日重慶來函節錄稍有關係之一節於下此間貨物不能運出因水道在酆都附近被阻利川輪船載太砲彈五十四箱小軍械及子彈二百三十箱遇匪爲大砲轟撃機師殞命故乃開足速力擱淺岸上旣而匪乃進攻酆都燬其外城内城之半亦成灰燼北兵今赴下遊　淸水道至萬縣爲止但軍火漸少人數亦寡北軍近復在綦江大敗現距重慶約兩日路程叙府北軍亦無進步聞某將軍聞取消帝制消息復退回叙府繼乃自殺電局發出通告函件改用民國五年惟文武官員所出示文仍用洪憲年號吾人載貨之船一艘曾在酆都附近被撃計中五十鎗彈死十人船乃被拘船中之貨除吾人者均被刦去美國軍艦所用之糧食及子彈若干亦爲所有酆都敎會之屋已焚爲平地 
[東報紀江西獨立事]  
　　上海日日新聞十四日九江電云江西各軍隊十二日起第九旅爲中心關於獨立事屢商將軍李純至十三日李遂開軍會議更召集警察廳長巡按使其他紳商等縷述鄰省要求本省獨立之始末現以凖備已成時機亦熟直爲蹶起之計滿場均無異議遂於十三日午前十時宣告獨立本日午前李純宣告獨立直與民黨謀討袁之策商民歡聲如雷獨立慶祝會已成立 
[南京快信]  
十三日午後軍署接上海楊　軍使允守中立電十四日晨又接鎭江急電謂該處陸軍警察營長朱某連合揚州十二圩等處軍隊宣佈獨立旋又接該處要塞司令龔靑雲飛報謂朱糾同黨人　鎗攻撃旅部示成隨即星散獨立之事業已取銷云云其後滬寗車仍依次駛至民心安靜 
　　昨日謠鎭江獨立茲得確報前晚該處確有一部分軍隊密謀起事未成昨龔司令已電省禀報一切 
馮將軍昨日接中央要電三道電首均冠親譯二字浙江軍署一等副官楊文奎二等副官唐頎邨昨由蘇來寗求謁馮將軍聞與時局有絶大關係 
寗商會昨開大會軍巡兩使均各派代表出席軍警防護極嚴其議决事件探得續報 
張勳在徐初十奉到督理安徽軍務命令十二日淸晨即由徐乘車來蚌埠接印是晚因接到浙江獨立電翌晨（十三）即趕回徐州到京之說實係謠傳惟報載張對於總統問題有特别之主張則誠有某事云 
馮將軍前派員赴直隸滄海縣購軍用馬料黑荳六十五萬六千斤現由滄運浦轉　來寗交通部昨派電政員來寗測勘籌備添設電站五處 
[紀鎭江獨立未成情形]  
　　鎭江所有軍警曁各炮台多係舊有老人故反對北京政府久已在醖釀中日前滬上有重要黨人陳某沈某等率領多人前往接洽於是日下午三時開秘密會議决定晚間十一時以鳴砲爲號宣布獨立全體軍警除七十三團未能一致贊成外其他自團長以下幾全體贊成惟龔旅長極端反對而所有各要塞砲閂火針均密藏旅部故議决俟龔（龔每晚必看戲）進城時鎗斃後始行起事並連合揚州十二圩聞砲聲即同時宣布獨立　成倚詎龔　城時即由軍隊用排槍撃射僅將龔之馬弁撃斃而龔則於鎗　間逃回旅部即下令特别戒嚴於是事遂不果矣惟比時電報局爲黨人佔領訨發電報多通一通電已獨立各省一通電未獨立各省一電馮將軍一通電各報館據本地人士言天明時尙聞槍砲（亦云非砲是炸彈之聲迨至午後一切秩序均即如常現已安謐 
來件 
[某君致浙江獨立諸要人書]  
袁氏禍國累浙不安賴諸碩畫藎籌早定大計獨立聲播遐邇騰歡豈勝感佩惟某尙有所大惑不解者朱介人以趨舍不同置身局外方針雖誤人格猶存文何人（文六爲屈映光字）非即屢獻征滇之策屢刮媚袁之金且自已稱臣不足而復代黎副總統稱臣之浙江巡耶何今忽以總司令聞耶然此猶可解釋曰放下屠刀　是成佛予人自新爲君子之所許文六而果悟旣往之非即不妨以重權付之然則文六對於浙江之獨立應出自眞誠矣不意消息傳來文六一方與諸君敷衍以固位一方仍密電袁氏聲明其始終對於袁氏之忠忱而袁政府之命令果以巡按兼總司令予之試問諸君名爲獨立而總司令乃由袁政府所任命且曰巡按使兼任云云下滑稽可笑之事寗有甚於此者乎所謂諸君之碩畫藎籌非因屈氏之一電袁政府之一令而取消淨盡無處追尋乎文六之效順爲假意即文六之前愆不可贖且因是而攫得軍民兩長之位即僅就個人道德言之不知其何以對故友朱介人耶在滬浙人曁浙人自杭來者僉以文六之不除爲浙江獨立之汚點且因袁氏之有命即浙江獨立之基礎因以動搖欲浙江獨立者不僅諸公也此諸公爲浙江治安前途計爲大好湖山名譽計所宜急籌善後之策者也前車不遠即在廣東桑梓攸關不容緘默惟諸公有以敎之某某謹上四月十五日 
編輯餘談 
[光怪（飄萍）]  
廣東龍濟光一方宣言獨立一方又有撃斃　黨要人之嫌疑北事將貽廣東治安不利 
浙江屈映光一方順從獨立一方又密電北京政府竟得殊異之任命此事亦將貽浙江治安以不利 
龍濟光之光與屈映光之光何東西相閃若是也嗚呼此之謂光怪 
 
 
 

Page 4

 
 
   
 
 

Page 5

 
 
[花柳病療法]  
丁福保述先述花柳病學之歷史次述淋病次述軟性下疳次述梅毒次述花柳病之新藥方書中所論病源病狀及療法皆理明詞違閱之即能瞭解其藥方皆從確實之經驗得來苟能照方試治必得事半功倍之效每部七角○總發行所上海英大馬路泥城橋西 
首龍飛西間　醫學書局○外埠買書者可從郵局匯寄○分銷處上海棋盤街商務印書館丁福保醫例上午門診一元○下午出診五元在上海靜安寺路派克路口候診 
敬告海内詩家王荆公唐百家詩選二十卷係海内僅見之本當北宋時所見之唐人詩自與近世不同開卷其第一卷盧象贈劉藍田一首即非全唐詩所有然則今以全唐詩爲搜羅巳盡者固知其頗有遺珠也倘能徧加校對其字句之異同不可勝數而又能於全唐詩以外多得若干首島能不與海内詩學家共寳之至板刻精良悉存原書眞面目尤其餘事○每部定價三元照碼七折　又有全漢三回晋南北朝詩樣本一册函索卽得信内須附郵票三分爲寄回件之用○總　發行所上海英大馬路泥城橋西首丁福保醫寓○外省買書者書欵可從　局滙寄 
[神效無比]  
瓣香廬主人驥雲先生雅鑒啓者久仰貴廬法製消 
痰半夏治咳之功神效無比賤軀素秉虚寒常患咳嗽之症去歲冬間因作客他鄕偶感風寒遂致乾咳不已屢延名醫診治服藥毫無影響不得已修書至滬託友人向貴廬購買一盒如法服之果然宿疾頓除精神爽適飲食較未病時見增雖盧扁復生亦未必過此不覺喜形於色自後凡遇咳嗽醫不能治者予必嘱服尊製半夏靡不奏效如神其間敝親患咳最重者百治不效弟亦慫恿上海瓣香廬驥製半夏大可信服彼即著郵局滙洋購半夏一盒試服之下病去六七後又購服一盒病竟霍然弟身受之外兼及他人愧乏瓊報特馳書敬謝望代登各報以誌不忘敬請壺安　　福州長門陸軍講武學堂學員楊葆春 
鞠躬上書　附價大盒洋二元四角小盒一元二角每料六大盒洋十三元二角埠批發格外克己如無銷路包可退還　上海盆湯弄寗波路口瓣香廬驥雲氏總發行所抄登　本廬分設天津北門東獅子胡同　杭州陳列所　南京下關大馬路　無錫北門外江陰巷内○北京觀音寺街青雲閣商場○長沙糧道街○安慶軍署西 
[内務部批]  
據上海五洲大藥房總經理項世澄禀送方藥請立案等情查核良丹嘉普魚肝油精丸月月紅女界寳海波藥樹皮丸人造自來血七種處方均屬可行應准備案此批中華民國五年三月二十七日　　批上海五洲大藥房 
[𠅤羅有限公司廣告]  
上海南京路十三號 
本公司頃運到大批夏季用品如花邊絲帶白帆布靴鞋不透水之草帽等名目繁多不能備舉均一一陳列各室以供各界仕女選購尚祈枉駕　賜顧自當特另優待 
新到雷錠時計黑夜亦能觀時每枝價洋六元 
[吳製星期戒烟丸]  
此丸戒烟第一靈○南到閩粤北天津○戒斷之人三四萬○並無一個出毛病七日斷癮非爲貴○十天斷丸爲奇珍○呑丸三天糞色黑○烟蟲烟積去干凈且無胸胃並氣痛○不吐不瀉不遺精○因病上癮病不復○還能照常辦事情一料只戒開燈吃六分烟癮癮大照加每料售大洋三元暫售處在●上海老垃圾橋南首厦門路源昌里 
[美勒補血汁之效力]  
力能扛鼎請看效力 
吃了美勒補血汁○自然有這大氣力○願我同胞快購服○好做一番大事業○ 
價目大瓶一元七角半小瓶一元每打十七元半每打十元 
總發行上海五馬路棋盤街中洋大藥房分售處各埠各大藥房 
[青州水門汀]  
青州水門汀有限公司所出之水門汀爲東方最上之品素爲香港政府所信用用以製造陰溝管避水甎避火泥及瓦片等物堅美無匹近者新牌疊出每易魚目混珠貴商賜顧幸祈認明牌號向圓明園路八號新旗昌洋行議價 
購辦欲知用法詳情者本行亦可奉告　新旗昌洋行謹啓 
[招買狗]  
本廠欲購小獅子狗數只係去冬及今春癢雄狗合宜如有出賣者送至四馬路老巡捕房東首裕昌泰帳房面議可也 
[興昌股票號]  
買賣各鐡路證劵銀行礦廠股票公債票儲蓄票並做押欵現移至致遠街開泰棧對門交易 
[罐頭烟發售]  
本號現因烟禁改業在即將自己存貨裝成罐頭烟零售貨色眞實秤頭克己在脫貨爲主今擇陰歴三月初七日開市頭號每罐八角二號五角三號三角　　英界二馬路口三百七十五號門牌成威信號啓 
[藥房出讓]  
今因股東意圖别業願將一切生財及藥料情願出讓如合意者請至本藥房面議一切可也　北四川路橋堍合衆藥房啟 
[華達油畫廣告公司啓事]  
本公司專畫大小油畫招貼劇場佈景畫件照像背景畫屏油漆各種玻璃金字各式招牌粉刷華洋房屋以及代製新頴圖案等件如蒙　賜顧請惠臨寗波路東首四百四十三號四川路之西廣　公所對面　電話四八三八 
[寗波和豐紗厰發給官利紅利并掉換新股票廣告]  
敬啓者本公司經本年二月三十日股東大會决定舊曆四月初一日起憑舊股票息摺發給乙卯年官利每股洋十二元隨給甲寅年紅利洋八元本公司即將舊股票息摺收回蓋印作廢當給正式 
收據如　請股東欲將股票改戶股數分併請先行掛號俟新股票簽字完全再行登報佈告請持收據來廠領取新股票幸弗遲延是荷 
[大東製帽有限公司開幕廣告]  
啓者本公司向在京濟創造中西各種新式草帽精工物美異口同聲歴蒙美國巴拿瑪賽會嗬囒三寳壠賽會小呂宋嘉年華會東省物品會及農商部國貨展覽會均評定爲最優美之出品先後給予最優等及特等獎憑并金質獎章復蒙農商部特許運銷中外各埠祇　値百抽五正稅一道槪免沿途稅厘在案向來行銷奉吉直魯晋豫各省承　愛國諸君子傾心歡迎爭先訂購幾於供不給求本公司爲推廣國貨起見復集重資來滬設立分廠運來東省特産極細披平草辮延請京津著名超等工師仿照西式折衷時好製出各種新式草帽以及坤帽童帽無不備具物旣極美價又從廉倘　惠顧諸君意中另有新奇式樣特别訂造尤能從心所欲以副　雅望請移　玉光臨庶知言之不謬也批發另有詳章賜顧者請至本公司接洽爲荷大東製帽有限公司謹啓總發行所在上海英大馬路西市勞合路口三百七十號　製造廠寳山路頤福里四十四號 
[啟新洋灰有限公司分派第四届餘利廣告]  
本公司訂於陽曆四月十二日在天津本公司總理處派發上年餘利並分送帳略一切均照向例辦理謹啓 
[江蘇溧水棣溪村濮氏重修譜牒通告]  
公啓者濮氏重修家譜廣告巳佈恐未週知再行登報告　聞凡我同譜後裔見報速將本身數代生年卒月附葬何處及一生行狀開具清册務望於本年三四月寄到以便貫稿謄正幸勿觀望自誤來稿寄南京南門外柘塘鎭　曹億隆寳號轉交棣溪村濮子榮頴奇其相查收 
[山陰徐純甫先生鑒]  
逕啓者令尊次舟公於前清光緖丙午年挪借小莊銀三千兩立有證劵結至辛亥八月小莊停歇之日止又欠息銀二千兩有奇尊公仙逝後屢向閣下追討絕不歸還因查尊公附有大通躉船公司股份六十股共銀六千兩爰於甲寅年聲請大通商會及躉船公司將尊股劃分截留備抵各在案並登申報廣告一切繼而閣下着人持摺取息經公司據情却回兩載來閣下終不來理當乙卯五月公司登報招東取息尊票並未出面此項息銀一千二百六十兩經由小莊收領稍資補償但商會公司均經許可將尊股截留備抵自應更名換票以生完全效力小莊自倒閉後負債至鉅難以歸還截留尊股實屬待米爲炊經過手續巳屬周密急須更名換票用抵存户遂於舊暦臘月禀訴銅陵縣署奉批轉咨大通商會秉公辦理旋由商會公同判决批准劃截尊股一半歸利和收受仍由小莊登報作最後催告除另函奉逹外理合登報聲明自登報日起以兩月爲期如閣下再不來理經過時效則由商會知照公司將尊股註消一半塡發新票以抵尊公欠欵除將尊股一半抵償外尙有不敷之數七百餘金應由小莊再向尊處算結以清償項而免拖累特此佈告　　　　　　　大通利和莊具 
[泰平橡樹有限公司]  
開第三届股東大會及發息廣告啓者本公司擇西四月十九號即禮拜四華三月十七日下午四點鐘假坐英大馬路外灘滙中西旅館内開股東大會届時務望有股　諸君股會討論一切及該公司營業情形然紅利每股派息元一錢五分四月二十號開派届時持股單到本行領取可也過戶部于十三號起至十九號止逾期槪不過户特此佈告　總經理壳件洋行啓 
[上海新開福茂紹酒棧開幕廣告]  
本廠開設浙紹山陰白浦鄕百有餘年精釀京莊紹酒遠年花雕自運牛莊高梁秘製各種花露藥燒色香味美久已四遠馳名際此商戰世界本主人不惜工本精益求精是以出品之精美有口皆碑茲爲推廣營業起見特在上海四馬路南石路普慶里口創設分棧雅座精潔侍候周到無論另躉批發無不格外克己謹詹陰曆三月初二日開設倘蒙　紳商各界裙屐惠臨不勝歡迎之至　本主人啓 
[金秉奎奉諭聲明]  
啓者秉奎前在英公廨呈控金阿根揩單盜賣一案訊經十餘次前孫羹梅襄審訊悉金阿根敢在檢察處朦領方單判令管押嚴追在案忽於本年陰暦三月初五日由王襄審訊結宣判堂諭（原告所控證據不足將案註銷金阿根開釋本公堂註銷範圍與金秉奎現在安身住所無涉此諭）奉此按是地房屋共有九間悉係秉奎祖傅安身之住所有前由公堂函請會丈局查丈繪呈之房屋地圖可證旣蒙公堂明諭則秉奎永有完全管業之權惟此地方單自被金阿根朦領後尙未交案深恐與一班無頼地販或以金錢運動朦轉道契除由原代表律師函請會丈局止立道契繼續起訴外特此聲明　有上邑二十七保十圖念字圩九十五號金國泰户史五分二厘之方單此單之地卽係秉奎安身住所之房屋基地中外紳商請勿貪賤受買以免糾葛 
[浙甯南貨廣告]  
啓者南貨一業向以各帮彙集今因别帮欲建公所我寗帮不願帮助各歸自理所有早年捐數今與寗别兩帮公議公同揭算分折别帮應丈八百三十三元登報後面繳達生號收執設有不願自去理派與寗帮無涉特登申新兩報申明恐未知週特此佈聞　　　　　寗帮南貨同啓 
[保護君之銀錢以及貴重物件]  
[避盗避火要品]  
美國海林好廠所製保險箱實爲本行到有大小各種保險箱陳列敝樣間以副諸君參觀或函詢當即將樣本寄奉 
上海博物院路廿十二號老晉隆洋行啟 
[裕元祥]  
上海棋盤街交通路 
雲紗拷綢 
各式俱備批發從廉内設零剪格外克己 
[吉屋減價召租]  
啓者在西門外寗康里有三開間兩開間單開間石庫門屋内裝修天井晒檯披屋自來水後門一應齊備門巷坦平開閣出進車馬尤屬利便且探邇來之市面酌减租金小租等費分文不收爲振興市面起見茲舊曆三月份一律照行因揭報端聊當紹介以便採擇無任盼禱茂業公司經租賬房 
[成豐股票公司]  
收買全國鐵路股票證劵公債票儲蓄票各銀行股票等現銀交易價格從優請至三馬路新開報館對面兆福里或棋盤街工部局對面兆福里均可接洽電話一七另三 
[先施公司]  
上海江西路三和里 
雲紗拷綢 
新貨已到式公俱備批發從廉以廣招徠電話四七四四 
[遺失滙豐支單]  
茲於十一號晚在電車被扖　竊去四月十六號期第２０２０４１號計洋一百十元此單係由杏味牛奶棚洋人支出業向虹口滙豐掛失作廢望中外　各界切勿收用特此聲明顧正順啓 
[遺失收條作廢]  
今遺失黎雲記戶中華銀行第卅一號股欵收條一紙計一百五十股該洋三百七十五元已向該銀行掛失作廢如有外人拾得一槪視爲無效黎雲記告白 
 [P想置産業者注意> 
啓者今有堅固洋房二所坐落提籃橋巡捕房西首西華德路第四十二號四十三號廉價出售如意者請　駕臨本宅接洽可也西華德路四十二號主人謹啓 
[招尋皮夾]  
初七晚自滬寗車站至民國路途中失去皮夾一只内有青邑十八圖東谷字圩田單三張約七畝零源康當票十張章卡片數張在他人毫無用處於本身頗有關係如拾得者請送至方浜橋銀河里三弄五十二號當酬洋五元决不有誤章照啓 
[聲明]  
啓者鄙人向無在外設立字號亦並無與他人合做生意等情前者唐寳廷君往徐州辦貨託鄙人暫時代付滙票此係友誼並非合股所有徐州平和明記牌號係唐君個人之業於鄙人毫無關係恐有誤會特此登報聲明　　章明記白 
[癩疥瘡藥]  
拔毒止癢 
此藥無論何種疥瘡小孩黃水瘡濕毒一搽止癢頭尾三天毫無痕跡大盒角元小盒半半　上海抛球場北首廣東杏林軒啓 
 
 

Page 6

 
 
要聞二 
[浙江獨立消息到京情形]  
　　昨（十二）京中某重要機關得有電報謂浙江省昨已宣布獨立又據政界某要人云某部於昨晨得接浙江鹽運使電謂該省情形不穩請示對付辦法並聞交通部亦接有電電報請嘉興一方面有變云云又聞京中某銀行亦曾得有以上同樣之報告而某財政機關得此項電報多起其情形尤爲詳悉至於京中報紙之宣佈此事者如英文京報順天時報北京日報等均曾有之而英文京報較爲詳細順天時報並推及福建江西等省之影響北京日報則以報則以報告與中央脫離關係爲朱將軍不免於事實微有不合然亦連類而及於福建獨立之風說即此觀察都中人士之對於獨立二字之情形與二三星期前蓋逈不相同矣 
政府接到此項警耗後公　中當即召開特别軍事密議多次昨已有電分致鄰浙各省將軍詳列種種防備方法海軍劉總長已出京聞亦有電趕回重行商議一　又　内史處　備草擬令稿述浙省軍民擁入軍署朱將軍逃避屈巡按維持秩序各節即命屈氏兼督軍務於起事者一方面與官場一方面均不加責備但以服從命令維持治安等語爲此後之希望聞日内即將發表前此滇黔獨立時命發表　　均極嚴厲桂粤獨立則至今不曾見諸命令若所聞果爲事實則浙事之發布與前此四省先例均不相同此其中又必有一番深意也 
[川湘鄂閩之危機日迫]  
　　三省危迫之密電政府前日連接湘鄂川三省萬急密電數道　日　召集特别會議内容非常嚴密據聞有兩大重要問題一關於川省方面者該省自用兵以來所有居民迭遭殘殺搶掠之痛苦黨人遍地皆是全省已大震動陳將軍雖竭力撑持然變亂之暗潮實已日迫一日前數日間又有黨人散布傳單宣言要求獨立居民聞耗異常恐慌雖經當道極力遏止各處警戒然亦莫能補救目下川省情形已有不可挽救之危勢政府接到此項密報深爲焦灼一　於湘鄂兩省方面者自廣東獨立後政府連得密探報告及該兩省湯王兩將軍電告僉稱近來長沙武漢等處黨人尙多潛伏謠言日甚風鶴時警大局頗爲岌岌請指示萬全之策以杜亂機猝發云云 
　　曹錕情勢之可憐頃據　息北軍司令官曹錕將軍現在川中拍發一電密告中央政府略謂成都陳宦將軍有　蔡鍔等内通暗助之疑跡余堅持武力解决陳則主張妥協調和然於今調和即爲屈服於蔡鍔輩之手段而已余焉能耐之哉云云聞陳將軍亦有電致政府稱成都附近土匪充滿其衆不下數萬省垣兵僅二團無從討伐計惟有壞柔而已等語其實陳二安與蔡松坡最近握手之情形中央豈不詳知無如武力不繼大勢已一去難回只好與之虚與委蛇以聽大運之推移而已曹氏以征滇總司令之名義而至不能和戰自由則曹氏今日在川之情勢亦大可憐矣 
　　閩海防務之吃緊粤省獨立所有中國南部之海岸線已入南軍範圍之内其比隣粤省之閩省沿海各地方防務驟形吃緊聞政府爲防止粤軍之擴張勢力保閩省之治安起見昨日已通電第一第二兩艦隊司令官除將駐泊粤海各軍艦一律開往閩海駐泊外並飭再抽調得力軍艦即日駛赴閩海協防並指示閩海應派軍艦泊防各要地如下一厦門二馬尾三沙灣四平海灣 
　　湘省防線之延長滇黔桂粤等省相繼獨立湘省適當其衝最近浙省又與中央斷絶關係則湘省之軍防事宜較前倍加緊急政府除電令湯靖武將軍並續派軍隊赴湘妥爲防範外聞已議定將湘省之接近粤桂黔各地方劃爲再防禦線所有調湘之軍隊分段設防妥爲　置其擬劃之兩防禦線據聞一爲湘西防禦線此線防禦滇黔方面之軍以永綏爲起點經鳳凰麻陽芷江黔陽會同靖縣以至通道一爲湘南防禦線此線爲防禦粤桂方面之軍以通道爲起點經城步新寗東安零陵道州永明江華藍山臨武宜章以至郴州舊州屬之桂陽並以湘南因粤事續發防禦線延長續派之軍隊擬令一律開赴湘南一帶分别甚防 
　　湘鄂迭來之急報近三日來公府疊接湘省警務湖北襄武將軍王子春亦有報告該省軍防日趨緊迫密電到京聞當局日昨（十一）開軍事會議時已將防禦鄂湘兩省辦法提出討論决定添設鄂湘防務使以期責有所歸駐紮地點擇定兩處一爲武昌一爲長沙（刻下尙未决定）將來有防務使希望者以震威將軍雷震春毅威將軍胡景伊呼聲最高日内即有明令發表 
[時局推移之關鍵]  
　　南方新政府刻接廣東來電南軍擬在廣州組織臨時政府業派軍艦五艘溯流西江往迎廣西都督陸榮廷及梁啟超等并其他重要人物組織臨時政府之期即在目前暫由舊日議員舉定臨時總統或電促黎副總統前往代行總統事政府成立後一方召集正式國會舉定正式大總統議定憲法施行一方照會各國政府要求承認然後將其所預定軍事之大舉計畫同時出發其目的預欲誅盡禍首以绝禍根帝制派諸人聞此消息惶恐異常咸以無地逃避爲憂　　馮梁兩要電政界消息馮將軍於十一日下午八時曾有密電逕致徐世昌氏聞其中要語係質問當局者有無從事和平之誠意果否有如南軍所謂戀棧不惜破壞國法僅爲一已之心理敢請詳覆等情電中並附南軍最後一電有願否和議立息干戈仍以當局者去留爲轉移等語聞是電已於十二日進呈當即提出府會議惟尙未答覆又聞中央某要人於十二日下午接到梁啟超電一道内容甚簡單據聞内係對於退位一事請轉達中央各要人聞電中要綱係嗣後關於退位問題之答覆務請根據約法本諸法本諸法律合於世界公例確服多數國民心理母再用舊官僚之敷衍並有指明母再勉强擁護私人權利之理由云云 
　　中央秘密策中央對於南方問題口中主張和平解决秘密中又分派人員馳赴魯豫陜諸地招募軍隊一方面又力向某國銀行磋商借欵作戰計畫仍著著進行據個中人云政府昨有密電致長江正副巡閱使張倪兩將軍令其各添招十餘營限於一個月招集練成一方面電令四川陳將軍商之南軍總司令蔡松坡停戰一個月蓋一俟新軍練成即可下令攻撃調停之語恐終爲紙上空談也此外則對付魯湘蘇鄂川閩贛等省之目前局勢尤爲一項緊要之問題據官場人云最近政政府對於各該省已另籌有特别辦法十一日曾分致該該省文武長官密電各一道指示一切機要大致首爲力持鎭靜次爲勉力維持秩序撫慰軍警等項並詳示其中之各緊要手續及理由惟實際上之效用如何則正難知也 
[獨立聲中之帝制人物行動]  
　　陳了明携欵赴粤順天時報云陳了明者四川一俗僧也曩者袁項城隱居彰德陳以一掌金邪說干之　後當有九五之尊民國成立復由某君介紹謁於京師項城思前言似漸效驗遂酬以偵緝各要差癸丑廣東陳炯明獨立時龍濟光徘徊兩可伊往說以傾向中央龍果信從項城又授以陸軍少將本秃陀也不數年間居然貴官娶妻生子今聞廣東獨立自向統率處歷陳熟悉廣州軍情且與龍原屬舊交政府立給二十萬元使携赴粤東激勉軍隊取消獨立即日南下能否有效前途茫然陳之携欵出京或者係設一小騙局欺紿政府自肥身家不然果眞潛行赴粤施以詭謀南軍必以蔡乃煌第二待之和尙結果恐不大佳也 
　　蔡灝元承繼兄職英文京報云蔡乃煌在粤被殺確耗已誌昨報聞財政部亦已得該省鴉片監查員電報電文僅爲獨立蔡特派員正法寥寥數字不言被殺而言正法者大約因在廣東政府勢力之下故也又聞財政部接到此電已即日會商内務部呈派其弟蔡灝元代理三省禁烟特派員之職蔡灝元此時本在滬上爲蔡乃煌之駐滬坐辦原按云蔡乃煌被殺事帝政派各報尙欲力爲掩飾謂係在粤被暴徒行刺斃命云云眞可笑可憐矣 
　　顧巨六亦將去職籌安會發起人之楊孫等六君子固爲此次帝制問題戎首而顧巨六　抱帝制思想尤爲迫切一切復古政策皆其主張恢復拜跪一節尤爲有意嘗試之計劃茲聞楊孫兩氏辭職已蒙政府允許惟顧巨六尙不願乞退籌備立法院及辦理國民會議事務雖併入内務部而顧氏仍充當局長然恐不能終於不去也又聞楊度氏昨　退參政一職之故實因見勢不佳亟欲遁往英國最近數日整備行裝出洋日昨楊氏親訪顧問英人莫利遜君想即因此事云 
　　梁士詒反對議會政府會議規復省議會一節曾經政治研究會屢次討論主張最力者爲孫寳琦氏至謂今日人民想望參政幾如飲食男女非規復地方議會必不足饜人民之願洋顧問如韋羅勃莫利遜有賀長雄等現皆贊成之梁士詒獨主張改設道議會而反對恢復省議會其所持理由因恐有民動以省之名義對抗中央也韋羅勃氏與之辨論頗久結果由章宗祥等提出折衷主義主張省設參事會不設議會議亦未定然聞韋顧問已因此不甚愜意來請假返　矣並昨日梁氏與朱啓鈐周自齊均密召入府有所商議外問頗傳此三要人之地位數日同内或生何等變動不知確否 
[浙江獨立之别報]  
十三日浙報發表獨立事略稱浙省獨立後已公推屈映光君爲臨都督童保暄君爲總司令所有重要地方如國銀行交通銀行興業銀行話公司電燈公司等處及各要隘巷口均有兵警保護秩序異常整齊洵足徵人民之進步也又云杭垣自昨日獨立後市面秩序如常商界均各安堵各銀行加派軍警何護惟禁止鈔票兌　以維秩序所有各錢業由中國銀行行長金謹齋君擔任保持並限制加升現水杭城各綢莊由董事金溶仲君通告莊一律照常收貨機業亦須照常開工母得停止其餘各營業如恆並無恐慌之現象 
浙江杭縣地方審判廳廳長周衡昨出有牌示云爲牌示事本廳現奉高等廳長諭知暫停辦公三天仰各訴訟公知照特示其餘各機關亦多暫停辦公巡按使着政務廳則淸理各種案牘以資結束杭流鐵路昨因整理車輛及條養軌道等由鍾局長通告各站隊將杭嘉楓滬江墅各區間内列車暫行停駛現擬定明日起照常開駛並聞寗波至曹娥江邊上下行車仍一律開駛 
[續紀甯波獨立詳情（特别通信）]  
　　浙省自滇黔起義後態度最爲迷離日前朱將軍有將鎗彈輸送北上事而代人稱臣之屈使又陸　輸欵中央其効忠政府又似無微不至因是各級軍官早已壞有似不平之見此爲醖獨立之一原因最近因北軍又有入浙消息而黨人之健者又四出軍動潛勢已彌布全浙各軍官均忍無可忍於是前數日遂有相約省會開軍事會議駐甬四十九旅長周恭先君首發言謂吾浙設有變動吾　軍人當服從都督命令合座鼓掌贊成惟朱將軍之參謀長金某尙以不稱將軍而稱都督爲問無人答應散會後見機不妙即行溜走不知去向集議之各軍官遂各回原駐地點妥爲佈置預備獨立矣 
周旅長回甬後即日乘車到紹協同警備隊統帶洪士俊佈置防備一面即先聨合駐甬各軍官署名提出條件拍電到省要請軍使兩署速電中央逼袁退位此電甫經拍出適接省中來電已於十二號八時宣告獨立周旅長得訊後遂於當夜專車回甬立即邀集軍警政商學界領袖到旅司令部集議决定次日（十三號）會銜道尹出示宣布獨立士民聞之甚形歡躍 
寗波當未獨立之前一日下午駐甬旅司令部參謀長郝國璽君（雲南人）已先派　士多人守護電局檢查拍電一面由商埠警廳長周佩璜君分派警士將中交兩銀行守衛查核帳項存欵暫止兌現一時市面稍形恐慌現升　漲旋即出示曉諭平復如常當晚全班警士出發嚴密梭巡又聞鎭海各砲台已由水上警廳長王醉卿君管領早已布置妥密 
同日（十三號）旅司令部又接紹台兩屬均已獨立市面安謐如常之報今日（十四號）又接省中來電謂已公舉屈巡按使爲全浙總司令 
現甬市極形安謐惟現升昨日已平落至每千元七元零今晨又漲至十二元矣 
聞十三日寗波各機關先接省電云省垣十一夜軍隊變動將軍失蹤本使爲軍政紳商學各界以浙江地方秩序相迫已於今日决以浙江巡按使兼浙軍總司令維持全省秩序主任軍民要政所有該文武人員均着一律照常供職不准擅離職守除奉有本使命令外並不准擅自設立機關名目及有募兵歛餉等事仰即曉諭所屬軍民人等一體知照巡按使屈映光覃叩 
附十四日此間報載云十三日上午八時旅司令部邀集本埠在任各長官及各局所委員并本城紳商學界特開談話會到者百餘人公推韓紹基團長周佩璜廳長爲臨時主席議决各機關須照常辦事以及維持金融辦法是日到會紳商學界公舉盛薪傳陳季衡范仰喬費冕卿余芷津徐鏞笙六人對於官廳爲諮詢代表以便接洽一切至九時半始各散會至街上各店舖及沿江各商輪亦均高懸五色國旗而一般士商均鼓舞色喜無異辛亥光復時之景象 
鎭海水上警察廳廳長王醉卿君於昨日（十二）下午接寗波周旅長通電促令獨立當即與砲台統領江南陸軍各營長接洽停當决定一面覆電寗波并與周旅長會銜通電省城及本省各處一面召集各自治委員商會董事告以本邑已决定宣告獨立并令轉告商學各界一切如常勿懷恐慌云云故昨晚（十二）城中人士已略知風訊惟各疑信參半不敢遽信直今晨周旅長梁道尹王廳長周廳長等會銜告示發現始各恍然同日聞紹興亦於昨日宣布獨立市面安　如常 
[浙江獨立聲中之蘇州]  
浙江獨立淞江處滬濱要衝其防範之嚴巡查之週實更無逾於此蘇軍第二師第四旅之第八團駐防淞江已久昨日（十三號）蘇州接到浙江獨立消息後朱琛甫師長於上午七時特專電第八團團長唐卓齡第三營營長林友禹急速來蘇面受機宜後即夜趕赴淞防一面由朱師長立派第四旅旅長兼第七團長蘇謙隨帶軍需書記赴淞籌劃防務並督率各屬扼控要隘以維治安 
蘇州元妙觀内近日驟到一班外省人日在露台上擺設碗攤係用骰子搖取碗盞者（名曰搖小會）近日愈聚愈多警察廳派探偵察其舉動已非一日現在因跡涉嫌疑並有破綻露入偵探眼中昨日（十三號）警廳偵探隊長潘秀淸特派探長張仁山探士楊甫山會同南路五區巡官游志良帶同長警八名至觀内露台上拘獨四人當時即用銬鎖解廳訊辦 
駐蘇七十六團團長何士芬因浙江獨立蘇州人心惶恐一時謠傳觀前大街有形跡不明身穿短衣之人一二百人或前後向各商店紛擾何團長得報立刻禀明殷鎭守使將二營全營官兵一律武裝各帶步鎗一支手鎗一支親自率隊馳往查巡時已各四散現在該營已就近駐紥黃廢基老營盤内以便呼應靈通 
吳縣二十七市鄕警察局由縣長孫錫琪諭一等警佐馬少山君分傳十三所所長一律戒嚴就中指飭六事著令尅日實行者（一）各該市鄕之游勇土棍即日驅逐出境（二）在戒嚴期内不准鄕民賽會演戲（三）嚴禁匪徒開堂收徒散發票布（四）特别保管軍械（五）如遇意外發生會同駐在地之水陸軍警立時撲滅（六）販鹽梟匪截堵入境至洞庭東西山特派二等警佐於十一日前往會辦防務矣 
殷鎭守使以時局不靖謠言繁多特諭飭禁衛軍第四團劉夢九團長逐日派隊一連在城廂内外街市梭巡以資鎭攝一面通函總商會傳知各商民勿得驚惶殷使昨並面告商會領袖轉知各區商民重行組織商團以期自衛聞地方商民等會議以組織商團屬急要之舉惟經費浩繁無可籌措一時恐難組織現在鎭守使僅係面諭俟接到正式公文後再行從長計議云 
[鄂省對於時局之狀態]  
鄂省官場現猶隱秘廣東獨立事謂該省實係中立但聞中央已來電以江西贛南一帶毘連粤疆防守不稍懈留贛之第六師前已全部開湘現在贛境兵備單薄防務又較湖北吃緊雖已議定兩方停戰一月磋商和局然不能即置戰備於不顧擬於留鄂北洋各師旅中抽調一師往贛協防云云王將軍因湖北當川湘要衝爲革軍目的地現在防　除鄂第一師編制不全祗能巡防地方外客軍如第二第九第二十等師及第六混成旅多已抽調出征現有兵數不足兩師（除鄂軍）殊難應調連日與第二師長王 
 
 
 

Page 7

 
 
　鏡等秘議擬調一混成旅助贛其出發之期尙在未定須俟中央命令遵行聞王將軍對於中央夙著忠悃自聞廣東獨立以大局愈陷於困難袁總統地位日益搖動因是深爲焦慮連日在署會同段巡按召集軍政學各界長官會議防務多面帶憂鬱之色　將軍深信現駐武漢防軍均極可恃縱有軍入　　不難壓服惟下級官弁兵士終恐有被煽惑者特嚴申軍令禁止弁兵外出有請假者不得逾二小時而茶館酒肆並旅館學舍均遍布偵探　有妄談軍事或戰事情形即逮捕訊究又飭禁各軍隊不得購閱　紙只准閱派銷之北京某報及官報軍署衛隊及二師本部基幹隊　憲兵隊每日持令分區在市梭巡遇有軍人盤查來蹤去跡尤詳如非請假或已逾回營時刻即帶案懲處省外與湘川毗連之處旣已有重兵駐守與贛毗連武穴黃梅等地刻亦布置防務田家鎭砲台已經條理而省垣附郭要塞如東湖門鳳凰山蛇山愷字營及上游之金口下游之兩望漢陽之大别山各砲疊昨亦由將軍派本署護衛隊陳營長偕軍務課員等分往察看砲機及掩護兵力至爲愼重所有防務一切用費業經將軍呈准不加限制准其據實報銷伹本省稅捐短收甚巨中央又責成解欵軍費實至拮据王將軍前以本省各北軍下級官及目兵多無相當學術擬援前淸成例組設講武堂飭各軍官兵輪番入學並指定前武普通學校爲堂址茲以欵無所出遂决定緩辦此事雖微在足徵軍費之竭　　現傳官錢局督辦高松如以本局產業及官　向天津某洋行借銀三百萬元業有成護高已北上赴京津簽字惟此欵在官錢局宣　係爲收兌錢票之用究不知暗幕中能不挪充軍政費否又聞奉天段將軍亦最賞識高松如之理財手腕現以奉省財務要件須待商榷已電請高督辦由東赴奉一行而王將軍則以鄂紙幣充斥急待救濟又電促高速歸矣 
地方通信 
[蘇州]  
　　提議改良火政蘇州救火　　　於四月十二號在元妙　方丈内開臨時大會到者會員三十餘人正會長陸仲英君因事未到副會長汪敬之主席提議三　（一）遇火警時焚斷之電燈線最爲危險擬函致振興電　公司於警　分區内各裝機關倘遇火警由區關閉火門以免觸電之虞（此案由道養市民公社提議）（二）火已息滅時　來之　　可回轉不必開水激射免受損失（此案係警廳公函交議）（三）現在戒廳期内晚間城門關閉如遇火警城内外應如何各分界限（此案係城外安平永安等龍社提議）惟聞所議並無結果而散須俟俟訂期再議並聞　會已届更選職員之期現定於十七日投票選　大約以上三案須俟新選職員任事時再議云 
　　巡警因排解被毆皮市街喬司巷口老虎灶主李榮生昨夜十二時與房東查姓夫婦口角雙方爭閙不休經崗警入内排解　以戒嚴期内深夜不得吵閙詎　榮生突將茶　向崗警頭部猛擲致將該警頭部撃破血流不止當將李榮生等拘至西區第四分署經　官李瑞林訊問確實以李不服排解毆打崗警兇頑已極送　警正劉承恩核辦由劉警正訊問後解往縣署請辦受傷警察則送往天賜莊醫治云 
　　禁止演劇水警二　　長趙雲生查悉太湖西山相近之元山地方近有商民等集資演戲以爲酬神之舉惟現在太湖一帶梟匪充斥地方不靖元山爲江蘇赴浙之要道誠恐有匪徒　　滋　自應設法禁阻以安聞閣日昨特派淺水兵　二艘駛往元山地方　止演劇並今暫駐該處校巡刻該二艦已經出發矣 
[無錫]  
　　浙江獨立中之無錫狀况錫地於十二號午忽聞滬杭火車不通羣知杭州有事一般商家之與浙省有關係者當晚即得電音謂杭垣確已宣告獨立乃未幾又有滬寗火車不通之謠傳甚有謂省垣已如何如何者以致居民愈形恐慌市面全停米價驟跌兩角各業無不跌價仍屬無人過問惟民心雖萬分驚惶因軍警防範嚴密尙未發生遷居紛擾之事然當地謠風尙熾王知事爲息謠起見巳出示嚴禁造謠並會同軍警徹夜梭巡臨時防守司令陸軍警察王大隊亦於昨日起頒布戒嚴令各城門提早於十時一律關閉非有對牌不得擅開入夜即派軍警至各馬路及各要地駐防而以火車站輪船碼頭檢查更爲嚴緊云 
　　省委查烟員抵錫省署以英商會勘烟苗之期將届特派員分赴各縣會同復勘茲聞復查無錫吳縣吳江三邑之烟苗委員黃穉賢已於昨日來錫不是即將會同王知事赴各鄕查勘矣 
[鎭江]  
　危險事兩則鎭郡西門外有以換糖爲業者前在焦東鄕將糖換得舊銅舊鐵頗多歸來家人踞地挑選其中忽發現一小炸彈不　何物偶一擲地立即爆烈將換糖者夫婦之足炸傷現正醫治十三號夜間十二句鐘時有某營護兵某甲因事出營行至城内萬壽宮左近突破某乙迎面連放數鎗繋中要害登時殞命聞兇手已當場逃邊矣 
　將有部視學蒞鎭敎育　視學員錢君家治已於前日抵寗除　查官立私立公立各學校成績外並極注意通俗敎育如新舊各劇團圖書館閱報社等均詳細考查事畢後先行蒞鎭視查學務次往蘇州常州各屬聞敎育科盧科長已函致丹徒縣公署轉飭鎭城内外省立縣立中小各學校預備一工切云　 
[江西]  
　景鎭磁業之悲觀景鎭磁業自去年滇事發生川班客貨陡減川省匯兌阻滯窰户更爲困難加以恩關取消湖北班之自賣船大半别營生業往年此項船隻來鎭者約四五千號今則不過千餘號而戰事影響銀根緊急窰户周轉不靈以致倒閉者尤多然此猶爲過去之痛苦也今日則戰地日益延長無論已未獨立之各省無不人心搖動商人咸懷消極思想往年窰户普通開工之期雖在初夏正二月間亦有少數窰户開工做春窰者今年春窰已一律停止而時至三月爲往年各班客商來鎭擁擠之時今則已到之客商寥若晨星窰户之工作必先得客商之訂定今則開窰之時已經逼近猶未得有定單其恐慌已可想見矣更有一可慮之事則爲人工問題此種坯工生活極簡每年工價少者僅十數元多亦不過數十元故咸無恒心最易搖動别有較好生業無不捨之而去如辛亥癸丑二次兵燹　坯工數目比前至減少四千餘名之多此四千人或應募爲兵或流而爲匪迨平靖後彼等遊　已慣輙不願爲此勞動事業故窰户甚恐此次戰事不休影響所及又有工人不足之患則磁業前途之悲觀　不知所底矣 
[漢口]  
　　棚户搭棚之限制漢口向多棚户兵燹後尤多一經失愼動輒延燒甚廣近日火災頻仍被災　及萬家且有傷斃人口情　災黎慘狀目不忍　　　各　體如商　慈　會各保安會各國　合會各善堂發欵振濟者絡釋昨鎭守使警廳長亦禀准軍巡二署　　　　一面由警廳籌擬善後現經該廳長手訂條件於各蓬户薈萃地方　　　　限　搭棚庶兇再有延燒巨災茲將其條件列下一後城馬路兩　　　　　　　　　　　　　口之橫馬路無論論瓦屋棚房一律不准　　　　　　　　　方離城垣五丈遠始准建造一官立公立之一馬路外被四面名十丈以内不准蓋造一凡後湖被火焚地方劃分橫直街道數條每街以寛四丈爲限一棚户比鄰居住每一處不得逾四十户一劃分街道各地各户均應照界搭蓋不准越出一凡馬路外通行至鐵路地方概劃爲橫街一棚户柴　　壁及頂棚都應用土泥加塗其上不令柴　外露致易起火以上各條有　抗者查出勒令拆卸 
[山東]  
　　昌邑郵差被刧昌邑二等郵差李錫珍於日前由昌邑起程行至縣境　窪地方被匪行刧計失掛號信四十七件内多公文並快信二件平常信四百一十八件明信片十三件刷印物一百八十　及本局寄沙河郵局公欵洋五十元寄黃縣郵局郵票四百九十八元業經該局函請鄰近各縣一體截緝矣 
　　漁户閙捐風潮海陽文登沿海一帶漁户因催征鹽漁各捐起　聞已勾集羣衆力與爭執將該處收捐局員謝某驅逐並將油家灘鹽稅支局放火焚燒刻尙聚衆不散現已由水警廳派撥軍艦前往彈壓矣 
來函 
[程世安來函]  
逕啓者貴報本日北京專電議改派馮程充和議代表昨徐相電程商榷云云敝寓並未接有北京電報且家君衰病經年絶不與聞外事都中故舊亦久無音問往來貴報京電自係訪員傳聞之誤用特專函聲明即請登入報端爲荷程世安謹啓 
[蘇州省立醫校師範工校來函]  
敬啓者頃閱貴報十四日載有蘇城滄浪亭某兵之　突各校戒備一節此事全屬不確蘇城迄甚安謐各校照常授課恐傳聞失實致生誤會特據實函聞務請登入來函門以免學生家屬疑　至所幸盼 
雜評一 
[兩面歡迎（一子）]  
　　天下事未有能兩面討好者而屈映光旣能使浙人推爲都督又能使中央任兼軍務一身當兩函之責非天下至奇之事耶 
　　屈至中央電旣曰誓死不從何以未死又屈就都督宣布獨立告示旣曰袁政府背國殃民何以又屈從中央意旨能兩面受屈而收兩面之功雖然其能到底令兩面見信耶 
滇黔初獨立中央痛詆之拿辦之桂粤獨立已置若不聞不見今浙江獨立則更大嘉贊賞謂爲識略冠時才堪應變又謂爲功在國家顧全大局然則中央固已獎勵獨立矣未獨立各省又何必再徘徊瞻顧耶 
　 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[驚魂稍定之上海]  
　　軍巡兩署之會電浙省獨立後前日（十四） 
護軍使署曁滬海署江蘇蘇交涉公署均接南京軍巡兩使會銜來電飭軍警力維秩序並聲明防軍不再增添當即分别函致兩商會及傳諭紳學各界一體知照茲將原電錄後浙省發生變故深慮影　治安刻經傳飭本省軍警各長官一體加意嚴防力維秩序滬杭相距至近尤應嚴加戒備聞此次浙變由中央赴粤軍隊誤傳改駐浙江而生上海原有防軍尙敷分布自母須再予更調亦不必另事增添頃已以此意電達中央並望傳紳商各界力持鎭靜勿爲浮言所動是爲至要馮國璋齊耀琳寒 
　　前日會議之續誌松滬楊護軍使爲維持上海地方治安於前日邀集水陸軍警政紳各界會同宣武上將軍署委員在署開重要會議一事昨報已載大略茲悉該會係於是日上午九時在使署接待室開議列席者官界爲楊護軍使盧副使參謀長趙禪上海防守司令王如見松江防守司令何豐林團長馬鴻烈淞滬警察廳長徐國樑工巡捐局長朱鈞弼等紳界則姚子讓錢新之等三人會議時曾經楊護軍使說明大致謂蘇省軍事以馮上將軍爲主松滬兩地爲蘇省之一隅軍事關係應視其宗旨爲定今馮上將軍以保護地方爲宗旨本使自當盡其職責現有軍警足以擔保治安云 
　蘇浙會商之傳說浙省獨立後江蘇因壞地毘連關係重大雙方雖已表示各不相侵而爲保衛地方起見雙方設備仍不稍懈昨日下午風聲忽又吃緊其故聞因須欲一致表明態度所致據晚間所得消息江浙兩省現正在商榷日内即可解决當不致有所參差云 
　　全體商民之期望近日滬上全體商民頗感第四第十兩師深明大勢以地方爲前提按兵不動市上以爲談助之資口碑頗美現正冀其一致發表最後之决心云 
　　滬杭火車之消息浙省宣布獨立之後滬杭火車不通迄今已有四日茲悉其軌道之阻斷處一在石湖蕩至楓涇站之中途　去兩節一在嘉善車站分路近惻毁去三節致上海火車祗能駛往松江現已由滬站暫訂行車時刻每日松滬往返三次由滬開行者頭班上午八點鐘二班上午十一點鐘三班下午二點三十分鐘由松到滬之車第一次在上午十點四十六分第二次係下午一點四十六分末次在下午五點四十六分近日之松滬旅客乘車往來每日僅有百數十人致該路營業頓減至於由嘉興而達硤石長安　橋淸泰以至杭州閘口之路線並未損壞浙省商界因嘉興與杭州旅客貨物往來甚多自火車停駛以來大受影響故由浙杭車站商允該省軍政各當道已於昨日（十五號）爲始先行開駛由杭至嘉火車每日往來亦分三次並已知會滬站車務長查照矣字林報云某某二君昨日（十四日）消晨由杭乘火車來滬沿途未遇事端車行甚緩自上午四時開行至下午五時始抵滬惟江浙交界處一英里許須改乘搖車而行兩省鐵路一帶　士甚多諸均安靜並無開戰之象二客曾與兵士談話覺雙方兵士似皆相處和好又聞雙方司令曾互約各不啟釁杭州宣布獨立之夜並無刦掠或騒擾等情獨立後亦然滬杭火車今分兩段駛行江蘇方面由滬至楓浙江方面則由嘉至杭云 
　　前夜槍聲之調查前晚九時許南市浦江方面槍聲迭起官民聞之頗爲疑訝嗣因繼續無聲人心稍安茲調查是夜槍聲實係軍艦上所發緣浦江防務夜間向以紅綠燈爲號是晚水警第二　第一專署所派小輪四艘在南黃浦巡查未打號燈爲駐防江面某軍艦所見疑有别故是以開放空槍一排示威該巡輪即行停駛懸打號燈始免誤會　　水陸防備之嚴密上海防守司令部以本埠浦江爲通達浙江之要道水面防務關係重耍特派鈞和舞鳳　兩兵艦每日在通抵浙省交界之茅港一帶往來梭巡昨經鈞和董艦長及舞鳳陳艦長等商定分爲雙單日無分晝夜一來一往妥愼游巡並將艦旁所設所設之六磅重砲彈之快砲各六尊及頭尾安置之機關鎗各二尊配足子彈以備緩急 
淞滬徐警廳長亦以主持鎭靜態度力保地方治安爲宗旨會面諭所屬各區署所警正佐每晚必須加意防備其各機關附近交通仍以七時爲止逾期則須繞道行走其餘道路交通以一時爲止惟有形跡可疑及携帶包裹物件者概須查檢并詰問來歷前晚九點餘鐘時徐警廳長接得龍華護軍使署電話飭速傳諭所屬特發戒嚴緊急命令阻止交通以故中華路一帶華商電車均提早進廠事後警廳長又接護軍使署電話云頃有某營兵士因與淺水兵艦之海軍彼此誤會口令致起衝突遽放手鎗示威俄即申說明白立時解决安靖云云昨日起交通仍照前日限時爲止徐警嚴長訪聞城廂内外一帶每有流氓三五成羣以各茶肆爲機關集議一切探其宗旨無非以縱火刦奪爲事故於昨日面諭偵緝隊各隊士並各區所長警一體留心查拿以保治安 
　　租界各處之防範自浙省宣告獨立後上海一埠業經楊盧兩護軍使曁楊交涉負周道尹與文武各官員會同地方紳董議决嚴守中立以保護地方秩序爲唯一宗旨已照會駐滬外交團查照　内地軍警各機關防範仍行嚴密即公共租界仍經麥總巡通飭各捕房中西探捕於入晚六時後携帶軍械分至各要隘及各交界地點嚴密巡邏以免匪乘機　入騒擾滬民聞此消息以滬地可免戰事人心亦稍定矣 
　　法捕房石總巡以浙江宣告獨立本埠華界防務戒嚴深恐擾及租界治安故在斜橋十六舖等處各要隘開掘壕溝並用大蔴袋裝入四門汀泥土各物堆築泥城均已竣工茲又以肇周路南陽橋地方　華法交界出入之要道尤　　要更須嚴行防備仍照斜橋等處辦法飭各令工人趕緊從事開築以資防堵而衛居民 
上海公共租界萬國商團義勇隊昨日下午一時奉總司令第二次動員命令全體出發列隊游巡全界分頭出防以保衛租界治安 
　　車夫造謠之驅逐高昌廟警區巡官張運昌以近日境内小車多至二百餘輛該車夫等希　　　 
圖牟利每向各居户慫恿遷甚至揑造謠言謂必有戰事等語以致居民大爲　慌該車夫等造謠惑衆殊足以搖動人心故於昨日親率長警將小車二百餘輛一併驅逐出境 
　　閘北火會之會議閘北救火聨合會隊長曁一二三叚正副隊長王彬彥郎炳楚徐少棠李文光王維善陳世馥虞廷愷鄧業成諸君前日特開臨時會議以現値時局不靖風聲日緊地方火警最易擾亂人心亟應預加防備以弭隱患當經公同議决各段全體會員輪班値夜何段發生火警除各叚救火器械皮帶車理應完全出發外其餘各叚祇須出發皮帶車一輛會員半　仍留半數駐防各該叚以免他處同時發生火警有顧此失彼之虞 
[阻止借欵之三團體公函]  
　　旅滬寗波同鄕會錢江會館上　廣肇公所昨致上海總商會函略謂竊自護國軍起義以來對於各友邦曾經正式通告凡結約借欵皆爲國民所不認諒早爲友邦所共鑒若各友邦一時不察竟有借欵於袁氏之事吾國民不惟不任償還且恐羣情憤激致國際商務有礙貴商會爲衆商領袖應請以此義據情轉函駐滬各國領事轉呈各國公使轉達各國政府查照以重國際而維商務實糿公誼云云 
[浙省獨立後之湖州消息]  
　　旅滬湖州同鄕接本籍來信湖州隨浙江全境獨立安靜如常民黨沈登士電滬商借小輪赴浙應用 
[鎭江獨立電文之原因]  
　　本埠各官廳於前日午後三時許忽接鎭江通電宣布該　獨立正擬去電查詢旋得鎭江官場續電謂前發獨立電文係由西裝人耿某掩至電局袖出手鎗脅近報生拍發鎭江地方安謐並無前項情事贓恐淆　聽聞特此電聞以釋羣疑云云 
[劉冠雄覆閩人電]  
　　閩人沈瑜　高而謙　崇佑等公同致電劉冠雄請勿率兵入閩電文曾誌前報昨悉劉已有復電照錄如下 
駐滬海軍總機關處轉沈愛蒼高子益劉崧生先生鑒來電備悉　閩接壞疊據閩省軍使電請援軍雄深恐閩中獨立上下游土匪　起粤軍侵入彼時茶毒鄕里不知更有　術足以挽救所以商派　旅督以海軍鎭壓　萌即所以保全鄕土今日一般心理惟恐天下不亂速外侮之侵陵幸分崩之立見取快一時而於國家存亡萬刧奴隸均未計及以雄之愚不忍坐視大局糜爛亡國之慘於　身親見之現廣東秩序大亂人民受禍慘劇獨立之效如此詎無所聞以閩貧瘠豈堪再遭苦痛鄙人素持人道主義以顧全大局爲前提竊以督師衛閩視爲正當辦法但恐無以福桑梓豈忍轉以禍桑梓倘蒙見諒幸將一番苦心轉向旅滬鄕人布告幸甚劉冠雄 
[西報研究前夜巨聲之又一說]  
　　字林報云金神父路馬立師花園之砲彈續經調查後知非由吳淞發出蓋細察碎片且加以分析並非鋼質乃係鐵質故可决其非砲彈據警界中人推測此爲地雷而引線轟發者 
[時局不靖中之繭市預防議]  
　　蘇浙兩省爲育蠶最旺之區本埠華洋各繅絲廠之赴　锡紹興等處收購繭子者每年約達數百萬金均係携帶現銀而往故兩省官廳向有派兵保護繭市之舉現距小滿開秤之期爲時不遠各絲廠因現在江浙兩省地方不靖盜風甚熾携帶現銀下鄕收繭殊覺危險且總莊所設地點或有軍隊保護至所設之各處分莊未必盡有軍警不免可虞故各絲廠日來迭次籌議預防方法有倡議分莊不帶現欵將收繭應給價銀出給條囑鄕人携赴總莊取現者惟此法在距離總總莊相近分莊可　照行若相距遠至數十里以外則使鄕人往返跋涉未免不便以故尙未决定 
[一星期之棉紗市况]  
本埠各項商業前因席廣西廣先後宣布獨立商貨銷場頓時呆滯市上銀根奇緊近浙省又宣告獨立滬杭火車停止商界中更受恐慌市面大爲蕭索調查此一星期内之棉紗雖有江西四川長沙等帮辦去現貨計二十支十六支之東洋紗十支十二支之印度紗二十支十六支十四支之本廠紗共約二千元然價已大跌二十支紅漁翁每包自九十八兩五錢跌至九十六兩二五十六支三馬九十七兩五錢跌至九十五兩五錢水月九十二兩五錢跌至九十一兩十四支鐵毛祗售八十八兩五錢十支紅人竹七十九兩手劍七十七兩二錢五分 
[英美烟公司新購載貨大輪船]  
　　大陸報云聞英美烟公司已購定新式載貨大輪船四艘擬駛行於美國與遠東之間今已於上海派定經理其船名及駛行日期約兩星期内可以發表該公司因目下太平洋之輪船噸位有限軍貨不便故有此舉聞並擬爲他行代運货物云 
[德副領事請假遊歷]  
駐滬德副領事斐尼赤君前日請假往陜甘等省分遊歷 
[派兵移禁押犯]  
　　松滬楊護軍使以龍華建築之新使署刻已完全告成竊禁人犯之拘留所房屋十五間亦日工竣茲因製造局内舊拘留所人犯甚多收禁軍廠　内殊不合宜現新署旣已完工人犯自應遷禁故於前日將製造局拘留所中各犯提出派　一併押往龍華新署拘留所收禁 
[公共公廨訊結舊盜案]  
匪徒楊雨康孫三銀子因與持械夥刧公共租界孟納拉路陳金章烟紙店内大小現洋之盜匪路春六等同居一處由探查獲一併解經公共公廨訊解護軍使署懲辦在茲悉路春六等迭經軍法科訊明　决惟楊孫兩匪供不承認故於前日仍將該二人送回總巡捕房昨晨解送公廨請示奉王襄讞會同德師副領事復訊一過以其均係盜黨判各押西牢三年示儆 
又盜匪張阿福羅阿田因於上月十號午前糾同在逃之謝紀生等持械至武昌路七百三十六號門牌張桂德家硬索洋二百元不遂圖刧由捕將張羅二匪及牽涉之謝鶴年鄧召留夏春六趙阿光湯阿福等一併拘解公共公廨訊明判鄧夏趙湯四人無干省釋張維兩匪解送護軍使署　辦謝鶴年一併解往作證在案茲悉軍署軍法科訊得謝鶴年並無關係禀奉楊護軍使於前日派令軍警將謝送回總巡捕房昨晨解送公其公廨請爲發落先由中西包探投案禀明前情並經中西官向謝復訊一過會判將謝開釋 
[身藏手槍之分别判押]  
　　法捕房探目黃錦榮包探韓邦達前查獲身藏手鎗之潘吉才薛文炳張止戈解經法公堂訊供管押候核在案昨日又由捕房解堂請爲發落經中西官略訊之下以潘等　無搶刧實據惟均非善類判潘吉才押一年張止戈押六個月薛文炳押一個月期滿一併永遠逐出租界 
[攔刦匪徒尙犯另案]  
　　匪徒衛德貴蕭時高前在虹口老朱家宅串同　刧麥倫書院敎習董文卿皮衣銀表將贓寄匿於　人衛許氏處由探將各人一併獲解公共公廨訊供分别收押在案昨晨復訊據中西包探禀稱查得衛等尙有在北京路串刧兪永森値洋一百四十元灰鼠皮袍褂一套銷贓與協隆押店及吉祥銀樓余慶生等語中西官得禀判被告仍分别押候補傳人證再訊 
[賄囑僞證之被斥]  
　　住居閘北之黃包車夫薛長萬前被周海峯兇毆致斃經尸父薛德友　經地方廳派員驗明並將周拘獲到案訊供收押候辦在安前日忽據周海峯之弟周海林偕同見證桑小桃子投廳禀稱薛長萬之傷痕並非伊兄所毆實被租界巡捕毆打有桑目覩爲證請求訊究等語林檢察長以案關人命特派檢察官將周等提案研詰周海林伸訴前情質之桑供稱是日在途雖見巡捕毆打車夫然是否實係薛長萬被毆雞以指實等語問官得供以周海林賄囑僞證到案朦混咎有應得姑念其與海峯手足情重急而出此從寛將海林並桑嚴加申斥揮之使去海峰仍命押候訊究 
[保護鐵路軌件之會示]  
　　上海縣會同滬杭甬鐵路管理局鍾局長昨發示諭云爲會銜出示事照得本局長奉交通部通飭以鐵路軌件所以鞏固軌道對於行車之安危關係最爲要重倘有缺少險象立生乃無知小民不曉利害往往偷竊鐵路軌件致影響及於生命國有常刑一經查實自必請求司法機關盡法嚴懲惟此事愚民罔知法律若不先爲曉諭未免不敎而誅茲特將白話布告底稿一通隨文發交各路刷印多份會同各該路沿線各縣知事會銜貼示各站及附近之城鄕通衢俾小民咸知刑法所在不敢輕於嘗試以後每届半年重貼一次著以爲例等因奉此遵即印就白話布告送由本知事會銜貼示前來承准此合亟會銜出示除沿路各車站由本局長發交各該站長自行粘貼外所有本縣境内附近鐵路之城鄕通衢仰各該圖保等擇要粘貼妥爲保存並傳知各鄕居民人等一體遵照互相勸誡切切母違此示 
[訊結竊案]  
　　德商福來德洋行控苗長一竊取牛皮等情業經捕房將苗與收贓人馮永成馮金山孫立桂胡兆基一併拘解公共公廨訊判孫胡二人交保苗等押候訊究在案昨晨復訊原告延斐斯律師上堂譯訴案情請究並稱胡兆基另有一案爲人控訴收買竊贓絲繭亦延敝律師代表查胡所收絲繭係照市價所買不能與收贓並諭應請摘釋訊之苗長一認竊不諱中西官核供判苗押西牢二年馮永成押一年馮金山押兩月胡孫二月從寛省釋 
[大司務竊取鈔票]  
　　北四川路一百三十五號門牌某西人於本月四號夜出外觀劇回家後其所藏鈔票洋六十元忽失所在身西思顧年生傭婦金胡氏詰問該二人即至捕房報稱被盜所刧　房察係　報將顧與胡氏一併拘解公共廨訊供分别收押在在　茲經捕房查得此洋係大司務郁利金所竊於昨將郁拘解公堂請究並禀明前情由兪代襄讞會同新任德副領事密爾克生君訊判顧與胡氏先行開釋郁押候下禮拜六訊究 
[車公司容留多人之被疑]  
　　共和路達利德黃包車公司内容留周民久潘文軒程步元王進才徐公壽周寳生潘長寳傳漢章于庚生等多人四區長警以其形迹可疑於昨晨連同該公司經理潘松林一併拘入警署聽候訊究 
[迷路男孩候領]  
　　男孩徐小四子年約七八歲口操江北音身穿破布棉袄在法租界迷途啼哭爲兵查見帶入捕房昨日解請法公堂核示據供家有父母兄長惟住址不能知悉判送堂留養俟父母具領 
[捲逃案之控訴]  
　　林文藻昨偕證人陳福卿投江公堂控稱前憑張祥麟陶連生爲媒聘定在某鐵廠營業項月亭之女三妹爲妻用去聘禮洋二百六十元過門之後不守婦道於正月内私自逃出後被英捕房查獲送回家中詎於日前又捲取値洋四百餘无之金飾等物私行逃出求請追究訊之張祥麟供與陶連生均以裁縫爲業前同在林文藻家做工曾經爲媒是寳　月亭供民人在廠營生小女三妹在家素安本分今在林文藻家逃出現匿何處實出不知中西官會商之下判項月亭交五百元人銀兩保出外找尋伊女送案張陶二人交保再核 
[租妻案糾葛未淸]  
　　鄭陽春與崇明人陳才郎前因租妻糾葛涉訟一案業經地方審判廳派員訊明以陳所立契約認爲有效判陳妻陳吳氏給鄭領去俟民國六年年底租期届滿之　歸陳領回去年十二月所生一孩期滿後由鄭撫養各在案茲悉陳才郎奉判不服迭次投地方檢察廳具訴略稱小民係目不識丁去年六月由籍來滬借住高昌廟附近鄭陽春家故所立契約乃是租房憑證時鄭在製造局爲工匠因見我妻年輕貎美竟朦書租妻之約况去冬所生之孩亦係民人所有爲此請求復訊伸雪云云林廳長以所禀各節全係民事性質着逕赴審判廳具訴 
[查獲男女拐匪]  
　　拐匪殷啓哲誘拐二十歲安慶婦人殷萬氏（即梅枝）又拐匪劉桂香誘拐十九歲鹽城婦人劉周氏（即丫頭）又拐婦王韓氏誘拐九歲女孩能兒等均於昨日同乘同華輪船擬往汕頭等處爲救濟會偵探人别查獲一併拘送地方檢察廳訊辦 
[覆訊誘匿女子案]  
派克路二百五十號門牌居人高洪芝指控婦人張王民誘匿伊家十八歲女兒阿彩由捕將氏拘解公共公廨訊押在案昨晨復由官媒壯氏解案請究中西官判仍還押候飭捕房偵緝原告之女下落並補傳人證於下禮拜六再行解究 
[失火即熄]  
前日豐記碼頭恒豐煤炭店因煑晚膳不愼遺火積薪幾肇燎原之禍當由鄰居等羣集施救得即撲滅未致咸災事後經　　查知將庖丁徐阿狗店夥陳珠培帶入一分駐所由署員飭罰洋兩元充公 
[押犯病斃]  
　　甬人李榮生前因犯案田公共公廨判押西牢兩年尙未届滿現在押患病送海能路工部醫院醫治無效於前日身死由美捕房飭捕將尸車送驗尸所傳其家屬到來成殮 
[印人被毆受傷]  
　　楊樹浦新康洋行看門印人白格星控被王金生糾黨兇毆受傷等情昨由捕房將王拘解公共公廨請究據包探禀稱原告現在醫院不能到堂中西官判被告還押候原告傷愈並補傳人證到案併究 
[欠欵案缺席判决]  
　　　綸記號主劉同楞因不理比商　愛堂借銀二千二百兩及福和木行貨銀四百六十二兩被控公共公廨迭經傳訊避匿不到故判兩原告登報聲明詎被告始終抗不到案原告請求缺席判晣各情已紀昨報前日午後由廨續訊原告比商晋愛堂及福和木行用人方錫璋相繼上堂訴明被欠情形並延律師到堂譯請照章缺席判决經關正會審官核供與比國副領事會商之下以此案被告始終抗傳不到應准原告律師請求缺席判決候將被告在徐家花園隔壁之作場内木料發封給諭拍賣按成公　 
[私收賬洋案展期研訊]  
　　吳松路二十號門牌冰鮮行主唐愛廬控夥王炳生私收賬洋一千餘元由捕將王拘解公共公廨訊供收押在案昨晨復訊據原告代表斐斯律師上堂聲稱原告因至寗波知照見證尙未來滬請爲展期中西官准判被告還押展期下禮拜六研訊 
[崇明縣糧書抗諭呑產]  
　　滬海道公署昨批寄居崇明縣商民程泰津禀爲縣書抗諭堅呑血產再請派委會審由云禀粘均悉查閱粘陳中所列堂諭縣批各條候拘傳糧區書到案訊奪何以拖延至今該區書尙未拘到竟使案懸莫結任彼藐法披閱之餘殊深可惡卷查是案迭經批縣公判已有半年傳案竟無期日法律本爲人民　利保障糧區　身爲公役而堅抗呑產小民將何以堪仰崇明縣知事立將　區書王孫元等限期拘傳到案秉公訊結詳報勿使同惡相濟訟果不休所請派委舍訊之處應母庸議此批副禀發 
[工巡捐局之批示]  
　　工巡捐總局長昨批商人　鴻　禀請拆除坑厠由云禀悉查該　坑基現已收作公廁所請拆除一節　母庸議一面由本總局 
 
 
 

Page 11

 
 
飭知淸潔所遵照取締章程隨時摕治以重術生仰即知照此批 
[氣候報告]  
　　（上海徐家滙天文　天氣測候報告） 
　已過者之報告四月十四日中國大陸氣壓低下中部諸省陰雨十五日霧而細雨本區有東北北風頗寒十五日下午四時前二十四小時内上海氣候温度至高五六二至低四五八去年同日至高五六六至低四七四 
　　未來者之推測十五日下午四時三十分預測天陰而多雲中央南部有適中之信風北直隸海濱有霧及南風 
[來函]  
[復旦公學來函]  
　　敬啓者四月十五日時報時事新報等載有西報對於砲聲之研究一節内有以意測之蓋係一種試驗砲線距離之試砲其目的或在製造局或在徐家滙路之李公祠皆軍隊駐紥之地等語查李公祠現由敝校借作校舍刻下仍照常上課並未駐有軍隊恐遠近誤傳特此奉告請將此函登入來函欄内爲感復旦公學校長李登輝謹啓 
[同仁慈善會來函]  
　　近聞有無恥之徒在外招搖　　竟敢冒充同仁慈善會會員私刋國章收條捐簿向各界勒索捐欵殊屬無恥已極本善會並不派人在本外埠直接寫捐以後倘遇前項情事請即將寫捐人及捐簿證據一併拘局究辦勿稍寛待是叩 
[補錄命令]  
　　四月十一日政事堂奉策令會兆麟給予二等嘉禾章此令又令　殿侯給予二等文虎章此令 
又令張錫山給予五等文虎章此令 
又令比國代理駐京使館衛隊統帶陸軍少尉奚國給予六等嘉禾章此令 
又令孫海山着開復陸軍少將銜陸軍步兵上校原官周海洲着開復陸軍步兵上校原官此令 
又令姚成章張春雨授爲陸軍騎兵上校此令 
又令任命夏兆麟爲陸軍第四師附屬步兵第二團團長此令又令陸軍部呈請任命張國榮爲陸軍第四師附屬步兵第二團第一營營長劉漢爲第二營營長兪英華爲第三營營長應照准此令 
又令内務部呈准山東巡按使蔡儒楷咨請任命宮毅試署山東省會警察廳廳長應照准此令 
又令署四川巡按使陳宦呈請任命阮開銓爲奉節縣知事張又　爲遂　縣知事莊蔭椿爲簡陽縣知事應照准此令 
又令署四川巡按使陳宦呈請任命薛宜璜爲内江縣知事侯事余家　爲松潘縣知事晋和爲大邑縣知事鄭國翰爲大竹縣知事廳照准此令 
昌鎭爲榮縣知事唐紹　爲安縣知事王家宸爲威遠縣知事黃炳爕爲雷波縣知事余景喆爲樂山縣知事葉錫蕃爲犍爲縣知雜評二 
[利害問題（訥）]  
　　利害兩字以廣義言關於國家之利害是也以狹義言關於個人之利害是也然天下事有國家利害與個人利害相反者亦有國家利害與個人利害相連者一般普通人遇和害相反時必再三計較結果舍國家而謀個人不待言也遇利害相連時大可以獲個人實益　又得爲國家之虚名矣然而計利害太甚者猶復顧此顧彼不敢放膽爲之卒至眞相畢露身敗名裂庸人之庸可歎也 
 
 
 

Page 12

 
 
[大舞臺三月十四日戲價目二等正廳二角三層包廂二角特别官廳三角特别包廂四角]  
三月十四禮拜日日戲特煩最優等文武各藝員准演拿手好戲一齊登台 
黄子才滑油山武鑄臣斬黄袍十四盞燈小放牛王永利沈華軒眞小桂芬姚俊卿小如意孫紹棠何金壽萬盞燈七歲紅金沈華軒殷春虎佳　楣何家聲小達子何金壽何家聲小桂枝馬献亭買壁雲趙如泉何金壽孫紹棠火焼濮陽城崔子弑君三本金錢豹巧得二美掃雪打碗斗牛宮善遊 
大舞台三月十四夜戲准演好戲 
三月十四夜戲今夜特煩著名各藝員雙訽拿手好戲一齊登檯 
趙東昇大報仇范少山何家聲小桂枝萬盞燈何金壽孫紹棠沈華軒七歲紅王永利小如意姚俊卿佳　楣劉坤華殷春虎何金壽七歲紅眞小桂芬賈璧雲小達子趙如泉沈韻秋小桂枝孫紹棠何家聲俆春發 
建造洛陽橋四杰村虹霓關貴妃醉酒朝歌恨 
[天蟾舞臺三月十四禮拜日日戲價目二層楼特等二角特别官廳三角特别包廂三角頭等正廳二角]  
關洪林借清兵李素雲金光陣水上飄反延安小楊菊笙李長勝劉松亭王芝裕李人俊小楊月林樹森樓李德山盖呌天祁彩芬時慧寳時玉奎小楊菊笙林樹森趙君玉明海山林樹勳 
捉放曹眞假李逵龍戲鳳白十一郎大水戰青面虎灘魚中藏劍同惡報妻黨 
[天蟾舞臺三月十四夜戲禮聘全國歡迎最優等文武名角]  
本舞台每逢禮拜三六禮拜日准演日戲開設二馬路新新舞台原址電話三千七百零二號 * 
諸連奎謝玉珊李德山祁彩芬王益芳李人俊小（楊月）樓林樹森小楊月樓串小生趙君玉王芝裕李玉海陳玉奎失街亭李春利盖呌天小寳翠時慧寳李春棠明海山趙君玉小楊月樓陳嘉祥 
戰盤河八珍湯四洲四城薛蛟頒兵贈袍賜馬穆柯寨代演焼山空城計代斬馬謖武松打店戲自拉自唱迷與衆不同傳曇滿檯眞水倒瀉奇景花露台上有河游泳行舟 
[新舞臺十四日戲二等正廳五分頭等正廳一角特别正廳二角特别包廂三角]  
北來車輛直逢本舞台免查捐照南市電話二百二十號北市電話三千四百九十一號承蒙全預定間計算 
潘桂芳劉漢臣曹甫臣張德祿馬飛珠邱治雲周鳳文夏月珊潘桂芳毛仲琪邱沁如許奎官夏月潤夏月華湯雙鳳張順來許奎官邱治雲潘海秋趙文連毛韻珂夏月珊周鳳文邱沁如潘桂芳鍾鳳林 * 
打棍出箱李陵碑金錢豹全本白蛇傳斬顏良全本寃枉孹障 * 
九畝地新舞臺拾四夜戲地等正廳一角頭等正廳二角特别官廳四角特别包廂五角 
本舞臺在城内九畝地大境路本舞臺南市電話二百二十號北市電話三千四百九十一號日戲每逢禮拜三六日准演好戲 * 
夏衡定軍山鍾鳳林雙鎖山劉漢臣黑風帕張德祿血鴛濺潘桂芳孫菊仙曹甫臣毛仲琪鍾鳳林許奎官潘海秋邱沁如夏月珊潘月樵趙文連周鳳文邱治雲潘桂芳湯雙鳳馬飛珠李祥麟許奎官夏月潤毛韻珂夏月華張順來邱沁如 * 
鴦樓紀信替主前後本菴堂相會全本連營寨 
[丹桂茶園十四夜戲特别燈彩新添五色佈景]  
何佩珠蘇三起解東方亮草上仙池水驛草上飛虹霓關牛桂芬一聲雷楊文奎碧蓮霞繆雲峯蓋月樵小黑燈張少泉張文艶趙美玉牛桂芬楊文奎張少泉張文艶一聲雷草上仙八義圖鐵籠山梅龍鎭新安驛代洞房洛陽橋全本 
[第一臺十四日戲特别包廂四角特别廳三角頭等包廂二角]  
梅占奎楊華廷月月紅李少棠宋志普張鳳台王祥雲小明亮王永祥歐陽楊華予倩廷陳永奎張德俊麒麟童馮志奎苗勝春高百歲吳彩霞馮子和李慶棠張德明何月山瞿世明 
美良州目蓮僧梵王宮後本白金蓮嘉興府六月雪常遇春摩天嶺救駕赶三關送花樓會 
[丹桂第一台十四夜戲大減價特包八角官廳八角頭包六角上包頭等正廳五角二等三角三等二角]  
謝月奎吳堃芳李志普月月紅李少棠梁一鳴馮子和麒麟童吳彩霞歐陽予倩小明亮何月山陳永奎張德俊王祥雲麒麟童馮志奎李少棠馮子和周五寳高百歲張鳳台飛來鳳何月山瞿世明風雲會雙獅圖玉玲瓏看香呌喜子婿投吳投軍别窑平貴登殿大溪皇莊武松打店打嚴嵩貴妃醉酒上天台金錢豹 
[法界滬杭共舞臺男女合演三月十四日戲日戲逢禮拜三六日准演]  
日戲大減價特别包廂二角特别官廳二角頭等正廳一角二等正廳八十三層包廂一百文沈瑞堂黄永芳章桂芳葛玉廷白呂布李寳龍小金樓張德仙小桂紅小月紅小桂元小金鈴小金翠小寳林應月樵靈芝草彭瑞林孫桂秋小金鈴曹蕊香徐寳山谷中福别皇宮蓮花湖舉鼎觀畫一箭共讐遊龍戲鳳蔣哥會衫挑華車南問罪保奏夫妻北相會八郎哭城和 
[法界滬杭共舞臺男女合演三月十四夜戲日戲逢禮拜三六日准演]  
夜戲價目特别包廂五角頭等包廂四角特别官廳五角特别正廳三角二等正廳一角三層包廂角半章桂芳黄永芳小金樓李寳龍小月紅葛玉廷金菊花宇李寳龍小寳義張德仙馬鳳蘭小月紅徐寳山小金翠曹蕊香彭瑞林孫桂秋小寳義小金鈴小桂元白呂布葛玉廷靈芝草雙投唐賈家樓胭脂虎宙瘋白水灘三疑計南樓傳吊奠寫狀主僕伸寃判斷定罪劉氏騎驢大遊四門王文典刑 
[賽金花]  
第一台特煩吳君彩霞新排文武兼全哀情歷史唱歌跳舞新戲 
千古第一俠妓 
賽金花者數十年前滬上赫赫有史之瓊林醫寓名妓也其竪艶幟于平康弄風情于孽海色重南國聲揚北里攷其一生歷史非但香豔纏綿芬芳悱惻而且俠骨雄心名播中外可傳可記可羨可欽可喜可悲可驚可愕可泣可歌有爲士大夫之所不能爲者其中並暗寓因果報應之意其人之色藝才能亘古莫儔遭逢際遇優寵顚沛淪落風塵屢遭奇遇曲折甚多初爲狀元小星繼充星使夫人又得德后寳星再識泰西某將軍直至庚子之變聯軍入城兩宮西巡某爲盟主議和之事諸多棘手當道諸公一籌莫展而賽金花能以片言解决因此其名震動全球後蒙兩宮覲見疊錫珍品如此驚天動地之事而一弱女子能毅然爲之故名之曰俠妓誰曰不宜閱過孽海花小說者莫不知之本臺王特煩吳君彩霞編成新劇且飾賽金花者初則華裝繼改西服能唱中西歌曲奏琴跳舞者方能合格如此人才除馮君子和外實無人能之再其中有拳匪作亂聯軍入京一叚武場非本台諸名角決不能生色至於彩景如中西皇宮火車兵艦公園會場色色新奇此可謂文武兼重中西合壁唱作並佳情景兼全之好戲現正排練一俟純熟即行開演特此預佈 
[現銀專收精圓各種珍珠特别放盤]  
三馬路中東鼎新里對門英商安昌洋行經理告白 
[拔毫公司廣告]  
人生在世美觀一道竟無人不思愛之要知人之面部所生鬚根及額髮生得低者均美觀中之害處也雖則以剃刀修去總不能斷其根而絕其本若育之三日巳覺滿面囉囌豈不慽乎本公司亦鑒於此茲特組織拔毫公司聘請良師專用藥水藥粉能將毫根拔去且拔時一無痛苦甚爲奇妙使社會上不論老少之人一次拔去即可永　光滑美觀之幸福倘後日要思歸復本公司亦有良藥治之即生且所生者與本生者無異此則更爲奇妙也所費金錢有限較之舊習五日一旬之修面零費是覺無限量乎旣省金錢又得美觀謹請各界速來試之　上海法界霞飛路（即前寳昌路）巡捕房西隔壁一百五十五號門牌便是 
[二度梅]  
三洋涇橋南首男女合演民與社電話三一三Ｏ 
夜戲有八折劵者坐特别應祇收大洋三角日戲有茶劵者祇收茶資一角隨便入坐需劵函索附郵一分 
十四日五六七八本好戲雙珠鳳 
注意假座本社開演日戲之明德社現届一週紀念於十五日贈起品五天最優等可得金表人人有贈品個個弗落空茶劵照常通用此啓 
十四晚准演前本 
社首先排演其中有忠義有慷慨有悲　　有滑稽演來煞是好看此非本社之口 
誇張大口本社所公認今因　各界函煩重演　特排是劇　凡我嗜劇　速來觀諸 
今晚加演最新偵探影片 
[南樓傳]  
法界滬杭共舞台男女合演 
三月十四夜新排改良五六七八本警世好戲 
南樓傳一劇乃小說中最有情趣最能警世醒愚的好戲惜乎近時反以淫劇目之殊不知旣有歡樂方顯得報應昭彰絲毫無爽然此劇必須配角適宜佈置完善方有精釆而現下本台之男女名角雲集一時彩景精美奪目無匹坤員中如孫桂秋小金鈴小金翠曹蕊香姣艶動人藝員中如小寳義彭瑞林小桂元等唱技雙絕昨演頭二三四本頗蒙各界贄揚刻續排九六七八本亦巳純熟准於禮拜夜續演務請偉人淑女旱臨定位以冀先覩爲快特此佈　　聞 
[趙志强君]  
客串 
九畝地新舞臺 
十五夜准演 
空城計 
趙君前經敝處邀請忽抱採薪茲巳痊愈來申准於十五晚登台諸君有顧曲癖者必以先睹爲快也 
[包治包愈]  
懐德眞正老醫局王雨香怡比衆不同有 
下疳腫爛濁血淋横痃魚口各腫毒症花柳掃毒珠黄丸　此丸用犀黄珠粉合成靈效無匹專治男婦花柳結毒下身輕重腫爛横痃魚口便毒下疳　　偏墜廣瘡濕毒内外毒痔婦女白帶腫痛溺後血淋白濁刺痛等症服之毒從大小便而出立效如神永無後患生育照常　每盒大洋一元　雙料二元　下疳腫爛生肌丹　珠珀立止濁丸　橫痃魚口内消丸　貼消膏　　珠黄止痛止濁丸　神效婦女白帶丸　每盒一元　楊梅　痛包愈酒　治毒入經絡週身酸痛即服此酒一料包可全愈騐若仙丹每瓶二元每料四元　本醫士在申臨證三十四年見多　廣治愈損形場鼻咽喉　爛砂淋石淋下疳　斷之症活人　　四　　名●門診五角隨到隨看包治六七元至十六元　限日全日多　　　上海六馬路中南朝　　　茶樓　　　　家恒和油　店隔　王雨登醫局便是 
[永安水火保險有限公司]  
本公司爲挽回利權特聯香港上海澳洲三處永安公司組成共備資本一百五十萬元在香港政府註册專保各式舗戶屋宇傢私貨物輪船機器堆棧等無水火之虞所有章程遵照英例辦理現開辦伊始一切事項格外通融如蒙賜顧請　駕臨四川路Ａ字一百三十一號本局接洽是荷　永安水火保險有限公司謹告 
香港總司理歐陽民慶　司理羅有章　協理郭翼之　澳洲正司理馬祖星副司理梁　創粤局正司理梁星橋副司理郭　勳滬局正司理楊輝庭副司理郭瑞 
[感謝汪家田名醫治好白濁剌痛]  
余患白濁出血巳久痛苦難堪承友介紹至三馬路小花園對門永壽大藥房買白濁丸一元服下當日見效又蒙該藥房汪家田先生連診二次其病即愈又荐李君下疳橫痃痔瘡十君疝氣脚腫亦承先生看好故特登報揚名　王金之同友謝 
[笑舞臺]  
廣西路中汕頭路口電話三千五百十五 
十四日戲優游　秋一准登台 
狀元趲狗洞 
三月十四准演名劇頭二三四本 
觀音娘娘做媒人　燕子拉皮條　外加孟媽媽來拉攏　而兩個雲娘　不爭風而爭封　有趣之極　奇怪这極　傴腰曲背孟媽媽　正秋眞拿手風流倜儻霍都梁　優游最擅長　鎭狗洞的假狀元　半梅演來大有趣　雲娘悲世演　入情又入理　劍魂嘯天寒梅輩　個個扮演重頭角色　特廳僅兩角　看看眞便宜 
[梅花落]  
女呌化忽變貴夫人男爵府突出人命案 
看看吾們的幕面美人 
梅花落與空谷蘭　同出小說大家包天笑先生之手　顧空谷蘭　不過限于家庭　方面　梅花落旣有科學思想　復含偵探性質　而離離合合　曲曲折折　轉轉灣灣　怪怪奇奇　實在空谷蘭之上　女呌化一　而爲貴夫人　何等離奇　一杯皮酒弄得不死不活　何等神妙　强人背神有强人　何等變幻　看過空谷蘭　而想進一步者　請來看看梅花落也 
[李陳玉海玉奎]  
天蟾舞臺特聘初次新到 
蓋世奇童大花面譚派鬚生 
十四夜失街亭城空計斬馬謖十五夜托兆碰碑 
十四夜失街亭城空計斬馬謖十五夜托兆碰碑 
[京都包醫包愈]  
血淋白濁魚口便毒下疳腫　一切毒門 
本堂在京設局行醫巳百餘年矣分設上海四馬路羣仙戲館傍開設京都天德堂醫局又有二十餘年也治愈患病同胞不下千萬人之數此非本堂親自張誇早巳名揚四海無論男女新舊初起梅毒疑難等症或被前醫治壤誤服輕粉水銀倒發楊梅　天落地遍身紅斑潰爛筋骨酸痛五官破形更相下部潰爛一切凶險惡症均可包醫包愈好後保管復原不痊還洋出立保單如有妥保先醫後謝以分眞假况今海上每多醫生胸中毫無實學其不精醫藥專精告白長談閣論各自誇大虚揚名醫以醫牟利病家一信迷術誤投此種滑頭庸醫不獨終身殘　且遺害妻妾　　好　　　　　　　　　同　　　　　本堂主人　　存心如　　　　　 
火　特備凈室膳宿均可門診隨到隨診外埠不便就治函購各　靈丹更妥 
 
 

Page 13

 
 
   
 
 

Page 14

 
 
自由談 
游戲文章 
[共和復活八股文] [  大拙山人]  
　　有已死而復活者共和是也夫死而復活豈非至難之事耶今竟不難則自共和始嘗聞置之死地而後生處之亡地而後存此不過古人理想之言也未有　　環珮　回月下之魂莽莽人寰再返幽冥之駕惟此共和焉本一暝不視者竟九原可作矣 
當民國之初誕也莫不謂何物老嫗生此寗韾方期生聚十年敎訓十年與雞　之小兒而并壽 
及帝制之發起也莫不訝上壽　　怱爲殤子則聞　露一曲　里一曲竟蒼　隨弔客以俱來 
曾幾何時孰意又復活耶 
假如有一人焉已死而復活也則家人莫不慶幸或酌酒　而謝神靈或焚楮帛而告宗祖其快爲何如也一人尙如是况恒河沙數人託名之共和耶昨山邱而今華屋誰謂死灰之不可復燃假如有一物焉已死而復活也則物主自必歡欣或堆面之笑容可掬或滿懷之高興難言其樂爲何如也一物尙若此况宇宙間萬物依賴之共和耶肉白骨而生死人誰謂逝者之不可復挽共和其復活耶共和其果復活耶 
就帝派之方面觀之籌安　子空懷附鳳之心開國元勳莫遂攀龍之願對公侯子男之　賞不禁低徊必曰惜也共和之復活也就吾民之方面觀之血戰兼句遂返巫陽之召大招初唱即還宋玉之魂望滇黔湘桂之風雲曷勝鼓舞必曰幸也共和之復活也噫小别八十日驀地重逢知非香返魂非湯續命所恃者人心之不死 
縱横九萬里捲土重來定如月之恒如日之升將歷永刼而不磨豈不懿歟 
塵餘觚剩 
[眞州騎士] [  駌雛]  
　　去眞州可十里許大道也夾路叢樹如山脈蓊鬱作陰森氣以故健兒俠士都喜流連其間一似稱其雄健者一日有騎士自北城來短後衣負裝甚重時時　巨臂壓其　馬行乃疾顧騎士猶眦怒忽爾馬一蹶不前則有一白頭叟施施來負油擔若甚閑放騎士以其阻道也滋怒一躍下馬將撲叟叟笑謝曰少年勿爾時且晏矣從速趕路優也騎士知其輕已則　笑曰老兒有何本領邪請以獻乃公不爾我拳奇　以若老骨頭承之爲事且不値叟勿聲徐徐拾一靑錢一手以　承油發爲莊重之容向騎士曰視之若少勿更事其解之邪言時以油注錢孔中着地如線點滴不沾錢上騎士舌撟再拜曰後進不復狂矣遂引馬倉皇去 
[葛三] [  人菊]  
　　徐寳山爲民國之上將面其初則一鹽梟此固盡人所知者今從友人得聞其微時一事頗足以風當世因記之 
徐爲鹽梟時部下子弟幾二千人有葛三者大頭目也勇驇猛悍百人不可近而慷慨忠義尤非人所能及莫年徐　子弟　百人携鹽船百艘行至泰縣爲官軍所逼困於江村茅屋中百計不能脫第官兵　　暴亦莫敢攖鋒乃揚言祇願得徐抵罪附從悉赦免徐愈急左右咸泣莫能仰視葛三乃排衆直前厲聲曰事危束手作兒女子哭泣以了之耶徐收涕詢之曰官兵欲得而甘心者君一人耳我貎類君請易衣以僞亂眞余衝鋒出而君脫矣徐從其計葛易衣後口　利刃手執快炮狂呼一聲如風而前且曰我徐某也當吾者死官兵錯愕莫能舉開壁讓之以故葛出重圍身未着一彈官兵不知爲葛果以爲徐也解圍去是役也徐甚德葛三視如兄弟矣後徐反正官遊撃而葛三販鹽如故先是鎭江木商運木胥由江行以避稅改由内河葛三審其隱年責商償二萬金且誅求無已將絶其行商因訟之於江督劉峴莊劉按狀實檄徐逋葛三時葛三住泰縣之口岸徐率千人住若臨大敵陰令人召葛三來勸降百端葛奮然曰今日之事有死而已終不能奴顔婢膝向若輩求生活徐無計乃遣葛遁皖之壽州事爲江督所聞械徐急且曰苟不得葛者汝即葛三也徐念易衣事抵死不從劉乃詭徐曰葛三旣豪俠余亦欲欲得其人以官耳汝其召之來徐奉命葛至無　色越日斬葛東市而徐不知也 
海外摭奇 
[最小之孩]  
　　美國乾得技省巴架埠人李地之妻前產一孩其重僅得二十安士其小殆爲世上所未見此孩五官俱備惟面則可以將鏢面玻璃蓋　其手只長一寸脚長一寸半出世後所穿之第一套衣服　隔鄰女子以其平日所玩小傀儡之衣送爲禮服云 
[歐洲小國]  
　　蒙頓侉格六歐州之獨立侯國也版圖雖小人民雖少（共約二十三萬）然而風俗敦厚人心誠實民無不識字者且能耐勞勤於工作云 
詞選 
[瀟湘夜雨爲徐仲可先生題湘樓聽雨圖] [  子]  
　　燈瘦煎愁簾疏搖暝夜來不耐秋聲騒騒屑屑總無情蛩語暗　床夢杳梧葉　駌　寒生難忘處春宵各自數盡殘更（先生舊作采桑子上半　云黃昏幾陣瀟潇雨綺閣疏　孤館寒更付與春宵各自聽）如今還望九　一抺雲意冥冥儘　干敲徧　個同聽掻素　低吟楚雨眠玉柱空憶湘靈傷心句蠻箋替寫吾亦慣飄零（問今夜聽雨江南有幾個飄零才子此易哭庵句也） 
自由談屑[  鵷雛]  
　　氣之相感速於置郵事之相因觀乎灰綫故論事者必窮其原而後足盡其委有一事之發生而其原因乃連類及六七事者不可不知 
舉國爲犧以從事於爭爭之所得仍爲國也在而元氣耗矣興念及此不勝誰爲戎首之感 
小說一 
[短篇小說黃金美人] [  胡寄塵]  
　　話說少年人三三五五聚在一處每喜談論閨閣中事你說我家妻子長我說你家妻子短這　是少年人常有的事如今單說一個小公司裏的　位職員一位姓　表字月如一位姓秦表字敏齋還有好幾位因和這　無關不必細叙且說敏齋和月如最是知已的敏齋年紀二十多歲早已娶過妻子月如年紀十七歲雖然由父母做主替　聘定一位秦女士却還没有迎娶這秦女士和敏齋是同姓却不同宗和月如雖然是未來的夫婦到底彼此還没有見過面月如但知他岳父是個富翁他事一概不知敏齋旣和月如知已月如的親事敏齋是知道的有一天晚飯一後公司裏的公事完了大家聚在一塊談談笑笑敏齋便談起秦女士來强說秦女士和他是一家他小時候會見過的生得粉妝玉琢的一般眞是個有數的美人這話一出大家聽了有的不傲聲有的附和著笑有的說和月如眞是天生成一對兒月如聽了也没有話說但自此之後公司中常常有人在月如面前稱贊他妻子美麗月如聞言又喜又怒喜得是自已的妻子落人家稱贊一句美人怒得是人家喜管閒事將自已的妻子拿在嘴裏說畢　喜多怒少自已暗暗預備消受一生的艷福一回又疑惑他妻子不知是怎樣一個美人惹得人家如此稱贊恨不得立刻和他見面看一個飽却又礙的著習俗雖然往他岳家去走動他未婚妻子總是看不見（未完） 
小說二 
[俠情小說紅蘩蕗别傳] [  天虚我生]  
　　第二十九章 
舒勿林言至此故延長其語調以待夫人之續夫人萬聲曰汝意謂吾當以太子所在地舉以告汝乎舒勿林頷之曰夫人敏哉夫人微笑曰先生休矣在汝之意以爲我於今日備見吾夫痛告之狀必當向汝乞降自供其隱然而不幸吾紅蘩蕗手創之字典中實無屈降二字也舒勿林曰壯哉言也然而白拉根内苦矣實告君白拉根内夜不交睫者已七日而絶食亦已三日夫人思之其况味爲何如夫人心乃大痛凝睇以視舒勿林曰殘忍哉汝儕苟吾稍有　力必以匕首一一　其很毒之心舒勿林笑曰吾儕忍耶然吾以爲天下至殘忍者殆無過於夫人蓋而夫所受痛苦質言之亦由夫人使之然也夫人但一啓口之勞足以出彼於難而乃金玉爾音閟不肯言是誠不解夫人之心夫人思之嘉蓓一孺子何涉於夫人夫人乃不惜以親愛之夫使代嘉蓓而死權衡輕重又將何以自解夫人至此心乃不期而動以手自附其所藏之三書繼念不可乃力以齒自囓其唇曰止而語任汝如簧之舌吾殊不願聞也舒勿林歎曰戇哉夫人然吾實願夫人復信吾言此後有命可訪我於陀卑路十九號吾當奉待夫人不答逕自行出甬道舒勿林自送之遠以袖自抺其唇似欲掩去其得意之色而兩顴已漸漸緊縮現爲笑容曰馬克格尼爾汝第二次來者吾知必以嘉蓓爲俘虜交換品矣 
[京都天德堂奚占一大醫士包醫花柳毒症說明書]  
上海四馬路西羣仙戲園東隔壁平望街便是 
本堂三代祖傳善治毒門在京百餘年矣分設上海廿年矣臨診累萬見多識廣精益求精醫法改良使患病者毫無痛苦不誤公司藥不忌口卽有貴親好友亦難知君染有梅毒之症也花柳毒初起時不過白濁下疳魚口橫痃猶易同治同怕初患此症多　　不治忍痛耐苦不敢聲張日久失治更難收拾及治時再誤投庸醫不顧人之性命加以粉銀倒提刼藥致毒内陷凡腦筋血氣所達之處隨時發現上陞透頂損壞五官下壞足底斑點瘋癱輕者殘廢重則命在旦夕但係由毒所發本堂均可包醫包愈 
[鐵証]  
眞正出立保單永遠爲　世人可稱惟一無二 
[誠實]  
包醫定日保好永遠除根過期不愈不取分文 
[信行]  
覔得確保醫藥槪不取資先期醫痊愈後受謝 
[忠告]  
現今醫藥如林眞假莫分忠疾同胞試後方知 
 
 
 

Page 15

 
 
   
 
 

Page 16

 
 
   
 
