# 1908 - 125 - 4912672

 

Page 1

 
 
   
 
 

Page 2

 
 
[宮門抄]  
　　四月十一日召見軍機劉春霖恒啓 
[代論]  
　　農工商部會奏遵擬畫一度量權衡制度圖說總表及推行章程摺 
 
 
 

Page 3

 
 
奏爲遵旨會擬畫一度量權衡制度圖說總表及推行章程恭摺進呈仰祈聖鑒事竊臣等於上年九月初三日奉旨會同考定度量權衡畫一制度詳擬推行章程等因欽此當於九月内由臣等將設局開辦情形會奏在案數月以來督率局員於古今中外之制度官商民用之習慣折衷采取定以一尊釐爲六事謹縷晰爲我皇太后皇上陳之一曰恪遵祖制以營造尺漕斛庫平爲制矌之準則也中國度量衡之制始自虞書詳於漢志其言度之數本於律權量之數本於度自晉迄明罕通斯義惟我聖祖仁皇帝稽古同天前民利用以横累白黍之度爲古律尺縱黍　度爲今營造尺凡漕斛升斗之容積庫平法与之體積以營造尺之寸法定之然後律度量衡四者乃眞符舜典班書之精義皆一貫以相通爲列朝所未有今工部營造之祖器雖已無存而御製律吕正義之圖與倉塲所存康熙時之鐵斗證其尺寸不爽是成法確可據依即舊貫無煩改作此祖制之所以宜恪遵即臣等所謂定一尊者也一曰兼采西制以實行畫一各種度量權之制度也法國邁當之制風靡一時英俄日本等國皆已參行然其本邦舊制仍多未改况中國五千年來之習俗百姓之日用而不知何必更張反滋紛擾顧有以不改爲便者亦有以改爲便者如近日學堂工廠鐵道建築多用英法之尺兼及英日之權器已偏於國中儻必求諸域外何若以伐柯之則爲塞漏之謀以集合所長爲統同之計此西制之所以宜兼采也顧尙有進者祖制雖宜恪遵而立法或因時而異故康熙時之定制雍正乾隆以來已有變通今就會典所載擬增損者約有八端一改量地之步弓爲鏈尺一依今庫平之式改方鐶爲圓圈改兩尖齒爲對鍼一改法馬爲圓筒形不用扁圓舊式一改金銀毎方寸之比重爲純水一立方寸之比重一於制度之内增矩尺一種一於量制之内增勺合概三種一勺合升斗均各增圓式一種一於衡制之内增商用天平及一毫二毫五毫一釐二釐五釐之法馬六種凡此皆習用已幾於默化而官司尙未有明文允宜纂入定章垂爲世守此用舊制而不能不加損益之情形也西制之采用者除度制之内酌增摺尺鏈尺捲尺三種衡制之内增重秤種及上條之圓筒法馬純水比重外其餘各種制度粗者旣未必通行精者又驟難倣造即如西國精平以權中國生銀之重即時有損壞之虞與其製不合宜曷若俟諸異日此又采西制而不能遽求全備之情形也以十四者於制度之所宜似已得其大要顧欲實行畫一必須先挈綱維小人草偃由君子風行上有道揆斯下能法守今若不將官用之器先求一律又何以風示齊民故官用之器期以二年全行新制若商民所用之器改之太驟恐積習難移轉成虚飾遲之過久恐相安無事又至愆忘擬期以十年將舊章全廢十年之中先於第一年内將各省府州縣城鄉市鎭最通行之舊器酌留一種再於第二三四年内將各省城及各商埠所留之舊器全改用官器再於第五六七年内將各府城所留之舊器全改用官器再以三年之期使各州縣所留之舊器全改用官器而總以舊器准用而不准造及舊器與新器相差若干一一折算之辦法爲扼要之圖而且由官以及於商民由省會商埠以及於内地施之有序操之不蹙必使在下者無紛更之患在上者無阻格之虞而後整齊風俗之規乃不至爲刻覈厲民之政此又臣等斟酌推行章程不能不倍加愼重之一端也然而中國向來所以不能畫一者固由廣土衆民自爲風氣亦以宋斤魯削絶少師承若非由臣部特設一廠凡各種度量權衡之器皆用機器製造專歸此廠發賣何能使式樣材料均歸一致考宋太宗時度量權衡皆由太府掌造以給官民之用實爲前事之師近代各國由官專賣者爲財政計則如日本之烟草普奥之富籤爲行政計則如英日之電郵法德之鐵路今臣部以專賣爲畫一之基固爲行政計而非專爲財政計矣此由部設廠專賣尤爲畫一制度最要之一事也惟是立法雖在部臣行法則全資疆吏初辦雖宜寛假持久則要在精嚴故有虞五載而一正量衡月令一歲而兩平權概明代三日而一較斗秤即各國之制亦有巡警以爲檢察有自治局以助稽查故能令行而禁止中國警察自治皆在萌芽已有者尙堪相助爲理未有者豈能坐待其成祗可於地方官之外責成商便以爲樞紐庶易推行惟官商通弊尙有二者必宜慮及一則度量衡器縱極精良用度量衡器之人仍可意爲高下一則平制雖經釐定而銀色仍可低昻此非明定制幣不用生銀斷難有濟但幣制未能即定亦當嚴束在官之人以祛前之弊徧設公估之局以祛後之弊至臣部所定章程如有於地方不便者儘可由各省隨時商改如果有奉行不善者亦當由各省實力嚴懲庶聖主便民經國之大猷不至爲猾吏奸商之所阻此又不能無望於行政之人而預爲籌及者矣兹將臣等所擬度量權衡畫一制度圖說總表及推行章程四十條分繕三册恭呈御覽至於列代制作之源流此次定章之本末以及制造檢查之一切法則或已載於表說或須别擬詳章尙當陸續奏陳以期完善惟兹事體大夷考各國改制之初無不參稽國俗造就專家緜歷歲年久而後定即我朝之定法亦經康熙雍正乾隆三朝之釐訂而始底於純全今臣等才謝專門事非素習乃以半年之考校期爲一代之規程終虞缺失之滋多敢冀措施之悉當應請旨飭下會議政務處詳細核議俾無疏舛以便施行庶幾關石和鈞典則永貽諸王府協時同律規模復見於聖朝所有臣等會擬度量權衡畫一推行辦法緣由謹恭摺具陳伏乞皇太后皇上聖鑒訓示再此摺係農工商部主稿主同度支部辦理合併聲明謹泰光緒三十四年三月二十八日奉旨會議政務處議奏欽此 
專電 
[電一（北京）]  
　　昨奉電旨分寄江鄂滇三督錫良電奏悉滇省關係大局孫逆攻陷河口母任久踞劉春霖現已到京往滇尙須時日着白金柱（開化鎭總兵）暫代速赴前敵隨帶銀五萬兩以備犒賞錫良責無旁貸速出督師一面逕飭龍濟光（廣西左江道）帶軍前往恊勦龍濟光原係滇籍所部多滇人剿辦桂匪業已建功此次次回顧桑梓益當奮力如能早日克復定予破格奬賞並著 
 
 

Page 4

 
 
端方陳夔龍接濟軍械度支部羅掘餉欵凡在臣工自應不分畛域以副朝廷顧念邊陲之至意將此通諭知之 
[電二（北京）]  
　　皇上近患足疾尙未大安 
[電三（桂林）]  
　　桂撫張鳴岐奏保人才叚書雲劉人熙 
[電四（蘇州）]  
　　今午（十一日）徵兵與巡捕大起衝突徵兵聚衆打毁捕房巡捕散崗押犯脫逃 
[電五（杭州）]  
　　上虞土廷耀誣控私藏軍火案馮撫擬提省澈究 
[公電（東京）]  
　　各報館及粤自治會鑒粤生刧總會代幹長張之仲開會將假全體名義電阻抵制請母爲惑留日學生公叩 
緊要新聞 
[紀查抄貽榖家産情形北京]  
　　樞垣前日密電晉撫速拿斌儀等後復片交度陸兩部速抄貽之家産兹聞貽榖於吉林原籍之家産及京庽紗帽胡同各物件均已查封抄抵伊子吏部實缺郎中考丁司掌印某曾具呈請即開缺以便赴晋迎父當奉吏部堂官批示准假一月不必開缺至所有辦理墾務保案已經吏部查出文職大約有三百餘員政府對於此事頗覺爲難據云撤銷猶不甚難譬如僅保過一次則可撤去或得保後並未加保亦可撤去所最難者前曾在墾務案内得保嗣乂疊層加保或已得實缺者於此最難辦理云 
慈宫關心蒙事 
[召見信留守]  
　　新放督辦墾務大臣署綏遠城將軍信勤前日謝恩召見兹宫云綏遠墾務敗壞至於如此欺弄蒙人辜負朝廷貽榖等辜恩溺職誠堪痛恨汝去務反貽榖之所爲力加整頓以體朝廷開墾爲蒙興利之意 
[召見溥尙書]  
　　日前理藩部尙書奉兩宫召見垂詢所籌整頓内外蒙古要政並諭以詳愼妥籌佈置周密總期振興實業恤蒙安民等語聞慈宫此諭係有鑒於貽榖而發耳 
[樞府大興海軍近訊北京]  
　　議定興復海軍辦法久見本報現聞諸王大臣對於此事煞費經營擬派醇王袁軍機爲督辦王士珍軍門爲襄辦載濤毓朗載洵三貝勒載振溥倫兩貝子分赴東西洋考察海軍事宜以期回國有所措施云 
[會議實行外官制之政見北京] 　　 
　　日前政府王大臣會議改革外省官制事宜張袁兩大軍機力主試辦之法從詶縣改良吏治上入手擬咨各省督撫選派法政學堂學員分往各州縣充當佐治官所有幕友吏胥一律裁撤俟辦有成效再將道府各缺酌量裁改以期名實相符惟會議時諸老意見略有不同聞須再行詳愼計議云 
[京師破獲軍火案詳述北京]  
　　京師破獲第一客棧軍火案迭紀前報現續得訪函述其破獲原因云棧主張日陞在拳匪未亂之先素當馬快京津人呼爲馬快張前直隸藩台廷雍頗賞識之保以縣丞功名并委爲保定保甲局緝捕勇管帶後廷雍爲聨軍所殺廷雍有妾擁萬餘金張誘之而逃來京開第一客棧時所帶緝捕勇已散尙餘洋鎗二十三枝子藥十五箱號筒一對描槍數枝保甲局號衣數件（按張子在内廰審訊即供明爲故父充管帶時舊物曾見前報）會聨軍入京張恐被人指爲拳匪乃與心腹店夥某甲密埋諸第一客棧地下越二年而張死其子繼爲掌櫃待夥甚刻未幾逐之夥怒私赴内城巡警總廳以私藏軍火出首内警廳　派隊前往圍搜果獲軍火各件惟號筒已銹鎗藥皆銹壞不能用保甲局號衣亦陳舊警隊即將張子帶回内廳審訊現已請交人理院研鞫或云京師正當嚴查黨人之際警官擬借此邀功云 
[東省督撫保荐賢員名單奉天]  
　　東三省督撫會奏保荐賢員陳曾壽等送部引見略見前報專電現得詳細名單照錄如左學部員外郎記中御史陳曾壽分省補用道鍾文耀翰林院庶吉士譚延凱法部鄒中董康署長春府知府直隸州知州張鳳台記名參議陸宗輿翰林院庶吉士宋書升外部主事曹汝霖留吉補用知府戚朝卿翰林院檢討金邦平翰林院編修郭則雲記名參議章　祥内閣中書張國金保升道員度支部員外郎李煜瀛賓州廳同知金永 
[再紀大清銀行開股東會事北京]  
　　大清總銀行於初四日開股東大會議已兩記前報兹將當日開會情形爲前報所未盡者補錄於後監督張允言演說去年本銀行得溢利九十餘萬陳瑞兩侍郎亦演勸各股東維持此行當與歐美銀行一般發達旋投筒選舉理事一名監事一名理事之佔票最多者爲營口分行總辦羅煥章得舉權一千有奇其次爲顧公毅得八百餘票監事最多票爲朱虞生係天津 
 
 

Page 5

 
 
造幣廠提調得舉權七百餘票惟定章凡該行監督總辦經理恊理等列不能被選舉故羅煥章不能當理事張監督据例回明二侍郎擬照章辦理故此缺刻下尙未能定今將開會勗詞報告等附錄於左 
[張監督開會詞]  
　　允言承乏總行自上年與諸君集議以後今又届第二次集議之期所幸仰賴本部堂憲熱心維持與在事人員協力輔助一年結帳除去各項開支約計盈餘九十萬兩較諸開辦之初營業漸有成效上年商界頗多恐慌之處貿易極難措掌營口東盛和之倒閉影響尤大允言當時馳往查看情形設法補救擬定辦法呈部批准本行匪惟不致受虧且於市面轉增感情實非初料所及木部近又奏明頒定則例續招股本並擬添設分行多處須切實經營造到國家銀行程度方足以副堂憲之期望 
[度支部堂憲勗詞]  
　　今日爲銀行第二次股東會議猶憶上年四月間本部堂親臨斯會曾以漸造於國家銀行程度相勗勉今喜營業發逹名譽信用亦均漸有進步本部堂之尤欣幸者則以銀行於公益之事均能維持補助即如上年因修濬黄浦江需欵兩江總督電借欵項四百五十萬兩由銀行擔認借給他如滬寗京張津浦等鐵路亦皆向行中稱貸鉅欵利息皆從輕减而上年冬間營口鉅商東盛和五家字號倒閉各商號多被虧累營埠幾有一蹶不振之勢監督等禀承本部堂借欵二百萬兩贖回東盛和抵押各貨産俾商家得以周轉市面賴以保全此皆爲權利挽回之關鍵亦即爲銀行效果之見端日現在正擬設立財政專門銀行學堂造就人才由此擴而充之必可達於國家銀行之程度今銀行旣已設立正副監督訂定則例奏請頒行並添招股本爲推廣分行地步規模旣立成效益彰所望監督以次辦事諸員與各股東組織經營務其大者遠者泯欲速之見存公溥之心用致數言期共勉旃 
[事實報告]  
　　本行自上年四月二十二日開第一次股東會議業將事實詳細報告現因又届一年第二次開議所有事實曾經報告者無須贅錄計由三十三年正月起至年底止各行除各項開支京師總行凈得餘利庫平足銀三十萬零三千零四十三兩一錢九分天津分行凈得餘利銀十八萬六千八百五十九兩零三分上海分行凈得餘乎二十八萬五千一百二十三兩七錢三分七厘漢口分行凈得餘利銀五萬七千四百十五兩四錢一分濟南分行淨得餘利銀三萬七千零二十一兩二錢四分張家口分行淨得餘利銀一萬三千一百三十兩零七錢六分奉天分行淨得餘利銀一萬八千八百七十兩零五錢一分股東應派官餘利及辦事人等應分花紅如何攤派之處另歸帳目報告庫倫分行因開辦未及一載餘利若干應俟下届核計至營口分行上年十月間營埠鉅商東字號倒閉被其虧欠六七十萬函電交馳竭力補救本年正月復由部改派候選道羅飴代理營行總辦並更定經理席裕昆協理王灝現在東字號欠欵設法陸續收回約計不至大受虧損惟帳目旣未結總餘利亦應歸入下届開列其重慶分行現已開辦總辦係内閣侍讀學士劉宇泰經理葉昭敦協理周宗霈廣州分行亦開辦在即本部更擬推廣設立南京福州杭州開封吉林山西江西湖南等處份行以期營業擴充發逹本行名稱業由度支部奏明改名大清銀行現圖記招牌等物一律齊備即於本年七月初一日各行統行更換新名所有營業各事均仍照舊辦理 
[帳目報告]  
　　本銀行自第一次結帳報告之後今又届第二次結帳計自光緒三十三年正月起至十二月底止京津滬漢濟張奉總分行七處除去各項開支連上届京津滬漢四行留存尾數銀二萬三百三十三兩共得餘利庫平足銀九十萬零一千四百六古三兩八錢八分留存尾數銀九萬六千九百五十六兩六錢四分歸入下届餘利内分派下餘銀八十萬零四千五百零七兩二錢四分照提公積銀八萬零二百三十三兩三錢三分實餘銀七十二萬四千二百七十三兩九錢一分按照合同提二成分給各行經協理以下合行人等花紅銀十四萬四千八百五十四兩七錢八分提一成繳入總辦事務處七萬二千四百二十七兩三錢九分此一成以一分一厘交部作爲飯銀一分呈交奏派總稽查以六分爲正副監督總行會幫辦已開各行總帮辦花紅酬應之需以一分五厘分給總辦事務處人員淨餘七成餘利銀五十萬零六千九百九十一兩七錢四分六釐照官商四萬股毎股連長年官息計合周年三分餘銀二萬八千八百兩零四錢五分暫作爲第二公積俟下届察看餘利情形再爲報告所有各行烟業帳册現均携帶入塲務祈在股諸君詳賜查對以昭覈實 
[粤省自治會大會議案廣東]  
　　初三日粤商自治會又開大會議公推陳持衡張道三爲主席羅少翶宣佈議案錄下（一）宣佈上海預備立憲公會來函衆議本會前請速設期成會來函所述尤爲周妥應即函復贊成並由同人酌捐經費隨時滙滬（二）宣佈地梨埠保商會來函衆議外埠各華橋熱心愛國應由本會致謝徽章以致景慕（三）宣佈江西瓷業公司及石灣缸瓦行來函衆議應函知粤省瓷器行廣爲代銷並勸石灣各商改良本會隨時提倡協助（四）漁業關係海權我國自上海張殿撰振興漁業外粤省雖有提倡仍未就緒　應速辦漁業以挽利權衆議本省前設漁業應函知該商尅日開辦如無把握應請 
 
 

Page 6

 
 
海味行擔任（五）連旬迭接各工界函述改良土貨各情具見商智發達此外如漆盒行仿造東洋大小漆器遮扇各行仿造鬼婆各墨遮各油紙摺扇等竹器籐器各行仿造竹夾畢袋大小籐籃等類甚多亟應通請各行切實改良仿造衆贊成（六）本會調查綱要凡分四類一必要類二推廣類三密查類四附加類毎類各分綱目頭緒極繁查推廣類内大綱一農業二工業三商業四物産現在振興工藝工業一項應先從速調查工業門類一工廠二機器製造三土木工四紡織五染色六手造器具七日用必需工八皮工九縫級刺繡十窰工十一鑄冶十二雕刻十三玩具十四文具十五美術應如何分　調查之處請公議衆議由七十二行東西家分任如有改良著效者本會當宣佈於衆並分别奬勵陳君又提議現查某洋行經紀某紛紛運動奸商串立辦貨空頭單不知何故請研究關某言此等漢奸將欲串外食内當由個人對待之衆鼓掌 
[理化傳習所罷課風潮安慶]  
　　安慶師範學堂附設之理化傳習所前次招考學生有劉当楫（控禀改劉汝喆）因未錄取挾嫌在學司揑控該所總理朱鏡波吞没學堂經費辦理不善朱係學司委充當即批斥不准該生又在撫院揑控當由馮中丞將原禀交署首府惲毓齡查辦初七日惲簽差二名至所傳朱朱即面謁學司辭職各學生即行停課并開會演說大旨謂朱總理即有弊端首府亦應訪查確實再行核辦乃公然出票差傳不惟玩視學界且朱係學司委充此舉亦不免干預學務非惲守到所服禮將原告之學生劉汝喆交出我等决不上課云云聞朱係皖北人性情鯁直忿極不能言語見學生演說惟十前書請從此辭四字而已被八日全體學生具禀撫學兩署風潮甚烈馮夢帥沈提學已派員到所調處初九日午前理化所印散傳單及府票式並要求三事一撤惲守任二交劉汝喆三要惲守到所服禮於是省城各學界咸於本日一律停課該所即日分電各處學界及學部以雪朱某之辱 
京師近信 
[續議外省戒煙事宜]  
　　禁烟大臣恭邸等前議禁烟事宜須由京外官員戒起並嚴定考成一節已誌前報日昨王大臣又復會議擬即咨飭順天府曁各省將軍督撫確切清查實行戒除并將　種土藥地畝限令速行减種如地方官實力奉行成效昭著准其奏請保奬云 
[學部添派諮議官]  
　　張軍機與學部榮尙書議决添派諮議官一事略見前報專電現聞此事已於日前具摺入奏奉旨依議計添派諮議官十四人内有郵傳部右丞李稷勳及都察院御史黄瑞麟李灼華等 
[駐哈日領晋京]  
　　駐劄哈爾賓日本總領事川上俊彦君熟諳俄國風俗語言尤瞭然於北方最近之形　現爲視察南滿北直情形起見特於日前啓程將次抵京 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[鹿傳霖等奏查明貽榖被叅各欵摺（續）]  
　　臣等竊查兩盟墾務以公司爲藏身之固以渠工爲報銷之額以官錢避爲轉運之樞而總以國家土地販賣得財爲羣小經商之本其實西公司二十八萬之股本皆公欵也何得揑名巧取借墊二十餘萬之渠費亦公款也何得公家認還應請革去公司名目一切放地収欵修渠事宜全歸墾務局辦理其已放未收之地價及王同春報効渠地之歲租由接辦墾務者查明一併列入正款報部候提至東盟墾務早經奏結而又重丈重征臣等就近割飭寗遠廳同知丁英年查復　稱該廳屬重収地價一萬餘兩推之張獨多各廳不知収銀凡幾公司已撤誰則得之亦應查究明確追繳入官至其丈放站地及土默特地以房基一畝而有取至三百七十兩者可謂至酷奇貪此地本有賦役與蒙古報地懸殊應請酌提站地歲租津貼站員兵丁土默特地從此不　丈放未収之地價概予豁除其已収之地價四萬一千二百餘兩若逐戸發還又恐吏役中飽應即存庫候撥凡領照者無論房基地畝均准作爲已業以廣皇仁至墾局各員凡貽榖倚任最深者則蒙漢之詬厲亦愈甚山東候補道斌儀聚歛附益婪欵不貲雲南候補直隸州知州景褆苛暴險詖商農共憤署東勝廳同知岳鍾麟讎蒙誣叛幾壞邊局山西候補知縣吳逮棻以兵壓民形以宼盜分省補用府經歷誌良逼追地價慘用非刑應請一併革職發往新疆効力贖罪五原廳同知姚學鏡心貪手辣率定爰書候補叅將譯湧發虚報冐功縱兵擄物應請一併革職發往軍台効力贖罪分省補用知府陳光遠直隸州知州黄桂棻山西候補直隸州知州吕繼純同知郝敬端余寶滋知縣鄭天馥林毓杜喬樾隂通泰皆驕謟互用迎合殃民應請一併革職各該譴員應俟接辦墾務大臣查明款項交代清楚再予分别戌邊回籍王同春已入圜扉雖傾産歸公不足抵殺人之罪應就所犯本案歸地方官辦理李　三即李先春恃與軍屬往來而辱官長署歸化廳同知張嘉楨因之去任應父歸綏道傳案責飭遞籍管束家下孟昭發積惡多端聞風逃匿應勒令貽榖交出發邊充軍墾務敗壞至此而歷年奬勞績冐軍功文武各員屢邀奏保何以服人相應請旨飭下吏部陸軍部將貽榖歷年保案一併撒銷以快人心而彰公道文哲琿向亦阿附貽榖土默特地是其專轄而聽苛歛丹丕爾之獄又隨同畫諾此次因侵款之事恐貽榖奏叅乃爲先發之計似亦咎有應得惟貽榖文哲琿均係一二品大員應如何分别懲處之處伏候聖裁夫以兩盟墾務承羣小以酷濟貪之後必有善其後者始能挽邊局而靖人心然矯小人之弊而遂盡反所爲則又不可臣等籌商善後事宜舉其大略厥有五端一曰服蒙心蒙古旣報地於前何又抗墾於後由貽榖旣収其地復分其租謬持蒙人宜弱不宜强之說絶不謀其敎養之事除王公貝子偶邀褒寵外札薩克以下皆重有所失而一無所得蒙情安得不怨今後凡蒙地所出之財宜盡以備蒙古之用朝廷放墾之意誠以烏塔逼近北鄰内蒙古富則可以濟其餉强則可以濟其師豈利此區區二十萬金哉惟興蒙學練蒙兵增非沙漠穹廬所能驟辦當先於歸綏立文武學堂各一所選蒙人秀特子弟而敎之俾學成轉相傳習以地價及三成歲租充爲經費此强蒙之基也貽榖用一王德呢瑪而烏審至今抗墾賞一梅楞棍布而杭錦至今不服後來者當重懲二奸以舒積忿果能如上所言而蒙人不傾心内向者未之有也二曰查欵目臣等調查墾局及公司帳簿率經抽改出入多不相符查東西兩盟共放地五萬餘頃以毎畝八錢計當得地價四百餘萬兩而六七年來地價未入奏銷簿籍又無確數朝廷僅入押荒銀二十萬兩又撥解直隸山西等處銀三十五萬餘兩即使渠工除五十餘萬歷年墾局經費再除四十餘萬分給蒙古除二十餘萬已放未収者再除二十餘萬猶應有二百餘萬而西公司反云虧銀十萬有奇及傳東公司總辦斌儀詢以該公司所提公積花紅各五萬兩何在則稱　積尙存花紅已散然亦未見分金之據也况王同春報地之歲租左右兩翼重收之地價南站放地六七千頃房屋舖面暴歛横征而云僅收銀四萬餘兩亦恐不實况渠工浮冐路人所知河套未放之地年年取租租銀安在皆應實力清查追還天府否則貪人重爲民害而仍坐擁厚資亦非情法之平也三曰清地租逹拉特敎案賠欵我以十七萬兩贖回四成地及四成補地二千餘頃應爲我自有之地西盟七旗報効放墾者凡一萬六千餘頃曰分租地亦當爲我有者也王同春所報之一萬五千頃曰永租地我種則認蒙租不種則還爲蒙地也今當分别清釐我贖回之地應照内地賦則按畆升科分和地定有等則應仍其舊永租亦仍王同春之舊毎頃父蒙租五兩我可収二十兩有餘惟各地有已放未放之别未放之地又有荒熟之别荒地未放者亟宜招墾荒價及繩丈從寛則丈放必易熟地未放則蒙人先已共給漢民後乃報諸墾局即欲多收地價亦應先儘原佃承耕而墾員貪利恃强必盡逐原佃而轉賣之以圖厚利遂致蒙漢交憤聚衆抗官丹丕爾之獄由此烏審全旗至今聚衆抗墾亦由此墾員自知奪地之非佯指黑界惡地與之以荒易熟民不肯遷又設分年閉地之法未遷則征原佃之租俟其旣遷坐得上腴之價今當酌除閉地遷民之令其地向爲誰種即令其人繳價納租一反掌而民心定矣分租地蒙七我三永租地如王同春言似是蒙三民七墾局租章歲以全租交局再由局給蒙不免尅扣剥蝕之弊應飭各墾戸毎年納租時即按向章數目分别交蒙交官以歸簡易又查沿渠腴地均爲貽榖親朋及墾員等佔領人多不平應一併入官另行丈放取價不惟蒙漢悅服亦天理國法所應爾也四曰籌推廣伊盟七旗所報之地特十分之一耳其沿河千里廣漠無垠渠至何處即墾至何處無盡藏者也西公司借渠工銷納數十萬金而土同春所報四渠未增尺寸足見修渠經費半屬揑銷今當少減歲租而如渠租卽儘渠租而充渠費渠增則地增地增則租增久久不息可冀斥鹵皆爲膏腴而歲入滋多邊餉有賴耕農羣集荒漠成村禦强鄰設行省皆基於此此蒙藩之福亦國家萬世之利也又據姚學鏡而陳特旗賠敎之欵本三十七萬全以土地爲質除我已贖回外敎堂仍留地數千頃須三十萬取贖頃年敎士招墾取租民多赴之及此不贖異日墾地多而獲利厚將無取贖之期此則望諸接辦墾務者早籌的欵取贖若能令公司吐其所食十之一二立可珠還朝廷有獻琛益地之祥藩屬銷厝火積薪之患誠當務之爲急也五曰謀交通墾員敢於放利歛怨者特其僻在塞外不能呼吸通帝府耳今當接修歸太電線俾省會之氣通再籌修綏張鐵呼直達京師俾朝天之路捷鐵路附於同太公司之内由山西紳富集捐電線所費較廉即由晋庫籌撥先行開辦如鐵路成不僅朝覲訟獄之便也商貨往來交易百産滋豐蒙古鹽鹻皮革之利將遍天下歸城稅務亦當百倍於則將見原隰龍鱗市廛櫛比晋邊頓實蒙礦爭開萬里冰天立有雨集雲興之勢此又當務之爲急也凡此五端應俟接辦墾務大臣揆度情形斟酌損益再行奏明辦理要之得人則治不得人則仍屬空言湖查墾務初開督墾大臣與綏遠將軍本各自爲政嗣貽榖就綰軍符墾旗始合而爲一向使有互相紏查之人或者專斷誤邊不至如是之甚今宜仍分兩事龍河重鎭請别簡廉幹公正之軍臣專司旗務而以督墾大臣專辦兩盟善後事宜惟轉敗爲功非得精明慈惠豐財和衆之員不勝此任查現任山西布政使丁寶銓公忠亮直心細才長若使接辦墾務厥有五便如貽榖去任更替宜速寶銓即由晋藩赴歸綏便一墾員貪劣者多一經撤換則接替需人實銓以晋藩用晋吏知之有素調遣亦靈便二公司墾局侵欺漏匿欵目紛繁綜覈追交棼絲待理寶銓清剛明練人不能欺便三恤蒙安民亦不聽烏審終抗贖田闢土而不使　敎相爭寶銓惠而有威必能藏事便四鐵路股捐最難招集寶銓從福公司之手奪回晋礦權利晋人感戴浹髓淪肌就地籌捐則綏張鐵路其成必速便五臣等公同商酌保其必能勝任如蒙俞允即請以山西布政使丁寶銓接充墾務大臣更擬仰墾天恩賞加理藩部侍郎銜使全蒙歸其制馭實於邊局有裨所有查明貽榖被參各欵並保賢員接辦墾務各緣由謹具摺由驛一百里馳陳臣等於拜摺後即行起程仍由太原回京前刋查辦事件關防一顆俟抵京覆命後即送禮部查銷合併陳明伏乞皇太后皇上聖鑒訓示謹奏光緒三十四年四月初二日奉硃批另有旨欽此 
分類新聞 
政界 
[關道查覆抽收磚瓦捐辦法漢口]  
　　漢關道前奉督札因巡警馮道詳請在漢口設局抽收磚瓦捐以助警局經費飭議有無窒碍難行情形兹據桑觀察禀覆云若設局抽收恐用費浩繁不如仿圑防捐例倩釐卡代收提百分之五作局用津貼不另設局以示撙節（口） 
[警局造報預算表湖北]  
　　鄂省警察共分七局現由總辦馮觀察飭令會計課員將支出各欵塡列預算表呈報督轅查核聞毎年共需銀十七萬元云（今） 
 
 

Page 11

 
 
＋ 
[江寗擬設監獄養成所南京]  
　　江寗留東畢業生張大川具禀學署請開監獄官吏養成所當奉陳子勵學使批准并移請寗蘇兩藩司及蘇臬司議復核辦現接蘇藩臬來文飭張大川速擬詳細章程具復以便會銜詳請江督立案開辦（我） 
[設局抽收雜捐漢口]  
　　漢口各帮商董所認商捐向由漢陽府抽收撥辦各項新政其間惟棉花捐則專撥爲漢陽夏口兩縣小學經費現琦太守以此項捐欵自應設局抽収日前特飭經收各員在九如橋地方設立專局以昭鄭重（今） 
交涉 
[贛南道復贛撫電（爲迎提閙敎匪犯事）]  
　　奉冬電當即轉飭李守派人迎提確訊禀辦兹接復電已遴派兵役迎提俟到訊取確供另電禀辦再後營下有人在贛傳問情形據稱先無所聞上月廿二晚鄔敎士利亨向傳哨官云接南雄敎堂電敎友捉獲黄班虎一名已寄押南雄江西如要可派人往提問此人是否姓邱答云不知該哨官告以應否往提須候上憲公事究竟如何情節容俟提到由李守訊明後再禀毓昌（因） 
　　按此事已略見前報專電 
[索還六十四屯之交涉黑龍江]  
　　愛琿姚都護與俄廓米薩爾索還江東六十四屯一事已略誌前報兹悉於上月二十日都護率同局員面謁固畢爾挪托爾阿爾噶迪謂江東六十四屯難戸歸來者日衆無屋可住無地可耕願早定交還日期以敦兩國睦誼渠答以事關重大須兩政府從長議定以便遵行倘我政府與彼公使堅持不稍退讓則江東舊治版圖或可照約交還惟未知今日政府業待如何也（爲） 
軍界 
[提督定期大閱蘇州]  
　　提台劉華軒軍門札知淞南淞北提右營太湖協烏溪等内河水師五營預備操演已誌前報兹軍門定期十九日舉行大閱各營已先後開赴澱山河周莊地方齊集聽候簡閱（出） 
[添委水陸巡防總辦湖北]  
　　新任鄂督陳小帥以長江一帶近來伏莽繁多鄂境水陸巡防營關係綦重特委杜雲秋觀察爲水陸巡防總辦以資整頓（生） 
[德員赴贛閱操記聞九江]  
　　德員石克謀君赴江西等省閱操曾誌前報兹悉該員來贛後拜謁地方各官旋由江防府倉司馬德化縣陳大令陪往大校塲閱看陸軍操練次日即乘輪赴皖（涯） 
[札委三路防營統領湖北]  
　　湖北防營刻已改爲前後中三路原委之總統黄澤生軍門現因病辭差鄂督爰將總統一差裁去改委宜昌鎭傅廷臣鎭軍統領前路防營補用守備張紹緒統領後路防營直隸州吳廷瑞統領中路防營（今） 
[請撤駐防營兵鎭江]  
　　淮南各場商近以虎字新字各營分駐各塲時有擾害商民姦佔婦女情事特聨名禀請通泰兩分司懇將各營撤換以保治安現陳洪兩分轉已據情禀請趙都轉核辦（射） 
學務 
[區學歸併之計畫南昌]  
　　江西上饒縣施令謙近將四區初等小學堂擬分别歸併改辦模範小學等情具禀贛撫核示當奉沈護院批不云據禀該縣歸併城内四區區學設立模範初等小學堂曁補足學科嚴定規則籌給經費及各鄉初等小學飭令仿照私塾改良之法一律更張情形仍用學科分擔法未用初級分擔法至招收學生亦須按照學堂能容學生人數分年招錄以一年爲一班庶數年之後年年有畢業之生即年年有新招之生方能部居鱗次有條不紊現雖師資缺乏經費不充未易語此然欲維持久遠一勞永逸不可不預爲籌畫仰提學司核明轉飭遵照定章切實辦理（感） 
[咨查日本官費生預算表杭州]  
　　浙撫前據日本欽使李大臣咨到監督處發給各省官費生本年學欵預算表當經分札藩學兩司遵照兹據喻方伯詳稱浙省籌解前項各學費向有内外銷之分如師範鐵道陸軍等學生均動支内銷如高等中等警監蠶桑各學費均由外銷今查預算表内應解之欵係按現在所入之學堂等次數目開列其中何欵有餘可以扣抵何欵不敷必須解足並未分晰將來核解内外銷無從分計有碍詳咨事關出入不厭加詳自應咨請駐使仍照上届格式將何項學生所派若干分入何項學校共應解費若干按照原派分案開列俾得遵循至原派師範生百名本年下學期已届三年期滿畢業前經展期已奉酌定咨請分别選留遣回旋奉行知已由學生與副監督議訂補習約章有不願者聽等語是此項學費尙未能預計應請一併咨查（木） 
[寗垣省視學易委南京]  
　　寗垣省視學左全孝君江督端午帥以其才不勝任即行撤退現由學憲陳子勵札委東洋畢業生方爾咸濮祁二君及舊有之陳桂蘭王登雲四人同爲省視學調查各府州縣學堂毎月各支薪水銀五十兩以資辦公（而） 
[法政講習所歛財新法南京]  
　　寗垣法政講習所現届畢業期限校長陶錫一君擬於初十日停課二十日開考乃日昨忽懸有牌示略謂本所已届畢業之期定於四月二十日試驗各門科學所有全堂諸生須於二十以内繳出手續料二元否則不准與考云云諸生見之以其巧立名目借端需索故不免羣相訾議也（知） 
[補考英文專脩生蘇州]  
　　蘇垣設立英文專脩館并招考各生全案均誌本報兹悉覆試時有陽湖縣童生金祖蔭因事不到由其胞兄具禀學轅謂實因母病未能赴試併由澄衷學堂監學函稱該生平日頗守規則請准補試後飭令努力加習國文等語當奉毛提學俯准飭於初十日補覆又馬伯永馬甸清王曾緯三生均報考未到現亦准於初九日來轅補考（命） 
[禀請興辦鄉學湖南]  
　　湘省安化縣張紳承啓等以該縣駐省中 
 
 

Page 12

 
 
學堂已於今年撤回停辦而該縣向分前後九鄉尙未興辦學務現擬就各鄉分調簡易初等小學數所即以撤回駐省中學經費按照九鄉均派並另議籌欵辦法並繪圖貼說開貝清摺禀奉提學司批飭該縣會督勸學所總董及學界正紳體察情形籌議核辦（胡） 
實業 
[啓用津浦鐵路關防安慶]  
　　津浦鐵路吕大臣咨行皖撫略謂准郵部咨開添鑄關防現已鑄妥應即派員祇領等因准此當卽派員赴部祇領兹已領到光字二千三百八十三號銅質關防一顆遵於光緒三十四年三月十七日啓用十八日將前領木質關防繳銷云云馮中丞准咨後已遵照辦理矣（政） 
[商輪失敗後之補救江西]  
　　江西商輪總局莊敬菴觀察禀陳調查局務情形及酌擬整頓辦法奉沈護院批示略云所擬整頓辦法曁功過賞罰各節均尙妥協應即照辦希隨時會同藩司督飭各員司等認眞經理照公司辦法妥訂章程不得稍雜官氣致使商旅不便是爲至要用煤尤爲絶大漏巵亟宜嚴定比較前此誤於貪煤價廉所買之船又皆杇漏故此次修理動費鉅欵兹旣一切翻新修工者應責令保固年限駕駛者應按章酌定賞罰方不至再有危險之事云（因） 
[咨催代墊工師薪銀湖北]  
　　湖南粤漢鐵路公司延聘之羅工程師上年薪水銀兩係由湖北鐵路局代墊迄未歸還日前該局咨催該公司迅將此項墊欵如數匯還以清欵項（今） 
[商會總協理續任長沙]  
　　湖南商務總會所有總協理陳紳等現值三年期滿爰於前日開特别大會用投票選舉法以憑接替聞是日各議員公同會商僉稱現任總理陳紳協理李紳坐辦楊紳均極妥善毋庸另舉接充故是日所投之票均請以原任留辦陳紳等再三遜讓始允暫行接充（少） 
[官錢局代招汴路路股漢口]  
　　河南駐漢官錢局現接汴路公司分送股單并請代招路股聞其辦法擬共集欵一千五百萬元以五元爲一股先交之三百萬元爲優先股其餘一千二百萬元爲普通股毎年以七釐起息現旅漢汴籍官商赴該局認股者頗爲踴躍（生） 
[磚瓦公司重整帮規漢口]  
　　漢口磚瓦公司計有十餘家向章青紅磚佫有帮規現因日久弊生經該帮董事沈幹廷等議定整頓幇規章程九條呈請商會立案當經批准照辦（生） 
雜記 
[補錄匪首龍定供詞江西]  
　　萍醴匪首龍定就獲正法已屢誌前報兹將該匪供詞補錄如下王懷邀小的入會回江後在剛字中營當勇又聽人邀入洪江會被革退全三十年到湖南醴陵瀏陽地方自行起會名大西山法寶堂並没香水名目祇有内口號正直堂皇外口號同心協力刻就票板僞印散放票布九萬多張毎張賣錢六百文草鞋錢八文都是交姜守日們陸續轉放不記次數姜守旦是小的手下陪堂龔春台蔡河南都是小的兄弟三十二年九月間因瀏陽謡言會匪起事姜守旦信赶小的前往見湖南官兵見人京捉小的與姜守日龔春台京率衆抗拒在牛尿嶺永和市大埠墟上栗市等處同官兵連打幾仗小的在永和市打倒奔逃見姜守日在後被砲打倒後遇龔春台手下人問知龔春台在上栗市也被砲打死蔡紹南現逃何處不知道會内人數太多姓名籍貫一時記憶不清大半是湖南人票板僞印現已燒燬前在三湖戲塲看戲知道查拿嚴急就情願自行投案小的自幼出繼嬸娘胡高氏爲嗣高氏現年六十多歲無人侍奉求恩撫卹云云（因） 
[提學重修滄浪亭蘇州]  
　　蘇州滄浪亭年久失修假山樹木均已寥落現由毛提學使籌墊經費雇匠興修一俟工竣仍任游人出資游玩即以所得之資提償修理之費（出） 
[蘇臬諭飭差役戒烟蘇州]  
　　蘇臬左子儀廉訪諭飭署内各差役人等如有吸食鴉片不准當差着即自行禀明戒除後再行差用（眞） 
[鄞令勘驗石船撞没案寧波]  
　　前有某石板船在銅沙洋面被寶順船撞没船内各夥經鄰船救援上岸船貨均沉没水底現該船戸查悉寶順船係寗波商船日前特來寗禀控當道衙門呈請賠償昨經鄞縣黄文若大令親赴寶順商船停泊之處勘驗不知作何辦法（皮） 
[飭究盜賣公田蘇州]  
　　崇明縣職董張德瑛具禀蘇撫略謂該縣蠧書袁梓臣盜賣義渡公田六萬一千八百步等情當奉陳中丞批候飭司札縣澈究嚴辦（必） 
清談 
[報館之勢力]  
　　政府之視報館也。久若芒刺之在背矣夫執館有導引國民監督政府之天職今。則報館爲政府所監督矣。不但爲政府所監督。而且爲地方之巡警局所監督矣。自是而後中國謂之無報館也可。何也。報館勢力小。也 
[革軍之勢力]  
　　政府之懼革命黨也。固儼若一敵國焉。夫欽潯之匪徒。政府力除數月之久。尙未能平。而孫汶之革命軍又號召揭竿而起矣。自是而後。中國將無寗日何也。革命軍勢力大也。 
[飛娘傳泖浦四太郎譯英倫蘇士比著]  
　　忽見一少年。年約二十餘。衣服麗都。舉趾浮佻。偕數青年。狀甚無賴。適於迴廊間遇飛娘定晴睇視。目不轉瞬。飛娘知其爲浮浪少年也趨避之。數少年踵其後儇佻謔浪。任情調笑。飛娘視右無覩。終不返顧。迨日旣薄暮。斜月在林。飛娘始與福爾痕别。歸家。諸少年乃觖觖而返。諸少年中有知飛娘者。曰此商人立克之女郎也。素有墮塵仙子之目。衣服麗都之少年自覩飛娘後。若狂醉不自禁。謀諸其友。其友曰乃父賈人。然貧乏不能自存。若以重利餂之。事必諧矣。顧使者難其人。一少年曰。余友簡爾斯與此老友善。且口辯。多智慮。若使之蔑不濟矣。衣服麗都之少年聞之狂喜。先以五百金爲簡爾斯壽。衣服麗都之少年何人。則賴爾浦公爵之子也。名康德。家素富豪。專事游蕩。好與諸無賴交。故親戚莫不鄙之。時立克方獨坐家中策謀生之術。顧計無所出。忽聞叩門聲甚急。啓視。則友人簡爾斯也。立砍曰。簡爾斯今自何來。簡曰。抛物兒作好夢也。立克急詢其故。則笑而不言。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（十一）西泠悟癡生譯]  
　　福曰余等由法京至此。有極秘密之函件。須投於此屋内主人。然余等必面見。老婦曰。客何姓氏。先請告余。福曰此則不能。必見主人面。始可相告老婦曰。然則主人爲誰。豈亦不能相告乎。福於是左右顧盻。若恐有人躡其後者。始低語之曰。主人非他。蓋即密司馬倫也。老婦人曰。噫客誤矣。余即此屋之主人翁愛而斐脫。何嘗知有密司馬倫乎。客旣有秘密事。乃不將住址訪明。而竟冒昧來余屋内。殊屬可笑。客其速行。請於别處訪察可也。福因顧童子言曰。余已老憊。腦力較减。或有記誤之處。汝何亦荒謬如此。而誤馬倫夫人之事乎童子會意。默然相對。若不勝惶愧之狀。福忽急呼腹痛。將身䟶於地毯之上。口張氣喘作呻吟聲曰。予餒矣。老病發矣。請主人賜予牛乳一杯。餅乾數枚。予病當已。願以銀一機奈相酬。何如。童子亦曰。余等早八句鐘。由紐海文來倫敦。僅一晨餐。沿路耐饑至此。無怪其牽動氣厥之證也請。速賜乳餅。以解此危險。老婦聞言。即熟視福面。約數分鐘。又熟視童子良久。然後將門掩閉。轉身向室内行。去福度其去遠。旋即起立。見已之所立處爲廳事。廳事旁有一小天井。天井過後。似屬書齋餘即不能再覩。因附童子耳問曰。如此巨室。何無多數人在内。豈僅僅一老婦人。耶然鐵屋。果在何處。汝速導予前往。童子指曰。必由此書齋經過。福如其言。取出暗燈。二人躡足而行。 
　　福且行且却。細察書齋後。又一天井。天井右隅。顯出一側。門門環之上。銅鎖横列。福探袋取出百合匙。將鎖逗開。輕啓雙扉。二人側身掩入。見裡面一短弄。甚狹隘。僅容一人單行黑暗如漆。上用白鐵支棚。雖星月之光。亦不能漏。福取暗燈視之。弄底有一弓式小門。鐵皮包裹。門外約以鐵闌。高二尺許。闌旁盤銅練一條。直穿入門上之銅鎖内。其鎖形甚奇。作之字式。然光輝燦爛。以手撫之。似是金質鑄成。福取百合匙輕逗。百船費力。竟不能得其窔奥。 
本埠新聞 
要事 
[甬屬集股大會記事]  
　　昨日甬屬集股處在四明公所開第二次同鄉大會會塲外設繳股處四明同鄉到會者九百餘人二時半開會先由幹事長周金箴君演說曰鄙人旅滬稍久年齒稍長承同鄉諸公不棄舉爲集股處幹事長鄙人本非資本家惟事關公益雖犧牲身家亦不敢辭當時風潮震盪幸蒙政府諸公力任斡旋路事大定溯自去年十一月十一日第一次開會諸同鄉一片熱心認股至四百萬元之多曾經提明奉旨商辦不借洋欵如非完全商辦原股奉還聲明在先現在郵傳部摺片並章程仍聲明路歸商辦奉旨依議由公司領存部欵由郵部担任虧耗是路爲商辦欵係部借界限極爲分明所聘聰辦及工程師皆歸總副理節制大權仍在股東之手况公司以全浙名杭甬以外當有幹路數條如由浙達贛達皖達閩諸線早經規定正宜分頭赶造多一分商股即保一分路權若商股不足勢必動用存欵杭甬一線固在存欵範圍之内正氣不足上邪易感全浙鐵路杭甬僅佔一線其餘各路更將奈何惟有盡力集股爲保全商辦之要旨且吾甬尤爲路線之要點由杭至甬長至三百餘里錢塘曹娥兩橋工費尤鉅較之由嘉至滬線固短費亦輕現在杭嘉將次竣事杭甬即日興工各條幹綫亦已勘定故郵傳部奏片諄諄以多集商股循名責實始終勤奮以相勸勉今四月底第一期繳款將届特於今日開第二次大會請諸同鄉竭力贊助將郵部奏片章程請嚴漁三先生宣告當由嚴君宣讀郵部奏片章程（曾見本報）旋由俞宗周王清夫及浙路保存會代表景本白相繼演說反覆詳明聞者感動演說畢周金箴君將幹事部所繳股款報告並由集股處坐辦嚴子均方樵苓兩君報告集股數目計當塲現繳共十四萬八吉六百零四元内有集股處幹事所繳股欵最佔多數計周金箴君五千元李覲丹君一萬元李雲書李詠棠君合四萬元方樵譽君一萬元樊時勛君五吉元陳子琴君五千元虞洽卿君七千五百元嚴子均君一萬元葉叉新君四萬元朱葆三君一萬元合計先繳洋十四萬二千五百元宣告畢通湯總理至會將前認五百股二千五百元如數繳清當有參業代表李君當衆宣言寗人有一事不能不要求湯總理杭甬鐵路原奏商辦三十年爲期今諸加二十年或三十年請總理主持虞洽卿君言以加展三十年爲是湯總理允爲咨達郵部奏明延長年限湯總理又言清明日杭州開股東會公推周金箴君爲駐滬坐辦惟屢商周金箴君終未見允今不能不賴諸君一言勸駕言畢舉手表同情者滿場一致周金箴君言旣不獲已願任事公司惟不居坐辦之名不支薪水李雲書君言不居坐辦之名無執行之事薪水一層可從緩議周君執不可張讓三君言不支薪水可從周君之議至公司應有花紅於理不能不受虞洽卿君言亦相同於是决議周君爲上海浙路公司坐辦不支薪水議畢時已傍晚遂散會 
[滬道示禁賭博]  
　　滬道蔡觀察昨日出示云照得開塲賭博例業綦嚴良以賭博一開弊端百出不惟傾家破産良善易爲所愚且恐匪類潛蹤命盜亦因之而起其爲禍患何可勝言本道到任以來業已密加查 
 
 

Page 19

 
 
訪確知道屬各處時有土豪地棍擺設賭檯分類呼朋難保無匪徒混跡若不嚴行禁止其何以安良善而靖地方除隨時派人嚴密查拿并通飭各屬一律查禁外合行出示嚴禁爲此示仰軍民人等一體知悉自示之後務各安居執業勿得再蹈前愆倘敢怙惡不悛一經查獲定行照例嚴辦如胥吏勇役地保人等包庇徇隠加等究懲本道並已嚴飭地方文武局員嚴行約束明定處分不稍寛貸以期弊絶風清其各懍遵母違 
[預防避暑花園之流弊]  
　　巡警總辦汪觀察批余鏞等禀云據禀擬於新大橋北建造避暑花園毎晚自七點鐘開園後以八小時爲度若如所定時刻則是直通宵達旦矣該處地基荒僻無論多露夜行履舄雜沓有傷風化設或宵小乘間攫掠貽害曷可勝言應即改定鐘點關閉不許游人再入以示限制而重防閑至開演電光影戲毎易疏忽肇事尤須小心愼護防患未然並不准外人攙與其間藉杜流弊違則分别罰懲勒閉以上兩端仰該商等查明辦理並將該園圖樣呈候驗明核辦再行飭遵 
[商圑開操先聲]  
　　商圑公會招收新班定於十八日截止即於是夜八句鐘并老會友與新會友齊集施家弄事務所商議開操日期 
[家政會紀事]  
　　昨午兩時競化女師範學校開家政常會王震吳覺先兩女士均先後演說聞者感動 
[南市推廣電燈]  
　　總工程局路政處查得南區境内所有路燈光力不足擬仿城内辦理毎段設一横木懸一電燈現已傳知各舖將跨街招牌先行拆去以便興工其十六舖裡街聞亦須推廣云 
[變賣充公物件]  
　　總工程局當值處裁判所充公物件及存局贓物自去年至今積儲甚夥昨局董屬令當值處將所有銅錫器衣廣服洋傘等物一併檢交會計處定期變價撥充公用 
瑣事城内 
[注重衛生之批詞]  
　滬道批醫學研究所董顧鴻逵等禀云停棺不葬最爲惡習節經前道行文查辦應即由縣嚴飭地保將勸學所前觀音閣下及九畝地所停棺木查明有主無主勒限遷葬如其逾限不理無論有主無主概由善堂代埋標記候飭上海縣先行出示曉諭並照會輔元堂董妥爲立理至各舖出售穢臭腐敗之物食之固易致疾其冰忌令檸檬水爲害尤深並候移便巡警總局轉飭各區巡官一體查禁 
[上控得直]  
　　滬道批王陳氏禀云前准領補比總領事函請註銷信票業經照章駁復並行廨催提周氏懲辦在案據禀前情仰正會審官實令立即勒限原差緝提金劬官王周氏到案懲追母稍違延切切 
[咎由自取]  
　　滬道批陳子泉禀云此項欠欵如係應還美孚油價禀奉江南商務局行縣飭速理結何以當時不即理楚率將餘款立票作爲清償未免自悞且閱抄粘票存鎭平銀一千一百兩是否即係結欠火油價一面之詞亦難遽信所有美孚火油由該民人購運尙須找價若干應責令妥速先行清還其百忍堂欠該民人之欵另行查辦可也 
[復仇]  
　　施生發前竊薛和義鞋子曾被查出肆出毆打前日薛在城内遇見施生發與王阿四同行施將薛攔住報復王亦帮同兇毆並用刀將薛戳傷後扭至一區巡警局訊判王罰洋十元施罰六元爲薛之養傷費俟將洋繳案酌釋 
[扒手]  
　　吳成勝前日在四牌樓潘茂順象牙店竊取牙嘴妃竹烟槍一支被店主追獲解至一區警局訊明吳係長江著名扒竊喝責三百板發改過局取押五月其身畔抄出之銀洋四元七角銅元六十六枚一併充公 
[小竊]  
　　竊賊陸雲生前日在唐家弄柳寶記成衣店竊得洋布短衫一件被巡士拘至中區警局判責二百板銷示三天 
[官事]  
　　湖南直隸州知州王祖蔭奉天派赴南省調查租界章程妻員周寶臣上海巡警學堂敎練課長章梁彪昨均到道禀見試用知縣陳廷楨禀銷閘北馬路工程差候補知府駱騰衢禀請銷差候補知府盧懋善禀銷樹木捐局差上海縣李超瓊禀知會同寶山縣胡令勘丈界河道署偵探員楊繩武禀請感冐假五天梅家弄保甲局委員陳培遠禀知交缷局差聽候差遣 
南市 
[巡士請加辛工]  
　　總工程局巡士向章毎名月給辛工洋八元前日聨名籲請酌加命候商明警務處核定示遵 
[虚驚]  
　　竹行弄張姓家烟囱内昨午突出火星比鄰陶某在晒檯上遽發警笛俄而救火會驅車咸集早已烟消火滅無處尋覓旣由總工程局查知飭傳陶張兩姓分别究罰 
[竊案彚誌]  
　　公共公廨昨日將偷竊太平弄某成衣店之竊賊連同贓物送至工程局經孫裁判飭探查明失主到案具領王雲山竊取崇明小輪搭客施植卿洋紗一包由道署探夥拘獲人贓解局飭施先行領贓將王押辦 
新租界 
[發封房屋兩則]  
　　新閘青島路體善局積欠房租由房主禀請公衣飭差協探將屋封閉又平橋路蔡晋源烟間積欠房租三個月亦於昨日發封 
[捕房瑣事]  
　　康腦脫路王明卿家女孩被匪搶去銀鐲一只飭探王金狂查緝又袋角源盛槽坊前晚被賊竊去皮箱二隻飭探陳永康勘緝 
英租界 
[銀樓誤收賊贓]  
　　竊賊王三偷取徐家匯路某姓家金飾消贓於英租界楊慶和寶成兩銀樓兹經法公堂拿獲訊實昨飭包探帶回該竊禀知總巡捕房協派中西包探至該兩號查吊贓物 
[嚴緝逸犯]  
　　范高頭羽黨湯耕全由縣拿獲後旋因患病發堂醫治在案詎湯在堂扭鎖逃逸由堂董函訴李大令請飭查緝兹大令深恐該犯匿跡租界特於昨日移請英公廨照會捕房一體協緝 
[得保首領]  
　　盜匪何子祥正月間因分贓不均被同黨朱開眞等在叉袋角截傷由靜安寺捕房車送仁濟醫院醫治在案延至前日下午斃命捕房即飭地保報縣請驗 
[取友不端]  
　　巨梟薛阿四及姘婦徐何氏由縣解送松江府訊懲在案兹又由捕房查悉該梟在滬時與南京路五龍日升樓茶館執事楊某素善尙有手槍刀械等物寄於楊處昨特諭飭中西包探澈查究辦 
[幼年失敎]  
　　頑童楊太平王阿毛前晚將東棋盤待某京貨店破璃窻擊碎竊去料貨等物昨經包探查獲解入捕房押候解究 
[西崽行竊]  
　　南京路十七號門牌某洋人所雇西崽王富竊取該洋人鈔票洋四十五元香港洋三元報由捕房將王拘入押候吊贓解辦 
[欠租發封]  
　　英商新沙遜洋行投該管領事署控告南京路廣福泰東棋盤街榮章泰欠租不付請飭發封等情英巴副領事准卽照會公廨派差發封 
[兇毆傷人]  
　　沈金山喬記寶昨在蕪湖路將陳洪狗毆傷由探將三人一併拘入捕房押候解訊 
[先還一半]  
　　沈元愷控俞幼山騙洋一千元前是由公堂提訊判限二十天先還洋五百元再核 
[限交賬據]  
　　李宗丞控周海波爲担保　砂被累一案前晚由公堂提訊原被供詞各執寶讞員以李另有洋商敦裕等控案判一併押候交出賬據再訊 
[候傳人証]  
　　夏雨田控劉記不還式門德泥價洋二百餘元前晚由公堂提訊判候傳 
 
 

Page 20

 
 
集人證再行訊核 
[盜賣屬實] 　　 
　　徐福壽等環控杜緝庭盜賣銅鐵公所基地一案前晚由公堂訊明屬實判押候禀詳滬道核示 
[騙吞資本]  
　　朱麗祥控顧福泰騙吞資本洋六百九十七元由廨集訊判顧交七百元人洋兩保限半月交經理李阿祥到案再核 
[驗屍]  
　　天津呼楊成記成衣店夥陳奎香前晚忽然斃命昨由捕房飭保報縣到塲相驗係患急痧身死即由店主自行棺殮 
美租界 
[銅洋害人] 　　 
　　鄉民周桂初在四馬路福泰烟約店兌得小洋昨至梧州路某舖兌換銅元當被察出係屬銅質扭入捕房驗明小洋上確有福泰圖章立即飭探至該店搜獲銅質小洋數十枚隨將店主葉錫州帶回訊究 
[匠人跌傷]  
　　泥水匠王小發姚阿福均在滙山路顧姓作頭處造屋從高跌下致傷頭面手路等處即舁入同仁醫院求治 
[阻碍電車] 　　 
　　頑童陳候康將石片置於電車軌道由六十四號電車上西人所見送人捕房押候查究 
[戳傷髮妻]  
　　漢碧理路居民李小金前晚不知何故用尖刀將伊妻徐氏戳傷逃出昨氏投訴捕房飭送醫院治再核 
[黑人竊烟]  
　　昨日有一黑人在北四川路某店竊取吕宋烟若干箱由中西包探緝獲押候解送該管領事署訊究 
[騙貨]  
　　某日商控葉炳翔以僞票取貨昨由公廨出單傳案候訊 
[騙米]  
　　許杏兆王戍香炘戊生等用僞莊票二紙向恒德恒豐等米行騙買白米五十担昨已由探緝獲押候送懲 
法租界 
[罰欵不准減少]  
　　福泉樓青雲樓聚寶樓椿沁樓如意樓大勝樓百花樓頤園等各茶館因演唱花鼓淫詞經公堂分别判押在案昨日各店主又求請減罰讞員不准諭限兩禮拜交銀如違將店發封 
[走洩電氣]  
　　大自鳴鐘捕房門前電桿前晚走洩電氣電火陡發旋由捕房報知公司赶即修整 
[恐難免罰]  
　　泥水作學徒徐維泉因將石子嵌入電車軌道内爲捕拘送公堂判押在案昨作頭某甲投捕房具保捕頭命赴公堂請示核辦 
[均非善類]  
　　朱阿才竊太古棧白米李阿三搶途人小帽由包探拘入捕房押候解究 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
