# 1892 - 211 - 4906928

 

Page 1

 
 
[重印經籍籑詁出售] [  點石齋啓]  
　　是書爲儀徵阮交達公所輯公當視學浙江時以經術　迪士子思治經必先通詁訓庶兔鑿空逃虚之病爰集經生若干人分籍籑訓依韻歸字而公復以精心卓識總其大成可謂經學之統宗詁訓之淵藪矣本齋前用横行三層式縮成五本　蒙士林稱賞迄今鎖售久罄而賜顧者尚源源而來因仍遵前式用潔白聯史紙重印成書較之初印尤爲精美臨文繙閱一目了然現己告成卽日由本分局及申昌發兌每部礁洋二元五角疐購另議此佈 
[代售解救吞烟藥得貲助振] [  申報館協振所啓]  
　　嘉定徐君聞韶久客金陵力行善事其於解救吞服生烟之法尤爲詳盡靡遺數年以來活人何止以數千計邇有湘中李君國棟贈以洋銀五十枚徐君力却再三謂向來從不受分文之謝李君堅求笑納徐君乃以其資製成解救吞烟之藥送交本館囑變價以助小清河振捐此其善意充周有非他人所可及者如有仁人君子憫洋烟流毒頃刻有性命之虞者請移玉購存以便隨時拯救計每瓶價洋五角用法詳載徐君所撰仿單細繹自能明悉也 
[祈雨答問]  
　　酷暑薰人驕陽匝地執筆人方坐斗室中東塗西抺手不停揮不知汗之涔涔下也適有談天客翩然過訪莞爾而笑曰甚矣哉子之憊也吾當飫子以快論助子以新談之當清凉一服可乎執筆人曰唯唯固願聞之客曰近日北地方思水災而南方又虞亢旱農民胼胝於野官憲焦思於上於是乎禁屠宰設醮臺召緇衣黄冠者流諷經禮懴𣒰檀馥郁鐃鈸喧闐冀以盡人事而迓天和斂酷暑而降甘㴻用意不可謂不摯宅心不可謂不誠矣然以西國格致家言論之則有顯出兩歧者格致家謂河海湖池與一切含水之物常有水汽上升此水汽與空氣不能辨别如空氣熱度稍减則此汽凝而爲霧此霧爲水極細點能浮於空氣内成雲盖空氣稍熱必上昇四周之冷氣卽入而補之所升熱氣遇高處冷氣則其所含水汽必凝而成雲有時有細點滴下便成小雨有時數點相合而下便成大雨但所見之雲未必成雨墜下因遇太陽之熱或遇乾熱氣與之和匀則仍變爲水汽目不能覩又如夜間天晴無雲無雨無霧而有露凝結於花草樹木之上其故盖因太陽没後地面之定質放出熱氣不逾時比空氣更冷而空氣所收太陽之熱放散不多所含水汽漸漸凝結成小滴粘於草木漸積漸大而爲露有大風則否據此以言則雲雨霧露爲天地自然之運用當其有之時不能驅之使去當其無之時不能强之使來孰主宰是孰綱維是盖有莫之爲而爲莫之致而致者矣夫亦安用祈禱爲哉執筆人乃正色危坐而告之曰甚矣哉子之固也夫囿咫尺之見者不足與觀宇宙之大執一偏之說者不足與論理數之微西國格致家於一事一物之微亦必悉心研究探索於微茫攷仱於纎悉此則所謂徵諸形跡者也中國聖人與天地合德與隂陽合撰其於造化之微渺夫豈不能鈎深索隱責有課虚而顧沾沾焉爲天人感應之說者此則所謂以紳道設教其中自有絶大作用絶妙措施固非匹夫匹婦之所得而窺測也是故在天有星辰之變在地有山川之變在歳時有寒燠之變其事若無與乎聖人而聖人處此每引爲己責是以大旱七年而成湯有桑林之禱旱旣太甚而宣王有修省之文孔子之作春秋也微而顯志而晦婉而成章筆則筆削則削游夏莫敢贊一詞然於星隕雷震鷁退蛇鬥諸變異則仍魯史之舊文而未嘗稍削所以誌一時之治亂垂萬世之炯戒也後之作史者一以春秋之義爲宗凡遇災祲無不逐一紀載俾覽者有所攷証當夫君臣一德百度整飭朝野清明民物仁壽則甘露降於庭醴泉出於山景星慶雲見於天史氏紀之風人詠之以爲此固不世出之遭逢也若乃泰極而否復極而剥政荒於上民困於下則山川有崩竭之虞日月有虧蝕之變雪霜之降或愆其期桃李之花或乖其序一彼一此垂戒昭然固有歴歴不爽者原非盡屬文人之附會也如概謂天象之昭垂無預乎人事則高拱九重者不必以怠荒爲慮靖共爾位者不必以兢惕爲心而田野細民日出而作日入而息耕田而食鑿井而飲更不必存畏天之念於方寸之中凡一切暴戾恣睢背禮蔑義之事無不可以毅然爲之則名教綱常之太幾何不澌滅以盡耶夫普大之下壤地廣矣建國亦衆矣雖風土異宜好尚殊俗然無不各奉一教以爲準則卽無不各有所尊以爲依歸亦可見鑒觀在上者固自有不測之機緘範乎智愚賢否而莫之能外也又何得謂神道設教之盡屬虚誣哉且大易一書窮鬼神之秘通造化之機直爲萬世言天者之權輿卽其體騐物理之微亦早有鑿險縋幽之致西國格致家言何嘗不包羅在内要之末本兼綜鉅細靡遺此聖人之教之所以爲太若執一偏之見遽欲揚彼而抑此得無爲有識者所非笑哉客乃斂容而對曰鄙人固陋未聞大道今飫先生之緒論茅塞頓開矣遂興辭而退 
[本館接奉電音]  
　　昨由京友電傳上諭二道敬謹譯登○閏六月十二日奉上諭張煦著調補山西巡撫湖南巡撫著吳大徵補授欽此同日奉硃筆長麟補授内閣學士兼禮部侍郎銜欽此 
[金鰲退食筆記]  
　　兵部爲批示事武選司案呈據五品銜儘先選用衞千總毓樸呈稱係廂紅旗漢軍人由武生歴保五品銜儘先選用衞千總赴部投供在案緣千總父母現年七十四歳誠恐將來銓選逺省難以迎養取具本佐領圖片伏乞恩准告近等情具呈到部查旗員因親老告近例内並無明文本部亦無辦過成案該員所請告近之處應毋庸議○吏部爲批示事據通判秦廣翰呈稱順天監生原籍江蘇由鹽提舉升銜遵籌餉例捐納通判指分湖南試用呈請騐看分發到部查該員鹽提舉升銜並未赴部呈騐執照應不准其戴用○六月二十八日恭逢皇上萬壽聖節普天同慶各國公使署均於清晨高懸國徽以伸慶賀旣而公使參贊繙譯皆以紅柬投送總署道賀總署堂司各官亦以名片答復○禮部爲咨行事儀制司案呈本部議據山東巡撫福題請將年逾百齡之山東平度州壽婦王章氏旌表等因核與年例相符應請旨准其旌表六月二十四日奉旨壽婦玉章氏照例旌睛加恩賞給上用縀一匹銀十兩餘依議欽此欽遵到部合將原奏抄咨山東巡撫查照○壬辰科繙譯進士中興奉旨以主事分部學習欽此嗣經吏部簽分工部兹由工部清擋房領辦郎中帶見各堂旋由熙菊莊大司空派令在虞衡司學習行走定於閏六月初一日辰時進署視事○吏部示傳六月分月官同知　國光知州武傳諴知縣沈壽龍楊森州同張紳並五月分月官司務臧著興等六員本部於閏六月初三日帶領引見相應示傳該各員於初二日在内城左近住宿初三日五鼓穿天青褂備帶補褂元青褂佩帶對子荷包思孝帶赴西苑門外六項公所吏部公所内書到聽候排班帶領引　見先於初一日 
 
 

Page 2

 
 
辰刻衣冠赴部演習口奏履歴如是日不赴部卽行扣除引見正白旗蒙古都統烏爲咨覆事印房呈稱前准兵部文稱和碩肅親王門上長史廣仁病故遺缺咨取本旗保員揀選等因前來查本固山副參領兼公中佐領圖敏世管佐領岱啓等二員堪以保送入揀肅親王長史之缺相應開具銜名咨送兵部查照辦理○兵部爲咨行事職方司案呈本部議覆廣西巡撫張奏請將毫無振作之廣西補用叅將黄觀光休致等因與例相符應如所請休致六月二十二日奉旨黄觀光著卽休致餘依議欽此欽遵到部合卽咨行廣西巡撫查照○吏部示傳所有擬補宗人府漢主事郭萬俊一員本部於閏六月初三日帶領引見相應示傳該員於初一日辰刻衣冠赴部演習口奏履歴並於初二日晚在内城左近歇宿初三日五鼓赴西苑門外六項公所吏部公所内書到聽候排班帶領引見再是日穿天青褂備帶補褂元青褂佩帶對子荷包手巾○有甲乙二人在西長安街南東拴馬樁口作葉子戲乙見甲拉尖錯悞責令包注甲不允致相口角經人解勸送甲回家竊謂事可己矣不料翌晨甲忽持刀至乙家叩門喚呌乙甫出拔關甲手起刀落將乙頭臂腿數處砍傷幸看街兵急爲阻攔甲遂持刀奔赴廂藍漢官廳自首并堅求廳官解送提署官詢之曰爾等不過耍錢耳何至遽起殺機甲應曰别具隱衷不足爲外人道也此後若何家讞容俟續聞 
[蝗集京師]  
　　六月二十九日忽來無數飛蝗集於沙窩左安二門外田塍農人竭力撲之田禾雖間被噬傷然僅百之三四旣而又向西南而去空中滾滾成圑距地四丈許有孩提之撲以嬉戲者見分黑黄二色黑者大逾二寸黄者小不出二寸是日申正又集於宣武彰儀右安諸門外然並不傷及禾稻少選卽向東南飛去迨三十日酉初二刻又有由西北穿城而去飛向東南者累萬盈千遮天蔽日計閱四刻長約一里撲而殺之仍分黑黄二色彼都士女莫不翹首以觀謂爲三十年來所未有云 
[水災餘話]  
　　天津九河水漲小民蕩析離居前報己迭紀情形代爲呼籲本月初二三日水己平溜不似從前之汜濫横流推夜半潮來依舊溢登岸上傳聞滄州青縣交界之連鎭地方開口水有所歸乃不爲厲然不知是否屬實也日前海河水勢渾濁如漿兹己澈底澄清且水力亦復稍殺此後若能不復漲溢則輪船不至久泊塘沽矣○初四日入水較淺之普濟輪船逕抵紫竹林畔有一舁煤夫偶不經心失足墮水浮沈半晌卽己一命嗚呼矣慘哉○初五日黄昏時鐵路公司對岸老龍頭又報漫口是處鹽如山積沿河除密排樁木外並用鹽包實土堆磊以固提防是日初見鹽　下墜嗣卽樁木上浮水由地中行瞬息間飄去鹽數𡏢幸護堤人衆連夜將口堵住東窪一帶得免其魚而鹽索亦幸無大碍云先是初四日由不流漂來生鹽船一艘水如箭激行止不克自如悞撞木樁船卽時沈下幸長年三老夙知水性得慶生全○鐵路官局灤州鐵橋業己興工當河鐵樁逕約丈餘正在作工水勢驟至樁經衝壞傳聞溺斃三人然詢之局中則謂祗斃一人正不知孰非孰是也 
[譯吳外部洋文照會]  
　　英外部尚書侯爵沙爲照會事照得本爵部堂接准貴大臣本月十一日照會告知英廷因上海公堂訊斷英民梅生之案未妥中朝大爲失望並問欲俟梅生監禁期滿提解至香港再審其别項之罪等因均經領悉本爵部堂欲告知貴大臣總理衙門所說之事英廷自當細心審量本爵部堂己將貴大臣之來文鈔寄一分至上海公堂之按察司如是則本爵部堂可望接一回信以觀按察司與官律師如何答覆總署之議論此事必須遲延多日方有回音然有此遲延亦不至於有礙緣梅生監禁之期須至七月底之後方滿耳但刻下本爵部堂請貴大臣告知總署先行解釋一番以去總署誤會之處本爵部堂曾與貴大臣談及梅生不能照一千八百八十三年炸藥例第三條控告因此例專爲懲辦英地之人此係僅言英國與阿爾蘭地方英國屬地則不在其内又外國雇人之例亦同樣不能援引又一千八百五十六年英軍機處所定管理在中國日本英民之例第八十一條所載亦未加重梅生之罪其懲辦之處亦未比現在辦法更嚴倘照此條之例訊實後其辦法最多係監禁二年現在所控梅生之辦法可以辦其充軍十四年隨按察司之意定奪當訊辦梅生帶炸藥案内公堂所有不肯收之證據若於訊辦梅生别案時公堂亦不肯收此等證據耳起初訊問時梅生不願提及購買軍器事之證據後因此軍器係欲做不法之事是以必須提及此證據訊判時官律師曾將梅生各證據詳細宣講過矣至於梅生不肯說出買槍之銀由何處而來本爵部堂聞梅生招認時云係他自己之銀所買但鎭江曾有存欵俟槍交出時收回此存欵之說未悉確否緣梅生於訊問各時所說各節前後不符計多皆係假話若梅生與私會往來却無外面之證據他所通信之各歐人不欲答允與其同做壞事看他不過戲笑而己又有梅生通信之人全不知其有此事者倘中朝能出證據梅生或别的英民有入中國行不法之事之私會結黨謀叛中朝此等證據英廷自當極爲當心審理相應照會貴大臣請煩晒照石照會大清欽差大臣薛一千八百九十二年二月二十三日自英外部衙門發沙侯簽名 
[浙省官報]  
　　閏六月初一日將軍吉杭都統常乍都統忠學臺陳織造英俱差賀瀋司黄臯司王運司惠嘉湖道宗候補道鄒彭李俱進見糧道世差人禀安省防統領杭恊林俱稟見並謝步中恊曰禀安謝步候補副將蔡福謙桯傳臚叅將唐光耀唐連陞遊擊蘇長慶徐富春吕春華俱禀見調署平陽右營都司彭友亮禀謝委八旗恊領四營都守省提塘蔡杭嚴衞韋俱禀安杭府陳候補府王嶔常安葉百川劉宗標沈庚垚許星箕俱禀見楊道洽禀知本日接帶長龍水師並赴各防所按船點騐叩辭郭式昌由津局回省禀到袁學彬杭同知孟中防廳胡西防廳趙候補通判葉元芳俱禀安東防廳高禀見候補運副卜文杓禀見銷京餉差仁和縣伍錢塘縣朱俱禀見麗水縣叚禀見叩辭回署正任仁和縣高禀知任内交代掃數解清叩見補西安縣葉承鈵候補縣程贊清杭府學陸仁和學葉錢塘學葉袁五監院各首領佐貳候補文武各官俱禀安叩賀卽用縣左宜之禀見赴湖公幹謝福慶禀見銷城門總查差大挑縣謝端黼禀見正任安吉縣丞孫大庚禀見銷海運差署浦江縣典史李景雲禀辭赴任候補府經歴鄭藩禀知本日到差縣丞袁玉煊禀謝飭知上年解餉記大功三次叩見田澤深禀見銷海運津局差王德勳倪瑞呈俱禀安魏桐禀銷中一叚保甲差主簿魯瑶禀見叩辭回嘉興巡檢薛拱辰禀奉臯司委中一叚保甲差本日到叚典史　顯曾禀見初二日兵部員外郎濮子潼拜會辭行赴都杭州府陳禀奉委赴東防騐收石塘工程候補府郭式昌禀奉委釐捐局提調事務稟見叩謝同知胡義贊禀見銷瑞安鎖提丁庫差候選同知僧定邦由天津來浙禀見候補縣徐士鋆禀見禀辭解餉赴都唐繼勛禀奉糧道委復催前台州衞李故備次欵差叩見王衡新市釐局專丁來省禀謝冬防記大功一次縣丞張堉藻禀知藩司委監印差叩謝新海防補用典史胡保勳由京騐看來省禀到未入流姚濬禀奉到部照捐歸指項黄史仍歸候補正班補用余寅恭禀知遵例指項典史並捐歸候補班前補用奉到執照叩謝初三日刑部江西司郎中龎元濟差人謝步並辭行回南潯候補同知潘紀恩禀奉飭知順直賑捐保案蒙奏核准禀見叩謝過仕昇禀奉飭知順直賑捐案内蒙保歸知府班後加三品銜禀見叩謝阮祥藻禀見銷黄巖鎖提地丁差齊憬琛禀銷温郡南米差通判兪廷瑛禀奉飭知順直賑捐案内蒙奏核准禀見叩謝吳鴻烈禀銷泰順鎖提丁庫差江蘇候補通判陳官縉禀奉漕院委來浙守提南河餉禀見黄秉鈞禀知復催龍游欠解銀兩於卽日上庫解繳銀一千六百兩約在八分以上并繳甲覆回文銷差委署歸安縣主簿周炳禀知藩司委署禀謝正任歸安縣漣市巡檢吳文榮俸滿來省禀候騐看江山縣典史羅堃禀奉飭知順直賑捐案内蒙保准以主簿在任候補禀謝前署上虞縣典史戴延慶交卸回省禀見候補縣丞張培藻稟見嘉協期滿雲騎尉金祖培禀候騐看初四日丁憂候補主事阿禮罕專丁　省禀知故父原任湖州府靈柩於本月初八日回旗守制代辦嚴東關釐局候補府徐士霖由局解欵來省禀見候補府趙慶祺交卸嚴東關釐局差同知程煜由温州催瑞安縣交代回省正任仁和縣高禀蒙給咨赴都稟辭前 
 
 

Page 3

 
 
候補縣方觀瀾由揚州來浙禀見候補縣錢德澂禀見禀辭解餉赴都黄秉鈞禀見江蘇候補州判倪善慶由江西來浙禀到禀見 
[嶺南雜志]  
　　某日廣東巡撫剛子良中丞排道赴各廟拈香及回有男婦數十名口手執狀詞攔輿呈遞中丞概行收受諭令各自回家聽候傳訊○保甲局總查委員補用州唐鏡沅司馬一年期滿大憲札委補用直隸州州判王别駕銘接辦○北海洋務總辦候補府吳太守尚恭奉上游羽檄委令署理高州府遂束裝赴省叩謝憲恩隨詣任所履新所遺北海洋務差另委候補通判陳别駕慶桂瓜代○徐花農文宗於上月二十三日行抵韶州拈香放告二十四日考試經古屈計閏六月初竣事然後巡試南雄牛女渡河時當可望文星照省矣○前任浙江學使繙嶧琴學士於去歳交卸篆務請假回粤東珂里兹者假期己滿方擬起節入都趨赴鬭廷龍光入覲不料兩目忽然昏翳被庸盥所誤以刀刮之血湧如泉以致瞽廢日前特捐鶴俸分給省中無目之人一時師曠者流頌聲載道意蓋欲廣行善事以冀厥疾早瘳也○某夜麗蘸更鼓將變蝦蟆聲南海縣獄中忽有要犯二名越牆而遯邑宰聞報立提禁卒人等嚴訊一面派兵役到處緝拿迄今己閱多時杳無蹤跡邑宰遂高懸賞格獲者賞以巨金○打銅街逢安銀號開設多年資本充裕達官臣賈多信任之某日忽然閉歇逃匿無蹤聞共欠十餘萬金市面因此撼摇銀根日漸緊迫迨次日又有銀號數家周旋維艱停止貿易觀此亦足見市道之日衰也○邇日隂晴不定寒暖靡恒居民疾病叢生藥鋪醫生均有應接不暇之勢且有朝染疾而暮云亡者故棺木鋪生涯亦頗暢旺凡養生者當何如謹愼哉 
[定期開吊]  
　　前署上海縣袁海觀大令因丁外艱交卸篆務此己列諸前報兹悉大令尚住署中擇於本月十七日開吊藉以稍展孝思一俟開吊事竣卽當奔喪回籍杜門讀禮云 
[淞濱銷夏錄]  
　　本邑人周某向以測字爲生雖未能洞中元微而信之者頗衆由是積銖累寸自置市房數間坐落南市廿七鋪馬路橋地方有某甲者向作小本經紀曾向周借賃房屋二間經年累月結欠房租數千周屢向催促迄無以應前日周又持租摺向收甲無計退兵不覺老羞變怒作灌夫之駡座甚致揮拳用武勢不可當周以其不通情理遂投上海縣署减控矣○某甲者不知何許人卜居滬城靜度菴地方自言昔年曾在劉芝田中丞處爲長隨前晚忽有小竊某乙混入甲家乘諸人熟睡竊取綢布衣服十餘件及零星什物約共值錢數千迨甲知覺則人去己逺不及追赶遂於昨晨報知七鋪地甲劉貴協同本鋪汛捕前往察看賊蹤以便留心跴緝○大東門外張河浜葉德隆錫匠作前晚因諸夥飯罷納凉遂將製成之香爐一隻置在檯上忽有小竊一人如飛而至一言不發將香爐攫去店夥見而窮追至一里許該竊自知足力不濟只得將香爐擲下究以追共己至轉瞬成擒該夥卽欲扭回送巡防局請辦嗣見該竊崩角在地不忍其觳觫遂縱之使去○李阿慶者住居南市荷花池地方開設小茶館一旗春嫩七盌風生尚稱利市娶妻某氏雖無桃李容顏頗有楊花性格月上柳梢人約黄昏不免醜聲四播李亦有所聞屢訓之而弗悛也氏竟於前晚乘夫不備捲取衣服首飾逃遁出外次日李始知覺四處尋訪蹤迹杳然惟有書空咄咄而己○浦東人曹某向以犁雲鋤雨爲生涯與同村人李某有隙前日兩人在田耕種李故意與曹湴撞曹忿然作色欲與一决雌雄旋經村人勸散昨晨李糾領多人突至曹處飽以老拳並欲將其住房拆毁有爲魯仲連者以排難解紛自任始不致大動兵戈而曹心有不甘己於昨午投上海縣署控告矣 
[鄉民祈雨]  
　　天時亢旱己久前日雖得有雨澤然土壤燥裂究未能旣霑旣足鄉民遂有禱雨之舉本邑西南鄉徐家匯陳徑廟供奉城隍神像是處農民紛紛集議欲借迎神賽會以迓天和紥成大蟾一個五色布龍三十一條擇於昨日清晨十點鐘時迎賽前導有旗鑼傘扇勅封護海公銜牌排列全副儀仗有年逾花甲之老者科頭赤足身穿青柏衣右手擎雨傘一柄左手携大麥餅一枚且行且啖口中大呼吉利語謂此後定卜雨暘時若禾稼豐收我儕小人不憂卒歳矣後有三角旗兩面左書商羊起舞右書石燕旋飛尾殿以五色布龍三十一條一路盤旋跳舞仿彿元夜張燈情景又有拜香數十人手執小凳一跪一起蹀躞而前更有里井少年塗朱敷粉作巾幗裝束肩挑硃漆水桶以冀源頭活水汨汨其來城隍神以十餘人舁之繞道西門外由北而西迤邐回廟某時西門一帶扶男携女一擴眼界者幾致塡衢塞巷說者謂陳經廟城隍神素著靈應每逢大旱鄉民虔求雨澤無不如響斯應自咸豐六年以後久未祈禱此次又踵前轍行之未識聰明正直者果能立霈甘霖以慰蚩氓盼望否也 
[英界公堂瑣案]  
　　生隆洗衣作西婦某氏投領事署控稱工頭忻阿毛與所轄各工無端停歇請傳令照常工作梁副領事照會蔡太守飭傳忻等仍往做工嗣又一律停止某婦遂復呈控太守會同梁君庭訊某氏訴稱作中雇忻當工頭每月工貲洋銀十元再用副手一人每月四元其餘散工十一人每月每人八元按月照付並無久找惟西歴七月分工貲許以十號付給其時各工仍在工作不知忻如何嗾使停工至作中章程分别冬夏以定作工時刻以後再議可也忻具禀聲稱小的在生隆當工頭雇用副手及散工每月工貲照收不悞此次七月工貲照向章二號發給及向索取作主言倘不遂意儘可停歇以便另換工頭是以大衆一律停工至做工時刻原應分别冬夏現在均於七點鐘時開工五點二刻時停工尚未議定時刻况辛工並不一律付清苟能議分冬夏時刻復將辛工付清小的等仍可照常工作李順三等十一散工所供與忻從同太守商諸梁君著忻等照常工作所有工貲按月付清至每日開工停工各節儘可自行定議兩造均各遵斷而退○包探沈金隆禀稱福利公司報失織金圑花一方值洋銀八元疑是傳阿發所竊及尋見查問先未承認拘至捕房始行交出小的查得傅向當紅帮裁縫頗有貲本不應作此歹事是以送請訊懲福利主人訴稱公司中失去圑花後出店人張阿坤言見傅到過因之報由包深查獲人贓張供稱小的係寍波人主人失去圑花憶及祗傅到過是以報知捕房拘傅送案傅供稱小的亦寍波人圑花是向張說明然後取回及包深來查言語模糊故不承認後至捕房捕頭操外國語詰問得以明白隨卽交還張又稱傅取去圑花並未告知小的况小的亦無任伊自取貨物之權蔡太守判令照原價三倍科罰令傅繳洋銀二十四元以充某公欵贓給失主領去○包探顧阿六禀稱蘇州河上某處修葺橋梁被沈阿全竊去木料一根荷至虹口耶松船廠求售經小的拿獲人贓解送案下管理橋工之洋人某中訴稱被竊之木值銀十八兩如今請卽給領沈供稱小的係蘇州人向以煮賣臭荳腐爲業此木在蘇州河中撈得如今只乞施恩蔡太守判令枷號三日發交捕房帶往犯事地方示衆期滿史管押二十五日贓給洋人領去○常州人劉楊釗訴稱向以游幕爲業昨日隨同師母來治下探親曾往更上一層樓啜茗陳阿四故意調笑污辱不堪是以喚捕拘案陳供稱小的係上海人偶與他人取笑伊自懷疑爭論之餘小的說旣是好人家何必來此厮混不料竟被指交巡捕如今只乞施恩蔡太守判令枷號半月發頭門示衆期滿管押半月復諭劉曰爾嗣後亦宜知自愛不應携眷至清濁不分之處自取辱侮劉唯唯而去○朱阿新訴稱小的在寳昇茶樓當堂倌土阿仁等時來啜茗并聚集多人滋閙昨因向索茗價致被兇毆由捕拘獲王等三人今特送案請究翁阿元訴稱小的在寳昇樓烟館爲夥是日見朱被毆出爲勸阻亦被毆擊受傷王及陳阿東周生奎同供稱小的等皆紹興人在同慶公或當茶房或當火夫因爭給茶資以致口角然亦不敢逞兇寳昇樓主朱長卿遞禀聲稱馬夫阿長時至小的處閙事昨日向索茶資不付反將堂倌毆擊且毁壞茗具若干及報捕後王阿長早經沈逸蔡太守判令王等各罰洋銀四元撥充某公款如再滋事定干重處寍波人周阿毛訴稱小的在治下某處當馬夫昨日携洋銀十五元往還猌皮價途遇陳毛狗及素不相識之曹銀全突將小的兇毆傷及額角左手並被將洋銀全數攫去因之指交巡捕送案請追至小的與陳以前轇轕早己 
 
 

Page 4

 
 
算清矣一百四十三號華捕稟稱小的見周被毆先將陳追獲後復言曹係陳之同伴是以一併緝拿陳供稱小的係上海人從前與周在和衆洋行當馬夫前年八月初三日被伊誣竊是以理論並不行兇安有攫取洋銀之事至曹及陳永生雖由小的指出然實未帮兇曹陳同供稱小的等實見伊等爭鬧然並無帮毆情事蔡太守飭捕帶回捕房查明覆訊 
[法界公堂瑣案]  
　　昨有浦東人孔錫甫投法公廨訴稱小的於初十日由鄉間挑小布八十二疋渡浦而西送往周一大布庄求售剔選成交退下十一疋其餘七十一疋售得洋銀十三元小洋六十二角小的卽將退布十一疋寄存豫園前隆盛米鋪中旋卽出城在新北閂外粥店中飽吸雙弓米其時有一素不認識之人面帶紅色年約三十餘亦來食粥與小的閒談伊言有好友欲買布疋可領小的同往講價小的信以爲眞隨伊前去行至西新橋相近邀入老虎灶啜茗令小的洗浴小的一時鹵莽悞將有洋之兠肚解下放在後面竹絲籃内其人自外而入不發一言遽將竹絲籃内兠肚洋銀一併搶去小的驚慌異常大呼捉賊旋有巡街捕至將店主張維賓扭送來案求請追究同轉問爾不將搶洋之人追獲僅將店主送案亦屬無益孔稱紅面人言明領小的至好友處及進老虎灶紅面人先與該店中之阿三招呼阿三應之呼伊爲何阿四想伊等必然認識務請追究同轉詰訊張維賓供稱是晚孔錫甫等兩人入座吸茗與小的並未認識在後孔向裏面洗浴見紅面人躡蹤而入轉瞬卽出不知其行竊物件問爾店中可有阿三否供稱阿三乃幼孩與伊等並非認識同轉謂張維賓曰孔之洋銀在爾店中失去且紅面人進内時與爾招呼此事爾不能置身事外著交保限三天交紅面人到案又諭孔出外自行緝訪如能遇見立即交案○邵陸生訴稱被積竊吳阿安行竊銅銚一把送案請究同轉訊得吳屢次犯案曾於四月間遞回浦東高家巷此次又來判押候笞責二百板仍行遞籍○包探郁庭湘禀稱幼女馬金郎被其母舅騙至滬上本月初六日轉託車夫曹阿三售與王素本公館中爲使女計得身價洋四十九元不知因何於初十晚逃逸迷失路途被八仙橋巡防局留下至公館中疑被車夫曹阿三引誘脫逃飭傭婦王顧氏將曹阿三尋見並將幼女馬金郎一併送案請訊同轉向馬金郎詰問供稱父親己逝世老母在堂尚有兄及姊妹日前至己嫁姊氏處游玩被母舅領出聲言送至母親處不料被其帶至滬上轉託曹阿三售與王姓家進門四日屢被凌虐腹上尚有傷痕苦楚異常是以逃逸王顧氏稱買幼女爲婢立有筆據並不知其拐來曹阿三供此女由其母舅帶來託賣事與小的無干同轉著將曹押候交到馬金郎之母舅再核令王顧氏檢交賣女契紙幼女仍留捕房○周阿和訴稱近日天氣炎熱開門納凉天明時被王阿二竊去短衫褲等物當卽追獲人贓送案請究同轉詰訊王阿二不認行竊著再管押一日以示薄懲○悅來棧主婦張劉氏控棧客兪四卿行竊同房客人官紗褲一條當卽追獲人贓送案請辦同轉訊得兪四卿認竊不諱姑念初犯判押一日釋放○包探孫錦榮禀稱寍波人葉家泰由寗汲帶來私錢十千被小的查出送案請究同轉詰訊葉家泰供稱向在寍波東鄉開設小南貨店此錢陸續積下携帶來滬以便使用同轉謂私鑄小錢豈能在街市使用著將小錢如數充公葉押候比究○周四又偕船局夥符寳金投案周訴稱有現洋一百廿八元鎖在臥房中箱子内初十晚有友人邀往飲酒觀劇終宵不返至次日回寓查檢之平失去洋一百元此洋明係同房之徐八登所竊故將徐送案請究同轉訊問之下徐供稱與周係同業且係同事斷不敢竊洋旋有同業中之裘四華投案聲稱周四文控徐八登竊洋毫無証據小的因念兩邊均有交情遂帮同理勸曰符徐及小的等各賠洋廿五元以符原數同轉謂爾願帮同理處甚好著退去自行料理再行禀覆○包探郁庭湘禀稱張瑞興行竊輪船搭客便桶一個送案請究同轉訊明行竊屬實判押候掌責四十下○鷄鴨毛掮各沈利章偕錢根元投案訴稱前控車夫張阿三竊毛案内收贓之王仁記主王積章現經同業人理勸可以賠銀了事同轉謂收買竊贓本應議罰著將車夫張阿三還押候再比究○長豐綢縀莊夥吳阿彌控蘇王氏積欠房租洋十四元有奇請爲訊究同轉訊得該氏之夫蘇長林現在安慶輪船爲夥著該氏退去候其夫到案再行核奪 
[義粟頻頒]  
　　水旱災荒同係生靈厄運然旱荒之成也以漸議振議撫尚不難從容辦理獨至陽侯肆虐洪水横流勢旣等於建翎力難施夫堵禦驚濤駭浪滾滾滔滔廬墓田園盡成澤國棲身無地餬口無資慘怛情形誠非鄭監門所能盡繪此敝恊振所所以惻然難安不憚再三凟告爲孑遺請命竊昨承張洽甫翁交來二雲氏洋五十元三七氏洋五十元無名氏十二户洋二元二角又承不書名善士交來洋五十元又承天順祥交來洋五十元陳潤夫交來洋五十元黄堯章翁交來黄有德堂祈合家平安洋一百元星江長慈氏交來助順直水灾規銀一百兩凡此愷澤之頻頒足見痌瘝之在抱從此資生有具可免瑣尾之嗟活命多方不隕傷心之淚皆大君子民胞物與之所致也作善降祥古有明訓請拭目以俟之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[神山芝艸]  
　　東歴上月二十二號日本郡馬縣蔽塜町忽有颶風爲害先一夕天朗氣清夜半微起凉颺至破曉時雷鳴轟然幾令人聞而失箸五點鐘時驟雨傾盆然道路橋梁尚無傷損至八點五十分後黑雲密布大風自東南來官林所植之松大半折斷神谷源吾宅吹倒十八間桑原官吉大塜兼吹郎宅亦倒潰六間此外遭倒半者計十户稍壞者十餘户村田小學校亦遭災破壞生徒負傷者甚多同郡　懸村大字桃頭村房屋吹倒過半田烟物作被害尤多○陽歴七月二十七號日本首相松方總理大臣樺山海軍大臣東久世樞密院副議長均具表辭官風聞河野内務大臣亦上表乞免次日日皇下旨召令於本日趨廷參謁據聞傳言大約高島陸軍大臣及樺山海軍大臣可蒙允准首相松方大臣似乎不准退閒云○日本長崎人馬木健藏羡朝鮮金礦之富歴年與乃父前往試採不知費却幾許財產熬却幾許辛勞矣去歳九月忽查得慶尚道易原金礦其質甚佳無奈所有家資早經用罄各　主又以其屢次僨事不允所求不得己航海而回到處搜索幸與古河市兵衞遇古河本以開礦爲業日本人稱之爲礦山王此次道左班荆略述所以古河欣然矣諾卽令工學士近藤陸三郎及數友隨馬木赴朝鮮逐日試騐刻卜尚未回國將來果能獲利則東隅之失當不難收之桑榆也君子曰此之謂有志者事竟成 
[上海北市絲業會舘籌賑公所施少欽經收山東順直臥牛山賑捐六月廿八至卅日第三千一百四十九次清單]  
　　廿八日恆泰祥廿元歙縣吳淑娟由金閶怡怡軒鮑寄來廿元徐二蘭山房五元無名氏四角無名氏二元如臯徐叔卿一元歙縣洪詒齋二元榮記二元淞記拱記各一元張源生一元不書名一元孟厚堂松記榖貽堂三户各一元趙志貴一元嚴紹基三角木瀆無力氏因母六十隂壽祈資冥福一元銅洋一元求平安一元兩忘道人從善氏合一元大豐號徐興記各一元黄書祥十角毛子王福鐘竹徐旟餘慶五户合五角合記二角天水徐氏一角○春華祥募不留名洋二元彭城氏一善居不名氏荷蘭居士四户各一元無名字無名氏靜安居士三户各五角不書名二户各五角又二户各二角隱名氏五户各五角又二户各三角共十九户合洋十九元○萃昌順號洋一元又公記一元清心子鄭積慶堂存義堂胡三户各五角陸儉庵四角趙華餘三角初醒子薛貴屏嚴鼎文鄭順祥楊順林單梅邨陳朗僊楊瑞林程安如張瀛生王選堂孫杏溪王汝舟兪仲仙王汝霖席萬通席萬記陳寳記十八户各二角馮瑞卿無名氏各一角共廿七户各大洋三元四開十一個八開廿八個○一九日揚州復茂恆經手吳記善士由惠泰莊洋廿元南匯吳門何氏爲子朝桂求宿病早痊洋十元金陵海昌退思氏十元鹿引山人酉緑氏求本身平安四元滬前哨二元母無名氏一元雙盛泰徐文煥各一元榮明臯五角吾不如一元無名氏一元四知堂湯五角邑廟内桂花廳銅洋二元○廣豐船公司耀記洋三角彭羅楊兪程李陳範記林九户各一角共十户合洋一元二角○三十日太原葛氏因患肝氣脹痛交作求速愈由升和綢莊來洋一百元心誠子求合家平安十五元湖北鹽署思本堂章十五元無名氏洋十元隴西耕石山房求產婦平安十元吳城鎭無名氏十元杭州廣和由餘大莊來五元蘇州無力子生男平安三元竹隱安求子病卽愈二元無名氏一元又六角又二户各二角廣號一元松陽隱名氏節省西瓜費四角○甡元相勉堂徐姓楊姓三户各五角羅靜廉四角葉逢春三角陳士欽蘇雲梯徐性谷不留名四户各二角共九户合洋三元○同豐永董楨祥二角孫偉生潘明甫周桂記董桐趙翰記顧清記王錦記董明記八户各一角共九户合洋一一元○吳淞王康王懷周各五角不留名三角芾卿不留名張坤江傅榴生譚炳泉不留名六户各二角馮子云張霞城黄杏山王懷周不留名馬云成沈春山七户各一角 
[上海鐵馬路廣益善堂謹將六月廿一日起閏月初二日止第十一次施醫給藥延壽捐華單]  
　　壽昌寳號來鮑韋昭翁助洋二元鮑儀亭翁一元鄺汝磐翁一元盧逸堂翁一元邵結萍翁鮑守彤翁鮑奎臣翁郭恩普吳肇芳翁鮑桃昭翁鮑滔宗翁鮑竹朋翁鮑攀昭翁鮑德輝翁計上户各洋五角卞叔翁王菊翁翁陳順記積德堂閱報人晚香書屋計六户各洋一元梅花室五角蔣星泉翁蔣韻泉翁楊安心翁濮東山翁濮光膺翁濮沈氏濮戴氏李子益翁德豐玉翁殷鼐閶翁玉玉堂翁金逢庚翁計十二户合助銀二兩九錢一分以上共收洋十六元五角 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十八年閏六月初三日京報全錄]  
　　宮門抄○發抄硃批四道○鄂撫譚奏審明定擬摺○楚督張等奏　會　府要缺轅員調補摺○江督劉奏調署知縣片○又奏飭知府回任片○大臣魁奏請發給官兵製裝銀兩片○蘇撫剛奏甄因知縣片○閏六月初三日兵部太常寺太僕寺廂白旗值日吏部引見三十一名欽天監一名侍衞處八名值年旗五名廂黄滿四名廂黄漢一名圓明園八旗六名○奕年續假五日○孫楫預備召見○召見軍機麟書孫楫○發抄李瀚章奏辦理猺務調募各勇及修建營汛支銷各欵奏咨立案奉硃批該部知道欽此○又前辦六路總捕及省城防勇支銷薪糧等項立案奉硃批該部知道欽此○又十五十六兩年添修砲台等工銀數立案奉硃批該部知道欽此○又解京餉奉硃批户部知道欽此○○頭品頂戴湖北巡撫臣譚繼洵跪奏爲拿獲强去盜犯審明照章懲辦臨時畏懼不行事後分竊夥犯按例定擬恭摺仰祈聖鑒事竊案據潜江縣詳報民人沈興茂鋪内被盜强刦一案當經北飭緝究陳防限滿關列職名題叅在案該縣旋獲聶爲漢等六犯訊供通詳批司委員會審聶爲漢鄒粮禮聶大珪三犯均各在監病故吕中漢陶思元兩犯經經委員會同該縣覆審明確禀經臣與督臣批飭照章就地正法鄒帮云一犯仍令按例擬解去後兹據該署縣包鵬飛審明議擬由安陸府知府史書青解經湖北按察使陳寳箴覆審轉詳前來臣覆加查核緣聶爲漢鄒糠禮聶大珪吕中漢陶思元鄒帮云在逃之張人愷聶幗汶聶起珍聶幗治聶大招共道貧難聶爲漢稔知潜江縣屬出口地方沈興茂鋪内積有錢物起意邀約行刼得贓分用衆俱允從卽於是夜分帶刀棍油傘行至中途鄒幫云畏懼轉回聶爲漢等一共十人偕抵沈興茂門首聶爲漢令吕中漢陶思元在外把風接贓自同鄒糠禮等點燃傘衣撞開大門進内復撞開房門沈興茂驚起喊捕聶爲漢等嚇禁聲張搜起錢文首飾布疋衣物遞交吕中漢等分携而逸尋獲鄒帮云告知行刦情由同至僻處查點贓物俵分各散該犯等各將分得衣布首飾賣與不知姓名人得錢同分花用沈興茂投保報經該前縣劉壽椿會營勘詳差緝按限開叅旋獲犯聶爲漢鄒糠禮聶大珪吕中漢陶思元鄒帮云到案並在聶爲漢聶大珪名下起獲衣物布疋因值交卸移交該接署縣包鵬飛傳主認贓給領提犯訊供通詳批司檄委候補知縣涂九疇會審聶爲漢鄒糠禮聶大珪旋各在監病故該縣會同委員覆提吕中漢陶思元二犯研訊明確禀經臣與督臣批飭照章就地正法鄒帮云二犯仍飭按例擬解兹該縣比緝逸犯無獲復提現犯審擬由府解司轉詳到臣覆核無異查律載强盜己行但得財者不分首從皆斬又例載盜刦之案把風接贓等犯亦係同惡相濟照爲首一律問擬又共謀爲盜夥犯臨時畏懼不行事後分贓者杖一百流二千里各等語又光緒九年湖北省奏定章程拿獲執持刀械聚五人以上盜犯地方官訊明後禀請委員覆審明確卽行就地正法等因歴經遵辦在案聶爲漢起意紏夥强刦沈興茂鋪内錢文首飾衣布鄒糠禮聶大珪吕中漢陶思元聽糾行刦或隨同入室或把風接贓實屬兇暴昭著同惡相濟自應按律問擬聶爲漢鄒糠禮聶大珪吕中漢陶思元均合依强盜己行但得財者不分首從皆斬律擬斬立决吕中漢陶思元己照章就地正法聶爲漢鄒糠禮聶大珪均己在監病故應與訊無凌虐之禁卒俱毋庸議鄒帮云聽紏行刦臨時畏懼不行事後分贓亦應按律問擬鄒帮云合依共謀爲盜夥犯臨時畏懼不行事後分贓杖一百流二千里例擬杖一百流二千里照例刺字解配折責安道該犯等在外爲匪原籍牌保父兄無從覺查禁約應免置議買贓人不知姓名無從拘究獲贓己給主領未獲贓物向逸犯張人愷等緝追獲日另結此案首夥十一人己於二叅限内拿獲六名獲犯過半兼獲盜首原叅限緝之案應請查銷所有監斃盜犯三名管獄官例免議處除供招送部外理合會同湖廣總督臣張之洞恭摺具陳伏乞皇上聖鑒勅部核覆施行謹奏奉硃批刑部議奏欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲省會首储要缺揀員調補恭摺具奏仰祈聖鑒事竊查前准吏部咨光緒十七年十一月二十七日奉上諭湖北武昌府知府員缺緊要着該督撫於通省知府内揀員調補所遺員缺著高蔚光補授欽此臣等查武昌府知储係衝煩難省垣首郡要缺通省京控發審一切事宜皆當經理且有中外交涉以及江防隄防要務非精明練達才識兼優之員弗克勝任臣等於通省知府正途各員内逐加遴選查有現署武昌府事黄州府知府李芳豫年五十四歳江蘇江都縣人由監生報捐員外郎簽分工部同治六年丁卯科順天鄉試中式舉人七年十月奉旨記名以軍機章京用九年傳補軍機章京十一年以校對方略出力奉旨遇有員外郎缺出無論題選咨留卽行奏補於十一月經軍機大臣保俟補缺後免其試俸以本部郎中不論題選咨留遇缺卽補十三年補營繕司員外郎光緒元年丁繼母憂二年校對印本　方略出力賞加四品銜並隨帶加二級三年四月服滿充補軍機章京九月奏留候補四年十月補虞衡司員外郎五年三月丁父憂七年服滿充補軍機章京校對列朝聖訓列聖御製詩文集出力經軍機大臣保俟補郎中後作爲歴俸期滿八月奏留候補八年補屯田司員外郎九年補製造庫郎中六月俸滿截取奉旨照例用十二年九月十五日奉　旨補授湖北黄州府知府十三年三月初三日到任十七年調署武昌储知府七月二十日任事該員穏練老成講求治理現在署任經理一切悉臻妥善實係知府中出色之員且係正途出身以之調補武昌府知储洵堪勝任據湖北布正使王之春按察使陳寳箴會詳前來合無仰懇天恩俯念武昌府知府員缺緊要准以黄州府知府李芳豫調補實於地方吏治均有裨益所遺黄州府知府遵旨卽以高蔚光補授謹合詞恭摺具奏伏祈皇上聖鑒訓示施行謹奏奉硃批吏部議奏欽此○○劉坤一片再山陽縣知縣特秀現因俸滿請咨赴部引見所遺山陽縣篆務自應委員接署查該縣係附郭首邑政務殷繁非精明幹練之員不足以資治理查有江浦縣知縣程鑫堪以調署遞遺江浦縣知縣查有侯補知州　華袞堪以署理據藩臬兩司會詳請奏前來除分檄飭遵外理合會同漕運總督臣松椿江蘇巡撫調補廣東巡撫臣剛毅附片陳明伏乞聖鑒謹奏奉硃批吏部知道欽此○○劉坤一片再徐州府知府桂中行前因與署徐州道桂嵩慶同籍逺族例應廻避經司詳請與淮安府知府張球互相調署奏明在案兹查署徐州道桂嵩慶業己交卸道篆所有徐州府知府桂中行淮安府知府張球自應飭令各回本任以專責成據江寗布政使端璋呈請具奏前來除分檄飭遵外理合會同漕運總督臣松椿江蘇巡撫調補廣東巡撫臣剛毅附片陳明伏乞聖鑒廑奏奉硃批吏部知道欽此○○魁福片再此次勘分哈巴河界務安揷蒙哈所有由科布多起至烏梁海一帶道路遥逺向無台站自應差派官兵先期分往各處安設台站籌備駝馬烏拉氈房等項以利往返而免阻滯查科布多向來凡遇一切差遺官發給製裝銀十二兩兵給製裝銀八兩照例核减二成按八成由房租項下動用按季報部歴經辦理在案現在所派安設台站籌備駝馬烏拉等項官兵等所關鹽糧不敷度用若不發給製裝銀兩未免苦樂不匀合無仰懇天恩請將此次安設台站籌備駝馬官兵並嚮導兵通事等援案賞給製裝銀兩仍請由房租項下動用以資軍食如蒙恩允奴才卽將動用銀兩數目按季造册報部理合附片具陳伏乞聖鑒謹奏奉硃批着照所請該衙門知道欽此○○剛毅片再前准部咨嗣後道府州縣無論何項勞績保歸候補班補用人員卽以到省之日起予限一年詳加考核奏明分别煩簡補用等因歴經循辦在案兹據蘇州布政使鄧華熙江蘇按察使陳湜會詳稱查有候補知縣張寳瑔年四十六歳直隸滄州人由附監牛雲騎尉世職光緒二年丙子科順天鄉試中式副榜遵例報捐縣丞分發江蘇試用四年十月二十四日領照到省加捐本班儘先補用免試用五年分海運出力保俟補缺後以知縣用六年分海運出力保俟得知縣後加同知銜遵鄭工例捐免補本班離任以知縣仍留原省歸候補班補用十五年三月十二日經部帶領引見奉旨照例發往欽此二十一日領照七月二十八日到省計自到省之日起連閏扣至十六年六月二十八日止試看己滿一年例應甄别察看該員明敏有爲留心吏治堪勝煩缺之任詳請具奏前來當經臣飭調考試該員張寳瑔心地明晰才具穏練堪以留省照例補用謹會同兩江總督臣劉坤一附片具陳伏乞聖鑒飭部查照謹奏奉硃批吏部知道欽此 
 
 

Page 14

 
 
[光緒十八年閏六月初四日京報全錄]  
　　宮門抄○諭旨二道錄前○發抄硃批四道○提督李奏假期將滿病仍未痊請准開缺調理摺○黔撫崧奏調署知州片○川督劉奏拿獲川北所屬土匪情形摺○護浙撫劉奏揀員調補知府摺○陜撫鹿奏委調署知縣名員缺片○閏六月初四日刑部都察院大理寺廂紅旗值日户部引見十名三庫二十一名提督衙門三十七名正紅蒙二名正藍蒙六名○烏拉喜崇阿明桂各假滿請安○秀吉請假十日○花尚阿嬻假十日○召見軍機敬信崇禮清安○發抄李瀚章奏騐放廣乙廣内輪船廂配派赴北洋隨同操演並未還閩廠經費餘銀官商等樂捐奉硃批該衙門知道欽此○又解厘金京餉奉硃批户部知道欽此○又解太平關稅銀數目奉硃批户部知道欽此○又解内務府經費奉硃批該衙門知道欽此○○太子少保江南長江水師提督奴才李成謀跪奏爲奴才假期將滿病仍未痊懇恩俯准開缺調理俾免悞公恭摺仰祈聖鑒事竊奴才以傷病舉發一時未能痊愈於光緒十八年二月十八日奏請賞假三個月調理本年三月十九日差弁齎回原摺奉到硃批著賞假三個月欽此荷矜憐之逾格彌感戴以無涯奴才欽遵之下多方調治原冀稍爲輕减卽行力疾出巡無如受症己深醫藥鮮效頭目暈眩日無己時筋骨酸疼夜復增劇肝陽則虚爍更甚心思惝恍無憑氣喘神昏脾虧瀉作輾轉床褥跬步幾不成行皆由早歳積受勞傷潮濕之氣又交相侵蝕一發遂難收拾伏思長江任大責重關繫東南全局舉凡訓練兵丁清查盜匪察員弁之賢否稽出入之餉糈事集一身責無旁貸邇年以來仰荷聖主洪福曁各督撫臣遇事指陳故上下數千里桴鼓不驚兵民皆稱輯睦奈福薄災生病成殘廢纒綿日久醫藥無功而内有待判之文書外有應甲之紀律尸居餘氣祗貽曠職之愆五内焦思負罪滋深萬不得己惟有瀝情仰懇天恩俯准開缺迅賜簡放賢員俾奴才早日交卸回籍以資調理而免誤公江防幸甚所有奴才假期將滿病仍未痊籲請開缺緣由理合恭摺具陳代乞皇上聖鑒奴才不勝惶悚待命之至謹奏奉硃批另有旨欽此○○崧蕃片再署開州知州馬懋修調省遺缺查得正安州知州李上珍才具穏練任事詳明堪以調署據藩司王德榜臯司黄槐森會詳前來除檄飭遵照外謹會同雲貴總督臣王文韶合詞附片陳明代乞聖鑒謹奏奉硃批吏部知道欽此○○頭品頂戴四川總督臣劉秉璋跪奏爲川北所屬土匪陳坤山等紏衆滋事戕官謹將拿獲情形恭摺具陳仰祈聖鑒事竊查川北所屬廣元昭化巴州南江各州縣處處與陜省毘連去年漢中一帶秋收稍欠每有飢民入川求乞均經交界州縣隨時資遣回籍本年四月初間小麥未收有匪徒陳坤山苟管事周蠻刀張占靴靴等勾結匪類誘串飢民藉求乞爲名佔食大户乘機綹竊各該地方官因係飢民僅飭圑保防範四月十九日該匪陳坤山等約聚百餘人帶有槍械突至南江縣所屬之禹門塲該南江汛把總陳仲溶帶同兵丁前往攔截該匪等輒收放槍將陳仲溶轟斃並轟斃目兵李壽山一名各兵帶傷者九名據南江縣並巴州廣元陸續禀報前來臣卽批飭各屬營縣督同兵圑嚴行防範一面檄泒壽字後營管帶孫紹發帶隊由南路進長勝右營管帶姚振榜帶隊由西進以期兠捕撲滅乃該匪等復又擾及東鄉復經臣電飭駐劄萬縣之管帶劉玉田就近帶勇馳赴東鄉與該縣會合恊同兵圑圑拿又檄營務處候選道徐春榮督隊前往順慶一帶駐紥調度以一號令並咨明陜西撫臣會拿免致竄越近據巴州拿獲陳坤山劉玉元羅莫耳子王尚魁岳岳才喜子譙大五許老五廣元縣拿獲苟管事羅老五李子沅左國松通江縣拿獲黄廷映閻中泉萬級三陳寳山夏志超東鄉縣拿獲陳大五李大五楊大五文洪恩徐五儀隴縣拿獲許仕潰閬中縣拿獲高欽洪先後禀報到臣當經批示或委員發審或解送保寍府提審如係戕害汛官時在塲助勢者立予正法其實係脅從者分别繫捍遞籍管束以期毋枉毋縱各在案伏查川省人心浮動伏莽堪虞匪類窮民往往勾結爲患此案陳坤山苟管事輙敢勾結匪黨誘串窮民紏衆横行將南江汛官槍斃情近叛逆亟應從嚴拿辦以遏亂萌除分檄派出營勇曁營縣一律嚴拿務將此案首夥各匪悉數獲辦以絶根株而安地方外所有川北所屬土匪陳坤山苟管事紏衆滋事戕官現在拿辦緣由理合恭摺具奏伏乞皇上聖鑒訓示再南江汛把總陳仲溶帶兵攔截被賊戕害實堪憫惻合無仰懇天恩飭部將把總陳仲溶照陣亡例議卹以慰忠魂而昭激勸謹奏奉硃批知道了卽着嚴飭營縣務將首夥各匪悉數拿辦毋任漏網陳仲溶著照陣亡例議卹該部知道欽此○○頭品頂載護理浙江巡撫布政使臣劉樹堂跪奏爲揀員調補省會要缺知府以資治理恭摺具奏仰祈聖鑒事竊查杭州府知府李士彬丁憂開缺於光緒十八年三月初一日奉上諭浙江杭州府知府員缺緊要著該撫於通省知府内揀員調補所遺員缺着趙亮熙補授欽此欽遵在案查銓選例載首府首縣缺出於通省正途人員内揀選調補如實無合例堪調或人地不宜始准於摺内詳細聲明以各項出身人員内遴員調補等因杭州府乃省會首郡政務最爲煩重非精明幹練爲守兼優之員不足以資治理臣督同藩臯兩司於通省現任知储内逐加遴選其正途出身人員或現居要缺未可更動或在任日淺歴練未深一時實無人地相宜之員惟於各項出身人員内查有處州府知府陳璚年六十一歳廣西貴縣廪生由前任浙江杭嘉湖道奏叅以同知降補嗣經奏留塘工差遣以駐工三年異常出力奏准賞還道員原銜復奏請送部引見恭候錄用給咨赴部同治十一年二月十七日引見奉旨著以知府發往浙江補用欽此二十四日給照四月三十日到省辦理塘工出力保准補缺後以道員用　辦新昌撲城黨匪並擒獲台州戕官巨盜出力保准加三品銜丁父憂回籍咨調來浙服滿就近呈報奏准起復光緒十年六月二十四日内閣奉上諭侍郎徐用儀奏遵保人才一摺浙江候補知府陳璚著該督撫出具切實考語送部帶領引見欽此又前撫臣劉秉璋於考核吏才案内奏保十一年十二月十九日奉上諭陳璚著交軍機處存記欽此給咨赴部於七月二十六日引見二十七日召見二十九日内閣奉上諭浙江候補知府陳璚着仍交軍機處存記欽此領照回省准補處州储知府光緒十三年七月十二日到任堪以調補杭州府知府據署布政使黄毓恩署按察使王祖光會詳前來臣查陳璚資深望重守潔才明以之調補杭州府省會要缺知府實堪勝任與例亦符合無仰懇天恩准子調補杭州检缺知府以資治理如蒙兪允該員係現任知府調補知府毋庸送部引見亦毋庸核計叅罰所遺處州府知府員缺應　　　卽以趙亮熙補授俟該員到浙後再令赴任除咨部外理合會同兼署閩浙總督臣希元恭摺具奏伏乞皇上聖鑒訓示謹奏奉硃批吏部議奏欽此○○鹿傳霖片再查道府知縣無論奏調委署代理每屇三月彚奏一次等因遵辦在案兹查光緒十八年正月起至三月底止咸寍縣知縣焦雲龍調署富平縣知縣遺缺委候補知縣樊增祥署理長安縣知縣胡昇猷飭赴寳雞縣知縣新任遺缺調略陽縣知縣傅汝梅署理署韓城縣知縣孔繁準調省另有差委遺缺委候補知縣劉鼎臣署理代理保安縣知縣宋耀墀卸事遺缺委候補班前知縣費景范署理定邊縣知縣涂傳德卸事遺缺委用儘先知縣吳俶培署理署神木縣知縣倫肇繏飭回三水縣知縣本任遺缺委試用知縣張鵬翼署理護理永壽縣知縣章文煥卸事遺缺委截取進士知縣黄啓宏署理代理宜君縣知縣魁印卸事遺缺委石泉縣知縣陳熊署理署咸陽縣知縣張世祁飭赴朝邑縣知縣新任遺缺調富平縣知縣劉錕署理遞遺富平縣知縣印務調咸寍縣知縣焦雲龍署理洋縣知縣陳澤春病故遺缺委漢中府經歴宮復聚代理西鄉縣知縣文麟因病請假遺缺委候補知縣張紹衡署理府谷縣知縣胡俊章病故遺缺先委試用縣丞邱宗岳代理旋委准補磚坪廳通判魯沛署理清澗縣知縣周思愼回籍修墓遺缺委試用通判龔愼徽署理潼關廳同知王諏署留壩廳同知遺缺委記名直隸州知州勞啓恂代理寳雞縣知縣胡昇猷病故遺缺委鳳翔府經歴詹聯杰代理署佛坪廳同知雷天蔭調省另有差委遺缺委試用通判朱承恩署理代理略陽縣知縣劉璋毓卸事遺缺訓長安縣知縣妥守和署理磚坪廳通判繆鍾洛因病請假遺缺委侯捕知縣趙章華署理署中部縣知縣史彪丁憂遺缺委該縣典史姚麟護理等情由藩司張岳年臯司唐樹楠會詳前來臣覆查無異所有光緒十八年春季分委署調署代理護理同知通判知縣各缺緣由謹附片具陳伏乞聖鑒謹奏奉硃批吏部知道欽此 
 
