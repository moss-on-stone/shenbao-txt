# 1917 - 112 - 4915878

 

Page 1

 
 
   
 
 

Page 2

 
 
[時評]  
　　兩同意案（默） 
　　今日中國之内外兩問題皆待决於國會者也内閣之維持否全視國會對於財政長之意見若何財政長而能同意則此後交通内務等問題可望牽連解决而内閣始可維持矣富戰之實行否全視國會對於軍事會議之意見若何能與軍事會議同意則此後對德對奥諸問題始可着手進行而宣戰乃成事實矣 
雖然此次之宣戰問題實發議於内閣使内閣之基礎不固何能言對外又使宣戰問題而起有糾葛則内閣亦將受其影響故閣員之同意案與宣戰之同意案實有相聨之關係者也今宣戰案之提出尚無確期同意與否亦未可料而閣員同意案則巳通過於衆院僅視明日之參院何如耳 
[命令]  
　　四月二十八日大總統令駐川滇軍一師著編爲陸軍第十四師此令 
　　又令任命顧品珍爲陸軍第十四師師長此令又令陸軍總長段祺瑞呈天津鎭守使商德全懇請辭職商德全准免本職此令 
　　又令任命趙玉珂爲天津鎭守使此令 
　　又令特派同　謙兼充外交官領事官資格審查委員會委員長此令 
　　又令交通次長王黻煒因病懇請辭職王黻煒准免本職此令 
　　又令任命權量暫行代理交通次長此令 
　　又令司法總長張耀曾呈請任命翁鞏爲司法部僉事應照准此令 
　　又令兼署内務總長范源濂呈准安徽省長倪嗣冲咨請任命劉兆麟試署蕪湖警察廳廳長應照准此令 
　　又令扎勒沁棍布車德恩　諾木多爾濟給予二等大綬嘉禾章綽勒多木給予三等嘉禾章此令 
　　又令黄慶瀾給予二等嘉禾章此令 
　　又令鐵士蘭平井晴二郎均給二等嘉禾章伊立生李齊中山龍次均給三等嘉禾章司達柏巴立地畢德生塔理德阿良禧均給四等嘉禾章此令 
　　又令汪廷襄年競立黄贊熙張仁侃郭則洵宋夏楊奎劉成志龍學競周家義黄惟和均給四等嘉禾章此令 
[專電]  
　　北京電川滇兩軍又有大戰之報但羅來電巳報告督同師長顧品珍開隊出城俟經手結束即來京 
　　北京電川議會電中央謂此次戰事推原禍始實羅厲階語極憤激 
　　北京電唐繼堯來電對於川事爲滇軍大鳴不平 
　　北京電政府預備實施第三步特設對奥問題徵求客卿意見昨已彙復發交國際評議會取决 
　　北京電王人文又自津折回因王到津後政府尚有後命 
　　北京電外交後援會近又活動議决發行外交旬報並定下星期在公園開大會與該園商定開放一日 
　　北京電宣戰手續昨付國務會議多主條件確定後再提出國會 
　　北京電軍事會議提案要目（一）海軍製造潛艇（二）陸軍推廣飛機（三）鄂編國防軍三師（四）派北洋第一師長督兵會勦蒙匪（五）派濟南第七師及新編五營開往烟台登州駐防（六）築牟平龍口軍港 
　　北京電劉使來電報告俄主單獨媾和說實出自由黨陰爲贊助者爲保守黨大部分社會黨間有反對雙方結果難料 
　　北京電中俄懸案如外蒙劃界哈埠添設總督北滿建築砲台等巳由外部長與俄使開議可望速結 
　　北京電各國公使將開協議會决定對於我國加入之問題　　北京電日内各督軍甚活動對於外交問題須俟國會通過再出京 
　　北京電交通王次長辭呈由許總長交院許現仍暫留俟財政長李經羲通過再定大約爲張國淦與汪大燮 
　　北京電航空學校畢業員白永魁昨在南苑飛行殞命 
[外電]  
　　廣州電據可恃消息云留粤滇軍苟不全得其積欠軍餉則不願解散（二十七日）路透電　　北京電在京四川省籍議員十餘人昨日晉謁段總理請任岑西林爲該省督軍以鎭風潮段總理謂四川事變當設相當之法處置至任岑西林爲督軍一事尚需考慮等語露其婉曲拒絶之意說者謂丁此政府與民黨之關係漸趣險惡之際此次成都事變查辦使王人文之處置如何段内閣之態度如何或將以此爲導火線與民黨間大起衝突亦未可知故多抱杞憂（二十九日）　　北京電昨日國務會議之結果終無成案　　（二十九日） 
　　北京電照准交通總長辭職之命令今明日内可發表（二十九日） 
　　東京電本野外務大臣昨日午前赴首相官邸拜訪寺内首相想係協議對華外交問題勝田大藏大臣亦於是時往訪首相（二十九日）　　東京電日法協會今日在該會總裁閑院宫親王本邸開本年大會與會者有該會名譽總裁法國大使爾尼約爾氏寺内首相等百餘人 
　　（二十九日） 
　　東京電政府將於臨時議會開會以前招集貴衆兩院代表示以追加預算之内容並就外交中之對華外交經過内示報告因對華外交爲臨時議會唯一之重要問題故政府内示之後聞有賴三浦梧樓子爵斡旋與三黨首領會同熟議政府方策之說（二十九日） 
　　東京電據農商務省之調查日本對華貿易累年著著發展以大正五年較之五年以前倍加其數尤以日本輸出增加二倍以上　　（二十九日） 
　　東京電本日爲皇太子十七誕辰特在東宫内開祝宴其餘興有角力等（二十九日） 
　　以上東方通信社電 
[戰電]  
　　倫敦電今日上議院討論節省糧食問題時管理糧食大員台望樸特貴族力言今每人每星期所食之麵包急宜以四磅爲度且謂肉食消耗近已大減又每人每星期所食之糖必須減至半磅英國應否有施行强迫給發口糧之必要全視今後兩月内國民消耗麵包與他項糧食之數爲斷該大員並敬警告聽者政府現正組織分配糧食機關苟不能節省糧食則青黄不接之際必有忍餓之虞今運兵所佔之　位爲數絶巨國家之存在雖有賴於船舶然今有之數殊不敷用且逐日有所損失而供運兵用之船一時尚難騰出但大局如是亦非全無應付之法應付之法乃在節省糧食耳云　　（二十五日） 
　　倫敦電裴亞特陸軍少佐今日在下議院宣述飛機部之成績謂上年每月平均製成之數譬如爲八艘本年前三個月内巳增至十六艘豫料後三個月内將增至十九艘至本年年底則可達三十八八艘（二十六日） 
[公電]  
　　北京航空學校電報界公鑒本校學員白永魁於昨晨飛行跌斃航空學校艶 
　　旅滬川人致北京電大副總統總理鈞鑒吾川疊遭兵燹元氣大傷羅劉交鬨遺禍更烈兵凶匪蔓　何可言川民何辜受此荼毒非速簡廉幹大員督川不足以弭川禍而解倒懸查岑春煊剛正不阿威聲卓著前清督川輿情愛戴再造共和厥功尤偉應請速頒明令畀以督軍之職庶西圉立靖民困可蘇昶等爲桑梓計爲大局計用特涕泣陳懇不勝迫待之至旅滬紳商范昶李華堃張凱江宏等叩艶 
　　雲南省議會來電北京大總統參衆兩院國務院南京副總統各省督軍省議會鈞會鈞　劉存厚叛攻川督當於漾日電請查辦殊中央竟授劉存厚崇威將軍羅督軍超威將軍戴戡督川曲直不分賞罰不明在川滇軍羣情奮激夫羅督以實行中央裁兵計畫至劉叛攻即應撤查而劉稱兵犯上悔蔑中央弁髦法令恣意搗亂妨害國家罪惡貫盈令人髮指乃竟與羅督軍同授將軍顚倒黑白自爲厲　軍紀蕩然將何爲國應請大總統收回成命仍令雙方停戰聽候澈底查辦以彰國法而肅軍紀倘再姑息禍不堪言滇川毗連燎原是　用敢再三瀆陳臨電無任迫切待命之至　省議會敬叩 
[要聞一]  
　　英首相演說潛艇戰爭 
　　路透電社接二十七日倫敦電云首相喬治君今日在商業協濟會演說時述及潛艇戰爭曰吾國之勝利日形可恃潛艇主義乃吾人所須應付至困難之問題吾人志必爲之德國欲封鎖大洋不使一船得以駛過此爲德人求勝之必要方法吾人之勝利要在破壞其計畫吾人弗可輕視時局蓋非深知時局嚴重則將無從應付也該問題困擾吾人至少已兩載有半德人 
 
 
 

Page 3

 
 
初未知潛艇之功能旋忽覺悟始竭力建造此項軍器於是德人决議任意擊沉各船但沉船雖多而美國乃因以加入戰局以補協約國力之不足余於此事極爲滿意協約國之英俊今皆殫精竭慮研究潛艇問題今日未便多言恐貽不智之誚但吾人之精神刻方聚注於此此爲諸君所可深信者余從未見世間有不可解决之問題余殊不信潛艇問題獨不然也繼又略述政府對於糧食問題所定之計畫其言曰農民今所耕種之地較開單之前已多十分之一政府曾子農民以種種保障並允供給工人數月來竭力經營之後吾國新懇之田陡增百萬餘畝（每英畝約中國六畝）是即增多糧食二百萬　之謂也余今姑不言戰爭將綿延至過一九一八年但吾人不得稍存僥倖之心而不爲備德人苟知戰爭延至一九一八年底即可餓斃吾人則後必堅持至此日但德人亦知延時愈久愈不利於彼故和平之至或可較早吾人刻正從事準備一九一八年之收成不稍懈怠擬闢新地三百萬畝以事墾種故海外縱無一　之糧輸入英國亦不能使吾人成餓莩也但事關全國須賴大衆扶持國民今當知節食之要義蓋庖廚之能利國正無異於工廠與戰壕也此項開墾事務苟在一年或一年半之前著手施行則吾人今無乏糧之虞矣國中之小麥縱不敷用但雜糧必多如燕麥大麥皆爲甚佳之食品八卽賴此而長成都也繼又論及航務問題曰上年所減之入口品尚未達適當之數今除上年所減之一百五十萬噸外擬再續減入口品六百萬噸且方籌議於一年内減少千餘萬噸而不防害重要工業之方法木料一物必須節用鑛質則擬設法採諸英國各鑛除今由國外運人者外至本年八月尚可得四百萬噸今已從事增造熔礦爐以供提煉礦質之用諸君其知一千萬噸之入口品有何關係乎設於一年之前減少此數騰出噸位以運糧食則吾人今可以一年之糧存於國内矣坎拿大所存小麥有八千五百萬斛之多本應運至此間但因他處市場待濟之故余信須以二三千萬斛之入美國吾人必須節省糧食以待發明待發明新法毁此海中巨魔而後已此僅應爲之一事非行此卽可應付全局也船舶者亦爲當今最要之物今正竭力趕造管理船舶大員已設法使本年造成之新船多於往年三四倍且全國之船今咸歸該員節制此實歷史上之第一次今後各船咸將從事國家至重要之貿易吾國船舶損失固巨今後損失之數或將不減於前但管理船舶大員旣總攬航務　畫周詳故至本年七月間駛入英國口岸之貨物　位可望超過本年三月間之總數德人初料吾人必爲所創但不能深知彼所對付之民族當知此古國不受壓迫則巳苟受壓迫無論如何必有以制勝之今者將依頃問余所述之方法而求達此目的矣余逐日批閱公牘就至好與至惡之現象而統籌全局敢謂所定之計畫如能實行國民人人能盡其責任則德國潛艇戰爭未有不敗者也第國民當愛惜糧食農民當盡力畎畝船廠與各工廠之工人當儘速成其製造之物吾人苟能各忠所事則無論風濤若何險惡終能安達彼岸也余於潛艇問題發揮不厭冗長者蓋此爲國人所最注意之問題故也近日沉船之數殊可駭人政府所以宣布之者蓋欲使國人知今日之政府對於國事毫無隱諱蓋國民必待知處境之至危而後始能竭力衞國此凡堅忍之國莫不如是英國卽其一也 
　　軍事會議與對德問題進行　　昨日午前九時迄十二時頃爲軍事會議之第二次主席仍爲段總理所議者亦爲前日未議决之三大提案首由段總理發言略謂所提出之件非有高深玄遠之意義非經久研究不可者惟謀軍事上之統一不可不廣集羣言藉資决定庶中央與地方日后關於軍事上之處决辦理得以一致云云軍隊之編制經多數議决取用南京新制惟現有之敎練官等等名目率皆襲用前清舊名今旣定用新制或有疑其名目更改人員亦須更動者后亦從多數議更改名目不更改人員會議之問題其主要本在補官而首及於敎育者緣吾國昔年在軍中執敎鞭者有竟授兵卒以戰術而爲上級軍官者或竟缺乏中下級軍官之經驗故今因提及陸海軍之　補官法而議及於敎育聞經多數主張階级敎育意在敎育有一定之標準庶補官不至混亂在段總理提出補官制限條件其意本重在制限二字而各會員所主張以學生出身之途不可過於制限遂定以出缺三學生得二行伍得一前二項議畢已十二時三十分矣遂卽散會以節餉裁兵之問題不易解决故須待之第三次之會議 
　　軍事會議各省督軍及代表對於對德問題會表示積極進步之主張各國駐京公使異常注目以此次軍事會議率爲中國有力人物對於該會議之主張認爲將來必能貫澈英法日公使尤異常重視前日各督軍分兩次拜會各駐使上午爲曹督軍趙督軍李督軍（贛）李督軍（閩）田都統下午爲倪將軍閻督軍孟督軍張督軍王督軍闻英法日三國公使均爲最親切之談話且表示以後一切均可携手偕行之意各督軍對之亦極爲滿足今日日本公使宴請各督軍二十九三十兩日英法兩駐使亦排日邀宴各協商國公使因軍事會議已一致贊助中央外交方針大約宣戰問題旬日内當可解决故各國駐京公使特於昨日下午在法使署開會商議聞會議結果各公使代表各該政府一致承認我國所交涉中之希望條件并擬商請我政府於加入戰圑後將僑居中國之德人悉行驅逐出境又聞外交部前昨日二日曾連接美公使三電内容大略係報告美政府决定協助交戰國戰費主張從速宣布加入戰圑並主張與美取一致之行動剖陳利害電文極長 
　　政府日來對於外交問題之第三步發表後之辦法準備非常嚴密昨日又特擬種種問題徵求各外國顧問之意見其問題之要點有二（一）萬一對德宣戰而後對於奥國應作如何辦法同時宣戰乎斷絶國交乎保持現狀乎（二）對德宣戰之結果兩國間日條約當然失其效力但如辛丑條約德國與各國共同締結者應作如何辦理聞外國顧問巳將上之數點撰就意見書昨日提交於政府今日國際政務評議會例會當一併取爲研究之資料 
[川滇兩方對於川事之敬電]  
　　川事已派王張赴川查辦而川滇各方面仍陸續有電到京雖所言各有其是非而彙而觀之要自足以供國人研究川事之佐證也爲錄其電文如次 
　　四川省議會於日昨通電北京報告川軍交鬨情形其原電云十萬火急五份北京大總統國務院參衆兩院曁四川議員諸以南京副總統鈞鑒川省因裁兵問題主客交惡醖釀巳久本會迭開秘密會設法調得力薄罔效突於十八夜砲聲隆隆彈如雨下全城驚號失措至十九夜滇軍復猛射洋油督署附近東西邊市巷后子門一帶火光四起砲彈横飛居民三千餘家付之一炬二十日至二十二日猶復四處延燒本會用電話飛請省長撲救派警前往被督署滇軍槍斃數人全城洶懼秩序大擾幸本會朱唐兩議長及英法領事冒險央說始准救火經經會調查人民慘被焚殺擊斃受傷者約千餘人飛災奇禍實數百年來所罕見竊此次肇釁之由原因複雜推原禍始羅督實爲厲階川軍固當裁汰但能開誠布公寗有阻力羅督始將四師軍隊不分良莠以武力圍脅一併遣散拘殺軍官械納餉懸已釀衆憤更以此種手段施之起義最早勞苦愈久之二師其意以川軍服裁則可擴張滇力稍有不服則可坐以反抗中央之罪名更復藉口平亂横施武力以達其鞏固權位之目的害則歸川利則歸己陰謀狡計罕有比倫現在龍蛇大鬭鷸蚌相持省長負有治安而刦於滇力動形困難本會曉音工口智力俱窮應請大總統伏念川省罹此兵禍迅籌公平辦法以安全川軍民不勝迫切待命之至再羅督以兵力阻電本日始通合併聲明四川省議會叩敬印 
　　川前督軍羅佩金電大總統國務院各部參衆兩院各省督軍省長云此次劉存厚率兵叛亂罪惡滔天佩金始終遵奉中央命令嚴率滇軍力保秩序絲毫未逾範圍實爲中外官民所共見昨奉大總統命令立刻即將督軍印信移交戴代督接收視事尅期起程乃劉存厚不知是何居心仍復施放大砲日夜環攻并令所部搜捕滇人如第六師參謀長范石生督署參謀楊育涵楊應煃凌邦彦楊高植陳天貴等因駐居地點在該師住紮之少城以内巳被捕慘殺又華陽縣知事李嶽源因係滇人亦被抄擄此外滇人受害之家不知凡幾種種兇殘慘無人理復自稱爲四川臨時督軍廣出布告并調第一師周道剛所部由東路西上第三師鍾體道所部由川北赴省刻據確報現住簡陽新都等處滇軍均被圍攻甚急其决心必將滇軍屠滅殆盡而後巳竊念滇軍在川力維秩序足對國家今乃蒙此毒害實百思不得其解佩金始終遵重中央命令百事惟知服從現在劉逆旣如此待遇所有在川滇省軍民是否束手聽其屠滅伏候火速電示并速派大員兼程入川查辦不勝迫切待命之至羅佩金叩敬未印 
　　二十四日雲南唐督軍有電來京略云本京電開大總統令特任羅佩金爲超威將軍劉存厚爲崇威將軍戴戡暫代四川督軍劉雲峯爲四川陸軍第二師師長等因伏讀之下不勝惶惑查羅佩金以川省軍隊冗雜預算不敷迭奉院部嚴電飭其力謀將來當經恪遵嚴令擬定辦法分期實行并將駐川之滇黔軍隊分别裁留與王檢察使會商呈准編爲國軍歸部擔任餉項川軍亦一律核減改編此實正當辦法非有所編私也乃劉存厚以妨個人權利肆决反抗延不遵行十九日竟敢圍攻督軍署夫羅佩金所任中央之督軍也劉存厚則其所轄之師長也裁兵節餉奉中央之命令而行者也名分昭然成案具在乃因觖望之故弁髦國法以師長而攻圍督署繼堯得電後即經一再呈請查辦中央縱念時艱不即聲罪致討政府亦應先調劉赴京派員撤查然後據以行其賞罰明其是非庶幾維一國之紀統系於不敝乃讀明令均令解職均授爲將軍若兩是之若兩非之首鼠模稜無所可否國家法紀何在政府威信何存推其弊則他省之師長有不慊於督軍或希慕夫非分亦何憚而不舉兵攻去之極其罪失一師長耳以下犯上乃失師長而獲將軍長作亂之風開凌上之漸行見盜跖之流遍於天下如此其何能立國繼堯夙與羅劉故係同學共事多年護國之役與劉存厚感情尤厚而茲必斤斤焉責備之者公義所在不敵偏徇私見也我大總統總理馭全國司用人刑賞之大權一舉措天下屬目而定趨向乎若漫無分别舉國督軍豈不人人自危將何以奉行明令乎繼堯怵目剷心不敢緘默伏乞俯鑒微忱收回成命候查辦後再行分别任命俾前有所懲而後有所儆候電不勝迫切待命之至唐繼堯叩敬 
[北京特别通信（六十六（飄萍））]  
　　陳殷賄案之影響 
財政總長繼任問題 
　　自財政當局受賄嫌疑問題發生以來記者對於此案未爲一字之通信蓋吾人於政治失望之餘又加以此種最大之失望安得不令人生　予欲無言　之慨且記載此案動輒關於案中人物罪名之有無輕重故若何受賄若何行賄云云旣在司法機關依法辦理之中不應爲無責任之論載此讀者諸君所當諒恕者也 
愚今且仍勿言斯案之内容惟以數日以來觀察因該案而發五之影響關係於政治之現在未來頗爲重要亦國人所宜知者 
　　其一新勢力之一大打擊舊勢力之暗長潛滋茲所謂新舊者以現在與過去爲標準而言當共和初復政象驟更政治上原有之勢力一時退聽於若有若無之裏新勢力起而代之雖不能自由發展表面上固有如許之政權也自是以來兩種勢力日呈競爭奮鬭之狀態其未得政權之另一勢力亦一時與巳失政權者同其步調以與偶得政權之勢力抗財政交通兩部之身無完膚總理閣員之貌合神離皆此數種勢力競爭奮鬭施其黨略之結果也旣有此案所謂舊勢力者乃獲勝敵之最大利器而新勢力之不攻自破尤爲必然之理勢今後之政治乃漸入於舊勢力與未得政權之另一勢力相競時代而舊勢力將得最後之勝利 
　　其二釀政局之動摇促内閣之改组自有財部之案而交通案乃因之而大披露雖經許世英之眼明手快解决迅速而由攻擊財部一轉其鋒於交通者今仍未絲毫停止其作戰之計畫許世英辭呈上矣吾歎其終不可留也又有最惹注意之事則爲范源濓之辭職范於内務因自始卽表示其不願然敎育則固范君之素志耳今忽同時並舉則非僅爲病或因刺激或屬見幾不難知矣吾今一爲内閣計之陳旣蹉跌許又動摇范以病辭伍以壟默程無可否實際上每日見其列席於閣議者惟張谷而已如是之内閣安能免於改組如是之政局安能免於動摇而最近之導火線則財部賄案問題也 
　　其三授北洋派與淮派接近之機會北洋派　　與淮派之結合略見端倪者已非一次李經羲則淮派之中堅人物也故當院秘書長易人之際李國筠曾有當選之望此次繼任財政者提出李經羲確爲候補之人皆趨勢之可見者惟上述之另一勢力對此問題恐有不能默爾之槪是又爲另一勢力與北洋派分離之因吾今姑誌之以觀其後也 
財政總長昨日所提也提出爲李經羲余早巳有電告明日之衆議院未將此案列入議程恐未經疎通易遭否决故湯議長雖接咨文擬明日暫不報告留之於星期四可否當有把握而最可注意之點則與段總理接近之某方面竟有反對李氏之形勢蓋財政一席另有所屬故欲與李氏競爭惟吾下平易之觀察則通過或不爲無望而已 
[李經羲通過衆議院]  
　　昨日（二十七）下午一點衆議院開會議長宣告照議事日程開議電請國務總理出席說明董增儒謂無須說明卽可投票李肇甫提出臨時動議於張現在之同意案暫不投票俟各辭職之國務員及現在之缺額同時投票吕復贊成之其最大理由以爲現在各國務員十缺五六似此東拉西扯枝枝節節之辦法實近於敷衍現狀且每次提出一人其政見是否與總理相符亦不可得而知故不若俟各部國務員問題解决後同時提出再求同意庶可宣布政見於國人云云張伯烈謂本日議事日程只此一案試問議事日程如何變更時有呼請以變更議事日程付表决者李國珍大聲謂請議長注意按照議事細則之規定只有變更議更日程之動議無廢棄議事日程之動議陳時銓謂有動議又有附議當然付表决議長以李肇甫之動議付表决時在場人數四百十九人起立人數八十五人少數有人提起表决疑義議長以反對動議付表决起立人數二百七十三人多數足以證適間表决實爲少數遂由段總理說明李經羲之歷史略云李氏前清歷督雲貴各省績卓著而於財政上亦有絶大經騐現在財政人才缺乏故將李氏提出務希通過云云數語說明後遂由秘書散票並抽定羅永紹曹瀛樂山等八人爲檢票員仍用無記名投票表决法赞成者書同意二字反對者書不同意三字各議員依次投票畢議長宣告開票檢票員檢點票數畢議長報告投票結果本日出席人數四百三十二人檢得票數四百二十七票名刺四百二十三張同意票二百六十張不同意票百六十張廢票七張按照議事規則之規定票數少於人數不符點表决結果無關認爲有效通過報告後遂散會 
[南京快信]  
　　省議會補選議長爭潮甚烈促進派議員恐惹起風潮阻碍議案反對頗力可望暫不選舉 
　　本省六年度地歲出入預算業已編就不日可提交議會 
　　省議會昨日（二十八）選舉會祗到八人聞回籍各議員昨日已有十餘人回省下月一日開議當可足數 
　　韓國鈞仍不答覆應選聞齊省長擬俟法定答覆期間經過後即以楊擇遞補 
　　國務院限制省議會電院部令已取銷 
如臯知事劉煥侵蝕公欵控案纍纍現又被省議員張相等提案查辦聞齊省長擬劉撤換 
　　馮副座派赴北京參與軍事會議代表張調辰　　昨日出京回寗面謁馮副座報告會議經過情形准今日午後仍沿津浦車北上 
　　馮副座昨巳照常見客 
　　張孝凖昨過寗赴滬 
　　此間天氣亢旱米榖來源甚少聞近日白米每石已驟漲八角 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　最近閣議中議决兩問題 
　　煤油礦與裁釐辦法 
　　煤油礦事宜處巳經取消關於煤油礦一切辦法國内尚少研究及之者茲聞熊希齡氏昨曾就歷年以來經騐所得擬具煤油礦辦法條陳一件呈請元首察核交院核議昨聞該條陳業經閣議議决應由農商部詳加討論擬具議案再行提出閣議决定辦理所擬條陳其大略如下以後如另招他商合辦契約有應修改者三（一）訂明勘費允由商人獨立擔任（二）先立勘礦公司華洋員共同辦事不必分設機關（三）勘礦不必限定區域無論何國商民俣辦似可准其前往履勘得見油苗再行立開採公司其辦法另定詳細合同應注意者二（一）訂立合同必須延聘外國律師（二）政府應責成農商部加增預虎雇用高等技師赴各省勘礦辦法擬請分爲三項（一）中外商民皆可與政府合辦開採或商民自採所出之油全售與政府（二）政府於出油處設廠收油製鍊其成本可借外資（三）國家油廠製成之油可與中外商民訂立賣油合同劃定區域設店承售運銷外國亦無限制 
　　裁撤釐金本爲中國整頓財政振興商業之一大關鍵十餘年來中外有識之士日日研究之提倡之鼓吹之而終未見實行農商谷總長自去歲到任以爲裁釐加稅固屬財政方面之問題而於實業方面亦實有重大關係因派部中專門人員分任調查研究歷半載之久乃根據所调查之材料研究之結果編成一具體的議案其中所述井井有條昨日由谷總長提出於國務會議付之討論段總理及各總長皆甚贊許當即决定將原案發交財政部限該部於六個月内將實行裁釐之種種辦法及應與各省疏通接洽之事件一律辦妥届時再呈交國務院即頒布實行 
[張國淦提出辭呈]  
　　國務院秘書長張國淦氏近來對於政局極抱悲觀日内已提出辭職書經元首挽留將辭呈却回而張氏辭意至堅又將原呈送府未知能否邀允也其呈文略以國淦才本疏庸體尤孱弱守邊乞罷久無意於功名力疾從公冀稍酬夫知遇乃任事巳將半載而疲敗不可終朝在平日巳覺應付之難即苦心亦無絲毫之補况夫外交吃緊時事糾紛倘更因循益增罪戾惟有仰懇大總統准免本職俾遂初衷云云 
[旅墨華僑之呼籲]  
　　旅墨順省華僑圑體總會以墨國苛待華僑特具呈駐墨代使及外交部詳述苛待種種情形其呈代使文云客冬十一月一日立巴士的忌屬兩處土民迭起仇華業由敝會籲請保護至今未蒙批復雖當時由僑等力爭均幸寢息詎歹徒挾恨滋深久後不見台端過問又復到處鼓吹大肆排擊連月以來或在各報登載告白或著論說或派傳單種種污衊不一而足幾於無地無有無日無之考其詳述無非倡逐華人及專聳單獨徵重華商使用以行不禁自絶之策已有多次由本會依理登報駁正兼起訴於地方官吏無如各官不獨不照法執行且反實踐其計且有直說不任保護硬着全數華人出境或誣以一律有疾强令領取醫照等情以故各地歹徒益無忌憚查各埠華商與别國僑商及土商比較生意貨物大小悉同華商使用則加收二倍有奇甚至有遞月漸加務使不能擔負之議别國多照平昔土商則過半減輕雖則增加賦稅該國自有權衡然難求與土人平等亦宜與待最優國商民一律胡乃輕重懸殊判然區别耶又本處那卡利移民局每值華人入境動輙多方敲詐勒令每名給美銀十元或五元領取護照始准放行否則任意留難百般恫嚇經本會駁免數次奈其變詐靡常或詭稱上台因分别良歹有令防範更有公然禁華人入境之說如一月三十一號關茂等十三人到境内有九名未領本處護照他依然大施勒索手段當時曾由本會電詳在案不圖久竟寂然迨往求德領致電詰責他仍持華人分當領照等語今日陳球陳乾等三十四名到亦有十七名無移民局護照他亦照法逗留並謂其無權入墨限日載回原國等語忖思華墨通商任便來往僑居載在締約何得稍爲攔阻無端勒詐耶如曰因恐干戈擾　保護未及亦祗可權操諸己行文回國暫止其來何以不商准我國遽下禁令一面又任駐港墨領出紙准人入墨至抵埔時又復訛索耶且他久已認作大局敉平則此違例之照當然應在取消之列况僑係外邦人民向不干預他人家國實無領取護照之必要也又其藉口分别保護豈給十員便應保護否則不應耶且勒收之欵從不願給還收條作據則私行作弊可知似此明背商約非由國際嚴重交涉着責地方官嚴懲首從則風潮萬難止息良見事關國體不得不據情再訴但公旣職掌外交即不爲僑衆計亦須明其言責爲是奈何一濡毫一動腕之間竟爾吝惜若是耶設從此禁約實行坐視吾儕跡絶試問外交失敗之咎究在誰耶嗣後有此種情事合否上陳抑不當冒凟亦懇明白示覆茲搜得排華證據一束連函從郵局買擔保付呈希求細閱謹呈代使台前查察施行墨國順省華僑圑總會全體同叩（三月十五日）又呈外交部文云具呈墨國順那罅省華僑圑體總會總理余和鴻賑墨委員會委員林壽圖等爲墨國違約仇視益甚瀝陳苛待實情呈乞嚴重交涉以護僑民事竊自華墨通商僑等不惜冐險去國經營是邦詎遭該國喪亂迭被劫殺頻年呼籲迄無見憐幸値我大總統繼秉國鈞仁愛懐柔撥欵助賑旅墨同胞咸沾恩澤爾者順那罅省幸漸平靖地方官又疊頒苛例凡屬華商無不特别加重徵收又禁華僑種種工作推其用心非盡絶僑跡未肯休也近更暗嗾歹徒倡立排華會公然排斥甚至登門毆殺習爲故常迭經本會申訴地方官不特不能照法裁判且反爲之庇縱電禀明代使亦復置之弗恤忽之於始致成慣例今本埠移民局每值華人到境動輒多方訛詐每人入境必索美銀五元至十元方准放行否則任意爲難指爲無權入墨勒限載回原國種種苦辱書不勝言本月二十日金山馮總領曁辦賑林委員欲將周斗亞省難僑遣送來順亦被拒紙此則不獨拒絶華人來墨好彼省華僑亦不能來此省也馮領目睹情形巳即電請顧公使轉胡代使向墨廷交涉並由本會曁圖等會同力爭先經電呈鈞部在案惟慮電文簡略用特再將墨國違約禁拒華僑及僑商等横被苛辱各情詳呈鈞鑒務乞迅賜先向駐京墨使抗爭并懇電飭胡氏使速向墨廷交涉打消各種違約苛例靡特僑等受賜良多抑亦國體攸關也壽圖因奉委辦賑到此親見墨人違約苛待吾僑各僑民紛求代達大部故並署名代爲呈懇迅賜施行否則日施賑濟恐亦非根本解决　之道合併陳明謹呈外交部鈞鑒（民國六年三月二十六日） 
[棉貨分别徵稅之辦法]  
　　國内華洋商　機製各種洋式棉貨如棉紗布疋以及其他棉　品凡曾經核准僅完正稅一道沿途稅釐向例免予重土其運貨出口時所完正稅稅率輕重尚未劃一卽如上海湖北兩處各廠機製洋式棉貨有按舊則徵收出口稅者亦有按切實值百抽五估價徵稅至於他處機廠則又皆按估價徵稅同一貨物而稅率不同實非所以昭公允總稅務司曾擬議及此茲經稅務處體察情形參以總稅務司所陳意見許爲籌酌特於二十三日通咨部院及各省略謂棉貨爲人生日用之需其稅率自以從輕爲宜應即定爲此後凡國内華洋機廠所出各種洋式棉貨槪舊則徵稅其貨品爲舊則所無者得按新則徵稅新則無者始按估價徵稅其用新式手機仿造各種洋式棉貨者亦准比照辦理以示持平此外尚有舊式土布爲織户行計攸關並應酌予維持除仍照土布減稅成案每百觔徵收出口正稅銀一兩及運往内地照納沿途稅釐外其由此口運至彼口應即免徵復進口半稅但此項土布以符左列之標準爲限（一）其織法必須與向來之土布織法相同（二）由舊式人手機織出（三）寛不得過二十英寸（四）所用之紗或洋紗均可其粗細不得過二十號（五）經緯紗俱用單線在未織成布疋之先確係未經煉過（六）顔色或本色未染或加以曬白或先染後織惟不得織成後加染如有織法新異不能視爲舊式土布者須另照稅則及向章徵稅至於他種機製洋式貨物照歷來成案均係按切實值百抽五徵稅一道沿途稅釐免予重徵原爲奬勵實業起見惟現在貨價日昂估價徵稅卽較之新則或且加至一倍遂致成本過重行銷甚難殊與奬勵之初意相反亦非量予變通不可應改爲此後概按新則徵稅其爲新則所無者始按估價抽稅以上各節統自本年五月十六日起各關一律實行除舊式土布略於稅法稍有變更外其餘則僅係減輕稅率所有一切辦法仍應概照歷來　案辦理並以各廠曾經核准得有特别稅法之利益者爲限仍作爲暫行稅法云云 
[羅劉開戰前之情勢（成都通信）]  
　　川省羅督軍與劉軍長向即各懐意見此次劉氏反對其收束軍隊計畫致有羅督北上之事現羅又暫緩離川因之羅劉兩方益形鑿枘幾有兩不相下之勢四師長陳澤霈氏與川系聨絡故羅督取消之并請取消劉氏因中央未允羅亦莫可如何但彼此搆釁之機巳啟互相防範如臨大敵自四月初旬以來滇川各軍宿營地點均安設步哨斥候及大排哨游動哨等十號以後數夜戒備尤嚴各較場之大排哨游動哨多至一連餘人凡近宿營地點三四條街均設步哨初更後即鮮人行盤詰甚嚴 
　　自四月九號後暗潮益烈羅督密下檢察令凡入軍署人員均須檢查軍署係舊皇城輿馬本可到明遠樓近日則非上級人員均於署外止輿蓋因輿夫亦須搜檢也羅督之防範所以如此其嚴者實因謡言某派遣刺客若干人欲行刺羅氏之故而外間則謂爲是亦羅劉不洽之一徵象第一軍司令部防範亦嚴劉軍長自四月初旬到司令部後不但不歸家且未出司令部一步現其家中巳派兵防守安設機關鎗因此之故外間大起謡言十三號各街人民紛紛傳說謂劉軍長遇刺又謂川北第三師有不穩消息街談巷議多此類　言亦足鑡人民之不安矣 
戴省長現雖與羅督實行携手但心中仍不免稍有芥蒂此次見羅劉不洽川系勢較雄厚且早亦無甚惡感乃與劉存厚軍長聨成一氣以謀立足故駐川黔軍亦與川系協力謀羅川中黨派本甚複雜今日之事則又分兩派共和進步兩系同一行動而國民系中亦有以川系之故共同謀羅者故羅督雖處最優地位而勢頗孤立現警察全體亦與羅氏反對近日之暗潮雷警務處長戒備亦嚴惟輿論則頗不謂然皆力斥爲爭私人權利而不顧大局蓋人心之厭亂久矣各派之機關報尚大事鼓吹十二號督軍署又傳出一種消息謂王芝祥同李厚基將再到川調停爭端前此本巳迭傳王將督川此次又有來川消息故一般人頗爲注意也川省軍界風潮之大其近因不外錢之一問題黄財政廳長接事後督軍署屢與爲難現軍需課又以軍餉困難請財政廳撥欵日以公函促迫茲錄其最後一函如下逕啓者頃由講武學校校長韓交閱劉軍長函一件内稱昨派員赴課請領三月分薪餉據課云尚無的欵正待另籌旋詢之財政廳則云不但三月分軍費七十萬元早經撥清即四月分亦已交付五萬等語竊查三月早過官兵待餉孔殷現值圑營伙食缺乏當在洞見中如何辦理請商當局裁覆爲禱等語誦讀之餘不勝詫憤查本署軍費被貴廳一再勒掯不爲籌交雖於月來先後解過六十三萬五千元本署隨收隨付悉以補發前欠支用無餘而二月分應支之數尚多無著自不能不作爲三月以前之收欵而貴廳乃堅認前交之六十三萬五千元應作三月分經費意在置前欠於不顧業經敝課迭函拒駁並未認作定案並請趕將二月分不敷及三月應交之欵速爲分别補足籌交在案迄今未准照交亦未函復而各軍之催領欠欵者絡繹於門敝課旁皇仰屋方日盼貴廳迅籌接濟度此難關免滋巨變不圖貴廳對於劉軍之宣言仍稱三月經費七十萬元早經撥清並稱四月之欵亦已交過五萬元等語在貴廳之意不過欲挑撥軍隊之惡感促成目下之變端其扼欵不發之罪又不得不移之於敝課故不惜以一方之私議硬指爲確定之事實而資以爲蠱惑軍心之妙計詎知敝課之無米量沙與貴廳之種種勒掯事實昭然案牘具在稍明是非自能判别苟非喪心病狂誰肯供人傀儡誠一旦饑軍肇變果如貴廳之所期竊恐推原禍始罪有攸歸被其毒者將不在敝課矣實爲貴廳危之除將本課困難情形呈明督軍外用特函達務望查照迭函迅將三月分應解之數曁二月分不敷之欵尅日解送到課以備支撥倘仍持前說不爲照交敝課能力已窮亦惟有請求督軍另籌解决之法不復仰賴於貴廳矣急不擇言幸祈亮鑒觀此函之語意可見川事内幕之一斑矣 
[蒙匪蠢動之消息]  
　　奉天張督軍以巴布札布去冬受撫回旗心仍未死復糾結餘黨出没於索倫山一帶天時和暖難保不再南犯爲防範起見巳致電中央條陳辦法（一）東三省爲日俄接壤之地誠恐該匪類中有外人混入請照會鄰邦任我派員到各該地方自由偵察（二）制定東蒙等處防匪辦法劃定區域以明管轄官廳之責任（三）令内蒙各盟旗組織鄉圑（四）若蒙匪遁走外蒙時派兵討伐兵隊須入蒙境追擊請先向外蒙自治政府聲明 
　　蒙匪餘孽死灰復燃奉省已派遣軍隊前往剿辦聞張督軍昨又接江省畢督軍來電謂蒙匪巨魁塔布達並匪之弟某在索倫山北聚集多數黨羽滋擾披猖江省已派任旅長爲征蒙司令請速派遣大兵合剿 
[奉天幾釀軍警風潮]  
　　十九日奉天警廳私拷買柴兵士廳長王永江向孫旅長員荆請罪被拒尚未了結一案聞目下可和平消弭爰將始末縷誌於下　十九日五十四旅旅部總理朱君派兵一名便服赴東市街購柴兵農彼此扭打警察將雙方帶至二署署長略詢情由遂備文送廳抵廳後兵士擬借電話通知旅部司法巡警不許因之惡言相詈巡官不察下令痛打打後禀知司法科長該科長亦貿貿然擬罰以苦役七天王永江廳長以該科長長巡官及警士等辦事操切令將該兵釋放回見朱總理禀明孫旅長孫見兵士受傷甚重即曰我將汝革除汝可回警廳領罰該兵果復到廳領罰王知不妥乃親往旅長處道歉拒不延見求見總理亦拒之最後挽張旅長從中關說始得接見王曰屬下辦事不當實一己督飭不嚴務祈旅長容恕至彼等之處分巳决定革職送法廳處治孫曰可以不必王再三認過孫曰送廳不必矣革職可也惟巡官與司法科長責鉅任重竟命警毆人是違法也今日之事本不足道恐將來貽累於君者大耳王唯唯回廳卽將科長並巡官革除又將毆兵之二巡警送地方廳判罰苦役此事遂以結東 
[鄂省陳時案辯辯論終結]  
　　鄂省新選參議員陳時以年齡不合被省議員趙光弼等控告一案高審廳曾於十八日公開審理傳集原被兩造質訊多時卒因陳時反證不曾提出未便判决現陳時業經提出族譜作爲反證高等廳遂於二十四日開庭集訊由代理陳廳長會同審判官二員履行職務用庭丁三名以供指使庭外置法警數十名仍在特别法庭公開審理原告趙光弼陶甄等出庭被告陳時仍告病請假請其同族人陳仇九代理原告律師仍係向天鐘一人被告則姚名帛周恒鋆戚運樞陳紹龍四人首由代理廳長將陳將提作反證之族譜及各印刷物令原告詳細考察原告以該譜二十八頁（陳時年齡載内）與他頁不同上下不齊其他印刷品與先所呈者又有新舊之别均不能作爲反證至選舉册子陳時名字正册無只草册有亦不得視爲有效原告律師主張略同被告代理人攻擊清鄉册子以黄陂縣内錯誤極多即他姓與陳姓逐一指出證明造冊不足爲證之處並以向律師入學及登錄並其選舉各冊年齡或三十一三十四三十六七之不同可見陳時年齡又確係調查人錯誤又以陳時咨部公文所載年齡與現年無異可以證明選舉冊子並無多報年齡希圖選舉之意其律師之主張亦同爭辯旣久陳廳長令暫退庭休息旋復到庭辯論兩造主張理由與前時無異最後原告聲請宣示判結被告所請亦同陳廳長云兩造證據各有瑕疵本廳採擇自有權衡今日言詞辯論終結磚内宣示判詞兩造退庭旁聽人亦均各紛紛散出時已三句鐘矣 
[贛省會勘烟苗肅清續紀]  
駐京英使特派員潘欒納會同部員黄兆熊錢廣　查勘贛省烟苗業經造竣巳於二十二日夜間抵省二十三日上午軍民兩長特備西餐爲潘君錢行下午軍政警各機關亦在浙江會館公餞賓主盡歡而散二十四日晨六句鐘英員即同錢部員乘輿出城黄部員則請假一星期赴吉安一行然後往京銷差七時潘君錢君同乘勝華小輪渡河至南潯鐵路南昌車站乘頭等快車來潯省長特派專員護送下午二時即抵潯埠九江鎭守使潯陽道尹九江關監督警察廳長縣知事均在車站迎接一時軍樂齊奏頗爲熱閙潘君旋乘綠呢大轎回領事署錢部員則擬於今日（二十五）赴漢再乘京漢火車入京回部報告一切 
　　聞戚省長以此次查勘烟苗關係重大當初頗注意於贛南道之大庾廬陵道之永新潯陽道之樂平等處英員亦知該地爲烟苗著名之區每於入境時必親至窮鄉僻壤嚴密搜查現在查勘旣經完畢各縣均無寸莖發現按照中英禁煙條約已爲完全禁運區域以後如再有私種私吸等事一經查獲定援照鴉片治罪條例從嚴究辦日内擬即佈告全省人民一體週知 
[蕪湖之主釐與磁稅]  
　　皖省議會撤消江蘇駐蕪米釐局一事以皖省前清隷屬兩江總督範圍以内故征收釐稅諸多淆混如皖南茶釐大通鎭陽鹽釐均歸江督派員征取自改革後省自爲政當即停止惟蕪湖設有江蘇駐蕪米釐局迄今仍沿舊慣利權外溢難以數計揆諸該局設立用意原以皖米出境道經江蘇故由蕪設局征收釐稅不知長江流域産米不僅皖省苟斯例可援皖省上游漢口九江胡不設局稅則務取公平權限尤宜清劃茲特提出議案咨請省長轉盗蘇省長即日撤消以清權限而惜商艱云云聞省長巳准咨照辦矣 
　　頃有湖北江西磁商業董曹森泰等以蕪湖查驗補抽局之設原爲堵截中南兩路出口各貨船沿途加載起見於長江各卡並無關涉奈兩年以來磁帮船隻行抵蕪湖該局始索票驗各商以並無夾帶均遵章照驗乃該局員司留難詐取無論何船均以貨票不符爲詞硬行加報在商等以旣已加報當然給票而該局則收洋之後並不給票僅蓋一戳記放行而已該商等以如此擾累實屬不堪昨特具禀財政廳請免補抽以蘇民困當奉批示云據禀蕪湖查騐補抽局於該帮已完統捐之磁船硬行加報并收洋不給大票如果非虛實屬擾累候委員澈查究辦仍候省長批示遵行 
[江北苦旱紀]  
　　江北各縣由冬徂春天氣亢旱二麥雜糧經此薰灼咸呈枯槁之象淮揚道尹左杕周縣知事趙邦彦與地方紳董在城内贊化宫設壇祈雨已十餘日禁止民間屠宰舉凡一切供食品之動物均禁買賣并以北鄉漁溝鎭龍苴祀之可以致雨初派縣農會長徐作霖前往迎迓詎已爲大興莊等處舁去越四五日始行擡到輿前有警備隊巡警數十人奏樂前導各商店皆懸幡焚香以示敬意更有白叟黄摶土象龍置木板上舉以過市口中禱祝喃喃有辭每日必有數起河北耶穌堂多數信徒亦於生日下午五時聚集禮拜堂默禱上帝速佈甘霖實際上雖未必有 
 
 
 

Page 7

 
 
　　效然亦可覘其望雨之心切矣聞在田二麥據老於農事者言尚可支持十日至十五日如至期仍未得雨皆　焦槁故近日糧價已逐漸飛騰食米已由每石六千七八百文漲至每石九千豐濟倉平糶現已復行開售每升仍取五十四文貧民趨購者擁擠不可名狀定章目上午八時至十二時爲限惟倉門開放一次容納不下千餘人即行閉關挨次賣與必至午後四五時方了是已踰於定限而向隅者尚不知凡幾也 
　　淮揚道尹左杕周前日特召清江商會長王文藻討論關於民食問題以糧價日來異常踊貴而大豐麵粉公司所製之麵與其南運曷若銷諸本地接濟民食當由王文藻商之公司經理亦頗贊同惟麵價均照普通營業計算（二麵）每斤七十八文（三麵）每斤七十五文（四麵）每斤四十八文（麩皮）每斤二十六文巳於四月二十五日八時起十二時止在道尹公署二門出賣其擁擠情形較之購米爲尤甚惟有人以所定價值與在公司躉購者略昂擬亦於公司稍平售價以惠災黎日來風高物燥對於火患咸有戒心清江閘中洲地方居運河中心草房柴廠鱗次櫛比四月二十四日午後三時許丐户午炊失火致將柴堆燃着一時烈燄冲天延至赴閘迤東左道尹縣知事以及警局巡士率帶多人極力撲滅歷三小時之久已焚去一百二十餘家計斃老翁一人幼孩二人清江口分關亦與其列警局現正調查被災户口酌量撫卹天饕人虐相逼而來嗟此小其何以堪耶 
[杭州快信]  
　　省城電燈迭次走電危險異常昨督軍省長會飭警廳定期將各裝户實行檢查 
　　警備隊本月份經費九萬八百四十元業由財政廳撥解司令部 
　　湖墅混堂巷昨晚大火 
　　奎頭巷鹽商何耕生（卽阿二家）滅燈搶賭案牽涉督署稽查盧某楊督軍已飭參謀處澈究 
　　安定中校定下月五日開十五週紀念大會 
　　杭報載寗台鎭守使顧乃斌因請撥軍隊駐防先後呈報不符飭記大過查係不確 
　　東陽知事俞景朗因案撤任遺缺以胡遠芬接署 
[地方通信]  
[蘇州]  
　　常熟紳商請兵駐防駐蘇陸軍第二師第三營長林友漁前率所部軍隊駐紥常熟彭家橋一帶尚稱得力上年冬間經朱師長飭調該營回蘇操練現該縣彭家橋等處紳商以地方重要特具呈朱鎭守使請求仍令第三營林營長帶隊回駐以資保衛朱使已轉呈督軍署核示一俟奉到批示卽當飭遵 
　　省立校長赴都與會中央實業會議前經敎育部咨由各省選派甲乙兩種農工商各校校長赴京與議現下會期將届蘇州省立第二工業校長劉勛鱗第二農業校長王舜臣已於前日起程赴浦乘津浦車北上赴京與會矣 
[松江]  
　　織襪事業之發達本邑織襪廠發軔之始僅履和一家嗣泰和廠亦繼續開辦現兩廠女工巳達數百人出貨旣多銷路亦旺遠如廣東等省亦來該廠訂購故近復有陸姓發起另組一廠業已招集股本租定城内北倉橋附近民房從事設備矣 
　　聨合游藝會定其舉行本邑五庫鄉立國民學校定期夏曆三月十五日　定石湖塘車站東端曠地舉行聨合游藝會現巳將入場劵分送各學校各機關請届期到會參觀 
　　天恩堂將次改建城内天恩堂舊係民屋改設該堂班德生敎士嫌其簡陋久有鳩工别建之意近自美國實業家卡爾捐助該堂萬二千金元後業已派人至上海打造圖樣一面並卽籌備建築聞班敎士因該堂近鄰公共體育場擬於屋頂建築望臺俾將來體育場開會時可以下囑會場全部云 
[南通]  
　　師範學校開會縣台濠南師範學校經營最早成效亦著光復第各省應有省立師範十校擬將該校歸編未允權爲代用師範學校二十四號校開運動會管鎭守使盧縣長皆蒞會二十五六兩日並接續開父兄懇話會游藝會以聨絡家庭之感情并鼓勵學生之藝術 
　　查烟省委蒞通省委蕭士奎蒞通後當由盧縣長會同前往縣境各鄉及　如通崇海交界地方會勘烟苗絶無發現之處現　君已查畢回城 
[無錫]  
　　商業銀行開幕無錫自光復之後金融市面大見凋零近年時局敉平商務漸有起色因之金融機關亦多恢復滙兌錢莊多至七家銀行則有中國及交通兩家上年有滬上顔料起家之貝奚等富翁到錫分設之瑞昶潤銀號春繭汛裏放欵至二百萬金融界中大爲興旺今歲新開咸昌永豐兩錢莊資本雄厚信用甚孚近日復有上海商業儲蓄銀行分設分行於無錫北塘日昨開幕各界往賀者踵門相接異常熱閙其總理一席則爲富有商業閱歷前任商會總理華君藝珊擔任該行内容係仿前信成銀行辦法分商業及儲蓄兩項商業一門乃屬滙兌往來躉數现入儲蓄則僅收存二百元以下之零星存款便利勞動家及小本經紀儲蓄之道年息四釐立冊爲憑並分贈銅質形式美麗之積錢閘子每匣有三分之口徑内有機械能進不能出其鑰由該行執管凡家有小孩者令積滿三十餘小銀角卽可交與儲蓄櫃上給予收到大洋三元之儲蓄簿以後可日積月增引人存積其功誠匪淺鮮該行在滬營業聞頗發達今分行經理又爲一有名人物其前途之順利可操左劵也 
　　伶人許頻頻在蘇被獲新秋聲伶人許頻頻在錫時引誘李姓小孩私在家中竊出金鐲一副金約指六枚及現洋三百五十元交與許手哄同該防潛逃無蹤李孩家屬已向錫署控告飭警跴緝在案茲聞許頻頻偕同李孩携帶贓飾逃赴蘇垣庽居於鴨蛋橋下蘇州旅館日昨因形跡可疑爲蘇州警察廳偵探查悉當場將許拘獲解廳預審一過不日將押解來錫歸案訊辦 
[揚州]  
　　提倡童子義勇隊江蘇省立第五師範附屬小學去歲即有童子義勇隊之組織茲聞該校主任陳蘭舫現擬聨絡當地各高等及國民學學校凡高小徒及國民科四年級生徒一律編入童子軍仿無錫童子軍辦理以樹軍國民敎育之基礎云 
　　控告吞没桫棺邑人錢日銓有桫木空棺一具存放旌忠寺内歷年已久約值三百餘元近爲該寺住持法櫃吞没特在縣署控告聞周知事已飭僧敎育會查復 
　　提辦演戲聚賭江都東鄉農民陳家禮素不安分近又藉演戲爲名聚賭抽頭經周知事訪悉特將陳提案訊辦以儆效尤　　縣署預備會勘江都縣署頃聞内務部派委牟家籥外交部派委趙沅李卿爲蘇省會勘烟苗專員會同英英員陶樂爾業已在甯出發不日即往江北周知事特飭各區一體知照 
[南京]  
　　選舉賄案又催公訴公民吳紹文因選舉訴訟檢廳延未進行昨又上第五次催呈云竊公民告發楊石潘承鍔辛漢等妨害選舉一案業經庭諭認楊石自首狀爲有效又律師王朝幹等證明曾爲楊石作自首狀稿是楊潘辛等共同犯罪行爲之成立業已毫無疑義鈞廳卽行起訴法無不合乃迄今匝月僅見票傳數次未見其他嚴重辦法現楊石業已潛逃各被告等又多不到案保人錢崇固竟置之不理鈞廳亦不拘提以致該被告等逍遥法外似此司法何在威信何存以此案爲全國視線所集外間物議沸騰若竟含糊下去恐於鈞廳名譽關係匪輕鈞廳卽不欲爲選舉前途計寗不自爲計耶總之此案業經人證確鑿若再不積極進行恐與本案有嫌疑之人皆將效楊石之潛逃不獨證據將就湮滅即犯罪人亦將無法逮捕爲此再請鈞廳分别拘傳或傳保勒令交案一面即日提起公訴以免久懸實爲公便 
[安慶]  
　　官中行舞弊之查覆安徽省長公署咨復議會略云案准貴議會咨開案據壽縣民人鄭子成爲官中舞弊一案請議到會經大會討論公决以官中之設本屬病民之舉而壽縣圑防局兼辦官中行更屬不合咨請派員查明并通飭各縣不得效尤致滋擾害等因准經通令各縣嚴禁例外苛索並令財政廳委員查辦去後茲據該廳呈稱即委分發知事李某前往壽縣會同邱知事查得壽縣官中之設係遵廳長擬定整頓牙帖章程詳奉財政部核准辦理詳明有案此次收取鄭子成購産捐三分洋四十七元二角六分二釐自不能謂例外需索惟應由知事轉令該局長將圑防局務改組保衞圑以後各辦各事並將所收購産捐一項按月榜示以昭大信等情前來據此查此案旣據該廳委員會縣查明官中行向鄭子成收取官中費係按新章辦理圑防所收購産捐亦經詳報有案自不能謂爲例外需索鄭子成請議書内所稱未免有所誤會云云刻聞倪省長一面已飭令壽縣將該圑防局改組保衞圑各辦各事並將購産一項按月榜示以昭微信 
[南昌]  
　　潯屬電爭師範校址省議會近因第六師範校址一案吉安與九江兩縣議員爭論甚烈雖經第三者出而調停由議員楊輝祖胡廷鑾等提出添設第七師範議案以息雙方爭執究於事實上未知能否辦到昨二十四號該會又接潯陽道屬二十縣敎育會公電力爭茲將原電錄下省議會鑒廬屬已設第五師範潯屬獨付缺如殊非敎育普及之道查師範原案係分道設立非以選舉區論第六師範當然設於潯屬貴會爲代表民意機關當不使潯陽屬向隅也潯屬二十縣敎育會公叩 
　　潯路代表聨袂晋京贛省南潯路事在北京會議本省股東代表程道存已隨李督軍先去惟龔梅生（亦代表之一）因總商會事務料理未清尚未前往近以路事關係重要未便久延日昨特邀同黄棣齋等約定二十六號聨袂北上所有商會一切事務亦從二十四起槪交副會長盧芳（卽馥窗）一人擔任已將鈐記文卷等親遞接管矣 
[廣州]  
　　撤銷藥膏總分所譚代督軍朱省長昨通電各屬云藥膏禁絶期限業經届滿藥膏檢查總分各所巳另文通飭取銷惟取銷之期仍非嚴行限制不可所有省城總分各所限於本年四月二十五日一律停止營業其各屬城鎭鄉村分銷所以本年四月三十日爲滿逾此如仍發售即將店屋查封并拘犯核究除通電遵照外仰速照辦並布告周知聞當道並以檢查總所成立第收存各屬分所繳存保證金連同欠繳官欵不下三十萬元誠恐總所一經取消欠欵悉歸無着現特派委前往監視并將總商陸蓬山暫留一俟手續清楚始准卸責 
[杭州]  
　　省議會二十一次會議記二十七日省議會開第二十一次大會報到議員八十七人政務委員出席者二人主席秦副議長先將陸巡閱使所贈記念章轉分各議員後即振鈴開會張立動議外交問題風雲日迫各省議論不一本會應當發表意見張廷霖謂對於此項問題載在約法非省會所能干預動議不成立林卓發關於决算案之動議陳度發關於裁軍之動議宋吉成許祖謙陳鍾祺等對於動議槪不贊成開議第一案改良手工造絶傳習工場修正案政務委員說明後王倬反對修正案結果仍執前議又議第二案浙江公立圖書館章程討論開二讀完全通過又議第三案取消浙江各縣征收公費案宋吉成謂審查報告理由非常充分應分請願建議雙方並進全體贊成付秘書起稿咨達省長實行革除又議第四案變更植樹節建議案衆謂南北氣候不同應照審查報告母庸更變又議第五案請豁免舊温處被災各縣元二年滯納地丁及抵補金請願事件全體贊成又議第六案貧民習藝所修正案大會討論修改第四條（所内設所長一員藝師若干員其事務較繁之縣得設事務員）通過又議第七案請禁舊温屬酒捐浮征事件依照審查報告請官廳革免又議第八案裁撤雜貨捐平均負擔孫振祺云預算告竣事難遵行公决案不成立又議第九案請查追嚴子陵先生祀産田畝侵佔案黄强謂案涉司法範圍依法不能提議公認打消又議第十案查辦餘杭縣知事成健違法案無討論付法律股審查又議第十一案省立實業各校編輯雜誌或淺識案王倬謂性質跡近自由營業本會當無討論價值案即打消十二十三十四十五十六十七各案均不成立又議第十八案關於鄞縣官營産事務所所長趙秉良違法擅賣縣學基地案公决付審查議畢宣告延會 
[雜評一]  
　　白永魁飛行慘斃痛言（一子） 
　　飛機爲戰爭利器之一自此次歐戰開始而其效用之宏乃益顯著於世界我國之軍事會議因議决參預戰爭而始有擴充飛機之計劃所謂相需甚殷者也夫中國之飛機事業正在萌芽飛行人才正籌儲養當此進而謀與世界戰爭之時代則熟諳飛機事業之人才寳貴更不待言奈何需才愈急而無端又喪其一耶 
嗚呼中國之成爲飛行家者有幾前有馮如君之遇禍今又有航校畢業員白永魁之慘斃吾不僅爲白君痛並爲國家人才惜矣 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
　　籌辦圖書館之借鏡 
　　江蘇省敎育會致本埠各會員曁各中等以上學校職敎員函云本會定於五月一日（星期二）下午四時二刻請沈紹期君蒞會講演圖書館之功用及辦法沈君畢業於美國哥崙比亞大學後復以彼國圖書館之則置最爲發達卽極小之市鄉亦必設置一二所其辦法實爲我國所急宜倣效曾專心研究圖書館學二年回國後卽任湖北文華大學附設公書林圖書館帮辦之職聲譽卓著本會以年來各縣正陸續籌備圖書館特請沈君到會將圖書館之功用及辦法詳細講演用資借鏡屆期務請准時惠臨是所企盼又致各縣敎育會函請轉致各該邑辦理圖書館人員前來聽講大略與前函相同不贅錄 
[中華職業敎育社之預備會]  
　　中華職業敎育社發起以來巳將半載現定五月六號在江蘇省敎育會大會昨晚七時在一品香開預備會到者爲蕯上將朱交步使王道尹孟納拉總領事施紹常商會總理朱葆三王一亭顧馨一張讓三陸費伯鴻張公權劉厚生穆藕初錢家治周仲容史良才龔子英楊翼之張之銘朱叔源賈季英袁督畬蔣季和蔣竹莊沈信卿朱少屏等二十餘人先由黄任之君報告菲律賓職業敎育之狀况及僑商捐欵情形及報告四月十九偕王君正廷謁黎大總統面呈印刷品黎公深以爲然允留覽並謂今之學生競思作官殊非是又於二十二日晚由王正廷君遊炎培會食於長安飯店到者蔡孑民春景陽蔣竹莊雍劍秋裘昌運龔翰青李組紳錢新之陳小莊周寄梅等皆簽名入社爲特别社員議定由在京諸君每人各募集特别社員十人普通社員百人於大會時提議删去章程内入祺費在京收費由王正廷君擔任由李君组紳雍君劍秋各出銀五千元在京設一學校工藝品發賣所京中各界均非常贊成今請在座諸公發表意見云即由薩上將朱交涉員王道尹張讓三施領事等演說皆非常贊成願入社爲社員並介紹親友入社散會時已鳴鐘十下矣 
[普設農工銀行之呈文]  
　　上海總商會接上海縣公署公函　銀行條例請爲籌辦本邑農工鐵行巳誌前報茲悉本埠官商以上海爲通商特别區域亟宜協力進行期於成立後調劑金融開拓實業故總商會已列爲議案將於常會提出公决進行茲將部中呈文文補錄於後以供實業家之研究竊維吾國天質之厚物産之富甲於天下祇以農工事業拘守舊法未盡地利殊爲可惜爲今之計亟應普設農工銀行旣得融通資本之機關自有開拓利源之方法本部督飭員司妥爲規畫博採各邦之良規參以吾國之習慣反覆討論釐訏農工銀行條例都七章凡四十六條謹撮舉其大要爲我大總統陳之查農工銀行原爲農工業者融通資金而設茲照各國通例借貸欵項准以不動産爲抵押至如牛皮繭絲糧食等農産品均屬不易變壞之物亦應准其作爲放欵抵押藉以輔助農工裨益實業此所以規定營業範圍者一也查各國農工銀行放欵限期有分攤三十年以内歸還者有定期五年以内歸還者我國銀行習慣實業狀况核與各國不同竊恐限期過長流弊滋多茲酌以五年三年一年爲度以合國情而杜流弊此所以釐定放欵期限者二也農工放欵自以不動産爲最多我國登錄之法未行所有權之確定者固多而糾葛不清者亦屬不少且房産一項未經保險設遇水火之災放欵卽至無著尤爲危險現在民國實業銀行已准兼辦保險事業農工銀行放欵抵押自應照此規定至登錄一節亦屬萬不可少之事其在未施行不動産登記之處須由銀行邀同地方紳商組織附屬登記所另定辦法以資進行此所以籌定保障放欵者三也銀行資本定額應由該銀行量爲規定並因情　各處不同恐限制一嚴集資爲難有碍進行茲定最省額爲十萬元以上以利推行此所以酌定資本限度者四也發行債票原爲農工銀行融通資本之唯一方法惟濫發之弊不可不防茲定不得超過已繳資本之二倍並不得逾放欵總額以示限制此所以限定公債額數者五也其餘各節均於便利農工事業之中寓鞏固銀行根本之意理全將農工銀行條例繕單呈請鈞鑒公布施行當由本部酌擬施行細則相輔而行再京兆昌平定爲模範區域巳先設立除俟農工銀行條例公布後再行遵照辦理外合請大總統鈞鑒訓示施行奉批令准如所擬辦理即由該部切實進行並通行遵照單存此批 
　　（條例續登） 
[交通滬行今日開兌]  
　　本埠交通銀行停止兌現將届一載嗣經各界一再函催始訂期今日實行開門照常營業詳情已屢紀前報茲悉該行内外部一切制度均已籌備就緒所有樓上下裝置電燈及其他陳設昨日雖值星期亦不停歇由各庶務員分别督令工役從事裝飾期於晚間蕆事並於門首及屋頂懸持國徽於今日上午九時實行啟門其正行長仍爲趙慶華副行長部未派定故徐畿亭仍到行辦理惟開門後恐兌票者擁擠而來故先由行函請總巡捕房届時派捕前往彈壓昨趙行長巳將改組妥貼並於今日實行營業等情分電北京交通部銀行總管理處及股東聨合會江寗馮副總統齊省長財政廳一體備查矣 
[烟酒聨全會第八次常會紀]  
　　中國烟酒聨合會昨日（星期日）開第八次常會首由金拜仁報告接到赴京陳總代表來函知已同湯椿年於二十三號抵京次報告山東臨清縣全境烟酒商來函擬組織分會索取章程公决復函承認并將分會章程及組織法卽日送去次報告江西南昌總商會及吉林依蘭商會來函均贊成本會宗旨請堅持廢除公賣之原議協力進行公决即日函復并報告近日進行狀况繼由皮絲業代表闕仰西來函報告據天津皮絲帮來丞該處公賣局新增出省公賣請致函該處各機關據理力爭公决於請願案旣經通過之後新稅法尚未頒行之胶凡未經國會通過之新章當然不能承認自應致函天津公賣局照各省辦法暫緩實行靜候政府解决次俞葆康詢問烟酒署鈕督辦行賄通過預算案情形當經洪少楚發言此中情形本會早有所知近日經各報披露更屬無可諱飾鈕氏以商民之脂膏爲運之資料言之痛心亟宜趁此時期將各業繳存公賣分棧之押欵要求明白答復存放何處以免鈕氏一朝去位遂無着落議至此時已五鐘摇鈴散會 
[反對出賣甬興輪船之轉圜]  
　　旅滬寗紹公司各股東因該公司董事會擅將甬興輪船賣於三北公司羣起反對特組織股東聨合會假座四明公所開會議决先請律師向公堂請給諭單阻止過户並由方協理會同監察人詢問虞總理意見等情已迭紀前報茲悉各股東之主旨並非欲藉此將董事會推翻祗以撤銷售船合同爲目的而董事會中人對於此事亦知難違衆意極願轉圜曾於前晚邀朱葆三朱徵五周仰山諸君出作調人假一品香番菜館邀虞君磋商僉以此事現經各股東議定須由董事會員撤銷合同之責是以也爲調勸希望和平解决云云虞君謂購買此輪非圖便宜實因日商出價若干願購此船故三北公司照價承買免落外人之手此事並無不合現旣經各股東出爲反對三北公司自可通融惟寗紹公司巳收過定銀六萬兩一日撤銷則此項費用息金應若何料理尚請籌畫當經磋議多時始行分散刻聞各股東以此次之事其咎實在董事會今旣退還定銀取銷合同所有一切耗費息金應由彼等負責云 
[洪述祖在滬被控續誌]  
　　謀刺民黨偉人宋敎仁案内人犯如武士英應桂馨已相繼殞命惟要證洪述祖迄尚漏網聞洪於案發後逃匿青島改名恒如初曾將所置該處房産向德商祥豐（即祥福洋行）西人韋爾抵銀一萬五千兩携欵至日本避匿邇由日本來滬寓居公共租界北山西路棣隆里六百二十一號門牌被該德商偵悉延斐斯律師代表呈請公共公廨發給特别傳單於前日上午派探協同原告將洪指傳到廨由原告代表斐斯律師將洪之照片呈案請究惟據被告供稱姓張名皎厂（卽覺安又名敎安）不認姓洪惟認恒如初是伊弟兄情願代爲料理判令交保候函請荷蘭領事訂期會審各情已誌昨報茲悉被告因來滬未久無人具保前日午後五時卽奉諭暫行拘留本廨三層樓押所内被告入所後祗有一老婦與一少女往探而被告因恐在押有所不便邀請原告代表斐斯律師到廳磋商可否先繳現銀六千五百兩或將值價四萬兩之天津産業契據作保原告允取現欵洪即繕函與其房主李某商借濟用聞此函卽交斐斯律師帶出請其逕向李某接洽云 
　　又聞旅滬民黨因洪述祖現旣因債務拘留公廨應即提起訴訟爲宋遯初先生雪寃惟被拘者是否洪述祖本人抑係纏悮未明眞相當於昨日就商民黨首領孫李兩君適宋君之子現亦在滬擬延代表律師携帶洪之照片偕赴公廨商請中西讞員准予入所認明後再行起訴 
[防範川省潰兵之竄擾]  
　　海軍薩總司令近接中央來電以川省羅劉衝突深恐潰兵四竄騷擾鄰省着派軍艦駛赴川省邊境江面擇要駐泊以資鎭懾等因薩上將接電後昨已電令第二艦隊饒司令轉飭長江上游各軍艦扼要防守矣 
[國貨維持會評議常會記]  
　　中華國貨維持會於前日下午八時開評議常會首由議長汪星一報告本届應議各項事由遂依次討論表决如下（一）主席報告調查部第六次職員議决第四期調查錄印送七千本推定王漢强往中華書局商務印書館磋商價目其印刷費由會自認五千本其餘二千本由各職員酌量攤認王君已與各該書局商妥每本洋一角一分共價洋七百七十元中華書局特捐洋七十元實付七百元該局於錄内自印廣告數頁其印工紙張均由該書局自備惟錄内各商號所登廣告約可收洋六百元左右而七千本之印刷費洋七百七十元加之登報印刷通告紙張郵費調查員津貼等項約共洋四百餘元兩共須洋一千二百元除各商號廣告費六百元外須虧半數現因經費支絀自應亟籌辦法以免虧耗昨經調查部公决由各職員酌量承認藉資補助請衆公决云云經衆贊成並由郭建侯承認三百本蔡　寛承認二百本徐賡華王文典趙鏡清王介安各承認一百本萬選青裘舜章榮陽信記廠陳鶴年徐枝春陳亨剛徐春榮汪星一各承認五十本久成號龐竹卿擔任五百本共計當時認定一千八百本餘由各職員互相推銷（一）東陽中校金燦君來函擬設分會一節經衆公决須由當地商會正式介紹再行討論核辦（一）華新布廠趙鏡清君爲海關增加出口估價一事特聨合同業振新達豐華昌等廠呈請江海關監督與稅司磋商仍照從前估價完納　輕成本而維國貨並將文件送會請備函轉呈等情經衆公决照轉以保華商利權而免國貨阻滯（一）議長徐春榮報告振新染織工場爲煉染絲光紗線採辦磺鏹三百箱特呈請江海關監督給發護照以便採運懇請由會轉呈等情經公决照行（一）徐賡華報告此次赴九江南昌武漢京津等處調查情形略謂贛省出品以瓷器爲大宗現在製造改良頗有進步餘如棉織蔴織事業亦甚發達武漢出品之肥皂布疋亦屬精美京津等處工業與南省不相上下其改良出品如毛織棉織等貨亦受社會歡迎銷路不惡云云（一）三友實業社陳萬運報告浦東土布俗名浦東稀者從前甚爲發達近因狃於積習不知改良減料賤售短縮尺碼以致銷路日稀亟應提倡改良以保婦女固有生計經衆議决向布業同行設法勸學導議畢散會時已十句鐘矣 
[招募赴法華工之通告]  
　　法人招募第三批華工業巳招足一百名茲接法國招工局來電以下等工匠應進止招募故由道信法行將第二批已經考訌合格而未出發者訂於五月六日再行試騐並定於五月八日試騐第四批工匠體質再於十三日七時在蘆家灣法會審公廨對面試騐手藝昨已通知各代理招工處傳知各工匠届期投驗茲將道信洋行通告二則錄（其一）茲接法國招工局來電以後下等工匠一槪停招本行爲通融辦法起見各代理所有第二期考驗得之下等工匠未經往法者從速招集准五月六日星期日復考可望前列下等資格者一經再考或得升爲上等便可於第三　郵船赴法（其二）又接法郵船公司來信云第三期船約五月十二日啓行三等位祗有五十名計前經考驗得上中等者約十餘名列爲下等應復考者約四十名醫生驗妥而未考工藝者約一百名故第三期工匠已經足額不用掛號各代理務速將自己名下介紹之未考工藝各工匠速行召集並將醫生紙號數開列前來以便五月六日再請工程司考騐至第四期工匠赴法之期須俟第三期工匠出發後再訂日期通知 
[考核鐵路實習生之辦法]  
　　滬寗滬杭甬路局奉交通部令開查考取鐵路實習生業經分發各路實習並令查照簡章辦理在案該生等現已陸續赴差仰即將報到各生隨時呈報本部以憑查核該生報到後應按照實習簡章第四條指令專員切實指導其所指定專員亦應呈報備核並自本年五月一日起按照實習簡章第七條置實習日記簿令該生將每日實習所得詳細記載於五月末日呈送本部考核仰卽遵照 
[公用車證仍照原案塡發]  
　　滬寗滬杭甬路局前請交通部塡發用乘車證因與發行規則不符經部令指駁飭再改正另行呈請給發乃洋總管及總工程司以本路現狀不能適用部定規則而尤以月薪高下分别專證等級一條更多窒碍公函反對後江局長以華洋雙方爭執意見於辦事手續實多障碍當將本路現在情形及對於發行規則有種種困難不能適用之理山呈請交通部核示聞現巳奉到部令仍准按照原案一律照塡公用乘車證發交江局長照章附簽轉給備用其有前次所發車證等級不符者亦飭一併呈部更換以期一律江局長已行知兩路遵照矣 
[破獲南滙盜案]  
　　南滙縣民王有蘭家被盜持械强刦拒傷事主之父越日身死一案上海縣地方警察所前據南滙縣咨請協緝後卽經該所代理主任警佐王敬常轉函各分所一體查緝在案昨據第五分所購線派警緝獲案犯王大肚子王老四等兩名押解到所即經王主任提案研訊供認不諱餘飭將該兩犯嚴行管押外聽候報明沈知事飭傳事主王有蘭到案質訊再行核辦 
[南洋公學二十週紀念會餘音]  
　　南洋公學二十週紀念開會情形已連誌前三日本報其中陳設於工業前途有關係者極多除物理化學各室已詳誌前報外今將各工廠陳設奇特者列後 
　　電機廠及電機成績室該校電機廠於開會之日起每日午後自一時至五時均由電機科二三年級學生實驗電機隨　說明以引起興趣使參觀者恍然知電機工程之緊要其試驗有數種最耐觀者爲感應更電流馬達之原理由一小更電流機供給更電流於一小卷絡圖即生一旋轉不息之磁場置滋性體於上卽旋轉跳　頓呈奇觀又電磁石之吸鐵力可懸數人　不脫他如變電機之開動法反復馬達之轉動及氣油引擎轉動發電機所發之電與馬達轉動發電機所發之電之優劣比較使觀者得知電機之方便凡此皆電工程上之要鍵觀者極形擁擠均稱奇不止　成績室内陳設電機科課程詳細表解歷年學生打造之發電機　變壓器圖型各種試騐報告書參觀各大工廠日記電線裝置法圖解電車駛行速度圖解及發電機中最繁雜之電子繞　木型中有自造之火車木型一座計長在八尺左右有管理員隨時指講參觀者咸得洞知機械之妙用誠灌輸人民工業知識之好法也 
　　材料試驗廠材料試騐廠分兩大室内室主要器械有大試驗機用電力轉動價約四千元另有稍小者用人力轉動一切金木土各屬材料之壓力伸力剪力横斷力等皆可試驗其力量大者可施至士萬磅小者至二萬磅　有水壓力機專作壓力試驗此外如金　陳　品各種水門汀砂石泥土及已經試驗之金木各材充然滿室外室　水門汀及混合土之試驗機兩貝銅量枰量水杯各色銅製及木製之水門汀混全土之大小模臺枰調和水門汀等之大石版大小銅篩等甚夥不備錄連日開會由土木科學生指示來賓一切詳情並實行試驗木材壓力水門汀伸力來賓無不樂觀並有索壓扁之木作紀念者見試驗者始知高入雲霄之建築克久而益堅者皆由專門精心試驗及計算爲之基非偶然也 
　　土木成績室土木部陳列佔室三間第一間爲學生平日成績如橋梁計畫製圖及房屋計畫等又工廠佈置鐵道橋梁以及三合土房屋質料種種模型測量儀器數十種亦列焉第二室陳列土木研究室各種書籍專供土木科生參考之用第二室陳列關於鐵道之種種模型如火車頭貨車客車之類以及各種附屬品又水率表一具爲量水速率之用管理員試驗講解頗足引來賓興趣又有挖泥機升降機及水輪機家備自來水機等橱凡關於土木事業者幾無不具備焉每室均有管理員常駐其中來賓一有疑問立即詳答口講指畫不憚煩悴其優待來賓之處有足 
 
 
 

Page 11

 
 
多者焉 
　　金工廠金工廠分汽機鍋爐及工作兩處工作處向窗設鉗床中設車床鉋床鑽床之類機器之大半用汽力所動自去年新添之機器則用電力使習乎其間者知汽力電力之比較兩旁楣中陳列機器上所用之器具刀件鉗床上陳列學生歷年所製之成績壳鉗畫機盤蟹鉗起重器活動角尺螺絲桿等計百餘件學生練習外尚有工匠數名專修理製造儀器以應校内電機物理各科之用云 
　　木工廠木工廠專製木肯及模型四圍均設大鉗床中設木車床車床用電動機運行之另有一室專儲工廠所用之刀具若鉋若鋸若鑿若車刀若錐銼凡木工廠所應用者無不盡有鉗床上稍設成績其中最精細者爲工匠所製之上院房屋模型闌檻門窗悉存建築之原形若圖書館計畫已定亦擬如法製造云 
[磋商煤價之覆函]  
　　本埠江浙皖三省絲繭總公所因煤斤加價與各絲廠營業前途極有關係特致函煤業公所與之磋商已詰昨報茲已接到覆函即由總公所轉函各絲廠云逕啓者頃接煤炭總公所覆函内開敝業承訂絲廠用煤實因向訂之貨自去臘底止槪行另詳價目是以公議增價事非得已承示古河三菱解出之貨並不增加絲毫工部局所管電燈亦祗每百分内十五分云云古河三菱承訂煤斤並非槪不增加蓋煤之種類不同有增加價目者有已訂而罷議者有價雖未加而不交貨者工部局所管電燈廠與包煤加價情節實異敝業對於絲廠交往多年感情極厚斷不敢因以爲利上年十二月間接奉貴公所來函囑各煤行與包煤各廠自行接洽並將函代爲油印分送各廠現在與各絲廠結算者已十之七八所未照結者僅十之二三煤價愈增敝業受損已非淺尠今將尊示代爲轉告均以情形不同辦法各異礙難執古河三菱以爲比例也等因並附工部局電燈廠用煤調查表一紙過所查此案前接王耀祖君曁各廠來函當經轉函在案茲據函復前因理合照錄調查表通函佈告俟本公所總理與該業總董謝蘅窗君面商再告可也 
　　附錄工部局電燈廠用煤調查表每月燒煤九千二百嚬每月約收電費銀二十萬金照每百分加十五分每月起加銀三萬兩照九千二百噸煤扯算每噸加銀三兩二錢六分 
[無錫米市之報告]  
　　本埠米業昨接無錫快信報告今日（初九）早市售開市高糙粳每石五元三角半糙糯五元九角半糙尖四元七角半糙羊尖四元五角半粳稻二元九角糯稻三元二角大子尖稻二元六角半羊尖稻二元三角半糙客尖四元三角機客尖四元八角半小麥五元八角赤荳四元四角菜菉荳六元六角大麥二元九角 
[保護赴杭旅行之學生]  
　　淞滬警察廳昨奉齊省長開據第三中學校校長楊鼎呈稱本校現定於五月五日率領職員學生三十餘人乘車赴杭旅行祈懇轉飭保護等因到署除電浙江省長飭屬保護外該學生赴杭旅行須道經上海仰即飭屬於該校學生到滬時妥爲保護云云 
[養性女校之踏青]  
　　英租界養性女學校昨日（二十九號）午前由校長謝强公經理周學孟胡德貞敎務長周蓉君等邀集敎職員四十餘人帶同全體學生作踏青之舉於十二時出發先至平橋路惠然軒合攝一影然後由男女敎員率領學生二百數十人至靜安寺路長浜路一帶旅行繼至愚園路詣該校職員某君花園内小憇園主招待甚殷並欵以茶點略事休息始各整隊言旋一路步伐整齊精神煥發見者咸稱道不置抵校時已六下餘鐘矣 
[勸業場之牡丹會]  
　　城内勸業場於昨日爲始舉行特丹花會蒐集各處名種羅列於三層樓上奇花異卉滿室繽紛間以假山瓫景透澈玲瓏可滌塵俗是日四層樓更有新到之大頭女怪故游客尤爲擁擠 
[開會人數不齊]  
　　法租界寧波會館董事會本定昨日開春季常會因蒞會會員人數不齊故未開議擬另訂日期再行開會云 
[押店同業不認代表]  
　　押店同業泰隆等十三家昨致縣商會會長函云敝業前有陸翁二代表未經全體公舉諸事均由二人從中播弄以致同業中多方牽製刻又爲登錄稅事違反和平公議仍有專制嚇詐之行爲敝業因此二人史多爲難故曾經具禀道尹陳明陸翁二人未經敝業公衆選舉不能認爲代表已蒙道尹批准備案茲將道批附呈青覽即請貴商會將陸翁二人之代表取消嗣後無論大小諸事均爲無效特此奉聞素仰先生公正無偏諒能明鑒餘不多凟 
[稅務所長之交替期]  
　　新任上海稅務總公所所長高莊凱現已將江寗上新河釐局一應事務於某日交卸定五月一日接任有於今日抵滬之說昨日稅務總公所接到高所　來函後即預備一切吳所長亦已將移交手續布置妥貼以待交卸矣 
[緝私營換領新鎗]  
　　兩浙緝私第二營營長魏焯文查得本營所有鎗械業巳大半銹壞特於日前呈奉蔡統領核准昨在各隊師船上檢出銹壞不堪應用之鎗八十餘桿由魏營長備文派船繳呈司令部調給新鎗 
[陳其美歸葬之訃告]  
　　前滬軍都督陳其美自上年五月間被刺後其靈櫬覊留滬地迄未歸葬現該家屬已擇定湖州原籍碧維湖地方爲塋地先於五月十二日在本埠法租界打鐵洪蘇州集義公所厝所開弔次日辰刻舉殯扶柩回籍安葬昨巳向各親友訃告矣 
[女孩葬身火窟]  
　　浦東董家渡漢陽鐵廠東首通州人李長發家於前日下午七時許正在晚餐之際不料火油燈忽然爆裂火星落於草堆上登時烈燄飛騰不可向邇焚燬草屋一間聞李之七歲養媳嘗時不及逃出竟致焚斃云 
[跳上電車之危險]  
　　南市老白渡潤泰舊布頭店執事陳長發昨晨八點鐘時急欲往北市棧房内提貨當在關橋北首見有華商十號電車由南而北不待停車一躍而上不料車行正急旣已登車而手中無力拉住翻身跌下傷及後腦神志昏迷當由四號司機人立即停車扶起施救俄由查票員帮同車送紅十字醫院請爲醫治其時口不能言耳中有血流出受傷頗劇旋由店中人得悉將陳舁回自請中醫傷科醫治至下午始能開口不知能保無虞否 
[男女互相毆打]  
　　崇明人趙和尚賃居浦東陸家渡高本橋駕舟爲業前日與姘婦王張氏大起衝突互相毆打崗警排解無效當將男女一併帶至三區經解警正訊據趙和尚供稱與張氏姘識已有三年一切日用均由伊擔負茲悉張氏又私姘他人訓戒不聽以致扭打等語解警正以男女各有傷㾗判解地方檢察廳訊辦 
[姦佔案辯論終結]  
　　甯波人阮燕生控妻陳氏被張正統姦佔一案曾經地方檢察廳將該氏與張一併傳案研訊據該氏供稱實由母親陳張氏作主等語張則聲稱出洋一百七十元娶陳氏爲室其身價由陳張氏收去云云奉諭將阮陳氏收押阮燕生交保遂派警將陳張氏拘案訊供明確起訴審判廳前日下午由堵推事官會同賀檢察官開庭辯論阮燕生因事不到先據張正統供稱向爲漆匠賃屋於董家渡永平里去年八月間由友人唐伯松介紹出洋一百七十元娶陳氏爲妻當時民人尚恐此事不妥曾與媒人唐伯松前赴甯波陳張氏家詢問究竟據稱伊女阮陳氏丈夫已故因無依靠是以再醮此項身價確由陳張氏收去現求公　將陳氏給領否則請求追償身價等語質之陳張氏供寗波人昔時因無兒女故領阮陳氏爲女許配於阮燕生爲室自過門迄今已有數載去年秋間我女私逃來申與張正統姘識婦人並未得有分文身價求察阮張氏供年二十七歲此事實由母親陳張氏作主况去年母親曾至永平里與張正統會親躭擱數宵始回甯波問官得供復向陳張氏一再駁詰該氏堅稱並未收得身價實遭誣害問官會商之下即認爲辯論終結判張退去陳張氏阮陳氏分别還押聽候宣判 
[拐匪無可推諉]  
　　住居本城西門外義弄内之著名拐匪江阿四犯案纍纍近又由同黨名姜潘者不知在何處拐得五歲男孩沈金寳三歲男孩王毛等二口與江阿四商通將該兩孩寄于住在林蔭路之陳朱氏家正擬出賣爲救濟會查悉派探馳往將江阿四姜潘陳朱氏以及兩孩一併查獲惟該氏之姘夫陳海林（綽號老頭子與江同黨）早已聞風避匿該探遂將一干人押送地方廳經檢察官預審屬實判江等男婦三匪分别收押沈金寳王毛兩孩發送該會留養候屬認領一面起訴審判廳前日下午由該廳趙刑庭長會同樓檢察官開庭辯論江等供詞互相推諉趙君曰此案巳經本廳一再調查明晣且又在爾等家内抄出種種賣孩　據並查得爾等確爲拐匪之首領羽黨極衆專在外間誘拐小孩離人骨肉言之實堪痛恨現在爾等推諉亦屬無益如肯直供本廳尚可寛恕一二江等始俯首無詞一味求恩問官會商之下以此案已辯論終結判江阿四姜潘陳朱氏等分别還押候示 
[母子重復完叙]  
　　男孩姜阿二於四年前出外迷途爲陸姓遇已携回家中爲子改名陸阿囡陸於前年因欠租脫逃將防棄在屋内由管門人送交法公廨發堂留養在案今爲該孩之母姜王氏訪悉即赴捕房請求給領當由捕頭飭探至善堂將孩帶至公堂請爲核奪聶讞員問該孩曰此婦認識答否稱係是母親遂判交氏領去以全骨肉 
[招領蘇州女孩]  
　　閘北四區一分所趙警佐昨出通告云前日由崗警查見迷路女孩龔阿金一口年十二歲蘇州人留養在所仰該孩家屬速來認領 
[三誌惑衆歛錢之怪現象]  
　　近有好事之徒在法租界寳裕里七十一號門牌天井内懸一吕純陽圖像謡言吕祖仙顯聖哄動迷信男女前往燒香祈福問病日夜均極擁擠每日可得香金錢數十千文後有人見而垂涎佔奪不遂另在公共租界愛多亞路一百七十九號門牌樓下分設香堂亦懸吕純陽圖像燒香男女亦甚熱鬧事爲英法兩捕房捕頭得悉以若輩告謡惑衆殊碍治安亟應查禁法捕房捕頭除派中西包探前往寳裕里七十一號門牌將所懸之吕純陽圖像除去外並飭將爲首之人拘案訊辦而老閘捕房二號捕頭開立根亦於前日親往愛多亞路一百七十九號門牌察看後即派包探張炳成往查爲首之人稟復候核茲已查明該處香堂之房屋係由華阿林（即刮竦答阿林）等所租業已據實回訴捕頭請示矣 
[禁止迎神賽會]  
　　上海縣沈知事以迎神出會久經禁止乃近來各鄉又借口驅疫欲圖出會昨特繕就告示分發各警區張貼其文如下照得迎神出會迭經出示嚴禁近聞不法之徒假托驅疫爲名挨户歛錢漁利乃抬神像游行愚民無知附和不惜傾囊出金似此勞民耗費又復妨礙安寗除飭警區禁阻毌再聚衆抬神如敢抗違集會定提爲首嚴懲爲此出示預誡各宜誥勉凛遵 
[要求復訊之堅决]  
　　日商吉　洋行在公共公廨控被吳鳳池串同在逃之葉春岩騙取菜子價銀等情由廨訊明此事與吳並無關係判令開釋所有娶康莊票銀一千餘兩著即止付歸原告領回在案茲聚康莊因有不服於前日午後延請海德禮律師到廨聲明不服理由請求將銀暫存公堂准予復訊原告代表律師亦到堂聲稱被告律師請求復訊毫無理由敝律師極端反對復由海律師聲稱如果公堂不准復訊敝律師定須禀請領事圑交涉云云王崧生襄讞商之日副領事加籐君判候會商核奪 
[控追貨欵之辯論]  
　　餘發海味行延海德禮律師在公共公廨控告中華菜館經理陸槐庭不理欠欵前日午後由廨提訊原告代表律師上堂譯稱被告所欠賬欵均未照付曾奉公堂將案移送商會爲之理賬詎被告非但不將賬據送交商會且始終含糊推諉應請接照原告控追之數勒令交還云云質之陸亦延律師到堂辨稱被告所付原告貨欵均已載明簿内况會商已兩次調查毫無證據應請將案註銷王崧生襄讞與美博副領事會商之下判候會商堂諭宣佈飭遵 
[勒限交出賬據]  
　　北浙江格乾坤和襪店主婦　施氏控族叔田向文田向梓掯匿賬據圖吞店業等情前日午後由公共公廨關讞員會同義羅副領事提訊據原告田施氏投案訴明前情請爲核斷質之兩被告供詞互推中西官判被告仍交原保限七天内將賬據交案給予原告具領 
[送交商會理處之同意]  
　　郭秀開在公共公廨呈控周海生周式如不理欠銀三千二百餘兩上星期六由聶襄讞會同英卓副領事傳訊先由原告代表律師上堂譯訴前情請求將賬移送商會理算被告周海生亦延律師到堂聲稱原告律師所請將賬移送商會理算敝律師亦有同意惟被告亦在公堂反控原告已奉飭傳請着原告照章交保中西官判兩造均照章交保並准將賬移送商會理處復到再核 
[借欵照數追償]  
　　許金生控唐杏元不還借欵洋一百元上星期六由公共公廨關讞員與義副領事羅君傳同兩造質訊屬實判被告交保照據還洋 
[定購白蠟之瓜葛]  
　　王恒興控張志和不交定購白蠟請追捐損失銀兩一案前星期六上午由公共公廨傳訊據見證吳增祥投訴去年十月三十一號原告向被告定購白蠟當時立有合同至本年正月九號貨到後曾經知照原告等語嗣由兩造代表律師到堂互辯良久中西官判候復訊再核 
[錢莊倒欠案謂巳理明]  
　　裕興瑞康等各户於上年間同至法公堂控某錢莊主黄立齋倒欠往來存項等欵逃避不理後將黄之胞兄黄敬亭提案交保仍不料理故由公堂移請黄之原籍地方官先將房産發封再舉李泉霖爲理賬員秉公清理在案昨已届限各原告投稱此事已在外理明請求銷案黄稱理賬員有事出門故未到案今事已理明原籍房屋仍求移請啓封執業判俟理賬員到案詢明是否理明再行核辦 
[催出定貨之變通辦法]  
　　中華商業公司洋人索梅克前延賚美律師代表至法公堂控告元泰成蔴袋店主吳槐卿不出定購蔴袋等情當經中西讞員判吳交保後因仍置不理展限七天出貨如違將貨拍賣缺少若干再向被告追繳在案今巳届限又由賚美律師投稱核計貨價棧租利息共需銀一萬七千九百兩有零如果拍賣虧折必巨現原告格外通融擬代將貨出售如此則虧折略少如被告允洽原告即照此辦理惟吳前曾將道契呈案作爲保證後因堂上不准仍被取去今請堂上着吳將道契繳存公堂俟將貨售去後虧折若干即將道契作爲保證即請堂上核示吳稱貨歸原告代售商人甚爲贊成惟前次呈繳之道契係向人借來今已還去不便再借况元泰成並非商人獨開尚有股東某某等置身事外可否請求提案責令同負責任判各清各欵所有各股東應否負責准吳另行起訴傳案訊核 
[六十年前之田單糾葛]  
　　梅聘三梅新卿兄弟兩人延德爲理律師代表至法公堂聲稱梅之祖父在日於前清威豐四年間將坐落二十五保九圖内地基六分之乾隆年間老田單一紙托該圖地保王顯章即王小毛囡之故祖父轉換新單後顯章稱已失去將伊自己所有四分二釐之代單一紙抵償梅姓處今梅姓因欲轉換道契方始查悉當時王顯章已將梅姓之六分田單併入伊之地内換出一百二十號新單實屬有意欺騙當向王小毛囡聲明前情與之清理詎竟置之不睬請求訊追王小毛囡供稱民人確有一百二十號田單一紙計地一畝七分前聞父親談及所有四分二釐之代單一紙遺失在外未有着落等語今事隔六十餘年究竟如何糾葛民人實難詳悉請爲公斷中西讞員判兩造退去候傳該圖地保到案訊明再核 
[姑念年幼無知]  
　　住居閘北新民路洪吉里之江北婦人强柏氏有一外孫萬扣子前日與鄰孩周阿生周阿小夏根弟等同在門前嬉玩扣了頸間所戴之銀篐忽　失去該婦詢問夏根弟據云目睹被阿生阿小二人剪去當由該婦鳴警　周姓二孩拘入四區警署解經司法科叚科員訊供推諉姑念年幼無知着該孩家屬領回管束 
[工人請緝贓賊]  
　　住居浦東陸家嘴一百八十七號門牌之甬人董阿蘭於前日午後夫婦各赴工廠工作將門銷閉至晚放工回家時見後門已　檢點房内各物計失去金戒一只金鈕四粒珍珠十粒綢皮單夾衣服十餘件昨由董開列失單投報三區警署請緝贓賊未悉能珠還合浦否 
[傭婦殊不可靠]  
　　美租界克能海路二十六號門牌馮胡氏家之傭婦紹興人陳朱氏近因竊取其主衣物並將其主之親戚陳懐卿遺忘在馮家桌上之皮夾現洋各没昨由其主報告捕房飭探施金生將該傭婦拘獲搜出原贓禀明捕頭飭送公廨收押候究 
[小販收買賊贓]  
　　向爲小販之甬人陳阿壽在黄浦灘收買某公司失竊之紀念絲巾十餘打被包探蔣阿林查見當將陳連同證物帶入捕房禀明捕頭押候查明解廨訊究 
[過犯潛回租界]  
　　天津人王長根前因犯案經捕房拘解公共公堂訊明禁押期滿遞回原籍永遠不准再來租界在案詎王近又改換服裝潛來滬上昨在美租界海寧路被滙司捕房包探侯阿寳查見拘入捕房押候解究 
[道尹公署批示二則]  
　　奉賢縣第五高等小學校校長程廷杰呈訴地保傅蘭生延玩包庇由呈悉候訓令奉賢縣知事勒限嚴緝案内人犯務獲按律懲辦並勒令該地保傳蘭生認眞協緝可也此批 
　　張木林呈爲違法舞弊庇用廢單請予澈究由呈圖均悉查此案前據該民等要署呈訴當經徐前道尹令飭會文局查明覆奪在案迄尚未據復到究竟是何實情候再令局趕速調查確切秉公核結具報此批 
[淞滬警察廳批示二則]  
　　批杜春杞呈據呈因事往南遺失地契鈔票等件已悉該件等究竟遺失何處未據指出地點偵查實難惟地契爲有價値之契約遺失在外日後殊多糾葛應准立案備考并令行偵緝隊偵緝可也 
　　批顧一清呈據呈爲債務問題應歸法庭受理惟强賒硬欠則有妨害營業之安全該民成本攸關當然停止交易倘滿老大再有硬迫情事可卽鳴警送究仍候派警傳諭滿老大從速自行清理可也 
[雜評二]  
[交行兌現（庸）]  
　　交通銀行將於今日開始兌現其開兌後之成績何如今尚未能逆覩惟該行自上年停兌以來迄今將及一載此一年中國家經濟信用之墮落與夫社會金融之停滯公私損失已不可數計今雖兌現恢復而開兌之資係取給於借欵國庫於負債纍纍之中又加此大宗債務其痛苦仍爲人民　負擔極其效果亦不過化少數人之損害以普及於多數人民以云利益實未可見而况北京中行之兌現其不理於人口者吾人猶未稍忘耶 
　　嗚呼吾始聞交通銀行之兌現也喜繼又聞交通銀行之所以能兌現也　悲 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬蘇州五聖神寃狀] [  罪我]  
　　（見本報四月二十四日新聞欄） 
　　竊小神榮任洞庭本爲淫祀結西山之香火亦謚五通作上界之神仙原非五鬼造成小廟五聖祠血食常存錫乃嘉名五郎神頭銜大好方謂金剛不壞保我尊嚴肯云土偶無靈任人鞭策乃者鄉農賽會因尋釁而啓紛爭兵士巡街爲弭亂而來干涉痛司會拘留七日不慣居牢致小神被打一場是眞倒灶我非梁大偏承公子之耳光誰鬧黨爭乃效議員之頭破聽掌聲甚脆比拍屁而奚如問顔面何存欲刮皮而不得絶似瘟官之板揮來劈拍連聲還憐猛將之神打得淋漓盡致（猛將神同時被打）任他批頰黨人之血不流是我倒眉壯士之拳飽領不能言也啞子之心中有苦無處鳴寃忍而受之罪魁之脚底無油如何趨避可憐白打難以告人不是黄楊偏逢厄閏笑壽星之拆槓儘許敲之嗟道尹之犯關何其霉也嗚呼禍由人召緣何怪我無靈厲自誰階爲問千儂底事恨無報應我非速報之司論到尊嚴誰敢與官相抗欲向警廳運動其奈無人還防賄案牽連不能免罪慚愧上清界裏天師之符法不靈料因西子湖邊吕祖之香緣已斷新刑律而今安在奈何扑作敎刑舊習慣從此應除不復躬逢盛會無端抱屈我實不甘有意爲難誰能相諒爲此寃鳴不白尚希俯賜埀青五聖神謹狀（五） 
　　附白游戲問題第六問　曉於本日老申報欄請注意 
家庭常識 
　　止鼻衂余前患鼻衂遍覔良方治均無效後用茅柴根（各藥店均有出售）煎湯代茶飲之連飲數劑居然除根久不復發是誠治鼻衂之眞良方也願以告同病者[  濟氏]  
　　去蒜臭人每食大輙厭口臭若呷好醋一口則反能齒頰生芳 
　　培木樨桂花即木樨培養偶不善輙瘠而不肥若於四月間取乾糞埋根下則茂盛異常 
　　足筋吊足偶轉筋可用大蒜擦脚心令熱復以冷水吞大蒜一瓣有特效 
　　漿糊收臘雪貯甕中成水後用以製漿糊裱一切書畫功能不蛀又凡裱字畫之漿糊中加入蘿蔔汗少許乾後卽不瓦起 
　　書畫污油用海螵　滑石各二錢龍骨一錢五分白芷一錢共研細末鋪油蹟處隔紙熨之即痕退蹟滅[  嫉俗]  
　　玻璃料瓶往往偶不經心碎脫其口致成殘廢如將粗麻線套於瓶口之上以二人各執一端竭力鋸之鋸好浸於冷水之中然後取出用力抝之其破口之瓶頸即脫瓶復可用且光滑無比洋磁面盆一有油膩去之甚難如以長頭髮夾水不浮揩即能潔白或以粗紙蘸牙粉擦之亦甚便 
　　肉餅子不知做法往往將整瑰之肉亂斬然亂斬之肉其味必遜如將整塊之肉先行切切好之後然後再行斬之加荳腐一二塊一同斬和照此做法其肉旣極鬆嫩又復適口[  塵世恨人] 製印泥向顔料舖購凈艾絨一盒用萆麻油和銀朱硃沙調之卽成印泥[  佚名]  
譯叢 
[疾病之傳染] [  囦公]  
　　疾病之能傳染者皆由微生蟲爲之之媒介而成其所以能傳染者可分三事 
　　（一）用具之傳染今有一人也患瘡癤之症他人雖遠而避之亦爲其所傳染而病其故即用具之授傳所到譬如病者以手搔摸其患處頃即取他物微生蟲乘其手之紹介遂染於特上他人勿知焉苟取之則微生蟲染於手上於時疾病遂起如黄水瘡癩介瘡等之傳染大率因此之故耳大凡茶坊酒肆中之手巾最易染附微生蟲用者宜愼之能不用爲尤妙 
　　（一）風之傳染西人對於涕吐事非常注意凡公共所在槪不准任意亂吐其故一則爲清潔起見一則實爲防疾起見蓋吐痰一事最易傳染疾病苟患病者吐痰於地痰中含有致病之微生蟲一經日光之晒即成極薄之膜爲風吹散乃飄於空際當人呼吸時隨空氣而入膜爲肺中液所化微生蟲復生於是致病按此種傳染病以肺病爲最易因痰自肺中出含微生物甚多偶入人肺即致肺病也 
　　（一）飛蟲之傳染夏秋天氣最多蚊蠅此二種飛蟲亦爲疾病之媒介也蓋蚊專吸人血忽來忽去視爲無傷詎意卽人生瘧疾等症之第一步也先是蚊吸患病者之血繼則吸無病者之血遂將病者血液中之微生蟲混入無病者之血液中於是無病者亦成瘧矣若蠅則爲最污之物無論何地均居之而污穢中之微生蟲被其帶引至人之食物上人不知而食之亦生疾病此等傳染每忽之以爲食一死蠅亦不過腹瀉耳孰知霍亂等症大率因此而生也蓋旣受天氣之熱又受微生蟲之作惡烏得不病哉炎夏將至願人其注意之 
詩囊 
[翦淞閣示座上諸客] [  高麗吳孝媛]  
　　是日萬家春宴集主人爲天虛我生及小蝶客則翦淞閣主潘蘭史王鈍根廉南湖徐悲鴻及余凡七人佐藤女史因迷路未到王君席散行歸主客送余歸邸過翦淞閣蘭史命余鼓瑟爲奏高麗惜别之曲因徐君今夕將赴巴黎也夜歸賦此用誌鴻雪 
　　嘯歌一室井中天逝水韶華廿八年人物多鍾靈秀地雲山可奈别離邊於今四海皆兄弟疇昔三韓已變遷欲託朱絃寫懐抱思親憂國路緜緜 
[奉和南湖居士與少坡女史唱和原韻] [  高麗閔泳璇]  
　　幽居地僻散煩憂管領春風上畫樓零落桃花紅滿地横斜楊柳綠同流西湖留約心先醉書劍陶情夢不愁自古名園忘主客商量一　鏡中游 
[聽吳孝媛女史彈瑟呈潘蘭史廉南湖兩詩伯] [  小蝶陳]  
　　冰絃十二柱柱柱起商音寒螿夜啼孤月沈低鬟軃綠秋陰陰有時琅然作天語鸞凰引吭蒼龍舞有時喁喁復飲泣瓶花欲墮羅袂濕么絃忽動層雲開轔轔腕底奔春雷靈山會像五百尊（所譜曲名靈山會像爲崔孤雲先生遺製）一一展笑旃檀噴曲中彷彿聞禪悅令人想見崔孤雲别有興亡寄深意泓泓涙濕絲難理一彈再彈不成聲隔座相如爲愁死 
集益錄 
　　答第四問項彬君云於紙錠灰提取錫質之法甚易法以紙錠灰傾之火鑊中用蠟燭油若干（他種油亦可惟不如蠟燭油之佳）鎔化移時則紙錠灰與蠟燭油即相接和又久之錫質流動灰浮上面油隔其中去灰卽成上好錫質蓋油含有流質故能使其兩相分離惜爲時繁而利少故人恒不屑爲之 
短篇小說 
[神怪小說金河之王（五）] [  鵑魂譯意小蝶譔辭]  
　　第二章 
　　克勞至此轉不驚而奇更聽之其聲乃出自鑪中則大異而其聲益晣續續言曰呵孺子佳乎小克勞聞鍋中物竟能爲人言大奇鼓勇而前取鍋出竃以視則其金杯已早鎔成流液熣燦如窗外之河返映克勞之面於上眉目畢現又見此金液之下尤有紅金之鼻目灼灼以視己朗聲言曰孺子予無恙汝其助我出吾能福子小克勞此時似已失其自主之力不得已縮瑟而前伸其足尖以蹴鍋鍋中金液乃川流而出分爲兩股忽又凝然不動竟變爲一對黄毛之腿旣乃見其長衣之尾且以兩手捧臀而行終則其杯上老友之頭亦呈顯於眼簾之前克勞大駭金液已一一凝聚成爲一極汴之矮人蹶然起立於地高可一英尺有半此矮老人乃曰孺子誠佳言次伸其兩股及臂則股與臂俱長一轉瞬間而衣飾亦備衣一金織之護胸精美莫比閃閃皆現珍光踡曲之髮亦爲黄金之縷面作金色自鼻端發光盎其笑容坐其身於爐竃之上朗聲言曰孺子吾蓋金河之王也汝但有所求者吾無不應克勞此時驚喜交併莫知所措則匐伏而言曰小子無所願願大神援我以出窮困之中老人曰孺子之願奢哉然汝德行自佳前次一麵包之恩吾猶未忘今汝可謹記無論何人但至金河發源之處以聖水三滴投入河中則此河水即當變成金液盡汝之量而取但其人必具虔心且能以其所得博濟於人否則其人必爲河水所淹而後化爲黑石汝當誌之語畢所謂金河之王者忽又縮身而成矮小之金人躍身以入鍋中但見爐火暴熾光焰直燭天未青紅紫白不可逼視終乃化爲雲霧冉冉而滅（第二章完） 
續刋小說 
[南斐　洲脫險記（八續）] [  劉鳳生]  
是日焇二月十三號星期六下行渠等告佘謂旣至捕海獺所即入一室得海獺油若干取以燃燈置燈於窗口俾我經行此處得見之三人倦甚即熟眠燈夜深即滅晨起見余尚未至佛蘭生與馬更些復折回覔余馬於巖石中捕得介類若干足供二餐之用夜又雨二三舊缸半載以水以是飲食尚不缺乏佛蘭生與馬更些行約數英里得一小錫盒蓋知此爲余糧食囊所有因是知我必已經過此處星期五晨渠等即行且行且注視地上足跡殊不知余尚未至是處也余等暢叙盡歡馬君力勸余棄土人所製之矢蓋以矢端有毒萬一觸之甯非可駭此時余之精神頓覺抖擻因與吾友等努力前進行未遠見一海鳥羽白而喙赤立於沙地似有病不能飛者余等即羣繞之余授馬君以手杖使捕得之而海濱飄積流木甚夥余採取若干馬君携有火石遂燃之火光熊熊馬力斯取海鳥剝其皮佛蘭生尚有鹹水一瓶爲當日經土角口所得者鳥旣煑熟約十五分鐘遂醃之醃熟余取其肝及足食之味尚適口坐譚有頃復行夜三句鐘始止思欲稍臥苦寒破曉復行 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
　　四十年前之鉅案 
　　葛畢氏案（二） 
　　詳述禹航某生因姦謀命案情 
　　（見本報癸酉年十一月二十五日） 
　　前錄禹航某生因姦謀命一事現已由府過司業成鐵案矣其中情節則尚有疑焉自來淫婦無不護其姦夫蓋以誼重恩深方將爲終身之託豈肯遽害其性命汝有置之炮烙之刑而尚不招出爲某者此番賣漿者之妻一上縣堂不待刑訊即行招出可疑一也某生讀書明理即使忍心爲此亦必有遮飾周旋之計何至冒昧若此此至愚極昧者之所不爲而謂智者爲之乎可疑二也當邑尊劉公傳到某生時某生方從行省赴鹿鳴宴歸衣冠而往邑尊一見不問情由卽喝令褫去冠帶長跪刑拷某生抵死不承加以大杖决臀者千數百下使其死而復蘇招成屈打可疑三也上府時府尊有意開導意存免死而劉邑尊忽提到藥肆夥友硬作見證而某婦又矢口不移於是案遂如山矣按此藥肆夥友旣非某生自供又非自行投到何以知爲此肆中購買哉可疑四也查得此婦穢名狼藉所歡不下十餘人其最暱者有無賴某向係髮逆今充營卒與某婦有嚙臂之盟而難於作合將母施此毒計欲以首犯置某生重典而婦可從末減仍得遂白首之歡耶或以某生新登賢書或可借此脫逃而特爲攀陷耶余獨怪夫爲邑尊者旣不能保全書生又不能訊明疑案徒聽一面之詞非刑拷打致令虎榜蒙羞梟徒漏網噫豈曰能吏哉 
　　禹航生獄生獄中自斃（同上十一月二十六日）　　禹航某生因奸斃命案情本館旣叙其事復訟其寃已次　刋布矣頃得武林友人來書云某生於過司時神氣迷罔絶不翻供臬司蒯公頗動狐悲之感惻然疑之温語謂曰子有隱情不妨直說生叩頭階下第求開恩而已蒯公長嘆命押入獄乃生於入獄之後卽發憤不食至前日夜間竟溘然逝矣異哉是豈前生寃孽耶不然何相逼之甚也獨惜此生方占折桂之榮遽受攀花之辱甚至惡名難洗淫業愈深是亦咎由自取矣而賣漿某婦徒以不貞之故作爲已毒之謀死者旣飲恨於黄泉鴆媒徒託生者亦含羞於白水鴛夢終虛殺人雖曰借刀愛我竟勞穿屋則亦徒受無賴某之愚弄而旣負其夫又負某生此案可移百身莫贖矣至於無賴某者毒如蜂蠆惡等鴟梟私爲沙吒利之行花思獨擁潛制皇甫英之命藥忍親投卒之李雖代夫桃僵梅仍難於棠聘蓋婦爲長舌終當伏之典刑彼獨何心竟爾脫於罪戾令君憒憒法網難逃孺子嘻嘻冥辜終伏無賴某尚弗以逍遥事外爲得計哉 
[神話]  
　　鬻豕人（見本報甲戌年二月二十二日） 
　　西江玉山縣北地名沙谿有黄某者鄉農也娶妻某氏釵荆裙布靈餉之餘載勤擘績生一子甫四歲中年以後得此寗馨夫婦鍾愛不離襁褓祗以田家風景桑麻而外五鷄二彘孶畜繁多黄某以内助得人日出而作家政盡委於其妻一日欲越田間操作瀕行之際指一剛鬛向氏曰若可爲質酒劵也氏曰若何黄曰沽耳氏曰果爾值幾何也黄曰苟獲洋蚨十二枚於顧足矣語竟荷鋤匆匆而去移時有兩人至蓋鬵豕者也叩其　氏具言夫已定議非白金十二餅弗敢售也其人竟不與較如數予之氏得銀立於庭隅以俟鬻豕者之招苙也其人曰唇間液　乞煑杯茗以解渴氏敲火煎茶遂將銀裹隨手置於巾箱自入廚下詎鬻豕者伺氏赴廚潛入内室將巾箱原裹竊去及氏茶至引一巨碗飲如長鯨匆匆驅豕而去氏初不疑阿堵物化爲黄鶴飛也無何黄某臺笠還家日已卓午氏欣欣然有喜色而相告曰豕值果如君言黄喜入内遍索巾箱竟屬子虛氏輟績往索之而仍不得不禁心頭顫顫不止黄曰卿爲鬵豕人所愚耳氏泣曰豕行遲遲妾跟追之或可返也卽曳尺布襁負其子沿途訪覓行五六里許力巳困乏適傍溪有野碓水舂聲與波應入探之而操業者爲近隣一叟氏具述失銀事且曰三十歲老娘背綳孩兒纎纎步良難行也因釋孤雛於碓隅乞叟暫一顧盼妾卸重負縱步而行往返應不需移晷叟許之而氏遂孤身趨去無如夕陽雖好已近黄昏前路茫茫杏無形影一徘徊間而星火遠村千萬點矣不得已泣返故道甫踐碓場卽作喚兒聲叟曰呱呱者纔戲水耳氏四壁搜尋迄無人跡急燃爥四照忽覩兒身手俱成虀粉血淋淋然碎於水輪之下蓋巨輪水激中貫方木大可盈抱兩端各置小輪輪圖如月外圍雁齒每齒約有七寸勢甚槎枒氏兒偶至輪邊衣被齒絆一旋轉而骨粉矣當時舂𥳽聲喧叟亦不知是兒已爲車輪磔碎氏見兒死非命頃刻痛上心來大呼一聲倒身撞入水輪正在飛激未及轉瞬而氏又瓦裂矣叟赴救不及驚惶無措遂反關而下鑰焉而黄某尚在倚門遠望雙眼欲穿詎知金亡而人與俱亡矣翌日有黄粱炊客探叟而雙扉反鍵只聞雲碓無聲水自舂客疑之破扉入遥見輪際隱隱有蓮翹倒鈎趨而視之兩身枕籍糜爛不堪而血骷髏糢糊莫辨諦審再四始認識爲黄某妻子也急奔告黄黄一慟幾絶泣不成聲旋以謀命控於邑宰宰訊得情罰叟令出衾殮資以爲負人寄託者戒仍一面拿訪攫金賊焉案結而事亦寖矣逾二月距沙溪三十里之村落時當五月赤日行天方演單刀赴會齣有某屠夫酒氣薰人持一利刀飛奔上臺指人而漫駡曰爾鬻我豕乘我往厨中竟將值金攫去致我母子身首粉碎死於非命尚苟活者言罷引刀自裁血流盈地祗以氣管尚未劃開而不死者如線耳困於牀褥又閱月餘遍體潰爛臭不可近至蛆生千百空至後死嗚呼里報之至差快人心也夫 
游戲問題 
　　第六問揭曉（天虛我生） 
　　本題解答極易但用開方法分爲一百四十四小方任爲何種形式只須占有三黑點在内劃進十八小方即得惟其中實有要件凡四（一）劃分之地必使八人各有出路庶不背於事理（二）劃分之形式宜使八人相等庶無爭執藉口（三）每一畝之瓜田宜使一人完全占有不得與人拼合（四）劃分之法宜取簡易而界線尤忌犬牙交錯凡此四端卽以覘答案之巧拙而雕鏤讓避不惜細工以及隨意劃分不顧出路或用幾何三角非用數學不能表明其積分者皆無足取焉謹擇合於上列四端者揭曉於左 
　　王水仙云本題劃法不一有有經緯與無經緯二種有經緯者其劃分之界均在經緯線上不能任意亂劃其劃分之法甚夥今略繪二圖如左 
第一圖 
第二圖 
　　右錄二圖左右均不相同作二式果可即作四式亦無不可然劃分之法雖多欲求其地之最方正者莫如第一圖若第二圖者不過形式上較爲美觀實則不及一圖多矣至於無經緯之劃分則或楕圓或斜方或九曲或三角皆可任意而劃但每塊之面積不用微積分（算學之一種名稱）不能表明其方里（有經緯者一望而知其爲十八方里也）且異常龐雜不足錄焉故不贅栩按王君所繪之第二圖地形相差過遠亦無足取其第一圖則以左式爲佳蓋每人所得之地均爲一大（十二方里）一小（六方里）合成一於上列四要件均合其右式則不如愁儂與无能君之兩圖矣茲列爲第三四式 
　　第三式 
　　第四式 
　　綜觀右列各圖形式當以愁儂君之第三式爲最勝定爲甲等其餘均列丙等有合說丙等二式以上者列爲乙等其答案文字合於本意者亦列甲等計開於左 
　　甲等七名雪廬汪注鐵兒捧月愁儂張子孚李元鎭 
　　乙等五名王水仙杭州韓君畏三夢春无能 
　　丙等三十三名詹祖詒天水裔人瘦梅星嶼俞光芝張杏生泊櫓商隱鵑湖漁郎王先業螬食生涒霖劉永純淡泊居士墨夷黄鑑田秋鏡百怨展百年顧同慶石習　愚愚施夢篆孫易之綏天龍拜韓楊超然陳芷軒廈門意時 
右列甲等各贈拙著棄兒前編二冊已有前編者得改贈後編乙等各贈間諜生涯一冊丙等各贈火中蓮一冊請示住址並附郵票二分半即當寄奉另有三紙漏具名者列入丙等請來函附圖核對相符當寄贈品 
 
 
 

Page 18

 
 
   
 
