# 1890 - 286 - 4906286

 

Page 1

 
 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校警詳細分裝六十四本外如紅木夾板六副可謂盡善盡美髮憾毫無矣三載以來購者甚衆所有工本早已收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶庶一經披閲如瞻列聖鴻謨乎 
[二百四十號畫報告曰] [  點石齋啓]  
　　席研香方伯前在江右剿辦粤匪頗著功績本年奉旨准建專祠當經擇地興造堂宇巍峨頗據形勝我朝崇假報功之典誠卓越前古也其或牛當火車蛇名維漢尼無髮而有髮魚無足而有足吳巿則瘡痍滿目通屬則盜賊公行老鰥作布人以自娛弱女　空門而被惑聞聞見見皆繪爲圖以遺雅興後附閨媛中章臺柳圖説准于初六日出售此佈 
[諭西人新創傳聲妙法]  
　　美國有倍爾者於十數年前新創傳聲之法亦用電線以傳雖相隔數百里問答有如覿面名曰德律風誠格致家之奇搆也今巿上所行留聲筒其法亦從此而出特稍叅以變化耳夫耳目爲五官之要其用本不相上下目可照見遠物而耳乃不能聞遠聲且目力有不及者則設有千里鏡以引極遠之物近至目前獨無一器以接耳力豈非耳有向隅之感乎近來萬里音信創設電線以傳之名曰電氣筆雖欲補耳之所不足而仍以目謀之今新創德律風之法乃眞可補耳力所不及矣豈但足與千里鏡並重者蓋以其新奇創獲而爲世所寳貴其心思之巧妙尤覺突過之遠甚矣倍爾德律風之法用電器收受人聲由電線通彼處之電器復發爲人聲此法一出年來格致之用之便無與比者當美國賽百年大會之時倍爾以此德律風陳於會中任人聚觀各國所派大員曁格致師試騐之果爾靈吵罕偷衆咸贊歎得未曾有會賽旣畢品評各國珍奇英格致師黨生在彼試騐衆以爲電器之用超前邁後今得此用誠極奇極妙惟此器初創恐尙有未足之處願倍爾再加研究更進一層無需多時言語可頃刻傳於千百里豈非天地間一大快事哉嗣倍爾於暴斯敦大堂聚集衆人又於十五里外衆亦聚集彼此用德律風器聨以電線倍爾以口向器問曰已豫備否彼卽回聲曰備矣又曰唱彼卽回聲曰請聽衆聆之音調鏗鏘如在同堂旣畢又唱葡萄牙曲　嬌喉宛轉嚦嚦可聽先是倍爾於數處接聨電線又一條通至一百二十九里外問答如前有意大利名家善於唱曲令唱與衆聽轉瞬間聲自器出宮微齊發如和聲鳴鳳樂奏鈞天不知者以爲衆鼓樂於此堂也豈謂其聲直從百里外來哉倍爾初創此法而試之於唱曲者以其音髙　抑揚而試德律風果能粗細畢逹否復有人以喇叭曲傳聲亦甚淸楚又於瑟麥肥地方三人同唱倍爾初以小德律風接於電線傳到之音不甚嘹喨復將小德律風之電線折斷而接於堂上大德律風則唱聲響朗音節更淸衆並喜躍謂其聲可移也倍爾試騐於紐海文書院有格致名師在彼學徒亦衆東西兩屋各置德律風其電線通至院中而中斷之以十六人相聨以手首一人手執東邊電線末一人手執西邊電線由是電路已通東屋語言由電線傳至西屋電由人身遞傳與電線相聨無異人亦不覺有電傳過亦奇矣美國北境有名滿芝夭者亦試德律風電線長三十里一頭分聨五處一頭或唱或語彼五處無不均聞别用數德律風接連試之亦無不靈一家彈琴接以德律風用電線傳至他家聲甚淸越有一柱而有數電線者計長三百七十五里用以傳聲則雜有他線之聲淅瀝噌　不甚淸徹似德律風只可用獨線傳之抑知殊不然也信局伯里斯思得一法已除其弊美國各處用之商人在家傳聲至巿肆今在紐約已置千餘處美之東北五邦則已有三千處各路礦穴極深皆用之英國於新出妙法往往不甚急於施用獨此德律風倍爾至無多日而英卽用之先於倫敦通至裘集島亦由内宅通至肆中黨生監辦煤礦用一千八百尺電線由總局通至礦底派人分往兩處一問一答聲同面言礦内向有量空氣之表今以德律風接連量表出聲如鐘報時以報空氣之多寡亦頗靈便黨生喜而言曰吾於美國百年賽會中曾見此器特尙麤耳今觀其法更爲精熟而倍爾之意尙如人之初生闕然未足日後繼長增高又未知何如也倍爾夙明格致之理知萬物本無聲擊動空氣耳得之爲聲初以極薄之鐵皮成一空心圓泡於其口呼吸之則鐵皮動有凹凸形卽於泡外置一小筆尖用紙條移過筆因泡動而作點畫如電報然因悟聲者擊動空氣而得者也遂以電線傳聲以成此德律風可謂人巧極而天工錯矣德國曾試德律風甚合於用電報局已購得數百副再試之以作地方正用於伯靈總局接至伯蘭敦遠者六七十里言語相通又製新式德律風用木製如人耳之筒筒有竅竅有耳膜以極薄鋼片爲之筒中置有電之吸鐵繞以細銅絲以接電線筒只數寸甚便取携其價亦廉造者凡兩家一曰西門司一曰好斯克此間語言擊動筒内耳膜吸鐵受其聲由電線傳至彼處發聲絶不模糊此彷彿今日留聲同之遺製也書信總局大員盡心爲之將電線埋之地中以免損壞業有數處辦成設或用兵之時以之傳聲則電由地中行敵人莫識其所在而用亦可久也德律風久行於中國習見無奇留聲筒近始有之要之亦從是法而稍變者也西人之心思不愈出而愈巧哉 
[本館接奉電音]  
　　昨由京友電傳硃旨二道敬謹譯登○九月初四日奉硃筆這辰字圍着容貴監射鳥拉喜崇阿較射宿字圍着嵩申監射許庚身較射列字圍着奕謨監射廖壽豐較射張字圍着熙敬監射曰桓較射欽此同日奉硃筆武塲監試辰字圍着桂芬去宿字圍着馮鏡仁去列字圍着英樸去張字圍着李慈銘去欽此 
[上國觀光]  
　　每年春秋兩季文武官員應領俸米向由户部劄倉支放例應由都察院奏派稽察俸米御史四員以重天儲俾淸弊混一年期滿另行更換兹届更派之期都察院開列旗漢御史銜名一本奏請欽簡奉硃筆圈出鳳央韞德　立瀛楊晨欽此○盛京牛馬税務奏明由五部侍郎各管一年依次遞換仍須於接管謝恩摺内將揀派委員奏明以便查覆兹聞盛京管理牛馬税務新任奏明派令盛京兵部侍郎鳳秀管理近經鳳侍郎揀派盛京兵部員外啓泰充牛馬税務隨同辦事委員照章於八月初四日接任視事奉硃筆知道了欽此○景運門爲知照事年例仰山窪合操應由前鋒護軍中奏派四員帶演交衝馬本年仰山窪合操伊邇應行知照兩翼前鋒營八旂護軍營各將本堂及署堂銜名繕冩緑頭牌並現在有無出差告假等項事故查明於三日内一併咨送本檔房以憑奏派王咨 
 
 

Page 2

 
 
送後如有陞遷調補出差告假等項事故亦卽隨時咨報以便註寫○地安門舊鼓樓大街葉宅有一靑年傭婦與　庖人有染閲時旣久外間漸露風聲某車夫聞之有挾而求婦力郤不允上月十七日婦出門購物突被數人揪住挾置車中向南飛馳而去某宅見婦去久不回飭人訪悉前情急向其家送信未知如何辦理也○上月廿四日由内傳抄皇上明日出德昌門西苑門走化長街進景山西門由西山路至壽皇殿世宗憲皇帝聖容前行禮畢仍由舊路還海所有應行執事備差各項人員均穿靑褂於卯初二刻預備○覆試各直省新科武舉經兵部示期八月廿二日舉行奉旨派出莊親王載勛協辦大學士吏部尙書徐桐刑部尙書嵩申吏部左侍郎許應騤禮部左侍郎文興徐郙刑部左侍郎薛允升工部右侍郎豐烈欽此宣旨後莊邸等卽由南海逕往德勝門外黑寺前教場分入辰宿列張四圍每圍由兩堂考試○東西兩陵文武官員應領本年秋季俸銀前經兩陵承辦事務衙門咨送俸册到部核與册報八成銀數相符刻由兩陵派承領官到部投納印領經户部銀庫定於八月廿三日辰刻開放先期傳知該員是日辰初赴庫彚領○鴻臚寺漢少卿章少行人耀庭轉升光祿寺少卿所遺鴻臚寺少卿員缺應由吏部揀選查上次係揀御史班次此次應用郎中班次已由吏部咨取各部資深一等兩項郎中人員揀選旋經各堂憲揀得吏部郎中劉子銓禮部郎中周芳樸刑部郎中田我霖户部郎中丁之栻兵部郎中傅鍾麟禮部郎中陳兆奎刑部郎中鄭秉成工部郎中趙亮熙吏部郎中胡慈蔭等帶領引見恭候欽簡現經史部於八月廿四日帶領引見先期傳令各該員於是日丑刻穿紅靑褂備帶補褂朝珠佩帶荷包手巾前赴西苑門外六項公所聽候帶領引見○吏部示傳押運江安糧道馬恩培一員又俸滿安徽廬州府知府黃雲一員又擬補内閣中書吳筠孫勞績保舉廣西候補知州鮑鈞本部於八月廿四日帶領引見相應傳令該員等於八月廿二日午刻衣冠赴部演習口奏履歴廿四日丑刻穿紅靑褂備帶補褂佩帶荷包手巾前赴西苑門外六項公所内報名伺候點名帶領引見勿違 
[珠江秋眺]  
　　順直水災甚重賑務方殷李傅相奏准開辦賑捐俾資接濟粤東大憲接傅相來文請照奏定章程廣爲勸捐筱帥奉文後商之司道設局開辦以廣招徠其局設於禺山關帝廟内彼情殷施濟志切顯揚者自當聞風興起踴躍輸將矣○李筱帥七旬榮慶御賜珍物多件十六日頒發到省筱帥排列香案望闕叩頭祗領一時賀客盈庭異常熱鬧筱帥張筵演戲省中僚屬紳士分列班次輪日邀請宴飮笙歌聒耳樽俎臚歡大富貴亦壽考汾陽而後疇與比肩○商人李昇平禀請開設戲園業蒙善後局批准給示開辦西關南關各設一園每年共繳餉銀一萬二千元南關擬在新築之長堤建造西關卽在多寳橋劉園建造此園係劉氏别業花木樓臺頗擅一時之勝刻已大興土木大約重陽節後卽可開演矣○第七鋪大巷某住宅突有匪徒六七人手持軍械入室行刼有僕婦頗具胆識潜登屋瓦鳴鑼喊捕各街練勇一聞警報齊出相助匪徒見寡不敵衆恐爲所擒不及搜贓先行逃逸某宅幸無所失惟略受處驚耳事後思量固不得不歸功僕婦矣○城隍廟司視去臘經游中丞革退後廟中諸事悉由廣府差役暫行經理現有紳士數人公舉道人廖姓充當此役自願籌助順直賑災銀一萬元聨名具禀督憲督憲念順直受災甚重待賑方殷若得此欵於災黎不無裨益遂俯如所請飭令將銀迅速呈繳以便給示接充 
[調員辦賑]  
　　浙江籌賑總局司道爲照會事本年八月二十五日奉撫憲松案行光緖十六年八月十九日准順天府咨開照得本衙門附片奏請滄州知州袁遂及現在丁憂回籍之施則敬來京帮辦順賑片一件又附片奏鎭國寺樊家村各添設粥廠一處片一件於光緖十六年七月二十二日具奏本日均奉旨依議欽此除分打外相應鈔錄附片移咨貴撫查照可也等因到院行屬查照准咨奉旨事理卽便移口遵照計黏單等因奉此擬合黏抄照會爲此照會貴紳請煩查照辦理施行須至照會者計黏抄右照會施紳則敬○再本届順屬大水災區較廣所有查放各屬災振暨各處粥廠及設立籌撫等局均須派員經理現在接辦冬撫事務益繁臣衙門候補人員不敷差遣查有現任直隷滄州知州袁遂盡心民事留直補用知州施則敬敏幹耐勞均爲臣等所素知且曾在順屬歴辦寳坻武淸房山香河等處工振民情感戴若調該二員來順足資臂助臣等函商李鴻章覆稱滄州同遭水患袁遂應俟宣患河决口堵塞急撫辦竣力能來順施則敬現在丁艱已回浙江原籍守制用特籲懇天恩俯念振務緊要可否將袁遂一員敕下直隸督臣李鴻章俟工撫事竣迅飭來順施則敬一員由臣等電致浙江巡撫飛飭前來俾得帮辦順賑事竣仍各令分别回任守制出自逾格鴻施伏乞恩准施行謹奏 
[京口命案]  
　　京口有秦姓者無業靑皮也與黃魚三姑娘姘識已有年矣近來三姑娘賃薛家巷後某姓草屋開設烟燈藉烟霞之供養謀朝夕之饔飱三姑娘厭故喜新又與馬大朱三姘識爲秦所覺遂含醋意上月廿八日晚秦訪友歸來甫入門不覺憤火中燒隨出利刀向朱三劈面砍去朱三將身一閃肩上已中刀傷朱三搶步上前將秦按住秦不敢掙脱復向朱之手腕很斫一刀朱三仍不釋手復向腰内一刀刺去肚已穿矣朱三痛極釋手秦飛步遁去朱三仍在後跟追約半箭路不知秦去向朱三方回及入門血流不止大呼痛殺我也暈倒在地三姑娘持燈照看見朱三肚腸流出大駭立時奔回母家躱避繼經隣佑房東知覺赶急鳴保一面將三姑娘尋回並延傷科爲朱醫治傷科先將肚腸慢慢送入然後用鷄皮貼於患處一面央人尋朱三之母前來不料朱之受傷過重延至九月初一日黎明時斃命坊保不敢隱瞞赴縣請騐帥邑尊一聞命案卽帶刑仵到塲相騐據仵作喝報手腕肩尖兩處刃傷均非致命惟腰内剌穿係致命傷帥邑尊騐畢卽飭地保備棺收殮一面嚴飭捕快赶緊緝拿兇手到案按律究辦 
[覆船疉見]  
　　日本郵船會社汽船武藏丸帆船賴信丸同於西歴九月十五號遇風沈沒查武藏丸係今年春間從泰西定購回來原備走香港之用其船能容三千墩因到東未久令在内洋運煤以試利鈍此次所裝煤斤不足又裝在半邊船身輕重不匀以致經風吹側登時覆沒船中數十人僅逃出一人赴會社泣訴社中初欲派小火輪在撈屍身轉念遭難處向多大魚必葬魚腹遂不果行今有善十七人念二船遇難之慘向各地方募集金貲藉以養贍死者之家屬又會社中諸員亦募義捐以建紀念碑亦好行其德者也又聞兵庫縣精米公司汽船龍平丸亦於二十一號午後十點鐘遇暴風雨觸礁沈沒何船隻遭難之多也 
[元老賜宴]  
　　日本因國會將開擬將元老院裁撤上月二十五號午前十一點鐘柳原議長楠本副議長及山口議官等七十八名均穿禮服進大内謁見日皇正午時皇下敕諭賜各官宴諭曰自元老院設立以來凡遇朕創立法制翼賛甚多迄今已十餘年現届議會開設之期該院之事已畢朕與卿等一堂會飮聊慰積勞此後卿等歲時相見俱各嘉樂爲望各員聆諭畢拜謝入席柳原議長更上祝詞以明感激之私是日陪宴者尙有山縣總理大臣三條内大臣土方宮内大臣日廷名賜宴曰御陪食因每宴日皇在席故也 
[盜刼鄉村]  
　　松江迤南七十餘里胡家橋地方陳姓家於中秋節後某夜漏下三商突有盜匪十餘人踰垣而入直逹臥房陳姓濳據後園得避兇鋒盜匪翻箱倒篋飽掠而去所失甚鉅旋經陳姓開單報縣現由華亭縣葛大令出有賞格如能捕獲渠魁者賞洋二百元捕獲從犯者賞洋一百元如風來報者賞洋五十元不知此案卽能破獲否也 
[米船傾覆]  
　　某甲者裝米百餘石至鎭江求售船泊太古碼頭上月二十八日午後卸米經斛手量好雇小工掮上米行一時小工爭先 
 
 

Page 3

 
 
恐後船小人多稍一摇動立時翻側船上人悉墮水中幸各人緊握船邊不致順流而去旋經划船往救得慶更生惟米客某甲失米數十石無從打撈空白臨江悼嘆而已 
[夜航被刼]  
　　日前有莫姓夜航船由嘉興開赴西塘鎭二鼓後在嘉善縣屬之大窑鎭相近處突遇盜匪截住一擁而登搜掠錢洋並大土兩隻呼嘯而去並未傷及搭客據聞晚大窑鎭演唱夜戲人多擁擠良莠莫辦以致該匪乘機竊發也 
[徐園雅集]  
　　東離秋老金鑄黃英我輩處熱惱場中不獲與靖節先生同領柴桑風景抗塵走俗未免形穢滋漸矣徐園主人素有愛菊之癖培根翦葉煞費工夫節近重陽冷香堪挹遂定期本月十三日起至二十五日止就園中爲簪菊之會烟疏雨冷紙醉金迷笑插滿頭别具雅人深致更於今日爲始每逢禮拜日午後一點鐘至五點鐘陳設燈虎待客猜詳禽華麃色之間雜以臣朔瘦詞益足動人玩賞誦元九不是花中偏愛菊此花開後更無花之句覺人生行樂要貴及時寄語螢案又人鳳窠韻史　其同尋冷趣莫令黃花笑人乎 
[法使言旋]  
　　法國駐京欽差李梅請假回國帶同瀛眷乘怡和洋行輪船於前日亭午時來滬駐滬法總領事等預備迎接捕房中預飭通班西捕肩荷洋槍戎服掛刀咸在碼頭鵠立恭迎法欽差旋坐小火輪船抵岸乘坐馬車往密采里客館暫憇是晚法國官紳及法工部局董事等紛紛前往謁見昨晨法欽差坐馬車往各處答拜辭行卽回法公司碼頭其時駐滬法總領事華格臬君副領事召爾棠君繙譯官祁理恒君法工部局總董色波薩而君打樣西人百郎騰君以及各紳商均在碼頭送行巡捕頭親自督同通班西捕排隊恭送又有捕房包探及會捕局探勇人等在近處彈壓不令閒人闖道鐘鳴十一下法欽差坐小火輪渡登公司輪船旋卽升旂起椗送行者頗有依依不捨之意云 
[法廨停訊]  
　　昨日係法公堂訊案之期因法國駐京欽差李梅過滬各官例須送行因此停訊一期 
[中西控案彚登]  
　　德商順全隆洋行某西人投該管領事署控大春洋貨號主周雲峯先後定買法蘭絨布二百餘箱延不付銀出貨等情德領事照會朱森庭明府會同繙譯官庭訊周遣夥周潤實供稱内有法蘭絨花樣不符故未出貨西人稱旣稱一百箱花樣不符儘可邀同業中人開着尙有一百六十餘箱已出幾箱請諭令赶緊付銀提去明府商諸繙譯官着兩造各邀公正人秉公看貨禀覆核奪隨繕成待人公估之據兩造簽字後聽公正人評議而周避不到案繙譯官詞諭令周夥邀周周仍不到繙譯官以一百箱雖　待估另有一百餘箱應卽付銀出貨如再延遲即禀明正領事照會道憲云云明府以周旣未到飭將周夥押令着交日前周已投案遂將周夥開釋繙譯官禀明勒正領事據情照會道憲聶觀察札飭明府立傳訊　匪晨飭將周帶案繙譯官謂是案已由正領事照會道憲請再照會正領事訂期下禮拜六會訊核辦可也明府然之隨飭將周管押周請交保明府不准○德商天福洋行某西人投該管領事署控華商利興鋪主關述生定買紅白小粒糖一百箱已出二十箱其餘延不付銀出貨等情德領事據情照會朱明府飭差傳關訂於昨午會訊天福西人偕買辦某甲投案申訴前情並將承攬簿呈案訴稱日内行情略賤關遂藉口於花色不符延不付銀出貨然旣稱花色不符如何已出二十箱現在所有八十箱與前出之二十箱一式今特呈閲關供稱監生係粤人開鋪有年素來與洋商定貨從未涉訟此次向天福洋行定購黃色大塊糖一百箱豈知運到紅白色小粒糖但鋪中定買之糖向來售與西人皆須黃色大塊紅白色之小粒糖毫無銷路前提出二十箱仍託天福行運至輪船載往琿春現接琿春來信知不合銷售因此尙有八十箱延擱迄今此種紅白色小粒糖鋪中實難銷售或請拍賣後所有虧耗銀兩與天福行各半認償如何西人稱定買紅白色小粒糖在行看樣言明價目載入承攬簿計共價銀五百餘兩由關簽字始電致外洋運貨到來關先交銀一百餘兩提出二十箱如何言送交輪船運往琿春接信知花式不符不能售去查黃色大塊糖與紅白色小粒糖行情大略相同惟消路各有所宜今再將黃色大塊糖呈閲若所定果係黃色大塊糖試問當時簿上如何簽字明府諭關曰照案而論惟有付銀出貨而已關操西語與西人辯論至再又稱恐此項小粒糖已壞請送貨至鋪中如並無不合卽付銀可也買辦稱華洋交易向無如此辦法須先付銀兩然後交出棧單提貨明府問八十箱價銀若干答稱四百二十一兩五分明府看關將銀呈繳公堂一面由天福行將棧單呈出以便付銀交單買辦向關言爾何不將銀交到行中卽交棧單與爾免致周折關允之明府遂商諸繙譯官照此辦理○德商禮和洋行某西人投該管領事署控源康行夥沈耀奎定買顔料延不付銀出貨等情領事官照會朱明府飭差傳沈訂於昨午會訊沈訴稱向禮和行定買顔料已向説明限期出貨西人稱沈已挽人理妥明府商諸繙譯官云旣已自行理處無須訊斷矣○德商愛禮司投該管領事署控源康行夥馮葵甫定買顔料鈕扣延不付銀出貨等情領事官據情照會朱明府飭差傅馮訊供限十日内料理淸楚日内限期已滿仍未了結愛禮司遂復投催昨午明府飭差傳馮會訊愛禮司申訴前情馮請再寛限七天自向愛禮司説妥明府商諸繙譯官姑准所請延干比究 
[上海縣署瑣案]  
　　划船沈沒已紀報端前楊志林之母楊朱氏金裕祥之母金姜氏同稱兒子結伴渡浦忽遭溺斃叩請伸冤値差將渡船户朱秀華之父朱阿大及航船户趙連洲解案帮審委員竇明府提訊之下航船管帮頭目姚金發投案候示朱供稱兒子向日操舟爲業昨日亭午時從浦東載渡客過浦船至中流忍遭趙所駕航船碰撞立時沈沒秀華亦溺斃浦中趙供稱小的係松江人昨日船上滿載搭客時雖風狂水急然並未碰撞伊船實伊自已悞撞沙船錨練以致傾翻明府判令將趙交保着原差帮同赶緊打撈各屍再行核辦○前紀王長壽邵金林拽磚瓦車碾傷王阿江在醫院斃命陸邑尊詣騐後飭將王卲帶回昨日下午竇明府升堂提訊屍父王阿連投案訴稱小的祗生阿江一子家屬八人均靠伊販賣蘿蔔乾度日今遭慘死雖承工頭王勝發給洋銀二十元以爲棺殮之費然開銷一切尙屬不敷王邵同供稱小的等係甯波鄞縣人在治下當小工爲活每日工資一百文碾傷阿江之事實出無心明府着王卲各出洋銀五元給阿連收領兩造皆遵斷而退○前紀錢升法之妻愛珠被王亞鷄誘去拿獲解案經陸邑尊訊供懲責將愛珠交錢具領王則遞解回籍等困昨日下午竇明府命提强爲見証之秦氏至案問爾有丈夫否答稱有問作何事業可曾來案答稱丈夫爲木匠今日並未到案明府飭差將該氏帶出交伊夫收領 
[英界公堂瑣案]  
　　包探張松樵禀稱小的緝獲竊賊劉方明詰得曾竊行駛長江之高陞益利北京等輪船上衣服竹布諸物今特吊贓送案高陞輪船失主徐汀全請領綢縐衣服六件尚有益利船上竹布二十疋北京船上元色縐紗夾衫一件失主均未到來朱明府庭訊之下徐訴稱船上失衣六件已由包探查獲人贓請爲給領劉供稱小的連次犯案罪該萬死尚求大老爺格外矜全明府商諸佛繙譯官判令將劉笞責二百板發捕房管押三月衣給徐領去竹布暫存虹口捕房待失主認領○包探唐寳榮禀稱小的緝獲竊賊王德良吊贓解案查王曾竊法界教堂銅燭臺兩對又在泗涇鎭教堂竊得天文臺上所用自鳴鐘及蕪湖路唐元昌藍布一疋且曾向毛文巨騙得洋銀十一元置辦衣服所江有各贓均已典押其洋尚用剩四元今特一併呈上唐請領藍布毛訴稱偶在茶館遇王言能治病先後被騙洋銀十一元非但服藥無效且病勢益增質舖夥呈票請追質本王供稱小的係江北人旣竊且騙自知該死如今惟求大老爺筆下超生朱明府飭唐將贓具領毛被騙之洋旣已置辦衣服著將衣領去洋銀四元攤償各質本銅燭臺自鳴鐘係法神甫所失着該包探將人贓移送法公廨就近傅失主領贓○包探陳阿九禀稱小的緝 
 
 

Page 4

 
 
獲積竊劉春山起到衣服查係天保棧客人許小卓所失現在許已他往由該棧司帳茶房等人投案代領沈利秋訴稱在天寳棧司帳知許客所失之衣已由包探緝獲是以帶茶房請領茶房蕭阿四供與相同劉供稱小的係湖北漢口人年廿六歲疉次犯法咎無可辭以後當攺過自新决不再作此事矣朱明府謂爾已屢犯行竊今又犯案殊爲可惡遂判令笞責二百板發捕房管押半年起案之贓准沈代領轉交失主○　號巡捕見扛夫卲阿炳王兆隆陳金林薛茂林等途中打架拘請訊懲旋有臺維洋行買辦江福亭訴稱行中各貨向由扛夫頭周福順雇人扛運每件索扛力廿六文許伊廿四文伊不允因之另雇比鄰豐裕行中扛夫頭張坤山承扛言明每件廿二文周與扛夫不洽以致爭毆周供稱臺維洋行之貨向由小的雇人扛運被張奪去與論被毆張投案訴稱買辦雇小的轉雇扛夫運貨被阻爭毆該華捕禀稱兩造均有微傷朱明府飭一併暫押候過堂訊供核辦江喝退○包探張松樵禀稱西人皮禮之妻某氏僱坐東洋車遺忘綢洋傘一柄憶得車係八百三十八號因卽報明捕房查悉車係張生郎劉金忠二人合拉及獲張劉盤問不承今特解案請究西婦訴稱下午四點鐘時雇坐東洋車遺忘洋傘今已認明由張拉車張供稱小的與劉合租東洋車一輛逐日輪流載客小的於黎明時拉至下午三點鐘卽父劉接手是日並無西婦坐車更無洋傘遺下劉供稱小的與張合租東洋車是日小的並未載過西婦西婦堅指由張拉車朱明府商諸佛繙譯官將劉開釋張交該包探帶回查明証據再行解候核辦 
[法捕房瑣事]  
　　某車夫因不依工部局章程經巡街捕喝阻車夫不服反敢與捕爭閙當被拘至捕房管押旋經人保出限下期交案訊問○山東人某轉租某甲房屋居住日久積欠租洋屢索無着昨經甲扭入捕房捕頭訊得欠租屬實着押候解案請究○小車夫某將同業人車上照會一張竊去後被查知將某連車扭送捕房備捕頭訊明情節着將小車扣留捕房令於下期投案候核○小車夫某甲推車在路因飢腸轆轆向牛肉攤上買湯飮之聊以解饞適偷兒數人乘其不備將車上紅羽毛單被一條攫去甲立卽追跟僅獲一人送捕捕頭着候補拿餘黨下期送案究辦○有流氓數人向興聖街某珠花店藉端拆梢將該店小主人軋至烟館勒索適被巡街捕所見將浪氓兩人拘押候訊 
[創助施粥]  
　　頃奉到蕪湖節省氏大善士英洋一百元助於敝堂施粥經費拜領之下莫名欽感現届秋盡冬來轉瞬嚴寒交迫蔀屋茅簷又聞號啼之聲敝堂正欲修葺灶舍部署粥廠乃蒙大善士先獲我心遥頒鉅欵不分畛域遠道關懷一片濟世之心出人意表積厚流光未可量矣昌謹代本埠羣黎望雲叩首遥甲謝悃請列報牘佈告同仁[  上海六馬路仁濟善堂董事施善昌等謹誌]  
[及時授衣]  
　　竊因順直奇災轉瞬北風告勁遍地哀鴻何以延生則敬奉順天兼尹憲電諭及嚴命馳赴賑濟籌勸棉衣集欵萬難而又臨行在卽大呼奈何頃蒙敬畏齋大善士代友人助到仁濟堂十月期規銀五百兩囑爲代辦棉衣卽解災區俾載道飢黎可免號寒之苦窮檐弱質同沾挾纊之恩拜領之餘同深感戴惟有謹代災民望慈雲而稽首請登報牘敬頌無量功德愚姪制施則敬子英甫叩首 
[國香留影]  
錢塘洪君繩伯工書法尤善繪蘭點葉鈎花頗得所南遺意昨承以設色蘭花一幅媵札見貽并題其上曰絶壑深林裏幽香風送來此花無裕韻偷　路旁開三絶之名不讓鄭虔獨著矣特志數語以答盛情 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緖十六年八月廿六日京報全錄]  
　　宮門抄○諭旨一道錄前○教職單○發抄硃批四道河督許奏節交白露黃河兩岸可望安瀾摺○大臣吉奏請派署乍浦副都統摺○副都統明奏交卸乍浦副都統印務回旗日期摺○副都統恭奏報暫行代理乍浦副都統印務日期摺○浙撫崧奏叅將攺歸浙江提標候補片○大臣希奏兵民鬥毆斃命將失查該管官交部議處摺○八月二十六日刑部都察院大理寺正黃旗値日無引見○徐樹銘由東陵回京請安○田我霖謝授鴻臚寺少卿恩○復州城守尉佑善謝恩○瑞純瑞恒謝授左右監副恩○江蘇道馬恩培謝恩○安徽知府黃雲謝恩○麟書續假十日○吏部奏派騐看月官派出徐中堂祁世長熙敬孫詒經白桓志鋭　琪明桂洪良品桂年劉恩漙徐兆豐周天霖鳳英唐椿森楊農侍衞處奏派蕭溝橋演放砲位○派出那王托倫布芬車賡音布德洪額裕理瑞啓良泰○召見軍機馬恩培黃雲嵩申○光緖十六年八月分教職單教授陝西漢州穆恒西安舉江西南安歐陽震九江拔雲南景東張寅旦曲靖舉正諭直隷趙州權衡鈞廣平福建海澄范維馨福州上杭郭續昌福州俱舉訓導直隸曲陽張汝梅保定山東利津楊文炳靑州山西絳縣魏祥熙平定浙江遂昌朱禾嘉興孝豐盧友炬寗波江西彭澤李仁瑞南昌湖北竹谿徐世杰漢陽俱舉山西徐溝董愼慪朔平挨甘肅平番顔師孔汝州挨江西湖口李華年袁州拔峽江李有棠袁州優福建政和劉保棠福州優湖北遠安汪寳善武昌挨湖南乾州吳安仁永順拔廣西藤縣王維藩潯州挨貴縣莫承露平樂挨義寗高洵梧州遷江句文英潯州四川隆昌李華國成都俱舉復諭江蘇蕭縣徐嘉礽海州廪山東新城王肇敏沂州舉湖南通道周啓倬長沙舉廣東新安梁子勤瓊州挨電曰伍玉衡東州廪四川長壽彭運奎資州廪復訓直隷蠡縣趙東昇易州優河南杞縣林國相懷慶陝州李星橋開封河南鄧州王德禮懷慶光州李藻河南四川廣安董芝瀚成都貴州貴陽裘邦直思南俱廪内鄉周鈞光州舉山東德州潘暾臨泰安舉湖北荆州孔憲甲安陸優廣西永安李炳培梧州增上思楊書詳鬱林附○發抄李鴻章奏候補臬司成孚變産捐賑請開復原銜奉硃批成孚着開復頭品頂戴欽此○又守備楊常泰補多倫協備奉硃批兵部議奏欽此○又遊擊周廣仁補白石口都司奉硃批兵部議奏欽此○又留洋差遣之江甯協領成鶴俸滿引見奉硃批兵部知道欽此○○頭品頂戴河東河道總督臣許振褘跪奏爲節交白露黃河兩岸大勢將定可望安瀾恭摺具陳仰祈聖鑒事竊臣前將節近處暑黃河兩岸及鄭工大壩要工武陟木欒店險工均經竭力搶護曁援案請撥節省防險銀兩緣由於七月初一日繕摺奏報在案旋據萬錦灘報黃河水勢於六月初五日續長三尺七月初九日又陡長三尺黃沁廳報沁河水勢於六月初二初五兩日共長水三尺二寸統計兩河迭次長水秋雨水復連綿動輒通宵竟日各路坡水匯流大溜浩瀚堤埽迭有坍塌臣益加戒懼飛催各工加倍力作逐處防堵道廳營汎月餘以來未敢稍息兹幸武陟木藥店寨前乘險搶堵日夕竭數千人之力奮與水爭將六七石壩著成而一線殘堤遂卽搶築數百丈銅墻鐵壁足資保障此後卽狂浪巨漲當不爲害此皆仰託福庇天氣晴明故臣等得以爭此先著此北岸局勢將定之情形也至南岸鄭工等處片叚較長必須廂護埽工並將堤身帮埽工多見蟄險均經督飭該管道廳調集兵夫晝夜搶辦亦皆人懷戒心工不遺力所在補還新埽厚帮大堤均能工堅料實頓改舊觀此南岸局勢將定之情形也各處險工均經一律搶修平穩茲於七月二十四日節交白露天氣甚好顧秋汎雖仍吃緊而修防已有端倪荷蒙聖主恩施俯准添款濟工旣敷經費復先準備通力合作當無意外之慮臣仍當督率道廳加愼巡防務期共保安瀾以仰副聖主厪念河防之至意所有處暑節後兩岸險工搶修平穩現交白露大勢似定可望安瀾仍當督飭加意愼防緣由理合恭摺具陳伏乞皇上聖鑒謹奏奉硃批覽奏欣悉仍當加意防守毋稍疏懈欽此○○奴才吉和跪奏爲請旨派員署理乍浦副都統印務恭摺具奏仰祈聖鑒事竊於光緖十六年七月初一日准乍浦副都統明魁咨稱竊副都統前因腿疾加重難期速痊於光緖十六年四月二十五日咨請據摺代奏籲懇天恩開缺回籍調理兹於六月二十六日摺旋奉硃批另有旨欽此欽遵恭閲邸抄光緖十六月十一日奉上諭吉和等奏副都統病難速痊懇請開缺一摺乍浦副都統明魁着准其開缺欽此同日奉旨乍浦副都統着忠瑞補授欽此等因捧讀之下感激難名惟思新任乍浦副都統忠瑞到任尚需時日現在病勢尤覺加重殊難支持若俟新任到浙再行交卸深慮悞公惟有咨請先行派員接署以昭愼重等因咨行前來奴才伏查乍浦副都統奴才明魁病勢旣加沈重難以支持自應先行派員代理俾得交卸回旗當經奴才咨行杭州副都統奴才恭壽暫行代理其乍浦副都統印務應否交奴才恭壽署理抑或另行派員署理之處出自聖裁理合恭摺具奏伏乞皇上聖鑒訓示謹奏奉硃批卽着恭壽署理欽此○○乍浦副都統奴才明魁跪奏爲恭報奴才交卸乍浦副都統印務回旂日期緣由叩謝天恩仰祈○聖鑒事竊奴才前因腿疾加重難期速痊懇請杭州將軍吉和代奏請旨開缺回旗調理一摺兹於六月二十六日差弁齎回原摺欽奉硃批另有旨欽此奴才恭閲邸抄光緖十六年六月十一日奉上諭吉和等奏副都統病難速痊懇請開缺一摺乍浦副都統明魁着准其開缺欽此同日奉旨乍浦副都統着忠瑞補授欽此乃荷聖恩之逾格實深感激而難名奴才伏思新任乍浦副都統忠瑞到任尙需時日現在奴才病勢尤覺增劇殊難支持若俟新任到浙再行交卸深虞悞公再四思維惟有將乍浦副都統印務備文咨請杭州將軍照例辦理兹准杭州將軍吉和行令乍浦副都統印務先行移交杭州副都統暫行代理前來奴才當於七月初八日卽將乍浦副都統銀印一顆及一切文卷等項派委印務協領文秀齎交杭州副都統奴才恭壽接收代理任事外年有奴才交卸印務日期卽行啓程回旗加緊醫治之處謹恭摺具奏伏乞皇上聖鑒謹奏奉硃批知道了欽此○○暫行代理乍浦副都統杭州副都統奴才恭壽跪奏爲恭報奴才暫行代理乍浦副都統印務日期謹恭摺奏聞仰祈聖鑒事竊奴才於光緖十六年七月初三日接准杭州將軍奴才吉和咨文内開副都統明魁現因病勢加重殊難守候新任先行齎交乍浦副都統印信咨請派員署理前來除恭摺奏請簡署外所有乍浦副都統印務應行咨令奴才暫行代理等因於七月初八日准副都統明魁派委印務協領文秀齎送到乍浦副都統銀印一顆及一切文卷等項奴才卽於是日恭設香案望闕叩頭祗領代理任事訖伏思奴才滿洲世僕質本庸愚才識譾陋兼兹重任深懼弗勝惟有勉竭愚忱隨事會商將軍和衷辦理以期仰報高厚鴻慈於萬一所有奴才暫行代理乍浦副都統印務日期理合恭摺奏聞伏乞皇上聖鑒謹奏奉硃批知道了欽此○○崧駿片再兩江前先補用副將張國林現年五十歲湖南祁陽縣人咸豐九年投効軍營剿賊出力由軍功遞保以叅將補用光緖九年由兩江請假來浙投効派委監修鎭海金雞山炮台並委管帶楚軍達字中營調帶達字副右營十一年正月保獎免補叅將仍留兩江前先補用現在管帶提標練軍中營駐防寗波鎭海口岸供差前據禀請奏明攺歸浙江收標當經咨查浙江提臣馮南斌兹准覆稱管帶練軍中營兩江前先補用副將張國林年富力强辦事勤愼該員到浙當差已歴八年於地方情形極爲熟悉咨覆核辦等因前來合無仰懇天恩俯准將兩江前先補用副將張國林攺歸浙江提標中營收標候補以資驅策除將送到履歴咨部查核外謹會同閩浙總督臣卞寳第附片陳請伏乞聖鑒訓示謹○奏奉硃批着照所請兵部知道欽此○○奴才希元富森布跪奏爲兵民鬥毆傷斃人命請將失查之該管各官交部議處恭摺仰祈聖鑒事竊查福州駐防八旗官兵生齒日衆良莠不齊奴才等到任後誠恐有不法兵丁在外滋事曾經出示曉諭嚴飭各旗一體約束乃本年五月十八日有正紅旗步甲松普廂藍旗馬甲聨忠與客民秦家連彼此口角爭毆秦家連次日因傷殞命珠屬不法除將該兵丁等革退錢糧發交理事同知會同閩縣按律擬辦外其該管協領等官失於覺查咎亦難辭相應請旨將正紅旗協領延興佐領慶惠廂藍旗協領得泉廂黃旗協領兼廂藍旗佐領平慶交部議處以示懲儆理合恭摺具奏伏乞皇上聖鑒訓示謹奏奉硃批着照所請兵部知道欽此 
 
