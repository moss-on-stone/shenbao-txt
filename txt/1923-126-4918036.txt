# 1923 - 126 - 4918036

 

Page 1

 
 
第一萬八千零三十六號;中華民國十二年 西曆一千九百二十三年五月十四號
星期一 * *   
 
 

Page 2

 
 
第一萬八千零三十六號;中華民國十二年 西曆一千九百二十三年五月十四號
星期一 * *   
 
 

Page 3

 
 
第一萬八千零三十六號;中華民國十二年 西曆一千九百二十三年五月十四號
星期一 * *社論 
[我所注意之政府辦理臨城刼案三大要點] [  抱一]  
　　空前惟一之臨城刦車案其聲騰於全國且幾幾及於全世界夫土匪之爲患亦慣見矣火車被刼亦不自今始矣何以本案獨喧譁至此乃至上煩交通總長山東督軍紆尊親赴出事地點此何故耶吾人試思之設被擄者人數雖多盡是華人而無一外國人在内吾敢信其影響所及至多較大於尋常擄刧案已耳夫外國與論因外人被擄而特别重視不足異也即本國輿論因外人被擄懼此事之牽及外交而特别重視亦不足異也獨就政府之責任言其對於本國人民生命之保護與對於外國人民生命之保護斷不當有所差别今臨城案外人陸續出險矣或者有全數外人先華人而出險之一日斯時政府對於未出險之華人果與外人同其重視而繼續盡力救護耶抑竟沿其向日漠視本國人民生命之慣例而不復盡力耶此吾所注意之要點一 
　　此彌天大案誰當負責任者當地之文武官吏也本省督軍省長也本區巡閲使也本路局長與其所屬主管人員也乃至陸軍總長交通總長與國務總理也誰當究此責任而依法處理之者則國會也大總統也設此等彌天大案而出於東西洋法律有權力行政有綱紀之國家則上列諸人其分别受嚴厲之處分可知也即在前淸專制時代上列諸人其分别受嚴厲之處分亦可知也今政府之處理本案此時尙在營救被擄者時代究竟對於上列負責諸人最後如何處分不可知第觀八日命令撤任查辦與交部議處者僅及地方文武官吏與本省督軍省長而止其他絶不問且據另一消息政府對於山東督軍省長一方交部議處一方命人傳言此僅爲對付外人起見云云此復成何體统究竟此案最後之處分如何國家有無法律行政有無綱紀全視乎此此吾所注意之要點二 
　　蘇皖魯豫間之積匪設無根本肅淸辦法則一臨城案可了將來必且有無數臨城案發生究竟中央政府與各該省負有地方治安全責之長官僅欲了臨城案而止乎抑將根本肅淸四省交界之匪患乎僅以本案牽及外人之故而勉圖了結乎抑將激發天良合力以謀拯拔四省同胞於水深火熱中乎此吾所注意之要點三 
國内專電 
　　北京電使團十二夕會議因得臨城棗莊達維斯等電告已派紳耆入山講票中政府尙盡力葡荷美公使代辦等提議改至十四日下午三時再開會議葡使囑各使館將對華應要之點自行開具節略提出十四日大會並定十四午前九時爲交換意見商提一致條件葡使曰予卽通告中政府在十四日午前全數救出外人爲有利過此時限則中政府對世界各國所負之責任未便預言（十三日下午一鐘） 
　　棗莊電陳調元吳長植及吳賀兩團長之軍圍匪成半圓式十一晨先派嶧紳李某及釋出之楊某赴土門地方與匪談判匪希望改編等條件外并保存其老巢抱犢崮官軍方面以其條件難以全認故連日尙在磋商曹派之王用中齊派之温世珍今日均參與會議（十一日下午八鐘） 
　　北京電周學信等電告安迪生温世珍與匪商定（一）國軍撤退抱犢崮（二） 
匪衆酌量收編匪表示滿意允商匪首卽日釋外人若干名餘俟條件實行後全部釋放（十三日下午四鐘） 
　　北京電李麟閣楊琪山見匪首孫五孫要求先將包圍豹子谷官軍撤退餘事再議並須嶧滕費三縣紳商爲担保（十三日下午一鐘） 
　　北京電臨城電鄭士琦已允將包圍豹子谷軍隊卽日撤退辛知事商三縣紳商亦允擔保十二下午温世珍安迪生李麟閣見田中玉於棗莊卽託温李偕安迪生入山答覆孫匪查豹子谷距棗莊七十里被擄者之山距棗三十里當日未能往返昨外部已將情形告領袖公使（十三日下午一鐘） 
　　北京電商聯會代表王文典等今晨赴臨城本報記者王尊庸同車赴臨（十三日下午一鐘） 
　　北京電曹錕派楊以德代表赴臨　　 
元（十）（三）安迪生電告由匪處下山匪允先放一部留一部在得保證待豹子谷兵全撤後再商（十三日下午八鐘） 
　　北京電内務部訓令楊以徳津啓明報載外婦被匪輪姦紀載失實迅令更正（十三日下午八鐘） 
　　北京電交吳昨夜八點十分赴臨城今日申刻到棗（十三日下午五鐘） 
　　北京電魯田電告眞（十）（一）夕赴臨城督署李竟容代拆行（十二日下午八鐘） 
　　北京電交長吳毓麟文（十）（二）晚赴臨 
（十二日下午八鐘） 
　　天津電屏格少佐於九日下午六時發出一函云予現在不能隨同送信人出險惟匪首允將我之小兒先行釋放予現與其他外人約二十名一致聲請官軍退回濟南倘在三日内不退兵則吾人生命將有危險據匪云若輩非純粹土匪亦非專爲綁票因爲曾受軍隊之荼毒每藉此以爲抵制等語請將此事報告英美公使速籌善法以解危急稍有遲緩則十分危險矣再者非俟吾人完全出險後切勿使官軍進攻否則生命難保又請多預備外國糧食交來人携回因匪巢中不能供給吾人飮食并格啓（十三日上午一鐘） 
　　天津電臨城消息尤日（十）（一）十二時　　 
土匪又放出一外人名亨利者彼携有蘇羅門君飛利門君羅勒君伯魯君穆安素君等之私函據云前此二十四小時中除墨西哥夫婦二人维利亞夫婦二人又施密斯君外其餘被擄之外人均已晤面惟穆安素君稍有病其他各人均平安云又自肇事之日至今共釋出外人十六名目下尙在土匪手中者仍有十名（十三日下午一鐘） 
　　天津電交通部半官消息謂昨連外國小孩二名共放出外人九名十號所放出之外人現在銅山由江蘇督軍派人招待一切又據京訊是日外間盛傳英美使署已向駐津各軍下預備出發令訪員卽於下午三時往謁外交團領袖據云並無此事但彼主張開談判解决又謂外交部方向彼報告現在尙未接到釋放其餘外人之消息（十三日下午鐘） 
　　天津電外間所傳土匪索價贖人及願受招撫説均不確茲聞匪有三條件（一）所有軍隊退回濟南府（二）臨城附近之三縣爲受撫後駐紥地點（三）政府給十二個月欠餉又聞土匪與兗州鎭守使何鋒鈺仇隙甚深因何曾將匪首之兄槍斃衆料何如出面招撫匪必不允（十三日下午一鐘） 
　　棗莊電今日楊祺山李麟閣返山與匪交涉匪初允官兵退出抱犢崮境卽釋今又變卦謂退兵後再講條件交涉前途無把握 
（十二日下午八鐘） 
　　棗莊電今日温世珍偕公府洋顧問安特生及享利上山交涉 
（十二日下午八鐘） 
　　棗莊電此間當軸注重滙豐票被擄華人置諸腦後謂是副票不足重望滬紳速營救聞京商會派員來刻未見到 
（十二日下午八鐘） 
　　棗莊電田中玉今晨十時到棗莊願出五萬元賞能救西人下山者吳毓麟約十四到 
（十三日上午十二鐘） 
　　棗莊電南高學生顧克彬偕上海　　 
經濟商業週報亨利下山亨利謂匪甚優待客人亨利明日擬再入山（十一日下午三鐘) 
　　臨城電　頃有人自山來带郭鴻逵信請人送錢至伊家曹星舟鄭熾請友托當地土人寄五百元入山面洽滬洪錫祺安 
（十二日下午三鐘） 
　　濟南電交部來電吳總長偕津浦孫局長准晚十時過濟赴臨據棗訊田與蘇齊皖馬代表庽中興公司商救外人對匪提條件均暫允著匪范明新願率衆千餘受撫效孫百萬带罪立功（十三日下午六鐘） 
　　北京電八日津京奉站有靳師長張督理護兵要求慢開車洋員李溪不允該兵圍毆站長張兆麟卒索專車一輛去（十二日下午八鐘） 
　　北京電交（十二）日張宅閣議財張令催府頒又催衆院速議顧外長同意案李海恩爲潯州關督常壽宸爲臨淸關督王鴻爲魯財政廳楊葆鈞爲膠關督元八公債照原案由鹽餘付息交整理會迅核張琴爲籌辦曲阜大學委員（十二月下午八鐘） 
　　北京電李根源假十日十三晚車赴津十四由津赴蘇瀕行發表大批人員吕咸爲龍烟礦監督陳邦燮鄂城礦監督方更生調查蘇皖官荒專員等（十三日下午一鐘） 
　　北京電黎張催顧就外長顧答在同意案未通過前不就（十三日下午一鐘） 
　　北京電政府訓令容揆現正全力營救被擄外人無線電案俟新外長到任再商（十三日下午一鐘） 
　　北京電十二閣議提田中玉請免職案恐將照准（十二日下午一鐘） 
　　北京電馮軍由南苑移駐城内者頗多（十二日下午一鐘） 
　　北京電　趙椿年函張詢問報載查辦薛子奇案原派莊藴寬後經更改是否屬實張覆否認但仍一面以指令加派莊（十二日下午一鐘） 
　　北京電蒙疆委員會原爲張自留下台地步今裁撤以示無與馮競意（十二日下午一鐘） 
　　北京電昨全民社開會張英華弟膺方代表演説乃兄不就財長范鴻鈞見吳景濓催提查辦張英華案（十三日下午一鐘） 
　　北京電印鑄局案徇吳淵淸以指令查辦舞弊之科長局長趙翰綸請假避匿（十二日下午一鐘） 
　　北京電羅案牽涉院秘書廳發文手續問題地檢廳已行院查案 
（十二日下午一鐘） 
　　北京電港電沈軍退韶張克瑤不援故陳炯明軍集中石龍以攻廣州（十三日下午一鐘） 
　　北京電沙面領團電林虎率鍾景棠部七日由惠西進李耀漢攻台山正激戰中（十三日下午一鐘） 
　　北京電鮑貴卿出京卽赴奉 
（十三日下午一鐘） 
　　北京電財部發庫劵六十萬專給軍警餉（十二日下午八鐘） 
　　北京電院秘長改王典型財長張英華令頒（十二日下午八鐘） 
　　北京電西北邊防督辦馮要求政府仿照前籌邊使官制並先交國會通過昨晚張紹曾宅會議西北邊防督辦事宜（一）條例之規定（二）公署組織法（三）開拔經常費之預算定下星期二提閣議（十三日上午十二鐘） 
　　北京電顧維鈞連日與公使圑非正式接洽墊欵事已完全絶望故顧不願就職（十三日上午十二鐘） 
　　北京電參陸處通電各省保護外僑肅清匪亂（十三日上午十二鐘） 
　　北京電李根源定明晨起程赴滬與岑春煊有所接洽（十三日上午十二鐘） 
　　北京電反對省憲之兩院議員今日在江西館開會討論辦法 
（十三日上午十二鐘） 
　　天津電駐津美日兩國將校赴錦州山海關各處調查直奉有無備戰情形約十日内返津（十三日上午一鐘） 
　　天津電眞（十一）晚由豐臺開來三十九次貨車失愼幸發覺早未致延燒五次快車因而誤點 
（十三日上午一鐘） 
　　北京電曹吳迭電催發討孫令謂可防止其活動借欵並請對外聲明如孫氏借欵槪不承認 
（十二日上午十鐘） 
　　北京電印鑄局帮辦吳淵卽毆劉恩源之議員因主張懲辦購料舞弊之科長與局長不恊改調法制局但吳聲言須將此案辦妥然後去職已呈請免科長錢某馮某職錢爲錢能訓姪（十二日上午十鐘） 
　　北京電王永泉改興泉永護軍使周蔭人改閩北護軍使由曹電請明令卽發（十二日上午十鐘） 
　　蘭州電佳日（九）（日）劉爾炘請督省兩長在籌賑處協議賑災辦法 
（十一日下午五鐘） 
　　蘭州電各校敎員以敎廳趙元貞爲士類推服呈請敎部改代爲署 
（十一日下午五鐘） 
　　蘭州電國恥日各校遊行演講二十一條人民甚感憤（十一日下午五鐘） 
　　蘭州電樊鼎樞陳能怡組織陜省旱荒賑災分會（十一日下午五鐘） 
　　漢口電川訊但軍余際唐喻華偉反攻銅梁楊春芳部與戰一日死傷甚衆銅梁佳（九）（日）被但軍佔領楊春芳部退永川楊森率部往救在龍水鎭萬壽塲等處與但軍激戰滇軍復由江津越雲亭山謀攻重慶特别戒嚴現由趙榮華派部防堵金紫山聞已與滇軍接戰 
 
 
 

Page 4

 
 
第一萬八千零三十六號;中華民國十二年 西曆一千九百二十三年五月十四號
星期一 * *（十三日下午五鐘） 
　　漢口電省議員丁榮學提出查辦政廳長鄧振璣案内列藉公營私違法納賄等欵（十三日下午五鐘） 
　　漢口電武昌商界外交後援會通告銑（十）（六）起實行檢查日貨已派定調查檢查等員（十三日下午五鐘） 
　　漢口電省議會文（十）（二）通電賦税改折案經大會否决並咨請省署撤消（十三日下午五鐘） 
　　漢口電應山縣知事電告豫匪五百餘人青（九）（日）由北侵入應境河源肆行搶刦蕭電令駐羅田殷營往剿（十三日下午五鐘） 
　　安慶電有人控皖造幣廠虧三十餘萬吕派謝學霖查辦並逮科長李時蕚耿朝泰耿先逃廠長江澤春袒李不交簿據亦不交出元日（十）（三）吕電江父朝宗詢辦法 
（十三日下午六鐘） 
　　安慶電財廳長何炳麟堅辭吕委科長郭後德護郭亦辭（十三日下午十鐘） 
　　香港電昨電粤軍克石龍不確楊坤如熊略等部在博羅灰（十）（日）與劉震寰部激戰（十三日下午九鐘） 
　　香港電招商局泰順輪船眞（十）（一）由港赴滬駛花燃柱海面忽有大艙搭客三十餘名持槍指嚇搜刦財物共値數萬元卽下小舟逃搭客船員無恙聞賊係由省港落船每埠十餘人（十三日下午九鐘） 
　　香港電黄大偉佳（九）（日）電孫言入閩後軍旅付託非人用是辭職未獲准現誤用沈鴻英卒至稱兵危及根本惠潮一帶猜忌相持有决裂勢偉部散佈閩粤一帶若不團集一遇戰事危險孰甚爰從部曲之請回職視事（十三日下午九鐘） 
　　香港電張希栻因有援兵二千由梧開至隹（九）（日）由肇慶反攻（十三日下午九鐘） 
　　蚌埠電十三日馬聯甲飭史旅選派精練步兵一連赴殷家滙保護義繭商（十三日下午二鐘） 
特約路透電 
[臨城刼案之談判]  
　　十三日北京電交通部宣稱午夜接政府特别代表自臨城來電稱江蘇交涉員及安德森氏已與匪商定條件官軍自抱犢峪周圍撤退匪衆編爲國軍匪已表示滿意允回根據地後釋放若干人餘俟條件實行時全行釋放曹錕已命楊以德爲代表赴臨城 
[英報論臨城刼案]  
　　十二日倫敦電泰晤士報論臨城匪案謂自中央政府政務廢弛以來外人之被匪擄者除臨城外尙有多人外人對此罪行未嘗要索嚴峻足以警戒罪人或使北京知必保護外人之賠償此後欲保持西方列强之尊嚴及列强人民生命財産之安全非僅僅償欵或謝罪所能逹到在中國軍閥横行無法之現狀中應責令中國施行何種計畫以逹此目的此固未易言之但列强非設法以此計畫加之即束手注視其國人一再遭刦將來被擄人數且將更多而範圍愈大耳 
[北京閣員之更動]  
　　十三日北京電昨夜有命令准劉恩源辭職並任張英華繼劉 
　　十三日北京電内閣今日决議促請國會從速通過顧维鈞長外交因臨城案緊急外交一席未便久虚聞各使署促中政府竭力勸顧就職 
[日人演説人種界]  
　　十二日倫敦電日本大學敎授Ｈoshinuma在倫敦日人公會演説謂日本地小民衆故不得不注其目光於南北美加拿大澳大利亞人烟寂寥之地而派其冗民赴此數處將荒蕪之地治爲米麥良田實業盛區惟日本擬限制移民人數俾免擾及鄰國之和平泰西數國如不覺悟其對東方人民熊度之錯誤則將釀成東西戰爭牽涉世界之人類其慘烈將爲亘古所未有云云 
[英意之邦交]  
　　十二日倫敦電英皇與皇后定今夜啓程返國其羅馬之游現已完畢英皇等歸途將順道視察意境内英人公墓英法報紙皆甚注重英國元首游意之舉視爲英意邦交愈將親善之先聲羅馬官塲開最後招待會時英皇答詞首述英國對於意國之同情與景仰繼謂國際陰靈惟賴世界大國最密切之合作以掃除之英意人民定能有此合作云云 
　　十二日羅馬電英皇游幸羅馬旣畢路透社探悉英皇與皇后離羅馬時挾有此行之最愉快印象羅馬各界招待之熱忱固屬可感而英皇等以私人資格游行鄕間時所受鄕人之歡迎尤令人莫忘英皇與皇后　酬應紛繁精神甚佳以邦交觀察點言之此行當使英意間業已密切之邦交愈爲鞏固 
[英俄間之交涉]  
　　十二日倫敦電俄國牒覆英國謂英國搞議俄人拘其漁船約翰森號一事宜召集有關係之各國開會攷慮俾領海全部問題得付討論而締結國際契約俄政府願討論英俄間所有之各種問題尙望英政府有以迎合俄政府解决此爭端之和平志趣云莫斯科電稱俄政府决計遣國外商業委員長克拉新氏即赴英國克現將乘飛機來英 
[美商會之决議案]  
　　十一日紐約電美國商會已通過下列之决議案㈠贊成美國加入國際法庭建議㈡主張增加入境移民限額百分之二㈢建議召集世界經濟會議調處和平經濟問題㈣反對政府主有商船 
[各國近事紀]  
　　十一日馬尼刺電華盛頓宣布芝加哥日報之電文謂菲督伍德將軍將宣布受菲島獨立委員團賄金之美國參衆議員姓名政界聞之大爲憤懣指此爲有意破壤菲島獨立運動之企圖伍德將軍並未傳逹此事 
　　十二日華盛頓電美國航務部所雇用之海員工資已增加百分之十五至二十 
　　十二日巴黎電愛菲爾塔昨爲雷電所損無線電報須阻滯二十四小時 
公電 
　　景德鎭來電申報轉全國國民公鑒旅大未還苛約未廢外 
交棘手悲憤塡膺五九國恥紀念爰集各界游行警告秩序整肅綿亘數里即於是日成立外交後援會議决實行經濟絶交萬衆一心義無反顧除電呈政府外乞一致堅持協争勿懈以固我國而保主權景德鎭對日外交後援會叩 
　　馬加撒來電上海申報轉政府曁各機關均鑒廢止二十一條 
件堅持到底同僑誓作後盾馬加撒華僑全體文叩 
　　趙榮華通電各報館均鍳竊旅順大連表海負隅爲吾國渤海重要軍港東北絶大塞衝論國防方建設之恐後豈租借之可言乃因前淸末葉俄人强租日俄戰爭結局俄將旅大拱屬日本按國際普認平等主義已與公法不合而私相授受尤爲荒謬絶倫且日本野心得步進步前因此異圖延長租期迫脅袁項城訂立二十一條迥時我國人民憤激塡膺一致否認咸以提倡國貨封鎖經濟對付之五七國恥紀念均尙深印腦筋近我政府以旅大租期届滿復通牒依照交還詎日本怱扯二一旅條駁覆抗議夫二十一條乃黑幕痛史也依法當爲無效迭經我國專使和會聲明昭然若揭而日本現仍藉口二十一條抗十交大藐視欺凌莫此爲甚頃讀吳巡閲使青電述明各節感慨良 
深旣日本妄逞淫威心懷蠶食則遠東和平愈生障碍中日親善更遠距離須知此乃公理戰勝强權時代日本之侵略政策實爲世界人類之公敵務望我政府人民急起直追堅持到底誓非收回旅大復我主權不止華雖武人杞憂尤切謹卧薪嘗胆以從其後保國救世亦正其時區區此心始終不渝掬誠敬告諸惟亮察鄂西援川副司令湖北施宜鎭守使趙榮華江印 
國内要聞 
[北京特約通信今日張閣恢復原狀之内幕] [  穆]  
　　醖釀已久幾臨絶地之閣潮至今日而告一叚落蓋今日下午之張宅會議各閣員均至又爲第二次之復職矣據愚所知國務院中昨日並無閣議之通告至今晨二時張始以電話致院秘廳囑告各閣員今日上午十一時依舊開議然至正午十二時到院者只海軍之李與財次張競仁而張紹曾忽來電話謂不能到院請大衆至宅會議至下午一時後而各閣員陸續俱至只外交本無總長財總昨晨已微行出京其餘皆一律列席爲兩星期來所未有張乃先言對時局灰心之狀况謂本擬即辭而時勢上又有不許好在同閣諸君皆我向貴寓中親自請來者且除衆愚（程克字）以外皆我的老哥大家不妨開誠布公互匡救其過失云云吳毓麟即首先答言我們旣同事一塲當然共同維持一齊來仍一齊去絶無芥蒂於其間於是照常辦事恢復原狀一層乃成鐵板註脚旋即開議例案並及財總問題西北邊防問題而農李因母病請假返蘇省視亦决定俟財總就職以後准其儘一星期内南行一趟雖國會方面不信任案之進行究竟如何尙難遽料然就張閣而言已算苟延殘喘矣 
　　雖然自愚上次通信之次日始亘兩日半久内閣實太不成局面蓋七日之晚雖有次日吳毓麟可出席之説然次日則高程不來即海李敎彭亦不來交吳雖到而只與張接見葡使談話一小時及至議席則只辦一津浦刦車案之命令並取消實業專員即拂袖而去張紹曾李根源而外直無其他閣員張氏大憤提出辭呈而公府退還又上請假一月呈而公府又退還李根源亦兩次上呈請省親假即張李意中亦認定今日不復成會故昨日未發通告也計閣員之中吳首拆台高程和之海敎受運動而缺席其差强人意者李根源尙相陪伴據李氏語人爲政治道德計不能先張而走爲憲政軌道計不能後張而走然其去志固與張同决也於是兩日之問異聞百出倒閣報紙或造財農被捕之謡或謂張氏假惺惺倒閣者决不因此罷手或則謂張氏强硬預備永作光桿内閣誓死不去即袒護張閣之報亦無從置辭蓋不謂爲已至絶地不可得也 
今日何以急轉直下乎據愚所探知黎氏至今早止猶未改維持口氣旣不准張氏之假且今早召李根源入府囑其傳語張氏從財政設法勿遽言辭黎並曾語其暮僚某謂以道德上關係不能不維持張敬輿且如青黄不接則一切是非皆落在我頭上故不如暫留張閣之爲愈則黎之慰留出於府方所傳出者一吳偑孚蕭耀南齊燮元孫傳芳四人近日有電致張表示勸留之意吳且有繞室徬徨之語此軍閥之仗腰出於院方所傳出者二然此種説法自愚觀之皆不過冠冕文章其眞因决不在此也其比較上可算眞因者則馮玉祥氏今午宴客座中有政府要人有國會議員馮氏揚觶而言謂吕均旣離院財劉又出走内閣破裂之原因業已消失予已向高吳二人説過並與張敬與言明仍以國家爲重和好如初閣潮可望消滅又言日内將向多數議員及北京新聞界出面解釋免再生罅漏於其間當時聞者頗爲奇詫然不一小時而已有張宅會議之結果不得謂馮氏所爲非各原因中之較近事實者矣至其唯一之眞因則解鈴還是縏鈴人觀吳氏前數日之態度及今日在張宅説話之情形可以思得其半而所以致此者則大有説即繼閣問題是也談及於此須將倒閣繼閣之内幕詳悉述之讀者始能明悉蓋倒閣問題之發生始不過所謂三民團體而風潮之擴大則由十政團之迭次集議及迭與民憲同志會交涉當十政團公推吳景濓組閣且將閣員自行分配已有所謂議會内閣之聲事爲黎氏所聞乃便中語吳景濓謂憲法公布以後第一内閣當然非君莫屬吳景濓默喻其旨慾望遂以打消然旣經出手又成欲罷不能之勢適距今十日前吳景濓曾赴津一次閒談中以此勸王承斌王初亦爲動繼思抛却直隸省長二十三師長而爲無拳無勇之總理進無所爲退無所歸太不上算乃乘靳雲鵬母壽之際於津保兩派之秘密會議中自行謝絶於是繼閣一席又轉到吳毓麟頭上吳毓麟於本月三日怱遽歸京就張會卿魏聯芳兩事嚴重抗議表示决不合作即此繼閣之慾望驅之使然而此數日之閣潮亦此項决議所驅使也然彼所希望爲署閣而非組閣而黎則旣不滿吳氏又不主署與代吳景濓及一班倒閣派則大聲疾呼謂高吳與張爲對待之兩造張固非走不可高吳亦不能取而代之事聞於津保乃知津保嫡派内閣之不易成而欲仍用一外交系以作幌子由王承斌電吳毓麟謂與其總統提出國會同意皆無把握不如讓諸他人而應運而興者即爲顧維鈞氏王毓芝曾宴顧一次吳景濓作陪正式談及顧以不允不拒之外交家熊度出之昨晚下午八時吳景濓親赴東廠胡同推荐顧氏組閣黎雖仍主留張然言外之意張氏留不住時亦甚贊成用顧昨日以来顧閣之事已爲各要人所悉吳毓麟自顧己身組閣不成事實面徒爲人作嫁且顧氏出後用己與否尙不可知即令仍舊而通過兩院又須費一次事顧爲機警有手段之外交家又不如張之尙易挾制故只得因劉恩源之走馮玉祥之勸得風便轉就此下臺其餘諸人本來爲彼捧場彼旣自已轉圜亦落得暫保地位而前之各各怒目相向者今又各各笑臉相迎張之戀棧固太無聊而數日來之一場喜劇在黑幕揭開以後亦不免令人噴飯也（五月十日） 
[憲法會議又流會因反對省憲者缺席]  
　　十日憲法會議開會仍由吳景濓主席延長已逾法定時間尙鎭圭大呼已逾延會時間而議長延不報告在此時間乃爲違法鐘點本席不敢參與狂呼再三無人理會至三時十分主席報告簽到者五百五十七人出席者僅三百七十二人因有多人在小議塲開會已來一公函聲明不肯出席現在相差人數太多只有宣告延會云云劉楚湘彭漢遺請投名刺馬驤發言主張改開談話會將不出席議員所來公函討論一番斟酌對於他們所要求之點有無可以讓步允許之處以資救濟主席命秘書長朗讀不出席議員來函宣告後改開談話會馬驤報告昨日吳議長湯委員長在太平湖湖召集前次開會退席不與表决之諸同人商量以後如何進行方法覺得彼方誠意極少對於吾人所主張關於手續問題先行表决俟討論第二條省憲問題再爲盡量之協商各點均無滿意的表示今日開會彼方仍不出席尤以手續不合爲言故本席意見以爲能容納彼方之要求則議事日程不妨修改若謂多數人不當受制於少數不能容納彼方之要求即當振作其奮鬭之精神湯漪亦報告日昨在太平湖商量之情形略謂昨日接洽結果本席等所主張者省憲是有問題手續是不生問題以無問題之手續經兩次大會之討論兩度討論終局之動議成立不能不加以表决若省憲問題可俟至第二條爲盡量之討論預請議長注意不得爲討論終局動議之提起彼方似亦有允可之意兹者本席以爲對於手續上可以讓步假定議事日程列中華民國憲法案地方制度章第某條至某條删修正案字樣其結果亦仍是討論此次憲法起草委員會所提出之草案即讓步至於將六年原案列入議程亦無多大關係只多經起草委員加一報告而已而對於第二條省憲問題不妨作長時間之討論不提討論終局之動議如此庶幾議憲不致停頓矣吕復發言謂吾人當聲明責任將不出席議員姓名通電全國表示不負制憲責任之自有人在非國會一般人之咎而已至於憲法之成與不成原不成問題未必吾們回去了之後中華民國就無人制憲永無憲法云云褚輔成主張議事日程修正案之括弧删餘此蓋議長編列議事日程有此特權無所謂讓步主席以褚君意思諮詢大衆贊成者甚多惟寇遐金兆棪有異議蓋恐自己立不住脚步反授人以違法之口實金兆棪並主張應俟下次改開談話會以彼此意思協商之結果改定議事日程馬驤亦贊成金説謂可於議程外另加一通告請彼方出席先解决手續問題主席遂宣告散會 
[實力派反對省憲制憲前途之大危機]  
　　　　舉國矚目之憲法會議因種種内幕關係致多流會自日前規則修改之後世人咸望其人數較少不致再有不成會之事乃十日憲法會議又因人數不足未能開會殊屬令人失望以愚所聞議員之不肯出席原因有二其一由於大多數議員對於憲法索少興味且向作政治生活難免趨於懶惰故出席一層甚不踴躍其二由於長江某有力者反對省憲甚力近遣人　巨金（或云第一次三萬五千元）來京運動議員不出席以爲抵制甚或提出不相干問題來相摀亂冀可挨延時日以待時變聞現時反對省憲者以民六憲法會議對於地方制度一章曾經初讀程序而標題亦經二讀會通過則現在憲法會議理應賡續民六原案進行討論乃議長所發之議事日程竟以此次起草委員會所提出之修正案作爲議題列入二讀暗將原案取消實與憲法會議規則不符故提出異議要求更正唯據贊成省憲者云當去年國會恢復後因來京議員未齊致憲法會議不能即開大會故在審議會中議員提出地方制度修正案甚多審議長以各修正案與民六原案逈不相同不能按原案逐條討論時議及各修正案特將地方制度中最重要之五大綱如省組織省憲及省權等問題提出討論再將討論結果依據憲法會議規定第三十條由議長交付起草委員會從新起草總修正案在審議會中大衆業已公認民六原案已成廢案將來在大會時即照起草委員會所起草之修正案逐條討論去年年底憲法會議開會依據此項决議發出議事日程且將修正案第一條可决通過自應不至再生枝節乃近來反對省憲者横提異議而舉當日在審議會中大衆所公認之議决陰謀推翻殊屬令人詫異現時雙方正在調停連日在太平湖飯店磋商尙無結果據聞現在反對省憲之中心不在北京而在長江某地某有力者近來反對省憲漸有顯著之動作據新自某地來者云某有力者力阻制憲進行有四大原因其一因地方制度章中規定省得制憲及省長民選兩事與彼主張適成正反對彼之主張亦非從國家前途上着想仍不外爲地位問題而已其二則爲憲法上規定軍事費祇許占總支出十分之一此點與彼利害衝突自難隠忍其三則爲國防軍每年應調換防地此事與軍閥割據局面大有妨害亦難贊同其四則因某有力者不欲在黄陂任内發布憲法致無形之中爲其增加許多聲望蓋某有力者主張以某系領袖繼黎則發布憲法之榮譽非使某領袖享受不可有此四因故極力運動阻止制憲進行現時議員中提出無謂問題搗亂憲法會議者雖未必盡出某有力者之指使而强半受其作用則無可諱言故由目前形勢觀之制憲前途已瀕危機若非國人羣起而爲大規模之督促運動殆可謂已絶望也 
 
 
 

Page 5

 
 
第一萬八千零三十六號;中華民國十二年 西曆一千九百二十三年五月十四號
星期一 * *   
 
 

Page 6

 
 
第一萬八千零三十六號;中華民國十二年 西曆一千九百二十三年五月十四號
星期一 * *國内要聞二 
[津浦路大刼案彙聞各軍包圍匪巢之形勢與匪談判地點將在土門匪徒自稱山東建國軍嶧縣紳耆已入山説票田熊關於匪案之談話]  
　　十一日棗莊快信 
　　其一記者（通一）昨晚隨曹使軍事顧問王用中美副領事白格到棗莊中興煤礦局王用中之使命㈠設法救出被擄者㈡送食物衣服上山㈢代曹田向領事及諸外人慰勞道歉匪現在嶧縣東北小馬崔莊北一帶匪首名孫美瑶·（孫美珠之弟美珠前年槍斃）劉淸元·周 
天倫·閻守聚郭祺才·周囚龍匪中有前赴法華工通法語者被擄外人現常與此間諸外人通訊陳調元随帶混成一支隊現駐臨城中興第二十旅吳長植之一團圍抱犢崮第六旅吳賀兩團長各帶兵約二百餘名現在龍門觀半户毛宅子白山吳家後狗窩老頭子山黄風口黑塔東西鳧山一帶各軍成一半圓線與匪相距六七里現不進攻今晨七時派嶧紳李麟閣及昨放出之楊毓珣（袁世凱之婿）入山接洽今晚十一二時可返與匪開議地點約在距棗莊四十里之土門地方聞匪昨日亦開會議志不在錢希望改編成師抱犢崮爲其數十年之老巢内有高大房屋願永久保守之寗交涉員温世珍頃到此各領事亦均在此間王用中温世珍與諸軍官今日在此有會議討論營救辦法聞陳調元與何鋒鈺不洽然在此緊急時當不致破裂也　　其二津浦北上特别快車路局因愼重起見車開至徐州即停止（車至徐州時在夜一時）不再前進俟翌晨五時再行開駛南下特别快車至兗州明日七時在臨城交車故來去火車均須遲到四小時左右肇事地點軌道已鋪好惟車經是處駛行極緩出事之二輛三等車及火車頭行李車已用機起去者爲三等車一輛及火車頭其餘尙在用機旋起意副領事昨得被擄之外人某（名姓領事不願宣布）親筆信一封曾示記者内稱所有被擄外人均有肉食及白麵包毫無虐待情形刻下全數安全前日滬報載某美少將被槍傷説不確穆安素確有病所患係心病因穆氏極肥胖勞頓過甚穆性極急一時未能放出抑鬰悶損惟病不至危境其弟亦已至臨城車中曾談及渠擬親投匪巢替換及兄但目下官塲方面已派有代表赴匪巢接洽今晚十一二時即可有確實消息此間因外界報紙登載電訊每多過甚其詞故所有發出英文電報均須先得領事簽字以昭鄭重楊毓珣係袁世凱之婿已由匪放出並給以川費一百元其帶出之兩外國小孩一爲RolandPinger一为RobeItAllen兩孩均甚康健惟足底略有破傷耳 
　　十一日濟南通信 
　　魯當局對臨匪方針兗州鎭守使何鋒鈺十日下午拍致督署一電謂被擄西人因起居飲食備受痛苦幾於無一不病匪衆已將病勢甚重之八人釋出駐濟美國領事得此消息後即敦聘齊魯大學醫師韓伯根帶同醫士二人赴抱犢山診治韓等已於昨日（十日）下午一點搭車南下亞洲建業公司會計員耐而（美人）擬同英人安迪森親赴匪巢與匪徒磋商釋放西人辦法至田中玉熊炳琦自得到交部議處及肇事地方長官一律撤任聽候查辦命令後於九日夜間在督署召集緊急會議大槪先以招撫爲入手以援救被擄之外人如土匪不肯就撫或希冀非分則設法先將外人救出再以大兵圍剿并委第五師長鄭士琦爲剿匪司令何鋒鈺爲副司令由新城兵工廠運出子彈五萬粒交鄭氏帶往臨城備剿匪之用鄭氏已於昨晚十點搭車南下帶有隨員三十餘人步兵一團麺包餅乾各種食物以備供給在臨西人食用又聞昨日確由上海兵工廠運來盒子槍五百枝决意於招撫不成時組織敢死隊一營以期一鼓盪平至兗州鎮守使一缺擬由潘子和（中央第一旅旅長）吳長植二人中擇一代理濟寗道尹則擬以高煥章充任并責成財政廳長預備欵項以便籌贖被擄西人此今日上午之所聞也 
　　省議會責問刧車案九日爲省議會例會之期因人數不足改開談話會王宷延以英美法意各國當華府會議時極力帮助我國今津浦車遇險竟傷擄西人多名不惟有礙邦交抑且有辱國體且此事竟發生在山東境内本會對於本省當局不能不有所質問本席建議質問軍民兩長對此事有無善後辦法如果再演曹州敎案慘劇將何以謝國人云云當時連署者在十人以上昨日又專爲津浦刧案召集大會只以人數不足仍改茶話會秘書報告爲臨城刧案事致府院之電文及向公使團道歉電文惟侯議員延芷以外人正欲進兵内地若此際再向彼道歉適足以暴露吾國弱點表示反對大約道歉之電已不能拍發茲將致府院之電文録下大總統國務總理鈞鑒東省近年以來土匪猖獗民不聊生架票勒贖層見迭出姦淫據掠慘不忍聞軍政長官罔恤民命縱匪肆虐人民忍氣呑聲無可告訴本會恐長此貽誤後患方長前曾一再呼籲懇請中央简賢剿除口瘄舌瘏未蒙採納目覩杌陘情狀早慮發生巨變茲者滕縣境内竟有大股土匪攔刧火車架去中外乘客若干名並槍殺英人一名情事似此慘劇實駭聽聞該管長 
官事前漫無覺察事後任其飽颺其平日之縱匪殃民槪可想見本會忝屬人民代表難安緘默惟有籲懇我大總統理迅將該管長官一律嚴懲以肅綱紀並懇遴簡賢能刻日肅淸以慰友邦而救民命實不勝翹企待命之至山東省議會印 
　　田熊對報界之談話今日（十一）午前十二時濟南各報社各通信社記者因探詢津浦事件先至省署謁見熊炳琦熊氏謂此次津浦路發生刧車情事殊屬出人意外以前經過情形業已彙報中央截至今日土匪擄去之中西肉票外人尙有八九名華人四十餘名現在國務院外交交通内務各部均有來電注意先設法釋放外人并允助欵贖票使團且限於明晚（十二）十二鐘將外人完全救出如逾期每一晝夜即要求巨額之賠償但依予意中外肉票均須一體設法同時救出至贖票一層在官府方面殊難開此惡例如或採用亦只可由其他方面籌擬辦理至軍民長官對於此事之辦法除派兵追踪外業於昨日與督軍會商派鄭帮辦於昨晚八時前往臨城并帶有英文繙譯及衣服食物等件以便在彼處負責辦理并爲外票借給衣服食物至土匪現已散在嶧縣銅邳之間最初提條件速將軍隊撤退最後又有三項要求（一）解抱犢崮之圍（二）將沂州讓歸管轄（三）補發新安武軍一年欠餉該股匪多係徐州方面解散之新安武軍及張敬堯舊部前嘗屯聚於抱犢崮現該崮被圍已三星期該匪無路可歸致有此舉所提條件第一項尙可斟酌辦理撤退軍隊能將各票放回亦未爲不可但其他兩項則斷難允許并謂此事在山東境内發生長官事前疏忽有應負責任現余已致電中央引咎辭職但無論如何須盡力設法解决云云午後二時又赴督署田中玉當即出見謂現在據各方情形觀察中西被擄人士以有外交關係自然外人較重但土匪方面并無虐待情形且據種種消息亦决無生命危險現除日前放回者外今日又放回西洋小孩數名確數不甚淸楚但大約不過十人該股匪現分三股一在銅山縣郭莊一在嶧縣齊村一帶一在陽家谷黄山一帶各處調駐軍隊計有何旅兩團吳旅兩團并有徐州軍隊一營追踨截堵五旅在東北方面堵截此外派有第五師百人在臨城防守又潘（鴻鈞）旅一營胡旅（翊儒）一營亦將開往共計兵力約四千人現并派鄭幫辦前往負責辦理並屢經派人曁嶧紳梁交涉等從各方着手將外票救護出險日前美領事館方面曾接有外人所得匪方消息大意要求解抱犢崮圍讓管沂州府防地發安武軍欠餉並將棗莊三十里以内軍隊撤退前數日情形如此正談話間有人送一信來田氏閲後即出示各記者該函具名孫司令致函田氏發信日期爲三月二十五日大意謂擄去外票計二十二人現在放回五人尙有十七人請於二十五六日速將十二旅撤退否則與外人大有關係又謂外人食水現均缺乏云云田氏謂孫司令當係匪首孫美瑶此係六日派人前往所得消息據此情形該股匪意在速將軍隊撤退似無其他要求現在將抱犢崮匪晝力包圍則該股匪必益着急又據報告土匪注重在撤退軍隊其他兩項現在並未提及至外間年傳美人將以武力爲後盾係報紙所傳消息當八日美使回濟曾與之磋商此事彼詢以如何辦理予（田自稱）對以必期於最短時間内將外票安全救出彼又追問時期予期以一禮拜爲限現在公使團又予限明晚十二點在此短促期内能否辦到尙不可知但期盡力辦去而巳再則津浦路原設有護路隊統領爲申士魁土匪覬覦該路已非一次但以前防守較爲完善申在該路日久予又與素識每遇有不靖消息發生以路警不敷分布即請調軍隊並借用機槍兩次於客車後裝帶兵車載路隊六十人機關槍一架到處有危險情事發生即可截擊不至演成此種意外去年交通部將護路隊改組設立警務處以張文通爲處長余曾致電各方以申士魁在路防甚久不宜撤換曹吳兩使亦電中央勸告結果以部權所在終行撤換今日發生此等重案此種原因當然不無關係但旣肇此禍予亦不願多所諉卸個人當極力負責辦理今晚予並擬前往臨城再往棗莊以便觀察情形參酌辦理且在彼處亦較易着手云云至四時各記者辭出又據省署方面消息截刦臨城火車一案匪分南東兩股著名匪首爲孫美瑶南股現已竄入銅山縣界東股仍伏匿嶧滕之交巳飭該地方文武官吏限三日將中外各票營救出險若有延誤定行撤懲並告諭各界人等如有能將票完全救出者賞洋五萬元前晚督軍派鄭帮辦帶同與匪能接洽人員赴臨城一帶辦理贖票事宜省署亦於前日派張諮議同交涉署人員赴土匪地點設法救票計目前探報已救回之洋人已有十六名華人九名此數仍係前日報來者昨日尙未接有電告救出之票或尙不止此數也 
　　十三日南京快信 
　　田中玉昨派陳參謀來寗謁齊督面商營救被擄外人方法魯交涉員馮國勳辦理此案不甚得力擬請齊令江寗交涉員温世珍暫留署勷助一切齊已允昨電温就近妥愼辦理上海英法意領事偕赴臨城調查並營救被擄西人昨意領因事先行回滬齊因使團限期甚迫昨電陳調元飭各軍暫緩進勦務以贖人爲前提一面又派軍醫課員楊某運送食品藥料直臨城以供中西脱險者之用昨傳被擄外人已全釋此説尙不確實據某要人所得臨城報告官廳現已與匪首直接談判匪提出三條件㈠飭魯軍六旅及二十旅一律退出五十里外㈡請魯督長規定餉額將該匪編爲正式軍隊指定地方駐紮㈢以現欵八十萬元給該匪分配夥衆安家如能履行以上三條件即將人票釋放聞某要人頃電商魯田相機辦理惟派去之温世珍及美人安特生尙無報告與匪接洽情形 
　　十日北京消息 
　　當局注意營救外人津浦車被刦後駐京各國公使逐日向我國當局交涉十日下午五時領袖公使符禮德又至交通部訪吳毓麟質問此次刦車土匪所樹之旗幟自稱爲『山東建國自治軍』則其組織已非一日何以該地地方官吏及路員均不覺察任其猖獗致有此變吳氏極表歉意並謂據部派史（譯宣）俞（誠棟）兩調查員報告刻下彼二人已抵臨城正與何鎭守使接洽無論如何必先行救出被擄之外人聞其數祇有十四人云云符氏見其答應先行設法救出外人自亦無話可説即興辭而去惟聞十日午間有秦某者因得政府專注意營救外人之訊大爲憤慨特赴交通部訪問路政司長由該司營業科副科長吳簡出見秦某聲稱其兄現充鹽務署稽核所科員並審計院科長因事南行日前事竣北上乘坐津浦快車被匪架去並携有數千元之欵請交部亦應設法贖回不當專注意外人且請以對於此層予以確實保證吳謂此次全車被刦部中同一注意斷無專營救外人之理至保證一層不能表示本部惟有盡力設法耳秦某以吳之言不負責任遂又要求交部即應備金往贖吳謂此層尙未妥議秦出言益激烈幾至用武按秦某之請求乃爲其兄雖出於私然當局專注意營救外人固可由此窺見也 
　　交部催曹田從速設法使團九日所致照會限期僅有三日今則僅有二日矣交部因此非常着急十日又電催曹錕田中玉云保定曹大師鈞鑒濟南田督熊省長鑒昌密據津浦局報稱探聞此次臨城搶案匪首爲孫美瑶旗上大書山東建國自治軍第五路總司令孫等字樣匪衆聲稱如將軍隊撤回當將洋人放回云云查匪衆此舉因被兵追逃無路故意惹起外交以爲要挾招安地步等語此事公使團極爲憤激以爲庚子後一次之變務請積極設法早將中外搭客營救出險是所至禱交通部叩佳 
　　外交團調查出軌眞相現在外交團除要求限救出被擄之人外對於是夜火車之出軌視爲一極重大問題深恐此次匪之行動含有若干政治意味或對於鐵軌之拆缷有何情弊八日葡使所提三種疑問雖經交吳一一答覆葡使當時聞之亦已諒解但外交團爲愼密起見仍主張聯合中外機關人員前往調查研究現英美法義日五國已皆有領事前往臨城交通部所派史余兩員業已出發外交部則派秘書靳志前往均在臨城會齊共同調查肇事當時之實情眞相此事調查之結果如何極爲重要與將來善後問題亦大有關係也　　津浦局報告臨匪旗幟（電一）交通部路政司台鑒奉諭飭備供給被擄中西館客食品毡氈等物分别購妥送存臨城站至如何轉送辦法尙未據報已飭該站段長及招待專員等極力設法遞送俾資救濟如有脱險旅客到站亦即妥爲供給謹電陳請鑒察鳳藻遊一（電二）交通部總次長鈞鑒路政司台鑒據警察處張處長文通八日由臨城電稱文通在濟南謁田督軍將接洽情形報告後隨乘加車於今早一點抵臨當即招集各段長及逃回之員警詳詢一切據各方聲稱失事之晚匪等先將道旁工警拘禁後拆軌道地點距臨城十餘里距沙溝八里車到時匪衆一部包圍游擊火車大部上客車搶掠車警下車抵抗因衆寡不敵被匪擊散迨陳分段長曁南下游擊車李巡官率警趕至匪衆已向娘娘墳狗窩豹犢谷黄風口一帶逃去探聞匪首爲孫美瑶旗上大書『山東建國自治軍第五路總司令孫』等字樣何鎭守使已率隊前往追剿又據逃回者云匪衆曾向彼等聲稱汝等回去請轉告田督如將軍隊撤回當將洋人放回否則撕票云云查此次匪行此舉一因被官兵追逃無路一即故意惹起外交以爲要挾招安地步觀其注重架人一事即可知其梗槪失事地點現有陸軍路警共同保護餘容續報等語謹轉陳請察鳳藻遊二　　田中玉引咎辭職㈠田中玉齊電大總統國務院外交部内務部陸軍部交通部鈞鑒口密沙溝臨城間土匪刦車一案業將情形先行電致計邀鑒察查此項土匪肇事地點係在魯省邊境該處駐軍事前疏於防範自係責無旁貸然中玉督率無方致倉猝間生此巨變亦屬咎無可辭應請大總統明令先將中玉褫職以示懲戒但此案關係重要被架中外人等尙未完全救回不能遽卸職責中玉自當暫行留任督飭軍隊盡力辦理藉資補救一俟辦理完竣即請派員接替俾釋仔肩無任屏營待命之至再刦車匪徒現正督隊分途追剿情形如何容再續報田中玉齊叩㈡田中玉佳電國務院張總理交通部吳總長保定曹巡閱使均鑒昌密疊電敬悉前因魯省兗沂一帶匪勢狓猖經玉飭隊嚴剿將該匪等歷來盤踞之巢穴如豹子谷等處嚴密圍困以冀根株剗除不料該匪勾引外匪竟敢刦車架擄西人以爲要挾殊堪痛恨惟此事現旣牽動外交揆情度勢自未便操之過激昨據美國公使與敝署張參謀面談現在臨城方面之外人意見均希望軍隊對於匪徒暫緩進剿以免被擄之人發生不測情事等因經已飛飭兗州何使相機趕辦如果彼等主張確於事實有利自不妨暫行從權辦理知注特復田中玉佳㈢田中玉灰電交通部吳總長鑒佳電敬悉刻正督飭所屬共同籌劃補救方法期策萬全至欵項一層總另案奉商特復田中玉灰印㈣熊炳琦佳電交通部吳總長鑒迭電均悉已會同督署飭令莒縣跟踪剿辦并勒令限期將中外人士釋放先此電復熊炳琦佳印 
　　匪黨優待外人頃又據新由匪巢穴逃出之某君言臨城匪首係孫五當家年僅二十餘歳與張學良面貌極 
像謂官軍退出五十里即將全部肉票送交洋員安特生帶回義人穆安素美人包威爾在山中大受匪黨歡迎特製佳肴二色穆氏函請暫勿剿辦予匪黨以自新之路 
 
 
 

Page 7

 
 
第一萬八千零三十六號;中華民國十二年 西曆一千九百二十三年五月十四號
星期一 * *此函業由彼晝記某女士帶交胡統領 
　　續釋被擄旅客據津浦局八日報告現被擄旅客中又繼續釋回西人一名熱波拉君ＭrＬehrdas已往南方華人五名㈠陳蔣氏天津鹽務稽核所陳所長眷屬㈡曹杜氏並六嵗男孩阿興天津寳成紙廠執事眷屬㈢ 
劉翰卿津浦查票員㈣張潤田㈤劉殿瑞又據交通部專員稱五月七八兩日脱險到津西客男八人女五人華客男二十二人女八人又據田中玉電稱八日晨又繼續釋回美國人三名義國人法人丹麥人各一名華人男女九名姓名未詳 
　　商聯會營救被擄旅客此次津浦路刼案發生震動中外旅京外人俱認此爲庚子以後外交上一大問題商聯會張維鏞王文典等因連日與歐美人接談俱表示憤慨所得外人方面對待中國消息俱爲不佳十日上午九時特連袂入府謁見黄陂詢間善後辦法黄陂對此近日亦甚憔悴謂㈠對於於防匪疎忽及在事不力人員已下明令懲戒㈡已令交通部派人速往出事地點救護中西人士出險張王等當向黄陂言謂據歐美僑商所談皆謂此事爲庚子以後之外交唯一大問題政府有保護外人保護國民保護交通之責今出此巨案實爲政府大不幸之事但盜匪聚至千餘人不爲不衆何以該地軍警事前毫無覺察此中外人士質問政府時政府實無辭以對也黄陂謂政府對此事極爲抱歉現正先在設法救護被擄中西人士脱險并須請大家力爲政府帮忙張王等謂此事影響外交内政極大津浦路如何保護一切善後問題須請總統格外注意黄陂極以爲然張王出府之後即在甘石橋會所召集一臨時緊急評議會商議由商界援救被擄中西人士辦法下午三時開會到者二十餘人由張維鏞主席首報告津浦車被刦情形次報告上午見總統談話經過即提議討論救護被擄中西人士辦法當時决定四項㈠推張維鏞王文典江經沅等爲代表即日分赴各公使館表示全國商人對於津浦路外人被擄受驚極爲抱歉之意并報告全國商聯會預備派人前赴臨城匪寨冒險救護被擄外人辦法㈡推定王文典江經沅等爲代表即日出發前赴臨城匪寨以商人資格與匪首接洽救護被擄中西人士出險并附帶取贖完全責任㈢推張維鏞等爲代表謁政府請於中西人士未盡救護脱險之前電令各軍勿輕自進攻以免變生意外㈣推王文典江經沅等爲代表沿途分謁軍民當局調查及籌商拯救被擄中西人士方法及維持交通保護商旅一切善後各間題張維鏞等各代表并定次日（十一）上午即赴東交民巷分謁各公使表示商人歉意及援救被擄外人辦法下午分竭政府各當局籌商善後間題至赴臨城往救中西被擄人士王文典江經沅等各代表亦决定日内即行出發（尊庸） 
　　臨城車站之現狀報告㈠交通部總次長鈞鑒安迪生（Ａnderson）已去棗莊與何鎭守使磋商救回擄外辦法學信爲得確實消息於下午二鐘隨車赴棗晤安迪生據云此次來棗係私人資格然曾有曹巡閲使之命令便宜設法速將外國乘客救回以免擴張國際交涉並云未與何鎭守使晤面擬今晚去嶧縣公署與縣長會商僱用本土地土著能與匪人通聲氣者作爲引導入山藉可與匪晤商將被擄外人早日釋回並曯學信將麺包等物速送至棗以備明早動身帶往匪穴與被擄者略充饑苦學信於下午五鐘回臨已面告蘇正段長將麵包等物交付美人韋大偉確於明早送往棗學信壽山叩佳㈡交通部總次長鈞鑒昨今去棗莊各外國人頃已回臨惟安迪生尙留棗擬與兗州鎭守使商議辦法又浦口電有法國領事於今晚九鐘四十八分加車來臨又頃向臨城電報局調查外國人所發電底七日有電數通均謂被匪擄去外國婦女均已先後釋放惟尙有男女外國人各九名未經釋出八日有電數通均謂未經釋放者祇有男外國人十四名謹電陳學信壽山叩佳㈢交通部總次長鈞鑒頃美國領事在臨接安迪生由棗莊來電話有年輕外國人二名由匪中釋出請其赴棗美領頃乘加車前往矣特聞許兆誠吳祖杰周學信高壽山叩灰被釋外人譯名如下愛倫（Ｍr·Allen）平覺（Ｍr·Pinger） 
　　十一日北京消息 
　　使團第三次重要會議十日下午五時葡使代表公使團由外部介紹非正式往交通部訪晤吳毓麟已約定以後交通部接到報告可即直逹領袖公使免致由外部轉而稽延時刻係先得外交部同意蓋專爲辦事迅速計也其餘一切辦法亦先後與外交交通兩部商定對於兩部之辦理認眞頗爲滿意因公使團第二次會議之結果已以三日限期照會我國政府此項期限至十二日晚十二時届滿倘逾期而未能完全救出則應如何辦法其賠償遞增之額如何因於十一日下午三時在葡使館開第三次重要會議其内容先由葡使報告日内與我國政府接洽情形及現在所已進行之營救方法又西人方面派赴棗莊臨城探得被擄諸人之消息亦有詳細報告最後則决定如在十二日晚十二時以前不能完全救出當立即對我政府提出要求賠償之辦法聞以人數計算現西人被留者約有十二名已决定每日每人賠償若干其數目於未對我政府提出以前尙守秘密 
　　美使館所得被擄者消息逹維斯君费倫君自棗莊致美公使館電云北京美國公使館鑒恒賚（Ｈenley）君已釋出今午到此（棗莊）身體甚好並言所有被擄之人除穆安素（Muanso）君外均平安惟穆安素之疾亦已少愈其親熟醫生亦已派往視病鮑惠爾（Pawell）君索 
樂門（Soloman）君夫來得滿（Friendman）君勞雷得（Ｒowlett）君貝必（Berbier）君及穆安素君均有消息送出恒賚於前二十四鐘内潛逃而出斯密次（Ｓmith）君及墨西哥（Ｍexicaus）夫婦二人大約被拘於别村待遇均好請轉知各公使館逹维斯（Ｄavis）費倫(Philon)五月十一日又電云北京美國公使館鑒現尙有西人十五人西婦二人未曾釋放其中有美國人鮑惠爾（Ｐawell）夫來得滿（Friendman）恒賚（Henley）索樂門（Soloman）賓格爾（Pinger）愛蘭（Allen）昨日與二美童同時被釋有楊琪山（楊八之子）今晨復行前往爲山東及江蘇軍事長官與匪人開始交涉匪中首領中有數人曾在湖南張敬堯部下充當軍官爲楊君所識楊君乃中興煤礦公司經理之親戚而袁前總統之子婿也今晚楊君當可携匪徒條件回至此地（棗莊）據説西人除穆安素（Ｍuanso）外俱皆愉快安適美國醫生於今晨到此藥品食物及羶毯俱已於今晨送到给被擄之人愛倫及賓格爾二童於今晨與霍斯福爾（Ｈorsfall）乘車往天津霍斯福爾當有報告如霍斯福爾君能再來此地一行與鄙人等當有裨益外人戚友來此者日多頗於辦事有碍請轉各公使館阻止爲要逹維斯費倫五月十一日棗莊 
　　當局應付外人之進行連日駐京各公使爲外人在臨城被擄未放疊向政府責問並探取消息當局已决定每三小時即將所得臨城方面消息及善後辦法彙集報告於各使館據交部十一日傳出消息美使館派往臨城實地調查之何思福氏十一日偕同地方土人十餘名親至狗窩村（被擄人所居之地）慰問被擄人士除墨西哥二名未經見面外餘均親見内中僅意國律師穆安素一人稍患目疾已由何思福代爲延醫入山醫治其餘之中西人士幸尙安在自十一日起已由匪首許以對外通信之自由各方面所送之食物衣服均允送入起居尙屬安全在擄之中外人士亦甚愉快此爲何思福親見之情形至政府當局之辦法津浦路局長孫鳳藻氏今日（十一）曾親到交通部與吳毓麟磋商數小時决定第一步以營救中外人士出險爲惟一目的至辦理之手段則决取和平辦法又交部今日接山東熊省長來電内稱已派山東軍務帮辦鄭士琦前往曾同中外人士辦理此事吳毓麟將部定大體辦法决定後已於今晚電逹鄭士琦會同陳何兩鎭守使及余（誠棟）史（譯宣）兩部員遵照辦理臨城方面所駐在之何陳兩鎭守使及史余兩部員連日亦在會商救出中外人士之辦法今日曾約山東素來熟悉土匪情形之紳士楊某李某前往帮同辦理此事對於土匪所提之各條件俱有允意似此則日内此案當有相當之結果也又聞十一日早七時臨城地方官紳士等雇用苦工二十餘人携帶食物等入山又據津浦局十日電稱被擄旅客中又繼續釋回華人四名㈠葉文綽㈡楊琪山㈢魏鍾奇㈣胡某名未詳（查浦口五日預留二等包房名單中有胡幹臣及胡柑嵩二名）又聞交通部擬增設津浦路護路總司令一職即以前津浦路警備隊統領申士奎充任因申素與山東軍警有接洽並熟悉土匪情形故也 
　　調查員及路局之報告交通部十一日又接到各調查員及路局報告之文電計有四件茲分誌如下「交通部特派員電一」交通部總次長路政司長鈞鑒青電謹悉遵即辦理譯宣等行抵宣城聞何使現駐棗莊即馳往接洽値蘇督所派陳使調元同時蒞至將鈞座意旨宣達何使囑將絨毯食物等件先交嶧縣辛知事葆鼎暫收俟明日由其派人探確實消息再行送去現陳何二使一致主張和平解决其辦法亦已擬定惟將來有無阻碍尙難斷定此次土匪對於被擄西客尙無苛待本日可釋放西客童子二人曁華客葉楊胡魏四人謹先電陳譯宣誠棟叩「交通部特派員電二」交通部總次長路政司長鈞鑒曹巡閲使代表王顧問用中曁鄭帮辦士琦先後抵此（棗莊）即往謁見鄭云嶧縣辛知事現訪李麟閣李爲該縣世家平素慷慨求無不應土匪亦敬重其人故託其上山陳説利害並由何使面懇昨日釋放楊君偕李前往昨交辛知事之絨毯食物等件已由楊李今早携帶前去救急辦法業經達到俟楊李下山後如何情形再行電禀譯宣誠棟同叩十一日下午五點二十分由棗莊發「臨城車站灰電二」總次長鈞鑒周課員學信今早五點赴棗莊頃來電話安迪生今早訪嶧縣知事意欲僱用本地土人帶往山中與匪接洽縣知事恐有危險未允安迪生前往祇僱土人二名前往與匪商議辦法約今晚回信刻間美領事等已抵棗擬俟土人回信再籌議辦法謹先電陳許兆誠吳祖杰高壽山叩灰二「臨城車站灰電三」交通部總次長鈞鑒學信於本日晨赴棗當即轉去嶧縣於下午一點同縣知事復返棗即赴中興煤廠該處適値會議開始到會者有美領一人江蘇陳調元鎭守使何鎭守使及大部代表二人本局沈課長嶧縣知事當時陳鎭守使提出三種辦法（尙守秘密）均經一致贊成於三時散會並在煤廠得晤新由匪穴釋回之人中國人係葉楊胡魏四姓刻均在煤廠醫院美國小孩二名一年八歲一年十歲均因行走遲緩被釋聞在匪穴内尙有外人十二名除意人穆安素稍患目疾外餘尙安並得優待刻下被擄之客人均在距離鄒塢十二里之狗窩村存留明日當有確息現有美使館何思福周學信於本日下午五點將美國小孩二名護帶來臨住臥車明早回津至於招待一切自當格外從優謹此電陳許兆誠吳祖杰周學信高壽山叩灰三「津浦路局呈文」津浦鐵路管理局謹將第二次特别快車在沙溝臨城間被匪燬軌刦車勘騐情形拍取照片報請鑒察事查五月五日由浦口北上之第二次特别快車於六日早晨二點五十分行至沙溝臨城間六○七○六公里處被匪燬軌刦車所有一切情形業已先後陳報在案茲經查是日早約一鐘時該匪等即在臨城沙溝間沿路線密行佈滿先將六○四七○及六○七六公里處兩道班房儘行包圍工人及路警均被拘拿一面將六○七○六公里處軌道左股螺絲釘卸下鋼軌稍向外移枕木下面挖空意在車過該處定可出險而形勢上則仍表示軌道完全不致令司機看出破綻停車不前故該次車行至臨近司機雖遠見路旁有人低減速率而車隊業已遭傷從出軌情形推測當係該處軌道於機車前部經過時輪軌當能銜接迨經震動鋼軌即已脱開故機車前部四小輪未曾脱軌而後部之水櫃及接連之郵車三等客車各一輛則已全部傾出軌外又有三等車一輛前部四輪亦行陷落除拍出車輛出軌照片三張被害西人照片一張函送路政局轉呈外理合備文請鑒察謹呈交通部 
　　商聯會代表出發全國商會聯合會十日議决擬選派代表前往與匪首接洽要求先將擄去者放出然後妥行磋商以便倘至政府有不便與匪徒交涉時人民可作緩衝之中間人茲已推定江經沅馬炎文張家驤王誠齋四人爲代表於十二日上午乘車前往棗莊随帶醫生二人藥品多種並麺包食物等以備診治慰勞被擄人士共於今晚（十一）先行致電匪首及魯督田中玉知照兩電如下㈠致匪首電棗莊車站站長速專送孫美瑶先生鑒敝曾爲維持國際地位尊重人道起見特公推江經沅馬炎文張家驤王誠齋四君爲代表文日趨謁台端務懇先將中外人士悉數釋回尊處如有主張統希與敝代表開誠接洽敝會當轉商政府切實爲雙方保證也臨電徬徨佇候明敎全國商聯合會眞印㈡致魯督電山東田督軍熊省長均鑒敝會爲维持國際地位尊重人道起見特公推江經沅馬炎文張家驤王誠齋四君爲代表文日前往棗莊設法面晤孫美瑶籌商釋回中外人士並當趨崇階磋商善後請即與敝代表接洽並請派兵保護爲荷全國商會聯合會眞印 
　　各督長致院部電（一）曹錕蒸電國務院外交部鑒青電奉悉當即轉致田督軍熊省長切囑其相機設法先期營救外人出險矣俟得覆電再行奉聞曹錕蒸印（二）曹錕蒸二電國務院鑒灰電敬悉臨城刦車案外交嚴重時機急迫良深焦灼已切電田督軍熊省長迅籌贖回辦法務令被擄外人尅日全數出險矣特此奉覆曹錕蒸二印（三）齊燮元佳電國務院張總理鑒齊電敬悉此間派員帮同山東當局營救被擄中西旅客辦法已於青電詳陳磋議情形如何得報再聞齊夑元佳印（四）熊炳琦蒸電交通部吳總長鑒佳電敬悉茲據確實探報今日各方救回外人九名計前後共救出外人十六名中國人九名匪徒分竄銅山嶧縣境内現正會同督軍派鄭士琦帶同熟悉匪情人員前往協同當地官民賡續設法救贖賞額已至五萬元務希將中外各客依限完全出險以紓厪念容得續報随即電陳熊炳琦蒸印 
　　議員紛紛提出查辦案自津浦刦車案發生後國會議員連日提出質問書查辦案多起參議員張光煒之查辦案係請查辦曹吳略謂讀政府明令僅將督軍田中玉省長熊炳琦及肇事地點文武官吏處治而反置首重之曹錕吳佩孚逍遙法外釋僭號而責包茅舍豺狼而問狐狸失刑弛威莫此爲甚本員爲維持政府威信起見謹依法提出查辦案應請政府迅將曹錕吳佩孚撤去兼職一併查辦云云衆議員彭養光亦提出關於此案之質問案謂曹錕吳毓麟二人均不得辭其咎又聞衆議院林某對於交通當局將特提彈劾案其理由如下（一）交通當局對於此案不能先事預防（二）魯省督長旣已明白處分交通當局豈可卸責（三）政府如不議處分交通當局何以對國民與友邦（四）國務員溺職應自行引咎辭退今交通當局靦顔尸素貽誚中外有辱國家聞連署者已有多人日内即可提出 
　　附西報消息 
　　泰晤士報上海泰晤士報九日北京通訊云此次津浦刼案中有二事最堪注意一即臨城警備隊司令似於肇事二十四小時前已接有匪徒計劃刼車之報告關於此層頗有證據足以證明其非妄一即魯皖督軍在查辦前暫時留任肇事地點地方文武官吏槪行免職臨城警備隊司令曾電陳不能預防之故有二大理由一稱當時疑所報不確二稱所部僅有數百人而匪衆則在千人以外兵力不足與抗然此二理由乃互相矛盾彼實事前接有報告顧乃不爲之防是出事之際非無派兵赴援之時間而出事之前亦非有保衛火車之時間至少亦足以免匪衆拆毁鐡路以致司機者不得不停車待刼也更有一端即官場之辦事顢預是此於外部見之該部雖接有各方正式報告迄不肯宣布消息即至本日下午三時猶稱未能徵實西人悉已見釋之訊外部今日唯稱一切保護西人生命之方法均已實行外此並無他種發表此間對於愛理斯氏之國籍初頗傳説不一刻已徵實兩人俱在法旗保護之下内閣宣稱臨城警備隊司令已下令逮捕將交軍事法庭審問黎元洪允出私財贖外人内部接有未徵實之消息土匪昨夜與官軍交戰仍被驅回山麓但陸軍部未接報告 
　　大陸報大陸報十日臨城通訊云此間匪窟在抱犢峪去臨城東約四十哩山勢四周巉峻巔上平曠面積約當二十英畝登山僅有一徑且須經過山洞形勢異常險要張勳時曾將山上古寨修葺一次近數年來恒爲匪中藏匿綁票及事急時負嵎之地據外間傳述其地現尙拘留綁票甚夥間有被擄在一年以前者此次官軍圍困數月山中乏水匪衆三百人已有坐斃之勢故乘間出擄外人以爲退兵之計所以匪中今於撤退圍軍最爲注重外此要求給退伍兵欠餉一年已屬次要條件匪首曾語品格爾少佐曰余輩並非以盜爲業此次拘留西人亦非爲贖欵計但欲牽掣官軍而已所以匪中傳出種種消息實際盡屬相同即官軍須退至若干里後始能釋放抱犢峪中諸西人是也要就各方面報告觀之匪衆並非全屬退伍兵士有垂辮之老人有年幼之童子惟其主幹則爲張敬堯舊部故其編制悉仿軍隊此間人民視匪幾乎成爲一種職業有以西國之視違禁販酒者不妨姑容意匪與村民相熟識二者外貌亦極相似外方人到此實無從辨别且匪於此輩貧苦村民不懂不足爲害反可資爲養生之源蓋匪衆自遠處捆載而歸則村民之商業鼎盛矣所以此輩村民寗見土匪而不願居於不爲土匪者之下實亦無足異也土匪與村民復有一種血統關係之繫屬以匪衆大半皆有兄弟姊妹伯叔戚畹輩散居附近村落中且兵匪同出於一邑往往有即爲極近之戚屬者即何司令部下之兵士殆亦難免此例加以何部軍隊欠餉已十八個月益復不免與匪發生同情今何之剿匪無功與此次出事後營救之難於收效此亦爲其原因之一何於西人營救事務頗多掣肘即如此次品格爾及亞倫二公子之釋出雖非其力而必令奈爾安德森兩氏出一接受證據後方允領去收據所書泛泛數言何亦未必宣布也蘇督所派之陳調元則與何大異其赴事不愧謂不失機宜行裝甫卸立　 
即移文匪魁略謂今携贖欵二十萬於此否則亦有雄師不難盪平魯南匪藪何去何從請君自擇陳以蘇省官員而在魯境發佈文告自不能爲何氏所悦何今亦發一告示謂被擄西人倘有一人受傷則將盡屠匪區三縣人民此種慘劇固不致實現然即紙上恐嚇亦不啻含有血腥司令之威風誠可畏哉不過文告發佈數小時後三縣人民仍無甚動靜也目下此間最忙之地厥爲電局報生二人日夜竭蹶辦理其平生最繁之事務中國通例每有一事發生武員電報癖隨之而起通計各局所拍之報屬於武人方面冗長無味之電文者當不下四分之三也 
[直奉暫時相安外人調停之力]  
　　直奉形勢自曹張通電後確已和緩許多箭在絃上突化烟雲情事頗覺不測叩諸深悉個中者謂此番變卦並非兩方確有悔禍之意實緣外人强制調停之力黄陂前以王占元鮑貴卿等奔走疏通迄少效果特託洋顧問福開森辛博森二氏赴奉之便向張作霖切實疏通同時英美兩國公使親赴京奉路察看情形見軍隊餉機運輸之忙碌及東西兩隘（山海關喜峯口）佈防之嚴密即嚴重質問政府是否奉直開戰在即而美公使舒爾曼並親來津保與各當局會晤力勸萬勿再開戰釁使外人不安一面又函致兩方聲言京奉路有外儥關繫决不許在該綫上有軍事行動在津英美官商亦向直𨽻省長切實警告請王承斌力勸兩方各捐私忿以冀免除一塲浩刧王氏即據以飛電保洛奉三方苦口勸説曹張遂有力主和平之通電洛吳六日有一電發出同時並電王承斌使專任嚴防東路之責暫勿增加防兵當力守奉不入關直不出關之旨西北方面則責成王懷慶馮玉祥二人亦不再令他軍加入防綫以待奉張有眞確之撤防表示直軍亦不爲已甚政府昨又接張作霖來電不承認奉軍有移防情事吳佩孚六日致張紹會電謂如奉不動直决不先動而甘肅陸洪濤對於曹錕艶電亦作洛鐘之應茲將各電原文披露於後㈠張作霖虞電魚電計逹敝處軍隊自去歳至今並未前進一步頃已切實聲明惟直熱各邊向無軍隊長駐者據報現已增駐甚多是使團所稱接近之説其原因不在敝處當爲明逹所深知倘執事猶有所疑儘可派人實地視察以明眞相因前電意有未盡特再電陳諸希亮察爲荷張作霖虞叩㈡吳佩孚魚電來電奉悉厭繫兵望洽舉國所同四國公使所稱諒係外間謡傅毌庸輕信奉不動直决不動仲帥艶日通電可以證明特復吳佩孚魚印㈢陸洪濤陽電恭讀曹巡閲使艶電維持法治振導和平仁人之言海内欽仰慨自民國成立歲紀一周變亂相尋靡有寗日人民苦於鋒鏑坵閭井化爲坵墟内訌起於鬩牆外患迫諸眉睫天災人禍紛至迭乘揆厥原因皆由國家未逹統一之故當此風雨同舟之日宜切狂瀾共挽之忱甚願我袍澤諸公共體曹巡閲使和平之旨蠲除意見各矢肫誠本和平之精神期統一之實現同心共濟大慰民志國家前途庶幾有豸洪濤不敏敬申艶電妄貢蒭言伏乞明鑒陸洪濤叩陽印 
[各國要求用金付賠欵八公使共同提出照會] 　　 
　　自當局允以金佛郎付賠欵後援例要求者不一而足現在比美義日本西班牙法英和八國關於庚子賠欵羣起而爲用金償付之要求政府業經咨送衆院請求决議茲將各使照會及節略原文錄下㈠比使艾維慈美使舒爾曼·義使翟洛第·日本吉田代辦·西班牙使鐸士芬德司法使傅樂猷·英使麻克蘭·和使歐森照會云關於庚子賠欵用金償付事接准上年十二月二十八日貴外交部王前總長照開一切已由比日法義諸國駐京公使據情逹知辛丑和約簽押諸國駐華公使在案查是日來文内開辛丑和約第六欵所稱金欵及用金付給等字樣祇能具有一種意義即指金幣而言用以區别賠欵總數所稱之銀幣至該約中所言各稱折價於實際匯兑上並不適用等語本八國公使代表辛丑和約簽字诸國即將來文所稱意義轉逹各本國政府去後茲各奉本國政府訓令特囑本公使等照會貴總長以各本國政府同一主見均以辛丑和約及一九○五年七月二日所訂各節對於庚子賠欵應付現金字句爲毫無疑異之餘地文詞旣明斷無辯駁之有各本國政府一律如此决斷此即所謂付與各國每海關銀一兩中國政府應即按照辛丑和約第六欵所載折成現金付出是也相應特行備文將各本國政府對此問題一致意見照會貴總長查照可也㈡比日法義四國公使節略云關於一千九百○一年和約第六條所訂賠欵一事曾於上月二十四日比西和美法義英各公使代表簽字該約之各國致照貴部聲明各該國一致之同意應以金幣交付在案查上開照會以及前由各該使署迭次所發文件尙未接得貴部回復茲憑二月二十四日公文比日法義各國公使會商辛丑和約簽字諸國之後今向中國政府力責應照一千九百○五年七月二日彼此換文約定交付各該銀行之賠欵即將上年十二月三十一日及本年一月三十一日二月二十八日以及本月三十一日並往後到期各欵按照上開會銜照會辦法立時以金幣交付上海各國指定代行收欵者收訖是要本公使等深信貴部總長勿緩令海關總税務司查照辦理以便應其要求也 
[黎黄陂電商導淮事宜]  
　　黎元洪爲導淮事覆張季直馮夢華等電云頃據華洋義振會救災總會呈稱淮河水災關係蘇皖豫三省如將淮疏浚蘇皖可年多生産九百餘兆元測驗調查需欵約四十餘萬已經會商請高等工程師擔任辦理並備欵支用至將來導淮經費可於美國退還庚子賠欵内未指明交出之美金一千餘萬元商請撥用已與美議員戴爾克接洽並已呈美總統鑒核江北皖北美敎士五十餘人又經聯名呈請美政府此項議案美國於數月内可提交國會應請迅派治淮督辦開始測驗庶美國政府及人民有可取信等語事關蘇皖豫三省公益應請執事等公同商酌迅即推定堪勝督辦人員呈請簡任事關迫切萬望勿延希速覆元洪文印 
[浙東匪患匪首爲吳貴法]  
　　浙東地瘠民貧不及浙西之殷富自连歲災荒籌振不能普遍於是爲飢寒所迫流而爲匪者甚多故他省之匪或由散兵敗兵所成而浙省之匪多係災民所结合不過由匪首吳貴法隨時運用其間耳吳貴法爲退伍兵以諸曁嵊縣爲巢穴其部下之匪多寡無定至少有一二千人其行刦方法先致函地方紳富索詐鉅欵不遂則擄人勒贖名之曰請財神無論男女老幼均所歡迎且號爲民治軍散貼布告并利用貧苦婦女私運槍械如有軍警往剿或竟開槍對抗或且改扮農夫從事耕作並乘兵警不備時將村落化爲灰燼夷殺多人以洩其憤故在匪藪左近處欲保身家性命者非辦團練自衛即盡室以徙以免危險自盧督辦派衛隊團長周錦成率帶步兵四營赴嵊諸新剿匪先後格斃盜匪不下二百餘名匪勢爲之大挫或竄入東陽或擾及餘上近且遠奔缙雲一變其活動區域現在東陽缙雲均由警備隊剿捕餘姚上虞則由省會警察廳派保安隊前往剿捕聞嵊諸新衛隊團原擬移駐嚴州因嵊新繭行開市尙須頼以保護故决定暫緩調防已由盧督辦令周司令知照矣 
[蘇議會紀事大會議决取消增加之公旅费]  
　　本日（五月十二）下午一時蘇議會開大會遲至三時二十分議員始簽到八十一人摇鈴入席後又續到五人乃檢點在塲人數僅七十八人由職員分向各處找尋費去三十分鐘始勉强足法數開議徐果人主席陳人厚請變更日程將第六案至第十案一併提前討論衆贊成主席宣布（六）錢基厚等提議撤消本會日給制并另定缺席扣費辦法緊急動議案（七）王景常等提議取消議員公旅費之日給制以杜口實案（八）龔廷鶚等提議修正省議會議員公旅費日給制以釋羣疑而重法案緊急動議案（九）張長華等提議修正本會議員支給規則緊急動議案（十）周徵萼等提議取消議員公旅费日給制仍照第一届所定預算并缺席扣費辦法緊急動議案錢基厚説明理由陳亞軒贊成第十案謂當以此爲標凖王景常謂本席提案爲免除外界誤會起見均主張恢復歷届議員公旅費原狀王朝幹主付審查劉昌威亦主此説陳亞軒謂無須審查討論多時張援謂六案中有一共同之點即取銷增加之公旅費大家對於此點旣無疑義應先行决定以免除外界指責至於是否用日給制扣費如何辦法均爲維持會務起見不妨付審查夏光翰王慶瀾馬甲東等赞成張説而加以補充龐振乾謂本席對於張議員主張維持會務之一點甚爲贊同至於所云外界誤會實不在日給制蔡璜胡允恭皆贊成張説請議長付表决主席以照張議員主張恢復歷届議會所定公旅費數目付表决起立者大多數又以支給規則及扣費辦法付審查又大多數起立審查會則决定由議長委任十一人组織之於是依程宣布議題（一）省長交議增加貨税附捐一成劃作敎育專欵案上年敎育特捐一分案請分别議决施行案與第五案董增傅等提議敎育特捐每畝增加一分應改爲每兩附加一角五分以昭平允案一併討論行政委員蔡晋鏞正擬出席説明屠宜厚朱翼雲陳人厚等均大聲謂如此重大案件行政方面僅派一小委員出席殊不重視應請省長自行出席蔡委員兀立面紅未及發言而去乃一面用電話請韓省長自行出席一面先議第十一陳亞軒提出建議政府從速取消制憲借欵緊急動議案董增傳屠宜厚吳輔勳劉文輅等均加討論以爲不能僅據報紙所載即侵及國會且本省亦係借債省分殊難立言云云主席報告韓省長不在公署因應南京道院之請已往胡家花園去王詠梅請主席檢點人數知在塲已不足法數遂散會 
 
 

Page 8

 
 
第一萬八千零三十六號;中華民國十二年 西曆一千九百二十三年五月十四號
星期一 * *   
 
 

Page 9

 
 
第一萬八千零三十六號;中華民國十二年 西曆一千九百二十三年五月十四號
星期一 * *   
 
 

Page 10

 
 
第一萬八千零三十六號;中華民國十二年 西曆一千九百二十三年五月十四號
星期一 * *國内要聞三 
[皖省兵變聲中之匪患定遠駐軍又譁潰變兵携械爲匪之所聞] 　　　　 
　　晥省新安武軍甫經裁遣而舊安武軍又復譁變頻傳去歳駐紮定遠之殷恭先部曾經叛變一次地方大遭蹂躪曾幾何時日前駐紮該縣爐橋鎭之舊軍之第二混成旅李傳業部步兵一連又以諽變聞該鎭商務尙稱繁盛變兵燒殺刧掠無所不至有士紳張某年已古稀竟遭變兵槍斃實屬慘不忍覩現在該鎭各商店均已停業該縣旅省人士昨在凌寓開會議决在省設立兵變善後事務所辦理該縣兵變受害要求賠償事宜并擬定辦法四項非遠目的不止（一）懲辦此次譁變之凶徒（二）撤去原駐之防軍（三）賠償人民之損失（四）撫恤死傷之人民除電各報館并旅外同鄕要求援助外特電中央文曰「北京大總統國務總理陸軍部鈞鍳定遠縣爐橋鎭駐軍東夜譁變梒斃紳商刧掠全鎭慘憤萬狀罷市待命敬懇府院部電飭馬督李使依法嚴辦裁撤變兵并援照去年殷部變刧壽縣前例賠償損失撫恤死傷不勝感激待命安徽定遠旅省同鄕叩蒸 
　　近來皖北一帶變兵土匪到處刧掠民不堪命津浦路忽又發生大刦案皖當津浦中樞防務自應格外注重聞刦車之大股土匪且有在皖伸張之勢探悉該股匪購槍買械皆以河底爲軍裝庫買賣之交割均藏於河水稍淺之處此外凡有槍者均可投入是以舊軍中有與　　 
土匪通聲氣者咸欲乘隙譁潰先在駐防地搶掠然後携槍前往故前次和縣泗縣及此次定遠先後兵變不爲無因也又前日大通附近之梅埂江面長江水警駐防巡船被匪搶去快槍八枝呼嘯而去并未刦財人多詫異大約亦係欲得槍械而入匪股者觀此則皖省匪患之擴大誠有不堪設想者也現聞魯豫等省軍事當局皆在計畫殲滅之方并會剿辦法馬聯甲頃在蚌埠開軍事會議决定調駐省之第五混成旅旅長史俊玉專任皖北剿匪事宜史已接奉電令凖備日内赴蚌皖垣人士以史旅軍紀尙嚴但史之個人旣任爲皖北剿匪司令自無挽留之必要惟以地方空虚擬請留駐一二營保守治安不卜能辦到否 
[南京快信]  
　　齊督連日與皖馬電商蘇皖交界淸鄕勦匪法往來電絡繹不絶 
　　徐屬六縣代表丁作則等以股匪東竄徐境岌岌可危特謁齊督請速增隊助防以維大局 
　　旅寗順直同鄕會會長崔毓俊等電張曹吳痛述奉直不可再戰理由請共謀和平携手 
　　省議會准省署交議增加貨税附捐一成劃作敎育專欵案並上年敎育特捐一分案均列入議程待大會公决 
　　兩長昨會委軍署軍需課長梁逢森爲善後公儥處董事省署委黄篤衡爲省署第二科第二股股員 
　　蘇省航政局决定設立韓省長已委于殖爲局長着手籌辦並將暫行章程咨交省議會追認 
　　省委莫經農赴宜興守催税欵昨已公畢回寗 
地方通信 
[南滙]  
　　國恥紀念運動會大團鎭第六校明强校於五月九日舉行運動會另有十餘校加入表演節目有六十餘種之多來賓不下千餘人塲上竟無容足地塲秩序由上海敎養院童子軍維持團體評判由盛建超女士及范祖璧君等擔任田徑賽則由林鈞董梅趙雋君擔任上午八時開始至下午三時始畢末有敎養院童子軍與六高童子軍籃球足球之餘興敎養院以籃球勝六高以足球勝六時始散 
[松江]  
　　示禁侵佔塘岸縣署近據金山張涇河工辦事人朱秉彝陳陶遺高夑張孝章莫寶勛吳源岷呈稱張涇兩灘河泥維積如遇傾盆大雨勢必瀉入河中茲爲預防堤岸坍塌易致淤塞起見特將沿河塘岸規定尺寸西岸闊六淮尺東岸闊五淮尺更於塘岸内每百丈竪立界石一方即沿界石遍種樹木以歸一律而示限制除分别趕辦外呈請會銜佈告嚴禁侵佔塘岸拔石伐樹等等事至河中架設魚蝦籪最易淤塞河身並祈一體示禁庶於行旅養河兩有裨益等情松金兩知事據呈後已會銜佈告矣 
　　稽查處查獲烟賭稽查處軍士於十二日晚飯後在東門外楊玉書家查獲烟賭犯葛桂林楊元陳子明金鶴章張子鰲俞全軒顧福昌等男女八人連同烟具賭具一併送交縣警察所押候解縣訊究 
　　城中發生拐案住城内大街趙鴻州之子年甫六齡現在松市第十六校肄業十一日上午忽被拐匪以鈔票食物誘騙經趙子回家告父父固不虞其爲誘拐亦即聽之兒之繼母又素惡此子故該兒越時外出即被拐失蹤直至家中得悉尋訪時巳垂暮尙未尋獲 
[蘇州]  
　　保航局委員開辦前充江蘇省議員于殖曾擬具简　 
章呈請省長舉辦保航局並先在吳縣常熟試辦迨蘇州市公益事務所董事開會抗議並電請省長批斥以示體恤苦力詎省長僅令于殖修正簡章交付省議會議决可行咨復後即委于殖定期開辦聞每年收入以全省計之可獲三四十萬元于委員謝委後於昨日到蘇假庽閶門外旅館今日入城遍招相當房屋爲此項局所惟縣署尙無于之行踨云 
　　奉賢警佐被控江蘇高等檢察廳現據奉賢縣民人阮志英等控告該縣一等警佐李華私罰烟賭巨欵終日在某處狂賭此次脱逃監犯崗警一未知覺警政腐敗已達極點請轉呈省長並咨警務處嚴查撤懲等情周廳長據呈後即批旣據分呈仰候省長曁警務處指令核辦 
　　創設平價售飯處城東臨平臨北市公所長貝哉安君鑒於米珠薪桂及機工業黄包車夫等度日維艱特在獅林寺巷菉葭巷分設平價售飯處以恤民困想經理其事者必能善體斯意也 
[常州]  
　　孝東鄕發生連刦案孝東鄕七都一圖張家村於十一日晨三時許忽有盜匪二十餘人明火執杖上村行刦先至張銀坤家綑綁事主勒索銀洋刦掠一空次至張銀海家任意翻箱倒箧刦去現洋衣飾爲數尤鉅嗣經隣村鳴鑼兜捕始負贓向西而逸事主報告鄕董童近仁後即於十二日來城投縣報案縣署據報特委盧警佐率帶法警於十三日下鄕踏勘並限法警即日破案解辦云 
　　四鄕蠶桑狀况武邑四鄕育蠶素盛尤以東北各鄕出品爲多今歲頭眠時期因霪雨天寒略見减色此後 
天氣温和蠶色頗佳現屆三眠開葉葉價繼長增高前售每擔二元數角現已售至三元七八并有高至四元者 
[鎭江]  
　　五縣蠶汛近日天氣晴和徒陽壇慄揚各縣蠶汛甚佳葉價奇昂吸本過鉅新繭登塲價必看高現以開市在即故蘇滬各缫絲廠派人紛至各縣預購收買 
　　温州新茶運鎭此間各茶棧昨由温州運到頭批紅綠新茶二百餘件均由江北内地各處購去貨身優美價亦平穏聞二批貨准於日内續到云 
[揚州]  
　　興化國民對日外交後援會興邑各界自聞日本抗交旅大頗爲憤激舉行國民外交後援會事前由縣立三高乙商學生發出通告訂於七日上午十一時在公共體育塲開會各校校長敎員學生到會者一千五百餘人各商店各團體加入者亦有六七百人總共約二千餘人齊集後振鈴開會向國旗行三鞠躬禮由主席報告開會宗旨三高乙商學生相繼演説唱國恥歌三呼中華民國萬歲整隊出發各執白旗一面上書『收回旅大否認二十一條經濟絶交抵制日貨』等字樣沿途大聲疾呼喚醒市民並印刷傳單隨路分送至五時後遊遍全城仍返公共體育塲三呼中華民國萬歲而散 
[淸江]  
　　省校五區聯合運動會續紀十日爲省校第五區聯合運動會之第二日開會順序與原定順序大有出入據云係某中學變更者用特照録十日（一）開會（二）奏樂（三）一百二十碼低欄（預賽决賽同時舉行）（四）撑竿跳（五）ＩＳeeYou來賓（六）百碼决賽（七）跳遠來賓（八）美國式拍掌操（淮陰女高）（九）四百四十碼决賽（十）四百四十碼（來賓）（十一）擲鉛球（來賓）十二（二百二十碼决賽休息午膳（十三）武術（六師）（十四）籃球（來賓）（十五）八百八十碼賽跑（十六）八百八十碼（來賓）（十七）半英里替換賽跑（十八）童子軍會操（十九）給獎攝影（二十）奏樂（二十一）閉會故本日開會奏樂之後首爲一百二十碼低欄决賽結果甲組第一紀照三（九中）十七秒乙組第一高俊秀（九中）二十秒丙組第一畢煥奎（九中）二十一秒次爲撑竿高跳决賽結果甲組第一馮韻笙（十 
一中）八呎五吋又二分之一乙組第一孫士藻（十一中）七呎八吋丙組第一周兆芳（三農）八呎二吋百碼决賽甲組第一汪國璜（六師）第二紀照三（九中）因九中運動員指六師運動員犯規要求評判員取消原定第一汪國璜升紀照三爲第一致六師十一中兩校學生不平當時無結果旋即休息午膳午後四時四百四十碼决賽結果甲組第一孫禮謨（三農）六十五秒乙組第一高俊秀（九中）六十五秒丙組第一花世溥（九中）七十秒又二分之一次爲二百二十碼决賽結果甲組第一汪國璜（六師）二十七秒乙組第一田啓昌（六師）二十七秒又二分之一丙組第一皮鳳來（六師）二十八秒又四分之三次爲八百八十碼决賽結果甲組第一宋純經（八師）二分三十一秒乙組第一陳家瑄（六師）二分四十三秒丙組第一花世溥（九中）三分零十八秒斯時天已昏黑不能運動遂閉會惟百碼决賽仍無結果云 
[南京]  
　　亞丹女士演講紀美國著名社會學家亞丹女士由滬赴京經過蜜垣庽東南大學十二日下午二時青年會邀請演講聽者千餘人先由該會報告次由女士登台演講東大敎員屠羽卿譒譯略謂余此次來華覩各埠青年會之發逹過上海時見工塲林立勞動生活頗具良好影響各種慈善事體多係青年會部分所組織極爲快意但此項事業範圍不僅限在城市鄕村間人民之生活及知識當更注意其責任亦不僅在社會當於國家世界有所貢獻及建設中國對勞動界輔助敎育機關尙未充分凡解决勞動界與資本家一切問題在民主國當然由人民總投票此投票人必須有普通知識故宜注意於敎育問題聞者鼓掌次自述在芝加哥所創事業謂於一八九八年前因該埠賴苦力以謀生活之男女至衆所生幼穉子女提挈之則妨職務放任之則失保育乃創設幼穉園盡數容納稍長則使受簡單敎育平時由保姆照護一切並備各種恩物以引誘美感與知識人皆稱便因此事業日形擴充不但遍及美國其主義且爲世界所贊許云云 
[嘉興]  
　　絲行凖備開市王江涇濮院王店等鎭絲行以鄕間蠶事將終新絲即可登塲各該絲行已籌集大宗現欵凖備開市收買惟價格尙未開出云 
[金華]  
　　國恥日之國民大會各界對日外交聯合會於五九國恥紀念日在公衆運動塲開國民在大會下午一時開會到會者學样方面有七師·七中·作新中學·成美女學·縣立女高·啟秀女學·七師附小·縣立一高·長山高小·乙種商業萃英小學·城西國民·城南國民·麗澤國民等十四校全體敎職員學生商店方面自組一隊由商會會長程愼齋君帶領前來各機關各法團重要人員如律師公會會長程祖伊·縣議會正副議長季賡揚胡浩然·農會正副會長黄載賡劉受謙·敎育會正副會長葉熙朱鴻書勸學所所長趙瑞藩·青年團董事王兆同王國楨·平民習藝所所長仇杰等約萬餘人公推張寳琛爲臨時主席洪吉卿方立先諸君演説辭旨均極沉痛會畢即出發游行 
[寗波]  
　　青年會徵求成績寗波青年會第五届徵求會員大會業已閉幕此次成續甚佳自開幕日起至前月十四日止計共徴得會員八百六十人會費七千一百六十四元原分八隊進行敦請王鎭守使黄道尹袁監督爲總隊長現查八隊中以該會董事鄭植生君所領之火星隊爲最優勝個人得分最多者爲鄭植生君次爲任莘耕君得人數最多者爲袁九臯君次爲周祥麟君並於四月三十日開褒榮大會贈送紀念品等秩序至爲整齊茲諗閉幕後陸續入會者計共有一千零二十三人 
[天津]  
　　唐大考察工程團出發唐山大學伍鏡湖顧宜孫二敎授偕同本科四年級鐵路科水利科市政科構造科學生於本月十二日由唐山專車出發考察全國各要區工程狀况擬先赴南口窺其山洞建築工程再取京漢路研究行將改造之黄河橋及漢口各大工廠復由隴海路直逹濟南轉膠濟路至青島觀二處商埠及市政事業再沿津浦路抵浦口乘滬寗車到上海參觀自來水電氣廠及黄浦江之水利工程並沿途觀察各鐵路養路工程車站佈置曁營業大槪等等經時三星期聞四科學生將以考察所得作詳細報告以供工程家之參考云 
 
 
 

Page 11

 
 
第一萬八千零三十六號;中華民國十二年 西曆一千九百二十三年五月十四號
星期一 * *   
 
 

Page 12

 
 
第一萬八千零三十六號;中華民國十二年 西曆一千九百二十三年五月十四號
星期一 * *   
 
 

Page 13

 
 
第一萬八千零三十六號;中華民國十二年 西曆一千九百二十三年五月十四號
星期一 * *本埠新聞 
[津浦路大刦案之滬訊偕康通一來滬之陸軍部員述被擄出險之經過釋票尙在交涉土匪生活一斑各團體之營救與詰責]  
　　此次津浦路大刦案本館代表康君亦被擄旋脱險赴京至九日出京在臨城留三日昨日津浦路第一次南下特别快車至臨城時康君即乘之南下轉乘滬寗車於昨晚抵滬有陸軍部科員魏亞三君亦附乘該車至南京轉搭夜快車來滬大約在滬勾留數日仍須北上據魏君云六日津浦快車在臨城被匪刦擄時彼亦被擄惟至十一日即同楊琪山（袁世凱之婿）設計下山乃得出險先是被匪擄至巢穴後一切待遇尙屬優渥惟以山路崎嶇不良於行故逹匪藪後二足皆紅腫未幾即潰爛以是頗以爲苦旋魏即設法探悉匪首之姓爲徐又知其曾在湖南充軍官乃告知楊君令其至匪首處佯稱與彼相熟且乞釋放揚即依言往騙不露聲色見匪首後即從容呼之曰老徐你可認識我嗎前次你在湖南當軍官時我與汝時相來往旣又以二足受傷不克久居山中之苦况一一陳述且乞其顧及友誼面情從速釋放匪首信以爲眞竟准其所請見我等）指魏自己與楊君）二足腫爛移步維艱乃囑匪備驢轎各一命我等坐之下山臨行每人又給五十元作途中零用魏君又云現匪藪中被擄之人華人尙有四五十人西人十六人匪徒待遇若輩尙屬不惡當被擄人初至山中時匪首屢有遷移之舉今則已安駐於北莊一帶至被擄華人之姓氏因過於複雜一時難以調查若輩刻下皆無危險惟以多行之故足部類多腫爛應速設法派醫往治否則遲久恐有不測云 
　　津浦路刦案據昨日本埠所聞釋放外人尙在交涉交通吳總長·魯省田督軍·已到臨城主持一切據被難後逃出之人所述刦車之夜土匪共計五百餘人先有小頭目三人在徐州上車二人乘二等一人乘三等從事偵察固不之覺過沙溝後在二等車之二匪起而擊破車窗玻璃伏在麥田内之股匪乃起而行刦中西人被擄後土匪尙無苛待情事惟匪中生活極苦即與匪等共飲食已非常人所能堪匪均吃鴉片匪巢諸山種烟甚多匪中之兇悍者大抵爲十六七歳之人被擄諸人分地安置即在一處者匪中亦禁止互相接談如再延不解决恐遭難之人難保不發生意外云 
　　昨日下午三時上海各公團應救國聯合會之約齊赴救國聯合會討論臨城刦案事到者八十餘人公推徐季龍主席首先報告該會新加入會員·及廣東分會成立·與大同分會籌備情形并四川旅滬裁兵促進會推派代　 
表與本會接洽又本會會員諶厚慈擬於暑假期爲本會宣傳繼報告今日應討論之事件謂臨城刦案將引起外交上之重大交涉請諸代表公同討論如何救濟被難僑民及國人如何能使外交上不致發生影響報告畢周霽光謂臨城盜案中外震驚刦擄華洋行旅至三百餘人之多迄今猶未完全脱險而外人因此主張路政國際共管之説甚囂塵上果如所言不啻亡國我不自謀則人代我謀之吾人豈甘緘默坐視神州淪胥哉自應亟起圓維挽此狂瀾以盡國民之天職鄙意主張幾種辦法請討論㈠致電北京領袖公使葡使慰問臨城被難之僑民并道歉忱㈡登京津滬漢各報啓事慰問臨城被難之國人㈢直魯豫巡閲使曹錕·副使吳佩孚促北庭立予罷斥㈣魯督田中玉·魯長熊炳琦·兖州鎭守使何鋒鈺·促北庭褫職撤任永不錄用㈤蘇督齊夑元·皖督馬聯甲·交通總長吳毓麟·津浦局長·滕縣知事·嶧縣知事一律撤任議處㈥此次中外旅客被刦之死傷撫䘏費財物被掠賠償費出欵贖票费以及關於此案郵電費供給各國使者一切雜費槪由肇禍地方軍民長官擔負反對動用國帑㈦魯省全境之匪責成田中玉戴罪督率軍隧相機剿撫㈧請各省各縣組設保衛民團維護鐵路輪埠以及城鄕居民往來行李之安寗討論結果原提案之第一條對於外交團增加警告並勸其撤回承認因致盜原由完全爲各國供給吾國軍閥之槍械借欵所釀成第二條改爲通電全國同胞促其速起自救餘六條全體通過繼討論對内對外電文及拍發之手續結果推定徐謙·周霽光·李登輝·潘震亞·易樹藩·鍾可託六君爲起草電文委員並譽徐謙核閲用救國聯合會及上海各團體聯席會議名義拍發議畢五時半散會 
　　昨廣東旅滬自治會·天潼福德商界聯合會又發出代電云各報館轉各公團均鑒臨城鉅變中外震驚迭讀工人自救會·粤橋工界會·江西自治會·川民自决會等通電對曹吳等緃匪殃民辱國喪權痛加聲討以示正義逖聽之餘欽佩無任抑敝會等尤有進者此次慘刼重召外人嘖言致有共管中國鐵路之議養癰成患曹吳等誤國之罪實不可逭敝會等認欲挽救中國於危亡非推倒殘民以逞之軍閥不可爰經議决㈠趕緊援救被擄中西人士以固邦交而全主權㈡全國人士一致驅逐曹吳田並查抄其私産以償此次事變之損失際此國難頻仍千鈞一髪憂時君子幸速圖之廣東旅滬自治會·天潼福德兩路商界聯合會叩元 
 
[遠東連動會華選手放洋赴日攝影（一）] 上圖爲南洋大學之五選手自右至左㈠李庭三㈡周家騏㈢梁建業㈣黄文建㈤邱金忠下圖爲一部分選手登輪後之狀况 
[遠東運動會華選手昨晨放洋]  
　　昨日爲遠東運動會中國男選手乘日船賀茂丸放洋之期地點在虹口匯山碼頭晨五時至七時許大雨傾盆雷電交作衆豫想選手登輪必爲减色及至八時雨聲頓止天露晴光選手及送客咸集碼頭頃呈愉快由葛雷博士分給國徽與各選手佩帶顔色鮮明頗有發皇之象船上艙位均豫定齊備甚爲淸潔安適各選手皆興高采烈送客亦多登輪慰勉預祝爲國爭光近九時代表中國之約翰籃球隊亦蒞止人已完全各團體紛紛攝影九時二十分賀茂丸啓椗岸上船中揚巾脱帽頗爲熱鬧云 
　　華選手除先期赴日者不計外昨日華東華北兩方面約共四十餘人領袖者爲葛雷博士與約翰敎員沈嗣良君又昨日聶雲台·郝伯陽·及新聞界方面均到埠歡送上海商務印書館李拔可·郭梅生·張世鎏等爲獎進國際國民體育起見故昨日我國男女選手起程赴日之時特派交際幹事黄警頑君到埠分贈五色國旗及賽瓷徽章運動用品等以資鼓勵并贈「揚我國徽」歡送旗一方以壯行色云 
[省長諮詢恢復自治之難點抵觸法令應修正者四組織程序應商定者四並應酌定籌欵標準]  
　　省長公署因恢復元二年各級自治關於抵觸法令及組織程序並經費各點諮詢省議會請核議見復文云爲諮詢事案查上年十一月十一日准貴會咨送恢復舊縣市鄕議會建議案一件當以事關變更法令應由中央核定等因咨復並咨請内務部迅即察核見復各在案嗣於十二月四日備文咨部催復又於庚日感日本年一月洽日先後電催均未得復二月漾日以舊縣議會自行集合已有二十四縣并接蘇籍國會議員沈維賢等來電催請恢復因據情電請大總統國務院曁内務部迅予核准前案旋奉國務院勘電復稱關於縣議會事件現經提出國務會議議决縣議會法由内部速行修訂咨國會議决施行等因到署正擬重申前請旋據江蘇縣議會聯合會幹事莫錫綸等代電縷陳對於國務院勘電疑義滋多仍望將該案公布等情前來復於三月洽日據情電請國務院察核示復又於四月巧日分電大總統國務院曁内務部請准在縣自治制通行法令尙未修正公布之前暫由本省署修正舊法咨請省議會議决施行去後施奉大總統曁國務院復電均稱已交内務部核復乃延候至今仍未准部復到在政府迭催罔應諒必别有苦衷在國鈞欲從末由反使滋生誤會現在懸案以待已逾半年文電催復已十餘次全省紳耆之商榷曁縣議會聯合會之請求與夫蘇籍國會議員之督責函電交馳積牘盈尺準情度理萬難再緩自應查照貴會建議案將所有中華民國元二年間全省縣市鄕各級自治議會即日籌備公布恢復以順輿情惟查元二年各級自治法規與現在法令抵觸甚多政治情形亦有變動似宜斟酌盡善以便施行茲將應行斟酌之點説明理由分别諮詢於左㈠關於法令抵觸者查暫行縣制全文係包含縣官制在内暫行市鄕制係包含市董事會及鄕董鄕佐在内現在縣官制係中央頒行通案地方官委任助理亦有明文均與暫行縣市鄕制中之縣知事市鄕董制抵觸此應請修正者一又查現在地方官制爲省道縣三級而暫行縣制缺道尹一級應照現制增加並規定其監督自治及呈轉文書之權限此應請修正者二又查公文程式及官廳名稱今昔不同而暫行縣市鄕制中均有此項明文規定此應請修正者三又查暫行市鄕制止分市鄕兩種并無特别規定而六十縣中經濟人才各市鄕往往相懸甚遠致生適於甲不適於乙之困難此次旣經恢復似應切實研究期利於行此應請修正者四㈡關於組織程序者查民國二年本省内務行政報告書内各縣議參兩會一覽表所記各縣議參兩會情形别有三種甲種議參兩會均已成立者有句容等四十五縣此等各縣雖可完全恢復然時逾十稔人事變遷昔時議員因事故出缺者必已不少查元年暫行縣制第十四條議員因事出缺至逾定額三分之一者應即補選二年修正縣制第六條改爲各選舉區於應選出員額外依法選舉候補當選人額如之其增訂之第八十六條載凡已成立之縣議會應俟下屆改選時遵照修正縣制辦理等語據此則各縣已經成立之舊會議員須出缺至定額三分之一始得補選其未及三分之一者似不應補選現在各縣會議員其出缺已逾三分之一者共有幾縣亟應調查明確趕辦補選其缺額未及三分之一者依縣制雖不應補選然當元二年間各縣已紛紛爭議意謂一縣議會每選舉區僅占議員一二名若議員缺額數名因未及定額三分之一之故遂不得補選則本屆會期未滿該數區終無議員出席之望與自治各區平均發逹之原則實相背戾若不變通辦理各縣之以此請求者必多觖望此外市鄕各會缺額情形當亦相同究應如何變通此應商定者一也其次乙種各縣議會雖成立據報稱尙屬臨時組織者有儀徵·興化·丹徒·桃源（桃源於民國三年一月改名泗陽）·四縣此等各縣當時旣未依暫行縣制組織現在又已事隔多年究應照甲種各縣辦理抑應照民國二年修正縣制重新組織另辦選舉此應商定者二也其次丙種各縣議參兩會均未成立者有江寗·江浦·六合·東台·川沙·靖江·太平·山陽（太平於民國三年一月改名揚中·山陽於民國三年一月改名淮安·）鹽城·豐縣·宿遷·等十一縣此等各縣似宜按照暫行縣制選舉章程重新辦理選舉惟查二年修正縣制第六條各縣議員額數分配所屬各選舉區之法以各舉區人口之多寡爲凖現已事隔十年各縣所屬選舉區内之人口增減之數諒必不少加以插花斗入各地管轄之變更新漲浮沙市鄕之遷徒與人口移動有連帶之關係若各區分配議員之數仍照從前規定之名額恐與事實不符應否重行調查再爲分配此應商定者三也又查暫行縣制選舉章程第十 
 
[遠東運動會華選手放洋赴日攝影（二）] 賀茂丸離岸後各選手與送客告别之情形 
條選舉人名册確定後自確定之日起一年以内若有改選補選所有選舉人及被選舉人仍以該册爲凖是此種人名册其效力僅在一年以内現在已經成产縣議事會之各縣如須依法補選必須重新調查選民及其税額倘使税額多寡變更所補員額是否因而變更似應明白規定以免臨時爭議此應商定者四也㈢關於自治經費者查三年停辦自治以後原有自治機關經費多已移於敎育及其他自治事業之用此時如主規復則自治事業必將停辦如不規復必須另籌亦宜明白規定以免紛爭且在當日欵産較少之市鄕已發生止有自治機關經費而無辦理自治事業經費之困難現在各市鄕應辦之事業正多旣未便移事業經費而供機關經費似應酌定籌欵標準俾有遵循此又應商定者也以上三者均係貴會前次建議恢復舊縣市鄕各級自治案内亟須解决之問題相應備文諮詢務請貴會分别核議見復以便施行此咨 
[龍門路焚斃多命之慘劇共焚斃二十餘人] 　　 
　　前晚深夜（即昨日上午）二點四十五分鐘時大雨如注雷電交加霹靂一聲打入英租界龍門路五十七號門牌義昌祥烟纸店之排門板上其聲甚大附近房屋竟被震動斯時雷火入洋油箱一時火勢燎原不可收拾該店主方應剛曁一子一妻一女兩夥友三學徒三親戚（係數天前由鄕來滬看跑馬者）計男女十三人盡遭焚斃延及五十九六十號之某老虎灶·某柴爿店兩家亦被焼死多人惟任德生等四五人由樓窗口跳至馬路未遭斯難然已受火灼傷救火會聞警即驅皮帶車往救始得熄滅事後經捕房飭派探捕多名到塲彈壓並將被焼斃命之屍身二十餘具舁送騐屍所候禀請公堂勘騐核奪其餘受傷之任德生等數人由捕頭簽有傷單送往仁濟醫院求治並聞義昌祥號全家连親友十五口惟十三歲十一歲之兩子在某校讀書尙未遭此浩刼並據附近鄰居云前晚雷雨交加其聲巨大屋宇震動走出觀看見该店排門板上均被雷火焼着且該店無後門出路因此並未逃出一人盡葬火窟云　　又函云大世界西面永興花遠地方昨日上午三時許某姓家失愼延焼鄰右數家焚斃男女六七人理髪匠江北人沈四柴爿店紹興人任德生·於火熾時從窗口跳落馬路均遭跌傷由捕車送仁濟醫院醫治大火至黎明時始熄焚燬房屋十餘間云 
[市民大會委員會紀修正議事細則]  
　　五月十二日對日外交市民大會執行委員會議决案如下㈠議事細則（對草案略有修正錄後）㈡致函華商紗廠聯合會勸其促各紗廠從速仿造六十支及八十支西式紗以免各襪廠布廠將三十二支及四十二支之日紗冒充國貨是否可以辦到俟下次開會請其派人列席磋商㈢由交際股從速接洽本埠進口業各團體勸其派代表加入以便實行抵制 
　　（對日外交市民大會執行委員會議事細則）「第一章」提議（一）凡提議須於開會前五小時用書面交到本會以便編入議事程序但倉卒發生之事不在此例（二）凡提議人得於開始討論本案時申述理由「第二章」討論（一）討論議案應依預定程序如欲臨時變更須經過半數同意（二）討論須先向主席舉手爲號發言次序即按照舉手之先後（三）無論對於原案贊成或反對每人發言不得過三次但經主席認可者得增加一次（四）除贊成方面或反對方面之第一發言者外每次發言不得過五分鐘（五）停止討論可决後無論何人不得發言（六）討論時不得發攻擊個人之言「第三章」表决（一）表决前主席須宣告付表决並查點列席人數表决後由主席宣告可决者或否决者之數目並宣告此案已否通過（二）不願參加可决或否决之意思者須預先聲明放棄表决權但放棄表决權者仍以列席論（三）表决時有人提起疑義得付反證表决如又有人提起疑羲或不能解决時（如本爲少數至反證表决又爲少數本爲多數至反証） 
表决又爲多數）則由主席促列席者注意重付表决（四）可决否决同數時取决於主席「第四章」修正（一）修正案須有三人以上之附議（二）修正案須與原案有關係（三）修正案不得有兩個以上但經可决或否决後不在此例（四）表决次序以第二修正案居先否决則將第一修正案付表决又否决則將原案付表决如無第二修正案則先修正案付表决（五）修正案得由提議者接納一經接納之後則原案不成問題「第五章」復議（一）復議案若在原案表决之同期則無論何方面皆可提出至表决之下期則惟得勝方面始可提出逾此則不能提出（二）復議案須有三分二以上之可决始得討論其通過與否須討論後付表决「第六章附屬提議」（一）附屬提議之種類及次序如左一散會議二擱置議三停止討論議四延期議五付委議六修正議七無期延期議（二）有兩人同時各提出附屬提議之一其後所提出者若次序在前可即行討論其次序在後則否（三）散會議在左則程序中不得提出一發言者得有地位之時二進行表决之時三表决停止討論之時（四）一散會議纔被否决後而無他事相間之時（五）搁置議及無期延期議須經三分二以上之可决「第七章」主席之職權（一）列席者有違反秩序時主席得制止之不聽則停止發言又不聽則令其退席（二）如主席不能維持秩序須自行告退聽衆另推主席（三）如主席有提議或發表意見時須請人代理主席俟原案表决後再執行主席職權「第八章」附則（一）本細則有三人以上之提議五人以上之附議三分二以上之可决得修改之（二）本細則自通過日發生效力中華民國十二年五月十二日通過 
　　又該會昨致華商紗廠聯合會云敬啓者對日經濟絶交旣早决於公議自應從速實行藉挽國權查日貨輸入以棉紗爲大宗其原因由於我國自製之紗不敷需求近自抵制騰爲輿論各布廠襪廠往往將三十二支及四十二支之日紗冒充國貨根本救濟惟有從速仿造六十支及八十支之西式紗用特函請貴會轉勸各紗廠設法辦理不惟勵抵制之進行抑且塞外溢之漏巵一舉兩得莫善於是其中有無窒礙之處并請派定代表於本月十六日（星期三）午後八時列席本會俾便磋商至爲感紉尃此奉達諸希亮察敬候公安 
 
 
 

Page 14

 
 
第一萬八千零三十六號;中華民國十二年 西曆一千九百二十三年五月十四號
星期一 * *[市民大會對外宣言]  
　　上海市民對日外交大會昨日發表對外宣言如下中華民國十二年即西暦一千九百二十三年月日中華民國上海對日外交市民大會執行委員會謹以至誠宣告於世界各友邦之前曰本會係上海工商學界六十餘團體所組織承受全埠市民之委託執行全埠市民之議决案此議决案維何即二十一條要求應宣布無效旅順大連應收回否則對日經濟絶交是也爰將日本不顧睦誼之事實及吾人主張對日經濟绝之理由爲各友邦陳述之日本於日俄戰爭結束時先後與俄國及中國訂約承繼俄國前在旅順大連之租借權查俄國取得旅大之租借權係根據一八九八年之中俄協約此協約明白規定租借期限爲二十五年算至本年三月二十六日即租借期限届滿之時日本租借旅大旣爲承繼性質則租借期限屆滿理應以之歸還中國乃日本政府竟藉口一九一五年之二十一條要求中有延長旅大租借期限爲九十九年之文而不肯按約歸還殊出吾人意料之外查日本曾於一九一五年無故向中國提出二十一條要求對於袁世凱暗許之以贊助帝制明迫之以最後通牒袁世凱因蓄意變更國體及畏忌暴力之故遂於是年五月二十五日私命陸徵祥與之簽訂協約及換文允諾其二十一條要求之大部分然此種協約及換文違反中華民國臨時約法所規定之手續當然無效蓋中華民國臨時約法之性質等於憲法其條文業於民國元年公布世界各國皆知其第三十五條已規定大總統締結條約須經國會同意換言之大總統未經國會同意即無締結條約之權當時袁世凱雖爲中華民國之大總統而與日本締結之協約及換文實未經國會同意中國人民爲維持國際法及本國憲法起見均絶對不承認其效力工商學界休業力爭已非一次如一九一八年反對軍事協定一九一九年反對對德和約一九二○年反對直接交涉山東問題皆不承認二十一條要求之表徵也凡條約之成立必須與締約國之憲法相合否則無效此國際之通例最近凡爾塞和約美國總統威爾遜曾出席簽字而一經參議院否决美國即絶對不承認其效力各國尊重之無異議則吾人不承認未經國會同意而締結之條約想各友邦必願本尊重美國憲法之精神以尊重之也且日本之二十一條要求不特於中國政治上·領土上之完全有莫大妨害其内容抵觸中國向與各國所締條約之點亦不一而足故各友邦對於我國不承認二十一條要求之舉疊次予以同情茲舉其顯著者如左㈠美國政府於一九一五年五月十一日致牒中日兩國政府聲明如有損害中國政治上領土上之完全或損害關於開放門户商工業均等之國際政策者美國政府一律不能承認㈡凡爾塞會議議長克拉蒙梭氏代表聯盟共事領袖各國最高會議聲明充量承認此項問題之重要㈢華盛頓會議議長許斯氏在遠東委員會重述美國政府一九一五年致中日兩國政府之通牒並聲明保留他日遇有機緣仍當設法解决此案之權利凡此足見各友邦始終寳愛公理之盛意中國人民無任感謝者也獨日本政府與公理背道而馳猶欲執此片面之要求爲有效觀其致美國之通牒謂美國已承認中日協約致英國之通牒又謂締結中日協約之初曾得英國政府事前諒解措詞狡賴不惟欺侮中國抑且輕視世界各國影響所至遠東和平世界和平均將爲日本所破壞曩者德意志迷信侵略主義致引起世界大戰爭各國已損失無數之生命財産决不容日本復爲迷信侵略主義之第二德意志也是以中國人民憤慨塡膺無論何省皆主張對日經濟絶交倘日本人民因感受經濟止之動搖而幡然覺悟羣起督促其政府自動的聲明完全抛棄二十一條要求並自動的實行歸還旅大吾人亦即與之恢復貿易謹此宣言惟各友邦共鑒之 
[商總聯會致盧陽公等紗號函]  
　　國聞通信社云各路商總聯會外交委員會昨致盧陽公等各紗號函云逕啓者頃據天津路商界來函報稱現有人競買大宗劣貨紗線故近來如水月·藍魚·雙鹿·雙鷺·立馬·春駒·等牌日紗價格因之大漲專做日紗各號首爲盧陽公次爲天津路愼昌·信大·永德·益大·崇餘福建路義生蘇州路北公茂葆昌·等其中以愼昌·信大·義生·永德·爲最夥因常熟各地布廠林立所用紗線大都日貨均係該四號所辦現因該處厲行抵制日貨申地無恥之徒乃將日貨充國貨即以常熟裝申米船滿載日貨運赴常熟江陰等處一至夜半然後運岸偷送各布廠此等舉動實被外人恥笑務乞注意等情前來查此次日本藉口無効二十一條約拒絶歸我旅大凡有血氣靡不憤慨吾國民爲洗恥雪辱救亡圖存起見不得已而有經濟絶交一舉吾商界同屬國民當仁不讓對於此事幸均不惜犧牲多能切實厲行此誠深堪告慰者也間有少數商號祇圖一時私利依舊暗售日貨或改頭換面冒充國貨此等敗類喪心病狂實爲全國之蠧當與衆共棄之貴號熱心毅力夙深欽仰對於此次全國一致之抵制日貨度亦深表同情而不致甘冒不韙獨持異議天津路商界來函云云當係傳聞之誤第際此羣情激昂千鈞一髪之時而忽有此等風傳最易淆惑視聽懈怠衆志無論是否事實應請貴號迅賜函覆鄭重聲明以袪衆疑而明眞相不勝企盼之至 
[商總聯會常會紀]  
　　上海各路商界總聯合會（江西路六十號）昨日下午開星期常會到會者二十一路議董二十九人吕靜齋主席張水眞紀錄（一）宣讀各省商會各團體函件計一百二十七件反對學生赴遠東運動會計八件對日外交計九十一件關於臨城匪刦案二十九件（二）趙南公報告此次赴京情形『甲』北京對日運動頗爲鄭重鄙人到京後即與全國商會聯合會·北京總商會·中華國民收回旅大協進會·等圑體接洽現北京各圑體對經濟絶交一事正在積極進行至示威運動因各界人數太多學生與商界分爲兩次大游行携回游行時攝影以作紀念天津方面由鄙人與馬千里時學周兩君接洽現亦進行甚力『乙』本總會前曾迭次致電北京政府主張財政公開毫無效果此番在京與全國商聯會會長張維鏞君面商極蒙贊同據稱擬於五月中召集各省商會代表來京開會并請本總會亦須選派代表到會列席 
[温州誤認日貨請代解釋函]  
　　洋貨商業公會昨致總商會函云據敝同業元大號函稱陰暦二月二十七日由飛鯨輪船裝運温州師範學堂東首何正大號德國魯麟洋行黄桅燈一箱迨貨到埠被該處學生會指爲日本貨將貨扣留聞訊之下至以爲怪查商號此項桅燈確係德國貨品有燈上牌子可騐請爲證明轉請放行以免無辜受累等語據此相應函請貴會俯賜據情函致温州商會轉函學生會迅予騐放以昭實在至紉公誼云 
[伍朝樞宴美公使紀美使謂不可忽視中山勢力] 　　 
　　南方新任之外交總長伍梯雲博士昨日午刻在戈登路三號本宅宴請美國公使舒爾曼博士聞舒君前次來滬時曾向其友人表示謂伍老博士係其知友滿欲與老博士之子會談爲快故此次伍梯雲博士往招舒君即偕該國駐滬正副領事及按察使並某兵艦長欣然同往民黨方面計到徐季龍·孫伯蘭·謝持·馬君武·郭泰祺諸君席次舒公使表示云中國現在實處於無政府地位此次臨城劇變罪在軍閥北方军閥一面言和而一面主戰之情形外人亦多知悉惟將來對於此種問題之解决亦當向孫中山先生處徵求意見因中山先生在中國之勢力吾人不可忽視云云其他因國際上關係未能多談繼詢孫伯蘭氏對於臨城事件之意見孫氏答謂此次事變罪在北方軍閥至民黨諸君向舒君之共同表示則請撤銷承認北京政府云 
[唐少川到滬後所聞中山托代促伍朝樞赴任] 　　 
　　唐少川氏自粤到滬已見昨報茲聞唐氏此次到滬臨行前中山曾以外交重要屬代向伍朝樞氏催促赴外交部長任云 
[美軍艦游弋長江]  
　　美國水師提督亞細亞艦隊總司令安迪生氏自率同所部驅逐艦開駛來滬後本擬停留數日再行開赴青島烟臺嗣因山東臨城發生匪徒攔刦火車擄去中外名人勒贖巨欵案故於前日晨命令佛勒白魯號等驅逐艦六艘共計艦兵一千二百餘名即行開駛出口前往長江游弋寄椗南京以壯聲威而安總司令則仍留滬上旗艦安拿發號亦仍下椗浦江中段云 
[美觀光團昨晨赴津]  
　　大陸報云美新聞家史克列浦士氏等一行觀光諸人於今晨（十三日）十時乘沃哈愛倭游艇赴津本埠人西加入者有史蒂爾滿女士將随團衆游覽各地按史氏初亦列入臨城被擄姓氏中後悉是日實未乘此不幸之藍色鋼車云 
[日財政官赴漢視察順道赴蕪湖大冶等處] 　　 
　　日政府特派大藏省理財局長小野義一氏來滬後曾與駐滬商務官及該國商會長等會議多日昨日該員乘襄陽丸郵船赴漢順道往蕪湖大冶等處考察一切并擬赴長州一行預定一月返滬云 
[周自齊由浙返滬]  
　　前國務總理周自齊由京南下抵滬後即赴杭晋謁浙盧督辦面商要政並遊覽西湖風景茲悉周氏由杭事畢於昨乘坐早班花車返滬尙須小作勾留即當離滬北上云 
[斐斯特爵士候輪歸國]  
　　和記洋行主人英國斐斯特爵士此次來華係視察京·津·漢·寗·各行營業狀况茲已事畢於前晚由寗乘滬寗特别快車抵滬定於日内候輪回國爵士由寗抵滬時英國官塲均在車站歡迎云 
[李烈鈞活動之滬聞]  
　　國聞通信社云昨日本埠民黨某要人接得李烈鈞之友人由厦門來函略謂李協和率所部移防來漳後日來對於北伐計畫大致以江西爲入手林虎已來歸願受李節　二人因歷史上之關係自能復合沈鴻英餘黨將告肅淸西南局勢較前益覺鞏固並附寄尹驥·李雲復·等致黎一電其文云急北京黎宋卿先生鈞覽據各報載我公命令任驥等爲師長殊可怪詫揣公用意非藉爲離間之端即欲以虚名相誘不思西南係以主義相結合固不能受人離間驥等已濫擁師干更無待於公之一命此種無聊窮策寗値一噱十年以來天下淘淘生民塗炭國本動搖追原禍始何莫非北方武力政策所造成公能與北方將帥抛棄傳統政策開誠相見重造邦國驥等雖解甲歸田猶有榮幸若仍沿而不改因循戀位甘爲傀儡武力不足濟以陰謀作僞心勞適足彰醜赫赫首義勳名將隨俱廢矣驥等對此本欲一笑置之第恐道路流傳混淆視聽特佈區區並望公之反省也尹驥·李雲復·賴世璜·蘇世安·東叩 
[旅滬閩同鄕會昨開常會]  
　　旅滬福建同鄕會於昨日下午四時開幹事常會到者二十人沈次裳主席陳壽凡報告各機關函電後公决事件分錄如下㈠旅滬各省區同鄕大會决於十四日午後三時在寗波路廣肇公所開會討論對津浦路土匪刦案事公推史家麟·姚子崙·出席與議㈡會員王屏南家被匪刦掠至今尙未破案公决再去函各當局催緝重辦㈢會員王屏南提議創辦同鄕會星期週刊陳壽凡云一宜限定福建新聞實事求是二不可牽涉政治三須何人主責及預備遂由王屏南詳述意見史家麟云創辦星期週刊極所贊成但恐新聞資料及編輯者求任義務恐非長久公决從事圖謀具體辦法及經濟問題遲到下次再議進行㈣邵立耑云本會基金亟須徵集以利會務之進行公决由總務科籌備徵募後沈次裳報告云桑梓近狀頗多複雑不堪設想辭畢宣告散會 
[川民自决會請除客軍電]  
　　本埠川民自决會昨發通電云成都重慶各報館轉全川各將領均鑒吾民苦亂久矣諸君曷稍息乎今北軍又復侵入如水益深如火益熱一致禦敵恐尙不及何忍操戈内室萁豆相煎置我父老昆弟諸姊妹於死地耶諸君旣開門揖盜矣旣爲虎作倀矣旣糜爛桑梓造此莫大浩刧矣吾民未嘗一語責及者誠路予自新冀諸君翻然悔悟釋嫌修好也胡創病未愈金鼓復震虎狼未逐鬩牆復作誰非血性何能堪此况省憲將成而未成國基欲固而未固大丈夫當爲國忘家勇於外敵似此嚙主之犬養何爲者鳴呼諸君可以思矣省議會主罷戰息兵一致禦外本會敢代表七千萬人以一語警告曰若不懺悔前愆驅出外寇吾民當本自决精神斬木揭竿起而與諸君奮鬥也川民自决會叩 
[海軍司令定造浮筒預備海圻艦來滬停泊] 　　 
　　南黄浦江停泊海軍各艦之浮筒向設五個以備到滬各軍艦停靠現因海圻巡洋艦將次抵滬無浮筒可泊故由海軍第一艦隊周司令請江南造船所劉所長飭匠鑄造浮筒一個預備安置西砲台浦面俟海圻艦到滬停泊聞將於日内造成云 
[律師公會開大會又未成改開談話會羅任傑提議會計師權限] 　　 
　　上海律師公會昨日（星期日）仍假西門外林蔭路江蘇省長敎育會開第三次春季定期總會午後一時起至三點三十分止陸續到會者有正會長張一鵬·副會長張家鎭·會員王開疆·吳國泰·姚逹·文超·秦聯奎·楊春綠姚文壽·王言綸·許言·羅任傑·龔同元·王廷幹·宋士驤·陳立權·黄咸澤·吳錫恭·席裕昌·陸希景·孫鎰·周之强·湯應嵩·龔鈞·周福銓·陳仁琅·邵仁傑·張飛熊·沈時復·黄煥昇·楊國樞·趙祖慰·王士宗·錢西樵等四十六人由會長主報告略謂今日到會會員祇有四十六人本會會員共有一五四人照法定章程須過半數方可開成大會嗣因連次登報召集均不足法定人數應否討論一救濟辦法報告畢即由秦聯奎·楊春綠·王開疆三會員互相討論良久仍無適當解决辦法祇得仍改談話會待議各案㈠减輕訴訟費用案㈡推廣法院案㈢律師在各縣出庭案㈣施洋羅羅文幹各案並今日提出之會計師越俎職權案（全文錄後）等均留在第二十二次常任評議員會時再行討論惟本會購地建築公會一案則由會長報告謂現在與楊姓購得基地一方（在地方審判廳附近）其價爲二千元契約已立從中略有糾葛公推會員王開疆擔任解决購地進行事宜其餘建築會所費用留待後議議畢各用茶點而散茲將會員羅任傑提出議案如下爲提案事查會計師一職在社會上居重要地位與律師相同崦社會對於會計師之需要亦幾與律師相等且會計師之職務與律師之職務範圍雖有不同關係每成密切然兩者法律上之權限對外必須明白分别乃始責有攸歸者一定不易之理也本席查上海會計師□□□等每有爲人登報公告爲人代辦保管財産·執行遺囑·證明契約等之法律行爲俱爲律師之權限非會計師之所得侵越若任其越俎代謀不特有紊亂委託人正當法益之慮轉恐世人不察因非難會計而對律師或亦减其信仰此甚可慮也應請司法官廳出示公告聲明凡會計師當嚴守其範圍不得侵越律師之權限更宜由本會建議司法部請其會同農商部將會計師之章程仿照現行律師章程縮小其執行職務之區域限定其收費最高額之標準組織會計師公會並定其地方上監督之官廳以維持其風紀庶良法美制不致轉爲秕政本席爲維持法制·尊重權限起見是否有當敬祈大會公决 
[寗紹商輪公司股東常會紀]  
　　寗紹商輪公司第十四屆股東常會於昨日（十三日）在西藏路寗波旅滬同鄕會大廳開會股東到者共一萬零三百六十三權會中預派招待員徐正甫等十九人核算員姜正銓等五十七人場内設議長席·書記席股東席等會場秩序㈠公推議長㈡議長宣布開會詞㈢議長指定糾察員四人㈣報告事項（甲）經理報告壬戌年營業狀况（乙）監察人謝君報告賬略㈤提議事項（甲）長江營業設法補救案（乙）壬戌年盈餘支配官利案㈥選舉事項（甲）議長指定管理員十一人（乙）議長指定監察員四人（丙）選留舊董事三人（丁）選舉董事八人（戊）選舉監察人五人（己）揭曉選留董事及當選董事監察人姓名㈦閉會於下午二時十分搖鈴開會公推方椒伯爲臨時議長即由方君出席指定糾察員及選舉管理員監察員後謂時間侷促請各股東一方投票選舉一方提議事項略致開會詞即請經理袁履登報告壬戌年營業狀况即由袁君出席略謂去年新寗紹撞走海關浮桶甬興在海參崴被俄關扣留公司不免遭受損失故去年營業不能謂爲順利但尙盈餘五萬一千六百餘元次由監察人謝蓮卿報告收支賬略㈠該欵項下共一百八十二萬一千二百七十五元七角四分二釐㈡存欵項下共五十一萬○○九十元○二角六分九釐㈢資産項下共一百三十六萬二千四百七十八元九角九分七釐年終結餘洋五萬一千二百九十三元五角二分四釐連同辛酉年結餘三百七十八元三角一分一釐共計盈餘五萬一千六百七十一元八角三分五釐又由經理袁履登提議長江營業設法補救一案略謂長江營業自歐戰以後一落千丈水脚一層六公司本歸一律自營業減色後各公司自由貶價雖遭損失不顧本公司因此大受打撃補救方法積極的惟有續招新股然須百萬以上始可與若輩競爭當此市面凋敝實係困難之事消極的本公司惟有放棄長江航綫專顧甬海航綫折中之法歸他公司經理凡此三層請諸股東討論即由股東洪雁賓起立略謂三層辦法一時遽難解决自新董事選出後由新董事會從長計議袁君又提議支配官利案去年所獲盈利官利不到四釐但有三釐半可派諸股東以爲如何謝蓮卿君起立略謂往年官利總有七釐今年如照七釐分派可將公積項下六萬二千餘元撥作官利洪雁賓任矜蘋兩股東起立反對謂公積爲公司預備不虞之需爲鞏固公司計股東願得三釐半官利不願得七釐官利然有少數股東不以爲然謂與其派得三釐半官利不如不派此時秩序稍亂一時不能表决後由方椒伯提出三層㈠照三釐半分派㈡照七釐分派㈢不派付股東表决爭執之餘卒以三釐半多數通過此外又提議㈠購買漢口特别區内地皮案由袁履登報告接漢口經理來信謂特别區内有地一方堪以建築公司碼頭價格便宜應購進與否請各股東討論由洪雁賓起立略謂此地是否合用是否便宜建築碼頭之後營業是否可以發展須得實地調查明確方可定其去取此事應由新董事會從長計議㈡鴻安公司押欵案亦由袁履登報告前年押進鴻安公司全部財産三十六萬合同載明每月籌還一萬利息長年一分現有十九萬未還前日接得虞洽卿來信其中七萬應歸甬興項下其十二萬每年籌還三萬分三節交付利息俟還本之後再算此事請股東討論由洪雁賓等議决對於虞君爲公司功人固不能不有讓步利息俟還本之後再算一層是爲空議攸關股東血本每年籌還三萬之説可以照行至利息長年不得在七釐以下至此議案完畢選舉結果舊董事選留者爲樂振葆七千二百二十九權張延鍾六千四百九十八權方樵苓六千四百九十三權選出監察人五人陸恂如五千九百五十五權石運乾五千八百八十五權謝蓮卿五千八百八十二權洪賢鈁五千七百六十五權周仰山五千三百八十四權次多數田時霖王雲甫丁仁德至董事八人當選者計孫梅堂六千八百七十一權方椒伯六千八百三十三權徐棣蓀五千九百七十六權王心貫五千八百九十二權洪雁賓五千七百七十四權何楳軒五千六百六十七權朱葆三五千二百七十九權何積璠三千一百六十三權又次多數李志方戚少　石運乾薛文泰四人選畢即將各董事之姓名及權數一一揭曉於　上時已六時餘乃振鈴散會 
[溧陽常宜之蠶况]  
　　滬北諸昌仁永泰協安等各絲廠昨日接得溧陽繭業公所來電曁快信報告該地春蠶狀况本年飼蠶者亦較往昔有增無減大約必多百分之三四十又値氣候温暖發育更速産收豐足繭身亦佳以是育蠶鄕人莫不喜形於色西鄕一帶大帮已於日内上山惟葉價大貴昨今兩日每擔漲至六元有零今屆各地均屬缺葉别處亦無來貨故預料定有九成年歲繭行已籌備齊全西鄕定四月初六七開秤北鄕百家塘甓橋之七八莊則遲至初八九亦當秤收現在溧陽界内共定三十餘莊滬廠家據報後已决定於初二日出發已雇定無錫快船數艘及小火輪拖帶前往 
　　又常州宜興兩地來電報告情形與溧陽防彿蠶汛亦佳葉價亦不鬆動惟尙未及最要之時或者尙須再漲也廠家大半定初四日出發起行 
[縣商會常會紀]  
　　上海縣商會於昨日午後三時開第九次會董常會首由會長姚紫若報告與各機關往來文件後宣佈會務進行事項各會董討論良久始行解决關於抵制劣貨問題以各業代表先後來會請列入各團體一致進行各會董討論之下表示贊成者居其大多數議畢散會 
[漢冶萍公司查賬訊股東名簿不合規定]  
　　農商部特派赴漢冶萍公司查賬委員俞鳳韶請會計徐永祚代往檢查茲悉徐會計師連日往公司查賬已查出該公司股東名簿一種尙沿用舊式於股東住址籍貫等項均付闕如殊與部中規定不合現徐君正在繼續檢查總賬云 
[牛羊肉同業承認加捐新法每三月加二元] 　　 
　　虹口牛羊肉同業會昨復工部局函云工部局總辦先生鑒月前貴局對虹口小菜場加捐一案敝同業所以迭次呼籲因以加捐關係生活前途至鉅故總商會及華顧問等亦起來援助可見公道所在頃接貴局復函認敝會前呈各節謂無充分理由故貴局亦能詳加考慮研究結果本新定辦法每三個月加捐二元接函後當經敝會開會僉謂對此新定辦法每三個月加捐二元尙可勉强承認此後交捐惟有依照此次辦法而已特復上海牛羊肉同業公會上 
[順興債權人會議紀]  
　　百老滙路順興洋酒食物號因周轉不靈呈請公堂淸理各債權人於昨日下午三時在百祿坊二號開會列席者有同業洋行·錢莊·存户·等債權八十餘人公推費輔淸主席合算到會者六十三家被倒之欵約計銀三萬兩洋二萬餘元而其餘未到會者尙有六萬餘元討論結果組織債權團當推出代表六人積極辦理進行事宜茲將六代表店號姓名照錄如下馮夑之（泰康莊）蔡松甫（惇叙銀行）陸子萼（英瑞洋行）吳文輝（泰興洋行）陳良槐（同泰永）陳澤民（廣同昌） 
[中學學生限制結婚之部令]  
　　江蘇省長公署令敎育廳長文云案准敎育部咨開據全國敎育會聯合會呈送該會議决中等學校學生在學時限制結婚一案請予核定施行等情到部查該會議决一節甚有見地應准照行除抄附原案外相應咨請轉飭各中學校遵照辦理等因並附抄案到署准此合行抄發附件令仰該廳長轉飭遵照此令計附抄件「中等學校學生在學時期限制結婚案」查中等學校學生在學時期限制結婚各國皆然惟吾國僅限制女生而於中等學校男生在學時期結婚與否不加限制常此辦理害及青年實非淺鲜茲將最重要最顯明者略舉之男女中第學生入學年齡大槪相等女子方面旣限制結婚男子方面反聽其自便如此則女子求學完了時期欲擇年齡相當之男生與訂婚約實不易得此對於女子待遇不平等之害也至男子本身方面由中學而專門而大學畢業以後回顧以前中學時代之眼光當然不同於是欲滿足一時之希望或恐有重婚離婚之舉此對於青年將來之害也吾國一般男子體格較外國素弱其原因大槪由於身心發育未成時期即行結婚有以致之此對青年身心發育之害也綜此數端不特於男子學生將來幸福多所妨礙且於我國民族進化前途有莫大之關係苟由最高敎育行政機關特頒明令加以餘制斯敎育界所盼幸也案經本會公决謹請大部鑒核規定施行 
[中法專校風潮續誌]  
　　中法國立通惠工商學校學生又被中法校長廹令出校已誌昨報昨日上午八時全體被廹學生復齊集省敎育會開會討論進行事宜并公舉潘學球凌祖仁熊材穆王瑞衡等四人爲赴京請願代表聞已於昨晚十一時乘特别快車北上惟被該法校長梅雲鵬用櫈撃傷之學生玉英珠尙在同德醫院被巡捕拘去之學生江偉藩昨日出校學生前往探詢捕房未許接見該校代理華校長胡文耀氏前雖在省敎育會當衆簽字允爲救出捕房而目下尙無回覆該生等呼籲無門營救乏術恐惶巽常狀甚可憐向各界求援代表均已推出惟因星期未能積極進行致交敎部電文已於前晚發出茲錄如下交敎部鈞鑒生等被梅胡招警逐出受創學生江偉藩下獄命危懇向法使抗議全體被廹出校生叩 
　　又該校留校學生尙有二十餘人今日或將上課亦未可知 
[一週間之五金市]  
　　上週五金市况銷價呆依然疲落之象北帮去路尙稱踴躍而長江漢口蕪湖九江等各埠購進白鐵鋼板等甚夥市場成盤雖稍見較俏及至前昨兩日進以新貨又見絡繹致各帮進胃復形停頓市勢遂見回小據茶會消息近來倫敦紐約廠家存貨頗豐恐不日尙有大批裝進致跌風加厲惟英美兩白鐵皮及馬口鐵舶來品時增時减故人心未能一致内地各帮動銷與前週相仿本地營造家及鐵廠等買進鋼鐵并三角鐵白鐵瓦爲多數期貨無交易開出各價槪屬跌多漲少市上小五金市面亦有呆頓之勢茶會開出各價如四十八張英平白鐵皮十一兩又美貨十三兩五錢白鐵瓦二十五號貨九兩八錢三十三號十兩○二錢三十八號十兩○四錢三角鐵一吋貨五兩一吋二吩貨四兩七錢五分一吋半貨四兩九錢六吩貨五兩五錢船鋼板二喱半貨七兩二錢半吩貨五兩七錢五分七喱半五兩二錢五分一吩貨四兩四錢五分馬口鐵九十磅貨開八兩四錢五分一百磅貨九兩法西釘三吩貨每桶十四兩七錢五分四吩貨十一兩五吩十兩○二錢五分一吋至七吋貨六兩二錢五分各牌水坭無甚上落自三兩七錢至四兩三錢其餘銅鉛錫等趨勢平穏市上存底雖不充足售價頗稱堅定以上均大批之價 
　　尙有本埠新聞等轉入後頁 
 
 
 

Page 15

 
 
第一萬八千零三十六號;中華民國十二年 西曆一千九百二十三年五月十四號
星期一 * *本埠新聞二 
[一週間紗花槪况]  
　　上週美棉步跌人心虚弱利物浦及孟買棉市俱被牽動逐形見疲美棉七月期價已至二角三分八合之我國通棉所高已微紐約棉市如生棉交易仍不能暢棉地氣候繼續適宜则棉價恐須續疲也我東亞紗市疲弱本已數月然處斯外棉驟疲之時未見大跌者實因紗存已鲜各帮尙有零星交易是以價格極少變動勉强保持巳疲之局而不致大跌耳三品紗市日在混亂之中幸買賣二方俱持冷靜態度絶少交易尙不致大受美棉暴跌之影響茲將上週本埠紗花成交槪况分述於左 
　　（一）期紗期紗市塲仍屬冷落良以客人鑒此滯呆之紗市俱不欲有所交易也各月期價格漸趨一致並無高下之可言即十月期價與本月期價所差亦微由引可知以後紗市終鮮振作之望週間共成交七萬一千三百五十包較前週增五千七百五十包計紗布交易所成交五萬三千四百五十包物品交易所成交八千三百五十包取引所成交九千五百五十包茲以上週中五朋期爲標準而比較中日之期紗價格於左 
月日中國紗布交易所日本三品取引所東滙 
兩兩日元兩 
五月七日一四三一一五九三（二四○五）六六二五 
五月八日一四一九一五七九（二三八四）六六二五 
五月九日國恥紀念停市一六○四（二四一二）六六五 
五月十日一四三九一六○四（二四一四）六六五 
五月十一日一四三一一六○七（二三九九）六七 
五月十二日一四三三一五九五（二三八一）六七 
（二）現紗各報關行已於五月七日起停運日紗滬上抵制風聲愈趨愈緊各帮之採購本紗者頗爲踴躍前週採辦日紗最旺之江西帮至上週亦完全改用本紗矣川粤二帮仍無交易一週間各帮共做開七千六百包較前週少一千一百包江西汕頭二帮交易仍屬最多其餘若天津漢口蕪湖野鷄長沙威海衛以及北帮青島烟臺秦皇島等亦有採購二十支水月最高價爲一百六十兩七錢五分（五月七日）最低價爲一百六十兩二錢五分（五月十日）十六支人鐘最高價爲一百五十兩五錢（五月七日）最低價爲一百四十八兩五錢（五月十二日）十二支如意最高價爲一百三十八兩五錢（五月七日）最低價爲一百三十八兩（五月十日）十支金鷄爲一百三十二兩五錢一週間並無變動茲以大阪現紗一週間成交價格錄之於左 
月日藍魚牌紅財神牌福島牌三馬牌 
日元日元日元日 
五月七日二四九○二二八○二二九○二二七○ 
五月八日二五○○二二七○二二九○二二七○ 
五月九日二五○○二二八○二二九○二二八○ 
五月十日二五二○二三○○二三○○二二七○ 
五月十一日二四九○二二七○二二七○二二五○ 
五月十二日二四八○二二六○二二六○二十四○ 
　　（三）期棉期棉市塲亦仍冷落週間惟棉業交易所成交一萬四千八百擔較前週少一千五百擔茲以上週中英美七月期棉價及中印五月期棉價錄之如左以資參照 
月日中國棉業美國紐約英國利物浦印度孟加拉 
規元金洋辦士羅比 
五月五日三九八五二五三九一三七三四○五 
五月七日三九六○二四二○一三五一四一一 
五月八日三九三五二四六三一三二四 
五月九日國恥紀念停市二五一七一三三二四○七 
五月十日三九二○二四二○一三六○四○五 
五月十一日三九一○二三八六一三○八三九七 
　　（四）現棉上週現棉價格仍較期棉爲穏各廠收進共一千七百二十包較前週少一千二百四十包老公茂東華二家收進最多其次若恒昌·振新·鴻裕·三井等俱有交易印花共六百包最高價爲三十三兩二錢五分（五月十日）最低價爲三十三兩（五月八日）本花四百包最高價爲三十九兩（五月十日）最低價爲三十八兩五錢（五月十一日）通花三百二十包最高價爲三十六兩八錢（五月八日）最低價爲三十六兩五錢（五月十一日）太倉花三百包價爲三十八兩（五月十日）他若美國現棉最高價爲·二六八五金洋（五月五日）最低價爲·二五二金洋（五月十一日）英國現棉最高價爲一四·七九辦士（五月七日）最低價爲一四·○八辦士（五月十一日）云 
[一週間之内滙與外幣]  
　　内滙上週内匯市價結果大致漲多跌少京津銀滙比前週大五兩洋匯漲起二元北京公砝週末價爲一千零六十一兩銀元計一千零十元天津行化週末價計一千零六十九兩銀洋爲一千零九元濟南濟平週末價計一千零四十兩較前週高一兩銀元增三元半週末計一千零五元青島膠足初曾跌至一千零七十兩週末雖回高三兩較前週只提高一兩銀元結果較前週小一元週末價爲一千零六元漢口洋例週末價爲一千零三十三兩三錢七分半計大一兩八錢七分五銀元始終爲一千元宜昌宜平較前週漲高二兩週末價計一千零三十六兩銀元常爲一千零十五元蕪湖銀元週末爲一千零四元安慶徐州銀元各計一千零五元比前週提漲一元杭州寗波湖州紹與餘姚等匯價週末同爲一千零二元較前週各跌一元重廢九七平銀週末計一千零三十兩較前週末漲起十兩銀元同增十元週末計一千零三十元成都九七平銀週末計一千零六十兩較前週末計一千零元亦增十五元計一千零六十元萬縣銀匯比前週漲十兩洋滙高十元計銀滙爲一千零八十兩洋匯爲一千零八十元以外漲價均無更動云 
　　外幣上週外幣交易初甚活動兼之標金堅俏是以各票市 
價大致向上週末交易畧减故價復稍趨疲軟而較之前週末行情仍漲多跌少英票週末買八元九角計漲一角美票週末買一元八角四分日票計九角零八釐比前週各增一分坡票週末買價爲九角七分半荷票爲六角九分半較前週各漲五釐港票則反跌四厘週末買一元零八厘德票週初買一元六角半較前週大五分週末復回縮半角法票週末買一角二分四厘計一厘羅卜零票週末價爲五兩五錢較前好起一兩此外各票進出之數毫無躉數是以價格鮮有上落云 
[一週間之絲市]  
　　上週中洋莊絲市仍趨閑散週初三日因値西人賽馬之期各洋行均停市半天絲交因而漸淸至下半週歐美各莊進胃均淡各經成交額遂益稀少考其原因無非絲美法行市皆趨平疲而倫敦市塲又復不振兼以本埠滙率堅漲致嫌來價過小交易難以接近而華絲商因新廠絲已抛定大批交易黄白灰絲經底貨均枯故態度甚堅况日來正値浙繭上市羣赴産地收繭故必暫行停手以觀繭價之高低再定行止茲將上週中關於各種絲經行况分類詳述於後 
　　上週中廠絲市面依然堅挺惟新貨期交因値歐美行市不利致銷額頓减但絲價仍續趨高貴此皆因各莊揑貨未曾售淸故出高價以期維持市面瘂非眞確市價也惟查各廠商態度以洋莊期絲已承抛將近萬擔幾占全産額十之有五故日來對於各莊絲交停滯並無鬆軟之况市况遂益堅俏矣 
　　上週中輯里白經銷路仍不見暢紐約里昂絲交依然沉寂惟倫敦市塲略有進意幸滬棧乾大等經存底均薄故華絲商每遇歐莊來帳堅持低價不售主義是以上週中成交上等大經及中等干經價均堅定市况仍趨堅挺也 
　　上週中山東黄廠經交易仍現寥落緣滬上存底已罄致無成交四川黄廠經法莊進意雖殷然陳貨亦甚缺乏故交易稀少川卾黄絲印法銷塲均滯絲交亦遂停頓而市價則因貨枯而益堅行市仍屬俏利也 
　　上週中八繭灰經交易完全停頓因美法市塲價均趨疲而日絲市面亦復傾賤故各莊均要求讓價方可訂交但華絲商以存底不多且成本攸關不願鬆售以致毫無成交惟大纊灰絲則由法莊購去二十包絲價較前跌小十兩市况趨於平定云 
預料本週絲市倘歐美市而仍然趨疲則本埠絲交一時難望轉旺至於各經絲價陳貨因市上皆枯當趨堅定新貨雖邇来各屬蠶汛尙佳惟日後繭價之高低繅折之優劣以及内地絲價之貴賤均屬不測故此後之市價尙難逆料也 
[一週間之呢绒市]  
　　過去一週間之呢絨市况頗爲不穏深色存底較多者明暗盤皆逐步减跌如橡皮呢·灰嗶嘰等變動尤烈蓋銷令已過薪貨湧到交易雖未完全停頓而客帮銷胃鋭弱本街亦祇掮客號家略有點綴市情乃不得不隨自然之趨勢而轉疲惟考其主因實係受時局影響川·粤·閩各帮始終未見有大批辦進長沙·九江·青島·哈爾濱營口等路亦寥寥可計致現貨壅積不易流通否則到銷皆暢市盤斷不致遭此巨損也各貨價格元直貢呢莊青嗶嘰爲最穏做開共十六七箱橡皮呢·灰嗶嘰均較前週跌小二三錢成交數亦甚微鮮毛綫呢無甚上落華逹呢皆趨呆幁白貨花色以白嗶嘰去胃爲俏白直貢未也勒條嗶嘰皆平緩黄斜紋以次號交易爲暢全週售開二十餘包此外呢絨號家附做之紗貨因天氣漸熱走塲頗好如蔴紗洋紗洋府綢·電光紗薄花紗等本客俱有買進最高價電光紗售至九錢八分半格子蔴紗至七錢一分二五條子府綢至七錢一分條格薄紗至一兩一錢他如珠羅紗·窓帘紗等亦已陸續上市云 
[一週間糖市槪况]  
　　上週糖貨市情穏定頗少變動公會劃盤自上星期日點春堂開會過後限制必須在堂同行方可賣買客帮及非堂行均不許直接劃貨自此案决議囤户進出大受打擊故週内買賣俱以同行爲多東貨雖亦實行决定抵制但現下巳歸行家手中之貨以血本關係得仍舊銷售故公會大里横濱等車糖仍照常進行現貨價格以星期六爲最高劃一○·一二五各期亦然本月一○·一五四月一○·四二五五月一○八五客帮賣手自五七以後反行辦動蓋大多備後銷場恐其切實檢查及後反難着手之故觀武漢各界國恥日之熱烈舉動如斯旺發而調查本週由日輪運往日糖比比皆是不下一·二○○包經濟絶交之實行如何喑幕中固雖言喻也 
　　赤糖高莊棉湖本週開盤九·四○突升四錢之譜故荷赤赤遂緊升週初十號祇有八·八○而週末乃升九·○○矣餘如依路會安等類香港來本非常高俏到埠之貨行售八·四○之依赤七·八○之會赤據聞僅有薄佣未能獲利云 
[一週間之米市]  
　　上週間米糧來源雖不十分暢旺而每日河下各帮米船總計扯有一二十號駛到本街米鋪與客帮去胃均屬平常但市面異常堅固蓋因近日又有一般商人竭力收羅打包上棧私運出口以致所到之貨供不敷求高白粳驟漲至十二元七角中次亦須十二元左右惟元米因立夏節已過製造酒釀去路漸退所以行情平穏至於秈米及各種洋米存底尙不缺乏然津漢浙地等處軍米辦去甚夥故市價亦無小面上週閘北鎭大裕大錢恒泰德大公等米行售開高低各價計常帮白粳十二元七角至十一元五角白元十二元四角至十二元羊秈十一元五角至十一元一角杜秈十一元四角至十元零八角七分埠秈十一元二角至十元零五分南帮晚粳十一元九角至十一元五角五分早稻十一元七角五分至十一元四角廠機白粳十二元半至十一元八角廠機客秈十元零四角至九元四角包秈九元二角五分至八元八角蔴秈九元七角薄稻十二元零五分機敏秈十一元零五分西貢米十一元敏當米公會上售門四兩七錢一分至四兩六錢六分比較上週常帮白粳大起二角三分白元大起八分羊秈大一分杜秈大四分南帮晚粳大五分早稻大三角廠機白粳大起二三角機秈包秈均平平西貢米漲一角敏當米漲起二三分不等 
[上海商業市况彙錄]  
　　金融 
　　昨日早市銀幣市價爲七錢二分四釐三毫七五午市爲七錢二分四釐六二五比前日大起三毫七五三月底期洋午前開盤七錢二分四釐又二盤七錢二分三釐八七五又收盤七錢二分四釐五午市開收盤爲七錢二分三釐八七五較上日小去七五四月半期洋早市爲七錢二分五釐五又二盤七錢二分五釐六二五又收盤七錢二分五釐七五又午市價七錢二分六釐漲二毫半本月底期洋今日巳届到期常州宜與溧陽等處行將出發洋釐尙須看漲 
　　銀拆昨日早市息價爲二錢午市收盤爲二錢三分比上日大起六分各銀行封關無進出口 
　　金市 
昨日星期大條近期長一八七五遠期長零六二五標金開盤三　　百十八兩八錢較前日收盤跌銀五錢最小爲三百十八兩六錢人心頗堅買者異常踴躍故票金漲至三百十九兩五錢嗣後買者仍繁以致標金步高至三百二十兩零一錢收盤云 
　　棉紗 
　　昨日本爲星期日棉紗交易向來有限三品紗印度花美棉等均無電報交易所曁外人所開紗廠洋行循例休息本紗日紗市價仍照前盤售開客帮中惟牛莊青島威海漢口江西蕪湖汕頭野鷄等帮共買本紗二百包左右日紗三四百包公會目小包竟異常淸淡全無交易華商廠家亦未開出市面平定 
[一週間之浙屬運來現洋數]  
　　滬杭甬鐵路同和運銀公司由杭州造幤廠及浙屬各商號代運現洋來滬於本月七日起十三日止之一星期間由滬杭甬鐵路早快車裝來現洋共計七十一萬四千八百元又小洋六萬六千角茲將逐日分送上海各銀行錢莊數詳誌如下（七日）祥泰小洋一萬角鎰康小洋一萬六千角（八日）泰和二千元（九日）交通銀行二十四萬元祥泰一萬角鎰康二千元泰興八千元（九日）鎰康小洋一萬角（十日）交通銀行九萬五千元（十一）鎰康小洋一萬角（十二）交通十五萬元鴻祥五千元鎰康六千元小洋二萬（十三）交通銀行二十萬元泰和八百元鴻賚六千元 
[五團體致總商會函爲王瑞龍剖白]  
　　洋務職業公會·棧業公義會·友誼儲蓄會·上海洗衣公所·工業地産公司等五團體昨日聯名函致上海總商會爲王瑞龍剖白文曰敬啓者日前披閲報章見有救濟婦孺會上貴會一函因運商公會希圖復活借題牽及王瑞龍事足見公理難泯蓋猪業運商公會之是否合法係另一問題固非局外團體所願頋問惟其措詞一再詆毁王君名譽此则敝會等不得不據所知以明其言之不確也查彼謂王君假慈善名義云云按此则巳由救濟婦孺會切實代王君剖明足見其言之妄即就敝會等所知王瑞龍平日辦理公益無不公正爽直見義勇爲吾此儕種表示皆根據天良而發非王君個人私誼所能感動也是以巳代登報聲明外因思貴會爲滬地商界領袖處理商情明察秋毫敝會等旣據所知理合將實在情形奉呈鑒核俾明是非而昭公道不勝感禱之至 
[振新冰鮮公司二次試騐紀]  
　　昨日爲中國振新冰鮮公司二次試騐丹麥國博士亘的生君新發明冷汽機器冰鮮邀請各界至南市王家碼頭和盛里該公司試騐處參觀一時來賓甚盛由濮郎克博干士將各種冰魚一一試騐僉以此種冰鮮旣速且美實爲舊式冰法所不及濮克郎博士又出其前三星期冰過之鮮魚試驗浸入冷水一小時魚眼乃由白復黑且口中鮮血淋漓仍與鮮魚一般此可見其冰後有抵抗外界侵觸之能力故能使内部全體不壤保藏經久不變色味魚行同會人前往參觀者探問該公司創辦人籌劃意見據云將來公司出品以運銷西北邊省及内地無魚處爲目的使得各地居民皆可飽嘗鮮味其二必待市上無此魚時方將冰存之魚出而應售使得各魚行無魚時亦有魚可買云 
[函請通緝騙白金練人]  
　　江蘇特派交涉公署昨函淞滬警察廳云案准山東交涉公署　代電開准駐濟德領事函稱有青島德商（斐射）被奥人（塔恩榜）騙去白金練一條價値千元現經查明該（塔恩榜）巳由青赴滬請轉電該管官署速緝務獲追贓等因准此相應電請查照即希轉知警察署通飭各區認眞偵緝等因除轉行英法兩公廨通飭探捕跴緝外相應函逹貴廳長請煩查照轉令各區一體查緝並希見復爲荷等因徐廳長准函後昨已通令所屬一體偵緝矣 
[鼎豐公典請免封之廳批]  
　　滬上鼎豐三等公典主蕭學裕具呈江蘇財政廳以典業公所一味偏衵朦請發封祈令縣免封等由茲奉該廳批令云查押鋪改典特定規條確無限制稱當條文該鼎豐典縣牌當字果係呈奉省長核准則現在稱典實已不生問題前因翻造房屋暫行移設屋工告竣即回原址與特定規條尙無抵觸此事前因全省典業公會以典違背定章函請飭縣發封到廳當經分别函復飭縣仍遵前令妥爲理楚在案茲據前情仰上海縣沈知事查核秉公辦理具復此令副呈隨發 
 
 
 

Page 16

 
 
第一萬八千零三十六號;中華民國十二年 西曆一千九百二十三年五月十四號
星期一 * *[安徽旅滬同鄕會籌備近訊]  
　　安徽旅滬同鄕會於前日（十二）午後三時在牯嶺路十六號開第五次籌備會到者余魯卿汪頡荀等十六人公推余魯卿主席報告各處來件畢提議本日專議章程草案即逐條宣讀經前起草員曁各籌備員詳加研究略有修正遂完全通過俟再經各委員將詞句繕正後即行付印散會已六時餘矣 
[報關公所選舉會紀]  
　　上海南北市報關公所於昨日下午一時開選舉職員會到者源豐·泰源永·永豐泰·永興泰·等五十餘家特將選票投入軌内四時開軌一人唱名二人檢票六人記名高子嘉·湯芝卿·石芝坤·周靜齋·何靜之·嚴子松·等十六人均當選爲評議員並决下屆開會選舉正副董事及評議長至五時餘散會 
[法新租界火警之慘劇焚斃三小孩]  
　　向業販賣菜蔬之沈阿弟住居法新租界法雷吕潑路西沈家宅内未訂門牌於昨晨天甫黎明時偕同妻子出外販菜祇留六歲男孩海大·四歲女孩妹妹·及一歲之女孩三口在家不知如何房内忽然失火頓時冒穿屋頂當時瞭望台查見鳴鐘告警由救火會立驅皮帶車到場救熄惟三孩不及逃出以致葬身火窟事後將尸身檢出焦頭爛額目不忍覩厥狀甚慘捕房派探到塲調查一週以候核奪 
[新婦吞烟自盡]  
　　住居法租界火輪磨坊街一百零四號門牌陳招林上月间娶崇明人唐氏爲妻年十九歲前日不知因何唐氏忽然背人吞服洋烟自盡當由陳察覺報告捕房飭探車送仁濟醫院醫治無效延至前晨身死當由尸身舁至同仁輔元堂驗尸所經聶讞員會同内地蕭檢察員帶同毛檢驗員蒞所驗得該尸委係服毒身死諭令家屬棺殮聽候核奪 
[華界火警兩起]  
　　昨下午二點四十分鐘西門方板橋四號門牌陳爲卿所開竹器店樓上不戒於火冒穿屋頂延燒比隣三號門牌仁德醫藥局及五號門牌廣福園炒麵店等家樓面旋由各區火會到塲救熄事後二區警署派警將火首拘案候究失火情由以憑罰辦又前晚九時許老北門李家弄某姓家忽報失愼幸爲時尙早人手衆多將火救熄迨各區救火會前往則火滅烟消矣 
[坍牆壓傷多人]  
　　南市兵工廠大局門北首之圍墻於前日午後六時許突然塌倒墻外原有坑厠一所適有貧民多人在厠大便當時避讓不及致壓傷七八人即由高昌廟警察所許巡官設法救出雇車送交普音堂醫治據云内有二人受傷甚重恐有往命之虞一面已由謝總辦飭匠赶將墻垣修整矣 
[王祥元等營救王成根]  
　　全仲元在寳山縣公署訴王成根壩佔家産一案業由該縣將王等拘案訊押而該處各紳商以此事係全仲元等藉端圖詐聯名投請官廳營救前日下午聯名具呈公舉代表王祥元等投地檢廳訴稱全仲元與其妻蘭英（即成根之堂妹）圖分家産赶至王成根家强拆門窓當由王之祖母侯氏出阻反被毆打受傷全等知事不了爲先發制人之計投寳山縣揑詞朦控奉諭將王成根王侯氏拘案訊押但侯氏年逾八旬被打受傷後又遭羈押因此在押患病甚重商等洞悉内容不忍坐視爲特具呈營救並請將全仲元等從嚴澈究以儆奸惡而安良懦等語當由該廳諭以所訴如果屬實殊爲不法姑候移咨寳山縣秉公辦理云 
[法人紀念陣亡女將]  
　　今日即陽歷五月十四號爲法國女將上逹克前與某國開戰身臨前敵以致陣亡之期法總領事署及工部局並各捕房電車上均懸掛法國國徽以誌紀念 
　　又函云昨日係法國名將某氏陣亡紀念日法總領事署及各捕房法商洋行·法租界電車均懸旗紀念上午十時由姚主敎曁法總領事法總巡等率同在敎信友往永安街天主堂舉行唱經祈禱大彌撒典禮至十一時許始散 
[汽車夫再肇禍之候究]  
　　垃圾汽車夫高二郎日前駕車至法新租界盧家灣徐家滙路口司機不愼致將小車夫某甲撞倒輾傷脚骨不省人事當由巡捕查見到來將高帶入捕房一面將受傷人送往醫院醫治聞傷勢甚重恐有性命之虞捕頭查得被告前次在天文台路亦撞倒行人此次又不謹愼實屬玩忽已極諭令押候解究 
[搶匪拘解警廳訊究]  
　　前日傍晚有婦人趙朱氏行經小南門外校塲街突有匪徒尾隨其後攫取金挖耳一枝狂奔逃逸該氏大聲呼喊由南倉街站崗警察任毓盛聞聲追赶拘獲搶匪王省三一名解由該管三分駐所經巡官史記言盤詰之下供有同黨陸小福現匿顧家町當將該匪帶往指提去後果在桂馨里八號門牌屋内將陸拘住並將同居者十餘人一併帶所由焦署員預審一過因案關白日沿路搶刦着申解警廳司法科訊究 
[浦東刧案近訊]  
　　浦東喬荻蒓家被盜行刦一案所獲南匯縣駐滬偵探李森坤並金阿二周梅生張阿大徐子來沈振玉金文祥宋瑞興楊金桃等吊出各贓及收贓經消之浦牧舟解送縣警察所發科訊供判押候示在案茲悉李森坤之駐滬偵探名義已經南滙縣公署斥革並移請上海縣公署按律究懲聞李徒黨頗衆此次喬荻　被盜案中尙有甲乙二匪在逃未獲亦爲李之徒黨前曾加派探警往緝去後又行文南滙縣公署請爲派警帮同協緝務獲歸案懲辦云 
[移屍抛棄之查禁]  
　　移尸抛棄有干禁令近來滬城迭有發生茲經上海地檢廳郭代廳長查得二日中據二十五保十二圖地保並二十二鋪地甲先後到廳具報時疫醫院旁邊及小桃園地方均有人移尸抛棄請爲相騐該尸身皆於白晝抛棄實屬膽大妄爲若不嚴加查禁日後效尤者必衆値此夏令與衛生亦有妨礙是以備文移咨淞滬警察廳並上海縣警察所請爲轉飭所屬外勤崗警不分晝夜隨時注意如查見有移尸抛棄者應即立拿解究云 
[汽車肇禍三起斃一男孩傷一男一婦]  
　　七百十二號汽車於昨日下午五時半駛經楊樹浦路三新紗廠門前撞倒江北人十一歲男孩邱保明身受重傷經楊樹浦捕房二百十三號華捕到來押令汽車載送同仁醫院醫治逾時傷重斃命由院報知捕房派捕將屍車送騐屍所候騐又昨日下午五時一千零六十號汽車駛經老靶子路北四川路口撞倒婦人一名身受重傷不省人事由虹口捕房一千零六十六號華捕到來押令汽車載送廣仁醫院醫治一面帶汽車夫入捕房請究又昨晚六時許江北人沈阿林在南京路行走被汽車撞倒碾折腿骨當由老閘捕房五百七十號華捕車送仁濟醫院醫治一面報告捕頭請究 
[竊菜匪徒送廠習藝]  
　　松滬護軍使署前據上海高昌廟步兵第二團王團長獲解身帶利刃之竊菜匪徒李鎭江趙榮趙一元等三名業經發交軍法科研訊判决送江灣游民工藝廠收禁三年練習手藝習成開釋俾不致流而爲匪昨已由軍署將該犯李鎭江等送交淞滬警廳轉解江灣游民工藝廠執行收禁敎練矣 
[火車上竊犯將解松訊辦]  
　　滬杭甬鐵路本年二月八日下午三時四十五分由滬開嘉之區間車有松江議員閔瑞之由滬乘車返松該車駛至莘莊時閔之同伴隨帶之大皮夾一只被賊竊去内藏珠子金鋼鑽翡翠及鈔洋等共値四千餘元當經閔瑞之函請松滬護軍使曁滬杭甬鐵路局長任小山飭探查緝經任局長飭知楊巡官分派探警購線在楊樹浦緝獲是案竊賊王阿松·松江阿三·小阿三·並王阿松之姘婦及銷贓之揚州阿姐五名吊齊贓物嗣將竊犯王阿松等五名解送護軍使署收押在案茲悉何護軍使以該失主係在松江籍當經出事地點亦在松屬應將該竊犯王阿松五名一併解送松江縣署歸案訊辦定於今日（十四）由鐵路警務處楊巡官派警乘車押解松江云 
[妓女自投濟良所]  
　　寗波女子沈洪寳昔被拐匪從原籍略誘來滬價賣於福建路一百零四號門牌雉妓院内更名蔡愛情近來該女年事漸長不願再受惡鸨凌虐遂於前日潛逃出外投入濟良所該所董將女暫留一面通知該管捕房派探調查私逃有無别情以便送請公共公廨發落 
[旅客遭騙圖盡得救]  
　　崇明人孫寳慶現年二十五歲此次抛撇老母妻孥來滬謀事抵申後又遭匪類將鋪蓋行李悉數騙去以致進退維谷遂於前日早晨奔至四馬路外灘投浦圖盡幸經一千五百五十九號巡捕查見念爲拯起帶入捕房旋即送至公共公廨中西官訊悉彼之遭際甚爲矜憫當着給洋兩元遣回原籍以免流落 
[巡捕更易夏服]  
　　公共租界各捕房因將交夏令所有西印各捕均令於日前一律更換夏季黄色制服現華捕正巡官亦已傳諭各華捕聽候發給元色羽紗制服更換云 
[法捕房通緝傳汝霖]  
　　本埠法總巡捕房發出通緝文云照得傅汝霖年二十七八歲寗波人身材中等面帶麻子前在新北門外天主堂街三十一號同茂棧内晋昌莊爲夥茲因於五月二號以竊其雇主値洋九千元之金飾物件等故仰諸色人等知悉如能將贓物查到者即賞予洋五百元或知其下落者可投報法總巡捕房可也 
[烟案併紀]  
　　無錫人尤勤發昨過山東路該處站崗之一千一百七十六號巡捕見其形跡可疑施行檢查當在尤身畔抄出鴉片烟土兩包連尤拘入捕房經捕頭詰據供稱土係向土棧購買自食等語即飭將尤收押候解公堂訊究蘇州人陸老三在福州路二百四十一號至内私售燈吃洋烟昨經老閘捕房西捕頭麥拐訪悉率同探捕馳往將陸與烟民王老四·王志良·沈金福·許瑞生·馬志林·黄梅英·等拘獲連同烟具帶回除着將陸收押外餘准各存洋保出聽候禀請公堂訊辦法捕房探目沈德福·唐云卿偵得小東門外京州路三十三號林愛廷·典當街四十四號趙徐氏·兩家私設烟榻容留外人在内吃食洋烟違背禁令爰於前日禀明西探馬培克前往各該處抄出烟具等物甚夥連同烟客十餘名一併帶入捕房經捕頭略詰一過諭令烟客薄罰斥退林等交保聽候傳堂請究 
來函 
[唐鑑麟來函]  
　　謹啓者閲貴報昨日所登瞽目院房主除匾拆屋之交涉一節因與事實不符謹將原委瀝陳乞求登入來函一門以正傳聞之誤鄙人自去年八月初價買魏姓房屋一所因該屋破舊本擬於臘底開工改造而房客唐志雲佔踞不肯遷出屢催不睬反唆使姚懷來姚錦記二房客同行羈住迄今已閲八月房租分文未付疊經親友勸導無效不得已於本月二十一日雇竹匠前往打笆而唐志雲膽敢糾合多人强行阻止鄙人不願與彼爭持遂致笆未卒上豈有業主無權管理任聽房客永侵主權耶故惟有靜待訴諸法律解决矣至於將聖公會牌匾除下一層唐志雲係一住户向無聖公會字樣黏於門首何來牌匾鄰近居户衆目昭彰無庸置辯至於拆屋一層笆未完工何能拆卸且該産係鄙人獨購與唐信昌無涉實與事實相左誠恐淆亂聽聞特此奉函即請照登以明眞相爲感唐鑑麟謹啓五月十二號 
公布欄 
[上海地方審判廳]  
　　批示一件楊掌華聲請批示負債數額由狀悉仰該民即日來案聽候訊奪此批一件顧阿全具交欵項由狀悉據交洋二十五元存候給領此批一件張桂炎即張貴炎代王子祥交欵由狀悉據交洋二十元存候給領餘欵業已傳追所請展限之處應毋庸議此批一件孫承甫聲請銷案由狀悉准予銷案此批一件沈桂祥聲請查封由狀悉仰即日墊繳查封等費洋十元聽候核辦此批一件顧慶寳聲請緩期分繳由狀悉已當庭訊矣此批一件顧慶寳具交欵價由狀悉據交洋二十元存候給領此批一件葛治堂具交銀洋由狀悉交洋三元六角三分暫存此批一件馬汝燧聲請强制執行由狀悉該債務人究有何項財産可供强制執行仰即詳晰聲明並預繳查封費用再行核辦此批一件張老太聲明查封動産現已啓封給領由狀悉准領此批一件北京日昇昌淸理人梁懷文聲明上海第四次分配情形由狀悉候據情函復京師地審廳備案此批一件瞿海林請求迅予函縣發給印單由狀悉已函請上海縣知事補給矣仰即知照此批一件陳學科聲請　屬執行由狀悉案已飭傳仰即届期來廳聽候訊奪此批一件喬維臣劉幼銧共同聲明案經和解請求註銷由狀悉廳准銷案此批一件卞任氏請領租摺由狀悉仰於本月十二日上午九時持證來廳具領此批一件　秀甫聲謂執行由狀悉候飭吏執行此批一件顧桂生聲請銷案由狀悉准予　案此批一件黄錦春聲請執行由狀悉准予飭吏執行此批一件朱大保聲請執行由狀悉廰俟到期依法執行此批一件樊阿全等聲請執行由狀悉案已依法執行仰候核辦此批一件顧少雲具領欵項由狀悉准於本月十一日上午十時來廳繳證給領此批一件曹鴻山撤銷假執行處分由狀悉查宣示假執行之判决不因上訴而停止執行所請應毋庸議此批一件李啓唐聲請暫緩執行由狀悉准予暫緩執行此批一件朱萬叙等委任王言綸律師代理由狀悉准予委任此批一件張雷氏等聲請執行并聲明由張李遂具領由狀悉候依法執行至所請由張李遂具領之處於法不合　毋庸議此批一件孫承甫請領賬簿由狀悉查此項賬簿係貝楚純繳案未便准該氏具領此批一件蘇趙氏聲請釋保限期交欵由狀悉該氏之夫蘇阿坤欵旣不交人復避匿不到自廳勒保追交仰氏夫迅即投案聽候訊奪所請應毋庸議此批一件林方玬具保顧慶寳債務由狀悉准保此批一件李爕坤聲請銷案由狀悉准予銷案此批一件李爕坤具領房票及查封費餘欵由狀悉准於本月十一日上午十時來廳繳證給領此批一件李爕坤聲請銷案并請領查封費餘欵由狀悉准予銷案查封費餘欵洋三元七角八分八厘并准具領此批一件瞿鑛如具領訟費摺據由狀悉准於本月十二日上午十時來廳繳證給領此批一件顧慶祥陳明在外和解情形請求暫緩執行由狀悉案已飭吏執行矣仰即迅速淸理毋得違延爲要此批一件宋炳榮具領單串由狀悉仰於本月十二日上午十時持證來廳具領此批一件沈阿炳具保傳春山限期交欵由狀悉准保此批一件翁沈氏請求將伊夫翁小印交保出外料理由狀悉仰即尋覓殷實商店具狀聽候核辦此批一件趙餘生具領顧阿全交欵由狀悉准於本月十二日上午十時來廳繳證給領此批一件吳文甫委任孫鑑律師代理由狀悉准予委任此批一件楊裕生具交銀洋由狀悉交洋二十元存候給領此批一件上海中國銀行行長宋漢章聲明案已在外和解請暫緩執行由狀悉廳准暫緩執行此批一件吳養吾聲請執行由狀悉准即飭吏執行此批一件胡卿雲具领楊福林交欵由狀悉准於本月十二日上午十時來廳繳證給領此批一件朱耀堂聲請執行由狀悉仰先墊繳查封等費洋十元聽候核辦此批一件徐樹榮請領租　租金由狀悉准於本月十二日上午十時來廳具領此批一件批示馮家時具保吕志春由准保此批一件批示許伯華聲明上訴由狀悉仰於十日内提出上訴理由書狀以憑轉送核辦此批一件批示王慶林等狀請抄發張聲韾等上訴理由書狀由狀悉查本案上訴書狀業經連同卷宗移送同級檢察廳轉送高等檢察廳所請無從抄給仰即知照此批一件批示周　裘爲販賣烟土嫌疑委任律師由查本案已諭知辯論終結定期於本月十二日午後二時宣示判决所請委任辯護人之處應毋庸議此此以上五月十日一件俞阿秋聲請銷案由狀悉准予銷案此批一件婁規增具交欵領由狀悉據交洋一百七十二元二角四分存候給領此批一件吕榮卿聲請展限由狀悉案已飭吏執行仰即行將欵繳楚毋得藉詞延宕致滋訟累此批一件陸其祥陳明抵銷請求暫緩執行由狀悉查本案業經判决確依法執行該民應即將欵繳楚至該民訴朱耀堂會欵一案原判尙未確定所請互相抵銷暫緩執行之處碍難照准此批一件周草安具領啓封房屋由狀悉准領此批一件朱耀堂具繳查封等費由狀悉准繳此批一件朱振聲爲與朱錦華房地涉訟請發卷宗由本案載决送逹證書尙未准海門縣公署送遞除函催外所請發卷之處暫從緩議此批以上五月十二日 
　　公示送　（全文在本廳揭示塲公佈）一件吉朋拿夫（Tchebonoff）與喬治吉朋拿夫（George　Tchebonoff）因離婚涉訟一案前經本廳定期審理因被傳人喬治吉朋拿夫（）George　Tchebonoff)所在不明訴狀　本及　票均屬無從送逹茲據原告人吉朋拿夫（Tchebonoff）聲請公示送逹本廳查與民事訴訟條例第一百八十二條規定相符應予照准並依同條例第一百八十六條第一項選任律師楊國　爲該被告人喬治吉朋拿夫（George　Tchebonoff）特别代理人右仰被告人治吉朋拿夫（George　Tchebonoff）知照中華民國十二年五月十二日　　刑庭主文一件湯子珍鴉片烟一案（判决主文）湯子珍帮助吸食鴉片煙之所爲處罰金二十元未决羈押日數准以二日抵罰金一元如無力完納罰金以一元易監禁一日烟膏没收一件郭阿福和誘一案（判决主文）郭阿福陸魏氏即魏阿妹之所爲處五等有期徒刑二月未决羈押日數准以二日抵徒刑一日一件王欣生和誘一案（判决主文）王欣生即王興因和誘印邱氏之所爲處五等有期徒刑二月示决羈押日數准以二日抵徒刑一日　　一件王文奎略誘一案（判决主文）王文奎略誘之所爲處四等有期徒刑一年六月示决羈押日數准以二日抵徒刑一日一件沈大釗傷害一案（判决主文）沈大釗輕微傷害之所爲處拘役十二日未决羈押日數准以二日抵拘役一日一件王小君侵入竊盜一案（判决主文）王小君共同侵入竊盜之所爲處五等有期徒刑七月褫奪入軍籍之資格終身未决羈押日數准以二日抵徒刑一日一件李四和誘預審一案（裁决主文）李四係犯刑律第三百四十九條第二項之和誘罪應予起訴一件包春寳强取他人所有物嫌疑預審一案（裁决主文）包春寳係共犯刑律第三百七十條第一項之罪應予起訴一件周　裘鴉片煙一案（判决主文）周　裘意圖販賣而收藏鴉片烟之所爲處五等有期徒刑八月併科罰金二百元未决期内羈押日數准以二日折抵徒刑一日或罰金一元罰金如無力完納以一元易監禁一日鴉片烟土大小四包共重二百十兩半没收以上五月十二日 
 
 
 

Page 17

 
 
第一萬八千零三十六號;中華民國十二年 西曆一千九百二十三年五月十四號
星期一 * *本埠新聞三 
[恒興號由粤運到新貨]  
　　虹口天潼路恒興洋貨號·蔣翼喬公魯兩君對於店内陳列大加刷新生意日見發逹今春特派專員回粤親到各大名廠選定鐵機電機雲紗拷綢繭綢等各千餘疋花樣新穎絲質純滑不致有脱拷裂破之弊頭帮新貨現已到滬尚有銀閃蔴紗凈素蔴紗以及洋紗花布花色極多云 
[協新號經銷愼元廠之新襪]  
　　盆湯弄北無錫路昇昌里協新號經銷愼元襪廠愼字商標銀幣牌夾底加頭跟長短統男女各式眞絲襪近又添製手工牌元字牌加襪船電光蔴紗男女等襪白色光澤尤佳聞係佐以自造新發明之顯光皂漂煉故能如此該廠主人吳愼之君將此種顯光皂煉絲皂廉價分售仍歸協新號經銷近在趕造不日即可上市云 
[南洋廠昨有復旦學生參觀]  
　　江灣復旦大學學生所組織之考察團於十二日至南洋兄弟烟草公司製造廠參觀同往者約三四十人由該廠職員領往烟絲·焙烟·捲烟·烘烟·裝包·裝匣·裝箱·磨刀·等處參觀約一小時始參觀完畢云 
[新到之衣帽等件]  
　　南京路石路西和豐呢绒號最近運到各貨價目如下草帽·每頂二元五角至四元七角五分派勒帽·每頂八元二角五分至十一元五角頭等呢帽·每頂四元至八元 
灰嗶嘰·每尺六角至九角油條蔴紗·每尺二角二分至二角八分上等雨衣·每件九元至二十八元云 
[先施新改建之商塲]  
　　本埠先施公司因原有商塲地位不敷分配故特將茶食南貨部遷至浙江路所有沿南京路之門面及二樓之菜間悉改爲商塲開工迄今已有數月大約費去之改築費約逾十萬内部業已裝修完備日内正在陳設橱窗種種佈置至爲美觀定陰曆四月初一日開幕茲覔得其所改建之商塲詳圖刊之於後 
 
[先施公司新改建之商場圖（一）] （二層樓） 
 
[先施公司新改建之商場圖（二）] （樓下層） 
[大戲院映演「頑童就學」電影美國著名童伶惠斯擺蘭之傑作] 　　 
　　上海大戲院於上星期將孔雀電影公司租來之「熱血鴛鴦」影片日夜連映數日大受觀客歡迎咸謂此種影片實本埠各影戲院於近月來所未有之鉅片惟自今晚起該院又將換映一片名「頑童就學」係著名童伶惠斯擺蘭Wesley　Barry之傑作惠斯擺蘭現年僅十四歲而名已遍聞全球在影片中之化裝狀至奇特首上冠以便帽面作斑花點形殊汚穢而衣領與袖口則又潔白無塵垢恒穿　色之衣足登長統皮鞋驟觀之固一誠正之童子顧又不然蓋惠特擺蘭在劇中之舉止乃一無惡不作之頑童耳如前在該院映演之「換腦奇案」ＧO　And　Get　It及卡兩登戲院映過之「頑童捕盜」Penrod二片皆屬惠斯擺蘭所演揉樹越牆無所不能而又以童子領袖自居因童輩之才能自不能見其項背故亦服貼以是惠斯擺蘭在影片中之身份至爲高岸大有揮手一呼衆皆俯從之槪惠斯擺蘭生於美國羅斯安傑Los　Angeles地方棕色之髪碧藍之目舉止温文談吐自如當不演戲時固一有志之少年也惠斯擺蘭尙有演成之二片一名「街道上之英雄」（Heros　ofthe　Street)一名「轉貧爲富」（From　Rags　to　Riches）上述數片皆屬著名少年導演家麥雪兩　倫導演云 
 
[惠斯擺蘭在影片中之化裝]  
[對於「古井重波記」之餘憾] [  趙再廉]  
　　疊閲報載對於此片之評文甚多確有見地然以余（投稿者自稱）所見尙有不盡然者（一）克希至陸家嬌娜對之貌頗不恭不足以顯友朋熱誠儼若陌生客令人不無生疑（二）胡特出門時所用烟筒其形是象牙到陸家後何以又一變爲板烟筒先後不合符節（三）福培至李處求救用拳足破門而入克希等在内豈不之聞且無人啓門豈小孩之力足以破門而入耶（四）李與友至胡宅緣壁而上李先攀登而入不顧其友如何陸承李救而得出險懸繩而下一若無事並不顧及救彼之熱忱豈心境能泰然耶（五）全片服裝男人悉着西服鄕人亦着西褲誠不合國人心理以上五種雖屬小節無評論之必要然顧客見此種阻礙必嘆少精采望該公司力求進步克臻完善也 
 
 
 

Page 18

 
 
第一萬八千零三十六號;中華民國十二年 西曆一千九百二十三年五月十四號
星期一 * *[中國影片今夜映於法國戲院]  
　　法租界法國影戲院於今明兩晚開演中國影片「難夫難妻」四本「慧兒」一本又「洞房花燭」四本長片「怪探」第九十集四本及外國笑片四本亦同時開映一夜共映十七本之多門票祇售二角故預料往觀者定必擁擠云 
　　賈可玲勞琴Jacoueline　Logan 
　　西雪而弟密爾Cecil　B.EeMille 
　　淮蘭斯蘭特（已故）Wallace　Reid 
　　湯姆斯門Thomas　Meighan 
　　巴賴鼐葛雷Pola　Negri 
　　曹杜勞勃剌Theodore　Roberts 
　　國洛　斯望生Gloria　Swanson 
[美國電影界雜聞]  
　　美國名女伶瑪加麗脱（Mafguerite　Courtor)已於上月下旬與其情人麥克奚（Raymond　Mckee)結婚麥君幼時即鍾情女士後即同投身於電影界且常在一片中同扮劇中人故感情甚佳此次成婚乃天然之撮合云美國本薛文尼（Pennsylvania)省惠培高等學校最高級學生屢欲至華盛頓一游且可面謁哈定總統奈苦無川資於是相約儲蓄但爲數甚微一時終難實行乃有某君獻計謂不如租影片開演將其餘利以助行之且現在羅克之『祖母之兒』一劇在本埠尙少開演苟能租得餘利可操左劵於是計遂定租片三夜席旡不滿餘利頗豐華盛頓之行遂得如願云（伯長） 
[閘北今日換映明星影片]  
　　張欣生影片在閘北影戲院開映以來每夜賣座頗佳可見國人愛觀自製影片之熱度故該院又訂定明星公司出版之「大閙怪戲塲」「頑童」及「上海新聞」等片同時又加演滑稽片「瞎子闖禍」二本短趣片一本於今日起連映三日夜云 
[卡爾登戲院行將映演大悲劇]  
　　卡爾登影戲院已定本星期三起開映著名悲情影片原名（ToTable　David）計長七千一百十八尺分作七本映演時間可蔓延至八十五分鐘之久爲名伶李嘉白率爾姆斯Richard　Barthelmess之最近傑作由美國第一影片公司發行李嘉之影片在滬映過者如「賴婚」Way　Down　East「殘花淚」Broken　Blossomes二片皆爲滬人士所稱許者而李嘉在此片中之表情尤見生色一種憤憤不平·悲哀莫抒之氣大有英雄末路·有才無用之槪此片之譯名聞該院已定爲「死仇」李嘉飾一勇敢之童子名淡惠者壯年盛氣蹺足似飛茲將其劇情詳載於後俾愛李嘉之影片者可資參考焉 
　　美國佛及尼山中有一村落矮屋二三圍以拱木每當　　 
夕陽西下輙見一牧童手執長鞭驅牛於道牧童曰淡惠爲村中金門老人之幼子憨笑蹤躍不知憂愁爲何物此片開幕時先演金門老人之家庭老人年已耄耋而精神尙旺灌漑畜牧之事老人時亦躬身爲之長子曰海倫亦一好少年傭於村中之郵局專作遞送郵件及司驅征車等事海倫已娶妻亦賢慧長日無事以針　爲消遣而事翁姑亦甚善故家庭之間充滿樂氣距金門家非遙有一小屋屋主人曰哈朋亦一白髪皤皤之老叟也哈朋一身之外惟此湫溢之破屋屋内陳飾甚簡陋長日獨坐寡索無歡幸哈朋膝下尙有一孫女名曰愛撒玉容秀髪艶若天使雖愛撒家境甚貧不能加意修飾但以天生麗質即布衣荆釵亦不能掩其美麗哈朋見之輙爲之破顔一日愛撒因父命往金門家借糖途中見淡惠奔追一犬犬口中啣有一衣即淡惠之褲也因淡惠獨自在郊外游玩見河水澄溪即去衣入河游泳未幾忽聞家中之飯鐘聲乃急泅至灘旁擬登岸穿衣詎爲彼犬所戲竟啣其褲逃逸淡惠因奔命追之不意竟爲愛撒瞥見淡惠大慚急將路傍之無底木桶遮蓋下體但愛撒以天眞爛漫不通人事故見淡惠不褲而奔亦不以爲意且笑其憨態 
　　一日哈朋家中忽來不速之客三面容獰惡舉止粗暴咸自稱爲哈朋之表戚哈朋細審之深爲驚恐因此三人固爲彼之表戚但曾犯案囚禁獄中今突然臨至焉得不驚三人中有名以殺克者濃眉巨珠尤見兇惡横暴亦過其餘二人又有名洛克者年事最老語哈朋曰余等將居食於此嗣後不許他人在此屋探望哈朋憚其横暴隠忍首肯時淡惠之犬因見路中一小猫乃戲而撲前詎猫即向哈朋家逃犬亦追至見猫入穴乃在屋外狂吠淡惠在旁止之而犬狂吠如故以殺克洛克等聞之大怒因啓户指淡惠駡曰汝苟不携汝惡犬去此者余當殺之淡惠怒其無禮欲上前與之搏戰時愛撒聞聲由屋後至淡惠前勸其速歸忽與以殺克爭因恐不利也以殺克等之殘暴乃類惡獸俗語云殺人不霎眼即可代表以殺克等三人之性習 
　　某日之侵晨海倫（金門之長子）携淡惠之犬驅郵車至城市時其妻産生一子故嬌軀尙未復元與海倫情好頗篤故海倫每出門輒與乃妻吻别詎知横禍飛來海倫此行竟爲以殺克所傷幾頻於死先是海倫携淡惠犬驅車於道狀至欣悦後至一驛站時車即稍停犬見路傍又有一小黑猫乃追前猛撲不意竟爲以殺克撃斃海倫大憤因語之曰汝殺余弟之犬可惡之極余刻有公事在身無暇與汝鬭返時當與汝算賬言訖掉首上車以殺克見海倫轉背而去即取巨石撃之適中其腦昏然倒去郵車上乘客見海倫受傷即驅車送其返家金門合家見海倫遭此横禍無不悲傷而其父金門欲爲子雪恥因持槍欲往淡惠見其父携槍欲出知往報讐因亦携其鳥槍欲隨父同去金門怒曰汝可在家事母言時方寸欲碎氣極而死蓋金門本屬有病經此激刺病勢遂加故子恥未雪而自身已亡亦云慘矣淡惠見父猝死悲痛欲絶乃携槍狂奔欲與以殺克等拼命其母見之恐遭毒害抱其膝苦口止之且曰汝爲吾有之血脈勿再斷送於若輩之手淡惠見母哀懇乃未果往 
　　越數日海倫傷勢轉機幸未隕命其母恐以殺克等來襲擾故移居近市之小屋中淡惠年雖幼而對生長於此老屋頗有不捨因廹於母命不得已乃俱往淡惠與老母及兄嫂等自移居小屋後生計日艱因欲謀驅郵車之職郵局長嫌其年幼終未許可後畀其一差役之職司淡惠亦欣任之會司驅郵車之人因醉胡閙爲局長辭退惟一時無人補缺乃命淡惠充之焉知車返時誤將郵件墮在哈朋家前爲以殺克所得淡惠初猶不知迨車將抵村局時忽見車中之郵件已不在乃大驚失色惶急不可名狀忙驅車返來即尋覓過哈朋家即下車啓關久之無人出應乃破門入見所失郵件固在彼處因携之欲行以殺克即上前阻之淡惠怒而與鬭時洛克之弟亦在傍舉槍欲撃去淡惠之耳不意適中肩膊頓時血流如注時愛撒在旁見之驚哭幾　啓户向外狂奔以殺克追之愛撒見以殺克追逼即昏倒於地時淡惠在屋内已將洛克及其弟撃撃斃惟自身亦受有重傷以殺克入屋後見其二人皆爲淡惠撃死因怒而與戰淡惠幾頻於死幸碧翁見佑淡惠竟奪得地上所遺之手槍亦將以殺克撃斃旣即負傷上車勉力將郵件送回時愛撒早已蘇醒悉力奔告村局謂淡惠已被以殺克撃斃時淡惠母適在傍聞警欲絶村局長得悉後遂謂集大隊鄕警馳往施救行至半途見淡惠偃卧車上而手仍執鞭驅策料知淡惠已出險衆警亦勒繮返淡惠旣至村局即含笑將郵件交與局長但身負重創焉能長此支持故身未下車面已倒地矣其母急上前扶之且拭其面部流血並慰撫之但老涙涔涔已如斷珠淡惠啓目見愛撒亦在傍啜啼因招其至身傍握其玉手愛撒含淚曰汝誠勇敢淡惠笑答曰余僅一頑强之童子耳於是此悲劇即告一段落矣 
[靈學會第二南壇之週年紀念]  
　　本埠城内南張家弄有靈學會盛德第二南壇爲王慧彭君所主持一年來施醫施藥并助汕浙賬捐成績斐然昨日（五月十三號）適爲一週紀念特舉行紀念典禮其程序如下（一）殷鳴剛君演説（二）王慧彭君主祭（三）請砂（四）仙賜書畫（五）送神來賓有市經董陸松侯及龍積之諸君頗極一時之盛云 
[節制會昨開交誼會表演游藝]  
　　婦女節制協會上海部學生聯合會昨假商科大學講堂開本年第一次交誼大會到者東吳二中裨文淸心等校會員八十餘人二時開會主席朱德麟報告會務經過及交誼之需要裨文女學唱歡迎歌江亢虎博士演説次殿以東吳二中之雙簧幻術六時攝影而散 
[大埔演説研究會之歡迎會]  
　　昨日午後二時大埔演説研究會開歡迎大會歡迎該會演講主任戈朋雲主席楊翰臣致詞來賓演説茶點攝影而散 
[復旦組織無錫同鄕會舉定職員]  
　　徐家滙復旦大學中學部學生中隸無錫籍者可二十人日前由學生黄祖蔭等發起組織無錫同鄕會日昨業已正式成立公舉楊英爲會長不日將與江灣大學部無錫同鄕會開聯席會議討論一切進行事宜云 
[兩江女師之演講會]  
　　虹口鄧脱路兩江女子師範星期演講部昨請杭海君演講「今日婦女應具之道德與態度」略謂今日社會道德兩字久不振矣女界同胞如欲女權平等尤須從道德方面着手方爲有效蓋道德高尙諸問題均能迎刃而解吾國舊道德仁義禮智孝悌忠信新道德自由平等博愛等兩方均有至理舊道德中如女子無才便是德望門寡婦等絶對的應該打破蓋道德即良心本無形之物道德而無學問以輔佐之一爲環境壓迫遂成假　 
道德矣如未婚夫死殉節等係非人道行爲新道德中自由婚姻之戀新棄舊·金窮愛弛·離婚·等項均屬不道德而應矯正者也至婦女之態度尤應注意云云 
[兩校舉行國語演講會]  
　　北四川路柏美蘭女塾·與守貞中學自從開辦即實行男女同學該生等所發起之國語演講會講員亦男女各半明日該會演講之最優者於下女生第一者張品蕙第二者朱季韞第三者男生錢成章該生等定於每禮拜五在該校禮堂開國語演講會以便促進同學國語之進步云 
[二師學生今日赴寗參觀並將參觀鎭江無錫蘇州三處]  
　　西門尙文路内省立第二師範學校本科第一部四年級生三十六人·及本科第二部生三十六人因將届畢業特舉行外埠參觀考察各地敎育狀况爲將來實施時之參考聞該參觀團内部組織極爲細密考察各種敎育事務均分工掌理俾得切實調查而專責成該團旅行事務亦均由學生自理分組掌管計參觀地點爲南京·鎭江·無錫·蘇州·四處時期共二十天指導者爲該校敎員沈佩畦·趙慰祖·兩君該團已於今晨（十四日）七時由北站乘滬寗快車赴寗矣 
[青夜徵募會第三次揭暁較目的「三千元」超過一五零四分航空隊第一]  
　　青夜義務日校第二屆徵募大會昨日假座寗波同鄕會舉行第三次揭暁列席者總隊長方椒伯各隊有名譽隊長方伯奮·孫東吳·陳翊庭名譽參謀朱旣醒·夏得君隊長林煥章·尤彭煕副隊長陸禮華·烏崖琴·任矜蘋·蔣夢芸及參謀徐贊華·鄭經綸·姜維良·卞毓英·謝炳炎·孫道勝·余昂霄·余鵬·張義聲·及江輔臣等共五十餘人三時開會主席方椒伯因有他事退席即請徐贊華代理主席起立致詞謂今日第三次揭暁所得之數已超過目「三千元」一半有餘深謝徵募諸君奔勞之熱忱及各界贊助之踴躍將來結束其成績必更有可觀云云次姜維良報告各隊成績航空隊（第一）四百二十五分（每元一分）加奬七十分合計四百九十五分輜重隊（第二）四百二十一分加奬三十五分合計四百五十六分游撃隊（第三）四百分加奬二十分合計四百二十分潛行隊二百七十一分工程隊偵察隊仍藏分未繳此次共計收入總分一千六百四十二分合前兩次總共四千五百零四分各隊三次總平均第一游撃隊（一千五百五十五分）第二潛行隊（一千一百十七分）第三輜重隊（六百八十七分）次各隊演説茶點散會 
[昨日之菜市蝦價南市貴北市廉]  
　　昨日南市蝦價較前增貴二百而北市反賤六分餘如魚類亦較前低廉各價如下 
　　北市　　　　　　南市　　　　　北市　　　　　　　　南市 
蝦每斤三角　　　　　八百文　　　　明蝦每對八分　　　　八十文 
大黄魚每兩十五文　　十八文　　　　小黄魚每兩十文　　　八文 
　帶魚每兩三十五文　二十文　　　　青魚每洋三斤　　　　三斤　　 
銅盆魚每兩二十文　　二十五文　　　班魚每兩二十文　　　二十文　 
甲魚每兩二十五文　　三十文　　　　白魚每兩二十文　　　十六文 
　魚每兩三十文　　　三十文　　　　鯧魚每兩二十五文　　二十文　 
麫條魚每兩十五文　　十文　　　　　　魚每兩五十文　　　四十文　 
沙魚每兩二十文　　　十五文　　　　鯽魚每兩四十文　　　二十五文 
　蟹每兩四十文　　　三十文　　　　烏賊魚每兩二十文　　二十文 
梅蛤每兩二十文　　　三十文　　　　　魚每兩　　　　　　三十文 
牛肉每斤三角　　　　二角　　　　　鯖魚每兩三十文　　　二十文　 
羊肉每斤三角六分　　三角　　　　　雄雞每斤三角　　　　三角　 
鴨蛋每只三十五文　　四十文　　　　鴨每只一元　　　　　九角 
蟶子每兩　　　　　　二十文　　　　　蟹每兩二十文　　　三十文 
毛蚶每斤八十文　　　六十文　　　　蛤蜊每斤一百六十文　一百文　 
雌鷄每斤三角六分　　三角六分　　　猪肉每洋三斤半　　　三斤四兩 
鴿每只三角　　　　　二角半　　　　蛙肉每兩　　　　　　二十文 
　豆每斤百六十文　　一百二十文　　黄瓜每斤百六十文　　八十文 
青菜每斤四十文　　　三十文　　　　菠菜每斤四十文　　　四十文　 
　香瓜每兩四十文　　三十文　　　　天津菜每斤一百文　　八十文 
　頭每斤八十文　　　四十文　　　　黄荳芽每斤百四十文　八十文 
葱每斤一百文　　　　八十文　　　　菜莧每斤四十文　　　三十文　 
春笋每斤二角　　　　三百二十文　　天菜每斤　　　　　　四十文 
毛笋每斤一百六十文　百六十文　　　莴苣笋每把二十文　　二十文 
[集會表]  
　　陽歷本月時期　　地點　　　　　　　召集者　　　　事由　 
十四日正午　　　　　寗波路卡爾登飯店　留美同學會　　歡　駐京美公使休士 
十四日至十五日　　　蘇州路新天安堂　　基督敎協進會　年會　 
十四日下午一時　　　西藏路寗波同鄕會　寗波旅滬同鄕所設六公學　　親會 
十四日下午三時　　　北泥城橋二九五號　中華印書館　　股東會　　　　　 
十四日晚　　　　　　山東路　　　　山東路商聯合　　　常會 
十五至十七日下午四時徐家滙　　　　南洋大學　　　　　技撃比賽 
十五日　　　　　　　江灣　　　　　游民工廠　　　　　　　基本金債劵開　 
十六日　　　　　　　南京路　　　　先施公司新市　　　開幕禮　 
十七日　　　　　　　楊樹浦　　　　滬江大學　　　　　運動會　 
十七日　　　　　　　南市中華路　　小年宣講團　　　　第一次報告　欵成績會 
十七日下午四時半　　梵王渡約翰大學兆豐花圓　　　　　 
十七日下午五時　　　公濟醫院　　　中華醫學會上海支會討論會　 
十八日下午二時　　　南市機廠街　　申大麵粉公司　　　股東會　 
十九·廿·廿六·廿七日虹口射撃塲　萬團賽鎗會　　　　春季賽搶大會 
十九日下午　　　　　中法銀公司　　中法銀公司　　　　股東會　　 
廿日　　　　　　　　西門外體育場　南洋中學　　　　　運動會 
廿日下午二時　　　　卡德路九十五號寰球學生會　　　　選舉揭曉　 
廿日下午二時　　　　愛而近路紗業公所大中華紡織公司　股東會　 
廿日下午二時　　　　天后宫總商會　中央信託公司　　　第二次股東會 
廿五日　　　　　　　靜修路　　　　壬戌友誼會　　　　常會 
廿五日　　　　　　　法租界蒲柏路　東方藝術研究社　　展覧會 
廿五日下午二時　　　新開河民國路　立大麵粉公司　　　股東會　 
廿六日至廿七日　　　陸家浜　　　　中華職業敎育社　　常會 
廿七日　　　　　　　天后宫總商會議事廳長興煤礦公司　股東會　 
廿七日　　　　　　　西門外省敎育會武　旅滬同鄕會　　成立會　 
廿七日下午二時　　　天后宫總商會　長俩煤礦公司　　　股東會　 
　日　　　　　　　　浦東中學校友會浦東中學校友會　　校友會　 
六月二日下午二時　　梵王渡約翰大學約翰同學會上海支部同鄕會　 
八日至九日　　　　　北四川路　摩氏女校愎恩堂　　　　游　會　 
十日　　　　　　　　納税華人會　　納税華人會　　　　常年 
十日下午二時　　　　天后總商會　　大通紡　公司　　　股東會 
[今日大風]  
　　徐家滙天文台昨日下午四時三十分氣象預報云揚子流域天疉有雷雨低壓將過黄海而至日本九州此間沿海與高麗九州間有大旋風南方風勢不定有局部之迷霧及無風本埠温度在下午三時前二十四小時内最高七九·最低六○·八去年今日最高八七·四最低五三·六 
 
 
 

Page 19

 
 
第一萬八千零三十六號;中華民國十二年 西曆一千九百二十三年五月十四號
星期一 * *常識 
常談 
[説誠] [  漸]  
　　許書誠信也從言成聲爲形聲字實則誠字亦兼會意蓋事之言而有成者必有誠意以貫澈之否則空言而已必無成也 
　　誠訓爲信者何也於文人言爲信反言之即言而無信不可謂之人故孔子謂人而無信不知其可言之無信即由於心之不誠而人藏其心不可測度故欲知其心之誠不誠可先觀其言之信不信旣以言之信不信而知其心之誠不誠即可以其心之誠不誠而知其事之成不成故誠訓爲信其從言成聲不惟形聲而兼會意今之從政者日爲大言而無一事能成由不誠之故也惟其不誠是以不成旣不成矣而猶日以其不誠之言欺人以期事之有成不亦傎乎 
衛生 
[鷄卵與果物之營養價] [  耿光]  
　　雞卵之爲營養品人盡知之果物之有益於營養則尋常注意者尙少日本醫學士户川篤次嘗論雞卵與果物之營養價譯之如次 
　　一雞卵雞卵之大與其重量由於種類而互異通常重量在三十五瓦與七十瓦之間平均大約爲五十瓦此五十瓦之重量細别之則卵殻約六瓦至八瓦卵黄約十五瓦卵白則二十五瓦乃至三十瓦一普通大之卵通常合六瓦之蛋白與五瓦之脂肪卵黄中脂肪豐富卵白中脂肪甚微卵黄含有多數之鹽類而鐵分尤多卵白中則並無鐵分卵之營養價在含六瓦蛋白與五瓦脂肪之卵中約供給七加路里Calorie之熱即其營養價與六瓦之無脂肪肉及一合餘之牛乳相等至論卵之適於消化以生卵或半熟卵爲最佳換言之即其時胃液最易發展其作用也由試騐雞卵兩枚食後一二時間即與一○○乃至二○○立方糎之牛乳以同速度由胃輸送於腸云 
　　二果物果物向分仁果與漿果二種屬仁果者如樱桃梅子梨林檎等屬漿果者如諸種之覆盆子族及葡萄果等果物之主成分爲糖分約有五％至二％之含量多數果物含糖之平均値爲百分之十林檎梨梅實皆然覆盆子族則爲百分之五之含糖量而該糖類大部分由果糖而成殘餘之部分由蔗糖及葡萄糖而成其他諸種之有機酸如林檎酸枸櫞酸酒石酸澱粉植物纖維素及貝克青質（植物性粘液或屬於護膜種之化合物）皆包含於果實中至於蛋白質則含量甚微其間有須注意者則果實之甘味不必以果實之含糖量爲標凖往往因含酸量過多而甘味减殺又果糖含量豐富時雖呈甘味但同量之葡萄糖則於味神經之作用較弱例如久曝於店肆間之果物較新鮮之果物更呈甘味即因在一定之時間中酸類及纖維素減却由葡萄糖之一部變化爲甘蔗糖故也至於果物之消化甚良者熟後少食之尤易消化因含有如前述之糖類及酸類故可爲軟下劑今更列諸種果物之分析表如左 
果名　　水分　游離酸　糖及無窒素物　植物纖維素及核 
　　　　　％　　　　％　　　　　　％　　　　　　％ 
林檎　八四·八　　○·八　　一三·一　　　一·五 
梨　　八三·○　　○·二　　一一·八　　　四·三 
梅實　八四·八　　一·五　　八·一　　　　四·五 
杏　　八一·二　　一·二　　一一·一　　　五·三 
櫻實　七九·八　　○·九　　一二·○　　　六·一 
葡實　七八·二　　○·八　　一六·二　　　三·六 
覆盆子族八五·○　一·四　　六·○　　　　五·○ 
（乙種酬） 
經濟 
[爲提倡國貨事獻議] [  子芹]  
　　本國人用本國貨此言也雖三尺童子亦知其然顧何以吾國人喜用外貨者日見其多推其因爲土貨不力謀改良是以出品少而粗劣者多用者遂舍土貨而貪洋貨價錢與物質相宜之故至不惜喪失利權置國計民生於不顧日陷國家於貧弱是以年來志士力謀提倡國貨以挽利權不　如鄙人亦忝爲實行提倡國貨者之一并欲望國人合力提倡庶挽漏巵於萬一用敢本其血誠爲國人進一得蓋有所見而云然當否尙祈明敎 
㈠國人宜本愛國思想謀提倡國貨 
㈡吾國工商業各宜力求改良貨品增加出産率以應市需 
㈢業洋貨商者宜本其愛國心謀逐漸減銷外貨多銷土貨 
㈣吾人日用品物以及衣飾帽履苟其物非國貨所無不宜食用洋貨 
㈤提倡國貨尠買外貨事貴實行尤必須自我個人始（不受酬） 
道德 
[兩個愛國的小學生] [  夢梨]  
　　周杏南年十三日昨由校中散學回家道經某書肆見鄰兒趙學仁由内出手持新購自來水毛筆一枝問曰價幾何曰小銀元五角曰汝知此律出産何處否曰吾不知也周兒乃正色謂曰此劣貨也因筆端有（Made　in　Japan)字樣汝不可購當此對日經濟絶交之時國人莫不同心協力抵制日貨吾等雖係兒童然同爲國民一份子愛國熱忱豈能後人趙兒聞之良心發動不覺大慚遂將此筆退還該書肆並願犧牲原價五分之一索値而回夫以十餘齡之幼童知識幼稚對於愛國舉動尙能與成人表同情眞可風矣（乙種酬） 
法制 
[婦族無干涉立繼之權] [  新]  
　　客有問於余曰律例婦人夫亡無子守志者立繼之權操之於婦若上無直系尊屬婦可專行且細味法律意義立繼須憑族長云者不過以其爲憑證之義並非立繼行爲成立之要件故族長决不能藉口干涉或更爲之代立亦不能另爲其亡夫之婦立繼致蹈侵權之嫌然則夫死無子婦操立繼特權自可無疑設或夫婦相繼身死而後嗣無人斯時立繼全權似屬族長惟族長所立者於死婦之父兄心理不甚愜意乃以家長名分要求族長另擇遠房之賢者爲嗣揆之情理夫亡則婦有全權婦旣死矣則婦之父兄不妨代婦參加意見間嘗查閲民法不見有何種明文規定究竟婦族對於立繼問題有無干涉之理由余曰婦族無干涉立繼之權法令雖無明文然民國六年統字第六五四號之解釋甚詳凡承繼事件非自己或自己直系之卑屬有承繼權者不得告爭而婦族對於壻族自無干涉之餘地由是觀之承繼之權婦在則婦操婦死則夫族操之婦族無與也（乙種酬） 
敎育 
[敬告爲父母者速令子弟入童子軍隊] [  社庸]  
　　童子軍事業之開創距今不過十載而風行一時偏及全球其所以令人信仰如此者蓋有故焉兒童當十餘歲時知識尙在半明半昧之間習於善則爲善習於惡則爲惡而其善惡之判别力尙甚薄弱故苟無適當之指導危險孰甚童子軍之宗旨即指導兒童令習於善者也 
　　童子軍有願詞有規律所以使其習於有秩序的生活入童子軍者必先宣誓所以堅共志願至於其課程則有結繩紮營旗語舉火炊事急救游泳消防等等皆爲人生應具之知識而對於助人助已兩方面均有莫大之利益 
　　我國童子軍年來各處舉辦者接踵而起然雖有勃興之氣象而社會上尙無堅强之信仰心考其故由於一般人之誤解大抵以爲童子軍旣稱爲軍入者無異當兵不知童子軍雖名爲軍而其實與軍事絶無關係形式雖如軍隊而性質逈異不過兒童性喜活動敎練者因勢利導於活潑潑地的游戲之中隨時輸入各種需要之知識而道德之修養身體之鍜鍊亦無時不注意及之故入童子軍者其德智體育三方面必能有較好之效果 
　　願爲父母者勿再躊躇速令汝子弟入童子軍隊俾受良好之訓練爲自己造就好子弟爲國家造就好國民於家於國兩得其益尤願一般敎育行政人員及地方士紳各盡力提倡務使童子軍事業充分發逹則記者不禁額首三呼爲一般童子賀爲國家前途賀（乙種酬） 
市政 
[寺廟之廢物利用] [  朗軒]  
　　我國自東漢以降崇奉佛法二千年矣此等宗敎普及於國内雖窮鄕僻壤無不有寺廟矗立其地但就江浙一帶言之竟有五里一寺十里一廟之概予盛澤鎭人口五萬按之志書所載大小新舊寺廟凡一百有零試推算一縣一省一國之内有幾何眞令人聞而驚駭宗敎信仰如是其盛學校敎育恰得其反五萬人口之盛澤鎭男女公私學校僅得其十有二耳不謂科學昌明之世界而有此偌大之宗敎勢力此無量數之寺廟在予視之竟同廢物士女奔走徒耗金錢作無益以害有益者耳安可悉聽其自然哉然毁而棄之不如利用之斯予之寺廟之廢物利用所由作也約述數端以質諸高明㈠學校㈡圖書館㈢博物館揀淸靜及往來便利之寺廟㈣工廠㈤公共游息所揀房屋高大之寺廟我國現社會之情形工商人等閑暇無事大都出入於茶坊酒肆及賭博場中因是而墮落者大有其人誠能利用寺廟廣設公共游息所俾人人入於正途則社會自可安寗無事矣㈥小菜塲内地各城鎭買賣小菜槪在街道中旣礙交通又妨衞生得房屋高大交通便利之寺廟作爲買賣小菜之塲則兩善之舉也負社會之責者何捨此而不圖哉㈦孤兒院㈧養老院揀幽靜之寺廟上述數端不過舉其一隅耳凡有益於社會之事業均可利用之俾一變而爲有益之物豈非一舉而兩得者乎負地方責者盍起而圖之（不受酬） 
科學 
[擦拭電燈泡時應注意之點] [  稽觀]  
　　常人欲使電燈泡明亮往往以絨布或棉布等擦拭然擦拭
過猛或過久常致泡内金類纖條Filament彎曲損斷不適於用故電燈用户於擦拭燈泡時應加以適當之注意以免經濟上損失 
　　用絨布或棉布擦拭電燈泡時因交互磨擦發生一種靜電於玻璃面（假定爲正充電Positive　Elctrical　Charge）同時於内部金類纖條上感應而起他一種反對性質之靜電（假定爲負充電Negative　Electrical　Charge）此二種靜電正負相吸燈泡堅定勢不能動纖條如装置不固遂向玻璃面吸引因以彎曲損斷故擦拭電燈泡時宜先呵氣於玻璃面使之略潤然後用潔淨絨布拂拭不可用力過猛自易光潔如不幸而有此種靜電發生在纖條略現彎動時可急放棄絨布以導體連接纖條與玻璃面使成一放電路Discharging　Path最簡單之法可以手握電燈泡之玻璃面而以拇指潤唾緊按燈泡頂端之纖條接點如此則所有充電可以放泄蓋手爲導體其在纖條與玻璃面間實成一放電路而使正負二電相互消失也（乙種酬） 
雜錄 
[婦女喜艶妝者鑒] [  志中]  
　　上月二十九日晚余因友人李君之邀往某舞臺觀劇至則已第三齣矣塲中觀客頗衆幾無立錐之地婦女居其大半莫不艶妝華服一若以戲場爲比賽所者然時坐余友前者爲一妙齡女郎年約二十手金戒耳鎭環固甚自得爲旁人所不及焉移時幕閉各觀客咸蜂湧出塲顧頃之某妇郎已乘車先我車而行未及一里許將抵弄口時忽有匪三人蜂湧而至將女郎身上之金戒鑽環盡行刦去雖經女郎大聲呼救奈該處所有路燈被蛛絲網結黑暗異常又無站崗警士故任其呼嘯而去 
　　志中曰損失飾物猶小者也苟累及生命豈非人財兩喪乎幸某女郎祇被刦去飾物未有生命之慮此固不增中之大幸也故特表而出之作一般性喜艶妝婦女之殷鑑（乙種酬） 
 
 
 

Page 20

 
 
第一萬八千零三十六號;中華民國十二年 西曆一千九百二十三年五月十四號
星期一 * *   
 
 

Page 21

 
 
第一萬八千零三十六號;中華民國十二年 西曆一千九百二十三年五月十四號
星期一 * *自由談 
[一知半解] [  超]  
世界存量最多（以重量言）之物質·厥惟養氣·約占地面物質之半· 
[孫中山軼事] [  此生]  
　　轟轟烈烈的孫偉人他的大名是文逸仙中山大槪没有不暁得的了然而孫先生還有一個童年所用的名字除却他的故鄕人外很少知道的這個名字是什麽呢就是「帝象」二字這帝象兩個字已經很有意思在前數十年君主威炎方盛的時候取名如是更覺奇異因此我們也可知他幼年的志氣了 
　　孫先生的故鄕是「翠亨村」在前四十餘年他住的已經是一間半洋式房子可見他父親并不是貧窮家了但孫先生自從在外邊大喊特喊那「三民主義」後總没有還鄕不肖的同姓弟兄把他屋裏的家私器具任意偷賣甚至地磚也弄個破碎不堪孫先生知道也没法兒的那些香山縣官常常派親兵到翠亨村查問他的消息那些親兵查問一回就將鄰近的村人騷擾一回敲竹槓是少不免的了所以那些父老嫗媪没一個不恨孫先生的常常駡道「帝象這個牛精眞累人不淺啊」怎知道他們所駡的「牛精」却是一個「偉人」又怎知道他們所説的「帝象」外間只暁得是文逸仙中山 
　　我的朋友谭小谷告訴我一件關於孫先生的軼事也很有趣當十數年前譚兄回鄕有個轎夫指着孫先生的房子説道「這個帝象自幼兒和我擲石子撒泥沙不知幹過幾多淘氣的事他是好勇鬥狠不過的不料居然有帝王氣象我只好一輩子埋没在兩肩了」後來孫先生「富貴而歸故鄕」的時候轎夫也在抬他之一貴賤相形不免使轎夫感觸往事就不覺疾聲喊道「帝象你認得我麽」 
　　民國成立到今孫先生只回過翠亨一次當時鄕父老扶携歡接大有「漢高還沛」的景象有許多人攀轅問話要求他把翠亨如何改革如何修整祠堂道路然而孫先生是一個志氣高大以安國爲已任的大偉人小小鄕事那値一瞧所以只是説「易的易的你們儘管做去」因此「易的易的」這一句話又成爲翠亨村人的口頭禪了 
[噴飯小錄] [  錢唐邨]  
　　説謊 
　　父親對他的兒子説道「你狠歡喜説謊這種惡習慣千萬不可養成總要改掉　好你要暁得一個人有什麽事體不好對人説何必要説謊呢...」話還没有説完外面門鈴響了他就説道「你去開門去...假使來的是房東你可説我已經出去了」 
　　相當的責罰 
　　兒子將胡椒瓶翻了他父親就説道「你不聽我的話將這胡椒瓶弄翻我要拿胡椒放在你的舌上作相當的責罰了」兒子抬起頭來望了一眼説道「爸爸假使我倒翻了那盛糖的瓶子你也用同樣相當的責罰嗎」 
　　不願意驚嚇你 
　　那女僕對他的女主人説道「昨天晚上我們的一條街裡有一家失竊了」女主人淡淡的問道『誰家呢』女僕道『第八號』女主人很着急的道『哦是我家啊』女僕道『是的正是我家我不願意驚嚇你』 
　　毛髪悚　 
　　那顧客恨恨的對那剪髪匠説道『你爲什麽一定要在我剪髪的時候硬把那種鬼怪可怕的事情講給我聽呢』那剪髪匠現出一種抱歉的神氣説道『先生這要請你原諒因爲我將這種事情講給你聽你就要毛髮悚竪起來那我剪髮就容易了」 
[祝壽] [  醉痴生]  
　　民國自行内閣制而元首宛同傀儡無所事事然足以縈其心曲叨其盛惠者有一事曰祝壽是已 
　　自民國肇造武人做壽之風大盛無年不做壽無人不做壽今日甲做壽明日乙做壽於是獻媚者爭先恐後和調者紛至沓來於是總統亦大忙祝壽之代表僕僕長途疲於奔命矣 
　　余以爲此後政府宜置一『祝壽使』之職倘仍慮應接不暇並可設副使凡製壽聯備壽禮以及四方奔走咸歸其主持辦理一則專司其事庶幾有條不紊二則對於壽翁格外表 
[續命之湯] [  易銓] 示誠敬三則自有國家公欵開支落得大做人情而爲祝壽使者旣可趁此吹牛拍馬又可大吃大喝雖屬壽頭壽腦又何樂而不爲哉 
　　蒭　之見一得之愚質之政府未卜以爲何如 
[我恨不得......] [  琴劍室主人]  
　　我恨不得收環球所有戰爭器一一毀之俾國際間久無戰爭 
　　我恨不得製成一種醒宦丸或轉良丹使一般軍閥政客吞之一晝夜即能盡去其貪婪作惡之心從此愛國愛民 
我恨不得造一大鐘周圍如吾國國境大以星球撃之以醒睡狮 
　　我恨不得將吾國政府搬至太平洋中洗滌之 
　　我恨不得得一米礦任人掘取且取之不竭可免枵腹之虞而一切盜賊亦可因之消滅 
　　我恨不得使多情人皆肩生兩翼身化青鳥飛入意中人深閏絮絮話情 
　　我恨不得永爲天眞漫爛之兒童不知憂樂因苦（却酬） 
社會小説 
[人間地獄（六六）] [  娑婆生]  
　　第四十八回殘月暁風催歸嗔阿母錦心　口腻語慰　奴程藕舲聽了他這一番話還未回答孫桐耘道　單夷英這一類的人夾進來似乎有益無損宛兄到可以不必慮黎宛亭道你莫會錯了意我這一番話並非專對單夷英而發實爲我們華逹前途而慮......正説到這裏門外推門走進一個人來宛亭等人一瞧原來是姚嘯秋衆人招呼了坐下單夷英和嘯秋寒喧了幾句又宣述了一大篇單夷英的話姚嘯秋只點點頭也不加可否孫桐耘便摸出表來一看道時候不早了夷英還約在一蘋香候我呢忙交起來問程黎二人怎樣可一同到一蘋香去等單夷英黎宛亭道我和藕舲與他一面不識貿然走了去似乎不好那麽候你到别地方寫請客票來約我們去不著痕跡孫桐耘道那也好不過夷英那人狠爽快的你們兩人何必這般拘泥呢程藕舲道我的意思也和宛亭一樣孫桐耘聽了這話便道那末我先走一步了嘯秋先生有暇可以一同來與夷英見見嘯秋也只點點頭並不説一定前去這也是嘯秋向來的脾氣如此並非對於單夷英有什麽不滿意孫桐耘去了以後嘯秋對藕舲宛亭道我來特有一事奉告剛剛因爲孫桐耘在座我不便宣布黎宛亭道什麽事你又聽見什麽催人嫁人的好消息嗎嘯秋道這到是一件正經事並非閒話説到忙從懷中掏出一封電報給黎程二人瞧道這一封電報是戈微塵今天交給我的他説如何回答請我們大家斟酌辦理逕行答復胡公超不必再由他轉省得周折黎宛亭忙接過來抽出電報一瞧只見上面寫了許多電碼除掉了那地名以外原來是 
　　朱紫涵兄向在銀行錢號服務客臘入程藕舲兄所設　　亨泰莊人品經騐非特弟可力保即藕兄亦所深悉頃　　聞華逹行將開幕總經理一席想已由藕舲宛亭諸公　　延聘有人副席弟意朱紫涵兄最爲相宜弟爲行務發　　展計敢爲推　乞向藕舲諸公前代逹鄙忱如同意乞　　電示俾轉知紫涵兄即日赴滬可襄理一切佇盼回示　　超冬 
　　黎宛亭道哦原來是胡公超薦朱紫涵做副經理我們這裏總經理不是已定了孫桐耘桐耘又薦褚馥齋做副經理怎麽可以又來一個副經理似乎新開的行行務不甚發逹先左一個副經理右一個副經理未免不妥罷好像那甫經小小得意根基未固的人能左一個姨太太右一個姨太太討起來人家一定要説閒話不以爲然了我看這事不妥 
三言兩語[  鵑]  
　　這回津浦路刦案中的匪首孫五據説還是一個二十歲的少年二十歲的人就做這殺人越貨的生活無怪那些四十歲六十歲的人要做誤國殃民的國賊了 
　　二十歲做匪首能做出從來未有的大刦案來牽動外交激起各國的公憤這是中國人的退步呢還是進步 
 
 
 

Page 22

 
 
第一萬八千零三十六號;中華民國十二年 西曆一千九百二十三年五月十四號
星期一 * *   
 
