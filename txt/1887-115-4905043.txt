# 1887 - 115 - 4905043

 

Page 1

 
 
[古今圖書集成第一批出書告白] [  圖書集成印書局主人美查啓]  
　　本局所開印古今圖書集成截至三月終已印過原書三千八百五十六本尙存未印者一千一百六十四本約至八月間全書可以排竣擬定分裝三箱其第一箱裝明倫彚編並目錄業已裝訂成書計四百零八本合原書一千三百廿二本其明倫彚編本可早日訂齊因本局所用排手多至數百人排時不能挨次未免前後叅差其餘之書約至十月間可訂齊第二箱至明年正月間可訂齊第三箱屆時望交第三批銀五十兩領全書一部計三箱如刻下欲先領明倫彚編並目錄一箱須卽繳第三批銀五十兩其銀仍交申報舘當給以第三次收銀單並第二箱第三箱發書憑單計二紙該書亦向申報舘領取前所出第一次第二次收銀單卽須繳還倘未將第三次銀交到者未便取書特此奉聞 
[石印殿版佩文韻府并拾遺交書告白] [  點石齊王人啓]  
　　本齋代晉記所印佩文韻府一書現已一律告成准於初十日起陸續交至長順晉記其書箱由晉記自置自裝發往各埠諸君就近取書可也特佈 
[新出石印典制分類文稿告曰] [  點石齋主人啓]  
　　近來石印小題文之多坊間不下數十種從無别開生面獨出新意者宜畫樓主人仿四書類典之例分類四十有四專選名稿窗作得文二千餘篇精抄精校交本齋石印一切數見不鮮之作概屏弗錄旣足以資揣摩之助亦足以補類典之缺自是一舉兩得想海内文人當亦有目共賞焉約四月中旬成書裝訂十册價洋兩元五角上海售處在法大馬路南申昌蘇城在婁門内平江路魏家橋南潭子里吳宅如欲躉購面請可也 
[新出石印藝林拱璧出售] [  點石齋主人啓]  
　　藝林撰璧一書吐棄一切生面别開係武林與君少琴所集選集中窗作居多而家藏名稿亦採取二三理法一准乎清眞風氣必宗諸時尙徘萬里　　 
千餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精胖字跡亦極匀整至於開印之時　　悉籍火力故墨色黑色而匀更無燕瘦瓊肥之誚現已出書每部訂十二本價洋五元五角法馬路南申昌書坊與外埠申昌發售姕可購取如　　祈至新北門外天主堂街大順行及還讀樓面議可也 
[論講求輿圖爲當今之急務]  
　不知天文者不可以爲將不知地理者尤不可以爲將孤虚旺相之不知風雨陰晴之莫測猶曰可以盡人力以爲備也若水之港㲼陸之要隘此而不知是猶夜行而無燭矣古者將在謀而不在勇夫所謂謀者何在乎何處可以屯兵何處可以設伏何處可以施誘敵之計何處可以爲聚殲之地全局大勢了了於胸知敵之長匿我之短因敵所短盡我所長而後可以獲全勝而收大功凡此者皆所謂謀也然苟不明地理將何由而施其謀古者用兵長戈在前短兵居後雖有小挫何可力支今者戰陣之際火砲當先路有參差全軍盡覆且鎗砲等器多購自隣國仿諸他人雖盡心習學一時未必青勝於藍夫鎗砲火器泰西之所長也中國之地理中國之所長而泰四之所短也則何不盡我所長制彼之短夫賁育之勇也而當其醉則制以弱女子而有餘泰西火器之利也設遇伏兵則制以中國之弓矢已無憂不足乃講求製造創設海軍凡爲陳爲戰者無不求駕乎泰西之上而地理之學曾無人顧而一問務其所短捨其所長何不求一扼要之道而顧捨本以求末耶昔者法人之擾中國之失敗於馬江勝於鎭海其所以勝者非鎭海之海口險於馬江也非鎭海之兵力厚於馬江也亦非法人之兵强於馬江弱於鎭海也蓋一則識地理而能守險一則不知地理不守險要耳法人之擾中國也不騖於他處而從事於閩洋蓋進則可攻退則有芭蕉山可守夫芭蕉山之可以泊船屯兵中國初未有知之者而法人顧熟悉若此由此觀之外洋於地理之學實有不遺餘力固不僅熟海程識沙線宜水而不宜陸也俄與英有爲難之意情形未决英先據巨文島以拒之法於越南有兼并之心干戈未動而先令流丕圖其山川道里故一舉而得河内再舉而破越京當時苟無劉淵亭軍門則法人得越易於反掌外洋諸國鑡有士沃産饒之處卽設法據而有之以坐收其利人皆謂其收效全恃乎兵威而不知非徒恃兵威也夫外洋兵力雖云强勁而其來也兵不過數千船不過數隻卽使人皆如虎器盡精奇然語云毒龍不鬥地頭蛇蓋寡終不能勝衆也乃西國兵船竟胆大氣壯敢于東馳西突此何故耶蓋亦熟諳地理耳其勃得此地也其先必早爲探測其處離本國海道若干沙線若何當由何處登岸何處進兵何處屯紥無不一一爛熟於胸而後兵戈一舉立奉膚功人之鑡之者遂曰西人之兵威果不可及也而不知其所以助此兵威者固在地理之熟也夫中國此時雖不欲旁騖於外與各國爭長於驚濤駭浪之中然本國之輿地則不可不知也音者胡文忠於地理最爲講究大有聚米爲山之概曾文正則凡當立營之前必先取地圖陳之座上周圍審察深放不寐二公之勤於地理之學如此故其用兵無不得勢若今日之文武各官其知地理者能有幾人問於文官文官則曰吾輩固讀書談道者務以德政化人兵凶戰危非所宜言也地理之學讓彼武夫問于武官武官則曰吾惟知衝鋒陷陣耳運籌帷幄發號施令有統帥在地理固文者之職也嗚呼如是而求地理之熟固綦難矣夫今日考試之際策論之中或問以屯田或令陳水利未嘗不有籍於地理之學乃與試者多剽竊陳言以冀塞責筆下雖了了胸中仍昧昧盖地輿一道前代考據諸家或著述成書或繪圖博引詳徴言之鑿鑿觀之雖甚可愛然時殊勢異疆界紛更昔日之所流傳證之于今未必盡合而近今所出如輿圖指掌瀛寰志略等書言之雖未嘗不確然所圖皆大段細支脈絡則又未必全備惟足以見輿地之大略若竟欲由是循途以赴則斷斷乎其不能吾以爲處今日而欲明輿地之學宜谥水帥洋務等學堂中另增一輿地之課凡講究地理之書擇其精者收儲於學堂中令諸人時常講論且令其學習繪圖之法凡各處省府州縣以及鄉村邱壑蹊徑橋梁無不一一詳繪毫髮無訛則一旦邊陲告醫疆塲有爭不難握要以圖以守者之逸奪攻者之勞矣不然者彼數萬里外之西人且能知中國之險要而近處中國者反愧不如不亦爲鄰封所笑乎 
[諭旨恭錄]  
　　四月初五日太常寺題四月十九日常雩大祀祝牲看牲奉旨遣魁斌祝牲奎潤看牲欽此 
[茶市近景]  
　　聞楚北山頭於初六七兩日開秤崇陽關盤頂碼在三百三四十文雲溪北港二百六七十文通山咸寍等處均一律開秤大抵價亦相仿計今年山價較舊歲約打八折光景顧山價雖相宜無如錢價過昂銀利亦漲照銀利錢價兩項核算已比去年加價一分有奇若照此時頂碼而論茶客又蹈去年故轍所減不及一分惟望山價卽此爲准無鑣碼放價之病數日後能步步收縮則業茶者或可以顧本敷衍耳又聞今年新茶出山須較上年畧早兩三天約本月十三日或當有茶到漢也 
 
 

Page 2

 
 
[會匪餘聞]  
　　客有自春榖來者據稱當南陵縣德大令會拿哥匪時有綽號小王老虎者在東門外某猪行内據案方食忽一人附其耳作切切私語王老虎即從後園竊其騾夤夜向紅林橋一路而遁竟漏網現在已竄入寗廣山中勾結客民董事以抗粮爲名將與地方官作雖緣客民在宣城最猖獗土著畏之如虎上年清丈後官府見熟田大半爲客民所開墾因設局勒令業主售與墾户且定價每畝止准售洋一元四角客民知官府以安靜爲省事益形挾制因此事經三載而額課依然莫復刻下又有王老虎者爲之煽惑正不知該處民情將來作何變局也聞去冬距城稍遠之鄉里客民可白晝擁其婦女將去復掠其榖米無敢問者噫是何無天日也 
[京師火患]  
　　宣武門内西四牌樓帝王廟迤東興隆祥茂兩木廠僅隔一墻三月二十八日清晨八點鐘時興隆廚房無端失愼其時西風刮地走石飛砂祝融氏卽籍以肆威火燄射入祥茂遂將其房屋八十餘椽木料磚瓦無算盡付刧灰及地面官廳汲桶到來則已無及矣聞興隆僅燬廚房三椽此外隣居皆慶無恙云 
[籌備外銷]  
　　上海自中西交涉以來其有費用之支自道庫者如洋涇浜會審潘譯各國新聞浦江水利洋務員役經費刌刷條約修葺橋路等項名曰外銷歴年經兵備道由各卡洋藥厘金内抽撥若干以備支給自今春洋藥稅百餅歸洋關徴收而外銷欵項遂無可籌措道憲近以籌畫乏術情形詳禀南北洋大臣旋經兩大臣會銜入奏請由洋藥稅厘銀内每一百十兩提出十六兩以爲道庫外銷之用三月下旬某日奉　硃批着該衙門議奏欽此聞總署與户部連日會議其准駁則未可知也 
[甬火續聞]  
　　前報紀甬鄉大火一則兹聞火起於前後百丈地方被燬房屋二百二十六間云下毛八塘者倉猝中傳聞之悮也 
[火警迭聞]  
　　漢口地方火警不聞常數月相安設一朝有警便節次而來眞不可解上月二十七八兩日聞火警均在薄暮時第一次火在熊家巷後偏壽豐零雜貨店延燒左右三四家被各龍圍救而熄第二次火在鮸家巷上首正街厚生樂材店該店塲面闊大富麗堂皇面有石庫門四圍繚以崇塘開張未久前日忽因洋油燈炸裂登時延燒不可收拾水龍亦不能爲力房屋器具都歸一炬殊可憐也幸墻高尙未延害别家本月初一晚六七點鐘苗家碼頭後路百子庵近隣小雜貨店又因遺火於洋油箱中炎炎直上幸人手衆多火勢尙未穿頂急行救息云 
[不得了]  
　　錢莊爲貿易之領袖錢庄經手尤爲諸夥領袖權勢旣大責任匪輕漢口正街某錢莊開設以來兩閱寒暑生意尙屬可觀其經手之某甲自春間以來忽得怔忡之症每對人言則曰不得了終日愁眉不展至上月杪值無人時遂自跪床前而盡及至同事查悉猶見其跪而不例手尙執帶後由親人裝殮現在該莊暫停交易清理帳目云 
[鎭江走水]  
　　京口西門外獅子街某姓家因作午炊偶遺星火祝融氏卽乘機煽禍立兆焚如幸各水龍聞警馳來竭力澆滅然瓦房草屋已共焚去六七家矣說者謂是日幸無屏翳助虐否則遠近諸隣舍更不免一炬可憐也訪事人所報情形如此惟時日則未經述及故略而不書云 
[烟臺雜錄]  
　　前報拿獲刧犯一案上月二十三日又在本街西鄙小店内續獲遊勇二名蓋係該犯之同黨也○嵩武軍馬隊在岡俞駐紮以東省府所購馬料價日昂貴所領馬乾銀不敷開銷遂移紥濟寗州以便遊牧○兵輪停泊於此其水手人等不無登岸賣物等事近由丁統領盛道憲會銜示諭略謂該水手等如有强賒强買滋生事端者准商民扭送地方官以使從嚴懲辦先期約束庶免臨事張皇也○伶人王丑仔挈其同伴成一戲班來烟有年大老官之有斷袖癖者稍稍與之親近王遂妄自尊大旁若無人舉趾甚高被服甚麗幾自忘其爲兎窟中人前因事開罪於某號執事某執事惡其以卑賤之質作輕薄之行遂約同公會無論會戲願戲毋得招該班演唱現聞有一等下牆頭的大爺將欲爲其緩頰噫逐臭之夫何若是之多耶○威海口接通電報業已一律告竣於三月二十一日開報○动案疉見行人每視爲畏途兹由嵩武軍及海防營派撥勇失設立卡房護送行人西路原分南北兩道勇隷南道兵隷北道各司護送之事于是關山客子一肩行李跋涉長途者可無胠篋探囊之患矣○新任海防營沈統帶於三月二十一日接印標下弁兵一律叩賀前任高統帶卽于是日交卸軍民頗有去後之思焉 
[紅橋笛語]  
　　揚州城守營卡千戎榮起於上月某日因病出缺家人呈報後由牛叅戎據詳上憲隨委西南汛王外委寳暫行署理○瓦木匠某甲率徒夥多人在小東門街工作正在築登削馮之際忽失水烟袋一枝或曰彷彿有人向東逸去遂帶領兩徒赶爲追緝行至多子衎果見已物在某老叟水烟攤上遂不問情節將叟按地痛毆叟曰此烟袋雖非我物然適纔以三百文買來爾何人斯敢逞兇攅擊乎甲置之不睬拳　　 
如雨點下旁有某乙代抱不平上前攔阻甲卽遷怒於乙又與揪打扭結成圑時圍觀者己塞途咸斥甲之鹵莽向之排解令以半價贖回○某氏婦子女全無白髮蕭蕭墓木已拱一日下午入市購物甫出門忽長跪於地面若死灰叩頭不已若乞饒者然旣而面作怒容口中喃喃將少年隱事不可告人者絮絮說出說畢復掌頰無數腮左右登時紅腫見者莫不稱怪嗣經隣人扶掖回家灌以姜湯始稍稍甦醒問其所言已茫然不復記憶矣一時談者皆謂冥冥之中果報不爽予謂天道遠人道邇鬼神之事夫固誰見之而誰知之特人雖終身作惡爲非尙有天良一線當其發現之際偶觸前事自覺寢饋不安欲懴悔而不能欲湔除而乏術躊躇輾轉五内如焚積之數十年或成心疾故不覺和盤托出有若鬼神使之自陳者然殆卽先儒所謂每聞鐘聲此心便怦怦欲動也然卽此亦足令惡人知所儆畏已至婦所述之言末免有關名節雖曰有聞必錄例得隱而不書○緑楊城郭閻月色蕭聲久已風流照耀唐人所以有故人西辭黄鶴樓烟花三月下揚州之句也近則易烟花而爲花烟以迷金醉紙之鄉爲藏垢納汙之處齷齪猥褻莫此爲尤趙觀察接辦保甲局時曾經諭禁諄諄訓誡不憚舌敝脣焦而龜鴇之徒毫無顧忌烟霞迷漫雲雨荒唐致令嗜痂逐臭者流仍復趨之如鶩一夜觀察微行至東營見某烟館内燈火熒熒喧笑之聲達於户外隨飭弁兵拘獲龜鴇帶局責懲復於翌晨將該烟館房屋發封說者謂自經此次嚴辦若輩當稍知歛跡矣○邇來喉症盛行醫生幾束手無策所最慘者一爲李官人巷某姓家未及十日患此症而斃命者多至六人一爲北鄉某姓家一月之中遍傳是症連喪大小人丁四口保身者尙其加意珍攝哉 
[賽馬例誌]  
　　往年賽馬之日晴少而雨多說者遂疑雨師之喜於灑道乃至昨日則見溼雲靉靆欲雨不雨朔風拂拂吹人面白袷爲之不温說者遂又疑風伯之喜於清塵計自午後一點鐘賽起第一次賽四馬拉古代大訟師梅博閣勝第二次賽七馬陶而司代義豐洋行勝第三次賽十七馬泰昌行東密司羅勝於時諸西商暫憇未幾又賽第四次十一馬又係密司羅勝第五次八馬義豐行西人自己跑勝第六次五馬又係拉古代梅博閣勝第七次九馬乃爾代太古行勝第八次七馬乃爾代福利行勝賽者於是終觀者卽於是返暮靄沈沈飛沙滾滾紫陌闡來不知日之旣夕矣 
[逆案未報]  
　　浦東二十四保副十五圖民婦張某氏務農爲業今春爲子娶同村臘梨頭海全卽姜海全之女爲妻入門後撒潑異常時時與姑口角繼竟嗾令海全等將姑蜂擁攅毆致斷足骨姑情極投身浦江自盡經人打撈無獲至前晚始由周浦航船撈起屍身聞姜氏等毆姑時子亦在場帮助及其自盡卽經該處地保將子鎖禁不使脫身此事如果確實則又是一逆倫巨案矣特不知事越多日何以地保竟不報案倘 
 
 

Page 3

 
 
得賢有司訪聞嚴辦則又昔年金阿二之覆轍也 
[游勇被拘]  
　　前日龍華汛陸弁金榮移送張文葵楊本林湯紅壽三人至縣請訊據稱該三人在梅家巷滋擾鄉民當經衆鄉民獲送營中轉送到縣旋經幫審委員吳司馬提案研鞫三人同供籍隷湖南向在江營當勇本年四月初一日奉撤來滬前日路過梅家巷並未犯事鄉人誤以爲匪遽被拘送營中奉移來案司馬詰得三人並無爲匪實據惟據供曾在江營當舅姑着分别押候函詢該管營弁是否實情再發落 
[上海縣署瑣案]  
　　本埠小東門外法界德春錢店夥林阿合向阿楚索欠口角之餘突被阿楚之友林阿金砍傷當經控諸法公廨移送縣署辦理各情前已兩登於報阿金當送縣後自知事不得了卽挽人商請會館董事勸理董事允之竭力調停阿金隨自願息訟昨由店主林雲坪投案請銷帮審委員吳司馬升堂提訊着具改過切結備查交林帶回了結○去冬招商局北棧失鐵八百餘担由法廨前讞貝翁子文太守將監守自盜之徐炳齋訊供交保日前又經王司馬着保人阮麟玉將徐交到移送縣署此中情節已次第詳列報端前日縣署帮審委員吳司馬提徐研鞫徐仍一味堅執司馬着覔保出外料理否則按期嚴比　 
[法廨停訊]  
　　今日禮拜二係法公廨訊期因中西官别有要公知照捕房停訊 
[英界公堂瑣案]  
　　華捕禀稱昨見楊瑞林沿街設攤聚賭爲特拘案請懲楊供喚賣荢薺介與羣兒戲以骨骰角輸贏並非犯賭祭太守判管押七天以儆賭具銷毁○包探戴金寳禀稱三慶園夥曹二寳至捕房訴稱同事楊啓華借洋不遂遽爾行兇捕頭遂派小的拘楊送案蔡太守正在訊供卽有天津人某甲上堂訴稱小的與曹楊均是同事現已調停清楚不再饒舌可否叩求免究蔡太守姑准所請概予省釋○巡捕見張益坐王三福在路爭毆拘案請究張供小的在中和園爲酒保昨夜上街買物與王碰撞以致遭毆衣服亦被撕破由捕一并拘至捕房王卽央人保出小的則已被管押一宵王供小的在德元麫館爲夥昨負鋪盖至老閘碼頭趁船回無錫被張碰撞遭毆鋪蓋已失蔡太守以兩造均自不盡不實之處惟張已受管押之苦從寛釋去王管押一天以儆○包探顧阿六稟稱李洪林闖入趙瑞生家竊取小皮箱内花邊等物報捕後由小的緝獲人贓送案趙申訴前因李供南通州人向爲沙船主今因落魄犯竊叩乞施恩蔡太守判管押十四天贓交趙領○包探張阿五禀稱昨見愼竊張阿榮手持自鳴鐘一架詰知竊自某船主該竊俯首求恩蔡太守判管押二月贓存捕房俟失主認領○某西人訴稱昨由馬夫龔盈大驅車至靜安寺突有余小鶴徐阿四二馬車爭先鬥捷驀撞我車至馬驚而跳躍碰在路傍大樹上車卽損壞不堪適逢印捕拘拿送案龔申稱小的亦駕之車在前伊等二車在後被碰之後卽有印捕見而追獲印捕訴稱巡路時見余徐兩車縱轡爭先致碰西人之車旣碰後意欲飛奔脫逃經我追至二里左右始得獲住余供小的在生昌馬車行爲夥昨在靜安寺與徐所駕之車同向東行並不爭先鬥捿西人駕車之馬在桂花園前驚跳並非由小的之車碰撞不料竟被印捕妄拿徐供與同印捕又禀馬車飛奔本于例禁且我目擊其碰撞余徐堅執如前蔡太守問該西人應需修價幾何答稱尙未估定太守商之賈副領事飭將余徐交保俟西人將車修理再行核斷○包探賀東生禀稱張錦山失竊紅呢棉被等件旋由小的緝獲竊犯施茂春搜出押票吊贓送案施供行竊者係張之姪子長發小的見之囑其交還張稱我無姪子卽有一兒目下亦在浦東並不與伊相識包探顧阿六禀稱施素不安分前曾拆梢因案遞解者蔡太守判押令將長發交案核辦贓先交張領去 
[法捕房瑣事]  
　　浦東人某甲於前月二十四日自外回家不見其妻隨卽四處找尋毫無蹤跡嗣經人言及滬北花天酒地恐被人引誘匿跡因之到滬尋訪旋有住居八仙橋地方之華蘭亭者其人素來放誕爲同伴所不齒通信于某甲云該婦現匿某處如酬我洋二十元富領汝往某甲當卽應允有混名關和尙者本在鐡廠做工因不安本分經總巡局馮刺史嚴懲生意亦卽停歇遊手好閒更無所事知某甲之事隨謂華蘭亭何等人竟要二十元酬儀我在此伊何敢爾前日將華拔至浦東細問婦在何處華不肯說卽將華之耳穿一小孔并將兩手縛住吊在半空中華不堪其虐隨誑稱婦之住處與汝前往卽可尋到甲信之跟同來滬行至大自鳴鐘前大喊拆梢救命經看門華捕拘住兩人一併管押以待解案○前昨兩日邑廟點春堂有蕙闌花會遊人麇聚甚爲擠軋各茗肆中履舄常滿婦女之遺簪墮珥及小孩半路失散者時有所聞法捕房巡　 
捕於前夜二點鐘時見有失路小孩年祗十歲不認歸路該巡捕向詰言語含糊因着暫押候訊案揷○興聖街某花烟館於昨日扭甲乙兩人到捕房據二人稱有兠肚一隻寄在該妓處現在向索非但不還並將兠肚中洋五元吞没因之爭吵捕頭着管押候爲解案○前報列紫來閣茶館中被作穿籘生意之陳長生與小木匠朱松林索欠打架致毁茶肆物件並將店主施嘉泰衣服拉破打落牙齒一个王司馬着將陳長生暫押通信與朱松林着爲保去昨日經該店主施嘉泰將朱松林拘到押候解訊○昨日傳言法租界新街及蘭芳里一帶花烟館一律閉門究其何故稱爲販私鹽船帮中欲與花烟館爲難將糾人打架是以關閉事聞於捕房卽令該花烟館等不必驚惶如眞有人到來尋釁可卽報捕并飭中西巡捕法包探等隨時巡察見閙事者卽行拘押 
[來啓彚登]  
　　上年秋承潮州英領事署沈香耘善士代募各善士三十二户常捐一文願一百七十四願今寄來鷹洋三十二元并前次三户洋五元除具收條備函奉覆外敬再登報叩謝○甯波洋廣局莊子金先生以四月十五日輔心心室女史四旬有二生辰敬集英洋五十元捐助仁濟堂粥廠以稱觴祝嘏之資作施粥濟貧之舉作善降祥敬敢額手頌之[  上海六馬路仁濟堂同人謹啓]  
[分胙移賑]  
　　常年天后聖誕江海南關致蔡後除各署分送胙肉外商船同人折錢一百千文此次念山東災户流離移助賑捐樂善好施定沐神靈呵護也[  上海北市絲業會館籌賑公所少欽施善昌謹誌四月初十日]  
[文報局贓所瑣記十六]  
　　現任武進縣金螺青明府歴任煩劇卓著政聲見使君受福册慨助青蚨一百千文由餘大莊交來慨分鶴俸濟彼鴻嗷載拜仁施感同身受○錫邑華子才孝廉募來洋一百元漢鎭吳朗珊先生募來洋一百四十元瀏河潘惠孚仙鎭王陶庵兩先生陸續卷來面餘元諸君子歴年募振煞費苦心東魯災民到今受賜程子云一命之士苟存心於愛物於人必有濟請以此言持贈 
[湯餅筵資移助賑欵]  
　　黃春甫先生爲嬰孩種牛痘獨擅其長中外共曉厥功殊非淺鮮日前舉一子承將親友所贈湯餅洋四十元委充山東賑欵是眞能爲兒曹種德世當奉爲師箴也[  上海北市絲業會館籌賑公所愚弟少欽施善昌謹誌四月初九日]  
[鑑堂先生設韻學館於二馬路口以所著天籟新韻惠示詩以酬之卽請教正]  
　　識字尤宜辦九音眞傳幾等廣陵琴一編惠示欽黄石疉韻成吟愜素襟試聽推敲符玉節須知標射是金針自然流轉隨天籟寳貴行看徧藝林[  梁溪亦囂囂子未定草]  
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年四月初三日京報全錄]  
　　宫門抄○諭旨六道錄前○總管毓等奏爲奏聞請旨摺○浙撫衞奏爲壽民年屆百歲懇恩旌表摺○又奏爲據情代　 
奏片○又奏查閱營伍並回省日期片○又奏爲請旨建坊片○東撫張奏爲變通河工獎案摺○又奏分飭委辦河工并出省督率員弁片○雲督岑奏揀員請補守備片○晉撫剛奏請建坊夾片○四月初三日刑部都察院大理寺廂白旗値日無引見○惇親王等謝加級恩○徐用儀專摺謝賞假兩個月恩○悳銘續假五日○召見軍機志元徐樹銘伊薩布翁同龢○○熱河正總管奴才毓秀副總管奴才兆慶跪奏爲恭摺奏聞請旨事本年二月初十日據兼管含青齋苑丞五岱禀稱去歲十二月十四日該處副千總慶昌呈報是日清晨查騐封鎭見旃檀林後門横閂吊落隨進院内查看各殿封鎖完固惟雲潤樓内所存風裂字畫並脫落棚紙一捲散卸足踏一件被賊竊去報明前來奴才當卽派委副千總慶昌率領兵丁在外嚴密訪緝一面將各殿陳設等項逐件詳查均屬相符惟雲潤樓内被賊竊去高宗純皇帝御筆字二張仁宗睿皇帝御筆字一張字對一副弘旰畫二張那彦成字一張袁瑛畫二張錢維城畫一張散卸足踏一件當向値宿兵丁等查訊皆不知情嗣於十二月二十九日經副千總慶昌等在郡街二仙居地方查見已革兵丁張得發手挾足踏一件隨將該犯拿獲並足踏帶回職當卽訊據該革兵張得發供稱現年二十六嵅十二月十二日并兵丁張國詳商議進園行竊隨於十三日夜間由麻棚子溝山上遮擋荆笆塔鑽進從山路至旃檀林後門將横閂撤下院進雲潤樓竊得字畫幾張字對一副隨用脫落棚紙捲好並足踏一件一併偷出仍中舊路出來走到楓木嶺梁半坡天已亮了看著所竊字畫隨牛畏懼又不敢送回隨用身帶火鐮打火將字畫燒了與張國詳各自回家將足踏藏起下剩棚紙賣在過路不認識的收紙挑得京錢二百十文與張國詳分用至二十九日早飯後將足踏上街售賣不想走到二仙居被副千總慶昌等將身拿獲等供職赶緊飭令兵目往緝張國詳於正月初七日將該犯張國詳拿獲到案就將該二犯連日隔别研訊所供相同並無隱諱復派千總慶昌等至木嶺梁半坡查騐似有焚燒形跡等情呈報前來奴才等不勝驚駭當卽率同苑丞等按照印册連日將該處並各處所存陳設等項逐細查點除該犯所竊字畫九張對一副卸足踏一件外其餘各件均與印册相符查該犯張國詳張得發胆敢夤夜進園行竊實屬目無法紀且恐所供尙有不實不盡之處亟應嚴行審辦奴才衙閂向無刑訊除將該犯張得發等先行解交承德府收禁外相應請旨飭交熱河都統嚴訊定擬該管苑承五岱副千總慶昌雖將贓賊並獲究屬未能先事預防請交内務府議處奴才毓秀兆慶及兼轄之苑承五福慶如失於覺察咎有應得請一并交内務府查議理合恭摺奏聞伏乞皇太后皇上聖鑒訓示謹奏奉硃批覧奏已悉獲賊犯張國詳張得發著熱河都統嚴訊究辦不准稍涉寛縱五岱慶昌均着交内務府議處毓秀兆慶五福慶如均着交内務府察議欽此○○頭品頂戴浙江巡撫臣衛榮光跪奏爲壽民年屆百歲懇恩勅部照例旌表以彰人瑞恭摺仰祈聖鑒事竊據布政使銜浙江候補道王景澄等禀稱同鄉江西撫州府金谿縣監生雙曙係知府銜浙江候補知縣雙斌之胞伯生於乾隆五十三年十月初九日乞今光緒十三年存年一百歲子孫繞膝四世同堂查該監生雙曙持躬孝友賦性和平同宗成雍睦之風教子有義方之訓旣耕且讀足跡罕履於公庭曰義曰仁善事夙彰於里黨際昇平而行年尙齒登上壽而食德飲和洵爲聖世喜徴宜沐旌楊盛典該道等服宫浙省係屬同鄉見知確切以具事實册結禀請具奏前來臣覆查無異合無仰懇天恩俯准勅部照例旌表除將册結咨送禮部查核外理合恭摺具奏伏乞皇太后皇上聖鑒謹奏奉硃批着照所請禮部知道欽此○○衞榮光片再據前户部左侍郎王文韶呈稱竊文韶前於光緒八年在户部左侍郎任内奏請開缺奉上諭王文韶着准其開缺回籍養親欽此九年六月奉母回籍十年十月二十日在籍丁母吳氏憂當經呈報在案今自光緒十年十月二十日丁母憂之日起扣至十三年正月二十日不計閏二十七個月服闋例應起復入都泥首宫門求賞差使惟自回籍以來遭家不造備歴憂虞蒲柳之姿日形憔悴上年夏復患時症屢瀕於危幸托聖主福庇轉危爲安無如年屆六旬大病之後精力頽衰至今閉户養疴未能出門一步據醫者云非大加調攝一時難以復原自維受恩探重理應報効不圖福薄遽爾早衰力與心違徒深愧負爲此呈請代奏仰懇聖慈准予在籍養病一俟醫調痊愈卽行束裝北上斷不敢稍耽安逸自外生成等情具呈前來理合據情代奏伏乞聖鑒訓示謹奏奉硃批着俟病痊後卽行來京聽候簡用欽此○○衞榮光片再臣帶印出省查閱浙西營伍前經恭摺奏報在案拜摺後卽輕舟减從於二十五日先至湖州校閱湖恊三營並調太湖營官兵赴郡合操次至嘉興校閱嘉興恊左右兩管曁調乍浦澉浦兩營官兵赴郡合操其乍澉兩營水操因該處漲有版沙向調甯波與提標水師合隊會操此次尙未閱看沿途查騐杭嘉湖三府留防内河水師船隻弁勇尙屬精壯整齊旋於正月二十八日回省除閱過各營官兵情形曁應劾員弁統俟全省閱竣分晰具奏外所有查閱浙西營伍回省日期理合附片陳明伏乞聖鑒謹奏奉硃批知道了欽此○○衞榮光片再順直地方水災甚重經臣督同司道廣勸捐輸解直賑濟並將捐銀在一千兩以上者奏請建坊各在安兹據籌辦順直賑捐局司道詳稱據江蘇試用同知徐兆蘭遵父母遺命捐助庫平銀一千兩交局解直振濟具詳請旨建坊等情前來臣查核相符合無仰懇天劯俯准將江蘇試用同知徐兆蘭之父母已故二品封員徐堂二品命婦徐高氏現存二品命婦徐楊氏在於原籍會稽縣地方自行建坊給予樂善好施字樣以昭激勸理合會同大學士直隷總督臣李鴻章附片陳請伏乞聖鑒訓示謹奏奉硃批着照所請禮部知道欽此○○頭品頂戴山東巡撫臣張曜跪奏爲山東河工獎案亟應變通章程以照核實而杜趨避恭摺仰祈聖鑒事竊維河工獎案向以堵口爲異常勞績獎叙最優培築堤埝修防三汛均照尋常勞績獎叙查堵築决口在事員弁固屬勞苦危險一經堵合但將善後各事籌辦周密可無後患而培築堤埝終日往來河干雜處勇夫之間奔走於泥濘風日之中工竣以後如保固限内被水漫决更有攤賠之累至於修防三汛自春歴秋駐守河干當汛漲之時溜急浪湧后岸盈堤每遇黑夜之中風雨之際埽走壩滾危在呼吸搶險之員必須身先兵役畫夜經營不敢須臾稍緩其危險情形甚於攻戰是以上年東省開辦河工以來飭派堵築口門工程文武員弁均能勇於任事其分叚防汛脩築堤埝等工該員弁每多視爲畏途利害所在無怪其然大凡辦事人員志趣高邁意在報匣衞民不賞自勸者固不乏人而志在功名者自後不少今東省河務尙未設立廳汛辦理甚難是獎叙章程必須量爲變通核實辦理臣擬請將承修堤埝工程之員監修三千六百弓擇其尤爲出力者准照異常勞績請獎文武各一人防汛之員搶護險工一處擇其尤爲出力者准照異常勞績請獎文武二人武弁四人其餘出力各員弁仍照尋常勞績請獎庶於變通之中仍寓限制以杜冐濫而昭核實所有擬請變通山東河工案緣由是否有當理合恭摺具陳伏乞皇太后皇上聖鑒訓示謹奏奉硃批着照所請該部知道欽此○○張曜片再臣於上年十二月初七日由工次旋省附片奏明在案兹屆春融河務工程業已分飭司道於正月二十六二月初三四等日陞續開工赶辨臣於二月二十五日出省往來督率在事員弁認眞經理日行公事照例飭委藩司代拆代行遇有緊要公事以及秋審案件臣當隨時回省辦理除咨部外謹附片陳明伏乞聖鑒謹奏奉硃批知道了欽此○○岑毓英片再雲南曁潯恊右營守備潘正昌雲南廣西營守備叚春齡該二員年近七旬精力已衰操防難期得力均應擬請勒令休致所遺兩守備員缺容臣於通省應升應補人員内揀員請補是否有當謹會同雲南提督臣黃武賢附片具陳伏乞聖鑒訓示謹奏奉硃批着照所請兵部知道欽此○○剛毅片再據江西廣饒九南道李希蓮函稱該道籍隸山西其故祖正二品封職邑庠生李三極生平急公好義樂善不倦兹聞本省本汾二屬去年猝遭水災謹遵遺命捐助廉銀一千兩以備賑需已由號商匯晉如數兌收並據布政使張煦詳請奏獎前來查紳民捐助地方善舉銀在千兩以上者例准請旨建坊給與樂善好施字樣歴經遵辦在案該道李希蓮仰承先志捐資助賑核與建坊之例相符命無仰懇天恩俯准建坊並給予樂善好施字樣以昭激勸謹附片具陳伏乞隔鑒訓示謹奏奉硃批着照所請該部知道欽此 
 
 

Page 10

 
 
[光緒十三年四月初四日京報全錄]  
　　宫門抄○諭旨三道錄前○雲督岑奏叅將人地不宜另行請補摺○又奏實缺同知請開缺歸知府班序補摺○東撫張奏爲革員捐資助賑請免其發遣片○浙橅衞奏請旨建坊片○東撫張奏解本年第一批京餉夾片○又奏爲甄别知縣夾片○黔撫潘奏爲京控案件並未逾例應免查叅片○湘撫卡奏爲拿獲盜刦重犯就地正法摺○四月初四日工部鴻臚寺廂紅旗值日無引見○慶郡王等謝署缺恩○豫親王服滿請安○抗州協領有連謝恩○淮安關監督世序請訓○金州副都統聨恩請訓○索倫領隊大臣崇勳請訓○江寗副都統姚田到京請安○陜西提督雷正綰到京請安○廣西平樂府知府趙時熙謝恩○大額駙綿宜托克湍各請假十日○工部奏派承修地壇工程之大臣派出麟書孫毓汶○又奏派承修雍和宫工程之大臣派出翁同龢松溎○福興遞遺摺○召見軍機聨成雷正綰崇勳世序○○降二級留任雲貴總督兼署雲南巡撫臣岑毓英跪奏爲叅將人地不宜另行請補以資得力而重營伍恭摺仰祈聖鑒事竊查東川營叅壯梁勝章在任三年訓練雖勤惟人地未甚相宜臣因調署雲南提標中軍叅將已歴兩年現在交卸回省未便令其仍回本任擬請開去東川營叅將本缺留於滇省遇有相當缺出另行請補其所遺東川營叅將一缺查有坐補東川營叅將王維金該員勤謹廉潔兵民受戴以之請補斯缺可期稱職與例亦屬相宜合無仰懇天恩俯念員缺相需准以王維金補授東川營叅將實於營伍有裨除飭取該員履歴咨部查核外所有叅將人地不宜另行請補緣由謹會同雲南提督臣黄武賢恭摺具陳伏乞皇太后皇上聖鑒訓示再雲南巡撫係臣兼署毋庸列銜合併陳明謹奏奉硃批兵部議奏欽此○○降二級留任雲貴總督兼署雲南巡撫臣岑毓英跪奏爲實缺同知保舉知府請開缺歸知府班内序補恭摺仰祈聖鑒事竊據署雲南布政使史念祖詳據在任儘先補用知府景東直隷同知卡庶凝禀稱現年五十二歲係江蘇高郵州舉人因在籍辦理堤工保以知縣不論雙單月儘先選用又在直隷山東剿辦捻匪出力保加同知銜並賞戴花翎同治十年三月選授楚雄縣知縣十一年八月到省奉委飭赴本任十二年雲南全省肅清案内保奏閏六月初十日奉上諭着以同知直隷州知州儘先補用並賞加運同銜欽此委署會澤縣事九月請補會澤縣知縣奉文覆准調署昆明縣知縣請補景東直隷同知光緒元年正月十三日奉旨依議欽此三月奉委辦直隷天津轉運京銅局務又於歴次剿匪案内保奏十一月初五日奉上諭着在任以知府儘先補用欽此二年二月初五日蒙欽派王大臣騐放覆奏准補初六日奉旨依議欽此三年奉委赴上海查辦機器五年二月回省銷差飭赴本任七年卸事奉委赴川催餉八年回省銷差奉委署理安平同知九年十一月請假卸事十年八月委署蒙化直隷同知十二年十月二十六日卸事查職以實缺同知已保在任以知府儘先補用照例應以奉旨後第五日行文按照限減半計算五十五日作爲到省日期歸於知府候補班内序補之員現在正署各任交代均已造報清楚並無經手未完事件理合禀請轉詳具奏開去景東直隷同知缺歸於知府候補班序補等情由司覆查詳請具奏開缺前來臣覆查無異合無仰懇天恩俯准將該員卡庶凝開去景東直隷同知缺歸於知府班内序補至所遺景東直隷同知係題調要缺例應由外揀選俟部覆至日另行遴員調補除咨部查照外所有實缺同知請開缺歸知府班序補緣由謹繕摺具陳伏乞皇太后皇上聖鑒勅部核覆施行再雲貴總督係臣本任毋庸會銜合併陳明謹奏奉硃批吏部議奏欽此○○張曜片再臣據揚州恊賑公所紳士選用訓導嚴作霖補用道李培松運同銜選用同知靳文泰等聨名禀稱職等代募賑捐年復一年集疑日形竭蹶兹查有已革湖北候補按察司經歴前署京山縣多寳灣縣丞張福鐄光緒九年在多寳灣縣丞任内監修張璧口月堤悞聽首事吳道源之言仿照楊堤灣成法挖開老堤引水淤泥以護新堤基址嗣因水漲冲潰革職審辦經部議比照造作不如法虚糜公欵律杖一百徒三年係職官從重發往新疆効力贖罪查現行常例内載新疆贖罪章程七品官捐銀六千兩准其停遣等語該革員前係七品官同鄉親屬憫其因公獲罪年近七旬染思肝厥痰喘之症不時舉發又以久在囹圄積受潮濕兩足痿痺新疆萬里之行實難赴戍擬公同設法代爲收贖職等聞此隨與籌商捐賑以期一舉兩得該同鄉親屬踴躍樂從現已集有成數懇乞奏請停其發遣並將前項銀六千兩匯解前來臣查該革員張福鐄因悞聽人言引水挂淤致將隄身冲潰尙屬因公罣悮過出無心今該同鄉親屬等憫其年老多疾長征萬里必致斃於道途公同集資代爲收贖並以山東水患災黎待賑孔殷將此解作賑欵洵屬義舉合無仰懇天恩俯准該革員照例收贖免其發遣並將解到銀六千兩作爲賑欵以濟災民出自鴻慈逾格謹附片具陳伏乞聖鑒訓示謹奏奉硃批着照所請該部知道欽此○○衞榮光片再順直地方水災甚重經臣督同司道廣勸捐輸解直賑濟並將捐銀在一千兩以上者奏請建坊名在案兹據籌辦順直賑捐局詳稱浙江候補道朱爟成遵父遺命捐助庫平銀一千兩交局解直賑濟具詳請旨建坊等情前來臣查核相符合無仰懇天恩俯准將浙江候補道朱爟成之父已故一品封職朱宗溱於原籍地方卽行建坊給予樂善好施字樣以昭激勸謹會同大學士直隷總督臣李鴻章附片陳請伏乞聖鑒訓示謹奏奉硃批着照所請禮部知道欽此○○張曜片再據鹽運使詳報籌措本年第一批京餉銀二萬兩加平銀三百兩飯食銀三百兩委候補鹽經歷丁鎰候補鹽大使李長森解赴户部交納又據東海關監督禀報在於洋稅並商局稅四成項下籌措天津機器局經費銀二萬兩又應解天津蚊船經費向係藩司東海關各半分籌兹在於徴存稅課項下籌措十一年一半經費按照湘平核扣庫平銀一萬一千九十九兩三錢三分二釐均委試用巡檢江開泰解赴津海關道及津防支應局分别交納除分咨查照外謹附片具陳伏乞聖鑒謹奏奉硃批户部知道欽此○○張曜片再勞緉保舉人員到省一年後例應察看甄别兹查有候補知縣李庭芳現年四十五嵗安徽懷甯縣人由供事迭保縣丞簽分山東補用在侯家林防險出力保俟補缺後以知縣用嗣補汶上縣縣丞因丁本生母降服憂開缺服滿起復歸知縣班補用業經赴部引見照章以光緒五年三月初五日准補汶上縣縣丞之日作爲知縣到省日期現計早滿一年據藩臬兩司詳請補行甄别前來臣查該員具開展辦事穩練堪以本班補用除履歴清册咨部昔照外謹附片具陳伏乞聖鑒謹奏奉硃批吏部知道欽此○○潘爵片再京控案件例應半年彚奏一次查貴州省截至光緒十三年六月底止計有未結貴筑縣民婦彭蘇氏等控案三起均未逾限前經奏明在案自光緒十二年七月初一日起截至十二月止續准都察院咨交綏陽縣武舉李廷桂呈控馬榮等謀殺伊兄李廷杰身死一案業經審結咨銷其有貴筑縣民遵義縣已革舉人文芝等二案或因未准抄發原詞或因人証尙未解到均屬無從起限核計並末逾違應免查叅據按察使李元度詳請具奏前來臣核無異除咨催抄發原詞並飭提人証到案審明擬結外理合附片陳明伏乞聖鑒訓示謹奏奉硃批刑部知道欽此○○頭品頂戴湖南巡撫臣卡寳乘跪奏爲拿獲游勇匪徒盜刦重犯照章就地正法恭摺彚案具奏仰祈聖鑒事竊照湖南省奏定章程遇有游勇匪徒並强盜聚衆持械搶劫殺人罪千斬梟之案一經地方官禀報獲犯卽批由該管道府或委員前往覆審明確就地正法彚案奏報所有光緒十一年以前正法各犯節經各前撫臣曁臣具奏在案兹查湘省散勇同歸地方頗爲不靖自光緒十二年正月起至十二月止先後據旻州長谿阮江溆浦黔陽城步阮陵桃源瀘溪麻陽芷江東安道州郴州瀏陽慈利等廳縣縣禀報拿獲匪犯潘三元鄭德全滕貴興歐老五賀景林唐得樓徐有勝羆壽生劉湘望蔣合中崽蔣龍次佯錢炳南楊敬和向高向麻崔棍子王佗子廖和尙張牙兒楊滿吳孝春賀名揚蔣玉春曹成味鄧發來劉幗念楊長喜楊啓棟楊潤喜劉濟濟張仕榮周連一鄧興題伍田發僧憂道毛又三陳老玉李王林孫勝棟孫長有孫長雙孫天三孫一玉丁亥貴丁開宗唐一麻子唐上良蔣拜子劉黑皮楊興順曹玉林張耀先姚遠茂柏英柯唐會光劉大口戴正青向遠佯或係會匪强刧拒殺事主或係游勇謀財害命輪姦婦女或係紏衆持械强搶得贓或係放飄結會圖謀不軌均屬兇暴昭著贓証確鑿曁起獲僞凶飄布等據照例罪應斬決斬梟當經飭據該管道府及委員馳往覆審明確情罪相符禀經臣先後核明批飭就地正法俾昭炯戒除仍飭臬督飭各屬嚴密查拿務期有犯必獲有獲必懲以安閭閻外所有十二年分拿獲情重盜犯會匪照章就地正法緣由理合恭摺彚陳伏乞皇太后皇上聖鑒謹奏奉原批刑部知道欽此 
 
 

Page 11

 
 
[邦江官報]  
　　三月二十七日染垜塲豐利塲同辭回署二十八日熊鹺尹良鈺委赴淮北聽差二十九日魏鹺尹裕光銷鑄䥕差四月初一日施鹺尹振瀛委解甘肅餉湖南戴都戎昌林解餉到楊初二日徐仁山觀察文達抵楊公幹初三日程鹺尹恩煦解海分司餉銀赴省過楊分發大使陳壯禀到初四日新任江寍府李太守抵楊隨解維赴任初五日鹽捕營曾都戎由下河公幹回揚 
[皖垣宫報]  
　　三月二十日新選休甯縣水鴻飛到浙江人廿一日牌示籖升池州府教授趙光鑑新選建德縣訓導黄寳善均飭赴新任本任安慶府成善辭赴京引見廿二日牌示試用典史毛祥翥委署桐城北陜關司道銜廬州府黄雲到廿三日新任臬台張印岳年到浙江人知府銜籖掣安徽試用同知吳乃斌到浙江人本任無爲州羅士瀛辭赴京引見廿四日牌示新選和州訓導章定嚴飭赴任廿五日牌示候補巡檢查鶴年委署霍山典史四月初一日首縣范葆簾赴石牌勘圩堤回初二日委辦壽州迎河集厘卡卽用知縣阮佩蘭到候補同知王愼忠辭解京餉初三日牌示署六安州尹起鸞調署泗州泗州方瑞蘭調署六安州初四日同和銜懷遠縣調署旴眙縣單光祿到初五六日吏目邵樂辭分池州府差遣按照磨俞光烈知奉臬台委監印官 
[鄂渚官報]  
　　三月二十四日升補武同知長坦任事署武通判徐澄同日任事署武同知李子緩司馬同日卸事候補縣曾紀雋奉臬憲委帮審江夏案件候補同知榕盛解米折銀兩赴荆藩憲牌示襄陽縣縣丞員缺詳請以海防橷例分缺先補用縣丞馬思傳咨補二十五日新授湖南臬台豫山來省禀到升授武同知長奉委寳武局彈奛禀見候補通判恩玉奉撫憲委辦駐宜補厘分卡孝廉方正知縣藍佩青禀見奉臬憲委赴黄陂審案准補房縣九道梁巡檢楊廷棟赴兩院禀謝署棗陽縣典史詹釗謝委牌示四月实姨日換戴凉帽二十七日候補縣達斌起服來省廿九日代理荆門州州同陳玉川謝委候補通判杜煥章奉委辦黄石港厘局同日撫轅牌示本部院於四月初三日會同督部堂率同司道當堂審錄毋違特示 
[棲流公所清單]  
　　三月分各書塲捐計顔玉樓錢八千六百十文小廣寒十五千二百廿四文也是樓五千二百八十八文大觀園錢三千八百七十二文洗心泉錢三千八百文桃源趣錢十千一百六十四文天樂窩錢四千七百九十六文冠芳樓錢三千二百八十八文滿庭春錢二千五百五十二文福仙園錢一千八百六十四文雲華軒錢二千七百六十四文也苑樓錢一百八十四文 
[上海四馬路文報局内協賑公所經收賑捐四月上旬清單]  
　　初四日經鳳君先生送謝景宣兄湯餅會十元○上虞善士代陳君馥堂退屋情還押租酌提助賑洋一百元○受福册公字十二號太古洋行輪船交來漢口華記洋行吳朗珊翁續募吳雲孫五十元吳星阮三十元吳煥文二十元大鴈山民吳暉氏二户各五元吳閔氏辰記芙記亨記菊叔鏡記贊記銘記鑑記桐記裳記生記十二户各二元登記三元楠記瑾珍理珍德珍四户各一元○又公字一百三十八九號二册本埠惠泰莊交來蘇城醫業公所潘仲溪翁經交第五十六次賑捐陳善士募圃記五元母自欺齊四元不留名一元又蘇仰臬翁募蘇省鹽公堂二元樹本堂一元梅卿氏才植二户各五角又張蕙生翁募松陵張四元蘇公堂潘晉笙二户各二元金秋　一元京口無名氏求病愈一元○使君受福册瀏河潘惠孚翁募同氣連枝四記共洋廿元公正莊希記謙益生義盛四户各一元不留名五角吳繼周澤記安記三户各四百文潘同永三百文潘守愚勉力舉翁傅室周應根四户各二百文實收洋廿六元五角○又南徐三山樵者募善餘堂集記餘道人免過子悔心人五户各一元○本日共收英洋三百另六元小洋五角 
[上海四馬路文報局内恊賑公所經收賑捐四月上旬清單]  
　　初五日受福册綏字三十四號餘大莊交到武進縣正堂金助錢一百千文實收合規元七十兩另九錢二分二厘○又綏字册念五號杭州同善堂續募三月分賑捐養志廬四十六元王憲曾代堂姪家駒求病許賑五十元俞省記十四元守梅居士因女病許願獲痊十元無名氏八元林茂椿募續愆子五元又達道子二元孫子元願洋四元夏毛頭廣東歸善人蔡樹常因保母平安無名氏徐公舘交下不列名共四户各二元無名氏平平子爲兒病愈錢塘張王氏名紹惠求母病速愈潘位三代募凌蘭生共四户各一元耐安居士銅洋二元合記銅洋三十四元恭和典募五户共洋三元又錢四百文○蘇垣太湖救生局募晚香軒主人洋三十元○常熟大吉祥寳號李吉甫翁募眞州未遂子爲週齡幼子求瘡速愈洋二十元○使君受福册彭衡如善士一元○又册金陵同源典募亦政堂合義堂二户各二元無名氏求安氏二户各一元無名氏有名氏二户各五角○常熟徐交來倚墉小舍主人募張東翁善士爲子櫻疾求速愈二元○金陵永膠合善士一元○本日共由英洋二百十五元銅洋三十六元規元七十兩另九錢二分二厘錢四百文 
[上海四馬路文報局内愶賑公所經收賑捐四月上旬清單]  
　　初六日鎭江劉少臣先生送謝景宣兄湯餅會一元○受福册綏字三十三號黃麟生翁募平江黄氏十二元步雪堂二元同懋同甡同吉宏慶益大恆升大升同德衛履安鼎泰昶益泰裕十一户各一元尹繼甫尹少甫合助一元無名氏銀六兩五錢同善翰臣主人二户各一千文不知名二百文實收英洋廿八元原平銀五錢○春生鑑號交來金陵諶善之翁募萬善之翁爲妻病求速愈廿元會萬氏張萬氏二户求母病速愈合助洋七元始終如一三元不書名一元劉兩記無名氏二户各五角○嘉興徐家埭來隱名大善士十一元○惠泰莊交來蘇城醬業公所潘仲溪翁募交來第五十七次賑捐酧儀移賑代柳君賢橋梓增福壽四十元又祝柳莊翁募祝清萬年四元鄭大善士爲求病速愈五元○使君受福册餘姚五屬官鹽厫募金陵無名氏求慈悲消灾二元錢塘赤子求消百病二元錢塘隱名氏爲先人以資冥福二元金陵無名氏一元○本日共收英洋一百廿八元原平銀六兩五錢 
 
 
 

Page 12

 
 
   
 
