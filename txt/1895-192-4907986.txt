# 1895 - 192 - 4907986

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[重印先正事略詩畫舫鴻雪姻緣啓] [  點石齋主人謹白]  
　　先正事略一書久己風行海内名重藝林近以銷售早罄今有射利之徒將本齋售出之晝依樣仿效照印糢糊陋劣不堪寓自本主人憾焉爰幷畫舫鴻雪因緣均爲重印不日卽將告竣價循曩例願購者靜以俟之此佈 
[論臺民義憤亦足以震懾遠人]  
　　嗚呼我中國幅員之廣三萬餘里民庶之衆四兆餘人物産之富製作之夥天下幾莫與京顧自與泰西各國通商以來諸國皆挾其長技以凌我示之以威而彼不知畏如之以惠而彼不知感所以駕馭者旣失其道所以周旋者復失其宜諸國旣環而伺我積漸之久遂相率以輕我蓋深有以窺我之微矣一成議於金陵再訂約於津門三簽字於烟臺無不索償兵費增益商埠中國事事順從惟恐拂其所欲至今日而受制於蕞爾之日本自議　之外幾於一籌之莫展遽以臺島數千里之腴壤拱手而授之於日人於是人心憤激盡出而與日人爲難一若身可滅家可毁而臺灣尺寸之土斷不能畀之於日人乃布告泰西各國願爲自主之邦原冀泰西諸國庶幾秉公憤而助我小之以　指臂大之以備腹心然而泰西諸國立身局外仍袖手作壁上觀俟鷸蚌之爭旣定而乃可坐收漁人之獲其意臺人勝則日人必不甘心日人勝臺人且從此糜爛矣當臺人自主之令下西人皆謂此由於好事者從中鼓煽未必入人盡懷義憤也蓋竊覬非分冀欲爲海外扶餘特借臺民一時之義憤爰建義旗藉以同仇敵愾然事卽不可知而臺民之義聲適足以震動天下俾薄海内外聞之知中國固大有人生我君可欺而我民不可欺我官可玩而我民不可玩　此區區之忠肝義膽毅魄强魂精誠貫日月哀痛廻天地金石可泐而此心不可泐磅礴鬱勃之氣積之愈久發之彌光鬼神昭鑒如在其上列祖列宗之靈實式憑之我朝二百餘年之深仁厚澤愛士恤民至此乃食其報臺存與存臺亡與亡傳之天下共見共聞泰西諸國至此乃始知中國之民國大有可用也始之輕中國者安知後日不從而重中國乎或者曰如是則臺北何由而遽失乎不知臺北之失失於兵變非戰之罪也自中日交兵以來初何嘗以一矢相加遺一見倭人卽　譁潰覆轍相尋挽回無自談者歸咎於氣運之使然不知人定者可以勝天使當日屢敗之餘皇上下哀痛罪已之詔親簡重臣授以節鉞選將練兵示以有戰而無和招集天下英雄智奇之士入衛勤王行非常之拔擢授以不次之爵賞以天下之大豈無人才奮起於行陳之間哉臺島區區一隅尙有人焉支持數十日之久前日之焚衙署燬樂局刦庫銀皆土匪潰勇爲之也聞藩庫尙存銀九十餘萬軍火器械山積設非爲匪人付之一炬安知不可藉此爲堅守計要之臺島實爲八閩之咽喉百粤之屛蔽其險足恃所謂天府天下之雄國也若非變亂作於中奸宄應於内則外宼始得而乘之否則山路崎嶇而繚曲深林密箐隨處可以設伏狙伺猱擊其計百出防之不勝防况早暮瘴氣薰蒸非土著者觸之易生疾病日兵主客之勢旣殊勞逸之形迥異安能深入而建功哉觀朱一貴林爽文皆竊發自内未有從外攻入者也今臺民同心壹志以禦外侮近有偵探者電傳消息云臺南民心固結劉帥布置周密軍火器械尙足敷用可以無虞是則人和旣足恃地利亦堪憑臺其不能爲日人所有也明矣夫以土人而守已地固身家性命之所係安有不竭其心力者哉子弟之衛父兄猶手足之捍頭目其臨陣殺敵有如身之使臂臂之使指其見日人皆思剸刃於其腹而快安有望鋒而靡聞警而逃者哉前者戰之不力皆客兵之爲累也湘軍淮軍粤軍各懷二心又安能戰或者曰劉帥麾下所統舊部五千人素稱精銳足爲紀律之師似足以一戰至其新募勇卒四萬人尙須練習然尙賴劉帥布之以恩威結之以信義未嘗不可爲用嗚呼時久承平士耽逸樂非賴在上者有以整頓之約束之未可用也夫衆在先爲之倡使一軍中勇怯强懦居其半則當臨陣小有挫衂怯者走而勇者亦奔矣懦者潰而强者亦靡矣苟止齊步伐申明號令有先退者卽斬以徇自然人人向前矣劉帥如能以一身當大敵有死而無生有進而無退一再接仗後自能百戰而不撓而後日人始不足憂矣故臺灣之自立實足關係天下之大局而快天下之人心俾泰西諸國聞之始知我中國之民未可輕視也從旁覬覦之心自此或稍知止乎我大淸億萬年之宏基亦鞏於此矣 
[諭旨恭錄]  
　　閏五月十五日奉上諭芬車奏拿獲偷竊禁城木植人犯請交刑部審辦一摺所有賊犯張六一名著交刑部嚴行審訊按律懲辦欽此○十六日奉硃筆稽察正黃旗滿洲旗務著連陞去欽此 
[遣散防軍]  
　　天津訪事人云聞現在關内外各路防軍有遣散百營之說俟遣畢由欽派大臣查明覆奏後再行招募新軍各路防軍之所以不得力者由於將不知兵兵不用命散漫無紀訓練無方遂致有兵與無兵同今欲撤舊軍而募新軍非大加振作不爲功不然亦何貴有此一舉哉 
[軍憲閱操]  
　　杭州將軍吉仲謙爵帥與都統常鶴帥整頓營規講求韜略八旗健兒訓練益精中日議和後深恐旗兵懈於操防乃傳見各屬剴切勸諭諄諄以安不忘危之戒本月初十日吉仲帥常鶴帥親臨大教塲校閱營伍是日黎明卽聞砲聲隆隆不絶於耳各營官率同兵士齊集教塲披堅執銳站立轅門恭迎二帥入内升座後各兵士卽排隊由左廂而上行列齊整旗幟鮮明先洋鎗次擡鎗次梅花鎗以五人爲伍輪流不絶終則打靶又演各色陣圖比及竣事日已亭午吉常二帥擇其技藝純熟者賞賚有差先後登輿回署各營兵丁跪送後亦卽拔旗而還 
[嚴追吞餉]  
　　統領翼字中左右三營楊晴川觀察汝翼前辦省會保甲總局嗣因倭人啓釁奉調募勇渡臺斯時意氣甚豪自以爲指顧間可以畫像凌烟閣上詎意倭人已逼取臺北觀察不能進與爭鋒左右二營管帶已全師還閩而觀察竟改轍鷺島致令外間物議沸騰督憲邊制軍以觀察在臺有携餉引避情事據情入告本月初八日奉到電旨楊汝翼著卽行革職提省嚴追以肅軍紀恐觀察亦不能消遙事外矣 
[散勇滋事]  
　　袁浦訪事人云十三日夜半時忽聞連珠砲響隆隆震耳欲聾往來驛探者絡繹於途犬吠人聲嚷成一片衆疑火警各啓扉探望詢諸行人始知浦勝軍與已經裁汰尙未就道之金字營在城外黃河灘地方因事啓 
 
 

Page 2

 
 
釁彼此用武幸由各管帶喝住不准動手俄而城内聞信淮揚鎭吳軍門道憲謝觀察邑宰侯大令皆出城到塲彈壓幷經邑宰將在塲滋事各勇扭帶回衙覊押候訊○十四日有廣保軍由海州奉調回鎭在浦經過當上燈時不知何故與金字營馬勇在城外河南岸杯渡菴地方尋釁各以干戈從事兩有損傷經侯邑尊乘輿出城當將在塲受傷各勇雇車推回旋經道憲飭委員弁協同是處各員把守四城門盤查出入行人如無公事不准擅自來往小水門亦同時緊閉所有城外吳公祠以及北門外小水門外之浮橋幷淸江大閘各處渡船一律裁撤不知此案如何了結也○十五日午後侯大令帶同捕快各班及小隊飛馳出城掩旗息鼓突至某輪船扭回舟人三名皆身穿葛布短褐窄袖幷無號褂聞道路傳說亦因鬥毆起見未知是否○十四日早道憲謝觀察帶司馬步隊前往浦勝軍營中查辦事件○王家營本有渡船一隻近因各營散勇由此經過往往爭渡自金字營滋事後已將渡船裁撤或云燬壞傳聞不一又西壩之浮橋除每日淸晨過鹽外一幷拆散免致各處營勇由此逕渡又生風波 
[生入玉關]  
　　天津訪事人來書云有日本兵船停泊津沽水手中有華人四名均係直隷人去歲由旅順擄至船上此次於無意中竟得重回故國因禀請胡雲楣廉訪設法成全現已開列四人名姓向日艦將人索回矣噫操江水手被彼刦去迄今仍覊異域未唱刀鐶較之四人何有幸有不幸耶 
[失愼卽熄]  
　　揚州缺口門外城根一帶茅屋瓦房鱗次櫛比本月十九晚八點鐘時某姓草房失愼幸人手衆多得卽　熄僅燬灶屋一間餘皆無恙或曰河東岸柴篷甚多其時幸値東南風否則不堪設想矣 
[重犯解省]  
　　本月十四日杭州鳳山門有解差四名營兵十餘名號褂上有温州總鎭字樣押解重犯一名年約三十左右坐於囚籠中加以鐐銬後面押解官一員乘坐小轎入城後逕赴府署投遞公文府憲接文後卽將該犯發縣收禁聞此犯係由樂淸轉解至温由温州府徐乃秋太守派委候補巡檢黃少尹寳璋押解來省案情若何則尙未悉也 
[兵頭毆捕]  
　　天津信云日本公使抵津後有日艦一艘停泊河下水手常結隊成羣在紫竹林一帶游行各佩尖刀所過之處華人之爲井蛙管蠡者每聚而觀之以爲得擴眼界一日有兵頭醉後閒行卽有多人圍觀擁擠異常法界廿二號巡捕恐滋事端立將閒人驅逐而兵頭誤以爲逐己竟抽佩刀剌傷該捕顴頰血流被面旋經他捕當塲拘獲禀經法領事官函送日艦日艦上人卽同醫生等至法領事署内請將該捕送船醫治辛傷非致命又經船主等到署賠禮自可免開嫌隙聞法領事官復囑以後水手上岸均免帶刀此誠防患未然之道也 
[錫以嘉名]  
　　總統津勝全軍曹藎臣軍門不日交卸軍符屬下中軍右營各哨弁勇已製萬民傘德政牌中有萬里長城九邊保障等語苟統率師干者皆能名副其實不負此二語庶將才出而武備脩矣 
[鹽梟恣橫]  
　　姑蘇訪事人云前月間有安慶帮鹽梟麕集光福鎭開塲聚賭某日午後其黨某甲在某烟館吸烟過癮及出見某乙喚賣枇杷卽不問價値取而啖之乙怒曰汝豈喫白食者耶何若是之取携任便也甲不答食旣罄乃大言曰此等楷杷酸而且澀汝奈何持至市上騙錢隨給以靑蚨七八翼大踏步而去乙慌甚趨上攬其裾堅不釋甲大怒突以老拳奉敬正在爲難之際適帮首某丙閒步過此見而向問情由乙舉以對甲懼長跪道旁垂頭不語丙嗤之以鼻出錢七八十文付乙叱甲曰隨我來甲唯唯尾之而至至船上喝令手下人用巨繩綑縛縋以大石二方抛入河中立時沈下見者莫不毛骨悚然 
[禁屠祈雨]  
　　寍郡亢旱已久望澤彌殷鄕民狃於俗例已有請龍之舉官憲更切望雨之心鄞邑尊楊穉虹大令於本月十九日爲始禁止屠宰詣郡邑二廟焚牒薰壇竭誠祈禱以冀速沛甘霖至次日傍晚果得大雨一陣惜未能十分霑足故壇尙未撤也 
[惡僧失勢]  
　　杭州普安街蒲莒巷内有普慈寺焉琳宮貝闕屢歴滄桑方丈名文達者幼年出家在普陀披剃後因朝山來杭拜武林門外蓮生庵中道老和尙爲師道老見其樸誠遂傳衣鉢文達自住持蓮生庵後終日宣誦佛經足不出戶附近愚民咸嘖嘖稱道謂其是凈業中人居久之漸與地方紳富往來共談佛典淸詞奥旨汨汨其來如聽瑤琴恍聞仙樂又能以慈悲性格結廣大因緣凡紳富之佞佛者無不與之訂方外交互相傳述謂有此高僧非極大叢林不足以駐錫於是將普慈舊址翦除荆莽重建殿庭不事募化而富家大族樂助錢財者盈千累百數年之間集成鉅萬斯寺落成後卽延文達爲方丈近年以來復闢地造屋營建戒壇及水陸道塲其間廻廊曲室精巧絶倫而文達之名愈盛文達之勢亦愈張願爲努目金剛不作低眉菩薩矣上年五十生辰男婦之皈依座下者齊來頂禮祝大和尙生生世世永登凈界和南誦偈而至者不下百餘人類皆豪富之家所送平金灑花壽幛十餘掛其餘若寗綢湖縐之屬不計其數有爲世家大族所不及者大和尙眞有福哉特不知幾世脩成耳神通旣廣形迹都消凡婦女之欲領禪宗法旨者時或於伽藍說法之時作天女散花之會鄰里知之畏其佛法無邊不敢捋猛虎鬚僧亦自恃與官紳往來以爲有大護法在何恤乎人言前月有某宦之戚某姓婦入寺拈香僧引之入内欲與談歡喜禪婦大怒立乘輿回卽至宦家告以賊秃無禮狀某宦亦怒不可遏旋將此事面陳於廖中丞中丞委員察訪果有不端之事卽命仁和縣出差將僧鎖提到案不由分說重責數百收入獄中旋在寺中搜出閨房所用粉奩鏡屜等物遂將全寺僧人盡行驅逐發下鎖封將寺封閉若此僧者雖僅遭驅逐未受官刑然使象教有靈當墮入泥犂獄中歴百千萬刦永不得出 
[花會宜禁]  
　　花會向惟粤東有之而湘江漢水間則未之聞也近有粤客之寄跡漢上者其中貧富不一間有因欲賈無資欲歸無費不得己仿照香港花會之例租得僻靜地方大張局面引誘嗜賭貪利之徒買票覆射其法以三十六門任人猜押獲中者惟有一門其餘三十五門皆爲開寳之人所占愚民無知咸欲一中紅彩舉國若狂去歲曾經漢閫府高都戎示禁若輩早已聞風歛跡迄今已逾數月又有游手好閒之輩勾通差保倚作護符明目張瞻氣象軒敞較之售賣發記公司小票有害市面有增無减安得賢長官明查暗訪執法懲辦庶幾艮懦不爲所惑其造福於地方功德又何可限量哉 
[賭局害人]  
　　寍波訪事人云日來賭禁雖嚴然賭風依然難絶如濠河頭應家弄紗帽地三處仍有奸猾之徒開塲聚賭毫無顧忌招引年輕子弟入塲聚賭且係花籠牌九居多一經被誘通宵達旦無不立罄腰纒小則失業大則喪命因賭而吞烟自盡者如新永順花麻行新厚生米棧兩學徒又因賭而立時失業者如新順木行之學徒似此干犯禁令害人性命絶人生計其罪豈可以擢髮數哉 
[津門患疫]  
　　津信云月餘以來未沛甘霖天氣或凉或熱旦晝互殊攝身稍有不愼易至中病得此症者驟寒壯熱肢體酸痛一經發散卽愈是以各處業岐黃者甚形忙碌 
[井有人焉]  
　　揚城叅府署西首松風巷内有水井一口左近居民賴以汲食本月十八日早有人至井汲水桶甫下似覺有物碰撞視之不甚淸楚旁一人急取竹竿撈撥始知爲人於是大衆譁噪立將本坊地保喚至設法撈起乃一男屍皮肉已腐不知於何時墜下今甫氽起也當由坊保呈請地方官履勘甘邑宰聞報命駕往騐據仵作報稱死者周身並無别故自係生前墜井身死卽由邑宰親視一周詢無親屬飭令地保至善堂領棺暫爲殮埋發壇標誌時有見者謂死者年約四十餘衣履並不光潔其殆有不得已之苦衷歟不然何尋此短見也嘻可哀已 
[方伯謝步]  
　　福建按察使升調山東布政使張笏臣方伯國正前懪蒞滬已見昨報本城各官咸往恭迓昨日午前方伯乘坐緑呢大　 
 
 

Page 3

 
 
命駕進城赴各衙門謝步駕至縣署黃大令立飭家丁擋駕 
[領事入署]  
　　法總領事署自前歲十月間鳩工庀材兩易寒暑至今始告落成昨禮拜日適逢懸燈慶賀之期領事卽就此日進署先是鐘鳴十下法捕頭克賴美與副捕頭謝爾諾皆戎服佩刀率領通班西捕在領事公館門首擎槍鵠立三道頭捕亦率通班華捕站隊恭迎俄而馬車絡繹而至皆西國之士女素與此盛會者也天主堂各教士隨同主教皆來慶賀工部局各董及打樣西人亦皆相率而至其西南隅設有樂工一隊嗚嗚之聲不絶於耳至鐘鳴十一點法總領事呂班君偕副領事兼理繙譯事務祁理恒君乘坐馬車到署中西各捕擎槍致敬樂工迭奏聲韻悠揚聚而觀者若堵墻郁孫朱三包探帶領通班探夥到塲彈壓幷驅逐閒人故觀者頗覺肅靜無譁云 
[縣燈申賀]  
　　昨禮拜日係法國立爲民主之期寓滬西商每屆是期必懸燈慶賀循常例也去年因倭氛不靖暫免舉行今歲雖有是舉已不比往屆之盛西人崇尙樸實不欲踵事增華不過聊循故事有其舉之莫敢廢焉先是淸晨鐘鳴八下新建之法總領事署高揭國徽浦江所泊法兵船鳴礮二十一響各國兵船卽遍張五色旗幟以志慶忱十一下二刻時法總領事在署禮延中西諸賀客雍容揖讓彬然秩然洎晚間七下鐘時復礮響如霆聞於遠近九下鐘時總領事廣列盛筵邀客驩宴傾仙廚之醖列五侯之鯖舉酒評花銜杯邀月其樂無極幾不知夜之已央已至於燈景則數日前自法界黃浦灘新開河橋起迤北至洋涇浜沿途竪立木桿貫以鐵線懸掛紙燈或高或下又間以法國旗幟大馬路口搭蓋牌樓一座形如橋式天主堂街口搭有方式牌樓一座往北至二洋涇橋往南天主堂門首逐叚皆有旗幟雜以五色帋燈大自鳴鐘往年必有自來火裝成西字入夜光明煥發幾令人目眩神迷今歲亦不舉行惟東洋涇浜西酒店四家門首皆懸燈結彩座上客常滿樽中酒不空兵船水手人等咸給假登岸暢飲歡呼極一日之樂 
[紅諭照錄]  
　　新任英廨讞員屠興之别駕定於廿四日接鈐已登昨報昨晨别駕發出紅諭一道照錄於左欽加四品銜調辦上海英美租界會審事務正任江寗南捕分府加一級紀功二次屠爲禮儀事照得本分府現奉道憲檄委辦理上海英美租界會審事務兹擇於本月二四日寅時接印任事合行出示曉諭爲此示仰所屬書吏差役人等知悉屆時一體晉謁毋違特示光緒二十一年閏五月二十二日示 
[索餉滋事]  
　　甲乙二人湖南産也向在臺灣充當糧臺文案從唐蔽卿中丞内渡來滬寓某客棧前日下午相約至法大馬路南誠信烟館開燈取樂不圖有同鄕之當營勇者在滬逗留認識甲乙於是一唱百和聚至數十人同至該烟館向二人尋釁謂在臺時尙有餉銀被爾吞没現在我等欲歸不得理應歸還同伴中有一二解事者代爲借箸以番佛爲和事老甲乙見勢不佳給洋二百三十元瓜分而散 
[禁止夜游]  
　　時當夏令游人每喜於夜凉露冷時駕高車策駿馬至靜安寺一帶納涼轔轔轆轆之聲不啻山鳴谷應非但附近居民不能安枕卽游人亦難免因風露侵肌滋生疾病更有匪徒從中滋事不可不防此例禁之所以宜密也兹已屆期由上海縣黃大令會同英讞員宋通剌出有示諭一道云爲查案示諭事照得靜安寺地方自有茶肆花園以來游人得以憇息車馬往來日衆卜晝卜夜撤曉喧闐隣隣攘攘不絶於耳不特附近居民不能安枕兼有地棍匪徒從中攫物滋事殊爲地方之憂每逢夏令游人納凉祗圖一時爽適而深宵風露剥膚侵肌受之者深發之者驟夏秋疾疫之多未始不由於此須知日作夜息古訓昭垂豈可貪樂忘害漫無限制業經前分府會同本縣示諭在案兹屆夏令合再查案曉諭爲此示仰靜安寺一帶茶肆游人等知悉自示之後夜間茶肆以十一點鐘爲限一律停止各該園丁務於每夜十一點鐘卽攔阻游人入園其已經到園各游人仍分别催令出園不得逾時倘敢故違定卽提案究辦决不寛貸除飭差捕協保查拿外本縣本代分府爲綏靖地方起見其各凛遵毋違特示業已發往靜安寺愚園張園等處張掛矣 
[病漢送廨]  
　　有張炳者不知何許人落魄　聊形同乞丐近更貧病交迫奄奄一息僵臥通衢適爲二百零四號巡街捕所見當卽雇車舁送捕房捕頭飭令轉送英廨請爲安揷 
[縣案紀聞]  
　　本縣黄大令昨晨九點鐘由道轅回署行經縣橋東首洞庭春茶館見觀者塞途人聲鼎沸訊知鬥毆立飭輿前勛勇拘獲王長卿秦榮榮兩人帶回縣署立刻升堂訊究王長卿供年六十二歲在縣橋南首開設王復興棺材鋪現因有人囑辦壽材一員倩解木匠頭趙正良解木趙又轉雇散夥秦榮榮解畢小的照大市工價給洋一元二角秦榮榮要索二元小的以照大市價錢不能越例多付秦邀小的到洞庭春茶館理論竟敢行兇將小的推跌卽欲奮拳旁人互相勸解大老爺駕到得免毆求恩究辦質之秦榮榮供做解匠本地人工頭雇小的到王復興解木因知係合壽材向例可以加價王執定出洋一元二角過於苛刻是以向他理論不敢行兇大令曰本縣喝拿見爾倔强不肯隨行爾之兇悍已可槪見著重笞二百板枷號半月發洞庭春茶館示衆諭飭王長卿不能固執已見致多事端酌斷再加四角總付秦榮榮洋一元六角了事王遵諭而退○機器匠董常孝承造軋花車因式樣不合經買主翟世昌退還追回定銀一千兩控縣提訊董常孝無力繳還收所押追在案前晚帮審委員夏明府查核案卷翟世昌具禀請追因飭帶案訊追董供小的收押在此無處措辦銀錢並非有心挺押至軋車當時言明樣式承做不意反悔退還追價小的將車拆料吃虧不少求恩俯准取保出去措辦了案一月内可先繳五十元明府問可有的實保人卽有奚庭善上堂跪案聲稱小的在租界開設煤炭店情愿人錢兩保明府准之當堂具結保去昨報紀寡婦鮑包氏售賣墳樹糾葛一則昨日鮑包氏同案中人証赴縣訴明情節禀請示諭又經夏明府訊問包氏供被族長鮑家隆卽鮑越旣不許售賣墳樹又不准賣田小婦人苦守難度求恩斷諭一條生路鮑家隆供鮑包氏串同夫弟鮑仲園私賣墳樹旣奉前憲禁賣理應阻止况田地已經抵出何稱不許伊賣求明鑒明府曰包氏之田單帶來否有金二桂投案聲稱在陳姓主人處爲飯傭陳做洋行生意前曾收抵鮑包氏田單三帋押洋三百元囑小的投案聲明此欵抵押多年計算本利現至五百餘元兹將方單呈閱明府查核案卷所開戶名相符尙少一紙謂包氏曰案卷内開明四紙尙有一紙在於何處包氏從身畔摸出一紙呈聞明府核之與所開戶名字號皆不相符曰此是别單與案中四紙無涉答稱除此之外家中並無别張方單明府仍卽給還收執諭令方單旣經抵出姑不究追墳樹乃爾祖請示禁賣之物嗣後槪不准賣苦難操守族中理應分潤周卹鮑家隆指莊永泰唆使包氏賣産幷嗾令包氏到小的家中吵擾請究莊永泰諸事皆可安靖莊稱鮑家隆是著名訟棍誣陷小的劣名明府謂兩造膽敢在公堂之上爭論不休殊屬非是大加申斥莊稱鮑包氏之五十元尙不肯交求諭速付包氏仍稱三月初十日親手交於歸朗亭伊云小婦人自還要加倍送去如伊代還可以不必因此付他歸朗亭堅不認收明府曰此案前日業經斷給現又反覆彼此推諉究竟莊永泰之五十元當時交付何人之手答稱付於鮑包氏鮑仲園鮑松榮三房均在塲公收明府著令交於何人卽向何人收取斷畢飭退並著具結銷案○張毛氏同媳陳氏在上海縣控葉東華掯贖墳地求提訊斷黃大令准詞提訊昨日倩帮審委員夏明府升堂訊斷張毛氏婆媳同供祖手内有墳地一方抵與葉姓計抵價洋三十餘元當時因有急用故價甚便宜本欲卽贖奈因境遇多艱因循未果現因祖棺數具擬欲安葬是以勉力備齊價銀向葉取贖不料葉竟不允意圖强吞是以投案具控求請公斷葉東華供本地鄕人耕種度日張姓之地均是先祖抵價收下至今計有六十五年小的亦葬墳墓是以未便贖回求明鑒明府衡情酌斷謂大凡田地抵欵滿三十年照例不能取贖何况已至六十五年焉能贖回張毛氏叩稱當時確是以多抵少現無葬棺之地尙求恩斷明府姑念急葬祖棺勸諭葉東華割還葬棺之地二分著地保公司丈明交割兩造遵斷具結葉東華復供張毛氏家尙有厝棺三具在此墳地求請諭飭張毛氏 
 
 

Page 4

 
 
赶緊遷葬明府准之卽飭張毛氏遷葬不得厝在抵絶之地亦均遵斷飭退 
[巡局紀聞一則]  
　　木作頭劉海全與散工宋阿狗前晚在本城七鋪南北園茶館吃講茶爭論不已互相用武以致打毁該共肆爐灶肆主龔老四訴知地甲解請巡防中局訊斷委員楊二尹訊問之下劉供做木作頭宋阿狗是做散工木匠時常向小的借錢小的念其急迫間有借撮與他不料他視以爲常竟敢强橫拆梢與之理論伊卽用武打毁爐灶宋阿狗供在劉處做工尙欠工資八百文未付向索抵賴反稱拆梢小的一時之忿與他口角二尹謂工資八百文事甚細微况無實據本委姑不究問惟在茶鋪吃講茶滋事兩造各有不合喝劉海全笞責五十下宋阿狗笞責一百下肆主龔老四供稱劉等打毁爐灶求恩斷令賠償二尹叱曰茶館嚴禁講茶犯者責懲店主爾豈不知本應重責以儆姑念爐灶打毁從寛免責一倂釋放 
[虹口捕房紀事]  
　　虹口中虹橋弄三官堂相近源昌米店主胡阿明於前數日與鄰居寗波産某氏婦因細故口角甚至用武適婦懷孕被毆損傷因此起病日漸沉重婦夫某甲藉以爲詞前晚奔告捕房捕頭謂事已越旬何不早報甲懇求至再捕頭允將胡扭案訊核胡避匿不出甲復投案控訴捕頭命喚二圖地保奚坤寳妥爲料理○虹口通運碼頭停有夾板船一艘昨係禮拜日船中各水手均登岸與麴秀才游至十二點鐘始回行至黃浦路仗醉滋閙五十六號三道印捕上前喝阻水手七八人均不服羣起攻之將捕號衣扯碎捕衆寡不敵急吹號呌九十號印捕應召而至水手略不爲懼後又有二華捕亦馳至水手始各奔回印捕回告捕頭尙未知如何核奪○美界禮查路新大馬車行御者寗波人名連生誣指同夥本邑人桂金圖竊因而起釁於前日下午互相兇毆經行主綽號白眼者出爲排解始散至晚復各邀十餘人在天潼路某烟間吃講烟唇鎗舌劍之餘繼之以武烟盤烟鎗烟燈烟缸盡凈搗毁連生尤兇悍異常取碗亂擲連傷四五人有一人傷最重被碗嵌入頂門血流滿首旁人咸抱不平將連生等扭送捕房捕頭命將連生押候解送英公堂究辦重傷人送同仁醫院療治烟館執主投案控陳被毁物件甚夥捕頭諭候堂期投廨請問官核斷○混名荳腐阿五者以買荳腐花爲生携妻賃居虹口楊家灣地方妻日往寳昌絲棧陸續竊出數斤絲頭昨晨阿五持絲頭一包欲圖變賣途遇三百五十二號華捕看出破綻因卽拿入捕房捕頭訊知底藴立派包探范進才二十二號西探往阿五屋内搜出絲頭數斤傳知該絲棧將阿五之妻拿案究辦詎料已聞風逃避矣○積竊潮州人許合德前因犯竊經捕房拿解公廨由宋通刺判令遞解回籍當時帶回美捕房管押前晚捕頭遣包探倪順泉將許送至公和祥碼頭附輪解回潮州原籍 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[揚屬試事]  
　　揚州府試日期及分塲考試等情已登前報所有八屬正塲詩文題目兹特彚錄左興化已冠首題其言也訒至爲之難未冠首題見不善如探湯二句已未冠次題而不譎詩題草跡餘香好賦詩得楊字東臺已冠不憂不懼至不疚未冠行義以達其道二句已未冠次題而不稅詩題同高郵已冠願車馬至願聞子之志未冠鞠躬如也如不容立已未冠次題則見其叅一句詩題榴花庭院曉睛初得懷字寳應已冠有澹臺至馬不進也未冠鞠躬如也如不勝上已未冠次題則見其倚一句詩題荷葉池塘疏雨歇得懷字泰州已冠不恥下問至其行已也恭未冠有君子之道四焉至恭已未冠次題陳善閉邪一句詩題雙柑斗酒聽黃鸝得雙字江都已冠不願人之膏粱之味也至廣譽未冠則不給事前定已未冠次題而道問學詩題海雨隨風夏亦寒得臺字甘泉已冠立天下之正位至得志志冠則不困行前定已未冠次題而盡精微詩題淸入琴尊雨氣來得杭字儀徴已冠所謂大臣者至今由未冠則不疚道前定已未冠次題而道中庸詩題槐街緑暗雨初匀得蘇字試事已　本月中旬發貼長案所有評取各屬案首名氏合亟照錄左方以供衆覽計取江都　首　　苞甘泉李逢聘儀徴陳延韡高郵李邦選寳應朱雲鷫興化張文運泰州李洪烈東臺戈文豹聞八屬同塲總覆之日各童皆衣冠濟楚肅靜無譁魚貫而行未及日晡已放牌出塲蓋此次係一文一論文題據於德依於仁論題夫孝天之經也地之義也論是日府尊沈太守廣設筵宴甘餘席雖循向例　皆杯箸精良非同往歲等諸告朔之餼羊也說者謂卽此一端太守憐才重士之心亦可槪見矣文章試畢卽懸牌示諭接辦闔屬武考定期本　十五日頭塲試馬箭十六日在本署箭道試步箭十七日試技勇聞此次與考者以泰州東臺人數爲最多云 
[保甲關防]  
　　揚城保甲總辦王觀察由省到揚入局視事發出關防告示一通其略云本道本檄來揚總辦保甲局務事必親裁權無旁落局中幕友皆係品學端方書吏家丁無不時加約束親族戚友决不干預公事且現在並無親族在局卽使他日偶有過此亦必信宿卽去祗緣揚郡爲水陸通衢良莠不一本道下車伊始誠恐有不肖之徒冐充本局親友以及局中執事在外兠攬招搖不得不預爲防範合亟出示關防爲此示仰軍民諸色人等知悉自示之後務各安分守已毋得妄冀鑽營致受其騙倘敢竟有冐充准許立刻扭禀來局定當盡法　　本道執法如山幸勿以身嘗試云云說者謂邗上澆風惡俗不可枚舉倘能一一革除新猷式煥豈非閭閻之幸哉 
[紙坊停工]  
　　漢口近年有造紙作坊十餘家貧家婦女小戶經或收字紙或拾汚穢之紙以之售於紙作每斤價數文　此餬口者百餘人其紙造成售於錫箔店中爲金銀箔紙之用每歲銷塲頗巨皆在七月中旬舉赛盂闌盆會時焚燒及平日敬神媚鬼之用近來錫箔生意帮形冷淡各紙作因亦暫停數家貧苦之人專恃此以養命者頓失生機惟有徒喚奈何而已 
[西泠宦轍]  
　　浙省雲貴會館在撫寗巷係劉景韓中丞開藩浙江時買某姓舊屋改造者其中房舍寛敞動用雜　一律齊備凡二省之聽鼓應官需次杭垣者皆可作寓俾得稍省房金現在部選黃巖塲大使李蘭友鹺尹潤堂藉隷雲南由京領憑來省卽借會館作寓○候補府劉玉延太守至喜本充防軍局提調現奉牙厘局委辦湖府釐務所遺防軍提調差使已由　憲委何太守人冠接辦○新選金華府繼太守良業已領憑來省因途次感受風熱請假調養故履新之期須在六月初旬也○前報紀海寗地丁業已解淸免提庫丁一節兹悉所解之欵係由雜項課銀抵銷因庫書狡猾爲此移東補西之計實則虧短尙鉅是以聶方伯於十四日復委陳司馬恩普赴州鎖提 
[英廨晚堂瑣案]  
　　寍人鮑桂幅控開設野雞妓館之龜鴇沈王氏等誘匿其妻沈氏一案前經宋通刺庭訊判將沈王氏交保帮同尋緝前日經王氏之姘夫沈方永將沈氏尋獲交案通刺於晚堂訊究鮑供原籍寍郡今居治下中八仙橋日以負販餬口妻沈氏於十五歲時童養在家至上年十月間成親初尙相安邇有已革華捕王阿根引誘成姦曾於本月初二日被王將妻誘匿寳和里開野妓館之沈王氏家姦宿經小的尋獲扭控憲案奉鄭大老爺訊明誘拐屬實判將王阿根等分别責懲妻交小的領回管束詎料妻回家後甫及兩日復乘間脫逃今經沈王氏之姘夫方永將妻尋獲交案惟求究懲鮑莫氏供媳婦沈氏屢次背逃今求嚴懲沈供蘇州人姘妻王氏前奉大老爺訊諭小的卽四處找尋前日在南市大酺樓徽麫館内瞥見沈氏與不知姓名之男女三人同桌食麫當卽扭交來案伏求訊究沈氏俯首求恩通刺以沈氏屢次潛逃殊屬不守婦道著鞭背一百下交伊姑鮑莫氏同子桂幅具領回家嚴加管束餘人斥釋案遂結○常州人劉阿大及劉少雲二人各向朝鮮客邸柔遠居主人蕭延琪索取工資及火油燈等洋銀不付遂至口角爭執蕭以兩劉無理取閙遂互扭至英公堂請訊宋通刺提訊之下蕭供商人現在治下開設柔遠居客館劉等二人屢向商人無端吵擾是以扭案請究阿大供小的於今五月間憑同鄕人某甲薦至蕭處服役將及兩月工資未得分文向索反遭蠻霸兩相爭執致被扭案誣控惟求訊究少雲供小的在某洋廣貨店爲夥曾被蕭賒去火油燈等物共洋三元零屢次向索始終延約日前復往催索蕭竟恃蠻圖賴致口角蕭又稱劉在商人處爲廚役某甲所雇工資應向廚役索討與商人無涉通刺判將劉阿大交保邀同舉薦之人理索工資不得再至蕭處吵擾劉少雲著令檢帳呈候核奪蕭斥釋○僧了珠控僧如恒藉端拆梢宋通刺於前晚訊究了珠供小僧自幼披剃今由寍波來滬攬接香客並向施主募緣寄居虹口北鄕某庵日前在途適遇素識之如恒向僧强借繼而勒索洋銀若干僧以無洋應借對致被毆辱查如恒前曾犯案經前憲蔡大老爺訊懲遞解揚州不得復來滬上今乃抗違藐玩仍敢强行拆梢爲此扭案請究如恒供小僧向來謹守淸規素不敢違犯實遭誣指通刺判將兩僧暫行交差次日送交僧會司發落 
[金陵官報]  
　　閏五月十四日縣丞高步祥禀知由兗州轉運局差回○十五日湖南候補道陳允頤見前神　營務處傳永貴由京來通判俞鳳琴禀知由京起服回省通判劉人僑到榖米局差知縣余毓瑞奉水釐局札委差遣○十六日江西大挑縣劉則敬到由江西解南字營餉來○十七日統領南字右軍新授長江水師湖口鎭調署瓜洲鎭許雲發到由江陰來 
[蘇省官報]  
　　閏五月十一日知府譚泰來謝委署理常州府事又余慶祺禀知奉撫憲札調松滬捐釐總局提調差又羅道源謝委牙釐局會辦提調差同知程光斗禀知回照領齊卽辭回滬常熟縣朱禀到並謝飭知十六年分海運案内蒙保加五品銜准補靑浦縣汪瑞曾禀謝奉飭赴任請補江浦縣劉誥禀辭赴寗知縣劉葆源禀銷上游釐局差縣丞曾寳謙禀謝奉委松滬　捐局查騐差藩轅牌示照得署太倉直隷州金元烺飭回奉覽縣本任所遺太倉州缺查有請補該州之陳謨堪以先行委署○十五日同知銜候補知縣范一福漢軍鑲黄旗人由京起服領照回省禀到府經歴虞景崧禀辭赴下游釐局司員差正任丹陽縣包港司巡檢錢繼光禀知交缷調署吳縣光福司巡檢任事回省○十六日知縣李筠禀知到善後局帮辦文案差又何紹聞禀銷善後局帮辦文案差○十七日知縣劉正斆何紹聞均禀知奉撫憲札委洋務局文案差又陳俊康禀謝給咨赴廣西卽辭江陰縣縣丞孫應昭禀辭赴任縣丞王希禹禀知聞訃丁母憂主簿沈慰忠謝委雪鴈橋釐卡差 
[邗江官報]  
　　初十日祝分轉傳望委解京餉起程新選安豐場章鹺尹文傑禀知赴省吳鹺尹永照委溱潼卡○十一日新委揚州衞盛守戎鳴藩到揚○十二日分發經歴吳鹺尹勤脩禀到○十三日宋鹺尹用賓申鹺尹汝齡均辭押北鹽○十四月裕直刺恆由省來揚公幹○十五日范鹺尹世鑾起復回淮柯鹺尹鈺倪鹺尹寳輝均奉委滁來全北鹽差○十六日分發大使馮鹺尹德壇禀到華鹺尹鴻儀委南掣聽差張鹺尹寳善銷南京餉差○十七日從九程少尉仁熙委運滁來全北鹽○十八日前通分司項分轉　藩到揚 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[]  
　　宮　　　　　　　　　　　　　　　　　　奏泰　縣丞片○將軍定等奏更渙營宮片○　　　　　　　　　　　　　　奏　　　　　　　　　　　　　　　　死　縣未能審明邵供請飭及刑部審　摺○　　　　　　　　　　　　緣　　○將軍　　　　　　　　元　　○元和二十一年閏五月十四日○内務府　子監正黄旗値日内　　　　　十　　上駟　　名○　　　　　　　　　假十日○江蘇巡撫趙舒翹請訓○福建叅將施才學謝恩○漙　續假　月　召見軍　懷　　趙舒翹皇上明　用膳辦事援還宮午初升文華殿畢還海○○降二級留任又降二級留任山　　撫臣李秉衡跪　　遴員署理司道各缺恭摺仰祈聖鑒事竊臣於光緒二十一年五月初五日欽奉電旨山車布政使湯聘珍　日　了旨開缺來　另候簡用卽著李秉衡飭令該員將所募勇丁妥爲遣散俟辦理完竣再行起程來京欽此遵將湯聘珍所募濤　六營除已遣散　　外　餘五營刻尙未能遣散情形電請總理衙門代　奏十三日復奉電旨湯聘珍旣無經手事件卽著令其交卸來京欽此查新　布政使張國正到　尙需　日自應遴員接署藩篆以便湯聘珍交卸起程查鹽運使李希蓮詳愼淸勤力求整頓堪以署理所遺運　篆務查候補道吉燦升　愼勤亷遇事有斷堪以署理又濟東泰武臨道張上達經臣奏准開缺回籍修墓所遺道篆查候補道李　杰勤愼穩練辦事實心堪以委　兼辦河工等事除分檄飭遵　咨部查照外謹恭摺具奏伏乞皇上聖鑒謹奏奉硃批吏　知道欽此○○李秉衡片再查候補縣丞翁壽辦理黃縣軍裝分局　團紳　揭有因事詐贓任性妄爲情事檄據發萊靑道劉　芳訪查得實經臣飭令撤委正擬叅辦該縣丞情虛畏叅意圖反噬竟敢臚欵妄訐信口詆誣實屬行同無賴應請將候補縣丞翁壽　行革職驅逐回籍交地方官嚴加管束謹附片具陳伏乞聖鑒謹奏奉硃批另有旨欽此○○定安等片再奴才定安查　管統領人員如有更換等事應隨時奏報兹查吉字營右翼統領二等侍衛德喜在前敵軍營病故業經奏蒙天恩賜卹在案所　吉字營統領一差亟應派委以專責成查有盛字營左翼二起馬隊營官花翎二品頂戴水師恊領依凌阿精明穩練曉暢戎機堪以　委吉字營統領其所遺盛字營馬隊營官查有藍翎候補佐領防禦武進士斌祥勤愼耐勞堪以接充除檄飭遵照幷分咨部旗查照　謹附片具陳伏乞聖鑒謹奏奉硃批兵部知道欽此○○定安等片再奴才定安查盛字營帮統京城廂黃旗蒙古副都　桂祥蒙恩調補山海關副都統奉旨入都陛見所遺盛字營帮統一差亟應派員接署以專責成查有盛字營統領卓異記名　家口左翼滿洲協領玉璞辦事勤明諳達營務堪以派委兼署除檄飭遵照並分咨部旗外理合附片具陳伏乞聖鑒謹奏奉　批知道了欽此○○李秉衡片再查蠧役殃民最爲地方之害臣於上年到省卽訪聞昌邑縣差役不下六七百人其中劉姓充　者二百餘人民間有半堂之名成羣結黨倚勢妄爲已成積重難返之勢而其凶暴最著者以六班總役劉占沅爲首平時貪毒狡詐　宮虐民無不吞聲飲恨上年秋間兵差過境該署縣張鴻憲備價飭令雇車該役聚衆刁難復向鄕間藉差訛詐非滿其欲不肯代雇　民受其搏噬隱忍不敢告發似此肆行無忌臣札飭現署縣汪望庚將劉占沅押解　營提訊該役供認屢次藉案嚇詐得贓魚肉鄕　其凶暴情形較諸强盜得贓爲尤甚實屬法無可貸罪不容誅當於訊明後將該犯劉占沅照依軍律明正典刑以昭炯戒其劉占敖　九廣二名藉差需索飭發該縣歸案錄供照例辦理並飭將劉姓各役分别責革以示懲儆臣爲整頓地方起見是否有當理合附片　陳伏乞聖鑒訓示謹奏奉硃批另有旨欽此○○奴才宗室謙光跪奏爲旗兵被毆身死知縣未能審明確供請旨飭　刑部審辦恭摺仰祈聖鑒事竊奴才所屬之密雲縣正黃旗滿洲孀婦舒伊氏因伊子前鋒庚音布被人謀害呈報本管佐領秀昌　値奴才巡閱古北口等處操演未回經署協領本管佐領秀昌移行左司轉行密雲縣知縣騐訊在案迨奴才於三月初六日回營後　署理正黄正紅滿蒙二旗恊領關防佐領秀昌報稱經密雲縣知縣　謙騐明庚音布實係因傷身死復據屍母舒伊　呈報伊子庚　布與本營正黃正紅旗蒙古馬甲吉林成山成松前鋒德喜同在該旗前鋒札拉杭阿家飲酒有口　毆打請事懇求傳究等　　　　恊領秀昌同該管佐領文齡將吉林等拿獲送交密雲縣歸案審訊亦在案迄今　月　久未據申覆訊有確供今於五月二十四　准順天府　會據密雲縣詳稱提訊此案各証供詞　執並有牽涉佐領秀昌未使審訊等因前來奴才查　　旣據密雲知縣殷　詳　案關牽涉職官未使審訊自應由奴才奏交　部審辦除鈔錄密雲知縣訊取全案供詞並取其佐領秀昌稅供由奴才咨　刑部聽　核　外其原告之舒伊氏卽派委該旂領催送部備質至被告之馬甲吉林成山成松前鋒札拉杭阿德喜並案内證據馬　札靑　　六名應由密雲知縣派役解交刑部審訊所有旗兵被毆身死知縣未能審明確供並牽涉職官請旨飭交刑部審辦各緣由理合　摺具奏伏乞皇上聖鑒謹奏請旨奉旨己錄○○王文韶片再准烏里雅　台將軍叅贊大臣來咨　隷山西前派赴烏里雅蘇台換防官兵扣至光緒二十一年已屆五年班滿業經奏准吏換半中之半　俱留防計直隷應換官三員兵五十四省等因已飭宣化鎭　數揀派從前此項官兵係由山西大同　　道　　途往往　滯近　換防官兵均經前督臣奏准改由張家口　站前進　例供應駝隻遂能迅速到防此次應請淮照歴屆成案仍就近分兩起出張家口由臺站供應駝隻前進每起不過二十餘人臺站無擁滯之虞官兵免覊留之苦不及兩月卽可抵防班滿官兵亦得早回原營汛守不致久虛内外防務均有裨益其應領鹽菜米折借支等項照案飭由口北道核給以利遄行除分咨外理合附片具陳伏乞聖鑒謹奏奉硃批知道了欽此○○奴才裕祿沙克語林札布跪奏爲遵旨遣撤察哈爾等處兵勇分别歸伍資遺完竣恭摺仰祈聖鑒事竊奴才裕祿於光緒二十一年四月初一日欽奉電寄諭旨沙克都林札布所帶馬隊一千五百名著交裕祿派員解赴察哈爾歸伍並傳知沙克都林札布卽　吉林副都統本任該副都統前挑吉林西丹並另募　勇均著山裕祿查　妥爲資遣欽此當　恭錄咨會奴才沙克都林札布欽遵　理會商將所帶隊伍開赴瀋陽以便歸伍遣撤旋准吉林將軍長順咨奏請暫留欽奉電寄諭旨飭奴才沙克　林札布仍回本任　西丹　勇仍著奴才裕祿妥爲資遣奴才沙克都林札布遵於　月十六日帶領各隊由遼陽陸續開拔來省由奴才裕祿按名照騐　會商各營員弁兵夫薪公餉項均於四月底止一律停支查察哈爾馬隊官兵前經奴才沙克都林札布在錦州行營奏明遺回一千餘名山　州回旗每名給銀三兩五錢添補中途食用現在應遣馬隊五百名官四十一員皆係帶馬歸伍自瀋陽起程較之由錦　旗　途又遠酌議每員名各給銀五兩以資路費其吉林所挑西丹共一千名神虎營團勇共一千名並前在山海關招募馬小隊一百名該西丹　勇等均係在吉林錦州山海關等處挑募若皆在省遣散恐人數衆多難免逗遛滋事議卽查照歴次遣勇章　每名各照原餉口　發給一月以爲遣費派員分路押至該勇丁原報各地方分别遣散以上各項遣　均由奴才沙克都林札布撥付造　核銷免致分歧所有各營軍械號衣旗幟等項俱經奴才沙克都林札布收齊交由奴才裕祿派員點騐存庫卽自四月二十八日起由奴才裕祿派委　補副將王上魁佐領王殿甲寳和候補都司張永和儘先外委金常齡等分起解至五月初三日一律由省起程分路遣散現在遣撤竣事奴才沙克都林札布卽於五月十六日起程回任所領餉項動支正雜各欵頭緒甚繁擬酌帶辦理報銷之人五六員隨同赴任赶緊淸理造報送部核銷並將統帶察哈爾馬隊木質關防一顆帶至任所俟報銷竣事後卽行銷毁所有察哈爾等處兵勇辦理遣竣緣由理合恭摺具陳伏乞皇上聖鑒謹奏奉硃批該部知道欽此 
　　　　日接到十四十五日京報二本先行照燈尙有十三日一本資俟接到再行續錄 
 
 

Page 14

 
 
[光緒二十一年閏五月十五日京報全錄]  
　　宮門抄○諭旨二道錄　○將軍慶奏抽撥　河練兵餉需並各官津貼銀兩摺○又奏籌欵代還戶部墊銀片○又　奏籌解奉天捕盜經費片○閩督邊奏副將丁憂開缺片○將軍豐奏遵旨撤防請將調營各員咨回各原衙門當差摺○湘撫吳奏故員虧短交代各欵請革職勒追摺○又奏籌給新募營勇餉銀槍砲緣由片○又奏叅革虧短交代各欵之知縣勒限嚴追摺○閏五月十五日理藩院鑾儀衛光祿寺正白旗値日無引見○　西臬司劉鼒請訓○熙貝勒續假十日○侍衛處奏派代進内大臣班派出鍑照○召見軍機劉鼒○本日皇上升文華殿日本國使臣林董覲見○○奴才慶裕跪奏爲遵旨抽撥熱河練兵餉需並道府州縣各官津貼銀兩恭摺奏聞仰祈聖鑒事竊奴才於上年十一月十三日承淮軍機大臣字寄奉上諭慶裕奏統籌熱河全局一摺據稱熱河地方自教匪剿滅後防營不敷分布道府州縣並無自然之利不敷辦公擬添募馬勇四五百名並籌給地方官津貼每年需欵五六萬兩該將軍前在福建藩司任内稔知閩海關洋稅每年恊撥各省餉項一百餘萬兩請於恊餉内每年抽撥五六萬兩協濟熱河作爲招募津貼兩項之用等語該將軍所籌係爲整頓吏治保衛地方起見卽著慶裕於到任後體察情形所有閩海關洋稅每年協餉項下是否可以抽撥之處再行奏明請旨辦理將此諭令知之欽此遵旨寄信前來奴才跪讀之下仰見我皇上保衛邊隅體恤臣僚之至意欽佩莫名奴才於到任後詳查洋稅洋藥稅厘欵項每年恊濟各處之欵約在一百萬左右尙可設法通挪擬由甘肅協餉二十萬兩内抽撥銀二萬兩應解福建稅厘局銀四十萬兩内抽撥銀一萬兩應解福建船政四成經費銀二十四萬兩内抽撥銀一萬兩應解江蘇藩庫出使外洋經費欵内抽撥銀二萬兩每年共抽撥銀六萬兩作爲熱河練兵津貼之用在各省不致支絀與邊防大有裨益各疆臣咸知熱河爲畿輔門戶最關緊要諒必和衷共濟顧全大局如蒙恩准自本年爲始所抽銀兩年前匯交熱河都統以備來年之用方不棘手其練兵應需若干津貼應需若士俟命下之日奴才再函商熱河都統嚴定章程另行會同奏明辦理所有遵旨抽撥熱河練兵津貼銀兩緣由謹恭摺覆奏伏乞皇上聖鑒訓示謹奏奉硃批戶部議奏欽此○○慶裕片再奴才於本年三月間准戶部文稱熱河都統崇禮奏邊防緊急請飭戶部於閩海關恊濟熱河餉銀内由戶部先行墊借銀五萬兩以濟急需欽奉諭旨允准已由部臣先行撥墊應由閩海關恊濟熱河餉銀内提解部庫以淸墊欵等因咨行到閩彼時熱河恊餉尙未奏准無欵可撥業經咨覆戶部在案熱河恊餉現已抽有數目另摺奏明如蒙允准所抽之欵本年卽應批解熱河以備次年之用若再代還戶部墊欵實屬力不能支所有戶部墊銀五萬兩擬由二十二年起分作兩年籌欵代還以淸欵目而重庫諸謹附片奏聞伏乞聖鑒謹奏奉硃批戶部知道欽此○○慶裕片再奴才接管卷内案查閩海關奉撥奉天省每年捕盜經費銀二萬兩近因洋稅未能旺徴入不敷出所有奉撥欵項殊難按年淸解惟思奉天省自籌辦防務以來勢必待欵孔亟此項捕盜經費尤宜豫先籌撥以應要需兹謹就現徴洋稅項下設籌銀二萬兩作爲本年分應解捕盜經費之欵援案塡具文批發交號商蔚泰厚承領定於四月二十八日由省起程前赴奉天總督兼管府尹衙門兌收除咨戶部查照外合將籌解本年分奉天省捕盜經費銀兩緣由謹附片具奏伏乞聖鑒謹奏奉硃批戶部知道欽此○○邊寳泉片再福建順昌營副將周士得遺缺係國路升調之缺經前督臣譚鍾麟以撫標中軍叅將陳正奏請升補旋准部咨議覆准其補授行令給咨引見後開除叅將底缺等因轉行遵照在案嗣據該叅將陳正報丁母憂經前督臣移交前來查定例現任官親喪停升如已論俸推升應行引見者以引見之日爲斷於未經引見之先丁憂其原缺未補人者將所升之缺扣除另補該員仍留任俟服滿後再行升轉等語該員陳正報丁母憂係在未經引見之先例應開除升缺仍留原任除將福建順昌營副將員缺留閩另行遴員奏補並將該叅將陳正丁憂日期咨部註册外謹會同福建陸路提督臣黃少春附片具陳伏乞聖鑒謹奏奉硃批兵部知道欽此○○奴才豐紳跪奏爲遵旨撤防請將調赴防營辦事委員咨回各原衙門當差恭摺具陳仰祈聖鑒事竊奴才前因防營辦事乏人已於上年十二月二十二日具　奏請調理藩院柔遠司兼充神機營文案差使候補員外郎祥順刑部奉天司兼充神機營文案差使贊禮郎銜藍翎實缺筆帖　祥德二員隨赴防營辦理營務文案等情當經欽奉硃批著照所請該衙門知道欽此欽遵咨行在案查該二員自到防以來辦事勤愼現在奴才遵旨撤防回任請將祥順祥德二員咨回各原衙門照舊章當差之處理合恭摺具陳伏乞皇上聖鑒謹奏奉硃批知道了欽此○○頭品頂戴革職留任湖南巡撫臣吳大澂跪奏爲故員虧短交代錢漕正雜銀兩延不解繳請旨革職勒限嚴追恭摺仰祈聖鑒事竊照湖南省交代自准戶部奏定新章飭念悉依例限分别結報叅追等因歴經通飭整頓遵照在案兹查前任湖陰縣知縣韓受卿係於光緒二十年十一月初五日病故該接署縣張貴良於十一月十二日到任所有韓故令任内交代虧短地丁等銀五千二百九十四兩八錢八厘司庫雜銀一千一百二十四兩九錢一分五厘又糧庫南漕除解外尙欠解光緒二十年正雜二耗　折漕費等銀五千三百一十六兩一分八毫並節年辦公銀五百一十七兩七錢三分六厘均經迭次嚴催未據該家屬絲毫解繳實　任意玩延據布政使何樞署按察使李經羲糧儲道但湘良轉據該署縣張貴良揭報具詳請奏前來適値護撫臣王廉交卸之時未及核辦移交到臣當此庫儲支絀自應認眞淸理交代乃該故令虧欠爲數甚鉅豈容日久拖延亟應照例叅追以重庫欵相應請旨將已故前任湘陰縣知縣韓受卿先行革職勒限兩個月嚴追該家屬迅將欠解前項錢漕正雜等欵如數解繳淸楚倘逾限不完或完不足數另行嚴叅查抄監追並分别是侵是挪按律究辦理合會同兼護湖廣總督臣譚繼洵恭摺具奏伏乞毁皇上聖鑒訓示謹奏奉硃批著照所請該部知道欽此○○吳大澂片再前准總理各國事務衙門電開奉旨劉坤一奏記名總兵鄭連拔堪勝統領請令招募北上等語著王廉卽傳諭該總兵招募五營迅速北上所需軍裝行糧由湖給發欽此等因當經護撫臣王廉轉飭善後局籌撥餉械並飭鄭連拔迅速招募成軍去後旋據善後局司道具詳查湘省軍械等項自上年奉調湘軍各營北上以來局中所存無幾祗給發線槍劈山砲配搭子藥暫資利用其軍裝帳房旂幟號衣等項必須籌撥銀兩俾其自行赶辦雖經奏准籌備的餉將百貨厘金加收二成以供軍需現在尙未收有成數查鄭連拔招募五營業於三月初十日成軍不得不設法挪墊以利遄行現經籌撥湘平銀三萬兩發交鄭連拔自行分别赶辦軍械發給行糧等項由該總兵報銷湘中所墊銀兩擬請俟加抽百貨厘金集有成數開支歸還卽請將動用加抽厘金之欵作正開支等情詳請具奏前來適値護撫臣王廉交卸未及核辦移交到臣覆覈無異相應籲懇敕部俟加抽百貨厘金集有成數開支歸還墊欵卽請將動用加抽厘金之欵作正開支所有鄭連拔招募營勇由湘籌給銀兩槍砲緣由除咨戶兵二部查照外謹會同兼護湖廣總督臣譚繼洵附片具陳伏乞聖鑒謹奏奉硃批該部知道欽此○○頭品頂戴革職留任湖南巡撫臣吳大澂跪奏爲虧短交代倉榖漕南等欵延不完解請旨革職勤限嚴追以重庫欵恭摺仰祈聖鑒事竊照湖南試用知縣凌厚增前署淸泉縣任内交代虧短司庫錢糧稅課等欵共銀一千一百零五兩五錢三分五厘倉榖五千八百二十七石九斗八升五勺又糧庫南漕等銀六千二百兩五錢二分九厘八毫前因屢催未解業經奏叅摘頂勒限四個月完解在案嗣據該令僅將司庫錢糧稅課等銀如數完解糧庫漕南等項現據解到銀三千一百八十四兩七錢三分八厘尙欠銀三千一百五兩七錢九分一厘八毫原短倉榖迄未塡補今已叅限屆滿屢催未據買補完解實屬任意延玩亟應從嚴叅追以重庫儲據布政使何樞署按察使李經羲糧儲道但湘良會詳前來相應請旨將原叅摘頂之鹽提舉銜前署淸泉縣試用知縣凌厚增暫行革職勒限兩個月嚴追完解加限内全完卽請開復倘再逾限不完卽行查抄監追謹會同兼護湖廣總督臣譚繼洵恭摺具奏伏乞皇上聖鑒訓示謹奏奉硃批著照所請該部知道欽此 
 
