# 1909 - 197 - 4913099

 

Page 1

 
 
   
 
 

Page 2

 
 
 [Ｈ>第一張第二版 
［Ｌ>上諭[監國攝政王鈐章六月初七日奉]  
上諭慶親王奬西奏職任繁重兼顧爲難懇恩開去管理陸軍部事務以專得成一摺慶親王奕劻老成謀國志慮忠純於所管各項重要差務贊襄規畫備著勤勞兹據奏陳各節情詞出於至誠自應俯如所請 
慶親王奕劻着准其開去管理陸軍部事務以示優 
加體恤之至意欽此 
旨陳夔龍電奏悉湖北人夏以來大雨連旬蛟水騍發漢陽等 
府屬田廬半淪澤國人民淹斃亦多殊堪矜憫著該督督飭印委各員分赴災區分别情形輕重妥爲撫恤無任失所欽此軍機大臣署 
名奕劻世續張之洞假鹿傳霖假那桐差 
宫門抄六月初七日召見軍機嵩志春麟長澍瑞廉閔荷生田倬卿 
［Ｌ>交旨[六月初二日軍國大臣欽奉]  
諭旨此次軍政引見年至六十五歳以上之鑲黄旗二等侍衛年魁等均著照舊供職欽此又奉 
諭旨此次陸軍部帶領引見軍政年逾六十五歲以上人員未到之札拉罕等七員均著交該部照例辦理钦此 
［Ｌ>諭説[論藏事之棘手]  
前日本報載驻藏大臣聯豫温宗堯電奏藏僧因控趙爾豐未能得直造作謡言冀生事端以逹其阻撓之目的且逹賴喇嘛向來仇英親俄此次入覲已蒙優禮而彼復不知感戴倘合外人之力以謀我其何能立故練兵實爲扼要辦法擾添簡帮辦大臣一員叅贊一員藉資臂助云云藏事之難。固在於是操切則激之使變。柔緩則益滋其驕。趙爾豐因操切而不。容於藏衆。以故有全藏僧衆聯名控訴趙爾豐專事殺僇焚燬寺宇等事。遂使趙爾豐駐紥巴塘。不再深入假令深入。必背藏衆之輿情。勢必全藏。俱叛又外假俄人以爲援。是以國内之問題。必釀成國際之交。涉其事遂。一發而莫可收拾。是則操切之手叚不可施於藏衆者也不則以趙爾豐爲前車。不再施以强硬之手叚。而實行其懐遠以德之主義。盡以覊縻牢。籠之術出之冀。收服從之效。則去年逹赖喇嘛入觐。京師一部分供張之。費奚啻百萬而沿途接待護送之費不與焉。自昔藩臣入覲禮貌之。隆未有其匹而彼仍不知感戴依。然夜郎自大。則逹賴之驕蹇跋扈初非禮貌。誠信所能束。握是柔緩之手叚不能施於藏衆者也總之逹煩所以不肯。誠心歸化於我。其必恃外人爲後援。萬一我國雄張六師。大伸撻伐則不。北走俄。即南走英。耳顧逹賴歸向俄國之忱。深於英國。俄爲日敗而後已。將數十年經營東三省之苦心全。功盡棄。於是轉而圖反之西北。籠絡無。知逹賴喇嘛以。求逹其所定之目的。逹賴愚。甘爲所用。而藏事乃棘手此。 
 
 
 

Page 3

 
 
 [Ｈ>第一張第三版 
不可辦。今驻藏大臣電奏。謂練兵實爲要辦法。已由臣豫督飭趕緊招募認眞訓練斯事洵爲挈要之圖。蓋藏僧之所以敢輕侮我反叛我者。必以我之兵力爲不足懼。若有如火如荼之雄兵。足以控制藏衆。並有捍衛。藏衆之能力。不使藏衆受侮於外人。則不必長驅直入。而藏衆之膽早已。寒落矣。所　者有募兵訓練之名。而無募兵訓練之實。其勢必至於多糜。費而不足以壯聲威。有虚名而不足以收實效。此本中國辦事之通病。今若仍其中國之舊習。不能實心實力。認眞訓練。則不特西藏改設行省之。事終末由成。而坐廢居。諸销磨國帑。日復一日。正有養癰潰决之憂。此記者所深望於該大臣能實行趕緊招募認眞訓練八字不。僅爲奏牘上之。點綴。則藏事尙有幾希之望乎駐。藏大臣又以藏地遼闊。耳目難周。擬請添簡帮辦大臣一員參贊一員以資臂助夫藏地遼闊耳目難周。添簡幫。辦　理邊務。誠亦爲切要之圖。惟用人之難。自古所歎。備邊良將。史乘中。尤不數數覯。况當衆心離叛之秋。外人覬覦之日。而欲求一大員。内足以。撫綏衆心。外足以輯睦。鄰國練兵而兵以。精御將而將以服。恐亦難得其。人難得其人而即以碌碌濫竽其位。徒使食肉者多一噉飯之地居。官者。多一牌銜之榮而。地方多一朘削之苦。兵尙未練成軍。藏衆之心已變。外旣未能輯睦。而鄰國之心更離此。記者所以贊成添簡幫辦叅贊之舉。而深慮難得其人。竊嘗默察近日藏地情形。雖不可以强硬手叚出之。而精練之師亦不可一日緩貯。後盾也。雖不可以柔緩之手段出之。而蠻横之。行爲亦必不可。施之於藏僧恐。爲叢驅雀也。蓋内必有精壯强大之軍隊。外必有長駕遠馭之才能而。後方足以語西藏改革之事。顧欲編練軍隊。經費最爲重要。聞陸軍部鐵尙書以近日疉接駐藏大臣聯豫等電告危迫情形特咨商駐藏大臣將西藏每歳歳入。酌量提取。益以舊日士兵兵。餉先練陸軍一鎭由部遴派得力員弁赴藏訓練(見昨日本報)然則陸。 
軍部已計議及此第。不知訓練如何。所派之員如何。尙未可必。倘有經濟。而不得其人。則其經濟。等諸虚擲。得其人而經濟不能藉手。則英雄亦無。用武之地。今經費旣在籌措。矣員弁將次遣派矣。西藏成敗之機在此一。舉前程渺渺後顧茫茫。我不禁稽首拜。首爲西藏祝。 
［Ｌ>來稿[江蘇省視學侯鴻鑑上樊提學意見書再續]  
竊謂小學敎員須擇有學識。有經騐。有實在熱心之人充之。然後優給薪。俸以安其身家。不致有見某校薪俸多即就某校某校功課少即往某校之弊矣(三)奬勵小學敎員。較他種敎員爲優。凡小學敎員有完全擔。 
任小學某级五年畢業者須。特别奬勵。或給名譽奬勵證書。或設法咨。部請奬。終以鼓舞小學敎員。安心久任小學敎務。而不思他往爲目的也。今者暑假期内。應考優拔及考職者。小學敎員。且絡繹而來。是皆好榮慕利之念。奪過上課授業之心。在小學任務之苦。不若考優拔考職。有功名希望之爲樂竊恐今年下學期各小學之退步更有甚於上學明者。蓋於考優拔考職之一事决之此視學所以欲請憲台於考優拔考職之時。倘查有小學教員。來應攷者一概不録。定一小學教員畢五年。授課者奬。勵之方法。以挽救小學退步於無形也。(四)開小學敎員研究會。以騐其有無。心得。寗學務公所有各學堂敎員管理員研究會。今擬注重小學。先開小學敎員研究會於學務公所。每一年兩會。於署假在假期内行之。一則實行研究之方法。一則隠寓攷查敎員之實在。斯會若成影響必大也 
(丁)對於各屬女學之意見各屬女學之不發逹本年所到之力縣。每縣女學。至多不過五六處。女學生每校平均算之不過二三十人而已女學生之所以不發逹亦有原因姑擬四則以扼其流(一)每縣必籌的欵辦一公共女校。各縣女校。大都私立者多。除常昭之競化太鎭之毓婁爲地方公立外江隂丹徒寳山等處。全邑不過二三女校丹陽靖江等處。并全邑無女校。其最大原因。在公家旣不以女學爲重。自無經費之可籌。私家又絶少熱心之人。獨力爲之组織應請將部定女學章程頒發各屬。並飭各屬。注重女學如丹陽靖江等處。素無女學者。應速妥。籌的欵。辦一公共女校。其餘各屬。無論經費支絀。公家總需有一公共女校。爲私立女校之倡。於是羣知女學之宜重。十室之邑豈。無忠信。其庶幾有聞風興起者乎(二)造就女子師範。以補女敎員之缺。乏各屬女校之不發逹。往往以部定章程。女校必請女敎員。在風氣開通之地。尙可延請而偏僻之鄉。小學之合格男敎員。一時尙不易得。遑云女校之女敎員乎故每。縣設立一公共女校。必設簡易師範一班。以爲培植女敎員之計。或謂省城旣設有官立女子師範。不患將來敎材之缺乏。斯言固然。竊謂縣立之簡易女子師範。爲本邑初等女子小學目前計。省立之女子師範。程度較高。卒業期。限在三年以後。將爲各屬兩等女子小學將來計耳。二者固相需爲用者。此縣立之簡易女子師範科。所以不容緩辦也而省城官立之女子師範。今雖即大同女校改設之矣。而其内容之组織以及一切糄制設備情形。又應如何審愼周詳斟酌盡善。始足爲全省女子師範之模範。否則不足以招各屬程度較高之女生。羣來應攷。此又官立女子師範所當鄭重者也。 
［Ｌ>專電[電一(北京)]  
　　洛潼鐵路擬借交通銀行欵三百萬將定議 
[電一(北京）] 　　 
 
 

Page 4

 
 
［Ｌ>第一張第四版陸軍部奏海軍處檔案定期移交海軍大臣奉旨知道 
電三(北京）　　 
新簡管理軍諮處大臣濤貝勒等奏酌留軍諮處重要員缺奉旨依議 
　電四(北京) 
俄國請分借鄂省路欵現仍要求甚力 
　　電五(北京) 
駐藏大臣聯豫温宗堯電奏江孜亞東創設巡警業已和平商妥全無妨礙 
　　電六(東京) 
新訂日韓恊約將於明日發表日人謂韓國歳出此後约可减少一百五十萬元蓋因司法權委任日本 
之故 
　　電七(東京) 
美國政府水産局請日本水産恊會加增日本産鰯輸入美國之數因日本産鰯比德國産鰯無甚差異 
［Ｌ>緊要新聞一[伍使對於公斷專約之滿意北京]  
　　駐美欽使伍廷芳日前密陳公斷專約一事已紀前報專電兹悉該摺内容其緊要關鍵有該約商訂完密用意和平實於中國有益無損等語蓋伍使對於此約頗有滿足之意云 
[樞府曾議保薦大員北京]  
　　攝政王近以新政繁興人才缺乏爲慮曾諭詢樞臣樞臣建議通諭各省督撫隨時保薦大員當日已廷寄各省矣現各樞臣因此會議以江蘇某道台足勝重任擬即奏請擢用又議及蘇臬左孝同旣係勳臣之後辦事亦尙切實亦擬奏保大約該兩員升擢之期當不遠矣 
[外部商議派員專核使臣報告北京]  
　　外部昨以新定出使章程及使臣報告章程業已通咨駐紥各國欽使查照(章程已録前三日本報第四張要件攔)惟此項報告門類繁密名目甚多將來各使臣陸續報告到京自必不少非有人專司考核不可爰與憲政編查舘商議擬速派定一二人專司查核此項報告擇其緊要及可爲中國效法者編録成册呈堂察閲以便仿行 
[梁尙書將會辦借欵事宜北京]  
　　南皮張相國以川粤漢借欵事周折多端迄未就諸曾邀同梁尙書兩次與各該使磋商仍無眉目刻聞張相國以此事甚爲重要樞府事繁且又年老難以兼顧擬奏請簡派梁尙書會同辦理借欵事宜 
[贛路風潮要電]  
　　江西绅商學界上郵傳部電北京郵傳部堂憲钧鑒各省商辦鐵路京宫皆力爲維持不肯遥制獨江西京官蔑視桑梓專用壓力以致縻欵誤工商民解體究竟京官對於本省鐵路應居何等地位享何等權利乞明定章程以釋羣疑而裨路政江西紳商學界公叩同時致北京豫章學堂朱艾卿諸公電略同 
　　鐵路勸股會致股東電南昌撫憲馮星帥交諮議局喻庶翁方伯轉鐵路全體股東並各會諸公鑒廿八接奉省電云度支閔照鐵路派股無效乞另籌南昌紳商叩等語殷殷下詢具仰憂勤曷勝欽佩惟細譯電意似仍欲辦勸股會查開局之初原係由局分頭勸招嗣以勸股無效乃謀借疑旣借不足乃請派股奉派以來所收將近百萬即以敝地中縣論曹姓涂姓亦已各認繳萬番派股似非無效若亟籌勸股並不先商總理認可亦不由公司派人往勸辦理紛歧易滋流弊似與奏定路章不符鄙見南中官紳意在改良並無成見何不實行勸繳各屬所派之股以昭大信如慮通省難歸一律是可呈請大府援照湘蜀等省籌欵辦法奏明抽取全省地畝租息仍一面諭勸殷富一面籌借钜疑較爲有濟是否有即希諸位與公司總理採擇施行 
　又致同卿京官電北京鐵門度支部閔少窗鑒公電撫憲阻勸股主借債催勒派抽畝租種種荒謬爲虎作倀是何居心江西鐵路勸股會 
[東三省近事]  
抵制日人設立憲政出張所邊務督辦吳統制以延吉韓僑日多日人藉保護爲名沿邊要隘遍設憲政出張所以擴充其勢力若不早爲抵制恐於主權大有防碍現電商督撫憲設立憲兵學堂就駐延新軍中挑選精壯四百餘名分班入堂學習畢業後即派往各派辦處辦事 
收回裁判權之障礙營口今春成立地方審判檢察廳原爲司法獨立收回法權起見乃日前有某洋行東因債成訟在審判廳候　未結該洋人竟　諸該管領事領事會議後聞有不認營口審判檢察廳爲司法獨立衙門之説 
徴兵與巡警之衝突駐吉陸軍缺額飭令就近徴補聞三姓辦理徴兵於上月二十三日有徴兵德昌阿等在街遊行適遇站崗警兵換班遂致口角奪取警兵小日鎗一桿鎗剌二人並將巡警打傷依　府德太守適值公出經歷王　香帶兵前彈壓遽將德昌阿等辦去該徴　尙欲報　現已電禀到省聞撫帥以徴兵肇蒙滋事王經歷擅　均有不 
 
 

Page 5

 
 
合應候　員查辦 
安東卜把風潮之談判安埠采木公司與木把爲木植轇轕事迄無頭緒上月十九日午前十點鐘道憲沈觀察岡部領事及中日理事長等在采木公司樓上會　歷時至十二點鐘之久午晚兩餐皆不暇計聞已解决至晚十一鐘始行罷議惟如何辦法尙未發表 
海叅崴假帖案破獲自崴埠俄官在勸工廠東邊日本罐頭店内查出僞票後該部民事司即將該日商同謀者五家之財産作爲假差押已誌本報惟聞現已宻讯二次日人堅不承認又請日本律師爲之辯護俄官無可如何於是警視局局長格外注意凡各種財政機關社會機關皆暗佈偵探乃陸續發見使用僞票者二十餘家皆係日本人傳訊時據日人云僞票委係來目俄人且俄官無故苛遇毁彼等名譽昨有英國不識俄語之旅行者至日本罐頭店買物即出十廬布之帖求該店除扣買物之數外卜找小帖并求將所找之帖押印其上此假英人即俄民事司署之偵探當將嘴　假鬚摘去操俄語云明日公堂再見民事司即將小帖之押印與僞票票上之印色互相印證以質日人日人乃無可申辨然微聞黑龍江廣信公司錢帖亦有人在崴埠假造我國領事近擬命人暗地偵查以除隠害 
部颁疏通銅完辦法前日奉天公署接度支部咨稱各省銅元充斥折扣過大時起風潮非官爲提倡設法疏通不足以維幣政特令各省槪行停鑄并查　銅餅入口以杜私鑄等事至所有商民交納税租准其搭用銅元各州縣亦不許勒令折扣以免目行輕視 
[京師近事]  
都察院自崇興條陳革員聲明冤抑後所有呈遞之件紛至沓來惟須向吏部查明始行遵辦現有已革知府范葆廉如縣楊泰遇哀世傳黄作元等在院呈請肖核該院以各原叅之案否案抑難以懸斷昨已咨移吏部務將全案卷宗考語速送過　以備查　 
内務府各司當差人員多有吸食鴉　者前聞禁令俱皆遵戒近疑禁懈即又復吸甚至已經調驗之員旋又沾染素無烟癖之人今反吸食事被堂官聞知特下手諭勿論實缺候補已騐未驗一律送禁烟公所分别查騐近日各司員聞此消息均異常慌恐甚至有藉詞告假者 
開放松花江問題業經政府電商東督議决實行已誌前報聞昨日俄公使致函外部極力反對謂於中俄條約有違背之處未知外部將如何對付也 
職員徐之钧以淞滬鐵路用地仍未給價再求札飭核給等情禀奉郵傳部批云呈驗契串果否相符仰候札飭滬寗路局查明　覆再行核辦至馬路用地一節與路無涉該職仍應遵照前　逕行呈候該管地方官辦理勿再混禀 
商標註册　程屢經删訂刻下仍未改定故凡有咨請農工商部註册保護者皆未能實行止能准其先行存案而已 
郵傳部徐尙　議添派翰林院庶吉士孟錫珏充郵部顧問官 
 [P西報譯要> 
外務部捐助香港大學經費字林報載初六日香港電稱中國外務部捐助香港大學開辦經費銀一萬兩 
問島華兵總數又載初六日東京電云間島華兵自新統兵員抵後已增至四萬八千名日本現已增派憲兵八十名前赴該島 
吉長路債近聞又載東京訪函云吉長鐵路借欵交涉因中國委員驟由吉林赴津遂致中擱日本外務部現擬設法使該問題從速議結合 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [Ｈ>第二張第二版 
［Ｌ>緊要新聞二[那相政見之種種]  
對於李德順那督爲查辦李德順事特在署内設一辦事處已密派妥員切實訪查李某種種劣跡當不難水落石出也 
對於祁頌威那相督直以來於祁頌威等種種劣跡本有所聞惟以暫時署理故未舉發前報載四道員被參之説尙屬不確然自是以後祁日在北洋督署無事不准進簽押房已經閣帥手諭禁止用示儆戒 
對於崔藩司直藩崔方伯前因公赴津昨始返保聞那相接直督印後方伯衙參畢即擬旋署辦公繼因謁見那相談論政事甚爲契合遂挽留方伯駐津襄助一切故遲遲冋保月初又須赴津嗣後廉訪擬駐省辦公方伯則駐津之日爲多 
對於張家口署直督那琴軒制軍聞有要摺人奏探其内容係那督與熱河都统廷用帥會奏京張鐵路告成後請將張家口闢爲商埠以保利權當經攝政王批交政務處妥議具奏矣 
[奏叅挾妓飲酒之小官湖北]  
　　鄂省候補知縣管子才試用從九品劉灝挾妓飲酒互起喧爭鄂督陳筱帥以該員等荒謬若此實屬行止有虧罔顧名譽未便稍事姑容已於前日奏請將該二員一併革職即於上月二十八日奉硃批着照所請 
[權中書暫兼鄂差湖北]  
　　内閣中書權量前經湖北奏 
留辦理學務兹准部咨已將該員奏派署經商科大學監督應即赴京供職現鄂督陳筱帥以該員在湖北學務公所辦事深資得力辦理商業中學堂商業敎員講習所堂規嚴整訓迪有方一旦開差赴京鄂省學務頗失臂助爰於前日奏請暫爲兼理略云商科大學兹繋緊要誠未便專爲鄂學强行挽留但該員辦理鄂中商業中學堂現正開辦一切胥賴籌訂京師商科大學現尙在籌議之時開辦約在秋後若令該員於到監督差後仍不時來鄂籌議開辦本科各事及清理經手未完事件輪車往返迅速不致貽誤事機一俟本年八月開辦本科後再令其銷去鄂省各差實於湖北學務大有裨益已於五月二十八日奉硃批該部知道矣 
[閩省展辦鐵路隨糧捐福建] 　　 
　　閩督松壽片奏閩省前因修造鐵路經前署督崇善奏請援案加征隨粮捐輸由度支部核覆准予丁銀每兩内加收錢二百文完納粮米者勿庸加抽其每户完納錢粮不及銀一兩者一槪免抽奉旨依議咨行到閩復經奴才轉據財政局司道核議以閩省山多田少花户零星粮額不清或一人而分數户或一户而分數串零數多而整數少若不及一兩者一概免抽則章程歧異奸書蠧吏轉得以多報少致滋流弊辦理諸多窒礙其粮米一項各屬本與地丁並征開有僅征粮米者若粮米母庸加抽則銀米並完者須加丁銀捐欵向完粮米者不加分文未足以昭平允且此項粮捐皆係取自有業之户於貧民尙無所损以地方公出之財辦地方公益之事核與别項捐輸不同與其量爲區分政此减而彼绌何如因勢利導合全力以統籌詳請將每兩丁銀每石粮米加收隨粮捐錢二百文自光緒三十三年下忙起先行試辦一年届時察看情形如果民情相安再行奏請展辦一俟鐵路告成即行停止仍將此項公股餘利儘數撥還該州縣作爲地方新政要需奏奉硃批度支部知道旋准度支部核准咨行通飭各屬妥爲試辦如有齟齬之處即行另籌辦法不得稍涉强迫致釀事端等語當經咨行遵照在案兹准總辦福建鐵路事宜紳士陳寳琛以各屬試辦粮捐一年限滿現在鐵路需欵緊要咨請奏明展辦前來比飭財政局查明妥議詳辦去後旋據該局司道詳稱此項捐欵專爲補助鐵路經費而設辦理經年已據各屬先後征解錢六萬餘串又缷事各員征存未解錢二萬二千餘串其已征未解及民欠未征者均不在内現在察核民間輸納尙屢相安目下鐵路已經興工在在需欵未便遽行停止有礙已成之局自應照案展辦仍俟鐵路告成即行停止等情奴才覆核無異合無仰墾天恩傭念閩省修造鐵路需欵緊要准予照案展辦糧捐俾濟要需俟路工全竣即行停止仍將此項公股餘利查照原議儘數撥還該州縣作爲地方辦理各項新政之用五月二十八日奉硃批度支部知道［Ｌ>分類新聞政界[紳士禀請開復知縣蘇州]  
　　江寗紳士梅菼司馬湘胡光國等其禀各憲以前上元縣知縣沈國翰因光緒六年張彭氏京控一案奏參革職現在幸逢曠典革職人員皆准開復應請比照光緒三十四年绅十黄思水等禀請開復淮運司洪汝奎成案准予咨部將沈國翰開復原官環叩核示 
[擴充巡警之計畫鎭江]  
　　鎭郡警察僅在租界及熱閙市廛一帶開辦其餘尙付缺如現警察總局提調饒别駕爲保衛治安起見欲大加擴充凡後街小巷均一律添招巡士站崗惟經費所需甚鉅擬添寫房捐如再有不敷則禀請道府兩憲酌撥公欵補助 
 
 

Page 11

 
 
 [Ｈ>第二張第二版 
[仙居籌辦統計報告台州]  
　　仙居縣楊令清綬具禀省台以各衙門添設統計處爲編纂年鑑預備立憲改良各種製造職業與國計民生均有密切關係事體何等重要明知辦理不容延緩惟縣屬偏小療苦異常旣無的疑可籌又乏通才可遴第事關大局何敢稍涉因循致稽通案即由知縣自任總編纂並延在籍丁憂鹽大使拔貢生王鎭嵩拔貢生張廼明專司調查事宜就縣署餘屋组織一切開辦經費由縣設法墊用奉浙藩顏方伯批云初级統計始於州縣其間門目繁多非率爾操觚所能得其要領該邑成立已遲而又僅調查兩員總編纂該令獨自擔任當此舉辦新政在在均關緊要難免顧此失彼時間甚迫省局表式頒行亟待報告仰即添派編纂一員赶速辦理仍由該令總核其成庶免貽誤要政 
[徐府清鄉之成效南京]  
　　徐州清鄉局鎭道府等具禀辦理徐州清鄉情形並籌議善後各節當奉江督批云徐屬緝捕清鄉已將各州縣户口一律查竣先後格斃正法監故盗匪共有八十餘名已獲未辦者尙不在内良由該鎭道等督率有方吳樊二守辦事結實故以著有成效業將辦理情形據實奏報另檄飭遵在案兹查閲所陳籌議善後各節甚屬切實應即分飭印委各員及營哨弁兵實力辦理仍由吳樊二守認眞督率總期有匪必獲以靖地方至南路桿首賀三學曹現汝曹玉春北路桿首蔡武仲曹秉池畢效義等速即督飭懸立重賞購綫嚴拿務獲究辦其已獲未辦各犯並須切飭趕緊分别審取確供議擬禀辦清鄉經费前經飭由江藩司財政局分籌銀二萬兩藩司認籌四成計八千兩財政局認籌六成計一萬二千兩現清鄉局先後收到藩司移解銀八千兩財政局移解銀一萬二千兩尙欠銀四千兩候行藩司籌撥濟用 
［Ｌ>交涉[美國艦隊游歷到漢漢口]  
　　美國太平洋艦隊游歷中國揚子江各埠昨有六艦駛抵漢口計一等巡洋艦一艘載重九千九百噸二等巡洋艦一艘載重七千噸其餘四艘均載重三千二百噸以上云 
[札飭保護游歷西人浙江]  
　　增中丞昨接外務部咨開宣統元年四月念八日准美國費署使函稱本國人温思樂赴江蘇浙江福建廣東四省游歷繕就漢洋文執照一張請蓋印等因除由本部劄行順天府蓋印訖並函復該使轉給外相應咨行貴撫查照飭屬於該温思樂持照到境時照章妥爲保護等因當札飭巡警道轉飭遵照並將入境出境日期詳細具報巡警道奉文後立即轉飭各州縣一體遵照 
［Ｌ>軍界[電禀西省交界匪情廣東]  
　　西省梧州容籐一帶毗連東省封川德慶向來會盜披猖詎近日復有大股竄擾該處該府昨特電禀督轅請飭嚴搜恊堵略謂温黄等股近聚衆至二百餘人據平屬交界大桂新村石門一帶爲巢穴民多附從勢力不在郭三之下現已調齊中路第八營嚴行會剿以期一鼓成擒云 
[鄂督保陸軍出力人員武昌]  
　　鄂督陳小帥以陸軍第八鎭統制張彪治軍有法寛嚴並濟上年南北合操調度得力秋毫無犯近來敎練新軍更改制度均能遵守部章竭力辦理洵爲陸軍全材特於日前專摺奏請以提督記名簡放並賞清勇巴圖魯名號其餘記名提督陸軍第十五恊恊统王得勝督中恊副將陳士恒二十一混成恊統黎元洪十六恊恊統劉温玉叅謀官劉錫祺等均從戎甚久敎練陸軍頗稱得力請各以應升之缺簡用以示鼓勵 
[右路巡防隊更委管帶蘇州]  
　　北洋武備學堂畢業生吳保恕奉撫帥札委接辦右路巡防隊第三營管帶差該員奉札後上院謝委即行擇日到差 
［Ｌ>學務[考試選拔頭塲初誌蘇州]  
　　蘇垣樊提學日昨爲考試蘇常兩府選拔頭塲之期先期學憲示諭天氣炎熱免穿衣冠以示體恤各考生於初五夜九點鐘齊集轅門聽點(牌示九點鐘開點）此次塲外一切無人調度致秩序紛亂異常擠軋其苦直至十點鐘始行開點最可歎者尙欲仿學政格式在二門點名不顧天氣炎熱須親自提籃接卷名爲關防嚴密實則作難各生然亦未始非考生之有以自取之也點名畢時已一點餘鐘出題已晚兹將題目録下魏相條奏國家便宜行事侯覇條奏前世善政法度論中國自明以前歷代繼世之君能自將者有幾各就其時勢論之問伊籐博文所纂日本憲法義解一書能發明其宗旨歟 
此次塲内悶熱異常揮汙如雨謄寫甚苦不准繼燭竟任一班狐假虎威之丁役催促甚厲致有數人未能完卷並聞搶替甚多有出钜值請倩而以必得優拔爲榮者亦可見科舉之毒人深矣初七日考松鎭太三屬選拔頭傷計蘇常兩府考生約一千人左右 
[江蘇高等學堂畢業蘇州]  
　　蘇州高等學堂正科生畢業前經瑞中丞樊提學親自蒞堂會同議紳議長命題考試兹已評定甲乙共計三十四人一俟秋凉即行給憑奏奬云(文科英文班)最優等一名沈昀優等三名周琛姚榮森張爲章中等十名李才馮曜汪志翔蔣乃曾唐宗郭周璜吳曾緒高士勛陳恩普劉魯曾(文科法文班)最優等一名吳一鶴優等四名朱文黼邱桐祥程鵬捷葉潤猷中等二名蔣塘章炯(理科英文班)最優等一名張玉麐優等五名葉永保蔣奎龔福申黄咸康顧麒昌中等二名夏昌熾錢文蓉(理科法文班)最優等一名沈文傑優等四名浦武林文钧吳鳳樓夏彭年 
[安徽公立學堂墾親會紀盛揚州]  
　　揚州花園巷安徽同鄉會公立學堂自力行整頓後學業蒸蒸日上兹届暑假大考後特於初三日上午九時開墾親曾學商各界以天氣酷熱到者約百餘人諸生演試成績共分一十門以手工體操兩門最爲特色爲揚州諸學堂冠體操則步武整齊規則嚴肅更爲他學校所未有演至午後四時始行散會云 
［Ｌ>實業 
 

Page 12

 
 
 [Ｈ>第二張第四版 
[咨查農事試騐塲效果杭州]  
　　浙省農業試騐塲前經農工商礦局總辦湯王二道组織成立先在省城艮山門外價購民地試種桑秧柞樹俾便提倡野蠶嗣因該處地畝過小不敷推廣續又在江干玉皇山麓小雲棲地方闢荒墾種現尙經營佈置他無成效至紳辦之農工研究會嗣又改爲全省農務總會成立半載僅出雜誌一分尙藉大吏爲之札派其餘僅具形式並希大宗公欵之補助日前農工商部咨行浙撫以該省農事試騐塲久報成立現在究有何等成效飭即詳細報部增中丞刻已據情轉飭勸業道調查禀復矣 
[大通銀行鈔票發行之爲難嘉興]  
　浙撫准度支部咨文以接到部咨之日起算半月爲限凡各省官商行號未發行之鈔票不得再行增發以示限制而昭統一業經地方官轉諭商會知照各商在案兹悉硤石大通银行在滬訂印鈔票數十萬元昨已運到本擬月初發行自得此信頗爲躊躇擬有停止之説未知確否又有人見鈔票亦用火車爲標記其形式與省垣某銀行所發之票相仿不知者誤以爲某銀行所發云 
[當商被盜停歇問題紹興]  
　　日前會稽縣陳德彝大令通禀各憲 
以紹郡皋埠鎭職商馮啓泰呈報該商開設永孚當鋪疉被盜刦停閉可否縮短續限以恤商艱等情轉詳請示當奉藩司批云被盜停當限贖事不經見惟此案旣已由縣照會商會議復九月之限因農忙展緩兩月似尙過促以時計之遵值隆冬質户貧民居多欲贖無從不能不量加體恤兹姑以十個月爲期至明年正月底爲止届期由商會查驗存架若干應否再展公同决議禀辦仰紹興府遵照辦理 
［Ｌ>雜記[匡觀察兼差被黜蘇州]  
　　蘇撫瑞莘帥以督辦牙釐局候補道匡翼之觀察一人而兼辦數要差連日傳見數次詳細面詰而匡竟無詞以對莘帥即將匡所兼辦之蘇屬清理財政局坐辦一差改委候補知府應德閎太守接辦太守奉札後已於今日到差視事聞莘帥之意擬將匡觀察所兼各差悉行改派他員辦理云 
[瓦木匠感受銅元之激剌江寗]  
　　句容縣地方瓦本兩匠近因銅元充斥物價騰貴所入工資不敷支持遂於日前一律罷工要求各作頭酌加工價現在各作頭連次在二仙祠會商尙未决議辦法 
[咨提姦媳斃命之正兇蘇州]  
　　鎭江西城外楊家巷莊镜蓉之媳莊張氏被勒身死一案經屍叔廩貢生張藻文等報由丹徒縣王大令前往開棺驗明莊張氏實係被勒身死旋經紳士鮑心增等二十二人以烈婦莊張氏受冤殞命貞潔可風環請查明昭雪外間與論咸以莊張氏被伊翁莊鏡蓉圖姦不遂致遭勒斃該邑王大令據情通禀各憲以莊鏡蓉現匿浙江伊戚汪姓處請爲咨提等情瑞莘帥准詞遂即發密電咨請浙撫飭縣查提莊鏡蓉解鎭歸案訊辦 
[喻紳回萍籌辦振濟南昌]  
　　贛省諮議局籌辦處會辦萍鄉绅士喻庶三方伯蒞局以來克盡厥職地方公益尤爲注意近因萍邑蛟水爲災籌振孔亟方伯情深桑梓已於五月二十八日起程回萍以便籌商恨濟辦法馮中丞先一日駕臨諮議局送行諄嘱妥辦振務隨時電函報告 
[清談]  
[麻雀堂官]  
言玩物喪志者。莫甚於麻雀。言費時失業者。莫甚於麻雀。言勞民傷財者。莫甚於麻雀。甚矣麻雀之爲寗烈也。故民政部擬禁絶麻雀賭博職宜爾也。乃聞有某堂官不以爲然。請近年麻雀之風雖盛。不過行於上流社會。與小民經濟無關。擬請四緩施行。然則推某堂官之意者。旣爲上流社會人物。即可以玩物。喪志即。可以費時失業。即可以勞民傷財。即有更甚於麻雀者。亦可以上流社會恕之。至於小民經濟不充。一千塊底。五百。元底若輩。必不能担任。故麻雀一事。無非幾輩大臣先生所爲。豈幾輩小民所能望其頑背。某堂官亦知有一塊底兩塊底在乎官大者底大官小者底小。如謂麻雀之風僅行於上流。此眞某堂官之見解矣。 
或者曰某堂官亦。上流社會人物。彼亦安忍。出此手段。 
[禁麻雀]  
中國新政之不舉。由於倡之有人。而尼之亦有人一二人倡之。多數人反對之。固足以敗成局。即多數人賛同之。而一二人反對之。亦足以便全繕。新刑律之紛紛奏駁也。印花税之紛紛請緩也。猶得曰此等事利害參半。不得不格外鄭重。至若禁烟大臣之實行調驗。大員也。法郡之議訂早婚津也。民部之議禁。麻雀賭也。此皆有利無害之事。乃亦以一二。人之反對。而罷之。豈不異哉。 
[禁治游]  
學部堂官以近來京師風俗日靡。青年學生。易爲流俗所染恐不免有冶游之事。議飭督學局通咨各學堂。責成監督檢察官等。認眞密查。以端學風。此誠爲必不可緩之舉。上海。學校之規則。雖較嚴於京師。而京師風俗之浮靡。則尙不及上海。風俗愈倫。學生沾染更。易。口校學生之足迹。常留印於福州路一帶滬上操敎育權者。宜注意於此。 
[炎凉镜傳奇]  
[上齣應試（朗）]  
(生便服上) 
(南雙調)(步步嬌)软紅塵。十斛濃於洒。一 
領青衫後。閒情笑鷺鷗。鐵網珊瑚。珠璣在手。好夢做封候。倚高樓。儘够人消受。 
事業文章重。科名富貴多。風雲看倐起。　月靜消磨。我乃文運通是也。表字鴻飛。家居松城少年豪放。曾涉足於文壇。壯歳襄。頽。空厕身於泮水。念自戊戍以後變政方殷後來科舉恢復。也曾角勝矮屋。豈知竟。負男兒。不料時局更新。學堂徧立。那一般。新學中人。監督校長敎員監學。紛紛各占。一席。更有那許多少年。或則出洋留學。或則學習師範。各已破璧飛去。獨區區自分。終棄了。幸聖恩浩蕩。尙留優拔一科。雄心未已。雌伏誰甘。索性整頓精神。前去廢試。好友李君灼約我同行敢待來也。 
醉扶歸一你看黑層層書壓行裝皺。眼巴巴。心隨江海流。經書策論儘搜求。蠅頭小楷隨心手。咳吃得苦中苦方爲人上人現在天氣炎熱。豈不可怕。然有志竟成。難道不揚眉吐氣麽。可正是月中仙桂幾身修。鎭日介。凌雲壯志冲牛斗。 
那前面不是君灼麽。(老生李又華便服上)忙忙碌碌隨流水。急急怱怱度晚年。鄙人君灼。有志觀光。前在蘇省。曾约文君同行。來此已是文家門首你看文君早已久候了 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　 [HH ] 
各省籌辦谘議局 
 [p>複選舉關票　　浙江(湖州) 
湖州議員十二人姓名録左蕭鑑蔡煥文潘澄鑑徐翰章韓國藩張善裕楊山立蔡蒞莫如滋俞宗濂顧榮第章育麟候補議員二人陸積昌林鍾秀 
　　又(嚴州) 
嚴州議員四人姓名録左葉誥書羅燦麟王秉融徐秉謙候補議員二人舉錦元汪光曲 
 [p>初選舉訴訟　　直隸(順天宛平) 
宛平縣人候選從九王駿烈第二次禀初選監督文云竊職資格列爲選民毫無不合之處貴監督竟將職名撤去業經禀明請示在案仰蒙批示云查選舉投票簿内並無該紳姓名所以此次開票該紳得一票照章扣除至稱前已列諸荐剡未知因何撤去事隔兩任無案可查仰即知照可也等批竊所爭者選民入册之名目也初選调查者貴監督之責任也查京師城中治下現分二十二警區雖經警區襄助调查而責究歸貴監督也夫職自庚子之後日夜奔走社會之間於一工公益之事舌敝唇焦心力俱瘁無非開通民智結合團體鼓吹立憲而固我皇基於磐石者也此心此勞遐邇皆知當本區调查之初即將名列諸荐剡咨送案下至是否合格抑或别有損益亦貴監督所應明晣調查之事也詎料官府傳舍恒存五日京兆之心不匝月而三易任貴監督值此交替時節忙迫萬分又何暇注重選舉哉故在宛兩縣住城之選民得票皆不及額如貴監督所云京師爲人文薈萃之區知識通敏聲譽素著者必不乏人而竟聲氣隔膜團體不固至於如此殊非本縣所逆料即此足徴貴監督明鑒萬里也抑别有故焉京師團體在十年前自無論矣如近年之國民捐江北賑及孤兒院等公益經一呼而集者數不勝數團體不爲不固而初選舉調查數易生手着手倉皇未免脱落調查不實者有之强事出頭者有之且聞當投票之時投票人問諸監督曰余所舉非本區之人可乎監督應廡曰不可故投票之人所舉多在本區伏思一警區十數人耳烏能足額哉蓋紳問者一區官應者一區區區有别所問非所答所答非所問亦二次又選仍不足額之明證也况二次再舉到所之人寥如晨星如職禾在册簿之内投票人敢出册籍範圍偶有一票職員即有選民資格必矣而批云照章扣除等語敢問照何章而扣何項請問扣除選民乎扣除當選乎抑扣除職之公益成績乎至批云事隔兩任無案可查等批伏思選舉巨典也月餘近期也以月餘近期之巨典而云事隔兩任無案可查此非遵照定章辦理選舉之辭也請問貴監督旣云無案可查竟何憑而辦選舉之巨典也且職前閲宣示無名而電訊函商諸前任監督姚而監督姚諉之司選諉之總廳旣而曰職名歸爲候補職不曉候補二字作何解説敢問候補選舉民乎候補當選乎抑候補下届之選舉乎且此事未經明示之前心尙了了旣經明示之後反行昏昏職明知初選期過此次無復有選民之望但不知造選舉人名册時有無舞弊作僞與夫辦理選舉是否遵照定章之處再行請示宣告以重巨典查列邦立憲之國遵舉監督對有選民之資格而露落者絶無以事隔兩任無案可查之宣示告之敬望早日賜覆庶於選舉巨典無遺憾焉 
本埠新聞 
 [p>蘇撫致江督電　　（奏參信義銀行總理） 
南京督憲钧鑒洪信義銀行總理尹克昌虧倒巨欵查抵不敷滬鎭兩道詳文計已逹覽查尹克昌實係架空诓騙請主政挈銜奏參勒限嚴追馬湘伯李輔青斷難置身事外並祈分飭清理仍候示復澂叩印 
 [p>英使諭令拆缷無線電報　　滙中旅舘設立無線電報一事經外務部與駐京英使一再交涉詳情疊載前報兹聞駐京英使業已自知中政府要求撤缷之舉爲中國應有之權故已諭令該舘主人撤缷以符約章 
 [p>陜撫恩中丞札滬道文　　(請給赴德學生護照) 
案據陜西商辦西潼鐵路處總幹事補用道閻迺竹禀稱竊查興築鐵道以儲備人才爲先務之急我國近年以來亦頗知特派學生肄習專門以備他日任使用意非不周密而所派學生或者喜新厭古進锐退速甚至中道改途以致學成卒業足任使令者殊屬寥寥現在洛潼鐵路辦理需時則西潼實行興築亦必在數年之後允宜遴選程度合式熱心好學之士前赴德國留學兹查有本省蒲城縣附生李恊年二十八歳由宏道高等學堂預備中學畢業咨送京師大學堂理化預科畢業曾習英文三年德文五年從學德國敎習直接聽講堪以派往德國肄習鐵道管理建築汽機專門除由本處取具該生不得半途改人他科並學成歸陜盡義務五年切結外所有歳需學費均由職處承認給發仰墾咨行出使德國大臣照料該生送人鐵道學堂請爲保護並札飭滬道給予該生護照照會上海德領事取具入境又件以利遄行而免留難等情到本部院據此除咨明出使德國大臣照料送學妥爲保護外合行札仰該道查照一俟該生李協到滬即便給予護照並照會德領事取具人境文件以利遄行 
 [p>预備迎接張制軍　　滬道蔡觀察以新任南洋商憲張安帥蒞滬在即例應派隊迎接業已札飭滬軍營派隊四十名届時前往碼頭迎接惟弁兵携帶鎗械道經租界應先知照捕房因特照會法總領事及領袖領事轉飭捕房届時憲節蒞滬隨從員弁及迎接兵隊務須妥爲照料 
 [p>籌畫甘振之電報　　蘭州護督憲毛鑒適接商電稱得透雨並云非急散子種恐三年荒變爲四年兹托蔚豐厚電滙布平萬兩如散子種需欵即請動用否則留待義振員散放因救災以青黄不接時爲最要也連電未蒙復盻甚紳等再三哀求盡此心而已籌振公所魚 
 [p>公益研究會開會紀略　　前日下午八時城内地方公益研究會開第三年第十三期常會由議員陸崧侯君演講大旨謂地方自治全恃人心端正此時惟有普及敎育培養人心以立自治之基礎又説及銅元充斥之流弊已逹極點各處團體急宜禀請政府早定弊制以纡民困講畢由同人提議現在天氣炎熱暫時停講俟七月下旬再行開會 
 
 

Page 19

 
 
 [HH ] 
 [p>城内　　嚴比皂快○本縣田大令前日飭提收禁外監之皂頭金順快頭薛貴到案訊問何故不將徐如龍勞文榮棧炳五等交案全順等求請寛限判限五天交到如違即將倪耀丁章二人一併釘鐐收禁 
　是否放火○陸玉坤控陸錦堂挾嫌放火由縣提訊玉坤供錦堂前將小的白築之竹橋擅自遷移小的向之申斥遂被挾嫌於去臘十三夜放火燒燬房屋妻子被火灼傷會於是月十六日扭控巡局被錦堂賄通局丁即行開釋錦堂供與玉坤隣居如果放火豈不自害求鑒判錦堂交保飭董保查復再核　　誘拐女子○陳顧氏控周阿三及徐氏誘拐外孫安阿桂一案昨由高昌廟巡局送縣訊究顧氏供家住盤龍鎭外孫女阿桂被周柯三徐氏誘捲金戒銀洋等物拐逃來滬阿桂供徐氏與已革營勇周阿三姘識女子被氏與阿三誘拐捲逃是實徐氏供夫已故世並無與周阿三姘識及誘拐阿桂之事判徐氏押候提周阿三復訊阿桂交顧氏領回　拐賣小孩○朱王氏俞蔣氏串拐張陸氏之幼子由公共公廨送縣收押在案昨日復訊陸氏供丈夫已故僅此一子名和尙乞恩嚴追訊之朱王氏諉稱由俞蔣氏所拐田大令喝將蔣氏鞭背一百下王氏鞭背二百下蔣氏供認該孩由王氏拐賣於粤人王姓婦人曾偕張陸氏往查得實質之王氏供仍抵願大令喝再重責始供拐賣屬實判兩氏交媒管押速將該孩贖回交案如違治罪 
　我匿婦女○周正烈前控俞阿二拐匿伊妻曾由樂炳章作保仍未交案昨日由縣復訊判俞還押樂仍帮同將周妻昭英尋交到案再行訊奪 
押追欠欵○源茂莊夥扭控浦東布店主陳金義不還欠銀四百四十兩由工程局解縣訊究莊夥某甲投案求追陳供端節已還洋五十元餘求寛限判陳押追 
盗夥解府○搶刦莊家涇某姓家之盜犯高彩雲早已監斃所有爲高摇船之陸貴才現已由縣擬罪詳奉上憲批飭解府過勘昨田大令已備齊文牘選派捕役押解赴松 
　道批照録○託永成禀批據稱該生在萬永盛跑街十載應抽用二萬左右劃抵宕用之外應找萬金等語是議生虧用賬欵亦確有萬餘元可見店東陳寳琛之控情尙非虚誑惟陳寳琛身爲店東任小夥歷年虧挪如此之鉅自料無若是之愚顯因店務發逹跑街夥友不爲無功故兩曲爲周旋以爲籠絡效用之地一旦分手輙控追於虧耗之後豈得事理之平至該生月俸僅有六元縱所司之役例有應酧津貼亦斷無歳酧二千較正俸大至二十倍即使店東確許津貼三厘何至十年之久竟未提撥僅在往來各店挪用甘居侵宕之名種種飾詞無非抵制店東迨欵姑念該生招致生意跑街多年情尙可原仰上海縣諭飭兩造在外和平理處不得興訟黏抄並發 
官事○新任浙江温處道郭倬雲昨日來申假寓長發棧 
 [p>南市各宜奮勉○南區區長昨出條諭云仰本區巡警偵探地甲等知悉自本月份起几在本區境内遇有窩留盜賊拐賣人口流氓結盟妖巫惑衆開設台基私售燈吃油頭聚賭姦拐捲逃以及種種詭秘行爲能留心偵察報告到區自當從優奬賞又遇右拔刀傷人持刀刦物紏衆尋仇擱路强搶携帶兇器偷竊鉅贓丢包剪綹强賖白吃以及種種危害事件倘能奮力拿獲拘解到區尤富破格奬賞本區長爲力求治安起見童功予賞斷不稍存吝惜之心惟爾等務各奮勉從公小心謹愼倘有挾嫌誣良借端索賄情事定當從嚴究辦不稍寛貸 
勒令遷移○新碼頭廖鎭泰膏店樓上窩留燈吃由工程周判將沈阿寳張阿三鎖示在案昨日期滿帶案復訊判一併交保限十天内遷移出境 
不安於室○城内梅溪弄瞿王氏之子潤芝前憑顧王氏等爲媒出洋一百四十元娶浦東爛泥渡馬董氏之女爲室詎馬氏不安於室私逃出外匿居南市高岸頭地方兹被瞿尋獲扭控工程局訊究瞿王氏供媳婦不守婦道曾在浦東因姦起釁拘入總巡局當即設法保回詎仍不知悛彼私行逃出現願退婚求斷詰之馬氏供因被姑圖賣是以逃出判瞿王氏常堂將媳戒責然後領回管束圖書尊長○向爲糖行生意之劉君美住居毛家弄内前日被其甥陳益清挾嫌圖害嗣被劉妾陳氏窥破陳即逃走在途將瞿兆倫所携之洋瓶十餘枚盡行撞碎瞿即招令巡士將陳獲住解至工程局研訊旋由劉投稱該甥不圖上進竟敢持剪圖害請爲究辦判劉夫婦當堂將該甥戒責諭令以後不准再往滋擾並判劉代賠瞿碎瓶洋四角了事 [p>閘北隊官獲賊○住居寳山路七十十號門牌之德國女士(夫實爾)於今年正月十九夜被廚司徐阿三捲竊金飾票洋共計五百七十餘元曾將徐友沈寳生扭控哈爾賓捕房請爲追究嗣經德領事照會滬道移請巡警總局一體恊緝前晚七句鐘時偵探隊官周二尹帶同探弁孫駿發等至北四川路將徐阿三緝獲寄押哈爾賓捕房候移歸總局解交警法科訊辦 
總巡舉動○巡警總局洋總巡孟君昨與四路一區藍副巡官四路四區錢副巡官及總局戴課員等至各局區境内调查巡士崗位並傳十圖十一圖兩地保同至泰源永恊昌二銀爐查驗藥水之性質 
吞没押契○李楊氏控徐根根吞没押契一案昨由四路一區蕭巡官覆訊原中徐榮章供由氏夫托向根根押錢三十五千屢次向牘一味留難判徐根根交地保帶出著即檢呈契覆訊核奪 
覆訊拐案○陳貴書偕婿父袁金銀控陳許氏誘匿伊女文珠一案昨經四路一區蕭巡官覆訊判許仍還押候補傳見証再核 
不顧瞻養○谷玉年控子谷璧虎聽從媳父劉得義唆使不顧瞻養四路一區蕭巡官判著劉將璧虎交案覆訊 
 [p>英租界革究巡捕○美捕房華捕曹效山向粤女彭阿娥調笑被斥曹反誣爲雉妓拉客拘解公堂經中西官訊明判將該捕帶回捕房請卜縐巡秉公核辦在案兹卜總巡已將該捕斥革昨解公堂判押一禮拜以示　敬凌虐學徒○成衣匠　月法將學徒陸祥生任意毒打遍體受傷由隣人報知捕房拘解公堂　究中西官以陸孩傷痕確鑿判顧押西牢九月陸孩留候其叔來案認領 
索還聘金○黄湘舟控陸紀生陳秀英等不遷聘金昨日由廨提訊黄供前憑陸等爲媒聘定閘北沈姓女爲室嗣女犯不端吞煙身死所付聘金理應照還詎祗　過金飾三件餘物及茶禮洋七十元屢索不　求　讯之陸等供沈女病斃後女母沈徐氏無力交還求察讞員以兩造係　親戚母庸肇訣諭令陸等轉飭沈徐氏　洋五十元了案 
夫也不良○濟良所昨解不愿爲娼之雉妓沈柴氏到廨復讯判氏交其兄柴華坤領回寗波原籍氏夫沈增卿令妻爲娼咎實難辭判押捕房三禮拜 
勇丁猝斃○台州人蔡阿四年二十四歳向當營勇昨日午後行經南京路四川路轉角忽患急痧倒地由捕車送捕房轉送仁濟醫舘醫治無效隨即身死捕頭派探將尸車送虹口斐倫路驗屍所飭保報縣相驗 
私收客賬○周培希控陳仁福私收客帳昨日由廨提訊判陳交四百四十元人洋並保限一禮拜還清 
希圖害人○紀慶林即紀阿慶將消　水潑於朱福林身上圖害由探查獲昨解公堂請究判押西牢半年 
行賄無效○鴇婦王李氏顧老人與雉妓陳小寳王三實楊老二等六人在途拉客昨日由挅一併傳至公廨經中西官訊得王李氏不應賄送包探洋五元判押女所一月共洋悉數充公餘人均發押棲流所半月 
馬夫收押○洪翠芬控被馬夫祝阿榮撞傷並失去值洋三百六十元之珠飾昨由捕房解至公廨經中西官訊明屬實判祝押限一禮拜自各原告理處 
拐匪何　李徐氏周王氏控張培國吳楊氏朱陸氏　裘氏黄張氏蔣華氏張儒卿 
 
 

Page 20

 
 
　陳氏朱吳氏等拐賣小孩昨經公堂復訊中西官以人証未齊判仍分别還押限一禮拜將龔陳氏交案再核 
案情重大○畢汪氏偕見証王巧雲控董金喜王克亮謀害其夫串賣其女一案昨日由廨復訊董王二人供仍刁狡判一供帶回捕房候移解上海縣訊辦 
犯案纍纍○張唐氏控被錢和尙無端辱罵昨由捕房解至公堂請爲訊究後又有王生竹投控伊媳闔英於本年三月二十四日被錢拐匿判錢還押候查明再核 
拐匿婦女○曾福生偕見証陳氏控吉長發拐匿伊媳陳桂珍昨由捕房解廨訊明屬實判吉押候移請丹陽縣查提人証再訊 
嚴懲搶匪○郁阿三控陳金生搶洋三十五元昨由房解廨訊實判陳押西牢半年期滿驅逐境 
是否同黨○永年人壽公司控許東吕姜德生串騙洋二千五百元昨由捕房將許姜之同黨吳月華拘解公堂請究原告延高易律師上堂代表訊之吳等供不承認判一併押候交同黨到案再核 
查對帳據○順源猪行主張文徴控世美齋肉店主韓正和不還貨洋一千餘元昨日由廨提訊供詞各執判韓交原保將帳查對明白再行奪 
[美租界]  
有無家屬○前晚有一患病婦人年约三十左右倒臥北四川路由捕查見車入同仁醫院詢其姓氏已不能答延至昨午身死捕房即飭地保查明有無家屬再行收殮 
聚唱灘簧○西嘉興路橋堍某姓家樓上每晚有人聚唱灘簧前晚忽被捕頭查悉昨飭包探查明姓氏請廨出票傳究 
違禁聚賭○元芳路二百零七號門牌朱阿惠所開之茶舘内違章聚賭前晚被捕查見歸禀捕頭請廨傳究 
屠夫毆人○劉和才昨向蓬路菜場李瑞甫肉攤購肉因論價起衅大起衝突劉被毆傷由捕黨人捕房飭李存洋五元保出候核無妄之災○王阿二昨日行經天潼路恊興水菓店門前不料該店披水板上放有花瓶一只忽然墜下撃破王之頭额由店主送入同仁醫院設法醫治後被捕房訪聞飭探查明候禀公廨傳案訊究 
毆傷華捕○六百十八號華捕昨日下差後至梧州路洪内洗衣不知如何忽與挑水夫多人大起衝突該捕被毆受傷歸禀捕頭送院醫治一面飭探查辦 
口角互毆○蕩婦陳董氏昨與姘夫夏金生口角互扭毆至捕房控告捕頭以事涉　昧逐出不理 
[法租界]  
懲一儆百○馬夫王阿三前晚駕車至新租界寳昌路加鞭疾馳一百六十九號巡捕攔住喝阻王置不睬致將該捕撞倒撕破衣服旋即拘入捕房昨解公堂訊究王供因新馬性劣不易駕馭致肇此禍中西官以近來游園馬車勦輙飛馳不能不爲懲一儆百之計判土枷一月期滿再押三月 
未便搪塞○新大馬房馬夫陸忠來李才道前晚各駕馬車在途馳聘巡捕令其停車查閲照會陸等不服逃去後由各捕追獲查無執照囚於昨日解廨請爲究辦旋由該行主缴呈照會兩張並稱是日兩馬夫因匆促忘帶並非無照中西官以該行馬車甚多不能將他車之照搪塞判陸押捕房二月李押一月示懲 
怙惡不悛○王桂生昨至公廨控稱曹川富前拐小的親戚之媳逃逸後又另犯他案收押西牢詎碍出未久復於前晚在西新橋地方與小的遇面遽用鐵棍毆撃復警應　嚴辦聶司馬以曹尙　竊案牽涉判令收押候核 
追獲竊賊○王阿桂行竊陳阿三家布衣夾袄當被追獲拘捕解廨請究王俯首求恩判枷示七天押捕房一月贓给原告領去 
　 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 [Ｈ>第四張第二版 
［Ｌ>要摺[江督奏江寗省城改設高等巡警學堂仍附設敎練所一切籌辦情形摺]  
奏爲江寗省城改設高等巡警學堂仍附設敎練所一切籌辦情形恭摺具陳仰祈聖鑒事竊准民政部咨奏擬各省巡警學堂通行章程繕單具陳一摺奉旨依議欽此咨行欽遵前來原奏内稱所有各省會未經設立巡警學堂者統限三個月内設立已有者應按照此次奏明章程更定其有仍名警務學堂警察學堂者亦令一律更名高等巡警學堂至各府廳州縣應設敎練所當由各督撫督同地方官按章設立等語查江寗省城前係於光緒三十一年間開辦巡警即經设有警察學堂在堂官兵各生早分兩班畢業嗣因各區巡警敎育未能普及程度不免叅差經奴才飭將警察學堂改爲江南巡警敎練所督同總監各員酌擬章程學生额設二百四十名常年經費需用銀二萬二百餘兩據實奏明在案現在按照部章寗省應設之高等巡警學堂自應即就已辦之巡警敎練所酌量改設庶幾因仍舊規可以尅期成立且與部臣原奏已有者按章更定之意亦相符合現經督飭巡警局員再三籌議擬立江南高等巡警學堂暫設學額五十名招生肄業仍於該堂附設巡警敎練所將原定學生額數减爲一百五十名並叅照部章妥擬各項章程遴派道員包發鶴充當該堂監督其餘敎務提調庶務提調學監舍監敎習各員均係選擇深通警學之人分任其事計學堂敎練所兩項需用常年經費均在奏准巡警敎練所經費項下動支復經切實核减暫定額撥各欵每年實需經費銀一萬六千六百兩有奇較前定二萬二百餘兩之數可節省三千餘兩由財政局照數籌撥濟用按年核實造册報銷至省外府廳州縣均應遵照設立敎練所已通飭各屬一體遵照辦理奴才仍當隨時嚴加督飭逐漸實力推行總期警學日興人才輩出以仰副朝廷振興民政之至意除將現定章程分咨度支部民政部查照外謹恭摺具陳伏祈皇上聖鑒訓示謹奏宣統元年五月二十九日奉硃批該部知道钦此 
［Ｌ>專件[贛藩臬遵飭籌設省城潯埠兩處各级審判檢察廳擬定辦法呈督撫文（鑄）]  
又司法獨立必須有專門人才將來府廳州縣鄉鎭審判廳成立需員甚衆欲多乏才之患宜爲蓄艾之謀本司已商明提學司仍就法政學堂另設司法講習一科會同考試本省候補州縣佐貳雜職各員擬取録文理清通者一百名分作兩班添請敎員專門講授民事刑事中西律法以二學期爲卒業舊班畢業復招新班宣統五年後人才當可敷用此項學員旣無薪水又未供其膳宿之需惟以學成即用爲提倡鼓舞之具似現在各局的兼有長差各員但使有志於學亦可來者不拒一律授課以宏造就此又籌畫培養人才以備任使之槪略也總之舉辦新政非欵不行而審判各廳各级並舉需費益鉅此次籌議以可獄署友敎書院改修廳廨以首縣暫兼初级推事附法政學堂添設敎科無非爲節省經費起見然究有决不可省者則建築費開辦費以及廳員薪水支用公費是也除廳員薪水現由本司酌擬數目開呈鑒核外其餘各費應俟奉到抵示另又又計詳報再九江商埠交涉繁多雖不必建設高等審判亦應照草建置地方審判廳並以德化縣暫兼初级審判與省城辦法一律同時並舉共底於成至省潯兩處需用欵項如何籌撥統祈札飭藩司九江關道速議施行除各廳職掌權限以及新舊案件如何劃分辦理司法警察如何酌派何時限令開庭容由本司妥切擬定另文詳請示遵外合將遵飭酌擬省城潯埠兩處各級審判檢察各廳辦法緣由附呈清摺具文詳請憲台查核先行奏咨立案並祈訓示祗遵 
謹將酌擬省城應設各级審判檢察各廳以及員數薪水開具清摺呈請鑒核 
一省城高等審判廳一所廳丞一員於候補道府内暫行派充月支薪水銀一百兩刑民事推事各一員每員月支薪水銀五十兩典薄一員月支薪水銀二十兩主簿一員月支薪水银十六兩刑民事録事各一員每員月支薪水銀十二兩 
一省城高等檢察廳一所附設高等審判廳内檢察長一員於侯補知府内暫行派充月支薪水銀八十兩檢察官一員月支薪水銀五十兩録事一員月支薪水銀十二兩 
一省城地方審判廳一所推事長一員於候補同知直州及知縣内暫行派充月支薪水銀八十兩刑民事推事各一員每員月支薪水銀五十一典簿一員月支薪水銀二十兩主簿一員月支薪水銀十六兩刑民事録事各一員每員月支薪水銀十二兩 
一省城地方檢察廳一所附設地方審判廳内檢察長一員於候補同知通判知州内暫行派充月支薪水銀六十兩檢察官一員月支薪水銀四十兩録事一員月支薪水銀十二兩 
一省城初級審判廳二所設兩縣署附近或以典史衙門改作推事各一員暫以南昌新建兩首縣兼充不支薪水照章不設録事酌量考取書記生 
一省城初級檢察廳二所附設初級審判廳内檢察官各一員每員月支薪水銀四十兩照章不設録事酌量攷取書記生 
一各廳應設書記生承發吏庭丁警兵茶號等役月薪工食以及常用公費容另核計摺報 
一潯埠除去高等審判檢察廳又初级暫設廳外其餘經費當與省廳略同合併聲明 
［Ｌ>小説[奇情小説美人虹英勞倫斯著瘦狷譯意十]  
埒根曰否否吾特欲問安索之事耳海介曰安索耶是干君底事埒根答承友人之托且曰安索富乎海介曰安索之富遍倍梨村中疇不知之者 
 
 

Page 27

 
 
［Ｌ>第四張第三版埒根曰。安索鰥魚坐守。後嗣飄零他日遺産之授。復將誰歸。海介曰此安知之者。窺其意或將令其同居之妹承襲。惟亦尙難預必埒根尙欲再問海介以不耐久談爲辭。乃作别出。 
别後。逕至日間與梅黛嶺相约之林中。喃喃曰。海介雖未嘗將秘事告我。而安索遺産不傳女而傳他人則父女之勃谿。亦無足怪。晤梅黛嶺時。再以言探之。度共家事亦不難盡悉。惟楷羅之來。殊出意外。問諸道路。彼不已赴加登路史乎。此來復奚爲者。語已燃雪茄而吸烟燼而梅黛嶺不至久之益杳。乃徐徐出林去。 
梅黛嶺别海介後返至家中。家傍禮拜堂。因安索不容於室而遷居於彼者甫履閾。安索郵書至矣。謂將設筵欵待倭瑪史。嘉賓在座屬梅黛嶺前往偕作東道王梅黛嶺讀畢。知林中之計行矣。成算在胸因亦不畏麾郵書者先行。束裝少時。納最要之金飾於一小囊中。搜之以出。 
至安索室中。倭瑪史已虚左相待。安索亦一洗平時待彼之情形。含笑令坐。梅黛嶺知其意有在。亦佯作稱意狀。秋波斜溜。媚態横生。倭瑪史覩之悦甚。席間時露求婚之意。安索復時時從旁慫恿。梅黛嶺若迎若拒一笑答之。兩人遂益暢然意滿。 
食畢。安索起立謂梅黛嶺曰。百年美眷。定此一宵。汝盍起行親吻禮梅黛嶺驟怒曰翁何出此亂命。無論吾母爲汝而死。吾方以讐視汝。必不肯從子之命。即論吾年。亦已得自主之權。翁能强預吾事耶。安索聞是言面頳過耳。急以他語掩飾之。梅黛嶺曰。往事吾已盡悉。翁之美狀罄竹難書今更因萬金之負欲以吾婚此市僧凡人受壓愈甚者。其反抗力亦愈大。今與子約。父女之恩。盡此一夕。此後天涯地角。兩不兩謀。然苟得間者。必爲吾母雲其生前恥。翁志之。勿謂巾幗中人。遂皆庸懦可欺也。 
梅黛嶺言時。厲聲戟手侃侃驚人。安索遭此意外之詬誶。腦府震動茫然不知所措。久之方欲有言。則梅黛嶺已携囊去久追蹤至門外。燭光受風欲滅黑雲如磐闃無人影。惟海介家守夜之犬狺狺遥吠耳。 
［Ｌ>國外新聞[日韓新约展期宣布]  
　　初六日東京電云日韓新約因尙未編輯蕆事故展期布告各國 
[德船恐難出險]  
　　初六日倫敦電云德公司郵船特拂林桀號在里物特爾擱淺後即設法撈救卒未見效 
[英簡買爾泰島總督]  
　　初六日倫敦電云英政府已商倫特爾郡爲買爾泰島總督 
[西摩戰事三誌]  
　　初六日倫敦電云西軍自米里那戰後竭力據險固守摩人現仍抵死猛攻以期截斷四軍之交通西軍之死傷者約有二十人 
[土政府之强項]  
　　初六日倫敦電云土爾其政府答覆居留商保護各國之公牘嚴拒各國遷延解决居留島問題並不允遵照各國來文將土皇主權字様改用最高之權復謂土政府對於希臘干涉居留島問題一事决不能容忍云 
[美國水災近聞]  
　　初六日纽約電云美國台賽克司省茄爾凡斯登城現遭水災新築海隄難期穏固 
[法國新内閣預聞]  
　　初六日栢靈電云前法國内閣法部大臣勃利盎君將任法國首相其餘各大臣並無更動台斯茄賽君或將充當海軍部大臣德國各報對於法國退任首相克納亡柯君及外務部大臣國匈君頗有同感對於台斯茄賽君則守和平之旨初七日倫敦電云法國國會投票反對政府其意似專屬於首相克納芒柯若聞新内閣之组織於外交政策並無變動雖德國各報頗有危詞無足爲慮 
［Ｌ>來函[急痧醫院宣佈奇方]  
敬啓者滬上居民龐雜鮮善衞生每届夏令時疫極盛上年鄙人等創辦急痧醫院開辦不及三月而救活病人竟有五百七十餘口之多成效昭著今歳入夏後雨暘失度凉燠不時最易感冐故日來患痧症者已不一而足鄙人等爰弳捐集經費在英界二馬路跑馬塲嘴角安康里設立時疫醫院仍請英國柯師醫生及亨司德醫生周光松吳筱谷徐生棠諸西學醫士擔任義務專門施救一切極危險時疫急痧業於本月朔開辦凡來治者靡不起死回生即新發現之大頭瘟病時自覺頭腫異常及腹痛脚軟二症均閲數鐘時即死者亦能應手奏效並經研究各症其感觸之由大都因受寒濕後服香瓜等果品所致者居多治法係用法國金葉五星白蘭地酒一瓶加入樟腦四錢(中國所産者均可)用時以手摇匀傾出一酒杯攙自來水或清水一大杯服之立見奇效查長江一帶及各内地時疫向盛今夏雨水過多潮濕更甚痧症之發恐尤劇烈尙望同善諸君照方購備隨時施送功德無量且取攜甚例於行旅尤宜該酒向歸上海二馬路口江西路嘉泰洋行及洋涇洪鳴盛里同茂盛號經售昨承慨助敝醫院二十箱經本院西醫化騐以之配藥最爲合宜蓋該五星牌之酒已陳有二十餘年其力量醇厚洵爲不多得之品也熱心救濟佩謝莫名書之以爲好善者勸務望貨報將此函賜刋來函蘭俾閲報諸君瀏覽到處傳布多所全活曷勝盻幸之至沈仲禮朱葆三同啓 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
