# 1895 - 220 - 4908014

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印賦學正鵠重印各書出售] [  圖書集成局代啓]  
　　賦學正鵠　　係平江李次青先生所　　　十種淡妝濃抹各擅勝長誠爲初學之秘笈文瑞　主人售本　用鉛字排印　批註釋悉依原本控讐裝訂格外精　計每部四本價　四角○　惠敏公全集每部洋八角○彭剛直公奏　每　洋七角○詳莊八家四六文鈔每部洋一元二角請向蘇州閶門　　　　海棋盤街　　　　書坊　取 
[昌文學以道]  
　　易曰形而上者　之道形而下者謂之器道不可見見之於文器有所屬成之於藝凡泰西之所謂格致象緯輿圖測量機器算學重學化學　學光學電學一切皆藝也中國文學開泰西之先聲地球各國中以中國文學爲最先亦以中國文學爲最難最備倉　創造六書有象形會意諧聲指事轉注假借六者諸國皆僅得其一端泰西所尚上古文字如臘頂希百來希利尼今雖不行尚有識者埃及一國聲名文物盛於商時而其文字最多象形他可知矣後世旣分文藝爲兩途三代以後周末文勝藝遂廢而不講久之而泰西藝學獨得其精中國言性理尚德行者謂之道學專訓詁工詞章者謂之文學二者宜爲天下各國所取法今以藝學取士而遂將道學文學盡舉而廢之乎非也中國聖賢所有微言奥義多載於書實非泰西諸國所能及諸番文字不同而多本於梵書梵書左旋其勢向右華書右旋其勢向左華則一音該一字梵則一字或貫數音華以直相隨梵以横相綴梖人别音在音不在字華人别字在字不在音故梵書甚簡差别不多而有無窮之音焉然則泰西文字其源實出於西域可知也嘗謂西人事事求實獨至身心性命之學則不求諸實而遯諸虚卽如天堂地獄之說與其求之於身後曷若質之於生前孔子曰未知生焉知死是知生則可以知死矣知死實不外知生矣曾子作大學而歸重於慎獨曰十目所視十手所指此卽天堂地獄之分界也曰人之視已如見肺肝此卽地獄也曰德潤身心廣體胖此卽天堂也不此之務而徒求之虚空縹緲得毋捨近而圖遠哉然此祗言性理而於治體無關也今但言中國之字法文法迥非天下各國所能望其項背一字有一字之精義具有對偶隨用不窮幾於上侔化工文字而至中國歎觀止矣竊嘗謂尼山之道傏　之文千載而遥當使萬流仰鏡是蓋聚中華數千年之菁英經數千萬名人之　練而　爲天地古今之至寳者也　其爲天地古今至寳之物而獨令其罹天地古今至寳之災則今之帖括時文是也夫人自總角束髮受書窮年累月於佔畢之中使其所讀皆有用之書則讀史而知治亂興亡之故考道而知盈虚　長之理觀人而識邪正忠奸之别涉世而追賢良孝弟之風今徒以時文一途以困天下之人才其所用文字無一適於實用其禍實甚於祖龍之焚書坑儒五百年來文字日壞人才日頽職此故也况其課士也僅一途其取士也有定額聚千百人而試之僅見其一日之長其幸而獲雋者多矣卽其不幸而被黜者亦不少矣今使同一人也今日試之而得矣明日試之而失矣或得或失初無定評亦無定見每歲中所取秀才若干舉人若干進士若干皆無用之人而已以無用之人爲無用之文而令其出身臨民天下何由而治國家何由而强哉竊以爲不如盡付之一炬而易轍更張改絃重理廢時文而以策論律例治法西學時務以觀其通達明辨詳審精覈由縣而得取者謂之文學秀才升之於府由府而得取者謂之文學舉人升之於省由省而得取者謂之文學進士苟進士中有才德爲民推許者進之於朝廷天子乃召而用之俾爲文學侍從顧問之臣得在詞林之列其餘秀才舉人進士得名之仍當各事其事各業其業以自謀生毋得爲游民廢民如欲爲　員者則標其名於省府縣各學中以俟公舉於文學取士之外仍寓鄉舉里選之法所謂人人皆可從政也是則文學與品行兼優者庶得爲輿情所愛戴衆論所歸往如是則爲士者雖多而千百中不過得二三而已是公舉之法行名實兼收自無人浮於政而爲士者無不競崇秋實不尚春華羣務經綸不爭詞采而有不化行俗美者乎夫文教不宣所以士風頽敝文治不昌所以士習卑靡無學而徼倖者多則鄉曲有虎士懷才而抑塞者衆則儒林有棄材况文以載道道以成文有國家者縱不爲才計獨不爲國計乎縱不爲國計獨不爲道計乎在今日而亟亟焉振頓斯文必以昌文學而崇聖道爲先 
[新撫蒞省]  
　　蘇州官塲迎接新任撫憲趙展如大中丞已登前報兹悉中丞於十九日辰刻駛過嘉興驛卒探悉飛騎報知藩憲鄧方伯臬憲胡廉訪蘇州府桐太守總捕同知劉司馬長元吳三縣宰以及道府州縣文武各官咸於午後乘坐官舫用小火輪拖帶駛往　　關外一路迎接撫標各營兵弁皆出隊伍排列江干至鐘鳴五下遥見帥字旗臨風飄颺知棨戟遥臨矣各憲乘舟迎上呈遞手版旋復駛返胥門齊集接官廳鵠候上燈時中丞舟抵碼頭各營兵以中丞先期咨照不許然放鎗砲是以僅列隊跪接時奎中丞及織造憲亦已齊集於是趙中丞登岸步入接官廳立於香案之旁奎中丞率同文武各官行三跪九叩禮恭請聖安然後與各憲一一接見茗談片刻中丞復登舟繞至葑門外靈官廟碼頭府尊及三首縣等官亦卽飛輿繞城而往時適大雨滂沱且夜漏已深中丞遂令各官各回本署准於翌晨登岸二十日清晨各官重集葑門伺候中丞登岸至靈官廟拈香然後排導入葑門逕至滄浪亭行轅暫駐一時輿馬往來甚形熱閙旋發出紅諭准於廿二日辰時在撫署接印是日午後中丞排導出轅至各憲轅答拜 
[川中教案紀聞]  
　　四川閙教一案屢經登報兹接訪事人函云前任川督劉仲良制軍兩奉電旨命回成都會辦教案制軍遂於閏五月二十四日在瀘州舟次上岸由陸路晉省不過重慶下游州縣備辦接差不免徒勞矣○新任川督鹿芝軒制軍到任以來於教案極爲留意特派幹員七八人赴各州縣查辦聞嘉定英教士處所失各物賠銀一千兩眉州教士所失更少賠一百兩至成都之案尚未議結大約賠欵在百萬以下所有滋事匪徒已飭縣拿獲多名　諸囹圄聽候審辦 
[蛟水逆流]  
　　卾省所轄之崇陽北港地方山崇嶺峻巖壑深邃山頭多産紅茶每歲出茶約數十餘萬每值佈谷聲中茶師茶商紛紛入山採辦頭茶子茶畢卽趁舟返漢一年一度習以爲常月前該山内之牛角嘴地方忽然起蛟 
 
 

Page 2

 
 
居民遥見石窟雲封林梢霧罩一縷白氣直往上升大衆詫異知必有蛟患咸欲奔避山頭忽然陰雲四佈大雨傾盆霹靂一聲震動山岳大水自山後逆流而上直衝下流一時泉濤洶湧趨避不及者概被洪濤席捲而去柴草沙石塞滿溪港房屋被水衝損者不計其數吁亦該處百姓之一小刼也 
[軍門回甬]  
　　甬友信云目下海防解嚴駐防鎭海之振字中左右三營兵勇現奉大憲裁撤資遣回籍浙江提督張奎垣軍門已於日前乘元凱兵輪船回甬陸營弁兵均至江北岸迎迓軍門乘緑呢大轎用全副儀仗呵殿進署 
[大將威名]  
　　鎭江來函云馮萃亭宮保當咸豐十年金陵大營潰散時從張忠愍公移師鎭江旋因賊焰披猖忠愍殉節雲陽斯時鎭江守兵無多外援莫繼宮保嚴密防守振作士氣力保孤城賊屢次來犯大小百餘戰屢挫凶鋒朝廷知其才可大用命督辦鎭江軍務由是事權愈專士氣愈奮半壁江山非軍門誓死扼守幾無一片乾浄土矣同治三年秋賊平凱撤宮保奉命入都陛見旋赴粤西提督任嗣因叛將李揚才作亂奉飭督剿事定後逾數年卽上疏乞骸優游梓里光緒十年法人肇釁凱觎越南諒山之役軍門出奇制勝幾有恢復全越之勢厥功尤偉迄今猶嘖嘖稱之迨上年中日交戰江海各防戒嚴宮保復奉朝命督辦江南防務統率所部常勝萃軍十數營於是年冬由粤起程道經江皖各省水陸數千餘里於今年春間方抵鎭江在東北門一帶擇江濱隘口駐紥所統弁勇皆樸誠驍悍望而知爲節制之師宮保平日講求軍政紀律嚴明素與士卒同甘苦麾下之年長者曾與法人交戰屢獲勝仗迄今談當日事猶覺眉飛色舞　保到鎭首出安民告諭尤在兵民和悅不准出外稍滋事端此治軍之緊要關鍵數月以來軍民相安秋毫無犯宮保之三公子相榮觀察六公子相華太守總理全軍並有蔡麗勳太守總辦營務處曁某某公子等襄辦一切每日按早中晚操演三次惟天雨暫停餘時雖逢酷暑亦無間斷日前宮保飭常勝各營管帶率領帳下貔貅齊集大校塲閱視營伍屆期宮保排齊全副儀仗端坐緑呢大轎呵殿而來斯時各營官督率兵丁伺候但見戈矛耀日旗幟連雲迨宮保鳴騶戾止營哨各官謁見旣畢卽升坐演武廳傳令開操一晶頂官手執紅旗左右一麾帥臺之上鼓角齊鳴衆軍士忽東忽西忽前忽後排列陣勢有五花八門之觀又見晶頂官易五色旗立於中央甫一摇動洋槍隊卽變爲長蛇一字陣槍聲隆隆如巨霆之驚人如連珠之不絶其時火傘高張衆健兒雖汗流浹背而仍勇猛異常槍後間以刀矛互相擊刺豁喇有聲旋演八卦陣長蛇陣三才陣金鎖陣螺螄陣步伐整肅奇正相生正當風捲雲馳之際忽見前晶頂官又手執藍旗略一旋舞旣而兩軍相對奮勇格鬥如臨大敵槍烟迷漫之際殺氣亘天幾使白日匿影演畢復變爲二龍搶珠陣緩緩退入布門猶聞一路凱歌聲走陣之後接演籐牌打靶等雜技各獻神通精純嫺熟不似灞上棘門之兒戲操演甫畢時已暮色催人宮保遂命駕回行臺道旁觀者咸謂宮保年逾古稀鶴髮童顔端坐輿中高瞻遠矚汾陽福澤潞國精神可謂兼有之矣 
[重辦訛詐]  
　　胥門外某茶肆挑水夫某甲幼時曾與某姓子交好嗣某姓子不務正業甘習下流恒與流氓爲伍日就月將竟以拆梢訛詐爲生每遇阮囊羞澀時輙向甲硬行借貸甲懦弱性成不敢與較遂至每有所求無不應命本月十二日該無賴又向甲告假青蚨數百翼甲以囊空似洗許以越日應命詎該無賴頓時翻轉面皮惡言相向繼竟揮拳從事將甲按倒竭力兇毆甲大呼救命時環而觀者甚衆雖咸抱不平然皆畏其兇横不敢勸解適該處地甲行過見之上前喝阻詎該無賴非但不依反將該地甲一併兇毆當經甲夥喚集多人將該無賴獲住解至巡防局轉送蘇州府署禀請究辦桐太守疾惡如仇最恨此輩當時詢悉情由勃然大怒立卽升堂親提訊鞫甲偕地甲申訴前情并請騐傷該無賴俯首無詞太守喝令重責千板釘上鐐銬飭押入改過局永禁 
[小兒狂妄]  
　　漢皋之地地密人稠習青囊之術者何止千計此外摇虎撑祝由科設蜂房列藥肆者更不乏其人近日漢上又來一小兒年約十六七歲爲卾屬之鄉間人自號田消共爲人治病兼能驅除鬼怪妖邪高貼招條誇張殊甚其一聯云試問天下名醫幾許請看吾道手叚何如有神其說者延至家中服其藥亦無少騐然必裝神弄鬼爲糊口之計被其愚者又未知伎倆也 
[添土防堤]  
　　漢江洪濤暗漲拍岸平堤業已浸及堤岸武漢江堤自昔年經漢上巨紳劉賓庭觀察捐資倡修垂及念載業被洪濤洗刷剥落損壞堤工局員誠恐洪水爲災衝壞堤岸每日派人挑土荷插四處巡視培植土木藉障狂瀾云 
[爲民請命]  
　　福州天氣炎熱亢旱已久現閩侯福防廳出示祈求雨澤禁止屠宰計自十六日起迄十八日三天想蒼蒼者當早沛甘霖以蘇民困也 
[重整渡規]  
　　武漢之地相隔長江江面七里有奇划船林立密若星點每值過客喚渡舟子爭攬客載貪省錢文之輩擠坐船中塞滿一艙一遇風狂浪湧船小勢重多因此而　斃者時有所聞迭經卾省各大憲出示嚴禁不准多裝奈强悍之輩仍陽奉陰違漢清軍府厲吉人司馬深知積弊不忍不教而誅兹於月前杪出示再禁諄諄告誡不准多裝人口祗准照議定數目每船幾人所釘之木牌裝載如違許卽扭禀渡頭局員處盡情處治决不姑寛想一經告誡渡子雖愚亦當知感恩畏威不復似先之濫行觴政矣 
[白日持刀]  
　　門東機業中某甲郭老小者生性剛强無惡不作與門西某乙王小二爲友數年以來情同管鮑不意花柳迷人酸風頓起本月初九日甲帶短刀尋乙於　將乙連戳數處惟額　之傷最重是日天氣酷熱所傷之處臭味難聞乙家將門板舁至江甯縣門首喊冤翁大令因無詞狀囑令叱出後乙家復舁至大堂先乞相騐　後補詞不知以後如何俟訪實再報 
[嚴拿賭棍]  
　　南臺總查郎别駕前日因到后洋裏拿賭該賭徒膽敢將别駕之轎班擅行毆辱别駕因衆寡不敵只得退回卽商之局委梁别駕出差將該賭徒某甲獲案重責予以大枷示　 
[渡船失事]  
　　甯郡西門外接官亭前向設渡船一隻已歷多年來往之人均以一葦可杭爭先附載從未聞有失事者某日黄昏時有十餘人同乘此船將登彼岸因人多船小船忽欹側立時覆没同船之人均遭滅頂當經船帮中人撈起十數人尚有四人無從拯救想與波臣爲伍矣又大道頭之渡船於十四日行至江中因潮流甚急舟子把檐不　船　覆没同撐渡船之某甲見其叔落水手持竹篙挺立船頭正欲往救不料被他船相撞翻身入水後其叔經他船撈救得生而甲與范姓二人已隨波逐流而去矣碧水長流那堪濯魄青山依舊何處招魂誠人世傷心事也 
[撤穢避疫]  
　　福州時疫盛行民間死亡甚多皆猝發立斃救治不及眞有朝不保暮之勢署臬司張廉訪因見省城内外街道向有堆積糞草當今暑熱薰侵最易染病禀明督憲請派勇丁將各街道所有糞草盡行挑净冀免癘疫督帥准予所請札檄福字營徐軍門派令勇丁按鋪挑净一面檄飭保甲總局陳太尊同書轉飭城内四叚委員城外總查上下横直路各委員督率福字營勇丁挑净糞草勿任偷懶現城内外保甲委員業已督飭福營勇丁四處挑挖糞草由救生船運出大橋江面另有陳委員在鴨牳洲按船收下飭丁順潮抛擲江心已有數又閩中河道溝道不通已久如果全行挖濬則更爲避疫之良法也 
[幸慶生還]  
　　南洋保民兵輪裝載散勇抵卾寄機於塘角新河口上船中水手數人携錢上街買物辦買旣畢均於龍王廟碼頭雇坐小划飛渡上船甫抵船旁咸欲攀梯而上詎船小力微人衆齊立船沿船身傾側一時齊墜入水兵輪急放小划馳援一一救起未占滅頂之凶然已 
 
 

Page 3

 
 
受虚驚不小矣 
[粤東考政]  
　　學憲惲次遠文宗初六日登岸入衙次日卽排導出門與各憲往還一次後卽閉門謝客嚴密關防示期初九日行香放告初十日考生員經古至文童經古因人數過多分兩塲考試十一日頭塲十三日二塲頭塲考詞章經學史學二塲考性理算學各童就其所長報考一藝不必兼考至於兵策化學醫學等雜技概不收考以免駁雜不純仰見文宗以遠大相期凡在士人可不爭自濯磨共敦實學哉十二日考廣府南海番禺東莞順德並番禺客籍各學生員十四日考香山新會增城三水新甯龍門從化新安清遠花縣及旗籍各學生員十六日考南海縣文童十八日考香山三水新安各縣文童二十日考東莞增城兩縣及東莞客籍文童至此外各縣試期尚未見諸牌示容俟續録 
[入閩瑣紀]  
　　福州時疫盛行路斃者甚多皆屬無告貧民殊可憐憫○日人肇釁以來上憲恐省中有意外之事因招募團練五百名飭歸紳土十人接帶計每團五十名現中日和議已定地方亦稱安謐業已奉檄每團撤去廿名以省軍需○城内外鋪户刻皆捐錢延請羽衣設壇建醮念經以禳瘟疫晚間則迎神出巡鑼鼓喧沸事近於　亦猶行古之禮也○臬轅遞禀一張須費四五千文百姓苦於禀費寃不得達久矣張廉訪深知此弊准民間有事赴轅呈控只准代書收錢二百文隨遞隨判 
[方伯辭行]  
　　新授浙江藩司胡方伯聘之日前由京南下繞道申江暫駐天后宮側行轅已紀前報昨日午前方伯命駕入城赴各當道處辭行定於今日啓節赴杭履新也 
[道憲拜客]  
　　浙江布政司胡聘之方伯鶯遷天后宮側行轅已紀前報江海關道憲劉康侯觀察於前日下午五點半鐘鳴騶至行轅拜會方伯以禮迎入晤談良久始興辭而出 
[憲節將臨]  
　　正任蘇松太兵備道黄幼農觀察本月十五日交卸臬篆本擬卽行回任旋因新任巡撫趙展如大中丞於廿二日履新是以黄觀察欲俟謁見叩賀後再行回任昨日午後頒發紅諭擇定本月廿四日辰時接篆道轅各書吏清理公務昕夕不遑本縣黄大令知憲舟不日可到因飭辦差丁役常在新閘大王廟官碼頭伺候恭迎 
[滬城火警]  
　　本城縣西街同興聚興兩客棧房屋毗連昨晨九點鐘不戒於火致兆焚如霎時間冒穿屋頂火燄飛騰蓬蓬直上當由地甲鳴鑼報警本城各洋龍聞警之下風馳電掣而來松滬厘捐總局及果育堂洋龍首先馳到旋卽道轅同仁輔元堂沈香閣保嬰局　各水龍陸續皆到竭力噴射幾如銀濤萬道飛濺半空祝融氏見勢不敵移時遂滅跡銷聲而去上海縣黄大令保甲總巡夏明府以及各巡防委員提右營廖叅戎城汛李千戎咸各臨場彈壓是役也計焚去客棧裁衣店冷店門面四間内屋約計二十餘間縣監近在咫尺由撫標滬軍營管帶劉遊戎督率兵丁二十名彈壓並道轅親兵護守監門其起火之由兩客棧互相推諉尚未知其實在也有前連城縣知縣楊苹笙明府假寓聚興棧火起時被人竊去衣箱一只内有公文奬札因卽報請上海縣爲之飭捕查緝 
[兇犯起解]  
　　甯波人王阿狗前在法界寳興園烟間與髹工錢安心揪扭跌地錢卽墊傷身死一案黄大令鞫犯供明確情詳奉各大憲批飭解省勘訊前委典史蔡少尉提犯騐明面貌聽候備文起解等情俱紀前報昨日午刻移請城汛李千戎撥兵兩名到縣協同縣差禀經蔡少尉飭提該犯至案點解後卽行起解押出大東門由大碼頭登舟解省矣 
[零落花叢]  
　　李張氏向在小東門開設花烟館賺造孽錢不少大姑娘其邪號也日前曾押戴施氏爲夥妓迎新送舊之餘偶不遂意卽以鞭撻從事氏不堪其虐卽乘間逃逸大姑娘遣人四出訪尋嗣知避匿虹口遂於前日雇就馬車一輛邀約多人將氏拔置車中飛駛而回氏百般呼喊中途雖有人詢問以瘋人答之比至洋涇浜將欲過橋氏忽從車中躍出巡街捕見而詢問龜黨仍稱患瘋氏則堅稱並非患瘋捕見其情跡可異當將戴施氏大姑娘等一併拘入捕房捕頭詰問之下飭轉送公廨屠别駕著押候訊究 
[爭産訊結]  
　　前由美捕房解送江北人李仁元張三卽喜子及張卡氏卽李卞氏等各以串吞遺産糾衆奪物互控一案業奉前讞員宋莘樂通刺庭訊因供詞各執判各交保著函追要證宋大來及卞氏之子李寳慶等到案再訊前日經原差胡坤將案内應訊人證逮案至晚由屠别駕在二堂集訊李供小的家在鹽城向以耕田餬口有嫡堂兄春元偕嫂卞氏等於光緒四年來滬在虹口作小工未及數載春元稍有積儲卽在虹口開設洪興園茶館至九年九月春元有信招小的來滬在茶館帮忙至次年二月小的因事回家以後不時來往迄今約有十二年之久不料春元於前年五月間在滬患病沈重其時小的適在家中栽種不及來申經卞氏雇船將春元伴送回籍未及到家春元在途病故當經卞氏在高郵州地方將春元收殮旋將屍棺送回埋葬卞氏卽匿跡上海及小的於今春來滬緝悉寡嫂卞氏已與舊夥張喜子卽張三私姘故兄所開之洪興園茶招牌業已改易並將長侄寳慶及小的寄養之胞弟二人均被逐出流落在外小的向卞氏及張三理論並未糾人强奪物件卞氏供年三十九歲丈夫春元於前年五月逝世經氏買棺成殮旋將靈柩盤回原籍埋葬後念故夫遺下子女衆多且均年幼同族旣無依賴遂商諸姨夫宋大來作主再醮與通州人張三爲室循坐産招夫之俗例入贅在家俾得撫養子女所有故夫遣下之店業作價洋五十元盤賣與張三爲業其洋銀並丈夫在日置買之田産文劵等連同長子寳慶一併送回原籍均交與宋大來暫行收管待寳慶成人俾可成家立業小婦人所爲之事並無不合詎意夫堂弟仁元心懷叵測屢與小婦人爲難甚至糾衆奪物不得已愬捕送究張三供與卞氏略同寳慶供年十六歲此事均由母親作主餘不知悉别駕問爾現居何處答現在江北宋大來家讀書又問爾父在日所置田産文劵等現在何人收藏答由母親交與小的之岳父代爲收執宋供小的向習農事親串李春元故後雖稍有積蓄緣遣下子女甚多衣食難周且卞氏已愿醮與張三俾得撫養子女小的亦未便阻止惟仁元旣不能照顧寡嫂反向索擾不休亦屬不合徐幅興供小的與李姓爲戚誼伊等叔嫂涉訟小的曾經解勸今奉傳質乞恩作主别駕判卞氏償還仁元盤川洋三十元了結各具遵斷切結存查李寳慶仍飭宋大來帶回原籍妥爲照料人證開釋案遂結 
[縣案三則]  
　　前有天津幼伶張桐張連順投縣喊禀稱被師凌虐過甚求請超豁黄大令訊供之下飭發普育堂在案兹有顧元善央覓保人劉恒林投縣求請給領前晚委員夏明府升坐花廳提訊顧供天津巴縣人七品軍功前在天津起一戲班子弟六十八人倩師訓習張桐習學花旦張連順習學武戲皆由父母出具合同愿爲學戲卽將合同呈案故職員去冬帶來申地前月被伊逃到案下謊控今覓保人來案求准交保給領明府曰爾旣係有職人員何至作此起立戲班之事答職員前在某行爲買辦現在無事天津風俗戲爲常事質之張桐供年十七歲張連順年十五歲實被教師惡手凌虐苦刑難受不愿跟顧回去明府衡情判斷張桐連順兩人旣不愿跟顧回去其懼凌虐可知著仍發堂候備遞解文書遞回原籍交伊父母管束顧元善所呈合同兩紙發還不准具領飭退○施阿惠發痧赴南巿董家渡天主堂醫治無效身死由友人趙春　備棺收殮後有教中人剃髮匠周桂生告訴教堂院長帥維則說胡桂全在周紀堂所開之茶館内說施阿惠死後胸前有孔周紀堂應說堂中每有挖心之事請廿七鋪巡防局提案送縣懲辦已列前報前晚亦由夏明府訊斷胡桂全供江北人做皮匠爲生施阿惠亦是皮匠素來相熟並不說過有孔之語周紀堂供在大王廟後面開設小茶肆胡桂全並未到過小的店吃茶如何有此語求明鑒明府曰周桂生親聞爾等說是胸前有孔挖心等語胡稱周桂生前因倩小的修理皮鞋欲欠修錢不允曾經口角懷恨造言誣害以報前仇明府以周桂生尚未來案無從質　遂判具 
 
 

Page 4

 
 
安分切結存查從寛開釋○本城倒穿弄姚某家自去年四月被傭婦沈金氏竊去小孩兜帽一頂上嵌珠石約值七百金逃逸控經本縣黄大令提伊夫沈永發薦頭李王氏保人顧老虎到案訊追判將李顧交保沈則收所限交沈金氏在案迄今日久未據交案事主投案呈催前晚又由夏明府提案訊追李王氏供小婦人素與沈金氏不認識憑顧老虎轉浼作薦顧供因與沈永發相知伊託小的爲伊妻金氏作薦人家帮工故託李王氏代薦小的作保實未知沈金氏如此行爲代薦生意本存好心不料反被拖累現在查訪一無下落沈永發供沈金氏非是髮妻乃係弟媳因弟故世小的接娶未知其心性如此刻因覊押所中無從尋訪以致日久未獲亦無音信總求大老爺准小的具保出去探問找尋方可交案明府准如所請判令交顧老虎保出顧另覓的實保人作保李王氏仍交原保再限十日定將沈金氏交案以憑嚴追究辦如違定予重比 
[英廨瑣紀]  
　　鮑桂福失妻一案迭經訊　追終以毫無實據經屠别駕判令被告沈芳榮之妻王氏助鮑尋緝迄今尚未尋獲前日　又將沈扭到公堂控稱沈雖無誘拐實據但妻初次沈逸時實在沈處尋獲今又沈逸諒沈必知其詳故扭請究追值日差據情禀陳屠别駕著將沈押候訊核○鄭周氏不知何故與其夫鄭雨田在途口角繼以爭毆經人勸解尚不肯散適爲四百六十二號華捕所見當卽拘入捕房捕頭詰問之下飭轉送英公廨别駕著將鄭周氏暫交官媒押候訊究○傭婦沈倪氏同子炳生在滬傭工前日忽爲二竪所纏主人恐有意外之事不免貽累當卽逐出氏彳亍中途棲身無地適爲四百六十一號華捕所見舁送英公廨請爲安插屠别駕飭送棲流女所醫治 
[美捕房瑣事]  
　　崇明人召壽龍居西華德路東王家宅前晚被素識之同鄉人王安清楊雨才二人混入竊去衣服等件召卽奔控捕房捕頭飭包探江阿三將王楊一併拿入捕房押候解請英讞員訊究○前晚九點鐘有西人某似係水手在天潼路乘醉妄行巡街華捕告以不得在租界閙事某遷怒於捕欲與爲難捕卽吹號呌旋有二華捕應聲而至帮同拿獲解入捕房捕頭略詰數語命押候核辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[拆受責]  
　　三百十九號巡捕解送夏阿生偕妻黄氏　　　　張阿元等藉端拉啜講茶肆意拆梢　别駕提　之下　　　　　　寍波　居治下素藉縫紈爲活前日妻與同居之某氏因細故口角爭執之餘突有無賴張新奚等糾集多人將小的拖拉至五雲日　　　　　講茶勒令服禮並逼令代惠　酒資洋二元有奇不遂其意遂遭毆辱爲此　捕送究黄氏供與伊夫相同兩　同供小的等因夏妻　　　　　閙不休曾經解勸並不敢拉啜講茶　遭誣控别駕訊得兩張均非安分之徒本應嚴辦今姑從寛著各掌頰五下一　斥繹 
[法捕房二則]  
　　流氓某甲江北産也近與法界　芳里内某烟妓訂嚙臂盟情投意合乃該妓又與充當城門勇弁之肄　　　　早有所聞無隙可乘於前晚號召同黨數人潛伏該處逾時果見乙至甲遂呼哨一聲欲得而甘心乙見勢不佳飛步狂奔甲大呼捉賊巡捕　　而至將乙拘獲扭入捕房捕頭詢悉情由以乙無干省釋著將甲押候解堂究辦○法大馬路某烟館門首包車上放有紡綢洋傘一柄偷　某甲見而垂涎乘間竊取至護城河畔某舊貨攤銷售適被探夥所見當將人贓並獲比至典當街口有管理自來水龍頭之霜乙攔阻爲此非竊賊該探夥與其爭論之際甲則乘間兎脫遂將乙扭入捕房據情禀明補頭飭著將乙押候解訊原贓存候失主認領 
[同善共濟]  
　　東海知過子爲故父祈冥福自已懴悔子病愈助賑洋一百元陳淡如子病求轉機助一百元咱帮義記祈諸事順遂水陸平安災退刦消助銀二百兩憫念時艱解囊救命施當其厄敬佩莫名謹乞附登報章以爲善勸[  上海六馬路仁濟堂籌賑公所施善昌謹誌]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
