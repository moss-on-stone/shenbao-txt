# 1916 - 246 - 4915651

 

Page 1

 
 
   
 
 

Page 2

 
 
時評 
[無謂] [  冷]  
　　國是稍稍平靜無謂之事又續續而出現此中國人心性中有一好入歧途之根性此中國國是之所以無進步之日也 
　　不觀今日電報中之二事乎拜跪之儀豈今日所必要憲法爭論之語豈有當於大體是故龍張之跋扈外交之棘手雖足爲中國患然而其患乃顯人人知而非之也惟此好爲無謂之根性一有所觸即時流露使人不知輕重緩急之分日誤其國家於冥冥之中以吐一已之意氣與議論人或是之而多盲從之者此其患豈顯者比耶 
　　嗚呼中國人才有限無識者一無所問有識者多以無謂之事爲消閒之具宜其國是之日非也 
[專電]  
　　北京電中日軍隊又在公主嶺誤會衝突互有死傷日齋藤少將即訪陸軍次長林使亦訪外交部先電飭停止衝突 
　　北京電昨四點二十分續議憲法主席主委員會分任逐條說明讀第一章國體請楊銘源出席楊登台說明中華民國永遠爲統一民主國駱繼漢質問統一二字界說劉成禹問世界究有若干民主國孫潤宇謂條文研究委員應答復條舉反對無此義務主席讀二章國土請何雯說明何登台言中華民國國土依其固有之疆域國土及其區劃非以法律不得變更查季華問固有作何標凖答國家土地人民搆成且前清歷史可據白逾桓問區劃界說答此關政治兼涉外交又曰然則委員已援政府以割讓滿蒙藏權言次聲色俱厲何稱本章二條文尾一語即寓補救於是引起辯駁發言益無秩序褚輔成稱時間已到主席遂告延會散 
[譯電]  
　　哈爾濱電昨夜有鬍匪二十人乘艇攻擊哈爾濱對面松花江岸濱官立製糖廠廠中防兵與鬭爲匪鎗擊各匪旋登岸伏匿籬後廠中乃發警號關閉廠門接戰一小時後傳家甸之援兵三十人乘艇馳抵於是匪乃且戰且走廠中之兵悞以援兵爲匪開鎗擊之匪乃乘機乘艇逃脫匪之死傷者數人兵士傷一人現料匪之目的乃在刦擄管理該廠之華員勒繳贖欵（四日）字林報 
　　廣州電朱省長今日赴肇慶與岑春煊會商要務並請陸督軍入省龍濟光現願離任並允展緩收取所索之三百萬元惟須先付以足供遣送部下諸人回里之經費朱省長薩上將會銜出示安民謂諸方面已商定條件不致再有戰事飛行家譚根本月二日在肇慶岑陸之前試驗飛機（四日） 
　　香港電梁士詒致書香港日報否認曾以交通銀行紙幣託京中同黨銷用以圖破壞民國財政之說（四日）以上路透電 
[東方通信社電] [  日本人組織]  
　　東京電中國政府交通部前與中日實業公司交涉借欵議成後於八月二十六日調印三十一日交付現金該借欵全額一百萬元期限二年利息八釐發行價格每百實收九十五以北京電話局機器並電話局之收入電話營業權等爲擔保（六日） 
　　奉天電與日本軍隊衝突之中國兵已經退却並由張督軍嚴飭奉天各軍隊無論如何事故如無命令不得攻擊蒙古軍又日本關東都督向張督軍聲明日本軍隊之出動係爲監視妥協條件（指官軍與蒙軍妥協條件）之實行如何非以戰鬭爲目的云云（六日） 
　　東京電據大藏省發表大正四年度國庫餘剩金額計歲入七億八百五十三萬八百二十九元歲出五億八千三百二十六萬九千八百二十五元出入兩抵歲入超過一億二千五百二十六萬一千三元純餘剩金爲五千二百六十一萬六千六百五十八元（六日） 
　　東京電日本駐在漢口派遣第一大隊長今日更調如左中支派遣步兵第一大隊長伊藤益雄補步兵第二十三聯隊大隊長步兵第二十三聯隊大隊長瀬户口彌太郎補中支派遣步兵第一大隊長（六日） 
[戰電]  
　　其一（英人路透電） 
　　巴黎電今日下午公報云敵軍於公曰萊於森林間猛事回攻爲法軍砲隊及機關鎗擊退德軍在貝洛央桑台勒東進攻五次均爲法軍擊敗松末河之戰事爲天時所阻法軍現正從事鞏固新陣地法軍在貝洛央桑台勒東俀敵百人佛勒里與歇洛瓦俘敵五十人敵軍在錫哇芒防禦工程東南進攻完全敗退（五日） 
　　倫敦電今日下午海格將軍報稱英軍於古維勒芒東面前進一千五百碼又在勒士叢林佔有立足地法爾夫芒附近廣千碼之敵軍防務已爲英軍所佔（五日） 
　　彼得格勒電西南陣線之戰事仍在進行尤以查洛乞夫與加里區兩方面爲烈卡巴西安山諸山隘戰事亦極猛烈敵軍由内地及法境陣線調來援兵固守通萊姆堡之諸路卞巴西安山之俄軍現分三面進攻一在拉伐洛夫南面一在加布爾山境一在杜拉伐特境俄軍已佔據高地多處（四日） 
　　雅典電希臘政府允於戰爭期内驅逐英法公使所指爲代德人運動之希民及外人希皇病已痊但柴米斯首相仍稱御躬不豫維里齊洛斯黨大會通過决議案未便入呈云（五日） 
　　其二（德人德文報專電） 
　　柏林電九月四日德軍大本營公報云英法軍昨晨在松末河境進攻與德軍大戰其激烈達於極度河北自波芒起至松末河止闊約三十邁當之陣線戰事仍在進行敵軍在安克河兩面屢次衝鋒而攻擊錫泊伐爾與波齊愛萊西北兩處尤爲劇烈但德將斯丹與瑪斯恰爾部下之勇兵仍堅守各陣地所失摩開田莊附近之地卽經回攻奪回敵軍所受損失極爲重大稍東德軍强朝之砲隊遏制敵軍於戰壕之中夜間敵軍得在福爾洛叢林附近衝出爲德軍擊退敵軍糜費子彈無數發砲猛轟旋與德軍激戰於干希村與松末河之間至深夜始已克區巴區與法斯本特二將之軍奮勇抵禦攻入第一道已毁戰壕線之敵軍而在第二道戰壕線阻止敵軍續進古維勒芒村及森林均入敵手松末河南岸敵軍之進攻者均爲德砲隊所敗敵軍除巴爾勒西南境外均大遭挫衂末斯河之東法軍攻擊錫哇芒防禦工程及佛勒里村東南均遭失敗德軍在沙維勒由峽縝密佈置後奪獲法軍陣地之凸角俘軍官十一員兵四百九十人敵軍回攻數次均未得利（西境戰况）三日夜間陸海軍飛船攻擊倫敦砲臺獲有佳果德飛船一艘爲敵軍炮火擊落二日三日松末河境天空戰爭共擊落敵飛機十三架自九月一日至今松末河末斯河境德軍抵制飛機炮共擊落敵飛機四架（空中戰况）里哇波德將軍陣前之俄軍屢在魯克西面及西南面進攻均遭失敗俄軍猛攻波洛夫北面熏德軍奪回之地未獲效果查爾斯將軍陣前白里柴尼東面及東南面有戰事俄軍雖曾得利但經德軍回攻敗之德軍現正清除戰壕數道卡巴西安山齊洛尼北面戰事仍在進行俄軍在柴比西南及杜拉伐特拉北面進攻失利（東境戰况）德布軍乘勝在多瑙河及黑海間前進布馬隊在柯格瑪附近擊退羅國步軍俘軍官十員兵七百餘人（羅境戰况）戰局未變（馬其頓戰况） 
[公電]  
　　康南海致北京電北京大總統段總理鑒漢唐宋初業經大亂俗敗皆以孔敎復郅治今國體雖異人道豈殊而人心壞極豈法政所治人非天不生非敎不立故敬上帝拜敎主文明國之公理耶敎博愛可尊無如吾俗難廢祠墓佛敎養魂可尙無如吾俗難盡出家若又棄孔敎則蕩佚爲禽獸國將亡近有廢小學讀經之議有攻禮義廉恥之論議員請廢祀天祭聖而有司禁拜孔子明令各省可悚可駭今公執政大亂甫定民生悴國勢顚富民强國之政未一舉乃先以棄敎誘民導惡失天下心鼓志士怒貽百國笑甚爲公羞甚爲中國危之萬國禮敎主無不跪中國民不拜天不奉耶回又不拜孔子留此膝何爲昔日本大臣犬養毅與僕言笑吾國會提議之謬蓋大敎典禮非議院所及非有司所得專葡萄牙憲法有舊章不與民國相抵觸者照行請大總統以葡例提交國會并以祀上帝拜敎主之大典永不提議丁祭期近立飭各省祀孔子仍行拜跪禮以免大敎隨人反覆同於 
 
 
 

Page 3

 
 
兒戲中國幸甚昔承虛問今遇此大事除電内務部用特聞伏希裁察有爲歌 
　　又致内務部電北京内務部孫謝二長文明國必有敎歐美禮敎主必拜跪其不他拜者專敬於敎主也吾國數千年尊孔皆拜跪禮至嚴凡禮俗非議員所宜及更非有司所得專今國勢再造風俗壞極百度未修弟與敬虛主内務初執政而先禁拜孔子以失人心爲外國笑爲攻敎之導甚非所望也呂戴帥光明來函已認過望弟察納更電各省祭孔聖者照行拜跪禮并代呈黎總統段總理定案候覆有爲 
要聞一 
[英報論鄭家屯案之要求]  
　　字林報社論云日人因鄭家屯案提出要求其中有一情形較諸要求條件尤使旁觀者注意溯自此案發生以來幾將一月而此案究竟若何發生之眞正可恃報告迄未發表罪在何方誰先挑釁尙未查明乃賠償損失及遠甚於賠償損失之要求竟已提出矣據上星期路透電所援引之日本領署報告觀之此次衝突起於一華兵與一日人之互撞於途口角因此而起亦可想見聞又有一華兵前來以棒助毆至於日人對於第一華兵曾以足踼或以拳擊乃意中事但是否有之未經言及又聞有日警一人大約乃尋常警士身分者直赴中國軍營請見司令司令拒之不見華官此舉容或稍近不智惟彼此職位懸殊亦無怪其然日人於此種差使竟遣一尋常警士爲之已屬不當後復派兵若干謹送此警士復入華兵司令部是否經華人允許抑係恃强入内令亦未能確知日兵旣直入中國兵營華人見之能不憤慨此乃可以預逆而知者於是爭鬭乃起孰先開鎗雙方互相推諉事後縣知事與商會總理同往日營請其恢復秩序不意日兵竟拘留之此乃無可抵賴之事實上述梗槪非最後之結論不過藉以表明即僅從日人調查所得者以言之華兵誠非無故而與日兵爲難也日兵傷亡多人確非虛妄依照東方習慣無論其是否有罪死者輒得撫䘏惟日使提出之要求並未及於撫䘏一層奉督謝罪與撫䘏日兵家屬兩問題由中政府自解决之日使雖要求懲辦某某軍官但其重點並不在此其目光所注者則在要求中政府准其在南滿東蒙各地凡有預防同樣衝突之必要者設立警局耳去年中日條約締結後日本合辦警政之要求在實際上已經消滅今請求設立警局是復揚已死之灰也要知此項要求始終無有效力之理由去年如此今日仍然合辦警政名爲預防衝突之復作惟自記者觀之恐適得其反耳鄭家屯在東蒙疆域之内與南滿鐵路最近之車站相距頗遙日本何爲竟駐兵於此耶記者百思而不得其故記者但知鄭家屯苟無日兵則此次衝突無自發生而已日本有一堅决呌囂之黨對於中國主張强硬政策而日政府又不能不顧及此黨之志願此皆衆所知者惟記者有不能已於言者日政府辦理鄭家屯案其所行者未免超越公道所許者及日本友人所期望者之外日使林權助奉使來華以增進中日邦交爲標識奈滿洲日員素無舉動和平行爲公家之令名足爲日本新政策之累今東京政府未免太輕信滿洲日員之言矣日兵確死多人誠未可謂鄭家屯案爲小事但就日人調查所得者觀之此事原非重大惜發生之初辦理不善以致釀成極無謂之爭鬭耳滿洲境内中日感情本不甚佳而以中日軍隊同駐之處爲尤甚當兵士互毆之後遣一尋常警士直赴中國兵營要求司令之說明此舉不獨無禮且不合法負此責者無論爲誰東京政府不可不加以嚴譴記者非謂華人毫無錯處亦非謂賠償之不當伹此案眞情未經兩國派員會同調查明白之前日政府不應有所要求今兩國行將談判此案日人其勿以極無謂之重要加於鄭家屯案此則記者所切望者也 
[北京特别通信（七）] [  飄萍]  
　　鄭家屯案之經過内容 
　　關於鄭家屯中日交涉問題近日外交界忽有日使林權助君向我外交部提出要求之說日人之新支那報（東文）初記載之至今日（四日）京師各報遂爲同一之記載按此事當局方針聞須先由該處地方官自行交涉且雙方正在調查事實眞相何以林日使驟有提出要求之舉殊爲奇異記者特因此往訪精通外交界情事之某君據其所得之確實消息則要求之說因非盡如各報所載而不能謂林日使始終未有要求半月以前林使初蒞北京正此不祥之鄭家屯案發生之日林使曾到外交部聲明對於此案爲非正式之談話其時兼署外交陳總長招外交部次長亦與其列聞林使之措詞甚爲和平而對於鄭家屯事件之發生似欲以責任歸諸我國其時外交次長乃據理婉詞與之辯白言兩國之衝突起於軍隊之接近因接近之故言語不通遂致誤會釀成事變今此案曲直眞相固未查明然從根本上言之日本之駐兵於鄭家屯實非條約之所許蓋中國境内駐有外兵者如天津如北京等皆由條約而來鄭家屯並無日人可以駐兵其地之條約也然則日本苟不不顧主權而駐兵即不至令日兵與我國軍隊接近而衝突之事亦自無由而生林使無言織又商及今後不令再有衝突之辦法次長與言惟有從速調開兩國軍隊但兩國非同時皆退不可蓋兩方皆退一里則距離卽可二里若一方退而一方進是仍不能免於衝突也林使甚稱善但又言此事貴政府可電諭張督軍囑其與該處日本領事直接商榷以避去彼之責任然日本軍隊仍至今未退回也此次談話之結果决先從事調查故派王鴻年氏前往此爲半月以來經過之情形調查之舉今尙未告終了故林使而果提出要求者恐難免有强詞奪理之誚也矣當政府之派員調查同時又有案歸地方先自交涉之說然以目前言之我地方官與日本駐在該處之領事等亦從未開始交涉故林使之對於政府提出要求實兩國因此案有所交涉之始然當局之意調查未竣眞相未明豈已達磋商條件之期間根本上未能與之商議條件條件雖提出而仍不與之開始交涉乃目下政府對之之方法也又此案之交涉在中央抑在地方本無一定之辦法地方不能丁乃移而至北京亦屬當然之順序某君之意言地方官與之直接交涉往往有出言直率易傷感情之弊况督軍等皆爲軍人乎故此案仍須移至北京辦理較爲穏妥連日之國務會議屢議及此項問題而駐日章公使有電來京言日内閣已决定要求四件與林日使之所提出者似有線索可尋政府今後其果何以處之乎 
[日人之鄭家屯案善後譚]  
　　鄭家屯案日本政府之要求條件已經决定惟内容秘而不宣外間莫悉其詳東報即有紀載亦意度之詞未足盡信近有深知外交之某日人談及此事載九月二日東京時事新報略謂要求條件中處罰謝罪賠償等項爲必有之事惟所謂保障將來其形式當如何此則大堪注目也此案之重大較往年南京案爲甚然非由中國政府之惡意致之且中日國交以袁氏而睽隔今乃漸入佳境是以日本政府對於此案之態度較之處置南京案有以異也要之本希望中日親善故提出過酷要求或乘機壓迫中國皆所不欲惟徒以親善之美名不善爲解决甚至再有衝突反乎親善之初願亦非日政府所願故籌保障將來之方法未可忽諸民間輿論以爲增加守備隊與警察卽唯一之保障方法此說不爲無理然病在實行之後不能有完善效果果徒耗鉅數國帑何若改良中國制度與聘用日人爲警察顧問等方法之爲得乎如是則警察上之責任仍由中國負之藉此漸圖解除中日衝突之原因更可活用中日新條約聘用日人爲政治財政軍事等顧問使中日親善實現於滿洲而衝突之發生或不再見也竊意此爲最善方法第不識日政府亦將出此否歟云云 
[訂借日欵之研究]  
　　大陸報九月一日北京通訊云中政府邇來四出覔取借欵但迄今未聞有何結果近者盛傳傳將由日人方面訂借洋三千萬元且將以更大之借欵繼其後天津出版之某日本報代表曾謁見正金銀行之小田切君據謂中國固欲籌借外債但並未商諸日本今無論何國銀行或公司苟欲工募借欵必先調查中國財政現狀而後可又謂今彼將從事此項調查財政總長陳錦濤博士爲其同學黎大總統爲其舊交職是之故當不難查明一切中國大約可因林權助男爵之幹旋早日訂可借欵云云觀於小田切君之談話外間謠言不爲無因矣且據此足徴小田切氏代表之日本財政團現正竭力研究供給中國借欵之利便方法至於大借欵之意中抵押品當不外鹽稅餘欵或地稅耳鹽稅經丁恩君整頓後收入漸增若以所餘者還諸中央政府其數必大有可觀獨惜前曾脫離中央政府之各省未解鹽稅歷數月之久且有截留鹽稅以付軍餉者故中國國内苟可保安寗則鹽稅餘欵未嘗不足供大借欵之抵押品然如今日之時局凡謹愼之財政家視之均不必熱也聞日本貸與中國之第一次借款三千萬元並非純粹之借欵尚須准日本在華購買制錢三千萬元閱報者當憶近有日人在魯省廣購制錢此雖不正當之營業而獲利甚厚聞此項制錢鎔銅售之一文之本可得利二文餘日本財政家苟能購買制錢至三千萬元之數則可獲利六千萬元有奇大約尙可得中國下次借欵之優先權其利亦云巨矣日本藉供給中國借欵而伸張其在華之權力若謂此事爲衆所樂聞恐未必然第中國需欵孔急迫不及待自美國財政家拒絕貸欵之後於是選擇債主範圍更狹萬國銀行團或肯出而援手但以各國兵革未息需費浩大且中國於後此數月内必得巨資始能周轉各交戰國能否允許此種大借欵尙屬欵問於是中國情急勢迫乃不得不就商於日本日本固力能供給而又願應此求者也所可慮者中國國會對於借用日資作何意見今尙未明京中有人倡議謂國會應准財政總長籌商借欵至借諸何國訂何條件均應聽彼主之某某數界則信倡此議者志在阻遏國會干豫已决定之舉動此說是否確實不日可明但國會今對於他人侵佔其權妬忌極甚將來若果提出此議勢必大遭反對此則爲一般人士所豫料者也 
[閣員通過參院之情形]  
　　昨日參議院下午二時開會爲閣員追認案首由議長報告議員請假人數及一切情形後即請段國務總理出席報告閣員歷史叚君旋即出席宣言唐紹儀留學美國前清時曾充外務部侍郎民國元年曾任内閣總理陳錦濤在前清服務中國銀行民國成立選充財政總長張耀曾留學日本並充國立大學法律敎援孫洪伊在前清諮議局常駐議員程璧光曾留學英國回國後歷任海軍要職谷鍾秀曾留學於日本學識宏富許世英在前清時曾任大理院長民國二年曾充司法總長范源廉曾充敎育次長等情請徵貴院同意云云叚君報告畢衆鼓掌當由議長指定金鼎勳等八人爲檢票員旋即投票投票畢即由議長派秘書當衆宣告票數其結果如下唐紹儀同意票一百八十四陳錦濤同意票一百七十四張耀曾同意票一百七十程璧光同意票一百三十九范源濂同意票一百八十四谷鍾秀同意票一百三十八許世英同意票一百四十五段祺瑞同意票一百八十六孫洪伊同意票一百五十八此外除去廢票不計外得不同意票數略如下唐紹儀五票陳錦濤七票孫洪伊十七票程璧光十六票許世英二十九票范源廉三票叚祺瑞七票谷鍾秀三十九票張耀曾十一票復次由議長按照議事日程表决新到院吉林議員谷嘉蔭陜西議員陳毅證書之審查報告衆無異議遂得通過當日會場可記之附帶事項如下（一）廢票數之多投票後由議長檢出廢票甚多有將陳錦濤之濤字書錯一票有將范源廉之源字書錯一票有將唐紹儀之儀字書錯一票范源廉名下將同意之同字抹去此外更有七票將同意之意字書錯（二）旁聽席之擁擠昨日參議院未開會之前旁聽席已滿無容足地探其原因實因衆議院議員到會旁聽者甚多故也（三）僞旁聽劵之出現聞昨日參議院秘書廳查覺僞旁聽劵甚多後經秘書廳檢查此項旁聽劵並無號數不知何人作此無謂之舉云 
[憲法會議規則之修正說]  
　　憲法會議今日開始初讀照憲法會議規則開第一讀會時先由起草委員長或委員先說明草案全部主旨再逐條說明之此一百十三條之憲法案逐條說明晣非本日一會所能畢事故下會尙須繼續初讀至說明之後按規則卽應議决草案大體應否付審議會審議若議决毌庸審議時則得不用表决即付第二讀會故審議一層並非必經之手續惟草案旣成於少數委員之手未必卽符合於多數議員之意則審議手續事實上决不能免亦萬不可少昨聞某派議員頗主張於初讀之後動議修正憲法會議規則於審議會之外另行組織審查會由兩院各選出審查員若干審查之其主張之理由大抵因憲法草案旣成於三年以前現在時勢變遷原案中應行根本修正之處必多審議會人多口雜不如付諸審查之爲便其說亦頗近理但審查會之設置當二年議定憲法會議規則時曾經有人提出討論其時某派中人心欵有人欲謀根本推翻草案極力反對遂被打消按法凡經否决之議案於同會期内不得再行提出今雖事隔三年已爲第二常會然憲法會議寳合始終爲一會期似亦不能再提議否决之案故此事究竟如何刻尚未能遽定也 
[天壇憲法草案之原文]  
　　憲法會議已訂於月之五日開議憲法委員在天壇所草中華民國憲法案曾於二年十一月咨交憲法會議茲覔得該草案原文爲披露之以供國人觀覽 
　　中華民國憲法會議爲發楊國光鞏固國圉增進社會之福利擁護人道之尊嚴制茲憲法宣布全國永矢咸遵埀之無極 
　　第一章國體 
　　第一條中華民國永遠爲統一民主國 
　　第二章國土 
　　第二條中華民國國土依其固有之疆域國土及其區劃非以法律不得變更之 
　　第三章國民 
　　第三條凡依法律所定屬中華民國國籍者爲中華民國人民 
　　第四條中華民國人民於法律上無種族階級宗敎之别均爲平等 
　　第五條中華民國人民非依法律不受逮捕監禁審間或處罰人民被覊押時得依法律以保護狀請求法院提至法庭審查其理由 
　　第六條中華民國人民之住居非依法律不受侵入或搜索 
　　第七條中華民國人民通信之秘密非依法律不受侵犯 
　　第八條中華民國人民有選擇住居及職業之自由非依法律不受制限 
　　第九條中華民國人民有集會結社之自由非依法律不受制限 
　　第十條中華民國人民有言論著作及刋行之自由非依法律不受制限 
第十一條中華民國人民有信仰宗敎之自由非依法律不受制限 
　　第十二條中華民國人民之財產所有權不受侵犯但公益上必要之處分依法律之所定 
　　第十三條中華民國人民依法律有訴訟於法院之權 
　　第十四條中華民國人民依法律有請願陳訴之權 
　　第十五條中華民國人民依法律有選舉及被選舉權 
　　第十六條中華民國人民依法律有從事公職之權 
　　第十七條中華民國人民依法律有納租稅之義務 
　　第十八條中華民國人民依法律有服兵役之義務 
　　第十九條中華民國人民依法律有受初等敎育之義務國民敎育以孔子道爲修身之大本（未完） 
[南京快信]  
　　昨晚公府秘書郭泰祺由津浦車抵寗今日赴滬聞奉元首命特往滬慰問蔡松坡氏 
　　馮督軍於日前電飭松滬護軍使楊善德君以大局平定解嚴已久所有戒嚴時派防各隊應酌量移駐以資結束而安人心 
　　皖省議員楊象離君於前日由滬來寗准明日北上財政部昨來電囑將六年度預算表從速編造送部審核 
　　鎭江關監督袁思永日前因焚船案來省晋謁省長准今日返鎭 
　　明日爲仲秋上丁節齊省長派政務廳長曹豫謙恭代往孔廟致祭 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[憲法會議中之爭執問題]  
　　參議院提出憲法會議議案原係就民國二年天壇憲法草案再行討論以期根本大法早日成立惟近聞兩院中非憲法委員一派有主張組織審查會審查者而憲法委員一派則以民國二年在王壇起草以六十委員之衆歷時三月亦經精心結撰内中爭點尙不甚多祇須按照草案由兩院組織審議會從大體討論後卽付大會表决似無庸再組織審查會有曠日持久之弊也惟聞該草案中國於兩院制或一院制國務員得兼充議員不信任投票審計院由參議院組織同意權（以上皆草案所有）及省制規定（此爲草案所無）各節將來不免大有爭執然而議院中人已有慮及此者刻正設法勸告兩院同人期在免却議場紛擾各獘衆議院議員陳燮樞並提出意見書對於憲法會議及發言提案等事委婉進言於議會前途稗益當不少也其文曰國家根本法規厥唯憲法憲法一日不成卽國本一日不固兩院同人咸知重大紛請提前開議天壇憲法草案理由書已由起草委員會繼續撰補該會會議錄亦已重印分送用資參證憲法會議指日可開但此項會議非總員三分二以上之列席不得開議願同人勤於出席勿輕告假其未入京而情人報到或報到而復請假者應由議長分頭催促會議之時各本其良心着眼世界在在以國家爲前提毌爲區域局部所囿不尙意氣不輕發言（發言　雜非特誤時且易債事）以期早日產生憲法且政府與國會相見以誠和衷共濟趁此時機訂定最完美之憲法爲各國模範此外尋常議案仍間日進行權其輕重緩急庶不負此寶貴之光陰至近數年來法敝政墮内外官吏違法殃民誅不勝誅然豺狼當道安問狐狸查辦之案允宜分别重輕知所先後俟根本法訂定後政治上各種問題不難迎刃而解（當此謠訴紛興内憂外患乘隙而來務希格外注意）願我同人勿騖虛名勿圖速效愼重個人之言動卽所以保國會之尊嚴一得之愚惟祈垂　云云再者憲法會議之組織近日參衆兩院已略爲接洽不日即當正式開始其開會次數應由該會議開會後共同提議决定唯以該會議之開會後兩院之普通會仍須繼續進行故其次數亦不能過多致有所衝突聞各派議員中之意見有主張此後每星期兩院開憲法會議二次及普通會議二次者有主張每星期仍開會議三次訂爲憲法會議二次及普通會議一次或普通會議二次憲法會議一次者究竟如何不久即當付議爲正式之决定 
[探採鐵鑛暫行法之修改]  
　　農商部修訂鑛律一節已略紀昨報茲聞此事曾經提出國務會議所修正者爲特准探採鐵鑛暫行辦法六條並經議决照辦該部已發部令通知各省財政廳矣爰錄其議案及修改條文如次 
　　㈠部提議案竊本部以鐵鑛關係重要歷經斟酌情形釐定辦法上年十一月因各省禀請有案之鐵鑛鑛商迭次到部請示辦法擬訂特准探採鐵鑛暫行辦法六條呈奉批准公佈施行自此項辦法公佈以後各鑛商均先後遵照辦法到部禀請給照現在閣制變更各部主管事務應由各部負其責任查原擬辦法第一條呈請大總統特准一節與現制不符自應改歸本部核准其重要事項則隨時提出國務會議如各鐵鑛定爲官督商辦或官商合辦應由政府派員監督擬卽由本部遴員充任亦無庸另行呈請以省手續而明權限茲特緒就修正辦法六條提出國務會議靜候公决 
　　㈠修改條文（一）中國商人禀請探採鐵鑛應由農商部審查資格體察情形於酌量准駁但農商部認爲重要者得提出國務會議公决後再行决定各鐵鑛由農商部特准後得由農商部酌定爲官督商辦或官商合辦不適用鑛業條例及其他關係諸法律内關於優先權之規定各鐵鑛定爲官督商辦或官商合辦時應由農商部派員監督前項探採鐵鑛公司須用完全中國資本不適用鑛業條例及其他關係諸法律内關於中外合辦鑛業之規定（二）探採鐵鑛公司除技師外不得雇用洋員前項技師公司須有節制全權其合同應先禀請農商部核准（三）探採鐵鑛公司所出鑛砂政府欲收買時須先儘政府收買倘公司與洋商簽訂售砂合同非先禀由農商部核准不能有效在本辦法訂定以前與洋商訂有售砂合同之公司除照已訂合同内所定之數交貨外其餘鑛砂政府欲收買時亦須先儘政府收買（四）探採鐵鑛公司採出鑛砂除鑛產稅釐金照例完納外每瀕加徴鐵捐銀元四角由財政廳隨時稽徴其派有監督者即由該監督稽徴均於每年一月及七月以一半解農商部一半留本省作爲調查鑛產及鑛務學校經費前項鐵捐對於純用中國資本附設煉廠之公司得免除之（五）鑛業條例及其他關係諸法律除與本暫行辦法不符各條外對於探採鐵鑛公司凖用之（六）本暫行辦法自國務會議議决後施行 
[商會聯合會之緊要議案]  
　　要求實行中交兌現 
　　全國商會聯合會初二日開議提出各省交議之案件計一津浦鐵路捐局案審查報告二印花稅案審查報告三兌換中交紙幣以維金融案係山西總商會提出四對於金融現狀之意見係湖北黃石港商會提出五要求早日兌現之意見係京師總商會提出六請速催政府維持金融案係通縣商會提出七請恢復中交兩行信用案係京師總商會代表提出八速籌紙幣兌現以維信用案係保定總商會提出九請免加重豆麥斗稅及糧食二分銷場稅案係吉林烏拉商會提出十請免豆麥斗稅輸征案係吉林總商會提出十一請免九江商捐及新加茶稅案係九江總商會提出以上所列之議案最急最要者係要求政府實行中交兌現准期實行究於何日如政府實無准備　由各省商會攤籌兩千萬元分交一千萬元鈔票一千萬元現洋共兩千萬元交中交兩行維持兌現並以此欵作爲股本已經全體贊成今日即可呈遞政府 
[中央公園之各敎聯合會]  
　　日昨（三號）後四時尚賢堂李佳白博士等在中央公園開各敎聯合會天氣雖不佳而到會者仍有約三百人之譜各敎代表均到會演說大總統段總理曁步軍統領江朝宗等派有代表蒞會李博士演說云今日佳白邀請各敎諸大君子莫不惠然肯來不勝欣幸今日之會名爲各敎聯合會宗旨主在提倡民之道德爲立國根本中國同胞四萬萬素稱道德文明尤素稱具有特别慈善性質今日旣專以道德爲大同卽不分别其爲何敎敬略述所見於左一何者爲敎敎者修道之謂也亦修身之謂也經云自天子以至於庶人壹是皆以修身爲本是爲大道德所以無論何敎能保存其道德卽昌不能保存其道德即亡道德不可須臾離可離即不可爲道德離道德亦卽不可以爲敎且據中庸明訓修道爲敎率性爲道天命爲性追本言之董子云道之大原出於天亦即敎之大原出於天天命爲性性即天理故敎之合乎天理者存不合乎天理者亡順天而與天近者存逆天而與天遠者亡自是定論二各敎殊途萬有不同是必有以聯合之以何聯合即以道德聯合之凡有道德而順乎天者即認其爲敎無道德而逆乎天者即不認其爲敎二者均不必問其所宗何派也道徳旣歸於大同卽敎亦歸於大同萬不可黨同伐異謂我敎獨善而他敎皆惡尤不可謂我敎獨當興而他敎皆當滅卽向不信敎而道德素孚如西國所謂無敎之人道德旣同亦不能閉門而不納是之謂眞道德大同三聯合之法首在提倡道德提倡之法有四曰獨善曰兼善曰公同善舉單獨善舉獨善者先善其身之謂也無論何敎之人欲勸人爲善必先自善否則萬難取信如勸人忠信而自已詭詐勸人禮義而自已蔑裂有如此之道德乎有如此之敎乎我不敢信兼善者善與人同之謂也無論何敎莫不以勸人同歸於善爲宗旨如儒敎自孔孟以至程朱諸夫子皆苦口婆心以勸人行善爲事迨其後視聖經賢傳爲獲取功名之學問而道德之眞義轉爲其所掩故曰眞道德莫大乎與人爲善公同善舉者無論何敎或無敎之人爲增進道德均可結一團體同辦慈善事業也如吾儕所辦之上海婦孺救濟會無論何敎之人皆可入會無論何敎之人亦皆可救濟如賑饑然逢饑卽賑何必分别爲誰似此善舉多多益善單獨善舉者各敎均宜各自設立其增進道德之良法也釋道喇嘛諷經勸善天主耶穌回回各敎除大禮拜外每星期均另有幾次聚集研究道德尤望回敎能有特别機會令婦女亦得同事講學道德則不但有益於其敎並且有益於其家儒敎亦然廣設女校學問固當爲重道德尤不可輕且學問自學問道德自道德毌把道德看做學問道德一而已矣道德大同各敎大同聯合會之宗旨如斯 
[吉省人民與外交]  
　　吉林紳士松秀濤等數人因奉省鄭家屯中日交涉一案近來報紙登載日本進兵并將鄭家屯四平街等處中國之軍隊逐出三十里致使我軍剿捕蒙匪諸多掣肘等情遂於昨日聯合各界領首百餘名呈請交涉署署長傅寫忱氏咨請奉天交涉署將中日軍隊當初衝突之眞相詳細咨覆究竟中國有何違背條約之處俟奉天覆到後卽招集城鄕重要人物開國民大會公同討論如果其曲在我無妨電請政府或道歉或賠償總期和平解决以全邦交若曲不在我則當請政府宣布是非之眞相並與日本嚴重交涉日當局旣以中日睦誼爲重亦决不私自偏袒倘如外間所傳中日各有不合之處則亦當商請日本各出其至誠無私之心下一公平之判斷總可得一折衷解决之法蓋此案無論如何爲難苟曲直旣分眞相旣見則民心自平如以壓抑掩飾爲事則决非解决交涉之善策云云現已將此意呈請當道轉達奉省矣 
[東省又有匪擾之警耗]  
　　巴匪金壽山之子金鼎臣勾結匪首李樹林張子先姚子明率領黨羽自稱扶國軍在奉天公主嶺范家屯及新民彰武柳樹窩棚等處揭竿起事已被官軍分頭剿辦竄入租界匿迹銷聲有日矣不意日來又有所謂宗社黨在開原朝陽等處爲亂之警耗二十六日新民縣西巨流河京奉路之鐵橋第五十六空於夜間被炸彈炸壞據傳言即係金等所爲聞奉天軍署亦接各處報告昌圖縣境雙廟子地方近來有宗社黨三百餘名與逃竄之小股胡匪相結合樹旗出示捐搶商民聲勢洶洶揚言早晚攻取縣城人心爲之驚懼請派軍隊來昌駐紥以防不虞同時又報朝陽鎭三站四站一帶亦有宗社黨五六百名係由某埠乘火車來此者號稱扶國軍勤王師均服灰色衣服形勢整齊擬援助郭家店之蒙匪云云張軍現已飭令駐紥開原鮑營長迅速派兵赴昌圖駐防一面飭令二十八師吳團長由法庫帶兵前往昌圖痛剿至朝隊等處之黨匪則飭令游擊隊帮統劉哲臣與二十七團騎兵團長張叙五率帶所部會同剿辦矣 
　　長春駐紥之陸軍第一混成旅機關鎗二營於八月二十九日下午七時有城西高台子屯某民户報稱該屯有胡匪等語營長卽飭隊往緝行至該屯迤西詎意有該處保衛團在路旁防守聞軍隊由彼經過團丁即問爲誰答稱機關鎗二營團丁復稱勿冒軍隊嚇人即令開鎗攻擊當擊斃軍士一各未見還檕團丁始知誤會遂潛伏靑紗障内繞道他往軍隊亦未追趕將斃軍抬回營内掩埋又聞近日長春境内胡匪猖獗人民塗炭聞此種胡匪大抵爲私自潛逃之工人旣無川資又無衣食膽小者流爲乞丐膽大者即爲胡匪愈聚愈多漸成大帮到處搶刦無所不爲云云聞當道正在設法維持 
[譚組庵督湘之今昔觀]  
　　譚組庵君初次督湘在辛亥九月湖南甫經光復承焦陳之後其時大局未定民黨勢力甚盛一切政策爲民黨中暴烈分子所主持大權旁落而財政一項尤不能不有所通融故二次獨立各黨人之挾欵逃亡者動以數萬或數十萬計譚公亦因是解職爲查辦案内之一人嗣因中央諒其心跡准予特赦當時各報詳切言之無庸贅述此次湯督被逐出走各黨人早已　集湘垣紛紛以譚公督湘爲請並派人分赴京滬一帶一以勸譚公之承諾一以促中央之任命迨至成爲事實譚公行抵鄂垣湘中之赴漢歡迎者多至三百餘人以爭先一見爲快不料譚公此次來湘早已執有定見當在漢乘輪後各歡迎代表紛紛在船上求見譚公大半拒絕僅接見二三十人抵湘時各黨人之往河干迎迓者更不下千數百人譚公略略招呼所備官轎亦未乘坐另雇三人肩輿入城接任之日來賓之晋謁道賀者多未晤談惟擬訂接見來賓規則八條交招待室與外號房遵照無論軍民兩署有無職務人員槪不發給出入證凡欲求見者須照所訂規則由號房或招待員傳達得其允許方能延見其有預先在署以冀任便入見者均由僕役擋阻並爲扶出令其異日按照規則來謁故一般趨熱之人早已興逐冰消矣到任之次日譚公即聲言湘民受痛苦已久目前救濟之法須從裁減軍隊整理財政實行減政主義入手軍民兩署均應依法改組一切冗員槪行裁汰並須嚴厲執行此言一出軍政界人聞之莫不怏怏某師長即自請取銷總司令某某長官即相繼辭職某某重要黨人始終求一見而不可得其餘有科長科員及其他職員之希望者亦均神消氣沮說者謂譚公此次來湘前後判若兩人云 
[湖北近聞紀要]  
　　鄂匪滋擾之劇烈湖北近日冒名護國軍頭銜之盜匪仍不時出現軍隊此擊彼剿疲於奔命目下匪勢之最猖獗者首稱通山崇陽蒲圻三縣該三縣與贛湘二省接壤境内共一雨山綿亘數百里其最高峯名雨山坪在通山境山上舊有人烟數百户爲黃楊李三姓聚族而居鑿有井三口塘一開墾田地年能出榖千石雜糧倍之現被三縣之哥老會匪將居民逐去踞爲巢穴其勢力蔓延浸達贛湘邊界沿山各地設有捐卡攔收過往商販貨捐大張鄂南護國軍旗幟招兵屯糧以李斗垣金巴子爲首領日前始由通山知事派警隊團防往剿因山谷險阻未敢入山而返嗣由鄂軍第二旅長劉佐龍派軍進擊亦不敢冒險登山後勘得由崇陽縣沙坪地勢較平坦可以達其巢穴乃由崇進攻詎小路已經封塞大路設有防禦節節埋伏地雷炸藥官軍初未探知被炸傷斃多人匪徒乘勢下擊與官軍激戰於崇蒲交界之大貴團軍隊雖將該匪繫退回山然頗有傷亡聞現在山中有匪二千餘名三縣軍隊之數比較爲多惟只能在山下巡哨禁其出入不能上山劉旅長已調隊前往預備大舉猛攻此外各縣匪類陰謀攻城刦署事前破獲機關捕得匪徒者日有所聞惟鮮有著名匪首祇圻水縣城查獲之徐國棟聞係某黨首所委派在圻組織機關之司令昨已解至省垣高等審檢廳訊辦大約係因軍法處將裁故不解交該處矣 
　　陳宦屬員之追悼陳二菴由川來鄂有前調往川中差遣已保知事分發之鄂人楊采臣田泮香彭世春費榘高尙恕譚德甫蔣傳樂徐干城穆子玉等由成都辭差追隨陳後至渝時陳已乘輪下駛伊等因川江輪船開宜班期尙有旬日以民舟下水較快乃雇船趕行詎至夔關下盤沱地方泊舟避風忽有大股匪徒之冒名護國軍者前來將各人及行李一槪刦去查得田泮香費樂彭世春楊采臣四人行篋中有公文委狀知係陳宦所帶入川之官僚遂將鎗斃高尙恕等則自稱係同舟商人並無爲官證據倖免於難得釋後往報該管縣知事竟謂此輩民軍吾無權力約束高等返宜訴於陳二菴祈其電川派兵剿辦陳未允可但自捐廉給死者每人一千元生者一百五十元並在宜昌開會追悼一次茲抵漢上陳又徇各家屬要爲籌撫䘏爰命劉一清等發起擇於八日假劉家花園再開追悼大會以盡鄕誼 
　　漢商要求之無效漢口華景街一帶商民近開具損失數目禀求督軍撥欵救濟經王督軍批以該商民慘遭火刦地方官保護不力實屬咎有難辭本督軍兼省長因引疚之不遑是以捐廉一萬串爲被災人民略救其急藉以補過區區此心當爲地方所共諒乃該 
商民等復開具損失請撥欵救濟前來此在官廳雖有愛恤之心而地方實無可籌之欵該商民等深明大義何至以此相難仰漢口總商會傳諭該商民等一體知悉以後毌庸再凟致負本督軍保護地方之一番苦心也云云現各商民以前發賑欵萬串僅賑濟棚户貧民各商號居民未染指分文爰擬逕訴大總統懇求救濟又益太隆等十八家商號所保火險現經再三要求未允賠償日前各家齊往某公司坐索該公司允請示總公司代向政府要求如政府允賠保險公司損迭則公司即認照賠竊恐其結果終歸徒勞耳 
[錦城軍事片片]  
　　北軍刦掠萬縣一事聞係八師師長李長泰所部三十一團團長劉玉春之兵非六旅旅長吳佩孚之兵也陰曆七月十三日夜間匪人在遠處放火劉部兵士已受運動頗欲響應旋爲劉團長查覺得以無事不料四十日夜大亂又作矣當時萬縣人民只聞鎗聲大起南津街一帶舗户盡遭搶刦郵政局亦不免惟損失頗小中國銀行由劉團長派未變兵士扣護得以無恙濬川源銀行早有預備亦未受損失居民誤斃一人是夜陳二庵所部北軍適有三百餘人乘舟抵萬聞鎗聲遂上岸夥同搶刦直至次日天明始止人民損失甚鉅眞浩刦也 
　　駐紥省城貴州館之陸軍第一師第二旅旅長伍德明現奉督軍命令飭赴隆昌榮昌永川瀘縣等處游擊清鄕以除匪患伍奉令後擬於日内率隊出發各省均派軍事代表到京籌議軍事吾川由羅督軍派定張蓬山定於今日（二十二號）由省城首途晋京同行者有雲南國會議員陳銘竹 
 
 
 

Page 7

 
 
二十號午前十二時省城北門外張爺廟駐紥之護國軍陳營長（卽吉三）係簡陽人因本營兵士多人在街强借民間器具及向各街米販賒米該米販等赴城隍廟所駐之衛戌司令部蔣營長處報告營長立卽派軍會同警察隊將陳營長及兵士二十三人逮捕所有各種鎗支一律搜回該營旋即轉送督軍署核辦 
　　羅護督接任後大總統來電云四川羅督軍頃撲　電失悉執事於本月五日接篆務蜀中初平秩序未復執事威威惠素著必能安輯軍民松坡久恙失調趁此餘暇息心療治良深寛慰已電令母庸轉地一切重要事宜仍希籌商辦理當必能相得益彰地特復黎元洪蒸印 
[浙省議會第一次常會]  
　　浙江省議會昨日（五日）開第一次常會一時五十分朱議長振鈴各議員就席計到會者九十一人朱議長報告議事日程首議莫永貞辭職問題互相討論對於莫之辭職似可通過金燮鄭凝陳度王廉諸君主張照議事細則一百三十九條交付審查林卓盛邦產李培鍔諸君謂議會旣認可其辭職卽付表决何必再付審查多費手續而主張審查者又謂議會當尊重法律倘欲減省手續不照細則辦理可以就此通過是爲違法將來遇有應付審查者都援以爲例將奈何爭執良入最後之解决仍付審查並將副議長劉焜議員趙士英湯孝佶之辭職併付審查當由朱議長指定秦炳漢周錫經方贊修
金燮陳鍾祺陳樹綦金篆金肇振張宗峰馮良翰潘澄鑑何紹韓毛蒙正十三人爲特務審查員時已三匈鐘宣吉休息三十分鐘一面由審查員即刻審查移時復振鈴入席審查長秦炳漢報告審查情形謂莫趙二君身任行政事務例難兼任劉君因病辭職湯君一再告辭均難挽留應准一律辭職請大會公决各議員均無異義通過陳鍾祺君動議上屆議决各案官廳　有實行應咨議公布宋吉成君動議近年官廳自訂單行法未經議會通過應咨請交會審查以便修正王廉君動議預算案關係重大本會應趕速備文催請交會審查較有把握衆均贊成李培鍔君云議長副議長辭職均已通過自應補選討論此項問題者約分兩說（甲）謂省會規定正議長一人副議長二人現在僅存副議長一人當然補選無疑（乙）謂省會暫行法無補選之明文究竟應否補選主張電詢國會彼此爭執約一小時斯時起立發言者甚衆秩序已覺稍亂旋由議長付表决贊成詢問國會者起立計在會者九十人起立者三十二人又因檢點人數時稍有錯誤遂反證表决贊成補選者請起立計共八十五人起立者七十三人通過惟補選日期盛邦彥主張俟滿足三分之二人數再行選舉秦炳漢以爲旣已開會未可暫停如下足法定人數可以臨時不選舉也時正五句十分宣告散會 
地方通信 
[蘇州]  
　　商遷省議員公庽省議會定於十月一日開會經齊省長電飭各縣省議員准於九月二十五號以前到省日昨奥縣某議員接副議長錢崇固由寗來函云敬啓者固此次到寗接洽一切尚能順適查看會中房釐除　樓平台亟須修理外餘尙與舊時無大懸殊惟各屬公庽大半爲靑島解除武裝之德軍所住揚屬爲德將校通海屬爲德兵士裝置比前更爲整齊太屬爲督軍署辦事員蘇屬爲督軍署兵士房屋亦尙完全省署初意不再令其遷讓修暮𦮭務講習所及會中東角小屋備揚通海蘇太各屬議員暫住固以公庽所有權屬諸各屬議員未便擅自通融且開會期迫遷讓修理均需時日故省長政務廳長及公署内部人員　以爲言固始終堅持　其從速商遷現經省署函商督軍督軍復函覓有相當房屋再向德領事交涉聞省署巴指定茶務講習所惟萬一交涉困難碍難遷議究應如何辦法謹祈各屬諸先生聯合商酌指示方針爲幸餘俟面盡云云 
　　委任律師之爭執吳江縣民錢汝梧上訴沈李氏等信繼呑產一案經高等審判廳民庭蕭庭長定於九月二號開庭審理錢汝梧原請潘承罰律師爲代表臨時又添聘徐謙周積芹二律師沈李氏等原請陸炳章費廷璜二律師爲辯護人臨時亦添聘秦聯奎律師是日六律師及兩造人證均經報到忽有沈李氏之婿李樵生帶同數人關至律師休息室扭住錢秋孫逼令取消徐周二律師之委任狀聲勢汹汹秦律師亦云一人止可委任一律師沈李氏委任陸費律師（陸費本係合辦）沈鍾英委任余錢汝梧前已委任潘律師今又添委徐周二律師殊不合理今日非將徐周二律師取消不可錢汝梧答云徐周取消則秦律師亦須取消雙方爭持良久未能解决經各律師公同議定先遞一狀請求法庭展緩十天再行開庭俾得從長計議而散散出後卽出城至留園遊玩而李樵生仍率同多人緊隨左右迨至留園散出在空曠之地李樵生等竟扭住錢汝梧欲動手毆打經某律師喚崗警到來拘捕李等始去 
[松江]  
　　將有新劇社出現前此某某諸君組織新劇具體而微未能發達茲聞某某兩君在車站馬路旁購地建屋創設新劇社設座六百位分一二三角爲三級自藝員以迄厮役聘僱已定檯上一切　景因趕辦不及暫以每日八元之租費向滬上租用有不日卽需開幕之說 
　　各校之運動會民國以來松地各校運動會久未舉行本屆中學堂添聘津人張姓敎演拳術爲運動之預備而縣立六高等小學亦擬會集小校場開聯事運動會大約在雙十節舉行 
　　鄕富又被盜劫東北鄕九里庵夏姓著富也屢爲匪類垂涎昨夜又被盜匪肆刧事主於本日來城報案李知事卽委那警佐於明晨馳莊勘察以便函緝 
[南通]  
　　准釋黨人黨人張澤霖嚴甸南等迭經地方商學界聯名呈請馮督軍開釋日昨鎭署接奉馮督軍文開據詳已悉並由該代表徐承業等面遞切實保結前來本督軍姑念張澤霖嚴甸南係出世家曾受敎育前經誤入歧途本爲法所難宥今旣據紳耆合詞籲請方可法外原情准其保釋已令執法處即日開釋仰卽轉知該商會會長可也云云又同時被捕之楊祥芝經警局訊明並無携帶危險品物情事已由楊區長准其取保釋放矣 
　　剿匪報捷海門靈甸鎭日前到有大批梟匪數百名大肆搶刦由駐防該處之杜營長報告鎭署派隊前往追剿現悉已拿獲匪首陳某等四名押送海門縣分别監禁餘孽已四散逃逸鎭署據報後特轉詳省署請示昨奉指令所有原駐海門軍隊仍着派往該處扼要駐守以免疏虞 
[揚州]  
　　籌備縣議會紀事江都縣議會自舉姚蕭兩君爲代表赴滬與全省縣議會聯合會接洽後已分别着手進行現聞該會議决三項向官廳要求探紀如左（一）上年各議會機關奉令取消所有各項檔案卷宗俱由縣署派人收去現在議會復活自應將前項卷案全數接收以資考核（二）議會内文牘一項頗關重要應有文牘主任一席前係厲君芙初擔任刻聞仍然推舉厲君擔任以資熟手（三）江都縣議會原擬設舊參府署前次停辦後該處已有旅部駐紮一時未便令其遷讓惟苦無相當之處茲聞有指定舊知府署爲會所之說該處原駐有軍隊擬詳縣轉知該軍隊遷讓以便勝出應用 
[嘉興]  
　　檢察所成立誌聞嘉興地方檢察所日前接奉省飭限於本月一號成立一切民刑案件均由專審員審理茲將内部職員姓名錄下民庭專審員吳映白刑庭專審員吳鑑檢察官袁慶萱會計陳兩人錄事唐星紳楊俊泉吳子泉吳敬照檢驗吏關世範承發吏莊釗張孫模朱杏卿姚際雲唐世英 
[安慶]  
　　法官贓案續紀皖省懷寗地方廳審判長周曉峯與鄕人楊雲靑（前誤爲楊雲卿）朋比賣案發覺後被控高等檢廳傳案預審等情曾紀前報茲悉此次受賄案之發覺尙非周福和所舉發緣日前有秋浦縣（即建德縣）周黃氏因爭奪田產移尸詐害一案周福和已在縣敗訴遂携鉅資來省運動詎事爲周曉峰所悉遂勾串楊雲靑及著名訟棍李少年（太湖人）周筱蘭（前誤爲李小蘭）尋周黃氏周福和擔任包案勝訴當預付洋三百元周曉峯得一百元楊雲靑等共分二百元詎事機不密爲楊雲靑仇人丁繼平李少雲詳知底蘊遂據情逕向高等檢廳告發高等檢廳卽飭地方檢廳以詐欺取財之廳票傳楊到案質訊屬實復派法警至楊住宅檢查贓洋已揮霍淨罄當場有地方廳書記薛小如在楊處义麻雀亦列入本案嫌疑并將李少年傳至檢廳預審李供該三百元之欵係存放性質且立有准還字據當庭呈出又稱如果詐欺取財該欵何必書立准還字據等語檢廳以案情重大且傳訊之人甚多遂令將楊雲靑暫行拘押聽候偵查惟當偵查時間無論何人不得與楊接見至於周曉峰固屬本案重要人物日前業經撤委遺缺已委高等廳某書記官暫代至地方廳推事敬心地亦爲本案嫌疑昨已辭職其餘如該廳書記薛小如亦已斥革矣本案現已示定四號九時公開其傳訊之人爲楊雲靑被告人李少年關係人周筱蘭證人周福和被害人周黃氏云 
[山東]  
　　省議會函招各議員山東省議會於上月二十八日開茶話會孫省長蒞會發表意見當衆宣布於九月十五日依法召集臨時會議已誌報端近來各議員來省者雖已超過法定人數而蟄居田里靜候召集者仍屬不少日前三議長以開幕期迫不便再事延緩行文召集雖屬省長之責然議會之公函亦不可少故已通知各議員於九月十五日以前來省以便届期開會 
雜評一 
[告内務部自治回復之要點] [  一子]  
　　縣市鄕自治機關之立應回復已無討論之餘地今日所亟應研究者則回復以後當適用何種制度而已溯自民國成立以來縣市鄕會之組織與權責中央旣無法律規定一任各省之自爲風氣而各省自治機關之權限廣狹遂至不齊一其權力過伸者對於行政官方面束縛馳驟鞭策惟意自不免流於議會專制（此議會指各級議事會）之憾則今後行政官與意思機關之權職分際持平支配誠有不可一日或緩者矣 
　　近日政府當局對於各級自治頗有主張適用前清舊制者似亦深知各省自爲風氣之不當顧前清城鎭鄕自治章程在市鄕自治權限擴張最小之江蘇尙無甚鑿枘若府廳州縣自治章程則所謂府廳州縣長官對於參議事會之議决有隨時撤銷之權（原章第五十六條）其甚者有得令議事會停止會議之權（原章第五十八條）是地方行政官對於地方議會直以監督自居幾如督撫對於諮議局之變相前清諮議局章程不能適用於省議會而謂前清府廳州縣自治章程能適用於縣議會乎雖以江蘇臨時省會所議决之縣制其大部分直奉府廳州縣自治章程爲藍本者亦且不堪承受故如當局之主張縣會復如不復吾謂解决之法政府一方應立以明令回復自治他一方更應編一縣市鄕會暫行法案交由國會通過如前參議院議决省議會暫行法故事旣免各省自爲風氣之嫌又不致啓行政官以蹂躪地方意思機關之弊孫總長熱心自治者當不河漢斯言矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[監視抛棄烟土之呈復]  
　　江海新關近將迭次查獲烟土等禁品運赴外海抛棄已兩誌前報茲將上海縣公署所派監視委員黃輯虞呈復沈知事原文錄下敬肅者竊奉飭委會同各公署委員偕新關稅司前赴外海監視抛棄查獲私土等因委員遵卽於八月二十九日下午二時前赴江海關監督公所會同省公署委派代表高等審判廳王廳長禁烟公所委員維君委旒交涉員公署委員李君子光監督公署委員金君子輝蒞關會晤江海關副稅務司師密司接洽一切旋由稅司立飭新關小輪渡浦趁坐流星海關巡洋艦即時起椗同行者爲江海關副稅務司師蜜司保管烟土關員爾勞培司洋藥公所經理顯賠可字林報館經理台維司各公署代表及委員共九人自登輪　卽由師稅司招待與王廳長面晤因此次各公署所派委員均不諳西語仍由委員代爲通譯茲將問答詞擇要記載於下師副稅司云此次抛棄私土多係在輪船及捕房查獲之件滬上發生大宗雲土案内之土現在並不在内王廳長云本廳長奉省長派委代表會同監視係據關署呈報原單所列此項大宗雲土本屬在内省長因此尤爲注意故派本廳長專爲此事前來今旣此項雲土剔出何以並未據關署續報將來回省消差殊覺難以措詞師副稅務司云此項大宗雲土本欲一同抛棄是以列入單内繼思此案關係重大數目尤鉅中央政府或有查詢等情亦未可知因此暫爲提出封存關内係爲格外愼重起見並無他意又云貴廳長此次之來注重在雲土一案現旣並未一併銷燬如不欲前往俟輪抵吳淞時即可登岸但此次銷燬烟土辦法係屬創舉究竟能否悉臻完善尙有研究貴廳長如能偕往觀看大可考察指示一切俾得力求縝密嗣由關署金委員聲稱此次單内所列大宗雲土已經提出一事關署確未准稅司函知今聞稅司所言始悉此事原委問答畢乃由稅司及船主領王廳長同委員等分别安置住艙駛抵吳淞轉入外海因此艦係由日本製造船身頗不靈使是夜海潮洶湧顚簸殊甚至三十日上午八時半行抵北花島之東約八十英里（此處水深約二百十尺味極鹹）改鼓慢車以爲抛棄烟土地步裝載烟土之處係在艙底上用艙板密加漆印封固并由水手荷槍巡守即由稅司飭令水手起去艙板逐一點明仍赴上艙於船頂置大小天秤二架并在船欄之旁設木几二只令水手十餘人專司切土布置畢由稅司及委員按照查復私土數目洋文清單查點挨號提起原十過磅核數相符遞交水手將土切開逐起驗明抛入海中（或有裝土瓶缸等附屬器具亦一併投入海中）惟内有煎土銅罐兩只將土棄盡後洗刷漂淨由流星船上西人留作紀念計是日上午八時半開駛慢輪隨行隨抛抛至單開三十一號由稅司司聲稱此號洋烟膏七百餘兩因捕房案件尙未結束仍存海關未經帶來須俟下次再行抛棄等語又點至九六九七兩號即係第二次在法國亞門比支輪船上查獲雲土之案共計土藥一千一百六十七兩卽由王廳長告知稅司此案審判廳亦尙未訊結且第一次大宗雲土旣未帶來此項雲土不如一併提出仍帶回新關暫爲封存稅司深以爲然至十二時半除第三十一號一百二十三號並未帶來又第九六九七兩號仍帶回存儲外其餘土膏均已如數抛棄完畢據師副稅務司云此次抛棄烟土共計約値八萬元之數當由洋藥公所經理顯賠司君演說委員爲之通譯茲將大意錄下謂洋藥公所之設即所以輔助中國力禁私土以期早日肅清袪除毒害深望中國政府對於私土嚴厲進行俾私土早一日禁凈卽禁烟目的可早日告成等語演說畢卽開輪回滬并在輪上攝有影片數張留作紀念至是晚一時許行抵花島相近因天降大雨昏暗不辨行徑抛錨停輪至三十一日清晨五時半開輪至六時餘行至花島暫停片時（因該島設有海關燈塔派人管守輪中帶有物件須送交故暫停片刻）卽行開輪至午後二時行抵新關碼頭分别登岸合將監視情形并譯錄原單烟土細數開摺報告仰祈鑒核祇頌鈞綏 
[袁嘉榖與土案之關係]  
　　滇省國會議員袁嘉榖爲此次破獲大宗雲土案内之主要人物前經公共公廨出票傳提未獲近經禁烟公所偵悉該議員已潛赴京師向參衆議院報到特情律師黃鎭磐爲代表向京師地方檢察廳提起控訴袁知難厠身國曾業經上書辭職遁往他處據聞袁已於日前自京來滬擬卽潛回滇省云 
[縣議員聯合會定期集議]  
　　江蘇全省縣議員聯合會昨接赴京請願代表楊靜山來函大致謂晋京後會晤旅京江蘇議員探悉縣會已經參衆兩院通過召集之期不久可見明令惟聞一切辦公仍沿前清舊制等語故該會幹事暫玄韞已分函在滬各縣議員定期本月十三日星期日下午四時開茶話會討論進行手續 
[又一查詢自治經費之通飭]  
　　滬海道尹通飭各縣知事略云奉省公署訓令查本省地方自治前經次第舉辯自民國三年二月奉令停辯曾經韓前民政長訂定執行細則九條通行遵照在案現在時逾兩載所有自治停辦餘欵如何支銷曾否撥作他項用途亟應切實調查業經令飭查報在案合再令仰轉飭所屬各縣知事迅卽查明各該縣地方自治停辦後每年收入自治經費若干支出於地方公益者若干出入相抵現有存欵如何限文到十日内分年詳列清册造報以資查考母稍漏延 
[自治研究會定期開會]  
　　本邑公民沈潤挹等發起自治研究會爲議會之後援擬訂會章俾入會者有所遵守已誌前報茲悉該會已定於本月十日即陰曆八月十五日假也是園開成立會昨已分函各會員知照矣 
[總商會函請新任會長任事]  
　　上海總商會致函新任會長宋漢章陳潤夫云本年六月一號係新舊會長交替之期其時適因市面栗碌執事公務殷繁未能卽蒞新任嗣經七月十五號本年第十四期常會公議仍照原議請舊會長維持四個月俟維持期滿要求交替等因茲查自六月一號起至九月三十號止四個月維持期滿時局又値大定呈部章程亦經批廻並頒發新關防於九月一號啓用分别通報各在案於依法改組及選舉手續悉皆完備公斷處處長評議調查各職員亦皆於八月三十號全體就職若會長再不更替於法無所依據前期常會各會董皆主張致函敦請於十月一號會長蒞任維持大局至紉公誼 
[烟酒業請願代表啓行]  
　　中國烟酒聯合會總代表陳良玉曁各省代表將次進京請願改良稅則已疊詳前報茲悉各代表部署一切業已完備昨晨同乘滬寗早車起程預由烟酒兩業中人於六時至車站恭候送行至六時半各代表先後到站兩業中各商人僉云陳君此行實爲我烟酒業同胞生計起見關係誠非淺鮮務祈陳君努力進行爲烟酒衆商請命並祝前途健康旋由陳君答稱此次承諸君公推義不容辭惟自愧才力薄弱深恐有負委託自當勉策駑駘以期無負諸君子之期望再鄙人所屬望於諸君者在謹守法律一切須靜候政府解决衆皆贊成隨即公送登車彼此脫帽而别聞各代表此行皆不帶僕從除各省意見書裝成一大箱外其餘行李亦極簡單云 
[粤籍國會議員之驅龍]  
　　粤籍國會議員來電云唐少川伍秩庸王亮疇温欽甫諸先生曁廣肇公所潮州會館並轉同鄕諸公均鑒龍濟光據粤禍民罪惡萬端陸督今已東來催其送印至肇竟拒絕不答今接陸督及各方面來電悉龍更乘粤滇桂各軍奉令停戰退兵之時縱軍襲擊焚掠居民仍日招兵增壘久不交卸顯示盤據不去之意似此舉動直違抗中央命令瞻望前途後患何堪設想竊念龍氏一日不去即粤省一日不安亦即大局未定吾粤兩院同人力爲陸督後盾經公推代表與政府鄭重協商政府已限龍於十號以前交代清楚諸公言　九鼎安危所繫萬乞聯電中央毌許龍再有狡展並限龍軍全數離粤吾粤幸甚大局幸甚粤國會議員全體叩 
[濬浦局袪除障礙之困難]  
　　滬南董之渡沲南浦江由濬浦局動工開浚迭詳前報茲悉該局擬在浦畔堆築石片斜式駁岸以免淤泥浮積而期經久惟浦灘阻碍物甚多如木排竹排樹料江北艒艒船等均須移開方與工程無礙而是處浦濱各木行等前經迭次具禀工巡捐局曁上海縣知事請詳駐滬楊交涉員轉商浚浦局洋工程師免其移讓以恤商困此案往返函商迄無成議現該局因急需進行由該工程師禀請新關河泊司親率譯員至各木行等知照務於三天内將木排等物盡行遷讓俾便動工如再延期一經開工即由工人將阻礙之物一律毁去所有船隻亦已由工巡捐局飭知市舶所船目會同水巡隊預行趕逐惟聞各木行對於遷移木排一事因無相當地點甚爲困難須再請求官廳設法維持或予以地址方允移讓 
[修理海圻巡洋艦之周折]  
　　海圻巡洋鑑本年係値大修之期曾由江南造船廠洋員毛根禀奉海軍部及閩粤巡閱使薩督辦允飭該艦由造船廠承修嗣毛根以造船廠船塢甚小而海圻之船身則甚大是以特飭工人將船塢面積放闊及至竣工當卽函咨該艦長速卽駛入以便興修迄將匝月海圻艦仍泊吳淞尚未入塢並由該艦長函復毛君謂海圻係我國最大之巡洋艦駛至滬南入塢恐不能調頭祇可在吳淞某廠修理否則將海圻艦駛至陸家嘴交由毛君駕駛入塢彼則不負責任云云故該艦究歸河處修理刻下尙未解决 
[清理毗連租界官產之議復（二續）]  
　　所有權不能認爲完全一節查民間完糧各立户名其完糧之地坐落保圖圩號及咸豐五年給單户名均有版册可稽人事變遷輾轉　賣何項單户之地過列於何項户名均有糧串可稽至間有遺失田單禀縣給諭之案如不查明亦無從發給縣諭蓋人民以田單抵押延不取贖或其地業已出賣難保不揑稱單據遺失另請縣諭爲影罩他項田畝之計是以所失原單必先求版册單户糧册糧户有無影射糾葛爲能否給諭之標凖本不能專以糧串爲憑惟旣有糧串載明糧户歷年如何過户現由何户執業仍可按册而稽如謂僅執糧串不認完全所有權則事實不符難免不滋擾累知事允高以寶山縣轄境論田畝清丈未久原給田單已有輾轉抵押之户單内田畝或分居各管而畝數割裂或變賣未盡而畝數划存勢不能單串一律完全有糧無單田地如與無糧無單者一併清理質言之即係清理田賦甫經清丈而復行清理意在早集巨欵與清理田賦辦法不同難保不有奸民地販乘間攘奪别滋弊端知事寶昌以上海情形論商業發達地價昂貴如以民產併於官產清理又有地販人等爲之推波而助瀾自較專一清理官產之收價爲多惟民產究非官產殊乖事理之平且旣無清理田賦之範圍止應以官產爲限制否則無可清理反滋事端轉非大部裕欵恤民之本意不敢不預先陳明局長以道契情形論歷轉道契向憑單據因民間以民產租與洋商本有版册單户糧册業户可考如有紏葛可以按册諮詢業户倘以民產之中給以官產部照之户指爲官產則民產無着執單之户指爲民產則部照與版册田單確係重複碍難完全可憑故部照認爲最高級之憑證不認爲最完全之憑證如有紏葛其發給執照時專注重於繳價本未查明無效力可言未便專憑部照轉契人民以財產爲性命憑證果否完全以事實爲斷未敢稍涉粉飾知事等體察情形現値沙因歸併官產處之際沙田官產各有名義均無涉於册載有單之民產惟有合詞據實詳復等情理合轉詳 
[兩沙船先後失事之警耗]  
　　南市吉祥弄新記公司之新增盛沙船裝載沙布一千五百梱及客貨小布千餘件以及各種雜貨約値銀十萬兩自滬起椗開往營口於舊曆七月二十七日傍晚行至吳淞口外佘山附近風浪大作該船後梢被激進水以致全船沉没船中經理及水手人等全數遇救該公司據救起之人於前日回滬報告後立即派人前往出事處查看以便設法打撈惟聞該處水勢極深船已全身沉没恐難爲力云 
　　又祥記號之金鴻泰沙船近由牛莊回滬前日駛至寶山縣洋面遇風觸礁祥記號得報後即雇駁船駛往失事處設法打撈該船共裝豆油一千零五十件黃豆一千餘石昨已撈起豆油五百餘件駁運來滬黃豆等貨尙未撈起惟船身觸礁成穴滲漏入水雖未沉没然欲拖帶進口頗爲費事現拖駁公司要索木料工費等銀一千五百兩該號以索價太昂尙未决定 
[兩處炸彈案同日訊結]  
　　法新租界麥賽而蒂羅路和興里五十三號門牌樓上曾於七月二號爆發炸彈炸斃一人並炸傷二房東龔子凡合家數人現已醫痊昨由捕房將所獲之余亞龍及趙王氏解送法公堂請訊龔供上年十月間余亞龍與李姓前來轉租樓面同住至十二月間李往廣東後余又同伊戚到來居住惟余時常出外數日一來是日余上樓之後即有炸彈炸裂余戚已被炸斃商人與母妻兒女均被炸傷實非與余同黨是實趙王氏供有素識之某氏在余姓家爲傭婦人前往探望適炸彈案發生致被拘案實與此案無關余供樓上係陳小山所居訊其炸彈來歷則支吾以對中西官判余亞龍押西牢一年龔子凡趙王氏無干開釋 
　　八月十八號法新租界李梅路慶安里五號門牌樓上炸彈爆裂後由捕房拘獲厨役陳益平及嫌欵人彭志高昨解法公堂請訊陳供炸彈爲主人周姓之物出事前周已出外後即聞風逸去現在避匿何處實不知悉彭供民人不知該屋有發現炸彈之事因前往看屋致被誤拘實與此案無關求察判陳押滿一月彭逐出租界 
[海關檢查烟土之嚴密]  
 
 
 

Page 11

 
 
自雲南私土巢發生以後江海關員恐本埠尙有大宗雲土私行運往各省銷售特飭男女檢查員凡遇輪船出口對於行旅均須嚴密檢查以防夾帶云 
[小浜一律塡平]  
　　小南門内喬家浜現已開工塡泥預備改築馬路茲攔喬家浜通達城外之小閘橋浜倉橋浜小普陀橋亦由工巡捐局工程部次第勘明均已淤塞平日穢氣四佈殊於公衆衞生大有　碍故將各浜一律塡平改築馬路並飭小東門塡浜退建房屋辦法以興市面業已排設瓦筒佈置一切矣 
[南市商家請逐惡丐]  
　　南市荳市街等處同順萬興正興潤泰萬豐長餘協泰同和大成肇康長義升泰義大朱春和張祥豐文萃樓秦洽興啓泰長愼等各商號因近來南市一帶發現一種外路惡丐向各商家索取銅元警察視若無覩致若　益無忌憚昨特聯名公函淞滬警察第一區署請爲驅逐原函略謂比來有一種惡丐恒至小行等門首轉碗强索銅元與以小錢不受惡聲相向狀態兇橫且尾隨頑童數十輩喧譁騒擾不堪形狀彼惡丐等恃警士不加干涉更無忌憚時來强索每家一銅元所入頗豐倘游手無賴相率效尤則惡丐愈衆妨害安寗至爲可慮爲特公請貴警正轉飭警士隨時嚴行驅逐俾知歛迹地方幸甚 
[製造局總辦進京]  
　　製造局總辦李宗嶽因該局經濟困難而限期製造之陸路過山砲及改式步鎗均關緊要屢電陸軍部請撥的欵並面商薩巡閱使均未就緒故於前日乘滬寗火車赴京與政府磋商撥欵維持聞此次李君入京如仍不能達到目的則决計辭職云 
[陸軍學生仍許回校]  
　　京師陸軍軍官預備各學校肄業生自上年冬間雲貴軍事起後多有潛逃請假前往從戎者曾經各該校查明革除現因南北統一經南軍方面請由中央核准仍許回校肄業茲陸軍訓練總監蔣作賓已限定九月三十日爲各該學生投到截止之期恐未週知特電各省一體通告日昨松滬軍署已接到此項通電矣 
[請求發還園圃]  
　　蘇州吳縣所屬之獅子林地方原有園圃一所係李平書君之產前於袁政府時被官封没現在共和恢復應請發還業由本邑各紳士集議擬請政府發還李君管業 
[派員履勘路工]  
　　工巡捐局承築斜徐斜土兩處路工告成經齊省長飭委上海縣沈知事驗收已誌前報茲悉沈知事自奉齊省長飭委後當將工巡捐局承辦路工一切手續先行調查現已查核明確惟兩路工程究竟有無偷工減料等獘亟應逐一確勘以昭核實是以昨日特派本署第二科科員姚鑫之帶同丈手前往履勘禀候核奪 
[是爲好亂之徒]  
　　本年四月間金山縣署被迫獨立未成事後由齊省長查係譚某等爲首且有刦掠商店財物情事曾經懸賞飭緝未獲茲又訪聞譚等又潛至滬上投入宗社黨鐵良部下希圖在松滬各處招募帮匪及退伍軍人入黨謀亂爰特通飭查緝聞駐滬水陸軍警昨日已奉上峯飭文轉飭題屬一體防緝矣 
[閔行鎭發生命案續誌]  
　　萬小和尙在閔行鎭　斃婦人已紀前報茲悉死者爲萬徐氏此次與夫兄萬小和尙因家務財產起釁被其用竹椅立時擊斃報由上海地方廳楊檢察官沈檢驗員等下鄕驗明該氏腰　等處受傷致斃塡明尸格判令尸屬自行棺殮楊君返廳後即提在押之兇犯萬小和尙到案預審良久判令還押候辦兇器竹椅一只在案備考 
[苦力被人毆斃]  
　　江北人江長洪向拉人力車苦度夜間借住於西門外林蔭路二號門牌陳朱氏之車庽中近向唐永　租負泰來公司之黃包車一輛每日出外經營某日不知如何將車輛銅絲損壞唐責令賠償江允之昨晨因爭論賠償價値致觸唐怒唐卽糾合車夫趙德林馬益洪等六七人趕至該氏處將江拔出門外扭住兇毆江大呼救命該氏趕上解勸衆人方始釋手然江已受傷倒地不知人事唐等知事不妙紛紛逃逸事爲巡警查悉卽將馬益洪趙德林並唐妻趙氏分别拘獲解送第二區警局但江受傷過重不及醫治已經氣絕而死局中當因案關人命着將各犯一併函送地方檢察廳訊辦一面飭警赴該氏大門外將江長洪尸身看守屍弟江長如得此兇耗立偕見證陳朱氏同投檢廳具禀請求驗究當經檢察官提案預審之下判將馬趙及唐趙氏分别收押江長如等諭令退去聽候蒞場驗明再行核辦 
[小販自戕]  
　　小販張友梅住居小沙渡某號門牌前日不知何故自持利刃將咽喉戳破身死當出事時張之姘婦陸氏已往紗廠做工及聞耗回家已無法施救投報捕房飭將尸體車送驗尸所候驗昨晨陸氏與尸弟張友蘭同投捕房禀明死者自殺情形請求免驗自行棺殮捕頭准之 
[小孩乘車跌傷]  
　　昨有年約十三四歲之男孩乘坐某號電車至北四川路下車跌仆頭部受傷由一百四十五號印捕到來向該孩詢問不能回答當即車送捕房轉送同仁醫院醫治 
[乞丐路斃續紀]  
　　閘北夏家弄某老虎灶墻脚下倒斃無名男丐一名由地保投報地方檢察廳請驗已記昨報前日下午五句鐘林檢察長委檢驗員吏蒞場驗明委係患病身死卽着地保報堂收殮發壇候認 
[再紀巡捕與命案之關係]  
　　本月一號清晨有年約三旬之無名男子倒斃於廣西路愛多亞路轉角由捕查見報告老閘捕房經捕頭查得死者生前曾與本捕房六百十四號華捕朱桂生扭毆查詢朱捕已抛差逃逸當飭包探將尸車送驗尸所報請公共公廨中西讞員驗明棺殮並將朱捕拘解公堂訊供不認判朱交三百元人洋並保候再剖驗尸身在案茲悉已由西醫剖腹驗得委係被人毆傷脾部以致殞命前日午後傳同見證婦人周徐氏王張氏將朱捕解廨復訊先由中西包探上堂禀明各節繼由見證周徐氏投訴上月三十一號夜一句半鐘見一華捕將一身穿短衣之男子拖至是處仁壽里弄内不知何故將他拳打足踼復曳至弄外强將此人拘送捕房由廣西路往北且拖且毆惟因距離較遠該捕與被毆之人面貎均未認明訊之朱捕供是晚在浙江路北海路一帶梭巡見有一人碍路令其走入仁壽里確有其事惟並不將此人毆打請察問官曰爾旣在該處巡邏其時有人目覩華捕毆打身穿短衣之人卽使非爾所爲爾應得悉何號華捕在該處毆人况爾於出事後抛差逃逸是何緣故須從　供明朱捕支吾以對關讞員商之英領康君會同簽判云剖驗得死者委係被人毆傷脾部身死着朱捕押候捕房按律起訴訊辦見證周徐氏王張氏分别交保聽候質訊再核此判及至昨日捕房復將朱捕押候公廨請示即經捕頭投案譯訴前情請爲訊辦俞代襄讞與英白繙譯官判朱捕帶回捕房候訂期復訊核辦 
[姦拐有夫婦女]  
　　南滙縣人陳阿毛偕弟阿四扭金德山至五區警署控被拐逃伊妻唐氏由薛警正將兩造解送司法科前日經嚴科員集訊阿毛供前清宣統二年憑媒娶唐來實之女爲室向來和好已生子女去年十月間忽被鄰居藥材店夥金德山勾引成姦誘逃來滬嗣經尋回該氏頓改常度不安於室上月又乘隙脫逃請爲究辦質之唐氏供被天凌虐故匿居天通庵在天成　廠　工度日判一併移送地方檢察廳核辦又滬南楊家渡駁般户張小毛之妻洪氏前曾背夫私逃尋蹤領回知被碼頭巡丁徐成榮勾引姦佔當因　徐兇橫不敢與較不料今年七月二十二日該氏又潛行逸去經張訪悉仍被徐姦佔拐　乃於昨日糾合多人在爛泥渡將徐扭控第三區警局經解警正訊問徐直認不諱並稱張洪氏於昔年在母家未嫁以前已與小民姘議現在同居小北門九畝地第一樓茶肆附近解君以案　刑事送至地方廳由檢察官提案預審判徐收押立飭法警往拘張洪氏來案再訊 
[男女去而復來]  
　　川沙人陸發發向爲木匠其妻邵氏年逾四十曾於宣統三年間逃逸無蹤直至今年五月間由陸兄陸生生在浦東六里橋附近趙炳華家尋見當向認領被趙霸阻不放於是生生知明發發至上海地方檢察廳控告奉諭以案涉民事着赴審判廳民庭起訴嗣由發發至川沙縣公署禀控經該縣備文飭警來滬移請地方廳將趙炳華陸邵氏拘送川沙歸案訊究去後茲悉此案業經該公署一再研訊以發生地點係在滬上是以仍將原被派警於昨日解送來滬歸地方檢察廳訊究即經檢察官提案研訊之下判將陸發發陸生生陸邵氏趙炳華分别收押候辦 
[拐賣小孩之懲治]  
　　虹口蓬路七百八十二號門牌住居徐桂林控陳金實誘拐伊家四歲男孩財根得洋四十元賣往寧波等情由捕將陳拘解公共公廨訊問據稱財根係由原告後妻之前夫所生之子阿根領往寗波價賣分得洋十二元判陳押候補提人證再核在案昨晨由廨復訊原告投案訴明前情求究訊之陳金寳仍執前供中西官會商之下判陳押西牢二年並着緝提阿根判案併究　又北蘇州路住户蘇寳生之十三歲男子連根被紹興人阮四往誘至虹口武昌路圖賣被該孩之姊翁蘇氏撞見鳴捕將阮拘押昨解公共公廨經中西官研訊屬實判阮押西牢三年孩交其父母領回 
[託名搜查之騒擾]  
　　松江張堰鎭人唐四核昨日來滬在北市購得印花烟土六包値價一百六十元擬乘火車回里不料行至西門外白雲觀附近忽有自稱在軍署爲稽查員之方瑞堂糾合徐子平等多人以搜查爲由將唐扭住不由分說將烟土六包一併搜去唐情急大呼被盜由警到來將方徐押獲餘則携贓逃逸連同唐解由二區警局移送地方檢察廳訊辦 
[搜獲鴉片烟粉三誌]  
　　福州路洒南路轉角中英藥房内被洋藥公所協同捕房搜獲備作藥品之鴉片烟粉大小五瓶將該藥房經理陳錦如傳至公共公廨訊問諭令退去候查明該烟粉曾否納稅再核在案昨晨復訊由洋藥公所及江海關代表律師上堂證明此項烟粉被告於八月九號買進共十瓶係由日本運滬並未納稅且不能將賣烟粉之人交出請爲核奪又由海關進口處西人希列投訴此種鴉片粉均由外洋運滬係西醫與外國藥房製藥所用不得過兩磅華醫與中國藥房無購用之權利云云卽由被告代表律師辯稱此項烟粉係配製藥品所用當時未向掮客詢明曾否納稅實有疎忽俞氏襄讞商之英白繙譯官判陳錦如罰洋三千元充公限當日午後四時繳案起案之鴉片烟粉送往海銷燬 
[聲明烟土來歷]  
　　北京路八百八十七號門牌廣成祥烟膏店因私藏紅土被洋藥公司查悉協同捕房前往搜獲烟膏數缸禀奉公共公廨諭傳該店經理人倪阿六到案訊核在案昨由捕房將倪傳至公堂請究先由洋藥公所代表律師上堂譯訴前情倪亦延律師到堂辯稱店主黃以仁業已回籍此項烟土係向小東門郭煜興土棧批來應向該土棧請問中西官判候補傳人證再訊 
[烟膏留候化驗]  
　　洋藥公司前日協同捕房在九江路三百六十九號門牌烟膏店内查獲似係紅土煎成之烟膏二缸又四十五盒帶入捕房昨由該公司代表律師上堂訴明前情請示中西官諭將烟膏暫存捕房聽候化驗再核 
[塌車撞進蓬萊閣]  
　　華商某號電車前晚由十六舗往南行經大達馬頭適有塌車一輪滿載貨物由南往北該電車二十一號司機人頻頻踏鈴知照讓開不料塌車夫因載貨過多不及避讓竟被電車將該塌車撞進蓬萊關酒店内致該店碗盞櫃檯等物盡行損壞店主顧玉靑同妻李氏急將塌車夫馬阿三扭住索賠價洋數十元爭執良久旋由崗警將馬阿三並司機人一併帶至一區署請問兩造均不任咎飭卽移送警廳司法科訊核昨已派警至該處嗣查眞相以憑核斷 
[粤商販運水菓之損失]  
　　滬上某公司輪船此次由粤回滬除所裝雜貨不計外僅就香蕉龍眼沙田柚三種計之所値已屬不資詎該輪駛經厦門洋面突然失火雖經竭力救熄而前項生菓已多腐爛旅滬粤商因未保有水險故所受損失頗巨云 
[刑事移送法庭]  
　　往居閘北四區四分所轄境内之朱小寳被袁大胡子吳福林等十餘人毆傷頭部由其戚周胡扣代報崗警將袁吳二人拘解閘北司法科經嚴科員訊據袁供民人之戚洪瑤杜先被朱小寳兇毆故邀民人等前往報復吳供彼等　毆我未干預請察嚴科員以朱受傷屬實已涉刑事範圍判將一干人移送地方檢廳核辦 
[拿獲花會賭棍]  
　　花會賭棍杜元生（綽號小黑）及李順寳王四寳小慶元等在邑廟後園並新北門等處設立花會經一區二分駐所王警佐訪悉飭拿未獲詎該賭棍等昨日又與混名小徽者多人在民國路僻靜處集衆開筒事爲王警佐查明立飭長警往拘祇獲到李順寳一人解局訊辦旅經公共捕房得悉派探到局聲稱賭棍李順寳爲公廨屢緝未獲之犯請予帶回訊懲等語王君着將李順寳解送警廳司法科訊辦並諭來探赴廳候示 
[債欵暫緩給領]  
　　梁祖泰至法公堂控稱前被游春山虧欠借洋三百十四元立有借據爲憑請求訊追游春山供欠洋有之惟梁之姪子前向商人借洋五百餘元向索延約梁祖泰亦知其事故代商人代借此欵今旣索討理應歸還當將欠洋三百十四元繳存案下惟梁姪現已避匿應請將洋扣留中西官會商之下判梁祖泰暫緩二禮拜具領如與游春山所控無關准予領去當將此案註銷堂費着原被各半擔負 
[交出方單之困難]  
　　李森泉前至法公堂控稱被朱家瑞欠洋五百五十元迭次訊追挺押不理後經原告查得朱家瑞不墳地一方可以抵償惟與其兄朱鏞生合產故傳鏞生到案訊知與家瑞各得其半故着鏞生將方單交出如不交出着交人銀並保限令繳洋在案昨日復由捕房解廨訊問朱鏞生供方單在親長處須由家瑞將合同交出可去換來後由鏞生之妻黃氏投稱方單現在住居城内之親戚張姓家中迭次向索稱欲送交堂上求請核示判朱黃氏退去朱家瑞等還押候傳張姓到案再行訊核 
[產業驟難變賣]  
　　英商永年人壽保險公司在公共公廨呈控楊潤麟（即楊任林不理擔保銀三千六百餘兩一案前日午後由廨復訊先由原告代表律師上堂譯訴案情繼由見證楊小亭楊慶鴻楊錢氏等上堂證明所有不動產非被告能主張變賣等語訊之被告延愛理司帮辦海司律師辯稱所有產業被告祇有六分之一如欲變賣須得族人同意一時不能變價抵償擔保之欵請爲明察王襄讞商之英副領事康君判被告仍交原保候傳要證魏錢氏到堂再行訊核 
[尙須弔閱簿據]  
　　美商林那特愛佛來脫控鄒松亭（卽鄒松林）不賠牛皮價銀七百六十二兩前日午後由公共公廨俞代襄獄會同美郭副領事研訊兩造均延律師到堂互辯良久判被告交保候禮拜四將簿據呈案再行訊核 
[警署不理民事]  
　　閘北協和香烟廠經理　佐文前日偕朱岩桂　陳仁洲至五區二分所控陳借洋不還由該所解送司法科經李科員訊據鄔供與陳本不相識由表弟朱岩桂介紹而來謂有急用向我陸續借去洋七十七元允俟廣濟輪船來滬如數歸還不料後竟避不見面今在義品里遇見請爲究追判案關民事訴訟着赴地方審判廳起訴 
[搶匪遞解回籍]  
　　鎭江人王阿四因在界路擢取女子王林弟金耳環由捕拘獲解至公共公廨訊實判押西牢三月期滿再核在案昨届期滿由捕房將王解案請示中西官判候函送上海縣知事署遞　原籍 
[津浦工程司回浦]  
　　津浦鐵路總工程司何羅伯君日前因事來滬現已事畢於前日乘滬寗火車遄回浦口 
[工界靑年勵志會夜校開學]  
　　閘北寳山路寶興西里商務印書館附設工界靑年勵志會夜校已於前晚（四號）開學來學者甚形踴躍中文課聘請該館編譯員馮君克澄擔任英文科聘請大學卒業生葉君廉生及陳君　馥等擔任現在尙有餘額有志者可從速前往報名 
[氣候報告]  
　　（上海徐家滙天文臺） 
　　已過者之報告九月五日颶風已入南海北部迫近廣東之東沙及廣東海濱一帶中國北部與日本南部氣壓高大上海天氣悶熱午後有雷聲六日上海潮而霧凉風吹向西北西氣壓徐升而不止六日下午四時前二十四小時内上海氣候温度至高八九·二至低七四去年同日至高八三至低六五 
　　未來者之推測六日下午四時三十分預測海南及廣東海濱有大狂風臺灣海峽天氣惡劣温州北部有信風本區有電雨 
雜評二 
[今人之眼光] [  納]  
　　憲法須有百年之眼光者也用人行政須有十年之眼光者也理財則須具有一二年之眼光蓋能洞悉一二年國内之情形而後可以着手支配 
　　夫一二年之眼光亦至近矣然苟能爲國家着眼者即一二日之眼光亦非易易何以故以今人之眼光大抵皆我之眼光也以我爲主觀卽不免挾我之私意故一着眼便差世之以見識高遠自詡者實皆蠅蛾蛄蟪之眼光耳欲與言國家大計也難矣 
來函 
[靑浦黃渡鄕公民俞翬來函]  
　　頃閱貴報本埠新聞機内靑浦縣知事挾娼出游之揭露云云鄙人讀之不勝痛恨夫高知事自履吾縣以來昏妄絕倫　難罄述若最近我鄕一事已是槪見黃渡鄕有姚姓者開設柴行素守本分不意陰層上月二十三日忽來警役數人謂其橫行鄕里廣收黨徒傳提姚姓姚姓以從未犯事擬到堂聲辯後有人與言現今知事昏妄恐一去之後吃苦不知若何不如暫避請求紳董爲之辯白後姚姓懇請鄕董錢步箴君代爲辯白錢君言此事余本擬致函知事恐不能達故暫緩待余進城親晤知事爲之辯明汝此時宜暫避數日云云即此亦可見高知事虐民之一斑矣故凡爲靑浦縣之人民當羣起以逐之報紙爲發揮民意之機關貴報以保護民權爲宗旨請將此函賜登貴報來函欄内以供衆覽不勝感禱之至靑浦縣公民俞翬啓 
 
 

Page 12

 
 
[商務]  
國外匯兌　九月六日 
上海滙至倫敦　（以上海規銀一兩計算） 
銀行電滙　三先合零辦士 
銀行卽期　三先令零辦士零六二五 
銀行四月期　三先令零辦士二五 
銀行實進四　二先令十一辦士四三七五 
帶根點滙　四月定價　三先令一辦士一八七五 
又六個月滙票　三先令一辦士五六二五 
六條銀　三時候二辦士三七五 
上海滙至法國（以上海規銀百兩計算） 
銀行電滙　四百十九佛郎 
銀行四個月買進　四百三十四佛郎 
上海滙至紐約（以上海規銀百兩計算） 
銀行電滙　美金七十一元三七五 
銀行買進四　個月期匯票　美金七十一元三七五 
上海滙至香港　（以香港百元合上海規銀） 
銀行電滙　無世 
上海滙至日本（以日洋百元合上上海規銀） 
銀行電滙　七十一兩三七五 
金市　九月六日收盤金價 
現貨票金　三百五十兩 
沙金合赤　三百五十八兩 
足赤條金　三百五十六兩 
錢市　九月六日收盤行情 
英洋　七錢二分 
國幣　七錢一分七釐五 
小洋　一錢五分 
銀拆　一錢五分 
轉限　一錢五分 
洋找　七錢一分七厘五 
錢找　一千二百文 
友牌　一千三百八十文 
鋼元　一百九十二千四百文 
市錢　一百五十千文 
股票證劵　昨日交通公司報告 
藍格志　買　二十六兩七錢五錢 
康紗　又　四兩 
地榜　賣　二十八兩 
客輪磅　又　十兩 
色未加　又　一兩三錢 
四年六厘內國公債　售出　五十元 
三年六厘內國公職啊　又　五十七元 
八釐內國公職啊　購入　七十六元 
招商局航產股　又　一百三十四兩 
交通銀行（庫存）　售出　三十四兩 
漢冶萍　又　十九元 
浙路證劵除四期　又　四十八元 
蘇魯證劵除七期　又　四十元 
浙江與業銀行（已繳三期）購入九折 
[糧食]  
昨日滬南米市到蘇同帮嚴少泉袁露庭陳生琴三客之米船十八艘其餘常帮錫帮友及靑角浙湖等處米船到者亦有二十餘艘來貨甚多銷路呆滯價亦鬆動蕪湖　米祇有天津幫歉益等號辦去五百包茲將市上開出大盤行情錄下 
錫幫廠機白破每石八元五角次七元七角 
常幫廠機白破　八元四角五分次七元八角 
錫幫船貨白破　八元一角次七元三角 
常幫船貨白破　八元一角次七計三角 
蘇同廠貨白破　八元一角次七元七角 
靑角船機白破　八元次七元三角五分 
松江船機白破　八元次七元五角 
四涇船機白破　七元八角次七元 
北　船貨白破　七元三角次六元七角 
黎里船貨白破　七元三角次六元七角 
常機白元　八元零五分次七元五角 
錫機白元　八元零五分次七元五角 
蕪湖羅　　六元九角次六元四角 
湖南　米　七元次六元八角 
天津小麥　三來那個二錢 
山東小麥　三兩一錢 
漢口小麥　二兩七錢至二兩九錢 
湖南小麥　二兩六錢 
昨日閘北陳祥等米船十餘艘銷路亦甚淸淡市價平平今將開大盤行情錄 
姚正打船白破　每石　八元 
沈　春船白破　七元八角 
許文後船白破　七元五角 
陳雙根船白秈　六元二角 
劉萬仁川新秈　六元二角 
袁文臣船新秈　六元二角 
　昌廠機白破　六元二角五分 
又　機客秈　六元二角五分 
恒豐廠機白破　八元 
又　機秈　六元 
致中和廠新客秈　六元二角 
振興廠機白元　七元九角 
裕通常機客秈　六元二角 
恒昌廠機客秈　六元一角 
仁記廠白破　七元八角 
永大廠廠白破　八元一角 
又　新客秈　六元一角 
又　白元　八元一角 
恒豐廠白元　八元 
協豐仁廠白　八元一角 
　成記廠新　七元五角五分 
何順泰廠白破　八元一角 
源盛廠白破　八元二角 
又　新秈　六元二角 
黃長盛洋秈　六元六角五分 
[油荳餅]  
昨日滬南采菽堂交易仍極冷淡祇開出機靑口荳油一百件牛莊元荳六百石北規貨成交者亦甚寥寥計開出漢早黃荳與靑荳二千包九江黃荳二百包南京綠豆二百包茲將各行號開出南北規貨價列下 
愼記號靑口荳油　每擔　九兩 
新記公司新永康船牛元荳三兩五錢五分 
又　新裕壽船牛元　　三兩五錢六分 
（以上南規貨） 
漢早黃荳　二兩六錢三分 
　粉靑荳　二兩八錢四分 
九江鬭昌子　二兩五錢八分 
南京明綠豆　二兩三錢五分 
[茶市]  
昨日位星期三各洋行辦進一五平水五千九百十三箱二五元四百六十七箱珍眉一七二百六十三件貢熙二千零六十五件秀二百四十人件鳳眉一百九十四件眉六十三件共計一萬零五百零九件今將各茶棧售出之價錄下 
謙義洋行買和記貢熙七十九件價三十六兩 
履泰洋行買珍益珍眉二十八件價三十五兩奪金魁 
秀眉七十六件價十四兩順祥五十三件價十三兩 
禮昌洋行買公記鳳眉一百十二件價二十六兩協和洋行買發祥貢熙八十二件價四十四兩碧玉峰 
又似時一件價　十五兩 
以上係恒記茶棧售出 
協和氧化鈉給買吉泰貢熙六十一件價四十三兩 
禮昌洋行買古魁鳳眉八十二件價二十六兩 
天祥洋行買蒸蒸貢熙二十五件價四十四兩五錢占 
芳又四十八件致和又二十件價均四十六兩五 
錢新同聲又四十七件價四十五兩 
美時洋行買蘭聲二五元茶一百六十箱價三十三兩 
此係洪源永茶棧售出 
美時洋行買蘭聲二五元茶一百六十箱三十三兩 
此係洪源永茶棧售出 
美時洋行買泰豐二五元茶一百十六箱價三十三兩 
惠利洋行買德隆二五元茶一百九十一箱價三十六兩 
以上係新隆泰茶棧售出 
惠利洋行買回春一五平水一千二百六十五箱價二十六兩 
此係瑞昌茶棧售出 
惠利洋行買源一五平水一千零四十五箱在邦又六百二十七箱必達又五百九十六箱價均二十七兩 
此係久成茶棧售出 
錦隆一你改行買近悦一五平水八百十九箱遠求又八百十四箱價均二十五六兩七錢無分 
錦隆洋行買物天一五平水七百八十七箱價二十六兩七錢五分 
此係震和茶棧售出 
錦隆洋行買　新隆珍眉三十二件價六十二兩 
此係新隆泰茶棧售出 
新泰洋行買震　祥貢熙三十四件價四十八兩 
協和洋行買芝瑞貢熙五十一件價四十四兩 
禮昌洋行買第　峰珍眉三十五件價五十三兩 
以上係洪源茶棧售出 
拈孖治洋行買裕春和貢熙三十八件價四十二兩五錢 
實元洋行買森益珍眉五十件價六十四兩森康珍眉三十五件價六十五量森元珍眉四十一件價六十五量三義祥珍眉三十八件價六十五量 
協和洋行買泰豐昌貢熙五十七件價四十二兩 
新泰洋行買森泰貢熙八十二件價四十七兩森泰貢 
熙八十件價四十七兩森泰貢熙八十一件價四 
十七兩森益貢熙八十六件價四十七兩森益貢熙九十件價四十七兩 
天祥洋行買森太貢熙八十二件價四十七兩 
廣森氧化鈉給買太貢熙八十二件價四十七兩 
二十三件價九十兩 
以上係榮吉祥茶棧出售 
寳元洋行買怡裕珍眉四十三件價五十五兩怡和正又四十九件價五十六兩德聲隆又三十八件價六十兩 
禮昌洋行買義炒年糕祥珍眉一百七十六件價二十九兩 
　義洋行買陸香熙六十三件價五十七兩五錢 
協和洋行買怡和正娥眉四十一件價二十五兩五錢 
怡芬又三十件價二十四兩五錢 
禮昌洋行怡新娥眉三十八件價二十七兩怡芬秀眉六十一件價二十七兩 
以係永盛昌茶棧售出 
天祥洋行買同順祥貢熙五十件價五十兩 
天裕洋行買萬泰和珍眉五十七件價四十七兩五錢 
履泰洋行買萬泰和珍眉九十件價四十兩萬泰和珍眉一百十二件價四十兩 
協和洋行買天馨仙貢熙廿三件價五十六兩萬泰和分號貢熙一百零九件價四十兩汪大茂熙五十四件價四十三兩汪恒　貢熙三十五件價四十五量五錢永發祥貢熙三十件價四十三兩號　貢熙七十二件價四十兩兩大有祥貢熙四十四件價四十一兩永隆貢熙三十九件價四十四兩 
拈孖治洋行買汪廣生貢熙七十二件價五十四兩半錦隆洋行買程合芳針眉十五件價三十八兩 
寳元洋行買和昌公珍眉七件價六十五量永吉祥珍眉十二件價六十二兩同義成珍眉十一件價六十兩同益永珍眉十九件價六十二兩同興永珍眉四十三件價六十四兩義興隆珍眉十四件價 
廣泰洋行買永益祥貢熙氏四件價十八兩樹生祥貢熙氏四件價十八兩義森龍貢熙氏六件價十七貢熙四件價十六兩 
禮昌洋行買合興隆珍眉三十五件價五十三兩 
萬昌洋行買汪廣生貢熙四十三件價八十兩 
美昌洋行買汪廣生貢熙四十四件價廿一兩 
以上係　泰昌棧售出 
愼昌洋行買日新昌秀眉九件價十四兩五錢益茂又八件價十三兩瑞馨又是二件價十三兩 
廣泰洋行買利豐永眉熙氏八件價一百八十七兩五錢萬福源又廿八件價一百八十七兩五錢 
　義洋行買萬泰祥貢熙一百零四件價二十八兩五錢惠芳貢熙六十九件價四十一兩永泰隆貢熙二十五件價三十八兩 
天裕洋行買永生廠蕊眉三十九件價二十四兩萬泰和珍眉五十六件價四十七兩五錢 
禮昌洋行買陸馨祥珍眉一百廿七件價四十二兩和 
興隆珍眉三十五件價五十三兩 
愼昌洋行買合興隆秀眉薩件價十七兩 
拈孖治洋行買齊英美貢熙廿八件價四十二兩福和祥貢熙六十五件價五十五量 
協和洋行買義龍春貢熙五十五件價四十四兩 
履泰洋行買瑞馨源蕊眉二十四件價二十一兩 
以上係萬和龍茶棧售出 
[輪船進出口日期]  
新北京　由寧波　太古公司 
新寧紹　由寧波　寗紹公司 
保得富　由海參威　義勇艦隊 
盛京　由煙台　太古公司 
安徽　由香港　招商總局 
聯和　由張江　怡和洋行 
山城丸　由日本　郵船會社 
壽寳丸　由日本　郵船會社 
城津　由福州　大阪公司 
九月七日禮拜四出口 
格老林根　開往新加坡　怡泰洋行 
岳陽丸　開往長江　日淸公司 
春日丸　開往神戶大阪　郵船會社 
聯和　開往長江　怡和洋行 
武昌　開往長江　太古公司 
江天　開往寗波　招商總局 
江新　開往長江　招商總局 
安平　開往煙台天津　招商總局 
九月八日禮拜五出口 
大貞丸　開往長江　日淸公司 
盛京　開往威海煙台天津　太古公司 
長安　開往長江　鴻安公司 
瑞和　開往長江　怡和洋行 
奉天　開往威海煙台天津　太古公司 
新北京　開往寗波　太古公司 
九月就日禮拜六出口 
山城丸　開往日本　郵船會社 
佐渡丸　開往香港　郵船會社 
安徽　開往香港汕頭　太古公司 
大通　開往長江　太古公司 
[日本郵船會社]  
啓者本公司筑後丸輪船凖於五月念四日即禮拜五下午一點半鐘開往長崎馬崎神戶橫濱等埠小包收到禮拜四客票賣到禮拜五十二點半止　倘蒙　各寶號如欲裝貨搭輪者務祈　早臨為幸 
郵船株式會社啓 
[蓋世美容品　的的嬌]  
此庶專治男女之面部不美如黃黑烟容油氣瘡痕血紋雀班白點晦痣連塗三夜均退淨美容之藥　遇於此並治男女狐腋臭最爲奇驗出售以來已銷去千餘料寄來謝函數百封暗稱極有神靈非常　美運到無多購者從速定價每料一元六料五元外埠函購立奉寄費不加 
上海東棋盤街鳴盛呈封門　豈祥號 
[彚司公司　男式間　新到雨衣]  
每件價　五元　十元　十五元 
彚司公司 
南京路西路轉角 
[聲明召盤]  
本號於舊歷七月間由章源泉承認接盤先交生財定洋一百五十元是日當立收據載明七月底為交洋盤貨之期限如逾限不交者准將定洋允洽本無異議乃章源泉所訂如限受其損失不堪枚舉若再拖延何資開敷故照前立據約將定洋充公以償損失之費除聲明前情外特再登報召盤如欲承接此業者仰卽來號面議可也此吿 
公益昌桂圓號各股東卽經理仝啓 
[茂德利鐘表行]  
在英大馬路拋球揚三層樓洋房 
二號明表每只洋一元五角 
本行向在歐美各國著名廠家定造金銀鋼線鐘表大小洋琴風軍營樂器唱戲機器以及托力克眼鏡製作精良價格便宜外埠信購原班回件郵資貴客自理 
三號保十年柯夫萬夾金表洋九元四號保十年花旗夾金表洋十二元五號花殼夾金捫表洋五元　四號純銀殼騎馬捫表洋五元　六號純銀殼皮帶手表洋四元五角　六號　開工字金皮帶表洋十四元　三號扁戒騎馬鋼表洋三元五角 
[買賣股票證劵公債兼做押欵]  
復大四馬路石路口會西朝東吉陞棧內電話二四七七 
餘大在三馬路石路東首羣賢旅館骨電話二八四七 
源通在五馬路正豐街口五洲旅社內 
裕通在四馬路昇平樓對過蘇臺旅館內電話三七六五 
[廣東種德園新發明　如意精油]  
本園自甑之如意油藥料之優美功效之靈驗久蒙諸君讚賞本主人特出心裁研究西法製藥將如意油提煉成精故名曰如意油精又名如意油錠功效比如意油更勝而且用法得宜携帶利便亦無傾洩之弊居家旅行四時不可不備誠護身之聖藥也贈送樣子外埠付郵票一分立即寄上○價目大號二角半二號二角三號角半○買一盒奉送如意油藥渣一包 
[中國薄荷錠]  
商標　薄荷錠　上海廣東種德　　　 
中國薄荷錠○功效勝外洋○同胞用國貨○何愁國不强○本園始創製○志在國貨倡○諸君蒙光顧○請認醒獅牌○價目大號二角半二號二角三號角半○批發克己函購即寄○總發行上海河南路老巡捕房對門廣東種廳園謹啓 
[甡記股票公司]  
設上海南京路寶成銀樓隔壁寶德里內 
漢口設英租界新昌南里四十五號 
本公司專收蘇浙境安徽川粵漢鄂等省鐵路股票證券收據并各地銀行各地大公司漢口旣濟水電等股份及內國元三四年并各地省公債票如蒙　賜顧價目格從外豐外埠國詢當班答覆此佈 
　 
[上海太古火險公司]  
於中國通商各埠及內地有名城鎭均有繪可承保各式房屋機器與貨特等 
　 
[京都致和堂戒烟茶葉香片]  
本堂之戒葉煙茶香片久已馳名遐邇皆知無論老癮新癮包可戒斷妙在戒時絕無辛苦胃口加增無他皆因泡製得法故耳近日煙禁森嚴時機已迫不趁早戒脫更待何時本主人為便利購戒諸君起見特托上海大馬路畫錦里橘香閣廣東藥丸號代理賜顧者請向該號購辦可也大盒一元小盒半元本號龍涎戒煙丸批發克已 
[老垃圾橋南京都同德堂虎骨熊油膏藥]  
能旋乾轉坤驅風卻邪治中風中痰左癱右瘓遍身麻木四肢無力筋骨疼痛五勞七傷肩背腰腿心肝胃氣三十六種風七十二般氣寒濕諸痛眞火不足飲食不化十　五　氣滯瀉　腹脹心胃氣痛等癥雙料一元單料半元此膏惟本堂一家獨製仿冒日多賜購認明本堂仿單三喜商標為記 
[始創婦科　經期腹痛露]  
耑治婦女經期腹痛或經前腹痛或經後腹痛或兩脅不痛或經滯經閉或數月而作來感一月而數至或白帶白淫甚至乾血癆等癥一服此露包能奏效輕者一二瓶重者三五瓶便可除根本號始創此露純用中國藥料製煉而成妙在清得可口不若湯藥味苦難嘗愿世之患斯病者請嘗試之每瓶八角每打八元 
上海二馬路畫錦里北首保太和啓 
[吉住醫院]  
內外科兒科　眼科產婦科　耳鼻咽喉科　花柳梅毒科 
虹口有恆路三十四號電話三零七二　設有病室入院隨意 
梅毒淋疾神經痛痔瘡筋肉及關節縷美國軍艦期質擎症瘙癢性皮膚病陰萎癥夜尿症以上一切病均己採得最靈藥品應備注射絕無痛苦母庸住院己試者無不立效望患者注意　本院特聘王凌雲君擔任通譯可無隔膜之虞 
[梅毒無憂]  
本院現到有最新發明新新六零六號應備靜脈注射　絕無痛苦已試不計功效非凡望忠者洋意耳　吉住醫院謹啓 
[肝氣散]  
藥學士徐錫驥先生監製肝氣散能平肝順氣和胃健脾丸各種肝胃氣痛服之均效無病服之亦能健胃消滯定價大盒三十六包大洋三元中盒二十三包大洋二元小盒十包大洋一元服法另有仿單批發章程函索即寄 
總發行上海英大馬路盆湯弄口大生製藥公司　分公司杭州淸和坊巷內大井巷口大生製藥公司 
[欲請礦師開礦者注意]  
本行備有德國礦師及中國礦師專代　貴客探礦採礦會圖測量工程化煉顧問等事督造電燈鐵道一切機件並可承佃各種大小機器並收各種礦砂辱荷　惠顧請至本行面議可也　德商晉和洋和A字一號仁記路渤瀾特工程師啓 
[立止白濁丸]  
夫淋濁一定因酒濕熱毒而成或花柳場中傳染以致小便刺痛點滴不止步履艱難腫痛不堪大受其累服此丸立利消腫利便止濁定痛消火化毒去濕輕者一二瓶重者二三瓶可能包痊不但病除而且壯身健體誠治淋濁之妙藥也每盒洋一元八實化毒丹每瓶洋二元珍珠下疳巨大勝利每瓶洋七角專治楊梅結毒橫痃下疳等症下部腫爛服則立愈永無後患如不效驗原洋奉還確係第一靈驗可稱蓋世無雙 
[立止白濁丸]  
大凡婦女赤白帶下實由體質素虧以致白帶常臨晝夜不休或因肝經鬰熱脾經濕熱蘊結膀胱睡夢遺洩甚至面黃肌瘦飲食乏味四肢無力久淹子宮寒冷是丸功能滋陰平火調經理氣開胃平肝自然胃長體健氣血充盈也惟本齋存心濟世秘受良方再加不惜工資始獲效驗非常每盒洋一元每料六盒洋五元○舖設上海二馬路西鼎新里石庫門京都天寶齋啓 
[怡珍茶樓中秋月餅上市]  
本樓開創英界棋盤街五馬路口已有三十餘年久蒙紳商各界所推許業已名馳遐　茲本主人特聘名師精製中秋月餅金腿肉月五仁八菓咸甜肉月餅蓮子蓉棗坭暈素荳紗諸色月餅巧製蜜餞糖菓糖蓮子各種糖食龍鳳禮餅中西餅食送禮罐頭品物佳製臘和噴水　腎一應俱全本居樓面裝設精美地方寬敞常備各種香茗時式細點欵待來賓格外周到倘蒙各界諸君惠顧無任歡迎 
[夢遺聖藥金剛百鍊丸注意假]  
本藥房發行遺精要品爲天下莫敵靈藥歷售三十餘年凡官學紳商各界莫不同聲譽美治愈之人不可思議威推善治遺精無上聖藥謝函証書早經盈箱滿篋全國聞名口碑載道但華人惡習每見暢消品物必多假冒近有同業無恥混熟希圖漁利以假亂眞情實可恨特加松鹿商標購者注意蓋人之精華關係最重精固則强精竭則亡患有遺精更宜急起調治以　自强本藥房家藏經驗秘實係坐茅蓬老僧所傳保元眞方一再研究始獲出奇制勝功能療治　伐過度　火妄動未交先洩少年誤犯手淫中年操勞失節夢遺滑精肢體虧損服後精關堅固養腎滋陰應效不爽抱此症者宜速調理却病延年每料四元半料二元小盒一元外治遺精一貼膏功效同上雙方並用偉力最速年久遺精務使內服外貼宿疾無不斷根永不復發每張七角遠埠函購郵局回件○上海三馬路大舞台對面鍊雲藥房啓 
[上海大源利股票公司廣告]  
本公司備資專收全國鐵路股票及有期禮券各種公債票各銀行各公司各大廠股份存單收據一切均可交易外埠函件當班答覆其洋托銀行或郵局滙寄皆可代客買賣其價亦當格外克已以副 
惠顧之盛意　太源石路四馬路北 
大利石路二馬路西仝啓 
[萬國儲蓄會五大特色]  
（一）每月開彩希望無窮人人可得自十二元至二千元之獎（二）每月以所收儲欵之二成半充作獎洋而以儲戶號數十分之一爲獎額儲戶有得獎者可立時領取現洋（三）儲戶如有得獎而未滿二千元者仍可有奪標權利（四）所付之欵至期滿時照本發還非特絲毫無扣且亦外有紅利（五）二年之後儲戶可隨時照統計表取還會本或向公司借貸欲知詳章請至上海法大馬路口六十九至七十一號本會所取閱或函索即寄 
[費廉之燈火]  
電燈爲最潔净完美最便利安適之燈火已盡人皆知惟往往有人不知新式燈泡之省電能將電費較從前減至三分之一使電燈稱爲最廉之燈火○新式省電燈泡凡十六支二十五支三十二支及五十支燭光每只售銀四錢一百支燭光每只售銀八錢半二百支燭光每只售銀二兩五錢欲購以上燈泡請至南京路四百七十一二號本處樣子房可也　電話二千六百六十號　寓滬西人工部公局電氣處啓 
 
 

Page 13

 
 
   
 
 

Page 14

 
 
自由談 
游戲文章 
[緊要廣告中秋新出太保月餅] [  楊珥珊]  
　　燕窩月餅 
　　本主人禮聘最高等製造食物家悉心研究用梁上頭等官燕以雪水蒸化去其渣滓和以糖精製成月餅食之不獨可口養肺而且大補誠食物界之神品也 
　　鼈唇月餅 
　　取肥大鼈魚以岷江之水煑爛其唇加以糖汁用頂上白麵製成到口時酥而欲流功在益腎滋陰一般色界諸君尤宜注意 
　　泥鰍月餅 
　　擇壯大之泥鰍魚用天落水浸一周期去其腹中汚物提其精華與棗泥混合妙能滋補益氣生精也 
　　猪油月餅 
　　猪油一物潤腸養肺本號所用猪油與衆不同選壯年之猪取其腹中之脂而棄其近心之油綠猪性　心旁之油人食之多依賴性小號注重衛生棄而不用 
　　本號主人不惜工本創製中秋太保月餅計凡十三種以上四種行銷　廣已得一二等嘉禾獎牌現因推廣銷路起見復製成罐頭暢銷於外國租界並各國通商大埠餘九種製法各異品佳味美仍爲當世各政界諸君所歡迎婦孺皆知無須本主人贅述此外有六君子年糕四大金剛　蝦蟆酥龍涎酥虎骨酥猴頭酥及飛禽走獸鱗介生菓無不搜　富有製法精良食之不獨衞生並能起聾振瞶專治一切官迷當此中秋佳節爲各位大人先生餽贈妙品如八大胡同花界諸姊妹光臨小號購贈關客之用價目格外克已並送洪憲特别紀念劵一張以副惠顧雅意只此一家並無分舗此佈北京路應時齋茶食舗主人謹啓 
劇故 
[耕塵舍劇話] [  瘦碧]  
　　吾國戲劇具體於宋而成於金元之間漢魏以前戲之見於紀載者雖多可考然百戲雜陳去眞正戲劇殊遠也（見戲曲史）宋初雜劇以詼諧爲主雖不能被以歌舞而其中脚色較爲著明布置亦較複雜如曾敏行獨醒雜志所紀崇寗二年鑄大錢蔡元長建議俾爲折十民間不便優人因内　爲賣漿者或投一錢飲一杯而索償其餘賣漿者對以方出市未有錢可更飲漿乃連飲至於五六其人鼓腹曰使相公旣作折百錢奈何上爲之動法由是改又大農告乏時有獻廪俸減半之議優人乃爲衣冠之士自束帶衣裾被身之物輙除其半衆怪其問之則曰減半已而二足共穿半袴　而來前復問之則又曰減半乃長嘆曰但知減半豈料難行語傳禁中亦遂龍議田汝成西湖游覺志餘云紹興間内宴有優人作善天文者云世間貴官人必廳星象我悉能窺之法當用渾儀設玉衡若對其人窺之則見星而不見其人玉衡不能卒辨用銅錢一文亦可乃令窺光　云帝星也秦師垣曰相星也韓蘄王曰將星也張循王曰不見其星衆皆　復令窺之曰中不見星但見張郡王在錢眼内坐殿上大笑俊最多資故譏之諸如此類託故事以諷時事不以演事實爲主其進一步變爲演事實之戲劇則原因於當時之小說宋之小說不以著述爲事而以演講爲事高承事物紀原云仁宗時市人有能談三國事者可採其說加緣飾作影人東京夢華錄所載京瓦伎藝有霍四究說三分尹常賣五代史至南渡以后有敷衍復華篇用中興名將傳者見于梁夢錄此皆演史之類以叙事爲之與滑稽劇之但託故事以諷時事者迥異而后世戲劇之題目多取諸此其結構亦依倣爲之所以資戲劇之發達者實非淺鮮也至與戲劇更相近者則爲傀儡傀儡始於周季漢及六朝多行之（見列子樂府雜錄風俗通等書）唐之傀儡亦演故事至宋而傀儡最盛種類亦最繁東京夢華錄武林舊事夢梁錄諸書所紀有懸絲傀儡走線傀儡杖頭傀儡藥發傀儡肉傀儡各種凡傀儡敷衍史書歷代君臣將相故事話本或講史故作雜劇大抵弄此多虛少實則宋時此戲實與戲劇同時發達其以敷衍故事爲主且較勝於滑稽戲不可謂非戲劇之進步而傀儡之外似戲劇而非眞戲劇者尙有影戲此則至宋始有之仁宗朝市人有能談三國事者或採其說加以緣飾作影人始爲魏吳蜀三分戰爭事之象東京夢華錄所載京瓦伎藝有影戲有喬影戲南宋尤盛夢梁錄云有弄影戲者初以素紙雕簇自后人巧工精以羊皮雕形以綵色裝飾不致損壞 
小說 
[紀事小說匪紀（續）] [  野鶴]  
　　無何金革大振黃塵翳空施某衣錦服手巨斧率衆百人整陣而來金鷲猝覩色揚揚若平常出其短刃努目以待施某旣至大聲曰若曷爲傷吾儔侶陌路相逢乃兇殘至是我苟不有以懲君者誓不願再王此衆金鷲曰若言佳第吾以一人焉能敵汝輩數百之衆若果有勇者其屏若衆體身與某角不者若縱死某亦不足爲勇也施某曰可遂遣衆遠立戒不許援且語金鷲曰若誌之若固强於我者其代我統此衆不爾必磔若尸若其無悔言旣遂縱斧奔金鷲金鷲亟以利刃格之鐺然一聲巨斧已折施方震　金鷲突以刃進割施胸大吼一聲血下若雨而負技自矜殺人若草之施某竟於是時斃矣 
　　施某旣斃羣衆震慴且益神金鷲之技蓋渠輩疇昔心目中以爲天下雄勇殆無逾我王初不料尙有更勇於其王者頃刻而斃之於是相與泥首於金鷲之前懇渠繼王之任金鷲慨然曰若曹胡庸是拜某江湖浮蕩已數十載於茲平生未嘗遇靑眼類皆以奴厮目我我惟不甘故䟦涉險阻以期奮勉吾心身以薄技效於家國何圖近頃忽選諸君嘉禮之隆實德於心差幸某生平無室家之累所遇顯貴又皆不辨知魯疇昔雄心灰蕺已久今願從諸君於此然非某之本志也衆聞言大忭數日之後遂生謚之曰金鷲大王 
 
 
 

Page 15

 
 
   
 
 

Page 16

 
 
   
 
