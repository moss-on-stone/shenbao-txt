# 1904 - 14 - 4911043

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[新印大字遼金元三史出版] [  點石齋啓]  
　　遼金元三史爲近時極要之書大小試塲命题皆兼及三史局　繁重價值又昂海内寒儒每苦力難購置且三史中地名人名之類率皆嫯牙佶屈記憶難淸臨時若不檢查卽素經流覽者亦往往有差舛之虞貽悞匪淺此書最宜付之石印以便取携而竟無人計及於此今始由本齊用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂廿八册價極克已祗收回工本洋銀四元八角欲購者請臨英大馬路本齋三馬路報申館申昌及各書坊購取 
[美儒李佳白先生講義]  
　　設有賓客焉覩主人面必雍雍如與主人談必怡怡如鮮有嘖嘖而言主人之弊侃侃而陳主人之恥如鄙人者夫鄙人聚族美邦觀光上國是賓客也諸君或起居渭北或生長江南是主人也以賓客而見主人縱未能多叙寒暄亦不可遽加諷刺乃近來每逢講期鄙人所以對諸君者一人則曰中國賠欵幾許再則曰中國割地幾何似此不吉不祥之語非諸君所樂聞非鄙人所忍言而又何故多所饒舌哉要知幸莫甚於知恥患莫大於無恥無恥則甘居人後永無免恥之日知恥則奮發勇爲終有雪恥之時是故臥薪嘗膽勾踐卒報夫差之仇使中國早已知恥而變法自新悔禍自强則不致有今日矣鄙人不惴冐昧罔避嫌怨反覆直陳原欲作暮鼓晨鐘警醒諸君之夢區區寸丹非敢欲諸君之共諒而實有以自信者也溯中國自互市以來受虧之最巨蒙恥之最深者一爲道光二十二年中英之役二爲咸豐八年英法合師之役三爲光緒二十一年中日之役中英及英法合師二役前已言之頗愁今請將中日之役一陳之朝鮮貢服中國由來已久聖清深仁厚澤撫育優隆而彼臣服之心亦有加靡已乃自日本明治維新以後國報日張遂潛生窺伺之心誘令高人背中從日會中日立約載明兩國欲出師赴韓必預期照會乃未幾東學黨叛於漢城一帶李文忠突舉雄師旣抵三韓然後照會日本日本指爲違約興師問罪而戰端乃由是大開遣將調兵不遺餘力旣而中國節節失利陸而奉天鳳凰城岫巖水而鴨綠江大連灣旅順口城海衛劉公島横縱數千里一年之内盡爲日人所有中國恐懼特命李文忠赴日與日大臣伊藤陸奥立和約於馬關而賠償懲罰之尤著者有三一准朝鮮自主二割臺灣　彰湖列島王賠軍費二萬萬兩說者謂償欵如是之多實爲全毬所罕見者先是議定將奉天之南自營　至鴨緑江割置日本後以俄法德不可遂以三千萬金易之夫此役雖失在中國之不預期照會致授日人以口實而究之是非曲直自在人心維時鄙人偶返宗邦聞中國突遭此變黯然神傷者久之於是接浙來華矢此身心爲中國盡瘁竊以爲此一役也中國之兵豈不足敵日本哉軍械之精砲壘之固較之日本殆有過無不及而何以一敗塗地至於此極日中國軍營之弊海外周知大都扣兵餉虚軍額統兵大員貪生畏死一旦疆塲有事求其同心効死百折而不回者蓋幾希矣人之言曰中國自强不在變法而在除弊有味乎言之也二十四年爲亂民殺德國二教士於山左德親王亨利率兵據膠州灣朝命翁同龢張蔭桓與德使立約將膠州灣租舉德國九十九年任德人修築砲臺停泊軍艦山東全省礦務鐵路不啻握自德人之手中國欲有所舉必先咨商德人並將東撫李秉衡褫職鄙人聞之更不禁怒焉如擣然以二教士被殺之故竟要索若此利益此殆德國政府所爲而非教會之意也是年俄租旅順口大連灣英租威海衛九龍司法租廣州灣並近相之二海島而中國之險要除天津大沽而外名未失而實則失矣雖條約未言賠欵而此事皆因德二國教士被殺所致則固人盡皆知嗚呼吾痛觀往事固不能不鄙各國之忍心而又不能不悲中國之自失也倘從此不忘前恥則中國其庶幾乎 
[本館接奉電音]  
　　昨日午後二點鐘越二十分時京師飛電傳來上諭一道敬謹譯登○十一月二十五日内閣抄奉上諭張曾颺奏特參不職各員請分别懲處一摺山西署吉州知州試用知州袁誦先擾累同民操守不職大同縣知縣徐沛霖工于文飾縱下營私平魯縣知縣王海峯材質庸下不恤庶獄署五寨縣知縣試用知縣許　鴻信用門署索詐多案署沁源縣知縣試用知縣鄧維璟侵蝕需索虧稅病民候補知縣劉在德負義昧心同官不齒偏關縣訓導楊聲振聲名平常河曲縣訓導王德修貪鄙多事署遼州訓導試用訓導王威鄙詐近利試用府經歴劉寳森任性妄爲署府經歴補用典史黎在竺輕浮擅受署大寗縣典史試用未入流賴輝珏干預詞訟試用典史樓樹卿貪冐膽大均著卽行革職試用直州知州沈良楫不明事理舉動乖方署長子縣知縣試用知縣賈艮貴輕薄冐進不勝民社均著以府經歴縣丞歸部銓選署介休縣知縣候補知縣張鵬飛精力遜前不能約束子弟惟文理尙優著以教職歸部銓選豐鎭同知謙庶年力漸衰難勝邊要同知祝欽人尙誠實性近鄙俗渾源州知州阮志謙材可有爲官久懈怠寗鄉縣知縣陳德興居官尙謹意存見小著開缺叧補欽此 
[電傳宮門抄]  
　　昨日午後二點鐘越二十分時京師友人專電告知本館云十一月二十五日皇上召見軍機大臣及張之洞 
[俄日交涉]  
　　東歴一月七日日本東京來電云頃聞俄人移書日政府願將若干事利權退讓惟另列二三欵向之要求大約其所退讓者日政府頗能稱意惟所求究係何事外間尙未得知惟聞此次實最後一次公文日人斷須 
 
 

Page 2

 
 
從速决定是以内閣元老諸勳貴日内又須密議應付之方矣 
[俄兵入韓]  
　　高麗京城來電云西歴正月六號午後二下鐘越二十分時寄碇仁川之俄國某軍艦派出武弁一員督率水師二十七名徒行入京在梧柳洞擇地駐紥迨傍晚六下鐘時又有俄國水師二十二名陸兵一名督以武弁一員由龍山携帶洋槍及一切軍裝迤邐入京城宮中聞之非常戒備 
[俄伺日船]  
　　西歴正月七號英京倫敦來電云目下俄國諸軍艦方會集於皮席路他軍港偵知日本新購之日進春日二軍艦工作旣竣卽須由意大利國鼓浪東行因之伺於中途昕夕注意是日又得續電云日進春日二新艦定於一禮拜後啓行艦中未竣之工擬在途中整治翌日倫敦復來電云頃聞有一俄國　船帶同水雷船數艘駛入地中海蓋聞日本所購日進春日二艦滿載糧食藥彈由意大利東行將於地中海交與日人故也 
[俄國軍艦計數]  
　　日本大阪某日報云東歴去年十二月晦日卽華歴本年十一月十三日查得俄國軍諸艦在亞東者計共二十五艘重二十萬八千八百八十六墩分而計之有戰艦九艘重十一萬零二百三十二墩帶甲巡艦五艘重四萬九千零一十六墩每一下鐘行二十海里以内之巡艦八艘重四萬五千五百五十三墩每一下鐘行十六海里以外之巡艦一艘重三千二百八十五墩每一下鐘行二十海里以外之砲艦二艘重八百墩 
[俄艦東行]  
　　西歴正月七號英京倫墩來電云刻有俄國水雷艦五艘結隊東行道經英國海軍重鎭木路達島是日又有俄國戰艦及水雷艦各一艘過此西行不知去向 
[俄船攺向]  
　　日本大阪某日報云日廷所購日進春日二艦刻在意之席諾矮海口準備起程事爲俄人偵知急下令寄泊皮席路他之諸軍艦一律駛向司達海灣由是觀之俄日捕興一開恐兩國師船將互門於地中海上也 
[英報之言]  
　　西歴正月七號英京倫敦來電云邇來英國各報之關心俄日時局者罔不瓊琚玉𤧑大放厥詞或謂俄人覆答日本之書詞意利平頗可望兩國依舊言歸于好或曰此特俄人之詭計耳其意實欲激怒日本遽開戰釁使已得避戎首之名也 
[英兵入韓]  
　　高麗京城來電云西歴正月八號清晨八下鐘時寄碇仁川之英軍艦名苦立之其伊者調集水師二十二名載運軍糧軍械二百六十捆附火車入韓京同日俄法德各軍艦咸鼓浪入仁川口旣而德意二國亦擬調兵入京蓋以日來謠諑紛仍深恐俄日將興戰務故爲此以護本國使署及寄居韓京之民人也 
[日皇耀武]  
　　日本東京某日報云東歴一月八日清晨九下鐘越三十分時日本明治天皇警蹕出宮由侍從長德大寺久邇宮親王宮内大臣田中侍從武官長岡澤扈從十下鐘越五分時駕抵靑山練兵場伏見宮親王内閣總理大山及寺内山本兩相黑木奥兩將軍令部長伊東以次交武各員入覲旣而日皇升坐天幕中御座召見各國　臣然後　勅黑木爲指揮官號令三軍列隊操演步伐進退井然秩然事畢時已鐘鳴十一下四十五分日皇警蹕而返一時軍樂大作旗幟翻飛頗極如火如荼之盛 
[日弁東歸]  
　　西歴正月六號英京倫敦來發電云日本武弁之學於英國海軍中者都計二百人擬於日進春日二新艦東下時由倫敦赴意大利之席路矮海口附之而歸聞日進靑日二艦刻己準備一切大約二十四號可啓行矣 
[各國軍艦計數]  
　　日本大阪某日報云今歲東歴一月一日卽華歴十一月十四日日本海軍省偵查泰西各國軍艦之在亞東各處寄椗者計打狗有英艦一艘神戶有意艦一艘長崎有意艦一艘仁川有英艦一艘美艦一艘俄艦二艘海參崴有俄艦四艘上海有法艦三艘英艦一艘奥艦一艘美艦三艘德艦三艘重慶有法艦一艘英艦三艘威海衛有英艦二艘牛莊有英艦一艘美艦一艘俄艦一艘厦門有英艦二艘美艦一艘法艦一艘宜昌有英艦一艘武昌有英艦一艘洞庭湖有英艦一艘汕頭有美艦一艘旅順口有俄艦二十艘又魚雷船二十六艘膠州灣有德艦一艘漢口有德艦一艘金陵下關有德艦一艘香港有英艦一十八艘美艦二艘德艦二艘法艦三艘廣州有英艦三艘德艦一艘法艦二艘新加坡有英艦三艘和艦二艘意艦一艘此外尙有來往無常者計英艦二艘美艦一十一艘俄艦二艘法艦三艘德艦二艘和艦一艘葡艦一艘 
[旅順冰封]  
　　聞之日本友人云俄入自去春至今豫知兵凶戰危特於旅順口嚴爲之備費去二千萬盧布建築海堤俾駭浪警濤不致搏激上岸初不料潮流方向因之變更以致數十年來時值隆冬輪船如常行駛者至此忽冰凌凝結水澤腹堅於是日人之喜詼諧者謂此種堅冰俄人實以二千萬巨金購得云竊以爲此次俄日齟齬戰事日亟而俄忽冰凌封港戰艦被膠日則大雪漫天平地積厚六七尺火車電報胥不得過天殆不欲塗炭生民故爲言以弭兩國这戰禍耶互相嘲謔胡爲者 
[皖撫防江]  
　　安慶訪事人云安徽撫憲誠果泉中丞奉兩江總督兼南洋通商大臣魏制軍咨開東省事急廣西軍務未平恐匪徒乘機蠢動極應整頓江防等語因卽札飭所屬加意防維無稍疏懈 
[松江府試五誌]  
　　松江訪事人云本月二十四日之夜三鼓時府尊丁次軒太守發出奉金上南靑五縣文童正場案計奉賢招覆一百零八名金山招覆九十名上海招覆一百四十名南匯招覆一百三十七名靑浦招覆一百八十五名并示期二十六日黎明舉行初覆華奉婁金四縣文童兹將奉金南靑四縣前列各二十名曁上海全案照錄左方奉沈平章阮尙清瞿元超孫壽昌袁大蒞陳兆芬陳鑫周贊昌范熊顯王宇樑蔡壽恒韓斌郁章振曹鎔王文鍵莊正權衛清沈黎照瞿文鎔周應鳳金蘇廷棟陶士鈞林名瓊盧淦楊前烈徐光楫劉自開沈瀛翁駿黃克俊倪道榮何廷秀潘玉振姚後昭沈維珩畢治安沈逢辰奚維楨沈澄毛宗遂上趙鴻鈞耿宗愼諸壽康周才芳康建勳葛藩潘江王枚功高壽田胡祥朱紫貴王鍾毓張志汪澐葛尙杞顧文濬高壽基王燮功秦之望李國瑞樊葆深朱沖沈龍章曹堅梅祖文瞿文彬張冠玉瞿鈞凌希曾翁藻張光啓朱垚蔡楨蘇海周文焯徐宗旦張佐宸顧昀錢允明黃鈺丁烈周元清朱家銑朱賡韺楊我煥潘鴻鈞陳湘楹唐志鵬蔣魁翁大銓梅蕚唐繼萱郁宗翰何維章黃有鄰奚維塤王承綸曹保滋劉濤吳樹基陸燿堦奚燾朱東海陳紹 
 
 

Page 3

 
 
虞侯奇章奚鋆孫撰曾朱兆鵬楊景斌張其復吳維第葛益祥金宏璣錢江孫鷗夏建平陳泰來沈聨桂秦勳愷倪鍾浚龔鑑于思頤周成德喬國英王惠迪潘宗杰龔紹祖吳紹修陸鴻基王佐錢希鳳陳錕吳嘉賢周宗斌朱榮錦陳兆和蔣其偉顧鏡清王承堯朱昌麟印鈞龐淞嚴祖頷李從新張作霖裴邦藩王文藻徐竟成余慶瀏曹讓黃德祥范曾煜曹鳴盛謝世貞翁天錫王文翰夏建安徐世達朱望尊盛朝爵夏建中凌炳良樊書勳沈宏鼎樊書瑞孫毓才楊鳳夏建藩顧昕丁元賢顧文衡張其棫許儒珍趙純熙錢樹奎胡鵬翔周文瑞馬寳琛郭傳治楊昌煜南盛建勳莊則恭宋承濂孫學乾龔渤周維瀚龔源宗羅榖成王家彬周鴻騫石如璋黃雲錦傅恭肅顧鵬朱振黻葉時茂陸培榮金鳴岡秦錫嘉陸以鈞靑金潤周昌浩王之藩夏之謨呂長齡徐正常王永甲居復旦劉曾禧邵獻琛陳福萃徐公明吳念椿何錫勳施恩霈仲泰雲沈銓張世康蔣韶程鳳昌 
[觀察敬神]  
　　西門外瞿眞人廟年久傾頽經蘇松太兵備道袁海觀觀察捐銀一千兩興工修葺邇者工程已竣觀察因於昨日親往拈香膜拜亦足見敬神之誠矣 
[飭查教堂]  
　　江蘇巡撫恩藝棠中丞札行上海縣署飭將境内教堂有無增添速卽查明詳細開摺申報等因昨日縣主汪淘庭大令飭役查明並無添設因卽諭令承書將舊有教堂若干造册申報撫轅以憑查核 
[邑宰騐屍]  
　　昨日清晨二十五保四圖地保林少卿偕葉咸生投上海縣署訴稱胞兄葉衡生在某店爲夥突被店主宓彩莊威逼自盡縣主汪瑤庭大令飭林保整備驗屍午後帶齊書役呼殿出西門迤邐抵屍場旣升座林保禀稱衡生在城骨二十二鋪吞服生烟移至此間空屋内施救不及而斃宓供小的係浙江寗波府屬某邑人在治下西門内大街開設寳章烟帋店由葉宏生薦衡生爲夥虧空錢三十餘千小的並未將伊辭歇惟囑伊措資歸還而已不料昨夜伊竟吞服洋烟是以舁來醫治咸生宏生同供衡生透支店内錢三十餘千宓威逼太急無計彌縫不　已而自尋短見叩乞伸寃大令飭仵役騐得屍身並無傷痕委係吞服生洋烟自盡遂覆視一周飭宓備棺收殮交咸生領回埋葬隨帶一千人回縣以便訊供判斷 
[潑穢負荆]  
　　南匯縣人張景陶顧金佩同寓法界公館馬路新金德興小客棧月初失去巨欵洋銀貴重衣服以茶房馬味生顧阿裕及不知其姓之永生情詞閃礫疑竇滋多因之扭入捕房解經讞員魏蒓塢大令判令先償洋銀六十三元聽候嚴究贜物馬等不服俟張顧將去突持竹筅飽蘸糞汁向之亂揮張顧遂投報捕房捕頭查得馬等懼罪脫逃令將棧中司帳人金見卿管押此已見昨日報章者也當晚棧主金士良自知理絀計窮法無可逭親向張顧負荆泥首至再至三並許查緝眞贜原璧奉趙張顧非好事者遂卽唯唯依從而行兇釀禍之馬等三茶房竟得逍遙事外當日襄同整理行李这某舟子則已渾身濡染淋漓矣 
[名儒講學]  
　　今晚六下鐘時仍由美國名儒李佳白先生在英界六馬路格致書院宣講邇年中外失和中國立約償銀之事危言莊論聞者悚然眞醒夢之晨鐘警心之暮鼓也世有研窮新學者其盍入座傾聽以增學識而廣見聞乎 
[英界火警]  
　　昨日午刻江西路恒昇泰押鋪忽然火起延燒源和小錢莊儀豐小錢莊及巡街捕回報捕房瞭望臺上立卽鳴鐘報警救火會西人齊驅皮帶車馳至施救得熄計焚去房屋三幢 
[上海縣署瑣案]  
　　法界公廨讞員魏蒓塢大令移送談月祥控金炳泉誘匿伊妻一案至縣前晚縣主汪瑤庭大令升堂研訊談供小的係江灣鎭人向操花布業光緒二十六年由美租界天后宮後某小烟館主翁子峯撮合納張唐氏爲妾僑居新街某號屋内本年三月遷至新閘永仁里胡雙貴家未數日小的因事往江灣迨回妾已潛逃衣物亦均失去向胡追究聲稱被金炳泉姦佔是以控請究追金供小的係本邑入家住南門内有餘屋數間今春由沈奚氏偕談及張唐氏來言係夫婦借屋同居小的並不與張唐氏有私談前向小的借用洋銀二百元今向索還是以挾嫌誣控張唐氏供小婦人年三十有二常州府屬無錫縣人丈夫張桂生向業銀工去年臘月家中陡被火災空諸所有本年某月十六日由同鄉人胡雙貴誘來滬上誑稱薦至繅絲廠作工及送往西門沈奚氏已候於中途卽邀至金家居住並未嫁談今母親尋來願隨回去胡供小的亦無錫人賃居新閘永仁里今年三月談偕張唐氏來借居樓上未數日忽然遷去餘事小的均不知情沈奚氏供小婦人係本邑人在英界虹廟弄開木器店今春張唐氏至虹廟禮佛因與相識後來店買定牀一張言已嫁金爲妻令小婦人將牀送到金家交代唐滕氏供小婦人係張唐氏之母女兒嫁張爲妻貧難度日常歸住小婦人家光緒二十六年忽然逃逸至今年六月始得女兒在滬之信今特投案求准　回張唐氏供詞刁滑不堪大令飭掌頰二百下發普育堂暫留轉詰談曰爾曾否借金洋銀二百元談供小的與金素不相識何能借伊洋銀大令叱將金責一百板候提翁子峯訊明核辦 
[上海巡局紀事]  
　　昨日徐錢氏扭崇明縣人施美郎至十六鋪巡防南局訴稱施租住小婦人之屋今者小婦人令其遷讓非惟不允反敢肆毆務求究辦局員賈礎玉參軍將施訓斥數語勒限三日遷居○昨日相傳褚老大神誕辰南市商船會館董事特雇菊部登臺演劇以娛神聽金陵人汪桂生在殿前駐足觀望被閽人扭住請董事送至二十三七鋪巡防局局員李伯屏二尹命押候帶案訊供核辦 
[英美租界公廨晚堂案]  
　　包劍秋控林增官圖賴貨欵等情前晚讞員命鳴謙司馬升堂質訊包供稱小的在湯姓所開三德公司司帳前者林與伊父承辦棉花若干自正月中交到二十磅後餘貨迄今無著核算之下約虧耗洋銀六百餘元屢索游約叩乞究追林供此係父親與彼交易所虧洋銀當時已將高橋房屋作抵不知伊如何又赴案下控追司馬著管押署中限一禮拜内向湯理楚禀復 
[募修大塘路啓]  
　　古者司空平易道塗王政特設專官陰隲文云修道路以便行人是皆吾儒所樂道非如釋典之引福田利益空虚無據也我材大塘一路年久失修坍壞日甚而地當孔道擔簦負笈者實繁有徒晴明已覺崎嶇雨雪尤形艱阻屢思修葺每恨乏資不爲將伯之呼誰拯行人之困用是不揣冐昧疏簿敬募惟希大君子一視同仁不惜傾囊慨助庶幾危者平傾者易使異地之人得拜仁人之賜其利賴豈有涯哉休寗程正銑姚鴻椿同具如荷仁者毅然佽助不拘多少請交上海大馬路杭恒富綢縀莊鴻椿卽繕奉收條以昭信實 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賭徒站斃]  
　　寗波訪事人云浙江鄞縣境内陶公山花會棍忻正潮忻來潮等五人前經縣主周少軒大令懸賞購緝以期盡法嚴懲　　差役購得線人緝獲忻正潮一名帶回縣署大令升堂研鞫析歴認種種惡蹟如數家珍大令以其誘害鄉愚罪無可逭飭用木籠站斃以昭　戒而快人心 
[武林火警]  
　　杭州訪事人云本月二十一日之夜鼉更三下靑雲街某砑紙作中人　爐酣睡悞將燈火掀翻焚及被池熊熊直上窓　椽柱悉化劫灰幸經各水龍飛駛而來分投施警察軍更悉心彈壓使匪人不得乘械掠取貲財事後訪之共焚去房屋三十餘間北至下城警察分局左近西關帝廟南至許衙巷口財神堂前蓋昔之畫楝雕樑至此已成一片焦土矣 
[越東火警]  
　　紹興訪事人云本月初旬某夜二鼓後水澄橋大街衡大盛鞋鋪忽然火起赤漂怒煽回回熊熊各水會中人爭先往救無奈汲水不易兼之各鋪戶搬移貨物擁擠異常致一霎時延及左右鄰旋又飛越河西勢若摧枯拉朽直至天將破曉府營廳縣各官督飭兵役拆　火路火始漸衰某洋貨鋪執事人檢取要件河西某氏婦旣出没檢點簪環以致葬身火窟之中肢體皆七零八落嗚呼慘哉當火熾時元泰莊圍牆倒地壓傷十餘人事後訪之知南至復成銀樓永裕錢莊北至謙泰布莊西則沿橋直入裏街至源豐烟店東至諸善弄東安酒棧約共焚去店鋪民居九十餘所所失殊不貲也 
[馬路工程局紀事]  
　　偷兒張阿寳潛入公義碼頭所泊之船竊取竹籃内洋銀烟膏土藥等物報捕查獲解送馬路工程局總辦翁子文太守倩襄讞委員黃衡堂二尹訊明判令枷號十日昨日滿期帶案疏　揮之使去○萬裕馬頭三陽泰茶食店倒閉後大隆米店夥蔡英臣吳久成持所出期票向收現銀致與店主蕭子雲口角互鬥被六十四號巡街捕一倂拘入捕房轉解馬路工程局總辦翁子文太守倩襄讞委員黃衝堂二尹研訊蔡吳聲訴被毆情形蕭供係小的係浙江紹興府屬某邑人向爲錢業後開三陽泰茶食店業已虧本閉歇不料蔡吳突肆兇毆夥伴嚴愛漁嚴見如玉恒桂等人亦被歐傷求恩公斷二嚴及王訴稱小的等見蔡約集多人將店主兇毆向之解勸亦遭毆擊二尹令各交人保出　處 
[英美租界公堂瑣案]  
　　蘇州人裘伯春卽周伯春專以翻天印倒脫靴各賭術誘騙資財嗣以落魄難堪攺而爲馬扁一流人物先後至方九霞鳳祥老慶雲寳成各銀樓佯稱購物乘間竊取銀鑲牙箸及壓髮簪之類報經包探趙銀河拿獲連其黨陳文新及榮華棧主送案裘供榮華棧九號房内報失之對時表三枚乃某客與棧主賭錢輸去並非由小的騙來叩求寛宥陳供小的向業成衣彼時向裘索取所勽工資洋銀兩元致被包探悞拘尙求明察襄讞委員王松丞刺史商之英總領事署繙譯官寳述德君判令責裘三百板收禁西獄一年陳發押捕房兩月各贓分給失主具領○某西人被所雇細崽洪成錦行竊銀花瓶及衣服等物報由包探倪順泉拘獲解案刺史判責三百板發押捕房斗年○裕泰洋行主控章叔平積欠購馬價銀章避匿無蹤遷延至今已將一載昨始由包探竇如海拘獲解案刺史著押候交妥人保出以便訂期會訊核追○前者張錫坤控徐福生王仁卿楊錫春串拐弟婦楊氏一案刺吏飭提一干人暫行管押昨日包探李四春禀稱小的至寳山縣二十四圖查提楊氏地保任情延閣旋復糾人兇毆請提懲辦刺史判將徐責四百板發押捕房半年王責三百板發押捕房三月楊責二百板楊氏俟張具到攺過切結方准領回○蟻棍薛貴串同水販某甲將楊州人施榮發之媳某氏誘之來滬押入安康里惡鴇唐陸氏家經施挈子前來尋獲連薛扭送至案刺史著一倂押候過堂訊究○陳中屏至王錫臣家冐名取去衣服一包及金約指三枚報由包探孫阿炳拘獲吊到原臟惟少金約指一枚昨日解案請究刺史判責三百板管押捕房半年○江北某邑人王徐氏以丈夫王有章塗抺車上所蓋印章經包探趙銀河獲案刺史訊供之下判罰洋銀二百五十元昨日解請復訊刺吏見王徐氏一再苦求攺罰洋銀五十元管押兩禮拜後諭以如敢再犯定予重懲○本邑城隍廟前正大洋貨店主兪春林曾收鉅賊朱寳山所竊洋燭手巾等贓經包探李星福獲朱解案刺史訊悉前情移縣提兪到案各失主請追各贓共值洋銀四百七十九元兪俯首求恩刺史限一禮拜内如數照賠如違管押半年以儆 
[法租界公堂瑣案]  
　　同泰錢莊主葉開揚與某烟葉行主羅金榮往來被欠銀一千八百六十三兩有奇去歲之暮羅將棧單一紙作抵本年三月付還規銀九百餘兩洋銀八百餘元將戰取回尙少三百餘兩延宕至今葉因據情呈控昨日讞員魏蒓塢大令飭提研訊羅供此項往來銀早已付訖報有收清筆據所控之欵係葉與股東陸守忠私相往來與行内不涉大令著交人保出邀陸來案候核○瘋人趙谷明寄養麻油作主劉林根家前晚闖入某西人家擊破玻璃窗被西人扭解至案趙語無倫次劉供趙實患瘋狂求准小的帶回禁錮大令判押捕房五日期滿之後交劉帶去送回原籍○某法商租用三洋涇橋勤大行中馬車一輛議定每月洋銀七十五元先付二十五元約定十日一付迨至第十二日行主顧阿二向索無著將車收回某法商指爲悞公報由捕頭將顧拘案請訊大令判罰洋銀五元○山東人張榮華僑居新拓租界中拉車度日近知浪子丁金發與其妻趙氏有染持刀戳傷被巡捕拘入捕房轉送仁濟醫館求治昨日丁傷已痊解案請訊趙氏供小婦人與丁係中表兄妹並無姦情大令飭交張領回丁開釋○薙髮匠楊欽三被學徒董中意竊去洋銀四十一元報捕查獲送案請究董供小的所竊洋銀除置辦衣服十餘元外餘均在某處花烟館内大令著押候伊兄到案措還然後核辦○鋸木匠印明明在英界某姓家竊得烟槍一枝及錢一包逃至法界經巡捕追獲送案大令判責二百板○烟鴇孫馮氏因狎客嚴春根誘去烟妓扭案請追嚴堅不承認大令著一倂斥逐出外○偷兒周和尙王阿二行竊某姓家報時鐘及衣服等物經包探查獲解案大令判各責二百板○沈其發購得錫箔數十刀行經鄭家木橋被流氓深阿二攫去報捕緝獲解案請辦阿二供小的僅得洋銀二角錫箔係同黨所攫大令判枷號半月期滿責二百板贓給失主具領 
[美租界捕房紀事]  
　　前晚流氓龔桂之周順寳計財林不知何故在吳淞路互毆被二是七十八號巡捕拘獲在龔身畔搜出利刃一柄因卽解入捕房捕頭令各押乞丐牢一宵從寛釋出○前晚馬夫李松林駕車至禮查路加鞭飛駛被六百零三號巡捕拘入捕房捕頭令押候解送公堂禀請讞員鄧鳴謙司馬懲辦○前夜小竊顧阿三掩入北四川路某木作竊取木板携之而出適被包探顧福其所見連賊帶入捕房捕頭令押候解送公堂禀請訊辦 
 
 
 

Page 10

 
 
   
 
