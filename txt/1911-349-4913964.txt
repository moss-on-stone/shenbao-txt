# 1911 - 349 - 4913964

 

Page 1

 
 
   
 
 

Page 2

 
 
評論 
[民國總統開幕貢言]  
　　民國總統今日竟舉定矣。掃二千。年專主之毒。造億萬卅共和之福。革北虜竊據累葉之末運。開東亞。大陸維新之首幕。偉哉自堯舜氏。埀裳以來。固未有如今日之盛者。也。 
越稽之古。天生民而立之君。使司牧之。王者往也。有衆姓歸往之象。焉。君者羣也。有羣黎推戴之意焉。盖必其爲億兆所會歸。而後可以。作之君。作之師。以爲萬姓之主宰。耳。降及中古至於禹而德衰。不傳。賢而傳子。官天下之風。一變爲家。 
天下之局。由是暴秦之淫威。寢加。益上。皇煌帝諦。專制無倫。流俗浸。淫爭奪相尋務。以創其世世子孫。之大業。卒之或二三百年而繼起。者代興。或一二十年而覆亡者相。繼。甚者。每一易姓。則生民塗炭黎。庶流離。王家之革命。幾幾成爲黎。庶之厄運。此在夏商以還國步上。久已視爲必經之階級矣。今何幸。而。大總統一職。由十七省代表開。會公選。唐虞禪讓之休風竟獲覩。 
 
 
 

Page 3

 
 
於輓近之時局。此則記者逖聽之。下。所歡欣不能自已者耳。且今日之當選者非他。乃歷年在。外嘵音嚷口倡言共和之孫文耳。以大彼得之璝尾流離。兼華盛頓。之碩德偉望。險阻艱艱。備嘗之矣。與國情僞。盡知之矣。一旦而正位。總統。駕輕車。就熟路。知必有以造。福於吾民者。况當總統舉定之日。適値和局轉機之時。將來罷兵條。欵。彼此訂定。淸帝退位。多數取决。後。總統之位置。由臨時而遞進於。永久。孫總統之政策。自必熟察環。球大勢。統一吾國民族。俾中華國。勢。卓然有以與法美齊驅。而爲東亞造幸福耳。此尤記者今日所不。。禁軒乎鼚舞乎蹈者已。 
雖然。民國之總統。開幕伊始。一切。建設新手續。萬端待理。尙望孫總。統今日。刻期賁臨。主持大局。毌蹈。南鄉讓三北鄉讓再之積習。則斯。民幸甚。大局幸甚。 
專電 
[昨日（初十）九時十七省代表舉定孫文爲民國大總統]  
　　南京各省代表會今日（初十） 
　　上午九時正式選舉臨時大總統共到代表十七省鄂湘粤桂蘇浙皖贛閩晋陝愼　汴魯奉直並華僑計四十五人以湯爾和爲主席有被選舉權者孫文黎元洪黃興三人共投十九票孫文得十六票當選爲民國大總統黎元洪二票黃興一票 
聞張勳自徐州電致揚州軍政分府詢其能否取消獨立如不允取銷卽將進兵云云（夢話）林徐兩司令已嚴電斥之 
初九晚起兵士在各大街促令人民剪辮限三日内一律剪除（以上南京） 
據外人傳説美總統塔孚脱君屢電袁世凱請其速决政體早達共和目的並謂此次革命頗爲文明民主立憲吾美尤表同情决不忍坐視華人自殘同種等語 
袁世凱復以保衛使館預防兵變爲詞向各公使婉商續撥四國借欵各使仍未允 
袁世凱密諭大淸銀行監督凡有王公大臣存積欵項自今日始一槪不准提用以備和局决裂時作爲軍餉之需 
民軍北伐敢死隊四百餘名改裝易服已至秦王島（以上北京） 
漢陽淸軍三千人又擁至總糧台索餉勢將譁變叚祺瑞大恐急發每兵新紙幣二張並許三日後將餉銀全數補發始漸解散 
淸軍於招商局前新設十三寸徑大砲一尊砲兵一隊大智門火車站外設有木栅派步兵一大隊防守似將預備開戰（以上漢口） 
留學日本中國學生經濟問題現已解决日本富户三井長崎澁深大倉古小等亦皆捐助合計已有四萬八千圓足以救濟目前之困難並請各學堂延期收取其寄宿費及月脩（東京） 
[公電]  
　　南京各省代表會電各省都督府諮議局各報館公鑒本日（初十） 
在寗開臨時大總統選舉會到會者十七省孫中山先生當選爲臨時大總統特此布告各省代表會叩蒸 
 
 

Page 4

 
 
滬軍都督電各省軍務民政各官鑒上海會審公堂尙未收回讞員仍係滿委本府深恐羅織軍人暗中助敵已由本府交涉司嚴定取締辦法照會各國領事如有該公堂公文逕向外省傳提人犯未由木府交涉司備文知照者請勿照准滬軍都督陳印廣東陳都督電程都督陳都督鑒佳電悉組織臨時政府南洋美洲華僑公舉代表赴會請允有選舉投票權一節查外洋美洲華僑助力革命事業甚大廣東臨時省會選舉代議士經允其有選舉權及被選舉權現所請允有選舉投票權似應照准代理粤都督炯明佳 
淸江蔣都督電陳都督程都督鑒佳電敬悉已電請南京代表團參與議會協同選舉謹此電復江北蔣雁行佳南京都督府電上海陳都督鎭江江陰各軍政分府鑒頃接黎元帥電稱日本駐漢海軍因水淺將撤回國繼之駐漢者爲陸軍兵隊現有日本陸軍兵數約七百人乘南洋丸由上海來漢其服裝灰黃與北軍相似望勿悞會等因敬希轉飭各軍遵照萬勿輕率致釀交涉德全佳 
南京都督府電上海陳都督鑒兩佳電敬悉頃復沈電文日南京光復經江浙聯軍公舉徐君紹楨爲北伐聯軍總司令現駐南京組織北伐軍隊海軍總司令前舉程壁光因程未到以黃鍾瑛代理其職等語特聞都督府佳印 
[譯電]  
　　駐漢領事團今日（初十）宣布確實消息謂和議已有端倪漢口之人皆甚滿意聞黎元洪都督深喜程局已有希望謂新中國己有建設之機會 
此間得宜昌消息該處大局頗爲不靖外人將次離境又聞有敎會小孩數名在湖北省之隨州被殺 
（以上漢口） 
駐淸日使伊集院告袁世凱云日本决議不干涉中國内事（北京） 
來往粤港之某汽船近被海盜六十人持械刦去保險箱一隻内有現洋八千六百圓又珍品約値一千六百元並來福槍手鎗短刀若干件小礮一尊及火藥子彈等物幸未傷人（香港） 
[閣電]  
　　初九日北京内閣奉旨朕欽奉隆裕皇太后懿旨内閣代遞唐紹怡電奏民軍代表伍廷芳堅稱人民志願以改建共和政體爲目的等語此次武昌變起朝廷俯從資政院之請頒布憲法信條十九條告廟宣誓原冀早息干戈與國民同享和平之福徒以大信未孚政爭迭起予惟我國今日於君主立憲共和立憲二者以何爲宜此爲對内對外實際利害問題固非一部分人民所得而私亦非朝廷一方面所能專决自應召集臨時園會付之公决茲據國務大臣等奏請召集近支王公會議面加詢問皆無異詞着内閣即以此意電令唐紹怡轉告民軍代表預爲宣示一面由内閣迅將選舉法妥擬恊定施行尅期召集國會並妥商伍廷芳彼此先行罷兵以奠羣生而弭大難予惟天生民而立之君使司牧之原以一人養天下非以天下奉一人皇帝纘承大統甫在冲齡予更何忍塗炭生靈貽害全國但期會議取决以國利民福爲歸天視民視天聽民聽願我愛國軍民各秉至公共謀大計予實有厚望焉欽此内閣總理大臣袁世凱署外務大臣胡惟德民政大臣趙秉鈞署度支大臣紹英學務大臣唐景崇陸軍大臣王士珍署海軍大臣譚學衡司法大臣沈家本署農工商大臣熙彥署郵傳大臣楊士琦差理藩大臣達壽署名奉旨内閣代遞馮國璋奏請簡禁衛軍兩恊統領官一摺王廷楨着調充禁衛軍第一協統頒官姚寳來着充任禁衛軍第二恊統領官欽此内閣總理大臣袁世凱陸軍大臣王士珍署名 
要聞中國光復史 
[各省代表歡迎孫總統]  
　　南京各省代表團公電云陳都督速轉孫中山先生鑒今日十七省代表在南京行選舉臨時大總統典禮先生當選乞即日移駕來寗組織臨時政府並由本會議長湯爾和副議長王寵惠至滬歡迎特此奉告 
孫逸仙君昨日下午三時接到選舉總統正式報告後隨有民軍領袖百餘人聚集惠中旅館大廳並於旅館之前高懸民軍旗號以表敬禮孫君旋乘汽車而至各員皆高呼致敬晚間並設盛宴以誌慶賀 
 
 

Page 5

 
 
[記第三次議和條欵]  
　　淸廷議和專使唐紹怡君前日接到淸廷諭旨後當卽知會民國總代表伍廷芳君於昨日續開正式會議午後二時半伍唐兩君各率參贊並居間之外交團及洋商李德立等先後蒞止捕房警衛非常嚴重市政廳内外仍由中西印各捕荷槍巡邏泥城橋至浙江路口一帶由騎巡隊往來守護阻止車馬行人聞伍總長曾向唐使詰責袁世凱種種違約悖理措詞甚爲嚴厲旋又議定條欵如下 
（一）現在兩全權代表會議圖解釋猜疑以安大局特訂定條欵如左（二）開國民會議解决國體問題從多數取决决定之後兩方均須依從 
（三）國民會議未解决國體以前淸政府不得提取已經借定之洋欵亦不得再借新洋欵　 
（四）自十一月十二日早八時起所有山西陝西湖北安徽江蘇等處之淸兵五日之内一律退出原駐地百里以外祗留巡警保衛地方民軍不得進佔以免衝突俟於五日之内商妥罷兵條欵後按照所訂條款辦理其山東河南等處民軍已經佔領之地方淸軍不得來攻民軍亦不得進取他處 
[淸廷承認公决政體之原因]  
　　大陸報載初九日北京電云今日淸内閣會議甚久旋各親貴又在宫中開會聞親貴各員對於今日公决政體上諭爭持甚烈袁世凱卽奏明淸太后謂今日挽救大局舍召集國會外實無良策如朝廷不從此議則余計無所出惟有辭職而已淸太后韙之并力懇其留任袁遂向諸親貴宣言各王大臣如能接濟巨欵以充軍實則余願仍與民軍决戰云云當時竟無一應者袁乃主張以政體問題委决於國會爭辯良久諸親貴始各承認淸太后之上諭乃下 
　　字林報載同日北京電云今日淸太后與袁世凱及諸親貴終朝討論上海議和會提出各欵載濤毓朗力持反對之議後由慶王勸諭始肯承認淸廷遂飭令内閣編訂開會章程一面通告上海議和會聲明願靜候國會公决政體問題淸廷此舉不啻已承認遜位也 
　　文匯報載同日北京電云德文報代表往謁淸慶王頗蒙禮遇慶謂上海議和之後大局無甚進步淸廷一方面殊不願續戰且目下已無續戰之餘地今晨諸親貴在隆裕太后宫中集議上海民軍要求公决政體一事淸政府業已承認惟召集國會事體重大極難籌畫實行之法此事旣由民軍提議當由民軍任其艱難與淸政府無涉外間謠傳淸帝不日將逃往他處或南北分疆之説皆屬子虚中國今必一統始可鞏固而持久此事各國想亦計及之也各國今於淸政府困難之際不肯出資相助致淸政府計窮力竭令人深爲抱憾且謂各親貴皆與彼同意現已設法濟助政府云 
[北京之議和談]  
　　初一日袁世凱電致唐紹怡云刻下南軍已舉徐紹楨爲總司令預備北伐並作種種戰爭之準備請卽在議場提出詰問倘該代表不能電阻將來官軍作種種戰爭之準備該代表亦不能詰問云云敢問淸軍在娘子關之違法應作何説 
　　是日上午袁曾拜謁英德兩使約談一小時之久聞袁擬請英使再電駐滬英領事及各國領事務於停戰展限期内協力襄助平定中國大局 
　　英朱使旣受袁之托卽於翌日遍邀駐京外交團公同議定分電駐滬領事團云此次議和無論如何務須扶助達到兩方面平和解决之目的且停戰期短恐雙方討論各種問題不克解决宜向兩方商榷此次展期可合併續展共爲十五日以便折衷解决一切倘或不允可以各國僑華商務因之受損爲前提要求兩方務須允准 
　　初一日唐紹怡致袁世凱密電略謂伍廷芳本舊交和議事已允竭力維持可望就緒惟秦晋等省務請從速電飭停戰以免藉口 
　　初二日又電云初一日之會議細察南軍總代表伍廷芳之意見似尙平和而各省代表亦并不固執惟於撤除王位另選總統一節主持甚力是否能從斯意請速指授機宜以便遵辦 
　　初三日又電云民軍代表抱定民主宗旨百折不回外交團亦不能調停請即奏明皇太后趕速决定政策以免决裂時再致生民塗炭 
 
 

Page 6

 
 
　　同日又有急電到京云議和展限一節稍有轉機惟民軍要求之事未敢允諾非本大臣一人所能主張所有條件本大臣應隨時電告祈内閣愼重將事庶免後悔云云袁世凱接電後當卽覆電謂此次議和期限實屬緊迫手續繁多誠難從速了結而民黨不允展限一説該大臣應隨機應變妥爲商酌日昨本閣曾接英領事一電略謂展限一節似有可成務望竭力從事早日解决（按據袁電）以觀袁之命意不過延宕時日耳袁素狡詐我民軍千萬不可大意） 
　　汴諮議局致袁世凱電云北京内閣總理大臣鑒和議方始戰禍又烈秦晉進攻已非持平倪軍入皖更屬失信激怒人心幾敗和　設竟因此决裂兵連禍結全國糜爛必致損及外人商務破壞東亞和平列强耽耽安能坐視必更藉口保　債權維持治安派人監督財政駐兵彈壓地面人民永墮奴刦皇室不獲優待推原禍首罪有攸歸公縱多術寗能自保漢陽戰事已悞事機馮某開爵段倪埀涎爭欲效尤公素明斷萬勿再爲若輩所悞請速飭各軍實行停戰以維和議而全中國大局幸甚 
[援鄂北伐隊紛紛出發]  
　　寗函云南京各軍隊已正式公舉李燮和爲援鄂聯軍總司令現已編成三軍第一軍於初五日令張聯陞標統統率出發第二軍定於十二日令黎天才統制統率出發第三軍特别组織工程輜重砲馬各隊爲總司令本營刻尙駐紥南京聞李司令俟臨時政府成立後卽當自率本營開赴鄂省誓滅此　朝食 
　　又據滁州訪函云柏統制於前日抵此現臨淮關共有民軍八千名尙有大隊軍士逐日由浦口開來據柏統制云不日將赴徐州勦逐張勳然後馳師北伐届時或將分兵入汴以與鄂師相應其餘兵士則將沿津浦鐵路直向京津進發柏軍擕有機關槍及炸彈甚多尙有大砲兩尊將由浦口運至臨淮關 
張勳現在淮河鐵路之北數英里安置哨兵冀阻民軍北上據徐州來此之人云張勳部兵不滿五六千名張懷芝僅率兵千餘名與之聯合其敗兵之後隊前曾列隊行過此間狀殊勇武惟行至離此西北三十英里之某地旋卽解散有售其槍械軍火者有因抗拒民軍而死者情形殊爲狼狽云 
來稿 
[國民協會爲提議组織國民參事院與全國同胞商榷意見書]  
　　竊惟夫立國地之上。必有强固之政府。始足以謀戰守之道。今北方行政。操於一人。軍隊調遣。唯其所使。有臂指之效。而南方則軍政府林立。雖羣策力。無閡隔之弊。然函　籌商。動稽時日。而軍事規劃。尤宜統籌全局。佈置分配。必皆有成謀預計。依次進行。庶足達期望而成大功。即其他各種行政。亦必有統一之辦法。使行者勵戰術上之策略。居者展政治上之經猷。此組織臨時政府。所爲不。可一日或緩者也。今南京旣下。戰事久停。而臨時政府。迄未能成立。正副元帥。雖經舉定。而黃元帥獨遲遲未發。謙讓不遑者。豈非以無强大之民力。爲之勸進而擁護之者乎。 
夫政府者。國民之冠冕。國民者。政府之後盾。國必有强固之政府。國民始有依託。政府必。得國民之信仰法令始有効力。今國民無正當機關。代表一致之言論。而專諉其責於軍府。軍府又無以占民心之趨向。以定行政之方針。而袁世凱遂得挾其邪説。厚誣國民。以三成贊成共和。七成贊成君主立憲。嗚呼。是誰之過也歟。是誰之過也歟。蓋冒死發難。固藉軍府諸公。爲起義之先聲。而締造新邦。實賴全國人民。任扶植之後援。今軍府與人民意志未盡溝通。調兵及徵税諸大端。未能統一。各省雖未至各出意見。而進行未能一致。况行政立法。俱爲政府之要素。立法機關未。備則行政必窒礙難通。立法機關不由人民。之公推。則志意必閡隔難達。同人等斟酌今古。揆度時勢。謂宜令各省國民。選舉代表。組織國民參事院。以匡政府之不逮。蓋共和要旨。在令人民奮發興起。共負責任。而必令無懷疑未達之情。隔閡不通之志。然後能心知其意。化私爲公。而負此責任也。今軍政府之组織。以軍事爲重。一般人民雖有意見。而未得正當機關爲之發表。則難免無趦趄審愼畏縮不前之人。爲軍政財政之障礦。且行政各事。國民同意之多寡。旣未有朋確之徵見。則行政官亦失所依據。而乏猛厲直前之氣槪。其於前途影響甚鉅。今由國民公選參事院員。則全國人民之意見。得以發舒而無壅塞之弊。此參事院可以代表國民之志意。所爲必要者一也。吾國地廣人衆。各省分立。風俗習慣。旣已各殊。貧富肥瘠。復非一臨。嚮時行政。亦多因地制。宜各有慣例。利害所繫。參異至多。或有彼此衝突。或有彼此不相謀者。舉錯或失。一省寒心。則全國解體。今由各省國民代表。組織參事院。統籌全國。爲至當之協商。旣無顧此失彼之虞。自足收共同進行之效。此參事院可以代表各省之利益。所爲。必要者二也。 
今本以上二大原則。參酌美國元老院法國上院德國聯邦叅事院之制。而定一折衷之方。其選舉法宜採法國代表人民主。以一省内公法人。若省議會縣議會市會等組織一選舉會。以爲選舉之機關。而旣爲各省所選出。則自能代表各省之利益。略合美國上院代表地方之意。抑其權限所存。則宜以德國爲法。考德國聯邦參事院中。其常任委員共分六部。若者理軍事。若者理税法。若者理商務。今日此院之設立。蓋爲臨時議事之機關。爲聯合政府人民之樞紐。其位置非僅如將來憲法確定時。兩院制中之上院已也。宜將所選出之參事員。分爲若干部。几重要行政問題。必得其同意而後行。則於聯絡各省。尤有裨益。政府實力。必加鞏固。此制而行也。則其大利有可得而言者。一兵權統一也。夫行政萬端。皆以統一爲要矧。兵事者瞬息萬變。作戰防堵。必有一定之方路。謀定而勸。　 
 
 

Page 7

 
 
功無不成。今調遣兵隊。旣得參事院之協贊。則行動指揮。必無參商之虞。而大元帥得統籌全局。早賫北伐之勛。二税權統一也。今者餉糈缺乏。籌措維艱。雖募捐踴躍。而繼續爲難。今可由參事院議决征税統一之法。俾臨時政府依以執行。則餉源可以維持。而國體亦昭尊重。三主權統一也。主權者立國之要素也。軍府分峙。各發本省之號令。是一國有十數主權也。今召集國民參事院。則臨時政府有完全鞏固之基。發號施令。全國奉行。主權歸一。而國是定矣。夫調兵征税。旣歸統一。主權大定。國體自尊。各國知我民扶持政府之實出於多數。也必生畏憚敬禮之心。斯對外有健全之態度。夫如是則國。本固而大業定。此本會所由創組織國民參事院之議。使扶持臨時政府。以建强固國家之旨也。或者謂現臨時政府。已有參議院之設。無庸再設參事院。干預中央行政之權。不知現設之參。議院。其議員。由都督委任僅爲。各省行政機。關之代表。而本會請設之參事院。其議員由。國民公舉。乃爲全國議事機關之。代表况行政機關組織之參議院。旣不能代表國民之意思。即不能得國民之後援。本會有見於此。故於參議院而外。主張另設參事院。但求得一分之民力。即可擁議中央之主權。用敢發表意見。聨合各團體誚求正副元帥及各省都督。頒定選舉法。從速實行。諒吾同胞諸公。必有見及乎此。而共表同情也。 
 
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[庫倫獨立之詳情]  
　　庫倫獨立棄已月餘其内容尙未詳悉茲據京報及張家口某報所紀載者錄述如左 
　　獨立之原因庫倫辦事大臣三多對於蒙古人素以壓制爲政策故與掌黃敎活佛哲布尊旦巴胡打克圖感情頗惡十月十一日活佛率蒙兵到欽差衙門要求兵餉三多未允活佛大怒向三多宣言如無兵餉立將衙門拆毁爾須速出蒙境蒙人愈聚愈多勢極洶洶三多被逼踉蹌出奔逃赴俄國使館懇求保護俄領事卽派兵守門活佛卽宣告獨立并聲言蒙古現已獨立無論滿人漢人立卽出境大小官員亦不准逗遛至三多已由俄國銀行匯欵五萬至黑龍江於十月十五由庫倫起程經恰克圖乘西伯利亞鐵路赴東三省回京矣　　活佛之告示喀爾喀庫倫齊集之汗王貝子公札薩克及康布山卓特巴達喇嘛等爲出示曉諭事近來迭聞内地各省漢滿彼此反亂致滅 
大淸之名查蒙古原係獨立之國是以現在議定仍照舊制自行立國將一切事權不令他人干預業已行文撤銷滿漢文武大小官員之權並令卽日回籍此舉無非撤銷官權令其回籍而已並非無故損害良民之意爾商民人等自當照常貿易安心居住萬不可妄造謠言搖動人心至本東兩盟調傳蒙兵一節原因時勢危險調在庫倫近處訓練上則保護佛爺以及黃敎下則守衛羣民以及地方爾等母得疑懼惟若有竟敢侵犯者立卽處治倘有無知人等違礙自行立國之事或任意滋事搶竊爲非者卽從嚴懲處合亟出示曉諭爲此示仰爾蒙俄唐古特漢民僧俗人等一體知悉自示之後務當互相和睦安靜守業母得生疑視爲虚言各宜凛遵無違切切特示辛亥十月十二日 
　　帝制之自爲三多旣逃黃敎長派蒙兵洋兵將電報電話局守住不准漢人通電並宣告蒙古活佛將於明年正月初一登極在黃敎内倉地基擬築皇城並要求四蒙長添兵四千來庫倫且借俄兵不日亦可到蒙 
　　淸廷之妄想庫倫自活佛宣告獨立三多逃避北京淸政府大爲惶恐當傳旨理藩部派多爾濟帕拉穆及科布多辦事大臣桂芳赴庫查辦聞淸内閣以怕拉穆爲該地盟長十數年與活佛感情甚好而桂芳前爲海參威領事亦與俄人交涉有年情形熟習故特派二人前往擬一面聯絡活佛一面對待俄國妄想挽回云 
[張勳敗兵之末路]  
　　日前有張勳敗兵五六十人向江北鹽城某典舖强借現銀二萬五千兩該典已允給二千五百兩敗兵猶堅執不肯當由該邑楊巡官密籌方法虚與委蛇謂稍待數日當可報命於是一面布置巡兵 
一面令暫住財神廟約定某日開筵接待届期楊巡官飭令全隊兵士將廟圍住故示聲威敗兵中有排長一人出視卽經巡兵一槍擊斃衆兵大驚欲逃不得楊乃宣言爾等如繳出槍械不爲吾地方害吾亦誓不傷爾各敗兵此時進退維谷悉將槍械由墻頭擲下廟外巡兵遂蜂擁而入刀殺鎗斃無一存者而鹽邑亦遂得安靖云 
[張鐵二人之行蹤]  
　　前淸江督張人駿江寗將軍鐵良及其隨員等由申乘開平輪船至秦皇島換乘火車於本月初三日抵天津在利順德西飯店暫庽聞張鐵二人行抵奉天時與趙爾巽合謀奪取南京趙荐張作霖帶防營兩萬與張勳會合並囑張鐵先帶兵數百赴徐州與張勳會商其餘各兵士一由津浦路直赴徐州一海道由於靑島上岸至濟南後再乘津浦路車赴徐州以濟南爲總糧台並以山東藩司張廣建爲總辦云 
[正太火車之失險]  
　　正太鐵路自娘子關失守後業已全路通車茲聞此項車輛專爲淸軍運輸軍隊而設每日客車不過開行一次且開行不按時刻任意停住本月初二日下午有由正定開往太原之軍用專車行至太原附近時已昏暮忽與客車相碰兩方機關車均已損壞並聞受傷之人約有四十餘名云 
[皖省刦灰錄]  
　　省城自孫都督蒞臨人心大定惟商店尙未開市昨由孫都督出示曉諭略云省中自九月二十五被搶之後街市蕭條瘡痍滿目本都 
 
 

Page 11

 
 
督旣經鄉父老所公推自應首以維持商務保護治安爲要義所有各商店務須卽日開市以維市面現皖省財政經本都督妥籌鉅欵一俟稍裕卽當暫挪於被搶各店以資周轉 
　　安慶兩次革命起義首爲徐君錫麟次爲熊君成基不幸均被滿官摧殘以致大功未成刻經統一機關處派員偵緝前次効力滿官拿獲熊徐二君之漢奸頃聞已將首次殘害同胞之丁有才拿到不日卽行嚴辦矣 
　　皖省財政部黃部長以餉源甚絀擬向省城各典捐助同春恒豐業認十成之二惟鼎興悉數被焚鼎和搶後雖有餘貨至今封閉刻由前在鼎和典夥方維卿擬定辦法願以四成助餉以二成爲辦事薪工伙食餘四成歸典主償還存欵特禀請財政部核示黃部長業已首肯詎省城商務總會平素蓄意欲將該典充公冀從中稍佔餘潤故聞方某如此辦法大不謂然且怒方某之不由該會核轉多方破壞噫皖省之商會如斯商務前途尙堪問耶 
[贛省近事片片]  
　　嚴處反對公債贛省彭澤巨紳歐陽霖係滿淸蘇道休致回贛辦理督銷起家巨富并藉伊壻李盛鐸勢力妄行壓制從前官府均因其年邁耳聾遇事見讓自民軍光復歐陽因報効軍餉二萬兩仍得總辦西岸鹽銷對於管轄各屬鹽局鹽卡賄賂運動惟利是圖外間早嘖有煩言今因反抗公債奉文嚴處人心爲之大快茲將原文錄下贛軍都督付公債局命令現在軍需孔急急須籌款接濟公債開辦以來各商富尙知顧全大局並無違抗惟歐陽紳霖擔任公債款項爲數不多乃屢次反對殊屬不顧大局本當嚴行處治姑念年邁昏庸暫從寛待着卽將該紳之子傳帶到局嚴加申飭倘再違玩即行拘留該紳爲省中巨紳理當先人認捐以爲提倡今竟如此實屬有碍大局若不嚴厲處治恐人人觀望不前將餉糈無着致誤公債大局仰公債局辦理無違云 
通飭减征丁漕江西十四府鑒丁漕减除煩苛照舊征收儘征儘解並准截留二成爲地方辦理團防公益之用業經通飭遵辦在案茲奉都督自潯來贛聞各屬苦狀不一特一律减收二成每征丁漕一兩准折納八錢仍准於所征八成内截留十分之二爲地方公用仰迅卽轉飭各屬出示曉諭以奉文之日起算扣足一個月爲限限滿仍照舊征收十成並停支截留二成公用除通飭遵辦外合先電知軍政府田賦局印 
布置前敵要電南昌都督馬鑒聞下江援兵已至武昌竊爲漢陽旣失武昌難守宜分重兵武昌縣田家鎭復通江路援師一面調江西兵進據崇陽通城各險要爲武昌屏蔽一面調湘兵由德安以入信陽調下江赴鄂援兵由黃州以入光州力攻北軍後路斷其接濟以危軍心漢陽之覆易如反掌武昌之固安於磐石謹呈管見以備採納除電鄂外揚州民政長李堅臨時議會朱黃等叩 
馬督改期赴潯贛軍都督馬毓寳自來贛接篆整理軍政會籌餉項解散會黨地方歡呼不絶原定十月念九日赴潯料理戰事嗣因内部要政尙未辦妥改期冬月初二日酌帶軍隊起程至贛軍都督職務業已照會前都督吳君介璋代拆代行如有特别要政仍須電潯妥商辦理云 
[鎭江新紀事]  
　　金山開會募餉鎭軍混成協統領張偉齋及標統龔毓湘劉雲圃等於前日邀請各　　　及地方紳董在金山寺開特别會議到會者紳界爲陳君善餘馬君佐卿等僧界除焦山方丈因要務未到外其餘如竹林鶴林甘露三寺各方丈以及都天廟住持均到會首由統領報告開會宗旨略謂練軍北伐需餉孔多擬請各叢林捐助巨欵以資軍實云云次由　佐卿演説軍人與國民之關係並極言商界困難情形勗勉各方丈量力捐助陳君善餘亦極力贊成後由馬隊閻管帶演説北伐萬不容緩練軍卽不容遲並歷陳籌餉及於衆僧實出萬不得已云云各方丈當允會商設法容日再議云 
　　敗兵大肆搶刧江北宿遷台兒莊等處近日來有張勲敗兵爲數甚夥各執器械分赴鎭上各店舖及各鄉村肆意擄掠姦淫焚殺無所不至計被搶刦者多至數十家而尤以典當被失爲最鉅該處店舖居民見賊兵衆多來勢凶猛祗有聽其飽掠而去現在紳商人家非常恐慌此非民軍迅速北伐不足以勦除此大患也 
　　招募北伐健兒刻因民軍北伐添募新兵鎭江軍政分府特派徵兵 
 
 

Page 12

 
 
員余如鴻君等至東台招募聞報名應徵者已有一百五六十人想該處風氣剛勁熱血男兒必多以從戎爲樂也 
　　設立訴願筒鎭江軍政分府軍政使鄭君現在設立訴願筒數處並出示日父老苦僞廷敝政二百餘年矣官紳尊若帝天平民賤如土芥閭閻疾苦罔或聞知我同胞雖有屈抑無所控訴興思往事深爲痛心本軍政使承中華民國軍政府江蘇都督程命來蒞茲土凡鎭地之同胞皆我所應保護而安全之者也我同胞苟有所不便儘可書明原委親赴署前投入訴願筒内本軍政使隨時瀏覽加以深察必使同胞禍害盡去幸福漸臻以盡予責惟報告之人不得挾嫌誣陷肆意攻訐並須書明住址以便傳問特此通論知之附規約一投書入筒須書明姓名住址以便傳問一不得挾嫌汚衊壞人名譽一訴願者所投訴書專備覘察民情不作爲正式公文槪不發表 
[姚廳丞與黃敎員之惡感]  
　　法政學堂敎員黃宗炎素與審判廳丞姚生范交好日前不知因何事故姚生范自寗電蘇飭司法警察捕拿時黃亦在寗經該家屬函告黃宗炎情殊不甘特將姚生范種種劣迹逐欵臚列刋發傳單請伸公論其中孰是孰非局外人無從臆測也 
　附江蘇法政學堂代表蘇應唐等上都督府禀竊敎員黃宗炎籍隸　湖南由日本法政大學卒業回國受江蘇法政學堂朱監督之聘請擔　任敎科歷有五載前後畢業學生約共五百餘人平時熱心敎育言坊　行表素爲學員所欽仰自蘇省於九月十五日光復後當卽公舉敎員　爲學團團長率同學生按日分班巡邏市面以保地方安寗秩序嗣以　金陵未下敎員多方籌畫不避艱險甘冒鋒鏑奮不顧身濳入城内以　爲内應得引民軍大隊入城迨克復後敎員身在南京忽有人電致蘇　省檢察部派司法警察數名出籖拘拿搜尋敎員住所曁法政學堂學　員等聞而駭異不知該敎員何故霹遭寃抑旋經再三訪察始知有姤　功之人從中造孼妄行誣害敎員生平素重名譽今乃無端受毁實出　於公憒所不能容若非蒙澈底查究以懲誣陷而安善良竊恐義士聞　風喪氣必不肯踴躍從公以扶大局爲此公舉代表瀝情泣訴伏乞大　人電鑒施行以昭公理而俾寃獄 
[馬江船政廠近狀]  
　　馬江船政廠在前淸　製船修船各項公事向與各衙門毫無牽涉其大宗事件由提調飭稿封送晉省呈請兼管大臣批行廠内月需經費與採辦料件銀欵向不挪動庫款槪歸閩海關四六成撥解到署應用本年九月間應給委員書吏曁各工匠丁役薪水已於九月初旬經前淸松督解交支應處散放自十八夜革軍起事一舉成功後司道各衙門改爲部署所有科房辦公人等俱已裁汰現經提調將廠内工程按日呈報都督府察核據部長意見擬將楊提調改換須擇素嫻於海軍及造船工程者任之月薪須减三分之一至學堂繪事院之監督敎習並各廠所委員紳差弁司書人等亦須大加更動云又該廠公啟云閩省光復後船政本議歸交通部管轄在廠工匠人員均不贊成蓋以船政係海軍專門製造若歸交通部管轄便恐改定名目製造别種實業與本來創設船政宗旨大相背馳後經船政製造學堂畢業同盟會會員韓君少若發函佈告上海北洋海軍人員請協力保全船政以備後日擴充海軍之用并懇派員回閩調查近日韓君復向都督府及參事會軍務部等處屢上意見力陳保全船政之利益及維持船政之方法蒙都督批示（所陳意見具有見識俟院議後再行决定）復蒙軍務部批示（所陳均有可採非精熟船政利弊焉能道此俟議决後再行核辦）故近日船政將有脱離交通部管轄在廠人員甚見歡躍且聞有大振興希望閩省幸甚中華幸甚理合將實情報告俾衆周知 
 
 
 

Page 13

 
 
   
 
 

Page 14

 
 
[一補有十年之功]  
廣東彭壽堂始創參茸芝术海狗腎補血生精如意丸功效說○此丸純是精液煉成故丸小力大服少勝多一補有十年之功○郵票不收 
今天下補劑多矣怪誕離奇不可究詰惟此丸乃本堂獨創奇方純採山海生物腦髓精血及各種强身壯體補料用特别新法泡製以化學提其精液煉成合天下滋補各藥均無如此丸之製精藥妙者故力大效速每次只服一粒足抵無數補品與市上冒名仿售每服多至數錢者眞有天淵之别用以補益全體其功不可氣議雖極虚極弱之人試服旬日頓覺神氣完足變爲勇健强壯之鐡漢若少年服之則精血愈充腎愈見壯五臓百脉無積弱之患豈特健陽廣嗣而己哉五十年來治愈陽痿虚損各症不可勝數如思不信請試確實功效方知不謬耳凡人色慾過度每患陽痿不舉精稀易洩舉不堅久洩而不射等症一服此丸則精水濃温所生子嗣個個强健其效一凡腎氣虧損之人每致遺精淋濁夜溺頻多等症一服此丸不特腎關煖健保不夜洩且步遠數十里不覺氣緊其效二又先天不足之人面色必黄肌肉必瘦但服此丸七日面色必轉紅潤肌肉必加重數斤其效三又如衰老之人每患耳聾目花行動艱難一服此丸則耳爲之聰目爲之明毫無龍鍾立愈其效四更有最明之確證凡血枯精竭老年白髮之人但能連服一月則精血充足鬚髮漸變黑色其效五他如婦女久患白帶經水或淡或黄甚或乾血成癆一服此丸則經水變紅諸患態狀常服則按月調匀生育繁盛其效六是皆最確最實之功效萬無一失是丸專增人身之精血以滋養臓腑臓腑健旺故能助筋發力壯全體腦氣種種奇妙誠非尋常補劑可及凡服别項補藥不效者一服此丸血液驟足精神頓旺若能常服不斷可保永無疾病增壽數紀專治命門火衰色傷陽萎自汗盜汗骨蒸潮熱心煩頭眩耳鳴目花下元虚弱精薄如水腰酸腿軟夜不安眠無夢亦遺口乾舌燥虚咳嗽紅脾運不健小便短促大解艱澀脚重作腫面黄色浮肚腹膨脹癱瘓麻木等症無不立愈每瓶二元每料念瓶三十六元大瓶加倍單料减半另外有參茸芝术海狗精如意酒並服補益尤峻大瓶四元小瓶二元雙料加倍功力更速外貼煖腎固精膏尤妙每對二元四角眞正海狗腎每條十元　上海抛球塲南首彭壽堂啓 
[特留常州沈仲芳糿科專家在滬]  
常州沈君仲芳儒而醫者也精歧黄術夙負時譽於幼科尤獨擅其長受診者無不着手成春前由張虞兩君敦請來申醫治水兒立奏奇效汪淵若太史等均請先生暫留嗣因常地求診家踵趾相接皆盻先生速歸先生本定十九日旋里適値僕之小兒十七日寒熱交倂兼患洩瀉遂於十八日邀先生診治眼藥兩劑即透風痧刻已霍然全愈非先生之力曷克臻此滬上幼科專家甚少僕爰商請先生暫作勾留用特登報以揚仁風幸滬上之有子者留意焉現寓英大馬路石路口公興里第一家五百十一號門牌上午門診至午後二時爲止門診四角三十出診一元四角路遠加倍貧乏不計　公平洋行經租賬房汪蟾清謹啓 
[延豐仁壽保險儲蓄公司廣告]  
本公司總行設在天津成立以來甚爲發達茲因推廣營業起見經己照章立成永豐有限公司備足資本銀二十萬元存貯東方匯理銀行所收會金保費均放於該銀行入會者同時受保不必醫生驗視惟本公司擔任保護利益甚大欲知詳細章程者請至法租界外洋涇橋二號本公司取閱可也　財政總局　百利　總辦　龍仁　副總辦　馬利孫　經理　蔡鏞福　潘維周 
[上海三馬路永泰棧廣告]  
本號自遷移三馬路以來蒙官紳商學諸君惠臨尙稱房間寬大特造洋台十餘開間四面空氣頗有衛生近來各省官紳商學各界惠顧敝棧新設均小官房公館住房價比别旅館减輕以副諸君惠顧之雅意如庽公館更爲寬暢欲租住房另備密室最爲幽雅花廳大廳門沿馬路進出便當樓上大造洋台左右均接舞臺看戲免坐馬車呌菜一呼即到茶役伺候週到如蒙賜顧認明三馬路大舞臺左首永泰棧謹啓 
[上海禪臣洋行經理灤州煤礦公司廣告]  
該礦所産之塊煤統煤屑煤焦炭等均性質甚佳火力耐惠久且而頗廉倘蒙　各貴廠號賜顧者請　臨本行其其價議可也 
[上海華安人壽總公司商繳保費廣告]  
總公司開辦以來章程改良利益優厚非特南洋羣島所歡迎即各内地生意推廣日見發達茲請惠保諸君至期未繳保費請速賜寄本總公司如逾限日久必得又須醫生重復體驗如體質合格方可開復重保故逾限久諸多週折如内地諸君照期己繳各分公司或經手人尚祈信致本總公司詢明有否收到以防各處遲匯最好莫若直寄總公司自爲更妥併請來信詳明住處及門俾號數牌可復信至第二三年以及後之保費尤關緊要務請注意本公司在黄浦灘六號 
[開办中華銀行廣告]  
上海市面自八月以來履起恐慌以致金融困竭周轉不靈各項商業均皆束手若不亟思流通誠恐瓦解土崩不可終日現奉　軍政府命令組織中華銀行即經會同本埠商界諸君妥擬簡章尅日開辦議定資本洋五百萬元公股商股各半每股洋五元先收一半凡我同胞熱心諸君如欲附股者請至南市久大碼頭財政部事務所及下開各處取閱章程爲荷　上海中華銀行謹啓○收股處　南市鄭洽記土行　南信成銀行　南市新記號　南市鎭康號　南市立餘莊　吳淞萬隆布號英大馬路楊慶和銀樓　北市張崇新醬園　日清公司帳房　北信成銀行　申報館　新聞報館　民立報館　神州報館　興業銀行樊時勛君　四明銀行　黄浦灘路廿三號通義銀行周佩箴君　仁記路沙遜洋行内　來遠公司蔣孟蘋君　英大馬路鴻仁里對門衖内時事報館　時報館　東方匯理洋行　瑞康顔料字號　大生紗廠　福康莊　龎怡泰清記三馬路泰安坊　郭德順土行洋行街　仁成號洋行街　南市商務分會　阜成行洋行街　杭州代收股處　興業銀行　開泰錢莊　晉泰錢莊　裕源錢莊　惟康錢莊　廣大裕莊 
[中華銀行廣告]  
軍政府發行軍用鈔票南市向本行收兌北市向四明銀行興業銀行福康莊收兌所發五角軍用票一律照小洋兌換特此布聞 
[立愈遺精金剛百鍊丸]  
家藏經騐奇方　咸稱天下無雙　遠埠函購　郵局最妥　患有遺精　幸弗錯過　服不效騐　包退包還 
精者人身之精華也精固則强精竭則亡關係何等鄭重世人凡患遺精者實因思慮過度相火妄動或交合之際忍精不洩或濕熱藴結心腎不交以及少年誤犯手淫中年思慮過勞致有精關不固夢遺滑精從此起矣明知精乃種子之本豈任常洩若不早治不但有碍嗣續且從此精神疲倦腰膝酸軟耳鳴目暗百病叢生甚至促及壽限雖欲設法求治苦無對症方藥本藥房家藏經驗奇方係坐茅蓬老僧所傳名曰金剛百鍊丸無論有夢無夢覩艶流精未交先洩以及精薄精清等症此丸連服三日奇功立見能使精關堅固諸恙咸瘳功能固精封髓活血健脾屢經試驗百無一失凡衛生者幸勿觀望至貽後悔也○每小盒洋一元每料一大盒洋四元○另製第一靈驗遺精一貼膏功效同上每張洋七角若膏丸並用功效益彰雖年深月久老病服丸二料可包永遠絶根上海三馬路西首小花園對門鍊雲大藥房發兌 
[上海聚康醬園精造衛生醬油廣告]  
開設裡虹橋東首大街遠埠批發帶力自給零售每大瓶大洋一角二分 
醬油一物爲家常食用所必需倘質料不良製造不精非特香味惡劣而且有礙衛生本園主人採辦牛莊金元黄豆浙江岱山細鹽新鮮凈白麵粉鮮菓原貨等料並訪聘技師用化學新法精造衛生醬油氣朱清香性質純厚一匙可抵尋常醬油　倍有補益脾胃之功無蠅蚊蛅蚋之汙雖歷時其味不變久貯不　加以瓶裝精緻携帶靈便餽送官禮尤屬合宜誠食物中之妙品也○製造處設在虹口胡家木橋南首○分銷處○天津廣興永酒店本埠南市十六舖瑞豐南貨號城内太平街萬康　坊英界抛球塲信大生糟坊盆湯弄黄人茂酒號浙江路全興康酒號美界頭　同慶永酒行等處批發從亷如蒙　賜顧請認明三星商標庶不致悮 
[和囒銀行告白]  
啓者已酉年虞洽卿經手由陳琪君將津浦鐵路債票一萬三千四百磅向本行押去規元六萬五千兩又二萬五千兩兩共九萬兩應付本行押息除將代收債票息儘數抵付尙有不敷本年九月間據前江寗勸業李道派人來行云此票係裕寗勸業道等公産照付找息轉期迄今絲毫未付音信全無近來股價逐漸跌小茲本行限於西一千九百十二年正月四號卽華十一月十六日爲止如不取贖卽將該債票照市出賣抵償本息如有不足仍向欠款人追補合亟登報聲明 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[共和憲法會開會紀盛]  
　　昨日下午二時中華共和憲法會在江蘇敎育總會開成立大會孫總統委魏注東君代表滬都督委曾孟鳴君代表到會各界男女賓及會員甚多當推劉樹堂君爲主席出發起人鄭允恭君宣布章程通過後卽投票選舉李平書君爲正會長伍秩庸君副之乂選鄭允恭徐企文等五人爲總務交通研究編輯宣講五部部長繼由孫總統陳都督兩代表曁社會黨代表江君亢虎相繼演説魏君并表明孫總統贊成該會之創設並合於共和時代新國民之研究散會已鐘鳴五下由發起人邀當選者至尙文門内事務所籌議進行方法 
[增厚匿居滬上]  
　　淸兩淮鹽運使旗人增厚於揚州光復時捲取公欵携眷逃滬改名陳叔軒匿居英租界雲南路一百八十二三號門牌門首懸有雲川陳公館字樣嗣被龔仲威黃文軒二人偵悉訴知民軍間諜科三等課員汪泰和復經汪訪知增有通同滿奴暗殺黨並代淸廷向某洋商訂購軍火情事前日汪卽率同劉筱齋至增家内調查反被密飭家丁田怡庭王念泉兩人報請老閘捕房派探蔣文彬將汪劉二人拘人捕房押至昨晨併解公共公堂請究汪劉訴明前情請解軍政府訊辦旋據田王兩家丁供稱主人由揚州來滬經過常州時因小輪機器損壞當將行李起岸由是處軍政府查騐一過給有護照詎到滬未久卽有二人來家意欲上樓搜查軍火因是内室向之阻止次日該兩人又帶一人來家定欲上樓搜查主人以無捕房包探同來不准登樓詎彼等卽肆强硬殆欲鳴捕彼等已去前日此二人又來纒擾主人囑令報捕拘案請究王襄讞商之英翰副領事以汪等未奉命令擅入人家殊違定例且原告並未到堂遂判汪劉還押候補提人證於下禮拜三再行訊核 
[興師北伐之預備]  
　　滬軍陳都督以和議無成卽須北伐所有新招滬軍敢死隊各兵士於本邑光復之時頗見奮勇此次北伐應爲頭寨其應需行軍各項器械亟應預備爰將飯鍋水瓶各五百四十餘個及各棚白單布幔曁管帶之藍夾帳幔計五十一個並陸軍旗幟及國旗各三十面一併於昨日發交該隊劉司令具領至各兵士應需禦寒之棉襖褲亦於昨日先發二百餘套一俟置齊卽行續發其餘新招各營應備北伐需用物件亦經陳都督預爲置辦 
[保全蘇氏產業]  
　　業廣公司昨延哈華托律師投廨聲稱已故甬紳蘇葆生曾將產業抵去銀二十五萬兩現蘇已故且奉批准請爲給諭過户管業等語即由蘇姓司帳陳某與蘇子耕仁耕義耕信投稱所抵之欵愿備本取贖因原告不允請察並據商董虞洽卿上堂證明前情王襄讞商之英翰副領事以旣據虞紳證明遂判將所有遺產仍歸蘇姓執管 
[滬軍營添造營房]  
　　民政總長李君以本埠滬軍營一營原有五哨其兵士祗有三百餘人且須分駐浦東一帶各鄉鎭兵力尙嫌單薄故特商請滬軍營管帶王錦華君再行招募三百餘人編爲四旂以資防獲惟王管帶以本營兵士若果添招須先建造營房十餘間業經禀由李民政長撥欵起建一俟竣工卽當開招 
[礮隊營將次考騐]  
　　滬軍炮隊營新招各兵士餉銀原定正目每名月給洋十一元副目十元正兵九元副兵八元曾將九月分辛糧如數照發在案而十月分各副兵應領餉銀亦均由該隊管成管帶照發惟正副目及正兵辛餉現尙未發問須考騐所習操練中否潑再定去取云 
[方隊官貿然招兵]  
　　昨有自稱在威武營張統領處充當隊官之方鋭甫帶領兵士二名在火車站招兵被光復軍偵探查見因無印布徽章帶往隊内將二兵士暫留該隊官送交張統領處候核 
[快快剪辮]  
　　民政總長李君布告云接奉滬軍都督陳照會内開結髮爲辮（已見昨報中略）查照辦理等因奉此合行布告地方人民一體知悉須知垂辮爲滿淸之俗尙現在地方光復已久極應革除舊習咸與維新重以滬軍都督殷殷勸導務各父誡其子兄勉其弟速將辮髮剪除以表衆心一致特行諄勸勿再遲延 
[都督查禁賭博]  
　　閘北賭風素盛除各小茶館外大街西街之各小雜貨店近亦擺設　和檯抽頭漁利廢時失業爲害甚巨且近來警局巡士類多新招難免附和其間放棄職務茲爲滬軍都督所聞昨卽出示嚴禁責成各警局隨時查拿爲民除害 
[蘇軍採辦軍裝]  
　　蘇州軍政府委員來滬製備　呢軍服數千套昨已趕製五百套田滬寗火車運往以應軍需 
[組織中華民國宣講會]  
　　兪惠民范　增二君發起組織中華民國宣講會聯合同志廣爲演說其所擬章程如下（定名）本會爲宣講共和政體之组織及人民權利義務之關係聯合同志虞爲演説　起全國國民具有政治思想以期建立中華民國永久之基礎故名爲中華民國宣講會（編制）本會先設事務所於上海漸次推廣至布列分會於全國爲止（事務）演説及發行機關報雜誌編譯　於共和政體之一切書籍（職員）本會設理事長一員庶務書記會計各二員演説員無定額各予　章待各分會成立後公舉會長（資格）凡志願入本會者須具有下列各項之資格甲年在二十歲以上者乙身家淸白素無烟癖者 
丙無精神病者丁曾　普通敎育者（經費）暫由同人擔任如具有廣長舌酌給川資以便游説倘有熱心同志贊助經費者推爲名譽贊成員有下列甲項之權利及享受全體之名譽証書（權利）凡爲本會會員者具有下列各項之權利甲選舉本會職員之權乙破選爲本會職員之權丙有享受本會名譽勳章及証書之權（告退）凡會員或有特别事故不能搊任本會義務者申明理由准其將徽章繳還取消勳章不必交出凡本會會員有在外招搖撞騙損壞本會名譽者查有確實証據立即除任交該地方民政司法部按律　治　事務所在新北門内季家弄三十人號招待所麥家園春江旅館 
 
 

Page 19

 
 
[滬軍都督府批示]  
　　湘西同人條陳召　鎭　兵呈批條陳閲悉鎭　廳地處邊隅俗尙强悍召募成軍策誠至善該同人等關懷大局深堪嘉尙惟師有限制餉無的欵　俟後日　議此刻未便照准 
　　潘誦　請製造炸彈呈批來牘具悉偉畫良謀深堪嘉許當採擇行之 
　　陳復等請組織女子暗殺團呈批來禀並章程閲悉熱心愛國良深嘉許惟暗殺事關秘密行屬個人且组織成團廣爲招募名義不符尤滋流弊未便照准 
[强迫剪辮]  
　　滬軍都督陳英士君訪悉近有喜事之徒强迫行人剪除髮辮以致人心恐慌甚至爭鬥殊失保衛公安之意當即出示勸人自剪並移知民政長警務長分别查拿任案昨由騎巡隊在大南門外查見滬軍游擊十一標兵士王貴先率領多人捉人剪辮當即將王及戴福壽等拘解南區移送市政廳裁判所留候訊究又南區巡士查見滬軍游擊三排三棚兵士胡松堂張雨林葉喜泉等亦强迫剪辮與人打架遂即拘區將剪刀留下申斥一番開釋又聞昨有周裕林至南區報報告云今午行經小南門外聖賢橋被流氓多人拉住剪辮搶去金戒一枚又周德昌磚灰行主周頌淸報告謂有多人闖進店内强迫剪辮搶去水烟　一只請爲查緝 
製造局警兵張連德等十餘人均有髮辮昨日午後在高昌廟附近被剪辮隊各人攔住大起衝突旋由駐紥該處之福字敢死隊頭隊各兵士上前解勸該警兵等忽然遷怒與之爲難並突出利刃行兇幸爲頭隊長王柏林得悉立即拿獲張連德陳應元顏得勝徐芝和等四人送請劉管帶核辦當奉研訊據供前在該局張楚寳處充當警察迄已四年光復後復充警兵今因彼等强逼剪辮以致互毆劉司令以該警兵等旣不剪髮尤敢行兇實屬不法判令一併暫押聽候懲辦 
前日午後有身穿元呢制服頭戴白線軍帽之兵士多人各執剪刀在南市董家渡裏馬路及滬軍營操塲並製造局等處分立守候每遇行人垂有髮辮者即强迫剪除途人詰其有無命令彼等即以奉有滬軍政府公文答之向之索閲則遂即逸去　　　羞成怒逞兇打架行人莫不苦之 
瑣聞 
[城内]  
　　義務剪辮○前日小南門内羣學會開義務剪辮大會南城一隅剪去者不下數百人會中人因感人心之趨向爰再定於十二日星期日上午十時至下午二時假榛苓學校開剪辮大會剪學生頭者槪不取資由各同人分任義務有剪成美觀而分頭路者取資一角特雇文明理髮匠執行其事有志剪辮者宜聯袂而來也 
　　間諜科批詞○都督府間諜科長批李壽彭呈云六萬兩鉅款旣無批回又無局收且并手摺亦未付入不實不盡之處　然易見仰轉告家長速即洗心革面如數繳出勿利令智昏貽悔噬臍也 
　　縣司法批詞○曹燮卿禀批此案因卷宗已失前據沈希成具禀業已飭保交案訊追現據所呈各節是否屬實無憑查考仰候移請商會查明具復核奪郭義才禀批爾將雜物寄存同鄉人處應將箱子内外各物逐一開明點交受寄人陳德榮手收索取收條存查方爲正辦現據禀稱舖被雜物盡被賣去等語是否屬實無憑查考所請着賠之處未便照准陳何氏禀批案已訊結如果坟地舊契及住宅之上首契共五紙尙未交出何以當堂並不供明殊屬疎忽　據具禀姑候飭丁勒令陳毓才速將各契呈案給領黏單附 
　　司法裁判案○顧松泉控張寳生等掯勒抵單等情訊據顧松泉供前將田單抵與張寳生錢已還淸向索抵單掯勒不放求追　之張寳生供田　轉抵周永生處因周勒不交下難以交還周永生供此項田單亦因轉抵在外求恩寛限贖還判着永生趕速交單張寳生具結　理蔡其山侯河耕前因帮同張季生向族兄張海南借洋滋擾判令收押在案現届期滿提案斥釋改過局押犯張阿三向同號之犯拆梢經局員送請訊究判戒責二百下改禁三年竊犯殷錦祥原判發押改過局三年現該犯在押　逃解請訊究判加押六個月 
[閘北]  
　　成全婚事○馬沈氏至民政總局禀稱曾憑媒姚榮生王榮生王春華等爲子正泉説合入贅奚洽中家爲姪女婿近忽被奚逐出請爲核奪昨經孫科長集訊奚供因正泉不務正業故未成親孫科長以兩造旣有成議何得反悔着奚仍將姪女許與正泉爲室以息訟端 
　　何可離異○陳丫丫與妻談氏口角相毆禀請斷離一案昨經孫科長覆訊因　氏已生一子現又懷孕當即一再開導着陳領回不准吵鬧 
　　不認銷贓○積竊陸忠元屢次行竊某染坊布疋託烏鎭路朱德昌銷贓由偵探一併獲案押　繳贓在案昨有李士榮等爲朱辯護禀求保釋經孫科長訊問一過判朱暫行交保　再查核 
[英租界]  
　　尙有要証○下海浦圓　寺住持僧瑞生控夏福生董子璋等串騙田單一案前日午後由廨復訊原告代表侯魯公律師上堂譯稱夏等將原告之田單轉換道契向三泰公司抵銀三千兩應請究追訊之夏延費信惇律師董延赫雷司律師辯稱堂上旣將刑事案訊明再理三泰公司押欵應請飭傳楊倍卿陳銀泉兩要訨到堂質訊王襄讞商之美蓋副領事判夏　交原保候傳齊人証再訊　　兩案並發○日商安部洋行控顧寳林吳順泉不付定購牛骨三百担又英商新瑞和洋行附控吳順泉不付地租等案前日午後由廨集訊先由村上律師代表日商投稱顧吳兩　承定安部洋行牛骨延不交貨請追虧損銀二千兩繼由新瑞和西人投訴被吳積欠地租洋三百餘元請追被告延穆安素律師辩稱日商定貨係受原告式拉夫陳梅溪之愚所有虧損未便承認並據吳順泉供虧欠地租屬實關讞員得供商之日副領事西田君英副領事翰君判吳收押顧交保均限兩禮拜分别淸理 
　　得不償失○粤人譚澤農騙取阮匯英銀二千餘兩逃逸由阮控奉公廨判將譚之住屋發封旋將生財拍賣得價銀三百三十九兩除房租外尙餘二百六十四兩存候招告如兩禮拜内無人控告准阮領取在案茲已期滿昨晨由阮投案求領關讞員商之英康副領事准予具結領回 
　　不認搶刦○流氓范紅兵陳阿根孔長福因在北四川路串搶粤婦梁氏金挖耳由探查獲昨解公堂訊供不認判押候查明於下禮拜三訊辦 
　　妓女有夫○妓女方徐　前因不愿爲娼由廨發交濟良所候其家屬投領在案兹因日久無人具領昨晨由所將該妓　　請示據供丈夫現在紹興等語判改留棲流所着明白補禀候核 
　　勿再手　○小工劉德子因在南潯路　沈交生兇毆被捕查獲昨解公堂訊明劉　不安分着交五元人洋並保如一月内再有毆人情事即將保洋充公 
　　毋許虐待○虹口閔行路鄧谷初家　女郭翠珠出外購物不記歸途由捕轉送於廨請示鄧即投案求領中西官准其具結領回惟不准虐待 
　　便宜騙子○甬人丁桂良因騙取西人亞泥爾等洋一百四十九元由廨訊供收候查案昨經中西官復訊以原告不到姑寛斥釋　　串放白鴿○朱桂順與陸榮卿串通得洋一百元將伊妻張氏賣與陳福根爲妻未幾復將張氏誘回被陳偵悉報請捕房將朱夫婦查獲昨解公堂請究原告偕其嫂陳王氏投訴前情質之朱夫婦供詞支吾王襄讞商之英　副領事判分别押侯補提人証到案再訊 
　　學徒不端○龔菊生私刻圖章冐其師邵如生之名向廣元亨騙取皮箱等物由探查獲昨解公堂訊知龔前年曾竊其師洋二百元控請提究未獲今又犯案實屬不法着押西牢一年示儆 
　　兄終弟及○王月亭之產業向托英商亨生麥呢經管王病故後曾由該英商延高易律師投廨聲明在案昨晨王之胞弟王　亭偕甬紳虞洽卿到堂証明伊兄並無妻　子女遺產應歸蔭亭管理等語當奉堂上核准諭將王月亭之產歸王蔭亭執管 
[美租界]  
　　乘車跌傷○前晚有陳某附搭九十一號 
 
 

Page 20

 
 
電車在北四川路下車跌傷頭面由捕車送同仁醫院療治 
　　無端逞兇○密勒路瑞綸絲廠女工陳寳珍昨報捕房云無端被出店某甲逞兇肆毆捕頭允爲查核 
　　流氓拆梢○崇明人徐富郎昨報捕房云被流氓三人軋入嘉興路小茶館拆梢洋五元請爲拿辦 
　　洋東難事○王榮春至捕房報稱在百老匯路西酒店内爲傭被欠工洋向討遭毆等情捕頭論赴領事署控告 
　　竊賊兇橫○住海寗路之粤婦梁歐氏扭譚直三至捕房控被圖竊行兇等情捕頭諭令押候查辦 
[法租界]  
　　不盡不實○如意樓茶館主婦阿桂姐日前失去首飾匣一口據云値價一千七百餘元係被在家工作之成衣匠吳阿文竊取逃逸當將吳兄金奎扭送公堂判令交保候查在案前日復又提訊吳供阿文在阿桂處工作並非小的保荐至竊逃金飾一事更不預聞聶讞員向原告代表馬福祺日旣稱阿文由金奎保荐必有保證書馬答未有聶君以此案所控各情頗有不盡不實碍難訊理遂商之顧副領事判吳開釋俟獲到阿文後再核 
　　放棄欠租○尹少梅因虧欠新瑞和行房租五月控經公堂訊判交保理還嗣因無保改判押追在案昨日由尹妻李氏交呈房金兩月餘求寛限原告以尹居心刁狡收租不易自願讓去三月房租請予押遷中西官准之判限七天遷讓 
　　無恥之尤○陳品炳身穿華服專在浦灘等處勾引行路西人至客棧内作無恥之事當爲西探撞見拘捕送廨請究聶讞員以陳行同畜類判押一月逐出租界 
[來件蘇州商會議董倪開鼎姚銑]  
　　上江蘇程都督意見書 
竊維蘇省光復以來瞬將兩月金融市面仍未活　貨物停頓商業受虧近日銀元飛漲日益加甚人心恐慌幾達極點按銀元一枚計凈銀六錢六分有零平時銀元市價自六錢七八分至七錢上下現在市上進出陡漲至九錢之譜實爲從來所未有之市面不知者以爲現銀缺乏以致銀　奇緊有此現象實則蘇州市面往來向以銀元交易久己不用生銀此次市價迭漲其病根即由於現洋缺乏供過於求萬難應付爲急則治標之計莫如將現銀趕鑄銀元接濟市面現在南京光復欣聞大都督已飭造幣廠開鑄銅元以　急需具徵關懷市面維持商業之至意欽仰同深商等伏思近來市面緊急一由於内容久困一由於現洋無着苟非急籌善法則金融竭蹶商市蕭條幾有岌岌不可終日之勢自非將現銀趕鑄銀元實不足以資周轉再四思維惟有仰懇大都督𨑙將現存庫内寳銀暫以舊模改鑄銀元旣合於民間之習慣又便於商界之流行好在鑄銅元與鑄銀元同一鼓鑄其間銷鎔火耗爲數有幾而銀元旣多足以挽回市面之恐慌不少况近來發給各項俸給大都皆以寳銀易洋致多折合升算之手續即如各界需洋日衆需銀日少亦深望銀元之多鑄以資便利似此一轉移間化呆爲活全省賴以流通蘇城亦沾利益商等敢陳一得之見伏乞大都督俯賜採擇施行商業幸甚大局幸甚 
[飛划營統領王耀齊之文告]  
　　爲曉諭通告事照得蘇省自光復以來本統領昕夕焦勞總以共保治安爲要義迭經面諭各管帶督同各哨加意梭巡一面會同軍政司長　商餉項擬仿照飛划三營松江自認就地籌餉辦法詢謀僉同嗣因二四五等營率帶師船前赴金壇堵截其時並未行知各警而自行承認者惟常昭崑新等縣雖各該處民政軍政已有正式文移本統領並未照復原擬俟各地一律認可然後會同軍政司用正式公文會禀都督核准遵辦此係以公辦公爲保衛地方籌一完全之策熱心公益並無私見　雜其間至於各屬匪氛厯届冬防層見疊出今年光復之後人心不靖乘間竊發者勢必較甚於前曩以各哨調赴金壇防地空虚益形吃緊非爲籌餉未定不派師船也宜興之案查該處駐紥僅有師船兩艘因與該處保安會口角醸事畏罪潛逃並無搶刦商民亦無全哨兵變情事刻已責任該管帶　限捕獲又經該處民政長電禀都督地方頗爲安靖是該處之師船並未搶刦商民之實在情形也現奉都督來電有餉項巨欵無庸就地另籌除通飭各營外合行曉諭爲此諭仰週知幸勿悞會致滋疑慮是爲至要特諭黃帝紀元四千六百零九年十一月日 
來函 
[樊王渡聖約翰大學堂全體學生助餉啓]  
　　敬啓者滿族橫行普天同僨民軍起義率土歸心自武昌舉事以來爲時不過二三月之間響應已有十餘省之廣深閨紅粉咸願從戎弱歲黃童亦知助餉脱彼胡人之　縳光吾漢族之山河誠千載一時之機會哉第思兵氣之揚必恃餉源之足我軍政府開支浩大籌欵艱難倘以飛輓之無資而使三軍氣阻或以芻糧之告竭而致一簣之功虧此則吾漢族之咎也本學堂學生有鑒於此爰發起一助餉會務祈不論多寡量力捐輸義務同襄衆擎易舉庶幾士騰馬胞普天掦撻伐之威會看事定功成指日享共和之福 
黃帝四千六百有九年十一月初九日 
代表陳鼎夫上 
戰地報告 
[赤十字會會長張竹君女士演説詞（續）]  
　　十八日至廿三日俄領事時來探望極力贊許謂有一茶棧能容多人（闊八丈五尺深二十丈）内有大廚五間及自來冷熱水管蒸氣爐俄領事及俄商墨厘勤時以肉食蔬菜及銅元等見贈余深感之自徙俄界時入武昌因無戰事故未有重傷者後得司令部通告開仗囑備出隊救傷余等之最危險處多在渡江時雖武昌日有小輪來往然僅每日一次余不耐守候故自備小划子渡江自漢口失後北軍用招商躉船作砲台以轟過江者 
有一夥夫自茶棧出外買油過華景街北軍見其臂有繪紅十字之白布謂是匪徒函深責之夥夫云吾輩是行慈善事業救受傷者北軍不信連放三槍一入肺部一入腦部一入腿仆於路旋有送往天主敎會醫院尙能言語旋以傷重而死余因贈以安家銀三十元并一切計之共用一百十五元此十五日事也余即託馬醫生與馮國璋交涉馬醫云事在中國界不能過問 
　　廿四日至武昌凡自漢口四碼頭赴武昌者北軍必開槍亂擊余被北軍連放七搶幸未一中渡江之人日有受傷者余等能避之亦上帝所默佑也 
廿五日聞知民軍由漢陽街入漢口故發隊到漢陽乂連受數槍幸未中會員步行余則坐轎北軍見之故放砲相攻幸爲温醫生所知遂將余轎推倒得免此刦 
二十七日到漢陽借漢陽縣署設一分院該處一見十字會三字頻送受傷者來自朝至夕應接不暇余又到總司令部問有無被傷緊要人物據云無之時已夜深路途不辨且路廣不滿六尺左是田右是塘余在馬上十分驚恐幾陷塘中又値軍事緊急艱苦萬狀不可言喩回院後滿地傷人蓋以棉胎墊以稻草至十二鐘後始無傷者送來炮火連天一夜不絶余是日因到戰地未帶女員同行該院後靠龜山再往便是漢陽鐵廠余心甚怖後覔得老嫗作伴余心始安 
二十八日戰事稍靜粗將分院布置 
二十九至十月初二均早則渡江夜回茶棧十月初三日有人報告淸軍逼近十里浦各會友醫生紛紛驚懼多回茶棧余即渡江途次又遇開花炮彈幸在空中炸裂到漢陽後借得小輪一艘盡將百餘傷者運回漢口沿江炮彈亂飛幸無一中及抵碼頭中西人士極爲歡迎如俄領事太古買辦及韋子峯諸君借用馬車者有之送牛奶等食物者有之初四日漢陽分院仍有傷者送到余於會友中如徐宗漢女士唐守德女士蘇　慧女士素具肝膽者請其留此料理又蒙内地會醫生相助爲力 
 
 

Page 21

 
 
初五日在漢陽率同會友舁出受傷兵士或送與同事各會或送入武昌余是日單人匹馬直上龜山瞭望途中被彈從耳邊飛過（彈子長約八寸）畧受小傷亦云幸矣想淸軍疑我是標統也 
　　初六日醫務忙余不暇渡江仍發人到江邊接收受傷兵士是夜四　漢陽失利各會友幾陷城中渡江時又遇沉船之險有男會友二人素有力者躍過鄰船得　生還 
　　十月初七日仍發隊胃險渡江彈如雨下在所不顧擬進漢陽城淸軍不許當時被　十七槍均無一中余等以深入戰地亦無怨言初八九日均從事於裹札剖割中 
　　初十日余因感觸微菌左手致腫雖屬不便仍復勉力從事 
　　十一日手腫更甚加以熱度反常力不能支幸得諸會友戮力同心余亦稽慰想數十日中出隊時所　者不過煨署油飭燒餅等物食不知味寢不交脻在會諸友比比皆然今不幸抱恙又値備辭冬衣藥料等事故暫回滬上藉此養疴以上報告皆是到漢後身歷目擊之大槪情形 
　　至十一日以後因日事藥爐茶灶中未暇記及望垂諒焉 
　　附稿按張女士除將前項報告囑爲登報外續又交來演説稿一紙并爲照錄於後我對諸君説現有許多説話係講不出者因余要將十字會放下方能將苦衷説出我之服制是軍裝是以欲將十字會脱離而改變我之方向也 
　　十字會者須確有十字會資格方爲無負厥職否則或以十字會爲發則之媒介物或以十字會爲奸細之傳舍居則大失其宗旨也夫十字會之工夫必能於罷戰時身人戰地抬出受傷者爲第一要務其實效則爲補兩方面衛生隊之不足倘若待其送來不知死者無數矣是以十字會可到之處無有不到之處無有不到但不宜探入戰綫之内耳 
　　因是之故余有滿腔　况不能不爲諸君告也余自離上海醫院五十天聞十字會中有爲敵軍間諜者有冒名　騙者諸如此類不可勝計是大汚我十字會名譽余是漢人自不能使我不愛漢族但置身十字會中則無分仇　無分種族所以我不作偵探又不派隊到淸軍處爲奸細深望十字會諸君認定宗旨勿在漢軍中爲虎作倀也余在漢陽時目見有四人冐十字會名義爲漠奸者謂余不信請到武昌軍政府一查便悉余覩此情形心慘欲絶是以不願爲十字會而投入女子軍矣余不日再到武昌北伐在即余又將隨營同往矣願諸君勿以十字會爲兒戲焉余等奉甚十字會幸甚 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
游戲文章 
[滿延四大人物贊] [  愛]  
　　拙政王 
　　淸末之王。可憐拙政。内閣專權。一無寸柄。產業河山。一旦蕩凈。走頭。無路。涙珠交迸。修築熱河。想逃性。命。回首尊榮。恍如夢境。失位不足。找個福晉。 
　　醜親王 
　　親王之中。第一出醜。野鷄内閣。旬日之久。見了民軍。立時縮首。東躱。西藏。時想逃走。一無才識。乞靈功。狗。老而不死。留爲世垢。擬刴肉漿。一人。一口 
　　蠢貝勒 
　　别無良策。只有遁逃。狗竇之内。膽氣獨豪。若然上陣。兩足先跑。待烹。之。龞待宰之羔。東奔西鑽。効没分。毫。兄弟三兩。抱頭號咷。此等人物。不足汚刀。 
　　愚世凱 
　　野鷄内閣。愚笨之至。貪戀非分。自來送死。不知其和。蠢如鹿豕。鬼蜮。伎倆。寡廉鮮恥黔臚　鼠。技止乎。此是等。狗才何足掛齒論其罪孽。千夫所。指 
[留辮十希奇] [  杞人]  
説希奇。　眞希奇。　辮子拖勒頸。骨裡。　聽我喝個十希奇。一希奇。　要替爹娘拖蔴皮。二希奇。　獨怕者婆尋淘氣。三希奇。　巡捕拿來一手提。四希奇。　拖個尾巴像烏龜。五希奇。　預備吊勒家東西。六希奇。　兜牢電車自送死。七希奇。　蟠勒頭上汗淋漓。八希奇。　不怕齷齪堆頭泥。九希奇。　拖入坑厠臭唏唏。十希奇。　滿人多剪漢人稀。 
海外奇談 
[自出車旅行] [  欽]  
　　哈爾濱敦火會長。乘脚踏車自哈爾濱起程至摩司哥。歷時四月。歷程五千六百二十五英里。同行四人。餘三人均在湯　司克停行。獨會長能鼓勇進行。在途遇險甚多。　遭鄉人攻擊。背上被傷甚重云。 
[巴黎刨墳賊] [  欽]  
　　法京巴黎有劇賊數人。日前私啟著名女伶蘭的爾姆之墳。竊去寳飾約値英金二萬磅。當竊取時。誤堅洋火於女伶身上。衣服盡燃。賊驚退。後由救火人聞警前來撲滅。　查得貴重物件。皆匿於屍身之枕頭下云。 
叢談 
[明淸末造之比較] [  甬上子枚]  
　　明之末造以福邸監國。淸之末造。以醇邸監國。明末北先亡而南。後失。淸末南先失而北。後亡明末諸將。左良玉。劉澤淸。高傑。許定國輩。驕橫跋扈。縱兵殃民。淸末諸。將。馮國璋段芝貴。張勳姜桂題等。搶刧燒燬擄奪民財。明末崇禎。有任賊分裂朕屍之詔以罪已。淸末宣統有皆朕一人之過之詔以。罪已。明末楚撫宋一鳥。（原名宋一鶴以魏璫父名鶴遂改一鳥）望風先潰。淸末楚督瑞莘懦不。戰先逃。明有周奎之貪。淸有那。桐之詐。明有奸臣馬阮。挾駕迎。之功以專擅。淸有權貴。奕劻恃顧。命之重以納賄。明季川民受張。獻忠之屠害。淸季川民受趙爾豐。之慘殺。明末馬阮未秉政而淸。議早有小人之目。淸末盛賊未結。局而報章已有先壞之謚。明末。陳眉公有拔一毛利天下之説。以貽北患。淸末鄭蘇戡首倡鐵路借。款之説。以失民心。淸之亡明。恃火器之利。民之亡淸。恃炸彈之烈。明亡有反賊出頭之拆字。淸亡。有手執鐲刀之推背。明末有石。柱女司秦良玉。淸末有女子北伐。國民軍。明亡薙頭。淸亡剪辮。 
明自思陵登極而魏忠賢之焰。熄淸自宣統卽位而李蓮英之勢衰。明亡大内有金銀十七庫而思。宗不知取。淸亡西宫有私蓄數千。萬而醇邸不能撥。明末亡國諸。臣好蓄姬妾。（如柳如是顧橫波陳圓圓等）淸末亡國親貴更多。外寵。（如楊翠喜天香樓蘇寳寳等）明末直諫之臣。率遭廷杖。淸末直諫之臣。皆被革職。明末。着滿洲冠裳。淸末仿泰西嚴式。明末士多講學。淸末士多。遊學。明亡於東林黨。淸亡於革命黨。 
心直口决 
[海上怪事] [  奇蘊]  
　　淸政府入關時强迫男子梳辮而。女子則否。今男子紛紛剪辮而女。子紛紛梳辮。可怪一。 
華界巡士均戴洋式帽。租界巡士。反戴紅纓帽。可怪二。 
剪辮不易服。爲經濟計也。服不易。而。帽則必欲易之。東方其身。西方。其頭。可怪三。 
某留學生。方應北京廷試歸適上。海革命事起。登壇演説。指淸政府。爲賊政府。斥北京行政史爲醜歴。史。曾亦思自身初從賊中來乎。可怪四。 
偶閲某校學生文卷。見八月下旬。敎習所糾正者。有吾皇上自當赫。然震怒。誅此亂臣兩語。亂臣指黎。元洪也。又見九月間敎習改筆。有 
 
 

Page 27

 
 
吾英武之大將。誓滅此乳臭之虜。酋而後朝食等語。該生嘗輟課。數日兩文緊接。該敎習何不令另訂。一本可怪五。 
將士以耐苦爲先。軍機以秘密爲。要。乃常見某某將領。藉勾。欄爲籌。畫地。何郭汾陽之多也。可怪六。奇藴嘗至北京。聞人言公事對付。而已。此北京語敷。衍之謂也。可知政府不可以久。不意此語復於中。華民國某省議會聞之。可怪七。 
瞎費心思 
[戲目順數] [  張和尙]  
　　一枝桃花　二進寒宫　三義歸 
天　四郎探母　五老聚會　六 
出祁山　七子八婿　八義全　 
　九美奪夫　拾鞋三撥 
一捧雪　二度梅　三疑計　四 
進士　五台山　六月雪　七星 
燈　八大鎚　九更天　十字坡 
　十一郎送禮　十二太保　十 
三功　十五貫　十六翠屏山 
十八扯　二十世紀新茶花　三 
十六友　百壽圖　五百兩　人 
百年　萬里長城　三萬三千三 
百三十三　拾萬黃金 
舊紙簏 
[聯語滑稽] [  醉墨]  
　　某君善集俗語對如貪花常帶三分　。作　空燒萬灶香。久已燴炙人口。一日過其家。見廳事間新榜一聯云。路極無君子。家　出。少年。爲之大笑。 
某中丞之公子。以通判筮任某省後。以事爲大吏所劾。綠是革職。其人吝　性成。鋪銖必　。罷官後好談在任時政績。稠人廣衆。喋喋不休。或製一聯以嘲之曰。罷官談德。政闊少。學　酸。 
李金蓮詞史。通　翰。所撰權題甚夥。惟一聯余所最愛。聯云鴛鴦湖畔鴛鴦宿。鳳凰台上。鳳凰游。 
開篇曲 
[貂蟬] [  桂鴻]  
　　巾幗英雄第一籌。貂蟬絶色女班。頭在空亭暗訴空明月。屈膝金蓮。把天地求。常存爲國捐軀意。願解。東人家國憂。只爲有志無謀一女。流。隔墻有耳親聽。得司徒王允暗。　頭壓倒鬚眉男子志。遭等忠義。丫環何處求。想出連環巧計謀。預設　籠大小宴。願將愛女伴。衾裯。訂期十五團圓夜。一輛香車不逗。留。居然鼓樂送姣羞。酒色迷人難。自主。鳳儀亭激怒小温侯。陡起敎。心忘父子。二虎相。爭一虎休。誰知。一虎不能留。劉備關公張翼德。偃月龍刀丈八矛。共擒吕布白門樓。金殿伏兵除董　。　塢中家屬一。齊收。纍露尸骸曾點火。臍中肥　。不須油。四海萬民齊感德。奸雄事。業頓然休。誰知。璝璝裙女。贏得。芳名千古留。 
小説 
[短篇小説小説的小説] [  嘉定二我]  
　　古語云。文言不如俗語。莊論不如。寓言。不得已而乞　於文字。於是。有小説出。 
小説爲文學之最上乘也。小説爲人類之進化史也。小説爲天。然之心理學也。小説爲人道之。支配物也。 
何歟？请以讀小説之種種情形告。 
讀可驚可愕可悲可感之小説。則令人生出無量噩夢。讀多情多義。多愁多病之小説。則令人流出無。量眼。涙 
讀亡國小説。則令人愛國之思想。油然而起。讀偵探小説。則令人險。毒之觀念隱然而生。 
讀紅樓夢竟者。必有餘戀有餘悲。讀水滸傳竟者。必有餘快有餘怒。讀林冲雲天三限。武松飛雲浦厄。令人忽然髮指。讀晴雯出大觀園。黛玉死瀟湘館。令人忽然涙流。讀實齋之琴心酬簡。則令人纒綿。情動。讀東塘之眠午訪翠。則令人。兒女情生。 
讀野叟曝言者。必自擬文素臣也。讀石頭記者。必自擬賈寳玉也。讀花月痕者。必自擬韓荷生若童癡。珠也。讀梁山泊者。必自擬黑旋風。若花和尙也。 
讀潘太公謂迎兒日。你不説我還。淸楚一點。你一説吾更糊塗了。則令人想起留學生所譯不文不俗。之書籍。也讀李大哥謂柴進曰。條例條例。若還依得。天下不亂了。則令人想見世界上惟有赤血與黑。鐵而無公法也。 
生瑜生亮。毛西河誚其無稽。孔明。不識馬謾。某宗伯因而被責。奈何。燒我寳玉。賈人女致成瘵疾。影裡。情郎。畫中愛寵。綘雪樓熙川夢傳。奇中之兪二姑。獨擅佳話。此皆酷。嗜小説故。小説感人。豈淺鮮哉。 
帝王宰相。佳人才子。江湖盜賊。妖巫狐鬼。卜自屠夫販卒。嫗娃童稚。上自大人先生。高才碩學。小説中。無不有之。 
豪俠痛快。權謀詭詐。奴顔婢膝更。有兒女私情。小説中無不備之。 
小説之有功於社會。已爲世界所。公認。字裡。行間。忽而雷霆辟易。忽。而風雨凄迷。忽而旭日上窗。忽而。天陰如墨。忽而拈花微笑。忽而金。剛努目。忽而一空廛障。蕩蕩天寢。忽而。百轉柔腸。喁喁私語。直令讀。者目眩神馳。只覺紙上森森。　光。閃閃而已。 
人所不能言者小説能和盤托出。澈底而發露之。人見之莫不拍案。曰快絶。怪絶。奇事也。 
鳴呼。美哉小説之價値也。其筆墨。之變換靈機。則出於意外。搭寫人。之性質情狀。則現身説法。感人之。深化人之便。刺激人之易。莫小説。若。 
余書畢。管城子在旁渠渠而笑曰。小説。小説。必大雅君子所不。屑道也。奈何。耶奈何耶。 
 
 

Page 28

 
 
   
 
