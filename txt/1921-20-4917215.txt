# 1921 - 20 - 4917215

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[江蘇裁兵議（老圃）]  
　　今日之急務一曰救荒一曰裁兵救荒之法莫如以工代賑裁兵之法莫如以工代裁而江蘇之兵多於飛蝗裁兵之急尤急於救荒 
　　吾謂以工代裁不妨從江蘇倡始而所謂工者亦不必定指開鑛鐵道爲今日江蘇計可開闢通衢大道貫穿全省達於通商口岸以及鄰省此其費不甚巨亦不必定需外國之材料機器乃若有之不過用壓重轉機其他皆用人力爲之故較之他種事業不啻事半而功倍所謂坐而能言起而能行者即此之謂也 
　　特以兵爲工當分爲二種一曰自由工一曰不自由工不自由工使入大規模之習藝所自由工有不率敎者即罰充不自由工不自由工有改過自新者即升作自由工故造路局與習藝所當同時設置不可偏廢也 
[命令]  
　　一月十八日大總統令署敎育總長范源濓呈江西敎育廳廳長許壽裳因病呈請辭職許壽裳准免本職此令 
又令任命伍崇學爲江西敎育廳廳長此令 
又令署内務總長張志潭呈准兼黑龍江省長孫烈臣咨請任命郎官普署呼倫警察廳廳長應照准此令 
又令署内務總長張志潭呈准江蘇省長咨請任命高登第袁季梅爲蘇州警察廳警正均照准此令 
又令署内務總長張志潭呈准黑龍江省長孫烈臣咨請將省會警察廳警正宋光烈試署警正戴西庚免去本職應照准此令 
又令參謀總長張懐芝呈請任命秦錫五署陸軍第十八混成旅參謀長畢會淸爲黑龍江陸軍騎兵第一旅參謀長均照准此令 
又令蒙藏院總裁貢桑諾爾布呈請以熙米噶拉補科爾沁左翼前旗協理應照准此令 
又令白恩榮晉給三等文虎章此令 
一月十九日大總統令武片泰加輔國公銜此令 
又令任命顧廷藩爲通海鎭守使署參謀長兼陸軍第七十六混成旅參謀長蘇國棟署江蘇陸軍第二師參謀長兼署蘇常鎭守使署參謀長此令 
又令參謀總長張懐芝呈請任命南仲文署江蘇陸軍第二混成旅參謀長黄典文爲江蘇陸軍第三混成旅參謀長張安邦爲江蘇陸軍第四混成旅參謀長張樹棻爲江蘇陸軍第五混成旅參謀長應照准此令 
又令參謀總長張懐芝呈請任命蔣益元爲江寗鎭守使署中校參謀陳翰書署少校參謀應照准此令 
又令參謀總長張懐芝呈請任命奚念慈爲陸軍第六師一等參謀官應照准此令 
又令張一鵬給予二等文虎章此令 
[專電]  
　　北京電軍事協約取消問題最近一度會商後兩方意見已一致外部與日使不日卽可交換公文由兩政府發表（二十日下午五鐘） 
　　北京電軍事協定馬（二十一）午取消日使派東乙彥馬晨訪陸參部八角太郎訪海軍部通知後由小幡靳薩同時對外聲明撤廢（二十日下午四鐘） 
　　北京電小幡使病愈昨赴外部訪顔說明前送琿案覺書之内容顔答稱調查報告未到并須俟該處貴軍撤盡方可開議（二十日下午五鐘） 
　　北京電小幡皓（十九）五點半偕西田訪外長首詢中美電臺合同依據中美通信社稿顔答有之此事容詢交通部再告次詢琿春案要求依彼公文條欵早日開議顔答調查詳報未到無所依據請猶豫（二十日下午二鐘） 
　　北京電昨五點美使克蘭訪外長談四國公使通知新銀團合同事希望吾無條件之承受顔答此事體大由財部提閣議公决（二十日下午一鐘） 
　　北京電災賑借欵四百萬皓日（十九）酉簽字内財兩長臨場先將監賑會章第七條修正雙方同意始由華洋十七人分别簽字本星期先交四分之一（二十日下午二鐘） 
　　北京電財部派員赴滬訂立四百萬印花稅借欵（二十日下午三鐘） 
　　北京電法使復外部贊成汴洛路收歸隴海路管轄（二十日下午二鐘） 
　　北京電昨午謝米諾夫副官訪外部由朱鶴翔接見彼詢中俄談判是否破裂朱答停頓（二十日下午二鐘） 
　　北京電中俄通商談判並未破裂日來賡續協議優林對我新提十三條已有八條完全承認其餘五條大體亦無異議惟字句間尚有爭執意在保證（二十日下午三鐘） 
　　北京電連日周出閣靳欲倒風說又盛兹詢某要人謂靳閣一時尚不致動摇徐亦不許周下惟某系倒閣運動確在開始進行（二十日下午三鐘） 
　　北京電京鈔通用只十天梁建議集三百萬現金印四百萬票先行兌換劵（二十日下午二鐘） 
　　北京電此間軍警當局爲防止過激傳布對外來郵電及印刷物檢查非常嚴密各報專電改送衛戍部專任檢查（二十日下午三鐘） 
　　北京電趙倜决調京任將軍儗吳佩孚繼（十九日下午九鐘） 
　　北京電張懐芝請假兩星期回籍修墓（十九日下午九鐘） 
　　北京電桂李靜誠兩電辭職院仍去電慰留（二十日下午三鐘） 
　　北京電贛陳電張宗昌派員赴萬載各縣就地籌餉並欲分駐各該縣請速爲處置（二十日下午七鐘） 
　　北京電徐命龔心湛赴粤疏通龔力辭謂時機未至去亦無效（二十日下午三鐘） 
　　北京電寗浦浮橋美技師稱須夏水潮時測準流量速度方能估工談判暫停（二十日下午二鐘） 
　　北京電京漢南段公地被宋偉臣盗賣於日領交部函請外部向小幡交涉（二十日下午二鐘） 
　　北京電港探報告許崇智包作霖由翁源南雄仁化三路攻贛在韶州設大本營（二十日下午七鐘） 
　　北京電劉存厚密請加賴心輝會辦軍務以示覊縻（二十日下午七鐘） 
　　北京電梁啓超密保李國珍爲贛省長（二十日下午三鐘） 
　　北京電閣議熱河財廳長以白承頤斷淮北添設緝私統領以運副兼中央觀象台添設各區測候分所均通過又吉陜兩省高檢察廳長撤換命下（二十日下午七鐘） 
　　北京電新楊增新電紅鬍子數十名勾結伊犁步兵第三營灰（十日）日叛變佔據南北兩槍庫經牛時帶隊追剿斃匪數十槍庫收回地方已復原狀該叛兵向南逃竄（二十日下午七鐘） 
　　北京電鮑貴卿由奉天電靳謂已晤雨帥琿春案吾損失較日重大應同時提議方昭公允不能僅談日條件（二十日下午二鐘） 
　　北京電陳毅電後地俄匪已向庫東逃竄張庫電線已通（二十日下午七鐘） 
　　北京電庫倫陳毅電告連日仍在作戰蒙匪尚未擊退參陸處因轉電張景惠迅飭援軍急進以救庫危（二十日下午三鐘） 
　　北京電延吉陶道尹電復日軍現駐實數尚存八連（二十日下午七鐘） 
　　北京電院復黑督出兵一連赴海蘭泡護僑事關國際且恐日本以共同爲牽制應出兵至江南岸聲援候令進止（二十日下午二鐘） 
　　天津電賑災借欵四百萬决北五省每暫領五十萬餘由中央代籌永久賑濟法關於支付賑欵與用途由張志潭隨時監督（二十日下午十一鐘） 
　　天津電康士鐸臧蔭松光雲錦哿（二十）由法部移押陸部（二十日下午十一鐘） 
　　香港電梧訊桂省現狀不安百色龍州民軍蜂起陸榮廷恐滇軍由湘下攻在邕會議决增募新兵八十營委陳炳焜爲湘粤滇邊防總指揮駐梧辦理（二十日下午七鐘） 
　　香港電非常國會選舉總統原擬二月朔現恐某軍阻碍有促國會提前說（二十日下午七鐘） 
　　香港電兩院審查昨表决附逆議員計通電壞憲者二人誣伍者二十四人任岑政府職者三十四人僭議長秘書者七人提補選總裁案者二十七人另領赴滇費復回粤者數十人不在内（二十日下午七鐘） 
 
 
 

Page 5

 
 
   
 
 

Page 6

 
 
[公電]  
　　嘉定來電省議會議長議員公鑒本邑林知事不法情形公民等已提案請議頃讀貴會彚刋第十一號議員通訊載有戴議員思恭等函因詞連伊等不自避嫌嘵嘵文飾意欲使此案無形打銷殊足駭詫载等自謂並無劣迹不知劣迹有可彌縫者有不能彌縫者戴思恭在前淸因侵吞禁烟欵被縣詳革廪生並不許與聞公事迨至民國運動當選民政長經公民呈控選舉舞弊資格不符經部督查實取銷迨洪憲稱帝又爲國民代表即此數端人格何在劣乎不劣顯然可見若貴會庇一二劣議員而置官吏枉法民生疾困於不顧是以立法機關染腐敗官僚之臭味公民等竊爲羞之特此電陳維希裁奪嘉定縣公民丘琪顧樹森施祖鏞等叩篠 
　　東京來電電局分送申報時事新報館執事公鑒敬啓者鋭任職三月貸欵支持困難萬分去年底使館派給學費三千元遵照悉數發交所有墊欵尚未淸還而官費生中復有無禮逼索者鋭晝夜籌劃染病至重始函請程代理出外靜養歸聞二三要求未遂之輩乃乘機誣鋭意捲欵潛逃混淆聽聞明知墊欵尚臂助復有無請託公文銷毁據（上有訛字）權責淸晳何得故意妄誣是否屬實以名舉攸關深恐傳聞失實用特電請貴館登報聲明以昭公理無任感謝此請撰安駐日四川留學生經理員黄鋭意 
世界路透電 
[英人之中國商業談]  
　　二十日倫敦電每日郵報記者謁見中國公會會長安德森詢以外間所傳上海設立華法學校事安德森極言英國亦宜以鼓勵少年中國爲務且引美日法三國之活動爲證每日郵報因而載一社說謂英國現方覔求外國市場而獨恝置中國不知中國在戰前每年購英之貨値金四十二兆或四十四兆鎊吾人若施用靈敏之政策則中國所購英貨可遠逾戰前之數每日郵報並評擊政府關於中國公會近今增加留英中國學生人數之計畫太不活動 
[英人之商業論]  
　　十九日倫敦電海外商業科主任吉位維氏發表一文謂過去六個月中商業恐慌日增商業科隨時勉力以扶助倐出意外爲海外商業所困之商人時局固嚴重未已但英國銀行與貸欠之制度已鎭定最惡劣之潮流並於重大頽倒似不可免之時證明其仲縮力與固結力矣批發價格之低落來勢甚驟預料零售價格亦將下落以和緩實業界之沮喪並便利市面之回復目前時局中最迷離恍惚之要素厥爲煤之接濟世界市場無一不受商業之反動力加拿大現呈起色之佳象但遠東市場則未有切實恢復之朕兆印度前途暫時黑暗但現堆積於口岸之供給品一經移動則其市况可望早日恢復南斐現有滯銷之象但其前途較他處更可樂觀至於澳洲與紐絲倫兩處因滙兌停頓英人出口商家致感覔取匯欵之困難吉拉維言及歐洲情勢注重歐陸與英國福利之相互關係謂所需者不爲戰前幣價之恢復但爲滙率之鞏固此層須騰漲不作時方可達到也吉拉維又言出口貸欠辦法所有之阻力末勸英國製造家與出口家乘目前之時局準備從前商業上需求之回復據吉拉維意見若干月之後舊時需求終必復作吉拉維尤勸英商注視海外各殖民地 
[美人之經濟演說]  
　　十八日紐約電中央預備金部部長哈定上校在紐約銀行公會演說謂長期貸欠與投資於歐洲證劵爲蘇活外國財政所必要又謂美國經濟風潮之危險已過惟須勤敏行事始能達光明之前途 
[美國糧價低落]  
　　十九日華盛頓電勞工總理報稱十二月份有糧食二十二種價較十一月份平均減輕百分之八較一年前減輕百分之十糖價減輕百分之十八 
[英國之生活代價]  
　　十九日倫敦電較小之工廠數家所用工人已允減少工資或放棄按照合同所應增加之工資以便工事得以照常進行據商部報告生活代價續見減低 
　　二十日倫敦電據當道報稱前兩個月内生活代價減低十一磅音且有續減之勢 
[英國購買中國麫粉問答]  
　　二十日倫敦電有人詰問中國現旣因缺食患饑何以仍向中國購辦麵粉皇家小麥供給委員會答稱中國荒象已成之時英國曾申請中政府取銷合同未經允可在一九二○年以前無麵粉運抵英國今陸續所到之貨乃去年六月間所定 
[法國之軍費問題]  
　　十九日巴黎電陸軍總長巴爾都履新後之第一舉即依次謁見法國各上將與之討論國防之重大經費事巴氏語晨報記者謂彼覺今急宜依據新基礎組織陸軍其結語曰余目前之程序有二要則一爲減短軍役期限一爲減輕軍備費用 
[法國之内閣會議與國會]  
　　二十日巴黎電内國今日開第一次會議由總統米勒蘭主席 
　　十八日巴黎電衆院之急進黨與社會急進黨通過决議案宣布凡關於内政外交之重要問題須受國會最先之注意並允輔助以厲行民治與共和法律爲務之任何政府 
[墨西哥銀鑛之被淹]  
　　十九日墨京電距此東北六十哩之巴米加礦鎭每年所產之銀占全國產額六分之一日者海堤圯毁全鎭被淹銀礦多在高處惟有四抵礦登時淹没堤决之際工人適在工作估計溺斃者約百名受傷者二百名無家可歸者千名現有醫士看護婦等携帶藥品馳往該處 
[德國賠償委員抵法]  
　　十九日倫敦電賠償委員會德國代表白格滿氏已抵巴黎據某要員稱此爲德國向協約國提出賠償條件最後之機會協約國之要求非全無理且已大事讓步德國今若不承認協約國之要求恐將有被迫承認之一日 
[協約對希態度]  
　　十九日君士坦丁電協约國對希臘之態度未明伊十特赴巡哥拉之結果未悉加以財政狀况日見惡劣而受雇於過激黨者復從而散播驚人之謡言以故人心惶惶大局甚爲摇動 
　　十九日巴黎電小亞西亞之戰局消息多相抵觸此間希臘使署則否認希軍攻勢已因受挫停止之說 
[丹麥之睡死病]  
　　十九日紐約電丹麥京城電稱丹麥之患睡病而死者已有二十二人鄉間現每日有發現此病之報告當道已諭令採行極嚴密之防衛法 
[各國近事記]  
　　十九日瑞典京城電駐海牙瑞典代表已簽定一九一二年萬國禁止鴉片公約之附約 
　　十九日瑞典京城電俄國商務委員團現來此與瑞典政府磋商交換貨品辦法 
　　十九日華盛頓電據財政部宣稱十二月份政府經常費較十一月份減少二千萬元償還之公債約增十萬萬元 
　　二十日倫敦電英屬馬來政府因橡皮及錫業近大見衰落來電警告此間少年勿赴馬來覔業 
　　十九日華盛頓電衆議院辯論增加議員名額事歷四小時之久各領袖預料明日投票表　否决者必占多數 
　　十八日印度阿拉哈巴特電葬柴巴特地方有農民作亂被逮者六十人今已安靜 
　　十九日美國鹽湖城電州議會已提出禁止無民資格者購置地產之案　加州新近通過之地產法大致相同 
太平洋路透電 
[南方與海關]  
　　十八日廣州電軍政府諭令凡在軍政府所屬各省之海關須自二月一日起服從軍政府之訓令聽其管轄所持理由如下（一）稅關係政府機關之一軍政府旣在事實上與法律上對於護法諸省一切行政與財政事宜執行絶對管轄權則護法省内各稅關若仍聽從北京命令爲之徵收稅項以供其傷害國家利益之用豈非剌謬故軍政府管轄稅關之行爲實爲正當（二）軍政府承認稅關組織完善故决定管轄權雖移轉而承認軍政府權力 
之現有關員以及現行規則則不稍更動（三）關稅有外債關係軍政府絶不欲稍妨害債權人之利益故西南諸省關稅仍照前儘先攤還外債 
[北方與賑欵]  
　　十九日北京電財政部長與滙豐花旗中法正金四銀行代表今日午後簽定四百萬元賑災借欵關稅附收一成爲此借欵之擔保品者定三月一日實行 
[日本近事記]  
　　十九日東京電名古屋著名某女慈善家現以其私人所有價値一千五百萬元之產業贈與市政局充慈善事業經費 
　　十九日東京電聞新年後東京軍營與學校皆有痒症傳染幸症勢尚輕死者甚少 
國外要聞 
[德國特約通信（王光祈十二月一日）]  
　　一年來俄國之情勢與各國對俄關係記者到歐後曾屢次介紹俄羅斯消息以餉閱者本報星期增刋之世界大勢一欄亦嘗詳記俄波交涉誠以俄國問題實爲今日世界之謎全歐政治家之心力十之七八皆用於對俄問題一年以來所有各國國内之各種騷動幾無一不與俄國有直接間接之關係故各國之於俄事不難於對俄而難於對内此俄國問題之在今日所以爲極繁難複雜之問題也 
　　俄國問題旣如此繁難複雜而一年以來之俄波戰局又復忽勝忽敗五光十色迷亂人意益使全歐各國之對俄政策不能立一根本方針就俄國方面而論一年以來之形勢可分爲四期第一期俄國受波蘭攻擊紅軍不利其時歐洲各國欲趁此時機以解决數年以來無法解决之俄國問題多暗中贊助波蘭以博最後勝利第二期爲紅軍大舉轉敗爲勝直逼波蘭華沙城下其時英國主張波蘭接受俄國媾和條件法國之主張則否德國獨立社會民主黨更乘機與俄國聯絡幾釀成歐洲第二大戰之局函第三期法國助波蘭波軍大獲勝利英國對俄態度亦趨於强硬德國見紅軍已敗更不敢再作一語第四期俄波議和俄政府以全副精神掃除内亂反過激派之南俄政府首領藍格爾Wrangel因之敗逃兩月以來形勢緩和之俄國問題至是又漸趨緊迫而歐洲各國對俄態度亦因此役面又有變遷矣今請先言英國 
英國之對俄政策向分兩派一派主張與俄通問如LoydGeorgeBonarLawsr,RobertHorne諸人是也一派反對與俄通商如CarlCurzon,AnstenChamberloin,WalterLongChuscbill諸人是也主張通商者之理由第一·英國係大工業國所需之原料極多自大戰以後原料缺乏工業停滯若欲恢復戰前工業勢非多輸入原料不可俄國爲原料豐富之國若與之通商可以利用其原料以振興英國工業且經濟發達之國家與經濟不發達之國家（指俄國）通商其勝劵必爲經濟發達之國家所操優勝劣敗已成公例故英國與俄通商對於英國實有益無損第二·與俄通商輸入多量原料生產旣增物價自跌可以減少現在英國生活昻貴社會不安之現象第三英國係工業國所託命者爲工人與俄通商係英國工人素來之希望藉此可以減輕工人反對之運動第四·英政府數年以來之經騐知俄國勞農政府宜以智取而不宜以力取所謂派兵征討旣爲事實所不能長期封鎖亦與歐局無補益年來過激派之所以過激皆由各國過於重視俄事之故使各國與之相忘不加干涉則可減少過激派共禦外侮之心故與之通商聽其自然生滅爲得計此主張通商者之論調也而反對通商者則曰近代商業與政治有密切關係旣已與之通商則兩國政治上必隨之而發生關係事實上無異承認勞農政府而使彼取得國際一員之資格且法國對俄旣堅持扶助「反過激派」之方針而英國與俄通商無異反對法國實與英法邦交有礙此反對通商者之論調也 
　　主張通商一派在國内較占勢力故爭論結果能商派獲勝利今日所欲研究者即俄國對英通商後其態度將何如耳記者前次通信曾謂此次俄波議和之原因（一）俄國秋收不佳（二）從事削平内亂（三）煽動小亞細亞民族果不出一月藍格爾遂逃吾削平内亂之言騐矣英俄之通商條約若成彼紅旗軍仍將依照原來計畫煽動亞東民族以與英國爲難乎抑將移其兵力以經營也方暫維英俄間之新邦交乎此實爲最有興味之問題以記者所知俄國苟　英國通商暫時必維持信用故煽動亞東之計必暫爲停止也 
　　歐洲各國除英國與俄國之關係已如上述外其次則爲法國法國對俄政策固主張扶助「反過激派」以敵對勞農政府者也前次波蘭將爲城下之腽危在旦夕終賴法國之助反敗爲勝驅逐紅軍於波蘭境外結有利之和约以歸然未幾而有藍格爾之敗實爲法人意料所不及惟藍格爾素有善戰之名此次之敗全係軍中受過激主義之傳染所致而非其戰之罪故現在法政府仍不願變更其態度也 
　　英法對俄政策旣已如是而其間最難爲情者當首推兩姑之間最難爲婦之德國德國自紅軍第二次戰敗久已不作聯俄之謀高懸中立之旗上次法國曾要求承認藍格爾德政府已婉辭謝絶蓋現在德國人之腦中只有「凡爾塞和約」五個大字使承認藍格爾而可以減輕凡爾塞和約條件則承認之否則雖承認百藍格爾終無益也戰後德國分親英親法兩派親法派之對俄政策固主張與法國採同一步調然與法採同一步調終不能減輕凡爾塞和約責任故德國此刻之對俄政策漸漸趨重英國派之主張即欲與俄在相當期間内恢復通商是也德國之原料亦極缺乏故德俄通商實與德國有極大之利益雖然德爲戰敗之國行動須格外鄭重究竟將來何去何從此時殊未能預决耳 
國内要聞 
[琿春案交涉近狀]  
　　琿春事件昨報載日本方面提出各欵茲據某方面消息内容微有不同日使此次提出之條欵較爲簡單其大致（一）給與被害日僑慰藉金（二）賠償日僑財產之損失（三）中政府應向日本政府正式陳謝（四）本案責任者之處分他如通緝朝鮮暴徒擔保此後安全並未列入惟文末曾聲明中國軍警在日兵撤退後當負延琿治巡全責日使小幡因旬日以來感冐未愈本月十五日乃派日使館參贊德川家正氏赴我外部口頭提出要求計分上列四欵至十五日下午恐德川氏僅以口頭提出易致誤會故又派西田書記官赴外部將條件形之於紙筆此爲日本方面提出之情形至我外交部接受此項條件時尚無何等具體表示但主張請日本先將延琿日軍悉數撤去後再行根據事實公平處置現在認爲不能開議頗聞此案上次閣議時尚未正式議及僅作爲談話之資以日本所要求條件中關於懲處責任者一層與奉吉當局均有關係外部特於前日電致奉吉當局徵求意見並令調查此案之眞相以爲交涉根據 
　　琿春交涉問題經延琿和汪東五縣代表在京呼籲頗引起各方面之注意昨聞吾林旅洋同鄉會又具呈府院及外交總長原呈如下竊查琿春事變釁自日起我國地方不任其咎蓋匪徒初破縣城並未加害領署乃日人久已包藏禍心署内預匿日警多名匪徒二次破城即突出襲擊匪徒爲報復計始行燒燬領署是日人越權擊匪激成事變而竟藉口進兵侵犯我領土凡我邦人同懐義憤且卽容其剿匪而論此案禍端肇於一隅匪徒不過數百乃至牽連五縣地廣千里遠勞犬軍衆逾三萬小醜本不難一鼓盪平竟爾延宕數月剿匪原爲一時權宜胡爲長久駐留司馬昭之心路人皆見故撤兵之議宣傳雖久地方官憲旣據爲報告日本政府亦虚爲聲諾而迄今數月日軍忽增忽減又復多方利誘股匪擾亂地方以爲久駐之口實即其軍隊偶有撤退亦不過由此調彼忽少忽多在日軍方面則撤者報而增者隱我國官憲旣無眞確調查徒依日軍報稱爲憑近復聞日人有改軍爲警之要求並在延琿等處自開商塲其居心叵測又可概見按國家領土主權爲國家存在要素今日人侵犯我領土蹂躪我人民我國縱以親善爲懐亦應提出嚴重抗議限日軍從速撤盡雖彼持强蔑視國際法律道德而公理自存於天壞間諒彼亦不敢不稍存顧忌也又按延琿當中韓要衝爲我國邊陲重地近時以來商業稱盛移懇韓民夙歸化内自日軍侵人姦淫燒殺無所不至韓人歸化我國即爲我國人民無老無幼概加慘殺至我華人非指勾結韓黨卽誣爲串通匪類横遭殺戮實繁　徒其房舍被燒允不可勝數計暫時調查有形財產損失不下二千餘萬元墾民與華民傷亡亦將及萬名其凶暴慘酷駭人聽聞吉民何辜遭此浩刼對於此項損失我政府應速詳密調查向日本正式要求賠償日人强迫歸化韓民改歸日籍顯違國際公法亦應嚴重抗議至日本政府應如何向我道歉以全體統境内墾民應如何設法取締以遏後患延琿各地宜如何設兵捍衛以重邊防軍事協定宜如何從速廢除以免藉口是皆關於外交内政之重要善後問題我政府所宜據理力爭妥籌辦法者也爲此對於撤退日軍問題賠償損失問題及一切外交善後問題應請政府提出嚴重抗議與正式　求以挽已喪之主權而拯垂危之民命倘日人恃强横行甘爲戎首我全吉七百萬人民誓爲政府後盾臨呈悲憤不勝迫切待命之至 
[靑島之美國傳敎問題]  
　　大陸報十九日北京電云靑島日本當道已向該處美領署詢問從前德人管理靑島時曾以何種擔保給與靑島美敎會許其有傳敎之權如美領署有此擔保文件日人願檢閱之察日人此種請求卽可知其對於敎會之政策爲何如矣日人對於美敎會尤特别注意故欲查知從前德人曾否有准許其在靑島傳敎之書面擔保大約美領署覆　將使日人注意於一八九八年德人所給予之通常擔保内有德人租约不妨碍條約權利一語查傳敎權在條約權利中乃最重要者也 
[中俄談判停頓之原因]  
中俄通商問題久未成議吾國雖有種種困難不能立决然聞俄代表苦於不了解吾外交當局之眞意亦振振有辭本月十四日俄代表優林以我國外交當局屢次提出要求以爲開始交涉之先决條件俄政府並已完全容納而交涉前途仍極沈悶來華數月之久殊無效果可言乃派秘書阿尚寗氏以中俄英公文三件賚送外部公文内容首叙自抵華以來希望兩國通商之誠心 
及與我國發生關係之歷史略謂中政府前派劉鏡人爲談判代表提出先决條件四件俄國旣完全容納而正式交涉之開始仍遥遥無期其第二次所提出者又多難於施行頗有故爲延宕之意味此等外交態度令人實難捉摸且劉鏡人氏屢次要求優林以正式公文擔保其聲明而中國方面率以口頭答復於不得已時其公文内亦無簽章不能持呈遠東政府優林氏之地位至此困難異常末復向顔外長提出質問四條（一）俄代表與顔外長第一次會晤時顔外長卽諄諄以整頓兩國邦交爲詞夫以兩國現在之地位而言自以實行通商爲入手辦法今交涉停頓如此顔外長本人之意見究竟如何（二）俄代表與劉鏡人第一次會晤時劉氏提出四項要求謂俄國若能完全容納則通商交涉立即開始今俄國正式容納已月平之久而交涉尚無開始之望劉氏食言外部是否負責（三）雙方談判固有提出先决條件之權若一意行施此等權利並無時間空間之限止此等手續是否違背於外交慣例（四）國際問題之解决當以交涉爲賴而交涉之本身萬不能視問題爲轉移今兩國國際問題待决者甚多若以交涉本身誤及兩國損失外交當局將何以對國民殷殷之望此項公文送部時適顔外長外出故將原件送還外傳各項公文盡行退回之事想係據此推測至於交涉完全破裂之說以種種情事論之亦斷不至此也 
[庫防緊急中之參陸處方策]  
　　庫防復緊連日因電線中斷現狀迄不明瞭院部前晚雖接有陳毅褚其祥來電但均係十三日拍發内容所報情形與前來各電無甚出入要不外請餉催援四字故前日參陸處會議對於庫事亦只注重於籌餉問題聞已决定由部籌撥現欵卅萬元尅日派員解庫以濟軍需一面分電察區張景惠曁保定曹錕轉促所部援軍兼程前進並令庫署參謀范熙績即日出京返庫由部處授以軍令沿途所過地方得督催察直援軍向前進發范氏業於十五日啓程昨日由烏得發來一電謂察軍二三兩支隊已遵令開拔等語至直軍譚慶林所部據曹使篠日覆電亦已會同察軍趕速進援庫防得此助力當不至有何意外並聞參陸處爲肅淸俄黨起見昨復致電奉天張作霖囑其派兵一旅由滿站直出西林夾攻敵軍後路以期一舉盪平至若交通恢復問題政府方面已飭張家口岑會辦從速加工赴叨林修理各處損傷電桿另添綫條烏得方面俟調查該處俄黨肅淸後再往修理 
[新疆合辦石油礦案將撤銷]  
　　熊希齡與英人合辦新疆石油礦一事該省漢蒙回纒各民族極力反對昨由扎薩克親王領銜來電懇請取消成讓原文略謂態希齡與英人合辦新疆石油礦有限公司關係全省命脈請將條約及調查狀况從速取消以維民命萬一政府不能容納各民族之請求將有最後對待並先行停止選舉等語昨日閣議結果以此案尚未批准儘可中止且中華礦業公司章程第五條載遇不得已之障礙得以停止今新疆人民全體反對即是不得已之障礙當令該公司撤回合採原呈 
　　乂聞當此案未經閣議决定取消合辦之前新疆省議會會有通電反對措詞極爲激切其文如下竊本會巧電曁本會與蒙回各王公聯同抄呈佳電先後懇請政府取消熊希齡陳光遠陳籙孫寳琦嚴復吳劍豐等訂立中英合資開辦新疆石油株式有限公司契約及調查辦法一案計承鑒核兹准新疆省長公署咨准農商部咨覆本會 
 
 
 

Page 7

 
 
巧電來文内開查煤油係歸國家尃辦礦例定有明文前次中央政府以專辦資力不足與美孚公司直接訂立契約合辦口河迤西油礦實爲借助外資之先例此次中華礦業公司代表熊希齡援例呈准合辦新省油礦先以調查人手所具調查辦法及合辦大綱雖緀經本部提交國務會議是否准辦仍應聽候議决辦理該省議會來電否認殊無正當理由至來電所稱無論何種礦產統歸本省自行辦理一節查地方礦產係屬國有凡中華民國人民依照中華民國法律成立之法人苟爲合法之呈請政储應有依法核准之權今該會主張本省之礦歸本省人辦理不准内地各省人民請領尤顯與現行法不符且實逾越省議會之職權範圍礙難照辦相應咨行貴省長核辦查照可也此咨等因准此相應咨行貴議會查照此咨等語轉行到會查農商部此項咨覆理由本會認爲根本錯誤不但有昧國家之意義而且不諳法令之精神以皇皇執行實業法令之主管機關今竟有此背謬事理之咨覆來文其欺負我新疆全體人民也特甚其妨害我主權之實業進步也尤可知請就農商部咨文誤點分别言之部咨謂煤油歸國家專辦自係依據礦業條例第六條内載鹽及煤油歸國家專辦不在右三類礦質之内一欵不知國家意義係據土地人民與統治權而言除大總統與全體閣員或地方最高級行政機關依法之合議行爲外其有行爲與民意相反或經民意認爲不利於國家者仍得請願停止執行殊非農商一部之獨斷行爲所能代表國家也熊希齡等何人農商部乃能許其代表國家乎礦業條例旣稱煤油歸國家專辦不在右三類礦質之内熊希齡等以礦業公司代表名義農商部乃能違法認爲足以專辦煤油乎查新疆食鹽及煤油由官開辦自前淸以至民國多歷年所其已開辦收入早占行政經費之一部預算决算有案可稽其未開辦者現正由官家妥籌進行新疆人民並未據爲私有本會認新疆省長公署專辦新疆煤油爲國家專辦之行爲熊希齡等以内地礦業公司代表名義與英人合辦新疆煤油依法不能認爲國家專辦之行爲本會認新疆煤油充新疆行政經費之用爲國家專辦之合法成績熊希齡等與英合辦使新疆煤油利益入於熊希齡等私人與英人之手抑或以新疆煤油名爲與英人合辦實則作爲非法借欵之抵押品依法不能認爲國家專辦之合法成績即使政府追認熊希齡從前督辦石油之任命爲有效亦祗能依其職權辦理内地未經開辦之石油或干涉内地人民私自採辦之石油何得窺窒新疆久經官辦收入悉充行政經費之石油僅以礦業公司代表名義而欲辦理不屬於礦質之新疆石油尤不合法農商部乃認熊希齡與英人合辦之舉爲國家專辦以本會否認爲無正當理由此農商部不明國家意義之鐵證也部咨謂本會巧電所稱無論何種礦產統歸本省自行辦理一節爲與現行法令不符曁以本會爲逾越省議會職權範圍等語自係依據礦業條例第三第四兩條之規定查國家法令之規定原所以保護全體人民之利益蓋農商部有核准合法呈請之權亦負有檢查呈請事件與所在地人民有無利害關係之職責新疆爲西域舊埠地面一山一水蒙哈回纒各族人民對之皆有所有權縱令地方礦質係屬國有國家果欲維持主客雙方利益亦不能令夙與此地毫不相習之人貿然來此經營礦業免致釀成事故且新疆種屬繁雜三面與俄相接又値時屬均產主義盛行之際煽惑勾結防範正苦爲難何堪内地各省不識根底之人民假借辦礦名色來此侵擾以速其變亂乎農商部不悉新疆現時情形不諳回疆歷代變亂原委廖引礦業條例以相詰難而置新疆人民之安危生死於不顧此農商部不諳法令精神之鐵證也西藏問題發生新疆領土半入英人掌握之中茲熊希齡等又欲將新疆石油權利拱手分讓英人不顧新疆行政經費之有無農商部更不明國家之意義及法令之精神以爲凡事經該部核准者即可認爲國家之專辦行爲事不說理至此而極新疆前途寗復有幸乎若政府不將熊希齡等與英人所訂合辦契約及調查辦法速賜取消則新疆蒙哈回纒各族惟有一致妥籌最後之對待决不願與西藏同淪於英人之手尚祈政府熟思而審處之急不擇言除分電全國省議會曁各界外敬希核示新疆幸甚全國幸甚新疆省議會寢印 
[外部維護華僑敎育之躊躇]  
　　南洋英屬各埠華僑以英居留地政府頒布學校注册條例影響僑民敎育特派代表余女士佩臯來京向政府呼籲余女士抵京张卽向外交部請願經外交當局允以電致駐使向英政府交涉但聞日久此項電報尚未發出同時北京學生聯合會開會討論决定推舉代表分赴外交部及駐京英公使館接洽昨日該會代表林寳慈劉琋蘇志寛唐世芳等四人往外交部請見顔總長適正接見外賓乃令秘書徐君代見代表等陳述南洋華僑敎育之危急要求外交部向英政府提起抗議徐秘書答稱余佩臯女士前日到部由我接見曾談至兩小時之久其中利害情形部中俱已盡悉業已一面發電安慰華僑一面電我駐英公使就便調查至於提起抗議一層眼前實難照辦蓋國家外交機關不比國民可以隨便說話苟非深加考慮確有把握决不能對外發言被人駁回自損體面此事如必欲提起抗議有三個難問題必須先行解答（一）南洋英屬係英國統治權之所及我國對英無治外法權華僑居其屬地即不能不服從其統治權所頒之學校條例係屬該國内政範圍我國若起而抗議是卽干預他國内政難免英國以妨害统治權見拒（二）該注册條例之用意欲使華僑子弟悉認英國爲祖家而漸忘其祖國然此乃將來事實上之作用若止就其表現於條文者言則固儼然出於善意不能指摘其謬點所在即無以爲抗議之理由（三）該條例並非專對華僑所頒别國僑民亦在其支配之下果其有害敎育何以别國僑民皆缄口不言獨華僑起而抗議以上三個難問題如不能解答外務部即斷不能冒昧提出抗議况且外交上只有强力無公理假如我國國勢甚强自可向英國抗議要求將該條例廢止無如我國係積弱之國雖有公理亦不能徑情直行對外發言只能相機待時而已徐秘書所言大端如此各代表復與反復開陳始終所答覆者不外上述各語結局則表示外交部對於此事苦無辦法各代表見不得要領當即退出除再向他方面設法進行外對於外交部所提三個難問題已約集研究國際法者從事討論云 
[赴粤舊議員第一日開會記]  
　　舊國會議員自先後抵粤以來已有二日餘人十二日下午二時特開兩院談話會由參院議長林森主席報告國會重來廣東開會望同人努力奮鬭凌鉞登臺說明略云國會九年來機關之威信議員之價値均被敗類分子喪失幾盡今日得以恢復狀態皆諸將士沙場血戰之功我同人應有覺悟與决心頃聞林議長云同人宜努力奮鬭本席以爲最後奮鬭必先有個前提前提爲何即按照國會在雲南本席所提出議决之案「現在兩院議員曾經附逆及破壞制憲者經審查確定後不得列席非常會議」辦理組織審查委員會審查議員附逆如有犯本案之一者即禁止其出席非常會議庶乎公理不滅始能竟護法之功否則若輩敗類又來混跡議場破壞大局務望諸君注意尚鎭圭贊成凌案並提出四種辦法作審查之標準申丙炎贊成凌案與尚所提標準四條並主張自國會離去廣州而議員仍逗留不去凡在此地開會列席之議員均當以附逆論譚惟洋登臺發言（譚係逗留未去者）略謂前在廣東不去者應該分别辦理說至此趙金堂大呼附逆議員不能發言全塲秩序稍亂後經人調解譚繼續發言謂前在廣東議員有附逆者有反對岑政府者當時有通電在案反對岑派之議員不可以附逆論童杭時贊成凌案並提出五項辦法郭同反對之以談話會不能解决宜改日在非常會議提出凌鉞云此種辦法專爲防止敗類議員出席非常會議故應提前審查若在非常會議審查則若輩不又列席乎丁象謙亦贊成凌說並云或改日開兩院聯案會解决凌鉞提議即日改開兩院聨合會議長諮詢大衆凌君提議即日開聯合會有無異議衆無異議遂宣告開聯合會某議員提出增加條文衆有討論審查委員有主張選舉有主張由議長指定其人數或二十一人或十五人議長付表决二十一人通過由議長指定再通過審查條文（一）通電破壞憲法議會者（二）通電誣伍總裁捲欵潛逃者（三）曾任岑政府（伍總裁離粤後之岑政府）各職者（各代表附）（四）僭稱參衆兩院議長秘廳各職者（五）提案補選僞總裁者（六）曾領雲南路費復回廣東者議决畢由林議長指定凌鉞·申丙炎·萬鴻圖·鄧天乙·田銘璋謝英伯·李希蓮·何畏·王斧·呂天民·尚鎭圭·李素·彭介石·麥春秀·孔昭晟·郭同·童杭時·鄒魯·謝持·趙世鈺·周震麟二十一人爲委員凌鉞爲委員長遂宣告散會凌鉞旋卽致函林議長謂凡議員未經審查確定報告大會可决以前均處於廻避地位如先期支給公費請將該議員等公費暫行扣留靜候解决云 
[江西自治問題之悲觀]  
　　京同鄉調和失敗月初京會代表葛莊李安陸及學生會代表易文蔚三君來贛運動自治調和兩社議員意見贛人極表歡迎表面觀之兩社似已融洽一爐而暗中則無不背道而馳蓋讜言合羣各有其心目中之省長紛爭未已（聞讜言主舉吳鈁合羣主舉文羣）卽就省議會歷史上言之兩社意見勢成冰炭議員僅爲個人奪利爭權之私鬭毫無維持地方思想半月以來兩社因爭人格問題略覺安詳不料三代表運動自治大功垂成之日忽又發生波折始則許英等四十餘人電京否認請願電報爲少數人主張繼而饒正音對於書面請願又拒絶蓋章今又有反對合羣及駁詰京同鄉之兩電至是三代表之調停全功竟棄江西社會内幕黑暗不可思議至於此極可爲浩歎兹將讜言兩電節錄如下以供贛人與非贛人之評判（其一）北京大總統國務院鈞鑒贛議會龍欽海等迫脅違法通過自選省長彈劾省長兩案志不得逞無故揑詞休會陰嗾議員入京此舉純係私人運動業經先後電陳在案頃閱報載黄用中等見内務部長聲明彈劾案合法試問列欵彈劾省長未草具議案印送議員未列議事日表未經審查僅藉私黨數百圍繞議場片時間强迫通過此而可謂法案則事同兒戲有何效力憑虚攻擊何以服人又聞若輩公然以江西議會名義設駐京辦事處專以播散狂言要挾政府爲主旨議會乃省地方議事機關非執行機關自稱駐京辦事究不知所辦何事若輩行動無在不背道而馳卽此可以想見政府乃認此越軌之人爲議會代表竊恐後來流弊不可勝言又聞龍欽海預印空白公文來京倘以後發現蓋用省議會關防之文件不能視爲有效剴切上陳伏乞垂察贛議會副議長饒正音議員徐文輝鄭與權譚振黄爲柏許英張謨郭衛城顧沛章朱芾温肇祥等五十七人叩删（其二）北京同鄉會鑒此次葛李兩代表回贛疏解聲明前事不提此後專言贛人治贛一致向中央請願同人等異常歡迎前日正音與龍胡二君協電府院卽其明徵耿耿此心可表天日乃佳電傳來實深驚駭謂戚省長嗾使私黨大逞陰謀推翻法案顚倒是非以同鄉諸公類多明達何至於派員疏解時而有村媪漫駡之舉此電當非出自同鄉諸公之本意然眞相不明是非莫辦同人等實有不能已於言者究竟戚省長之私黨何在如何嗾使何爲陰謀此言出自袞袞諸公當有確實證據斷非空口所能做造至云法案自應遵照法定手續方爲有效豈有不發議案不列議事日程不經審查手續徒以一般暴民圍繞議會大聲呼打遂可認爲合法耶且少數議員在京設立辦事處是否非法外行動諸　旣無力拒絶同人等恐陷議會全體於非法惟有電達府院表示否認公則生明偏則生暗公等果爲地方謀幸福願詳審而明察之饒正音李澤闌許英徐文輝譚振朱芾顧沛章謝希祖等五十八人同叩 
[杭州快信]  
　　貨物加徵賑捐一成案杭總商會原定二十日前召集全省商會派代表省會議現寗波總商會代表尚未到决議展期 
　　蘭谿统捐局長朱國楨捐稅舞弊被人訐發有據經省署令行財廳派委知事王某馳往按欵密查 
　　烟酒事務局昨委江蘇候補知事陳祖張充金華第七區公賣局長 
杭縣知事王吉檀有辭職消息 
蕭山聞堰一帶建築塘堤應拆民房不少商民來省請免經派委知事陳錫鈞會縣詳查現已回省報告擬予分别辦理 
　　殖邊銀行欠解公帑案已由省署令行警廳派員查明該行房屋生財等項呈候核辦 
　　新市場淸華旅館·月溪照相館等各商舖爲振興市面計發起新年慶祝會（舊曆）各舖户門首俱懸特别燈彩及盛設娛樂等品已呈由督署及警署照准 
[南京快信]  
　　邳縣知事張德焱·及胞弟德森·會計于綏之三人·被炸身死案該縣迭來三電事實均不相符王省長昨已密派委員二人赴邳秘密嚴查以明眞相 
　　省議會閉會後議員已紛紛返里内務部召集地方行政會議蘇代表由議長錢崇固赴京列席 
　省議員樊　等日前提出省城開設官宰坊質問書已由會咨請省署於五日内答復贛榆朱鏡明等昨電蘇議會爲縣知事王佐良辯誣請駁回董毓珮等請願書 
王省長請設省參事會院部迄未電復 
贛陳光遠因李烈鈞許崇智聯合攻贛昨電齊督請派第十九師（楊春普所部）赴援 
　　省署昨通令所屬迅速編造十年度地方預算限二月上旬一律造齊送省以備彚核 
　　松滬護軍使何豐林昨日由滬來寗會晤齊督王省長晚車即返滬 
正任灌雲縣知事彭世祺已領憑照赴任 
地方通信 
[蘇州]  
　　西山盗案續誌洞庭西山所屬元山地方倪永義糧食號日前被盗搶刦失贓數千元一案兹悉此案經事主報告西山警察第十二分所後劉肖雲所長率同長警前往失事處所查勘情形見有匪遺竹槓棒一根察出痕跡確爲該山石子公司扛抬石子所用之物隨即就扛石小工中明查暗訪查出小工四人都有嫌疑立即一併拘所逐一訊究該四人供詞異常支吾現已解送吳縣公署訊究矣 
　　愼重冬防之訓令吳縣公署奉蘇常鎭守使訓令略謂蘇常各屬輪軌交通人烟稠密地方極爲重要現値冬防吃緊伏莽滋多以致搶刦之案時有所聞爲害閭閻莫此爲甚各該知事身任地方職守綦重關於冬防事務計已有備無患其籌畫防範是否周密亟應詳晰調查俾資核合行令仰將佈置情形尅日具報以便統籌等因温知事奉文後昨已轉咨警察所通令所屬各分所長一體遵照即日具復矣 
　　濫用職權之反動江蘇省會會員楊祥麟係常熟人因電控常熟縣知事楊夢齡庇護劣董擅押敎員經楊知事查悉派警拘捕至縣親自庭訊後釋出關楊已離常來蘇擬即赴省親遞呈詞一面先行電省其文云南京王省長鑒常熟楊知事夢齡濫用職權派警逮捕公民堂訊擅作威福公民畏迫難常特電陳呈親遞常熟公民楊祥麟自蘇叩 
[松江]  
　　省長派委檢閱水警省長所委檢閱各處水警之楊敷慶委員不日將蒞松地水警第一區長沈葆義得悉後已委該署勤務督察員徐公庶前往松奉金上南靑川嘉太九縣將所屬長警預行點騐一過以昭周密昨徐已到松檢查矣 
　　塘田准由現業承買松金靑淸理官產事務所將丈餘塘田招人承買每畝定價四元自此事揭曉後業户墾户買户各方面各執一說互相爭持久無解决辦法前月松紳蔡某條陳省官產處請准由執有單賦之現業户承買曾經官產處長委令王某來松實地調查聞王委回省復命後以現業承買辦法尚屬公允已由處轉呈督省兩長批准照辦矣 
　　拉租案之控告消息松江慈善敎育各機關因被七縣慈善敎育聯合合拉收田租延聘律師向高等審判廳呈請指定管轄衙門審理此案該廳以爲應歸行政處决駁回不理各原訴人則以此事明係侵權行爲應由法庭處理爰向大理院提起抗告矣 
[鎭江]  
　　商學聯合會成立鎭屬溧陽縣學界提倡不用劣貨力主和平現復得商界同志一致進行组織商學各界聯合會業於日昨舉行成立會議决倡用國貨云 
　　請緩印花加稅鎭郡商民對於印花加稅一案要求商會即日電呈財政部請求簿據加貼印花准予仍照前電從緩施行以昭公允而恤商艱兹悉商會吳會長擬俟開會時公决進行 
　　局長親查旅館鎭江商埠警察局張局長以現値陰曆年關將屆恐宵小乘時竊發是以每晚親自出外赴各旅館查察並親查各處崗位以免崗警曠職云 
　　糖市最近狀况陰曆年關將屆洋糖中之太古怡和卓糖江南北内地各處銷路頗暢加以來源稀少存底不充價格有升無降故昨日太古車糖四温半開盤每石已提至十九兩左右怡和車糖價亦相同 
[揚州]  
　　商民捐資興學江都虹橋鎭已有國民小學一所現商民李端岐以不能普及特捐資添組河東鄉私立第一國民學校以興敎育請定張明軒王晉堂爲校董經常及開辦費純由李供給日來正從事建築校舍擬於明春開學云 
　　委員代理營長通州石港緝私水師第一營陳營長在差病故經營副電告緝私统部而南通二張（季直錦湖）電揚保王鳳樓充任兹聞楊统領已委齊燮元之同學陳子元前往代理矣 
　　催解典業稅欵江都九年度典業稅欵未報省垣昨縣署已奉財廳令催遂委員分往源和長齡各與收取以憑彚報 
　　查禁米麥出口江都縣署頃奉財廳訓令以自秋穀登塲以還米價繼長增高率由於奸商私運出口所致殊與民食有礙着即查禁勿任米麥私運出口以維民食王知事奉文後除出示佈告外並已分令各警察分駐所一體認眞查禁 
[淸江浦]  
　　浦惠粥廠開始施放淸江東城門外慈雲寺浦惠粥廠毎屆舊曆臘月起輒砌置爐甑傭工施放冬賑以濟附近貧民本屆復由該廠主管黎嘉福王斗符等籌措一切興工購米照列舉辦業於初四日晨開始施放矣 
　　警局派定稽查職員淮陰警局長劉端甫對於查察各署所勤務異常認眞兹悉前夜三時劉因查崗在城外閘口被凍滑倒幾墮河中且劉以冬防吃緊一人耳目尤恐難周特將所有稽查偵探召集到會分班輪派各區實行偵察各業已派定韓鳳樓劉克匀李克鈞蘇海林劉宗潞等每日輪察各區地段沈啓昌張步雲專查輪船碼頭高孔修馬振忠馬汗忠傳祺張雲嶺李子林或查客棧或查鄉區督察員龐麟伯吳春暉專任調查特别事件云 
雜評一 
[川事（默）]  
　　一省之内軍閥與自治不能並容有自治即無軍閥有軍閥即無自治若以軍閥而倡自治誠千古未有之奇聞川之倡軍人自治迭傳熊劉贊成舉省欣欣然以爲必能實現而無阻而不謂今日已起熊來劉逃之風波矣此可爲軍閥與自治不並容之一證 
一省之内軍閥與軍閥不容兩大患難則相親安樂即相仇若至安樂而仍相親無仇不爭權利者亦爲古今絶少概見之事川之督軍省長初傳熊劉互讓舉省欣欣然以爲可相安無事而不謂今日已成熊劉相爭之惡果矣此可爲軍閥與軍閥不兩立之一證 
　　由是可知軍閥之下而欲求實行自治者愚也欲其相安而不擾民者亦妄也然則人民亦知所以自處矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[太平洋航業競爭告一段落]  
　　美政府議定維持遠東航業辦法上海行駛太平洋之各商輪大概均入輪船公會現有公會兩處一爲花旗輪船公會係由美商公司組織會長原爲福來公司之大班海禮斯C.S.Holeus近已辭職另舉提督公司之大班海彭Heyburn充任矣一爲各國商輪公司合組之公會TrausPacincFreightBureau如藍烟囱·昌興·日郵會社·大阪公司等均入該會凡入公會者各商輪之運貨水脚取費均須一律不能私自減折惟三井洋行不入公會故此次太平洋運費之减短即係該行首創且對於往來中美一路尤爲競爭詎因其一家之減價遂牽動全體各商輪公司二十餘家同受影響現上海·日本·小呂宋·香港·四處之美商輪公司已聯合議定此後美輪對於運費上除照現定八折收費外即使日輪或有再短美輪亦决不再減因現在美國政府已有維持遠東航業之舉議定此後中美兩國及遠東各處之美商行如欲裝運貨物祗准在上海太平洋商輪公會中之各公司承裝不得託會外輪船輸運以免利權外溢聞此項公文美政府已將頒行至申云 
[一年來各公司航業之調查（十七）]  
　　（二十六）日本大阪商輪公司該公司在東洋航業中可與郵船會社相頡頏船舶亦有一百二十六艘之多不過船身較小故總噸量爲三十七萬噸其中在九千噸以上者四艘七千噸以上者三艘四千至六千噸者二十五艘不足一千噸者十六艘餘均在二千噸以下該公司在一千九百二十年前原祗三十萬八千五百噸去歲一年中添造六萬一千五百噸計有九輪其航行之路線共分二十五處今爲分述如次（一）北美線從香港星加坡出發經基隆上海神户四日市横濱維多利亞西雅圖至Tacoma爲止本派亞菲利加丸AfricaMaru亞刺伯丸ArabiaMaru小呂宋丸芝加谷丸墨西哥丸加拿大丸等六輪去年夏間以新造之海輸阿里純乃丸ArizonaMaru加入行駛西雅圖及中日南洋各處該新輪有一萬八千噸之載量每小時能行十六海里至秋初復將第二新輪阿爾倍摩丸AlabamaMaru亦派航該路之定期班中其噸位速率等與阿里純乃丸同更以加拿大丸調易夏威夷丸HawaiiMaru行駛此線蓋於實際上又可擴增七千噸之運貨量也（二）南美線自横濱出發經神户長崎至香港星加坡而往好望角再經里約熱内廬及波羅洲而至伊里斯Aires本以夏威夷丸等三輪行駛今夏威夷丸一輪已改駛西雅圖路除原有得可摩丸TacomeMaru西雅圖丸Seattle以外亦於去年春間添入二輪一名波羅洲丸BarneoMaru一名雪爾皮斯丸CelebesMaru專行南美（三）紐約線該路向來無船行駛去年春間始闢此路先派四輪行駛其經行地點係從南洋之爪哇出發取道香港星加坡至日本之横濱神户及桑港上海由新金山哈佛乃可倫以抵紐約去年十一月中又加一輪至本月十五號更有新輪一艘開始於紐約開行來華該輪大約至四月十號可以進口抵申故現時有哈佛乃丸HavanaMaru哈基伊丸HagueMaru埃姆瑞丸AmazonMaru愛密埃丸AmurMaru城谷丸ShunkoMaru檀香山丸等六輪駛航且均係上年新造之輪而檀香山丸一輪上禮拜六甫由美國開來也故該公司去年於太平洋航業上最爲發展計一年中增加中美輪船幾近十萬噸之譜（四）漢堡線係往來馬賽倫敦盎凡爾經荷蘭國之落得登以至德國漢堡在東亞方面則由上海至香港星加坡及哥倫布並往日本大連該線亦始於去年添航現在共派希瑪拉耶丸哈佛埃丸HavreMaru埃根丸ArgnnMaru等三輪行駛除希瑪拉耶丸一輪係屬原有之船外其埃根丸等兩輪亦爲建築未久之新輪故現時各船均不過第二次出發也（五）南洋漢堡線係從爪哇出發其所經之航線亦取道英法比三國面以德國爲終止點此路始於去年春間增航現時先派爪哇丸JaveMaru一輪行走聞本年將擴充至四輪云 
[廣州總統運動頓挫之滬聞]  
　　聯合通信社得香港電云廣州選舉總統運動由孫洪伊等主謀欲以非常手段迅速選出計畫早定進行甚急各方反對贊成態度未盡明瞭咸日陳競存省長邀兩院議長談話反對速選總統語極强硬大意謂護法區内絶不容有非法舉動近日軍警商民對速選總統頗懷危懼設有意外彼不負責如能依法（爲總統選舉法）選舉彼可竭力籌欵以待並望在滬議員從速到粤共維大局云云主張速選之人因此大受頓挫云 
[華工代表之呼籲]  
　　旅歐中華工團駐滬代表張超曹亞端等鑑於政府對於已遣回之僑工無正當安置致各工人流離失所困苦顚連爰於去歲年底晉京向國務院僑工局呼籲兹將該代表呈僑工局原文錄下敬呈者超等固一旅法之華工也前因吾國政府對於已遣回之華工無安插辦法現在法之華工無絲毫之保護乃由旅歐中華工團公推超爲全權代表歸國辦理此事至陰曆八月底抵滬詳加考察始知上海一埠已有遣回華工五六千之多流離於此旣無工廠可以工作自無工資可以度命機寒交迫宛轉失所一工不獲一家凍餒老幼哀號一路痛哭試觀沿浦江之東西每見無數鳩形鵠面之窮漢紛紛向人訴苦求些須之食夫孰知此等國民即是參戰獲勝頗有勳勞之華僑耶超等觸目動心倍增狐兎之感追前思後太息走狗之烹輾轉憂惶恨無良策况兹已屆冬令情勢迫切伏思吾儕僑工尤非災民可比祇爲一時無告竟致流爲餓莩倘荷仁德救濟終當以血汗報稱是以不揣冐昧故特晋京竭誠叩求務祈貴局鴻慈廣沛普施救援對於滬上失業之華工或遣散或安揷或暫予短期之維持均懇貴局俯憐鑒核施行云云該書上後該局已於元月五日二句鐘接見相談甚久頃該代表來書報告對於僑工善後頗得美滿結果聞不日南返其一切手續俟返滬後再行發表云 
[中法合辦工商學校近訊]  
　　中法政府議就本埠法租界同濟學校舊址合辦工商學校已由外交敎育兩部與駐京法使議定合辦章程預算經費年需十三萬元又開辦費三萬元中法兩國各認半數雙方各派校長一人董理校務現法政府已派校長馬某到滬籌畫一切惟因中國方面之校長迄今未到開辦經費亦未撥滙無從著手馬氏業由滬電達駐京法使請向中政府催促進行云 
[修築海塘開工]  
　　吳淞砲台灣南石塘毘連之海塘地名吳木鋒該處海塘因長江之水湍急時遭猛浪冲擊塘外木樁腐朽損壞甚多且因年久失修該塘包面所砌條石不免走動現由塘工程處察看情形報告寳山縣孫知事禀明水利局沈總辦飭派塘工局羅委員僱工修理當察得該塘工程須修二百數十餘丈按照舊石塘之外加築水𣶯汀岸以資堅固現由寳山塘工局僱工先將要塘之處建築水門汀岸十餘丈業已開工尚有規定工程因經濟困難擬從緩籌辦云 
[吳淞商埠之警察問題]  
　　吳淞開闢商埠事宜業經督辦張謇氏規畫進行詳情迭誌前報兹聞該商埠局計劃中關於淞鎭警察將來亦歸商埠局籌辦惟聞淞鎭原有淞滬警察廳第六區警署一所係歸淞滬警察廳管轄設商埠局另辦警察則機關重疊現聞此問題正在籌商將來於原有警察署改組或另組惟管轄問題頗有爭執云 
[吳淞商埠局聘請諮議]  
　　吳淞商埠局督辦張季直君以閘北市經董錢貴三經營閘北商埠有年吳淞閘北地方接壤風土人情大致相同特於前日函聘錢董爲該埠商務諮議俾資倚畀云 
[海州自闢商埠之提議]  
　　蘇省海州地當南北衝衢前淸時曾擬自闢商埠兹又有某國代爲開闢之風說事爲三江聯合會陳滄等所聞以該處爲天然海口當通告蘇人注意速謀自闢以興商業而保主權云 
[浚浦局覆江南造船所函]  
　　江南造船所前於己有地產上作種種建築工程請浚浦局修改界線經浚浦局查得該造船所對於此項建築未經理船廳認可與定章不符由局召集會議後即致函造船所略謂前接來函所請修改界線事無不可惟關係頗鉅須視尊處所有建築之工程（即碼頭）如願一併移去方可磋議乃稽遲至今仍未見移去建築工程且反將建築物另行增加殊屬非是且與來函各節未能吻合相應函達貴所卽希將前項建築各物一併拆去以免枝節而符定章云 
[前日由美來滬之大條銀]  
　　前日新旗昌洋行之斯拉夫王子號輪船從紐約來滬儎來大條銀七百四十三條内滙豐銀行大條銀五百六十三條滙興銀行一百八十條昨日由各該銀行從新關碼頭提入行中存儲不日囑各銀爐烊化寳銀應市云 
[西報論遠東對美商業之增進]  
　　摘譯上海商報云中國每一千方里僅有鐵路五里交通不便貨物運送遂呆故其商業地位在遠東各國遜於日本與印度然遠東天然產極富如中國日本之絲印度菲律賓之蔴中國日本爪哇印度之茶馬來半島及荷屬東印度之橡皮滿洲菲列賓太平洋羣島之食物油爪哇之糖荷屬印度及馬來半島之錫皆世界日需之品以遠東八5○○○○○○○○○之人口日需用西方製造品固不能不力求其出產上之增加以調劑金融也至西方之供給品則自美國來者殆居大份焉 
　　近年以來遠東人民購買力日增大戰之初各種出口貨無不漲價其中有幾類漲價極巨而西方之購買亦與時俱進不以其價高而減少其年終统計一九一九年之出口貨統値較之一九一三年增加至一倍之多同時進口方面亦極發達一九一五年東方十二國之出口貨統値洋二○○○○○○○○○餘元至一九二一三年已增至四○○○○○○○○○餘元至其進口貨則一九一三年祗二二○○○○○○○○元至一九一九年已有四○○○○○○○○○元云 
　　遠東商業固較之數年前增加一倍同時美國對於遠東之商業亦大增進例如中國在一九一三年進口計値四二七○○○○○○元美國貨占其百分之六·八至一九一八年進口計値六六一○○○○○○○元美國貨占其百分之一○·五印度在一九一四年美貨進口計値進口全數百分之二·六至一九一八年已增至百分之八荷屬印度數年間美國進口貨已增至一倍日本在一九一五年進口美貨占百分之一六·八至一九一八年已增至百分之三七·八矣 
　　美國對於遠東商業在戰時及戰後加至數倍現如上述計一九一三年共輸出値洋一二五○○○○○○元至一九二○年六月止已增至八五○○○○○○○元一九一三年遠東諸國之進口物美國約占百分之六至一九一九年約占百分之一五云 
　　遠東主要出口物匀屬生貨而美國需要最旺去年美國進口絲统値四五○○○○○○○元幾全由遠東運入而更有値八八○○○○○○元之絲織品進口輪流進口計値二七五○○○○○○元中有二五○○○○○○○元來自遠東進口獸皮計値三七五○○○○○○元幾有半數來自遠東至於植物油計値一五○○○○○○○元則全由遠東運入此外如茶·蔴·糧食等物更不勝枚舉凡各物足以見美國對於遠東出口之物固極表歡迎也 
[去年華棉出口之统計]  
　　去年一年中出口華棉共計三十八萬四千九百二十三擔十二個月中以十一月份出口之數爲最少而六月份爲最多茲據本埠經濟報之調查每月詳細出口數額如下元月份五五九九八擔二月份四○二九七擔三月份三一○三九擔四月份一八○八四擔五月份二五一三八擔六月份九六九五七擔七月份一三○六二擔八月份二四二八三擔九月份三四九二擔十月份一七四九一擔十一月份二六七九　十二月份四四一一九擔云 
[主張嚴懲販米商之兩函]  
　　淞滬糧食維持會對於破獲偷運米糧之奸商昨特快郵代電呈蘇省長滬交涉員會審公堂請求嚴辦兹將該會致會審公廨函錄下（上略）今據會員報告星期一有陳茂記米行主陳梅記運米一千三百餘石搭輪出洋經公共租界捕房查獲連同該行賬據轉解貴公堂核辦當經陳梅記延律師請求交保一千元出外展一星期待審等情敝會伏查奸商偷運出洋米價增漲貧民生計日艱社會秩序不安今幸陳梅記一旦敗露誠恐非分干求希圖罰金了案將何以懲奸商而杜後患敝會爲維持糧食起見可否仰懇鈞座俯賜察核立予　辦以警效尤並於充公欵項酌提奬勵查獲探捕而資觀威實爲公便 
　　四川路商界聯合會因東百老滙路陳姓米店私運米石業經破獲昨致函總聯合會請召集各路商界討論辦法原函如下竊自米價日昻民食維艱推其原始良由奸商私運出口致内地糧食日形缺乏此等米蠧肥己瘠人是誠罪無可追其肉不足食也兹見一月十八日報章載有東百老滙路九四六號門牌某米店將來裝車押運至元芳碼頭意圖運往香港當經二百十五號華捕查出將某解交公共公廨收押審訊之下判某存洋一千元保出展期一禮拜再訊等情敝會於昨晚因歡迎正副會長及各職員到會卽議此事由衆提議該商爲商界一价子竟敢藐法私運非特貧民生計有碍抑且喪失商界信用宜請官廳按律嚴懲不稍寛貸而二百十五號華捕能盡力顧公實爲可嘉須給奬勵俾人人可以効力公衆議决合應繕函通知務漸召集各路商界再行討論爲荷 
[旅館執照條例之修正文]  
　　工部局新近修正旅館執照條例不許容留政治犯等人其修正文曰不得故意容許竊賊·匪人·匪人·革命黨·無政府黨謀叛中國政府之人政治犯或中政府所索捕之人居住·或逗留·或聚集於館中·或容許其存置任何物件於館中如查見有上連人物住於館中宜立即報捕云 
[何護軍使赴寗卽返]  
　　松滬護軍使何豐林前日因有要公乘滬寗路夜車赴寗茲已事畢昨日乘滬寗路中班快車於下午七時返滬矣 
[滬寗路車頭撞傷貨車]  
　　昨日（二十日）滬寗路麥根路貨物車站因倒車人不愼打差信號以致被車頭撞傷貨車損壞軌道當由該站站長立發電致總局派工匠十餘人前往修理業已恢復原狀矣 
[爛泥渡大火三紀]  
　　浦東爛泥渡鎭祥泰烟紙店失愼延燒舖户八十餘家房屋百數十幢損失甘萬金已兩誌本報兹悉起火原因現正由警廳偵查故祥泰經理沈寳文拘留警廳尚未准保釋至焚燒地點所餘灰燼昨有呌貨行在彼檢點拍賣更有人乘此發起打火醮云 
[浦東逆倫案之昨訊]  
　　浦東三林塘鎭張萬興米店主張駕雲遭伊子　生毒斃經朱紹生據情告發經上海地方警察所將行使毒藥之醫生朱健臣拿獲連同告發人函送地檢廳訊辦在案兹悉此案被告張鑫生雖經警察所及地檢廳分投拘拿迄已多日尚無下落現鑫生之弟燡生亦情虚逃避無踪而已死張駕雲之屍棺現厝何處抑已埋葬卽到案之朱健臣朱紹生亦難指實是以地檢廳譚檢察長於昨日飭警下鄉往傳該圖地保來案詰問駕雲屍棺地點以憑辦理 
[船商與紗布公所交涉]  
　　崇通海等處所織紗布向銷於牛莊山東天津等處每由滬上各紗船運往常年約値銀數百萬兩昔年曾由滬上紗布公所與紗船號商客家等訂立專章紗布概歸紗衛船承裝不得另裝輪船兹聞此項紗布自改用洋紗後其貨身較輕近又由各織工就布質上指攘洋燭使之細潔而加增其重量不料此布運往北省以後每經船上蒸罨且逢天時鬱悶之候布質頓然變色發生霉斑以致不合銷路承銷者不免受虧今屆自春季以後陸續由船號家承運前往者約有二百餘萬銀根之譜貨已變色積存於牛莊等處棧房中而該處各號家咸向滬地各船號詰問並須追償損失其有自運者對於拆息棧租虧價等耗費頗巨而貨尚呆滯現由滬上各船號商均向紗布公所交涉乃雙方均不退　聞已公函滬商會陳明理由請即邀集兩造開會公評藉謀解决方法云 
[舊曆年關之商况]  
　　南北市錢業以市面衰敗開會公同决定陰曆年關提早結束賬欵業已紛向各往來家催促淸賬至内地各埠客帮之購添年貨者行家方面俱催現欵交易並無放賬以致各業咸受影響營業刃爲減色云 
[英郵船行踪之報告]  
　　英國火輪公司之郵船喀什格號於本月上旬由倫敦開出原定十八日可到哥倫布昨日接來電報告因途中稍延始於二十日到該處刻已向港滬開發大約須較原定二月四號抵申之期遲緩兩日進口船上裝有一月七號以前之英國郵件云又有本年新加從孟買來申之卡摩拉號本定下月六日開出昨日香港公司來電報告該輪已提前兩天准於四日出發大約三月二號抵申云又有蘇瑪利號郵船自去年十二月二號離開上海後昨得英國來電業於本月十八日安抵倫敦矣又有南洋班郵船鄧尼拉號自十二號在孟買開出後已於十七日經過哥倫布刻據電告將於二十四號至星加坡出月三號到上海又有印度鴨家船德加泰號去年十二月二十七號由喀爾格噠出發原定十七日可從香港開駛今改遲五天須二十二日離港來滬故到申期亦展至二十五號云尚有貨船愛列波亞號於十二月二十四號離開倫敦昨日本電報告將於禮拜日到孟買下月二十號至上海云 
[國内輪船進出口貨之調查]  
　　進口貨（温州）昨日商局之廣濟輪船從温州來申裝來之貨有白樊三百二十包烟絲一百二十件烟葉一百六十七件猪油二百六十壜柳板四百五十件木柴九百擔炭一千四百四十一簍冬笋十八件鷄蛋五十擔銀洋四箱紙頭八件松香十四件舊布七件餘爲錫器雜貨（長江）昨日怡和洋行之和生號從長江開來裝來白米六千七百二十三包靑蔴三百八十七件白菓十二包機器花衣十三件藥材一百十三件蠶荳三千五百五十五包信石五十件雜貨四十八件黄荳九百另一件又有太古公司之洞庭號輪船昨亦由長江運來桐油四百十八件香烟一千一百十二箱芝蔴九千八百包木板三千件花衣五十件牛皮二十四件黄荳八百九十一包雜貨六百八十二件又有招商局之江新輪船亦從長江運來鐵鍋四千九百八十三只白米一千九百五十五包糯米二百四十包麥荳七百零七包牛骨二百二十八件生漆一百九十桶花衣一百五十三件麵粉二百包葡萄蓮子二百五十七包烟絲葉一百四十件油酒四百五十八壜銀洋五十箱餘爲雜貨總數爲一萬二千零六十三件 
　　出口貨（寗波）昨日招商局之江天輪船在申裝出有赤糖九百零四包冰糖一百六十四包棉花四百二十包蚶子三十件橘子六十八桶洋紗布六件葡萄十五包枝乾十五箱洋火桿十三箱籐巴大小二百只草包三十件雜貨一百零九件（長江）昨日怡和洋行之和生號輪船在申裝往長江之出口貨有香烟四百箱紅皮十五件鐵器四百件洋釘一百桶餘爲疋紗洋酒雜貨等項又太古之洞庭號輪船裝往客糖六百包車糖三千五百包蔴袋十二件藥水藥材二十五件洋紙及細紙二十五件洋　　　六十箱染料十五桶香肥皂兩大箱餘均雜貨 
[友華銀行銀市報告]  
　　中美新聞社譯友華銀行二十日報告云昨日倫敦銀價近遠期各漲一先令四便士紐約銀價跌至六五半最近倫敦紐約滙價爲三七六又四分之三此間今日開盤時金鎊三先令十便士金圓七二又四分之一日金六六半市况終日穩固收市時略鬆動晨間交易價金鎊三先令十一便士金圓七五午後金鎊三先令十便士又八分之五金圓七四出口交易頗多故市面不至軟弱倫敦纽約市况穩固印度行精略有進步上海存銀甚多中國一時不至再購銀云 
[函述催撥鐵路股欵之經過]  
　　蘇浙二路股欵自平政院判决付給現金後浙路股欵淸算處主任葉君即於陰曆九月初入京坐索相持至二三月之久百方催撥分釐未得兹將葉君覆蘇浙路債權團代表函錄下展誦一月十四日大函敬悉一是自上年十二月十六日聆敎以後於是月十九日接奉部函略謂迭准催付現金部庫支絀實難籌措如以他項籌付又恐未洽衆意尚祈見示等語並准總務廳傳述部長之意所謂以他項籌付者係指九年短期公債而言敝主任即日答覆一函提出三條件（一）兩期股欵須一氣了淸（二）所付九年公債須足敷兩期股欵全數（三）如有股東不願收受須將拒領之九年公債仍行繳回換領現金此函去後未接部覆是晚即接滬電促歸敝主任正欲與蘇路淸算處接洽一切遂於二十日早車匆匆南返到滬後復得敝處函報杭滬之催付股欵者户限爲穿詬誶交至且因滬報曾載改付公債消息竟有函致敝處力索債票者當與蘇路淸算處反覆籌商相顧東手旋於十二月二十八日接奉部覆祗允先付一期而不允兩期併付祗允照票面計算而不允照市折合敝主任鑒於索欵者之憤激與債務者之支展事處兩難不得不經權並用遂於二十九日答覆一函仍提出三條件（一）一期尅日先交其餘一期不得遲延（二）公債照票面計算一節祗能擔任竭力勸導（三）如有拒絶收受者仍當查照前函分别辦理以上各節皆經過之事實辱承明詢用敢縷陳敝處困難實情久蒙朗察惟事勢瞬變稍縱即逝燕南雁北未克一一晤商歉疚之私曷云能已 
[國民大會策進會代表會議紀]  
　　昨日國民大會策進會各省區代表會開第七次會議安徽厦門代表因事告假主席霍守華報告學生總會來函二十二日午後二時在一品香歡迎代表畢並宣言今日提案甚關重要應改緊急會衆贊成即由山東代表李郁廷提出規定出發區域案先由李君說明提案理由滬代表曹慕管主張進行方法由就近區域擔任旣熟諸地情形又省經費浙江代表連瑞琦主張分三路第一路沿津浦路以北第二路沿長江以上第三路由海道達雲貴討論結果一致贊成主席謂區域旣定如何擔任請繼續討論連瑞琦主張出發鼓吹係實力問題應用票選唐豪曹慕管均反對主張公推主席付表决多數贊成公推曹慕管請由主席先擬一標準假定三路某區擔任某路經推定後再徵列席代表同意衆無異議主席當推定第一路山東浙東天津擔任張靜　主張加人上海多數贊成第二路推定安徽浙江山西擔任第三路推定厦門上海天津擔任均一致通過連瑞琦問代表出發時期今日是否决定衆謂時間已到明日再議遂散會 
[關於烟禁之公文]  
　　上海縣公署昨令各市鄉經董文云本年一月十五日奉江　　　省長公署第一零三號訓令内開九年十二月二十六日准内　部咨開案准外交部函開頃准駐美顧公使電稱禁烟問題據要人密商荷蘭决定擬在此次大會提案移歸聯合會辦理並云荷政府得最近消息我國比來用兵各省藉口籌餉紛紛弛禁種烟情形不佳云云此事如果在會討論在我自應先事準備以便相機應付請與主管機關接洽將最近烟禁法令曁成績及會查後報告禁絶省分現在烟苗復見省分等各項材料彚寄法館轉　開會在即仍盼擇要電示爲盼等因查禁賣鴉片載在巴黎和約荷蘭擬將此項問題提出聯合會自在意料之中各省禁烟禁運多未淨盡將來我國代表在聯合會與議此事自應將近年禁烟困難情形略爲陳述至關於此項法令贊成績報告等項尤應廣爲提倡搜羅以爲會議時之資料兹准顧公使電開　由相應咨請貴部查照辦理開希速復復准外交部函開又准駐荷唐公使電稱荷政府已任命外交總長戞能貝·駐法公使陸宋·新任爪督福格·爲國際聯合會代表該國大會提議監督禁烟公約實行一條此事與中國有直接關係擬請酌示應付方針並將元年以來京外辦理禁烟成績詳查電報以備宣布等因查禁煙公約前在荷京訂立此項問題向爲荷政府注視所有中國禁烟成績自應詳 
 
 
 

Page 11

 
 
細搜集抄送駐荷公使以資應付相應函請查照從速辦理見復等因到部查此次荷政府擬將煙禁問題提出聯合會一節於我國關係至爲切要所有歷來辦理禁煙成績及各項法令亟應編錄檢送俾便與議惟此項案件至爲繁賾現經飭司查案撮要編訂抄請查照轉行全於應付方針本部以爲内部實行禁種同時國外鴉片嗎啡等項亦須厲行禁止侵入方可廓淸烟害近年以來我國政府對於烟苗復見之省分歷經派員察勘均已剷除淨盡自後仍應力爲禁種以絶根株而各國政府對於鴉片嗎啡私運侵入仍不能稍行放縱應請查酌併查電達據理應付除函復外交部並咨呈國務院外咨請查照飭屬切實查禁以免違碍約章是爲至要等因到署准此合行訓令該知事遵照切實查禁勿稍疏懈等因奉此合行令仰該董遵照切實查禁哥稍疏懈切切此令 
[楊樹浦路發生盗案]  
　　盗匪十餘人前晚八句餘鐘身藏利器擁至楊樹浦路留春里口三千二百六十六七號門牌萬豐米店門口袖出手槍嚇禁聲張當由七八人闖入店堂大肆搜刦餘匪均在門外把風該店主徐芝泉與店夥等均驚惶無措致被將木箱内之大洋九百五十九元小洋一千零四十四角悉數搶取携贓往北向引翔港方而而逸迨該管捕房捕頭强生氏聞警親自率同通班中西探捕四出追拿未獲遂向事主詳詢被刦形狀通知各捕房一體留心偵緝務獲解究 
[天華銀樓刦案盗犯之引渡]  
　　盗匪阜寗人王一鳴丁錦雲於去年十月糾黨搶刦虹口西華德路天華銀樓值價二千四百五十元之金銀飾物並槍傷江永豐米店出店胡銀華肚腹分贓逃匿後復於十二月三十一號身藏實彈手槍利刃在新閘路徘徊圖刦被特别機關全體中西包探查獲迭次解奉公堂訊供明晰判令押候備文詳解護軍使署訊懲在案兹悉此案承審官李襄讞業已飭科趕辦詳文於前日發交　紥虹口捕房之特别機關中西探目於即日下午將王丁兩匪押解護軍使署按律懲治矣 
[逃盗引渡後歸法庭訊辦]  
　　王阿三前因私販手槍案發奉法庭訊明判决監禁七年早經送監執行去年春間漕河涇第二監獄大帮監犯脫逃王亦在逃未獲近又改名趙阿春在租界糾衆犯刦爲捕房拘獲解送公堂訊供明確判令申送松滬護軍使署訊辦當奉軍法課預審之下判令押候擬辦在案兹爲地方廳譚檢察長查悉以趙阿春逃脫犯王阿三之化名遂備文陳明事實於昨午飭警赴軍署聲請將該犯帶回法庭歸案訊辦當奉軍法課核准諭將王阿三交給來警解回檢廳押候究懲 
[盗黨判處一等徒刑]  
　　盗匪某甲等三名糾合同黨李克有張文彬等在浦東等處犯刦由警拘獲申送護軍使署訊供屬實判將爲首之某甲等三名先行槍决其李張二犯情罪較輕發交地方廳按照通常程序訊明律辦在案昨日午後地方審檢廳陳朱推檢兩官開庭審理命提 
李張兩犯上堂略詰一過當庭宣判各虚一等有期徒刑各監禁十二年以儆 
[汽車碾斃人命之騐判]  
　　美國人哲姆士在華洋德律風公司執業前日傍晚乘坐一千三百十三號汽車自行司機駛至黄浦灘路正金銀行左近將一年约三十七八歲身穿元色布棉襖棉褲内襯藍布短衫褲元色布夾襖足穿洋線襪布鞋手拿花菓桶一只形似小工之無名男子撞倒碾傷當經二百十四號三百號兩印捕抄錄該車號碼並將傷者送院醫治無效身死由院通知捕房飭探查無屍屬即將屍體舁入斐倫路騐屍所報請公共公廨關讞員會同美丁副領事於昨午後蒞所檢騐一過飭承填就屍格升座公位磋商之下援筆判曰騐得無名男屍委係生前被撞碾傷身死旣查無屍屬應着該圖地保唐晉山領屍棺殮發壇暫厝候屍屬認領一而應由開車人哲姆士酌予撫卹 
[滬江冠蓋錄]  
　　隴海鐵路督辦施肇曾昨晚乘滬寗路夜車由滬北上盧浙督十盧小嘉昨晚十時乘滬寗車由寗抵滬 
[各學校預定休業日期]  
　　聶中丞公學楊樹浦培開爾路荆州路轉角聶中丞華童公學係工部局所辦定本月二十七日舉行寒假休業禮屆時請中西名人演說並給奬品昨山該校柬請各界前往觀禮 
　　第一商業學校大南門外江蘇省立第一商業學校定二十三日（即舊曆十五日）舉行寒假二月二十一日開學二十三日上課　　淸心學校陸家浜中美敎會設立之淸心實業學校中學男生部有一百五六十人係薛思培（美人）主任女生有四十人係愛小姐（美人）主任女子小學學生一百餘人係高女士（美人）主任聖經院學生三十人美人秀小姐主任寒假休業俱定於本月二十八日二月二十四日開學 
　　第二師範及附屬小學城内尚文路省立第二師範學校與附屬高小及國民一二兩部學生寒假休業均定於本月二十九日舉行二月二十一日開學 
[三廉學社添設英文專修科]  
　　北車站南首克能海路三廉學社自民國六年開辦以來社務日見發達現於老垃圾橋南塊又設一分社其已辦學科有打定速記珠算諸專修科英德文夜課等目下該社主任　伯賢君又在預備添辦英文專修科及簿記夜課矣 
[美術成績展覽會誌]  
　　上海美術學校聯合女子美術學校舉行臨時成績展覽會四日於昨日下午一時開幕來賓頗多由兩校男女招待員引導觀覽全塲共分十室第一室甲乙兩組陳列女子美術學校西洋畫科各種成績内以方之瑛之鉛筆畫王德華之水彩畫羅正壁之圖案畫爲最佳第二室陳列上海美術學校師範科各種成績頗有精采第三四五室陳列西洋畫科水彩畫共九十餘幀内如一年甲級張令濤楊賡德邱代明之靜物寫生二三年甲乙級吳人文　定摩宋志欽吳志安朱志堅之野外寫生均有特殊之表現第六七八室陳列西洋畫科木炭石膏人體寫生百餘幀内以二年乙級榮玉立尤韻泉徐伯西及三年甲乙級葉元珪徐維邦之人體寫生爲最佳第九十室陳列西洋畫科第八屆卒業生製作内以王榮鈞之油畫入體寫生爲最美 
[留日學生資遣返滬]  
　　交涉公署接外交部電開准駐日胡公使電稱留日四川自費生劉汝礪等十一人因窘迫不堪决計回用不得已由監督代購艙位乘近江丸於十二日啓程赴滬轉請設法轉飭上海地方官并駐滬四川劉代表資遣回籍俾免流落等語仰即遵照轉知并復等因現近江丸已抵滬埠昨由交涉昌許秋颿函達上海縣知事會同駐滬劉代表將該生劉汝礪等妥爲照料設法資遣回籍云 
[江蘇水利協會改選結果之通告]  
　　江蘇全省水利協會昨致各縣研究會函云敬啓者本會於六年十一月下旬成立依據本會條例第六條扣至九年十二月底已屆三年期滿兹於十二月二十二日開大會改選會長副會長選舉結果黄以霖當選爲會長儲南强武同舉當選爲副會長於二十七日接開大會提出宗嘉祿陸伯盟爲總幹務部主任施文熙陸文椿爲調查部主任金天翮周樹年爲研究部主任鄭立三袁永曾爲編輯部主任均經大會同意合行報告即希查照云 
[水警稽查員將來滬]  
　　江蘇水警趙廳長業經令委稽查員楊敷慶馳往第一區所轄各隊查案去後兹悉楊稽查員遵即由蘇出發先蒞閔行考察一區各地地駐泊師船旋赴該區之第二隊轄境松江一帶調查又往南橋汛方考察繼又前往該區第四隊之大團等處考查現已查竣定於日内來滬調查第三隊管轄浦江上下流域之各港口汛地一俟查畢再往太倉嘉定南翔等處之第五隊各防汛並須考查靑浦澱山湖一帶游巡師船以重防務而資整頓 
[葡總領事函請協助募賑]  
　　駐滬葡萄牙總領事近擬在滬募集賑捐特函致中國當道要求予以協助 
[奉賢學租亦被拉收]  
　　舊松江府屬各縣共有欵產問題爭持數年迄未解决松江府欵產經理處久視府產爲獨有此次各縣户截收租欵後致各縣在松之縣產如上海輔元堂·金山大觀書院等田租亦先後被拉已見報端近又將奉賢在松之學租拉收奉邑全縣各堂以本年學費先受正賦減征之影響益以該項學租之損失恐慌萬分已有不能維持之勢要求勸學所籌欵抵補並嚴行追究云 
[遣送散兵辦法]  
　　松滬何護軍使以滬地及附近各鄉均有他省散兵潛匿騷擾居民曾飭軍警協同憲兵四出查拿在案茲因日來所獲散兵解送上海防守司令部核遣殊費手續現特擬定辦法以後凡有查獲散兵者毋庸解由防守司令部遣送可即逕解淞滬警察廳暫行收押迨至拿獲多名由該廳訊明原籍地點一併呈報到署聽候派員彚送回籍免致多費周章故於昨日分令本埠各軍警憲兵營等遵照辦理矣 
[中華商立壽險公司破產問題]  
　　公共租界四川路中華商立人壽保險公司成立有年華洋保户甚多陽曆去年十二月間該公司忽以營業失敗不能支持稟請公共公廨破產公廨因須觀察投保各户對於該公司之請求有無異議並須調查應否破彥是以迄未核准近日以來投保之中西人士紛紛具稟到廨訴追保費者已有一百餘户公廨將於下星期内傳知各債權人曁聲請人到案先將該公司有無破産之必要判定而後再進行第二步辦法云 
[裕順豐倒欠之訟案]  
　　某錢莊主陳世鎭蔣安卿兩人延律師在法公堂控裕順豐號經理馬自周倒欠原告等共計洋六千五百元棄號逃逸今遇見報捕拘案請求訊究判候覆訊再核在案昨又提訊先由巴和律師聲稱今被告旣無力歸還應請宣告破產並請飭派理賬員淸理賬目等語詰之馬自周供此店實由山西分來上海總經理係王石秀現匿何處不得而知商人係副經理云云中西讞員判馬還押聽候飭派貝明忠爲理賬員候覆到後再行核奪 
[川沙縣知事判案之反覆]  
　　浦東川沙縣境鄉民費雲田之女桂貞年十五歲自幼許字與張阿火之子林生爲室近林生夭亡阿火螟蛉夏阿三爲義子欲繼續婚約桂貞不允可火即糾集多人乘夜前往將桂貞强搶而歸强迫完婚桂貞不從當由女父費雲田投訴川沙縣公署經周知事提訊判女歸父領回而不究搶女者嗣搶女者提起反訴復判女歸搶女者女父費雲田年老多病經此變故氣憤病故兹其子不服川沙縣判决於昨來滬延請律師投上海地方審判廳提起上訴未識如何了結也 
[河南副劵開奬紀]  
　　第十二次河南救濟有奬副劵昨日開奬仍在南市久大碼頭舉行自上午九時半至午後一時許始行畢事兹將五大奬號碼及經銷各票號錄下頭奬第一萬一千九百九十八號（本埠有利源）二奬第二萬六千零零六號（本埠廣滙源）三奬第一萬六千七百六十號（杭州仁裕）四奬第一千九百九十八號（京津鑫記）又四奬第一萬六千五百七十號（本埠飛來福）又四奬第三萬二千零九十七號（本埠德和祥）五奬第一萬八千七百四十八號（本埠有利源）又五奬第三萬一千五百七十七號（本埠老通源）又五奬第三萬六千一百七十七（湖州萬利源） 
[昨日公共公廨訊案紀]  
　　昨晨公共公廨民四庭由關讞員會同英包副領事訊理（一）葉鎭來訴劉問鄒欠欵案據原告代表律師到堂聲稱被告已往廣東香港一帶無從飭傳查該被告租界内產業頗多是以請准原告登報傳達云云「結果」登報限被告於二十一天内到案候訊（二）王國恩訴朱友生朱月生地界糾葛案律師請求改期一禮拜再訊「結果」照准 
　　又午後民二庭由兪襄讞會同英包副領事訊理英商葛羅甫延甘維露律師訴張石臣及地保洪裕臣售地不交拒絶蓋戳案據原告訴明伊向張購就該地後派人持方單至會丈局調查屬實因欲轉換道契迭次喚該地保前來蓋戳均置之不理故復親往會丈局請代傳該地保蓋戳亦不肯來同時得悉所買之地被告已登報聲明該地方單遺失但我購買在前彼登報在後云云旋山兩被告之律師相繼向原告盤駁一過「結果」改期續審民四庭由陸襄讞會同葡其副領事訊理（一）婦人趙龍氏訴趙志祁家務糾葛案「結果」改期一禮拜再訊（二）燧康煤號訴張昌齡不理擔保舉薦在逃跑街夥張書生私收容賑案「結果」張書生應償還原告洋六百八十元倘張書生不履行堂諭張昌齡居於擔保地位應代償還保單塗銷（三）朱加昌訴應頴生股欵賬目糾葛案「結果」本案請兪會審官與英領事會審 
[請求離婚案展緩開審]  
　　皖人高際堂自被髮妻高蔣氏在公共公廨呈訴寵妾將伊抛棄請求離婚並追六萬餘金之奩資後即將電車公司之股票交存公堂作保出外近已離滬致此案原定昨日開審遂爲展緩惟原告仍偕代表律師堂候訊該律師並聲明被告律師函致檢察處請求展期一月並未向伊通知若屆期被告再不到案須請缺席判决言畢與原告分别而去 
[移提販賣婦女之鴇婦]  
　　西藏路二百六十五號門牌雉妓院鴇婦王二姐因與婦人蔣陸氏串將蘇州鄉人錢根虎之妻販賣至油頭爲娼經錢查悉控請吳縣公署備文派警於前日來滬協同老閘捕房包探姚錫卿將王二姐提獲昨晨帶同原告將王鴇解送公共公廨經中西官預審明白判王二姐交來警帶回歸案訊辦 
[請領屍棺之核准]  
　　前次湖北會館旁小河中發現無名男屍一具身著二十九號黄包車號衣由二十五保十五圖地保李睦森投報地檢廳派員騐明係被人用刀砍傷頭部致命而死判由堂棺殮候屬認領在案昨午張坤發投檢廳稟稱通州人爲車夫已死朱惠恒亦通州人今年五十一歲係民太母舅在滬拉黄包車原籍尚有父母妻子此次不知如何遭人謀死因此來案請求伸雪並請將棺給領譚廳長准如所請 
[監犯驗係病斃]  
　　蔡和亭前因犯案送監執行兹因患病奉發新普育堂醫治無效於昨斃命即經地方廳周檢察官沈檢騐員等前往騐　因無家屬判由堂棺殮 
[放印子錢借據塗銷]  
　　葉長淸前投法公堂控王恒吉朱宏章不理擔保欠欵洋四十元請求傳案訊追現經中西官核准於昨日傳訊先由原告稟明前情並將借據呈鑒詰之王恒吉朱宏章同稱此欵實係楊尚泰所借之印子錢今有經摺一扣呈鑒今楊已去世况原告陸續已經收過數次現有楊妻某氏在案可證詰據楊妻某氏聲稱此欵確由丈夫的借其利甚大丈夫死後家無積蓄婦人實情無力歸還求察中西讞員判以原告不應重利盤剝着即將案注銷借據塗消 
[編售淫書押半年]  
　　總巡捕房西探目祁文司與華探潘連璧　悉住居閥北華界蒙古路十六號門牌之皖人吳惠甫認租北京路郵務總局二百三十九號信箱將所編淫書等傳單寄往外埠記售各種淫書協往將吳拘獲並至吳家内搜出前項淫書傳單解奉公共公廨諭着押候訊究在案昨晨由廨提訊據中西包探投訴得到此項傳單見内載君如欲得某某書者可向尊處郵局滙洋五元開明住址並須掛號寄至北蘇州路寳昌洋行即可得到一部蓋此書礙於當道之查禁未便多印切勿錯過云云旋出洋五元向被告購得此書一册遂翻譯英文某中語句穢褻有礙風化是以將被告拘留言至此將抄獲之淫書傳單呈案訊之吳惠甫供稱於民國四年來滬創辦實業學校此項小說係由林某編輯本月十二號由林囑往郵務局開啓信箱被拘實受林姓之愚求宥經兪襄讞核供商之美丁副領事以被告編售淫書關礙風化情殊可惡判吳押西牢半年期滿逐出租界起案之傳單淫書一併焚燬 
[混售假郵票之偵獲]  
　　紹興人魏芝香不知何來北京郵政局假郵票串同沈中德向人混售前日被總巡捕房包探范德孚張克倫等偵悉禀明捕頭協同西探開納在福州路大中旅館八十四號房間内將魏沈兩人查獲帶入捕房押至昨晨解送公共公廨即據該探等上堂訴明前情以此案尚須調查請爲展期研訊中西官得稟判被告等仍帶回捕房押候查明解訊 
[指控收贓案移送法廨訊斷]  
　　法商惠爾金司在公共公廨呈訴南京路惠康洋行用人金惠泉收藏被竊公文及貨樣等情由廨訊諭被告存洋四百元保出候訊在案昨奉復訊據原告代表律師上堂譯訴原告係屬法商應請增加保數移歸法公堂訊理云云訊之金亦延律師到堂辯稱原告所控案情並無重大問題而原告律師聲請給諭發封被告洋行敝律師極端反對等語中西官核供判被告改存現洋二千元作保移送法公堂訊明核斷 
[汽車傷人兩則]  
　　皮匠某甲昨日上午十時許行經北京路北泥城橋塊被三千五百二十二號汽車撞跌臀部受微傷經該汽車夫給予小洋六角囑令自歸調養旋由老閘捕房一百九十八號印度捕及七百十四號華捕到來抄錄汽車號碼呈報捕頭以備查核又有某號汽車於昨日下午四時許駛經浦灘撞倒廣西人陳正元腿足受傷即由老巡捕房七百十七號華捕到來抄錄汽車號碼另僱車送陳正元往仁濟醫院醫治一面歸報捕頭候示 
[挾嫌尋釁之獲究]  
　　閘北五區一分所境内同德花衣廠因在門前空地上灘哂棉花被江北劣孩劉桂才屢往偷竊由該廠僱工邱阿才鍾和尚瞥見驅逐詎該孩父母劉步光劉曹氏糾同王金保黄樵三等至該廠尋　毆傷邱鐘二人頭部並搗毁該廠玻璃窓器具等件被崗警到來一併逮獲轉解司法科核辦 
[電車内發生摸竊案]  
　　日來公共租界電車内摸竊之事時有所聞日前有一中國官員向捕房報稱於陰曆十二月初二日下午二點半鐘由北四川路乘二號電車赴大馬路行至外白渡橋地方失却金表一只烏利文洋行牌號上帶有金練子一條寳成牌號重二兩五錢並有龜球金鑲葫蘆式表墜及翡翠表墜各一個上並繫紅絨線等物目下租界内之剪綹賊靈敏異常行人往往不愼而遭失竊今公衆如見有人舉動可疑者應即鳴捕拘拿以助當道力所不逮也 
[過犯復回押六月]  
　　住居楊樹浦大連灣路六百七十號門牌之湖北人張正喜經滙山捕房劉問軒包探與西探亨格林查係三次過犯不應復回租界因將張拘押昨解公共公廨請究事爲法捕房所聞以張日前嘗在法租界外灘電車上摸竊乘客王姓身畔莊票一千元·鈔票現洋三百五十元·並各項賬據旣經拿獲應當引渡歸案訊辦是以派探於臨審時投廨陳明前情要求將張交給帶回張襄讞得禀商之美約副領事以張復回租界亦屬違章判押西牢六月期滿仍逐出境並准先交法包探帶去俟該案訊結後再行送回執行 
[介紹新書]  
　　廣州志美學社出版之燊軾十字圖案一書内容圖式共百餘幅釘裝美麗適用於綴十字布線織組紙細工及其他工業美術之用洋裝一册實價六角五分本埠先施永安公司及各書局各洋貨號均有發售昨承該社惠贈一册誌此道謝併爲介紹 
[誌謝]  
　　昨承三廉學社惠贈英文動字適用介字辭與一册又商務印書館贈第二百七十六期英語週刊曁第八卷第一號學生雜誌各一册乂精武體育會贈游藝會入座劵一紙誌此併謝 
雜評二 
[敎育與新捐稅（訥）]  
　　平心而論敎育固全國託命之事業也國人宜竭全力以謀發展政府盡用其財於軍墜而於敎育費則額外搜括之固人民所難忍也然不能因厭惡政府之額外搜括而并厭惡及於敎育視敎育爲消耗民財之一事政府假敎育名義以倡行新捐稅捐稅所人並不用於敎育人民固當反對之然不能因反對政储之新捐稅而并反對維持敎育等敎育於其他不急之務蓋國家財政破產而國亡敎育破產亦國將不國生命財產有危險人知所以救護之豈第二生命財產之敎育而漠視其淪胥無是理也是故今日旣反對新捐稅之額外搜括一方宜設法使政府大裁其事費以移用於敎育一方尤宜自盡其力以維護此將陷破產之敎育 
　　平心而論國人固不可但樂聞此反對聲也 
公布欄 
[江蘇高等審判廳]  
　　民庭判决（民二庭）▲一件陳孫氏爲執行批示再抗告一案（决定主文）本件再抗告駁回再抗告訟費由再抗告人負擔▲一件黄國華爲田地涉訟抗告一案（决定生文）原批示撤銷假扣押之房屋應由崇明縣知事公署查明後以决定審判之▲一件胡　生與朱嘉昌爲借欵涉訟上告一案（决定主文）本件上告不合法駁回▲一件顧良生爲債務涉訟再抗告一案（决定主文）本件再抗告駁回抗告訟費由再抗告人負擔以上一月十九日 
[上海地方審判廳]  
　　公示送達第九號（民二庭）▲一件盧偉昌與張森因貨欵糾葛一案茲已於一月十八日判决（判决主文）張森應償還盧偉昌新瑞祥號責欵銀三百五十七兩三錢九分八釐訟費歸張森負擔右仰受送達人張森知悉▲第十號（民一庭）▲一件傳倫乾與陳汝鳳等貨欵涉訟一案兹本應　定於一月二十七日上午十時開庭審理仰該共同被告魏其根遵期投審毋違　示右仰被傳人魏其根知悉 
　　判决主文（民一庭）▲一件判决徐世珍與鄭秀貞　種涉訟一案主文本件控訴駁回本審訟費歸控訴人負擔▲一件判决吕順發與陶炳炳貨欵糾葛一案主文本件控訴駁回本審訴訟費用歸控訴人負擔（民二庭）▲一件夏啓盛等訴陳汝鳳等貨欵糾葛一案主文陳汝鳳應償還夏啓盛詳一百三十一元二角八分償還林寗紹洋一百二十四元七角一分八釐五毫價還沈阿七洋一百十三元五角九分八釐五毫李金發應償還夏啓盛洋一百三十一元二角八分償還林寗紹洋一百二十四元七角一分八釐五　償還沈阿七洋一百十三元五角九分八厘五毫魏紀根應償還夏啓盛洋二百六十二元五角六分償還林寗紹洋二百四十九元四角三分七厘償還沈阿七洋二百二十七元一角九分七釐夏啓盛林寗紹沈阿七其餘之請求駁回訟費陳汝鳳負擔四分之一李金發負擔四分之魏紀根負擔四分之二▲一件判决池延棟訴蔡順發基地糾葛一案主文池廷棟修理自已舊溝蔡順發不得阻止池廷棟其餘之請求及蔡順發之反訴請求均駁回訟費池廷棟負擔五分之二蔡順發負擔五分之三▲一件决定徐惟連聲請假執行一案主文本件聲請駁回▲一件判决陳蓉伯與陸黄氏經界涉訟更審一案主文本件控訴駁回本審及本判决前上告審訟費歸控訴人負擔▲一件判决喬維臣訴劉書　墳地糾葛一案主文原告人之請求駁回訟費歸原告人負擔▲一件張胡氏訴張善生田租借欵糾葛一案主文被告人應償還原告人因租洋三元三角三分又借欵本洋二十元利息二十元原告人其餘之請求准予註銷訟費歸被告人負擔▲一件判决王竹亭等與蔡春生等因賣產糾葛一案主文原告等出賣坐落上邑二十五保十國談字圩一百四十一號則田一分二厘六毫並房屋三幢二廂三披於盛韻記被告等不得阻擾盤踞所投去之盛韻記界石由被告等回復原狀所上錦文堂之匾額應由被告等撒去訟費歸被告負擔 
　　批示▲一件鄭少林狀請執行由狀悉應俟本年二月七日即舊盧庚申年底該債務人不將第二期撥欵繳廳等再予飭吏嚴追此批▲一件許悅堂狀交欵洋由准交此批▲一件蔣志高狀請展期由狀悉着於兩日内如數　淸倘敢再延定予飭吏帶案押追不費此批▲一件羅以增狀請給領由狀悉查本案卷宗仍未奉江蘇高等審判廳發回仰即知照此批▲一件陸怡如狀請執行由狀悉案已飭傳仰即遵期來廳聽候訊明核奪此批▲一件孫煒生狀請發還基地由狀悉着即來廳候諭此批▲一件魏與人狀保姚洪由准保此批▲一件薛楊氏狀請嚴追由狀悉候嚴追此批▲一件童世亨狀交欵洋由准交此批▲一件孟根生狀請傳案由狀悉准傳原告來案訊明定奪此批▲一件胡嘉祥狀領欵洋由准領此批▲一件李史周狀請准予扭案急速處分由准如所請辦理此批▲一件李徐氏等具狀和解由狀悉准予和解完案此批▲一件程金奎狀交欵洋由准交此批▲一件高德華狀請維持由狀悉候傳案訊奪此批▲一件夏其章狀請准予交保由候查明核辦此批▲一件周曉峯請求批示由狀悉仰速將原契先行交案以便審查此批以上一月十九日 
[上海地方檢察廳]  
　　批示林元芳狀悉查本案經同級廳於本月十三日宣告判决依刑律還易程序暫行條例第十一條聲明控告期間爲五日之規定算至十八日本案判决應即確定該民於十九日聲明控告是否合法仰候閱送同級廳刑事合議庭核辦此批▲黄壽全狀悉爾子旣經警廳查無違法情事免予解案有何容喙之餘地所請應毋庸議此▲姚永生狀悉着姚太生來廳訊明再行核辦此批▲張劉氏狀悉候傳案訊奪此批▲呂建發狀悉候照判執行此批▲陳胥氏候提案騐訊此批▲周阿巧狀悉候查明核辦此批以上一月二十日 
[滬海道尹公署]  
　　批示▲一件奉賢縣公民顧在璣呈爲勢豪結黨賄串局買重報給照侵奪產權請求派委查勘分别吊銷澈究由呈粘均悉仰奉賢縣知事秉公澈查明確訊結具報毋稍徇延切切此批▲一件奉賢縣民顧鑑淸呈爲揑保朦充陳明免患由呈悉仰奉賢縣知事查案核辦此批▲一件　北客民劉毅夫呈爲加倍强捐請飭局禁役匆再滋擾由呈悉仰滬北工巡捐局查明核究以安商業此批 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[南溟息羽記（二十）] [  中實]  
　　更有進者巴西爲共和國國中人士平日向無希冀勳章之徼倖心此次比王蒞臨竟令全國破戒流波所及影響非鮮故各報亦嘗以種種之諧畫警醒讀者（如圖七八）此等快 
[圖七]  
舉暢行無阻不可謂非巴西朝野尊重自由精神之一種特長宜乎巴西人游北美者竟自矜南美爲全世界唯一之自由樂土也七爲政府招待國賓費用之可驚爲巴西從來所未有其首都一處業經統核有成數者已達六百萬旒其餘所費實不計其數貧民眼光短小豈能測度政府當軸之用意深遠期收功於若干年後乎八爲麗河燈景之特放異彩 
[圖八]  
麗河燈景之美本爲世界各國所希有而自比王到後朝野人士又復爭奇鬭巧别出心裁白河街入夜駕汽車觀燈者尤擁擠在盛會前汽車早租賃一空爲意想所不及麗河城第一流大店燈景最美者惟時裝衣舗次爲書舗如古鑾坡Cclnmbo之紀念章紀念册萬象森羅如同樂園ParcRoyal（音義兼譯可作普樂園）之飾麗河山水於窗内分兩層内層作遠景風帆雲樹歷歷在目並有糖包峯之懸車電燈隱隱自窗隙外透射已極化工之妙其在盛會中所得見者莫妙於白宫園會時後園棕林之垂垂圓實均以白壳電燈爲之紅黄燦列不啻一幅極有意味之夜景名畫令人歎賞不置 
筆記 
[贈巾記（上）] [  碧梧]  
　　毛生念曾少孤貧力學不懈方其肄業其中校時每試必列前茅諸師靡不愛之生性靜默課餘之暇仍手一編觀摩不懈同學中有邀之出游者輒婉言謝絶未嘗或從以故狡黠者流嘗賤呼之爲十八世紀之處女兹言雖謔而虐然亦實有相似者蓋生匪惟不嗜出游每見生人且欲避去若其果遇婦女者逆知其當面絳如火矣雖然生亦有一女友焉女王氏宇畹蘭某女校之高材生也二人極契合玉璫瑶簡郵遞殆無間日値星期日或更圖一晤惟以女之家庭尚稱頑固脫知女之友生必以爲有玷禮敎加以訓斥故女與生之往還乃在秘密中生知此情亦多方審愼致函於女皆寄至女之學友家託其轉交如是者年餘事未外洩也夫生之性旣視覥甚於時下女子何以得友王女述其遇合之奇將令人嘆爲得未曾有一日生自校歸途經鬧市見前有一少女衣裙樸質方啓一手囊似欲取錢購物者偶不愼囊墮地内藏之銀元銅元等紛走於途路人見之咸大笑其輕薄者更故意蹴錢使遠而卑鄙之徒復潛拾之而納入己囊女乃大窘生見其狀意良不忍亟前助女檢之復鞠躬返諸女女極稱謝自後偶相値女必頷首爲禮生亦敬謹報之在女所以示前者之謝意初無他念生則以以禮待人亦未嘗稍涉邪思顧以相識旣久自不免偶一接談二人固均遂於學而端於行者乃動敬愛之念遂訂交爲友而兩情之熱度復與時日俱增迄於今致稱莫逆各爲其心坎中之第一人矣 
 
[年老力衰如何過去]  
新聞拾遺 
[斯文賊] [  車人痴]  
　　杭州某校學生錢某平日舉　闊綽不知者咸疑其家中富裕日前乘同學午膳錢竟在寢室中將十餘人箱籠用鐵絲開啓竊得皮衣現金約二百餘元事爲同學偵悉報告校長卽將贓物搜出並逼令將從前竊物如數賠償錢某慚汗無地竟萌短見幸由校役日夜看守惟錢已絶食三日亦大可憐矣 
[胷失鬼] [  立德]  
　　前晚九時許南京路某公司窗前行人爭觀窗中佈景人叢中忽起烟霧觀者初不經意前列一女郎覺之亟回顧則見其後一人所穿花緞半臂方着火時甲正出神仍未之覺經女告之遂脫下撲滅顧已燃成一碗大之孔矣 
[便宜貨] [  征鴻]  
　十九日下午一時許法租界行駛十路之某號電車由十六舗自東來不知何故車中竟無售票者一車座客咸匿笑不置直駛至大自鳴鐘開車者始行覺察乃停車以待冀售票者由他車趕至詎後來之二路等車亦無售票者蹤跡乃不得已折回原路車中乘客乃紛紛下然皆不名一錢嘆爲得未曾有之機會云 
小說 
[社會小說衆醉獨醒（二五二）] [  瞻廬]  
　　第四十回作壯游臨别贈言演怪劇旁觀側目 
　　又有神經過敏的說道你們莫信慧姑說的是眞話他在表而上是向我們進忠告實際上郤和我們弄乖巧他說畢業演講都要學生自動這般欺人話誰信他呢論不定他的演稿也是敎員暗地裏給他的（我替慧姑呼寃）他私自念熟了却在我們面前稱强他自已有了靠傍却攛掇我們自出心裁完全自動比及開會演講時人家演講得不好只有他一人演講得好豈不落了他的圈套（我替慧姑呼寃）衆人聽了疑信參半惟有林姓姊妹和那沈蓮芬蔣飛霞都贊成慧姑的主張各把平日受業時的心得編成底稿預備演講其餘的畢業生便都依了校長的叮囑專把敎員給發的演稿讀個稀爛不在話下單說慧姑預備了多天一切演稿都已純熟便抽個空兒回家省視母親他娘見女兒足足有十天不曾回家見面的時候自然更覺親熱幼弟聰生偎傍着姊姊要嬲他講童話慧姑一壁揑着聰生的小手一壁動問他娘說爹爹那邊可有來信錦心姊姊何日可到蘇州朱氏便檢出一束信札一一給慧姑過目也有是子才從湖北寄來的也有是玉如從北京寄來的也有是錦心從無錫寄來的還有幾封没關緊要的也無非是離校同學闊别通間的信札慧姑逐件展讀目不暇給聰生又在旁催促得緊呌把最好聽的童話講給我聽朱氏道好孩子别和姊姊胡鬧姊姊多天不回家要看信要寫信怎有閒工夫和你講童話横豎明天是星期日姊姊成日在家裏我呌他多講幾椿故事給你聽便是了聰生聽得明天有故事講便歡歡喜喜的自去游玩編書的寫到這裏便想起普通家庭裏面小孩口頭有一句通套話不是說爹爹騙我定是說媽媽騙我原來舊式的家庭敎育對付小孩逃不脫一個騙字訣做父母的見小孩天眞爛漫容易受騙便不向他說眞實話後來父母的欺騙伎倆漸漸給小孩窺破便存了不信任的意思明明向他說眞實話小孩的眼光裏看來只把父母當做兩個大騙子看待動不動便是爹爹騙我媽媽騙我成了一種小孩口頭通套話若說陸氏家庭對於小孩郤不曾失過信用所以朱氏這般說聰生聽了滿懐歡喜絲毫没有疑慮 
自由談之自由談 
[記昨日所感] [  鵑]  
　　昨讀西籍有今日之事以今日了之勿留俟明口之語其言甚善可供吾人鋒之座右蓋今日靑年通病即往往以今日之事諉之明日顧明 
日之日日日有之長此遷延勢將不能成一事而大好駒光已在此今日明日間悠悠逝矣故吾人心頭眼底應但知今日勿念明日 
 
 
 

Page 15

 
 
   
 
 

Page 16

 
 
常識 
常評 
[衛生與道德之關係] [  老圃]  
　　凡人常處於幽闇之地不見天日者無論其爲獄中之囚徒或吸食鴉片之徒其人必無光明磊落之襟懐凡人常處於柴米油鹽環繞之中終日吸汚濁之氣者其最上之人才不過工於心計斤斤與人爭錐刀之末要無高尚之思想潔白之人格此所謂環境也而實由衛生不得其道故敎育兒童者當使常處光天化日之下勿使居不潔之地勿使見不潔之物言胎敎者當使孕婦常處光天化日之下勿使居不潔之地勿使見不潔之物此所以養兒童之身體亦以所養兒童之道德言社會敎育者每注意於公園注意於樹木山水晋時有甲乙二人各言其人物土地之美甲之言曰其地坦而平其水淡而淸其人廉且貞乙之言曰其山崔巍以嵯峨其水㳌渫而揚波其人磊落而英多此其言實有至理何種山水出何種人物所謂環境也 
　　凡吸食鴉片奄奄一息之病夫必無活潑進取之精神凡姬妾圍繞荒淫無度之官僚必無奮鬥之勇氣乃知果敢篤敬諸美德皆與身體有關淸季以來服官者皆以敷衍粉飾爲事此輩本非大姦巨惡徒以吸鴉片蓄姬妾耗其精神乃宴安酖毒不能自振則亦不養生之過也故高尚之道德可譬之以火强固之身體可譬之以炭有火而無炭火不能顯其效用有高尚之道德而無强固之身體道德不能顯其效用 
商業常識 
[新式複式簿記之效用與中國舊式簿記之缺點] [  保生]  
　　複式簿記最初發明在十五世紀中葉意大利國威匿思埠其後經過幾何時代幾何學者之研究改正始達今日完善之域東西諸先進國殆無不採用之我國自元年中國銀行改組定新式帳簿四年交通銀行亦廢止舊帳改用新式以後其他私家銀行及公司雖有二三處採用然頗有嫌其煩瑣複雜費人工耗財用而非之者此正不知其巨大效用即在此煩瑣複雜中求得之也爰將兩式優劣擇其較大四端分列於后 
　　一新式簿記收付兩方分錄並列兩兩相等記帳或過帳之正誤均便察覺舊式簿記收付不必平均其記帳或轉記非筆筆核對不能辨其正否 
　　一新式簿記在較大公司中分科辦事者記帳必有憑證每帳一筆除總理外至少須經二人以上之人手輾轉核算不易錯誤關係人多事務員不易作弊 
　　一新式簿記每日結束有試算表及各種餘數表分别欵目臚列金額營業現狀財產變遷不難一目了然舊式賬簿非至年終總結不能知業務狀况 
一新式簿記期末决算有財產目錄損益計算書及貸借對照表等之編製由監察人核定報告股東會（公司條例一七八條）並經股東認可得將貸借對照表登報公告（公司條例一八一條）藉以博取外界信用舊式簿記除於一年終結或三年總結有不正確不明晰之存該淸册報告股東外其他法律規定各表從無有編製者 
　　觀於上述舊式簿記比之新式簿記缺點良多要而言之舊式便於記賬而不便於淸賬便於作弊而不便於查弊新式則否爲合法的有學理的有統系的旣便查賬又易防弊誠至完備之學衝也事業愈發達財產愈紊雜會計整理愈不可忽愼毋惜幾位簿記員之少數薪俸與印刷賬表之有限費用而誤其業務前途之遠大利益甚願企業諸君急起而謀改革之（未蓋章） 
國民常識 
[人種衰弱卽國家之危機] [  勁]  
　　聶雲臺先生新自歐美攷察實業回國往日在靑年會演說歐美各國實業之所以發達國勢之所以隆盛實有極顯著之原因在焉蓋歐西各國之國民人人能講求體育修養其軀體而爲健全而有用之國民故一入其國門舉目所見之人民莫不身體魁梧精神奮發腦力充强因其身軀之魁梧而後能忍勞耐苦因其精神之奮發而後能勇往直前因其腦力之充强而後能苦心研究凡百事業由是而底於成國勢之隆盛亦基於斯也而較之吾國其如何哉 
　　聶君之結語曰欲興中國當自修養個人之體育始誠哉斯言蓋國以民爲本民强則國强民弱則國弱此亦亘古不易之理也設國民而人人能修養其體育發達其身心充實其腦筋則凡百事業注吾心思腦力以治之不患不成國勢之隆盛亦指日可待矣然此日吾國之國民尚在醉生夢死之中也 
　　閱者諸君乎汝亦知今日中國之國民其正修養體育乎抑正斵喪元氣乎汝亦知今日中國之人種强健乎抑衰弱乎此不難於諸君之儕輩中一考察之身軀魁梧精神煥發腦筋充强者能有幾人我固知其寥寥無幾也試立於通衢大道之旁而再考察之則舉目所見之男女大都面黄肌瘦骨細如柴或則烟容滿面或則酒氣醺人魁梧英偉而挺胸凸肚者實不多覯此無他人種衰弱之明證也吾國人種旣如是其衰弱實業旣如是其不振國勢亦因之而日替吾故曰人種衰弱即國家將亡之徵兆 
　　欲挽救今日中國人種衰弱則以提倡體育爲目前不容緩之急務尤願各界人士將有礙身心發育之種種習慣（如吸烟飮酒賭博狎邪早婚等弊病）急痛改之堅持終身永矢弗諼則吾國庶有豸乎（乙種酬） 
衛生 
[去夢四法]  
　　夢之爲物神奇奥妙恍惚如眞其魔力足以致人於憂樂恐懼之境而不自知其作用關於心境居多犯之者每覺終日精神疲茶懶於作業且長期之夢尤能損人腦力故不可不思有以防免之也近考其法約有四種 
　　一用靜坐法此爲積極之去夢法終日心思縈繞及臨睡腦海煩亂之人得用之凝神靜氣毋思毋慮盤膝坐約半小時然後就寢此法匪惟可以去夢并可淸心養性陶冶精神益人實非淺鮮欲研究之者可閱「因是子靜坐法」此處限於篇幅兹不多贅 
　　二月冷水沐頭法法於臨睡時以冷水澆頭數遍使血液離腦下行此法適用於腦感暈閱煩燥而致夢之人行之并可防感冒 
　　三用呼吸法法於臨睡時行二十分左右深呼吸俾血液不致停留腦際臨睡自然愉快此法并可增進健康 
　　四用淸凉法胃中積熱不散睡後因而致夢此不關心思作用犯者可食淸凉食物或水菓以利便淸熱免除夢魔惟切勿用藥因藥能損元氣傷脾胃 
　　要之夢之爲物雖不可稱爲大害然其能使人神經昏亂精神頽靡證據彰彰無可諱言蓋人日間作事腦力旣已甚疲如夜間更不得正當之休息則焉望來朝之神淸氣爽乎甚願有夢諸君注意及之（未署名未蓋章） 
 
[社會進步的障碍]  
道德叢話 
[西方格言（九一）] [  謝介子選譯]  
空囊不能直立（英吉利諺） 
美者恒眞（法蘭西諺） 
令君之食慾有節（英吉利諺） 
一箭不能中二鳥（土耳其諺） 
吾人生於今世極需互助（房登）「LaFontaine」 
能平怒者始能克敵（席勒斯）「Syrue」 
善問永無損失（英吉利諺） 
有一枝之長者終可占一席地（意大利諺） 
驢雖負金仍爲驢耳（英吉利諺） 
武器載致和平（意大利諺） 
科學常識 
[魚肝油酪之製法] [  陳房山]  
　　魚肝油一物在中國行銷最廣此魚肝油酪服數每次二錢至五六錢效比油更佳製法以䲄魚肝油八兩蛋黄二個脫拉茄末一分六釐色卡寗香末酒一錢本查英酒一錢哥羅方酒三錢杏仁油十滴製時先以蒸水五兩與茄未並魚肝油少許在一乳鉢中研和再下蛋黄研之甚匀加水令其凝結再將所餘配品和蒸水逐漸加入頻加頻研研至將及起沫灌入一磁瓶此瓶容一斤以上流質更將以前所和各質併入此瓶緩緩摇動約一炊許之久然後置之玻璃廚内三日其酪即成若於此酪中加入鈉燐二氱三及鈣燐二氱三卽成燐二氱三魚肝油酪加法以百分中加入一分爲度治病及功效與未加者略同而補益更大凡肺胃恙及身軀軟弱諸症最宜服此又一種名曰莫羅雅爾製法係取極凈魚肝油和以九成酒醇以微火先化將油泌出更取油中所餘酒醇蒸出此油朱苦更香中含燐碘以及溴料均甚微細每服一錢治症同前而服法尤簡便服時不用加水調和又英國藥品書中有一種新藥名曰燐魚肝油係以上等魚肝油十六兩加入燐油一百六十滴此油每一錢中含燐百分釐之一雖亦爲補品但其物不能耐久氣息亦甚不佳故歐洲各國醫生多不喜用此品（乙種酬） 
雜錄 
[取火法進步考] [  驅蠧]  
　　吾人生活之必需莫若水火水乃自天而成火之發生則在人水一成永在而火隨生隨滅水在在皆是無待携載而火雖欲携載亦所難能於是取火須法焉人智日高法亦漸良自生民以至今日取火進步共分九期雖云無關治化然亦爲學者所應知兹特列舉如次 
　　第一期人類初生惟木最便故草昧之世以硬木劃軟木生火而以枯葉敗草引之其得火之艱固不待言 
　　第二期人類始則利用植物繼亦利用礦物見木與木相摩生火甚緩乃用鐵器鑽硬本取火如史書所載燧人氏鑽木取火是也 
　　第三期鐵與木之摩擦力雖强於木與木然終不若鐵與石也故進而用鐵片擊黄鐵石（Ironoyrite）前之生火法用草葉引火者亦改用麻絨是生火較易而保火亦較久矣　　第四期鐵之堅不若鋼黄鐵石之堅又不若火石（Flint.）麻絨延火之久亦不若木片也於是進而以鋼擊火石生火而以木片引之然木片引火甚難故片不得不塗以硫黄至此而人類取火法成一大進步火柴未自西洋輸入以來吾國均用此法 
　　第五期鋼片火石雖爲取火善法而携帶不便也故人類竭研摩之功而得利用化學品以代之斯爲取火法一大革新最初化學火柴之製法係以木片塗硫磺浸於砂糖及鹽素鉀之混合溢液中乾後若入於曾浸過硫酸之石棉中卽能生火 
　　第六期硫强遇物卽蝕取携固不便并多危險故亦不適用乃改用砂紙法以粗砂粒用膠質黏於紙上以擦火柴（火柴製法仍如前惟以硫銻代砂糖耳）則生火焉 
　　第七期前期火柴雖有砂紙之助生火尚遲自黄燐發現乃又以之代硫銻用火柴盒之製亦於是時起 
　　第八期就取火之便利而論則前期火柴已可稱完備矣然硫磺生惡臭而黄燐又易自燃故此期易代物爲白臘而以硫燐（PhosphorusDesqulsrlphide）易黄燐則無碍衛生兼無危險 
　　第九期此期爲安全火柴期所謂安全乾以火材無燐只盒面之砂紙有之也其製法爲火柴盒砂紙上舖紅燐及硫銻火柴頭敷氙氱鉀硫銻白臘及膠質（乙種酬） 
識字捷法 
[應用字] [  濟滄]  
寧　安也从宀心在皿上皿人之飮食器所以安人猶俗言家有飯吃可無憂也又女嫁後歸家省視父母之安否曰歸寧寧甯二字皆形聲字寧从丂寍聲願詞也甯從用寧省聲所願也寧又寧之俗字寗又寗之俗字寧甯二字皆無安義與寍字無涉今此字混雜已甚如江寍寍波等地名皆取安寍義而江寍甯波等實任意塗寫應改正宋居也从宀從本木者所以成室以居人也（凡字之本義後來廢置不用者甚多學者宜隨時究别至如宋字本義古人亦未見應用也）又國名後人用爲姓氏又朝代名 
 
 
