# 1917 - 321 - 4916087

 

Page 1

 
 
   
 
 

Page 2

 
 
時評 
[忽上忽下（冷）]  
　　據所得各種消息觀之段既去矣繼任者爲汪汪特過渡眞確繼任者爲王故自今以後汪必繼去而王必繼任 
　　雖然我以王之性情度之尚恐未必如此也故爲王代理之説必俟王見諸命令實行到任而後始可以信也何則我嘗論之段與王二人之性情乃屬絶對相反段則勇於任事王則善於退讓故段即下矣而又忽上王將上矣而又必忽下也西南和局不成彼必不出此非己示先兆乎 
命令 
　　十一月二十二日大總統令國務總理段祺瑞迭呈辭職情詞懇切未便堅留段祺瑞准免本職此令 
　　又令特任汪大夑暫行兼代國務總理此令　　又令財政總長梁啓超現在給假李思浩著暫行代理部務此令 
　　又令任命張學颜爲陸軍第三師步兵第五旅旅長殷本浩爲步兵第十圑圑長此令 
　　又令任命蘇長青爲陸軍第十六師參謀長此令 
　　又令任命高鳳岐爲陸軍第二十一混成旅步兵第一圑圑長成章爲步兵第二圑圑長此令 
　　又令唐維烔授爲陸軍步捕上校此令 
　　又令陳景烈授爲陸軍憲兵上校蔣可宗授爲陸軍一等軍醫 
正魏斌秦登均加坠軍步兵上校銜章世嘉加陸軍砲兵上校銜陳國傑加陸軍輜重兵上校銜厲家福加陸軍一等軍醫正銜此令 
　　又令陸軍部呈請授王鼎元爲陸軍砲兵少校並加陸軍砲兵中校銜應照准此令 
　　又令陸軍部呈請授薛治和爲陸軍步兵少校並加陸軍步兵中校銜應照准此令 
　　又令陸軍部呈請將田逢春加陸軍步兵少校銜劉錫福授爲陸軍三等軍醫正應照准此令 
　　又令陸軍部呈湖北督軍公署軍醫課課長李克森另有差委請予免職應照准此令 
　　又令參謀總長王士珍呈請任命金鴻恩爲陸軍第二混成旅參謀長應照准此令 
　　又令參謀總長王士珍呈請任命李致良爲陸軍第十六師二等參謀官應照准此令 
　　又令陸軍總長段祺瑞呈三等文虎章陸軍步兵上校張煦附逆肇亂進逼漢源請予裭奪等語張煦着即褫奪原官勳章交周道剛嚴行拿辦以肅軍紀此令 
　　又令内務總長湯化龍司法總長林長民呈綏遠武川縣知事王朝烈劣跡昭著被控各欵多涉刑事範圍擬請先行褫職交法庭嚴行訊辦等語王朝烈着即褫職並提交法庭依法訊辦以肅官方此令 
　　又令海軍總長劉冠雄呈請任命林培熙爲海籌軍艦副長同德炳爲海籌軍艦輪機長嚴壽華爲海容軍艦副長張玉明爲海容軍艦輪機長鄭疇網爲肇和軍艦副長張章銓爲肇和軍艦輪機長高憲申爲應瑞軍艦副長饒秉鈞爲應瑞軍艦輪機長李秉衡爲通濟軍艦副長葉天庚爲通濟軍艦輪機正李景灃爲南琛軍艦副長陳翊汾爲南琛軍艦輪機正邲世忠爲建威軍艦副長張憶　爲建威軍艦輪機正李聖銘爲建安軍艦副長葉祖璧爲建安軍艦輪機正均照准此令 
　　又令司法總長林長民呈請任命金殿選章坤署奉天高等審判廳推事李棠署瀋陽地方審判廳推事蘇道衡署營口地主審判廳推事王荃薌署遼陽地方審判廳推事朱應中署錦縣地方審判廳推事楊長藻署陜西高等檢察廳檢察官蕭露華署長安地方檢察廳檢察長孫偉敬劉振宗署安徽懷甯地方審判廳推事仇夢周署蕪湖地方審判廳推事陳簋署浙江杭縣地方審判廳長周詒銑署湖北武昌地方審判廳推事應照准此令 
　　又令張樹元晉給二等寳光嘉禾章唐天喜胡龍驤晉給二等大綬嘉禾章潘鴵鈞晉给二等嘉禾章徐鴻賓施從濱給予三等寳光嘉禾章方咸五給予三等嘉禾章此令 
　　又令王荃本蔡運升張壽增于駟興王杜馬忠駿黃振魁蘇謙均給予二等大綬嘉禾章張文生白寳山均給予二等寳光嘉禾章王莘林蔡寳善關忠和均給予二等嘉禾章薩福　孫世偉趙俊卿陳調元英順巴英額均給予三等寳光嘉禾章逃其昌梅福羲陳福民關海清王永江楊恩培袁慶恩鍾毓譚士先丁耀沈佺馬士杰王曜段母怡王賡庭均給予三等嘉禾章徐錫麟凌士鈞經家齡張煥相劉同春黃翼卿張松栢運青阿李慶禄湯文鎭均給予四等嘉禾章此令 
　　又令厲藻青給予二等文虎章此令 
　　又令祝大椿給予三等嘉禾章此令 
　　又令葉茂林聶聞基給予三等嘉禾章楊建業陳法騐吴震韓　　祖武給予四等嘉禾章此令 
　　又令胡漢卿成國學均給予三等文虎章此令 
　　又令錢桐晉給三等文虎章此令 
　　又令倪謙王如春均給予四等文虎章此令 
　　又令王鼎元給予四等文虎章此令 
　　十一月二十三日大總統令段雲沛給予一等大綬嘉禾章此令 
　　又令王揖唐給予一等文虎章此令 
　　又令財政總長兼鹽務署督辦梁啓超呈請任命蔣志培試署兩淮餘中場知事應照准此令 
專電 
　　北京電陸榮廷召陳炳焜至梧密議結果拒李督等調停仍急攻閩岳得岳進略武漢掃除北派統一全局（二十四日下午三鐘） 
　　北京電段語人西南恐和不下來總統宗旨確定予願親赴前敵督師决一死戰）二十四日下午三鐘（　　北京電某某兩總長將潛赴南京參預和議所抱政治上目的在仍貫注原有主張 
（二十四日下午三鐘） 
　　北京電黃陂拒絶復職有一誤何堪再誤語（二十四日下午三鐘） 
　　北京電馮擬特派江朝宗赴粤面陸商决時局（二十四日下午三鐘） 
　　北京電馮電岑西林出任調停擬請來京面商一切 
（二十四日下午八鐘） 
　　北京電外人對時局有提出忠告説（二十四日下午八鐘） 
　　北京電直水災借欵二十二日下午簽字日金五百萬元利七分還期一年回扣一分二釐五擔保多倫諾爾山西山東等某地點常關收入（二十三日下午九鐘） 
　　北京電谷鍾秀願任調人將謁馮請示眞意見谷對國會主改選（二十四日下午八鐘） 
　　北京電王士珍今日下午三時赴陸部視事（二十四日下午八鐘） 
　　北京電某派特宣布陸榮廷如何野心計畫以激動馮派督軍 
（二十四日下午八鐘） 
　　北京電交通系竭力謀組過渡内閣勸曹汝霖勿辭皆託徐世昌斡旋（二十四日下午八鐘） 
　　北京電統率辦公處設居仁堂頃正式成立以蔭昌段芝貴爲正副處長陸海參次長爲主任陳之驥師景雲何紹賢等爲參議（二十四日下午八鐘） 
　　北京電王士珍語人謂西南不苛求和議有把握方敢出任組閣（二十四日下午八鐘） 
　　北京電張紹曾到京有參謀總長望（二十四日下午入鐘） 
　　北京電段左右在津密議恢復地位方法段特告誡不得有何行動（二十四日下午八鐘） 
　　北京電馮派眞意確主調和惟以其原有勢力地位爲限度故如南軍侵至岳州及於湖北則馮派亦必主戰現馮極視王占元之地位任務爲重要近飭竭力準備以此（二十四日下午八鐘） 
　　北京電日人言英使近日非常活動係因某某重大問題 
（二十四日下午八鐘） 
　　北京電馮以中央不便與南方正式磋議條件故囑李純暫以南京爲各派會商之所李仍就 
商於馮日内來電極多 
（二十四日下午八鐘） 
　　北京電王占元王金鏡僅擔任防守岳州不受總副司令職 
（二十四日下午八鐘） 
　　北京電張建功等呈訴傅良佐周肇祥在湘不法行動馮特派季蔭棠等七軍官赴湘調查 
（二十四日下午八鐘） 
　　北京電報載孫洪伊派張趙到津向曹督進調停策曹己表示拒絶（二十四日下午三鐘） 
　　北京電陳宏猷昨由大理院判决殺害罪三種各處死刑放火及内亂處二三等列應執行死刑（二十四日下午三鐘） 
　　北京電段仍擬赴津（二十四日下午八鐘） 
　　北京電銀圑會議各項借欵應否依舊進行鹽欵於新閣未成　　以前應否交付未决 
 
 

Page 3

 
 
(二十四日下午八鐘) 
　　北京電贛督請調駐京第十一師迅速援防（二十四日下午三鐘） 
　　北京電外交部派曾宗鑒爲滬 
交涉員（二十四日下午九鐘） 
外電 
　　北京電梁啓超熊希齡代表中政府李士偉代表日本十一银行所組成之公司昨簽定日洋五百萬元之借欵限一年償清利率七釐十足收現惟扣去酬金百分之一分二釐五以多倫諾爾關税及蒙古其他兩處關税爲擔保品訂明此欵專作關於水災之善後經費若日後續須向外人銀行借欵日人公司應有優先權利此次借欵之目的極可稱讚價值亦頗公允惟有與日人其他借欵同可受人指摘者即以金錢借與中政府而無此款用途是否確如合同所載之保證是己再訂此合同者爲瀕死之内閣署名者爲兩上辭呈在合同蓋印後半小時蒙准告假之財政總長也（二十三日） 
　　北京電今晨命令准段辭職任汪大夑暫代政局仍全混沌閣員似以總理易人南方即可滿意彼等不致擾及故尚戀棧未去反對方面之要求條件今倘無明白之表示想陸榮廷刻與長江諸督軍商榷不久當有所發表（二十三日） 
以上字林報 
　　北京電叚總理辭呈己准任汪大夑代理梁啓超准假李思浩暫代理財政湯化龍林長民皆己辭職政局甚混沌雖中國官場亦不能務測其結果長江諸督軍之態度甚難提摸而以鄂督王占元爲尤甚王領銜發電主張停戰致使叚氏遂第一次之辭職繼又電留段氏後復聯電主和叚遂再辭今聞五最後致私電於段謂爲保全威信見政府宜續戰（二十三日） 
　　北京電桂軍一師粤兵十營己入長沙漸有掠搶某日人房屋竟被撞入南軍擬攻岳州 
（二十三日） 
　　香港電在香港營業各水火險公司皆須以現金十萬元存諸公司註册處一案現由立法會通過第一讀此案目的乃欲取締資本不足不能持久之保險公司（二十三日）以上路透電 
　　北京電昨日段祺瑞語往訪之某外云余一俟將事務交付後任者既畢之後即赴天津此後不復預聞政治行將歸隐以奕自娱 
（二十四日） 
　　北京電據國務院消息屬皖派之各督軍紛紛密電段氏詢問今後之决心及行動其中有措詞極爲激烈請段對於某派速施報復之手段者叚氏覆電竭力撫慰詳述一再辭職出於萬不得己之職由有云諸君對於祺瑞個人之友誼實所深感諸君均有維持治安之重任願勿役於感情而有擾亂大局之行爲且述後繼者王氏之才幹足勝統一全國之任務願諸君恊助中央舉國一致之實（二十四日） 
　　廣東電自陳炳焜卸任以來在粤之民黨與該處軍界要人之感情日以融洽又日前李烈鈞在梧州與陸榮廷晤見努力使兩黨互相提携之後兩方面愈覺日相接近曩收陸榮廷暫時移至陳炳焜麾下之駐粤雲南軍司令部現將復舊而委任李烈鈞掌其指揮權 
（二十二日） 
　　北京電天津治水工程大著成績所有市街十分之七己將沈積之泥土排除净盡 
（二十四日） 
　　北京電重慶來電云本月十六日佔據瀘州之川軍現駐紥城内外與對岸滇軍相對峙滇軍因缺彈藥不能進攻現正於江岸設堅固之防禦工事防川軍之渡河一説因劉存厚與唐繼堯己從事議和且可訂有停戰之約故是此種現象兩軍近日頗有妥恊之望（二十四日） 
　　北京電昨日汪大燮將代理國務總理就任呈文與辭職呈文同時提出比即預備後繼總理一經確定即行卸任也（二十四日） 
　　北京電王士珍昨日撤回陸軍總長之辭呈於本日下午到陸軍視事（二十四日） 
　　北京電昨日總統府開軍事會議討論對西南 
政策出席者多數主戰馮總統更向鄰近諸省及與此問題關係較密切之督軍徵求和戰贊否之意見（二十四日） 
　　北京電陸榮廷電至致李純主張恢復舊國會舊約法則其結果黎黃陂當然復任如黎不允可則馮可正式就大總統之任據此問一般人士之觀測陸氏之眞意明知此際黎必不允復任則自然馮氏就總統之任己將繼馮之後而自任副總統也（二十四日） 
　　東京電聯合國巴黎會議决定於本月二十九日開會（二十四日） 
　　以上東方通信社電 
戰電L ] 
　　巴黎電午後公報云今晨德軍回攻巨凡柯爾南面之法軍新陣地伹爲法砲擊退受損頗大昨日法軍俘敵四百人今晚公報云香巴業及末斯河右岸等處砲戰甚烈（二十二日） 
　　羅馬電意公報云意軍在白倫太河與譬愛夫河之問於聖瑪里洛及裴狄加山孟斐尼拉山重創敵軍方台那山之哨地數處己爲敵軍所得敵軍在亚歇戈高原密集進攻當被逐退（二十二日） 
　　倫敦電俄國官場無線電云人民代表會以俄羅斯民國政府之名義罷免杜柯林將軍之職以其不允提議停戰也並任克里倫柯爲總司令該會勉勵兵士拘獲反抗之司令廢除不宜於革命軍人之之私刑並請前敵軍隊推舉全權代表即與敵人開始議和（二十二日） 
　　俄京電總司令克里倫柯乃一下級軍官農夫會議現由俄京移往莫希勒夫恐美克齊美爾從中干涉也前敵軍人代表刻着手組織代表各社會黨之新政府美克齊美爾黨之外交總長特羅資基氏發表意見謂將以其所有俄國秘密外交文件悉行公佈（二十二日） 
　　華盛顿電俄京美使報稱德人黨羽刻在俄境公然活動運動和議（二十二日） 
　　倫敦電西班牙似將又有詭異之風潮西班牙　　報紙隐示將有嚴重之發展謂有人布置於二十五日作示威行動要求赦免政治犯聞政府擬即下大赦令以占先着（二十三日） 
公電 
　　江西陳督軍覆岑西林電上海岑雲階先生鑒效皓兩電敬悉巧電深蒙贊許緩佩曷勝恭讀皓電情詞悱惻字字動人我公望重資深南北欽仰一言九鼎造福無疆惟願西南諸公相見以誠和平解决從此同心恊力共奠國基公具愛國熱誠敢乞繼續維持貫澈到底遠雖不敏願竭心力以隨公後掬誠覆告尚冀明察光遠養印 
要聞一 
[西報論段内閣之命運]  
　　字林報二十日北京通訊云段祺瑞己喪其總理之實而猶居總理之名其故何在今猶暖昧不明時局至斯其不利於段黨己云極矣湘中北軍三千降於長沙餘者奔往岳州長江三督加以曹錕聯電來京揭明熊度頗有段若不去即將獨立之概段内閣既無兵车復失信用故復主在湘用兵之命令直同廢紙焉耳段之不即去職殆段之舊同志謀欲保全段氏顔面之故段雖不智致爲驕恣狂妄者所利用以逞其私然段究非巨惡故頗有人爲段惋惜不欲重辱之也今日國務院又有會中議歷時頗久聞各部總長連己上辭呈之梁啓超湯化龍皆列席與議一般輿論以爲段斷難支持多日其位將暫屬諸王士珍王爲參謀總長今長陸軍其人乃好好先生在旁扶助者之一他人足軟不能任重時則爲之代負責任焉會議之結果若何遲至夜間尚無消息傅出大約又是一場無結果之空議時局之顯著者當然爲在湘北軍之潰散與馮派四督之堅决態度惟馮在時局中並未顯露頭角雖對於用兵政策始终反對惟至事急時却又軟化遷就署發斥責王汝賢促其作戰之命令然則推翻主戰政策其主動者果何人歟吾人在今日猶未克確知其人以意度之不爲馮國璋而爲王占元或爲李純亦未可知第無論如何聞彼等與陸榮廷密通消息零陵之變蓋早有所知矣外間不曾傅説李純有將來總理之望乎今日有留心時事之華人言及時局之解决方法謂王士珍傅閣暫時過渡後將組織混合内閣其主要者爲直隸派而陸勞廷之徒與國民黨亦得加入此種辦法當然爲衆所易覩之解决策蓋曾出力以推翻段内閣者皆得於新内閣中佔一位置焉導段氏入歧路之交通系顯將由是而被排逐而應與段氏分責之進步黨領袖將來遭遇亦未必超出交通系之上惟進步黨向與交通系對抗他日或能因是而有所託足亦或有之事也自湘退走之北軍將與王占元之鄂軍相抗乎抑安然受其鎭撫乎其命運頗堪注意也 
[東報之我國政潮起伏觀]  
（心危） 
　　段總辭職留東報及其知名之士議論百出其大要不外於言馮段意見不和直隸派與安徽派之齟齬進步系與交通系之衝突其結論則以爲段氏復職乃一時敷衍之計而仍將變生不测也云爰彚其言論如次 
　　段總理自復辟後以民國再造者資格重握政權扶植其勢力以致遭一部國民之反感廣東設立軍政府以反抗之既而零陵劉建藩之獨立四川紛亂之惹起段政府之實力遂難於壓服更如欲驅逐在廣東之廣西派而卒至失敗龍濟光之態度但言中立而不動湖南南軍之勢漸盛以至傅良佐離其職守四川之雲南軍亦漸振起有重慶危殆之報如此以觀段氏武力解决策幾全歸於失敗至於内部關係曹汝霖之交通系及梁啓超之進步系其間主張漸有偏 
向内閣遂缺一致行動參謀總長王士珍亦以討伐湖南爲不利爲馮氏背後更有長江督軍即湖北之王占元江蘇之李純江西之陳光遠主張南北調停更請停閉臨時參議院而恢復國會尚有兵器問題及鳳凰山借欵問題李純反對最烈是顯然己不信任段總理矣段總理處此四面楚歌之中其辭職之决心蓋厞偶然者也 
　　要之段總理之辭職其不得己情事如斯而其間最重要者則莫如長江三督軍之反對蓋彼等之反對即有馮總統反對之意味焉由來馮段關係决非圓滑馮之就任大總統以後因知欲貫澈其主張必將與段衝突故於表面上仍示以融和的態度故如臨時參議院之設立對付西南武力解决等表面上莫不聽從段氏之主張而其不滿於段者非鮮也即關於時局收拾策馮氏持南北調停之意見故使李純爲竭力之反對而使王汝賢鳴武力討伐之非公然與段反對而不肯用命故此次段氏之辭職無他北洋派軍閥中直隸與安徽派衝突之結果耳 
　　段總理之復任據聞有條件提出蓋仍不外乎實行其武力解决之政策然段總理今後果能用武與否實一疑問蓋辭職之事既非偶然而形勢仍未稍變討伐南方殊有鞭長莫及之感故無論若何事實上恐不許其成功也蓋長江督軍既對於武力討伐曾唱異議而亦有恢復舊國會閉鎖臨時參議院之主張即段氏留任而維持現狀該督軍等豈能抛棄其平素之主張而屏息不聲乎此後對於段内閣行動之掣肘可以斷言况現在段内閣之地位外則失敗於對付西南政策内則閣員意見不能一致故一時雖能勉强留任而其地步尚未能鞏固由此以觀段氏留任不過一時的小康早晚必有變動也 
[中國銀行則例之修改]  
　　修正中國銀行則例各條己於昨日以教令公布録如下第二條中國銀行股本總額定爲銀元六千萬元計分六十六萬股每股銀元一百元先招一千萬元計十萬股政府得酌量認購以資提倡中國銀行若有招集股本之必要時得由股東總會議决經財政總長核准後再行添招第三條删第十六條董事監事由股東總會選任總裁副總裁由董事中簡任非有一股以上之股東不得充董事及監事第十七條總裁副總裁任期以董事之任期爲限董事以四年爲一任監事以三年爲一任但得連任總裁副總裁任期内除滙業銀行及幣制事宜外不得兼他項職務 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[惝恍迷離之北京政局]  
　　統觀日來所傅消息段總理之决意求去内閣之不能無更動己爲不可掩之事實日來所躊躇未决者即此繼任之人物耳以大勢測之自以王士珍爲較近事實昨日午後某外人通信社且特發號外謂王己擔任組織内閣閣員中如陸徵祥之外交田文烈之内務陸宗輿之財政劉冠雄之海軍皆己擬定似乎此局不日即可發表然據政府方面消息則王氏不唯不願直接繼任叚内閣并己任命之陸軍一席亦若謙讓未遑故昨日並未到部且提出辭陸軍總長之呈文謂年老多病不勝煩劇對客皆言忽患腹瀉之症馮接到此項呈文當即派人送還續據某方面消息謂王己發出通告於今日接任陸軍總長大約辭意己經打消然其所以有此一辭未始非爲拒絶擔任總理之一種表示則内閣繼任問題尚不能以是决定先是外交總長汪大夑氏久有辭職之意政府因擬及陸徵祥陸亦未十分表示大約總可擔行現以王士珍决不願直接繼承段内閣於是商諸陸氏請暂代理之議又起陸尚在考慮之中大約兩三日内政民局尚難即定又聞段總理於前日下午閣議散後曾赴公府表示須去職之意總統亦諒段氏不得不去之苦衷惟繼任内閣未定以前仍希望維持政局段氏己允再擔任一星期至後任有人决行卸職云 
　　另一消息云日昨段總理己向總統陳述辭職之决心總统見大勢日非段氏决意下野萬難强留遂向段氏垂詢繼任人物並請其俟繼任人物確定後始行辭職段總理當即允諾惟後繼者本以王士珍爲最有希望第王氏再三聲言不願自爲總理恐非容易得其承諾迄二十日晚王氏尚向人言確不願爲總理然昨日外間頗傅王士珍爲總理之命令本日當發表而據總統府消息至昨晚止總理及總長之辭呈尚有未送來者大約段總理須待至後總内閣確定後始行上辭呈而爲時不遠至爲明瞭要之段 
總理之辭職爲既定之事實萬無動摇之理惟今日上辭呈抑明日遞辭呈僅時間之問題而己段總理之辭職既如上述而各部總長之辭職如何亦有連帶研究之價值外間雖云昨日全體閣員概己提出辭呈然迄昨晨僅汪外交梁財政兩總長提出辭呈至湯内務林司法兩總長唯面謁總統陳述辭意而己聞閣員之辭職擬取各個單獨之行動並不全體連帶同時辭職然各部總長將來留任者僅劉海軍與王陸參而己若後繼總理爲王士珍對於各部總長己經許其辭職者不再行任命他人祇任次長暫行代理即組織所謂過渡内閣以解决南北問題然後依照進行之順序時勢之要求組織混合内閣惟能否依照此順序按步進行而得良好結果也尚屬一大疑問焉 
[臨時參院第二次談話會]  
　　昨日（二十一）午後二時參議院開談話會共到七十餘人由王議長主席報告本日開會係討論議事細則之適用問題所有民國元年臨時參議院及二年參議院之議事細則均己印刷分佈併請討論鄧鎔主張逕行適用元年細則李慶芳主張將兩種細則修正適用相間發言者甚多最後决定完全適用元年細則其事實上可不用者則置之不用嗣由陳銘鑑提議本院應速著手修正國會组織選舉兩法議長當命秘書分散民國元年參議院起草國會組織法及兩院選舉法之經過清單供議員參考陳銘鑑言前參議院制定該兩法而本院今日修改之一切手續自宜照元年經過情形辦理應請議長尅日開會指定起草員鄧鎔言起草員應有根據宜先由同人提出意見如兩院制一院制之取舍議員名額之增減等等均應先有題目然後起草者乃著手之處應請同人注意黃雲鵬言宜由同人提出大體標題由議長彚列提出認爲兩法中所應修正者即付之討論可無修正之必要者可不必研究標目既定再來赴起草田應璜言應請秘書廳將元制定兩法時之速記録印出分佈各人以資參考免討論費時最後决定於星期五開大會再討論此問題鐘鳴三點遂散會 
[英文京報停刋原因]  
　　北京英文京報昨日下午忽傅有警廳傳諭停止發行之説據訪員報告該報昨日早晨仍照常發行至午前十一時忽内左一區警官親至該館面告以奉警備總司令命令停止發行該館門首即派警察監視以防私賣聞今日該報己不能不遵令暫行停版以俟後命矣至所以被禁之原因則昨日該報英文部即載有前日下午某公使赴外交部請查禁該報之説昨之被禁當即由此此亦新聞界之不幸也 
[湘岳軍事形勢之京訊]  
　　湖南戰事形勢自長沙失守以後戰争點將在岳州岳州據長江上游爲湖北屏蔽故政府方面即以固守岳州保障武漢爲唯一要策外間傅説總統仍主用武力者即指此也武岳總司令前己由王占元保王金鏡充任其在長之主力軍隊即王金鏡所轄第二師之一旅目前直隸軍一旅及第七師一旅亦到岳州而湖南前敵司令王汝賢范國璋己成敗軍之將故昨晨政府電令派王占元爲征湘前敵總司令王金鏡副之王占元兩日以來來電頗多昨日下午一時以後尚迭得三電兩爲哿電一爲號電皆二十日自武昌發者所論皆爲攻守事宜其代表羅某前夕親齎密函請見元首因時逾八鐘外客不見將函留呈聞其函亦關長江上游之事外間傅聞王氏之意仍偏於主戰方面者即原於此 
　　政府昨日續接王汝賢二十日自城陵埠發來哿電一件報告長沙失守之原因全在安武軍之内閧原文云北京大總統總理鈞鑒自十一月十四日夜間傅督神色倉皇其時周省長亦均在側自傅督軍電令衡山兩師退却並令安武軍齊集長沙是夜二鐘傅督軍及周省長悄然携印離省全城震駭己至極點自天明省城鉅紳求見要求維持長沙秩序組織臨時軍民辦公處汝賢决心死守長沙維持秩序十七日午前據探報湘潭官軍互相衝突殊出意外同時又據華參謀長接長沙電報局俞監督報告湘潭之變確係被初編入安武軍之定武共九營因雪六月間阻抗復辟之恨仇視八師致有此變汝賢聞信之餘初非意料所及其時小吴門外一帶己有該兵紛紛向以槍聲又據報城外秩序己難維持長沙城外雖駐有閻旅然均住船上其餘零星部隊祇敷分配省城各要隘是夜三時忽又接確報該兵己悄然入城似此變生肘腋五内如焚瞬息間城内督署街己有無數該兵架機關鎗於東西轅門及督署頭門左右餘者紛紛入署其勢不堪汝賢只得權宜讓出現暫住岳州令各軍竭力整頓隊伍伏思汝賢奉職無狀既不能防範於前又未能維持於後惟有電請鈞座明令罷黜以爲溺職者戒臨電不勝迫切之至王汝賢叩哿印 
　　隸范國璋部下之四十旅長張建功於昨日午後快車由漢口來京赴府學胡同見段段不見又赴公府謁總統陳訴退兵原由張氏將王汝賢與傅良佐署右之電（即令四十旅退至省城）呈閲元首大怒張氏並言該旅至長沙而王汝賢又走矣民軍勢力異常旺盛進既不行退又困難遂折向岳州僅以身免並携范國璋王汝賢密函大意請重懲傅良佐否則以王范張三人名義向軍法處正式起訴元首令出府候信張遂出聞張住金臺館某號 
[王范出走之情形]  
　　湘垣自傅氏出走王范兩司令出維秩序表面上似覺相安無事然北兵一日不退湘民終在驚濤駭浪之中王范處此斗大湘城亦不免疑鬼疑神日夕危懼故督署一帶築有戰壘如臨大敵前日軍民兩政辦公處忽來一人係王派來之副官質問該處云貴處既推舉王總司令爲主任則處内一切事宜均應商承王君辦理不意昨日報紙所載貴處竟有另刻關防等事王總司令身爲主任刻一關防事前竟毫無所覺此非一絶大笑話乎其時彭議長聞語即將關防恭送總司令部請其檢收至下午二時王復將關防送回辦公處其措詞則謂本司令部無人保管仍請貴處代收藏云云彭君以王出爾反爾不免近於滑稽且彼前倨後恭尤不無蛛絲馬跡之可尋思索良久忽恍然悟當由彭君在處内開一秘密會議彭君發言曰觀王范今日之舉動似彼己懷着鬼胎安排一走步傅氏之後塵我等當預善後辦法以維湘城秩序衆稱善彭君遂通知講武堂長彭廷衡君稽杳隊長晏孝廉君第二師司令部及水陸軍警大家討論此事其結果則以彭廷衡圍守督署省署以晏孝廉分守各銀行軍械局以第二師及水陸各軍警把守城門街口計畫己定朱菊僧君即謁見王范叩商退兵辦法王范向朱君云退兵需餉請設法预備每日須十萬元約十日可以退盡朱君滿口應允毫無推諉出司令部後即商之軍民辦公處議决由財政廳飭湖南銀行撥洋八萬現洋一萬元紙洋七萬元送交王范預備次日再送七萬元不料至夜間十一時督署坪中兵士大包小捆狼藉滿道並架有機關鎗各兵士荷鎗環守專等運輸隊一到即乘夜而逃在此千鈞一髮之間猶有人以電詢閻縐司令部某軍佐某軍佐答詞似含有即刻要走之意至鐘鳴三下王忽電告彭廷衡云我不及告辭即刻少陪了请快來接收督署語至此戞然而止彭君遂轉知紳商各界隨同入署第見雜草亂陳杯羹狼藉所有桌椅或缺其臂或斷其足大類傷兵模樣莊嚴燦爛之督軍署幾變成古物陳列所矣是亦中華民國之創聞也 
[粤訊中之湘事消息]  
　　衡山寳慶湘潭之捷報（程潛來電）頃據趙師長咳酉電稱昨日我擊敗敵軍全宵遁我軍今日拂曉分左右兩路踵追刻己克復衡山追及於北門外斃敵人數十名敵分水陸敗竄沿途奪獲鎗枝百餘桿奪彈百餘箱砲彈數十箱輜重糧秣無算現正在進擊中恒愓等己於今日午後七時抵衡山城頃得林益蘭蔣隆權等長沙來電傅己携印潛逃省城秩序皆由王汝賢維持並肯擔任和平解决云除一面會同桂軍派隊向湘潭株洲方面急進並嚴加警戒外合先電聞等情理合轉呈并通報懇總帥迅速啓程來衡主持一切是爲切禱程潛叩銑（譚浩明電）林旅長支電賓微電程唐庚元電林總司令蒸電均悉朱逆鼎元擁衆踞守寳慶湘桂聯軍分道合攻衝冒彈雨肉薄登城遂將寳城克復共斃敵千餘名生擒百餘名奪獲大砲四尊機關鎗二枝步鎗七百餘枝各種子彈十萬餘顆我軍傷亡僅十餘名實屬奮勇異常特賞銀八千元由林總司令分别立功營數兵數妥爲分給林旅長賓正司令分别轉給賞有功而示激勵獲械照章呈繳騐明給賞傷己官兵分别給恤醫治俘虜敵兵百餘既經給資遣放藉示寛大以資利用應無庸議尚留敵營長陳鯤化砲兵連附李英等二名即由林總司令妥爲處置可也浩明星叩聯軍總司令寒印文電云趙劉賁黃王廖范等删酉電程總司令銑寅電均悉聯軍克復衡山正在追擊中猛勇神速迭奏奇功不勝忻慰仰即乘勢猛追勿任逃逸韋總司令應即馳赴前缐指揮馬總司令馳赴右路進攻林總司令林旅長由左翼進攻務各督率所部尅日猛烈進攻陸總司令率隊繼進程總司令仍暫駐衡策應各路是爲至要浩明篠日由永進駐衡州並聞浩明銑印（韋榮昌電）查中路萱州之敵自寒夜退却後所部黃副司令文藻王副司令贊勳即會同趙師長賁旅長等督隊緊追删日進至衡山經將全城恢復敵又向湘潭潰退榮昌聞報即乘夜親赴衡山指揮策應并任鎭懾出示安民仍一面飭王黃兩部會合聯軍尾追逐擊據該宣副司令篠電稱己於十七日午後四時在湘潭附近之易俗河斃敵甚多奪獲子彈無算敵復敗散向長沙逃竄我軍隨進佔領湘潭現仍再進追等語榮昌本擬刻即前進因沿途被北兵騷擾後十家九空僱夫甚難故暫宿衡山俟部隊并運大砲到齊即趕赴前線會督進取長沙會師岳州我軍連獲勝仗湘局旦夕可定合將我軍進佔湘潭情形謹電奉聞韋榮昌呈巧午印 
　　南軍己入長沙之通電（其一）王范司令篠日離省除電請程趙諸司令拔隊來省維持外請就商陸便妥籌善後辦法以解湘危龍章唐犧之林德軒俞鯤陳聲駿肖刑肖崇道等同叩（其二）振此次承程總司令林處長等公推爲湘南總代表前赴湘西共圖大舉刻正擬出發而逆軍連戰敗北潰去 
長沙現我軍劉林趙諸司令均己入城振亦偕程總司令兼程赴省湘西方面昨己由振通電各鎭守使各長官迅派員到省會商一切譚聯帥明後日可抵衡林處長即隨節進指長沙惟振竊有不能己於言者湘民雖暫離水火如天之福然護國舉義方始開端戰事前途責任尚遠設不幸妄以息事甯人爲辭希圖苟安亂源不清終必誤國望諸公堅持初心力懇孫陸唐諸領袖一致貫澈到底民國幸甚覃振叩（其三）此次義帥以弱勝强固由將士用命亦收人心所歸成功之速又非駑駘所敢居亦非始願所及料項據前敵報告湘潭湘鄉退潰各敵兵除繳械投誠外幾爲我軍撲城滅浄盡所獲餉械無算王范亦己靈魄而逃經分飭各軍進駐長沙以維譛秩序并聞浩明巧戍（其四）我軍連夜追中路之敵己全體遁逃巧日下午二時佔領湘潭沿途追擊敵軍及邀截由湘鄉敗退之敵於湘潭方面之黃土嶺各處擊斃無算餘均願繳械投誠其零星之敵均落荒四竄我軍奪獲步鎗大砲子彈糧食輜重不計其數頃得長沙蔣隆權等電王范均於前夜逃遁亟盼南軍速到維持秩序云云現惕昭等一面電蔣等暫維持秩序并速多派火輪來潭以便運接軍隊一面整頓軍隊分途向省城進發懇請聯師及各總事令速行前進以便乘勢進窺武岳至盼至禱恒惕克昭叩巧印 
　　湘督問題之商榷程潛致粤要人電云潛綜核各情此次逆軍潰敗固屬彼曲我直聯軍將士精忠護國亦由我巡師聯師老謀偉畫故能迅奏膚功潛擬仍懇聯帥迅即移節長沙仍迅促各路大軍乘機東下以收復我湘全士潛等爲湘垣治安起見亦豈忍令我長沙父老昆季重以紛亂更受流離痛苦之禍自當掃境以待惟逆軍雖潰大敵仍在全省不可無主現督軍一職湘中人士咸屬望於聯帥潛等以爲非聯帥不足以懾服敵人固我西南站門户籌國家百年大計諸公當亦以非聯師莫克當此重任行將率全湘軍民正式公舉謹布赤誠引望不盡程濳叩巧湘議員致譚月波電云失奉巧皓兩電欣悉我軍連戰克捷逆軍望風摧潰追奔逐北僕滅盡净既己克復長沙捷音傅來萬衆狂喜事喜我公老謀深算調度得宜各總司令各將領兵士萬衆一心上下一體有勇知方遂能神速奏此奇捷今後内謀善後外策攻取均賴我公統籌主持程總同令巧電實出湘人愛戴之誠同人極端贊成務望勿過爲謙抑並乞移節早蒞長沙以慰輿望從此居中策應整備六師號召全國直搗幽燕之逹護國護法之目的惟我公是赖甯獨湘省一隅私相慶寺耻湘議員圑李執中周震鱗李漢丞等同叩譚月波致陸榮廷軍云此次聯軍赴義迹則援湘志同衛國湘粤桂各總司令督率所部專勇殺賊奮下顧身以一當百用能迅奏膚功造明輇才何敢冒爲己力惟長沙省垣人心惶恐經飭各軍進紥共維治至湘督一職此時關係尤重萬非薄德所叆勝任程公所議誠恐諸公不察竟成事實特布私悃敬乞另舉賢明以維大局至禱浩明皓 
[粤局又有晤潮發現平生]  
　　軍政府與軍務院 
　　粤省局面離奇變幻今又將醖釀第二幕之暗鬭矣自軍政府在粤政設立以來委任令如雨而下而究其實際則全無效力滇督唐繼堯及巡使陸榮廷雖被舉爲元帥而自己絶未承諾蓋隐未不居於 
 
 

Page 7

 
 
申報第二張 
　　大元帥勢力之下也數月以來元帥府自帥府陸使陳督雖不干涉亦不贊成成聽其聊以自娱而己自粤省督軍問題發生軍界驟形分裂於是逐陳之聲喧於一時言其主因固由於北京政府之發蹤指示然軍政府亦未嘗不欲利用此糾紛之機會乘虚而入以一試其手腕於是警衞軍曰驅陳民黨中人亦曰驅陳至十五晚爲粤垣一大危機説者謂某要人己假借名義聯絡民軍欲實行襲攻軍署矣初陳督往梧在十四晚陳去後軍署事由莫榮新代拆代行乃十五號忽由郵局遞送一函至軍署假冒警察廳長魏邦屏名 
限桂軍一律出境詞極激烈軍署大驚幸有某軍官與魏有交誼洞悉其僞乃力辨魏决無此事然軍署既得此消息是夜卽特别戒嚴後又連接各方面報告均云某要人己請海軍艦隊開砲並聯警衛軍發難故觀音山砲長又裝備大砲以便轟擊軍艦旋因某參議以電話詢問海軍總長據復海軍方面並未與謀即有影響亦决不受其命令於是始爲釋然而程璧光林保懌二人是晚加意彈壓普告艦員不得作意外舉動次日且將兵艦五艘盡駛出省河故粤垣之能保全治安人皆歌頌程林二人而某方面則不免大受嫌疑矣且近日各屬民軍蠭起皆有民黨某要人旗號不知出自民軍僞冒抑或某要人確有此等計畫聞陳督軍昨日由梧回粤後據各屬營縣所報即開軍事會議僉以此等舉動足以擾亂大局自禍桑梓不能不設法對待經議决致電陸榮廷陳明某要人近日憑藉名義廣招民軍且有謀攻省城襲擊軍署計畫殊爲地方之害應請致電某要人質問如係民軍僞冒應即聲明感確有此計畫則須自行設法解散以免擾亂大局否則惟有以地方大局爲重即行派兵剿辦聞此電己於昨日下午七時拍發又近日梧州會議與非常國會會議其所議事件又隐隐有互相枘鑿之象陸使始在南寜至粤局危急時方赴梧州前此張繼往桂在南甯謁陸曾面詢陸對於軍政府之竟見陸即宣言鄙人對於軍政府實不贊成其辦法但今事己至此亦無可如何云云及陸抵梧州鈕永建在幕中爲參預機要之人鈕於大宴賓客時席聞且大發議論谓孫中山爲民國偉人本黨首領吾輩本應服從其意思但觀其行事無裨實際恐終至失敗吾輩宜及早請其下台以保全面子至於鄙人主張宜由西南各軍首領合力組織一軍務院而收劃一整齊之效目前則先由湘粤桂三省軍隊共推戴陸幹老爲三省大都督以統一軍令此議發後聞湘軍某司令及陸使均甚贊同但因與軍政府權限不清名義相混勢不得不稍爲躊躇而粤中軍政府聞此消息後非常國會議員凌鉞曾於十七日在第一招待所開談話會由議員秦廣禮提出意見關於西南問題謂各省應尊重國會非常會議所産出之軍政府不宜另設統一機關但軍政府草創之初或有不滿人意之處應由西南會議改良之又謂各省爲軍事便利起見可分設軍事總機關如湘粤桂己有聯軍總司令或再設留守大都督之均可贊成但須屬於軍政府之下以便促成西南强固之交戰圑得外交之援助其意殆專爲梧州會議擬設軍務院而發但以軍政府全無實力目前湘粤桂之督軍皆不隸屬而謂再設留守大都督必須屬於軍政府此必不可能之事矣聞非常國會又己電催議長吴王二人回粤十九號國會又開會議議長吴景濂己由梧州回照常出席是日爲秘密會議禁止旁聽非常重要探聞討論秦廣禮凌鉞二人之意見有主張派代表赴梧州向陸榮廷解釋意見者衆謂秦君之意見書主意甚佳惟於目下當議要務至赴梧解釋近於着跡均可緩議故無結果昨聞鈕永建己由梧至粤與軍政府磋商要件事畢尚當回梧覆命大約必爲軍務院設立之事而孫文近日又屢發文告聲言依照軍政府組織大綱非至約法完全恢復國會職權完全行使時斷不廢止其有襲段祺瑞之故智敢與約法國會爲仇一息尚存豈容坐視其言隐有所指則軍政府斷不肯下台可以瞭然而軍政府方面將來與陸使之有無争執殊難逆料矣 
[陳炳焜去粤之原因]  
粤省督軍問題紛擾己久陳炳焜外則困於北京政府之假手李耀漢驅除内則扼於同黨之排擠早有不安於位之勢最近（十九日）陸武鳴來電謂三省聯合護國討段迭據湘南捷報我軍所向無前寳慶永豐衡山湘潭等處以次克復傅良佐周肇祥等聞風逃遁長沙指顧可下乘此時機亟應大張吾軍厚集兵力進攻岳州會師武漢以期膚功早奏陳督軍電請親自督師赴湘爲第二路策應遠猷壯志應即照行所有廣東督軍篆務迅即交由廣惠鎭守使莫榮新代理以重職務榮廷現在移駐梧州兼顧粤局一切重要事件代負完全責任等語陳氏得電即於十九夕將督軍印信實行交與廣惠鎭守使莫榮新代理（莫於是日下午二時由梧抵省）是夕各要人赴署請謁者甚衆莫代督均爲接見延至夜深始由軍署回衙至陳督軍則决於二十夕方由省河動輪西上聞擬先返柳州原籍然後再定行止二十日經將行李傢私陸續運往天字碼頭并又派定廣明廣通兩巡輪載往天字碼頭一帶有林虎所部之機關鎗隊江防司令部兵及陸軍等鵠立守衛是日下午由楊梅賓在眞光公司設筵爲陳祖餞并邀同善堂行商各界陪席同席者四十餘人席間陳言湘省戰事現己得手西南主張條件皆可希望逹到目的現在我軍進駐長沙候馮氏如何答覆再定進止至廣東事件現在盛行廣東人之廣東一語殊屬無謂彼此均爲國家大局起見誠無所容其分别也云云先是陳於十四日下午六時前赴梧州晋謁陸氏會商要公十五夜十時己抵梧州由西門碼頭上岸逕赴陸使行營請謁適陸使己到天和牌赴宴陳督軍因自赴天和牌面謁陸使彼此密商約二小時談畢陸使即回行營陳督軍則偕同政務廳長胡銘槃仍回廣通電輪啟碇東下十六號早過肇經邀李省長下輪會談片刻即與李分乘兵艦同時回省下午十二時抵署即傅廣惠鎭守使莫榮新赴署傅逹陸使意旨令莫即夜動身赴梧面授機要莫使奉諭後旋即星夜啓程乘輪西上籌餉會辦鄭榮亦同時奉召赴梧聞陸氏以接聯軍譚總司令電告王汝賢范國璋己逃聯軍己入長沙維持秩序長沙既歸南軍掌握亟應增兵進取岳州傅得早日會師武漢故欲陳炳焜尅日督師入湘早定湘局粤督一缺即以莫使代理遞迨廣惠鎭守使則以李福林繼任兩粤政務由陸完全負責面諭莫榮新即日返粤接事莫氏當即啓碇回粤於十九日下午二時抵署而陳之去粤即時發表矣 
地方通信 
[松江]  
　　報荒期間之截止五庫鄉蟲災之續報日必數十起縣署中雖欲結束因未宣示截止之期祇得將續報田畝併案公布飭令編書查塡串户以便扣賦無如該鄉人民遭荒機報者雖居多數然己經收穫而被人脅迫附加者亦復不少在若輩心理無非欲藉蟲荒兩字將應還租籽一併吞没李知事有鑒於此特於今日（二十三）宣示截止嗣後無論何鄉續報概不准理矣 
[鎭江]  
　　學務彚誌此間教育會勸學所接中華社會教育會長黎守眞函請將城鎭市鄉村公私所立大小各種學校塡表郵寄該會以便聯絡鎭屬揚中縣新洲公民王有富對於教育頗能提倡曾捐産興辦育材小學一所現王己逝世該縣知事降給予熱心公益四字匾額外並擬呈報省署請奬以示鼓勵揚中縣立第一高等小學校於二十一日開二十週紀念會並將各項成續展覽下午二時舉遊藝會來賓到者甚衆 
[揚州] 　 
　　嫌疑犯不認爲盜江都縣鷹丁溝鎭警察區員蘇詳光前據地保拿獲嫌疑盜犯史廣濤當即解縣請訊本日（二十三）經陳承審員開庭鞠訊據供泗陽縣（即舊桃源縣）人以販賣北貨爲生此次携洋路過該鎭適值該處發生盜案該坊保見財起意圖吞未遂因之遺贓栽害駐防警備隊與警察局不加審察任意鞭笞云云現張知事以史籍泗陽特咨該邑知事查明曾否犯案再行判决又眞武廟鎭白畫被劫案内之朱有蘭本日（二十三）亦經吴承審研訊朱堅不承認判令收監候再審核 
　　軍隊輜重過揚陸軍七十四旅全部奉令調往徐州駐防己由陳調元旅長率領士兵於本月十五日在阜甯開拔取道清江浦起岸赴徐其輜重及用具由旅副官董素輝阜甯備雇民船七十餘隻裝運至浦改車運徐今日（二十三）由董副官率三連兵士押運過揚規泊徐凝門外守候南京放輪來揚拖帶至浦 
[安慶]  
　　請設丐民工廠皖省原設有貧民工藝廠一所惟限於收録犯罪貧民入廠習藝對於游民概不收録頃有無爲縣公民姚楫以生活程度日高皖垣游民甚衆强者擾亂治安弱者塡於溝壑故擬創設丐民工廠一所以爲貧民謀生計用特呈請省公署籌欵創辦未識能准如所請否 
　　查封逃員房屋日前省公署接吉黑榷運局呈稱局員陶士英携欵潛逃請飭將該員原籍六安縣房屋查封備抵以重公欵等因黃省長己令飭六安縣知事遵照辦事呈候核辦 
[北京]  
　　華語學校學生入府晉謁華北恊和華語學校全體職員學生男女共一百六十二人於昨日下午三時晉謁大總統由黃禮官引導行三鞠躬禮大總統致歡迎詞由秘書朱兆莘譯以英語校董士密氏答謝詞畢大總統與代表數人握手並餉以茶點而散大總統歡迎詞如下今日華北恊和華語學校男女諸君惠然肯來曷勝歡迎諸君來華學習華語熟諳華事將來必能於中國社會事業多所盡力余之期望於諸君甚大願諸君以各國文化及各種知識餉我國人敝國年來政局未平以致教育事業未暇發逹通都大邑雖日有進步惟鄉村風氣尚不免蔽塞現正在竭力擴充教育事業以期全國普及諸君他日分往内地各處必於改良社會振興學務諸端有所補助此非僅個人之幸亦全國之幸也 
雜評一 
[今後之問題（庸）]  
　　段内閣己眞倒矣前此段閣之倒因未得段氏同意而結果乃以促倪嗣冲之獨立釀張動之復辟紛擾至今今則段氏既自願求去當然不能再有所謂副署與否之異議是段之去職更無問題矣然而津派高級軍　之密議倪張使命之繹絡其氣象曾不異於昔日此果何爲者耶 
　　王士珍將上台矣王之紓徐爲妍不肯直接繼段者爲避嫌也今過渡内閣己有人矣王氏之非取段自代亦可以標榜一世矣然而拜命與否尚遲疑未定也汪大夑之看印其耐久本不如伍廷芳使汪氏而不願臥治者不又將陷於無政府狀態耶 
　　西南問題主張武力之内閣己瓦解矣調和之程序此後宜可按步進行矣然而總統府之會議既有先戰後和之主張聯電調停之督軍又有四分之三取消其請願北洋派軍人之躍躍欲試興味固未稍減即南方要人其態度之强硬亦一如昔日段祺瑞之願赴前敵陸榮廷之急攻閩岳有一於此皆爲拒絶和議之表示而謂調停果有望耶 
　　然則今後之問題眞不可知矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[一星期間之金融狀况]  
　　調查上一星期内之鎊價雖較前星期六（十七日）長半辦士而大條銀則縮去五六二五至各外國銀行之進出口银洋除台灣銀行進口大條二百五十一條外其餘均係零星小數惟國幣因運往南通餘姚崇沙等處收買花衣及蘇錫辦米者日有四十萬元之譜故價較墨洋反增七毫半昨日墨洋收盤七錢三分○二五國幣七錢三分一釐較之上届漲起七釐三毫七忽半墨洋祇增六釐半銀拆小去二分轉帳小四分掛牌小三分本月期驃金之價最高（十九號）開過二百六十二兩八錢最小（二十三號）開過二百五十一兩較十七日小去一兩一錢銀樓足赤飾金亦跌洋半元兹將各銀行昨日查存之數列下麥加利存銀二百十五萬洋一百八十七萬滙豐存銀六百三十萬洋一百八十三萬大條十四條德華存銀五十萬洋四十萬正金存銀三百十六萬洋五十七萬道勝存銀二百二十六萬洋二十一萬通商存銀十六萬洋六十萬東方存銀二百零四萬洋十六萬花旗存銀九十四萬洋一百萬大條二百四十八條華比存銀三十二萬洋四十二萬和蘭存銀四十三萬洋一百十萬中國存銀九十二萬洋二百九十三萬台灣存銀九十六萬洋六十一萬大條七十一條住友存銀十萬洋三萬各錢莊存銀七十萬洋二百六十萬交通存銀二十五萬洋一百十七萬有利存銀二十三萬洋十萬中法存銀四十五萬洋三十七萬總計存銀二千一百八十七萬洋一千五百九十七萬大條二百三十三條較十七日多存銀九十四萬少存洋九十三萬大條亦少存二百七十三條其中蕁商方面存銀二百零三萬洋七百三十萬而中華四明興業等商業儲蓄銀行之存數則尚不在内云 
[召集實業會議之催促]  
　　中央政府擬乘歐戰期内擴張實業發展工商曾經國務院决議咨由農商部訂期年内召集各省商會代表暨實業界重要人物於十二月十五日以前赴京參預實業會議討論辦法即經農商部分行各省總分商會正副會長並函招著名實業家依期赴京在案現該部以事關全國實業大會議自應先事籌備且吾國對於德奥現己宣戰所有商業上應行商議之件甚夥故又函催各商會迅即委派代表偕同各實業家早日蒞京參與會議云 
[部派工校畢業生赴美任事]  
　　交通部上海工業專門學校（原名南洋公學）曆年由交通部派送畢業生赴美國各大公司任事以資實踐此次又派本年土木電機兩科畢業學生六人赴美聞陸銘盛夏全綬張紹鎬楊耀德君等自奉部令後即往北京尚有朱端君亦於十三日起行往京諸君至京後即由總次長傅見奬勉有加並以盛筵欵接且派員導游交通博物館京漢鐵路長辛店製造就郵電學校鐵路管理學校京奉鐵路唐山製造廠京綏鐵路南口工程處並機廠及唐山路鑛學校等科長劉同仁君延引尤殷兹楊周二君派定披剌哥聖德佛鐵道公司工程處及車務處楊周二君派定披剌勃西屋電廠（按此稿係由工業學校送來周君之名漏未列入）張君派定抱而温車頭公司朱君亦派西屋電廠諸君日内即可返滬擬於十二月二十三號乘高麗號汽船往美同行者有該校畢業生葉家俊陳慶江君等數人亦往抱而温車頭公司任事云 
[修改小輪貪利儎重之罰則]  
江海關監督公所奉省公署令開内河小輪貪利儎重屢肇危險前經鎭江關監督擬具取締章程將原有儎重處罰章程修改完善詳請核准通飭各海關等通知各小輪公司一體遵照以昭愼重而免危險等情合將原章抄録令行該監督遵照云云現馮監督己遵令辦理矣 
[南市客棧倒換新照之督促]  
　　南市第一區警署董警正前奉淞滬徐警廳長令飭以戒嚴時期防務綦嚴所有客棧旅館往來寓客關係地方治安亟應分别嚴查除己布告外務於即日實行查察以免匪仟潛蹤等因遵於每夜派巡官王桐石元勳分往十六舗等處各客棧調查並傅諭各棧主將執照繳呈到署陳明該棧開設地點及房屋租金各若干雇夥幾人有無眷屬棧中能容若干人棧主年歲籍貫然後倒換新照以憑彚案詳報警廳備查在案連日各棧主繳呈舊照倒換新照者雖不乏人而並未遵諭調換者尚復不少董督正因限期將届故又飭各巡官傅諭各棧主謂一經截止查無執照者定行發封並傅棧主究罰愼勿自誤至循環簿亦須每日掉換呈驗至月終換給新簿母得違誤云云 
[鮑國標被拘往浙]  
　　浙江督軍公署稽查員趙某楊某前日上午七時在滬杭鐵路龍華車站見有鮑國標一名身帶白郎林手鎗一支鎗珠數十粒到站搭車當場拘獲即乘火車押解赴浙交嘉湖司令部訊核聞鮑係安徽人年二十餘歲云 
[搜獲手鎗子彈]  
　　山城丸輪船昨晨由日本開駛來滬停泊虹口碼頭有搭客福建人陳聖德魏嫩利二人正擬渡江登岸爲水巡捕房探目何春生見其形色慌張上前盤詰語多支吾當在身畔搜出手鎗三枝又在陳等所戴之西帽中抄獲子彈數十粒遂即帶入捕房由梅捕頭諭令押送地檢廳經賀檢察官預審一過判將陳魏分别管押手鎗子彈存案聽候查明核 
[補録軍署鎗斃蘇亞罪狀]  
　松滬護軍使署布告云案照本年八月間陸軍第三十八圑在廣東街同安里破獲炸彈機關一處拿獲匪黨楊翼德即楊雲青等三名業經本署訊明法辦在案兹復據陸軍第二十旅續獲本案在逃之要犯蘇亞一名並檢獲該犯親筆信函一件一併解送到署發交軍法課訊明該犯確與楊翼德等同謀租就兵工廠附近同安里房屋設立機關存儲炸彈乾柴等物預備相機圖擾事敗潛逃各等情查閲該信函内容係歴述本案計畫之失敗並預籌將來之進行證據確鑿無可諱飾似此破壞性成實屬罪不容誅自應按照内亂執重要務諭罪處以死刑以昭炯戒除將該犯蘇亞提出驗明正身依照軍法執行鎗斃外爲此布告軍民人等一體知悉 
[謀財害命正式開訊]  
　　甯波人朱紀林賣蛋爲業寓居閘北烏鎭路福和里東弄五十四號門牌其妻劉氏於本月二號下午携帶銀洋十八元手戴金戒四只耳戴金圈一付代夫出外批貨被人引誘至法租界菜市街一百九十四號門牌安泰棧樓上房内謀斃將洋銀金戒等物搜括逃逸旋由棧主王維林之子阿發用蓆子單被將屍包裏於三號黎明時雇黃包車車至東自來火行街民國路轉角原上里口抛棄經巡街捕查見報告捕房將屍車至同仁輔元堂驗屍所報請法公廨中西官驗明委係被勒身死旋經屍夫朱紀林聞知前往堂中將屍認明又投報捕請求伸雪捕頭諭令備棺收殮聽候緝兇究辦後爲探目黃金榮包探韓邦逹方福林偵悉前情前往該棧將棧主王維林與妻陳氏子阿發連同嫌疑人王連生一併帶入捕房由捕頭一再駁詰並解分廨略訊一過判令帶回管押候再查核在案兹悉兇手爲陳阿寳現尚在逃未獲昨日捕頭又飭包探將王等續解公堂由聶讞員會同法副領事德君升座正式刑庭研訊先據屍夫朱紀林投案聲稱妻劉氏於陰曆九月十八日下午三點鐘時帶洋十八元手戴金戒四只耳戴金圈一付出外批貨至晚不回即遣人四出找尋無着旋至三號晚上探悉被人謀害將屍抛棄即至同仁輔元堂觀看確係民人之妻至兇手陳阿寳素不相識請即揖兇究辦詰之王維林供開設安泰客棧己歴四年民人於十月三十號起病臥床不起十一月二號下午四時有一男一女偕同來棧借住房間男名陳阿寳女即陳劉氏據云係是夫妻在閘北賣小菜爲生等語即由兒子阿發領至樓上住宿至傍時陳又下樓據言出外去呌晚膳詎一去不返心知有異當由兒子上樓入房察看見該氏己氣絶身死照章本應報告捕房旋被寓客王連生所阻一時糊塗聽信其言故未報捕於黎明時將屍包裏車出抛棄咎實難辭惟並無同謀之事又據王阿發供是日下午由陳阿竇領劉氏來棧住宿至傍晚時陳忽出門呌飯詎待至收市時尚未回棧迨至民人上樓入房觀看劉氏己被陳將藏缐勒斃當時即欲報捕因有隔壁房間内之寓客王連生力阻據云無須報捕待至夜深取出抛棄免得許多周折云云故於次晨黎明時用蓆子單被將屍包裏喚黃包車車至民國路口抛棄惟王連生阻止報捕實有其事並未帮同移屍事後王連生邀同王桂生到來挾制借洋洋五元即由母親陳氏將棉被質洋一元五角給伊取去後王桂生又來借去小洋五角是實王陳氏供是日午後適因有事出外陳阿寳領劉氏到來借宿之時婦人尚未回棧迨至回來聞得劉氏己被人勒斃因膽小不敢上樓故祗在樓梯口探望三欲報捕實被王連生阻止並允帮同設法故不報捕詰之王連生供撑船爲生是日行經安泰棧門口由王阿發呌我入内據言棧中有一美婦祇須出洋二元可以爲之作合民人允許出洋一元即由王阿發領至樓上房間住宿後據阿發言寓宿隔壁房内之婦人劉氏今忽被人勒斃民人聞之心懷疑懼立即下樓出門彼等囑我不可聲張我含糊允之並不唆使移屍至借洋一事係由王桂生前往商借民人亦未與聞求察中西官會商之下判王等四人仍交捕房帶回管押限王維林父子於十四天内尋交兇手陳阿寳到案究辦審訊既畢中西官正欲退庭忽有德和經租帳房收租人投案聲稱該棧虧欠房租一個月計洋八十七元併请訊追中西官諭候本案終結再行核辦 
[懲治搶刦運大錢莊之盜黨]  
　　老閘捕房包探張炳成偵悉同居法租界霞飛路寳康里五十號屋内之許鈞平許善臣許光有許得勝許惠明許洪良許萬林陶海青陶如月馬淮南馬玉亭等組織盜黨機關至公共租界内肆行搶刦裏明捕頭借西探目依克恊同法捕房中西探捕前往將許等十一人一併拘獲解回公共公廨訊供收押在案昨晨又經提訊由西探目依克華探張炳成等相繼上堂禀明許鈞平許善臣二人己在捕房供認隨同現押西牢之張勵吾殷長生等夥刦公共租界福建路運大國記錢莊現洋鈔票共六百七十二元手鎗係由住居寳康里四十號門牌之丁世奇所給陶海青亦在捕房供稱殷長生（即老殷）分得贓洋後往兌上鐫鼎漢篆字之金戒兩只放在床上被伊竊取前項金戒己陶身畔抄出曾帶同許鈞平許善臣至運大錢莊調查事實據許等聲稱當時由張勵吾首先闖入老殷執有手鎗向上開放一響鎗珠擊入樓板禀至此即將抄出之金戒兩枚及所録中西文供軍單呈案請察即經俞襄讞商之義副領事羅君以許鈞平許善臣陶海青持械夥刦罪己成立判各押西牢五年期滿帶堂再核許光有許得勝許惠明許洪良許萬林馬淮南馬玉亭陶如月等八人雖無爲匪確據然既與盜黨同居一室决非良善着各押西牢二年期滿均逐出租界起案之金戒 
充公 
[水警巡官拘獲匪徒]  
　　江蘇水警第二廳馬巡官前在新閘北彭安廟附近港内查獲匪船一隻内有匪徒余關勝鄭鴻飛陶老九王四四名並余楊氏一口快鎗各一支單刀兩柄及衣箱等件詰據余關勝答稱前晚夥同三十餘人駕船五隻同往常熟西市鎭某姓家行刦因被官兵追捕未得贓物逃逸來滬等語馬巡官當將所獲人贓一併解送該管警廳訊明核辦 
[與匪爲伍之處治]  
　　盜匪張德勝俞德水李小峰等前曾持械搶刦楊樹浦耿漢亭家衣飾現洋並拒捕開鎗擊斃滙山捕房包探余炳炎業經總巡捕房華探目陳雲忠將張等三人連同跡涉嫌疑之蕭瑞甫（即陳阿二）黃鳳山先後拘解公共公廨迭經中西官訊明判張俞李三匪併解護軍使署按例懲辦黃鳳山無干摘釋蕭瑞甫押候查明再核在案昨晨復由捕房將蕭押解公廨據華探目陳雲忠上堂禀稱查得被告雖與本案無甚關係然與匪徒爲伍實處嫌疑地位應請訊奪經王崧生襄讞商之日副領事林君以被告必非安分之徒判令永遠逐出租界 
[學校比賽足珠] 　　 
　　昨日南洋公學與聖芳濟西人球隊比賽足球兩隊足球素負盛名故觀者甚衆三時一刻開始兩方均奮力馳突上半時南洋勝一球休息後易地復戰南洋復勝三球賽畢欵以茶點盡歡而散聞今日下午南洋公學乙組球隊與南洋中學比賽仍在徐家滙舉行云 
[上海公學發起義務夜學校]  
　　白克路上海公學上月間在青年會與約翰大學復旦公學澄衷中學民立中學會議學生社會服務問題後該校代表梁孫謀葛俊卿二君即將是日會議結果報告校長疊經開會籌劃進行兹聞該校擬先發起義務夜學校一所刻正在組織中一俟布置就緒即行招收學生定期開課 
[發給捐資興學之褒章]  
　　上海縣公署訓令各市鄉學務委員文云案奉江蘇滬海道道尹公署第五六三號訓令内案開奉江蘇省長齊指令第二三五○九號内開本道尹呈送該縣紳商捐資興學事實表册請核獎一案緣由奉令呈表均悉查許模姚壽同曾曹汝錦捐資由五百元以至七百元不等應分别獎給銀色一等褒章唐乃安朱佩珍王培元蘇曾澤新劉季誠姚曾綬捐資由三百元以至三百入十元不等應分别獎給銀色二等褒章張顔山程志勛施兆祥趙晋卿吴調卿鄭伯壬李鍾珏邵鏞王震郭厚齋周晋鏞邵爾康貝仁元周維新王鐵政湯馥芹陳世榮章李氏周耀南郭仲良薛純誠陳蘭胡葆生顧朱氏郭子彬何幼冕張雨若黃東茂陸鴻貴邵長生邵長庚江趨丹高思翰李家鰲張近樞吴子雲沈善福鄧步洲毛子堅劉仲融郭樂軒吴雲亭陶秉鈞張蔭庚刑鈞庵高壽樁謝綸輝孫子雲郭若雨張春黻沈成栻謝天錫湯濬川馬伯申顧微錫损資由一百以至一百七十元不等應分别奬給銀色三等褒章仰飭派員來署具領轉發可也此令表存等因奉此合行令仰該知事即便查照派員赴省公署具領轉給母延此令等因到署奉　派員赴省具領兹據携送前來合行令發仰該員查收轉給此今計發褒章執照各六十四份 
[尚質學校演劇籌欵]  
　　滬寜軍站克能海路存厚里尚質學校開辦己兩學期學生頗形發逹惟該校係由唐慶馥私資創設毫無公費挹注今欲力圖擴充以限於經濟特商滬江共舞台演劇籌欵己定二十日晚（星期二）全體藝員合演著名好戲並請周隐儂席少蓀陳志剛許黑珍會串以餉觀者云 
[催造上海市選舉名册] 　 
　　本邑第三届省議員初選事宜前經上海縣公署令飭四市十五鄉各經董調查造報在案兹悉本邑選民共有七萬餘人上海一市佔五萬有奇其餘十八市鄉僅及二萬故調查手續上海市尤爲繁車今縣署因限期己迫檢查各市鄉均己造報惟上海市尚未造送昨特函催經董陸崧侯速將己造者先行送署餘亦趕緊造送以便彚造正册云 
[西人助賑之酬答]  
　　西人哈同氏暨其妻迦陵女士近因汴晋湘魯四省災荒慨捐賑欵各一千金現己經馮總统及四省督軍各贈匾額一方以答厚意矣 
[解連災民棉衣之報告]  
　　京兆災區廣闊災民衆多京兆尹王子襄擬籌以工代賑辦法招集災民數萬人修築道路自京城直逹湯山降由美國紅十字會出資恊助外又專函商請中國紅十字會酌助棉衣等件兹悉此項棉衣己由中國紅十字會上海總事務所製成二萬件由沈會長特派義務秘書朱仲賓偕同書記員孫賛良于前星期携帶進京昨得朱孫兩人函告己於昨日抵津假庽紅十字分會一俟部署齊全即行入都按名散放 
[催查華茶英噸數]  
　　駐英施公使電詢華茶運英噸數若干經交涉署轉請上海總商會查復己登前報昨外交部又有電致交涉署催查電復又經函轉總商會從速查復矣 
[棉花贸易之活動]  
　　棉花市面近日頗見浩動各紗廠收進者爲數亦巨而日商業此者進出亦繁故三星期内花價日見增高通州花漲起二兩五錢火機花漲二兩三四錢太倉餘姚本花均漲二兩公會交易共有八萬餘包之多三井安部日信等行收進太倉通州火機本花等貨約四萬餘包三新内外鴻源公茂怡和等紗廠亦收進三萬餘包又有廣東省城汕頭等帮辦公餘姚花八千元據云今届自新花上市到今未有如此之活動各路花衣消路亦隨之暢旺價格亦己驟漲通州花昨日開盤漲至三十二兩太倉花三十一兩五錢火機花三十一兩五錢本花三十兩零五錢各花行門市收價亦己增加每擔昨己開至四十元五角至三十九元較前星漲起二元故近日鄉花上市每日有五十萬斤之多云 
[茶市抑何寂寞]  
　　近來茶市非常冷落洋商銷路幾至寂無所聞本星期内祗有英美兩商辦去貢熙珍眉蝦目等貨三四千箱以至價格日疲而俄商以羅卜票價大跌亦無購辦故業此者莫不憂形於色云 
[催塡貨品税欵調查表]  
　　裁釐加税一事須先調查各地貨品税欵上海税務所高所長前奉財政廳轉奉財政部頒發説明表式遵即轉函南北商會分發各業詳細查明塡報來所以憑彚案轉詳在案兹悉縣商會以内地各商家平日迭受苛税之拘束故對於此次準備裁釐加税無不欣喜希望速逹日的惟部令限期急迫故又知照各業代表從速將表照塡送會以便轉呈幸勿延漏云 
[取締起運石灰之權限]  
　　灰船公所董事金梁彩等查得船户周阿炳胡錫榮高培基等裝載石灰三船在老垃圾橋起岸當以石灰一項向有定章如在清江兩岸起卸祇准在白蓮涇港以南及曹家渡以北駁運租界内則禁阻起岸昔年有虞根仁在陸家嘴碼頭裝卸石灰經海關巡江吏查見拘罰有案此次周阿炳等私駁石灰亦屬違章除禀請地方審判廳傅究外並請淞滬警廳轉函新關河泊司飭查嗣後凡有灰船在租界浦面駁運石灰仍清拘罰河泊司接函後以灰船如有違章情事應否懲罰本關自有權衡昨己轉復警廳查照矣 
[河泊司取締船隻]  
　　新閘河泊司定章凡管轄境内之渡船如有多載搭客及深夜不 
 
 

Page 11

 
 
　　點燈火者應由巡江吏拘罰兹者得爛泥渡船日前違章多載渡客除由巡江吏拘罰外並以浦江爲華洋輪帆商船出入衝要之路划船杉板夜間若不點燈殊爲危險昨又諭飭各巡江吏四出嚴查如查有深夜不點油燈者即行拘罰以免肇禍云 
[稽查夾帶私鹽]  
　　兩浙緝私第二營魏營長以各醬園所用之鹽大都來自浙省餘姚岱山等處當浙鹽運滬時各船户往往藉有護照影戤官鹽夾帶私運當此冬令浙鹽來源較旺之際自應從嚴稽查昨特分令所部各隊長駕船駐泊所轄河港各要口凡遇鹽船過境查有護照者須在艙底詳細稽查如有比照内斤數多運者即行扣留變價給賞以杜夾帶 
[演藝未捐執照]  
　　浙江路天外天游戲場近招大力士在影戲内演藝未向工部局領取捐照經老閘捕房二號捕頭查悉以其違章禀請公共廨出單昨將該場經理張俊卿傅案訊明判張罰洋十元充公 
[義副領事與襄讞員又攝一影]  
　　駐滬義副領事羅斯君與公共公廨襄讞俞奠孫君於上星期六在樓上公堂合攝一影留爲他年紀念己誌前報兹因前次所攝之影尚不愜意是以昨晨羅俞二君仍升坐樓上公堂於未經訊案之前倩某西人復攝一影聞俞君之長子健秋及公廨秘書姚嘉琳與承值公堂各捕房捕頭亦均分站左右云 
[巢堃律師重設辦事所]  
　　巢堃律師前應北京某公之聘離滬己將二載近爲美國律師羅傑法學士海思克二君延爲帮辦復奉高等廳核准行使律師職務特設辦事處於南京路羅傑公館内承辦一切華洋訴訟事件 
[平泉書屋舉行追思禮紀事]  
　　舊曆十月初八日崑山平泉書屋主人李平書君爲其故父少琳先生開九秩紀念會滬上親友往者男女七十餘人本地官紳學界五十餘人培本女學校長率女學生五十人家屬男女三十人共二百餘人一堂濟濟秩序整肅兹將開會情形列後 
　　會場之佈置平泉書屋大廳三楹中懸少琳先生暨德配胡夫人小像兩旁陳列手澤左懸横幅四幅係少琳先生與上海張遜亭先生手札四通並詩一章另醫方十六頁又行書條幅四條右懸墨梅十六幅另設一桌陳手抄竹幹山人何元長醫案四册東西兩壁則懸前清乾隆畫院杜元技繪紅絹泥金祝壽圖十六福位前案上所供鮮花有十月桃數枝此爲罕見者 
　　開會之秩序（一）摇鈴開會（二）男女賓入座（三）張湘紋女士奏琴育賢女學生唱歌（四）報告開會緣由（五）來賓沈信卿君演説（六）穆杼齋君演説（七）朱胡彬夏女士演説（八）張湘湄奏琴（九）育賢小學生唱歌（十）散會茶點 
　　事略之陳述李平書君在會場分送印刷品照録如下（先考少琳府君事略）嗚呼鍾玨年十三而孤府君行事見而知之者無多恭聞先祖妣程太孺人暨先妣胡太恭人口述謹識不敢忘爰叙次大略敬告有道君子府君幼年坐必端立必正不好玩弄及長讀書勤苦愛手録先哲格言先曾祖錫川公以航海起家由上海徙居寳山縣之高橋鎭府君自少從寳邑名師游故入寳庠先曾祖晚年多病非府君侍側不怡府君恒衣不解帶不少離左右其事先曾祖妣凌太孺人亦然宗族戚　咸稱爲孝性恬澹不慕榮利入邑庠後未嘗應省試以體弱故赴青浦北簳山從何端叔先生習醫歸而研究日精親友求治輒效咸豐辛酉李秀成别部自蘇而下十二月至高橋鎭府君奉先祖妣以下避地崇明囊無長物奉而以醫術餬口事平歸里則兵燹之後家産蕩然不得己乃以醫爲生計而遠近求診者踵相接府君不辭勞瘁出診恒至夜半歸雖盛暑嚴寒不避如是者兩年而病不能支矣府君恒以先祖薌林公早故未及侍奉爲慽事先祖妣務得歡心當疾革時先祖妣臨榻前府君猶强顔爲笑逾時則涙涔涔下不止此鍾玨所親睹而知之者也府君生平不講性理之學而視聽言動無不合程子四箴鄉里以方正稱士林尤奉爲矜式早年喜文翰書法平原參以吴興工畫梅宗冬心題畫喜仿板橋偶爲古今體詩稿多散失平生敦崇道義不重金錢至今鄉父老猶稱道不置鍾玨無似不敢侈述以誣先人僅舉崖略如此惟有道君子諒之男鍾玨同弟鍾樑鍾秦敬述 
[使用僞鈔票之敗露]  
　　昨日有口操浙音之王英生偕方金華至南市恊盛乾洋布號購買泰西緞四疋計價洋一百元零四角六分有奇囑送至太平碼頭南康旅館八號房間内付價後由店夥顧忻照偕同店司送貨前往王付以某銀行十元鈔票十紙顧察視鈔票糢糊心滋疑惑持向小錢店估看知票俱僞造即向掉換王己潛向後門逃走僅留方在内遂將方扭住鳴警拘至第一區署詰據方供甯波人向在杭州爲水菸業刻因失就來滬謀事在火車中遇王因之同至南康旅館居住至於僞鈔票來歷實不知悉云云當飭將方運同僞鈔票移送警廳司法科訊究 
[珠還合浦] 　　 
　　滬城北張家衖口木匠楊某於舊曆本月初四日帶同五歲男兒出外觀看盛杏孫出殯忽在四馬路中與子失散找尋無着楊痛不欲生旋經熱心鄰人廣發傅單於昨午有人將子送回楊喜出望外稱謝不置云 
[江北女孩如何來滬]  
　　昨晨捕房將迷路女孩徐長海解至公共公廨請示詰據女供原籍江北年十四歲餘語含混經中日讞員判女留候函送婦孺救濟會設法遣回原籍交其父母認領 
[兩人拐匿一女]  
　　煤炭業商人林菊全有一胞妹名蘭香今年十七歲日前忽失所在找尋無着前日得悉被前在伊家做衣之成衣匠程阿品程阿元二人誘匿某處遂偕眼線前往將兩程及女一併尋獲扭交巡警解送一區二分所經王金山警佐略加詰問以案關刑事移送地檢廳訊究 
[其父嗜賭而子責之]  
　　住居南市石街之鹽城人劉伯富拖事爲業因素嗜業葉子戲每日出外賭博其子阿福年己弱冠昨日向父索錢無着竟將乃父肆毆旋爲旁人鳴警拘至一分駐所經張警佐詰得劉雖犯賭然阿福不應將父肆毆事關忤逆飭即移送警廳轉送檢廳訊究 
[指控冒名行騙]  
　　虹口百老滙路一千二百九十六號門牌外國食物店主某西人指控無錫人孫阿三陸續冒書字條騙取值洋三十一元六角五分之食物多種昨由捕房將孫拘解公共公廨經中日官略訊一過判孫押候查明再訊 
[鏹水傷人續誌]  
　　住居閘北均濟里之直隸人姜長清被張阿狗用鏹水澆傷頭面眼目及左手等情己誌昨報前日地方檢察廳林廳長派檢驗員吏書記官往仁濟醫館驗得姜受傷甚重詢其起　原由據姜之姘婦徐氏聲稱前與開洋鐵店之榮福姘識迄己五年近因與榮福不和上月間與姜賃屋同居詎榮福因此嫉妒指使張阿狗下此毒手云云檢驗員諭候姜傷愈徐氏投案質訊核辦 
[女孩迷路]  
　　閘北四區警署長前日查見迷路女孩一口帶回區署據供名阿鳳年十歲年邑人詰其姓氏住址均稱不知姚署長諭送慈善圑留養候查傅家屬認領 
[承認私收帳欵]  
　　日商日華洋行指控式拉夫鮑實猶陸續私收帳銀三千四百七十五兩又洋二千五百六十元潛行逃逸業經捕房將鮑查獲解送公共公廨押候日領堂期解訊在案昨日復由捕房將鮑解廨先由原告日本人投訴被告於本年九月一號起至二十二號正私收帳欵爲數甚巨己開呈數目請爲究追訊之被告供認私收不諱請求寛限設法措繳中日官判鮑押限兩禮拜繳欵再核 
[索討賭賬之衝突]  
　　張阿根前日下午在滬城東街東興樓茶肆中被阿金因索討賭帳起釁毆傷頭額由警將一千人拘送一區二分署經王金山警佐訊供之下以案關刑事解送地檢廳由檢察官驗得阿根受傷無碍判令交保出外自行醫治阿金收押候究 
[馬夫駕車違章]  
　　馬夫陳阿三昨日駕車至歐加路横路被六百四十六號巡街捕查見以其違章將陳及馬車一併帶入捕房捕頭諭飭存車保出候解公堂訊核 
[小販虐待畜類]  
　　小販沈阿五昨日裝鷄多隻於羅内携至漢璧禮路被一百六十八號印捕查見籮内鷄數過多以其虐待畜類帶入捕房由捕頭諭飭存洋五元保出聽候公堂傅訊 
[偷竊茶葉之懲治]  
　　塌車夫楊四與徐六在虹口元芳路竊取宋瑞昌之茶葉六擔被宋查悉鳴捕將人贓一併拘入捕房昨解公共公廨經中日官研訊屬實判楊徐兩人各押西牢半年贓交原告領去 
[被訴人傅案保]  
　　婦人方汪氏在公共公廨呈控伊夫方邦潮抛棄不顧請求斷離並追還粧奩洋二千一百零九元又沈朱氏控王德新不理存欵利息銀八百四十七兩昨由捕房將被告兩人併傅到廨中西官諭令分别交保候訊 
[過犯先後行竊]  
　　俞金山先後竊取福州路程旺金家新閘路葉嘉禄家衣物被探查獲搜出原贓昨解公共公廨經中西官訊知俞係過犯判押西牢二年期滿逐出租界 
[工人私取螺絲釘]  
　　楊樹浦自來水公司工人唐杏生昨在機器聞内私收鐵螺絲釘數隻當被洋總管馬立生（譯音）查見報告該管捕房派探程明德到來將人贓拘入捕房捕頭諭飭押候解送公堂請辦 
[道尹公署批示照録]  
　　滬海道尹公署昨批周克仁等呈爲蒙蔽長官戲弄圖務俯求札縣撤究由據呈吏胥蒙蔽官長是否屬實候令松江縣知事查明依法處治呈候核奪此批 
來件 
[烟酒公賣簡章駁議書（聶家梐）]  
　　叙言 
　　頃者鄙人在本會（全國商會聯合會）提出議案呈請財政當局懇予統一税則以紓商困而維國貨業奉財部批交烟酒行政評議會研究云云夫烟酒而有行政評議會烟酒兩業之幸事也烟酒今日而始有行政評議會烟酒兩業之大不幸也雖然東陽己逝桑榆匪晚及今圖之猶可爲也故吾人對於兹會之成立蓋興無限之感想而抱莫大之希望也 
　　兩年以來我烟酒兩業日在水深火熱之中者誰乎使我烟酒兩業倒閉相望者誰乎使吾烟酒兩業漸被外貨排擠不能自存馴致有一二種類其名目己絶跡於社會者誰乎使吾烟酒兩業同胞甘心外向托庇洋商自棄圖籍而不顧惜者誰乎吾敢下一斷語曰煙酒公賣章程爲之也當日烟酒公賈章程頒布之時無異於煙酒兩業宣告死刑今者烟酒行政評議會發生無異於被宣告者得聞覆審可得平反之希望此一缐之曙光蓋不可不特别注之意也 
　　吾人提及烟酒公賣章程蓋不禁興無限之感慨今日所争持者非所謂約法問題乎以吾觀之约法保障人民徒虚語耳何以言之約法第十四條載明人民依法律有纳税之義務是約法固規定人民不能依命令有納税之義務也今試問烟酒公賣簡章爲法律乎爲命令乎當民國四年之夏以財政部之呈請袁氏之批准居然頒布於全國而旋行之二次國會復活不聞提起質問也不甯惟是陳錦濤以之抵借美欵且公然以五分鐘即通過於議院也是約法雖載明此條而前此之財政當局乃必令吾民依命令納税而立法議院亦似不知依法律之條文究作何解也吾人若爲過激之言論則此等公賣章程依照法律當然即予撤消而 
吾人對於該章所規定實無輸納之必要衡以遵守約法之正理蓋無以難也雖然吾人既不爲此過激之談亦無力作此過當之舉但冀有所改良耳方今財政當局既有焑酒行政評議會之設置是灼知該章之不良而冀研求適當辦法者也吾儕商人受此不良章程之痛苦兩年於兹矣舉吾人所身受之事實以作財政當局研究之小助是吾儕商人所應有事也作烟酒公賣簡章駁議書 
　　第一條政府整頓全國煙酒規定公賣辦法以實行官督商銷爲宗旨（原文） 
　　整頓烟酒談何容易乃以規定公賣辦法盡之一若公賣規定而烟酒即可收整頓之效者何其偵也且整頓云者整頓其税則乎抑整頓其業務乎竊嘗聞之税源之加增由於商業之發逹故欲增加税收者對於納税之業務不可不有以整頓之助長之今若不思切實整頓之道而以加征公賣費爲整頓整頓者固如是乎 
　　第二條全國煙酒公賣法未頒布以前烟酒公賣事務暫行案照本章程辦理（原文） 
　　政府對於烟酒既未製造又未公買無物抵當是公賣字樣在事實上法理上絶對不能成立無待言也况中國烟酒向無公賣之法一旦而遽予發生竟以政府編訂之章程以命令頒布之而使之代未來之法律鳴呼此袁政府之所以爲袁政府也　　第三條凡本國製銷之烟酒均應遵照本章程辦理（原文）自公賣章程颁布以後而洋商之製造烟酒各廠不但不納公賣而并舊日所認之税率亦併不納矣此條章程斷送之也 
（未完） 
來函 
[華商旅滬維持會函]  
　　陽曆十一月十九日報載上海商界各圑體勸告西南一電内列有敝會之名查敝會並未拍發此電亦未有人將電稿送到敝會應請更正 
[甯波旅滬同鄉會函] 　 
　　敬啓者頃閲陽曆十一月十九日報載上海總商會及各圑體勸告西南各省一電列有敝會名義查此電並未有人將電稿送會敝會亦未會銜拍發上項電文應請更正以符事實 
雜評二 
[烟酒公賣簡章駁議（步陶）]  
　　苛税之苦吾民非止烟酒公賣一事即以烟酒公賣論其立法根據之不盡合於民憲精意己如聶氏駁議所云然而吾民猶不敢逕言反對也且姑忍淚含情一與討議其簡章之内容此其痛苦難言之隐己自滿溢於言表顧總其全文大要吾以爲亦難期有若何實際之裨益蓋聶氏所議其主眼固在屬望於財部之烟酒行政評議會也甯亦思部中此類會議非以位置閒員即聊以備官樣文章乃欲望其實事求是以爲吾民解除繁苛豈不難若登天耶而况北京政局近己大異於前梁財長之離任不久且將成爲事案安知梁氏所主張之評議會後繼總長不從根本以變易之耶且即不必慮此吾人試思自部設評議會至今部中對於烟酒事業究竟所曾議者若干事所曾評者若干事而吾烟酒兩業商人之獲食此評議會之德者又果有若干事業己見諸實行然則聶氏所謂之樂觀希望者其亦鏡花水月之希望焉嗚呼 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[竹園記仿黃岡竹樓記] [  楓隐]  
　　江浙之間多竹小者如指竹工截之製爲博具其形長方少年喜之以可消閒而排悶也豪者劉盤龍購置精廬預備密室因關竹園一所與市聲隔遠人蹤罕至警探不來幽闐深邃不虞破獲畫宜麻雀一色可做夜宜牌九三門可押宜筒旗静中取樂宜挖花間道出奇宜接龍一字長蛇然宜天九兩陣對壘然皆竹園之勝景也紈袴子弟茶餘無事飯後多暇乃約二三知己流連其間手談消遣一室之中第見吃克鬭碰配錢吃注而己待其輪赢决勝負分衆客散頭瓶倒皆園主之利益也彼彈絲品竹雅則雅矣投壺奕棋高則高矣止可娱文人悦墨客無博進之入若輩不取聞善博者云以竹爲牌值甚微若善用之有千倍利噫吾人生於天地間各有正當營業士宜勸讀書工宜盡心製造農夫宜早作夜息以力耕商人劬勞求赢利四民之事昕夕不遑豈可以游戲荒正務而爲竹園之涉足乎世之人見吾此文互相勸戒庶斯圍之絶跡也（五） 
家庭常識 
[驗嗎啡] [  東方寰華] 　　 
通常市上所售之戒烟丸藥往往含有嗎啡mopphi 
ne)服者雖能見效於一時然身體之受損己屬不少兹有一法可以檢查其有無嗎啡之存在其法以藥少許投入濃硫酸中放置十五小時之則加以硝酸如有嗎啡則呈青紫色終成赤血色 
[治瘰癧] [  修過氏] 　　 
初起未潰者用鷄蛋一個鑽一洞將新鮮之梅花（不拘紅白）七朶裝入蛋内煑熟將花取去净蛋食之每次一個連食七個其症自愈如己潰者用鷄蛋一個將壁虎一條捺入蛋内以火用瓦炙乾研末搽之效 
[茶葉枕] 　 
用過之茶葉每多廢棄設按日積之羅中待有成數晒半乾放置當風處數日取以爲枕不獨廢物利用且能清熱明目如以绿豆之壳爲枕其功效亦相同 
[圖章破裂] [  好好] 　　 
圖章佳者性脆失手墜地必致破裂用鷄蛋白塗裂處陰乾即能膠合如初手術得當且無痕跡 
[消胎毒]  
婦人姙娠至三月後即購求乾艾和甘草少許以清水煎之一日三服則母體温和兒童之胎毒自去矣 
[食生雞蛋之注意]  
近世維新學家羣言服生雞蛋有益於身體然服生雞蛋者多患停食不消化之胃病現經日本胃腸專家長與春吉博士覃究精思知生雞蛋與粥飯混食則雞蛋白之及蒙於米粒上致胃中失其消化穀類之力穀類不消化而停於胃中此胃病之所以多也研究衛生學者不可不注意之 
[洗髮水] 　　 
前見某君主張用雞卵爲洗髮料然價太貴不適於普通人之用兹有一法於豆腐店中購豆腐漿和香水少許沐之不第穢垢盡脱且香氣襲人清鮮異常 
[治鼾聲] 　 
夜寢有鼾聲擾人清夢最爲人所厭惡欲除此患可於臨睡之前以冷水盪口如此則能静眠無聲矣 
[舊漆器重新] [  覺人] 　　 
洋漆器具新時固美麗奪目然稍經年月則光色減退矣若以阿母尼亞少許和水拭之則新鮮如初 
工業須知 
[松香油之製法] [  孤舟] 　 
　　松香油又名松節油西名脱里比底油或作的列並底油又作退立並油爲工業要品用途之廣殆與酒精等製法如下 
（一）原料用小刀傷松柏科植物之樹皮即有濃厚之汁液自傷處流出是爲松香油與樹脂之混合物即製松香油之原料也收盛之於器内以備製造 
（二）粗製法取自松柏科植物得取之汁液和以水置曲頸甑中蒸之引其氣入冷器凝爲液體是爲松香油與水之混合物留於甑内之塊狀物即樹脂俗稱松香可供製造火漆等之用 
（三）精制法將松香油與水之混合物和以石灰或緑化鈣而再蒸之即得純松香油 
集益録 
[答第五十九問] [  阿麟]  
　　謝曙東君問棉料質而有絲光未知塗布何種藥品云云且過軒幼主答以人造絹絲之製法市上所售絲光手 
帕固有以人造絹絲織成者然按原問謂棉質而有絲光則非謂人造緝絲而指擬絹絲即俗稱絲光紗而言也栩園所述雞絲膠及白芨之法亦不過一種整理法耳案木棉之特性對於苛性阿爾中利其纎維能縮短而膨脹在一千八百五十年間英人mezTcet氏最初發見此作用在當時不過知其有此作用而未能應用其特長也迄一千八百九十五年經化學家研究之結果始知苛性阿爾加利處理張緊之木棉微特不至縮短且得發一種如緝絲之光澤所謂SIILet是也兹略述其製法如下先選擇良質棉紗若干煑以熱湯再以兩軸張緊棉紗浸於３５７０TW之冷苛性　噠液中一二分鐘後取出水洗繼復漂洗於淡硫酸液中取出再水洗之最後再通過極淡炭酸囌噠液仍水洗而乾燥之即得且水洗時亦兩軸張緊則其光澤必更增也且過軒幼主所述之人造緝絲乃西曆一千八百八十四年Chordounet氏（法人）所發明時至今日發明者己逹至八九十種之多Ohotdonet之人造緝絲特其創製耳 
長篇小説 
[社會小説貪嗔小史] [  常覺小蝶天虚我生合譯]  
　　第三十一章（一） 
　　次日依洛克往見白倫因問夜神爲誰則白倫己苦不能憶依洛克乃悵然而返閒步過公園冀遇女郎顧亦無蹤伹與鄧溶值於途謂梅琳己返苞洛區因令依洛克亦速往與商龍滙之事依洛克正苦蕭索得此一行亦足自破岑寂乃乘曉車抵南蔚將以步行赴苞洛區也無意中行過李克之家則佇立四望景狀猶昔而頽圮愈甚門前樹蔭夾道久不修葺亦復黯然無生氣斜日照壁黝黑如晦去宅半里而遥則有山破爲己與納蘭當日盤馬處則己草木盡芟一變而成礦井方有工人無數邪許相應即林外小河爲礦工所濯亦復污濁不澄此即白倫以一千鎊之代價向李克夫人購得者也依洛克徘徊良久覺物是景非不勝感歎不欲再留即匆匆行過李克門次忽見有人掩映而出則愛梨也且行且四顧似不欲人之見己及見依洛克愕然駐足曰誰耶來此何事既忽却步曰汝乎汝何來李克病也不能見客言次欲行依洛克轉阻其路不聽行心詫愛梨詭崇之狀因曰聞李克先生病果何病者則焦急曰舊病發耳汝問何爲言時又欲行依洛克曰令媛近狀如何可得聞歟言及納蘭愛梨狀乃愈駭既而展爲笑容頰上脂粉愈見慘淡曰汝問彼耶彼己嫁矣不日且往南美彼乃得此佳婿吾心亦滋慰蓋納蘭近亦富矣依洛克曰果如是乎然納蘭既富胡爲自售其鑛愛梨不禁語塞則亟亂以他語曰吾方 
有事不能與君長談顧得暇當再告汝言次即自去洛克佇立遥望發爲微歎信步所之則己至馬廏矣顧乃闐焉無人即馬亦無依洛克擇其舊時大　坐而遐思覺去此不過數月而今昔之狀己不可同日而語因不禁悵惘久之小坐逾時即復起行及黃昏時己抵苞洛區訪得梅琳之家則老莢伯方當門而立吸其菸斗見依洛克彷彿似曾相職即肅入起居之室時己入暮而室中燭猶未然方依洛克自東向室門入時即見一人方推西向室門而去依洛克視之伹克衣裙之角閃入眼簾殆女郎也（未完） 
 
 

Page 15

 
 
   
 
 

Page 16

 
 
   
 
