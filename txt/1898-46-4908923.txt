# 1898 - 46 - 4908923

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[出售廣學會新譯中國度支考○仍寄售中東戰紀本末初續編文學興國策每套兩圓] [  圖書集成局代啓]  
　　中國每歲度支出納之數向無刋布淸册上海英正領事哲特就戶部曁各省奏報中關係錢榖之數者　三載之句稽抉摘成中國度文考一　呈英政府轉發議院核准刋行於中國財賦之所出與夫一歲支發之欵逐項羅列旣簡且明廣　會譯作華文交本局代印精本卽託申報館　房申昌書畫室售每册洋銀一角五分所有前印之中東戰紀初續編連文學興國策幷售拆售均有定碼以及泰西新史攬要仍幷寄售上　英大馬路泥城橋東堍廣學會總局及美華書館格致書室古香閣文瑞樓飛鴻閣大吉樓外埠敎士售書處曁各書坊皆有出售諸君　分　　顧可也 
[論報紀局犯脫逃事]  
　　昔孔子有言虎兕出於柙龜玉毁於櫝中是誰之過與良以虎兕物之至猛者也非柙不足以防其逸而竟出於柙焉則司柙者之謂何龜玉物之至寳者也非櫝不足以固其藏而竟毁於櫝中焉則司櫝者之謂何故朱子集註云典守者不得辭其責也若夫蛇鼠之爲物也其猛不虎兕若也第以蛇或洞垣鼠能嚙衣人皆從而憎之爰捉而投諸藩溷此丐者之勞也瓦礫之爲物也其寳非龜玉比也第以瓦旣不全礫尤礙步人咸見而惡之試舁而委諸曠野此厮養之責也奈何以丐者而不能捉蛇鼠以厮養而不能舁瓦礫則天下尙有可爲之事耶地方之有無賴也非大盜巨猾比也犯案則驅而覊押於公所猶藩溷之容蛇鼠曠野之積瓦礫也中國各省各府廳州縣莫不皆然而上海爲五方所雖處此等人犯尤夥監獄公所幾不能容原任蘇松太兵備道劉康侯觀察愀焉慮之特於城内西北隅九畞地設立改過局舉凡犯非重罪案無專牘者悉移押於此局内司其局者有委員有差役夫固異於城南之粥廠而亦異於滬北之棲流所也何則粥廠所養者流丐去留可以自如棲流所所收者貧病失業之人居處可以自便而此改過局中人犯則防閑固不容懈也鎖繫亦不可忽也奈何自設局以來三四年間局犯之脫逃者纍纍近如本月十九日上燈時局中某號押犯又相約踰牆而出共逃去十名經局員馬明府查悉急派局勇四出追拿祗拘回三名其餘七名已杳如黃鶴矣事見廿一日本報昨有友人數輩聚話偶及此事或曰前此逸犯復獲供稱賄通看役得以脫逃前車可鑒固若輩責也或曰咎有攸歸事有專屬督率之謂何宜局員是問或曰中國政事多尙虛文此亦餼羊耳盍去之便一友獨慨然曰禮失求野曷不法泰西考泰西各國覊禁罪犯之制大同小異英國監牢設正副監督屋凡數層以罪之輕重爲居之高下或一人一房或三人一房門設鐵棚扃鑰之房設小木楊如人數衾褥毡毯巾帚盤盂畢具繫久者五年七年少至五日亦有禁錮終身者課以組織各工及運石轉鐵彈諸事皆以兵法部勒之人日兩餐飯一盂小魚四尾繫久者肉食飯亦精女囚别爲一處美國輕罪犯人入監獄先洗浴易靑衣乃定居住之屋親友探問以别室相見不限晷刻飯則會於一室浴則人各一室七日一浴屋中地鋪木板窗嵌鐵條内設榻桌鏡扇被褥則七日一洗換重罪監獄别在一處長巷夾室一望無底門挂木牌書犯人姓名每日三餐有加非牛肉犯人有閱書者存書數千本以待閱具有禮拜堂爲講書化導之所則與英國同也其他各國大略如是盍取而師之執筆人曰唯唯然中國刻下公帑支絀此等美政祗能俟諸他日無已則以罪犯爲奴乎漢法囚犯罪不至死或黥其面爲人奴今律亦有發披甲人爲奴之條竊意雖尋常罪犯亦可變通辦理今滬上人小衙門吏役莫不有夥役奴僕　貲近悉昻貴何如以此等罪犯判令吏役其領爲奴有不中使者禀官加以刑有疾病死喪則官爲醫藥棺殮仍如罪囚例或人數過多則武營兵卒亦可領犯爲奴下旣省費而官亦省事何便如之否則局中差役旣無厚利可貪又無重罰以儆隨押隨放隨放隨逸視以爲常習同兒戲卽在局員亦不過視同尋常差使又焉能極力整頓以無負設局之初心哉 
[本館接奉電音]  
　　昨日上午京師飛電傳來硃筆一道敬謹譯登○正月二十六日奉硃筆高賡恩補授司經局洗馬欽此 
[傳諭會議]  
　　日本訪事友云東歴二月五號日皇傳諭卽日在樞寗院會議午前九點鐘東久世副議長率各議員赴院至十一點鐘始散聞所議係選舉議員一事 
[東海忠魂]  
　　日本報云明治廿七年臺灣戰事日軍之死於難者現由征討事務局查實禀報經陸軍省立碑紀勣以慰忠魂計戰死者砲兵三人步兵六十二人病死者少尉一人曹長三人軍曹三人伍長一人兵卒七十四人受傷及得病載回而死者三百餘人鹿兒島征募隊死者二十七人 
[瀛海玉塵]  
　　日本訪事友函云伊仁親王尙未有室遂與巖倉具定公之長女結婚已蒙日皇傳諭令不日擇吉迎娶矣○演武會員梅香崎警察長三崎道安調任兵庫縣警察長長崎擊劍會中人於二月九號在公園丸馬塲餞别甚爲熱閙蓋以平日甚得警察長之力也十二號啓程前赴新任送者四千餘人亦云盛矣 
[禁米出口]  
　　粤垣産米不多向恃外省接濟上年各處歉收到者寥寥幸本省年歲尙稱中稔各鄕均運米來省發售而奸商私販又多方壟斷往往私運出洋因是新正以來米價日貴居民仰屋而嗟難謀一飽事爲各善堂紳董所知爰卽面禀大憲嚴爲禁止杜市儈之居奇裕小民之生計是亦保衛閭閻之一端也 
[暫緩辦團]  
　　燕湖訪事人云客臘海氛不靖蕪湖及皖南北各州縣俱奉皖臬及兩江督憲先後排單檄飭迅速舉辦團練並經蕪湖道袁觀察議就章程札發各縣飭令各分東西南北爲四鄕每鄕先練壯丁三百名能執干戈整齊步伐然後散歸挨班訓練不使間斷亦古人寓兵於農之意也乃各鄕紳董雖皆奉有諭單號召子弟尅日開辦奈濵江各縣連年水災壯者散而之四方現雖逐漸歸家而又須挑築圩堤不暇他顧擬請展緩至今年秋稼登塲然後從事因之各縣至今尙無動靜也 
[失愼傷人]  
　　寗波訪事人函云本月二十三日之夜四鼓時甬江財神殿下大昌興化拆兌鋪不戒於火一時 
 
 

Page 2

 
 
紅光直燭霄漢警鑼亂鳴水龍畢集文武官員均莅塲彈壓督率各水龍洋龍恊力噴救約焚一點餘鐘祝融氏始興盡而返此役也計延燒樓房四十餘幢焚斃三人壓傷一人聞所斃之人其二係大昌之夥臥於樓上被烟所迷莫辦門戶遂致不能下樓其一係學徒上樓欲取洋銀不料樓梯燒折能上而不能下致三人同葬火窟亦可慘矣 
[粤試改期]  
　　廣東訪事友人來函云新任張學憲曾示期正月十九日出棚先考肇慶府嗣因該屬府該須正月下旬始能竣事學憲遂另行擇期起節 
[松江府試塲期單]  
　　松江府恩詩農太守示期考試發出塲單兹特照錄於左正月廿八日考華婁正塲三十日奉金上正塲出華婁案二月初二日南靑正塲出奉金上案初四日初覆華婁奉金出南靑案初六日初覆上南靑出上四縣案初八日考七邑文童經古兼性理孝經論出下三縣案初十日二覆七縣出經古案十二日出二覆案十上日三覆七縣兼補正塲十六日出三覆案十八日四覆七縣二十日出正案廿一日甄别雲間求忠景賢三書院肄業生童廿二日出塲聞廿三日有接閱七邑武童外塲騎射之說雖未見明文然學憲業已定期出轅爲時已迫或亦可信也 
[皖學觀風]  
　　新任安徽學政徐季和宗師客臘十三日由浙省移節姑孰十五日接篆履新業經誌報歲琯旣更卽料理出轅按試各郡兹先命題觀風排行各學計太平府屬當蕪繁三縣統限於正月底彚繳至轅此外各郡則以路程之遠近爲截收之遲速並聞宗師按臨寍國定於百花時節秉節首途云題目照錄於下生員題子曰大哉堯之爲君也三章皇皇者華四句虞允文敗金兵於采石賦以立召諸將勉以忠義爲韻賦得閻羅包老得包字進賢與能解朱子說經多據說文考擬任仿天監三年策秀才文長江形勢要害議陶侃論擬歐陽修醉翁亭記明功臣贊徐達常遇春李文忠沐英古文辭類纂序登黃山放歌七古不拘韻夢蝶菴捉月亭燃犀渚聚星堂均作七律童生題孝哉閔子騫臘梅賦以春風原自不曾知爲韻餘題與生員同 
[賽燈誌盛]  
　　蕪湖訪事友函云上元佳節雲凈天空賽燈子弟興高采烈紥成龍馬麒麟獅象花鳥禽魚各燈不下十餘起賽舞於六街三市間更有好身手男兒扮就各種戲齣高蹻及採蓮船鞦韆架跳獅子等附和其中且歌且舞鞦韆兩架上坐俊童四人傅粉薰杳周圍旋轉觀者目不暇給採蓮船則一絹糊船燈錦纜烏篷琉璃四敞中坐一十七八歲好女郎雙翹踏地且行且唱其跳獅子一項尤具驚人之技每賽至衙署及會館前恒疉方桌五六張高與檐齊所扮之獅以前爪一蹲卽跳躍而過輕靈盤舞見者爲之目眩神搖居民鋪戶每晚以花紅鞭爆爭相犒賞自元宵至十八賽舞四日過此則奉官禁止故此四日中若輩卜晝卜夜惟恐樂之不極也 
[賽燈滋事]  
　　武昌訪事友函云時値新正盛行龍燈之戯惟若輩多係市井無賴每向雜貨店索取蠟燭略不遂意卽恃衆滋生事端各店受其挾制莫可如何曾邀集同業赴縣禀陳經前署江夏縣徐大令出示禁止此風稍息然根株終未盡絶也日前有東鄕龍燈一起行經城外萬豐雜貨店又欲索取蠟燭店中人以曾奉縣示禁止婉言却之若輩恃人手衆多舌劍唇槍嘵嘵不已突有某甲拾取磚石向店中抛擲悞中火油燈登時烈燄橫飛不可嚮邇若輩竟置之不理一哄而散店中人赶卽撲救得免蔓延事後店主擬赴縣署禀控旋經魯仲連其人出爲排解令會首燃鞭爆服禮其事遂寢 
[會銜示禁]  
　　揚州訪事人云維楊素稱名勝昔人謂腰纒十萬貫騎鶴上揚州景象繁華蓋可想見今雖不逮古時而螢苑隋堤猶留餘韻每屆新年好事者必紥成各色龍燈獅燈船舞街衢爲點綴昇平之舉直至土地誕辰始偃旗息鼓本屆市面雖甚蕭條而有葉公之好者依然踵事增華製備龍燈數起由上燈日以迄於今終日鑼鼓喧天遍繞大街小巷某夕更有選勝之流演唱打花鼓蕩湖船等戲遍行於六街三市間無如此輩多係游手之徒往往易於滋事地方官以試燈節裏原可禁令稍寛惟刻已落燈自應各安恒業何得任意嬉游漫無底止且演唱俚詞通宵達旦亦屬有關風化不可不先事豫防爰卽出示禁止倘敢不遵定行提案嚴究 
[勸諭捐輸]  
　　揚州訪事友人云金陵省城向設粥廠客臘兩江督鹽憲劉峴帥因經費不敷札飭兩淮運司勸諭塲運曁江甘等食岸鹺商酌量捐助以全善舉運商已遵照完繳惟食岸商人以近年銷數不旺捐欵重疉實在力有不及等詞禀覆是以至今尙未議妥而廠中經費已先由省憲籌撥齊用刻下粥廠將止急須歸還運憲江都轉因又諭飭淮南總局邀集食岸各商婉爲勸諭局員遵卽集商並牌示局門略謂奉運憲江批金陵粥廠經費不敷迭奉督鹽憲札催諭令各商捐助此係萬不得已之舉該商等急公　著自應遵照迭次札批認繳何得一再推諉仍仰淮南局員邀商剴切勸諭並會議如何分成攤繳之處迅卽禀覆候核以便轉詳督憲察奪云云想各商深明大義定能仰遵憲諭踴躍輸將也 
[邗江市景]  
　　揚州訪事人云郡城市面淸淡異常推原其故皆因銀根過緊以致各業不能起色每屆歲闌時雖錢價稍昻及至獻歲後則孔方兄身價必貶今則不然每墨西哥銀一元較去臘又减數十文僅易制錢八百五十文之譜聞之錢業中人云今甫開正錢價如此恐元宵以後銀根未必能鬆錢價亦尙恐有增無减各店向倚錢鋪來往者每年財神誕日後卽可照常挹彼注今已落燈尙未開市須二月初旬另議章程方可定局蓋銀根如此深恐現銀交易不敷周轉是以各錢業多半尙未貿易而各店因錢店議章未定亦有因此未開市者市景若此有心人不僅爲商賈慨也 
[粤海春濤]  
　　粤東訪事友人來函云省垣於十三日行迎春之禮是日天宇晴霽春意盎然廣州府南番兩縣及佐貳各官均高坐顯輿用全副執事前往東郊行禮向例於鞭春之時鄕農子弟羣擲磚石以爲笑樂偶一不愼時肇禍端此次廣州府周太瘭先行出示諭禁以故田夫野老之往觀者咸肅靜無譁不敢復萌舊習一時衆人熙熙如登春台官府之上儀亦田家之樂事也○南海縣屬西湖三湖兩書院每年新正須由州中甄别一次兹南邑尊定期二十五日考西湖二十八日考三湖凡有志肆業者當磨勵以須爭奪錦標矣○興隆街信安榮代客報稅行正月十二日由南海縣委周捕廉前往查封蓋因該行因代客報貨捐以細作粗藉以從中漁利事爲文關憲察悉卽行飭委南邑尊查封彼作奸犯科者庶幾知所儆懼哉○省垣海幢寺爲遊人聚集之所新正以來尤形繁盛諸般雜劇麕聚於此一時魚龍曼衍鉦鼓喧闐寺門外設有地攤喝雉呼盧賭客雲集某日有營勇二人經過斥以不應誘人入局騙取錢財各賭徒聞之懷恨於心俟其行至福塲園故與尋釁拔刀戳傷營勇二人卽時倒斃居人恐有干連卽將賭徒拘獲二人解交保甲局照例懲辦 
[八閩叢談]  
　　福州訪事人云南臺有楊海棠者年甫及冠家擁厚資日顚倒於花天酒地中樂而忘返而又好摴蒱術一擲千金大有劉盤龍氣槪日前與友某甲以五木角勝負不料花骨無靈冉戰冉北一夕輸數千金尙少千數百金久而不趙屢次催索遂致相爭甲忿甚糾集多人偵知楊在尙書廟觀劇遂擒而勒索之旁觀者恐釀禍事報知保甲局周賛卿少尉帶勇往查始得釋放○有許作舟者因盜賣棉紗被控閩縣署久不赴審某日有虎而冠者偵知許在廣資樓觀劇卽往擒獲帶至署中後有見之者謂許仍無事回家嘻旣擒之而復縱之是何故歟○督中協萬鎭軍起順蒞閩多時現在奉檄署南澳鎭篆闔營公製萬民衣傘送之蓋以誌德政也 
[鴛水柔波]  
　　嘉興采訪友人云日前府轅接奉浙江提督學政陳大宗師來札著於二月十七日縣考三月十二日府考等因想卽須札 
 
 

Page 3

 
 
縣移學出示曉諭矣○王店鎭人姚姓年二十餘紈袴少年專務轎奢淫佚本月二十二日赴郡城王姓親串家賀喜翌日約集甲乙二親串各乘駿馬逞其罄控之能馳至堰倉弄中姚正在揚鞭得意不虞肚帶中斷驀從馬背蛈下臂骨折成兩橛痛極昏沈逾時始漸漸得甦經甲乙設法舁回延醫療治亦自取之禍也○獻歲以來市中油米柴菜依然昻貴異常洋銀每圓易錢九百文閭巷小民類皆深鎖雙眉歎謀生之不易也○新正十三日甘霖渥沛潤遍郊原翌日卽放晴光日來熱氣熬騰幾似暮春時節時或雨絲風片釀就春陰誦昔人春風放膽來欺柳夜雨瞞人去潤花之詩雅切此時風景也 
[紹郡瑣語]  
　　紹興訪事人云紹郡去年大火所焚房屋刻已一律重建各店鋪開張依舊所建之屋較前反爲華美後街各戶皆小本營生復觀非易惟房主則不能不竭力經營以圖恢復也○紹郡居民以燈節前止月初八至十二謂之前燈頭十三至十七謂之正燈頭十八至廿二謂之後燈頭城中各廟宇淸音而外又有所謂平湖調者其聲嗚嗚然如怨如慕如泣如訴爲越地所僅有亦絲竹中之别創一格者○紹郡大雅堂酒店屋房幽雅陳設亦情今正初八夜間有賊挖門而進正欲席捲而逃破店夥所聞急起直追賊卽以凶器從事夥懼而退賊乃得從容而去然已不及携物聞者皆以爲事主幸 
[潯上官塲紀事]  
　　九江訪事人云統領江西剛字全軍記名提督廣東瓊州鎭總兵訥齊欣巴圖魯申節齋總戎道發由吉安防次赴金陵晉謁兩江制府劉峴帥禀商要事幷賀年禧二十日道出潯江命駕登岸往各當道處拜會各官亦答拜如儀旋於次日卽附輪船東下○春日融和蒐車有事九江鎭宋佩珍鎭軍飭令標下選鋒左營管帶萬雲衢遊戎右營管帶周席珍遊戎新勁營管帶劉淸泉叅戎各率所部勤加訓練鎭日在校塲打靶槍聲隆隆然直至日晡始畢○前署南康府王丹臣太守鳳池湖北興國州人乙丑翰林官編修改外任歴辦善後軍火牙厘各局上年因患足疾赴瑞昌就醫不料遽於新正初三日赴玉樓之召噩耗傳來人咸惜之 
[皖省官塲紀事]  
　　安慶采訪友人云廬州府文太守赴都引見遺缺經藩司于方伯札委總辦大通厘卡事宜候補知府勞太守肇光署理所遺大通厘務一差委候補知府劉太守沛然接辦○霍邱縣知縣陳大令調省遺缺經于方伯委候補直隷州李直刺家樹署理○定遠縣訓導王廣文士翹請咨入京會試遺缺經于方伯委試用訓導鄭廣文階人署理○盱眙縣知縣左大令元麟因事撤任遺缺經于方伯札飭署巢縣知縣請補盱眙縣蕭大令德驥先口署理所遺巢縣一缺以另補知縣朱大令文蔚署理○本任廬州合肥官亭司巡檢蕭少尹法程前經于方伯調省察看現已銷去察看字樣少尹遂詣轅禀謝○候補直隷州鄭直刺淑漳籍隷福州分發到皖前年冬經于方伯札飭署理懷遠縣篆去秋八月接到訃音驚悉封翁在籍仙逝因卽援例禀報丁艱遺缺由候補知縣陳大令署理直刺目九月中交卸後虧短官項銀約二千兩有奇幸鳳陽府某太守商之鄰縣及後任陳太令代爲彌補始於去臘交代淸楚遄返省垣本月初十日禀辭回籍守制 
[蕪湖官塲紀事]  
　　蕪湖訪事人云蕪湖道袁爽秋觀察於正月初八日赴省賀年兼禀要公後於月圓之夕由省禀辭十六日乘輪下駛道經大通因尙有交涉事小作勾留是以豸節須緩至廿四五日始賦言旋○皖南鎭李壽亭鎭軍有督憲奏請接署松江提督之說已紀於客　報中兹聞督轅接松江譚軍門告養文移後已專摺入奏想蒙俞允是以皖南舊部已多摒擋差事倚裝而待專候鎭軍眞除拜命隨節赴松刻下鎭軍由皖垣賀年後已於日前轉旆下駛重赴白門因客臘奉委稽察沿江防務事宜須禀覆督轅然後返旆云 
[上海官塲紀事]  
　　署理常鎭道長久山觀察前日因公來申本埠文武各官前往恭迎昨日午後觀察命駕進城往各署答拜繼至上海縣黃大令飭丁擋駕○松滬厘捐總局督辦福和笙觀察因公赴蘇謁見各大憲等情已紀前報兹悉觀察在蘇事畢於前日乘官舫回申由觀音閣碼頭登岸命駕回局○蘇松太督糧道陸春江觀察來滬後定於本月二十八日致祭海神等情已紀昨報昨晨七點鐘觀察排齊全副執事事同關道憲蔡和甫觀察松海防劉乙笙司馬命駕先至天后宮致祭拈香進城至邑廟内園差役亦預設海神之位觀察又致祭如禮所有風神龍神則委劉乙笙司馬火神則委糧廳劉耀亭二尹致祭陸觀察委派已畢命駕回舟解纜回蘇臨行時滬上道營廳縣以及文武印委各員齊詣江干恭送○上海縣黃愛棠大令前因政體違和飭丁赴道轅請假各情已詳本報昨日大令因淸恙仍未痊愈又飭丁赴道轅禀請續假一天○昨日爲上海縣署中初次放告之期投遞呈詞者約有二十起左右上燈時由縣主黃大令升堂親自收閱 
[道批照錄]  
　　蘇松太道蔡和甫觀察於昨日發出批示兩道照錄於左船民孫恩慶禀批查中外行船碰撞章程何船錯悞卽　何船賠償又定章各船晚間行駛及停泊之處必須點燈以便辨認而免碰撞前經出示曉諭在案此案現詢稅務司轉飭理船廳查覆訊據該民人供稱晚間並不點燈等語顯係該民人違章被撞船貨實係自錯所請照會追究碍難准行違式特飭批斥不准又余忠禀批察核禀詞其中陳少仰果係案中要証且兩造供詞各執着崇明縣查提陳少仰到案秉公訊明詳報違式特飭 
[失愼未成]  
　　前日午後三下鐘時楊樹浦華順紡紗廠内第二號紗車不知何故突兆焚如一時濃烟四塞火勢上炎幸時在白晝工匠齊集急汲淸泉灌救得卽隨手而息然已受驚不淺矣 
[不願充捕]  
　　美界捕房包探王阿虎前因押解革探韋阿尤在途遁逸致遭牽累昨經藍副捕頭以韋探已獲土可免究商知麥總巡將土探開釋諭令照常辦公詎王於昨日禀明捕頭不願再任斯職未識捕頭能允准否 
[錢奴狡獪]  
　　蘇人俞葆三去年在寳善街賃屋一椽開設萬康小錢莊所出期票爲數甚鉅後見各莊相繼虧閉乃將所有衣物情人往壽康質鋪賤質携洋逃逸該莊亦卽倒閉嗣質鋪中以所典衣物價値不貲遂留心察看昨晨有婦人朱俞氏持票往贖適爲曾與俞葆三經手洋銀之俞高記所見當卽出外喊同一百四十五號華捕將朱俞氏及所贖衣物一倂送入捕房轉送英界公堂値日差據情禀明直刺著押候訊奪 
[購緝逃探]  
　　阜豐小錢莊主包探黃四福斥革後復又接充未幾爲蘇臬憲訪聞行文來　飭查拿究辦黃探卽時避匿無蹤英讞員曾派差至　房守候亦未拘獲近日新總巡拍君接事後以黃探係捕房所用一經犯案自應由捕房送父故特於前日懸賞購緝如有人知黃探避匿之處報知捕房當時拿獲者賞洋二百五十元 
[失人轇轕]  
　　裏　口合興街江北人張某有女名雙女年十八日在瑞綸繅絲廠工作前日散工後行至吳淞路北首沈家灣某　作内閑談蓋張與作主本有桑梓之誼也作主有年甫四齡之男孩女見而愛甚懷抱而去據言携至絲廠中玩耍詎越三四日杳無音信至前晚作主目往張處問詢張云前日女出外後迄今尙未歸家彼此猜疑一無眉目昨日張忽率娘子軍至作内覓女聲勢洶洶後經和事老出爲勸導始各暫散 
[惡鴇宜懲]  
　　法界興聖街殷洪氏所開花烟間前晚因凌虐烟妓巡街捕聞聲喝阻不理反敢扯破號衣經他捕帮同拘獲解經鄭大令訊供著交龜子殷光宇及二烟妓並身契到案核辦該鴇一味含糊聲稱二妓不知何往大令以其狡展著從重掌頰一百下鞭背二百下始供稱藏在英界平和里第四家王奶奶野雞娼院内嗣忽改稱並未寄藏惟曾托伊尋覓大令著還押候提該妓再訊 
[笞責滋擾]  
　　本邑城廂内外以及南北兩市之蠟燭工人不下千餘名其中寗紹帮人居多大半皆選事之徒一言不合聚衆起釁本埠 
 
 

Page 4

 
 
大東門外紫霞殿附近　寗人沈品章所開同源燭店雇用黃姓爲工頭客臘歲杪不知如何將黃停歇同業以其有違定章向沈理說當時議罰沈洋五十元約期付楚屆時往索沈忽反悔同業大抱不平羣與爲難沈因投保甲總巡局控告鍾受百明府准詞飭差往提於前日由差將工頭黃金有等拘解到局候訊同業知黃拘押大興問罪之師齊集同源門前欲得沈而甘心焉幸局勇到塲彈壓得將若輩傳往總局候示晚間明府提訊沈伸訴前情叩求究辦質之黃金有及隨聲附和之甲乙二人皆俯首求恩明府判令將黃及甲乙各責一百板交差收管候查明辦理 
[演劇酬神]  
　　南市小南門外小普陀橋地方有江西會館一所内奉許眞君像每屆春秋豫章人之旅居於滬者醵貲酬神沿爲成例日昨復由會館董事徴召梨園子弟登臺演劇江海關道蔡和甫觀察保甲總巡鍾受百明府以及印委各員均先後命駕親往致祭由董延入内廳茗談片時始分道而返上海縣黃愛棠大令適在假期故未前往二十三七鋪巡防局委員姚殿卿二尹復派地甲勇丁分投彈壓以免無賴滋生事端 
[上海縣署紀事]  
　　昨報紀烟寮被刼一則兹悉失主何漢卿卽胡林寳南匯縣人開設小烟間之外尙另開小茶肆平日在内抽頭聚賭前曾犯案由縣懲辦此次被刼之後卽恊同正八圖地保孫性春同投上海縣禀報黃大令得禀之後諭飭値役常候訊供核辦○上海縣黃愛棠大令於前日接到靑浦縣汪邑尊嘉定縣章明府同時來文内開本縣等近接安徽盧城縣來文内載去冬該縣境内拿獲聚衆六七人爲首肇事之匪徒一名訊供收押餘匪脫逃在外請爲查緝等情黃大令接文後業已飭差緝拿矣 
[美界捕房紀事]  
　　崇明人陸小弟周文邦各推小車度日昨在穿虹浜裏街爭奪生意致相口角爲二百四十七號巡街華捕查見一倂拘入捕房捕頭研詰之餘以事起細微申斥一番從寛釋放○積竊金記源胠篋老手也前日在虹口崑山路口第十二號洋房内偷得衣服等件携至楊樹浦　押店典質止在沽價遽被包探金阿三查見卽　人臧一倂拘送捕房捕頭飭卽押候解堂究辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潞河春汛]  
　　北通州訪事人云署漕運通判夏薇卿别駕奉倉憲札委承修裏河五閘挑挖泥淤一俟開凍卽可動工○前著楊村通判朱司馬奉委修濬潮白河刻下已鳩工庇材收買靑白楊樁徑七八寸長三丈五六七八尺每棵發給淸錢九四吊運送到工脚價在内○石壩州判何定甫别駕奉倉憲札委往馬莊一帶督同經紀頭役採買袋布旋將布樣寄呈倉憲此次所採貨高價寳年　先運三十卷入廠其餘陸續運交似此辦理想較往屆迅速矣嗣聞别駕於十二月二十五日回通正月十六日又赴馬莊催辦○通州許刺史於正月十三日在北街大關帝廟傳諭四街兩關各錢店因制錢短缺銀價日跌擬創用銀圓令錢店自赴天津機器局領買行使市面未識衆錢行當如何籌辦也○新正數日民間每燃放花爆許刺史出示禁止蓋小心火燭愼重倉儲也○東街德通錢店倒閉經州專押追交錢一千四百吊於十二月二十九日出示曉諭合邑軍民人等是日持票赴州署領取先發一半餘俟續追再行給發○通州錢鋪向有四五十家自上年十一月十六十七兩日倒閉四家後各鋪錢票無論空虛殷實均不敢存紛紛向取刻下來往皆用現錢大爲不便錢鋪亦因此關閉者不少○入臘以來天氣異常和暖裏河氷凍半釋向行氷牀快如飛馬刻皆不敢行矣城内萬壽宮前河氷亦已半融某日有小孩七八人冐險坐氷牀不料竟墜入河内雖得救起然已險矣○正月初六日至十一日東關糧市特招人和班演戲酬神觀者如堵至初十日北關衆鋪商在高井三官廟恭祀水火二部尊神召雙勝班演戲四日十九日至二十二日北街衆鋪商又在西海子恭祀水火二部尊神雇三義和班演戲四日二十三日至二十六日東街衆鋪商亦在東海子恭祀水火二部尊神特雇同順合班演戲四日袍笏登塲笙歌嘹亮新年無事固應行樂及時也○除夕早市銀價每兩易京錢二吊一百四十年市二吊一百八十晚市二吊一百八十市畢封市五天直至新正月初六日開市二吊一百九十五○城南浬江泗佑民觀天仙聖母諸尊娘娘年例首飾行公辦翠冠會敬獻聖冠十三頂神環廿四對黃縀神袍十四襲於正月十三日在通州衞公所陳設本年循例辦理十四日黎明往佑民觀更換神袍冠環等物○年例正月十五日城南浬江泗佑民觀洞啓大門舉辦廟會各鄕鎭秧歌龍燈中旛胯鼓等會均來會聚善男信女之稽首慈雲以祈庇佑者絡繹不絶 
[南市善後局瑣案]  
　　本邑南市沿浦灘興築馬路後在十六鋪老太平馬頭地方建造屋宇設立電燈公司安置各種汽爐機器開辦電燈曾由江海關道蔡和甫觀察出示曉諭不准閑雜人等在安設機器處所擠軋滋事以免性命之虞並由上海縣黃愛棠大令派令差役嚴行看守詎前日有胡桂生者挨近竹籬堅欲一恢眼界差役見之喚阻不理當卽扭交十二號巡街捕勇解送至馬路善後局昨日午後經會辦局員孫星垣直刺升座妍訊胡供稱係松江府屬南匯縣鄕三墩人向販鷄鴨爲生於前日來滬暫居董家渡晉大鴨行内昨日偶行至電燈公司前意欲一觀機器不知違章叩請明鑒直刺謂業經道憲大人示諭不准挨近機器房以防不虞爾旣不諳章程何以不服喚阻姑念鄕愚從寛免究飭役帶往晉大鴨行交行主收留○停泊南市萬裕馬頭之徐里橋航船前日有陳王山閫至船中乘人不備竊取物件適被某號巡街捕勇所見立卽拘解善後局中亦經局員孫直刺提訊陳供鎭江某邑人由本籍來申甫及十餘日因無生業可圖思搭徐里橋航船至鄕藉謀餬口詎料舟中無人典守爰入艙以待嗣舟子下船見小的衣衫藍縷疑爲竊物拘交捕勇解案實則並非行竊叩請超豁直刺以其故意狡展喝令重責一百板五伯見其腿上板花層疉禀知直刺因復詰之供稱小的在籍充當地保夥因事被責所致實非犯案直刺判令差役帶下著各捕勇認明面貌然後驅逐出境不准逗留 
[英界晚堂案略]  
　　陳茂輝扭李阿才至英界公廨控稱不還票洋前晚堂由襄理讞員邵虎伯大令提案訊問陳供潮州人開小烟館度日有烟客李阿才將莊票向小的掉換現洋一百元現在莊已閉歇向李追索屢次延約意存圖賴故特扭案將票據呈騐求追李阿才供本地人曾將莊票向陳茂輝貼得現洋一百元因一時周轉不靈未曾付還現求恩交保出外限七天内如數措繳邵大令得供准如所請限七天内繳洋陳茂輝飭退候示○胡文山偕弟胡文德控張華氏誘匿其女高彩雲　晚堂亦由邵虎伯大令提訊胡文山供在上海開設妓院夥妓高彩雲於去年十二月十六日被前同居之張華氏領匿一向尋無下落現在張華氏家内認出烟槍等物始知被張華氏藏匿故特扭案求追胡文德供詞相同張華氏供本地人開設妓院胡文山之夥妓逃走小婦人並不知情此次小婦人向胡索取會洋胡意存圖賴反以藏匿伊夥妓爲名糾集流氓至小婦人處百般吵鬧求鑒邵大令得供以兩造各無憑証著一倂斥逐 
[英界公堂瑣案]  
　　龍飛馬房西人前控收銀人宋松晉虧空銀一千五百兩經讞員張賡三直刺訊供判令交捕帶回候傳保人再核昨日原告投案聲稱刻由保人魏汝林願爲認賠請斷訊之魏汝林訴請將宋暫押俟小的向宋之親友處妥商再行具保襄理讞政之邵虎伯大令准如所請飭卽暫押○漆工金華生王阿記與朱阿五尋釁打毁茶碗檯椅等物估値洋銀三十餘元爲包探送案請究質之金等俯首求恩卲大令判罰洋十元賠償毁物後函送縣署嚴辦○張包探禀王阿毛行竊大純紗廠棉花請究訊之王一味求恩大令判責一百板○卲瑞生禀稱在某庵傭工住持僧失去衣服等物由小的查知係沈永順行竊遂由住持僧給洋二十元沈知之向小的硬索爲此交捕送究大令判罰沈洋十元充公○一百七十號巡街捕禀稱李阿發躍入河中欲圖自盡送案請核李供因酒醉所致旋有李妻投案請領大令准之○秦包探禀稱王來甫王雲吉店中堆積火油十五箱有違定章是以送案請究大令判王來甫罰洋二十元王雲吉罰洋十元○秦包探禀馬夫趙協和陳如記駕車不愼撞壞玻璃窓等件請究趙陳同供事出無心求恩鑒核大令判各罰洋一元 
[法界捕房發落]  
　　昨禮拜五爲法捕房發落之期鄭大令駕莅捕房會同謝副捕頭發落各案命提興聖街花烟館帮同毆捕之龜奴張學甫著照原斷先行枷號半個月期滿責放○又提帶鈎橋畔竊取對時表之張金元照原斷笞責二百板從寛斥釋○偷兒萬德春在八仙橋西首竊取洋鏡鞋面等物行經法界爲包探拘獲解經大令訊供著照原斷笞責一百板斥釋○包車夫張掌榮竊取淸園烟館主大土烟灰等物托車寓主施太江携至崇明售賣得錢瓜分嗣爲事主所知控經大令迭次研訊著交經手變賣之龔萬初到案一倂究辦兹在押日久仍不交案昨日大令命提到案著各責三百板申斥一番一倂釋出○李春芳控陳西平欠洋二百元經大令訊供押候交保出外理償兹在押日久無人具保昨日原告投案求追大令命提到案供稱求恩交保出外限廿日内理楚大令著還押覓保○邵中才控舊花業董蔡恒山欠銀一千兩經大令訊供蔡不肯承認管押在案　日大令命提經中之趙銀濤到案問此銀究屬如何趙供實交蔡恒山收領尙有同業之張彩濤薄金海等目覩大令著將趙銀濤還押飭邀張薄二　　案　究○工部局收捐西人柏禮才控程福田等假揑田契抵押銀兩案内牽涉之楊秋濤經大令訊明管押在案昨日大令著交保出外尋訪朱濟雲交案再核倘玩延不交仍著保人交案嚴追 
 
 

Page 10

 
 
[金陵官報]  
　　正月十九日會辦上海機器局直隷候補道林傳見揚州府沈統領淮北緝私王均辭海門釐捐知府周署山陽縣余均見統領新湘等營陳基湘登瀛洲兵　何心川威靖兵船徐九成均辭知縣查宗仁禀知縣丞吳文超丁父憂補昨日江寗縣趙禀知赴下關相騐卽回○二十日將軍豐會蘇藩臺聶辭蘇糧道陸正任淮揚道謝揚州保甲局候補道朱赴蘇商務局候補道志赴蘇均辭候補道阮祖棠魏秉蔚范德培知府鄧心茂同知慶錫壬朱寳瑩李炳通判林介鑾丁大櫞梁書祥運判譚道淵奉示騐看山陽　余知縣陳元鑄沈韻鏘李芳鄭學書朱寳森均見江西剛字營申道發知府徐炳倬由蘇回襄辦上海機器局知府張慶勛泰州陸銑署金匱縣胡保聯靖　釐捐知縣胡葆慶周　港釐捐董汝誠均卽辭下蔡鹽釐分卡聶培新均到見太河口釐捐知府張炳生吳淞江釐捐知縣謝謙直隷州德存卽用縣秦獻祥赴蘇蕪湖掣騐卡縣丞鄧琳均辭督轅文巡捕縣丞劉思勤禀知過知縣班○二十一日巡道胡直隷州德存請假赴蘇蘇糧道陸大河口釐捐知府張炳生辭○二十二日辦江西督銷候補道松俊自强軍營務處候補道沈　和均見候補道方碩輔蕪湖回前江蘇候補道程俊准補邳州孔祥霦到見准補安東縣李翰鋆叩謝飭知赴任知縣楊覲圭謝委署六合縣黃傳祁委署金山營守備譚致廣叩　飭知請補通州左哨千總蘇懷嶽見辦金陵書局候補道何禀知到差帶開濟兵船李田南琛兵船徐傳隆南瑞兵船吳克威帶江西新勁營劉宇世泰州陸銑金匱縣胡保聯禀　署城守左營左哨外委李長庚禀知任事崇安輪船劉德輝禀知接提臺黃宮保來藩轅牌示泰興縣黃金鉞調省另有差委遺缺查有東臺縣知縣湯曜調署所遺東臺缺查新　泰興縣知縣韓指署理又沐陽縣訓導孫錫恩請咨會試遺缺查有敎職周子英署理 
[蘇省官報]  
　　正月二十四日江南提督譚宮保到卽辭行藩憲聶由金陵回常鎭道長到湖北督銷局候補道劉思訓金陵洋務局兼沙漫洲緝私侯補道章蔭均由寗來　湖恊鎭劉先文到卽辭同知愃齡禀辭回樊興釐局知縣張樞禀知陽湖縣任内交代於初叅限内算結又孫家澄由鎭江來又林頤山禀知赴江陰見學憲卽　又汪國奎禀銷　州府各馬公幹回理問周紹涑禀知奉禀知奉府委院考執禀差丁酉舉人汪彬甲行舉人周積蘭均辭行會試○十五日興化縣謝禀辭直隷州德存由寗來甲午舉人秦曾　辭行會試淞南營遊擊周廣才到卽辭行藩轅牌示照得新選溧陽縣知縣曹宗周業巳領憑到省照章自應飭令該員前赴新任又婁縣知縣員缺前以舊海防新班先知縣屈秦淸請補業奉部覆准其補授照章自應飭令該員前赴新任又署華亭縣知縣趙鴻署事一年期滿撤回遺缺查有　任江陰縣知縣劉有光堪以酌委署理 
[皖江官報]  
　　正月十八十九日委辦東門渡厘卡知府梁泰亨定埠釐卡直隷州判林慶祺署池州府通判丁繼瑞和州符兆鵬當塗縣謝維階英　縣陸士奎霍山縣陳瀛華均辭署靑陽縣崇安到候補知府劉沛然請感冐假知縣李應珏知奉撫台委帮　求是學堂差○二十日候補知縣程仲昭知奉委赴靑陽催辦淸賦事件○二十一日請補泗州丁文炳辭赴宿松會勘堤工委辦華陽釐卡知府楊奎綬馬頭釐卡知縣劉承祖署涇縣李維源潛山縣周鳳梧均到寗國縣鄭思賢辭定埠釐卡直隷州判林慶祺巡檢劉景琦均面試本任合肥官亨司蕭法程謝銷去察去縣丞程廷琛知丁内艱○十二日全椒縣劉慶光到典史鍾厚重知奉臬台委查西門城差○二十三日委辦街口釐卡通判孔廣洋屯溪釐卡知縣周德興天長釐卡知縣汪大奎均辭准補廣德州吏目袁乃傅到由頴州府差遣回知縣李文斛辭赴貴池閱卷署太湖縣典史胡長盛辭濳山縣周風搭謝記大功一次 
[丁酉十二月月捐淸單]  
　　怡情軒唐傑臣趙馥疇翁半年吳渭川翁半年四戶各捐洋六元陳善亭翁捐洋五元戴紜萊翁陳少坪翁八個月兩戶各捐四元戴綏之翁李光琴翁美最時六個月琴仙舟六個月柳鶴亭三個月繼述堂五個月信昌隆三個月黃省三翁六個月八戶各捐洋三元豐泰帳房朱寳珊翁徐棣山翁黃佐卿翁譚幹臣翁老順記南順記戴生昌韓山議翁徐俊良翁兩月順泰兩月復泰兩月十二戶各捐洋兩元存濟堂滬江　一樓何　堂翁何値園翁陸全木翁蘇寳森翁老悅生新順記宋晉泰祝源昌錦章十一戶各捐洋一元萬和祥全松泉鳴昌龐竹卿李珊記恆來源六戶各兩月各捐洋一元永裕成四個月周恆茂謙記兩戶各八個月三戶各捐洋　元四角源通捐錢一千　百九章介福和　餘大惠　壽康延康晉和愼餘元甡元茂衍大厚康永豐存德鉅亨恊昇宏元宏大源吉寳和寳順承裕正大升大彙康崇餘同豐寳源徴餘永康鎰大瑞大恊大義善源正祥餘源福康福裕福泰晉大四十一戶各捐錢六百文大吉廬捐錢五百文北天成福泰洽鴻興升兩月森和寅記徐順祥三個月萬榮順六個月七戶各捐洋六角嘉綸捐洋六角錢六十文可熾可熾順萬有全瑞昌益昌源和豐大愼餘堂思補齋隆昇湯蓮生梁煥南十二戶各捐洋五角靑蓮閣德源永純泰咸泰元茂五戶各捐洋四角五層樓捐洋八角五分錢六十文四海昇平捐洋四角錢三十文利亨十個月捐洋兩元恊源七個月捐洋七角萬椿祥順兩戶各四個月各捐洋八角萬源六個月楊萬順八個月捐洋一元六角元泰四個月孔巨豐七個月源順六個月三戶各捐洋一元二角其萃樓恆茂升和允章丸和晋昌施德豐徴昌怡昌熾大恆合祥豐裕泰恆泰十三戶各捐洋三角大章錦章張家鶴三戶各捐洋三角錢三十文鴻運樓怡隆廣盛義隆恆生義恆生一壺春三元　慶樓生大曹德大沈元來通恊愼大昌復泰恊興裕泰瑞芝書屋十八戶各捐洋兩角春園宏章泰各捐錢三百文怡大金合順元利五雲日昇樓四戶各捐錢二百文保安丹會五個月捐洋一元六角盤大隆六個月捐洋一元二角咸章六個月捐洋一元八角源豐捐洋一元八角王敦本兩個月捐洋六角榮生記捐洋一元六角復記捐洋三角瑞源三個月捐錢九百文永愼萬興恊成祥三戶各捐錢一百文共洋一百五十元零六角五分共錢廿九千六百八十文又附年捐淸單王欣儒翁捐洋廿四元倪秀止翁捐洋七元二角華彰源生兩戶各捐洋六元恆升張玉芝堂萃源謝森記四戶各捐洋三元六角鴻昌余鴻記盛泰泰生憑德基王戶各捐洋兩元四角經會星和記丁盈記三戶各捐洋一元二角史恆茂泰昌邵順浦未收共洋七十三元二角○又附育嬰捐淸單徐棣山翁捐洋廿六元廖鄰　翁捐洋八元李墨君翁捐洋一元張吳氏捐洋十四元共洋四十九元○洋貨冬秀捐淸單大豐恆興兩戶各捐錢二千四百文怡豐萃昌順兩戶各捐錢一千五百文敦泰　泰源恆豐瑞成德豐怡盛五戶各捐錢錢一千二百文日新盛泰記源甡慶和永同裕昌屛記六戶各捐錢九百文宏豐錦韓鼎豐恊豐登豐慶豐義泰四達瑞恆豐信同源順正昌順大昌順同昌大昌宏昌鼎裕元生日新增振豐恆天順祥德順祥瑞像祥通裕恊康仁和元興公愼廿七戶各捐錢六百文元豐捐錢四百五十文恊升捐錢三百共收錢三十六千一百五十文○英法美三界一文愿共收洋五十九元八角銀三十二千零零三文[  滬北天后宮前廣益善堂司董嚴信厚葉成忠施則敬唐榮俊謹啓]  
 
 

Page 11

 
 
   
 
 

Page 12

 
 
   
 
