# 1896 - 106 - 4908261

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請臨申報館帳房購取可也 
[聞中國皇上准興郵政謹抒末議]  
　　昨日本報云當張香濤制軍署任兩江時以泰西郵政例由國家經辦曾派員詳詢英美兩國郵政事宜知近數年來每歲可贏餘銀五六千萬圓因咨請總署據情入奏擬欲仿而行之皇上准其試行飭總稅務司赫鷺賓榷使總理其事樓使擬就章程數十欵交總署入呈御覽皇上大爲欣悅草莽小臣敬聞其事不禁以手加額曰有是哉中國其從此可收富强之效哉夫郵政者卽西人所謂書信館也在泰西初未聞舉行其事民間簡札及各署所有公文相隔數十百里之遥必遲至數十日始能傳逹當英人滑鐵盧之戰閱三日始有捷報至倫敦通國民人鶴跂鷺翹深以爲苦蓋斯時不特無輪車電報卽馬路亦尚未築成是以驛遞之夫每日祗行二三十里也厥後郵政局雖歸官辦不准民間私設以致分攬利權然取值甚昂自倫敦寄信至北來呑只隔一百五十餘里而每函已需英金八辨尼合中國制錢一百六十文之譜若寄至外省每函須納英金十六辨尼閱二十年英民生齒日繁貿易日盛寄信者往往私相授受亦有與官吏交結將私函納入官書函中者以致郵政局雖有其名頗難獲利迨一千八百三十七年卽中國道光十七年有羅蘭希利者禀請公家先製信劵卽滬諺所謂人頭者售諸民間每紙祗取一辨尼粘諸函面卽可送至郵局遞交受信之人斯時農工商賈以及執政大臣尚有以爲不便者自一千八百三十九年始得由朝廷批准而舊時匀計一年之内每人僅寄信四函者至此匀計每人可寄信三十三函此英國興辦郵政之始末也美國師其成法專設郵政大牙以總其事華盛頓京城總局多至房屋五百間總管數十人司事不下千餘人分局則遍布於各鄕各鎭凡信重五銖或不及五銖者遞交本省各處取資一分外省倍之出國則無論遠近槪取五分重逾五銖則照例增其信費所粘信劵式與英國相同其他歐美各邦所立章程尤約大同小異猶憶一千八百七十二年倫敦都城已分設郵政局一千五百處收得信資五兆二十萬八千九百二十二磅是年法國通國收得信資五百五十六萬六千八百九十二磅一千八百七十年意國收得信資六十三萬九千零六十一磅美國郵政局多至一千七百六十九處一千八百七十二年收得信八十七兆四十萬六千七百六十八封此節取英儒麥丁富得力所記情形也竊謂中國而欲興郵政宜以創修鐵路爲先務馬路次之凡人寄托書函無不以迅速爲喜苟非長江大海爲輪船所不能逹者一有鐵路則千里之遠不難朝發夕至斷無遲滯之虞顧鐵路究有不到之區僻壤窮鄕烏能一一築成枝路則准有以馬路補其不足庶幾一切信件用馬車載駛旣得免於覊滯而所帶銀錢匯票不虞盜賊之生心今者鐵路已有成議矣所望鐵路不及分枝之處次第開闢馬路以便郵局夫馬之奔馳否則如民間信局之載以划船其以免於無心失事耶或曰國家旣興郵政則凡民間之開信局及爲信局夥者皆將失業無卿合二十一行省計之此輩不下數萬人至數十萬人貧無以生將奈之何曰是不然彼爲信局主者旣擁厚貲卽不難改操别業至於信局夥則郵政局亦必用人司理遞信之役數且加多卽舉此輩而用之以資熟手彼且有應接不暇之勢更何患其餬口無資哉管見所及如此若夫一切大網細目則赫權使所撰章程具在自必詳盡無遺正不必爲一詞之贊也 
[相節過坡] 　　 
　　香港西字報云當李傳相之行抵新加坡也英官以禮迎接旋由總督延入署中設筵欵待及席散後一下鐘時在坡各華商以次入謁衣冠蹌濟爭瞻上相威儀傳相慰勞有加旋辭别各英官登舟就道 
[呂宋大火]  
　　小呂宋日報云華歴二月二十一日午後忍起火災焚去房屋約五千間事後查得有匪人拿華路者乘間縱火雖經巡捕拘住然其火已一發難收矣 
[禾中火警]  
　　嘉興采訪友人云本月初二日北門外太平橋張姓六房所雇女傭棄脚爐灰於柴房内至早膳時死灰復燃頓成燎原之勢爰卽鳴鉦報警本坊水龍首先馳到塘匯鎭各龍亦陸續到塲竭力噴救所幸宅外有危牆閒隔不致蔓延迨救熄後查知祇燬柴房兩椽 
[鹽捆淹消]  
　　邗上訪事人云邇來天氣晴朗通泰兩屬塲鹽已紛紛捆運出塲故揚河内日有鹽船過境某日有泰屬安豐塲兆記垣商鹽船一艘行至三　河地方適當退潮之際舟子將船誤擱淺灘船底因之碰損艙内水卽汨汨而入舟中人赶急設法搶護奈鹽見水卽化滿艙不辨爲水爲鹽該處卡員聞信立卽躬往援救一面將淹消情形分投禀報運憲江都轉檄飭淮南總局派員前往履勘並據該塲商人禀請照章補運都轉批示謂此案業經儀棧禀詳督鹽憲核示祇遵應俟奉批再行核辦仰卽知照繳或曰此處河道本不甚寛且逼近江口潮汐往來最易淤墊傳聞是處河底約有高埂數處潮退之時往往爲患故近年屢有船隻失事長年三老至此此有戒心有可道之責者倘能倡議將此數處剷平化險爲夷豈非一大功德事哉 
[浙江官塲事]  
　　浙江訪事友人來函云審司龍方伯於前日懸牌分水縣典史缺以海防先用典史嘉麟請補景寗縣典史缺以新海防遇缺先典史宋榮清請補龍游縣典史缺以新海防遇缺先典史程煒更補青田縣典史缺以新海防遇缺先典史成士昌更補麗水縣典史缺以新海防先典史張漣請補新城縣典史缺以新海防遇缺先典史劉璘請補於潛縣典史缺以分缺間典史胡保勳更補委署鎭海縣管界巡檢侯錫珪病故遺缺委分缺先巡檢胡慶臣署理署東陽縣典史史章懷署事期滿委試用班先典史吳培身署理長興縣泗安巡檢朱鎭告養遺缺酌委烏程縣犬鐵巡檢于儉調署　 
 
 

Page 2

 
 
[禾中試事續志]  
　　嘉興府試前已將題目列報矣今已二覆終覆題目仍列於左二覆堂號題中心悅而誠服也如七十子之服孔子也廠號題壯者以暇日脩其孝悌忠信通塲詩題豐年玉得康字五言六韻通塲賦題水心劍賦以西夏黄河水心劍爲韻終覆題請嘗試之曰苟完矣與其進也在其中矣作起講四首補錄初覆經文題是訓是行以近天子之光又悉初覆塲内有嘉興平湖兩考童彼此戲言以致口角並互相鬥毆當由監塲學官喝散事經郡守得知以爲有違功令當卽牌示仰學查明該童名姓扣考以儆至七縣前列諸君待出正案後再錄 
[蘇堤春柳]  
　　杭州三書院甄别案崇文紫陽早已發出敷文因雷同之卷過多故廖中丞另派委員復閱於上月二十九日出案生卷取三百二十名童卷取一百二十名崇紫兩山長不及等候先於二十八日開課崇文生題孟子曰人有不爲也全章賦得安得壯士挽天河得河字童題我亦欲正人心詩題同紫陽生題子貢曰有美玉於斯兩章賦得麒麟作脯龍爲醢得龍字童題韞匵賦得萊菔生孫芥有兒得孫学聞敷文生課須俟三月朔課後再行考試也○浙江學政徐季和宗師案臨紹郡於二月十八日開考約三月初六日可以竣事起馬回省後卽接試嘉湖聞已行文至湖州定於三月十八日取齊杭州試期大約總在四月下旬也○杭州洋價日跌現在每圓僅易錢九百十文較之上海衣牌猶短十文市面小洋不肯通用錢價終難加增也○本年紙貨騰貴較之上年加至二分光景紙行進出俱係洋盤而各店零售則以制錢核計所以業此者無不大獲利益○詁經山長俞曲園太史於上月二十八日由蘇來杭寓居西湖之小曲園次日入城拜會撫藩臬運各大憲并紳士等俟甄别案發卽行開課以便回蘇也○有紹興婦在杭作喜娘者能言善辯輒得主人歡故凡富家淑媛出閣皆命之爲勝是以積蓄多金起造房屋又出資爲其子開一嫁妝鋪於六克卷無如其子性好賭博并與某婦拼識終日游蕩其母屢加痛責不肯稍改今正輸去洋蚨六百元私將房契抵出現又連日喝雉呼盧每戰皆北以致虧空纍纍媪以多年積蓄和盤托出尚屬不敷無奈將店門閉歇俟各債主齊集再行講論倒帳也 
[南湖風景]  
　　嘉興訪事人函云今日在郡文武大小印委各官咸乘舟往杭州塘迎接陳六笙觀察過境嘉恊汛以及駐防親兵水師砲船亦往蘇杭兩塘站隊聞午前接著憲舟各官投遞手版各弁兵燃放槍砲鼓吹相迎觀察傳見各官知已設筵在烟寸樓遂許同往當命舟移至南湖烟雨樓前停泊登岸周視一番遂命入席至午後席散登舟各官弁恭送如儀○塘匯鎭落鄕有威靈王廟各鄕民集資於二月二十六日迎神賽會在會諸人清晨齊集廟内拈香畢遂排列全副儀仗迎神出廟除旗鑼傘扇銜牌外各會裝扮地戲不止一起他及拜香提香爐音樂班皆各興高采烈神駕過冷水灣經楊廟楊王神恭迎欵以茶點而後辭出計神駕繞由各村畢取道回殿城鄕男婦往觀者甚衆途爲之塞○禾屬居民相習育蠶每至春間無論城鄕内外俱以育蠶爲一歲陽春莫不當一極大事業無敢或懈惟歴來鄕民開山摘繭後皆各做絲不慣賣繭雖間有賣繭者此皆城内以開山採買種繭耳今春有在城姚紳購地大西門外杭州塘口建造樓平屋各數十間擬開繭棧昨往玩視果已大興土木前琭已造成二十餘幢詢之據云中埭建造大廳兩旁廂房後埭以砌繭灶外兩旁餘地甚廣又有王桂兩紳購地東栅口相近之　里街亦已動工建造樓平屋數十幢以開繭棧聞砌灶匠由滬雇來皆係寗帮緣本地匠人未曾經見不諳灶式之故耳俟大工告竣定見蠶繭登市立地成一新絲市集矣○東栅口前日有某乙暗藏尖刀往各烟間招尋某甲果被在某烟間尋獲被刺一刀甲大聲呼救當經衆將兇身拿住一面報信甲妻赶至扶歸急請傷科醫治未識能否痊好免控琴堂耳至所因何事容再訪續○南匯鎭鄕間衆鄕民集資擇定初五日迎神賽會並傳班演戲以伸虔敬禾俗凡未育蠶之前各鄕之迎神賽會者皆各興高采烈循向例也 
[漢皋解佩]  
　　漢口訪事友人來函云蘄州黄翔雲觀察雲鵠前經撫憲延聘主講經心已詳本報兹聞江漢書院講席尚虚經督憲張香帥聘移主講所遺經心一席聞已更請吳莘堦侍御兆泰矣○湖北署武昌府通判黄别駕文桂撤任後經藩司王芍棠方伯牌示飭現署江夏縣恒敷庭别駕榮回任所遺江夏一缺尚未牌示○張香濤制軍擬在漢陽鐵政局另建廠屋仿製俄羅斯前膛步槍及一切外洋新式槍砲前委李刺史紹遠赴滬向禮和洋行訂購槍砲機器兹由外洋寄來廠屋烟囱鍋爐各圖式三紙送呈憲覽用備採取聞將諏吉動工矣○湖北提憲吳儀亭軍門鳳柱上月到鄂已紀前報兹悉軍門行裝甫卸咢省官塲次第設宴洗塵二十八日赴督撫署辭行仍坐原船溯流直上其餘護從人等另駕巨艇一隻銜尾以去瀕行時駐防曁城守諸營鳴鞭轟砲恭送如儀○督轅中軍副將熊子衡叅戎朝鑑現經香帥委署湖南永州鎭所遺中軍一差另委俞叅戎厚安署理○上月二十七八九三日係西商跑馬之期連日天朗氣清惠風和暢士民之結伴往觀者殊形熱閙兹將三日各商賽馬彩單並錄於左以供衆覽二十七日賭賽七次頭次五馬順豐得彩二次四馬阜昌得彩三次六馬新泰得彩四次四馬新泰得彩五次二馬順豐得彩六次五馬順豐得彩七次四馬新泰得彩二十八日賭賽七次頭次四馬順豐得彩二次四馬阜昌得彩三次四馬新泰得彩四次三馬波樓館得彩五次三馬順豐得彩六次七馬兵船醫生得彩七次五馬順豐得彩二十九日賭賽五次頭次二馬順豐得彩二次四馬太平得彩三次四馬怡和得彩四次七馬新泰得彩五次八馬波樓館馬夫得彩 
[鳩江桃浪] 　　 
　　蕪湖采訪友人云署蕪湖英領事博諾德君奉文調任上海副領事遺缺以假滿回華之麥君來莫接署麥君棒檄之下於上禮拜六接篆視事翼晨博君卽附坐某輪船前履新任○中日失和而後鳩江兩岸久不見有扶桑仙侶結伴來游兹者和好重敦往來無阻二月二十五日始見有瀛洲仙子偕寛衫高屐之男子六七輩譪見英領事官小駐征驂旋卽他去不識其爲商務而來歟抑欲領略神山風景歟○二月二十七日有雙烟筒英兵船一艘駛至蕪湖江面旣下碇卽有兵官携帶僕從登岸遊行英領事官與新關各西人爭爲東道主兵官旋亦設筵酬之送抱推襟其樂無極某晚復燃放電燈星稀月黑之天頓現一片光明世界人民城郭歴歴如在畫圖中誠奇觀也○保甲總巡鈕殿三叅軍經袁觀察詳委辦理裕溪關稅務所遺保甲總巡一差爲各分叚委員之領袖訊理詞訟稽查户口在在均關緊要不能一日虚懸因委饒芷薌刺史接辦○新關寫字西人姓勞者來華已久譪然可親近日忽遭二豎之災遽於二月十九日捐棄館舍關署及江上各躉船各兵船俱下半旗以誌哀悼家屬以醫者未知病之所在初擬將屍寄至上海剖騐後以事多周折遂用洋鐵　具殮之二十一日清晨舁赴赭山營葬當舉襄時旅蕪西人皆徒步執紼相送並用鮮花數百朶紥成十字形高擎而走藉表敬忱○蕪地冬防業於二月望日進止在事各員由關道秉公月旦證以平日所見所聞咸得書陽城上上考當差滿赴轅禀見之際俱蒙温諭慰勞優差美缺指日可期矣○去歲辦理冬防之始袁觀察以江干駄米小工盈千累百大半幙天席地寄宿街簷難保無鷄鳴狗盜之流溷跡其内因捐廉俸百金交保衛營饒翼卿守戎就江干支搭茅篷四十間俾若輩得所棲宿刻下東作將興其中不少因故鄕荒歉而來暫時度歲者聽杜宇一聲聲喚不如歸去不免頓觸鄕心相與料理行囊安排歸計因飭遲至二月之杪將篷屋拆毁無遺俟將來籌集巨貲改建瓦屋 
[鍾阜晴雲]  
　　金陵訪事友人來函云上年冬間省城各錢鋪迭次被擾究於閭閻生計無補而地方官徒受辦理不善之名誠冤矣哉現聞兩首縣回明江寗府籌提鉅欵禀請督憲轉飭蘇松太道由滬上代購制錢二萬吊發交錢商以暫紓商民之交困因此錢價稍平每洋已可兌錢九百五六十文矣計自除夕迄新正每洋兌錢總在九百左右惟二月上旬迄下旬加兌五六十文入市者始無怒容戚容可見孔方兄雖俗不可耐而却一刻少他不得說者謂所到客錢銅色甚低率以白披鵝眼攙雜其中市儈到手又益以翦邊紅砂再就每百之中暗扣三四文底串又或九四九二不等此必有一等私鑄匪徒伏藏省内故小錢日出不窮各大憲以圜法正民生利用所關亟須整頓除面諭地方官查察本城外特 
 
 

Page 3

 
 
相委楊貳尹顯肅赴句容會同該縣查禁私錢以句容爲奸匪所萃故也貳尹接札後已詣督署禀知起程矣○金陵省垣經前明極天下之力經營堅固周圍寥廓四通八逹計有十三門之多崇墉屹屹實甲天下矣我朝一因明制定鼎燕京改應天爲江寍府而移留都之制於奉天亂前如金川草塲清凉等門久已封閉東北則洪武神策朝陽通濟太平儀鳳等門尚爲孔道至水西門漢西門聚寳門皆當要衝鄕民行旅並出其途自朝至暮無刻不肩摩轂擊加以城内外鋪户鱗次啣接延袤十餘里一路地攤肩販又復相與擁擠爭利於市往往壅塞不通南門第三道城甕最邃又爲溾水夫大擔小擔往來稠密以至滿地泥水滑澾異常行人躑躅淖中日前有某甲騎馬過此正值人山人海壅塞之際某與馬均被砌住如堵牆進不得進退不得退少頃馬竟倒地甲亦隨之但聞鼎沸之聲内中有以人命爲重得相約救甲而甲身馬腹俱已麋爛直至黄昏市散後始由該坊地甲舁甲屍置於他處訪明居址爲之送回亦慘矣哉○云二月廿二日午後三點鐘有某甲跨馬從碑亭巷北首馳騁正在揚鞭得意適遇某童年約十六七歲背立道旁高聲喊讓童未及避致被撞倒其背爲馬蹄所踹小腸從肋下溢出鮮血噴注面白如紙甲見勢不佳尚冀加鞭逃逸當經途人追喊爲武卡截住去路始得拘獲雇夫將該童舁送西醫院診視據西醫云目前似能挽救姑留院中以觀其變復由該處地甲訪童住址送信未識該童能不死否也○江寍縣治全福巷地方某浴堂内有某甲隻峰前往沐浴解去隨身衣物置坐下木櫃中全刻浴畢出覓衣服少縀帽一頂皮背心一件遍尋不得急叩之堂倌搜尋至再苦無以應甲卽索賠於浴堂主人主人知情形屬實賠以青蚨一千五百文其事始寢○江寍某甲喜作狹邪遊終日問柳探花情牽野鶩不顧家雞以致牀頭人亦不甘落寞惹蝶招蜂甲素疑之一日從鄰女外遊爲甲所見致夫妻反目語侵鄰女女恚甚詰旦嗾婢邀婦去故挑甲怒并激其婦謂旣受夫之污辱盍歸訴諸母家俾興問罪師聊洩心頭之恨婦受女唆果偕其母弟前來與夫爲難一言不合扭作一團竟將其夫額角擊傷鮮血噴溢彚絶倒地經人敷樂療治移時治瑆中誓不與干休後有和事老出爲排解令婦弟向甲謝罪再四其事始寢 
[閱操遇雨]  
　　香港提督來滬後定於昨日午後三點鐘時簡閱西商團練兵届時各兵在浦灘齊集嗣因天雨泥濘陸續散歸一俟天朗氣清當再逞男兒好身手也 
[委拿匪棍]  
　　江海關道黄幼農觀察查得上海爲華洋互市之區奸宄每多混跡時有匪徒勾結本地流氓在街坊鬥毆搶物爰札委都司銜世襲雲騎尉蔣都戎恩元督率巡勇在城廂磮外認眞巡緝遇有前項情事立卽綑送地方官從嚴訊辦一面札飭上溗縣一體恊拿刻下都戎已遵札辦理矣 
[移文緝盜]  
　　上海縣黄大令接准江陰縣劉邑尊來文内開前據職員錢紹基投縣報稱在六保開設仁裕錢土店去年九月初一日傍晚時有盜匪數人皆操粤音腰束紅綢擁進店内搶去押包洋銀土貨錢票若干報請詣騐飭緝等情並據地保金勤甫禀報前來當經履勘屬實飭捕嚴緝迄今未據獲解壓經比緝尚無端倪勢必遠颺滬上五方雜處客匪易於潛蹤特繕就賞格移請飭捕協緝等由大令立飭捕役赶緊跴緝並將賞格發貼通衢 
[捉賭未獲]  
　　賭徒朱龍泉前在上海縣縣丞署當役去秋因辦公不力經呂蘭階二尹斥革自後遂專以賭博爲生前晚糾同胡信泰絲線店小主人某甲賃得孫家弄某乙之屋設局聚賭殊不知此屋由乙租自某姓婦賭至半夜婦聞知此事誠恐事發標封爰投巡防中局控訴局　楊二尹派勇前往拘拿至則各賭徒已聞風四散矣 
[鋸指求醫]  
　　百老匯路潘洪泰雕花作學徒某甲昨日午後做工偶不經心鋸去手指一隻血湧不止當卽暈臥於地作主遣人舁送至同仁醫院求救現經醫生敷治諒可無碍然已不免指不若人矣 
[煮豆燃萁]  
　　姑蘇人朱廣紅向胞弟廣泉索借不遂互相爭扭訴諸英公堂屠别駕飭分别交人保出補詞候訊核奪前晚升座訊問廣紅供稱小的年四十有六幼時父母相繼逝世遺下小的與胞弟廣泉其時胞弟年幼無知由小的撫養成人習爲織機手藝並爲之婚娶共用去洋銀三百六十圓邇來小的困苦異常無奈至胞弟處索借洋銀數圓以濟燃眉之急詎料胞弟忘恩負義不念手足之情竟敢出言不遜勢欲兇毆是以扭案求訊廣泉供稱小的年四十有一幼時雖由胞兄携帶來滬習成手藝然完姻之事實由小的自行料理並未向長兄借過洋銀三百六十圓不虞長兄邇來不務正業嗜好烟酒置家用於不顧小的因念同胞之誼屢次借給洋銀且小的曾自行送給嫂氏日用之資日前長兄又來强索洋銀锘干不遂所求被扭案下别駕太加申斥叱之使去 
[上海縣署瑣案]  
　　昨日法界公堂讞員鄭大令夥送違訓忤逆之王阿照一名至縣請收入改過所永遠覊禁黄大令飭先收自新所再行核奪○鄭大令移送病民丁阿招至縣請轉送普育善堂留養黄大令卽飭值日差王鐘持名片送至堂中○昨日午後黄大令公出回署鄕民陳榮生匍匐大堂攔輿喊控大令向之詰問聲稱在西門外種菜爲生近被流氓小徽州無端誣竊是以訴請伸冤大令見其形似瘋癲逐之使出○江西人朱周氏投英公堂控湖北人李麻子卽李錦榮誘拐女兒五喜一案經屠讞員送縣請辦日前曹荃生明府提訊之下李供稱五喜寄在棋盤街倡婦俞素娥處明府令押候飭差往提到案核奪前晚在花廳覆訊差役禀稱小的奉飭前往查悉素娥並不在申因將其夫馬老兒卽張小泉解案馬供稱小的原籍湖北某縣現在治下棋盤街開設么二倡院素娥是小的之妻半月前已回湖北小的與李本是同鄕素來相識去年因事口角以致釀成嫌隙伊誘拐五喜之事小的始終並不知情安有寄存小的處之事顯係誣攀叩求明察明府飭提李對質初尚執定前詞稱是寄存素娥處旣而兩人爭辯良久李始漸漸遊移東拉西扯明府大怒喝令重笞隨笞隨訊笞至一千二百五十板尚不吐實明府飭仍還押限三日内交到五喜如違加倍嚴比馬暫行看管 
[法界公堂瑣案]  
　　葛陳氏控鴇婦吳桂貞藏匿烟妓銀寳迭經鄭大令訊責交保勒限飭交銀寳旋經桂貞姘夫馬寳生倩馮金海向耿炳奎水果店蓋印圖章保出之後延不交案大令又將保人拘押今因案情喫緊已將銀寳交到吳桂貞馬寳生畏罪避匿大令定欲提到究辦包探偵知桂貞匿跡英界世泰里某花烟館仍作皮肉生涯禀知捕頭恊同英探將桂貞拘到昨禮拜六堂期將此案所有人証一併解請鄭大令祁繙譯會訊據陳王氏供稱小婦人保沈周氏出外因限期已届尋至新陽據云又往别處尚未覿面求恩寛限桂貞供因邁姑年逾七旬有病小婦人侍奉湯藥並非畏罪逃避耿和尚供馬寳生避匿不到現有其友湯金海在外候訊大令謂銀寳曰爾前後供詞各異究竟何姓嫁與何人是否陸楊氏與沈周氏誘出所供之李老虎究係保人現在爾夫在新陽縣具控本委將爾送回歸案因與祁君會商著將李銀寳陸楊氏送縣備文解新陽吳桂貞葛張氏送縣分别究辦命傳湯金海大令謂爾在右營當兵應知法紀爾保馬寳生出外因何延不交案如再玩延定于嚴比馬知事不了自行投案禀稱小的在營當差業已斥革求恩從寛大令著押候重笞一百板其餘人証一併釋出○小東門同德錢莊夥吳加富偕學徒桂桂至虹口某輪船向水手西人兌換金四開將銅洋掉包爲西人拘送虹口捕房捕頭飭探至法界恊同包探拘提莊主錢瑞英莊夥吳加富學徒有　章送入捕房昨日堂期解案並將銅洋十元呈電錢瑞英供此洋由學徒買下每元值洋三角大令謂混用銅洋本于例禁吳加富供同學徒桂桂至虹口某輪船向西人兌換金西八開用銅洋掉包致被拘獲桂桂現押虹口捕房大令與祁君會　謂錢瑞英旣爲莊主不應聽夥混用銅 
 
 

Page 4

 
 
洋著舉吳加富押候各枷號一個月罰洋二十元充公期滿釋放學徒邵煥章無于省釋按此事已見本目英界公堂瑣案特情節未免稍有歧異究不知孰是孰非也○童吉夫遞禀聲稱去年十一月承接華順廠工荳頭以墊欵不敷本年二月另召他人承充姚子浩英糾同辭歇之工人來家吵閙小的先報捕房因伊等又來滋擾鳴捕送案其姪浩英亦遞禀供稱此事先由小的承辦雇用堆裝人等亦由小的經理吉夫供因伊虧折甚多由小的出洋料理卽局中承攬亦小的出面大令謂浩英曰爾旣歇出不應率衆滋擾顯見素不安分著押候具結不得再向吉夫滋擾童叩謝而退○包探禀稱王隆金在廣大酒店與流氓蔡阿毛等口角爭毆頭面受傷現在醫館療治兹將肇事之蔡阿毛陸榮泉李巨生陳阿生張金全一并解案蔡供在廣大酒店沽飲因買甘蔗論價口解包探又禀其時共有六七人尚有海大等二人在逃未獲蔡等用碗擲去以致王隆金頭破血流據醫生云不能冐風是以未經解案旋據廣大酒保熊寳英投案禀稱肇釁因買甘蔗受傷人先將甘蔗擲去蔡阿毛最先動手毆打其餘各人在旁附和大令得供著將蔡阿毛押候具保辜切結待王隆金傷痊再核其餘諸人一并還押候核熊寳英無干斥退○包探禀稱某號西捕在洋涇浜拘獲賭徒萬玉泉起獲贓洋二元又在身畔搜出洋十七元八角五分細牌一副一并解案請訊萬供操舟爲業與莊杏生楊阿英陸阿桂三人偶作葉子戲伊等均已逃逸以後不敢再犯求恩寛宥大令與祁君會商著罰洋十元具以後不准再賭切結起獲之洋二元充公紙牌銷毁餘洋除罰鍰外准給還萬叩謝而退○包探禀稱幼孩葉德寳在某輪船行竊衣包一個值洋五六十元當塲拿獲贓已交還失主據云家住虹口尚有老母帶往尋緝並無蹤影解案請訊質之葉德寳供年十四歲犯竊屬實家有老母被責逃出大令著押候責手心一百下交其母領回管束○包探禀稱積竊胡桂生在碼頭竊取降香一株當塲拘獲人贓一并解案請爲重辦質之胡桂生供甘泉縣人以後不敢再犯大令著押候重笞二百板送縣遞籍○竊犯吳松庭枷號三月期滿責三百板前日已照斷笞責昨日堂期命帶案送縣遞籍○竊犯任永義經大令訊供責懲押候覓保以無人具保昨日堂期命帶案開釋不准逗遛 
 
 
 

Page 5

 
 
   
 
 

Page 6

 
 
　　人参麻茸靈芝野术海狗腎興陽種子補身酒 
 
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　淫詞小說例禁綦嚴經前江蘇巡撫丁大中丞藩司黄大方伯先後出示申禁近有書賈張根堂者贈敗將　　　　名覺後傳日月環改名碧玉環在姑蘇列肆出售後因風聲外露恐干未便遂捆載來滬事爲包探趙銀河查知搜出此種書籍昨晨解送公堂　稱此人專慣刻印淫書并糾人賭博請大老爺訊懲張供稱小的係蘇州人向開書肆兹已閉歇覺後傳係香港某書客囑印不敢在滬出售别　據情商諸單繙譯官然後著張覓人保釋諭以嗣後不得再行違犯起案之各種淫書檢齊焚燬○包探黄四福禀稱姜杏林向在天仙戲園管理班中衣箱前日竊取箱中新舊戲衣七件經小的查獲送請究追天仙戲園主趙金投案訴稱姜母再三至小的處懇情可否求大老爺從寛辦理姜供稱小的係紹興人行竊該死惟乞恩寛别駕判令掌頰五十下○包探顧阿六禀稱昨日樓榻匠顧春堂向同業祭大興强借洋銀五圓并將蔡戳傷手臂兹經小的拘獲送請究懲蔡訴稱顧係同業中之流氓專慣向人强借如竟不允立卽逞蠻昨日强向小的借洋銀五圓小的不依卽掣刀向左右臂猛刺兩下血流不止今旣獲案惟乞嚴懲頋含混其詞惟求恩典别駕判令笞責四百板發回捕房管押一月○包探竇如海禀稱棍徒吳海榮專俟各公司輪船進口時假求售京貨草席爲名混上輪船如洋人給以金錢伊卽以銅質僞洋銀找給以致洋人時時被騙現有德國公司某輪船進口伊卽上船售物某洋人向購草席一條出金四開一枚吳找還洋銀四圓七角内有小洋銀七角確係銀質其餘大洋銀四　均係銅質鍍銀事後洋人報知捕房捕頭　小的緝獲搜其身畔有銅質僞洋銀十二圓向之盤問據稱向法租界同德小錢莊櫃夥胡加富換得小的因會同法包探查問同德莊主錢珊英不認換出僞洋銀現在胡錢管押法捕房應請大老爺票提歸案辦理德國公司某輪船洋人投案請追還洋銀四圓七角吳供稱小的係本邑人向賣草席銅洋銀實向同德小錢莊換得别駕判令發回捕房管押兩年候函致法公堂補提錢胡到案訊究○包探張阿五禀稱前晚廣東人湯阿東至廣娼王阿金處住宿次晨竊取金約指一枚洋銀六圓而逸及王娼報捕後捕頭倩小的查獲原贓惟尙少洋銀一圓今特送請究辦王娼投案領贓湯供稱此事實因酒醉所致如今小的惟乞施恩别駕判令笞責一百板○包探沈金隆禀稱去年姑蘇人薛鳳山冐取趙衣子之家信一封及衣服匹　兹由小的拘獲送究趙投案訴稱小的係蘇州人上年十二月母親由原籍寄來衣服四件被薛冐取匿不交還薛供稱本欲送還適因臥病以致遲延别駕判令笞責五十板贓給還原主 
[美界捕房瑣事]  
　　前晚有西人某甲在篷路爲酒醉閙事經一百二十五號印捕拘送捕房禁押至昨晨開釋○楊樹浦　布局前晚布棧内失竊布六十疋昨　　司事告知捕房捕頭許爲嚴行查緝○流氓張雲卿前晚在楊樹浦第三百九十七號門牌某酒店沽飲忽詐去洋銀數元事後該店主任清茂告知捕房昨晨費副捕頭由德律風告知虹口捕房捕頭遣包探倪順泉前往將張雲卿查獲拘押候解英公堂訊究○婦女入烟間開燈吸烟久垂嚴禁租界尤不准惟虹口一帶各烟館間或容留輕年婦女横臥烟榻實屬大傷風化昨晨虹口捕房復申此令倩二十三號西探恊同張竇倪范石施六華探匹面搜尋如遇有婦女吸烟須拘店主送辦○楊樹浦梅家巷地方第四百九十七號門牌邵姓屋内前晚爲偷兒撬門竊去衣服水涸袋等物昨晨告諸捕房捕頭派包探倪順泉前往查勘屬實許飭包探訪查○偷兒楊阿福由英界北京路清遠里門樓竊取皮袍皮褂等物經包探范進才查獲拘解捕房押候吊贓送究 
[蘇撫轅門抄]  
　　二月二十日翰林院編修陳昌紳由滬來乙未翰林顧祖彭上元縣人　　陵來候補知縣李玉方銷假並謝飭知前立南路總巡案内蒙記功二次縣丞姚文傑禀辭赴海運津局差又湯建中禀知奉飭派蘇差委巡檢張勤禀謝留辦青浦縣保甲差偏治棠禀謝奉委丹陽縣保甲差○二十一日候補道朱成渡由金陵來卽用知縣劉兆暄候補知縣杜仁　胡智澄均禀辭赴海運津局差又方廷鴻禀辭回常昭河工米捐局縣丞全善禀知過班知縣請咨赴都並辭赴海運津局差署糧道庫廳楊寳善禀謝飭知二十年分夏防案内蒙給記功三次巡檢計德柔禀知奉藩憲委魚花彈壓差又倪治棠禀辭赴丹陽縣保甲差部選鎭洋縣典史李承蓮禀謝奉飭赴任○二十二日首府總捕三首縣均禀知赴虎邱祭厲壇候補知府林文炳王毓苹知縣江錫珪張德迪均禀辭赴海運津局差署柘林通判周煦山禀辭署江都縣葛毓清禀到○二十三日宜興縣萬寳山縣沈均專丁來省禀謝飭知十七年分海運案内蒙保俟補直隸州後以知府用又孫鳳鈞倪啓佑卽用知縣林丙修均禀辭赴海運津局差候補知縣吳熙禀辭回上海綢捐南局又褚成憲禀銷常昭内河釐局差又許慶春禀謝飭知十八年分河運案内蒙保加同知銜又郭重光禀謝飭知前辦東路總巡蒙給記功六次府經歴徐鈞奉飭派蘇差委府知事沈喆禀知秦飭分寗差委縣丞孫鼎釗禀知由鎭海防次領咨回省又胡隆溟禀謝飭知二十年分夏防案内記功一次冬防記功三次巡檢汪述曾禀辭赴海運津局差又張勤禀辭赴青浦縣保甲差又吳棣昌禀謝飭知二十年分冬防案内蒙給予前先委署一次記功一交 
[邗江官報]  
　　廿三日新授南掣金司馬福新禀知赴省鄭分轉琦辭回泰屬差次陳鹺尹汝晋辭回揚莊阮鹺尹啓焜解海分司餉來○廿四日王鹺尹同慶委運北鹽○廿五日江鹺尹寳年程鹺尉裕本均辭回差次分發知事胡鹺尹徵麟巡檢華鹺尉錫疇均禀到○廿六日刑部貢主政士元過揚餘西場　鹺尹到揚○廿八日江安督粮道馬植軒儲憲公幹過揚 
 
 
 

Page 10

 
 
   
 
