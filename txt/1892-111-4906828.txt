# 1892 - 111 - 4906828

 

Page 1

 
 
[續解小清河第五批工振銀] [  申報館協振所席裕祺等謹啓]  
　　山東開濬小清河以工代賑爲一勞永逸之舉關繫東省全局邇値霪霖不輟事機棘手萬分人夫數萬勢將復散不忍坐視經嚴佑之先生飛電告急本協振所一聞此信　焉慮之特籌墊規元五百兩會同仁濟堂匯解山東以濟急用惟是工程旣鉅需欵浩繁尚望遠近仁人君子俯念此舉爲億萬生靈所託命慷慨解囊源源接濟庶幾莫大之功不致隳於中道此則本恊振所所馨香禱祝者也特此布聞惟祈德鑒 
[求聲圖說]  
　　余之於琴也僅能成聲而已於琵琶亦不過稍知輪埽之别勾打之法聊以自娛不足以娛人也乃抱月山人周君永網聞之引以爲知音山人之琵琶獨步於大江南北而自謂知音甚希嘗謂余曰人之相知第一貴乎知心其次則貴乎知音設或旣不能知心而復不能知音則索然無味矣又何取乎相知哉故山人之琵琶每樂與余之琴相唱和今年春暮余與山人偕遊徐園坐又一邨竹籬芽舍間余撫琴山人以琵琶和之若相間答者然徐君浦生見之曰此一幅天然圖畫也遂携照相之具至爲照一圖照成神氣宛然浦生持以相贈曰有圖不可無名子盍命之余曰諾爰署其上曰求聲圖時釐峯舊樵客在坐嗤然笑之以鼻曰先生休矣聲可以求乎形與聲判然兩途今子所照者形也子乃舍形而求之聲乎卽曰求聲矣琴與琵琶聲則不同子將求之於琴之聲乎抑求之於琵琶之聲乎琴古之樂也琵琶今之樂也子將求之於古乎抑求之於今乎琴之聲輕而清琵琶之聲董而濁子將求之於清乎抑求之於濁乎上海之能琵琶者不知其凡幾而能知琴者實寥寥無幾人子豈以琴之曲高和寡絶少知音乃遁而求之於别調乎琴已之所能也琵琶人之所能也子將不求之於已而求之於人乎先生其何說之辭余曰居吾語汝夫言者心之聲也書曰詩言志歌永言聲依永律和聲八音克諧無相奪倫神人以和聲音之道至可以和神人又顧可小視乎哉琴爲古樂琵琶爲今樂因此一言而大足以爲琴之害又大足以爲琵琶之害人皆以琴爲古樂則視之爲甚難而無復有學之者此能琴之所以益少也以琵琶爲今樂遂使舞童歌妓亦競以此爲趨時之器皆欲作一挑半剔以求合乎時趨轉使琵琶之品趨而愈下是又琵琶之罪人也余之於琵琶雖亦能彈而不知其奥山人爲我言之余始知琴與琵琶器雖殊而聲則一可以合可以分可以合而復分可以分而復合問而知之者求之於人吏勝求之於已也嘗與人論樂謂古調之所以失傳者非古調之不可聽也畏其難而無人學之則漸失其傳琴之爲物亦樂器中之一耳其七絃爲宮商角徵羽變宮變徵則亦卽五六工尺上四合七音耳然而與人言工尺則解者多而不能解者少與人言宮商則不解者多向使製琴譜者而亦與他樂器一律但有工尺而不談宮商則能琴者必尚不至寥落若此琵琶　謂亦有工尺而無宮商然旁注手法甚多而今之舞童歌妓所彈者則皆非謂中之所有者也今使有人於此彈琴作時下小曲靡靡之音聽者尚不乏人有人於此以琵琶與琴合彈作普安咒平沙落鴈聽者亦寥寥無幾矣夫簫與琴可以和琵琶與琴何獨不可和因其與琴相和而人遂并琵琶而不樂聽之無惑乎舞童歌妓之專爲媚特計者彈琵琶而不彈譜上之琵琶也以余觀之琵琶之於琴器雖殊而聲不殊無分乎古今無分乎清濁倚乎古則古倚乎今則今倚乎清則清倚乎濁則濁已欲古而人不能今我已欲清而人不能濁我至於人不能今我人不能濁我則不必其求諸人也仍求諸已而已矣余與山人相知以音相求以聲初不必令人知之今有此圖則人且無不知之知之而或能因聲以求律因律以度身因身以鏡心當有不難心心相印者而以知音的者安知不以知心終也詩伐木之篇曰嚶其鳴矣求其友聲相彼鳥矣猶求友聲矧伊人矣不求友生卽以此數語爲是圖之貴可耳樵客嘿然若有所會山人乃撫掌大笑轉軸撥絃作銅琶鐵板之聲曰聆子快論不可無此快彈是眞所謂同聲相　同氣相求者矣余乃掇拾其語以爲之說高昌寒食生識 
[本館接奉電音]  
　　昨　京師來電有硃旨一道敬謹譯登○三月二十九日禮部題壬辰科文會試鈐榜出科本奉硃筆著景善去欽此 
謹按電傳本字之上似有脫誤俟接邸抄再行恭校[  本館恭註]  
[玉珂清響]  
　　京師訪事人云工部屯田司出示曉諭所有本司科房經承田潤泉因阻撓公事著卽斥革○前寍紹合道樊觀察之媳馬氏年逾四秩早失所天挈女公子僑寓沙土園迤南苦雨凄風心堅似石月前忽有樊沈氏者老邁衰頽匍匐至北吏署控稱小婦人係馬氏之叔姑歴久同居家貲未析不料二年前馬氏竟恃孀恣横將小婦人及兒子驅逐出門不得已寓居教塲胡同苦度目今小婦人異常貧窘懇恩飭役傳案訊追吏目王君准之飭役隨樊沈氏前往指傳一面禀詳城憲以待城期訊究○王二順等六人困苦不堪互相嗟嗼中有一人曰爾輩一籌莫展眞生成窮骨頭哉欲發大財請赴廣渠門外衆姑從之旣至見有人驅驟駝十數口各負行李正欲上前奪取騾夫本孔武有力者急出利刃抵之王等亦各露刃以禦詎正鑒戰間適左營弁兵巡緝至此立將王等擒獲連所持兵刃解送提署按照斷路盜犯例備文移送刑部想不能免於身首異處也○匪犯大李二充軍逃回仍不安分守法白畫持刃由西珠巿口大街迤西入德豎軒茶社糾集黨羽約期鬥毆本汛巡緝弁兵恐其滋釀事端争爲拿獲解汛按照逃軍滋事例禀詳提署大約日内卽須咨赴刑部訊辦矣○會試塲期前三日有浙江孝廉十數人赴部投文納卷據稱途中患病以致遲延提調官憐之令立將三代履歴塡寫鈐印補送塲中惟牌册已送入塲因俟至初八晨始商准稽禀磚門御史補行塡註 
[京師走水]  
　　正陽門外觀音寺前北利源洋貨店後院空房有工匠日夜製造火油燈上玻璃單三月十九夜鼂更兩下忽報火災炭爐上炎燃及窓格火光上熾房頂通紅照耀半天幾若扶桑日色兼之風姨助虐虎嘯龍吟大有火炎崑岡玉石俱焚之勢幸本街及大栅欄水局一聞鑼警赶卽齊集水夫爭舁水龍竭力噴救甫踰兩刻祝融氏卽命錢而回是役也焚去北利源後院四進左右鄰虚驚飽受幸未延燒 
[緬甸大火]  
　　印度新聞紙載三月初三日接到緬甸信息緬甸猛得來地方大火所有房屋約四分之三悉付 
 
 

Page 2

 
 
刼灰　闠繁盛之區一變而爲瓦礫塲人口被焚者約有二百名如不由冷宮地方就近接濟食物則被災之數千人勢必坐而待斃云傷心慘目有如此耶 
[朱提價賤]  
　　近來銀價賤而金價貴關繫巿面不小昨閱外國新聞紙言外國有銀礦四處均因銀賤之故不復從事開挖相率罷工因此工人數千無所事事若不急加整頓恐將來尚有接踵而起者誠屬不堪設想又接電報言美國總統因銀價過跌欲與各國會同共商整頓之法而議院諸員尚無良策云 
[蘇撫回轅]  
　　江蘇巡撫剛大中丞於三月二十六日清晨起節詣常熟昭文等處勘視河工已紀前報兹聞中丞勘畢後卽於二十九日卯刻用小火輪拖帶回蘇各官唐齊集碼頭恭迓中丞旋卽登岸入自胥門遄回節署 
[别駕抵甬]  
　　新任寍波水利通判莊靜齋别駕炯文已於上月杪抵寍暫假江北岸何家弄民房爲公館擇吉四月初二日接印任事 
[稻江錦浪]  
　　福建臺灣藩司唐薇卿方伯札飭全毫各屬云照得各屬徵收錢糧上忙應完三分下忙應完五分奏銷全數通完違則有干嚴議臺省上下兩忙奏銷各案疉奉大部嚴飭認眞催解清完尤須依限奏報所有光緒十七年上忙錢糧雖經奏報轉瞬下忙奏銷接踵而至今與各廳縣約自現在起應完下忙錢糧限三月底應完奏銷各項正雜錢糧限五月中一面責成各該府隨時就近督催掃數清解造册送可以副司中分别依限請奏不得統歸奏銷遲至六月致司中查辦不及有逾奏限至各屬徵收錢糧例應隨徵隨解不准稍有壓存所以飭令將徵收銀數按旬摺報近核各屬旬報有徵銀數千仍壓留不解該府亦並不催提難保無挪移情弊並應嚴飭該府查核各廳縣徵糧旬報銀欵如數在一千兩以上並不絲毫報解者卽由府委員守催提解如任延宕挪移本司定惟該府是問除移道並通飭遵辦外合併飛飭爲此札仰該縣立照前指逐一遵辦毋稍遲延致于嚴叅各等因各縣奉此卽分别出示諭知糧書及田戶人等一體依限完解想不至如前之延宕矣○大嵙崁生番滋事官軍先後剿辦已見報章上月十三日前敵總統林蔭堂觀察調齊棟隘定海各軍長驅直入四面兠圍番衆始猶撑螳臂以當車繼見我軍精銳異常莫不以一當百剬截番首纍纍若貫珠遂相率長跽乞降稽首崩角觀察急鳴金收隊唱凱而還露布飛馳紅旂報捷邵筱村中丞聞報商請林時甫星使於上月十六日清晨由郡乘火車馳抵桃存園命駕至大嵙崁行營與觀察會商受降善後諸事○彰化縣羅南橋雲林縣謝澍泉兩大令因公赴郡謁見邵中丞後旋於十四日禀辭反署○臺灣道唐　之觀察贊袞於月前赴郡城秋審事畢偕同澎湖鎭吳瑞生鎭軍乘飛捷兵輪船遄返啓行之日文武員弁均往大　埕火車站隊恭迭並有乘車直送至基隆者○署嘉義縣林桐甫大令聞訃丁憂遺缺由藩憲牌委鄧大令嘉縝往署大令籍隸金陵筮仕黔省此次甫由邵中丞奏調來臺卽膺縣篆洵乎近水樓臺先得月向陽花木易逢春凡在宦海浮沈者有不同深欣羡者哉○前奉撫憲委辦安平釐金之朱苕元都轉及署理斗六都司之馬秀峯游戎均於上月十二日赴憲轅禀辭隨唐觀察乘飛捷兵輪船赴臺南任事 
[袁江雜錄]  
　　新授徐州道沈退庵觀察於三月初九日自省來浦謁見漕憲並拜會鎭憲道憲旋卽束裝西上遄赴新任○代理海州贛榆縣常石麟大令於三月十二日自省來浦謁見各大憲後卽赴任所○豐濟倉於十七日開倉出糶米價每石二千五百文較之巿價約廉五百文○漕憲之少公子奉其母夫人靈柩於三月十五日抵浦暫安城西普應寺諷經禮懴以薦冥福○督辦淮軍轉運局江蘇候補府呂太守靈櫬於十八日發引回皖十七日開弔執紼相送者尚不乏人焉○淮揚鎭標操演各陣甚爲嫻熟遂禀請鎭憲於十六日閱視十九日再閱徐州鎭標各營已陸續到浦矣○松漕帥因大閱在卽兵勇𪊽聚浦上入巿交易或未平允難保不滋生事端特派委員巡查街巿如遇曺賈故昻物價兵勇强買硬賒准其隨時懲辦○十八日狂風大作有拔山倒海之勢古紅門地方有某船正在揚帆行駛被風吹覆船中共十四人遇救得生者三人餘則隨波逐流已入龍宮深處矣○江北河運各起漕船於三月十八日陸續抵淮二十日漕憲祭清江閘提挽各船過閘起程前進 
[姻緣强合]  
　　松郡西外門白龍潭西採碧橋王姓女荔支年紀桃李風姿旣綽兮多嬌復娉婷兮善步張莊某鄕人素耳其名遂囑冰人說項鳳帖携來雉媒再返王以愛女故擇婿甚苛以田舍兒終無騰逹時未可委以弱息由是議垂成而中阻某亦自以前生福薄未能消受天仙姑以度外置之適三月十八日松郡迎賽神會女掠鬢修眉呼姨喚姊赴親串家一覩會中景色爲某鄕人所見陡生一計糾集多人將女刼去雇一葉扁舟飛棹回鄕紅氍乍展鼓樂暴作女雖不願然人多手雜或推之或挽之一刹那間生米已煮成熟飯王聞而忿甚乘學憲經過秀野橋時攔輿控訴或謂爲從者所呵斥或謂學憲已收受呈詞發交提調辦理某鄕人於成婚之次日盛備禮物往謁泰山泰水王怒未已屏諸門外此事非對簿公庭終不肯乘嫌修好也 
[防弊綦嚴]  
　　江蘇學憲簿大宗師巡試松江塲規極形嚴肅考上四學生正塲時派文武巡捕等常川查察往來不絶諸生中有文思敏捷繳卷在先者輒作五言六韻詩伺隙抛擲以爲枵腹者益智　饋貧糧巡捕見之立卽喝阻卽已入手者必向索還毫不假借有某生搜索枯腸竟無一字遂取所携兔園册反覆披尋爲武巡捕所見伸手索取某生佯爲不解以小便罐頭授之巡捕大怒稟知文宗將某生喚至大堂申斥數語令在堂上作文有婁學廩生封作梅爲某生代作經文乘間趨下將草稿藏入蘆蓆棚中又被巡　所見當塲喝破檢呈學憲案下漙文宗展閱之下謂爾旣健筆能文當再命一經題罰令跪在堂階搆思不逾時而文已脫稿叩首而得釋將謂從此可以無事矣詎出塲後卽奉學憲牌示略謂考試爲掄才大典功令所在爾諸生自當安分守已乃本日考試上四學生員有婁學候廩封作梅干犯塲規情形較重本應斥革姑念一介寒儒從寛辦理仰婁學教官將該候禀永遠扣保以示薄懲而儆效尤云云學憲嚴密關防可謂不遺餘力矣 
[潯陽雜錄]  
　　調署德化縣羅少垣明府曾綰彭澤縣篆兹値府試特捐廉俸致送彭澤試卷彼都人士頌德弗諼○九江府儒學旁有古井一口深及九仞靜水無波每値清晨必有牽五虎之絲以供浣濯者上月二十四日有一少年行至井邊逡巡不去驀從袖底出一物抛入其中見之者急俯而瞰之則祗見一印花手巾漂浮水面而少年已不知所之矣一時議論紛紛咸恐有穢物沈諸井底擬卽雇工淘汰俾仍可供人汲飲云○上月二十三日俗傳天后聖母誕辰九不府北門外及南門小壩兩處天后宮皆先期結綵懸燈并召梨園演劇一時紅男緑女絡繹於途誠有如端木氏所謂一國之人皆若狂者甚無謂也 
[金陵官報]  
　　三月二十一日知府王禮委署海州直隸州陳同知周起魁通判劉晉祺到銷假回省由江西米上元縣陶知縣邵承灝禀辭赴蘇見撫憲周寶榮各位均見正任江寍縣陸元鼎辭赴松江就醫二十二日正任睢寍縣侯紹瀛請假赴滬措資二十三日首府李知府吳炳仁王澧趙貽書羅章張炳生許寶書辭赴蘇謁見撫憲正任海州直隸州楊朝鐸委署海州直隸州陳謨同知朱其煌朱宗澄通判朱廷佐朱瑞孫廷騵劉晉祺程亦川上元縣陶江寗縣王請補碭山縣陳守晸請補贛榆縣陸秉森均叩謝牌示委署儀徵縣朱江辭赴新任知縣朱公純葛祥熊各位均見理問章邦直禀知奉委瓜阜緝私差巡檢黄炳辭赴石港騐補釐捐差府經歴樓汝寛到由蘇分寍二十五日通判恩芳謝委善後局差遣周寶榮辭回蘇理問潘燾謝委調辦城内保甲文案差吳繼祖銷安豐司巡緝差回補二十三日新選如皋縣童秉厚奉委帮審案件到差 
 
 

Page 3

 
 
[重懲虐媳]  
　　嘉興北門内大街胡協盛綫店之媳被其姑凌虐到斃旋經母族赶至誓不干休胡知事已决裂急　　友調處　竪　殮延僧禮懴事已了矣不意爲宗太守訪聞飭秀水縣劉邑尊查辦劉邑尊遂派差役協保往查後經屍親到縣禀求免騐邑尊諭以事本府　面諭非本縣所能擅專屍親遂往府署欲求免騐太守准之惟須提到兇身訊究遂於三月廿五日將人証提到太守升坐花廳親自研訊胡　供稱在王店鎭分鋪經管事務家中諸事實未深悉詰問其妻供詞狡賴太守大怒喝責籘條二百後經胡某代妻乞恩始准從寛發落諭交胡某領回嚴加管束地保徇隱不報亦有應得之咎判責二百板喝退其時觀番男女老幼約有千餘無不頌太守之嚴明也 
[富岳奇觀]  
　　日本北松浦郡小濵村人中村小彌太郎當舊潘執政時曾供職於大莊屋維新後朱門華屋頓化山邱王謝堂前無復舊時燕子凄凉之况殊不堪言去年貧病交攻幾難仔活不得已約同本地巡查及諸親友議將祖傳寶刀變價以療飢寒衆見刀上有大佐小國光二銘實係七百十二年前之物詢之云元歴二年源平兵辭清盛公之孫平家長避亂至我村以是刀賜我祖中村戶各衛門迄今已二十三世矣衆聞之靡不感歎隨由佐賀縣内田滎藏以八十金購去嗟嗟旦時氣燄幾可薰天今日衣冠何堪塗地誰餉瀨邊之飯空吹巿上之篪自憐閥閱家聲陵夷殆盡枉說弓裘世業零落何堪我惜斯人我不禁自顧我躬徬徨欲涕已○朝鮮政府意欲歴頓園法因聘日本大三輪兵衛改造幣制日前大三輪因代理他事曾至東京與某大臣慨論時事述及朝鮮目前國勢委靡世上咸目爲貧弱惟其國王聰頴善悟知治國之道首在理財是以不惜重資向予商改幣制此事如果成就則富强可致王當雄長東洋况高國安危實東洋機勢所關繫中日二國與彼輔車相依現在中國所派商務大臣文武兼優不辱君命俄公使亦第一流人物獨我邦遣二等公使余實不解嗣後宜改派一等公使又須選才德出衆者充之不特大有造於朝鮮卽本邦亦便利不少某大臣然之近日東京别報言政府擬改全權大臣爲駐高公使惟所選陸軍中將及某子爵未肯就職云 
[憲節遥臨]  
　　浙江巡撫崧振帥將次來滬上海縣袁大令在滬北天后宮側預備行臺前報已紀之矣兹悉崧振帥乘坐官舫所帶幕友家丁雇南灣子船共約二十艘銜尾而行用小火輪四艘拖帶來滬昨目午前松滬厘捐局總辦錢君硯觀察偕上海縣袁大令乘坐官舫導以小火輪由蘇州河向西恭迎憲節駛至華亭縣境門富浜望見憲舟迤邐而來俄而駛近觀察與大令投遞手版振帥接見之下略談片刻觀察等興辭而出於下午五點鐘先回天后宮江海關道聶仲芳觀察松海防劉乙笙司馬太倉州程序東直刺寶山縣馬漁珊明府定海鎭總兵陳玉卿總戎均齊集行臺以待憲駕之臨至六點一刻鐘振帥坐船行抵天后宮前碼頭文武各官均詣舟次謁見振帥旋坐緑呢大轎登岸暫駐行轅各官又次第禀見時値大雨淋漓各官奔走往來殊形𢢜𢢜至黄昏時始分道而回 
[掌珠易失]  
　　昨日午後二點鐘時有一人年約四十餘沿途手擊銅鑼其聲鏜然行至本城縣署前有人異而詢之則泫然曰我姓潘家住英租界正豐街膝下一子小名和尚生甫六齡今晨偶至門前嬉戲轉瞬間忽失所在是以鳴鉦尋訪不知尚能團聚否也言畢卽向東而去又聞本城大東門内某姓家亦於前日失去八歲男孩迄今尚未尋獲何邇日滬上拐匪之多耶 
[烟窟稱戈]  
　　某氏婦素性輕薄專喜掻頭弄姿與某甲有私相約至南巿土家碼頭開設小烟館烏雲窟裏忽現奇葩浪蝶狂蜂時時環繞前日午後有汛捕夥某乙突來過癮適與甲遇不知有何仇隙一見卽互相口角繼更揮拳旁人解勸再三均不釋手旣而甲邁步至廚下取菜刀出將乙斫傷乙不肯干休血淋淋奔投巡防局喊控不知如何了結也 
[甘爲情死]  
　　花烟館爲粉黛之下流而牧竪村夫偏趨之若鶩樂此不疲竟有以性命相殉者眞别有肺腸矣英租界二馬路西首有江北老嫗賃矮屋半椽作賣俏生涯居其中者半是無鹽嫫母有崇明人渾名阿大年約四十左右衣衫藍縷向推小車度住前夜春興勃發不能强制由是試檮元霜輕携夢雨不料仙鄕乍入鬼錄遽登嫗驚惶無措急報明捕房則捕頭於昨日午後往騐崇明阿大係因急病身死毫無别故卽飭華捕傳該處地保前來料理嫗一貧如洗阿大亦無親屬遂由隣人略助朱提置備衣服冥鏹並由地保報請保安善堂給以棺木始得成殮發壇召認又有人言崇明阿大係脫陽後痰升氣閉遂致返魂無術不知確否 
[上海縣署瑣案]  
　　前日午後葉掌華訴稱小的係本邑人素習操舟之業前日同業戴生揚等攬得永泰和曰米百餘包令小的代運至金利源碼頭旣交卸給小的錢二百文事已了矣次日忽糾同伊弟戴阿二戴阿三尋見小的聲言昨日所運之米今始由永泰和查得尚少數包須賠洋銀三十元現願與爾各賠一半可也小的不允卽有張益山出頭强將小的之船只撐去勒令照賠小的一再懇商戴等竟置之不睬不得已投案控訴叩求提追其時袁大令不在署中由内傳諭開呈節略○前日周恒禮投英公堂訴稱小的係山東人現在僑居虹口父親福裕向來小本經營内姪女某氏被鄢子明誘去藏匿不還父親向鄢理論被鄢肆毆延至二月二十日身死叩求提究蔡太守以案關人命立卽備文飭差送縣核奪由内傳諭俟傳一十三保二圖地保到案再核○王子高張炳銓等販賣私鹽以致肇事由巡防總局送縣訊辦已見報章前晚帮審委員宋莘樂二尹升堂提訊原告楊阿根訴稱小的現充汛捕魏德之夥前日查知王張等販賣私鹽卽禀報局中協勇往捕行至西站外荒僻處與王張相遇向之盤問贍敢拒捕小的竭力將伊等四人拿獲並奪得鹽四百餘斤解入局中轉送案下王張及吳瑞大沈阿文同供稱小的等皆本邑人初次販私不敢拒捕二尹喝令將王笞責三百板與張吳沈三人各枷號一月發犯事地方示衆起案之鹽發公堂變價充公楊叱令退去○黄篤才控胞弟獎才滋擾袁大令訊供之下著將獎才交人保釋事懸多日未得保人因仍收入所中此皆已見本報者也前晚宋二尹飭提覆訊篤才訴稱小的係潮州大埔縣人現在治下大東門外開設烟膏店胞弟獎才另開萬安烟館至去年萬安由小的盤頂兹忽由原籍來此至萬安中滋擾不堪是以扭案請懲并乞遞解獎才供稱此事當未涉訟之前由族叔勸令篤才給小的洋銀二十元爲回籍之費兹篤才忽悔前議將小的扭送案下篤才又稱獎才所供均屬子虚並無族叔出勸之事獎才又稱小的可邀族叔來案二尹判令將獎才還所俟邀族叔到案再訊 
[英界公堂瑣案]  
　　包探秦少卿禀稱某處躉船上出店人周阿玉竊取小土一塊適經同船人望見拿獲人贓世交到捕房據船主稱所貯小土時時被竊爲數已多此次旣獲眞贓恐以前亦伊所竊小的再四盤詰周堅不承認是以送案請懲西人某丁訴稱係廣昌洋行仁記躉船主是日船上中西各夥目見周將土藏在身邊因之搜出憶及從前所失不少難免非周竊取請卽訊追周供稱小的係寍波人土在船上拾得祗此一塊從前之事並不得知蔡太守判發捕房管押三禮拜贓給失主領去○包探唐寶榮禀稱王慶全曾在虹口行乞不知如何被不知姓名之啞子擊破頭顱適某號巡捕見之拘啞子至捕房今特解案請訊啞子以手作勢口中嗚嗚然不能出一語蔡太守訊知王旣水投質飭差將啞子交地保收管否則驅逐出境○包探唐寶榮禀稱小的查得譚阿三前曾犯竊現又在新閘某姓家竊收銅燭臺水烟袋因之拿送案下將泰昌訴稱小的係鎭江人現在滬上富鑷工被竊之贓由捕阻獲人贓請准領歸譚供稱小的係浦東人以後不敢犯竊矣大老爺如肯網開三面則生生世世誓報宏恩蔡太守判令笞責一百五十板贓給失主領去 
[法界公堂瑣案]  
　　西人阿茂逹偕希老夫馮姓投案控稱兪東蘭將田單抵借洋銀一百元逾限不還求請追究同轉准詞飭提兪東蘭訊問兪供低借之欵已還過現銀九十五兩核算之下尚有找洋十餘元未經找出同轉問銀兩付與誰人之手爲何不將田單哭據收　答稱抵 
 
 

Page 4

 
 
問時由該洋行買辦及希老夫沈竹亭周生昌卽松林等經手所還銀兩亦交沈竹亭手請其轉交洋東小的與沈素有交情故未令其寫立收條問借欵旣已歸還爲何該洋人又來控告答稱此案須傳沈竹亭等到案便知底藴小的付銀時有邵潤甫在塲目覩同轉諭令該四人退去邀令沈竹亭到案再行核辦少頃該洋人卽偕沈竹亭周松林邵潤甫等到案同轉訊問之餘沈竹亭稱此欵曾在英公堂控告經小的向洋東理勸折扣歸償邵潤甫作保限三禮拜還洋兪東蘭旋將提貨單交與小的日内如有售主將銀抵劃欠欵事本可了因洋東未卽首肯遂致延擱今已向洋東說妥請其田單等件給還兪東蘭以了此案同轉謂該洋人旣已首肯毋庸多瀆准其銷案垃圾船戶王阿二因違犯其母經王沈氏送押法捕房閱兩月餘始得釋放王阿二出外後依然不改前非前日又在家中私取鏟刀等物變賣又經其母扭送公堂禀請懲辦同轉判押候笞責二百板以示儆戒○航船戶沈阿二訴稱小的之船停泊西洋涇浜前晚十二點鐘時有張福生捱入船中行竊烟燈烟匣等物經小的知覺在後追赶將張拘獲烟燈一盞已被羽黨取去今將張送案請究同轉詰訊之餘張福生供稱烟燈已抛入河中小的亦無羽黨同轉以事屬細微著押候笞責四十下綵記錢庄柯蘭軒禀稱日前有瑞昌洋行夥王某來兌錢廿七千八百合銀廿兩王囑學徒伴同出店將錢送去卽當帶回銀兩小的信以爲眞以令學徒同往少頃學徒回來言其銀須緩數天再付小的聞之恐有不妥飭學徒再往收得店家期票仍屬不妥又去更換王卽付下英租界四馬路西胡家宅相近義泰錢莊三月廿六日期票一紙當卽飭夥前去照過令該莊蓋印對字圖章前日屆期持票向收而王已因虧欠脫逃故將司帳人陸廷芳扭送捕房卽在陸身畔搜出與該錢莊往來手摺兩個一併送案同轉訊究之餘陸廷芳一味推諉同轉著押候票提錢莊夥到案再核○錫記蛋行夥富泉有被余炳元騙去茶葉一百三十六斤一案早詳前報昨日富投案廪追捕房又將余炳元及收買茶葉之益泰店主杜福成送案請究同轉謂杜曰余炳元哄騙茶葉是否售與爾店價洋曾否給付杜答稱收買茶葉所有價洋十一元八角當交余炳元取去同轉謂富泉有禀中略言兪騙去茶葉後曾至爾店知照兩次爾尚敢收買顯見通同作弊杜堅執前詞同轉著杜速將茶葉呈送到案杜稱原貨經售出不少謂貨旣售去價洋總須繳案杜仍嘵嘵强辯同轉著押候交到茶葉價洋十一元八角再行核奪○湧泰洋貨店主張錦生倒欠洋銀經燮昌自來火廠等具控訊押其詳已紀前報昨晨原告二十餘家又投案禀稱查得湧泰帳簿轉付正大恒期票銀三百餘兩先後日子不符諒有串通情弊况張錦生之貨物大半付與正大恒請提正大恒店主到案必能水落石出同轉詰問張錦生曰爾於前月二十八日逃逸曾取店内洋若十供稱祗取川資洋四五元問爾前月二十日起至二十八日止向各店鋪取貨約洋二千元至逃逸時貨物無存究竟此貨藏在何處供稱小的共欠銀西千餘兩此八日中安有如許貨物請飭各原告將帳簿仔細閱有方能明白同轉謂帳目旣未細算著准交保赶速理算候提到正大恒店主冉核○陸李氏將戚蔣氏之女孩變賣經戚蔣氏之兄蔣其控告葛同轉判令懲責外復將陸李氏之金耳環等物變價償還賣孩價洋此已列報昨日捕房又將陸李我解案同轉著包探將售去金環外尚存銀手鐲等物一併送往保人處○怡生祥之蕭谷其至案將維羅洋行買辦陳子康繳到之猪鬃價銀十二兩具領完案○通事禀稱瞿連生戴雲狗等每於黄昏時率領無數孩童結隊成羣將磚石擲向巡街捕身上前晚九點半鐘又將巡街西捕擲傷故將兩孩拘案請究同轉訊問之下戴供今年十四歲自幼失怙現在吉祥街永順米鋪中學業前晚師父囑往老閘行經是處悞被拘押瞿供今年十三歲在塾讀書前晚因母親在親串家未歸小的前去迎接途中見戴雲狗等持磚擲捕小的悞被拘案務求寛宥同轉以兩孩年幼從寛免責候其師若母到案領回嚴加管束 
[上海六馬路仁濟善堂彚解山東小清河第五批工賑啓]  
　　謹啓有敝堂疉次接奉山東小清河嚴佑翁急電催欵接濟並云災夫疫症流行速寄純陽正氣丸俾資施治今勉力籌解第五批規銀五千兩由電報局收支所楊子萱仁翁匯解前去是批申報館五百兩絲業會館四千五百兩合併聲明純陽正氣丸敝堂赶卽修合運寄惟眼前工賑甚急役夫多病若無接濟勢必衆心解體旣散之後難以再聚功虧九仞豈不可惜惟願海内諸大善士力持大局此時此際功德十倍尋常爲國爲民成就在此一舉爲呼將伯敬盼慈雲請附登報章伏祈公鑒上海六馬路仁濟善堂籌賑公所施善昌等謹啓 
[清解賑欵]  
　　敬啓者敝所自　收　捐後謹將歴年收解各欵總枚清楚尚存規　一千五百零三兩三錢二分八厘另所遺移賑物件售價規銀廿二兩六錢四分加數一并撥交絲業會館彚解災區以前所收賑捐一槪解訖無存謹卽會同文報局賑所再刊徵信錄分派以昭信實理合請登報紙奉聞伏惟公鑒[  上海四馬路高易公館内籌賑所同人唐廷桂韋華區李文明等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[貞女過門]  
　　盛某向在上海爲米業家中梅鶴則棲止於蘇州胥門内侍祺巷中甥女陸氏年二十餘幼失怙恃撫養在家及長而婉麗苗條羊神絶世顧李桃其貌者獨冰雪其心尋常外人不肯輕呈半面也去春許字崦嵫橋王姓家王　小康祗生一子至秋間忽成撈瘵之症搜骨香桃無一把漸覺蕉萃支離藥石無靈延至冬間殞命女聞之一慟幾絶立誓過門守節盛夫婦再三勸阻王姓亦婉語辭之女毅曰婦人之義從一而終奴雖出自小家亦頗稍知閨訓此心耿耿久已如止水無波安有稍涉游移致受惡名於千載下哉盛知其志已决乃吉上月下旬某日送至王家鼓樂彩輿異常熱閙女則麻衣如雪對木主行交拜禮旣而斂　謁翁姑相與抱頭大哭見者爲之垂涙不止嗚呼貞一 
[上海六馬路仁濟善堂籌賑公所施少欽經收山東熱河十二圩各賑捐三月十一至二十日止清單]  
　　山東嶺西不著姓名人大善士樂助九三八平銀五十兩申見規元直十三兩四錢五清記洋三十元安徽賑捐總局移解由厚康　交來績溪縣尹念九元余徵甫二十元御善堂求合宅平安王大求母病愈張家齊九如　屋佘榮洵佘宋氏陳氏孫氏八戶各十元長安樂八元余榮津不留名一戶各四元小姐不留名二戶各三元　天侶王芷裳金秋田陳奪夫官電局　及不留名雍睦堂六桂堂竹隱居郭　亭九江同春和得利主人十二戶各二元葛勉亭林有榮劉揚卿李合順言午氏不留名朱華甫無名氏保赤子信通莊十戶各一元林壽山蕭玉麟　　廬無名氏勉力氏詒榖堂六戶各五角梁開和堂一角虞椒登瀛客沈六角古越以硯爲田丁三角鑑湖衰笠翁八角天省居士五角玉環書屋三角童子孫榮禎五角共六戶三元曾成章堂彌月喜儀移助花洋四元得利主人浙百綿力人二戶各銅洋一地居易堂錢一千四百文甘業齋陳幼農金回齋三行各一千文以上共收山東賑捐九八元五十　四錢洋二十一元一角花洋四元銅洋二元錢四千四百文○熱河張家齋九八元一百雨唐德大间式榖堂求諸病速愈戶各五十元漢口阜昌行洋　房林寶善二戶各四十元隱名氏程漢臣湯餅移助金紫氏祈保平安三戶各十元無名臣求舊恙速痊靖江不書名求消灾平安無名氏求子易養平王促濳求病速愈戶各十元無名氏求臨産平安九峰山人衡平氏陳可雄三戶五元趙鉅卿四元汪開文求室人程氏病速愈顧宅二戶各二元金耀奎保内人産後平安牛氏二戶各一元以上共收熱河賑捐九八元一百兩洋三百零五元○十二　曹娥敬其事居洋三十元無名字佑子收　讀書二十元鄭孝曾爲亡妻顧氏饋物售欵以資冥福十元免灾氏三元蘭芬書屋望回子二戶各二元杯水氏嘉樹堂二戶各一元樂善居方福林二戶各銅洋一元以上共收十二圩賑捐　六十九元銅洋二元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年三月二十二日京報全錄]  
　　宮門抄○諭旨二道錄前○發抄硃批四道○河督許奏估辦運河疏濬工叚需用銀兩摺○皖撫沈奏添招新勇成軍起支糧餉日期片○將軍裕等奏揀補知州摺○大臣定奏翼長暫緩回旗補行穿孝片○三月二十二日刑部都察院大　寺侍衛處値日刑部引見十名○翁同龢等塲内專摺請安○清安假滿請安○甘肅學政胡景桂到京請安○孫毓汶請假五日○松溎續假五日○召見軍機貴恒清安胡景桂皇上明日卯初二刻進内至奉先殿壽皇殿行禮畢還海○發抄張煦奏試用道陳光煕期滿甄别奉硃批着照所請吏部知道欽此○又陳高亮補撫標右營守備奉硃批兵部議奏欽此○又儘先令王以宣期滿甄别奉硃批吏部知道欽此○又請將控告官吏之祁陽縣在籍知縣黄維哲革職奉硃批黄維哲著革職訊辦欽此○○頭品頂戴河東河道總督臣許振椲跪奏爲估辦光緒十七年分運河冬挑淤淺河道工叚需用銀兩數目繕單恭摺具陳仰祈聖鑒事竊於光緒十八年二月初三日承准軍機大臣字寄光緒十八年正月二十七日奉上諭劉坤一奏江北冬漕遵辦河運請飭疏通河道一摺據稱大泛口濟寗新店安山一帶或河係砂礓或異常淺澀十里鋪陶城埠口門内外淤墊更甚以及南陽湖進出口門均須大加挑濬等語南漕關繫緊要所有漕船經行河道必須豫籌疏濬方能迅速抵通著許振褘福潤湯聘珍嚴飭該管河道各官認眞挑濬務期一律深通以利漕行將此由四百里諭知許振褘福潤並傳諭湯聘珍知之欽此遵旨寄信前來當卽欽遵轉行去後伏查運河應挑河道應辦工程兩年以來因南漕加運新漕提前開兌經臣嚴飭該管道廳曁營務處預先認眞挑辦在案臣維劉坤一所奏在通利漕行是據江南糧道所禀而言若臣與福潤更責有攸歸自以運衛漕船出境爲第一義伏讀聖諭周詳明燭運道利　必須豫籌疏濬以利漕行仰見聖謨深遠欽感莫名臣於去冬旣有嚴飭道廳提前估辦之札復於前次奏請勅下山東巡撫飭司撥欵赶辦兹據山東運河道耆安禀稱各汛淤淺工叚向係應令估辦上屆因限於錢糧迫於時日勉將已估之工復加剔緩所有未辦各叚以及復受新淤之處俱應核實勘估在漕船未到之前一律挑竣前經會同營務處委員督飭廳汛逐加查勘查得捕運泇三廳壽東東平汶上滕曎等汛或因黄河倒漾或當汶水濁流或近沙山或多淺淤俱行深厚皆按年必挑之工約略勘估所需甚鉅不得不力求撙節兹擇受淤最重者間叚施挑計捕河廳壽東東平州同二汛共准估長河二十四叚共長二千二百一十四丈除額夫挑土外共估添募夫六百四十三名例價器具銀二千七百兩六錢津貼銀二千五百七十二兩運河廳汶上汛共准估塘長河工五十一叚共長九千一百一十四丈除額夫挑土外共估添募夫一千九百八十四名半例價器具銀八千三百三十四兩九錢津貼銀九千六百六十一兩九錢九分九厘枷河廳滕嶧二汛共准估塘長河工三十三叚共長二千七百二十四丈除額夫挑土外共估添募夫九百六十七名半例價器具銀四千六十三兩五錢津貼銀八千五百一十四兩以上三廳共准估例津二價銀三萬五千八百四十六兩九錢九分九厘核計工欵實已有减無浮繕具清單禀請核奏援照上屆成案指撥山東藩庫銀兩以資赶辦等情前來臣覆查無異應請仍飭東省藩司速行籌欵撥解到工以憑嚴督該管各員尅日興作認眞挑濬庶幾不悞要需所有遵旨預籌疏濬以利漕行及估辦光緒十七年分運河冬挑淤淺河道丈尺土方需用銀數緣由理合繕單恭摺具陳伏乞皇上聖鑒謹奏奉硃批該部知道單併發欽此○○沈秉成片再沿江各省匪徒勾結謀亂防範宜嚴安徽防練各營不敷分撥臣於上年九月附片奏請暫行添募勇丁一千名以備防匪應急十月十九日欽奉硃批着照所請該部知道欽此欽遵分别咨行旋卽遴委總兵王心忠馳往皖北頴州毫州蒙城壽州等處酌給經費招募精壯勁勇並派提督周雲田隨同照料現已照數募足成軍管帶回省造具花名年貌籍貫清册經臣派員點騐均係年力强壯堪資操練之材卽以勇丁八百名分爲親兵左右兩營派委總兵王心忠統帶兼帶左營副將陳學堂管帶右營飭令駐紥安慶城外濵江一帶臣衙門原有護轅小隊係由省城練軍步隊四營内匀抽調撥用備差遣現飭分歸各原營以整部伍以其餘新勇二百名作爲護轅小隊派委中軍叅將米占鰲管帶與前項親兵兩營併歸統領省城練軍記名提督宋朝儒節制調遣責成督率統帶各員認眞教練操演槍炮及刀矛各項技藝務期一律熟精一勇得一勇　用省城當長江要冲爲皖南北適中之地匪蹤出没巡緝攸資倘遇各屬地方須資勇力隨時調遣亦屬呼應通靈堪收居中馭外之益此項新招勇丁一千名月餉曁營哨員弁薪糧均照安徽省防軍餉章發給於本年二月初一日起支與製辦帳房旗鼓號衣等項銀兩並由善後防軍餉需項下核實動支彚案造報其上年七月臣覆奏籌欵解部摺内核計防營歲支餉項一成銀一萬六千二百兩解部濟用一欵擬請停止撥解以資周轉仍俟防務稍鬆卽將新勇奏明遣撤以節餉力除分咨戶兵二部查核外所有添招新勇成軍起支糧餉日期緣由謹附片具陳伏乞聖鑒謹奏奉硃批該部知道欽此○○奴才裕祿興陞跪奏爲揀員請補知州以資治理恭摺仰祈聖鑒事竊查復州知州朱錦標於光緒十八年正月初四日因病出缺當經循例恭疏題報應以病故之日作爲開缺日期歸正月分截缺所遺復州員缺係繁難簡缺聲請扣留外補查奉天省簡缺知州僅止一缺上次係以委用知州朱錦標請補此次輪應候補到班查有准補圍塲海龍廳撫民通判遇缺卽補知州金作壎年四十四歲浙江山陰縣人由附監生遵籌餉例報捐通判因在奉天軍營出力保奏留於奉天差委復經奏請留奉補用先後經部議准請咨赴部光緒五年二月初十日蒙欽派王大臣騐放奏請照例發往奉旨依議欽此是年八月十八日領照到省先於是年正月在江南滇捐局加捐提舉升銜年滿甄别堪以繁缺補用七年閏七月丁母憂回籍守制九年十一月服闋在部呈請起復是月二十七日回省當差十一年三月委署仁懷縣到任十三年閏四月交卸因擒獲首要馬賊出力案内經前任將軍慶裕保以本班儘先補用奉旨依議欽此十五年二月委署盖平縣到任是年十二月交卸十六年正月委署承德縣到任是年十二月請補圍塲海龍廳撫民通判奉部核准十七年三月交卸承德縣事四月委署海城縣知縣到任因擒獲首要馬賊出力案内保奏請以知州在任遇缺卽補經部核准十七年八月十八日奉旨依議欽此十八年正月交卸海城縣事現已飭赴海龍廳通判本任查該員精明穩練辦事勤能歴署仁懷盖平承德海城等處均能辦理裕如以之請部復州知州洵堪勝任該員係勞績保升知州所有歴署任内並無展叅已起四叅降革處分與例相符合無仰懇天恩俯准以現任海龍廳通判在任遇缺卽補知州金作壎補授復州知州如蒙兪允俟奉部覆准後給咨送部引見所遺圍塲海龍廳撫民通判一缺奉天現有應補人員應俟奉准部覆容奴才等另行請補所有揀員請補知州緣由理合恭摺具奏伏乞皇上聖鑒飭部議覆施行謹奏奉硃批吏部議奏欽此○○定安片再三省練兵全營翼長寗夏副都統蘇嚕岱前於光緒十七年十一月初七日據報丁親母憂例應回旗穿孝奴才當因朝陽匪徒滋事練兵出邊遠剿軍務殷煩該副都統係全營翼長未便遽離批飭給假十五日令其在營成服一俟軍務稍鬆再行回旗補行穿孝曾經附片陳明奉硃批兵部知道欽此欽遵轉飭在案兹據該副都統蘇嚕岱以朝陽剿匪事竣練兵酌量撤回軍務已鬆應請給假回旗補行穿孝以符定制等情具呈前來奴才查現在邊境雖已肅清惟三省練兵正値變通章程馬步各隊宜添宜减分别撤畱頭緒煩多必須詳細核辦方能經久無弊翼長爲全軍樞紐當令一手經理俾得與各軍總統帮統籌辦盡善以冀一勞永逸日底精强所有該副部統蘇嚕岱呈懇給假回旗補穿母孝之處應請暫緩擬俟練兵操演分别新章舊章定妥後由奴才察度情形再行奏請賞假准予回旗補行穿孝以符定制而遂孝思是否有當謹附片具陳伏乞聖鑒謹奏奉硃批著照所請兵部知道欽此 
 
