# 1907 - 67 - 4912174

 

Page 1

 
 
   
 
 

Page 2

 
 
[聞高郵鄉民因米貴滋亂事感書（庸）]  
嗚呼。吾聞高郵鄉民因米貴滋亂一事吾未嘗不悁悁而悲歎揚州。亂事之未有已。也吾聞高郵鄉民滋亂一事。而歎爲富不仁者之自。速其禍也。吾聞高郵鄉民滋亂一事而歎。今年現象較去年爲尤險。日甚一日。恐中國處處將繼高郵之後。而高郵其見端也。吾爲揚州。人。吾對於高郵。尤有密切之關係。請進而論之 
高郵亂事何以起。以米貴也。米何以貴。以高郵紳富囤米居奇不肯平價也。語曰。多藏厚亡又曰慢藏誨盜。高郵一地。在昔者旣爲梟匪。出沒之區。在今者又爲飢民必經之地其危險之地位。少有知識者。皆能知之。夏楊諸姓素爲著名巨富。積榖各數千石。卽不爲災民計。亦當爲本地貧民計。卽不爲本地貧民計亦當爲身家計蓋諸紳富。之對於災民。旣當辦平糶以拯元元之命對於本地。尤須減榖價。以盡桑梓之情使諸人稍知時務者言當減價之不暇。何忍更囤積爲。然而諸人竟不平價。竟欲居奇。竟不恤民之艱。竟不顧勢之險而亂。民亦竟　臂一呼。應者四起。而人其室而毁其物。而其勢遂岌岌不。可終日。 
且夫此事之起。其原因亦至微矣。使諸紳中有一人明事理者。先出。其榖以售諸市。則米不至過貴米不至過貴。則亂民無所借口。乃諸。人計不出此。彼其心豈不以爲是蚩蚩無如予何可借此獲重資耶。然其結果。乃至於榖被劫。屋被毁。不特不能如其所期。且并其舊日。固有者。而亦歸於無何有之鄉。誰生厲階。至今爲梗滋事者信有罪。而　富不仁釀此亂者。其亦何說之詞。由斯以談。恐禍首之名。將在。此而不在彼也。 
嗚乎。比年以來。中國之亂亦多矣。求其原因。則由於亂民煽惑者半。由於無所得食者亦半。因官吏之不善而成者有之。因紳富之不仁。而起者又有之。肇亂犯法之事。旣日有所聞。而在上者復無術以善。其後若如皋。若鹽城阜寗。若盱眙。若宿遷靈璧。若淸江淮城皆有蠢。蠢欲動之勢。諸地皆與揚州密邇有鹽梟。有帮匪。有飢民莫不陰伺。瑕隙。求一逞以爲快。今者高郵又見告。而揚州諸紳富猶醉生夢死。一若無事者然。眞所謂處堂燕雀。不知大厦之將傾也。嗚乎吾念及。此。吾心寒。吾意盡。吾不爲亂民責。而爲紳富憂吾不但爲揚州危。而爲中國哭。 
[英領催結順泰小輪船水手犯事糾葛案福州]  
　　英商太古行順泰小輪水手犯事一案前經福州將軍諭令稅司將船牌撤銷駐厦門英領事迭請會訊稅司復奉將軍諭以無會訊辦法駁復所有水手二名刻仍覊押晉江尙未審問領事以有違内港行輪章程特電達駐京英使請與中國外部交涉須將船牌補還並須賠償該行因此事所受之虧累現外部已電催福州將軍將此案從速議結崇軍帥接電後當卽與英領事妥商以冀早日了結（序） 
[核准港商擬招路股辦法續聞廣東]  
　　九廣鐵路與英公使借欵合同已於正月二十三日由外部簽印茲聞官塲接外部來電謂港商願招股本按照中英商律辦理自可照准惟原訂每百磅爲一股如復以十元爲一分未免零散須責成該商舉擔保人經理此事承擔費每百磅應得一磅半卽酬與該擔保人如招不足數或别出情節皆惟擔保人是問若經理得人卽與公司言明劃出七十五萬磅留作華商股分云云大約此事即可照此定局矣（古） 
按此事略情已見本報正月二十六日專電 
[長春俄軍定期撤盡]  
　　二十九日東京電云駐紥長春之俄軍定於西三月十七號（卽中歷二月初四日）撤盡譯字林報 
[俄人索租蒙古沙漠京師]  
　　俄國於蒙古貿易向以茶爲大宗皆由漢口起運經北通州張家口輸送至庫倫恰克圖各處惟抵張家口後卽横斷沙漠該地方一帶皆無站宿僅有蒙人所居天幕且此天幕出張家口須行七十餘里至卡司涉魯地方始 
 
 
 

Page 3

 
 
有行程歷一晝夜所經之處二百餘里荒凉平野馬賊出沒危險異常輸送交通極爲不便故俄人近欲向中國租借該處一帶六萬餘里之地籌設站宿以資轉運日前已由駐庫倫俄領事照會庫倫辦事大臣要求承諾現駐京俄使正與外部提議此事云（辰） 
[俄使行縱]  
　　二十九日東京電云駐京俄國濮科弟明日由長春起程北去譯字林報 
譯者按中俄約事有重行開議之消息而俄使忽往滿洲游歷其爲調查現狀作議約張本耶 
[吉黑两省派員議訂稅關章程]  
　　天津西報云吉林黑龍江兩省已各派道員一人訂立中俄邊界設關之章程譯字林報 
[英政府准印度派武員游歷中國]  
　　香港西報云傳聞印度執政大臣現經英政府允准遺派武員多人游歷西藏中國西南中部各省而至北京其目的在探察各境繪具圖說調查政治商務情形並報告如何使中國邊省與印度聯絡之法譯字林報 
[電飭調查沿海諸島北京]  
　　政府近爲整頓中國版圖起見擬飭各省督撫調查沿邊沿海各島嶼及其形勢前日已電飭奉天將軍趙留守速派諳通地理之員前往岫巖州沿海之島嶼先行調查形勢云（摳） 
[會議預審司法事宜京師]  
　　大理院函商民政部請派員會同本院酌擬預審司法一切事宜民政部據函已派丞叅廳丞會商辦法并派王守恂延鴻陸宗輿汪榮寳胡礽泰汪守珍汪士杰等於正月二十四日一點鐘齊集本署會議矣（星） 
[江侍御奏叅陸總憲詳情京師]  
　　陸總憲寶忠建議將給事中之六科移置刑部後身河南道署中江侍御春霖謂給事中者給事於中之謂設六科於　門卽此意也且吏科懸有上諭不得因地基狹隘自行遷移兵科設有寳座相傳係御臨之處倘將六科遷移殊于定章有違陸總憲不以江御史之說爲然遂具摺人奏當摺上前一日侍御語其家人云吾將直言叅某必致獲罪爾等須預爲之備家人聞言苦阻之不能得不意摺上竟留中（樞） 
按此事略情已見正月廿七日本報專電 
[陸軍部官制尚未入奏之原因北京]  
　　陸軍部釐定官制事宜日久尙未人奏推原其故一經發表攺革事宜淘汰人員爲數不少雖係若輩多乏新學閱歷稍久一朝免黜勢必怨嗟加以該部財源不敷新制發表需欵尤巨故至遲遲（樞） 
[陸軍部議定會議軍政日期北京]  
　　陸軍部各堂官前日爲整頓部務改良兵政起見招集各科監督以上大員議定於每月初五日十五日二十五日開會集議以便磋商兵政云（樞） 
[會議東三省增練新兵北京]  
　　聞陸軍部鐵尙書近與振徐二大臣會議東三省練兵事宜擬定除原有兵額五萬外增練二十五萬（照） 
[粤省預算本年軍費廣東]  
　　日前兩廣督練公所將本年籌辦新軍全鎭經費開列預算表詳請粤督憲察核略謂查練兵處奏定章程其餉章一門分三大端如正支額欵卽督練處員司薪公及軍隊之薪公餉乾等是也如正支活欵卽服裝醫藥等費是也如雜支活欵卽建造兵房購置軍械騾馬車輛及各項器具材料之類是也總核三大端共需銀一百三十萬零兩除可以暫行减省及有撥定專欵外尙不足四十萬兩有奇懇飭下司局迅將不足經費妥籌撥集以資辦理云云（答） 
[浙省綠營不服裁汰浙江]  
　　浙撫張筱帥前遵奏定章程將綠營制兵通飭裁汰五成雖迭由四鎭總兵電請緩裁或乞少裁均經筱帥批駁不准各兵聞之心頗惶亂日昨有海門等處應裁弁兵羣起鼓噪抗不遵繳軍械號衣未識能免滋事否（夫） 
[惠來匪耗潮州]  
　　離惠來縣五十餘里三淸嶺地方近日山上忽竪有白旗三面一大二小中書有叛逆字樣現已由葵潭龍江兩處汎弁禀報至縣矣（參） 
[江督電請趕辦淸鄉南京]  
　　江督端午帥日前電致贛撫略謂秦臬司知已回省惟萍鄉一帶據徐鎭紹楨函述伏莽甚多若不認眞淸查恐死灰復燃轉蹈廣西覆轍所有應辦淸鄉事宜仍請責成張道季煜加緊籌辦一面請尊處會銜電奏以昭愼重云云（百） 
[徐州鎭帶隊出巡淸江]  
　　署理徐州鎭楊鎭軍接據中營夏鎭汛守備王天佑禀報風聞有東省匪徒四五百人由湖東竄往湖西潛藏之說查夏鎭地方係與東境連界旋會商徐州袁道田守選差確探一面商派銘軍後營周景元步隊中營李輔京等各帶隊伍分赴銅山縣境五段沛縣等處各邊防彈壓會哨楊鎭軍卽抽帶馬步隊伍由徐起程前往豐沛適中之處栖山地方扼要駐紥督令各營哨在邊防一帶梭巡搜查以防潜伏遇匪急擊期與陸軍聲勢聯絡所有署中公件札委中軍賀遊擊代拆代行（至） 
[補記處置愷軍札文命令湖北]  
　　湖北愷字軍八營因不服遣散突起風漸已迭詳前報茲將鄂督張香帥先後札文曁陸軍統領張彪命令補錄如下 
　　督憲張札文照得現在常備各軍均須攺練新操前經電商練兵處將吳鎭駐通一軍調回歸併操練刻已全數回鄂未便自爲風氣致令營制參差自應查照原議撥歸新軍備補隨時一同操練茲特札行吳鎭卽將自通州帶回之兵除據禀已裁三成外其餘究竟實存若干成查明實數全數撥歸常備軍第八鎭第二十一混成協作爲備補兵遇有常備正兵缺額卽行隨時補入現在月餉仍照各該弁兵舊額發給卽由吳鎭會同張鎭黎統領妥速辦理 
 
 

Page 4

 
 
　張統制命令一奉宫保憲札此通州調向八營歸併陸軍第八鎭及第二十一協二本統制統領於十五日接管三左翼第一營歸併陸軍步隊第二十九標第二營歸併第三十標第三營歸併第三十一標第四營歸併第三十二標右翼第一營歸併陸軍馬隊第八標第二營歸併砲隊第八營第三營歸併步隊第四十一標第四營歸併第四十二標（第標三營第營分一哨）四本統制統領自接管後各該標統務各一體敎練五第八鎭第二十一協内之砲工輜重各營隊倘有正兵額出卽時酌選歸併各標之兵丁補充　　督憲張札文照得現値遣敎營勇之際難保無散勇逗留以及遊民地痞冒充散勇前往漢口街市藉端滋擾情事應責成地方文武警察嚴行出示曉諭如有已遣之勇或遊民地痞冒充遣勇滋生事端者務卽拿獲嚴辦如有敢於抗違者准其格殺勿論倘不實力彈壓拿辦如稍有紛擾該地方文武營各員定干重處（附） 
[江督擬定官塲戒烟辦法江寗]  
　　蘇省禁烟業已實力舉行而寗省寂然毫無動靜說者謂礙干某大憲之嗜好恐難令出惟行現聞江督擬定新章無論實缺候補由三人出結互保倘若徇隱一經發覺槪令回籍如此則各顧功名不致私相廻護聞日内卽須宣布云（同） 
[滬寗鐵路機匠罷工吳淞]  
　　吳淞滬寗鐵路製造機廠工匠因公司改頒新章凡年節及星期歇工均行照扣工資卽於正月二十八日聚集二三百人要求管機洋人補結扣資凡畏事而照常工作者均被衆人攻擊管機洋人恐滋事端慰令暫行散去候總局核示其火車司機工匠因北直人居多且散處蘇錫故此次未結團體云（草） 
[浙路股東會章程杭州]  
　　浙路股東於去冬在杭特開第一次大會後本屇春季應須在滬開會刻由總副理與董事股東等議定章程二十四節照錄於後 
　　第一節　股東會舉定董事後卽爲董事會成立 
　　第二節　董事會分總會定期會臨時會三種 
　　第三節　杭滬董事如每月往來赴會殊多不便茲議定每三月開總會一次第一次滬董事來杭會議第二次杭董事赴滬會議嗣後准此 
　　第四節　定期會月三次以逢五日爲會期未及總會期内杭滬董事各地會議　　第五節　每次會議以牛後一時起五時止 
　　第六節　臨時會總副理認爲應商事件以臨時招集之 
　　第七節　或董事二人以上認爲應商事件須將事實理由函告總副理請求開會由總副理於三日内招集之倘屬要公不拘此限 
　　第八節　如遇重要事件由總副理招集臨時總會 
　　第九節　董事會以總理爲會長總理他適副理代之副理又他適由到會董事中推選代理 
　　第十節　董事會到會時總會以會長及會員過定員半數者方得開議定期會臨時會以就地會員過半數者方得開議 
　　第十一節　董事會會議時每人有一議决權如可否同數會長得加一議决權取决之 
　　第十二節　凡杭董事議决事件須於三日内函告滬董事俟囘函認可後始得竇行滬董事議决事件亦如之 
　　第十三節　凡董事會議爲可行而總副理執爲不可或董事會議爲不可行而總副理執以爲可由杭滬董事多數取决 
　　第十四節　董事會會議事件有與董事一人私事牽涉者該事件會議時由會長宜告該董事避如涉及會長者由他董事宣告迴避 
　　第十五節　本會决議事件其關於該項之部科站各長得請其明白宣說以使取决 
　　第十六節　凡開會時未到各董事於本會决議事件作爲默認 
　　第十七節　查帳人於本會開會時得附席陳述意見惟不得列入决議可否之數　　第十八節　本會决議事咎及開會時未到董事員　須告查帳人 
　　第十九節　董事會應議事件開列如下路線預測及核定建設費預算及核定車定名存存廢或　置工程次序購品在五千元以上者重要建築品及其改毁土地建物以及重要物品凡關於貸借買賣交換讓與者訂立重要合同新線開車客車往來時刻及其次數規定運費股份截止及續招定額經理處之酬謝往來借欵訴訟之事　員進退增給其月薪在五十元以上者本利核定關於本公司每年經費預算及其核定本公司一切章程股東會開會期日及决議事件之規定 
　　第二十節　　　上節所列各項以外一切事項均由總副理執行 
　　第廿一節　或　十九節未列各項經總副理認爲應商事件仍准第十九節辦理　　第廿二節　或第十九節未列各項經總副理認爲尋常而又爲應商事件者由總副理函諮各董事得總員二分之一以上之同意作爲决議 
　　第廿三節　或第十九節所列各項因事情急遽不及會議者總副理得以已意執行俟下次董事會請其追認 
　　第廿四節　本會所議事件由書記載入本會議事錄經會長及到會董事簽名盖印存本公司（年） 
[駐滬安徽義振局致皖撫函爲售書助振事]  
新帥鈞座敬啓者皖北水火灾荷仁慈軫念奏頒國帑普拯哀鴻近屢接電諭尤徵藎畫周詳籌慮深遠請時務者無不欽感惟地方本苦饑黎過多以朱子大儒在浙閩問猶謂救荒無善法只有單車山谷盡心體察社倉平糶猶是預　鳳穎之交四方輪蹄罕到水利圖經地方索少究心記載長淮散漫如蘇之以工代賑一舉两得問何爲要工何爲急賑又何者爲的欵其勢有不可輕言者明林希元云救荒有二難得人難審户難有三便極貧賑米次貧賑錢稍貧賑貸不知吾皖籌欵難運米更不易所賴福星臨照當事之策旣明且速暫保溝壑旦夕之命猶有春融望歲之心冬賑旣艱春作何難撫流亡以資安輯貸牛種以發生機舉几紙上之空談計入神明之默運昭等旅居此地分杸勸募冀盡同人義務乃滬上繁盛之區蘇賑搜羅於　皖賑倉皇於後弩末情形實無起色然林水車薪自有杯水之用昨甫報舘席君子佩爲皖賑協力已助多欵茲仍有以書價充賑之一法館中有圖書集成百部每部售價二百五十兩脫售之後卽以一半歸入賑濟已以五十部送呈端午帥請其廣爲分勸茲特預備二十部送至台端叩託愛下登高之呼必有千里同人之　此書爲經濟淵藪包羅中西允矣日月麗天江河不廢以一省紳民商當及有差缺之士大夫似不難分銷此數且　學堂有益坐擁百城猶是廣行陰　　擎易舉較之售書者之傷惠似尙不及十分之一我公仁民愛物之誠酌盈劑虚之用除此曲暢旁通别無鼓舞生動之致一言九鼎旣非空手說項義漿仁粟卽可滿　而輸提倡之風聲無非噢咻之衽席矣其餘三十郎已分寄粤東周玉帥河南袁方伯俟有所得再行奉知虔肅上懇仍祈示復再行將書寄皖敬請勛安李昭煒李經方竇以藩朱疇劉更年龔心銘同頓首 
[皖撫恩新帥來電]  
安徽義賑總收發所公鑒附悉膺君以售書半價慨充皖賑足徵飢溺爲懷助成救災之志雅舉仁心佩感無量卽請將書妥寄來皖設法代銷以副諸公勸募之義意並勿磨濕擦損是爲至要除函復外先此電開銘勘 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[理藩部繳銷舊印北京]  
　　禮部鑄就理藩部銀印業已由理藩部派委員外郎鄂恒赴禮部承領當經禮部加派官一員匠役等數名會同齎至理藩部驗明封識當堂銼去四角卽日開印並將舊院銀印一顆封固咨送禮部繳銷矣（辰） 
[太醫院擬設醫學館北京]  
　　太醫院堂官日前與各司員商議擬設醫學館一所選取中醫稍有根柢者入館肄業三年畢業優等留部當差中等給以文憑準其在外行醫以免庸醫殺人云（照） 
[官醫局視診計數京師]  
　　官醫局自去年八月開辦内分中醫西醫兩所現統計年前八月計診三千六百餘人九月診七千餘人十月診八千餘人十一月診八千餘人十二月診若干人共診過三萬四千五百九十餘人已報由民政部彙奏矣（辰） 
[參謀學堂傳考條規武昌]  
　　湖北將校講習所新設參謀學堂業於正月廿六日在講習所考試所訂傳考條規照列如下（一）參謀學員三十員至四十員（二）每營挑選四員不拘階級（三）挑選考試之員須有將弁學堂畢業程度品行端正勤務精勵才學年富將來大有深造者（四）監考員張統制劉管理黎統領漢文監考員劉管理兵學監考員鑄方大佐算學監考員松林大尉（五）考試時學員應携之品水筆墨盒鉛筆小刀象皮（六）考試學員服裝大帽常服（七）學員考試來所之時間午前八點鐘若過午時中餐由本所准備（忘） 
[私立學堂敎員不得自行延聘潮州]  
　　海陽縣李大令以官立學堂敎員由縣派充外其各鄉學堂敎員應由勸學所遴訂以免混濫昨已出示曉諭略謂案奉憲行廣設學堂業經諭飭勸學所派員分區勸導在案現據各鄉學堂迭報開辦延聘敎員自應選擇開通之士以期各奏敎育之效除諭勸學所總董會同遴訂合行出示曉諭爲此示諭縣屬合鄉辦學員紳人等知悉除官立各學堂任用敎員由縣遴選各給委札外其餘各鄉學堂一切敎員應責成勸學所遴訂不得自行延聘庶免狥情朋舉濫竽混充以期效果實收無虞雜亂如于示定之後再有私相舉聘一經查出定卽另行撤換云云（參） 
[中學堂續招學生揚州]  
　　前運司程儀洛所建之儀董學堂曾由趙都轉改爲師範傳習所旋因全體學生赴省上控經江督調停改立爲揚州中學堂惟學生已紛紛散去現須出示續招矣（司） 
[西文敎習得人安慶]  
　　皖省師範學堂漢文算學各敎員業已由姚監督延訂惟洋文敎習甚難其選日前姚監督訪悉前在約翰書院卒業生張仲寅大令振鏞品學夙優遂特致書敦聘張君願略盡義務故日前已由該學堂訂定矣（非） 
[木瀆自治會開辦蘇州]  
　　吳縣境内木瀆鎭紳士顧彥聰等創設地方自治叅事議事會禀經藩臬司詳奉陳撫批准照辦飭由吳縣刋發木質信章發會啓川現經顧紳等議定正月二十六日行開會禮就濟元善堂爲辦公處並酌議地方應辦事宜禀請吳縣張春泉明府親蒞會所監督開會並給發示諭保護云（息） 
[批准給還頂戴並委優差蘇州]  
　　藩署文案委員劉大令思濬前辦巡警總局科官時有曠職守摘去頂戴去臘陳方伯以該令調辦文案以來尙知愧奮詳請蘇撫開復頂戴現已批准並委接辦吳淞江釐局差務（息） 
[步軍統領申斥叅將北京]  
　　步軍統領那琴軒相國整頓五營以來南營叅將金某頗能勤　趨公每於深夜必帶親兵數名巡邏所屬地面日前突然面謁那相懇請開缺那相詢其何故該叅將答因城外乃五方雜處人烟稠密若非遂夜梭巡恐有竊盜之案奈每夜必　巡警到處潛伏或不　不語任意游行設月匪徒涸迹假冒警兵則何以辯别是以辭職那相日爾身爲將官何以不明此事警兵查夜必有口號若形迹可疑不知口號必係匪徒乃以此等小事竟欲辭職何不思乃爾遂又申斥數語該參將　顔而退（仁） 
[梁臬整頓房捐武昌]  
　　鄂省房捐拖欠甚多官紳公館尤多掣肘催捐者皆視爲畏途現臬司梁廉訪以警察辦公不敷特函致候補道府各公館令將歷年積欠限日繳淸以爲民間模範云（失） 
[委員整頓洋廣貨捐蘇州]  
　　蘇省牙釐總局督辦朱竹石觀察以該省洋廣貨向由商董墊捐近聞洋廣各貨出數之多銷場之旺較前大相懸殊亟應切實整頓調查實在銷數將墊捐量爲加增爰特札委候補知縣鄒壽祺辦理（息） 
[浙撫不允裁减制兵杭州]  
　　浙撫通飭將各標綠營制兵裁汰五成迭紀前報茲衢州鎭擬請先减二成并以節餉自行在衢設立巡警學堂禀商浙撫當奉批示云此次裁攺制兵係經大部奏准各省一律辦理斷維違抗本部院前經商准督部堂通行飭遵不許藉詞搪塞在案事關大計貴鎭身膺專閫自應共體時艱不宜曲徇羣情致違功令希照原議赶緊切實報裁母再諉延是爲至要至巡警學堂照章設於省會及商埠衢州非通商口岸礙難准行并卽查照此復（士） 
[厘餉收支撤杭州]  
　　浙百釐金餉需局併歸爲一後日前由司道督同提調等員盤查儲積帳籍諸多不符當將總收支陰大令立儀記過撤差另委盧大令金章爲文案李大令煒爲收支以期力除積弊（元） 
[嚴懲誣匪索詐營勇湖南]  
　　駐紥湘潭之中路巡防第十一隊胡姓營勇向居該縣花石地方去臘請假歸家因督辦瀏醴軍務賞格内載有要犯某某該營勇偵知蹤跡逕往查拿希圖獲賞乃多方查緝竟被脫逃遂向前年曾經悔罪投　之某甲揑詞誤詐需索多金後經某甲赴營縣喊控該營管帶傅都戎詳晰查詢確係無端索詐爰擬按照軍律將胡斬决示衆嗣由縣尊任大令代爲乞情都戎乃親自執刃將兩耳割截押令游營以肅軍紀（亦） 
[編練省垣巡防隊浙江]  
　　杭省武林軍於去冬分派水陸各城樓駐守稽查出入尙知勤奮茲山吳副戎忠選程大令賛淸正副二管帶禀准浙撫張筱帥改編爲省垣巡防隊仍係敎練洋操輪班 
 
 

Page 10

 
 
晝夜出巡俾省防日益鞏固(士) 
[提究扣發營餉之帳房安慶]  
　　皖北卓勝等營統帶徐思忠客臘上控壽州鎭董鎭軍帳房扣發營餉並被哨官董大章毆辱等情當經皖撫恩中丞批飭巡防營務處提省質訊現董哨官及董帳房已經到省想一經提訊必能水落石出也（孔） 
[運庫發欵減成揚州]  
　　淮運司衙門每月例支各欵現奉江督札飭自本年正月起每兩減扣五分存庫備提正用如製辦要件非按月例支者仍照數給發不在此例至客臘預領今年正月例欵雖在未奉文以前仍須補扣云云（司） 
[緝獲盜夥寗波]  
　　日昨鄞縣差役在甬郡西門某轎行内緝獲盜夥一名係去年搶刧餘姚某姓案内之犯當卽押解縣署暫行收禁一面由高大令移請餘姚縣飭差迎提以便歸案訊辦（日） 
[巡防管帶拿獲盜匪鎭江]  
　　駐鎭巡防隊管帶周德標於上月二十五日率同弁勇在南門外拿獲盜匪二名並搜出贓物甚鉅當卽捆送道轅經榮觀察轉飭丹徒縣研訊收禁退 
[搶犯正法湖南]  
　　湘潭縣十六都尹銘四家被匪殺人行劫旋經縣主任大令飭差緝獲匪犯宋發長子等二名訊實擬斬錄供通詳大令旋於正月十八日奉到省憲電諭飭卽就地正法大令遵於是日會同韓守備將該兩犯綁赴十六總倉門前斬决梟示（亦） 
[九指手九隻手同日就擒奉天]  
　　東三省著名鬍匪九指手窮凶極惡黨羽衆多行旅居民遭其毒者更僕難數加以神通廣大衙役營兵盡爲耳目所以屢漏法綱首府鄧太尊密委王都司成管帶兩君囑人與該匪假相交懽百端計誘竭一年之力於日前在吉林境拿獲解省想不日定當懲治又有匪首名九隻手係楊姓亦於同日由雷總統拿獲（樞） 
[鎭郡振務彙誌鎭江]  
　　鎭郡官紳籌集鉅欵遣散徐海留鎭飢民已屢紀前報茲悉自正月初十日起至二月二十六日止陸續遣去飢民共有二萬餘人其餘留鎭者因各粥廠業已停辦無由得食甚爲窘迫鎭道榮觀察心焉憫之特率同周　堂協戎每日至陽篷山一帶查驗饑民人口按給口糧以待續行資遣 
　　淮揚道楊卿觀察近委謝丞恭寛至鎭江設立淸江轉運局挅購振米五萬石運浦接濟茲謝丞已於正月二十五日蒞鎭卽設局於江邊大觀樓水陸總巡周錦堂等均妥爲照料 
　　淮揚道楊俊卿觀察正於月二十五日由浦乘舟道出鎭江假江邊總巡局小住翌晨卽換座江永輪船赴白門謁見江督籌商春撫事宜（退） 
[請裁兩關書役工食杭州]  
　　杭州南北兩關昔由織造兼管自舉辦厘金卽行撤除惟書役人等之辛工飯食雜項開支每月千餘金仍在藩轅支領茲厘餉局以其浮耗應與各轅書役經費一體裁汰已詳請撥充新政正用以重課帑矣 
[要求賓興常州]  
　　宜興興辦學務經費異常支絀獨賓興一欵迄今未經動撥今屇考試舉貢之期有某孝廉等以爲有隙可乘提議將賓興項下每人籌撥洋一百元以爲人都之費向某經董竭力要求以期達其目的并謂如果不允將於地方學務實行破壞主義云（川） 
[補紀丙午年商業情形長沙]  
　　近年湘省商　進出之貨較往年爲多雖各商家未甚講求究其獲利者 
各項商情略誌如下（糧食）榖米爲湘省出產人宗去冬運米出口不下百餘萬石價値家漸加昻各行商均皆獲利（錢業）大半獲利有多至萬餘金及二萬餘金者雖間有停閉亦因周轉不靈並無因虧倒欠之事（綢布）綢莊獲利甚豐以八角亭各綢莊爲最所獲至數千或萬金不等布業稍遜（土藥）因秋季各幫客貨價値陡漲故獲利甚豐惟小本之家旣無資貨又少囤積卽無利益（油業）油價有加無　故獲利者多（藥材）藥材大幫向在湘潭因被水災虧耗甚鉅（洋廣貨）因添設店鋪過多難於獲利然亦盈虧不等（南貨）平平亦盈虧互見）槽坊）因酒稅甚重售價不能加定足故獲利者少（衣莊）利息頗厚故虧少盈多（亦） 
[警務局諭遵賃屋章程長沙]  
　　湘省自近年訂立新章凡業主將房屋出賃必須查明來歷並由街鄰詢悉認可始准賃居曾由商務局示諭在案現在因瀏醴匪亂雖經撲滅而逸匪尙多未獲誠恐改易姓名至省垣内外託詞流寓賃屋住居房主但知圖利不察來由及至事後查明必致因此受累前經商務局酌派紳董嚴密稽查遇有形蹤詭秘及面生可疑之人不惟不准賃居並且查拿送究將以防患未然日昨復由警務總局示諭凡屬有業之户如將房屋佃賣務須查明其人來歷倘或貪利容奸以致肇釁一經查出輕則分别帶究重則將產充公（私） 
[謝時中書局贈書]  
　　學部審定國文新選讀本古文選本向無專爲初學而設吳中吳蔚若學一郁生以近來學堂徧於通國兒童受良敎師之講授感覺敏進步速不可不以作文之法示之爰選唐宋至國朝人支一百二十篇呈由學部審定所選皆理明辭達易於講解通曉之文誠初學讀本中之最爲完善者也（了） 
[謝商務印書館贈書]  
　　憲政初綱是書首列出洋考察政治五大臣肖像次社說次詔令次奏議次閣部院官制草案次立憲綱要次輿論一斑次外論選譯次立憲紀聞次君主立憲國憲法摘要蓋自去年上諭預備立憲後刺取關於憲法之條件彙而錄之者也欲考求我國此次立憲之事實議論取是書讀之已可得其涯略矣（了） 
[今日尙有繙譯本埠新聞及小說來函均列入第三張]  
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[東歐小國相臣被刺續記]  
　　廿八日柏林電云蒲爾加利亞國首相被刺兇手已就獲此事原因恐出於復仇　廿九日倫敦電云蒲爾加利亞國首相彼得哥夫被刺明係政界上之隱謀又電云蒲爾加利亞國首相被害該國失一良相以目前巴爾耿地方亂事未靖也者相一缺已由外務部大臣史丹叙夫接授行刺之兇手濮德羅夫乃係已革之小官云 
[美國禁阻日本工人問題]  
　　二十九日倫敦電云美國嘉禮福尼亞省立法院已决定本期内將禁阻日本人一問題暫停 
[日本籌借債欵定期截止]  
　　廿九日東京電京電云日本新籌債欵在巴黎者已於昨日截止在倫敦者定於明日截止 
[法國戰艦炸裂失事]  
　　廿九日倫敦電云法日戰鬥艦基那號停泊度龍海口魚雷一具忽爾炸裂將藥庫轟毁船内裝有軍需甚多此禍恐爲害甚烈又電云基那號炸裂後之情景實不數覯其炸裂之原因尙不得而知水兵皆捲人空際槍炮横飛城中烟霧迷漫製造局及各房屋皆失火遠處居民皆爲彈藥自空墜下擊傷其爲流電所傷者亦不少船鳿内錯練皆爲之鎔化又電云基那號之鉅災據公牘所計最少之數死者有五十人船主一人司令官一人皆在其内其受傷者有一百人 
[俄國皇太后赴英]  
　　香港日日報云俄國皇太后抵英 
[美孚煤油公司被控]  
　　香港日日報云美國高等裁判院下令捕拿美孚煤油公司總經理羅葛斐欒因密蘇利省立法院控告煤油公司須令其到案作証 
[意國大員近狀]  
　　香港日日報云意大利國財政部大臣馬西密尼法部大臣高羅相繼逝世外務部大臣鐵托尼工部大臣嘉登柯皆患病甚重 
[澳洲懇英政府減少蘇彝士河稅捐]  
　　廿九日倫敦電云英國議院公牘載稱澳大利亞共和國曾於一千九百零六年懇英國政府减少蘇彝士河之稅捐英政府曾據以轉告辦理此事之英員業經覆稱此項稅捐三年前已减去百分之十四如再减少不啻以國家之欵補助來往蘇彝士河之航業云英政府已將此意答覆澳大利亞矣 
[法國議論電工罷工事]  
　　廿八日柏林電云法國議政院議論巴黎電氣工人罷工事大起爭辯首相克雷明索力駿社會黨首領嘉斯之議諭得占優勢譯字林報 
[禀覆開浚馬家浜辦法]  
　　本邑總工程局學務公所同仁輔元堂各紳董日前禀請上海縣王大令開浚馬家浜河工曾奉大令批飭集議各圖與役辦法茲由各董會議禀復到縣照列如下 
　二十二保四十四圖　陸行局界　跨馬家浜 
　　四十三圖　又　　瀕馬家浜 
　二十四保　十八圖　洋涇局界　跨馬家浜西半瀕華漕澾 
　　四十七圖　又　　瀕華漕澾沾馬家浜分流水利 
　　右四圖擬頂浚馬浜（四十四圖應兼浚陶溝新港莊家溝各支河四十三圖　　應兼修葺土塘十八圖四十七圖均應兼濬華漕澾不攤公費） 
　　十九圖　洋涇局界　跨華漕澾 
　　四十八圖　又近華漕澾沾陶溝支流水利 
　　二十五圖　又　　瀕華漕澾 
　　二十六圖　又　　又 
　　二十二圖　又　　又 
　　二十三圖　又　　又 
　　四區十七圖塘橋局界　又 
　　二區十六圖又　　又 
　　二區十七圖又　　又 
右九圖擬頂浚華漕澾　仍各兼浚就近各支河）（内前兩圖係在洋涇東後　　七圖係在洋涇西可分可合臨　　定 
　　四區十六圖　洋涇局界 
　　二十圖　　又 
　　二十一圖　　又 
　　二十四圖　　又 
　二十三保十四圖　　又 
　　右五圖擬頂浚高行浜 
　二十二保三十八圖　　陸行局界　道光十六年定案頂浚都台浦不與他役　　四五各半圖　又　　仝上 
　二十四保副十五圖　塘橋局界　與馬家浜華漕澾高行浜水利無涉　　右三圖擬不與役（哲） 
[諭禁地甲做壽]  
　　本邑城鄉各鎭地保向例每年必做壽一二次先期印發請帖無論鋪户居民挨發無遺屇期則又派人前往收取賀儀爭多論寡騷擾不堪此等惡俗歷久相沿若輩竟視爲固有之利現爲王大令查知昨日飭承擬就示諭一體嚴行禁止（半） 
[法領事宴賓]  
　　前晚法總領事巨君在署設筵柬請駐滬英總領事霍君日本總領事泳漋君曁寓滬法國紳商等二十餘人飲宴陪坐者爲本署總文案唐助君繙譯費亨祿君及其夫人等（絲） 
[靑年會學生大會預志]  
　　中國各省城市及學校内多設有靑年會二月初七至初十日爲各靑年會第五次聯合大會之期各處學界志士來會者均至四川路上海中國靑年會公所中聚集聞目下來者已有二百餘人屇時請美國名人穆德先生及中西諸名士登壇演說誠一時之盛會也（川） 
[協查匪踪]  
　　本埠美租界疊出盜案其盜匪得贓後往往逃匿寶山縣境故西官照會公共公廨讞員關太守移文寳山縣王大令於前昨等日簽派探捕協同毗連租界之各圖地甲搜查境内有無匪蹤又聞江灣殷行吳淞等處近來亦有匪黨匿跡專事賭博捕房亦已派人探緝矣（草） 
[嚴諭巡士查察匪徒]  
　　總工程警務長因近來地方迭出刧案特於前日傳集各區巡士諭令每夜八時起淸晨六時止隨同暗巡赴各處查察如遇挾有兇器匪徒立卽拘解到案不得有誤（永） 
[札飭協緝匪徒]  
　　浦東地方盜案迭見迄未破獲上海道瑞觀察昨特札飭上海縣及浦東總巡會查並咨札滬軍留防隊一體協緝（永） 
[美艦兵狎妓失票]  
　　美艦兵某甲前晚乘醉至斐倫路二百十五號門牌粤妓院尋歡身畔忽少鈔票洋二十元疑係粤妓所竊鳴捕拘入捕房捕頭詢無贓証斥釋（西） 
[英界火案續紀]  
　　昨報紀英界河南路許履泰成衣店火災一則茲悉起火之家實係江西路一百三十四三十五兩號陸金記西國成衣店店主姓陸名金濤昨云許履泰者係該店執事之名保有火險銀一千兩事後捕房派二十七號西探及華探王梅亭前往詳查起火之由但房已燒去無從查出實在証據隨卽據情禀知捕頭聽候查辦 
[又訊縱火圖賠案]  
　　美界西華德路瑞記洋貨號主胡蓮卿 
 
 

Page 18

 
 
縱火圖賠一案迭詳本報昨又届覆訊之期上午九點半鐘英巴副領事蒞廨會同關太守升坐原被律師均到案候訊先傳陳金生至案關太守詰以吳如梅如何認識陳供吳係嘉興人在瑞記號認識第一次取保險銀係吳如梅同去時在十一月中澣去臘除夕又見吳一次以後並未見過 
葉漢玉供在義源保險行爲式老夫已有六載泰昌保險事由陳金生介紹計保銀一萬兩泰昌棧在新閘成都路當時同西洋人去估看樓上樓下均有貨物當卽應允陳金生交保險銀來時每十兩計保費銀三十八兩陳扣去八五和其時爲十一月廿一號至十二月廿二號卽遭火災火後仍由陳金生來報洋人囑其開帳陳與胡蓮卿將帳送來轉交總公司後折　銀六千兩陳等付繙譯及酬費各項銀八百兩我卽訴明洋東當時派繙譯銀一百兩西洋人二百兩我得三百兩西洋人名誇而勃惟總公司得費若干不知其細當時泰昌東家因病不到執事亦無暇前來 
公平保險洋行西人佛令亞軋而脫司亦投案候示惟無供詞訊至此博文律師稱連堂訊問見証供詞不過如是請堂　將案　銷若云被告放火請將的實見証指出 
中西官卽提胡蓮卿至案供無錫人瑞記以二千兩本錢做起股東三人一姓高一姓張連年獲利有一萬餘元泰昌號主人並不相識因有姓吳之人來托保險我卽爲之介紹泰昌焚去之後吳來求我同至保險行一次王承記棧係嘉定人張守承所開焚去之後張亦來請我同至保宏保險行中買辦謂俟開帳來再說張守承卽托人開帳送去保宏行約於十二月初一去收銀張因滬上事情不熟轉央我與韓榮生同往洋人囑買辦劉子輝約於次日再說後由義記買辦估價勸好折賠銀六千兩但此事與商民無干惟高時曾冐充王承記執事韓榮生冐充王承記主人領到之保險銀卽交張守承收去訊至此時已正午中西官相約退堂訂於午後再訊（莊） 
[濟良所又獲違章住妓院之幼女]  
　　濟良所西董投公共公廨訴稱妓女王小保不愿賣娼由捕送入捕房據供鴇婦王月仙另蓄有幼女耕囡反傭婦洪陸氏之生女阿毛囡均在雉妓院内居住請堂上訊究襄讞王明府向之研訊王供年十六歲於十四歲時被賣在王月仙家爲娼耕囡係王鴇假女阿毛囝則傭婦洪陸氏親生女兒明府得供判王妓與耕囝發濟良所阿毛囡由其母洪陸氏覔保具的係親生甘結送查濟良所又送幼女陳杏英及其母王葉氏到案請究杏英供年十六家住八仙橋前日母親囑往妓院向阿姊追索欠錢即被拿獲並不賣娼王葉氏供丈夫失業在家小婦人所生一男一女前日令女兒至妓院内向阿姊索債誤犯禁令求宥明府判罰洋拾元鴇婦陸朱氏不應任幼女入内追罰洋廿元充公杏英准伊母覔妥保具領（莊） 
[劇盜認供]  
　　鎗斃探夥之劇盜胡二林由公共公廨獲解上海縣屢經訊責收禁在監前晚王大令提案復訊胡供向在浙省與何老么王某趙某等數十人在嘉興湖州各縣所犯搶刦之案不計次數所有海寗州邢厚成典當係王某爲　紏衆夥搶分得洋十餘元後各散去約在上海英大馬路某客棧柑會届期因不見前來小的至花烟間與某妓尋歡致被同黨出首報明探夥陳某上樓拘拿小的開槍逃逸追至租界鎗子已竭致被獲任解廨轉送案下大令判還禁候核（尾） 
[縣驗浮屍]  
　　前日金利　碼頭浮來一無名男屍年約三十許赤身露體頸項盤　繩索由法捕房報請上海縣王大令於昨午蒞驗據仵作報稱係生前落河身死因飭善堂具棺敗殮（舟） 
[上海縣案]  
　　奚錫三有祖遺田十二畝於光緖廿四年份將方單糧串抵押於堂克奚謂生處計洋三百元廿七年底向謂生加價一百元因在歲暮譚生無錢祇允加錢十二千文前日備齊價値邀仝地保卽伊叔奚冲達向謂生到贖謂生不允回贖錫三遂於前日投縣喊控王大令判候傳　生到案質訊○日前祝炳炳竊得鄉婦陳周氏之棉花七百七十餘斤爲事主押送虹鎮巡局轉解到縣奉判訊押在案前晚陳周氏投案禀稱今由地保與祝之親戚勸令賠還洋三十元業已收到求請從寛免究大令判祝交地保帶出交伊兄領回管東（車） 
[總工程局紀事]  
　　昨日午後廿一號巡士在南市南馬頭見有四川人陳漢堂投浦自盡當卽送至總工程局局董詰知向業皮鞋現失業無聊因尋短見　飭發堂安插候資遣回籍○南區三號巡目潘祝齡六號巡目王振武在南食張家弄沿浜抽頭聚賭被站岡巡士拘送至局陳叅軍判漆斥革卯名押三月王革退後押交學費洋廿四元○南區四十號巡士張培興因私吸洋烟被區長查出拘解警務處斥革押交學費○恆記鹹貨行執事陳裕生控　客陸洽忠與崔顧卿王根福股開肉莊欠貨銀一百十八两陳叅軍判陸還洋六十元王崔各還四十元分期至端節還清（永） 
[公共公廨早堂案]  
　　讞員關太守准陽湖縣來文以上控違忤之吳福生在捕廳内被袁姓等人刦去移請協提訊辦詳報等囚太守即簽差恊同來差在六馬路仁壽里將吳拿獲於昨解究有某律師投捕吳於去年在德發洋行爲買辦有某洋人欠吳銀二千五百兩請堂上將吳交保俟吳控案結後再送陽湖襄讞王明府不允所請判押候核奪○流氓小山東卽辛玉山洪慶元在义袋角强攫人財爲包探陳云忠　究王明府判各押捕房三個月期滿逐出租界○著名蟻媒劉矮子卽劉陳氏在揚州拐帶王金標之女小才子來滬售於平和里鴇婦花小保處控經甘泉縣移提到廨奉中西官判押限七天交人昨解復訊捕供補提之花小保已經提到花供實不知小才子下落訊之劉矮子供前堂並不供小才子在花處明府怒其刁狡判一并父官媒押限十天交小才子到案再核○甬婦王革氏陸續竊取寶泰祥號疋布由包探張才寳解究明府以分娩在卽判交五十元人洋並保出外俟分娩後再行核辦○顧杏榮將陳號榮兇毆受傷報捕解究明府判押三月○陳福卿典胡培山窩匿天昌愼號所失之黃狼皮報由包探王金生拿獲解究陳供此皮實是名雙林者寄在小的處今雙林不知何往求恩原宥訊之車夫張錢川周川榮同供受雇將皮推送陳處不知竊贓明府判各押三天陳胡押候勒限十天將雙林交案再行訊斷○毛小妹被姊夫周榮大串同朱勝華顔姚氏誘嫁與董姓一案已詳本報昨解復訊包探李星福供原告董再興因事已往漢口約七天可回明府判分别還押下禮拜二傳同原告到案再行訊究（泉） 
[法租界捕房事]  
　　袁潤生因不賠杜鴻據担保煤銀經公堂著保交案奉判短交銀四百兩以三個月拔還著人銀並保○秦寶生行竊宋紳各物拘訊奉判押半月期滿移　遞籍○施維榮行竊大古十一號棧房川芎售與南市同和藥材行昨由探拘案奉判押候補提收贓人訊辦○棉花店主宋全全紏黨拆梢周德福洋十一元二角報捕拘訊官判交保候提羽黨楊松林陳三和并究池榮梅控嚴梅友通仝謝大居仔拐妻送匿鹽城一案昨捕房飭探偕原告將其妻母續行拘入捕房押候解公堂訊辦○喬望之竊立興公司輪船茧豆判押十天吳阿狗竊被頭押廿天再禁改過局一月○積竊高金據竊取周生記被頭烟鎗押十天期滿改押改過所二月（舟） 
 
 

Page 19

 
 
[美租界捕房事]  
　　某西人乘醉在北四川路胡鬧由捕拘入捕房押候醒釋○陸阿福馬車昨經百老匯路將小工江仁全撞倒碾傷手足並跌損門牙一枚由捕　送捕房奉飭江送醫求治陸押候送辦○北蘇州路利川小輪船局經理章國震被　某甲用空銀兩逃逸章訪尋無著於昨晨吞烟身死由三日十七號捕禀報捕頭飭探查明禀　核辦○甲乙二印人向在百老匯路六十四號門牌洋房充司閽之役前晚該印入等均被自來火氣悶倒事爲捕房聞知飭探錢盈棠往查甲已身死乙未氣絶當卽回禀捕頭將甲屍送斐倫路驗屍所候西醫檢驗乙送公濟醫院求治（西） 
[寓言小說雙靈魂不准複印（四）]  
　　第四節 
喧擾間巡捕已至拘兩人入捕房英訊員先問廣不人爲誰何則歐姓小字阿狗問何以相毆答冂此人來我店中買蛋糕我方靧面未能卽應付渠渠遽辱罵我故毆之訊員日彼固無禮然汝豈得竟作此暴動汝曲多而罪較重當收押一禮拜言訖顧一巡士引人禁室繼問黃祖漢姓名則瞿然訝絶良久作英語曰我乃本捕房　號警士警爾亞是也長官胡不識我訊員以下皆大詫關又接續訴說日彼先出毆我我不得不抵禦之非敢破法律肇事端以妨治安也訊員審其音確爲警爾亞然其人則黃種身榦年貎　相去不可以道里計怪絶連問汝眞爲誰答如前又問汝 
夜十鐘時如戈登路今晨始返因餒甚故買 
知所爲命一六號巡士姑押之 
巡士引之入獄中管待頗嚴密則又操印語呼巡王之名而謂之日普爾多士我輩國已亡種且滅汝奚不念同胞情而猶困我耶時訊員懷疑詫適隨　至聞其作是言大怒遽入禁室以手杖撻之（英） 
人每聞印捕操鄉談輒鞭撻之盖恐其觸發愛國思想也垓下楚歌用意與此相反而相類然則徒習外國語言文字而不講國粹學者皆亡印之續歟 
更問汝果誰何則又作英語泣告日我實係警爾亞非敢欺冐也言頃起一手指六號巡士日普爾多　汝與我同種豈亦不識我耶訊員聞說不知所出惟咄咄搖首而已 
頃又哀之訊員曰長官我極餒乞少惠唾餘以活我我感甚當竭犬馬之力以圖報訊員卽顧謂巡士以食食之且晒之曰咍吾知之矣汝特以飢餓故復中生熱焰焰傷腦筋故患此神經病耳（孟子日居移體養移氣故飢渴亦能移人之神志又案人患熱病則發讝語如有鬼神狀蘇諺駡人輒曰熱惛卽此意也）言旣徐步　出。 
忽一警士馳報警爾亞爲匪黨所鎗斃彈貫胸背死於戈登路　其時當在昨夜二三鐘頃訊員驚詫日嘻彼昨夜請假謂於十二鐘時卽當來今久不返余固慮其有意外之變乃果有此事耶若爾應速遣中國包探訪覓匪黨捕誅之警士諾諾馳去訊員又長欷自語曰可惜警爾亞死矣從此而後吾英警署中又少一健獒矣 
忽憶頃所捕至之中國犯人自認爲警爾亞意此人卽係行兇者因懼罪故心虚膽怯意亂神散而得癎疾亦事理之所或有不然何以有曩時之現象耶此急宜與警長商酌而訊究之計畫已定隨命一巡士往請警長。 
案中國舊說謂盜犯命案寃魂不散傅　盜體因而神志迷罔終至敗露故命案兇手恆多獲案者此其說實未可信古之大姦巨惡殺人如麻豈遂無一二寃魂能傅其體而例之迷罔耶考其理實由心虚膽怯故爾神志散亂非有寃魂之使然也至於大姦巨惡有過人之膽量故能無此現象耳 
來函 
[徐海實業公司經收皖北第一次淸單]  
　　郭禮徵君交來鎭汪大照電燈公司及均益公司同人捐西洋一百零八元姓字捐數列下郭禮徵四十元郭品翰十元馮華卿湯有本殷叔和各五元朱詠春黄阿裕賢有徐各三元熊道鎔劉明遠張和尙施大釗何纉甫陳實謨高錦江　聖銓王守眞各二元王嵩生王遐齡張海元唐道宏岳品齋徐阿榮王榮發馬阿才徐榮來　榮浩張錫榮秦道開黃淡如錢祥生董阿莊仇德來各一元倪錫疇君經募英洋五百元一林豐恊和成義源厚關中永生瑞各五元源餘莊升大莊餘大莊鼎裕莊大德隆義善源洽餘莊仁大莊正元莊鉅元莊崇餘莊恆益莊德　莊各二元恊同慶四元以上共收龍洋百零八元英洋五百五十元除已交鐵馬路安徽辯賑所英洋五百元取有收條外仍存龍洋一百零八元英　五十元合特登報以揚仁風 
[十一月初四日至十二月卅日施藥捐淸單]  
　　麥門吳阿倫洋六元公愼祥洋一元又銅洋一元戴生昌同裕船洋三元六角瑞記銅洋五十五元王大森洋五元麥垓德堂求全家平安洋二元無名氏洋十二元内銅洋一元　昌銅洋廿元另四角同康莊銅洋一元春記洋一元倪孝義洋一元無名氏銅洋二元一角李冠英洋十六元李霍氏洋四元孫正記號已故學生彩洋五元無名氏銅洋廿八元角八禮和洋行虞洋十元廣　莊銅洋十元又銅小洋八十八角戴生昌洋一元五角無名氏洋五角黃萃氏洋五角恆康呆錢六千五百文徐貫雲捐育釐洋廿六元祝蘭舫飛梎花五百觔周湘雲紅呢軸二个以上共收洋九十四元一角銅洋一百廿八元一角呆錢六千五百文飛棉花五百觔紅呢軸二个滬北灭后官慶益善堂司董曾鑄龔心銘施則敬朱佩珍祝大椿葉貽釗嚴義彬葉璋葉貽銓周鴻孫等謹誌 
[杭州西湖協德善堂經募淮徐海皖北等水灾賑捐第十四次另登清單○彭]  
最樂求合家平安洋一百元同慶典當客王助皖北洋五十九元小洋一百角内銅洋四角錢寳堂求妻心地明白洋十元韓慧恭求家宅平安洋五元　慶生洋八角　五户合洋一百七十四元　洋一百零八角内銅洋四角○上海北市絲業會舘籌賑公所施則敬抄登 
[華洋義賑會謹啓]  
　　徐君貫雲邀集滬上諸大家以所作書畫助賑仿搖彩法每張三元開時人各一彩當集英洋二千四百四十五元業經加數送交敝會收支交愼裕號朱葆三君照收當卽彙解灾區俾各灾黎羣沾實惠用恃登報以揚仁風 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
上諭刑部改爲法部專任司法大理寺改爲大理院專司審判等因欽此臣等當以大理院一時未能成立刑部原辦現審案件礙難久爲延擱仍由法部暫時辦理以三　爲限屇時查酌情形再行交代並請賞給衙署及公所以資辦公於二十七日會同法部尙書戴鴻慈等具奏奉旨依議欽此仰見聖明洞鑒體恤下情旣專定夫責成復　寛其程限俾得從容布置不至貽隕越之譏欽感之餘彌增兢惕竊維大理一官實始於皐繇之作士亦即成周秋官之職任秦漢魏晉皆名廷尉唐以理卿掌邦國折獄詳刑之事明臣邱　大學大學衍義補謂刑部都察院大理寺爲三法司而大理之設則自兩法司所聽斷寃者疑者情輕重者皆得據律叅駁期歸至當然後報歲聞請施行之其職固重且要也沿襲旣久名實漸乖詳讞已等虚文會聽祇循故事重以經費支絀振作難期雖有賢能未由展其尺寸官之失職有自來矣方今環海交通强鄰偪處商約羣爭進步敎會徧布華洲愚民每激而内訌利源遂因之外溢目復藉口於我之裁判法制不能完善日謀擴張其領事裁判權主權不伸何以立國故於進文明之治統中外而納於大同則大理院之設誠爲改良裁判收回治外法權之要政顧事關創舉經始爲難不更張其形式無以收善成善作之功不廣攬夫人材無以集羣策羣力之用東西各國皆以大審院爲全國最高之裁判而另立高等裁判所地方裁判所區裁判所層累遞上以爲輔翼條理完密秩序整齊其大審院法廷規模嚴肅制度崇閎監獄精良管理有法不維國人奉令承敎無敢起玩忽之心卽外人來觀國是者亦且生其敬憚用能民志日奮主權不撓國勢日臻於强固今欲仿而行之則法廷宜先設也監獄學宜講求也高等裁判及地方裁判所與鄉讞局宜次第分立也裁判人材宜豫爲儲備也旣已頒布明詔各有專司臣院卽爲全國最高裁判之地編制之當否措置之得失海外列强將　　屬耳目焉不僅爲國人之觀瞻所繫也我皇太后皇上不以臣等爲不才特命承乏斯任臣等奉命後昕夕晤商竊謂開辦之初以調用人員建立法廷爲亟而籌欵尤爲先著舊日大理寺常年經費祇六百金爲數至微無裨實用際此　訂官制期於規復國權事體重大端緖紛繁斷非敷衍因循所能葳事一切經費自應另籌的欵有當與法部會商者有當由臣院自辦者容俟斟酌妥協再爲陸續上陳除裁判人材現已設有法律學堂應俟畢　後分别　錄外所有臣院開辦經費員司津貼書記雜役工食及置備器具並茶水煤炭心紅紙張等項撙節計算大約需銀萬兩合無仰懇天恩飭下度支部照數撥給以便開辦俟三四月後辦有規模再行酌量請給常欵以持永久此舉爲變法之發　立憲之　礎臣等任重才輕惟有矢愼矢勤黽勉從事仰副朝廷汲汲求治之盛心是否有當謹繕摺具陳伏乞皇太后皇上聖鑒訓示施行謹奏奉旨依議欽此 
宫門抄十一月二十八日農工商部郵傳部正藍旗値日無引見前通政使顧璜到京請安紹英等謝補進文職六班 
恩召見軍機顧璜 
江西巡撫吳奏爲遵旨查明江西廬陵縣民變辦理情形據實覆陳摺 
江西巡撫臣吳重　跪奏爲遵旨查明江西廬陵縣民變辦理情形據實覆陳恭摺仰祈聖鑒事竊臣於光緖三十二年八月二十八日承准軍機大臣字寄光緖十二年八月初十日奉上諭有人奏江西廬陵縣本年五月民變之案辦理未能平尤等語著吳重憙確切查明據實具奏母稍徇隱原片著抄給閱看欽此遵旨寄信前來等因到臣今查此案大槪情形業於五月間電請外務部代奏在案現甫據吉南贛寗道江毓昌將查辦獲犯訊擬各情禀經臣覈飭先將紏衆嗚鑼首犯歐陽亨衢郭恩慶二名訛索肇衅差役賴生羅興二名卽行就地正法俾昭炯戒正在查案具奏間欽奉　因除將會同兩江督臣端方另摺陳奏外謹再按原叅各節敬爲皇太后皇上詳陳之一原叅該縣糧票每張上收制錢四十文近又加卅文　户完納分釐擾累已甚一節查　年十二月前撫臣胡廷幹前學臣黃均隆會奏籌辦學務情形案内陳明學堂經費遊學官費需用浩繁非另籌常年有著鉅欵不足以持久遠據在籍各紳集議請將各屬錢糧串票每張加收錢三十文以二十文提充省城各學堂經費其餘十文仍留作中小學堂之用　令星小户粮數無多在免其加收以示體恤在紳民所費無幾且又出於樂輸而積少成多於興學不無裨補等因在案是以本地之財興本地之學出於衆紳公議並免小　加收似尙不致擾累　原叅淸賦局總　何師吕信任委員趙彝鼎於水災之後農忙之際派赴儒行鄉催收舊欠每納百千勒加二十千爲夫馬費一節查　師吕總司局務用人未當趙彝鼎縱差索擾濫行管押臣已據實分别叅辦惟今年春夏霪雨爲災河水盛漲而廬陵縣屬並無報災歉之案至催徵舊欠係因上年十一月前撫臣任内據清賦局司道查明各屬自光緖十三年恩詔豁免以後歴年徵收丁　除災緩外積欠約在七百餘萬時勢艱難庫藏告乏此項舊欠本係民間早應完納之欵詳明責成各縣先行出示曉諭邀集紳董設法勸導陸續認完該縣於今年三月始行開收正是寛緩民方　無不合一原叅四日扶老携幼相率入城至公車局以三事要局紳轉求該縣當經局紳答應遣散一節查鄉民紏衆十公車　　　五日之事並非十四該縣於十一日卽　繕給示諭派城鄉羅振霄　樹葛赴鄉勸解十二日羅振霄等正在勸令解散而歐亨　又出傳單十三日羅振霄等馬鞍山會議處　勸各村不可聚衆滋　而十四日各村又復傳鑼是官紳於鄉民未人城之先早經勸諭無如悍然不聽實屬意存挾制並非僅止要求一原叅十五日鄉民城　及聚魁門時參將徐文科防營統領袁坦帶兵在城彈壓復經紳士勸諭兵勇以木棍刀背鎗柄示威亦即退去惟城外南關因勇擊賣菜傭激成衆怒吵閙一番張仙廟兵民口角掣傷平民七八人一節核與該道江毓昌等查復情節大致尙同惟因鄉民不服彈壓抛磚　未肯散去是以分車局紳勸在張仙廟暫息乂與該廟軍裝庫勇口角互毆袁所帶小隊用刀軀逐致斃一人傷及數人所稱南關隊勇擊賣菜傭激怒吵鬧卽指福興隆烟店被鄉民吵鬧失去銅元一事先因隊勇與賣菜傭齟齬鄉民羣起而攻隊勇逃人該烟店由後墻逸去鄉民遂與吵閙致失銅元爲數有限當時謠傳被搶事後始查係誤報也一原叅十六日藉解散爲名領兵驰出西關殺十餘人飯後又馳往公車局各處殺傷十餘人統計前後鄉民死傷四十有奇而兵勇無一傷者謂之抗拒將以誰欺一節查十六日臣卽據吉安電 
 
 

Page 24

 
 
禀報是日鄉民來者更多皆手持兵具上段電綫已爲所毁吉事可危等語旋卽下段電綫亦爲毁拆不能通報其居心叵測聲勢頗衆已可想見嗣據江毓昌等查覆雖人數無多從查考總在數千人以上復敢向營滋鬧致被擊斃三人槍傷數人袁坦帶隊出追始各奔散而兩日共斃四人傷及數人並無斃傷四十有奇自係傳聞之誤若謂無抗拒情狀則持兵俱毁電綫意欲何爲此亦不問可知矣臣維此案催徵委員雖縱差索擾並無迫激情事該鄉民理應控告上司爲之伸理即以民拮据舊欠欲求展緩说應據實呈訴何得遽行鳴鑼糾衆以一鄉而播及各鄉並勒令六十歲以下十六歲以上者均須到集何村不到卽與爲難紳勸不依官示不顧紛紛擾擾糾衆七八日之久人衆至數千之多擲石毆官不服彈壓持械毁電形同亂民若非懲創於登時猖獗更不知伊於胡底謂之激變良民固不可謂之縱兵殺人亦不可是以臣酌核情罪將該員及地方官分别參處以正法犯而儆刁風亦惟其平允而已所有遵旨確切查明據實具奏緣由謹恭摺覆陳伏乞皇太后皇上聖鑒謹奏奉硃批知道了欽此 
宫門抄十一月二十九日理藩部廂藍旗値日禮部引見三名法部十八名廂黃漢十五名正黃滿十四名正藍漢二十名景厚謝補進文職六班恩召見軍機榮中堂 
江西巡撫吳奏爲剿辦饒州會匪完竣謹將辦理情形摺 
江西巡撫臣吳重嘉跪奏爲勦辦饒州會匪完竣謹將辦理情形恭摺具陳仰祈聖鑒事竊臣於本年四月十四日行次九江卽聞饒州有會匪滋擾情事先經九江道玉貴派發常傭軍三百名馳往勦辦臣恐兵力尙單又飭添撥常備軍二百名用淺水小輪運往俾期迅捷諭令會同該地方文武及防軍赶緊嚴拿首要解散脅從並因饒州府屬之鄱陽浮梁等縣多與皖江接壤電致安徽撫臣恩銘派兵前往婺源一帶堵截以防此拿彼竄及臣抵任准前任撫臣胡廷幹移交文卷查悉亦已由省飭派統領巡防右軍李保荃前往拿辦接皖撫電復業派皖南巡警左營赴婺源一帶堵拿曁通飭與贛毗連各州縣一體防範惟據建德縣禀報鄱陽交界地方聚匪數百人聲勢頗衆出有僞示匿名揭帖等因當又嚴飭該地方文武務迅速認眞辦理時長江水師提督程文炳巡閱鄱陽函准該提督飭令饒州水師營調操各船迅即回饒嚴防水陸皆戒備當不難於撲滅旋據饒州府曁鄱陽浮梁等縣先後禀稱查係匪首黃淑性等糾集黨羽多人在鄱陽縣境内之時山張帖僞示豎旗起事經該鄱陽縣陳慶綬訪聞禀由該道派兵下縣會勦該匪先由時山出軍執有人旂二面帥旗一面約數十餘人頭裹紅巾圖擾景德鎭先趨浮梁途經洗馬橋地方仇殺民人吳順生搶馬一匹並將敎民曹繼仁家打毁所過村區令鋪户居民出錢供飯經該署府何汝翰先期檄知該浮梁縣徐孝泰並景德鎭同知劉鉅嚴加防堵迨所派常備軍齊抵饒州會同防軍營汎團勇四出擒拿該匪等志不得逞遂向安徵建德縣界竄擾尙獲逃匪程景春一名解縣訊悉前情巡防右軍哨弁劉得勝卽帶勇數十人跟蹤退至木塔口地方與匪相遇奮勇捕拿該匪列陣抗拒衆軍開鎗斃匪二十餘人勇丁亦被拒斃三名受傷一名子藥告罄且有該村土匪突出助援衆寡不敵致未得手各等情臣正在嚴檄各軍分投追勦間是月二十二日欽奉電旨恩銘電奏稱江西鄱陽地方匪徒倡會竄人安徽建德縣境業經拿獲汪榮周等六名訊辦匪徒聞風逃散竄向江西浮梁縣桃墅店並聞立義盤山會名目黨羽甚多等語匪徒倡會滋事實爲地方之害亟應如意防範及早撲減以靖亂萌著恩銘吳重　督飭各屬嚴密堵拿迅速懲辦期凈根株母稍大意欽此遵卽飛檄嚴催該文武刻日殄滅勿任再有蔓延並將辦理大槪情形先行電請外務部代奏藉以仰紓宸厪嗣據該營縣禀報該匪聞兩省官兵行將會集建德縣境難以聚藏即竄避皖屬之祁門縣被該處軍團截繫斬獲多名回竄浮梁縣之潘村及小江村各軍分路追擊已將該匪大股驅散餘匪旋聚旋逃飄忽異常哨弁唐文宗偵知匪首黃淑性又潛赴時山帶勇間道疾馳前往乘其不備於是月二十七日立將該匪首及逆子黃天雨匪黨孫顯榮等拿獲解交該府縣會同防軍統領立提訊問該匪首黃淑性又名黃棕供認入崑崙山洪蓮會充當饒州總頭目刋有洪福齊天僞印分貼僞示傳檄糾衆豎旗起事各等情不諱因彼時人心尙在惶惑慮生變故而於訊供後卽照章先行就地正法俾昭炯戒以寒匪胆而順輿情經臣批准照辦飭以上緊緝拿在逃黨羽務絶根株免貽後患乃因米價騰貴各屬伏莽乘間竊發謠言紛起深慮死灰復燃復電請皖撫遴派防軍兩旗會合贛軍將鄱陽建德兩縣交界時山一帶大加搜捕並令深入該山查得山高數十尋廣約四五十里路徑崎嶇林木稀少奇峯怒石朱見民居深谷窮巖悉皆冥索委無匪迹惟山腰有龍華殿破廟兩近空屋數椽爲匪首黃淑性昔日巢穴當卽一併焚毁免再藏垢納汚查竣勾結本地痞棍游民而景德鎭窰又不下數萬良莠夾雜最易煽誘匪首黃淑性起事卽首趨景德鎭忐在紏結該匪徒以爲聲援是不可不防仍飭派出常備軍扼要分紥嚴密巡緝不敢稍涉鬆動比月以來米價平减早禾晚稻亦已收成先後緝獲匪黨二十五名派委候補知府　樹藩會同饒州府知府張檢督率鄱陽縣知縣陳　綬浮梁縣知縣徐孝泰悉心研訊錄供議擬禀經核飭將情節較重之黃大雨孫顯榮黃思復汪東山廉家甘霖段福喜馮費元人犯卽行正法其情節較輕之王年保等十三犯分别年限監祭其受雇爲匪製旗之程景春一犯因已在押病故免其置議餘犯訊係被脅酌予枷杖照章罰鍰保釋此外尙有安徽建德縣獲解之曹光太柳先德二犯應歸都昌縣夥刦李姓家得財塲主案内訊辦現已擬結察看該屬地方一經半靖所有派出常備軍亦卽陸續飭撤歸伍操練　成厚駐之巡防隊妥爲防範以保無虞此辦理饒州匪亂先後詳細情形也臣查饒州距省約及四百里　　交通所屬鄱陽浮梁向爲會匪出没之所此次肇亂不及期月卽將匪首獲辦地方並未大受蹂躙擒渠掃穴辦理亦尙迅速認　在事出力人員不無微勞足錄可否仰懇天恩俯准擇尤酌保二三員以示鼓勵之處出自逾格鴻施除錄犯供咨送刑部外所官勦辦饒州會匪　竣緣由理合會同兩江督臣端方恭摺具陳伏乞皇太后皇上聖鑒訓示謹奏奉硃批著照所請該部知道欽此 
 
