# 1923 - 323 - 4918233

 

Page 1

 
 
第一萬八千二百三十三號;中華民國十二年 西曆一千九百二十三年十一月二十八號
星期三 * *本館始剏自同治十一年即西曆一八七二年已在中國郵政特准掛號立劵按照總包特别優益寄送之紙 
本館開設上海英租界山東路漢口路轉角第二十四號總理及總主筆室電話一五七六號編輯部及記者室電話四六一二號營業部主任室電話七○○一號營業部電話九十五號其他各部日夜電話一五二七號 
[本館定報價目]  
中國境内每月洋一元一角每三個月洋三元二角每六個月洋六元三角全年洋十二元日本朝鮮同（新　蒙古每月洋二元二角五分）歐美各國每月洋二元七角每三個月洋八元一角每六個月洋十六元二角全年洋三十二元四角報費先孤郵票不收 
[本館廣告刋例]  
特等　登於新聞下端計二十七字爲一行以五行起碼每日每行四角五分頭等　登于封面及時評前以二行起碼每日每行一元四角二等長行　登於除第一張外新聞中　以三行起碼每日每行九角二等短行　登於緊要　内以五十字起碼每日每字一分二釐三等長行　登於普通地位以三行起碼每日每行八角三等短行　登於普通地位每日每字一分 
[今日本報本埠共五張半閱者注意[雲南趙明高鑒]  
三函備悉弟已於日昨抵滬住大安旅棧三十七號此事本不甚緊要見字請於七日内到店商辦决勿爲難幸勿自作驚疑如執迷不悞恐對於兄並尊府大有不利也楊竹軒啓 
[海州商埠籌備處公函第四七號]  
逕啓者敝督辦猥以頽庸忝任海州商埠事宜一切規畫正待次第進行惟是事屬創始經緯萬端是賴邦人君子劻所未逮茲奉請執事爲商埠諮議以便時延偉畫共跂成功相應備函奉逹卽希查照是荷此致宿遷紳士蔡體乾先生段書雲啓 
[聲明脫離]  
啟者悟一對於圓通寺西房所有各項權利早經移交靈巖和尙主權關於悟一及師祖押出房屋等業已議定歸靈巖和尙贖回以後對於圓通寺西房職權永遠無涉除載契約外特此聲明悟一謹啓 
[法商寳多洋行啓事]  
本行專營進出口營業並售法國上等呢絨疋頭及法國著名酒廠所出之各種上等佳釀如蒙各界賜顧无任歡迎愛多亞路三十九號寶多洋行洋經理威廉姆謹啓　分行在香港史蒂芬大屋 
[上海三德洋行參業部啟事]  
本行專爲高麗參業公司全權代表推銷中國各埠向設總批發處於仁記路二十五號現已委託上海三馬路德裕參行全權推銷凡高麗野山别直人參等貨無論本外埠零躉批發以及有意經理者均可與該行直接洽議可也 
[上海德裕參行代理高麗人參啟事]  
本行首創由美直接選運各種原皮西洋參來華發售久已馳名遐邇今承三德洋行委託代理高麗别直人參等貨爲全權推銷倘蒙賜顧零躉批發均極克己如有意經理者函索章程即寄 
[和興公司緊要廣告]  
凡有與本公司貨物往來以及銀洋交接槪須經鄙人親筆簽字爲憑否則雖蓋有本公司圖章亦不効生力特此登報聲明英租界四川路一百二十號和興公司總經理黃穏謹啓 
[上海旱煙業德馨堂煙丝增價廣告]  
近來烟葉來價日漲我業受虧非淺現爲保全血本起見由同業公同議定自本年夏曆十月二十日起各色烟絲每包出售價目增加大洋三分凡我同業均須一律不得借定貨爲名暗中跌價如有紊亂公同議罰此爲保全成本實出於不得已向祈惠顧諸君一體原諒特此登報布達旱烟同業陳聚豐王大生王瑞泰天泰祥萬泰隆南大生盈豐正華德大生大甡祥張信和同啟 
[杭州大中華水火保險總公司設立滬局通告]  
本公司爲挽回利權起見乃由華商集資創辦水火保險公司資本雄厚信用卓著茲爲發展外埠營業特在上海設立滬局聘請戴錫爵君爲總經理屠蔭芝君爲恊理承保房屋貨物機器廠棧等保費從廉賠欵迅速如蒙各界賜顧無任歡迎特此通告董事長俞葉封辦事董事宓履莊查仲堅會計董事陳惠民董事張嘯林楊君述葉養吾袁樹德邊朗清黃畏三湯永秋監察徐炳生汪錦章總司理朱志瀛副司理邊壽卿裘申伯滬局總經理戴錫爵恊理屠蔭芝謹啓總公司　設杭州新市場興武路轉角念一號電話一八四號電報掛號（華）五四七八號滬局　設英租界二馬路即九江路十八號電話中央五千八百七十三號電報掛號（滄）三三一八號 
[鳴謝杭州大中華水火保險総公司賠欵迅速]  
啓者本月十五號因鄰居失愼殃及小號幸事前托　餘三君曾向杭州新市塲興武路大中華保險總公司保有火險銀兩當蒙該公司總司理朱志　君副司理邊壽卿君裘申伯君蒞場調查確實即將賠欵銀兩如數照賠足見該公司信用卓著誠實可靠小號祇領之除莫銘心感謹誌申杭各報以鳴謝悃杭州同春坊大街江恒昌號謹啓 
[上海協昌洋貨號擇於夏暦十月二十三日正式大開幕]  
本號開設法租界大自鳴鐘西首卜鄰里對門專運全球各種呢絨嗶嘰各色泰西羅緞以及國產新花洋布定價特别從廉倘蒙各界惠顧無任歡迎本號謹啓　電話中央四零三二 
[上海小西門口明壽堂藥舖十月念五日先行交易擇吉開張]  
[上海英大馬路五福弄口天來福參燕海味南北果品繼續亷價之先聲]  
小號開幕伊始各貨减價一月以誌紀念而表歡忱承蒙　各界賜顧門庭如市以致招待不週殊深抱歉此亦小號貨物純粹定價低廉所由來也今因廉價限期已屆行將截止而　顧客或感湧擠之不便間有退讓者未免互抱向隅小號有鑒於此且感仰之除無以爲酬特於本月廿四日起至十一月廿四止繼續廉價一個月以副賜顧諸君之盛意對於各貨奮勉選擇力求正粹定價格外克已藉此以廣招徠爲期有限幸勿交臂失之也 
[成久志記出口部遷移廣告]  
敝處因中和里辦事地點不敷應用已於夏暦十月十八日遷至英租界威海衛路同孚路口一百另八號此後相𤍠　諸君如蒙枉顧請移玉至該處可也即信電往� 
來亦希逕寄上述地址爲幸恐未週知特此佈聞電話西三九九三號 
[招商局新濟快輪准於本月念一晚卽禮拜三開往福州本輪賬房啓]  
[三北公司寗興快輪念一日禮拜三開往福州本輪賬房林傳芳啓]  
[招商局廣利快輪准於本月念二日卽禮拜四晚開往香港廣東本輪賬蔡雨階謹啓]  
[泰生公司招請外埠經理推銷佛生司補酒]  
凡各該埠已設有行號能有推銷力量并在上海有殷實鋪保者爲合格本公司爲推廣營業酬倜從豐如願遷就請臨英大馬路六十號敝公司接洽無任歡迎賸埠不多惟希早降 
[南京先施化粧品彂行廳緊要聲明]  
啓者本公司昨承預南京下關二馬路天益號爲發行所曾訂本月二十日交易茲本公司爲清楚手續起見特再展期三天至廿三日止如該號有拖欠别家賬項及担保揭借華洋轇轕等情請限三天之内向天益號股東理妥一經逾限槪與先施公司無涉特再聲明以免後論此佈民國癸亥十月十九日南京先施化妝品發行所謹啓 
[閘北新翻市房通告]  
茲有大統路　海昌路因放寛馬路特翻造單間雙間及四開間轉角等新式高大洋檯樓房業將工竣除定租外餘屋無多如有意營業者請至本賬房接洽　各房客定租之屋應找一切租費限一星期内繳清逾期定洋與所出收條槪作無效特登申新兩報一併聲明新民路興業里銖源里經租賬房啓 
[英商保愼公司賠欵可靠]  
啓者浦東陸家渡敝十六號棧十月念三晚被鄰失愼殃及幸在保愼公司保險銀一萬五千兩據情報告當蒙驗看估計公允除餘剩外照賠損失銀一萬三千六百十五兩四錢半足見該公司信用可靠特登報請謝源來啓 
[報喪]  
德義源駐申莊客王海濱先生於十月二十日戌時逝世擇于廿一日戌時大殮二十二日未刻出較殯蜀商公所恐有同鄉親友未及週知特此報聞　喪居北京路富潤里六百九十六號旅滬四川同鄉仝啟 
[申江大戲院世界第一冒險滑稽羅克銀漢紅牆]  
Halold　Lloyd　Safety　Last　　Lauo　Fi　　 
七大本加演最新笑片兩大本▲十九日起●日夜開映一星期 
▲日戲每日下午三時開▲夜戲第一次六點半第二次九點一刻　羅克不惜生命攝成空前絶後冐險滑稽片（原名Safety　Last）(銀漢紅牆)七大本劇情爲一少年因戀愛一妙齡女郎竟不覬生命爬上十二層高樓中途失手幾乎下墜幸而握着一個大鐘的長針種種危險的擧動英不令人驚心動魄當羅克攝此片時他的新婚妻多方阻止保險公司也謝絶保險從這上就可推想他多麽危險多麽有趣况且羅克自己也聲明從此以後再不攝這種冐險片了以後想看再也没有了此片到滬後只有愛普廠演過十日十夜價售一元二元三元每日觀客擁擠異常其片之價値在影片内可知本院現特加製中文說明開演一星期取價從亷愛觀滑稽諸君早臨爲幸 
（價目）　日戲　頭等三角優等五角樓廳七角包廂一元夜戲　頭等四角優等七角樓廳九角包廂一元二角　 
[愛普廬影戲院滑稽大會ＡＰＯＬＬ　ＴＨＥＡＴＲ獨一無二]  
上海的滑稽片當推我們愛普廬第一這次本院主人赫司伯君特由美國帶回最新最有趣味的滑稽片多種特選最佳的開映滑稽大會今將其戲目列后（一）地神廟（Capitol）（二）海濱（Strand）（三）莫明其妙（Cosmopalitan）（四）三　（Three　Strikes）（五）由此路出（This　Way　out）（六）奇貓（Felix）以上的名片都是是由影戲界滑稽明星所主演如班班潑蓋立格康納等其一舉一動都能使人笑出眼淚來眞是比羅克的銀漢紅牆卓别林的逃犯還要有趣望我各界愛看滑稽片的仕女們早臨爲盼不要失了這絶好的機會詳情看今日本報戲目廣告 
[贊成江蘇征收捲烟營業稅之宣言]  
吾國民窮財盡之原因雖不一端而捲煙爲害實居重要原因之一每年流出金錢多至一萬萬元以上僅江蘇一省己在二千四百萬圓以上社會屢倡戒吸尙無大效考各國皆用寓禁於征之法近如日本亦抽稅至千分之三百五十吾國稅率素輕華府會議已有重征奢侈品之議决而迄未實行吾江蘇以全省商會聯會之建議省議會之議决征收捲煙營業稅因應財政上之需求實含寓禁於征之意凡我𤍠心同志� 
有意維持社會經濟者皆應同聲贊助俾底於成除由同人集合全省敎育界實業界以全力戒吸捲煙一面要求官廳勵行寓禁於征之政策外謹此宣言願各界人士共察焉袁希濤　黃炎培　榮宗銓　穆藕初　郭秉文　阮尙介　鄒秉文　王企華　陸步青　過探先　孫恩麐汪啓愚　張默君　仇亮卿　王甸伯　王伯秋　金瀛懐　茅以昇　趙石民　竺可楨　楊鄂聯　王朝陽　楊達權　周威　　 
[上海𢇁厰同業全體公啓]  
敝同業前由公所知照接到警廳曁上寳兩縣函開奉省長令飭規定工作時間抄發部定工廠通則疊經會議無如絲廠一業向由外商發端内地繭行更有烟台馬關兩次通商條約准外人赴内地投行辦繭數十年來每屆新繭登塲由總公所會同各縣分公所竭力支持免失主權而滬埠絲廠有外商設立者有中外合資者有華商借用外欵者有用外人經理者萬難專締華商而置外商於不問迭次開會外商每謂部定通則係指全國而言非指一省一埠即就本埠工廠亦不僅絲廠一業應由各業公認始能一體遵守各等語此敝公所辦事困難爲業外人所不知然奉官廳迭次函知不能不顧全大局因議舊曆四月至九月上午五時半至下午五時半止十月至三月上午六時至下午六時止凡此十二小時係連同午飯放出一小時在廠早餐半小時贊如厠抱孩喂乳等在内其實行工作時間與部定通則十小時尚無不合印發通告實貼各廠門前業已一致照行並不違背至於發工休息之期本有每月給發工資一次兩星期休息一天之定章餘如學校衛生施醫給藥死亡給棺等事業已次第舉行均與通則符合設或遇有特别情事暫將工作時間延長亦必遵照通則第十三條加給較優工資更有幼年工人狼籍原料料價極貴爲各廠深惡痛嫉歷來禁止而熟練好手每帶幼工或係親或係戚族備述苦况要求隨同學習以冀學成而得工資實由生計艱難並非廠主甘受原料之虧耗也此皆體察人情委曲求全試問各廠同一給發工資何必雇此幼工其理甚明然非得十二歲以上亦無可學習也前經邀請警廳長曁上寳二縣長親臨租界内外各絲廠察閱情形俱屬實在得蒙會呈省長批准在案今我同業會議遵照總公所疊次議案曁省長批令辦理無論如何不得再行更變特此聲明免多紛擾再吳張氏遍查本外埠各廠均無其人合併附及瑞綸信昌永泰怡和協安元豐通緯裕經錦雲天昌九豐物華同豐永雲成永康新記福利連益豫豐惠記緒昌福天華緒昌新緒昌仁恒勝大來天來昌興大順元元錦豐春來震大泰來順豐慶華永瑞豐餘記緒昌永百司福記統益九經正昌德恒隆錦昶豫豐文記大綸豐記允餘第一瑞和美慶永康愼裕豐源順緒興　允餘第二恒豐永裕康愼源昌益記振興永豐愼興盈記豐泰錦記德元泰康廣源順昌寳泰益新久成緯綸隆記絲廠全體公啓 
[茂輝洋行爲招商局九江躉船被沉啓事]  
凡有貨物在九江招商局江甯躉船沉没者限期一月内由西十一月十三號至西十二月十二號將損失詳情及証據等送至北京路十五號茂輝洋行以便驗查 
[捉拿吳子雲賞格二千元]  
吳子雲年三十餘歲蘇州蕩口人中等身材左眼皮略有疤痕操蘇州及上海口音向爲瑤濟美華蛋廠駐申莊客前因捲逃巨欵禀請公堂緝究並登報懸賞一千元捉拿在案茲再另加賞洋一千元如有知風報信因而捕獲者减半發給敝當事人自當付給决不食言此啓　美國大律師梅華銓代表美華蛋廠啓 
[濬浦總局第一三六號布告]  
爲布告事照得本局現欲招人投標承辦繩索油漆紗頭　攀根　牛油　汽油　化學材料　五金類以及用具另星等物於明年一月一日起交貨其詳細章程並貨物單及交貨時期向九江路六號本局索取可也標信内須註明各貨之來源其外面須註明承辦上項材料字樣固封送至本局至本年十二月十一日午前截止盬時開標棄取悉由本局定奪未必以最低之價爲合怡并有權分給與人承辦此佈 
[財政部内國公債局十一年八厘短期公債第二次付息通告]  
爲通告事查本年十一月三十日爲十一年八厘短期公債第二號息票開始付息之期所有付息機關及支取息銀辦法均照歷年公債成案辦理除通行各經理付息機關一體遵照外特此通告再所付息銀無論何地一律支付現洋合併聲明 
[財政部内國公債局通告]  
爲通告事查本年十二月一日爲整理公債六厘債票第六號息票開始付息之期所有付息辦法仍照歷届成案辦理除分函中國交通兩銀行遵辦外特此通告再所付息銀無論何地一律支付現洋合併聲明 
[財政部内國公債局十一年八厘短期公債第二次還本通告]  
爲通告事查十一年八厘短期公債第二次還本抽籖業於十一月十日在中央公園執行所有中籖號碼係第零八第一八第二九第三一第四四第五三第六四第七三第八二第九六號凡持有十一年八釐短期公債票無論萬元千元百元百其票面號碼末兩位數目與前列第零八第一八等號碼相同者均爲第二次中籖債票統計中籖債票二千六百二十張合銀元一百萬元除還本辦法另行通告外茲定於十一月三十日起開始還本無論何地一律支付現洋恐未週知特此通告 
[王聘三陸耕生鑒]  
爾等於十四晚私挪鉅欵逃避無踪爾等勿要受人所愚限爾等於五天内出來清理决勿爲難如執迷不悟定當懸賞緝拿勿貽後悔豐盛米行各股東啟 
[葛志香啓事]  
啟者鄙人住居閘北虬江路儒林里三弄第四家三十九號於上月十九日被隣居失愼殃及焚燬各物内有浙江路第三百廿七號至三百廿九號平房三間租據合同一紙除向房主另訂新據外特再登報聲明 
[購辦黃燐赤燐鹽酸加利者鑒]  
本行爲瑞典國黃燐赤燐鹽酸加利（俗名白藥粉或洋粉）名廠駐滬發行所專銷以上貨品有意購辦者請函訊本行李君駿惠可也上海愛多理亞路四號瑞中洋行啓 
[直隸井陘礦務縂局通告]  
敝礦煤質優良向爲中外所稱許比年以來經通益公司包銷現於本年九月合同期滿由本局自行運售價格極爲公道曾在北京天津保定石家莊鄭州漢口等處相繼設立分銷處各處附設代銷處現上海分銷處已於十一月一日設立於英租界四川路六十號三樓如願承销及批購敝局煤觔及焦炭者請逕向敝局駐滬分銷處接洽可也特此布告駐滬分銷處電話中央四四五九電報掛號七一五三 
[寄柩晉安公所者注意]  
本公所停止轉票催領寄柩已經一再登報茲以結束在即務希各柩属儘于舊歷十一月底以前持票領柩欠資各户照章補繳逾期卽行阡葬萬勿遲誤 
[餘姚雙橋楊氏修譜]  
我族自宋懷玉公諱礱璋由安徽遷姚迄今傳世三十分房十餘子　旣蕃播遷斯廣枝分葉布生是同根必使在遠不遺月見敬宗收簇舊譜成於光緒癸未今年九月續修明年四月付印凡散處各省各縣各鄉者請將祖父本身子孫名字仕履職銜妻妾姓氏生卒年庶逐一開示實係的派無任歡迎甲子年舊曆二月截止極遠者展限一月通信處上海吉祥里宏久銀爐又帶釣橋昇泰煤號餘姚泗門同和醬園轉寄雙橋楊氏譜局啓]  
 
 

Page 2

 
 
第一萬八千二百三十三號;中華民國十二年 西曆一千九百二十三年十一月二十八號
星期三 * *時論(特約) 
[國民爲誰之答解心史]  
　　近日言論皆以從前謀國之道假手於軍閥官僚政客釀成今日之局羣以國民自决爲趨向此非不佞之私言似持論之士皆以此爲標的可證心理之從同亦事實上無他道可遵而民主國家之主權在民抑本無避免之策國民縱放棄而有不能也顧論者自諄諄聽者若甚漠然於是憂時之士輒作一疑問焉曰爾輩所責望之國民是否已經誕生所成何形所居何址何名何姓何日起而承其責行使其權因此之故旁皇求索皆曰國民爲誰國民爲誰楚辭大招秦法大索皇皇然有如是矣 
　　夫此問國民爲誰者非國民耶徒以國民云云乃以多數顯其功用若其本義則國民所指爲對敵受其毒害一切軍閥官僚政客誰非國民此皆有名姓有居址之徒而旣尸今日釀禍之名矣詬之詈之但聞其聲必求其人以實之則除達心者不屑問事繁者不暇問良懦者不知問以外其尙踴躍於參政之運動者則惟賣票之選民當國民之任果爾則求國民者求之於賣票罪惡中足矣不自决之日賣票自决即更賣票不如不知國民之爲誰尙有向空之祈禱如在其上如在其左右相驚以國民將至或可以寒軍閥官僚政客與賣票之徒之膽國民眞出現而民國乃無望也 
 
 
 

Page 3

 
 
第一萬八千二百三十三號;中華民國十二年 西曆一千九百二十三年十一月二十八號
星期三 * *問者之詞具如上述以下吾將以有望答之不但有望而已且敢言國民固皎然清潔在賣票選民之外而賣票之選民亦尙有多數國民在内而直以受全體國民放棄之影響陷彼於罪惡而不自知全體國民亦非自放棄吾國之美德以有責任而後負責任爲心安而理得自好之士决不願挨身露面作越職之舉而存出位之思故今日問國民爲誰者異口而一辭即可知國民之數之衆若應之曰汝即國民何勞發問則又笑曰吾幸而無參與國事之責任故不任誤國之咎欲望有健者好勇過我肯負國家之責發國民爲誰之問以寄其想望君乃轉以此詰我我并不敢問國民之所在焉矣此種態度見淺者以爲吾國人任事之不力而不知不在其位不謀其政聖人之垂訓深入人心就任之不苟乃其所以異於奔競無恥之羣衆但當思加以責任之方法則於身負其責之日自然不問國民之爲誰而先自問我之是否國民矣不以國民之責任加國民以前之弊弊在學法政者之僅有君主國憲法充其腦際國法學之辨論無非拾日本法學家之餘唾猶憶辛亥之變張紹曾向清政府提十九信條第一條即滿洲皇室萬世一系日本皇室以前本屬一系故樂得以此自豪吾國三皇五帝神明之胄不能萬世一系忽然欲以此事奉諸偶然入據漢土之異族寗非效法日本而忘其所以之故民國制憲處處剥奪民權名爲民主無絲豪主權予民此爲國民無責任之成於約法以來之法律者 
　　或者曰世界民主國之憲法誠以最高權予民總統之去留國會之集散法律之存廢三者爲國事之最重立法行政兩機關皆國民所建設建設立法機關則選舉議員建設行政機關則選舉總統立法行政互相監制而至互相衝突則國民以最高權裁决之此爲民主國國民固有之主權然以我國國民而論縱不敢謂其果盡爲賣票之人物但必令其承受外國國民若德意志聯邦普魯士等國憲法所定之民權是否能運用如意不生危險不至如世所持之恆言有程度不及之慮焉否 
　　則應之曰吾國地大物博之國也生其間而爲之國民固如千金之子以垂堂而坐爲戒嘗見昔之以舊法保護子弟者出必隨以童僕居必給以供具析產即恐其不善治生分居即恐其不足守舍久之子孫亦果無能力温飽之後必不如飢寒而起者之奮發有爲迨旣獲温飽則又誤其子孫使恒遜於飢寒者而與爲取代之地自國體變而家族之制亦稍更家塾衰而求學之路亦漸異昔之不能離保母之手者今皆以遠適異國爲幸夫豈無至今尚拘朿其子孫者亦自有生理日促之制裁從其後雖甚蔽塞之父兄久亦不敢自誤吾國家之於國民則何以異是十二年前何以敢於改國體國體旣改宣統安然在故宮而除張勳外無擁爲奇貨之人亦無除此禍本之意則承數千年專制之後一旦視帝王若贅疣然此程度之至高也其所以得此程度者以國體之速定出今特尙無置國民於責任中者耳 
[國内專電]  
　　北京電吳景濓派宣言孫閣同意案多希望二十八投票吳氏即依衆議發議程若依然如上次之一閧則孫閣之不能成功明眼人更知作祟者爲誰而倒孫之謀益露骨難諱云 
　　北京電政府方面消息云二十八常會决無結果仍是高閣無期延長 
　　北京電護路督辦唐在禮以事權不統屬等於光杆督辦雖口頭允就尙未定視事日期聞洛吳對護路權仍主散在各省謂如護路權統一不啻爲外人操縱（二十七日下午二鐘） 
　　北京電感（二十七）使圑會議荷使主席英美日公使代辦均參加法使則以旁觀名義列席濬浦案提兩種報告㈠英美荷三國公使所提贊成滬領事圑關於改良黃浦所擬之辦法㈡日本所提係改良滬港計畫結果採第一案日使爭辯甚力至酉刻未同意又商標問題結果尙未悉 
　　北京電昨高語左右院中裁員不必辦候新任來再說王叔魯吳秋舫在閣議席上主裁員甚力應由財交兩部先辦云云一般推測裁員仍虎頭蛇尾府院已先不辦（二十七日下午二鐘） 
　　北京電財部鹽署裁九百餘人月減國庫負擔十餘萬輿論則謂快舉 
　　北京電衆議員一部昨在西安飯店領費每名二百四又一部向内務交涉謂扣發歲費認有解散國會動機以百十四人聯名索欵（二十七日下午二鐘） 
　　北京電府訊曹囑甘石派勿嚴逼吳景濓免妨新閣同意案（二十七日下午二鐘） 
　　北京電新議員盼洛吳電催政府速下改選日期敎令甘石派則阻高王下敎令是實（二十七日下午二鐘） 
　　北京電伶官尙姓朱姓經程姓介紹入憲政黨（二十七日下午二鐘） 
　　北京電海參崴又辦人頭稅范其光抗議無效政府再向加拉罕抗議 
　　北京電英外長克松約朱兆莘見謂飛機等借欵請即清理免關稅會議涉及中債欵處分問題（二十七日下午二鐘） 
　　北京電外部函葡法荷三使多數華人被人誘賣越南荷屬各口請嚴行查禁襄助領事遣回（二十七日下午二鐘） 
　　北京電施肇基電美海部以粤亂日劇擬在廣州設軍用電臺經本人向休斯力阻請保全中國主權休允與海長再商請粤省保護美僑 
　　北京電在日被害華僑清單單已到京及被害證據多種外部再向日使抗議（二十七日下午二鐘） 
　　北京電英國對吾提用德發債票停付部分基金謂舊債未有整理辦法不允動支（二十七日下午二鐘） 
　　北京電王承斌感（二十七）未刻可到京　　北京電感（二十七）下午四時全體閣員及文武官同在懐仁堂祝曹壽 
　　北京電王承斌偕曹銳邊守靖兩點二十分到京王住吳毓麟宅曹住公府 
　　北京電洛吳遣繼室祝曹壽蔡成勳齎六尺高大瓶四個來京祝壽 
　　北京電感（二十七）閣議决頒一令㈠裁員減政依八年預算爲根據平政院依憲法辦理統一會裁政治討論會裁外交委員會併外部農部附屬機關决歸併㈡說明國家財政困難望被裁人員體念㈢被裁人員欠薪着各部開具清單籌補發 
　　北京電感（二十七）夕奉天代表張九卿到京祝壽（二十七日下午八鐘） 
　　北京電熊炳琦寢（二十六）夜到京即訪高凌霨同來彭壽莘亦係祝壽來 
　　北京電感（二十七）閣議例案督辦鐵路警務處暫行組織條例（二十七日下午八鐘） 
　　北京電參院定陷（三十）選舉議長 
　　北京電某方面請吳佩孚爲憲政黨名譽理事長吳尙未允（二十七日下午三鐘） 
　　北京電晋閻願專任省長電保張培梅爲晋督（二十七日下午三鐘） 
　　北京電前夜京奉第四十七次下行車經廊房落垡間發火僅燒棉花車 
　　北京電公府護衛司令現改派劉金義充任（二十七日下午六鐘） 
　　北京電齊燮元電黨人由滬運械接濟土匪均經破獲幸未得逞蘇魯豫交界已無匪踪（二十七日下午三鐘） 
　　北京電符禮德向交吳聲明中國護路不能單指剿匪而言所有路警餉項等亦應預先籌足歸督辦統成 
　　北京電感（二十七）吳景濓宴本系中立系議員二百餘於太平湖 
　　北京電浙郵務長報告浙印花稅新票定即日發行政府覆停止由浙省郵局發售印花稅票並由交部行文財部查照（二十七日下午二鐘） 
　　天津電直王昨在署宴某要人槪不見客沁（二十七）晋京 
　　天津電宥（二十六）熊炳琦由濟·彭壽莘由灤來津轉車晋京祝曹壽 
　　天津電省議會再電府院請廢巡閱督軍制并電魯豫兩省會祈一致主張冀收實效 
　　天津電魯省益都全體學生已爲議員郭廣恩鑄成豬像 
　　天津電聞曹擬再畀洛吳川湘經略使辦理善後 
　　天津電李際春由灤津回京日内仍赴奉接洽和議奉代表語記者止要有和議誠心不必多派人來往否則於事實何補（以上二十七日下午三鐘） 
　　濟南電鄭准來圑請飭新城兵工廠撥機槍六鋼砲五包剿于匪 
　　濟南電贛副官趙元璧來魯招兵千二百名宥（二十六）專車南下 
　　濟南電警廳在公園焚燬烟土三千兩（以上二十七日下午五鐘） 
　　哈爾濱電沿路俄黨紛歧朱慶瀾令警處調送會章嚴厲查覈重申限制令後俄報對華官論調和婉 
　　哈爾濱電赤塔共產黨復組大同黨謀赤化世界奪東鐵請政府電加拉罕向華要求（以上二十七日上午十一鐘） 
　　漢口電援川軍反攻極得手省解子彈二十萬發宥（二十六）由兵工廠快輪送川 
　　漢口電但懋辛謀由秀山酉陽間道取利川牽制正面北軍王汝勤已令駐利川第八師十五旅步隊進駐酉陽東路元頂山防堵 
　　漢口電援川軍總執法處决設夔州吳派趙榮華爲處長姚延錦副趙不日由洛返漢赴夔 
　　漢口電援湘輸送卒千餘名宥（二十六）退回武昌駐玻璃廠將給資遣散 
　　漢口電蘇皖贛鄂商定共撥二旅編長江游擊隊推鄂蕭爲總司令在武昌設司令部（以上二十七日下午七鐘） 
　　長沙電省議會因孔副議長將到會多數主張打消選臨時議長案 
　　長沙電趙得李品仙旅電敬（二十四）收復汝城唐榮陽已至常德將督師攻辰（以上二十七日下午五鐘） 
　　香港電粤軍以石灘河東岸爲第一防線在鐵橋之東攔以電網聯軍前鋒在橋西大隊集中新墟各仍堅守 
　　香港電粤軍練演雄馬永平兩部六千人確過始興决以湘豫軍守韶關如不守則退琶江以滇軍爲後盾暫取守勢 
　　香港電聯軍總指揮部徑（二十五）戰報㈠敵仍在石灘對河元洲之火車橋頭頑抗戰頗烈㈡部抵厚街向虎門進攻孫用民船四艘載兵赴虎門增援從化方面粤軍頗活動城北一帶聯軍因鐵路粤軍敗退已撤回三日徑（二十五）復回防新街亦有大隊滇軍趕往駐防大本營息方本仁滇軍昨由增城渡河向沙塘墟之敵包圍㈢本日山陜軍渡河聯滇軍包圍敵之右側㈣仙村至石厦車橋本日修好 
　　香港電魯滌平謝國光方鼎英漾（二十三）通電北虜犯南雄奉命於本日向始興出發迎頭痛擊 
　　香港電孫徑（二十五）令增城傳達所長胡謙率陸戰隊徐圑等困守增城苦戰旬餘力全危城着軍政部查明出力人員議賞 
　　香港電市立小校敎員宥（二十六）會議决十一月一日仍不發薪全體罷課　　香港電來往開平省城之保安渡徑（二十五）由開來省以雄運小輪拖帶途次順德濠𣽸河面被匪以水雷炸沉雄運輪即下保安渡搜刧擄客四十餘炸斃十八人 
　　香港電許崇智已離洪赴滬 
　　香港電善後委員會宥（二十六）議决民業保證局章程凡民業須赴該局領取民業證據並繳保證金以地價百分二上蓋百分一計算惟最近投承官產免納保證金只收保證紙費一元（以上二十七日下午六鐘） 
特約路透電 
[直奉和議觀]  
　　二十七日北京電張作霖要求將綏遠察哈爾熱河仍歸東三省管轄北京政府與奉張代表在山海關舉行會議一節因以不能實行國會復提出新計畫議員多人組織委員會派李某赴奉聯絡張作霖此行獲有效果則國會議員若干將與東三省省議會代表會於奉天草擬合同條件李及國會其他東三省議員自覺頗有把握東三省省議會現亦願助成新計畫由國民代表訂定合同而不由政界經手蓋張作霖今名義上乃由省議會推舉而任今職也 
[北京近聞]  
　　二十七北京電吳景濓不贊成星期三日衆院投孫寳琦同意票改星期五日故中立派領袖舉助吳者定今　開會討論此事 
　　二十七日北京電華字報載稱法使署因近有法敎士一隊由寳慶赴長沙時爲華兵開槍轟擊傷及數人已向外交部詰問 
[德國新總理]  
　　二十六日柏林電德國新總理艾爾培氏乃古諾内閣中之財政部長前曾供職内務部一九○四年美國聖洛易展覽會之德國部即渠所布置後充駐美德使彭斯託夫伯爵之商務參贊自一九一四年起主辦德國宣傳事業至美國加入戰局時爲止艾年甫五旬德總統之委艾組閣顯欲閣員以未有顯著黨彩之專門政治人員充之 
　　二十六日巴黎電德國新總理艾爾培似未能組織色彩大異於舊者之新内閣柏林美人以艾氏爲戰時在美指揮宣傳之人故對其任命頗爲訝異巴黎時報稱薛克特將軍將由此次政潮而成更有勢力之人物 
[魯爾近狀]  
　　二十六日巴黎電魯爾報紙歡迎佔領當道與來因地實業家所締結之合同蓋以德政府津貼中止失業者隨時可發生亂事今有此合同工作可復而亂事可免也合同條件有效時期至明年四月止預料此後協約國在佔領地之收入每月可得八千萬佛郎哈佛通信社稱法比德資本家若干在波恩談判創辦來因地發鈔票銀行事進行尙順 
　　二十六日巴黎電魯爾境内執照委員會於十一月二十四日與下述諸圑體議定給照辦法㈠巴狄施顏料廠爲硝酸鉀肥料輸出事㈡索林根製刀廠其地在英軍區域内共用工人四萬但賦閒者三萬現製糖業亦請求協定同樣性質之辦法 
　　二十六日柯洛業電吉森扣成鎭今日有商店一百五十家被搶暴民被警察擊死四人傷二十二人羅特賀森地方亦有衝突死三人傷者不少魯爾他處亦多發生搶案布倫地方反分立派與分立派互閧反分立派死數人 
[法比與德]  
　　二十六日比京電去年比軍官格拉夫氏在德遇害一案比政府近曾以哀的美敦書送交德國要求罰一百二十五萬佛郎及給予賠償德政府接此書後迄未有滿意之答覆比政府今日乃沒收杜斯堡與漢般兩處廠家所將解繳德政府之車輛若干並禁止鐵路各種車輛出境沒收之物將即變賣以抵罰欵 
[英國選舉競爭]  
　　二十六日倫敦電國會議員之未遇選舉競爭者共五十人計保守黨三十五人自由黨十一人工黨三人國民黨一人 
　　二十六日倫敦電除牛律與威爾斯兩大學明日舉出候選議員外各黨舉出候選者之總數如下保守黨五二九自由黨四五四工黨四三四保守黨之自由貿易派七超然派一六内有國民黨三共產黨二禁酒派一新芬黨一 
 
 
 

Page 4

 
 
第一萬八千二百三十三號;中華民國十二年 西曆一千九百二十三年十一月二十八號
星期三 * *   
 
 

Page 5

 
 
第一萬八千二百三十三號;中華民國十二年 西曆一千九百二十三年十一月二十八號
星期三 * *   
 
 

Page 6

 
 
第一萬八千二百三十三號;中華民國十二年 西曆一千九百二十三年十一月二十八號
星期三 * *特約路透電二 
[菲島多難]  
　　二十六日馬尼剌電巴拉萬有摩羅人三名今爲基督敎徒毆死因外間謠傳摩羅人將屠殺基督敎徒也 
　　二十六日馬尼刺電加茄揚與伊薩比拉近有大風雨並發大水溺死多人牲畜亦死數百頭 
[法報評意西交歡]  
　　二十七日巴黎電晨報評論西班牙王夫婦游意事謂意國艦隊視法國爲强西班牙艦隊則較弱惟在巴里克羣島有頭等海軍根據地法國與北斐之交通關係至重務須維持安固法艦隊令不復敷供國防之用法國殆唯有於二途中擇一行之一爲參預拉丁國地中海之政策一爲堅持依據英法條約所定之政策云云 
[美拘英船案]  
　　二十六日倫敦電英外部尙未接美國拘捕英船之報告但有人謂從前屢有被捕船隻冒稱英籍之事十二哩領海界限之談判刻尙在華盛頓進行 
　　二十六日紐約電昨日英船土瑪柯號被捕一事已引起國務院與財政部間有趣味之異見財政部稱英美新約之原則已爲雙方政府所承認今根據此約故捕此船但國務院則謂此說不能成立苟無他種理由此船應即釋放財政部卒决定以小船違法運酒入境起訴 
[俄政府仇敎]  
　　二十六日里加電蘇俄政府顯擬復作仇敎運動昨日有吉加委員六人率紅兵多名入杜米尼康女敎士居處諸女敎士方將就寢被驅入一室受侮詰問敎中習慣至七小時之久並被拘去數人 
[英國糖貴]  
　　二十六日倫敦電克萊特碎糖缺貨其價逐日高漲近數星期内每噸漲高英金五六鎊預料非俟二月間古巴新貨到後價不致减落 
[公電]  
　　北京通電各省衙門均鑒本日令閩粤海疆防禦使劉冠雄因病迭請辭職該防禦使老成碩望倚畀正殷惟旣據一再懇辭情詞諄切若不允所請轉非優禮耆勳之意劉冠雄准免本職此令陳國楝楊紹曾均授爲陸軍中將魏鳳山授爲陸軍少將蘇炳文王澂均授爲陸軍步兵上校王克誠授爲陸軍騎兵上校此令任命盧香亭爲陸軍第二師步兵第三旅旅長此令暫行代理部務陸軍次長金紹曾呈請授吳文安爲陸軍步兵中校楊鍾生爲陸軍工兵中校均照准此令任命傳應珩爲陸軍第三混成旅步兵第二圑圑長此令任命劉寳題爲陸軍第九混成旅步兵第二圑圑長此令任命王渌爲陸軍第十混成旅步兵第二圑圑長此令司法總長程克呈請任命管景銘署直隸保定地方審判廳庭長祝宗堯署直𨽻天津地方審判廳推事金品華署安徽高等審判廳推事郭蒼錫署黑龍江龍江地方審判廳庭長車顯承署江蘇上海地方檢察廳檢察長吳式璧署江蘇吳縣地方檢察廳檢察官朱景雲署浙江鄞縣地方檢察廳檢察官魯師曾署山西太原地方檢察廳檢察官張正源署甘肅臯蘭地方檢察廳檢察官均照准此令京宥印 
國外要聞 
[德國特約通信（王光新）]  
　　德國人之音樂生活（七）德國樂中之歌劇（上）吾前函曾言德國之加入歐洲音樂世界係自十八世紀始其於歌劇也亦然德國歌劇可以分爲兩期第一期爲古鹿垓gluck之舊劇改革運動第二期爲魏伯爾weder之國劇建設運動今請先言第一期改革運動 
　　歐洲歌劇oper肇自希臘當紀元後一六○○年之頃意大利北部佛魯冷池florenz地方受文藝復興潮流影響一般知名之士咸集于伯爵巴爾底bardi宅内主張恢復古代希臘文藝而歌劇亦爲其中之一當時音樂家中如陌李peri（生于一五六一年死於一六三三年）喀車里caccini（生於一五五○年死於一六一八年）輩所譜之歌劇daphneeuridice等等其取材多從希臘且劇中極注重『吟誦』recitativ以免辭意爲音樂所掩（吟誦爲歌劇中之一部類如吾國劇中之說白惟伴以極简之音樂）喀車里之言曰「近世樂中語句之意往往因遷就音樂之故横切硬斷遂使聞者不解所謂殊屬不當曩者希臘名哲曾言樂中要素有三首爲語句rede次爲節奏rhythmus再其次始爲音調ton此三種次序吾人萬不可加以顛倒云云」換言之當日佛魯冷池諸名士之提倡『吟誦』反對歌唱蓋不欲「以樂害辭以文勝質之意也繼陌喀兩氏而起者爲孟特廢底montevrdi（生於一五六七年死於一六四三年）其時適値意大利北部匪乃低邪vnedig地方始創公共劇塲（時在一六三七年）該塲所演孟氏名劇如ariamaadoneeneaelaviniallritornodulisselidcoronazionedipoppea等皆爲人所重視孟氏對於歌劇除改良促進吟誦外其於劇場樂器亦頗有所增益未幾意大利南部迺阿坡neapel地方又由史喀拉體scarlatti（生於一六五九年死於一七二五年）設立學校一所研究歌劇該校對於劇中調子之構造melodiebildung頗加以注意與佛魯冷池一派之專重『吟誦』者不同換言之昔日佛魯冷池歌劇只有其骨而迺阿坡歌劇則更被以新肉本來意大利人素富于創造調子天才又經迺阿坡學校諸名士之鼓吹研究其易於發逹不問可知此爲意大利十七世紀歌劇復興以來至十八世紀初葉之進化情形也 
　　再其次則爲法國法國歌劇之發達與意大利極有密切關係一六四七年有巴黎大牧師名mazarin者召集一批意大利歌伶於巴黎開演歌劇一時頗引起法國人士研究歌劇之興味一六五九年法人康伯提cambert（生於一六二八年死於一六七七年）始譜lapastoralee一劇其後復譜arianepomone等劇一六六九年康氏與其友perrin獲得設立劇院acadlmieroyaledemusiq　　古鹿垓 
ue專利之權未幾有意大利人呂里lully（生於一六三三年死於一六八七年）者前來巴黎擔任皇家樂師之職乘機將康氏專利之權奪到手中康氏受其排擠乃不得不奔向倫敦而去自此以後法國歌劇全爲呂氏把持呂氏雖爲意人而頗與法俗同化所作歌劇如lesflltesdelamouretdebacchusalcestethes 
erolandarmide等等皆有法國之風而與意大利不同故法人尊之爲法國國劇franzosischenationaloper初不以其爲意人所譜而外視之也呂氏歌劇在法國舞臺盛行者亘百年之久直至德國古鹿垓gluck突然而起始奪其席以去自呂里死後法國歌劇作家頗爲銷沉其中可以稱道者只有那木rameau（生於一六八三年列於一七六四年）氏一人基餘皆碌碌不足數那氏所譜第一歌劇名hyppolitetaricie者於一七三三年公布　氏主張頗與呂氏相同注重表現劇情而反對過分歌唱換言之亦不欲以樂害辭之意可謂與佛魯冷池諸人主張相同而與迺阿坡一派之偏重調子者懸殊惟未久（一七五二年）意大利『趣劇科班』buffonistenlruppe復得法政府之許可前來巴黎開演趣劇（歐洲歌劇可分兩種一曰莊劇erusteoper莊重之劇也二曰趣劇eomischeoper詼諧之劇也趣劇自十八世紀以來在意大利方面頗稱發達其中名手如魯克羅扯諾logroscino（生於一七○○年死於一七六三年）白爾果迺色pergolesi（生於一七一○年死於一七三六年）輩其最著者也自意大利『趣劇科班』將各項趣劇（如laservapadronallmaesttodimusica等劇之類）輪入法國後當時巴黎人士遂分爲兩派一爲『趣劇者』buffoniston一爲『反趣劇者』antebuffonisten前者爲崇拜意大利趣劇之徒後者爲保護法國國劇之人兩派相持競爭頗烈其後意大利『趣劇科班』演滿兩年離開法國而法國本地之趣劇亦遂由此成立如danicanffphilidor（生於一七二六年处死於一七九五年）monsigny（生於一七二九年列於一八一七年）gretry（生於一七四一年死於一八一三年）等其代表也以上所述爲法國十七世紀至十八世紀之歌劇情形可謂與意大利有極深之因緣者也 
　　再其次則爲英國自法人康伯提被意人呂里在巴黎加以排斥後康氏即時逃往倫敦並鼓吹其歌劇主張英國人士愛康氏之鼓吹歌劇興味爲之大濃一如昔日意大利人之侵入巴黎然其時有英人匹爾思purcell（生於一六五八年死於一六九五年）者遂創立所謂英國國劇englischenateonaloper亦頗盛行一時惟自匹氏死後倫敦一部分人士頗嗜意大利歌劇常將意大利歌劇之殘篇斷简綴爲新劇意大利歌伶來倫敦者不絕於道於是英國舞臺遂爲意大利人獨占當德國享登於一七一○年前赴倫敦時尙係意大利歌劇横行時代而享登又爲意大利歌劇名手宜乎英人一見而大傾其心也享登在倫敦死時英人竟以大禮葬之其崇拜可想而知矣故就英國十七及十八世紀歌劇而論亦未脫意大利勢力範圍者也（未完） 
國内要聞L ] 
[北京通信（憮然）]  
　　北京黨爭之最近形勢 
雙十更政以後未見若何樹立而黨爭之紛起則有如山陰道上目接不睱統觀北京城圈以内國會有國會之黨爭内閣有内閣之黨爭府内有府内之黨爭蓋凡津保軋鑠之所至無往而不爭矣 
　　津保短兵相接之所第一爲公府日前王陸之衝突乃其一斑結果名爲軍事處與秘書廳劃清權限其實則王勝陸敗津系首領之王王承斌乃親筆致書於洛吳痛斥保派包圍公府之舉謂中央今日不啻行總統制公府内又不啻行秘書廳制吾人血汗擁戴之結果不圖如是帥座苟再緘默不言勢必前功盡棄洛固無愛於津然亦不稍袒保迭據洛派在京之報告謂保派包圍公府良信於是洛吳亦大爲不平約與津系共清君側而以祝嘏日爲來京之期保派大恐力阻吳氏來京並勸吳勿聽津系一面之詞予奉天以可乘之隙吳至此只得暫守中立終止來京轉告津王令代表一行聞王已定二十六日到京從今以後二王當可一較手段矣 
　　代閣之高凌霨人固視爲保系也然從府派分之則高又非嫡系高與王毓芝同爲甘石橋新黨首領高可組閣王亦可組閣兩人之出處顯然有極大之衝突故保系與保系間亦稍稍異趣高派前日露出高氏辭職消息說者謂爲以退爲進之策然高之所以欲辭則以日前因某事見曹三謁而三拒高甚爲疑後有人告之曰主座未必知公要見此或别有原因也高恍然悟乃故傳出辭職消息並轉達於曹曰某不才願讓與蘭亭也曹笑慰之據此則保系之範圍狹小可知矣 
　　内閣之中僅吳毓麟爲津系色彩較重之人自前次大碰曹氏釘子後居恒鬱鬱不樂現張志潭謀此席與張國淦之謀司法爲保系雙管齊下之策高凌霨以吳與程克共事較久未能同意且以爲代閣總是短局不必多所更張而保系之願入閣者於是不能不捧王毓芝出山以遂其願故甘石橋之擁王實勝於高高徒蒙倒吳之名其實吳景濓勁敵另有其人也 
　　吳景濓在今日固已日暮途窮然津系於府院間豪無實力則不能不利用吳氏佔住國會一席故吳仍恃津系一線之力拚命奮鬭吳與孫閣已新有權利之結合初擬昨開會投票因反吳派已預先防備擬於是日大鬧衆院吳以本黨籌備未週乃改於星期三開會議事日程本已印好今擬壓至星期二晚再發蓋有意使反吳派捉摸不定也然反吳派原不重視孫閣即令同意案擱置一年半載固無痛癢於其間已抱定一個死法即吳景濓未倒以前不談别事至於預備當衆院議長之人已指定甘石橋之健將錢崇愷錢與府方關係最密後方接濟較牟琳等爲寛大吳景濓即倒牟之奔走亦爲人作嫁而已 
　　外傳吳景濓有組統一黨消息吳派極力否認之並謂甘石橋之憲政黨不久自倒何必與爭其實民憲派非不爲池力不能也吳於憲政黨成立之日曾在翠花灣之黨本部召集會議詢問同黨是否須加充實力與對手方作戰而多數認爲組黨不確籌欵實難故其議已經作罷今津王來京吳已得一生力軍民憲派或有所振作亦未可知也（十一月二十五） 
[反吳派有容受調停說]  
　　且看二十七日結果如何 
　　吳景濓與倒吳派各趨極端糾紛有增無已所謂出任調停之中立分子倒吳派認爲有擁吳色彩故初無成交可言但據昨日（二十五）所聞則情形似較變通雙方均有承受調停之趨向自前日（二十四日）晚間李載廣葉夏聲等在太平湖邀集中立代表十餘人一度協商之後僉謂仍當積極調解以期收束李等即晚先往小蔴線胡同吳景濓處疏通勸其退步勿再硬爭主席議長之是否存續且待開成大會後由院議公决望其容納中立派之調停辦法吳已不甚堅持表示可以相當服從昨日（二十五日）午間葉李等又在往晤反吳派之重要分子牟琳等會之下牟亦極望衆院能早日繼續開會庶不致動搖根本不過最嚴限度仍爲吳景濓不能再爲主度此主張始終必須貫澈即於當時由張伯烈暫行主席一層谷芝瑞王樞等尙不能認可而吳景濓方面雖已願本身暫不露臉却亦不贊成另推正副議長以外之臨時主席於此固仍有問題不過雙方均已不復如前此之絕無通融餘地而已葉李諸人遂認爲不無調解之可能因擬請吳與反吳兩方各推出代表十人定於明日星期二（二十七日）夜間仍在太平湖飯店與中立派之十代表三面協商究竟此事應如何解决希望即於是日席間公同約定此種辦法當經雙方表示贊同吳派方面昨日下午已有人與葉李等非正式接洽一次反吳派一面則據牟琳所表示其應派之代表十人須俟今日（二十六日）開本圑體會議後方能推定總之届時定可到塲一待雙方代表推出將人名單送到中立派方面當即由李載賡葉夏聲等十人具名出帖按名分期邀請與宴討論而中立派之十代表亦定二十七日先再集商一次以便臨塲收調停之效衆院議長問題之能否解决似全看此三十議員宴之會之結果如何云 
[裁員辦法已决定]  
　　各機關可裁萬二千人財部計裁八百人以上 
　　裁員計畫前日閣議爲最後討論結果决定者除日前所定之四項資格不裁外并加入留學生考試及格一項此外各部各司可酌設額外科員二十人專爲位置甄用及格及積資提升之非實缺人員其薪俸一等科員此照僉事給俸二三等科員比照主事給俸分發人員均改爲辦事名目月薪简任職不得過百元薦任職不得過六十元委任職不得過四十元所有歷次保薦之简薦委各職是否適符資格仍擬由國務院組織一審查會審查資格再定去取至關於裁併駢枝機關者同時聞亦由各部提出計㈠國務院提出者有平政院僑工局經濟調查局政治討論會統一委員會外交委員會蒙疆委員會㈡外交部提出者有俄事委員會㈢内務部提出者有賑務處中央防疫處等備國會事務處㈣財政部提出者討論會法與研究會㈥陸軍部提出者有步軍統領陸軍被服廠軍事研究委員會㈦海軍部提出者有印刷處㈧農商部提出者有水利局農林傳習所權度製造所權度檢定所棉業調查會糖業委員會糧食調查會㈨敎育部提出者有學務局國語統一委員會㈩交通部提出者有統一會計委員會技術所以上合計應裁駢枝機關計三十二處此項明令已由國務院備就前夕送府蓋印大約日内即可發表所有欠薪仍由各機關陸續發還計被裁者約在一萬二千人以上至於財部辦法聞昨日（二十五）午後三時曾由王克敏在私宅召集該部重要人員開一會議結果决議照閣議所定除實缺人員及經文官考試分發者外另設二十額外職缺其餘一律裁汰當將各司科呈遞之應裁人員我單批准隨即發表計原有錄事五百名裁三百名留二百名行走辦事等名目裁去者五百餘人總計在八百人以上各科司中以公債司裁去人數爲最多該司原有辦事百五十餘人裁去三分之二僅留五十餘人至於被裁人員欠薪一節聞亦大致有所籌備惟必俟與各部各機關被裁員同時發給以昭公允所留人員則照原薪數目一律減給三分之一如三十元者減給二十元但以後按月給予不再欠發 
[參謀部裁撤消息]  
　　據政府消息近有某要人建議將參謀部裁去其理由謂參謀一部在各國内則輔弼大元帥統率海陸軍外則參與秘密重大外交原爲極重要機關但我國今日之參謀部實已等於廢物毫無存在之必要查民國以來該部初由黎元洪兼領表面非不堂皇但一切皆由參次四凶之一陳某主持袁世凱帝制時代陳氏規畫承辦者尤多加以袁氏另於府中設統率辦事處參部事權完全轉移於是該部遂爲專辦帝制之機關袁死後統率辦事處雖經裁撤而長該部者不得其人发癊昌完全以不辦一事著稱下此者更卑卑不足稱道近則四五年來因經費積欠該部門前除領薪水外實未有一人焉出入其間堂堂參部早已成爲茶役之寄宿舍即其附屬機關如測量學校停辦已四五年惟任職敎員坐領薪水如故如測量局民六以來未作一業又如製圖局未製一國舉皆早已成爲𨶑無人焉之空廟是以該部人員亦皆早已另謀生業似此人且不存事於保有欵旣無有機關何用切實言之充其量該部亦不過補授參謀官之傳違處而已三五人即可辦理之而有餘與其徒設機關坐糜國帑何如乘此大裁員之際酌將其事權歸併陸軍部而裁撤之爲愈乎余建此議并非昏狂最近歐洲如意大利奥地利等國之裁員固皆足資佐證者也 
[鹽餘借欵案由整理會審核（杉）]  
　　鹽餘借欵圑打破九六公債八四作價不准 
民國九十年間財政部濫借内國銀行小欵渡日以鹽餘爲擔保此一二年内成立借欵數千萬各小銀行因以大發達十一年董康設審查内外短債委員會將所有鹽餘借欵結算以九六公債償還之九六公債基金不確實行市未過三折而審查會以八四作價抵還銀行銀行終不承認然無可如何茲者又聯合函請財部意在保留九六公債打破八四作價當然不能照准財部無已將該案送財政整理會核辦並致一函原文如次逕啓者查本部於民國十一年一月間因鹽餘所抵借欵計内債積欠七千餘萬元外債積欠二千六百餘萬元兩共約計九千六百餘萬元此項債欵利率旣高期限尤短到期應償本息每月約需七百餘萬元每月鹽餘支配不敷顧此失彼以致應還各欵一再愆期收入鹽餘悉被坐扣猶不能足敷乃定根本整理辦法化散爲整發行償還内外短債八釐債劵九千六百萬元專作爲付還前項借欵之用一面將各該借欵文卷送請償還内外短債委員會審核嗣據委員會所送報告將各欵結至十一年一月十一日止之本金數目以該項公債八四折作價抵還欠欵之六三成中交兩行以九扣抵還欠欵六三成餘欠加定辦法惟該項公債基金未能確定償本付息不克如期舉行原定計劃直等空談各銀行號組織借欵聯合圑函請擬具三項辦法㈠華幣借欵照合同原期結算利息到期後之利息計算複利㈡外幣借欵在十一年一月三十一日以前以外幣計息即於是日將所空本息外幣結成銀元一月三十一日以後以銀元計息期限利率及複利仍照原合同計算㈢九六公債統作爲保留去年九月間所收第一期息欵（即十一年七月三十一日應付之息欵）另欵存儲並照部欠利率計算回息當經本部函復鹽餘抵借債欵如太平留易公司等結算欠欵並不計算複利所請華幣及外幣計算複利一節碍難照准至所發九六公債作爲歸還欠欵之一部分原屬歸結欠欵請作爲保留實難照辦各等因在案茲復據該圑來函擬具辦法三條㈠華外各借欵旣按原合同條文結算截至本年九月底止九月以後即將原合同所結之數改立新合同以期作一結束㈡外幣借欵按照大部前准之十一年一月三十一日行市結成華幣其利息數目在十一年一月三十一 
 
 
 

Page 7

 
 
第一萬八千二百三十三號;中華民國十二年 西曆一千九百二十三年十一月二十八號
星期三 * *日以前者以外幣計算合成華銀十一年一月三十一日以後均按華銀計算至結算辦法亦接照原合同條文辦理㈢九六公債作爲保留其已收之第一期利息亦作爲存欵俟公債價高基金確實後雙方認爲可以作價償還之時再行商議至九月以後各借欵本息特立新合同其利率亦格外讓步比原合同酌量减少惟新合同未成以前不能不尊重原合同信用一律照辦等因到部查該圑所開辦法前後不符且與本部原定計劃相差懸殊除函復該圑九六公債早經以八四作價應按八四結算保留一層未便照准外其餘各節應請貴會審核特將關於該案各文卷照錄全案開單函送貴會查核辦理爲荷此致財政整理會 
[審計院改組問題（勗公）]  
　　改組尙未有定期莊藴寛長請病假 
憲法爲賄選之裝飾品人盡知之然自公布以來審計院改組問題即因之而起蓋依憲法規定該院院長應由參議院選舉凡國家支付命令須先經審計院核准其地位較前更爲重要近來覬觎此席者巳有十數人之多皆歷握財政權或與有關係之人希望就職後曩昔種種弊端可免破露且易設法消滅也現任院長莊藴寛氏當大選急進時曾著三害論（害己害人害國）揭於報章并倡言曹朝若當選伊夕即辭職及大選告成雙十節前一日曹將次到京該院忽來有緊急電話稱尋院長談話莊先派僕人往接詢以何事乃因非莊本人不肯說明繼派其戚某去亦然堅執非院長親臨不能宣布莊不得已親去接談此人猶連詢你眞是院長否及莊對以閣下何人豈不能辨我聲音始低聲言曰你現有禍事臨頭性命莫保吾輩現正代你竭力疏通你可急往天津一避莊當詢以姓名又堅不肯說止謂日後自知云云（聞至今尙不知爲何人亦絕無下文莊氏恒稱爲怪事）莊乃一面擬稿呈請病假一面秘密束裝正在部署忽又接其同鄕張壽齡及副院長趙椿年來函謂君事經某等與直派要人接洽已無問題切勿輕率離京自啓猜疑等語莊遂中止天津之行惟呈文已上不及挽回乃以在京醫疾爲遵時養晦之計此次曹甫來京而莊即請病假其眞相蓋如此 
　　該院經費近已規定歸鹽稅項下撥付月由匯豐道勝等四行各給一萬元共四萬元當未規定以前因經費不繼曾向某行成立一筆借欵每月須攤還若干（現已將還清止欠數千元）以致邇來各員薪水皆不能發足約六七成或五六成不等總計少發之數與三四個月欠薪相當此次因有改組消息某某遂提議擬以十個月經費四十萬元抵押二十萬元發清從前積欠以後不足之數則改領半薪其用意蓋預防更換院長職員不免有一番調動能否蟬聯尙未可知弗若捷足先得之爲愈此議後爲洋員反對今已打銷至改組一節該院人員雖已大起恐慌其實則正式内閣未經成立憲法若何施行亦尙未定即直系人物對莊不滿然以爲五月京兆亦不願驟事更張也 
　　有上述關係莊尙得虚與委蛇長請病假無需急急辭職副院長趙椿年與莊旣屬同縣（武進縣）平日又關係極深以代院長蓋即莊之化身日前由廳長某某等十人發起挽留往莊私宅謁莊申述來意莊當問是否全院公意某廳長對曰然莊曰我以病軀本不願再側身政界惟今承諸君如此愛戴當爲犧牲主張勉留若干日如當局不開我缺我决不自辭總可以對諸君然我現在實不便到院視事長此在病假中可也衆唯唯而退觀此足知院長一席目前不致搖動矣 
[交部召集路電會議]  
　　請各省軍政長官派員列席 
交通部以各處電路收入日趨減少當局責籌費用又急如星火乃有整頓「電」「路」之擬議其路務會議亦已於前日在部中開會一次惟此事與各省軍政界關係甚鉅非通盤籌畫共謀改善决難收效昨該部特呈請通電各省軍政當局派員來京赴會與議以冀一方面可以使各該省了解部中收入之減少他方面亦可使與議者對於公同籌訂方法不致視若具文聞北京已分頭拍電促令查照辦理矣電文大略如下頃交通部將召集整頓電路會議惟查電路負債甚鉅望速遴員來京或就近派駐京代表赴會與議以便共商救濟盼復 
[津浦路組織隨車保衛隊]  
　　新訂規則十三條 
津浦路自臨案發生後對於鐵路警察極力整理茲將該路新訂隨車保衛隊辦法照錄於下（一）津浦鐵路爲保衛乘車旅客維護安寗依本規則之規定設置隨車保衛隊（二）隨車保衛隊直隸警察處並受各總段長之指揮調遣其訓練及考核勤務功過事項由督察長承處長之命辦理（三）隨車保衛隊爲便利輪替隨車服務分爲三分隊分駐各總段適中地點第一分隊駐德州第二分隊駐兗州第三分隊駐蚌埠（四）隨車保衛隊各分隊各設分隊長一員由局長派充承處長及總段長之命督率所屬員警辦理護送旅客及緊急警備並該分隊一應事項（五）各分隊各設警官三員由處長呈請局處派充承長官之命令指挥長警辦理所司警察事務（六）各分隊各設二等書記一員承長官之命令司理收發案卷交牘繕寫事務（七）隨車保衛隊暫設正警長二十七名副警長二十七名正警察一百○八名副警察一百六十二名酌量分配於各分隊（八）隨車保衛隊設號目一名號警八名分配於各分隊專司隨車鳴號告警（九）隨車保衛隊各分隊各設火夫十二名（十）隨車保衛隊職員薪級比照本路長警總分段職員薪級表辦理（十一）隨車保衛隊長警夫役餉級比照本路長警夫役餉級表辦理（正警長之餉級與一等警長同副警長及號目之餉級與二等警長同正警長及號警之餉級與一等警察同副警察之餉級與二等警察同）（十二）隨車保衛隊職員長警服務細則另定之（十三）本規則自呈部核准之日施行 
[財部公債司編内外債欵表之說明（七）]  
　　(二十四)三井洋行印刷局借欵日金二百三十五萬三千四百八十六元此欵財政部與印刷局各半分用應付本息亦各認一半原定於十一年一月到期商展二年　至十三年一月到期（二十五）東亞興業會社借欵日金二百五十九萬四千二百五十四元八十五錢此欵原爲陜西省訂借於九年十二月劃歸中央原額三百萬元　僅交付陜西一百九十六萬九百三十八元八錢交部六十三萬三千三百十六元七十七錢合如上數原定九年十二月起分六批付還但未履行（二十六）三井洋行前南京政府借欵日金一百五十萬零五千二百五十元六十一錢此欵原額二百萬元訂於九年四月還清除還過一部分外上列之數迄未照付（二十七）泰平公司購貨價欠欵日金五萬元此欵係九年五月借商展至十一年五月到期仍未付還（二十八）東亞商通會社漢陽兵工廠欠欵洋二十萬元此欵係九年一月借原額三十萬元月息在一分六釐僅付還十萬元餘欠如上數迄無償還辦法（二十九）台灣銀行學欵日金十萬零七千三百十一元二十九錢此欵本金十萬元加入利息商展至十年十二月但到期仍無償（三十）三菱銀行借欵日金三萬元此欵九年一月所借利率隨市迭經展期總無償還辦法（三十一）三菱公司海軍部軍火價欠欵日金五十萬零四千三百六十四元八十九錢此欵八年四月間成交原數四十六萬六千九百九十九元九十錢加入九年四月至十年四月利息商展一年到期仍無償還（三十二）匯業銀行借欵日金八十萬元此欵迭展至十一年三月到期仍無償還（三十三）大倉洋行庫劵欵日金一百四十五萬九千三百四十一元六十錢此係華寗公司借欵計日金一百萬元結至十年四月二十日共欠本息如上數經財部商定發給庫欵自十二年十一月起至十四年十一月止每半年付欵一次（三十四）三井洋行陸軍部軍裝價欠欵洋一百十八萬八千四百十六元七角五分原額一百九十三萬五千三百三十一元應於九年十一月還清除償還部分外仍欠如上數迄今未還（三十五）泰平公司陸軍部軍火價欠欵日金八萬三千二百五十三元三錢係前清宣統三年訂購原額一百八十二萬一千七百六十元除還過外尙欠如上數曾於十年十月商將舊欠利息加入展至十一年一月起分七月攤付但迄今未付（三十六）安些度廠海軍部欠船價欵英金七萬九千五百磅前清宣統二年訂借原額八萬八千磅除已還一部分外尙欠如上數逾期已久迄未付還（三十七）廣益公司墊欵美金九十三萬八千九百八十三元五角七分原訂八十五萬元十年六月併計本息發給總庫劵一紙定一年後付還但仍未付（三十八）醴陵美敎會敎士償欵庫劵洋八萬三千元係十一年六月到期未償（三十九）文德公司價欵美金八萬五千七百七十一元九角四分此欵原額十七萬一千五百四十三元八角八分訂定八年十二月起每半年付一次除還過兩批外仍欠如上數經商展至十一年一月起月付一萬元但未履行（四十）一和洋行庫劵欵美金十八萬三千九百四十二元四角一分此欵原額二十萬三千九百餘元内除二萬元庫欵過入五族銀行外餘欠如上數應於十年二月到期十一年七月付過八釐債劵五萬元九月付過現洋二萬元均未結價（四十一）泰平公司庫劵欵洋九萬一千四百四十九元三角七分此爲西北軍軍械運送保險各費及利息商定發給庫劵已於十年十二月到期但仍未償（四十二）日本興業銀行息欵日金三百五十七萬五千元此爲十年十月應付滿蒙山東鐵路墊欵利息及十二月應付吉會鐵路墊欵利息迭據函索尙無辦法（四十三）中法實業銀行墊欵英金五萬磅此欵原借二十五萬磅定十二年一月至十四年一月止按月付還一萬磅嗣僅交五萬磅尙未商定還欵辦法（四十四）華比銀行遠東通信社庫劵欵洋八萬元此爲財部發遠東通信社之庫劵作爲該社基金原訂五年應於八年二月付欵嗣由該社抵與華比銀行經部兩次商展至十一年二月照付迄未履行（四十五）華比銀行歐洲留學墊欵英金八千一百三十九磅十七先令九本士此爲敎育部所欠結至十年十二月之數迄無還欵辦法（四十六）華比銀行歐洲留學墊欵英金二千二百七十六磅六先令一本士此爲歐洲留學生監督沈步洲訂借學欵結至十年十二月止之本息迄未付還（本表仍未完） 
[旅京魯人請撤染如浩]  
　　威海爲北洋要港關係何等重大自梁如浩辦理接收以來措置乖方極惹起國人之不滿近魯人特爲此事迭向政府交涉未得要領昨日上午十時旅京山東同鄕會旅京山東外交後援會旅京威海同鄕會山東省議會代表團山東各界聯合會代表團諸團體集合旅京魯籍人士七八百名在山左中學聚齊羣赴公府請願每人手執白旗上書「撤懲梁如浩」「無條件收回威海」等字樣及至新華門前實彈荷槍之衛兵立將鐵栅欄關閉再三交涉方許推舉代表進内當時旅京由東同鄕外交後援會代表劉冠三張心言劉明三孫誠卿山東省議會代表朱闇如梁慕曾楊密杜山東各界聯合會代表王際唐等八人相率而入由周處丰夢賢代表曹錕接見會面時周夢賢謂『曹今日頸後小瘡仍未好不能見客諸君有話定可代達』劉冠三謂『威海爲梁如浩斷送若不設法挽回於國權損失太重爲今日計非撤懲梁氏將其所訂之意見書根本推翻不可」周夢賢謂「諸君前日呈文已批交外交部辦理大約不久必有辦法張心方謂「外交部近爲外交系所把持梁如浩與顧少川同爲外交系人且梁顧又屬至親顧外長顧忌私情心敷衍了事在渠任内懲梁一事定辦不到最好由當局乾綱獨斷勿再因循誤事」朱闇如謂「威海問題如果失敗他日别處租借地亦不易收回矣」諸代表相繼發方皆以撤梁及推翻彼所訂之意見書爲主要論點周夢賢又謂俟有相當辦法即電話告知諸君張心言謂「此次對於威案山東三千萬人意見一致省議會及山東各圑體並旅京魯人均以梁氏所訂之意見書爲喪權辱國之事應實行打消北洋要港之威海方有　際收回之希望否則損失國家權利未免太鉅」各代表旋退出復同衆人赴國務院院内無人遂至紅羅廠找高凌霨閽者以公出辭言詞頗不馴衆憤甚最後約二十六日在國務院接見代表云 
[又有反對何佩瑢長鄂者]  
　　旅京鄂人反對何佩瑢長鄂已誌前報茲聞廿五日又有湖北旅京同鄕代表朱文樑·蔣式模等三百八十七人發表通電宣布何佩瑢禍鄂罪狀電云何佩瑢以安福餘孼而作王氏走狗使盡賣省求榮之技長鄂兩載願作甘心附逆之賊禍鄂萬端以賣官鬻爵爲職志屬吏之賢否不問以枉法貪贓供獻媚閭閻之疾苦不恤侵呑漢冶萍鐵砂捐三十餘萬兩乾沒水利經費四十餘萬元而又借運蘆鹽分肥八十餘萬兩借騙官錢局三十餘萬串民膏民脂剝削已盡被黜以後尤復奇想天開斷送官礦於中央以交換督辦而危湖北官票之基金受賄締約讓日商專買抛砂十五年而喪國家之鑛權迨黄陂復職鄂人羣起反對始由閣議通過仍以湖北官鑛歸併官錢局以維票本詎何氏禍心不死又以象山鐵鑛所押數百萬運動取消閣議抗不交代凡此皆其罪跡昭彰久爲我鄂人所痛心疾首而無可掩飾者也近復野心勃勃欲乘鄂長虚懸竟挾官鑛重金詭計營謀朦蔽吳使以求電保盜揑蕭督以爲會銜報紙宣騰彰彰可考鄂人反對函電交馳而乃狼子野心布靦不知羞居然散布宵小潛跡都門謠傳内定恐嚇鄂人抑思我鄂人痛關切膚抵死難忍急起直抗勢非得已所望我鄂三千萬人民一致反對切勿氣餒而自貽後悔也除呈府院外特此電聞湖北旅京同鄕代表朱文樑蔣式模等三百八十七人印 
[北京新聞記者組織公會]  
　　北京新聞記者從前雖有幾種圑體但均因意見不合不克持久近來時遭非法干涉益感組織鞏固圑體之必要昨日（二十五）乃在中央公園來今雨軒開第一次發起大會到會者計有八十家人數百餘人首推京報經理邵飄萍爲主席報告開會宗旨純在保障新聞記者言論及身體自由先討論會員入會標準即以新聞記者個人爲單位凡北京之報館通信社及京外報紙駐京記者等均可入會因是遂定名爲『北京新聞記者公會』復推舉籌備員二十人定下星期開籌備會再行通告定期開成立大會又關於籌備員之推舉由主席依簽名簿順次讀出經衆多數贊成待成立後尙須舉定正式職員未到會者並擬再發通告請其開成立會時一律加入以求對外一致云 
[直派紛紛入京祝壽]  
　　陰曆本月二十一日爲曹錕生日據政界方面人云王孝伯刻下定於二十八日早車入京拜壽即夕回津曹健亭則有已經到京之說祝賀雖經聲明拒絕受賀無如與曹錕交誼最深之袍澤刻下或以新任要職尙未入覲或以曹錕日前違和亟須入京慰問兼之壽辰甫届故外問有此種傳說茲聞除曹王外曹鍈二十四始行返回馬廠山東省長熊炳琦亦擬日内入京覲賀又聞湖北蕭使昨已有電到京請准入京並有與吳使同來消息但府方除二十七日舉行家宴外連日已屬秘書廳電諭屬吏阻止入京祝壽此外並聞曹於今日（二十六）午刻在懐仁堂延宴外交圑計十六國公使代辦有參贊譯員此爲曹入京後第一次與外交圑之宴會閣員全體均著禮服佩帶勳章列席奉陪 
　　據民國社所報告直𨽻省長王承開斌來京之原因實因祝壽聞曹側方面得悉王氏入覲之訊特於昨日致電話制止大意謂政務緊急如無重大事件勿須來京徒勞往返云云此訊傳出後昨日午後各界說訊均謂王省長暫不來京大約俟曹壽誕日或者有來京之行至於洛陽吳子玉亦因去電阻止其來京截至昨日下午六時止亦有暫不來京之說又聞日來府中各司處正在積極籌備欵待祝壽之人曹四曹七王孝伯等已定於明（二十七）日晚車來京祝壽府中現已打掃西花廳預備爲四爺七爺下榻之所並聞四爺此來對於閣事亦有陳述 
[李紹白來奉運動弭兵（奉天通信粲花）]  
　　無結果而去 
國會議員李紹白前數日來奉意在調停奉直和議到奉後行赴省議會訪白永貞議長一面欲聯絡省議會加入北京奉直弭兵會圑體一面欲向張請願議和白固長者知張近日對直態度冷淡言之亦必無效且省會議員民黨多佔勢力知聯絡亦難成功遂將此意言之於李李復請白代爲劃策白尋思無計李謂公與少帥素善（張學良幼時曾受業於白師生感情頗厚白爲省會議長皆仗學良力）請先疏通白不得已乃往見張學良具言李紹白來意學良謂現在大帥對直欲和乎欲戰乎白囁嚅曰看不透學良復謂直方向奉乞知爲誠乎爲僞乎白思索良久曰似較前略有誠意良謂何以知之白曰觀直方歷派代表來奉致意極爲慇懃是以知之學良曰幣重言甘誘我也且政客舌如鼓簧最足亂人意稍一不愼即受其愚最宜遠之且奉直兩方各有不相侵越之言從此各守疆域不相侵害亦可相安永久何必紛紛然提條件倡和議哉白復謂奉天若能對直表示和意曹錕即下命令恢復大帥官位勳章良不悅曰此種撈什子得之不足爲榮反足爲辱况又出自曹家更如糞土稍知自愛者熟肯受之白語塞良久復曰予受李紹白之託特向少帥道達意見予個人對奉直並無何種意見惟少帥裁之良謂予對時局亦然李某果有意見請向父帥陳之奉直問題關係重大予實不敢妄贊一詞也白乃辭去述之於李李焦灼萬狀謂予此次來奉並非爲直方作說客乃由奉直弭兵會公推予爲代表擬以調人資格維持奉直和平不圖到奉後進退維谷一至於此白謂君若以弭兵會代表名義晋謁或可不遭擋駕李乃毅然投刺見張具言奉直弭兵會之發起純爲維持奉直和平消弭戰禍大帥對時局素愛和平當能容納敝會之主張云云張謂直將舉兵犯奉乎李謂决無此事張復謂直方疑奉有用兵之意乎抑貴會見奉有與直啓釁之行動乎李曰直方深知奉天必不與彼挑釁故出此進一步之要求開誠與奉謀和至敝會更深信大帥持保境息民之旨歷久不變故體察此意發起奉直弭兵會以謀奉直間共同之幸福張謂直對奉旣無用兵之意奉對直史無挑戰之心是奉直兩方均無用兵之動機則弭兵二字將作何解乎李蹚目不知所對良久乃曰奉直皆愛和平不欲用兵此種語調傳播已久但各方人士均視此爲門面話空口無憑難於堅信必議定條件互相遵守方足爲奉直和平之保障張謂直欲以條件保障和平而予則以信義二字保障和平直方果從此以信義二字與各方相見則全國之和平亦足保障况奉直乎李見張語氣冷落知不能協乃遜謝辭出嗣復與三省民治俱進會有所接洽亦無結果蓋民治俱進會爲民黨組織之機關所持宗旨截然相反宜其言之不入也 
[浙議會紀事]  
　　質問省行政態度案答覆未滿足 
　　浙議會二十七日上午十時法律股開審查會簽到王潤等四人因股長未產出對於省自治各案槪未審查財政股亦同時開審查會由林茂修主席分組審查决算案下午一時開大會政務委員沈鏡蓉李金章楊文洵戚孔懐相繼簽到議員報到者八十餘人由沈議長主席因議程十四案無甚重要故出席議塲者祇有五十餘人不足法定人數隻字未議即行散會至該會質問省行政態度一案已准省長咨復略謂查前咨稱章制係指各機關組織章制及承轉等手續而言實業廳轉行部令即係一種承轉手續至浙江公報登載文件係依貴議會議决浙江公報條例辦理云云對於曹錕命令何故不登浙江公報及實業廳何以仍與農商部行文各節仍無確切之答復蓋因浙省與北京軍務已顯然脫離民政處不即不離之地位省議會爲議决省自治案堅欲張省長表示擬即請其出席答辯 
 
 
 

Page 8

 
 
第一萬八千二百三十三號;中華民國十二年 西曆一千九百二十三年十一月二十八號
星期三 * *   
 
 

Page 9

 
 
第一萬八千二百三十三號;中華民國十二年 西曆一千九百二十三年十一月二十八號
星期三 * *   
 
 

Page 10

 
 
第一萬八千二百三十三號;中華民國十二年 西曆一千九百二十三年十一月二十八號
星期三 * *國内要聞二 
[張宗昌投奉後之經歷]  
　　兵額已有萬餘人餉　專特烟賭稅要求回防 
吉林通張宗昌自安福失敗所部第一師解散後於前年抽効來東張作霖即以其帶來之下級軍官編成將校圑令其率領駐紮海拉爾旋因餉項無着不數月又解散奉直之役張自告奮勇潛往山東密說田中玉並招兵謀響應田商之段段策奉必敗囑勿動田乃　詞拒絕且擒斬張之招兵委員數人張懼回奉會高士儐盧永貴等又謀不軌張復告勇奉僅給護從七十餘指定調遣軍隊令其馳往剿辦一戰告捷收撫盧永貴之山林警備隊代領其衆又復四出招莫漸聚漸多去冬東三省軍隊改編時即將張宗昌部改編爲東三省陸軍第三旅（每旅定額五千人）以張任旅長又以俄黨潛滋東邊防務吃緊特設綏寗鎭守使一缺委張兼任令率所部駐防綏寗一帶張氏在東悉心經營擴充實力沒收俄黨軍械發給所部現在名爲一旅實數倍之即鎭署副官一項達百餘員其他員缺之增加不問可知且有鐵甲車數輛舉動非常闊綽是時之張宗昌居然爲東邊之大員矣 
　　張宗昌部隊旣衆餉糈亦繁而奉天則對於是項軍隊一文不名一槍不給除軍械以沒收俄黨者充撥外其籌畫大宗軍餉亦自有來源所謂徵收烟賭稅是也以東寧一縣城言寳局七處每處每日收捐中交現小洋六十元（此項紙幣吉省其他各處均已不用惟東邊一帶仍流行大約每一元五角合現洋一元）會局亦然月可收取一萬餘元其他城鎭無莫不然賭風幾與粤中相伯仲烟則自一面坡以理公開買賣東邊一帶什九產烟其法由地主招集直魯流氓從事培植及至事畢每名給烟土二十五兩不給工貲流氓散後有他去者有投入匪隊者名曰烟匪翌年春融凍化後彼輩復棄其刦掠生涯重操舊業循環不已張宗昌即於罌粟成熟時派人徵稅每刀徵稅烟土三十五兩（刀即割漿之刀不論割得之多寡統以刀數計算）今年陰曆六月底張派陸軍八起分赴東寗縣屬收取烟稅每起十八名共計五百九十刀徵得官刀烟一萬四千七百五十兩此外徵收軍士每人平均可得五十兩係種烟户之孝敬上項官刀烟分配大小各機關圑體至極公平其支配數目已忘其詳張氏則獨得一千兩奉吉長官亦有分潤者烟土收獲畢即令種烟人將烟圭暫埋山上趕緊逃走以免再有陸軍胡匪徵收烟稅種烟人即如法泡製須俟嚴冬封凍後方可隨糧車運出銷售現在市上流行者均係官刀烟私烟尙未上市刻下東寗每斤（十兩半）市價二十七八元張宗昌且在東寗設一大規模承運公司每烟土一斤由陸軍包運至五站收運費二元長春收運費八元其包運章程亦極穩妥從未出有何種錯誤營業極稱興成此張氏在東邊徵收烟賭稅之大槪情形也 
　　此次張旅調奉屬懐德舉行操演然尙逗留長春且恐不能回防緣張旅在懐德長春兩處滋事以及在東邊徵收烟賭稅等被張作霖知悉大爲不滿外間遂有張宗昌將被撤任之說其實申斥則有之撤任尙非眞相張作霖擬將該旅調防喜峯口宗昌以絕其餉源不充且請辭職並謂本旅軍隊均由本人一手招募須將歷來餉項軍械招募等費一併發還本人不妨下野是即與張作霖算賬也張作霖以此費甚鉅兼之稍有誤會何必立即方辭自起糾紛遂派張學良挽留無奈張旅宣言如不回東邊原防堅决不幹雙方尙無具體辦法也 
[吉林通信（隱）]  
　　朝鮮總督府召集滿蒙會議 
據日領館傳出消息朝鮮總督府召集東三省日領及其他有關係人員自本月二十日起在總督府會議室開會討論下列各問題預定會議時間以三日爲限議題如次（一）商租權問題（一）鮮人歸化問題（一）與滿蒙條約有關係之諸懸案（一）裁判問題（一）鮮人敎會問題（一）不逞鮮人問題（一）鮮人產業問題（一）鮮人金融問題（一）鮮人各種闓體指導問題（一）朝鮮對各領事及關東廳辦理事務之連絡（一）滿蒙開發設施（一）其他諸問題内中最要者爲在東三省鮮人子弟敎育問題及一般在滿鮮人之保護如何設施二項出席此次會議者共計二十二名探錄如次哈爾濱總領事山内四郎奉天總領事船津辰一郎間島總領事鈴木要太郎安東領事西洋義撤吉林總領事代理領事深澤邏遼陽領事蔽野義光海參崴總領事代理領事渡邊理惠牛莊領事清水八百一長春領事西春彥鄭家屯領事吉原大　通化領事分館主任阿部又重郎海龍領事館主任田中繁外務省亞細亞局第三課長坪上貢二拓殖事務局書記官船田中關東廳警務局長中山佐之助朝鮮軍參謀長赤井春海海朝憲兵隊司令官那須太三郎關東憲兵隊長峯幸松滿鐵理事赤羽克己平安北道知事生田清三郎咸鏡南道知事李圭完咸鏡北道知事中野太三郎現在駐吉深澤總領事以及其他各處領事均已紛紛前往預備屆時出席參預會議預料該會閉幕後對於滿蒙力面政策當有重大之發展而韓僑及商租等同題更心引起種種之糾紛也 
[熊炳琦入京與未來之魯政潮]  
　　政客官僚相率北上 
濟南通信山東黨派複雜熊炳琦投鼠忌器本不敢輕易吏動廳道惟據今日（二十六）所聞昨日隨熊北上者除省署秘書長王亦柳外尙有濟南圑議員國晋修民治社議員梁慕曾李少白誠社議員景伯言等十餘人而宋杜兩議長則以參與旅京魯人大請願早已在京記者以凡與政治有關係之人皆相率此上包圍熊氏斷不無幾分作用在内遂向某議員俱樂部探詢據云曲卓新之財政廳于元芳之政務廳以反對者多早已不成問題而熊氏秘書長王亦柳氏恃近水樓台對政務廳一席大有舍我其誰之槪熊氏與王亦頗相得此次王之隨熊氏晋亦即爲個人位置問題財政廳一席縬子衡（前財政廳長）希望頗切惟張係民治社人物故熊氏不表贊同現在運動最力者爲丁劍池常朗齋二人惟一般人皆以爲現任財政廳長王洪旣爲曹錕舊屬又帶民治社色彩倒之誠非易易不過濟社誠社譅爲熊氏此次晋京爲倒王之最好機會宋杜兩議長遂相率北上而對方之民治社亦未肯放鬆紛紛晋京以謀抵抗雙方鈎心鬭角進而至於短兵相接預計三五日後必有一篇熱閙文章供吾輩之新聞材料也 
[昌邑法敎士被擄外訊]  
　　大陸報二十一日濰縣通訊云頃接丈嶺車站附近法敎士被擄詳細消息當本月十三日周主敎及羅神甫同在膠路丈嶺部附近之張家溝爲入敎華人施堅信禮下午二三時許匪徒襲攻該村架羅神甫而去夜半復回並擄周主敎送往二十五里外之荒山名西山者翌晨周主敎見釋匪黨語以無意傷害兩人徒爲官軍圍困不能逸出故藉以自衛並請周主敎署一證書允向官軍說項收撫改編周主敎因往坊子談判匪稱其衆共一千五百人但周氏所見祇有三十人周主敎會接羅敎士兩函但近五日内則杳無音耗書中稱匪從從待遇尙優惟揚言官軍進剿將加戕害至高密軍事當局則謂此事不能立决須考慮數日再定辦法按兩人最初被拘之西山在濰何東岸山頗高峻離青島九十哩而離昌邑安邱濰縣高密諸縣並不甚遠素爲盜匪出沒之區其南諸城安邱交界處亦聚有小股土匪甚多大者據稱有數百人云 
[鄂蕭就任巡使之預備（蕭蕭）]  
　　省議會歡迎會之與論 
鄂督蕭耀南此次升任兩湖巡閱使一般人以鄂省爲洛吳徵發餉械之策源地遂傳吳有暫緩移交之說其實蕭爲洛吳一手所提拔已具有特殊關係斷不致因各領兼圻遽爾離異也吳於此項明令發表後曾電蕭致賀並召兩湖巡閱使漢口行署之宋芝田副官長至洛囑其辦理交代現已協議妥當决先結束漢口行署所有行署附設之各課處一律撤消職員衛兵均行調洛即於漢口行署改設置魯豫巡閱使署駐漢辦公處以宋爲處長宋已由洛返漢吳並派諮議何某一同來鄂襄辦一切蕭氏前擬於下月一日正式就巡閱使職使署則附設於軍署大樓使署職員亦由軍署人員兼充以節經費現蕭因巡使就任及省長問題電請入覲曹於二十二日來電阻止蕭以上述各事有與曹面商之必要覆電再申前請洛吳亦於二十二夜電蕭約其至洛同行蕭已派蔣副官先行往京修葺駐京辦公處以便駐節是蕭之能否於下月一日就職尙難預定也鄂省議會此次因反對何佩鎔長鄂主張仍由蕭兼曾於十六日電請北京下令並定於二十三日歡迎蕭氏到會發表政見輿論界對於議會歡迎蕭氏之舉頗多訕笑蓋蕭之兼省長已有年餘省議會代表人民如以蕭有兼長之可能則早應電請下令不宜俟至今日今因消極反對何佩鎔之故不惜自相矛盾（該會前曾發電拒蕭）墮其人格外傳議員等之所以前後異態者因得有一百二十串之代價確否則不敢斷言也省議會受此抨擊後遂臨時改變計畫發出柬帖謂爲歡迎蕭兼省長升任兩湖巡閱使其不曰蕭督而曰蕭兼省長則其歡迎之命意殊可玩味昨二十三日午後二時蕭氏乘馬車到會前列衛兵後隨馬弁車騎縱横威武無匹省議會門首紮彩懸旗鋪張壯麗亦爲從來所未有出度議員七十九人由副議長劉楫主席首致歡迎詞畢蕭親至議台前謙恭數語即由秘書長成憲代表朗讀答詞觀其語意似即前此所預備來會發表之政見者中有此後對於中央則取扶助主義對於地方則取維持主義財政必取公開不剝民以自奉用人必期至當不樹黨以營私等語其他如嚴肅軍紀整頓吏治振興實業普及敎育及對湘推誠相與互泯猜嫌無不頭頭是道成憲答詞甫讀畢田議員作硯忽起謂三巡閱使令下後蘇皖贛等省皆通電反對而鄂省獨表歡迎者蓋因鄂省久處他人覊絆之下呻吟憔悴呼籲無門蕭督以鄂人而膺使任必能爲吾鄂造福希望蕭督確能實行巡使職權勿再受他人之羈絆任人宰割並希望以實心行實政勿徒以答詞内所列各端僅見於口頭而不見諸事實則幸检甚矣嗣李議員繼膺請蕭尊重議會職權攝影會餐而散（十一月二十四日） 
[湘省戰亂中之敎育譚（長沙通信）]  
　　第一師範學區會議記 
湖南第一師範學區旅省敎育界同人劉玉楷童文豹等於二十一日午後四時在敎育會右邊樓上開會討論第一師範學區事務到會者有魯景森張紹武周漢藩等十餘人首由歐陽剛中報告略謂今日開會係討論此後第一師範招收新生應要求政府令該校照舊章每縣取二名或照省議員名額支配事姚孟宗云第一師範學區除中路各縣外曾劃入沅江會同南縣綏寗等縣中路茶陵現復由第三區劃歸第一學區在孔競存長該校時曾呈請每縣每班收取二生餘作公額以期普及於僻遠縣分敎育利益甚多實施以來毫無流弊自易培基接任後即改變辦法每縣只收一人餘數盡作公額於普及敎育上阻碍實多此後不能不要求政府命令該校照舊例辦理或照歐陽先生提議依議員名額支配又第一女師範學校今年亦有人主張仿照第一男師範辦法要减少縣額應一同請求政府令該校不得任意變更云云周漢藩云辦理師範應注意師範人才謀地方敎育發展并主張由今日到會諸君發起約集第一學區内敎育界要人再切實討論姚孟宗又云初級師範不宜辦選科因爲小學敎師非擔任各科敎授不可童文豹云師範生要勒令服務以臻地方義務敎育最後議决結果如下㈠男女師範招收新生每縣應平均支配㈡初級師範禁辦選科㈢師範生在服務年限内不得升學及就他事否則追繳在校學膳費㈣此次作爲發起會推定歐陽剛中根據議决案擬定呈文信稿約集第一師範學區内敎育界人員再開會討論議畢散會（十一月二十二日） 
[劉冠雄長閩說復盛（禹衡）]  
　　當不致如前此之被拒 
劉冠雄復將長閩不特京報紀及即最近旅京閩人士來函亦謂不日即將發表劉氏已擬以方兆鰲爲財政廳長鍾麟祥爲政務廳長夫以劉氏之資望與旅京同鄕之推戴目下北京政府之情勢而但求一省長但求一閩省長固無難事惟劉回閩後事實上有無阻礙尙爲問題劉氏前次回閩所以不獲上臺者表面爲民黨殘餘分子所反對實際則更有一有力者從中操縱其隱幕早已揭發今劉氏長閩之今果下所謂殘餘之民黨與操縱此民黨之有力者是否不變更其態度殊未敢知茲據一般人推測劉冠雄長閩第一障礙爲王永泉之是否同意王如不同意則更視孫傳芳之是否贊助與其贊助之實力如何近聞劉派由都來函謂劉氏長閩確將成熟劉尙遲疑而慫恿者則以爲非達其目的不止目下所視爲最有希望者㈠劉氏於陳炯明臧致平二氏感情頗洽孫氏極欲統一閩局而實力不足擬借劉氏長閩從中疏通以達其統一之目的㈡王永泉與劉感情雖不甚好然王氏與南省某督日來以時局關係漸趨接近某督允爲劉氏疏通大約能保持其現有勢力王氏亦不阻梗之至薩氏方面雖與劉不無畛域之見然薩性本恬退而爲省數民黨所推戴者未必甘受其挾持外傳劉氏不日南下當不外上列之數因也 
[攻厦防浙聲中之兩訊（福州通信）]  
　　日前當局開軍事會議閩垣各界頗爲注意即厦埠方面亦以臧氏趕速回厦即爲此會議結果欲即解决厦局而回也然聯軍三代表已於本月十八日離省回厦據軍界所傳當日會議孫請楊樹莊司令贊助楊謂須籌海軍欠餉九萬元方能動身孫以所部軍餉尙無着落遂爾中止攻厦一節當非目前事矣 
　　孫傳芳注意防浙已成事實故日昨此間報載對於福寗方面將李生春與王麒兩部換防而三都亦連日會議自爲解决然證以近日所聞則此事未確㈠李部在省垣甚少大部分已開赴上游㈡王部之兩圑長其一離省者才四五日其一猶留省垣並無怱遽之動作故此種換防消息目下尙未能證實 
[廣州附郭大戰後之新形勢]  
　　東西兩路進取石龍中央部隊進取增城 
陳軍此次作戰人數在萬人以上實力非不雄厚特有兩缺點一爲子彈缺乏二爲糧食斷絕此外更加之以憊敝故雖拚命進攻第一日不能得手銳氣已減其半第二日復失敗則元氣又大傷查連日陳軍戰敗之部份其損失最多及實力最傷殘者爲沿石灘仙村而來一路此路即爲葉舉所統率之楊坤如熊略及洪兆麟殘部等爲多數小部分歸併而成當十八九兩日之進攻本以袁蝦九所率之綠林爲先導意以爲先疲勞聯軍然後再以大隊繼進惜爲兵艦巨砲所阻致不能衝過車陂石牌而入廣州市其退却時復被許軍車頭機關槍陣所截擊沿途分做數段致部隊除死傷被俘虜外多不能歸隊已散竄於各鄕落中故此路陳軍實力幾至消滅無餘至林虎劉志陸等退却後情狀何如無從查悉然林虎必退至增城左近此方接濟更難如無厚儲之糧食子彈恐再　一戰已屬不易惟增城力面尙有一部聯軍死守待援而包圍增城者爲謝文炳張化如等十八九兩日戰情已見各方面報告十九晚至二十晨情形錄下 
　　㈠東路東路許崇智親赴前敵督戰除十八九兩日將沿廣九路由石牌以上至新塘仙村之敵均次第肅清外於昨十九晚已將部隊集中新塘以梁國楨梁士鋒莫雄梁若谷等爲一路由梁國楨統率之向石灘方面進取另一路則以二四五七八各旗以張民達統率之向新塘抄出聯和墟前之某方以截擊林虎一部之退兵樊鍾秀一部則爲後方策應 
　　㈡西路西路於昨十九日沿廣九路搜索而進隨處見有陳軍散亂不能集合之部隊甚多但均疲弱不堪殊無鬭志故甫一交鋒非被繳械即落荒四散至晚十一時許前頭部隊已達石灘陳軍則退至石龍東路隨亦繼進是晚即在石灘露營一宵今（二十）晨劉震寰許崇智同到新塘擬將東西兩路合併决於今日進攻石龍因陳軍頃方在石龍集合收容殘兵宜乘其未集合前加以追擊使首尾不能相顧而易於擊散也 
　　㈢中央各部中央各部滇軍以佔據白雲瘦狗龍眼洞之優越地勢如以精銳之部隊林虎兩日猛烈來犯實毫不介意於聯和墟一戰尤能以奇兵出林虎不意於狹道加以截擊其損失尤多林虎於昨十九退却後至今晨亦未見再來反攻查聯和墟之地勢係夾於兩旁山嶺之中只有一路可通而其前復有沙田獨石帽峯山各險要前年莫榮新追李協和時即於此處大戰爲協和所敗其險要可想而知故協和此次對於作戰計畫全以誘敵至此處藉地勢之優勝以爲殲敵之利器不虞林虎亦中計也滇軍各部昨夕即宿營於聯和墟今晨據探報林虎部隊似已凖備退增城故决於今日向增城進取一以追擊林虎之衆一以解增城之圍也 
　　另一消息十九號下午以後仍有一部分陳軍死踞新塘附近之暹岡黃陂等處欲向北方從容逃竄俾與由太和市敗退之隊會合而出從化邊境不料聯軍旣由朱軍長等親率大隊從龍眼洞方面喞尾直追復有劉總司令等撥派所部繞出西湖墟一帶兜擊將其先頭敵衆完全擊潰轉回增城方面而逃欲由從化突出粤路之敵聞耗亦即退却石牌方面則更有范蔣廖許各軍協同前進極力包圍劇戰至夜候十時許遂將黃陂暹岡大村一帶完全佔領餘敵盡向石龍退却聯軍奮勇追擊直至今日（二十號早）亦祇有小衝突而已現查山陜軍路孝忱所部約有二千人已加入廣九沿途援助其餘原防城北之滇贛各軍因太和市方面已告肅清紛紛轉乘火車出發俾向石龍進攻至北江日來雖似緊張然料陳軍後援主力已弱或不致再有大舉也 
[九江近事]  
　　此間拒陶公民團電京云北京國務院鈞鑒陶家瑤不惜賄託夤緣營謀贛長迭經贛民曁各公團通電否認近聞潛密來京力謀到任鈞座洞悉輿情諒不爲惑江西自南贛軍興政治混亂賴蔡督理盡力維持秩序漸定際茲待治方殷豈容無事自擾萬懇俯從民意取消前令以杜糾紛而維贛局九江紳商學界劉公简萬和悅許鴻模徐霖泰夏鼎楊友臣曁公民五百六十七人公叩 
　　潯人反對蘇皖贛巡閱使電云北京國務院鈞鑒巡閱名稱早應廢除祇以時局不靖遂致延留至今現値憲法公布諸事悉遵正軌忽有蘇皖贛巡閱使之令徒起三省之糾紛增人民之担負於義無取於法不合應請收回成命以順輿情而維大法九汪紳學界羅綱紀廖濟寛劉廷獻萬和悅許鴻模徐霖泰劉公简公叩 
　　樊鍾秀部前由豫運來大砲四尊經潯軍事機關報省以運輸不便請緩解赴贛南現樊部業已散隊此砲當然沒收駐潯第三團請留團部應用 
　　九江關監督近據稽查報告關署發給往來銅元護照屢有重複冒用希圖影射等情現爲杜絕流弊起見特改發加蓋戳記逾期作廢護照以前所發護照槪作無效 
[江蘇敎育實業聯合會]  
　　第一日開會情形 
十一月二十六日江蘇敎育實業聯合會在南京開第三屆常會計到韓省長嚴廳長蔣廳長張廳長吳科長單科長黃炎培袁希濤盧殿虎郭秉文鄒秉文榮宗銓過探先王舜成茅以昇阮尙介趙師復楊鄂聯竺可楨等多人上午省長主席下午省長以有要公先退由蔣廳長代理主席茲將各報告及議决案錄下（一）韓省長請敎實兩廳長報告第二屆常會以徬本會公務經過各情形（一）蔣廳長報告會務經過情形（一）張廳長報告會務經過情形（一）黃炎培報告職業敎育委員會第一年進行計劃及已辦將辦之事件（一）職業敎育委員會提議請本會附設全省職業學校手工成績陳列所以資研究而謀推廣案議决手工成績陳列所由職業敎育委員會駐會委員籌備同時並會同農工商職業各委員會主任及總幹事籌備職業敎育成績展覽會與地方物品展覽會同時舉行（一）職業敎育委員會提議請本會建議省行政官廳通令各縣指定職業敎育專員案議决緩議（一）實業領費各機關提議擬請省長從速指定實業經費的欵以維實業案議决照原案通過函送省署令行財政廳察酌辦理（一）工業委員會報告提議組織電業委員會案議决此項委員會名稱改爲南京路電計劃委員會將大綱加以修正餘照原案通過（一）工業委員會報告提議請訂定江蘇省電氣事業管理條例案議决緩議（一）工業委員會報告提議江蘇工程材料研究簡章案議决删江蘇二字將條文加以修正通過（一）地質調查委員會報告經過情形並擬添聘專任調查員及希望十三年度增加預算案議决一贊成添聘專任調查辦法二修改十三年度預算辦法應交由工業委員會提交聯合會議决（一）省公署交議擬設絲茶改良產銷籌備所简章案議决交由農工商委員會核議（一）商業委員會提議擬請設立商業統計處辦理蘇省商業統計案議决商請上海商科大學曁南商科第一商業各校聯合其他商業機關辦理由本會組織商業統計分委員會主持接洽商業統計分委員會即附設商業委員員會（一）實業廳長提議對於各塲廠來年之希望及其應有之計畫案議决淮楊道稻麥場徐海道造林塲應添設化學工業原料研究所應由敎實兩廳編列十三年度預算絲織陶業及九工之針科所需擴充改良經費亦應編列十三年度預算以十萬元爲率以上各辦法函請省長行廳辦理 
[杭州快信]  
　　新市場福慶里軍警衝突案受傷最重之警察成振德經西醫療治可卜生全雙方官長出而調解主張持平辦理 
　　本月分軍政警各要需財廳已如數撥發收支相抵不敷十餘萬元聞係商由中行籌墊敎育實業等費月初給發 
　　杭總商會據江山商會函訽會董互選會長出席人數如何規定當經電部請示昨准農商部指令以互選會長副會長出席人數商會法旣無明文規定自應按照該會以前辦理互選之習慣成例以爲標凖 
　　杭市受滬市影響至昨日（二十六）現金奇缺晚始開市令日缺軋如故亦開晚市一時未易鬆動 
　　一師慘案高審廳確定十二月二十八日開第三次偵查審因今日杭報誤爲本月二十八日開庭公判故各校學生紛向該廳詰問 
　　餘臨汽車公司日前開創立會選舉董事後昨已分函餘杭臨安兩縣知事將購用地畝布告領價並派童少梅馳往測繪預備施工 
　　張省長封翁張以柏今日由新昌抵西興午刻省署派員率馬弁十二名馳往迎迓 
[南京快信]  
　　外間喧傳因滬警廳長問題將牽動江浙政潮蘇商聯會持開緊急會議推定蘇民生王鴻藻鮑友恪任桂森朱嘉楨董永成沈沅等九人代表晋謁齊督請維持和平時齊適赴省署接電話後即由省署趕回延見各代表謂蘇仍抱保境安民宗旨維持和平公約任何方面發生戰事蘇决不陷入旋渦請放心各代表遂興辭出 
　　齊督昨下午一時赴省署晤韓省長至三時返署 
　　陶家瑤昨由滬來晚六時謁齊談至十一時出城日特車赴京聞陶下月初即赴贛長任 
　　院電兩長列舉兵工需要五點請分别查明具復㈠蘇省有幾種實業能用兵工㈡全省道路需用兵工若干㈢全省荒地能屯墾者若干㈣黄河防守需用兵工若干㈤各地鹽田需用兵若干 
　　齊督駐京代表閻祖培報告事畢今日北上 
　　浙江實業廳派委顧問孫海環來蘇調查地質成績曁實業機關張廳長已派員妥爲接洽指導 
　　陳調元電告抵徐並報告接收魯鄭剿匪總司今部文卷事宜 
　　省議會昨開敎育實業内務請議審查會僅到三人又流會今日接開審查會 
　　江寗地方雜捐自移歸欵產經理處接辦後敎育局以房舗捐茶捐爲小學經費專欵仍請由警廳捐務處徵收劃撥以免紛更俾資接濟 
　　南城地方公益聯合會昨日開會選舉省議員劉昌威爲會長陳葆卿劉雨農呂鍊伯鄧芰軒爲常川駐會幹事　　連日由皖滬來寗轉車赴京祝壽之軍人政客共數百人津浦頭等車以此數日爲最擁擠 
　　財廳委孫士楨充無錫北栅口分所騐票委員翟熊書赴江寗縣查案省署派委員王屏南將測量儀器解還蘇州太湖水利局 
　　東南大學校長郭秉文昨因副校長劉伯明病故自滬趕回主持一切 
　　兩長昨又准王承斌來電派員赴蕪採購軍米過寗時請飭屬查照放行 
　　韓省長咨請内務部將中藥註册章程即行撤銷以後關放辦理違禁藥品事仍照民四管理藥商章程辦理　　昨晚寧省火車因車頭損壞停止開車郵件均由馬車運送今日可修竣恢復原狀 
地方通信 
[蘇州]  
　　水警與縣訂定會哨日期水警趙廳長以近年匪勢不靖民間頗感困苦而鄕民終歲辛勤所獲之資屢爲匪徒攫取殊非保衛閭閻之理特訓令各區長文曰案照歷届冬防聯絡辦法訂期會哨擬自陰曆十月二十日爲會哨之始按月分爲三期每逢上旬（初十）爲第二區駐在吳縣之第十一隊巡船及無錫吳縣各水巡隊會哨於望亭鎭中旬（二十日）爲第三區十三隊及無錫常熟各縣水巡隊會哨於羊尖鎭下旬（三十日小建即二十九日）爲無錫吳縣會哨於横林鎭聲氣旣通相輔自易俾得聯絡防務進行事宜除分行外合亟令仰該區長督飭所屬各隊長各分隊長巡官等遵照辦理一面咨請吳縣常熟無錫各縣知事轉令所屬水巡隊偵緝隊屆期前往會哨以資震懾 
　　市公所會議補選投票區域紀蘇州市公益事務所潘蔣顧三市董爲討論補選缺額縣議員投票區域事務於昨日（二十六日）下午三時在舊元署市公所該會開 
 
 
 

Page 11

 
 
第一萬八千二百三十三號;中華民國十二年 西曆一千九百二十三年十一月二十八號
星期三 * *會城内外各市民公社代表到者共有三十餘人開會後由市總董蔣季和主席首先報告開會宗旨次述本人宗旨此次補選擬根據第一届辦法蘇市各區合匭投票請到會者從長研究經衆討論多時旋有闖門外某公社氏表起立陳述闖門城外地處寥關選民入城投票於事實上深感不便應請在城外分設一匭云云婁江公社社長潘萃青亦即繼起發言謂婁齊葑三門外地點與閶胥盤三門外其遼闊正復相同應請亦設一匭云云結果議决本届補選縣議員蘇市共設三匭城内設一匭閶門外婁門外各設一匭並推定監察員數人而散 
[無錫]  
　　鄕鎭電話一再擴充縣屬青城市前洲玉祁禮社北七房秦巷等五鎭裝設電話一節已迭誌本報茲悉電線已掛至前洲鎭電話桿已植至玉祁鎭原定大墩市公所中裝機一具現已取消改裝在玉祁鎭上大商號内前洲鎭本可即日與城市通話現因城中公司有總線一條尙未到埠故一時不能與城區接線又聞該市之南雙廟鎭亦欲裝電話機一具業已與電話公司接洽就緒矣 
[常州]  
　　市公所敎育討論會紀武邑市公所敎育委員會前請上海旦華校長趙靄吾來常指導各小學二十六日下午五時市公所特請趙君在所内開會邀集各校長敎員到會討論到者五十餘人市總董錢琳叔主席開會後主席報告開會宗旨并致歡迎詞繼請趙君發表意見趙君先述在三高一女高一高等校觀察狀况略謂　校敎學法均有可采之處兒童自治事業組織京甚完備惟設備上所欠缺者爲課用桌椅及黑板最好改用長桌仿大菜檯式坐椅用各個的俾便兒童作業黑板勿用大者多用小者裝置活動且勿宜過高次發表意見十種（一）編學曆（二）敎學法（三）設備（四）閱書會（五）敎室裝飾（六）展覽會（七）學校衛生（八）養心訓練（九）校外敎學（十）敎師修養講畢會員請趙君講綴法敎學法趙君乃將設計敎學方法詳細陳述語語從經騐中得來講演至二小時之久聽者絕無倦容復由趙毅甫代致謝詞而散 
[鎭江]  
　　上黨丹徒兩鄕呈送選民册鎭江各市鄕奉令調查選民爲日已久迭經縣署催送草册在案茲聞上黨鄕首先調查告竣計共選民五千四百六十一名并編就名册六本由董事朱昌松呈送到縣丹徒鄕選民京復調查告竣計選民三千七百十八名編成名册四本由董事殷正柏於昨（二十五）日亦呈送到縣矣 
　　警局令催结束游藝劵鎭江警局劉局長前爲設立乞丐收容所與平民學校特舉行游藝大會各節已迭誌本報茲局長爲結束票價起見特通令各區署略謂舉辦慈善當以手續清楚財政公開方足以昭信用而免清議更宜手續敏捷以資收束合行令仰各該科署隊長從速將票價及票根尅日彙齊送局以便呈報長官宣布地方以杜外界之口實倘有一人稍涉遲延或染汚點遺羞全體殊非本局長所厚望也仰即遵照云云 
[揚州]  
　　航商反對騐船呼籲之電文十二圩十八帮全體航商本日（二十六）電北京鹽務署長稽核所總會辦江蘇督軍省長兩淮運使揚子棧長云竊准鹽行引各岸向由江船專運前經揚子棧註册編號呈報備案特許裝鹽歷久相安無事今揚州稽核分所祝協理提出四條紊亂舊章羣情恐慌其第一條云量船必須徵求各船容量實在查江船運鹽向由運商選擇僱用設有不良由官廳懲治至容量裝鹽多寡由商與船自由支配無官廳干預容量之先例第二條云常關號次必須與註册號數永遠相符方可裝鹽查蕪湖常關號數是完　船鈔關稅之一種無勞稽核所代行職權揚子棧號數屬於行政範圍自應聽候查騐稽　所不過收稅造報已處處侵呑權限理由何在况江船祇管運鹽不管納稅稽核所顧名思義無清查之必要第三條云運照號數是否裝稱此項運照號數之鹽查江船圓載後開明船名鹽數請發運照行經所過各局卡接數掣騐與照不符不能放行當然不成問題第四條云裝稱不能超過原報容量以外查裝鹽開江沿途局卡查私極嚴稍有餘鹽即充公受罰除正鹽外不敢夾帶又何收量小裝多拚生命於驚濤駭浪之中此又不成問題以上四條均經議决一致否認今祝協理又設局派輪强令重載鹽船泊騐於大江風浪之際危險不測且有未經該輪杳騐即以私論到岸逾期亦以私論等語是未考慮江船行駛情形謬立苛例不知船有性命商有血本設有傾覆同受實禍此萬難承認者也又有請者前因湘省開戰運商突然宣布停捆六個月數百艘留滯江干待哺嗷嗷已經數月今幸無事亟應照常啓運上維稅課下利民生誠爲當務之急况屆窮冬數百艘舵工篙師無以存活難保不生危險似宜及早開運俾可補救生計維持現狀是以不揣冒昧瀝陳下情懇乞俯念航業艱困迅賜拯援不勝仰望戴德之至並悉鄂湘西皖四岸運商事務所亦電前情於各當道反對分所主張云 
[高郵]  
　　共濟醫院開幕邑紳馬君家驊鑒於郵地未有完備醫院特擇西門黃家花園組織共濟醫院聘請醫士凌鴻年等分科主治等情業誌本報茲已籌備就緒今（二十五）日開幕東邀各界參觀由上午八時起至下午五時止參觀者絡繹不絕陳設各科藥品注射器具分别男女療治等室佈置極其完整 
　　疏浚市河水源城内各户吸水全賴市河水源茲届冬令水涸通運水關高墊淤塞阻滯水流缺乏飲料火警堪虞茲由市助理王君派夫疏浚洵謀公安之要端也 
[清江]  
　　土匪架去大批小學生於漣水淮陰沭陽三縣交界之唐家窪地方陰曆本月十二日午後（即陽曆十九日）忽由沭境竄來匪人八十餘各携快槍將該處初級小學生徒架去十餘打傷七名並將敎員馬某架去其稱學生也謂之猪子其稱敎員也謂之母猪校長朱子敬於出事後萬分惶急奔赴附近駐防警隊報告一面派人飛報縣署請予援救刻大股匪人已竄集至該縣和尙圩地方除由該縣警隊營長鄭實帮帶王建屏隊長朱子青等調集大隊前往攻剿外昨晚（二十三日晚）七句鐘時淮陰警備隊營長王振鵬亦奉淮淮漣泗聯防事務所令即時帶領騎步警備兵士兩連星夜飛往協剿矣 
　　委員勘收上游各汎工程今歲伏秋大汎凡運河上游險工均由堤工事務所揆欵搶修並由所轉報請欵分别辦理茲届霜清水涸各工告竣復由所飭取汎員工用清册彙呈運河工程總局請予核明數止派委騐收一面請撥挪墊各欵以資結束刻督運局已委工程處　王寳槐就近騐收昨王又復轉委本處總務科長許維周往騐上游各汎聞許君已由運口汎起逐汎按册勘收矣 
[徐州]  
　　學生聯合會改選職員徐州學生聯合會於「五四」運動時成立嗣又停頓二年於上學期復由三女師第七師範第十中學學生發起後有培心一高一女高加入會員日見發達前（二十四）日下午二時假快哉亭開會改選職員當舉定新幹事長李仲調張廣平議事長馬雲青周長春復由新幹事長主席推出各股職員舊職員即行交代云 
　　警捐移商埠局銅山警察局原有捐務處專收洋車小驢土車大車等捐現因商埠局成立警局應　捐務處移交商埠局接管茲聞定於十二月一日捐務處全體遷入商埠局辦公云 
[嘉興]  
　　縣會臨時會閉會嘉興縣會三次臨時會已屆期滿於二十七日下午一時舉行閉會式縣知事委派姚科長蒞會觀禮警察所長張光烈亦先時到會各議員因急於返里故所行禮節極　简單並無演說 
　　省委呈報災况四鄕田禾多受蟲災疊經地方圑體呈報縣署派委勘實開摺報省察核經省當道委派洪秉彝郭星吾兩委員蒞嘉覆勘現省委已將被災田畝履勘完竣業將全縣災况統扯三分九釐零於二十七日赴省呈覆减折糧賦以蘇民困 
　　計校長由歐返國省立第二中校校長計宗型氏去年曾由敎育廳指派赴歐視察敎育狀况現計校長已攷察完竣於前月由歐返國於上星期抵滬二十七日午後由滬乘車蒞嘉此間敎育界到站歡迎者有數十人之多現聞計氏將視察所得定於下月初在敎育講演廳講演俾各學校對於訓練上管理上知所改良而期敎育成績之完善想屆時必有多少供獻足資借鏡也 
[湖州]  
　　府署地產糾葛之近訊湖州府署地產糾葛一案已誌本報茲聞商會李會長因疏通無效已於二十四日由杭旋湖現正計畫第二步進行方針至省委履勘一節業已事畢具報聞當時杳行全部古蹟除韻海樓外餘以迭遭兵燹早經頽廢殆盡特不知省署如何核辦也　　催繳公欵之省批吳興自治委員吳宗驤歷年經手敎育等欵從不公開宣布曾經公民胡鵬等疊呈省署勒令催繳在案日前又奉省批略云查此案迭飭追催迄尙未得具報嗣後如果仍敢抗違當即撤委令縣傳集押追以重公欵業已令行吳興知事遵照辦理 
[寗波]  
　　永禁洋商在内地違約營業之呈請甬埠英美烟公司在餘姚設棧營業迭經浙省當局與駐甬領事交涉曾誌本報茲聞捲烟特稅總局長夏敬觀呈軍民兩長文云查近　非通商口岸各内地多有洋商違約直接營業設立推銷名目雇用華人肩挑入市另賣且有運藏南貨水果各色雜肆及居民住宅内者又雇用民船借口入内河游歷以油漆書寫船尾稱爲某某公司第幾號游船並有旗幟標明游船字樣實則裝載捲烟向内地村市另賣其性質覓爲水面商船以致華商奸猾者託庇洋商　售船賣違犯定章匿不報騐者所在皆有一經查獲則以所售者爲洋商公司之出品即挽洋商出面認爲公司推銷員朦請領事提出抗議抵抗等情形不僅寗波一隅幾於各内地皆然查約章規定洋商不得直接在内地營業今肩售船賣果出洋商即屬違法如係華商假託則該公司等尤不應出而庇護浙省捲烟特捐徵諸吸户定章仍責販賣商店代盡貼用印花之手續凡係浙省商民均應恪守功令該公司等以此種種伎倆引誘浙省商民違犯特稅章程實爲不合此等情形即在各國領事恐亦以爲不然似此違背條約及本省特稅章程職局責權所在斷難任其破壤稅政應請浙江交涉使及寗波温州各交涉員提出抗議向英美領事嚴重交涉將該公司等烟擔游船永遠槪行禁止用符約章而免影射自經此交涉以後如再仍有上項情事均照華商一律辦理决不寛假致碍進行所有擬議緣由是否有當理合備文呈請鑒核施行並祈指令祇遵 
　　派員具領萬弓塘借欵鎭海縣萬弓塘前因欵項不敷曾經會稽道尹咨商財部廳轉呈省長借撥萬元俾資接濟嗣准省長指令准在第一期振餘欵下撥銀五千元解道轉交鎭海知事領用昨該縣盛知事奉會稽道訓令略云茲准財廳解到銀五千元除咨覆外合行令仰該知事備具印領將前撥欵銀五千元派員領回以資應用其餘不敷之欵仰即就地籌募以竟全功當由盛知事派會計員持結到道署領用矣 
[紹興]  
　　縣敎育會會議記紹興縣敎育會於二十四號下午開第五次評議會計議决案二件（一）發行公民導報（辦法）由該會商同他機關醵資印行以非賣品分贈本縣各商店各交通塲所及工商農各機關並公舉孫慶麟馮蔭樵張伯燾陳梅香四人爲幹事朱少卿陳瘦厓王以剛李士銘潘文源韓步先馬鶴卿陶老鶴莫之禦傅天弼陶保初胡維賢十二人爲撰述（二）公選敎育局長（辦法）依照上虞諸曁兩縣由全縣敎育界人士公選出之公選與敎育局長資格相符者三人選出後由會後備文連同選舉票封呈縣公署轉呈敎育廳擇一委任遂定次日舉行冬季大會時公選議畢散會及次日（二十五號）上午舉行冬季大會會員到者九十八人九時振鈴入席由會長陳瘦厓報告經費收支及會務之經過並朗誦昨日之提議案（即公選敎育局長案）當由會員公推李士銘等五人爲檢票員開票結果孫慶麟祝宏猷陳子英三人爲多數當選云 
來函 
[汀属旅省同鄕會來函]  
　　敬啓者汀杭鎭守使王獻臣自駐汀以來罔恤民艱繁征暴歛多設捐稅近復巧立種植公司委派軍隊四出逼種烟苗種則課以重稅違則緹騎立至榜掠之不已益之以苛罰不惜引起交涉損失國體并貽地方以無窮隱患藐法干禁莫此爲甚敝會關懐桑梓難安緘默特將遍貼通衢之汀州振興種植公司简章攝成照片報告萬國禁烟會并呈請本省軍民長官迅行嚴令王鎭守使厲行禁絕夙仰貴報主持公道輿望咸孚用將简章照片附送一紙祈爲刋載貴報并希力維正義一致主張以冀早達禁絕目的汀民幸甚國家幸甚此頌主筆先生撰安汀屬旅省同鄕會謹啓 
　　駐汀軍隊逼種鴉片之章程攝影如左 
　　　　　　　　　　 
　　（一）　　　　　　　　　 
　　（二）本四月　　　　　　　　　　爲宗　 
　　（三）種拔　子　　　　　　　　　　户有田　　者 
　　（四）須　種三　　　　　　　　　多　　不　　　 
　　（五）種子谷可栽植二十　　　　種子額　　　　　　價　四元 
　　（六）種子發苗善于　　　　　　　　　公益費五元 
　　（七）種子开花　各　　　　嫩公益告一元 
　　（八）收獲時　　　　　担田　　公益費二元 
　　　　　　提倡員利最　者　　子　造之經費　　　　　　　　　　　　　　　　　　　 
　　（九）本简章如有　　　　　隨時增刋 
　　（十）本简章自公　之日起　件 
　　阴　　法於　 
　　（一）　　時期　王　　九月初四 
　　（二）下種時用　　　　　栽苗　　如　　　　　　　　　　　 
　　　爲　　浪　　　　　時　　　　　　　　　　　　　　　　　 
　　（本）　　　　　　　　　　　　水　　常　　沙時由收　 
　　　　　　　　 
　　（四）　　四海　　　　　　　　　　可　　梅　　　可　最　　 
　　（五）各　　　　　　種　　　法可　　　　 
 
 
 

Page 12

 
 
第一萬八千二百三十三號;中華民國十二年 西曆一千九百二十三年十一月二十八號
星期三 * *   
 
 

Page 13

 
 
第一萬八千二百三十三號;中華民國十二年 西曆一千九百二十三年十一月二十八號
星期三 * *本埠新聞 
[日商會關於築港之重要議案]  
　　電請日公使提出 
上海日僑商會昨日下午二時舉行會董常會正會長渡邊主席討論重要議案二件㈠提出上海築港問題之意見書㈡推舉委員加入浚浦局及補選會董案等結果㈠由委員會起草意見書送呈驻京該國公使芳澤請其於各國公使會議上項問題時提出討論㈡提出郵船會社新經理櫟木氏爲委員函請芳澤公使提交公使圑加入浚浦局上列兩案該會業已電京呈請云 
[日本對於浚浦主張之京訊]  
　　北京晨報云據日人方面消息關於上海築港改革問題（按即浚渫黃浦江問題）外國公使之有力者現已開始商議日本方面對之前雖執保留之態度惟最近已决定提出修正案其要旨以尊重中國主權·及尊重依國際慣例而來之旣得權之二點爲主眼計有四項如下㈠現在上海港之管理行政等及各國勢力分配浚渫等應維持現狀㈡對於原案主張全部新由國際間分配主張須同意將現在之上海港以外之下游河口從新分配及浚渫㈢原案主張港之擴充所要之土地㈣原案以一成之加價稅爲浚渫費而修正案則主張以七釐之加價稅充之英人方面早已知上海有握中國將來商業之死活權者先由兩國協議爲將現在之上海港根本加以改築起見擬從新分配各國之勢力故其態度非常强硬云 
[俄代表索還俄艦消息]  
　　大陸報云據中俄通訊社消息蘇俄代表加拉罕氏近又照會外交部重行要求將現泊吳淞口之俄義勇艦隊船隻拘交蘇俄所派駐滬義勇隊經理具領此次照會係覆外交部上次否認俄艦違法出售軍火之照會略謂頃據報告停泊吳淞口之俄艦截至十月二十五日止先後售出來後槍二百四十五枝機關槍四十八枚敢請貴部注意此事更據確訊格萊博夫氏盜取蘇俄國有船隻後刻由意人巴拉尼氏介紹正與寳和洋行磋商出售柴斯濟尼克號及船上所儲軍械而愛爾杜那度號亦正由兩華人印刷公司之介紹商議出售貴部提議此項船隻問題統歸未來之會議中解决鄙人絕對不能贊同諒貴部當亦深知此項船隻係俄國產業爲罪人在海參崴盜去是故此項單獨問題實無遲至會議中解决之理由也且關於此項財產之轉移不論直接間接將爲俄政府所否認日後負有刑律上之責任貴國當局應盡其力之所及阻止非法轉移以此鄙人再請貴國即將各船拘捕交與敝國駐滬義勇艦隊經理云云本報昨晚訪寳和洋行之巴拉尼氏據稱俄代表照會中所言並非事實該行從未過問柴斯濟尼克輪船事惟於佛拉迭米爾輪船之出售略有關係該船主人烏沙廓夫氏以負債一萬四千元及他項零星小欵曾由由審公堂判將該輪出售清償債務該輪於去冬由史泰克提督率同來滬現泊南京據渠所知船上現無軍火即有亦經南京當道沒收矣 
[省議員吳鴻璧等之通電]  
　　爲淞滬警廳長問題 
　　江蘇六十縣父老兄弟公鑒自淞滬警察廳徐廳長故後爭潮奮湧各是其是各非其非幾於入五里霚中不辨眞相試一爲平心論之經過之事實法律具在不難覆按而評判焉當徐廳長被剌伊始滬上人心大震風聲鶴唳草木皆兵何護軍使以責職攸關首委該廳陸科長代理從容應變七鬯不驚造福於淞滬方面實非淺鮮旋即電請省署加委於法律手續亦未見不合韓省長匆遞會同齊督軍委申君振剛接替論事實則跡近相持論法律則不能自解一錯之鑄無可諱言然日月之食君子之過雖存而風雨同舟大難之來與共苟得寗滬當局互相諒解萁豆勿爲過急之煎桑梓乃獲安寗之福陸廳長代理終有已時申廳長到差豈無來日尙書云同寅協恭和衷哉竊願吾寗滬當局三致意焉走等坐井觀天罔知大計謹貢擣昩惟希亮詧共起圖之省議員吳鴻璧李昂軒熊鍾麘沈士翹朱元直十一月二十八日 
[徐國樑柩出殯前之所聞]  
　　舊曆十一月初三日爲徐故警廳長出殯之期松滬何護軍使定於是日派令陸軍步兵一營·及憲兵十名·軍署軍樂隊全隊·前往送殯聞已分飭預備矣淞滬警察廳全體長警以徐故廳長將届出殯運柩回籍公同集議决定製造萬民傘數頂各長警之姓名一律繡於傘上藉資紀念而誌哀悼昨已向神袍店定製預備出殯時應用云 
　　徐故廳長遺物前日（二十六日）下午由其家人雇用汽車十餘輛載至小東門外招商碼頭由新銘輪船裝運至津沿途由警察數十名押車計其件數共有二三百件之多都用竹篾打包大約可分三類一爲衣服一爲傢具一爲書晝價値不　云 
[北河南路白晝越貨案已破]  
　　獲男女盜及原贓 
滬寗車站路局會計科員陳偉俊於前日（二十六）下午二時乘坐包車押送路欵鈔票洋二萬零九百元·及銀行支單二張·銀根簿一本赴滙豐銀行存儲詎車抵北河南路蓬路轉角錢江會館門首突被乘坐汽車之盜匪多名迎頭攔阻强將包車擊翻陳偉俊從車中跌仆於地置在車箱内之鈔票·支單·銀根簿悉數被刦一空登車疾駛而逃當經匯司捕房華探目陸連奎偵得汽車號碼六千一百十四號係法租界周公館所有遂往法租界會同法包探往周處調查汽車尙未駛回各情已誌本報至當晚周公館之汽車駛回由該主人令汽事夫將車駛至匯司捕房傳到事主陳偉俊·及包車夫陳惠卿等指認均稱該汽車式樣顏色均不相同想係誤認號碼所致迨至昨晨承辦此案之華探目金福壽·陸連奎·包探王桂亭等往工部局汽車部及公共租界各汽車行調查得此案夥刦鉅贓鈔票之汽車實係六千七百二十五號（並非六千一百十四號）係法租界亞洲汽車行所有被盜匪所雇遂即禀明捕頭協同西探長潘林士前往法租界亞洲汽車行偵查明白當在虹口閔行路小菜場緝獲是案盜匪陳祖記一名帶回捕房供出同黨張再慶匿跡狄思威路六號門牌洋房内該中西探目復前往按址將張續獲並在閘北（華界）協同該管警署偵探往王家宅後面又續獲盜婦一名當抄出實彈手槍一枝並在各盜家中搜獲原贓鈔票洋數千元帶回捕房經西探長向陳張兩盜及盜婦等詳詰口供紀錄諭飭氏轉送公廨管押兩盜還押候禮拜三（即今日）解送公共公廨請辦 
　　文匯報云昨日午後北河南路攔刦現洋二萬元支票三千元一案據本報付印時所得消息捕房已緝獲婦女一名男子三名該婦家住閘北即於夜半被逮並抄出假手槍一支男子中兩人已招認在塲往刦而捕房人員亦在二盜家中起出三千六百五十元云 
　　大晚報云今晨捕房緝獲男子三名婦女一名據稱均已招認預聞昨日北河南路之刦案失贓全額二萬三千九百元亦已起出一部份捕房人員現正希望跡得其他二人該婦猶係下半夜就逮係據亞洲汽車公司汽車夫報告而緝得該車即諸盜所賃雇者也該婦就逮後其夫隨行弋獲旋即招認爲乘車行刦三人之一並供出其他二人於是數小時後二人亦由華探緝獲蓋逮獲婦人時曾在其閘北家中搜出贓洋若干並其夫所用之假手槍一枝捕房旣獲證物因得探出口供而後逮之二人見已無可抵賴遂亦直捷供認不諱一人供稱坐在汽車中一人供稱扳倒包車至汽車夫之跡得則因某華捕曾暼見汽車號碼故惟該車夫亦於事後報告汽車行職員而投報捕房焉 
[總商會復捲烟同業會函]  
　　本埠捲烟同業公會前曾將反對特稅事請總商會提交常會討論昨日該會已接總商會復函云逕啓者接展大函祇悉一是當經遵囑提交常會討論僉以此事先經烟兌業衆和社函請援助前來經敝會復以蘇省紙烟特捐係本年春季籌定敎育專欵時經蘇省商聯會建議於省當局及議會者敝會雖未與於表决之列然事經多數贊成依通例未便再持異議貴同業所有困難各情應請逕由尊處電省爲荷等語嗣陳良玉君來會面晤以此事爲囑亦將前項情形逐一面達茲准前因自應將敝會對於此事始末情形再行據實聲明相應錄案夺達即祈亮詧云云 
[捲烟公會職員會紀]  
　　向各公司徵求最後對付辦法 
昨日午後二時捲烟公會開全體職員會到南北同業代表五十餘人公推沈維挺主席報告略謂英美·永泰和等公司復函已到大致謂反對苛稅敝公司取同一態度云云㈠主席又謂關於公司停止售貨問題本公會尙須再行去函接洽以表示同業之决心請衆討論主席付表决全體贊同俟各公司第二次復函到達再定最後辦法㈡前次分發通告業將就緒公决由各會員分叚擔任向各路遍發以期統一董可良提議謂今日申·新兩報登有贊成特稅廣告一則羣情益形憤激總之同人等所爭者非稅也實因我國根本上稅法之不良此項如果實行引起華租界之糾紛討論良久决由會中以文字宣佈理由向對方詰責㈢简照南君追悼會推定沈雜挺代表加入云 
[費承禄反對航政局之陳詞] 致總商會函 
　　昨日總商會接吳江同鄕會費承禄來函一件其文如下漢章·椒伯會長先生·曁執事公鑒敬啓者自省公署籌設航政局以來全省商人奔走呼籲半載以來尙未達取消目的貴會領袖羣商登高一呼衆山皆應嘗在各報拜誦貴會對於航政局之抗議不遺餘力下風逖聽欽仰曷已該局之根本不能成立已爲全省人士所公認因省公署僅據省議員之私函爲開始之張本不知省議員非經法定手續之决議任何方式不得有絲毫效果設因省議員之私人請求事件而省行政省官可以執行者此種惡例一開將來可以任意加稅加賦及便於少數人之營私謀利而害及多數者可以一一推行試問全省人士將何以自處故稍有常識者莫不知航政局之設立屬於非法不待鄙人言也我江蘇襟江帶湖地屬水鄕無處不通舟楫全省船隻雖無統計約計當在百萬以上照航政局定章旗照費每艘十元至一元裝不滿百擔者亦徵取一元則屬於極小之農船可裝十餘擔或五六擔亦當徵取換言之可以行於水面之船莫不在被徵之列其設計誠巧矣然此尙屬於有形之旗照費也不知航業之人在社會中最爲蠻笨而最無圑結力因其漂浮水面政治法律所不能保護者純恃天然之毅力以生成故此輩人最易欺朦雖魚肉之鞭撻之彼亦無法以抗拒設航政局成立勢必縱無數狼虎號稱巡丁者散布於鄕村水邊攔路索欵藉旗照爲名種種留難試問運貨之人豈肯舍商貨而與之抵拒此不可計數之需索費萬不能免除者也數十年來航業界之受困於釐金痛苦萬狀已屬不可言喩稍有人心者當憫恤之不遑以爲數百萬船户稍留元氣今省署反摧殘之剝削之不啻設立二重釐卡以吮彼之膏血推其極不横决則已一横决則强者流爲盜賊黠者盡掛洋旗屬於外人保護之下此種情形鄙人實不忍不言者鄙人並非商人又非航户不過生長水鄕略知航業界之顛連困苦故於今年春間得悉航政局之創議認爲商船公會之變相曾經一再向當道呼籲並請求省議會加以否認迄今幸未决議又見貴會迭發宏議未嘗不私心讚嘆希冀當局之覺悟不知數月以來復加沈寂道路傳言該局派員一再進言於貴會請予援助明知貴會諸君子光明正大前言具大决不受愚惟昨讀貴會復鎭江商會函件認省中派員接洽而曰未到修改章程地步此言一出若對於該局之成立隱予承認者鄙人竊有疑也貴會諸執事均屬商業鉅子無所用其顧慮對於省政之有害者否之有益者助之一言旣出始終不移現在該局之成立與否全賴貴會爲轉移鄙人不揣冒昧敢貢芻蕘仍懇貴會依據迭次抗議痛下鍼砭俾此輩絕其願望倘蒙當局憬然覺悟將航政局無形消滅百萬航户當啣環結草爲諸君子進一觴也是否有當敬請察照云 
[成餘祥記金號訟案糾葛]  
　　總商會致會審公廨函 
總商會昨以成餘祥記金號欠欵一案前經理張汝霖潛逃由會審公廨飭傳已拆股股東袁慕安判令負連帶責任賠償原告損失銀五千三百七十五兩以爲與商情未合根據袁之報告致函會審公廨請秉公主持予以救濟又同時致函日本商業會議所請以情節轉致日領事其致公廨函云逕啓者本月二十六日接商會袁慕安君函遞節略内開竊商於民國十年春由張汝霖邀集股開成餘祥記金號議定股本計規元五千兩分作十股每股規元五百兩張汝霖五股善玉記一股鈞頴記一股榮記一股張善甫一股商認一股張汝霖即充該號經理訂立合同議據竊思創辦金號營業進出太鉅責任所關不得不愼重於始經張汝霖建議在議據載明爲有限字號虧盈有定盈則作十二股分派虧則各以資本爲限如有額外虧耗槪由經理張汝霖個人負責各股東無關等語以輕股東之責任云云迨十一年結賬查所有資本已虧蝕無餘照章就可停止營業商於斯時亦無意經營按照合同所載隨向該號經理張汝霖聲明要求其邀集全體股東臨塲撤銷商個人股份議據當時張汝霖稱謂各股東均在原籍一時無從邀集並自謂各股東凡有不願繼續者伊有權執行且張汝霖聲明自願承頂退股當時即將商名下之一股宣布拆出立據爲憑同時張善甫一股亦一併拆出並訂明所有該號盈虧等情槪由張汝霖理處與退股人永無關係似此手續清楚是商對於該號利害無涉彰彰明矣詎料本年三月二十一日上海會審公廨來飭傳據稱有英商利記洋行控訴成餘祥金號買賣先令未經出清發生糾葛因該號經理張汝霖避匿牽涉股東云云商奉傳到案候訊迄今拖延數月尙未訊過嗣後又有日商草刈洋行任彥源亦在公廨控告成餘祥記金號因該號買賣日金虧損元五千餘兩亦牽涉股東於十一月二號下午由日本領事會同傳訊商將證據呈堂據理辯訴並請求將案撤銷當判候宣布堂諭後來商之代表律師奉到堂諭内開拆股問題張汝霖避不到案片面之詞尤難遽信必須張汝霖到堂證明受股或經承認方能卸責查成餘祥記金號係合資營業袁慕安應負聯帶責任賠償原告損失銀五千三百七十五兩完案此判等因商奉諭之後莫名惶恐查成餘祥記股分商祇一股已早拆出現有退股據爲憑如堂諭必須張汝霖到堂聲明受股方可卸責即使履行賠償則商品只有按照自己名下一股擔任斷不能與他股東負責其理不辯自明况商係在洋行爲夥友誠無如此力量代人受過就便有力量乾亦不能破瓌全市商業慣例以所佔只一股而代九股東還賬當然必無此事除請律師聲請復審外爲此請求立予主持公道保護商業全體關係函致日本商業會議所及會審公廨聲明上海商業習慣無論盈虧均按照合同議據照股承認均不能負連帶責任代他股東賠償損失歷來有案可稽幸勿破壞商界大局等語并附議據堂諭到會敝會查我國現行商事法令惟無限公司依照公司條例第三十五條各股東應負連帶清償之責任成餘祥記金號旣非照公司辦法亦非用公司名稱依照商人通例第十八條自不能强認爲無限公司故原判所謂合資營業即係商塲普通用語所謂合夥營業按照大理院三年上字第六百五十號判例有云關於合夥之規定現行法律尙無明文自應依照法律無明文者應用習慣法則無習慣法則者應用條理之原則以爲判斷現在除各地方有特别尾慣經審判衙門調查明確認爲一種法則者應先依照辦理外條理上凡合夥商店對於外部所負債務應由出名合夥各股依合夥契約所定各自分擔等語是合夥營業還欠辦法各地方如有特别習慣應先適用習慣以資判斷按照院判實屬毫無疑義查我國商家向來習慣合夥營業遇有虧折所負債務按股匀攤祇限自己執有部份股本計算曾由敝會於十一年九月十三日鄭重證明同時函達江蘇交涉公署·公共租界·及法租界會審公廨·上海地方審判廳·各國駐滬商會有案本案判詞查與上海商情習慣未符敝會爲公判利害起見相應備函再行切實聲明即請查照秉公主持予以救濟是荷此致公共租界會審公廨 
[電請救護被刼木船]  
　　本埠木業安瀾會館新泰隆等木船六艘於本月二十日由閩裝載木料過滬赴甬行經漁山洋面被刼已誌前報茲悉該會等昨特電致鎭海水上警察廳來廳長請爲派艦救護出險其文云鎭海來廳長鑒木業安瀾會館木船新泰隆·駿鴻·餘盛·萬興·順康·源康等六艘由閩滿載建木皓日駛發漁山洋面被盜截刧人船失踨損害較鉅電乞貴廳迅飭艦隊分路緝追救護出險萬急核復 
[甬人請增警添械之覆電]  
　　寗波旅滬紳士朱葆三虞洽卿傳小庵等前以寗波地方不靖曾請浙當道增警添械以資保衛茲得督辦省長復電云上海寗波旅滬同鄕會朱葆三虞洽卿傳小庵先生鈞鑒寗邑地方不靖擬請增警添械一案前據寗總商會具呈前來即經令行警務處查明京地實情並將經費如何籌集妥議呈奪在案應俟復到再予核辦至派遺超武出洋巡護一節並據福州商船總商會電請前來候令飭該艦艦長遵照辦理可也知注特復永祥載陽印 
[淞陽電話接線區域之協商]  
　　上海電話局前奉交通部本月六日指令略謂淞陽電話公司話線區域前准以吴淞市内爲限據稱各節已咨行吳淞商埠督辦飭令該公司仍照原案辦理再與該局協商淞滬通話辦法會同具報仰即知照此令云云刻聞該局與電話公司協商已妥行將會同具報交部 
[兩路員司會議呈請加薪]  
　　滬寗滬杭甬鐵路兩路員司工役人等以年來生活程度日高個人月薪雖經逐年遞加但爲數亦復有限實不足以資挹注特擬具呈該管局長重訂月薪等級上星期六下午二時經該路工程·材料·警務·車務·機務·賬務等處各同人假座兩路同人曾開會討論僉認爲有請求加薪之必要當經在會諸人擬具呈文全體通過俟兩星期後滬寗路方面全體通過再在同人會召集全體續開大會决定後即呈局長轉詳交通部核准云 
[請提倡消防行政之議員公函]  
　　省議員狄梁孫致韓省長函云止老省長偉鑒蘇省消防行政年來毫無進步當省長在海安息影之時曾熱心提倡但蘇省之消防行政首推上海救火聯合會爲第一以其房屋機械及設備之完整估價已在三十萬元以上故能與英法兩租借地先後嫓美即頻年比賽之下其成績亦屬斐然可觀梁孫曾於上年十月間省會常會之際曾提出議案提倡火政卒以閉會未未及議决其提議要旨有二（一）由省行政長官擬每年三月分别道屬派員周歷各縣視察一次課其殿最列爲考成其地方熱心之士如有贊助火政捐助巨欵者得依褒揚條例呈請中央合例給獎並將辦理火政出力人員犀尤呈報分别獎勵以昭激勸（二）援照美國之召集消防會議每年舉行一次即在南京擇定地點由省行政長官召集并在四道區輪年比賽及開會討論出　代　每縣四人至開會比賽各縣經費由各縣分擔　任以上兩點係擇其要者言之頃因常會期迫恐已不及提議此項消防行政關係全省人民身家性命　至重且巨爲特肅函奉達敬乞省長俯賜查照上列兩節迅令各縣切實辦理行見不數年間吾江蘇全省六十縣消防行政必有斐然可觀者是否有當惟希鑒核施行肅泐祇頌勳祉諸維藹照不宣狄梁孫頓首十一月二十日 
 
 
 

Page 14

 
 
第一萬八千二百三十三號;中華民國十二年 西曆一千九百二十三年十一月二十八號
星期三 * *[新江天輪之慘劇]  
　　死老嫗一···踏斃幼孩一···重傷一男孩 
中外通訊社云招商局新江天輪船向往來於上海·寗波間前日（二十六）上午由甬來滬途經鎭海該輪向在該埠抛錨停船約一小時然後直放到滬是日旣抵鎭海停船半小時餘錨忽斷致船身傾側幸經機師設法未肇事端但正在斷錨之際不免人聲鼎沸紛紛趨避有一老嫗依欄而立錨斷即堕江而死屍即撈獲有一類似工人之男子亦被重傷已送入醫院危在旦夕幼孩一當時亦被衆人紛奔時所踐斃亦云慘矣現新江天輪已於昨晨（二十七）六時許到埠據情報告總局矣 
[寳山組織清理敎育欵產會]  
　　寳山縣敎育局爲急於清理縣市鄕欵產起見特遵照省令組織「寳山清理敎育欵產委員會」業由縣公署·縣敎育局·縣敎育會·分别推聘袁觀瀾·朱步蘭·印湘蓀·王詠仁·王豐穀·袁叔畬·顧珍彝·馮錫五·張乾三等九人爲該會委員二十五日下午由馮知事召集開成立會於縣敎育局當推印湘蓀爲主席其議案之重要者錄下㈠推定委員長㈡確定會所地點㈢討論進行程序「甲」先徵取縣市鄕敎育欵產清册於一月後開會審查「乙」清理手續先縣而後市鄕「丙」清理完畢將全縣市鄕所有欵產細數逐一公布聞清理手續非常繁雜將來關於市鄕敎育欵產清理時本市鄕敎委經董曁本市鄕敎育會得推選臨時委員一人以資襄理如果切實從事寳山敎育欵產不難披露於全縣人民實行其公開政策云 
[寳山全縣土質棉產之考查]  
　　寳山植棉試騐塲鑑於全縣各市鄕土質不同棉產互異將來栽培方法之改良自應分别研究純良棉種之推行亦須因地制宜茲屆秋收竣事即行專員考查以爲試騐育種之根據云 
[英國安特生女士不日到滬]  
　　本月三十日到滬 
英國安特生女士將來華考察童工狀况一節已誌前報茲聞安女士由港來電謂伊將於本月三十日抵滬本埠英總領事以女士此來係含有代表英國政府之意擬於女士抵滬後訂期舉行一茶話會表示歡迎又中華基督敎協進會青年協會女青年協會等團體將聯合舉行一歡迎會請全國工界人物同時列席女士此來之用費係歸基督敎協進會工業委員會所供給在華勾留約三月是否將赴外埠尙未决定惟京津寗杭等處已紛紛來函要求女士赴各處一行又全國敎士公會將於年底開會女士亦將參預云 
[敎聯會直豫代表返省]  
　　全國敎聯會直隸代表王鳳歧河南代表文緝熙由滇返滬後會赴杭遊覽西湖名勝昨日返滬即搭滬寗夜車回籍 
[皖同鄕會代表返滬]  
　　安慶各校已開課 
安徽同鄕會前爲皖呂凶毆敎職員致釀成絕大風潮因特派會員張已振·許伯龍二人赴省調解即晋見呂調元陳說利害并與敎職員聯合會協議善後當經敎職員向呂提出條件數項呂當允懲辦衛隊并設法籌措經費各學校因於二十四日一律開課張許二君因所事已畢業於前日（二十五）搭輪返滬向會報告接洽經過云 
[軍裝軍械紛紛起運]  
　　滬杭甬鐵路局昨據浙江盧督辦飭派軍需押運員王冠卿來滬以浙江第十師盧師長簽發八十號護照一紙請裝目兵軍衣褲及軍帽五十五套由滬運杭又第八十一號護照一紙請裝軍用大小皮帶二百七十餘件並單夾行軍棚帳及零星軍用各品由滬運往嘉興又據金陵軍械局派專員沈沅到局以松滬何護軍使簽發第二百二十號護照一紙及江蘇齊督軍護照一紙第六百零四號請撥車裝運七生五克魯蘇山開花彈二千顆由上海兵工廠車送至上海南站運至南京當經任局長察核護照無訛即飭上海南北兩站長分别備車裝載皆於前昨兩日分别由南車站運出矣 
[張褔來電復紅會不法軍隊查究懲辦]  
　　紅十字會總辦事處前接河南寳豐分會電報告被陳旅軍隊闖入會所刼奪銀錢當由該會電詰豫督張褔來昨日該會已接復電原電云紅十字會總辦事處鑒梗二電敬悉陳旅長隊伍闖入寳豐紅會不法舉動一節已照行該師師長查究懲辦矣特復張福來宥云云 
[閩省强迫種烟之滬聞]  
　　派警沿鄕迫種係奉孫王命令 
國聞通信社云昨有旅滬閩人接得家信述閩省當道强迫種烟情狀據稱福清縣財政委員曹友仁本月十日在縣署召集士紳開會宣言栽種鴉片乃孫督理王帮辦姜旅長之意昨聞有人在外反對須知反對種烟即是阻撓軍餉姜旅長有執行之責故特派副官長在此問諸君有反對者否如有反對者試問能負擔四十八萬元軍餉否衆莫敢應十一日遂派警沿鄕迫種每畝種鴉片者納捐十三元二角不種者加倍科罰馬山鄕一方姓老農辭以老不任事請待其子回家告知警兵竟用銃柄擊傷其頭部血流被地當塲暈絕舁至縣署求騐縣署拒不受理各界訴之各上級長官亦均留中不發云云 
　　本埠萬國商圑年賽大會之機關槍比賽爲中華隊第二排得勝已誌七日本報茲將該排人員小影曁各姓名刋登報端以資國人之觀瞻云 
　　獲勝機關槍盃之中華隊 
[旅滬甬人籌議兩大建筑物]  
　　公書庫與老浮橋 
寗波旅滬同鄕會前曾邀請各會董及會稽道尹黃　瀾等發起建築寗波公書庫集資購買墨海樓藏書一節該會各會董前口又集議此事之進行計劃結果如下㈠購買藏書費山各發起人分認暫墊並推張申之君與旅滬各發起人接洽㈡假旅滬寗波同鄕會及寗波後樂園爲滬甬二地辦事處㈢公推張申之趙缽尼·董貞·何璇卿等赴甬爲常川辦事員㈣公書庫地址定在後樂園又旅滬甬籍紳商各界鑒於故鄕寗波老浮橋爲交通要道去秋被颶風霪雨三次衝壞迭經同鄕會討論籌建水泥鐲骨大橋但據本埠協泰洋行德工程師估定此項建築爲數在二十萬元以上籌欵爲難遷延至今迄無具體辦法茲聞旅滬甬紳周湘雲君有鑒於此願個人據任此項建築全數經費惟橋名須改爲釐堂橋釐堂二字蓋爲周君尊甫之字也云昨寗波方面由應道生應鳴和二君專道來滬與周君接洽一切云 
[駐閩海軍勒收鹽捐之滬聞]  
　　閩同鄕會爲鹽商呼籲 
日昨旅滬福建同鄕會開幹事常時提出福州鹽商同業公會來電兩通詳述駐閩海軍種種苛勒情形影響民食至鉅當經公决代爲轉電海軍部總司令·曁駐閩海軍司令請將扣留鹽船迅予放行并將娘宮倉前兩處所設捐局即行撤銷茲將來往電文照錄如左 
　　「來電」（一）旅滬福建同鄕會諸公均鑒閩省軍興以來鹽務棄亂禍由海軍旣在娘宮設局勒收海運商護運捐每擔三角又在南台鹽倉前設局勒收溪運商護運捐每擔一元以致各軍隊競相效尤稽核分所及領事圑正在嚴重抗議中近而運商由塲運鹽來省駛至馬江突被海軍警備司令楊樹莊悉數截留勒先墊繳溪局護運捐本會海運商已完正稅又繳海軍娘言護運捐負擔綦重萬難承認業向軍民長官陳訴經輾轉磋議迄不放行國防軍悍然綁票尙復成何世界現已被扣十餘艘歷二十餘日之久續到者亦將盡入羅網瀘耗運費損失難堪水面危險萬狀商家血本所係船户生計所關急待拯敎且勢必迫成鹽荒斷絕民食閩人禍閩莫此爲甚除分電北京國務院·海軍部·財政部·鹽務署·稽核總所·參衆兩院·同鄕會·下　杜司令外亟懇主持救助曷勝盼禱福州鹽商同業公會叩元（二）昨電呈訴海軍在馬江截鹽勒欵一案正在候示間突接船户金泰興等馳報鹽局裕大·崇康所雇運船金泰興·金裕懋·林得利·金順泰等四艘　鹽約七千擔由前下塲駛　娘宮被海軍保安局扣留勒捐　延十日認繳後方准放行暴風適發船鹽悉沉經向松下關報明在案查船鹽價値共六萬餘元因横被扣留慘遭損失亟懇轉電杜總司令令飭照數賠償並嚴令駐閩海軍將娘宮馬江兩處所扣鹽船尅速放行免再失險迫切待復福建鹽商同業公會叩寒云云 
　　「去函」福建同鄕會致海軍部及海軍總司令等函云敬啓者據閩省鹽商同業公會元日電稱（見上）等語又接寒日代電内稱（見上）等語查海軍在閩種種苛勒疊據商民呼籲均經轉陳在案茲據鹽商公會所述則其肆虐慘狀日益加甚須知鹽爲民食品所必需若驟加重課非僅鹽業有破產之虞且影響貧民生計至爲重大務懇迅飭駐閩海軍將所扣鹽船尅日放行并將娘宮及倉前所設捐局即行撤銷毋任盼禱之至此致海軍部總長李·海軍總司令杜·駐閩海軍司令楊旅滬福建同鄕會叩又復函云鹽商同業公會諸君鑒奉元電并寒代電當於昨日提出幹事常會公决轉電海軍部總司令·曁駐閩海軍司令矣專此奉復順頌松祺旅滬福建同鄕會啓 
[海軍艦調往天津修理]  
　　駐泊長江建威·建安·永健·江利等各軍艦均係多年未修向來長江各艦艇槪歸上海江南造船所修葺現因滬海軍與南京海軍總司令脫離關係江南造船所爲滬海軍林領袖管轄因此長江各艦歲修工程頗感困難迭經海軍總司令杜錫珪派員到滬與林建章接洽磋商未能就緒故應行修理之各艦艇均不能及時修理刻届冬防需艦調遣更以長江一帶防務緊要亟應趕爲修葺以備調遣業經杜總司令與北京海軍部往來磋商决定令各艦艇開往天津大沽造船廠修理以重公務云 
[湘省米禁開放之電告二十八日起]  
　　湘省前因米價高漲暫時令禁出口曾電告各省在案昨當地米業得長沙私人來電謂自今日起（二十八）米禁業已解除云云惟官廳方面尙未有正式行文也 
[日駐外海軍訊]  
　　日本海軍第一遣外艦隊新任參謀長杉阪中佐昨已將舊任駐滬武官一應交代辦理清楚於昨日正午搭車赴南京·乘伏見軍艦赴任雇新又該國砲艦比良號前日下午來滬現入東華造船所修理云 
[杭州總商會滙解日災捐欵]  
　　杭州總商會等昨函當地日總領事署并滙送上次日本震災捐欵一千四百兩又郵務局捐欵六十二元五角均經矢田領事查收轉送該國外務省云 
[請撤懲安徽烟酒局長函]  
　　局長爲李仲驤 
全國烟酒聯合會昨接安徽第三區烟酒聯合會公函一通其文如下 
　　逕啓者頃接蕪湖烟酒兩業公所報稱安徽烟酒事務局局長李仲驤假公肥己蠧國病商懇代呈請撤懲以　官方而维商業事竊以國家稅則歲有常經額外苛徵重干例禁故中央對於此項主管人員民必加審擇鄭重再三務求淸潔自矢者俾膺斯任於上則期其涓滴歸公於下則使其徵收適當其責任　嚴其關係甚大安徽烟酒事務局長歷年以來迭相更替除前局長翟青松貪婪不法經商民指控懇乞撤懲外其餘皆能潔己奉公與論翕然固係中央委任得人亦屬商民幸福乃好時易過阨運庭來突有皖北鎭守使李傳業之子名仲驤者銜命來皖接任烟酒事務局長甫經匝月倒行逆施營私舞弊種種不法爲所欲爲托言局用支絀每月不敷六千餘元召集分局稅所各屬員面索津貼相地標價縷晰條分應命者准予加委抗令者斥之使去現時分局所得津貼加委者數處賄費更委者數處兩共已有十數處之多其未更委者均係暫時寛限促令按照所定標價限期繳納逾期不繳即行撤換蕪湖稅局王局長紹銓亦被奉召至署面索津貼銀幣三千元該局長王紹銓以蕪湖稅局遵照舊章核實報解尙難足額惟比額有限豈有盈餘津貼不意觸犯其怒竟於前日更委替人來蕪接辦烟酒兩業聞之譁然王局長紹銓姑無諭其辦事如何以此不給津貼之故即以違抗功令論意被撤差殊屬駭人聽聞是不但取舍不公直是縱人作盜蓋此項惡劣政策純係額外苛徵直接取於分局稅所間接即取之於烟酒商民取償不足勢必巧假名目籍資彌補甚則短解正稅亦在所不免循是以往其梫蝕於國稅者幾何其敲詐於商民者又幾何蠧國有病商孰甚於此况查李仲驤係乳臭小兒年未弱冠終日在局呑雲吐霧一榻横陳並不知職責爲何物局中諸事均係已經解職第四旅之參謀長李方一手主持藉軍閥之淫威行野蠻之手段賄賂公行明目張膽紀　紊亂各界騒然向之霍青松長斯局時屢欲爲之而猶顧慮不前者彼竟悍然爲之恬不爲怪當部令發表時商等已早慮其年少輕浮不免大權旁落本欲具呈懇請收回成命繼思中央威信有關不得不暫時隱忍而遷就今已痛深切膚忍無可忍不求撤懲商民何堪若果不恤商艱有所顧忌任其暴行商民等最後辦法惟有停稅歇業犧牲一切在所不計除呈請全國烟酒事務署安徽督理省長俯賜鑒核准將李局長仲驤迅予撤懲另簡賢能接辦外爲此報告貴會鑒核迅予維持以重稅務而保商命等因到會查該事務局李局長到差以來假公肥己公行不諱旣據該商等呈控相應函請貴會鑒核主持迅賜呈請京署將李局長仲驤立即罷斥以保商命而除國蠧無任企禱 
　　本埠萬國商圑全國年賽槍各隊成績歷誌本報其第五種個人比賽爲中華隊隊員陳如松君勝得前總司令屠魯門君所贈多紀念獎盃爲中華隊隊員第一次勝得實足爲華隊生色茲將陳如松君勝得屠魯門盃時之攝影刋登報端以供衆覽 
　　勝得屠魯門盃之陳如松 
[道路會昨開執行董事會議]  
　　舉定正副會長及各部職員 
中華全　道路建設協會昨日舉行第三屆執行董事會到會者共計執行董事十一人投票選舉正副會長公推張維鏞與徐謙之代表黃鎭磐爲檢票員王正廷得十票當選爲正會長許沅史量才各得九票當選連任副會長即由兩副會長輪代會長主持一切重要文件由正副會長協同蓋章負責並公推謝介子連任書記張維鏞兼任會計稽核又公推定全會各部職員多人而散茲將該會電文錄誌如下北京中俄交涉公署目督辦鈞鑒本會自公發起全國風行築路思潮漸成事實頃開執行董事會一致選公重長會務秋颿量才兩公副之提挈得人無任慶幸特電歡迎敬候敎益全國道路協會叩感印 
[厦門華僑女校長來滬募捐]  
　　厦門華僑女子學校創自民國八年該校發起兼創辦人雷一鳴曾至南洋各屬募捐年餘集成巨欵於翌年秋回厦開辦嗣因學生衆多校舍不敷復購外淸高井攔寛大園地兩處於去歲開工建築洋樓兩座一爲七十六方丈一爲十六方丈另尙有雨蓋操場·體育塲·圖書室·閱報室·園　所·禮堂種種設施茲因完工在即前項捐欵所存無幾而目下新校舍之内佈置費尙無着落雷君不得已乃再來滬上向各熱心敎育之士請命聞本埠高責三君巳出而代爲提倡云 
[有本埠新聞等轉入後頁]  
 
 
 

Page 15

 
 
第一萬八千二百三十三號;中華民國十二年 西曆一千九百二十三年十一月二十八號
星期三 * *本埠新聞二 
[太古開冰船卽將北駛]  
　　太古公司前向江南造船所定造北洋開冰船一艘長八十英尺寛十六英尺茲已完全造竣前日試車甚爲合法邇因北洋已經冰凍需船開破冰牌以便行駛商船而江海關理船廳亦經騐明執照亦已經核給故定日内由滬開駛北上云 
[幣廠停鑄消息]  
　　商情通信社云邇來銀市極高本埠金融界已呈恐慌之勢寗杭幣廠因鑒於本埠銀價之高鑄幣不能合算杭幣廠業已停止鼓鑄昨聞寗廠亦有停鑄之說邇來現銀裝赴該廠者已見銳减云 
市民大會消息 
　　邀請各國貨廠開會討論提倡 
市民大會因第四次提倡國貨大會將届爲謀妥善辦法特致函各國貨廠（計三百餘家）開會討論其函云逕啓者敝會對於第四次提倡國貨大會擬略事擴充藉資觀鑒惟茲事全賴集思廣益徵求方策夙仰台端對於國貨素具經騐務祈於本月三十日午後二時（即星期五）駕臨敝處指示方針俾所遵行事關國貨前途尙希勿却云云 
[虬江路破獲賭案續聞]  
　　淞滬警廳偵探會同閘北五區二分所巡警在虬江路林家花園對面四十四十一號洋房内破獲輪盤賭窟一案已誌昨報茲聞何護軍使已令陸署廳長迅將破獲詳情呈報並將賭具解署以便飭懲一面迅飭該管警區將賭窟派警探看守聽候處分云 
[店夥送貨失踨之離奇案]  
　　雙方引起交涉 
徽州人姚盛如年二十二歲在新北門天昌祥皮貨店爲夥於本月十六日上午十一時帶皮貨五件計洋一千餘元送至北河南路九號（洋房）某外國飯店言明貨到交銀詎姚某當晚未歸店中知肇變端次日上午飭夥至其胞兄姚升如處詢問（其兄在電車公司辦事住甘肅路德興坊）亦未得踨跡其兄得悉前情即託人四出找尋該店并向某西飯店查問答語含糊當向匯四捕房報告請究并在某當舗查出原臧皮貨三件聞天昌祥因血本攸關要向姚某保人賠償貨欵而姚升如以手足存亡未卜擬向店中索還胞弟雙方爭持未知何日得以水落石出也 
[沈知事注意冬防]  
　　上海縣知事兼警察所所長沈寳昌以現交冬令正値宵小竊發之時縣警察所管轄區域均爲鄕僻之區地方遼闊現屆冬防期内所有各分所管轄境防緝事宜不容稍懈昨特分令分所所長對於冬防布置赶速妥爲設備巡邏諸事尤應嚴加督率以重防務而安閭閻仍將布防情形報候核奪毋稍疏膚云 
[友華銀行滙市報告]  
　　昨日友華銀行滙市報告云二十六日倫敦大條銀價近遠期各縮○六二五紐約銀價弗動倫敦紐約間滙價升爲四元三角八分半今日此間滙價掛牌英鎊長至三先令三便士二五美金長至七七一元七角五分日金跌爲六十七兩五錢除亦隨以俱動市况開盤頗平其後㣲見穩定但收盤復回平英鎊最長成交價十一月份三先令三便士八七五十二月份三先令三便士一二五一月份三先令二便士半美金最長成交價十一月份七十二元六角二分半十二份七十一元五角一月份七十一元至收盤時僅購價能照此售價則英鎊縮去一二五美金縮去二角五分同時日金售價十一月份六十六元五角十二月份六十七元五角一月份六十八元二角五分銀行滙票定價十二月份交貨英鎊三先令四便士美金七十三元五角遠期英鎊三先令三便士半美金七十三元佛郎滙票購價十二月份一三四○枚遠期一三三○枚昨日倫敦銀市中國售出市况穩定紐約市况頗平需要不多 
[上海商業市况彙錄]  
　　金融 
昨日銀幣早市價爲七錢二分零七毫半較上日大二毫半午市收盤爲七錢二分零六毫二忽半較前日午市大一毫二忽五現洋亦無進出口滙豐銀行由香港裝來英洋二百二十萬元各錢莊由長江運來洋二十萬元 
　　銀拆早午兩市仍爲七錢市面銀根枯涸異常以是錢莊及中外各銀行劃頭均形沉寂滙豐收欵四十萬麥加利道勝中國交通等收欵亦祇三四十萬兩中國銀行由漢運來銀十二萬兩 
　　昨晚止各銀行查倉庫存現銀一千一百四十七萬兩現洋二千三百二十一萬元大條一百三十三條日本洋一百九十三萬元各錢莊存現銀一百六十五萬兩現洋四百十五萬元 
　　公債票 
昨（二十七日）各種公債市况益形清淡揆其原因一緣銀根緊急不鬆一由交割在即各商大都不肯盡力收受也金融大票現貨前市因市價關係致一無做開後市由六十六元一角高至六十六元三角半比前日改大二角整六現貨初時成交價爲五十一元八角嗣後受主見增價稍放長最後價爲五十二元比前日大一角五分償還八釐全市只做出一盤價爲十五元四角計大一角七年長期成交價爲四十七元零五分買賣兩鮮價無上落整六及金融十一月期均因交割在即故無简　金融十二月期初時由六十六元二角半小至六十六元零五分嗣後因現　趨硬且受主增多故市形堅俏收盤六十六元六角比前日提漲三角元月期初時成交價跌至六十六元二角後市回高至六十六元五角半與前日收盤情無異整六十二月期除息開盤四十九元三角半收盤高至四十九元七角半計漲三角五分元月期結　比前日高半元量後價爲五十元零五角綜觀全市各票進出雖稀人心之穩定爲往日所罕見趨勢或可望高云 
　　國内滙兌 
昨（二十七日）國内滙兌　上海銀行公會報告各埠滙價跌多漲少京津銀匯比前日各跌二兩銀元好起三元北京人砝價爲一千零三十四兩銀元爲一千零十三元五角天津行化價爲一千零四十二兩銀元爲一千零十二元半烟臺烟估掛一千零三十四兩七錢五分比前日縮小一兩二錢五分銀元仍爲一千元漢日洋例小三兩二錢五分價爲一千零十七兩七錢半銀元同降二元價爲一千零七元五角宜昌宜平勿動價爲一千零三十兩銀元則改大二元爲一千零二十二元餘如江浙川皖贛奉及哈爾濱等匯水依舊如前云 
　　上海商業儲蓄銀行國内滙兌二十七日行市報告云今日津電銀滙跌落二兩計京公砝爲一千零三十四兩津行化爲一千零四十二兩洋滙各漲起一元京爲一千零十元津爲一千零九元保唐等各漲二元計保定唐山同爲一千零十元石家莊爲一千零十二元順德張家口各漲五元順爲一千零二十元張爲一千零十五元漢電銀滙跌落二兩二錢五分計洋例每千兩合規元一千零十七兩七錢五分洋滙跌落二元爲一千零零五元宜昌沙市各跌落二元同爲一于零十五元港零跌落七五爲七零七五計港紙每百元合規元七十兩零七錢五分餘如太原洋滙一千零十二元大同太谷平遙祁縣等處每千元一律貼十五元云 
　　外幣 
昨日各種外幣市况滯愈甚且標金略軟致英美日港等票均難立足英　買八元二角半較前日又小五分美票縮去五釐價爲一元八角九分半日票買九角一分計跌二釐港票買九角五分七釐比前日減去三釐馬克萬元票面價爲四分半各商此票低小已極故收買者頗不乏人今後受主如常此不懈則市價或有轉機餘票去胃淡薄價無收變云 
　　金市與匯價 
昨日星期二近期大條又縮零六二五掛三十三辦士一二五遠期亦縮零六二五掛三十二辦士八一二五標金元月份毛盤反較上日跌銀四錢係三百二十七兩九錢嗣又轉高至三百二十七兩六錢先令揭曉長二五法滙長五法郎美滙大七角半印滙長一羅比東匯小半分荷匯長半盾新滙小二云香滙小七五其時金價係三百二十七兩先仅雖長惟市面反較上日爲軟由某某等銀行賣出元月份先令一二萬磅價三先令二辦士半至三先令二辦士三七五買價三先令二辦士六二五至三先令二辦士半美滙元月份賣出七十元零七角半買價七十一元東滙元月份賣價六錢八分買者六錢七分七五所以元月份標金最高到三百二十八兩七錢以後市面略平勢有某某等銀行賣出元月份先令一萬磅價三先令二辦士五六二五買價三先令二辦士六八七五美匯賣價七十元零八角七分半買價七十一元一角二分半束滙賣出六錢七分八七五買價六錢七分六二五是時賣者頗旺故金價最小跌至三百二十六兩六錢收盤午後開盤又趨漲風旋聞香滙縮短故金價高至三百二十七兩一錢先令揭曉勿動市面又緊由朝鮮銀行賣出元月份東匯五萬元價六錢七辦士五六二五至三先令二辦士半美滙賣價七十元零八角七分半至七十元零七角半買者七十一元一角二分半至七十一元東滙元月份售出六錢七分八七五至六錢八分一二五買者六錢七分七五因此標金高至三百二十八兩一錢收盤與前日之價相等惟先令美滙東匯等價現期各銀行咸可從鬆結出綠銀根緊迫所致然遠期非高價不可據業此者謂昨日暗盤先令較掛牌相去有七五之多各銀行尙不欲多賣故今明日先令或將縮短金價或出三百三十兩之外云 
　　紗花 
昨係星期地棉紗市仍無大宗交易現貨本紗好起五錢至七錢五不等日紗亦然總計各帮之成交者本紗七本十包日紗四五百包公會小包全無成交交易所標準市價較前日近遠期各漲銀一兩之譜各廠皆無開出三品紗大阪電報漲起日幣五六元美棉電報現期漲三十六個磅音遠期漲十五個磅音印度孟買昨已通電朋搿而漲二十一個羅比白洛處奥浮辣各漲二十五個羅比棉紗市面仍屬平穩人心咸以三品美棉電音之漲落爲轉移也 
　　昨日棉業交易所通州棉花標準近期十一月份無甚上落十二月份漲銀三四錢一月份亦漲四五錢市上現貨通花交易殊少惟陜西姚花等存貨尙有據紗廠聯合會之報告三井洋行買進現貨送廠火機花三百包價四十六兩又買進現貨棧交家鄕花一百件價四十四兩五錢又買進現貨棧交陜西花三百件價四十六兩五錢盛亨買進現貨解送打包廠吳淞花五百包價四十七兩市面仍堅穩 
　　疋頭呌莊 
昨日星期二輪値英商公平洋行不限價拍賣排列羽綢·斜羽綢·尺六元絨·泰西段·花羽綢·細布·市布·原布·紅標布等一百四十七件計六千五百二十八疋較上届少拍九十六件計三千九百七十一疋各客帮之買進者並不十分踴躍本待亦有限所拍市價亦殊平軟内花綢斜綢細布等尤見疲軟餘皆平平統計跌多漲少茲與上屆逐次比較如次（羽綢）三十二件計一千一百五十疋價跌者自二分半至四錢二分半内稍有漲者自七分半至五錢（斜綢）三件計九十疋價虎瀑與連城各跌七分五利市亦减一錢二分五（尺六元絨）四件計九十疋價豐年鶴音各漲七釐五劉海加半分天賜小至二分二釐五（泰西緞）十四件計四百六十疋價跌去二釐五至二分五惟同心利見漲一分習字亦漲二釐五（花綢）五件計一百五十疋降落一錢（細布）七件計四百二十疋價小去一分至一錢七分不一（市布）三十四件計一千六百八十疋跌去一分至一錢九分惟稍有漲者自一分至四分（票布）五件計三百疋價漲二分至六分惜進利來見跌四分（紅標）三件計一百八十疋五磅劃洵　二分五六磅跌去二分五（漂布）四十件計二千零零八疋價跌者自二分至二錢七分内中亦有漲者由一分至錢分不等 
[比國國慶紀念之慶祝]  
　　日昨（二十七日）爲比國國慶紀念日駐滬比總領事特在領署歡迎中西來賓江蘇特派交涉公署先期轉致本埠各機關查照計中國官塲往賀者護軍使代表陸秘書·交涉公署由代行科長陳世光·曁秘書楊小堂·公共公廨圍正會審官等均經比領優禮接待並欵茶點而散 
[旅粤浙紹人爲同鄕辦誣電]  
　　旅粤浙紹人黃竹虚等昨致旅滬同鄕電去各報館轉旅滬浙紹同鄕諸先生鑒廣州蠄蜍·羅斗兩岡向係旅粤浙紹人義山前被粤由政鑒收爲市有訓令公安局遷葬嗣經旅粤浙江同鄕鄕正副會長蔣·章兩公會同鄕人出與交涉幸獲發還依照旅粤浙紹同鄕大會議决條欵並經旅粤浙江同鄕會公開大會議决除留有自川地三百井外餘地出租所有經費建造新墳山·及殯房·先烈祠等用呈報粤省長批准備案凡經管其事者悉山旅粤浙紹同鄕大會公舉籌辦員十人審查員七人議董八人公同協議照洋章辦理並無變賣情事不料意有不尙同鄕妄思索昨索詐不遂揑造謠言并發傳單意圖中傷蠢茲敗類實爲公益事項之　賊至蔣·章二公曁各籌辦員任怨任勞保有公益功在百世凡我旅粤鄕人共深銘感茲恐遠首傳聞莫明眞相特此奉聞統希垂察旅粤浙紹人黃竹虚·姚崇凭徐涵·高慶祥·沈振亞·蔣棠·陳傑·錢其淵·關有容·徐引·錢文漢·願德銘·張維驥·音鈞·謝伯涵·陳志强·田迪民·李頌南·張翊翔·何森·密芝華等一百二十五人公叩 
[皖同鄕會選舉揭曉]  
　　本埠安徽同鄕會本屆選舉評議員已於上星期日在閘北中興路全皖會館開匭揭曉昨日復在牯嶺路籌備處審查結果當選評議員者爲柏烈武·程霖生·李少穆·許世英·兪去　·許伯龍·胡佩如·張已振·譚谷甫·汪禹丞·王次賓·姚毅全·詹銘琛·王龍亭路文彬·陸車五·李小南·兪希稷·林春如·李次山·兪滄江·程永言·陳少舟·汪吉齋·吳仲謀·潘心航·汪醒齋·汪　青·余魯卿鄭鑑源·黃晦庵·汪朗舟·張我華·李鴻翔·王亞樵·李俊臣·彭養吾·楊海亭·年蘭洲·張松材·羅純夫·許筱甫·金傑臣·潘天民·田柄均·徐雲岳·鄂潤之·趙家元·胡復華·潘仲甫·王竹如·程海標·江植夫·胡松圃·黃憐生·謝維卿·陳壽山·王秋甫·阿華亭·許惕庵·孫毓山·吳鼎九·吳秉周·詹致伯·丁子谷·吳進之·許正科·王少泉·沈國仁·劉克明·黃東海·李耀臣·吳樹林·王少山·胡新友·劉鴻勛·劉化宣·許驥岳·談春山·張邦鑫等八十人聞該會已即日通函各常選人定期召集大會選舉理事交代一切云 
[旅滬浙人關心桑梓敎育]  
　　爲省議員查辦校長事 
　　旅滬浙人邵力子等昨致浙省長·敎育廳長代電云張省長·張敎育廳長鑒據報載省議會議員提出查辦五中校長光肅文·紹縣縣議會控告五中校長並提議撤換明道女師校長朱兆萃全因仇視新機以故羅織事實任意詆毁吾浙敎育方在蛻化時期豈容此等思想荒謬之人横加干涉應請主持正義勿爲莠言所惑浙江旅流學界邵力子·沈仲九·吳夢非·陳望道·沈雁冰·李宗武·沈澤民·汪得馥泉·周建人·胡愈之·楊賢江·章錫琛（又電紹縣知事文一通文同） 
[復旦大學消息]  
　　復旦大學最近消息如下江蘇全省演說競進會本届在南通舉行前日决賽結果該校代表曾昭六得大學組第一曾君已於昨日返滬該校派有代表前往輪埠迎迓並聞該校學生會擬日内籌備開會慶祝云 
　　該校年來甚爲發達原有宿舍不數居住近又在新膳廳側起造樓房一座業已興築聞年内却可竣工又在校東購地十餘畝備建築圖書館之用 
　　上海籃球會錦標比賽早經開始該校已於上星期二戰敗去年奪得錦標之約翰昨日又以在青年會戰敗全黑隊聞明日（二十九號將赴滬江比賽云 
　　該校足球隊素負盛名本年八大學足球錦標比賽業已開始該校足球隊已定於十二月三號赴南京與金陵東大比賽云 
　　又該校校董简照南君於前月逝世除由該校校長及學生代表赴简宅弔唁外聞該校定於十二月一日在大禮堂特開简人追悼大會各級籌備輓聯演說等詞頗形忙碌云 
[省立水產學校十一周紀念紀]  
　　昨爲江蘇省立水產學校十一周紀念日該校例假一天上午八時起由各級學生推舉選手在黃浦江中比賽端艇該校對於水上運動素所注意故比賽時之活潑精神勇武氣象沿江觀者均爲贊歎比賽結果新二年級得優勝　員爲李世澄·李振騫·李慶鍔·于以振·沈全海·刁志清·黃獻芹·余炳生·章佑三等九人下午一時起開茶話會由校長張公　主席請章行嚴君演諸「文化與農業」並由職敎員學生表演絲竹·拕螺·國技·矮人演說·鼠牛比演說·滑稽跳舞·雙簧·滑稽演講·京劇·笑話·幻絃讀合韵英文雙簧·趣劇等游藝夜間續開聚餐會觥籌交錯盡歡而散 
[軍署通緝思明地審廳書記官]  
　　松滬護軍使前日通函本埠司法軍警各機關云案准閩軍總司令部咨開案據署理福建高等判分廳監督推一戴成祥呈稱查思明地方審判廳書記官朱秉鈞携帶會計·庶務簿據等件隨同該前廳長劉明敭逃匿應否一併通緝曾經呈請核示在案茲奉鈞部令開呈悉地方審判廳前書記官朱秉鈞職司出納何等重要竟敢携帶簿據附和捲欵潛逃之廳長劉明敭一同赴滬希圖湮沒證據應准一併通緝以肅官箴等因理合轉請飭屬查緝務獲解究等因除分令查緝外函祈飭屬一嚴協緝務獲解候訊追云 
漆業工潮仍極混沌 
　　南北市漆業内作工人要求增薪不遂同盟罷工迄今已十有八天雙方互呈縣長批飭着令工人代表曁業董·作主等互商解决辦法呈候察核等情迭誌本報茲悉歇業工人昨日會集在城内薛弄底該公所靜候解决各調人原定於昨日（二十六）下午七時會議緣業董馮松圍等與作主方面接洽未妥因此並未至公所報告故各工人等仍三五在羣分赴各處作塲察看倘作塲内不工人工作者立即阻止事被法捕房查悉誠恐停業工人至各作塲滋鬧特派華探三名前往紫來街一帶查察以保地方安寗云 
[北工巡捐局昨開董事會]  
　　滬北工巡捐局長許劍青於昨日午後四時在本局召開董事會議聞爲討論蘇州河建造橋樑曁規劃路政諸問題議畢散會 
[縣聯會定期開常會]  
　　江蘇縣議會聯合會昨致各委員通告云敬啓者十二月二日下午一時爲本會第六次委員會常會之期仍在本事務所開會届時務請撥冗蒞臨爲盼 
[新建菜塲呈准保護]  
　　閘北潭子路天助橋新菜塲公司經理金伯安昨呈四區總署略稱商人以潭子路一帶市面漸與各菜販尙沿路設攤殊與市政未符囚合資建築菜塲一座一切佈置均仿西式定於陽歷十二月一號開暮惟現値時局不靖誠恐地痞棍徒偕端生事除呈請警廳給示外應請貴濖派警保護等情劉署長准之 
[西人開槍誤傷看門巡捕]  
　　三新紗廠看門巡捕徐州人彭召林昨時下午三時在該廠墻外閑步有某西人試放手槍誤中彭之左足跟子彈當將穿出當由楊樹浦捕房六百二十八號華捕作來車送同仁醫院治一面抄錄西人姓氏報告捕頭請示 
[小孩跳電跌傷]  
　　前晚八許有約十餘歲之男孩由其母挈領同乘華商某號電車由小東門至西門不料駛至新橋街站口東未停穩該孩急欲跳下以致立足不穩跌仆暈絕於地後經司機人及賣票人等設法救甦俄由查票員到來經其母述明狀况當由電車公司代送某醫院醫治據醫生診治尙無受傷内部之事大約一二日間即可就痊云 
[汽車撞傷男孩]  
　　昨日下午三時四十五分有一千五百八十六汽車駛過楊樹浦路怡和紗廠門前撞倒十五歲男童金生泉腿足受傷由楊樹浦捕房一百八十四號華捕押令汽車載送受傷人往同仁醫院醫治　即帶該汽車夫入捕房請究 
[無照開汽車之拘究]  
　　寗波人任阿根前日開駛七百六十號汽車經過乍浦路司機不愼幾致肇禍被捕查拘入虹口捕房查明任未經工部局給予開駛汽車照會實係擅自開車昨飭包探譚鳳池將任解送公共公廨請辦中西官貿訊之下諭令押候禮拜四再訊 
[鋸匠被大木壓斃之可憐]  
　　鋸匠與大住在喬家路東首前日渭晨與同伴鋸取紅木奈該木約重五六百斤當因所搭之架不愼倒下壓傷與大腰肋等處一時昏暈不知人事經同伴倩人舁往浦東楊思鄕家中詎至中途巳因傷而死乃將屍抬回伊家昨晨屍妻等擁到滬城理說當經鋸匠頭目及紅木店主念其窮苦乏資棺殮共給伊洋七十元始行一事云 
[婦人覔媳自傷頭面]  
　　昨晚七時許有揚州婦人洪王氏東亞旅館吵鬧聲稱有媳在旅館爲女庸近忽失踪云云并將頭觸墻流血滿面當由該旅館報告老捕房派一百六十八號華捕車送洪王氏往仁濟醫院包裹傷口後帶回捕房訊究 
[誘姦禁押六月]  
　　天津人張明山昨投法公堂控稱民人向在外埠唱戲度日家中祗有女兒張老三在家看守民人深恐女兒照顧不週故托朋友陳和生在家照料不料陳和生心起不良將女兒誘引成姦希圖拐往别處幸鄰居得悉致函民人來申適陳與女兒甫經出門經民人鳴捕扭案請求訊究繼由張老三供今年十八歲被陳誘引姦汚等語之陳和生供因民人與鄰居爭吵致挾嫌謊報原告不敢誘奸餘供支吾中西官判陳押西牢六個月准予贖罪 
[賣良爲娼分别押儆]  
　　劉恒祥於日前將其妻劉陳氏賣與法租界縬杜民處爲娼計身價洋一百五十元後由杜氏轉寄在鴇婦沈趙氏家迎客現因陳氏不願作此皮肉生涯投報捕房由探將以上各人及保人王壽卿等一併帶入捕房昨解法公堂請究先由捕頭上堂禀明前情詰之劉恒祥供因妻子不安於室因之將其賣娼是實張杜氏供陳氏由王壽卿介紹領來賣與婦人轉寄與趙氏爲妓等語王壽卿供認爲保沈趙氏供陳氏由杜氏寄在婦人處是實中西讞員判劉押西牢一年王押九月杜氏押六個月均准贖罪趙氏罰一百元充公陳氏送堂擇配 
[延德東里房客限期遷移]  
　　新閘梅白格路延德東里之房屋係由英商古沃公館經　前經通知各租户出屋迄未照遷故被控於公共公廨昨日傳訊各租户均不到案經中西官缺席判决限一個月内　讓違干押遷云 
[兩俄人鬭毆之罰儆]  
　　俄回人復爾考夫·塞其耐夫前日在南京路互相扭毆巡捕向之勸阻非但不服反與該捕爲難致被拘入捕房昨解公共公廨中西官質訊之下判復爾考夫押七天塞其耐夫押三天或罰洋二元 
[流氓索詐行兇之拘究]  
　　煤屑路合新園茶樓主孔連生與該處流氓馬德功有隙昨晨馬邀齊多人至該茶樓啜茗藉端向孔索詐洋數十元孔當時厲聲辱詈馬遂袖出利刃將孔頭部等處連戳數刀血流滿地人亦倒地經旁人鳴警到來將馬追獲押送二區警署立解地檢廳訊辦孔經人舁案由檢察官騐明原告頭所傷頗重判發當醫治馬押候補提同黨再核 
[控追欠洋]  
　　西鄕周家橋開竹行之陳雲良前日扭其房客開據器店之海門人黃月蓮至四區四分所控稱前民代黃向泗涇萬源德本行賖欠木料三百七十餘元又借與金戒會欵米帳等一百三十餘元除將其店中存料作抵外尙少洋三百餘元屢索不還請究又曹家度逹生昌要木行夥甬人徐懐亦投案控黃拖欠木料洋六十餘元併請究追經李署員質訊黃供店中存貨及生財約値千餘元被陳擅行封云云判轉解悮法科核辦 
[行使僞鈔票之科罰]  
　　董阿毛昨投法公堂控稱民人向在菜市街賣蛋爲生本月初十日有對門章標能所開之烟紙店夥向民人兌換銅元給吾十元鈔票一紙前日民人將此鈔票交付行帳不料係屬僞票當即向章理論豈知堅不承認當即鳴同十七號巡捕到來在被告店内抄出同樣僞鈔票一紙被告見事不佳欲圖焚燬即被巡捕阻止今將兩張僞鈔票呈鑒繼由十七號巡捕上堂證明一功詰之章標能供商人前雖向原告處收買銅元惟此項僞鈔票實非商人之物至认店内抄出之僞鈔票實係店夥戴克明收入餘供支吾聶讞員商之正領事德君判章罰洋五十元再賠原告洋十元以儆僞鈔票消燬 
 
 
 

Page 16

 
 
第一萬八千二百三十三號;中華民國十二年 西曆一千九百二十三年十一月二十八號
星期三 * *[廣東路烟案准交保候訊]  
　　總巡捕房三十七號西副捕頭在廣東路一百二十一號屋内搜獲大宗鴉片烟土連同馬友成黃　道·章永生·翁禱芝·許天祿五人拘解公共公廨諭令押候意領堂期訊核巳兩誌本報茲因被告亟欲請求先行交保出外故昨晨由陸襄講會同意副領事斐洛氏特開第三刑庭當由捕房將中西文案由單呈案被告代表甘維露律師陳述請求理由畢即經堂上宣諭被告准各交二千元舗保候禮拜六再訊 
[烟案被告訊無關係一併開釋]  
　　總巡捕房車務總巡史賓斐爾氏前在虹口漢璧禮路一千零四十六號屋内抄獲紅土數磅即控住於該屋之潮州人劉慶福·戴阿三·馬木喬等私販烟土經公共公廨諭被告交保候訊在案昨晨續審史總巡將證物呈堂請求訊究各被告則同延海德禮律師辯護否認此項烟土係被告所有要求撤銷控案李襄讞與美阿副領事磋商之下以被告對於本案訊無關係判着一併開釋烟土銷燬 
[控被兇毆]  
　　小工頭黃生弟海門人前日遺代表蘇子龍投四區四分所報稱昨日黃被通州人曹德福·曹倪氏夫婦毆傷甚重現在寳隆醫院療治請爲傳究等情經李署員傳曹訊問據供民住梵航渡推小車爲活昨晚歸家見黄與民妻倪氏正在聚姦怒不可遏將黃拳打釋放今日由蘇糾集無賴楊則明·姚子琴·王阿二·韋金之等向民訛詐洋五十元爲養傷之費民不允故蘇來案告發云云·李君得供後飭警補提楊等四人及嫌疑人許玉田·王立錫·張步田等一干人併解司法科訊辦 
[控搶物件查明再核]  
　　陸玉生扭控陳祥大糾衆途　鈔票·金戒·時表等物由警申送司法科訊辦已紀昨報昨午警所司法科備文　將被告陳祥大派警押送地方廳由檢察官提審原告陸玉生投稱家住戈登路爲章里五百八十七號前日因事道經共和路遭陳糾衆搶去時表金戒各一又鈔票洋五百元馬甲一件開單呈請訊究質之陳供稱實遭原告挾嫌誣指問官訊得雙方供詞各執判陳押候查明平日爲人如何再行核辦 
[控竊紗線案證據不足]  
　　英商棉華洋行指控巳歇管棧人何永坤行竊値銀一千五百七十九兩之紗線業由包探尤阿根將何拘解公共公廨諭令交保候訊在案昨由開讞員會同英馬副領事提審據原告代表律師稱被告於八月二十五號自將職務辭退經買辦祝堯勳往貨棧内調查始知缺少紗線二十五羅嗣查得此項紗線在張立生處詢據張稱係向被告購買故報告捕房將何拘獲何之母曾託陸姓來　買辦願出洋七百元了結未允其請云云被告代表慕思律師乃詰據何永坤供稱前因棧内失竊紗線兩羅由我賠償故不願做此種生意自行告退此次之事我不知情張立生亦不相識等語又據何母華氏上堂供稱因見祝買辦偕中西包探前來我家將子捕去我恐兒子年幼玩忽業務故當時曾願出洋七百元了結今我子被控行竊實在寃屈等語中西官核供以原告證據不足判將案註銷 
[串竊案分别押儆]  
　　住居法租界之柳餘甫日前被李忠祥竊去金表兩只現鈔票洋數十元而逸現爲法捕房包探董長生將李及嫌疑人李桂卿傳朱氏張小正子等一併拘獲吊出原贓昨解法公堂請究先由原告投訴被竊情形詰之李供認行竊不諱朱氏供李將當票寄在婦人處不知行竊之事張小正子供民人與李素不相識不敢帮同行竊中西官判李押六個月期滿永遠遂出租界李桂卿出境朱氏押三個月准予緩刑張因在内地另犯别案着送警廳訊辦 
[搶挖耳押兩月]  
　　婦人周王氏日前行經法租界被無賴　餘龍攔刧去金挖耳一支而逸當爲巡捕查見將周追獲帶入捕房昨解法公堂請究先由原告投訴被搶情形詰之周供認搶飾不諱中西官判周押西牢二個月以儆 
[火警罰洋二元]  
　　閘北新民路朱鑫泰紙紮店房客胡潤生家潑翻火油燈起火燒燬房屋六幢等情經誌前報茲悉四區一分所劉警佐將傳案之胡潤生訊問一過判罰洋兩元以儆 
[窶人投江之獲救]  
　　昨日下午六時許東洋碼頭有台州人王叔英因貧不能返里忽萌短見躍投黃浦江圖盡由九十號日本捕暼見設法撈起車送同仁醫院救治俟恢復健康後解送公堂核辦 
[賭案罰鍰併紀]  
　　廣東人王榮在乍浦路四百二十二號屋内開塲聚賭抽頭漁利爲包探季保林查悉前日恊同西探馳往將王及賭徒梁桓·鄧善·王江·梁權·兪金·羅年·王四·王鴻·甘堂·黎文·王貴·曹文黎福·余九·李金等二十餘名拘獲抄出賭具昨解公共公廨經中西官訊實判王榮押西牢六禮拜餘人各罰洋三元充公賭其銷燬又寗波婦人王洪氏前日約集張桂發·陳亭祥·李永福·王財寳·沈小錢等十餘人在北成都路二百八十九號屋内賭外國紙牌押頭漁利被該管捕房二十二號西捕頭查悉率同西捕數名馳往將一干人犯拘獲昨晨解廨經中西官質訊之下判陳洪氏罰洋五元餘人各罰一元充公示儆賭具銷燬 
[公共公廨訊案彙錄]  
　　昨晨公共公廨民三庭由張襄讞會同西班牙副領事魏君訊理西班牙商飛星分公司訴祥康板木號主曹祥甫堆置板木過多致牆垣傾圮壓毁黃包車數輛請追損失案原告代表羅傑帮辦胡薩律師請求改　被告代表甘維露律師亦不反對結果改期再訊民四庭由兪襄讞會同英馬副領事訊理㈠韓鹤卿聲請將道契過户案結果准給諭韓　卿有權將四百四十三號道契要求掛號業主過户㈡王雲記訴張漁生欠貨欵案結果被　不到原告供明欠數屬實應判被告償還原告洋六百八十九元五角並堂費前封被告之動產准予給諭拍賣得價繳廨再核㈢張咸榮訴李榮生不償擔保張　椿應付股本及借欵案結果改期十四　　原告到案再核　孫借義訴兪仲康租價本器不還案結果准原告照單將木器取回 
　　又午後民一庭由關讞員會　美阿領副事訊理㈠順興五金號聲請破產案結果准照本廨查賬員十月十五日報告借書第一條一·二·三·五四項辦理第四項美商榮發牛奶公司債權一節應由該公司向查賬員證明報告公堂復核㈡謝實記訴黃鐘甫欠欵案結果改期再訊民四庭由張襄讞會同日副領事訊理㈠朱振新延朱樹楨律師訴徐玉林欠貨洋案結果改期一禮拜再訊㈡王振文訴李桂林延不出屋案結果限被告於陰曆十一月底遷移着原告免去一月房租㈢應韋林訴應金生欠借洋案結果飭被告到案執行 
[誌謝]  
　　昨承商務印書館　贈第二十卷第二十號「東方雜誌」及第四卷第六號「小說世界」各一册謝謝 
專件 
[修正縣視學視察細則]  
　　江蘇蔣敎育廳長以江蘇縣視學視察細則在民國七年三月公布以後迄未加以修改現値新學制實行時期於法令上不免略有抵觸特將全文酌加修正並規定懲戒處分以資督促茲將修正全文錄右（修正江蘇暫行縣視學視察細則）第一條縣視學視察報告每學期應呈報一次學校較少之縣每學期應遍查全縣學校學校較多之縣每學期應捕查全縣學校三分之一以上但有特别情形者不在此限第二條縣視學視察日期每年除各學校休業日外至少以二百四十日爲視察日期第三條縣視學每至一校以視遍全校敎員之敎授爲度第四條縣視學應將視察學校數每學期呈報一次由縣知事轉呈敎育廳長備查第五條縣視學對於該縣應行注意視察事頃應用規定之表式報告呈由縣知事轉呈敎育廳長備核其報告須簽名蓋章第六條縣視學上學期應行呈報之視察報告至下學期不報者應即停職第七條縣視學每至一市鄕應注意規盡全市鄕之敎育其有就學兒童較多者應督促各校推廣級數第八條縣視學於視察一市鄕完畢後得邀集敎育委員及各學校校長敎員開談話會商榷敎育進行及改良方法第九條縣視學視察市鄕敎育有認爲成績優良者表彰之法如左（一）將優良成績呈請縣知事令知全縣學校以資表彰（二）徵取各項成績呈由縣知事轉呈敎育廳長核准揭載於本省敎育公報第十條縣屬各學校校長敎員如有違背敎育法令或怠廢職務及不名譽行爲者得由縣視學呈請縣知事予以相當之懲戒處分第十一條縣視學所至各市鄕應謝絕酒食酬應及一切供張但如路途較遠得借宿於學校及其他公共敎育機關第十二條本細則自公布日施行 
公布欄 
[江蘇高等審判廳]  
　　民庭判决劉茂榮與劉李氏因家務涉訟聲請回復原狀一案（判决主文）本件聲請駁斥聲請費用由聲請人負擔鄒銀生與鄒茂火等因田產涉訟上訴一案（判决主文）本件上訴駁斥第三審訟費由上訴人負擔黃錦江與宋　氏等因贖田涉訟上訴一案（判决主文）原判廢棄本案發回上海地方審判廳更爲審判曹金筧與曹金芳因承繼承及遺產涉訟不服第一審判决上訴一案（判决主文）原判廢棄確認上訴人之次子曹岳順係曹金鐄之嗣子所有曹金鐄遺田十五畝七分五厘草房六間住塲二畝五分均歸曹岳順承受被上訴人不得爭執兩審訟費均由被上訴人負擔王杜氏因與王潘氏扶養涉訟不服此示提起抗告一案（裁决主文）本件抗告駁斥抗告費用由抗告人負擔瞿懐善與劉湛等因欵產涉訟抗告一案（裁决主文）原批示廢棄本件應由武進縣知事依法審判蔣炳華與施馬氏因田產涉讼不服第二審判决上訴一案（判决主文）本件上訴駁斥第三審訟費由上訴人負擔金寳善與吳成瑤因田產涉訟不服第二審判决上訴一案（判决主文）本件上訴駁斥第三審訟費用由上訴人負擔王國鼎與王寳賢等因祭田涉訟不服第二審判决上訴一案（判决主文）本件上訴及附帶上訴均駁斥第三審訟費由上訴人負擔 
　　刑庭判决劉登芝爲營利和誘上訴一案（判决主文）原判撤銷劉登芝共同意圖營利和誘之所爲處四等有期徒刑一年褫奪公權全部終身未决期内覊押日數准以二日折抵徒刑一日訴訟費用由劉登芝負擔曹祖麻子等因强盜覆判一案（裁决主文）本案發還江隂縣知事公署覆審唐耕良因侵占罪覆判一案（判决主文）本案初判核准衛阿毛等因和誘及收藏被誘人罪覆判一案（判决主文）本案初判核准嚴泰熒因被訴僞造文書及印文上訴一案（判决主文）原判撤銷嚴泰熒無罪馬伯連因僞造公文書詐財罪上訴一案（判决主文）原判撤銷馬伯連無罪朱金寳因竊盜罪上訴一案（判决主文）本案上訴駁斥 
　　批示黃覺呈爲檢具憑證費用請送律師甄拔由呈及憑證曁證書等費收悉准即轉呈司法部核辦此批律師鄭文同呈請轉呈催辦律師登錄由呈悉巳據情轉呈仰即知照此批許勤甫呈爲檢送憑證請送律師甄拔由呈悉准即檢同憑證轉呈司法部核辦此批胡錦章狀一件爲聲明訴訟價額請示應繳訟費數目由狀悉查訴訟價額七千五百元者照章係八千元未滿第三審應繳審判費用洋一百三十二元仰即知照此批 
[江蘇高等檢察廳]  
　　批示吳坤明等一件聲明上訴由狀悉候調卷核奪此批郭萬成一件聲請再議由狀悉候調卷核奪此批以上十一月二十五日孫應侯兩聲件明上訴由兩狀均悉查此案同級審判廳判决於法尙非不合且民係本案原告訴人依法並無上訴權所請各　均無庸議此批王鳳誥一件狀請代爲提起上訴由狀悉查此案同級審判廳重審判决於法尙無不全所請代行提起上訴廳無庸議此批余筱亨一件聲請移轉管　由狀悉候送同級審判廳核辦此批趙少良一件請免子到庭由狀悉候同送級審判廳核辦此批　　陳健行等一件聲請送達由狀悉候令該廳函縣轉送此批陳劉氏一件聲明抗告由狀悉候令縣迅子佐法辦理此批以上十一月二十四日 
[上海地方審判廳]  
　　布告爲布告事照得本廳執行張在禮訴謝根　貨欵一案業經將謝根善所有謝水興鐵舗内生財貨物實施查封公告拍賣在案茲據價檐人張在請聲稱案總在外和解請求啓封給領停止拍賣等情前來據此除照准并啓封外合仰商民人等一體知照特此布告中華民國十二年十一月二十四日廳長沈錫　爲布告事　得本　執行楊蔣氏訴徐佐廷偕欵一案業將徐佐延所有房屋實施查封公布拍賣在案茲經當庭和解終結應行伴止拍賣除啓封外合亟布告仰商民人等一體知照特此布告中華民國十二年十一月二十四日蜳懈沈　慶 
　　公示送達（全文在本廳揭示塲公佈）一件陳劉氏與韓文　因抵欵科葛案件本廳定於十二月二十二日上午十時爲公開審理日期除選任朱樹楨吳錫恭律師爲該被傳韓文後嚴明　之特别代理人外仰該被傳人遵期到廳辦論毌自延誤此示石仰被告人韓文後嚴期　知照一件　書　與何扶桑因欵項洗訟一案（主文）在國農牧實業公司所欠原告人貨欵銀八百五十五兩曁自本廳　曆二月起至執行執了日止按月一分之利息　由被告人負清償之責訟費由中國農牧公司負擔石仰被告人何扶桑知照以上十一月二十四日 
　　刑　主文一件判决陸阿有等賭博及竊水盜一案（主文）陸阿有共同賭博財物之所爲處罰金三元共同侵入竊盜之所爲處五等有期徒刑四月褫奪公權全部終身併執行之如無力完納罰金監禁未决覊押日數准予折抵張阿根共同賭博財物之所爲處罰金三元共同侵入竊盜之所爲處五等有期徒刑四月褫奪公權全部終身未决覊押日數准予折抵如無力完納罰金准易監禁一件判决姚牛郎等　助和誘案（主文）姚牛郎帮助和誘之所爲處五等有期徒刑三月未决覊押日數准予折抵朱法生無罪一件判决陳妙根等管利略誘一案（主文）陳妙根帮同意　皆略誘之所爲處五等有期徒刑一年二月並褫　公權全部終身未决覊押日數准予折抵黃福寳無罪一件判决李阿寳傷害一案（主文）李阿寳即小　皮輕微傷害顧姚氏之所爲處拘役十日一件判决周阿根竊盜一案（主文）周阿根連　侵入竊盜之所爲處四等有期徒刑一年二月並褫奪公權全部終身未决期内鴇押日數准予折抵一件判决陳仲文竊盜一案（主文）陳仲文竊盜之所爲處拘役四十日一件判决楊恂鴉片烟一案（主文）楊恂吸食鴉片煙之所爲處罰金十元如無力完納准易監禁烟膏　件沒收一件判决崔仁壽鴉片烟一案（主文）崔仁壽吸食鴉片烟之所爲處罰金十元如無力完納准曷監禁烟具等件沒收一件判决王學義傷害一案（主文）王學義輕微傷害朱學才之所爲處拘役十五日以上十一月二十四日 
　　批示一件魏定興聲請執行由狀悉查韓加琛等業已聲明上訴矣所請聲執行之處應毋庸議此批一件汪樂章聲請執行由　悉查成紹榮尚短欠銀洋七十五元已將其動產查封備抵矣至楊　林短欠銀洋二百元又賠償損失洋三十元查照本年七月三十日之和解筆絲應由楊德林個人償還成紹榮無代償之責所請將機器拍賣抵償楊德林欠欵之處着不准行仰即知照此批一件陳福生具交銀洋由狀悉交洋十四元四角暫存此批一件趙文元請求將陳福生暫行開釋由狀悉仰即來廳聽候訊明核辦此批一件趙文志聲請拍賣桑誦先抵產由狀悉仰預繳執行費用并詳細查明該抵產所在呈候核辦此批一件别生心聲請執行由狀悉准予執行此批一件陳漢章聲請執行由狀悉仰將找欵交案聽候核辦此批一件裘晉祥具交銀洋由狀悉交洋五十二元五角存候給領此批一件兪阿龍聲請執行由狀悉准予執行此批一件孫汝舟狀請鈔錄由狀悉准予鈔錄此批一件蔡戴氏與孫延齡租屋案請示辦法由狀悉該氏對於判决如有不服應予收受判詞後二十日内聲明上訴可也所請應毋　議此批一件馬愼齋狀請更正和解筆錄由狀悉本案鄭玉記願狀所欠米欵洋一百六十七元七角限於本年陰曆年内還清係經該氏當庭承認筆錄並無錯誤所請應毋庸議此批一件王道才請求執行由狀悉巳飭吏拘提矣仰即知照此批一件陳壽盈等特别委任周域律師代理由狀悉准予委任此批一件陳壽盈等請領銀洋由狀悉仰於本月二十九日上午十時持證來廳具領此批一件周旋聲請執行由狀悉已飭吏執行矣仰即知照此批一件史玉山聲請執行由狀悉候飭傅訊追此批一件王瑋卿具領銀洋由狀悉於十二月三日上午十時來廳繳證具領此批一件謝根善具領啓封動產由狀悉准領此批一件黃明善聲請銷案并將陸長芳釋放由狀悉應准銷案陸長芳候即開釋此批以上十一月二十七日 
　　民庭主文一件判决魏寳山與錢梅生因借欵涉訟一案（主文）錢梅生應償還魏寳生本洋六十元利洋二十元零八角訟費歸錢梅生負擔一件判决趙蔣氏與于有浩等因保証債務一案（主文）于有浩趙正財代趙洪喜償還趙蔣氏洋一百元訟費由于有浩趙正財負擔一件判决蒯褔昌與郁全林因借欵涉訟一案（主文）郁全林應償還蒯福昌洋一百四十元訟費歸郁全林負擔一件　决徐褚氏爲與方乾興借欵涉訟聲請撤銷假扣押一案（主文）本廳民國十二年雜字第四三二號之裁决准予撤銷一件判决季穀孫與張生盛等因貨欵涉訟上訴一案（主文）本件上訴駁斥一件判决朱生材與王雪榮等爲賬欵涉訟上訴上案（主文）本件上訴駁斥一件判决張錦球與潘惠人因田單涉訟一案（主文）潘惠人應將上邑二十四保四區二十四圖男字圩第三十三號張臨堂户則田一畝二分三厘六毫方單一紙交還睚錦球收執上邑二十四保四區二十四圖男字圩第五十號内張湯氏户基地六分之方單半紙及朱姓租契一紙租摺一　准潘惠人備齊價銀一百兩向張錦球回贖張錦球不得抗拒潘惠人其餘之反訴請求駁斥本案訟費由潘惠人負擔五分之四張錦球負擔五分之一一件判决張小妹與劉順喜因債務涉訟一案（主文）劉順喜應償還張小妹借欵元本洋五百元又利息洋四十八元本案訟費由劉順喜負擔本判决應予假執行一件判决張種玉與沈長樂因租屋紏葛一案（主文）被告向原告承租南市大碼頭樓房一幢應即遷讓並自本年舊曆五月初一日起至遷讓日止按月十八元五角計算支付房租前項判决關於遷　部分應予假執行訟費歸被告負擔以上十一月二十七日 
　　刑庭主文一件判决秦明發鴉片烟一案（主文）秦明發帮助意圖販賣而收藏鴉片烟之所爲處五等有期徒刑二月併科罰金十元未决覊押日數准予折抵如無力繳納罰金准易監禁烟土七兩沒收一件判决王子希等竊盜贓物一案（主文）王子希共同侵入竊盜之所爲處三等有期徒刑三年褫奪公權全部終身未决覊押日數准予折抵搬運贓物之所爲處四等有期徒刑一年應執行刑期三年二月蔡桂生無罪以上十一月二十七日 
 
 
 

Page 17

 
 
第一萬八千二百三十三號;中華民國十二年 西曆一千九百二十三年十一月二十八號
星期三 * *本埠新聞三 
[閃光采緞之創織]  
　　南京路老九綸新出一種二十四色閃光織金銀絨花采緞顏光燦爛爲滬上最新出品貨價百元現每件只售七十二元云 
[呢絨及新酒到滬]  
　　愛多亞路三十九號寳多洋行專營進出口營業所售之法國上等呢絨疋頭及各種著名佳釀頗受歡迎酒類中有種名好德otard牌白蘭地者爲法國最名貴之佳釀向在歐洲各國之銷數年達五十萬箱因此酒氣味和淡無劇烈之性吸之可以補血現以銷售伊始定價甚廉華經理王善海君尃辦與各洋酒店代售事宜該行香港分行設在香港史蒂芬大屋云 
[三友社與寳源廠之參觀]  
　　眞茹國立曁南商科大學經濟研究會會員一隊於上週禮拜五下午前往華德路底引翔港口三友實業社總廠參觀由該廠職員汪君招待先說明廠内組織管理及工作等情然後導往各部觀察一周約一時半始畢同時該會尙有會員一隊往楊樹浦寳源造紙廠參觀該廠爲清季李鴻章所創辦資本一百萬元云 
[廉售之手套與新鞋]  
　　先施公司頃有英國大宗冬季手套分純羊毛及紗二種顏色不同質料較平常者爲佳定價每雙起碼爲三角多至數元不等云 
　　又該公司鞋部以耶誕將近預由美國運到大帮新式男女皮鞋·雜色毡鞋·象皮套鞋·籃球鞋·網球鞋等又由英國運到各種毛絨鞋蓋·黃黑皮色腿·軟皮小童鞋等花式頗多大小尺碼均備質美耐用定價亦廉云 
[化學物品之經售]  
　　愛多亞路四號瑞中洋行爲瑞典國各白藥紛（鹽酸加厘）黃燐𡋽燐廠之駐滬發行所此外尙有安全火柴及紙張均爲該行在華獨家發行火柴早受歡迎黃燐·赤燐鹽酸加厘尤爲火柴廠所樂購該行華經理李君特備大批現貨以供需求云 
[克琅香煙今日發行]  
　　民國路新開河泰新里大盛昌經理克琅香烟今日開始發行吸之無唇乾舌燥之患云 
[新到冬令用具及補品]  
　　河南路福州路口·中英大藥房近以天氣日漸寒冷故運到冬令用具甚多如lsola牌之熱水瓶前售九角半者現减售九角餘如紅色之橡皮熱水袋大小分十數種每只自一元一角起至四元半不等自製之本牌魚肝油質料製工均可與舶來品相抗衡定價每瓶七角半云 
[競芳修茸將就緒]  
　　南京路勞合路東首·競芳照相館館主爲席君少珊此次因内部布置飭匠裝修已費多時增添門莊櫃檯兼售各種風景畫片以及美術照相之類油漆已竣工樓上增添新式布景多幅以便選擇并售各種鏡架云 
[千頃堂廉價將滿期]  
　　九江路千頃堂書局自冬季大廉價舉行以來新舊書籍售特價其餘陳列者有詩文集·書畫譜等逐日更換其廉價日期祇餘二日云 
[出版界消息]  
　　天津路九十五號心社「素心蘭週刋」第一期贈閱各界十八日出版函索者已分别寄出云 
　　東吳二中學校近由招滄明陳聖希等發起「學籟半月刋」内有論壇·文苑·校務·小說等欄陽曆十二月十日出版云 
　　寳山師範將發行月刋由晨曦及仁兩社合作　以研究學術·聯絡情誼爲宗旨内分敎育·農藝·文苑·講壇·雜俎·通訊·六種每月出一張間得發行特刋編緝者爲譚飛陳兆豐楊振文校對者爲周梅初陸賓秋等第一期現正在着手編輯陽曆十二月内出版云 
[賴婚影片新評]  
　　賴婚影片前次開演於上海大戲院聞無日不賣滿座其盛况爲從來所未有可知此劇之魔力足以號召邑人士也友人曾見之者輒稱道不置前星期此片復演於申江大戲院余應震旦友人之約遂抽暇往觀其時佳位已滿後至者均抱向隅之憾幸余等到塲稍早得佔兩座此劇情範及其佳處評之者已數見本報茲不復再贅姑就余所欲言者略記一二焉 
　　此劇纏綿悱惻處能令人淚下堪稱言情片中之首屈一指表情之細腻均能恰合身分如桑達生之拆白手段台維之用情懇摯咸能刻畫入微無疵可摘愛娜爲桑見棄時其一種遇人不淑滿腔怨恨之態度尤爲難能可貴當愛娜出外尋見之時台維於冰天雪地中執燈追尋其勇往直前之精神誠令人起敬至其演來一往情深絲絲入扣尤其餘事最終之雪景可謂全劇最有精彩之一段是時台維在冰塊上追趕愛娜危險之狀間不容髮觀者至此均爲之咋舌結局化險爲夷台維與愛娜博士與配第同時結婚好事天成良緣自合益信有情人之終成眷屬總之此劇結構佳情節亦佳可爲自由戀愛不愼者之借鏡實有功世道人心之佳片也 
　　年來影戲事業日臻興盛誠大好現象至可喜慰惟多演大部連台之偵探片自始至終無非以手槍炸彈點綴其間此等影片祗能迎合兒童心理不足邀識者之一盼如賴婚片之能感動人心者殊不多見吾甚望今後各戲院多採此種佳片以增觀者興趣並望吾國各影片公司亦當有此類佳片出現則爲愛觀者之歡迎可操左券硯有餘瀋因附及之（立三） 
k 
 
 

Page 18

 
 
第一萬八千二百三十三號;中華民國十二年 西曆一千九百二十三年十一月二十八號
星期三 * *[迪根司詩歌編成之影片]  
　　明晚在夏令配克戲院開映 
　　靜安寺路夏令配克影戲院定明晚起將開映一著名愛情影片名ataleoftwocitjes譯名曰「爲情犧牲」内半劇情係取材於名小說家却理斯迪根司charlesduckens所著之詩歌今編爲影戲尤見生色内中纒綿悱惻處眞欲使人涕下此片爲威廉姆福克斯影片公司之最著名之影片全片共有七本云 
[卓别麟最長之趣片將開映]  
　　片名「好事多磨」計有六本 
　　明晚起在維多利亞戲院開映 
滑稽派電影明星卓别麟之影片最近在滬開映者惟「逃犯」一片爲最佳其餘短本之滑稽影片難亦係卓氏所演但以年事已久片多模糊故除較小之影戲院租演外各大影戲院皆不取之現聞北四川路海寗路口之維多利亞影戲院定明晚起將開映卓氏生平最長之趣片名"tilliespucturedromance"該院譯謂「好事多磨」全片共有六本之多卓氏在此劇中之表演實欲使人笑倒故預料開映時又將閧動一時云 
[大戲院將映百合花]  
　　上海大戲院定明日起將開映著名女伶麥茂蘭maemnrray之傑作名gildedlilly該院譯之曰「百合花」此片共有六本内中情節演一美貎舞女名百合花者性至奇特羡之者咸贈以所好之物百合花一一受之顧無動於中其等人之嚴冷若是而趣者仍如蟻附羶有富家子克利登對之最爲傾倒時造其廬意欲得機向之求婚會有少年湯姆生因事赴紐約少年已有一情人待之維謹詎少年至紐約後因醉心百合花意欲與之成婚百合花亦頗意肯事爲少年之毌所悉乃設計破壞於是百合花從此絕足交際塲萬念俱灰後見富家子克利登用情肫摯卒從其請而嫁之焉 
　　麥茂蘭爲電影界中善舞之女伶其所演之影戲胥以跳舞見長如前在卡爾登戲院映過之「玖瑰花」一劇已可想見麥茂蘭舞術之高明矣而「百合花」中之跳舞尤爲特色故堪稱爲傑作云 
[郵信截止時間表]  
　　來往地點　　　　火車或輪船　　　平信　　　　　掛號信 
青島大連　　　　　　　長平丸　　　　今晨（廿八）七時半　　七時厦門　　　　　　　　　泰陶丸　　　　晨十時　　　　　　　　九時半汕頭　　　　　　　　　泰生　　　　　晨十時半　　　　　　　十時香港廣州（包裹）　　　泰生　　　　　晨十時半　　　　　　　十時愛琿（取道浦口哈爾濱）火車　　　　　上午十一時　　　　　　十一時　國歐洲（註明由浦口西伯利亞墨斯科往者）　火車　　又　　　又　　　　 
西伯利亞（取道浦口赤塔）　　火車　　　　　　　又　　　　　又烟台天津　　　　　　　寗波　　　　上午十一時半　　　　　　十一時福州　　　　　　　　　寗興　　　　晚六時半　　　　　　　　六時香港廣州　　　　　　　麥康　　　　晚八時　　　　　　　　　七時半日本（取道門司）　　　熊野丸　　　晚八時　　　　　　　　　七時半南方各埠澳洲紐絲綸　　麥康　　　　晚八時　　　　　　　　　八時福州　　　　　　　　　寗興　　　　晚九時　　　　　　　　　九時威海衛烟台天津　　　　景星　　　　晚九時　　　　　　　　　九時長江各埠　　　　　　火車與輪船　　晚九時　　　　　　　　　九時 
[婚禮新誌]  
　　劉伯明君畢業於英國里智大學紡織科本年夏間歸國黃女士畢業於晏摩氏女學及滬江女學昨日午後在聖母院路劉宅行結婚禮賀客甚多云 
　　劉伯明君與女士之儷影 
（南京路中華照相館攝） 
[演講併紀何世楨君等之演詞]  
　　遠東商專遠東商業專門學校於上星期六下午二時敦請出席菲律賓律師大會之何世楨博士演講「法律與商業」演辭如下 
　　何謂法律法律者所以維持人類之治安並能管理人類行爲伹不能範圍人類思想法律須有强制執行機關方能發生效力何謂商法商法爲由於各國商業上之風俗習慣而訂定之公道規則希臘文化發達最早與地中海岸各地通商曾從良心上之主張訂有公平之規則後遂列諸雅典之法典中羅馬與國外貿易甚盛商法之訂定頗爲完備惟當時祇知動產爲商品而不知不動產亦爲商品此實大謬歐洲封建時代輕視經商故無商法之可言至羅馬大憲章始有保護外商利益之規定又訂有statutedemercarorjbus保護國人貿易百年後因應時勢之要求遂將一千一百三十年在amalfi城所發現之羅馬法典大部份採用法國商法採取羅馬法典不少參以本國商人之習慣英國採取南歐諸市府之商會（gild）規則以修改商法是時始知不動產亦可以爲商品惟不動產大都帶有封建之氣味故所定商法亦不免有封建之色彩法之商法至拿破崙法典乃編入法典内而英國則仍是不成文法德之商法大部採諸羅馬法及根據於風俗習慣惟合夥法（partnersbip）與英美派逈然不同西班牙亦多採用羅馬法總之各國商法絕非本國產品乃彙集各國商業上認爲公平之規則及本地方之習慣經法庭承認者而成 
　　中國之商法由來甚早惟至今尙無完備之商法出現至爲可惜然欲整理之則非斟酌本國商業之習慣及參考外國訂定之商法不可我國法律編譯館正在編訂票據法派員分往各地調查即重福習慣也（待續） 
　　寳山師範寳山縣立師範學校於二十四日晚八時請商務印書館編輯丁曉先演講題爲「小學敎師之新努力」分三層講㈠元始敎育之狀况㈡小學敎師應具之人格㈢小學敎師當抱奮鬭精神并謂小學敎師平時應灌輸時事智識給學生由校長管小谷致謝詞并繼開同樂會盡歡而散 
[醫院新聞]  
　　西門方浜路市西醫院自去年開辦以來診看日多茲因院舍不敷應用定於本月二十五日遷至西門南首中華路一百十五號該處房屋宏敞規模擴大對於病家交通亦求便利云 
[學務叢載]  
　　各項關於敎育事務之消息彙誌如下 
　　南洋中學校友會聚餐南洋中學校友會定於十二月二日午刻假四馬路一枝香開聚餐餐會藉以聯絡交誼並定是日十一時開聯席會議籌商會務進行昨已遍發通告邀請在滬會員云 
　　東吳二中昨開慶祝會日昨下午二時東吳二中學校以派赴演說競進會之代表杜受祿君獲得第二獎自南通凱旋歸特開會慶祝并邀來賓參觀秩序如下（一）童子軍奏樂開幕（二）主席佈告開會宗旨（三）唱校歌（四）陳養田君演說（五）護送員副校長佈告赴會情形（六）湯慕儒鋼琴獨奏（七）一九二四級雙簧（八）滑稽說書（九）滑稽跳舞（十）新劇「凱旋」（十一）茶點（十二奏樂散會與會者約五百人頗極一時之盛云 
　　美專函授學校之進行美專函授學校自本屆遷入第一院新校舍後辦公室分爲兩大間較前更形寛敞所有新舊範本復經第一二兩部主任刻意整理氣象頓覺一新又自本屆起訂定學費分期繳納辦法有志入學而無力一次付費者自覺便利不少故本届新生報名之衆視前更爲踴躍聞自七月份起至十一月份止已達二百八十餘名其中年事最小者爲一十齡童之詹君成績非常優異云又聞遠道來學者本屆推南洋僑胞爲最多而僑胞中入學之最遠者則爲僑居南美智利國之黎君瑞琨云 
　　二師區小學敎職員會省立第二師範區小學敎職員聯合會將於十二月二十八·二十九·三十·三日在青浦舉行該會并附設展覽會搜集關於國語及常識兩科之成績聞各校業已着手預備云 
　　小學將開演說競進會本埠小學校演說競進會將於十二月十三日午後二時起在天后宮縣立第三小學内舉行每校高初級各出一人題目由各校自定時間每人以十分鐘爲限獎額則每級兩人獎品每種以一元爲度云 
　　少年圑辦理社會敎育少年宣講團除執行該團一切團務外前日午後由該團游行宣講隊董國耀·汪龍超等舉行社會敎育運動携帶通俗圖畫及各項旗幟由該團出發游行黃家闕路·車站路·陸家浜·煤屑路一帶使人注意並至普育堂後馬路橋南街宣講「通俗敎育之宗旨」「國民應具常識」「勸剪髮辮」末唱「勸戒烟酒嫖賭小調」並將小調印送各人聽者三百餘人莫不感悟欣快云 
　　辛酉學社創設四夜校公平路一號辛酉學社對於社會敎育進行頗力先後設立義務夜校多處今年又設立第三夜校於海寗路第四夜校於江灣學生各四十餘人多係工人學徒及農民子弟科目注重國文·算術·常識云 
　　下圖爲辛酉學社第三四義校全體攝影 
　　上圖爲錢君化佛之畫佛展覽會之攝影 
[藝苑清音]  
　　淞滬慈善書畫會之發起王子彝等發起淞滬書畫慈善會以介紹書畫·襄助公益事業之發展宗旨凡入會者如遇振災及公益事業有徵集作品·樂充欵項之義務現正積極籌備不日成立云 
　　文藝研究社昨選舉職員金石書畫文藝研究社前日在老靶子路來安里書畫保存會開成立大會已誌本報昨日該社仍在該會所開選舉正式職員會到三十餘人首由錢季寅報告前届議决辦法畢各社遂依照手續行報票選舉開匭給果孔及之當選爲社長錢季寅爲正理事劉文淵爲副理事陳子恒爲會計陳文潞·姜懐素爲文牘徐東山徐觀·毛羽吉·陳吉生爲幹事並請楊草仙等爲顧問云 
[建築新訊]  
　　昨得關於建築事業之消息二則如下 
　　聖瑪利亞新屋將落成伯利南路六十五號聖瑪利亞女學校訂於陽曆十二月八日（星期六）下午二時行新校舍落成禮云　　崑山路新敎堂將竣工崑山路監理會景林堂成立爲華人自立之敎會已將三年因原有會堂不敷所用且東吳第二中學又待擴充故於今春起在對面空地建築一新敎堂内容外觀均極輝煌爲本埠最偉大之敎堂共需經費十餘萬元其十萬元係從美國方面捐來而在華人方面約共捐得萬餘元爲堂内裝璜及佈置之用刻下已大致就緒大約陽曆年底必能竣工聞本年度之聖誕典禮即將於新堂内舉行云 
[球戰歡聲]  
　　足球昨日午後浦東職工青年會足球隊與虹口兆豐足球隊作友誼之比賽雙方均勇氣百倍直至四時後尙不分勝負乃各盡歡而散聞茲後各圑體如欲與之比賽者該會足球隊極表歡迎云 
[昨日之菜市]  
　　昨日南北市小菜場市各菜價目如下 
　　北市　　　　　　　南市　　　　　北市　　　　　　　南市 
　每斤三角五分　　　　八百文　　　甲魚每兩三十文　　　三十文青魚每洋三斤半　　　　　三斤　　　黃魚每兩三十文　　二十五文　蟹每兩五十文　　　　四十文　　　　魚每兩四十文　　　四十文　魚每兩四十文　　　　五十文　　　鴿子每只二角　　　　二角半牛肉每斤三角　　　　　二角半　　　鰲魚每兩三十文　　二十五文猪肉每洋三斤半　　　　三斤半　　　黃荳芽每斤一百文　一百三十文草頭每斤一百二十文　　一百文　　　菠菜每斤八十文　　一百廿文　菜每斤一百二十文　　八十文　　　銅盆魚每兩四十文　　三十文毛蚶每斤一百八十文　　一百文　　　　每兩三十三文　　二十五文鴨蛋每只四十文　　　三十五文　　　羊肉每斤三角二分　　　三角雞蛋每只三十五文　　　三十文　　　雄雞每斤二角八分　二角五分蛤蜊每斤一百文　　　百二十文　　　鴨每只七角　　　　　　六角茭白每斤一百廿文　一百二十文　　　白魚每兩二十文　　　二十文烏賊魚每兩三十文　　　三十文　　　天津菜每斤一百文　　一百文醉蟹每兩五十文　　　二十五文　　　冬笋每兩二十五文　三十五文芋荔每斤八十文　　　　一百文　　　蚶子每斤二百四十　二百四十文塌棵菜每斤　　　　一百四十文 
[果品市消息]  
　　香蕉近日到貨頗旺價每擔四元半至四元折售價每斤八分至六分零星售者每只二三十文或十文云 
[兩女校將開游藝會演劇]  
　　體操學校勤業師範 
　　提籃橋中國女子體育學校開辦迄今已有十六年近由該校學生自治會發起十六週紀念游藝會將於陽曆十二月一日（本星期六）下午七時假北四川路横浜橋中央大會堂舉行現正積極籌備已添置跳舞衣多襲秩序有音樂·跳舞·火棍·滑稽·國技·新劇等六門刻已排練純熟聞以新劇「復活的玫瑰」爲最有精采劇中演一少年女郎因感婚姻不自由·自盡遇救之一段事實前後均映照復活的玫瑰至同唱玫瑰歌而閉幕餘味雋永耐人尋思幕目爲㈠我的心碎了㈡不自由毌寗死㈢這是父母之命㈣眞是一塲兒戲㈤愛之光明是劇演員皆係一時之選屆時定能表演逼眞引人美感該會因係學生自治會發起故稍收劵資聞僅取小洋五角臨時亦可購劵入塲云 
　　勤業女子師範定於今日下午六時假新舞臺舉行游藝大會秩序有軍樂（童子軍）報告（柏文蔚）國歌·校歌·歡迎歌·國技·表情游戲·舞蹈（蝴蝶翩僊舞·玫瑰迎鳳舞）崑曲（袁安圃）兒童劇（知平之神）中西音樂合奏（中華音樂會）八掛刀（胡悟塵女士）滑稽舞（體武體育會·中華音樂會）新劇（賺婚鏡）舞蹈（鴛鴦戲湖舞魚戲蓮葉舞）京劇（客串·李陵碑·筱蘭春·徐　駡曹·陳善甫·長生殿·歐陽予倩）·舞蹈（感謝舞）亮多佳况云 
[牡丹蘇新演伏楚覇]  
　　伏楚覇一劇乃演東周時趙國皇姑翠娥戰伏楚成王之故事好旦角之重頭戲且匪有蹺工者未能勝任愉快粤名旦扎脚勝余秋耀等極擅勝塲扎脚勝此劇予未之見余秋耀演之則數見不鮮矣矧該伶能文能武而蹺工之佳尤屬一時无兩剛健婀娜兼而有之坐車時之姿勢足徵藝事之妙一足兀立台上一足高高豎起全身向後仰合成一丁字形可歷一刻鐘之久其持蹺神妙有如此予生平最愛觀其「十三妹」·「斬四門」及此劇顧坤角而能演此戲者實无其人有之當以牡丹蘇始殊有出予意外者雖渠演來未可與男伶相提並論然亦足以傲其儕輩焉坐車一場縱弗克盡如人意而各種姿勢亦復應有盡有可謂難得搜宮時之蹂步身手活潑敏捷无倫眞覺不易蓋此塲頗覺吃力不若坐車之尙可以假借也是以搜訖後已覺力有不勝矣（光磊室主） 
[梅蘭芳抵滬有期陰曆二十四日]  
　　法租界共舞台昨接京電謂梅蘭芳定於陰曆本月二十二日由京起程二十四日到滬梅此次南下同行者有姜妙香·王鳳卿·朱桂芳·王長林·姚玉芙·張春來·李壽山·吳彩霞·董峻峯·以及票友言菊明·琴師陳彥衡並内外塲共有一百餘人該台黃經理現在法租界楊梅橋地方覔得洋房一宅預備蘭芳居住云 
[集會表]  
　　陽歷本月時間地點　　　　　　召集者　　　　　事由 
廿八日　　　　　各路商總聯會事務所　　各路商總職會　　議董會廿八日下午二時　西藏路寗波同鄕會　　　華商水泥公司　　股東會廿八日晚六時　　寗波同鄕會　　　　　　總商會等十圑體　公讌日本謝賑圑廿八日晚八時　　四川路　　　　　　　　青年會　　　　　智育演講廿八日晚　　　　新舞臺　　　　　　　　勒業女師　　　　遊藝會 
[今日天陰有雨霧]  
　　徐家匯天文台昨日下午四時三十分氣象預報云此間及濱海一帶天氣陰霾迷霧濛雨時作江西低壓向東北東進行將過揚子流域其後或將隨有大西北風吹至黃海東海之上颶風西北西進將抵菲律濱本埠温度在下午三時前二十四小時内最高六四·四最低五五·六去年同日最高五五·六最低二四·入 
 
 
 

Page 19

 
 
第一萬八千二百三十三號;中華民國十二年 西曆一千九百二十三年十一月二十八號
星期三 * *常識 
常談 
[星球與電子] [  漸]  
　　物體以星球爲最大電子爲最小星球之大可謂大莫能載矣電子之小可謂小莫能破矣 
　　星球之多不可紀極而行星常環繞恒星電子之多更不可紀極而負電常環繞正電此不可紀極之星球與不可紀極之電子雖大小懸殊而無一不游行於天體之中以是知造化之妙眞不可思議也吾人生活於一星球之上而無日不與無量數之電子相接觸星球可見也電子不可見也非電子不可見乃吾人之目力不能見也且吾人目所能見之星球以彼至大之體接觸吾目而猶不覺渺乎其小則凡生活於星球之上者其大小爲何如哉 
衛生 
[多睡之害] [  楊宗濓]  
　　余友徐君體質素强因終日賦閒之故於晚間八時即入睡鄕及至晨間九時方起計其每夜睡臥已及十三時而日中尙復一睡睡必二三時日以爲常不問他事　　　　　睡蟲矣以故精神疲乏頭目暈　　　　　食量漸減一日邂逅於途睹其面黃肌瘦步伐彳亍之狀若久病者然余急勸之曰君何貪睡若是而自毁其身耶此後速改前非則君之體質可望復原彼云多睡之害余固知之然腹部膨脹將如之何余即告之曰睡以十時爲限八時爲最佳清晨早起則尤當注意至廣塲呼吸半小時每飯後散步數分鐘繼以徒手操約一刻日必行之不可稍間則君病愈矣 
　　未及二月徐君來舍面余即云近日精神倍增腹脹若失察其故實君勸告之效也爰特錄之以實常識俾多睡者知所戒焉（乙種酬） 
[病家不可不知] [  義]  
　　㈠患病求醫必先究問病原而用藥若迷信神佛呑服仙方藥石誤投往往死於非命　　㈡無論患何疾病須立即延醫診治 
　　㈢延請醫生須决擇富於專門學識經騐者庶可對症服藥 
　　㈢病家延醫應具十分信仰之决心不宜時常更換恐醫生（指二人以上）審病不同誤投藥石也 
　　㈤醫生之言病家須絕對服從如病未痊可吝於服藥他日舊症重發病者之精神與金錢所蒙損失必更大 
　　㈥病者飲食最易生厭然不可一任病者之心理隨意取食蓋飲食不愼殊礙病體之復原 
　　㈦病者之飲食用具必用沸水消毒以防傳染 
　　㈧病者之被褥亦宜時常曬晾利用日光消毒 
　　㈨疾病初愈尤宜注意飲食毌求過飽食料以富於營養滋補者爲宜堅硬辛酸葷腥之類不可食 
　　㈩病後操作不宜過度恐傷身體也（乙種酬） 
經濟 
[貪便宜之害] [  王爲國]  
　　余昨經四馬路見某小肆中陳列熱水瓶甚多外觀極精美心愛之因擇其大者一種向店夥問價答云八角半余聞言喜出望外不復論値略一檢視即欣然付錢携歸試用徧示儕輩咸謂廉極夜間自修忽聞砰然一聲見瓶邊微有水流出亟啓視則紛碎矣乃知瓶乃日本貨故低値以欺人也用敢奉告諸君嗣後購物萬勿貪目前之便宜致重大之損失務往大公司勿至小店肆須知熱水瓶小事耳天下事尙有重大者不愼於先鮮不貽悔於後也（不受酬） 
道德 
[商人應盡的天職] [  良]  
　　㈠入商團 
　　國事蜩螗盜賊蜂起地方警兵不足保護商民爲自衛計乃興商團實行自治法至良也凡係商人均宜入團保社會之安寗盡商人之天職且操練純熟可以改編徵兵一旦國家有事舉國皆軍以定内亂以禦外侮豈不較諸舊有禍國殃民之國軍爲佳耶不惟此也入商團可得軍事之知識能生愛國之感念野外體操更能强健身軀是又最合衛生者也一舉數善何樂不爲 
　　㈡入救火會 
　　社會不測之災莫如火患小則家破人亡大則蔓延廛市慘目驚心於斯爲最故商界青年宜入救火會本救災拯禍之精神行見義勇爲之私德 
　　㈢入儲蓄會 
　　商人之惡德莫如嫖賭猶謂應酬客商不得不爾洵爲欺人自欺也設以嫖賭浪費之金錢投入儲蓄會一年計之爲數必鉅以之贖膠路辦義學作賑濟勉盡國民之天職較諸嫖賭豈不佳耶（乙種酬） 
法制 
[遺言證書之效力] [  瞽丐]  
　　遺言證書者即遺言者於死亡之先預留言語以處分其身後之財產事務是也此項證書不拘何種方式效力均極强大而以親筆證書爲尤甚如證書爲遺言者之親筆則無論其方式如何均可發生效力他人不得更改違背惟證書非出於遺言者之親筆則其立證書之時必先有醫生兩人出席證明遺言者之精神並無喪失再由親族兩人以上到塲立證簽字於證書之後然後可以發生效力蓋遺言證書關係絕大非得醫生察核病况於先親族證明事實於後則矯命僞造無不可爲其貽害家庭何可設想此遺言證書所以舍遺言者之親筆外必取嚴重之手續也（乙種酬） 
禮俗 
[談談婚禮中的所謂見面錢] [  自求]  
　　新婚夫婦對尊長行了見面禮後例有幾個錢可以到手這錢便是叫做見面錢這種風俗敢怕各地都 
是有的但這事確有應當廢止的必要今且把我的意思寫在下面很希望能把這種惡風俗革除掉諸位試想新夫婿不是先要對尊長行了見面禮纔有所謂見面錢到手嗎那麽這所得到的錢不用說便是行了見面禮的代價了這種見面禮就不免含有買賣的性質咧進一步說這事倒很像是新夫婦特特行了個禮來騙這幾個錢的不知道是不是沒有錢便可不行那見面禮的嗎唉行禮是完全尊重的意思那容含有金錢買賣的意味呢這樣說來行禮是一事給錢又是一事那見面禮不可少而見面錢三字却可以完全的取消他了 
　　不但這樣便就事實上着想也不能說這種風氣不該革除他我往往看見人家爲了這種「錢」的多少上各房的長輩竟會閙起意見來祇因有些人私蓄旣富便想在這上面多化幾個錢鬧鬧闊那些積蓄不多或是生性吝嗇的便借此賭氣避走了這不是好好的事反因了這種給錢不給錢的惡習慣弄得沒意思了嗎（乙種酬） 
雜錄 
[好色者之殷鑑] [  愼密]  
　　海上庽公某君前清某觀察之公子風度翩翩性喜漁色最近於一星期前因事赴蘇携帶鈔票二千元於北站購票登二等車甫坐定忽有一麗姝亦入同等之車即坐於某君之對座並携一極沉重之手提箱置其旁 
　　某公子目逆而送意謂如此麗姝何幸而對坐不待汽笛聲鳴便與之周旋彼姝亦極獻殷勤某公子愈惑之並啓篋以示其富有彼姝見渠有二千元鈔票謂某公子曰如此甚善余今日亟欲登車携帶現欵八百元未及掉換鈔票笨重極矣子曷易我鈔票乎某公子正欲博其歡心滿口應承叩其所至之目的地亦蘇垣也大喜方將實行以銀易鈔時彼姝謂車上人類不齊露眼宜愼爾篋寛大不妨將余之銀元全數寄存於内俟到蘇後再行更換何如某公子深以爲然且約彼姝到蘇同寓一旅社意將達其輕狂之目的 
　　未幾車抵蘇站同乘馬車赴某旅社兩人同庽一房某公子以爲美滿之目的可達矣而旅社中人亦以爲此一對佳耦也時僅中午某公子有事入城然某公子久庽海上深知海上多女拆白黨亦深防之當入城時謂彼姝曰予將入城一行約傍晚可事畢回社爾欲出我閑游乎彼姝答以一人在此殊寂寞聞左近之留園頗足玩賞予將往游至夕陽時再返社何如某公子聞言大喜正不欲彼姝一人在旅社防其或有竊鈔等事也 
　　某公子乃與彼姝同出社門瀕行時將儲銀鈔之皮篋存寄帳房囑以内有銀錢貴物俟予等返社再取於是各赴目的地迨時至四時許彼姝先返旅社怱促謂帳房曰予等將返申乘車時間已迫余夫先往車站購票予來取物遂將房金如數付訖旅社中人以爲彼等夫婦不之疑任其携取沉重之皮篋而去彼姝去後一小時某公子方揚揚然得意而歸至則便向帳房取儲銀之皮篋帳房訝然曰爾之皮篋不於一小時前爾囑尊夫人取去乘車返申乎某公子大驚旣聲明麗姝爲彼婦在前又不敢自暴其醜亟叩彼姝去有多時往何方向而去旅社中人答以乘馬車往車站且指門前之某馬車曰此即尊夫人所乘之馬車今已由站返此矣 
　　某公子張皇失措亟問某馬車之御者當爾車由站返社時往申之火車開行否御者答以尙未某公子不暇多言疾乘馬車飛鞭至車站意在尋獲彼姝不料馬車抵站而往申之火車已開行十五分鐘第見夕陽斜照助其愁　意中人巳杳如黃鶴而二千元鈔票亦隨之鴻飛冥冥矣噫色不迷人人自迷究之好色之目的未達而二千之鈔票已喪幸某公子簿有貲財否則傾家輕生之虞立至尙堪設想耶此事爲余友胡君口述胡君亦某公子之至友事極確亟錄之以爲好色者戒（乙種酬） 
 
 
 

Page 20

 
 
第一萬八千二百三十三號;中華民國十二年 西曆一千九百二十三年十一月二十八號
星期三 * *   
 
 

Page 21

 
 
第一萬八千二百三十三號;中華民國十二年 西曆一千九百二十三年十一月二十八號
星期三 * *自由談 
[一知半解] [  （夢徵）]  
昆蟲之產卵數以蠅類爲最至少四千多則四五萬 
[釋愛情賡自婦人月報missmarymeigen原著] [  賡䕫譯]  
　　生命之神金錢之神和幸運之神權力果然大了但是他們在愛情的境界裏無論如何總要失掉他們一部份能力從此我們應當知道愛情實在是世界上最有權力的神聖甚而我們可以說世界是愛情所造成的或者說世界上沒有愛情世界上便差不多成了一個荒僻的沙漠人們將永遠尋不到樂趣和幸福 
　　男子歡迎着愛情女子歡迎着愛情有靈魂和能動作的那一個不歡迎着愛情便是天上的雲河中的水又何嘗不有愛情愛情的範圍廣極了 
　　然而我們又何必研究到一切靜物和空泛的愛情呢即以我（原著者自稱）而論我知道我施用愛情與我的丈夫我或者可以决定世界上一切婦人都和我一般要施用愛情與伊的丈夫那麽在這一個小的範圍裏我們可以得到一種結果 
　　快樂的家庭空氣完全是愛情在這種愛情的傳導時人們便得到了人生的樂趣 
　　死是什麽愛情是不滅的世界的末日我們依舊可以瞧見愛神嬉笑着死神來了愛神不同了他一同去的 
　　愛情譬如清潔的水大家喜歡用他但容易使他汚穢不容易使他乾涸 
　　譬如一桶潔白的乾粉有一粒如米粒大的灰塵飛進去我們就立刻可以覺得愛情也是如此 
　　愛的發動期内難免涉及不正當的步驟爱情只有一條路可走其餘的路多是歧路 
　　一頂帽子帶在頭上倘使驟然脫了必覺得受到一種不舒服愛情的度數倘驟然減少還能得到愉快嗎 
[開闢新地道之理想政策] [  馬石癡]  
　　國亂民窮由來已久欲一旦而澄清之斷乎不能能之則自開闢全國地道始開闢地道大利有五苟能實行則爭亂可以立息富强可以立致有可謂非空前之大建設也至開拓之責屬之丘八宜仿兵工築路法行之使二十二行省之外别創世界厥功之偉當不讓哥倫布之闢新大陸也謂予不信請述其利 
　　㈠可免競爭地盤吾國地盤有限而軍閥日多爭者彌衆俶擾干戈歲無寗日苟能開拓地道辦理得宜則較原有地面極少可以漲出三分之一二地盤旣增支配較寛競爭之風或能稍殺蚩蚩小氓可以粗安袵席矣 
　　㈡可以致大富古云有土斯有財是知土者固爲生財之本也上下四千年從古精粹都淪於土如河南新鄭縣之發掘古器値價二千萬其明證也一隅且然而况一國將來金礦銀礦古器窑藏續續發現則富有可以甲天下從前偷借外債拖欠薪俸打腰包刮地皮種種苦惱一旦洗除凈盡寗非大快 
　　㈢可以省航渡根據地理則地球向背屬美利堅也果爾則來往美國便利可喜有舉足之易無航渡之勞 
　　㈣可以佔外土外侮頻來疆土日蹙然外人所以侵我領土充其量不過地面之一部分耳今則我得於其地面之下從而鑽求爲相當之報復縱横泉下窮窺五洲咄咄外人爾其奈何我哉 
　　㈤可以避兵燹兵連禍結民不聊生地道若成則人處其中兵災可以不及槍彈可以無傷世外桃源亦復無殊 
[五風十雨三痛淚詞] [  紅葉山人]  
　　五度風霜十秋雨晦海外感時之切當於湯卿謀三副痛淚而外别具愁懐予亦有三痛淚一哭華茶之不能普及全世界二哭紅葉之不能留駐好秋光三哭晒臺下之西方文明國永不能如晒臺下東方文明國之閒適因作五風十雨之痛淚詞略誌異方景物癸亥秋日記於日來弗之山人館lesbergues茶座 
　　飲啄信皆前定事幾生修到住中華何知海外多遺恨夜榻彌留苦喚茶 
　　海外僑寓眞屬不堪一病一九一八年世界大疫東美死者不勝計有留美女生胡茂漪於病逝之前一夜聲氣垂 
[勢難維持]  
絕苦索熱茶不得歐美人亦未始不酷嗜華茶惜乎中國對外商務尙不能勉自振拓望洋興歎豈獨我旅外之華人哉 
　　年光暗度五岐楓秋色蒼茫萬里同託足高寒身是葉臨岐猶作可憐紅 
　　歐美入秋楓影甚佳地屬高寒佳景苦難久駐茂漪以一九一八年十月十四日辭世流光彈指正合五岐之數 
　　長風匹練曬臺尊歐亞縱横隔户垣臥想承平頑福好柴車鴉軋過章門 
　　旅游中國内地每抵一碼頭即望見高處有曬臺西方文明國地面景象一切與我逈殊所偶同者上方有矖臺臥而望之彷彿兩大洲祗隔一户垣且可令人回想及於西江吉水間之閒靜世界變化大抵自下而上聯合會中五洲萬國諸代表下方衣履均已變爲一式惟波斯之羔冠印度之頭巾項上一物儘多依然不改者亦趣事也 
[賺笑錄] [  雲柯]  
　　文卿從學堂裏跑回來問他母親道媽你天天總要我到學堂裏去讀書我不去你就要打我我去了你就歡迎到底認識了字有什麽好處他母親答道孩子你那裏知道俗語說一字値千金文卿不待他母親說第二句話便接着道那麽賣字的一副對祇賣十幾塊錢難道他們在那裏大減價嗎一個少年和他情人分别時候他的情人問他道你此刻一去幾時再來呢少年很自然的答道多則六秋少則三秋我再來望你他情人聽了急道這樣長的約期叫我怎樣等得到少年道你昨天寫給我一封信不是說一日不見如隔三秋我現在約你六秋再見照你這信上一日三秋算起來也不過二日罷了何必要這樣急呢 
　　一個鄕下人把女兒送到城裏學堂裏讀書以後見女兒時刻和男子交際他見了狠不以爲然便恨恨的說道噲你時常和男子厮混像什麽樣子他女兒答道現在是解放時代做女子是要這樣的他聽了更是怒不可遏便拍着案道哦原來這樣是解放我明天買根繩子縳住你再也不給你解放了 
社會小說 
[人間地獄（二二三）] [  娑婆生]  
　　第五十八回憔悴花枝袁鵑啼野塜　零　劍古　弔斜陽如令暫且按下柯蓮孫姚嘯秋兩人在報館裏編輯的事不提再說秋波在衆立醫院病房裏面自從蓮孫和惋春老四等人一窩蜂走了以後斗大病室只剩下他和阿毛兩人短榻相對中間且宕下一盞電燈光頭甚小暗淡之中帶些黃色四壁蕭然只有雪白的牆壁眞是好一派凄凉景况也秋波躺在床上嚥一嚥唾味覺得喉嚨邊鬆動了許多不覺疼痛可是口中仍不免有些乾燥𢌞過頭來喊阿毛阿毛問要什麽秋波道我要喝一口茶阿毛立起來伸手過去摸一摸茶房道開水不熱了待我去呌人冲來說着拿着茶壺往外走秋波喊住道阿毛你不要走㖸你走了放我一個人在這裏怪害怕的阿毛道怕什麽秋波道這裏陌陌生生的地方又加上是醫院裏的病房從前一定有許多病人住過這裏難免沒有人··秋波說到這裏忙喊阿毛道你··快點來坐在我的床沿上吧我越想越害怕了阿毛道你不要瞎疑心膽子放得大點㖸說着阿毛只得依了他的話拿着茶壺坐在他的病榻上秋波道今天夜裏你和我睡在一張床鋪上吧阿毛道我的塊頭大這張床又狠小怎麽擠得下你又不適意兩個人睡了擠得你睡不安穩受點凉你的病更好得慢了還是大膽安心的睡吧正說得這裡門外輕輕的有推門聲音秋波一嚇竟鑽到被筒裡去阿毛一看外面推門進來的原來是送晚飯進來的院役將三碗小菜一洋鐵罐的白飯和一副碗筷調羹擺在小茶几上去了秋波探頭被外一瞧是送飯的人便也不怕忙叫阿毛道你將小茶几搬到我床面前來吃咤阿毛道横豎我不走出門外我坐在對面吃省得搬來搬去了秋波道吃完了你也不要走出去候他們來收罷阿毛笑着點點頭口中說道你這膽子比老鼠還小一百倍呢 
三言兩語[  鵑]  
　　北京專電說曹之長兄到京聲言專營商業不問政務想不到一門虚榮的曹家郤有這麽一個賢者眞可算得雞羣裏一隻鶴野草中一枝靈芝咧從前華盛頓做了美國總統他母親仍在鄕間種田曹三比華盛頓原比不上萬分之一但他的哥哥倒略有華盛頓母的美德 
 
 
 

Page 22

 
 
第一萬八千二百三十三號;中華民國十二年 西曆一千九百二十三年十一月二十八號
星期三 * *   
 
