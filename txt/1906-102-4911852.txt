# 1906 - 102 - 4911852

 

Page 1

 
 
   
 
 

Page 2

 
 
[電傳　上諭]  
　　三月二十四日奉 
上諭嚴修奏懇請收回成命一摺現在舉行新政朝廷破格用人皆當力任艱鉅不得意存退讓徒博虚名該侍郎所請各節着毋庸議並着傳旨申飭嗣後大小臣工俱當仰體時艱盡心共任用副朝廷實事求是之至意欽此 
[電傳　宫門抄]  
　　廿四日召見軍機　祿元瑞　吳重熹 
[論松府戚太守禁止迎神賽會事]  
　　世間最無益之事。其惟迎神賽會乎。夫三吳之民。俗尚畏鬼。因畏鬼之故而媚神。於是逢節日則相率舁木偶以遊行市廛。美其名曰迓和甘也。驅瘟疫也不知風雨爲空氣升降所感何嘗有神以司之。疫癘之起。由地方不潔所致更與神無相干涉。惑世誣民事最可。惡不特此也。每遇出會萬人空巷舉國若狂。婦女之墮珥遺簪者。孩童之被匪拐誘者。固已數見不鮮。又或馳馬通衢傷人毁物種種釀禍。不可數計。爲患若此。宜乎稍知悔悟矣。乃無論何處。一遇節會。踵事增華。互相爭勝。其愚者附和以助興會。其黠者藉端以斂貲財。有此種種原因。而迎神賽會之陋習。遂視爲成例而牢不可破。今者松江府戚升淮太守。毅然决然曉諭人民。永遠不許迎賽神會。且令會首具結有不遵者願甘罰辦竊謂太守此舉有益於社會者蓋有二馬。 
一可以破除迷信。夫中國之崇尚神權。固由於愚民之狃於積習然其消息仍係於上流社會中人卽如逢節迎會。其隨會之胥吏差役皆由地方官簽牌允准。當過市招徭之際。愚賤無知必曰官府尚且爲之提倡。吾等小民。安可不竭力崇拜以兾邀神佑乎。故此等事。在官塲不過循例奉行。而影響於社會者實大。今太守旣决意禁絶。則此後小民。必能知迎賽神會之事。實有干例。禁而一切托名官府强勒會捐之事。或不敢任意妄爲傳有云天道遠人道邇。迷信鬼神之習旣去。則民志自然清明舉凡一切種種怪誕不經之說。必可以漸次剗除矣。 
　　一可以節省經費。夫民生艱難。至今日而已極。凡欲舉辦一事。無不因絀於貲財。束手無策。然自城市以迄鄉鎭。每舉行神會一次。至少必須百元。合一歳計之其數實不爲不巨所異者愚民性情。於集欵辦理公益之事。必再三推阻。不名一錢若因神會而勸捐則又慷慨解囊。毫無吝色民智未開。往往有此等乖謬舉動。今惟禁絶神會。則每年所節省者。數殊不貲。雖愚民未必肯卽以此爲辦理地方公益之欵。然藏富於民。較之化金錢爲烏有者。其得失蓋不可以道里計。然則神會果從此不舉行。其有益於社會上經濟問題者。亦殊不淺也。 
夫迎神賽會之關係於風俗人心者如此其大。然數百年來官吏皆視爲固然從未一議禁止苟非戚太守之雷厲風行何能使根株悉絶雖然會卽不舉行矣然類乎會者如正月之賽燈端午之龍舟中元之盂蘭盆會以及因神誕而演劇遇節日而燒香亦宜一概禁除若夫巫覡者流有托神以治病者有藉神以求福者彼愚氓甘心喪貲財輕性命固不足責而光天化日之下任令若輩妖言惑衆肆意妄行於整齊風敎之事亦殊多所阻礙是尤宜曉諭各牧令轉諭各地甲嚴密查拿以清其源如是則彼譸張爲幻之徒或不致再借鬼神以肆其蠱惑戚太守而果欲改良闔郡風俗乎竊願乘時以急圖之各大吏而果欲改良各處風俗乎更願急起以倣效之。 
[本館接到澤公奏叅尚其亨並自請議處專電]  
　　二十四日戍刻到北京專電云尚大臣沿途縱恣損辱國體澤公已據實奏叅並自請議處（仁） 
[本館接到商部奏派張德彝會辦鐵路專電]  
　　二十四日电刻到北京專電云聞商部有奏派張德彝會辦鐵路之說（仁） 
[本館接到加派唐侍郎提議南昌敎案專電]  
　　二十四日酉刻到北京專電云法參贊昨已到京有著加派唐紹儀侍郎提議南昌敎案消息（仁） 
[條陳請將磋議南昌敎案宣佈廷臣北京]  
　　聞日前李侍御遞具封奏一件畧謂南昌敎案肇禍之由實爲法敎士之咎而英人牽連在内惟法人事前謀戕華官事後又復無理要索請將委員與法磋商此案情形一併宣佈廷臣會議必須核定公允辦法再爲簽定不可令其草率從事以免他國藉口而維國體云云原摺畱中（下） 
[鄂督擬將南昌敎案移鄂議辦述聞武昌]  
　　南昌敎案法國要挾過甚事頗棘手聞外部請派鄂督辦理鄂督卽電商外部擬將此案移至武昌就近議辦云云（八） 
[兩宫傳諭肅邸赴蒙古應辦要事北京]  
　　肅親王善耆往蒙古查辦事件迭紀前報日前肅邸請訓時兩宫將應辦之件交下諭令謹愼從事又於十六日晨傳諭肅邸單開要事五件務飭留心辦理切勿疎略茲將十六日交諭事件錄下一聯絡蒙情折服蒙心　一訓練蒙軍一勸諭蒙古興學一詳勘蒙地礦產一測繪蒙古地圖（上） 
[電詢達賴喇嘛意見北京]  
　　日前庫倫辦事大臣電致政府請示可否飭令達賴喇嘛入京覲見當由軍機大臣據情入奏茲奉両宫面諭電詢庫倫辦事大臣延祉體察達賴喇嘛有無勾結俄人情事是否願意回藏究竟是何意見詳細電奏再爲核奪（下） 
 
 

Page 3

 
 
[金華紳士何韶等禀知府海太守文]  
　　（爲請嚴懲燬刧工藝局匪徒事） 
（前略）三月初十日工藝局被毁并該局經理劉兆桐家均被匪徒燬刧一案一切情形經憲台目撃無容贅述此案啓釁由於該局經理責斥女工致滋口角該匪等遂敢乘機煽惑哄動多人藉旁觀附和之聲勢將局中大門轟毁將　有布機紗物燬刦一空雖經憲駕到場彈壓迄無願忌自午間至於夜後洶洶不息尤復意未饜足於二更時分更夥至劉紳住宅轟開大門復將家中衣服器皿恣意擄刦於時譁聲雷動火炬星明闔郡驚惶如同寇至至三更以後始漸漸解散人聲稍息而近日仍復四布謡言虚聲恫喝以致人心惶惑草木皆兵紳等惶迫萬分當卽電求撫憲乞其派員鎭壓而現在未蒙回示匪勢益張竊思工藝局之設係通詳大憲立案所以開通風氣嘉惠貧民實爲有益地方之舉不意以區區細故致釀奇災以郡城重地在官憲耳目之前而公然焚燬搶掠連刦兩處不遺一物至於盡一日夜之久官不能禁兵不能追任其來往自由揚長無忌亦復成何事理此等匪徒多係外來賭棍兼土籍無賴近因憲禁嚴切若輩失其故業遂致麕聚一處遇事生風頗聞勾結各處莠民結會拜盟所在多有若不及此肇事之初嚴加懲創則將來兇燄日張附從益衆遺害不可勝言紳等同居宇下各有身家之慮不能無先事之防况以在城各處敎堂時有與民間交接之事倘或該匪等用其故智稍有疎虞則車鑒匪遥大局何堪設想紳等所以爲該局之計輕而所以自爲身家之計重所以自爲身家之患猶淺而所以爲大局之患最深非嚴緝匪首盡法懲辦則無以治其標非清查保甲嚴禁窩畱則無以清其本爲此不揣冒昧合詞上瀆伏乞人公祖大人察核施行以安良善而靖地方實爲公便（委） 
[電查川省會匪京師]  
　　十八日政府電致四川總督略謂有人奏稱四川石板灘曁牛華溪地方復有會匪暗中勾結意圖乘亂起事務速嚴密訪察留心防剿勿使蔓延成患貽害商民並將查辦情形從速電覆以憑奏聞（上） 
[電告豫匪漸已平靖北京]  
　　豫匪已平曾紀前報近政府接到河南巡撫密電據云河南邊境盜賊猖獗並有會匪以及拳匪煽惑愚民意圖乘亂前將派營嚴剿情形電達在案今據各該地方官弁詳覆大股盜賊剿撫甚稱得手會拳各匪脅從大半解散現已漸臻平靖並仍嚴飭各營實力搜捕餘黨務絶根株云（上） 
[電請調軍駐紥營口京師]  
　　十四日政府接到盛京將軍趙次帥來電略謂現在東省馬賊滋蔓防守宜嚴查營口爲水路咽喉舟車輻輳華洋會萃商族雲集實屬海疆要地應卽駐軍彈壓所有本地各軍不敷分布直隸所派陸軍已調剿辦鬍匪擬請速商直督再派陸軍一鎭來奉駐紥營口以資鎭攝而衞地方（上） 
[直督力辭兼轄河南等省兵權北京]  
　　政府小大臣前擬奏請將直督袁宫保叅預政事兼河南山東盛京吉林黑龍江等省兵權已誌前報曾經慶邸電達直督日前接到慰帥覆電謂朝廷遇有要政蒙委叅酌辦法亦職分所應爲其逐日應行之政惟恐鞭長莫及不敢擅爲干預何必奏請過加榮寵所有兼轄河南各省兵權之事關繋重大尤屬不敢奉命其詞甚爲堅執慶邸亦然其說（上） 
[慶邸又有退志京師]  
　　據政府中人云慶親王前次因病奏請開去要差夫蒙兩宫俞允近日奏對多有未愜聖懷之處日前慶邸在軍機處與諸公談及自以年力漸衰未能當茲重任一俟中俄定約後决計奏請乞休以避賢路云（相） 
[護蘇撫致軍機處原電]  
　　（爲代奏銷假事） 
軍機處王爺中堂大人鈞鑒子潼前因病請假十五日仰蒙恩允感激涕零旬日以來加意調理鋮藥兼施病勢日見輕減核辦公牘接見僚屬未敢稍涉疎忽現在假滿病已就痊自應銷假伏乞代奏子潼叩（等） 
[俞總辦禀請將備學生免併陸師學堂情形江寗]  
　　陸師學堂總辦俞觀察陳江督略謂接奉憲札將備學生歸併陸師學堂仰見憲台整齊軍政思慮周詳莫名欽佩後以學生誤會辦法宗旨兩次詣轅瀆禀不肯歸併復蒙批示諄切尤見憲台曲折成全之至意乃數日以來學生仍未曉悟勢將决裂職道竊惟學堂性質各有不同性質不同學風亦異雖軍政務宜整一軍人惟在服從然現在諸事創辦未久不能不畧示變通且將備原定九月畢業陸師將來亦擬裁撤可否仰乞憲恩俟兩堂畢業後再定整齊畫一辦法目前請暫仍其舊免因誤會而别生枝節職道資學淺薄辦理陸師兢兢業業尚虞竭蹶將備諸生旣存意見勉强歸併恐督率更難勝任與其日後辜負憲恩不若懇恩准予銷差云云（雲） 
[學部條陳留學事宜京師]  
　　學部自奏定敎育宗旨後近又擬條陳留學生事宜共五十餘條分爲四大綱日資格曰經費曰約束曰鼓勵摺已具稿不日卽當出奏（盈） 
[粤省覆學部電]  
　　（爲游學辦法事） 
北京學部鈞鑒青電敬悉承示游學大略辦法限制資格畫一期限兩策深得綱要風氣初開各省免予停派更不阻抑私費實于從嚴限制之中仍寓廣植人材之意尤屬精細周匝鄙意此後派遣游學無論官私費長短期均以核實考騐各該生學力品行及身體强弱爲主粤省上年業經奏明設立兩廣預備科在各學堂挑選程度較優學生一百八十人敎授東文東語兼補習普通學期以兩年畢業將來仍嚴加考選拔取優等各生咨送赴日分入高等專門各校肄習其不能入選者仍可留爲本省各學堂師範之資似於學界前途不無裨益貴部如有卓見或已籌議細目奏准立案務乞卽賜示爲 
 
 

Page 4

 
 
禱（來） 
[唐文宗在蘇視學情形蘇州]  
　　江蘇學政唐宗師於二十一日來蘇先詣學務處然後調查高等師範等各學堂二十二日星期放假並未往查由藩臬兩司在學務處設筵恭宴二十三日查閱中小等各學堂聞二十四日擬查閱武備等各學堂云（且） 
[禮學兩部劃分權限京師]  
　　禮部日前以學部旣立其中所辦之事有應改隷學部者因特咨商學部請將各事劃清權限以便照辦茲聞學部集議處議定嗣後翰林散館優拔貢朝考舉貢生員丁憂起復及改服更名兼襲世職等事均仍歸禮部管理惟畢業生考試事宜及以後學堂畢業所考取之舉貢廪附名册則統隸於學部業已咨覆禮部查照（盈） 
[紀兩湖勸業場開市盛舉湖北]  
　　十八日勸業場開市正值内田公使來鄂張宫保及司道府縣偕同往觀塲中所陳本國古玩玉器圖書名入碑帖尤爲特色宫保以次各備價購取數件以示提倡 
[日人索償禁止演戲賠款九江]  
　　正月初有日本人岩崎良一清水直性及華人馮東岩張如松等多人在城内租屋開演影戲官場以未接准該國領事照會由警察總巡勸令出境一事曾紀前報嗣該日人等赴漢運動日本領事照會潯道玉觀察謂在潯賃屋鋪張及往返川費一切所費不資要索賠欵三千金當經觀察據理駁復日昨該領事復又親自來潯面謁並云如不償欵則須准其在潯開設髦兒戲館觀察已據情電禀撫憲核奪矣（昆） 
[中俄會商交收東三省全案]  
　二十六　三月二十三日電慶邸李相○外部廿二歸屢與訂晤改期至再似有所待又似計畫未决未知何意户部密談擬訂之欵如下一兵費償欵在京核定鐵路償欵另算　一東省我祇設巡捕兵其數與俄商定一簡放將軍須先與商明一每將軍處俄派文武二　武稽巡捕兵數文辦鐵路等事一滿蒙曁北省各項利益不得讓他國一滿蒙等處我不得造鐵路一金州城歸入租界一俄代理滿洲稅關由我派員稽查進欵 
一陸路進口貨納稅後免内地稅一中俄借欵應改每月付息一兵費賠欵未清我無權贖回東省鐵路一俄欲購山海關至營口鐵路該價卽在兵費賠欵内扣算所餘之數每年應還利息卽在滿洲稅關進欵内算一俄保路之兵訂明分期撤退各欵均伊口述儒告以萬難全允賠欵固應清算他事總須持平辨論良久伊稱細節可商大旨難改應勸中國允從勿以瘋愚視俄等語細繹各欵曁户部之言善自爲謀乘機圖我情形顯然查兵權利權與派官之權三考損一已失自主何况全損東省權利盡去年覺不堪何况牽涉蒙古曁北省一國如此他國效尤保全中國之謂何竊以俄如和平商辦作一榜樣應速與訂定如挾此成見自便私圖宜暫與延緩且俟各國訂約再商否則倘英於長江一帶德於山東全省均欲援例何以應之東省不守幸議交收堅拒非宜曲從不可事處兩難所宜通壽定奪旣經户部談及合先電陳梗槪乞代奏請示機宜併轉劉張儒儉冬月二十八日 
慶邸李相來電○和議草約已簽訂細章卽開議日本使小村忽言各國咸注意　人舉動深望東三省事早定免各國生心和局有變伊得俄京友人電户部告以東省俄不侵占兵必撤回旣明言交還似不能食言惟鐵路係俄資本留兵保護須定限制或五千或六千否則名雖交還實同佔據英德新約他國如得利益彼須均沾若東省隂爲俄有英必占長江德必據山東日本亦不得不起而爭利周冕在旅順所議乃武官欲佔便宜俄政府恐亦默允等語尊處與外户部開議時不妨據此詰之或可發其　謀希酌辦慶李勘十二月初一日（未完） 
[美總統演說限制遺產主羲]  
　　廿三日倫敦路透電云美總統羅斯福近來演說謂以後巨富將產業遺傳他人國家當𢩳其稅庶凡人所受遺產皆有定數美總統演說之詞美人聞之大爲激動正與奥人因德皇之致電奥相而受激剌無異限制遺產一事雖較勝于均產生義然將來此事必與美國理財問題大有關係此可預料者也 
[英殖民部預籌保護柬斐洲之僑民]  
　　東報載倫敦雲云英國殖民部次官温斯呑翹其爾尹在下議院宣言彼擬在東斐洲行政法律丙加入一條謂歐美人如被告犯法其審案之裁判官白人應占三分之二云 
[意親王由日起程]  
　　廿三日東京電云意大利烏定奴親王已于今日下午由横濱起程前往神户 
[日本寛待犯罪之英人]  
　　廿三日東京電云前有英人名考林斯者因日俄戰時爲俄人偵探故定在横濱監禁十一年之罪現已蒙恩開釋 
[台灣二次地震]  
　　廿三日東京電云前禮拜六台灣地方又地震一次且較上月十七號之役更甚惟受害較輕因此次地震在近山之城鎭爲甚而該處房屋之不堅固者已于前次被震倒塌故也 
[俄籌國債近聞]  
　　東報載聖彼得堡電云俄國新債將在英法美比荷五國籌募德國　愛耳西亞斯會議俄國暗助法國故不肯爲俄代籌外間傳言俄京社會黨人曾勸英國亦袖手旁觀惟聞俄政府擬於舉行國會以前將國債籌集 
[俄國小說家之蹝跡]  
　　東報載倫敦電云俄國著名小說家馬克塞姆哥君已由法國起程前往美國此行之目的在傾覆政府 
[俄報反對英俄同盟之議]  
　　東報載倫敦電云得聖彼得堡消息謂俄國反對英國之各報聞有人創英俄聯盟之議頗受激刺 
[英大員因功受賞]  
　　東報載倫敦電云英大員納克爾遜尹因前在愛耳其西亞會議時克盡職守已得聖彌其爾及聖卓耳其　寳星之賜 
[意皇念切民依]  
　　東報載舊金山電云意大利皇及皇后於本月十五日乘坐電車在斐蘇斐俄火山下察勘因遭鎔石車輪陷入泥淖中幾致不測當時男婦死於御駕之前者甚多石塊鎔流依舊不息生靈之遭塗炭者指不勝屈矣 
[俄革命黨行刺巡撫]  
　　東報載聖彼得堡電云離俄國舊京莫斯科百里帖浮地方之巡撫史勒畢拖兆夫君被亂黨用炸彈轟斃血肉横飛狀甚可慘當炸彈爆發時左近房屋之窗牖亦遭震碎此次同謀者共計二十人大約係社會黨人 
[意大利不滿意於德國]  
　　廿三日倫敦電云意大利各報以斐蘇斐俄火山肇災後各國皆殷殷慰問而德國獨絶焉無聞大加評　又將德皇致奥相高陸初斯伯爵之電譯登報端謂此電實不啻藉以恐嚇意大利奥京維也納亦謂德皇致電奥外部大臣一事有令奥國　權之處 
[德報主持和平]  
　　廿三日倫敦路透電云德報深悔德皇政電奥外部大臣一事因各處皆謂德皇之用意以愛耳其西亞斯會議意不助德特以此間接責之又謂此次德國所以不肯爲俄籌借國債者亦以俄於愛耳其西亞斯會議時未曾輔助德國云譯字林報 
[德重友誼]  
　　二十四日倫敦電云駐紮意京德使已將德政府惋惜斐蘇斐俄火山肇災之意轉達意政府 
[德意奥三國同盟之前途]  
　　二十　日倫敦電云某報謂德皇致奥外部大臣之電表明德意奥三國同盟已因愛耳其西亞斯會　事以致中斷且或恐其業已分散矣 
[海牙和平會展期]  
　　廿三柏林電云海牙和平會開會之期業已展緩 
[德國簡任外交官]  
　　二十三日栢林電云德國管理殖民地事宜大員史脱勃君已奉德廷簡充革利斯第阿那國全權公使 
[俄皇簡派樞密院顧問官]  
　　二十三日柏林電云俄皇已簡派客斯尼伯爵爲樞密院顧問官以其於愛耳其西亞斯會購曾出力有功也譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[湖北駐通各營暫不回鄂述聞湖北]  
　　調駐北通州湖北人營鄂督擬奏調回鄂已誌前報茲聞袁慰帥有暫留駐防之說（八） 
[電飭籌畫安置裁勇辦法北京]  
　　聞政府以京營破獲各處盜案多係遊勇聚衆搶劫因於日前會議通電各省督撫謂現在各省改練新軍裁撤綠營所有遣散兵勇往往不回故里流而爲匪貽害地方應請各該督撫籌思安置之策或速廣設習藝所或添各項工作以期敎養裁勇而免流離失所如有情願回籍者應如何資遣之處務宜妥擬辦法云云（上） 
[常備各營輪流操演行軍湖北]  
　　湖北常備軍今年派赴彰德會操張虎臣統制嚴諭各營加意演習逐日在東湖門洪山一帶輪流操演行軍鄂督於二十日親往察閱（八） 
[哨弁禀入陸軍學堂長沙]  
　　湘省綏寗銷左哨二司柯外委元杰日前具禀撫轅懇予收入陸軍學堂以資練習奉批該外委供差奉職屢著勤勞現擬學習陸軍因綏邑僻遠無所取資禀懇收入陸軍速成學堂洵屬有志嚮學所請是否可行仰兵備處查核飭遵（時） 
[鄂省各學堂預備舉行運動會武昌]  
　　本年春季運動會尚未舉行鄂督於日前傳諭各學堂預備一切以便定期在閱馬廠集合舉行（八） 
[示懲酗酒學生蘇州]  
　　武備學生醉打三雅園迭記前報現經督練公所兵備處總辦朱方伯以該生等充當常備新軍官長不知自貴自重竟與下流社會之人爲伍酒醉打架應卽分别撤差記過示懲已分札飭遵並出示曉諭嗣後新軍官長務須束身自愛倘再有前項情事許警察官長隨時禀候拿究（永） 
[又請串捐興學揚州]  
　　江都陳令其璟據各學堂校長楊慶霖等禀各學堂創辦經費甚鉅擬於地蘆等欵所給忙漕串票每張捐錢十文以爲各學堂及游學生川費曁安家經費自三十二年上忙起試收一年如有他欵可籌卽行停止等情通禀各憲核示（永） 
[新蘇撫閱臺鎭江]  
　　新任蘇撫陳小石中丞於二十日晚乘均和兵艦道出京口鎭城道府文武印委各官均登舟禀見廿一日辰刻中丞含舟登岸命駕詣金焦二山遊覽一周旋卽赴象山雩山都天廟各處履勘砲臺午後四點鐘回舟展輪東下逕赴滬江（再） 
[新淮揚道赴任鎭江]  
　　新任淮揚海道蒯禮卿觀察光典奉飭赴任月之二十一日觀察由省乘商輪船駛抵京口拜會各當道旋换座民船揚帆赴淮聞擇於二十八日接印云（特） 
[代理蘇府暫寓兩廣會館蘇州]  
　　代理蘇州府知府孫展雲太守以許子元太守尚住府衙故暫假廟堂巷許公館辦公旋以房屋狹隘改假寺祺巷兩廣會館爲公館以資辦公（且） 
[蘇州官事]  
　　督練公所兵備處文案張弨奉撫札委辦蘇州户部造幣分廠提調禀銷兵備處文案差擇日赴廠接事○管帶常備第五營元慕咸赴松江第六營文錫祉赴太倉均禀辭開辦征兵○知州黎明赴蘇松太各屬知縣孫寳瑞赴太倉均禀辭前往守提塘工經費銀兩○巡撫陳宗彝禀知由日本學習警務畢業領憑回蘇並禀報丁憂○三月份餉銀由撫委候補道劉更年赴常備第三營及巡警左右二營監放又委劉國郇赴常備第一第二及太湖水師正前營監放均於二十三日捧檄前往（眀）○ 
[擬奏調政治館人才北京]  
　　十三日政務處王大臣議及考求政治館編輯各國政治全書關繁至重必須羅致通才方資任使擬將前任曾經出使英美法日俄各國大臣察其才能位置於政治館内俟核定後卽當具摺奏調云（上） 
[錫金釐局僅委代辦蘇州]  
　　辦理錫金釐捐局孫毓驥太守奉委代理蘇州府篆務已於前日到省接印茲悉錫金釐捐總辦一差並未派員接辦僅委陳昌基大令代辦所有局内一切欵項仍歸孫太守經理大約絲繭上市之時太守仍須回差也（永） 
[甌人追慕賢觀察温州]  
　　程　周觀察去年權温處道篆僅川閱月一切新政綱舉目張如學務商會警察同時並辦而且虚心下士凡有所陳見可便民者無不立予施行興利剔弊頌聲載道日前温郡蠶桑學堂開學士紳畢集某君登座演說蠶學成立實本於觀察宜圖成效大著俾不負觀察本心衆皆拍掌嗣各紳議建一頌德碑以爲甌人記念云（助） 
[禀准江督改華單公所總會鎭江]  
　　鎭江華單公所曾由前總理衙門奏准茲各商董以公所各稱迹近官辦不如總會兩字之恰合爰禀由江督批准改正督憲并允爲咨請外商兩部查照立案云（皆） 
[崑山縣奉札拿賭蘇州]  
　　六澤鎭陳主政家開設賭塲自正月迄今風聲大布各處賭徒咸駕舟麕集致鎭尾帆檣連接熱閙異常事爲督憲所聞札飭臬司轉飭該縣訪拿日前由該縣親至陳家拿獲賭徒八名賭具若千惟主人未經獲案已詳憲核示（且） 
[迎賽龍船肇事紹興]  
　　越郡負郭之斗門鎭地方向例於三月間迎賽張神會耗資甚鉅此次循例舉行因有小龍船兩艘互相衝撞随各登岸糾衆鬭毆並乘機撃毁店鋪十餘家毆傷數人勢頗危險現已禀請山隂縣主騐訊提究矣（早） 
[五城菜市落成安慶]  
　　警察局前禀請撥欵在五城適中之地各建市廠一區於二月間動工興造現所建各廠已次第落成聞卽將飭令各擺攤人等一律遷入矣（說） 
[鄂督爲顧問官修造洋房武昌]  
　　鄂督因顧問官鑄方現住公館不甚整潔委張虎臣統制在第一鎭兵工營操塲前起造洋房一座業已大動工程矣（八） 
[湘水大漲長沙]  
　　湘省每值四五月間河水不免漲發今夜則自本月初連日隂雨初四夜河水突起丈餘歷初五初六兩書歳水已入城西門外河街一帶均成澤國直至初七日始漸退去（佐） 
　　今日尚有各省新聞及本埠新聞均列入第三張閱者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[鄂督奏呈礦務章程目錄武昌]  
　　鄂督奏訂礦務章程摺已紀正月初六日本報茲覔得礦務章程全稿分正附章程各一册原文甚長先將正章目錄　下 
礦務正章目錄　第一章（總要）第一欵新章頒行舊章收回　第二章（管理）第二款商部設立專司之職掌第三欵各省礦務總局之職掌第四欵鑛務委員之職掌第五款清查鑛地考核礦商均必先經各省鑛局及地方官查明詳咨以爲根據第六欵礦務繳欵分三項　第三章（舊商限制）第七欵清理舊商鑛界第八欵舊鑛商之章程不妥者宜設法修改增補　第四章　（新商限制）　第九款外國鑛商不能充地面業主第十款中外人承充鑛商之區别　第五章　（鑛質分類）　第十一款鑛質分三類第十二欵續出之鑛質第六章（地權）第十三欵地面地腹釋義第十四欵地面地腹權利之區别第十五欵銀股地股之區别第十六欵甲字類鑛專歸業主開采第十七欵乙字類鑛合股辦法第十八欵丙字類鑛合股辦法第十九欵稽查鑛產總數第二十欵礦地不得私自换賣及質押　第七章　（以地作股）　第二十一欵礦地作爲紅股　第八章（執照）第二十二欵辦礦須請執照及其限制第二十三欵執照分两種第二十四欵請領勘礦執照辦法第二十五欵勘鑛執照期限及其限制第二十六欵履勘鑛產限制第二十七欵續請勘礦限制第二十八欵勘礦界限第二十九欵開礦界限第三十欵礦地面積界限第三十一欵請領毗連礦界辦法第三十二欵减礦棄礦辦法第三十三欵請領開礦執照辦法第三十四欵酌定業主自開期限第三十五欵需有地面有糾葛應聽官斷第三十六欵分别乙鑛有乙丙两類礦質辦法第三十七欵核准礦地辦法第三十八欵塡發執照須憑實據第三十九欵給照後立可興辦礦工第四十欵開闢隧峒所關事項第四十一欵詐領執照應予懲處（未完） 
[征收舞弊被控安慶]  
　　皖省大憲前曾通飭各屬凡徵收錢糧於英龍洋銅鈔均准收納日前太湖縣民人李某等聯名赴藩司具控該邑櫃書舞弊等情當經馮方伯批示查各屬徵收錢糧無論銀洋銅鈔均准一律投納據禀該縣徵收錢糧銅鈔槪不收用專以銀洋折算而櫃收價值又復任意低壓一出一入浮收甚鉅禀果非虚殊屬有違定章仰安慶府卽飭太湖縣查明喻思賢等有無從中包攬漁利清事據實禀覆察辦（說） 
[準備春操吳淞]  
　　淞口一提三鎭標及内外洋水師十一營砲艇以春操在卽紛紛開駛到淞蘇松鎭徐吉雲軍門亦由崇乘砲艇抵淞定於出月初二日校閱惟福狼地鎭台因事不到（川） 
[淞滬鐵路添開夜車]  
　　淞滬火車每屇夏令加添夜車往返一次現定於本月二十九禮拜日添開夜車自十點鐘由滬開往吳淞十一點鐘由淞返滬（不） 
[滬城官事]  
　　前浙江藩司瑞方伯璋留防十一隊二排排長督中營拔補外委胡把戎永福候補府王太守存善湖北候補縣陸明府長蓓准補江西瑞州府陸太守長佑淞滬釐捐總局督辦陳亦漁觀察候補道周金箴觀察南洋魚雷艇兼敎練官陳守戎應濂江西候補道徐孝餘觀察滬寕鐵路一段彈壓委員候補縣林明府建樞等昨亦因公到道拜會禀見○吳淞防營南洋八標統領保送知府周价人太守候補道杜雲秋觀察江蘇海運總辦知府吳子佩太守會辦知府沈沂伯太守等昨亦因公到道拜會○蘇淞鎭總兵徐吉雲總戎昨赴道轅禀知南洋五營外海六營已赴淞口會操○上海縣徵兵官陸軍正軍校蘇竑輻松江府屬徵兵官管帶步隊二標五營南洋陸師畢業生阮慕咸均奉督練公所札委由蘇到滬至上海縣拜會○驗花局委員孫大令鼎鈞和兵輪管帶馬千戎廷樹昨亦到縣拜會○滬道委辦出洋留學生駐滬接待所委員候補縣謝上松明府奉委之後未蒙發給鈐記故於昨日禀道請示（合） 
[新蘇撫抵滬二誌]  
　　昨晨九句鐘新任蘇撫陳筱石中丞乘火車至吳淞閱看炮壘午後二句鐘命駕至城内各衙拜會並定於今日拜會各領事二十六日閱看滬南機器製造局各廠二十七日起節赴蘇履新（宜） 
[寗藩咨請造報道屬各員履歷]  
　　江寕藩司近日咨請滬道將所屬同通州縣各員有差無差姓民履歷一體造册送核等因瑞觀察接奉之下諭道轅有差各員務於十日内赶造呈候轉送並移請淞滬製造各局曁上海縣英德各廨一律迅造送核（嚴） 
[敎堂置地建屋案注消]  
　　松屬婁縣境内之天主敎堂前向鄉民雷恊善資購溝河一條意欲塡造敎屋故爲該縣屈大令查知以内地不便將情禀陳滬道函致江南主敎姚君轉飭不准價買一面由縣提雷到案吊契禁止在案茲聞雷已向敎堂中商懇妥洽將契追回並將原價銀洋一併收還故卽據情禀請屈大令將案注銷昨日大令詳覆到道請瑞觀察函致主敎銷案矣（嚴） 
[禀請推廣巡警]  
　　滬南總工程局前已添招巡警學生一百二十名撥入巡警學堂學習三月茲又禀明道憲瑞觀察准定五月初一日起推廣二十三七鋪地段亦派巡士查緝將巡局撤歸總工程局管理（尺） 
[定議繳償地價]  
　　前日本邑各紳董　明倫堂會議邑廟花園公地被佔造屋收租之事當時議論紛紛莫衷一是後由鈕永昭孝廉發議謂所有各處佔地無論何業均須繳償地價充作學務公用三林書院應先繳價以免置議各董皆簽允而散（宜） 
[函請催繳牛捐]  
　　義商利生德利公司禀准滬道每年分赴江浙各省採辦食牛以供駐滬西商食用按年認繳捐洋八萬元分四期繳付在案茲届第二批繳銀之期滬道瑞觀察已於昨日函請義總領事轉飭該公司繳付矣（事） 
[催解誤公夫頭]  
　　籮間夫頭朱春華近因誤公由縣禀請道憲轉飭英公廨提縣訊辦關讞員正擬解送因英副領事不允以致延未解到昨日觀察函請英總領事迅飭將朱解縣訊辦（嚴） 
[斥退犯案巡士]  
　　前紀總工程局已革巡土徐連生化名投入新招學生在學堂學習茲被總董查悉立卽斥退不准復充又岳松泉等四人因不守學規由敎習查知一併斥退並將保證書發還逐出（尺） 
[移解盜犯]  
　　曾在洋面糾衆搶物之盜犯陳阿桂由前升道訪拿發縣禁押在案茲聞日來汪大令奉到道憲飭知將該犯發回原縣訊究故於昨日飭差解歸南邑嚴辦（嚴） 
[私印鈔票犯解省]  
　　上海縣汪大令前日接蘇藩司來文略謂裕蘇局在滬查獲私印假票之李渭青卽李惠卿王雨田卽王玉田二犯業經拿獲解送英公廨現在省中續獲首犯何杏生亟應提同歸案訊辦等因汪大令奉札之下查得李王二犯已經公廨解 
 
 

Page 18

 
 
縣收押當卽簽差卽日解省（宜） 
[將成賭案交涉續誌]  
　　將成賭案交涉一則已紀前報茲悉該粤人爲已革包探陸阿祥串同日斯巴尼亞洋人領取總會執照在寳山縣境舊港橋附近三元里一號洋房開設快達總會廣設賭檯日夜聚賭經寳山縣王緯辰大令得悉以洋人在内地誘賭有違約章且干例禁已飭幹役密查禀復以憑禀請道憲禁阻（似） 
[二十訊誣控拆梢牽涉通案]  
　　昨日上午英副領事又蒞公廨與襄讞孫明府會訊錢鼎成控朱海郎王毛毛應桂馨陸仲和等一案原告律師穆安素聲稱上堂本律師已將第一第二両節控案申訴明白茲將第三節通匪一事再行申說前者二船户所供陸頌和接濟范匪並出口洋紗每包扣洋五角被告律師力辯其無不知陸頌和旣開報關行裝運洋紗須與范匪交通方無阻礙前次錢供詞内亦曾訴明至范起初曾爲道差故錢亦曾帮范爲夥明府謂穆律師曰范爲道差貴律師有何憑據穆言范在新關緝私明府謂曾爲海關巡丁或者有之本委不能認其爲道憲用人請貴律師將此語註銷穆律師謂前者旣有此供今日例應申明又云王幼庭陳根其供詞亦曾說及陸仲和每件提洋五角與范前堂被告律師謂陳一學生陸何每年給予二千餘金緣陸與范匪交通須陳介紹之故前堂被告律師又謂顧百千經手致送錢物係從通州轉送非由上海陸處送出試問陳根其供詞有某日送手槍雪茄烟食物去時盛以竹籃上日在源來裝好次日由顧陳遞去帳上冩金記字樣恐冩范高頭爲人識破所供甚爲明晰又前者被告曾供應桂馨並未盤頂源來行一節本律師亦知未經盤頂不過因陸與范匪通同外問皆知故陸欲請應出面以掩耳目應供出資本七百元之說查屬子虚乃被告羅致案件欲害原告先由堂上備文至縣查覆共有七件後幸捕房總巡覆查方知並無販賣人口及通匪等事然已險被朦混故依本敝律師揆厥案情原告無罪被告均有牽涉証據應請堂上定罪穆律師語畢高易律師起而言今日本律師於此案不甚明晰故一槪供詞均置不辯惟應桂馨之能操西語與否請堂上於定案時格外注意緣捕房中人謂應善于西文愛理思律師稱應向所未諳之故申辯至此各供已畢明府謂本委承審此案不過數堂定斷時總以各証人口供爲憑與西官商榷辦理如有不公當許各律師上控遂與英副領事互商定于下禮拜三九點鐘下諭（力） 
[訊罰船户]  
　　本月初有日人順山一郎引誘日本婦人十六日來申欲赴烟台開設妓院在申换乘烏山船停泊浦東張家浜被塘橋巡局任二尹查悉拘送總巡局由謝岳松明府禀請道憲照會日本領事永瀧君將一千人送至日頒事署發落茲經謝明府查悉該烏山船係南市協泰船局代雇爰將船主王守祿舵工朱阿全拘案訊判罰洋六元船卽給還（尺） 
[上海縣案]  
　　戳斃江小二子即江二之凶犯顧和尚卽戴和尚等前晚經汪大令親訊顧供姨表兄江二慣竊輪船衣物被拿至捕房誣攀小的弟兄均受其害小的前在鎭江姘一寡婦帶至上海又遭江二拐賣於花烟間爲娼爲此起意將伊致死先邀張立榮小麻子等守在西門外烟館遣施狗子託故誘江到來由張扭辮施握其臂小的拔小刀連戳咽喉背腿倒地身死小的復割伊腎囊擲至河邊刀棄河内是實張立榮供顧糾小的幇凶已至半途心懷恐懼卽偕小麻子回家斃江之時並不在塲大令命跪鏈半刻仍不承認和尚之母戴陳氏胞弟戴小二子均供不料和尚下此毒手惟求開恩大令判陳氏與小二子保釋和尚收禁張仍還押復審○陳薪樵控尹泰基等硬掮食米由西門外巡局將原被五人解縣請訊陳供在壽祥里口經祥泰米店執事清明回鄉掃墓昨始回店據夥小金愬稱十四夜伊出洗澡及歸查得少米五斗詢問學徒奚鳴岐云有一人購去祇收銅元二百枚等語小的向奚究問始稱是夜由尹泰基陳杏弟蔣阿興等將米掮去並　錢筒取去銅元爲此控局轉解案下是實奚陳二學徒所供畧同尹陳蔣三人僉供十四夜在里口遊玩由奚邀入　内作伴詎被誣控拘送大令察得尹等俱在童年豈能掮米五斗所控殊不近理命各釋回判奚交保候查有無弊竇再核○浦東陸家嘴開牛奶棚之錢愛堂扭控張木木牽去一牛由爛泥渡總巡局解縣訊究錢供去歳九月小的之子牽一乳牛出外牧放被張硬行奪去迭向追索交來無乳之牛查係蔣欽咸所豢因此退回張卽藉口吞賴求追質之張供錢向蔡汝咸購一乳牛欠洋九十元不償蔣因將牛牽回不于小的之事大令判候查明實情再訊（嚴） 
[總工程局紀事]  
　　前日南市揭普豐會舘演戲酬神有賭棍李應泉等在門前設攤賭博被總工程局包探查見拘李到局由副裁判官陳二尹提訊判責手心四百下押改過局三月抄出小洋三十元充公賭具銷毁○滬南高巷頭小茶舘每日招集賭徒在内聚賭輸赢頗巨前日有近鄰某無賴入賭輸洋數十元報明駐防所飭派巡士往拘各賭徒聞風逃逸現由敎習禀明總董飭提茶舘主到案究懲（尺） 
[英美公廨早堂案]  
　　紹興人曹金台將妻劉氏押在法租界花烟間内賣娼近由狎客贖身曹向索洋吵閙經捕拘送法廨代爲從寛判曹領妻完聚不准押娼在案茲曹又欲圖賣經氏投濟良所聲訴由捕解案請究該氏堅求超豁曹供向業成衣自知不合押娼其母曹王氏供並不知情關司馬商之美白副領事判曹具離異結從寛免辦與曹王氏一併開釋劉氏發濟良留養候示○沈林生掩入某廠圖竊木板由水包探解究司馬判押两月○王榮生竊周阿保柴船一只王阿根卽黄琴富挖竊許天波家衣服由捕解究判榮生押六禮拜阿根押二月○嚴阿大向父子卿索洋行兇報捕解究司馬判押候嚴辦○徐阿福與錢阿富因細故打架由捕送究判各罰洋三元違押一禮拜○沙阿三藉端將顧阿南毆傷並毁什物由捕解究司馬判罰洋五元賠物○駱吉昌用空店東朱品三洋三萬八千餘元奉訊管押在案昨日復訊駱供所有錢洋實被劉姓帶去司馬判再限一月繳洋如違嚴辦○郭星甫用源通官銀號假票一案昨亦復訊郭求寛限尋交出票之人司馬判交原保限十天將供出之張貴翔交案復奪○孩子李鳳羊竊舒明信時表由捕解辦判押送改良所候示○唐阿四行凶打人由蔡阿林報捕解究司馬判罰洋一元再押五天○華雲翔控外甥王世成持刀許擾並圖賣髮妻王林氏報捕解辦司馬判押一月○積賊陳少卿陳阿福串竊某船上白綢一疋由捕解辦判各押捕房两月工作○伶人傭工姜有田前日持刀在馬路跳舞由捕解究司馬判將刀充公並罰洋三元以儆○積賊楊德甫竊寕波路某姓家銅香爐洋傘各物由捕解辦司馬判押候擬罪○顧谷林竊張新菊家衣服烟鎗張桐金挖竊張成光等家衣服洋傘由捕解辦判顧押二月張送改良所候示（當） 
[法租界捕房事]  
　　張仁興串同楊張氏誘拐某姓女匿跡法界被控捕房捕頭飭探拘獲押候解堂訊究○小工楊阿桂竊白糖一包爲碼頭巡丁查知拘入捕房飭押候辦○某西婦昨日函送細崽潘阿彩竊洋請究捕頭命押候解究○流氓張昌三專向行人持刀拆梢昨爲包探拘獲奉飭押候解訊○德興洋行買辦吳佐卿將洋酒私賣與徐伯生經洋東控廨吳已逃逸當將提伊弟徐季清拘訊牽涉華明波奉論交保交人在案詎徐保出之後不將華及徐栢生交案昨日傳保又將季清管押候解堂訊奪（臨） 
[美租界捕房事]  
　　東洋車夫陳錦餘在百老匯路搶取俄人銀洋由五百七十五號捕將兩造一併帶入捕房捕頭以並無贓証斥釋○包車夫張興山持洋三元八角至崑山路被某無賴攫去張報捕房請究奉飭自赴公廨控告○馬夫胡阿良駕車至西華德路馬忽驚躍疾馳至楊樹浦路由三百三十九號捕扣住帶入捕房捕頭以並未傷人飭胡以後小心了事○東洋車夫刁裕壽推車至北四川路被某西人馬車撞損並將刁之左足碾斷由西人將刁交捕載入捕房轉送同仁醫院求治（似） 
 
