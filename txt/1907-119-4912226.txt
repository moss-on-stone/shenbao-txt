# 1907 - 119 - 4912226

 

Page 1

 
 
   
 
 

Page 2

 
 
[助振摭要] [  申報館協振所拜啓]  
　　十七日由許君斌生交來陳和興善士湅淮徐海振捐九八規元一百兩又湯養親君助洋五十元十九日章正輝君助洋一百元章緝于君助洋一百元凡此鉅欵遥頒仰見仁心厚溥洋拜登之下感同身受除分掣收條彚解災區外謹登報奉揚並代百萬災民九頓叩謝 
[今日本報目錄]  
　　第一張上諭論説專電緊要新聞本埠要聞　　第二張專件（上海紳士條陳開闢虬翔商塲草章）　各界新聞各業行情表　　第三張小説（殺婦奇寃）本埠新聞訟案來件振務　　第四張調查（商戰利器）雜俎上諭 
[三月二十三日奉]  
　　上諭朕欽奉慈端佑康頤昭豫莊誠壽恭獻崇熙皇太后懿旨慶親王奕劻著管理陸軍部事務並責成整頓一切事宜認眞考查隨時面奏現在時事艱軍機處綜司藉故所有各衙門事務該王大臣皆應留心查核嗣後内外各衙門皆認眞辦事倘再因循敷衍徇私偏執定予一併嚴懲欽此同日奉上諭吳重憙著轉補郵傳部左侍郎郵傳部右侍郎著于式枚補授欽此同日奉上諭據岑春煊面奏郵傳部左侍郎朱寶奎聲名狼籍操守平當朱寳奎著革職欽此論説 
[中國四千年文學變遷大勢諭（四）（續）（僇）]  
　　第五章之續 
　　又宋代以詩名者。雖不下數十家。除謝臯羽一人外。無有能及唐者。歐梅尙骨格而風致傷。蘇王恃才氣而趣味淺。楊誠齋鄭德源流爲諧俗。劉潜夫方臣山習於纎穠。尋譯根原。名有所短。至蒙古起自斡難河。入主中夏。厭棄儒術。文學墮地。益不可收。以文名著。惟姚牧庵。以詩稱者。惟九好問。尙有可觀。至黄潜柳貫揭奚斯虞集吳澄諸人又視元姚爲不逮。吾謂 
 
 
 

Page 3

 
 
宋元爲文學衰微時代。良不誣也。然有一事差强人意者。則詞曲小説是東坡少游。爲詞人北斗。至碧山夢窗出。一以忠厚哀怨書之。幾幾乎上紹風騷。下睨樂府。元人旣興。多用胡樂。南音不喈於北。北间亦不協於南於。是由詞一變而爲北曲。又一變而爲南曲。王實甫馬致遠關漢卿高則誠諸人。生當世變不能有所發抒。不得不託於浮靡之文以寄其意。今世所傳。如南曲之琵琶記。北曲之西廂記。皆千秋絶調也。至演義小説。如宋人之宣和遺事元。人之水滸傳。三國志。亦其中表表者 
[第六章由元末迨明末爲文學復興時期]  
　　明代開國。首以文學名者。爲劉基宋濂。然劉則才氣縱横而不能純。宋則氣體雍容而不能肆。永宣以降。益孱弱不足觀。至李崆峒何不復徐禎卿諸。人興。力復古文。必秦漢。詩必盛唐。學者始稍知讀古籍。然諸人所爲詩文。皆虚憍多而實力少。徒摭拾古書。搜羅僻典。以相矜尙而已。至李滄漠。王州繼其後。始泱泱乎有西漢遺風。李氏所爲文。尙嫌眞意太少。惟弇州才力雄健。生月名閥。少登高科。又享大年。讀書多。掌故熟。學養旣深交游復廣。其文集多至四百卷。固爲千載一人。而晚年本色文字。雅健雄深。不特歐蘇不敢望其後塵。卽韓柳亦有不迨者。蓋王李之矯宋元。猶韓柳之矯六代也。他如余順甫張銅梁宗子相汪伯玉盧次柟謝茂秦諸人。亦各有可取。自茅鹿門以八股之法評八家。歸震川以八家之文敎後進。學者學八家易。學秦漢難。於是斥元黄而宗震川。究之震川之文。在歐學派中可謂爲肖子。在文學界中。則不能謂之大家。進不察。奉爲鼻祖。自是而後。文乃大衰。孰階之厲乎。明人之文如此。明人之詩則有非宋元所可及者。開國時鐵厓靑田。已大變昔日之面目。至李崆峒高靑邱李景陽相繼興。起。或宗花。或學太白。或仿建安。或以歌行見長。或以近體稱勝其高者眞能抉宋人之藩籬。而傳唐賢之三昧。及乎明季。此風不衰。若陳臥子吳梅村閻古之諸人。沈雄悲壯。得小雅之遺。至院本如臨川四夢小説如金瓶梅。亦千秋名著也 
專電 
[電一北京三月二十三日申刻]  
　　新簡黑龍江巡撫叚芝貴被御史聨名奏參有更動消息遺缺錢能訓可望簡補（風） 
[電二北京（三月二十三日午刻）]  
　　東督徐世昌請撥磅餘辦理新政奉旨准撥三百萬兩由軍機處傳電滬道限四月内籌備現銀解交户部銀行聽候撥用（仰） 
[電三北京（三月二十三日酉刻）]  
　　新簡出使德國大臣孫寶琦派定馮祥光錢恂爲參賛唐德萱爲繙譯黄祖詒爲頭等書記官水鈞韶爲商務隨員之 
[電四安慶（三月二十三日辰刻）]  
　　鳳陽府懷遠縣官立小學堂前日大起風潮全體學生相率退學昨日省中得信沈提學卽派員馳往查辦盛 
緊要新聞 
[倫貝子條陳興辦海軍事宜北京]  
　　倫貝子前日條陳政府詳言海軍辦法。並請以端方袁世凱。爲南北洋水師大臣鄂督張之洞爲長江水師大臣。所有籌欵購艦築。等事統責成三大臣。酌度情形會同陸軍部舉辦。慶邸以所陳各條甚爲妥善惟兹事體大尙須詳愼計議然後實行（毅） 
[趙護督奏陳經營川藏政策成都]  
　　川藏邊防大臣兼護川督趙爾豐奏陳川藏善後方法六條第一條請訓練新軍一鎭。分駐四川西藏境界第二條巴塘各士司所轄地礦山極多應籌畫極大之規模。從事採掘第三條開通險阻道。路以便商旅來往第四條創設學校于巴塘等處第五條設官衙城寨干巴塘廢去土司而設地方官。第六條開闢巴塘周圍三千里之土地。至經營此事之創辦費需欵二百萬兩。常年費需欵三百萬兩。擬請仿照甘肅新疆成例。命各省認定常年協解現政府之意允在度支部撥出創辦費一百萬兩。餘欵擬就重慶鎭江漢口各税關項下撥解云（潁） 
[德使聲明並無要求泡子河之説北京]  
　　駐京德使前日特至外務部向各堂官聲説近日外間喧傳本公使要求泡子河演操。等情查德兵演操已於前年移至苗家地豈能又在泡子河。似此無根之語請勿聽信以全邦交（武） 
 
 

Page 4

 
 
[皖撫咨外務部文（爲駁詰英使揑稱皖撫准其開礦事）。]  
　　爲咨呈事案准鈞部咨稱見上月念一日本報等因承准此當經咨詢李京堂去後嗣准李京堂咨復以凱約翰合辦之法與皖紳廢約宗旨不合皖紳决意不允已告哈華托等語卽經據情咨呈鈞部查照在案本部院復查鈞部咨開所錄英使來文内有安裕公司受本國外部諭飭以皖撫准其開工一個月内分十萬股售與華商云云。此層正不可不辯查銅官山礦串。自凱約翰逾限未辦迭經皖省官紳查照合同堅請廢約。上年本部院到任後。又因礦師麥奎在銅官山修路挖墳幾動衆怒卽電達鈞部請照會英使飭麥奎速離該處均有案可稽。現英使文内所稱院撫准其開工一個月内云云不但本部院未嘗有此言卽該公司又何嘗有此請該公司旣未嘗　此請本部院又何從准之。此語從何而來實屬不解合卽咨呈鈞部請煩查照一并照復英使並詢以皖撫准其開工一語係於何時在何處與何人所言切實照復以杜僞揑。望乞見復施行須至咨者（非） 
[電飭嚴防頑民仇敎雲南]  
　　開缺雲貴總督丁振鐸。近接外部電稱。據駐京英使照稱雲南昭通府敎堂敎士博拉德。在附近遊歴被人毆撃受傷頗重。又武定州地。方亦有仇敎之舉動雖。經轉請滇督飭地方官嚴緝兇犯出示保護仍無效力今據駐滇領事報告前來相應照請電飭保護等語。查滇省民氣頑悍易滋事變爲此合行電達務速。嚴密保護。認眞防範。以免釀成交涉滇督接電已嚴札各該地方官。遵照辦理如違立予撤叅大 
[廷寄陜督嚴𠞰邊匪西安]  
　　軍機處日前寄論陜甘總督略謂奉諭旨有人奏陜西邊境時有有大股土匪滋擾地方。官退縮畏事但求敷衍出境並不嚴加防勦誠恐蔓延日甚必致星火燎原等語著飭該督嚴飭邊防各營實力兜勦母任竄越致。貽後患（察） 
[南北洋通飭防範私運軍火南京]  
　　江督端午帥以近來時有會黨在外洋私運軍火。來華希圖謀爲不軌亟應嚴爲防範因會同北洋袁宫保通飭各關。嗣後各省向洋商訂購軍械倘無各該省將軍督撫發給公文護照均不得准其進口。以杜朦混此係援照定章。切實辦理並非另立新法西官未能干涉仰卽遵照辦理云云（輕） 
[浙省分撥截留漕米細數杭州]  
　　浙省米粮缺乏民食不敷經浙撫奏奉恩旨准予截留漕粮十五萬石。現藩司粮道會同通籌闔屬情形酌量派撥計派截留杭屬。各州縣漕三萬九百八十六石八斗三升。内准留本屬仁錢海富餘臨新於昌九州縣。共米一萬八千石分撥紹興。山會蕭諸餘新上嵊八縣。共米一萬二千九百八十六石八斗三升。又派截留湖屬。各縣漕米六千一百九十七石三斗六升六合。儘數准留本屬歸安等七縣自用。又派截留嘉屬。各縣漕米七萬三千四百八十三石五升四合。内准留本屬嘉秀善海平石相七縣。共米一萬四千石撥添湖州。各縣米七千八百二石六斗三升四合寗屬鄞慈奉鎭象定六廳縣。共米一萬二千石。又撥添紹屬。各縣共米三千十三石一斗七升。以上所撥各縣漕米應由郡守酌度缺米之縣量予分給領回開辦平糶以濟貧民購買尙餘米三萬九千六百八十石四升二合。不知作何分撥尙未議定云引 
本埠要聞 
[周統領不允法兵登岸操演]  
　　吳淞口法國兵輪。勃吕克司弁兵擬請登岸操演。已志前報茲吳淞周統領。查得淞口對岸係漁業學校體操場未能借用附近又爲在淞各營兵勇操地勢難停操以待且各國操地禁令甚嚴非海陸軍人員不准越雷池一步今若通融允許恐以後紛紛效尤轉多交涉未敢輕予允許因特移知上海道請爲酌辦（眩） 
[滬道議復小輪專借馬頭港口事]  
　　江督札行滬道議復海門馬頭港口專借與大生新慶仁和三輪載卸一事已誌前報茲悉瑞觀察業已申復略稱查光緒二十四年八月間奉行内港行輪續補章程第六條内。華洋輪船往來内港必須在民船貿易常用之碼頭起貨下貨不准在别處任便起卸如違章在别處起卸即照條約所載沿海私作貿易之條辦理又二十八年八月間中英續議内港行輪修改章程第一條載明英國輪船本可向中國人民在河道兩岸租棧房及碼頭不逾二十五年租期如彼此兩願續租亦可從新再議倘英國不能向華民妥租棧房及碼頭須由地方官與商務大臣妥議後照公道時值預備棧房碼頭租給各等語據此而論内港碼頭本可議立年期租與小輪應用惟大生等小輪所租海門碼頭合同訂立三十年之久爲期未免過遠擬請飭令更正至多二十五年庶華洋不致兩岐可免外人藉口。至海門港。口可泊小輪碼頭共有幾處除大生新慶仁和三輪卸載之外尙有多餘將來别商小輪援章租用自可准其一律辦理。否則由地方官代爲覓定或另行預備論值繳租以期妥協而符約章所有奉飭核議緣由理合 
[今日新聞過多尙有本埠要聞轉入後頁]  
 
 

Page 5

 
 
具文詳復仰祈鑒核（潮） 
[照請定期訊究洋犯]  
　　新疆解滬之滋事法人和爽。暫押捕房等情已誌昨報茲悉道署又有照會。送交法總領事畧稱洋人和爽在新疆一帶自稱曾入回教假造牒文。沿途向回民勒索規費多金並有姦污幼女。情事實屬罪無可逭現特開具所索規費數目照請定期訊追治以應得之罪然後遞回本國本道當派繙譯官萬守鍾元。屇時前來觀審。云云（便） 
[批准撥欵興修砲台]  
　　滬道瑞觀察製造局總辦張觀察會禀勘估吳淞砲台興修情形並擬辦法奉江督端午帥批示云南石塘獅子林。兩處砲台木駁。剥蝕已多自應赶速修整。此次工程經　道　會同分叚復估加入土工夫價約需銀四萬六千餘兩。如將來仍用營兵築土應卽將加入夫價照數劃出仰候札飭財政局派委熟悉海塘工務之員前往按照該道等現擬辦法撥欵核實承修務須工堅料實母稍草率偸减工竣請委驗收造册報銷至吳淞碼頭亦關緊要。估計工料銀九千八百餘兩自應一併修案。候併飭財政局遵照辦理返 
[蘇撫覆商團公會會長電（爲黄勛伯君被戕事）]  
　　虞觀察哿電悉商圍會排長黄君。擒賊被戕本部院實深敬佩。希代達鄙忱。龍養（南） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[上海紳士條陳開闢虬翔商塲草章]  
　　一宗旨以上海南巿地位偪窄近來商業日盛無地擴充擬於虹口楊樹浦以北美租界之外另闢巿塲立埠築路以居商民並援照文明國之法律准外國人雜居 
二命名擬開巿塲之地中控虬江引翔港兩河因名曰上海虬翔巿塲三區域南自楊樹浦美租界外起至上海寳山兩縣交界之虬江以北沿浦約長十里東自浦濱沿美租界線迤西至新靶子塲約十三里繞過新靶子塲又西與閘北新築馬路交通東西延袤共長念二里約用民地二萬餘畆 
四規畫一該處浦面甚寛經浚浦局開浚後浦中可泊載重大艦數十艘惟小輪及帆船聚泊之所必須將虬江口迤南開挖南北闊八十丈東西長一百丈深十丈可灣泊小輪船二三十號大小帆船四五百號又後虬江舊河向西疏濱直達蘇州河向南另開一河通引翔港環抱入浦庶水流通利舟楫可行二沿浦之地築南北馬路三條臨浦一條備設各廠第二條僅設行棧第三條備設客店酒樓戲園茶居之類約寛九丈兩旁平階各寛一丈三南北馬路第三條之西開東西馬路五條中一條爲大馬路須寛十丈平階各寛一丈兩旁房屋一律宜造洋式層樓巿政廳議事院警察裁判警鐘樓公醫院俱設於此大馬路南北之四馬路均寛六丈平階各五尺此五條馬路每隔一百丈開南北横路一條每條寛五丈平階各三尺爲全埠商民建屋居家之地四凡居民聚處之地各設小菜塲及大小便厠所均照極文明之制度五建設一以蘇松太兵備道爲監督二設巿長一人副巿長二人警察科長一人副一人户政科長一人副一人工政科長一人副一人度支長一人副一人書記長一人副一人各科應用司事若干人臨時酌定由科長辟用裁判官一員裁判所書記一人當值員四人以上均有给職三議員人數多寡俟巿塲成立後查看人民有選舉資格與被選舉資格人數及居户總數若干再定議員額數四巿長副巿長議員用選舉法公舉警長以下皆推舉裁判官由地方公舉呈請監督札委 
六交通由楊樹浦起點處迤南卽租界電氣車頭可直達美英法各租界由自闢巿塲之大馬路迤西自造車路可直達北四川路至滬寗淞滬火車頭此陸路之交通也設輪渡二艘一往來英界四馬路及南巿十六舖一往來吳淞鎭及浦東之高橋東溝二鎭均每日上午二次下午三次此水路之交通也七開辦之估計一購地二萬畆每畆統扯銀一百五十兩共三百萬兩　二開拕虬江口及開内河工程約銀四十八萬兩三沿浦築駁岸十里約銀十萬兩四遷坆遷屋費約銀十萬兩五平治田地約銀十萬兩六築大小馬路統扯每條闊八丈約長一百里每里約銀一萬七千兩共銀一百七十萬兩七大小橋梁約銀十萬兩八各路陰溝約長一百里大小統扯每里約銀五千兩共銀五十萬兩九建造巿政廳議皖等公築物約銀一百萬兩以上共銀七百萬兩此項開辦經費擬息借官欵二百萬兩另招商股二百萬兩先行購地畫路八收回之資本購齊地畝畫分馬路圖　定地叚之近遠分地價之高下召人承領起造房屋第一等地每畝定價六百兩約一萬畝可收銀六十萬兩第二等地畝定價四百兩約五十畝可收銀二百萬兩第三等地每畝定價二百兩約五千畝可收銀一百萬兩以上共收銀九百萬兩除去估計之七百萬兩可餘銀二百萬兩九地税之納入一巿塲成立之後業户領地造屋每畝屋地價以少數計約已七千兩先以一萬畝地產屋產資本計共值銀七千萬兩所收房租以八釐計每年租銀五百六十萬兩抽一成地方税每年收銀五十六萬兩二各項車捐以少數計每年收銀十萬兩三船捐每年收銀五萬兩四各項雜物如電燈煤氣燈自來水垃圾捐之類每年収銀五萬兩以上共銀七十六萬兩 
十經常之輸出一每年納國家税五萬兩二巿長以下各職俸每年約五萬兩三警察費每名工食軍裝統扯每年一百五十兩以一千名計共銀十五萬兩四慈善事業每年約十萬兩不足者募集五消防隊每年約五萬兩六歲修道路橋梁每年約二十萬兩以上共銀六十萬兩以入抵出每年可餘銀十六萬兩（域） 
内治部 
[兩宫不滿意於丁督。北京]  
　　十五日軍機大臣召見時兩宫垂詢各省大吏辦事之得失林贊虞軍機力保開缺滇督丁巡帥才具優長� 
擬請位置一缺未便置　之閒散兩宫默然不語似有不悦之意（仁） 
[商調軍政警務人員。北京]  
　　十六日東三省總督徐菊帥電致直督袁宫保請在直隷候補道府中遴選精於練軍熟諳警務者數員以便奏調赴奉藉資臂助（其） 
[慶邸不以另設殖民大臣爲然。北京]  
　　東督徐菊人制軍前日在政府會議時以東三省地方遼闊人類龐雜現當開闢商埠各國交爭之時若不佈置周密最易喪失利權擬於東三省另設殖民大臣一員擇地駐紥凡有殖民事宜統歸該大臣經理由督臣總核等語慶邸謂此舉似多周折應毋庸議（仁） 
[電飭考察實缺州縣。北京]  
　　政府日前分電貴州新疆等省巡撫略謂現今改訂外省官制已有停緩之議惟於整頓吏治必須認眞辦理查各該省僻居邊瘠商民生計維艱全賴賢有司勤恤民隠休養生息以培國脉而固人心應請各撫留心考察屬員凡實缺州縣務以廉幹者充補其昏庸不職者即行撤叅幸勿瞻徇遷就云云（省） 
[示諭免徵受災州縣。安慶]  
　　皖省宿州靈壁泗州五河四州縣漕粮因去歲受灾深重業經奏請免徵日前撫憲恩中丞已刷印謄黄並示諭分發各屬命將本年新漕一律停征云（作） 
 
 

Page 11

 
 
[北京巡警調赴滿洲]  
　　東省總督徐世昌以警政爲行政之基礎奉天舊有之警察恐不能適用擬將北京外城巡警隊一營移赴奉天以備辦理巡警之用譯大阪每日新聞（穎） 
[火藥局派員估修。九江]  
　　九江道文卓峯觀察日前親往各砲台及火藥局查閲一週見火藥局房屋年久失修勢將倒塌因特委候補直州判王大焜估工建修以昭愼重（高） 
[咨查兩廳罰欵章程。北京]  
　　民政部接法部咨稱准軍機處片交御史俾壽奏請妥定罰欵章程奉旨該衙門知道欽此并抄錄原片到部據原片内稱近來内外各廳裁判遇案毎有科罰人頗知懼惟無一定章程未免意爲輕重日久恐滋流弊貽人口實且各省州縣嘗因任意科罰經人告發參劾者不一而足京外兩歧殊難允當等因查本部現審案件業經陸續移交大理院審辦卽從前笞杖人犯亦係查照奏定罰金程章辦理並無意爲輕重之處且於每月榜示大門俾衆咸知茲據該御史原片聲明内外各廳一節相應片行貴部轉查該廳歴來辦理各案是否另有罰欵章程應令内外兩廳詳細申達貴部再行知照到部以便會商辦理等情因卽傳知内外各廳查明申覆以便知照法部查核（大） 
[委查淮鹽滯銷。武昌]  
　　鄂岸淮鹽近年銷數甚滯江督端午帥特委湖北候補知縣史益三大令就近往各處考察疏通之法以便禁止私販增加引額史大令奉札後昨已啓程前往矣（今） 
[揚州府瓜代。南京]  
　　本任揚州府榮月帆太守奉旨調補安徽寗國府卽須馳赴新任當奉繼方伯檄委姚太守繩武前往代理（往） 
[宫内警察緩辦北京]  
　　十七日東督徐世昌制軍召見奏對後請飭民政部辦理宫内警察兩宫諭從緩辦（其） 
[添派竹木税局委員湖北]  
　　漢陽府鸚鵡洲地方竹木税局每年收數可得三十餘萬從前僅委專辦一員現鄂督張香帥以該局捐務冗繁需員襄理因於日昨添委候補知縣陳鵬前往襄辦（泰） 
[批飭復勘罪犯習藝所。蘇州]  
　　松江府戚升淮太守擬籌經費建造府習藝所日前繪圖禀呈蘇撫核示當奉批示云查府習藝所收犯較多規模亦宜闊大披閲來圖廠屋及辦事人等房舍固已應有盡有惟衆犯住宿舍僅止八間所注間架丈尺並非迥越尋常而欲此中住犯三百二十名每間匀分應住四十名得毋擁擠且飯舍亦止二間更慮不敷會食休療室合而爲一尤非所宜究竟有無餘地可以開拓及應如何改良之處仰按察司飭再復加察勘妥爲佈置另行繪圖呈核一面復估工料赶速雇匠興造尅期告竣以便從速開辦其各廳縣應解派定經費旣准流攤亦足以示體卹何得再事諉延應卽嚴催如數墊解倘有不知急公任意延欠之員卽行詳請示懲至開辦不敷及所需常年經費請於積糓息錢項下提用之處究竟是否可行卽由司會同藩司核議詳復飭遵欲 
[古監正决計乞退北京]  
　　欽天監止古啓圖現因年老氣衰每於奏對天文動輙兩小時之久力有不支誠恐失儀厥咎匪淺現已决定引疾乞休（仁） 
外交錄 
[電覆並無俄人勒買六畜。北京]  
　　新疆巡撫日前電復外部略稱前奉密電謂有俄人近在新省一帶勒員六畜商民屢起衝突飭令詳查等情現已委員分路訪查並無其事民情亦稱安謐請紓厪系云云（其） 
[咨請酌定賽車路線。北京]  
　　法人賽行自由車請於經過地方分别保護等情已紀前報現外務部咨復民政部云准貴部咨稱賽行機車過境飭屬照料一節當據廳丞申稱該機車經過京城各屬地方必有一定路線及一定日期時刻方可派人照料請照會法使詢明路線時刻以便先期出示届時保護等因當經本部函詢法巴使去後茲准復稱該機車起程日期業定於西歴六月十五日至於經過京城地方路線一節須請巡警總廳自行酌定賽紳等自必遵照其直隷東三省經過路線一節目下尙難揣定但俟該會遣派之紳於西歴五月初七日抵京後自當向伊詢明一切再爲函知等語相應咨復貴部查照將路線先期酌定知照以便函達該使可也（大） 
[法使結敎民捐產案。陜西]  
　　外務部電致陜撫曹中丞畧稱駐京法使以紫陽縣敎民姚姓三年前曾將房產送與敎堂地方官未准收業且將姚姓監禁勒令消契照請轉飭妥速了結此案究係如何情形希飭屬查明電復等語現曹中丞已飭令該縣將一應案卷送呈察核（即） 
軍事界 
[劉軍門蒞鎭閲台。鎭江]  
　　江南全省提督劉華軒軍門於二十日乘南琛兵艦蒞鎭查勘焦山雩山等各砲台午後閲城守營曁各砲台弁勇水旱兩操聞小作勾留即須回江陰駐節云（對） 
[陸軍部擬設牧馬塲。北京]  
　　陸軍部各堂官前日曾議謂今當振興武備添練馬軍亟宜廣設牧塲孳養馬種以備應用因决定俟將鎗砲廠勘估完畢後卽在大淩河張家口伊犂靑海洱海等處設立牧塲現已預籌一切欵項矣（仁） 
[釐訂放餉實行章程。安慶]  
　　皖省新軍將次編立完備惟養兵以餉項爲重從前侵扣積弊自應一律捐除恩中丞因諭飭督練公所厘訂放飭實行章程十條按月派員逐名點放以昭核實而重軍需（美） 
[飭拿拐逃軍裝之兵士。安慶]  
[飭拿拐逃軍裝之兵士。安慶]  
　　皖省督練公所日前禀陳撫憲略謂新徵之兵於日前拐携軍裝等件遁逸數名茲將該兵等姓名住址开呈請卽札飭廬州頴州兩府嚴行訪拿提省審訊究辦以懲刁玩而肅軍紀等情聞恩中丞已飛檄該兩郡守迅速遵辦詳覆矣（化） 
[派員檢查新購軍需。安慶]  
　　日前督練公所向上海信裕公司所購買毛毯褥單布枕等件已志本報茲悉恩中丞以此次軍需旣經分解 
 
 

Page 12

 
 
到皖自應派員詳查檢收因特札委叅謀處總辦陸費二觀察督同王提調壽朋將所聘各項軍需查照合同逐一驗收發交軍械處庋存以備給發應用云（頽） 
敎育誌 
[禀控阻撓寺產興學。安慶]  
　　皖北壽州西南鄕報恩寺產黹頗富向歸當地紳士照管去年該州附貢生周維藩等議於寺内設立芍西鄕學一區以該寺產作爲經費早經遵照定章禀請州牧彭心齋核准開辦並飭該寺住持僧梵雲將寺内所有產業之契約等據悉　交該紳點騐轉付該校監學收執在案乃近有劣董朱全元等合力阻撓不遵定議並陰聳佃民抗繳租課日前經周紳具禀學轅懇予飭州究辦取具切結以作鄉校等語當奉沈學使批示云查該寺產業久爲該紳照管茲該紳倡議設立鄉校實爲振興敎育起見殊堪嘉尙且經該州李牧核准立案開辦又將該寺契據由該僧檢交該堂收執該劣董等竟敢聯合詭計阻撓鄉學陰縱佃人抗繳租課　屬玩法已極應卽札飭該州迅將劣董朱全元等拘拿到案訊究務令取具遵結詳覆查核（化） 
[上江公學禀准立案。南京]  
　　江南上江公學開辦以來頗有成效日前該校總董蒯光典監督方臬將一切辦法曁簡明章程逐日課表禀呈江督請予立案當奉批示云讀書必先識字小學最宜講求繙譯多半失眞聽講貴能直接國粹歐化二者並重洵爲扼要之圖所訂本科課程頗稱完善而從豫科科手尤能端勵初基其餘規則均甚妥協應准照辦仍將開學日期及敎員學生名籍詳細開報並候咨明學部立案俟學生畢業時派員考驗如能合格自當給予文憑分别升人相當之各學堂肄業以示鼓勵此繳章程課表存（異） 
[運動會類誌松江]  
　　華婁高等小學堂於二十二日借提轅前小校塲開春季運動會華婁兩縣令及各營員弁均往參觀郡城大小各學堂學生列隊往觀者不下數十起二十二日婁屬泗涇鎭高等小學堂亦踵開運動曾府中學堂全體學生均前往助興云（此） 
實業類 
[咨飭查禁私開煤礦。北京]  
　　農工商部尙書振貝子近聞直隷順天府屬私開煤礦甚多因特咨照直隷總督順天府府尹委員詳查一律封禁以維礦政（仁） 
[鐵道學堂調員。漢口]  
　　漢口京漢鐵路劉家廟車站司員邵少卿前在漢口鐵道學堂畢業得有優等文憑且於法文亦甚精通現郵傳部開辦鐵道學堂特電調邱君爲敎員已於日昨乘車北上（曰） 
[開採銅礦。奉天]  
　　鴨綠江之上流地名曰帽兒山附近一帶產銅極多奉天礦政局曾派員至該處調查驗得含有銅質礦產甚豐且採掘亦極便得趙次帥得該員回復後卽議在帽兒山設立銅鐵公司以備開掘銅礦時便於運一俟組織完備卽可開採譯大阪每日新聞（頴） 
[奉天改鑄銅元。奉天]  
　　奉天銀元局從前鑄出之銀幣不適於用現當事者决計將銀幣停鑄一面函致福建銅元局延聘技師數人赴奉改造銅元以期流通譯大阪每日新聞（穎） 
[花縣鄉民又阻撓路線。廣東]  
　　粤路至花縣路線爲三華店徐姓阻撓由公司派人前往調處并請縣出示等情迭見前報乃副工師余文於十三日前往插簽又復被人拔去且其地有小樹二株因阻礙視線斫伐其一鄉人卽借端鼓噪并用尿屎抛擲以至該工師徧身污穢時勇丁在此彈壓者僅二十名聞有數名竟被磚瓦擲傷頭顱幸該工師頗識中國性質而人品又極和平昨有函到公司囑令調處妥當仍當接續動工云（人） 
[集股開設肥皂公司。寗波]  
　　近有商人王汝翼紏集股本擬在江北岸新馬路地方開設大茂肥皂公司雇匠購機煎造洋皂日前具禀道署業由喩庶三觀察批准札飭鄞縣高子勛大令出示保護矣（本） 
瑣事欄 
[批飭安置烟館貧发。南京]  
　　陶觀察駿保以封禁烟館瞬將届期日前摺呈督帥請示諭限内另謀生業以消隠患當奉批示寗垣烟館旣有一萬數千户之多自應先期曉諭勸令速營别業以免失所惟現據蘇臬司詳送續議禁烟章程内有各烟館情願專售膏而不開燈者姑准領照專作膏店一條原爲體卹貧民起見業經批准并行江藩司詳辦在案茲將該司續詳章程隨批抄發仰卽移曾藩司妥商酌辦詳候示遵（生） 
[幣局另闢車路。武昌]  
　　鄂省銀銅兩幣局現因省城内禁止紅車行駛轉運銅元銅軌等件殊覺爲難因擬於舉湖門外塘角地方起轉入賓陽門修築車路一條以便紅車行走（今） 
[米商滋事首鴒逮案。漢口]  
　　漢口楊家河黄陂孝感兩帮米商滋事一案迭紀本報現聞夏口廳馮司馬業經派弁將爲首滋事之岳正謙拿獲送案收押尙未提訊（今） 
[軍學兩界爭執營基。安慶]  
　　安徽公學李德高前次電懇江督擬以蕪湖武校場改辦學堂當經電咨皖撫轉飭營務處核議在案旋據復稱蕪湖巡防各營無地操練請以蕪采營舊敎塲撥歸公共操習之用卽經皖撫電復江督查照乃江督近又咨行皖撫謂蕪采營敎塲現在軍學兩界爭持不下究竟該地合何用處請斟酌裁復云云大約學界中人猶不滿意於此地也（非） 
[分金廠工竣。漢口]  
　　漢口後城馬路外某西人創辦之分金廠房屋烟爐業已竣工日昨開爐考騐火功亦甚得法大約本月底卽可開工製造云（曰） 
[匪犯遞籍訊辦。松江]  
　　前南陵縣緝獲形跡可疑之匪犯李二代王劉良坤王來喜等三名經馬杏林大令訊無確實証據日前由龔太守禀請撫憲將該犯等遞解回籍傳齊人証切實研訊再行核辦（上） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[偵探小説殺婦奇寃（華生筆記）（二十）]  
　　余俟其唱畢。卽前就老嫗訪之。並先告以老者等狀貌一切。嫗聞言沉吟久之未及答。村女遽從旁儳曰。老者乎。我今晨曾見之。且手中亦携有一皮鞄語未畢。老嫗呵曰咄。汝母亂言。此與客所訪者。固自不同。耳余急呼曰。姥勿禁彼。彼旣有所見。盍令彼言之。老嫗曰。此我亦見之。今晨有一身材長大之老者。手携一皮鞄。與君所述略同。在此總路之口。探首四望。若覓其同伴者然。然鬍髮未全白。腰不俯。亦不戴鏡。所謂偕行之童子亦不見。是與君所訪者。殊不類耳。余急問曰。然則此老者面貌若何。從何路以去。阿姥試告我。嫗有厭煩狀。曰告君不類則耳。何數問爲。余曰。雖然阿姥必告我。我甚感。嫗曰面狹長。目暴露而凶。鬚連及鬢。作斑白色。由此路而南。必向村中去。至其所往之處。則我不得而知。今盡以告君。君行矣。我有事。不能作𤨏𤨏談也。余稱謝以出。心竊竊然喜。頗自得。蓋余於是案。早料其爲赫迭所爲。今老嫗所述之人之身格之面貌。彌不一一吻合。不啻圖一赫迭之肖像。更何疑爲。且更執此同式之皮鞄。張皇探首於路口。爲覓其同伴之童子無疑。此童子殆散走而先歸耳。至其身形鬚髮。雖與弗雷所述者略異此則我早料及之。彼蓋僞飾狀貌。以欺銀行之目。迨事既得手。然後返至森林。以復其本來面目耳。反復以思。覺赫迭之罪狀。至此益顯。而我之疑赫迭之心。亦至此而益深且益决。乃奮步順大道。直向是村以行。 
　　竹籬四繞土屋一椽。古籐三數株。緣藩上下作花。歴落有致。微馨龔人。斯何地。則密特而散格斯村之南端。老僕赫迭之所居也。 
本埠新聞 
[又獲鎗斃西捕案盜犯。]  
　　靜安寺捕房包探陳虞忠在麥根路押鋪見温州人王阿邦持金飾玉器求質以其形跡可疑帶入捕房由捕頭詳加研詰供認二月間曾夥刦泳康烟紙店同黨王阿松將華捕擲於泥潭西捕實被老咸用後膛鎗撃斃並供出姘婦周金寳現已押入新衙門等語捕頭搜其身畔得當票數十張每張各押銭數十千捕頭以此案所獲各盜供詞均極狡詐惟此盜所供最爲清晰頗嘉陳探之勤敏當飭將王嚴押俟解廨訊究（泉） 
[改良道路。]  
　　城内虹橋南首大街係南北往來要道近以年久失修每遇天雨街中積水成渠經公益會紳商集資雇匠砌築並易以瓦筒陰溝俾涌積水兩傍階石亦經翻砌平齊道路更形寛廣昨已一律竣工矣（軌） 
[新任吉林巡撫來申。]  
　　卸任江蘇臬台升署吉林巡撫朱金殿中丞家寳昨日由蘇來申舟泊大王廟碼頭定于念五日起程赴津（疏） 
[滬道請查淤塞河道。]  
　　滬道瑞觀察函致總工程局各紳董略謂沿徐家匯一帶之河道請代查明如久已淤塞應由地方官紳自行籌備欺項雇工興修以免外人俎祈查照勘明籌辦仍希見示云云（車） 
[滬道嚴禁租界搶刦示諭]  
　　上海道瑞觀察昨發告示至捕房轉發租界各處實貼略謂上海租界内外屢出刦案最爲商旅之害業經派探四出偵緝並由本道親提槍斃包探之胡二林及迭次聚衆路刦開鎗傷捕之流氓顧福生陳全富三犯訊明情節較重禀奉兩院憲准予就地正法在案在各犯孽由自作固屬追悔已遲而木道念切痌瘝深慚感化無自惟念爾等同是形骸性命何事不可營生上海地方爲商賈薈萃之區何處不可托業而乃到處刼掠甘蹈危機須知惡貫滿盈遲早無倖逃之理何如安分守已優游于覆載之中經此次諭飭之後務各改圖正業及早回頭倘仍怙惡不悛横行不法一經獲案定照胡二林等犯辦理云云（露） 
[移提案犯]  
　　愼豐莊被出店温奎元捲逃鈔票洋二千元一案已迭誌前報茲因此案尙有莊榮壽陳金生二人未獲故難訊結前日英捕房接蘇州來函悉莊陳二人已爲蘇州捕房拘押當卽飭探請關太守備文帶往蘇州關提回滬訊辦（莊） 
[中途斃命]  
　　前日下午有某甲從仁濟善堂施醫局診脉而出雇某乙東洋車送至北河南路詎車至浙江路口站街華捕見車中所載似係死人上前察看果已氣絶當將車夫與死者一併帶人老閘捕房乙與捕各訴前情捕頭飭探傳地甲查明有無屍親趕行收殮（舟） 
[有沗面目]  
　　前晚十時妓女薛飛雲至西薈芳出局忽有流氓以消鏹水遥灑該妓面部霎時皮肉潰爛幾難逼視而流氓已乘間逃去聞已投訴老閘捕房飭探查究矣（露） 
[汽車撞傷小孩]  
　　茂生洋行汽車前日行經南京路轉角突將某姓小孩碾傷乘車西人卽將該孩載之而去事爲巡街捕所聞立投捕房報由捕頭派中西探查辦聞該汽車係一百零二號云（桌） 
[縱火圖賠保險銀兩]  
　　法界寳興里日成茂烟舗曾保有火險近因生意清淡遂於前晚縱火圖得保險銀兩幸經鄰居察出赶往撲滅現該店主業已逃避捕房卽派探捕將該店看守禀請公堂核示（綸） 
[飭查失火]  
　　英界北河南路邵阿培鐵店前晚樓上忽然失火幸卽撲滅祇燬樓板雜物惟某學徒倉猝傷及頭面經捕報由捕頭飭探查辦（西） 
[謀斃親夫案解府過勘]  
　　奸夫李阿三商同淫婦吉陸氏謀斃木夫吉高安一案屢誌前報茲悉該奸夫淫婦在縣供認不諱李大令卽派差將吉陸氏李阿三兩犯押解至松江府過勘（軌） 
 
 

Page 19

 
 
[幾肇焚如]  
　　昨日午後兩點半鐘滬南鹽碼頭茂生紙棧怱然失火幸由巡士帮同救熄故未成災當將棧司拘解工程局押候究罰（永） 
[嚴禁賭博]  
　　滬道瑞觀察日前面諭浦東巡警局謝明府謂浦東賭風日熾務須嚴行查禁明府奉諭卽飭洋涇巡局員韓仲甫二尹速將衆人指摘之楊妙榮潘益齋兩茶肆主飭傳至局訊明著具永不賭博切結備案（永） 
[令出惟行]  
　　浦東爛泥渡大火後經正巡官謝明府禀准滬道着各產主於翻造房屋時讓進三尺以寛街道詎有鼎泰昌祇肯讓進二尺向論不服經巡士禀由明府查得此屋係已革董事陳雍叔雇造當將經造之作頭拘局判責五十下諭令該產主照讓不准朦隠（　） 
[秋審人犯解府]  
　　本年應解秋審人犯本縣共有案件六起人犯九名計庚春田曹五寳曹海生沈妙金以上四名共一起王阿福湯金根朱文德兪愛山銅匠阿發以上五名共五起昨由李大令飭令書差將起解文牘及赭色衣褲木籠鐐銬悉數備定於明日解赴松江（疏） 
[奸謀敗露一]  
　　閔行鄕人金東昌挈子金全生及姘婦之女阿妹妻弟顧洪來同乘小輪來申阿妹在輪屢次哭泣同舟有藥業董事楊丹霞君向之究詰知金欲將阿妹賣於妓院船到埠後楊董卽報知總工程局派探將各人解局押候訊究（夙） 
[奸謀敗露二]  
　　崇海同鄉會查悉鄉人陳洪加袁晉誘請領陸小仙之養媳黄氏到申意圖價賣當將黄氏扣住袁等竟敢到會滋閙索取身價由該會董將陳袁兩人拘送總工程局請究（妒） 
[奸謀敗露三]  
　　唐沈氏將來歷不明之張姓女子寄於南碼頭蔡朱氏家被氏之鄰居報由南區飭探將察朱氏唐沈氏一併拘至局中該區長查得唐沈氏去年曾犯有販賣婦女之案當卽解送總工程局押候嚴懲（律） 
[上海官事]  
　　川沙廳左念慈於念一日交卸篆務昨日來申到道禀知卽赴常熟新任蘇州銅元局提調知府殷德閎到道禀見翰林院檢討汪松橋由皖來滬假庽老悦來棧昨日入城分赴各衙拜會（車） 
訟案 
[上海縣案]  
　　安徽人陳西品在縣前烟間向差役吳吉詢問馬錦泉盜賣寡婦祖坟一案並云伊是官親可以包攬詞訟云云該差恐貽後累將情訴由收發處轉禀大令立飭拘案訊問吳吉禀供前情陳供又名致和前隨陳蘭景辦過厘卡餘供閃爍大令判陳戒責一百下押候查明有無别項誑騙再行審辦○高昌廟巡局飭勇押解行兇之水木匠並被毆之江北人共十四名到縣先訊江北人潘三陶海文顧康友均供小的等拉東洋車餬口前日停車局前無端被水木匠數十人蜂毆梱吊受傷訊之水木匠據姜福慶供小的均在楊毛毛作塲丙作工有江北人馬大紏黨來搶木料致衆匠攔阻互毆大令飭仵驗得潘等三人及木匠四人各有微傷每人賞給傷藥一包判各退去候傳楊毛毛並局員信函到案再審○諸蘭亭在徐家匯左近假冐捕夥指船户鄧金春偷竊跳板詐洋七元事後察出扭控到縣奉大令判諸責七百板枷號犯事處两月（車） 
[公共公廨晚堂案]  
　　久大莊方佐達控沈雲樵担保張漁笙何承福結欠往來銀两一案經關太守提追方供張何两人在益泰洋行合做買辦由沈担保與久大莊往來共被欠銀二千两茲該行已倒閉向索不理求追何供愿與張赶即理楚關太守判張何押限七天清理○張文桃控張漁笙圖賴辛工洋銀經關太守提追張供向爲益泰洋東侍者後因洋東無力照付辛工將房間物件抵作小的薪工詎被張漁笙將木器取去變賣分毫不付求追訊之張供詞支吾太守判張限七天清理（舟） 
[英租界捕房事]  
　　三馬路倪姓家前晚被賊扒門入内竊去金珠首飾等物紛值洋六百除元昨已開單報由捕房飭探緝查○印捕查見江北人戚見太貨車載貨太多當卽帶往權車處秤得已逾二千五百磅有違定章立卽拘入捕房押候解辦○謝富生掩入寗波路周阿三家竊取大洋五十元小洋二角周卽報由捕房飭探將謝拘入捕房解辦（霜） 
[法租界捕房事]  
　　昨有某國水兵飮酒過醉行經法界被匪類吳二紏黨將帽搶去當被巡捕獲住送入捕房押候嚴辦○王曾桂誘拐某姓小孩被送捕房押候解廨訊究○王高氏與姘夫黄阿根相約逃走被本夫王恊平尋獲一併送入捕房奉飭押候解堂嚴辦○許阿二昨在小東門行竊瞿長順魚行布衣當塲獲住交捕送入捕房押辦○范同德紏黨在洋涇浜設立賭攤將某鄕人洋三元扒去報捕拘獲押候解廨究辦（契） 
[美租界捕房事]  
　　東洋車夫王阿二在途搶得皮夾一隻内有票洋等物由捕帶入捕房存留候失主認領○蔣友福在某碼頭向張桃桃硬借洋銀不遂强取香烟一大匣報由包探拘押候究○李鍚元陸阿三行竊某姓衣物由探拘獲押候送懲○印捕在黄浦路拘獲違章碍路之馬車禀由捕頭留辦○張阿三在小菜塲竊物由探拘押捕房候究（西） 
來件 
[世界政治與宗敎敎化及商界之關係]  
　　華盛頓萬國改良會監兇勞夫君演述 
　　我至此之故因從海航中得悉萬國商界及遊歷等事我取插言萬國學界卽所以表明萬國人民之心如舟之在洋海易於飄蕩至極遠之邊岸而後已惟於美國及堪乃大設有改良會爲多數男女所共立而注意焉其所權限雖不久而擴充於世故於五大洲已不下五百五十八所矣但所謂與我儕匹敵者有四如放慫無忌污穢不修犯安息日以及賭博等事是也然以一羞惡之心或可作其範圍而與諸匹敵者亦有四焉卽定例性理書記文學蓋此四者可由個人推之省省而之國國而之天下但我此次歴遊世界之舉動適與我國之仕大權諸公之運動有可何異乎我不知世之學識已否徧布於世界然上帝克已之問題及上帝與人之關係乃人間之至要而極大之關係也惟我儕應提醒世上不合格之政而設法改革之並我謂世界各國之絡繹及歐洲各國之聯盟諒早邀悉蓋有意焉其一盟約者卽互相抵止爰以濟助其二盟約者亦卽歐洲列强共力而抵止拿波侖也其三及記晚年來有所謂聖戰是也其進步而言之列强之互相盟約以各保權利而並駕稱雄故如惠司脱弗列亞一阿脱竦去特二維也納三巴黎四倫敦五柏林等約是也卽其更進而言之盟約者共享太平而免彼此之衝突故及至設立高等裁判所乃已其四萬國建立會社及萬國之商界一如希竦之設立銀錢合資曾社萬國電報曾萬國郵政會及於千九百另七年所行之無線電等其五卽欲申説世界政治與宗敎敎化及商界之關係此萬國博愛之事業也其最顯明達者其宜伐紅十字會在交戰時爲中立之醫院其六乃我所最要之問題在白勒色曾論及非洲之酒税一事惟其乃美國敎會以及改良會之貫任必與之是鄉是土之會董勸導乃可英政府於千八百九十年在白勒色會提議禁止庚哥國軍火與酒蓋軍火與酒爲人類中所極惹禍之物每每爲彼龍絡而人作其奴隷無異是庚哥國之行政雖輙爲他國阻碍然酒禁一事仍屬進步其故因商界中之領袖明悉庚哥黑族工人每以橡樹膠易以糖水酒雖貨物之價值人倍於出然以酒之爲物而論 
 
 

Page 20

 
 
則野蠻之國豈非更進於野蠻矣天下之物所能醉人者酒耳以其能滯碍商界之進步每每奪買權與買主也千八百九十九年白勒色會二次開聚時議將禁酒於非洲以保全其黑族無如當時列强各懷私意致朱如願祇將所税增添而已千九百零六年十月分白勒色三次開會酒禁仍未成議又因英政府之要求而税这昻甚究以列强各有意見故未得其良法完善辦理但我儕所欲求開第四次會之極要問題總須設法禁止賣鴉片並酒與未開化之邦中國日本極宜人此大會卽如歐洲之聯盟亦應於分然美國之要意欲改歐洲聯盟爲世界聯盟也（未完） 
振務 
[照綠皖撫來電]  
　　製造局轉李仲帥電局留交楊彝翁彝翁眞電悉各屬應辦春振前因七項奉准仲帥又力任借欵不妨稍稍放手已先飭藩司多撥銅錢連同各處採購米麥雜粮分别派撥運往昨飭司局開表察核除上年急普冬三振十八萬餘兩曁已交兪壽田領去義賑十萬兩外計本年春賑官義振糶銀鈔米麥雜粮　已撥運共合銀六十八萬八千餘兩内有義賑約十五萬奉捐廿萬其餘之三十三萬餘及上年普冬賑恩帑十萬外之八萬餘又卞觀察挪墊墾牧經費二萬又現解宿泗靈等處備用銀十萬共計五十三萬餘均屬官墊雖有陸續所收各省捐借之欵在内然已實墊太鉅均係在籌議公所應還償欵及藩庫應解京協各餉項下暫挪該司所目前正極艱窘亟待歸還用轉所有仲帥代借之十萬及各省匯交義善源之欵請仲帥查數見示擬卽飭司核明劃抵應解滬欵如歸墊能有敷餘仍由藩庫撥交振局至各屬春振已派各數前本聲明不以此爲止境如察核情形實有不敷自當隨時加撥現在皖北糧甚足銅銀亦不乏一得電音卽時可以撥欸非若初辦時之各不應手處處爲難矣請仲帥放心關顧之意尤深感篆合同稿今晨到俟繕後卽令裕皖主事員董親來滬簽字取款届時再電聞振欵表已飭排印訂成卽寄仲帥閲核銘（　） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
調查 
[商戰利器（五續）]  
（丑）須用上等資料也。中國此品。性極粗硬。此項實與呢形大相反對。并不合爲製衣品。其弊由于毛質之不良。是以須用上等者。膠州者可以無庸改用。蓋彼處之貨緊結且有絲光也 
（寅）須研究顏色也。今出之毡。祇有紅色白色靑色三種。卽最上等之膠州貨。亦不過多一黄色耳。是以須揀合製衣之色造之。 
總之三處之貨。最足作用者爲膠州貨。最易改良者爲何南貨。江浙二處之貨最不足道。尙望各相爭競。仿造呢形。如議而行之。並互相研究而增改之。數年之後。雖不足流入彼土。亦能將國内之洋呢全數驅出。謂之商戰利器。誰曰不宜閲者幸勿以其微而忽之 
（戊）棉仿絲製品。此品更爲商戰不可少之器。因中國人民向稱省儉。然亦喜美觀。故將來價昻之綢緞。及惡觀之棉質品。其銷路必日見滯疲。是以棉仿絲製之品。且美觀而價廉。爲將來商戰中之獨擅錦標。固可無疑。如外國之絲光羽布等是也。中國是品素付關如。近來間有人提議之現浙西某君。自出資本。先行試造。將最細之棉紗。織成一種紗羅。形與眞者無異。惟略形梗耳。其潔白反過之。吾意羅旣可　　　　亦何獨不可造。望某君努力之。惜乎某君亦係一寒素者。欲其出貨推廣。未可待也。（此羅杭地已經到過）不知有人能出資提倡否。 
雜俎 
[測潮新器]  
　　西國發明各種機器。最奇者。爲代算機。以近世商務日盛。徒恃手指布算。未免費力費時。於是以機代算。不論何種算法。皆可入手。卽如西國航海近書。所用對數甚繁。預算一年之事情。必費多數之時間。自英人倡製新機。能自代算對數。裨益良多矣。近日新發明者。則爲自算潮汐之機器。能測漲落之時期。而且一器能抵四十人之工力。因潮汐之發生。由於日月之吸力。而吸力以外。尙須知十九事。方能布算。如地形高下。晝夜長短。岸灘深淺。以及天氣與風雨是也。用此機則能取以上十九事。而一一佈算。較人工爲尤準可謂神乎技矣。 
[世界最古之樹。]  
　　墨西哥有檜樹一株周圍百二十尺。已有六千年之長壽。次則亞非利加之婆捕樹。亦有五千七百年實可稱世界最古之樹也。 
[兩代孿生之異聞]  
　　聞美人波朗。娶妻五十年孿生者八次。每次男女各一。共得十六口。其長子旣娶又復孿生者六次又　　二口實爲古今所罕有。 
 
 
 

Page 27

 
 
   
 
 

Page 28

 
 
   
 
