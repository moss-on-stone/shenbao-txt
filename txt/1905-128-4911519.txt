# 1905 - 128 - 4911519

 

Page 1

 
 
[電傳上諭]  
　　四月初十日内閣抄奉 
上諭孫家鼐奏假期届滿病仍未痊懇請開缺一摺孫家鼐當差多年諳練老成朝廷正資倚畀著再賞假一個月安心調理一俟假滿卽行銷假欽此 
[電傳宮門抄]  
　　四月初十日召見軍機劉永慶賴清鍵錫桐 
[鐵路總公司與福公司商訂河南道澤鐵路借欵詳細合同代論]  
第一欵光緒二十四年四月初二日卽西歴一千八百九十八年五月二十一號山西商務局與福公司訂立晉省之孟縣平定州潞安府澤州府平陽府五處煤鐵合同又光緒二十四年五月初三日卽西歴一千八百九十八年六月二十一日號豫豐公司復與福公司訂立豫省懹慶左右黄河以北諸山各礦合同該兩合同均經遵照光緒十四年三月二十七日諭旨由總理衙門簽約准行在案查該兩合同第十七條云應准福公司禀明巡撫　礦地建造鐵路接至幹路或卽徑逹水口福公司　於一千九百零二年開辦豫省修武縣煤礦並曾禀明豫撫准由礦地建造鐵路至衞河之水口曰道口鎭現經英國駐京大臣請將該路歸中國鐵路總公司辦與外務部商明由督辦大臣與福公司商訂合同澤道鐵路現分兩叚一由道口至清化鎭左近計長九十零半英里一由清化鎭至山西澤州左近約長三十八英里左右其道口由福公司承辦現己將次完工現在商訂合同專爲辦理此叚鐵路起見至由清化至澤州一叚現經商定且待福公司在澤州一帶定期開辦礦務再由督辦大臣與福公司續訂合同籌欵建造一切按照此次所訂道口至清化鎭鐵路章程及正太鐵路合同參酌辦理 
道口至清化鎭一叚價值連車輛以及福公司己用之欵悉照華工程師所估之價並查照憑單應付之欵係英金六十一萬四千六百磅現爲寛籌欵項俾於車務尚未暢行之時作爲辦 
 
 
 

Page 2

 
 
理行車各事經費及借欵利息經督辦大臣訂爲七十萬磅卽借票七千張每張一百磅每年按五釐行息名曰一千九百零五年中國國家河南鐵路五釐借欵 
第二欵由以上之七十萬磅内發票六千八百二十九張每張一百磅照票面之數按九扣核算英金六十一萬四千六百磅以還上云己用之資本此票即於鐵路交與中國之日交福公司其利息即由發票之日起算福公司當時將起初行車至交路之日止所有未經載入估單内之創辦行車及預備陸續一切行車需用經費開呈單據請總公司核算其行車經費除將行車進欵扣氐外如有不敷之處彼此議定各認一半又由一千九百零五年正月一號至交路之日止其資本應得利息共計若干一併由餘剩之票一百七十一張内仍照票面之數按九扣核算付還福公司以上指說二欵之數後如尚有餘剩則歸照公司備用倘交路之後行車進項不敷按期發還本息亦可向福公司續借借票内應刊之文附錄本合同第一專條由出使英國大臣代中國國家簽押息票應按票面所載數目核算廂於每年四月一號在倫敦用金錢核付所有到期己付息票應由福公司按照號數次序彚齊交中國出使大臣點收其費由福公司認出[  未完]  
[粤督電告俄艦隊泊於漢古灣京師]  
　　政府得粤督報告知俄國波羅的海艦隊現己移泊安南海濱之漢古灣洋面）家（ 
[桂省擬移對汛廣西]  
　　桂邊密邇越南游匪汰勇出没無常此拿彼竄辦理最爲棘手前經蘇革提與駐越法官議定辦法各於邊界緊要隘口設兵防守巡緝犯案越界匪徒兼辦中法交涉謂之對汛近来内地辦匪清鄉事宜異常嚴緊匪徒窮蹙往往竄至越境搶掠焚殺均所不免動成兩國交涉故桂省當道現議將向設對汛之所擇要遷移以免匪徒越界竄擾）明（ 
[華英會查滇緬邊情雲南]  
　　近有華官與英官偕往北緯線二十四度三十五分緬甸與中國交界之處查察邊情英官爲騰越領事希敦緬甸委員樓佛升有印度兵四五十名及警歸兵保護華官爲騰越道亦有兵數十名護衞大約五月間始可言察也）宿（ 
[蘇撫電請撥給洋鎗蘇州]  
　　蘇撫陸春帥以俄國波艦東来亟須嚴密戒備又以蘇省鹽梟光蛋到處充斥外患内訌在在可慮各營所用洋槍未能一律殊無以操制勝之權爰於日前電致清江請江督周玉帥札行製造局發給九響毛瑟槍以便分撥各營應用）家（ 
[江督電飭防俄艦闌入吳淞江寗]  
　　署督周玉帥前己一再電飭滬道預防俄國波羅的海艦隊竄入吳淞口門責成滬道嚴加設備並調集南洋各艦扼守要區昨日又由清江節署密電至寗飭令藩司黄方伯轉電滬道如遇俄艦来滬務必竭力屏拒不准闌入吳淞即俄艦需在滬添購食品煤斤亦必限以二十四點鐘内過限卽勒令開駛他往以期嚴守中立）豫（ 
[江督准奥船主至製造局游覽清江]  
　　奥國某船主前擬至製造局遊覽請駐滬本國領事函致滬道咨照製造局接待嗣滬道以時方多事未敢擅專當即密禀江督請爲核示以定迎拒昨聞玉帥己密復觀察除准該船主遊覽外並飭該局妥爲欵接）明（ 
[委查蘇省學務蘇州]  
　　撫憲陸春帥近接管學大臣来文略謂蘇屬各處現經開辦之學堂共有幾處各學堂科學課程是否照章授習何處虚行故事何處實事求是請卽詳細列册呈候查核春帥遂札委學務處章蔣二叅議馳赴各學堂詳查具報）隨（ 
[飭屬廣設師範講習所鎭江]  
　　陸中丞蒞任以来極重學務兹又通飭各屬設立啓蒙師範講習所以廣教育如地方官宕延不辦定即撤任故署丹徒縣郭子華大令己籌議章程以便開辦矣）觀（ 
[不明學務者之撤任江西]  
　　署理建昌縣毛大令淦議辦高等小學堂紛亂年餘始有端倪且喜專制去冬擅自訂聘本縣學師湯廣文爲教習不與當地紳士商酌以故紳士及學生皆不滿意禀請改聘大令復堅執不允洎今春開學學生一律不上課大令欲執而懲之於是紳士與各學生聚議譁散大令惱羞成怒上禀護撫周中丞請將紳士中舉人二名候選知縣一名先行斥革歸案究辦詎料中丞早己洞悉細情該令辦事荒謬立予撤任現己飭正任胡明府宗廉速赴新任矣）晉（ 
[監督定分數不公）江西（]  
　　贛省高等學堂各科學生分數向由各教習逐課批給今年開學時某監督商諸各教習將學生功課分數暗記不卽揭曉而又祗記八成預留二成爲監督高下地步凡與監督有私者一律加給二成與監督無私者則於教習所記八成内故意减少夫分數暗記固學堂常有之例然如某監督之借以報其恩怨者則罕聞者也）晉（ 
[湖南派員遊學東瀛長沙]  
　　湘撫端午帥近派委員赴東瀛攷求政界學界諸大端目下各員己整頓行裝擇日首途矣）泰（ 
[贛撫札飭停派武學生赴東留學武昌]  
　　江西巡撫周中丞前准兵部火票遞到練兵處王大臣咨開准出使日本大臣楊咨呈准日本參謀部照會内開近日振武學校所收中國各省學生人數過多齋房均滿不能再收若另設外含則教員難以兼顧有碍教育新生舊生兩無益處殊非本學校實事求是之意况戰局未了卽使振武畢業亦無聯隊可入難免有曠功修是以萬不得己議請暫停送學俟戰局了後舊生入聯隊方收新生爲此照會請類轉咨等因准此查来照所稱學校人滿不能再收各節係屬實在情形除先行電達外相應備文咨呈貴處謹請查照仍祈轉咨 
 
 

Page 3

 
 
各省將軍督撫暫停派武學生到東留學以免學生徒勞跋涉望切施行等因中丞遵即札行各屬查照辦理）節（ 
[蘇撫嚴禁職官嫖賭鎭江]  
　　蘇撫陸中丞下車之初即聞蘇省各官每以挾娼聚賭藉爲夤緣關說之地故特頒發手諭嚴札各官禁止嫖賭毋染惡習倘仍不知自愛定即參辦决不姑容云云聞鎭郡文武各官亦己接奉此札矣）觀（ 
[粤督嚴查供應之可笑廣州]  
　　粤省督撫兩署每年供帳計約一萬二千金督署七千撫署五千向皆由南番兩縣分任南任六成番任四成如再不足則由善後局籌欵開支惟南海出息全在冬季開征之後補缺者如能過此交卸庶不致有賠累之虞若在冬前交卸則一年内之供帳無從抵償而後任又不承認且又獨享冬征之利益未免苦樂不均此次南海傅大令交卸雖越冬征而本年則三月己過故前日會同新任胡令瀝情具禀岑督並列供帳一單首以督轅上下内外自本年正月起計至今三月己供應三千餘金懇恩酌施俾不致貽累等語詎岑督閱單勃然震怒喝駡傅令謂其冒帳浮開立傳到署便衣端坐一堂令行堂見禮並飭傳本署上下内外一干用供帳之人與該縣内帳房簿具及採辦各物商號價值貨單彚齊核對質証傅令初聞堂見驚駭異常迨堂參後當堂呈驗簿單各件逐日逐件某人某事質對無訛且通計上房居其大半經婢僕出認一絲不謬至是而岑督語塞但云可以自我回東以来爾等竟用如是之多耶並問前此所辦檯凳竹木等物各房所用究歸何處皆云不知於是始恍然于無供帳局以致如此並回顏以慰傅令延入客廳與新任胡令共議一策自後兩縣所辦供帳之欵仍照原數認定西號一家立摺支欵採辦每届冬征結算如原任歴冬仍由原任歸還一半其餘一半則分令東香新順四縣攤認若原任於冬征前卸事該欵即由新任照數還一半其餘一半亦由四縣分認立爲永逺定章即著分别飭知立案於是傅胡兩令唯唯而退）列（ 
[小輪局一律遷移清江]  
　　清和縣張大令以清江大閘水勢溜急小輪船局在彼安設碼頭麟人櫛比貨客上下絡繹不絶設有不測人命堪虞因禀請常鎭道郭觀察遴委候補知縣陶玉庭明府偕同鎭江關理船廳等馳往查勘情形刻己飭令各小輪局一律遷至松宮橋下開設以免危險而碍行船）觀（ 
[英領事聲謝江督體恤洋商鎭江]  
　　旅鎭英商設有亨得利行專用聯單採辦山東滕縣花生等貨嗣該縣欲在每票花生内捐錢六千文充作學堂經費疉由前任英領事譚得樂君電請江督飭縣免收洋商辦貨各捐江督以洋商祇應照章繳納稅釐地方興學捐欵本難强之洋商遂囑滕縣將所擬花生捐章作廢現新任英領事竇爾慈君己函致江督聲謝並代表英商感激之情）井（ 
[銅元局息借鎭關稅欵鎭江]  
　　清江銅元局因開辦經費支絀由江督電飭常鎭道郭觀察在鎭關稅項内籌提六萬金借給該局月以七釐生息郭觀察遵卽如數撥解）井（ 
[飭禁和豐公司冒牌湖南]  
　　和豐公司假冐漢口燮昌火柴公司牌號疉經燮昌呈請商部禁止商部己疉次行咨并電請鄂督湘撫迅飭和豐不准冐牌日昨湘撫電致京師謂己轉飭商務局飭食和豐另換新牌不得再行假冐以杜影射）靈（ 
[請免棉紗出口全稅京師]  
　　職商楊来昭佛尼音布等前禀商部擬仿津京創設織布公司并請援照上海華盛出口棉紗免完全稅兹經商部批准先行立案并行咨威大臣請將棉紗出口僅完半稅全案咨送到部以憑核辦）震（ 
[補紀蒙王因姦被刺詳情京師]  
　　蒙古敖罕王被王府世僕幅株哩用刀刺死各情迭紀前報兹悉幅株哩卽王甫亭籍隸熱河建平縣係蒙古敖罕王府世僕自幼在王府當差曾與己故族兄王世保先後與蔡氏卽滿喜通姦旣而蔡氏因姦有孕憑媒嫁與王世保爲妻過門後幅株哩仍常向蔡氏往来光緒二十九年八月間敖罕王令蔡氏進府洗衣因卽調戲成姦幅株哩知之敢怒而不敢言上年十一月敖罕王輪應年班携蔡氏入都伺候伊妹三格格幅株哩旋亦赴京在行邸當差時蔡氏隨同敖罕王之妹在東院住宿幅株哩同王華亭等住於西院客房外間敖罕王則住正房其日夜靜時幅株哩見敖罕王由西院濳進東院許久始回夜間復窺見一次料係進内與蔡氏姦宿不覺妬念勃生至本年正月初一日敖罕王在客房裏痱閑坐蔡氏至外間取衣服乘便送幅株哩𧝡褳一個作爲年禮幅株哩富卽收訖旋窺見敖罕王隔窗與蔡氏嬉笑蔡氏當卽走去敖罕王困倦卽在裏間睡歇晚間太監屢次来請赴東院晚餐王不應幅株哩因新年酒醉後觸起舊情一時因忌生忿起意將敖僿王致死當夜十點鐘時見外屋衆人均各睡熟潛赴廚房覔得菜刀進屋見敖罕王在炕熟睡舉刀向敖罕王頭上猛砍數下當卽身死幅株哩正欲走出隨侍人戴福林聞聲進屋幅株哩情急用刀砍傷戴福林奪路而逸戴福林負痛喊捕幅株哩心急誤走至長史福珠隆阿屋内遇賀年来京之喇嘛因舉刀砍傷額角逃至後院房上次日天明幅株哩由房上躍出廟外不期誤走進阿王府内經敖罕王福晉派令王華亭帶人將幅株哩拘獲送交工巡局兼報知理藩院奏送刑部會同審出前情依奴婢謀殺家長律凌遲處死蔡氏則予以杖責給屬領回）盈（ 
[嚴京卿辭加薪費天津]  
　　直隸學務處遷津以後直督袁慰帥以津地需用浩繁特加嚴京卿津貼銀二百兩旋經京卿具呈力辭略謂宮保爲學務處遷津以後參議及各員司皆加薪費不欲令職一人向隅然其實有不同未可一例相擬參議及各員司由省来津房屋之僦賃家屬之安頓酬應之增多以津地百物昂貴所需自較省垣爲鉅職本津人奉差本郡舉凡僦屋移家各費皆無所需一切車馬僕從之開支又皆昔時所固有無異家居故所費 
 
 

Page 4

 
 
較省垣尤减無端而承嘉惠相形益覺不均此不敢領受者一也前總理胡紳在事二年所支公費始終一循舊章誠以本省之人任本省之事此爲當盡之義務薪敷辦公而止豈收多糜公欵職到差視事未及一載景仰前徽深愧未能步趨有負期許此不敢領受者二也本處常年經費預算額支各欵絶少贏餘是以遷津以前於呈請酌加參議及員司薪水之數未敢從優今職一人忽增此數是每年又糜二千餘金之欵與職平日綜核本意自覺不符此不敢領受者三也職每月照章所支薪費以資辦化綽有餘裕語皆從實絶非强詞夙荷優容豈敢虚飾楚子文之紓難深病未能陳仲子之矯廉亦所不敢謹據實上陳懇祈俯鑒下情收回前示云云旋得督憲袁宮保覆文略謂本督部堂接准貴京卿呈稱加給津貼不敢領受請仍照舊章支領等情查直隸學務貴京卿未經任事之先即己熱心提倡講習師範捐辦學堂兩次至東瀛考察所費不資旣與胡前總理情事不同亦豈參議以下各員所能比擬此後来往京保調查學務支用正多區區津貼得不償失取不傷廉貴京卿雖過持謙抑之懷本督部堂育曲盡優禮之意與爾鄉黨原之思子推仁樂育英才潁封人之錫類仍祈收受萬勿固辭）露（ 
[深宮關心學務京師]  
　　日前兩宮召見榮大軍機諭及學堂開辦數年所費甚鉅其　生中才堪可用者甚屬寥寥並聞多有藉端生事並不專心肄習殊負朝廷振興學業培植人材之意嗣後務當督飭教習認眞講授循守箴規俾得拔取眞材而收實效）訟（ 
[議覆請加經費京師]  
　　日前禮部奏請賞加經費一摺現經户部議覆具奏該部經費支絀辦公竭蹶亦係實情惟臣部開放各欵並無禮部經費名目若一開端各衙門必至紛紛援請今值部欵奇絀實難以繼該部養廉原係五千兩迭久減放實支三千五百兩旣稱不敷應請按照養廉舊額加放一千五百兩以資辦公俾免别立名目各衙門亦不能援引爲請云）月（ 
[仕學院分别津貼武昌]  
　　仕學院雖經張宮保改訂章程而津貼一項苦無的款恐不足恃故擬於初六日略加甄别投考者祇有一百餘員佐雜占其多數非年齒就衰卽潦倒官塲之輩稍有運動力者皆掉頭不顧云）師（ 
[縣宰互調述聞]  
　　前晚寳山縣署接省垣来電知現署江隂縣金調卿明府元烺奉省憲飭回寳邑本任王大令則回華亭原任惟此係官場所得消息明文則未見也）旅（ 
[英德美意兵艦来吳淞口]  
　　連日吳淞口外駛到英德美意等國兵艦四艘分泊張華浜砲台外三夾水等處其英德二艦則係由長江駛出美意二艦則由外洋抵華）旅（ 
[湖南常備軍派往溝帮子]  
　　北京来電云有湖南常備軍二營己到通州不日將派往溝帮子駐屯按挑選湖南常備軍北上備警己略誌前報 
[鄭重内蒙古防務]  
　　北京来電云政府己於馬玉崑部下揀選軍隊兩營派駐喀喇城以固内蒙古之防務譯大阪每日新聞 
[直督擬在烟台設立水師學堂]  
　　直督袁慰帥近與練兵處商議擬在芝罘創立水師學堂並附設機械水雷兩科三年卒業後派往日本留學以廣見聞譯大阪朝日新聞 
[俄傷病兵感日人之優待]  
　　初九日烟台電云前在旅順患病及受傷俄兵計三百七十一人於今日平後乘日本軍醫船由大連灣載至本埠各俄人頗感日本醫士及服侍病者之優待到埠後再改乘孟傾輪盤回國 
[再紀法武員漏洩軍事被拘詳情]  
　　初九日神户電云曾充前駐日法使署之武隨員罷哥恒及其堦斯脫蘭其壻因洩漏軍情被日官所拘監禁於東京獄中現正在初訊罷哥恒所用之書記亦己拘獲按罷哥美於十五年前曾爲法武隨員嗣後改爲商人此事傳播後震動全國日官因不准各報載初訊之一切情形 
[代理駐英韓使自縊]  
　　初十日倫敦電云代辦駐英韓國欽使伊漢英在倫敦使署内自縊而亡 
[美國災情類志]  
　　初十日倫敦電云美國伍克拉哈麥省斯特鎭大風爲災傷亡之數共有三百人噴雪聞尼省哈立斯堡火車上火藥炸裂遭難者計九十人 
[詢問違犯商約情形]  
　　初十日英京電云英副外部大臣宣言謂英政府己諭令駐華英使詢問在中國之英商中國究竟如何違犯馬覬商約譯文匯報 
[英額城戰後餘談]  
　　初九日東京電云英額城之戰日軍獲快槍三十枝當時大風忽起敗退之俄軍焚燒各小山上之草木以杜日軍追逐聞此俄軍来攻日軍之故因通化方面之日軍先有舉動也 
[俄國南境殘殺猶太人情形]  
　　初九日倫敦電云俄國南境拾土麥地方殘殺猶太人之事消息甚簡俄京接到彼處私言及殺傷之猶太人共有一百二十名彼處雖有步兵三聯隊砲兵一隊馬兵若干然鎭壓至三日地方始平殺人最烈之處係在公家荒地内並有住屋多所被人劫掠 
[俄造新船竣工]  
　　初九日倫敦電云俄國新造之戰艦一艘載重一萬六千噸每點鐘能行十八海里又砲船一艘載重一千三百十六噸每點鐘能行十三海里此項戰船專備波斯海灣遣用日昨在俄京行下水之禮又有炮船一艘現方開工建造 
[意大利議加添水師]  
　　初九日倫敦電云意大利海軍大臣創議增添水師計於一千九百零七年至九年此一年 
 
 

Page 5

 
 
間須加至一倍之力譯字林西報 
[英報論俄日之勝負]  
　　初九日倫敦電云英京領袖各報論及日俄海軍之勝負謂實難預料因目下外人不知日本東鄉海軍提督所統海軍之勢力如何亦不知其若何有置但俄倘再敗於海則國内必更紊亂恐政府之根基亦被摇動矣 
[俄國海軍之計畫]  
　　初九日倫敦電云英海軍中人謂俄海軍欲令日海軍先行開戰俄羅提督則擬在中國及日本之近地游弋以便阻擾歐洲與東方之交涉及其商務又聞俄海軍擬今日本離其海軍根據地極逺之洋面然後與之交戰 
[英報論俄海軍之機謀]  
　　初九日倫敦電云倫敦各報論及波羅的海艦隊之戰策所表之意見與英海中人相同謂俄羅提督之機謀蓋欲令日海軍至越南洋面如此則日海軍逺離根據地亦不能得旅順之助然欲成此計俄海軍必須先行挑戰但日本東鄉提督之戰略勝於尋常决不肯有一毫之矢策也 
[日俄戰費及傷亡之數統計]  
　　初九日倫敦電云法京回聲報駐俄京訪事人報稱據某高等武官謂自日俄開戰至今俄軍傷亡之數及被日本拘獲者共有四十三萬五千人戰費計有三千六百八十八兆云譯太晤士報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[缉私撤委九江]  
　　鹽局巡丁前在同人懋店門口捉拿私鹽有不盡不實之處其時德化縣擬封店門經衆商公禀道憲仰縣澈究母庸封門現督銷淮鹽總局夏觀察己將周委員撤委矣）遯（ 
[調查蒙學松江]  
　　婁縣黎子新大令近日飭吏調查各蒙學名目彚報府署除舊有谷陽毓秀甘棠三校外西門外則有民親啓蒙開智幼幼半日五校南門有養正一校楓涇鎭有敬業誠化兩校泗涇鎭有泗涇高等鎭東鎭西正始同志養正從德女校等七校七寳鎭有新民一校天馬山有正冡一校不下二十餘處）賁（ 
[道員用分省補用知府程太守清擬白話報簡章並附增白話演說簡章禀續四月初十日]  
謹將山西白話報簡章六條恭呈憲鑒 
計開 
一本報定名爲山西白話報每月逢三出報一次所定紙張之大小以滿西號字四千個方位爲度 
一本報宗旨在於普人報中所載皆以京話演講不涉詞藻而篇幅亦概歸簡括務令閱者易於記憶不至因冗長而生厭倦報中體例略分五門如左 
甲上諭恭錄每日上諭及甲午以来凡關於内政外交殖產經武者除恭錄原文外另演白話以期家喻户曉 
乙論說以明白曉暢激而不詭於正能振起實業思想皷勵愛國精神爲主 
丙新聞不限中外以有關於國計民生足以奮發志氣補助知識者爲主 
丁新知識以各科學中之新知識明淺而有興味易於研究從事者爲主 
戊歌謡以淺俚而能動顓蒙之情感者爲主如乏佳製寗缺毋濫 
一山西僻處内地轉運紙墨招雇工役價值極昻不能與沿江海各省比例然本報爲普及起見故取費格外從廉每分全年售購紙成本制錢二百文查晉報定章每縣送閱一分每十分津貼送報人足力一分各驛站每年津貼三百數十千文兹報前年祇售制錢二百文其編撰校勘排工印工墨油馬封及火食零用等費概由晉報館捐助各衙門各驛站各送報人概不津貼 
一外州縣派閱之報兹擬定大縣每處一百五十份中縣一百份小縣五十份每年每處應激之紙張費多不過三十千文少不過十千文零星催解殊屬煩瑣查江西官報上海農學報成例其報費統由江西及江寗藩司於各該館發報之前先行籌墊晉省應如何設法辦理之處恭候鈞裁惟每年採辦紙張時總期領到全年報貲以資購運庶按期出報可免遲悞全年報貲以晉報所銷各廳州縣一百十三處每處以一百份匀計每期共出報一萬一千三百份全年三十六期共四十萬零六千八百張每份全年售制錢二百文共二千二百六十千文合紅封平銀一千八百二十二兩五錢八分 
一晉報館往往接省外閱報人函以缺少報張遲誤日期前来詰問可見外州縣各驛站遞派報紙不無遺漏延擱等弊兹擬懇請憲台嚴飭各州縣轉飭各驛站於每期出報迅速遞送各州縣接到報紙務必速飭書吏按城鄉各署各村鎭各行業各學塾及有品學有名分八預定報額按期選派妥人公送閱看再行按照所擬另定演說簡章擇地演說演畢張貼通衢以期普及 
一以上章程如有未臻妥善處當隨時斟酌改良以期盡善[  未完]  
[三月分選單]  
　　員外郎刑部浙江司鄭興長浙江監生孔目翰林院姚武林江蘇拔同知直隸正定府張鴻謨浙江人知縣浙江永康縣曹鴻澤安徽監河南扶溝縣林仲鏞湖北舉甘肅古浪縣李九波廂黄漢附山西臨縣光熙廂紅滿舉安徽貴池縣鈕福安浙江副山東堂邑縣蕭漢儒江西監直隸昌黎縣馬炳炎河南監雲南河西縣滕竹江西廪貢府經歴浙江處州府李常蔭四川附監縣丞廣東潮陽縣張經年廂藍漢附貢典史陜西荔縣杜聯沅順天人浙江富陽縣廖壽騏湖南監雲南江川縣嚴守初江西人安徽英山縣朱啓泉浙江附貢直隸南宮縣王濬章四川附貢順天三河縣張桂馥山東監 
[三月分教職單]  
　　教授雲南蒙化陳侃雲南教諭江蘇上海杜學謙常州安徽桐城張文運廬州浙江餘杭王啓鑣寗波海鹽王拱宸杭州江蘇吳江俆在滋常州江蘇江隂陳希濂蘇州訓導山西平定温國珍大同山東泗水杜鴻謨濟南安徽舒城陳謹增鳳陽廣東廣寗劉潤綱廉州四川天全王世芬潼川江西雩都吳崇英弋陽鄢 
 
 

Page 10

 
 
紹薪浙江昌化沈鏡蓉紹興直隸晉州張煦保定雲南鶴慶田從禮楚雄湖南藍山胡元玉長沙山西大寗申玉振澤州長子張伯寅霍州雲南威逺李如松東川河南遂平貫振升衞輝湖南永綏璩子建江蘇贛榆吳鴻緒常州直隸廣昌劉金印河間雲南宣威彭坤年麗江廣東開建張仁壽惠州靈山李敦肇慶復諭雲南順寗趙端禮永昌順天永清陳文煜安州河南確山叚普照許州雲南印江杜肇祖石阡直隸元氏文瀾廂黄漢陜西藍田張遇乙同州山東陵縣朱晙沂州廣東徐聞劉文鳳廣州定安宋義光肇慶復訓江蘇震澤李錫祖松江江西九江謝庭萱建昌陜西鳳翔安秉禮西安湖北長沙鍾仁浩桂陽廣東連州林蓉香高州雲南武定武延牛黑鹽井河南永城趙壽貞彰德 
[分發人員驗看名單]  
　　員外郎張文瀚河南主事張煦山東連德英奉天邢詒堃廣東王子洞吉林内閣中書李文熙四川張允釐直隸道李鴻猷四川江蘇虞和德浙江江蘇張文濬河南直隸惲毓珂江蘇湖南員外郎銜煉翼棟湖南徐堉山東何黻章廣東叚藩江西廣西鄭恭安徽江蘇知府劉慶齡福建浙江楊毓嵩河南沈繼賢浙江四川熙臣正白山東同知孫卿裕山東直隸州知州四品銜梁旭培廣東河南程文浚安徽直隸趙學治直隸知州黄秉衡陜西四川張劭仲河南直隸四品銜梁秉厚順天鹽運副羅永祺廣東通判李澍恩江蘇吉林萬選青江西福建王承三直隸河南陳銓廣東折江張兆桂安徽江蘇直隸州州同魏應釀江蘇山東知縣李文斛湖南謝汝錕貴州周翼雲湖南蔣守恕貴州四川王潤廷直隸河南周維翰四川湖北孫家瑜浙江直隸王念祖浙江江西羅鑑西川河南趙家璧浙江江蘇曾光祥四川陜西董堪浙江山東趙芝年江蘇四川胡雲程安徽江蘇熊恩霽江蘇安徽汪志方安徽浙江王慶芝江蘇浙江董朂安徽湖南王勛閣江蘇浙江諶祖琪貴州宋席珍貴州廣東吳塤江蘇山東郭寳清山西河南傅維屏山東直隸劉大升山西河南譚垚振湖南直隸李文昇安徽直隸韓寳濂安徽奉天桂森鑲紅江西謝　浙江河南季宗羲福建浙江白璞臣直隸山東福臻正黄山東李澤臣江蘇浙江沈鴻恩順天蘇錫圭安徽浙江蕭昌基廣西兩浙布經歴金謂源順天吉林直隸州州判○董甡直隸山東石瑩甘肅四川州判陳文藻浙江北河鹽經歴蔣筠浙江廣東府經歴武寳瓚河南直隸梁燦湘湖南陜西余葆光湖南雲南張口齊直隸山東胡玉衡直隸陜西葉垿順天四川[  未完]  
[杭垣官報]  
　　三月廿八日候補縣金甌禀辭赴諸曁繭捐差縣丞王樹德禀辭赴富陽絲捐局差銷房捐並聯票差候補府蕭文昭仁和縣黄錢塘縣汪府艱磨馮振甲府課大使錢逢源縣丞楊光熙王文治潘灃芬巡檢楊行方金作霖程秉鈞吳文鑾典史葛士鑑黄遜揆王鐸從九葉其苞張讜均禀見知縣魏桐禀知臬憲委中城警察總巡差叩謝齊宗經禀銷催永嘉縣欠欵差府照磨潘誦輿禀辭赴新城繭捐差廿九日杭州府宗禀知初一日扃試旂籍曁仁昌九州縣童生二覆知縣汪述祖禀知奉憲委烏程繭捐差初一日八座司道侯補道杭中二恊武職統領旂務紳士均差賀本司經歴邱理問黄照磨鄒監印吳清王候補府經歴陸葆仁州判丁懷菼縣丞郁懋勳曾翰章張晏清巡檢陳毓萱樊泉生程秉鈞楊福蒸均禀見署南潯巡檢郭家瑞禀辭赴任候補储孫濬禀奉臬憲委敷文書院點名差魏桐禀知本日接辦中城警察總巡差前署青田縣祁蔭甲禀知赴處郡會算交代初二日知縣沈錡禀知臬憲委接辦下城總巡差府經歴蔡錦鴻禀辭回蘭谿土藥局並謝課吏館記功行知中防廳錢候補縣劉如煇瞿倬萬康府經歴鄭汝衡縣丞歸懷珠巡檢錢金溥楊行方從九張讜均禀見通判郭維銘禀辭赴海寗州繭捐差大挑縣李龍元禀知應解三　分　捐己於三月廿九日如數交清候補巡檢汪時炤禀奉憲台飭　列册差委叩謝典史吳燦英禀奉飭知請補諸曁縣典史缺叩謝初三日准補中防同知蕭到海寗州郭仁和縣黄錢塘縣汪大挑縣梁庭楷候補縣汪述祖巡檢黄福袞從九葉其苞均禀見候補府朶如正禀請憲事示期補考三月份課吏館周大輔禀奏憲委催仁錢海鹽三縣漕折銀兩差 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
等情詳請具奏前来臣查光緒二十七年分潮橋引餉遵照趲限應自光緒二十九年六月初一日起至光緒三十年四月底止以十一個月爲一年核算考成所有督徵督轄經徵接徵各官職各全完數目俱己據司列入册内分皙開報其四柱册開管收除在各項數目臣覆加核對俱屬相符除册送部查核外理合恭摺具陳伏乞皇太后鑒敕部議覆謹奏奉硃批户部知道欽此 
[綏逺城將軍貽奏爲伊克昭盟杭錦旗報墾蒙地願照各處一律改收押荒摺]  
督辦墾務理藩院尚書綏逺城將軍奴才貽榖跪奏爲伊克昭盟杭錦旗報墾蒙地願照各處一律改收押荒恭摺仰祈聖鑒事竊查伊克盟七旗说光緒二十九年春夏間陸續報墾惟杭錦一旗旣允怱翻疉經奴才據實奏陳並請將該旗貝子阿爾賓巴雅爾暫行開去盟長之任一面嚴飭遵辦奉旨允准在案該貝子自暫開盟長之後深自愧悔復經奴才派委西盟墾務局總辦知府姚學鏡綏逺城恊領文哲渾前往開導該貝子頓悟前非出具印文將原報之該旗東噶中巴噶地東至達拉特旗界南至黄河西至商人王文善舊渠北至達拉特旗南界復行呈報認墾奴才當卽派員前往驗收適值上年春間後套匪徒滋事指界之蒙員與收界之委員皆未能尅期履勘該貝子旋於三月内率同該旗恊理台吉管旗章京及初次報地之梅楞棍布来城就議並將盟長印信交出力陳悔過情形奴才曉以朝廷德意務在懷柔但能效順輸誠必爲據情上達該貝子等歡欣而去四月套匪平復原派蒙委各員始同往地所逐一勘收東西長約二百三四十里南北寛八九十里至數里不等邊寛中窄形若蜂腰核與原報地叚相符取具該旗交地印文繪圖貼說由局核轉呈送前来奴才稔知該旗地畞全恃渠水爲命脈與達拉特旗大致相同其渠租歳租章程亦照達旂辦法去後適後套大水渠租一概未收嗣據該貝子呈稱後套收租向係於青苗出地時驗其己種方收租價所報中東兩邑噶地甚寛廣若每年履畝定租旣多繁擾更恐弊端百出所收亦有名無實請照開放各旗之例一律改收押荒仍照前奏以一半歸公一半歸旗並酌提渠費幾成呈請核辦又請將應得常年歳租以一半報効國家稍助經費等情奴才查兩盟各旗地皆封建原與察哈爾等處之隸於郡縣者情事攸殊乃該貝子悔悟以来異常恭順今且願照他處墾章征其荒價是直以藩封之壤欲與内地同列版圖如此悃忱洵不可没第事關創始不厭求詳復飭墾務總局西盟墾局西路墾務公司公同核議旋據該總辦等覆稱該旗改收押荒雖與原議微異然辦理旣形簡易規制又可久常熟察情形毫無窒礙奴才遂採集衆議批定將来徵收押荒以二成提作修渠及各地商報効水渠賞費餘以一半歸官一半歸蒙具常年所入歳租亦官與蒙各半仍按年酌提渠費預備歳修札飭遵辦該貝予欣然樂從又將兩巴噶西界可墾之地約數千頃呈報併入前次所報界内亦經飭局派員驗收伏思杭錦旗員子阿爾賓巴雅爾始雖悞信人言偶蹈渝盟之咎卒乃恪共臣職蓋己往之愆仰見聖主聲靈足使諸藩讋服奴才何敢因曾經奏撤盟長竟使下情不得上伸應俟地界收齊再行籲請恩旨至所報各地旣願易渠租爲押荒自應比照察哈爾蒙地曁王公報効馬廠成案請領部照發給佃種民户收執以符定制所有杭錦旗報墾蒙地請改収押荒緣由理合恭摺具陳伏乞皇太后皇上聖鑒訓示謹奏奉硃批該衙門知道欽此 
[陜甘總督崧蕃奏爲川楚陜三省會哨事竣邊界安謐情形摺]  
頭品頂戴陜甘總督奴才崧蕃跪奏爲川楚陜三省會哨事竣邊界安謐情形循例恭摺具陳仰祈聖鑒事竊照川楚陜三省連界地方向派提督總兵分年會哨事竣彚奏歴經遵辦在案兹據護理漢中鎭總兵詹仁陜安鎭總兵姚文廣河州鎭總兵維平安先後禀稱各因各防緊要未敢分身親往均即委員會漢中鎭委定逺營遊擊賀大發於本年十月初一日在川陜交界之漁渡壩滾龍坡與護理四川川北鎭總兵馮雲漢會晤略陽營遊擊沙占魁於十一月初一日在陜甘交界之白馬關與河州鎭委員署階州營遊擊榮煥會晤陜安鎭委署白土營遊擊趙汝霖於十月十五日在陜楚交界之蓮花寺與湖北鄖陽鎭總兵鄧正峯會晤河州鎭委文縣營都司王少林於十月二十日在川甘交界之哈南寨馬尾墩與四川松潘鎭委員中軍遊擊唐志林會晤階州營遊擊榮煥於十一月初一日在陜甘交界之白馬關與漢中鎭委員略陽營遊擊沙占魁會晤並據各該鎭聲稱約同聯絡巡查各處均無匪蹤行旅民教極爲安謐各等情呈請彚奏前来奴才查川楚陜省邊界犬牙相錯山深箐密户鮮人稀奸宄易於藏匿盤詰巡防最關緊要仍應嚴飭各該鎭總兵督率所屬各營隨時就地認眞查察務使醜類濳蹤閭閻安堵不得因現在地方無事稍涉疎懈以期仰副聖主綏　邊圉之至意所有各鎭委員會晤事竣邊界安謐緣由謹循例恭摺具奏伏乞皇太后皇上聖鑒謹奏奉硃批知道了欽此 
宮門抄初七日工部鴻臚寺正藍旗值日無引見橚貝子徐中堂各續假一日胡玉麟預備召見召見軍機胡玉麟 
[皖撫誠奏爲安徽省認解磅價不敷銀數遵照部電劃抵各餉摺]  
頭品頂戴安徽巡撫奴才誠勳跪奏爲安徽省認解磅價不敷銀數遵昭部電劃抵各餉恭摺具陳仰祈聖鑒事竊於光緒三十年九月間接准外務部户部来電現因各國不允還銀積欠不敷磅價部庫無欵可籌惟有各省於放欵及新增存欵移挪濟急電飭遵辦查賠欵本係用銀今改照磅價補足殊與原約未符隨經會商各省督撫臣合詞電部請爲爭商旋接覆電内開聯電己由外務部代奏無如此事辯綸經年迄難挽回惟有先由各省關無論何欵移緩就急以顧目前俟借欵到手照數撥還各省關或作爲預解明年的欵亦各任便訓應提安徽五十萬兩又接續電預籌解欵應准抵各餉惟前派之欵倘誤要需部難任咎等因奴才當與藩司一再籌商奉派之數自應遵辦奈安省民貧地瘠入少出多困乏情形難以殫述卽如光緒三十年添撥廣西恊餉六萬兩因事關軍務文電頻催勉籌四萬餘欠二萬尚無著落其窘迫亦可概見此次磅價派欵數鉅期迫實屬點金乏術第大局攸關不敢不力爲挹注復經迭次電部籌商先後共認解銀四十萬兩請於光緒三十一年分京餉及甘肅新餉並雲南銅本各欵内如數截留抵還又 
 
 

Page 17

 
 
[王侍御奏請改粥廠爲教養局京師]  
　　掌河南道監察御史王振聲奏請將京師粥廠改設教養局以勵游惰當奉硃批著户部商部議奏）靈（ 
[蘇省學務彚錄]  
　　蘇省學務處於本月初三日懸出批示五則節錄於下張贊宸等禀批略謂該學堂常年經費旣有不敷應卽赶緊設法籌補以期持久并仰常州府傳諭該紳等遵照定章切實籌辦母務虚名吳廷銓等禀批略謂據稱酌留校士館原爲體恤寒畯起見能否停止移充學堂經費仰崑新二縣察酌情形妥議詳覆核奪毛詒源等禀批略謂該學堂經費旣有不敷自應四邑合籌贊成斯舉仰嘉定縣會同崑新青三縣和衷商辦恊力籌濟母再膜視唐虞際等禀批前據顧忠宣等禀籌捐設學一案當以所議土產棉花每包捐錢十文尚屬輕而易舉惟其中有無窒礙所擬章程能否照辦己批飭南匯縣查議詳辦在案迄己日久仍未據覆今禀請擬捐猪羊肉雖抽諸食肉之家未免煩擾己甚且亦有妨政體萬不可行仰南匯縣轉飭遵照一面仍遵前批迅速查明妥議通詳核辦奚世榦等禀批略謂該紳董將南邑公蕩試辦農業學校實爲一邑開闢利源且爲桑梓培植人材地方官宜如何竭力扶助果如所禀一任劣董把持堂產隱撓興學尚復成何事體仰南匯縣迅速查明妥議詳覆察奪 
丁世仁等禀批略謂丁光宇係本處考取咨送日本學習速成師範學生據稱學册塡定南邑應給賓興理應全數給領該董豈得飾詞混賴仰川沙廳遵照確查具復該生之子旣咨送學習師範爲之父者亦當以逺大相期不得計較錙銖任意煩瀆）隨（ 
[青浦育德女學堂簡章青浦]  
　　一泰西教育男女並重本城除官小學堂願學學堂早己開辦外競新崇本亦相繼並興獨女學尚付闕如今賃公堂街錢宅特設女學一所卽移育德義塾經費錢六十千文開辦故學堂之名仍曰育德一學額暫定二十名其年限自二十歳以下七歳以上敦請女教習二位分班教授學費每年四六元聽便一教法分修身讀書習字算術圖畫鍼黹六科其有程度較高者並當教以拚字寫信之法一堂中　檯凳並供茶水其飯食點心均歸自備停課一每逢休沐日停止功課暑假年假並停課一月大節三日小節停課一日一本學堂兼辦天足會以開風氣如有痛除舊習願入斯會者儘可来堂報名由教習登記册籍）容（ 
[禁帶私監鎭江]  
　　蘇松常鎭太沿海沿江各口岸捕魚船隻往往藉醃魚爲名多帶鹽觔致礙官銷署兩浙運使崔都轉以魚汛己届誠恐若輩故智復萌因通飭各緝私營局卡及巡划砲艇一體嚴密查緝以防偷載鎭郡緝私中營申管帶奉文之下己遵照辦理矣）觀（ 
[催領執照京師]  
　　職商詹紹周所領洞巖山金礦探礦執照己届一年限滿兹經商部飭令該商迅速赴部請領開礦執照）震（ 
[揚州官事]  
　　淮南總局提調鄭分轉委署泰壩所遺總局提調委試用運判方銘接辦○深分轉元龍委高溧句督銷差洪鹺尹定杰委新關卡朱大令芾奉藩憲委来揚公幹）剥（ 
[沙市]  
　　江陵縣各紳議設師範傳習所現己就江陵縣署左側覓就地方日前縣主林大令道堂與紳董及各教習商妥一切辦法聞不日即可出示招考矣○前次盜賣商鹽之王洪串賣商鹽之土月廷二犯現由江陵縣林大令判令枷示一日然後定以永逺監禁罪名○日本天文家大木太郎遊歴到沙在本市洋碼頭日本領事署後隙地設立天文台逐日測驗天文及本埠氣候○江陵縣林大令蒞任以来所辦一切均能實事求是近因燈捐門捐兩局司事巡丁等徒有薪資無所事事爰禀明上憲一律裁撤所有每月捐欵由地保催取）否（ 
[九江]  
　　九江道瑞莘儒觀察自兼統常備軍續備軍砲營以来嚴加整頓乃有下砲臺營勇懶惰性成槍枝亦被人竊去觀察大怒將勇目勇丁更夫嚴行責懲并發縣收禁○江西藩憲陳鶴雲方伯委試用縣劉芬牛棨解餉銀十萬兩進京於二十九日過潯營縣特派兵役護送○前月潯城南門外小壩地方正在酬神演劇意看臺忽坍跌下男女數十人有一婦傷勢甚重并壓斃男孩一口）遯（ 
[鎭江]  
　　日本大阪人某君由滬領取本國領事護照至各處游歴本月初五日乘舟来鎭詣丹徒縣署投刺縣主郭子華大令接見後由舌人傳語移時握别大令又命家丁持柬至舟次報謁並餽以禮物藉盡東道之誼○怡和洋行兀和輪船在通州失事傷人甚多業經滬上善士親帶棺木前往撈屍收殮兹由通州善堂將鎭江被難之十四人分别棺殮於四月初五日派船裝送到鎭泊於新河口並出招貼開列姓氏以便各親屬前来領取）觀（ 
 
 

Page 18

 
 
[江寗]  
　日前有郵政局信差送郵件於駐寗日本領事署領事岡部三郎之僕人忽誣以竊其洋傘卽私取主人名柬送請有司提辦稅務司柯爾樂君怒其横肆且有污郵差名譽卽函致岡部君指出郵差行竊之確切憑証岡部君實不知情當將僕開除以謝竪函縣將前案註銷○日前有警察兵數人同至東牌樓小樂意酒館鬨飲酒罷用銅洋會帳司帳者向之調換各兵卽將桌凱碗盞擊　多件繼復誑稱號衣遺失不能回局向館主索詐不休警兵如此横行小民何以安業○寗垣商會司事有蘇老五者忽於日昨背人吞服洋烟逾時毒發斃命不知有何寃抑也）豫（ 
[寳山學堂舉行運動會]  
　　寳山縣小學堂定於本月十四日舉行運動會預約淞滬及本邑各鄉學堂教習學生等同蒞是會届期邀請地方官及各員董等考閱）旅（ 
[蘇撫調查學堂]  
　　蘇撫陸春江中丞欲調查所屬各府州縣民立官立大小各學堂共有若干己將情通飭所屬一體查報奉縣汪大令奉文後己遵照辦理矣）金（ 
[蘇臬飭查教堂]  
　　蘇臬朱竹石廉訪前日札飭本縣汪大令將境内教堂大小各處所及教士姓名一律查明具報大令奉文後己飭差恊保往查矣）金（ 
[禀控私拆厠所]  
　　日前本邑紳士江茂才等聯名投道轅及松郡提轅控營書陸吕台賄串堂畫莫經綸等私將老北門外前升道所建便民厠所拆毁改建市房圖利等情兹悉提台楊錦岩軍門得禀後己飭提右營周叅戎查明具詳復候核辦）金（ 
[會操事竣]  
　　每届春令蘇松各鎭水師及提右各營例須往澱山湖會操今届本城提右營周子安叅戎率帶師船十號前往會操前日己操畢返滬周叅戎亦於昨晨返署）金（ 
[逃犯未獲]  
　　南匯縣軍犯蘇阿木由該縣派差押解首途在上海縣境江松地方乘間脫逃經汪大令將解差朱福訊押限緝現經該差查得蘇與伊兄阿關改名易姓匿居奉賢縣境顧錫庚家内帮同捕魚故卽禀明汪大令備文往捕詎阿木聞風逃匿祗獲伊兄阿關並舟子趙樓弟二人昨己解縣奉飭收押候辦）金（ 
[匪徒兇横]  
　　滬南大小東門至小南門城根一帶每有匪徒狙伏路隅刼奪行人財物前晚大南門張新泉之夥某丙收得帳洋四元行經該處突遇甲乙兩匪攔住去路拔刀嚇詐丙大懼當將所有洋銀盡數給之始得遁歸）土（ 
[河工暫停]  
　　南市薛家浜河道工程曾經滬軍營管帶龍葆珊遊戎撥兵會同河工局小工開挑己開至海運局後前日因事暫行停工）土（ 
[飭遷菜市]  
　　英租界志逺街五福弄口向由工部局設有菜市邇因房屋朽壞不堪應雇匠修理故於昨日將各菜攤飭令一律遷至南京路菜市交易俟房屋修竣再行遷回）木（ 
[佔地控縣]  
　　錢某雇工將南馬頭三角街地方樓房翻造府次工竣近爲十二圖叚董顧平甫查知以其佔及官道向理不睬顧遂具禀上海縣請究）土（ 
[流氓逮案]  
　　流氓張順卿犯案覊禁改遇所其弟金卿在南馬頭陸家浜一帶魚肉良懦横行不法日前在三鳳園小茶肆將滬軍營勇杜麻子毆傷經營帶龍葆珊遊戎派勇查拿并函致上海縣汪大令簽差往提張己遁匿僅獲其心腹黨褚洪寳拘回禁押）土（ 
[歸欵銷案]  
　　二月間法商怡隆洋行投法領事署控葉家晉定貨不出　出票傳提尚未到案昨日怡隆洋東復投署禀稱葉己歸清洋銀請將案註銷領事准之）水（ 
[上海縣案]  
　　警察巡士寗海元向婦人蔡陳氏借錢滋閙由北局押解到縣寗忽吞烟由差役救愈禀明汪大令前晚提訊寗供成衣店蔡建勳同妻陳氏糾小的出會洋兩元又借去兩元除還何欠一元九角昨至蔡店左近老虎灶啜茗適陳氏至小的向借茶錢氏不允小的隨到伊家坐索被拘解案蔡陳氏供無糾會借洋情事昨向婦人借錢不允竟將向身上搜索旁觀不平報知巡士拘拿大令斥寗不守警規判掌頰四十下革去巡士逐出○浦東總巡局前解串拐小孩之邱石奇父子到縣訊押後前日復提郁端山到案質訊郁供摇木鐸求乞餘供狡賴大令喝令鞭背二十下供由邱子明到小的寓處商拐福奇之子次日石奇將陸子雲請交與小的轉交顧榮郎朱德明賣於廣東人計洋四十元朱得十六元邱得十四元小的得四元石奇供父親囑誘陸雲清游玩俟郁到来交綸郁果在茶館等候小的同到浦西交孩而歸及訊邱子明依然抵賴大令喝掌頰一百鞭背五十始認串拐大令判邱子明郁端山釘鐐收禁外監石奇還押候追到小孩後擬辦○二十五保十一圖地保陸子亭用虧漕錢一百五十餘千屢傳抗違兹提其子陸叙林解訊據供父往浦東收取票洋二百元不日返滬呈繳大令判令枷號俟繳楚開釋○串騙流氓朱華生妻湯氏洋三十六元之陸富南奉訊追出贓洋己繳二十元餘限三日未繳奉大令提比陸求交保明日繳洋大令判交差明晨繳清）金（ 
[浦東保甲總巡局紀事]  
　　前日捕役陳金在浦東洋涇鎭拘獲拐匪某甲立即解至浦東保甲總巡局經謝岳松明府飭押候訊○保甲總巡謝明府前經諭餾捕役陳金嚴查二十四圖洋涇廟地方黑夜刼物匪黨至今未據禀報兹己諭限三日務卽拘獲解究 
）土（ 
[高易律師傳訊金月梅]  
　　方兆其前控兪子山串妾金月梅卽方陳氏捲逃各情己迭詳本報兹經律師高易函請讞員屠興之司馬將金月梅提案由敝律師詳訊口供再行核辦等情前日司馬飭差持函至棲流女所將金月梅提案諭交官媒一面照復高律師請来廨查問）金（ 
[會訊克拉克控汪理堂侵吞案]  
　　英商克拉克前控瑞和洋棧經理汪理堂侵吞銀兩己紀前報昨晨英副領事會同讞員屠司馬覆訊原告延律師博易帮辦愛禮司偕克拉克到堂供稱西歴一 
 
 

Page 19

 
 
千九百另三年三月八號瑞和洋棧来信託行内買辦陳子雲請我爲伊經理營務每年俸洋二百元年終如有盈餘三股分派後因每年僅給俸洋其餘吞賴今將往来書信及歴年帳簿呈驗被告延律師担文聲稱原告所呈之信應先送至敝委師然後呈堂何以初訊時敝律師向克索看信札克一味支吾不肯與看此刻方始呈堂可疑者一瑞和之信註明西三月八號克之允准回信是十一號何以者未應承八號信上蓋有英商壳件瑞和洋棧圖章可疑者二合同乃案中要証至今何不呈出况克旣爲瑞和經理銀洋進出其權在克應照　人規矩每年抄明紅帳交給棧東克何無一帳陳子雲供瑞和欲請洋東經理棧務光緒二十九年正月己經說起至西三月八號寫信己早允准故此信上先蓋圖印原告律師愛禮司譯稱此信原告並非今日纔有前日初訊後卽送至敝律師威毫無私弊司馬商之德君俟下禮拜二再行訊奪）木（ 
[公共租界早堂案]  
　　上月二十三日楊樹浦集成紡紗廠工人肇事當將爲首唐生林拘廨懲辦外兹經該廠查得尚有顧蘭生吳林林謝家壽等最爲兇横續請提究昨由捕房將吳林林拘案襄讞員孫明府與德副領事麥令豪君研訊該廠司帳趙子玉稱唐顧吳謝等爲首行兇求提嚴辦明府判將吳責二百板枷一月發該廠示衆顧謝俟續獲再辦○過犯陳鶴松自前年犯案懲辦後遞解回籍永逺不准再至租界經王士泉高升記馬松林等投案具保如陳再至上海租界被獲到案各人願罰銀五百兩在案日前陳潛来申浦爲包探方長華陸恊庭拘獲昨日傳同王士泉高升記至案陸探禀稱三人中惟馬松林現往南京無從傳到明府謂王等曰現有何說王稱旣保在先豈容多凟惟陳雖来租界並未犯事况事隔數載尚求從寛明府判陳加押六月問王等願罰若干王稱每人各罰百兩馬不在申銀當照繳明府與麥君商酌著王繳銀三百兩充公以示體卹○德商福来德控和餘錢莊欠銀不還昨經中西官將王秀坤提案訊究王稱現在託董事以地契抵欵歸償明府判限下禮拜大如數繳銀延干提究○德商天福洋行控葉蝢記定貨不出屠司馬准詞飭差恊探傳葉訊追後知葉住居美界穿虹浜在租界邊練之外捕房未便往傳昨日天福洋行投案候示原差禀訴前情明府著改換提牌提案訊究○余萬元行竊劉寳昌麫店麫票三百五十張錢一千文由探解案請辦判責一百板○鄉婦嚴小美控高阿四攫取金戒由嚴年氏爲証判責二百板○陳爲榮在勞合路任意吵閙由捕拘案請懲判責五十板○老裕泰洋人控馬夫張四呌抛工不做訴捕拘案張供己做二月有零洋東給洋九元不敷用度洋人稱張本每月工洋九元因伊毁壞物件扣去工資刻下仍舊工作商人願按月給伊九元明府傳諭張著卽遵照○吳瑞堂控陳金寳張阿六陳阿四等三人以鐵器撬門竊去衣物報由包探陸恊庭拘獲送究判陳金寳責三百板押二月阿六阿四各責二百板押三月 
）木（ 
[法租界捕房案]  
　　積賊楊招春紏黨張虎金張永行竊途人銀表爲包探拘獲吊出原贜解堂請訊陳楚生大令判楊枷號二十天責三百板兩張各責二百板○陳阿四竊得某教堂銅鎖面盆贜售與楊永桂袁萬田爲包探拘解公堂請辦陳大令判陳枷一月責五百板楊袁各罰洋兩元充公○王阿桃行竊水烟袋衣服在押店求質由探查獲人贜解請訊究大令判枷半月責三百板○顧文耀控包車夫王阿福行竊洋銀烟槍衣飾當塲察出送請訊辦大令判枷一月責四百板○王連生控馬夫沈阿六拆梢洋二元不遂持刀行兇大令判責二百板）水（ 
[美租界捕房事]  
　　前晚有形似水手之西人某甲因醉在禮查路滋事繼而倒臥在地由巡捕拘送捕房押候酒醒釋放○四人某乙至西華德路王吉慶衣莊購買衣服當付價洋數元内有銅洋二枚王向之調換不服致相口角扭赴捕房捕頭令乙换去一枚了事○馬夫張阿木駕車至華特路適某西人之馬車迎面而来張持鞭亂擊爲西人扭入捕房押候解堂請辦○木匠席阿炳在楊樹浦路李合興作塲行竊木板爲包探張才寳連贓拘入捕房押候解堂訊辦）木（ 
 
 
 

Page 20

 
 
   
 
