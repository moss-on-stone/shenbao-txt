# 1882 - 67 - 4903183

 

Page 1

 
 
[格致彙編出售] [  申報館主啓] 　 
第四年第十二卷格致彙編内所輯者係格致釋器化學衛生論肄業要覽泰西治麻說略潮汐致日漸長論互相問答等現巳代印竣工卽日裝訂出售每本收價大錢一百文伏祈賜顧此佈 
[論人情貪很之由]  
本年每遇火警之事本館輒爲記錄而次日必有搶火之犯或由捕房獲到經公堂判責判罰或由衙役獲住或由失主扭交無次不然卽如今年正月初一夜及念一晚城中兩次火災所焚者皆屬店舖林立菁華薈萃之區而搶火之人均所不免閱之不禁歎人情之貪很乃如此也夫上海地方雖曰五方雜處良莠不齊宵小匪徒溷跡不少然究屬通商碼頭欲求餬口之方尙屬易事卽下至供奔走給使令之役其辛資亦較他處爲優更下至提籃負筐作小本營生往來於酒樓烟館茶室妓寮之間亦尙足以敷小人一日之食顧何以此等匪徒廿罹於法而作此貪很之事倘非迫於境地之窘當必不至此其所以至此者實由於不知自愛故也夫人孰不自愛其身至欲自愛其身而其勢有所不能此其情若可憫矣官之辦搶火等案往往聽其供詞皆云拾遺而不肯認搶斷斯獄者卽明知其爲搶而亦不欲窮究僅子以枷責禁押而止本館前曾立論以爲當子重辦而迄未舉行度官府之意亦仍是不忍之心而己非欲沽恩於匪類也然情則可憫而事實可惡祝融一炬家業蕩然而此輩猶復攫取燼餘以爲得計是眞罪不容誅矣然其所以如此者盖有由也上海之地賺錢尙易而用錢亦易雖在推小車肩扛棒之流自食其力日僅一飽其苦可諧極矣而但有百文餘資則闖入小烟間作烟霞之遊一呼吸間而囊已罄矣又或忽發豪興而潜入花煙間以爲尋樂之地橫陳一榻吞吐片時而腰槖靑蚨化作黃鶴飛矣至於二三知己七椀談心三杯話舊猶屬尋常之事他處用一二百文而若有所顧惜者至上海則費數百又猶自愧爲寒乞相憶前有同鄕初至上海有友人邀往醉樂居其時醉樂居尙無今日之富麗也吸烟一錢命酒數盞會鈔時計三百餘文同鄕深抱不安以爲過費及至數年之後久居上海習爲之移倘或友朋小叙費一二番若視爲無足重輕者然由是推之上海之用錢較之他處實有不啻倍蓰者故上海之寓客久而流落於此者不知凡幾憶去歲偶乘東洋車車夫係少年眉目楚楚不似椎魯之子而鶉衣百結菜色可憐問之則自道其生平甚悉蓋亦書香舊族父母早喪挾資來上海作汗　遊冀一擴其胸次一入花天酒地爲燕朋狎友所誘惑忽自忘其本來面目今日書寓明日長三昨夜笙歌今宵酒席所携之貲旣盡而友朋亦俱與之絕欲囘鄕而手無寸鐵無可爲計因念自食其力不足爲辱故甘爲人役而不辭然雪地風天其苦不堪言狀回首繁華恍如夢境言之聲淚俱下余爲之惻然畧贈以川資勸令歸鄕感謝踴躍而去若此者其初雖係自悞尙不失爲自愛之士也而近來搶火各犯其荷枷被責者安知其不皆徒繁華中墮落者饑故吾以爲欲使此類之絕跡固當嚴申禁令爲懲一警百之計而尤要在挽回習俗上海足以害人之畢如烟館娼竂賭塲等類皆足以壞人心術坑人身家陷人法網倘能實力禁止則不但若輩無溷跡之所而且可以預社其靈落之門其造福當無量也余之爲此言非爲若輩開一逃罪之方實欲爲若輩闢一自新之路苟知綢繆於未爾節省於平時則身心泰然卽使作小營生成自食其力布衣煖而菜飯飽儘足適意與其貪意外之財而用此很心轉　難逃三尺之法何如食貧甘賤嬉遊於光天化日之中而煕熙皥皥之爲得計也乎嗚呼人心不古若而官法亦有時而窮誅之不可勝誅縱之不能遽縱苟非先清其源而欲强節其流姑無論其流之能節與否而其道已苦矣聞此言者幸勿以爲迂儒之論而置之是則區區之心也夫 
[本館自己接到電音] 　　　　 
　　本館於昨日接到在津友人專發電音到本館有二十三日諭旨三道敬謹譯登○ 
正月二十三日奉　上諭劉長佑等奏請留道員暫緩引見並調員差委等語雲南補用道沈壽榕着准其暫緩引見坐補迤西道陳席珍前任大理府知府李衍綬着吏部查明飭令該員等前赴雲南交劉長佑杜瑞聨差委李衍綬並准其留於雲南補用該部知道欽此同日奉　旨誠端着加恩賞給委散秩大臣欽此同日奉上諭丁寳楨奏特叅庸劣各員請分別革職勒休等語四川天全州知州胡圻蘿端奇歛聲名甚劣候補知縣王基寅心地不淸公事含混龔鼎壽性情浮滑不堪造就候補同知熊錫恩居心貪利不守官箴均着卽行革職樂至縣知縣胡書雲年力就衰未能振作着勒令休致以肅官方餘着照所議辦理該部知道欽此 
[傅經近聞] 　　　　 
　　天津西人來信言李傅相當於念五日節抵津沽其太夫人之恙時有信至云已日見痊愈矣 
[議阻傅電] 　　　 
　　字林報載近聞本埠洋布公所集議令同業中人不得傳用電報由滬至津如有違者當罰洋一千元如果此說屬實則中國電報局當少一項生意也 
[復阻華人] 　　　　 
　　本月二十二日倫敦發來電報言美國議院近來有人議及欲請美總統禁阻華人之來美者不得過多云云按此事中美曾巳定約今議院中人又發此議然則華人之往美者亦可以幡然改圖矣 
[出洋中悔] 　　　　 
　　正月初五日有華人一百五十名由香港附魯拿火船前往西貢擬由西貢再搭法國帆船往美國之刺巴斯路海島充當工役蓋由美商招之使往也詎到西貢後華工聞此次招募實不懷好意皆不願前去美商以其已收上期工銀勢難中止逼其過船華人竟抵死不行甚有被逼而鳬水思逃者事聞西貢洋官着卽澈底查究云 
[山右郵音]  
　　接山西友人來信云新任晉撫張香濤中丞已於去冬十二月念二日到省念四日辰時接印新任江蘇巡撫衛靜瀾中丞定於今正月初十日由晉啓行云 
[懸賞緝犯] 　　　 
　　鄞縣正堂秦爲懸賞緝拿事光緒七年十二月二十八日奉府批本縣詳事主貢生王世濬禀報伊姪王美暢厝棺被賊　竊一案勘訊由奉批此案直是開棺見屍屍衣全被剝去情節甚重亟應設法獲辦仰卽懸賞選差幹役勒限嚴緝並移隣封營縣一體設法捕拿究辦等因奉查是案前據王世濬禀報伊姪王美暢厝棺大沙頭地方十二月初二夜被賊撬開棺葢竊去衣被等物叩晴勘詳據經會勘勒緝備文通詳並移隣封營縣一體捕拿在案奉 
 
 

Page 2

 
 
批前因除再選差幹役勒限嚴緝外合行懸賞緝拿爲此恪仰差保及諸色人等知悉爾等有能拿獲是案眞正贓賊者賞給洋銀五十元拿獲夥犯者賞給洋銀十元此係本縣捐廉賞給决不食言須至賞格者 
[皖垣瑣聞] 　　　 
　　皖垣馬王廟前淸節堂由堂中紳董舉官就堂之西偏設立淸節詞以祀歴年亡故節婦前經列報該祠工作業已完竣兹悉去臘望邊先由紳董招延僧道超度貞魂並稟請邑蓴入祠主𣓳尹明府卽於十八日晨偕同兩學老師前往致祭云噫松筠志操旣深保護於生前爼豆馨香復發幽光于身後是節婦之獲報不可謂不隆而官紳之所以慰泉壤而風閨閣者亦于是乎在矣○去臘二十二夜有一船泊皖垣東門外約裝二百餘担係由無湖載某姓眷屬並棺二具回籍其眷口共有六人一老婦年約花甲一中婦三旬餘一男孩六七歲一幼女十餘齡二十三辰開行出下卡過江是時風平浪靜詎茲船離江于方兩箭路卽便傾沒救生船及漁船小划趕前撈救則該船影跡杳然打撈多時僅獲中婦幼女兩人舁送救生局中施救而幼女已斃命矣船主及一夥得起又一夥溺斃棺木亦撈得一具其餘在船物伴俱付狂瀾救生局犒賞各船安置救獲男婦給衣禦寒惟當日暖風和之際有此變端實令人不可解也又書吏某甲客臘㡳俻辦新書茶點等另帶一僕隨同主人出城雇船渡江行不數里以篷索　曾理淸船覆甲之主嘆及船主與夥並搭客等計共九人同時落水幸得魚船趕救撈獲搭客一名船夥一名餘皆盡葬魚腹矣○皖垣某紳出仕某省丁憂囘籍治喪出殰厝棺于省垣北鄉某處高岡離城數十里去臘望後某夕被盜某紳聞信卽報案請官飭緝云○皖垣西門外鹽河厘局上至小新橋江干下至迎江寺江干其間設有上中下三卡凡船隻及往來貨物平時則照騐放行歲暮繼有小划等船裝運貨物過卡官則從寛納稅並無免厘之例此歴來定章也去歲除夕有銅陵船裝客紫花十數担客欲投卡納稅船主請將稅銀交出代完客果照數付給船泊下卡委員欲查騐報稅船主稱冋有恩關名目何得欺人卽將船撐開局勇會同中卡將船扣住船主乃率夥抓到局勇肆毆勇乃帶船主赴局委員飭納厘免究船主轉吵閙不息委員　將船主送至糧廳管押船主仍復滋閙石二尹乃令差送縣管押船主始悔悟船客　爲代求委員准俟元旦午後赴縣請爲開釋然已管押一夜是固自取其咎也○某甲年三十餘妻年亦相若居呂八街上首新正初五日戚家接甲之妻女赴宴傍晚時甲自至戚家接回妻女前行甲跟於後行至府西空塲陡遇無賴數人將其妻女圍住搶去首飾妻女坐地哭喊甲見人衆莫敢誰何趕至道署前剃頭舖約同數友前往見妻女仍坐地未起詢知强徒已由府東而去甲集數友跟追獲到四人解由保甲局送縣尹明府飭將管押候訉想必嚴辦也 
[天花危險] 　　　 
　　杭垣去冬燥烈時症之後繼以天花然其症雖甚危險而不起者不過百中一二不料自交春令少陽用事蘊毒舒洩以致此症盛行凡有童稚之家雖多方保護而每易拈染且情形如出一轍一經見點至四五日卽已不救自新正半月以來殤折者所在多有有一巷之中連喪小孩一十七人有一墻門之內共有九孩而僅存其一最可慘者一家生有四子仲叔季相繼而殤僅餘長子一人年已十四歲矣旋於新正初十日又復發熱見點其父母心胆俱裂禱神許願無所不至果得安然無恙業已全愈酬神還願矣不意其婿家兩子同患此症因令其探望至晚歸家陡然發熱未及天明卽已殞命其父痛不欲生誓將削髮而其母哀傷過甚已成瘋疾矣彼幼稚何罪而遭此厄耶 
[城內又火] 　　　 
　　昨下午四點餘鐘本埠新北門內之新街失火先沿香花橋北堍燒穿老街其時東南風正猛以致火星飛過西面延及穿心街焚至積善寺東首適有高墻擋住火勢稍殺然穿心街上坐南朝北之飯店錢莊已成灰燼由是兩面對燒艱於潮水巳落無從汲灌祗向七星井及豫園水池起水及各水龍馳到勢已燎原頗難爲力城內外之搶火者皆摩拳擦臂擠入火塲意圖攫物雖有文武印委督役彈壓而實有顧此失彼之虞本館一聞警信卽着友人一從新北門入城一從老北門入城無如新北門已擠斷不能進出其進老北門者亦止能到葛仙翁廟爲止過此以往皆救火者避火者搶火者雜遝其間未能駐足繼間火竟燒過香花橋南故六點鐘火猶未熄直至七點鐘漸滅其與於斯災者正不知凡幾也法巡捕房之水龍停於城外吊橋堍用皮管接入城內助救甚爲得力其搶火者逃出城外亦被巡捕拿獲多名按開正以來城內火已三次其果天災流行歟抑各舖戶實不自愼歟 
[浮橋盤起] 　　　 
　　二十一日報機器起板一節茲悉係法租界太古行寍波碼頭更造浮船及兩面浮橋其南首之浮橋以裝時不合於法立時卸墮浦灘今已用機器盤起因其觔兩太重雖經起岸而兩面鐵欄已稍有損壞故復換配齊全前日惇信輪船抵埠傍於馬頭已由是起落人貨矣 
[預裝地燈] 　　　 
　　本埠法捕房年常舊例交春後必有一日在大門上鐵門裝點地火而石扶梯上面搭盖棚帳西人在內跳戲爲樂極形熱鬧今歲定於西歴三月十七號舉行卽中國正月二十八日故現今地火行已於昨今兩日就該處裝設物件屇時當有一翻勝景也 
[供梅作會] 　　　 
　　本埠邑廟豫園中所有各處名勝均有各業經管分門別戶各自修飾其名香雪堂者卽梅花廳係猪業肉鋪之公所每年例於正月二十五日作梅花會今日屆期該業中人供設梅花數盆擇最佳者供於宅門內二堂上暗香冷艷頗饒淸致又爲城隍神發帖邀請四司到廟就二堂設筵欵待共有五席分坐並用淸音至午後四司謝宴各歸撤筵後會中人飮福食餕而散亦成例之不可破者也 
[傭人索欠續聞] 　　　 
　　昨報列傭人索欠一則茲悉傭人等與妓及某客被送到寳山縣後該傭人等人地生疏無人爲之作保旋有人出爲 
調處以妓雖共欠洋七百餘圓其間有一百五十圓係妓院中之帶擋另有客經借與妓洋百圓除此二項外實欠傭人等洋四百五十餘圓勸令折償洋八十五圓完結免受訟果傭人等尙未應允云 
[瀆控不准] 　　　 
　　英界會審公堂據日本人某控稱妻氏出外買物被粵人鄭阿彩擲磚擊傷頭顱訴捕拘鄭送案求辦鄭供我與日本婦同 
在洋貨鋪購物該婦以我擠彼爭論數言伊便囘告其夫其夫糾人到我店中尋釁適有巡捕經過令我與彼同至捕房被送日本領事公館已由領事官將伊訓斥不得再行滋擾詎伊又到捕房控我擲傷伊妻頭顱巡捕頭令伊投案伸訴實係被誣等語陳太守謂旣由日本領事官訊結豈容妄瀆况日本人如欲控華人亦應禀准該管領事照會本分府始准辦理隨着鄭交保釋放 
[擾閙遭斥] 　　　 
　　西洋人某投英界會審公堂控稱雇用華婦鄭苻氏爲傭其夫鄭長慶時來與妻吵擾喝阻不依爲此訴捕送之到案請訊鄭苻氏供因夫性懶不作生意我無以度日故出傭於人伊尙前來纒櫌云苻吳氏供鄭苻氏係我女兒鄭長慶係贅婿不養我女致傭工餬口云鄭長慶供妻氏出外爲傭並不知照我四處找尋得有下落故向理論未嘗吵擾陳太守謂鄭旣不能養妻致妻作傭情實堪憐何得冉與擾閙卽據禀妻氏不爲知照而今已有下落實在帮傭並無不是着不得再向饒舌斥退鄭苻氏交母苻吳氏領去 
[控竊着查] 　　　 
　　周雲濤投英界會審公堂稱二十一夜失竊皮馬褂呢料等件旋據我友說及見有隣人成衣匠徐雲生於是夜七點半鐘在我家走出問伊何事答稱房東令伊索租資當問房東並無此事故疑是伊行竊盤問支吾交捕送案請究徐稱未嘗行竊陳太守問徐到周家 
 
 

Page 3

 
 
何事答稱我與周俱租住朱姓房屋我實往房東處付房租找頭周家卽在間壁故被妄疑陳太守以控竊無憑碍難准理飭將徐暫押三日着周查有實在証據再行稟候究辦逾限不得証據將徐釋放云 
[松堂司馬三十壽辰詩以代祝] 　 
　　先生福慧世莫覩先生奇崛空今古玉昆金友耀文壇膝下尤喜羅珠樹中外華洋遠羡名年屆自立勳業成瞻望翩翩好風度烏衣勿墜舊家聲訂交海內遍豪士論談倜儻殊欲喜品詩說劍興倍佳卓哉共識奇男子有酒不妨酌大斗劉李復生亦　　開樽時漏不教空且飮且歌驚座右昔年邊境慘鴻嗷救援盡猝更盡勞文人亦挽蒼黎命陰德珍修比天高滬瀆幸遇福星照東南海邦增光耀方瞳玉面壽人原合向神仙結同調內助賢哉欣齊眉君家福澤永相垂天錫善士多吉慶後來挺秀昌門楣先生文學超流輩德行亦動喜推戴英多磊落壓羣儕造物生才終有待良時令値懸弧辰聊擬蕪詞作頌申晉擢頭銜當如祝喜氣更溢九重春襄伯弟趙曾發未是草　　柳梢靑　東風解凍孤颿欲飛同人話別壽曇華館春痕夢影觸緒縈抱偶舉竹山紅了櫻桃綠了芭蕉句僂指計之正傷春人卸帆時節　　一時鄉夢齊飛渡江南矣於是滌道人渲綠賦秋生抹紅圖成各藏一幀以誌萍因風辛露酸悽抱黯訴紅情綠意蓋相感於筆墨外已○綠嚲紅酲故鄉載酒幾度清明簾底風凉琴邊夢遠逗漏春情江南萬里歸程廻首處濃陰巳成慘綠遲來小紅易嫁風雨聲聲賦秋生倚聲　　壬午正月八日悔遲生倚裝識於津門悔遲生之江南同人集壽曇華館繪圖誌別予倚壺中天一解送之時人日乍過驪歌忽唱別恨　　斯鬱綺愁並觸柔毫着紙魂黯然銷矣○瑣窗寒悄正爐烟委紫鐙花孕碧一夜東風吹夢醒落盡緗梅如雪紅豆量愁綠陰瘞恨顦顇傷眷客迷離芳草王孫歸去時節此時春盡江南綠肥紅瘦有翠蛾雙結一曲闌干人萬里怎寄斷鴻消息綺陌風凉箋天雨細訴影同凄絶相思正苦離亭吹起風篴[  茂苑賦秋生甫脫稿]  
　　柳梢靑新正八日悔遲生有江南之行同人餞之於壽曇華館酒闌悔遲索予畫芭蕉一葉賦秒生補櫻桃三顆諸君各有題詞于亦繼 
[聲因成此解]  　 
　　何事沉吟璝窓夢醒泣遍春陰雨外樓空花前人遠凄絶而今十年舊事重尋最怕聽黃鸝好音嫩綠沈沈繁紅點點莫放春深[  滌道人幷識] 　 
　　憶江南送別悔遲生卽題所畫圖上　○江南好膩綠間么紅蕉葉窓前靑幙雨櫻桃簾底玉簫風人在畫樓東壽曇華館主倚聲 
[風蝶令] 　　　 
蕉葉抽心緒櫻桃綻口脂瑣窓春盡聽彈詞消受江南幾度落花時濃綠陰咸海深紅子滿枝調朱吮碧寫相思一種傷春 
情事畫中知 
　　悔遲生南歸滌道人賦秋生合寫竹山詞意誌別同人均有題詞予亦譜風蝶令一闋于時峭風侵簾昏鐙暈碧街前寒柝作人語凄淸瑣碎與　　按拍聲相應答不必擁衾入夢柔魂一縷日飛墮靑溪紅板間矣[  散華禪並識]  
[讀管君秋初手錄程仲承先生遺稿] 　 
　　天授不覊才家鄉付刼灰萍蹤留海角雲樹隔江隈哭女千愁結傷貧百感來多君頻手錄壽世莫相猜[  元和耆雲逸士祝慶雲日卿甫未是草] 　　　　　　　　　　　　　　　　　　　　　　　　　　　　　　　　　 
　　拾翠軒主以管君秋初悼德配潘素五女史諸作見示賦此呈政○命簿誰如我情深獨讓君黃泉聲默默紅粉淚紛紛針線痕猶在珮環响不聞玉人何處去明月哭秋坆有福爲君婦相憐死勝生畫眉剛四載夢面醒三更離別當年况悲傷此日情魂同飛絮杳訴怨對瑤箏結髮憐花燭傷心靜翠樓撫棺留寺月槖筆咽江秋粉黛燈前遠琴書海上游幽明今隔絶疇可解君憂哭兒兼哭婦同姓又同鄉雖未聯知已何堪聽悼亡君持必憶我對鏡頻傷吟罷羅衫濕情牽淚萬行[  維揚靑樓夢裏人管素琴拜稿] 　　　　　　 
[江督轅門抄] 　 
　　正月十三日從九姚定信赴汜水辭○十四日李式金銷東臺厘捐差知縣丁仁澤缷淸河縣事回從九劉燦然奉委漢西門差藩轅牌示句容典史武鳳孫請病假缺以從九洪淦銅山四界司吳庭瑞准補寳山主簿遣缺以主簿饒世德均署理　○十五日陳鳴志赴江陰騐收砲台工程同知阮祖棠銷帮辦江寧縣差○十六日通判楊和倍奉委辦欽差供應○十七日知縣嚴　缷沐陽縣事回○十八日直隸州謝玉恩稟知奉府委江北公幹委署銅山四界司饒世德謝委藩轅牌示宿遷縣陸秉森因病禀請改委遺缺以睢寧縣王肇震調署所遺睢寧縣員缺以候補知縣黃玉昌署理碭山縣劉調省察看遺缺以候補知縣李慶雲署理 
[浙省撫轅抄] 　　　 
　　正月十六日范秉誠由京來省稟到杭理事尙知英稟知藩糧委解黃茶赴京交庫留辦海運差叩謝通判郭文翹稟知交缷遷善所史悠揚稟知接辦遷善所景寧縣梅稟知藩司飭知赴任叩謝大挑縣楊家賢銷溫屬催地丁差回省稟到　補用縣陳爲鑑稟見辭赴餘杭大東關厘局差○十七日陳海仁由京騐成來省稟到○十八日補用縣衞恩奎稟知奉藩委在省催東陽縣地丁差叩見○十九日舒大章稟知藩委辦理交代事宜稟謝黃森稟知丁母憂辭回籍守制朶如正稟知丁母憂山東候補縣丞魏景榮稟見 
[蘇省撫轅抄] 　　　 
　　正月二十一日從九岑高耀銷葑門旱關差○二十二日知府張球辭赴津局　 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
甲在案今照例撥銀一千兩作爲紅白　思賞之田外實存銀四千五百六十八兩三錢一分六厘存庫備用謹將現年用過銀兩數目另繕淸單恭呈御覽仍遵例造具細冊呈報總管內務府核銷外理合循例恭擢奏聞伏乞皇太后皇上聖鑒謹奏軍機大臣奉旨該衙門知道單併發欽此○○熱河正總管奴才瑞芳副總管奴才世序跪奏爲熱河會計司現存銀兩提撥緣由恭摺奏聞仰祈聖鑒事竊熱河會計司收存御馬口分一項係每年各莊頭所交雜糧折價銀兩前經奏明作爲熱河官兵俸餉按季動支在案嗣經前任總管松桂等查明御馬口分項下銀兩旣作爲官兵俸餉正欵除照例咨報外每於年終徵收復請將此項銀兩一併歸入奏報以昭愼重等因於道光十九年三月十四日附片具奏奉硃批依議該衙門知道欽此欽遵在案伏查會計司外庫所存銀兩自上年十二月十三日奏明提撥後存銀四千四百六十六兩四錢九分六厘奴才等遵照成案卽將此項銀兩如數提撥歸入明年俸餉項下支用至本年各莊願應交雜粮折價銀四千四百六十六兩四錢九分六厘經奴才等督催均已全數徴齊擬請歸入外庫另欵收存以備次年預提俸餉之用除照例咨報戶部內務府備案外謹將提撥收存銀兩數目緣由恭摺奏聞伏乞皇太后皇上聖鑒謹奏軍機大臣奉旨知道了欽此 
[光緒八年正月十六日十七日京報全錄] 此本未完 
宮門抄○上諭三道錄前○都察院童等奏爲遵旨查明據實覆陳摺○又奏爲遵旨再行確切查覆摺○御史李奏請飭下清查厘卡積弊摺○直督李奏請旌表片○又奏請頒給匾額片○又奏委署知府片○正月十六日○英俊等東黃寺聽經覆命○阿公假滿請安○蓋州城守尉恒元到京請安○耀年請假五日○恩麟續假五日○毛昶熙續假二十日○載英續假二十日○穆騰阿奏請開缺○召見軍機恒元○皇上明日卯正二刻至大高殿拈香○十七日○帛公果公各假滿請　安○劻貝勒由西陵回京請安○穆騰阿謝賞假一月恩○召見軍機○○革職軍任都察院左都御史臣童華等跪奏爲遵旨查明恭摺據實覆陳仰祈聖鑒事光緒七年十一月二十五日內閣奉上諭御史陳啓泰奏大員骩法徇私請予罷斥一摺據稱本年秋間兵部出有題缺郞中以鄧天符擬補吏部尙書萬壽藜以其婿季邦楨急於得缺授意司員妄稱鄧天符不合新章輕兵部引案駁囘遷延不覆迨兵部續有缺出季邦楨有缺可補始援案照准等語吏部辦理此案何以前後兩歧是否萬淸藜有背公徇私情弊看都察院堂官查明據實具奏欽此臣等遵卽札飭吏科給事中和寳京畿道御史松林額勒經額鄭溥元河南道御史方學伊等調取吏部原案各文卷及鄧天符擬補郞中前次議駁後次議准兩歧之處逐細登覆以憑核辦旋據該部聲覆並將各文卷送到臣等公同檢閱詳加核對查吏部辦理此案先照同治九年章程鄧天符擬駁後因兵部援案再行咨詢飭查此案司官定稿者押呈堂萬靑藜與各堂公同標畫其前後兩歧之處總由查案未能詳細更無別項情弊可指又查吏部擬准鄧天符補缺文書於十月初七日標行兵部請補郞中傅鍾麟員外郞季邦楨文書於十月初八日到部按吏部送來文卷塡寫月日分明又經調取兵部文卷詳細核對均屬相符是鄧天符郞中擬准覆文尙在季邦擯查覆之先也此案吏部於鄧天符擬補兵部職方司題缺郞中一缺查核到部先駁後准事涉兩歧臣等謹按旣有同治九年章程鄧天符之請補自可議駁至旣有汪朝棠成案自不便見案銷案　滋流弊是以仍將鄰天符擬准尙無不合但鄧天符前次請補之時未經查出成案率行擬駁實屬疎漏應將此案失察檔案之承辦司員查取職名各照例講處至汪朝棠從前補法未甚允協此次因前案未銷只得將鄧天符照案辦理臣等以爲吏部辦案究屬不可兩歧應請飭下吏部每核辦事歸於畫一以免流獘除將調取　卷發還該衙門外所有臣等遵旨杳明緣由恭摺據寔覆陳伏乞皇太后皇上聖鑒再左都御史臣烏勒喜崇阿署左副都御史臣許庚身臣徐用儀曾請廻避是以未經列銜合併聲明謹奏奉旨己錄○○革職留任都察院左都御史臣童華等跪奏爲遵旨再行確切詳查據寔覆奏仰祈聖鑒事光緒七年十二月十七日奉上諭前據御史陳啓泰奏吏部於查覆兵部擬補郞中一缺前後兩歧尙書萬靑藜骩法徇私等情當諭令都察院堂官查奏茲據童華等覆奏摺內於原叅萬靑黎授意司員名堂官爭之不得及萬靑藜袖出一稿各節並未逐欵查明聲叙殊屬含混着童華等再行確切詳查據實具奏欽此臣等遵卽片行吏部飭令此案承辦司員查照各節將實在情形逐一登覆並吏部公同畫稿各堂官將萬靑藜授意司員並各堂官爭之不得及袖出一稿等情據寶咨覆旋據管理吏部大學士寳鍳吏部左侍郎奎潤邵亨豫升任大學士前吏部尙書靈桂升任都察院左都御史前吏部左侍郞烏拉喜　阿公同咨稱凡司官承辦事件如核與例章成案未能脗合皆係回堂辦理准駁各堂公同詳核亦間採司議不特各堂官從無彼此遷就情事卽各堂官亦從無示意司官遵辦之事此案先後經承辦司員回堂各堂與萬靑藜叅以成案衷於定例鄧天符係不應擬補公同議駁自非一人授意所能辦理迨兵部援案咨查各堂與萬靑藜均以所引譚金詔案仍於本案未合飭司員等再查成案直至於銷除官册內查出已故郞中汪朝棠之案適與鄧天符前事符合旣未便見案銷案各堂與萬靑藜再四酌核始行援案照准此事始終萬青藜並無從中巧辨致各堂爭之不得情事至袖出一稿一節旣係由司員等查出成案回各堂定議照准司員照案辦稿堂官又何須另出一稿以上各節實無其事等語臣等公同詳查吏部向來專補選缺人員預保有不論題選咨留字樣方准兼補題缺又同治九年吏部議定章程保有不論題選咨留字樣者須扣足到署十年方准兼補題缺鄧天符初次補係題缺因保有不論題選咨留字樣其時在未定章程之前無須以扣足到署十年計算此次起復請補題缺在已定章程之後而　其初次到署未及十年是以吏部照章議駁旋經兵部援譚金詔成案咨查吏部查與鄧天符之案仍不相符惟於銷除官册內查有已故戶部郞中汪朝棠之案與鄧天符請補題缺事同一律未便見案銷案因將鄧天符照准前後辦理歧異事出有因相應請旨飭下吏部將此案章程定歸畫一以便永遠遵守至原叅所稱萬青藜授意司員各堂官爭之不得及袖出一稿等情旣據該部各堂公同覆稱實無其事此外更無實據可查惟承辦司員初次議駁此案之時未能將汪朝棠之案查出率行定稿究屬漏查理合查取職名照例議處所有臣等遵旨冉行確切詳查據實具奏緣由伏乞　皇太后皇上聖鑒謹奏奉旨巳錄○○四品銜河南道監察御史臣李郁華跪奏爲厘金分卡不能裁併請飭明定章程清查積獘以裕餉需恭摺仰祈聖鑒事臣惟髮逆煽亂軍需籌餉以捐輸厘金爲大宗開捐久則流翹滋多特旨諭停仰見聖謨遠大乃近日言事諸臣於各省厘金分卡動以商民受累爲辭陳請裁撤不知受累者釐金之獘非釐金之累民也若因弊而欲裁厘金則各省賦稅間有不肖官吏苛歛重徵豈亦將議免正供乎臣謂厘金爲古者徵商之政資於用者無盡取諸民者甚微籌餉之方莫善於此如謂累商則因厘增價商本無虧如謂累民則洋藥而外如玉帛珍錙貴重之品能用者卽不計及此微資若貧民日用則僅鹽布有釐計口每歲不過匹布稱鹽亦止制錢二十餘文雖赤貧之家尙無　是特是利之所在弊卽因之委員之中飽丁役之訛棄罰欵輕重之任意查驗遲速之無期其獘端約不出此是賴各省督撫臣嚴密稽查照執存根則設法清對丁役有犯則信予重懲罰欵則一二三倍示一定之章查騐則挨次放行免覊留之苦剔弊旣盡徵收必豐商情悅而餉源裕矣至於分卡之多亦屬勢不得已水道合派匯流易於扼要若山陜雲貴諸省山徑歧出幾於路路可通小民趨利有關卽乘有分卡而厘未必加增無分卡而厘必至驟减雲南上年收厘四十餘萬兩迨裁去查票分卡數處卽短收十餘萬金旱道情形大都　此論者動請裁併亦未悉外省札設之艱經費之絀耳夫民可與圖成難與謀始前大學士臣曾國藩謀國之忠無所不至獨於髮逆蕩平後裁撤東徵厘金未免爲硜硜小信其時西徵方亟倘攺立名目或不至假欵外洋已成之局旣減則不能復增臣嘗論之以爲憾事溯查嘉慶閴川楚用兵積儲殆罄加以名糧增廣家祿日多海禁河工歲耗鉅萬國家賦稅所入未免時有用久不數邇來軍興二十餘年全恃抽厘濟餉奉行旣久商民相安苟利於國而不病民則亦第袪其弊而已矣相應請旨飭下各省督撫臣毋庸輕議裁併但力除弊竇以期涓滴歸公明定抽收各項章程揭示通衢俥同遵守其腹省無軍務之處不妨盡裁勇營每歲抽厘若干除酌量留支悉數解京以實部庫經費充而本根固軍國大計辦理裕如矣臣愚昧之見是否有當恭候訓示施行盡恭摺具陳伏乞皇上聖鑒謹奏 
 
