# 1889 - 268 - 4905910

 

Page 1

 
 
[圖書集成局告白]  
　　啓者本局所印古今圖書集成早己裝釘齊全由預股諸君持票來領尚有未經提取者亦望及時　去以　先覩爲快之心現在局中尚有若干部留存每部定價銀二百五十兩如有合意者請移玉申報館帳房購取可也此布 
[五續北邊防務輕重緩急何在論]  
　　曷言乎任賢也四臣在齊而鄰封不敢侵慕容垂在燕而秦王堅不敢謀是故一賢可退千里之敵一士强於十萬之師誰謂任賢而非當今之急務也天生賢才自足供一代之用不患世無人而患不知人不患不知人而患知之而不能用用之而不盡善夫知之而不能用用之而不盡善與無人等知人者先詢以言次任以事若以爲能言者未必能行而遂棄之則不能言者亦未必能行道在聽其言而觀其行耳夫磊落奇偉之英得試其才其作用自别凡流大試則大效小試則小效非碌碌無足見長者也第碔砆亂玉令人易眩倘輕信其浮誇之詞而遽試之此房琯之所以誤唐而劉秩之所以誤琯故大任未投先授之事其號令果明肅也其治事馭衆果嚴整得法也其三軍之心果愛且畏也同舌而稱之無心非而巷議也若是者賢矣萬一謗言入耳未可遂以爲非蓋認眞立事之人必不便於人之私而爲人所憎必默而聽之徐而索之其眞與僞自昭也眞則不妨屏棄浮言而自行酌量僞則顯罪言者以謝過則賢士益勵宵人結舌大抵拔擢匹夫事出非常不可以常情窺不可以常例拘凡其情之所欲事之所爲苟無傷於道理者吾且受之若谷應不若響彼旣不掣其肘其作爲必有可見者矣甄别賢豪法無踰此而謙恭下士之禮尤不可少軍以士爲輕重士以禮爲去留得其人而折節禮之推誠待之厚以破格之恩隆以望外之典而士有不鼓舞激勸爲樂致死者從古未有也今以我中國天時地利物産無不中於地球顧不能伸於諸國之上者則非大時地利物産之不如也人實不如耳然彼人非倛貢重瞳之奇我人非樵僥三尺之弱人奚不如且中華扶輿靈秀磅礴鬱積巢燧羲軒數神聖前民利用所創始諸國晚出何嘗不竊我绪餘人又奚不如則非天賦人以不如也所用者不如耳天賦人以不如可恥也可恥而無可爲也所用不如可恥也可恥而有可爲也夫所謂不如實不如也忌嫉之無益文飾之不能勉强之無庸道在實知其不如之所在彼何以强我何以弱必求所以如之仍亦存乎用人而巳矣且創法難守法尤難吾所言若足民若開墾若興稻田若勸蠶桑若練兵若屯出法良矣意美矣苟得其人而用之行之以漸持之以恒數年之後北邊防務必斐然改觀苟不能得其人則所謂足民也開墾也興稻田也勸蠶桑也練兵也屯田也僅空有其名耳又其甚則害或隨之尚何實效之可收哉吾故曰莫事於任賢嗚呼北邊防務之重與急者此數者足以盡之矣若夫洞逹利害兼覽始終雖無一時可喜之功　有制勝萬全之道爲國家計久長而尤爲後日所要圖者莫重於朝鮮奚以知其然也朝鮮與我爲鄰而與我接壤有城郭宫室有土地人民俄而不背盟則己苟背盟其啓釁必先在朝鮮顧哉必汲汲焉得朝鮮而據之者其故何哉蓋去國都萬里而與人爭勝成敗之不可知水土燥濕之異宜疾病之顚連纒攝其勢必有所顧忌獨得朝鮮而據之則可以聚兵可以積糧進可以戰退可以守是猶高屋之上建瓴水也形勢便利孰有勝於斯哉以俄之叵測其計必出於此且英之於缅甸邏羅法之於安南日之於琉球俄豈不聞而知之其於朝鮮垂涎己久兹尙未見動靜者大抵以兵　　足欲謀出萬全耳數年之後籌晝旣審稍有機會可乘俄卽觀釁而動則朝鮮不岌岌乎危哉朝鮮亡是斷吾右臂也夫斷右臂而與人鬥其勢難勝則朝鮮之繫於國家顧不重哉然則奈何曰莫急於保護朝鮮然吾嘗考朝鮮人情極拘迂又極險詐俄若加以暴虐待以苛刻則仰而求拯救於我俄若恩以動之利以誘之則又不難於叛我且睹中國之自顧不睱則又未嘗不輕我而怨我以云保護果將何以保護之乎曰莫急於自强强莫先於富前說盡之矣要使無事則我之德惠實足以固結之有事則我之威力實足以保衛之斯朝鮮永爲不侵不叛之臣而無所憂矣此中國之至計而執政者所宜留意者也方琿春鐵路之成余喟然曰中國數十年後有爲我邊患者其俄羅斯乎夫草野小民風塵下士見聞狹隘智識卑小憑私臆斷妄言末學豈足以上瀆明聽幸而其說不中固社稷蒼生之福不幸而其說中則俄以元氣未洩精神方壯之國土地如彼其大也人民如彼其衆也甲兵如彼其强也調兵轉輸如彼其易且速也而我於咽喉要隘之地曾無藩籬之限僅恃無足重輕之黑龍江以爲險瘠士不毛之地疲弱不教之民以扼其衝其將何以堪之夫鑽端之火口水可滅鵠卵未乳指掌可糜及其乘衝飆燎巨野奮六翮凌朝霞雖智勇不能及也凡事於其未然而謀之則易爲力及其巳萌而圖之則難爲功矧以俄之經營籌畫其機己萌者乎孟子曰國家閒暇及是時明其政刑又以敵國外患同於法家拂士今者諸國互巿聚於中土適有此和好無事之間殆天與我以自强之時也而執政諸公窮巷諸生向枯簡守空言不知趨舍之宜時世之變膠執成見牢不可破但知目前無長駕遠馭之圖深謀遠慮之思以自蹈於蘇子所謂名爲治平無事而其實有不測之憂之說此豈非有患而無有以知之哉古人有言曰有粟而不能食無益於飢覩賢而不能用無益於削歌者不期於利聲而貴於中節論者不期於麗辭而務在事實今夫在下者不必其無深切著明可以見諸施行之議論在上者不必其無虚衷從善慨然以天下爲巳任之心志而或格於位或阻於勢摇手伸足動輒得咎其有勢與位足以有爲而爲之可以收後效者又復相習於偷安苟且推諉於祖宗成法以充位容默相高以任事竭忠相戎是非不敢論得失不敢議囊括守祿以相幸及身之無事雖明知其弊而卒無有建改絃之策倡更張之議毅然起而任其事以措天下於磐石之安奠國家於苞桑之固者此豈非知之而無有以制之哉而謂非中國之大患乎哉而豈獨北邊防務云爾哉嗟乎當局者之憂其未有艾歟其未有艾歟 
　　此篇爲烏程錢志澄所作應格致書院戊子冬季課試天津兵備道胡芸楣觀察拔取超等第一志澄一字孟勤年僅弱冠而其才氣縱横渾瀚巳如此頗　蘇家策論風誠當今未易才也充其養精其識何難於古文名家中别樹一幟哉天南遯叟王韜附識 
 
 

Page 2

 
 
[本館接奉電音]  
　　昨由京友電傳諭旨四道敬謹譯登○九月初五日奉上諭步軍統領衙門奏公務日繁擬請添設員缺以敷分撥一摺着該部議奏欽此同日奉上諭太常寺奏請興修要工一摺天壇祈年殿祀典攸關着工部奏明派員敬謹勘估請旨辦理至明春大祀伊邇應作何變通舉行之處着禮部太常寺會同妥議具奏欽此同日奉上諭定安等奏辦賑出力各員請旨奬叙等語上年奉天水災記名提督左寳貴會辦賑務籌集工欵盡心撫恤全活災民甚衆洵屬異常出力左寳貴着遇有提督缺出儘先題奏奉錦山海道誠勳候補道奭良籌辦賑務屬著有微勞誠勳着交部從優議叙奭良着賞加二品頂戴以示奬勵該部知道欽此 
[輦下紀聞]  
　　皇上擇吉八月二十九日親詣阜成門外夕月壇致祭凡應辦差務之各衙門先期經禮部通咨預備其步營應辦蹕路右營應派武弁站道等因則另由提憲札飭遵辦云○寍夏將軍鍾軍帥奏稱新簡寍夏副都統蘇副統制嚕岱經督辦東三省練兵大臣定大帥奏請留充東三省練兵行營全營翼長抵任旣己無期卽宜委員署理查有副都統銜寍夏左翼協領平瑞堪以委令護理云○新授雲南按察使岑廉訪毓寳遵旨由滇省來京己於月前戾止僑寓東安門外煤渣胡同賢良寺當卽敬繕皇太后皇上安摺各一分差弁於二十四日子刻齎交奏事官遞呈御覽並將緑頭銜名牌遞付樞垣旋由奏事處傳旨令廉訪於第二起入見上詢以滇省要務廉訪奏對如儀迨由海散值復躬任當軸諸鉅公處請安○禁城内内閣滿本堂房屋滲漏凋零勢應修葺遂報請工部查勘後擬從新起造以壯觀瞻估計需銀千兩有奇由工部司員派廠興修詹吉八月二十六日巳時焚香破土九月初一日進匠興工○年例二五八十月之杪演放水師砲位由兵部預行咨取乾清門行走王公大臣銜名缮牌奏請欽派兹經兵部奏請奉旨派出乾清門侍衛正紅旗滿洲副都統長春乾清門侍衞鑲紅旗護軍統領芬車欽此得旨後由兵部司員請期演放長芬二公商定八月三十日在東直門外搭連坡閱看卽由兵部行知該官兵等屆期齊集是處預備○上駟院爲咨取事現在本院弓箭上拜唐阿懸缺應由八漢之人揀補相應咨行八旗漢軍都統衙門卽於本固山所屬擇其人品端正家道殷實之人造具出身履歷務於十日内保送以憑傳期揀補○順天昌錢鋪開設前門外延夀寺街歷有年矣八月二十三日傍晚忽有某甲者而立年華衣履修潔向換銀兩不知何故與鋪夥互毆鋪夥於無意中揮拳竟中甲之耳際痛極而仆鮮血淋漓急出撫之早巳氣絲不屬矣看街兵聞知其事飛報本地面北城司坊及西河沿汛守戎各署閱時坊官曁守戎命駕到來騐明實係因傷身死塡明屍格詳報城憲一面拘該鋪東夥鎖帶至司署收押此信一傳凡存有該鋪銀錢各鈔者紛紛來取自初更以迄次晨門前人多於蟻幸該鋪銀錢可以源源接濟得免擠坍云○前門内西交民巷寳豐錢鋪突于八月十六日上燈時有多人擁擠喧譁異常騷擾詢之知者稱事起於巿上謡言謂該鋪將因虧本濳逃一時誤以傳訛相約持鈔兌現幸鋪中積儲甚富儘數支發不缺分毫人皆信之始得免於擠倒究其謡言之所由起則是日有一貧人持鈔向兌銀兩以論價故與夥紛爭貧人忿不能平遂潛向街巷間造此不經之語云 
[京東雨雹]  
　　八月十七日下午六點鐘時京東寳坻縣西鄉某數村烈風淫雨倐忽齊來雜以冰雹如飯椀大以致田間晚稻作踐無遺行人之被雹擊傷者亦不計其數房屋頓爲之壞居人亦多受傷夷至七點半鐘雹止平地高積二尺許被雹之處寛約十五里長則在三十里外當經地方官聞報馳往災區勘騐一面禀詳京兆入奏九重云 
[俄使出都]  
　　駐京俄欽差庫君於八月二十七日清晨偕隨員人等由京赴北通州乘舟至天津會晤合肥相國議商要公並須至芝罘一游云 
[皇弟謝世]  
　　昨日本埠葡國領事接到電信知葡皇之弟于前日仙游查皇弟享年五十歲向在馬隊中爲將軍一朝溘逝想葡皇手足情深必爲之悲悼不置也 
[一震之威]  
　　八月二十六日之夜兩下鐘時杭州大雨傾盆怒雷震撼電光一閃霹靂隨之屋宇窓櫺跕跕欲墜萬安橋西首某甲方欲解衣就寢驀有雷火自上而下洞穿樓板將臥榻截爲兩叚又小廟巷有大樹一株亦經雷火焚燒東向旁枝焦如黑炭龍舌嘴某公館墻角同時被擊而坍道路紛傳謂甲方偃臥似有人推至檐下走廊間然後大聲隆隆擊毁其榻一若甲命不應死是以雷神暗中呵護其身此則無稽之言爲明理者所不道也 
[查賑水災]  
　　浙省水災無地蔑有報章所載幾於慘不忍觀目下各府州縣紛紛將荒象禀報藩司遂由許方伯派委胡司馬義贊赴海寗新城沈司馬維桂赴石門桐鄉蔡司馬文杰赴湯溪浦江齊司馬憬琛赴德清武康義烏等縣王司馬家琳赴於潛昌化金華蘭溪石大令治棠赴建德淳安并嚴州各屬張大令炤赴仁和錢塘各鄉郭大令泰昇赴嘉善海鹽平湖顔大令培方赴烏程安吉分投查勘荒歉情形并撥出銀一千兩飭候補縣陳大令海仁先行解往分水縣朱大令懋清齎銀八百兩赴桐廬赶行放賑當各員叩辭時方伯復諭以此去務須實惠及民俾災黎各得其所云 
[九峯秋影]  
　　松江來信云有一無名男屍年在弱冠以上身穿白布短衫褲元色雙梁鞋溺斃於城東華陽橋畔河中地甲見之赶急報官莅騐隨飭備棺收殮發壇標記○無賴某中赴試院東首徐姓烟寮吸食阿芙蓉膏錢許空空妙手不給分文徐索之急始而鬥口繼而揮拳各逞雄强相持不下旋復扭訴琴堂葛邑尊訊悉情由將甲笞責一千板枷號頭門徐開設烟寮亦屬不法之輩笞臀五百并飭差封釘其房 
[喬妝行刼]  
　　客言松江府屬青浦縣法華寺向有尼僧住持粥鼓齋魚頗不冷落寺外則另有香火田數頃經人承種按畝納租香積廚中當不憂三餐無著矣一日有兩女子乘肩輿而至霓裳月佩飄飄欲仙後隨僕嫗十餘人尼知係巨室淑媛延至客堂欵以茶菓女子隨喜一過卽解囊捐助百金尼欣喜交加惟恐趨承不及不一刻忽昏昏欲睡夢入甜鄉洎宿蝶醒來則女子己仙蹤頓杳房中箱篋傾倒一空所喪積儲約在千金之譜然後知女子實盜匪所扮緑林豪客忽變而爲翠閣嬌娃蓋瞰知枯木堂前不少布金之地是以改換裝束假託拈香乘其欵接時暗施迷藥俾得罄其囊槖無可追尋也大盜不操戈矛其斯之謂歟 
[營口二事]  
　　津人鄭福僑素在東營私販洋槍火藥案如山積迄未成擒今夏又以私販洋槍案發經勇獲解廳署訊以嚴刑鄭忍痛不招章幼樵司馬令每於次訊案時帶出痛笞至今仍笑語如常略無痛楚之狀司馬知其梗頑難化遂於某日飭踹大扛不逾時舌垂肳外眼珠似欲迸出伍伯見事不妙禀請鬆刑而鄭巳一命嗚呼氣絲不屬矣司馬當飭丐頭領理完結此事係營口訪事人所述確否未敢知也○營口各商推義字號爲巨擘今夏不知何事與廣潮帮齟齬廣潮帮遂聨約不准往來目下號中存積油豆餅過多遂包定大沽芝罘兩火輪運往上海東洋各埠云 
[下旗志悼]  
　　法工部局寫字人愛加於前日午後因病逝世昨晨大自鳴鐘及領事公館等處均下半旗以誌哀痛至下午四下鐘時工部局各西人皆换穿戎服送靈輀往八仙橋西首外國墳山安葬 
[太守停公]  
　　今日英廨讞員蔡二源太守因另有要公預期飭知捕房停公一日 
 
 

Page 3

 
 
[押犯圖逃]  
　　包探王阿　禀稱奉發美界捕房管押之王仁金與同押犯人譚定春商定用銼刀銼斷鐵欄意圖逃逸詰其銼刀所自來則言譚子長林到來囑購得有陳阿順江阿富兩犯亦願乘間同逃事爲邢茂茂所知告知門差巡捕禀明捕頭捕頭卽偕小的等至押所搜尋有小荳牙卽趙春幅令王將銼刀交出王不依以致口角後由小的等人搜出銼刀并察得王三寳睡處與王譚等人毗連疑此事三寳亦知情又疑送地人莊阿寳從中遞傳信息不以一併送案請究并聞王曾令長林購瀉藥一包意圖裝病邢供稱小的在押所中察知王等意圖銼斷銕欄逃逸恐遭波累故向巡捕說明現在銼刀己起案矣王供稱銼斷銕欄之事實由趙起意小的惟令譚子長林買過毒藥意圖自尋短見後經吞下嘔吐不堪現在己連紙抛去藥方係先時同押後經開釋之廣東人所開譚供稱見子長林來探望小的時被王逼令購備銼刀陳供小的因在押所中時遭西包探兇毆故思與王等一同逃去現在叩請改發别處捕房以免再受荼毒江供稱王起意脫逃小的不敢與之串合三寳供稱伊等商同逃逸小的並不知情趙供稱王譚等商購銼刀意欲毁欄逃逸由邢出首告知捕頭小的見包探來查令王將銼刀交出王不允小的遂毆伊幾卜旋由捕頭偕包探來搜出銼刀土遂挾嫌誣攀小的與之串合長林供稱上海人年十四歲父親押在捕房小的時往探望一日王忽託買銼刀猶憶以前曾代携字條至老德記藥房購藥藥名不能記憶似乎有一哀字莊供稱小的當廚子每日早晚兩次送飯至捕房並不遞傳信息至王等圖逃之事更與小的無干包探禀稱趙令王將銼刀交出王不依趙卽毆王或者因此挾嫌誣趙亦未可知蔡太守嚴加訊鞫各犯俱執定前詞太守判王譚陳江均交捕房帶回押至期滿各笞二百板至陳所稱時遭西包探兇毆未卜是否屬實現姑不予深求惟飭連邢趙改發河南路老巡捕房收管候倩麥捕頭爲之查察三寳訊無干涉仍照原斷日期管押長林及莊當堂開釋銼刀暫存以候銷毁 
[縣案彚錄]  
　　龔汝榮因與董茂發之妻戚氏私識由英公堂送縣究辦巳紀前報前晚裴邑尊升堂飭差將龔帶案訊究龔稱小的係生意人務求恩宥邑尊謂爾旣是生意人自應安分營生豈可作此無恥之事答稱刻巳悔悟嗣後自當改過决不再蹈前轍邑尊以誘佔人妻情殊可惡喝令笞責四百板置諸木籠候示○前日有挑水夫楊阿三劉三陶阿三向栢森强借不遂以致口角爭毆栢森訴諸巡防總局馮蓮士直剌飭令局勇地甲將原被一併送請上海縣訊辦晚堂經裴邑尊集訊之下以楊等恃强滋擾喝令各笞三百板荷枷示衆俟其知悔釋放柏斥退○俞小山控族人布泉硬取花子一案經裴邑尊訊明誣控情由當將小山責押在案前晚復經邑尊訊究小山稱刻己知悔嗣後决不妄控邑尊着具改過結交保釋放○金洪發因在油車碼頭滋閙屍塲經裴邑尊拘案訊責管押經列報章前晚邑尊升堂訊究金稱小的係安徽桐城縣人今有族叔金子麟情願其保小的自行回籍子麟稱小的願保洪發邑尊俯准所求着子麟具結保去 
[英界公堂瑣案]  
　　酒保高阿五訴稱日前王金洲周阿狗來肆沽飲應需酒貲四十八文飲畢付下鷹洋一元以爲抵押欲書押票伊等辭以無須旋由周來付錢取贖天幾王又來贖告以己由周贖去矣王堅稱洋銀由我交爾如何可任周來贖無奈賠出一元現在中途遇周問伊贖洋之事周稱日前由王囑伊代贖贖出當卽交王因偕往尋王向索賠洋王又不子是以交捕送案請追周供稱士囑不的向贖押洋隨卽交王收下不知王如何又向贖洋士供稱周確曾交下洋一元並不言明向酒店贖出是以又向贖取店中人告以洋己烏有因之責令照賠現在情願交還惟須遲十五六日蔡太守押令王繳到鷹洋始得釋出○日前宋阿美控稱小的無端被馮金福唐桂生趙金寳等拆梢由包探當塲拘馮唐解送案下蔡太守訊悉情由判將馮枷號二月唐枷號一月候再提趙金寳嚴懲此己列諸前報者也昨日捕房獲趙解送公堂太守飭提詰訊先由宋申訴前情趙供稱小的以後不敢再犯此次尙乞施恩太守判枷號二月○前報紀李阿照訴稱小的行至某處偶不留神致與陳瑞渭悞碰陳卽带兇毆擊以致傷及腎囊蔡太守飭差搓李至醫院騐明傷勢再行核訊兹經醫生騐得李僅受微傷垷將痊愈太守遂飭提案覆訊兩造各執前詞太守判將陳再押十天以候嚴辦○三百三十三號華捕禀稱小的奉派在留春戲園管門昨夜王阿狗入園觀劇不給錢文阻止不依致與口角小的被伊毆擊因將伊帶至捕房今特送案請懲以爲兇頑者儆至伊所供素與小的熟識小的曾欠伊錢文實係胡言並無其事王供稱小的素與該捕相識被該捕欠錢惟當時未立憑據今因向索無着以致口角紛爭伊驀借看白戲爲詞將小的拘拿送案蔡太守以王訴欠無憑判押三天以爲之儆○一百十七號華捕禀稱昨有人投捕房訴稱被楊木德毆傷爲此拘楊暫押一面送其人至仁濟醫院就醫告以今日務須投案豈知其人竟不投到不知尙在醫院否蔡太守提楊研訊楊供稱小的係浦東人不敢行兇叩求明鑒太守以原告不到飭將楊交保 
[法界捕房瑣事]  
　　前日有一野鷄　車停在小東門外攬得一客端坐車中馬夫隨舍而○他廣爲招攬馬以無人控勒遂致溜韁馬夫飛步追來馬又驚而跳躍坐客一經顚簸卽由車中跌出以致砸傷手腕皮破而流事爲巡捕所見將人車一併拘送捕房捕頭着送受傷人至仁濟醫院倩醫生爲之敷治馬車及馬夫概交的實之人具保○羅掌牛控妻子王氏捲逃一案曾紀報端當葛同轉庭訊時王氏供稱小婦人悞信沈三夫婦巧語花言謂可嫁吳淞某營官爲室同轉因飭包探郁廷湘拘沈歸案昨晨該包探帶王氏至小東門外四十一號門牌花烟館内將沈拘獲送入捕房捕頭飭押候解送公堂訊辦○有江北小車夫數人中途打架各逞而氣雄赳赳誓不俱生巡街捕見之恐致釀成命案遂拘獲二人送入捕房管押備頭向之研詰二人略訴情由捕頭念其釁起細微申斥一番釋之使出 
[分發人員騐看名單]  
　　鄭工事例擊籖分發主事荆震生山西○海防事例掣籖分發主事游汝賢山東○籌餉事例掣籖分發同知崇熙鑲紅旂漢軍○鄭工事例指省分發知府周聨慶江西湖南知縣許崇貴廣東安徽州同汪福蔭江蘇東河州判徐永恒四川雲南府經歷夏維垣安徽湖南劉實康廂黄旗漢軍山西縣丞葉蕃順大山東姚敷典湖南江西金鼎江蘇廣東六品銜畢寳煐浙江直隸州吏目劉榮綬順天山東巡檢龍寳璜廣東廣西盧長溥順天山東刁鴻恩直隸山東崔曾蕙直隷山東福涵正紅旂蒙古江蘇王永萱湖南廣西尹覺先湖南山東錢樹煥江蘇湖南周曾萬河南江蘇蘇長德直隷山東典史周逢吉湖南廣東劉榮茂湖南江西王錫章湖廣西葛承元浙江江蘇沈雲駰浙江湖北馬徵遠浙江山西○海防事例指省分發縣丞王克均浙江廣東敖鴻勳四川北河典史王建勳順天河南高本錡浙江廣東○籌餉事例指省分發同知汪相龍浙江南河鹽大使凌錫祉順天山東按察司經歷蔡煥章江西廣東縣丞景昌止黄旗漢軍河南童廷珍安徽直隷州吏目世培正白旂漢軍山西巡檢狄瑶江貴州雲南從九品孫多照安徽江蘇○勞績指省分發道花翎二品頂戴聶緝槼湖南江蘇鹽運使銜魯伯陽安徽江蘇馮芳植江蘇江西知府三品銜蔣實英廣西雲南同知花翎玉堃正藍旗漢軍吉林知縣藍翎朱佩馨湖南江蘇布政司經歷同知銜何亮采湖北廣東巡檢藍翎胡廷鑑湖北江西李崇恩山東山西從九品李道著湖南雲南陳卜昌四川雲南羅登綽四川甘肅○記名呈請掣簽分發直隸州知州鄧葆華江西○俸滿呈請指省分發同知四品銜蔣夀齡浙江直隷知縣陳禮森浙江山東○恩廕呈請指省分發通判楊益年河南山東○進士呈請指省分發知縣劉熙湖南河南○教習呈請掣鐵分發知縣王金鑰直隷○孝廉方正呈請掣籖分發未入流李齡福建○應補呈請分發鹽入吏劉瀛順天廣東直隸州州判衞巂康山西河南從九品繆楷浙江直隸未入流齊耀　安徽廣東劉樾雲南四川李鴻慈山東山西 
 
 

Page 4

 
 
[皖北三府州利弊說]  
　　嘗考全皖大勢皖南多腴皖北多瘠皖南地狹山多更無曠土所産足以資民之食皖北地曠田磽所産惟五榖無他物合安廬頴鳳六泗滁和　州縣而論他府州尙有土物津貼而鳳滁泗三屬每年所賴者爲午季爲秋季禾麥雜榖外更無有焉旣不蠶桑又不樹藝素鮮盖藏更無餘蓄素乏殷實之家商賈之業流亡外境者有之就食遠方者有之誠所謂冬暖而兒號寒年豐而妻啼飢况復濱淮易潦山田易旱十年能穫五年一年得穫兩季盖亦鮮　近年皖北一帶務農之家十畆每種二三畝罌粟收割土漿半以售錢半留自食雖荒村僻境吸烟者居其七嗚呼正業弛農功廢失時曠業孰非此階之厲乎按鳳陽之臨准懷遠夀州鳳臺泗州之五河其地平陂傍長淮每恃淮水爲浸潤以及鳳陽之宿州靈壁泗州虹鄉其地平衍亦種麥及雜榖　稻田昔藉汴濉兩河以資灌漑自兩河就湮每恃雨水調匀定其豐歉偶值大雨時行悉成澤國登塲之榖往往漂失鳳陽之定遠泗州之旴眙天長滁州之來安悉山田以稻爲大宗全倚塘壩蓄水有力之家歲時修築尙可無虞倘經月無雨亦等石田具貧窮無力者無論矣滁州全椒圩田又以江潮大小繫安危朱家山河雖開縱有利益藉以通舟楫梗商賈則可若恃此水以益田疇恐未能也然水涸沙鬆　未能垂永久所謂皖北三府州倍瘠於他屬之實在情形也其不能耕三餘一者良由田地之不足恃以至大則蠲賑少則撫恤幾幾乎無歲無之亦可知其大勢矣然則如之何而可曰欲興其利欲厘其弊苟不因陋就簡順勢利導則萬萬有難行者果於濱准及平衍之區多植榆柳性不畏水又衞民居舊者摧而新者補售以爲薪不無水補至山間隙地甚矌種桑種茶以及多種柏樹榨油由桑而蠶旣耕旣織民鮮游惰女紅亦勤矣瀕江多種盧薪更可以護圩又可售爲柴足資貼補再於朱家山河時時疎導船貨通行利亦溥哉若夫汴濉兩河事關豫吳皖三省前經興辦而未果者倘能調撥駐防各營挑濬歸湖而溝洫仍督責各堡經緯旣通支脉自暢其利奚止什百試觀每年湖水小時淮北鹽船均需起撥票販節節不便得兩河之水以濟之鹽務頓興帑藏攸賴不誠兩收其益再於張福口引河疎深導淮由雲梯關入海此後淮無漫溢之憂湖有安瀾之慶不獨鳳泗隱受其福亦免淮揚剝膚之災矣乃或謂種植每患偷竊不得其法不易生活上果頒妥善章程於守令守令復責成於各鄉保領種註册或年一察勘抑三年察勘騐其增損嚴定賞罰事切身家有不樂於保護而互相查察者乎從此人甘作苦事少荒嬉遊惰之民鮮烟霞之善去禮義出於富足械鬥之習潛消其利益不綦重乎又謂踈濬　道防軍未必樂爲果法令出自上官爲民興利且經三省籌商衆擎易舉誰弗荷插肩鋤各致力於溝洫者皖徐接壤民情强悍倘歲有所收不數年間盡成富庶孰肯甘心爲惡自罹於法　也耶夫如是也一時興復百世利權想當軸者定肯爲蒼生赤子造無疆之福也余斯邦人也敢不謹抒管見以兾操政要者幸垂鑒焉 
皖北硤石山樵漫稿 
[來信照登]  
　　鐵路之利國利民誠當今時勢必不可緩之要務也顧所謂利智者信之愚者疑之然始雖疑之終必信之謂非民可使由不可使知乎惟現定開築之鐵路自京西蘆溝橋以迄湖北漢口鎭界連燕豫鄂三省亘長約三千餘里軌道所經平坦之地居多卽有廬舍邱墓亦易於避讓至於山嶺崎嶇間有礙道勢必穿洞鑿平方可安置鐵路設有拘泥者謂地脈不宜損壞地氣不可穿洩如岐山崩而周衰砥柱折而漢厄皆其明證似不能以風水無憑一語折服其心况大而省會州郡小而鄉里村集皆有來龍過脈聨絡蟠結於其間且脉行於左而山或峙於右脉過於前而山或峙於後要必詳愼辨識避其過脈乙要道攻其不礙之閒地方不致戕害龍脈故度地布置須有講求地勢者隨同履勘或考該邑志乘或訪該處紳耆可繞卽繞可避卽避在鐵路稍爲歌斜所費無多而庶民賴以保全永應何極總期有裨國計悉洽輿情則由此逹彼一無妨碍矣允望沿途各州縣預與各屬士民明白開導剴切曉諭俾天下之人無分智愚咸知此路之興有利無害則人心自無猜忌而工程可期鞏固至利國利民之實效請拭目以俟大工告成之日無待預爲贅叙矣祈貴館删潤列報供當　　擇不勝禱盼之　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[中秋對月有感作塵鳳夀]  
　　凉風瑟瑟透羅紈幾襲單衣尚怯寒萬里無雲增客思一輪如鏡撩人看銀燈燭炧銅　滴金鼎香銷寳月殘值此良宵偏寂寞凄清獨自凭雕欄[  聘三詞客稿於蕴寳樓]  
[題張玉田先生松鶴伴琴圖并代徵桂師夢畹玉和]  
　　清閑吾愛張京兆淡泊怡然意自如只有雅人持雅操是眞　客慣幽居高山流水非常調古鶴蒼松第一廬先生又號琴松鶴廬主琴韻他時容竊聽此間可許暫停車[  藴寳詞人周聘三]  
[村罟四時樂五言四首錄請高昌寒食生大吟壇哂政]  
　　不盡村居樂春從柳外歸關心數芳信適體換輕衣睍睆鶯兒喝差池燕子飛溪頭新水漲網得鱖魚肥不盡村居樂門庭靜緑苔何風皆有韻竹露淨無埃灼艾驅蚊去移花引蝶來納凉池上好邀月共徘徊不盡村居樂山光接水光沿溪蒓菜熟繞屋稻花香瘐蝶眼衰草寒蟬噪夕陽登高時節近籬菊又舒黄不盡村居樂氷窓日影紅擁衾人晏起磨硯火微烘酒煮黄封熟詩吟白戰工笑他名利客驢背去怱怱[  武陵漁隱就正草]  
[己丑立秋後一日氣短英雄招同古香吟館主飲於酒肆率成二絶卽請粲正]  
　　酒樓邂逅兩名流那得鴻無雪爪留更羡主人同北海千觴不讓醉鄉侯前身悟否是微之風雅翩翩譽一時賦到無題詩入妙魂銷神出不禁持[  廬山舊隱甫草]  
[近况寄明州歐陽鑒帥蔡滌峯上舍]  
　　佳節每逢客裏過中天月色鏡新磨貧非病也醫無藥情爲痴兮敢有魔老去才疎詩意少年來債欠酒錢多寒經瘦骨嫌衾薄終夜徬徨喚奈何閱歷方知入如難囊空金盡故交闌才名徒負頭顱秃家况蕭條手足單道義交從文字見恩仇且作畫中看茫茫大地難容我惟有諸公見肺肝[  氣短英雄]  
[安慶府六邑赴省應試文武諸生經助東賑細户另登清單]  
　　安慶府學正堂程廣文銀六兩又兵房給費木洋一元潛山縣學正堂方副堂汪合助本洋十元宿松縣學正堂蘇副堂朱合助錢二千文太湖縣學正堂汪副堂曹合助曹平八兩二錢五分五厘桐城縣學不書名二户各錢四千文○另募上元縣王慈和英洋二十八元又募不書名英洋一元錢一千八百文湖南湘潭周顯隆本洋一元江寗汪寳田本洋二元又陳楚樵錢八百文湖南長沙無名氏英洋一元錢八百文當塗文定堂錢一千文楊瑞甫手强恕堂英本各二元○龍門街柜捐問竹舘生錢一千二百文不書名本洋一元曹姓二百文諸不書名共三千九百五十八文不書名本洋一元銀三錢九分無名氏英洋二元諸不書名共二千七百另七童道甫本洋二元不書名本洋一元陳信義四百諸位共七百三十四諸不書名英洋四元錢九百○六邑同仁另募太湖曹本洋一元望江龍錢二百四十宿松方智信堂二百宿松高都事六伯潛山聶四伯桐城周炳寰五伯吳崇德堂本洋一元方志學堂孫福蔭堂二户各五千太湖殷炳恆本洋二元劉盛昆四百吳崇讓堂本洋一元劉昉四百桐城方紹翼堂五千陳不書名本洋一元懷寗盧奪標堂英洋二元張墨林一千六百桐城葉一千王菊如本洋一元葛抱朴堂楊瑞甫吳懋官程桂馨四户各洋一元胡照青陳鏡波徐茂茂三户各本洋一元吳潤之錢一千蕭辰波四百西湖散人八百太湖一百宿邑縣試文生畫保時由廪保李巽梅槐三姚寅黄飛璇王良臣羅厚又賀元稀王開運沈文炳黄修礽沈鴻騫陳文黻張輝晏唐秋黎逢旭丁作霖宋戡張燦樞高駿烈楊漢庚何清宋洛徐光斗二十三位共錢十千縣學書斗三千六百不書名本洋一元○高駿烈手不書名五百又四百六十又四百不書名二户各三百又二百四十又二百廿張佐東二百十梅芳林不書名二户各二百王諍臣一百三十鄭惠均石不書名戴不書名唐南村關萬選不書名八户共十三户各一伯諸不書名共三千三伯另二○望江縣院文試盡保時由廪保陳樹屏曹英方泉檀先澤檀國楨章文瀾陳鳳嗚金麟金蘭江馨憻植泰王廷桂夏甘霖夏運昌吳榜吳合璧胡星渠胡鞏童文梓楊常春范瑩廿一户共募錢廿六千五伯三十七檀蔭吳不書萬象涵童不書吳不書胡鞏胡鞶不書名三户十户一百胡苐新三百又武試楊長春二日方泉二百又手七百八十三陳樹屏手八百金蘭溪二百四十夏運昌九十童文梓一百八十范瑩三百三十金麟二百七十九○又濳山縣院文試芮吉蓉汪俊葛金元張謙楊樹甲朱鴻槃劉子鳳余受之朱俊吳晉元余在鎔胡紹蘇吳芽儲濟寛徐越王造純注驥材徐癸身柳士題宋攣如叚席珍林蔭棠朱之俊聶明照程試鋒程芹藻周際清劉灼焰朱子駿余情芳儲藻嗚余宜均韓承敬儲璠王松共捐募錢十八千七百不書名本洋二元二百胡式齋一千二百五十二儲濟寛一千一百王四沅堂一千吳晉元八百汪俊六百餘庚五百余不書名四百廿一余石樵叚席珍周際清三户各四百不書名徐越二户各三百不書名二户聶明照劉子鳳吳弟林蔭棠芮琴溪楊樹甲八户各二百儲不書名董登壇徐根瞿三户各一百五十儲香明沈不書名二户各一百三十不書名一百另六一百另五劉不書名徐鴻劉不書名王三槐堂胡記儲公枝含汪煥章楊記陳記程記李記方姓周姓程姓聞記劉灼焰不書名十八户共三十四户各一百諸位不書名共十一千六百九十三又武試儲藻鳴三百余情芳一百五十朱不書名一百八十又一百六十徐癸身三日十林蔭棠二百四十余誼均二　七十吳第一百八十王造純七十五徐越一千葛金元五百八十汪驥材一伯五十劉灼焰二百三十程姓六百朱周共一千另二十二文段席珍三十文胡獻廷一伯五十文○桐城縣院文試蘇鶴峰蔣鐵如陳竹樓胡中天伍鶴梅張木齋吳廉甫周小溪八户捐四千汪瀹齋三千九百文童毅甫三千七百都野秋三千六百宋儀卿三千七百四十方印潭三千五百四十吳魯門三千五百劉杰臣三千四百汪南坡三千三百朱覲卿三千二百何問岩三千一百葉直生三千光臨川三千四百胡問蕉二千九百募朱保善一百唐雪帆二千六百朱海門二千四百鄧芍生二千六百吳夢軒二千五百方儀叔三百本洋一元不書名本洋二元又本洋一元楊不書名吳子孟二户各五無百文名氏三户吳子叔共四户各四百文慈瑞堂胡王北二户各三百文不書名汪鳳池無名氏丁保倫白少璞童啓仁張事敬龍衡南吳書田光步靖唐少川十一户各二百文不書名五户向姓梁善修李姓方世德韋正康何耽光方恭安張漢良方子雪張紡顔汪宏模張姓王翰藩錢國寳唐紹堯程超張文敬陸紹游張傳中張德懷念五户各錢一百文諸位不書名一千三百十七文○懷寗縣院文武試甘沛軒王子峰王蔚岑胡兩亭吳冶山産烈文郝甫廷鄧南廬劉書農黄道修宣子班程半川張澤之孫曉峰丁淵伯鄭佑查子餘潘仁山董蘭溪鄭竹菴葉炙夫馬漁洛江月樓宗舒文胡心源汪堯甫凌子川王鶴儔楊翰卿丁吉卿張績臣程理棠丁保卿丁聚奎三十四位其捐錢十千二百係學宮折伙傢食捐助○各廪保及各學伸董送正副堂老師折席共捐十六千○張績臣募諸位不書名四千六百菱不書名一千四百高姓六百路衡鑑四百文陳嘉謨王二户各二百胡森張廷杰二户各一百○董蘭溪本洋一元又募董光朝一千楊子青六百黄郡顔姜體經二户各四百陳試桃董殿英二户各三百董鑑塘董坤燃二户各二百賈辛一百六十董鍾秀江亦清董瑞褀賈芸潘　王弼潘燦然董麗生董存牲董其詎劉鈺董增炳董甲木王燮琨潘銓十五户各一百諸不曹名九百四十○郝甫廷易諸位不書名四千三百五十文武郝姓陳爲龍郝忠義陳士魁四户各二百不書名二户各一百三十郝建元郝申陳林郝元郝振烈郝夢嬙徐良泉七户各一百各位四百○丁淵伯募文武丁不書名二千諸不書名一千五百六十九丁樹松諸武生二户各二百文丁姓楊姓鄧若泉趙廣誠章同冕程先民丁開甲七户各一百潘仁山助八百又募諸不書名一千八百李怡曾一千王簡四百姜文彬洪夀棋潘賢思三户各二百李芬芳一伯五十程雲峰一百三十潘良常潘樹榮潘燭坤潘浚潘術梅潘之幹李蕚樓潘佐瀛陳道儀潘望庚李兆麟林濤十二户各一百○甘芾軒募各位不書名一千五百六十陳占鰲四百不書名二百十李繼白二百不書名一百五十不書名二户各一百廿孫織陳昌啓裴棋楊繼琥不書名三户共七户各一百各位一百五十吳冶山募各位不書名一千八百四十六文武生二伯五十文武二百劉文炳劉森劉校書陳球琳彭安程玉珍不書名七户各一百鄭佑卿募各位不書名一千六百四十五武生一百四十詹培元堂一百五十朱應龍鄭清二户各一百文○查子餘募諸位不書名一千四百九十四文張甲元四百文武生一百五十文黎忠貞二百文不書名查鴻飛二户各一百文汪堯甫募諸位不書名一千五百四十二文李興一百文楊翰卿募諸位不書名二千一百十三文武生四百楊成烈一伯五十文楊啓文本洋一元産烈文募諸位不書名一千四伯八十文善炎二百産逹産紅　王恩照王濬王爲貞産嚴劉澄源錢儉廉王笑山王樹檀葉夢琴范文鳳十二户各一伯文王笑山三百文○程半川募程廷璋八伯諸位不書名二伯三十文洪維褀二伯文程彤瑞王臣二户各一伯文江月樓募諸位六伯七十文程鼎元五伯文江錦城二伯張棟才江鍾其二户各一伯江崇本堂本洋一元○程理堂募諸文生一千八伯伯十二諸武生五伯四十○王蔚岑募諸文生一千五伯廿諸武生一伯八十許爾選五伯五十陳際清錢寳翰二户各五百不書名三百吳鎔徐正隆余炳煌陳澤陳熾五户各一伯○鄧南廬募鄧不書名鄧若頴二户各本洋一元諸位不書名四百寗　堂寗輔臣二户各二百楊華森寗恭保張孔炤三户各一百○胡南亭募諸位不書名共一千三百八十胡心源募各位不書名九百八十朱孔　四百丁炤一百廿文潘西堂募諸位不書名一千二百戴炳仁五百武生二百○丁吉卿募諸位不書名一千六百八十四不書名六百方恩榮潘郁馨夏進履李茂榮李樹人五户各一百鄭竹菴募諸位不書名一千九百七十武生五百七十文武記口户各一百韓潔渠二百又募諸不書名三百九十李序賓一百馬漁洛募文試諸位一千武生一百廿○凌子川募諸不書名一千另九十二武不書名三伯廿二江旭旦一伯張澤之募諸不書名九百九十張翠華一伯○宗舒文募文諸不書名四伯八十武不書名三百九十余雲坡程璧二户各一百○了聚奎募各位不書名五百六十武不書名三百丁憲李丁飛駕二户各一伯黄道修募諸不書名八伯十五此不書名四百廿黄學珠黄爕黄新民黄兆蓉舒景福黄濟川六户各一百○宣子班募諸君一千另三十文朱杰稽鑾坡二户各一伯諸但二百○丁寳卿募諸不書名六伯八十葉炙夫募諸不書名九伯六十四程宣葉三成二户各一伯諸記六十劉書農英洋一元又手阮志晉本洋一元方在甲一千明經堂四伯阮學周二百張超郡胡仁沛二户各乙百諸位不書名一千四伯五十四武試諸位二伯九十二文○孫曉峰募諸位不書名一千五百文王子峰募諸不書名八伯廿九不書名二伯九十文又一伯六十又一百三十不書名陳銓吳志强夏樹梅夏鼎鼐夏登亞夏瑞雲余炳劉盈科王起余兆祥余濱川汪效金汪烈成王登雲王子欽王國選王雲龍十八户各一伯○王鶴儕募徐作舟英洋一元盧詠丁步雲徐士信徐均不書名五户各四百陳兆棠王喬二户各二百王榮一百萬錫麟三伯諸不書名一千四懷寗自行欒助王澤誠英洋二元張詒謀堂方慶堂鼎臣鼎銘合方少安四户各本洋一元王秀良英洋一元李鍾杰張樹均不書名二户各八伯陳不書名六伯張培之胡連奎二户各五伯不書名汪子椒胡尙誼許禹門程康榮五户各四百胡啓　三百吳由章操樹聲路子昶凌宗海劉夀山不書名四户李百純胡恆香丁樹王思增共十三户各二百程瀛波一百四十邵小村楊錦不書名五户方不書名曹惠風程道南張榮澤張甲第楊賢俊劉灼卿劉柏衡楊夀其馬慶勳於燦胡芳甲李中霖葉馨王虎卿王治嚴方林無名氏鵬何翁宋不書名宋氏張心起周小圃楊繼英王又岩羅余合共二十四户各乙百無名九百諸他不書名十四千八百九十一○安郡合屬七邑新進文武元宿松黄記本洋一元四百羅兆昌望江劉海旭太湖陳其昌豐熾昌石積廣桐城朱錦　李惠泉汪連澘山張作銘傳夢良懷寗朱杰董自芳蘇幹如朱占南武元許在明陳金魁十六户各四百○潛山學新進文武元金樓本洋一元儲澤深五百汪爐青操坤劉國鎭陳倫葛來朝葛明春王心錦王成己七户總本洋二元一百胡錫庚一千二百六十三徐鴻三百廿儲泮香五百九十張大獻五百汪愛堂林繼唐徐緒先操鼎臣涂習傳高龍田陳庚辰謝式儀徐青蓮黄金玉余豹董金魁馮百金葉星球徐飛來江子林汪炳煥聶楠汪虎臣馮魁元程大鵬二十一户各四伯隱名方魁樓汪于澤三户合助本洋一元一伯太湖學新進文武元王宏祖一千石策胡鳴盛朱燮喻榛童隆學顧繡裳劉皖何祚虞吳鑫黄鄭僑超詩决李春第李兆元李瑞褀趙隱名王祭虞鳳陽俊潘鉻祝和暢施用翰李毅求二十乙户各四百曹啓之三伯望江縣學新進文武元韓則琦倪世師龍蟠曹雲煥檀曾傳彭燮臣查試峰虞璋徐兆桂陳日升程文耀王文炳鄒文甬童旋金雙橋湯盤王文用楨擅廕方蕚堂周壬丙楊英劉炳余鴻韓世魁劉定榮王興魁彭榮魁二十八户各錢四百桐城縣學新進文元胡鑄爐方岱蘇廷光汪先昕白乃清方淦陳廷耀七户各四伯○宿松縣學新進文元各位不書名五千九百不書名四百各位不書名二千八百諸記二千五百○懷寗縣學新進文武元陳祭清十千一百徐蔭堂一千汪旅彬胡鑫丁淦霖院志普四户各六百徐銑盧詠董人楊再安龔蘭芬蕭成楊列楊造文韓雲鴻江錦城江榮升查興發孫清蔭堂十三户各四百○以上總計　平十四兩六錢四分五厘錢四百八十七千七百六十八本洋五十三元英洋四十九元○○另籌使費汪海春王仁山二户各一千祝瑞亭汪愼夫程琴軒元熾堂楊明經堂胡半川六户各錢三千二百徐燮和英洋二元陳小山阮心田舒怡生三户各英洋一元總錢廿一千二百英洋五元除付筆墨紙張捐啓刷印辦票等共支錢十八千八百七十九洋二元凈餘錢二千三百廿一洋三元併入東賑○○統共實計英洋五百三十二元九角七分四厘于五月廿六日由安省太半局交到英洋三百元又于八月初六日由揚州福和祥莊交到英洋二百三十二元九角七分四厘合併聲明 
 
 

Page 10

 
 
   
 
