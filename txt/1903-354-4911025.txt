# 1903 - 354 - 4911025

 

Page 1

 
 
[敬募山東急振]  
今夏山左利津縣南岸漫决被災極重上游費縣平隂范縣東阿等處臨黄民埝衝潰無存隄内各村莊淹斃人口漂没資糧不知凡幾此外東平州被淹四五百村烟臺亦大水傷人不可勝數哀鴻千百萬呼號於洪流巨浸中一飽難謀情殊可憫邇更北風凛冽飢寒交迫身命尤難倖全勢必弱者溝壑喪身强者干戈盜弄言念及此可爲寒心所望四方好善君子顧全大局慨解囊金庶敝所得免爲善不終而垂盡飢黎藉得出水火而登袝席救人救澈古有名方迫切哀求諸維德鑒 
[恭印諭旨告成]  
　　拳亂旣息朝政攺觀王言如綸宣布遐邇本館覓得光緒二十八年諭旨敬謹排印刻己告成裝釘紙張與前一式薄海内外有欲恭聆渙汗者請臨英界三馬路申報館及申昌書室本埠外埠各書坊備價購取可也每本計收工料洋銀三角正 
[辯日本徵召後備兵之誣]  
　　邇者中丁珞日報咸鋪張揚厲謂日本將與俄人相見以戎衣或且過甚其詞一則曰日人之服賈泰西者己得政府電音令速歸供後備兵之役再則曰日人之設肆滬上者日内擬將各貨貶價求售以便回國當後備兵嘻其眞未識日本營伍章程妄騰口說者哉攷日本徵兵之制分爲四等男子年至二十卽編入隊伍服役三年分置所管鎭臺勤加操演謂之常備兵其有未及三年精於技藝者特恩許其畢役在管六閱月擇身材强壯品行端方曉暢戎機技能出衆者擢爲近衞軍旣滿三年遣使歸農每歳一回召集於合宜地方使之演習謂之豫備軍是雖入營服役己届滿期若遇戰爭仍必調赴前敵再閱二年有半則退爲後備軍其演習與豫備軍同設值全國大舉時常備豫備一軍不敷調遣則亦編爲隊伍守戍地方洎期滿而退爲國民軍則無須演習至萬不得己仍令之執戟荷戈蓋必年至四旬始得免於戎事焉中日之役由牙山而鴨緑江而遼東而劉公島節節進占綿長數千里到處安營然且後備之軍未經調出安有兵刃未接而先調及後備兵者我是以謂出自謡言全無實據稍有見地者萬不信以爲眞也然則曷爲而有此謡傳曰此特日人之好事者爲之也日人素以豪俠自命前者索返遼東一事旣見辱於俄人今兹俄占奉天大有實偪處此之勢一時民心憤激朝野上下胥存滅此朝食之心特政府保泰持盈深知戰而勝俄後患將無紀極苟敗也必至英名掃地迫而爲城下之盟以故寍甘含垢忍尤未敢輕於一試耳然則俄日終於不戰乎曰是難逆料特目前則决不至於交綏何以見之日本國於亞細亞之東地輿之廣袤不及俄十之一民人之繁庶僅及俄十之二三陸軍海軍雖近號雄强其數亦不如俄遠甚前之得以勝中國者特一鼓作氣亦以中國營伍過於窳敗不堪耳今者戰勝之餘威名大振一旦與虎狼俄遇卽胥常備豫備後備國民者軍敵之猶懼卵石不足相抵矧安有驅巿人而盡從戎者乎其不肯貿然開戰者一也矧俄之視奉天己成囊中之物其於高麗則可得可失無足介懷日本志惟在於高麗通商但使俄人不渡鴨緑江而東則奉天之失惟中國失之奉天之得亦惟中國得之在日人如風馬牛之不相及誠何愛於孱弱不振之中國而必欲開罪於俄人其不樂决然開戰者二也抑今者俄人之窺伺西藏非愛藏地也實圖進偪印度耳印度爲英之藩屬英失印度則不特利源頓涸且亞東之道勢將梗塞不通故必出全力以爭之英旣以全力抵俄人俄方備英之不遑安有餘力以及日本雖日英互約此國有事他國應顧同盟之誼起師應之然必俄人另合一國以抵英人日始得出而襄助若獨與英抗則日仍守局外中立之約不能顯爲奥援乘此英俄鷸蚌相爭日人正可休兵息民保養元氣阜財經武以待事機我是以知目前日之與俄當無戰事也日與俄果無戰事則常備豫備諸軍土且咸得執冰釋甲而嬉安有豫調後備軍入伍之理蜃樓海巿特用以淆昧於時勢者之心稍識事機者直不值一哂豈有悮聽而悮信之者哉顧僕尤有說焉泰西各國類舍募兵而用徵兵謂爲人盡從軍每向我國多方誇耀僕則以爲惟常備軍日勤操演其銳氣自不可當降而爲豫備後備二軍歳一合操操亦不過數日自餘咸在家營業無暇留意戎機至國民軍則并合操而廢之驟然召赴軍前技藝生疏安所得而臨大敵雖有兵之額無當於兵之用誠不若中國之隨時召募但使統帥勤於訓練則卽閒居無事之日亦無殊大敵當前而謂募兵愈乎抑徵兵愈乎今日本盡師泰西之法雖兵額多於召募而旣退爲豫備後備卽未必能人人奮勇陷陣衝鋒以抵俄人恐難制勝我用是知俄日之不出於戰而日人召集後備兵之事由於各報妄騰口說等於海巿蜃樓也 
[本館接奉電音]  
　　昨日午後三點鐘越二十分時京師飛電傳來上諭三道敬謹譯登○十一月初七日内閣抄奉上諭江西學政吳士鑒奏考核教職據實舉劾一摺候選知縣南昌府學教授李明鏞著在任以知縣卽選前龍泉縣訓導胡發珠著以知縣升用署年縣訓導嵇鏡中著賞給五品銜候選訓導謝琦著以訓導卽選瑞州府學教授劉文藻頽老龍鍾難司訓迪著勒令休致欽此同日奉上諭近來督撫動輒奏調人員並有此省方調彼省復又奏調者其中難保無請託徇私情弊各該省候補人員甚多何至乏人任使嗣後非軍務省分不得紛紛奏調以杜倖進欽此同日奉上諭本日召見之遇缺儘先選用道于振江著以道員交軍機處存記欽此 
[電傳宫門抄]  
　　昨日午後三點鐘越二十分時京師友人專電告知本館云十一月初七日皇上召見軍機大臣及于振江 
[續直隸天津府知府凌太守福彭禀陳日本監獄規制及罪犯習藝事宜纛]  
　　日本監獄之制名目甚繁其大别有四一曰未决監二曰决監三曰民事監四曰懲治監被人告發候審者爲未决監審實定罪示期監禁者爲己决監債務詞訟則歸民事監游惰無賴則歸懲治監其管理之法各不相同而其主義則在於羣分而區别之使之不能相通 
 
 

Page 2

 
 
海陸軍之犯法者爲軍獄監抑制甚嚴防其翻越商民犯法者均歸於民獄監入監以後及帶鐐鎖教之習藝其工塲操作分別罪之輕重罪輕者位之習織布織草席裁縫刷印等工稍重者使之搓麻繩琢石硯更重者使之濯糞具其尤重者則爲繯首行刑之地在獄中另建一屋每年犯死罪者一國之中不過二三十人囚徒不率教者减其食物食料麥四稻六分爲九等以木量乘之减至九等不過麥飯一丸耳飢苦之餘雖有桀鰲不馴者不能不俯首就法囚徒可以寄住於親屬先呈監獄官看過允許方發獄墻有石穴數處陋以鐵網囚徒有親屬來監看視警兵引至穴中 
與四徒面談不能傳遞各物入監之日洗濯易衣未定罪署者尚民服己定罪者則一律衣赭衣上下皆一色囚徒未定罪戴以草笠笠詹深可覆 
面不令人見以養其廉恥此次卑府查考監獄祗看男監其女監僅能外望監中不許接談闃寂無聲工場中祗聞機織聲鋸木聲琢石聲棰鐵聲 
不聞人語巡官佩刀擎槍有破越逃走者准其拔刀放槍格殺弗論囚徒犯案事由書以竹簽懸獄門命門盗等案十之一僞銀幣假文書等案十 
之六七有童子僅十五歳而僞造官文書者獄囚多少無定數東京一獄乃收至一千九百餘人他可類推然而出入雜作熙熙焉無怨容無倦色 
寛而有制嚴而不虐此日本監獄制度之大略也監獄之建與巡警相爲表裏有四宜六忌宜潔以資衞生宜整以便瞭望宜分以絕引誘宜堅以 
防破越忌穢疾病傳染死亡必多忌囂人聲嘈雜易滋事端忌暗深夜昏黑艱於巡察忌近巿囚犯之地四圍必需隔絕勿使惡習染人忌引火之 
物冬爐夜燭當置之監門之外忌與瀦水沼澤相接夏秋霖雨牆壁易於傾倒故建築監獄必先擇地其圖式有扇面形十字形　字形星光形各 
種而便於巡察宜於衞生者以十字形扇面形爲最蓋即西人所謂分房法也監房工場之外有事務室接見室教誨堂訊問堂浴堂黑屋各有位 
置皆宜與監房相連絡便於巡視惟庫房及陳列工藝所在監牆之外大門之内監房有中央看守所如扇面形則在柄處十字形則在中心巡官 
巡兵晝夜輪班察看外牆高約十六尺無城垛而有木屋設於四角以便巡兵站岡牆垣不必厚蓋監内嚴於形護則外牆厚一尺六寸己足限制 
其病監另建一處與監房工場離隔約可容在監人百分之五其運動場癲狂室屍室設於墻内一隅之地犯法之幼童游手失業無家可歸者皆 
拘於此另建一所監房工場不相混雜有體操及教書各課查看至此監獄官請閱其體操尚能如法女監亦另建一處其司理者爲中年寡婦與 
男監有别一監之中必有一樓可以俯瞰全獄此日本監獄建築之大略也[  藁仍未畢容再續登]  
[委護提篆]  
　　福州訪一人云福建水師提督楊西園軍門因公赴省忽爾騎箕閩浙總督李勉帥以立委海壇恊副將朱恊戎必成護理提篆以資督率而一事權 
[禀陳方略]  
　　杭州訪事人云浙江泗安營統領姚副戎振榜於上月下旬某日乘舟至省禀見撫憲聶仲芳大中丞面陳公務蓋以彼處地當孔道時有梟匪出没其間深恐所駐勇丁爲數寥寥未免顧此失彼故不得不禀承方略以便施行中丞頷之立飭營務處添撥營勇二棚馳赴防所 
[嚴申紀律]  
　　昨由九江訪事人録示奏調江西差委統領常備前軍湖廣補有和鎭都督府世襲罔替一等輕車都尉岳恊戎所出告示一道爲特照録左方其文曰照得練兵爲當今急務而肅紀實治兵要圖本統領現奉江西巡撫部院夏札飭開墓常備前軍駐紥九江以固全省門戶雖所募弁兵尚未一律到齊而調帶前來及自行投効者己不乏人其自鄂調來者業經派有員弁嚴加約束不准出外閒游滋生事端而人類不齊難保無陽奉隂違潛出滋事以及並不收録假冐名色之弊當此成軍之始此等惡習亟宜翦除凈盡决不稍爲姑容當飭該管員弁隨時查辦因念九江地屬通衢華洋雜處商民輻湊倘防範稍疎深恐致爲民累合亟出示曉諭爲此示仰紳商軍民人等一體知悉本軍先後所到除不合章程之人不予收録外所有應募弁兵現均妥爲安插約束嚴明並派員弁常川在外稽查有敢違犯紀律一經查覺立卽拘歸本軍懲辦如或情節稍重以及假冒本軍名色無故擅入民房誣良爲娼聚賭逞兇强賖勒買訛詐兇毆等類早經會商地方官應立卽擒捕訊明送縣懲辦如本統領尚未覺查爾等己先知其果係所犯情節重大而又確有證據者並准投明鄰保捆送來轅以憑從嚴訊辦本統領言出法隨斷不稍爲徇縱致令有識者嗤爲紀律不明也其各凛遵毋違特示 
[淸查鹽務]  
　　廣州訪事人云粤督岑制軍以廣東鹽務積弊甚深爰奏設鹽務淸查局以藩運兩司爲總辦在籍江西補用道何觀察作昭爲會辦并奏調四川候補知府黄太守兆麟直隸州知州宋直剌聯奎來粤襄理擇定十月二十一日開局辦事其提調則爲廣東候補知府汪太守大鈞 
[續志粤省科塲舞弊案]  
　　廣省科塲舞弊一案前己歴紀報端兹又得廣州訪事人來函云上月十五日藩憲又飭縣將在獄之陸肯堂馬逮臣霍洪甫三書吏提案研訊馬霍同供諸卷均彚交彌封東所歸陸肯堂劉竹溪管理當時日與在逃之李百倍潘寶生陳耀堂陳汝生在小室中嚴密商議如何舞弊向詰便知陸初尚狡賴加以大刑始供聽從陳耀堂等之愚受李世桂賄託擡禁闈姓事成許酬洋銀四百元云云不知將來如何定讞也 
[示催捐欵]  
　　安慶訪事人云皖省每年應籌賠欵銀一百萬兩大憲遂蟻及各項捐輸特以巿景不佳各商戶未免多所積欠邇經懷甯縣鄭明府疉次出示嚴催略謂籌議各項捐輸爲抵解賠欵要需欵巨期迫不容稍緩查本邑捐數無多而收數日形短絀現奉上憲嚴催急如星火兹將籌議分局移設縣署本縣躬親其事爲此示諭爾商民食毛踐土具有天良赶緊將名下應捐之數並舊欠捐數一併備齊候司役收取如再延抗定卽差提押追不貸 
[靑浦縣試正案]  
　　靑浦縣試巳四志報端兹又得友人來函知正案業己頒發爰將前列二十名姓氏照録左方徐正常　王永甲　劉曾禧　徐寶璜　陳福萃　施恩霈　邵獻琛　盛毓桐　吕長齡　仲泰雲　李元晉　葉世昌　張世康　徐公明　吳謙受　倪　裘　李德盛　張澤涵　熊　飛　朱斯煌 
[覆舟慘禍]  
　　揚州訪事人云邇來揚河水淺水輪船上水只能至寶塔灣下水只能至五臺山十月下旬某日有某公司小輪船帶一心船下駛行至距邵伯鎭相近之鮎魚套纜繩忽斷其一而船上人未之知也依然鼓浪直前致划船驀地傾覆船中載客約四十餘人均深入波划遇救更甦者不及其半甘泉縣主沈大令聞之立卽鼓棹前往躬親履勘飭人打撈屍身旣又派照相人某甲將所撈各屍留一小像以便各家屬認領殮埋吁可哀也己 
[浙省官塲紀事]  
　　杭州訪事人云准補浙江寗波府知府喻庶三太守兆蕃現奉藩司翁筱山方伯飭卽赴任因詣各憲轅叩謝然後擇 
 
 

Page 3

 
 
吉履新署乍浦理事同知三祝堯司馬多接象後旋奉藩司翁方伯札委於明春入山採辦黄茶呈進以便解運入都呈進○省城需用硝磺全賴他省採購兹由防軍局憲委候補同知黄司馬樹藩前赴江西查探價值於本月初二日禀辭起程○釐捐收支委員張大令兆鏞現奉藩司翁方伯委署長樂縣缺所遺差務委候補同知陳司馬祖蔭接辦本月初一日大令交卸局務次日卽禀辭履新 
[皖省官塲紀事]  
　　安慶訪事人云日前安徽撫憲誠果泉中丞飭司庫備銀六萬數千兩委候補知縣王明府淸濤押解入京明府奉委卽由藩庫領銀裝鞘定於本月初押解起程○長江水師月餉銀皖省應按月報解所有十月應解者己由上憲委徐二尹鴻立押解至金陵矣○候補知府黄太守霽奉兩江督憲魏午莊制軍委充兩江營務處提調兼發審差随詣各憲轅禀知 
[上海官場紀事]  
　　昨日江蘇候補道舒直甫觀察因有要公由江寍來滬舍館甫定卽命駕赴道轅拜會蘇松太兵備道袁海觀觀察繼至上海縣署投剌縣主汪瑶庭大令延入花廳茗談良久而别○山東採運委員候補知縣汪海帆明府及新科進士吳利貞貢士均於昨日來滬趨詣縣署拜會縣主汪大令○本邑十六鋪巡防中局委員黄衡堂二尹西門外巡防局委員李浩然二尹浦東三林塘鎭巡防局員蕭馥亭二尹均於昨日乘輿詣縣署謁見縣主汪大令蓋禀陳境内冬防事宜也 
[捧檄讞案]  
　　辦理本邑大南門外粥廠委員姚殿卿明府近奉蘇松太兵備道袁海觀觀察札飭赴崇明縣署會審某布莊上控案件奉札後己卽日束裝前往矣 
[監司勘盜]  
　　日前太倉直隸州知州謝柱卿直剌派捕役押解行劫戴王氏家財物之盜犯王竹林葉老六兩口至蘇松太兵備道轅道憲袁海觀觀察發縣監禁昨日午刻升堂提勘王供小的係湖南某邑人駕舟爲業戴王氏家刼案並不相干實被悮拘叩求恩鑒觀察怒喝令鞭背四十下大呼寃枉不置供小的亦湖南人行刼戴王氏家時小的雖在船中並未上岸觀察喝令鞭背二百下始供認夥劫分贓不諱遂飭令在供單上蓋印指模與王一併發縣寄禁聽候備文解回太倉飭直剌復訊明確再行解勘 
[演習洋操]  
　　前日本邑江南機器製造局砲隊營帮帶張雨春千戎率同麾下健兒就營前隙地練習泰西步伐並教以口令以期陣法純熟武技精良 
[普照行人]  
　　本邑南巿馬路中所設電燈現經工程局總辦翁子文太守整頓妥貼曾於前日試騐居然大放光明遂示期本月初十日起開爐發電以期普照行人業己據情申禀蘇松太兵備道袁海觀觀察查照矣 
[尚賢堂欵賓記]  
　　今歳十一月初七日爲泰西一千九百零三年十二月二十五號蓋西教中所謂耶穌誕辰也尚賢堂總理李君佳白假英界六馬路格致書院欵接嘉賓鄙人旣荷折柬以招其高足秦君更媵以魚箋堅邀一顧因輟嫁綫乘巾車迤邐而抵書院時則斜月一鈎三星在戶視報時計方指六點而書院内外己明燈萬點恍如不夜城開矣歴階而升自廳事以逹耳廂廣列長筵花香茗冽凢箸李君弟子籍者不下百數十人或團坐或閒行或撫掌雄談或携手散策天眞爛漫怡然適然竊意當時泝水春風未必有此樂趣越二刻許主人肅客登樓惟聞樂聲悠揚渢渢盈耳則方出其新製以我華小曲譜入彼國洋琴也琴聲旣希主人語客曰諸君且住爲佳盍一觀泰西戲劇乎僉曰幸甚于是諸生興高采烈裝束登塲以瀛海排當作中華關目詼諧閒作科諢翻新一時觀者咸鼓掌鳴驩惜僕不解英國語言未克心領神會耳劇散臺上出華墨書籍玩具食物之類按名散給諸生旋有某君操京語述拳匪亂事口講指畫情景逼眞大旨謂皇太后天禀聖聰明燭萬里祗以在廷諸輔弼相約以虚言入奏鋪叙董福祥之若何威武義和拳之若何神奇扶淸滅洋若輩何等忠義以致浮雲蔽日大錯鑄成洎乎聯軍入京拳匪己四散無蹤而良民之死於兵鋒者多至八十餘萬罹此浩刦慘何如之所願嗣後中外輯和萬民樂利聖淸國祚於萬斯年云云誠可謂吉祥止止矣時己夜闌微有倦意乃辭秦君返客舍挑燈記之秦君名百里號穆輔江蘇江甯人卽依期爲李君撰講義者李君則名思籍隸美洲美利堅國 
[懷槍何用]  
　　積山書局主沈東橋前因與著名賭棍某某等賭博所負甚巨控經英美等國公共租界公堂前任讞員孫建臣直剌訊明判各罰銀一千兩近日沈復翻印中西譯書會所印之書控經讞員鄧鳴謙司馬籖派公差恊同包探張寶成拘入捕房隨在身畔搜出六門手槍一枝鷄心彈六枚捕頭大爲駭異著押候禮拜一解送公堂禀請訊究 
[獄犯墮樓]  
　　前有劇賊蕭某者行竊寄居泥城外之某洋人家金銀器物所值不貲及破獲後解經英美等國公共租界公廨讞員鄧鳴謙司馬訊明判永遠禁諸西獄昨日午前從樓頭躍下身受重傷立時斃命捕頭得悉急傳本圖地保前來備棺收殮 
[山東泰安府知府嚴佑之太守告災續電]  
　　東平州六保三十保被災至今一片汪洋未能種麥來源多去路少非講求水利不能去害自前祇能放振遞册者七萬數千戶不下三十餘萬口即核實删减約計對折亦有十餘萬口所帶十二萬與振翁三七分祇八萬金尚不敷東平之用至東阿平隂壽張陽榖范濮肥城長淸等邑俱無欵可放昨邀同善士二十二人下鄕分查各保大半水旱不通不能迅速焦灼萬分銀價又小兌換更難銅圓能否俯准續欵有無接濟振票是否收回均求一一電示祇遵霖承乏帳務卽是饑民之首目睹困苦情形不能不爲之乞恩竊意天非厚於東南而簿於西北正留東南之有餘以補西北之不足設身處地飢寒交迫盡在水中試問我輩能一刻處此否易地以觀雖鐵石之人亦爲之驚心動魄有不踴躍拯救者耶乞廣爲勸募登報疾呼倘能先行籌墊則感同身受霖叩支 
　附啓者泰安災况己詳嚴太守本月初一日電音迨初四日急電飛來所述災情益覺傷心慘目東魯爲至聖生長之地天胡不弔忍令民盡爲　魚耶伏求海内仁人急施拯救否則不死於水者亦必死於飢兼死於寒溝壑顚連未久將孑遺靡有矣爲特登報速請發棠協振所嚴信厚　席裕福同叩啓 
[救災情殷]  
　　謹啓者淮安府山陽縣郝門沈恭人凡有各省振捐無不解囊佽助去年鹽城水災且親身往振樂善好施久而彌篤今因山東被災慨助洋銀五十元又募本洋一百元特著少君來申囑爲彚解祗領之下曷勝欽佩請登報尾奉揚仁風並祝福壽無量上海六馬路仁濟善堂籌振公所施則敬等謹誌 
[善舉可風]  
　　敝公所蒙與時堂大善士助大號棉衣三十五件棉褲二十五條俾兹貧病流民得免無衣無褐何以卒歳之共授衣有序挾纊銘恩敬代流民稽首以謝乞附報章表揚善舉[  滬北棲流公所司董謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　十月二十三日外務部欽天監正白旗值日無引見溥良謝賞壽物恩文煦恭送壽物覆命裕中堂等磨勘試卷覆命福建正考官李聨芳副考官劉學謙到京請安恩佑淸假十日普公請假十五日桂伯請假二十日召見軍機大臣及李聯芳劉學謙○二十四日商部鑾儀衞正紅旗值日無引見浙江副考官齊忠甲到京請安江蘇學政李殿林到京請安壽公守護東陵請訓陜西臬司樊增祥請訓湖南臬司龎鴻書請訓吳煦等同鄕官謝恩錫侯文僕各請假十五日召見軍機大臣及壽公樊增祥龎鴻書齊忠甲 
[辨志文會課題]  
　　寗波訪事人云辨志文會五齋秋季課題己於日前發出經學尚書僞舜典正月上日受終于文祖解如西禮釋文方興本同解教胄子解史學兼掌故唐以詩書賜吐蕃論史家有因事再見之例說政務處緣起天文兼算學問今歳九月初九日酉正土星合月星偏南五度半星月經緯度當恒星何宫度分試推之黄道面因諸行星之攝動力而變今黄赤大距漸小以諸行星緯度之增損知之問每年約差若干其最大最小之中數幾何試推之權衡度量原於黄鍾本有定數今中國權衡度量隨地不同兹立商部宜設一齊同之制試立法以準之輿地學史記河渠書漢書溝洫志合論張騫議開蜀道由身毒通大夏論譯西書地名皆譯音不譯義而華字隨地轉音譯者與讀者音難畫一宜如何釐訂定章以免紛歧策詞章學萬國公法源流攷寗郡中學堂碑記季眞祠虞喜宅忠烈墓義婦塚七律四首不限韻限十一月初十日繳卷逾期不收 
[虐及村童]  
　　安慶訪事人云月初某日有一村童携落花生至道署東街求售突遇楚勇數輩取而食之童以未先給錢出言不遜旁有某乙者助童詬駡以致衆勇大怒遽肆忿爭愈集愈多巡警勇不能彈壓嗣經某委員飭丁拘獲三名解送懷甯縣署請訊 
[嚴治賭徒]  
　　杭州訪事人云日前太平橋河畔某姓破屋内有人大開賭塲事爲下城分巡委員查悉立率勇丁差役前往掩捕當塲拘獲四人帶回局中重責若干移送總巡局總巡徐别駕復加研詰各責一千板内有二名情節較輕交人保釋其二則判令各荷校二月發犯事處示衆 
[遺火逼遷]  
　　松江訪事人云邇來雨澤過稀風物燥烈郡城平橋西首及城隍街某某等姓家疉肇火災幸卽撲滅迨本月初二日傍晚府署東偏某甲所開小烟館中文遺火燃及蚊帳一時烟燄四塞人聲譁然經鄰人取水狂澆得免於禍事後對門彚記店主方某向詰起火緣由甲支吾其詞方遂直批其頰鄰衆隨聲附和相與飽以老拳旋於翌日迫令遷徙蓋亦防患未然之意也 
[上海縣署瑣案]  
　　前晚寡婦張陳氏投縣鳴寃縣主汪瑶庭大令升堂听訊氏供小婦人家在本邑丈夫逝世己歴十年夫堂弟子香曾向小婦人借用洋銀五百元立有憑摺旣而子香在鹹瓜街開設店鋪又糾合小婦人入股付去貲本洋銀六百元迄今兩載本利胥無求提究追憑摺呈電大令諭候提訊核斷○本城東街啓盛漆店主鮑桂山控寡嫂張氏與王少卿犯姦張氏亦控桂山串同螟蛉子烈德攫去洋銀衣物等情大令飭差恊同地甲前往查明前晚升堂質訊張氏供小婦人突被桂山誣姦扃閉房門雇令傭婦韓周氏看守迨旣到案韓周氏言桂山己與烈德喚令銅匠將鎖掭開攫去衣服並存摺三扣鈔票洋銀一千餘元叩求追給烈德供叔父桂山將庶母張氏扭控後卽令小的雇銅匠開鎖將房内衣箱逐一開看開至第四箱見有存摺三扣當卽取出收存並未攫取别物迨庶母事畢而返叔父卽將存摺令小的轉交地甲桂山供兄妾張氏久與王通姦小的由烈德函知原函呈察至此次扭控後小的並未到過伊家焉有攫物之事張氏稱此事尚有大婦王氏目覩大令以桂山與烈德實有不合喝令各子笞責嗣以苦求得免收所候訊十五鋪地甲張榮禀稱存摺三扣由烈德交與小的兹特齎呈大令閱得共存洋銀一千四百元飭暫存案 
[馬路工程局案]  
　　前日金阿羅平安李小二向陳月壽王月龍强索洋銀兩元九角不遂所欲以致扭毆巡街捕見之一并帶入捕房捕頭轉解馬路工程局總辦翁子文太守倩襄讞委員黄衡堂二尹研訊金等三人崩角哀求二尹乃從寛交人保去 
[英租界捕房紀事]  
　　前晚寄居四川路之某西人家失去衣物報由捕頭派中西包探前往查勘嚴緝贜賊務獲究懲○汉妓金蓮卿偕傭婦宋周氏徘徊福州路中强曳狎客適爲某號巡街捕所見拘入捕房捕頭令轉送公堂禀請訊核○偷兒張金根掩入新閘路黄發記木作内竊取木植後經包深陳雲忠拿獲帶入捕房捕頭令押候解送公堂禀請訊辦 
[法租界捕房紀事]  
　　昨日爲法界捕房發落各案之期捕頭查得並無判責之犯飭探禀請讞員魏塢大令暫停一日○某西人家細崽某甲冐庖人某乙之名向洋涇浜畔某牛肉店赊取牛肉若干斤被乙偵悉扭訴捕房捕頭略加研詰令押候解送公堂禀請訊究○某魚行主某丙以魚販某丁積欠洋銀五十餘元浼某包探拘入捕房捕頭令押候解竤公堂禀請訊辦 
[美租界捕房紀事]  
　　甬婦李丁氏僑居西華德路東桂芳里第二千六百二十號門牌屋内昨日將銅質釧臂二副至鄰近二百六十號門牌憶興押店及二百四十號門牌潤興押店付質店主察係贋物扭入頭房捕頭令將所質洋銀如數交還然後釋出○昨晨偷兒董阿三不知在何處竊得水烟袋等物携至西華德路某押店質錢適爲包探陳洪德所見連贓帶入捕房捕頭令押候解送公堂禀請讞員鄧鳴謙司馬懲辦○昨晨積竊李和尚掩入裏虹口某姓家竊取衣服數件携之而出行經漢璧禮路不虞四百九十號巡街華捕所見連贓帶入捕房捕頭令押候解送公堂禀請訊辦○昨日無領事管豁之某國伶工羅格縐者不知緣何與同業賴格引妥忽起爭端手持利刃向賴猛剌賴急趨避得未受傷事後投訴捕房捕頭令五十五號西包探將羅解送公堂禀請訊辦○前晚巨竊余阿玉潛入斐倫路二十二號棧房竊取布疋旋被包探朱桂生查獲解入捕房捕頭令押候轉解公堂禀請懲辦 
[實惠均沽]  
　　昨承暉安堂書士慨助施粥銀一百兩又昇利堂銀一百兩吉記務本堂等八戶洋銀三十四元雁門氏洋銀一百元遺德堂有名氏吳各洋銀二十元泰伯後裔新棉衣八十件董阜成原棉衣一百件厚惠有加同深感戴敝堂自本月初一日開廠煮粥後每日需米六石值此米珠薪桂經費旣仰爲日方長勢不得不藉衆擎之力所望諸善士及時施濟慨解仁囊是所切禱又奉到懷杜氏助振洋銀五十元怡樂居洋銀五十元好善之忱不謀而合拜登嘉貺謹請一併附登執尾叩謝仁施上海六馬路仁濟善堂董事嚴信厚楊廷臬朱佩珍陳作霖焦發昱施則敬劉芬謹誌 
 
 

Page 10

 
 
[蘇省官報]  
　　十月二十六日藩轅牌示本月分候補同通州縣直隸州州同州判各員月課定於廿八日在滄浪亭課吏館考試候補道朱廷勸辭行回可辦理鄂甯蘇　籌餉黔捐三品銜貴州儘先補用知府蔣彬江甯人由上海來同知聶宗義禀辭赴海門公幹特用江蘇補用同知　錫鎭由甯來州吏目吳星曜由甯來巡檢吳樹　禀謝奉委署理白茅司巡檢事陳翰萱禀謝奉委署理顧山司巡檢事王起鑾禀謝奉委署理新陽縣典史事陳嘉猷禀知丁母憂二十八日同知楊嘉午知州鐘文鵠均禀知奉撫憲傳寫履歴知縣王國振禀知奉江安糧道憲札委江北海運鎭江總局駐局委員卽辭赴差尚光鉞禀知到發寄局差候選州同李振鐸詳回鎭江委署白茅司巡檢吳樹德禀辭赴任巡檢王維翰禀謝委署石浦司巡檢事陳錫蕃禀謝委署嘉定孫典史事藍翎五品頂戴分缺先補用府知事李榮幹安徽人由京起復領照回省指分江蘇試用巡檢董玉麟安徽人由京騐看領照來省禀到二十九日委署顧山司巡檢陳翰萱委署石浦司巡檢王維均禀辭赴任道庫大使王宗焱禀謝奉藩憲飭知歸分缺先補用免試用行知三十日同知劉恩田由甯回唐典禀謝奉委赴海州公幹通判宋光廷禀辭管解京餉赴都知縣江楚編　官書局收支兼管書籍委局候補知縣黄　治福建人由甯來五品頂戴候補班補用知縣鄭光弼禀知由京回蒙倉憲於二十七年冬漕案内保免補本班以知縣仍留原省補用十一月初二日同知秦錫鎭禀知奉調赴廣西卽辭長洲縣蘇元和縣金吳縣李均禀知本日開辦粥廠典史朱乃昌由溧陽保甲差次來巡檢費毓麟禀知接電訃丁憂廣東候禮知府程璋禀知西南路粥局四處本日一律開放初二日藩轅牌示照得陽餬　知縣翁延年叅革遺缺前經　以軍功候補知縣張鎔萬酌補現據該員具報丁憂查有軍功候補知縣汪壽年堪以更補又示照得署無錫縣知縣許溎祥撤回遺缺查有候補　縣鄭錢堪以酌委署理又署溧陽縣知縣胡保聯期滿遺缺查有選授斯缺之盧葆楨又署奉賢縣知縣傅籛期滿遺缺查有准補斯缺之郭董光均堪以飭令赴任前浙江學憲　亨嘉由浙江來進京二品頂戴分省補用道程增瑞通知西北路粥局四處昨日一律開放同知吳琪禀辭赴甯見制憲關烔禀辭赴滬見道憲長洲縣蘇元和縣金吳縣李均禀　本日考試頭塲文童楊炳震禀知由山東賑捐案内奬敍花翎 
[皖省官報]  
　　十月二十日廿一日調辦荻港釐卡知縣黄應珂卸署桐城縣典史江步瀛均到知縣王一鶴辭赴太和帮審王用霖面試陳柔蘭知奉行知甄别留省補用　星海知奉委解京餉廿二日丁艱江西知縣彭騰瑞知奉委辦土藥統捐提調直隸州白曾焯知入發審局副辦知縣張善均董　璋張學鵠均帮審高拱震孔廣籍均學習以上均知奉委發審局差王淸濤知奉委解邊防經費銀兩州判　啓宸巡檢田家學均辭回鳳楊差遺　山縣運漕司瞿濯祖辭廿三日鹽運使銜指分安徽試用通判　學淦到直隸人休甯縣齡安到調署桐城縣氶唐春雲委署壽州正陽司沈同仁均辭候補同知丁繼瑞到由大通回朱云驥知縣廛昌彞均帮審行走江保誠帮審上行走陳贊平帮審馬宏圖馬聲煊均學習直隸州白曾　副辦行走以上均知奉委發審局差府經談培楨辭赴湖北一帶動捐縣丞徐隝立知奉解水師月餉赴金陵淮北牙釐局解餉委員典史世淸到廿四日浙江候補道朱疇到涇縣人號幼鴻分部主事紹先到正黄旂人指分安徽試用府經寶鼎到旗人卸代理合肥靑陽司錫麟到知縣馬文錦奉委發審局帮審行走廿五日兩江營務處提調兼發審知府黄霽辭卸辦中梅河釐卡直隸府羅琳到參辭卸代理懷寗張楓司陳碩到同知銜攺掣安徽大挑試用知縣錢麟書到江蘇號史才己丑科奉人縣丞徐鴻立辭解水師月餉赴金陵廿六廿七日浙江候補道朱疇辭行籖分安微補用同知何壽章到浙江人號豫才癸卯進士休甯縣齡安委署霍邱開順司陳德忠均辭卸任鳳臺闞疃司哪丞褘到知縣胡澍面試廿九日知縣盧鏡明到由鳳陽府屬牙捐回縣丞李旭陽謝奉行知註册 
 
 
 

Page 11

 
 
署兩廣總督岑奏特叅釐廠委員收數過絀　　查辦摺十五日 
頭品頂戴兵部尚書銜署理兩廣總督臣岑春煊跪奏爲釐廠委員收數過絀且有犯安朦捐之事請旨革職查辦恭摺仰祈聖鑒事竊查菉蘭釐廠總辦委員廣東補用知府全　年四十九歳浙江附貢生由捐納雙月通判在廣西軍營保以知府留廣東補用加三品銜光緒二十五年九月到省二十八年十二月委辦　蘭釐廠經徵釐銀僅及八月短收銀二萬二千七百餘兩比較該廠定額　收在三成半以上按之功過章程應卽永停差委前由釐務總局查核詳報己令將全守先行撤差另揀委員前往接辦在案兹據總局司道兼署布政使程儀洛等詳請察核懲處前來臣資釐收短至三成半以上永停差委章程係指滿年而論今菉蘭廠員全炤經收未及滿年短至三成半以上卽無弊端己非永停差委所能蔽辜况聞全守充放巡攔每名得銀五百兩其餘弊竇更可想見又聞全守昔在廣西犯案看管巧計彌縫揑名頂替充軍嗣攺名矇捐通判投効於蘇元春營中歴保今職其隂險惡劣言之寶堪憤恨相應請旨將三品銜廣東補用知府全炤卽行革職由臣切實查立全守現避匿廣西臣己一面派人勒提來粤追究以懲貪劣而重名器所有釐廠委員知府全炤收數過絀且有犯案矇捐之事請卽行革職查辦緣由謹會同署廣東巡撫臣李興銳恭摺具奏伏乞皇太后皇上聖鑒謹奏奉硃批著照所請該部知道欽此 
署兩廣總督岑奏遴員接辦官運局務片十五日 
岑春煊片再總辦潮橋官運局務委員候補知府宗振辦事不甚得力卽行調省所遺官運局務應另委員接辦以專責成查有候補知府謝師元謹慎諳練堪以派委接辦據兩廣鹽運使信勤會同兼署廣東布政使程儀洛詳請奏咨前來除批飭遵照並咨部查照外謹附片具陳伏乞聖鑒謹奏奉硃批該部知道欽此 
兼閩浙督崇奏陳明開辦督操事宜片十五日 
崇善片再閩省設立督操營務處專司操練常備軍左右兩營新軍業經欽奉諭旨以降補通判孫道仁充辦查北洋章程常備軍所設教習專隸於督操營務處閩省事同一律應准派委教習六員文案一員淸書一名所有薪水悉照北洋章程開支准督操處公費照　酌半支給均於光緒二十九年七月初六日開辦一應薪費卽於是日起支據福建善後局兼辦營務處司道詳請奏書前來奴才覆查無異除咨政務處戶部兵部查照外理合附片具陳伏乞聖鑒謹奏奉硃批該部知道欽此 
河南巡撫陳奏確核黄河辦過歳修銀兩總數摺十五日 
河南巡撫兼鬱河工事務臣陳夔龍跪奏爲確核豫省黄河南北兩岸八廣光緒二十九年分辦過歳修埽磚土石各工動支司庫銀兩總數循例恭摺具陳仰祈聖鑒事竊查豫省黄河人廳歴年辦理歳修工程向於司庫撥銀應用自經前河臣許振褘奏攺新章每年請欵以六十萬兩爲率尋常搶險不必加添將各種名目概行革除内以四十八萬兩歸廳赴司支領另提十三萬兩爲河防辦石防險之需仰蒙恩准歴經遵辦在案查本年各廳辦過工程業經調任撫臣張人駿將辦理情形及各工叚落先後附片奏明兹復督飭道廳將工用銀數逐欵勾稽所有光緒二十九年分黄河南北兩岸八廳歳修埽土石等工統共用銀三十九萬八千八百六十七兩七錢三分釐内除動用本年南北四廳採割隄葦草刀工銀五萬六十二兩五錢七分一釐向在河銀項下支發外實由司庫歳支額款銀三十九萬八千三百五兩一錢六分委係核實無浮共計節省歳修額欵銀八萬一千六百九十四兩八錢四分連河防項下節省銀三萬一千八百二十八兩二錢五分八釐二共計節省銀十一萬三千五百二十三兩九分八釐内除奏明湊潑新案　欵銀十萬兩先己扣存司庫外尚餘銀一萬三千五百二十三兩九分八釐亦經發還藩司另欵存儲留備河工緩急之用謹循例恭摺具陳伏乞皇太后皇上聖鑒勅部查核施行謹奏奉硃批該部知道欽此 
署兩廣總督岑奏辦理廣西軍務先後病故各員懇恩給卹摺十五日 
頭品頂戴兵部尚書銜署理兩廣總督臣岑春煊跪奏爲辦理廣西軍務先後病故各員擬懇天恩給卹以昭激勸恭摺具陳仰祈　鑒事竊臣前因廣西匪亂於閏五月初一日率師赴西督　　屬文武認眞勦捕爾時天時正值炎熱地方尤多瘴癘各該文武經臣嚴加督飭莫不奮勇直前以死勤事兹查得署理廣西泗城府知府候補知府朱鶴年代理廣西凌雲縣知縣候補同知孫佩蘭候補知縣王詩伊代理廣西桂平縣知縣奏請開復山西知縣袁騧綏遠軍營務處候選州判饒景崧辦理團練保甲委員候選巡檢薛培元綏遠軍文案雲南舉人竇居義潯州電局報生俊秀陳基熊楚軍副左營管帶儘先補用副將勝勇巴圖魯王榮華綏遠軍左營管帶副將銜補用遊擊叚方成楚軍副左營幫帶拔補把總王正起親軍第四旗管帶外委鄭惠卿或積勞致病或受瘴癘均先後據報身故前來伏念該故員等平日辦事均能認眞得力此次目擊地方糜爛復能奮不顧身一洗敷衍粉飾之習卒因積勞受瘴先後病故揆其死事情形深堪憫惻合無仰懇天恩俯准將朱鶴年等各員照軍營病故例敕部從優給卹以慰幽魂而昭激勸之處出自逾格鴻慈除將該故員等履歴咨部查照外所有辦理廣西軍務先後病故各員懇恩給卹緣由謹會同護理廣西撫臣丁體常恭摺具奏伏乞皇太后皇上聖鑒訓示謹奏奉硃批著照所請該部知道欽此 
署兩廣總督岑奏知州中砲陣亡請旨議卹片十五日 
岑春煊片再匪徒陸亞發等於本年四五月間迭次竄擾東蘭州署該州知州廣西拔貢知縣陶其淦先後督率團練奮勇擊退該州距慶遠四百餘里疏無營勇前往救應又無城池足資保守　其淦徒以忠義之氣激勵團練與匪相持其向慶遠府濮賢恒請兵禀内有十日以後大兵不到卽力不能支惟有督同練丁與之　戰幸而能勝如天之福否則碧草靑　當是盡忠報國時也等語蓋目擊爢爛情形其死志固早己决矣卒至衆寡不敵於閏五月初一日在州街督隊力戰中砲陣亡死事情形極爲慘烈而其懍然大節尤爲無愧完人合無仰懇天恩俯准勅部將署理廣四東蘭州知州拔貢知縣陶其淦照陣亡例從優議卹以慰忠魂而昭 
 
 

Page 12

 
 
激勸之處出自逾格鴻慈除將陶其淦履歴咨部並將同時陣亡各練丁彚案給卹外謹會同護理廣西撫臣丁體常附片具陳伏乞聖鑒訓示謹奏奉硃批著照所請該部知道欽此 
御史葉奏叅知縣藉捐苛歛縱盜殃民請旨飭查懲辦摺十六日 
陜西道監察御史臣葉題雁跪奏爲知縣藉捐苛歛縱盜殃民遇案索贓偏斷激鬭據實糾參請旨飭查懲辦恭摺仰祈聖鑒事竊以州縣爲親民之官得其人則事舉失其人則事紛未有營私骫法而吏治得以起色民困得以安舒者臣聞福建泉州府署晉江縣陳其煃賦性貪殘罔恤民隱蒞任未久卽被紳士吳國藩等數十人臚陳劣跡控諸大吏夤緣免究愈肆鴟張自去年派辦坐賈隨糧房屋烟膏各捐外復於今春創立六畜捐戲捐名目六畜捐章程瑣細難以枚舉戯捐定議七子班老戯班每演一台捐銀一元愧儡掌中班捐銀角演戯必先領照無照科罰查戯班原屬賤役賣藝餬口每人日獲百錢未免捐及苛細該令乃先串丁憂從九品捐升知縣殷廷楨招商認繳公銀二千四百元獲有盈餘悉充私槖設局新府口地方用縣丞倪仁宏爲督辦雇巡丁六十四名逐日在城廂内外騷擾民怨沸騰戯班因此停演激爲匪徒千餘人滋生事端甚至紛紛入教冀免派捐此藉捐苛歛之爲害也泉郡城廂向無大盜自去冬以來刦案多至數十起最鉅者厚城何家寡婦南城口豐瑞錢莊北城口吳姓金魚巷黄冲讚等四家被刼合十數萬金持械明火破罪而入迥非竊盜小偷者比各家赴縣喊報該令皆勒攺爲竊以避處分並不嚴派差役緝拿二月間經會試舉子聯名在省具控有據至今未聞破一案獲一盜甚至南門外迄古陵安海一帶爲上下游孔道匪徒嘯聚行李往來屢被搶劫道爲之梗紛紛投訴亦置若罔聞則尤其縱盜殃民者也至乃索贓之術尤出法律之外命案首在緝兇卽械鬭亦止拿犯未有擅燒民房者該令惟門丁林殷吳貴及委員曹祖蔭韓學詩之言是聽凡遇命案先向屍親需索夫馬規費數百元或千餘元方肯批准下鄕相騐及至下鄕又將被住房標封示若將焚燒者以爲許贜地步贓旣入手不惟屋可免燒且爲之向屍親勸和勒息否則一炬焦土鬥案不分原被擇肥而噬兩造俱封燒與不燒以賄之有無爲　計蒞晉甫及一年被燒者不勝縷舉貪而且酷民何以堪漳泉好鬥雖曰積習使然然使賢有司政平訟理無有偏枉民亦何樂而爲此者南門外六里陂溉田四十餘里歳額徵銀一萬八千兩有奇關繫甚鉅去秋大旱紳董鳩資買板閘水藉資補救爲匪徒所毁僉控縣署徒以不肯行賄訟不得直安海石獅等鄕及東西佛會之事初僅睚毗細故該令置之不理釀成鉅禍迄今結連一百餘鄕無日不鬥無鬥不死死則自理不復請騐入命草管地方貽害推原禍始又誰之過臣職司紏彈誼關桑梓見聞旣確不敢隱忍不言應請旨飭下新任閩浙總督澈查嚴辦以儆官邪而淸吏治不惟一邑獲安抑亦懲一警百也是否有當謹繕摺具陳伏乞皇太后皇上聖鑒謹奏奉旨欽此 
御史葉奏請旨整頓厦門保商局積弊片十六日 
葉題雁片再漳泉二府土瘠民貧專恃營商南洋稍資挹注厦門爲往返必由之路設局保商法良意美查該局奏定成案原議遴選公正紳董經理無派用委員名目近聞局内所設總辦支應文案皆係委員而紳董則以巿儈充數不得預參末議委員司事人等半支乾修到局十無二三添募勇丁二百名尤多虚額浮冐自開局至今四年出入欵目並未造報所設局勇大都有名無實華商行李往來未嘗派出護送該商被人欺陵赴局遞禀亦置之不理境内時有遭劫之事其於美國給有回吕宋埠執照或過期及遺失者赴局禀請照會補給則必多方留難饜其求而後可南洋華商刊布積弊至以勒商局目之似此任意虚縻毫無實濟可否飭下嚴查另定章程實力整頓華商幸甚謹附片具陳伏乞聖鑒謹奏奉旨欽此 
兼閩浙督崇奏遵旨查明知縣被叅各欵據實覆陳摺十六日 
福州將軍兼署閩浙總督奴才宗室崇善跪奏爲遵旨查明知縣等被叅各欵據實覆陳恭摺仰祈聖鑒事竊奴才承准軍機大臣字寄光緒二十九年七月十八日上諭有人奏州縣苛　殃民索贓激鬭請飭查辦一摺著照所叅各節確查具奏毋稍徇隱原摺著鈔給閱看將此諭令知之等因欽此當卽密飭候補府管元善馳往按照所叅各節確切訪查據實覆辦兹據該員逐一查明禀覆奴才復加確查証以所聞如原奏所稱署晉江縣陳其煃賦性貪殘罔恤民隱蒞任未久卽被紳士吳國藩等數十人臚陳劣跡上控夤緣免究一節查陳其煃係光緒二十八年十月間調署晉江縣事有該縣舉人吳國藩等三十九人以刻搶蠭起等情開列盜案共十八起赴院司禀報經前督臣許應騤批飭查覆卽據陳其煃按照所開盜案查明陳琳良等八案並無事主呈報倪屬等四案係前代理縣羅汝澤任内之事雖據呈報被盜查勘情形不符何薛氏等六案查明均係失竊緝犯未獲具文通覆在案並無被控别項劣跡强竊盜案本應照例開叅批外旣無被控别項貪劣應無夤緣免究原奏又稱自去年派辦坐賈隨糧房屋烟膏各捐外復創六畜捐戲捐名目陳其煃先串丁憂從九品捐升知縣殷廷楨招商認繳公銀餘充私槖用縣丞倪仁宏爲督辦雇丁逐日騷擾戲班激爲匪徒甚至入敎一節查晉邑捐務除糧賈房屋烟膏各項外並無六畜捐名目今春商民林原壽禀請試辦猪捐陳其煃批斥不准細捐查無殷廷楨招商確據係據商民蔡春本等議立章程每年認繳洋銀二千四百元充作學堂蠶桑經費禀縣請子設局分派司巡委令倪仁宏督辦經陳其煃通禀請示尚未舉行卽由藩司行文停止並無激令戲班爲匪入教等事原奏又稱泉郡城廂自去冬以來劫案多至數十起最鉅者厚城何寡婦南城口豐瑞錢莊北城口吳姓金魚巷黄仲讚四家陳其煃均勒攺爲竊並不緝拿甚至古陵家海一帶匪徒嘯聚行旅屢被搶劫一節查厚城何寡婦卽何薛氏於上年十一月間失竊南城口豐瑞錢莊係龔顯續所開於本年正月間失竊皆在吳國藩等禀開十八起之内己據陳其煃查覆實係竊案北城口吳姓查係吳錫良家於本年三月二十五夜被竊陳其煃詣勘後門有撬捐形迹己獲吳陳棟三名訊未承認金魚巷黄仲讚家係本年四月初七夜被賊夥竊臨時行强報經陳其煃獲到買贜之張六等二名訊出賊犯係惠安縣張玩鄕人卽經會同惠安縣馳赴張玩鄕拿獲張玉高等六名訊認張玉高爲首同夥八人起獲原贓給主認領並經通報在案各案是竊核與詳報查勘倩形大致尚屬相符似非勒令攺報賊犯間有 
 
