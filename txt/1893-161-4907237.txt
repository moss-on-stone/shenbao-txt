# 1893 - 161 - 4907237

 

Page 1

 
 
[彚解山西第四批振銀] [  申報館協振所席裕祺謹啓]  
　　山西苦况觸目傷心遍地殘胾烏鳶爭食哀此黎庶其將靡有孑遺矣本倉館承諸君子慷慨解囊源源資助前已三次解銀往振兹又集得一千五百兩會同絲業會館仁濟善堂從速解往災區核實散放惟是目下青黄不接飢民載道流離不爲之安輯生全勢必悉塡溝壑所望不厭發棠之請量力捐輸則豆區釜鍾胥銘德惠矣又立大錢莊三次移來共洋五百三十二元五角五分亦已歸入一千五百兩之内合并聲明肅此布陳伏維德鑒 
[添請京師訪事人] [  申報館主人啓]  
　　京師爲首善之區觀聽所繫紀載不厭共詳本館現擬添請一人在京師採訪時事有願俯就者望先寄緊要新聞數則並開明姓名住址以　擇定後專函奉訂不中選者概不作答俾免繁璜謹布下忱卽希諒察 
[論英艦赴暹]  
　　近聞英國駐紥新加坡之兵船名巴刺士擬於本月十一日駛入澳内修理忽接英廷電報命該船卽日開赴暹羅遂立卽於是日下午啓椗前往外人猜疑則以爲大抵因暹羅時事多艱故命該船往彼保護英國商民也而英國太唔士日報則著有論說謂英國與暹羅通商局面甚大且事關緊要必令暹國得以自主毋被他人擊肘致壞利權云云或　謂因近日暹羅之美江爲法人佔踞恐法國從此將以制暹羅之命而塞通商之源故特著此論爲當頭棒喝然英船之赴暹者實事也太唔士日報之論則擬議之空言也見此說者遂復各執其意見有謂英人之在暹羅者頗不乏人其貿易交涉之事獲益甚鉅故英人甚有愛於暹人法人雖踞美江將來英人必將力爲排解不得則必將助暹以拒法猶之土耳其爲俄人所困幾致殞滅而英法諸國因恐俄人得出黑海口則各國利權必爲俄人所奪遂羣起而爲土禦俄俄人卒以衆怒難犯不敢終與土國爲難解甲而去黑海一口至今俄人不得過雷池一步俄人不得志於於封乃亟思變計將肆東封此俄國近來所以專經營琿春黑龍江等處者盖爲此也英國商務之在暹羅者局面既大則豈肯一旦爲法所奪英國南洋屬地甚多卽徵兵調餉亦甚易易雖曰法人之兵可以就近徵自西貢而苟以英國水師與法國兵輪相恃於暹羅之境美江之口則逐鹿中原究不知死於誰手而法人又何所取而竟開釁於英恐英人一與暹事而法人必將退然自沮矣此一說也或又謂暹羅國小而無政其武備亦不甚講求急而集兵以疲軟之暹兵而當方張之法卒又豈足以倖勝夫前日安南之黑旗兵與法搆兵數載法人屢爲所敗無可設法乃嫁其禍於中朝藉口於黑旗之爲中國人而輙以重兵詭計要挾中國中國不欲因屬潘蠻觸之爭致傷昔日之睦誼因亦曲從和議而安南遂屬保護於法人今暹羅亦中國朝貢之國也英國早與通商而中國絶不顧問甚至暹人忘中國蔭庇之德而苛待華人反不如其待他國人中國於此等事何嘗不知而亦以大度置之者正中朝之體統也今法人侵削暹羅其情形亦無異於安南安南折而入於法中國不與之較則暹羅將來折而入於法中國又豈過問乎法人之所以敢於生心者盖爲是也此又一說也或者又謂中英之好近日倍敦輯睦英國有請於中國中國蔑不允也中國有求於英國英國更安得而不允前此安南之事英人不能越國而爲人謀故不能借重於英今暹羅則久爲英人通商之地生意既盛利源亦大英國本甚愛於暹人特不肯因商務之故而遽與法啓釁以故持盈保泰無所設施倘借重中國一言則英國正可藉以爲辭助暹拒法以自全其商務而賣情於中國中國亦正可借英國之勢以全屏藩之宗祏所謂一舉而數善備焉此又一說也或又謂前者俄人有覬覦高麗之心英國以兵船先抵巨文島而俄人之謀遂沮事後英人仍將巨文島讓還高麗暹羅之要在乎美江乃美江已爲法人所佔而英人不與之爭是豈暹羅扼要之處别無如高麗之巨文島者乎今者英國之巴刺士兵船前往暹國或者早有成竹在胸已明知有要隘之區可以扼敵人之吭而拊其背故尅日駛赴以爲之地此正暹羅之幸亦中國之幸也此又一說也或又謂中國倘早派大員統帶兵船直赴暹羅爲之保護並以使命詰責法人俾知暹羅爲中國藩屬不得任意侵侮不從則移師擊之并聯絡英人互爲犄角法人雖狡究不能與二國爭且理曲在於彼法人當亦無可置詞此又一說也衆議紛然莫衷一是余乃從而喻之曰中國藩屬多矣至近年以來外人之恣其蠶食者時有所聞而中國一以大度置之則此時又安肯因暹事而爲之殫心竭慮代爲之謀若英國則利源所在或者尚有不甘讓與法人之意而暹羅之所以苛待華人者正暹羅之自外乎生成也又奚足論哉 
[本館接奉電音]  
　　昨由京友電傳諭旨三道敬謹譯登○五月初一日奉硃筆雲南正考官著吳嘉瑞去副考官著陳伯陶去欽此同日奉硃筆貴州正考官著劉福姚去副考官著陳璧去欽此同日奉上諭兵部左侍郎總管内務府大臣師曾年逾八旬步履漸形衰邁著以原官休致惟念該侍郎平日當差勤愼著加恩賞食二品俸欽此○現換實地紗袍褂 
[美人公論]  
　　舊金山某日報云本省現任美廷上議院議員巿纉佛向人言杞利之例與創國原例不符而總統及外部戸部等已經商妥札行各内地稅司到期有不註册者不能拘禁此眞才高識足不愧一國鈞衡矣僕自華盛頓回家時未與總統並諸部員商及此事今諸部員如此秉公辦理正合鄙懷竊思我美土産各物豐厚其最大者莫如嘉罅寛省如麫粉等物專賴别國交易而别國之人其最多者莫如中華統計約四百餘兆每年中美貿易甚鉅貨物流行甚暢我美之受益無窮自禁例一開出口貨物已不如前今又創行杞利之例恐將來各項生意及種植等事大有不利况各園種植全賴華工若將華人逐去則園主已不堪言狀且華人性情勤儉工價從廉從未有嗜酒如白人者現計大埠酒坊共四千六百餘家每年共費酒銀千百萬圓美之工人宜於此害之不宜以華人爲害也大華人所作之工大半皆尋常下賤白人所不欲爲者如水木匠金礦鐵廠各項上等之工盡歸白人如無華人不但園主失業富戸受虧庖丁價昻洗衣值貴卽平等人亦皆不利由此觀之可見華人不能奪美人之利而且有益於美人况華人到美不過暫居而已非欲佔據美土也觀於華人死後其骨尚運回中華則其不肯久居他鄕已可概見向用立例苛禁耶試問所立禁條果合創國原例否果合中美和約否抑其例果　施行否統計在美華人約有十三萬餘而嘉罅寛省已得七萬若行 
 
 

Page 2

 
 
杞利之例盡將華人載回每人約需銀六十圓而美廷議院尚未議及此等經費不知輪船公司能不收船費白代國家載連此項華人乎以上皆美報語本館以其論事能見其大故譯而存之又舊金山日報云美國總統與外部戸部會議因杞利註册例限届滿誠恐匪黨借端擾亂華人特由外部電逹西邊各省督撫照例保護各省督撫回文允照國例盡力保護然現未見有匪黨欲擾華人獨柯利近總督邊奈打答外部電信云我惟辦我本分之事外部與總統亦宜辦理自己本分之事何乃有例不行反電飭稅司不得拘人并電逹各省督撫照例保護華人耶 
[暹法近聞]  
　　上月二十一日暹羅西字報云近聞西貢軍裝局窮日夜之力赶造厚底淺水小船務期刻日竣工派赴美江爲運兵之用現有法砲船三四艘駛赴暹國一俟河水漲滿卽富進泊美江暹人以法國現當選舉總統之時他事未遑兼顧或可藉以無憂暹之外務大臣則謂法與德爲隣邊境上須有大軍駐守以防敵人窺伺法卽欲與暹爲難豈能多派軍士前來與暹人朝夕從事法兵既寥寥無幾暹人自足與之頡頏孰勝孰負尚未可知或謂法國烟冷架兵素稱勁敵一旦調遣五六千名長驅直入竊恐暹人雖奮發爲雄終未敢背城借一暹大臣之言不過聊以自慰耳法國前製内河船甚多業經竣工聞已駛赴西貢以便調往美江由是觀之法人固未嘗一刻置美江於度外也 
[西報譯存]  
　　有俄國水雷船二艘由忌連士得駛往琿春數日前行抵福州購備煤炭等物旋於四月十九日展輪就道有見之者謂此船甚爲靈捷長約一百二十三尺每一點鐘時可行二十四英里海部之雄庶可於此覘之矣○西四月二十八日歐洲忌羅士白小城被祝融之禍焚燬屋宇一百七十椽燒斃六人負傷者不可勝數有五百人屋舍被焚無家可歸流離失所斯亦慘矣○荷蘭國太上皇於四月初七日駕崩○俄國戰艦名羅煲力者其管駕爲歐泵士奇蓋俄之儲貳也上月十一日行抵小吕宋孟利拿午後登岸拜會吕宋將軍布蘭高晤談之際言及父皇誕降之辰在西五月二十七日即華歴本月十二日布蘭高聞言隨飭於是日午刻燃砲致賀遥祝千秋○美國仙佛蘭士哥報云柔佛蘇丹擬於西六月駕往芝加高觀賽會隨從各員共四十人蘇丹所穿之衣遍嵌鑽石寳光外溢約值洋銀一千萬圓美國聞之擬派水陸軍士往爲護送○歐洲習俗以飲酒爲巨害吸烟次之故國中有禁酒禁烟之會然嗜此者多是男子於婦女似不相涉今聞美國有婦女戒酒會之設與斯會者　裙三十五萬人創建大會堂共集銀一百萬兩創自一千八百八十九年英國亦有此會邇日兩國會中人推某女士爲首遣人至歐洲各國勸人聯會願與會者請自簽名已有數十國人簽名單内其單長約三四十里合共二百萬人决意於美國芝加高開設賽珍會之期遍請同志簽名入會云○美國芝加高四百年大會中有巨砲一尊爲普天下之冠其砲用精鋼二十三萬磅鑄成配以二千三百磅重之鋼彈可擊十六西里之遥以之挫銳攻堅其聲勢殆有不可思議者矣 
[土匪蕩平]  
　　廣西懷集縣土匪揭竿滋事官兵馳往戢滅其情已紀報端兹聞肇亂之先有某姓殷戸因事被拘父子同置於法殷戸素好施與鄕人多感之及其身服刑誅咸以爲冤戴覆盆必須代爲昭雪乃推其次子爲首彼倡此和亂勢遂成隨由地方官馳禀上游立派重兵往剿匪黨聞風畏懼官兵尚未馳至早已四散奔逃此旋起旋滅之情形也當匪黨猖獗時附近巿塲概行歇業富豪之族多移家避至他鄕竹墟良村等處貿易素盛此際亦冷落異常刻下已安堵無驚比戸商民照常復業所有剿匪之兵勇仍奉憲諭暫爲駐守聽候妥辦善後事宜 
[粤災三志]  
　　昨接本館派駐廣州省垣訪事人手書云四月二十一日下午雙閂底上街橘香齋藥肆因焙樂遺火致兆焚如其地密邇薇垣最關緊要地方官分投彈壓頗極周詳各水龍尤踴躍從公汲水噴救幸卽撲滅僅焚燬廚房一椽中外新聞則云其時雙門底上街甘露茶居忽有祝融稅駕各夥倉皇呼救鄰店紛紛緊閉重門猶幸人手衆多齊將水鐔向瓦面擲下未及水龍戾止早已火滅烟消當衆人救火時適某大憲出轅拜客急呼騶從退後蓋以免衆人見而廻避也又云二十三日下午城西第六鋪某屠肆爐火失愼延及積薪一縷濃烟上逹霄漢附近人家各取水澆灌水龍亦卽疾驅而至雖已冐穿屋頂僅焚去灶屋數椽當火勢未衰城内馬鞍街月泉廟望樓上人瞥覩火光熊熊立卽鳴金報警各人亟整備水龍而出迨行抵大新街始知火已撲滅隨卽折回 
[潤州賽會]  
　　鎭江都神會向例於四月間出巡今歲各會董定於四月十八日舉行適值隂雨連綿道途泥濘遂改於二十三日是日天氣晴爽日暖風和會中人愈覺興高采烈先一日萬福多福景　增福金爐龍亭陸端蔣公府鍾馗尤會長壽星老會齊至南門叅廟午刻神駕出城小憇此特賽會之嚆矢耳次日黎明各會陸續排出約有十餘班經過城内外大街及洋馬路一帶前者甫過後者又來眞如山隂道上令人目不暇給神駕擡閣由南門大街過古樓岡繞千字橋出城至皇華亭小憇片刻進打索街至銀山門時值日墮崦嵫各會排在大街形如雁翅約長十餘里明燈齊上緩步進城其燈景之奇巧如玻璃傘明角牌燈花茶擔鰲魚燈鮎魚燈鳳凰燈金瓜月斧及各色燈蠟炬通明幾如白晝更有烟火盒子燭龍萬道光焰射人將神駕送至宫中始各收燈而返各會仍歸會堂時已魚更四躍矣古樓岡空隙之處兩旁搭蓋凉棚開設茶坊酒肆密若星羅會之佳者首推錢業中之增福財神會如頭牌聯燈鼓亭旗鑼並新添五色明角傘琉璃燈十餘對擡閣一架均仿絶時花樣色色鮮明見者莫不賛歎咸謂他會雖亦佳妙總不及增福會之多而且奇綿延六七里中有擡閣七架選美貎孌童枌成絶色女子迷離撲朔令見者不辨其爲花底秦宫所扮戲劇如文王訪賢蟠桃會打金枝打鼓馬曹滿牀笏文昭關狀元譜等率皆惟妙惟肖經過道府廳縣各衙門預備銀牌菓包逐一賞賚此外會景繁多擡閣之上雜以鑼鼓燈棚約有十餘起光騰巷陌響徹雲衢揚州各鎭來觀者約有數萬人大道通徙人多擁擠客寓烟寮飯館酒肆無不利巿三倍富長壽星駕過打索街時有某甲碰撞黄亭脚夫遂拳棒交下甲以寡不敵衆身受微傷遊人愈聚愈多呼聲動地幸有執旗人從中排解始各分散各處之泛舟而至者錦纜牙檣銜頭接尾河道爲之擠塞富賽會之前數日鎭城已熱閙非常鎭江營卽派千百把總帶同營兵十餘名在街巷嚴密梭巡及各會進城游人緩步歸來必經西門橋上萬頭攢動車轎皆不能行香閨伴侣蓮步俜伶每有惡少故意圍繞蜂喧蝶閙狼藉花枝更有剪綹賊乘間攫取簪環不可以數計歸來小窓下對鏡理殘妝當有首飛蓬而眼零雨者矣 
[閩水餘聞]  
　　閩中大水已列前報兹聞白龍菴有小京果店係某甲所開諏吉娶婦適大水驟至彩輿不便就道乃以桂楫代之舵工某乙行至洪山橋見銀濤萬疉天外飛來恐有不虞欲艤岸以待甲恐悞吉期促令開駛一葉扁舟隨波上下乙站立不穩墮入水晶宫裏援手無從招魂空歎乙之家屬以乙之死並非無因欲與甲爲難恐不免大費周折也○洪山橋爲西行之大路前被洪水冲倒二門以木代之去冬李大令議鳩貲重修至今尚未舉辦日前大水又被冲倒二門行船往來須繞道他處矣 
[閩火剩語]  
　　閩垣水巷失愼已登前報聞有某鞋店係甲乙二人合股開設富被燃時冐險搬移物件致爲回祿神所傷手足頭面均已焦爛卽請西醫療治甲受傷較重逾數日斃命乙敷樂後尚能奏效可慶生全云 
[寍波辨志精舍癸已夏季課題]  
　　漢學釋籑餕古聲無去入辨廣韵冬宋絳字近之言古韵者或并于東類或并于侵類宜以何說爲正○宋學大學知止節講義朱子取希夷之說而謂其原出于孔子陽明之徒取佛氏之說亦謂其出於孔子試詳其說書慶元黨禁後○史學兼掌故戰國四公子優劣論書五代史職方考後國朝大將軍將軍名號考○天文兼算學歲實消長本高衝　度說春秋宣公十七年六月癸卯日食陳氏泗源謂係他年之錯簡能推得其年否以股餘勾弦較得勾旁半角正切以股餘勾弦和得勾旁半角餘切其 
 
 

Page 3

 
 
理若何○輿地爾雅丹穴攷左傳鄔鄢辨問仲丁所遷之嚻或云在河北或云在河南兩脫孰是○詞章擬木廣川海賦禁用水傍字擬梁武帝霸府禁奢令新綠七律四首 
[四明談助]  
　　寍波蕭皋碶年久失修欹斜頽廢兹者衆紳已擬擇吉興修矣○本年府尊仍聘陸漁笙太史主兩湖書院講席太史定於四月十二日開課豫期傳令諸生童届期各整衣冠行謁師之禮 
[蝗蝻展翼]  
　　江寍府屬蝻子萌生前報已迭紀之矣近聞鄕人云蝗已生翼若馬鞍然雖未遠舉高飛然頗躍躍欲試割麥稍遲輙被蠶食各大僚虔往劉猛將軍廟拈香祈禱並派員及營勇往各處撲捕每斤賞錢二十文未識能聚而殲旃否 
[巡查得力]  
　　金陵每遇鄕試之年三四月間卽派委員巡防蓋以人跡輻輳宵小或乘機滋事不得不先事預防也近日保甲總局循例派員督率卡勇徹夜稽查而於烟室尤爲認眞一交二鼓便令息燈閉戸俾宵小無可存身近來竊案不多民間得以安枕夫非上憲之力歟 
[日高交涉小志]  
　　朝鮮簡駐日本使臣金君嘉鎭以事免官上月十三號外務參議金思徹奉命補授○警視廳遣警部巡查數十名往朝鮮供責限二年期滿始得調回 
[重建石碑]  
　　同治六年英工部局在本邑東北鄕二十三保十一圖高郎橋及二十五保頭圖打靶處二十五保二圖自來水廠各立界石一方今者建築西華線路將次興工上海縣黄愛棠大令會同美捕頭沿途立石前日大令飭差薛貴李明投英公堂協同公廨差役李杏赴工部局會同打樣西人答來司前往將舊立之三石碑起出雇工舁回英廨旋卽回署禀陳 
[全無天理]  
　　凌坤全家居大南門外以稼圃爲生夜雨剪蔬夕陽布榖農家風景勝似仙源生子女各一其女小字妹郎年甫九齡垂髮覆額憨態可掬童眞未漓去歲由李福安執柯許字成衣匠徐炳松之子爲妻過門童養徐妻妻氏悍潑性成人皆以胭脂虎目之待媳酷虐異常俟徐出門卽肆其笞鳳鞭鸞之手時設肉鼓吹一部幾疑悍吏之訊罪囚又禁勿許與徐言言則次日必加等處置小妮子苦無可訴惟有背人垂涙自怨命薄於雲而已前晚女出外閒遊迨回而徐已遄返氏遂姑爲隱忍暫斂虎威昨晨徐又携針綫出門氏卽不問情由將女痛毆不已自頂至踵體無完膚直至一息奄奄始得歛手隨奔至李處僞言女患病甚重欲令送返凌家李不依氏大肆咆哮批李之頰李受此挫辱誓不肯休務欲將氏扭赴巡防局控陳後經地甲出爲調停謂女在氏處以後恐仍被虐難堪不若送至父母家得以好好度日至於冐犯之處令氏向之負荆可也李堅不依從故此事尚未了結按近日本報登葛同轉懲辦凌虐娼妓之惡鴇幾於雷厲風行在惡鴇既已嚴懲豈惡姑獨能倖免乎君子曰曷弗卽以其人之道還治其人之身 
[會訊德國水手殺人案志略]  
　　德國公司柏羅森輪船水手蜚舍爾等七人刃傷華人楊阿林身死一案中西官訂於前日至鐵馬路會勘肇事情形映照成圖約期昨日在德領事署會訊届期鐘鳴九下上海縣黄愛棠大令寳山縣馬漁珊明府英讞員蔡二源太守譯員張筱軒鹺尹咸乘轎式馬車至署西華德路捕房派西包探及巡捕將蜚舍爾等七人押解至署寳山縣河善廟營汛王千戎六圖地保金秋江傳同張瑞香之妻張某氏見証車夫金華卽郁金華上海頭圖地保曹錦棠傳同見証羅永福潘七寳計金和計鳳頭屍母楊施氏屍兄楊阿順項氏夫婦曁醫院養傷之潘慶記等一千人候示副領事愛司瓦爾特君與大令升坐公案逐加嚴鞫所供一切外人無從入内容俟訪確補登 
[子竊父物]  
　　莊錦堂成衣匠也家在本邑西南鄕徐家匯附近土山灣子名阿寳慶在和祥泰沙船當水手去歲挈妻周氏遷居南巿石作弄中前日出外沽飲一醉瞢騰彳亍至父處適父母不在家中遂伺隙將皮箱二口掮往自已家中迨莊回家見箱已失去詢問鄰人始知其故立偕妻至石作弄向阿寳慶索取阿寳慶取箱交還啓而視之則中已空無所有向之根究一味指東話西乃扭至二十三七鋪巡防局控陳局員黄二尹集訊之餘判將阿寳慶笞責二百板勒令交出原物然後交其母舅保釋 
[會放火案]  
　　本邑英租界河南路萬倍利吕宋票店本由永平公司保火險銀一千兩今春又加保五百兩旋忽放火焚燒包探拘拿股東哀順弟及僑居在店之王炳奎店夥陳福生學徒夏阿慶到案蔡太守訊得放火情眞諭令俟比鄰凱利西國帳簿店主任雨喬傷痊再訊此已詳紀報端矣兹悉太守已訂於今日下午二點鐘時會同上海縣黄大令覆訊想罪有應得不能法網稍寛矣 
[會訊停公]  
　　昨日英讞員蔡二源太守會同上海縣黄大令及德國副領事訊理德公司船水手刃傷華人身死一案是以飭知各捕房停公一日 
[悞入官衙]  
　　前日薄暮時有殷阿海者掩入上海縣水利廳署中東張西望旋至大堂上牒躞往來差役見而拘拿禀明林少尹昨晨少尹升坐研訊殷一味苦求少尹判令笞責三百板枷號一月發三牌樓四鋪地方示衆 
[解犯過滬]  
　　朝鮮人曹谷菴向在金陵貿易一日赴娼院作狎邪遊不知如何與某弁爭執致肇釁端督憲劉峴帥查悉情由將弁斥革曹則備文遞解回國昨日道經滬上解差赴道轅投遞公文聶觀察飭將曹發上海縣收管黄大令　令收入待質所候示 
[少尉訊賊]  
　　陸全吉商船號陸秀甫之夥張掌華竊去陸所置小船一號陸遣抱陸吉報捕緝查此已紀諸本報前日上海縣署捕役將張及經售之陸毛毛拘獲押解至捕署請訊昨日下午四點鐘時捕廳陸少尉升堂提訊張供稱小的係本邑人家住二十七保十六圖前在陸處爲船夥旋由楊裕春播弄是非以致辭歇小的心實不甘向楊理說楊允以得錢瓜分及小的一再向索楊一味游移小的不得已將船撑去四月十六日由毛毛介紹售與沈得發得洋銀二十八元收過十四元其餘至今無著所有船中衣服棉被錢文均在小的家内毛毛供稱小的亦本地人從前小本生理此次張倩小的售船得受中費洋銀一元實不知其竊得少尉判將張笞責二百板毛毛笞責一百板寄押自新所中聽候吊贓再訊 
[罪人斯得]  
　　浦東人張梅頭被土棍小掌華卽陸掌華刃傷手臂由伊妻陳氏投上海縣控陳黄大令騐明屬實飭公差會同十七圖地保盛亭珍帶陸父全元出外指交掌華訊辦此已列入報章前日午後差保同禀稱查得小掌華避匿南匯縣境周浦鎭小的等不動聲色帶同夥役馳往乘其不備連夜拘拿押解到來大令諭令收所候訊 
[解犯起程]  
　　川沙刦掠商船之夥犯沈芝祥朱寳春起解過滬已紀報端昨日午後四點鐘時上海縣黄大令將文憑發給來差往内監提出沈朱二犯將沈解回金壇縣朱解回定海廳由原籍地方官擬辦 
[解人難索]  
　　有某甲者控娼婦徐鳳琴卽徐鳳仙借欠洋銀六百餘元乞爲追究查鳳仙於去年八月間投英公堂訴稱不願爲娼求恩超豁蒙蔡二源太守送入善堂擇良婚配何以既出火阱復入青樓意者如佛所謂自墮惡趣耶抑另有同名同姓者耶眞索解人而不得矣 
[减饍振飢]  
　　王君省香家於南匯之大團鎭種竹蒔化之暇時以行善爲娛兹見節近端陽人家皆盛設嘉肴互相慶賞因遍勸諸知已卽此筵費以振飢民特先募自不留名大善士五家每家洋兩元共得十元之數又邵君鳳池以欵師之席稍從菲薄提出小洋銀五角一并彚入 
 
 

Page 4

 
 
振捐前日馳書申左夢畹生略謂近閱報章見臚陳山西荒象言者傷心讀之酸鼻竊思上海爲商賈薈聚之處既届重五令節蒲觴欵客酒淮肉陵苟能移賞節之資爲救荒之用誠籌振者之一大助也人之欲善誰不如我有心人聞兹慘况能無食不下咽兹先募就區區備函寄上明知涓滴之水涸轍難蘇夫亦聊表微意耳當世不乏好善士其亦見此而大發菩提乎本館感此善忱特爲之摘錄報端以爲諸君子勸并祝王君門闌藹瑞福與壽并焉 
[以結善緣]  
　　本埠立大錢莊自分册募捐後已兩次移交本館協振所且爲之墊付以濟然眉兹於四月杪止核計共募得洋五百三十二元五角五分除兩次交本所洋五百元尚存洋三十二元五角五分一并送交本所似此實心行善涓滴歸公滔滔濁世中誠不可多得矣敬書數語以結善緣世有心切救飢者尚其及早傾囊佽助乎至立大前兩次所募之清單業已照登在報現第三次各善士台銜謹登本報今日附張統祈俯鑒 
[桃隖公所江浙同人籌賑晉邊記九]  
　　五月初二日桃隖公所起解第四批規銀五千兩同事陳金楊方徐彭宋王戴吳張王顧吳俞君上稟藩憲鄧公云竊職等前經籌解山西義賑三批共規銀一萬七千兩禀懇憲恩咨報在案兹截至四月底止由電報局交到雲南譚撫憲募欵銀一千兩又墊解蘇省續發銀三千兩合諸諸善士募交捐欵湊足規銀五千兩相應作爲第四批循案匯解津關憲轉交潘紳民表嚴紳作霖散放合無仰懇憲臺分别咨奏立案實爲公使云仍擬五月望日續解第五批如蒙見惠務求從速○存恕齋主人助太乙丹三千服　荆記集助辟瘟丹六千五百七十九塊謹卽代爲起解災區所需藥丸以辟瘟丹太乙丹純陽正氣丸三種最爲合用如蒙賜助務請每服一包　加仿單以免分送之時罔知所用并須裝成馬口鐵箱用錫銲口外加木箱以免舟車著水全歸無用若藥茶及　雜丹丸加之運費既不合募亦不合用請勿見惠鄙人曾賑北方謹陳所見尚乞俯從○羅漢三次補過百翼裕厚貳百韶華百八及新盛恒交到千番倚雲逢廬等三百七十五元先後叩領詳列旬單送交申報滬報新聞報三館惟登報有遲有速請參閱三報爲幸○鄙人前隨粤閩江浙諸君在上海四馬路文報局内收解粤蘇直東賑捐自光緒十一年五月至十三年年終止共銀五十八萬八千餘兩已刻徵信錄第二卷又在上海陳家木橋電報局内收解豫皖賑捐自光緒十三年八月至十五年正月止共銀五十五萬餘兩已刻徵信錄第三卷時因丁艱回里分送未周兹特交存上海晝錦里信昌收解賑捐處陳君養泉代爲分致謹附聞[  桃隖散人述]  
[救命功德]  
　　謹啓者敝堂接奉常州一善堂蓬萊小仙大善士樂助晉賑洋二百五十元又代募姚陸氏大善信樂助洋五十元屠瑞椿大善士樂助洋三十元王廷瓚大善士樂助洋六元又奉種德園吳琨圃仁翁交來粤省黄立本堂大善士樂助洋一百元衆善堂人善士樂助洋一百元悔過軒大善士樂助洋五十元又奉朱少梅大善士樂助洋一百元目下山西待賑萬分急迫多集一欵卽多救一命早集一日卽早救多命多多益善愈早愈妙幸蒙大善士見圖心惻慨解仁囊救命銀錢絡繹而至非常功德造福無量乞登報牘叩謝慈雲　上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[龍樓晴旭]  
　　工部爲曉諭事總理處案呈准内務府原奏内開恭照四月十三日寅時佳貴妃金棺自田村奉移至慕東陵寢沿途分四宿每宿三十班每班官四員押杠各按本班投遞職名以便稽察毋干咎戾今將掣定班次開列於後第一班理藩院員外郎德勝正紅滿佐領松年廂藍滿騎都尉文俊廂白蒙驍騎校常壽第二班江南道監察御史烏爾慶額正藍滿佐領英敷廂曰漢騎都尉薩炳阿廂黄滿雲騎尉多慶第三班吏部主事姚炳熊正藍蒙佐領濃依布廂紅蒙驍騎校逹春正黄漢騎都尉奎齡第四班大理寺評事唐紹勛廂紅蒙驍騎校恩志廂黄滿輕車都尉榮昌正藍蒙佐領德明第五班戸部郎中潘斯燎廂黄蒙騎都尉莫爾根布廂曰漢雲騎尉慶餘正紅滿佐領松元第六班刑部主事文永正藍蒙輕車都尉訥欽廂藍滿騎都尉國喜正紅滿佐領印璽第七班理藩院候補員外郎桂齡止藍漢佐領崇壽廂曰蒙驍騎校瑞永正藍蒙佐領萬陞第八班戸部員外郎存興正黄漢騎都尉萬貴廂藍蒙雲騎尉崇善正白漢佐領文英第九班鴻臚寺少卿方汝紹正藍滿佐領德海廂藍漢佐領常海正黄蒙輕車都尉秀芳第十班刑部主事薛邦龢廂曰滿佐領錫珍廂黄漢男爵奎光正白蒙雲騎尉玉海第十一班兵科給事中德本廂藍蒙驍騎校崇桂正白漢輕車都尉世興正藍漢佐領佟炤第十二班太僕寺主事惠崇廂藍漢雲騎尉長興廂藍漢雲騎尉張金鏞廂黄漢佐領榮惪第十三班大理寺寺丞沈廷樞正藍漢佐領群玉正紅滿佐領恪恭正白漢輕車都尉連志第十四班欽天監五宫正逹三正黄漢騎都尉玉蔭正藍蒙佐領德貴廂藍蒙驍騎校常瑞第十五班刑部主事普恒廂曰蒙驍騎校瑞慶正監漢佐領廣昌正黄漢雲騎尉鈇福第十六班刑部主事郭宗恒正紅滿佐領松橒廂藍滿騎都尉景緒廂藍蒙驍騎校壽連第十七班通政司知事容順正黄蒙佐領鍾恩廂藍漢騎都尉文濟正藍滿佐領泰來第十八班吏部主事增堃廂黄滿騎都尉德厚正紅滿佐領椿年正藍滿佐領福俊第十九班兵部候補主事宜楨正藍滿佐領景善廂白漢雲騎尉福綿廂白滿佐領恒綬第二十班兵部主事崇祿正白滿雲　尉清泰廂黄滿騎都尉吉陞正紅滿佐領文瀚第二十一班廂藍滿騎都尉福珠隆阿廂黄滿騎都尉錫林廂白漢廕監全興廂白滿佐領瑞凌第二十二班正黄蒙佐領德齡廂黄漢佐領德安廂白滿佐領榮喜正黄滿佐領瑞齡第二十三班正白蒙騎都尉全泰正黄蒙驍騎校成海正黄滿佐領玉光正白滿雲騎尉印登額第二十四班正白滿雲騎尉明安布正黄滿佐領德祿廂紅滿佐領榮福正白蒙雲騎尉全祿第二十五班正白滿雲騎尉續奎廂黄蒙雲騎尉慶壽正白蒙雲騎尉穆克金布正黄滿佐領連陞第二十六班正白滿佐領松壽廂紅滿騎都尉聯秀正白滿雲騎尉松山廂紅漢輕車都尉德復第二十七班廂白滿佐領英華廂紅滿雲騎尉文忠正白滿雲騎尉秀林廂紅漢雲騎尉霈霖第二十八班正黄滿佐領恩啓廂紅滿雲騎尉奎文廂黄滿雲騎尉桂英廂紅漢雲騎尉福蔭第二十九班正黄滿佐領明通廂紅滿佐領恩霈廂紅漢雲騎尉李桂全廂藍滿騎都尉文斌第三十班廂藍滿佐領福珠隆阿正紅蒙雲騎尉鳳祥廂曰漢恩騎尉劉全忠正黄滿輕車都尉桂華又備班戸部主事趙福照廂黄蒙雲騎尉福山戸部員外郎恩通廂黄漢佐領全福廂黄蒙雲騎尉特依順保廂紅蒙驍騎校文緖指示換撥鑾儀衛章京二員雲麾使厚堃治儀正連珍 
[馬車斃嫗]  
　　前日向晚六點鐘時有馬夫名阿金者駕四輪皮篷車駛至英租界偷鷄橋點石齋南首浴堂前有老婦陳范氏從小弄中持洋瓶出外買火油被撞倒地馬蹄踏破頭顱并傷腰肋當經巡街捕將阿金拘住送押捕房陳范氏則舁送仁濟醫院醫生騐視之下辭以傷重難醫旋於二點鐘時溘然而逝昨晨捕頭傳二圖地保姚文彩查訪旋查得陳范氏原籍金陵年已六十有三丈夫在時藉賣日報餬口前年病故棺木暫厝新閘金陵公所氏孑然一身平日賴開設椶刷店之族人陳永發及同鄕人王永芳照顧得以向金陵公所領食恤嫠糧死後檢得身畔尚存洋銀十餅蓋一身積蓄頃刻不離者也既而永發等尋到肇禍馬車主陳金發及吳某知股開馬房於三馬路西首遂向之饒舌金發等願出洋銀一百枚爲之從豐棺殮永發謂氏有族侄現在金陵秣林關耕田度日須函追來滬將棺運回所存洋銀爲安葬之費議既定卽於下午四點鐘後購買衣棺成殮並不報官惟在押之馬夫仍須解送公堂請蔡太守發落云 
[上海縣署瑣案]  
　　許融控曹寳言違背定章悔賴盈餘洋銀二千餘元牽涉王子才一案已見報章前日帮審委員葉司馬升堂研訊許訴稱原籍杭州承辦浙江長興縣糧米數千石倩經頭曹寳言經手未滿旬日米價每石飛漲二角左右曹卽將此米轉賣盈餘洋數百元向索不睬爲此控追曹供稱小的亦杭州人許前雖言及此事並未倩小的承辦况洋銀分毫未付焉能售得盈餘司馬以許所控無憑叱退不理王又供稱平空被誣務求訊究司馬曰爾可不必多瀆王遂唯唯而退○蔡希賢誘拐茅道士之妻施氏事發訊供枷號前日枷期已滿枼司馬飭帶至案略加詰問蔡俯首無詞司馬著疎枷交保○沈耕心誘王榮泉之妻周氏至無錫王偵尋至此將沈扭往縣署控追縣宰以原被均住上海備文移交前來前晚葉司馬升堂提訊王供稱小的係本邑人向業木工今春妻子周氏忽被沈誘去小的再三查訪始悉在無錫地方迨小的往尋中途遇見扭至元和縣轉送案下求恩訊究周氏供稱小婦人一時糊塗悞墮奸計現已來案願隨丈夫回家沈供稱小的向業銅工與王爲友王以生意不佳難以度日將周氏賣與小的爲妻小的曾出洋銀一百元現在王忽改悔叩求明鑒司馬問可有筆據答稱無司馬曰既無筆據誘拐無疑遂判令枷號一月發頭門示衆周氏給王領回管束 
[英界公堂紀事]  
　　林甘氏扭尤亭山至公堂控稱被欠會錢向索圖賴蔡太守諭候訊供核辦○前日包控李錦堂見野雞娼顏小寳年尚幼徲强拉狎客到家因拘至捕房解送公廨蔡太守諭令發官媒看管候訊○昨有一窶人子病莫能興倒臥街畔由巡街捕舁至捕房轉送公廨差役問其姓名年歲其人奄奄一息口不能開遂據情禀明蔡太守太守飭送請棲流公所留養醫治 
[法界捕房瑣案]  
　　昨報紀名利棧客徐廣基失去綢衣九件報捕查緝獲到竊賊王樹堂解案訊供昨日葛同轉蒞捕房將王提案問贓内尚少綢衣三件窩藏何處供稱小的所竊之衣均已吊出别無窩藏矣同轉謂爾能穴窓而入諒必學有師承包控禀稱此賊從披水板上撬開窓上鈷鉧潛身入竊同轉著照原斷枷號一月期滿再笞責一百板○前紀某包探拿獲在途竊取洋傘之綹手陳阿三解送公堂葛同轉諭令押候責釋昨日飭提到案問爾在碼頭上作何事何時習成穿窬之技供稱小的因腹中飢餓爲此不肖之事尚求大老爺格外施恩問爾家在何處供稱小的家在寍波東鄕鄞縣所轄之某地問家内尚有何人供稱尚有老母及嫂嫂小的今願往各同鄕處措資附船回籍同轉諭令赶緊回籍不准逗遛○鍾有德在碼頭上僞充客棧接客人乘間行竊經某包探拘獲在身畔搜出水烟袋及質票解送公堂葛同轉著押候責釋此已載諸前報者也昨日包探吊到水烟袋二枝洋傘二柄一併齎呈同轉問各物從何處竊來爾向寓何處供稱水烟袋係已物購自小東門外小的現寓大自鳴鐘後新街向開烟館之朱姓家同轉謂水烟袋既是已物何以問爾匣内所置何烟爾不能對顯係竊得尚有何言今姑格外從寛免其笞責判令改爲掌頰四十下飭包探押至後新街寓處問明原委禀覆候核吊到之水烟袋洋傘仍發還押店○某號華捕拿獲在碼頭上竊取鮝魚之何才解案請究何供稱此項鮝魚向金利源九號棧房管棧人乞得其弟何甲及管棧人某乙投案訴稱何實係碼頭上扛夫並非竊賊葛同轉著交管棧人帶回○昨報紀小車夫某甲裝義元洋貨至某處將永安街某洋貨店學徒足骨壓斷葛同轉飭送至某醫院請醫生敷治候傳義元主人到案訊核昨日義元主人遣出店人錢云才投案候訊同轉問昨日爾店小車卸貨時爾曾目見否供稱小的有事他往並未目見其事事後同店人董姓言及小事共有二輛適在卸貨時學徒行經其地舉足踢去支車之木致車倒下旁有自來水管學徒避讓不及是以壓傷昨與其兄同往看視傷勢匪輕小車夫供稱小的姓徐名仁卿同轉謂爾卸貨時極應在旁照顧何得漫不經心致罹此禍今學徒足骨已斷爾知之否供稱小的實出無心求恩明察同轉著徐出洋銀四元給受傷人爲醫治之費旋將徐交出店人帶回待受傷人愈後具保單送案備查○前日鴻興糖棧送竊賊潘木金及洋鎖一具到案葛同轉向之訊問潘稱鎖從舊貨擔買得遂著押候交出賣鎖人昨復提潘至案問賣鎖人已尋到否供稱小的係粗鹵之人此刻不能認明面貌矣問爾之押票何其多也供稱小的欲付房租故將自已之衣典押昨日往南巿王家碼頭贖特見舊貨擔上有洋鎖一具因以洋銀九角買來同轉著押候交人保出具不再收買竊贓切結送案備查○前者紫來街榮大嫁妝店主控髹工王三順私收帳欵洋銀四十六元並質去茶几等物旋有人將王保出具限半月内理清兹已逾期向催不理因復將王扭案葛同轉質訊之下王供稱小的實情無處措錢求恩寛限同轉謂原告曰爾儘可向保人追究何必復到公堂乎答稱保人置之不理是以請大老爺比追同轉飭將王還押○四川榮昌縣監生張超倫因應順天鄕試乘廣利輪船來滬借住名利棧與滿洲人榮陞同宿一房既而失去金殻對時表及廣紋銀川滴水珠等物指榮行竊扭案請追此已見諸報簡昨日葛同轉飭包探郁庭湘帶原被人証至英界泰安棧查檢榮箱中之物郁探卽會同英包探某甲至泰安棧眼同查檢並無張所失之贓遂據情向同轉禀覆同轉飭將張帶至名利棧交棧主看守不准暫離以候提至公堂待質 
 
 

Page 10

 
 
[造福無量]  
　　謹啓者敝堂接奉心菩提室大善士樂助晉賑規銀一百兩又奉二勿齋主大善士樂助洋一百元又華陽鎭李誠貴大善士爲德配五旬隂壽祈貲冥福樂助洋十元又代募洋三十元又無錫世恩堂大善士樂助洋三十元又瑞裕祥號各大善士端節筵貲移助洋十元均入晉賑項下當此億萬哀鴻倒懸待解巨欵固徵造福集腋亦可成裘奉勸樂善紳商於蒲觴角黍之時念草根樹皮之慘移緩就急一唱百和佳節傳爲佳話節財定卜生財現成功德福壽無量諺云富家一席酒窮漢半年糧謹代災黎九頓百叩上海六馬路仁濟善堂籌賑公所施善昌等謹誌 
[廣東官報]  
　　四月二十日丁憂廣西左江道李禀辭回籍候補縣丁墉禀辭往新會公幹南海江浦司趙禀辭赴任候補鹽大使傅燮和禀辭都城緝私差禀知赴自坭接辦緝私差從九品錢祖洪禀知委錢局差禀見卸横查司陳禀辭解軍械赴惠潮補用鹽大使倪福綸禀辭出洋緝私鹽知事施季華禀知委會辦都城緝私禀辭同知章廷綸禀辭解餉進京禀謝給咨赴部引見候補縣胡鑑禀辭解餉進京補用縣魏紹唐禀知委潮州膏牌差候補同知莊允懿禀知高要任内徵存正部各欵解清○二十一日候補鹽大使王師俊禀銷輯西輪船差禀知委觀音閣緝私委署新興縣陳慶箎禀辭赴任候補巡檢董錫藩禀由京來○二十二日候補縣態况奇禀到由東莞查案回候補縣郝秀楠禀知本日進局學習○二十三日委署督糧道閻雷瓊道周俱禀謝委禀見候補縣裴克寛禀知收呈從九品蔡厚栗禀辭赴白沙厘廠接辦候補府經歴庾祖培禀到由廉州厘廠回卸横查司陳錦春禀知委往惠潮提解軍裝禀辭 
[閩省官報]  
　　四月十九日試用巡檢陳鋆由京起服禀到從九品史致頤卸辦白石釐局禀到○二十日通判李懋猷禀見禀明奉善後局委拯救南城内總查差知縣黄雲龍張正清俱禀見禀知奉委總查西城水勢知縣史鑑清禀見禀謝給儘先拔委勞績二次飭知知縣江起鳳禀見禀明本日接管候審所事務兼辦發審局差知縣离師濂禀銷讞局帮審並卸辦候審所差禀辭赴雲際關稅釐分卡勞績班陞用知縣本任江隂場大使婁敬山自京引見禀到候補知縣馮樹勳署按經歴鈕承藩俱禀明奉委會同閩侯兩縣催辦賑捐○二十一日辦理洋口稅釐局委員知縣高楓專丁來省禀謝題補安溪縣飭知俱禀銷差咨補夏陽巡檢王履泰禀謝准補飭知○二十三日藩憲牌示照得本任南平縣峽陽縣丞梁逹士人地不甚相宜應以建安縣迪口縣丞謝啓礽調補所遺迪口縣丞缺卽以本侄峽陽縣丞梁逹士補授特示○二十四日知縣俞振驚禀明奉委解餉進京並順差引見 
[鄂垣宫報]  
　　四月初九日臬司陳赴督轅禀見武昌府李江夏縣諸俱赴兩院禀知府城隍廟設壇祈雨候補府朱滋澤自大冶鐵廠公幹回省赴兩院請假一日候補直隸州俞寳瑛候補縣潘誦捷候補從九宗承祜俱赴撫轅禀見候補縣史賡雲奉督憲委赴來鳳等處公幹交卸大冶王三石煤務候補縣丞敖開郁由工次回省禀到候補典史單錫祺赴兩院禀銷查通茂興鋪差○二十三日候補縣裘憲璟奉藩臬憲委赴嘉魚縣會同督修港口隄閘撫轅文巡捕候補縣李兆庚奉委解四批京餉卸署襄陽府經歴陳象漢回省大挑縣徐躍鯉錢錦渠俱解二批京餉見辭赴京在任候補知縣漢陽縣縣丞黄新鍔禀見奉憲臺扎飭租地種桑赴漢陽三義椥丈量地基順道查勘江隄江閘工程卸署漢陽縣禮智巡檢事候補按司獄巫國玉調署漢陽縣禮智巡檢俞壽禀見藩憲牌示羅田縣知縣印務詳委補用知縣蔣謙受署理○二十四日湖南候補道陳允頤由湘赴上海來鄂候補同知王乃燮赴襄陽道發審局候補縣莊則敬奉臬憲委赴孝感縣帮審案件藩憲牌示照得巴東縣野三關巡檢員缺飭准補之謝鼎赴任監利縣分鹽巡檢事務詳委補用從九品王廷銘代理廣濟縣龍坪巡檢事務詳委試用巡檢李永英沔陽州吏目事務詳委補用典史張家鐘俱署理○二十八日候補縣陳衍清由原籍來省禀到藩憲牌示漢陽縣新灘巡檢事務詳委試用從九品王倬署理候補通判叚鴻猷卸辦野三關土藥稅局事回省銷差分發湖北補用通判童絢勳禀到丁憂候補從九嚴文洄奉鐵政局委赴富池口辦銀礦 
[金陵官報]  
　　四月廿六日鹽運使銜在任候補道江西臨江府王之藩見辭辦積榖局知府張炳生辦慶餘橋釐捐同知劉卓栻江蘇補用直隸州徐懿立辦灣頭厘捐知縣秦基均見正任海州楊朝鐸到見禀知俸滿併案引見回並銷藩司委領繳則例差新選通州州同林泰啓禀辭赴新任 
[蘇省官報]  
　　廿五日知州吳式晸謝飭奉准調留寗差委知縣陸冠瀛禀知奉委赴無錫靖江公幹州判倪善慶奉委上南青三邑催提雜欵卽辭○廿六日候補道韓慶雲上海回知州吳式晸辭回吳淞騐補局楊鳳儀元和常熟太湖知縣姚詩聲常昭楊萬選太倉州均禀知奉委公幹卽辭從九王傳泗謝十四年分海運案内蒙保補缺後以主簿用兩准候補巡檢郭鼎臣辭回揚州候補直隸州趙惟善於四月初二日丁母憂卽於初三在常州身故○廿七日陳焴上海南匯催地丁回贑榆縣陸秉森南京來奉江藩憲飭知赴任縣丞曹鴻澤派寗孫之澧典史閻恩方均派蘇禀知差委卽用知縣施沛霖之老太太趙太夫人於廿六日壽終廿九日辰時大殮 
[安慶官報]  
　　四月初八日長江水師提督黄到卸署太平府經歴田振沂到蕪湖關差遣州同郭翊相到候補知縣郭繼泰廬江閱卷回卽用知縣劉帮槐奉委發審局北股正辦卽用縣柯劭憼奉委發審局帮辦卽用縣文緝熙奉委發審局學習○初九十日建德縣典史羅啓鈞辭行卽用縣顧仲安候補縣陳正源張奎光周德興均奉委發審局學習蕭仁丙委發審局差吏目朱文瀚奉府委院試彈壓候補府經楊松壽典史丁鈺均謝超酌委各一次長江水師提督黄辭行藩轅牌示准補霍邱三河尖司吳鈞飭赴新任本任望江縣莫燮乾廣蕪提錢糧回調補靈璧縣陳福源當塗捕查蝗蝻回候補典史薛學雋六霍查驛站回候補知府王詠霓奉委院試點名差 
[立大莊經募山西賑捐清單]  
　　硤石謙吉莊長記莊嘉興恆新莊惠泰莊各友紹興厚孚來鑑湖居士甬江咸和莊蘇州晉生莊鉅康莊蘇州永豐莊恆和全記隱名氏謙益莊聚和莊崔謙和崔魯記萃昌順洋貨號净心愿永慶福南京益記甬江愼源莊又恆和莊心愿以上二十二戸各洋二元嘉興晋誠莊新盛莊億昌莊源康莊通裕莊源泰莊蒔松書屋德順全同心愿和元莊無名氏甬江匯康莊恊成乾西號無名氏商隱氏湖州安豫莊陸餘慶堂泰裕氏昌寗氏同誠濟蘇州無名氏杏林老叟徐柏生以上二十三戸各洋一元嘉興無名氏萬盛莊南京德義長三戸各洋三元又恆記莊洋半元忍思堂洋五角望錫卿洋六角挺秀軒洋七角手氏洋四角鳳祥銀樓各友洋五元五角源豐潤號各友洋五元惠通銀行各友洋一元二角惟願康健人等四戸洋三角孫振記等三戸洋四角唐桂元洋二角梁春記文光洋四角曹笑梅等七戸洋三元五角白來多等四戸洋一元七角聊仁堂洋五元南京恆益來滿記等五戸洋五元蕪湖祥豐莊來無名氏雙桂堂各洋十元樂善氏等六戸洋六元無名氏洋二角亦記號各友洋五元敦記等七戸洋三元五角新沙遜洋行受記等十戸洋二元山西隱名氏洋四元駢麗堂元四兩合洋五元四角五九江晉康莊洋八元水月記等七戸洋十三元重德堂等十戸洋三元蘇州永豐莊白龍山人洋四元鎭江洽同莊無名氏洋四元恭壽堂等十戸洋二元灝記洋六角羅王氏洋四角無名氏洋十元信昌等五戸各洋一元如練樓浣花艸堂洋三元師儉堂崔劉氏洋十元懷寳居洋八角蓉記等五戸洋六角以上共計洋二百十七元四角五 
[桃隖同人彚報江浙收解晋邊義賑各公所四月中旬清單]  
　　杭州湖墅公信紙行彭君菊亭經收亭字册倚雲蓬廬保息安康子三百元新安程左卿完已丑病願五十元　隂郭韶縈十元杭省豫和莊十元福崇大元裕五元五戸合漕銀二百五十六兩五錢○上海晝錦里信昌珠號陳君養泉經收信字册周味蓮四元杭信源金鋪十元黄觀山墓盛春源一元無名氏一元江祥記一元五號册無名氏一百元行遠樓四元敦本堂佘兩元聚元樓一元鳳寳樓兩元紫金樓一元和元莊同人兩元大豐洋布號廿元徐興裕十元十七號册無名氏一元愼思堂兩元八號册無名氏六十元方子厚募方繼善六十元忘本子五角○又收電字册張星和募楚北承榖堂三十元皖桐行素堂十元廿一戸合漕銀二百十九兩八錢二分五厘○蘇　中市復昌莊徐君乾齋經收復字册杭垣昇記莊十元胡氏十元求平安兩元杭州瑞豐莊五元留餘堂李二百元陳嘵記一百元不書名胡三十元愼思堂五十元又愼思堂五十元忍記三十元來青室五元怡顏書屋五元志遠堂四元爽挹西山三元補過子三元張源泰十元求補過主人五十元求子易養一百元十八戸合漕銀四百五十四兩五錢八分五厘○蘇州馬大籙苍宋君培之經收培字册吳吟梅募無名氏一元張蒓溪募徐翰卿五元德貞求病速痊兩元潘雋翁新孫添壽五元張蒓溪募不留名十元無名氏兩元汪衍發一元朱潤生募補過居省壽費五十元蓮桂壽童增智慧五十元嚴麗生募分隂書屋四元鋤經堂四元玉德堂四元八叉後人四元守愚堂四元談乎威募補過子五元無名氏五元談子威十元馬景齋募輔德堂馬一元馬炳喜一元馬潤田一元馬寳麟一元馬張氏一元馬阿五一元吕左根募許恆裕一元許餘豐一元張蒓溪募篁石軒主兩元蔡久陔五元陳俊卿十元陳蔚之募虞東義賈四元孫祥之募無名氏兩元胡潤生募陸同豐六元三幸戇客一元諸堯佐一元三十三戸合漕銀一百三十九兩八錢四分○蘇州電報局王君勗丹經收報字册捐歸下旬併登○蘇州桃隖同人經收銳字册捐漕務處　元楊禮翁省藥念元倪鈞翁十元恭壽主人二百元鄧尉山人規二百兩女求父病好漕四十九兩八錢五分退修堂漕一百兩二女保父病好漕五十兩龐京堂一千元謝筠翁募無名氏念元又兩元永和兩元振昌一元萃昌兩元無名氏二元謝竹坪一元裕德祥一元葆和一元怡大二元怡泰二元升記一元福裕泰一元立記一元新源五角李宗綱一元成豐一元王信記一元雲集恆一元鍾友仙一元恆通一元胡藴之一元恆福兩元胡居正堂兩元守忍軒兩元志成昌兩元申和一元久記一元三餘堂一元吳蘭齋一元萬孚東四元函春兩元汪希古一元電報學堂五元吳潤甫汪卓人募隱名氏念元樹本堂吳十元平陽叔子求母健五元四十六戸合漕銀一千三百零八兩七錢零七釐○又代嚴佑之經收佑字册朱明翁來規銀五百三十九兩零八分○本旬六處共收漕平二千三百七十九兩四錢五分七釐規銀五百三十九兩零八分連前共收漕平三千八百零三兩四錢二分二釐規銀二千零七十七兩零八分廿三日解潘君振聲第三折規銀五千兩連前共解一萬八千五百三十八兩 
[上海北市絲業會館籌賑公所施少欽經收順直山東河南山西賑捐三月十三至十九日第三千五百廿八至三十四次清單] ○十三日丹陽無名氏洋十元無名氏求病　五元又求合家平安五元無名氏五元嘉興姚家埭鏡公館放生室求郤病延壽四元丹陽義和衣莊一元東來衣莊一元無名氏銅洋三元○老太古閱報生憐人募磨老洋十一元梁誠謙十元簡綺堂八元卓俊基陳岳記各三元吳子璣胡鎰鶴各二元招晃如楊樹南孫竹菴黄厚垣四戸各一元佘玉秋五角周小維卓灶宏各二角李鶴記一角共十五戸合洋四十四元○十四日苕溪不留名祈身體健旺合家平安由錢葆卿兄來規元一百九十八兩雙鳳義成陸畹香爲慈病愈完　洋廿元吳省三爲孫求病速痊十元陳永清求妻産平安五元蘇城力不足子爲慈親五旬正慶二元陳憑氏因背後癐患脚上濕瘡求病由漢鎭怡和行寄　一元景鎭道生鄒記毛本洋七元銅本洋一元○十五日方泉子爲祖母禫　誦經資移助以求冥福洋五十元常熟大生南貨號爲近隣失愼承各寳號及諸親長垂顧理應備筵酬謝將該資移助代爲邀福洋三十元追慶先靈以資冥福子洋廿元求安氏十元新安余肇淞永保合家四季平安四元裕馨堂周二元無名氏二元高郵武廟丁玉軒募不留名張手二元又案樂堂鴻手一元渠成軒林一元常熟同福義順記一元常昭鹽公堂一元銅洋五元○十六日蘇城福年長洋廿元蘇蘇嚴振先求肝胃疾速愈十元不書名由宜興儲經畬堂寄來三元無名氏二元六角朱亮士求次子痧症速愈二元○十七日燕巿閒人規銀一百兩錫金山人洋十元壽萱室求母病速痊十元皖南延陵求安子續助求保兩兒安順十元隱名氏十元嘉定錢維豐草堂隱名氏祈增父　二元又爲弱　麵資助三元又病愈完願十元無名氏求乳蛾速愈五元母爲女故後求早投胎五元洗氏求子平安二元松江裕昌順陳咸金爲子寒熱右手腫痛求速愈二元求愈子服符完願二元大團徐頌明保子安康一元○十八日世同堂洋四十元吳貞惠求病愈三十元吳誠隱名士庫平足銀三十兩蘇州徐思泉前爲對鄭失愼許賑幸獲平安究願洋三十元姚姓童子病愈完願由徐石翁來廿元王懷寗爲前妻季儒人求再生福祿十元羅店鎭玉笠子求保無事逢凶化吉十元滸關鎭官鹽棧募七元不留名由招商　局寄來漢平足紋四兩五錢陸姓洋四元帮江靈嚴予爲女病愈完願三元李鳳祥一元爛板洋三元小洋十角○十九日揚州李許氏爲夫求病速愈由立大莊來揚平銀一百兩合規元一百零七兩三錢張仲延求父母康健洋四十元金陵成公館無名氏乞長幼平安廿元安徽旌　摘署我盡我　人十四元江西王序剛求妻孕得子平安八元程瑞　堂救銀六兩蔣氏求喉症速除由蕪湖河口分司吕寄來洋四元新　折疑軒二元薌記一元四角靜記琴記一元振記　記雲記一元陸聚新六角京口問餘堂銅洋十元○招商局來仁川電報官局盛募無名氏洋十元枝綿堂五元黄華芳二元厲鑑菴黄欣然體中堂邵譚香浦勉力人華伯晉六戸多一元共九戸合洋廿三元内銅洋一元 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒十九年四月二十四日京報全錄]  
　　宫門抄○滇撫譚　奏捐助災賑銀兩請旨建坊摺○陝學政黎奏恭報各府州歲科並試情形州摺○粤李等奏籌解京餉及内務府經費第二批鹽課銀兩摺○又奏籌解旗營京餉二批銀數摺○新撫陶奏委署副將片○滇撫譚奏飭同知赴任片○又奏借發白井柴本銀兩摺○四月二十四日刑部都察院大理寺正黄旗值日無引見○怡王假滿請安○謨貝子等軍政完竣覆命○徐樹銘由東陵回京請安○睿王請假五日○提督衙門奏職官崇華自戕身死又命婦寳英氏自縊身死盜犯王大等十一名又盜犯覺羅恩祿等八名均請交刑部○召見軍機敬信阿克丹○○頭品頂戴雲南巡撫臣譚鈞培跪奏爲捐助災賑銀兩請旨建坊以昭激勸恭摺仰祈聖鑒事竊查定例士民人等凡養恤孤老等項捐銀千兩以上者准其請旨建坊給予樂善好施字樣歴經遵辦在案兹據善後局司道會同布政使史念祖詳稱據督辦昭通賑務補用同知龍文禀稱四川巴縣紳士同知銜候選州同壽昌乾爲其父母捐昭通災賑銀一千兩應請照例給奬以彰善舉等情詳請具奏前來臣查該州同壽昌乾以鄰省紳士爲其父母捐助昭通賑銀一千兩洵屬好義急公克盡子職核與建坊之例相符相應請旨敕部准其自行建坊給予樂善好施字樣以昭激勸除咨部查照外所有捐賑請奬緣由謹會同雲貴總督臣王文韶恭摺具陳伏乞皇上聖鑒訓示謹奏奉硃批着照所請禮部知道欽此○○陝西學政臣黎榮翰跪奏爲恭報歲科並試之榆林延安漢中興安四府綏德鄜州商州三州一律完竣仰祈聖鑒事竊臣於上年五月二十七日業將西安同州鳳翔乾州邠州五屬歲試情形專摺具奏奉硃批知道了欽此嗣於六月初十日自三厚起程按試榆林次試綏德次延安次鄜州八月初一日回署又於九月十五日出棚按試漢中次試興安次商州本年二月二十八日回署計北山之榆林延安綏德鄜州二府二州南山之漢中興安商州二府一州俱係照例歲科並試現已一律完竣取士如額查陝西轄境四面環山北山爲鄜州延安土曠人稀頗形樸魯又北爲綏德榆林生聚稍繁士習馴謹弊端既少文藝亦多通俊之才南山爲漢中興安商州毗連川楚人物繁衆興安文風甲於諸郡商州雖稱瘠土人知務學頗能恪守規繩惟漢中一府五方雜處防弊素難城固西鄕較爲整飭而各屬士子僻處山鄕相隔遼遠彼此恒不認識重名跨考相習成風屢滋爭競其或　職　保稍解稽查地方官　　疏　辦槍冐因而漸肆攻訐亦因而愈紛况各屬此次分棚伊始人數尚少學額甚寛徼倖之徒更輕嘗試臣到棚即飭提調官責成教職禀保會同印結局紳士加意防查有犯必懲有疑必究各士子亦知嚴憚不至滋生事端至武童弓馬技藝則以興安之安康漢中之南鄭城固爲最榆林之葭州神木漢中之寍羌佛坪興安之漢隂白河洵湯次之綏德之米脂延安之定邊商州之雒本鎭安又次之其餘可觀者亦尚不乏臣每於發落文武生員必朂以讀書勵行守法安分復擇文生之文理優長有志嚮學者調入書院肄業仍時飭各屬教職於文武諸生加意訓課勉爲有用之才以期仰副聖主教育生成之至意本年舉行慶榜臣於七月卽須赴省錄遺惟現在尚有西安同州鳳翔乾州邠州五屬科試當卽赶緊開考次第蕆事務使膠庠新進逮應秋闈以遂多士觀光之志臣經過地方北山去秋缺雨收成歉薄幸南山雨澤應時均稱豐稔地方靜謐民情悅豫堪以上慰宸厪所有榆延漢興四府綏鄜商三州歲科並試一律完竣各情形謹繕摺具奏伏乞皇上聖鑒謹奏奉硃批知道了欽此○○頭品頂戴兩廣總督臣李瀚章廣東巡撫臣剛毅跪奏爲籌解光緒十九年京餉及内務府經費第二批鹽課銀兩謹將匯兌商銀數目及委員起程日期恭摺奏報仰祈聖鑒事竊照承准軍機大臣字寄光緒十八年十月二十九日奉上諭戸部奏預撥來年京餉一摺擬在地丁鹽課等欵内指撥銀七百萬兩着於來年分批赶解另片奏光緒十九年内務府經費擬撥廣東鹽課銀五萬兩著於來年開印後陸續徑解内務府交納等因欽此並清單一紙内開擬撥光緒十九年分京餉廣東鹽課銀二十萬兩又内務府經費鹽課銀五萬兩此欵應以二萬五千兩批解部庫歸墊以二萬五千兩徑解内務府應用等因當經恭錄轉行欽遵籌解在案惟查粤東運庫向於應解京餉歴係奏請交商匯兌應仍循照辦理兹據兩廣鹽運使英啓詳稱光緒十九年分部撥廣東鹽課京餉併内務府經費共銀二十五萬兩前經籌解京餉銀五萬兩内務府經費銀二萬兩以一萬兩批解部庫歸墊以一萬兩徑解内務府應用共銀七萬兩作爲第一批於本年二月初三日委員聯興等解京詳明奏報在案兹又於光緒十九年分鹽課項内籌銀五萬兩並隨解一五加平飯食銀一千五百兩作爲本年第二批京餉又在鹽課項内籌銀一萬兩以五千兩批解部庫歸墊以五千兩徑解内務府應用各照章隨解平餘擡費等銀一百六十五兩共銀一萬三百三十兩作爲本年第二批内務府經費飭交殷實銀號百川通新泰厚蔚泰厚日昇昌恊同慶蔚長厚匯兌入京遴委試用同知章廷綸試用巡檢覃現元領齎匯單文批於本年四月初六日由粤起程附搭輪船進京支取足色紋銀分赴戸部内務府投納詳請具奏前來臣等覆核無異除分咨戸部内務府外理合恭摺具陳伏乞皇上聖鑒謹奏奉硃批該衙門知道欽此○○頭品頂戴兩廣總督臣李瀚章頭品頂戴廣東巡撫臣剛毅跪奏爲籌解本年旗熒咖餉第二批銀數委員起程日期恭摺具陳仰祈聖鑒事竊照光緒十一年八月二十二日欽奉慈禧端佑康頤昭豫莊誠皇太后懿旨今欲酌加旗營餉需惟有將各省營勇裁减浮濫每省每年各裁節銀二三十萬兩分批解部以供加餉練兵之用等因欽此當卽恭錄分行司局欽遵籌解光緒十二年先由商號借銀十萬兩匯解赴京嗣覆奏查明廣東原奏收支欵目尚無歧異摺内附列清單聲明旗營加餉一欵係欽奉懿旨飭籌三件自當竭力籌措以後每年解足十萬兩仍俟籌厘動支欵項另行奏明立案等因業將光緒十三十四十五十六十七十八年分應解前項旗營加餉銀兩按年分批先後委員匯解赴京交納各在案兹據廣東布政使覺羅成允詳稱光緒十九年分應解前項旗營加餉銀十萬兩先經籌銀二萬兩作爲第一批飭委候補知府聯興候補知縣李九波領解赴京投納業經奏明在案現又在於司庫各欵内再籌銀三萬兩作爲第二批交商號日昇昌百川通蔚泰厚蔚長厚新泰厚匯兌至京遴委試用同知章廷綸候補知縣胡鑑領齎文批於光緒十九年四月初六日起程由海道進京支取銀兩赴部交納等情詳請奏咨前來臣等覆核無異除咨明戸部外謹合詞恭摺具陳伏乞皇上聖鑒謹奏奉硃批戸部知道欽此○○陶模片再臣准喀什噶爾提督董福祥咨據喀什噶爾回城協營左旂中軍都司張鴻疇申報署理協營副將實任提標中營叅將萬勝常於光緒十九年正月二十二日率隊操演觸發舊傷二十三日酉時在營身故等情轉咨前來　覆核無異相應請旨開去萬勝常提標中營叅將實缺另行揀員請補其回城恊副將篆務查有留新疆儘先補用提督佳補英吉沙爾營叅將周添才堪以署理除給委並咨取萬勝常原領叅莊劄付及委員承查嫡親印甘各結咨部查照外謹會同陝甘總督臣楊昌濬喀什噶爾提督臣董福祥附片具陳伏乞聖鑒訓示謹奏奉硃批兵部知道欽此○○譚鈞培片再署中甸同知何兆齡署宜良縣知縣陳慶禧均調省所遺中甸同知缺查有准補該同知李昌運宜良縣知縣缺查有新選該縣知縣劉遠訓各飭赴任以專職守據藩臬兩司會詳前來除分檄飭遵外謹會同雲貴總督臣王文韶附片具陳伏乞聖鑒謹奏奉硃批吏部知道欽此○○頭品頂戴雲南巡撫臣譚鈞培跪奏爲借發白井柴本銀兩預採供煎以顧課欵恭摺仰祈聖鑒事竊查前准戸部議覆嗣後如有必需煎鹽柴本即應遵照奏案先期奏明始准出借以昭愼重等因當等轉行在案兹據鹽法道普津會同布政使史念祖詳稱據署白井提舉吕調陽詳借白井光緒十九年分柴本銀三千五百兩卽在道庫征存鹽課項下如數借給飭該提舉出具印領將銀發交殷實竈戸採備供煎以顧課欵仍照例自次年夏季起予限一年在於竈戸應領薪本項下扣收隨課解繳扣繳不足飭令該提舉賠繳照例叅處承借之員遇有交卸查未逾限實欠在竈者准其移交後任扣繳清還並飭將前借十七年分柴本銀兩扣解清欵以符例案等情詳請具奏前來臣覆查無異除咨部查核外所有借發白井柴本兩緣由謹會同雲貴總督臣王文韶恭摺具陳伏乞皇上聖鑒謹奏奉硃批戸部知道欽此 
 
