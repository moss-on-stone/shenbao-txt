# 1912 - 202 - 4914167

 

Page 1

 
 
　　評論 
　　 
[論滿蒙藏存亡與中國大局之關係　（選）]  
　　嗚呼諸君諸君亦知日俄分割滿蒙之密約己成立否耶亦知英國向我政府宣言在西藏執自由行動否耶此眞大禍臨頭吾人死期之將至矣嗟夫吾欲哭無涙欲訴無語吾惟有仰天太息自恨生不逢時而已 
　　溯自甲午以後甲辰以前列强對於中國之態度己分爲侵略與保全兩派於是有均勢問題之發生而日英同盟俄法宣言英德恊約日俄協約亦皆自日俄戰役之後不數年而先後成立銅牆鐵壁中國巳處於四面楚歌之中然中國之命脉得以延此數年亦正賴此均勢主義之維繫各國皆不敢先列强而首發大難耳但中國之命運己自此而懸於列强之手生殺宰割權操在人所謂刀在殺人之手非被殺所能自主也而滿蒙藏問題又爲破壞此均勢主義之導火線自有第二次之日俄密約滿蒙問題已將有最後之解决其遲遲不敢先發者蓋以機會尙未成熟彼二國未敢先爲戎首然其處心積慮固未嘗一日或忘也吾嘗謂均勢主義破裂之日亦即中國生命定奪之日也蓋自甲辰之役東亞之局勢一變日英同盟爲保全派勢力最盛之時代亦卽維持均勢主義之時代也及至日俄協約則爲保全侵略兩派相持之時代亦即滿蒙問題最後處置之時代也洎乎保全派變其宗旨而與侵略派携手同上舞台則勢力均等主義遂將一變而爲土地均等主義瓜分之勢成而中國之命運盡矣明乎此義則此次日俄分割滿蒙之密約及英國對藏之宣言皆爲大勢之所趨中國之滅亡末日記也自此之後列强對於中國之手段惟有實行土地之瓜分各自充其慾望以蔪勢力之平均而己日本即有滿洲　國卽有蒙古英國卽有西藏其餘德法兩國夙　侵略思想亦必各就其勢力範圍爭先割據德國先占有山東西略洒南南下江淮法國自不能不占領雲南以取黔桂英日俄三國亦絶不能卽甘於滿蒙藏三處而不爲腹地之内侵於是英國必保有長江流域六七省之土地以控制中原日本必南取閩越等處以聯台澎北保遼瀋以窺内蒙俄國自新疆伊犂直摀玉門關而取有秦蜀中國雖號稱大國吾恐不及一年東亞地圖將不復有片影隻形之存在矣可勝懼哉嗚呼夫人必自侮然　人侮之國必自滅後然人滅之彼困獸猶鬭而况我四萬萬神聖之裔耶倘吾人自信必亡中國斯眞亡矣否則悉舉全國之力以解决此外交上之問題成敗存亡固尙在未可知之數也我國人其速起我國人其速起 
　　要件 
　　 
[鄂湘軍官鄧玉麟等責問參議院函]  
　　參議院諸君惠鑒諸君非代表全國自負爲憂時愛國者乎亦曾思二十世紀爲何時代中國所處地位爲何地位乎自第一期内閣推翻新内閣組織月餘尙未完全列强對於遠東政策爲之大變外交團借債决裂日皇親臨議會西藏風雲日形緊急庫倫之兵進攻科布多瓜分慘禍懸諸眉睫其所以遲遲未發者蓋一二野心國欲肆鯨呑獨佔優勝均勢之局尙未協議妥洽耳今則桂太郎業已首塗西遊矣日俄同盟業已騰播世界矣當此千鈞一髮之時諸君卽恊力同心消融一切孜孜焉討論大計力圖補救尙虞不濟乃不謂辜國民之望騁意氣而昧公理動則爭持黨見以與政府相水火竟於日昨政府提出之新國務員六名槪以不同意否决之似此視國事爲兒戲　然　月薪二百元眞全無心肝不知人世何者爲恥辱無論該六員中若沈王周之久歷封疆夙著成效即胡孫章亦爲近今人材諸君於其中二三人不能滿意尙屬情理今槪以否决了之揆之諸君心理無非以大總統施行超然總理混合閣員之政策未逹諸君政黨内閣之目的故要挾全院事事與之爲難非特此六人不能通過即使政府再提出六人知諸君對待方法一仍從前必欲使大總統陸總理暨國務各員束手不能措一策逼令自行辭職以便諸君之攘竊權利而後己諸君乎亦曾思前之推舉大總統陸總理全院一致者究爲何人國民之選舉諸君責望諸君者又爲何事當此瓜分間不容髮之時乃以黨見爲前提置國事於不顧一旦民國淪亡諸君之肉其足食乎參議院爲立法之機關諸君爲全國人民之代表今若此是立法反爲破法代表反爲公敵科其罪直與賣國之李完用相去不能以寸玉麟莗嫉惡如仇不知忌諱今與諸君約苟能痛改前非以國家爲前提則寛其既往予以自新以觀後效如仍怙過不悛則玉麟輩一介武夫爲國家起見惟知以武力判斷雖受破壞立法機關之痛罵亦所不計稔知諸君對於政府有監督行政之權玉麟輩身　軍籍對於政汉有不能干預之律但諸君既捨其正當之任務惟黨派是爭則玉麟輩亦不妨棄其應守之法律以監督諸君矧在玉麟輩身經千磨百折圖謀革命武漢血戰之苦諸君與有何功今幸大功告成乃因黨見貽誤前途玉麟輩斷不能以同志數十年之奔走呼號拚幾許之頭顱濺幾許之頸血方搆成如火如荼之民　一日喪於諸君之手心有所不甘卽義有不容緘默耳良言盡此聽則民國之福不聽則努力自愛各行其是逆耳之談惟希亮察前鄂軍第四鎭統制鄧玉麟前湘軍軍務部部長閰鴻飛前卾軍政府軍諮官方興仝啟 
　　命令 
　　 
[二十九日臨時大總統令]  
　　任命董鴻褘爲敎育次長此令 
　　任命姚錫光爲蒙藏事務局副總裁並暫兼署總裁此令 
　　任命常連爲寧夏將軍此令 
　　任命趙均騰爲貴州宣慰使此令 
茲制定勳章令公布之此令 
 
 
 

Page 2

 
 
　　 
[專電]  
　　北京電統一共和黨議員谷鍾秀等今日（三十）又在參議院建議彈劾陸總理因到院者仍不滿九十五人未能成立 
　　北京電叅議員紛紛請假避暑實則與國會選舉事多有關係 
　　北京電袁總統爲俄日聯盟事遣派某某等數員分投詳探並于書多函分致各疾員及政治家務於日内隨時到府面談然後再開會議解决和平對付方法 
　　北京電袁總統今晨（三十）得日皇耗音立即派員至日使署探實慰唁並擬俟日廷正式訃告後特派專員往弔 
　　杭州電新都督朱瑞電京力辭大總統復電勉促就任朱以財政艱窘辦事困難續電再辭傳言二十九及初十接印之說均不確 
　　杭州電財政司胡銘槃因黄花岡事被人攻訐甚烈堅請辭職聞將以某司長兼任 
　　東京電日皇明治病至昨日（二十九）氣息極微神色大變雖經醫士用器肋其呼吸己無法挽回至晚出入宮中者益忙聞十二句鐘時各大臣己密議後事未幾傳出消息己於一點四十五分鐘晏駕宮内外遂哭聲震動今晨各店均掩門誌哀 
　　東京電日本内閣各員昨日入宮後至今晨多未退出且又添召多人入宮商議一切並電促桂太郎兼程趕回 
　　按日皇噩耗本舘己於昨晨八時據特約路透電刋發傳單 
　　日皇遺像 
　　 
[特約路透電]  
　　東京電日本明治天皇巳於二十九晚半夜一點五十分鐘駕崩 
　　東京電日本皇太子業已宣布登祚昨夜（二十九日）宮外有數十人跪而哭　各僧人亦在臨時神壇舉行祈禱禮曾有一人自刎斃命　得代皇之死又有照相人二名欲攝取電光照相爲羣人拾石亂擲身受重傷皇后終日不離御側每日僅臥三小時不肯棄監督看護之職星期六日星期日后曾准醫割碎御膚以加注射此爲空前之舉蓋俗以御躬爲半神體如傷及其膚當受監禁之罪 
　　北京電今日（三十日）參議院集議到者六十二人旁聽席中人數甚多蓋皆欲聞討論彈劾陸總理議案者也惟因所到議員無多致該案並未提出共和黨之議員今日到者僅有數人聞該黨擬令黨中多數議員常不到院藉以使彈劾議案不能開議此案之關係今殊難測度參議院議員多非笑此案現信提出該案之人似得議員總數四分之三按議員總數一百二十七人四分之三爲九十六人且於九十六人又不能得六十四人投票反對陸總理也目下之危險則在黨員靜候投票表决而不先行宣布贊助此案與否而展緩表决亦殊與大局有礙蓋各黨輕躁之議員常因猥瑣之事而忽變其從違此亦可慮者也現信此案必致擱置無效惟其關係甚大未便輕視蓋萬一彈劾總理竟得成功則近今徼倖挽回之危局又將中變也惟袁總統嘗謂臨時政府期内不准再易國務總理而軍界中人對於參議院之妨害政府亦頗形恚忿云 
　　北京電參議院秘書宣讀福建省議會來電詢問甘肅都督是否曾唆使他人戕害甘肅省議會議長院中乃令秘書覆電答告今於此事尙未能有所陳告 
　　北京電又宣讀南寗府知事來電謂廣西高級官員八十二人業己抵此遷省这舉現己告成 
　　北京電查驗地契議案一讀時政府代表謂目下庫欵支絀國家公債券募集之數今殊不敷供政府之需用故財政部擬立查騐新舊地契之章俾得每畝徴稅白分之二該代表又答某議員之問謂此爲暫行特别之稅與貧民當無所礙云云故該議案己付股員審查 
　　北京電劉揆一不肯受工商總長之任 
　　 
[譯電]  
　　北京電　中國國家銀行定期八月初一日開張即以前大清銀行爲行址歸財政部直接管理 
　　北京電中俄邦交因和　一案已有違言蓋因該處俄國政事局長山特愛方地强逼中國富人多名入俄國籍因此爭閧致殺死俄人數名故也按上電係德文報北京訪事所發據此觀之此案實係俄人挑　肇禍而俄使反向中政府要求賠償損失懲辦罪犯公理安在耶　　聖彼德堡電桂太郎公爵巳於今日（二十九日）啓程回國 
　　栢林電土耳其内閣决議解散議院現己爲軍事上之設備以防靑年黨反抗政府所派專使巳抵泊利希的拉頗爲阿爾巴利亞人歡迎　　柏林電土耳其時局日益阽危靑年黨現方慫恿土皇反對内閣解散議院而軍界中人則擬迫令土皇遜位别立約瑟伊澤廷親王王爲土皇之從兄弟即廢皇阿白杜亞西斯之子其爲人剛毅而好任事素極嫉視靑年黨阿爾巴利亞現力爭自治風潮日急土政府若不即以有限制之自治制度許之則内訌之起恐在旦夕德國駐土大使本在署假之中今國土國大局摇動巳遄返君士坦丁矣 
　　 
[公電]  
　　武昌黎副總統電北京大總統國務院參議院各省都督鑒連接警電全國震動然其煮豆旗鼓互張黨見所附不惜犠牲國家以徇之元洪自維初心豈料有此程都督徐軍長並矢箴言朱蔣兩都督更申訓論至來軍警之警告啓與論之批評羣言交謫萬矢一的幸大總統有軍人干涉之禁二次閣員得參議院同意之舉定諸君愛國熱忱不禁爲寂萬萬國民馨香禱祝也元洪於前次痛陳罪言然猶不免鰓鰓過慮者謹就各面之觀察再效前途之忠告惟諸君詳察焉一内界觀夫兩利相權則取其重兩害相權則取其輕議員代表四萬萬國民並非代表一部黨人民視可畏舆情難拂諸君深明大局當恤人言况政府虚懸羣情惶恐經濟界既虧覆簣之山國民捐難掘臨渴之井迷途豈容再誤歧路雖悔何追此觀於内界不能不效忠告者一一外界觀東北之風雲孔棘西藏之烽烟正熾瞬息萬變不可端倪故財政之監督不議於改革之日而議於進行之時東使之西行不由於外　之乘實因吾内訌之起維霰先集覆轍可虞設非力保中堅遑云聊固吾圍此觀於外界不能不效忠告者一一一過去觀以言前事我不可不鑒於亡淸以言近憂我不可不鑒於昨日六州鑄錯萬牛難挽在當日推全專制驟進共和矯枉或不免過正補牢尙覺其非晚是以拾遺補闕惟旁觀者最淸連步改良亦又明國所不諱無事遐瞻前代止可近鑒當幾经觀於過去不能不效忠告者三一現狀觀泰西各國進行既經如許階級美法成規去今不遠或七八年或二三次經營締造艱險　嘗我國破壞甫終建設方始秩序未復民國未甦欲冥鴻之飛必半毛羽廣廈之搆先資衆材故非拱衛中央則不能謀統一非維持現狀則不能保治安倘猶刮索瘢勢必土崩瓦解此觀於現在不能不效忠告者四一未來觀查臨時期限不過三月國會召集尙屬萌芽友邦無承認之明久内地有紛歧之黨派萬一潰裂其咎誰力羣雄耽耽攫取而代惟確立不拔之始基斷不予來者以口實豈可使成形之政府再蹈危機神明之胄裔降爲奴隷諸君竭力支持猶虞不及扶質立幹一髮萬鈞此觀於未來不能不效忠告者五綜此五觀惟求一德諸君立論雖殊而所持之目的則一主張或過而所期之事實則同凡逆耳之忠言皆人心之公道故當以道德保尊重之法不可以黨見失國民之代表庶上以紓大總統憂勤之念次以堅國務員責任之心元洪不侫亦得從諸君子後從容措理决不徇一二人私意爲萬世罪魁瘏口曉音尙祈矜鑒元洪　印 
　　揚州徐軍長電袁大總統陸總理參議院武昌黎副總統各報館轉各都督各司令各政團公鑒内憂外患環至疊生全國屮危譬浮海憂時之土言延頸跂踵日盻第二次内閣尅期成立以救危亡乃此次國務各員經我大總統總理幾經遴選始行提交參議院表决如果該院議員尙有絲毫國家觀念則於提出各員中縱有不甚滿意者亦當節取其長共維大局何况各員之才具聲望類皆有通過之資格無否决之理由乎乃參議院中同盟會及統一共和黨各議員以主持政黨内閣在先竟敢聯挾私見反對混合内阁是該議員等祇知有黨不知有國直與决無心肝者無異又何貴有此議員寳山竊維國事危急己至於此若聽此輩任意紛呶政府將無成立之日擬請大總統理姑將提出各員仍交該院再付表决如其不知自反一意把持惟有先行派署以專責成一面立將該院解散另行組織爲國圖强爲民除害胥惟此舉是賴務祈毅然决然勿稍遷就致中奸人詭譎之計而負全國倚託之心寳山雖屬武夫未嘗學問然孤忠耿耿惟知以愛國爲前提遇有敗壞國事不顧公益之人寗犯不韙亦必鋤而去之所望凡我同志奮起力爭以期共挽狂瀾或可稍匡危局區區血誠統希鑒諒第二軍軍長徐寳山叩漾印 
　　要聞一 
　　 
[新閣員通過前之八面觀]  
　　第三次續提六閣員巳經參議院通過五人迭紀前報茲將未開票之先各方面情形彙列如左 
　　大總統之各平前次參議院否决六總長本爲無意識之舉動當時有人向大總統建議所遺六部總長之缺一律由大總統委人暫署以待正式國會解决惟大總統之意以派署一節近於决裂仍欲以和平之手叚解决此問題故前日又續行提出六人仍求同意此殆委曲求全之辦法也但此次提出之六人若再不能同意則惟有暫行派署之一法并聞日來總統府連接各處電報大致以久無政府危險異常擬請暫先派署云 
　　各政黨之態度同盟會昨己議决一致投不同意之票統一共和黨　日　會議决對於續提之六人惟敎育范源濂司法許世英農林陳振先三人人望尙孚該黨勉予同意其餘財政周學熙工商蔣作賓交通朱啓鈐三人該黨一致投不同意之票共和黨前日下午開討論會以上次提出閣員該黨即一致同意此次續行提出仍當抱定宗旨始終一致至能否通過則概不過間雖其中稍有不滿意之人既望内閣早成亦當一律同意共和建設論會前次因附和同盟會反對陸總理大爲輿論所鄙視日昨該會討論此次續提之閣員其態度已稍改變擬除某某二人外其餘盡投同意之票惟湯化龍及劉崇佑乃當倡議之人此次改變主張似於面子上過不去擬皆告假不出席云 
　　叚總長之出席當日投票選舉續提之閣員陸總理例應到院說明六人之歷史惟陸總理上次出席既以辭令發生責任問題今日若再出席殊爲不便故巳擬定今日託故不到院由叚總長代表到院說明一切矣 
　　投票之預卜參議院現在到院議員百四人計同盟會二十七人統一共和黨二十二人共和建設討論會二人共和黨四十三人今日投票若如上述則至多者不過四十五六票（除共和黨一派四十三票外加他黨派二三票）恐尙不能得全數二分之一支 
　　外界之希望各界人士對於今日投票有兩派意見和平派則希望全數通過俾政府即日成立即不然通過一二人或二三人餘缺請大總統委人暫署懸缺待才激烈派則希望全數皆不通過俾叅議員狥私誤國之罪昭著於天下然後國民知罪之所在自有相當對待之法云 
　　 
[同盟會派之夢想内閣]  
　　自政黨内閣論復活某兩黨議員之𤍠中國務員者儼然以總長自居據兩黨之密商係以宋敎仁爲總理殷汝驪長財政谷鐘秀長司法張耀曾長外交吳景濂長敎育魏宸組長交通其他尙未決定大約聞係留一二缺以　縻共和建設討論會人云 
　　 
[借欵事最近確聞]  
　　現聞大總統對於大借欵事主張如各國銀行團絲毫不肯退讓大借欵决不再與開議至支持現時之經濟則與美國某公司及法人勾堆氏所議之借款均有成議又英商普興公司所商借之二百萬磅日内即可簽字暫時中央經濟儘可支持至六國銀行團近日之態度亦頗不一有主張卽時解散者亦有欲單獨進行者該銀行團原本四國四國之中内分兩系至日俄加入之後又另成爲一系此一系頗願轉圜惟表面上未肯明言耳 
　　 
[陸總理詳陳籌欵辦法]  
　　袁大總統於借欵决裂後即責成陸總理將籌欵辦法赶即核定陸於十八日呈遞說帖一件詳陳籌欵方法探悉内容如左（一）實行募集公債並由外交工商財政等部會同派員前往各國勸導華僑量力認購以期速集鉅欵（二）實行印花稅徴收法惟收得之款應一律解交中央各省不得動用（三）廣勸國民捐該捐欵由各省及各出使代表各阜領事担任勸募及經收之義務每月捐匯解中央一次（四）通電各省實行核减官俸支出數目其行政費至少應節省現在支出三分之一（五）通行各省查明凡關於生産事業趕卽籌辦如母款難籌準由各省自行借欵惟抵押品須俟中央核準方可照辦（六）責成財政部將鹽務一項即日整理（七）實行着手於裁厘加稅辦法此外尙有密封說帖一件其内容係關於外交借欵事件云 
　　 
[財政部擬定幣制綱要]  
　　財政部對於幣制問題屢經研究現己將大綱擬就計分六則（一）中華民國幣制用金匯兌本位（二）本位標準之純金量以法國之衡百分之七十五格拉姆定之約合庫平二分强（三）單位銀幣之總重量定爲二十六格拉姆合庫平六錢九分强（四）新幣單位定名曰圜析一圜爲百分柝一分爲十分（五）輔幣之種類分一文五文一分五分十分二十分五十分等數種（六）輔幣重量及物質一 
 
 
 

Page 3

 
 
文得一又百分之二十五格拉姆合庫平三分三釐五毫物質半鉛半銅五文重三格拉姆合庫平八分强爲銅鉛錫之合金一分重六格拉姆合庫平一錢六分强質同五文之銅幣五分重五格拉姆合庫平一錢三分强爲銅鎳之合金十分重二又十分之六格拉姆合庫平六分九釐强質爲銀銅之合金二十分重五又十分之三格拉姆約合庫平一錢四分强質同前五十分重十三硌拉姆合庫平三錢五分强物質同前以便施行 
　　 
[財政委員會之大討論]  
　　總統府附設之財政委員會己正式開辦其關於財政重要問題均由該會提出會議聞大總统日昨交出議案五件一爲民國二年預算草案一爲對待六國借欵辦法一爲籌晝西藏蒙古現時最緊灯之軍需一爲預算民國元年八九十十一十二五月之行政軍警經費一爲籌晝借欵以外之問題 
　　 
[黎副總統質問政府四大問題]  
　　黎副總統連日與叅議廳商議提出質問政府最大問題有四（一）政府擬借之債始終未宣佈定數然墊欵之後尙須借款唐總理蒞院時曾叩言之究竟政府借得此欵充何種用途有何種計晝將來償還是否有策（二）南京政府前發軍需公債一萬萬元今聞多有以個人資格减價至五折四折售與外人者究竟政府對於此項公債是否承認作何處置（三）各地軍政储所發軍用鈔票據熊總長報告謂有三萬三千餘萬政府對於此項鈔票有收回决否其辦法如何（四）整理財政廳從金融機關入手態總長前巳言之現時銀行制度尙未决定忽有中華銀行監督之任命敢問大總統將來銀行究採何種制度監督一職根 
據何制發生以上四項皆乞詳細電覆以釋羣疑而安人心云 
　　 
[中國銀行之新組織]  
　　中國銀行將　　營業定於八月一日先行交易俟中國銀行則例由參議院通過後再行正式開幕茲將該行組織及其新發表之人物列誌如下 
　　營業局局長緩設分營業會計出納三課每課設主任一人分任局中事務營業課主任金百順會計課主任談荔孫出納課主作賀頎 
　　文書局局長緩設文牘庶務二課每課設主任一人文牘課主任緩設由課員阮性言負責任庶務課主任吳言欽　　發行局局長緩設分發行準備二課每課設主任一人尙未發表 
　　另設秘書二人一爲張承哲一由會計課主任談荔孫兼充 
　　 
[粤漢鐵路之新規晝]  
　　粤漢籖路督辦譚人鳯現擬將粤漢鐵路作三叚興修一由武昌至岳州　一段一由岳州至永州爲一段一由永州至廣州爲一段其武岳一叚擬派程明超爲總辦岳永一叚擬派陳猶龍爲總辦永廣一段則擬以　辦之詹天佑兼充總辦刻己籌晝就緒俟籌有的欵即當興工 
　　 
[淸談] [  萍桴]  
　　民國新建修好睦鄰中日提擕之說方喧騰於國内而東亞强鄰維新先導之蓋世英主 
忽焉晏駕意者其民國前途之不幸乎雖然明治者素無扶植東亞之心而以遠交近攻爲政策者也跡其統治日本以來奪政權於强藩之手内政外交孜孜求治甲午一役日本之覇業用成中國之大勢以去自是厥後不爲遠大之謀坐收眉睫之利聯英倫爲同志闢封畛於亞東因利乘便縣高麗創强俄遼河流域間日旗飛揚俾碧眼黄兒不敢覷東亞之無人肆其南下牧馬之技一戰之威不可謂不巨矣獨惜我前淸末造昧於外交自甲午以後一蹶不振不克相與提擕而遂淩夷以至於今日耳 
　　今日者民國大局岌岌未定之愁而日俄協約己告倖成桂太郎西行滿蒙警告咄咄逼人袁總統懲前毖後思結互相提擕之約以爲先發制有之謀又不幸日皇駕殂一若蓋世之英主可恃而不可恃者然嗚呼抑又何也 
　　吾不知自是以後而不亞之有途何如而吾國之前途何如其究也將中日提擕以禦侮乎抑日俄恊約之履行乎此則尤令我四顧茫茫百感交集者耳 
傳記 
　　 
[日皇明治小史]  
　　日皇諱睦仁慶應天皇之子生於一千八百五十二年十一月三號登祚於一千八百六十七年二月十三號改元明治日人稱之謂明治天皇 
　　明治元年戊辰正月慶喜大舉犯京師皇詔嘉彰親王熾仁爲征東大總督賜錦旗討之慶喜敗遁入江户詔削慶喜以下官爵一方慶喜之歸政也羣士及親附侯伯等憤怒激烈搆成此變其敗歸也衆論沸騰大旨有二日恭順曰逆戰慶喜知不能抗王師專意恭順乃解前所聘延英國海軍敎習法國陸軍之職令其去位而陸軍敎習爭之曰我徒爲幕府練兵簡器耐艱嘗苦以至今日據此精兵上可以席捲天下雄視海内下可以反敗爲勝割土自王何爲擲之無用循循順命無乃類投肉乳虎以求生乎語曰孟賁猶豫不如童子直前猛虎躊躇不若蜀雞搏擊君等勿疑慮以壤大事慶喜不聽） 
三月帝親會諸侯設五誓曰萬機决於公論曰上下一心曰朝暮一途曰洗舊習從公道曰求智識於寰宇 
　　三月官軍進駐江户品川將以十五六日進攻大城海舟勝安芳以書說參謀西鄉允停攻戰德川氏籍土地人民降（藩臣日夜謀拒守或欲扼函關或擬由海路襲大坂慶喜論止之）慶喜屏居寛永寺詔宥慶喜死一等其餘黨縱橫房總問者悉軍討平之 
土佐藩兵炮擊法國十六人法聯各使以五事要日迁概從其請執藩士二十人賜死於妙國寺法人來監刑以次屠腹無懼容法人不忍視至十一人合掌退去會英使入朝亦有刺客要擊於途即擒暴徒枭示蓋是時以攘夷得罪多令自裁依舊例引刀屠腹其人視死如歸轉爲榮幸 
廣開各國語言文字學校并遺官吏子弟留學外國（　本武揚伊藤博文德川昭式井上馨餃島尙信森有禮吉田濟臣　咸往求學學成歸朝破格擢用各朝貴侯封聞風爭遣是年留學者五十人二年至百五十人五年至千餘人）改兵制練海軍變刑法研醫學及議辦鐵路輪船諸事外人應募而來者　國中 
　　明治二年己巳五月廢公卿諸侯之稱概爲華族其臣　爲士族 
　　明治三年庚午九月許齋民稱姓氏自是漸知君民平等之學（未完） 
 
 
 

Page 4

 
 
   
 
 

Page 5

 
 
   
 
 

Page 6

 
 
　　要聞二 
　　 
[興安兵變補紀]  
　　原因陜西興安府城内於六月二十一號四鼓時忽聞槍聲隆隆一時人喊馬嘶商民　惶無措陳雨亭標統派隊偵探始知係原住西關關帝廟之第一營步兵潰變當帶親兵數名登城巡視一面向城外牛山廟馬隊吹歸隊號不令進城一面調步隊第二營嚴守四城門布置有方故能立平禍亂至調查譁潰之原因（一）該標内有萬炳南舊部百餘人屢思蠢動主其事者爲袁大江（二）該標兵到興後尙未發餉軍士衣履皆敝故袁得以乘機誘煽（三）第一營軍需長高某平日頗有侵蝕軍心不服故乘亂先斃高某有此種種原因所以發之甚暴天明時查明被搶商號四家損失約在六七百金之譜 
　　結果陳標統當於翌晨親至府署與朱知事商明分請兩防禦使及紳商各界代表齋集府署商籌補救之策當田商會及財政局分任墊出六千金以備發饟標統當傳步隊二營官弁面授機宜令調馬步各營本日午後均赴西關校場看操至時先令徒手操二營官弁乘時將各營槍彈一律收缴行轅標統随帶衛隊親往牛山廟馬隊營内擒縳袁大江入城袁供認不諱立即梟首號令並究出槍斃馬成龍及爲從之亂兵二十餘名立斬五名尙有十餘人己將行刑經各公團紳首力懇宥其一死標統允之僅予革責是日市　仍照常贸易人心亦安靖如常皆頌陳標統臨機應變調度有方云 
　　 
[陜垣女子助餉音樂會紀盛]  
　　七月十二號西安女子助餉音樂會假全浙會館開會是日會場布置整齋自大瘦至演說台門　皆用松枝紮彩間以各樣花朶台上周圍排列鮮花盆景氣象極爲文明各界到會者男女約二三百人女賓列坐兩旁樓上十二鐘摇鈴開會先奏軍樂次由該會副會長常伯淸女士報告此次國民捐吾陜各界極爲踴　女界獨遲延至今者以中國數千年來女子無才便是德之說深中人心故我等今日提倡音樂會其樂歌皆合新國民之程度一藉以捐輸一藉以聯合各界稍盡我等女界同胞之天職衆鼓　次由常伯淸女士風琴獨奏音節合拍足令聽者肅然起敬次合唱　視共和女士八人由張淑謙女士執小紅旗前導步伐整齋普韻悠揚觀者嘖嘖稱讚次自由演說來賓馬君靑山之夫人　謂女界輪捐不過稍盡天職惟望政界諸君帮助提倡俾得　充發逹衆鼓掌次由來賓謝君彩臣之夫人演說略謂中國號稱四萬萬人吾女界同胞居其半果能各　銀一兩亦有二萬萬兩再推之男界亦每人一兩中國何憂不富强衆鼓掌次由男界來賓謝君修文洋　唱　次由當伯淸女士洋琴獨奏次合唱自治公德女學生五人各執五色小旗山張淑謙女士前導每次合唱皆由常伯淸女士獨奏洋琴以合節拍令人有　然移情之想　目由演說來賓王君榮鎭略謂咋在習武　演戲助捐各界　爲　　最後有一貧老　似毫無世界知識者竟慨以首飾　　今日女界又提倡國民捐足見吾陜人民熱心愛國將來必不至受　人之欺凌　鼓掌次由來賓謝君彩臣演說略謂今日普樂會其宗旨爲提倡國民捐吾中國每人一兩可得四萬萬兩實業財政可以着手整理不致如高　　度之亡於外人衆鼓掌次由來賓吳君煥堯古琴獨奏次由來賓張　　統制演說略謂吾陜女界風氣大開今日提倡國民捐蓋一鑒於高　印度迷信神佛吸食鴉片以　　日英併呑淪於　國奴之可慘一鑒於滿淸從前待漢人若奴隷大借外債奢侈無度各省舉義滿政府立即傾覆　轍可鑒中國今日如新贖回之破屋欲重加整理非錢不可果　女界同胞節省友飾花粉之費男界同胞節省　晏消耗之費　心　助種種實業立卽倡辦何憂不　日本之富强衆鼓掌次由來賓馬君　山演說略謂自女界提倡國民捐以來勞　　餘頗極熱心惟力景尙覺薄弱甚望我各界同胞共相扶助由各州縣推之各鄉堡演說提倡俾人人皆盡樂輸之義務將來製造軍械興辦實業民國從此　固何至受外人監督財政限制兵額之恥衆鼓掌次由常伯淸張淑謙二女士合唱外國歌音節合拍令人愛國熱心油然而生次奏軍樂次合唱勸助饟女學生七人皆年七八齡次合唱花園女學生五人一人執小紅旗前導舉手合拍音節中度次由來賓女學校校長李啓秀女十率學生十人年均六七年齡合唱放足歌次由女學生徐恩洪年方五六齡獨唱孟母三遷次由張淑謙女士率學生六人合唱女革命音調淸越頗有發揚蹈　之概次由李啓秀女士率學生十人合唱復漢歌次由張淑謙女士洋琴獨奏次由張淑謙女士率學生七人合唱共和國民次餘興由來賓及各女士随意演唱鼓吹風化發違社會各劇曲以極一時之盛及下午三鐘遂摇鈴閉會 
　　 
[江西籌放軍餉之困難]  
　　江西財政困難己逹極點現在計算省庫虧空一百餘萬全恃紙幣流通權濟眉急而糧餉局於六月間成立以來即在民國銀行領欵五十萬元發放軍需現存欵又復告罄續又備文呈懇李督飭司撥欵五十萬元到局以備急用財政司奉令後一再會議迄無善策而軍餉又萬分緊要不得己擬咨民國銀行先放洋三十萬元一俟儲蓄銀行於八月一號開辦後再行補撥云 
　　 
[萍郷礦産調查錄]  
　　萍鄉煤礦自前淸郵尙盛宣懷集欵開辦以來極稱發逹江西光復時卽　湘軍佔據嗣經江西都督嚴電交涉始行爭回派員調查預備開　以興實業而　　源業經劉芋珊馳往調查回省報告礦務計晝確獲厚利以致財政司提出議案擬以萍礦抵押籌募公債二百萬元以興實業當經李督論司會擬詳章呈候核辦茲將調查該礦情形錄左 
　　出入預算預算常年入欵該礦每日出煤三千噸每月以二十七天開工應得煤八萬一千噸週年十二個月共得九十七萬二千噸每噸平均價六兩應得銀五百八十三萬二千兩（出欵）（上）股本银三百五十一萬兩週年八厘息共銀二十八萬零八千兩（一）官銀號及各處存欵七百十六萬兩週年八厘息共銀五十七萬二千八百兩（一）每噸自本礦挖出運至武漢轉運局每噸約需銀三兩每年約銀二百九十一萬六千兩（一）全廠每月開支八萬兩週年共銀九十六萬兩（一）武漢轉運局每月開支二萬兩週年共銀二十四萬兩常年開支統共四百九十六萬九千六百兩兩抵年餘八十六萬二千四百兩其中再以八折扣算實得餘利六十八萬九千九百餘兩 
　　存欵金額萍礦資産礦産基地約値銀一百十五萬四千餘兩安源機礦成本約五百六十萬兩礦外房屋生财約八萬六千餘兩輪駁成本約一百三十一萬九千餘兩材料處各項材料及炸藥油米等價約四十四萬七千餘兩萍湘漢滬等處堆儲　　生煤估價約一百零八萬六千餘兩萍鄉　錢　　本約十萬餘兩萍　官錢號　年　利約十一萬一千餘兩各　欠焦煤價並往來各欵約四十二萬六千餘兩以上合計一千一百四十一萬二千餘兩而負債全額華商股份三百五十一萬兩各銀行存欵及外洋購料欵一百四十四萬餘兩上海銀行錢莊及各户存欵二百九十六萬五千餘兩漢口銀行錢莊及各户存欵二百八十九萬九千餘兩公債票九萬七千兩本礦官錢號及存欵本礦往來一百零八萬三千餘兩備發本年股息二十九萬四千餘兩以上共計一千一百二十八萬九千餘兩照此核算兩抵尙餘银十二萬三千　兩 
　　 
[江西電燈公司之交涉]  
　　贛省開明電燈公司爲朱葆成徐士修賀　元龍鍾洢四人發起集股開辦所有　料均屬賖自日商以致拖欠高田商會欵項爲數頗鉅前淸時迭經日人索欵經　司陶大均從中說項緩至本年七月間一律付淸現爲期己　迭經　領來電催備欵項到期應付乃該公司以無力預備李都督恐惹起國際交涉將朱葆成龍鍾洢發交實業司盤查帳目預備付欵一面電催徐賀回江　同籌晝詎料朱葆成患病身故以致重欵無人担負殊於交涉前途大有關碍李　督又恐日領要求　電燈公司押抵特電滬軍都督派兵將徐士修押解來江淸理要項措詞極爲嚴　云 
　　 
[蕪軍整頓軍紀]  
　　嚴辦叛兵長官駐蕪混成恊第一旅司令部各員胡旅長由省來函略云集賢關捕變事項諒已早邀淸聽矣究此次肇變之原雖係兵中良莠不齋被人蠱惑要皆該營長紀律廢弛養　成患除將首要叛兵嚴拿正法外而平日縱容兵士之長官亦不得倖逃法網己擬定將此等長官數名處以死刑以爲縱容貽害者戒祈將此情形轉告部下諸將校務各勤愼將事紀律嚴明毋無事輕令兵出毋畏難而長兵驕毋沽名釣譽而肆其要求戒此諸端庶幾近矣 
　　槍斃謀叛兵匪蕪湖近日謡諑頗多長街各商店每晚九時均一律關閉大門其間顯有匪人佈散謡言所致駐蕪第十五師師長孫品驂君於七月二十七日准偵探報告云刻有本部己革馬弁謝得勝與匪人串合煽惑在蕪軍隊圖謀不軌劉現住某處孫師長於晚十二句鐘派副官袁君帶衛隊數十人在二街美仁里口對面季興隆木匠店將謝拿獲立時鎗斃並獲手槍一支又在雞窩街拿獲一匪餘皆逃竄矣 
　　 
[同盟會訪拿黃禎祥]  
　　蕪湖同盟會機關部前日接滬電云有黃禎襱者自稱同盟會會員在天津邀擊前任唐總理逃至滬上後又假本會名義發電攻　會中重要人物嗣可點會員名册並無黃禎祥其人此等冐充實足敗壞黨譽業經通電各支部訪拿近聞黃某現在　埠特電請就近訪拿云 
　　 
[蘇垣各團體近况]  
　　蘇州商團第一部於七月二十八號（即六月十五日）下午三時在　門外新愛河橋本部操場行第一屆畢業給憑禮先期由商團公會會長暨總司令校閱考驗按照分數評定甲乙造册塡就文憑呈由商務總會資呈都督府核准加印是日程都督特派軍法科科長　　範君蒞會恭代都督宣示訓詞并按名給予文憑來實判者有上海　　商團全體列隊　　　　先在　門内周王　玉　公所　息午　徒擊隊蒞會上海各商　亦均派代表至頌又有同里商團本城商團公會暨二三四五六七八九各部又唯亭外　塘支都亦均整隊到會開幕後先由本部都長報告成蹟　由本部司令傳令開操時烈日當空揮汗如雨各操員勤奮異常并不畏縮觀者嘖嘖稱佩至五散散會晚間八時有　會進化　假座會場演劇藉紳　賀電燈照　如同白　男女觀者如堵頗極一時之盛云 
　　城市敎育會於二十八號在城市公所開會公議訂定章程並歡迎張女士等新從日本留學回國請其到會指敎以期改良家庭敎育云 
　　觀　市民公社成立以後巳屆三年茲於舊曆六月十六日在元妙觀方丈内開紀今會並選舉第四届職員社員到會投票者一百三十人　衆開票以　芸村沈鴻揆徐怡春倪詠裳施炳卿程子範蔣仲君等爲得票最多數並訂於六月二十日開新職員會互選正副幹事云 
　　 
[甌人追悼陳烈婦]  
　　温州僑民陳作霖之妻張氏（揚州人）因其夫包辦平陽海關分口被新監督陳範串同縣法院長黃公逹羅　成獄將作霖判以監禁七年另十一個月之罪陳烈婦憤不欲生竟至絶粒而亡以致激動公憤詳情己迭誌前報茲經旅甌九省聯合會於七月二十日在郡城倉河巷貧民習藝所爲陳烈婦開追悼會到會者三百餘人來賓數十人贈送輓聯甚夥是日下午二句鐘振鈴開會由席君善夫報告開會宗旨顧君君模宣布陳烈婦事略徐君小雲陳述縣法院長黃　之違法與甌海關監督陳範串謀之顚未次由勞少麟　申甫高渭生夏鏡淸諸君相繼演說至六時行鞠躬禮讀各界祭文　詞　摇鈴散會 
　　 
[吳興冤獄記聞]  
　　湖州府屬雙林鎭農民馬大丫頭家頗温飽本年絲汎豊收久爲竊賊所垂涎以致迭遭竊盗某日獲賊一名家人因連日被竊恨之切齒羣起毆打夜半被人釋去數日後該鎭忽有路斃乞丐一名地棍蔡良甫沈才實等頗悉前日馬家事商同訟師陳士英賄　錢長實昌認丐尸爲胞弟錢阿富云爲被馬毆斃均向馬處藉尸敲詐詎爲馬所拒絶彼遂控於法庭報法官鄧某（係前淸典史）與陳士英有舊受其請託含糊檢驗妄報傷痕致將馬大丫頭兄弟四人冤押多日索詐堂費勢將破家不料錢阿富忽然由上海回湖被馬姓村人　見　情大譁咸謂死丐復活當經馬姓親友王蘭生等十餘人邀同地保向諸地棍沈才保等理論其時己旁晚八句鐘詎該地棍等理曲詞窮突生歹念故意因循留延將至費皆忽然嗚　報警誣爲盗刦致村民　傖四出兜捕地保知機先逃王蘭生等　水逃命夜半回家查點尙缺二人天明探訪始知王蘭生張實益二人被刀戳死抛棄河内當催船户打撈尸首時該兇沈才保等指爲盗黨擒住二人用石灰將雙目揉瞎倡言倒種荷花幸民團局聞警始將二人救回報請吳興知事先將馬大丫頭開釋立將正凶沈才保陳士英等五人拿獲發押不料陳士英族弟陳泮林現充縣知事財正科員訪聞新知事陳炎初　民社胆怯可欺百計運動竟將羣凶釋出把持不究冤死家屬力難抵抗現將沈才保陳士英等窮凶極惡罪狀刊成冤　連日到都督府及各司署跪香哭訴上　因其情節重大己持派某某兩科長嚴密查辦澈究矣 
　　 
[寗波善士逝世]  
　　孫高　鄞西同道鄉北渡人也生平熱心公益無役不豫最著者如鄞奉交界之方橋元貞橋曾以石橋改建鐵橋衆難其工而孫始終其事創成偉舉尤事功之昭然在人者本月七號因病遽歸道山邑人士聞者無不堕涙茲聞於今日上午爲孫君出　之期想　車白馬執紼者常極一時之盛也 
　　 
[鄂民政府甄别屬僚]  
　　湖北民政長劉幼丹君蒞任伊始所有府内　員均係暫行試充蓋外間有反對黨造謡謂其專用法人不能不格外愼重也茲於日昨傳集各職員親自面試無論係向來親信與新近　　之人概須應試雖秘書長亦不能免考取之後再加委狀咨部備案並須淘汰多人茲將考試問題與任用方法錄下（考驗問題）一追索漢口倒場官商款項詳其方法二化除　見佈告書三禁煙四大要索禁種禁運禁賣禁吸如何進行俾收速效四有人呈請整頓武漢官渡其整頓之法如何以二藝爲及格限二小時　卷（考後辦法）現本府有人員一百餘人祇須擇用三十餘員其考驗程度最優者用爲簽事秘書優等者派充科長科員並存記得升本府主事中等者派充各行政衙門書記官遇缺盛先委用下等者飭令回家學習聞當考試時有四分之一未到皆新進少年也若　以非懼考自餙謂爲不　與考云 
　　 
[湘軍自願西征]  
　　湘省日前接到四川都督來電内聞藏事日急請速派兵赴援等語譚都督即與軍務司暨各師長開軍事會議籌商一切辦法聞軍務司陳次長第四師王師長第五師梅師長均願效命刻日西征而譚都督則擬就第二第五兩師斟酌調遣但聞第五師兵士多不願行第二師兵士則稱須照未减以前餉額預領三月全餉爲安家計使無内顧憂方能勉赴前敵云 
　　 
[湘人優卹忠烈條件]  
　　前湘軍第一鎭第二協統領官劉玉堂於去歲援鄂血戰陣亡其夫人携子女來湘曾經該協參軍官陳君　　軍械官史君良等發起邀請軍界政界諸君會議善　辦法時因劉公遺骸尙在漢陽卹章尙待頒布故未議妥日昨復經軍務司長黄君　嗚參謀處長周君家澍第一師師長余君欽翼第五師師長梅君馨以及黄君國鈞高君國俊袁君天鍚等二十餘人公同在烈士祠會議决定辦法八條如下（一）劉公玉堂遺骸安葬　　山一切葬費均歸烈士祠開報（二）劉夫人及其子女留住湘省女國民會（三）公家所給卹欵及安塟費銀共二千五百元存儲蓄銀行生息（四）卹欵息銀由劉公玉堂　亡之日起支（五）月息以六厘計算每月可得銀十五元作爲夫人零用（六）息銀息撍由軍務司請領發交劉夫人收存按月憑撍領息因劉公之子尙在幼稚二十年以内不得支用本金（七）劉夫人及其子女之膳費由會議諸君以朋友卹家之義　積的欵供給二十年（八）自議决之日起按條實行嗣後不得再有更動 
　　 
[黔匪勾引余蠻子]  
　　黔函云已誅四川大足縣巨匪余棟臣（綽號余蠻子）當未誅時招集多人標　紅旗大書日掃除新政滅洋復淸等字貴州逃兵及公口中人多與之聯絡但其主張係分四川爲二省渝城建設一省將貴州附近各府縣亦入其範圍何物小醜胆敢如此妄想幸早誅戮俾爲西南除一巨害云 
　　 
[昆明湖邊新景象]  
　　爭看電燈滇省近因電燈開點男女觀者如雲混雜己極筣遇七月初四夜華法英聯盟慶祝共和於圖書館一路大放電燈加放煙火是夜城内男女扶老携女爭以一覩爲快奈是日小雨初睛夜黑路滑擁　不堪海心亭門首大路旁以及圖書館門口出入喧閙巡警亦不睱干涉云　　鄭重河堤河堤種植樹木原以保固潰决起見現昆明金汁寳象龍鬚海源馬料盤龍六河栢樹葱葱業己成材特爲選擇電桿砍伐過半日前又有採辦電桿委員在海源龍鬚兩堤揀選電桿栢樹十株經該處紳董李某等呈請示禁軍府以採辦電桿發有價値飭令於樹林密盛之處購辦該委何得私圖便宜派及堤樹以後着該各處紳首妥爲保護勿任濫伐等語出示曉諭云 
　　堕車碎屍甲乙二江西人常由滇垣販貨至宜良阿迷一帶銷售來往皆搭火車七月十一號八句鐘辦齊貨物盛以木箱運至車站購至阿迷四等車票因上車怱忙水烟袋内忘未灌水遂下車取汲忽車巳開慌忙間急躍登之詎用力過猛足登板而手未攀柱翻然跌仆鐵軌車過碾成兩段身首異處血肉狼藉矣乙目覩聲嘶不敢從救至呈貢車站只得將其貨物運還收屍殮厝貨物存警局招領云 
　　雷打城隍雲南楚雄府屬定遠縣米市街城隍廟爲縣屬香火最旺之塲一班愚夫愚婦之求神乞福者日以百計其祭禱時又必竸具諸等供養物品花費甚鉅以有由之金錢作無益之消耗良可怪也縣城敎育會有鑒及此於六月十號遣使將廟中偶像盡行毁棄是晚風雨大作電雷交加霹靂一聲由城隍頂上擊下將金紅之匾額與土偶之身軀一併擊爲粉碎嗚呼迷信之事蒼蒼者殆亦厭其繁瑣而特爲破除之耶 
　　 
[雲南邊患談]  
　　西藏雲南四川向與西藏毗連而西藏一切政事則歸四川管理惟藏人迷信神權知識甚劣近日中華民國成立合漢滿蒙回藏爲一大共和國詎藏人不惟不即贊成且力圖抗拒近日因在江孜拉蕯一帶作亂與川兵大戰川兵因衆寡不敵現在受困因之滇省邊地與西藏交界處大受影響政府亦以藏亂方鉅深爲可慮乃電令滇督速派重兵赴藏蔡督以滇省現在經費異常奇絀若派兵遠征必先籌有軍費乃能前往特電懇政府速撥軍費二百萬來滇以資應用 
　　片馬雲南永昌府保山縣所屬片馬地居滇� 
省西北爲缅甸過藏來滇人川要口因之英人以爲得片馬不難進窺滇川藏故於前冬忽然派兵二千餘人私入我界繞佔片馬諸地滇人憤極羣起抗爭李督亦痛哭流涕要求退兵正爭執間適我軍起義遂爾中止近日復聞英人又復乘間添兵隊闖入片馬諸地駐紥私　界石廣修道路更於他　茨竹林等地赶修營壨駐紥兵隊大有力圖進取之意云 
 
 
 

Page 7

 
 
　　 
[福建叙官局叙委人員一覽]  
　　福建叙官局業經撤銷茲覓得該局設立以來叙委人員總單一紙錄之以供衆覽長樂縣盧鴻考試錄取連江縣鄭祖仁敎育司保舉古田縣黄翰敎育司保舉古田縣高士龍政務院鄭副長保舉屏南縣林林式綏考試錄取開淸縣張楨政務院特保永福縣林煥章政務院鄭副長保舉仙遊縣陳玉林財政司保舉南安縣陳鴻先考試錄取惠安縣蕭溶考試錄取惠安縣陳文翰考試錄取石碼廳李景驤敎育司保舉平和縣劉世璈政務院特保安溪縣裘章銘考試錄取南靖縣蕭蘭卿考試錄取詔安縣林偉敎育司並交通司保舉尤溪縣朱志松外交司保舉浦城縣姚景沂政務院特保寗化縣劉韻鏘政務長鄭副長保舉清流縣章友文敎育司保舉上杭縣徐秉衡考試錄取武平縣黄紹康敎育司保舉武平縣胡承瑗考試錄取三都廳江漢先考試錄取永定縣黄　考試錄取福安縣王景仁考試錄取寗德縣王景江警務司保舉永春州莊其人叙官局呈院委署德化縣蕭誠考試錄取大田縣顧嶽雲政事院特保三都分防委員郭維藩考試錄取水口縣丞邱毓驄考試錄取五虎巡檢魏子珊考試錄取竹岐巡檢陳乃彛政務院特保東岱巡檢潘仁簡考試錄取漳汀巡檢胡坤成考試錄取五夫巡檢戴光勳考試錄取拿口巡檢何兆馨考試錄取北團寨巡檢葉駿琛考試錄取太平巡檢劉鳯人考試錄取秦嶼巡檢陳鎭藩考試錄取周墩縣丞王超元考試錄取漁溪巡檢林有均考試錄取桃源巡檢陳維良考試錄取以上各員均係該局叙委其資格不出考試錄取及院司保舉兩途此外地方官或於未開局以前由他官廳遴委或係道府暫委代理或於該局將次裁併時由他官廳派委不具錄 
　　 
[山東可望統一矣]  
　　烟台胡經武自加入國務員問題發生經同盟會同黨黨員反對後即日出京聞已於十九日抵煙同行者爲安善圃黄佐平邱特亭卜詩名諸人此行專爲取銷都督府及解散烟台軍隊問題己有電與周都督商辦一切東省行政统一當可期日而待矣 
　　 
[贛江帆影錄]  
　　警監省親贛省警視廳總監吳照軒到差以來整頓警務極爲認眞現因潯電飛來母病危急特請假兩星期　德化縣籍省視以盡孝思業經李都督允准於七月十八號乘輪起行所有總監一職李督以關係全省警務要政未便虚懸已委該廳總務科長徐安石代拆代行矣 
　　司令出差贛省憲兵司令官廖君伯琅最爲李督所器重自随同來江兼任執法長官拿辦匪案事權頗大現因湖口統稅督辦辭職李督特將此項著名優差酬勞廖君令馳往接辦六個月再行回省仍充原差所遺　兵司令官一職暫由　衛軍司令官歐陽武兼理 
　　銀行總理更換景德鎭地方自兵匪肇亂該處分銀行被搶紙幣五萬餘串現經李督飭令財政司會同總行根查號數預備通電禁止收用惟以該行總理報告不實聞巳委定前充吉安防統領余邦憲馳往接辦银行事務並兼辦景鎭統稅以一事權而示整頓云 
　　公典總理運動贛省萬子祠地方肇元公典被焚之後調查實數計損失八萬餘串業經李督諭拿樓總譚蓮舫等四名從嚴訊辦並令總理樊廣曾設法賠繳以重公欵惟樊氏綽號聾子善於鑽營又好賭博動輒數千金此次妄冀免賠極意聯絡都督府重要人物終日雀牌輸贏極巨預備從此進行以逹目的以致輿論譁然咸謂樊聾子虧空愈閙愈大將來終難免破産之日也 
　　本埠新聞 
　　 
[程都督接收滬軍預誌]  
　　江蘇都督程雪樓君准於今日（三十一號）早班火車到滬擬先往卡德路魏公館休息再往都督府　謁陳英士君接收滬防各軍事宜 
滬軍都督府於三十號淸晨發出命令云明日江蘇都督到府接收所有各科辦事處當整理一切以壯觀瞻再今晨六句鐘各科員及禁衛軍司令滬防全軍等列隊至鐵路車站恭迎切切此令再府中各科將案卷檢齊以便明日點交各科員准定淸晨六句鐘集齊到府候江蘇都督點名内外打掃潔凈專候程君駐節 
　　又聞程都督到申後定於陽曆八月一號接管滬軍事宜而滬軍都督府未曾伅行各公牘卽於三十日停止故二十九日各科均將一應公牘送至收掌科用印發行甚爲忙碌 
　　都督府各司科淸理各項案卷己於昨日午後四時告竣分類造册彙交軍諮司以備併移程都督接收所有府内各項應用傢具什物由陳都督派總務科員前往檢點開列淸單各科辦事人員亦一律移交程都督酌定去留陳都督昨飭本府衛隊營長將全隊人數開具花名淸册預備移交程都督接收所有七月份薪餉亦歸程都督核發 
　　滬防福字營薪餉向由劉司令長呈請滬都督逐月核發所有七月份餉銀亦己造册具領茲陳都督以本府現經撤消該營七月分薪餉應請程都督核發昨己將餉册發還着即逕行請領 
　　福字營劉司令長奉程都督訓令着將該營及衛隊等官佐履歷並兵士夫役年籍箕斗暨所領每月餉銀數目詳細造册送候查核現劉司令長己趕飭造册定於明日呈送 
　　 
[孫羹梅重任襄審之憑藉]  
　　駐滬外交團以公共公廨案牘紛繁擬添襄讞員並經議定委任前帮審員孫　梅君赴廨任事已屢紀前報茲悉孫君前日曾持領事委任狀到廨任事適關讞員因公他出卽由王襄讞延入晤談王君婉言曰帮審員應由上級長官委任若由領事選派恐碍主權孫君連連稱是即行告辭旋經王君告知關讞員復邀孫君並聶襄讞到廨面商關聶兩君咸謂若以領事委任狀蒞廨任事恐將來會審官之用舍均須聽命外人公廨即不能獨立故此事應候交涉使命令以重國權孫君亦深然其說遂卽告退惟關君恐碍邦交除據情禀請陳交涉使照會外交團查照外並請令行孫君即日到廨視事 
　　 
[聲訴私鑄小洋之原委]  
　　自私造僞質銀元之案發覺後又經究出法租界巨籟逹路四百五十五號屋内亦有私鑄四開小洋之事即由捕頭帶同探捕前往將董子金及鑄就之四開小洋機器等件一併帶入捕房解送法公廨訊究董供商人向開永記木質機器織布廠本年正月間有寗省鑄幣廠總長趙家蕃執有前總統孫中山先生之委任狀囑造小洋商人見有公文故敢代爲試造於正月十五起至二月二十爲止共鑄出小洋三萬餘枚後因花紋糊塗遂卽停輟聶讞員駁曰既奉孫中山先生命令鑄造何以有光緖字樣董囁嚅不答遂判收押候查明再究 
　　 
[討論航權問題]  
　　招商局出售全局船産一事於吾國航路關係至鉅聞有數團於今日（三十一）上午十時在三馬路小花園共和黨本部上海交通事務所開談話會研究此事 
　　 
[市長預備交卸]  
　　南市市政廳市長莫子經君現己當選爲縣議會議長莫君以市長任期届滿自應告退現巳預備移交俟陽曆八月初一日開正式大會互選市議長副議長董事及名譽董事即行交代 
　　 
[擬改裁判所爲初级審判廳]  
　　地方審判檢察兩廳長以上海市政廳所設之裁判所核其名稱殊有不合查市鄉制選舉章程户口滿五萬餘應設立初級審判廳南市地方遼闊市面繁盛查核户口巳有七萬餘自應設立初級審判廳即將裁判所名稱改革以符定制並以南區後埭堪以作爲初級審判廳辦公之所故已禀請江蘇都督核議解决以便定期開辦 
　　 
[一蟹不如一蟹]  
　　民生國計會因米業董事張嘉年包認米麥稅每月繳欵與前淸收數沽少甚巨要求貨物稅所長張壽　收回自辦巳紀昨報刻聞此項稅餉又有常昭錫金南　仁糓等四公所向張所長包認定於八月初一日開辦每年認繳稅洋三萬六千元張所長决定須繳三萬七千二百元方可給與承辦惟較之張嘉年認款又跌落數千元不知其中有無别故 
　　 
[點騐軍隊之規則]  
　　江蘇都督程　樓以點　軍隊爲軍事上最　切要之　故特訂定點驗規則頒發　　各　一體　守茲將規則及各條件照錄於左 
　　總綱一凡本府所　之軍隊均須點驗二點驗之次序須先從未經調查之軍隊著手三點驗時期及人員均由本府参謀處軍務司酌定呈候都督核辦四點驗人員以點驗委員長一員點驗委員若干員組織成之 
　　點驗員應遵守之各條件一點驗員於受命後即携帶公文前往該軍隊司令部與該管長官委爲磋商接洽一切點驗事宜 
　　二點驗委員長將點驗委員酌量分配前往各團營分頭點驗惟每處須指定點驗軍械很員一二人專司檢查軍械事宜三各點驗員至該團營本部後随向該團營長驗取官膸履歷冊暨士兵夫役花名三代年齡籍贯　業箕斗冊以便按名點驗並調取各連日報表對照其專司檢查軍械之委員先令指定槍架地點四士兵中如在勤務病假事假等情即於點驗冊上分别註明俟點驗後再行逐一切實調查是否相符五點驗時必須挨名傳呼另地集合各兵不得随意走動遇有不懂口令或舉止不類軍人或有惶恐之狀應卽嚴加盤詰其入伍年月長官姓名團營名稱等如有頂替情事回府時從實具報六點驗點驗軍械委員先至槍架所在驗查槍數及其種類機關槍及砲可至原置地點檢查之馬刀則在騎兵集合地檢查之七點驗委員於點驗後卽將名册携回與本日點驗經過形情詳細塡表連同點驗名册送呈點驗委員長彙造總表兩份分呈本府参謀處軍務司查核八點驗各員並須順便注意其材料服裝營房等设備之大概一併具報 
　　各師旅應遵守點騐之條件一各師或獨立旅奉到本府派員前往定期點驗公文應即通飭廳部準備一切一俟點驗員到後立即派員偕赴各旅團營分頭點驗二各司令部及團營均須預造官佐履歷冊及士兵夫役花名册以備點驗員檢取按冊點驗查對三除重病（該病人現住何處於點驗後當由該管官長随同點驗員前往查看）與勤務外其餘均須一律應點惟點驗衛兵時卽在衛所舉行四當點驗時士兵夫役均須　帶符號集合聽候點驗至夫役除師旅司令部及團本部各在該司令部團本部點驗外其餘各營連之夫役均須站立隊伍之旁一同點驗所有應點人員於點驗未終時不得他往五點驗時概以一　爲單位倘有某營各連分地駐紮者於未點驗之先該營長當另行酌定地點飭令該營各連集合一處以備點驗（憲兵警備隊一連爲單位）六點驗員於點騐外有所諮詢各該管官均須詳悉答復 
　　 
[李隊官撤差]  
　　滬防第八營水師二隊隊官李華熙擅自　　　入福字營干預軍事曾爲該營長五楚雄查悉擬記大過二次留差察看業已禀奉顾統領指令云該隊官李華熙僅予記過實不足以蔽其辜姑寛撤差以儆遣缺仰卽選補等語現大營長除將李華熙遵令撤差外查有本營司書生季金鑅堪以接補咋咋送由李統領考驗委任矣 
　　 
[滬營兵士之罪惡]  
　　民生國計會致滬防全軍李統領函云兵能善治之則衛國不善治之則擾民各國皆然溯自光復以來滬上商民一切財産兵士力任保護以致南北鉅富無有損失皆賴貴統領與滬都督整策有方有益社會今滬督取消以後蘇督事難遥制貴統領之責重事繁大非昔比以致瑣細之事未能一一綢繆於未雨社會上本不應過意苛求也何奈星星之火易於燎原爲虺勿　爲蛇奈何卽如尙文門外迤南一帶防營兵士每當夕陽西下結隊成羣以納凉爲名步武荒郊調戲婦女强摘瓜果橫行無忌不一而足甚至良家婦女未敢出外畏兵如虎且聞黄家　路之小茶肆中兵民共賭或遇虧抑互打　敺並招同營兵士以壯聲威若不亟爲整頓將來釀成兵民之重大交涉不特有傷地方之　情且生種種之危象敝會同人有鑒於此用敢不揣昌昧函懇台端即祈貴統領查照約法中兵士不准自由之條例嚴訂規章指令各營排長按章取締不能私出　遊以免擾民之禍平民幸甚滬上幸甚 
　　 
[福字營之紀念品]  
　　滬防福字營司令劉福彪君以　軍都督陳英士君交代在卽故 
將所部光復有功軍士分别攝影　共八百張於昨日呈送陳都督留爲紀念聞都督接收後立卽函復道謝並謂滬防緊要嗣後務宜加意防護以重責任云 
　　 
[吳阿桃之罪狀]  
　　已革地保吳阿桃前因迭次盗賣坆地曾經前清上海縣田春亭逮案旋由某國領事到縣保出此後一再移提抗不到案詎吳近又私造假單朦　契據茲被沈順春具禀公共公廨請爲提究吳卽逃匿法租界内　經戈登路捕房包探陳永康偵悉特於前日協同法包探將吳提獲寄押法捕房昨斌公廨提回訊辦 
　　 
[礦灰厰給示諭]  
　　龍華礦灰厰商人王濟臣等呈滬都督文云商等以民國初建　重　業採訪西法改良煉　　集同志合　就　　光與　　公司舊址改設龍華試煉礦灰惟昔日燒窑習用柴草火力過弱成功不易業此者每多虧　今擬改用煤火以期事半功倍如果試有成效續議推廣屆時再當禀部註册因　辦在卽　恐無知之　藉端騒擾呈請給示曉諭實爲德便 
　　瑣聞 
　　 
[城内]  
　　民政長批示○商人朱景如禀批據禀己悉新章開設牙行呈繳登錄稅祇須開具的名年籍牌號地址貨目取有同行保結一經繳銀投禀核與定章相符随時塡給憑証告示所有請帖規費永遠革除毫無抑勒據稱以景記牌號在新閘北光復路二十四號門牌開設光粉行查奉頒貨目冊内載有光粉石行緣光粉以石粉製成光粉石爲原料光粉爲熟貨本邑多銷熟貨惟請帖皆照章用光粉石貨目爾如僅用光粉字樣恐啓壟斷之漸且查新閘橋北光復路六號門牌巳有培大興光粉石行更防抵觸之嫌所請均難照准着即取具同行保結别指地點另行具禀察獲 
　　地方檢罕　批示○沈汝逹爲陸金聲訴唐子英案因病不到請求延期由批訴悉此案業經民庭疉次審理據唐少生所稱此項田單係陸金聲由元源莊竊來巳入刑事範圍案准同級審判廳移送到廳卽由本廳傳案訊問原被兩造各執一詞究竟孰虚克到案元源莊有無此單無從查考等語均係游移之詞此案事實仍不能得其眞相况該商旣列証人地位應以確實理由來廳陳述俾可核奪辦理焦夏氏呈控焦長生盗賣田産由批據稱該氏夫族弟長生欺氏孤寡於前淸光緖三十三年擅將氏家市房田産先後兩次盗賣經氏分别控經前華亭上海等縣批訊着令具結不准再行滋擾違當重究在案既有縣案可稽焦長生後於宣統二年復將氏家田産假立代單等據盗賣與何阿妹爲業當時該氏何以又不卽時續控請究現在事隔三年始行呈控殊不可解其中顯有不實且事在民國元年三月初十日大總統赦令以前縱使屬實其科刑權早經消滅亦復無從准理况所訴事實詞出一面尤難憑信至焦長生對於該氏産業果有糾葛係屬私權上關係該氏儘可提出實在証據逕赴同級審判廳主張私訴可也着即知照 
　　 
[南市]  
　　　尋逃婦○前在福字營爲兵士之南京人王福榮扭法租界墳山路蘇婦孔董氏至西　控稱妻彭氏名彩娥向居城内白陽弄去年七月間私逃無蹤現悉彭氏自認孔董氏爲義母顯有匀引拐匿情事求請追究當由該區送至裁判所訊據孔董氏供稱彭氏私逃實出不知判交保　同尋覓 
　　情節離奇○餘豊米店執事張子明扭　康参店夥葉味梅至裁判所控稱葉遣人來店定買米五斗値洋四元九角當場送往該店後忽不認圖賴米洋求追訊據葉供樓上餘屋曾有某甲來租先付定洋二角去後卽車來米五斗歇在門外随又借去銅元三枚付給力錢後卽不知底細詰其租屋人名姓堅稱不知判交保候查明再核　 
　　同行帮忙○益和咸荗兩米行蟲有駁運米石裝輪出口被警務處水巡查見恐其販運出洋立卽報明警務處將船貨及行夥陸某一併扣留茲有該行同業永愼和等七家查得所運米石實係運至公平棆船作爲食米並非私運故己聯名具禀民政署代爲剖白吳民政長准卽商由民政總長照會警務長穆杼齋君查復核辦 
　　 
[閘北]  
　　綁縛媒人○新興公司菜場巡丁劉桂鴻央徐銀甫爲媒議聘江北人王嘉子之妹爲室因茶禮菲薄致起口角王將徐媒綁縛至三小時之久勒補聘金若干旋經劉得悉紏同張少卿等復往將王敺傷甚重迨　巡聞信往查衆巳逃散遂將劉王徐三人拘至二區該區週番巡士以案關婚姻飭赴裁判所起訴 
　　地保作弊○二十七保十一圖地保陸阿寳以代沈三囝運動由爲　取五十元經孫所長查悉昨日傅沈到案訊明令沈退去諭飭司法警察提該地保到案訊辦 
　　勿再虐等○吳張氏因遭其夫吳行淸凌虐至租界投河遇救送至裁判所候傳吳訊核在案昨經孫所長傅吳到案訊明判氏交吳領回以後不准虐待 
　　養媳私逃○袁周控未婚媳周招弟私逃一案昨經裁羊所提訊氏子袁仁發投訴前情訊之女供認不諱判押一月示儆 
　　 
[英租界]  
　　襄讞　勞○昨日公廨審訊捕房所角瑣案因正會審官關君或冐未愈　襄讞又適値法公堂會審堂期不及兼顧故僅由王襄　會同美强副領事在樓下公堂訊判至鐘嗚二下始行退座 
　　移提强盗○匪徒陳　永王樹才張財卿曹福來陳阿高及　人岳袁氏朱金氏等曾在寗波　縣境内夥刦　物逃匿滬上由探拘解公當押候該處檢察廳移提在案昨由該　派警探來滬投文公廨　請移提王　　商之美强　　事准交來探一併帶同歸案訊辦 
　　並未受傷○　四捕房　　實來昨偕其　　氏　母　氏控楊虎仁行兇等情由探將楊解廨請究被告延莫　律師代表聲稱原告因欠被告銀一百五十兩被控飭追以致挾嫌誣控卽據周供欠銀一案業奉四次傳訊楊情　不到請察中西讞員以周並未受傷判令將案註銷 
　　小孩待認○男孩金發女孩張大桃子均因不辦路徑由捕　送公廨咋由官媒解安請示張女供年十一歲江北人金孩供年九歲浦東人均不知居址判均留候認領 
　　補提人証○徐梅生因拐陳仲蘭等之小孩被控昨由捕房派探將徐拘解公堂訊供一過判押候補提人証再訊 
　　遇人不淑○楊樹浦婦人高桂英前被其夫裘生來賣與高連生爲妻後又希　另賣曾經控奉公堂提訊因氏將届臨盆判送醫院候分娩後再核在案茲氏已産一子昨由捕房解案請示據高連生供稱曾出洋七十元價買桂英爲妻訊之裘供實衩奸拐並未價實質之高桂英供稱實被丈无價賣與高今不悉再随本夫回家判仍留濟良所候核　 
　　索租逞兇○貴州路六十七號住户金吳氏控二房主吳金壽索租行兇等情咋由捕房將吳拘解公堂訊明以氏頭面受有微傷判吳貼給醫費洋兩元並罰洋五元充公無洋改押一禮拜 
　　污　不治○松江路三百三十五號东菓店内污穢不潔經工部局西人查見以其有違租界定章咋將該店主李春堂傳至公廨訊實判令具結遷居如違將店發封 
　　無端逞兇○電車公司開車人徐德昌控甬人潘阿金潘德生無故行兇等昨由捕房將二人拘解公堂訊明判阿金罰洋十元德生罰洋五元内提二元賠償原千損失如無力繳洋卽照罰欵每元改押一天 
　　不甘受虐○謝朱氏有婢女何四蘭因遭凌虐走出同捕解奉公堂留候認領在案昨晨朱氏投案求領中西官巳准如所請詎該婢不願随回判送幼女所留養 
　　小販　橫○美捕房九百九十號華捕控粤人趙官勝在虹口同仁里出售冰忌廉阻碍行人向之喝阻反被敺打致失警笛等物昨由捕房將趙拘解公堂訊明判罰洋五元充公並賠該捕損失洋六元如無力繳洋改押兩禮拜 
　　勒限交銀○協徣莊經理張池梅控巳閉振餘洋貨號股東胡鏡春不理往來銀二千四百兩前晚由廨提訊原告代表博易律師上堂請究訊之胡亦延哈華托律師　護判胡交保限七天折交銀四百八十兩並將雜應付利息繳案以便給領 
　　違背合同○徐渭侣控姚友蘭代售洋違背合同一案前晚由廨提訊兩造均延律師上堂代辯中西　員以此案發生内地判一併移送靑浦民政署訊辯 
　　賠償損失○崔殷六控王斌谷定購麫粉六千包祇出二千包餘貨不出請追虧損銀兩一案前日午後由廨復訊原告代表沃沛律師投案請追訊之王由愛理司律師辯稱實因原告不能如期交貨是以不出所有虧損萬難承認判王交保限一月賠償原告損失銀五百五十二兩如違仍須提究 
　　仍須赡養○方周氏控方桂山不願赡養一案前晚由廨提訊氏延中國律師上堂訴明前情請究並由見証方榮華証明被告允許月貼洋十三元訊之方桂山供不承認判每月貼氏洋十三元如違提究 
　　 
[美租界]  
　　女工逞兇○狄思威路汗衫　監工人金善利昨日不知何故被女工葛陳氏等多人圍住峰毆當報捕房捕頭允爲查辦 
　　婢女捲逃○海寗路六百四十一號虞仲　家被十九歲婢女桂香捲竊金珠首飾値洋千餘元逃逸昨投捕房報請查緝 
　　欺侮車夫○車夫徐阿四昨載某日人至蘇州路東和旅館下車向索車資反遭毆打由一百七十二號印捕拘禀捕　飭償洋數角了事 
　　論　争門○昨有侍者王何　持綢友一件向天　路其押店　錢論價衝突由二百念號印捕併送后房押候查核　 
　　 
[法租界]  
　　總巡避署○捕房總巡麥蘭君因近日天時炎熱至總領事處請假一月北輪赴靑島避署一切公務由副巡　維也庖代 
　　冐名支洋○洋商差而如來因細　張仁寳至萬豐店内冐名支洋送捕解廨請究判押捕房兩月以儆 
　　拍賣抵欠○老虎灶主潘查實欠張東記房租數月計洋九十餘元控經公堂判令交保限七天料理在案茲巳逾限無力理償昨又提訊判將生財拍賣抵欠 
　　妓女拉客○周陳氏花烟間之妓女前日在門前拉客爲三十四號巡街捕　見報由捕房傅氏至廨請辦氏供不知章程以後不敢再犯判罰洋十元充公 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[渭弭兵變策] [  瘦蝶]  
　　自南北統一以來各軍人退處於優閒地位靜極思動復因各方面種種複雜这原因釀成兵變徧地皆是當道雖竭力裁併給餉遺歸然歸田後難保不滋生事端茲擬消弭之法五條倘蒙軍界採擇施行實爲德便 
　　一狎妓軍人狎妓視爲泛常亟應於各處徧設妓院准軍士結隊到處治游使銷磨英氣專意圖歡或染毒瘡而斃命或因爭風而喪身則無需恩餉这頒自收裁汰之效 
　　一聚賭軍界中人有劉盤龍癖者居多宜於各軍駐在地徧設摇攤牌九麻雀等局招集軍士任意賭博俾注意於輸赢不睱顧 
　　一吸烟軍界素喜吸食洋烟宜由各軍司令發給烟照准予自由購吸上瘾則身體削弱舉槍無力野心漸歛目無意外之虞 
　　一决鬥各軍雖怯於臨敵然無不勇於私鬥宜向各營中播散流言挑動惡惑令互相仇殺兩方面必有一傷久而久之軍士自然日見其少 
　　一設計以上四條如尙難將桀鷔者一網打盡應由各軍司令每季開大宴會一次潜於飮食中下化學毒品使其散會後歸營自斃即以暴病申報除名更有受毒不死者則師項羽之故智掘地爲深坑埋之 
[新論語] [  鐵民]  
　　都督曰民政長之器小哉或曰民政長廉乎曰民政長俸三千扣頭無算焉得廉然則民政長戒烟乎曰膏店設煙榻民政署亦設烟榻膏店爲諸君之好有老槍民政署亦有老槍民政長而戒烟孰不戒烟 
　　老董事見曰審判長之至於斯也吾未嘗不得見也從者見之出曰承發吏何患於苦乎衙門之無錢也久矣天將以審判爲樹子 
尊聞詞選 
[香妃詞　前讀天白君香妃行節誦讀再三得詩六首卽請绍介於天白君用資一笑] [  江都樨禪]  
　　白草黄沙虎帳空胡兒不戰血流紅可憐一片天山月孤照蛾眉人漢宫 
　　目顧身如一葉輕家亡國破走燕京此心無復生還想　水何因咽不平 
　　宛馬　羣惨不　紅敗初卸怯啼玉開楊柳靑如洗爲底柔條總向西 
　　君王神武與天齋却爲紅顔動鼓　不惜用兵萬里外孤人兒子寡人妻 
　　春滿瑶台日月長嬌紅綺縤鬥新妝官家亦算妾知己無奈舊恩不可忘 
　　香　冰肌玉化烟西方從此凈戈鋋魂歸靑海花無主應向東風泣杜　 
[經歸自泲南詩以志喜] [  病鞠]  
　　來從雲水海天長不背鷗盟與世忘三載大明湖上住嬴將詩卷壓歸裝 
　　不堪回首是南樓聯袂登臨又幾秋　隼原難同事業思量差　　羊頭（來書謂不願再入政界） 
　　昨夜吳鈎出匣嗚滔滔世亦棄君平書來不盡低徊意中有閭閣疾苦聲（述兵變事甚詳） 
　　風雨　嗚久寂寥連牀猶記話深　巢居閣外依依柳不管與亡綰晝　（去年同客西湖） 
　　捫参歷井盡危途放眼神州涙欲枯等是有家歸未得册年浪跡在江湖 
納凉閒談 
　　永興洋行程　　君爲靑年會購置小學基礎亿慶貴演戲集資誠美　也按程　爲湖州之　林鎭人極熱心慈善事業冰　　其人敬其事樂誌數語爲一般慈善家　 
　　黄　南君擬組　自由談同盟會冰　以爲不如直稱之曰自由談話會 
　　俟自由談話會成立之日冰　當敬贈一　曰義正詞嚴爲柳成烈聲明之廣告爲陶　保伸冤之傳單連類以觸冰　之眼　嗚呼欲　民　人之心理當於此等處着眼[  冰盈]  
　　前日薄暮散步於　　車站行人如議熱　中忽　克米：：克米聲始疑爲演　軍隊之口令　該地固有軍隊駐紮也又疑爲足球員呼聲是時該地適有某校生足球隊在也就知皆非也近而　之則見一犬　維巴産來往奔走狀如虎狼余初料此犬必西人之守夜犬克米：：克米者必洋奴之呼犬聲無疑旣知呼大者非西人乃堂堂中國之軍人其大聲呼克米∶∶克米者　不在犬也　幾香氣撲　有三女子娉嫣婷婷　手細步而　　時多數軍人忘其價値又大發其克米：：克米　　令此犬向前調戲二女子也余怒從心起不欲再　遂怏怏歸[  囂囂]  
劇談[  濠仙]  
[引白之狀態]  
　　劇場詞曲大略詳前然唱之外尙有引白二門亦爲詞曲家所並重故個中人有云一引二白三唱口則引與白似較唱爲尤難也所謂引者每當戲齣開幕正角臨塲直立臺前而所念之詞若餘音之嫋嫋者即引是也白者名稱不一其類凡三有詩白科白俗白諸名詩白云者或五言七言不等或四句兩句無定是謂之詩白科白者凡戲中　通說白是也俗白則以俗語演之或作京語或作吳語或作山西語總之各省土語皆可習演於舞臺唯此項說白類多出知花旦彩日丑角及扮閹人之凈面諸角餘則均以科白演之更有一種非引非白非唱僅有　板以鼓之並無絲竹以和之名爲跌篤板如奇寃報張别古所演一進廟來恭身下拜一節之詞腔是也然則戲曲雖小道所有念引說白歌唱門類繁雜非可以一蹴而幾尤宜注意者凡引也白也唱也字音似純出乎京音實 
 
 

Page 11

 
 
則間有不同如說白之白字京話係讀敗（平聲）戲詞係讀勃（入聲）諸如此類不勝枚舉大都研究是道者不難舉一以反三耳 
[附戲評] [  鈍根]  
　　二十九夜往大舞台觀劇入坐時台上正演馬鞍山眞小桂芬去俞伯牙唱做俱好摔琴一段尤妙能將伯牙慨懷身世痛哭知己之心事體貼得出余故謂眞小桂芬家演悲劇也次爲呂月樵白文奎之戲迷傳呂白本爲戲迷傳連手前年余於大舞台常聽之旣而别去曾幾何時竟能離而復合綠亦巧矣呂唱硃痣借烚燈光一叚摹仿孫菊仙甚肖尤以觀看姣娘之娘字最爲得神白能唱天津樂子腔聽者以上海物罕見珍喝采不止既而割髮代首楊小樓去張繡出場說白淸楚宏亮固自不凡鎗法身叚亦甚自然惟演对曹操閱操而止牌上明書盜戟刺　俱未出演想爲天氣太熱之故然而慕名來觀者大失望矣 
小說 
[滑稽小說高妓] [  冰]  
　　上海北里淸和坊有高妓焉係浦東高行鄉産自高張艷幟以來生涯高發遂睥睨一切自高聲價日日高車駟馬大出風頭其趾高氣揚之態度雖同春沿高美雲久享高名歎勿如也上年登高時節忽於張園最高樓處遇留學於高麗國之高等畢業生生固高才肆其弔膀高手高妓目迷心醉情不自持遂與高才生携手乘車遄回商庽生乃飛箋邀客盛設高筵一時高朋畢集遍召名花高唱入雲興高采烈少焉酒闌燈炧效高寵挑華車故事實地習練高下參差悉中程式誠不愧爲高等畢業生也越四日上海光復高才生有一綁之功躍登高位遂加高妓以臨時太太之徽號高妓喜不自勝合十誦高王觀世音菩薩不置吳興高某鹽商也師事虬髯以結識於高官日陪侍於高妓樓頭高官偶不至高妓亦非高某不樂也一日高某言於高官曰妓女所貴者才貌高妓才高道韞君所深知我請論其貎眼高於頂言外交之熟習也顴骨高聳言内政之能操也鼻樑高有貴人相逢眉毛高有英雌氣概雙峰高而不平是宜男相脚脊高而不凹是夫人相以君之高位正合高姬之福澤曷不速營高屋以貯高姬乎高官聞言拍手高呼贊成高官遂於高陽里左近覓得三層樓高大洋房一所擇吉迎高姬進門龜公鴇母娘姨大姐高聲道喜放高升登高樓一團高興高妓堂爭 
性義投稿 
遂爲高官之太太 
[侦探小說秘密室（再續）] [  頌斌]  
　　果然兵士等一聞酒香莫不　涎欲滴及見驢背上架酒數百瓶皆大喜過望又見二三瓶塞巳脫落酒沿瓶口下流又莫不代爲惋惜有伸雙手承而飮之者有箕踞以口就瓶而飮者而乙賊則坐於草地上佯若不知瓶塞之己落者繼見兵士等爭飮喧閙乃起而責之曰物必有主人且必有代價諸君囊中旣無錢而可漫飮我瓶中酒乎兵士等曰先生之言良是但此瓶已等漏巵而餘瀝有何價値與其暴殄天物何如注入人口先生幸其恕我 
　　乙賊姑應之曰然 
　　於是兵士等恣飲未酣而酒興猶濃乃急謂乙賊曰君酒良佳可否賣我數瓶 
　　賊曰可！可！ 
　　於是乙賊即將驢背之酒取放於地恣其所飲及完而止各兵等酩酊大醉有爛如泥者有倒於地者全營闃然無聲此時天色漸黑乙賊見全營守兵均入黑甜鄉乃取其史屍體負於驢背載之回家獻與其母 
　　後親王聞賊尸爲賊竊去始而大駭　而服其智能乃下令於國中人民曰有人自首者余必重賞之 
　　乙賊聞言卽挺身往謁親王親王見之尤爲驚訝知其人必非尋常之人嘆賞不止勸其歸正并知其尙未成親更以姪女妻之 
文字因綠 
[棲梧先生贈詩四絶譜此奉答調寄金縷曲] [  高太]  
　　二十年前事早匆匆風流雲散有誰說起名士美人都不見指點秋星有幾卽我亦垂垂老矣今日爲君重感　念天涯寥落　　己只留得神交耳新詩四首煩傳遞抵尊前　談天　　懷無己艶　冬郎收抬蓋豈復脂香粉膩却化做戞時　涙一自元黄翻覆後抱孤芳厭倦人間世　自號獨行子 
[贈鈍根] [  景騫]  
　　紛紛　觸自相殘忍使神州變越韓　鼎烯犀揮筆易熱心冷眼得君難安危誰負悲黄種淸濁同流盡素　我有憂時數行涙不逢知己不輕彈 
 
 

Page 12

 
 
   
 
