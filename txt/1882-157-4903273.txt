# 1882 - 157 - 4903273

 

Page 1

 
 
[新印縮本增選多寶船時文出售] [  點石齋主人]  
　　廣東所刻之多寳船時文向巳風行海内爲業舉子家朝夕揣摩然其中虚題頗多間有文不對題者至字之訛誤模糊猶其餘事是以閱者病焉本齋不惜工本於今春廣延名手校勘凡有題無文以及破體字悉爲勘落校正又博搜鄉會時墨及名人課作　次增入另請善書老八十人照樣　清然後用石印照相法印成縮本統計實數文七千二百九十六篇每篇俱加圈點勾股其字之大小與本齋所印之康熙字典髣髴妙在黑色濃淡相宜字字清晰實堪珍愛現於五月初當可印完準於五月十五日出售岳部訂成八本價洋四元如蒙購閱祈至申報舘間壁之甲昌書　室價買或有蔓買者謫移玉至申報舘帳房面議可也此布 
[中巴美高各條約總論]  
　　通商之局至今而大定通商之利亦至今而始著中國迂拘之儒幸逢此會當恍然知外洋國俗之汲汲於通商者固非有利乎他國之土地人民而前代中外交涉之成迹不可以例諸今日矣前代之所謂外國非外國也同處一洲之上强弱相伺分并相乘故中國籌邉之策不得不備一或失算則受無窮之累當夫全盛之時雖閉闗絶使亦不爲過正以戎狄之俗貪而無信狡焉思逞罔有厭足之心與其厚以待之漸至於不可制而貽子孫之憂不若嚴以絶之先令其不相通而免封疆之釁從古言邉事者皆以輕言交際爲戒至前明馬巿之開猶有抗疏以爭之者相沿成習遂以外國爲必不可交而不知一審其勢殊可惜也蓋今日之外國與前代迥殊地分四洲雖有長駕遠馭之謀越海控制之勢而其意不過通商以彼輪船之利捷行海面探地設埠如此其急而謂如中國地面之廣物産之富有不欲沾其利者乎得沾其利於願已足觀於道光年間英人初來粤海本止商船滿載貨物並未盛陳兵械及知中國以鴉片一項持之太急不能己於用兵然後兵舶陸續而至可見初意非欲尋釁於我但冀允許通商酌設埠頭得遂其貿易之志他無所要也斯時主其事者若能深知其情執中以處不爲激烈之舉則大局何至决裂而通商之利在咸豐間巳有明驗大效而仿習西法購置軍火等事又差早十餘年卽粤捻之禍亦不至於如此故曰可惜也夫當日辦事諸公豈不曰議欵不如議戰者其胸中目中僅有歴代中外交涉之成迹故也和議旣成林文忠謫官遣戍粤東喧傳其事且有致賀於西官者西官對曰林某自是好總督但不悉外邦情形耳斯言雖淺直可括數年和戰之始末以爲定評矣　國家之福生民之幸自粤捻削平以來專心致志于通商而風氣爲之日開未及二十年已能大沾利益然後知當日之拘於成迹者其計乃大左也高麗爲中國東藩弱小不能自振其初拒絶日本亦猶道咸以前中國人之所見耳目下翻然變計始允日人之請以紓患於一時復求他國之助以固基於久遠其謀畫不爲不周而扶掖其間者中國之力居多夫中國以屏藩之故而助高麗宜也卽自爲謀而助高麗亦宜也蓋高所忌者日本之外又有大於日本者且境實相接不止相鄰中國亦同忌之是以此次高美立約中國實左右之也雖然中國之助高麗亦惟今日能之以其深知外國之情明獲通商之利不若二十年前之茫然無據也試觀近與巴西所立之和約可知矣通商之國何止十數立約稍有遲早其間欵目大同小異而我中國於通商之事識見之淺深謀畫之疏密蓋亦有日精一日之勢苟就約中所載而前後相絜自可概見從前和約他國人所沾於中國之利益與中國共沾他國之利益及一切交涉事件辦理之法大致亦準乎萬國公法而未免猶有偏枯之處今中巴立約則皆公平正直無私無偏之道其四條十四條云云本報前日曾專論之卽此類推乃見中國近來熟於通商精益求精非復從前迂拘之見而充其餘力又可爲高麗代謀得與美國成此通行之約俾弱小屏藩不至受制於他國令人合觀二約而不禁欣喜過望也然而事隨地異情以境遷謁今日通商諸國與古之外國不同從前之齟齬實誤於史書之成迹自是定論特今日諸邦好合猶有同在一洲之上且不止以通商爲利而有志於土地人民者將一以通商之國視之而陰謀詭計實不可測卽以泰西國俗言之謂其徒事通商然如越南緬甸暹邏諸國附庸中朝無異高麗乃自西人至止漸有不能自立之勢而况亞之印度阿之沿海以及墨洲兩土北之合衆國南之巴西未能自立之前泰西之居處其間固不僅志在貿易亦未可忽視者顧俄之陰謀中朝早能洞悉同是立約通商而其事自有區别不得以待歐美諸國者待之若安緬之無政遠不如今日之高麗故西人視之直等諸印度之衰亂阿墨之荒蕪目前中朝於防備俄邉之外亦旣扶翼高麗寓爲人自爲之意將來安缅諸邦亦必有所以左右之勿令西人之得逞其志可知也要之中外之情旣輸通商之利大著行之未久而功由漸推未可量也卽中巴高美之約而知其幾矣 
[諭旨恭錄]  
　　四月十九日奉上諭奕謨奏請申明門禁力籌整頓等語禁城稽察章程前經欽奉懿旨嚴申禁令該管大臣等自當永遠遵守實力奉行嗣後各他坦公所如仍有容留烟賭情事定卽從重治罪不少寛貸全宫禁各門尤宜嚴肅着該管大臣隨時認眞稽查如有便衣小帽携帶私人不服攔阻等情卽行嚴拿懲辦不准稍有縱弛欽此○二十日奉上諭國子監奏陳明八旗官學情形酌擬變通辦理一摺着該部議奏欽此同日奉上諭侍郎錫珍奏請簡派大員整頓八旗學校一摺着吏部會同國子監妥議具奏欽此同日奉旨戈靖補授吏科掌印給事中欽此同日奉旨巡視中城事務着國秀去欽此 
[東報雜錄]  
　　日本新聞紙言今年日本所出之絲大約必然繁盛蓋緣天時甚正故蠶事興旺惟基古麥街外一處忽遭氷電略有損傷然無大害第今年桑葉之價較去年稍昻耳又言日本煤礦亦復日新月異年盛一年裝至中國及他國者殊見繁多至於裝煤之帆船不敷所用倘能多製帆船則運出之煤當更形繁盛也 
[霉爾連綿]  
　　蘇垣自清和中浣以來大抵忽暖忽寒雨晴參半二十二日晨起雨勢奔騰急如飛瀑竟日迄未少休入夜後殷殷雷鳴電光閃爍二十三日上午猶淜湃如注傍晚斷霞麗天夕陽半吐大有晚晴景色詎二十四早晨仍淅瀝不住時而陽光熹微時而濕雲重疉街衢滑澾房舍薰蒸潮悶殆不可耐黄梅時節家家雨氣候固若是不爽哉 
[梨園復開]  
　　蘇垣戲館現已開設三家前因侯相閱伍蒞蘇暫時停演已列於報刻聞各戲舘於二十日卽經開演旗鼓重張箏琶聲沸人座之客尙不落寞惟班内優伶旣鮮出色而近時晴雨又屬無常故老於顧曲者都不願過 
 
 

Page 2

 
 
問也 
[錯認鹽販]  
　　福州船政局廣儲所内之廚司於前月請假回家該所委員以長夫王喜秋代辦前月杪清晨王喜秋往巿買得鮮魚翌日給錢又取鮮魚數尾路過鹽舖門前鹽丁等悮認爲販私鹽者立將王喜秋梱打鎖鍊嗣有報知該所委員卽飭夫首及聽差往鹽鋪理論索人鹽舖尙心懷不服委員復禀請局憲飭差派勇前往以期剖白未知在後如何了結也 
[絲行開秤]  
　　　　蘇城絲行年盛一年今歳開張共有十六家定期於本月念二日開秤價在念一二元左右鄉間育蠶各户先時滿擬豐收詎知前月底風雷交作天變陰寒致多傷損比較上年祗勝一二分而已聞是日開秤閶門一帶貿絲鄉户接踵比肩極爲擁擠以致剪綹掉包者乘間竊發鄉人所携錢物頗多遺失云 
[委閱打靶]  
　　　　左侯相赴吳淞校閱水師並前日未閱陸營各情疉經登報兹悉前日清晨駐紥吳淞之吳楊兩統領曁蘇松福山狼山崇明各鎭台海澄營官滬南張統領淞北葉叅戎均帶同弁兵在張華浜校塲冒雨伺候文員則太倉州刺史及嘉定崇明寶山三邑侯亦同伺候至午後兩點半鐘天雨畧止各兵皆換新號褂建新旗幟旋奉侯相委江南提督李軍門升任臬憲劉廉訪閱看礮台并陸營李軍門傳諭弁兵卽就礮台後面吳統領營操塲中校閱各軍隨從張華浜移往吳淞李軍門劉廉訪乘坐小輪船前去在緑營公所碼頭登岸衆兵弁排列迎迓李軍門劉廉訪升演武廳公坐吳統領亦坐傍位各軍整肅聽候號令無如天又洒雨故但閱武弁施放洋鎗鎗靶設有一百二十步之遠先由吳統領驗明步數然後點名以次演放人放五鎗莫不中鵠李軍門劉廉訪按名記打中紅心之多寡閱畢傳諭免閱士卒又與吳統領察看砲臺卽乘輪囘禀侯相其時已有六點鐘矣聞侯相校閱各兵船其間打靶之命中以六號輪船爲最云聞昨黎明時侯相啓節回轅仍坐滿江紅船由白雲輪船拖帶文武員弁曁水陸各兵均在張華浜口恭送鎗砲之聲連珠不絶劉臬憲莫邑尊陳叅戎均於昨晨由吳淞回滬太倉州吳刺史寶山縣王明府亦來滬恭賀邵觀察履新卽行告辭返署惟王明府此次辦差先備大校塲於吳淞提督行轅西首繼遷至張華浜及委閱打靶時又移在礮台後之操場晝夜辛勤雨風櫛沐其賢勞亦懋著矣又聞滬南張統領營兵將從吳淞回營昨午後陳太守親赴捕房知照捕頭俟兵過租界時妥爲照料云 
[龍門書院三月分課案]  
　　超等八名　沈祥龍　朱樹新　汪人驥　趙履福　朱樹滋　顧忠宣　秦贊堯　沈祥鳳○特等十二名　陸世淮　汪錫增　龔源逹　朱澄淦　夏元燿　夏日琖　袁康　韓柳文　錢以鏞　王仁業　沈芸　張堅○一等四十名　黄晋　陳爕商　沈光琮　陳宗璠　艾承禧　尹熙棟　朱作梅　章家祚　黄錫恭　陳玉祥　曹基鏡　陳增楙　陳昌熾　朱作霖　王廷材　臧毓麒　徐福璋　李廷楨　朱昌鼎　曹慕嚴　孫照　周汝翔　姚文鈺　項文瑞　沈琦　錢國鑅　陳昌紳　王廷樑　潘兆蓉　倪澐　凌和鈞　凌貞鏞　李祖恩　鮑德麟　劉其偉　徐琳　李鴻烺　陳昌陛　周行炳　凌貞銓 
[逃婦給領]  
　　昨報列誘匿控究一案當因康姓不肯承認故未定斷昨早由翁太守臨捕房復訊張王氏亦由其夫與兄帶到先詰康究係如何誘匿康仍狡賴飭責至一百二十板仍游移無實繼訊張王氏何時與康認識如何被誘到棧則供於上年十二月間識康承其借給洋蚨前日因遭夫毆打故至萬安樓新棧尋見康某經康送至萬安樓老棧當夜爲棧主婦留宿餘無别情太守謂康曰張王氏所供汝聞之乎康始語塞隨飭將張王氏掌頰八十交張領回管束康某發押俟明日解公堂辦理 
[領屍重殮]  
　　前報列庽客猝斃一則兹悉死者卽抛球塲匯豐錢莊之學徒紹興人謝韞嘉於念一日出外該莊執事人張某以其連日不歸卽於念五日登告白於本報後招尋及見本報載此一節隨往問該庽主岳阿桂情形符合知死後已鳴保報由保安堂收殮隨闗照謝母並其伯父協保前往去其棺底細認無錯其母撫屍大慟重爲備棺成殮聞謝因做空盤虧折甚鉅無從彌補隨自出外不返不知何以喪身或者自尋短見也其伯父聞在南巿匯劃莊生理云 
[串詐鄉愚]  
　　本邑鄉人金芹山同友嚴某載柴赴滬售賣船泊法租界八仙橋河内前日有大木一株隨潮而來金嚴等卽行撈起然無失主認領不料爲流氓唐友才年永祥等知覺藉端勒索卽將金嚴二人扯入就近小烟館百般恐嚇並云如不出洋十元將以吊打從事云云金嚴等無法可施再三哀求許酬以兩元并會烟鈔錢六百七十餘文事方得寢正欲付洋過割適爲邏捕偵知卽將兩造一併拘入捕房前日解送公堂請究金嚴供訴如前翁太守質之唐友才供做小工年永祥供開小車寓餘供閃爍太守以唐年二人魚肉鄉愚深爲可惡飭各重責二百板荷校半月示儆 
[覆訊假冒]  
　　　　順全隆洋人控盈豐泰售賣冒牌假貨一案經公堂斷令盈豐泰將餘貨交出一面飭該洋商至三菱公司棧房查明定奪昨經該店主將自來火一箱送交捕房因該西人不肯赴三菱公司查究是以翁太守明白知照捕頭謂租界各店此種假貨想亦不少况每箱價值相懸貿易小民祗貪便宜豈辨眞贋欲查明此獘須赴三菱公司澈究若照原控辦法各店户未免向隅法捕頭亦以爲然故太守卽囑捕頭將以上各情轉逹于繙譯官請詳諭該行洋人知照盈豐泰所繳來之自來火一箱暫存捕房再行核奪 
[禀請給示]  
　　　　前報列匠帮和息一則昨晨又有木匠二三十人到香粉弄之某作塲喝令諸匠停工并將斧鑿等器取去作頭與之理論謂事經議妥何又變異衆稱事雖議妥然須作頭請官出示曉諭方肯安息是以諸作頭互商推杜茂芝趙慶莊二人爲首投英界會審署將情禀請陳太守給示太守恩准杜趙等卽退擬具禀候示諒各匠今日可照常開工安業不致再有阻擾情事矣 
[因痴成廢]  
　　　本埠八仙橋西里許陸家宅地方有鄉民張妙興者向業小工家有老母及妻子女各一皆待哺者因天雨連綿無工可做憂急成痴屢欲殺其子女母與妻乃將子女寄避于親戚家前日將晚時張忽持菜刀砍傷自己左足斷其指遂致昏暈及母與妻知之張巳臥地不省人事至夜半始得甦醒昨日請醫治傷然己成爲殘廢矣 
[扛夫兇毆]  
　　　　念五日虹口同孚碼頭有扛夫數十人因算帳羣相兇毆有江北人某甲被打破頭顱衆欲將動手之人交捕送官經管理碼頭者出爲勸解責令動手之人將受傷者醫痊免招訟累彼此願允事乃了結 
[烟館滋事]  
　　　　前夜十二點鐘時石路口潮州人開設之榮興烟館内有天津口音者二人以烟灰至該煙館兌換洋煙因較量多少致相爭論繼以毆打因館中潮帮人多天津人未能獲勝乃着一人飛奔往南邀衆以圖報復適西捕經過遂將天津人及煙館主一併帶入捕房想今日當送公廨也 
[尋獲失女]  
　　本埠大東門内天燈弄熊姓家有一老嫗寄居嫗徐姓崇明人携女孩一稱須貨賣已數日矣旋被某船户偵知嫗携之女 
 
 

Page 3

 
 
爲其鄰人蓋自崇明拐來者因往失女家報信得酬洋二元昨日卽經女孩之父母踪尋獲到連該嫗一同拉去聞係下船回籍不知如何了局也 
[更正]  
　　昨報戲言肇禍一節兹悉並非惠風園之事實係英界望平街南首怡園盆湯内之修脚人吳鎗鋒與堂倌馬子根戲謔其時馬正在喫飯身穿白洋布短衫元色洋布短夾襖藍布單馬夾不料因戲認眞吳竟用洋刀從馬背後戮入肩下衣服洞穿血流不止隨卽倒地經人將馬姓車入捕房驗看傷痕復轉送仁濟醫館敷治聞其傷雖重幸尙不致命云又昨異胎條内兩男孩尙生一語男字是衍文合并更正 
[平泉礦務局招商章程]  
　　謹將所擬平泉礦務局規約二十條繕摺呈請憲鑒○一在局之人以廉正勤慎而肯用心者爲第一銅砂如何能多出鎔銅如何能凈盡提銅如何能精良必當苦思力索精益求精銀錢出入尤須隨時核計倘所入不敷所出便當各盡心力加意設法以節其流而開其源庶可經久如有能别出手眼有裨於局務者各人名下記明以待收效後分别酬勞總之局事能視如已事則事無不舉之理萬不可因循怠忽視同秦越致貽曠職素餐之誚并獲辦理錯謬之名須知貴賤榮辱由人自召其權不在他人各宜自重○一局中以帳房爲重任銀錢出入最宜覈實各項帳目必應縷晣條分逐日清結由提調逐日核對盖戮以杜弊混仍按月呈報天津總局備核并須結出盈虧以備在股者隨時閱看切勿日積月累且但知出欵而不問入欵也○一本局以出砂之多寡定監工之勤惰倘能設法多出砂子旣是出衆之才各寳監工者將每日各寳得砂若干及所開之井深淺丈尺並砂樣一一登記十日一報天津總局砂樣一并附寄如砂有變色宜加簽聲明各寳小工務須認眞督率不得任其偷閒並密察有無偷砂情弊一經查出立卽攆逐○一提調有考察勤惰之責宜立循環日記簿兩本將各人所派事是否盡職於每晚據實登簿如司帳者各項帳目宜逐日清結方爲盡職餘類推如曠職者亦註明簿内一人曠職至三次者委員則禀撤司事則辭退非患病及自已要事不得率行請假若有異常出力者亦於簿内註明按月將日記簿寄呈天津總局備核如正月用循簿登記月底寄津二月用環簿三月再用循簿以後仿此庶幾勤怠昭然以便隨時升降薪水○一在局之人務宜潔清自矢嚴絶弊端倘有營私情弊卽由提調據實禀報委員則從嚴參處司事則卽行斥退并將劣蹟刊入申報以昭烱戒提調知情不舉一并參辦○一同事薪水到局三個月察其才具有益局務多少方能定薪水多少由帳房按月致送不准預支其應給各項工食逐日核發亦不得借宕分文違者惟帳房是問○一局中各項生財點造清册以備隨時查檢某件交某人使用管理者於册上詳晣註明如有遺失卽着某人賠償如有添備者卽時添註應行修理者卽時修整不可如前漠視一任蹧蹋○一採買各項物件逐日報明帳房與提調秉公查察如有浮冒或任賣主開價故意徇情卽行辭退○一以後開寳先將面上石色包好簽明開至若干深又變何色亦須隨時分别記明則日後開挖他處見某等色者知底下有何等石何等土何等砂見某種色者知底下無砂從此可以類推洋法之有把握皆如此試出所謂天下無難事只要有心人如此用心不致毫無頭緒虚糜工費此卽礦師之秘訣也每包一樣者兩分一寄津局一存平局備查以後挖出者照此辦法責成監工及朱州判等子細經理登記閱歴愈多愈有把握就可作成礦書○一開銅礦無他巧妙惟在開井起水而已銅苗最旺之處如遇地勢不能開水溝使水自流者祗有開井起水以便工作其開井之法從上直下一見銅砂卽隨銅苗所在平打横道以便分道取砂礦師亦是如此日本佐渡銅礦每名小工每日可取砂二百觔就是分打横道之益銅礦與煤礦不同煤在數百尺之下銅砂在三四丈之上故銅井工程不大本局可照此辦理現嶺東已開水溝嶺西已開井見砂後卽可分打横道再擇第二三處加并○一本局銅斤巳交天津機器局試過成色與英國紅銅無異是銅色之合用可知查中外銅礦皆數百年取之不竭盖出銅之山砂多樸厚則此礦之不患無砂又可知只要留心察看總可源源不斷欲求局務之興旺以多出銅砂爲第一要事同人亦須視此爲切己之端萬勿舍此而務他圖且此山所出之砂無琉鉮等物攙雜故融化易而工費亦省○一同人用心之法全在每晚就枕時思想明晨應做何事做到晚聞如有未完之事必須連夜趕完不可存姑俟明日再說之心猶童時讀書一天功課不完總不好睡鍊之日久自然百事具舉盖心思愈用愈靈精神愈用愈出也○一自來辦大事者未有不以誠爲本蓋誠可貫金石不誠則無物事之成不成全視乎心之誠不誠是局上闗國計下係商情凡吾同人欲求上下無負副此重任非誠不能倘同人中稍有虚僞查出永遠不齒○一股商泒來司事能勝何職先由提調酌量並可問明本人能否勝此職司然後禀明總辦分派庶免用違其才如有一事不能者准其隨同學習三月再行派事若三月後仍不能管事是之謂不用心是之謂自暴棄只好不顧情面辭去請再另派○一凡事非吃苦不成多吃一分苦卽多用一番心多用一番心卽多長一分本領今日愈苦他日愈甘此古今不易之理本局所辦各事但師洋人之法不習洋人之奢一切飲食起居不准稍染洋人習氣違者辭退自古久遠之圖無不從克勤克儉來也○一銀錢帳目有不符者惟帳房是問小工偷取銅礦不能覺察者惟監工是問銅斤解送在途如有遺失短少者惟解員是問銅斤在局被竊者惟該管之人是間似此各專責成庶免彼此推諉○一局中安設抽水機器後小工所挖砂子論斤兩之多少成色之高下核給錢文以昭公允而免偷惰所有飯食應否仍由局備到時相機辦理○一在局之人無論何礦不准私自開挖其有曾經在局後來分手者亦在此禁違者禀究○一礦中小工如有失足殞命者一面報知地方有司衙門檢騐一面由局備棺收殮並給撫卹銀三十兩由屍親具領如親屬不願報官者聽仍取具甘給存案○一局中小工以安靜無事爲要全在同人恩威並用妥爲彈壓　以上各條同人能否遵辦惟觀提調之盡心與否故有提調之責者較他職尤爲勞苦凡我同人理應格外看重其委員所用下人各宜嚴加約束如有賺錢舞獘等情惟各主是問司事概不准任用下人寳山朱其詔謹啓 
[題許壬瓠小象]  
　　高陽酒徒不飲酒談兵說劍無不有有時白眼觀人天戴笠箕坐稱詩叟我昔與君共讀書妄欲傳名期不朽迄今一别二十年面目各自驚老醜從前浩劫感滄桑獻策歸來歳辛酉同仇妄擬揮天戈志切澄清掃腥垢誰知一蹶困謡諑適罹厄運遘陽九眼看羣公衮衮多斗大金印懸肘後君獨蕭然耽咏吟湛盧不試空袖手我亦魯連蹈海行抗歌金石出甕牖臬夔巢許自分途鐘鏞已棄鳴瓦缶英雄失路本尋常吾舌猶存笑指口莊周任人呼馬牛仲容斯世何雞狗朅來乘舶又西還痛飲平原十日久隔水菰蒲可結廬比隣杞菊疇爲偶詢名已訝半死生訪舊驚呼失誰某高陽酒徒眞吾友勸我十觴情獨厚平生意氣盡消磨别後衷腸待細剖出圖徵詩我敢辭再拜陳詞貢下走君詩自足壽千秋我所題詩請覆瓿 
　　光緒八年壬午夏四月下旬自吳門還甫里不歸故鄉者已二十有一年矣許君壬瓠招飲草堂酒酣出圖屬題時將去滬上倚裝作此聊寫吾臆不計工拙也[  長洲弢園老民王韜識]  
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年四月十五日京報全錄]  
　　宫門抄○上諭一遒錄前○江撫李奏爲捐納勞績兩項人員懇恩再停分發一年摺子○黔撫林奏叅刑部廣西司員外郎革職勒追片○東撫任奏爲遵旨覆陳摺子○黔撫林奏爲據咨代奏摺子○湘撫涂奏爲調署知縣片○黔撫林奏爲甄别道府州縣夾片○鄂撫彭奏爲籌解京餉夾片○都統恭奏爲請將道員俟俸滿後送部引見夾片○四月十五日户部通政司詹事府鑲黄旗值日無引見○奎潤等各謝調授署缺恩○肅王假滿請安○貴州布政使沈應奎到京請安○内閣奏泒驗放之王大臣泒出惠王麟書許庚身薛允升○兵部奏泒點驗軍器之王大臣派出睿王伯王怡王澂貝勒棍公瑞聮麟書克蒙額○召見軍機沈應奎○派出擬題錫珍○○頭品頂戴江西巡撫臣李文敏跪奏爲捐納勞績兩項人員懇恩再停分發江西一年以免擁擠恭摺仰祈聖鑒事竊江西省候補試用各員過多人浮於缺數倍頻年需次補缺署事無期流弊叢生於地方吏治大有闗繫前經臣奏請將未經分發驗看捐納勞績兩班自道府以至未入流暫停分發江西三年嗣經吏部議覆將損納勞績兩項人員以奉旨之日起暫停分發江西一年並請將指省江西各員有在三月二十日以前呈遞捐納者仍准分發等因具奏光緒七年四月十五日奉旨依議欽此轉行欽遵在案期滿之後自應照常辦理惟是期限過蹙停若未停體察情形有不得不請展眼之勢緣江西請停分發事在蘇浙黔楚等省之後原指各該省之員先後改指江西紛至沓來迨聞江西亦請停止分發莫不爭先赴部是以議准停止以前固屬接踵禀到卽准停以後仍復源源而來蓋其在部遞結均在三月二十日以前也統計去歳到省人數較諸往年有多無少轉瞬一年期滿凡未改發他省者必仍分發來江誠恐擁擠更甚投閒置散差委無時迫子困窮何所不至與其拘泥定限轉於吏治有妨何如寛展日期兾收疏通之效據藩臬兩司詳請奏展前來合無仰懇天恩俯念江省停止分發之後候補人員依舊衆多准自光緒八年四月十五日一年期滿後仍將捐納勞績兩班自道府以至未入流再行停止分發一年俾免擁擠至正途各項例應分發人員應請照常辦理以符向章理合會同大學士兩江督臣左宗棠恭漝其陳伏乞皇太后皇上聖鑒訓示謹奏軍機大臣奉旨吏部議奏欽此○○林肇元片再刑部廣西司員外郎顔懷珠在四川原籍辦理貴州捐務應繳勸收黔捐銀五千七百餘兩屢次行催延不解繳業經前撫臣及臣迭次咨會四川督臣行提勒追在案兹據善後黔捐兩局司道詳利前准該員顔懷珠移稱湊成捐項銀四百兩兌交黔省駐渝轉運局轉解等情當卽移查去後今據覆稱該員並未交有捐項銀兩禀覆前來似此捐輸鉅欵延欠日久飾詞不解殊屬玩視公項理合詳請奏叅勒追等情到臣臣查該員顔懷珠虧欠捐項數至五千七百餘兩之多任意延宕不繳已屬玩惕迨經咨催嚴緊又復　詞搪塞希圖支展尤爲荒謬相應請旨將刑部廣西司員外郎顔懷珠卽行草職並懇勅下四川督臣勒提該員抑解來黔以憑追繳而重埍欵除分咨查照外謹附片具陳伏乞聖鑒訓示謹奏奉旨巳錄○○頭品頂戴山東巡撫臣任道鎔跪奏爲欽奉諭旨恭摺覆陳仰祈聖鑒事竊臣於三月初一日承准軍機大臣字寄光緒八年二月二十八日奉上諭御史李肇錫奏山東辦理積穀宜求實惠及民災區應從緩辦等因欽此伏查臣辦理積穀章程凡波災較重之區概行緩辦只勸成熟村庄如章邱縣上年沿河被水各村卽以殷富之捐輸爲災黎之撫恤歴城縣僅於城内紳商捐穀四千餘石四鄉並未勸捐此外名屬辦法先儘紳富次及農商有地在十畝以上者始行量力輸將零星小户不得泒捐顆粒一鄉一付之中凡户口人丁積穀數目均令造册二本官爲用印一存州縣一交社長互相稽察所捐穀石或儲富家糧店或借公所民房派公正衿耆專司其事酌定年限輪替接充無耗　量予奬勵缺額者照數賠償如青黄不接之時由官督同减價平糶按照册開户口每人以三斗爲率秋後買補歸還倘值歳荒分别賑貸使收掌在民宫難侵蝕稽察在官民有責成此勸　積穀之章程也嗣因州縣有倉厫各處散存終非久計牧令不重以考成亦恐因循廢弛復經通飭於四鄉適中村鎭酌量建倉歸併如二三年内未經辦理平糶卽出陳易新一次地方官　舊交接由後任逐一盤驗於正案交代外另出積穀無虧印結申報院司每值年終由院司泒員抽查一次預防霉變短少之弊各州縣現均一律遵辦四有數縣積穀全儲城倉者係因四鄉無寛大公所建倉復所費不貲穀雖儲城仍泒四鄉社長輪　經管不准吏胥藉手臣詳加體察所議章程與該御史原奏意見相同似　毋庸另議惟有督飭州縣隨時妥爲經理總期寳惠及民勿任日久生弊以仰副聖主慎軍農儲之至意除將原定章程咨送軍　處查核外所有勸辦積穀　形謹恭摺據竇覆奏伏乞皇太后皇上聖鑒訓示謹奏軍機大臣奉旨知道了欽此○○頭品頂戴貴州巡撫臣林肇元跪奏爲據咨代奏恭謝天恩仰祈聖鑒事案准貴州威寧鎭總兵鍾開　咨稱該鎭陛見後於光緒七年十月十五日到省十二月初八日馳抵威寧州城准前　總兵林從泰飭令署中軍游擊舒炳南將遒字八十六號　防一顆並兵册文　齎送前來遵卽恭設香案望闕叩頭謝恩　領任事該鎭從戌楚陜未建微勞轉戰川黔謬膺斯職覲龍光於北闕渥荷温綸効虎拜於南黔漸襄閫政撫衷循省殊切悚惶惟有矢慎矢勤勉力操防以期仰答高厚鴻慈　萬一所有感激下沉相應咨請代奏叩謝天恩等情前來謹據咨恭摺代奏伏乞皇太后皇上聖鑒謹奏軍機一臣奉旨知道了欽此○○徐宗灜片再調署武岡州知州　自善飭赴興寧縣本任所遺武岡州篆務查有現任長沙縣知縣張正紀堪以調署遞遺長沙縣　務查有安福縣知縣張大煦堪以調署又者理衡山縣知縣黄世煦調省另有差委所遺篆務查有辰谿縣知縣姜鍾琇　以署理又常寧縣知縣汪簠署事期滿所濃篆務查有現任平江縣知縣韓殿榮堪以　　遞　平江縣篆務查有本任常寧縣知縣翟秉樞堪以調署又新化縣知縣廖連城調省差委所遺篆務查　准補湘陰縣知縣李振　堪以調署又甯鄉縣知縣許鍾嶽調省洋委所遺篆務查有益陽縣知縣唐步瀛　以調　據藩臬兩司會詳　來臣　任未及三月例不加考除批飭遵照外理合會同湖廣總督臣季瀚章附片具陳伏乞聖鑒謹奏軍機大臣奉旨知道了欽此○○林肇元片再並　部咨奏定章程遒府州縣無論何項勞績保歸候補班人員應以到省之日起扣限一　詳　　看出其考　奏明分　煩簡補用等因歴經　辦在案兹查　題　補用道員吳自發儘先　補用道員儲裕立候補知府吳德涿候補同　直隸州知州　文　候　　知丁祥李　畯候補知州陳謨嘉候補通判劉復校候補知縣李杜才張聰蘭未臬曾世隆崔鍾　劉炳蔚　書林俱己　看年期　應行照章　　據署藩司松長臬司易佩紳造册會詳核奏前來臣查該員吳自發　慤　欺勞績懋著儲裕立沉毅　　實事求是　德涿才裕學優　勝表率趙文慧老　穏繡丁祥謹守程度李崇畯篇雅　節陳謨嘉任事勤　劉復校行己謹飭李杜才才具明敏張聰蘭能耐　苦楊　臬讀書本色曾世隆吏事練逹崔鍾濬明辨以嘶劉柄蔚　　　實　　林　事明　　　　省補用除册分咨部科外謹會同　貴總　臣劉長　合詞附片具陳伏乞聖鑒謹奏軍機大臣奉旨吏部知道欽此○○彭祖　　再查上年十一月内承准軍機大臣字寄光緒七年十一月初七日奉上諭户部奏豫撥來年京　一摺着該將軍督　監督等務固來年　印後分批　　　單着分别摘抄給與　看等因欽此查單開光緒八年京餉指撥湖北地丁銀三十萬兩當經恭錄轉行遵照後荔據湖北布政使王大經詳稱現於地丁頂下動撥第一批京餉銀三萬雨查有補用知縣張國蘭孝亷方正知縣　佩青堪以　解　情詳請奏咨前來除繕咨轉給該委員等妥速選解並飭將應解銀兩續籌委解外所有籌撥本　第一批地丁京餉銀兩委員　解赴京交收緣由理合　同督臣李翰章附　具奏伏乞聖鑒謹奏軍機大臣奉旨户部知道欽此○○恭鏜片再奴才修建鞏甯蒲城以及外郭砲臺　鎭　道福裕向來辦事認眞飭令總司其事該道督率各員逐日檻修　惰奬勤不辭勞怨用能及早蕆事料實工堅實屬著有勞績查該道歴俸　滿合無仰懇天恩准於邉俸期滿後送部引見之處出自逾格鴻慈奴才爲鼓勵人材起見謹附片具陳伏乞聖鑒訓示遵行謹奏軍機大臣奉旨着照所請吏部知道欽此 
 
