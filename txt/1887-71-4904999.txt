# 1887 - 71 - 4904999

 

Page 1

 
 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建棧之　心　切治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢輕易　　　印硃字赤黑分明殊便展讀惟是石印工料旣貴而套印硃字尤屬不貲現已擇吉開印凖本年七月底出書預定者每部價洋二十八元先交八元　取書票書成找洋二十元取書一部其未經附股者統定四十元發售每部計六十册外加文木箱子一只提　鎖匙悉用雲銅隷字顔　諸　絶倫凡在同志幸早賜顧售股處在京都煤市街源豐潤並發兌各種石印書籍揚州厚生庄上海點石齋南局帳房候敎 
[招股石印阮刻十三經注疎并校勘記] [  點石齋主人代啓]  
　　儀徵阮文達公巡撫江西時重刋宋板十三經注疏書凡四百十六卷後附文逹自著校勘記　其板於南昌府學中此書由元入明遞有修補有圖版有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟憶阮刻距今已　七十年難保無潦草翻刻者轉有魚目混珠之憾春及軒主人藏有初印書本不自思秘特情點石齋以石印法縮爲巾箱直行本紙取潔白字益顓　并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此精校精印無於取携之縮本似於篤志芸窗者寳有裨益但工本校鉅書成須每部洋廿元可售現擬招股開印酌定每部洋銀十二元願附股者先邀四元給與　條爲憑準於四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房法馬路還讀樓書坊蘇城宏　庄掃葉山房京都正陽門外打磨廠西頭路南聚通　號天津北門外針布街聚通恆號鎭江祥泰典廣東省城楊仁新街德昌乾號揚州申昌號同　生記石門寳成典海寗城謙吉典杭州申昌號常州恆生德錢莊躉買向上海法馬路南申昌後馬路惠泰庄内晉升號面議 
[新印石印雲程必備] [  點石齋主人啓]  
　　自石印之法行各家選印大小題文往往博採廣搜以多爲貴誠盛舉焉然博而雜何如約而精蕉綠軒主人藏有名輩窗稿及近時試藝千萹同人慕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿楊絶技豈可聽其湮没視同覆　乎爰商付石向以供同好然文藝而外古學爲尙故覆精選近時舘閣賦百餘萹分韵試帖四百首重編分類文料初二集二本額之曰雲程必備至選校之粗美紙墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕匹是去年十一月廿三出書倘蒙惠順祈印滬上各書坊曁南北申昌如躉售希至申報舘帳房及鎭江申昌書畫室面議價更從廉此佈 
[精選石印巧搭網珊出售] [  點石齋主人啓]  
　　自泰西石印之法盛行大題小題選家林立靡不搜羅宏富集成藝林大觀惟巧搭一書從無專選巨帙以供揣摩未免　如茸城頌萱室主人竊　憾焉爰取同人名手搭題窗稿以及歴届歲科試藝各省書院傑作羅致極廣剔選極精計得巧搭文四千有奇交本齋石印名之曰巧搭網珊其已見於近時石印諸書中者概從割愛准已十二月十五出書每部分訂八本定價洋四元四角在上海南北申昌及各書坊外埠申昌發售如願蔓　者問法大馬路南申昌面議價從格外此佈 
[論書院流弊]  
　　撃壤之歌曰日出而作日入而息鑿井而飲耕田而食帝力何有於我哉嗚呼皞皞乎上古之風也後有老子煦煦爲仁孑孑爲義韓子非之謂老子如坐井而觀天嗚呼立論何其高哉夫煦煦孑孑果不足爲仁義乎求之於今苟有是亦已足矣今之人見鰥寡孤獨者之無依也見流離失所者之無棲也各捐資財共立善堂或設食於路以待餓者或立廣厦數十間以蔽風雨此皆今之善舉也恐士子之學業就荒見寒儒之膏火無着爰設書院重其奬賞以激勵而資助之寒士得略分河潤此亦今之義舉也而較之韓于所言則二者亦不過小仁小義而已然且欲求一盡煦煦孑孑之心者而不可得世風不益下哉善堂之弊或納硝於粥以代薪或扣貧民肉食之資以肥董事之私槖登諸報端著爲論說前已詳哉言之矣書院之弊吾今請言之夫書院之設所以觀文風亦所以敦士習也山長則必求品學兼優取士則必眞才實學法未嘗不美意未嘗不良而今日之弊有反足以開士子頑劣之端者是豈創設之初心乎亦辦理者之不加整頓耳前　聞杭州各書院章程日就廢弛衛中丞審知其弊於今年甄别之期力加整頓黎明點名憑票　卷封門考試限時繳卷井然秩然一無紛擾吾不知與試諸公能否確遵功令然凡爲書完何一不當如是而乃實力整頓者終不可多見果何憚而不爲耶久者遠者姑置不論請就上海一隅而言之上海之書院爲　珠龍門敬業等處皆考試人才之地也其投考者惟敬業爲最多而其習之壞亦惟敬業爲最甚卯刻至院扃門考試當日繳卷立法未嘗不善也乃卯刻至院者而點名則日已趨午扃門考試而門旁仍進出自如當日繳卷乃至天明爲度則又何必設此虚文乎且點名之際蜂屯蟻聚擾攘不堪傳餐之時爭競喧譁情同攮奪雖有素循理法之人至此亦難爲中流砥柱士習又安得而敦推原其故皆由於諸役之作弊夫以扃試之故而官爲供給午餐體恤士子可爲無微不至然在上者於考試之人數安能一一而熟記之諒惟以卷子之盈虚定飯食之多寡有卷若干則發錢若干頒於諸役令其備辦乃諸役固罔利小人豈肯體上官愛士之章苟其不嚴督責何妨共分其肥雖給以豐盛之資而爲惡草具少許遲遲以進飯則半生半熟菜則或多或少故使各生爭競而彼得移先食者之殘羹冷炙以食後人捷足爭先尙得鼓腹苟素安本分略爲退讓卽不免枵腹甚有環伺廚房而遭庖人之斥逐者士而遇此良可喞也乃猶不足饜諸役之貪心而於封門之後使士子各自歸家蓋多出一人卽少一人之食庶并此惡章具之　亦可據爲已有耳不然者安肯視官令若弁髦而任士子之出入耶夫欲整頓一切不過在上者之一言耳未必其有費資財也未必其有傷心力也而乃玩愒若是果何憚而不爲乎夫設立善堂爲貧民也非爲董事也乃因瞻徇情面遂爲董事之利藪而貧民仍受飢寒設立書院爲士子也非爲諸役也乃因辦理無人遂爲諸役之利源而士子難沾實惠有名無實不亦可以已乎或者謂書院之弊有甚於此者某書院章程有士子品學兼優列入上等者可以入院肆習月領膏火而孰知名謂品學兼優實則烟花賭博無事不爲較之敬業之弊而更上一層是則非吾所敢問矣夫振文風敦士習各縣教諭原有微權乃教諭與諸生除考試之外不相識面故設書院以便月課苟書院亦一無實效文風何由振士習何由敦乎夫士爲四民之首風化之所關苟能竭力整頓挽回未俗豈曰小補焉哉 
[本館接奉電音]  
　　昨接在京友人發來電音有本月二十三日諭旨四道敬謹譯登○二月二十三日奉 
 
 

Page 2

 
 
上諭唐炯着賞給巡撫銜督辦雲南礦務准其專摺奏事所有各省應解銅本銀兩均着解交唐炯應用該部知道欽此同日奉上諭朕於三月初七　啓鑾後着派惇親王大學士恩承閻敬銘協辦大學士尙書福錕留京辦事惇親王恩承閻敬銘三人分日輪流在内值宿不值宿者於申刻散值福錕每日進内辦事後毋庸值宿午刻先行散值欽此同日奉旨額勒和布著補授内大臣欽此同日奉旨廂黄旗領侍衛内大臣着惇親王調補正黄旗領侍衛内大臣着晋祺調補欽此 
[宣詔恭紀]  
　　二月初十日頒今上親政之喜詔於兩江遵例在萬壽宮宣儥百官敬謹跪聽禮也先是詔出九重復由兵部派提塘官星夜齎送計行到距金陵驛之第一站卽報明該管地方官知照兩首縣整備禮儀出境恭迓兩縣一面禀知各衙門一面親奉黄亭詣江干拜受給綍用總督銜牌儀仗護導入城安設於萬壽宮之中庭理問廳職宣讀卽南面立臺上捧詔高聲朗誦滿漢官自將軍總督以下至丞尉皆得分東西序各依其品級之大小匍匐丹墀覺天威不違顔咫尺無敢息者讀畢復行三跪九叩首禮總督出班跪受芝泥軸轉交藩司刊謄黄布告億萬姓俾海宇蒼生知奠萬年有道之基大一統無疆之壽胥於是乎在是日豐軍憲曾九帥各披米黄色蟒服如鎧式頭上戴軟胎皮冠卽譯言所謂承刀者軍憲冠式圓九帥則高方而起稜餘官如都統方伯皆朝冠朝服說者謂軍憲制憲皆欽差官非若都統係駐防首領方伯爲行省承宣故體制各有差别也又有應襲威毅伯之廕生年已及歲係九帥之文孫是日亦隨班行禮位次在九帥拜墊後又詔亭内有黄色布帽一項緣平而無諱頂高二三寸不起花似木質而黏金以成者卜懸雙鷺羽讀詔官于開軸時取以戴之此皆朝廷大典非蔀屋所常瞻亦非草野所能識爰舉其目睹者拉雜次之或可資談掌故者之一得云爾 
[德皇壽誕]  
　　下禮拜二卽本月二十八日爲德國皇九十歲誕辰本埠各銀行皆於是日停公閉門爲之稱慶年彌高者德彌劭五福之備當共爲德皇頌之矣 
[津門宦蹟]  
　　滇疆勘界大臣周生霖星使德潤勘界事竣持節言旋道出滬上卽於十四日乘海定輪船到大沽換坐遇順輪船入津地方文武恭迓憲旌隨假貢院暫駐襜帷十五日謁見傳相面商要公定期十七日回京覆命○登萊靑道盛杏蓀觀察於初十日到津謁見傳相假招商局暫駐行旌聞於十七日送傳相後卽當首途回任○新授湖北荆宜施道廣哲臣觀察敏於十三日到津携同瀛眷並幕友門丁四十餘人寓於紫竹林佛照樓客棧聞擬作平原十日之留俟海晏輪船來津當取道申江往履新任按觀察由内務府郎中外放福建延邵道任滿授奉天驛巡道委署東邊道奉諱去官去年十一月十三日服闋起服帝心簡在曾未十日又放是缺此後隆隆日上未可限量也○前任山東臬憲林綬卿廉訪述訓奉旨來京另候簡用於十一日到津寓於河北旅邸謁見傅相聞擬請假回揚州候墓○月之十九日爲李傅相之趙夫人五旬大慶屬下各官員曁各軍統領遠來祝嘏者絡繹不絶○長蘆運憲於二月間例有祭關之舉兹於十七日舉行是日周玉山都轉公服詣關行禮旣畢卽升公座由首領各官督率丁役將綱商所築鹽包呈騐用部頒砝碼秤準斤兩發交遵辦築運 
[擴充鐵路]  
　　胥各莊原有鐵路二十里巡達唐山開平礦務局用以轉運煤斤並兩往來各客去年經伍秩庸觀察吳南皋太守招服擴充由胥各莊直接蘆臺俾運煤益形便捿此係商辦業已興工李傅相於十二日蒞津連日接見中西各員籌商鐵路之事兹聞擬由蘆臺接至大沽由大沽以達天津已有成議惟自行辦理不令西商包造云 
[豫章叢話]  
　　江藩李顯之方伯自抵任以來遇事認眞極力整頓官塲積弊一掃而空而防範署中書吏尤極嚴密每兩日點名一次不到者黜革不貸有革書吏以誤公當卽除卯某房無甚公事可辦徒足上耗官項下獵民財亦卽裁併如方伯者可謂鐵面無私不狥流俗得矣○學憲梁湘南宗師歲考南昌前已列報兹悉於二月初二日考豐城奉新靖安童生初三日覆一等生員初四日考南昌新建童生初五日調覆豐奉靖童生初六日考進賢義甯武甯童生初七日調覆南新童生初八日考教官初九日調覆進義武童生初十日總覆八州縣童生十一日奬賞一等生員十二日奬賞新進童生十三以後接考武塲約於二月底出省考賦南康隨考九江是爲歲考一週科考則先撫州次建昌又次廣饒聞此次塲規較上年之考吉袁殊爲寛嚴得中僅戒飭一亂號之人不似上年之動責百數十人也○上年秋間修建左文襄公專祠於墩子塘迄今已有半年地基尙未填平墻垣亦未砌立惟紥成大廠日數十人斧之鋸之而已官樣文章固如是也日前有偷兒見其廠大人稀可以計取也於三更時竄入其内搬瓦出外適左營查夜經過見瓦堆滿道旁驚訝久之旋恍然悟曰得毋其中有效陶公之運甓者乎命兵丁搜之果然當送南昌縣枷以示衆○每逢考試之時娼妓必避匿無蹤近有某蓑衣自恃其神通廣大不畏童天王之勢燄艶幟高標儼如平日旋被問柳尋花者多方蹂躪事爲地方官查知卽拘某蓑衣枷示遊街某猶緑馬褂紅套褲摇摇擺擺於市上藉非頸有枷枷有硃標字見之者孰不曰是翩翩濁世之佳公子哉 
[鳩兹春色]  
　　總辦江西淮鹽督銷局馬　雲觀察在金陵謁見制軍而返順道過蕪湖吊唁洪琴西都轉小住二日隨卽解維○貴隖樵宗師定於本月十九日自太平府起馬按臨甯國府科試○新任山東鹽運使潘謨卿都轉行旌馳抵蕪湖後卽將德配之櫬暫厝城北法慧菴然後首途往山左○十六日雙錫五觀察甄别中江書院午後有某童以戯要觸怒某生生扭而痛抶之旁有一生係童之兄上前分辯竟被毒毆童父向操淮南王術事後另有一生以遺失貴重物扭交捕廳捕廉以事近荒唐置之不理該生復將童父指交地保押追觀察聞之心滋不悅不知將如何整頓也○蕪采營兵丁某甲兼充劊子生平所殺罪囚易如割雞幾不可以數計日前徜徉於市日暮方歸忽得暴病亂跳亂舞自言有無數陰魂向之索命逾時手扒牆垣而死甚矣托業之不可不擇也○調署安慶府事聯仙蘅太守交卸太平府事卽乘某輪船晋省履新屬員之設筵祖餞者絡繹於道脚靴手版爛其如雲○二月十九日爲觀音大士誕期是日也天朗氣清輕寒薄煖善男信女無不頂禮焚香凡觀音松紫竹菴及各蘭若無不香烟繚繞人氣蒸騰更有演唱戯曲以博蠅頭者一時輕薄少年莫不結隊往觀評紅品緑雖曰佞佛亦惡俗也 
[南陵傳語]  
　　昨接蕪湖訪事人來信云南陵縣城中有匪徒五百餘人成群嘯聚德大令訪悉當卽派差密緝拘住首犯七人詳請大憲懲辦餘匪畏懼當卽解散一空據云此等匪徒大都是湖北人 
[商人被控]  
　　京師中城察院於本月二十日有解交刑部審訊一案緣客歲户部因庫内存有多年𡮦朽銅錢爲數甚多派前門外銅廠商人某甲將錢領出鎔化俟化成銅塊運交錢局仍鑄錢文詎甲夥某乙因忌甲漁利頗盈竟以有干例禁不法之事揑造成詞告甲於中正司署該司官詳城後城憲閱其呈詞甚有關繋遂將甲乙併交刑部近日尙未聞二人有何口供容俟續訪 
[江西官報]  
　　指分卽用縣史誠禀到繳照福建人丙戌進士安仁縣鄭成章餘千縣陳永康俱禀辭廬陵縣李曾珂禀到旋卽回任南豐縣羅坊司程克岐據報病故以試用典史余蔭桐署理候補道賀元彬送撫憲之次女公子晉京由湖口回分發試用從九王傳澤禀到繳照湖北人監生分省補用同知王宣由浙江來省江蘇試用道程俊由金陵來省禀到羅大冕禀謝題補永新縣行知 
 
 

Page 3

 
 
[賽馬定期]  
　　本埠西商今年春委賽馬之期聞已定於西歴五月二三四號卽中國四月初十十一十二等日其時天氣清和中西人士又多一番勝游矣 
[團操屇期]  
　　本埠西商團練兵定於每禮拜六大操一次前報已經述及今日又屇大操之期各西商於三點鐘時在英工部局空地會齊卽赴泥城外操演往觀者必形濟濟也 
[搶親又見]  
　　婚姻者所以合二姓之好故必通之以媒妁重之以六禮近世狃於積習遂有强刼硬搶之事則笑柄由此生矣甯人某甲向爲醬園生理家住本城黑橋雷祖殿前甲有子自幼聘定裏虹口某乙之女爲媳儼然門當户對近以男女均已長成遂倩冰上人向乙伸說請定吉期以　迎娶乃甲雖　急如焚而乙則語冷於水終不肯畵鴛鴦之諾甲以其子紅鸞已經照命未能錯過良辰遂於昨日黎明時約集多人並備馬車一輛前赴乙家搶親不多時馬馳至小東門卽雇小轎令新娘坐之擁入家中其時家中早已預備樂工儐相見新人至立卽大吹大擂交拜成禮未幾乙與其妻已星馳而至向甲理說多方吵閙嗣經原媒竭力調停勸令甲子服禮而泰山泰水亦以生米煮成熟飯無可如何祗得隠忍而罷 
[縣案彚錄]  
　　崇明人陳思敬挈女來滬被黄鳳山等誘出價賣由陳具控縣署經莫邑尊提黄研訊以人証未齊將黄管押以俟覆訊各情已列前報前日由原差解齊通案人証經帮審委員宋二尹覆訊陳思敬伸訴前因娶主嚴永荃亦帶同陳女投案聲稱小的向開煤炭店憑陳阿生等爲媒娶翠生爲妻曾出財禮洋一百圓業已成婚實不知從中有何糾葛現奉票傳帶女來案乞賜恩斷詰之陳女翠生低首不語研詰再三始供當時被黄鳳山誘出先領我至童邢氏家繼又通同陳阿生將我賣與嚴姓爲妻所得身價洋百元沈祗交我二十六元置備衣服餘洋均由陳等瓜分使用二尹得供後將情轉詰黄陳兩人黄供小的領翠生出外因伊欲探望親戚囑我指引迨領至童邢氏家被陳售賣小的不敢誘拐亦未分用洋圓童邢氏供黄鳳山領女前來旋卽領去不知伊等拐賣事情二尹着卽退去研詰陳阿生陳俯首無詞惟求開恩一尹以陳阿生等胆敢誘拐良家女子情殊可惡判將陳黄兩人各責三百板隨謂陳思敬曰爾女雖被拐賣幸未爲妾爲娼情尙可原姑着陳阿生繳出身價洋七十四圓交爾具領作爲財禮之費可乎再三開導陳思敬首爲之肯二尹隨着陳具遵斷切結一面將阿生交差勒限於五日内缴洋七十四圓黄交保童邢氏　干開釋陳女交嚴永荃領回完案○前紀盧善昌在縣呈控葛娘娘卽葛周氏與毛友德合開妓院被借洋四百圓吞没不還一案經莫邑尊飭提去後前日由帮審委員宋二尹提訊盧投案伸訴並稱洋於去年五月間由葛周氏出面借去毛爲中人迄今本利無着叩求追繳毛友德供小的開設妓院並未借盧之洋盧洋由葛周氏借用小的惟爲中証葛周氏供毛開設妓院後因虧欠房金房主與伊爲難卽經小婦人出爲理勸曾爲伊措墊洋三百餘元非但不理反也串盧來案誣控實則並未欠盧洋員借據亦是僞造二尹訊得毛葛兩人乃是龜兒鴇婦不自量力胆敢播弄是非來案伸訴而盧善昌盤放妓僓亦非安分之人本應一體懲辦今姑從寛免究斥　不理 
[英界公堂瑣案]  
　　江北如皋人馬松法聲稱推東洋車餬口被裘壽榮誣我竊繩將我頭頂等處打傷報捕送究質之裘壽榮供稱在瑞記洋行爲夥因伊竊行内之繩索失手毆傷蔡太守商之賈副領事從寛將裘壽榮交保俟馬傷痊再斷撫卹賈君然之○捕頭稱有乞丏多名在租界中硬行索討因飭包探巡捕拘案共二十三名内有粤東人及各省人均有請爲安插質之羅如元等各供失業流爲乞丏蔡太守着除　習業之粤人阿安王如春王阿勝三人飭交棲流所安置習業外其羅如元等飭差協捕驅往南市毋得逗遛租界致干拿究○浦東人閔桂生稱昨在四馬路遊玩被人竊取靑錢二百文人贓併獲該竊反敢行兇報捕送究捕供與同質之吳少卿供蘇州人錢係拾得不敢行竊蔡太守以吳行竊而兼行兇殊屬可惡着管押一禮拜○寗人楊才保稱被貼鄰之車夫竊取衣物人贓併獲請究質之王阿四供南京人向以推車餬口失業多時無奈行竊蔡太守以失業行竊情尙可原從寛管押七天起到之馬褂長衫給楊具領○二百零三號華捕供有董士昌邀我吃講茶我因上差不及詎被糾約袁德黄行兇我卽扭送捕房董謂我欠伊洋五元蔡太守詰訊之下董不認講茶且有見証蔡太守卽傳見証旋據西捕及華捕到來稱實係董等在茶館啜茗質之二百零三號捕供欠伊洋銀是實惟於新正時在伊家賭博所欠蔡太守以該捕欠洋承認不諱亦應償還惟董等因索欠而吃講茶殊屬不合捕頭禀該捕不應聚賭應卽斥革董等亦求將捕懲辦太守判將董管押三禮拜帮同肇釁之袁德黄押禁二禮拜二百零三號華捕斥革不准再充○陳榮海稱姊家居住虹口地方有不識之人於前夜十二點鐘時敲門進内不知何故請究質之陳榮海之姊王氏供于前年來滬賃居一樓一底林阿玉於前夜乘間上樓進氏房内氏卽聲張伊卽逃走昨日氏同弟榮海在路見伊拘拿時反被咬破大指幸西捕到來拘案請究質之林阿玉供福建人前在兵船爲水手因事斥革後至同文書局相近之陳公館爲燒飯伊母亦在陳公館爲傭婦彼此最契蔡太守謂林曰爾於深夜驀然入房非姦卽盜及拘時反敢行凶實屬不法着管押三禮拜以儆○鍾卿震孫素東夏德海李阿小等同稱我等均失竊水烟袋衣服各件報捕緝獲人贓求恩給領包探顧阿六稱尙有餘贓質之徐阿海供廿四歲蘇州人水烟袋等係陸續竊來求恩寛宥蔡太守以該竊輕年行竊非嚴辦不足以示儆戒除將水烟袋兩枝衣服六件給各失主具領餘贓候主認領外　徐承海發捕房管押三月俾知儆戒 
[法捕房瑣案]  
　　小東門外法租界德豐水果行掛太古洋商牌子日前有橘子四十五桶在下海浦地方被巡丁獲到因太古是英商禀由值年英領事照會蘇松太道龔觀察發交上海縣因橘子易爛商請法捕頭傳該行蔡阿炳投縣領去及送縣後經莫邑尊詰問名字據稱　陳邑尊以名姓不符仍送法捕房請傳本人昨晨王司馬又將前情達知備捕頭轉飭蔡阿炳無論如何着先赴縣將橘領出免致腐爛○前報列法包探在江孚輪船上翼到圖竊之黄岡人胡得勝九江人蔡仲蓮管押捕房昨晨王司馬提訊旋謂胡蔡兩人曰爾等在滬總不相宜現在圖竊尙無贓証又無失主姑免懲責當送縣遞籍又昨報列有往錢莊掉換銅洋之丁慶時據供在蘇州元和縣地界擺攤等情司馬隨着備片將該三人一併送縣分别遞解回籍○前月下旬有水烟袋店胡天成蔣雲從扭送陳湄軒卽王錫全到捕房解歸公堂研訊胡天成控被欠洋七十四元蔣雲從控被欠洋二十八元并稱陳在恒生號恒生係東洋字號去年底被欠索討無着由伊出票交下轉付别人及票期將近陳卽遠逃今得尋到送案翁太守研詰陳湄軒據供恒生在長崎有號因小東家荒唐以致虧倒現在我另尋生意本願料理詎被胡等將我扭案以致生意不就翁太守着　陳交保清理等情疉登前報詎王管押到今已將匝月無人肯保昨晨王司馬莅捕房原告請追司馬着將陳渭軒提問據稱因法界實無熟人擔保司馬謂此等人管押一月無人問訊諒難清理着卽笞責釋放王在押時尙借同押皮褂一件質去及說出人已放出不知如何料理○昨報列小東門捕房解送駡捕擲磚之陳萬林一案法捕頭將二十號華捕傳到王司馬詰問之下據該捕稱伊在吊橋邊大便我卽喝阻伊卽將我辱駡并將磚擲我司馬謂吊橋上進出之人甚多豈可大便着掌頰二十下以儆○前報列尤茂榮至某花烟館吸烟欠錢　還又去吃白烟司馬怒其肇事卽行掌頰着令還錢詎尤在押無人保出又不還錢昨晨復經王司馬判令笞責然後釋放○某氏至永安街錢莊兌洋一元先取錢一百六十文將錢九百文暫存莊上至傍晚到法馬路興聖街口某錢莊取錢該莊夥徒茫無頭緒該婦卽指爲吞没伊錢旋相爭閙鳴捕將該 
 
 

Page 4

 
 
店學徒一人管押宵該莊夥管在同業中逐家查訪得實於昨晨禀明法捕頭飭法包探至永安街錢莊該莊早將錢結票頭另放在帳檯下包探去時卽行交出捕頭謂其鹵莽亦着將該婦管押學徒放出○某甲之妻在人家帮傭中時向其妻索錢昨又往持小洋刀恐嚇旁有某乙見而相勸甲持刀在手一時不愼將乙手帶傷鳴捕將甲管押諒當解案也 
[拙言謹贈高昌寒食生并乞斧政]  
　　幾回弄斧向班門多謝先生細品論拙作屢蒙政刊詩著琳瑯盡珠玉學抒經濟見淵源董狐直筆追三代倚馬雄才試萬言何日登龍償素願西窗剪燭快開罇[  白門惜花外史李錫恩煜廷氏就正草]  
[悟簫韻館主以適齋詩集見示拜讀一過欽佩無已率題律還乞詞宗點鐵]  
　　羡煞花花筆一枝清詞麗名費君思西湖花月三升酒南國山川幾卷詩玉局風流名士習靑蓮才調美人閒來朗誦西窗下百讀渾忘夜漏遲[  吟風弄月館主惜花外史拜題]  
[諶龍標兄來自里門杯酒論心賦此呈政]  
　　鄉關握别剛三月旅邸相逢又一　歲序原來同逝水江湖依舊寄吟身風光傾耳憑君話雨點多情洗客塵有酒無肴林笑我還須相諒故人貧[  吟風弄月館主惜花外史倚醉草]  
[送味道館主之吳門]  
　　明朝聞說上征途此去韶光似畫圖一瓣心香祝風伯憑君直送到姑蘇江干揮手暫相違流水滔滔夕照微臨别贈言休負約茶　香裏盼君歸[  吟風弄月舘主惜花外史皇草]  
[時正無聊適曾經滄海客以客窗聽雨大箸見示卽次元韻率成二律錄呈高昌寒食生斧正]  
　　滿腔熱血向誰傾孤館空餘燈影清七尺豈終爲我負一鳴自足令人驚世情似紙原輕薄時事如雲屢變更且向小樓聽夜雨游春惟祝放新　男兒底事迫依人生不逢時願未伸有志何妨安淡泊懷才大半歴艱辛十年黄卷徒增感一點靑燈獨與親歲月關心如逝水憑誰賞識到風塵吟風弄月館主惜花外史漫稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年二月十七日京報全錄]  
　　宮門抄○上諭一道錄前○發抄旨五道○湘撫卞奏請豁免借欵摺○又奏爲採辦京米銀數並赴解日期摺子○江督曾奏爲請留武員補用夾片○又奏請調補知縣摺子○又奏請擬補長江水師各缺摺子○川督劉奏請委署提篆夾片○二月十七日户部通政司詹事府廂白旗值日無引見○肅王假滿請安○卓公謝正進六班恩○清安由西陵回京請安○齡公崇禮各請假五日○召見軍機立侯薛允升祁世長清安○發抄李鴻章奏請以馮清泰署天津河捕同知奏硃批吏部議奏欽此○又知州許之軾等甄别奉硃批吏部知道欽此○又請以蕭仲達借補大名鎭標中軍守備奉硃批兵部議奏欽此○又减河要工直東合辦籌修奉硃批着照所請　部知道欽此○方友升奏謝恩請覲奉硃批着來見欽此○○頭品頂戴湖南巡撫臣卞寳第跪奏爲粮運久停各衛弁丁借欵虚懸無着迭逢恩詔仰懇豁免並責令分賠恭摺奏祈聖鑒事竊臣於六月間據署糧道吳錦章禀稱接准糧道夏献雲移送交代各册内開漕粮項下有應存運費義帮生息等銀二萬二百十五兩零均經各前道價墊各衛辦運久未歸還内除一千一百六十餘兩已於奏案叅追報部有案其餘一萬九千五十餘兩虚懸在册並未移交實銀當經臣批飭前項價墊出運義等銀一萬九千餘兩究係何任何時所借撥册列於應存而無支銷是否另有詳咨支發實據卽行澈底清查以免淆混去後嗣據禀稱查得前項銀一萬九千五十餘兩實因嘉慶道光以至咸豐二年糧船行運之時各前道照例出運每年八九月出省次年五六月回省所有運費義帮等銀向係沿途兌收卽於沿途支給各衛允丁用費不敷亦於沿途借給例於每年行月錢糧内扣還歸欵相沿辦理百數十年前項應存各欵一萬九千餘兩均係各前道陸續借給弁丁咸豐二年以前照常起運時價時還總未完結至咸豐三年以後粤匪滋事漕船概行停運弁丁悉更換流亡行月錢粮亦停止不發凡有從前借領銀兩遂致無從扣還迨連務告竣道署屢次行催各衛清還前欵總以無可追繳爲詞此借墊無歸應存虚懸之實在情形等語臣以雖有簿據必須查出印領呈騐方足爲憑兹據呈到沔陽衛守備洪鐘等領狀二十五張計借出銀一萬三千八百四十兩聲明迭次催追據各衛覆稱自停運後各衛弁丁久無行月錢粮可扣各衛無從催收至今三十餘年各衛弁丁逃亡故絶亦屬無從查傳追繳竊思自道光以來屢次恭逢恩詔前項借欠無着銀兩可否奏懇豁免呈請核辦前來臣查此項欠欵係咸豐二年以前歴年借領停運業已三十餘年承借弁丁逃亡故絶無從追繳委係實在情形屢次恭逢恩詔可否仰懇天恩俯准豁免以免欵項久懸惟册開係二萬二百十五兩除沔陽衛故備張得勝等借領一千一百六十餘兩久經叅追報部有案外借查出領狀一萬三千八百四十兩尙有不符銀五千二百一十五兩雖歴年久遠領狀不免破爛遺失一時難於檢齊惟旣無憑據卽不能任令無着應查明歴任糧道按在任年月分攤賠補至此欵久屬虚懸尙列册籍現經部撥墊辦直隷剥船經費無從劃撥臣於六月間批查該署道於十二月十四日始將領狀查清具報殊屬延玩應請旨將署粮道吳錦章交部議處前任粮道於交代欵項並不查明核實具報亦應請旨查取正署職名交部議處除將各衛領狀咨送户部查核並遵照前項部咨於續收津貼運費漕費等項下動支墊造剥船經費外謹會同署湖廣總督臣裕祿恭摺具奏伏乞皇太皇皇上聖鑒訓示謹奏奉硃批該部議奏欽此○○頭品頂戴湖南巡撫臣卞寳第跪奏爲採辦光緒十三年京米動支價脚銀數並起解日期恭摺仰祈聖鑒事竊照湖南省光緒十二年分冬漕業經臣奏明照案檄委上海輪船招商局採辦米三萬石運通交倉以資儲備在案兹據糧道吳錦章會同布政使孫翼謀詳稱現准輪船招商局山東登萊靑道盛宣懷　出具文領委員來湘請領米價運費等項共銀七萬二千一百六十二兩零核與上届採浙銀數相符自應一併按數開支解交備用現經援照上年湖南採買成案開支光緒十二年漕折項下正米折銀三萬九千兩四米折銀六千九百五兩零二米折銀五千一百兩尙有二萬一千一百五十七兩零應於十二年漕項隨淺項下開支現因各屬尙未解齊並照案由　驢項下先行供支俟隨淺解齊　還南　原欵共開支庫平紋銀七萬二千一百六十二兩零作爲米價運脚飯米折色等項之用業將前項銀兩於光緒十二年十二月初三日發交票商蔚泰厚承領匯運並飭傳來湘請領委員分省同知李毓森赴道收領匯票轉解赴滬交招商局查收赶緊代購米石運通交倉事竣另案造銷俟入於光緒十三年漕項秋撥册開除等情詳請奏咨前來臣覆核無異除咨户部查照外理合會同署湖廣　督臣裕祿恭摺具陳伏乞皇太后皇上聖鑒謹奏奉硃批户部知道欽此○○曾國荃片再投標學習人員迭經前督臣等奏請留省補用欽奉諭旨允准在案兹查有花翎儘先補用副將袁大升總失銜陜甘儘先補用副將劉道忠儘先叅將劉　　本義信副將銜補用叅將曾恒武歴在江皖等省隨剿迭著戰功嗣經先後投標分别差遣於營伍地方均稱熟悉惟袁大升無　武李義信曾恒武原保並無留省字樣劉道忠原保係留陜甘補用現在兩江整頓營伍正值需材之際合無仰懇天恩俯准將副將袁大升叅將劉騰武李義信曾恒武各以原官留於兩江副將劉道忠以原官改留兩江由臣酌量借補補用以收人地相宜之效除飭取　員等履歴咨部查核外謹附片陳請伏乞聖鑒訓示　劉道忠前保把總底册無名其續保遊撃案内道忠誤書道宗　請一併勅部查照更正合併聲明謹奏奉硃批着照所請兵部知道欽此○○兩江總督臣曾國荃江蘇巡撫臣崧駿跪奏爲揀員調補海疆要缺知縣恭摺仰祈聖鑒事竊常熟縣知縣錢保衡休致遺缺接准部文於光緒十二年六月十二日奉旨後第五日行文按江蘇省照限五十日减半計算扣至七月十二日作爲開缺日期應歸七月分截缺所遺常熟縣知縣員缺係煩疲難沿海兼三要缺例應在外揀選調補該縣濱臨海疆政務殷煩非精明幹練之員難期勝任兹於通省現任正途知縣内逐加遴選非現居要缺卽人地未宜惟查有新陽縣知縣李福沂年五十一歲山東歴城縣監生遵例歴捐知縣選用陜西米捐案内捐加同知銜堵撃回逆越境剿賊出力案内保歸軍功班前儘先選用並戴藍翎復加捐新班遇缺選用赴部投供選授河南甯陵縣知縣蒙欽派正大臣騐放領憑到省同治十二年四月二十二日到任因廻避交卸遵例捐改江蘇經部覆准改指江蘇歸廻避卽用班内補用光緒三年四月二十六日到省請補新陽縣知縣經部覆准於五年四月初十日到任新章考試取列二等復查該員精明强幹勤愼有爲且歴俸已滿三年以之調補常熟縣要缺知縣洵堪勝任與例亦符據藩臬兩司會詳請奏前來臣等往返函商意見相同合無仰懇天恩俯念員缺緊要准以新陽縣知縣李福沂調補常熟縣要缺知縣實於地方有裨如蒙俞允該員係現任知縣請調知縣銜缺相當毋庸送部引見至調補要缺一切因公處分例免核計所有應完罰俸銀兩仍飭查明依限完繳造册咨銷該員前在新陽縣任内有事主周彦品行船被搶一案已於四叅限滿查明指級捐銷又船户朱揚大等行船被搶一案係於疎防未滿二叅之前調署常熟縣卸事此外並無另有應開四叅及未結承審案件欠解錢糧情事謹合詞恭摺具諌伏乞皇太后皇上聖鑒訓示再所遺新陽縣知縣員缺江蘇省現有應補人員應請扣留外補合併聲明謹奏奉硃批吏部議奏欽此○○兩江總督臣曾國荃長江水師提督臣李成謀跪奏爲長江水師各缺遴員擬補恭摺仰祈聖鑒事竊長江水師大銜借補小缺一案經前督臣曾國藩酌議章程嗣後借補各員如遇升轉隨時酌量奏明等因欽奉諭旨允准在案兹續查有長江水師金陵營叅將田明山等所遺各缺由臣成謀遴選歴練營伍熟諳水師之員便商擬補計請升補叅將各缺鍾明亮等十八員核與定章均屬相符理合開列清單恭呈御覽合無仰懇天恩俯賜照准查李克彪前於升補　撃案内引見未滿三年今請升補叅將照例母庸送部應請與千把各弁照案勅部頒給札付以昭信守其請升叅將鍾明亮請升守備方祥吳斌臣借補守備胡裕興等四員俟部覆至日卽行由臣國荃一併給咨送部引見恭候欽定除飭取各該員弁履歴咨部查核外謹會同江蘇巡撫臣崧駿安徽巡撫臣陳彝合詞恭摺具陳伏乞皇太后皇上聞鑒訓示謹奏奉硃批兵部議奏單併發欽此○○劉秉璋片再署四川提督李培榮現蒙簡放肅州鎭總兵亟應赴任並據該提督奏請陛見亦須迎摺北上應卽揀員署理提篆俾該提督得以交卸起程查有記名提督錢玉興樸勇廉正操練精勤堪以署理四川提督必能整躬率屬於營務大有裨益除檄飭署理外謹附片具陳伏乞聖鑒訓示謹奏奉硃批兵部知道欽此 
 
 

Page 10

 
 
[光緒十三年二月十八日京報全錄]  
　　宮門抄○上諭三道錄前○發抄旨五道○將軍慶奏爲代奏摺○又奏爲陳明片○又奏會同遣撤馬隊日期摺○直督李奏委署同知要缺摺○大臣載奏爲奏聞摺○直督李奏請借補守備片○楚督裕奏籌解餉銀日期片○二月十八日禮部宗人府欽天監鑲紅旗值日無引見○肅王謝閱去差使恩○陳卿雲謝授侍講恩○浙江按察使蕭韶到京請安○謙光續假十日○德慶請假十日○召見軍機蕭韶續昌敬信色普徵額○發抄李鴻章奏前辦　東工賑收支各欵奏銷奉硃批着照所請該部知道欽此○又甘肅臬司方汝翼假滿赴任奉硃批知道了欽此○奎斌奏上年甄别教職佐雜均未及額奉硃批吏部知道欽此○又拿獲盜犯葉華松等審明懲辦奉硃批刑部議奏欽此○又候補道江麟瑞期滿甄别奉硃批吏部知道欽此○○奴才慶裕跪奏爲恭摺代奏仰祈聖鑒事竊奴才接據統率甘軍辦理關外防務固原提督雷正綰咨稱正綰自統軍出關至今三載現值遣撤勇丁自應督飭營哨領隊同行計到　時咫尺闕廷曷勝依戀可否仰懇天恩准令入覲天顔跪聆聖訓出自逾格鴻施所有懇請陛見緣由理合咨請代奏等情前來奴才謹將該提督雷正綰懇請代奏緣由恭摺具陳伏乞皇太后皇上聖鑒謹奏奉硃批雷正綰着來見欽此○○慶裕片再前奉諭旨户部籌墊雷正綰軍餉一摺着無論何欵速卽墊發該軍四箇月餉銀十一萬六千兩俾利遄行等因當經奴才欽遵在於新收光緒十二年洋藥票捐項下籌墊銀三萬兩練餉項下籌執銀八萬六千兩共銀十一萬六千兩添員解交雷正綰收領去後兹准雷正綰咨稱現據江蘇解到正二月餉銀四萬兩業經兌收應由奉省墊餉内坐扣將解去銀兩退還四萬兩前來除將墊護銀七萬六千兩遵旨派員赴户部領回歸欵外理合附片陳明謹奏奉硃批户部知道欽此○○奴才慶裕雷正綰跪奏爲會同恭報甘軍遵旨遣撤謹將馬隊起程日期先行恭摺馳陳仰祈聖鑒事竊奴才慶裕於光緒十三年正月十六日承准軍機大臣字寄光緒十三年正月十三日奉上諭雷正綰所部馬步九營兹經調駐營口復諭令移紥鳳凰邊界該提督統軍久成頗著勘勞朝廷時深厪念現在邊防安靖自應遣撤回甘俾資休息着雷正綰統率所部仍回固原本任經過地方着李鴻章慶裕飭　妥爲照料以利遄行至到甘後應如何裁汰歸併分布駐紥着譚鍾麟會商雷正綰體察情形酌量辦理應領月餉由譚鍾麟核明給發其江蘇浙江月恊該軍每年共銀三十四萬八千兩應由户部撥歸海軍衙門以濟東三省練軍每年餉需將此諭知户部並由四百里諭知李鴻章慶裕譚鍾麟並傳諭雷正綰知之欽此奴才雷正綰亦於正月二十一日承准軍機大臣傳諭欽遵前來奴才慶裕遵卽札行沿途地方妥爲照料去後於正月二十二日承准軍機大臣字寄光緒十三年正月十八日奉上諭户部奏籌墊雷正綰軍餉並令將勇丁妥籌裁併一摺據稱江蘇浙江協撥雷正綰本年分軍餉尚未報解前令該軍俟餉銀解到起程實屬緩不濟急請令盛京將軍墊發等語着慶裕無論何欵速卽墊發該軍四個月餉銀十一萬六千兩俾利遄行一面派員赴部領還歸欵至户部所墊之欵卽着曾國荃崧駿衛榮光將本年應解雷正綰正二三四等月餉銀改解部庫其閏四月分餉銀一併解部歸還從前墊發之欵自五月分直再行批解海軍衙門以清界限至該軍勇丁前已諭令裁汰歸併如有籍隷奉天山東山西河南湖南湖北等省卽着就近分别遣撤其籍隸陜甘勇丁俟回甘後會商譚鍾麟遣撤歸併以節餉糈將此由五百里諭知慶裕曾國荃譚鍾麟崧駿衛榮光並傳諭雷正綰知之欽此並准傳諭奴才雷正綰欽遵前來奴才慶裕遵卽在於新收光緒十二年洋藥票捐項下墊發銀三萬兩又練餉項下墊發銀八萬六千兩共銀十一萬六千兩派員解交奴才雷正綰收領奴才雷正綰當卽分飭各營查明除將籍隷奏直東南各省勇丁就近妥爲分别遣散外其餘應帶回甘勇丁卽令料理行裝擬於二月初九日先將馬隊兩營由陸路起程其步隊各營遣撤勇丁由大松山登輪送赴上海其回甘勇丁亦由大松山登輪赴津惟現在尙未開陳一俟開河卽行登輪開行並飭令各營嚴加管束經過地方務臻安靜以期仰副宸厪一俟馬步各隊全數起程奴才雷正綰亦隨同登輪赴津外所有遵旨遣撤並馬隊先行起程日期理合會同由四百里恭摺馳陳伏乞皇太后皇上聖鑒訓示謹奏奉硃批該部知道欽此○○大學士直隷總督一等伯臣李鴻章跪奏爲河工同知要缺循例揀員署理恭摺仰祈聖鑒事竊照天津府河捕同知朱豫復保歸知府經部知照應歸本年正月分開缺所遺天津府河捕同知係屬河工要缺例應在外揀選查定例河工同知缺出如對品補用先用儘先一人次用次儘一人兩項相間輪用先儘無人仍用次儘次儘無人仍用先儘輪用四缺後至第五缺用試用一人又吏部奏定章程先儘次儘試用各班均先用班前一人再用正班一人又河工先儘試用各班照例按班輪補惟輪補何項到班卽於何項班次内擇其人地相宜者酌量補用等語北河岡知一項上次用過試用正班及揷補分缺間用後續出永定河南岸同知陳遐心革職遺缺已補常捐先儘班前補用同知鄭煥此次天津府河補同知一缺現在海防新班先用海防新班卽用均無人輪應先儘正班到班仍照章於先儘正班内酌量補用據藩臬兩司天津道查有河工先儘正班補用同知馮清泰堪以署理具詳前來臣查馮清泰年四十七歲浙江桐鄉縣附監生同治七年以試用巡檢到直迭因勞績保加州同銜俟補缺後以主簿用光緒二年捐升通判指分北河加鹽提舉銜三年十月騐放到省隨辦晋賑出力保俟補缺後以同知用十一年報捐免補本班以同知仍歸北河先儘正班補用復經王大臣騐放覆奏堪以發往奉旨依議欽此該員精明練　辦事勤謹請署天津府河捕同知要缺人地相宜實堪勝任亦與例章相符仍俟經歴三汛期滿再行保題實授給咨赴部引見理合恭摺具陳伏乞皇太后皇上聖鑒飭部核覆再此缺應於光緒十三年二月初一日起限合併陳明謹奏奉硃批吏部議奏欽此○○奴才載遷榮頤英廉跪奏爲司員情殷報効捐修鹿角木據禀奏聞恭摺仰祈聖鑒事竊奴才等據内務府護軍叅領銜員外郎廣泰委署護軍叅領銜主事運璧禮部員外郎英麟花翎員外郎玉潤等禀稱恭照孝陵景陵裕陵三處神路旁前於同治十二年五月間奏准捐修鹿角未一百架禁止車馬至今十五年之久均已𡮦朽無存職等伏思世受皇恩涓埃未報再四思維惟有呈請代奏職等情殷報効自行備料照依原數如式修理斷不敢仰邀恩叙如蒙核准職等卽日興工妥爲成做敬謹安設等因據此奴才等伏查各陵神路旁安設鹿角木禁止車馬以崇體制實關緊要旣據該司員等禀稱情殷報効照依原數如式捐修敬謹安設尙屬急公除飭妥爲修理外仍俟工竣由奴才等騐收後再行照案核實請奬理合恭摺先行奏聞伏乞皇太后皇上聖鑒訓示謹奏奉硃批知道了欽此○○李鴻章片再道府州縣勞績保歸候補班人員應自到省之日起察看一年出具考語分别煩簡等因兹查有候補知州許之軾候補知縣鄭芾南均一年期滿據藩臬兩司具詳前來臣查許之軾明練安詳鄭芾南辦事勤奮堪勝煩缺俟有缺出照例補用除履歴册咨部外理合附片陳明伏乞聖鑒飭部查照謹奏奉硃批吏部知道欽此○○李鴻章片再大名鎭標中營守備李珍久假不歸業經奏請開缺所遺係題調要缺例應揀員分别升調請補查該守備有隨同整飭操防稽核粮餉之責事頗繁重必須勤明諳練之員方可得力現查實任各員内或現居要缺或俸次未滿人地未宜一時無可升調之員應遴選候補人員請補查有遊撃銜儘先補用都司蕭仲達年五十歲江蘇丹徒縣人隨勦髮捻出力薦保都司留直補用該員誠篤精勤熟習營伍以之借補大名鎭標中營守備員缺人地相宜亦與例章符合應請准其借補期於營伍有裨除飭取履歴咨部外理合會同提臣李長樂附片具陳伏乞聖鑒訓示謹奏奉硃批兵部議奏欽此○○裕祿等片再承准軍機大臣字寄光緒十二年九月初八日奉上諭户部奏籌撥甘肅新餉一摺等因欽此當經轉飭欽遵辦理去後兹據湖北布政使蒯德標會同善後局司道詳稱湖北奉撥前項銀兩現值歲底京餉各欵曁海防經費甫經解清之後鹽課厘金不敷周轉亟應設法奏撥以濟要需前在於鹽課厘金内籌撥銀三萬兩並在藥士項下動支銀一萬兩質當捐助項下動支銀二萬兩共庫平銀六萬兩於光緒十二年十二月二十日發交漢鎭天成亨商號具領匯解赴甘肅藩庫交收所有動撥司庫銀兩應請就欵開除俾免轇轕等情詳請奏咨前來除分咨外理合會同湖北撫臣奎斌附片具陳伏乞聖鑒謹奏奉硃批户部知道欽此 
 
 

Page 11

 
 
[稅務彚登]  
　　粤商之至蕪湖購米者年盛一年因粤省軍需賑濟二者須米甚多故大憲俯准商人領得護照由鐵甲船裝連出疆也近由部臣查核稿册見稅務有减無增遂電致總稅務司通飭各該商凡裝運米石出口者統歸海關征收正稅給照啓行所有承運護照自此停止如各省果有軍需及賑濟米石再由各督撫先行奏明在何處辦米卽歸何處海關發給護照云云查去年蕪關共收出口米稅三十六萬有奇雜稅及子口正半稅共收八萬有奇今米稅一律征收稅課當必蒸蒸日上矣○土稅自改歸海關征收後猾儈奸商無從漏私蕪地惟新沙遜係洋商所設先期提存洋藥百餘箱未經納厘日内銷售將罄又在他埠運來洋藥若干海關令封存棧房俟納稅後始准提去○洋藥併歸海關征稅後凡正月初九以前進口者經雙錫五觀察諭准展限一月在洋藥局請領分運單刻下限斯已滿各行號存貨尙多華商同泰和等遂聯名禀諸洋務局憲大旨謂今正雨雪連綿進口之貨滯銷請再展限一月云云文勳臣直剌據禀轉詳觀察觀察批准展至本月之杪不得再有遷延至由新關完稅之貨先經稅務司許妥瑪君核准改過章程至少以三斤爲率同泰和等又以向章在洋藥局納稅時改折小包有三斤一包者有四塊一包者有十八兩二錢一包者今改包過大不便行銷因禀請稅務司重定章程當經許君審察商情核令除所定改折三斤一包者仍照舊章外其四塊一包者改作二斤一包十八兩二錢一包者改作一斤一包仍分三等完稅業經照會監督諭飭該商等遵照矣 
[呈百花祠住持懴情侍者]  
　　雄才海内傳名久悵隔雲泥剌莫投笑問百花祠長老可能懴得綺情不莘溪閒農求是草 
[再壘西湖花隠贈詩元韻乞高昌寒食生大吟壇正可]  
　　釣食何須定渭濱滔滔流水等肥仁江水肥仁而宜稻語見淮南子琴書作嫁傭靑瑣筆墨游仙夢紫晨紫元夫人詩仰浮紫晨外破壁神龍睛列炬横江孤鹤翅飛輪乘舟薦鮪人多少把臂姑游北閣春○遠興車情過眘盧河嶽英靈集序劉眘虚詩情幽興遠貂無可續鶚難如劉筠詩誰云貂可續自愧鶚難如生花自試江郎筆結柳不爲韓氏詩富貴看人書卷外神明分我燭光餘戰國策貧人女與富人女會續貧人女曰我無以買燭而子之燭光幸餘子可分□餘光他山應有攻幽石時盼郵筒慰瑟居[  意琴室主甫篙]  
寄飯顆山樵并引見盛名久矣恨未一見歲暮懷人之作乃及區區古所謂神交者非耶次韵成詩二□錄呈吟壇聊志嚮往非收敢云也○春來得誦寄懷詩感舊情深過牧之如我生平無半面也勞異地結懸思聊藉郵筒遞小詩　壇目笑尙存之東風容易傳消息願寄琅玕慰我思[  意琴室主未是草]  
[百花生日懴情侍者招集徐園卽席得詩一首]  
　　鶯啼蕪語春年年踏靑節過拾翠連韶光九十倐將半幾人悽絶賞花天天意憐花爲懴情昨宵風雨今欲晴安耕淑景待良會可曾孤負百花生百花生日集名園主人喜霽欣開軒□池靑草悟詩夢一徑蒼苔留屐痕短短闌干曲曲廊小橋流水聞花香楊柳樓毫紫薇閣茶　庭院鬱金堂亞字疏櫺障碧紗隔窓悄立人如花桃李無言春寂寞春風何事到天涯欵復欵兮深復深詞人情緒美人心分付東君奸調護花花一例藉春陰陰晴天氣養花時載向花前酬酒巵今年且介百花壽明年更拜百花祠懴情與鴻印軒主議創百花祠於園中已有成說因自號爲百花祠住持别離時節感芳菲遠客王孫春不歸賴從日暮愁花落笑對雲端看鳥飛意琴室主 
[和意琴韻呈懴情侍者]  
　　百花生日年復年百花生趣任留連問誰能延百花命瀟洒詩人醖釀天天公也如人多情賞花着意放新崎百花住持爲花賀錦潚叢中歡喜生雅集裙屐開林園主賓才品皆軒軒是從塵○醒春夢偶入珠樓醉酒痕風流不讓蠁屜廊消魂鬢影和衣香名流觴詠自千古少女笙歌同一堂分明題壁詩籠紗莫誤空空鏡幻花　躁異致欣所遇情波浩淼茫無涯羣賢寄訐本遥深英雄肝胆兒女心旋轉乾坤俟習日擔富風月惜分陰我聞韻事已後時相逢補酌百花巵彷彿昨宵花神報千金向待建新祠朝來學步拾餘非尋春不許春輕歸更祝花好人畏壽歲歲花間逸興飛[  倚枰主人]  
[上海四馬路文報局内恊賑公所經收賑捐二月下旬清單]  
　　廿一日使君受　册本埠互益駁船公司行募李謀燕五角鄭漢陸頌階二户各二角鄧劍秋一角本埠冷板凳客四元陳延年先生來有心無力子募新太古棧新太古帳房二户各二元吳榮記陳延年二户各一元○沈士翹善士代陸君新求病愈還願助洋十六元鎭江隠各善士募諸同人節費六元海寗咸亨典衆友節省三元江西景德鎭朱佩華先生募黄湘來善士爲三兒求病速痊三元胡漢堯一元○廿二日使君受福册本埠順元庄交來蘇州元和縣正堂程代募徐煥若先生助錢十千文蘇州盤門項碩生善士來隠名氏汞保平安二元蘇州馬醫科巷俞宅交求必有不多齋一元○浙紹上虞縣署帳房唐漱清先生爲慈親久病祈速痊十元陳炳卿詈士節省外症醫資移賑二元仙女廟鎭王陶菴翁祈消災降福五元蘇州錦源公號來張平甫善士五元蘇州陳募鎭隠名氏酧心願人三元沈岐山善士祈求平安一元○二天共收英洋六十九元錢十千文 
 
 
 

Page 12

 
 
   
 
