# 1910 - 313 - 4913572

 

Page 1

 
 
   
 
 

Page 2

 
 
述旨 
　　十月初七日奉 
　　旨廕生錫述着内用截取知府掌安徽遣監察御史黄瑞麒著照例用截取知府法部總檢察官林炳華著以簡缺知府用保送繁缺知府大理院刑科第三庭推事文霈着以簡缺知府用月選湖南寳慶府知府楊履晉安徽頴州府通判文元安徽滁州直隸州知州陳金臺吏部筆帖式貴和禮部筆帖式果勒敏理藩部筆帖式裴林阿啓緒擬補吏部考功司主事荆育瓚俱著准其補授分發直隸試用道聶其煒江蘇試用道章倬漢湖北試用道陸士奎江西試用道繆鶚起湖北補用知府張緝光奉夫試用知府劉宗誠安徽試用知府汪承祖湖北試用知府陳昌琛浙江試用知府邵繼全俱著照例發往保舉改指江蘇補用知府崔寅清著照例用欽此 
論說 
[論樞臣不受資政院質問之違法（復）]  
　　初八日資政院議員。因湖南公債一案。楊撫未得處分。大不滿意。要求議長請軍機大臣到院。宣示副署理由。經秘書長之電詢。倫議長之謁問。而各軍機堅不到院。某邸謂議員如此胡閙。終有解散之一日。某軍機則謂。軍機大臣。係對於君主負責任。非對於資政院負責任。不能出席答辯云云。記者對於此事。不禁嘆樞臣之恣横。立法機關之摧殘。而先朝裁定之法律。其效力之不足恃。乃至此極也。 
　　諮議局章程第二十一條第四欵規定。議决本省稅法及公債事件。是公債一項。在諮議局成立以後。督撫必須遵章交局討論。以求諮議局之同意。而非可貿然舉行。此固諮議局明定之權限。而爲先朝所特許者也。乃湘撫此次試辦公債。事前則蔑視局章。而以援案奏請之文。巧爲朦蔽。事後則藉口奏案。而以奉旨允准。一語諉過朝廷旣未交諮議局討論。亦不容諮議局干預。其爲弁髦先朝欽定法律。侵奪諮議局權限。罪狀確著。無可諱者。使政府而有謹守法律。尊重議權之觀念。則不待資政院核辦。而已爲確當之處分。蓋楊撫不特侵諮議局之權限。并違先朝之法律。王章具在。朝廷縱曲予優容。亦不當。俯如所請也。乃政府於楊撫飾辭奏請之時。毫未查察。遽交部議。疏忽之咎。樞臣已所難辭。迨經湘諮議局之力爭。資政院之核辦。認爲違法侵權。上奏彈劾。而猶曲爲迴護。於署名之諭旨。僅僅以疏漏兩字了之。以侵權違法之事。而祗斥爲疏漏。則何事不可藉詞疏漏以塞責。吾不知軍機大臣當署名時。亦曾念及先朝法律爲神聖不可犯乎。且初七日諭旨發表後。全體議員大譁。而有初八日議塲之要。求質問。憤激不平。停議以待。使軍機大臣而猶知尊重立法機。關則一經議長之通知。自必遵章到院。答覆議員之質。問乃復盛氣相凌。堅不到院。不知其所以不到院者。理由果安在也。如以公債。爲本毋庸交局議决。而湘撫非違法耶。則對於資政。院之質問旣。不以爲然儘。可到院宣布其理由。而有以解議員之惑。固無所用其避匿。如亦知公債之必經諮議局議决。而湘撫爲違法。則對於初七日之諭旨。正宜到院商論收回成命之方法。更不應文過飾非。而抗不到院。豈樞臣竟自以軍機爲位尊望崇。不當受議員之質問乎。不然資政院非黑暗慘酷之地獄。資政院議員非磨牙吮血之豺狼。樞臣雖老朽。抑何畏怯。若此。 
　　且記者更不解者。某軍機謂軍機大臣之副署祗對於君言負責任。非對於資政院負責任。夫臣工。對於君主應負之責任。本不自今始。亦何待於副署而始明。所以副署者。爲對於國民負責任耳。資政院爲採取輿論之地。煌煌明諭。一則曰參預立法。再則。曰議院基礎。三則曰議院精神。是資 
 
 
 

Page 3

 
 
政院雖非國會。實含國會之性質。立憲國内閣對於國會負責任。則今日之軍機。亦應對於資政院負責任。蓋資政院固與中央政府。相對待也。軍機大臣旣不認副署之責任。則此虚懸無着之責任。將使誰負。豈某軍機。欲使朝廷負之耶。君主神聖不可侵犯。而某軍機乃使之當輿論之衝。受萬民之指摘。吾不解樞臣是何肺腸。而悖謬至此。且資政院章程。曁議事細則。均明定資政院議員對於。軍機大臣。各部行政大臣。有所疑問。得以口頭或文書提出質問。是軍機大臣無論。對於資政院負責任。與否。而旣有。應受質問之。規定。即負有出席答覆之義務院章未改。萬無可逃。今乃應受質問而不受。應出席而不出席。甚且遷怒議長。宣言解散逞。一時之專。恣置定章於不顧。以違法之軍機。袒庇違法之巡撫。而始有軍機副署矛盾法律之諭旨。蔑棄先朝之定律。蹂躪立法之。機關。立憲其名。而專制政府其實。循是以往則國會雖開。要亦不。過資政院之續耳。彼一聞縮短之。消息。而感激涕零。頌聲雷動者。是誠何。心哉。是誠何。心哉。 
來稿 
[請願代表致北京商會及慶祝國會田君函]  
　　頃承手書。敬讅天橋開演。設坐寵招。慚感交并國會請願。呼籲一年。積誠未至。用力未逮。坐是若行行百里。僅獲五十。可以回我皇上與監國攝政王之聽。收回先朝九年籌備之成命。而不可以感動王大臣提前至於明年辦理。可以得各省督撫連翩電奏之同意。而不可以得會議政務處說帖之一致。則爲同人等所内。省自。疚無。以對全國父老者也。夫吾國習尚。雅好寛假。禍及然眉。猶雍容雅步。數十年濡滯蹉跌。事事落後。致釀成今日之禍。鑒往念來。豈可復循故轍。而柄政諸公。卒未憬悟。位祿油油。猶故爲遼緩之計。必俟宣統五年。乃始舉行。歳月遙遙。距今三年。未審此三年中。變故。如何。責任誰擔。萬一不虞。是卒令。同人負請求不力之責。而重爲天下所詬厲。執事。乃猶有慰勞之舉益滋慚恧。吾國立憲不。學日本之精神。而學日本之形似。日本於明治初年。傾覆藩幕。新造之邦。故籌備憲政精神奕奕。吾國種種機關。新舊雜糅。百弊叢生。精氣。枵然。兩年以來。已受籌備之。誤東施效。顰竊用悼歎。且日本之所謂籌備。亦爲當年阻遏進步之舉。觀彼國維新歷史。民黨怏怏。卒成暴動。可爲殷鑒。而我又從而効之。不其傎歟。夫多一日籌備。即多一日敷衍。部門車轂。終日闐軿。官多於民。知復何爲。語云誦言如。醉大夫君。子其猶端委以。朝敷衍此三年歳月乎。夫亦。可爲痛心者矣。方今贛鄂蜀晋皆有續請之舉。函電交馳。同人等中道回皇。議在資政院再行陳請。能力脆薄。皇惑不知所措。尚祈賜教。至初八至於十二之招。媿不敢當。謹謝台命。惟有感荷隆情而已。 
專電 
[電一（北京）]  
　　東督錫良密電奏報某國難民現將各省移居奉天之災民强行驅逐佔其居室騷擾異常乞速籌辦法以便對付 
[電二（北京）]  
　　又電奏東三省外交財政危急窮迫懇准陛見面陳要政 
[電三（北京）]  
　　攝政王召見樞臣時諭詢慶祝國會是否出自各學生本願抑係强迫各樞臣奏戴愛懽祝出於至誠急進要求僅數人之私見 
[電四（北京）]  
　　慶邸已願充任新内閣總理 
[電五（北京）]  
　　直督陳夔龍電致慶邸頗有退志乞求成全 
[電六（東京）]  
　　日本陸軍特别大演習於西十一月十六日午前終止是日午後參謀總長奥大將講評大演習並奉讀詔勅　十七日日皇親臨大觀兵式賜各將士筵宴日皇十八日自岡山出發二十日還幸 
[電七（東京）]  
　　英國駐日大使不復遊歷滿洲西十一月十七日起程赴東京 
[公電（陜西）]  
　　各報鑒商辦保陜油礦有限公司本年六月禀報立案現已收集鉅欵於省城設立公司刻日購機開井井定妥章由陜省商務總會照會京津申漢各商會轉告内地董商量力入股以昭信實而防影射陜西商務總會叩 
緊要新聞一 
[温侍御請嚴訂報律之原委北京]  
　　温侍御肅奏請嚴訂報律一事迭紀本報兹又探得原摺亟錄於下以見荒謬頑陋之一斑摺云爲報律宜嚴定限制請旨飭下館部諸臣妥爲修訂事竊維東西各國其對待報館皆有專律本兼保護限制二義民部從前初設報律刻意仿之惟程度不同則條例遂不適於用蓋報紙之職開發民智代表輿論且精通法律尤能助政府之不逮然求之中國今日能盡斯義者殆 
 
 

Page 4

 
 
寥寥無幾其懷詐挾私生心害政所在皆是綜其流弊約有數端一逆黨機關專意摹寫政府之腐敗人民之受制提倡革命肆歛金錢以惑軍學兩界及僑民商賈爲宗旨一機要機關坐領官薪交通衙署專以粉飾私人名譽迴護奸蠹劣跡爲宗旨一爲無賴之淵藪專以發訐隂私揑造黑白以訛索劣員之乾薪挾持官府之舉動爲宗旨此三者雖用意不同而其妨害治安則一也臣維設律本貴持平而制奸亦宜有術自民部設立報律數年於兹試問實能行之者有幾良由法不足以制奸致民亦倦於控告擬請嗣後犯原律封閉及監禁等罪者應一律加等治罪其罰金應改令停版如罰一圓停版一日使人人皆知錯謬則聲價自减若罪數犯則版數停人亦棄而不觀矣不然彼方日以訛詐爲事日入千百日出毫毛人亦何憚而不犯哉比者政府諸人亦知報律之不容緩訂特交資政院提議或爲公論所出不宜過示裁抑不知近年人心浮動如飲狂藥詐騙萬端誰實使然半由於報紙之煽惑也若再務虚名而忘實禍寖成輿論專制其爲患尤不可勝言云云 
[國會年限果不許再請耶北京]  
　　得樞垣可靠消息政府諸君因現在國會年限雖已奉旨縮短外間仍多不甚滿意恐再有所請求以致糾葛特於日前通電各省督撫略謂國會年限已奉明諭頒布廟謨已定無論如何不能再行縮短應卽詳查所屬不得再有結社立會與諭旨違背之事如有等情應即立時解散勿得意玩 
　　前日資政院開議時有某議員開具說帖質問政府乃傳言訛謬或以爲代表團將别有舉動政府中人遂有謂其藉端煽惑違背諭旨力請嚴懲者聞攝政王謂民心自當曲從然若過於急進恐於憲政前途反有阻碍說者謂代表日内若不出京恐尚有嚴厲之後命云 
　　初七日肅邸召見一事外間傳說不一兹得確實消息確爲各省代表自奉上諭之後何以尚未出京是否尚有舉動並問北京人民對此上諭究竟感情如何聞肅邸一一答對立言頗爲得體但稱京師人民異常歡迎而已 
[國會問題之復起北京]  
　　東三省議員某君日前在全蜀會館邀請各省議員開談話會其中以某議員所言尤爲痛切略謂國會期限待至宣統五年始行召集在各省或可稍待至東三省則實無一日可緩現在日本合併朝鮮兩年内大致必能就緒俄國於東方軍事計畫着着進行兩年内亦可回復元氣待至宣統五年東三省早非我有當道諸公即不爲全局計亦當爲一隅計今乃任人民如何呼號始終堅執吾輩旣爲東三省人民所推舉萬無坐待作兩國順民之理應請各議員俯念唇亡齒寒之誼再行合力陳請明年即開國會語畢嗚咽不止在座各員莫不爲之感動均大呼贊成不已 
　　又聞此次諭旨發布後東三省資政院議員以爲國會縮短三年揆之東三省目前情形實有不能稍待之勢加以某國日夜增兵勢尤岌岌特具質問書質問外務部對於三省外交之失敗及以後補救之方法如何并聞此事係由慶山提出云 
　　洵貝勒回京之後與人談及國會極贊成早日成立並云前曾電致政府主張明春召集國會不知何人阻止不行云云 
　　直隸諮議局昨致請願代表電云國會定於宣統五年召集不愜人心此事體大宜徵全國意見以定從違　福建諮議局第二次致代表電云國會宜質問吾黨勿散速組政團並研究憲法必力爲後援又致軍機處一電云國勢危急國會關係存亡一年内不召集人心去大局益不可問閩九府兩州人民集省垣同聲哀籲衆情惶惶本局不敢不據情逕達懇奏　　請宣詔以慰天下　陜西諮議局及各團體致該省代表電云曹印侯梁成甫鑒得機再請必達目的請轉代表團 
聞京師商務總會並伶界皆因國會縮短期限擬開會敬營各省請願代表代表均一槪謝絶之并聞順直請願代表已於日昨出京赴某省調查不日重行來京再請提前召集國會云 
[四國對於中國借欵之恊議]  
　　字林報載十五日倫敦電云路透社探悉西十一月十一號英法德美財政團所訂分借中國欵項之合同定以若干年限准各國財政團完全獨立行事所有財政範圍及舊行以此團體而抗他團體之政策一律作廢凡在中國辦成借欵應由四國勻攤供給該合同可以消除外國以鐵路戰勝中國之理想云 
[資政院要聞種種北京]  
　　政務處答覆統一財權　資政院議員汪龍光前因在京各衙門所有欵項均係自收自用度支部無統一財政之權有違光緒三十四年十二月二十五日上諭究竟是各衙門抗不遵行抑係度支部自行放棄對於政務處提出質問兹悉政務處答覆略稱度支部前奏妥議清理財政辦法一摺當經度支部刷印原奏咨行各衙門將經收各欵如何交收之處擬定辦法聲覆過部以憑核辦在案嗣經各衙門擬定交收辦法陸續咨覆復經度支部往復咨商至本年七月間始一律覆齊其時度支部正在核辦預算未遑兼顧現在正擬查照奏案分别情形酌定劃一辦法專案奏明辦理蓋各衙門已籌各欵性質各有不同現如改歸部庫收發辦法即難免兩歧而各衙門出納欵項關係行政要需必求兩無窒碍而後可創辦伊始不厭求詳往復籌商務期妥洽並非各衙門抗言不遵亦非度 
 
 

Page 5

 
 
支部任意放棄 
　　樞府不滿意於資政院　樞府近日極不滿意於資政院因各議員時有質問政府之故聞不日將有請旨申斥飭議長整頓秩序之舉 
　　易議員仍請修正報律　易議員宗夔現又提出報律修正案（一）宣講及白話等報應免繳保押費（二）舊律第十五條甚爲平允新律改爲損害他人名譽不論有無事實不啻保護僉壬摧殘輿論修正案仍嫌範圍太寛應仍照舊律改正（三）新律第二十四條處罰太苛不啻封禁全國報館其編輯人必日在囹圄之中應照舊律二十四條二十五條二十六條原文修正 
　　聯合會請改集會結社律　直省諮議局議員聯合會向資政院陳請修改集會結社原律文云各國憲法均許人民結社集會之自由而結社集會之關係於政治者亦或加以限制夫立憲政體本許人民有參政權許人民有參政權必許其組織社會因政治者社會中之原物社會者由個人之心理結合而成者也個人之心理有所寄必有所爭爭個人之私必爲羣治之害其弊每失於以個人爲本位而不知有國家導之於政治上之競爭以國家爲心理之所歸聲應氣求同類自歸其翕合翕合同類而不能無異派則又以競爭之結果促政治之新機在私會可以去爭私利之弊在國家可以獲因時制宜之效利用人羣之心理以爲政治進化之樞機此政治集會結社之自由法律明許之微意也查我國結社集會律大端仿自日本文字之訾累率無關改正之宏旨惟本律條文與定律宗旨兩相抵觸之處有不能不改正以歸於一貫者况其障碍固甚大也細繹原律竊以爲應行酌改之條文有二（一）原律第九條左列人等不得列入政事結社及政論集會第四項各學堂教習及學生查教習實爲啓迪之靈鑰今欲國民具政治之知識禁教習不得爲政治上之研究人民知識將閉錮而不能擴充此就本律本旨論教習之限制應行删除者也（二）原律第十條凡政治結社人數以一百爲限政論集會人數以二百爲限本條應全删去其理由一在限制人數於法理不合集會結社旣爲正常即無限制之必要二限制人數事實上亦無實效三限制人數於政策上尤生重大之惡果故此條應行全删 
[顧鼇好自爲之北京]  
　　憲政編查館各員因憲法處將來成立該館必在裁撤之列又因初六日資政院會議申明資政院立法範圍議案各議員如易宗夔于邦華等力攻該館主張請旨裁撤或改爲法制局縮小辦事範圍是日顧鼇被逼出席期期艾艾不敢吐一詞歸告各員皆恐該館不能長久日來各出其運動手叚冀充憲法分擬員其運動最烈者惟顧鼇　人說者謂憲法處如果成立顧鼇必有獨占之喜 
　　前日資政院開議有浙江議員某君質問憲政編查館特派員擅覆增撫電一節當經特派員顧鼇答稱據資政院所定政府特派員細則無對答此項事件之權再三詢之終不肯答聞者嗤之 
又聞顧鼇以主稿修訂新報律及近在資政院强爲政府辯護等事大爲輿論所攻擊故日思運動他調現聞已得江蘇奏調爲審判廳丞想必能爲江蘇人造幸福矣 
[鹽政處决以新增鹽欵撥抵賭餉北京]  
　　粤鹽規費撥抵賭餉粤人久持此議今聞鹽政處仍堅持以新增鹽欵作抵并須一年以後實行業於前日具奏略云袁樹勛原奏各項規費與正課相埒臣等派員到粤該督猶面稱規費實有四百餘萬兩而新商則謂有五百餘萬兩甚至有七百餘萬兩之說旋據該督查覆規費情形竟未指明提出規費若干其所藉抵賭餉者仍不外鹽務新加之餉及膏牌烟酒等捐之欵夫臣等前以該督所奏規費與正課相埒最爲鹽務之蠧爰請旨飭令查提造報除酌留公費等項其餘悉數留抵賭餉乃該督覆奏則稱所謂埒於正課者本以鹽户運商諸多弊混又加以各項規費併數計之故與正課相埒今積弊旣已整頓餉數業已遞加而别求一與正課相埒之規費此則斷章取義等語是不特未能認眞查提並以爲臣等斷章取義誤會其詞然該督原奏具在固可覆按即如廣東京官梁敦彦等奏稱該督旣知規費與正課相埒則不必加之於民每歳即可多得三百餘萬兩等語是廣東京官亦以該督原奏所謂與正課相埒者專指規費一項而言且就令規費一項縱不能與正課相埒亦何至不名一錢究竟實有若干無論多寡均應逐欵造報分别提留方爲實事求是仍應請旨飭下兩廣總督飭屬澈底清查一面飭令新設兩廣鹽政公所會同提出以爲鹽官公費及緝私輪船之用該督又稱此項增餉如改撥軍需則歳給月支勢難須臾少緩此次舊商承辦雖未具有按餉諒必能取信於部臣不致半途或絀等語不知此次舊商勉認加餉實因新商先認鉅餉實逼處此萬不得已而爲之而又不能如新商之壟斷居奇以遂其取盈之願惟有憑藉鹽務各官認眞辦理地方大吏實力維持乃可不致半途而絀且舊商辦法由上下河組織公所業將收辦沿海各官埠資本先交一百萬兩其存儲埠底及船隻等件又不下數百餘萬本與新商之毫無根柢者不同其毋庸預繳按餉自在情理之中該督又謂鹽價不予限制私幸臣言之不中該商等不至居奇壟斷等語不知虚擬一數謂之限價其名爲限其實爲增欲防弊而適以叢弊已非鹽法所宜况粤鹽買賣習慣競爭 
 
 

Page 6

 
 
更不必限價臣等於查覆廣東鹽務摺内論述綦詳該督若詳閱原奏自可釋然要之臣等折衷一是但求有補於鹺綱不敢曲徇夫私見惟廣東賭害不能不設法禁止即賭餉不能不設法籌抵前據粤省京官呈請准撥新加鹽餉旣續籌各欵以抵賭餉業經臣等批允酌量撥抵今鹽務規費旣無著落擬請將此項新加鹽餉俟試辦一年期滿收有成數即行撥抵賭餉以仰副朝廷爲民除害之至意至廣東諮議局所請明定廣東賭博一律禁絶期限一節查廣東各項賭餉共銀四百數十萬兩其中番攤一項據該督奏報共收銀二百七八十萬兩臣等派員到粤據該省司道查報實共收銀三百十二萬餘兩今鹽務新增之欵初年不過二百萬兩次年亦不過二百四十萬兩以之撥抵番攤一項亦尚不敷至該省膏牌捐雖經開辦其詳細辦法尚未咨部所籌烟洒各捐據報酒捐尚未開辦烟捐尚待籌議均不能作爲確定之數目臣等公同商酌廣東賭博能否同時禁絶須視籌抵賭餉之多寡以爲衡而禁賭期限之遲早亦應視籌抵賭餉之收入以爲斷應請旨飭下兩廣督臣籌集鉅資除鹽務新餉俟試辦一年收有成數定爲實欵撥抵賭餉外其餘該省現在及將來添籌之欵苟非原有之歳收自堪資以撥抵賭餉届時收得若干的欵即嚴禁某項賭博權其輕重緩急次第施行庶幾賭害可期袪除而軍餉亦不至貽誤十月初一日奉旨依議 
[京師近事]  
　　吏部尚書李殿林侍郎于式枚吳郁生三堂均極力反對憲政者于式枚出使德國考察憲政時曾有條陳行其破壞手叚迨各省人民代表第二次請願時吳郁生正在軍機力爲阻撓且九年籌備亦係吳所主持彼時吳尚在憲政編查館充任提調也此次御前會議時李殿林又不認可多方破壞幸監國不爲所動昨日李于吳三人在部會議對於設立新内閣裁撤吏部仍積極反對擬合力向政府爭回云 
　　樞臣現議縮短國會已奉明諭應先將官制釐訂提前頒布試辦聞擬於本年終頒行内官制明年端午前頒行外官制惟以前訂草案多係專易名稱鮮務實際擬即將前訂草案取銷會同憲法大臣倫貝子澤公另行籌議辦法并聞日内將在政務處特開會議 
　　法部前訂宗室覺羅現行章程經宗人府四族長奏請暫緩實行現在資政院曾因此事提議詰問因何取銷之理由宗人府某邸特爲此節與各族長會商决定將宗人府舊有宗室覺羅刑律自行改良參照新章修訂以期實行 
　　御史團某某兩君以新刑律不適用於中國特發起於初八日在本署開研究會擬將刑律過輕各條提出請從新改訂又聞某御史以爲近日貪贓枉法各犯員僅止革職並不查抄以致人心益壞亦擬請申明舊律辦理 
　　裁汰憲政編查館一事但觀特設憲法大臣之諭旨已可槪見現資政院又有請裁該館之議故該館各員非常惶恐紛紛請詢於某邸而某邸則極力保存告該員等在新内閣未經成立以前暫時必不裁撤各員可照常辦事勿生疑慮等語故各館員現又有所恃而不恐矣 
　　洵邸前日飭外部電告駐美日張汪兩欽使本邸已安抵京都即向美日兩政府申謝招待厚情並聞擬於日内設宴於迎賓館恭請美日兩公使宴會以重邦交 
時評 
[其一]  
　　温肅亦知東西國報律含有取締保護二義者也亦知報紙能開通民智代表輿論者也而於此次報律獨請嚴加限制必制其死命而後已 
　　其意蓋謂中國報紙尚不值保護直宜人人棄之而不觀其輕蔑我報紙可謂甚矣 
　　記者曰我今亦將輕蔑報紙夫温肅固謂報紙能開通民智代表輿論者也今於穿獬豸補戴水晶頂威風凛凛氣槪昻昻之御史尚不能奏開通之效而於罔揑黑白肆口謾罵并無事實毀人名譽（卽報律中語）之醜奴復不能提倡輿論以與之對壘則報紙之負責多矣我安得不輕蔑報紙 
[其二]  
　　去年立諮議局而呈報督撫之議案無效今年開資政院而呈報政府之議案無效良以政府與督撫其權力旣久且固初不許我人民稍有搖撼者也 
　　我於是不敢更言請開國會我於是不敢更言國會成立之必足以救亡君不見彼新内閣已急急焉先國會而組織乎 
[其三]  
　　初七日北京國民公報曰資政院江蘇某議員從前演說剛一開口卽便拍掌近日演說已終尚未聞有拍掌者此是何故吾欲一詢議員諸君 
　　或曰各議員豔之羨之妬之忌之或將一發隱 
　　記者曰此後亦有希望在毋寗勿言 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[滇省官民又因鹽斤加價爭執雲南]  
　　雲南鹽斤加價一案滇諮議局以民力不逮兩次電請資政院維持已載前報兹悉 
滇督亦有電致資政院云九月二十六日據雲南諮議局呈請取消滇鹽加價正核辦間二十八日復據該局呈申前請内稱除電達貴院外停議候批等情當經先後批答文曰滇省鹽法之敗因兵燹後歳僅銷三千四百餘萬斤井官各圖利已加稱冲銷每百斤有發至百五六十斤者光緒乙未部催定額每百斤祇准加稱念八斤即將長出稱頭積算成數定爲正額驟增歳額千一百餘萬斤當時並未核實銷塲輒就虚額定案不知商人從前長稱甚多卽以井價在岸出售猶有餘利故能行銷及遠並使交緬亦食滇鹽旣辦節稱後商人長稱驟减自必加價出售邊地路遠脚重鹽價遂昻交緬兩私乘間輸入初辦之年銷額極短月侵歳削江河日下比年邊私浸入腹地歳約千餘萬斤利權外溢鹺綱日壞各井每年虧額均在數百萬斤虧銀率皆數十萬兩艱窘困難致有去年石膏井提舉王澤深情急自盡之事究其結果受累實在公家本部堂亟思挽救一在杜絶外私一在整頓虧課杜絶外私須减邊價減價之率雖難遽與外私相等但使貴賤不至懸殊加以督察輔以巡緝使食私者便利無多犯法可畏庶不敢冒險串奸因於開廣臨元普永騰龍各邊岸設局督銷視道路遠近酌減價值每百斤有減至十元八元六元者統計新定邊額七百三十五萬斤免徵正雜各欵及運脚不敷銀公家至少須賠六萬五六千兩而新添局用增兵查緝各費尚不在内至於整頓虧課必須酌减虚額此非市恩於井官也與其徒擁虚額日劾鹽官仍虧國課不若核實銷數俾有措手無缺正供因於黑石白三井歳共减去節稱溢額五百二十萬斤共免征課釐團路練兵經費公費學費正雜銀十六萬餘兩綜計减價减額兩項歳共少收銀二十三萬兩左右現值百務待興庫帑奇絀遽失鉅欵必須補籌與其創辦新捐繁苛擾累不如就鹽籌抵簡易可行昨飭鹽政公所籌辦據稱禁烟後馬脚低賤鹽價漸落祗好就此酌提以資彌補明知滇省貧瘠苦累吾民無如時艱勢迫合計通籌非减邊價無以敵外私非减溢額無以償虧課非酌加内岸馬脚又無以補减價减額之損失原擬將腹岸馬脚每百斤加銀一兩將溢額歳減八百萬斤蓋减額旣多則應征正雜各欵減數亦多非每百斤加一兩不足抵補本部堂以民食所關正在核辦間適接來呈並據正副議長面陳民生疾苦當經督同公所再三籌畫定爲每百斤加銀五錢並將擬减溢額改爲五百二十萬斤於十月朔試辦計腹岸銷額除所減外尚有四千五百餘萬斤歳可加馬脚銀二十二三萬兩抵補虧欵尚不相懸而新增督銷員司薪水局用及添兵餉項猶待另籌查上年十月初九憲政館通電開凡屬國家行政皆由督撫照常奏咨非議局所能置議無庸交局議决其由局提議之件應由督撫審查如果踰越權限可剴切勸告等因鹽務原屬國家行政現復特簡大臣督辦督撫只有會辦之責尚無專主之權滇省現擬咨商督辦辦法須核明會奏第一加價利在速行若此議旣倡又復緩辦則販運虚銷之弊恐將百出利歸中飽徒使國家人民兩受其害且冬季銷鹽最旺不能遲誤故一面電咨一面尅期試辦該局體念民瘼與本部堂具有同心惟兹事旣不屬議决範圍如有善法能使外私不侵入國課不虧短照章列爲建議事件本部堂自當虚衷採納核奪奏咨若竟列爲議案即屬踰越權限本部堂有監督之責亦未便顯違法律罔道干譽等語即日查局章第四十三條雖有停議之文原係暫時之事該局連日停議實與停會無殊局章第四十七條督撫得令停會實因議局越權違法加以制裁其停會以七日爲限者蓋猶慮督撫之專擅今該局自行停會按諸法理已不啻自加制裁况對於呈請事件停會期中無從協議卽不能以議局名義再行具呈於事實亦多滯礙理合電咨貴院備案經羲東 
[兩廣鹽務公所指日成立廣東]  
　　兩廣設立鹽務公所并派正副監督一節畧記前報專電兹探得鹽政處原奏略云兩廣鹽務歳入銀數光緒二十八年間共僅一百五十餘萬兩歷年遞加餉雜至宣統元年銀已加至三百七十餘萬兩此次更擬初年加至五百八十萬兩次年加至六百二十萬兩以後銷數或增復用遞進之法分年遞加至七百八十萬兩爲止而舊商加餉之所自出大都從整頓而來臣等前奏查覆廣東鹽務摺内業將整頓辦法縷晰陳明現在遴選妥員前往試辦擔負旣重牽制亦多非明定職掌優予權限不足以專責成而昭愼重擬於廣東省城設立兩廣鹽政公所仿照稅差監督之例置正監督一員會同兩廣運司整頓該省鹽務並置副監督二員以佐之查有丁憂四品軍機章京胡彤恩堪以派充正監督度支部七品小京官梁致廣額外主事查鳳聲堪以派充副監督其梁致廣一員原係兩淮副監理官現在派往廣東辦理鹽務所遺兩淮副監理官應請以江南財政局副監理官景凌霄暫行兼署一俟兩廣鹽政公所事務辦理就緒即飭該員梁致廣仍回兩淮副監理官本任十月初一日奉旨依議昨日該處已將原摺咨行兼署粤督增將軍查照辦理 
[灤礦公司會議對待開平情形天津]  
　　初四五六 
日灤州礦務公司衆股東在李公祠開股東特别會議到者日百餘人首由總理周廉訪緝之報告開會宗旨當舉定孫子文刺史爲議長隨提議收回開平礦辦法及宣布張翼賣礦之罪狀咸動公憤决計設法收回以 
 
 

Page 11

 
 
保我國主權又公舉王少泉大令爲灤州礦務公司協理其提議對待開平之件列左 
　　查本公司係奉北洋大臣撥附官欵飭集商股創辦先後註册並奏陳在案原爲抵制開平力保利權起見詎開平涎我佳礦屢向外務部要求多方阻撓並擬具合同意圖吞併幸本省士紳大動公憤合詞峻拒恭奉上諭飭北洋大臣妥籌辦理仰遵先朝收回開平之諭旨俯順全省保全礦産之輿情歷經協同外務部與英外部據理力爭英人知難而退已有允受債票交回礦産之議正在磋商債票數目詎意阻力横生將來開平收回與否原非本公司所能過問但本公司營業方針必須預爲研究以爲執行之準的謹臚列問題務祈賜教（甲）國家收回開平後於本公司營業如何關繫　國家如果擔任債票將開平完全收回歸爲國有是與本公司又有官辦商辦之分性質微有不同應如何聯合互相維持以期兩益儻國家收回開平後仍招商承辦則與其另立公司不如與本公司合爲一事惟本公司能否擔任兼辦按年認還債票本息並應如何續加股欵以備行本之用須待公議（乙）國家不收回開平於本公司營業如何關繫　國家萬一對於開平不認收回辦法仍歸英人掌握或成一有名無實之中英合辦則本公司與彼勢不兩立宜如何實力抵制以守獨立之性質而保中國之利權其大要不外兩端（一）爲法律上之抵抗（一）爲營業上之競爭此兩層均須妥籌善法使立於不敗之地 
分類新聞 
政界 
[籌議修築運河西堤辦法揚州]  
　　高郵姚州牧以揚屬運河西堤迭次水漲被浪衝刷殘缺甚多前奉督憲札飭趕緊修理以資捍衛飭委勘估需銀十九萬又車邏及五里等壩因上年伏汛水猛或開土石椿衝翻亦應估修需銀二萬二千四百餘兩飭據司道分認籌撥事竣由下河各州縣按畝攤捐歸欵飭即先行查照田畝細册禀候會議攤捐業經分傳董保查照田畝清册禀呈在案惟事關借欵修築得沾西堤利益之區均應分攤刻已由州移商各州縣籌議辦法矣 
[條陳整頓禁烟辦法浙江]  
　　湖屬程安二縣警察及禁烟分所之腐敗迭現怪象嗣李太守查明喻董澤霖營私舞弊包攬詞訟屬實禀奉增帥批飭斥退以後不准干預各情疊誌本報現悉郡紳朱君文頴等條陳禁烟政策及湖屬地勢風俗人情應行改革辦法公禀湖府奉批禁烟功令日益加嚴寳貴光隂稍縱即逝若不認眞整頓何以清流毒而收效果據禀召集公舉辦法核與選民沈翔雲等用意相同能否照辦仰程安二縣速行會商紳董公同議决刻日舉行通禀察奪毋延 
[災區電請剔荒徵熟浙江]  
　　嘉興士紳公電撫藩糧道諮議局云嘉興縣詔永德白在矧里感胥移等莊虫傷六年本年風蟲尤甚田禾早晚不一災白懸殊業經縣主履勘曁府憲委勘在案公叩恩造札縣剔荒徵熟無若去年災辦統成庶免業佃交困董德謙姚炳奎陸能沈文華沈仰高徐執勤周之冕王書祥金爕石傅謙梅基鄭維崧等四十四人同叩交涉 
[電請咨部核辦敖漢煤礦辦法吉林]  
　　吉林西路敖漢煤礦交涉前經東督札派西路道于振甫觀察會同俄員前往詳細測勘繪具圖表呈候核辦日昨該道已將先後所查情形列表呈報到轅東督接准後當即據情備文咨請外務部與駐京俄使交涉確商辦法速即示復以憑轉飭遵辦 
[嚴飭各屬緝捕海盜之原因山東]  
　　魯撫頃准青島都大臣照會以近數年來由青島至寗海州一帶往來船隻恒被賊匪搶刧南北客商多有戒心請即設法保護等語日前已嚴飭各屬一體認眞巡緝矣 
軍界 
[陳統領分派師船巡江湖北]  
　　荆襄水師統領兼帶江防水師陳得龍主政月前出巡襄河佈置防守均已調遣妥協現以泊江師船除應差而外終日寄泊毫無所事亟應分派輪流巡弋稽查奸宄昨特飭該營王管帶督率各哨分班在於武漢十里上下商船叢集之區認眞稽查以衛商旅 
[温台匪勢猖獗之一斑浙江]  
　　温台匪勢猖獗日前黄巖監生陳鍾嶽樂清紳士洪濟淋青田紳士陳庭浩等均以匪黨充斥聚衆搶擄民不安枕各節分别呈請撫轅派兵駐紥以安閭閻同日奉中座批示（黄巖）查楊公岙等處土匪疊據營縣禀報會勦諒可擊散矣至應否派兵駐紥仰右路統領察酌辦理（樂清）查樂清縣所駐兵隊不甚得力現已與左路第五營對調駐紥矣至所稱匪勢日盛亦經本部院電飭温台兩府防營會同嚴加勦捕該紳等可無鰓鰓過慮也（青田）核呈匪首陳亞七等聚黨擄人搶穀並要挾釋放捕獲之匪似此目無法紀實堪痛恨並飭營縣嚴行會合勦捕切切 
學務 
[甌郡中學堂亦罷學矣温州]  
　　温州中學校自劉次饒君接事後 
[鄂學札行荆門州改良中學辦法湖北]  
辦理尚稱得宜惟監學劉項宣剛愎自專平時對付學和悉用强權未免爲該堂缺點此次監學於本月初四日檢視自修室時學生方佩玖口操英語短句連誦不已劉疑係諷已即詢以何解方某僞以君子答之劉疑信參半悻悻然去適遇甲班學生王某問如前狀王不知何意竟以眞意答之劉知被學生愚弄異常憤怒即面告總理謂該學生侮罵師長不守堂規照章應行斥退總理不察是否竟徇所請各同學聞之代抱不平羣向監學理論謂方某旣有侮罵師長情事予以記過已足蔽辜不宜輕遽斥退當被監學嚴詞拒斥學生憤甚遂罷課詣府署要求馮太尊收回總理成命當經太守勸諭暫行回堂當會同總理酌辦一面並柬邀勸學所總董陳祖綸代往勸息學生始照常上課云 
　　署學高文宗據省視學沈明道禀稱荆門州中學堂自開辦以來因仍書院舊習管理廢弛費用冗濫已歷有年所雖奉憲台迭次整頓而積習旣深究未能廓除盡淨視 
 
 

Page 12

 
 
學查本年上學期管教各員有遲至二三月始到堂者故三月以前並未開學上課甫交五月堂長監學又先後出堂其平時管理鬆懈已可槪見學生之疲玩一如管理之廢弛訪聞平時任意曠堂及在堂不守學規之事不一而足兩堂學生不滿七十人而員司多至十三人書號雜役多至十七人據該堂開列經費預算表常年額支活支共七千三百餘串學生之津貼尚不在内廢弛旣如彼其甚冗費又如此其多自非嚴加淘汰萬難望其改良各等因並條陳辦法前來當由該司詳加披閱該視學所陳均甚切實應准照辦以後堂長應常川住堂認眞整頓會同新派監學重定管理細則以袪積弊而肅學規勿得仍前泄沓誤人子弟是爲至要日昨已札飭該州轉飭遵照辦理矣 
實業 
[儀泰鐵路建築之困難揚州]  
　　淮南局員汪運判據寗屬各食岸商益和祥等禀稱奉諭飭查江蘇泰州起至十二圩止係江北交通關鍵以塲鹽爲大宗非籌築鐵路不便周轉將來行車利益有無把握應即確查内河食岸之鹽能否由車裝運每年可運若干通年得水脚若干諭商查復等因查寗屬食岸每年約共運鹽三萬引上下向係由塲運壩由壩運圲其運費與塲商運鹽相等將來如築鐵路則路運之鹽不過佔塲商十成之一若令塲商一律歸鐵路承裝則揚子一岸運鹽本係由塲一水達岸如由鐵路承裝到圲再由圩運岸店徒多周轉無裨商運等情當即據情轉禀運憲核示矣 
[通飭一體保護筍竹浙江]  
　　孝豐縣增生王肇祥等以匪徒偷掘筍竹等詞向撫院具禀奉增中丞批云公呈及粘件均悉業各有主竹山竹園尤應時時保守以收常年筍竹之利豈容外來匪徒肆行挖掘聞杭嘉湖等處皆有此患亟應通籌嚴禁以安農業仰勸業道速飭孝豐縣先行出示禁辦並由道分札杭嘉湖三府一體示禁如有違犯勒拿重懲不貸 
[勸業道撙節商塲浮費湖北]  
　　兩湖勸業塲向有坐辦一缺專管全塲事務現在該塲坐辦晋太守齡已奉飭銷差改委籤捐總局提調差事其餘員亦經裁汰由觀察另派熟悉商務人員經理一切每年可撙節浮費千餘金 
[閩省官紳維持市面詳情福州]  
　　閩垣銀根吃緊錢莊相率擱淺候支牽動全局經地方自治籌辦處報請官紳於初七日開臨時會商籌鉅欵維持市面是日午前福州府福防廳閩候兩縣首先到處紳商及五司道繼之首由尚方伯報告此事關鍵已經電請度支部籌欵二十萬接濟但緩難應急祗得向大清銀行先借十萬以靖風潮俟部電覆到再撥十萬以完二十萬之額其紳商合認五萬商之二萬五千元經商董李馥南陳榕琛及張秋舫盧少泉等承認在辦賑項下籌湊成數紳之二萬五千元經吳紳徵鰲等承認撥出存在鹽道庫義倉發糶穀價項下以應地方之急等語當即傳諭各錢舖一律飭令揭去候支條子照常交易一面由方伯即日出示安慰民心并飭府廳縣轉諭各殷户已存之欵不得遽向錢庄追索擬俟勻期理還年底來春各還一半云 
雜記 
[婦女相馬肇禍之奇聞浙江]  
　　慈溪縣西鄉石埠葉姓喬遷於本城驄馬橋下昆季數人均不務正業專事游蕩凡畜禽養馬唱戲諸事無所不爲前月新買一馬兄謂弟曰汝嫂欲觀新馬汝牽至樓上與嫂一觀弟遵兄命將馬牽至樓上及觀畢弟仍將馬牽下適梯下懸一大鏡馬立梯上全身都印入大鏡之内馬見鏡中亦有一馬欲疾馳與鬥用力一躍連人帶馬從梯上滾下致傷左股現尚未痊此眞養馬者所罕聞也 
[通俗報館被控之眞相安慶]  
　　皖紳前江蘇候補道陳際清等以皖垣開設通俗報館除登載關於風化宗旨之外槪係揑造是非力主攻擊與風俗民心大有防害若不嚴行查究不足保治安而維秩序現該紳已聯名數十人公禀撫台請予札飭巡警道飭提該報館經理及主筆人查照報律究懲以示儆戒 
清談 
[今日之國會觀]  
　　自宣統五年决定開設國會後期限太緩睡長夢多之聲不絶於耳鼓 
　　吾聞資政院議員之憤激吾不覺爲之瞿然起吾聞鄂晉奉像各諮議局之堅持吾不覺爲之睪然望吾讀錫陳二帥遲至五年時已不及之電奏吾更不禁爲之色然起敬 
　　雖然我不知樞府諸公對之其感情何如我不知一般疆臣聞之其感情何如我又不知全國人民讀之其感情更何如 
　　然以觀吾樞臣則資政院之質問尚有公然不肯應召前往者觀吾疆臣則驟開議院尚有謂人民識解未純擔　無力必多流弊者觀吾人民則明詔宣布薄海臚歡尚有通電各省感激涕零以聯合申謝者 
雜著 
[鼠疫說（雲間伯廉姚昶緒）續]  
　　（五）傳染　鼠疫之菌大抵存于患者之血液及鼠蹊腺即生横痃之處中混於膿汁及尿而排出于體外鼠疫菌侵入肺臟者則咯痰中亦混有細菌此等排出于體外之細菌或從吾人之呼吸而侵入肺臟或從皮膚之傷損處如蚊虱等之刺口而侵入淋巴腺或混于飲食物而侵入胃腸依次傳播而禍乃作矣 
　　（六）症狀　鼠疫由侵入之門户不同而症狀各異列舉如左　（甲）腺鼠疫　鼠疫菌從皮膚之小創口侵入淋巴腺而發生者也傳染後經數日（大約七日）即發惡寒戰慄細菌侵入之腺同時腫脹且疼痛漸次蔓延而致出血此淋巴腺腫在輕症經數時閒而消失重症則化膿而潰爛脉非常增速心臟痲痺神識朦朧身熱如燒腋下頸部股根等處觸之則發劇痛舌黑而乾大小便均少大抵三日以内必死能治癒者十人中惟一二人（乙）肺鼠疫　鼠疫菌從呼吸道侵入肺臟而發生者也本症初發之時徵候輕微頗難發見卽病人亦不自覺至病勢增進始現高熱咳嗆咯痰神識朦朧昏睡而斃能治癒者百人中惟有一二 
　　（丙）腸鼠疫　鼠疫菌混于飲食物侵入胃腸而發生者也本症别無徵候惟以下痢爲主徵其下痢物稀薄而含泡沫或如霍亂之米泔汁樣液此症較前二症爲少 
　　（七）預防法　鼠疫之危險也如彼而治療法之未詳也又如此苟自　性命欲避天灾者惟兢兢于預防法矣預防法何隔離鼠疫病人不使與康健之人雜居（即强迫入病院）以免傳染及捕捉鼠疫處置患病者之房屋器具用藥水消滅其毒是消毒之藥水有多種然而常所用者則爲左之四種（一）二十倍石炭酸水（結晶石炭酸五分鹽酸一分水九十四分之混和液）（二）千倍昇汞水（昇汞一分鹽酸十分水九百八十九分之混和液）（三）五十倍石灰水（生石灰一分水百四十九分之混和液）（四）二十倍鹽化石灰水（鹽化石灰五分水九十五分之混和液）凡此數端歐美各國皆着爲法律而强迫施行焉（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十月初八日議事]  
　　是日下午二時開會秘書長報告今日正議長有病未能到會照章請副議長代理議長報告今日到會者一百三十三人旋朗讀關于湖南公債彈劾楊撫上諭易宗夔首先提出倡議謂此案係請旨裁奪之件今日上諭全無處分此事有軍機大臣副署軍機大臣宜負責任日前議决時全院一致此次旣無効力此後督撫侵權違法事件將重見疊出資政院旣可取消諮議局亦可取消不必設此有名無實之資政院任政府自爲之安取此立憲爲也語極激昻全院視綫皆集注之而議員意氣亦爲之一振陶鎔謂此次上諭得如此結果不知朝廷是何意見軍機大臣萬不能辭責宜請出軍機大臣到本院答覆羅傑言此次湖南公債案名爲湖南實關係於全國立憲重在有法律試問諮議局章是否爲欽定法律今有法律而不能守安貴有此諮議局爲至於疏漏亦應有處分此次上諭竟未提及一字則是昨日之具奏亦屬虚文憲亦可以不必立席綬歷引江春霖參劾馮汝騤朱家寳二摺上諭均交部議處而此次僅以疏漏二字了之是資政院二百人議决事件並不敵一御史之奏摺與先朝設立資政院本意殊爲違背非請軍機大臣到院質問不可李榘謂湖南公債案湘撫於諮議局漠視太過而局章又係欽定此次湘撫舉動確係欺蔑朝廷無疑度支部含糊議决亦與欺蔑朝廷無異非將效力挽回以後本院議决事件不能執行實與無效相等請軍機大臣出席答辯于邦華謂立憲國法律命令性質全然不同據通則定之命令萬不能變更法律諮議局章本爲欽定之法律而楊撫直以命令變更之我攝政王虚心下問於軍機大臣軍機大臣含糊了事如此則諮議局可以取消不然資政院議决者全屬無效又何必多此一舉汪龍光謂朝廷旣認其爲侵權違法始有疏漏字樣然則必有相當處分無疑今上諭旣未提及軍機大臣非到院答辯不可于邦華謂這個也疏漏那個也疏漏即將中國以疏漏斷送了彭占元謂資政院開會以來議决三大事件全失效力第一廣西事件第二國會具奏案第三湖南公債案若以後仍復如此資政院自可不開易宗夔謂如此結果資政院可以取消朝廷立憲全是假的此次國會縮短是取决於各督撫非取决於資政院並非取决於人民之請願是取决於督撫之奏請朝廷只有督撫並無百姓今日軍機大臣不到萬萬不可開議王用霖謂侵權違法本是大罪名本院可先擬定罪名請旨裁奪易宗夔謂宜先請軍機大臣到院問明要資政院否要諮議局否李文熙謂去年諮議局所議各事督撫並不執行而一線希望即在今年之資政院以爲能借此伸張一分勢力以後議决各事不致全爲督撫蹂躙今復如此不特局章不能維持資政院可以取消卽將來國會亦極有碍陳樹楷謂先朝上諭以庶政公諸輿論此事應交諮議局核議亦不外此意試問此次上諭旣謂其疏漏處尚有效力否公債已取消否於諮議局章程全無碍否劉春霖謂此次旣由本院公决其侵權違法只以疏漏二字了之先朝上諭以本院爲議院基礎又以庶政公諸輿論資政院亦爲輿論機關此次上諭豈非與此意大相違背攝政王於此次原無成見而造成此種原因實軍機大臣爲之彼等亦欲侵權違法特借此爲嘗試之端其意以爲本院權限法律到底可以侵軼否我等請軍機大臣出席答辨實爲正當辦法此時議長主張宜付表决易宗夔謂此事全院一致勿庸再付表决席綬請即打電話請軍機大臣出席陶峻謂資政院及諮議局章程皆爲一種法律非軍機大臣的非百姓的是皇上欽定無論何人皆須遵守否則是無朝廷即無皇上旣不知皇上與朝廷是即彼等侵權違法當質問軍機大臣法律是否應守本院决不願得此不守法律之罪（未完） 
本埠新聞 
[推廣租界事日緊一日]  
　　本星期工部局議事報告載有西十月二十七號（華九月二十五日）領袖領事爲推廣租界一事覆工部局總董藍台爾君函云接貴局報告陳述閘北行政規狀敬悉一是鄙人及同僚對於貴局所擬處理此事之完全辦法深爲欽佩現已將該報告寄呈北京公使會請爲核奪 
[七誌租界檢查鼠疫問題]  
　　訊究滋事華人英美工部局檢查鼠疫致起風潮詳情迭誌前報昨晨由老閘捕房滙四捕房西虹口捕房將初十日滋事各華人用雙馬車押解公共公廨馬車前後均有印捕馬巡荷鎗護送公廨門前亦由捕房派西印各捕荷鎗守護禁止閒人入内至十句鐘時德副領事師謀君蒞廨會同寳讞員升坐樓上公堂研訊先由捕房刑事檢查員侃克君上堂譯稱所有獲案各犯均於初十日手持鐵鎚竹棍等器抵拒檢疫並抛磚擲石毆傷差捕現在尚有西捕二人未出醫院該犯等實係聚衆肇事妨碍公安之人應請逐一嚴辦繼由老閘捕房六號副捕頭與華探沈阿岳及一百九十一號一百七十二號兩華捕先後禀稱趙阿四鍾阿青兩犯於初十日在法租界陸阿大鐵店内强攫鐵鎚紏衆至英租界西新橋北首一帶喊稱大家打外國人時有兩華捕上前阻止即被趙鍾兩人喝衆毆打幸尾隨之人均不動手得將兩人拘獲解請訊究鐵店主陸阿大與學徒計福明等投案訴稱趙等恃蠻攫去鐵鎚四個當時追回三個學徒被伊等推跌是實訊據趙阿四供本地人年二十四歳向在沈福元馬房内爲馬夫是日在西新橋北首見有數十人在途胡閙小的亦隨衆附和旋在路上拾獲鐵鎚一個即欲抛棄詎已被捕查見拘入捕房乞鑒鍾阿青供年四十一歳潮州人爲收賣烟灰生意是日與胞叔同行經過是處並不隨衆胡閙實被悞拘求恩釋放旣又由滙四捕房續將王阿生解案請究即據一百七十六號西捕及一百五十七號華捕與衛生西醫柯得南上堂聲稱是日午後四點餘鐘在北山西路一帶查驗鼠疫忽 
 
 

Page 19

 
 
有王阿生喝衆毆打中西巡捕即將王拘獲後被尾隨之人用石抛擲將王之頭額擊破請爲訊究詰之王供向在盆湯弄洋鐵店内爲夥是日適在楊家坟山附近修理水落工畢回店經過是處手中尚携烘爐等物詎被衆人衝倒跌傷頭額誤拘到案求察旋由美捕房將造謠滋事之王安琴應候生陸阿三張金榮金福蘭毛金海陳阿有顧阿福林阿狗方阿九陳德財胡阿大朱百萬金全朝郁氷生等十五人併解到案據總巡捕房二百零五號西探一百零八號西捕三百十二號印捕與差夥陸士新張林梅等投稱是日上午奉諭協同工程局來差至虹口源昌路升源銅匠店内移提拐案内之陳仁生即陳阿順據該店主聲稱陳在附近桂芳閣茶館内卽往查提無着詎甫經出門該處居民悞爲查騐鼠疫致遭毆傷當時由西探拘獲擲石之王安琴應候生陸阿三等三人及擲破玻璃之朱百萬一人現均解案請爲究辦訊之王安琴供年三十一歳寗波人家住虹口東桂芳第一百三十七號門牌母親與妻兒均在家内小的前在洋人哇而伏處爲大餐司今已辭歇是日帶洋八元七角至小菜塲購買鷄蛋等物並因手痛就醫迨至元芳路附近見有多人打架上前探望致被誤拘並延律師莫肅上堂辯稱王安琴人素安分是日經過是處誤被拘住可傳見証到堂証明寳讞員與德師副領事以趙阿四鐘阿青二人不應至法租界攫取鐵鎚復至英租界滋事實屬不法判各枷示一月期滿再押西牢二年其餘各犯着仍一併還押候再訊辦 
　　中國醫生之恐慌　醫學研究所董事顧鴻逵禀呈滬道云公共租界檢查疫症係爲保衛生命起見熱忱公益欽佩良深惟據城内外各醫生來所聲稱工部局檢疫章程第一條凡醫生遇有各項傳染病須立刻報告工部局受衛生醫員查檢如不報告被工部局查出每人每天罰洋十元等語上海醫界優劣不一在勒索重資草菅人命者罰之固不足惜而以濟世爲心者所得診資曾有幾何安堪受此重罰况診務匆忙之際再加以繕函通知一心兩用轉誤生命各醫生出門診治不能脫離租界用是恐慌環請具禀呼籲等情職董伏思取締醫生主權所在恐非外人所能干預爲此懇請憲台主持俯賜照會領袖領事迅飭工部局將章程變通辦理以保主權而安生業伏乞鑒核施行實爲德便 
　　報關行抵制檢疫　十六日文滙報云聞中國報關行今日亦效洋布商人抵制叫莊之法一律停止營業　按洋布業抵制拍賣各節已譯登昨報 
[督撫飭查租界暗殺黨]  
　　金琴孫遇仇被害一案現由滬北各鉅商禀奉江督蘇撫諭飭滬道轉行上海縣設法緝兇務獲重辦一面由劉觀察會商巡警總辦汪觀察研究案情因外間咸謂兇手不出馬夫帮及天津流氓帮因特愼選偵捕隊中之熟悉天津言語者數名分投調查以期破獲 
[解决謀殺親夫之疑案]  
　　甬人陸星福吞烟身死後捕房疑係陸妻施氏謀斃將氏拘解公堂押候查辦在案昨由官媒將氏解廨復訊先據死者之表兄蔡生才投稱八月十六日施氏將水銀置於飯内謀害其夫由二房東目覩表弟實遭毒害乞爲伸雪訊之氏供嫁陸已有七年夫婦素來和睦實不知丈夫如何身死孫襄讞察閱上海縣復函以陸星福係生前吞烟身死施氏並無謀害証據且已懷孕八月未便久押遂商之美海副領事將施氏姑寛　釋 
[領事請追票欵]  
　　滬北源利元豐等莊均因不理票欵奉滬道札飭公共公廨傳諭該莊等股東經理限理在案兹因延久不理復由英總領事照請滬道劉觀察轉飭公廨嚴行追繳寳讞員遵即轉諭該莊趕速清理 
[巨騙希圖保釋]  
　　本縣田大令前日公出回署時有湖南人袁星耀攔輿遞禀爲冒官撞騙之曾子唯等作保大令即命留住當晚由帮審員承明府提同在押之曾子唯等審訊袁自稱都司銜所遞禀詞係同鄉人某甲囑伊代呈許給小洋二角内容並不知悉質之曾子唯供與袁素不相識曾之同黨王百秦金谷亭同供並無在外托人求請保釋之事判曾責一千板王責二百板金責二百板一併還押袁責四百板逐出 
[棄屍滅跡案近聞]  
　　浙江鹽運司署科員施官紱之第三婿潘忠俊今夏居南翔鎭施姓家内將乳傭龐陳氏謀斃棄屍滅迹逃往松江旋又來滬被施之家丁王升尋見扭控工程局寄押在案兹因日久未據嘉定縣移提爰由裁判員將潘移送上海縣請爲核奪 
[閘北火政之缺憾]  
　　前晚七時半閘北總局路東首茂盛里悅茂肥皂廠起火延燒左右鄰居及毛骨棧等共燬樓房念餘幢其時附近小浜内適值天旱無水消防隊又無水夫租界救火會皮帶車駛至該處見無自來水遂即折回以致釀成巨禍 
[縣令查究女巫]  
　　松江府戚太守嚴飭各屬查禁師巫迭紀本報兹經本縣田大令查悉南市萃豐馬頭女巫金小妹裝塑偶像包治病症爲惑衆歛錢之計昨特飭差持票至總工程局禀請協提並先毀去佛像以絶根株局中准即照辦 
[申禁停棺不葬之陋俗]  
　　浦東總巡局游巡官出示云照得上海東西南北四鄉之地往往暴露棺柩停擱不葬任令風雨剝蝕田水淹没甚且有行尸走肉狗彘食人者而浦東鄉僻一帶爲尤甚本委每届出巡見其縱横偏野死無所歸不禁惻然憫之曾經諭令各圖地保傳諭掩埋卒歸無效問其所以不葬之故不曰山向不空即曰風水不利并且有以父亡必待母死而後同葬夫亡必待妻死而始併埋者謬妄之見衆口同聲習俗相沿牢不可破夫人死歸土古有明訓停柩不葬例禁亦嚴可見凡人之死必以葬爲得所斷未有不葬而可以邀幸福獲吉利者假使停擱之日出有意外之變是欲求福輒先召禍欲圖利且反受害抑亦何益 
 
 

Page 20

 
 
之有哉近查陸家渡造冰廠及花園石橋左近荒僻處所未葬棺柩忽於本月十一日夜被人伐啓至七八具之多此雖匪徒等之横行不法實亦地方迷信有以啓之也現經本委查拿究辦并面諭各家赶速葬埋乃言之諄諄仍復聽之藐藐竟忍令其暴露田野任遭他變誠不知其是何居心合再通行曉示并着各該圖地保尅日查明有主者諭令自行落葬無主者另行開列具數據實呈報候函致同仁輔元堂請其一律設法代爲掩埋以妥幽靈想亦同仁善堂所樂爲也以後凡有無力營葬及無主收葬者均照此例辦理由各該圖地保隨時查報至有力有主之家倘有執迷不悟任便浮厝者立予重懲不貸其各凛遵 
[縫紉女校將開展覧會]  
　　虹口海寗路勝家縫紉女校自本年七月添設刺繡科現已二月普通班抣將畢業兹聞該校定于十八十九兩日將各生成績分别陳列開設展覧會十八日招待女賓十九日招待男賓 
[城内]  
[姦污女子]  
　　夏子和扭控鮑桂子姦拐伊女由北五區解至一路巡局審訊夏供女兒夏三子向在西門外德隣里盛姓家帮傭小的於初十日前往探望據盛家云女兒已於初七日被江北婦人領去小的聞之駭異當卽四處找尋杳無蹤跡昨聞實被小北門内孟張氏家之陳王氏串通鮑桂子將女姦拐即至孟處果見女兒在内所有衣飾等物均被吞没爲此扭案請追夏三子供女子年十八歳前在法界盛姓家帮傭每月工洋二元本月初七日忽有陳王氏誑稱代薦帮傭每月可得三元遂被領至城内孟張氏家當夜女子熟睡忽被鮑桂子撳住姦污自後連姦四夜詰之鮑桂子供認誘姦不諱陳王氏亦承認串騙惟孟張氏語多推諉判鮑笞責四百板押拘留所一月張王氏掌頰二百下交保夏三子戒責三百下交夏子和領回管束孟張氏暫行交保候查明核辦 
[道批二則]  
　　陸葆潤禀批前禀案經前道批斥所請保釋未便率准抄黏姑附　楊兆鋆等禀批該董等集資捐建會館係爲聯絡同鄉維持公益起見殊堪嘉尚所議章程亦尚妥洽應准如禀立案並候給示保護可也清摺附 
[一路巡局批詞]  
　　陸金氏禀批此案已由二區將該氏與計玉亭亙控原卷函送到局究竟此項工料找欵該氏已未付由包姓收楚及原議應由何人支取必有字據或中証可憑據禀前情着候傳案訊奪　魏華春等禀批前據該氏等一再具禀求保節經明晣批斥不准在案兹又據禀前情殊屬飾凟况魏泮林現今在押該民等又何由知其實能改過案經判定非限滿斷難保釋仍不准 
[官事]  
　　新委老北門盤查委員吳式榮日昨到道謝委　海防同知查燕緒禀銷普育堂點名差　候選主事沈來福到道拜會 
[南市]  
[此推彼諉]  
　　南區巡士朱雲桂之女金姊前被隣婦陸宫氏誘販至天津賣娼控由南區移請工程局澈究旋有倪金甫附控有十七歳之女亦被誘去又有吳金氏控稱聘定陸宫氏之三女阿巧爲媳尚未迎娶亦被販往天津一併求追訊據氏供由長女招弟販賣後又移提伊壻楊阿順未獲昨阿巧自行投案判交吳金氏領回陳亦投案據供事由某飯店主婦阿二所爲判陳交保限兩禮拜交到阿二訊究 
[圖章不符]  
　　承茂南貨店夥沈榮昨至工程局扭控瀏河航船夥王阿金持該處同泰豐南貨店字條來店批糖十五包察其圖章不符恐係僞冐請爲查究王供此條實由龔少甫交來託買貨物不知眞假求鑒判留候飭查明實在再行訊斷 
[攫取金飾]  
　　寗波婦人曹宋氏前日乘車至西門外白雲觀燒香途遇匪人楊阿新攫取金挖耳一支旋由巡士追獲人贓拘入西區解至工程局訊究判戒責三百下發押改過局半年原贓給氏具領 
[閘北]  
[合夥衝突]  
　　劉鴻才袁阿根二人各出資本數十元收買舊木料前日因帳目紏葛互相衝突扭至四路分局控告巡官判令兩造出外自邀公正人算帳調處 
[挾嫌誣控]  
　　江北人劉造金扭某絲廠管車人葛賢卿至四路分局控稱小的之妻楊氏在絲廠做工今與小的在途行走被葛攔路調戲小的上前喝阻反敢逞兇不服請爲究辦黄正巡官質訊之下以劉所控無憑顯係挾嫌判將楊氏戒責一百下具結斥釋 
[英租界]  
[抛工逃避]  
　　美國榮女教士控沈蔚文担保要作頭吳俊記包造房屋延不竣工前日午後由廨會訊原告倩洋人台維司到堂代表聲稱沈担保吳俊記包造房屋議定造價銀九千五百兩立有中西承攬已付過銀四千三百兩現竟抛工逃避請追孫襄讞與美海副領事以被告未到判候函致水木公所派公正人邀同原告協差前往估看工程復候核奪 
[外國騙子]  
　　無領事管束洋人莫克梯因犯騙案經公堂訊實判押三禮拜期滿交保在案兹已押滿無人具保昨由捕房禀奉中西官諭飭候有便輪押送至新加坡再回本國 
[姦拐女子]  
　　王守春奸拐楊樹浦住户李四寳之妹李根寳由探查獲昨解公堂經德襄讞會同美郭副領事訊明以李女亦有不合判押女所一月期滿交其母領回管束王押西牢一年所有抄獲各物交原告領去 
[私設烟榻]  
　　浙江路清和坊四十六號門牌妓院内私設烟榻容留狎客吸烟昨被捕房查獲將該院鴇婦楊徐氏傳至公堂訊供不諱判罰洋十元充公烟具銷燬 
[懲辦搶匪]  
　　流氓張寳玉王榮生陸仁寳李照生錢大流張杏生等搶竊日本人與談平昇等各人衣物銀洋消贓於趙安祥陳德清由探一併查獲昨解公堂訊明判兩張還押候辦錢照原斷加押西牢一年零三月王陸李三人各押西牢二年收贓人陳德清趙安祥均交保限七天交小金海到案再核　又匪徒沈阿寳搶取印宣氏金押髮由探查獲昨解公堂復訊屬實判押西牢二年　又王金炳搶取彭王氏金押髮昨已訊實判押西牢半年期滿驅逐出境 
[屢戒不悛]  
　　陳鳥廷控張阿三竊取衣物昨由包探將張拘解公堂訊明中西官以張犯案七次判押西牢一年零三月期滿仍逐出租界 
[男孩待領]  
　　男孩張興發在路徘徊由捕帶入捕房昨送公堂盤詰據供海門人年十二歳向居上海判送棲流所留候認領 
[婦人行竊]  
　　王李氏竊取老妓翁梅倩　香烟嘴昨晨由探拘解公堂訊實判氏押女所一月以儆 
[美租界]  
[捕獲大蛇]  
　　住居楊樹浦路三百零八號之某西人家豢一大蛇日前忽被脫逃報告捕房請緝在案昨經某西探在該處附近將蛇捕獲留養捕房候失主認領 
[幸無証據]  
　　陳劉氏住西華德路永吉里日前將十二歳之胞妹價賣於人昨被其兄劉阿富偵知向論口角扭控捕房捕頭因詢無証據飭赴公堂禀控 
[汽車衝撞]  
　　一百八十九號汽車昨至北蘇州路碰翻五千八百四十四號人力車以致坐車人陳某跌出失去縀帽一只報告捕房請爲查究 
[先發制人]  
　　馬夫俟阿恩前將馬車押於胡阿才之妻吳氏處計洋六十元昨日侯反將胡扭至捕房控被欠洋不還捕頭以事關債務飭赴公堂控訴 
[法租界]  
[領回逃妻]  
　　鈞和兵輪水手陳聚昌誘拐張裕坤之妻馬氏來申倩英租界華捕閃玉璽担保售於王陳氏所開之妓館爲娼嗣爲本夫尋見控奉法公廨拘提人証訊判馬氏 
 
 

Page 21

 
 
押候補提聚昌到案再訊兹聚昌已獲送縣訊究該革捕閃玉璽仍由英捕房送案經聶司馬商之西官判馬氏交本夫領回王鴇罰洋二十元閃罰洋三十元一併充公 
[何甞自願]  
　　甬婦徐應氏被王施氏誘拐來申價賣嗣由氏夫徐阿喜追獲向論不理控奉公堂將兩氏逮案旋有楊阿高投案附控據稱伊妻於六月二十五日逃出後由張炳鶴通知匿居王施氏家勒索洋五十元方肯交出亦請究辦質之張供小的據羅泰來傳言並非目覩施氏供應氏自至婦人處託薦傭工其夫自願價賣得洋一百十五元婦人分得五元應氏供實係丈夫自願售賣聶司馬謂爾夫旣經自願何以不與爾同來氏始語塞判應氏等三人還押候再訊核 
[無可搪塞]  
　　周信甫控趙金鴻欠銀七百兩一案昨經公廨聶司馬提案復訊原告稱被告所交之皮係是狗皮且俱朽壞難以消去現已交在捕房仍請追銀　之趙供祗能先措洋五十元餘俟出外將狗皮銷去方可料理求請交保判將洋五十元先行交案再核 
[祇能科罪]  
　　郭德成土行司帳孫善祥串吞帳洋曾經店主郭瑞庭具控公堂提訊祇認用銀二千五百兩判孫收押在案迄已經年分文未理昨日復由朱小雲投案代追孫供實因在押難以爲力聶司馬以孫居心刁狡判仍還押候傳到原告訊明照例科罪 
海上閒談 
[誤信捉小孩之謠言者可以悟矣]  
　　工部局並未捉小孩也。亦未勒種牛痘也。試觀連日之告示。剴切聲辯。張諸通衢。登諸報紙。亦屢見而不一見矣。而一般居民猶風聲鶴唳。甘入造謠生事者之彀中。則何也。 
　　吾同胞試思工部局捕捉小孩。將何所用。且被捉者果誰乎。明明絶無情理之風說。而同胞偏信之。吾同胞之好聽謠言。亦太甚矣。且使風聲四佈。而工部局並不聲明無此事實。則信之猶可說也。今工部局已連次聲明矣。且聲明如果有被捉者。准其扭報究辦矣。而吾同胞猶紛紛自相驚擾。致爲造謠生事者之從旁暗笑。則何也。 
　　同胞猶疑吾言乎。則請仔細查察。誰家之小孩被捉。誰是捉小孩之人。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇蘇屬試辦宣統三年地方行政經費預算册（續）]  
（本册以兩爲單位兩之下加小數點爲誌） 
　　第三欵　巡警學堂經費共庫平銀二二一八二．三五八 
　　一項　省城高等巡警學堂經費銀一○七一五．一一一 
　　第一目　員司薪水銀五六二八． 
　　第二目　僕役工資銀四一八．一一一 
　　第三目　全堂膳食銀二一二九．四 
　　第四目　紙張雜支銀一六一○． 
　　第五目　服裝銀四二○． 
　　第六目　奬賞銀五○九．六 
　　第二欵　上海巡警學堂經費銀一一四六七．二四七 
　　第一目　員司薪水銀四六九七．○八 
　　第二目　僕役工資銀四一八．一一一 
　　第三目　全堂膳食銀三七一二．二九四 
　　第四目　紙張雜支銀一五一四．五九八 
　　第五目　服裝費銀一○八○． 
　　第六目　奬賞銀四五．一六四 
　　第四欵　善舉經費共庫平銀六八四四二．三二八 
　　第一項　省城補助善舉經費銀二八○六五．八七 
　　第一目　育嬰堂經費銀五五三○．六四九 
　　第二目　安節堂經費銀四七．四 
　　第三目　儒寡儒孤會經費銀一四一一． 
　　第四目　因利局經費銀一○四．○八七 
　　第五目　無怨堂經費銀一六一．八五 
　　第六目　消防經費銀九六．一五五 
　　第七目　蘇州府善舉經費銀七六八一．五八七 
　　第八目　長洲縣善舉經費銀二七四一．三四三 
　　第九目　元和縣善舉經費銀一七九六．五○二 
　　第十目　吳縣善舉經費銀四七五．六 
　　第十一目　貧民習藝所經銀七四一九．七 
　　第二項　各廳州縣補助善舉銀四○三七六．四五五 
　　第一目　吳江縣善舉經費銀五四七．二二五 
　　第二目　震澤縣善舉經費銀四五四．九四四 
　　第三目　常熟縣善舉經費銀一二七一．八四 
　　第四目　昭文縣善舉經費銀一○三六．二三五 
　　第五目　崑山縣善舉經費銀四六○．五二一． 
　　第六目　新陽縣善舉經費銀一○八七．二七二 
　　第七目　華亭婁兩縣善舉經費銀一一九六．二三一 
　　第八目　上海縣善舉經費銀二五九．一九二 
　　第九目　上海全節堂經費銀一○七九 
　　第十目　上海普育堂經費銀四四九八．六 
　　第十一目　上海清節堂經費銀一八三○．六○二 
　　第十二目　上海棲流所經費銀二一五．八 
　　第十三目　上海果育堂經費銀四九．二二三 
　　第十四目　上海救生局經費銀三九五四．五一六 
　　第十五目　青浦縣善舉經費銀一三○六．八八一 
　　第十六目　奉賢縣善舉經費銀八二一．○七二 
　　第十七目　金山縣善舉經費銀三一三．○五六 
　　第十八目　川沙廳善舉經費銀二二五．一七五 
　　第十九目　武進陽湖兩縣善舉經費銀五一七四．四八九 
　　第二十目　無錫縣善舉經費銀五○八．四二八 
　　第二十一目　宜興縣善舉經費銀一一七．八八四 
　　第二十二目　荆溪縣善舉經費銀四八八．一六三 
　　第二十三目　江隂縣善舉經費銀二三五五．○一 
　　第二十四目　江隂縣救生經費銀七．四七 
　　第二十五目　靖江縣善舉經費銀五七五．五九九 
　　第二十六目　靖江縣救生船經費銀五三．七八四 
　　第二十七目　丹徒縣善舉經費銀一一四二．五五一 
　　第二十八目　鎭江完節堂經費銀八四四．二○九 
　　第二十九目　鎭江輔仁堂保赤分局經費銀四九．八 
　　第三十目　鎭江埋嬰義塜經費銀九七．一一 
　　第三十一目　丹徒鄉鎭保嬰經費銀九三八．七三 
　　第三十二目　丹陽縣善舉經費八五一．一七三 
　　第三十三目　金壇縣善舉經費二三六．三五 
　　第三十四目　溧陽縣善舉經費一○四一．八○三 
　　第三十五目　太倉州善舉經費五五九．八八八 
　　第三十六目　鎭洋縣善舉經費一○一一．六三六 
　　第三十七目　崇明縣善舉經費二二四四．五九八 
　　第三十八目　嘉定縣善舉經費五四九．三六二 
　　第三十九目　寳山縣善舉經費八六一．○三三（未完） 
小說 
[奇情小說鸚鵡禪（八十一）]  
　　數月後。海而明偕琴宜乘火車作野外旅行。歸途聞隣座中有二人劇談。琴宜細聆之。識爲霍蘭德及蘇儷梅。旋聞蘇儷梅曰。若見今日之報紙乎。柯利機被逮矣。曰然。是皆斐德蘭所爲。柯陷斐而適以自敗。斐受欺而終 
 
 

Page 27

 
 
　　復其仇。迴黄轉綠。如環無端。靜言思之。覺蠻觸相爭。若輩亦徒多此一番擾擾耳。 
　　蘇儷梅曰。君殆有不能恝然於斐德蘭者乎。實則斐之爲人。較勝柯利機一籌。且吾儕合股之金。幸已璧還。亦可稍爲彼恕矣。霍德蘭曰固也。抑君所言者私情。而僕所持者公理。此時成敗論人。自當劣柯而優變。然試追溯前此二人之交誼。輕裘可共。白水可盟。斐苟潔身自好。當早有薰蕕之判。安能爲膠漆之投。且斐亦幸遇來珠兒其人者。爲之出資料理耳。否則身負拐騙之。名即竹罄南山。波翻東海。固依然一罪人耳。嗟乎。世風日漓。人情日薄。僅此斐德蘭與柯利機琴宜來珠兒之交涉。而友情蜀道。情海蜃樓。利在則枕席可共。利盡則含沙能射。亦已如禹鼎鑄奸。如秦鏡照怪。一一紛陳　眼簾腦府中矣。而彼冥頑不靈之來珠兒者。此時方一枕黄梁。沉酣未醒。聞募人捕柯利機之費。已達數千磅。一念懷春。至不惜以聞家閨秀。下嫁匪人。更不惜以祖父汗血之金錢。供其揮霍。婦德之墮落。亦寗有旣　耶。沉沉蛤利。黯黯入界。嗇彼善果。豐兹惡因。安所得主宰氤氲者。摧陷而廓清之。令此痴兒騃女。不復厠雜於天壤間乎。 
　　此一席話。吹入海而明琴宜耳鼓中。如清夜梵鐘。發人深省。蓋彼二人自結褵以來。閉門却掃。謝絶世情。於斐德蘭之事。固一無所聞也。旋更欲聆其究竟。則人聲漸沸火。車停矣乃。相將携手而出。遙見御者威廉已。駕車而待。一鞭斜指。逕向家門而馳。海而明念及霍蘭德之語。莊然謂琴宜曰。清議難逃。人言可畏。吾兩人其勿復效彼斐德蘭及來珠兒之行爲矣。琴宜紅暈梨渦。脈脈不答一語。惟時從車窗外矚。則銀漢光浮。鵲橋穩駕。正雙星渡河時也。（完） 
國外新聞 
[英國國會解散先聲]  
　　十五日倫敦電云英國國會業已召集展期星期五日開議届時首相愛斯奎士君將陳說調停事案權大會會議情形　據地球報載稱外間盛傳英皇將不允呈出倉卒之保證首相愛斯奎士君現擬解綬告退新聞公會探悉政府决議勸令於本月杪之前解散國會　十四日柏林電云倫敦每日紀事報要求即行解散國會 
[美員請增陸軍兵力]  
　　十五日紐約電云據華盛頓電稱陸軍參謀部總長胡特將軍現正編輯極可動人觀聽之報告書陳述陸軍現狀書内力請沿海炮臺須俟添募軍隊以禦陸地侵攻之計預備妥帖始可建築現請添募步軍聯隊二十五隊砲軍聯隊十隊於太平洋大西洋兩岸整備大軍並在夏威夷巴拉瑪非列濱增置戌軍據稱以上三處均爲受敵之區據胡特將軍宣言美國陸軍之兵力實屬單弱云 
[德國士官交保開釋]  
　　十四日柏林電云德國士官海姆氏前因私繪樸資茅砲台形勢被拘海氏近於會審員之前發誓表明繪圖之用意故已由裁判官註銷偵探之罪並以馬克五千圓交保開釋 
[土耳其國近情]  
　　十四日栢林電云土耳其國會對於土皇之諭詞頗形滿意諭内謂列强邦交均頗輯睦土耳其外交政策殊爲和平凡土耳其正當之權利均經安保云 
[俄國著作家病篤]  
　　十四日柏林電云俄國著名著作家托爾斯托雅伯爵患疾甚劇（以上譯字林報） 
[俄皇行踪續聞]  
　　十五日柏靈電云俄皇俄后由德旋國已過俄國邊陲 
[亨美公司擬展長航線]  
　　十六日倫敦電云據柏靈電音亨美公司擬將航線展長至波斯云 
[英皇欲赴印度]  
　　十六日倫敦電云據印度藩務大臣克吕維伯爵宣稱英皇欲偕后赴印於一九一二年正月一號在台爾希舉行謁冕禮 
[巡艦觸礁案近聞]  
　　十六日倫敦電云軍事裁判所研訊巡洋艦皮特福特觸礁案已查明係由艦長菲慈赫白氏疏忽所致故已判令罷職尚將從嚴懲罪云（以上譯文滙報） 
來函 
[愼食衛生會來函]  
　　啓者本會副會長李石曾部郎將猪肉及牛猪狗筋絡中寄生蟲用極精顯微鏡顯出蟲之形狀極其凶惡拍有照片於本月十九日在愛文義路一百號伍寓開會時與衆閱看無論是否會友均可參觀 
[甘肅路雷復生上工部局總辦書]  
　　敬肅者近來貴同發起檢查鼠疫一事被醫生所僱華傭語言舉動不無粗率居民因驚生恐匪徒揑造謠言暗中煽惑致愚民益起恐慌屢釀暴動然貴局諸公除疫務盡之熱誠當爲識者所共諒復生亦界内居民之一份子謹責芻言以備採擇 
　　一收買界内之鼠　貴局醫生旣以鼠子爲傳染鼠疫之媒故不憚艱辛四出檢查又不惜所費設醫院雇多數工役置各種器具藥水另製捕鼠機夾甚多一應費用計必甚鉅似不如由貴局議定辦法收買界内鼠子而消滅之較爲簡捷抑且省事蓋天下事最足動人心義者利而已如由貴局定一價值（價宜略優）廣登告白收買鼠子每日派人至各馬路各里口計資收買不必細詢　鼠者之門牌姓名（細詢則居民必多顧慮）俾各居民樂於從事盡力捕鼠再請貴局將所製捕鼠機夾廉價出售亦不必由西員督工按户分派聽居民自由購置如此則貴局所費當不甚鉅居民旣不驚疑西員亦免辛苦不數月間界内之鼠絶矣 
　　二應付界外之鼠　法租界城廂内外閘北　東等處應否由貴局照會法工部局及上海道分别飭知捕房各警局同時照辦以絶界外之鼠 
　　三處置水上之鼠　浦江及蘇州河中大小輪船氏船應否由貴局照會稅務司上海道分别飭知水捕房各警局一律辦理以絶水上之鼠 
　　四堵截界外之鼠　界内旣以優價買鼠恣貪利之徒不免將界外之鼠涵入界内以求善價未免漫無限制應否由貴局分諭各捕房通飭各包探及站橋巡捕嚴密愼巡以免界外之鼠攔入混售 
　　以上四條亦保衛租界安寗之簡易辦法是否有當惟緦辦等酌之 
 
 

Page 28

 
 
   
 
 

Page 29

 
 
[善治耳聾]  
上海河南路廣東彭壽堂眞正第一家始得異法即愈耳聾丸○立服立愈○假冐甚多○購者宜愼○順氣化痰止咳丸每瓶二角半大瓶一元 
凡患耳聾者因腎水下虧相火上炎或鬱火傷肝以致耳聾目昏視聰不靈皆因陰虧陽僭而其病原尤在氣虧血脈不能流通呼吸不能靈動氣逆則虚火向上故有耳鳴耳脹耳聾耳痛言語不聞等症本堂起首創製異傳秘方加工精製是丸專治一切耳内之症無論男女老少兩耳重聽雖二三十年老症服之立見奇效轉聾爲聰補眞陰生津液攝納浮陽除退虚熱重者三大盒斷根輕者一大盒全愈妙在神清氣爽身强體健永無復發之患眞乃天下治耳聾之第一奇藥也虚言欺人罪我惟天每盒四元中盒二元小盒一元雙料加倍取效更速如兩耳挖損受傷常流膿水另搽珠黃吹耳散即愈每瓶洋五角雙料一元舖分上海抛球塲南首河南路七號洋房廣東彭壽堂内懸上海縣告示爲記近多冐名仿售幸勿受愚各埠託辨必須由郵局另函通知爲禱○郵票不收 
[經理處上海仁記路二號文達羅洋行]  
好立克麥精牛乳 
最無補上飲食料品 
本公司所製之麥精牛乳久已馳名各國最宜於老年氣虛血衰之人並小孩體弱肌瘦以及仕宦紳商旅行之用因其能補血益氣强健筋骨乃乳膏中之魁首也　光顧者請認明牌記幸甚 
[古今第一婦科續嗣容易降生丹]  
京都天寶齋○婦科種子仙丹○服後受胎極速○如不信者有法可試素未生蛋之鷄餉以此丹半月後蛋自生矣虛言欺人罪我惟天 
夫婦人固無不育之理不育者即有病也然病多起於月經月經不調則非受孕之光氣血不和必致經候失常諸恙所以漸生也續嗣勢所必難也凡經水不調前後無常或腹痛躉積或崩血過多或傷於七情致墜情志或感及風寒致損營衛或體虛盜汗不止或血枯面黃肌瘦及白帶淋漓胸腹脹悶五臟虛損子宮寒冷動情即洩受而復出等症此皆體虛血虧所致故種子之難所由來也此丹係葉眞人所傳能調和婦人衝任之血平定肝鬱之氣去瘀生新開鬱解悶煖宮止帶聚精旺血固本調經有却病壯體之功凡婦人望子者苟能連服一月中途不間斷無不應手而得素未生育之婦服後一舉成孕晩年經斷血枯常服且能育子旣孕服此產必雙胎眞婦科聖藥種子仙丹也每料一斤價洋八元半料四元起碼二元閨女孀婦服此恐產無父軟骨之子切忌切忌幸勿輕視○另有參茸海狗腎扶陽種子衍慶丸專治男子陽痿精衰立服則奏奇功雙料每兩洋二元單料每兩一元○眞烏骨鷄白鳳丸每洋五粒○遠埠函購須托郵政局最妥信局屢次作弊上海二馬路中市西鼎新里石庫門内交易京都大寳齋啓 
[怡德洋行廣告]  
啓者大瑞典卽SWEDEN著名之第騰廠B·DIEDEN精造之油光紙及各色紙張紙料行銷已久東方各國遐邇咸知並頂高之樣條鋼板鐵支鐵板曁各色蕩磁器具以及各種機器雜貨等項無不工堅料實具價極相宜今在上海歸本行獨家經售俻有各種鋼子樣圖以便請臨閱視如蒙　仕商賜顧請移玉至五馬路五號小行自當格外克已以廣招徠此佈 
[濓製戒烟自治丸]  
普天下戒烟丸者其方藥品不一然能絶其眞癮者十無一二則可抵癮故呑丸而癮不發停丸而癮復來惟服此種抵癮烟丸久服癮積更厚烟蟲加增百病叢生殊屬可危有志戒烟者宜服濓製戒烟自治丸爲最妥不問其人癮染歲月之淺深老弱之强壯自能照常吸烟無須顧忌每欲吸烟一次呑丸一次惟藥性一到欲不戒能自戒欲不治能自治甫逾五日便覺吸烟無味一錢之癮減至五分至十天包可戒盡一二兩之癮照此類推再服絶根善戒久呑代癮戒烟丸極難除袪代癮烟丸者同上戒法皆可奏效如斬草除根之妙自始戒至於絶癮毫無所苦亦無他疾之患最奇者非但數十年老癮盡去且喜精神振作飲食倍進勝服參茸補劑屢試屢驗有志烟界同胞烈心决計戒烟一試知之欲思戒烟吸烟有味心憶二難勿必購服烟癮一錢服藥一瓶癮大照加每瓶一元每打十元　總發行所上海五馬路廣濟祥　經理處揚州敎塲南首中美公司　岳州乙海春大藥房　蕪湖大英大藥房　漢口乙海春大藥房　長沙乙海春大藥房　沙市乙海春大藥房　宜昌乙海春大藥房　南京坊口大英大藥房　天津估衣街中英大藥房　寗波中日大藥房　寗波中英藥房　朱氏蘭臺局謹啓 
[錦隆洋行賠欵迅速]  
啓者日前華比棧失愼敝廠堆存絲繭被焚幸托董君蓀純保有火險元三萬兩今照棧單出貨除過如數賠足銀二萬九千四百三十六兩九錢四分足見該行買辦　　君子乾等售實相孚特此鳴謝　同協祥信記啓 
[上海老永和紹酒棧開幕廣告]  
本棧創設越東已歷三百餘年所製佳釀名播全球久已膾炙人口無待贅陳茲者廠棧所製眞正金三星老牌官禮純釀花彫發售此酒製自三十年前該酒每　二百餘斤之譜今特别改裝洋瓶零躉銷售至於質之濃厚色之清冽香之芳馥味之馨沉遠勝他家花彫十倍最妙者他酒每値三梅三伏味必改變而此純釀花彫可保永久如舊謂余不信請當試之方知言之不謬也售價每大瓶大洋三角並備西式房間特别清潔以供　商學諸君之雅憩兼自運牛莊高梁天津茄皮及玫瑰虎骨木瓜等各種藥酒均選貴重藥品精製而成今於月之望日開市凡蒙賜顧三日内一律照本發售以副　高懷惟刻下旨酒難得佳釀莫求倘有癖嗜靑蓮者務請　遠臨四馬路麥家圈口並認明三星老牌商標庶不致悞 
 
 

Page 30

 
 
   
 
 

Page 31

 
 
   
 
 

Page 32

 
 
   
 
