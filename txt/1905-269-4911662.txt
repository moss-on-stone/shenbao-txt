# 1905 - 269 - 4911662

 

Page 1

 
 
[美國李佳白先生演說中美之睦誼及如何改良美國苛待華人之法講義代論]  
　　維月之二日美士李佳白先生在尚賢堂開第二次講期演說中美之睦誼並提議工約改良美總領事羅思治君列首座先起而言曰以余見觀之中美之睦誼今猶昔也我美人歡迎中國士商之意迄未稍减也李佳白君以我美人而久居中國於兩國情形皆所深悉今日之議當能爲兩國進一籌願聞其詳語畢李佳白先生曰余今日開講之宗旨一秉至公兩不偏袒諸君子不我遐棄惠然肯來竊願一言爲諸君告夫中美歴來邦交之厚固環球所公認亦兩國所自許者也惟自去歲至今華人皆曰美國非我友也美人待我同胞至苛也其對於我美人之感情殆稍稍衰矣雖然是殆未平心而論耳不觀來華之美人乎立學堂以 
 
 
 

Page 2

 
 
代興敎育創醫院以保全生命設敎堂以勸人爲善耗費以千萬計其欵皆在美國募集非出之中國也若華人之在美者每歲所得悉數匯回中國未聞以母國之資財用之於他國不更觀三十年前在美之中國游學生乎我美之士大夫待之以上賓之禮若來華之美士則僅窮苦小民與之往來酬酢直至近五年間始有縉紳先生拆節下交者此皆論華人與美人之交誼若美政府之於中國則又何如往事具在請歴舉以證之同治七年美國駐華使臣蒲安臣君任滿將歸中國政府以其爲人秉性眞摯辦事和平因　派隨同大臣志剛孫家榖赴美立約（中國遣使泰西實始於此）蒲君贊襄擘畫勤勞卓著卒成和好之盟西人士至今猶稱道之此其明證一也中日之役中朝遣故相李文忠公赴馬關議和特以重金聘美人某君由美來華爲顧問官而李和平日信任之美人某君亦竭誠相助駐紥中日兩國之美使復居間調停和議告成美人之力實攸賴焉此其明證二也拳匪之亂各國兵艦之在大沽者群欲發砲還攻美水師提督以謂中國尚無宣戰明文獨創異議及聯軍入都後美總綂復誡諭前敵將士以使館之圍旣解毋庸派兵再往各處搜捕餘孽美兵隊在京城彈壓地面保護内城與居民相處無間言此其明證三也庚子賠欵各國皆爭用金惟美總綂允中國用銀之請並以中國財政支絀願發還二十兆以紓其困自日俄開戰後美外部備文照會各國明認中國之中立並約各國保全中國之土地此皆近事之彰彰在人耳目者此其明證四也今者華人以我美有苛待華工之事遽與向所最友善之美人大相反對　欲考察其實情則請先述關於此事之條約當光緒六年美政府以在美華人之數已及三十萬恐於境内治安有所妨礙特選派專使三大臣來華與中政府商改前約定人數以三十萬爲額不得再增年期以後定十年爲限華工於限内不得再往美境復以鴉片爲中國一大害特同時議定美人不得在中國爲此項贸易以盡報施之道美固未嘗但知有已不知有人也且綜計我美人數約八十兆而華工人之在美者已得十萬中國人數共四百兆以比例之法計之美人在華應得五十萬華人之所厭煩者爲敎士設一旦其數驟增試問華人能漠然　之否乎未完 
[派兵嚴防宮禁北京]  
　　八月二十六日出洋五大臣遇變一事風　大政府諸公頗爲憂慮昨經各大臣會商現將頤和園宮門内外以及園墻等處加　精壯衛兵防守軍機處曁慶邸府第亦飭兵隊來往梭巡嚴查甚緊近日軍機大臣退朝散值均有小隊護送回第以防不虞（龍） 
[大員嚴防刺客]  
　　自二十六日出事以後京津大臣互相戒備各衙門查問嚴密且以後不許攔輿逓禀耶有含寃重大之事亦須逓禀於戈什卽使有工程亦必工程人員檢查後方許動工以昭愼重聞此種舉動皆因有刺客不止一人之謠也故閱視大操尊貴大臣恐未必親往錄天津日日新聞 
[豐臺車站亦有炸藥北京]  
　　二十六日五大臣火車受驚一節屢誌前報兹聞此日有貨車於正午北京開車抵豐台車站附近偶有炸藥在其前面轟然炸裂於是停車幸得免災揆其情形殆似安置炸藥於鐵路一俟火車過其上即觸機炸裂亦可以知其用意之周到與其關繫之大矣錄順天時報 
[電商查禁留學生結會并驅逐孫汶北京]  
　　前外部因車站之變特發長電致駐日楊使略謂學生中如有結黨立會作謠生事卽行嚴爲禁止並飭轉商日本政府務將孫逸仙驅逐出境云（月） 
[車站無主屍身决是兇犯北京]  
　　昨報載無人識認之屍身恐係兇犯兹得京中確信謂犯人在專車内於爆發之際已遭慘死其死狀自腰部而上殆無完膚頭已炸碎右腕亦脫就其傷勢按之犯人必當隱炸藥於帶下其意在將見機而作置炸藥於榻下然預先安排車内之際炸藥被觸轟然爆發也（月） 
[五大臣遇變餘聞北京]  
　　本月二十六日出洋考查政治之五大臣遇變一事已散見各報兹由西探詳查車中烘斃之屍確爲施放炸砲者其年不滿三旬决非下等社會之人並云係在花車内夾壁施放此人係懷砲而入所炸不及十分之七該屍雖經用藥水浸灌並懸鉅賞至今尚無人前往識認並聞端中丞因驚耳爲之聾目爲之朦前日召對多半未能覆奏是以少時卽　薩部郎因受驚駭又痛子死亦經發狂又聞前日順王請假五日亦係在車站送行面部受傷之故錄天津大公報 
[仍催四大臣出洋北京]  
　　紹商丞傷勢過重擬留京調養不欲出洋現政府仍催澤端徐戴四大臣速訂期起程勿因遭變阻行貽笑外人云（月） 
[端戴兩大臣奉命考察軍政北京]  
　　考查政治之端中丞戴侍郎均奉命至德國後詳查該國軍政並飭於各國演操之時細心參閱以備考核（日） 
[徐侍郎已入值軍機北京]  
　　徐菊人侍郎已於上月二十八日再到軍機處入值大約出洋之事須再請訓後起行也（日） 
[請究火車美兵驅逐華人電]  
　　南京督憲鈞鑒美兵搭淞滬火車驅出先乘華人復旦公學敎員王人被辱已面告美領查究并逹袁道乞電外部照美使約束并定洋兵登岸乘車章程以維路政復旦校董袁希濤上海各學校學會公叩歌 
[附錄袁君致滬道函略]  
　　初四日上午第一次火車自　開淞復旦公學敎員李登輝張汝舟張汝楫三人搭二等車已先登車突有美兵數十人續登見有華人驅令出車李君等操英語申說并 
 
 

Page 3

 
 
招車站人向論該美兵用强硬力折斷李等手杖一枝强驅下車不得已由車站人引至頭等車乘坐到淞下午李君至滬自詣美領事陳明并指認最爲恃蠻之兵係美國兌爾滅魚雷艇之惠爾生請究美領事允爲知照兵官查辦竊查洋兵大隊乘坐火車欺侮華人層見疉出春間濤已將在三等車目睹情形告知鐵馬路總辦沈觀察設法加車預防肇事兹又在二等驅禁華人乘坐更出情理之外同人均爲髮指已電逹南洋請外部照會美使約束并定洋兵登岸乘車章程以安地方而維路政（外） 
[浙撫不允雲南鐵路在甬招工杭州]  
　　雲南鐵路總辦勒泰偕上海法公廨譯員蘇烈君日前赴浙拜會浙撫聶中丞欲至寗波一帶招取鐵路工人中丞答謂甬人俱以耕田捕魚度日且多赴滬就業之人生計裕如無須遠役以是不允（古） 
[俄人欲再改恰克圖約要索權利北京]  
　　俄國現欲將一千七百二十七年與中國所定之恰克圖約再爲改定已命駐紥北京之俄國代理公使與中國政府嚴商其要欵則欲中國於蒙古新疆伊犁等處許俄國擴張貿易商務及開礦築路亦許俄國有自由權又從俄至京之行商人數許其年年加倍併許其派巡警兵任意來往云云（日） 
[英使照會外部催訂蘇杭甬鐵路正約原文北京]  
　　爲照會事光緒二十四年九月初一日大清督辦鐵路公司大臣盛奉總理各國事務衙門咨准與英商怡和洋行代英國銀公司商訂造辦鐵路由江甯省之蘇州至浙江省之杭州及甯波草約章程在案該約第二欵内載草約章程將來訂立正約仍當與嗣後商定核准之滬寗鐵路正約章程一樣等語此滬寗鐵路正約光緒二十九年五月十四日奉旨後閏五月十五日畫押簽定查銀公司現旣願商定蘇杭甬鐵路正約本大臣應請貴政府派員與該行代理人卽行議商是爲切盼須至照會者（光） 
[外務部照復英使催訂蘇杭甬鐵路正約原文北京]  
　　爲照復事光緒三十一年八月十八日接准來照以銀公司願商定蘇杭甬鐵路正約應請貴政府派員與該行代理人卽行議商等因前來查興修鐵路有無窒碍應由該省地方官查明方能商議本部現已咨行各省該地方官詳查俟查復到部再行照復外相應先行照復貴大臣查照卽希轉飭該公司可也須至照會者（珠） 
[外務部咨浙撫查蘇杭甬鐵路文北京]  
　　爲咨行事光緒三十一年八月十八日接准英薩使照會内開光緒二十四年九月初一日大清督辦鐵路大臣盛奉總理各國事務衙門咨准與英商怡和洋行代英國銀公司商訂造辦鐵路云云等因前來查浙省鐵路現經紳商設立公司自辦以杜外人侵佔惟蘇杭甬一路業於光緒二十四年與英公司訂立草約該約第四條内載以上草合同先由督辦大臣畫押俟會商撫部院如有地方窒碍之處卽行更正仍俟訂正約時卽行會同入奏等語是地方如有窒碍本可由地方官聲明指駁設法更正相應鈔錄草合同咨行貴撫查明有無窒碍情形聲復遵部以憑照復该使可也須至咨者（巨） 
[杜絶外人干預錢債詞訟紹興]  
　　餘姚奸儈黄秀甫即維森向以販花爲生近因虧耗倒欠鉅欵已由錢業禀縣押追旋有日商赴署請保陳雲丞大令堅持不允恐其往省要求啓外人干預内地政界之漸故卽錄案通詳略謂據雍大等錢莊呈控黄秀甫即維森經營囤貨借欠各莊洋一萬四千八百餘元屢討不採當經提訊供認屬實延不邀理雍大等莊控奉本府批飭嚴追忽有日本商人志户茂一執持游歷護照來署面遞律師函件以黄維森歴在甯波江北岸日信洋行經辦代採棉花請暫予保釋卑職查黄秀甫係卑縣南城人氏向在本地經營前次提訊並無供爲洋商辦事此案又係華商控華商自應聽地方官追辦不待洋人干預當向該日商婉辭覆絶仍按約妥爲保護出境惟該日商並律師現復疉函不已難保將來不上陳憲轅致成交涉故特照錄先後函件肅泐禀呈云云（才） 
[太后擬開遊園大會]  
　　初四日北京電云皇太后擬於重九日開遍請各國欽使及内閣大臣在頤和園開一游園大會並於次日再請各欽使夫人同時宴會蓋欲藉以厚列國之邦交而祝和約之成也譯字林報 
[軍機大臣會商各要政北京]  
　　聞政府人云軍機大臣近日會議事件探詢係因擬議改革官制變換服色及欽派出洋大臣啓程各項事宜惟所議非常密秘其中詳細情形未能盡悉（皇） 
[那相國不願當軍機大臣之任北京]  
　　那琴軒相國前有入軍機之說現探詢政府慶邸曾擬保其在軍機大臣上行走惟那以外務部工巡局步軍統領及政務等處各項兼差事務繁雜關繫甚重實屬不暇兼顧已善言辭謝云（帝） 
[陳璧有補浙江巡撫之說北京]  
　　前商部侍郎陳雨蒼因鐵路之事與慶邸衝突頗爲不洽是以調署户部現在陳已竭力運動慶邸似有轉圜之意並擬保其補授浙江巡撫惟未悉能邀兩宮俞允否耳（官） 
[崧蕃意欲乞休北京]  
　　新授閩浙總督崧蕃前因政體違和兼之沿途跋涉迄未大愈自到京後屢經延醫調治雖漸痊可而起止未能如常昨與政府某大臣談及自以病軀衰弱誠恐難勝重任擬議引疾乞休俾得安心靜養云（師） 
記者按東報則謂崧制軍已奏請乞休其摺稿卽於日前由白雲觀醫院内繕發 
[奏准派楊士琦帮辦京張鐵路北京]  
　　直督 
 
 

Page 4

 
 
袁宮保奏稱現籌辦京張鐵路該路係中國　辦所有工程一切事務殷繁當調商部右參議楊士琦北來佐理擬請旨派爲帮辦京張鐵路事務該員仍可往來京滬兼辦輪船電報兩差已奉硃批商部知道（露） 
[滬寗鐵路電商廢約北京]  
　　光緒二十四年與怡和洋行所訂滬寗鐵路之約已經七年應遵原訂合同廢約刻由江督電達外商兩部商議立約合同之事（月） 
[奏准贛州銅礦擬將開辦江西]  
　　贑州府贑縣壠下洞銅礦苗甚旺聞前江蘇候補道陳觀察際唐禀明兩江督憲周制軍請爲開採稱與日本礦師石井八萬次郎詳查勘明出苗甚旺銅質甚佳可作銅圓之紫銅且附近産煤甚多可免遠道購煤煆煉該礦近接水道輸運不便祇須先購機器將地面掘深方能定其出苗之一定成色試辦之費需銀六萬兩左右工程亦須十四月告竣將來在該礦表面所得之自然銅亦可值銀三四萬兩所虧不致過鉅當由制軍奏准咨行江西安徽巡撫札飭贑皖銅圓廠各提撥試辦經費并飭寗蘇銅圓廠一併撥費試辦將來出有紫銅分運四廠應用以免利源外溢惟觀察新簡山西冀寗道不知能暫緩赴任辦成此事否（可） 
[皇清政要將次開辦北京]  
　　政府因迭經臣工條奏請辦官報前曾由政務處議覆名爲政典紀要現在張瞿兩尚書擬仿照日本官報及英國藍皮書兩種參酌試辦大約不日當可揭曉矣（盈） 
[江蘇錢漕兩誌蘇州]  
　　徐士佳待御奏請振頓江南錢漕已誌前報兹悉原摺刻已發交到蘇陸春帥現在籌　此事極形秘密想日内當可覆奏○蘇屬白銀價向來每兩極巨不過二千二百文上月蘇省實缺某縣運動三首縣籲請加增銀價適値效述堂方伯奉旨開缺叧補簡用故此議不能實行（榮） 
[戮斃印人案上海縣不允蒞廨覆訊]  
　　印度人開力在福致里爲甬人王阿狗戮斃經上海縣汪大令臨廨會訊各情疉詳前報昨日關司馬接英副領事德爲門君照會此案訂於初七日仍請汪大令蒞廨覆訊正欲備文咨照又接汪大令來函略謂此係華人命案應將王阿狗送縣訊辦司馬因據情照覆英領事定奪（機） 
[續湯壽潛劉錦藻浙江全省鐵路議略]  
　　（十一）撫帥聶已允派相當學生數十人往日本鐵路學堂學正科高等速成三科逐年歸國以備路工之用俟正科畢業除派管路工外卽於鐵路旁近之地自開學堂期較省便（十二）本公司係遵商部奉定有限章程辦理以後倘有意外虧折損失等事照商律二十九條辦理儘公司所有産業分抵絲毫不涉附股者之事（十三）本（公司仿通例一年兩結六月底止爲前半期年底止爲後半期每期將帳目總結一次登報徵信凡一正股以上之股東均印送一份（十四）全浙之事固不能家到户曉總明各府州縣均得與聞擬以現章請撫帥排遞各府州縣官請會同各該屬公正紳士殷實商户迅卽會議約略能認股分若干章程是否妥協據實函覆本公司遠處綂以九月終爲限以便呈請商部核奏本公司杭滬住址登報聲明（十五）不問股東非股東凡我浙人確有辦工集股良法儘請賜函條示謹當擇善而從（十六）京官留學擬各勸其鄉之人藉破固陋更擬以白話演說鐵路之利附股之益風水之附會分散各府州縣以開風氣而免阻撓（十七）鐵路例得附電報德律風俟援辦時另訂詳章（十八）本公司倘需護路兵勇自當遵路章二十二　辦理惟聲明須受本公司約束未完 
[日本大火]  
　　初四日東京電云昨晚忽有大火焚毁軍事房二十處損傷之金錢除官費不計外約耗日金五兆元 
[日報論俄德聯盟事]  
　　字林報接初四日東京電云日本某報頗以俄德聯盟之成爲可慮謂其事成後衛護之力當勝似英日之聯盟云捷報云英日續盟可得筦理東亞之結果 
[哥侖比人之短見]  
　　初四日倫敦電云英屬哥侖比人雖亦稱頌日本人之剛毅且表同情於英日聯盟　對於遷入亞洲之意志仍未改變反對日本律例之會尚須續行組織 
[破沈之法艦]  
　　初四日倫敦路透電云正月間在東京海灣停泊之法兵艦塞蘭號現已破裂爲二該艦　英金一兆磅 
[南方之綿花]  
　　初四日倫敦路透電云墨西哥海灣近有極猛裂之風潮毁損棉花地不少譯字林報 
[蘇彞士運河消息]  
　　初五日倫敦路透電云現有郵船三十艘專俟蘇彝士運河開通後開駛目前所有郵件皆用拖船載往山特海口 
[華盛頓歡迎美總綂之盛觀]  
　　初五日倫敦路透電云美總綂於日俄和約告成後初至華盛頓時美人之羣集稱賀者有十餘萬之多此種歡迎之盛觀曰林肯從未之覩也 
[法總綂開會]  
　　初五日倫敦路透電云法總綂近在巴黎特開國會提議重要事件譯文匯報 
[栢林機器廠停工]  
　　初四日柏林電云此處機器廠業已停歇工人三萬名而以廠中之火工繼之街車之往來現已斷絶 
[意首相回國]  
　　初四日柏林電云意大利首相鐵湯納與普魯親王已會議妥洽取道堡尼回國 
[魯森博士之行蹤]  
　　初四日柏林電云德國簡派會議摩洛哥事件之代表魯森博士於未至拔登拔登以前在巴黎法總統接見時德欽使亦在該處譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
布裁縫機器 
 
 

Page 8

 
 
   
 
 

Page 9

 
 
[方伯啓行南京]  
　　江寗藩司黄花農方伯旣缷篆恐官塲祖餞於八月二十六日黎明登程後始遣丁分投督轅及各署局辭行至於方伯此去或卽航海北上抑先暫歸東粵再行由粵赴都甯省宦途中人均無知者蓋行蹤殊形秘密云（平） 
[觀察晉省安慶]  
　　上月杪蕪湖巡警總局鄭道炳勛膏捐緝私局童道祥熊皖南營務處喬道聯寳均先後晉省禀謁各大憲不知有何要公也（詩） 
[考試仕學館南京]  
　　江寗仕學館係署督周玉帥所設以供在省候補道員研究政治之所附設於課吏館中其科學與課吏大致相同蓋以道員職位較尊未便與州縣佐雜共學一堂故另設仕學館以示區别定章春夏秋冬四仲月由江督大考一次兹届秋仲經玉帥於八月二十六日親自到館命題扃試（章） 
[投票公舉校長紹興]  
　　越郡官立學堂辦事敷衍屢受學界切責現會稽小學堂校長沈桐生君因與學生意見不合中秋後自行告退俞振巖大令即囑十紳用投票之法另行公舉王子餘君奈王君刻已擔任女學校曰話報體育會印刷局等事務繁劇不克兼顧旋又公舉壽孝天君承乏壽君尚在滬江調查學務現已公電敦勸速返矣（潔） 
[捐費振興小學九江]  
　　湖北候補道孫詞臣觀察廷林捐銀一萬兩以助德化縣小學堂經費縣主賀少九明府與監學羅孝廉及紳士等議添號舍二十間加學生額十六名客籍四名添聘地輿格致敎習各一員該學堂可望日漸振興矣（立） 
[甘泉縣創設四區小學堂揚州]  
　　甘泉縣篤材小學堂設於新城舊城則尚無小學兹聞白大令以科舉旣停小學堂尤宜多設因准郭蔭勛等禀設東西南北四區初等小學堂之請立卽照會學務董事何紳迅卽擬章籌辦現悉已擇定地官第西牌坊巷爲東區磚街口引市街爲南區舊城太傳街西爲西區盛世巖關爲北區公請大令爲四堂總監理另舉沈明經昌啓爲堂長學生取九歲以上不收學費昨日大令已出示招集矣（化） 
[女子觸電紹興]  
　　越郡於上月二十八晚風雨交作雷聲大震題　内香橋堍之陳姓女子起床關閉窻户不料被雷聲震跌階前觸電而死聞女年十八歲素稱和順兹偶觸電而觀者咸謂其忤逆慝惡所致不亦寃乎（貞） 
[盜刧信船蘇州]  
　　協大順成蘇班信船由杭硤至禾於八月三十日由禾至蘇行至黎里過夜被盜劫掠一空該兩局洋銀貨物約值三千左右現已投吳江縣禀請查緝矣（　） 
[擬用新法改良江綢鎭江]  
　　某商因江綢一項銷路悉在北五省東三省偏僻之處若通商大埠鮮有以此製衣者良由花色不新綢料太簿所致爰擬購置東洋提花各機器預備改良云（言） 
[水師學堂榜示招覆南京]  
　　水師學堂招考三班學生業於二十日起至二十四日止逐日排考錄取一百四十五名榜示曉諭准於本月初五日早九點鐘到堂覆試兹將姓名錄後 
王壽庭姚恩晉朱肇昌翁螽周家駒蘇文勝陳鐸范惲桂陳嘉賓朱憲章張作儀傳文華劉慶龍翁炳貞姚炳文蘇偉鄭春澤蔡慈航陳弼張增壽朱文炳馬慶雲繆葆元單懷玕杜汝常解祖恭包鎔陶國鉁朱志復陳漢銘于毓清黄景蕃曹國樑陳鏘陳江柱陳昌秦增源初翼祖王光梅杜光暹賈端愼祁衡梁繼德童祚長周超陳松李熊杰沈作梅周爵黄承貺聞式祖邱徵善鄭體慈方光祖周雲龍卓鑄華玉楨姚介富顧耀史國賢曾聿修王崇毅曹澂江兆清董修袞王藻王衡韋廷傑孫灝黄恭威丁國忠封慕孚陳有根沈同衍楊思永湯憬薩福鏘丁善之張保康范學湘方利葛俊鄭復徐承瑞景綬陳龍徐建林筠鈕長慶郎昌熾王漢鄭庠林藻劉建超周文銳黄德元貝善錡殷敏馬德驥陳鼎燮楊道生曹康圻潘起鯤蘇文凌榮熙葉梓吳宗永王鵬翥張枚任治龍蕭鞠生張汝玉吳斌袁晉何承惠劉寳第阮國賢徐奇熊余福蔭張承愈譚傳　陶承澤盧文湘張文註章必科王錫華王拱端强星南甘受質魏以仁崔燮高錦袁德宣錢起張正紀姚良臣江逹項長齡戴斌毛邦燕蔣本福凌榮培崔亨陳作謀繆浛（雲） 
[滬江官事]  
　　候補道沈期仲觀察佺昨日由蘇來申到道拜會○製造局提調李玶書明府江蘇知府李吉五太守前晉前兩江營務處江寗候補道陶觀察森甲昨亦到道拜會○警察總巡朱森庭明府昨日由蘇公畢回滬到道禀知並定今日分赴内外查勘垃圾（即） 
[豸節將臨]  
　　江蘇臬司效述亭廉訪因公不日來申故本縣汪大令飭差預備迎迓（即） 
[製造局紀事]  
　　製造局總辦魏觀察近接江督周玉帥電諭略謂嗣後局中購賣物料等件如滿銀千兩之數速即電禀核辦○江督周玉帥訂定日本技師石藤丰太郎君來滬敎習無烟火藥局製造各事迭紀本報兹悉石君現將前有工匠一律發回原廠以後如有應用聞當再行選取（遣） 
[警察定章告示照錄]  
　　昨日上海縣兼警察總辦汪大令會同總巡朱明府發出警察定章告示一道照錄於下一各店鋪櫃檯欄杆一切器具物件永不准裝置門外一竹木缶石有碍行人之物不准任意抛置門外一城内街道狹窄對街屋簷咫尺之近凡遇失愼每易延及自後翻造房屋須照舊址收進本尺二尺以防不虞一房屋年久失修勢將坍倒者房主即時翻造以免壓倒傷人之險一街弄里巷行人來往絡繹不絶非空地市場可比不准擺攤設擔攤曬一切貨物及攔街曬晾婦女污穢衣件一集欵修葺街道所以利便行人免高低不平踏滑傾仆之苦店鋪居民理應隨時愛護不負興修之苦心乃鮮魚菜蔬水果剃髮麫飯粥等店將水任意傾潑以致新砌之街仍復衝刷成潭隨修隨毁卽責令各店内做一倒水陰溝不准倒出門外並不准將糞桶洗衣等水隨手傾倒一垃圾准上午十點鐘以前傾倒不得逾時並　秋間不准將西瓜皮蘆粟殻隨處蹧蹋一翻造房屋必有破磗碎瓦泥灰石片等物此項並非垃圾卽責令造屋之家隨時雇人挑除一城内泥墩甚多墩旁即係街路自後不准在泥墩上傾倒垃圾瓦礫等物免致繼長增高坍缷礙路一小便處所已次第安設無論何人不得隨地溲溺一小便處所不得傾倒垃圾及大便蹧蹋一本地乞 
 
 

Page 10

 
 
丐及江湖流丐向由各店鋪出資歸丐頭收發其數甚鉅自後無論朔望常日均不准入城沿街索討卽責令丐頭在各城門外守住逐（卽） 
[勘量河道]  
　　南市護城河及肇家浜一帶河道現將擇期開濬前日河工董事秦君會回滬軍營綂領龍鎭軍及留防營隊官袁魏兩副戎由小東門起勘至小南門外外倉橋止將各河身測量一週而返（遣） 
[大令騐屍]  
　　英租界山西路楊源昌絲綫店傭婦孟尹氏前日因病倩王媽媽替工二日氏即稍愈仍回服役因失銀飾等物疑王竊去王聞忿不能平立購生烟吞服迨至覺察急送仁濟醫院療治奈受毒已深不及施救半途身死當即車至捕房捕頭飭送斐倫路騐屍所安放昨命三圖地保唐全坤投縣禀報汪大令於五點鐘蒞騐經仵役喝報手指並不青紫似無吞烟痕跡恐係生前因病所致大令著塡明尸格給棺收殮孟尹氏並無威逼情事從寛開釋 
[自縊免騐]  
　　小東門外源興飯店學徒徐富元前晚不知因何用帶自縊於該店屋内店主當卽投報捕房協同包探地保報上海縣請騐汪大令適有要公委主薄孫立幹少尹於前日午後二點鐘蒞騐屍母舅王桂林投案禀稱外甥習業甫經滿師該店並無虐待情事委係自尋短見與人無尤可否求請免騐自行棺殮少尹准之飭具自行棺殮切結存案備查（索） 
[交保限尋逃女]  
　　蘇婦吳顧氏控沈協洲掯匿伊女前晚奉襄讞孫明府研訊氏供女名阿盤珠年十六歲與小婦人同傭於仁智里某姓家七月二十七日囑至菜場購物一去不返後聞甥女張阿大及姪女吳阿桂云及先後見其在沈所開之荳腐店内向索不睬因求究追質之陳阿大吳阿桂同供確曾目見女在沈處沈協洲供此女雖於是日來店留其午餐一次卽去並未住宿現在不知下落明府判沈交妥保限一月内帮同原告尋覓伊女交案訊奪（機） 
[查封絲廠]  
　　同和錢莊執事張吉生投道轅具控永大協記絲廠主裘小安欠銀一萬四千兩將機器抵押屢催不贖求請札廨發封備抵等情袁觀察准於日前札飭讞員關司馬查封詎料該廠已改換瀚記繅絲廠牌號並托名係法商所開因由廨差回禀司馬備文至法領事署　問經法代總領事查得該華商有影戤情事遂將照會封條一律簽字交差持回昨日該差李元禀明司馬至美界長康里將該絲廠機器發封並傳裘於今日到廨候訊（機） 
[女孩迷路]  
　　女郎阿娥不　其姓年甫十二前晚在途啜泣經一百七十一號華捕向詰據云出外購物迷失歸途因卽帶入捕房捕頭飭送公廨安揷値日差據情禀知關司馬奉飭暫留本廨俟訊供後核奪（機） 
[上海縣案]  
　　三林塘巡局函解種阿妹控潘關生等搶醮一案並洋十元到縣當晚奉汪大令訊究種供本月十六夜潘關生叩門擁進十餘人將寡弟媳李氏拖去祇潘與姜小弟徐阿秋及在逃之莫福生四人認識天明時潘來出一婚據勒令簽押並洋十元抛在桌上小的不願簽字將洋呈控巡局拘獲潘及姜徐二人求究潘供種與伊婿潘海根曾言及李氏欲圖再嫁小的故偕徐樹根與拖老二爲媒說定身價洋八十元改嫁施姓十六夜將李氏抬往施家天明倩人書就婚據並付洋四十元其餘四十小的與莫及潘海根各得十元姜徐各得五元大令謂莫等非媒何以得洋喝掌頰四十下質之姜小弟供並未同往大令喝鞭背一百五十下又喝徐阿秋鞭背五十下始供俱由關生邀往每人各分得洋八元潘海根供並無託令爲媒及分洋之事大令判種交保兩潘及姜徐等均押候復究○蔣奎榮控媳叔徐貴榮與趙遇卿誘媳徐氏逃匿等情由差查提徐氏到案訊問氏供六月間回母家醫病歸後被夫痛毆逃至姨丈趙遇卿家不便久留送至天竺尼菴棲身月餘奉提到案是實菴尼遣徒阿德投求追償飯資大令當堂給洋兩元判徐氏發堂候傳其夫具領○諸榮定闖入俞家弄梅姓家中圖竊被獲扭送南局解縣訊究諸供欲向該處左近陶某取所畫之單條四張誤入梅屋不敢圖竊大令判收押候查（即） 
[會訊齟齬案已奉道批]  
　　會審公廨襄理讞員孫耳三明府與英繙譯寳述德君會訊妓女張菊仙一案齟齬經明府商之關司馬將情禀詳道憲袁觀察核示各節已詳本報兹悉已奉觀察批示照錄如下禀悉候據情照會租界領袖領事並分致各國總領事一體遵照可也仰卽查照繳（機） 
[局事紀略]  
　　陳阿二張阿才串竊四明公所後面朱姓家金飾等物由工程局包探拘獲昨將贜物吊齊解請帮審黄二尹提案訊供屬實判各責一百板逐出贜候失主認領○無賴陸阿毛前晚在萬裕碼頭設賭誘人被二十三七鋪局員汪二尹查獲帶回局中訊責一百板本應送縣究辦姑念苦求寛免○小販王錦初欠南市裏馬路寳成水菓行貨洋一百餘元圖賴不還前日被行夥途遇扭控工程局押候訊究（遣） 
[英美公廨早堂案]  
　　流氓秦阿金前晚在四川路轉角攫取婦人汪金氏金挖耳由六百六十七號華捕當場獲住贜已抛失昨晨解廨請究讞員關司馬商諸美安副領事判押捕房兩月罰作苦工○東洋車夫陳六雲前日在南京路狂奔將某洋人馬車坐身板撞損由捕拘究中西官以各有不合判從寛斥釋○周二度竊翁龍記曁其叔周嘉加之烟槍烟袋等物由探錢榮堂解辦判押捕房兩禮拜○扛夫顧阿戴周阿德曾木郡曹阿福曹阿二等五人狂喊違章由捕拘辦判各枷示一天○張阿玉竊謝從林銅器俞桂林竊胡生財衣服由探吊贜解　判各責一百板開釋○妓女謝梅卿由龜奴張阿金肩負應局經捕拘入捕房當　存洋十元保出昨晨臨訊未到判將保洋充公○馬夫王阿春違章在馬車磕睡由西捕拘辦判罰洋五元充公○俞吉甫在蘇州河畔强曳船客違章拘辦判罰洋四元充公○鄉人張六高在虹口新菜市塲竊魚販張桂生木盆一隻由捕拘究判戒責五十下開釋（機） 
[法租界捕房發落]  
　　法讞員陳楚生大令昨日傳諭捕房包探及辦差紅禁人等自本月初五日始所有按期發落改爲下午二點半鐘○王阿福竊擺鐘一架衣服數件由失主顧茂生報捕拘訊陳大令判責二百板在案昨日命照斷發落贜交失主領回完案○林恒業竊太古棧白糖陳玉林竊楊姓家衣服亦飭照斷各責二百板原贜分給失主具領○陳巧福在城河浜竊洋貨攤上之水漬羽紗一疋爲失主拿獲送究大令判枷號一月期滿責釋○陳阿福竊洋傘衣服金阿根竊皮夾玉鐲表練大令判陳枷一禮拜期滿責放金責二百板斥釋○沈忠文在長江輪船竊　客鋪蓋衣物爲失主拘究奉大令判先行枷示十天期滿責釋贜交失主具領○馬德操竊王雙喜家衣服首飾等　報捕緝獲大令判責二百板斥釋（索） 
[美租界捕房事]  
　　昨報紀某西婦在小菜塲失竊皮夾一枚内藏珍物值價洋五百餘元一則兹由倪包探將竊賊馬昌林及馬妻瞿氏拘獲並在屋中搜獲原贜禀明捕頭飭押候辦瞿氏送女西牢押候歸廨訊究○江北工頭大富子賃居楊家灣前晚突被孫紅 
 
 

Page 11

 
 
桃糾衆多人肆行兇毆而去事後由旁人舁入捕房請究捕頭　予飭探查辦○馬夫朱德才駕車至吳淞路將陶步春小車撞壞由捕帶入捕房飭朱賠洋一元了事○馬夫毛阿德駕車至武昌路將錢徐氏之子撞傷亦由捕拘入捕房將孩送往醫院騐得　無大碍將毛從寛開釋（求） 
[蘇省官報]  
　　二十六日藩轅牌示照得署按察司經歴林道生病故遺缺查有候補縣丞李宗灝堪以酌委署理江陰縣金禀辭委辦兩江洋務局正文案兼江甯府幇審卽用知縣李世由禀謝請補清河縣缺縣丞李宗灝禀謝牌示委署按經歴事程福增禀謝奉委署無錫縣高橋司巡檢事劉炳禀謝奉委署南匯縣典史事從九謝品禀謝委署江陰縣顧山司巡檢事二十七日撫憲牌示八月初一日各廟行香文廟撫憲武廟藩憲文昌糧道太陽風龍神沈道天后風雲雷雨神陸道火神猛將首府呂祖總捕都城隍長洲府城隍元和都土地吳縣甲辰科翰林院庶吉士徐鍾恂辭行赴都知縣楊元勳夏輔咸均禀知交代省局今日開辦督轅牌示新選江西杭州鎭標左營守備鐵壽現已到省應即飭赴新任又徐州中營游擊員缺本部堂查有叅將賀勝嵩堪以署理江寗藩轅牌示阜寗縣劉德元丁憂遺缺查有候補知縣史式珍堪以署理二十八日辦理婁齊葑厘卡縣丞陳毓楠禀謝奉飭二年期滿收數分合比較均屬有盈照章留辦辦理虎邱厘卡縣丞白挻謝半年期滿比較有盈照章留辦委辦學務處差遣府經歴鮑秉忠禀辭赴各處查學二十九日知縣李輔燡請補清河縣兩江洋務局正文案兼江寗府幇審委員候選州同陸師畢業生盧世儀禀謝奉委管帶常備第二營差優等畢業生候選縣丞何翼然奉委幇帶常備後軍第二營差 
[認靈柩]  
　　啓者余每於大風後雇船向各懸山尋覔屍首入土埋葬今年八月初三日風潮大作較常更甚余又雇船尋覔適於定海岱山洋面之東墊山前有靈柩三口在洋漂流余船夥遂將靈柩帶回雇工擡至東沙角大嶺墩暫厝其靈柩曾刻有姓名字樣一題宗德豐靈柩一題　丕林之柩一題張門湯氏棟材字樣如有家屬親友認領遷葬請向定海岱山念毋鎭費恆昌新記醬園内費錫祺處便知落地特此聲明[  定海岱山費錫祺謹告]  
[杭州協德善堂經募南匯寳山川沙崇明水災賑捐第一次另登清單]  
　　朱啓楣爲養母許氏病故節省經懺費以祈冥福洋三百元能忍堂張洋三百元玉山尊三書舍新安汪紹叔各洋二百元高筱泉求孫病痊能忍堂張鼎記莊衆友三户各洋五十元脩已氏洋卅元之福堂洋廿元歙邑延陵氏補過子胡缄三歲寒堂季陳顯庭述古堂吳啓承堂周六户各洋十元陳霞起五元漱碧軒楊滸　芳各四元毛曰鮮三元徐蓉侶無名氏養花草堂三户各二元金台龔鈺山垂祜堂楊無名氏三户各一元共廿五户合洋一千二百八十五元[  上海北市絲業會舘籌賑公所施則敬抄登]  
[上海六馬路仁濟善堂經收咸有一德施醫贈藥一文愿册捐七月初十日至八月三十日清單]  
　　思善居氏陳厚　各洋廿元張姓麥慰庭葛虞臣各洋十元湧記煤號席周氏潘瑞泰陳芳榮曹小玉　立生儲　卿各洋一元森記洋三元楊玉崑堃記堃記堃記隱名氏沈　亭仝坤在楊玉崑各洋二元趙姓無名氏吳錫銓季高父各洋五元新安周氏洋七元堃記洋四元　姓小洋一角錢二百十文倪富慶洋二元四角隱名氏洋八元清芬堂洋六元謝廣梁小洋五角張雪記大香三斤高仲記銅洋三元吳烺生銅小洋廿二角樂善氏小洋五角銅洋二元九角無名氏銅洋三元十五角同復和銅洋八元十一角隱名氏銅洋四元五味和小洋一百廿二角共收洋一百四十一元十五角銅洋廿元一百七十九角　二百十文香三斤 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
