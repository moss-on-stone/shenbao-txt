# 1894 - 201 - 4907636

 

Page 1

 
 
[經策通纂續集出書啓] [  點石齋主人告白]  
經策通纂一書久已紙貴一時不脛而走天下矣其引周之繁夥體例之詳赡無煩贅言兹有浙東名宿及延陵君高足數十人竭三年力之攷正集之少備者補緝攷正成書百卷周秦諸子皆句梳字櫛編菟經學家攷訂之語如正集經史文例毫無遺漏又攷諸史藝文中古書之存書者皆詳述其大旨并板本之源流皆不憚遐搜又於金石門及東三省西域輿地爲加詳焉又加禁書目録一門以便多士知功令之當遵此外一一照原書部分補輯可謂絲髮無遺憾矣現付本齋石印其體製式様悉照原書想海内君子必以先覩爲快焉刻已印竣出書惟此書皆由脩儒辛勤纂輯面成卷牘並少於原書而成書較難採輯更難不准翻刻願諸君弗與寒士爭此區區焉此啓 
[新印徐氏十三種告成] [  圖書集成局啓]  
吳江徐靈胎先生雍乾時才子也精於醫理與姑蘇葉天士齊名而又天分過人於書無所不覽著有醫書八種曰難經經釋曰醫學源流論曰神農百草經百種録曰醫貫砭曰傷寒論類方曰蘭臺軌範曰洄溪醫案曰愼疾芻言要皆洞明透闢足爲軒帝功臣此外又有外科正宗專闡瘍醫與妙雜箸四種一爲道德經註一爲隂符經註一爲樂府傳聲一爲洄溪道情本舘覓得原刻精本用鉛字印成紙墨釘工較尋常格外精美兹已竣事卽日出售計八種分裝八本碼洋一元一角外科正宗三本碼洋四角雜箸一本碼洋一角二分如欲全購十三種則另加錦套祗收碼洋一元六角諸君子請移玉上海申報舘帳房三馬路申昌書室及各埠申昌或經售申報處購取可也此佈 
[記西友論堵塞吳淞口事]  
有西人之久客我華者友華友言華言其於中國一切事情久已瞭如指掌昨見申報記江海關道照會駐滬各國領事欲援照昔年中法交戰時成案將吳淞口堵塞不通因問於執筆人曰道憲之舉行此事果何爲也哉執筆人曰將以防開戰之後日本兵艦闌入浦江也西友曰日人獨不畏死而敢將兵艦闌入浦江乎夫浦江爲中國最險要之處孤軍深入定當無一生還其形勢與閩之馬江相同昔年法人滋擾閩疆潛以兵艦駛入馬江華兵猝不及防彼卽驀然開砲以致沈我兵艦毁我砲臺獨往獨來莫之或阻使約期交戰旗鼓相當法人雖砲利船堅恐旣入者必不能復出且浦江與馬江形勢雖同事實有别馬江爲閩之内地與各西國若風馬牛之不相及是以法人可肆意侵入惟所欲爲浦江則旣與各西國立約通商卽爲中國與西人公共之地西人之産業在此西人之廬墓在此西人之眷屬亦在此一旦日人肆行侵佚害及西人西人安肯默爾不言任彼狼奔豕突日人知衆怒難犯必不敢注意此間夫何必先事張皇爲之堵塞耶且吳淞口畔砲臺山立軍士如林中國知其爲扼要之區特置重鎭於此正可望敵人驟然侵犯俾得大加懲創掃蕩海氛使第塞之以避兵鋒則平日更何須設壘築臺特置重鎭乎今者中日旣勢不兩立戰事將成則籌備江防最爲要策江自通州江隂以上直逹漢口宜昌五千餘里中日人皆可肆行騷擾中國蓋有見於此是以於狼山圖山諸處節節設備置巨砲營堅壘軍容荼火令人望而生畏心然以呆滯之砲臺禦靈活之兵艦雖有老成名將亦未必能命中摧堅法當廣設魚雷水雷使敵船飛駛而來立時摧毁俾長江一帶依然安堵如常若吳淞口則旣有各西國維繋其間日人烏敢貿焉相犯卽使不遵公法不守約章竟帥偏師鼓輪而至在中國儘可任其長驅直入逕逹申江然後截而撃之斷彼歸路使之隻輪不返全師盡喪於汪洋巨浸中而胡爲白白糜費金貲作此無益之事且卽使預爲堵塞使敵船不能闌入浦江然華軍苟防備稍疏安見敵人不能先奪取砲臺然後由陸路鼓行而前直抵上海乎或曰堵塞海口爲中國用軍之成法則又大謬不然中國古時無堅船無大砲僅侍戈矛弓矢不足以遏敵人故不得不堵塞口門以免敵燄鴟張如燧牛之破陣今者日人師西法華軍亦師西法彼有大砲我亦有大砲以制之彼有堅船我亦有堅船以敵之戰陣之事花様一新蕞爾東瀛恐非中國之敵手在中國惟有雍容靜鎭俟其疲敝然後禽薙獸獮大奮雄威僅以塞口爲防日之要圖毋乃非制敵之勝算矧上海爲各國通商之總會若竟將口門堵塞兵船商舶不能出入自如我知各國駐滬領事自當别籌良法未必遽肯將此事擔當也今當由各國欽差照會日本謂開仗之後爾國如以師船犯及公共之地报損人民物産照數責令爾國賠償有不從者羣興問罪之師毋有饒恕日本以區區島國何能受各國之兵我知不特上海如磐石之安卽長江及南北兩洋通商口岸二十餘處亦皆秋毫無犯依然貿易如常矣豈非較勝於堵口之法耶論至此有客走相告曰頃間英國駐滬總領事得駐日英欽差來電謂日廷已允上海一口决不以兵船侵犯若是則堵口之事似可暫緩不禁服西友之洞悉軍情因援筆而記其説於報簡 
[日本增船]  
　　傳聞日本已將某洋行代理之婺源輪船及某某等輪船四艘買受今當中日釁隙初生而日人迭購輪船想必爲載運兵械起見也○飛龍輪船前經招商局賃用兹聞已租與三井洋行爲運煤之需其租期訂定六閲月云○英國堅拿路打輪船於本月初八日由上海啓行取道福州香港而往英京據西字報言此船欲售與日本人刻下將有成議倘事果屬實則其所載貨物須在福州或香港起缷另附别船赴英而此船則尅期駛往神户與售主交割云 
[准作公地]  
　　昨日英國駐滬總領事接英國駐紥日本署欽使電信謂日本已允上海爲戰外公地倘啓兵端决不擾及上海云各國領事官一聞此説尙不甚信須俟中日兩國各頒諭旨方深信無虞也 
[大兵雲集]  
　　昨報紀中國調兵一萬二千名乘輪赴高並派兵船護送云云兹聞一萬二千之外尙有兵三萬名從吉林山海關一路遵陸赴高又有重兵扼守山海關並派北洋兵船四艘泊在是處附近海面因是處鐡路直逹天津關繋緊要所以派兵駐守也 
[調船備用]  
　　招商局所有各輪船平日往來海口者現已悉數調至北洋以備國家之用 
[日人叵測]  
　　聞日本招雇長江引港人其意蓋欲在長江一帶滋擾觀此益見日本心懷叵測中國各海口不可不嚴密設防也 
[高事要電]  
　　昨日日本神户來電云大約日本之兵已在高麗社神地方開仗未幾又接長崎來電云廿一日有高兵攻撃日本兵高兵敗北又云韓京全被日兵佔據高王已與拘禁無異按此電來自東滬所謂韓京全據高王坐困純是張大之詞之者中國水陸雄師長驅直進扶危戢暴定霸取威當不難計日而待也 
[堵口續聞]  
　　昨報紀道憲與駐滬各國領事官商議堵塞吳淞口一事兹聞道憲已紀不再堵塞照舊任船隻 
 
 

Page 2

 
 
來往如不得已而堵塞必先期咨照昨已派西人多名往吳淞口相度形勢以便安放水雷大約此後尙須將口外燈塔燈船與水浮等一律撤去使敵人無從辨認云 
[設綫續述]  
　　昨紀狼山至江隂增設電綫以通消息云云兹聞招商局江永輪船已裝電綫木料駛往江隂矣 
[鐡路脩竣]  
　　日前隂雨連綿天津鐡路官商兩局所轄路途損傷鐵軌數節商路之胥各莊窪里已於本月初七日完工惟官路之留守營尙未竣事官路總辦張瑾卿觀察以此路直接山海關現值中日有事徴兵調餉胥出其途修理不容稍緩嚴飭司事工役人等加工趲造於十五日已報完竣十六日開車已將時刻單刊行分發俾衆週知矣 
[購煤宜禁]  
　　開平煤礦出産雖豐而日本煤斤向仍運至中國與我爭利今中日兩國兵端將啓日煤不復運津開平煤礦赶出煤斤每一日夜幾至二千噸而又八槽煤末每斛售價增銀一分九槽煤末增銀二分九僧煤塊增銀六分所增價值均以斛計每斛八槽煤末計重八十四斤九槽八十斤煤愈隹者質愈輕價愈昻而增長亦鉅開平煤礦自當利市三倍惟聞日本商輪之到津者亦向該局購取煤斤則有出於情理之外者按煤爲行軍之要需中國調兵赴高麗兵商各輪非煤不能行駛日本已禁煤出口而中國反任彼購煤有闌理乎况聞南洋大臣已札飭基隆礦局不准售煤與日本船隻以杜接濟不知南北何以辦理不同豈大憲尙無所聞耶 
[録天津訪事人信述中日事]  
　　昨接本舘派赴天津訪事人函云日本肆無忌憚蔑視我國我國勢難再忍北洋大臣李傅相奏請撥餉興師已蒙俞允祗以時當三伏不便觸暑遄征一俟秋凉卽當秣馬厲兵與之從事疆塲刻已札飭前盛軍總統賈制壇軍門起勝募勇八營訓練成軍以便與奉調各營届時同發按本舘昨紀中國已調兵一萬二千名乘輪赴高並派兵輪八艘護送然則津信所謂欲俟秋凉再舉者想猶是前數日情形今則天戈東指破浪長驅與前數日情形又不同矣 
[赶造軍械]  
　　粤中大憲連日委員赴軍械局查點各種軍械並嚴飭製造槍彈火藥各局赶緊製造不許停工蓋因中國將與日本决戰是以迅速製造一以固本省海防一以供前敵應用也 
[粤疫未已]  
　　粤東城廂内外自六月朔日起疫症漸覺稀少各處贈醫廠方擬裁撤詎自初十日後患病者仍覺其多每日赴醫廠就診者約有百餘人自朝至午絡繹不絶大約因近日晴雨不常晝熱夜寒以致疾病叢生黄沙兼善堂贈醫養病廠係闈姓總商劉問芻獨力倡辦自開廠迄今將届兩月計留廠醫治者不下數千人醫藥服事逐一周詳誼美恩明有逾骨肉凡身受其惠者固已歌頌不置兹擬七月初間禀明大憲將廠裁撤卽在廠基建搭蘸壇於中元令節大設盂蘭勝會延請羽士禮讖誦經俾染疫游魂得以超度粤俗信鬼於此可見 
[越南近事]  
　　海防來信云河内有囚犯一隊於上月十六日在公家花園充當工役不知何故忽然生變將護守之差毆至重傷并搶去快鎗八枝從陸路而逃行經某鄉落鄉民得聞其故出而截之反被撃斃一人迨該管官聞信派兵役窮追諸囚以被逼過甚遁入一廟中諸兵復圍而攻之諸囚兇鷙異常法兵稍却嗣復再鼓鋭氣薄而圍之三匝諸囚死力相拒因被撃斃兵丁一名傷十名所幸諸囚勢孤軍火復不能充足未幾卽被諸兵將廟攻破執獲十四名解案奉命正法并傳首示衆更命諸囚觀之俾得以負儆戒來信又言諒山常有黨人出而肆擾此等黨人在法則呼爲土匪在越則目作義民數日前税關西人嘉里耶竟被義民掳　禁於叢山深處又悉法國保護之越南界内亦有此等義民約二千名之多所用均後膛快鎗甚爲精鋭東京諸義民則專意刼奪法人糧米復廣沛耳目散處四方凡法人一舉一動無不纖末皆知前者此輩雖多降法軍然亦時有新創義師專與法人爲難前黨方降後黨復起法人於此疲於奔命終屬無可如何矣 
[江寗科試紀事]  
　　江寗自十七日開考以來天甚炎熱學憲諭書辦蓋用號戳時先將每條號抽出號戳一半置而不用俾一人可坐二號以免擁擠之苦午後赤日行天考生渴脗難熬欲覓苦舛而不可得正在廻腸蕩氣時學憲忽命人捧西瓜至四人共分一枚雖未能據案飽啖然已不啻吸瓊漿而飲甘露矣風詹寸晷中人咸歡欣鼓舞不置○江寗學某生交卷後見乃兄文恩頗窘搜索枯腸蔑無一字乃買餘勇代作詆帖一首功令出棚欄後不得再入栅欄遂立而遥擲之不料爲學憲所見當將該生嘆至堂上大加呵斥並懸牌示一張謂某學某生干犯塲規情節較重本應黜革姑念一介寒儒從寛發落仰該學敎官傳喚該生嚴行戒飭以示薄懲而儆交尤兹將生童題目備録於後十七日生員經古雙珠出老蚌賦以偉世之器保家之主爲韵賦得味言若鹽酒得言字十八日童生經古趙邠卿北海賣餅賦以題爲韵十九日首縣生員正塲駐防悠也久也至斯昭昭之多府學萬物覆焉至一撮土之多上元萬物載焉至一卷石之多江寗寳藏興焉至一勺之多通塲詩題賦得靜者室應凉得凉字廿一日考外五縣生員正塲廿三日考句容溧水六合三縣童生正塲廿五日考高淳江浦二縣童生正塲廿七日考上元江寍駐防三屬童生正塲所有題目容後續録 
[續述鐡政局災]  
　　漢陽大别山下鐡政局創設至今已閲三載今春始將爐灶機器安配齊全局旁造大鐡棧三所專造槍砲迄今全廠一律開工本月初二日請張香帥親臨閲視不料十一日雞鳴時忽釀巨災慘遣浩刦聞者咸深惋惜後知香帥以管理此事者疏忽太甚赫然震怒定須澈底嚴究聞砲廠之大鐡棧共設機器一百三十餘架毁壞不少次日催趲工作諒所毁機器卽須照配卽鐡棧亦當赶緊脩復也 
[彝陵小誌]  
　　宜昌信云賀家坪搶刼信局銀兩一案祗獲八人尙有四人未獲現在鎭憲同中衡遊戎等出示曉諭謂嗣後凡信局有銀錁解送不論上下各自禀明武營官員派兵護送以杜後患從此銀錁銀錢可無意外之虞矣○長楊縣城守千總李君近日有事至郡小作勾留卽當遄返○天時亢旱官府出示令民間小心火燭四野田疇雨水霑足棉花亦皆茂盛惟花地宜及時耘耨亟望晴曦自初三日大雨平地約深二三尺不等初九日夜半又雨初十日早雨午晴炎威旣退人心爲之一快 
[阿太被捉]  
　　定海鄉間有茹素者名曰入社教尊其年長者爲阿太每誦經時須然二三十斤巨蠟數對稱爲點蠟凡點蠟時必覔黝邃之室或挽土豪鄉憊爲護符東郊楊家塘本建有蘭若上月社頭預請在城縉紳某甲爲之防護不意銀燭輝煌之候適爲胥役偵知卽將阿太捉將官裏去及甲父入衙緩頰趙司馬略不瞻徇立將阿太枷責甲父乘興而來者不免敢興而去矣 
[尋親記]  
　　有一少年至廣東香山縣屬佛山棚下鋪尋親自言本劉姓年方十七當四五齡時被匪人誘鬻新寗某鄉某甲甲因無子育爲螟蛉爲之捐貲入族祖祠中春礿秋嘗之典得與領胙焉自是甲情深式榖衣之食之敎之誨之不啻已出迨後甲連舉數子亦不以他族異視惟甲妻褊心以非已出不免存親疏之見而愛憎互異矣因思謂他人母亦莫我有謂他人昆亦莫我聞不禁念及所生欲圖骨肉團聚故逃歸尋親奈幼時被拐尙無知識惟記父姓劉居於栅下鋪而已今重尋故土里閭風景尙覺依稀恍惚而家門不可復識乃懸字通衢一連數日後有岳廟鋪孀婦某氏聞之尋少年而與晤言故夫劉姓十二三年前矢去一子時方五齡其名曰某計其年辨其貌頗與相符欲認少年爲子少年見婦老而貧若有不滿意者且疑其爲冐認非眞已母也而婦則歴言舊居栅下並詳言兒之小名與其失去月日維時旁觀者如堵中有老成者謂少年與婦曰若不知是親骨肉與否盍滴血騐之豈不聞洗冤録所載云親子兄弟自幼分離欲相識認難辨眞僞令兩人手指緊並於一處用刀横割使兩人指血齊入一器水中眞則共凝爲一否則不凝如此則眞僞判矣又何疑焉衆皆然之於是使婦與少年至附近　廟中婦禱於神同司 
 
 

Page 3

 
 
祝借取瓷碗注以清泉當神案前偕少年各出食指並爲一處以刀割之血涔涔滴入水中須臾果合而爲一始知眞爲母子婦喜溢眉宇而少年終有不豫之色旁有識婦者謂之曰聞汝尙有兩子均已成立養赡已有藉矣此子孑然一身卽不汝母而或復謂他人母則此子爲無義而不孝又奚愛乎少年聞之始俯首默然隨母而歸 
[秋試先聲]  
　　廣州訪事人來函云大憲札委試用縣丞吳二尹通充當正主考巡捕候補巡檢盛少尹廷英充當副主考巡捕探知主考約於七月中旬入境遂向大憲領取文憑馳赴南雄迎接○去年科塲供給由前任廣糧廳陸司馬維祺辦理本届甲午正科大憲改委現著廣糧廳陳大令陔綜理一切大令奉檄後卽傳諭衆商大略謂此次採買各物皆發足現銀爾等商民速將各物價值從實開報無稍觀望倘衙中丁役有向爾等需索分文者許卽指名禀究 
[珠江畫舫]  
　　粤東候補府蕭文峯太守自接帶巡防營卓勇後卽將營規整頓各勇丁亦查點一遍凡老弱者悉數更換絶不稍徇情面各叚派出勇丁防守按時調換不許擅離太守又不時出外巡查每至蓮漏將殘始回公館王事勤勞不遑啓處可爲太守詠矣○現署廣糧廳陳大令陔以第一人發解報捐知縣來粤候補文章經濟冠絶一時大憲深加器重差委絡繹現署廣糧廳篆仍兼厘局文案差大令以辦理科塲事繁責重深恐或有貽悮遂禀請大憲開去厘局差事大憲俯如所請遞遺厘局文案差另委先用縣裴大令景福接辦裴大令奉札後業於十一日進局視事矣○匪犯徐老九歴年行刼積案如山迭經官憲訪拿悵然漏網日前又至城内匿跡於某飯店中欲招聚黨羽復圖行刦詎料事機不密被營勇摛去想一經訊明必當盡法懲治也○新科翰林桂太史坫業已請假回粤太史曾爲督署幕賓辦理文案翩翩書記傾倒一時所與游者皆拖朱曳紫一流人此次錦旋官塲中人莫不爭往道賀高車駟馬爛其盈門宗族交游亦增光寵矣 
[觀音勝會]  
　　金陵士女每逢六月十九日必茹素焚香供養觀音大士並有痴男顛女跣足披髮手執長香由門首拜至城東石觀音庵或一步一稽首或三步一稽首謂之燒拜香月旣望卽紛紛而來但卜其夜未卜其晝一更至五更恒絡繹不絶好事者沿途設茶棚爲若輩憇息之所張燈結綵陳設極工棚外則有班子腔蓮花樂諸雜耍鉦鼓喧闐管絃凄咽頗極一時之盛至於緑鬢女郎烏衣子弟及時行樂結伴嬉遊如在山隂道上令人目不暇給六代風流於兹未墜十九日後則延高僧諷經法鼓金鐃另有一番氣象計七八日所費之貲約值中人之産徒飽秃奴之槖試問有何益處北地偏災未已待振尙殷何不移無用爲有用積下現成功德乎 
[黑獄同埋]  
　　日前天津紫竹林北吞烟斃命者兩人而河北一家同日復死三人爲前報所已紀兹查河北徐某與趙大肚子同登鬼籙而徐婦某氏因受毒尙淺灌救得生實則河北祗死兩人耳惟紫竹林脚行某某之婦又於初八晚仍蹈故轍葉本無子負螟蛉以爲已子其婦以爲不屬於毛不離於裏頓生嫉惡之心於今春爲葉買妾以冀甘蔗旁生茘支側挺葉夫婦年歳均在五旬内外妾雖姿態平常然少年無醜婦較之鷄皮鶴髮者固遠勝矣葉眷戀逾恒而婦以倉庚不能療妬遂爲笞鳳鞭鸞之舉妾已有死之心無生之氣於初八夜吞烟身死嗣以有人調停未速獄訟又是處有妓女三喜居人張某於前後三五日間亦服洋烟遇救得以更生街鄰謂聞鬼哭聲或係烟鬼討替此則齊東野語不足信也 
[觀貢物記]  
　　皇太后六旬萬壽普天率土嵩祝臚歡諸大憲恐方物不足以鳴虔特倩上海福利公司精製各珍品豫期入貢以表祝忱昨已告成承公司主盤君及執景君折東以招因得敬謹觀覽計大屏風八扇用文木雕鏤山水人物細若豪毛大椅一下設鋼條蒙以黄縀織就五彩花様天吳紫鳳瑶草琪花幾疑來自仙家非塵世所得見鏡臺二兩旁遍綴明燈中間爲盝爲　爲椸爲櫛色色具備精雅絶倫軟椅及矮几各四亦皆花紋細緻非楮墨所可形容此外又有各式明燈磨鑿之工足令光摇銀海景君曰此數物者竭數月之心力費數萬之貲財始得告厥成功盡善盡美談次盤君速入廳事欵以酒果略談高日近事景君復鼓洋琴并以百音禽見示隨握手興辭歸乃記所見如右 
[上海求志書院癸已夏季課案]  
　　經學超等許克勤劉明祜尤桐劉煌劉毅丁同方特等何榕于鬲王徴泰王英冕汪開祉劉邦霖壹等施世杰孫國仁徐森張藩顧掞基顧核基○史學超等王英冕汪開祉趙多祝殷松年潘敦先孫同康特等陳慶年江于灃○掌故超等王英冕潘敦先朱宏敬潘承矩汪開祉黄承恩特等項藻馨黄潤璋弓之純馮徴儲桂山○算學超等崔朝慶支寳柟特等崔銘槃壹等陳志堅○詞章超等王英冕李鼎頤朱錦綬凌貞佑沈福保季光鏡特等戴姜福張藩殷松年陳理鏞徐洪度施贊唐 
壹等許玉庚顧學瀚楊應環鄭承祖　承謨陸珩○補發癸已春季輿地案超等汪開祉王英冕藩敦先特等許文蔚于鬲藩承矩許克勤汪惟清 
[辦團定議]  
　　日前上海縣黄大令奉兩江督憲劉峴帥札飭上海五方雜處良莠不齊現當中日有事之秋吳淞離申不遠亦是緊要隘口務宜先事預防除嚴查保甲外仍擬設辦團練之舉黄大令與各董事商議情形前報曾紀其略兹悉舉辦團防業已議定縣中前日照會同仁輔元堂董汪君靜岩曹君寄耘普育堂董王君介眉朱君吟香請其勷助是舉不久卽當開局舉辦 
[南市火災]  
　　前日本邑南門外大街蘆溪蕩永升祥染坊雇水木匠添建房屋築登削馮聲聞遠近午後一下鐘時諸匠血汗涔涔相約至後面草房中小憇突見濃烟羃　火勢炎炎急呼染坊中人設法灌救祝融氏方興高采烈燃及茅檐烈烈轟轟冐穿屋頂辛風力甚細經隣人拆斷火路火遂漸漸告衰計共焚去屋頂兩間什物尙無大害 
[虐媳致禍]  
　　寗波人阮長順之母素以虐媳著名前日不知何故又與媳包氏忿爭欲以門楗作禪家之棒喝長順並不勸阻反從而和之包氏自怨命窮乃於晚間購烟膏吞食比清晨五點鐘時毒發斃命長順至此手足無措祗得將情告知妻叔包甲甲以人命事重卽電催其父來申料理後經人勸以租界章程不准將屍停放不若先行收殮然後待屍父前來甲允之遂將長順母子鎖於屍足至購棺入殮時始釋去 
[不僧不道]  
　　滬南廿七鋪鷄毛弄有蘇州人曹晉堂等居焉不僧不道爲人誦經禮懺供設佛馬唱演淫詞年輕婦女每喜聽之俗所謂念仙卷也自此風極盛而僧道經懴遂爲之减色本月十九夜曹等正在誦經唱曲被隂陽學陳厚生訪悉以念仙卷大壞風俗有干例禁且不僧不道之流應歸管束卽帶人往拿當獲曹晉堂及其子三壽并王西平等三人帶回西門外金水坊公館關閉兩日前晚曹黨中之領袖潘叙興赴縣署喊控隂陽學擅自拿人關鎖不放勒索財賄陳聞之卽將曹等三人送縣曹曰此處已押三日不願更換衙門堅不肯行陳無奈奔赴縣署稿案陳明曹等念仙卷唱淫詞違犯例禁應歸職查理帶回公館意欲解送貴署請應尊究辦因聞潘叙興糾人在路守候刦回并欲到公館强刦是以暫避其鋒現在將曹等解送貴署曹等倔强不行請派差提究門稿回明黄大令飭值日差赴西門外隂陽學公館將曹等三人帶回并將喊控之潘叙興看管禀明内署黄大令諭隂陽學陳厚生在署前伺候集訊毋得遠離自悮 
[批飭理處]  
　　前有鄉婦王薛氏赴上海縣呈控翁王春山將田單向何秋堂抵借錢欵被經中王阿弟侵用請提案究追一案前日奉黄大令批示曰氏翁王春山在日將自業田單向何秋堂抵借錢一百七十六千五百文除氏翁還過洋四十元該氏嗣又措還洋九十元如果經手王阿弟僅交還何秋堂七十洋並將所抵單據從中扣留殊屬不合旣經該親族理處王阿弟何能置不聞問著卽邀族自向理還毋遽興訟滋累 
[英廨晚堂瑣案]  
　　前報紀黄炳華控陸桂法誘姦姘婦顧朱氏一案宋通剌飭將黄陸暫行管押候補提顧朱氏訊核前日差役將氏拘 
 
 

Page 4

 
 
案至晚通剌升堂研究氏供稱小婦人家在金匱縣年二十二歳自幼許字同鄉顧姓旣而翁姑棄世丈夫不務正業現已不知去向以致尙未完姻數年前小婦人由母親挈之來滬傭於城内朱公館後母親隨主母遷至蘇州小婦人遂至法租界某姓家傭工旋與黄私識至上年冬間與黄口角以致拆開迨今春三月與陸姘識賃屋閘北沈家灣不料黄竟糾集多人蜂擁來家將陸毆傷小婦人見勢兇狠急卽逃避今蒙傳訊不敢妄供黄訴稱小的與氏姘識曾向伊母説明伊母至蘇州時言及氏如有逃逸事情須向小的索人陸供稱黄糾人將小的毆撃受傷通剌判令將黄笞責二百板管押候示陸笞責一百板顧朱氏掌頰一百下交官媒看管俟其母來案再核○前報載二圖地保禀解私售棉花子油之王阿五請辦通剌訊究之下王供稱小的係寍波人向在治下充當扛夫邇者失業無聊向本邑西鄉北新涇鎭顧姓油車買得棉花子油二桶挑至閘北某姓油粿攤求售卽被地保拘案通剌謂石灰提净棉花子油疉經本委嚴申禁令爾祗知利已不知害人實屬可惡已極本應嚴辦姑念愚懦無知略從寛典隨判令枷號以儆棉花子油候撥某善堂爲燃點路燈之用○彭玉亭控山雲卿侵用洋銀宋通剌諭令差役督同兩造核明帳目此已記諸前報前晚升堂提訊張益如供稱小的係眞如人向在浜北生記米行爲夥曾薦山至彭米店爲夥小的行内被欠洋銀六十六元至今無著兹因兩造意見不合以致涉訟案下彭訴稱家在江灣前者奉諭查對各帳均有不實不盡照小的核算除劃過各帳外山應找小的洋銀五十元求恩追給所有帳目均已算清除劃過所欠生記行米洋銀及彭陸續支去外廳找小的錢九千有奇通剌謂該差督同兩造核對帳目仍屬糊塗致本委無從核斷著候另簽差役仍飭赶緊核算以憑覆訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　永平保險公司遣夥某甲訴稱楊阿二孫阿大二人在大馬路被焚之春裕洋貨莊地上竊取洋肥皂四箱故將二人交包探施富寳送案請辦楊孫同供稱小的等自知不合叩乞施恩宋莘樂通剌將情與易副領事互商然後判令各笞責二百板贓給甲領去○包探竇如海拘解張和尙到案禀稱小的查得張連竊鄧林氏等家衣物售與邵友廷朱阿金二人是以拘請訊辦鄧林氏等男女各失主投案領贓邱供稱小的僅收手爐一枚朱供稱小的只買褲一條和尙髮茸茸然不類僧伽模様蒲伏案下供稱小的係本地人窮餓難堪以致犯竊通剌判令笞責二百板邱朱各管押三日○一百六十號捕拘送陳阿三到案禀稱小的見伊在天后宫前聚賭打架有談桂卿爲見証兹已將賭具庋藏矣通剌判令管押三日○蘇州人張銀竊取楊阿三家布衣二件經二百八十二號華捕拘送公堂張供稱小的尋兄不遇苦乏川資不得已而爲此以後不敢再蹈愆尤矣通剌著交人保出自行回籍○包探顧阿六禀稱沈金根屢犯竊案送懲十餘次矣今又至周長生處竊取衣服小的見之拘拿請究通剌判令管押一年○四百二十一號華捕拘解車夫馮阿毛張順川至案禀稱伊等俱在日通鋼輪車寓租車載客昨日互相毆撃是以拘請訊懲通剌著押候日通主人來案保釋○顧蘭谷竊取同居之成衣匠倪和尙家生紡綢衫褲一套質得洋銀二元八角經包探顧阿六拘拿送案顧供稱小的與倪同業倪曾欠小的洋銀二元故取衣付質顧訴稱小的並無此事現在衫褲已由小的出錢贖取矣通剌著將顧押候繳到當本洋銀二元八角如不能繳則管押兩禮拜○五十一號印度捕拘拿沈友生到案禀稱伊在泥城外吵閘喝阻不依通剌判罰洋銀三元○馬夫陳阿狗溜馬違章經三百十七號華捕拘送通剌判罰洋銀一元如數充某處醫院經費○四十二號西捕拘送馬夫顧阿銀到案禀稱伊駕馬車出外有碍路人顧供稱小的因事停車並不礙路通剌問之西捕然後從寛開釋○水包探唐寳榮解船户嚴子開到案禀稱小的見伊將垃圾抛入蘇州河是以拘案請究嚴供稱小的係本地人來滬賣柴有蔡雲甫者雇令裝運垃圾至曰蓮涇未到其處蔡卽將垃圾抛入河中請老爺傳頭目張雪桂究問可也通剌著押候傳張及蔡訊斷 
[法界公堂瑣案]  
　　陳阿小控鄔阿三掯匿其妻葛同轉迭次研訊著將鄔及姘婦奚氏押候飭探查明禀覆此已紀諸報章昨日包探傳鄔及烟倡陳月香陳阿月請訊同轉與魯繙譯升座訊究月香供稱小婦人家在奉化年十八歳與阿月同胞姊妹阿月年十五歳因家况清貧由陳阿小與鄔妹介紹於本月十一日寄與鄔處賣倡得洋銀十七元問在何處做成此事供稱在寍皮由陳交與阿裕由阿裕轉交與鄔問爾父母得錢幾何供稱小婦人頃已供明得洋銀十七元問何人領至阿裕處供稱姨母董陳氏領出問賣倡之事爾父母知之否供父親已死叔父阿松言明拆帳小婦人已許字某姓阿月並未字人陳於十六日天明時到申男女共四人與鄔本不相識嗣將四十三歳之婦人先行領去尙有一四十七歳之婦人生有七歳女孩於十七日清晨出外尋陳一去不返問去時可有言語供稱但言尋陳至十八日陳來將鋪蓋箱籠雇車裝去問陳欲賣女孩曾否有人來看過供稱無人來看問中人得錢幾何供稱阿裕得洋銀五元向叔父手中取去陳並未得錢問爾意如何供稱現已得錢未便卽去同轉命提鄔至案問二倡如何到爾花烟舘内供稱由陳及阿裕領來小的給以淫銀十七元立有筆據問陳妻究由何人雇車供稱由小的代雇在清晨八點鐘時但云出外尋陳陳先姘現已脱逃之婦後又姘四十三歳之婦欲將先姘之婦售賣與船上有來信可訨其人約明日可到同轉命傳陳至案問爾數客在何處供稱小的不知問爾於十六日飭人看過欲將女孩售賣確有其事否供稱小的並無其事小的先娶四十三歳之婦後又納五十四歳之婦問月香姊妹爾可相識供稱鄔信致寗波房單阿裕介紹小的與月香之父素來相識問其父何名供稱名阿松問爾得蟻媒錢幾何供稱小的並未得錢筆據上亦無名字同轉謂阿松非月香之父爾向作蟻媒並非善類爾妻因爾欲賣女孩是以逃逸今著爾自行尋緝旣命提鄔奚氏至案問二女何來供稱由陳領來給以洋銀十七元當時欲令出立筆據其父云不須出立同轉飭將鄔交人保出鄔奚氏還押著交出筆據月香姊妹包探送回原處候傳案備質○鄭周氏游毛氏先後控蔣阿人弟兄誘拐男女孩葛同轉屢次訊供嚴比終無實在口供昨日二氏投案求追同轉謂游毛氏曰爾姪女與蔣旣不相識何以任其領去吳春福向索尋費洋銀三十元事或有之又謂鄭周氏曰蔣業已迭次嚴比矢口不承鄭周氏稱當時來買豆腐乾五塊因錢不敷令小的同去收取現有見証人在外同轉謂此案本欲送縣旣有見証人飭探傳訊可也旋有陸阿狗孟福二人投案陸稱小的與蔣鄰居販賣黄魚爲業每日十點鐘時方回家蔣雖鄰居不通聞問惟見其家常有人出入係非善類同轉謂爾旣不肯實供可卽退去轉詰之孟訴稱小的在施永泰雜貨店爲夥四月廿七日天忽下雨見蔣來買豆腐乾五塊因錢不敷令小孩同去收取以後之事小的不知同轉命提蔣及其弟金寳至案謂見証人已到今可不必抵賴矣蔣仍狡殿不承同轉謂爾若非拐販何以度日供稱小的爲蟻媒則有之並未拐孩游毛氏稱小婦人於五月初二日失孩十七日尋見金寳云三日内將孩交還嗣因其母辱駡故於六月初四日扭入捕房同轉命提蔣王氏陳四孝至案著交人保出尋獲小孩交案吳亦准交保出外安分營生蔣及金寳分别還押○楊顯華持小東門永興客棧保單具保張桂生出外同轉允之諭以今姑將張交爾保去以後如有前項情事惟爾是問楊唯唯叩謝而退○三十一號華捕禀稱小的巡至鄭家木橋見豐泰雜貨店中有萊陽簍十餘件内儲火油四十五箱是以傳店主施炳章至案葛同轉訊問之下施供稱比油正欲分連别處同轉與魯繙譯官會商除五箱應存外照四十箱之數罰洋銀三十元施再三求減同轉著减罰二十五元并具切結以後不准再裝油簍施稱求大老爺一秤如果滿數遵諭照罰可也同轉頷之○張小六仔卽賽白勝具到改過切結葛同轉飭在結上畫押旣而姘妇陸連氏抱小孩投案禀稱小婦人代姘夫倩胡裕昌木行具保同轉謂爾姘婦不守法度本當送縣重辦今姑從寛著覓本租界將的實人保出○李阿毛具到改過切結同轉命在結上畫押與同犯之陳阿桂送縣請黄大老爺發交浦東爛泥渡二十二圖地保嚴加管束毋許再來王阿二則送縣備又遞回寍波鄞縣原籍○生員曹宗雲控惠福卿圖賴洋銀一案疉經葛同轉飭探傳到保人恊同清理昨日包探郁廷湘禀稱小的遵諭往傳保人詎料朱華書一味恃蠻同轉著押候核示曹訴稱惠猶逞兇毆人皆畏懼同轉謂具限三日理處迄今已届一月依舊遲延本當押追今姑從寛著原保人邀到原中陳壽生及范潘氏等向曹商懇禀覆核奪 
[江寗官報]  
　　六月十八日巡道胡水師學堂兼下關掣騐前淮揚道桂軍械所候補道魏洋務局候補道楊鴻度直州謝陶知縣知胡保聯由蘇回銷假又孫寳榖由蘇解餉來各位均見長江提中營左哨都司張有亮金陵營都司胡忠勝裕溪營都司吳斌臣蕪湖營都司彭春湖口中營都司黎受田安慶營都司高祥饒州營都司王長發吳城營都　鄧江席臣華限左右營都司袁家珍儀徴營都司彭兆琳江隂營都司劉震坤各位均到見前禮部祠祭司主事陶福同辭行進京知府張炳生禀知監掃復成倉榖米局兩處倉榖同知錢錫麟叩謝冬防記大功一次軍械所庫鑰通判黄家珍禀知到差知縣季逢辛　府委發審差又董汝誠叩謝冬防記大功各二次指分江蘇試用縣丞胡智登捐免騐看到省 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十年六月十三日京報全録]  
宫門抄○諭旨兩道録前○尙　徐等奏查明内務府員外兩郎慶寛被叅各節據實覆奏摺○御史鍾奏特叅内務府員外郎慶寛各節片護四川提督况奏報接篆日期摺○六月十三日禮部宗人府欽天監廂藍旗值日無引見○恩佑海緒各假滿請安○江西南贑鎭總兵何明亮到京請安○陸潤庠謝放江西正考官恩○秦綬章因伊弟謝放浙江副考官恩○梁仲衡謝放浙江正考官恩○榮慶李葆實預備召見○召見軍機李鴻藻何明亮榮慶李葆實○○臣徐桐臣宗室敬信跪奏爲查明内務府銀庫員外郎慶寛被叅各節遵旨據實覆奏事竊准軍機處字寄光緒二十年五月二十日奉上諭有人奏内務府員外郎慶寛本非旗人身家不清同治年間曾充崇文西監督騐貨家丁冐入内務府漢軍旗籍朦捐員外郎兼銀庫差使又派總辦各要件盤踞把持於應發庫欵必密令扣出息銀勒令出具者結侵蝕乾沒不能以萬數計招摇納賄百弊叢生請飭查辦等語著派徐桐敬信按照所叅各節嚴密確查據實具奏不准瞻徇情面曲爲開脱原片均著鈔給閲看將此諭令知之欽此钦遵寄信前來臣等當卽揀派司員嚴密調齊案卷檔册分别查核並密加訪察現已確切查明謹就原叅所指各節爲我皇上縷晰陳之原片内稱慶寛本非旂人其父曰趙福慶寛小名永兒係順天府宛平民籍趙福曾爲長蘆鹽運使恒慶門丁慶寛旋投伯彥訥謨祜府爲奴僕已乃冐入内務府廂黄旂漢軍趙姓家始名慶寛同治間曾充原任崇文門監督志初爲騐貨家丁旣而朦捐至員外郎各節查慶寛有無投充王府奴僕是否運司門丁趙福之子及監督騐貨家丁事隔多年自應以各該家屬之言爲證兹據理藩院轉據科爾沁輔國公博迪蘇呈稱同治年間曾有趙姓民人自行投府當差嗣後因病告假出府其出身一切未知緣由據正白旂滿洲都統轉據長蘆鹽運使恆慶之子員外朗奎烔呈稱職父恒慶在長蘆鹽運使任内出缺時職在署隨侍年甫五齡後來推聞職母提過當年有趙永兒在運司署内隨畫師于少蘭學畫甚好在署二年餘辭去回京以後不知據正藍旂滿洲都統轉據志和之孫兵部主事毓麟吏部筆帖式毓麒呈稱職祖父志和惟於光緒七年充崇文門副監督一次所派騐貨家丁六名並無慶寛之名各等語又據崇文門先後覆稱光緒年間歴任監督曾派慶寛委員四次光緒七年志和曾任監督同治年間並未管理各等語是同治年間曾充崇文門監督騐貨家丁自係傳聞之訛惟冐入旗籍一節查慶寛由内務府鑲黄旂漢軍報捐官職其是否順天府宛平民籍雖無可考而該旗户口册及該員報捐時出身履歴自應確有可憑當經分别調取旋據内務府送到本届京察册一本履歴清册一本光緒十六十九兩年户口册各一本續經查取據稱存儲檔案庫房年久失修又因去歳大雨滲漏以致檔案霉爛不全兹又檢出同治六年至八年册檔一本光緒五年至十三年册檔三本餘俱無存等情並據户部抄單咨覆將原稿及捐册一併封送前來臣等分别詳覈該履員歴册内慶寛係由官學生報捐堅生並筆帖式據户部片稱該員係由幼丁報捐監生並非由官學生報捐檢查户部捐册該員於同治十三年報捐監生並筆帖式年二十六歳光緒二年加捐主事年二十八歳按捐年積算現年應四十六歳核與京察册所載年三十七歳履歴册所載年五十二歳均不相符且同治十三年慶寛已捐官職何以光緒十年以前户口册均稱閒散人慶寛直至光緒十三年册内始改爲員外郎慶寛又查册稱慶寛趙姓父名祥安光緒十年以前册内均稱慶寛母祥安之妻沙氏十六年册丙已無沙氏之名何以十九年册内忽有慶寛母祥安之妻張氏且十九年册載張氏年六十五歳何以現送履歴又稱母沙氏年七十一歳况八旂官員之母例不應支領孀婦錢糧沙氏果係慶寛之母何以光緒十三年以前各册均稱爲食錢糧孀婦且又於十三年册内粘改爲慶會之母此等疑竇甚多不可枚舉其充當王府奴僕小名永兒則據博迪蘇覆稱有民人趙姓投府當差之事員外郎奎烔覆稱有趙永兒曾在伊父恒慶運司署内學畫之事雖已查有端倪但事隔二十餘年無憑質證惟查該員現存户口册及一切案卷前後履歴種種不符原叅謂其身家不清冐入旗籍不得謂爲無據原片又稱慶寛兼銀庫差使至久盤踞保留無人能摇動之又派總辦各要件一手把持包攬凡有應領應發庫欵必密令扣出三個月息銀詭言此欵悉由號商借發乃勒令出具領欵並無短欠甘結以至城内外行店喧嘩到處怨聲如市侵蝕乾没説者謂不能以萬數計招摇納賄白弊叢生並稱慶寛住宅大門首雙峙甎甃方鐙規式踰侈高閎廣厦車馬闐咽各節查慶寛有無招摇納賄事涉曖昧若必紛紛提訊勢必徒事株連惟該員銀庫因何保留發欵領欵如何辦法自應確切咨查以資印證當卽密咨内務府查覆去後兹據覆稱查慶寛留辦銀庫差使係因經理須用熟手方資酌盈劑虚是以循案保留奉旨允准奏明有案其銀庫應領應放庫欵向係按照各司處應領數目呈堂批定四庫官公同開放惟近年倘遇急需先向號商通融借墊按一分五厘出息三個月由各該處領欵内扣除俟有各省進欵陸續歸還號商如庫有存欵仍以實銀發放卽不扣除利息此係歴次呈堂酌定辦法尙非慶寛設此詭言侵吞入已等語臣等詳核查覆各節雖係循案通融辦理但銀庫爲錢糧總匯利權所屬蠹弊本多兼之墊借必問諸號商放欵不盡由本庫牽連轇轕尤易生奸設令不肖官吏久踞其中藉端挪移彌縫更巧種種流弊莫可究詰該員任銀庫七年爲時甚久新居精麗炫人耳目且旣有發欵扣利之事卽爲納賄營私之漸無怪原叅謂其高閎廣厦規式踰侈勒掯肥已指爲巨蠹也雖據内務府覆稱尙非侵吞入已而久任銀庫物議沸騰亦難保無包攬營私情事至該員户口册檔出身履歴種種不符尤屬顯而有徴相應據實直陳請旨將内務府銀庫員外郎慶寛卽行革職以儆官邪而清流品其應行銷除旗檔之處現因檔册霉爛不全應由内務府澈底根查照例辦理所有臣等遵旨據實覆奏緣由理合繕摺具陳伏乞皇上聖鑒訓示遵行謹奏奉旨已録○○御史鍾德祥片再臣頃行經寳禪寺街見一大門首雙峙甎甃方鐙規式踰侈高閎廣厦車馬闐咽騎從甚都詢知爲内務府員外郎慶寛住宅洎復風聞慶寛本非旗人其父曰趙福慶寛小名永兒係順天府宛平民籍趙福曾爲長蘆鹽運使恒慶門丁慶寛旋投伯彥訥謨祜府爲奴僕已乃冐入内務府廂黄旗漢軍趙姓家始名慶寛同治間曾充原任崇文門監督志和爲騐貨家丁旣而朦捐至員外郎其出身汚賤雖車奴販豎旨能指名言之以爲笑柄且聞慶寛鑽營最巧賄託最工外間傳説紛紛都謂其得兼銀庫差使至久盤踞保留無人能摇動之又派總辦各要件一手把持包攬凡有應領應發庫欵慶寛必密令扣出三個月息銀詭言此欵悉從號商借發乃勒令出具領欵並無短欠甘結以至城内外行店喧嘩到處怨聲如市總其所侵蝕乾没説者謂不能以萬數計招摇納賄百弊叢生實爲巨蠹臣本無稽察内務府專責與内務府亦素無往來惟近來風聞慶寛劣迹昭著如此又加以身家不清法應查辦况乎内務府爲嚴重貴華之地豈容有混亂旗籍之人肆行其掯剥肥已之事竟無人敢斥言之實屬不成事體臣爲仕路清流品爲功令嚴出身爲公項防漏巵謹據所見聞糾叅至應如何嚴密查辦恭候皇上聖斷是否有當謹附片劾陳伏乞聖鑒訓示施行謹奏奉旨已録○○護理四川提督記名提督督標中軍副將奴才况文榜跪奏爲恭報奴才接護提篆日期叩謝天恩仰祈聖鑒事竊奴才於光緒二十年四月初九日接奉督臣劉秉璋行知四川提督篆務奏委建昌鎭總兵劉士奇署理劉提督未到任以前委奴才暫行兼護隨於光緒二十年四月十五日准署提督臣錢玉興飭委署提標中軍叅將穆德沛將　欽頒四川提督兵官銀印一顆曁王命旂牌火牌上諭諸書文卷等件造册齎父前來奴才卽於是日恭設香案望闕叩頭謝恩祗領任事伏念奴才黔省陋質樗櫟庸材由行伍出師廣西湖南湖北江西江南浙江直山東河南攻剿髮捻各逆歴陞四川阜和恊副將遞沐鴻施薦撻記名簡放提督賞給鋭勇巴圖魯勇號調補督標中軍副將荷隆恩之疉沛實頂感以難名捐埃未報悚惕滋深兹復暫護四川提督受恩愈重圖報愈難奴才惟有勉竭愚誠矢勤矢愼認眞整飭營伍實力訓練兵丁隨時隨事禀承督臣遵照辦理不敢稍涉懈忽以期仰答高厚鴻慈於萬一除將接護提篆日期恭疏題報外所有奴才感激下忱理合恭摺叩謝天恩伏乞皇上聖鑒謹奏奉硃批知道了欽此 
 
