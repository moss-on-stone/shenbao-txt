# 1903 - 14 - 4910685

 

Page 1

 
 
[新印各書籍發售] [  圖書集成局啓]  
　　十朝東華錄實價洋十元○網鑑易知錄白紙價洋一元五角竹紙一元二角○潘頤福咸豐朝束華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書碼洋一元五角○繪　三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康煕字典碼洋二元八角○三家醫案碼洋三角○醫醕賸義碼洋三角○瘍醫大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大淸會典碼洋一元六角○六科準繩六套實洋六元○醫門法律碼洋一元○諸君欲購者請移玉至三馬路申昌書畫室或申報館帳房可也此佈 
[續錄湖廣總督張宫保湖北巡撫端撫軍會奏鄂省籌設大學堂摺]  
　　文普通中學第三小學之上普通學爲最要小學所以教爲民之道普通學所以教學生爲士爲兵之道故日本教育家苦口詳言皆以普通爲文武百事之基普通學若稍有闕略含糊則以後各種學術皆画倍而功半湖北現於省城設文普通中學堂一所以原有自强學堂添攺充用定額爲二百四十名目前以兩湖經心江漢三書院舊班學生通行合校等差或歸入高等或歸入普通分别辦理將來以高等小學堂畢業學生升入學年限十五歲以上至二十四歲止課目凡十二曰倫理曰温經曰中文曰法制曰外國語文曰歴史曰地理曰數學曰博物曰理化曰法制曰圖畫曰體操日課以八點鐘爲率四年畢業委湖北試用道黃紹第充監督湖北試用同知高凌霨充提調武普通中學第四又設武普通中學堂一所擇地於檔子山以南創建此項學堂日本名爲中央幼年學校非由此學出者不得入士官學校兹定學額爲二百四十名目前考選文理通順體幹壯實之生童入學將來亦以高等小學堂畢業生升入年限十五歲以上至二十四歲止武普通學科與文普通同惟操塲功課加密並加入步兵操演野外要務令工作教範技擊泅水馬術野外工作打靶等科日課以八點鐘爲率在堂四年卽入營學習當兵充三等兵兩個月充二等兵兩個月計在營當兵半年共四年畢業委湖北候補知府黃以霖充監督餘以游學日本士官學校畢業學生分辦堂事入文普通學者其外國語文分習英日兩國語文入武普通學者其外國語文分習德日兩國語文文高等學第五普通中學旣成應升入高等專門學湖北現於省城設兩湖高等學堂一所卽就原有兩湖書院酌量修攺充用以課高等專門之學其科目酌分入門經學第一中外史學第二中外地理學第三算學第四道德學文學均附於經學之内國朝掌故學附於史學之内測繪學附於地理學之内天文學附於算學之内此四門爲中西公共之學延聘中國專門教習教之理化學第五法律學第六財政學第七兵事學第八此四門爲西學延聘東西各國專門教習教之查外國大學分法文理醫農工六科兩湖高等學科八門已兼括文法理三科其農工兩科亦經專立實業學堂至醫學則於將弁學堂内列軍醫一門此學堂各門程度皆與外國之高等同然卽是大學堂之預備科故亦可稱爲兩湖大學堂定學額一百二十名目前以兩湖經心江漢三書院優等學生入學先補習普通一年再習專門三年日課以八點鐘爲率計四年堂課畢業卽派往東西洋游歴總計在堂四年出洋游歴一年共五年畢業將來以文普通中學堂畢業學生升入分習專門三年堂課卽可畢業卽派往東西洋遊歴在堂三年出洋遊歴一年共四年畢業委幹林院編修王同愈充監督内閣中書銜前直隷霸州學訓導紀鉅維充副監督奏調湖北差委廣東候補道王秉恩充提調武高等學第六於省城設武高等學堂二所此項學堂日本名爲士官學校在此學畢業者乃得爲武官兹湖北設武高等學一所名曰武備學堂以教本省舉貢生監募德國教習三員教之定學額爲六十名略比日本士官學校課目凡十曰戰法曰輿地曰測繪曰算學曰體操曰軍械曰臺壘曰步隊學曰馬操曰砲隊學日課凡八點鐘目前以舊班學生分習馬砲工三科專閂高等學在堂一年入營一年半年補學習當兵半年作爲學習武員共二年畢業新班學生補習普通及以上各科專門學在堂三年入營一年半年補學習當兵半年作爲學習武員共四年畢業數年後以武普通中學堂畢業學生升入在堂二年入營充學習武員半年共二年半曅業委前廣東知縣李鍾班充提調開復山東莒州知州蔣楷充總稽察又武高等學一所名曰將弁學堂定額一百名略仿日本户山學校專取在營已有閱歴之武職官弁隊目文理明順者充選使之研求學術增進智略募日本教習五員教之課目凡十三曰軍制曰戰術曰兵器曰數學曰衛生曰操法曰築城曰野操曰兵棋曰測圖曰戰術實施曰技擊曰軍醫日課凡八點鐘四年畢業現先教速成科一年半畢業查將弁學堂科目較武備學堂多數門因入學之人皆已在營之人重在管理運用故加入軍制衛生兵棋技擊軍醫等門委統帶湖北護軍等營副將張彪湖北候補知府黃邦俊充管理此摺仍未登畢尙須明日再續登 
[不受節制]  
　　香港循環日報云日前廣西巡撫王芍棠中丞電咨署兩廣總督德帥請調馮軍門子材或劉軍門永福赴粤西剿匪靜帥商諸劉軍門令帶勇五營前往軍門對以中丞部下盡屬湘軍與粤勇素不相投難期得力且一歸節制則脫使軍情緊急有兵亦如無兵爲今之計若欲敉平西亂須叧招精壯十營分道揚鑣方可濟事靜帥遂飭他員赴粤西聽候中丞調用 
[解散脅從]  
　　廣州訪事人云廣西巡撫王芍棠中丞邇來桂省匪燄甚張進剿未能得手爰於上月某在南寗等處大張告示解散脅從至戕害馬總戎一案以關雲培爲首已懸賞三千金購緝叧有黃福亭譚建章謝天培三名亦係戕官要犯罪在不赦此外良民之脅從者果能悔禍輪忱皆可貸其一死 
[西匪乞降]  
　　香港循環日報云十一月初一日廣西雁字軍管帶高反戎廷佐招令土匪頭目李八梁十八唐弟三名帶同匪黨五百餘名呈册就撫廣西巡撫王芍棠中丞廣西提督兼欽命邊防大臣蘇子煕宫保准之卽日 
 
 

Page 2

 
 
派員赴校塲點騐挑選精壯者二百五十名編成隊伍名之曰啓新營其餘老弱疲恭之流飭資遣局按照路程日給小洋銀一枚遣令歸田安業隨將李八攺名李向欽發給四品藍翎功牌著充啓新營幫帶梁十八攺名梁耀忠唐弟攺名唐效忠俱發給五品藍翎功牌著充當啓新營哨弁其啓新營正管帶則著蔣守戎愼之充當 
[鐵路開局]  
　　廣州訪事人云粤漢鐵路工程局建於省垣靖海門外河濱邇由大憲委候補道楊觀察樞爲坐辦候補府朱太守士林爲提調准期臘月朔日開局至鐵路開築日期現尙未定也 
[軍門巡洋]  
　　寗波訪事人云浙江提督吕軍門本元於上月十五日乘超武兵艦出洋巡察隨往閩省謁見督憲許筠菴制軍提轅一切公事暫委周叅戎又新代拆代行大約月望左右卽可回轅矣 
[軍門閱操]  
　　福州訪事人云浙江提督吕軍門本元由甬來閩與軍帥會商公事適上月二十八日督憲許筠菴制軍飭統領福勝全軍孫靜珊觀察督同所部就南較塲試演洋操爰順便請軍門簡閱 
[粤學行程]  
　　廣州訪事人云廣東提督學政朱大宗帥於上月某日巡試韶州兹已按臨南雄計月之初二三日文旌可行抵凌江庚嶺間矣 
[提憲回轅]  
　　松江訪事人云聞江南提督李壽亭軍門擬於今臘在節轅爲夫人設奠已於本月某日由江陰防次秉節回轅刊印計文訃知各處矣 
[撤學有由]  
　　松江訪事人云郡城蒙學堂由龔周兩紳籌欵創辦延周魯南明經爲總教習今秋明經因病請假另延教習某姓專以平權自由諸謬說訓迪諸生以致諸生以致諸生跋扈飛揚漸至不可約束龔周兩君乃决計將堂裁撤事敗垂成殊可惜也 
[花會釀命]  
　　福州訪事人云閩中賭博以花會爲最甚屢經嚴禁此風迄未稍衰本月某日馬保洲人某甲正在開設花會突有城守營兵某乙糾合同營五人往索規費甲指爲假冒與之爭持兵丁被擒四人其一跳河淹斃里長以案關人命卽將所擒之人押解入城時城守協某恊戎已有的聞派兵守候半途將甲黨拘獲十餘人解送侯官縣署縣主譚大令親提訊鞫隨於習日到洲騐屍 
[鄞鄉火警]  
　　寗波訪事人云上月十五夜十點鐘時寗郡東鄉史家馬地方某雕花作失火時適狂風大作火乘風勢益肆披猖雖有水龍無濟於事致被焚去房屋百餘間 
[皖省官塲紀事]  
　　安慶訪事人云新選安徽休寗縣齡大令安由京領憑來皖隨奉上憲行知飭赴新任供職○定遠縣學訓導某廣文因病出缺本月初七日藩轅牌示委胡廣文第署理○徽寗池太廣道吳觀察景祺因事開缺朝廷已簡員補授惟蒞任需時例應委員署理不知何人克膺此選也 
[越水冰紋]  
　　紹興訪事人云紹郡酒捐自攺章加徴粘貼印花後歲可收洋銀三十萬元之譜提十成之一作爲經費爲數亦已不貲兹因總辦趙漁衫太守兼辦寗波酒捐公務繁劇查得前曾襄理捐務之吳文甫大令卸署山陰縣篆現正賦閒因請上憲札飭來越以資臂助○中學堂開辦後中西并課殊臻周備兹届院試之期教習中有欲應歲考者學生中有欲應童子試者紛紛向總辦請假府尊熊再靑太守遂於月之初十日諭令一律散學回家○上虞縣縣丞遺缺上憲新以新海防例遇缺先補用縣丞吳二尹兆棠請補惟須俟部中核准方克來越履新○浙江學憲張夑鈞文宗由甬按臨越郡等因曾紀本報上月望日考試新昌餘姚諸曁嵊縣四邑生員史學新學史論題李通劉文靜爲漢唐之功臣論宋南渡後國勢强弱不同論兵謀題祖豫州厚遇李題論宋藝祖欲以曹翰圖幽州論軍務題刺馬論戰巧拙論農商務題西農家論承約價比尋常麥價試求其故與利病論西國運榖出關者有禁然有時反獎外輸其用意何在論○桐廬分水等處前有匪徒糾衆爲非經官軍拘獲數名解府刑訊後謠言蠭起謂將首先攻毁教堂現雖由省札調防軍委李鳴九觀察吳游戎忠選星夜帶往駐守依然風鶴頻驚人民遷避撫憲因諭令從速剿撫務獲首要以靖地方 
[甬江小志]  
　　寗波訪事人云郡城東鄉寒嶺市有甲乙丙丁四歹人專以訛詐良民爲事日前府尊高嶼卿太守飭差拘案押候究懲○浙江提督吕軍門之公子擇吉本月十六日完姻署中結綵懸燈異常熱閙○鄞縣主黃菊友大令之長君聘前任徐蓉齋大令之女爲室月之十六日爲合卺吉期凡在寅僚無不前往道賀 
[豫章歸雁]  
　　南昌訪事人云江西南昌府知府江訒吾太守於上月撥出公項三千千金購備戽水機器六架發交清節堂倘逢旱潦之時招令農民出錢賃用所得賃値槪充清節堂經費○農工商礦清賦營務原設四局上月護理巡撫柯遜菴中丞札飭歸併一處刻已在撫署頭門内建造局房一俟明春竣工當卽遷入 
[金閶客述]  
　　姑蘇訪事人云新任太倉州知州謝直剌謙公館在省城蓮花巷本月初五日之夜有梁上君子越墻而入掩至上房肆其胠篋手叚直剌從夢中驚醒急起狂追賊携贓由大門逸直剌追至巷口栅上鐵鎖早被扭斷賊越栅而去蹝影毫無事後查檢所失約値一千餘金當卽開具失單喚令地甲投吳縣署及總捕署西路總巡局禀報縣主林大令總捕同知黃司馬西路總巡王司馬次第臨塲騐勘限捕嚴緝聞失單上有翡翠斑指一枚値銀四百兩其餘金珠首飾價亦不貲偷兒之膽略固屬可觀直剌之富豪尤不可及也○本月某日閶門外馬路旁不知何來男屍一具衣履頗整潔身畔置有磁茶壺一地甲見之卽投吳縣署禀報縣主林大令立卽帶同刑仵臨塲騐得死者實係服毒自盡惟察其形跡似是死後移屍至此乃飭地甲訪尋屍屬一面飭差往查各客棧有無形跡旋經死者之母邱某氏由某鄉來蘇認領謂其子名阿大年二十有七此次來蘇購物不知何故遽尋短見云○上月下旬某日有馬販二十餘人從口外販得駿馬四百匹道經蘇州閶門外朱家莊是處皆係稻田馬至田中將禾稻任意嚙食衆鄉人憤不能平遽將一馬擊斃於是各馬販與衆鄉人爲難旋投吳縣署互相控告不知縣主林大令若何判斷也 
[上海官塲紀事]  
　　昨日山西卽用道劉子秀觀察因公來滬午後命駕至上海縣署拜會縣主汪瑤庭大令互談片刻而别○吉林將軍札委副都統恩筱山統制候補協領訥敏臣恊戎候補縣胡運山大令齎文來滬採辦軍裝昨日命駕赴道轅謁見蘇松太兵備道袁海觀觀察旋復至上海縣署投剌縣主汪大令飭丁擋駕 
 
 

Page 3

 
 
[校考學生]  
　　昨爲徐家匯南洋公學散學之期蘇松太兵備道袁海觀觀察上海縣知縣汪瑤庭大令呼殿往堂中考校各學生功課擇其學優品端者獎給筆墨書籍之類至晚始回 
[俄人逃逸]  
　　日前甲乙兩俄人相約至内地某縣遊覽縣主某大令查得並無護照因按站解赴上海請道憲轉交俄國總領事收管　由嘉定縣前站派差轉解甫抵新閘兩俄人稱欲購物乘隙脫逃解差情急萬分赴縣投文禀明一切大約縣主汪瑤庭大令須禀請解松太兵備道憲袁海觀觀察照會俄總領事查核矣 
[製機試煤]  
　　江南機器製造局總辦毛實君觀察前曾飭匠製一機器爲試看煤質優劣之用兹經工竣安置碼頭以便各處運煤到來隨時試騐 
[考試藝童]  
　　今夏江南機器製造局總辦毛實君觀察曾招募幼童百餘名分派各工廠學習機器製造之法邇者將届年終定於月之某日在局考試以分優劣 
[馬路工程局瑣案]  
　　陶子康扭其夥陶菊屏至捕房捕頭令轉解馬路工程局總辦翁子文太守倩襄讞委員黃衡堂二尹研訊子康供小的係川沙人在原籍開設布莊雇菊屏襄理諸務不料伊私取帳桌抽屜内所主乾元莊憑票至滬上冐支洋銀九十元小的追蹝來此得卽扭案求恩究追菊屏供小的於本年三月至子康所開米店暫住子康因兼販布匹留小的估看每月許給薪水洋銀一元五角嗣以生意略有起色卽命小的與伊股開布莊小的不允此項莊票小的向同有布莊主劉英茂借來携至宏茂昌付還帳欵緣子康有布三百疋由小的經售與蔡濟庭議定洋銀九十元尙未到期子康遂疑小的私取求恩明鑒二尹令交人保出候查明實在情由復訊核斷○本年十一月十七夜有女郎張寄耘卽張氏者徘徊馬路中由巡街捕帶至工程局黃二尹向之研訊供去年被母親帶至北市倩蟻媒押入大興里金摀所開野鷄娼院迫令賣娼今乘隙脫逃求恩超豁二尹令發普育善堂留養前日楊魯氏锺楊氏投局訴稱寄耘係小婦人竺甥女今伊母在家患病侍奉無人求恩給總領辦翁子文太守准卽函致善堂將寄耘帶案交二氏覓保具領○朱勳堂行竊十六鋪南首某水果行内盛橘之木桶一口經巡街捕拘入捕房轉解工程局黃二尹研訊之下判責四十板驅逐出境贓存候失主具領 
[英美租界公堂瑣案]  
　　包探倪順泉解吳紀五到案禀稱伊行竊日本某商人家對時銀表一枚並銀練報一條由小的連贓得獲送請究懲讞員張柄樞司馬商之美總領事署白繙譯官判責四百板贓給失主具領○包探方長華解陳大毛顧長生到案禀稱伊等在五雲日昇樓之後浙江路中攫取林許氏頭上所簪金耳挖一枝報由小的拘獲送請究懲林許氏投案申訴被攫情形司馬判今將陳顧各責三百板押捕房一年○包探何阿春解小工瞿太和蔡阿三李萬利到案禀稱前者沈長華控李六冐取陳生記處工價洋銀入十七元有奇經大老爺訊明將李押追在案不料沈甫出廨門即被瞿等圍住滋閙捕頭向之喝阻乞敢行兇故今小的拿獲送請究懲瞿等同供沈積欠小的等工資特向索取不敢行兇司馬判責三百板遞回原籍工資著沈照給○包探石多榮解楊寳友到案禀稱伊攫取張小寶頭上所簪銀耳挖一枝報由小的拘獲送請究懲司馬判令重責三百板 
[再續分發人員騐看名單]  
　　新海防例指省分發典史孫璞山直隷山東陶大經順天貴州魏兆疆隸山西周樹靑福建江西王昉牧山東直隷戴光黻湖南甘肅李敬延湖南四川黃其訓貴州直隷吳棨安徽山西王愼榮浙东廣東朱文煜浙江河南史爲忠安徽直隷未入流朱鶴年順天四川○籌餉例指省分發司知史悠聯江蘇湖北縣丞馬書辰山東北河○勞績指省分發道蔣壽彤湖南江蘇知府兼襲雲騎尉劉元禧直隷山廣花翎忠勳正藍旗蒙古奉天同知李錟江蘇直隷通判黃廷輔順天山東知縣范雲梯廣西廣東朱繼經直隷吉林張蔭祚湖南湖北樊庶湖北河南同知銜韓宗潮浙江江蘇陳謨浙江山東忠謀正藍旗滿洲吉林同知銜李文吉安徽上隸兼襲雲騎尉世職張繩祖浙江西江周厚應江蘇山東布政司理問翟兆熊安徽江蘇縣丞王恩鋐直隷奉天巡檢戴兆珍直隷吉林同文館保奏掣籖分發知縣李之　安徽○截取呈請指省分發同知夏愼大安徽山西宋廷模雲南福建○議叙掣籖分發通判劉啓瑞陳韜湖南知縣劉锺琳任崑源江西王家望山西鹽大使王文謨縣丞王朝順天○議叙指省分發知縣嚴崇經四川貴州鹽大使李有桇江西兩淮典史孟廣濬河南山東卞朝綱江蘇山東○恩廕指省分發通判陳殿元安徽浙江應補呈請分發同知十宗彬江蘇浙江知縣蕭德驥四川安徽王易江蘇江西從九品何立瀛安徽山東典史王祥麐順天四川未入流張育璞順天貴州 
[續錄西儒演義]  
　　三曰軍機之異同中國軍機今有四人須叧簡非由部臣兼充德國軍機並非叧簡卽由部臣兼充中國軍機之權甚大或諭旨或奏章一切要政皆必出入其手雖宰相亦不若也德國軍機之權頗小因各部大臣各司本部之軍機皆助皇帝行政雖各胥其權而在皇帝宰相二人之下此中德軍機之異也四曰叅議院之異同德國叅議院卽上議院有議員五十六人其中十七員乃布國獨選餘由各聨邦分選駐劄栢林代各本邦叅議通國政事如欽差然如中國各省督撫特派三五大員駐劄北京參議各本省之事而中國未嘗有此制此中德叅議院之異也五曰代民院之異同德國代民院卽下議院議員三百九十七人内有二百三十五人乃布民獨選餘由各聨邦之民分選駐劄栢林代本邦人民議論通國政事如　紳然而中國則未有此制此中德代民院之異也六曰省邦之權之異同中國各省無權蓋督撫藩臬道府州縣凡有地方之責者皆由皇帝派選德國各聯邦有權蓋除總治軍務並釐定律例等事外各聯邦頗能自主自治各等官員亦 
由各聯邦政府選派與德帝無涉此中德省邦之權之異也七曰軍務之異同中國貴文賤武人恥從軍故軍務日頽德國則皇帝之兄曾充海艦水師十五年之久其用心軍務也如此而中國此四十年間始有中英之役次有中法之役繼有甲午之役終有庚子之役此四役者中國之軍務有令人酸心血涙者且中國練軍原欲制勝於人以耀已威無奈其法尙未美善德國練軍則欲免一切戰事並非仇人視異耶其意甚屬和平此中德軍務之異也 
[義捐照錄]  
　　前日有某善士持條一紙計開吉安堂捐義塚捐銀一百兩德義堂捐銀一百五十兩爲慈延壽合宅消災捐銀五十兩共計票銀三百兩送交商務會議公所囑爲登入保安堂保全義塚捐欵云云問及姓氏住居不告而退在善士不求人知爲善之誠眞不可及敝堂拜領之餘乞錄報章以告同人并爲幽魂九頓首以謝[  保安堂司董謹啓]  
 
 

Page 4

 
 
 [G [ >　　上海富强善會十二月十四送戒烟人名數分會設武昌義利票行○漢口章沅遠○鎭江宏元號○金壇中英藥房○温州吳雅泉 
　　王子林○陳瑞利○朱春生○王阿生○趙寳生○方阿三○吳申祥○趙月江○鄧春榮○王阿珍○史忠誠○朱連三○金子香○楊阿貴○趙阿福○劉炳生○沈有才○王老三○金香泉○沈友三○王阿金○何湖海○李桂生○施宗仁○王春三○王梅生○姚夢花○顧陳氏○張德卿○吳少卿○孫壽田○陳逸三○沙太來○劉華申○王子卿○姚梅花○王阿寳○沈阿桂○王錢三○楊阿娥○周炳三○陸芝珊○王海山○朱春三○姚阿二○林三根○朱庚三○王老四○李云亭○王榮生○陳金玉○馮文吉○李鳳祥○陳錦山○吳正福○田一川○江榮祥 
　　新到老牌燕窩珍珠牛髓粉 
　　小兒常服最易長大婦女常食廣嗣豐容中年常服轉弱爲強衰老常食輕健多壽 
　　近日同業减料貶價本公司爲爭名起見情願虧本卽日起買一打送三打買一罐送三罐俾服過他家牛髓粉者一試眞僞優劣廿日截止此粉乃本公司獨秘異法創製選肥牛腿骨中九磅重之原髓用藥水去其臊氣煉成一磅重之精粉配以海狗腎　板油牛乳精官燕粉珠並各種凉而能補滋而不膩等品故力大效速博考環球諸般補劑無一可能比擬尤妙在甘香適口與華人體氣極宜不獨逹官鉅商信爲無上妙品卽著名醫士亦嘆爲得未曾有據試騐者僉謂服央紀牛髓粉一罐勝服人參十兩况人參非盡人可服惟此粉則人不論男女老少地不論寒熱燥濕時不論春夏秋冬人人宜服有病除病無病作補立奏奇功云凡先天不足後天失調病後産後色傷勞傷一切虚弱之症服之夙疾盡除弱體轉强最能温補元陽封塡骨髓光潤面目健旺脾胃勇健筋骨充盈虜革豁除痰咳延年廣嗣烏鬚黑髮小兒用以代乳功勝人乳百倍交節預服舊疾保不復發行房後尤宜各服少許卽無腿軟腰酸等患久服一生康健百病不侵養生家苟能知其功用之大取而嘗之則不老長生之訣何必舍此他求哉每罐一元打十二罐十元南洋央紀公司啓　　上海山東路帶鈎橋彭堂藥房總理 
　　馬寳 
　　售處○一在南市䶢瓜街元昌人參號○一在英界三馬路申書室 
馬在口外山野之地偶遇靈芝異草食之遂藴結成實久之毛脫絶食不飢無異仙品見者知其有寳取出之形如胎卵能入心肝脾肺腎五經治百藥不效之症最有神驗卽至極危極險亦只須錢許無不立愈而於治各種新舊文武顚狂痴呆猪羊諸癇中風咯血虚勞咳嗽噎膈肝氣脘痛時疫喉證急痧山　瘴氣及小兒急慢　風腹膨痘毒尤有神效一服除根是誠天下第一返魂續命藥也僕得此寶物有年素不出售今因求福存心濟世遂以公之天下見者勿以尋常目之且所存無幾遲購恐亦不及也餘語詳載仿單每分實銀二元僅取血本並無折扣惟賜顧者諒之○益壽主人謹　　　癲狂定心至寳丹 
　　粵省保壽堂大藥房發兌　　　　　　　　　　　　　　　　　　上洋美界天后宮朝東便是 
　　大凡世之痴癲一症多因痰　心竅驚恐憂鬱痰血結心胸膈閉塞本醫士屢見天下患斯症者紛煩求醫問藥均無善治之法故將家藏秘製癲狂定心至寳丹一方不惜重資配製流傳救濟世人方用土木人參以補心安神又用龍涎香以順氣搜痰又用犀牛黃以淸心解熱又用川麝香以開諸竅佐以定心利氣搜痰淸燥散肝風去痰血等妙品使痰消火降則氣順使竅開心定則病除此丹所妙者無論男女遠年近日癲狂不堪人事不醒卽將本醫士所製寳丹依法服下數日奇功包可立見沈疴包可立起眞可謂傳世至寳也每丸雙料一元單料五角信局舞弊洋信之外另發一信或朔望查明新聞報淸單以杜假冐 
　　立止遺精第一妙方 
　　廣東陳恒德堂包愈遺精愈後永無再遺之患若有半句虚言神明共鑒 
　　凡患遺精之症皆由腎水耗竭相火上炎或思慮太甚酒色過度以致心腎不交無夢且遺日久則面黑肌瘦四肢酸軟虚損勞傷從此起矣本堂深探病源得異人之妙方秘製奇效遺精丸此丸專治遺精當日立止屢試屢騐百發百中無論遠年初起有夢無夢服之立刻見功重者二大盒除根輕者一大盒全愈永無後患眞水火旣濟之妙方常服大補氣血延年却病煖腎種子　此種妙方四海之内乃本堂獨得秘傳之妙方淸心安神止遺除根之良藥每大盒二元小盒一元○假冐甚多購者認明○函購信資　　○鋪分上海英大馬路萬康醬園對門德仁里内石庫門廣東陳恆德堂謹白 
　　狂癲鎮心丸除痴如神 
　　京都天寳齋秘製痴癲第一奇藥 
　　此丹專治男女文武癲狂及羊癲猪癲或錯心作呆服則立愈方用安神通竅順氣癖邪降火補心化痰利濕解悶平肝鎭魂寗魄之品大凡染痴癲一症皆因痰迷心竅憂鬱驚恐痰滯胸膈糊塗不醒或事結於心或功名未成或見色而痴或爲財而癲致染失魂落魄之症則自言自語大呼小呌弄文作武嘻笑怒駡染此之症受累無窮本齋覔得海外奇方何忍秘藏心存濟世非圖漁利行世有年俱稱靈騐治愈者指不勝數無論遠年新起丹到其效立見愈後永不復發誠治痴之至寳也初染五丸包愈久患拾丸除根雙料每丸一元單料减半函購當班回件認明鋪分上海二馬路中市西鼎新里口石庫門内交易 
　　戒烟溥濟水　一絶二能　三奇　四妙　售藥濟世言貴誠實虚言欺人死當拔舌鈔人告白子孫不達凡我同業所當痛革 
　　一妙在靈藥苟不靈貴固無益賤亦不值而此水之靈則久播人口如人烟癮一錢日需烟資一角十日便費一元若以一元購水便可戒除等而上之癮一兩亦祇十元卽使加倍不　廿元以廿日之烟資際畢生之痼疾其爲便宜孰大於是　一妙在穩戒烟藥最多未必全無效驗所難者戒時不吃力戒後不拖累耳惟服此水能免一切疾苦癮斷藥停决無後患一妙在適天下最適意者莫加吃烟卽最不適意者莫如戒烟惟服此水則一邊吃烟卽可一邊戒烟戒而不戒不戒而戒癮斷不覺誠最適意之事也　一妙在便别種戒藥每含毒質常人悞服爲禍甚烈惟此水性極和平三歳小孩皆可試服並無妨碍隨置案頭不勞檢視是之謂便右四妙　一色奇色本黃也而水面則結成白花一層如瑞雪如糖霜色澤鮮明藏久愈妙凡假冐者其色帶黑一陳卽臭一香奇龍涎枷楠别種戒藥常用之而服者不覺其香惟此水則不用龍涎諸品别饒馨逸每一開瓶清沁肺腑使人精神一爽　一味奇甘而微鹹淡而彌旨耐人尋味服後能開胃健脾飯量驟進醉後服之兼能醒酒右三奇　一能治癱瘓據嘉定李荇洲醫士言邑富人嘗購此水數瓶戒烟癮旣斷矣而水尚餘半瓶以贈其隣卽有烟癮而兼患癱瘓者也服水之後烟癮若失且能起行然患疾已十餘年服水僅半瓶耳李君嘖嘖言之諒非過譽也　一能治白濁本埠薙髮匠某患白濁已久而有烟癮服水二瓶小便竟通至三瓶而癮斷濁亦全愈矣購藥時親述如此按本藥房神藥奇功告白雖臚列此水能治吃烟人種種疾病然並未道及以上二種是則神藥之奇眞有不可思議者矣右二能　一戊戌以前未聞此水戊戌以後惟有本藥房出售此水可謂絶後空前一時獨步矣彼未得良方而謬誇創製者能毋顔汗右一絶　　括打藥房啓 
　　戒煙第一聖藥 
　　泰西安利醫生新製經騐戒烟甘露聖藥靈效萬分戒脫者無數○大瓶十元中瓶五元小瓶一元實價無扣函購信力自理 
市上各種戒烟丹片多如恆河之沙大抵用土皮烟灰合成服後卽不得吃烟不服則又思吃烟是無異以藥代烟將來虫積滿腹百病叢生其患豈可勝言哉獨本醫秘製戒烟甘露聖藥並非用以代癮乃待過足烟癮之後用藥和茶送下其藥力能隨烟直入五臟六腑四肢百骸將週身烟虫烟積烟毒一掃而空立刻神淸氣爽面目光潤雖二三十年老癮服後不一月非但不思吃烟并能延年種子海外華人因吃烟不便服此而戒脫者何止千萬人開胃健脾固精補腎殺虫消積解毒駐領除痰止咳種種功效筆難盡述本醫士豈骨於此刻利特欲與沉淪苦海者共登彼岸耳如購大瓶分兩較爲便宜服法詳仿單上海四馬路望平街大隆公司　售 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日胡掌全傅永生扭羅小毛畢百順至縣當晚縣主汪瑤庭大令升堂研訊胡供小的在本城魚行橋畔開設飯店羅畢時邀同黨前來果腹每次付値必少數文略與計校動輙持刀逞兇是以隱忍至今今又邀集流氓數人飽啖强欲賒帳不遂其意將値堂人傅永生曳至門外任情痛毆小的婉言解勸亦被毆傷母親奚氏老邁龍鍾被撞仆地磕傷甚重旋將羅畢扭住餘黨已　隙奔逃叩求究辦傅供詞大略相同畢供小的係玉工向與羅爲鄰近已遷居城外偶遇　時至羅處閒話今日羅邀小的至胡所開飯店中飲啖共需錢一百八十二文由羅付給小銀錢三枚找出錢五十一文事已了矣小的憶及傅前在石皮弄某飯店値堂時曾因乏錢應付將物抵押迨後往贖非惟不認反被辱駡是以向之理論不意伊竟異常蠻橫便將小的兇毆店中各夥助之致小的等大遭挫折今又扭案誣控叩求明鑒羅供小的係印花工人餘語與畢相符大令飭畢向胡服禮然後交人保出○周錫增扭袁頌英到縣大令研訊之下周供小的有屋一所央戴梅生袁頌英介紹抵與楊姓今備齊本利向贖楊聲稱已於八月中由戴袁贖去售與李姓小的尋戴未遇將袁扭案求追袁供小的雖曾說合然戴與周楊均係親戚今年四月贖屋時小的適患病在家並不到塲叩求明鑒大令著交人保出候提戴訊核○前者小車夫谷木泉被莫炳春與蕩婦姚小妹毆死報經大令騐明將小妹訊取口供釘上脚鐐交官媒管押前晚帶案覆訊小妹供小婦人與莫私識已閱八年此次因短欠車貲錢回文致起爭端互相毆擊今莫不知逃往何處叩乞施恩大令飭卽開鐐交人保出限期尋莫到案訊懲 
[法租界公堂瑣案]  
　　邱浩如金立朝同訴稱行至老北門外河沿被匪人王路德攫去頭上之帽當塲追獲送入捕房今已解案務請訊懲讞員孫建臣大令判責王五百板贓給還邱金○周連生周秀卿同訴稱稱賃屋新拓租界中開設義源烟紙店被曹阿根竊去皮衣一件套褲一雙當塲扭獲送入捕房伊兄膽敢糾同衆流氓兇毆今已解案請卽訊懲曹不認行竊大令著押候責五百板追繳原贓○工部局工頤陳小六禀稱小工楊杜弟行竊皮帶一條衣服二件是以送案請辦楊供此物由小工小三竊出交與小的大令著押交小三訊核○包錫卿侯亮邦爲某西人永遠租地二十畝缺少一畝八分西人遂報捕拘案請追包侯同供其地共計洋銀八千四百元現祗收到七千八百元尙少六百元以故原主陳友三將餘地掯阻不交大令限五日内將地交足延于比追○某店主吳第訴稱數日前店中失去洋銀七元旣而挑水夫倪榮郎急欲回家情有可疑因之送入捕房經包探在伊身畔搜出洋銀七元據稱搖會所得並非竊贓今旣到堂叩求訊鞫大令著將倪交吳帶回帮同查緝○吳阿生控費友卿爲王泉生擔保欠去洋銀七百五十元等情大令提訊之下費供擔保屬實求准交保出外理處大令著交的實人具保狀限一禮拜内先繳洋銀二百五十元其餘於明年正月底歸楚○潘朱氏控蔡順奎蔡陳氏夫婦誘拐幼孩輾轉變賣大令訊取口供著暫管押昨日命提復訊有徐五金者投案遞禀請附追被拐之孩大令訊得邰昭福實無干涉先行省釋蔡及氏押候比追○和源成天津號客朱墨欵控通聚泰報關行主初雨卿以支票調換現銀三千兩届期延約不還等情大令略訊供詞著押令繳還原票昨日命提復訊初遞禀聲稱朱並未付銀何得向小的追索大令謂本委先已查明爾不必飾詞推諉著押候繳銀○積竊陳連生流氓周阿六均由包探解奉大令訊前判押攺過所三月兹已期滿昨日由管所委員解請發落大令著一并驅逐出境不准逗留○積竊周裕廷王阿四被包探抱獲昨日解案請辦大令判各責五百板隨將王送押攺過所二月周釋出 
[美租界捕房紀事]  
　　昨晨有劉阿方者挑鷄蛋至天潼路一帶喚賣甬婦某氏向之購取論價不合以致扭毆旋復打扭至捕房奴奴聲訴捕頭以各有不合申斥數語揮令出門○昨晨偷兒林阿林混入穿虹浜某鄕民家竊取衣服數件持之而出巡街捕見其形跡可欵連贓帶入捕房捕頭令押候送公堂禀請讞員張柄樞司馬訊辦○前晚粤人某甲飲酒過醉在蘇州路一帶滋閙不休某號巡街捕見之恐其肇生事端因即拘入捕房捕頭令押至滬醒時釋出 
[江西官報]  
　　前豐城縣湯鼎烜禀辭回籍統領武衛楚軍副五營記名提督李定明由蕪湖來江署蓮花應恩　缷事回臨川縣江召案　賞換頂戴行知鄧貞謝酌補貴溪縣行知從九崔紹曾缷辦南豐保甲回李國韶由贑州來省張承　樂平公幹回張孝煕黃廷俱謝酌委一次措分典史李淸文禀到葉　聲九江措資回靖安孫丞王夑元南康千總李聲揚甯都守備王兪忠俱缷事回候補道商鸞掖往樂平公幹前江蘇候補通判陳寳樽禀到何敬釗余靖俱兼辦武備學堂工程永寗縣徐垚麟據報病故以大挑知縣季鏡銘補委署理又代鉻山縣周銘忠謝劣另有差委以候補縣何榮暉署理又署新城典史魏焜無力赴　以姚光運署理又上猶縣丞王焌據報丁憂以玉遐齡署理上猶典史王蔭槐據報丁憂以列品銘署理又委署萬安典史何曾慶查米在潯以沈光訓署理湖南桂陽直隸州劉華邦同泰和籍來省謝茂榮由江蘇來省字備童伯揚由陜西來省江南練兵學堂總　習洪占奎由江甯來省金沛田由南昌騐收堤工回 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年十一月二十九日京報全錄]  
宫門抄諭旨均已錄前○護江西布政司柯奏爲遴員請補通判摺○又奏爲協收加成茶煻菸酒釐金數目片○又奏爲應解漕折銀兩撥付賠欵片○護山西巡撫趙奏爲陳明續定罪名新難行緣由片○貴州巡撫鄧奏爲廳學應試人多懇恩加廣學額摺護理江西巡撫布政使臣柯逢時跪奏爲遴員請補通判恭摺具陳仰祈聖鑒事竊照饒州府通判吳鳳來病故經臣附片陳明所遺饒州府通判係四項俱無簡缺江西省自南昌府通判選授後此係第一次留補之缺前已聲明扣留外補在案查定例道府同知直隷州知诈通判知州遇告病故休致所遺選缺先儘候補班前酌補一人次將候補正班酌補一人於酌補候補班前時先用銀捐候補班前銀捐候補班前無人始用常捐候補班前常捐候補班前無人再以勞績候補班前之員酌補等因江西省通判病故休遺缺上次用至候補正班止今饒州府通判病故遺缺按班應用候補班前新海新海防鄭工銀捐常捐各舊例本班先後勞績候補班前均無人應用候補正班查有分發江西歸候補用通判艾廷棟年四十一歲江蘇上元縣人由廕生於光緖十四年九月經部帶領引見奉旨艾廷棟著以通判用欽此簽掣江西省廣信府通判著艾廷棟補授欽此光緖十七年正月二十六日至任奉委署理德安縣事在任丁母憂回籍守制服滿起復遵例呈請分發江西省歸候補通判班内補用二十三年八月經吏部帶領引見奉旨著照例發往欽此領照起程二十三年十一月一十一日到省曾任實缺毋庸試看甄别係到省後所出之缺例得酌補該員年力富强才具開展以之酌補饒州府通判洵堪勝任仍請候補正班之缺據署藩司陳慶滋署臬司劉心源會詳請奏前來合無仰懇天恩俯准將艾廷棟補授饒州府通判如蒙兪允該員係候補通判請補通判銜缺相當毋庸送部引見亦例不核計叅罰再此案藩司於光緖二十八年九月二十四出詳合併陳明謹會同護理兩江總督臣李有棻合詞恭摺具具奏伏乞皇太后皇上聖鑒訓示謹奏奉硃批吏部議奏欽此 
柯逢時片再查光緖二十八年八月二十三日奉上諭户部奏茶葉煻斤加釐土藥行店捐輸均著照所請認眞舉辦嚴飭所屬妥愼經理又於光緖二十一年六月初六日奉上諭户部奏需餉孔殷重抽菸酒稅釐著實力舉行妥速籌辦各等因欽此均經轉行欽遵在照所有江西各避卡自光緖二十年十月起徴收土藥店捐輸並加成茶稅煻釐又自二十一年十一月起加成菸酒釐金均經截至二十七年六月底止先後造册詳經奏咨在案兹據總理江西牙釐局署布政使陳慶滋署按察使劉心源會查詳稱光緖二十七年七月起至十二月止各局卡共收二成茶稅銀二千七百二十四兩三錢五分四釐四毫又收二成煻釐錢四千二百七十七千四百七十八文又收二成菸釐錢五百七十二千一百九十二文又收二成酒釐錢二百五十四千六十三文總共收錢五千一百三千七百三十二文隨時按照市價以半年均匀牽算每足錢一千文合易庫平銀七錢一分共易庫平銀三千六百二十三兩六錢四分九釐茶煻菸酒稅釐併計共收銀六千三百四十八兩三釐四毫業經彚解藩庫另欵存儲撥用合將征收數目開造淸册詳請奏咨等情前來臣覆核無異除將淸册咨送户部查核外所有二十七年下半年協收加成茶煻菸酒釐金銀錢數目理合附片具陳伏乞聖鑒謹奏奉硃批户部知道欽此 
柯逢時片再前准部咨解部漕折應由各省解交江海關以備歸還償欵並准電開公約賠欵應按月交銀行收存所有部庫騰出之的欵内江西漕折銀六十萬兩應匀作十二次按月先期解滬等因當經查明此項漕折未奉部文以前已解赴部庫五批共銀二十五萬兩嗣復陸續將截留第六批至十二批共七批銀三十五萬兩解交江海兹兌收並於匯解第十一批銀兩案内聲請將前次解部銀兩　撥滬關以資應付旋准户部電覆應由江省將本年六月以後應解漕折自行設法提前按月解滬勿誤還期等因又經籌解各年尾批漕折並融騰二十六年輕　及餘兵等欵共銀十五萬兩作爲第八九十三期償欵均經奏咨各在案兹據署督糧道丁乃湯詳稱於光緖二十八年漕折項下動放銀五萬兩並隨解關平補水銀八百二十一兩五錢一並發交江西官銀號具領限十月二十四日以前匯赴江海關道衛門兌收作爲漕折第十一期歸還償欵並發給匯費銀四百六兩五錢七分二釐詳請奏咨等情前來臣覆查無異除繕發文批飭令赶緊匯解交收並咨部查照外所有應解漕折撥付第十一期償欵銀兩交官銀號匯滬緣由理合附片具陳伏乞鑒謹奏奉硃批户部知道欽此 
趙爾巽片再查光緖二十年刑部續議軍流徒犯脫逃新章有訊明願帶家室地方官量爲資送及逃犯罪加等調發枷號鞭責仍發原配者均酌擬監禁年分各立法奴才以爲欲逃之犯必不願帶家室且携帶婦穉長途跋涉於公欵不免多耗於私情尤非所便至部定監禁係指已逃就獲者而言現擬入所習藝則防之于未逃之先且授之以謀生之術似較部章尙爲周密溯自九年以來部中因各犯逃亡過衆屢議更攺亦足爲法窮當變之證至疏脫軍流徒各犯迭次通行均議有加重處分新定罪名將來奴才所奏儻經議准凡此後收所各犯疏脫者地方官及看守兵役一切處分罪名均請仍照通行辦理俾知儆惕而免疏虞所有陳明續定新章難行及疏脫官員兵役處分罪名照舊各緣由謹附片具陳伏乞聖鑒訓示謹奏奉硃批覧此 
頭品頂戴員州巡撫臣鄧華煕跪奏爲廳學應試人多請加學額恭摺具陳仰祈聖鑒事案據著布政使曹鴻勛署按察使桂林會詳稱案查前司任内准署糧儲道桂林移據署仁懹直隷同知朱廷詳據儒學訓導華之鴻申據廳屬舉人叚世模等禀稱竊仁懹廳自乾隆四十一年攺爲直隷同知專設學校定取文武學額歲科各四名廪生增生各八名拔員一名四年一貢附人遵義府搭棚考試當日應考文武童生僅四五十人或六一十人迄今百有餘年文風蒸蒸日上讀書之士無不爭自琢磨力圖上進每届考試現已增至四百餘人惟地處邊隅士多寒苦其附棚遵義往返數百里備極艱辛比及入塲又以額少人多懹才者多不獲售以致抑鬱長年窮經白首竊查學政全書内載雍正二年奉上諭令督撫會同學臣查明人文最盛之州縣題請小學攺爲中學中學攺爲大學大學　府學額取錄務宜秉公詳查不得徇私冒濫欽此嗣安順府屬之永寗州原係小學額取文武各八名後以人多額少於道光年間題請加額二名共取十名議准在案現在廳屬應考人數較小學爲多取進之額遠不逮小學未免向隅懇祈援照永寗州成案於廳學原額四名外加取四名以符小學之例等情由應申道轉移到司經前司具詳因値拳匪肇亂奉飲從緩具題兹復據該廳查案禀請等情前來臣覆查仁懹廳學原額文武各四名今因聖澤涵儒旣久人才　　每届應考童生增至四百餘人較之小學人數有盈無絀且近科以來亦多與賢　之選　係人文最盛核與道光十八年永寗州加額成案亦屬相符合無仰懇天恩俯准將仁懹廳學照小學之例於原額四名外歲科試各加取學額四名廪貢增生則仍照舊俾邊隅人士鼓舞奮興更可期人材蔚起矣除册前已咨送部科外所有廳學應試人多請加學額綠由謹會同雲貴總督臣魏光燾貴州學政臣趙惟　合詞恭摺具陳伏乞皇太后皇是聖鑒敕部議覆謹奏奉硃批禮部議奏欽此 
 
 [ 
 
