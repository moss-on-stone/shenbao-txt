# 1912 - 53 - 4914018

 

Page 1

 
 
評論 
[北京兵隊變亂感言]  
　　北京此次軍隊之變其原困所在道途遥遠言人人殊惟以私意測之曰搶刦商店曰焚燒房屋則其暴動之初意似不難以揣測而知然而各代表 
紛被攻擊矣各使館衞隊備戰事矣雖曰變亂各營僅僅一部分曰暮起事至次日黎明已漸安靜使館無恙南方各代表亦無恙當此共和成立南北統一之世而突然起平地之風波此則大可惹 
南方之人注意者矣 
　　原夫共和之成立起義武昌而響應各省類皆以人心卜向背非以武力爲前提各軍隊之健兒坐擁雙餉優游無事往往隷名勁旅至以未克交鋒爲憾近又廣招新軍發揚武力雖多數身受敎育 
而少數不免囂暴其粗擴也可憂其愚魯也可嗤至其貪財好貨之心則更中於性生而流爲習慣將領之紀律稍寛軍隊之刦掠立起其不然者餉需偶絀而譁潰堪虞一夫作難而亂者四應伊古以來養兵雖易而卸兵尤難意者此次暴動之原因其即中於此乎 
　　况今日者清帝倉卒退位而北方各軍隊均聚集於北京禁軍練軍紛然雜糅項城以一身鎭處其間馮段各統將雖在在形格勢禁以力泯其猜疑然集各方面之軍隊而會合於一城維持秩序之間要不無百密一疏之處加以宗社黨之蟠據禁城歷有年所今因五族共和之故掘數百年之城狐社鼠一旦摧陷而郭清之此其中諒亦不無竄身軍隊以爲患於共和據清帝爲孤注奉代表爲衆的幸袁項城之尙未南行而貿貿然師法於博浪之一擊以徼倖其成功觀亂兵當日不攻擊他處而惟注意南方各代表登屋逃避倖而獲免此又當日暴動之一因也 
　　要而方之北兵之暴動於我民國之前途大有關係者矣以燕京爲滿蒙回藏四族觀瞻之點一旦而兵隊暴動大失其秩序之尊嚴安知不有因輕視而減其共和之信仰者况我民軍自南方起義以來百戰百勝以底今日雖或一二端失之東隅 
要未有不收之於桑榆以故不折一矢不費一粟而五族共和之奇烈竟告成於電書口舌之中乃當清帝退位國是永定而小小風潮忽澎湃於數百年繁盛之京華此又見夫兵凶戰危禍至之無日而戒懼之不可以或怠者矣 
[專電]  
　　北京大局漸定當無他虞 
　　今日（十三日）下午五時内城北隅復有少數兵士刦掠居民西北部大火亦尙未熄 
　　今晨（十三日）有是叛兵一千五百名刦奪火車一輛自行駕機向河南方面逃去 
　　有叛兵二千人逃往奉天一帶當時截獲十人今日已就地正法 
　　上等社會之漢人及滿人逃入使館界内者夥前清慶親王亦逃入法國醫院 
　　袁總統有道歉公文致各公使謂當嚴加防備以免再有此變并命外部首領胡維德親至各使署慰問一切 
　　袁總統致書各敎會各洋商謂此次事變出人意料之外余必甚以 
爲憾蓋維持北京之治安爲余最重之責任君等寄跡外邦受此驚恐余實抱歉故特致書表達歉忱云云 
　　南京各代表并未波及惟寄庽之貴胃學堂全部被毁 
　　此次兵變據外人估計内外城損失 
約値銀三千萬兩 
　　袁總統懸重賞購拿叛兵并犒賞未叛各兵士 
　　各使署均以重兵自衛使館界交 
通阻絕 
　　昨日之變爲第三鎭一部分之兵士僅燬房屋數處刦商店數家遇害者無多人現已恢復治安按此電係另一訪員所發所述情形少異并錄 
之 
　　豐台聞亦兵變現向天津進發 
　　袁總統因所屬文武未斷髪者尙多特下命令凡軍警政學各界應一律斷髪惟商民　得暫許自由 
　　袁總統匯銀二百萬兩交與南京政府此爲各國豫付大借欵之一部分（以上北京） 
　　民國政府命令沿海各都督禁止移民前赴荷蘭領土免遭虐待 
　　南京陸軍部制定勳章計分三級甲九鼎乙虎羆丙醒獅 
　　孫大總統委任狄樓海爲山西宣慰 
使卽行赴晉調和都督　撫兩軍意見（以上南京） 
[公電]  
　　宿遷軍界電孫大總統袁大總統陸軍部長黃各都督各司令各省督撫各諮議局各報館均鑒頃得蘇州莊都督來電建都應在京並江北蔣都督引伸其說建都宜在邊陲故俄由莫斯科遷於聖彼得堡日由西京遷於東京等論岳 
 
 
 

Page 2

 
 
等竊以爲不然蓋建都北京其害有三一人心之販向一如舊日二中原幅員廣大偏處一隅則尾大不掉一對於滿族之 
繆葛永無斷絕據以上三害觀之恐難以日俄 
遷都之取積極政略者比例尙望諸公審察焉聨軍總司令孫岳參謀長李鼐揚軍旅長米占元鎭軍事長臧雲新寗軍事長謝敏 
　　福州孫都督電南京大總統叅議院武昌副總統各省都督鈞鑒蘇浙湘吉津淮齊齊哈爾等電均主中央政府地點宜在北京天津英雄 
所見略同道仁極佩服贊成惟現在大總統旣經更舉中央統一政府尙未成立鄙見應先請袁公親臨南京組織中央政府並實行宣誓然後遷移北京卓見以爲何如至禁衛之應囗南部均爲萬當政策事實能辦得到無待研究自可决行但如何着手方法想高明必有以善其後也母任盻望閩都孫道仁艷 
　　公民急進黨電武昌黎副總統鑒亡清濫債置國不顧今我政府當亦鑒之近李維格林虎侯輩受盛宣懐嗾使來滬謀達其賣國肥身之 
目的聞之痛心况事有尤大於漢冶萍者今西疆末靖北顧方難應速移叅議院於北京實行統一若兩政府長此並峙不能和衷共濟是非所望於締造共和之偉人 
我公南北重望請亟圖之公民急進黨叩冬 
　　北京袁總統電各報館鑒敎育部景耀月鑒電悉前閻鍚山一軍意欲回省由晉省 
諮議局等議令鍚軍駐守忻州懇請王軍留省詎陰曆廿四據晉省紳士白殿璋等報告盧軍擊匪至趙城搜查匪黨並未傷人洪洞因官紳 
開城亦未擾亂盧軍可謂仁義之 
師各等語已電唐少川轉告南中來電稱山西增派之兵行爲失律晉人深 
惡痛絕是彼此語意不符現已派 
員赴晋切實調查接洽矣袁世凱箇 
　　上海共和促進總會電北京袁總統鑒國人夙以外交稱公値公就總統任忽有荷人虐斃華僑之事此恥不滌國辱亦公羞也祈從速用激烈手段解决不宜循前清外交罷軟無务態度漠視僑民之慘坐失天下之心共和促進總會邱承基周振羽張聲武叩 
　　武昌黎副總統電孫大總統各部總次長參議院新舉袁大總統各部署都督各省督撫各司令官各報館均鑒敝省奉南京内務部通飭將各行省所屬各部一律改稱爲司不得不稍有更動毫無他故安靖如常恐傳聞失實特此奉聞元洪豔 
　　漢口蔣翊武電袁大總統各行政長官孫大總統各部總長參議院各都督各軍司令官各 
報館均鑒武昌首義翊武贊襄其間力維大局積勞成疾養疴漢口不意二十八號武昌亂機猝發人心惶惑幸我副總統無恙秩序尙未大 
壤但當此民國大局未固豈容此野心利祿肆無忌憚糜爛地方草芥人民釀起外人干涉耶 
翊武現力疾集齊軍隊聨合湘桂留鄂之師駐紮陽夏鎭壓一切如有不遵我副總統之命令及損失我副總統之威嚴者惟以武裝維持治安耳大局當可無恙知關錦注肅此通告蔣翊武叩豔 
　　南京交通部電新舉袁大總統黎副總統各都督均鑒頃據上海電政局電稱本局 
向設在上海爲全國電政總機關上海光復後卽由民軍管理並先後蒙各都督電復承認數月以來本局於各省被毁綫路已分别派員修 
通凡各局請撥材料報告以及欵項亦無不設法籌濟其餘水線公司交涉尤爲困難幸就範圍藉保權利現當南北一致漢口北軍所設報局亦與本局接洽應請大部通電南北各省凡 
遇電政一切事宜一律以本局爲完全總機關俾便整頓而免歧異並乞示遵等語本部查該局因各國水線公司皆在上海按期向我國結 
算全國報费湴並烟滬福厦港等水綫各項交涉繁重故電政總機關仍以在滬爲便利現南北旣已統一電報爲全國交通要政尤當整齊 
劃一以求靈捷現擬關於電報派用人員以及修設綫路需用材料並解款册報等項此後槪 
由該總局直接管理彙總報部以期統一而免阻礙所有南北各省綫路損壞之處即飭該局速行修理除呈明大總統外相應電請貴處通飭遵照並乞電復交通部冬 
　　湖州俞鳳韶電陳都督並送各報館鑒寗會謹推公爲湖屬代表已電浙支部接派改同 
盟會爲正式政黨已無疑義韶個人 
之愚所擬政綱如下一用法國政制設内 
閣總理二分省爲道三蒙藏採殖民地制度四注重强迫敎育預算中寛籌敎育費五實 
行通國皆兵六免出口貨捐稅行營業稅所得稅並辦徵遺囑稅七稅則宜採用累進率八優恤佃農九勵行保護勞工新制十獎進物質上科學今日第一要著黨中應聨各省 
設大報館以發揚主義社會進化一日未已同 
盟責任一日未卸幸弗以滿族已倒遽生驕懈芻蕘之言乞於會時代爲請正俞鳳韶叩東 
　　南京陸軍部電各省都督均鑒竊查武漢起義全國響應用能推倒滿清統一民國非賴諸將士熱忱毅力曷克臻此所有此次在戰場著有特别尋常兩次戰功及陳亡受傷各將士亟 
應查明分别賞恤現本部交替在卽須迅將此案辦結茲將本部擬定賞功勳章辦 
法列左甲勳章計分三種一曰九鼎勳章二曰虎羆勳章三曰醒獅勳章每種分九等第一二兩種頭等至六等係賞給上等中等妆等軍官七等至九等係賞給士兵第三種勳章凡爲國家辦事出力人員及海陸軍官佐士兵均應賞給佩帶給予規則計分兩條一凡在戰場有左列特别戰功者給與第一種勳章子奪獲敵人據旗大砲或捕獲敵軍軍官者丑身雖受傷 
尙力疾從事戰鬭者寅在戰場中勇敢率先堪爲他人表率者卯在戰鬭間其勳作及處置善良與全軍或全體有關係者辰於最困苦缺乏悲慘之時尚能泰然從事戰鬭足振起他人志 
氣者已冒險前進偵探得敵人軍情虚實或位置者午能冒險從事達任務中最重要之目的 
者未軍動得法指揮調度適宜致獲全功者幸決死軍行達目的後尚生還者酉奮不顧身以救護長官者乙凡在戰場有左列尋常戰功者給與第二或第三種勳章子力疾從事戰鬭者丑奪獲敵軍重要軍械及捕獲敵軍兵目者寅戰鬭勇敢率先者卯冒險從事雖未逹到目的 
確經屢行其任務者辰在戰鬭間其勳作處置極美良者已指揮調度得法者午出征人員於 
同僚之中任事最爲得力者又家受傷卹賞辦法分爲三等計十條一兩眼皆盲者后失去一手或一足以上者一咀嚼言語之機能并廢者一兩手或兩足或一手兼一足俱殘廢者一身體運勳非人扶持不可者以上五條係頭等傷一兩耳俱聾者一一手或一足殘廢者一生殖機損失或失去機能者一身體運動失去自由者一内臟之機能生大障碍者以上五條係二等傷一脫一目者一鼻脫落者一咀 
嚼言語機能有大障碍者一一手失去拇食二指或三指以上者一二足失去四指以上者一頸及腰運動上有大障碍者以上六條係三等傷以上兩項業經申報大總統允准在案爲此通告請飭調查詳細按照等次塡明將有功將士及陳亡人員姓名階級并陳亡軍人遺族一 
併造具清册限十日内呈報到部以便核奪彙呈大總統分别賞卹以資激勸而示矜恤陸軍部東印 
[譯電]  
　　俄國洛伏佛萊雅報載論力勸政府贊助外蒙古宣告獨立之各親王助以經費并假以武員以資練兵惟俄政府目下尙無意於此（柏林） 
　　聖彼德堡盛傳英日聨盟之約將廢因英國曾拒絕日本對於中國之 
提議故日本今擬與俄國聨盟云（海參威） 
　　維爾森君在議院中呈遞豫算案時深讚駐華英使朱爾典君商定禁烟辦法無偏無倚與中印兩邦均無損礙並謂海牙大會已訂定禁烟條約深望各國承認此約俾阻嗎啡高加精之 
銷行該二物爲害絕大非由各國政府從嚴取締不能阻此毒物之蔓延云（倫敦） 
　　英德俄日四國答覆美國務大臣諾克司君提出對於華事聨合進行勿圖私利之公文均表同情惟奥法意三國尙未答覆（倫敦） 
[要聞一北京兵變詳情]  
　　北京電信云昨日（十二日）之變起於第三鎭陸軍該軍駐紮袁項城辦公處附近各兵先放排槍數次乃分路刦掠專刧典當全銀古玩等舗先向屋内各人開槍恫嚇如店主人不 
將貴重物品赶速取出者皆不免受害蓋叛兵皆携有槍械剌刀及子彈數百粒也 
　　内有一隊在莫理遜博士住宅附近刦掠並放火焚燒典當登時蔓延甚廣火光之下照見各兵有向火開槍者有出入呼店舗者有撞門者有搗毁家具者有捆負物件而走者誠不可思議之怪狀也 
　　煙霧迷漫之際且見被刧之人成羣結隊奔逃於屋面之上當時有外兵鼓勇馳至各處保護外人移入使館界内該變兵等并未加以擾害尚稱幸事 
　　崇文門大街附近一帶焚刧尤甚前門外亦有叛兵行刦數小時之久其餘遵守紀律之兵一時無法可以恢復治安而警察及小工地痞數千人亦爲利所動附和其中殊可恨也 
　　至十三日午前一時計被焚者共有七處三處蔓延尤廣而槍聲則已漸稀蓋叛兵 
子彈盡也内有數百人以馬匹負載所刧之物離城他往其時禁城中金色之屋面光耀四射屋面 
有人歴歷可辨大抵皆爲宫監因不知城外何故大火故登屋瞭望也 
　　午前二時叛兵刧掠尙未止其數約一萬人禁遏之法皆窮但聞槍聲漸發漸遠蓋騒擾之區蔓延漸廣矣 
　　崇文門外有姜桂題之兵一部分尚 
能稍遏其兇燄今日已調入城内巡防現多數搶 
匪雖已離城而城外鄉間因之刧掠又起東門曾開炮數響内有一彈墮入美國衛兵營内幸未傷人 
　　此次變亂外人無一受傷者最稱幸事袁項城及政界著名各領袖亦均平安無恙刻已拘獲搶匪十人於今晨正法但今夜（十三日）恐尙有他變耳 
　　另一電信云今晨（十三）黎明出視見房屋被焚者數百所大街商店之貴重物品均遭刧去其損失當不在少數 
　　據官塲最確消息叛變者計兵三營該營各兵士向例領米代餉今忽要求現銀且不肯遵令剪髪於是一唱百和釀成此變 
　　叛兵於十一日晚間七點四十五分鐘開始刦掠北京戍兵因事出意外立時大亂各處紛紛起火内城延燒者二十處外城亦火光燭天惟受害無内城之重耳 
　　當時各使館派兵四出拯救庽於外城之外人至十三晨四時各外人始齊集使館界内僅有敎士數人仍留敎堂之内由使館派兵保護 
　　今晨有外務部代表一員至各使館安慰外人謂叛兵僅有數人今已安靜不致再肇他變惟城中共有軍隊二萬五千名當時何以不能鎭壓亂事則未述及也 
　　或謂袁世凱逃至使館界内其說不確今袁仍外務部迎賓館平安無恙 
　　兵變時有三寸圓徑之砲彈一枚擊中美使館衛隊營帳幸落下時爆烈性已消滅故無大傷尙有鎗彈一粒擊中美公使坐 
處附近之墻上此外落於使館界内之子彈甚多惟幸未傷一人 
　　此役華人被殺者甚多小工及各店東居多數禁城之内幸未受擾昨電謂禁城一帶亦有大火蓋由外城瞭望故難定其實在之處也 
　　聞叛兵已刦得特别火車一輛滿載所搶之物開往保定府不知是否確實 
　　夜間匪人携帶搶得之物逃出城外者甚衆尚有遺棄之物則由駐城兵隊運入袁之庽所暫存以便發領 
　　南京代表寄寓之貴胃學堂亦遭攻擊幸各代表均得脫險而隨身物件則已悉失所有矣 
　　又大陸報云據本埠所接北電觀之昨報所載 
北京訪電謂叛兵已散即日恢復治安云云其說甚確北京美國聖書公會代理來電亦謂前夜北京大亂昨已安靜如常矣 
　　又據昨日（十三日）各領事所接電音謂前夜亂事旋卽平靜乃本埠謡言盛起或謂北京城已爲洋兵所佔或謂使館界業已被焚有識者咸一笑置之 
　　又某領事來電謂此次事變係因各兵聞袁世凱將减發兵餉羣情忿怒故掠搶店舗以示不服惟電中並述及消滅亂事之辦法 
　　昨日下午本埠復盛傳唐紹儀君及南京各代表均已同害云云惟本埠外國官塲均接袁世凱平安電音至各代表情狀雖未經述及大約亦無甚危險也 
　　上海通商交涉使温宗堯君昨接南京代表由北來電云第三鎭兵昨夜變叛余等庽處已爲兵士所毁蔡元培汪兆銘王正廷王囗囗蔡序東張囗險遭不測逃出後皆避於某西人處其餘各人不知下落余等現庽六國飯店袁慰庭仍在迎賓舘唐紹儀走失所在此次叛兵志在刧掠毫無政治關係云 
　　又北京郵傳部致本埠滬寗路局電云昨二月廿九日卽陰曆正月十二夕駐京第三鎭兵三營因訛傳荋城大總統有尅日南行之信衆心摇動復以小故爭鬥啓釁出隧紛逃乘機搶掠觸翻燈獨以致起火延燒多處直至天明始陸續救息現該兵隊已分路解散事定後經各軍隊與毅軍及巡警極力防衛大總統府第及南京專使住所曁宫城與各國使館均安謐如常希卽宣示以靖人心鐵路總局東 
　　紀神户華僑提燈會與日警齟齬事居留神户之華人以清帝退位特慶祝中華民國成立於二十四日夜舉行提燈行更聞神户商人初恐難得兵庫縣警察部之許可决計展期適東亞協會中之日本人出爲斡遂得警察部之許可而其中附以各種條件如不得使用樂隊不得加入日本人步行中不得呼萬歲等以及其他之條件華商旣得許可即於午後六時會合於中山手通六丁目中華會館來者共有千餘人由劉次荆余東泉二人率領同文學校學生在先次則中國婦人一隊又次則尋常之中國人以每五十名爲一隊鄭祝三揚海籌二人殿焉手執提燈中華民國國旗及革命軍旗魚貫而出中華會館行列之前仍有樂隊且連呼萬歲行至四宫神社附近時警官以音樂隊爲言頗有干涉之狀此時會中千餘人大爲憤激因此兩方遂互起爭執旋仍經過生田前元居留北海岸通宇治川元町通以至福建商業會議所齊呼萬歲者三乃散隊仍回中華會館目下華商議决不履行其契約抵制其商品而東亞協會之人大驚以此不僅爲貿易上之大事且於外交上亦有不便特出爲調停至華人一方面則於二十五日午前十時在中華會館集議對付兵庫縣警察部之辦法至會議情形當再探登 
　　孫總統致新選袁總統函文服務竭蹶艱大之任量夕望公以文個人之初願本欲藉闪代國務薄游河朔嗣以國民同意挽公南來文遂亦以爲公之此行易新國之視聽副輿人之想望所關頗鉅於是已申命所司繕治館舍謹陳章緩靜待軒車現在海内統一南北皆有重要將帥爲國民之心膂維持秩序之任均有所委付不必我輩簿書公僕躬親督率今所急要者 
但以新國民暫時中央機關之所在繫乎中外之具赡勿任天下懹廟宫未改之嫌而使官僚有城社尚存之感則燕京暫置爲閑邑寗 
府首建爲新都非特公之與文必表同意於國民即凡南北主張共和疾首於舊日腐敗官僚政治之羣公寗有間焉至於異日久 
 
 
 

Page 3

 
 
定之都會地點之宜俟大局旣奠决之正式國論今且勿預計也總之文之志願但求作新邦國公之心跡更願戮力人民故知 
南北奔馳公必忘其自暇嗟乎我輩之國民爲世界賤視久矣能就新民國之發達登我民於世界人道之林此外豈尙有所恤乎公之旋轉之勞消磨其盛年文亦忽忽其將衰耿耿我輩之心所足以質無窮之方來者惟盡瘁於大多數幸福之公 
道而已公其母以道途爲苦以爲强勉服務者倡公旆南蒞文當依末光左右起居俾公安愉俟公受事而文退翹盼不盡 
[北京之樂觀]  
　　外交團消息各國公使雖對於中國共和政體之建設極爲贊同因尙未接到其本國之正式承認書故近日對於臨時政府一切往來仍以私人資格處之並不含國際的意味惟聞日美兩國已有首先承認之意然亦須俟各國衆謀僉同後方能通牒中華民國新大總統云 
　　袁總統任清内閣時曾向駐京俄使詰問滿洲里俄兵暗助蒙人攻擊華兵事俄 
代使以未正式幸報告爲覆茲因中國政體變更各 
國公使雖極表贊美之意而尙未正式更換國書 
故將中俄談判暫時停議 
　　我國累於舊朝之政治不良致令國計民生日趨貧弱比年以來已久以借用外債爲敷衍支持之計此次變政戰爭全國損耗尤不可計數民生凋敝達於極點方今民國初基一切建設需費至繁若求之國内不獨民不能堪於國家發達前途 
亦必大受影響目下一切政費含借助外資别無良策聞袁總統日來已累經提議此事並聞四 
國銀行團亦有意輸大宗欵項於民 
國日間正在籌議一俟條件議妥卽可正式交涉 
　　據袁總統幕府中傳出消息現在大局初定一 
切建設事宜異常殷繁而需欵尤爲急迫須先由清厘財政入手昨已電商南京擬於統一 
政府成立之前先在北京暫設統一財政會計院由南北雙方選派通諳財政專家辦理清釐財政各事 
來稿 
[新敎育平議魏塘鄭允恭]  
　　敎育爲必良社會之良藥敎育之方針隨社會之變遷與時勢之 
轉移而定非一成而不變者亦非橫生主義繁複而不純者故社會上道德淪喪則以道德敎育爲方針財盡民窮則以實利敎育爲方針外侮侵迫强能武　則以軍國民敎育爲方針議者不察惟恐用單純主義不免有偏重之弊於是枚舉羅列兼叫並採以平其輕重不知時乎道德淪喪因應用道德敎育及夫積久生弊流於文弱自應更變方針以救其失推之實利敎育與軍國民敎育單用爲敎育方針時亦不免有積久生弊之虞則夫救其失者亦惟有變其方針而已初非可以確定其爲永久不變者也且主義複雜敎育無要旨授受俱苦於探索終之學才一無所成試詢之則茫如隔世矣故此類敎育寔非驉非馬之敎育也 
　　今之主張敎育者或持寔利主義或持軍國民主義或持道德主義或於三主義外添美感感與世界觀兩主義而並重之以爲敎育方針議者不察討論辨　殫竭心力亦無正黨確切之主張爲新敎育之方針甚且襲各種敎育主義之主張而更變其字面以爲 
惟一最適之敎育方針者考其寔則無價値之足去就中惟軍國民敎育之主張尙堪爲敎育方針然無充充之理由終不能名議者武斷自是之譏卽衡今人時寔利主義之敎育覺尤急於軍國 
民敎育何獨是後者而非前者此予之所以權其緩急輕重而爲主從先後之主張以定新敎育之方針 
彼持繁復主義之敎育吾人不得横加非議蓋具有救時之苦心在特有救時之苦心而無决擇之能力故遺人以非議當今人時專制時代遣傳之奔競利祿鶩集私利等積習濅漬汅染深入膏盲道德沉淪于斯已甚此道德敎育之所由主張爲方針者也他如財盡民窮外侮日迫軍人執法政等種種之困苦恐懼不得不有實利敎育與軍國民敎育之主張爲方針也故兼採並重一時不自知方針之爲意義若何焉殊不知緩急先後有次序渾而爲一决擇之不審愼取舍之不果斷可以不言而喻矣雖然如前所述果皆當今之急務孰先孰後將何以辨别之曰道德不可以立 
培在乎無形之敎養興業可以集股取具或可臨時惟有武力不可以假借而内訌外侮誠憂在眉睫此軍國民敎育之所以當爲新敎育方針也（參觀拙著中華共和查政會政綱普及敎育節）雖然軍國民敎育卽以爲方針矣未可盡舍道德實利等敎育也須以軍國民敎充爲主其他爲從也日有尤急於軍國民敎育者則以之爲主而其他爲從亦無不可原無一定不變之成規隨時局與社會之狀態轉變而更革之故夫定敎育之方針其精神全賴乎分主從主從一分則無偏廢之弊病而有先後之利益惟吾國地寳繁富不圖開掘版圖遼闊不求興業僅恃外債與獎勵爲興辦寔業之讦劃恐非持久之道則以寔業敎育爲軍國民敎育之從之最先者豈不善乎或曰敎育須爲改良社會而設則其敎育始有價値今行軍國民敎育得母興社會主義相衝突乎是不 
然社會家豈不以縮小軍備爲其主義乎縮小軍備而代以軍國民敎育使人自有　衛之能力是大利於社會也國家一旦有外變以之衛國亦國民應盡之責也此軍國民敎育與社會主羲不相背馳之理由一不寗惟是今之社會以集團體社會爲有倚賴性質之獘故竭力鼓吹單獨制社會所謂個人主義是也若社會 
家不以人能自衛之効果爲善必將倚賴國家養兵以保護之爲善矣國家養兵取資於社會團體是使社會爲集團制而不爲單獨制明矣不亦矛盾其宗旨乎此軍國民敎育與社會主義不相 
背馳之理由二綜茲二者而討論之益知軍國民敎育之爲利於 
今日亦可斷言矣（參觀絀着中華共和憲政會政綱縮小軍備節）予愚不學惟怵於今日時局而又惡夫敎育方針之不早定也故以管見所及狂肆簧鼓願閱者諒之 
[清談（沂）]  
　　湖北之兵變意在反對長官北京之兵變意 
在搶掠財貨以程度言則卾軍之程度高而北軍之程度低何則一欲伸張自已之意思 
一欲攫取商民之資財居心之高下不可同日語也 
　　然則孰爲可慮曰以現勢言則北軍之變爲可慮今南北方將統一忽焉而有此波折大局不免因之牽動而尤恐授外人以口實可 
慮孰甚 
　　若以軍政方則鄂軍之變爲可慮蓋搶掠貨 
財在稍知自愛之兵士必不肯效尤至於伸張自已之意思恐效尤者必衆變本加厲必 
有視千夫長百夫長如仇敵者一旦有事安 
望其收指臂之效其爲可慮不更甚乎 
　　吾願爲統帥者以北軍之變爲殷鑑而嚴行部勒吾更願爲兵士者以鄂軍之變爲殷鑑而恪遵軍紀 
小說 
[俄王之偵探（十七）（無名）]  
余道你應明白告我假使其人而爲危險之人我當千訴點汲生設法拘捕他鄧方道我在軍艦上自已已如被拘一般那能捕人余道你雖拘朿於軍艦我郤自由可以替你爲力鄧方輕聲向我道我何敢我何敢將此事全行告你余道你竟怕他麽鄧方一聞此言登時面白手顫執我之手答道正是我苟告訴你他日若 
被他知向我尋仇我何能當余又故問鄧方道他們到此郤有兩個緣故我能知道又道你若眞能探出此事可謂發見近世最奇之事余道此事關係何人鄧方 
道關係一婦人余欲再問鄧方不答余遂告辭而歸至明日鄧方上陸余同餐同游亦不言及此事過一禮拜地中海盤隊已開行前往甘太余亦自賴方返倫敦 
至倫敦後先在白克斯登住一個月然後又往北方游湖游湖之後復返倫敦時正八月半時一日近晚自運動總會出來過及姆辰屋將往攀爾蠻街街旁總會 
甚多時以歇夏人多出外避暑總會多在修繕不見一人當時又將下雨正忽促行時忽有一人自後拍余之肩呼余道先生不是我的舊主人麽余回視見一身疲而中年之意大利人衣舊而潔余見面後憶及余在賴方時曾侍我二年之久係余舊僕名曰霍林忒余卽問道霍林忒你如何在此你今什樣了霍林忒答道我現在還好余道你現在住在那裏 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[蘇垣衙署之今昔觀]  
蘇城省會舊時前清衙署櫛比鱗次光復以後官 
制改革公署變更除撫衙改爲都督府外餘如藩署先爲參謀廳今該廳解散僅存守庫衛兵臬署則駐紮新募之選鋒隊糧道署改爲征稅公所學署則駐紮先鋒隊兵府署改巡警總局長洲署駐四標一營元和署改爲吊公怕吳縣署改爲蘇州民政長署此外若織造衙門改爲巡警敎練所石子街副織署由公立女學校長陸基請撥作爲女學堂之用孔副使巷副織署已由城南市民公社請撥爲該社辦公之用現又有 
蘇蘇女校請暫借開辦學堂尚未知錦標誰得又劉家浜布理問廳已爲北路三區巡警局所用至附蘇府之植園亦爲農會所請領　門外之商務局及商品陳列所刻聞將歸市公所管領惟存總捕通判署尚無人問鼎耳 
　　市公所與學欵處之過渡蘇州長元吳學欵處前奉都督命令撤銷移交市公所接管當因陶念喬張叔　二董報告敎育會提議由會長孔康侯議决該處學欵不應屬市故市公所婉辭議復請暫由民政署學務課管理茲經民政長呈請都督核示奉到二百四十九 
號府令略謂據民政司派委調查情形詳晰報告察核各該欵項之性質有欵庫欵官捐欵旣非縣經費亦非完全爲省經費均難定其爲屬省屬縣屬市惟查向以省經費辦理四十區之 
小學坐落蘇州市區經費尙未有着卽以前項性質未能確定之欵由蘇州民政長按照市鄉制第六十五條委任市董事會管理斟情酌理尙屬合宜合行訓令該民政長分别知照遵辦等因現在 
市公所董事會業於二月二十九號（即舊曆正月十二日）實行接管並奉都督府財政司派委應德明爲監盤員責令陶張二董將學欵財産逐項點交聞清理該處公欵自上年陶張二董管理後已動用存典生息基本 
金計庫平銀一萬餘兩據該董聲稱均由 
敎育會議决提用云 
[雲間近訊]  
　　緝拿逃兵火神廟松軍第二弁目隊前日因要求收錄汰兵羣起滋閙閉門將隊長李龍標毆打軍府聞之當派副參謀陳維儉率水師一隊上刀實彈馳往彈壓駐城隍廟之第一弁目隊亦聞 
聲來援鄰里受驚不小刻下雖和平調處而肇事之陸漢光章鴻清周文彬卞雲魁羅金魁均上逃逸現鈕司令懸賞每名五十元購緝 
　　結賬改章去臘松郡商界歸賬異常艱困收至五成已稱幸事本年錢業又祗存甡源允康兩家且鑒於去六風浪之險亦不肯輕易放賬致凡 
百商業週轉不靈南貨業因於二十九號在商會集議嗣後司業出入均照滬市按大小月底清結門户往來亦不得濫放將刋刻傳單就櫃給發以免夥伴爲難 
[江南北軍事紀聞]  
　　淮北銅山及沛縣兩邑近因土匪擾亂電浦乞援已由蔣都督飛派新軍二營分往助勦　　張勳潰兵近在徐海各屬肆行擄掠由駐徐 
總司令張君派隊勦撫潰兵見勢不敵向南逃走 
張君已電飭清淮等處嚴加防守據聞宿遷業已閉城淮安各防營接電後分派弁兵四處嚴防　　江北北伐軍司令部定於三月一號改爲江 
北第二軍軍司令部部中人員位置已經參謀總長華彦雲君分配就緒 
　　鎭江光復後設有執法部向隷屬於鎭軍政分 
府現分府裁撤該部亦卽取銷部長朱華亭遵於日昨卸事所有該部未結案件悉移送城内地方審判廳訊辦 
　　駐鎭混成協張偉齋協統以該協各營所需餉項事關緊要擬就近在丹徒錢粮項下撥用以期 
簡捷聞民政部長楊振聲君以未便擅允已呈候蘇都督示遵矣 
[浙都督批駁添設禁烟處]  
　　浙江民政司長禇輔成君任事後業將分科治事 
規則及薦任各員開單呈請都督加委惟以禁烟事宜關係重要援照官制第六條對於特種事件認爲必要請添設專司名爲禁煙處附擬簡章請 
予核准該司科長課長均列文官二等一二級故照章開列雙名以便選擇聞昨日奉到都督批示 
謂禁絕鴉片極關緊要各屬禁煙並戒烟等局應即通令各該知事就地籌欵赶速舉辦至綜核禁烟宜卽由該司署内暫設專課辦理現時經濟困難似無庸另設機關以節糜費　　閩軍政府職員一覽表（續） 
第一鎭統制官許崇智正參謀官蔣國斌第 
一愶統領官賀貴春第二恊統領官杜持厦門道原鴻逵延建邵道彭廕祥江漳龍道陳培錕興泉永道（缺）福防同知章 
識言平潭同知張士佶厦防同知陳文緯雲霄同 
知李懋猷邵武同知危士傑汀軍同知高企幸三都同知江漢先馬巷通判黃讞石碼通判葉柟上洋通判官廷賡 
福州府陳桂森閩縣朱景星候官縣俞人蔚 
長樂縣沈國英福清縣朱建泰連江縣陳復良羅源縣趙鍚榮古田縣黃翰屏南縣高士龍閩清　黃翼雲永福縣林煥章 
　　興代府余文藻莆田縣劉裔經仙遊縣來玉林 
泉州府管元善晉江縣黃逢年南安縣周守程惠安縣蕭濬同安縣于胥樂安溪縣李祖衡漳州府蔡鳳璣龍溪縣柏麟言漳浦縣孫麟閣海澄縣陸鴻祺南靖縣蕭蘭卿長泰縣陳鍚朋平和縣劉蔭榛詔安縣林偉 
　　延平府李煥南平縣于仲　順昌縣張調爕將欒縣謝鍚勳沙縣張斯鈺尤溪縣舒鈞永安縣林煥章 
　　建寗府張澂建安縣吳朝堃寗縣孫鍚華建陽縣寗雲漢崇安縣曾光禧浦城縣謝剛國松 
溪縣何曦光政和縣錢鴻文邵武府朱鍚恩邵武縣魏埀象光澤縣張崇勳建寗縣陳鳳恩泰寗縣陳叙汀州府俞紹灜長汀縣包謙寗化縣劉韻鏘清流縣馬鍚侯歸化縣徐華潤連城縣張焯奎上杭縣陳林淞武平縣蕭信永定縣李國琦福寧府胡桂高霞浦縣葉湘福鼎縣周賡慈福安縣王景仁寗德縣黃翼雲壽寗縣王福鼎 
永春州李樹敏德化縣王立中大田縣程楚稱 
　　龍巖州郎慶祥漳平縣鍾國華寗洋縣林遒 
[閩省財政困難之一斑]  
　　減發署局薪俸閩省財政當清政府時出入歲差已逹一百餘萬光復之後厘金全裁進款益絀近日省中當道行文各屬内開閩省財政支絀 
此次反正捲逃者捲逃隠匿者隠匿各屬之錢糧又觀望不繳茲經政務院與各部長及叅事會公决自元年二月起除兵餉照舊 
散放外其餘官長及各委員薪水均减三折發給七成實銀此七成内再發公債票二成一俟錢糧問題解决當再牌示兌支公債票云云亦可見其竭蹶矣 
　　規定州縣公費閩省新定各州縣公費 
章程自陰曆二月爲始分繁衝簡三等繁者每月五百十三元衝者每月四百二十元簡 
者每月三百元所有以前平餘陋規涓滴歸公而幕友門丁及全署上下開銷均在其内即下鄉辦案亦不准另開夫馬費此章程已頒行各州縣 
以陰曆二月爲實行之期 
[補錄陜甘兩軍戰事]  
　　升允自逃入甘肅後與長庚寗謀日以恢復關中爲事陜都督張翔初君卽派向芝山君率隊前住迎擊向君所帶軍隊異常勇猛且均謹守紀律所到之處秋毫無犯鄉民踴躍歡迎莫不　送粮草以供軍用去年十月十十七日陜軍在長武與甘軍接仗因援軍緩急不濟幸經向芝山君率所部奮勇衝殺敵始怯退是夜該營朱占彪又乘其不備襲擊之卒獲大勝敵軍乃不敢再犯矣嗣升允聞陜軍與毅軍在潼關相持日久不暇西顧又號召烏合數千人進犯現在共 
和告成東路事平張都督曁馬青山均率大隊西上分兩路進攻想不日即可殲滅也 
[民軍佔領開原之詳情]  
　　攻敗官軍民軍黨員段右軍率勇鬪員于呈祥劉殿英高雲峰等二十九人於上月初三日于呈祥先帶五人進城在東門裏各處藏伏初 
四日早七鐘民軍在城外攻擊城内巡防兩哨巡 
警八十保安團四十名分佈四門把守當接仗時東門裏巡警分駐即被民軍佔據警士棄槍潜逃東門守城官軍腹背受敵始行撤退民軍卽斬關八城一時響應者十餘人協力猛擊官軍死者六七人紛紛敗退民軍進街如入無人之境 
　　哨官陣亡巡防隊哨官張連陞自奉委蒞開駐防畫夜梭巡紀律殊爲嚴明民軍攻城預先與巡警約定巡警守西北門巡防守東南門至東門被民軍攻破進城先命商家多放炸砲西北兩門巡警一彈未發皆棄槍馬抱頭鼠竄四散奔逃民軍順風得勢佔據西門旋向南門加攻巡防該哨官正在南門裏與民軍奮力勇戰被民軍勦後射擊斃命翌日平靜人民皆盛稱張哨官忠勇民軍首領劉殿英等亦大生博愛之心將陳亡官軍九名買棺殯殮抬送南郊以慰同胞之忠魂　　棄城潜逃陳縣令自舊曆臘月下浣聞和議未成時北發軍將次進行不知先期反正一味膽小如鼠異常慌恐先將灜眷遣去旣聞民軍攻城又手足無措且不和不戰不輐先隻身跑至警局令警長保衛出西門奔金溝子車站逃往奉天警士見警官出城兵心瓦解一鬨逃散 
　　開放獄犯民軍進城僅二十九人一時響應十餘人亦不過五十人竟將多數官軍擊敗勇戰員于呈祥先到縣署將封獄開放救其生父曁其 
岳父而出復向犯人宣布云有願充軍者充軍願回里者回里一時投効者數十人及操戈進内搜尋陳令則早已潜逃矣 
　　燒司法科民軍殺到縣衙先縱火焚燬司法 
科至將官軍擊敗無蹝始旋回撲滅餘火一切册 
部案件皆已化爲灰燼 
　　推舉代表開原縣典史王君瑞廷自蒞任以來尚孚民望當民軍攻城時未曾擅離廳署至民軍收復城池後見陳縣令潜逃無蹝卽在議會邀各紳商團公推王典史代表正堂於昨午視事當卽出示招各司科人員書記巡警回署照常辦事切勿觀望致悮要公云云繼向叚宋兩軍交涉 
行政事件不亢不卑重整地方秩序人民幸得安堵 
　　財政寛裕民軍初四日進城安撫後卽由統捐局提出稅欵三千二百元旗署提出三千元硝磺局提出三十元叚宋二人又在自治保安會向紳商各界團演說行軍需餉要求縣署存欵該會財政部長四合店理事羅品棠答云官欵雖存在敝號予不敢擅動恐後陳令再行索取該會副會長書憲章接言云現在旣統一民國交出此欵臨時政府財政部自有章程諒與我等無碍袁小山復接言云品翁係四合店理事私人也充本會財政部長公人也縣署存欵經財政部長 
手取出諒與四合店無涉經衆討論多時散會後果交出此欵否未知其詳然民軍得此多數鉅欵財政頗覺充裕 
[晉陽共和後之現狀]  
　　晉函云省南民軍已與平陽官軍定停戰條約河東民政長王理臣君亦與河南毅軍聨盟以息戰禍毅軍已退回原駐地點省南一帶安靜如常即省北歸化亦無戰爭情事日前 
解君子仁謁李撫木齋時極言共和詔下官軍應退出省垣以免再有衝突南北民軍可聨合一 
致共籌大局李撫極爲贊成已派人到河東並令河東代表到省商議善後事宜省北閻都督亦派人到忻州與杜君上化接洽現在官紳極爲相得云 
[巴蜀女名魚]  
　　涪州女士劉漢英年十九妇學畢業生也突於去歲冬月剖腹而死身旁一函略云同室操戈愚昧已極吾不忍見外侮之殘狀也願同胞共勉之探聞該女士曾由郵三上書於蜀軍政府大意 
皆謂宜與成都併一合兵北伐以堅漢業因未獲答故以死諫嗟夫女士之心可以鑒諸天地矣 
[外蒙古獨立始末記]  
　　蒙古陋劣有如朝鮮活佛愚暗甚於李熙故某國垂涎蒙古亦效某國故智前清政府對於蒙古若經意若不經意忽忽十餘年自三多到庫倫後始議練蒙軍以兵兼警奏調唐在禮總辦其事又 
命留德學生張一鵬測量張庫路線蒙古王公稍明達者鑒時勢之危合力設實業公司於北京謀屯墾蓄殖之利於是蒙古之陸軍經濟交通諸政策乃少見端倪然蒙民紐於痼習視清吏如蛇蠍時則羣起阻擾故清吏徒擁新政之虚名而不能收新政之實効三多又不善懹柔蒙民專以壓制爲功活佛以下皆失歡心某國人遂乘機煸惑遂有杭達親王等十餘人聨名叛清之事六月以後某國人亦增厚庫倫兵力由是清政府不得覊縻活佛活佛遂益肆其妄　恃援叛清甚且剥奪漢人權利　稱皇帝十月中北部四蒤藩會議於烏爾雅謂蒙民以善心服從滿洲帝統邇來各省宣布獨立清吏旦歹滅亡蒙古當自爲計决議請示活佛活佛覆示云汝等提議極爲重要事蒙古人對於清人當取反對之行動而以全力回清人對我之權力以固我蒙人之主權余爲敎主爲徒衆祈福信我者即宣布獨立烏爾雅各寺院其貢獻金資以助獨立之進行至祈禱誦經祭忌各事仍執守如初四藩奉此敎書即開會議决數事如下（一）不服從清人（一）奪彼之權以復我蒙古（三）遣還清廷官吏（四）清商不加害吾等許其居留（五）召集軍隊維持秩序（六）蒙古人中有反對以上條件欲爲叛亂者吾 
人當以法律處之（七）旣經多數取决各宜盡心 
職務勿懈三多聞其議知事急無力鎭懾乃急電清廷請示辦法且謂非遣有力蒙王來庫倫不能調停理藩部連開會議終無一定致勝之法去年十月十一日活佛赴辦事大臣署告以獨立之故迫三多出境三多無可如何遂携印暫避俄領事署翌日午前十時活佛舉行卽位禮式設塲於北宫張帳幕置玉座於中央活佛盛裝頸 
飾乘鸞輿舁以喇嘛僧扈騎士二千觀者塞途蒙官跪迎門外俄領事館譯員拆略夫及喀克圖國境譯員阿迫鐸耶亦列席各旗盟王公來會者極衆儀容甚盛視炮轟震屋瓦羣官獻駱駝九百頭馬五百匹金銀珍寳舞算禮畢活佛偕后妃率從官回寺再行祈禱禮讀即位宣言書復乘輿赴愛德留尼寺諸王公喇嘛捧神像持燭雁行輿前羣民歡呼道左祈禱畢受百官朝賀晚五時始偕后妃歸聖山宫殿官民持花環繞輿前後衆兵行舉鎗敬禮是日途中無一漢人其一切儀注皆仿俄國制度賀使來自他部落者皆免跪拜效羅馬皇之制其禁衛軍槍械悉由俄國贈與擯斥漢人特定規條四則（一）蒙古國家旣暫採政敎合一之制度而各區之喇嘛官無論何國人民（專指中國人而言）皆當遵奉之爲地方行政官（二）遇有慶賀典禮蒙漢須一律懸掛蒙古新國家國旗（三）蒙古國人民人服色行政官皆按歐式其他下級官皆仍着蒙式衣服一律不准再著中國式衣帽而中國人所開衣帽商店一槪禁止（四）所有中國官吏向來徵收一切課稅即應認爲永遠無效其將來稅則俟俄京代表與俄度支外務各部訂定後再行宣布觀此四條則蒙民之心昭然若揭矣（未完） 
 
 
 

Page 7

 
 
[粤議會挽留陳都督]  
　　臨時省會挽留陳都督公文爲咨覆事本月初九日准貴都督咨開據貴會來文仍推本代督爲正任都督取消有期代理之約復承各代表面致誠意情詞懇摰旣感且慙本代督竊以取消之議决 
不可行選舉之期萬不容緩請卽定期開正式選舉俾定大局而釋羣疑等因本省會奉咨適當休假至昨日開會卽接孫大總統梗電内開現委任汪精衛督粤俟袁世凱來寗精衛卽返其未到任以前由陳督代理不可更辭各界不可再舉他人本日又接孫大總統電開令精衛漢民俱回 
請省會母容另舉他人汪胡兩人未返之前仍應由陳督代理各等語當卽召集代議士開會集議僉謂自貴都督咨覆辭職囑令改選以來外界爭 
蒍替人大局實多危險孫總統來電一則曰各界不可再舉他人再則曰省會母容另舉他人其於粤中近情洞若觀火其爲粤局弭變大費苦心本 
省會始終守堍留貴都督之定見旣經取消有期代理呈送正任都督之公文貴都督乃堅執代理 
之成心致令各界驚疑使省會有左右爲難之勢今孫大總統俯從尊意聲明代理不可更辭本會亦遵毋庸另舉之令仍請都督遵電任事汪君一 
日未到即貴都督一日不能卸任經代議士多數表决相應咨覆貴都督請煩察核勉任今職以鎭 
大局而順輿情并祈見覆施行須至咨者 
[請釋陷害徐烈士之嫌疑犯]  
　　湘都督前據浙省某紳等來電謂徐伯蓀烈士遇 
害實湖南衡州人勞文琦等所羅織請卽拿辦以慰忠魂等語當即電飭衡永道胡君得立等速將勞文琦提案訊辦在卷頃聞胡道已有電來省謂已將勞看管惟陷害一節多有不實並據迭次禀 
陳徐烈士遇害並未在塲亦未得獎皖案可稽另文詳報所有家産不滿萬金現據變産捐錢告緡可否銷案卽乞示遵 
[永州土匪之披猖]  
　　湘省永州府屬之常寗縣前有土匪數百人肆行搶刧潜謀不軌已經後路巡防隊蔣統領炤派兵擊散茲聞該匪等又復嘯聚竄入祁陽大肆獨獗一夜搶刦七八家之多並捉婦女數十人强行姦 
污因而致死者已屬不少刻由該處士紳禀明縣知事尹君集馨先撥本縣練勇前往緝捕一面飛報後路巡防統領派兵助勦一面電禀都督請予 
揸核示遵矣 
本埠新聞 
[組織華洋裁判所之理由]  
　　辦理上海華洋司法事務許繼祥君移會公共租 
界及法租界兩公廨讞員云爲移會事案照上海 
民政總長照會以上海爲交通巨埠南市及閘北均與租界接壞華洋交涉案件時有發生非有深明法學條約之員專理其事不足以保主權而慰 
衆望茲特博採輿論推舉繼祥辦理上海華洋司法事務并督理租界外華洋訟案裁判刋就鈐記一顆以憑執用辦公等因查西曆一告八百六十九年會審公堂章程内載明設官一員管理租界 
内通商民刑案件又載該員法權得判决兩造均係華人住居租界之民事商務并華洋訟案均係 
住居租界而華人係案内之被告者是貴公堂之管轄權限係在租界以内至爲明確又千八百七十六年烟台議約第二章第三節内載有華人侵害英商身家物産或在口岸或在内地英公使均得派員到被害塲所審查并到堂觀審等語此又承認案件發生及關係之地聽憑管轄衙門審理而有遇案觀審之條斷無因上海租界設有會審公堂租界外遠近交涉案件在上海領事管理西人境界之内均須提入租界會審查租界行政係歸西人自治對於刑事本有地方治安章程對於 
華洋民事又有一種訴訟慣例係專爲該公堂之適用及西人自治之便利所有界内特例斷無迫令界外移就之效力現前清刑事民事訴訟律已經江蘇議會議决適用審判衙門關於事物管轄土地管轄均有指定之制限條分縷晰認爲通用 
之法閒有刑事之土地事物不能明辨管轄應以先受公訴者爲有管轄之權載在刑事訴訟律第 
一章第十五條民事私訴以被告往址爲審判籍團體私訴以事務所定之此外關於不動産上單獨物權之訴應以不動産所在之地定之均有訴 
訟律可循此次特行組織公堂於保持本國法外并實按條約履行總期中外交相利便貴正審官於法律素有經騐必能按照前項律例妥爲解决共保主權爲地方造福爲法律增光將於貴正審官是賴現屆政府過渡之時此項正當之預備係 
爲律法代表旣與會審公堂辦公無所抵觸亦與西人訴訟毫無窒碍擬就現行簡明章程三則除由民政總長轉呈司法部外交部立案外爲此附 
送至希查照施行須至移者 
[米價增長之原因]  
　　滬南市政廳長以邇來米價飛漲每石已增至八 
元有奇爰與米業董事詳細調查知因鎭江已暫行馳禁時有輪運出口之事内地米糧多往該處販賣故滬上來源頓滯價遂增長當卽呈請民政 
總長電禀南京臨時大總統電飭江蘇都督切實查禁以維民食 
[電燈公司之公允]  
　　法租界電燈公司擬由西門外方浜橋南首之華界迤西至斜橋一帶堅桿燃燈被西區查悉以該公司越界侵權備函力阻經紀前報茲悉該公司 
以該處旣爲華界自應遵約辦理業已飭令各小 
工將方浜橋南首所挖竪立電桿之地洞一律塡滿因此西區所押該公司之工匠何友蘭亦交法 
捕房九號西捕帶回完案 
[安設水管之近狀]  
　　法商自來水公司在盧家灣馬路南首另建大水亭一座並由徐家匯路迤東至斜橋一直經陸家浜馬路過放生局旁新造之橋往南越滬杭鐵路 
軌道直接該水廠安設水管一事已誌前報茲查此次接裝水管所經之處均屬華界業由市政長向該水公司詰問據稱係是借地安設斷不干涉路政所有因理設水管損壞之路均由公司修整等語故市政長已允照辦現此項水管已接至車站南首不日即可接通惟水亭工程一時尚難告 
竣 
[閘北市政廳選舉廳長]  
　　閘北地方自治公所經滬軍都督批准改組市政廳已紀前報茲由該所總董沈聨芳錢貴三二君於前日下午邀集上寳兩邑各區董議董等在所 
特開正式選舉廳長大會到者百數十人有被選舉資格者計十二人錢貴三君得六十六票佔最多數沈聨芳君得二十九票嚴逸士君十三票瞿仲餘君五票錢玉如君三票施子英君二票其餘尙有祝蘭舫君等各得一票旋由上寳兩邑民政長吳懷疚錢印霞二君報告以錢貴三君爲當選 
衆議董舉手歡迎而散 
[江寗法領事赴任]  
　　法領事署繙譯官兼公堂會審副領事顧寳君奉 
法政府命令升調江寗領事曾誌前報茲悉顧君已將一應公𦢌移交清楚業於前晚乘坐江輸赴� 
寗法捕房總巡及該國旅滬紳商咸至江千送行 
[尹允階不認呑款]  
　　洋清皖北六霍茶釐總辦尹允階捲取公觺逃匿上海新閘白克路二百五十八號屋内茲經皖省財政局俱偵悉電飭滬皖軍籌備處禀請通商交涉使移文公共公廨轉飭捕房於昨日將尹提至公廨先由原告代表周星若上堂聲稱尹由前清連藩台委辦六霍茶釐查閱藩庫底册每年應解 
稅銀十四萬餘兩詎尹於去年祗解藩庫銀二萬餘兩嗣因武昌起義捺欵不解旋即挾資逃逸應請嚴追訊據尹供所有解庫之銀均有印結爲憑 
未解者均有放是處錢店當時如有侵呑情事民國豈肯再以和州茶捐委任經辦有委任狀及連 
藩台委札等件呈案請察聶襄讞諭曰現在清旁遜位南北統一所有前清未經交清之公欵自應照追惟西官意見旣在租界會審公堂起訴須呈 
出實據方可理處諭畢遂商之陪審官德祜副領事判尹交十二萬兩人銀並保着將解銀印結呈 
案並令原告將藩庫底册帶堂候訂期復訊核奪 
[試演防彈之利器]  
　　日本河西賢熙君定於今日下午一點鐘在靶子路電車末站附近上海義勇隊打靶場演試新發明之防彈衣及防彈楯想留必式事者必以先睹爲快也 
[遣散民團]  
　　去秋武漢起義之後本埠城廂内外及南市等處因恐匪徒乘間騒擾舉辦民團深資得力茲因和議告成地方安靖故由民政長分飭各區將所招團丁盡特遣散並由各該區每名發給恩餉五元俾得另謀生計業已一律照辦 
[調回崇明防兵]  
　　崇明民政長王君曾於舊曆去年十月初旬因土匪肆擾商請滬軍營王統領飭由中營楊管帶派撥三四兩棚兵士馳往防守茲楊管帶以各兵士赴崇駐防已届兩月且查崇明現已平靖無庸防堵爰於三月一號將該兩棚兵士酌量調回所有 
派駐該縣外沙之兵土三十名因慮海盗滋擾仍令駐防暫緩調滬 
[保護製造局之周密]  
湖鄂魚雷艦現須防護製造局故於三月一號由吳淞電調回滬與張字湖隼二魚雷艦策電飛霆二驅逐艦及江利江貞楚同楚謙甘泉登灜洲六 
砲艦又保民軍艦同泊局前妥爲保護惟江利砲船現因稍有損壞聞須進塢修理 
[謊報遇盜痟佑佐證]  
　　青口帮春茂復泰源盛福記等號前日將金同福 
沙船耆民蔡芝蘭扭至裁判所控被揑報兩次遇盜私賣豆餅五千餘張已紀前報昨由各號主孫永年等偕證人周竹三投稱查明該船於舊曆正 
月初二日駛至崇明布鎭港由蔡雇船駁運豆餅六百餘張載往滸浦賣於某行得洋九百餘元蔡即呑没圖遁幸在吳淞口外追獲扭案求究訊之蔡供共裝六家之貨計餅六千餘張在青口附近兩次遇盜並傷船夥一人尙未痊愈詰其運貨盜 
賣一節堅不承認判留候查明實情再行訊斷 
[究竟曾否運動]  
　　上海民政總長李平書君批北叚警察第四區書記施厚子禀云禀悉前禀飭發後因閘北市政廳尙未成立是以未據復到茲復據禀稱沈海觀恐事機敗露須繳截曠警捐等各項公欵親到自治公所兩次運動執事人員期於含湖了事等情究竟有無其事候杪禀飭知閳北自治公所查復以憑核辦 
[自爲計則得矣]  
　　南市市政廳批挑夫陸慶祥禀云禀悉各籮間向有夫頭係世傳之業爲多前清時尙有納費承充者光復以後已免除各衙署差使則所扣之資亦應减少是以本市政廳於郎家橋蘿間承充夫頭批令挑貨一担向扣錢二文者滅扣一文以作該蘿間夫頭租屋開銷等用無非爲體恤各散夫起見今據禀請革除各籮間夫頭獨由該挑夫約束散夫挑貨一担仍扣錢兩文并令各散夫赂本廳領照兩次納警費兩元是較之前清時代尤爲苛 
累該挑夫但求獨爲夫頭罔顧别人生計殊屬謬妄斷難核准 
[汽車撞斃行人]  
　　洋人勞白脫向爲匯票掮客於陽曆二月二十九日晚八句餘鐘由上海總會出外乘坐一百十九號汽車回家行至靜安寺路滄洲旅館附近轉角處因司機人陸秀忠開車不愼將該旅館内之西　陳安全撞倒碾傷頭額送至仁濟醫院醫治無效旋即斃命業已由捕將屍舁入虹口斐倫路驗屍所報請公廨關讞員於前日午後會同英康副領事蒞所相驗先由靜安寺捕房六號西捕禀稱肇事時適在别處巡查故未目覩惟事後查見該處馬路上 
血跡狼籍又據該旅館出店吳阿當及小西息陳慶雲投稱是晚 
陳安全由旅館内出外從南往北適該汽車由東而西疾馳而來陳不及避讓致遭撞斃旋由屍妻陳張氏投案求請伸雪詰之汽車司機人陸秀忠供稱當時開車甚僈行至該處轉角卽繳回聲汽　預先知照實因死者與同伴之人由該旅館内狂奔出外致肇此禍繼由洋人勞白脫投訴各情與陸所供略同中西官得供後即飭檢驗吏驗明委係傷及腦部身死遂由屍妻在楊棺殮一面由中西官同往肇事處勘明馬路上矲跡狼籍長約五十英尺西首血跡尤多勘畢諭將坠秀忠帶回捕房准其存洋三百元保 
出聽候研訊 
瑣聞 
[城内]  
　　誘拐少婦○地方審判廳昨日宣布判詞照錄如下第五號判决同級審判廳起訴吳安林訴宋陳氏誘拐伊妻吳談氏一安被告人宋陳氏年三十歲母有常熟人右案業經言詞辯論終結本廳判决如左主文宋陳氏處二等有期徒刑監禁八年董興發交保開釋吳談氏交夫吳安林領回團聚証明事寔及援據法律理由緣宋陳氏母家常熟董興發籍隷紹興中華民國元年元月十七日談氏母家將吳談氏托宋陳氏送囘夫家宋陳氏將吳談氏帶至董興發家僞稱姐妹其嫁賣董興發信以爲眞子二十日帶往紹興寄住周姓親戚家中吳談氏之夫吳安林見吳談氏歸寗母家多日未回前往探知已托宋陳氏送回被宋陳氏拐去將宋陳氏　赴警務公所移送同級檢察廳訊辦董興發正欲代伐人家忽疑其來路不正恐致貽累赶回上海探信知已涉訟赴　投首供明經同級檢察廳備文　警押同警與發巃往紹興　出被誘之吳談氏預審得寔起訴到廳以上事寔係該被告于本廳法庭所处白者本廳因得証明前項事寔無誤右事寔該被告宋陳氏起意和誘十八歲婦人吳談氏意圖嫁賣殊厲不法董興發並不知情且事後自行投案聲明應毋庸議外應依刑律第三百三十四條第二項判決如主文 
　　停妻再娶○地方檢察廳批陸恆甫呈云據訴已悉此案前據褚慶雲來廳呈控該商停妻再娶業經准理傳訊案關重婚係屬刑事應以本人爲被告照章本廳開始預審必須親自到庭辯論未便委人代理該商如果寔困疾病不能到庭本廳自當查照刑事訴訟律第三百零三條辦理仰即遵照 
　　考取承發吏○地方審判廳榜示云照得本廳續行招考承發吏現經覆試錄取正額五名備額十名其已錄取正額者務各邀同殷寔舗保于本月五日十二時前來廳塡具志愿保証各書聽候委派其錄取備額者亦須報明各該往址以便正額中或有不 
到及日後遇有遺缺挨次傳補合行榜示其名知照須至榜者計開正取五名陳葆良朱煥文葉逢時朱光漢黃河備取十名夏貽綸邵繩武武鼎吉蘇伯棠項師漢劉得標呂宗文朱心眞朱景明魏維誠 
[閘北]  
　　不認夥竊○周少亭姚根華夥竊駁船一案昨由總局劉科長提訊仍無確供判還押候辦 
　　空言無憑○載明生會代金岳卿向朱金和以田單押洋三百元延不取贖去年由戴控奉司法處交保理處在案昨經田科員覆訊金供去年奉斷還洋一百八十五元已繳一百元判還押候 
查明核斷 
　　抛棄孩屍○鐵路北首王家宅前日有人棄八九歲之男孩屍身一具由寳由縣頭圖地保抽報總局奉司法科長派員住驗報堂收殮 
[英租界]  
　　是否盜黨○繆學亭陳小香枼先仙蔣發貴馮阿禁洪云鶴戴賢松沈阿大馬金甫周抑根沈成定王林香等十二人同在虹口被匯四捕房包探疑爲盜匪帶入捕房昨解公堂訊究繆等不認爲匪判均還押候查明是否盜黨再行訊核 
　　家丁行竊○盛艾臣控家丁葉镜鐘一卽時鏡鐘竊取値洋五百餘元之衣飾銷贓於小五等情昨由捕房將時拘解公堂訊寔判押西牢一年仍飭補提收贓人解辦 
　　秘密賣烟○虹口東有恆路二行零六號住户錢榮卿與同居之張祥林又淅江路一百十六號住户趙張氏家均因私售燈吃由探查獲昨解公堂訊明判錢與張氏各罰洋十元張祥林罰洋五元五併充公烟具銷燬 
　　態度從容○楊樹浦一千零十二號住户王增榮因失火不救經包探查悉昨解公堂訊知並未成災且未保險姑寛判罰洋二 
圓充公開釋 
　　尙難判斷○楊樹浦地保周榮榮因將竹竿戳傷西人派許之馬被控由廨判周存捕房洋六十元交保出外候馬醫愈再核在案昨經中西官復訊以馬傷未愈判周仍交原保候示 
　　責成經理○漢口日商信昌洋行控漢口謙益莊經理胡利卿不会票銀八百九十餘兩前日午後由廨會訊原告倩福崗律師代表上堂請追被告延高易律師辯稱此案原被告均在漢口被告雖避難來申現因大局平定亦將回漢應請堂上將案駐消飭令原告止漢口領事署控請照會華官訊理旋由原告代表福崗律師辯稱漢口自遭兵燹該莊已閉無從收取查被告係是該莊經理現旣來申應请公堂訊追聶襄讞商之日本副領事判胡交人銀並保候函訽漢口行政官查明該莊是否在漢口料理俟復到再核 
　　限期出貨○德商捷成洋行控復昌恆號經理崔容汝不出定貨前日午後由廨將崔傳案判交原保限一個月將貨出清 
　　尙有人証○范連生控萬翔高呑没地産盈餘銀八百五十餘兩前日千後由廨將案証蔡尚賓傳案復訊原告延担文帮辦沃沛律師上堂請追訊之被告及蔡供均含糊判蔡交保萬交八百兩人銀並保候傳集人証於下禮拜三再訊 
　　保人受累○許吳氏控許榮春私收貨欵洋二百五十元業經公堂傳案交保嗣困迭次傳訊不到於前日午後由廨將保人陳飛卿提案着交妥保限三禮拜將許交案如違押交又德商地亞士洋行控王步青定貨不出案内之保人夏季瑜昨經公堂傳案押候將王交案再行訊核 
　　相約逃遁○江北人潘錕才之妻劉氏與同鄉人沈阿金姘識私逃由潘報告捕房昨派包探將沈與劉氏一併緝獲拘解公堂訊共不諱判炮與氏各押三月劉氏期滿後仍交其夫領回管東 
　　交還小孩○章四全王采生串拐北河南路計金桂家五個朋之男孩驢驢抱至南市　賣一案業由公廨判將章王二人押交　案昨晨章等將孩交案經中西官訊明判孩交其父母領回章押西牢一年王押三月分别示儆 
　　勿再虎待○浦東人沈年華之妻張氏因被姑虐待沈出抽　圖盡由捕救起送廨訊明留候認領在案昨晨沈投案求領中西　准予領回惟以後不准虐待 
　　跳出火坑○雉妓魏三寳因不愿爲娼逃出在馬路上徘徊被六百二十號華捕查見帶入捕房轉送公堂訊明判發濟良所照章擇配 
　　收贓獲咎○蔡華傑控任壽昌竊取衣物文憑等情由廨訊寳判押西牢一年半在案昨由捕房將收贓人趙濤明查獲帝同任壽昌併解公堂質訊屬實判趙押三月任仍照原斷還押 
[美租界]  
　　焦顯爛額○靶子路愷安里張梁氏家起火焚斃男孩一名巴　昨報昨由家屬在火場内檢出孩屍報請中西廨員於下午二時蒞所相騐並傳張之男女傭人到案詳訊一過飭先具結收殮候再查核聞所焚之屋係張自置之産共保火險銀萬六千兩云　　補領執照○茂海路生生里甬人陳姓家昨日出殯行經匯三捕房門前被巡捕查悉未領執照卽行阻止陳姓祗得將柩舁回赴工部局補領照會 
　　車夫受欺○人力車夫陸才寳昨赴捕房控日本人某甲坐車不給車資反肆兇毆捕頭允候派探查究 
　　馬車衝撞○崔小狗昨駕馬車過百老匯匯將瞿金和所拖之黃包東洋車輪由四百七號捕併送捕併送捕房聽候查核 
[法租界]  
　　年老告退○法捕房二號包探陶金標近以年力衰目行辭差捕頭已准如所請 
　　外假不歸○八十一號華捕某甲前因有事向捕頭告假若干日詎期滿後匿不銷假捕頭以其違背警章飭將保人李德林傳至公廨追究 
來件 
[旅鄂全體浙商宋煒臣等上黎副總統書]  
　　建都武昌之請求敬肅者竊維開基建業必擇王氣之所鍾作法立經金視人民之所向上稽隆古故王者之治天下建都會而必曰建中立極以適乎時會而已適時會者利於國宜乎民者也今者清帝遜位民國成立南北一致統進共和其組織設立中央政府地點關係國利民福匪輕北方則願北京南方則願南京雖兩處各有所宜而其間猶未盡善似不如武昌之建都有宜無不宜也試絞而詳言之間猶未盡善似不如武昌之建都有宜無不宜也試絞而詳言之夫武昌爲首義之區合廿餘行省寔居全國之中必所以興辦鐵路全國亦必以武漢爲起點也緣以川漢粤漢鐵路將來告成併以有之京漢一路卽要與各省之鐵路及各路支缐聨絡一氣聚匯如斯交通無有過於此地者况長江上下輪船久利遍行毫無阻滯倘國家一旦有事徵調各省或各族有事馳往赴援無不往來互便消息靈通且武昌城池濱臨江漢陽夏鼎立龜山洪山要隘門户天然有唇齒之相依能腹背之兼顧省垣同外呼局廠林立諸事完備並附漢陽鐵廠以及槍砲鋼藥兩廠供需軍用其資料則漢冶萍自産之質不爷給與他人外此各屬礦産甚富實足以開關利源久遠不竭更與湘贛蜀毗連伊邇皆係産米之鄉軍食民食亦無憂缺乏漢口祗隔江咫尺商務繁盛輪軌交通貨貼薈萃甲於全球中外夙所注重倘武昌一建都城則漢口蒸蒸日上之勢當自加前一等矣如是卽令外侮侵凌東有長江之　水道出海二千餘里沿江各砲台節節預防各國海軍兵籌恐亦不能遽行進駛再西有隴藏川黔爲之輔南有滇池兩廣爲之援北有蒙奉以禦于外長城而間於内縱橫四面扼守　謀雖列强之精兵又何敢長驅而直入縱使果有騒擾亦祗如　食邊　動其枝葉而根本實無傷也此則武昌實爲國基之所　亦即古之建 
中立極之義也若南京一地前古原屬建都目今商務局廠規模略與湖北平等而輪船過往只暫繁留僅一滬寗鐵道似尙非交便之完全且離海不遠不適于中又孤立一方央非比武昌之於陽夏一江相對犄角足恃上則不如武昌之謂也一至北京密邇邊陲强隣偪處因距海口太近庚子之役可爲前鑒具其氣候冰天凍地寒冷苏常入民苦之又兼該地産殖不茂則賦不充諸多未備况舊都滿族仍然居住習氣難移難保終無異志種種可危僅宜者不過宫室苑　閭閻公署現成無庸修築而已夫修築府第部院衙署經費至多千餘萬已耳要之省目前少須之縻用必失久遠莫大之良圖此更不如武昌之謂也商等忝　國民份子用敢以愚者之見繕摺懇祈副總統並請咨照南京各部長參議院籌商乘此時北方尙未平定將中央政府永遠定都武昌以冀大局早日安全國勢速臻上理不但俯順全國之輿情庶使五大旅享億萬年之幸福爲此冒昧凟　是否有當伏惟鑒察 
 
 

Page 8

 
 
   
 
 

Page 9

 
 
自由談 
游戲文章 
[改革稱謂問題] [  鈍根]  
　　南京内務部昨日通電各省改革稱謂余特推廣其意設爲疑問以見舊稱謂之可笑新稱謂之可疑 
　　舊稱謂之稱貴顯者曰大人豈受稱者皆身長丈二腰大十圍者耶 
卑賤者自稱曰小人豈其人皆如三寸象牙活 
猻者耶 
又稱人曰老爺豈其人皆鬚髪捁白而適爲稱者之爺耶 
　　又稱婦从曰太太曰奶奶太太二字何義或曰太 
老太瘦之義豈老仰之妻竟無一少而且壯者耶奶奶者婦女胸乳之俗稱也舊俗婦女每掩藏胸乳不使人見男子談及之必羞且怒豈以此直呼 
之彼反不怒而喜耶 
又自稱曰妈才旣爲奴民無才旣有才必不肯爲奴滿政府之人才皆出自奴輩職是故耶 
　　又稱老爺之父曰老太爺老爺之子曰少爺然則爺之種類何其多耶 
舊稱謂之不通如是亟當革除無待言矣然新稱謂之尚待研究處亦甚多也 
　　先生之義謂生誔之期較人爲先也循此以言則弟亦可稱兄爲先生耶子亦可稱父爲先生耶孫亦可稱祖爲先生耶 
　　反是則老者不能稱壯者爲先生耶壯者不能稱少年爲先生耶 
　　學生對於敎習向稱先生此後人盡先生則何以 
表示師生之關係耶 
　　郎中先生起課先生拆字先生唱書先生巡捕先 
生烏師先生以第徜得混稱爲先生耶 
　　彼妓女亦稱爲先生若不加禁不將損先生之尊嚴耶 
　　不問老幼統稱先生未免太泛能否細别之爲十一級如在年百歲以上者稱最先生九十以上者稱老先生八十以上者稱次先生七十以上者稱先生六十以上者稱稍先生五十以上者稱起碼先生四十以上者稱中生三十以上者稱晚生二 
十以上者稱小晚生十歲以上者稱後生十歲以内者稱小後生耶 
　　君之等級亦當細别如最老者爲太上老君其次爲上老君其次爲老君又次爲君又次爲少君又次爲小君又次爲細君又次爲矮君又次爲軟君 
又次爲嫩君耶 
先生與君屬陰類耶陽類郭抑不陰不陽類耶不然彼稱婦女爲君爲先生者何不别之爲雌先生 
或陰君耶 
　　舊俗稱謂之中且附之以謙辭如仁兄愚弟大哥小弟令兄舍弟之類不一而足是亦有一定之規則耶不然何不聞言戇兄苦弟舍兄家弟者耶然 
則嗣後之謙辭亦當稱人以明君或大先生而自稱爲昏君或小先生耶 
種種疑問質之閱者能明白剖决否耶 
[怕老婆降表] [  愛]  
罪將小丈夫謹献降表於河東胭脂大王殿下蓋聞許男曾面縳啣璧後主嘗肉袒負荆全義則泥首待罪延壽則行膝請成勝敗乃兵家常事戰降亦人意所矜伏維大王蓋世稱雄矯矯覇楚萬人 
却敵赫赫强秦督陳有方梁糽玉親執桴鼓出軍無敵花木蘭躬列戎行枕席塲中威名早震風流陣上健將久稱罪將不測閫威奮螳臂以當車輪忽逢棒喝攝狗尾而落陷阱如管夷吾之三戰三 
北受諸葛亮之七縱七擒掛免戰之牌求謀於張三李四遭重圍之困乞援於輿僕庖丁戰器森森簪環首飾伏兵處處角枕羅衾不獨雲雨開塲夢魂失主每到鴛鴦俣陣草木皆兵今罪將久困孤　 
城鋒鋩已失早銷銳氣旗鼓不靈地厚天高求開恩中之網山窮水盡逼立城下之盟頂磚滾燈有法當守搥腰敲腿惟命是聽掳攄降之臆謹拜表以呈 
海外奇談 
[毛人] [  頌斌]  
　　某西報載巴黎於正月中間又到一英國異人年僅十六歲身體之長短肥瘠及一切皮色均無甚 
異於人惟其面貎頗覺奇突兩眼細才如線鼻梁紅而且高鬚黃而長約有一尺四寸且甚濃密全身除面部無毛外餘均密而且長足有寸許人之見之者莫不詫異以爲世界上所罕見之奇人初均不敢逼視後知其性甚和平無異常人遂皆親而近之現巴黎博物院院長願出數百金以購其身俟死後將其身浸於藥水移们博物院中以博衆鑒云 
尊聞閣詞選 
[春思] [  劉寄盦]  
　　掠雨雙飛燕歌風非囀鶯倚欄痴獨立不覺曉塞輕 
　　繡到鴛鴦錦停鍼意轉憨侍婚嬉索解無語薄瞋含 
　　侵曉寒猶勁熏籠獸炭添低頭羅襪整翠黛鎖眉尖 
　　夢裏緣何事輕盈笑態融驀驚鸚鵡喚斜日冷簾櫳 
　　門掩梨花雨簾垂楊柳烟不知春又老寂寂晝如年 
　　莫謂慵膏沐臨粧感壽陽畫眉空有筆深淺倩誰量 
金谷新醅熟閒愁借酒澆醉中翻惹恨香涙濕红綃 
　　小立畫樓西殘陽紅半低春歸渺何處望斷短長提（一作腸斷草蔞蔞） 
　　三徑濕雲遮苔痕映碧紗殘粧融涙冷瘦影傍菱花 
花外雨聲疎銀　澹欲無輕寒凝翠被夢醒五更初 
心直口快 
[有些] [  鈍根]  
或問第三鎭兵何其可惡不顧大局只顧私利我道你這句話有些偏見 
　　或問亂兵爲何要搶王宫我道專制政府的王宫却也有些搶頭 
　　或問外國人以共和國民待我今有此野蠻舉動恐被他們看輕我道有些坍臺 
或問亂兵若損及使館豈不要惹起外國人干涉麽我道有些可慮 
　　或問袁大總統本領通天何以有此意外我道有些難說 
　　或問袁總統尙能南來麽我道有些說不定了或問某國極望中國共和不成此次擾亂他們心裏如何我道有些講究 
　　或問經此一亂主張建都北京的豈非有所籍口麽我道主張建都南京的更有些不放心了 
閒心思 
[頭半打] [  子予]  
　　近日茶肆酒館每見有所謂西裝之新國民身上香氣觸鼻胸前掇一花球出煞風頭 
國旗用五色而異想天開帽邊亦用五色也算彩頭　　女子愛國從軍北伐眞有做頭戎服佩刀誤走租界拘入捕房違章判罰阿要弗色頭 
　　背拖長辮弗怕羞辱倒說有清頭 
　　囗囗人與我修髪賽過鬼摸頭 
[中國地名對] [  ]  
　　漢陽府　江陰縣　鳳翔府　麟遊縣　龍安府　鳳翔縣　涼州　熱河　遵義府安仁縣　長安府　永寗縣　三水縣九江府鳳縣　象州　西安府　南康縣　海門廳　湖口縣象山縣　　州府　吳縣鄭州　邵武府　修文縣　江北廳　雲南府　花縣　蘭州　鶴峰州　龍山縣　黃縣　青州臨江府　通山縣　漢縣　江州　黑龍江　黃鶴樓 
[植物名對] [  風]  
　　萬年青　千日紅　木賊　水仙　迎春柳　欵冬花　龍胆草虎頭蘭　鳳尾草　雞脚葵　馬翏　龍葵　龍鬚草　馬尾松　馬齒莧　雞腸菜　虎耳草　雞冠花　金橋　銀杏　觀音柳　羅漢松　醉魚草　牽牛花　龍眼虎鬚　天竺　地榆　燕子花　鵝兒草　雀舌　烏頭　鵝郎草　鴨兒芹　甘草　苦瓜　冬青樹　夏枯草　屈子花　諸葛草　緣　梅 
素心蘭　南參　北瓜 
小說 
[紀事小說金陵遊記允復以前之著作（三續）] [  定夷]  
　　歸途轉至勸業路入勸業會場曉道一周空亭冷落顧影自憐回憶去年會塲熱閙情景不禁有盛衰今昔之感焉說者謂明故宫第二或可信歟余等旋由正門出至丁家橋附汽車歸庽十九日同遊約赴雨花臺出聚寳門外里許卽至山　余等遠道而來至此乃大失所望荒草　　蕭條極目絕無勝蹟可覘乃轉至山側謁方正學墓追懐今 
昔不禁低徊久之旋卽尋道歸庽同遊有語余雨花台之古蹟者曰是山昔有雨花之異故名又以其上産五彩石子一稱石子崗相傳梁武帝嘗遣雲光禪師講經是處也余旣歎是山之荒凉又感 
梁武之侫佛因援筆賦一絕以弔之曰雲烟高擁碧嵯峨六代江山一刹那爲問君王偏侫佛長生學得奈年何明日余等各出購土物數色預備携 
歸鄉井下午往中正街附寗省汽車逮三句三十 
八分鐘而車至購票至下關擬乘滬寗末班汽車 
（四點鐘由寗開）還常州乃寗省汽車抵下關已四點逾五分鐘而滬寗車已開駛矣余等大快快 
不得已遂止於招商旅館是館繁華熱閙不减弟一樓客有識大喬小喬者時過我居鶯啼燕憨甚無謂也翌晨即附滬寗車第一班還常是游計九晨夕履跡所至雖未極金陸之名勝而湖山風月 
見所未見亦足樂也歸而綴其巔末濡筆述之以紀斯遊之盛云（完） 
[短篇小說迎紫姑] [  愛]  
紫姑迎到坐庭中女伴相推拜下風默祝將來如意事雙鈎裙底露尖紅雙眉新畫遠山長髻挽當 
頭時世妝擠近爲看神軸動染來紅蠟汁衣棠天清似水月白如銀溶溶長夜淡淡新春閨中少 
婦門角游神 
　　聚來繡閣名姝盡是金閨麗質鳳箋約去鴉婢扶來默通誠深深拜祝 
　　新年鑼鼓憎隣家竸閙元宵白髪翁姑喜高堂早尋好夢 
　　抽处布片刻之身爲秘密畢生之訴閨人簾裏多月明霜冷之情思婦樓頭抱月缺花殘之恨欲代金錢之卜請點頑石之頭 
　　神其有知人其自侮雙鬟携手效潘妃步步之金 
蓮獨自點頭如生公聲聲之說法 
　　紙灰飛白蠟涙流紅人旣興闌意散神亦理屈詞窮霜鐘斷續星眼朦朧問水送與火送卽祭終而 
事終 
[短篇滑稽共和鑼鼓] [  嘉定二我]  
　　二我終日家居無事抱膝兀坐但聞街頭洶湧東 
隣年鑼聲西隣年鼓聲蓋閙元宵也 
東隣年鑼聲曰 
　　共和共和共和西隣年鼓聲曰總統總统總統余聞鑼鼓聲轉思鑼鼓何以亦發出新名詞來不覺且笑且念那國共和那個總統方自思想間年鼓年鑼聲又起 
　　共和共和中國共和總統總統臨時總統余聞之笑不可仰鑼鼓亦知中國成共和臨時有總統我有所思他能聲答奇怪奇怪斯時年鑼年鼓聲又發 
　　共和共和色色樣樣共和日色色樣樣共和中國共和中國共和總統總統各人想做總統各人想做總 
統臨時總統臨時總統余聞之點首稱許亦隨聲附和曰共共共共和共共共共和總總總總統總總總總統共和總統共和總統共和總統余正在靜聽附和時忽友人至呌曰呆坐何爲哉光陰易老日月不長一日之計在寅一年之計在 
春呆坐何爲哉 
　　余告以所聞鑼鼓聲友人曰心有所思事有所應鑼鼓非好事者足下自好事耳 
[短牤篇小說和氣羹] [  二我]  
　　吳下風俗元宵例食和氣羹三家村中有某翁者不知何許人生三子長甲次乙次丙 
本屆元宵全家歡樂晚上食和氣羹三兒共聚一 
桌桌上置和氣羹十九小碗命三兒分而食之 
翁乃告兒曰現今國家旣改爲共和政體百姓得成爲共和國民汝等亦國民中之一分子今食和氣羹後須要和和氣氣做一個共和國的共和民更須要對於國事對於社會對於家族均時時存一共和之念方可成爲共和國民汝等母忘翁又爲三兒分碗數大兒食二分之一次兒食四 
分之一小兒食五分之一汝等靜食宜和氣母相爭以原有之碗數而分母在此中添减且母許違我所命之分式寗各多食毋少信也三子皆唯唯翁乃言訖出門三子者就座舉箸於是遵乃父之命議分碗而食人姘至再欲其平匀則不能保全原有之碗數欲保全碗數即不足以昭人馻然則不添改烏乎可烏乎可 
　　丙乃議决添必而乙不可乙謂與其原有之碗數添改不如另外再添幾碗 
分之而甲又不可 
甲則遵阿父之命原有添改另外添改二者皆不可也且違父命不如均不食之爲妙喂之貓狗賜之丐兒亦見慈善 
　　乙於是欲以喂其所愛之貓丙於是欲以食其所喜之狗甲則欲以付之丐兒爲家族之善舉而乙 
丙鬨然矣 
由是三子者各執一見舉箸操戈遂成鬩牆之鬥二我曰鬩牆之鬥仁者不爲兄弟三人因食和氮羹而反不和氣也遂爲十九碗和氣羹而成鬩牆之痛請讀者思之有何分法而使之和好就食甲　碗乙五碗丙四碗雖於本分稍多然翁固言明寗多食毋少食也）雖然廻想我新建設之民 
國各界事事之衝突恐亦將踵拉三子者而起矣嗚呼 
 
 

Page 10

 
 
   
 
