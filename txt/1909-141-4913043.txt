# 1909 - 141 - 4913043

 

Page 1

 
 
   
 
 

Page 2

 
 
上諭 
[監國攝政王鈐章四月初九日奉]  
　　上諭此次京察引見年至六十五歲以上之度支部郎中世昌等均著照舊供職不到之宗人府理事官恩元著該部照例辦理欽此 
　　上諭廣西布政使著魏景桐補授趙濱彦著補授廣東按察使欽此 
　　上諭貝勒載濤等奏遵擬王公等佩帶爵章式樣一摺所擬尚屬周妥著即由該專司訓練大臣等製造呈覽嗣後凡王公世爵入軍隊者一律由該大臣等遵照此制發給佩帶以示區别品級之意欽此軍機大臣署名奕劻世續張之洞鹿傳霖那桐假 
　　宫門抄四月初九日召見軍機濤貝勒朗貝勒熊熙齡汪德溥 
代論 
[公司律調查案理由書叙例]  
　　商業之起源。最古者莫我中國若。而至有公司之辦法。則始自近三十年。有公司法律之草定。則更始自近五六年。古者田制較詳。商事從略。周禮地官。特詳市政。然有關於商之公法。而無關於商之私法。李唐以後。律文稍備。亦大都名刑爲重。錢債爲輕。且多事後之究懲。不立當然之準則。政令所在。俗尚因之。重農賤商。古今一轍。上而國體。下而民業。旣莫不尚尊。貴專。昧於。羣治且閉關之世。交通阻塞。經濟微薄。事業迫狹。豪商兼并。力足自舉。無取衆建共維之勢。比之歐洲羅馬。商業制度。大略相同。故遷史傳貨殖。多屬個人之治生致富。未聞有合力經商之事。漢宋計臣迭進。鹽鐵均輸。平準巿易。均爲當時大利所在。有官業之壟。斷而無商社之經營。嗣是而降。邊關海舶。漸興互巿之利。非無巨賈。爭逐。什一。大抵人自爲計未有。團體固結。其内地殷富。合夥營業者。所在而有。然一切離合起滅。從事苟簡。權利關係。重信誓而薄書契。足爲助長奸欺之具。間有立案註册。亦屬任意。而非必强行。其規模較大者。則有報部領帖之例。而朋充有禁。要不過以此爲稅源。非必注意於保護監督。譬之治。軍向無紀律。可馭參伍。而不足以統師。旅總稽二千餘年之商業歷史。大抵如各國組合之制。當爲商業慣例所固有。而如公司之辦法。則可信爲前此所本無。蓋非特法令使然。亦時勢爲之矣。海通以來。世局一變。各種新事業及新制度。多隨外國貨品以輸入。而經濟競爭之劇烈。不得不藉法律之功用。以整飭而輔助之。自電報輪船等局。招商集股。奏准仿辦。以次推廣。漸及於各處路礦製造銀行保險等業。是爲公司制度發現於事實上之始。然有外人侵攬。有官欵專營。有官商合股。有商辦官督。迭經演進。未即幾乎純粹商辦之境域。其所資以維護而監督之軌範。最初不過有交涉之約欵。磋訂之合同試辦之奏咨。批准之。招股章程。内部之辦事細則。從未有統一各種公司之國定法律。自商部設有專司以後。光緒癸夘年冬。奏准商律。公 
 
 
 

Page 3

 
 
可律頒行。是爲公司制度規定於法律上之始。綜計全文合之商人通例共得一百有四十條。稍足以示維護而使有遵循。且一般社會。亦得藉以啓導。由事實而漸進於法律。椎輪篳路。厥功至鉅。顧草創之始。難語完備。且有保護而無監督。亦易偏失。不足以曲盡情僞。而持天下之平。數年以來。社會進步。旣甚迅疾。按之實際。已多不便之感。公司律第一百三十一條。聲明此係初定之本。如於保護商人推廣商務各事宜。未能詳盡。例無專條者。仍當隨時酌增云云。蓋在起草者。切實保商鄭重立法之初意。固早已豫見及此。日本之興業也。當明治二十年前後。雖有由西洋各國輸入之公司制度。然其關係法令。僅對於特種之公司各别頒布單行法辦理。有若日本銀行條例。及私設鐵道會社條例。日本郵船會社條例。株式取引所條例等是。及明治二十六年。始定有關於一般公司之法律。當時遷就目前情勢。規定較略。不數年而重加修改。至明治三十二年。遂有新商法法典之頒行。而關於公司法一部份之規定亦。較精密詳備。足爲世界一種有名法典。然則鑒彼國之實例。應現時之急需。酌加修改。務求美善。固不容一日或緩。此非特政府之事。亦匹夫與有責焉者也。公司者。推廣實業之機具。公司法者。整齊商團之紀律。寛嚴詳略。其於商業前途之利害休戚。所關非細。實行者之經驗。切於立法家之研求。多數人之識力勝於一二人之决擇。東西各國於現行法制之缺失。多由學者及實業家倡議修改。而國會議員。例有各種法律案决議之權。及各種法律案提出之權。今者憲政雖未實行。尚無正式之議會。而要不乏合格之議員。舉其人以實之。如各省商學界之領袖著聞於世者。皆是也。近如日本現行商法之修正意見書。由東京商業會議所提出。剂法及破產法改正以前之草案。多由法律學諸大家擬定刊布。本案之編輯主任者。竊據是例。發起商法調查案。察酌緩急。姑擬先由公司法入手。比較研究。彚輯成帙。都六章六百九十頁。理由詳細。别具各章。 
　　正誤初八日論說第四叚第十一行（是每縣徒多無數畢業之聽講員）句無字係三字之誤 
來稿 
[上海與南洋勸業會之關係（陳琪）（續）]  
（四）上海出品協會非僅助南洋勸業便亦以自助 
上海出品協會。其利害之關於上海者尤切。巴拿馬運河開。而西洋人至上海之行期。短於昔時者三日。上海與大連灣大連灣與西比利亞一氣銜接。而西洋人至上海之行期。短於昔時者又數日。於是生計競爭之波濤。發自倫敦巴黎紐約者。俄頃之間。已飇舉電掣。以搖撼吳淞之江水。是故生計競爭之危急。莫過于上海。競而勝則中國之倫敦之巴黎之紐約出現。而上海人永永被其榮譽。競而不勝。則徒爲英之第二倫敦。法之第二巴黎。美之第二紐約。而于中國人無與。于上海人尤無與。微特無與而已。彼外人且將挾其經營屬地之殖民政策。施于印度于南洋羣島者。以施于上。海胥吾之主權而眶脥以去出。品協會者所以表暴其農工商品之優劣。自改良以求與外人競勝。母令外人得施其殖民侵略之政策也。且日本凡赴外國賽會。必組織出品協。會今其農工商業已有侵入世界各大商埠之勢。中國無出品恊會。故偶一赴外國賽會。無不貽譏鄰國。上海爲外人所屬目。今日之出品協會組織完全。他日若赴外國賽會。必能𤏄其舊辱。由前而言。上海出品協會可謂爲主權保存會。由後而言。上海出品協會。可謂爲世界賽會預備會。非僅爲南洋勸業之預備機關已也。（五）出品協會以外之希望 
　　諸君能組敏捷完美之出品協會。以爲他埠之標準。琪旣頓首以竣矣。然而更有進者。南洋勸業會開賽期在明年四月。以上海之人心思能力。而又鼓之以無前之𤍽忱。誠能於此一年内擴充各項簡單之機噐。製造改良物品。取外國貨之適於中國用者。而仿造之。一效日本所爲。使國民逐漸不用外貨。不獨上海人之名譽實業將蜚翔於二十世紀之生計界。而全中國之人。亦得沾被上海人之大惠。豈不盛哉。琪以是爲上海出品協會出品諸君頌。 
[專電]  
　　電一（北京） 
　　江蘇丁忙徵銀解銀事已由度支部覆奏現正清理財政幣制將定各州縣賠累自免端方陳啓泰所請改徵擬暫母庸議奉旨依議 
　　電二（北京） 
　　蘇撫陳啓泰奏報創設陳列所摺奉攝政王批凡舉辦新政自當勤加籌畫次第興辦惟須力求覈實嚴飭屬員力戒虚糜并於原摺力戒虚糜句旁加硃圈　　電三（北京） 
　　學部奏定廷試留學生經義科學兩題均改欽命以免漏洩科學命題共分八種 
　　電四（海州） 
　　海州初五日舉行複選初六日開票當選者施雲鷺十一票許鼎霖九票耿兆豐九票邵長鎔七票　　公電（南昌） 
 
 

Page 4

 
 
各報館鑒敝省陸軍學生素守規則學界同稱女子公學常年經費該學生捐助尤多三月二十日展覽會因會塲外有無券人希圖冒入任意造謠以致稍生齟齬並無學生擾亂及與巡警衝突情事乞登報首更正江西敎育總會會長賀贊元女子公學總理龍鍾伊叩 
　　按此電於初九日丑刻送到因爲時已晚不及排登今特補錄於此 
緊要新聞 
[憲政館廣羅人物北京]  
　　憲政編查館奏稱竊臣等於光緒三十三年十月二十八日奏明編纂憲法所辦一切事項與内而各署外及各省尤宜聨絡擬遴選各部院衙門中諳熟典章通逹治體各省官員中學識精博物望允孚者派爲臣館諮議官隨時諮詢等因欽奉諭旨允准在案現在臣館辦理憲政逐年籌辦事宜舉凡釐定章程調查事實尤非與各部院各省聨絡貫通無以訂可久可大之制刻復迭經各衙門臚列奏陳九年應有辦法將來復核頒布乂皆以臣館爲匯歸必博綜故實詳究利病而著之章制者乃免扞格之虞必宏廣諏詢疏通耳目而騐之推行者乃　虚浮之弊加以各省開辦調查統計諮議各局時須往復討論切實考求自應查照奏案亟爲遴派以收衆擎而裨憲政年餘以來臣等悉心甄訪查有吏部左侍郎唐景崇等或諳熟典章通逹治體或學識精博物望允孚均堪膺臣館一二等諮議官之選謹繕具清單恭呈御覽如蒙俞允即由臣等咨行各衙門各省分别遵照此後遇有應行籌議事宜隨時諮訪用資贊助各該員於制度沿革情形習慣及京外現辦新政事宜各當報告條陳以備叅考總期周爰咨度通變宜民上副朝廷預備憲政實事求是之至意四月初三日奉旨已錄 
[憲政館擬派一二等諮議官銜名清單]  
　　吏部左侍郎唐景崇學部左侍郎嚴修丁憂禮部右侍郎張亨嘉法部右侍郎沈家本丁憂農工商部左侍郎唐文治内閣學士吳郁生内閣學士陳寳琛候補三品京堂孫寶琦外務部左丞張蔭棠吏部左丞宗室寳銘度支部右丞傳蘭泰禮部右丞劉果學部左丞喬樹柟大學堂總監督劉廷琛法部左丞曾鑑　天左叅贊署黑龍江巡撫周樹模奉天右叅贊錢能訓江寗布政使樊增祥江蘇布政使瑞澂署安徽布政使沈　植山西布政使丁寶銓四川布政使王人文甘肅布政使毛慶蕃新疆布政使土　柟廣西布政使余誠格直隸提學使傳增湘署江寧提學使　伯陶署河南提學使孔祥霖署陜西提學使余堃湖北提學使高淩霨署湖南提學使吳慶坻署廣東提學使沈曾桐署雲南　學使葉爾愷署　州提學使陳驤吉林交涉使鄧邦述雲南交涉使高而謙奉天民政使　元奇以上三十七員擬派爲一等諮議官外務部左叅　周自齊度支部左叅議曾習經陸軍部左叅議許秉琦郵傳部左叅議李稷勳學部候補丞叅袁嘉穀掌印給事中陳田大理院推丞　式通掌遼瀋道監察御史史履晋　新疆道監察御史江春霖丁憂四川道監　御史謝遠涵前翰林院侍講丁仁長前翰林院撰文王同愈翰林院編修胡嗣瑗翰林院編修張啓後丁憂翰林院檢討金邦平度支部候補參　郎中晏安瀾學部員外郎范源濂　分部員外郎陶葆亷江西　警道張檢直隸候補道嚴復直隸候補道祁頌威直隸補用道汪十元江候蘇補道王仁東山東奏調候補道周學淵山西巡　道王爲幹直隸候補知府張一應候選同知日本使署二等書記官林鵬翔以上二十七員擬派爲二等諮議官又片奏云臣舘職司憲政責重事繁兹當分年籌備期内尤爲需人任事　有丁憂候補四品京堂陸宗輿畢　日本法政大學速成科禮部候補主事張則川肄業日本法政大學法部候補主事蒲殿俊畢業日本法政大學速成科揀選知縣許同莘留學日本法政大學畢業進士顧德隣留學德國法政大學畢業舉人馬德潤委署内閣侍讀殷濟均屬通知政體嫻習法律之員合無仰懇天恩俯准臣等調用酌量派差以裨舘務 
　　又片奏云臣舘遵設考核專科曾　會同資政院奏明在案自應遴選人員照章任事所有該科總辦擬派臣舘之參議勞乃宣兼充該科曾辦擬派臣舘之參議揚度編制局局長吳廷燮副局長章宗祥統計局局長沈林一副局長錢承鋕兼充以堂京畿道監察御史趙炳麟派充其該科幫辦擬派臣舘編制局正科員汪榮寶恩華總務處科員黄瑞麒兼充其正科員擬派臣舘統計　副科員盧靜遠兼充以在任候補四品京堂翰林院編條林炳章派充其副科員擬派臣舘之編制局副科員胡礽泰統計局副科員顧鼇　務處科員傳嶽棻張志潛兼充以掌山東道監察御史王履康翰　院編修夏啓瑜派充如蒙俞允即由臣等分别飭遵以上各員有係臣舘兼差者但支薪水一分均不兼支以昭　實 
[錫督興辦東省實業之計畵北京]  
　　新東督錫清帥於未出京時籌畫到任之辦法頗注意實業曾上封奏略云東省外交危迫由於我無實力抵御現惟有開辦實業爲入手辦法如開銀行築鐵路放墾務開商埠等事開辦經費至少亦須千萬斷非東三省財力所能辦應請飭下度支陸軍郵傳等部各撥的欵以期從早開辦而挽危局若長此因循日久各項主權以及領土主權將盡握於外人之手即嚴治奴才之罪亦無濟於事云云當日奉旨着度支部等速議酌撥聞各部擬先合撥銀五百萬俾資藉手 
　　日前錫督又有附片奏稱東省財政艱窘一由於利權外溢一由於實業不興若不迅籌挽救之方必至財匱民窮不能生存而後已爲大局計亟須請撥巨欵廣設銀行擴充幣政籌辦一切墾礦森林方足以資流通而謀抵制然籌欵固屬不易而得人尤爲極艱查有郵傳部參議上行走山西候補道周克昌才長守潔經郵傳部調充交通銀行協理復經崇文門監督委司稅務是該員於財政實有經驗仰懇聖恩敕下郵傳部迅飭該員迅速來奉照舊有宫銀號先行清理以備擴充四月初五日奉硃批着照所請該部知道 
[議商清理財政方法近聞北京]  
　　憲政館政務處前與度支部會商各省分報財政分類表刻已擬定自宣統元年起迄本年六月杪即由各省監理官會同各該督撫造報一次再自七月初一日至歲暮造報一次作爲定章聞須會奏一次以便遵行其各監理官所呈說帖頗覺不少經多數議决共得十餘條大旨皆不負責任四字盡之聞澤尚書閱後不以爲然命一切仍須照奏定章程辦理刻下監理官仍有反對澤公之說者議論紛龐莫衷一是惟浙江正監理王清穆副監埋錢應清所上說帖較有條理其要綱有二（一）各省清理財政局督撫特派各員如有不明財政及與本省情形隔膜不稱職任者准由監理官會商督撫更換（一）監理官除清理督撫財政外府縣遇有應查之案亦應田局會同督撫所派之員清辦餘未探悉 
[閩督奏報禁烟成績北京]  
　　閩督松壽奏竊維閩省禁烟一事曾於上年六月將禁吸禁種分别籌辦情形奏明在案現奉諭旨於禁吸禁種及抵補稅釐三事分權限而專責成提綱領而顧全局凡屬 
 
 

Page 5

 
 
臣工敢不淬厲精神仰體朝廷之德意奴才前年到任後以禁烟新政年限綦嚴必須官民一體禁絶方不致有逾限背約之慮而尤以先禁官塲示　民之準富經設立禁烟調騐局飭委藩學臬三司糧鹽二道總理局務督向各委　切實經理文武各員其有具結自稱早經斷凈或自稱遵限戒斷者固當次第調驗即自稱確無嗜好而情形可疑或訪聞明確雖有加結仍當調局查驗凡調局聽騐人員不准携帶一絲一縷先由該局總辦另委專司監騐當衆令其另換本局衣褲即與監驗人員共同食宿一星　騐畢期滿如果向不吸烟取具監騐員騐得確無嗜好切結其早經戒斷或遵限戒斷者取具監驗員騐得實已斷凈切結方准出局銷差如敢循隠一併参處凡局中上下人等均不准吸食各項烟草飮藥茶服丸藥以杜流弊開辦之初凡吸食人員展限於六個月内一律戒凈違者立即参處其軍營兵勇學堂敎員學生分飭調查造册詳送其有吸食者革退示懲不稍寛假此外衙門書役亦一律嚴察至商民人等吸烟迭經出示曉諭勸導並令地方設立禁烟官局遵照民政部頒發中西藥方配就藥品廣爲施送城鄉烟館已於光緒三十三年四月初一日起概行示禁閉歇茶肆酒館等處向有開燈賣烟者亦一體嚴禁計今二年商民尚知守法不敢違示私開調查膏店亦有减無增此事又得前在籍紳士林炳章陳寶琛先後設立禁烟去毒社首爲提倡勸戒由官籌欵補助經費並商該紳等推廣支社與官立禁烟局互相聨絡省城總社遇有特會飭令藩臬兩司率同首府縣親臨督勸尋常會議遴派知府一員到社稽考官紳聨爲一氣凡地方官有禁烟不力者准其禀報差役包庇烟燈聚吸者准其呈官封禁分别懲辦省會住户由警務局派員分區會同紳董編查烟册能斷者勸其服藥戒斷年老有疾不能及時戒斷者塡給購烟執照以示限制蓋社會紳董𤍽心公益寄耳目於胥吏祗遂其假公牟利之私假紳董以權宜則閭里之見聞尤確勸誡稽查自較官吏爲親切計自開社之日起先後具報全閶人民吸食洋烟者統共二十三萬有奇戒斷者五萬四千二百餘人時僅年餘已戒去四分之一惟是禁烟必先以禁種爲正本清源之策閩省種烟地畝以福州漳州泉州各府屬爲最此外亦間有栽種上年曾經調查至旺年分通省合計種烟在三萬七千數百畝奴才督同司道一再籌商並博訪輿論悉心考察與其逐年遞减不如全行禁絶奏明通飭所屬自光緒三十四年下半年起凡向種土藥地畝辨其土宜改種五穀如有違禁私種者查出立予拔除並將地畝充公地户治以應得之罪先期出示一面札地方官於栽種習慣之區召集父老多方勸導其有蠻鄉公然觀望者即飭地方官會同營隊馳往拔除其抵補稅釐雖有鹽觔加價一欵閩省爲數無幾已飭道妥速議定將來抵補之外不敷若干再行奏請敕　指撥四月初一日奉硃批該衙門知道 
[江督請减淮鹽加價並撤移子店]  
　　至邊岸緝私又以引界劃清爲切要辦法查乾隆六十年因河　池鹽與淮鹽界址相連淮鹽每斤售價三十餘文池鹽每斤售價二十餘文運池鹽之民越界圖利食淮鹽之民避貴趨賤奉旨查辦經河南巡撫奏覆請將切近淮境二三十里之鹽店移撤三十里之外母許多積鹽斤以絶其偷運越界之弊旋奉敕部議准通行有案嗣後浙商在貴溪界牌等處及安徽祁門婺源江西浮　德興等處邊界設店均經先後遵照押令遷移誠以淮綱居各省腹地之中四面受侵不得不嚴爲限制今汝寗陳州一帶蘆商於近淮邊界又復私設子店密布如林雖經嚴飭緝私各營認眞堵截而越界偷運之案仍復時有所聞且近時淮蘆鹽價相懸更非從前河東池鹽僅隔十文可比食户避貴就賤防不勝防若不查照定案將蘆鹽淮邊子店一律撤退三十里以外不足以杜逾越侵銷之患奴才疊經委員考查僉以堵緝鄰私非邊店撤退後無從措手以上兩事均爲補救淮鹺萬不可緩之務明知庫藏支絀各省皆同豫省減免二文於支放餉需未必不稍形虧捐然與其多取而見絀何如少取而有盈且江省亦非敢專事責人昔時籌備償欵產銷省分各加四文前督臣劉坤一即以淮商過形吃重於江省四文内減去二文上年奴才奏准於淮鹽各岸加收江南要政二文又將行豫之鹽暫請停止是江南因北鹽疲滯先後已免去四文酌盈劑虚當亦爲豫省所深諒至邊境子店稽諸成法本在應行遷移之列並非稍事苛求據兩淮鹽運使趙濱彥詳請具奏前來合無仰懇天恩俯念淮蘆成本輕重不敵准將淮鹽行豫舊案加價减免二文並懇敕下長蘆鹽政河南巡撫將蘆鹽近淮邊界三十里内子店查照成案一律勒令撤退以保引岸而維全局四月初三日奉硃批該部議奏 
[京師近事]  
　　度支部日胆收到印花票百餘箱經澤尚書諭各堂詳核分送各省督撫轉交各海關聞日内核算將次完竣 
　　郵傳部徐尚書由東省交卸督篆後於初　日抵天津寓居中州會館於初五日由津來京 
　　聞外務部梁尚書與某中堂提議因本部左丞張蔭棠熟悉交涉擬請仍留本部母庸簡放外任以資贊助部務 
　　禁烟大臣恭邸鹿相國日前與諸大軍機提議因各省督撫藩臬中查得確有烟癖之大員可否請即開缺調京察騐如寔在不能戒斷者勒令休致聞已經由所開單交世相國諸大臣核閱單内所列者共十二員擬不日即由軍機大臣具奏請旨定奪 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[學部奏定變通中學分文實兩科清單（六）]  
　　中學堂文科一類應習之學科程度授課時刻表（續） 
第四年 
學科程度每星期鐘點 
讀經講經周　節訓本十 
中國文學同前學年六 
外國語同前學年六 
歷史外國歷史三 
地理同前學年二 
以上主課 
修身同前學年一 
算學同前學年三 
理化物理化學二 
法制理財法制大意理財通諭一 
體操同　學年二 
以上通習 
合計三十六 
第五年 
學科程度每星期鐘點 
讀經講經易經十 
中國文學同前學年六 
外國語同前學年六 
歷史同前學年三 
地理同前學年二 
以上主課 
修身同前學年一 
算學代數幾何三角三 
理化化學二 
理財理財通論一 
體操同前學年二 
以上通習 
合計　三十六 
　　外國語一科或以英語或以德語爲主惟各省情形不同間有宜習他國語言者應由該省提學司體察酌定報部核准 
　　樂歌乃古人絃誦之遺各國皆有此科應列爲隨意科目擇五七言古詩歌詞旨雅正音節諧和足以發舒志氣涵養性情篇幅不甚長者於一星期内酌加一二小時敎之 
[江寗曁南學堂近狀南京]  
　　寗省曁南學堂自改辦中學附設高等小學後在堂學生咸知奮勉該堂定章凡敎育名數資格敎科名目鐘點學生　品衣式逐日寢興盥沐時刻以及學生各科分數每月必分門列表傳示巴逹維亞之中華會舘令其布告乂每星期飭由學生各發家信一次藉以練習文字用是爪哇一埠風聲傳播凡附近各埠均願選取練習中語合格學生送寗就學爪哇學務總會正總理陳顯源等近又咨送爪哇各埠學生三十一名并求給官費生六名嗣又有新嘉坡署總領事左秉隆選送該埠道南養正啟發應新及檳榔嶼中華雪蘭尊孔霹靂嗱哈埠樂育各學堂學生五十四名該生等抵寗後經江督嚴飭在堂各員於敎授管理諸事認眞經理聞該堂用欵除第一二次回國學生豫算每年約共需銀一萬三千餘兩又新築校舍添置校具銀共七千餘兩外嗣因添收第三四次學生復添額支費每年銀一萬三百餘兩又添築校舍銀二萬五千餘兩添置食宿器具及派員赴滬接同來寗各用費銀三千餘兩該堂前次所需經費曾經江督奏准由閩海粤海江海各關分任籌撥此次添給經費仍由江督奏請飭各關分撥已於四月初三日奉硃批該部知道矣 
[西報譯要]  
　　中國士官遣散原由字林報載初八日東京電云北京電稱東京近有中國士官二百員給憑遣散北京聞之殊爲震駭據此間宣稱該士官理應遺散因預定之學期現已完畢故也 
　　東沙島交涉近聞又載東京訪函云東京各報所載東島日本僑民將被逼離之消息係由某新聞代理傳出據東京官塲宣稱此事現仍由駐粤日本領事與粤督交涉日本要求中國賠償日本僑民之損失因中國前此於該島不加注意致令日人深信此島無主耗資經營之故 
　　中日鐵路接軌合同議結又云南滿洲鐵路與北清鐵路接軌合同業已議結不日將由兩國政府批准 
分類新聞　政界 
[責成緝梟清鄉辦法南京]  
　　江督端午帥札蘇松太二府一州文云案照光緒三十三年冬間蘇浙交界地方梟匪滋擾當經奏派江蘇布政司瑞藩司督辦蘇松太杭嘉湖清鄉緝捕事宜舉辦清鄉一面編定艦隊並將飛划鹽捕等營切實整頓嚴密巡防迄今已越三年匪徒歛戢航路平安此皆合寗蘇浙三處之力慘淡經營用欵至鉅始能有此效果現在瑞藩司因病請假銷去督辦緝捕清鄉差使公所亦以裁撤其鹽捕營統領一差改委汪道瑞闓代辦在案因思梟匪盤踞已數十年本屬根蒂深固上年竭力懲辦終未盡絶萌芽誠恐因瑞藩司銷差該水陸各營以及地方文武防範稍疏難保不有匪黨故智復萌勾結滋擾致虧一　之功應即嚴切通飭責成汪道瑞闓陳統領得龍胥統領明德博管帶順督率艦隊水師在於港分歧處所實力梭巡認眞查緝務使較前益加嚴密不准稍有疏虞蘇松太各屬清鄉事宜責成該管府直隸州督率循　 
 
 

Page 11

 
 
定章核實經理總期團清其團族清其族有犯必獲禀控究辦至開塲聚賭尤爲梟匪窩藏之所並須隨時嚴禁以清匪源陸路各處應請提軍門嚴飭提標各營合力查緝俾與水師團練相輔而行期臻周密總之該文武等各有責成均須振奮精神實力遵辦俾可永弭匪患共保治安本部堂仍當不時密派員弁分投查訪倘有視爲具文漫不經意以致匪黨藉此孼牙其間定即從嚴撤叅其杭嘉湖緝捕清鄉各事應請浙江撫部院嚴飭各營縣一體照辦以收通力合作之效 
[徒邑緝盜廢弛問題蘇州]  
　　鎭江紳董鮑心增等公禀撫轅以清荒同招徠客民均係盜匪請飭設法整頓等情奉陳中丞批云上年秋冬徒邑刦案迭出或一夜連刦二三家曾經該紳以鄉民確指之十餘案開單面呈道府盜風猖獗一至於此該縣之捕務廢弛已可概見該紳前呈道府清單所指餘案是否均據該縣禀報有案有無諱匿情事應由司移行鎭江道府查明原單錄送來轅以憑察核至侉匪梁姓及盜首張家祥旣經拿獲自應從嚴審訊按律擬議通詳懲辦據稱盜匪狡不吐供該縣亦未嚴鞫僅繫待質所等語如果屬實殊嫌輕縱不免玩視民瘼仰按察司飛飭丹徒縣即將所獲張梁二犯刻日提案嚴審務得確情限十日内錄供通詳核辦母再玩忽縱延致千撤參其由府拘獲交縣之土棍喬漢臣罪狀旣明何以久未懲辦並由司嚴飭訊擬具詳勿得一味姑息所有清荒事宜昨已批飭農工商局會同蘇藩司委員前往查議妥辦若如來呈是以前所招之佃多係侉匪始則以匪充佃繼且以佃作盜地方居民何以安枕其應如何設法議章以善其後并由該司轉移農工商局會飭委員於到鎭後會同印官邀集紳士妥議良策禀明辦理 
軍界 
部頒兵力配備一覽表式蘇州 
　　蘇撫陳中丞近接陸軍部咨開據軍諮處案呈　擬兵力配備一覽表式表中先列新軍後列舊軍及巡防隊水師各營並開列各營宫弁總數駐紥何處配用軍械糧餉名目一省塡一總表呈送核辦咨行查照等因當即札飭蘇省督練公所會同巡防營務處督飭各營趕緊塡表詳候轉咨立案 
[陸軍不准再收客籍安徽]  
　　混成協余統領以爱飭各營文云上年收錄鄂中舊部一百餘名編成一隊原以馬砲兵變人心惶恐不能無緩急足恃之兵藉資鎭懾此乃一時權宜之計現已陸續遣散所存無幾嗣後自應遵照部章愼選土著札飭各營隊不准再收客籍投効之兵其從前所補客籍目兵祗准開除母許再補以符定章 
[管帶浮抬洋價之末路揚州]  
　　淮運司據江都縣以訊明洪千總浮作洋價查議撤銷銜職勒令回籍禀請示遵一案轉詳各憲當奉督憲批云該千總洪基充定字營前旗管帶輙敢浮作洋價致虧兵餉雖據聲稱係因抵償莊利起見與有意尅扣者有間究屬不知日愛應即如詳將該千總銜職撤銷一面勒令回籍不准在揚逗遛以示懲儆仰即轉飭遵照仍查取該千總奬札繳銷 
學務 
[江南上江公學旅行南京]  
　　江南上江公學學生於上月二十九日旅行姑蘇全隊計百餘人於是晚抵蘇寓安徽會館由同鄉招待一切次日參觀各學堂均極歡迎尤以師範高等東吳各校爲最排隊迎送欵待極優初二三兩日遊覽諸名勝處步武從容列隊齊整並由安徽同鄉劉汪諸觀察爲代表假座留園盛筵以待各致頌詞盡歡而散初四日始返江寗 
[愛德女學運動會紀事蘇州]  
　　本月初五日吳江愛德女學開第一次運動會已見前報是日下午六時開會天氣晴朗城鄉鎭來賓甚衆男女各校整隊叅觀者本城有江震高等小學及第一區初等小學同里鎭有同川明華餘力周莊鎭有周莊第一女學震澤鎭有淑羣女學北斥鎭有斥溪女學會塲規則秩然運動諸女生精神滿足步伐整齊運動各節無不嫻熟其間舞蹈如環游四極初夏分秧月湧波心以及各個連續雙人球竿尤爲出色觀者鼓掌如雷來賓運動亦頗有興致該校校董錢君自嚴頗具𤍽心各科敎員如徐君溥泉費君伯塤沈君叔兼錢君頌文吳君仲寅等皆担任義務校長王君振之素在上海從事敎育及編輯事宜今年爲同人挽留就職亦担任義務有慨乎女子體質柔弱乃注重體育特請日本體育專修科畢業生徐君溥泉爲體操敎授數月以來程度猛進該校生徒中如王君明基錢君季娟黄君韻蘭袁君珩等矯健靈敏不讓男子他若手工圖畫二科亦備極優美云 
實業 
[鄉民阻撓浙路工程補記杭州]  
　　浙江鐵路公司於前月杪派工程測繪隊隨同工程司邵君至尖山朱家塔一帶勘測路線朱家塔人大起謠言謂是地若造鐵路掘斷龍脈本地人民必將盡喪遂　集多人與測繪隊爲難聲言本地每家均有槍砲如必造鐵路則甘心死拒並將邵君圍住擲以十塊當經邵君婉言開導並云此次測量係奉旨繪畫地圖與鐵路無涉鄉民始漸散去邵君又托人覓請該地族長朱某與之剴切商酌朱某爲該地耆老人皆服從當經朱某出而彈壓邵君始得脫險次日英工程司对該地鄉民又聚衆欲與爲難工程司當即避去並未受毆當一面電告公司由公司函告撫憲增帥即電飭山陰縣江大令查拿造謠滋事之人懲辦江大令奉電後即　親赴該處彈勘聞江令已將辦理詳情通禀各憲矣 
[松郡開勸業談話會松江]  
　　南洋大臣端午帥提倡商品工業設南洋勸業會派委員郁令來松定於初九日借座雲問師範學堂開談話會内分天產工業美術敎育四項就松郡天然人工上出產各品物加以研究以求發逹而博名譽亦商戰競爭之要點不論紳商學界𤍽心者均可入會 
[大信銀行被封之詳情漢口]  
　　漢口大信銀行係尹湘琳黄之根等所開與廣東七十二行商　漢分開儲蓄銀行有别行屋設在大董家巷内尹等外貌豐足内實空虚號稱資本十萬該行旣未禀官立案亦未禀經度支部核准註册即擅行交易私收存欵二萬餘金近被江漢關道 
 
 

Page 12

 
 
齊觀察耀珊所訪聞傳尹湘琳至署面加盤詰令其將資本呈驗並飭放存大清銀行尹以資已放於某某三錢莊對齊觀察立派員往查只有空賬一筆並無實銀訊之三錢莊復言語支吾其爲串同紥台可知當飭將尹發交　口廳管押行屋發封所有私收存欵勒令即日繳呈由官家分别歸還存户繳銷摺據一面將案情詳報督院核示聽候批飭予尹等以相當之懲罰俾戢倒騙紥台之風 
[整頓桑秧出口辦法浙江]  
　　農工商礦局准農業研究會移稱浙省向以蠶桑著名天下近年風氣漸開各直省講求實業無不來浙購運桑秧擇土試種以開固有利源乃聞嘉湖二屬鄉農因佳種桑秧成本頗鉅展轉售賣無甚利益往往專售劣種秧本貪圖厚利致各省購回栽種大半枯萎槁枝成蔭者百不及一信用一失坐失固有利權於浙省經濟界大受影響聞近來日本振興農務研究蠶桑不遺餘力萬一賤價招徠各省紛赴外洋購運漏巵何堪設想非赶設桑秧實驗所不可嗣後遇有各省來浙購秧均由該所切實調驗果係佳種方准議價出口以利農桑而保權利當經湯總辦轉詳中丞大爲嘉許面諭速即妥籌辦理 
[鎭江組織勸業協贊會鎭江]  
　　南洋第一次勸業會業由端午帥通飭各屬將所產天然人爲各品分别種類解送該會陳列以便工業界比較優劣力圖將來進步現特派陶賓南君爲鎭江府屬勸業調查員日前陶君蒞鎭特邀集商會總協理曁商學界各員假座錢業公所商議擬在鎭創設協賛會一所議定鎭屬調查詳章並調查區域厥後物產彚集并研究票注法以便解送總會 
雜記 
[縣令不諳軍禮之被南京]  
　　陸軍警察營陶觀察以該營學生李雅章因案前赴句容該縣不諳陸軍定章將該生軍衣剝去撲令跪倒等情禀請江督鑒核當奉端午帥批示略謂該營學生李雅章之父旣因與沈立紃之父交好借給洋二百元並不索取利息可謂篤念交誼迨至還欵時缺洋二十元由沈立紃伯父立據爲憑何以借欵時並不立據而還欵尾欠轉須立據且商借係沈立紃之父何以立據又係沈立紃之伯父已屬難以索解况嗣後又還過二元所欠不過十八元似此區區之數何難設法理結乃因交好而借欵因借欵而索償因索償而結訟不獨有負初心且事甚細微未免小題大做惟據稱李雅章赴縣申訴身著軍服上堂以軍禮相見該縣不辨是非即將該生軍衣剝去撲令跪倒一節如果屬實自與陸軍定章不合究竟當日縣訊是何實在情形候札飭江寧府轉飭句容縣明白禀復再行飭遵 
[司馬鄙吝撤差福建]  
　　李司馬國瑛充司節署文案上年值委辦水口釐局宋司馬廷模全家被難上峯垂加體恤因將此差委李司馬國瑛任之仍兼文案之席約明提銀二千兩爲宋司馬運柩還鄉之費詎李司馬接辦後慨送奠儀二百兩其所議之提欵僅付一千八百兩而宋司馬親屬不肯收受禀告首府日前曹太遵於衙叅督轅時面詢各情李司馬以統奠儀核算已如其數太尊以奠儀厚薄出７於寅誼送否均無不可何得以此相抵詎彼堅執不允因觸太尊之怒面請松帥并撤兩差以爲鄙吝者儆 
[會計員惜費肇事江西]  
　　南昌中小兩等學堂會計員章某爲節費起見私留其子在堂養病醫藥罔效上月之杪其子身故本應將屍從旁墻挖洞而出章某又爲省費起見私抬屍出頭門經吳監學等竭力阻止抗不遵行事後衆情不服大起風潮將頭門緊閉不能出入當由梅副監督請南昌縣尊鄭正監督親臨一面披掛紅綵燃放邊爆一面開除會計飭即交帳以息衆怒 
時評（東吳） 
[觀蘇州協贊會敬告蘇人]  
　　海通以前。江蘇繁富甲全國。而江蘇一省之中。蘇尤勝。此人人所知者也。 
　　海通以後。外貨之輸入日多。内國之民力日竭。而號稱繁富之我蘇。實業界之狀况。亦有每下愈况之執。此又人人所見者也。 
明知之。親見之。而不圖補救之。挽回之。弗論二十世紀商戰之世界。不能立於競爭之場。即在一國之中。苟有一省雄飛突進者。我蘇亦將歸於天然之淘汰。此伊誰之羞乎。 
　　挽回之。補救之。非他人之事。我蘇人之事也。非蘇州一部之人之事。蘇州全部之人之事也。 
　　今者因南洋勸業會之設立。而有蘇州　贊會之發生。記者因事返蘇。幸得躬預其盛。因有一言欲爲蘇人告者。此會之成立。乃我蘇州實業界挽回補救之大機會也。 
　　以廣義言。可謂助南洋勸業會之發逹。助全國實業界之發逹。以狹義言。可謂助蘇州寳業之發逹。助蘇人生計之發逹。推　盡之。直可謂人人各自助其生計之發逹。何也。人人皆蘇州之一人也。 
　　我是以願我蘇人弗論協贊員非協贊員。其各盡力協助。復我海通以前繁富之舊觀。 
[潘傑小史]  
（四）抉術 
　　南禪曰汝不在鎭。將安在。 
　　契來曰汝且莫問。我有一事與人决爭。若不得此。誓不回家。 
　　南禪曰。汝有獲勝之望乎。 
　　契來曰。未能測。語時契來以手撫其額曰。余首曷在。何以目前不能覩一物。 
　　南禪曰急舉目視其可憐之兄曰。何爲。汝且告余。 
　　契來曰。余生平志氣壯烈。不甘爲人語余怯夫。但如今思之。欲望其以從前之厚我者遇我。將不可得。 
　　南禪　。其謂潘傑乎。 
　　契來曰然。汝何以知之。 
　　南禪曰。汝與潘傑秘密關係。余固知之。但未嘗言之。汝秘之故莫余言。余故未有以爲兄憂也。惟數年前汝曾語我曰。爾與潘傑有約。其約已實行之乎。抑否乎。 
　　契來搖首曰前語。汝且莫憶。余所告汝。恐其言未必確實也。今言之。余痛心矣。此事已矣。彼目中無我。彼心中亦無我。不第隠相背拒。甚至顯然屏絶。從前事。作一大夢觀可。作一水月觀亦可。舊日之愛情。彼已不在我而在他人。 
　　南禪曰。但不知彼與何人有密。前日之潘傑。非汝彼莫與語者。非汝彼莫與行者。今豈反之。契來未語。南禪又曰。我知之矣。其美來毛頓乎。美來毛頓亦時與潘傑往還。惟愛汝。勝於愛彼。 
　　契來曰非也。此人窶而且老。未能爲潘傑所愛。潘傑所愛者其爲。從奥斯屈來立亞　之弗侖痕。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長調查]  
　　江西 
　　贛省籌辦處與各屬往來原電彚錄如下新淦南昌諮議局憲鈞鑒選舉人確定四百另二名新淦事務所禀江銅山南昌諮議局憲鑒鉛山縣選舉人數共四百十八名知縣宋尊望叩瀘溪南昌諮議局憲鑒瀘溪縣確定選舉人二百六十七名知縣兆麟禀興安南昌諮議局憲鑒興安選舉確定二百三十人知縣文丙禀永新南昌諮議局籌辦處憲鑒縣屬選舉人名册現已確定九百五十八名除將正册申送外永新知縣謙禀冬印廣豐南昌諮議局籌辦處憲鑒廣豐選舉人名册共九百九十名巳宣示知縣超叩禀蓮花南昌諮議局籌辦處憲鑒蓮花廳選舉人數共四百十五人已造册呈核蕭渭叩範建昌南昌諮議局籌辦處憲鈞鑒府屬初選舉人數南城八百二十七南豐八百二十九新城四百十六廣昌五百十七瀘溪二百六十七共二千八百五十六名正册由各屬專差逕呈合先電禀勵忠禀冬印九江南昌諮議局憲鑒九江全屬選舉告成共計二千四百十六名知府有基支印籌辦處贛州贛縣汪令鑒人名册廪附均應載明年分諮議局江印籌辦處衢州轉上饒縣郭令奉撫憲論准憲政編查館覆電内開選舉議員限制斷目本身如改業後其子孫即不在章程第六條第七欵之列等因仰即遵照辦理諮議局支印 
[官長設立]  
　　江西 
　　贛撫馮致籌辦處函略謂前承面詢館覆山東電身家不清白一項當電憲政館請示兹准館覆冬電規定正當辦法詳細紬繹乃與前定初選舉事務補說解釋局章第六條文適相符合今將往來電照抄送覽即由貴處遵照電開各節或函或電立刻通飭各屬知照仍用印文通行飭令恪遵館電並本處初選舉事務補說辦理並嚴飭上饒郭令前禀應無庸議再閱三月二十四日申報登載督部堂批駁上饒敎育分會請革學生之荒謬尤爲嚴切痛快有興念立憲前途能無深懼等語足與此次館電互相發明並希另錄來往電并檢抄報登督批函知上饒縣司選員調查員遵章詳確調查母稍瞻徇蒙混多做寔事少說大話依限投票竣事設有事故該令該員等不能辭其責也此函用印不再另札以資捷速仍由處照錄函電申報督部堂備案云云現聞籌辦處已於初四日飭知各屬矣電稿附錄如左 
　　致憲政館電北京憲政編查館鈞鑒據諮議局籌辦處面稱館覆山東電身家不清白一項以向例不准考試出仕者爲斷惟旣經改業例有寛典此次事係創辦自改業之人始應下逮幾世方可有選舉被選舉權謹請示復馮汝騤有 
　　憲政館覆電南昌撫台洪有電悉身家不清白係指娼優隸卒舊例不准考試出仕者而言主改業以後舊例雖有報捐應試之限制然選舉議員則非報捐應試寔無舊例可循且不用三代　歷自可無庸援引比附於報捐應試之外更剝其選舉權除報捐應試自應仍照舊定世次限制辦理外至選舉議員之限制應斷自本身如改業後其子孫即不在章程第六條第七欵限制之列希轉飭遵照此覆憲政編查館冬印 
　　貴州 
黔省諮議局籌辦處决議每府派出司選員一名刻已由處遴員札飭略謂本處前頒諮議局分期籌辦表初選投票在四月初一日複選投票在六月初一日所有選舉事宜除責成各選舉監督認眞經理外事屬創辦不厭求詳查各省籌辦諮議局多派出司選員分駐各選舉區輔選舉監督之所不及用意至爲美善本處奉院憲面諭每複選區各派司選員一名襄助複選監督辦理一切事宜即初選有未合宜者亦得就近商榷質問疑難隨時解答酌於上次派出調查員中遴選委任查有囗囗囗堪以委充合就札委爲此札仰委員遵照即便前赴囗囗府妥爲襄助遇有應行商改事件隨即查照館章呈明該複選鹽督詳愼規畫和衷辦理該員尤須將館章悉心研究母負委任是爲至要 
[初選舉重開票]  
　　奉天 
　　承德縣再選當選人票數董世昌百八十九孫百斛百五十八劉泮璧百票恩選九十五李育秀八十六佟盛元八十一贓耀辰七十五孫逢吉六十六書銘六十五吳永濤六十三金萬川六十二李有容六十梁維康六十王春芳五十六張鼎甲五十五票候補人桂芳聨珠張毓麟史資廷崧申張之漢范東華撫順縣再選於三月念八日開票共實到五百九十人以四十九票當選張振聲百十一票張欽元七十票劉珩六十九票佟蔚芭六十一票黎鏡蓉五十三票鳳凰廳再選足額王清溪百六十二票杜培元百二十四票譚華陽八十五票候補人李厚源七十六票何福順五十九票廣寗縣再選足額邸有壬百三十七蕭雨春百三十六李學詩百零九蕭登瀛百零一票吕中清百票孟憲武八十六孫廣重八十三張瑞恒七十票候補當選五人李雨春五十五郭翰周五十法庫廳再選初一日開票當選人桂森二百二十三毛椿林二百六藏樹德九十五王家瑞百五十七連前八名已符定額候補被選四人陳福壬百五十七票數雖與王同因籤掣列後張殿楷百十八趙先璧八十八裴外珍七十三 
[初選舉訴訟]  
　　浙江（寗波） 
　　鄞南沈風水地方沈立標昨禀府憲略謂恭讀憲章於選舉一條無師範簡易科畢業資格故調查時曾向調查員承認不動產一項不料調查員 
 
 

Page 19

 
 
私將所認之資產一項抺去另塡不合格之師範簡易科畢業生及遭省駁又匿不通知顯見希逞私忿有意駁奪爲此叩求迅飭初選監督立提該調查員楊逹逵楊麟瑞等照章懲罰旋經複選監督陳守批示云該生在師範簡易科畢業旣以不合選舉資格被駁臚叙所辦學務並非接續已至三年至不動產是否在五千以上亦未逐項聲叙如果調查員挾嫌有意駁奪該生公權當省駁之後去複選監督控訴期限尚二十餘日何不於申訴本縣事務所之時即至府控訴且因師範簡易科不合選舉資格被駁者不止該生一人豈皆有人挾嫌所致該生率請提楊逹逹等照章處罰查諮議局章程並無調查員遺漏選舉人資格之罰則即牽合九十五條以詐術變更選舉人名正册係指正册而言詐術亦須有証據且須俟新刑律頒行後照新刑律辦理所請飭縣提案處罰之處仍難准行本埠新聞 
[英按察三訊印人强姦案]  
　　昨日上午十句鐘英按察班君第三次提訊印人輪姦鄉女案陪審西董原被律師及道憲委派之安得臣君亦均到堂列坐先傳該女舅母侯朱氏到案供稱甥女劉阿妹上月初二來申尋兄途經氏家留宿一宵至初三日下午二時動身往申餘不知情又傳四路三區巡士陸忠仁蔣廷臣韓重新等詳訊各巡士所供如前靜安寺捕房捕頭麥克來克君上堂申訴原被律師詳詢良久十三號西探復上堂禀陳一切時已鐘鳴十二句半班按察諭暫退候下午二時半再審 
[女子保險會定期開特别會]  
　　女子保險會會長張竹君女士昨至英臬司署觀審印人輪姦鄉女劉阿妹案時由女母劉侯氏與張女士言及壻家探知其事已决意退婚屢央原媒來家饒舌張女士聞之惻然擬於十三日在該會開特别大會邀請女界志士爲女籌議善後辦法 
[印人淫惡之種種]  
　　印人淫惡之事日來層見疊出昨載印人雞姦崇明人黄世仁用刀戮傷腿際一則兹悉該印人係楊樹浦捕房四百四十九號印捕是日在華特路見黄世仁獨行即强拖至北愛司文花園内將黄强行雞姦因不暢其慾竟出洋刀將黄之肛門部分以致血溢淋漓黄臥地不起逾時始能緩行至該管捕房控告捕頭詰悉前情即將黄送至同仁醫院醫治該印人解至總巡捕房管押候究又虹口捕房三百二十號印捕前晚在蓬路小菜塲向馬夫某甲調笑欲行非禮甲即投訴捕房捕頭將該印捕解至總巡捕房研詰經擺錢攤主到場証明捕頭着該印　罰洋五元又總巡捕房三百十七號印捕前晚在江西路强向某洋行夥高某調戲語言機褻高即訴諸捕頭立喚該印捕與高質證該印捕一味狡賴捕頭以無證據不予深究 
[軍械局購買軍械]  
保定陸軍軍械局庫儲缺乏因查德國八十八年所造小口徑式毛瑟兵槍甚爲合用故向禮和信義等洋行訂購一萬五千桿每桿價銀六兩七錢五分共銀十萬一千二百五十兩飭派委員赴滬傾運禀由直督楊蓮師札行滬道轉致江海關稅司准予騐放 
[北新涇撤去巡防]  
　　北新涇鎭現因改設警察所有原設巡防局應　撤去惟原有淞滬巡防營勇丁二十名亦應　　　　　　勇丁等定於本月　　　　　　　　　　　　　　　租界及法租　　　　恐捕房阻止故由滬道照會領袖及法領事請勿稽阻 
[札委認眞兌漕]  
　　浙江海運滬局總辦李時泉觀察以各屬解到之米潮雜不純未能合式咸被各船户與解米丁胥人等中途和雜　糖任意掗兌爰嚴飭監兌委員在浦東楊家滬招商局碼頭細心收兌不得稍事混淆倘經察出定予照章懲辦將船鋸截 
[嚴禁私開烟館]  
　　滬道蔡觀察訪悉浦東爛泥渡洋涇鎭等各叚烟館陽奉陰違仍復不少俱由差保隠匿不報除函知拒烟會調查嚴禁外持飭二路一區分局沈正巡官督率查辦如獲私賣照章將房屋發封館主嚴辦 
[英律師赴潯辦案]  
　　皇家律師威金生君於昨夜乘江新輪船赴潯聞係辦理余發程案 
[紹介新著]  
　　昨承預備立憲公會惠贈商法調查案理由書第一編公司律三册係秦君瑞玠湯君一鶚張君家鎭孟君森孟君照常邵君羲所編輯另淺說一册則由秦湯張三君所輯原書於公司性質採用法人主義足糾現行公司律之失於組織完備之公司均可適用足徵範圍之廣於公司註册一事不采全國集中主義而采各地分立主義尤省手續之繁此僅就一二節言若其標明宗旨酌定體例審訂名詞比較各國參酌習慣變通今制諸大端蓋幾經商槯幾經研究而後成此三十餘萬言之鉅製披讀有得會當逐次摭拾以詔我商界以資我執政者之採擇城内 
[瘐]  
　　福建人蔡即山戮　同鄉陳三弟被獲訊押在案前日病斃奉蔡觀察札委海防查司馬監視委係病死塡明尸格棺殮發壇候尸屬認領 
[送捕]  
　　法界華捕陳阿五入城追赶婦女陳銀弟被拘一案刻奉蔡觀察諭飭游巡官將該捕號衣號帽木棍扣帶等物派差送至捕房聽候捕頭發落别駕奉諭後遵派巡士將該捕陳阿五及號衣等一併押送法捕房婦人陳銀弟送入善堂留養候親屬認領 
[調戲]  
　　某學堂學生劉雲亭投東區控告許雲標行兇毆傷提案訊究劉雲亭供昨日在學堂散學回家行至姚家衖即遭許雲標等不問情由將小的毒打以致滿身疼痛求驗許雲標供劉雲亭常在小的門首經過將胞妹阿巧調戲喝阻口角不敢行凶傷痕係自已磕破訊得調戲屬實判從寛交保　雲標不應行兇毆傷劉雲亭判笞責三百板從寛斥釋 
[爭產]  
　　蔣鴻正控侄蔣奎掯贖典房經蔣奎迭赴司道上控一案昨道憲批飭代理縣主李司馬提訊鴻正供該房由故祖於咸　六年出典叔祖計錢八百千刻經監生一并出售情願加價向贖被姪覊掯蔣奎供願保守祖產叔父串同族長勒贖變賣不逢將房拆毁求飭即日修理司馬以兩造誼屬督姪彼此均可推讓判鴻正赶先修房各逆公正紳　理處如再不結惟有禀請道憲親訊 
[欠銀]  
　　同興莊經手胡仲彰控鄭克明欠銀昨日訊究胡供被鄭欠銀四千九百餘兩携來棧單方單三紙欲抵三千兩小的不允求追鄭供該莊副擋李祖壽前開南　觀時借去洋銀共約一千餘兩李供祇借　二百二十兩俟遺莊欵時拆交判鄭押追李交保 
 
 

Page 20

 
 
將借項清償 
[串詐]  
　　張世金控許榮華串詐昨日訊究張供因媳王氏於三月十六日逃逸許與陳栢卿等謂能尋交串詐去洋六十元媳仍不歸求追許供陳栢卿李海林等在茶舘向張索得尋費洋六十元旋往松江找尋伊媳小的未去判許収押追交陳等到案訊究 
[道批]  
　　張修桂禀批察閱抄黏堂諭朱景軒借用該職監銀兩係爲存欵向非股資業由婁縣訊明祇以顧全兩造戚誼未予押追商務分會　令赴會公理亦係同一用心該職監現旣遵諭來滬應即赴會聽候了理免傷和氣如實無可理處再行禀縣提回訊追可也抄黏附王子良禀批洋商霍爾德租用王杏生等田地前因糾葛甚多一再行屬確查未復據禀前情仰會丈局員彚案查明具復察奪洪智堃等禀批該商等旣均籍隸閩省應禀由該管地方官轉移到道再行核辦相片保結發還 
[官事]  
　　候補道鄧耀昌昨日到道拜會高昌廟巡局員李錫年奉札委赴九江公幹 
南巿 
[拐子]  
　　通州婦顧尹氏拐帶民女何翠鶴陳虞氏來申由伊弟王扣領至蟻媒李王氏虞與江北蟻棍沈老三串賣顧因　贓不匀控詞朦控工程局提訊在案昨日復訊沈供由北巿某客棧夥范麻子將二女領交小的　轉寄李處販賣是實餘供含糊判戒責二百發押改過局四月顧尹氏發押普育堂一年李王氏亦押善堂五月王扣押改過局半年二女均留堂候家屬認領沈朱氏姑念姘夫沈老三逮案從寛斥釋 
[賣妹]  
　　陳永泰前扭施　鰲至工程　控被由山陽縣原籍領回伊妹來申私賣與老北門内老虎灶主劉長春爲媳一案昨日復訊以陳情虚不到劉亦遠避姑著施出外赶尋到案追究 
[爭風]  
　　江北划船户倪黑囡妻王氏住荳巿街粥店樓上昨被洪生馬頭蕩婦顧王氏紏同女棍多人到家哄閙由崗巡獲至工程屬訊得兩氏爭風肇釁判顧戒責五十下倪王氏責二十下一併斥逐 
[吞洋]  
　　川沙人陳炳坤嬸母張氏在工程局控被吞没冐取莊洋百四元一案迭奉判交保理處延抗不理昨日復訊判移上海縣署訊理 
閘北 
[有曖昧]  
　　茂仁里開餛飩店之沈雲林昨投四路分局控有不知姓名之隣居漆匠三人來居吵閙口稱要借臺基並被擊毁什物等情當經巡官立飭地保拘獲余朱氏俞如金王有才等到案朱氏供俞王二人今日來家尋釁搗毁鍋灶等物俞供破氏誘入其家搜去洋兩元故邀同業王有才向諭索還該氏自將什物搗毁希圖訛詐云云官以兩造供詞各執必有曖昧情學飭將一千分别拘押候查明再行訊辦 
[賣洋煙]  
　　張國大住居閘北六十問地方私賣洋煙被巡士查獲烟槍四枝燈盤五副將張拘局押候究辦 
[頗可疑]  
　　著名流氓范法千即湖北大毛去年在浦東戮傷同黨唐月山本月初四夜老白渡楊喜華家竊案巡士見范可疑拘解總局昨經提訊狡不供認判押候查明覆訊英租界 
[盜案]  
　　去年入月初七夜盜匪蔡裕壽葉裕德姚春桂鄧五水紏黨夥刦小沙陀潘秋堂家衣飾並刀傷事主三人一併拘解上海縣核辦在案兹因蔡盜在牢病斃奉代理邑尊李司馬命將葉盜禁錮將姚春桂鄧玉水兩盜　至公廨研訊姚盜供稱在閘北開設老虎灶蔡裕壽因借居舖場相善與葉裕德並不認識鄧玉水係小的所用之夥實遭蔡誣指求鹽鄧玉水供山東人年三十三歲去年來滬在姚春桂老虎灶爲夥餘供均與姚訴相同判姚鄧二犯仍還押捕房候傳事主潘秋堂到案再訊 
[白]  
　　徐朱氏林費氏王楊氏與竺金虎串放白鴿騙取陳阿岳洋七十元被陳控　捕房拘究判一併分别押候查明於下禮拜四再訊 
[草蓆]  
　　施和尚李金堂控王金林姚蘭生串騙草蓆六十條昨奉公堂研訊屬實判王姚各押六禮拜蓆交原生領回 
[誘賭]  
　　王三王長炳均設攤誘賭由捕拘人訊供不諱判王三押改良所三月王長炳押捕房一禮拜 
[收鉛]  
　　洋人控孫時林収贜失鉛轉賣與王德寶由探查獲解訊判孫押三月另還王洋七元二角王從寛開釋 
[綢衣]  
　　翁連生王阿桂陸少卿蔡阿四陸阿實在三菱公司碼頭串竊綢衣六件由探查探互推不認判一併押候查明實在下禮拜二再訊 
[竊妻]  
　　黄順泉控金少香拐妻一案昨日復訊以原告未到判金仍　押候下禮拜二訊奪 
[移提]  
　　張思禮控毛惠惠拐妻案内之張金洪昨由常熟縣派文來滬將張金洪移提訊到廨訊得原被均居租界判張交保候 
[股本]  
　　陳元潮控田瑞年不還股東銀兩昨晨將田傳案判過堂候訊 
[茶套]  
　　洋人控梁亞仁竊取銀茶套由探查獲訊供屬實判梁押五禮拜 
[棉被]  
　　洪子發行竊徐阿二棉被由探查獲昨解公堂訊實判押兩禮拜 
[合同]  
　　西洋商鳳加山控買辦葉錦春違背合同不理虧損銀兩昨日會訊原被均延律師上堂代表以人証未齊判葉仍交原保候禮拜五再訊 
美租界 
[押犯斃]  
　　顧翹良前因拐孩案禁錮西牢前日隨衆押犯至海寧路作工忽然跌地斃命由捕車送驗屍所飭保查明收殮 
[小工跌]  
　　山東小工吕慶松昨在公平碼頭作工失足跌斃由屍弟壽文報捕請免報驗自行棺殮 
[老嫗貪]  
　　老嫗俞林氏住西華得路一千三百七十九號昨因誤食毒鼠藥餅腹痛送院經救而愈 
[金圈搶]  
　　昨有林陳氏行經年浦路口被流氓搶去金圈一對報捕請　 
法租界 
[拐販]  
　　閩人吳德友張順來楊昌等拐販小孩一案前日質訊孩供生泉是伊親父生泉供與蔡德友素來相識因伊無子將孩送　爲嗣並無别故聶司馬以近來時有閩人在内地藉販賣桂圓爲名販賣小孩至南洋售賣情事今雖由生泉親父來案質証仍恐難免有前項倩事判將孩送堂餘人還押令蔡德友趙生泉退去候核 
[索債]  
　　博仕律師爲吳行健代表投廨控稱前有法商杜福向吳借洋一千元立有　據並言若將來不還設有交涉所有一切費用概由杜承認今杜欠之欵屢索無着前已由某某兩律師干預其事吳會用去銀二百兩現算應向杜追還借欵外尚有利息一百五十元及律師等費一併請堂上斷歸杜亦延蒲石律師到案代表答稱欠銀之事是實惟一切費項被告不能承認况被告所欠本錢尚綿力難措安能再顧其他判下期禮拜三候下堂諭核辦 
[匯票]  
　　贛人黄寳山投廨控稱前有惠洋大阪匯來興昌裕號票洋三百元照對無訛詎届期往兌頓改前言拒却不理因此將該號主周愛庭扭案請追周　此票是在東洋坐莊人喬良瀛所出因喬尚欠本行銀一千餘兩故此不付聶司馬以喬旣是該行所雇辦貨周未便諉之不理判限兩禮拜交保將喬交案訊奪 
[房租]  
　　徐愛熙因欠樹德公司房租三月屢索不付逞蠻用武經収租人包金記控諸公堂逮案判徐交保限兩星期先還房金兩月餘容再核 
[羣賊]  
　　長江賊陳華子張元發楊喜串竊北京船衣物各押一月陸阿富陳阿二竊太古芝蔴陳寶林偷太古綫紅砒判　創一月陳押三月 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[俠情小說縵卿小傳（一名像片案）㷳著（七）]  
　　第五章　中秋之讌會 
　　一年容易。又届中秋。璧月揚輝。金風弄爽。騷人韻士。相率開文酒之讌。而閨中兒女子。則雜陳酒菓餅餌於庭。燒百和香。攅丹桂花。蕊作大小球。鬢角胸前。隨意點綴。互相嬉笑。以玩賞此一輪皓彩。固中國社會上。所最歡迎之團樂隹節也。燕山公之行。漫眞前擬作餞。後以黄陳二客。及江西會館地主陳氏。亦願開讌嚮之。因商定即中秋夕。就江西會舘作公餞。 
　　是日午後五時。漫眞出榷署。緩步至江西。會館。則黄陳二客已先在。地主陳氏亦在座。燕山公興致極豪。驀謂漫曰。漫公。今日呼何人侑酒。漫曰。仍一雛鬟足矣。燕曰否。今夕無事雛鬟。老夫别有措置也。 
　　已而明月東升。天空一碧。清輝朗澈。映射晶簾。牕外江波浩淼。如萬道銀蛇。熌爍伸屈。俛仰之際。眞覺大千世界。一派光明。令人有出塵之想。幾不知此身尚在人間世也。室中燈火輝煌。酒臠芳馥。則已將開高讌。矣諸客所招羣伎。已後先三兩而來。燕曰怪甚。縵卿妮子何遲遲吾行也。命僕往速之。僕未返而縵已至。 
　　燕慨然謂衆客曰。今日以老夫遠行。重勞諸公讌餞。良用歉然。惟老夫此行。需以時日。縵卿妮。子殊可憐者。倘無人爲之護持。恐或爲傖楚蹂躙。我今以之付託漫公。矣前日在張素雲家。我與漫公言有極重要事相託者。即縵卿也。漫公時已許我。今不得更有委卸。我已預命縵卿矣。請自今日始。漫公即與我共之。無需另召他人也。漫曰。縵卿原我所賞識者。自當任保護之責。與公共之。亦復大佳。我絶不推託也。然事亦極細。燕老何鄭重乃爾。燕喟然曰噫。非老夫過情。漫公久自知耳。 
國外新聞 
[俄波最近之交涉]  
初八日倫敦電云俄京聖彼德堡電稱俄國羅斯柯斯洛伏報載稱據波斯台勃里訪事電告俄國現向波政府要求將國民黨首領薩太千拘押非俟繳出羅卜二十萬賠償巨爾拂至台勃里俄路之損失不能釋放 
[巴拉瑪將築炮臺]  
　　初八日倫敦電云巴拉瑪運河炮臺築法業已繪圖進呈塔孚脫總統核奪計需費英金十五萬磅安置大炮六十尊屯軍四千五百名 
[南斐洲發逹近聞]  
　　初八日倫敦電云南斐洲一部股票貿易所日來異常忙碌辦事所多徹夜辦公不稍休息特蘭斯佛爾首相巴塞將軍近在泊萊托利亞演說謂南斐洲發逹從未有如今日之情形者 
[歐洲外交員之更調]  
　　初八日柏靈電云俄國外務部副大臣茄里柯夫君已簡爲俄國駐土大使法國駐土大使已簡龐派爾君前往繼任原擬使土之路易斯君已派爲駐俄大使 
來件 
[錫金商會會員華堂致本會總埋書（爲華商運繭領用道照事）]  
敬啓者（上略）吾邑乾繭之出運赴申者無不請領道照掛用洋旗以爲　符（中略）查道照所載係洋商赴内地採辦土貨向其本國領事聲明由領事轉向滬道頒給空白印單以便隨時塡用各洋行視爲利藪每向領事處躉請數百張隨時售與華商每張約售五六元不等運繭者或數十担請傾一紙或一二百担請傾一紙平均計之每道照一紙約　乾繭一百担左右以吾邑春夏秋三熟乾繭兩萬担計之約需用道照二百張以每紙五元計之歲糜一千元有奇吾邑自烘灶以來已三十餘年是不知不覺無端送與洋商者已三萬餘元也他如繭壳衣滯之所用猶不在此錫金如此其餘如紹興溧陽宜興南京湖州等處更屬可知查運繭請領道照之故則因從前收買乾繭者的係洋商例需請領道照方得到内地採辦出運近年收買乾繭者華商居其八九洋商則絶無僅有而運繭道照則無人不領無端歲糜一二千元之照費是謂利源外溢華商在内地運貨而必須借重洋人是謂損失主權此等習慣若不設法挽回不特歲麻巨資抑且貽笑外人大傷國體在商民亦有明知其非是者大都懾於關卡之留難不敢以貴重之物品輕於嘗試是非設法勸導預防需索不可爲特函請察核請予轉詳農工商部俯賜札飭上海錫金紹興溧陽宜興湖州南京等處商會照勸領袖繭商除確係洋商仍用道照外其餘一律無需請領道熙並不准掛用洋旗以挽利權並求分札蘇松太道及牙釐總局兩處分别轉諭關卡隨時放行母稍留難以免商民疑慮倘有藉端需索者應准該商告知該關卡附近商會隨時電禀各憲專電禁阻庶與各商會之勸導相輔而行管見所及是否有當即希裁奪施行 
 
 
 

Page 27

 
 
   
 
 

Page 28

 
 
   
 
