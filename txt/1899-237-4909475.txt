# 1899 - 237 - 4909475

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[重印四史告成] [  圖書集成啓]  
　　四史者何史記前後漢書三國志是也本局前曾精工排印甫更裘葛篋笥頓空茲又重付手民校前益加精美惟紙墨工科日漸加昻是以每部核定實價洋銀五圓諸君子有留心乙部者請臨三馬路申報館申昌書室選購可也此布 
[外臺秘要出售] [  圖書集成圖告]  
　　是書爲唐王刺史讜所輯刺史在臺閣二十餘年菟求古今奇方凡一千一百餘種裒成四十卷鈎元提要卓著靈效宋孫中　刻之於　明　敬通先生刋印於後岐黄家久已奉爲圭臬惟叛本久已散失市無流傳本局由日本覔得初印原書用新鑄鉛字排印紙墨精良校警詳愼現已工竣碼洋兩元五角在申報館申昌三洋經橋煥文書局文淵山房棋盤街江左書林十萬卷樓曁漢口鴻文順記湖北省城煥文書扇發售此佈 
[論天下大勢]  
　　論者皆謂今日之天下一戰國時之天下而余則謂似春秋時之天下何則戰國時南面稱孤者不若今日之多惟春秋時則大小各國星羅棋布各踞一隅自爲雄長其勢頗與今者相彷彿然當時所謂各國者皆在中國疆域之中地方不甚遼闊大者僅如今之一府小者不及一縣故其間强有力者起而爲兼併之計天子失其權霸主失其力時異勢遷斯變而爲戰國戰國時大者約千里小亦數百里國則併而愈少力則併而愈强各守巖疆有恃無恐自以爲固若金湯矣秦以西陲崛起謀力兼施自范唯定遠交近攻之策其勢日雄其力日厚六國之主又皆昏庸委靡雖有謀臣智士或不知用秦遂得以鯨吞蠶食併二周而亡諸侯自以爲德邁三皇功超五帝乃尊爲皇帝尚强暴棄禮義百姓愁苦陳涉之徒以匹夫崛起田間攮臂一呼應者四起而秦遂以墟杜牧論之謂亡秦者秦也非六國也亡六國者六國也非秦也剴切詳明足爲萬世龜鑑迨本朝與泰西各國通商之後碧眼虬髯之輩絡繹而來儒生足不出户庭亦知有五大洲之名目其在亞細亞洲者惟中國與日本爲最大其他小國如高麗如暹羅如緬甸如越南之類猶春秋時之附庸也而俄羅斯則兼有亞洲故不得逞志於歐西必將肆意於亞東窺伺高麗漸嫗東三會恐歐洲人之議其後也乃締好焚純法諸國近復與英人訂立密約此正如秦之遠交近攻見微知著之士所爲深切杞憂者也五大洲中惟阿非利加草昨未啓國部尚有未能稽考者亞美利加中分南北兩界北界有屬之英者此外以雄强著者咸推美利堅爲最攷美國名合衆國度其初分疆畫界各主其地者當亦不少如曰因其爲民主故以合衆名則民主之國不止一美何獨美有是稱驅洲立國最多直如春秋時之中原各君其國各子其民其中雖有大小强弱之分而初不聞有併吞之事俄羅斯英吉利德意志法蘭西其最著名者也英之屬地雖多而皆在亞洲之南洋與夫美洲之北土並不聞其在歐洲割取某國之地與日本之據有琉球睥睨高麗者相去奚啻霄攘德與法雖曾有互相吞併之事然德欲滅法究不得償其奮顚至今雖猶是世仇而彼此畫界之後絶不相侵蓋法先爲君主百姓苦於拿破崙之暴戾後被德所創乃乘機而起改絃更發易爲民主之國故其百姓名雖與德爲仇實則感之不暇俄國雄圖遠略十年前曾從事於土耳其欲出黑海以通輪船而收商賈之利土耳其國小兵單何足與敵諸大國乃助土禦俄俄人見衆怒難犯委而去之不敢越雷池一步旋復知歐洲之不可圖也乃改轅易轍舍而圖亞漸漸侵入黑龍江伊犁等處潛移界石中國被佔之地不下千里邇又於旅順大連灣籌兵增艦餘力不遺轉瞬西卑利亞鐵路接過滿洲俄人之意豈止欲執東方之牛耳已哉歐洲各國如瑞典如瑶威如奥地利亞如意大利如荷蘭如比利時如葡萄牙如日斯巴尼亞本非弱小卽亞美利加南境之秘魯智利巴　等國亦皆足以自立不至如印度之仰人鼻息而歐洲各國之與俄聨好者又皆深謀遠慮欲使俄致力於亞洲以求自免俄人知之因先與歐洲諸國虚與委蛇俾甘心作壁上觀而後得於亞洲肆其志此正如秦之蠶食五國而尊齊爲東帝使之坐視不救迨五國旣爲所滅其勢益張略一舉手而齊已不臘蓋先之所以聨交者非愛之也恐其掣肘也齊王不悟致墮其計今之俄人先聨交於歐西諸國然後竭力經營亞洲亞洲愈危則歐洲愈安爲今日之歐洲計則得矣抑知俄旣得志於亞洲則地以拓而愈廣兵以練而日强跨有三洲地太物博揚眉吐氣暢所欲爲此何異於秦之夷二周通三川其勢旣成漸將憑其威力雄視歐洲歐洲諸國又孰能攖其鋒哉識時務者爲俊傑吾願五大洲之有志富强者熟思之 
[本館接奉電音]  
　　昨日淸晨京師飛電傳來上諭一道敬謹譯登○七月二十四日奉上諭本日召見之山西潞安府知府許涵度著交軍機處存記欽此 
[俄寢前議]  
　　俄人擬築鐵路以達京師中國未經允許兹者西字報登天津來電云俄人於此事已知難而退蓋以英與日本力爲抗拒不使其奢願得償也 
[俄計宜防]  
　　日本報云俄廷近厭兵戎之禍倡爲萬國平和會然侵略亞洲之意仍未稍衰每年由蝶沙載往海參威之兵士不下三萬名以三年計之可得九萬名以十年計之可得三十萬名其他遵陸來者亦復不少噫吾恐俄人日後終須蹂躪亞東也 
[俄艦告成]  
　　日本報云俄國曩於茄來而奴良島製造一等巡洋軍艦命其名曰派而拉大兹已告成定於本月某日試水 
[俄災洊告]  
　　日本報云俄國西伯利亞鐵道附近各鄉村突遭歲歉兼之貝加爾州等處疫癘流行以致蔀屋窮黎死亡枕藉其稍有恒產者相率避地圖存至西羅加河水忽枯涸往來舟楫膠滯不通近經鐵道會議長奏達俄廷不知數萬哀鴻能否出水火而登衽席也 
[大磨亂耗]  
　　澳門葡字報云大磨島士人近忽斬木揭竿聚衆起事駐防葡兵力爲彈壓土匪贍敢列陣以拒致遊擊達地氏中彈而殞想須奏請葡廷添派弁兵力能綏靖也 
 
 

Page 2

 
 
[暫緩交卸]  
　　蘇州采訪友人云正任江蘇巡撫德大中丞奉旨調任廣東巡撫初擬俟新任江蘇巡撫鹿芝圃大中丞來蘇接篆然後赴粤新任旣而鹿中丞奉旨查辦廣東事件一時未克蒞吳爰循例奏請飭下江蘇藩司聶仲芳方伯兼攝撫篆俾得早日成行本月二十二日頒到批摺荷蒙兪允正擬料理交卸事宜忽於二十三日黄昏時接廣東電信略謂鹿中丞查辦事件現已告竣准於八月初六日起程因與方伯會商方伯請中丞暫緩交卸若是則起節之期當在中秋前後矣 
[統制履新]  
　　杭州采訪友人云新任杭州副都統玉式廷統制蒞杭後卽頒發紅諭擇吉本月十九日辰時接篆先期由兼署都統常鶴卿留守委左司柏讌香協鎭將關防文卷齎送前去迨吉時旣届統制朝服而出望闕謝恩然後拜印升座協鎭以次各旗員及杭州理事同知溥曉泉司馬分班叅見省中文武官紳之往賀者亦絡繹於途 
[粤藩過揚]  
　　揚州訪事友來函云新簡廣東布政使丁方伯體常陛辭出都遵陸至袁江乘官舫南下本月十四日上午行抵維揚小泊徐凝門外本城印委各官均至碼頭恭迓方伯一一接見旋卽命駕入城躬詣各署答拜並至運轅拜會江都轉叙談至一點鐘時始辭回舟次揚帆而去 
[皖臬過蕪]  
　　蕪湖訪事友人云新任安徽臬憲聨仙蘅亷訪元由京陛辭南下附某輪船至滬小住征驂本月十九日乘招商局江永輪船泝江上駛道出鳩江道憲吳季卿觀察以下文武印委各官咸具手版詣舟次叩謁廉訪急於赴任飭丁一概擋駕小泊移時卽鼓浪向皖垣進發各官復恭送如儀 
[吳江命案]  
　　蘇州訪事人云吳江縣知縣方大令道濟因案撤任交卸回省旋以在任時曾籌墊錢糧數千金禀請上游派員前往飭催歸墊上憲准如所請札行蘇州府彥詠之太守派委某員偕大令前往旣抵吳江卽飭櫃書赶緊派差下鄉催繳櫃書倩甲乙等六差至同里相近之某鄉責成本圖地甲渾名佯淘淘者按户催索蓋以其人素性遲延故有此渾號也旣而差役以某户避匿不出遂將佯淘淘帶回縣署押入刑房翌日大令提訊之下謂以差役不應擅拘地甲申斥再三復將佯淘淘撫慰一番揮之使去及出突差役復向索取陋規佯淘淘一言不發差役怒舉掌摑之用力過猛致佯淘淘倒地不省人事是處有名十弟兄者無賴黨也時適黨中人丙丁戊在旁目擊令差役送佯淘淘回鄉差役不敢抝雇舟星夜載回未及半途佯淘淘猝然殞命深恐事不得了將屍身舁至吳江吳縣界荒僻處埋入土中解維而返閱數日屍屬至縣署探信知已釋回旋聞人言藉藉因卽遍處偵尋嗣由某處卡上人言及是夜遥見相距半里許燈光熒熒恐有變故因至是處細審見泥土甚鬆掘之則闖然者果佯淘淘之屍當卽投報吳江及吳縣二署本月二十二日吳江縣主乘舟詣騐翌日午前兼理吳縣陳大令亦帶同刑仵書差下鄉騐視蘇州府彥太守聞知亦於二十三日委發審委員洪明府爾振帶領差役若干名前往查訪不知此案將何以了之 
[津郡官塲紀事]  
　　直隷提督聶功亭軍門士成因有要公須與直隷督憲裕壽帥互商因於本月十六日午後由營口至天津鎭標三營以及提標各官均赴火車站恭迓○前天津縣知縣調署南言縣呂秋樵明府自交卸天津縣篆務卽請假數日刻已奉藩憲牌示飭赴新任至何日起程尚未得悉也○直隷候補知縣金大令永由天津道方勉甫觀察委赴靜海武淸等處查辦中亭河工上控案本月十八日赴轅叩謝並禀知起程日期 
[蘇省官塲紀事]  
　　蘇州訪事人云崇明縣知縣田大令寳榮經上憲札飭署理吳縣事本月十九日由崇來省趨詣各憲轅謝委勾留數日卽當回崇交卸擇吉履新○崑山縣知縣諸大令可寳經上憲撤任遺缺委候補知縣尚明府昌厚署理十九日明府由上海差次乘某小輪船來蘇先詣各憲轅禀謝然後筮吉履新○正任元和縣知縣李紫璈大令超瓊丁憂開缺本月二十三日江蘇藩憲聶仲芳方伯牌示以鎭洋縣知縣吳大令鏡沅調署元和縣篆務 
[牛莊近事]  
　　營口訪事友來函云月前有建築中俄鐵路之天津工人至寳來女戲館滋閙誤傷海關某洋人控經地方宫拿獲數人禀請關道明觀察派員嚴訊各無實供嗣因所毆洋人傷已平復觀察遂將案内人犯發交蓋平縣研訊擬結○營口廳同知陳仲彥司馬被議開缺後上游以劉鳳來司馬請補日前尹憲懸牌飭赴新任其署篆之樊廼臣仍回岫巖州本任以重職守○入伏以來天時凉爽早晚可御棉衣七月初忽火傘高張炎威轉熾以致茅檐蔀屋時疫叢興其病初起頸間突生一核未幾卽移至胸次須急延醫生刺破擠出毒血再刺手足十指尖凡血色黑者凶紫者吉若核塊下至小腹則不可救藥矣近日因此斃命者甚多盛記茶莊數日内竟連死十一人其餘亦指不勝屈幸某日得大雨一陣天氣漸凉疫鬼遂退避三舍矣 
[蘭亭眞本]  
　　紹興訪事人云委署會稽縣黄念屺大令福元於本月十一日午時抵郡蹔借試院安頓騶從旋發出紅示定於十三日午刻接印屇時排齊全副儀仗赴會稽縣大堂三跪九叩謝恩旋升坐堂皇受書役人等叩謁寅僚搢紳之趨賀者輿馬喧闐途爲之塞○鄉人王某近因米價略漲遂載米五石赴五雲門外某米肆售得墨西哥銀二十元携之入城購取零物道經東雙橋將洋銀求某錢鋪估看適爲無賴阿四所見尾隨至開元寺賭徒聚集之所驀然號召黨類將王圍住口稱光緒十四年曾借我洋銀四十元迄今不特本利無著且避不見面今幸相遇請諸君各助一臂賭徒聞言卽向王身畔搜得洋銀二十枚謂阿四曰君令姑收其半本餘俟至伊家坐索可乎阿四佯爲首肯王極口呼寃而阿四及羣不逞之徒已飛奔而逸王遂投會稽縣署喊控門丁初謂此事毫無憑證不能准理後經差役許爲查緝王始垂頭喪氣而歸○自雙星渡河之後層陰密布微雨廉纎細葛香羅輕於蟬翼至十二三兩日更大雨如注凉氣逼人早晚非御薄棉幾至鳶肩高聳十六日侵晨晴曦漸放凉風仍颯颯而來至亭午則又一輪紅日如火傘之高張炎凉不定攝生者其將如何珍衛哉 
[彝陵櫓唱]  
　　宜昌訪事友來函云近來宜地小竊甚多其中又各分門户淸晨竊物者謂之赶露水夜間竊物謂者之撲燈花種種詐幻令人防不勝防本月某日縣署獲到小竊一名年僅一十有四供認竊案多至數十起甫當舞象之年卽習攮鷄之術風俗澆漓於此可見已○宜地米糧向恃湘中接濟月前米船連檣而至以致市中價値驟廉上熟米每石不過錢四千文左右現値湘中方事收穫未能運米來宜以是每石加價五六百文至於烟土一項多自雲南運至現因半月餘無興販來此者市價因之陡昻癖此者無不愁眉雙鎖也 
[漢水明珠]  
　　漢口訪事友魚書云江夏縣陳少石大令夔麟調署夏口廳同知業已將江夏縣篆交卸暫寓江西會館一俟廳署落成卽須接篆視事○成都近出一刼案中有盗黨匿跡漢皋某日蜀中官吏電請地方官嚴密緝查務獲懲辦○大智坊委員孫少山二尹前奉憲諭就淸軍府署左近測量民地以備將來興修夏口廳差房詎料倉卒中悞將太平會館東廳繪入圖内現經太平帮中人在會館集議恐將來必有一番糾葛也 
[隋苑秋螢]  
　　揚州訪事友手畢云府屬各州縣定於七月十八日舉行科考江都縣主湯大令會同甘泉縣主周大令先於十七日之夜四鼓後照册點名各童領卷進塲分坐號舍迨點訖封門東方已欲曙矣甘泉八數略遜於江都故封門亦略早兹將兩邑詩文各題照錄於左江都已冠首題足以有敬也文禮未冠首題必聞其政求之與通塲次題管仲且猶不可召通塲詩題賦得一片承平雅頌聲得聲字甘泉已冠首題 
 
 

Page 3

 
 
甘飮至而不及泉未冠首題學者至學者通塲次題請嘗試之通塲詩題賦得紉秋蘭以爲佩得蘭字○今年揚城香火會生涯特盛幾於無處無之前日興教寺街演會時所搭板臺甚高鉦鼓喧闐聲震遐邇演至二鼓後巫者至後廠小憇不防有一十二三歲小防見所演三上吊心焉君之遂效其所爲由臺柱盤上鐵條在空中翻觔斗虎因人小力怯手握未堅狂呌一聲一落千丈嗣經人以薑湯灌救始得漸蘇旋卽舁送回家不知能保全性命否也 
[九峯秋色]  
　　松江訪事友人云郡治濱臨歇浦渡浦而南張石莊一帶歸華亭縣管轄本年入秋以後霪雨浹旬彼處大南村北村地勢低窪一片汪洋幾同澤國連阡禾稼盡在水中且有一種食禾之蟲狀如蠶而略小到處蜿蜒食葉殆盡雖經農民設法搜捕迄未根株盡絶安得天心悔禍粒我烝民俾得稍慰篝車之望也哉○邇者梟匪充斥刼人勒贖之案日有所聞婁縣屈吉士大令謂若輩暴戾睢非盡法嚴懲不足以懾其瞻而戢其燄爰於某日飭匠製就站籠兩具置之頭門之左以備獲案訊實立卽站斃俾若輩見而寒心語曰治亂民用重典大令其深知此意者哉○江南提督李壽亭軍門於本月十三日由江陰防次遄回松江節署連日傳見標下各將領諭以時局艱危外侮洊至務各訓練士卒爲國干城並飭中營張華園叅戎城守楊克明遊戎督率正副兩營按日操演槍砲俟純熟時聽候親蒞小校塲校閱○某甲家有一驢突於某日逸至北門左營校塲由甲尋獲牽至天主堂左近驢忽聳耳長鳴奮其利齒嚙甲之臂曳之奔逸甲狂呼救命經人追至驢堅不肯釋乃設法將齒撬去然甲已狼狽不堪矣越日自肩至腕皆作紫黑色麻木不知痛楚未知能免殘廢否 
[使節暫留]  
　　昨日本邑傳聞欽差大臣剛子良中堂定於本月二十六日由滬啓行回京覆命兹悉中堂於昨晨欽奉電諭飭俟調任廣東巡撫德中丞到滬面商事宜然後起節 
[晉謁欽使]  
　　昨日午後江海關道曾經郛觀察前廣西鹽法道向子貞觀察候補道黄愛棠觀察上海縣王欣甫大令寳山縣沈期伸大令先後命駕至北河南路迤西山西匯業公所欽使行轅謁見剛子良中堂中堂以次傳見旋各分道而加 
[俄員噩耗]  
　　駐滬俄羅斯總領事德密特君曾於去秋赴埃及養疴至本年春假滿回滬旋奉政府之命升署駐紥高麗使臣昨日本埠俄總領事署忽接電音驚悉德君已於西歷八月二十九號卽華歷本月二十五日殁於韓京任所遂移知領袖總領事照會各國領事署下半旗以誌哀思 
[札縣澈究]  
　　滬南施家弄陸生記軋花廠主陸晴卿卽陸樹梅與二十三鋪地甲夥槍花阿四等在鍾延春家聚賭携有牌刀司務顧福章被鍾察出勒令陸寫立服辯據將所贏之欵盡數交還陸以被衆斥辱投上海縣署控訴縣主王欣甫大令兩次提訊姑念讀書人不予深究陸不思感激反投松江府署上控縣差朱榮有得賄包庇情事府尊濮紫泉太守札行到縣内開控關差保庇賭得賄虚實均應澈究仰上海縣先行查案具復一面提集人証秉公質訊詳復察奪抄黏並發 
[飭吊印諭]  
　　十六鋪地甲裘鎭前因疲玩悮公經上海縣主王欣甫大令斥革迄今多日尚未將印諭繳呈大令怒其刁狡飭差吊取如違提案重辦 
[病斃免騐]  
　　上海縣署自新所押犯病斃已紀昨報昨日縣主王欣甫大令准堂董曹君寄耘函報後查核藥方確係病斃無庸相騐遂派差赴堂協同棺殮暫厝荒阡 
[縱犯宜懲]  
　　前者許福生投上海縣署控殷蘭坪唆使王信卿殷錫泉朱少堂攔路攫銀私行捆縛當經縣主王欣甫大令提訊將王等三人枷號飭差朱榮帶往楊樹浦犯事地方示衆詎料朱榮私將三枷犯縱之使去事經大令查悉勃然震怒立將朱榮斥革並嚴提三枷犯質訊究辦 
[隱戤洋商]  
　　前者陸順茂棉紗號陸竹平偷漏釐捐被巡船勇丁沈銀江緝獲洋紗六十二包銅管紗十六包連船扣留正擬禀請總局議罰而陸已影戤怡和紡紗廠唆使投報捕房由包探金阿三將沈拘解英界公堂讞員翁笠漁直刺訊知越界收捐殊違工部局定章判罰洋銀一百元旋經沈禀知局員將罰欵如數繳案而船貨尚扣留不放昨晨陸偕某西人投案供稱此船所裝棉紗係怡和紡紗廠所辦今被貨捐局扣留請飭差傳諭著卽釋回并聞沈被罰不甘欲請律師申辯此案前經斷定何得枝節叢生求恩鑒核直刺商之梅繙譯官飭差協同包探往提船貨以便轉給 
[交保理欠]  
　　德商魯麟洋行買辦虞洽卿投德總領事署控鴻利煤油公司股東王益甫抵田不贖公司中人陳仰軒陳子良陳思卿以被王欠銀禀請附追由福繙譯官照會英界公廨讞員翁笠漁直刺訂期昨日午後會訊虞投案供稱王益甫前將田單一紙向監生處抵押銀一千餘兩延不贖取求恩公斷陳仰軒陳子良同供與王益甫股開鴻利公司共計資本銀十七萬兩各股東皆照股納銀毫無蒂欠惟王尚欠銀八千餘兩迄未措繳叩乞究追陳思卿供王益甫欠銀八千餘兩除自出支票四張計銀四千兩無從收取外另被支空銀四千餘兩均有帳據餘供與仰軒等相同王益甫供雖有虧欠並無如許之多求著虞陳二人邀同公正人將帳目算明應欠若干傳集各股東按股付還虞呈出細帳聲稱自去年六月初一日起代王經付義善源莊票銀三千五百兩餘源莊票銀一千七百八十兩成豐欠欵銀三千五百兩協昇祥莊票銀一千七百八十兩至十月底止除收結欠銀一萬兩因將田單作抵此事須請美最時洋行買辦周照桂王聖三爲公正人將帳細算方可明白直刺商之福繙譯令將王益甫交保出外准邀周王結算帳目禀覆核斷 
[英界晚堂瑣案]  
　　前者康顯寅朱春生婁阿和控錢宗理盗賣江南製造總局靑雲小輪船一案襄讞委員張柄樞司馬迭次訊責押追船價銀四千兩錢挺押不理反揚言欲倩某洋人具控以圖翻案前晚康婁投案請催司馬命將錢帶案質訊康婁供訴前情求恩移縣究辦錢供靑雲輪船實由康等倩某洋人駛至浦左和豐船廠修理迨工竣下水烟囱炸裂致化刼灰實與小的無干求恩明察司馬以錢供詞狡猾著卽備文移送上海縣署請縣主王大令嚴行訊追諭令康等自行投案候質○妓女花麗卿控傭婦等霸阻從良經張司馬訊知欲娶花妓者係吳子良王永昌二人皆不可靠遂判令發堂擇配前日棲流女所董事瞿開桐函致讞員翁直刺略稱花妓已願從吳求准給領直刺因命官媒將花妓帶案倩張司馬傳吳質對吳供小的願娶花妓爲室叩求大老爺玉成其事花妓供小婦人本欲嫁吳因王曾言吳家無恒產性又輕薄故有貳心今知王實有心佔奪所言均係子虚故願與吳永成眷屬尚求恩准司馬著吳當堂具結將花妓領去並助棲流公所及新閘同濟醫院經費各洋銀一百元 
[美界捕房紀事]  
　　昨日淸晨偷兒王阿大潛至裏虹口某甬人家竊取衣服適爲某包探所見拘解捕房捕頭令押候解送公堂禀請讞員翁笠漁直刺訊辦○昨日午刻江北人王大存竊取外虹口某馬頭上棧房中所堆舊鐵適爲某號巡街捕所見拘入捕房捕頭令管押乞丐牢一宵然後釋出○浦東人張阿四在外虹口某作塲工作昨日亭午時偶因細故與同夥朱某口角互扭適爲某號巡街捕所見喝阻不依遂一併拘入捕房捕頭令各押乞丐牢半天然後釋之使出 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示勸息訟]  
　　安徽訪事人云署理安徽臬司補授山西臬司李筱軒廉訪廷簫蒞任皖江愛民如子兹特頒發告示一通融民息訟其文曰欽命二品頂戴升授山西按察使署理安徽等處提刑按察使司李爲勸民息訟以安生業事照得民間詞訟誣告律須反坐教唆罪干軍戍定例何等森嚴乃近來無知愚民每因口角微嫌錢債細故一言不合輙行興訟刁生劣監卽乘間播弄或自稱衙門熟悉情可賄通或自稱刀筆過人訟可包准愚民無知信以爲眞殊不知一經成訟候批聽審旣廢時日川資房飯更費銀錢訟之勝不勝尚在未定卽使能勝該訟棍居爲奇功索謝不休如不能勝該訟棍卽謂訟者供詞不當自取其咎而伊乃置身事外甚至兩造均願息訟該訟棍因慾壑未盈危詞恫愒慫令上控省控該兩造疑懼交縈欲罷不能受其煽惑必至家破人亡始行歇手其固愚民之昏迷實由訟棍之唆使本司署任以來飭委訪查遇宁懲辦訟風仍未稍息誠恐鄉民尚不能明此利害除開列訟棍姓名飭縣密拿究辦外合特出示曉諭爲此示仰各屬軍民人等一體知悉自示之後爾等當知訟則終凶卽有田土　　錢債不淸儘可邀同公正親族理論排解息忿歸和以安生業該扛訟之人大半業在詩書旣通文理當明利害筆耕課讀皆可營生且可力圖上進何必以淸白之身蹈車戍之罪君子懐刑猶當自愛况以聖賢文字爲害人身家之事卽令倖逃法網亦天理所不容幾見好爲筆刀者身後之報有不令人指摘者乎本司深慮小民罔知法紀或知法者而自蹈於法用特苦口教導冀其省悟皆爲良善若再視爲具文一經告發審實惟有照例嚴辦决不姑寛其各凛遵毋違切切特示 
[謀斃孩命]  
　　嘉興訪事人云新篁鎭鄉間有地名將軍坊者係平湖縣所轄鄉有某姓者所失去一十一齡男孩四出訪尋絶無蹤影父母痛子情切如醉如痴某日附近某處喧傳有一孩屍往視之果子也而左臂已斷知係被人謀斃取去銀練等物將屍抛棄荒郊爰投平湖縣喊控至二十日邑尊始帶同刑仵下鄉相騐　 
[嚴懲花會]  
　　英界包探洪阿寳拘解粤人梁日初至會審公堂禀稱此人開設花會騙人財物貽害良民不知凡幾近經小的查獲是以送請訊究梁供稱小的自幼在滬此事已請卜易律師到堂申辯矣卜律師稱此人向來安分此次如確以花會害人則本律師亦未便干預請治以應得之罪可也讞員翁笠漁直刺判令營押三個月期滿遞解回籍 
[釁由賭起]  
　　何金生向業縫紉某日偕其夥孫某在董家渡復興園茶肆結算工帳携有大小洋銀若干枚隔座有無錫船户周阿榮之子與江北小孩四五人團坐賭博未幾阿榮尋蹤而至拽其子歸偶不經心致將何之洋銀撞翻於地何怒甚扭周髮辮聲稱失去小洋銀十八枚索賠不遂遂控諸二十三七鋪巡防局局員邱友齡二尹升座提訊何供小的與夥友在茶肆内算帳周來滋擾以致失去小洋銀十八枚請爲追給周供小的之子在茶肆賭博故往拽之回家何稱失去小洋銀求恩俯鑒李朱氏供小婦人開復興園茶肆是晚臥病在牀聞外間打架之事始起而出視二尹謂爾茶肆店中平時有人前來賭博否答稱不敢犯法求恩查察二尹命交人保出如果查有聚賭情事定提究辦保所失之小洋銀著周賠給 
[上海縣署瑣案]  
　　汪公館主人汪某遺家丁吳炳控蔣子卿高松琴匿單盗賣前經縣主王欣甫大令訊供諭令蔣高速將原契呈案前晚復由馬明府提訊吳炳供家主前由高松琴介紹向西人殷文達購得地一畝三分六釐先是此地由蔣子卿賣與殷文達至此由高與蔣串通將原契藏匿另寫一畝零六釐之契劃出三分意圖另賣家主謂須照原契收地向論不理並有地保胡聽祥者從中作弊帮同串吞求爲究辦蔣供監生前將地賣與殷文達實只祗一畝零六釐尚賸三分將方單截下一角以便另賣今原契在高處求著呈案高供小的縫紉爲業前者西人殷文達曾購蔣之地今殷又轉售與汪均由小的介紹原契一畞零六釐現由殷帶往本國無從呈案明府以其刁狡申斥數語高出言挺撞明府大怒判掌頰五十下收押所中隨堂帶比蔣交差候示○前者江海關巡丁在慶平輪船查出私鹽二十二包水手蕭孟久等向之拒捕因連沈雲龍浦欽生徐先餘李木觀許英明計相通余壽龍八人一併拘解道轅發交縣署訊責收押禀覆謂示兹者道憲會觀察飭從寛省釋王大令遂於前日親坐花廳提訊蕭等叩首苦求稱以後不敢再犯大令嚴諭再三飭各具結釋出 
[南市捕房紀事]  
　　前晚朱孟氏挈子阿四投捕房稱被江北人小八仔無端毆傷請送工程局究辦捕頭以事甚細微令管帮人帶出理處○昨日九齡童子王蘭卿隨母入市購物轉瞬間忽然失散以致在馬路中啼哭經十號巡街捕帶至捕房捕頭令留俟其家屬認領○前日天成染坊夥朱阿寳沈阿瑞兩人將垃圾傾棄馬路旁由巡街捕查見拘至捕房管押嗣經坊主投捕房請免解訊白願罰小洋銀五角捕頭允之遂卽開釋 
[英界公堂瑣案]  
　　包探石金榮禀稱前日鼎盛粉坊中人王祝生瞿載英向張福生所開稻香村茶食店索取所欠洋銀二元未能應付致相爭閙張卽以逞凶爲詞投報捕房現經小的查出實情送請訊究張供小的實被彼等凶毆叩求究辦王瞿同供張意圖賴欠誣指逞凶尚求明察讞員翁笠漁直刺著張將所欠洋銀二元如數歸還免予深究○包探張全林解竊賊陳金桂王天寳到案禀稱此二人串竊某姓家藤椅二十把經小的查知送請訊究陳認竊不諱惟稱贓已由王代寄滬南某處王供此贓可以繳案尚乞施恩直刺判將張管押一月王押候吊贓再核○包探劉阿丙解董萬田及何朱氏到案禀稱董妻某氏不知如何失去無蹤疑係何朱氏藏匿竟於前日拽之入室任意兇毆不肯釋出經鄰人代報捕房捕頭派小的前往拘獲送請究懲何朱氏供董妻如何走失小婦人並不知情今被誣指遽肆毒毆叩求昭雪董供小的誤聽人言疑被何朱氏將妻藏匿今已知過尚乞恩寛直刺判責三百板以儆 
[法界捕房總事]  
　　常熟人王周氏托人薦至菜市街某姓蛋行爲乳媪乘間竊取洋銀一百四十元衣服若干件私約本夫逃回故里事機不密被蛋行主知悉投報捕房捕頭倩包探查獲將王周氏及本夫王三子一并解案讞員朱森庭明府訊供之下飾押候分别枷示責懲昨日明府蒞捕房命提王三子到案著照原斷先行枷號半個月期滿重笞四百板王周氏掌頰二百下鞭背五百下當堂斥釋○王潘氏李文瀾各欠房租三個月被房主扭送捕房解經朱明府訊供限十日内歸楚李當卽交保出外昨日明府飭探將王潘氏帶出覓保○劉洪星控史初彬承辦牛皮侵用銀一千三百八十餘兩經明府訊供押繳在案昨日命提案覆訊史供前在劉處爲夥結算往來帳項尚應找出有帳爲憑明府著還押呈遞細帳以便傅原告質訊核奪○賭徒喬百洪周二在城河浜毆攤誘賭愚弄鄉人被包探拘獲解經號府訊供押候笞責昨日著照原斷各　半個月發犯事地方示衆期滿責釋○竊犯金二寳前經遞解回籍未幾復來租界中竊得紗長衫馬甲摺扇等物被包探查獲解經明府訊供昨日命提到案著照原斷重責四百板勒令回籍不准逗留○有姚某者前因不務正業被其叔扭送捕房解經明府訊供判發改過所監禁三個月兹已滿期管所委員陳二尹飭差送回明府命押候傅家屬領去 
 
 

Page 10

 
 
[各洋貨賣號夏季捐淸單]  
　　大豐恆　二户各捐錢二千四百怡豐萃昌順二户各捐錢一千五百敦泰源成德豐恆豐瑞怡盛五户各捐錢一千二百日新盛　記源甡春夏夏二季屏記恆茂盛六月各捐錢　百天順祥錦豐鼎豐協豐登豐慶豐義泰四達瑞恆豐信同源順正昌順同春宏昌鼎裕元生日新增振豐恆　順祥瑞豫祥通裕協康元興公愼祥豐泰啓泰恆同昌廿六户各捐錢六百　豐捐銀四百五十以上總共收錢三十五千二百五十文滬北天后宫前廣益善堂司董嚴信厚葉成忠施則敬唐榮俊等謹 
[上海北市絲業會館籌振公所施子英經收山東准徐皖北江西紹屬賑捐六月初一至廿九日第六十一次單]  
　　初一日王壽延求子病速愈　五元許若福求子女平安二元○初二日潘祖謙大善士求　速愈由蘇州源康莊託福康莊來洋七百六十元温江鶴齡廿元山陰陸胡氏祈病愈保安廿元淮城干何氏求病愈子崔氏各十元長　修來世人節省藥資一元○初三日武　壽慈室主求慈親康健家宅平安早獲　兒洋二百元東洋王惕齋求諸事平安七元○初四日浙衢震大章子魚爲母未壽康由延康莊　十五元漢口劉有恆堂洋三元錢一百廿南京求解廑疑人謝平安仍求平安人各洋一元二角○初五日胡廿氏求子病愈洋十元杭省徐齊仲爲拙荆　豐張氏求病愈免災　　二元婁東陰名氏英洋一元銅洋一元○初六日邵陽李慕萊堂爲心願英九十元龍洋十元○初八日虞山隱名悔過于爲求病痊洋一百元浙江慈谿韓景祥之妻　產平安　　莮金嵩完願求資先慈冥福十元又代戚完願五元武陵馮靜庵移懴資四元太倉陳植三爲三兒病痊完願　元高郵丁三軒募王林伯洋一元宗錢四千文又循理予四千　二户合洋九元七角皖江無名氏由壽康　來銅洋廿元○九日隱名氏龍洋廿元祝健居保性居士管領春風客啓秀生易性易生子　均安六户各五元○初十日延陵裔洋五元無錫趙希禎爲病求全愈龍洋三元○十一日徐囑秋善士爲郎元章人泮承親友　芹儀移助代諸君遄福洋一百元○十二日慈水無名氏洋廿元姜環洲平安心願龍洋九元日本洋一元○十四日吳頌賢規銀十四兩慈水無名氏洋十元四明張王合洋十元○十五日裕記爲子病解星翻解等費移助洋十六元又求子病全愈完願十二元又求合家平安二元杭州大塔兒沈十元無名氏二元○十八日古　室主人爲次子四子祈病慈痊由餘大莊來洋十元淸江守安主人求子病愈五元○十九日萼照氏爲求母病塞熱卽退並永　迷肝陽潮熱欠寐諸恙全愈三十元松江凝記爲次房孫兒病求全愈四元鎭江沙　君四元甬江難延齡代募二元○二十日蘇州府吳縣　　縉求母親王氏病速愈田福康莊來洋五百元杭垣消災延壽子洋一百元○廿一日松江湯醒三錫箔資移助求慈冥福洋二元○廿二日曲園居士爲求二兒婦姚氏病愈由鎰大莊來洋一百元○廿三日隱名氏洋十元無名氏一元○廿五日吳興氏求病速愈洋二百元隱名氏爲次子求病速愈十元寗波府學孫　士募葉祖瑛節省醫藥資四元寗郡余幹石小洋一百廿角○廿六日寗波府學署孫增元日本洋二元○淸江　會庵前營務處徐鼎勳洋一元又募信臣六角壽祺堂徐朱氏叔眉丁如福徐頤伯金幼雲六户各五角婉　淸卿陳延春三户各四角又選　主人三角潘少英孫周氏無名氏朱少漁四廫各二角吳老我一角共十七户合洋七角○廿七日寓　溪王葉氏求夙疾安痊洋廿元承啓堂祈平安十元庚申子蒙　病愈十元潘營士爲季孫女産平安完願一元宏大銅洋一元○廿八日楊始平嚴宏農氏各洋五十元○廿九日無名氏助嵊縣洋五十元○楓經葉十元高郵丁玉軒募槐蔭軒五元又李幹卿求平安一元杭州胡闐仙銅洋二元一角○六月分眞收規元十四兩芹二千七百零八元扯　四一五合規元二千零零七兩九錢八分二厘龍洋日本洋四十七元小洋一百三十一角扯七一五合規元四十二兩九錢七分釐錢一百廿文合規元錢以上共計規元二千零六十五兩零五分三厘銅洋廿四元一角運前共收規元十萬零六千四百六十八兩二錢三分四厘土板洋一元　皮十四片銅洋六百零五元角測量機器一副 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年七月十四日京報全錄]  
　　宫門抄○諭旨二道錄前○皖撫鄧奏爲皖省漕糧擬請民折官辦試行海運摺總兵藍奏爲到任接印日期摺○齊撫毓奏爲華道員辦振完竣請旨送部引見片○豫撫裕奏爲道員賢能送部引見片○晉撫胡奏留員統帶新募勇丁片○七月十四日吏部翰林院廂藍旗値日吏部引見六十八名正紅漢六名○載振假滿請安○溥蔚續假二十日○崇善預備召見○内務府奏派十七日奉先殿恭代行禮派出慶王○召見軍機崇善○　皇太后明日已初至壽皇殿行禮畢還宫少座至建福宫聖容前行禮畢還海○○頭品頂戴安徽巡撫臣鄧華煕跪奏爲安徽省漕糧擬請民折官辦就欵購米試行海運恭摺仰祈聖鑒事竊臣承准軍機大臣字寄光緒二十五年五月初六日奉上諭鄧華煕奏安徽省漕糧改徵本色驟難辦運請暫循舊折徵一摺所奏固屬實情惟京城糧缺價昻旗兵困苦非多征本色起運無濟兵食而實倉儲現在皖省歲征熟田漕米十五六萬石係屬全數折征著自本年冬漕起先生改征本色一半妥籌運京仍隨時體察地方情形設法辦理以期全數規復本色將此諭令知之欽此當卽恭錄札行藩司糧道欽遵辦理兹據布政使湯壽銘江安糧道吳重憙會詳稱安徽省各屬漕糧折徵年久民間稱便幾若視爲故常今以京城糧缺價昻遵議改徵本色一半則須本折兼收旣虞不便於民致滋觀望又乏倉厫儲蓄亦均屬爲難惟念旂兵口食要需自不得不妥籌接應該司道等現就目下情形悉心察核擬請酌量變通改爲民折官辦凡係有漕各屬飭仍遵奏定章程循照折徵銀數收納解司卽自本年冬漕起由司委員暫行採辦漕米五萬石有在蕪湖交招商局輪船承裝運往上海轉運天津剥至通州赴倉交兌以期便捷惟安省疉遭災歉産米較少各路採販轉多價値因之昻貴現時市價每石需銀二兩二三錢輪船水脚每石需銀四五錢此外尚有商船耗米津通剝船食耗等欵銀米統計每購漕米一石連運脚及交倉雜費等項共需銀三兩以外此項米價應請卽在屬解司庫漕折正項内動撥其連脚並商剝食耗等欵銀米司庫無欵可籌自應將屬解到庫向章隨漕給丁濟運之贈貼行月等米並漕項銀兩自本年起飭令各州縣按照熟徵之數提出三成徑解司庫以作海運商剝食耗及交倉一切經費之用隨後如能添辦再請加提每届交兌事竣統由司核明實支銀數專案造册報部核銷其餘未盡事宜再隨時籌議詳報數年以後或量加購運石數或逐漸改徵本色另行察看情形酌議詳辦等情詳請奏咨前來臣復加查核所擬民折官辦試行海運期於京倉有益尚屬因時制宜折價定章每石徵銀一兩一錢按時價購運五萬石每石不敷銀以一兩爲率惟有統在漕折正項内核實動藉資貼補總計所需約符歲徵熟田折漕十五六萬石一半銀數其運費耗米等用舍道庫漕倉等項銀米别無可以籌補之方相應請旨俯准照擬暫行試辦嗣後如可酌加運數以及規復本色自當妥爲設法奏明辦理除咨部查照外謹會同兩江總督臣劉坤一漕運總督臣松椿恭摺具陳伏乞皇太后皇上聖鑒訓示謹奏奉硃批户部議奏欽此○○記名提督直隷正定鎭總兵調補河南歸德鎭總兵剛勇巴圖魯奴才藍斯明跪奏爲恭報奴才到任接篆日期叩謝天恩仰祈聖鑒事竊奴才於河南新蔡縣防所欽奉恩命調補歸德鎭總兵當將叩謝天恩籲懇陛見緣由咨請河南巡撫臣裕長代奏一面遵將督帶來豫助防之楚練二營分飭各該營官尅日拔隊仍回直隷奴才旋卽淸理防所未完事件馳赴省垣恭候諭旨束裝北上嗣奉撫臣行知奉硃批著暫緩陛見欽此欽遵轉行知照並飭速赴歸德鎭本任等因奴才遵卽由省起程於光緒二十五年六月初八日馳抵歸德府城准署任總兵正任南陽鎭總兵武朝聘派員將鎭守河南歸德等處總兵關防一顆並王命旗牌文卷等件齎送前來奴才當卽恭設香案望闕叩頭謝恩祗領任事伏念奴才一介武夫毫無知識從軍襄鄂轉戰函秦枕戈馳宛洛東西負弩徧皖江南北决眥伏三軍之氣由行伍而擢材官裹創留百戰之身歷將領而膺專閫前此總戍畿輔愧無保障之功卽今移鎭中州更被温綸之寵查河南居天下要衝之地歸德實豫東門户之區與江蘇安徽山東諸行省面面皆依輔車凡練兵緝盗籌邊諸大端事事均關緊要奴才服官此邦有年雖於地方情形略知梗概惟當鄰封宼警之餘民居初定又値水淹偏災之後元氣未蘇措置尤難慚惶滋甚奴才惟有淬厲士氣殫竭血誠隨時隨事咨商撫臣嚴飭部伍督訓練以肅軍政勤緝捕以遏亂萌斷不敢存爲輕就熟之思稍形疏忽冀以收墜露輕塵之效聊以答生成高厚之恩所有奴才感奮下忱並接篆任事日期除恭疏題報外謹繕摺叩謝天恩伏乞皇太后皇上聖鑒謹奏奉硃批知道了欽此○○毓賢片再已革二品頂戴前廣西太平歸順道何昭然于上年冬間携帶各處集欵來東查放義賑經前撫臣張汝梅會同大學士臣李鴻章奏請將該革員留東辦理春振欽奉硃批著照所請該部知道欽此本年加派大員督放春振案内特委何昭然督放歷城章邱等處七縣振務每至一縣無不親歷各鄉率同印委逐户詳查期無遺濫計自二月出省至四月間始事竣銷差現已振務辦完自應照章給咨送部引見恭候恩命惟查該革員宦粤三十餘年其歷任政績雖莫得其詳然奴才抵任後曾經派人寗查放振情形該革員所至認眞辦理妥協卽于其回省銷差後接見數次觀其言論細證其爲人竊見該革員沈靜穩練辦事精細且揆其覆咎之由已經廣西撫臣黄槐森于遵旨確切查明一摺覆陳該革員辦理靈川縣永安縣兩案尚無失當紳民並無間言是前此被劾叅其不無可原之處已久在聖明洞鑒之中現在東省河工振務海防交涉事件均極其繁難在在需人經理何昭然此次引見事竣合無仰懇恩施仍准該革員來東俾資差委而收臂助謹附片陳明伏乞聖鑒謹奏奉硃批何昭然然給咨送部引見欽此○○裕長片再二品頂戴卸署開歸陳許道候補道李國和前經調任撫臣劉樹堂以精詳穩練器局恢張年來辦理厘稅尤能竭力整頓推廣歲增進項爲監司中出色之員奏請送部引見等因恭奉硃批李國和著送部引見後預備召見欽此奴才欽遵轉行遵照去後適値該道署理開歸陳許道有經手河工要件未克領咨起程兹據該道李國和以卸署道篆任内各事均已交代淸楚並無經手未完事件禀請給咨送部前來奴才查候補道李國和才識兼優辦事精細在豫年久於吏治河工均能洞澈原委屢辦大工核實撙節絲毫不苟洵爲出衆之才堪勝繁劇之任現無經手未完事件理應給咨送部帶領引見除將履歷咨送吏部查照外謹附片具陳伏乞聖鑒謹奏奉硃批吏部知道欽此○○胡聘之片再臣前因晉省奏准添練新軍請調前山東曹州鎭總兵萬本華晉督練並派令前赴湖北湖南交界地方招募勇丁旋奉寄諭以山東防務緊要飭令迅卽赴東聽候差委當經轉行遵照並由臣附片奏明俟該總兵募勇回晉卽行遴員接統俾令迅赴山東各在案現在所募新軍五營由該總兵督帶回晉臣正在遴員接統間接准山東撫臣毓賢函電以該總兵旣已募勇到晉若仍令赴東是以自招之隊撥交晉省將領接帶具來東後又接帶東省將領撥交之隊兵將兩不相習殊非愼重防務之道且查東省現在各軍均尚有人統率而晉省新招之隊則不可無得力將領藉資鈐束擬仍由臣奏留該總兵在晉齊晉同屬畿輔唇齒相依他日仍可咨商調撥等語具見該撫並顧兼籌不分畛域可否籲懇天恩俯准將該總兵萬本華仍留晉省統帶新軍以資得力之處理合附片陳請伏乞聖鑒訓示遵行謹奏奉硃批著照所請欽此 
 
 

Page 14

 
 
[光緒二十五年七月十五日京報全錄]  
　　宫門抄○諭旨四道錄前○越撫劉奏爲舉劾屬員摺○鄂撫于奏爲敬舉理財賢員懇恩破格錄用摺○贑撫松奏爲文武養廉不敷另籌閒欵支給摺○桂撫黄奏爲全州命案牽涉舉人請旨斥革歸案審辦片○又奏爲更換防營管帶片○晉撫胡奏爲遴員署理太原府知府片○七月十五日户部通政司詹事府八旗兩翼値日無引見○恩公因伊子補郎中謝恩○溥善謝充國史館淸文總校恩○召見軍機○○頭品頂戴浙江巡撫臣劉樹堂跪奏爲分别舉劾以風僚屬而儆官邪恭摺仰祈聖鑒事竊維爲政之道不外舉錯兩端察吏之方尤以守令爲切方時事多艱屢蒙訓諭整飭吏治至再至三允宜彰癉分明上答明詔臣蒙恩調撫浙江到任以來博採周諮叅稽案牘其申治行卓著者固尚有人而庸劣不職之員亦錯出其間亟當示以激揚用昭懲勸兹查有杭州府知府林啓器識宏深雅志匡時嘉興府知府宗培資望甚深輿情愛戴衢州府知府洪思亮宅心正大吏畏民懐仁和縣知縣調署嘉興縣蕭治輝通達治體所至有聲錢塘縣知縣調署仁和縣陳希賢才識練達振作有爲鎭海縣知縣周延祚勤求治理衆望允孚以上各員皆有政蹟可稽無愧賢能之選仰懇天語褒嘉俾各益知奮勉又查有署武康縣知縣正任南塘通判劉舜年鑽營取巧罔惜聲名卸署太平縣知縣候補知縣陳正榕性情貪酷物議沸騰龍游縣知縣張炤才欠開展寗海縣縣丞丁維庚平湖縣主簿黄又郁年力就衰難期振作未便少事姑容相應請旨將劉舜年陳正榕卽行革職張炤開缺另補丁維庚黄文郁勒令休致以肅吏治臣仍當留心體訪隨事訓誡奬其所長而勉其所短如有劣蹟昭著之員容再隨時叅劾以仰副朝廷澄叙官方之至意所遺南塘通判龍游縣寗海縣丞平湖縣主簿各缺浙省現有應補之員均請扣留外補爲此恭摺具陳伏乞皇太后皇上聖鑒訓示謹奏奉硃批另有旨欽此○○湖北巡撫臣于蔭霖跪奏爲敬舉理財賢員懇恩破格錄用以收實效恭摺仰祈聖鑒事竊惟理財之道以得人爲先然往往優於守者綜核不足則不能厘剔弊端長於才者廉介不足則不能壓服衆志蓋得人之難也臣伏讀疉次諭旨誖誖以籌欵爲要圖以愛民爲本務臣忝膺疆寄仰見朝廷宵旰焦勞至此寢饋難安苟有可冀裨補於萬一者豈容緘默臣於湖北差遣道員中長於理財者得兩人焉敢敬陳之一爲江蘇候補道程儀洛查該員資深識老守潔才優辦事實心任勞任怨久在江南候補於鹽務釐務利弊尤爲熟悉籌畫精密能言能行督臣劉坤一張之洞皆倚任之委辦事件均能破除情面確有把握實有效騐先後辦理江西督銷局皖南茶釐局淸苦儉約以身率下士力去積弊節省浮費以此收數日旺臣在署安徽藩司任内卽聞商民稱頌溢于衢路及見其手訂整頓茶釐章程秩然有序不激不苛今日司道大員中罕見其匹上年督臣張之洞奏調湖北總理漢口商務局臣抵任後時與接見委辦本署文案更留心體察藉以視其藴蓄益信其廉狷峭直果毅謹嚴但求有利於公家不存分毫自私自利之見其立心忠摯尤非人所及若有理財之權必能節用剔弊使涓滴歸公臣可深信一爲廣東候補道王秉恩查該員血情過人才能任事局度恢遠經緯分明光緒二十一年經督臣張之洞奏調湖北差委總辦銀元各局上年又奏派總理漢口商務局勵已自愛任用得人鄂局所出銀元色高平足近而沿江沿海各省遠而吉林黑龍江各省無論洋塲市鎭窮鄉僻壤一律暢銷人人稱便華洋商皆推爲中國銀元第一實該員一人認眞督理之功臣抵往後時與接見論釐金辦法深得竅要該員前在廣東辦理善後局事此局出入欵項至多弊端亦至多自經該員辦理後釐剔整頓簿册淸楚無能弊混交卸之日存欵一百五十餘萬近年未有又辦理廣東海口補抽釐金華商奸僞百出往往任意匿貨朦混免釐該員馭下以嚴待商以寛所立章程精密明切可行久遠商情悅服收數最旺迄今離局五年竟無一人再行冐領者各海關洋人皆周知其事深服其才又長於聽訟廣東臬司廣州府案件繁重該員帮同淸理前後三年每結案三百餘起甚得民心在粤在鄂及張之洞委辦各要政無不殫思竭慮求有成效雖被怨謗亦所不辭綜核甚精而心地甚厚理財而能愛民尤爲難得於該兩員之才品湖北各員中殆無出其右者恐他省亦不多覯也經督臣張之洞先後奏調來鄂有年於湖北情形講求已熟方今度支　絀交涉事件日繁如程儀洛王秉恩之賢實堪重任儻蒙天恩假以事權必能感激圖報有裨時局臣所臚列該員等理財實效皆有案卷可以查考不敢絲毫虚飾上欺聖明伏乞飭令赴部引見特恩破格錄用如程儀洛王秉恩始終異轍臣甘受濫保之咎謹冐昧瀆陳不勝惶恐之至伏乞皇太后皇上聖鑒謹奏奉硃批程儀洛王秉恩均均送部引見欽此○○江西巡撫臣松壽跪奏爲文武養廉不敷另籌閒欵支給恭摺仰祈聖鑒事竊照江西省文武養廉例應於耗羡項下並一切閒欵内動文今據布政使張紹華詳稱江西省光緒二十四年分文武職養廉銀兩内除各官缺半銀外統計應支銀一十六萬七千二百二兩七分九厘又應支文廟丁祭等項祭品並各部飯食漕臣養廉文武科塲經費以及本省一切支欵三萬七千九百三兩五錢五分七厘以上共應支銀二十萬五千一百五兩六錢三分六厘查二十四年應徵耗羡除被災緩徵外已完銀一十五萬九千八百五十九兩二錢二分七厘儘數動支計不敷銀四萬五千二百四十六兩四錢九厘伏查前准户部咨各省養廉須預留閒欵籌支等因所有不敷銀兩遵卽動支各年半稅並雜項等銀照數湊給除分晣造册另詳請題覈銷外詳請查核具奏等情前來臣覆核無異除俟各册造送至日另行題銷外理合恭摺具陳伏乞皇太后皇上聖鑒謹奏奉硃批户部知道欽此○○黄槐森片再據全州知州洪杰詳稱訪聞該州舉人黄繩憲之弟黄令珙與唐紹宗之妻唐黄氏口角起釁其族人黄可壽等將唐黄氏沉河致死黄繩憲有喝令情事該州騐明屍身查訊屍親見證供情具文詳報經臣批飭拘審究辦嗣據該州差傳黄繩憲到案訊供狡　自應革究以成信讞查黄繩憲由拔貢生中式光緒乙酉科舉人戊戌科會試大挑二等以教職用請奏革偦案審辦等情由府詳經潘臬兩司會詳前來相應請旨將該舉人黄繩憲卽行斥革以便歸案審辦理合附片具陳伏乞聖鑒訓示謹奏奉硃批著照所請該部知道欽此○○黄槐森片再更換防營管帶疉經遵奉諭旨隨時奏報在案兹管帶防勇右軍右營通判梁學智因病請假所遺管帶差務應另遴員接替查有管帶左軍右營參將劉敬堪以調往接帶遞遺左軍右營弁勇駐紥南寗分布各屬現當淸除伏莽巡緝遊匪之際在在均關緊要已移會左江鎭總兵莫善喜兼帶督率弁勇勤加操練巡防以期得力除分别移行遵照外謹會同兩廣總督臣譚鍾麟附片具陳伏乞聖鑒謹奏奉硃批吏部知道欽此○○胡聘之片再太原府知府馮鍾岱奉旨補授冀寗道所遺太原府知府爲省會首郡政務殷繁應卽遴員接署以專責成查有候補知府徐繼孺器局深沉辦事穩練堪以署理據布政使何樞署按察使陳澤霖會詳前來除咨部查照外理合附片具陳伏乞聖鑒謹奏奉硃批吏部知道欽此 
 
