# 1898 - 18 - 4908895

 

Page 1

 
 
[本館告白]  
　　本月二十一日有人投書本館主筆房媵以洋銀一元書中旨陳處固屬義正詞嚴但本館例不受人錢財而又不書住址姓名無從璧返用是暫留館内請儘年底前來取去若過年不取則當充入振欵代爲投書人結善緣也此布 
[助振灶神模] [  申報館恊振所啓]  
　　歳云暮矣黄羊祀灶禮所宜然本館恊振所前承某善士以四明舒苹橋先生所繪全金灶神模助振每張計洋銀二分諸君子有欲邀福東㕑者請卽惠臨購取旣以司神亦堪拯厄誠一舉而二善備焉肅此佈陳諸維台鑒 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢書宋明諸文二百卅餘籌　　名臣奏議採之各家文築廿一史者以及文選文苑文粹文鑑無不畢備非異端夾雜可語乃士林中之圭壁每部計洋七角上洋三茅闍橋肅彌閣發兌此佈 
[書報紀示諭棍徒後]  
　　嗚呼棍徒之爲害於地方豈淺鮮哉惟人僅以棍徒目之地方宫僅以棍徒治之使棍徒之膽漸大棍徒之黨漸多而棍徒之爲害亦漸烈地方之有棍徒也初不過訛詐耳欺騙耳受其訛詐欺騙者懦弱之民隱忍而不敢言稍有贍識之人無不欲控之於官以期懲一而儆百不知官亦不過懲其訛詐耳欺騙耳或枷示游行或笞責釋放抑監禁送所仍或有釋放之時在棍徒初非不懼枷責監禁也乃一經釋放以爲枷責不過如此也監禁不過如此也與其守法而致凍餒何如犯法亦不過再枷責耳再監禁耳且未必無釋放之時於是其膽愈大其惡愈甚而且黨羽日多無所不爲人欲控之恐其報復而不敢上聞卽官欲捉之而耳目其甚靈聞風卽遁及其旣遁雖飭差訪緝有以爲棍徒也無甚大害而忽之者不知其根未除其害必復熾夫天下作亂之事盜賊之所爲也而盜賊之衆卽棍徒之所積也涓涓之水可成江河星星之火可以燎原當時洪秀全作亂於粤蹂躪至十餘省人民塗炭勞師糜餉十餘年始得肅清洪亦不過一相徒耳大史仁慈慈禁而復釋致肇此禍端雖天之使然人民不能免紅羊之刼然亦未始非不早弭福者之咎也至今餘孽示盡惟散而不聚不敢公然作亂耳十九日報錄循環報支本報紀前有三十餘人在宜安里拜斗聯盟本月初七日英官屈君升堂審訊傳華民政務司文案區鳳池爲古人區稱向聞中國有哥老三合兩會三合會有拜斗又名天地會觀於紙上所載之詩確係三合因有四海盡歸洪句卽富時髮匪推尊洪逆之意也以此觀之則须匪之餘黨至今猶未除也一棍徒洪秀全而遺毒至今尚未絶滅則棍徒之害可勝道哉古之策治安者首在弭盜而弭盜之策首在保甲保甲者雖曰防盜力僅足以治棍徒耳棍徒治則盜賊自少此正本清源之法也無如保甲之法雖至今不廢而棍徒則日見其多豈棍徒之皆不畏法耶抑法之不足以治棍徒耶古者治亂民以重典今之棍徒之多皆由治之不嚴耳乃觀廿四日報紀示諭棍徒一則而知上海縣黄愛棠大令可謂得寛嚴之法而上海之棍徒從此可望日少矣上海五方雜處流氓肇禍之案英法兩界公堂幾於無日無之而本報亦紀不勝紀書不勝書租界尚有包探巡捕晝夜梭巡而流氓尚不能絶跡大抵重懲者少棍徒毫無忌憚旋獲旋放旋放旋獲自去年經署道憲吕鏡宇觀察拿獲惡棍張桂卿正法之後以爲懲一可以儆百豈知事不數月而桂卿之同黨馬裕春陸掌華等又在浦東一帶横行經人控告黄愛棠大令嚴獲懲辦在案在吕觀察辦桂卿之罪可謂至大極重而其黨仍無畏懼則此外更可想而知上海流氓亦分門户有三十二個黨六十四個黨八十個黨等名目皆有暗號切口夫旣成羽黨同惡相濟若不思患預防亦必至如哥老三合會之蔓延天下所望賢宰執言出法隨誠如示諭所云惡棍設法詐財情罪重大者例應分别首從斬絞决候兇惡棍徒生事行兇無故擾害良民例應發極邊充軍并云刻下年關己近訪得該棍名目甚多每於歳底債務等項急迫之時無法可施卽更施其狡毒伎倆到處訛詐生事較之平時尤爲兇横除多飭幹差訪拿外合行嚴禁出示倘敢執迷不悟仍蹈前轍惟有立時拿獲到案情重者立予處死情輕者永禁囹圄大令可謂得治亂民之法矣一家哭何如一路哭想坐而言者必能起而行不禁於大令三致意焉 
[本館接奉電音]  
　　昨日清晨京師飛電傳來上諭二道敬謹譯登○十二月二十三日奉上諭魏光燾奏特叅庸劣不職各員等語陜西試用同知黄殿燮工於牟利前辦芝川厘務收報不實試用州吏目湯執中性情狡詐前委接運桑秧私帶貨物均著一併革職石泉縣知縣陳熊年近衰老辦事竭蹶商南縣典史朱志彥精力衰頽難期振作均著勒令休致延長縣知縣王策軌闇于聽斷惟係正途出身文理尚優着以教職歸部銓選餘著照所議辦理該部知道欽此同日奉上諭前因山東鉅野縣地方有盜匪拒捕傷斃教士之案業將兇犯分别懲辦矣開缺四川總督前巡撫李秉衡身任地方不能先事預防以致釀成巨案著交部議處兗沂曹濟道錫良曹州鎭總兵萬本華曹州府知府邵承照一併交部議處鉅野縣知縣許廷瑞緝捕廢弛禀報遲延著卽革職壽張縣有教堂被刦該縣知縣莊維烈著卽查參其餘濟寍荷澤單縣城武等州縣亦有民教相爭者該州縣官著分别撤調山東係禮樂名邦士夫服習儒術素知自重至草野愚民間有不明事理甚或毁辱教士毁壞教堂此風斷不可長著該地方官均行禁戢實力保護並著通諭各省將軍督撫等嗣後如有藉閙教堂爲名聚衆生事者卽遵光緒十七年六月諭旨辦理倘仍因循玩忽定行嚴加懲處决不寛貸欽此 
[人惟求舊]  
　　武昌訪事人云自膠州軍事猝起各國心懷叵測蠶食堪虞徐蔭軒協揆目擊時艱急思爲自强之計因上疏陳請凡各省有知兵大員戰功卓著者雖己退休罷職准由各將軍督撫奏請起用以收駕輕就熟之效業蒙廷旨嘉納通飭允行日前聞督署友人云張香帥奉到廷寄後擬密摺奏保數人皆係湘淮宿將勛望兼隆者值此宵旰憂勞想諸君夙受國恩當能力効馳驅作中流之砥柱也 
[名釋嫌疑]  
　　香港循環日報得確實消息云英日俄三國於中國高麗時事彼此懷嫌現經妥爲商議雖所商何事及如何辦理尚夫聞知惟聞英國從前調至北方之戰船不久卽返棹回香港日前到港之豹亞虎一船本議尅期北上今亦中止又有巡洋戰艦兩艘奉命由英東來亦經致電止截由此觀之東方大局一時隂霾四佈忽又變爲化日光天承平之象可復覩矣緣中高之事旣經英日與俄人妥議則三國解釋嫌疑自不虞其决裂而膠州一灣中國又願 
 
 

Page 2

 
 
借與德人則中德之事亦可將就了結豈非坐享昇平之福哉然或者謂歐西諸國互相嫉妒各爭利權今雖三國妥商難保不復生枝節蓋事多變幻實難逆料也余曰不然蓋歐西諸雄國雖各懷妒忌然其所爭者無非在中國之利倘能裨益均沾何必再用十戈從事况中國地大物博利源之廣可以取之無窮用之不竭西國豈肯鹵莽開釁自傷其類哉故有謂英國初時雖因俄人舉動過於孟浪是以檄調戰船紛紛北上大有詰朝相見之意然實則虚張聲勢冀懾俄人之心使之與英合謀同沾利益而己豈有他哉斯語也似爲近之 
[洩漏軍情]  
　　廣州中西報云聞馬關日本防兵某甲熟諳德國語言某日潛將武備圖形交與德國某戰艦事經敗露業己幽禁囹圄聽候查辦矣 
[强索澎湖]  
　　廣州中西報譯日本報云近聞法人行文日本請將澎湖一島割畀法人爲屯煤之地此言是否眞實不敢臆决然日前曾傳說法人圖取臺灣則今之强索澎湖當非虚語或者由此肇釁亦未可知未曉日人何以應之耳 
[日本密謀]  
　　廣州中西報云西人紛傳各國有分裂中國之耗一時聲同鼎沸草木皆兵惟日本各報並不言及日本軍機一語惟見政府頻與各國使臣電報往來揣其意必靜觀各國舉動然後施其伎倆故禁止各日本報勿洩露日廷深意蓋以事未成之先恐爲外人探悉機宜從而阻撓耳 
[德法難合]  
　　香港循環日報譯忌刺士丹年西報云本館主筆曾赴法都巴黎斯欲聯合法國各報及談讑國政者設法使法俄德三國聯絡以與英國相敵旋修書回館言及伊之所欲恐難如願以償因伊到法京時曾向法人將此事陳說詎料法人無論何黨一聞所言盡皆變色反顏相向觀此情形雖有俄人抱仲連之才具張儀之舌欲居間使德法相合亦戞戞其難蓋法人仇視德國舊恨未忘謂德人奪取亞路沙士及羅連兩省地方一日不還則報復之心終不釋也由是以觀德法兩國外雖交好内實各懷嫌隙故論者謂德國倘與中國因膠州一事致動十戈則法國必乘機而起躡德人之後而報復前仇也 
[分畫鴻溝]  
　　香港循環日報云中緬畫界委員於西歴上月十八日由緬甸巴蕪城起程分兩路前往界限處所聞兩國所議畫界草約己由中國委員劉軍門與英國議妥矣 
[火藥斃命]  
　　香港循環日報云廣州河南草芳人某甲向在某爆竹店傭工其婦亦諳製爆之法恒由店中取歸製造藉賺工貲以佐日用本月十三日適有鄰嫗顧訪婦與之閒談手仍操作詎料有火星不知從何飛來墜於藥内轟然一聲藥焚火發全屋盡變爲瓦礫之場婦適當其衝受傷最重其幼女偃臥在牀亦與鄰嫗同受火傷焦頭爛額迨甲聞警歸視家室蕩然祗得籌集喪費殯葬其婦並延醫調治鄰嫗與女 
[兵船阻帶]  
　　天津采訪友人云各國兵船向於冬令在天津守凍以衞各商惟前昨兩年以海河水淺舟艦改泊唐沽一帶今歳英人以各國多蠢蠢欲動深恐或有不虞爰遣兵船一艘於初冬潦盡潭清時卽鼓輪入口詎料行至白唐口仍阻滯難行現由船上統帶官商諸該管領事官假英商新泰興洋行貨倉派兵駐紥緣薪泰興開在英租界中也 
[河氷忽泮]  
　　天津采訪友人云北地苦寒一届冬天河中悉被氷凌膠滯獨今歳天時和暖節交三九依然煦煦然如登春臺惟十一月下旬驟寒兩日夜河氷如鏡厚至尺餘食力者每駕氷槎載客疾如飛鳥時有公平等三輪船停泊大沽被凍不前於是醵出三千金募召能鑿氷者將氷一一鑿去俾暢行無阻得以鼓浪南回不料臘月初忽轉南風河氷悉融氷槎皆渺無蹤跡於是三輪舶就大沽内外轟以火藥施以人工相率於初六七兩日先後出口矣 
[方伯過鎭]  
　　新任陜西布政使李希蓮方伯陛辭出都遵陸至袁公浦乘舟南下月之十八日行抵京口繫纜六吉園馬頭丹徒縣王大令預飭辦差人等在彼搭蓋綵棚陳設一切迨憲旌遥蒞鎭城文武各官咸往恭迓旋卽登舟晉謁互叙寒暄有頃方伯命駕登岸躬往各衙署答拜十九晚附招商局江裕輪船上駛 
[監司赴寗]  
　　常鎭通海道長久山觀察於本月十九晚乘江裕輪船逕赴白門恭祝兩江總督劉制軍嶽降之辰瀕行新兵前營健兒咸在江干排隊恭送 
[武林火警]  
　　杭州訪事人云本月十八日天未黎明忽聞警鑼亂鳴人聲嘈雜瞥見東北角紅光燭天探問途人知爲宿舟河下火警及至東方既白各義龍俱整隊擊太平鑼而歸詢悉起火之家係孫姓因燈煤遺火著於葦壁之上致兆焚如幸經各水龍赶卽救熄僅燒去房屋二間當火發時省中印委各員及武營巡查俱飛馳而至督率兵丁差役在旁彈壓開通水道是處又近河于取水甚便故不致延害他家可謂幸矣 
[四明火警]  
　　寍波采訪友人云本月二十三日黎明時郡城芳嘉橋龍松樹下劉姓家方具牲醴酬神旣而闔家圑坐飲福爐煨榾柮笑語喧闐不隄防灶下火星飛墜積薪之内未幾熊熊之燄穿出簷牙迨聞偪迫聲始徃撲救而火己延及梁木勢若燎原警鑼旣鳴水龍畢集分投力救始免蔓延然己焚去小屋四五椽矣 
[銀局開工]  
　　浙省鑄造銀元局擬移設清泰門内報國寺中由藩憲札委潘太守祖頤聯太守豫總理其事相度基址估工營造現由太守等擇於十八日酉刻破土開工監工委員鄭大令懃業卽日移駐報國寺防軍局以便隨時照料俾得早日落成 
[嚴社内奸]  
　　鎭江地方以海疆不靖旣辦民圑又行保中常鎭通海道長久山觀察於日前發出示諭一道其文曰爲出示曉諭事照得東省有事海防戒嚴鎭郡爲五省門户城廂内外人烟稠密良莠不齊每有無業之徒勾通外來奸宄或在賭塲或在烟館潛蹤匿跡致滋事端實爲地方之害雖有保甲分叚巡查不無虚應故事當此有事之際若不認眞整飭將何以警奸宄而安閭閻應卽派總巡每夜督同丹徒縣糧捕各員於各城門街巷輪流梭巡並察看各叚保甲城門嚴飭振作務使各遵功令一律嚴肅遇有棍徒滋事及形迹可疑之人立卽拿送丹徒縣訊究且視該叚竊案之有無並能否獲犯爲委員之殿最餘各查照舊章妥愼遵辦外合行出示曉諭爲此示仰軍民鋪户人等知悉爾等須知聚賭及棍徒滋事本干例禁　開設烟館爲藏奸之藪准限二砲爲止各自閉歇庶匪類無以匿跡閭閻自得安眠際此巡查嚴緊務宜各知警戒自示之後如敢故違定卽嚴拿懲辦决不寛貸各宜凛遵毋違 
[一夢不醒]  
　　浙省藩署監印宫岳叅車邦榦前奉憲委兼署本庫大使篆務於本月某日午後在署假寐約歴兩點鐘餘家中人以其久無聲息隨往省視則己身冷如冰赶卽灌以藥湯亦不能入喉其因何疾而逝均莫解其故遂備具棺木盛殮在署治喪其遺缺由藩憲札飭新補是缺之璧叅軍𤥻赴任而監印一差則委候補縣丞盛二尹尚頤接充 
[玉殞鮫宮]  
　　蕪湖訪事人云大江對岸往還者絡繹不絶向除官渡義渡外有附近鄉民駕瓜皮艇繫諸柳隂深處隨在渡客以冀利覓蠅頭者月前下遊西梁山有鄉人十餘輩渡江人市延至黄昏月黑始賦歸與自恃熟諳風濤一葉扁舟布帆高挂詎行至西岸忽爾怒浪奔騰辰年把舵不住致令全船覆溺同占滅頂之凶幸爲駐紥該山之精健營陸統帶所見飛飭新製紅船前往援救全船十餘人均皆援登彼岸惟淹沈婦女及垂髫女郎三口及至撈獲則己碩腹膨朜理香有恨矣 
 
 

Page 3

 
 
[自相殘賊]  
　　松江采訪友人云郡城南鄉亭林常梓廟歡菴等處時有梟匪聚賭某日其頭目某甲與土著某乙忽啓爭端中突持手槍向乙猛擊不料槍中裝有藥彈機關一觸火星迸裂適中己之胸部仆地斃命事後羽黨向乙尋釁經人勸阻許以延道士誦經三壇以解寃結並餽以洋銀數十圓置備衣衾從豐棺殮 
[營口市情]  
　　牛莊友人來信云現在營口銀市八吊集市紅糧二千七八百黄豆四千八百大米七吊至六千四五百貼色每寳三兩日本洋錢六吊二鷹洋六吊一 
[邗溝寒浪]  
　　揚州營叅府袁叅戎大升近以督操會哨等事政躬勞瘁遂致違和連日遍延名醫診視咸稱氣皿兩虧亟宜安心靜養想吉人天相指日定可喜占勿藥也○兩淮連司江蓉舫之八公子丰神俊逸王立亭亭現年逾冠尚未完姻經冰上人執柯聘繆鹺尹之淑媛爲室擇吉本月十五日爲文定之期是日闔郡印委官紳均各衣冠詣賀 
[集擬章程]  
　　上海縣黄愛棠大令前日午後命駕出大東門至大馬頭工程局與委員朱森庭明府邀同本邑紳董李蘭墅大令王介眉司馬姚子驤孝廉及曹君寄耘瞿君榖臣汪君靜岩等在局會議開辦南市中國内地創設自來水章程及至議畢分道而回己六街三市燈火若繁星矣 
[總辦謁客]  
　　江南機器製造局總辦蔣觀察德鈞前日由金陵乘輪回申一昨命駕入城往道廳縣及翰林孫太史家拜會繼至上海縣署黄大充飭丁擋駕觀察遂出城回局 
[局批彚錄]  
　　日前本邑萬有全等火腿行主環投南市籌餉貨捐局遞禀旋由局中帮辦委員孫明府批示曰邇來火腿銷路較前甚廣現值整頓之際正擬傳諭該商議加認捐乃有巫春來永裕兩號具禀前來請認當因其資本甚微未便擔此鉅欵己將原禀擲還在案查腿業惟該商等素稱殷實認捐二十餘年尚無貽悞深堪嘉奬第當今餉需支絀之時全賴百貨厘捐藉資挹注火腿一項亦爲貨捐大宗近來銷路甚暢自應情殷報効踴躍輸將本局初不因有巫春來具禀在先始擬會議加認該商等亦不得藉巫春來欲請承認遂意存推諉也速邀集各商妥爲籌議自明春止月起應加認捐若干速行議覆禀候察核該　等具有天良自當勉顧大局以濟餉源應不待再三勸導也又批藥業董事范源等禀詗曰該業等自十四年認定之時每年繳銀一萬五千兩嗣己兩次核減在案現在每年僅繳銀一萬一千八百兩爲數無多未便冉减著卽遵照 
[覓保艱難]  
　　英界讞員張賡三直刺查悉押所中所押人犯擁擠不堪查察案由大都因貼票而起遂於前日諭令速覓妥人保釋各犯聞之不勝喜躍遂皆邀朋覓友書就保單然事隔兩天仍未見有歸家度歳者嘻是何故歟 
[情急吞烟]  
　　吳人杜錦堂者京伶杜蝶雲之姪也去歳携資來滬賃得英界胡家宅三層樓屋開設羣芳花蕚茶樓比今秋見租界中空票盛行亦向各小莊借取向人貼換現銀近則各小錢莊倒閉纍纍收票者遂羣向杜追索杜無以應匿不出頭前日有某甲者遇諸中途厲聲逼索杜情急突出所帶洋烟吞之而甲猶未知也洎擁至法界新恊成烟寮見杜默無一言神色頓異向之查究微吐情由遂送入仁濟醫館求醫醫生以嘔藥灌之得將烟毒嘔出諒不致命殉芙蓉矣 
[嚴查客棧]  
　　前晚本邑十六鋪巡防中局委員潘仲泉二尹督率勇丁地甲乘輿往各處巡查行至恒生馬頭大順金客棧飭勇甲吊閱循環簿旋降輿入内查點一周照簿多五人因卽提至輿前研訊大略謂此五人何以簿上無名本應帶回責懲今姑不予深究嗣後如再舞弊定干責罰不稍寛究及至洞庭馬頭順興小客棧查察如前查得簿上空名甚多飭提櫃夥趙予雲研詰帶之回局諭令翌日覓人來保否則發封 
[訊懲賭債]  
　　南市祥記馬頭某猪船上人陳鄉榮與陸阿四因賭起釁互相口角在新馬路爭扭爲某號巡街捕勇所見當卽拘解馬路工程善後總局前日傍晚會辦孫星垣直刺升座研訊陸阿四供稱本邑浦東人向在祥記馬頭與某豬作包裝剛鬣來滬消售素來安分不敢爲非日前同業人陳鄉榮糾小的往伊家内聚賭詎其從中串弄致小的輸洋數翼一時無以應付懇遲數天歸還昨日遇諸新馬路又向小的索取並被毆打適爲捕勇所見拘解至案求恩鑒察陳鄉滎供亦本邑人年三十有六與陸同業因被欠洋故向索取並無别故餘供一味含糊直刺察知陳結人聚賭又啓爭端實屬不安本分之至判令拖下重責一百板陸貪利附賭本應重責姑念初犯從寛交保嗣有陳建榮投案願保陸阿四直刺允之遂一併開釋 
[提訊串騙]  
　　法工部局收捐西人柏禮才被程福田等塗改田單假揑筆據騙取銀八百兩經中西問官研訊飭將程福田楊秋濤等押候補提人証復核昨日堂期鄭大令會同何繙繹升座包探將兪錫生王金氏并在押之程楊等一併解案請訊程福田供田單由王金氏交與小的同兪錫生等至公館立據畫押將銀交與王金氏收領兪錫生供程倩小的出面分得洋九十四元大令謂所立契據係爾兪錫生出名親至公館簽字領銀豈容狡賴爾之田單究竟何來兪供係程交與小的質之王金氏供此單由金月卿抵押洋四百元小婦人托程照對程執定王金氏托小的抵押王金氏供並未得錢分用大令謂統核各供顯係程福田一人串出誑騙當立契時朱濟雲與地保是否在塲兪供地保由小的請出朱並不得錢王金氏又供此單抵下由顧耀廷作中大令命提顧到案顧稱田單二紙一在八九圖一在離曹家渡三里許之三圖内金月卿係舊時地保現爲中人王金氏供程將單取去不還據稱在丈量局内大令謂兪錫生分得洋九十餘元其餘如何分用程一味含糊大令得供著將王金氏交保顧耀廷押候飭探帶同查閱地基揚秋濤交保著交朱濟雲程兪押候嚴比 
[翁婿爭屋]  
　　前者宋選卿偕子宋福正在英界公堂禀控福正之妻父張金山覇屋不交當經前讞員翁笠漁明府迭訊未結宋父子投道轅上控曾奉前故道劉康俟觀察批飭上海縣移提到案秉公詳報黄愛棠大令奉札之下備文飭差赴英界公堂將全案卷宗及一干人証提案訊斷前晚八令因别有要公倩帮審委員蔣刺史升堂提訊宋福正訴稱嘉定人自幼來申現住老閘地方向爲水果行生理娶張金山之女爲室前曾用錢三百八十千憑中價賣妻父房屋二幢立契成交付楚房價約期交房詎料届時往收妻父稱尚有租户住在其内一味推延小的允貼各租户每家遷費洋銀三元均各應允不意妻父仍覇阻不交無奈上控契據呈電求恩訊斷宋選卿供與略同訊之張金山供本地人現開水果行生有一女嫁與宋福正小的又用福正爲行中執事不料福正早存歹念時將行内銀錢暗中吞用因此積資頗豐小的所住之房共有兩進前進賣與福正是實小的所以不交房屋之故因恐福正日後轉售與洋商爲洋人管業勢必將前路築斷小的不便進出目今願將原價歸還不願出售與宋叩求明鑒刺史得供謂之曰旣係成交不能翻悔本委衡情判斷著宋福正再給爾洋二十元限卽日出屋張仍嘵嘵置辯刺史大恐喝令笞責張始唯唯遵諭刺史卽飭當堂具結派差帶張前往將屋指交原告收領完案 
[保人被累]  
　　太倉州屬崇明縣人沈生洲僑居本邑浦東三林塘左近前被鄉鄰李晉發誣爲竊物處以私刑以致遍體鱗傷血肉狼藉經其弟沈西莊舁至縣署控訴伸寃黄愛棠大令立出堂單將李拘訊堅稱沈實穴牆行竊並牽涉圖中前充地保之朱芳周等人大令又將朱等提到迭訊兩次依然各執一詞遂判將朱交陸順卿保出其餘分别管押朱保出後忽然避　母若妻反向差役索人並奔投縣署控訴未幾又控 
 
 

Page 4

 
 
諸松江府署府尊恩詩農太守批飭上海縣赶緊提集案中人訊明詳報等因大令奉札後曾傳訊陸及差役地保予限勒交事逾半載朱仍信息杏然大令以差保及陸疲玩不堪爰於前日之晚倩帮審委員蔣壽林刺史升座花廳研詰陸供稱小的係本邑人家世耕田與朱相識本年四月某日朱因案牽涉奉訊交保小的旣保出卽於是日送朱至縣署南首洞庭春茶肆與伊婿楊杏元領回不料至今匿不出面致小的苦受株連楊供稱小的家住治下三林塘之北現在北市租界中貿易朱係小的之妻父前者承陸保出由小的伴送歸家嗣後卽不知去向現求寛限尋交地保楊慶霖差役平安禀稱目下小的等己派夥役四出偵尋叩求寛限數日刺史謂曰此案己一再比催爾等竟置若罔問實屬延玩己極遂判令 
將陸笞責三百板差保各笞責一百板楊免責限日内交案如延血比 
[控追借洋]  
　　邵中才偕中保邵錫昌張福元張文全稱投法界公堂禀稱城内桂花廳前有餘地一方係舊花業之產蔡恒山趙銀濤等向小的借銀一千兩造屋開設茶館現在此地不准造屋所借之銀向索不還求請嚴追蔡供向業舊花生意當立契時小的並不在塲趙等同供所借之銀親交蔡手蔡供此事縣署有案可查大令再三研詰蔡趙二人互相推諉因著一并押候嚴追其餘人証斥退 
[舊債難討類記]  
　　包討債西人偕周子山與婦人某氏投案呈遞帳簿票據禀稱前開裕康錢莊與王公記卽王松年往來欠銀三百餘兩迄今己逾廿年之久屢索不還托小的邀請西人求追大令謂事隔多年何以前不控告顯係聽唆周子山刁唆健訟本當究辦姑寛著將帳簿原禀發還斥逐不理○徐鶴亭禀稱陸子祥欠洋三百元圖賴不還求追陸供與伊父往來己還過一百二十元有收條爲憑大令閱視筆據尚在光緒八年謂先時何不控告著將原禀發還自行清理 
[飭覓的保]  
　　前者拔維晏洋東孟娘投法界公廨控買辦姚守貞欠銀一萬四千兩經讞員鄭大令迭次訊供仍交原保復核昨日堂期洋東孟娘投案請追保人繆再明偕姚投案姚稱洋東素來情重虧欠至二十四萬有奇陸續拔還只剩此數求恩寛限過年俟正月内理處大令謂洋東以保人不妥著另覓的保限一月内先繳銀二千兩其餘赶緊理楚 
[願賠了案]  
　　包進堂投上海縣署控稱四馬路野雞妓院鴇婦金彭氏圖賴木器洋元前晚經帮審委員蔣刺史研訊包訴稱年二十有七川沙廳人在紫來街仁泰木器店執事前有野雞鴇婦金彭氏租去紅木器具言明每月租洋八元今年八月廿三日氏家被焚器其盡行取出詎被私自拍賣僞稱被燬合計連租被欠二百八十四元有奇店主責令小的賠償無奈控追帳目呈閱金彭氏供通州人年四十有七前開妓館自遭回祿刻己收歇所租木器實於廿三晚被燬己盡現願折價賠還叩求恩典刺史以氏旣願折賠且包進堂取利己多姑飭賠洋一百六十元限三日措交取具原被遵結備查完案 
[小車受罰]  
　　南市沿浦灘新馬路雖己一律竣工而東洋車及小車等尚未開捐故一時不能擅自推行前日有福建某邑人李福洪雇坐江北人某甲之小車在馬路中驅走適被某號巡街捕勇所見向之阻遏孚出言挺撞任意蠻横堂被拘解至善後局中請究會辦孫星垣直刺立卽升坐提訊以李不遵規矩本應懲究姑寛判罰洋銀五角撥充修理馬路之用 
[英界公堂瑣案]  
　　三百十八號華捕解張訂榮胡金桂伏正興至案稱昨日夜深時伊等在某洋行前爭閙小的見而喝阻爭鬧如前是以拘入捕房今者捕頭令送請判斷張胡伏同供稱小的等偶因細故以致爭閙此及巡捕到來走散不及如今只求大老爺格外開恩讞員張賡三直刺商諸薩副領事然後判令各罰洋銀五圓○包探洪阿寳禀稱前晚賊犯包啓亭乘人不備混入王阿福家竊取綢布衣服數件正欲携之逃逸適爲小的所見拘入捕房今者捕頭令送請究辦王投案領贓包供稱小的窮迫難堪不得己而行竊求施恩赦以度殘年直刺判令笞責一百板贓給還失主○包探陳阿九禀稱賊犯華桂榮竊取徐桂生家錫燭臺一對兹由小的拘獲查得其人係穿窬中積年老手因卽告知捕頭解請究辦徐投案領贓華供稱小的流落此間無以爲活偶然竊物惟兾哀矜直刺判令笞責二百板贓給還失主○七十二號印度前解流氓沈元春至案禀稱此人在楊樹浦某紡紗廠前無端辱罵是以拘入捕房今者捕頭令送請究辦沈供稱小的係本邑人稍知禮法安敢辱罵巡捕實是與之詼諧叩求鑒宥直刺判令枷號四日○包探金阿三解流氓傳阿强至案禀稱此人冐稱租界中包探向袁寳泉趙昌義二人訛詐適小的查見拘入捕房今者捕頭令送請究辦袁趙投案歴訴前情傳供稱小的前曾在某包探處當夥役目下不敢訛詐卽乞施恩直刺判令笞責一百板○包探趙銀河禀稱賊犯錢阿金前因犯竊解經某任大老爺判令管押半年甫經釋出卽竊取某姓家綢衣皮衣服兹經不的拘獲吊出原贓詰以失主何人堅不供出是以告知捕頭解請大老爺訊辦錢供稱小的係常州府係無錫縣人凍餓難捱以致犯此求貸一死俾得自新直刺判令押候遞解回籍○包探黄四福禀稱錢金生曾在泰來洋行當細崽斥歇後竊取行主所用之帽子洋傘報捕之後捕頭令小的緝獲弔出原贓送請究辦泰來洋行某西人投案領贓並請嚴究錢供稱小的習於下流以致竊物如蒙恩寡以後誓富革面洗心矣直刺判令笞責一百板 
[法界公堂瑣案]  
　　費立金禀稱在利喴洋行爲夥馬連生借出三元錢莊期票洋四百元向小的購買鑽戒届期付馬至行内請緩兩禮拜准付現在三元倒閉馬思抵賴不還扭案請追質之馬連生一味支吾鄭大令着押候嚴追○郭心寳禀稱在太古棧房爲夥棧内向有小工忽有沈阿生者硬欲霸佔是以拘案請辦大令以沈不應霸佔着押候笞責二百板不准再往滋擾○邵陳氏禀稱胡子生將萬泰莊票一紙調去現洋一百元圖賴不還求請追給大令着押候限三日内理楚○包探禀稱偷兒張阿四陸阿二在城河浜柴船竊取衣服二件人贓並獲拘　請辦大令判各責一百板○包探禀稱倫兒王阿生在江天輪船竊褲一條拘案請辦大令判責二百板○徵康錢莊蔡徵林虧欠巨欵經大令訊供押交在案前日其父蔡子泉投案求准保出理處大令命投公堂候示昨日堂期中西問官會商之下以蔡分文不付未便允准著還押嚴追○戴四福前因辱駡西捕拘入捕房解經大令訊供押候嚴辦其母戴萬氏投案苦求旋經捕房查得某探夥有藉端勒索情事當將探夥斥革戴四福准其母領回管束 
[美界捕房紀事]  
　　前夜賊犯張阿林借宿英租界南京路第五百九十二號粤東某邑人宋阿品所開小客棧固未知其爲穿窬中老手也迨夜半撤去被中綿絮將被捲在身上而逃行至西華德路赴某押店質錢王包探見之拘入捕房一鞫而服捕頭令押候　送英界會審公廨禀請讞員張賡三直刺究辦○將和尚賃屋虹口以貨牛乳爲生昨日工部局某西人查知其未領工部局捐照因令四百三十八號華捕將牛乳二十餘開解入捕房變價充公以爲之儆○昨晨有一孩屍抛擲於西人放槍打靶處路上適爲某號華捕所見回告捕房捕頭令地甲爲之收殮舁至義塜掩埋 
　　川沙漕粮 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒二十三年十二月初九日京報全錄]  
　　宮門抄○諭旨兩道錄前○將軍依奏遵旨剿捕昭烏達盟竄賊業己拿獲著名首要請旨正法摺○兼川督恭奏崇慶關支銷數目摺○直督王奏擴充開荒田片○十二月初九日内務府國子監正黄旗值日刑部引見九名理藩院十一名值年旗三名廂黄蒙二名廂紅滿十三名○綿宜玉書各假滿請安○四川正副考官張仁黼楊捷三到京請安○山海關恊領雙英謝恩○安徽參將吳玉昆謝恩○崑中堂請假五日○濂貝勒熙貝勒祥普各續假五日○阿公請假二十日○恩佑續假十日○錫公續假十五日○召見軍機張仁黼楊捷三○皇上明日卯正至大高殿拈香畢還宮辦事後至南海皇太后前請安畢還宮○○奴才依克唐阿跪奏爲欽遵電諭剿捕昭　烏達盟竄賊業己拿獲署名首要多名地方安謐並將二等台吉等犯請旨正法恭摺縷陳仰祈聖鑒事竊奴才於本年九月初五日承准總理衙門電開奉旨昭烏達盟馬賊肆擾己派聶士成帶兵馳往會同敖漢王剿辦現據探聞賊藪均逃奉天東山等處潛匿山中等語馬賊聲　相通此拿彼竄是其慣校著依克唐阿飭屬派兵追捕務絶根株毋使屯聚勾結爲要欽此當將前派奉字右軍統帶胡喜志奉字後軍統帶德克登額營官周廷順陳楠等　隊出邊剿捕情形並先後拿獲賊首拉特那西里與夥盜拉喜等數十名及著名賊首大青樂各情先行電達總署代奏一面飛飭各營合力搜捕餘賊去後旋於十九日復奉電傳諭旨前因馬賊竄匿奉天東山卽飭依克唐阿派隊搜剿現在情形如何該處孫遼陽地方與蒙古毗連聶士成現駐朝惕亟可彼此照會合力勦拿以期速了欽此適據統帶胡喜志由錦州電禀將聶十成追拿巨盜劉全　林朝聘二名捕獲並營官德英　先後拿獲劇盜王得淋等十三名亦由電奏報在案惟胡喜志先在東土默特旗　内拿　要犯陳景盛一名升夥匪　廣陳守業高倫一名就近解交朝陽縣審辦以電奏簡略未經叙及嗣經各營續　盜匪十餘名與前　之拉特那西里等陸續解省並據庫倫達喇嘛旗呈　巨盜成雲青皮廣寗縣會同城守尉獲送窩主武舉邱永蒽西品封典武生閻昶又與奉字中軍統領烏勒興額等在東山圍塲等處拿獲盜匪李從諫等三十二名一併札交發審處嚴行審訊一面飭令胡喜志帶隊　邊親赴庫魯　方隨同聶士成合力兠剿餘匪並訪拿李春李崑等以期必獲奴才伏查奉大西北一帶與蒙古諸旗接壤大漠無垠盜賊星於竄擾一經　無則以　巫閭哈拉巴　山爲負嵎藏如之所欲絶根株誠匪易事近來家地搜拿甚緊將盜匪盡驅入邊甚至逺竄圍塲東山等處勾結土匪肆行擄掠幸各營員弁實力雕搜　　股馬賊接仗數十次雖弁兵光後陣亡十三人受傷者二十一人而擒獲積年巨盜韓月子等三十二名並尋常夥盜一百六十三名陣斃百數十名地方得以綏靖此次所獲拉特那西里綽號五麻子又稱五爺係喀爾喀旗二等台吉爲該旗副盟長多羅貝勒之弟與獲案之奈曼士旗四等台吉拉喜並成雲青聚成大股前後約共五百餘名自上年五月起在鄰近各旗肆行搶刦有時盜首李春矬等張亦投入夥内與蒙兵防兵相遇接仗多次因拿緊急與拉喜晋凌阿叚大烏鬼却吉生格伯音圖那三白音恩必倭力根吉力特般良那力加卜等十名欲奔賓圖王旗藏匿在大板地方河沿撞遇營兵齊擒獲又大青樂卽楊萬發昌圖储民爲積年著名巨盜與滿堂紅在省西北一帶及熱河三座塔等處結夥竄　　蹤飄思黨羽黨衆多殺人放火視爲慣常居民聞名股慄自就擒後人心爲之一快閻昶卽閻振邦爲廣寗縣武生因其長子中武進士歸標守備請有四品封典邱永恩係廣寗正黄旗漢軍遇春佐領下由武生中式光緒十四年戊子科鄉試武舉人二人平日交通盜賊圖利銷贓　時造意　刦實爲積慣巨富有同時並獲之盜犯高善慶供詞可證省西蒲河長岡子等處窩主最多附近地方搶案疉出而該兩家稍有聲勢尤爲盜賊所倚賴其餘白虎成雲青張葆認邱振芳馬得勝傅萬梁宋廣發高甸升馮葆鈺王得淋士魁守王泳發土占英馬柏齡彭甸發石興汰劉全忠林朝聘陳支寉永賓孫月楨胡雲才李萬均張幅明韓廣武李從諫孫占風孫喜田守昌降幅昌馬兆山張樹汰郭永貴劉有韓學忠吕約幅孫廣玉丁有春任斗傳振成楊達山孫价庭楊海山張均勝李兆永李恭康萬才孫文聚夏成玉錄史青芸霍連詳孫連升崔振保祝振芳胡甸舉文雲程等或爲五麻子大青業等夥實或爲首自聚大股俱係凶暴衆著起有快槍洋槍等賊械及原贓實銀衣物均發番處訊據供認迭次結夥持械搶刼得贓各情不諱核與響馬强盜斬梟之例相符業經奴才將大青樂等六十六犯先行照章正法惟拉特那西里應請革去二等台吉拉西革去四等台吉照平人一律問擬拉特拉西里拉喜均請合依響馬强盜不分首從斬决梟示例擬斬立决梟小邱永恩閻昶前己咨部革去武舉武生並註銷四品銜典應　欽遵光緒元年八月十六日諭旨如有窩主卽與盜匪同罪無論何項户丁一律重懲將邱永恩閻昶卽閻振邦魚響馬强盜例擬以斬立决梟示以上四犯恭候命下卽清正法現在李春雖逺匿蒙地尚未弋獲而西北一帶山内蕭清地方較前安謐卽山圖搗等處盜氛亦較梢息堪以上慰宸厪此次各營拿獲鄰境大盜至數十名兼獲漏網己久之著名巨盜不無微勞足錄可否仰懇天恩准予將在事出力員弁酌保數員以示鼓勵並將陣亡弁兵請卹出自鴻慈逾格所有勦捕昭鳥達盟竄賊己獲多名並請旨將台吉等正法緣由理合恭摺具陳伏乞皇上聖鑒訓示謹奏奉硃批拉特拉西里等四犯均照所擬斬梟逸犯李春仍飭嚴拿務獲在事出力員弁准其酌保毋許冐濫該部知道欽此○○成都將軍兼者四川總督臣恭壽跪奏爲川東崇慶關自光緒二十三年二月三十日起至六月初一日止第一百四十七結期滿徵收各項稅銀開呈清單恭摺具奏仰祈聖鑒事竊據監督崇慶稅務川東道任錫汾詳前奏户部咨鈔奏内開重慶關月支經費請如所奏辦理仍將徵收各項洋稅銀兩遵照奏定章程按結開單奏報不得以收支數目串入原摺以致混雜不清一面造具收支細數清册咨送總理各國事務衙門曁户部户科核銷奉旨依議欽此轉飭遵辦在案查重慶關徵收正半各稅及另徵土藥稅銀曁罰欵前己截至光緒二十三年二月二十九日第一百四十六結止分别造具册單業經前督臣鹿傳霖奏咨在案兹自光緒二十三年二月三十日起至六月初一日第一百四十七結期滿所徵正半各稅並另徵土藥稅銀曁罰欵除照章開支外餘存實銀仍應循舊歸人四結期滿另行報解所有第一百四十七結徵收正半各稅及另徵土藥稅銀曁罰欵並支銷經費銀數分别開造册單詳請奏咨前來臣覆查無異除册分送總理衙門並户部户科南北洋大臣查照外理合並繕清單恭呈御覽伏乞皇上聖鑒再查洋商雇用畢船現由常　徵科無憑造報又成都將軍係巨本任毋庸會銜合併陳明謹奏奉硃批該衙門知道單併發欽此○○土文韶片再臣前因天津新農鎭一帶開墾營田半　荒　派員接辦大致己有就緒於上年十二月恭摺奏明在案兹據營田局委員補用知縣經文禀稱該處營田上年成熟徵租　計共一萬四千五百餘畝本年又將荒地勸諭逐漸開墾輕收租價以恤民艱疏濬溝渠以利水道現計原熟新開並新置東大站荒地開溝得水墾成種稻熟地統共徵租營田四萬九百餘畝較之上年加增六千餘畝此外附近民地咸以改種水田獲利豐厚願納水利另設涵洞引水灌田計本年應徵水利民田亦有二百餘頃較上年增至逾倍所產米糧日見其多於民生不無裨益由調署天津道高驂麟候補道張振核明詳請具奏前來臣覆查無異除仍飭認眞經理並將附近荒田隨時察看設法擴充一面妥定詳細章程永逺遵守外理合附片具陳伏乞聖鑒謹奏奉硃批户部知道欽此 
 
 

Page 10

 
 
[光緒二十三年十二月初十日京報全錄]  
　　宮門抄○諭旨兩道錄前○將軍延奏　徵收土藥捐稅恐有繞越情弊扼要添設局卡摺○贛撫德奉爲遴員署理知縣片○江督劉奏爲恊撥湘鄂二省槍砲子藥緣由片○兼川督恭奏爲請補副將遊擊守備各員摺○河督任奏凌汛届臨力疾銷假摺○豫撫劉奏爲學政幕友姓名籍貫循例具陳摺○御史彭奏承襲世職查有串通情弊請旨按律懲治片○將軍延奏爲遴員接者同知片○十二月初十日理藩院鑾儀衞光祿寺正白旗值日無引見○銘公假滿請安○許應騤因伊子得保奬謝恩○吳樹梅謝授祭酒恩○普公請假十日○宗人府奏派考試應封閱卷之大臣派出瀅貝勒剛毅○召見軍機○○奴才延茂耆徵跪奏爲徵收土藥捐稅查有繞越道路現擬扼要添設局卡派員嚴查以杜走私恭摺具陳仰祈聖鑒事竊奴才等於本年七月初六日遵照部咨籌辦徵收土藥稅課情形請限自明年爲始先將出產數目查明試辦至本年經徵辦法請仍暫照舊章等情據實覆陳一摺於八月二十二日原摺齎回奉硃批户部知道欽此欽遵當經通行各屬一體遵照並嚴飭舊有各局卡實力稽徵兼不時派員分往各處密查各在案惟自起徵以來收數寥寥較上年此際捐稅數目漸形减色推究其故因由本年吉林各處所產土藥收成歉薄所致而實亦繞越走私之弊猶恐未能盡除蓋北路各屬界曁江省界内出產土藥凡運往奉省銷售者若由長春農安所屬蒙界草道行走路旣寛坦易行又無局卡盤查則往來可以公然無忌若不扼要添設局卡恊力稽徵誠恐奸商相率效尤不惟土藥一宗走私甚便其切山海雜貨運奉銷售者或亦以此爲繞越捷徑關係稅課誠非淺鮮兹據省城土藥捐輸總局委員禀請核辦前來奴才等詳加籌計擬卽在於長春府農安縣所屬蒙古部爾羅斯公地方來往衝　之青山口半截塔白龍駒朱家城子小雙城堡曁塔呼查千吐莫等處扼要添設局卡七處揀派幹員駐守嚴行稽查如有載運土藥及别項應納稅課貨物繞經該處騐無在本省納稅執照卽令照章補納惟有核實辦理不准司役人等藉端苛扣當此時艱欵絀但期多收一分稅課卽可多濟一分餉需至明年改照新章徵收之後此次添設局卡稽查是否得宜應否截留再當隨時體察情形奏明辦理所有徵收土藥捐稅恐有繞越情弊扼要添設局卡緣由理合恭摺奏陳伏乞皇上聖鑒謹奏奉硃批知道了欽此○○德壽片再鄱陽縣知縣李和卿病故臣另行恭疏具題所有該縣印務查有現在代理鄱陽縣事請調新城縣知縣譚紹裘才識優長堪以調署該員任内並無盜刼三叅届滿己起四叅及錢糧未完叅限將滿有關降調之案據藩臬兩司具詳前來除檄飽遵照外謹會同兩江總督臣劉坤一附片陳明伏乞聖鑒謹奏奉硃批吏部知道欽此○○劉坤一片再臣先俊接准湖南撫臣陳賓箴來咨湘省挑選練勇教習洋槍設立製造公司仿造各種槍砲子藥及創設武備館挑選學生教習陣圖操演手法請飭局撥發快槍及各種快砲水旱雷藥彈等項以資教練仿製等因臣查湘省揀選練勇學生教習槍砲並擬製造槍砲子藥賓爲自强要圖所需槍砲藥彈自應不分　域由江南恊撥濟用當飭金陵軍械所撥發曼里夏後膛洋槍一千桿配齊無烟藥彈五十萬顆十管格林砲一尊四門神機砲一尊五營神機砲一尊十二磅田雞砲一尊一磅史高德砲一尊待丁仿克虜伯六生脫密達過山砲一尊各配子彈二十顆各種水旱地雷各一具江南機器局撥發小砲藥五千磅細槍藥五千磅並飭將購存該局之哈乞克可二磅子過山快砲撥發十二尊配齊炸彈六千個銅管拉火八千枝分别交中該省員紳熊熙齡蔣德鈞等領運回湘應用又准湖廣督臣張之洞以鄂省各軍改練洋槍所有局存局造快槍不敷應用商請恊撥德國十響毛瑟快槍二千枝配彈四十萬顆等因并經臣飭據江南機器局將前項毛瑟槍彈如數撥交鄂省領運委員候選知縣蘇晉等解回以資撥用除咨部查　外所有恊撥湘鄂兩省槍砲子藥緣由謹附片陳明伏乞聖鑒謹奏奉硃批知道了欽此○○成都將軍兼署四川總督臣恭壽跪奏爲請補副將遊擊守備各員缺以實營伍謹繕清單恭呈御覽仰祈聖鑒事竊查准兵部咨四川懋功恊副將建昌中營遊擊松本中營遊擊川北中營守備各缺行令揀選合例人員請補等因查有普安營叅將祥雲堪以補懋功恊副將儘先遊擊借補城口營都司傳照南堪以升補建昌中營遊擊補用遊擊康志林請補松潘中營遊擊儘先守備黎錫森堪以請補川北中營守備謹將各員履歴塡註考語彚列清單恭呈御覽如蒙兪允侯接准部覆後分别行令引見以符定制其所遺普安營叅將城口營都司各缺川省現有應補人員應請扣留外補除將各員履歴清册咨部查核外所有請補副將遊擊守備各缺以實營伍緣山謹會同署理提督臣夏毓秀合詞恭摺具奏伏乞皇上聖鑒敕部核覆施行再成都將軍係臣本任毋庸列銜合併聲明謹奏奉硃批兵部議奏單併發欽此○○頭品頂戴河東河道總督臣任道鎔跪奏爲凌汛届臨力疾銷假恭摺仰祈聖鑒事竊臣前因假期己滿病仍未痊又於十月十七日恭摺仍懇天恩俯准開缺回籍調理兹於本月初八日差弁齎回原摺奉硃批著賞假一個月毋庸開缺欽此仰沐聖恩高厚雖捐摩頂踵難以圖報匝月以來多方醫治日服補脾潛陽之劑腹疾己愈喘促亦平惟眩暈尚未全痊精神亦難如舊據醫家言年衰柄久難冀復元但能調養得宜氣體梢健己爲至幸伏念河防關繫至重凌汛届臨所有兩岸臨黄掃壩急應督飭廳營加意節節防守兼以各工應辦歳料必須年前儲備齊全未可稍涉延誤臣渥邀恩眷曷敢愛惜孱軀略圖安逸兹幸病斬輕减自應不俟假滿勉力從公矢平生勿欺之初心肅官方而求實踐於一切修守事宜居心經理以期仰答鴻慈於萬一所有微臣力疾銷假緣由理合恭摺具陳太乞皇上聖鑒謹奏奉硃批知道了欽此○○頭品頂戴河南巡撫臣劉樹堂跪奏爲學政幕友姓名籍貫循例據咨具奏恭摺仰祈聖鑒事竊各省學政到任應將閱卷幕友姓名藉貫咨由督撫查明具奏歴經遵行在案兹准新任河南學政臣朱福詵稱現延襄校幕友浙江黄嚴縣舉人朱謙江蘇丹徒縣舉人喬毓渠浙江海鹽縣禀貢查桂森浙江永嘉縣歳貢生嚴毓珏江蘇江隂縣禀生王楚書廣東海陽縣增貢陳琮璜造具清册聲明並無視學省分及鄰省五百里以内之人咨會前來臣覆查無異除仍隨時稽查外理合恭摺具奏伏乞皇上聖鑒謹奏奉硃批知道了欽此○○御史彭述片再查承襲世職捐納職官無庸捐免保舉朝廷垂念勳舊所以體恤其子孫臣風聞近來不肖之徒往往串通書吏查明同姓尚未承襲之世職揑稱嗣子假冐承襲承襲不同籍者有之一家襲數職者有之無功而緜累代之祿秩巧宦而省無窮之貲財本非勳裔濫沐皇仁近年冐襲之案層見疉出年代久逺流弊更多臣維功臣未可無後不必盡由其所生而名器竊恐假人不妨稍抑其所利擬請嗣後除襲爵曁親生子孫承襲世職外凡承繼襲職捐納職官仍應一律缴足捐免保舉銀兩以示區别而杜取巧如查有串通假冐等情按律懲治請飭部核議施行謹附片具陳伏乞聖鑒謹奏奉旨欽此○○延茂等片再賓州廳同知朱林濟調省另候差委所遺之缺應卽遴員接署以專責成兹查有委用知縣唐安江老成篤實究心吏治堪以委令前往署理據吉林分巡道聯阪詳請具奏前來除檄飭遵照外理合附片陳明伏乞聖鑒謹奏奉硃批吏部知道欽此 
 
