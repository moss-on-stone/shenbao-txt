# 1892 - 44 - 4906761

 

Page 1

 
 
[論迎春肇釁事]  
　　粤東省城今年有迎春肇釁一事地方官竟被百姓圍困演武廳内大有欲得而甘心之勢官轎悉被搗毁抑何蠻横若此夫民畏官者也今乃毫無忌憚一府兩縣大受凌夷府則微服踰墻效叚干木之所爲縣則頭上被石擊傷血流被面苟非有見幾而作者力爲救援不知衆百姓將奈之何恐不止衣冠毁裂狼狽不堪而已噫此等風氣惡可長哉官所以治民民受治於官官而不能治民則官之過也民而不受治於官則民之罪也天下未有民與官爲仇者苟無大不平之事民終不敢與官忤而粤民何竟胆大妄爲至於此極若非兩院憲聞報立調各營兵出隊彈壓且將釀成民變宜乎大憲之赫然震怒必欲捕獲爲首作禍之人而盡法懲之以昭炯戒而革澆風也顧竊以爲迎春之舉非自今年始矣迎春本爲民祈福起見自古迄今相傳不變究竟迎春之可以邀福與否固不得而知之而三代以來至今不改者祗以爲民祈福之意民所樂聞所謂有其舉之莫敢廢焉一旦設不之舉則民將曰此方之民不能得官長之庇佑不肯爲民祈福是不愛民也以不爲之祈福卽謂之不愛民則爲之祈之者謂爲愛民也可知見官之愛之也卽以爲愛之則不妨親之於是乎傾城往觀白叟黄童紅男緑女紛然並至以示親愛乎官之意官則亦以此舉係爲民祈福况時當新年良辰美景斯民藉此以爲遊娱之地亦不須禁止以示與民同樂之意此迎春之日觀者如堵不特粤省爲然他處亦無不皆然粤省亦非今年爲然往年莫不皆然然他處不聞有肇禍之事而粤省獨肇禍粤省往年亦不聞有肇禍之事而今年獨至若此者豈民情之忽有所變乎其咎則不在此而在彼民間人衆彼此爭先恐後以觀大典紛壅雜㳫不顧前後甚而至於官長行禮竟無容足之地此民之無禮也所賴乎善爲勸導婉爲諭示稍緩須臾得以成禮卽不至於閙事而跟從兵役等往往倚仗官勢不知大局持鞭以驅之惡聲以駡之此激變之道也該差等乃不但驅逐而且燃槍以嚇之又不小心竟以有彈之槍轟然施放以致斃一幼孩受傷者又甚衆百姓見此以爲大不平事羣起而與官爲難彼民間固不知放槍不愼係差役之咎與官無與而但以爲差役之放槍必由官使之其擊斃人亦必由官使之是則官雖名曰爲民祈福而實與民爲仇也由是一倡百和人多手雜桀石抛磚致傷官體在民間猶以爲吾自洩其忿而已不自知其罪之何等也聞粤中風俗凡迎春之時人人爭先觀看且多有拾碎石斷磚以投擲春牛身上獲中者則謂之利市否則謂爲不利以故無論老幼男婦皆拾石尋磚以春牛爲的此種風氣爲他處所無而粤中獨有之大都亦係鄉愚無知者信之稍明禮義者决不信也故或謂此次衆人之投石或者仍注意於春牛而一經厮閙則移其的於官是又鄉愚無知者之所爲所謂罔識忌諱者也故吾謂官之有差役所以資其擁衛者也其實則官長反因差役而肇事憶昔年紹郡顧淡如觀察攝府篆舉行觀風紹地士風亦未能醇靜凡書院等課散卷者多扃試者少卽有示明扃試者亦往往虎頭蛇尾視爲故常顧觀察則先期出示言明扃試而考者咸以爲紙上空談耳届期赴試院領卷觀察頗爲認眞點名給卷旣畢居然封門人猶以爲仍是虎頭蛇尾之故智耳迨題紙旣下卽有紛紛然携卷至儀門口意欲脫扃而出者觀察則坐於門邊見人至則起立爲禮謂本府特來觀風以瞻仰紹地文風欲得佳文以擴眼界請諸君歸號作文衆人爲禮所縛竟不敢放肆有未携火食者亦枵腹從事直至繳卷而後出可見官之所以治人者其道不一雖曰文人與鄉愚不同而其所以駕馭之者亦未嘗無善法焉彼以威力勢分相壓制者豈遂足以爲治民之上策也哉 
[本館接奉電音]  
　　昨由京友電傳諭旨三道敬謹譯登○正月二十日奉上諭王文韶譚鈞培奏官軍剿辦猓黑叛匪新闢夷疆肅淸邊境一摺雲南滇邊地方上年突有新附猓夷聚衆滋事拒捕戕官經王文韶等檄飭護理迤南道劉春霖督同文武員弁分路進兵實力勦辦當將東主富角閑官等佛房及東主等各家口營逆巢次第攻克殄斃無算生擒夷酋漢奸悍賊多名搜獲僞印旗幟槍刀多件漏網各賊竄至永帕佛房勾結野　狙及　子夷負嵎抗拒道員劉春霖等設法開導四面分兵攻勦内外策應復將永帕佛房牛市堆賊壘分别削平斬首百數十名擒獲賊目石扎發等多名正法梟示招降二千餘衆拔出被脅難民五百餘家並將向來歸化之西盟三佛主一併招降其版官首惡均被官軍擒獲正法邊境一律肅淸在事出力員弁奮勇可嘉自應量予獎勵叅將鄒位䖍著免補副將在任以總兵交軍機處記名遇缺請旨簡放並賞給强勇巴圖魯名號屈洪德著免補叅將改留雲南儘先補用並賞換騎車巴圖魯名號楊宗獎李春陽均著免補叅將以副將仍留原省儘先補用楊宗獎並賞給固勇巴圖魯名號李春陽並賞換鏗僧尼巴圖魯名號游擊楊盛新李雲謝鳳生李洪靑均著免補遊擊以叅將留於雲南儘先補用楊盛新並賞給確勇巴圖魯名號都司黄大祥姚壽英均著免補都司以游擊留於雲南儘先補用黄大祥並賞換花翎守備普學義王占魁均著　補守備以都司留於雲南儘先補用並賞加叅將銜千總高炳南楊珩先朱耀光孫得元均著免補千總以守備儘先補用高烟南楊珩先朱耀光並賞換花翎孫得元並賞加游擊銜把總湯成榮陳紀周均著免補把總以千總儘先補用並賞加守備銜補用同知直隸州知州王績盛著免補本班以知府仍留原省歸候補班儘先補用並賞加鹽運使銜府經歴余鍾麟陳矩均著免補本班以知縣仍留原省歸候補班前先補用並賞加五品銜張鈞著免選本班以知縣不論雙單月遇缺前先選用並賞加同知銜滇邊直隸州知事戴奇勳著免補縣丞以知縣在任補用並賞加五品銜巡檢尉　念賓著免補本班以縣丞仍分省歸候補班前先補用六品銜附生陳在銘附生楊盛　八品職銜馬尚恭均著以縣丞不論單月儘先選用增生李文和著以府經歴不論雙單月前先選用尉遲念賓等五員並賞加五品銜所有瘴故之都司李芝隆等均著交部從優議卹餘著照所議辦理另片奏道員劉春霖謀勇兼優請旨獎叙並已革叅將賀　陞已革都司刁煥彩懇恩開復各等語劉春霖著賞給達春巴圖魯名號並賞戴花翎賀連陞煥新均著開復原官翎枝並免繳捐復銀兩以示鼓勵該部知道單一件片三件併發欽此同日奉旨貴恆係多羅貝勒奕絪包衣佐領下人現已補授刑部尚書著加恩招入廂白旗滿洲欽此同日奉旨珠爾杭阿著賞給委散秩大臣欽此 
[遊城滋事]  
　　曰門風俗每年正月十六日無論男婦老少相約登城眺望謂之走百病以爲終歲可無採薪之 
 
 

Page 2

 
 
憂烏衣子弟緑鬢女郎逐隊嬉遊了無顧忌惟有大家風範者能不染此陋習今歲元宵密雨如絲沾衣欲濕至十六日微晴乍放景物宜人來往行人如蟻如織但春泥滑滑緑樹陰中時闖鳥語有行不得也哥哥之歎某甲一路看花似入山陰道上不料目方睨而視趾忽蹶而顚不後不先正撲某少婦肩上弱不勝扶頽然倒地角巾釵索倐忽交加婦之家人謂甲有意輕薄遂相口角俄而摩拳擦掌彼此各逞威風忽來少年七八人手持鑼鼓正打金盆閙月喧聲聒耳方駐足觀看一轉瞬覺有物飛來擊中手腕稍不自持所携皮鼓已鏗然落地已旋轉如毬墮於城外定睛細視知某甲老拳誤中其身又因心愛之物無端被毁不覺勃然大怒同類諸人復起而和之遂向甲環攻拳如雨下甲以衆寡不敵負痛呼號有大力者爲之排解始各歛手然甲已徧體鱗傷及以木板舁歸氣不絶者如縷倘有性命之虞尚不知罪魁何在也諺云戲無益詎不信歟又上元佳節燈市絢爛非常有葉姓嫗携其孫僅八歲往來蹀躞任意縱觀適有達官呵殿而至途人相率趨避擠在一處嫗手腕已酸欲易手携之略一鬆動而掌上珠已落人後又無力分開衆人正在進退維谷之際忽貢院前逐一小竊向人叢中奔入追者一擁直前勢如潮湧嫗龍鍾衰邁此時困在垓心幾乎悶死迨喘息略定徧覓童孫已無蹤迹疑係踏斃又無形骸之可証下午白雨跳珠遊客盡散而黄口佳雛仍無蹤跡由是頓足捶胸大哭而返未識以後四路尋覔尚能珠還合浦否 
[銀樓被騙]  
　　金陵寳慶銀樓開設未久局面煥然前數日忽有某甲衣服麗都貿貿然來云是貢院街趙公館紀綱僕奉主母命囑送赤金首飾八件閱定付價因親戚楊姓行聘禮急需此物切勿遲緩言畢怱怱而去銀樓管事者卽呼其夥余姓携帶各件送往趙公館聽其揀取甫至門首見甲徘徊道旁迎謂曰來何速也遂相將俱入甲與門房内管家耳語久之但見管家首肯者再夥疑若輩另談機密事同類相親本無足怪俄而管家手持金飾入内室代禀一切甲亦尾隨其後略在宅門外小立片時出語夥曰頃太太云另需小金錠十枚每枚重一二兩爾速取來與前物一併算價夥奉令惟謹疾馳而歸有頃管家出語甲曰家主母並無至戚辦喜事亦未著人至寳號囑送首飾想係誤聽請往他處一詢原物如數歸趙倘將來應用時再効勞可也甲將金飾包裹唯唯而退從此遂去如黄鶴矣盖趙公館管家謂甲係店夥銀樓夥謂甲係公館之僕故彼此覿面未經識破一入門卽噥噥私語者係甲託管家玉成其事必有厚報也而銀樓夥誤爲同事密商益信甲爲趙公館之心腹迨銀樓夥携金錠重來則門户依然而甲已不知何往詳詢顚末始知爲奸人所賣呼天不應籲地無門幾有憤不欲生之勢幸東人解事不忍窮追尚未激成意外之變計所失金飾合朱提約五百餘兩云 
[甌江燈市録]  
　　温州大南門外英濟廟南北八花爲巨商薈萃之區向者每届元宵必踵事增華懸燈結綵旣而生涯寥落世道艱難故自光緒初年迄今久罷燈市今歲有碩腹賈首爲之倡元宵左右大放花燈火樹銀花陸離光怪更於兩廊羅列珍奇古玩上懸名人書畫照以兩行銀燭幾與白晝無殊一時鬢影團雲釵光溜玉風廊月榭時聽屧響弓弓惜是日慘澹春陰泥濘路滑遊春士女多喚行不得也哥哥未免怨天公之不做美也○温州招商局新委謝益齋爲總辦於新正十五日進局聞前總辦朱西庭調赴長江某厘局中云○現署温州衛楊敬莊守戎保定於客秋抵任前任斯篆之王芷庭守戎以家丁虧空難算交盤楊守戎又因虧短過多延不接受以致上憲委鄭大令遇夔於客冬來甌監算現已算楚於新正初十日移交大令隨於某日附船旋省○新正十六日未刻有兩婦駕一葉扁舟由内河往英濟廟觀燈其一年方二八山眉水眼丰致可人一則半老徐娘别饒風韵回時舟子輕心以掉行過小高橋下適與大船相碰致兩婦俱翻身墮入水中緑鬂紅妝隨波逐浪所幸兩岸遊人如織援之以手得免滅頂之占然亦險矣○客臘廿五日之晚三更後五馬街某信局主某甲正在櫃上檢點信件突有妙手空空兒以石灰眯其目急揉以手移時目始得開則櫃上銀信三封早已不脛而走矣計内有番佛七尊因所失無多並未報官請緝云○客臘市景極其蕭條人欲以田產易錢苦無受主店帳約祗收十之三四持籌握算者輙喚奈何 
[秀州春眺]  
　　某日嘉興府宗太守赴省謁見三大憲拜賀新禧於十三日回轅○郡城東門外南堰鎭臯峯廟素奉劉猛將香火十三日俗傳猛將誕辰里人循例集貲徵召優伶登臺演戲入晚燃放烟火花爆以故紅男緑女相率來觀扇影衣香絡繹不絶湖上畫船隄上馬眞不讓淸明上河也○十三之晚秀水縣劉邑尊帶同差僕密往萬姓家捉賭霎時間賭徒星散未獲一人○十六夜宗太守及嘉秀兩邑宰率同文武各員乘舟往蘇州塘迎新任臬憲黄廉訪天色將明憲舟戾止各官皆遞手版禀安廉訪傳見之餘卽向省垣進發○元宵佳節大雨傾盆各廟所備花燈無從燃點至十六淸曉天始放晴然滴水成氷峭寒殊甚○邇者賭禁雖嚴然城鄉各處賭塲仍然不少亦有在高廳大屋擲骰抺牌者外間不聞其聲官吏竟無從掩捕云 
[茂苑淸談]  
　　元宵佳節咸以花爆爲樂事而吳人尤興高采烈每於黄昏後大街小巷惟聞爆竹聲喧鬥彩爭輝幾疑城開不夜遊行者如入山陰道上目不暇給閶門外桐橋堍某桐油棧每值元宵必製一大花筒擇月朗風淸時置諸橋上演放遠近往觀者踵接肩摩幾無隙地今年又花樣翻新以鐵鑵裝一大花筒外面糊以五色紙剪成細巧花卉於十六晚試放詎火力太猛砰然一聲鐵管炸開人叢中火星亂迸焦頭爛額者不計其數有舟子某甲年約三十左右登時倒仆於地一手緊握其額不聲不動細視之緊握者乃腦漿淋漓早已魂赴泉下矣又某乙則彈去一目亦倒於地少頃延醫診治聞尚可保全性命甲則僅有寡嫂一人别無親族有效魯仲連者出爲調處以番佛三百尊作和事老事乃寢息○十二日省中接到刑部釘封公文遂於司監及縣監内提出斬犯七名由元和縣大堂起綁李大令會同某哨官帶兵兩哨由護龍街押至北寺大校塲號砲一聲七犯已身首異處矣聞内中五犯係在上海南匯等地方犯事故處决後府尊卽委孟二尹廣詒將首級押解犯事地方示衆二尹奉委之下卽於十六日禀辭啓行 
[觀風告示]  
　　欽命翰林院編修提督廣東全省學院加五級紀録十次徐爲觀風事照得上歌下舞九兩纂懿於周官崇化勵賢六學導尹奉委之下卽於十六日禀辭啓行 
[觀風告示]  
　　源於漢令是以方聞之士幽荃冀扇其芬井竿之髦荆璧載雕其瑩輶軒咨俗斧藻山川黌宫横經發皇鐘鼓介幩有懷於洙泗芳塵允振於班揚矧八溟開道之年屬九陛旁求之日羣才浩浩若壑承川衆響琅琅如焱出地前起後絶嚶鳴漢宋之林户誦家絃聲振塾庠之鐸洵洵乎穆穆乎璇源式濬荷列朝甄育之隆廣域咸周集多士淵騫之雅已况復禺號雄區漢審初地外攬羲娥之出入内分嶺嶮之周遭城頭瑞擁客見鵝來海上靈飛仙騎羊至石臺銀甕川原騰草木之靈瓊島金鏞觀閣接龍鸞之勝四百峯之貝闕招到茅君九萬里之仙槎浮來海若睇曲江之祠宇爣朗台星聞漢將之樓船銷沈瘴母旣落筆以名洞亦品硯而爲溪此則天開隩府地闢文川允宜人握虵珠家懷卞寳夫山川亶祥淵源所漸數前修爲攷獻宜後列以希塵溯自百越經師兩京汗簡南閤祭酒陳元訂同異之編東吳將軍士燮止褒貶之義肇春秋之絶學爲箸録之權輿逮夫晉室儒林厥惟黄頴易注唐有劉之翼孟宋推胡之解易韋編邈已蕙問瑋如至於古成之石汝礪之專經梁賓卿鄒子從之並禮訂爲鄉導實闡師承降及有元以逮明季張氏黄岐之書薛氏姚江之學彬彬郁郁洵足尚焉波踊雲翻耀文辯道則又有邱氏濬黄氏佐陳氏獻章湛氏若水之儔相與詰衆傳闡微言緯人倫經世道雖問學之指歸夐别而師儒之矩矱猶循靡貢前旌曷通來轍本院恭膺簡命視學兹邦綜攬人文搜求雋造常願祁祁之士並秩於膠序九九之術不棄於閭閻踵史惠王夏之芳塗搆鄭翁錢戴之盛則駪征稅駕觀化陳風勵精敦職朝投沈水之 
 
 

Page 3

 
 
香揣物銓靈夕綰珊瑚之網矧乃絲綸世掌弓冶承先文敬文穆聿昭虎拜之庸勛宗伯宗丞載懍燕貽之賡續三世叨陪香案七邦疉領冰衡章浙西廿會之風期燦海宇百年之簿閥本院纂門功之淸白握朝典之森嚴敢弗槖鑰躬行陶鈞士器曩者分簾京兆倣八觀六騐之規録士太原藴識璞知珠之美兹復乘軺海嶠彌期發藻儒林搜嶺南耆舊之傳採百越先賢之志靈標銅柱氣翕珠洲文陸遺忠韓蘇正學多士固可得澤焉爲此分類命題發該儒學仰諸生等飛詞騁翰述志陳言根六藝之統紀緯三長之雅辯雕龍有作光團照夜之珠吐鳳翹才氣偃衝星之劍尤必言無瑕摘行無轍迹華聲實義允協菁髦炎靈翠羽棲寒知松柏之心仙島喬柯入貢重檀欒之品在本院固無多讓爾諸生匆靳所知儒風津暢繼南園後五子之休大雅代興賡東莞八遺民之學式昭采問藉識根源特示 
[驚同市虎]  
　　獸之悍鷙者莫如虎故晉軍蒙馬以虎皮使望而生畏後世又有狐假虎威之說使聞而心驚然雖出於假託猶是以生物爲之所謂類而不類不類而類其淆人觀聽尚未足奇乃竟有蒙茸其外敗絮其中者而亦驚惶交集無怪死諸葛嚇退生仲達後人資爲談柄而天下皮相之士何其多也英京某日報言有火車裝載牲畜行至文遮士打火車碼頭當停車之際諸工役循例點視貨物逐車開看見車内均係馬匹并無他物迨開至最後之車看視則有巨獅一頭伏焉張目獠牙狀殊可怖諸工突見此狀不禁大驚失色内一工人竟至暈仆於地嗣有頗具瞻力者急將火車門扃閉卽牢加以鑰以防走脫一面將驚絶者救治一面報聞司理人聞報亦覺可駭念獅乃鷙獸安可儕於馬羣然卽使同附前來亦應聲明其事何竟糊塗乃爾因卽飭人將載獅之車另行扃貯旋發電至倫敦責問並言若果裝寄亦應另以鐵籠裝載何乃漫然出以大意並且不加縛繫而置於火車之内脫有不虞尚復何堪置想耶見信之際其速召善於拳獸者來并預備鐵籠將獅裝載始能代寄云云當時火車諸役聞車内載有一獅於是少年喜事者咸往竊爲窺探詎窺視良久獅終寂然不動衆疑之故驚以聲則亦不動衆益疑再細視之見獅之項間繫有小草一條上縛小白布内書將此物寄至某處地方者細觀其狀始知並非生物乃用獅皮而裏以棉絮藉供玩好者此不過皮相徒存耳衆至是始反驚爲笑相與捧腹不置 
[禁宰耕牛]  
　　欽加升銜補用府特授温州總捕府加三級紀録十次吳爲出示曉諭嚴禁事照得牛爲太宰上列天星下興地利中代人工非大祀不用大牲私宰私剥例禁綦嚴冥罪尤重歴經查禁在案兹本分府蒞任伊始訪聞温郡内外有等屠户罔顧法紀私開牛行胆將耕牛私宰殺剥并有開設湯鍋園店敢將牛肉挂列街衢公然攤賣肆無忌憚此等惡習殊堪痛恨除嚴密查拿外合亟出示嚴禁爲此示仰郡城内外屠户及地保人等知悉自示之後爾等務須恪遵禁令除每年春秋二祀之外毋許將耕牛任意殺剥如有殘疾老廢牛隻自當善爲牧養以盡天年凡有倒斃者亦須妥爲掩埋倘敢故違一經覺察定卽移縣一律懲辦决不寛恕各宜遵行毋違特示 
[閩南叢話]  
　　閩浙總督卞頌臣制軍奉旨入覲電音已到閩垣聞之官塲中謂於正月二十六日交卸然尚未見明文也去臘制軍抱恙甚重入正幸已就痊當未痊時捐廉千兩以五百兩爲 
有妙手空空兒毁門入室竊取黑牛一頭黎明鄭始查知尋至南臺倉前山吳姓牛塲見有角濈濈而耳濕濕者急欲牽回吳勒索重價鄭遂訴知紳士禀請保甲局派差查究吳始聽鄭以錢十二千贖去○每届新正各里社中人必鳩錢製就龍燈到處蹈舞雜以笙歌筆管熱閙異常今歲上元月明如晝鰲峰坊各處龍燈十餘架先後赴藩轅前舞弄傾城士女結伴往觀保甲局員恐釀事端飭叚委分投彈壓是夕也虎婆宫柏姬廟皆陳設華美婦女之艱於子息者循俗入廟叩求俗呼爲請花輕薄少年往往混入其中品足評頭毫無忌憚豈局員竟不聞不見耶曷弗派差勇巡邏也○錢塘巷張公館失火遺失物件甚多事後訴之縣中縣主飭差追究不知可稍有端倪否○南臺廣東攤及人和各賭塲經局員循例往查標封房屋然若輩旣無恒產安有恒心難保不乘局員疏忽之時復萌故智也○城内火藥庫失愼時經保甲局水夫助之援救事後上游以各叚員不無微績極口獎之○新任俟官縣李文卿大令前辦尚幹保中局今兹調署斯缺雖曰五日京兆諒必能展布新猷也 
[潯陽紀事]  
　　新正十四晚九點鐘時九江大雨傾盆電光閃閃如萬道金蛇穿牖射壁繼以阿香稅駕雷聲隆隆幾令大耳兒失箸約一點鐘之久雨始稍止豐隆亦歛威而退次日濃雲四合時雨時止載道泥融游春客少何天公之不做美也○元宵佳節名園勝地大放花燈火樹銀花異常燦爛所以點綴昇平景象九江城鄉共有龍燈數十起趁此良辰美景巡游各處德化縣羅明府恐滋事端先期出示嚴禁并會同前後城守三營遊府守府及城内外保甲并捕廳在各處梭巡彈壓其示曰中外風俗各有不同租界之内不准遊龍免生口角諭爾愚蒙有違懲辦决不姑容 
[維揚燈景]  
　　元宵前後各處皆有燈景江北燈景向以揚州爲首屈一指盖各處業燈者多薈萃於此鈎心門角花樣翻新洵非他處所及本届如山東販來之大絹燈畫工之妙着色之鮮如八仙壽星等人物非徒可供玩賞而其筆致生動活潑直可爲學繪者之楷模其次則如皋運來之秋蟲翎毛等燈精緻玲瓏惟妙惟肖皆以極細蔑絲紥放鬼斧神工令人不可思議見者咸愛不釋手盖該處摺疉風箏向本馳名遐邇用以紥燈宜其生面别開爲一時之冠其他則火輪船燈獅燈皆有輪輔可以運行瓶燈壁燈内安各種戲劇燃時可以旋轉由轅門橋教塲街起燈次密排懸燈求售一望璀燦輝煌幾於有美畢臻無奇不備更喜天氣晴和游人如織掉臂往還益覺興高采烈迨至金烏西墮玉兎東升六街鱗火照徹深更蠟鳳千枝噴烟吐燄洵可謂城開不夜國號長春不必咏觀燈之什泚筆記之已神往於緑楊城郭間矣 
[皖垣官報]  
　　准補和州州同秦少尉汝槐准補六安州州同宋少尉汝在均奉飭赴新任又候補巡檢余少尹德和委署建德縣典史 
[銀行獲利]  
　　匯豐銀行去年下半年所做生意現已印成淸單給各股友閱看查淸單内載此六個月内除去一切付欵外凈贏洋七十萬零五千五百零二元七角一分尚有上半年滚存帳鷹洋十一萬三千八百七十二元二角五分兩共結存鷹洋八十一萬九千三百七十四元九角六分内除董事花紅洋一萬元尚存洋八十萬零九千三百七十四元九角六分此數内董事議給各股友利銀每股英金三十先令合洋計算應付出洋五十三萬三千三百三十三元三角三分先令價有漲跌今昔不同應加付洋廿四萬五千零四十五元零五分付淸後凈存洋三萬零九百九十六元五角八分滚入今年上半年帳内此次公積銀内不再加入所有公積銀仍是六百三十萬元照此以觀可見該銀行經理得法故能日新月盛所望日後進而益上獲利無疆當又在股諸君所同深欣幸者矣 
[苦行頭陀]  
　　鎭江金壇縣南門外玉皇閣僧人苦性在上海縣署前頭門席地而坐募化建造玉皇閣大殿本月十五日募化迄今分文無著前日該僧忽將手指二節砍去懸掛示人不知以後有人樂助否也 
[修表轇轕]  
　　有半顚僧者素挾相人術邀遊滬上稍有積儲遂在法界洋涇橋　賃屋開設鐘表鋪兼修理鐘表月之初二日有英租界别發洋行侍者持洋東囑修之對時表一枚前往修理議定修資洋一元六角約日取表日前該侍者往送修資向取表件該僧勃然變色謂汝未携表來修何得貿然來取侍者多方理說僧置諸不理侍者遂回行告知洋東旋由洋東繕冩西信致英巡捕房英捕頭立飭包探秦少卿赴法捕房聲請查究法捕頭立飭包探孫錦榮將半顚僧傳至捕房訊問僧堅執如前捕頭著交保出外自行理處 
 
 

Page 4

 
 
[藥餌有靈]  
　　十七夜三點餘鐘時英租界新橋北首江北人吳老三所開車寓失火延燒樓房十八幢焚斃車夫陳雲泉當時倉卒奔逃致受損傷者六人均在仁濟醫院醫治三人傷痊出外尚有三人惟江北人某甲跌破頭顱腦漿流出傷勢頗重幸甲年輕力壯經西醫梅君用上品藥爲之悉心醫治近日飲啖如恒如再閱一禮拜日起有功便可保全性命生死人而肉白骨西來和緩眞有著手成春之妙哉 
[首級示衆]  
　　本邑引翔港周邱合記錢布店於光緒十五年三月間被盜刦去銀洋衣布等物當由捕拿獲盜犯王鈺科畢元章張得生劉德勝謝玉德等八名解縣後經前縣裴邑宰訊實解省兹悉該犯等由臬憲過堂判令王等五犯擬以斬罪暫留司監其餘三犯發回擬以軍罪本月十二日省中接到部文大憲飭將王畢張劉謝五犯由監提出押赴校塲逐一斬訖遂將首級交某委員押解來申於昨日上午抵埠卽至上海縣投交袁大令立飭差役將首級解往犯事地方懸竿示衆 
[縣案彚登]  
　　會匪陳啓懷拿獲來申由縣訊供已見昨報前日督委兪司馬趙明府到縣後與袁人令升坐花廳會訊陳仍堅執不認　馬喝令上挺棍良久陳忽昏暈不知司馬命各差如法施救得以甦醒盤詰再三仍無確供司馬遂飭還禁再核所有伊子大毛令陳致信伊妻來案具領○朱葆基赴松控唐姓欠銀一案恩太守准詞札飭上海縣提訊詳辦去臘由袁大令訊供情形已登報端兹悉此案業由大令諭飭錢業董事邀同兩造秉公理處東覆 
[英界公堂瑣案]  
　　包探何瑞福禀稱開裁縫店之金巧生投捕房報稱隣坊失火時被人搶失衣物開明失單旋由小的查得馮雙坤家有綢布各一疋本說是在路拾得及問金巧生亦言綢布在箱内散開失落在地並非被搶惟馮拾得綢布亦應携交捕房以待失主認領酌給酬勞不應私下藏匿今將人贓送案金巧生申訴如前請領贓物馮雙坤供係寗波人在滬開設車寓秋羅杜布各一疋在自家門口拾得如今惟求恩斷宋二尹謂馮雙坤雖非乘危搶物然在路拾得後不交捕房亦有不合判管押兩天以示薄懲贓給金巧生領去○包探孔阿才禀稱江北人王榮海屢次犯竊遞解回籍今又逗留滬上拘獲送案王榮海供係江北人此次來滬業已痛改前非尚求施恩宋二尹謂王榮海前因犯竊遞籍豈容再來滬上判笞一百板押候仍行遞籍○吳蔡氏訴稱放租東洋車藉以餬口昨被王阿二行　輪箍七隻幸卽知覺追獲人贓交捕送案　阿二供係無錫人初犯行竊惟求恩恕宋二尹以王阿二果係初犯且竊贓值價無幾判押五日以示薄懲贓給該氏領去○開嫁妝鋪之王曉芳控稱妓女林菊香租用房間傢伙由傭人王阿壽作保迄今林菊香隨客逃遁往搬傢伙被鴇婦張小紅覇阻請提王阿壽訊追宋二尹閱禀之下准其飭差提王阿壽到案候傳王曉芳質訊核辦 
[法捕房瑣事]  
　　糧米船水手某甲因細故與同舟某乙在法租界小東門外打架扭至某銅匠店内店主惡其吵閙出外鳴捕將甲拘獲送入捕房管押○寗波人某甲前日由甬鄉販得私鹽八包冬笋一包由通州輪船載至滬上起岸時適被包探查見將人鹽一併拘獲送入捕房捕頭以販運私鹽本干例禁姑念爲數不多飭將鹽充公人准交保釋放 
[四謝册捐]  
　　謹啓者敝堂施醫給藥業於本月二十一日開診昨登報章布昭公鑒兹自十七日至二十日四天蒙鎭江蘇州揚州紹興杭州寗波等處各大善士交回咸有一德捐册四十扣計收到洋一百十一元六角五分銅洋十八元錢三千一百二文義水仁漿源源接濟俾　鳩病鵠早慶著手成春而駿惠鴻施尚望隨緣樂助願祝汾陽大福日日平安譬諸淮陰用兵多多益善眼前功德想在諸君洞鑒之中大發慈悲謹代貧民焚香叩禱[  上海六馬路仁濟善堂董事施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩垣官報]  
　　同知賴恩銓奉調辦琯頭厘局副將唐有法禀謝委情靖親軍副中營事候補道孫觀察　奉委兼軍裝火藥兩　差府經吳瑞麒委辦水厘局帳目兼聨票差從九古承瀾自京於十五日禀到羅源縣兪秉焜卸事到省鹽大使六濟委高灘關鹽塲　　頤奉委帮辦宫運局提調 
[金陵官報]  
　　正月十五日總理兩江營務處候補道曾廣照赴蘇查勘各件襄辦上海機器局候補道香學祖皖岸全椒緝　郭廷忠滁來全緝私潘守諏均辭　揚鎭標遊擊　桂林都司何開元各位均見仙鎭同知聶徽琨孔涵通判姚壽春　淞　捕通判倪人塏通州花布知縣陳壎寳應知縣周衍齡靖江知縣兪熙灣頭知縣許廷　均由釐捐局不知縣成策達浦口來太湖縣金士　江浦巡防候選詹事府主簿楊鴻鈞均禀到知府陳琦赴三凌　請補通州代理句容縣汪樹堂六合縣裘宗圻安徽同知丁壽愷各位禀辭十六日辦陽州保甲局候補道趙濟川隄工局候補道莫繩孫統領張景春統領老湘合字等營舒永勝均辭署淮揚道劉住禹辦宜昌川鹽局候補道　福海到淮揚鎭　安康到各位見辦軍械所候補道張禀知開庫正任淮揚道謝叩謝太湖恊徐遊兵營遊擊莫長淸金山遊擊楊俊德松江遊擊周廣才狼山中軍守備徐殿魁洪湖都司于國靖千總王兆庚赴滬均禀辭十七日候補道王定安候選道徐建寅請假赴蘇同知袁保基治安軍捕通判姚紀衡高湻縣陶在銘東臺縣王豫熙泰興縣郝炳綸丁堰釐捐知縣葉琳知縣宋傳燧銷靖江厘捐回曾家　銷解漕餉回各位均到成策達兼辦漕　營務處　　遷縣蕭仁　辭邵伯釐捐范桓各位均見水師總兵王興志到淸江來通判恩芳銷工樂捐局仍回南門外粥廠差辦新河口楚皖查騐鹽巡檢易巍喬辭十八日都統致麟曾湖北宜昌加抽川鹽厘候補道何福 
陸鴻慶高郵釐捐知縣馮譽騏到泰分司沈桂灣頭厘捐知 
承恩天長縣歐陽　力乏橋捐卡吕鳴謙均到 
[袁江官報]  
　　安徽安慶府聨仙衡太守自都引見回任於初十日過浦翰林院庶吉士葉仲衡庶常自江寗籍赴都於十一日過浦兼署南昌衛吉安所千總烏雲珠於十三日赴漕轅叩謝飭知調補濟甯衛守備姚振國赴漕轅叩謝飭令赴任候補從九品覺羅春泰奉漕憲委湖灘局差委 
[䢴江官報]  
　　十二日泰壩楊分轉永豐壩鄭分轉均到十三日東臺縣王大令十四日通州黄直剌均晉省過揚十五日　鹺尹家騏辭赴西壩卡十六日分發巡檢胡鹺尉震和禀到 
[失孩彚紀]  
　　揚城倉巷某姓女郎貌比花嬌年將瓜破父母愛之如拱　去臘杪忽失所在遍粘招帖尋訪迄今尚無消息安得酗酒祝東風將天末彩雲吹還故處也又運轅西工間内某姓兒女年已六七歲於歲除時在大門外嬉戲同時不見偵騎遍覔依然影響毫無何物匪徒於兒女歡爭壓歲錢時下此辣手致令屬毛離裏者倚閭悵望誠可哀矣或曰當献歲時江湖賣技者流往來不絶其間良莠不齊難保無拐匪匿跡其内寄語有孩之家與其事後追尋何弗預爲防範哉 
[申報館恊賑所經收順直山東賑濟十一日起至二十日止第一百四十二次淸單]  
　　十一日莊和尚洋五角又無名氏銅洋二元○十三日陳順記洋三元又同　堂藥局交來祥記洋二元○十七日不書名洋一元萃墨軒洋一元修竹齋銅洋二元無名氏祈保火險洋十元○十八日蘇老正大來諸　人洋三元蔣氏洋二元○十九日無名氏銅洋二元　共收英洋　二元五角銅洋六元 
[蘇州安節局經辦恊賑公所經收淸單]  
　　謹啓者敝局於辛卯年秋季停止　刻徽信録外餘存錢洋卽交上海賑捐公所查收外尚餘洋七元錢一百九十九文洋開洋四元銅洋三元又冬季接收總訓堂洋十元兪乃績還愿十元顧少安交來無名氏五十元張中和二元甫門善祥堂王爲子病痊還愿十元無名氏銅洋一元觀東恆孚桶捐收下列后汪耕蔭義莊酒資洋十元吳汪氏求胞弟病速痊三元餘施彩崇志書屋一元捅内點見洋一元錢六百二十文藥安善士求病愈十元木瀆惠姓二十元延壽芍記病愈二十元世讓堂二元無名氏求父病愈一元免害無錢人銅洋三元觀西公醮餘二元錢九百七十九文錢樾爲病求全二元無邑爲文圻二元無名氏十元好善居士二元秋爐作銀銅洋二元無名氏求母病全二元北海漁錢籌八百文涵記爲孫殿楊錢四百文王姓銅洋一元桶内點見洋五元錢二百四十六文以上冬季共收洋一百七十五銅洋七元錢三千零四十五文除付本城給發孤寡寒衣米洋一百廿六元除過連秋季餘下兩共凈存洋五十八元銅洋十一元錢一百五十四文對開洋四元統交付仁濟善堂籌賑公所歸山東賑捐合併聲明以作淸訖 
 
 
 

Page 10

 
 
   
 
