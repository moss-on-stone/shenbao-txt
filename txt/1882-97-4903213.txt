# 1882 - 97 - 4903213

 

Page 1

 
 
[佩文韻府展期出售] [  點石齋主人啓]  
　　本齋縮印之佩文韻府業巳竣工本擬於月之十六日出書刻因裝訂未齊尙須展緩數日發賣屈時當再預出告白也此　 
[議院爲中國盛時遺法論]  
　　古者官師相規工執藝事以諫雖庶人亦得與議時政而天子又命太史陳詩以觀民風使下情不致壅塞此皆見諸經書爲三代之善制可知中國盛時原有君民一體休戚與司之誼非禁民以勿言也自論語有天下有道則庶人不議之　　 
説與孟子言一治一亂以諸侯放恣處士横議爲聖王不作之世於是後世人君欲諱無道之實博有道之名特設屬禁以防之至秦始皇定偶語之律其苛暴甚矣自後嬴氏之政雖不久删除而歴代相沿朝廷有大政事往往專决於宰相太守刺史專制一方亦僅奉行朝命秘密之甚乃多忌諱採風問俗之使無非宣播歌謡頌揚盛美其民間有以時政爲不便者輙諱而不上雖如鄭俠之流民圖可以知民疾苦然草野之議論亦終不登於政府也開創雄主中興令辟下詔求言令直陳闕失而言者必多顧忌輙以王道套語敷衍塞責敬天法祖勤政愛民援引古昔歸美本朝大抵如今時狀元對䇿而已卽有危言聳聽確切指陳者執政惡之每以爲違悖而不上達就使上達其言亦卒不用賈生之痛哭流涕曾何補於西漢哉此三代之法所以不能行也雖然孔子之聖孟子之賢其爲是言豈欲時君之子智自雄箝天下之口乎蓋讀書者悞會其意耳庶人不議者惟其爲有道之世則然禮樂征伐權操天子道一風同之會政無闕失安用議爲非謂有道之世禁庶人之議也孟子數言與論語互相發明之言横議之禍由於聖王不作諸侯放恣若上有聖王諸侯用命議於何起且孟子立言本意在答好辯所謂横議者卽下楊墨之邪説並非專指議論時政也三代盛時開進言之路以通上下之情故有規諫採風之舉榮夷公曰防民之口甚於防川謂謗不可弭國有善政自民無流言雖求其謗而不可得苟謂禁民之議則此法不當創自三代也奈何悞會其意勳謂民間淸議誹謗執政指斥乘輿將加以大不敬之罪而防之如叛逆乎或曰人各有言言人人殊苟一興革之際而必採輿論以定是非徒見其紛紛然也三代之制各君其國各子其民所行皆一國之政其以爲便與否也謀諸一國之人可也且封圻狹小侯伯之地不過後世一州縣其風俗性情大致相同故能憑衆論以決之若一統之朝則萬不可行春秋衰微鄭人猶有鄉校之游陳侯從楚朝國人而觀左右趨以彼時封建未夷猶行古道也至暴秦混一遂不得巳而嚴偶語之令夫亦時勢使然非有意戾古也顧觀於泰西諸國之議院而知此事之行原不以地廣人多爲礙也歐洲土宇得亞州三分之一雖各保疆圉分封狹小而自日耳曼列國有數十里小侯之外若普法西班牙亦踞有幅員二三千里國都之外屬部幾何屬部之中城邑幾何其勢渙而不合其情紛而不齊乃所設議院自下達上綜人數之多寡而定事理之是非議而後决决而後行無不極正至當然則中國直省之分民數之衆推而行之安見其不可也蓋主其事者大公無私無一舉一動不可與民相見之故也譬如議一大政法有兩端皆知其利便也謂此是者若而人謂彼是者若而人彼多於此則決而從彼而此亦無所嫌以其彼此皆民也彼之多於此乃合通國而驗之非主其事者有所授意與偏聽也故在下則議之行不行仍聽命於上而已不出其所議之外在上則議之善不善雖取決於下而實先定於所議之中夫是以民無怨咨而事鮮更張也中國之人惟在上不能秉公故事事有所忌諱未行之先則畏人知旣行之後則强人從謗言四起而具深識遠慮之士轉而效匿名揭帖之爲噫不誠可惜也歟日本步武泰西願宏力猛不及十年大著成效昨錄近事有創設議院落成業已開院議事之説因思日本東瀛片土以取法泰西之故君臣勵志日見振興何以中國之大二十年來羣相誇曰辦理洋務而其功鈍拙其效濡遲曾無一事之底於成也爰略述議院有合於古制之意以袪當事之疑俾知學西法卽所以復古制也云爾 
[恭錄諭旨]  
　　二月十三日奉上諭譚鍾麟奏神靈顯應請頒匾額並加封號一摺甘肅碾伯縣城關帝龍神城隍各廟素著靈應同治八九年間回匪攻撲縣城仰賴神靈顯應轉危爲安上年夏間天氣亢旱經該縣官紳䖍禱獲沛甘霖又化平廳城隍廟祈晴靈應均係捍患禦災實深寅感着南書房翰林恭書匾額三方交譚鍾麟祗領敬謹懸桂碾伯縣城關帝廟龍神廟城隍廟以答神庥至所請加碾伯縣化平廳城隍封號之處着禮部議奏欽此同日奉上諭刑部奏請將供詞閃爍恃符狡展之侍衛暫行革訊等語花翎侍衛兼公中佐領慶良着暫行革職嚴訊究辦欽此○十四日上諭前據御史秦鍾簡奏四川官運鹽局虧欵甚鉅曾令委署人員捐銀塡補現任藩司鹿傳霖有接任不接庫之事當諭令鹿傅霖據實具奏兹據奏稱前藩司程豫任内委署州縣雖多鹽局人員實因辦事得力未聞有捐銀塡補虧欵之事官運局奏明借撥藩鹽兩庫欵項僅未還銀十萬兩原叅虧挪藩庫銀兩該藩司接任不㚢庫一節尤屬虚無此次盤查該局調閲帳簿欵目相符等語四川官運鹽局旣據查明並無虧短情事該御史所奏卽着毋庸置議仍着丁寳楨督飭局員隨時核實經理毋任滋生弊端以重帑項至委署州縣並當秉公遴選不得稍有瞻徇用副委任欽此 
[十五日京報上]  
　　諭旨前已補錄昨又接到十三十四兩日京報内有諭旨三道此亦電音所未傳及者用再敬謹補登[  本館附識]  
[欽憲回京]  
　　前聞奉旨查辦事件之麟薛兩欽憲己將貓耳山案定擬出奏憲旌將赴蘇垣曾經列報兹又得金陵來信謂欽憲已於二十二日辰刻出轅由漢西門登舟北上矣并聞貓耳山一案己奉隔别研鞫援例定擬其胡叅戎金傳論抵洪都轉汝奎充發新疆承審官沐陽縣知縣嚴堃絞監候此外承審人員均行革職拜摺奏聞云 
[憲節近聞]  
　　庽居鎭江之西人來信云江督左侯相不日將按臨京口簡閲軍伍大抵由鎭江而至滬然則憲節之來當不遠也 
[閲工攺期]  
　　浙撫陳雋丞中丞前擬於十五日渡江親至尖山各處閲視塘工并往寍郡查看砲臺等事嗣以十八日欲住天竺拈香十九日爲春耕之期兩處皆屬大典不能委人是以暫緩行期約在下旬起節並聞本月二十三 
 
 

Page 2

 
 
日爲中氶壽誣僚屬必相率慶視或卽借此行以避酬應耳 
[鰍骨奇觀]  
　　廣東育地名大浪以海浪洪大得名一日該處浪花衝湧送一鰍魚入内其魚己死長約六丈鄉人見之喜甚競割取其肉與油祇剰魚骨一具兹聞香港西人向該處購得魚頭以歸云 
[擱沙覆舟]  
　　呂宋有夾板船於數日前由上海開往長江十八日在江面失事船上諸人幸有漁船相救於禮拜一下午帶至上海問其失事之由據船上人云十七八兩晚江面昏黑異常緩緩駛行至十八晚忽擱於沙磧漸而水行湍激船遂欹側水入船中致遭沈溺人則急急逃生遇救船上之貨僅有火油數十箱得以撈起餘則俱付波臣矣 
[津郡雜聞]  
　　天津機器局規模日擴將用鉛板印書經列前報刻悉鉛字鉛條物惟其俻不日當可開工至去冬津海新關印字房日出西報一紙寓津西人皆以先覩爲快惜事實不多觀者漸致寥落是以現已中止矣 
[獲罪誣扳]  
　　都中有著名土棍王槐亭者早年因案充軍中途逃回隱匿城南其黨以王曾經滄海羣推爲巨擘焉王以羽翼日衆怙惡　　 
不悛有通州某地保與王舊有嫌隙王欲保復之正月下旬王集其黨二十餘人乘車至保之住處相離數武伺其出而扯入後車載之以歸至永定門内天橋地方拖保下車以亂棒毆其脛足保股折不能行始抬至狗尾胡同王索寓之公和店内店東阻攔不住徑被抬入空屋中是夜以傷重而死王本著名光棍不肯累人遂自投案供認不諱移案至部部傳王父質問王父供子素不法與保有嫌求公斷可也遂坐王槐亭罪歸入情實案内王復勾串部役向城南妓館及素識有嫌之鋪戶誣揑帮兇詐索錢文妓館舖戶各懼到官情愿出資息事計妓館二十八家鋪戶十八九家每家約出京錢五六百串至千餘串不等王乃擁巨富而在囹圄日圖行樂毫不以抵命介意雖云矯情亦可見其狼子野心矣獨不解各鋪戶以資本營生非妓館可比何亦與棍徒往來卒至受其訛詐比之匪人羲經垂戒人可不擇交歟 
[懲辦花會]  
　　前報寍波鄞江橋等處開設花會經宗太守風聞飭差查拿兹悉别處皆聞風先逃惟羅家漕當場拿獲賭犯數名有許大倌等胆敢糾衆毆差差力不敵衆將所獲賭犯盡數搶去差則狼狽回訴宗太守飭提羅姓宗房到府面諭將毆差搶犯之許大倌等限日送案究辦如逾限不到定提案押交宗房等遵諭而退日前該宗房果將許大倌等六名送府宗太守痛恨已極將許大倌枷號六月餘則或三月或兩月分别枷號發大門示衆想以後賭徒當不敢再違禁令也 
[寍城火警]  
　　本月二十日下午寍城廿條橋張鴻成對面之木屐店樓上失火烟燄漫天幸是處蓆店居多排蓆匠人爭先集救得卽撲滅僅焚燬樓面一間然帖近各店舖已受驚不淺矣 
[倒店紀聞]  
　　南昌廣潤門外有徽帮蘇錦泰京貨鋪局面頗闊綽亦是舊招牌聞因店主之子歴年花銷過甚遂至不支於月之初間自行關閉計欠外人存欵及巿面來往各錢莊約共三萬數千金受累者不亦難乎爲情哉 
[蘇臺近事]  
　　蘇省當舖近皆二分起息一年爲滿現因左侯相札飭藩司諭各典減利加月是以本月十九日各當商夥在公所會議一日擬改二十七個月爲滿逾期絶賣其利息仍照前二分不能再減竊謂減利則貧民均受實惠如但加月期勢必估物抑價非但不能濟貧且轉以病民恐此議未必準行也○候補佐雜官員月課前奉許藩憲牌示定於月之二十一二十二兩日分班扃試兹因新中丞衞靜瀾撫憲二十一日到蘇二十二日接篆故改期停考藩臬兩司各回本任則月課當仍歸譚方伯考試大約在月底月初也○二十二夜十點鐘胥門内金獅巷唐姓家起火時當黑夜光燄冲霄火勢甚猛該巷在撫轅背後故文武官弁及水龍夫役竭力撲救祗燒去内廳三間旁屋一椽而熄旋因餘燼尙存再四澆灌水龍至四更始還苐起水較遠水夫頗疲于奔命也○蘇城内外水龍數十架以去年吳邑尊高心夔明府所辦之洋龍爲第一今在靑婁聖帝廟水櫃甚大皮條甚粗激水遠而得力較他龍足勝十信惟櫃下用四車輪稍嫌笨滯小街狹巷難於運轉兹聞夏侯橋陸姓獨力捐欵在上海新購洋龍一架傳得價銀二百二十兩卽日可到蘇垣也○胥門内盛家浜一帶門口皆係木橋十九夜王公舘門首木橋上忽有一人放火幸其左鄰季姓從樓窓望見大呼王姓捉賊其人驚卽逸去隨啓戶尋視見門上有手指迹三個嗅之是洋油氣木橋上又有洋油一攤約半斤許又二十日午刻高師巷某姓賃屋兩椽其前半間堆積柴草某姓適因燒飯搬柴見柴堆中煙燄濃冒啓視之火光直上矣急汲井水澆灌幸得無恙又二十夜二炮時復興橋剃頭店岸上忽然火起幸爲對隣看見急上屋澆水逼視之有一艸把燃著隨卽扯去而熄據此三事可見放火之人無日不有居家者其愼諸○紫陽書院今年考數連投考在院共計有一千六百餘卷之多刻因護撫交卸故出案甚快共取八百餘卷蓋今當大比之年多士固更踴躍而亦以見江南文風之盛也 
[勇捕互毆]  
　　本月十三日午刻漢鎭楊陵口一帶有砲船十餘艘魚貫上駛聞自江東及江右開來係迎接差使者諸船皆棹槳而行惟一艘不用槳以砲勇三名拉縴路過洋街勇等不知租界規矩從江邊欄杆内拉縴行走華捕見之喝令下坡而勇等不從又告以蠆船碍縴仍不聽捕乃用手推使落坡遂致口角互毆旋衆捕赶至將該勇等三名扭至捕房該船哨官衣冠赴捕房與捕頭面話于是哨官砲勇捕頭華捕同赴領事公館申説啊領事詢得情形諭捕頭云嗣後凡有因公路過在爛杆内行走毋得阻擋并申斥華捕嗣後不得冒昧卽將勇等釋放哨官亦致謝而别啊君秉公存恕偏袒之見毫無由此以推其能敦睦誼也必矣 
[滬北火警]  
　　昨日薄暮六點半鐘時美租界鐵路大橋堍東洋茶館後面失火延燒東首房屋英法美諸界洋龍曁捕房藥水龍齊往灌救計歴時約三點鐘之久火勢始得漸殺至如何起火及焚去房屋幾何容俟續登 
[援溺新法]  
　　本埠公和祥碼頭近來時有失足落水之人故刻下該碼頭置有救命圈十許枚繫以長繩約間數十步一處四散分布設有落水者無論何人見之急取一圈抛入水内俾落水之人攀住此圈然後將繩收起便可援之上岸聞已試演頗爲得法將來尙須增添是亦仁人之用心也 
[售票捲貲]  
　　呂宋票之盛行本埠爲最其中弊端亦從此而生近有某甲爲某店代售呂宋票及票已售罄銀已收齊而其人遂携貲遠颺杳無蹤跡其居心之險如此更恐别有詐諼買票者尙其愼以防之哉 
[招認屍身]  
　　昨接松江浦南後崗同善堂來信稱二月初四日在鎭東潘涇河内殮收浮尸一口頭面已腐有鬚年約五十左右身穿藍布長衫布夾領衣袋内有馬口鐵黃煙匣一隻雪靑手巾一條藍洋布絮襖元布短襖白布短衫藍布單褲白夾襪元布靴鞋如有親人可來堂認領云 
[秋舫吟三十首]  
　　憔悴秋心一夜中溼雲和雨壓孤蓬汀花岸草如人瘦舞扇歌裙逐水空香返殘魂成夢幻詩題往事説愁工臨流灌 
 
 

Page 3

 
 
盡盈腔血染出霜楓幾樹紅猶記臨危減玉容可憐執手涕沾胸回生有藥難驅豎至死無言怕惱儂薰慣衣裳藏篋冷拈殘針線打包鬆歸魂識得家山否月淡烟昏路萬重當時喚夢背銀缸豈料吹簫謝碧窻釧尙半留姑殉一襪曾未着忍焚雙荒林猿鶴啼秋嶺疎雨芙蓉泣晚江身後一棺題命薄西風載入木蘭艭比翼禽棲連理枝尋常不肯一朝離也知此願非盧語未必他生有見時供養曇花新畫本低徊燈月舊題詩心情顚倒渾如此擊碎當年白玉巵春事將闌好夢非支離枕畔病腰圍十分妙手醫無術一瓣心香佛枉祈孤鶴影隨斜日墮美人魂貼落花飛零脂餘粉消磨盡門巷黃昏燕子歸幽明消息有乘除手把淸樽問碧虚何術可通仙島夢無由得寄夜台書他鄉作鬼魂應怯凡事輸人命不如少小可憐飄泊甚雙眉曾未一朝舒檢點空箱見纁襦旅懐贏得淚腸枯釵鈿漸壞全無鳳鏡匣重封剩有蛛半夜心傷長訣别八年恩盡此須臾傾城顏色渾閒事一種聰明絶代無仙骨來依佛座棲淸風相送北門隄錢堪營葬冥資寄旛可招魂小字題破壁新隣燈爍爍荒園舊徑艸萋萋子規聲裏楊花落似怨飄零不住啼哭君自把淚雙揩慰語重泉好放懷信有詞堪誓天地須知恩不在形骸良緣應悟生來知積悶從教死後排莫謔冥官歌舊曲鬼神今亦厭情乖終古紅樓有刼灰蓮香底事謫塵埃劇憐玉骨人間殞保必風輪地下廻二十年來消歇易三千里外别離哀從兹閬苑歸眞去白馬雲駢特迓來覿面初疑遇洛神天台殘雪似香塵印來苔徑蓮雙瓣行出梅花月一身絶調善才應服曲慣愁西子又工頻相逢便肯傾情愫紅燭靑簾話好因妝閣層層買麝熏新興螺髻學盤雲摘花露重紅侵袖鬥草煙濃緑上裙每遣閒情聽燕語强支殘醉立斜嚑可憐生就傷春骨經歲腰圍瘦幾分歡喜眞成夙世寃願抛慈母嫁王孫并刀剪髮留香澤鮫帕求詩漬淚痕頻祝月圓偷自拜先嘗衾冷爲郎温江南怪底生紅豆入骨柔情定有根高樓近水不禁寒外檻垂楊照畫欄愛仿字模纎管顫閒搜花樣亂書攤院移遲晷淸如水人滌煩襟靜似蘭顧影有時對鸞鏡比郎眉黛挽雙看折得楊枝惱阿蠻氍毺冷落舞衣閒獨居朱戶深深閉一别蕭郎事事删病枕凄凁聞夜雨妝台潦草畫春山癡情直待刀環日始放眉頭作笑顏天涯淪落兩蕭然萬轉千廻爲我憐燈冷伴來深夜讀酒闌扶得醉人眠勤加餐飯情猶切説到功名涕欲漣解事别饒游冶興玉簫吹上采菱船兒家住近小溪橋幾樹楷杷巷一條愛淡生憎脂粉累甘貧偏會語言驕壓殘金線成羅襪戴得仙花換翠翹挑菜踏靑諸女伴一春多事枉相邀風懷曾不畏人嘲見説綢繆似漆膠顧我微疴扶枕問呢他新曲貼簾教細聞吟詠貪磨墨解嗜酸鹹自執庖幾度生嗔枰局散亂拈棋子繡床抛槐花時節放征舠送别江干一鴈翶白屋文章如土賤紅顏心事有天高脫將腕釧親相贈盼到旗鈴亦自豪盛極翻教成一哭至今殘淚在靑袍銷魂一曲憶秦娥塡得詞成付與歌賭酒欄前邀月姊呼茶簾下喚英哥乍驚春夢花捎戶同看秋星鵲駕河如此風光樂年少人生能得幾回過舊境回頭暗自嗟粉痕鬟影記來差夢餘滋味甘如蔗死後心情苦似瓜天缺誰人能補石海枯無處可浮槎江雲浦樹成惆悵從此相思未有涯鐵馬敲殘夜漏凉依稀車鐸響郎當擁衾猶自存虚席開鏡常令想薄妝式玉盤金蘭葉佩啼紅喚緑藕絲香殘春哭到秋風冷酬爾當年淚萬行新愁相草接春生白得才人髮幾莖一覺江湖成薄倖千秋絃管重多情凉風西至吹癯骨孤舫南歸滯遠程夜半酒醒殘月墮絶無人問柳耆卿倩女歸來信有靈夜深時見火靑熒鴈銜黑月呼前浦鬼語荒蘆聚遠汀山爲雲昏天黯黯樹如人影立亭亭船頭吟罷招魂句楚水微茫數點螢命似楊花弱不勝欲凋猶自戀枯籐一生多難魚驚餌萬里依人鳥避矰塵世關心曾幾刦仙山回首已千層秋風同是成飄泊知否相如病茂陵同車曾記過蘆溝暮雨晨霜伴我游筝板雅堪充旅槖篝燈親爲補征裘關心蕊榜先期數稽首蓮台細語求千炷沉香腸幾曲負卿依舊未封侯一自人亡罷鼓琴惟憑此意謝知音得歸已是將寒骨有託應無不死心蘇小荒碑秋蘚重薛濤孤塜暮雲深故山買爾曾游地爲種春花瘞繡衾紙灰飛上柳毿毿人立秋隄漏下三祗爲名花凋塞北翻愁風月冷江南轍邊有淚將枯鮒箔上無絲自縳蠶敢説菩提心費盡此生終抱十分慙新詩並淚寫雙縑一字初成血縷添遺跡空成鴻爪印春心吩咐絮泥霑劇憐落魄將誰慰見説多情亦自嫌綺語而今消欲盡儒冠翻悔悞香奩風流千古占名岩兒女英雄各署銜丹籍何人註生死緑珠從此隔仙凡驚濤泡影心空醉小艸情芽力猛芟了却姻緣償盡債蕭條歸路轉風帆[  汪孟堂稿]  
 [ >G　　老德記傅髮水 
　　此傳髮水係本行所始創者歴十五年在印度日本新嘉坡等處銷售日盛一日凡婦女髮上所用之油膠等物所有之美處此水兼而有之且無其　污諸弊用之頭皮亦甚爽快更易於生長頭屑全無此係上等之料做成煎熬時亦甚留意 
　　用法 
　　將小些傳在頭上擦於髮根內 
　　油膠等都不須用 
　　若遇大病之後髮必脫落若用此水必有大效因此大有滋培於髮根髮若變白或可漸漸復原然內並無染色之物也若常用之果必使髮不落用亦甚爲潔淨且需亦極少其全無渣滓故用時亦不必先爲搖動也 
　　上海一千八百七十六年十二月十四日上海大馬路老德記藥房吿白 
　　大觀戲園 
　　二月廿六夜演 
　　穆柯寨五雷陣全本西遊記捉放曹賣胭脂金水橋全本燈戲蓮花湖望兒樓盤絲洞 
　　金桂戲園 
　　二月廿六夜演 
　　楊家將翠屛山合演馬蹄金宮門帶賣胭脂新排全部巧紫燈彩文武合演盈花潭 
　　喜椿茶園 
　　二月念六夜演 
　　斬靑龍合金鉢黃金臺大悲樓五遊湖船洪恩寺開地穴送金娘 
　　老三雅戲園 
　　二月廿六夜演 
　　墜馬盤夫諫父北詐樂驛扶頭湖樓受吐周鳳林周鳳林蘭花院南樓傳走雨踏傘捉獲虎寨 
　　全桂茶園 
　　二月念六夜演 
　　大神州遊寺泗州城廻龍閣雙鎖山諸仙鎭八大鎚三上轎葭萌關蜈蚣嶺 
　　天仙茶園 
　　二月廿六夜演 
　　挑華車活捉洪羊洞翠鳳樓桑園會富貴圖烤火落店大戰陽平關送灰麫金山寺延壽籙 
　　禮拜四拍賣 
　　茲於月之廿六日卽禮拜四下午兩點鐘在本棧拍賣各色海馬呢幷漁翁蝙蝠英脾松鼠象脾表牌等各種洋紅布72號金鳳漂布霉點尺六牛牌元絨油漬福字市布等貨望各　貴客屆期早臨爲望此佈 
　　義記行啓 
　　禮拜四拍賣 
　　啓者今日兩點鐘在本行拍賣　大英品藍　各色顏料　大英肥皂　各種食物　皮酒　舍利　回司格　萬馬酒　紅酒　白藍地　市香水　荳蔲盒　表架　自鳴鐘　百音琴　洋紗巾　吊燈什物不計此佈 
　　乾泰行啓 
　　禮拜四拍賣 
　　准於禮拜四十點半鐘在四馬路西第三十三號住宅內拍賣　房間　大　間　書樓　房　一應家用什物不計如各寳號貴客欲買者屆時祈早臨爲荷此佈 
　　隆茂行啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年二月十二日京報全錄]  
　　宮門抄○諭旨九道錄前○從督馮奏爲恭報回任接印日期摺○東撫任奏爲陳明片○河南學政廖奏爲考畢四府三州情形摺○滇撫杜奏爲甄别各員片○開缺湘撫李奏籌欵修復書院片○湖督李等奏調補知縣摺○東撫任奏循例恭報片○二月十二日兵部太常寺太僕寺八旗兩翼值日内務府引見四十名○橚貝子假滿請安○貴恒請假五日○廣壽請假十五日○掌儀司奏十五日祭奉先殿惇王行禮○召見軍機惇王○○廣西提督奴才馮子材跪奏爲恭報奴才由京回任日○ 
期並陳現在地方大槪情形叩謝天照仰祈聖鑒事竊奴才於本年七月内遵旨入覲八月初十到京十三日仰蒙召見一○ 
次是月二十日趨詣闕廷跪聆聖訓旣荷鴻慈之優渥實深鰲戴以瞻依並奉勅諭復回廣西提督本任欽此奴才陛辭後○ 
隨於是月二十三日束裝就道按站儠行兹於十一月十二日馳抵柳州十六日准署廣西提督黃仲慶將欽頒乾字三百四號銀一顆及日行文案卷宗等件行委署中軍叅將梁桂春恭齎前來奴才當卽恭設香案望闕叩頭祗領任事除另照例恭疏題報外伏念奴才戌行走卒濵海下材自蒙恩簡授廣西提督迄今將及二十載凛涓埃之未報覺惶悚以難名兹因述職赴都又蒙聖恩汪洋勅回本任髓肌淪浹頂踵奚辭查現在廣西所屬地方均稱安靖關外各賊如匪首陸之平輩亦皆竄處山林尙未擾及邊境各府防勇亦皆星羅棋布聲勢甚屬聯絡至於撫提鎭標練軍均已多就純熟堪俻防剿之用奴才惟有督同兩鎭嚴飭各營將弁謁究捕緝認眞訓練其沿邊一帶雖有防營亦責令各該營分派弁兵協力防　務期民安匪戢不准稍有懈弛其隨時如遇緊要事宜奴才自畣會同督撫和衷商酌詳愼妥辦冀盡一身之心力仰酬高厚於纎毫所有奴才囘任接印日期及地方現在大槪情形謹恭摺附驛具摺叩謝天恩伏乞皇太后皇上聖鑒再奴才此次經過直隸山東江蘇安徽兩湖等省民情槪爲安諡禾稼亦慶豐登堪以上慰宸厪合併陳明謹奏軍機大臣奉旨知道了欽此○○任道鎔片再查濟南府知府梅啓熙係河臣梅啓照之胞兄該府爲山東省會地方知府與河臣並非一省亦無管河之責惟所屬德州一處爲沿河缺分伏查迴避羣程内載河道總督兼管沿河各缺知有該督係祖孫父子伯叔兄弟及例應廻避之外姻親族雖係隔省有關考核之責者亦應迴避分别調補等語自應於東省不管轄沿河之知府中酌量揀調業經河臣將例應迴避緣由具奏尙未接准部咨應卽先行調署以專責成查濟南府缺居省會政務殷煩非精明幹練之員弗克勝任兹查有靑州府知府李嘉樂任事果毅才具優長堪以調署所遺靑州府並管轄沿河州縣梅啓熙勤政愛民持躬端懿堪以卽令署理俟奉到部覆再行揀員分别調補據藩臬兩司會群前來除批飭遵照外理合附片陳明伏乞聖鑒謹奏軍機大臣奉旨知道了欽此○○河南學政臣廖壽恒跪奏爲恭報考畢彰衞懷河四府曁陜汝許三州科試情形仰祈聖鑒事竊臣於本年閏七月二十八日出省舉行科試先考河北三郡以次連及陜州河南府汝州許州等處現巳一律竣事於十二月初十日馳囘省城臣每至一棚皆嚴密關防愼益加愼校閲文藝必覆審再三務期銖兩悉稱不敢憚勞彰衛懷許四府州文童人數如增河陜汝三屬比歲　熟閭閻生計漸充寒士得專意誦讀文風亦日勝于前臣於發落時尤勤爲告誠使知讀聖賢書貴在勵學砥行不當僅以文字爲長並飭各教官隨時認眞訓迪以期仰副聖主培育人才之至意臣俟來歲正月開印卽復出省按試束南部郡所有微臣科試彰衞懷等各府州完竣情形理合恭摺具奏再豫省今秋雨澤深透所遇地方麥苗秀苖近又普被祥霙民情其覺安帖堪以仰慰宸厪合併附陳伏乞皇太后皇上聖鑒謹奏軍機大臣奉旨知道了欽此○○杜瑞聨片再前准部咨道府同　 
通州縣到省試用一年期滿應由督撫察看才具奏明甄别等因遵照在案兹查有運同銜簽分雲南補用同知程雲焱分發雲南試用同知羅振爰試用知縣買艈崧試用通判聶樹仁試用通判胡程章軍功保舉補用知縣宋際昌補用知縣陶鴻鈞補用知縣陳其棟補用知縣何受祜等到省試用均各一年期滿例應照章甄别據藩臬兩司會詳前來臣查看得該員程雲焱辦事勤奮羅振雯才具明敏黃毓菘氣質棪實聶樹仁心地明白胡程章氣度安詳朱際昌才具老靠陶鴻鈞年壯才明陳其棟辦公勤愼何受祜識遠才長均堪以各本班留省分别補用除將核員等履歷册咨部查照外所有甄别同知等官堪以留補綠由謹會同雲貴總督臣劉長　附片具陳伏乞聖鑒謹奏軍機大臣奉旨吏部知道欽此○○李明墀片再查道光年間前湖南撫臣吳榮光在於嶽麓城南兩書院外設立湘水校經堂籥給經費酌定章程爲教育英髦通經致用之計其時多士景從咸知講求貫學人才輩出稱爲極盛迨軍興以後舊存經費半歸軍需提用其發典生息者又因典商歇業迫繳未完以致積漸廢隨虚名僅存臣前年履任時至兩書院訪悉情形卽思設法興復適前學臣朱逌然亦慨然以培才勵學爲已任往復商權非仿照楊州梅花院之例勸令淮商每歲捐助經經費集事終屬無期因會咨兩江督臣商請分諭湘岸　商量力輸助旋准咨覆該商等深明大義僉知有舉莫廢合共措資計每年約共捐銀四千兩遂於省城另設一院聘延名師主講專以課經爲本凡肆業生員均經明定軰程考其艱惰優其廪餼務使壹意潛修兩年以後規模略具所捐經費除支給館師束脩諸生膏火及修理講舍採辦書籍之外每年尙可稍有盈餘已飭經營之員另欵提存生息一俠將來存項充裕卽可遞年减捐以紓商力而校經堂亦不致因經費不繼復就廢弛庶以仰副我皇上敦崇實學之至　謹兩片陳明伏乞聖鑒謹奏軍機大臣奉旨知道了欽此○○頭品頂戴湖廣總督臣李瀚章湖北巡撫臣彭祖賢跪奏爲煩缺知縣捒員調補恭　　　　 
摺仰祈聖鑒事宸照湖北襄陽縣知縣吳輝斗于光緒七年九月十七日聞訃丁母憂當經題報開缺聲明所題要錢另行揀員請補在案齊定例知縣應調缺出俱令於現任人員内捒選調補又州縣等官必歴俸三年以上方准揀調又籌餉新例内開各省現任人員如有歴俸滿者均准捐免之後准其一　升調又准部咨嗣後凡保題升調人員應令於保題疏内將該具任内有無積案及欠解錢糧承緝未獲盜案詳細聲叙如產審案件並承緝盜案徽解錢糧巳起降調革驗叅隕柩不准其升縱各等語今襄陽縣係襄陽府附郭首邑地廣民稠政務紛煩且爲憲豫入楚門戶稽查巡緝撫字催科在在均關緊要爲冲煩難要缺非精　練逹才能出衆之員不能勝任臣等在于通省現任實缺知縣内撫加遴選查有應城縣知縣羅緗現年四十一歲四川華陽縣人由優　生考選咸豐辛酉科拔貢在繼督團剿匪保舉藍翎五品銜同治三年補行朝考就職教諭嗣隨霆軍湖北永漋河一帶剿捻獲勝彚奏六年十一月初一日奉　 
旨免選本班以知縣留於湖北候補班儘先補用並加同知銜賞換花翎欽此七年赴部八月初二日引見十月到省十年委署崇陽縣十三年以前在崇陽縣完解錢漕議叙紀錄三次光緒元年委署安睦三年聞訃丁父憂五年起復回省六年補授應城縣知縣十二月十六日到任該員幹練勤明前署崇陽安陸各缺及現在應城本任措施一切均臻妥善並無積案及欠解錢糧己起降調革職叅限等事以之請補襄陽縣知縣要缺實慰勝任歴俸尙未届滿與例稍有未符現在飭令遵例以十成實銀赴部捐免據湖北布政使王大經按察使蒯德標會詳請奏前來合無仰懇聖恩俯念員缺緊要所有襄陽縣知縣一缺准以應城縣知縣羅緗調補實於地方吏治均有裨益談員係更汪知縣請調知縣銜缺相當毋庸諸部引見又該員係初次調煩毋庸營非　俸所遺應城縣知縣員缺湖北省現有應補人員請扣留俟按准郡覆再行　員請補離合詞恭摺具陳伏乞皇太后皇上聖鑒敕部核覆施行謹奏軍機大臣奉旨禮部議奏欽此○○任道鎔片再各省學政所延閲文幕友例應將姓名籍貫咨明督撫查核奏報茲准消任山東學政　林院編修臣張百熙開單咨送前來臣查該學政所延閲文幕友係安徽叅人張拱辰江西舉人嚴佐英江蘇廪貢生陸爾　廪生　鳳瀛湖南增生鄭業崇安徽應貢生孫　皆係　　端方亦無籍　本省之人理合循例兩片具陳伏乞聖鑒謹奏軍機大臣旨皆知道了欽此 
 
