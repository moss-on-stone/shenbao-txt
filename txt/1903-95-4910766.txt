# 1903 - 95 - 4910766

 

Page 1

 
 
[重印正續時務通考出售] [  圖書集成局啓]  
時務通考一書正集編自京津諸名士其時朝廷上下多以不達時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不荒羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[皇朝政典類纂五百卷開印招股啓] [  圖書集成局白]  
是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例　案爲主而絫之聖訓諭旨及欽定專門諸書自嘉慶季年至光緖二十八年以聖訓諭旨則例東華續錄爲主而絫之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦蘆陳終始備舉靡遺方今崇尙實學朝野上下盛究心經世之務官書卷帙釐重購寘匪易私集事言龐雜抉摘尤難是編總衰諸書采輯精要而芟煩冗每條注明� 
原書出處無敢增易一字讀者執偏見全引端振緖不啻舉八百餘書之菁英　爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出　俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之厓略矣外埠各坊均有出售此啓 
[書日本兵艦表後]  
　　有客見本報所登日本兵艦表問於執筆人曰日本之於海軍何興也浡焉竟若此其迅速哉溯自中日交戰之頃日本所有兵艦僅二十餘艘耳其中如淸輝艦蒼龍艦迅鯨艦鳳翔艦孟春艦丁卯艦春日艦畝傍艦日進艦富士山艦之類類皆陳陳相因朽壞不足用所賴以縱橫海上者尙不足十餘艘乃事經十年而締造經營不遺餘力峨峨巨艦至八十九艘之多誰謂日本財源因兵事而致異常竭蹶哉則應之曰日本海軍之力可謂强矣兵艦之多較前誠數倍矣今者如子所謂淸輝蒼謁諸　固已　朽不能行駛早經一律泳除　此八十九艘中果一一能轉　於驚濤　浪之中攫强敵而禦外侮乎夫日本自戰勝中國而後往往夜郎自大　高氣　列邦之從而譽之者居然稱爲亞洲英吉利不佞則以爲中國特未嘗與之戰耳使如昔年馮蘇諸帥之破法人於諒山前歲天津陸師學堂之諸生拒　車於海光寺東局恐中原逐鹿不知鹿死誰手曰雖强悍未必果能獲勝而歸也夫日之與爲仇敵者惟俄羅斯俄天下虎狼之國也無論陸之有可殺克兵跳刀拍張無人可攫其鋒銳卽水師亦雄强猛厲莫之與京試就波羅的海一處論之當十餘年前兵艦已多至二百二十九艘此外黑海則有一百五十一艘裏海則有二十七艘西伯里亞東部各海面則有四十七膄統以水師提督六十七員大小武弁四千餘員候補者二百餘員其見諸我國繆筱珊太史所著俄游彚編者歴歴可徵如指諸掌今雖時移世變情形迥乎不同而以意度之當必日異月新斷無今不如昔之理而謂日人其能一鼓作氣戰勝於重洋浩淼中乎客曰洵如子言宜若日之不欲與俄開釁矣顧何以俄亦遲回審愼不輕與日交綏曰俄之經營西伯利亞所志甚大戰日而勝固足增權力於亞洲苟敗也不且銳氣潛消頓灰其數十年拓土開疆之志乎其不肯貿焉與戰者非怯也實審愼耳雖然僕則以爲日終不與俄仇之爲得也日自與英聨盟自以爲得有奥援益復鷹瞵　視其亦知與俄開戰之後英果能助日以拒俄乎觀夫英日聨盟之約大旨謂日後如一國與一國有兵事則聨盟之國不能以兵力助之必兩國合以興師然後出而相助目前俄雖與德和好而德與日並無仇視之心决不暗助俄人以壓日本英其能顯違盟誓移師而指亞東耶說者或謂英以俄人潛師出黑海之故不槏於心文牘往還幾至墨乾筆秃一旦俄日釁啓英必藉口而興問罪之師使俄人東拒日而西備英如常山蛇之首尾不相應曰若是則俄必嗾土耳其以禦英而已仍併力於日俄之潛師出黑海必先與土暗約而後敢背前盟土旣與俄暗約於前必有所恃而不恐我恐英兵一出土必藉俄之力與之抗衡而歐亞二洲將盡爲交戰之地俄卽不得志於亞此後或可得志於歐時局不又將大變哉抑又聞之俄之於奉天陽爲撤兵陰實移駐鐵路左近其意蓋備日也日之聨英蓋欲倍英之威名以懾俄未必眞望其助已而與俄爲敵也其購積中華之米或係暗儲軍食非盡用以振東奥之荒戰事之成與不成此刻實尙未可逆料至疑日皇托名大演習全師向俄此則管窺　測之談未足與語機要也總之俄日之戰必俟火車四達西伯里亞各地日漸殷繁以愚度之其在數年之後乎因論日本兵艦而縱言及之僕固未敢矜旁觀之明亦惟姑備一說云爾客乃唯唯而退 
[本館接奉電音]  
　　昨日午後三下鐘時京師友人飛電傳來行在上諭一道敬謹譯登○三月十三日行在内閣抄奉上諭鍚良奏叅屬吏一摺熱河署平泉州知州陳賡颺恣意婪索罔恤民艱著卽革職署建昌縣知縣諸毓祥因循疲玩捕務廢弛著開缺咨回直隷另補郭家司巡檢王毓藩縱容門丁詐贓擾害著革職永不叙用以肅官方餘著照所議辦理該部知道欽此 
[電傳行在宮門抄]  
　　昨日午後三下鐘時京師友人專電告知本館云三月十三日皇上在行宮召見軍機大臣及衛東朱家寶 
[宮門抄]  
　　三月初二日刑部者察院大理寺　　　値日無引見出　怯　大　　　　　　安並請假一個月順王續假十五日豐深等奏派補進武職六班派出隆斌振格恒順英慈召見軍機○初二日工部鴻臚寺正黃旗値日吏部引見四十員提督衙門三十八員睿王振貝子卓公文熙各假滿請安直隸總督 
 
 

Page 2

 
 
[袁世凱到京請]  
　　安振格等謝補進武職六班恩王會釐李家駒預備召見沈家本　假二十日順天府奏京師得雨二寸有餘工部奏派管理溝渠河道之大臣派出世續景灃溥興景恩提督衙門奏拿獲結夥持械嚇禁事主連次搶劫盜之犯海六卽劉明恩等七名又拿獲結夥持械拒傷事主迭次搶刼之盜犯王跟四兒等五名均請旨交刑部召見軍機及袁世凱 
[各國兵軍比較表]  
　　俄京聖彼得羅堡某日報云我俄現有常備兵八十六萬人德國有常備兵五十八萬人法國有常備兵六十萬人奥國有常備兵三十五萬人意國有常備兵二十二萬一千人日本國有常備兵十五萬人試將兵數與民數互相比校法國每一千人有兵十五名德國每一千人有兵十名俄國每一千人有兵六名日本國每一千人有兵三名每兵一名衣服彈藥口糧馬四等費俄國每年需銀三百三十二圓德國每年需銀四百九十五圓法國每年需銀四百十九圓奥國每年需銀四百五十三圓意國每年需銀四百十六圓日本國每年需銀二百五十二圓 
[英增軍力]  
　　西字報云本年英國水師部豫定各費需金圓三千五百八十三萬六千六百四十一磅較去年增三百二十萬二千磅蓋將　製戰艦三號一等巡艦四號海防艦三號快艦四號滅水雷艦十五號潛行海底水雷艦十號及水師弁兵十二萬七千一百員名價値薪貲一併算入也計水師弁兵視去年多四千六百員名所製戰艦三號由洛之之君核定各重一萬八千墩視幾痕餓賢獨滑軍艦更重二千墩置之環毯各國水師中誠莫之與並艦中配置十二口徑砲四尊新式九寸二口徑砲八尊小砲臺四座上有六寸口徑砲十尊其中砲十二尊皆能洞穿極厚鐵甲九寸口徑之二尊每一分時遠撃三百八十一封之炸彈能放二次或三次速率每下鐘行十九海里 
[美懲叛黨]  
　　幸破奸謀已登昨報兹閱西字報云美國紐約克埠邇忽喧傳無政府黨亂民將於下月羣集法京巴黎司潛謀弑逆之事隨由巡捕獲一少年匪類詰之自言年甫一十有六嘗行剌意皇夫痕薄路托及捕立司之後又用手槍撃斃前伯里璽天德麥根來家于之啞路　　 
岳之司於是内閣諸大臣互相計議增訂刑章大旨行弑國君及暗蓄陰謀欲行篡弑之事者分别處以嚴刑刻已下之下議院中諸議員皆　爲是大約不曰卽將奏請大伯璽天德畫諾施行矣 
[德籌膠澳]  
　　德京栢林來電云西歴四月十五號德國海軍大臣向會計官宣言曰我德經營膠州灣將告成功將來貨物往來定卜多於往曰至濰縣礦中之煤質地較優於日本所產適合軍艦之用日後我德亞東艦隊自當向山東購而用之也 
[欽匪投誡]  
　　香港循環日報登廣東欽州友人來函云前者李芷香直剌統帶卓勇剿匪雖有斬獲然每爲匪人所乘近有安勇到防會同卓勇前後左右四營進紥十萬大山王光山十二日各要隘連日與匪接仗迭用開花砲猛攻匪巢斃匪甚多餘匪遂逃入山内此處本有廣西匪首黃晚黎之羽黨約二千餘人擇地蟠踞現已勢窮力　繳械投誠官中將一千五六百人遣散歸農擇驍勇善戰之三四百人編入勇隊 
[嚴防匪亂]  
　　香港循環日報云邇者兩廣督憲德靜山制軍查得近來三點會匪羣集沙魚涌及淡水惠州各處濳圖叛亂因電　陸路提督嚴密防範並令水師提督就近派出兵船二號開往歸善洋面截緝匪人軍火一面嚴飭管駕員弁畫夜巡查遇有形跡可疑之船立卽扣留盤詰 
[五續太子少保頭品頂戴署理兩江總督湖廣總督張香濤宮保覆陳閩浙總督許筠𤲅制軍被絫各欵摺]  
　　一原奏所稱統領駐在長門提督居於泉郡氷隔道遠勢難兼顧該督以鍾紫雲兼之汀漳龍道缺出何成浩回籍未返該督懸缺以待急電速之各節查鍾紫雲係實缺福甯鎭總兵派統福强各軍駐守長門素爲該督臣所信任故委署提督長門雖距泉州過遠誠有不宜惟現在早已交缷署篆候補道何成浩前派赴廣東各埠勸捐出力回省之日委署汀漳龍道並非補授惟查何成浩人尙謹愼署理汀漳龍道爲日甚暫任内亦無劣跡可指一原奏所稱該督之子江蘇候補道許秉璋及其壻充洋務局銀圓局提調補用知府彭思桂皆倚勢招搖聲名甚劣一節查許秉璋以道員指分江蘇尙未到省隨任閩省並未出外應酬分省補用知府彭思桂查係該督臣侄壻例不廻避該員諳習洋語是以派充洋務局提調兼銀圓局差使與許秉璋均無倚勢招遙事情 
[淛垣課吏]  
　　杭州友人云二月十六十七兩日撫憲親臨課吏館局試同通州縣佐雜各官正班題裁釐善後策英國以商戰取印度論佐雜題輯和民教論振興杭關商務策旋於本月某日出案正班一等二員梁廷楷大挑知縣薛應樞候補知縣二等四員丁德威候補知縣王廷樑另補知縣王蘭芳候補知縣郝毓椿卽用知縣三等三十五員備取十員不及備錄佐雜一等第一候補府經歴宣保章第二候補典史伍步楹二等第一候補州判吳鋆第二候補縣丞葉大澂第三候補縣丞康繼祖第四候補縣丞高澄灜三等二十員備取八員亦不備錄 
[湘鄂行船]  
　　日本某日報云自去年十月迄今我日在華商人擬置備輪船往來湘鄂二處一面逮築馬頭安置躉船構貨棧一面派人測量水道由漢口以達長少湘潭刻已在大坂鐵工所定製輪船二艘約各重九百墩滿載貨物時入水四英尺空船則入水僅二英尺九寸大約九月中旬即可駛至上海矣 
[浙省官塲紀事]  
　　杭州訪事友人云去　正任浙江錢塘縣汪半樵大令奉前兼署藩司黃幼農方伯札調署理烏程縣篆時因政務殷繁未及交卸兹已料理淸楚適調署是缺之鄭瀚生大令於二月杪到省定期三月初一日申刻接印汪大令遂於交卸後馳赴烏程○浙省爲產絲之區杭嘉湖紹等府民人大半以此爲生計現在蠶事將興華洋各商相約下鄉收買省城牙釐局憲因遴員辦理蘭捐於本月初三日下札所有銜名照列於後仁和委杭州府經歴陳參軍之鏡新城委候補主簿黃少尹德壽蕭山委候補同知余司馬應龍會稽委候補同知魯司馬彤曾新昌　縣委候補知縣安大令炳文諸曁委候補知縣夏大令獻鋆德淸委候補知縣楊大令殿藩長興安吉委候補知縣吳大令暫樾嘉興委候補縣丞高二尹長貴秀水委候補巡檢程少尹彝平湖委候補從九稽少尹金弧 
[刋郡官塲紀事]  
　　揚州訪事友人云正任淮南批騐所大使鮑鹺尹誠因事交卸運憲程雨亭都轉委韓鹺尹燾接署兹届期滿都轉遂飭鮑　尹回任刻已詳奉督鹽憲批准矣○日前督辦揚州保甲總局李觀察鎭邦馳赴省垣　候新任兩江總督魏午莊制軍接篆後於上月二十九日始禀辭回揚州差次○前兩淮運判杜笠安分轉際辰於海分司署任内綱鹽奏銷逾限被　彈章事隔二年始經兩江總督張香濤宮保奏請開復刻已奉到上憲飭知隨卽趨詣運轅禀謝於本月初二日回淮○正任泰屬廟灣塲大使鄧　尹　鏡因事卸任已及一載兹因河築塲 
 
 

Page 3

 
 
大使朱鹺尹署事期滿運憲程雨亭都轉檄令現　富安塲大使何鹺尹調署所遺富安塲缺卽飭鄧鹺尹接署○又通屬呂四塲大使因事開缺運憲程都轉查有候補大使金鹺尹上迪堪以庖代詳奉督鹽憲批准隨於某日札飭馳赴新任○前紀卞柳門觀察府第接日本來電悉觀察已由蔡和甫星使派充長崎領事云云兹悉實係觀察之介弟補用府名綍昌者傳者不察遂致以悞傳訛也　　　 
[京江桃浪]  
　　鎮江訪事人云本月初六日午後大馬路南首某姓家不戒於火延燒鄰右四五家幸經各水龍救熄當火熾時常鎭通海道長久山觀察以是處逼近耶穌教堂及英美各國領事署恐有匪徒乘間滋事帶領小隊若干名前往彈壓租界總巡周錦堂協戎洋務局總辦邵虎伯直剌亦各帶差勇守護○鎭江府祥遂安太守商諸各紳董將南濡書院改爲中學堂涓吉三月中旬開學所需經費擬抽收魚捐以資襄助自三月初一日爲始每售魚一千文捐洋銀二分○瓜洲鎭總兵高　臣鎭車前赴白門謁見新任兩江總督兼南洋大臣魏午帥事畢於本月初六日乘舟回署麾下各營員弁咸赴江干迎迓○三月初六日有一英國兵艦由申江駛抵京口管帶某君命駕登岸拜會駐鎭各西官翌晨卽鼓輪駛赴漢皋游歴 
[委解人犯]  
　　日前上海縣汪瑤庭大令以本届秋審人犯將次起解札飭閔行司巡檢王蔭亭少尹督飭兵差押令就道二尹奉札後卽於昨日乘舟來滬詣縣謁見以便押犯登程 
[示開馬路]  
　　本邑南市馬路工程局總辦翁子文太守擬由大東門外直達大馬頭改築馬路先期出示曉諭附近鋪户居民各將堦石移進俾得疏鑿陰溝前日具禀道轅請蘇松太兵備道袁海觀觀察出示曉諭以便周知而免阴擾兹聞已定於四月初一日興工矣 
[禁約工人]  
　　本邑江南機器製造局總辦趙渭淸觀察查悉邇來西南鄉龍華寺香會正盛游女如雲深恐廠内工人於散工出外時前往滋事因飭砲隊營統帶及高昌廟巡防局員各派勇丁照料一面出示嚴禁如違察出重懲 
[大令騐屍]  
　　昨晨法界招商局金利源第十號棧房門外所設更舍中有一年約五十餘之無名男子雉經而斃巡丁瞥見報知捕房捕頭派包探協同地甲張仁投報上海縣署午後三點鐘時縣主汪瑤庭大令帶同刑仵胥役鳴騶至屍塲仵作翻騰良久旋唱報委係自縊身死並無别情大令遂飭吏塡明屍格將用以自縊之棉紗帶一條帶回入庫屍身飭地甲棺殮發壇標誌待認旣而新拓公共租界中寳昌路大昌洋行花園門外又縊斃一年約三十餘之男子經園丁報知捕房捕頭派某包探協同地保投縣禀報午後四點鐘時大令臨塲相騐因無屍屬飭地保爲之棺殮 
[局員禁賭]  
　　南市二十三七鋪巡防局員徐鍚臣一尹訪悉境内各小茶肆往往招留無賴通宵賭博因於昨日傳二十三七鋪地甲錢德陶陞十二圖地保顧桂榮到案諭令赶緊傳知不准再行聚賭如違一體嚴懲 
[法界停訊]  
　　昨日禮拜六爲法界公廨訊案之期捕頭因在望耶穌復活期内禀請法總領事署繙譯官費亨祿君照會讞員孫建臣大令暫停訊案 
[格致書院二月課案]  
　　策論孫觀圻吳寶地張克重孫冠華張燿查美洵單毓元葉興仁朱金節管圻玉家栻郁賛廷朱寳綬單肇蟾嚴　栽嚴桂培顧鍚麟劉燕棣虞式如夏本立朱允甲○算學包恒沈玉鈺蕭紹沈樹本劉福祥孫光圻葉懋宣吳彤鍚吳鑄陳其麘沈叔兼王振亞特凌芳蘭孫匯和孫杞孫匯豐錢端泰宋家榮孫昌煥洪瑞祥保思毓劉匯淸程灜周志伊殷輅董松曾周佐堯王綱成功一錢崇固錢培新强汝南夏用王崇烈劉治吳金聨王家勤袁福保盛衡李恩瀛支厦孫閏午錢經銘周宗髀姜臣顏顧永暹韓銘盤潘廷棟查美洵江巨渠 
[馬路工程局紀事]  
　　去年八個黨匪徒王阿三在十六鋪迤南馬路中攫取某姓所携洋銀一百五十元經包探緝獲解至工程局襄讞委員黃二尹研訊之下飭笞責三百板禁押改過局半年昨已期滿命提至案略加研訊飭卽交人保釋 
[續錄分發人員騐看名單]  
　　新海防例指省分發布政司照磨查人澤浙江湖北州吏目湯傑直隷山西陳兆峻山東河南吳績成安徽直隷茹萃浙江直隷張廷棟山東直隷王世鈞河南巡檢王瑛順天山東趙蔭璋直隸河南徐建棠奉天監生山東孫守　奉天安徽錢永福廣西廣東郭啓誠順天江蘇晏桂芳湖南江西張建勳山東江蘇彭名驥湖南江蘇鮑國楨江蘇廣東王炎雲南直隷任寅元河南湖北王肇基河南湖北盛文蔚順天河南王桂直隸山東從九品陸開梅廣東廣西葉福增湖北江西沈彬湖南廣西余朝棟安徽直隷方延釐安徽直隷典史郝恭吉林直隸劉光華湖北江西潘沅江蘇直隸顧繩直江蘇直隷周鳴岐浙江河南朱立勳浙江四川丁興宗甘肅直隷鄒魯浙江直隷關大使兪壽保浙江廣東未入流銀元成順天山西李廷傑湖北四川○勞績掣籖分發知縣周潤章江蘇縣丞余猷綸湖南○勞績指省分發道易鳳儀廣西廣東孫泰圻江蘇湖北同知宋春霆安徽吉林知縣五瑞祥廣西江蘇萬銘璋江西江蘇陸鍾賢浙江吉林葛祥琮山東山東直隷府經歴張維棣直隷吉林○揀選呈請指省分發知縣藍燦然正黃旗漢軍福建○截取呈請指省分發同知范慶頤湖北浙江劉鉅湖南江西○同文館教習掣籖分發知縣沈釗山東○議叙保奏掣籖分發直隸州知州余　安徽鹽大使蕭忠源湖南○議叙指省分發知縣潘陛安徽江蘇張汝漪直隷湖北州判林之源安徽河南○應補呈請分發知縣孫德成浙江直隷從九品張廷森順天廣東 
[急電求振]  
　　筱舫子萱潤夫子偑子英樂山諸位善長鑒前疉次電函鑒否災册送到十萬餘户七十餘萬口赤地數百里飢民載道餓莩日多目覩情形殊出意外欵只三萬餘如何分佈叩懇諸公墊欵速濟以救民命即救芬命附啓者前請劉蘭階先生赴廬州經放春振今來急電求援因查得災區十萬餘户災黎七十餘萬口而由滬帶去并就地所集振欵僅三萬餘金杯水輿薪難於分佈放振之難情形已可槪見敝同人旣已請彼前往安忍置之不間致抱爲善不終之愆况數十萬災黎値此靑黃不接之候皆已勢在垂危若不設法拯救必致老弱轉乎溝　强壯者挺而走險日復一日爲患無窮無如同人謬襄振務自問無才而近來山東廣西求振之書紛至沓來顧此失彼眼前籌欵已如强駑之未不得已將電信請登報章大聲疾呼叩求各省善士慨解仁囊同爲援手以拯灾黎而消　患至於功德無待贅言謹九頓叩　伏維公鑒上海六馬路仁濟善堂同人謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[贛撫札文]  
　　九江訪事人云護理江西巡撫柯遜𤲅中丞於上月二十三日由省起節　九江查閱砲憂并察看涵口　埠事宜先期札� 
知派辦政東處轉札各屬曰爲札飭事二月二十一日奉護院憲柯札開照得本護院定於本月二十三日前赴九江查閱沿江砲　及察看　口開埠事宜就便與商務大臣張商辦稅釐一切要務往返不過數日所有日行事件辦就送藩司代行封回繕就仍用本　院關防再行封發共一切緊要事件由輪船封寄行轅沿途探報如有刑部釘封仍由藩司轉送臬司辦理此次出省自雇紅船一隻由院給價隨帶杉极一隻由紫電拖去沿途往返槪不停輪所過州縣槪不接見亦不准餽送酒席及發付船價門包等項如有隨帶家丁一切人等絲毫滋擾立卽究辦至德化仍住船上毋庸預備公館除將出省日期另行奏報并分行及札南昌縣飛移遵照外合行札飭卽便轉移遵照此札等因奉此除分别移行外合行札飭札　該縣卽便遵照毋違切切此札 
[上海縣署瑣案]  
　　去冬山東人李渭卿至浦東十四圖中竊菜被鄉人孟掌林等毆斃其子李小路子投報縣署縣主汪瑤庭大令騐明將孟拘獲訊得王虎全有移屍事情因提王到案迭次研訊屢招屢翻供遂分别押入自新所前晚升堂復訊孟供小的之父與胞弟桂林皆以種菜爲生去年李來竊菜時小的並不在家不知被何人毆斃後父親被獲地保成如山將小的誘至案下迨父親蒙釋回家未幾卽身故小的實未行兇刻下小的腹上患瘡務求恩典大令再三研詰狡展不承飭上天平架閱一時許噤不發聲乃令放下還禁所中王依然刁賴大令以時已二鼓退堂晚膳旋復升堂推鞫始供小的向在馬頭上當扛夫家有老母孟所種菜疏恐人行竊與其弟支棚看守去冬李某日被孟毆　時小的已入睡鄉由孟喚起帮同棄屍小的允之用繩扣住屍身然後由伊弟兄二人舁至某處路上時李氣絲將絶小的並未助毆大令著遷押所中候再訊究○浦東保甲總巡謝岳松明府派差解受傷人周金標行凶人任麻子到縣大令研訊之下周供小的係安徽某邑人在治下當運糧小工本月初八日工作之暇在浦東楊家渡劉姓所開烟館内開燈過癮與任口角旋被用刀戳傷幸由師父葉某扶回控奉總巡謝大老爺將任拘解到案叩乞究懲任供小的係山東某邑人欲至工頭某甲處工作被周霸阻因與爭論周喝令羽黨將小的痛毆并被持刃戳傷大令騐得周右肋有刀傷兩處著自行醫治任責二百板○積竊曹淸和由捕役拘解至縣前晚大令升堂研訊曹供小的係鎮江府屬某邑人自知不合尙乞恩寛大令飭發入改過局收押一年 
[南市捕房紀事]  
　　前晚生義馬頭東來小客棧容留來歴不明之劉金海王阿榮徐阿二陳阿福四人被包探查見一并拘解捕房捕頭令押候轉解馬路工程局禀請總辦翁子文太守訊究○運糧小工張三無端將同伴姜某頭　撃破旋互扭至捕房呶呶聲訴捕頭令押候解至工程局禀請訊懲 
[英美租界公堂瑣案]  
　　包探張寳成解曾月堂到案禀稱此人向與流娼顧錢氏相識昨忽向氏强取金約指報由小的從其家搜出送案請懲曾供戒指向氏借用並非强取讞員張柄樞司馬商之德總領事署繙譯官麥令豪君判笞責四百板贓給氏具領○包探李星福解張阿慶到案禀稱此人在吳通文箋扇店學業乘間竊取摺扇十餘柄衣服數件報由小的查獲送案請懲司馬判責手心二百下贜給失主具領○包探陳洪德解周應石到案禀稱此人前曾犯竊受懲釋出未久兹又竊取章阿生家衣服單被報由小的拘獲吊到原贓禀請究辦司馬判責三百板押半月○包探倪順泉解陳金華到案禀稱此人濳入某輪船竊取某客所携銀　釧銀練經小的拘獲送請訊懲司馬判笞責三百板遞回原籍贓存待失主具領○包探劉森堂解陳阿榮到案禀稱前晚此人紏同黨羽至馮阿妹家行兇報由小的獲陳餘均逃逸今特解請訊懲司馬判責三百板枷一月○包探王長桂解小偷王阿金到案禀稱此人行竊陳桂法等家衣服棉被報由小的拘獲送請訊懲司馬判笞責五百板逐出租界不准再來○包探張天林解陸阿濤到案禀稱此人向習木工近與同　呂松濤之妻有染被呂　破將辮剪去事經小的訪悉拘入捕房今特告知捕頭送請訊究司馬飭押候核奪 
[美租界捕房紀事]  
　　昨日積竊王相芝李賢林楊長春混入公和祥碼頭所泊某輪船上國竊被包採朱桂生拘入捕房捕頭令押候轉解公堂禀請讞員張柄樞司馬訊辦○昨晨偷兒任阿泉乘間至　路菜市中某肉攤竊取小銀錢數枚被肉攤主所獲交某號華捕送入捕房捕頭令押候解送公堂禀請懲辦○昨日亭午時曹阿勤曳車狂奔至北蘇州路悞碰粤人某甲所乘脚踏車仆地受傷遂將曹扭入捕房捕頭見甲所傷尙微將曹申斥一番從寛釋出 
[蘇垣官報]  
　　三月初四日督辦淮北　局　補道陳桂森由甯來直隷州方元熙禀謝奉姜江陰沙洲　　　　國鈞禀到知縣伊立　由吳　江　局　丁來省孫知三月初一日到差接辦監采錦禀謝奉委裕蘇官銀錢　駐局坐辦差戴壽昌禀　赴甯見制憲李思葉禀知起服回省指分江蘇試用縣丞肅志　福建人禀知奉撫　　　到省又遇缺先補用巡檢周聲頌由京騐看來省禀到初五日肅縣袁國鈞禀辭知縣周慶賢禀知奉湖南賑捐案内紥給予勞績班儘先酌委署事一次金　　謝奉委靖江沙洲差謝崇聲禀知到發審局差許文濬縣丞李宗　均禀謝飭知派辦處一年期滿給予超委　　一次府　歴梁　　禀知　憲傳考新章甄别從九兪應　禀辭赴德公幹典史朱乃　由新陽差次專丁來省禀謝奉委漂陽縣保甲差撫標城守營把總花錦標千總汪甫國均禀知防　司府爾監卽到差江蘇候補知縣王希　於初四日在西米巷公館病故初六日儲憲羅辭行赴滬公幹浙江糧道陸譂誠由浙來指分江蘇試用縣丞朱昌期浙江人由京騐看來省禀到初七日知縣張學　禀謝奉飭海　保獎核准五品銜浙江候補縣丞孫榮瑔府經　宋銘鋆均禀謝奉兩廣賑捐局憲　註杭賑捐差卽辭赴浙初八日二品銜總商務局　管南洋　商事宜奏留江蘇候補道劉也　由甯來知府陸桂星禀知寳蘇銅圓局今日開局辦理工程事宜蘇管糧通判梁書祥禀知接印任事知縣張學鴻禀謝奉飭一年期滿比較有盈照章留辦搰分江蘇試用州吏目王炳星浙江人由京領照來省禀到初九日首府向禀知葑門外騐收河工元和縣金禀知葑門外附郭運河桃成現經蘇州府騐收卽日　　金陵厘捐　文案直隸州息芳由甯來知縣　以鍾禀謝奉委　由沙洲差委署嘉定縣縣丞陳福　禀辭赴任 
[金陵官報]  
　　三月初五日題奏道鄭業　到自直隷來世職徐進賢戴士　馬洪超揚興源朱蔭　　息　萬洵　張淸瑞揚萬銘均奉示騐候補道劉更年自蘇州來通判　家煜自皖來禀到知州揚增芳叩謝奉委赴徐州守提運判欠解書院經　銀兩知府殷洪　辭奉　徐州　　　調兼銅山分局差卽用知縣孫友一到邀咨起　回省卽自蘇來初六日候補道林　峒逢恩承均由蘇來特用知州曾廣門由京來上海籌防局知縣朱枚上海會史局知縣陳增指分江蘇試用縣彭内　湖南來均到　　王　文到湖南來分省同知焦樹鈞湖南來縣丞莫伯霖福建來知縣周用成奉委赴鹽城查禁私運差卽辭大使馮杰奉示竊　歷初七日知縣間以存謝委海　淸賦差注　　謝委課使館收支差候補道高元鍚禀辭赴蘇見撫台知府凌家森辭禀知奉委赴揚州　工差江寗縣盧禀知赴四鄉　　卽回調補徐州府齊蘭自江西　州府　調來　兵彰邦湖　南來縣丞譚友鍚自京來知州楊增芳辭赴海州公幹 
[江西官報]  
　　候補道增霖出省春迎兼看六營合悞及開辦外五營巡　事余　回籍條　候補縣　　湘往餘干查探磺務羅培鈞辦湘東卡　官保辦横江渡卡並往吉妥報考　　　生葉舒詒獎加同知銜指分布　張元從九　長順俱禀到洪　由九江解機　來省翰林院　　　辭　進京　選道　　成朱　成俱謝咨　辦商務　　所事宜 
 
 

Page 10

 
 
　　遺失派司 
　　今遺失ＪＨＭ－ＣＩ１６６、７７７衣大利十二件一千九百年八月二號進口拍老末若四船１３３、５０９８９又ＪＨＭ－ＣＩ２６３、２７５衣大利十三件一千九百年八月廿二號進口拍老末打船２７、５１０３５又ＪＨＭ－ＣＩ１０１、１１０衣大利十件一千九百零一年二月一號進口未刺加船　１４０、５１９５４又ＪＨＭ－ＣＩ６５６、６６５一千九百零一年二月廿七號進口司聽打船１１３、５２０５８又ＪＨＭ－ＣＩ６４６、６５５衣大利十件一千九百零一年二月廿七號進日司聽打１１１、５２０５８又ＪＨＭ－ＣＩ３２５、３２４衣大利十件一千九百零一年四月二號奥司營船進口４１、２２６４又ＪＨＭ－ＣＩ３７衣大利五件一千九百零一年四月二號進口船奥而營３６、２２６４又ＪＨＭ－ＣＩ４２８、４４７衣大利二十件一千九百零一年四月二號進口奥司營船３８、２２６４又ＪＨＭ－ＣＩ３８８、３９７羽綾十件一千九百零二年五月廿七號進口受則司船關棧２０４５　４５８２、５２１９７又ＪＨＭ－ＣＩ３６３、３７２羽綾十件一千九百零一年三月卅一號進口諫當船關棧２０５４　４５７９、５２２３４又ＪＨＭ－ＣＩ４４８、４６７衣大利廿件一千九百零二年五月廿七號進口受則司船５３９９、５２１９７關棧２０４０又ＪＨＭ－ＣＩ００１、０１０衣大利十件一千九百零一年八月八號進口受則司船５０７４、５２１９７關棧２０４５又ＫＪＭ－ＣＩ６１１、２０衣大利三件一千九百零一年六月二號進口同呢船２７、２２７４又ＪＨＭ－ＣＩ３１２、１３１９６、３０衣大利八件一千九百零一年八月十六號進口穌柏來安５０９３、５２２５１關棧２０６４又ＪＨＭ－ＣＩ３８６、３４１衣大利六件一千九百零一年四月廿六號穌古打剌船進口２４１、５２４００又ＪＨＭ－ＣＩ７４２、１５１在羽綾十件一千九百零一年六月廿五號進口受其利司４８４３、５２５７２關棧２１１３又ＪＨＭ－ＣＩ３４５、３７８衣大利三十四件一千九百零一年十月十二號進口穌古打剌舲２４０、５３３８９又ＪＨＭ－ＣＩ４５４、４４２衣大利九件一千九百零一年十二月廿六號進口彼剌四船２２３、５３８１５　豐泰洋行告白 
　　婦女白𢃄聖藥 
　　廣東陳恒德堂婦科良方功效啓 
　　婦女白帶一症皆因氣血虧損陰虚陽竭或房勞耗傷膀胱受濕以致脾胃不和或前或後總因濕熱積滯月經不調而其病原尤在肝經鬱火寒痰凝結日久則形容枯瘦頭昏腹痛虚損勞傷從此起矣本堂得祖傳良方不惜重資秘製婦科白帶丸此丸專治婦女赤白帶下當日立止屢試屢騐無論遠年初起服之立除宮中之濕平定肝鬱之氣煖宮濟陰培元固本故能帶下立止腹痛立愈月經調和却病延年輕者一大盒重者二大盒包可全愈永無後患妙在神淸氣爽身强體健誠婦科却病之妙品種子之聖藥也虚言欺人罪我惟天每大盒二元小盒一元○假冐甚多購者認明○函購信力自給○鋪分上海英大馬路萬康醬園對門德仁里内石庫門廣東陳恆德堂謹識 
　　新出外史𫏂求 
　　上海棋盤街學海書局批 
　　是書乃吳陵劉心伯孝廉潘墨仙廣文將各國政治史事編成四字韻言註釋詳明傍加點劃閱者一目了然詢爲蒙學善本今特用白紙石印裝訂每部四本價洋六角新撰歐羅巴政治史一元○新譯興國史談六角○增圖高等小學物理敎科書七角○綱目志疑二角○五代春秋志疑二角○新譯英國十大學校記三角○九通政治提要八角○御批通鑑類纂三元○資治通鑑補正十二元○二十四史論贊一元二角○大板熙朝紀政五角○大字廣治平略六角○日知錄集釋六角○西疆雜述六角○周禮政要三角○歷史讀本一角○大版增補足本聖武記一元○内經釋要二角○新譯地學始四角○東語文法提綱一角○御批通鑑輯覽二元四角○大板萬國史記五角○大字御批通鑑綱目四元八角○此外新出經史政治新學新譯各書名目繁多不及補戴承外埠賜顧函購原班回件寄資自給○上海棋盤街三茅閣橋學海書局總發行所啓 
　　上海分設和囒銀行 
　　本銀行創自一千八百廿四年至今七十九年之久總行在和囒愛姆司脫台地方在中國日本香港及歐亞洲各大埠均有代理分行已收足資本和金合計金磅三伯七十五萬磅約合規元三千五伯萬兩逐存公積和金合金磅四十一萬七千磅約合規元三伯九十萬兩今在上海暫庽二馬路外灘設立分行於正月十四日開張專理銀行一切應辦交易以及各處匯票進出無不格外周妥如蒙存欵其息存十二個月者長年五厘存六個月者四釐半存三個月者四厘十天者三釐每日結算者二釐特此佈聞伏希公鑒上海經理人汪禮啓 
　　浙江恊濟彩票大彩電報 
　　本公司頃接杭州總公司來電知第十四會三月初九日開彩　頭彩第五千三百四十五號　二彩第三千二百五十五號　三彩第二千三百十三號　四彩第一萬二千九百六十一號　五彩第一萬二千二百念五號　又八千九百六十七號常查得頭彩批與温州鴻得財二彩批與景德鎭仁記號三彩批與杭州和通號四彩批與廣東保和堂五彩批與漢口播喴洋行先行誌喜奉告茲第十五會票准期四月初八日仍在杭州總公司開彩此佈上海南市恊濟分公司啓 
　　華昇公司花廠告白 
　　本廠自丁酉九月經同人集股創辦共合股本規銀六萬兩作六百股每股規銀一百兩當時租地造屋購辦機器置買生財計規銀二萬五千兩其餘三萬五千兩爲廠中運行活本之需不料戊戍已亥貨價漲跌無定兼過壞帳以致虧負至三萬兩外於庚子歲會議停軋而地租房捐辛工脩理等仍須解付不得已至壬寅九月租與餘記開軋言明癸卯二月底止計得租銀二千兩强抵開繳今租期已滿若再如前停閉不免機器銹損房屋舊斜爲此邀集同人彙議思自軋既無活本置擱股本更虧現經同人秉公估値時價凡廠中一切器物生財機器房屋悉數在内作規銀一萬八千兩推與後公司裕記接辦至所有本廠應還金利記存欵銀九百外兩及應收壬寅地租頂首四百餘兩均歸裕記照理又本廠未了帳目一切收欵盡歸裕記照收本廠毫不干預今後公司裕記議妥集股三萬兩分三百股每股一百兩如本廠舊股諸君願附新股者每股找規元七十兩換給裕記新股票不願入股者待股票到廠每股領還股本銀三十兩其換票領銀之期均以三月初九日起至廿九日止望諸君早光幸勿自誤　廠董　朱葆三　李雲書　林榮卿　經理裘寅蓀 
　　上洋畫錦里始創成康杭線號 
　　眞不二價　童叟無欺擇於三月十一日開張 
　　本號向在杭城有年今設上洋書錦里專辦浙湖細絲監工督造門市莊各色衣扣枯淸謹線珠瑣馳名加染深紫大紅帽緯太古琴絃淸水綜線本機滿漢朝帶加市片帶各式網帶淸水緞帶京式三須純經辮線龍鳳帳須各式回須中西欄杆杭金貢帶一應俱全花式繁多不及細載定價格外克已以廣招徠凡蒙　紳商惠顧認明木號圖章爲記庶不致悞 
　　上海寳善齋書莊 
　　石印各省學堂應用各種大本時務新書發售○殿板大字宣紙同文二十四史○大字御挑通鑑綱目○大字御批通鑑輯覽○大字本大淸一統志○大字本康臨字典○皇朝經世文統編○皇朝三通識要類編○最新經世文編○中西政藝策府統宗○中西武備兵書念一種○五大洲政藝全書○時務宏括○西學通攷○各國政治藝學分類全書○西國新政輯覽○西學富强叢書○大版綱鑑易五錄○袁了凡網鑑○九朝紀事本末○遼金紀事本末如蒙賜顧請向棋盤街北首本莊購閱謹佈 
　　重印殿板初印武林竹簡齋原樣直行大字本二十四史出售股票廣告 
　　現十七史已出請股購諸君速來取書全書三月底告竣 
　　本局不惜巨資購覓武林竹簡齋二十四史書底重加校勘付之石印精益求精於上年九月望起出售股票每股英洋三十六元先繳十八元給以股票爲憑分兩期出書定以年底先出十七史時再繳十八元一時有志之十爭先購取不及數月已將售罄惟史記前後漢三國晋宋南齊梁陳南史魏北齊周隋北史新舊五代十七史卷帙浩繁校　匪易以致年底不及告成現已出書其帋張之潔白印訂之精良一時無兩較之竹簡齋前印之書尤覺盡美盡善實非他家新出各書所能及其項背識者自能辨之有股諸君速卽持票來局取書並補繳洋十八元其新舊唐朱遼金元明七史定於三月底一律告竣將來全書告成股票之外每部實價洋四十四元不折不扣現在所餘股票無多如蒙賜顧請速購取遲恐不及各省各書坊均有寄售總經理處　二馬路立興洋行　抛球塲天來生紙號　鐵大橋中西書局啓 
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十九年三月初二日京報全錄]  
　　京門抄諭旨均錄正張○盛京將軍增奏瀝陳試辦西流水捐稅委員被參各節緣由片○又奏陳明現辦樹川情形片○護浙撫誠奏爲前參各員欠解　穿牛雜商稅錢糧現有完解者分别扣議片○又奏爲緝私營弁與梟匪格鬥受傷殞命懇恩議卹片○陜西巡撫升奏爲調任臬司　緩交卸片 
增祺片再原叅蒲步瀛勾串海龍城馬總辦與符委員揑詞禀准將軍暫在西流水設局試辦捐稅事該總辦並不體察試辦突率書役數十人創設總分局七八處將烟麻油靛酒糧土藥木植牲畜等項無不重加捐稅又巧立名目曰查圈底曰車輛以及當地房木板片驢馬猪羊不分家產外來出售普行收捐戲骨吸髓無所不至而上之所得無幾下之侵削無窮兵燹餘生何堪此累可否將新設西流水捐局槪爲裁去一俟圍地丈竣設有州縣官署民困稍蘇再量爲添設等語查奉天省軍餉全賴　地設壽如斗秤土藥木植牲畜車　各項稅捐實爲每年人欵大宗向爲各城所有光緖二十七年七月間曾據圍塲總巡蒲步瀛禀稱圍内業已安靖請設捐局可收鉅欵以濟餉糈等情當經批交糧餉處核議以正在　欵應精照辦遷札委海龍斗秤局委員馬翰臣就近試辦因慮開辦伊始兼顧難周復加派委員符士英等前往會同辦理原設總局一處分局三處所有各項稅捐均係禀照各處向章從减徵收計自二十七年斗月試辦至二十八年十二月已收捐錢九萬餘千雖爲數非鉅然亦不無小補至淸查圈底一事據禀係照海龍城章程核减辦理旋以人情觀望旣經一律停收第查該處土地膏腴物產饒裕將來淸丈竣事阡陌日闢洵爲繁富之區上年已將東西流各圍劃分三縣添官建治駐兵巡緝無非保衛民生亦無一事而不需費用矧兹賠欵甚鉅尙待百計羅掘譯杳該處所設捐局事已經年習久而安毋庸再爲議裁致啓各處　　之漸惟有嚴飭查禁了結格外苛索儻有縱任情事卽將該委員等分别撤叅究辦以示懲儆用副朝廷體恤民瘼之至意謹附片覆陳伏乞聖鑒謹奏奉硃批知道了此 
增祺片再良弼前辦樹川一項錯謬尤甚並不查地之多少輙先招領收價謹發一紙收條均不蓋用關防鈐記只蓋局員私章且條内亦只有銀數並無應得地數含混之極而原卷又復燬失眞假尤難考核光緖二十五年奴才曾經奉旨查辦尙可憶其梗槪前收此項價銀約有二十七萬兩之譜兹鋪靈收到之字據已有三十二萬餘兩假揑情弊已可槪見該侍郎鍾靈原擬以多而一律者爲實其不一律者卽作私造槪子扣除第前充總辦委員已革筆帖式耆泰今尙潛逃在外當日收條多其經手所發若不嚴定限制將來更爲不了之局現酌擬已收之字據爲定此後即一律截止不收應由該承辦荒務之員速卽勘明樹川共有幾處其地共有若十先行核明各户所交銀數各有若干以爲均匀分撥之計其得地之多少以樹川之多少爲斷亦不再令補價以淸葛　理合附片具陳伏乞聖鑒謹奏奉硃批著照所請欽此 
誠勳片再據署布政便黃祖絡詳稱查浙江省各屬徵解光緖二十六年分契牙牛雜商稅錢糧題銷案内據各屬報徵銀二萬三千六百四十六兩零又臨安新昌臨海太平永康永嘉樂淸泰順靑田慶元景甯宣平等一十二縣先解銀三千六十七兩零共計銀二萬六千七百一十三兩零内除完解銀二萬六千五百九十八兩零循例留支光緖二十七年本省武員養廉外尙有新城湯溪雲和等三縣未完銀一百一十五兩零其臨安於潛昌化　城武康安吉孝豐奉化象山定海山陰會稽臨海武義建德　安壽昌桐廬分水永嘉麗水縉雲遂昌慶兀等二十四廳縣通奉契牛雜稅徵數册報宋齊又臨安新昌臨海太平永康永嘉樂淸泰順靑田慶元景甯宣平等一十二縣未據册報契稅徵數當經查明應議各縣經徵接徵銜名開摺諱經前撫臣任道鎔附疏題叅咨部察議在案今新城定海湯溪永嘉縉雲慶元等六廰縣完解契牛雜稅共銀六百五十七兩零並據臨海永康樂責靑田四縣册報契稅徵數其銀先已完解請詳咨扣議等情各到司除續完銀兩循例留支武員養廉外查各項錢　叅後全完未奉部覆以前例准扣議所有原叅署新城縣事截取知縣趙恊莘正任臨海縣知縣王家驥兼理臨海縣事台州府經歴方榮陽署臨海縣事候補知縣孫鼎烈署永康縣事大挑知縣趙登詒署愓溪縣事樂惰縣知縣何士循署樂淸縣事試用知縣盛鴻燾署樂淸縣事截取知縣李登靈代理靑田縣事麗水縣縣丞楊兆乾署靑田縣事候補知縣楊鍾俊署靑田縣大挑知縣謝端黼等職名現尙未奉議覆理合詳請奏咨開復等情前來奴才覆核無異除咨部查照外理合附片具陳伏乞聖鑒敕部核覆施行謹奏奉硃批吏部知道欽此　 
誠勳片再浙西蘇屬四府一州引銷浙鹽地屬水鄉又多濱江近海本係梟私充斥近因籌備償欵價課並加私梟愈多銷數更絀疉飭整頓巡務嚴密緝拿以衛引　而保課價卽據江海緝私各營先後拿獲梟匪多名分别訊明懲辦梟風因而稍戢巡務亦極認眞兹於光緖二十八年四月初二日江巡緝私　二號管駕守備馮錫錕三號管駕六品　功錢榮棠各坐師船前往江陰縣屬之護漕港巡緝私鹽是夜抵港正値大霧迷漫對面莫辨馮錫錕等卽在港口抛錨停泊詎料港内已先有梟船理伏二更以後陸續又來多艘馮錫錕等心疑前向詰問該匪船突卽開槍轟撃該弁勇等立與對敵奮力選攻鏖戰良久撃斃梟匪數名兼有受傷落水者勢將得手不意埋伏匪船悉來攻圍岸上之匪亦開放排槍並抛擲 
藥包乘風進火衆寡相懸師船立時被焚致馮鍚錕全身被火焚傷錢榮棠亦被研破頭額登時身亡勇丁施得勝等七名亦均受傷身死被匪推隨落江屍均無獲時經江巡營管帶聞信親率師船會合海巡營管帶前往　捕匪已逃逸無蹤馮鍚錕延至是月二十四日因傷殞命據該管帶黎受田禀由統領浙四江海緝私師船蘇松鎭總兵陳旭咨經兩浙鹽運使黃祖絡確查屬實援案詳請奏卹前來奴才伏查馬鍚錕錢榮棠二弁因緝捕梟匪衆寡不敵猶能奮不顧身或火傷徧體越日殞命或刀破頭額立時身亡核其死事之跡洵屬臨敵陣亡殊甚憫惻合無仰懇　 
天恩俯准敕部將儘先守備馮鍚錕六品軍功錢榮棠均照陣亡例議卹以慰幽魂而昭激勸除飭將傷斃勇丁一體照給卹賞並嚴飭營縣會拿梟匪務獲究辦外謹會同署兩江總督臣張之洞江蘇巡撫臣恩壽合詞附片陳請伏乞聖鑒訓示謹奏奉硃批著照所請該部知道欽此 
升允片　再按察使　增祥蒙恩調任浙江自應飭令該司入都　覲第念陜省現當百度振興之會鹽務　屯務以及興修水利辦理學堂或始定規模或甫有端緖近復遵旨開辦課吏館因一時鹽督乏人此次奏派藩臬兩司充當此任臬司事體繁重倍於平時該司識卓才　措施悉當於關中情形尤爲熟悉一切要政贊助攸資合無仰懇天恩俯准調任浙江按察使樊增祥暫緩交卸俟新任按察使許涵度到陜赴任之後再行入都陛見出自鴻慈所有調任臬司擬請暫緩交卸緣由謹會同陜甘總督臣崧蕃附片具陳伏乞聖鑒謹奏奉硃批舊照所請欽此 
 
 

Page 14

 
 
[光緖二十九年三月初三日京報全錄]  
　　宮門抄諭旨均錄正張○署兩江總督張奏兩淮泰州海州二屬各塲灶地被風被潮勘不成災擬請緩徵折價錢糧摺○奏特叅管帶水師練船叅將請旨革職摺○又奏爲調營回鄂片○又奏爲叅鹽具片○蘇　造榮奏奉辦壬寅連務委員解交摺○熱河都統鍚奏爲設立交涉局片 
太子少保　　兩江總督兼管兩淮鹽政湖廣總督臣張之洞跪奏爲兩淮泰州海州二屬各塲竈地被風被潮勘不成災擬請緩徵折價錢糧茶摺仰祈聖鑒事竊泰州分司所屬富安安豐梁垛東台何垛丁溪草堰劉莊伍祐新興廟灣十一塲因本年入夏後亢晴日久嗣被風潮摧折淹漫各項花息受傷統計收成五分有奇尙屬勘不成災惟積歉之區素蘇蓋藏應徵錢糧若令新舊並完力有未逮擬請分别徵緩以舒灶力除富安等十一塲本年一有起徵之光緖二十八年壓徵二十七年分折仃及來年二月應徵之光緖二十九年壓徵二十八年分折價均應照常徵收外應請將富安安豐梁垜東台何垛丁溪草堰劉莊伍祐新興廟灣十一塲上年二月啓徵之光緖二十七年壓徵二十六年分折價及本年秋成後各應帶徵之光緖十三年分並未届帶徵之十四十五十六十七十八十九二十二十一二十二二十三二十四二十五各年原緩折價一併至來年秋成後由遠而近每年帶徵一年又海州分司所屬板浦中正臨興三塲因本年入夏後雨澤愆期復被風潮以致蕩地所種秋禾雜糧不免受傷統計收成七分尙屬勘不成災隨淹隨復無誤曬掃之鹽池本年應徵光緖二十八年壓徵二十七年分折價及來年二月應徵之光緖二十九年壓徵二十八年分折價均應照常啓徵不計外應請將板浦中正臨興三塲光緖二十八年秋成後應帶徵之光緖二十七年分蕩地折價緩至來年麥熟後　收其來年二月應徵之光緖二十九年壓徵二十八年分蕩地折價緩至來年秋成後啓徵俾資緑展據各該分司禀經兩淮鹽運使程儀洛等派員查勘明確會詳請奏前來臣覆加察核均屬實在情形合無仰懇天恩俯准分别徵緩折價錢糧以绿灶力除飭赶緊查造徵緩折價年欵銀數及甚不成災各册結咨送户部核覆外謹會同江蘇巡撫臣恩壽恭摺具陳伏乞皇太后皇上聖鑒謹奏奉硃批　照所請户部知道钦此 
太子少保頭品頂戴　理兩江總督臣張之洞跪奏爲特絫管帶水師練船絫將請旨革職以儆曠務而戒將來恭摺仰祈 
聖鑒事　照　泰兵　前經改爲練船專爲教練水師學堂學生而設查刊本南洋水師練船章程内開該船共設教習四員練船正教習卽以管　官兼充一切應知應能之事號召部署攻戰守禦之法駕駛積算御風應變之術皆歸課習其鎗砲帆纜測量三教習所授各項功課仍歸管駕官督同酌定隨時稽查共報水師學堂查考其學生上練船之後應令先習帆纜兩三月俟其漸熟再行駛出洋面練習風濤定限之年周歴各海洋各口岸各將經緯度數沙線礁線山海形勢各國砲臺兵輪操法詳登日記並分晰繪圖每七日送管駕官核勘一次畢業回甯大考時彚送查核又載學生上船後由管帶官認眞管束督率課練如無實效卽將管帶官議處各等語是管帶官責任綦重應如何認眞辦理乃此次練船學生畢業臣親往校閱令其演放大砲手法生疏草率拉火不響遂不再安拉火空手作一拉之勢而已令其裝配藥彈演試砲準則管帶官甚有難色據云數年來罕有裝藥實放十分可駭令其演行船撞船諸事則只空比手法船身並不運動種種直同兒戯令演帆纜功課則云舊日帆纜瓌爛禀請添裝未准遂未演習索閱其出洋海圖則三年内僅寥寥數紙至於體操則甚屬草率軍裝則不遵戴號帽司道將領隨同在船觀看者無不議笑而管帶教習亦　然不以爲怪詢問所歴海洋則僅到過朝鮮一次三年之中並中國所轄海面之瓊州钦州及日本西貢最近之海洋亦不能到似此各項功課實際毫無不知該學生等所練何事所　何　管帶　泰練船福建補用叅將何心川平日並不遵章教督課練虚　經費曠　歲月貽誤水師人才實堪痛恨除此次學生不准作爲畢業及另派管帶接辦　泰練船並將練船教習撤差示儆外相應請旨將福建補用叅將何心川卽行革職以爲將來管帶兵船練船各官及堂内學生不講求操練者戒所有特叅管帶水師練船叅將緣由理合恭摺具奏伏乞皇太后皇上聖鑒謹奏奉硃批另有旨欽此 
張之洞片再湖北護軍左旗四營並將弁學堂敎練隊一營前由臣酌調來寗原以江南各軍營制操法未能畫一擬將該旗作爲標準俾各軍觀　取法當經附片奏明在案嗣奉電傳諭旨所有河南山東山西各省著卽選派將弁頭目赴北洋學習敎練江蘇安徽江西湖南各省選派將弁頭目赴湖北學習教練俟練成後發回各原省令其管帶新兵認眞訓練以資得力而期畫一等因欽此查江皖西三省各省旣須遵旨派赴湖北學練所有前經奏調之護軍左旗四營曁將弁學堂教練隊隊勇自可無　留寗應卽飭回湖北原省以便與本省外省各軍會合訓練除咨部查照外理合附片具陳伏乞聖鑒謹奏奉硃批知道了欽此 
張之洞片再近來淮鹽積弊莫甚於局卡各道員勾通船販　匿官票勒繳私鹽其船販不願夾帶私鹽者反向之留難苛索大率勒令將官鹽十分之二認作私鹽提取充公其優劣者則勒提私鹽至三成以外以致改官爲私自減正課殊屬駭人聽聞實爲淮綱最大漏巵錮習相沿毫無忌憚其發　者若不子以懲處流弊何所底止兹查有前辦五河鹽釐卡務江蘇候補道倪文英信任惡劣委員司事勒提私鹽陋規致虧正釐經　訪聞並查獲湖販過卡而不蓋完釐戳記之大票一紙不蓋加價戳記之四壩執照一紙札發兩淮運司程儀洛飭令密查兹據該運司禀覆該道信任劣員舞弊營私物議沸騰該道　頇失察咎實難辭等情前來相應請旨將江蘇候補道倪文英以通判降補以除錮弊而儆效尤謹附片具陳伏乞聖鑒謹奏奉硃批另有旨欽此 
二品銜蘇州　造奴才榮銓跪奏爲奉辦壬寅運務遵章光辦赶運委員解交恭摺奏聞仰祈聖鑒事竊查奴才衙門每年内務府户部派辦運務例由蘇藩司江海關額潑料工銀十萬七千兩歴經分爲赶運大運兩批辦解在案所有光緖二十八年壬寅赶運工需銀兩業已咨請司關兩處從速　撥旋准陸續撥到自應遵照内務府户部派文辦理惟查户部派辦壬寅赶運各物前於呈解辛丑趕運摺内奏明先以辛丑之欵辦解壬寅之物連同内務府務辛丑赶運各物委員解交分别交納在案向奉派各件前次未曾齊應卽動用本届壬寅撥欵與内務府派辦壬寅赶運等物併飭工匠赶緊織辦計辦得内庫花綾一百五十四花春綢五十四花素紡絲六百四杭綢五百五十四春羅一百四湖縐五十四索彩綢二百五十四大手帕五百個小手帕一千個衣線五百斤絃線二十斤白絲七百斤又外庫縀綢九百七十四敬謹分别裝箱封固派委庫使裕昌督同承差於十二月初十日自蘇起程解京交納除呈明内務府户部查照外所有奉辦壬寅赶運委員解送緣由謹恭摺具奏伏乞皇太后皇上聖鑒謹奏奉硃批該衙門知道欽此 
鍚　片再熱河地方僻在邊隅向無洋務近年遊歴勘鑛者接踵而來交　日繁亟應設立交涉局以專責成該局附在熱河道署卽委熱河道鍚恒奏調奉遺軍機處存記分省補用道趙爾豐督辦局務不重支薪水俾節　費理合附片陳明伏乞聖鑒謹奏奉硃批知道了　 
 
