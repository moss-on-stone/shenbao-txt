# 1911 - 123 - 4913738

 

Page 1

 
 
   
 
 

Page 2

 
 
論說 
[論慶内閣（嘉）（言）]  
讀四月初十日　硃諭。内閣總理大臣一席。竟授之慶邸。而以那桐徐世昌爲之副。當此政治機關之嬗代。而以舊軍機之人物位置之。吾不知其果能一新政局奉承聖旨。而慰人民之望否乎按慶邸自繼恭禮兩邸爲軍機大臣領袖。迄今幾近十年而國勢日趨於貧弱。凡百行政棼如亂絲。則其輔弼之無狀。固已咎無可辭。至去歲經資政院。一再彈劾。徵諸立憲國之先例。凡國務大臣。一失信用於議院。則常浩然掛冠辭職以謝國民。迺雖引嫌乞退。然一經詔旨温慰。而卽從容詣闕識者且詆之爲要君罔上。不稍寛假。在朝廷倚畀之隆。固禾嘗有替於初。而臣下之心不能但固祿位而不變也。詎其戀棧而妨賢路。馴至今日。其志益堅吾人民終亦無如之何。以故樞垣中。其違法溺職一仍其舊。舍慶邸一人掌政權外。那則唯。慶可否而徐則且啼笑不敢。日以敷衍爲事。而已。今評内閣總理大臣外。不當設置副大臣固也。而屬之那徐。則仍慶邸一人之政權固無慮其有所掣肘也。而不知其將來之一如軍機。名實不克相副殆可斷言者嗚呼。吾直無以名之。字之曰慶内閣而已矣。 
慶邸當未通籍時一寒畯耳舉京兆試輒不售。不得已。嘗於破刹中。作冬烘。僅藉苴蓿以爲生活。時人稱之爲不第秀才。迨挑取乾清門侍衛始厠身期門佽飛間。乃日夕隨屬車豹尾出入。厥後蒙　慈聖知遇。遂一躍而登政治之舞台。蓋時總署無王貝勒領銜。於是慶邸得以充理各國事務大臣。崇體制也。庚子翠華西幸。奉命居守。與李文忠。卒定和局。會榮文忠薨於位。而慶邸遂當國。復爲親干執政之始。今内閣爲立憲制行政最重要之機關姑靡論慶邸。之系出天潢不應當此重任。即律以古人七十致仕之義。慶邸當。此時已。朝廷之優待慶邸。亦宜量事以權其輕重。不應不度其才。不恤其年。以置之鼎折覆餗之地而毫無矜全之意也。試觀人民之所怨尤而。集矢於慶底了之一身者何耶。則當此大政轉捩之時。俾之解職歸第。以享其遐齡。雖吾國之福。亦不得謂非慶邸一人之幸也。責任内閣之組織。與舊軍機異非姑易其名。而卽可以塞責者。若　預備視之。而一以試辦爲事致令不負責任者不惜躬膺艱鉅而犯大難。則今日尙無 
 
 
 

Page 3

 
 
國會以爲之對峙。前途之險。可危甚矣。矧外患日亟内亂正熾當其衝者。無有不惹起人民之反對者。内閣之倒。正指顧間耳而謂可不褰裳以去。乃思聯袂以入也乎。 
夫内閣内閣之聲盛倡於朝右。而人民之促其設立者。亦已數年矣。而孰意副吾民之蘄望者。乃僅如是。孟子日國人皆日。可然後察之。見賢焉然後用之。此古聖人任賢使能。爲國之要義也。蓋君主與其獨斷以舉人。而違反民意。何如順衆情以爲進退則其人之賢否。且得其眞而愜輿望。故各國之内閣總理大臣。必準人民之趨嚮依違以爲簡拔者此也。今擢之慶邸。則將來必與議院不合。勢必仍互相猜忌。而議政行政之兩部分。再起波瀾憲政之進行復爲之濡滯人民之府怨於國家者當益烈。吾不。知攝政賢王立於兩機關之上任其相軋轢乎。抑有法以調停乎。吾竊恐其終非國家之福焉矣噫　 
譯稿 
[譯謝纘泰說歐美列强書（）原書英文]  
　此書經於英一千九百一十一年二月二十二日卽宣統三年正月二　十四日郵寄歐美各國樞臣欽使並當代各哲學家著作家著名報館　主筆報界公會意在消滅列强密謀瓜分中國之野心並散播世界良　好之嘉種以期黄白種類將來永修親睦之效果共享世界和平之幸　福也 
中俄兩國將有戰務乎。此爲今日之問題也。夫戰事之可畏。尤甚於疫症遠東商務。頺落多年。人民失望。幾難抵受。乃今復生戰務之問題。誠可憂也。中俄兩國之軍力。孰優孰劣。人多忖測。與猜度大賽馬時無異。今多謂中國似爲失敗之馬。豈料大有不然。因中國乃驚奇之國。若以力量堅忍而論。曠日持久。則中國將必優勝。倘有能洞知中國及華人之事勢者。則其人必爲先聖。自可洞澈將來之事也。若果考察中國。祗從皮外而論。則失之遠矣。且斷難洞悉中國及其精靈之國民也。美國人布力克及其餘諸同類。並一般環遊地球之無意識者。曾多著作。議論中國。然其立言。無殊喃喃譫語。適足以誤盡西國蒼生。錯視此項奇古之人類。誠可恥矣。夫中國之大勢。有如地層之奇石質。必須格致家多方考騐。乃明其原質爲何物。西人欲熟知其情。須多費時候方可爲之。彼黄白種族之率性者與其領袖。須泯没鯨吞之妄想。並袪除黄禍之夢言。彼此脩好。有如兄弟。方可以扶持世界之和平也。昔當中國拳匪之亂。德軍將起程時。德皇威廉第二。曾有聳動之言向其兵曉諭。吾尙記億不忘。彼德皇之言。足以鼓動人心。而種火於環球也。斯誠極險之言。而出於文明君主如德皇者之口。則尤爲危險也雖然。倘欲補過。猶爲未晚。華人古語有云。雖聖人未嘗無過也。日前德皇諭令太子前來中國。是華人深信德皇能知過補過也。又有一驚人之說。謂俄人在蒙古新疆之侵陵舉動。係由於德俄兩皇前訂密約瓜分中國所致。吾深願斯言之不確。須知彼蒼者天。各國之氣連在其掌握試問誰人敢言中國與其五萬萬之國民。再無大興之日也彼中國已由上古維持至今。使其堂皇獨立於世矣。中國。將或可聯絡世界諸國。統一和平。使各種之人親如兄弟試問今日果有先聖之識見否。華人素具和平性質。將必有推已及人之行。使歐美列强修文偃武。及阻止現在各國極力整頓軍務。釀成世界之劇戰也。 
中國敎化。垂數千年。尤有精義存乎其問歐美各國。苟能從事研究。獲益固自不淺。蓋中國人固非好戰之種族惟逼之太甚。亦儘能竸鬭此可証諸數千年榮。耀之歷史者。俄皇與其鄙見之大臣。已驟然致其哀的美敦書於中國。其魯莾可見。吾謂俄人此舉。若果出於戰爭。則俄國在亞洲之尊崇如鳴鐘報死也。俄國大彼德皇遺其後裔之言（亞洲及世界俄國須席卷之）一說實屬殘暴已極。誠爲可憫故吾願俄國以後之君主。棄却此言。方爲有智。 
查西歷一千八百八十一年。中俄條約。乃無足輕重之官員所訂。彼輩之名字一經國民提及。即備極厭惡。今日之華人固非昨日之華人。中國政府與其官員。或有腐敗。惟其國民之慧質强健如昔歷代以來。均屬如是。祗待領袖如英國之贊咸頓。美國之華盛頓者爲之統帶耳。今日實無瓜 
分中國之望。由是以言俄國當稍停頓細思。方可與中國失和也。歐美各國。對於中國。切不可存瓜分之心深望英美兩國於未决裂之先。出而調停。倘使俄國决欲開仗。行其侵侮之政策。則關係劇烈。而禍患定必隨之。今者時勢已迫。中國之立憲國民。將由其國會而保存其天賦之權。如此則英國美國及其他各國。當預備協助中國。中國苟得各國協助。則必然振興不致如今日之中國。有碍世界之進步可斷言也。 
　按此文雖已明日黄花然於世界大局確有關係明眼人自能辨之專電　 
[電一（北京）]  
内閣恊理徐世昌弼德院長陸潤庠均以責任重大擬辭任 
[電二（北京）]  
内閣辦事暫行章程監國不甚滿意面諭慶邸如有 
 
 

Page 4

 
 
窒礙處不妨請旨删改 
[電三（北京）]  
監國以鄒嘉來辦理外交未洽機宜故改派梁敦彦爲國務大臣並諭慶邸此後外交當加謹愼 
[電四（北京）]  
吏禮兩部人員甚爲恐慌現正極力運動他調 
[電五（北京）]  
總協理議將舊内閣之章京等仍行甄别裁汰數員 
[電六（北京）]  
樞府以廣東革黨雖已平靜惟不能長恃兵力擬於日内秘密會議善後辦法 
[公電（南京）]  
各報館鑒今收到兩江師範附屬中小學堂學生减膳助振洋一百四十元請代登報以揚仁風查振大臣眞　 
緊要新聞一 
[盧靜遠請設各省都督府]  
　　中國能爲此大改革耶 
日前陸軍部參領盧靜遠呈遞密摺一件探得内容係爲國勢阽危密籌軍國大計奏請毅斷施行略謂吾國泄沓成風牢不可破非破舊有之障碍不足以振新機非建不拔之根底不足以保獨立一令之頒出國門而即阻一事之舉藉費鉅而不行政令紛歧内外推諉以致部臣疆臣顯分畛域疆臣所管轄者部臣不得而干涉之部臣所籌畫者疆臣反得而抵抗之政出多門一事不舉以臣愚見請將各省之將軍都統督撫一律裁撤仿各國邊境設置都督府辦法東北兼轄奉吉黑三省北路兼轄内外蒙古等處西北兼轄伊犁新疆甘肅青海等處西路兼轄川藏兩部東南兼轄閩浙廣東等省西南兼轄雲南廣西等省府州縣皆仍其舊倘能照行可收五利云云該摺約五千言監國披覽數回深爲嘉賞隨發手諭一道密交軍諮處政務處按照所陳各節詳細核議 
[債務大臣果畏輿論耶]  
　　恐怕未必 
此次政府大借外債違背欽定資政院章不肯交議頗爲輿論所非議且請開臨時會事至今猶杳無消息日前在京議員團特爲此事開會集議聞政府密派某某兩員入塲探察旋聞各議員公决最後之對待方法爲全國停納租稅及分電各國聲明國民不認債務負擔兩主義返報當道大爲驚駭盛澤兩尙書亦甚憂慮故日來又有允准定期召集臨時會之說 
郵部盛尙書决計將全國鐵路收歸部辦對於商民權利毫不顧惜而一面則借外債以爲興築鐵路之用湖北紳商聞之大憤初五日該省諮議局議長湯化龍（因開聯合會在京）邀集同鄉京官在江漢學堂開大會議全體到會表决辦法兩條（一）湖北鐵路招股無論如何爲難决不認盛宣懷借欵議定由吳統制祿貞單銜出奏（二）將以上理由用湖北京官名義公呈都察院請予代奏聞兩摺於本月十五日前皆可入遞 
[中英鴉片條約簽押]  
　　如日而已 
字林報載初十日北京電云中英鴉片貿易條約已於今日簽押續電云一千九百零七年中英兩國所訂鴉片條約照下列諸欵仍然實行 
一中國應照印度减少鴉片出口之數逐年减少本國鴉片之出産至宣統九年即一千九百十七年則全行禁盡 
二英國今承認中國禁烟之成效故如中國鴉片出産旣盡則英國允將印度入華之鴉片從早停運 
三各省禁令行之已有成效者印度鴉片即不得運至其地惟上海及廣州兩處當爲最後禁入之口岸 
四英國有隨便調查中國减少鴉片出産之權 
五中國有在印度調查鴉片打包及發售之權 
六中政府擬將中國之鴉片徵收同一之稅故英國允將每箱鴉片總繳入口稅銀三百五十兩 
七中國卽日撤銷各省限制躉售印度鴉片章程並不准在運入之口岸重行徵稅否則英國將中止實行及廢去此約　 
八一千九百十一年印度出口之鴉片不得過三萬零六百箱箱上均須貼號蓋印今後按年减少六千一百箱　 
九此條約可以互商修改 
十此條約即日實行 
十一附欵之中載明現將印度鴉片之存於香港者及在各通商口岸海關存棧者一一開明總數此項鴉片於後七日之得照從前之稅裝運入口其他無執照之鴉片則將禁止運入 
 
 

Page 5

 
 
兩月之後須將印度一年運入之鴉片除照例减少外再减去以上兩項總數之三分之一 
[京中也有革命黨蹤跡]  
　　滿大員之公子亦認識革黨耶 
内務府大臣繼祿之子某青年豪富游蕩不覊毎至晚間除眠花宿柳外恒寄睡於冶友家内本月初一日晚十二鐘餘至其友處值友外出某乃仰臥友榻偶探枕底得一香港來函方擬展閱而友倐至某思窺人秘密未免不便一時惶急匿函懐中翌日清晨御車而去友視枕畔則前函杳然窘甚繼悟爲某拿去急信向索内有此函若不賜回即是斷送我性命之語某檢視原函係用東文書寫不知何語因笑日此何事而害怕若此立命僕人持函送還詎僕在途思酒卽入酒鋪沽飮酩酊大醉竟將原函遺落在地適爲巡警所拾歸以示之區官知其函中所云皆係革命軍如何布置　定於某日起事等語當尋該僕根究此函何來僕實告之巡警立將該僕拘入警區一面由區傳某到案轉送總廳訊究以上各情係某照實供出而其友已聞風先逃現某仍押内城總廳須候拘到其友再行送法廳訊究又有人謂繼祿之子已由某中堂保出而其友則係東洋留學生云 
[京師大叅案始末記]  
　　一幅馗鍾噉鬼圖 
民政部揭參顧瑗葉崇榘黎宗嶽一案當發表時京師頗爲震動有謂與貽案有關者有謂與革黨牽涉者其實皆非眞相而另有其特别遠因在蓋顧等爲京中運動界最有資望之人物也兹將探得種種情形錄下 
一發生之原因　貽穀之侄鍾三爺賄賂廷杰八萬金原存千公益銀行上月李三太太索欵時鍾三立意抹騙將該欵收回二萬其餘六萬歸顧援葉崇榘黎宗嶽三人均分事爲肅邸所聞深滋不悅緣葉黎等平日在外招摇皆揑肅邸之名以爲號召適瑞賢叅摺内有肅王以親貴大臣比引匪類籍勢招摇等語肅邸愈怒恐其廉正聲譽因此掃地遂有不得不發之勢 
二揭參之原奏　初三日民政部值日所遞封奏一件即係此事其揭叅罪案顧一欵葉三欵黎三欵均關于招摇之事實摺首則爲職官籍端招摇請旨勒令回籍云云 
三金融之影響　公益銀行原係顧瑗發起于光緒三十四年成立貲本以商股爲最多官股則只陸軍部公欵全數存放該行葉崇榘以陸軍部銀庫管庫員稽查之計顧私虧二十餘萬葉虧十餘萬故該行早有不支之勢近因參案發生該行愈不能支聞有宣告停賬消息 
四三犯之歷史　顧瑗號亞籧河南人由翰林授御史於光緒三十三年揭參軍機大臣瞿鴻璣等奉旨着回原衙門行走遂在京創辦公益銀行聲勢煊赫子姪等尤奢淫無度其子顧七顧八在八大胡同及戲園番菜館中勢力雄大有顧七王爺顧八王爺之稱今年二月間曾在天樂茶園大閙毆傷巡警幾釀極大風潮顧亞籧絶不約束一任所爲其平日撞騙所入已在八十餘萬之譜此次回籍猶不失爲富家翁也　葉崇榘號範予安徽懷寗人爲故晋撫葉伯英中丞之孫現任天津巡警道葉崇質之弟品行卑鄙識字不多倚其親戚姚錫光得派充赴日調查陸軍員凡三個月歸國聯絡袁項城之公子及前直督楊士驤歷充北洋優差復以撞騙所得捐納知府胃稱道員至京充民政部測繪學堂提調旋改陸軍部員外郎（此次民政部奏參謂爲郎中誤）充二等檢察官兼二等科員管理銀庫又兼陸軍部特派公益銀行稽查員又運動前近畿督練公所督練大臣鳳山月領乾薪一百金又運動前陸尙鐵良得充偵探專以誣拿革黨爲事宣統元年臘月十七日在韓家潭韵花别墅以七千金買名妓金牡丹濳贈項城嗣爲天津日日新聞揭出京中人言嘖嘖不得已納爲已妾去年五月謀充陸軍部呢革公司總理設法攻擊該公司總理譚學裴聞譚以三千金賄某司長始得無事平日運動專在第一江像姑梅蘭芳及名妓花雲仙花翠珠花秀英等處凡京津一帶自丞參以下紅員無不知有葉範予者其在八大胡同則咸呼爲葉儍子　黎宗嶽號堃甫安徽宿松人以優貢中副車報捐内閣中書歷充京師外城東南西警區區員及協巡營書記官調充外城總廳行政處科長兼偵探局委員光緒三十四年冬季丁艱創辦國報夫幾被封乃更名中國報藉報招摇所入頗厚當各省舉第二次國會代表時求其舊東安慶商務總會總理張杏書運動商界多票得充請願代表去年七月將中國報轉售於葉範　予得價一萬元而自退居於股東之列與報館無甚關係云 
另函云顧葉黎三人平日狼狽爲奸專以敲詐爲生涯而揮霍之鉅罕有其倫此次計葉一人所虧公益之欵實有十七萬二千六百金其兄葉崇質得署天津警道實由顧瑗介紹贈某親貴四 
 
 

Page 6

 
 
萬兩該欵即在十七萬金之内前陸尙鐵良陸侍姚錫光均在公益用欵五萬餘金黎宗嶽用欵二萬餘金皆用葉之名義支取故該銀行清理賬目葉一人萬難繳出而鐵良姚錫光葉崇質黎宗嶽等皆爲此案之關係人恐將來不免閙出絶大風潮云 
又函云顧葉黎三犯同於初四日具禀外城總廳謂京中經手事件尙多未了請寛期於五月十五日出京廳丞王仲薌以期限太寛不便覆部已諭令五月初一以前即行出京勿得躭延云云該三犯現已拼擋一切預備出京矣 
[川粤漢路又將聘用洋員]  
　　到底郵部肩背硬川粤漢鐵路借欵經盛尙書與美英等四國資本團曁四國駐京使迭次磋商已有成議將次簽押惟聘用洋員爲監修及顧問官一層度支澤尙書移終不贊成并不認載明約章故盛於此事内外協商大費唇舌現聞已經議定由郵部專主另出正式文約云 
時評 
[對於欽定閣制之疑問]  
自閣制有派慶邸爲總理大臣及另設副理大臣之兩說宣布後。早爲輿論所反對。謂慶邸不足當總理之任。副理爲各國閣制所無。理當修改。今欽定閣制頒發。而曾不稍變其宗旨。則是政府絶不以輿論從違爲意。而實行憲政之神髓先亡。此其不可解者一。 
慶邸旣爲内閣總理大臣。則對於外交。自有廳盡之責任。今乃仍着管理外務部。將謂外務大臣。不負責任耶。則外部大臣之設置何爲。將謂外務大臣負責任耶。則慶邸以虚名管理何爲非特於政體爲駢枝。且於事實多牽制。此其不可解者二 
憲政編查館之性質。僅屬於内閣之一部分内閣旣經成立。則憲政館理應裁撤。以歸統一今乃以内閣總協理大臣兼充憲政館大臣統系已亂。枝節横生。豈果爲館員運動保存之結果耶。此其不可解者三。 
弼德院設立矣而翰林院不裁。舊内閣裁撤矣。總協理派定矣而大學士協辦大學士仍着序次於翰林院。此種離奇怪誕之。制度。敷衍遷就之辦法。實爲各國所未有。此其不可解者四上諭有云。所擬内閣官制十九條。採取各國君主立憲之制。參酌現在時勢之宜。審愼規定。然統觀以上所舉各端。旣非君主立憲各國之制。又非中國現在時勢所宜。實與諭旨自相矛盾此其不可解者五。 
雖然。中國之立憲。不可解者多矣。記者又何必求其甚解耶 
[對於欽定閣制之感言]  
各國新内閣之建設或改造。其國民罔不狂歌歡呼。額手稱慶。腦筋爲之一振。今中國頒布閣制而國。民視之淡然。若行所無事。絶不露欣幸之狀態者。豈中國之民異於東西各國之民哉。蓋早有以窺測政府諸老之心理矣。 
前此宣布九年籌備頒行地方自治。設立諮議局資政院種種。毎次天語頒布。我國民亦罔不狂歌歡呼。額手稱慶。腦筋爲之一振。迨後來政府之舉動。漸漸爲國民窺破。對於一切新政。莫不敷衍從事。則所謂籌備憲政之空言愚民。已敗露矣。對於自治章程。逐漸剝奪其權利。屢次束縳其行動。則所謂地方自治之空言愚民。已敗露矣。對於各省諮議局。議案則極力反對。陳請則置之不問。而所謂設立諮議局之空言愚民。又敗露矣。對於資政院。彈劾軍機處則怫然不悅。請開臨時會。則毅然拒絶。而所謂設立資政院之空言愚民。又敗露矣。人民窺破政府一次之舉動。卽减縮一次之熱度。其最足灰國民之心志。而証明政府之無意立憲者。爲堅拒四次之請開國會。故今雖煌煌上諭。攺設内閣而國民失望已久。斷難因此而鼓動其歡迎之熱度。吾知一般人民。猜測此次之宣布閣制者。非日激於廣東革黨之閙事。卽曰敷衍新政之面目。諒無有以毅然發憤誠心立憲度政府者。蓋政府之失信於民。先例具在。初不俟見此不中不西似改非改之閣制。而始怏怏失望也。嗚呼。國民之心理如此。憲政前途。尙堪問。耶 
雖然。我政府倘能鑒於外患内禍之日逼。憲政之不可以貌託而翻然一變其宗旨。以誠心待國民則。我國民亦將翻然一變其宗旨。以誠心待政府。非然者竊恐内閣甫成立。而推翻之動機已伏矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙撫電請截漕]  
　　是亦補救貧民閙事之一法浙江杭嘉湖三太守聯名禀請截漕等情早詳前報刻下增中丞已電請軍機處代奏原電錄下　北京軍機處干爺貝勒爺中堂鈞鑒浙省産米不敷民食向藉外米接濟上年秋收僅止中稔頻年災歉本無蓋藏今春隂雨太多春花减色加以江皖告災蘇省限制米糧出境雖經會商蘇省督撫通融挹注而米源稀少影響甚大現在米糧更缺價格尤昻貧民艱於一飽其情岌岌况青黄不接爲日方長雖擬設法採辦惟各省米糧皆非充足同時告糴轉運需時深恐緩不濟急别有他虞兹據杭嘉湖三知府察看各屬情形僉以民食不敷請截留漕米備濟平糶並據司道轉詳前來漕糧爲天庾正供何敢視特恩爲常例一再籲請緩運無如小民粒食維艱當此米源缺乏民情浮動之時不敢不預籌濟急以安人心又不敢不上顧倉儲以維正供合無仰懇天恩俯准將宣統二年新漕截留五萬石以濟平糶仍緩至宣統二年冬漕補運似此周轉倉儲旣不致久懸而民食受惠實非淺鮮不勝迫切待命之至謹請代奏增印 
[湘路對於四國借欵之惶急]  
　　撲索迷離之用途湖南粤漢鐵路公司日昨接准資政院議員羅君傑席君綬黎君尙雯易君宗夔等來電謂四國借欵即日簽約望速電軍機并派專員力阻等語湘人聞之大加慌恐公司當卽呈請撫院再行電奏力陳湘人驚恐情狀懇予取銷一面電致同鄉京官聯銜具奏並電知譚組安議長（議長於上月三十日入京）周汝霖議員請在京會商全湘官紳直接挽救務期得請乃已一面電致軍機處外務部度支部郵傳部兹將原電探錄如下　北京軍機處外務度支郵傳各部憲鈞鑒湘路修有成路力能完全自辦毋庸另借外債等情連年經岑前撫黄御史瑞麒在籍魏前督先後陳奏昨三月間復經楊撫院據情電奏均奉硃批郵傳部知道并經公司累牘連篇呈請郵傳部主持又經諮議局及各界代表電牘紛馳至爲詳切屢荷郵傳部批答奬策進行各在卷頃接資政院湘議員京電謂四國借欵卽日簽押全湘人士聞之萬分驚恐湘路一切情形均詳上月楊撫院電奏若必强借外債殊不足以示大信而安人心蓋湘路逈非三年前可比斷無民人擔任有欵修築有路而必迫令借貸之理公司擔股東責任極爲重大利害關鍵間不容髮未敢壅於上聞用再籲陳無任迫切待命之至湘路公司同叩翔印 
[留日江蘇同鄉會致諮議局函]  
　　爲日本借欵事 
江蘇議局諸公電啓者郵部借欵以蘇漕擔保事關全省大局凡屬蘇人理宜力爭貴局爲江蘇全省人民代表機關凡我蘇人利害之所繫即公等責任之所在自當開會籌議抵制方法而爲蘇人請命責有所歸義不容辭乃事前旣不聞有所舉動事後又未聞有所籌議如秦視越漠然無動於中坐使大局淪亡蒼生塗炭豈公等所忍出者耶同人留學東邦聞電之餘羣情憤激特開全省大會籌議辦法爲挽狂瀾之計第是同人遠在海外鞭長莫及不得不仰望於公等籌措良策力謀抵制雖日草約已成於勢難解然精神所感金石爲開事屬亡羊牢猶可補况乎此事于吾省大局存亡關係匪細爭而不成亡可立待日人自草約告成後舉國若狂報紙所載連篇累贖無非贊揚外交之得計此其騙詐之心路人共見同人目擊耳聞不忍坐視異郵部萬一不能如期償還必至蘇漕落于日人之手財政爲國命所關蘇漕爲財政所繫蘇漕無財政涸國命促救蘇漕即爲財政謀亦卽爲國命計也千鈞一髮爭此須臾公等若以爲然務望速開臨時會議推同舟共維之心爲落日揮戈之計力挽殘局拯我黎民江蘇幸甚中國幸甚同人拭目望之矣留日江蘇同鄉會同人公啓會長章梓張鵬書記沈超蔡培 
[西報譯要]  
萬國禁烟會殿期消息　文匯報載十一日倫敦電云據海牙電稱萬國禁烟大會大約今年决不致開會 
撫順煤礦交涉近狀　又載初十日東京電云撫順煤礦合同詳欵現由中日兩國和衷商訂中政府擬在東督更任以前將該問題議結 
華官之善於賠罪　又載同日東京電云長春爭端已於星期六日和平了結中國官員致函日本領事道歉兵士爭閙之無禮該兵等已照律懲罪並議定鐵路車站章程以免此後再起爭端分類新聞政界 
[戚太守吊取川沙捐案松江]  
　　川沙閙事一案據各犯供詞由紳董苛捐勒罰而起咸藉口於徵捐議案經公衆議决呈由監督核准執行與所發捐章往往不符松府戚太守前次傳訊川沙各地保時各保多將董事所發捐章呈案嗣訊九團頭二甲地保黄叙文亦供某姓因鹽罰若干某姓因賭罰若干某姓因烟罰若干捐罰各欵均在徐北平處太守詢 
 
 

Page 11

 
 
以是確否實黄稱誣甘反坐乃令當堂出具甘結一面派差往川沙吊取各種案卷以憑核辦 
[貧民閙米暴動之餘波杭州]  
　　杭垣貧民搗毁全城米店四十三家並波及審判廳巡警分區各情業已三誌本報當時官廳誤疑黨匪煽亂紛調大兵入城保衛並擬急電嘉湖兩防帶營來省等諭至夜半二點鐘標兵入城某大吏傳令開鎗格殺勿論幸袁思永觀察極力抗爭保全民命當在清和坊通江橋等處滋閙之際陸軍警察意在邀功紛紛拿人致被獲去一百十八人之多分禁拘留看守各所大半均爲看客及本街店夥原擬於昨午解赴審判廳忽謡傳有百餘人在萬福弄窺探慮其刦獄因改於初十下午在督練公所提訊據云内有未成丁之小兒五名亦足見陸軍警察之株連矣詎初九日晚忽謡傳湖墅又將暴動官廳聞耗立調駐紥艮山門等處軍隊出城保衛翌晨六點鐘突有貧民二百餘人捱出艮山門即將近城米店槪行搗毁復結隊赴丁橋狗瘠弄筧橋喬司等鎭米店全行打毁尙擬分路再往臨平彭埠各鄉鎭現聞仁錢二縣已奉撫憲面諭督帶巡防隊於傍晚開差馳赴各該處彈壓矣又訪聞西興蕭山縣城亦於昨今兩日有搗毁米店情事 
[湘省官塲之新恐慌長沙]  
　　湘省近因民間謡諑紛起謂有會匪來省大憲若不設法禁止穀米出口深恐貧民被其煽惑依舊假米荒問題肆行暴動又謂各國瓜分中國湖南已爲英人所有凡介於開通之間者恐英人日後來湘湘人不服其管束勢必大亂有因而遷徙下鄉者於是官界中力主鎭靜之趙濱彦遂亦條陳撫院請飭巡道於城廂内外巡警崗位至晚間添派一人並另選偵探三十名撫藩巡道三署毎署調用十名晚間分作兩班沿署巡邏以防變動其各署衞隊亦調集私衙駐紥晝夜巡防並飭知各區區官毎日必督同長警親至客棧飯店認眞清查數次如有形跡可疑之人務卽帶區細加審訊以防匪人溷跡七城城樓亦於日昨札派中路巡防隊上城防守晝間則分作數隊在城廂内外來往巡查俾昭嚴密現已分别實行矣 
[鄂督飭核劉人祥財産湖北]  
　　鄂督瑞莘帥據諮議局呈復劉人祥借欵一案當即劄覆略稱此案旣經度支部議奏責成商會出名經理隨時呈報核辦不必由官吏與洋商直接奉旨照准是商借商還辦法己定兹諮議局所呈辦法前提三種第一種與第三種與部議宗旨未能符合其第二種前提所謂商會爲借欵主體僅借債條件由督院稽核等語似與部議責成商會出名經理之旨相近惟細譯度支部原奏隨時呈報核辦一語斷非僅指借債條件而言且部電内稱地皮産業是否足敷還欵應由督院詳細察核再行辦理是劉人祥所有地皮産業之坐落方畝以及紅白契據均應先行調查逐一勘騐覈實估價究竟於還本還息年限期内能否確有把握全數變還不致虧短壓擱致生糾葛俟此次規畫决定始能開議借欵本督院有隨時核辦之責斷不能以商借商還卽聽商會自爲處置萬一本息無着以劉紳個人之債務貽鄂省交涉之重累旣非本督院極力維持之本心亦諮議局所不願聞也除札飭北勸業道江漢關道查明劉紳地在租界内者若干在租界外者若干調騐契據丈量方畝地産價值能否保本租賃收入能否保息仍一面轉飭商會議定擔負辦法呈候核辦外爲此先行劄復諮議局查照 
軍界 
[鎭關道閱視砲台鎭江]  
　　常鎭道林梅楨觀察以時事多艱防務戒嚴特於初十日上午九時躬往象山焦山雩山等處查勘砲台兼閱各營防堵事宜傍晚始回 
[規定各路調營駐防之善後杭州]  
　　浙撫增子帥近日通行各路統領札文云據參議官呈稱竊照軍事貴乎神速操法最忌紛歧浙省陸師巡防隊試辦章程第三十三條内載各路分紥隊伍不得過　畸零最要者駐一營次者一哨再次者半哨原所以厚兵力而便保衞兹查各路統領駐紥處所兵力過單而各處分駐太多尤嫌散漫雖半由於地方紳民之陳請而遇有緩急遂至不敷調遣且各營未能一律殊非愼重操防之道應請分飭各路統領按照所部陸師營隊酌量歸併無論如何總須調集一營駐紥統領處所由統領責成該管帶哨官認眞敎練俟此營敎練純熟再調彼營駐紥敎練遞相更調庶幾各營操法旣歸一律遇有緩急策應較靈其餘各營一經歸并扼要駐紥自於緝捕事宜亦無妨碍如蒙允准並請嚴飭各路以文到之日爲實行之期不得藉詞延宕以冀收整飭戎行之效是否有當呈乞鑒核等因到　部院據此查所擬辦法於操防均有裨益應由各路統領儘三月内速調一營駐紥統領處所以備調遣敎練合亟札仰各路統領遵照辦理 
[鄂省綠營限期全裁武昌]  
　　湖北綠營練軍前經張文襄於光緒三十年奏准爲十年减盡現在已裁至第七批全省尙存馬步戰守兵一萬七八千人常年官弁兵丁俸餉需銀約十八萬兩兹瑞制軍以陸軍第二十一混成協自編練迄今向無的餉現又催促編練成鎭查綠營現已勢成弩末資政院議急令裁撤值此陸軍乏餉之期自應將全省綠營練軍一律裁遣騰出餉項以資挹注萬不能再照從前年限徒事虚縻聞已商之提督張軍門勒限於本年六月以前一律裁汰甚應給大小官弁兵丁恩餉已飭藩司籌備的欵矣 
[濳山令請兵駐紥防匪安徽]  
　　潛山境連懷桐近來懷桐一帶時有匪徒出没而東南各鄉又與該地接壤去年兩鄉均受重災雖經禀奉發欵以工代振無如飢荒日久難保不從中勾結流而爲匪曾督飭保董分投巡緝奈目下綠營裁撤地方空虚若不預爲防範竊恐擾害閭閻實非淺鮮刻經該邑孔大令飛禀撫院懇請札飭巡防營務處選派妥弁酌撥兵隊在於東南適中之地扼要駐紥以資巡緝 
學務 
[丹陽令推廣小學規畫鎭江]  
　　署理丹陽縣陳大令以該縣高等小學額僅四十名各區學堂又未開辦若不設法擴充敎育無從普及特先將高等小學加額六十名並在串損項下籌定經費以資挹注 
[警農兩學監督更易之原因武昌]  
　　鄂督因本任巡警道全興才具平庸又不能不令其回任爰特調指分湖北試用道祝書元來鄂擬舁以武漢巡警總監之任但此事民政部不肯承認故尙未解决而祝道則已遵調前來未便使其賦閑是以札飭現充高等巡警學堂監督梅廳丞（高等審判廳丞）光羲銷差以祝道接充此職又高等農業學堂現因經濟困難制軍特飭該校監督喜道源銷差札委勸業道高松如接充不支薪水以資撙節 
[電商學司禀請開缺辦法湖南]  
　　湖南提學使吳子修文宗前因病請假已將半月曾具禀撫院請予奏陳開缺經楊中丞極力慰留刻又具禀力陳病勢有增無减續請開缺以免貽誤並請將參謀處一差先行 
 
 

Page 12

 
 
派員接辦楊撫以該司因病勢日增時以不能盡職爲憂亟思引退具見其律已之嚴奉公之篤可佩可欽在本撫院維縶情殷實不願失此同心之助惟情詞懇摯固請至於再三自未便再四强留轉違敬事後食之心與靜養攝生之道除批示外并於日昨電商鄂督請示辦法矣 
[私立法政學堂畢業之手續杭州]  
　　提學司袁文宗前准私立法政學堂陳監督丞訽以省城私立法校上年下學期招入正科學生畢業年限應否照改訂章程以前所定三年辦理抑或仍照改訂章程四年辦理等情當經文宗電部請示在案兹奉學部復電以浙省法政學堂正科開辦未久應按照本部改訂章程四年畢業辦理云云除業已分行各校外特備文照會陳監督知照矣 
實業 
[浙路公司改良各站營業杭州]  
　　浙路公司自杭滬接軌營業日形發逹而以江墅線爲尤佳故公司對於閘拱五站一切布置更爲注意向例城站及江墅等處旅館赴站招待所行旅必須預領徽章防止混雜近因城廂旅館日多官廳取締亦未完備致到站招待任意凌亂破壞公司定章稍加限制復又妄造誹語誣爲索賄喧傳報紙實屬妨碍營業進步現由營業局會商董事將江墅五站旅館接客章程大加删改舊規即日廢止卽另擬旅館接客執照明列取締條規頒發各站無論何種旅館客棧到站接客者毎人塡發執照一紙收回工料錢二十文不加限制以廣招徠 
[鄂路房租派股之改章武昌]  
　　湖北商辦鐵路公司自得志士陶勲臣等赴各屬勸集股欵人心遂爲大振繳股者日見踴躍業經鐵路協會呈奉鄂督核准將商辦公司成立日期據情具奏以固基礎並將援照湘省隨糧攤股按租派股照薪提股成案隨摺聲明惟是抽收租股一項原議各處房屋無論自住租人毎年酌提一月租金入股現在公司各董事意見以如此辦理恐民情不願公决將一月改爲半月日昨將更訂派股簡章呈請鄂督核明更正已奉批允咨送郵傳部立案至官錢局前經招之路股一百餘萬元聞鄂督已允移交公司接收合之商辦公司所招共有二百四十餘萬現股故總理黎大鈞决計卽行購地動工以爲抵制部辦之計但現在四國借我修路之欵已將另約簽押如進行遲滯亦不足杜絶部辦之口實也 
[勸道籌設化分礦質局長沙]  
　　湖南勸業道王慕宜觀察前擬就省城籌設化分礦質局曾禀由撫院批飭會同官礦處妥議章程從速開辦兹聞已經觀察遵照部章擬定細則並預算常年經費及估計建築房屋鍋爐購辦機件藥品以及各項開辦經費開具細摺於日昨呈請督撫兩院核奪批示祗遵 
雜記 
[莾哉鄉人毆警松江]  
　　西車站文明影戲社開幕以來觀者日盛初十夜該社見人數過多欲將夜塲所定時間截分兩幕園門堅閉觀者不得入一時洶洶勢將用武塲内某巡長見幾立命開旁門將婦女放出再開園門而鹽倉頭鄉人素性擴悍遂磔石以投巡士時奉派保護者祗有五六人而鄉人甚衆黑暗中竟將巡士張雲生打傷口吐鮮血仆地不醒立卽舁回總局延傷科某僧施治無效幸有曾充徵兵敎習之俞杏樓知其腹部受傷如法救治人醒而血亦止時該戲社亦代延西醫到局並服傷藥生命似尙可保翼日遂由西區各局陸續拘獲行兇之何炎根何關通劉蘭生高加進范小弟李阿中解局覊留候訊 
[險哉火裡罪人江西]  
　　樂平於上月三十日下午五句鐘時南街公盛南貨店因做餅熬糖失愼延燒柴堆一時烈熖奔騰不可嚮邇該店本與縣署頭門緊接因之與班房密切毗連韓大令聞警慮衆罪犯乘機越獄卽飛請巡防營管帶王子純參戎派兵彈壓防範王管帶立率兵士百餘名到署分布各扼要處警務長葉某光亦與警紳督同巡警消防隊到塲撲救警局商會水龍復先後駛至全城鼎沸勢頗危急幸皆奮勇施救立將火頭撲滅僅焚去該南貨店後座一進復波及隔壁之屠店一間當火勢猛烈時縣署監犯大爲鼓噪果欲突圍而出賴巡防隊力爲遏阻始免生變然亦險矣 
[清談閣制之規定]  
閣制昨日實行頒布矣。總理大臣之外公然復設協理大臣二人。是亦不知據何國憲典。而採取以定爲規制者。 
雖然貴族内閣時。代忽有滿漢二大臣。相與翼贊廟謨參知國事。此亦不可謂我國無法之法。五雀六燕。適得其平矣。 
若沾沾焉以各國閣制。互相責難竊恐於貴族内閣時代。吾儕小民。永永無參政之一日矣。 
[鄒梁之交替]  
　敦彦。告病尙書也。忽焉而簡授。而諭令供職。鄒嘉來實任尙書也。忽焉而失職。而暫行署任。吾不知此次。次務部大臣發表後。鄒梁二人之感情對此奚似。 
記者曰噫嘻。非此不足以見朝廷之能。力於其。病也斯强顔起之。於其眞也又忽然假之是蓋朝廷用人之特權初無繫於其人之賢否也。若或者不察徒以稱職與否。爲鄒梁二大臣之軒輊。抑亦淺之乎測朝廷矣。 
[衛生談]  
[說紙烟之害中（福）（保）（續）]  
肺臟之神經爲。紙烟毒所麻痺。則呼吸短促。而無定序。吸入之空氣减少。不足供全身之。用。由是全身衰。弱肺之容積縮小。不耐勞動時患。喘息睺頭及氣管之黏膜。受烟毒之剌激易患感冒故屢發傷風咳嗽等症。减少肺贜對於。結核菌之抵抗力肺癆病即因此而。發生故吸烟者之肺力恆弱　不吸烟者胃受烟毒之剌激。其始則冐液增多。消化食物較易。久之則屢受剌激冐亦。衰弱不能發生。充分之胃液。於是食積不化遂缺滋。養之料。形消骨立。面黄唇白昏胃受烟毒之所致也。 
奥國衛生學報曰。人受烟毒之後有。自肺贜呼出者。故吸烟人呼出之氣亦含烟味有自皮膚洩出者故吸。烟人裏衣所沾。汗液。恆作黄。色然烟毒之大部分。皆從腎臟排汇而出其始則。烟内毒質。凝聚於腎臟繼則腎臟。功用漸次失調終則。腎臟劇病。功用。全失。此腎臟直接所受之害也。心受烟毒。漸致麻痺則發血。之力不足身内之老廢。物漸致積聚腎臟負排泄之責任。較平時爲尤重以旣病之腎。代循環系。爲新代陳謝之事。此腎臟間接所受之害。也心腎交病。往往患脚腫尿中。毒症而死。 
能使視神經受病而目失明者。以烟酒爲最烈。嗜烟酒者。雖不全然。失明亦必半瞽。英國醫學報曰。吸紙烟。雪茄烟烟及用烟管貯烟葉吸之其害略同。均足以釀成各種目疾。馴致失明。蓋烟毒人血中。傷神經系　視神經受害尤烈。故烟性愈猛而釀成之瞽疾亦愈劇也。倫敦眼科專家葛智德博士曰。余歷診各種瞽疾。其主要之　因。大率以吸。烟之故美國陶陶林醫。士嘗遍診製烟廠服役。人員三千餘人。見其中有百分之。九十五因受烟毒而患目疾者。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[上海商務總會禀農工商部文]  
　　四月初一日常會公議官商放欵圖利債權不能一律議决由總協理全體議董列名禀請明定章程俾資遵守 
竊維債律必歸乎劃一。而官商之欹側始平。利害必權其重輕而公私之兢爭爲息。此中外古今之公例斷。未有平時則利益均沾。與闤闠爭錐刀之末。有事則强權獨用。假府庫施攘奪之謀。而能通行於世界也。我朝政尙寛洪。自昔帑藏充盈。向不與民爭利。華洋通商以來。始而衙署局所出其官存欵項。計利取息。繼而各省漸設官銀號。官銀錢局。立銀行錢票銀幣流轉巿面。直接放帳。與商界逐什一利。上海爲商務中樞。中官欵放帳已成習慣。光緒三十二年錢業董事。曾經建議。由上海南北巿錢業元大亨等。合詞禀請。錢業定章。遇有往來商號。虧倒閉所欠莊欵洋欵按照成數。一律公攤。今各省分滬銀行。官銀號。旣許各商號脫手往來。與莊等同兹利益。自應與莊等同其責任設遇倒閉虧欠亦惟查照定章。於欠戶還欵内按成均攤等情禀蒙大部。咨商財政處。以該商所禀照破産律第四十條。商家倒閉帑項公欵。歸償成數。同各債主一律。本係查照各國通例辦理。俾昭平允。與定律條欵相符。旋准復稱各省官銀號銀行。多係公欵。均應暫照舊章辦理。應將此條暫緩實行奏明有案。議雖不行而理則自在。所謂有利旣可同享。有害自應同受也。近年以來。巿面敗壞。至於極處。胶者營口之廣德泰。常德之隆慶莊。漢鎭之義誠生三怡。上海之晋益升。虧倒之案。層疊出。莫不以官家庫欵關稅餉項。藉口於公帑爲重。查封家産。提前勒追而同時被累之端勢力不及。咸抱向隅。即使禀控追償。無非一紙官符。徒增騷擾。而於存戶仍無實際。近更如廣西南寗州之黄福記。上海之義善源。皆以官商爭執相持不下。要知商本經營。力量微薄。一經被倒。轉輾牽累。無所終極。在官家有自由之行動。而商人無法律之可循充乎其量。外擠於洋商。内制於官府。將無立足之境。爲今之計此後官與商同是放欵圖利。設遇債戶虧倒。能否官商一體。不分軒輊。抑須先官後商。類别高低。應請大部明定章程。宣布中外。俾商界知所遵守。夫公欵絲毫爲重。非商欵所能此擬商人亦何嘗不明此義。惟旣降而生息矣。則公私之界已漸失其範圍。方今憲政維新。君民一體。更定幣制。統一財政。向之所謂舊章者。似指不計利息之庫項。行政官習慣自然。此外似無明定章程之可指。所謂暫緩實行之律。應請奏准實行。以昭平允而示大信。倘仍謂商律尙不便於實行。亦須明示專章。俾知趨避。凡有官欵存放之家。何妨不與交通。以免臨時受累。倘明定章程之後。商人仍不知趨避。與官爭利。是則自貽伊戚。於人何尤。職會以官商交涉。無所折衷。爲敢冒凟上禀伏懇憲部定平準之章程。立劃一之辦法。迅賜咨行。各省督撫憲札飭所屬並通札商務總分會。一體遵辦。是否有當伏候批示遵行。本埠新聞 
[法部擬訂協捕匪黨新章]  
　　法部以各省匪黨充斥一朝事敗大都遁往鄰國幸逃法網爰擬恊捕匪黨新章除咨外部照會各使外並行各省道府一體知照昨滬道劉觀察亦已奉到部文矣兹將章程摘要錄下一凡有匪黨逃入各國領域應由該國官吏帮同捕拏送案懲治二中外各國官吏應隨時解散中國匪黨在各國領域内糾結黨羽若中國先有所聞亦可知照西官飭令照辦三各國若有新聞雜誌以鼓吹革命爲宗旨各國當禁止其發行並將其首領放逐領域之外四凡携帶軍械之匪黨不問其爲抵抗中國軍隊或妨害地方治安應由該國官吏没收其軍械其被拘匪黨禁滿之後一律放逐不准重入國境五中外各國交界之處如有匪黨私運軍械　應由中外各國政府互相管束 
[劃清邊地租界之界限]  
　　江督致滬漢兩關道電云昨接外部電開各省邊地租界交界處所久未清理以致時起交涉臨事查勘大多失據查東北之黑吉兩省東之欽廉等處糾葛尤多餘如租借之膠州香港澳門廣州灣及通商口岸之天津上海漢口等各地均應按照原定條約詳細清理除派員分赴各省查勘外並請飭知等因准此即著該道飭遵迅將辦理情形詳細具報以便轉復 
[英國艦隊來華預報]  
　　江督電致滬道略謂接海軍部電稱接外部咨英公使照稱本國擬派海軍艦隊前赴中國各大口岸歷游歷係本國政府重視邦交之意所到之口爲大沽廣州廈門汕頭等處約西歷七月可到俟有准期再行奉 
 
 

Page 19

 
 
告謂轉飭各口岸海軍文武員弁至期接待等因除飭海軍各兵艦到時遵章接待外希即飭知各海關至期妥爲照料以敦睦誼 
[輿論折衷社徒取人厭]  
　　勿徒責官官相護 
滬南新馬路輿論折衷社同人前因本城中區坐辦董事毛子堅在邑廟湖心亭設立。書畫會建造水閣佔及湖面又因内地電燈公司機器等項被該。公司經理人私向某洋商抵銀十萬兩迭次開會集議致函城目治公所請爲阻止並卽函復現所董已將毛子堅一事擱置不復僅將電燈公司押欵一節查明函復謂去冬滬上金融恐慌曾奉滬道照會商會云向匯豐銀行籌借銀二百萬兩如有商家欲做押欵不妨由商會担任作抵等因該公司因即呈明滬道由商會經辦間接抵銀十萬兩並非自向洋商抵欵云云刻聞該社尙須細查内容並催將毛子堅一事迅即查復以憑駁議 
[王竹卿虎口逃生]  
　　五千元賞格猶在也 
匪徒王竹卿徐應長（卽李應祥）因身帶鎗彈被匯四捕房包探楊掌生查獲詢與暗殺金琴孫案似有關繫禀奉公共公廨中西官提集人證訊無實據押候澈查在案昨晨十時復經寶讞員會同英翰副領事升座特别公堂命將各人提案研詰先據捕房代表侃克律師譯稱王竹卿李應祥本係竊犯因王在捕房涉及暗殺金琴孫案並抄獲槍彈等物是以傳集見證解案請究現旣訊無証據請爲察核寶讞員商之翰君以王等與暗殺金琴孫案毫無關繫遂判王竹卿逐出租界李應祥與見證趙安祥及王之二房東陳李氏（卽阿玉）一併省釋尙有案証陳阿標徐阿六徐係由法租界提來飭送法公堂發落陳有另案着仍還押候核 
[幼稚生大會預誌]  
　　幼稚生聯合會定於本月十六日午後一時假西園（西門外斜橋左首）開會是日發賣入塲劵（第劵一角）并發行幼稚園雜誌又有城東女學將所製各敎育玩具組織販賣部陳列會中想届時必有一番熱閙也 
[泰豐罐頭食物公司之發逹]  
　　泰豐罐頭食物公司爲粤東王君拔如所創辦在本埠小沙渡租界外建置廠屋機器雇用名手製成各種餚饌山珍海錯雞鴨魚肉以及西湖之蓴菜等等不第烹調合法無美不陳鄉僻之區可免預定席面之煩𤨏不獨旅行者之受益也尙有各種餅乾較之外洋來者旣廉且美都人士皆以此餚點爲贈送品宜乎其日見發逹也 
[註銷誑騙墊欵之控案]  
　　蔡蓮堂殷茂堂等控甬人程雨珍串同日本人某甲在江西路八號門牌虚設瑞吉洋行以招請買辦爲由被騙墊欵銀兩等情由捕將程查獲解廨管押在案昨日復由捕房解訊各原告投案求追訊之程延律師聖文辯稱原告與程立有合同係錢債糾葛不能以刑事訴訟如照刑事控告須先控告日本人應請將案註銷孫襄讞商之美仇副領事判將騙案註銷所有錢債紏葛着另行具禀控告 
[兩陳同病相聯]  
　　已倒正元莊股東陳逸卿及會大莊經理陳方川被控不理票欵兩案前日午後復經公共公廨寳讞員會同英副領事康君先後提訊陳逸卿之原告英商新旗昌洋行延哈華托律師請追票欵銀六萬七千四百九十五兩陳方川之原告英商裕昌洋行西人請追票欵銀五百五十五兩又華記洋行請追票欵銀一百十兩訊之兩陳均供認欠欵屬實判陳方川交原保赶向原告清理陳逸卿着仍還押候會商再核 
[藝術家熱心助賑]  
　　中國藝術家朱連魁向在英俄德法奥比美洲游歷數年頗蒙彼邦君主官商所稱許屢得金牌西人稱爲清凉福華人稱爲快手朱此欠由美國滬候船赴英並邀男女藝術家二十餘人定於十五晚十六日夜奏技三次所得看貲悉數助賑並由程定夷張叔和兩觀察允假張園安愷第不取房租燈火等費並有精於拳勇之異僧及津班武坤角數人一律允盡義務想中西人士必以一飽眼福爲快也 
[城内]  
催繳年租○商務總會函致本縣田大令謂置買租界地産向須納交年租近有某某等戶名延不完繳所有年租局奉諭裁撤之後已歸敝會經辦應請飭提追繳以裕餉輸等因田大令准即飭差傳到二十三保五十一圖二十三保三五圖二十五保十二圖册書汪穗生二十三保八圖徐承綬二十二保五十一圖沈槐生二十三保三五圖張林林二十五保八圖韓文炳十二圖顧愼之到案着即傳催各戶從速前赴商會納繳如違提追各保遵諭而退尙有未到之地保册書飭再傳催迅速到案 
兇手解縣○沙遜洋行小工張宏明袁金標等被虹鎭鄉民誤疑爲盜兇毆斃命一案昨由公共公廨派差解送兇犯王阿桂趙茂蘭二名到縣禀奉田大令諭飭收押候訊是否盜賣○葉再廷控陳葉氏葉鶴亭盜賣田地一案昨晚由縣署帮審承明府提訊葉再廷供父母俱故遣有田産八分五厘被胞弟鶴亭串通已嫁胞姊陳葉氏賣去四分所有坟墓亦被盜掘求請究追鶴亭供此田曾由父親給與胞姊陳葉氏爲粧奩田現已賣去質之地保談云甫供此田售賣之時因鶴亭在塲小的故敢盖戳判葉鶴亭交談看管並着協差迅傳陳葉氏到案訊核葉再　出外候示勿得遠離 
道批照錄○鄭華華禀批此案上年六月間飭據該縣申復以案經王前令判令鄭華華將拆費及代完洋商租地减半還清由周姓拆屋還地嗣據周緯孫等呈明欵已收清地亦發還並據原差禀呈鄭華華求銷切結均經王前令批准領回是已與周姓無涉鄭華華所控欠短地租一節顯係飾詞應惟摘釋並聲明業已移廨止傳一面勒提徐陳氏等訊斷另詳在案何以該民來詞仍復牽涉周姓地租無着地亦不交且令原控冐領田單之徐陳氏等於不追平空添出租契中証王聿修等請爲飭提訊追殊屬不解此案纏訟已久究竟該縣如何辦理仰上海縣迅即查案具復以憑察核毋稍遲延抄黏並發　道轅記事○新任水利廳林毓藩由　領憑到滬昨至道署禀到劉觀察昨日午後因有要公傳上海縣田寳榮到署問話 
 
 

Page 20

 
 
[南巿]  
鄰居失和○寓居如意街之醫生徐子莊昨將鄰人昌泰米行夥尤汝生及莫廷棟扭至裁判所控稱現因修築露檯在尤之屋面上拆通忽被闖入内室紏人行兇請爲嚴究當即飭探勘明解由湯裁判研訊尤供被徐妻等出爲毆辱求察判尤罰洋三元一面着徐修整毁屋 
來歷不明○西區六十六號巡士查見江北人張桂寳所拉之東洋車來歷不明向之詰問言語慌張當即拘至西區盤問張供由大桃子在法租界同業湯阿二處竊來轉交小的拉回求鑒當由區長飭解裁判所訊明屬實判暫行拘留候飭探查問虚實再行復訊車暫存 
醫生不端○陸雲山之南匯航船於本月初四日中途失事其夥楊春榮即將某姓託帶之皮桿剉刀等物携至南巿草鞋灣地方私向同鄉人醫生夏庚觀泜得小洋十二角事後被陸查知並悉少去他客行李衣包值洋二十六元陸即偕同另一船夥張杏春至夏處詰問旋將夏邀至公義樓茶肆評理令其賠洋十四元不允以致口角夏即扭控南區指爲串詐解由裁判所將抵物起出復行訊問夏供並無衣包陸等供稱夏販賣嗎啡素不安分求請澈查判張暫留陸交保限五天交到揚春榮訊究夏亦交保候飭探查明再核　 
懲辦竊賊○紹興人陳雲卿濳至十六舖外鹹瓜街古雲台内竊取僧衣二件棉被一條携至公共租界求質被探查獲即由公廨訊明移至裁判所請爲發落判戒責一百五十下押五天　存候失主認領 
[閘北]  
隊官獲賊○積竊陳桂生即劉福雲日前在滬寗火車上行竊搭客某姓馬褂兩件昨由偵捕隊官周二尹在蘇州緝獲解回總局押候訊辦 
太不自量○高桂松控蔡克裕積欠房租經四路分局蕭正巡官判押勒遷因無保人看管未釋故蔡心懷不平拆毁待質所栅門即於前日下午　其開釋　　復於昨日至川虹路該房東處滋閙不体由四路二區崗巡拘局收押復被拆壞押所栅門　龔副巡官飭送分局仍行還押聽候究辦 
局批兩則○巡警總局批職商顧紫廷禀云據禀爾子長生怗惡不悛現已濳行回滬着即自行送案聽候訊明懲辦可也又批職商侯松齋禀云仰三路分局傳齊人証解送總局訊明再行核奪 
[英租界]  
一塲胡閙○新閘住戶沈張氏等控被王海金與婢女張福英打失值洋一百元之金飾等情由廨訊係違章打架判王張各罰洋五元充公並着交保查明失物再訊在案昨晨由德襄讞會同美蓋副領事復訊無憑遂判將案註銷 
冒收碗盞○無賴王銀狗冒取粤人何喜林裕等兩家宵夜店内碗盞昨由包探將王查護解送公堂　實判押兩禮拜 
勿再恃强○夏仁寳因將姜開生毆傷被捕拘獲昨解公堂訊明判夏罰洋四元並貼原告醫費洋一元 
被告到案○顧樹棻控張潤松不理抵欵又姚王氏控倪紀林倪阿餘擅搬物件等案昨由差探將張與兩倪先後傳至公堂分别過堂候訊 
巡捕捉賭○車夫薛菊郎王德茂沈國祥王阿四吳阿根張阿四前晚與竊賊王小琴在冰廠街二號　内聚賭被捕一併拘獲昨解公堂訊明判王小琴押一月餘人各罰洋五角充公賭具銷燬 
形跡可欵○南京路彚司洋行失竊現洋六百餘元昨晨由探將形跡可欵之沈連元沈連生二人查獲解送公堂訊供不認判押候查明於禮拜四再訊 
硬借逞兇○楊文卿前日向丁雨九硬借行兇被捕查獲昨解公堂判楊押一禮拜　收贓受罰○袁王氏收買魏阿六所竊裕泰洋行之羽綢被捕查獲於昨將氏傳至公廨訊明判罰洋二十元充公 
祇能隠忍○江北女孩左三子因被其母左陳氏痛責逃出投河圖盡由捕救起於昨日將女與氏併解公堂請訊氏供女在絲廠打盆被管車人與出店毆打以致嚇極投河訊之女供與左氏相同中西官以所供遞憑判女交氏領回 
私刑弔打○沈廷奎因竊漢碧禮路一千零五十三號客棧内棉被被該棧主私刑弔打即經五百六十四號華捕查見將沈帶入捕房於昨日傳同該棧主婦沈陳氏到廨質訊明白判氏罰洋十元充公沈押五天 
人小胆大○劣孩楊阿桂因持洋刀將粤孩楊阿新之左臂戳傷被控昨經公堂訊明判楊阿桂押改良所半年楊阿新自行醫治設攤誘賭○顧阿二王桂林在蘇州路設攤誘賭被捕一併拘獲昨解公堂訊實判各押三天賭具銷燬 
迷信兆禍○漢口路浙江路轉角西洋樓茶館樓上設有五聖堂昨午十一句餘鐘因焚化冥鏹起火殃及比鄰第一窮課命館陸順興俞泰升孫順興三車行培昌安生兩馬房某荳腐店及後面興申里各住宅對門瑞生昌烟紙店共燬樓房二十餘間 
[美租界]  
婦人自盡○住居甘肅路之陳趙氏前日不知因何吞烟自　由其夫陳阿大報告捕房昨送驗屍所着地保報請上海縣田大令蒞所驗明飭陳具結棺殮 
命垂呼吸○一百四十八號汽車撞傷小孩沈星富已紀昨報兹悉孩父沈某昨報捕房報稱兒子傷勢沉重　今尙未開口捕頭諭令退去候查核辦 
洋東無理○顧金生昨至捕房報稱在北四川路六十六號某洋人冢爲侍者被欠工洋逞兇圖賴捕頭諭赴領事署控追 
[法租界]  
幸未殞命○流氓小桂林小荳腐將後新街德和烟紙店主用繩勒信頸項捋去金戒已迭誌前報兹悉該店主傷已痊愈復由捕房麥總巡傳訊據稱是晚被繩勒住不省人事雖由妻子回店解究眼已凸出不能窺視所有被搶金戒計重六錢三分詰之兩流氓供因該店　無一人見店主手戴金戒遂商同起意購繩往謀是實判仍還押金戒存留候作証解廨嚴辦 
是否夫婦○浦東人某甲昨將婦人許氏扭至捕房訴稱該氏係小的之髮妻逃出多年今始尋見在某在家中向論不服反敢行兇是以扭案請究詰之氏稱自幼雖由兄嫂主婚許字與人然尙未過門今因貧苦出外帮傭並無與人私識　事捕頭飭令管押候解公堂訊斷 
海上閒談 
吾聞内地之人。毎以上海爲極樂世界。一至上海。則耳所聞目所見皆足以快其心胸。大有樂不思蜀之槪。但以久居上海者視之。則湫隘囂塵。殊不足取。且耳目之所接者。甚多可厭。姑舉數端列下。 
　戲園書塲之閙塲鑼鼓　四馬路之趕車子 
　小東門沿浜之活夜义　徽館内之敲鍋子 
　搶冷飯之小乞兒　　　送出喪之紅頂子 
　舊貨担之喚賣聲　　　浴堂門口之敎化子 
　夏天夜間之摜棕棚拍草蓆　帶鈎橋堍之馬車夫 
　紅廟之香烟　外國店所用中國夥之面孔 
　揚州老媽之小脚褲　招貼上之改良特别 
　四馬路野鷄之來來來　新聞記者之咄咄咄 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[學部修訂存古學堂章程（續）]  
　　五算學中等科宜習西算授數學代數幾何三角高等科研究國朝各家算術遞溯元明歷漢唐以至古代歷算以爲研究經史之資六與地學中等科前二年講習中國近時地理　國朝疆域海陸邊界各省重要城鎭阨塞險要水陸道路通商口岸第三第四第五三年宜講習地球全體及外國名山大川重要都會隘口險要人種風俗宗敎政治氣候物産等事以擴充學者之耳目而啓發其愛國愛種愛敎之心思高等科三年中宜講習中國前代歷史城理及各國政治地理各國歷史地理使知疆域之沿革險要之變遷强弱之形勢政策之得失以激勵學者憤發之心並宜博覽輿地叢書旁及中外各家游記之類自中等科第一年起卽須兼習描摹地圖先略後詳七外國史先講近百年來之大事次漸及於近古上古使知時局變遷之所趨八法制中等科講授法學通論及憲法民法刑法之大意以本國已頒行之法律爲主使知立憲國民應守之秩序九理財中等科講授經濟學原論及統計汎論簿記學原理等使具財政上之普通知識十政治學高等科講授政治學財政學原論及行政法之大要使知變法自强之根本爲他日出而應世之用十一博物十二理化中等科於第四五兩年講授物理化學及動植礦物生理衛生之要旨使具有普通知識以便畢業後任小學敎員時得以講授格致學科十三農業大要講授農業要指使略知治生之道於寒士謀生及作吏治民皆有裨益十四工業大要十五商業大要講授工商實業要指使知凡係國民人人宜各盡自食其力之才以爲共保利權之計惟工業之製造商業之販運今日多與外國有交涉者較農業尤爲精細廣博但能知其大要亦不致流於腐陋十六體操凡柔軟體操器械體操兵式體操皆宜肄習使文學彬雅之士具有自强之志氣衛國之精神不致流於委靡中等科畢業者應升高等科若願充高等小學敎員不升入高等科者卽於第三年加授論理學第四第五兩年加授敎育學第星期各二小時省農工商業大要鐘點授之史學及詞章學高等科學生畢業後願考升文科大學者則應預習外國文可於高等科課表中第二第三兩年毎星期减補助課六小時通習課諸子學一小時算學一小時共八小時加授外國文但此項畢業生祗能入文科大學之中國史學中國文學二科不能升入他科 
第四章入學退學第十一條存古學堂毎届招考合格學生於入學時應將姓名籍貫三代及由某學堂畢業履歷彚造清册呈送提學使司詳報學部備案第十二條學生中途遇有疾病或其他不得已事故必須退學者須呈候監督查明屬實方能照准第十三條學生遇有左列事項由監督核定令其退學一不遵守學堂章程禁令者二身膺痼疾及沾染嗜好者三學生考試兩次不及格者四兩次不繳學膳各費者 
第五章考試及畢業第十四條考試分學期考試學年考試畢業考試三項其考試時期均按照學部奏定考試章程辦理第十五條評定考試分數及高等科畢業後送部覆試均按照學部奏定章程辦理第十六條高等科畢業考試及格者除授與畢業文憑外應按照學部奏定高等學堂章程辦理並得充中學堂及與中學同等學堂之經學中國史國文敎員曁考升經科大學及文科大學之中國史學門中國文學門中等科畢業考試及格不願升習高等科者得充高等小學堂敎員第六章學膳費及書籍費第十七條在學學生廳收學費膳費書籍等費均按照學部奏定徵收學費章程辦理第十八條有古學堂毋庸備有寄宿舍如有願就學堂午膳者毎人應繳膳費其數目由各監督就地方情形酌定若本學堂之從前備有寄宿齋舍一時遽難停止者准其酌量辦理惟寄宿舍須與學堂分立而距離不得過遠第十九條存古學堂應設管理員敎員如左監督一員敎務長一員（監督或敎員兼任）敎員若干員管課員若干員庶務長一員庶務員若干員第二十條存古學堂監督由提學使司遴請督撫委派並咨報學部備案其他管理員均由監督遴請提學使司委派敎員由監督延聘確有專門著述聞望素著者充任 
附則第二十一條本章程所未備載之處悉照學部奏定章程及其他法令辦理第二十二條存古學堂各項詳細規則應由本學堂監督擬訂送由提學使司轉呈學部查核（完） 
來稿 
[組織游美報禮商團說略（孟森）]  
中國古來之政策。重農貴粟。抑制商賈。此亦當時之良法。然目萬國交通。而知國家進化之理。自然趨重於工商矣。洲先進之國。知我商事智識漸開。漸有互相提挈之意。十年西美商團來吾國。徧歷沿海各省。及沿京漢鐵路各省。其言謂兩國人民自此相見也。我各省之人民。亦竭誠歡迎。 
爲近年所創見。蓋國民自有交際。不以村落主義自封固國於世界應有此一種資格也。來而不往。禮所不許。况美團抵江寗時。江督張制軍電奏招待情形。即有自行組織實業團往美報禮之議。旋由疆臣中之賢逹者同意商之大部。部亦有贊許組織之成言。雖吾國商界。脫於海禁時代。爲時未久。不敢云有世界知識。卽國民交際。亦無成式可循。而人相摩則智生。彼我之間正可互鏡。吾商未去美商不已來乎。今欲定我報禮商團之組織。請先述美團組織之詳。 
甲美團之地域 
一山藩巿二舍路埠三的爾巴埠四士卜頃埠五砵崙埠六屋崙埠七枝利埠八山姐哥埠九夏威夷埠 
以上九埠皆爲四美之太平洋沿岸與中國隔太平洋而相值而夏威夷一埠尤位於太平 
 
 

Page 27

 
 
洋之中心爲中美交通之門戶觀其九埠商會之報告述發達之狀况外凡其地所需要於中國之物産及可供中國需要之物産　詳言之是爲其宗旨之所在 
乙美團之人物 
紀士杜三藩巿有商會所總理亞怕路礦務公司總理天瓊運貨公司副總理立弼打罅由板廠　洊升管工及督辦至三十五歲而自創板廠及輪船公司其私産有大輪船三艘大樓一座另賃船三艘現其輪船公司與漢陽鐵廠訂運生鐵至美年以二十萬噸爲限天津上海有該公司枝店 
賃他齡中腓立大學堂畢業先世業製　後開創海大良銀行爲　理又棄酒業與三友創辦　藩巿及屋崙兩埠之遠　電力公司又爲總理現計嘉罅寛省中央及北方各大埠之電火電力煤汽幾盡屬該公司之業至北太平洋沿岸鐵路公司擬改用電力行車君亦與焉現又力辦由馬遠縣及金門港灣通入嘉罅寛省腹地之鐵路又爲三藩巿某鐵路公司總理産業甚富古魯巿埠叙讌公所之樓亦其業 
普麟由天寅律學堂畢業爲著名律師充美國太平洋岸商會赴日本考查商務代表員上年爲美國聯合商會招待日本商人之總值理當一八八四年遷居舍路埠鼓吹成立華盛頓水利公司几華盛頓省之東方進尼布連力公園一帶田園變磽土爲膏腴皆其方也會充舍路埠公園之路委員費數年之力成今日之特别美觀云 
丕吉舍路鋼料公司值理製造車輛公司總理老于鋼鐵事務爲美國西北力最著名之商務家及製造家對於遠東商務極熟 
國外新聞 
[西四月份英國貿易情形]  
　　初十日倫敦電云西四月份英國貿易報　業已宣布計入口貨减少英金七百七十萬五千二百四十四磅以五穀麵粉棉花羊毛居其多數出口貨則增多英金四十萬零二百四十一磅　 
[墨西哥總統辭職先聲]  
　　初十日倫敦電云墨西哥總統狄愛士已發出文告擬於恢復治安後即行辭職 
[德國第二次探險隊出發]  
　　初十日柏林電云德國第二次南極探險隊已由白里末海文出發 
[摩洛哥問題要電]  
　　初十日柏林電云法國陸軍部大臣裴爾托君並不干預摩洛哥之事務一切悉聽摩洛哥法軍統將馬華里愛將軍主任西班牙政府現擬增厚寇塔戍兵兵力並擬發兵與脫端之人對抗據西班牙京城消息西班牙政府今有占據摩洛哥南部皮克拉海港之意（以上譯文匯報）初十日倫敦電云法德兩國所接摩洛哥之消息報告番士城情形所言各異法國消息謂摩王急望法國縱隊早抵番士目下大局較前更危柏林所接之官報則謂番士之德國僑民今悉無恙目下並無鐖患譯字林報 
[日報自慰之言]  
　　初十日東京電云朝日新聞評論英美公斷條約謂可與英日聯盟條約同行鞏固英美日三國彼此之友誼譯文匯報 
小說 
[殖民小說華僑淚（五）]  
更可笑的那些以前。賞識范公子的人。大家都說他將來必成大器。到了如今。却又大家都轉過口來。異口同聲的。說范公子的不好。只說這個小孩子。以前我們看他。原是狠好如今想是他們祖坟上壞了什麽風水。可是他祖上壞了什麽隂功。方才變到這般田地。有幾個和范公子。狠要好的朋友。聽了。這些說話。心上委實的氣不過。便把這些說話。來告訴了范公子。范公子付之一笑。只說這班蟣虱一般的人物。和他們計較些什麽朝菌不知晦朔。蟪蛄不知春秋。那裡計較得許多。從此之後。范公子看著這班中國人都是些卑鄙無耻的寳貨。雖然十百千萬之中。也有幾個好的。却是好像那曙後孤星。僅存碩果一般眞眞是難逢難得想著中國這個國度。是强盛不來的了自已在中國地方。也没有個得意的日。子不如趁著這個時候。世界交通。梯航便利。到海外去做一番事業。倒也。未始不可。想着。便定了主意一定要想到外洋去。看個機會。但是這一筆出洋的費用。實在打算不來。雖然有幾個要好的朋友。却大家都是貧士。那裡借得出什麽錢。正在打算的時候。忽然有一個朋友。呌做黄知白的匆匆的走來向范公子道。你可知道邵仲澤已經回來了麽。你要籌劃出洋的盤費何不竟去和他商量。范公子聽了。想了一想道。邵仲澤回來。我早已知道並且還去拜過他。但是他雖然和我先君是拜兄弟我們先君故後他還送一千銀子的奠儀。但是彼時他是個四川的候補人員。那個時候的四川總督剛剛是我的姑丈。如今我們這位姑丈。已經死了我看這位邵公。也是個極熱中的人。就是去和他商議。只怕也未必中用黄知白道我聽得人說邵仲澤在四川十分得意。都是你寫了一封信給你們令親万才接二連三的得差得缺。如今你要出洋去。向他籌措幾千銀子的盤費人非草木。那有不肯的道理。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
