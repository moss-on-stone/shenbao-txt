# 1916 - 183 - 4915589

 

Page 1

 
 
   
 
 

Page 2

 
 
時評 
[自視] [  （冷）]  
　　我嘗謂近人自視不失之太高者即失之太卑其所以太高太卑之弊蓋存一種與人較量之心有以致之也實則人之自視當以自已爲主而與他人無關自已有自已之地位即有自已之本分能不失自已之地位不虧自已之本分乃爲自視之標準 
　　聰明才技者得諸天賦者也不能强求也地位本分者順乎自然者也人人得以致力也故人苟能就地位守本分以盡心致力焉其人即爲已盡爲人之道自視已無虧缺雖在貧賤而富貴不能傲雖無功業而平易不足羞其間安有過高過卑之見存之哉 
　　若夫已不自定而徒與人較量長短雖有至大至尊之言我未見自視之得當也 
[命令]  
　　七月五日大總統策令任命吳鼎昉爲國務院參議此令 
　　又令暑敎育次長李國珍呈請免署職李國珍准免署職此令 
　　又令任命李國珍爲農商次長此令 
　　又令任命吳閭生署敎育次長此令 
　　又令財政部呈新隄關監督杜光佑因病辭職杜光佑准免本職此令 
　　又令任命口祖微爲新隄關監督此令 
　　又令財政部呈請將會計司司長胡大崇叙列三等應照准此令 
　　又令前政事堂存記吳兆洛韓運章侯汝承以道尹發往直隷交該省巡按使酌量任用此令 
　　又令内務部呈稱秘書史啓蕃因病懇請辭職史啓蕃准免本職此令　 
　　又令平政院呈請將試署書記宫張葆安叙列五等應照准此令 
　　又令都護副使駐紮烏里雅蘇台公署二等秘書曾機儀因病懇請辭職曾繼儀准免署職此令 
　　七月五日大總統申令建築漢口商場事宜應即歸併農商部辦理此令 
[專電]  
　　北京電軍務院代表商爾登方聲濤昨日入覲陳述軍務院擁戴政府之誠意及希望政府者三事（一）廓淸餘孼子（二）活動金融（三）内閣雖成立良莠不齊應摒去不肖分子并陳粤省現狀及龍督禍史宜有良策以善其後黎總統極爲嘉納越二小時始退 
　　北京電南來諸代表謁當局後黎總統派定秘書二人每晚往六國飯店一次俾遇事接洽聞今明黎段先後招宴以聨情誼　　北京電新内閣一部分更動消息孫調交通范源濓長敎育外法正在勸駕 
　　北京電軍務院代表所銜使命（一）爲要求罷斥龍濟光（二）求撤換李厚基 
　　北京電衆院已在籌備王家襄昨午到京着手布署 
　　北京電衆議院秘書長湯擬聘閩人劉某擔任 
　　北京電陳錦濤密陳訂借外欵流弊七端請元首愼處並提出國議討論 
　　北京電政府向某資本團訂大借欵條件要點如下（一）總額四千萬元（二）實扣九五（三）利息六釐半（四）用途以三千萬元兌現千萬收束軍事及籌辦善後（五）償期自十一年起攤還本金二十年償淸（六）擔保由鹽稅收入餘欵項下扣存（七）保證大總統負責並俟國會通過 
　　北京電財部長儗在中央舉行經濟獎進大會 
　　北京電施肇基顧維鈞均擬撤回以汪大燮使英溫宗堯或鍾文耀使美 
　　北京電王達吳炳湘再辭將准北京電陜省黨派紛爭特派軍府諮議張光奎前往調和 
　　北京電任公電請罷龍保陸督粤 
　　北京電康有爲代表徐勤昨上三大條陳搜羅人才昌明孔敎推廣敎育黎總統以第二項易啓爭端請告南海暫毋置議 
　　北京電儗將三海開放作爲公園 
[譯電]  
　　北京電南方領袖對於新内閣之態度衆說紛耘莫衷一是聞許世英張國淦程璧光三人皆與帝制運動有關今任爲閣員南方殊不以爲然唐紹儀孫洪伊張耀曾皆不願與之同事汪大燮亦力辭交通任故南派之閣員今惟陳錦濤履任視事據英文京報載稱唐紹儀不肯就任之理由乃鑒於前袁政府時之外交常因缺乏誠意及爲軍界越俎干涉而遭失敗加以叚祺瑞組織内閣時並未商諸南方軍務院唐旣爲軍務院外交之代表非經允可自未便履新也該報又加註語謂昨夜據消息靈通之方面聲稱在京南方領袖如王正廷等昨日下午電促唐氏來京詞甚懇切唐氏迫於衆請或將就任云（五日） 
　　廣州電李烈鈞之軍現沿粤漢鐵路進攻廣州三日晨間與濟軍戰於雲潭（譚音）附近 
李烈鈞所統之桂軍已於二日佔據三水岑春煊顯表同意岑於此事决計不以北京之命令是從李已得南方之贊助現望將龍濟光逐出廣州廣州目下極爲安靜居民甚至有購爆竹預備歡迎李軍入城者（四日） 
　　北京電項城家屬由宮内取去之器具裝修古玩等物現由前充項城内史之某氏干涉泰半將送回（五日） 
　　北京電黎總統應陸軍部之請下令特赦尹昌衡以上路透電 
　　北京電中國政界現信銀行停止兌現令不出一月可望取銷（六日）德文電 
[東方通信社電（日本人組織）]  
　　北京電推選副總統一事爲目下之重要問題現在擬爲候補者爲段祺瑞徐世昌唐繼堯等推選段氏者謂以聲望與功勞論當推段氏推選徐氏者謂此際推選徐氏爲除民國總統限於武人之先例以防現下軍人跋扈之弊且以此爲任用有爲人物之標準云云（六日） 
　　漢口電湖北咸寗方面匪亂益見擴大旣有萬人以上之大部隊揭白旗而宣言獨立（六日） 
　　漢口電湖北革命黨中議員派現因國會召集變其從來之計畫　議員系以排斥王將軍之名繼續動運各地匪亂蜂起似亦少有關係云（六日） 
　　濟南電周村之民軍與張將軍關於停戰妥協談判大有進步已經雙方調印其條件如左一定民軍之駐屯地點五處 
　　二民軍之軍費每月補給三萬元 
　　三停戰期内雙方均不得取軍事之行動（六日） 
　　濟南電周村之民軍向才者雖亦標榜護國軍然與南方護國軍未有直接聨絡近以兵力充實編成完備已經軍務院認爲第七護國軍矣（六日） 
　　奉天電此問傳聞黑龍江軍務帮辦許蘭洲中將有通郭爾羅斯及他二三蒙王運動復辟之說（六日） 
　　奉天電日本福田中將赴歐途次豫定今夜行經奉天驛（六日） 
　　東京電　者退出財團之美國近有運動復歸五國團以六國財團之名義承受借欵之風說（六日） 
　　東京電前電美國運動復歸五國財團之訛官場否認以爲全然無　之風說恐有目的故布流言云（六日） 
　　東京電日本駐俄本野大使電稱俄國議會已於三日閉會奢侈品禁止法案尙未决定（六日） 
　　東京電寺内總督昨夜歸京頗惹政界之注目（六日） 
　　東京電侍從武官田中國重兵昨蒙諭派爲中國駐屯軍慰問使（六日） 
　　東京電前陸軍大臣岡中將以有功動今日　授男爵（六日） 
戰電 
[（英人路透電）]  
　　巴黎電今晚公報云法軍續在松末河南得有進步佔據叢林村莊數處捕虜若干末斯河東岸之德軍奪回錫哇芒防禦工程四日） 
　　巴黎電今日下午公報云法軍現已俘未傷之敵兵九千餘人獲砲之數尙未查明惟松末河南之某法軍團共已獲砲六十尊法軍佔據松末河南岸庫爾魯及沙芒田莊之德戰壕且固守松末田莊至六三山南面之全境敵軍佔據貝洛揚桑台勒之一部分即經法軍逐出愛斯台里村戰事漸活動德軍仍固守該村一部分敵軍回攻法軍陣地者均爲法軍砲火擊潰凡爾登境敵軍在亞伏柯爾與三○四山之間進攻大受損失而退（五日） 
　　倫敦電今日下午海格將軍報稱敵軍得他處之重援後續在各處抵禦甚猛波瓦塞爾村附近夜有激戰敵軍奪回村南防務一小部分今晚海格將軍報稱戰事終日進行英軍稍得進步英軍完全佔守波瓦塞爾村德軍在錫泊伐爾南進攻受挫敵軍陣線後有天空戰事甚多英機擊落德機七架英軍未受損失（四日） 
　　倫敦電海格將軍報稱愛克河與松末河附 
 
 
 

Page 3

 
 
　　近夜有大戰英軍在數重要地點續得進步德軍砲火甚爲激烈德軍兩次奮死攻擊錫泊伐爾英軍新戰壕均未得利（五日） 
　　倫敦電路透特别訪員由法境報館訪　營來電謂德軍回攻錫泊伐爾英軍新陣地繼在西面猛轟殊易敗之俘虜聲稱德軍曾由凡爾登及蘭斯調兵助戰（五日） 
　　倫敦電海格將軍報稱安克河與松末河間有短兵戰事英軍續俘敵五百人今晚海格將軍報稱戰事仍在進行多屬互爭鞏固地點之性質英軍稍於數處前進並未失地德軍今日死傷頗多英軍捕虜之數已六千人陣線餘處有尋常之戰壕戰事（五日） 
　　倫敦電德屬東斐英軍總司令斯末資將軍報稱凡特文特將軍前月二十四日取攻勢擊退孔杜伊凡基之敵軍現向中央鐵路追逐英軍已完全佔據加拉維境（四日） 
　　海牙電荷屬東斐防務議案規定造巡洋快艦一艘潛艇五艘（五日） 
　　倫敦電聞昨日内閣會議已將愛爾蘭問題解决（五日） 
　　倫敦電紐約電稱法國現向美國商訂借欵美金洋一萬元協約國銀行家現於紐約組織財政團體（五日） 
　　華盛頓電墨總統已承認調和之大網戰爭事危險已臨時挽回（五日） 
[公電]  
　　黎總統致孫洪伊電孫伯蘭先生江電悉促進文明首在敎育一席虚懸百政俱窒仍盼迅速履任以慰國民之望黎元洪支 
　　孫洪伊覆黎總統電北京大總統鈞鑒奉電　與慚并圖報之心無時或已俱爲國爲公均有難於就職之處詳情另託蕭君晋榮赴京面陣洪伊叩歌 
　　范源廉等致孫洪伊電孫伯蘭先生鑒内閣組成大局即定亟盼公速來就職以利政治進行范源　張繼殷汝驪王正廷谷鍾秀支 
　　孫洪伊覆張溥泉等電北京六國飯店張溥泉靜生鐃甫儒堂九峯諸公鑒支電悉閣員組織須與國會意見一致然後政治可進於軌道此次改組似去軌道尙遠况内閣伏有黑幕如果成立必增長官僚勢力政治終難淸明循是以往國將不國公等想灼知其隠弟馳驅國事負責原其本懷當此危難敢言高蹈惟意難苟同未便受命愛我如公尙希亮察洪伊歌 
　　黎總統覆康南海電康南海先生鑒宥電悉徐君公忠素所耳悉銜命北來母任佇盼黎元洪感 
　　段總理覆康南海電康南海先生鑒徑電敬悉東山仰望薄海具瞻遐企高風載深饖渴徐君淸問夙所甘仰承命北來有勞玉軫佇聆雅誨甚慰私悰祺瑞沁 
　　鈕永建致南京電南京馮上將軍鑒蕭君光禮前因澄役所有在寗產業悉被發封現約法　　　是定凡屬義軍自無罪之可言應請將蕭之產業全部發遠凡諸民黨因國事處罰及沒收財產者亦請一律釋放發遠以示誠意而重人道臨電母任主臣鈕永建魚 
　　雲南唐都督致梁任公電新曾先生沁電敬悉善後問題如約法國會數端均已解决協商代表即曲體梁先生之言暫時取消亦不必另行推舉惟軍事會議似屬必要不可緩浙已派員至滬滇亦派定專員刻日起行地點擬在北京諸公如表贊同即乞迅行遴派妥員在滬取齋定期北上並聨電中央聲明原委要求允行至任公先生前本推爲四省代表此後如有重大問題仍乞代爲主張庶臻妥協且免紛歧不勝盼禱繼堯微午 
　　張匯滔致黎總統電北京黎大總統段國務總理均鑒捧讀東令無　歡娛立國之道在求天下之平二公以在我之平感召天下治本立矣滔年來所事期以不平者平之今者所志已償謹率　部歸田欲爲武人息事者之先導神州再造憂患方殷敢以在野之力補在官者所不逮張滙滔叩江　　致南京電南京馮上將軍齋巡按使鈞鑒約法國會同日恢復仰見中央尊重民意惟省議會及各縣自治機關尤爲民意導源亟宜乘時進行藉謀地方福利仰祈鈞座轉請中央即日申令各省召集無任　盼吳縣律師章世英叩 
　　浙江省議會議員張駟羣等致黎總統電北京黎大總統鈞鑒恢復舊約法召集舊國會依據二年十月五日宣布大總統選舉法爲南北各領袖之要求實全國人民之公意今大總統俯順民意毅然以申令决行共和再造兵禍立消此我民國五年來未有之光榮凡我人民誰不慶賀所冉敢請命者帝制之禍首未除爲害定非淺鮮成則安富尊榮封公封伯敗則逍遙法外仍據要津人孰無利祿心宵小效尤死灰復燃將來之爲禍必烈請速令總檢廳起訴以絶根株則民國幸甚大局幸甚浙江省議會議員張駟羣等叩 
　　中國銀行商股聨合會致陳瀾生電公長財政全　忻賀頃見任命徐恩元爲本行總裁無任詫異徐在三年曾用財政部制用局名義向美商訂印兌換劵一萬二千張價値二百餘萬元罄本行全數股本以購紙幣且不得銀行總裁之同意至今該鉅款懸宕無着此等舉動駭人聽聞本會正在熟籌辦法今公復薦爲總裁興論譁然股東聞之能無寒心公與本行於公於私均有休戚相關之誼用敢直　敬祈俯採衆意設法挽回不勝盼禱中國銀行商股聨合會陷 
　　中國銀行商股聨合會再致陳瀾生電 
　　江電敬悉敝　於美鈔始末恐有未盡因即派人往謁任公示以尊電詢其詳情任公即語曰美鈔一事事後始知其時合同己訂幣制局何從挽回且當時　以此舉侵越中行權限責問徐氏故超對於此事始終非之電中所謂徘徊不知所解云云是其中情形與吾公所聞尙有未盡聨合之處似此虚掷國幣破壞銀行之舉徐君職守所關義當力爭不獲則去萬無依違之理且此係中行分内之事徐君更未便干與其間當時中行湯總裁力抗付欵案卷具在即云壓力何湯氏能抗而職權以外之徐氏獨不抗且聞湯公語人謂當時美鈔公司　理先至中行許湯君以重利爲湯公力斥而去乃一至制用局頃刻即討合同數至萬萬當時京中哄傳此事蜚語紛紛敝會實不忍言之再如尊示徐只承命服務聞之尤爲寒心銀行道德首在公正不阿若不問事之是非一以承命爲事此後政局設再變遷抑或政治稍施壓力徐即奉命唯謹前途何堪設想且善承命者今日能承甲命明日即能奉乙命此時幸賴吾公督率於上或能取信一時顧政治變遷靡常非廉潔自重之人何以樹百年之計且徐氏署任之命一下輿論一致攻擊於進行前途實多窒碍吾行再造伊始絶續存亡在此一舉用敢不避冒昧直言以道非敢於政府用人行政有所干預也以公明達必能鑒宥聨合會歌 
　　湖南代理都督來電各報館均鑒湯都督今晨出走繼承各界推舉勉出維持市面安靜以後尙　時錫　規俾免隕越而維大局至盼湖南護國軍總司令暫代都督曾繼口（原碼三七四五）叩　 
要聞一 
[日俄協約之過去現在及未來（續）] [  飄萍]  
　　至於密約之部各東報中亦問爲猜測之詞如所謂保持東洋永遠之平和與日英同盟毫無抵觸而截然劃分日俄兩國在極東之地位關於中國之事則於保全領土均一機會主義之下兩國互以最善之意各協定其地位雖似漠然而别以覺書令明確其意義其他於歐洲戰爭未了以前軍器問題及浦鹽舞鶴兩軍港問題日人直聲言此項密約含有重大意味不劣於英日同盟條約云 
　　又據數種重要東報之所載則上述條文之外尙有如下之二條（一）不論在戰爭中或戰後兩國互尊重現在之　土及利　（其存續期間爲十年） 
　　（二）尊重日英同盟與日法協商之趣旨協約旣有成議以後日本曾以之提示於英國求其同意俄國又以之提示於法國求其同意兩國皆贊成當此戰事方酣之日兩國贊成日俄之所提示固屬當然之事無足怪也 
　　今此新協約且發表矣日政府於二十九日午前十時在宮中東溜間開臨時樞密院會議芳川副議長以下各員皆蒞且奏請其天皇陛下御駕親臨各大臣依次說明大臣與各顧問官之間互相問答十二時散會手續旣已完備於是直發訓　於駐俄本野大使令行調印之手續昨日之東方電言定於七日發表矣 
　　日本報紙對於新協約多數皆抱樂觀至於學者間則不無稍持異議者後藤新平男爵贊政府於鐵道上得多大之利益而小川平吉氏其論大異言協約之表面得鐵道之利權而不能延長至哈爾濱有畫龍而不點睛之慽然所重者固在乎密約使密約　内容如世人之所述則不解政府之眞意果何在也國際上之關係須留保自由之地步世界形勢刻刻變化妄以協約預自束縛其自由非計之得者且對於中國使不得不疑慮於本協約之影響或使誤解爲日俄一致以脅迫中國殊有礙於我之對華方針（所謂中日親善主義是也）現内閣之急功好利不無輕舉妄動之嫌吾不敢輕下贊語云云此誠希有之議論吾人以此事與我國有大關係與列强有大關係故述之稍詳國人加以注意加以討論以定今後外交之方針則不僅記者一人之幸也 
[項城死耗到倫敦情形]  
　　字林報六月八日倫敦通訊云袁世凱之死耗與吉靑納溺斃之消息同日傳至倫敦然全國英人未嘗因陸軍大臣之喪失而遂不注意於中國事也全國報章幾無一不著社說專論此事者且有數家刋發極長文章其最重要文字爲每日電聞報駐京訪員辛博森所著連戰兩日始完泰晤士報新聞亦極重要各報論袁氏晚節毁譽雖不一致然於袁氏一生事業批評頗當自中國興辦新政諸前輩逝世後中國政治家能半如袁氏爲英人所共曉者殆無其人此間英人屈指以計中國政治家可稱得國際顯卓身分者縱欲舉出三人之名亦不可得即如黎副總統其人且爲英人所不共曉但知黎之往事者則謂黎得中央與南方之擁戴一經推舉而踐總統位當可恢復中國之和平若黎果得全體或多數國民之愛戴則以早覩和平爲志願之列强自必予以助力無可疑也有人謂袁氏死於極相當之時如每日電聞報所言者袁之死出於意外一星期前吾人僅得日本傳來有人謀毒袁氏之謠言並聞袁氏微恙固不料其死竟如是之速就所得之消息觀察中國現有若干可慮之事雖爲事勢所不可免吾人對於前途究未便過抱樂觀但華人之有遠見者應知目下爲亟宜停止内亂之時當一心一德以應付歐戰後所必討論種種複雜重要之問題今袁氏之死予中功國以機會吾人殊無干涉中國内政之意然覺華人若失此機會則此機會將不復可再得矣 
[軍人派之政治目的]  
　　京津泰晤士報三日北京通訊云聞諸官場云閣員雖已發表惟能否翩然來京擔任國務則尙在未可知之列内有多人事前未經詢明是否同意且政府所任用之其他人物頗有爲南方所反對者衆意南人旣謂現有内閣不能視爲代表内閣則閣員中尙須更換多人近得上海消息謂唐紹儀已允擔任外交席惟唐何時可來則尙無確聞除湯化龍外代表南方之重要國會議員多已抵京參議院副議長王正廷亦抵此聞有長工商之望目下時事尙未完全解决將來結果若何殊難預料各政黨黨員刻擬重行組織俾國會開時可以伸其勢力今國民黨與進步黨彼此相對之關係若何無從知之而軍人派將附入何黨亦難探悉目下軍人派互相團結雖自稱所組織之會脫離政治範圍惟知其内情者謂發起此會者實有政治目的蓋兩黨勢力日增而北方軍人派反對亦日甚其由來已久彼等以爲南黨得勢即北黨失勢也　則南黨並無此種意見僅僅欲鞏固國會不爲軍人所扶持而已若軍人派果成政治機關則不獨違背黎總統所定之政策且將召起重大時局武人執權决無進步維新之望證據具在無可爲　茲若再置國家於軍人支配之下其危甚矣自南京約法恢復責任内閣成立後南方似已表示調和精神重懲罪魁之聲較諸袁氏初死時今已稍減若軍人派欲以兵力統治國家彼反對袁氏軍人政治而起義者必不容若干武人其才能聲望過不及袁氏者之跋扈恐國家將從此多事矣故政府對於軍人派宜嚴加約束而使其覺悟軍人爲政府公僕之大義也 
[美使之上海市政譚]  
　　大陸報云美使芮恩施五日午後二時乘美艦辛辛那狄號赴秦皇島至江干送行者頗多交涉使楊晟派軍樂隊恭送以壯行色當芮君初抵上海時政躬不豫昨已霍然芮君頗以上海官於衛生爲言本報（大陸報）訪員曾於其未啟程之前進謁芮君謂中國政治上困難今旣有美滿解决之象人皆注意於中國極有希望之經濟前途中國物產銷路大佳輸出各物皆得善價而沽如皮毛蓆氈以及食物之類皆爲各處所需且銀價甚利於中國余知中國在此後數年内必有若干發展也上海將爲中國實業發展之中心點逾二十年後世人廻溯上海將以今日上海竟若是之小爲異矣今上海將趨入第二發展時代其第一時代全爲外人商務而第二時代則將見中國國力之發展製造實業之擴充與銀行之組織莫不以上海爲先導至是上海定成中國實業之都城凡此皆關於中外合力經營余望美人之辦理實業素有經驗者勿失此機會余此次在滬辱承優待感激不已　盤桓不數日時太局促不及遍游各處以覘久所飫聞之市政惟望下次來此得以多住數日云云 
　　字林報云美使芮恩施於登舟之前語本報訪員曰上海商務上之重要與街市中之熱鬧最足令余感覺兩租界中居家區域甚爲美觀就外人住宅之形狀觀之大半外人頗有終老此鄕之意至於道路之佳汽車之多亦爲余所注意伹惜租界外未有康莊大道如築路通至蘇杭則與上海居民尤爲便利中國刻知築路之關係余意若以私人資本會同中政府爲之則此路當未必不能築成也貴記者亦以此爲有利益之投資事業否云云 
[南京快信]  
　　軍署昨得張敬堯再電已率所部離川不日可抵宜昌 
　　馮將軍昨電北京政府報告海軍尙無取消獨立意 
　　薩鎭氷昨有長電致馮將軍聞係申明海軍加入護國軍經過之實情及將來取消獨立之確期薩已抵鎭江查勘砲台明日可抵寗王廷楨司令已預備接待 
　　海軍第二艦隊司令饒懷文前日乘艦赴鄂現下關泊有建安建威湖鷹軍艦三艘 
　　籌備省議會事務所即附設於使署内不日成立 
　　馮將軍爲愼重保護國會議員起見特加派本軍署衛隊十名於車站輪埠嚴密防護 
　　鄂贛兩省國會議員昨已有多數由滬來寗乘車入京 
　　齋使已飭財廳撥放敎育經費 
　　齋使電中央此後解欵當源源解京决不延誤 
　　憲兵司令陳調元擬組織軍界同德會江蘇支部旋聞馮將軍頗不謂然已完全打消 
郵電檢查員已實行撤消 
　　警廳偵探隊昨已實行取消探員要求發給恩餉聞王廳長已轉詳齊使核示 
　　司法獨立各縣帮審員即將裁撤 
　　續招之巡緝隊現已成立共計五營統帶劉槐森尙未銷假 
　　國會議員團昨電馮將軍請省釋秦毓鑒聞馮業已復電照准 
　　張勳已允任倪毓棻回皖北鎭守使本任殷恭先現正預備交代 
　　倪嗣冲任乃弟毓棻爲安武軍副司令 
　　黎總統派赴上海謁孫中山之郭同昨已由滬來寗乘車回京 
編輯餘談 
[中心勢力] [  （飄萍）]  
　　近見東報談我國時局者每以我國於袁氏死後失去政治上之中心勢力或不免於紛擾爲憂 
　　凡一國政治運行之穏固不可無中心勢力此言誠是也然袁氏可謂爲我國政治之中心勢力乎觀袁氏之所以敗亦當知其不然矣 
　　余謂國政之中心勢力不可繫於個人者也共和國政治之中心勢力憲法而已以憲法爲中心勢力竭全國之智勇以擁護之此種勢力不因個人生死而消長長久之計也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南方代表晋謁黎叚初紀]  
　　昨日（三號）下午二時南來代表范源濓谷鍾秀殷汝驪王正廷李書城張繼韓玉辰七人由孫堯卿黎少屏湯濟武三君介紹晉謁總統於東　胡同西偏一中國式之書齋爲總統辦公之所總統至時與代表一一握手爲禮坐定衆表示其大總統爲國賢勞之意總統笑謂我受國民委託出來老老實實做到現在這都是段總理及一般國民共同維持之力約法國會等等我意早日辦到奈有許多手續不能不顧慮周到是以遲遲至今始慰國民之望嗣向代表一一問歷年身世溯舊　故言下頗甚愉快而於中華書局改版敎科書事尤再三留意於此可見元首重視敎育别時囑常常來見見面多談爲好繼由孫堯卿導赴府學胡同謁段總理段深沉如故而接人以誠樸實說理逈與待他賓不同當此國政更新之際上下各出其至誠以奔赴於救國之一途爲最有興味之事特記之以告國人至各代表商議何事當在二次會面以後矣 
[梁系登之修改約法意見]  
　　臨時約法主張修改近日又有一部分人盛倡是說有某君留心此事適衆議院議員梁系登因大局解决已於昨日返京某君特至梁君庽所詢問議員團對於修改約法之意見若何梁君答曰同人對於此事持如何態度不得而知但依余個人揣之中國厲行專制歷數千年故約法上有全體閣員之任命須得國會同意之條正所謂對病下藥適合國情也論者不察咸謂此條係因人而設專以縛束袁氏即三年袁氏修改約法時亦曾以此爲口實不知約法係產生於元年南京參議院當時孫總統任命閣員如黃興伍廷芳張謇陳錦濤王寵惠諸公均經遇參議院同意而來其第一次被否决者即内務總長宋敎仁氏也彼時南京定訂約法袁氏尙在北京爲前淸内閣總理大臣固不知事勢變遷渠竟一躍而爲民國總統故謂約法爲縛束袁氏而設者實不知約法成立之歷史也某君又問曰全體閣員同意未免縛束行政過甚君意若何梁君曰二年天壇所定之憲法已將全體删去而改爲總理一人當時已加以修正矣况自袁氏失敗國人已恍然專制之不可復行以後恐無人敢行專制者亦無敢效袁氏者待國會開會後根據天壇憲法只須總理同意之權無所謂修改也如謂當憲法未布約法未廢之時此數月間卽迫不及待提議修改恐一部分人無此權力根本法未易如此動搖也某君又問曰袁氏蹂躏國會而國會無權且因之短命今袁氏旣殂國會復活外間一般人遂以國會專橫爲慮有是理乎梁君曰此皆過慮之處亦不通立憲國家之歷史也大槪世界先進各國其國會初開時其無權亦與我國等後經屢次革命其權始漸漸加重單簡言之卽人民革命一次國會即加重一次權力遞變至今英國國會有除使男變女使女變男二事外無事不可爲之說其權之重可以見也法國全體閣員及重要職務官率以國會中各黨首領議員任之行政部幾爲立法部所支配美國實行總統制表面上握有無上權力不知裏面上行政部竟無編制預算之權其預算以立法部編制之美國歲入多少由行政部統計數目移交國會國會定爲以歲入之若干作軍事費以歲入之若干作敎育費以歲入之若干作實業費移交行政部照辦而已則其權力之偉大尤不可思議試問我轼國國會有如是權力乎恐尙非其時也然經此次革命以後預料國會權力必增進一層此世界立憲國之公例我國亦不能逃也妙在兩院同人經過此次變遷受盡無限艱難閱歷旣深步調亦整以後事事專從三權鼎力注意無偏無倚使行政立法兩部立於相等地位庶不發生意外危險此亦吾人所當自勉者也 
[内閣國會之凖備進行]  
　　上海議員團代表張繼等八員抵京後已晋謁黎大總統該代表此次到京非僅專爲國會問題另有與段内閣及各國務員協商善後之大計問題頗多業定自四日起每日午後假國務院崇雅 
館開協商會一次彚案討論政府與各省及中央與議院對於民國善後曁建設政治諸要政雙方先行提出政見預爲溝通辦法以免遇事衝突貽悞國政並聞全體議員來京及唐總長等北上就任均須該代表等與中央政府將待商各事完全解决後方能北來或謂滇黔粤桂等省正式取消獨立完全解除戰備諸大端亦待該代表等與段總理會議各政得有要領後分别實行届時始見眞正之南北統一又聞此項協商會預定以一星期爲限雙方預提議略均甚簡單約有二十餘件而其要綱據聞一爲憲法問題是否修正天壇已成之草案修正副總統權限與國務院曁國會之職權與責任又附屬法律之範圍二爲京外官制之組織令與法規之略定三爲統籌財政問題四爲帝制禍國之善後處分政見懲辦帝制禍首亦在内五爲軍政統一制與臨時收束南北各軍隊之善後計畫六爲兩院議員增補淘汰之問題七爲遵約法卽選正式副總統之辦法八爲訂定立國之大本與夫行政之方針庶將來三權鼎立共維國基之大計其餘附屬各項之細目訪明再誌 
　　新内閣已正式發表其各　務員除唐少川張鎔西孫伯蘭諸人未能卽定外餘多將於日内先後到部接任聞段總理昨與張澜生總長會商以現在時局甫平萬端待理所有應行修訂及分别收束與籌畫進行之各項要端異常繁難均須於國會成立以前一律辦理就緒擬於卽日起連日特開國務會議爲積極之討論以期早日成立又聞於日前起已將現行國務會議章程取消仍適用民國元年之國務會議章程矣又自政局變更後國務院曾附設臨時種種機關甚多深恐各省對於所設之機關懷有誤會之處乃於二日特將已經設立之臨時機關一律分别電知各省聞其内容開列者計有法律審查會說明專以審查牴觸共和政體已行之各法律分别廢止之辦法行政審查會說明專以審查中央與地方自軍興以後行政事項所受之影響及研究維持之辦法軍事審查會說明專以審查軍事善後一切之事宜財政審查會説明專以審查軍興時全國財政一切出納事宜之盈虧情形並稱所設各該會内辦事人員槪由國務院辦事員兼充不支兼薪至舊閣員之辭職一層自爲天然步趨卽各部之次長亦均不安其位其中可以不必辭職者祇有三人係爲陸軍次長蔣雨巖與張博齋及新内務次長達穉甫均爲段總理所推任者可以無庸辭職餘則多已紛紛提出辭表在政府亦必當批准惟發表之期尙須暫緩數日因各繼任之次長皆由各新任總長所推薦惟兩財政次長之發表即當在日内大約一爲王小宋一爲鈕元伯云 
[解决時局中之要題]  
　　肇慶軍務院今者約法恢復國會召集内閣改組均早已由政府頒令實行其肇慶軍務院自當取消中央當局對於該院取消後前擬改爲粤桂滇黔四省軍事善後處專辦理收束撫綏各事宜並由政府特任岑春煊爲綏威上將軍節制一切昨據　中消息此議俟得岑春煊認可後即當發表並聞其設立期限規定一年蓋軍隊之解散軍員之安插戰地之收復關係至爲重要非短期可能辦完又據一消息則謂京粤間爲此問題已往返電商數次據聞政府昨曾接到軍務院長電一通内容未能探悉伹聞裁撤軍務院一節南軍尙未承認須俟國會成立内閣完全攺組之後方能實行裁撤獨立各省亦須到此時間方能同時取消云云伹聞岑氏個人曾於約法實行恢復後有電來京引申在肇慶就職時决定約法恢復國會召集内關改組實行時即行歸隠今旣由政府頒令實行現爲實踐前言决即日内引退以全初志等情聞黎大總統以岑爲謀國俊傑當代英豪且此次共和得以再建岑之功勳當推第一豈可任其歸隠乃於二日去電勸慰告以顧全大局切毋輕萌退念時局安危惟君是賴並謂國事底定仍請大駕來京指導一切 
　　川粤爭戰事龍濟光李烈鈞兩軍在廣東韶關等地驟啟戰端一事中央對於此事分核各處來電及調查所得各詳情解釋辦法較川省尙覺困難大總統業於日前將此案提交國務院會議茲悉三日段總理於許世英陳錦濤程璧光張國淦等新到任之各總長蒞院時先開談話會一次曾將岑雲階唐少川梁任公龍濟光陳炯明李烈鈞等所來各電報分别披閱一次逐加討論最後擬以維護地方和平起見照孫中山及梁任公伍秩庸最後電述仍先令龍解職來京定次日提出正式國務會議擬定施行手續再行呈請大總統鑒核並再分别覆電岑孫梁伍諸要人俟得同意即行發表至於川省陳周交鬨之處分問題近聞蔡松坡君曾自叙州來電已允力疾赴任以淸川亂惟周駿尙未來電聲明離川政府頗爲震怒日前曾又電令曹錕張敬堯兩師長責成即行督催周駿迅即將所轄軍隊交由王陵基接管勿得流連昨聞曹張兩師長均有覆電略稱對於蔡氏極表歡迎業已電請其早日赴任對於周駿方面亦均兩次促令早日交替大約或可不至抗拒中央命令等語 
[粤省之軍事消息]  
　　粤省自韶關發生戰事後龍李兩軍雖尙未有大衝突而雙方防備仍未稍懈卽肇慶都司令部防務亦因以加嚴茲錄其近日情形如左 
　　都司令部之軍事（一）岑都司令於二十八日宰牛二十頭犒賞桂軍聞此項桂軍日内卽開往北江（二）二十八日廣西載來桂軍約三營乘河頭船十餘艘由江固平江廣西兵艦拖帶下午七點鐘抵肇是日尙未登岸又是日莫榮新所部桂軍約千餘人由飛鴻元亨拖帶赴三水頃聞莫司令日内率大隊悉赴下游防紥（三）二十九日稽查局長范雲梯入見旋奉岑公面諭以防務吃緊務宜督率所部認眞巡察以杜歹人混進並飭海軍周團長寶璧周艦長同赴滘口布置防務（四）肇城防務近因滇桂各軍多已他調是以頗爲戒嚴聞都司令昨特致電香山任林兩司令着率所部軍隊馳至肇慶以憑分别佈置 
　　龍軍防務之籌畫（一）二十八日下午司令李福林統領梁金文回省謁見龍氏聞數日來該處龍軍與滇軍並無衝突外間鬨傳某日回省傷兵若干俱屬謠言龍氏隨詢源潭防務甚詳該司令等稱已由團長楊發貴繪就駐軍地圖於午間附車攜帶回省呈核（二）二十九日龍氏飭傳北路統將李福林楊發貴梁金文入見備詢本軍防守各山形勢答李文運李福林梁金文三軍皆露營楊軍駐内墟楊團長駐某當店爲後勁軍龍又飭楊軍分撥一營拔赴太和與陳福祥會同防守以堵由陸赴韶之滇軍各司令等卽於是日回防隨由軍署飭段連長率隊前往挑挖戰壕築砲台并飭輸運各種彈二百箱前往亦即於是日由飛來廟庫撥出交張連長解送（三）龍氏據各將官報告駐軍情形以兩軍相距太近相持日久難免不生衝突乃派親軍連長殷緯標督帶現駐觀音山工程兵一連開往源潭照劃定地點堆築砲壘已於二十九早車出發（四）昨龍氏飭由城内軍庫撥出八咪里子彈六十餘箱快鎗十餘箱機關鎗二十架砲碼三十餘箱由衛軍統領普鐸押運前往源潭以充軍實（五一師二旅第三團步兵於三十號八時分乘蠻船三艘由惠州運載回省聞係由龍氏電詢開往北江防堵（六）龍氏因北江防務吃急經調段爾源押出駐佛軍隊前往佈置現又飭馬存發撥派所部軍隊兩營馳赴佛山擇要塡紥已於三十號早由總司令部出發矣（七）陳福祥因韶城被滇軍佔領後恐淸遠不穏由源潭統率所部趕回淸城分佈要塞并在松樹崗大寮各處挑壕掘塹築壘設防日來并着將該城西門緊閉日夜均不開啟 
　　滇軍最近之情形（一）滇軍進駐英德城後屯集重兵藉維秩序二十六號又分撥馬隊數百名配足砲械利器乘河西船九艘在英德出發聞係開往淸城駐紥（二）英德張沾自率所部歸附滇軍即委爲籌畫軍備進取淸遠現聞張已佈置就緒特於二十七號派委代表四員前赴淸遠俾與政界接洽妥商解决之法（三）石湖南村竹寮等處綠林甚多現均集黨携械前往琶江投滇軍効力（四）聞琶江一帶有綠林結隊成羣名曰千二友係以人數而定名器械頗充足昨其領袖投誠於滇軍云 
[袁項城之資產處分]  
　　一日新支那報云袁世凱在前淸軍機大臣時代曾經叚芝貴之手買一宏大邸宅因修築之蒔花檀木廣置山石其費用達四百萬元當時據某君調查袁氏資產約値千萬元以上於第一次革命後任爲民國總統五國大借欵除支銷外尙餘二千萬元袁氏即據爲已有於其資產計達三千萬元袁將此欵一半存於靑島某外國銀行一半存於各外國銀行第二次革命後兵權財權皆歸掌握其資產聞已達五千萬此爲袁氏資產最高之額適德日開戰銀行亦遭戰爭之禍袁氏所存之欵遂消失一半矣帝制問題發生袁氏請前任財政總長周學熙融通資金周云公辦政事前此爲公此後爲私若即天子之位則四海皆公一人所有今以私財爲帝政運動費即所以化家爲　今非吝惜二三十萬私財之時也袁氏無語翌日召見梁士詒告以周言梁笑云如周之鄙吝何能辦大事余將擔任財政云云於是買收報紙籌備大典等種種經費約用二千萬元以上然自西南事起各省紛紛獨立帝政卒不能成袁氏憂憤過度且中西藥雜投竟溘然長逝袁氏死後未及旬日家中精密調查其金珠寶物及其他不動產計達二千萬元左右張鎭芳與徐世昌爲彼料理後事親戚會議之結果其長子至第四子每人分得二百萬元其餘則每人分得一百七八萬元以上四子歸河南五六七八數子由嚴範孫率領赴外國留學九十兩子年紀尙幼故亦歸河南云 
[湘省各屬民軍之結束]  
　　湘省各屬於湯都督未宣布獨立之先多有募集民軍響應滇黔者現湯都督以大局底定此項民軍應即分别結束以節餉糈業經派員分投辦理茲錄其情形如下 
　　岳州岳屬之平江臨湘與岳陽一帶義軍雲集因餉欵無出經陶檢查使派委殷之軌彭澤鴻二人前往實行檢查收束殷君已商由吳旅長撥派第三營兵偕赴岳臨二縣檢查彭君亦由吳君派第二營偕赴平江縣檢查現已完全竣事將三邑民軍一律在距岳四十里之桃林市集合聽候命令所有火食暫由公家擔給一面回岳商辦一切進行殷彭二君回岳 
後當公同商定一切遣留辦法　報當道核辦計岳屬民軍共有七部總共員兵額爲三千二百六十七人擬將吳亞平泰志高等所率之　國敢死軍兩營留編於吳君部下其餘俱給資遣散各軍之首領准予一律存記由都督提前任用其資遣辦法無論兵佐目兵各按其路程日給以五百文川資外并每人給退伍金伍串以爲謀生之資而示優待湯都督遂派吳君爲籌辦遣散專員飭令督同殷彭二委員妥切辦理完竣具報吳君當率兵二營於二十五號與殷等同赴桃林市專辦資遣事宜已將民軍七部分爲三起第一日遣三部後每日遣二部定於二十六號起實行資遣二十八日完全結束昨已報告都督知照矣 
衡陽衡陽道轄縣二十四發見民軍者計有衡山耒陽郴縣常寗酃縣桂陽等處省垣一經獨立當道即分派軍隊委員馳赴各該地妥爲招撫擇其已有鎗械者編作部軍四營以原司令統率仍駐各地以資防衛此外均各給川資一二串或三串不等遣令回籍合計三千四百五十三人内有司令官長六百二十一人共用去欵項九千七百六十四串其收獲之刀矛軍物等件共二千餘事約値價六千三百四十餘串現在境内民軍均已分别編制或資遣回籍辦理竣事矣 
　　湘西　田應詔在鳳鳳張學濟田鴻鈞在乾城先後宣布獨立後湘西之黨人遂紛紛募集義軍以爲響應現在大局底定張學濟司令奉湯都督命令各義軍首領遣散歸田故湘西義軍遂於二十號完全散盡昨張君特將其一切結束事宜報告都督查核備案該司令先後遣散者計學生軍一團北伐討袁軍二營護國敢死隊一營湘西護國第二軍四營護國游擊二營决死團一營總共遣散官佐目兵人數爲六千七百九十三人遣散義軍之武器軍裝一律繳歸張司令收存遣散經費俱在辰州分銀行撥用已經張司令報由都督核銷共計用去總額計遣散義軍費爲一萬七千四百九十八串運送裝械至辰費爲四百六十九串八百文辦理遣散事宜之人員公費爲二百八十串文總共用欵一萬八千二百四十七串八百文義軍中之紀律嚴明及才堪任用之首領經張君酌量留用者爲楊明昌等十七人派任該署參謀副官各職其留用義軍爲佔領永綏之護國義勇團共計兵額二營現編爲憲兵隊 
[陸都督抵衡後之消息]  
　　廣西陸都督業已抵衡已誌前報茲中央政府特派李開侁君來湘與陸督接洽李君已於二十五日下午一句鐘抵省當即晋謁湯公面談一切暫駐督府招待室小作勾留二十六日已乘輪赴衡謁晤陸都督就商矣 
　　陸都督近衛憲兵隊及衛隊共四連於二十六早八時乘輪抵省駐於陸都督行署（即巡署）聞陸都督不日即須抵省云 
 
 
 

Page 7

 
 
[浙人歡迎章褚紀]  
　　章太炎褚慧僧兩君於昨日（五號）午刻偕參議會長張翅副會長龔寳銓軍府委員戚思周乘四號快車抵杭軍政長官曁各團體均在城站恭迓兩君下車後向各界行相見禮即乘與至都督府謁見呂都督偕財政秘書馬彝初君至參議會先期由各界在參議會預設歡迎會外搭彩棚内書全浙歡迎四字並派有警察軍樂隊站立兩旁各界代表及來賓持劵入場計有二百餘人以議事廳爲會場上懸紅匾方額題泰山北斗四字以表示歡迎之意由張議長羽生主席搖鈴開會與會者均就座軍樂隊奏樂一曲即肅章褚兩君入席張議長致歡迎詞畢章君演說略謂兄弟無功於浙今日受同鄕諸君歡迎不勝慙愧兄弟在京聞浙江獨立雖任第五省而以浙江之地位而論頗佩服我浙人無怯懦之性有冒險之心名譽在各省之上從前西南舉義反對帝制至袁項城死後黎總統繼任似可不成問題但約法雖恢復而將來能否實行在乎國會之監督然國會尙在召集届期能否滿法定人數可以開會要爲不可知之數因當時大典籌備參政院等機關均有帝制派議員在内故也我浙人對於共和民國始終應共負維持之責須抱定不怯懦敢冒險之宗旨勉力做去則浙江將可爲二十二省之模範次由褚君演說略謂今日輔成承諸父老歡迎有三種可喜第一浙江能於一隅之地獨立第二今番經過本省各地見商業頗發達第三去浙三年今日復與諸父老相叙一堂輔成此次自安慶來至上海一路遇到相知者對於國家現狀大致分二派一爲樂觀派因袁死民國可從此鞏固一爲悲觀派　袁死而其左右仍在也然此尙在約法未恢復國會未召集以前之心理至兩種申令宣布後樂觀者較多因此兩項旣解决其餘兩項如組織責任内閣懲治帝制禍首自易辦到從此政治可進軌道而悲觀者則如太炎先生所言國會能否滿法定人數然即使國會如期開會能否不爲武力所干涉亦尙難說輔成亦國會一分子對於國家總希望日見進步但國會須以國民爲後盾將來政府如有不法行爲輔成固不敢放棄其責任諸父老亦應爲其後援勿謂責任即由今日而止總之名譽高則期望切期望切則責備深願與諸父老共勉之次由徐班侯起言章君爲文學大家褚君爲法律大家今所言透澈歷遺鄙人衰邁不善言辭請諸君演說以表歡迎次由馬彝初君演說備述章君在京情形及褚君經過之困難并謂呂都督此次致電中央係爲謀政治之統一起見并非即已取消獨立請諸君注意再次由金甸承君演說良心上之作用辭氣甚長因章褚兩君尙未午膳遂由張議長婉請中止即搖鈴散會章褚兩君遂至宴會應休息由張議長胡運使財政莫廳長民政王廳長高審范廳長張顧兩鎭守使作陪晚間在都督府公讌聞章君暫住西湖圖書館褚君暫住西湖新新旅館 
[甬江通信]  
　　分認借欵浙省短期借欵前由虞君洽卿到省代表甬郡允擔十五萬元除寗紹公司願認墊借五萬元由虞君箇人自行負責外餘十萬元議歸甬江各商行分認攤借查照辛亥年光復時辦法仍即以本届下忙地丁作抵迭經甬埠商會總協理費　卿余民進二君邀集各業董開會集議業已通過錢業認借四萬元當業認借一萬元南北號油米藥材海味洋廣貨綢緞各業合認五萬元聞已凑集十萬成數預備省中提用矣 
　　歸併鹽場寗波舊屬各邑鹽場共計有九處現聞兩浙胡鹽運使擬計劃裁併如鄞縣大嵩場慈谿鳴鶴場兩場產額甚稀均擬裁撤鎭海穿長淸泉兩場宜裁併爲一場改名爲鎭海場定海岱山兩場擬併爲岱山一場象山之玉泉長亭三門三場擬併入三門一場茲查得鎭海場包括穿長靑泉及定海縣屬七島產地計鹽田面積一百三十五萬二千一百二十方尺餘地面積五萬八千二百七十一方尺定海岱山場包括定海縣屬二十一島產地計鹽田面積二千八百七十八萬四千九百另四方尺餘地面積九十三萬二千一百另九方尺象山三門場包括玉泉長亭二場計鹽田面積二百十六萬二千九百四十九方尺餘地面積十一萬二千五百六十一方尺云 
地方通信 
[蘇州]  
　　敎育成績展覽會之籌備吳縣全縣敎育成績展覽會業經敎育會各職員議定後在胡書記橋舊皇宮内由縣公署通飭敎育行收人員曁縣屬公私立各學校預備整理各項成績品按照頒定表格塡注分别送至縣敎育會事務所配置陳列定於八月一二三等日開會展覽並已製發入場劵分送各界届時蒞會參觀茲摘錄成績品種類如下（甲種）（子）全縣敎育之統計比較及各學區敎育之統計比較與規畫進行等方法（丑）各學校之歷年統計比較與一切表簿等（寅）各科敎授案及敎員自發明之敎授用具（乙種）（子）學童平時所作之國文算術歷史地理理科國畫手工等成績品（丑）學童於課業外有心得之箸作及自製於敎育上有關之玩物等 
[無錫]  
　　刦盜鎗傷事主萬安市梅涇里圖董陳夢良家於本月二日夜半突來盜匪數人手持鎗械撞門入内鎗傷事主之妻並被搜去銀洋數十元而逸翌日陳某即將其妻舁送來城醫治聞傷勢甚重恐有性命之憂一面赴縣公署報告卽經王知事派員下鄕蒞驗並飭警跴緝矣 
　　息借漕糧定期議覆無錫鎭鄕公所前日接到縣公署照會内開奉財政廳飭開近因國家多故用途日增收欵轉絀軍警餉項刻不容緩現値靑黃不接之際庫儲告匱應付爲難不得已擬具簡章詳奉巡按使批准籌備息借漕糧飭各縣知事邀集城鄕紳董及殷實大户迅速籌商於七月三十日以前解庫奉飭前因合行照會等因各董事奉文後已定於本月七日下午在鄕公所開會議覆矣 
[鎭江]  
　　江南北之水患鎭江四鄕田畝向分山圩兩種近日此間又迭降大雨約計二尺有餘除山田不受影響外圩田則多被淹沒如沿江瓜洲圩六濠七濠沙頭新洲等處曾遭二年水災今夏又被淹沒五六百畝其他各鄕之小圩堤被水冲破者亦指不勝屈日内如急放晴光水勢可望漸退田禾當不致全損否則積水灦森秋收必大減色又江北鹽城興化阜寗一帶地勢低窪現因大雨不止蛟水暴發以致該三邑各鄕莊圩盡成澤國聞淹沒田禾漂失牲畜不計其數云 
　　獲解鄰縣逃犯江都地方監獄前次脫逃犯人八名經周知事緝獲劉得勝等六犯訊明分别收禁外其餘在逃二犯前晚又在鎭江城外江邊獲住張有方一名已解往縣署訊辦矣 
[揚州]  
　　議築儀泰輕便鐵路南通巨紳張季直君現擬改瓜淸鐵路爲淸通線其目的在轉運淮南北之鹽由通州出江則通埠必愈發達掦州各界以鐵路與鹽務同時俱去則掦州市面必受影響爰於日前開會公議挽回之策惟恐力爭無效不如改築儀泰輕便鐵路約需四十萬金成本旣輕淮南之鹽卽由該路轉運出江分道掦鏢計無逾此當經多數贊成一俟擬妥章程即當呈請交通部核准矣 
[嘉興]  
　　嘉興女學近事彚記嘉興南門開明女子國民學校開辦多年成續頗著本月五日該校又舉行第四次畢業式褚慧僧田毓夫二君均來校訓勉校長錢王琬亦施訓詞旋卽分給憑證茲將畢業生姓氏錄下甲等周義貞陸尙勤乙等錢果華邵瑞雲丙等錢秀生趙廣華趙瑞華錢惠仙又嘉興北門德馨女子高等小學校校長嚴劍虹女士現於暑假期内組織女子體育傳習所招收一般曾充小學敎員及高等小學校畢業有志體育者授以各種體育定於七月十一日開課以一月爲期聞報名者甚多云 
　　育嬰堂司事之宏願嘉善育嬰堂經費素稱充足故規模宏遠嬰兒受惠不淺年來縣自治委員陳季才等爲節省經費起見裁撤乳嫗多名近以貧民生計日艱所生子女往往無力撫養抱往該堂致該堂所僱乳嫗大有應接不暇之勢現經該堂司事朱某報告董事顧某迅速設法救濟未知顧董能推保赤之心以普濟我小國民否也 
[杭州]  
　　農場長頗難得人浙省農事試驗場爲前淸時范運樞君所手造慘淡經營蔚爲巨觀嗣後䣝某吳某迭爲場長蕭規曹隨尙無隕越至民國二年間葉某接充始招物議乃薦南京實業學校同學王澤南以自代於茲四年近被農校畢業生所禀控由民政王廳長查明浮冒呑欵發押杭地方廳場長一席飭由袁鏘金暫代惟袁係林科專家資格不合王廳長多方物色迄無把握而一時逐鹿之徒又少完才遴委頗爲困難 
[安慶]  
　　倪使暫不回省之託辭皖巡按使倪嗣冲安居蚌埠經皖人士迭次電催來省倪總猶豫未决日前并來電催促公署全體回蚌又經商會會同各紳聨名電邀旋得覆電云第一中學校徐校長並轉商會蔡程諸君均鑒省垣已派有軍隊數營駐紥足資鎭懾諒無他虞現因河工正在進行督催未可稍緩兼之連日大雨河水陡漲未便遽離一俟辦理稍有次序再當回省云云經此一電倪雖不來而公署遷蚌之舉則自此打消矣 
　　建安兵艦抵皖海軍長江第二艦隊司令饒懷文前曾酌派江利兵艦來皖梭巡現饒又改派建安兵艦來皖而調江利兵艦往鄂故建安許艦長昨已乘艦抵皖矣 
　　釐局長與縣知事更動消息大通釐局局長李松頣迭經辭職業由財廳長轉呈倪巡按核准聞將委蘇錫爵瓜代東門渡釐局長李猗堂因病請假聞以羅昌河釐局長楊毓深調辦而以李培深接辦羅昌河釐局大約日内卽可發表又潛山知事張善鈞太和知事鍾應同霍邱知事易翔貴池知事沈鈞阜陽知事宋毓衡均因控案派員密查聞亦將大加更動云 
雜評一 
[湯督出走] [  （步陶）]  
　　川事方有機轉粤事又相持正劇而晴空霹靂乃忽有湘督湯　銘出走之見告（事見公電）據代督微電之文意細玩似事前旣未戰爭事後亦無條欵惟湯氏所以出走之理由未之詳述然吾人試取湯氏年來在湘所行之事實及湘人對於湯氏之眞確感情一爲參證當可憬然默喻矣夫湯氏之不能與湘人相安無事中央固早有所聞議易湯以解湘禍之風傳又時入於吾人之耳鼓而事實久而寂然遂致演成此番之變局然而猶得曰湘省尙未取消獨立中央無如之何也若夫勢有甚於湘省人有過於湯氏而其地已爲中央權力所能及者則萬不宜任其魚潰肉腐自爲天然勢力之解决以重累一方人民而致牽動夫全局鳴呼當晰不斷反受其亂此等處於中央政府之威信良有關係也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[籌議取銷戒嚴之辦法]  
　　淞滬警察廳長徐輔洲君奉松滬楊護軍使盧副使飭知以上海防務事宜曾奉南京馮上將軍齋巡按使等飭開因地方平婧已久亟應於七月十號爲始取銷戒嚴等因卽着從速籌議辦理徐廳長奉飭後立卽傳集所屬各區署所警正警佐到廳會議對於取銷戒嚴一事緣去年自肇和啓釁以後地方屢有謠言故曾注意嚴防惟並未有戒嚴之布告此次祇宜無形消滅况現　炎夏各長警應換穿白色洋布制服持鎗站崗固應變通議自十號爲始站崗時一槪免携鎗械至要隘地點加派雙崗一節亦宜免派仍派單崗守望尙有加班巡邏亦卽回復抽班巡邏之舊 
章惟每日軍警會晤時之口令仍須請示定奪并聞徐廳長又於昨日上午七時飭傳偵緝隊通班隊士到廳面諭一切 
[新銀角不能通用續紀]  
　　本埠新流行一種前淸光緒宣統等年號之新銀角有人傳言係某國人私造攙以銅鉛雜質南北市現不通用凡持有此項新銀角者均無可用之處曾經内地官廳派員調查英美總巡麥高雲君亦以此事有礙市面頗爲注意除通飭各捕房中西包探調查此種新銀角之來歷及兌現之家有無躉批存積外並令將此項銀角如法化驗以明眞僞 
　　福建路運大錢莊每日門兌必有數千元進出連日兌出前項新銀角甚多嗣因不能通用於前日午後起持新銀角至該莊掉換者頗爲擁擠故該莊於七時後即行收市昨仍照常交易 
　　北河南路同康錢莊亦因兌出新銀角於市面停止收用後各兌户紛紛持往該莊調換一時人數衆多聲如鼎沸該莊執事恐肇事端立即報請滙司捕房派令中西探捕到場將人驅散並將是項銀角兩枚帶回捕房鎔化繼復加派華印捕各一名常駐該莊門首以資彈壓又聞是項銀角業經捕房查得係後馬路如意里同德莊吉祥里久和莊法大馬路光泰莊請領護照向南京造幣廠承領運滬報關之數共有二百餘萬枚之多云按據訪員報告如此其說果確則此種新幣自無不能通用之理尙望該三莊出而聲明以定市面 
　　滬杭鐵路上海車務處沈君以新小銀圓市面上不甚通用昨特發出通告嗣後凡以新銀角來站購票者自即日起槪不收受云云 
　　附上海中國銀行來函逕啓者六日貴報本埠新聞内載新銀角不能通用一節内有（或謂此種新幣俱由省中造幣廠所出因鋼模未經鑄就故仍用舊模係由國家銀行兌出此說果確則國家銀行自必有所表示以便流通）云云查敝行並未兌出此種新銀角至是否造幣廠所造敝行並未接洽事關本行信用相應函請更正以免訛傳訛至爲切禱 
[車站收受紙幣之限制]  
　　滬杭鐵路上海站長訂定收受紙幣規則三條於昨日發貼通告照錄如下一凡以不兌換紙幣來付車價者須車價之數超過紙幣票面之數如尙須找現銀者不能收受二收受不兌換紙幣祇能以單張客票計算不能合併數張客票計算三收受包件或行李運費均照上項規條辦理 
[冬漕借欵之急促]  
　　上海縣沈知事因奉財政廳飭將本年冬漕抵借洋六萬元已一再商由北市總商會擔任二萬元南商會一萬元尙缺一半擬再另行籌借已誌昨報茲悉此項借欵利息業經財政廳規定常年一分抵借在七月半以前者照六個月計算七月半以後者照五個月計算沈知事因尙有半數限期已促特於昨日上午十一時邀集各業領袖陸伯鴻朱志堯沈潤挹錢貴三及典業董事沈功章姚文淦王積雲余之芹等到署商請擔任籌借各人允俟籌商再行復命 
[卡德路盜案續紀]  
　　新閘卡德路八十七號門牌吳廋樓家（昨報誤爲吳吉甫）前晚被盜刦去値洋一萬餘元之金珠飾物現洋已誌昨報茲悉吳於被刧後檢點失贓約歷一句餘鐘迨報告新閘捕房飭派中西包探協往追拿匪已遠遁遂向吳詢問各盜形狀服式據吳答稱共有四人進内咸操北方口音一穿靑灰縐紗長衫一穿藍竹布長衫尙有二匪未經看淸均執手鎗先有二匪登樓二匪至大餐間内出示手鎗嚇禁聲張逼我一同登樓翻箱倒篋搜刧飾物現洋並將妻妾女兒及女客陸常氏等耳環金戒盡行捋去各盜臨行時聲言我等因三次革命缺少軍餉向爾暫借並未開放手鎗聞門外尙有二匪望風云云該探等當即據情回訴捕頭轉禀麥總巡通飭各捕房中西探捕一併留心偵緝務獲解究 
[研訊開鎗拒捕之匪徒]  
　　法捕房三十九號越捕於六月二十三號晚間巡至法新租界麥賽而蒂羅路見有匪徒五六人掩在樹蔭之下希圖攔刦該捕上前拘拿被該匪等開鎗拒捕擊傷右手當場拘獲楊招華一人後又由探目沈德福包探任水揚陳順寶緝獲楊子堯等六人昨由法公堂中西官親往出事地點察勘一週旋卽回廨升坐特别公堂研訊捕房派人禀稱當拘獲時楊招華聲稱住在呂班路天福里十二號樓上葛正山處迨帶楊往查葛已携眷逃逸當又向楊詰問楊言葛因虧欠房租已往崑山商借等語故將葛之二房東錢如山傳案質證錢稱葛於五月二十七號前來轉租樓面居住楊招華時常到來與葛閒談二十三號並未來過葛於二十二號出外未回二十三號晚出事之後至翌日葛之妻兒將房屋退租言往紗廠做工並無虧欠房租言往崑山措資之事楊招華供在霞飛路一百七十一號民黨趙炳所設之機關内辦事二十三號傍晚在機關内晚膳畢出外洗澡因日間在機關内洗衣未乾晚上十點時前往取衣出外即被巡捕拘獲云云中西官即飭往傳該機關辦事諸人到案質訊據沈少平周凡林趙仲商同稱楊招華確曾每日至機關内吃飯於出事前六七天一去不來二十三號並未來過又據徐少蘭謝恩華楊子堯同稱二十三號楊並未前來吃飯况是日天雨豈能洗衣亦未見楊晒有衣服旋由捕房所派之人禀稱楊子堯係逐出租界之犯有案可稽聶讞員商之法副領事德君判楊招華管押六月限交葛正山到案訊辦楊子堯不應逐出復來着押三月沈少平等五人諭令退去並以該越捕緝捕奮勇致被擊傷當堂獎勵數語賞洋五十元以資鼓勵 
[縣敎育會組織短期講演會]  
　　上海縣敎育會每年於暑假休業時組織短期講演會研究各項學科以爲敎育之補助本年仍參照成案延訂講師從事組織擬定簡章函請縣知事通飭本邑市鄕各學校選送熱心敎育者入會聽講茲將簡章十則附錄於左 
　　小學敎育暑假講演會簡章第一條本會乘暑假之餘暇臨時組織以提倡小學應用之體育爲第一目的以研究敎育上適宜之方法爲第二目的第二條凡公私立小學校職員或私塾敎員或上海縣敎育會會員均得與會聽講但須經學務委員或各校各團體之介紹第三條取聽講員需要之便利講演分爲二期第一期以五日爲度專講體育原理體育方法大綱蒙鐵梭利敎育法鄕土地理敎授法兒童常識灌輸法等爲各校管敎員普通之研究並期協助體育之發達第二期以九日爲度專講體育敎授法及衛生小學遊戲法國文敎授法算術敎授法管理法社會服務論等以期單級學校或私塾敎員亦得兼施體育並增進敎育之方法第四條聽講員分甲乙二組甲組得專聽第一期乙組須先聽第一期之講演續聽第二期之講演第五條本會自陽曆七月三十日開始約二星期爲止伹遇事實上必要時得延長一日至三日第六條每日講演時間上午八時起十一時止星期不輟第七條聽講員槪不收費其距會較遠實在交通不便者經學務委員或各團體正確之證明亦得膳宿並免繳費但以六十人爲限第八條本會假設上海縣立第一高等小學校内第九條本會報名處分設上海縣公署敎育科及也是園縣敎育會事務所第十條聽講員先期報名領取聽講劵 
[派員監試梅溪小學畢業生]  
　　上海縣公署昨飭學務委員文云爲飭委事據上海市立梅溪小學校校長徐中行詳稱竊敝校於本年暑假期内舉行第四届高等科畢業生沈麟玉等十人已詳奉江蘇巡按使署核准照章應舉行畢業試驗日期先行具報由貴公署派員監試茲定於七月八日上午九時舉行敬請派員届期蒞試實爲公便等情到署據此除批示外合行飭委該員届時前往監試此飭 
[滬江大學添築醫院]  
　　滬江大學因來學者衆故校内敎員住宅與校舍運動房等年漸添築近又擬築醫院一所需費六千其中四千元已由美國捐集尙少二千元董校長擬於中國學生友朋中捐之聞各學生均踴躍輸捐不數日已捐得六百餘元其間以朱博泉尤濟淸二學生更爲樂輸云 
[南洋中學校友會紀事]  
　　七月五日午後三時南洋中學校會假座西區小學開本届第一次職員會及建築校友廳　備幹事部聨合會是日到者爲錢新之顧天放秦景陽朱少屏沈景麟周靜涵譚海環吳書衡等八人議决事件如下（甲）推定朱少屏爲幹事長由會長委任職員會書記會計爲幹事部書記會計並委莊俊王仲甫爲建築主任（乙）議决建築欵數滿百元以上用校友會名義存於萬豫醬園常年一分起息摺由會計保存（丙）甲乙二議案由書記　告未到會之職員幹事如有異議儘於三日内答復移交會長幹事長核辦（丁）陽曆八月二十日午後四時由會長擇定地點召集茶會協議籌備進行事件臨時再行通告 
[同義義務女校暑假]  
　　法租界麥賽爾　羅路中華女子同義義務學校於七月八日行第三次暑假式備有各生成績品及運動會由校長陸胡雄飛女士函邀中外政紳商學各界前往參觀　届時必有一番熱鬧也 
[培基學校組設補習科]  
　　哈同路民厚里培基學校於前日（即星期三）行暑假休業禮後即由校長史啓祥邀集同人在該校開談話會籌議組織暑假補習科現定於本月十二日開學 
[南京車遲到念分鐘]  
　　昨日南京頭班火車開駛來滬於一句鐘時駛至本埠西鄕車袋角地方車頭機件忽然損壞不能行動俄爲滬站所聞立派快車龍頭至該處拖帶至滬計遲到二十分鐘損龍頭業已入廠修理 
[改良絲織品暫照春盤]  
　　日新天章緯成九成等改良鐵機絲織品廠昨日通告客帮略謂敝業所需原料比較客歲加昻二成核計成本受虧甚鉅値此商戰時代若儘數求償則洋貨益充有負維持國貨諸君之厚意爰集同業酌議定盤自丙辰年六月朔起所有各項緞紗綢縐槪照本年春盤不增不減一俟絲價稍平再行重定售盤以求暢銷國貨維持提倡端賴羣公云云 
[自來水廠新機告成]  
　　閘北自來水廠經理雷素安前因水力不足商由虹口華商發興機器廠主褚永源悉心研究訂造水機兩架該廠主卽督率工匠日夜趕造刻已告竣昨日裝配試驗甚爲合用不日卽可開機放水並已詳報商部查考矣 
[農民苦雨]  
　　自上月下旬以來　雨連綿河水盛漲本埠泰東通利兩公司專走内地之小輪均於月初停班俟水勢稍退再行開駛等情已誌本報昨有農人來自太倉者述及内河之水已漲四五尺低窪之區均將淹沒若再不放晴棉花與禾稻必均受損殊爲可慮云 
[鄕民觸電而亡]  
　　前日（五號）午刻風雨狂猛雷交加之時浦東周家渡北首沈家宅鄕民沈阿餘在浦灘捕魚忽然觸電週身焦黑其下領且被擊去聞沈現年二十二歲業由屍屬棺殮矣 
[函請修治道路]  
　　城内外各處街道高低不平邇因霉雨經旬積潦成渠未能洩水聞地方人民業已函請工巡捐局長迅卽分段查勘從速修治以便行旅云 
[坍屋傷人]  
　　美租界華記路桂安里一帶房屋年久失修近因連日風雨該里六百七十七號披屋竟於前晚坍倒壓傷婦人潘關氏及其子惠寳當由一千一百三十七號巡捕到來將受傷人一併帶入滙三捕房捕頭飭送醫院醫治一面派探查傳房主到案再行核奪 
[整頓火政之佈置]  
　　上海救火聨合會以拆城闢路以來北半城市面日見發達房屋益形繁盛近且建造貨棧均三四層樓不等遇有火警施救不易因將全埠火政劃爲七區添備救火引擎等器具以期實力改良茲悉第一第二區在廟前街及紫華路兩處建築龍所添購種種器具計達四萬餘金現正分投勸募以竟全功並以北城民國路一帶貨棧林立房屋櫛比該路尙無自來水管一旦遇警頗爲可虚爰由該會商由自來水公司將民國路一律埋設大號水管由救火會自小東門起至老西門等處仿照法界裝設四寸救火龍頭九十餘處聞此項龍頭價格昻貴每個須銀一百餘兩業由該會先行籌墊動工惟裝設龍頭於城濠地租業兩主均有關係當經函請工巡捐局調取從前文放局北半城領地各户姓氏畝分淸册到會以俾查明挨户勸募云 
[嫌疑犯尚難釋放]  
　　美捕房一千二百十八號華捕曹登發被人傷害案内之嫌疑犯朱正寳董正龍由捕拘解公共公廨經中西官訊判交保候訊在案昨晨復訊據捕房禀稱董因無人具保現仍收押請爲核示王囊讞商之美副領事郭君判朱交原保董押候訊核並諭包探趕緝正兇務獲解究 
[偵獲犯案纍纍之盜罪]  
　　匪徒曹亞血王錫芝劉文周西西揚金劉祝軒王子紹迭在英美租界内糾黨持械搶刧逃匿法租界前日經老閘兵房捕頭偵悉諭飭中西包探恊同法包探將該匪等一併緝獲當即帶回昨晨押解公共公廨由會審員王肇之君會同美領别君略訊一過判均還押聽候查明於下禮拜四解訊 
[客棧茶館均來作證]  
　　泊獻氏前至法公堂控被拐匪卜桂主誘拐男孩一口卜洪實係汪金生所拐後由包探全水揚將王拘解法公堂質訊據供朱姓失陔之時民人己回金壇縣原籍豈能誘拐判汪押候傅同證人質證在案昨有新天福客棧司賬張子仁投稱汪於十月間寓居商人棧中以有茶肆主卞雙喜投稱朱姓失陔之前數天汪來啜茗是實訊之汪仍一味抵頼判令還押候再覆訊核辦 
[澈查支票來藶]  
　　浙江人翁新邦前日持德華銀行計洋二百五十元之支單至該銀行領取現洋該銀行以此項支單係蔡富要在南京浦口等處遺失當即報捕將翁拘入捕房經捕頭詢悉蔡尚遺失山東銀行計洋四千六百元之支單諭令將翁收押昨解公共公廨請究先由中西包探上堂訴明前情訊之翁供此項支票係飛虹船主羅根全囑令往取不知來歷中西官判翁押候補傅人證再訊 
[三押各押一月]  
　　美捕房二百十三號華捕王國樑二百三十四號華捕嚴宏良二百四十號華捕謝全倫因看守病房不愼逃去病犯李金山由捕頭將該捕等拘解公共公廨訊供候核在案昨晨復訊中西官以該捕等實屬疏忽判各押滿一月示儆 
[鹽販仍被拘獲]  
　　鹽販陳阿大前因違禁販私被鹽捕營名獲以鐵練條鎖示碼頭旋被帶練脱逃後又拘送警察廳發交司法科訊供之下昨日備函將陳阿大連同鐵練一條轉送地方檢察廳訊辦 
[小工遇見行兇人]  
　　竊賊譚毛臉前在杭州輪船上竊取皮件被小工施牛子瞥見報告致譚懷恨用刀將施連戮十八刀逃逸當時由警將施送至地方廳驗明傷勢判令出外醫治一面查拿譚毛臉以便訊究在案兹悉施傷己痊愈昨見譚毛臉在太古洋行穎州船上圖竊乃報告三區警局將譚拘獲連同施牛子復送地方檢察廳請爲訊辦 
[急遽下車之受苦]  
　　昨某甲乘坐軍車至西華德路車未停稳匆忙下車以致仆地受傷收工百零七號華捕雇車送入同仁醫院爲之敷治 
[女壻扭控丈母]  
　　浦東爛泥渡客民張阿九之妻陳氏日前忽然走失經張一再調查知被姘夫沈生麻子誘匿當向妻母陳徐氏理論詎陳徐氏竟與陳維林等勸張收洋一百元出立筆據與妻斷絶關係張聞之大怒立將妻母與陳維林扭控三區警局昨午移送地方廳經檢察官預審供詞各執判候查明再訊 
[監犯患病殞命]  
　　鹽棄夏炳發昔因毆斃同類經地方審檢廳訊明判决監禁七年在案兹夏自收禁以來己逾四年邇忽在獄染病送至新普育堂醫治無效放昨晨斃命山堂中報告該廳長委派楊檢察官毛檢驗員等蒞堂驗明委係因病而死並無别故填明尸格由堂棺殮 
[兵士竊取衣服]  
　　駐紥南市圖書公司舊址由北省來滬之閩省鹽務巡緝隊尚有 
 
 
 

Page 11

 
 
　　一二營未經拔隊赴閩前日有該隊第四營第十五連連長史某所部之兵士徐州人周金成（前滬軍營汰兵）於領餉後潛將自有衣服運出並乘機私取史之紡綢衫褲子等物寄於馬路橋附近賣牛肉之鎭江人張懷德處已則希圖逃回家鄕經史連長得悉立派兵士多人在碼頭上截獲由兵士張鶴林帶回該營經隊長問明屬實飭責軍棍數百下然後押送至一分駐所派警帶至張處吊出長衫原贓尙少綢褲一條由張願賠洋三元當由該所將原贓及兵士等一併送回請爲發落 
 [P賊贓不應收買> 
　　陸家石橋舊址南首合裕雜糧店學徒施吉福在門口收買竊賊張少林之菉荳五十五斤正在付價被崗警查見一併解至一區 
暑張供已賣過二次遂傳同該店執事顧梅生問明斥其不應迭次收贓著罰洋十元張押十五日贓物候召失主認領 
[金圈從何得來]  
　　昨有年約十六七歲之江北男子手持金圈一只在美界某押店求質爲包探薛金昌查見以其形跡可疑拘入據房訊明核辦 
[私拆電燈火表之罰欵]  
　　住居英租界雲南路大慶里二百十三號門牌大舞臺伶人兼唱蘇灘之范少山因私拆火表竊用電汽被英美工部局電燈公司西人華特而（譯音）查悉控由公共公廨刑事科出票將范逮案訊判交保在案前日午後由捕將范解廨復訊先據工部局代表牛門律師上堂譯明被告私拆火表竊用電汽損害公司營業應請澈究繼據原告西人華特而投稱被告偷滅電汽有一百二十餘度之多致受損失銀二百餘兩請爲追究質之被告范少山供稱前月間由身穿藍布短衫褲自稱工部局電汽處用人之某甲來言爾家所裝之火表已壞差我來此修理當被索去酒資洋一元給付工部局字據一紙至於火表如何損壞實不知悉並延律師到堂代辯王肇之襄讞與英康副領事會商之下以范竊用電汽屬實判罰銀二百五十兩充公並着交保開釋 
　　又英美工部局電燈公司控雲南路二百零三號門牌靑浦人朱榮章私拆火表竊用電汽損害營業等情由廨將朱逮案訊判交保候核在案前日午後亦由王肇之襄讞會同英領康君提訊原告西人華特而與工部局代表牛門律師先後上堂譯明被告偷用電汽情形彼告朱榮章不到由其妻陸氏延代表魯定格律師到堂辯護中西官會商之下從寛判氏罰銀八十兩充公 
[烟膏存候化驗]  
　　廣東路四百七十八號門牌烟膏店主孫金芳金隆街烟膏店主蔡官賜均將禁止進口之波斯土紅土煎膏混售被洋藥公所查悉禀廨出單於前日分在該兩店内搜獲似係紅土煎成之烟膏數缸帶回捕房存候化驗昨將該兩店主傳至公共公廨請究據原告代表穆安素律師上堂譯訴案情請究中西官會判被告退去候英領堂期解訊 
[私收客賬之懲治]  
　　美商勝家公司控式拉夫孫鏡淸私收客賬洋八十三元一案昨經公共公廨中西官復訊屬實判孫押西牢半年如能於限内還洋准予減罪 
[印人扭控債務人]  
　　嚴家角李瑞記牛乳作主於上月問向在鐵路當巡丁之印人野士生及愛而近路李公館管門印人麥克生二人借洋三百五十六元以乳牛五頭作抵言明七月底如數歸償前日因該作主將所豢之牛牽往他處被二印人知悉扭李至五區警署控告經薛警正質訊之下李供認欠洋是實判解閘北司法科訊核 
[認領迷路小孩]  
　　四區崗警前日上午查見迷路男孩一口帶區盤問據稱年四歲紹興人名阿冬詰其住址姓氏均不能答旋有住居閘北三畏里之婦人甘王氏投案聲稱伊子阿冬頃在門前游戲偶不經心以致走失姚警正諭令覓保具領 
[工巡捐局造具半年成績表]  
　　工巡捐局朱局長以本局經辨路工等事一切手　應旋六月份止造具半年成績表凡收入地方稅支出各項用度均應列入報告江蘇巡按使松滬護軍使滬海道尹等署備查業已飭知工程科迅將經辦工程趕緊進行以便結束造報 
[淸理沙田之通告]  
　　淸理江蘇官產處處長兼辦淸理江蘇沙　事宜曾會同方王兩會辦昨出布告云爲出示通告事照得淸理沙田以截淸報案規定灘價以稽核收銀前淸舊章載在江蘇省例其於淸訟源愼價欵法至良也無如沙洲習　爭領之案輒有一灘兩報或三四報者每當官廳交接之際沙棍兜賣招搖書役梱收扣　雖有沙洲訟案淸源章程而日久怠生民情騖利積弊終難盡滌民國三年十一月財政部以蘇省沙田價欵向與正項錢糧一律報解實爲稅外收入大宗特設專局淸理溯其開辦之始係在官產處成立以前迄今兩載於本年六月奉部飭江蘇沙田事宜由該處兼辦本總會辦當此接收之初爲一般沙民截淸糾葛保證權利起見特製申告表式一紙附以說明飭由接收該縣沙田分局各印委責成沙洲書保具領轉發併催告承領人於一定期限内依式塡表申告聽候審查淸楚彚案轉陳一以絶牽混纒訟之根株一以定規畫進行之標凖庶此後蘇省沙田有一眞確之統計於　於民計莫便焉爲此通告蘇省有沙各縣人民一體知悉凡在該縣境内沙洲曾經報領有案者不問公產民產已繳價未繳價已升科未升科統限於通告到縣揭示後由承領人向各該沙書圩保領取頒發申告表式逐項詳細塡註儘半個月内一律申送接收印委辦公處所聽候逐案逐欵核實淸查蓋章印證表紙由處刋發不准書保人等需索分文倘或各領户觀望放棄逾限不報或輾轉欺混案欵不符致接收印委無從查核淸理則是沙民囿於弊習即有損失係屬自誤决不准再向官廳曉凟此係爲淸理沙田截淸報案糾葛保證領户權利之入手辦法自經出示通告後凡爾沙民遵即依限如式塡報愼勿玩延欺隠致貽後悔特此通告 
[勸善懲惡之影戲]  
　　影戲雖小道西人從事於斯竟不惜巨資竭力研究觀乎方板橋共和園所演之半文錢爲了金錢奸詐百出及至事過情遷不値一錢泃足勸善懲惡非可等閒視之也 
[誌謝]  
　　愛羣女校訂於七月八九日展覽成蹟市立貧民學校於九日午後開學藝會監理會立眞如高等小學校於十六日午後開學藝會昨日均承惠贈觀覽劵書此誌謝 
雜評二 
[省校經費] [  （宇）]  
　　敎育爲立國根本經費爲學校命脈無論如何爲難斷應設法維持此五月二十二日齋巡按使覆省敎育會養電之言也乃遲之又久財政廳尙未撥放致使齊使未能踐言是豈齊使所及料哉然而中國之窮固已非一時所能挽救他項用途可以節減則節減之可以停止則停止之惟此培養國本之敎育費則無可節減無可停止蓋非培植人材以救此窮國他已無望也今齊使又飭財政廳如數撥放（見第一張南京快信及昨報本埠新聞）而省立各校已提前暑假矣且有將假期延長至二個月者設財政廳而不於此假期以内將數月積欠之費一律撥放則假滿開學勢必遙遙無期詎不可慮之甚耶 
氣候報告 
[（上海徐家滙天文臺天氣測候報告]  
　　已過者之報告七月五日氣象甚亂直隷滿洲浙江　東均有低度上海午初至一時一刻雷雨大作此外終日間有雷電倐起倐滅馬尼勒及和房間有旋風六日天陰而幽暗烟霧甚濃六日四時前二十四小時氣候温度至高八七·八至低七一·八去年同日至高八四·至低七二·二 
　　未來者之推測六日午後四時之預測中部北部有雷雨之勢安南海濱與東京灣氣候不佳 
來函 
[上海灰船公所來函]  
　　啓者本月一日報載石灰船户之呼籲一則閱之殊堪詫異查敝業董金君拜宸代表宋君金林雖曾被自稱聚興公礦灰公司之石榕夫以扣船勒索等詞誣控於審檢兩廳五月八日奉檢廳傳訊承認公所扣阻違章船户爲應有職權面斥石榕夫不應越控當卽將案註銷五月三十一號又經審廳傳訊亦以其全無理由於六月十四號判决主文載明原告之請求駁回本案訴訟費用歸原告石榕夫負擔各在案敝公所理直氣壯隨傳隨到隨審隨結旣非提票亦未候查何以有曾經檢察官提訊判候查明核辦之語且灰船公所係我數百號衆灰船商公共所組織禀定有案已歷十餘年一切公所經費善舉等項由衆灰船商自願抽助雖時有增減亦無加至六分之事且出入均由帳房經理按月則開淸單報告各帮有帮長監察業董又不止金君一人何得以巧立名目盡飽私囊等詞任意誣衊我衆灰商惟守定挨號售灰章程方可以杜絶駁船掮客及業外無賴輩種種之欺壓今惟石榕夫以勒索不遂始則糾衆要挾繼則任情污衊何竟所登各節似出一口不獨誣我業董實屬誣我全體務祈貴主筆即行登報更正不勝盻切之至灰船公所衆灰船商高甫根等三百七十三人公啓七月六日 
[補錄命令]  
　　七月三日大總統策令任命端緝爲泰察鎭總兵此令 
又令陸軍部呈請將李伯勳夏侯欽趙苑梁關秉忠仲桓授爲陸軍憲兵少校王建勛加陸軍憲兵少校銜陶邦傑李紹白李昶熙季毓麟閻廣咸授爲陸軍步兵中校並加陸軍步兵上校銜張席珍范慶辰王貴發陳尙義李言明韓振山符玉節王得志陳文明馬發灜劉喜章宋思忠段其澍陳國良趙蘭芝楊家彬秋占鰲王振標郭世林張鳳鳴李應生胡念先蔡鴻臣王樹林趙瑞壽張慶雲葆蓁雷文富馬金聲李萬元劉振海張學騫王樹坡戈爽周中蕃閻殿臣宋良仲吳魁麟鹿鍾麟孫廣甲劉振東李中傑郭李松年齊覬勝王廉儒郭登堂陳春明安樹珊吳佑棣楚道山胡景翰授爲陸軍步兵中校張煥文劉永明石敬亭加陸軍步兵中校銜程貴　金聲南國淸齊振　劉震靑李達珠周正誼尙鴻翔授爲陸軍步兵少校並加陸軍步兵中校銜王沛賈連城王世廷李其昌張嗣先口南林姚錦榮楊健周樹榮梁福林雷琪何安榮李寶山楊保君趙丕武劉德玉吳家瑞余紹曾葉壽麟王在濟唐良才許連陞蔣林祥郭鴻曲李文淸林蔭穠王發科壽林武九淸杜從廷李肇福張仲熙唐萬勝張輔臣孔繁科黃兆祥衛立餘向玉麟趙康安李楊其何繩武龍紹遂吳汝翼左玉堂文富貴范仲　徐壽春殷克復王玉金畢福亭吳鴻德何振江賈元淸張富貴劉宗義陳達德姬振淸郭振海史柏齡秦建斌陳讓李藻麟沈金海陳長陞陳永和閻久德張葆斌榮文會關琪颭胡玉珍關全斌鄧葆光孫繼韓王鼎鍾劉興貴張啓彬宋保鎭高海峰毛國瑜劉秉臣李全武陳永昶丁賓臣王福景王德印譚敬信戴裕昌趙廣成劉煥新謝湯東濮占鰲張殿臣鍾鳳世鄒化高汪福先閭樹林閻俊海王霸丞王玉山孫學賢陳永山董俊超雷振乾劉化彪張一山白其寛李卯源史廷颺明秀寇世林昌順昌黃得貴李義閻樹銘授爲陸軍步兵少校潘佐袁玉田楊耀武加陸軍步兵少校銜賈起鶴王宗嶽杜有才孔憲德李貫之張甲有劉錦章劉景崇張樹城授爲陸軍步兵上尉並加陸軍步兵少校銜李自正馬文品長齡周鼎順武銘郭錫三授爲陸軍騎兵中校馬榮華申望道張武軍牛鳳魁徐鳳春王漢卿安祿陞周書銘陶得方李開科吳保和授爲陸軍騎兵少校任居建王錫齡蔡文藻唐朝福王元襄李雅材程懷忠授爲陸軍砲兵中校戴廣勝授爲陸軍砲兵少校並加陸軍炮兵中校銜龍禹門張尙志蕭牧淸徐灜王占元宗金台張守信王文超王有紀何進功段正邦龐其猷王烈蔡鳴謙授爲陸軍炮兵少校白鉅李東洲趙榮尹紀倫李代長王玉勝授爲陸軍工兵少校李錫榮授爲陸軍工兵上尉並加陸軍工兵少校銜余茂德授爲陸軍輜重兵少校金孝悌李　斌李德蔭授爲陸軍二等軍需正方誠　韓堃鄒裕國吳鴻勳孟桐年世緒趙鏞加陸軍二等軍需正銜劉振遠俞德齡段鴻九朱長恩張有成劉錫齡張極寶張國杰卓全安吳兆芳蔣鏞李象臣孔劬慶紀冰然授爲陸軍三等軍需正魏述德加陸軍三等軍需正銜口嘉禾授爲陸軍一等軍醫正屈永平加陸軍三等軍需正銜梁福端白士儀雍和許煥授爲陸軍二　軍醫正彭鍾靈程錫蔚廖彥中陳奇樸姚天衢趙宗普加陸軍二等軍醫正銜崔憲臣楊榮春李祖望徐嘉琳劉謙李德明蕭　純李超凡黃雲梯張紹鐻授爲陸軍三等軍醫正翟文翰加陸軍三等軍醫正銜李汝舟授爲陸軍二等軍法正陳鼎五張壽祺授爲陸軍三等軍法正樊松凱梁濯淸徐耀堃授爲陸軍三等司藥正萬長淸授爲陸軍二等獸醫正周元增邵淸德授爲陸軍三等獸醫正應照准此令 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章[  蝶兒]  
[新文字列傅]  
　　新文子未詳其世系或謂其先出於陳述民風之施氏其子孫類皆好談時事一以臧否得失爲天職然當閉關時代則皆　筆都門爲官場通聲氣而已（謂昔時邸報之類）淸末海禁大開新氏中有目擊東西各國如太晤士大陸諸異族往往有左右斯民凌鑠一世之槪而自慚望塵弗及也又有痛胡虜當權而民意不宣也於是銳然自奮一變其依附權貴之習而始與民握手談心以民族民權諸大義爲天下倡且又精研化身術必欲足跡徧海内使家論户曉而後已雖　遭當道之踐踏而前仆後繼略無懼色時則有留學東灜之新民子（謂梁任公之新民報）稱巨擘焉人徒以其化生之繁未易辨識又以其與世相接惟以文字而槪名之曰新文子而不知實可曰辛苦子也迨辛亥一役民國肇興新氏乃告厥成功西人至有豹子革命之稱說豹子者新氏之别名蓋紀實也於是新氏之名乃大噪當其筆墨酣舞時每自誇曰當今之世監督政府棒喝社會舍我其誰哉篕其勢力之雄厚自元首以下咸望風崇禮焉當道時有羡其神采而贈以肖像相結納者新氏則必以銅版印成之徧示於人以爲樂自是其吐屬間或以爲遂有銅臭云當籌安會發生時新氏本其風聞所得朝朝以勸進函電爲言乃不數十日後則又朝朝以勸退爲言論者以爲人之出爾反爾當無若是之速意皆謂新氏所揑造更有謂其受金錢魔力而故作違心之論者實則新氏之甘作籌安走狗者惟其别族愛希亞一派耳當愛氏自京蒞滬時人有疑其未必能切實籌安而畏難中止試以炸彈相嚇愛民則屹然不動鼓吹益力洎夫籌安解散洪憲告終後愛氏痛惜之情時溢於言表雖受社會及新族之椰揄而帝制復活之希望仍不稍衰 
　　新史公曰愛氏不改其逢迎之家風孝也受人之託而竭其力忠也一諾不渝信也加以炸彈而弗懼勇也至舉世非之而力地弗顧尤可以見其堅忍不據而不與世浮沈也向使我國人皆能具此數端則何事不可爲何爲不可成而外患更何足懼哉乃世人祇知摭其惡而不察其善過矣 
詩選 
[初酲] [  僇民]  
　　漸來萬籟啓初酲恰放微陽夢不成幽枕自憐歷長夜夏雲无意過新晴風　暗暗槐陰入水閣遙遙蛙部鳴唯有抱琴人獨寂七絃欲拂了餘聲 
[友人燕集羅星洲作此寄之] [  前人]  
荷香影畔有星洲鷗鶩相逢得勝游菡苕晚風開漠漠薄　夜月思悠悠澄江練看攙槍落白袷人來水國秋爲問天隨何處去餘霞一例想歸舟 
[夏夜雷雨過凉率意] [  前人]  
　　重温過雷雨微抱看乾坤白袷成凉思初燈引夢痕中原關大計暮藹掩諸村聊樂一回醉淸喧動夜園 
[晚晴散步] [  前人]  
　　微　天際溼梅雨動沙蟲獨立三千界勞生一刹中晚晴留半樹幽草拂輕風歸去莫惆悵殘雲低斷虹 
[孤枕一絶句] [  前人]  
　　孤枕淸燈夜獨喧依微暖水入荒村乾坤一夢何須問萬竅蛙蟆自壁門 
[小築] [  前人]  
　　能成小築便偕隠落落長松不可攀莫問烟霞何處是莽然天地一江山 
小說 
[情愛（續）] [  野鶴]  
　　少焉厥聲漸近老人乃始辨爲步履之聲而傍桌之扉呀然闢則出者爲惠司形色頗慌於是老人及麥皆驚而戚斯勃之語亦遂戞焉以止惠司旣出亦不即坐瞪其目似有所覓老人曰少女何如矣惠司　彼名吾已知之彼名爲（句）彼名爲愛米爾現無（句）現無他不過熟睡耳老人曰然則若曷爲驚惠司曰彼名良非吾所及料語未竟而麥柳痕已盈盈離座起語惠司曰然則阿母能導兒一覩其人耶惠司曰可遂相將入 
　　吾書至是亟當乘惠司及麥柳痕入内之時一廻叙愛米爾麥柳痕雙花競妍之史前日之日麥柳痕舒步江干時則好春將闌嫣紅姹紫猶爛然盈野輕顰淺笑似十五美人低其雲鬟麥覩狀神志爲之舒爽行行重行行柳陰之下得一美少年交語數四便爾傾心少年名曰柏魯孫平日好服皇麗之裝絨帽一簷絶廣額函幾盡爲之掩而眸中英爽之氣不爲掩抑麥傾倒幾莫克自持瀕行柏魯孫遂以金剛鑽指環加諸麥春蔥之上以爲訂交之劵自是而後麥與柏遂時來往招要柏本雄於資凡被飾之物麥所未求者柏先市而與之情愛亦益密柏魯孫三字已深深印入麥方寸中縱涸愛河之波亦不足滿滅使無或數日不觀麥必苦念不得已乃展其所貽之小影臨風把玩久之目中所見彷彿盡爲柏朗潤之　向已而笑念乃稍止一日者麥於晚餐　後衣冰銷之衣盛妝而往柏家遙見柏危坐寫字　次凝視一照片麥念此片當爲吾二人昔日交換之影渠能於無事之頃時常展玩亦良可感麥方自念而柏已見旣見亦不即迎第亟以手中之影置諸桌端旣置復移之他處似其意凾欲掩此小影勿使麥覩顧無一物足以爲蔽麥見狀大疑迫而視之則非已之夥而另一娟娟特立之女郎小影也由是麥每覩栢必嚴詰其爲何人不遑作穠郁之情語久之柏不能耐始吐其實告麥曰是爲愛米爾女郎之影某之識彼實先於卿麥聞言怒甚幾欲絶柏凡此種種惠司均詳悉之故聆愛米爾之名而大詫若老人則長日在外未之知也 
　　（未完） 
 
 
 

Page 15

 
 
   
 
 

Page 16

 
 
   
 
