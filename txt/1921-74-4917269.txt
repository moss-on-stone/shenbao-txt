# 1921 - 74 - 4917269

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
　　中華民國十年三月二十三日星期三（申報）舊曆辛酉二月十四日（四） 
時評 
[張曹之優劣（老圃）]  
　　張作霖與曹錕皆坐擁重兵不願裁兵而又皆敵國富也今日有援庫之能力而又有援庫之義務者當首推此二人就二人之强弱言外觀雖勢均力敵然一旦能援庫則强不能援庫則弱就二人之賢不肖言外觀如一邱之貉然一旦能援庫則賢不能援庫則不肖故强弱賢否之分皆由於曹張之自决記者不煩多言　　俄之餘燼非勁敵也蒙衆及浪人非節制之師也張曹雖孱猶可以一戰不必懼也藉曰懼戰則記者有一言爾直奉兩派恐亦終於一戰與其戰於國内不如戰於國外戰於國外而勝則國内之政敵不敗而自敗且全國之人將爲汝後盾向者直皖開戰未嘗待開拔費而後開拔以後奉直有戰恐亦無暇待開拔費而獨於援庫索開拔費開拔無費開壽筵獨有費開花園獨有費耶命令 
　　三月二十一日大總統令國務院存記吳濤吳心第著交交通部酌量任用鍾文廣著交税務處酌量任用此令　　又令署司法總長董康呈請任命孫觀圻署大理院推事應照准此令　　又令署財政總長兼幣制局督辦周自齊幣制局總裁張弧呈請任命沈繼武爲山東全省銀行監理官應照准此令　　又令署内務總長張志潭呈准安徽省長聶憲藩咨請任命楊廣玉爲省會警察廳警正應照准此令　　又令署内務總長張志潭呈准吉林省長咨請任命張玉琳試署省會警察廳警正應照准此令　　又令署内務總長張志潭呈准江西省長咨省會警察廳警正王潤生請免本職應照准此令　　又令兼署陸軍總長靳雲鵬呈請授楊繼武爲三等軍需正應照准此令　　三月二十日大總統令兼署陸軍總長靳雲鵬呈請任命王繼忠爲安徽陸軍第五混成旅步兵第二團第一營營長王運豐爲安徽陸軍第三混成旅少校副官均照准此令　　又令胡翊儒晉給二等寳光嘉禾章此令　　又令車震晉給二等嘉禾章薛丕沾晉給三等嘉禾章萬其誼譚斌宜蘇偉茅元勛馮駿英高臯言張彦臣郭兆棟均給予四等嘉禾章此令　　又令廖世功給予三等寳光嘉禾章夏循型晉給三等嘉禾章此令　　又令王樹柟晉給三等嘉禾章此令　　又令白蘭給予三等嘉禾章高雅給予四等嘉禾章此令　　又令施斌勞毓慶均給四等嘉禾章此令　　又令佘漢柏爵孫均給予四等嘉禾章此令專電 
[北京電]  
　　昨電恰陷係上烏金某員電原文恰篠（十七）失陷華兵絶糧瓦解蒙匪乘之遂不守褚高行蹤不明赤塔動員一萬第一部骑三千第二部步砲七千計砲十八機槍四十架集中烏里源赤政府曉諭人民專爲剿辦謝黨並不連累蒙人且絶無侵略華境寸土意味等語（二十一日下午三鐘） 
[北京電]  
　　政府向赤塔抗議出兵明知無濟於事但爲外交上站地步赤塔出兵理由有三（一）舊黨得蒙足以危其遠東國基（二）俄良民六十三人在蒙悉爲恩琴軍屠殺一週歲小孩亦不留且赤塔代表廊爾拍夫滿門被殺（三）日本出兵琿春爲最近先列（二十二日上午十二鐘） 
[北京電]  
　　褚其祥電殘部已編成騎兵一團另派員赴内地招募三團並順道護送傷兵回京又稱所部現退至哈拉河衣食住俱無請接濟（二十二日下午六鐘） 
[北京電]  
　　黑督電銑滿站到庫倫難民六十二人每人按日墊給火食三角巧（十八）運赴哈埠又電恰克圖逃出難民四百餘官兵三十餘已抵滿站另有難民四五千已抵上烏金斯克無衣無食請速救濟 
[北京電]  
　　張景惠覆院電蒙情吃緊已由鄒師長負責景惠在奉在口毫無關係俟巡帥壽當卽歸任 
[北京電]  
　　部向外團聲明在京拘獲之謝黨與庫有關决暫拘留俟相當時機釋放（二十二日下午二鐘） 
[北京電]  
　　赤塔政府派兵攻庫已有六團開抵恰克圖院部電令黑孫嚴阻（二十一日下午八鐘） 
[北京電]  
　　余晉龢呈此次庫叨失守我軍將廟宇火燬蒙人駕信宗敎此舉不僅招蒙人惡感并足致外人號召院將此意電告前方統兵將官查照（二十二日上午十二鐘） 
[北京電]  
　　各界聨合會上書府院並電曹張敦促援蒙自全責任 
[北京電]  
　　今日午後四時范源濓在宅接見敎職員代表訴述苦衷現部中無法維持惟有出於辭職但政府終必設法結束諸君可往晤靳總理或有所表示（二十一日下午八鐘） 
[北京電]  
　　交葉以敎育界要求墊欵不欲空言塞責將部欵收付列表提交閣議公布（二十一日下午二鐘） 
[北京電]  
　　敎職員聨席會議决定自辦半週刊（二十二日下午三鐘） 
[北京電]  
　　學生聨合會議（一）組方爭敎育基金委員會（二）反對魯案直接交涉呈府院堅持提交聨盟（三）取消順正公司函農部撤銷註册案（二十二日下午三鐘） 
[北京電]  
　　閣議財農兩部提宣布指撥實業用途之三成所得税收支手續改歸國家銀行存儲專爲法定各項實業保息基金之用撥用時先專案呈准始得支付並隨時通知各該地商會知照仍按月將收支數登政府公報以昭大信議决照辦（二十二日下午五鐘） 
[北京電]  
　　本月軍政費不敷六百萬財周赴津借欵不成卽行辭職 
[北京電]  
　　史梯芬訂二十六日在北京飯店柬邀報界午餐有所表示 
[北京電]  
　　琿春案卷宗全部移奉由顔派承辦此案之部員赴奉協助交涉（二十二日下午三鐘） 
[北京電]  
　　小幡函外部云東京長春間飛行敝政府業已民定請貴國允許外部以航空公約不能因此破壞函致丁錦核覆俟丁核定再答小幡聞東京旅大間飛行吾可允許（二十二日上午十二鐘） 
[北京電]  
　　日使今日函外部謂廟街案决定四項對懲辦艦長中國未履行乞速辦（二十二日下午四鐘） 
[北京電]  
　　日使函海軍部三井洋行無線電契約不敷三百零五萬元該行已經預備請定日期繼續建築海部甚難措詞迎拒皆困 
[北京電]  
　　李厚基與許崇智劃防馬戰山南三十里歸許北二十里歸閩上杭永定方面以河頭城南二十里歸許北二十五里歸閩已簽字（二十二日上午十二鐘） 
[北京電]  
　　俄約起草完竣俟駐英美日三使覆到卽進行（二十二日上午十二鐘） 
[北京電]  
　　俄文專修館將擴充李家鏊被任爲督辦（二十二日上午十二鐘） 
[北京電]  
　　部議京奉京漢津浦三線收入完成粤漢工程期以三年已召湘鄂段工程師喀克斯到京定五月一日開工（二十二日上午十二鐘） 
[北京電]  
　　政府交各機關簽註上海特别法院中東路特别法庭僉以先進行三種辦法（一）司法機關由部整理再向列國要求收回領事裁判權（二）司法經費編列正式預算廢帮審制（三）分電駐在各使簽註收回治外法權方法至特别法院之檢察所用獨裁制與會議制尚未確定（二十一日下午一鐘） 
[北京電]  
　　政府對收回領事裁判權從整頓對俄司法入手通電駐外各使徴求同意（二十二日下午三鐘） 
[北京電]  
　　靳周爲維持財政計擬定增税案數宗將實行（二十二日下午三鐘） 
[北京電]  
　　使團决定西南關餘交付中央政府擬將一部分撥作敎育費（二十二日下午三鐘） 
[北京電]  
　　統一會因西南召集新舊兩國會制聨省自治法因設法抵制擬回復舊參議院改選三分一 
[北京電]  
　　盧燾來電自雲南發生種種問題各界雖有和平希望但滇黔川政軍公民仍有自立界線就中尤以反對雲南昔日餘毒爲多數實際上黔川尚可握手請先治理四川亂事查劉存厚固無統治能力而熊克武劉湘尚堪號召一切宜亟與之通電燾雖不敏亦願贊成統一（二十一日下午七鐘） 
[北京電]  
　　任何澄復電迭承中央注意黔省治安囑調停各界與盧總司令協議主張更換三種重大條件（一）滇黔川均須廢督應將川督名義取消同時改爲滇黔川軍區長（二）黔軍欠餉應與滇川欵數平均（三）轄治暫仍應俟將來和平後再行取定（二十二日下午八鐘） 
[北京電]  
　　陳炳焜廣西護軍使係陸力保指定駐梧州準備與粤宣戰 
[北京電]  
　　盧永祥對西南通電贊成其江電謂中央不是已如前電而西南之紛雜比之中央尤甚孫文來電不值一笑政府證明盧决不附南（二十二日上午十二鐘） 
[北京電]  
　　贛陳電王康福團已遣散完竣軍官除駱鴻勝等十三員留贛差遣外龐鴻甲等二十九員送部候差（二十二日下午六鐘） 
[北京電]  
　　楊增新請彈部令德州廠撥萬五（二十二日上午十二鐘） 
[北京電]  
　　因賭被逮之許寳蘅張壽鏞由區解廳後殷警監親出道歉勸令先回謂餘犯亦隨後放免外傳有條件之摘釋不確 
[北京電]  
　　正金交到賑災借欵五十萬指定爲陜豫用（二十二日下午二鐘） 
[天津電]  
　　三月分各機關經費欵絀停發 
[天津電]  
　　京東蝗患蔓延 
[天津電]  
　　鹽山華洋義賑會皓（十九）晚被二十六師兵强佔並佔運糧車七輛（以上二十二日下午鐘） 
[漢口電]  
　　王督擬就對蒙戰守方略命諮議劉鼎臣携往京並令赴奉與張作霖就商靳再召王督入京王决俟曹張先來方啓行 
[漢口電]  
　　趙榮華馬（二十）一電率部移駐施南 
[漢口電]  
　　金鼎馬（二十一）晚乘同和輪赴宜（以上二十二日下午四鐘） 
[蕪湖電]  
　　皖社蕪湖部箇（二十一）日歡迎理事長余誠格就職（二十二日下午四鐘）　　更正昨報專電第一條内派軍派員之軍字與員字爲手民調誤特此更正 
 
 

Page 5

 
 
   
 
 

Page 6

 
 
　　中華民國十年三月二十三日星期三（申報第二張）舊曆辛酉二月十四日（六） 
世界路透電 
[上西萊西亞公民大會之結果]  
　　二十一日倫敦電上西萊西亞公民大會之投票數據官場報告觀之大部分土地仍屬德人惟泊萊斯與里白尼克二要地豫料波蘭人可得大多數今結果未明德國旣仍有上西萊西亞煤礦則可易付賠欵此爲英國之利惟波蘭不能獲得豐富礦區則將蒙重大之損失　　二十一日柏林電各公署已懸旗慶祝上西萊西亞公民大會德人之勝利據半官消息主張屬德者共七十一萬三千七百票主張屬波蘭者共四十八萬零七百票泊萊斯區主屬德者一萬四千票主屬波蘭者四萬一千票里白尼克區主屬德者二萬八千票主屬波蘭者五萬票德總統致電上西萊西亞德代表表示對於投票結果之歡悦　　二十一日倫敦電此間接德國外交大臣西門士博士來電謂上西萊西亞各實業中心點已大多數主張屬德又謂波蘭人獲大多數之區多係未及時派兵保護德人使免受波蘭人之威嚇者　　二十一日柏林電上西萊西亞公民大會之結果發表後柏林交易所之各價反見低落蓋因各報雖歡迎大會之結果而恐協約國將釐定德波界綫以波蘭人獲大多數南部與東南部之土地給予波蘭内有數地在實業上甚有價值也　　二十二日倫敦電上西萊西亞公民大會結果旣定而分地事務將爲棘手之問題以格里維資白才恩加土維資三鎭所成之重要實業三角地德國以爲不能分之爲二波蘭人旣在里白尼克及泊萊斯二地獲勝可得大而富厚之産業但波蘭人當然仍望於此三角地占一大部分據今日情勢觀之不得不畫分土地不僅因投票之結果且由於歐洲時局使然之故協約國國際委員團將畫定滿意之界綫並决定實施之條欵此次公民大會投票者極衆有多處竟占投票者之全數平均有百分之九十五分之跛盲及肢體不全之人均以車輛甚至用帆布榻送至投票所 
[德屬地之代管法]  
　　二十一日倫敦電前德屬西南斐洲現託諸南斐代管太平洋由赤道以南之德屬諸島除薩摩亞與那魯兩島外託澳洲代管薩摩亞島託紐絲倫代管那魯島託英國代管以上四種託管權之原文現已發表條文皆同予受託國以管轄託管區域之全權禁止（一）奴隸（二）以烈酒供給工人（三）强迫工作惟公共工程所必要且給以充分酬資者不在此列（四）設立海陸軍根據地與砲臺受託國擔任保障宗敎自由每半年向國際聨盟會報告一次 
[英上院之追索德國賠欵論]  
　　二十一日倫敦電司法大臣倍根海爵士今日在上院言及追索德國賠欵案時謂德國匯率之地位與德國奪回商業振興實業之謀頗爲有利故不久德國之商業與興盛可望恢復又謂追索賠欵案乃可達到協約國共同目的之最善方法英國所收之欵宜供清償英國債權之用想法比兩國亦必同樣辦理 
[愛爾蘭新亂事]  
　　二十一日倫敦電格林武爵士今日在下院宣稱本星期抄愛爾蘭死兵士十名警察五名傷兵士十一名警察五名叛黨死傷各七被擒者六平民傷者三有下士一員失蹤多日在某處覔見已被槍斃　　二十一日倫敦電火車一輛在克里郡頭砲臺交叉點中新芬黨之伏車中載有兵士若干人雙方互鬥後死軍官一兵五傷兵十一又死搭客一傷二現信黨人死傷必更多於此 
[俄舊黨之窮途]  
　　二十一日君士坦丁電法政府電致藍格爾將軍聲明不願再擔任君士坦丁俄軍之維持費並提出辦法三條聽令擇從（一）如能得勞農政府之大赦儘可回國（二）齊赴南美（三）服役於法國外人兵隊藍格爾將軍已懇請美國等濟助反過激最後一軍免因缺乏經費而加解散　　二十一日巴黎電各報載里伐爾電謂革命黨委員會已由芬蘭回至克朗斯太該地於星期六夜復爲叛軍占有此説未經徴實 
[各國近事記]  
　　二十一日德里電印度立法院已採納預算案規定重徴棉貨奢侈品外國糖烟草等物之税徴收入口銀税增加關税自百分之十一至百分之十二半之修正文均經打銷　　二十一日倫敦電外交次官哈姆斯韋士氏答覆議員韋臣胡特班氏之質問謂據德黑蘭最近消息波斯新政府不欲將英波協約提交國會該約恐將擱起　　二十一日華盛頓電海軍總長鄧璧氏已啓程往奇威斯將在光台楠灣察視大西洋艦隊　　二十一日華盛頓電商務總長霍佛氏擬派委員會考查美國出口品之商路並研究鐵路利便船港航線等問題　　二十一日巴黎電前總理維維亞尼氏已奉特别使命赴美現信彼將力請哈總統批准凡爾塞和約仍與協約國共同行事　　二十一日倫敦電證券交易所買賣還本證券而還本之期在收買以後交割以前致發生困難匯豐銀行爲除此困難起見已發通告指定某種證券設法定期抽籖其期爲每月第一星期二日中政府與鐵路證券若干種及暹邏政府證券皆在指定之列　　二十二日新加坡電今晨九時後日太子乘船離新加坡日僑分乘小輪十七艘送至港口　　二十一日華盛頓電哈定總統意欲免去禁令並將應急税則安限於數種衆院籌欵股員會因總統之請現向共和黨參議員徴探此案可否及早能通過之意見股員會已决定贊成提出此案以期通過國會附以六個月之限期太平洋路透電 
　　二十二日北京電恰克圖陷落恩琴進抵外貝加爾之説傳者雖衆均未徴實華人向稱買賣城爲恰克圖恩琴或已以小軍逐走買賣城之華兵四百人北京中國電局與大北電局現仍取道海參崴與恰克圖通電如恩琴果已占有該地即將得有消息國内要聞 
[恰克圖已失守]  
　　鳥叨相繼失陷蒙事日形棘手而昨日某使館所傳則恰克圖又於十七日失守鎭撫使陳毅已向赤塔方面退出俄舊黨恩琴擬在恰規畫一切藉作長久計惟赤塔政府已力爲戒備貝加爾與阿穆爾紅軍頗有調動　　又據某軍政機關所接恰克圖電訊庫倫俄黨進佔全蒙之計畫業已規定妥協庫倫及附近各要地由恩琴部下防守庫南多倫及布哈莫敦套理木由波魯斯魯斯夫進攻鳥里雅蘇台及庫西各要區則由謝米諾夫率其黨羽分别佔領而庫東方面仍令庫倫之俄黨進攻由山田參謀長督率前進　　又孫督烈臣昨有電到京謂前電駐滿司令部派孫參贊員赴恰克圖調查庫倫失陷情形孫於三月二日由滿出發八日到赤塔惟遠東政府决計派隊往恰克圖堵截俄舊黨出入彼聲言擾庫一役舊黨實爲主體蒙人不過傀儡耳遠東政府决不令舊黨死恢復燃目前爲自衛計不能不出兵非有侵中國之土地主權云云當日已下動員令開拔俄兵三千餘人在離恰城中國境四十餘里屯紥以阻舊黨出入　　又中東路得來消息云刻技術部得有緊急探報俄舊黨與謝米諾夫舊黨在海拉爾滿洲里間與蒙匪勾通密設機關接濟庫倫方面糧餉器械等項且有密秘會議外間鮮有知者若不預爲防範不獨影響擾亂東路恐内外蒙將有不堪設想之虞云 
[北京國校經費仍無着]  
　　國立專門以上各校職敎員罷工七日仍無解决辦法范敎長辭呈雖未批准然辭意甚堅如交財兩部不能將敎育界之三項要求辦到無論如何决不就職葉交長方面經當軸疏通對於維持現狀一層允爲設法至以後每月撥欵二十萬一節葉以爲各有專責交部未便負此重擔故截至昨日下午止尚無正當解决又范敎長前因敎育經費無着特商財政當局請將崇文門左右翼兩處税收酌量撥充以維學務現周財長以此項税收已抵作借欵即部庫亦不能自行挪用所有應撥敎育經費祇可另作計議昨已函復該部别圖善法故敎育經費一層不特基本金無從説起即目前補發若干欠俸亦不易辦到罷敎風潮一時恐無解决希望也 
[旅京蘇人運動裁兵之結果]  
　　江蘇旅京同鄉會前電蘇督齊燮元請裁全省軍額四分之一頃聞齊督已電復該會略謂諸公愛國愛鄉熱忱至佩本省就新編各隊裁遣原係因時制宜夙定計劃並非因某方面之要求也以後自黨察看情形斟酌緩急裁兵以裕財同斯心理惟省軍歲糜一千一百餘萬漕税抵押殆盡等語殊非事實希詢諸財廳自能洞悉個中眞相也旣承台屬謹以復聞據某蘇人言蘇同鄉原電並未言齊氏現裁白馬兩師各一團係受某方面要求至軍費歲糜一千一百餘萬及漕税抵押殆盡係根據本省議會議長錢崇固之報告參以去年財政廳向省議會之報告蘇省九年度預算軍費本爲九百四十六萬六千餘元但因直皖戰爭實支實不止此數又據財政廳十月杪報告九年十一月至十年一月應解欠解軍費爲二百九十萬一千餘元則軍費一千一百餘萬之説實卽係根據財政廳報告又財廳報告蘇省借欵表摘其與漕税有關者如左　　債主債額撝押品　　南京中行十萬元閔行五庫兩税所税欵　　南京中行十六萬元下關六合武丹通如上新滬鎭木釐駐蕪米釐七成税欵　　南京中行二十四萬元同右　　南京中行二十四萬元同右　　南京中行二十萬元大勝關江陰盛澤雲澤震明等税所税欵　　上海中行二萬二千元上海税所税欵　　無錫中行七萬元無錫税所税欵　　蘇州中行五千元吳江縣借漕印收　　南京中行十萬元蘇州下關丹街崑山太倉常州海州宜興南通税所三成税欵　　南京交行五萬元同右　　南京交行五萬元同右　　南京交行十萬元吳淞税所吳淞稽徴局十成税欵又駐蕪米釐局三成税欵　　南京交行二十萬元蘇城常海宜南丹徒崑太等税所七成税欵　　蘇州交行五千兩崑山縣借漕印收　　無錫交行七萬兩無錫税所税欵　　蘇州中交兩行三萬兩吳縣借漕印收　　蘇州中交兩行七萬兩同右　　蘇州中交兩行五萬元常熟縣借漕印收　　鎭江中交兩行三萬三千元丹陽縣借漕印收　　蘇州交行二萬一千六十三兩七五分太倉縣借漕印收　　南京鹽業銀行三萬元上海税所税欵　　上海大陸銀行五萬元同右　　上海大陸銀行二萬五千兩同右　　上海正利銀行三萬元同右　　上海華大銀行三萬元同右　　淮南鹽商二十萬元同右　　蘇州各錢莊一萬五千兩吳縣借漕印收　　無錫商號二萬元無錫縣借漕印收　　上海商號一萬元川沙縣借漕印收觀右表均係税漕抵押則所謂税漕抵押殆盡財廳亦早承認豈齊督獨未知之乎 
[章代表報告交通會議内容]  
萬國交通會議業於三月十日開會我國代表章祜曾來電報告該會所組五委員會大綱如左第一委員會爲英法意美日五大國委員所組成係討論太平洋舊屬羣島海底電線問題其詳細内容因關防甚密未能探悉第二委員會係討論關於無線電信之各案其討論之大綱如左（一）以最近無線電報之發明爲集合之討論（一）電波應如何傳遞（一）聨絡通信之電台應具如何之資格（一）遭難船舶之通電應用何法傳遞（一）聨絡通電如何方法（一）船舶通電其氣象信號之報告應用何法（一）提議設立萬國無線電報技術委員會（一）修改現行無線電報信號書第三委員會係討論有線無線二電報之聨絡方法爲精密之審議其大綱如左（一）國際間之通電交換應設法改簡其手續規定一完備之法則以便萬國之公守（一）英國建議建議以國防電報條約及無線電報告條約爲基礎新約（一）爲通電便利起見設立萬國交通理事會由五大國之委員及其他公選之四國委員組織之第四委員會討論國際電信法規及海底電線問題其討論之大綱如左（一）海底電缐之獨占權及無線電之傳遞許可權爲精密之法理討論（一）戰爭時海底電線使用權及限制因國際間之必要及各國政府之希望將根據上次華盛頓會議之結果由本會制定一各國公守之戰時電信法規（一）欲免航船之損害海底電線將由此委員會根據上次各國之協議設立長管之機關管理之第五委員會爲英法意美日五大國代表所組成專討論五國交通上之聨絡方法其討論之大綱如左（一）北美日本間北美東亞間北美南洋間三方海底電線之增設及意大利與北美海底電線之聨絡方法（一）五國應設立之無線電台（一）最新五國電報技術上之意見交換（一）陸電海電及無線電之聨絡通電方法（一）官電及新聞電使用之限制（一）加急電報之廢止（一）新聞電報之减少電費（一）私設無線電台之禁止以上各案須先經主管委員會之議决由各該會提出大會通過即發生效力 
[京聞拾要]  
琿案决在奉談判琿春交涉刻下較前似已略有眉目外部業經决定按照前年長春交涉辦法移由奉天解决十七日午後小幡日使與劉次長會譚之後外部已將一月十五日起所有關於此案文件全行抄寄奉天交涉員照辦雖近日各地來電對於移奉解决頗持反對但當局意旨已定不易變更大約本月底或下月初即可在奉正式開始譚判中墨商約將修改墨西哥新政府成立對我國交比前益篤當由我國王使與墨當局商議乘時修改商約現下雙方正在研究修改各點外部顔總長刻已在部設立修改墨約研究會委定通商司周傳經充任會長專任討論修改各事墨國兼任駐華公使已定本年五月間由日來華雖係按照定例來華辦理使事但聞届時到華與修改商約事宜亦有關係周自齊赴津借欵財政總長周自齊近鑒於中央財政不易維持而各項小借欵又無速成希望以致本月分中央政費及各部開支均難應付加以各省軍隊催撥欠餉援庫奉黑軍隊索討開拔費終日函電分馳實窮於應付故决意再向當局提出辭職但靳閣方面恐周氏去職牽及閣潮已一再勸其打消辭意現周氏爲進行借欵事業於昨日（二十日）赴津臨行曾語人云倘此次借欵仍無成望勢非辭職不可桐梓胡同之賭案桐梓胡同辛酉學會爲北京銀行家所組織每晚招妓聚賭隣舍早嫌不安日前（十七）下午十一鐘方聚賭時即有某軍稽查處稽查王某查知飛報警廳當由警廳飭令右二區帶隊前往拿獲泉通銀行經理胡錫安勸業銀行經理張詠霓致中銀行總理章佩乙及公府秘書許寳蘅與吳夢啓一干人等帶往警廳交司法處審訊確實押往禁閉室至三時許有奔走銀行界之李某打電話至警廳要求從寛辦理而警察當局以案涉刑事非從嚴辦理不足以息賭風後因李某懇求承罰現洋一萬元始允保釋至辛酉學會已於日昨被警廳封閉矣 
[津人反對順正公司電]  
順正公司組織内容自經披露後社會頗爲注意日昨政府已接天津各界聨合會來電質問電文如次國務院鈞鑒頃據津滬報章所載現有某某總次長及某鉅公勾結日人承借日欵由華出名設立順正公司其所營事業則在直隸一帶收買荒地種植雜糧資本以五百萬元爲基並擬擴充至二千萬其欵以山東直隸山西之礦産爲抵押理事長則爲孫潤宇氏等語公民等披閲之餘不勝詫異夫土地爲立國之要素土地售與外人主權即非我有充某等之用心何異賣國此而可忍孰不可忍况我國自古以農立國人服先疇畎畝長子孫以田園安土重遷何來荒地其所謂荒地者豈即去歲被災之田畝耶乘人民之阽危授外人以美利而以我國堂堂之重要人物竟不顧主權不計民瘼若此尚知人間有廉恥事乎又况旣云借欵何資本之足言果屬本金則抵押之何有非驢非馬壟斷是資總之賣國病民無一問者公民等雖欲不言然如骨鯁之在喉必吐之而後快伏乞貴院對茲事之有無據實宣布以釋羣疑並飭農商部關於是等之公司否准註册以杜影射庶賣國之狡計難成而人民之生計亦不致剝奪矣公民等不勝迫切待命之至謹奉電以聞天津各界聨合會叩 
[東三省通訊隠]  
日本在東三省之警察問题琿春交涉日本遲遲不撤兵我當局一再要求最近傳聞日使有定三月底撤兵而警察則仍難撤退之宣言此事似不能以尋常眼光視之記者特紀其情形如下日本在東三省之派遣警察發始於民國二三年彼時東省因警察權而與日領交涉者時有所聞如德惠縣之張家灣因懸日本警察派駐所木牌經我地方官吏爲之揭除大起交涉旋民四二十一條提出彼於警察最爲注意但此時僅得警察顧問延聘之約日人意未滿乃派警下鄉捕人在城巿地方設立派出所决意自同由行動此五六年來之行爲原一本其確定之方針毫無變換也此次延琿和汪東五縣之交涉震動全國耳目國人只知日軍之宜撤而不知警察之宜防據最近延邊友人調查日人在延邊之警察佈置已令人可驚其數在延吉則二道溝警官一名警察十一名八道溝警察八名天寳山警官一名警察八名依蘭溝警察六名銅佛寺警官一名警察八名在和龍則縣街警官一名警察八名外六道溝石洞警官一名警察十三名三道溝警官一名警察四名八道河子警察八名馬牌南陽村警官一名警察十一名在汪清則添水泉子警察十四名腰崴子人數不定在琿春則黑頂子警察九名頭道溝警察十二名原延邊各縣我國警察不過百人而日人在各縣分布如許警察其必在地面發生交涉不待言已上述之警察僅就外鄉及外地者言至日本領館内住在警察並不在内則統計日人現在延邊之警察恐不比我國警察少矣最近日官方面聞有一種宣言謂日本警察權係屬人的苟日本人所在之地即其警察權所到之地所謂日本人者向劃朝鮮人於此範圍之外今則包括在内矣如吉林省城因捕拿鮮人中日警察衝突之事已屢見不一見此次琿春交涉如果任其設立警察則延邊數十萬韓墾人民皆將不受我管轄據財政當局謂近據某税局長自延回來述及該處税務謂爾後税務將不堪言狀延吉汪清和龍琿春等縣俱韓多於日如和龍則百分之九十五爲韓人日現在到處鼓動凡應納税四元者應減繳二元如不收則并此不納韓人少納錢焉有不願之理故自日本警察設定之後延邊之税權可預卜掃地以盡而其任意捕人司法權亦不問可知矣故就記者觀之日本留置警察不能不盡力以爭也 
[哈埠逆倫鉅案始末記]  
哈埠曹志剛家逆倫鉅案凶犯曹佩雄業於本月十二日執行槍斃臨行之際該犯大呼余爲家庭革命而死願諸君切記少年結婚之害云云判决書現已公表惟據某方面所傳當日犯事情形與判决書稍異茲爲紀之如次曹志剛字輔臣曾任吉省團長現任剿匪隊長家有一妻三子長子佩雄次子佩遠俱已授室第三子及一女名伏子均尚幼穉住哈埠道裏佩雄現年二十四歲因家庭中冓之羞與其弟佩遠早有弑父之心曾密議數次均未下手本年一月二十三日晚佩雄往電影園看影戲所映爲偵探片情節戲文均臻佳勝惟佩雄毫不在意坐立不安影戲未完即不耐坐昏悶回家在家本與其弟同臥客房（因曹志剛平時不許佩雄佩遠内宿）當時入室見弟已睡擁被掩面而哭遂相與計議下手之方其家中每晚每門均加鎖關閉計有七重臨梯一重并令兵弁全夜倚槍坐守民剛有二十門手槍一支坐臥不離身畔又素有力故佩雄與其弟計議先由其弟往呌門其母曹金氏叱謂時已夜深其速睡於是佩雄繼弟而往母問何爲答以取物即飭婢開鎖放進時佩雄携手槍在前其弟携大槍伺於後開門佩雄即見父已睡逡巡不進欲行又止者再而其弟在後促之甚急佩雄於是即以槍對父射擊母聞聲以爲走火問何事佩雄即聨放三槍母知事不妙即呼斥之其父亦亂嚷聲呌佩雄因又擊其母一槍志剛之幼子幼女聞聲驚起其母以手足止不得起佩雄回身時屋外廊下電燈照耀惟屋中已息火佩雄回身後見廊下有人影又一鎗擊之中往視則其弟佩遠也佩雄痛甚因又入擊斃一婢一妹佩雄所携手槍共裝八子時皆盡見弟又誤斃索性一不做二不休回往妻室取彈其妻王氏正引逗其女以爲笑樂女傭亦在旁坐視子彈本在其妻室第三箱内須將上面二箱搬移始可取出已數月不動值晨間佩雄需用洋服其妻從第三箱將洋服取出後子彈亦取出置於桌上未回置箱中佩雄入室見子彈即裝入槍内妻及女傭亦不之理佩雄即擊妻一槍女傭擬往抱持佩雄佩雄又一槍擊之回身再將其女擊斃於是心志已昏即出室逢人便擊亦不逃跑宅中住隊兵等甚多當即擒獲即送法庭以案情重大曹氏父子又均係軍人電稟張巡閲使鮑督軍組織軍法會審由東路護路軍參謀長張煥相氏爲長鮑督派軍法科長曹善同往哈會審初佩雄不肯實供再三慰詢始供實情最後判决死刑當即押赴刑場槍斃計共排擊三次每次以兵士四十二名爲一排先擊頭部再擊身部最後擊足部斃後火化案遂結曹氏族矣人倫大變可謂至此而極又聞志剛住宅係俄式洋樓建築堅實故佩雄在父室放槍其妻竟一無所聞以前曾有俄人住該屋亦曾於屋中發生殺案斃者亦十人平時常有異響聞聲出視則毫無所見此次事變後哈埠遂目爲凶宅云 
[陜西南北軍開戰]  
大陸報二十一日北京電云大陸報訪員自陜西來電稱南軍由高某指揮集於渭河之北小戰數次北軍皆敗陜督陳樹藩十九日率兵離西安前往渭河决戰 
[湘省制憲起草會開幕]  
湘省自治問題原限於三個月内將根本法完全制定祗以所聘各起草學者姗姗來遲致第一步之起草即已久延時日現各學者均已到齊（惟王正廷以外交事件即須赴滬）亟應正式開幕起草俾速觀成爰由自治籌備處與各起草員曁其他各方商定定廿日午前十時在嶽山書院舊址舉行省自治根本法起草委員會開幕禮除通電全省各軍民長官查照並於是日遍請在省各長官曁各界代表到會觀禮外已分函總部省署云 
 
 

Page 7

 
 
　　中華民國十年三月二十三日星期三（申報第二張）舊曆辛酉二月十四日（七）逕啓者省自治根本法起草委員會定於本月二十日午前十時在麓山正式開幕事屬曠典相應函達貴處請迅令所屬各機關並令省會警察廳轉知商民於是日一體懸掛國旗以伸慶賀至紉公誼並聞該處已擬定開幕禮節單如次（一）摇鈴開會（二）就位（三）奏樂（四）起立向國旗行三鞠躬禮（五）起草委員西向各界及籌備人員東向互行一鞠躬禮（六）就坐（七）籌備主任報告致詞（八）起草委員致詞（九）總司令致詞（十）省長致詞（十一）議會致詞（十二）省外來賓致詞（十三）各界致詞（十四）奏樂閉會（十五）攝影 
[豫財廳長辭職之原因]  
　　地方銀行問題選舉問題豫財政廳長陳善同接任以來力袪外省人操權之弊將該廳人員全行撤換即各縣之釐税局人員亦大爲更動其手叚誠屬可驚雖不免觸留豫外省人之忌然當時以軍民兩長倚重方殷故皆敢怒而不敢言繼而接收交代將科員張積德管押牽及鄭倬又主張整頓釐税實行投標以裕税源於是本省人亦有暗中反對者矣及年關前後財政艱窘各機關紛紛向財政廳逼索欠欵復以金庫券豫全官錢局所發紙幣之信用薄弱幾至釀成罷巿陳於是建議組織地方銀行切實整頓已令張卓如爲籌備主任趙倜張鳳臺亦甚贊成陳氏以地方銀行成立官錢局當然不能存在密函陳述該局弊竇趙倜乃將該函交官錢局局長尚武閲看尚武恨陳剌骨聲請願與陳氏赴法廳對質並當面與陳氏大起衝突一面聲言將揭破陳之黑幕雙方各不相下趙倜張鳳台乃令康孫兩議長及選舉事務所長畢太昌爲之調停際此調停聲中恰值衆議院初選陳善同之弟善榘謀連任甚力信陽議員陳其訓反對之雙方函電交馳互相攻計投票之日陳善榘與陳其訓各聚萬餘人以武力解决當塲打傷十餘人斃命者四人此事越閙越大攻擊陳氏者亦再接再厲陳善同乃决計辭退一面遞辭職書一面令各科預備交代張鳳台欲竭力挽留趙倜則變易初衷聽其辭退陳遂不得不實行交卸頃聞以繼任者頗難其人擬先令政務廳長孫世偉兼代唯孫之爲人頗不理於衆口果見事實難保無反響也 
[廣州通信（平）]  
　　粤桂戰機之新局勢兩粤邊地邇來互相防禦桂省如何圖粤粤省如何攻桂兩方面皆積極進行皆欲引贛爲助粤省統率贛軍爲鄧文煇鄧於去歲曾親自入贛陳光遠又派夏同和爲專使來粤互相籌商故粤贛聨防一説當時傳之極盛然桂人忌之近聞陸榮廷又派林虎入贛與陳光遠協商陳待以殊禮故桂贛聨防之説近來亦傳説甚盛倘使其事果確亦今日時局上之新變化矣自近月以來陸榮廷圖粤之聲浪愈唱愈高其有實事可見者陸首先團結内部諷令省長李靜誠辭職而以陳炳焜接任廣西省長曾請北京政府核准旋又專電北京請以陳爲廣西護軍使以便軍事發展已脛北京認可故逆料四月而後桂省對粤必有事實發生又聞崔肇琳陸裕光申葆藩馬濟等近在梧州鎭署開秘密會議説者謂陸將於梧州設立邊防督辦署故崔等特先爲佈置據聞此次陸榮廷將親自出馬以表示决心粤省得此消息益視攻桂爲要圖惟戰務一開器械最爲重要昨歲桂軍西返凡粤東之新式軍械俱被輦載而去故桂軍槍械甚爲充足粤省則恃兵工廠從新製造近已籌有數十萬的欵催速工匠日夜加工鑄造一兩月後器械亦可粗備故目前尚在互相戒備而戰事之開始終必不能免也近日桂人行動頗有挑戰情狀欽廉方面謡傳戰務已開雖尚未證實而各處警報頻聞當局已分電駐廉善後處長黄志桓駐欽司令黄明堂及駐高善後處長胡洪卿各督所部加意設防並嚴緝奸細俾免窺伺至肇慶屬境桂人尤爲注重駐蒼梧冷水大涌之韋榮昌所部桂軍於某日忽率大隊數百人侵入粤邊封川縣屬泥橋古池蓉峽各區洗刧千餘户擄男女數百人勒逼挑運盡返梧屬之長版背地封川知事梁仲賓飛電肇慶善後處及羅定行營增兵故肇慶處長葉舉立派巡艦駛赴德慶封川等屬河面嚴密巡緝曾在封川渡緝獲西探一名押解回肇審訊據供確係奉陸榮廷委派東下查探軍情已由葉處長下令槍决現復分派幹員在省梧輪船及毘連屬境各要隘嚴密搜查一遇有形跡可欵之人即從嚴懲辦現在當局對於肇屬防禦較之欽廉尤爲吃重將來不知若何解决也 
[廣東高師改爲省立問題]  
　　廣東高等師範改爲省立後職敎員及學生一致反對全體議决舉代表四人赴省署請願將前議打消務達目的而後已茲將呈詞錄下呈爲改名未當懇請收回成命事竊本校奉到鈞署令開廣東高等師範學校應即定爲省立隸屬全省敎育委員會管轄等因生等當即開全體會議細加討論僉謂如此辦理未能愜當謹統集全體公意爲我省長縷言之生等竊以爲改國立爲省立有不可者四（一）自主宗旨端在護法國立學校爲國會所議决法律所規定者也今未經國會通過逕行取消國會議决法律規定之名稱是以一省行政長官變更國家法律主張護法者似不宜出此其不可者一也（二）西南自主乃向非法政府而言非對於中華民國而發粤雖自主而於中華民國國法所規定者非由國會議决取消似不宜便行變更故中華民國一日存在則國立廣東高師之名不可不存在倘於自主期内以一省而擅改國立學校爲私有是廣東不特對於非法政府而自主實無異對於中華民國而自主其不可者二也（三）廣東敎育經費經省議會議决全省爲百一十萬而本校經費十餘萬向由國税項下撥支初不與焉今改本校爲省立則本校經費當由廣東敎育經費項下支付然由廣東敎育經費支付則無論由預算内加揷或由預算外追加當由由省議會表决若謂由國税應支本校之欵移支則萬無此理是則旣未經國會取消國立名稱之議决又未得省會追加經費之通過而遽行改名其不可三也（四）國立學校爲各省所公有今改爲省立是據各省公有物爲廣東私有雖爲畛域不分各省當然仍得自由就學然名義旣更實際不免受廣東之支配各省對之將謂廣東剝奪其所有權而羣起詰難即不然本校外省學生亦將紛電該省各界起而抗爭勢必羣議沸騰傳笑會國其不可四也即斯以觀此事雖小關係實大其不可行也明甚然推省長之意將前所應解中央之欵截留廣東本校經費即由該欵支付是則形式上雖由省庫支付實際上由國税支付廣東不過爲支付之經理人而已夫旣由國供給則當爲國立學校矣南京高師名爲國立而校費實支自江蘇武昌高師支自湖北成都高師支自四川不聞以由該省支出遂改爲省立何也以其所支付者即該省所應解國税之一部也是則由經費問題而改名未見其然也將謂自主期内本校不可無所統屬但本校自護法軍興以來不隸於中央而稟行管學官公令迄今數載并未見有散渙無所附麗之弊是則本校外之秉承管學官敎令内之自由發展即委員會或公民有所建議亦可條陳管學官或逕獻議本校酌奪旋行又何必殷殷以無所統轄爲慮是則由統轄問題而改名又未見其然也抑猶有進者中國將來必有統一之日如令南能統北試問統一之後國立學校將盡改爲省立乎則國立學校寗有加增理無减少全國無一國立學校無乃不可抑不改乎則全國六高師何以獨改廣東爲省立抑將至其時又改爲國立乎如是則何必多此一舉生等通盤熟籌本校實無改爲省立之必要且無改爲省立之可能故謹以管見所及陳諸省長深願我省長開張明聽察納芻言准予收回成命無任感激懇悃之至國立廣東高師學生代表等 
[杭州快信]  
　　杭州籌募北方旱災振欵會昨將决定義勇員辦法四條通告各校以組爲單位不以校爲單位定二十一號抽籖二十七日男女學生出發講演　　杭州造幣分廠現正清算各項造具表册分呈官商各股東結束蝕賬該廠即收歸國有至開鑄之期尚須有待　　杭總商會昨呈沈省長以浙絲捐税奇重請免徴捐一成藉維絲巿　　省長昨訓令敎育廳據省議員梁誠等電稱六師校長羅志洲去秋浮報修理費洋二十七百餘元經省議會提案查辦因閉會未曾議及查該校長少年輕薄不合師資學生紛請轉學乞速澈究等情查該校長前據該處公民函稱曁高少齋等電呈節經令查在案據電前情仰即尅日併案確查具覆　　長興煤礦公司前呈准省署購地築道現該處紳民以所作土埂有害農田水利紛電到省請飭查阻　　浦江旅京學界鍾士傑等聨電到浙以該邑張知事振興敎育呈請加徴學捐事前徴求全邑紳富意見多數贊同目下上忙錢糧已届裁串之期懇速照准　　吳興徴收主任陸翰莊擅挪税欵開設裕源米店經人電控到省已令縣切實查辦 
[南京快信]  
衆院覆選期迫連日票價飛漲每票由五百元已漲至七百元寗屬之朱某揚屬之徐某佘某連日奔走極忙票價尚有步漲之勢省署昨日牌示署南匯縣知事朱寳璇請假照准遺缺委正任銅山縣知事李文玉署理又委正任溧陽知事李鵕聲赴江北查案財廳委沈維光赴嘉寳海等縣張煥彤赴高寳興泰等縣守提旬報費曹運鵬赴金壇等縣提欵駱路赴六合等豐沛蕭銅等縣提欵左述杕赴泗陽等縣提欵沈企方赴豐沛蕭銅等縣提欵左述杕赴泗陽等縣提欵沈秉德赴常熟等縣提欵省署昨通令各縣知事嗣後辦理懲治盜匪案件必須遵照下列各條辦理（一）盜案發生應於五日内勘驗（二）盜匪以贓據供證爲憑（三）獲犯如案情不同事主各别之類應分案辦理（四）辦理懲治盜匪案須分别緩急呈報（五）科刑標準訊取犯供時應特别注意齊督委外交顧問謝傅安赴鄂與王占元接洽航空署長丁錦以由北京至上海之航空飛機不日開始運送郵件昨咨軍民兩署請飭屬一律妥爲保護隴海鐵路工程局長張祖廉由寗赴徐院參事唐在賢財部主事張蔾青陸部科長張修爵均由京來寗朱代理敎育廳長昨在通俗敎育館開研究統一國語會會員到四十餘人地方公會以明故宫被農户毁壞函請興修貢院新巿塲貢無臺劇園定今晚開幕昨由滬寗車運來由法回國華工四百餘人即在浦口登車資送回籍地方通信 
[松江]  
春蘭會補誌西外競適花社於初六七八日假瞿宅開春蘭會三天陳列各種名貴細花如翠玉鄭荷素榮梅柳鶯等尤爲出色四壁懸掛明清兩代名畫十餘幅古香古色高雅絶塵聞此次春蘭祇陳列十分之三因先時天氣奇暖致新舊名種大半開落殊爲可惜云敎育會呈辯罷學眞因縣敎育會因松地罷學外人多所誤會爰於二十二日具呈省長云呈爲陳明釀成此次學潮眞相並維持情形懇請根據成案迅予解决事竊外縣攘奪松江學産迭經學界奔走呼籲延不解决致釀成勸學所長辭職各校罷課風潮節經敝會迭電鈞署請予維持旋奉鈞長銑日代電内開據該會寒電所呈各節乞迅維持等情查沈委復文並無偏袒之意仰即合力維持靜待解决等因奉令之餘轉多惶惑查外縣覬觎松江學産奉金兩縣抗令拉租敝會曁松縣敎育機關再四請求從速解决勸學所長張樹勛復將本案始末情形開具節略面謁鈞長請求維持奉令開據該所長所呈各節是奉賢金山拉租進行迄今未已且所拉之租復及松江獨有之學産　似此爭無寗日將使從前滬海道　呈准之持平辦法六條完全失其效力非派員查辦不足以解决糾紛等因細繹令文是鈞署對於外縣之强拉松邑學租確認其爲非法舉動即沈委員陳棨當日奉令來松亦經敝會會長與勸學所長先後將此案原委及松江並未拉收他縣租籽實在情形備文面呈而沈委更調閲學産卷宗曁府縣志乘徐氏族譜融齋書院微信錄種種詳爲考核又認定府學融齋各項田畝爲松獨有彼奉金强拉田租更認爲踰越正軌是沈委對於此案已能明其眞相臨行之際敝會復以被拉租欵即須歸還爲請並松縣學欵他縣不能問鼎理由函請轉呈鈞長分别飭遵詎該委員返省呈復於松江所查所請各節迄未據實陳明以此項事實昭然本易解决之案不知是何因由必欲盤馬彎弓諉諸各縣士紳調解以鈞署核准之滬海道尹所訂六條辦法亦并斷爲未妥不知此案發生之始因地方士紳不能自决仰仗官廳乃官廳議决之六條辦法省委竟憑一人武斷之私認爲未妥是松縣學産齊前省長數年維持之不足省委一言破壞而有餘由是外縣之勢燄愈張宜奉金兩縣拉收松邑獨有學産抗違嚴令掯不繳還也尤不可解者外縣指稱松江拉收金山大觀上海强恕田租查大觀所收之租早奉省令斷爲松縣所有强恕田租之在松邑境内者止新橋一處業由新橋鄉自治委員錢策呈復縣署並未徴收且粘呈上海收租清票以爲證而沈委對於此點漫不注意備含混其詞曰奉賢金山拉收松江田租會同各該知事妥爲保存松江拉收奉金田租轉飭悉數繳還審核語氣對於松則日悉數繳還對於奉金則曰妥爲保存若不知松邑敎育待欵孔亟者其查案是否偏私當在鈞長明鑒之中即此一節已屬推及其餘且國家設官分職所以維繫治安地方苟有糾紛全賴官廳解决今沈委以服官人員謬曰地方自决是適應齊前省長徒啓紛爭無益實際之訓令此次松江學界正以是案延不解决恐慌危急久有不能維持之勢及見沈委辦理欠平遂致决裂罷課雖操之過切亦激之使然敝會慨念之餘不忍坐視呼號奔走盡力支持現各校雖遵勸上課然學界憤慨之情猶未稍息設非從速解决紛擾恐無已時爲特瀝情呈請省長鑒核迅予解决以免紛擾而維敎育實爲公便謹吾 
[蘇州]  
高等廳留支狀費江蘇高等檢察廳近通令各縣知事畧請奉司法部指令内開本廳呈一件爲收入不敷支出擬於各縣留用狀紙費内酌提二成解廳以資挹注祈核遵由奉令呈悉准如擬行此令等因合行抄呈令仰各該知事遵照自本年三月一日起請領狀紙應照留用狀費數目先提二成連同應繳部定原價一併墊解計民訴應解三角六分刑訴應解二角二分餘類推青年會建築會所蘇州青年會自去歲積極進行以來已擇定北局空地建築會所并聞駐京美公使克蘭君應該會之請將於下星期偕同夫人來蘇於會務有所商榷紗廠招收災童上海北方工賑協會前赴北方收集大批災童分派各工廠實習工藝茲因蘇州盤門外寳通紗廠需用此項災童特選派災童八十二名於前日由吳子昇君率領乘輪來蘇進廠工作 
[無錫]  
勞工之加工運動本邑各米店米所雇打米工人原定每日工錢九十文應打米兩臼半飯食由店家供給送米力錢歸各工人分拆近來各工人因百物昻貴所得工資不足以資赡養羣向店主要求酌量加給奈米店向無團體互相推諉迄無解决辦法工人忍無可忍前日（二十）遂相約罷工各店因送貨無人大感不便始由大巿橋盧恒益米店主盧星耀及周念耕等邀集同業議定簡章數條每天加給工錢二十文昨已照常工作矣茲錄簡章如下（一）工錢每工加二十文連原工九十文共一百十文（二）陰曆四月半至八月半爲忙工期間每工再加二十文（三）八月半至四月半照第一條給付（四）每日如打三臼者貼拔臼二十文打四臼者貼七十文多打依此類推（五）糯米照粳秈米每臼加二十文又油膩帮（麵飯業）近日亦有加工運動聞已有人從中調停凡灶上碪頭及上手堂倌每工加二十文其餘槪加十文大約可望解决云 
[嘉興]  
肉業包認屠税嘉興全縣屠宰税向由縣署雜税處承辦每月各屠户繳認二千一百頭每頭四角計算得洋八百元現該項屠税自本月起由肉業公所承辦每月認定二千二百五十頭合洋九百元業由該所呈准官廳辦理矣官廳循例禁賭嘉興賭風素熾雖經官廳嚴行申禁面嗜賭者竟置若罔聞此種賭博動輒數千元而尤以鄉間爲最盛現官廳以此等鉅賭實屬有害閭閻昨特出示諭禁如有聚賭者定當從嚴罰究其招賭者查封房屋若有人爲之護符准其告發當從嚴究辦取締追租吏役嘉興縣署每年設立追租處以便各業户請求追租奈日久弊生一般追租員役每向業主私自接洽不領正式牌照即行下鄉追租甚至需索鄉民無所不至現汪知事爲取締追租起見特於日昨出示佈告各業户對於追取租米必向縣署追租處聲請領照辦理不准與追租役吏私相接洽至於鄉民欠納租米亦應按巿論價不准有所需索 
[廣州]  
軍人兇毆路員之大風潮十六號粤漢鐵路第一次車開行之後未幾折回不知何故激動車務處全體工人立即相率罷工由黄沙以至北路各車站竟日斷絶來往後查悉係因軍隊毆擊路員所致茲將韶州來電錄下軍政府交通部陳省長粤軍總司令許軍長鈞鑒本日二次車抵韶州站突有軍人多名手持劍仔鐵尺强將軍守馮熙如拉到太平關擄押沿路凶毆身受重傷至今生死未卜忖思職工等奉公守法忽遭此意外横災生命萬分危險迫得停工靜候解决粤路韶關站第七八九十隊車全體職工同叩删現聞馮熙如經該站站長何漢雄與許分巡前往軍部交涉已交令帶回惟馮已不能步行用肩輿將其抬返查此事起因實由於平時軍人包庇搭客車守不畏强禦着其補票因此積怨此次特來尋仇報復各車隊員以軍隊如此强横非達到完滿解决决不開工陳獨秀之談話陳獨秀在粤因提倡新文化頗爲舊社會所詬病其甚者至謂陳氏演説詞中有百行淫爲先萬惡孝爲首之語斥爲洪水猛獸昨有廣州黎明訪社記者親訪陳氏於敎育委員會寒喧之後問及外間喧傳先生主張（討父）（公妻）并且演説詞中百行淫爲先萬惡孝爲首的話不但廣州報上有這種話并且上海某報也有同樣的紀載不知先生是不是有這話的主張陳君云這些話提起來又好氣又好笑試問父有何可討旣説是妻不是妓如何公法我們雖不主張爲人父專把孝的名義來壓迫子女却不反對子女父母更不能説孝爲萬惡之首至於百行淫爲首這句話我想除了一班淫蟲故討幾個小老婆的大腹買不會有這樣荒謬的主張我在廣州各處演説報上都登載過先生你已見過語云流言止於智者此種流言稍有常識的人必不相信所以我也未曾爲文駁過云云觀此似外間所傳實過甚其詞陳之主張尚不至此也 
[北京]  
司法講習所招考學員司法部通告云現在司法講習所添設西文法律新班業經呈奉大總統令准在案茲爲便利起見擬擇京師與哈爾濱地方同時舉行考試所有應試人員准其各就近處投考現定於四月十日起至五月十日止爲報名日期凡具有下列各項資格願應試者務於限期内親赴司法部或東省特别區域高等審判廳各報名處報名並繳納報名費二元領取履歷書及保結書照式塡寫依限投遞並將足資證明各項資格之憑證文件隨同送騐合行將應考資格及考試科目開列於後（甲）應考資格（一）有應司法官考試之資格而精通西文者（二）在俄文專修館或其他俄文學校畢業者（三）在各敎會或其他團體開設之學校畢業者（乙）考試科目（一）甄錄試以筆試行之（國文）（二）初試分筆試口試兩種一筆試一西文繙譯作文二法學通論二口試一西文問答二法學通論雜評一 
[良心破産説（默）]  
今日財政之束手無策是財政將破産也然財政雖窮苟能及早設法挽救之則財政之破産未嘗無轉機今日蒙事之一敗塗地是國土將破産也然蒙事雖急苟能合各省軍隊之力以恢復之則國土之破産亦未嘗無轉機今日敎職員之同盟罷工是敎育將破産也然敎育雖危苟當局者有誠意以維持之則敎育之破産亦未嘗不可轉機獨此官吏之良心破産則實無法可救蓋此官吏之良心破産爲各種破産之總因國家無論何等危險苟人心不死則國必不亡今日官吏對於財政則祇知搜括自肥對於蒙事則祇知擁兵自衛對於敎育則更視如風馬牛之不關己事是故各種之破産皆官吏釀成之也官吏釀成各種破産即官吏良心破産之黴良心之破産不可救則國事尚有轉機之望耶 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國十年三月二十三日星期三（申報第三張）舊曆辛酉二月十四日（十） 
本埠新聞 
[津浦路防疫近訊]  
　　疫勢已减滬寗滬杭路已售德州等處聨票津浦路因桑園車站發生鼠疫故由桑梓店至楊柳青等二十六站車不留停停售客票滬寗滬杭二路因亦停售聨票已誌本報茲聞該處疫勢已减昨日（二十二日）滬寗滬杭二路車務處接津浦路來電云德州滄州二車站已出售客票惟到泊頭鎭車站二等乘客以下由該路特設防疫處查驗之後始能上下車云云故滬寗滬杭二路局通告各站凡欲至德州滄州泊頭鎭車站者照常出售聨票矣 
[鐵路局長規定防疫辦法]  
　　滬寗滬杭甬兩路管理局局長近以山東方面疫勢蔓延傳染極速茲爲遏止起見特定辦法三則通飭全路其文如下（一）乘車旅客如有疾病時不得上車但經車務總管查明病屬無礙不致傳染時得予特别之允許乘車此項辦法車務總管已經通告周知在案至於車上辦事員司查有乘客患病時須立即報告最近段之醫生診察設遇醫生他出時須報告該管之上級員司察核（二）兩路辦事員司如患疫病須立即報告醫生診治設遇醫他出時須報告該管領袖員司察核設法救治以免傳染（三）兩路各段醫生處每届春令曾爲員役人等施種牛痘藉以預防疫氣之傳染目下各該員司應各自向醫生處請種牛痘爲要 
[三月以來之茶巿]  
　　新年以來倐已三月茶巿並不見如何起色平水茶美莊已有動辦其故以美匯甚低較去年九十元時跌去三分之一印華荼價格在美國巿價格上約占三分之一之暗利故美商自二月下旬已開始動辦二三星期來凡往美公司船均有華茶出口迄今約已銷去萬餘箱價漲每箱二三兩之譜惟美商購茶非以美國巿上有若何銷路無非貪匯水上之便宜正猶近來絲價因繭貴而同時抬價並非眞有銷路故茶商對此並水敢遽抱樂觀也向銷英法之熙春茶近來在巿面上似最占優點二月以來出口數額尚巨但均爲印度洋行所操縱華人並未占其利云茶巿大槪年初仍疲至二月中下旬大見活動其時各種價格不論紅綠茶均漲起二三兩祁門紅茶價一百二十三兩至二十八兩平水路莊大盤亦均遞漲以久無生氣之茶巿得此挹注雖賣價仍難獲利亦不可謂非好景象乃近週以來又復回疲紅茶只售二十兩綠茶亦跌價預臆前途殊堪焦慮據聞安徽今歲綠茶收成甚好但本埠茶商均已存貨山積現欵無着即欲稍事辦進亦甚難措手正不知何以善其後也 
[近一週中之紗花巿况]  
　　本星期初紗巿頗疲紗廠開出甚少惟二十支紗則需要甚旺情形穏定印紗則各帮成交頗多嗣因川帮續有辦貨故星期日來巿面漸看上風日紗因連日來客帮頗多辦進故價格繼長增高印紗亦然本紗十六支因需要漸旺存貨亦屬不多故亦漸趨定局大阪三品連日無電到申其巿况無從而知惟星期五日則據電訊所得謂三品期貨又小三四元是以本紗亦曾經一層之疲軟總之本紗是否能漲高完全須視三品價格之若何也綜本週中客帮購進者仍以川帮爲最多江西野鷄汕頭漢口北帮等雖有購貨然數額殊少成交者除現貨外近期貨亦有數起本週中價格互有上落結果較上週略漲計最近價二十支一百五十五兩至一百四十九兩十六支一百三十五兩至一百二十七兩十二支一百二十七兩五錢至一百十六兩七錢五十支一百二十一兩至一百十六兩七錢五各廠現貨有限且邇因印紗銷場暢旺本埠存積印紗已銷去十成五六客帮仍將繼續辦貨而川帮更有大批動辦之意現届二月中旬近幾星期中紗巿將看上風云　　本星期來本花巿面較定其原因由於近得電訊悉美價已趨漲及紗銷漸旺故人心看好之故昨據紐約電訊美棉米特令價格計現貨十一元五角五分期貨五月份十一元七角二分（本週中最高曾漲到十一元七角八分）七月份十二元一角六分十月份十二元六角五分較之上週報告之巿價約漲角許本花價格昨日棉業交易所開出計本花三月期二十二兩通花四月期二十三兩四錢五五月期二十三兩五錢六月期二十三兩七錢火機三月期二十二兩較上星期無所上落今後棉巿説者謂將不難漸趨坐定云 
[美航部新輪船第一艘已出發]  
　　大陸報云美國航務部所造長五百三十五英呎之輪船以便往來於太平洋者其第一艘名金邦號已於三月十九日自舊金山出發四月十日可抵上海繞道火奴魯魯故自美到滬須二十二日四月二十八日由滬開美僅須十九日即可到舊金山此船長五三五呎闊七二呎毛噸一三五○○可載頭等艙客二百五十九人統艙客三百人船中佈置甚爲華麗行客在船幾疑身在紐約或舊金山之旅館中尚有與此同樣之四船刻尚在建造中大約年内即可放洋云 
[逆倫案騐明後之檢廳訊問紀（一）]  
　　張欣生毒斃乃父張駕雲一案自前日午後蒸騐明白後當晚經譚檢察長將騐明張駕雲受毒致斃及張欣生供認下毒情形據情電達高等檢察廳並江蘇省長以及北京司法部核示昨晨譚君與郭檢察官諭飭屍妻張康氏等先行具結將駕雲屍棺領去該氏等即雇舟遣人將屍棺載回三林塘附近聖堂地方墳墓上安放至下午譚郭兩君又升坐訊問先傳屍妻張康氏屍堂弟張安臣屍子張燡生等到案略詰一過諭令暫退候示又提在押之逆子張欣生醫生朱健臣逆媳張徐氏並唆使張欣生逃避之趙枵仁以及告發人朱潮生等一干人到案隔别研訊直至五時許始行訊畢命將張欣生等仍命還押張康氏等着在外伺候母得遠離而承辦此案之主任檢騐員顧新三等因手續已完定今日返儀徴縣公署所有檢骨塲上一切竹笆蓆棚昨午經各小工一律拆除矣 
[學生總會派員視察各地情形]  
　　中華民國學生聨合會總會致各地學生聨合會通告云本會茲派理事長姚作賓君實地視察各地情形並籌劃經濟問題準於陽曆三月二十七日出發所經各地請妥爲招待並望會將會務狀况及對於總會應興應革事項先事準備以便採集而利進行云路線由滬寗轉津浦至北京由京漢至漢口由漢口至四川倘川路平靜則由川入滇由滇赴粤由粤返滬否則出川經長江返滬姚君出發後關於理事長一職則由喻義君代表並敦請孫鏡亞君爲文牘主任 
[學生參預運動會乘車之優優待]  
　　滬寗滬杭甬兩路管理局局長因本年四月六七兩日江蘇省立各學校在南京開聨合運動會昨特飭知兩路車務總管在四月六七兩日凡有學生乘車經過滬寗滬杭兩線時如有要求减價應予核准以示優待學生云云當經車務總管分飭兩路各站一體查照辦理矣 
[學生質問開振筒理由之經過]  
　　上海聨合急募振欵大會日前（十九日）由本埠男女各校學生各負竹筒等具沿途捐募抛棄光陰不憚勞苦至晚各將捐欵竹筒交於中國銀行翌日上午經桑德斯余日章君在中國銀行開筒檢點等情已紀前報事後各校學生以不待各校代表到塲而後開剖竹筒致各校募捐成績不能明白頗有歸咎於桑余二君者昨日學生在青年會開會特延桑余二君陳述開筒理由經各校代表辯論多時桑余兩君均認手續上不無錯誤各學生以竹筒已開且桑余二君素來名譽昭著遂不再質問至其餘未開竹筒定於今日（二十三日）午後五時在中國銀行開剖經大會推定區域事務所長八人（復旦）徐永發（青年會中學）吳光鼎（民立）顧燧（東吳二中）滕圭（省立二師）黄根仁（聖芳濟）葉貽豐（中西女塾）錢居格（總事總所）余建勛前往監視又舉定復旦同濟東吳法科三校代表採集各校意見以便在華洋義賑會幹事部提出支派此項欵項云 
[白龍港查獲私運米船]  
　　川沙縣沿海灘之白龍港口時有人販米出洋事爲水警第三隊王隊長訪聞特令駐紥川沙之第一分隊長蔣祖鴻查禁去後茲據該分隊查獲私販食米之船户楊阿容曁所裝食米百餘石當即扣留並將獲米情形呈報到隊昨已由王隊長函致川沙縣公署請爲查辦其原函如下逕啓者案於本月十九日據敝隊派駐川沙之第一分隊蔣祖鴻報稱十八日據探士王關林帶同眼線蔡洪生到來報稱有蔡家路口之内河船户楊阿容者向來販米出口獲利甚厚今又販米百餘石泊船於白龍港將次私運出口請爲派警查拿等語分隊長以查扣出口米船前經奉有明令立派六號師船巡官王寳鈞率帶巡士二名偕同王關林等飛往白龍港口地方查詢據船户楊阿容面稱此次所裝食米一百餘石係由無錫買來預備運往横沙出售詰以横沙食米向由航船零星帶去斷無内河船只大宗裝運之理即或大批運送必須持有文憑或執護照方能起運且旣由無錫買來則運往横沙何不逕出吳淞就近運往該船户楊阿容始無支吾之詞對答尤敢向探士王關林商請情願出錢了事云云似此情形足見其爲販賣米石出口之確實無疑除將楊阿容並船米一併扣留交由海差胡才生暫行看管又派巡士二名妥愼監視外理合報請核辦等情據此查販運私米早在禁止之列現值米糧奇昻之際該米販楊阿容竟敢偷運出口毫無顧忌非從重嚴究不足以維民食而重禁令除據情呈報廳長請示辦理外相應函祈貴縣查照迅即派員將楊阿容船米一併點收先行研訊辦理一俟接奉廳長批示再行佈達並希將點收米石數目惠示以便具報云 
[振糧免税之截止期]  
　　上海縣公署昨接王省長電云各縣知事鑒案准財政部電開凡商人運往災區銷售米麥雜糧免徴税釐辦法照案扣至二月底即行截止惟關於放振及設局辦理平糶所需之糧仍槪免税釐至三月底爲止槪不展期等因准此除分行外合亟電仰該知事即便查照 
[佛敎居士林演劇助賑預誌]  
　　上海佛敎居士林講主王與楫與公廨讞員關綱等因籌募北五省急賑特發起於三月二十九日（即舊曆二月二十日星期二）夜假座公共租界三馬路大舞臺演劇籌欵除大舞臺全班藝員外並請袁寒雲羅仲泉仕而優蘇石廊等登臺會演良劇並煩馬湘伯改良滑稽新劇云 
[賣報人捐資助賑]  
　　捷音公所爲本埠賣報人所組織近該公所同人以北方奇災慘苦萬狀華洋義賑會等正在籌募急賑亦願加入稍盡義務准於今日（舊曆十四日）全日每售去報紙一份捐錢一文想所集亦當不少也 
[法租界聨合會募賑續誌]  
　　法租界商業聨合會經募急賑略誌昨報惟内汪偉交到大洋六元小洋一百十六角錢二千六百十文一節内洋四元小洋一百零六角錢二千四百四十文係由首安里募來又第五段卜文元等經募洋三十四元小洋十九角銅元五十五枚又收到第二段汪偉由華安坊募來洋四元銅元九枚又新同仁里募來小洋一百角第九段倪海源募來無名氏洋二元小洋十六角又第五段沈問師收來中華里十八號莊姓洋五角又第六段江錦春募來洋六元小洋十三角 
[閘拱間特别快車亦免附加費]  
　　滬杭甬鐵路車務總管昨通告全路文云查上南曁上北區間之特别快車附加費蘭經本總管Ｂ字第十七號通告取銷在案茲規定自即日起凡搭客在閘口南星橋杭州艮山門曁拱宸橋各站間乘坐特别快車往返一律亦作區間車論毋庸核收特别快車附加費仰各查照此佈 
[國内輪船運貨進出口之調查]  
進口貨（寗波）招商局之江天輪船昨由寗波運來之貨有乳腐三百壜竹笋四百二十四件毛竹一百七十件棉紗一百件香粉一百三十包草蓆七十五件草帽四十二件螟蜅二十件簏罩二十二件醋十壜明礬二十件布頭二十一件掃帶四十三件豆餅一百塊雜貨一百三十件（長江）太古公司之聨益輪船昨由長江各埠裝來之貨有芝蔴三千五百包黄豆一千零四十八包麵粉一千包白米一千八百零四包紅瓦六百零六件小麥一百八十一包信石二百八十件紅茶三百七十二件烟葉二百二十六件桐油二百桶皮蛋一百缸苧蔴一百五十五件紙頭一百十九件皮油二百十二桶羊牛皮一百十六件紅棗五十包銀角子二箱水硍六十三件猪棕三十件雜貨五百七十五件（温州）招商局之海晏輪船昨由温州裝來各貨有柑子四百三十三桶白礬一千三百九十包紙二千件紙傘六百六十八件茶油四百簍猪油二百簍鮮蛋五十二擔烟葉八十一件檀香三十件洋瓶四十四件菜子三十一包籐椅二十件青田石二百二十四件藥材一百六十四件銀子十二箱草蓆二十二件柴炭一千七百四十五件（烟津）太古公司之通州輪船昨由烟津運來之貨有猪油二千四百桶牛骨一千七百件棗子三百十四包醋二百壜羊毛一百五十二件生梨二百二十簍水果十簍蔴袋二十四件綢子野絲七十七件洋參四十四件大頭菜三十六件汽筒十一件麻菇四件蝦油十壜絲頭十四件干貝十四件土布八件雜貨一百二十三件出口貨（寗波）招商局之江天輪船昨日裝赴寗波之貨有皮油二百七十桶豆餅二百八十塊洋大料一百件甘蔴一百三十五件香烟五十八箱桐油二十七桶水泥二十桶鹹魚二十一件靛青二十桶雜貨九十七件（長江）三北公司之德興輪船昨日裝往南京之貨有洋火梗二百件藥材十件雜貨四件裝往蕪湖之貨有肥皂一百五十六箱洋火一百零五聽洋燭三百五十箱糖一百七十二包玻璃五十四箱紙頭二十件瓜子六十包洋紗二十六件帶絲十件鐵一百十六件疋頭一件雜貨一百十三件裝往九江之貨有牛膠一百十二件肥皂五十六箱白粉五十五包洋釘一百桶青鉛六十件糖四百八十六包靛青一百三十桶海帶一百九十件瓜子二十包烤皮三十件鐵器板七百三十六擔帶絲十件雜貨一百九十一件裝往漢口之貨有洋火四百五十件燈草四十件瓜子一百包藥材十件靛青三百十桶青銅一百擔洋釘九十七桶洋火匣一百四十一件松板二百七十五張鐵器七百零一擔雜貨一百二十二件（烟津）太古公司之通州輪船昨日裝往烟台之貨有土酒一千壜銀子二箱生漆十七桶脚踏車一輛生油一桶雜貨三十一件裝往咸海衛之貨有肥皂一百五十四箱紙頭一百十件竹頭六十件糖十包桐油三十桶糖果二十箱橘子五桶雜貨十一件裝往天津之貨有麵粉六千包白米二千五百九十九包桐油一千一百五十桶汽水一百二十五件香烟二百零八箱竹木四百四十件信石二百八十件玻璃二百零一箱糖一百九十七包洋布一百二十七箱茶油七十簍皮油八十桶桂圓六十箱乳腐四十五壜皮蛋五十缸草蓆七十四件藥材三十四件檀香八十六件烟葉五十五件生油十四桶苧蔴三十三件冬笋十件鉛絲六十三件鐵條六百二十五件鐵器二百五十三件雜貨三百二十一件 
[景昌公司絲巿報告]  
中美新聞社譯景昌公司報告云本星期横濱絲巿復開但尚無開價政府雖力圖定價並處私减價格者以科罰但仍有私自出售者並有公然提出反對者上海中國機器絲大有增進但以滙率高漲並無適當之貨以供美國之需要定貨者多爲以前之存貨七里改良絲巿面穏固最上等存貨已將售完土色絲以日豐購進之故巿面更有進益美國亦有購進價格仍高各貨巿價如下中國機器絲特别大號銀一千二百兩特别號銀一千一百兩中號銀一千兩七里改良絲七號八百五十五兩巿號八百十五兩土色絲上號四百七十兩巿號四百五十兩 
[愛多亞路刦案盜黨訂期質訊]  
公共租界愛多亞路陳源大號於厦曆去年十二月二十五夜大雪時被盜刦去巨贓一案旋經捕房先後拿獲盜匪張賢生陳阿大王保林三名王因畏罪在牢自縊斃命由探將張陳兩盜解奉公共公廨訊明判陳阿大押西牢五年期滿再核張賢生解送護軍使署按例懲辦嗣經特别機關中西探目續獲張等同黨王阿福一名解經公廨諭着押候訊究等情均誌本報昨由捕房提同在押西牢之陳阿大將王阿福押解公堂即據西探目壳羅香上堂稟稱被告王阿福係由陳阿大供出足以將陳犯提案請爲質對云云關讞員得稟商之美丁副領事以案關盜刦恐訊供延長時間侷促諭將陳阿大　押王阿福仍帶回捕房着於本禮拜四解案質究 
[縣署偵探扭獲浦東刦案盜黨]  
虹口捕房昨解浦東人姚根華至公共公廨聲明姚係内地官廳偵探扭控應請訊究即據鐵林上堂供稱在上海縣知事署充當偵探本年一月二十三號浦東三林塘居民王金福家被盜刦去財物甚夥業已拿獲王連祥一名解由地檢廳訊據王供姚根華係屬同黨匿居租界等語今晨（二十二號）我經過北蘇州路河畔見姚在船上故即扭入捕房要求交給帶回訊辦云云中西官核供並將該探所呈之上海縣公署來函察閲之下判姚還押候下禮拜二原告呈出證據再行訊核 
[院電軍署裁兵]  
松滬何護軍使近接國務院通電中央財政竭蹶幾瀕於危迭次會議非滅政裁兵無以補救此外開源節流亦爲要點前經電商各省區以預算不敷甚巨擬一律裁減兵額二成先後得復均在籌辦貴轄如有可裁之兵亦希分期裁併擬報云云聞何使擬先會議再行核復云 
[司法部修正訴訟費用規則]  
上海縣知事接江蘇省長公署訓令云案准司法部咨開查本部修正訴訟費用規則一案於本年二月十四日呈奉大總統指令呈悉准如所擬辦理即由該部通行遵照此令等因奉此除通令各省高等審判廳各區審判處遵照外相應將規則印刷成册咨達查照轉飭所屬一體遵照辦理等因並附規則到署准此合亟令仰該知事一體遵照辦理此令計抄規則一本修正訴訟費用規則第一條訴訟費用分爲審判執行鈔錄及送達四種第二條民事因財産權而起訴者依訴訟物之金額或價額按左列等差徴收審判費用一十元未滿三角二十元以上二十五元未滿六角三二十五元以上五十元未滿一元五角四五十元以上七十五元未滿二元二角五七十五元以上百元未滿三元六百元以上二百元未滿六元七二百元以上三百元未滿八元八三百元以上四百元未滿十元九四百元以上五百元未滿十二元十五百元以上六百元未滿十四元十一六百元以上七百元未滿十六元十二七百元以上八百元未滿十八元十三八百元以上九百元未滿二十元十四九百元以上千元未滿二十二元十五千元以上二千元未滿二十五元十六二千元以上四千元未滿三十二元十七四千元以上六千元未滿四十二元十八六千元以上八千元未滿五十五元十九八千元以上萬元以下七十元二十逾一萬元者每千元加收三元不滿千元者亦按千元計算訴訟物之金額係以銀兩銅幣或外國貨幣計算者應按巿價折合爲元核算訴訟物之價額應依民事訴訟律草案管轄節第五條至第十二條之規定第三條民事非因財産權而起訴者依前條第第項第五欵規定徴收審判費用於非財産權之訴併爲財産權之請求而請求之金額或價額在百元以上者應按其金額或價額徴收審判費用第四條本訴與反訴之訴訟物相同者反訴不另徴收審判費用第五條民事控告審判費用應按第一審徴收之數加徴十分之四上告應加徴十分之六於案件發還更審後再行控告或上告者亦同第六條民事再審應依審判衙門之審級徴收第二條或前條之審判費用第七條左列民事聲請或聲明徴收審判費用一元一抗告或再抗告二聲明窒礙三聲請回復原狀但就上訴或聲明窒礙已納審判費用者不另徴收本欵費用四聲請假扣押或假處分前項以外之民事聲請或聲明徴收審判費用五角但聲請訴訟救助者免收費用（未完） 
[青年會今晚之演説]  
今晚（星期三）八時四川路青年會請美國勃郎大學敎授狄雷博士演説（改造國家之要素）博士爲近世社會學家尤長於演説與杜威博士相伯仲近者游歷來華樂以新文化灌輸青年分赴各敎育機關排日演講該會因訂於今晚八時特請蒞講届時並有滬江大學敎員前耶魯大學畢業之鄭章成博士譯述各界青年欲聆偉論者盍往聽乎 
[三林學校募建紀念堂]  
三林學校明年三月將開二十週紀念會一本年二月二十一日學校聨合會公議募建紀念堂以爲行禮之所推舉趙志熙秦硯畦胡少亢三君爲籌備員穆杼齋錢孟材湯藴齋陳子馨汪錫範周華堂高維嶽胡心競田煥初董鴻綬爲募金隊長分隊募金茲湯藴齋倡捐銀一千一百圓故籌備員已經規劃建築工程積極進行云 
[第一師範上海支部同學會紀]  
　　蘇州江蘇省立第一師範學校同學現在滬埠服務者已有三十餘人昨日午後齊集英大馬路寳利斯德西鑿館聞同學會到者潘競民王砥平張頌東王筱峯周景之徐子華劉士芳俞伯怡戴渭清朱了洲劉江葉公敻等二十人二時半開會由潘競民主席首述開會宗旨及應議事項表决如左（一）修改會章（二）選舉幹事用屺名投票法選舉揭曉當選者爲潘競民張頌東周景之戴渭清朱了洲王砥平六人遂推周景之爲幹事長復由六人中公推張頌東任會計潘競民任書記（三）酌收會費（四）附屬小學聨合會准於本年在滬開籌備歡迎會地點置假省敎育會或體育場悞至時確定通知（五）聚鑿而散 
[四川留滬同學會紀事]  
四川旅滬學生會近已更名四川留滬同學會於本月二十日假南洋公學上院敎室開民國十年第一次常期大會首由主席謝升　報告開會通過簡章選舉職員討論會務進行辦法復假公學食堂招待會員午膳膳後全體參觀南洋公學無線電台并請該電台主任張貢九碩士講演關於電台種種構造原理時已午後五鐘聞是日因天雨到會者僅近百人其所舉職員爲主任幹事謝升庸學藝部幹事許行成董時進編輯部幹事朱代杰彭實體育部幹事顧汲成郭守先庶務幹事張雨村劉涵會計幹事余翔九謝國瑞交際幹事董貞瑄林季丰文牘幹事楊少輝楊昌榖又該會會所尚未租定現暫假南洋公學謝升庸處爲通信處凡四川留滬先後同學有未入會者皆可隨時向主任幹事報名入會云 
[小學敎育研究會上半年會期表]  
上海小學敎育研究會致本埠各小學校通告云案查本會十年度上半年舉行研究會會期表業於十八日午後開職員會時提議表决通過茲定於二十七日（即十八日）上午十時開普通科研究會届時希請貴校諸君子准時到會共同討論如有提議發表事件應請先日交會是所至盼附上海小學敎育研究會十年上半年會期預定表二月十九日演講會三月十八日職員會二十七日普通研究四月十七日分科研究（假學理科鄉土）五月一日分科研究（假定課外讀本）十五日普通研究六月五日分科研究（假定國語）二十六日普通研究 
[少年宣講團徴求會消息]  
本埠少年宣講國徴求會開幕以來各隊均極謀進行日前（十七日）鷓鴣隊在該團舉行叙會夢世隊假座雅叙園叙餐邀集全體隊員共商進行方法聞其他各隊均須陸續叙會互商進行茲將已徴得團員披露於下梅嶺隊李行素王組善金元明金從仁楊世富雲翔隊王溶水戎昌驟劉光熙龍超隊朱耘濱盧鏡清立順隊褚鑑良生發隊金開文硯香隊麥燕成維中隊葉味心該團此次徴求各處同志函索章程入團者頗不少云 
[舊松屬敎育慈善聨合會訂期開會]  
松屬上南青奉金川慈善敎育欵産上海代表秦錫田黄申錫等昨致金奉南川青等各處代表函云敬啓者訂於本月二十九日（即舊曆二月二十日）午後一時假上海凝和路也是園上海縣欵産經理處開舊松屬敎育慈善聨合會議届期務請台駕撥冗早臨至爲盼荷 
[江陰公所選舉議董紀]  
江陰公所本年爲第二届選舉議董之期選舉人共有三千六百餘名於本月二十日以前相繼將選舉票投到昨日下午二時起開匭至七時半檢唱始畢計當選者爲薛醴泉葛鳳池奚蕚銜周曦臣毛知亮崔馥莊簿應科劉善齋程厚坤范文生薛巨安夏肇英陸愼夫潘蘭如葛潤秋夏季瑜沈子卿金夑和黄葆華徐用荃王蘭林等次多數爲趙文連趙麗賓高長順陳厚齋等 
[棉業聨合會選舉會長紀]  
日前中國棉業聨合會開會複選會長報告賬畧照章由去冬各部份舉定之職員三十六人中投票互選到者二十四人開票結果沈潤挹薛文泰各得二十票許松春得十九票均當選爲會長沈薛兩君同票薛君年長應爲正會長薛一再謙辭一時不易解决遂由公議於薛沈兩君中重行投票决選嗣由沈君當選薛許兩君副之旋决議本星期六開新職員會集議進行事宜現正預備手續並照章印送收支賬略云 
[報關公所開會紀略]  
南北巿報關公所於日前在蓬來路公所内開全體大會到者頗衆提議事關於本届選舉事宜衆議應積極進行次追棹朱眉舫畢即散會 
[洋務職員公會選舉會長紀]  
本月二十日下午二時南京路德裕里洋務職員公會開會選舉第二届會長到者皆洋務職員至二時半開票檢點票數徐芹香得最多數當選爲正會長李廉甫爲副會長張翔霄爲文牘部長李志餘爲會計部長後復討論會内一切進行方法迨散會已鐘鳴五下矣 
[工藝傳習會報名展期]  
江蘇省敎育會理科敎授研究會爲補充理科敎材提倡工藝敎育促進婦女生活起見定於三月二十七日（星期日）上午八時舉行第二届工藝傳習會請葉公敻君擔任敎授一日截畢注意實書 
 
 

Page 11

 
 
　　中華民國十年三月二十三日星期三（申報第三張）舊曆辛酉二月十四日（十一） 
並發講義以資參攷報名期原定本月二十二日戳止嗣爲遠地研究者起見展期三天於二十五日截止報名處仍在本埠陸家浜中華理科敎授研究會理科實騐室與錢夢渭君接洽隨繳傳習實騐膳費銀一元五角並領取入會證届時憑證聽講 
[追悼朱雲僧紀]  
　　前日中華武衛會上海小學校敎職員聨合會華實學友會崇正小學校等團體在上海救火聨合會會所爲朱君雲僧開追悼會到者約五百人首由膝克勤報告開會宗旨次由陳琴軒述朱君行狀略謂朱君早歲畢業師校歷任上海各小學校敎員平日熱心敎育殫精竭力并篤信舊道德頗以孝友見重於朋輩云繼由葉惠鈞朱少圻周桂笙吳志青等演説均謂朱君平素服務社會不遺餘力竟不永年頗爲社會痛惜云云最後由家屬答謝詞而散 
[日總領事夫人逝世]  
　　文滙報云上海日總領事之夫人（日本駐法大使石井氏之長女）二十二日晨患肺炎病逝世 
[陸家浜馬路工程之進行]  
　　滬南陸家浜迤西至斜橋及兵工廠等處馬路現由滬南工巡捐局將路面放寛並已開工興築惟推放路工地點所劃入之民地内多墳墓曾經該局工程處勘明呈由姚局長布告各該墳主統限陰曆清明節以前一律遷移以便從事推放在案茲姚局長因該處路工關係緊要未便久延是以令工程科傳諭該圖地保迅將本避已經揷立木標處規定路缐以内之墳墓查明有主無主並着傳到各該地主到局具結存查如遇墳墓之有後裔者責令趕緊傳諭遵限遷除倘果無主届期並不遵遷者自當函請慈善團代爲遷埋尚有沿浜一帶之謂　船前經限遷迄未遵行殊屬有意觀望殊於路工有碍爰特會同該管警署撥派長警押令從速遷移如違未便 
[汽車傷人兩則]  
　　昨日下午四時許汽車夫徐如生駕駛一千三百七十六號汽車行經公共租界南京路石路口撞傷鎭江人趙全財倒仆於地由老閘捕房一百二十八號印捕瞥見前來押令汽車夫載送受傷人往醫院醫治一面帶該汽車夫入捕房報請捕頭候示又同時有汽車夫李朝雲駕駛汽車行經二馬路撞倒行人陸培根碾斷左足小腿骨當經老閘捕房四百八十五號華捕到來將汽車號碼抄錄另雇車送受傷人往仁濟醫院醫治即持傷狀單呈報捕頭請究 
[脚踏車撞傷男孩]  
　　住居閘北梅園路平屋内之宿遷人魯永勝有七歲男孩名梅子昨在門前玩嬉被住新民路之紗廠工人周小毛乘脚踏車駛經該處將魯孩撞倒磕傷頭面腿足等處由崗警拘入四區經顔署長質訊之下以周駕車不愼判償魯醫費洋一元外並罰洋一元以儆 
[婦人氣忿暈倒之傳訛]  
　　寗波婦人蔣王氏生有兩子次子全林向爲銅匠在南巿馬家廠開設銅作該氏向與長子同居某處全林每月貼給乃母養赡費十元前日該氏至全林處索取前項洋元時不知如何口角起衅致氏仆地暈絶一時哄動遠近之人爭相觀看一唱百和謂母被毆擊身死云云迨由崗警聞知前往查看該氏已漸甦醒旣而一併帶入一區一分駐所由牛雲舫署員預審一過據該氏供稱年五十餘歲向有頭目眩暈之病今與兒子討取赡養錢文彼此略有爭論氏即氣忿暈倒於地後即清醒實非兒子推跌亦無忤逆肆毆之事請求從寛等語署員以旣據該氏陳請從寛應准將將全林交保出外以後好爲看待不得再事違逆 
[拐賣女子之獲究]  
　　東嘉興路二百九十五號門牌女子李秀英今年二十二歲於去年歲底被流氓張炳生等誘拐至漢口出賣於桃園坊第一樓下十三號門牌妓院爲娼得錢三百千文將該女改名巧雲懸牌接客該女失蹤後由其家屬報告救濟會飭派偵探余長林於昨午後在小北門口將張拘獲到會認供不諱奉飭派偵探余長林於昨午後在判押候關提秀英到案再核 
[離婚案原告請求和解]  
　　張培貞控告汪英賓不履婚約一案昨日下午二時又由會審公堂傳訊原告請求延期和解被告方面申明原告應先註銷原案然後可談和解因上次開審外間記錄被告受名譽上之損失且原告要求强迫被告結婚公庭斷無强迫結婚之理否則結婚後家庭之苦痛有不堪言者嗣由原告所請和解人吳應培余子涵中請堂上仍諭延期兩星期以便雙方和解 
[指控取飾行兇之判斷]  
　　朱道衍前被女子鄒毛頭在法公堂控其糾衆行兇奪取飾物請求追還首飾並請追償損失等情判傳被告之父到案再核等情已誌前報昨又傳訊被告之父朱亦安供稱民人向業裁縫是日民人偕同妻子媳婦等至原告處找尋兒子朱道衍不敢行兇求察原告鄒毛頭稱是日實由朱亦安先行動手將女子馬甲撕破今將馬甲呈鑒原告巴和律師稱敝律師察得被告稟詞内種種謗譭原告名譽所有責任應由被告負擔至於糾衆行兇擾亂治安有犯法律應請按律訊辦並請追償損失五百兩又據被告律師稱原告前有信函致被告令其前往叙談信函呈鑒原告又稱此信並非女子所寫實係揑造當經聶讞員察閲信函係上年四月間所發字樣以此函對於本案無關被告有欺騙公堂管爲遂商之法副領事葛君判朱道衍罰洋一百元充公外再賠償原告損失洋三百元以儆着交原保出外限七天繳清 
[昨日公共公廨訊案紀]  
　　昨晨公共公廨民四庭由俞襄讞會同英包副領事訊理（一）永成絲廠訴雇夥顧應伯私用賬洋八千餘元案業經判决被告償還無欵押追茲顧延朱斯芾律師到堂聲明現顧將地皮方單交與原告作價償還請求開釋（結果）被告具結出外將方單過户與原告准予開釋存案保信一封發還原告領去（二）席立功與其弟友于等爭奪遺産控訴案據席錫蕃等三人之律師上堂聲稱昔年奉派爲保啻本案内之鐵箱鎖匙現旣派西人薛邁爲遺産全權受理人願將該鎖匙交與薛邁敢執請求註銷七年八月二號所下之保管鎖匙堂諭（結果）准將七年八月二號堂諭取消所有鎖匙交薛邁收管（三）震昌煤號生戴根洋延甘維露律師聲請破産案（結果）着聲請人將賬簿繳案並登申新兩報十四天期内如無人反對即派查賬員清理賬目賬單附卷（四）沈九成訴蔣少峯假冒伊所售之毛巾商標請追損失銀二千兩案原告前經以刑事起訴訊明蔣冒牌漁利屬實科罰洋五十元充公茲由原告證明受損情形（結果）着蔣少峯賠償沈九成損失銀一千五百兩原告乙丁兩欵請求照准所有冒牌貨將冒牌塗消發還諭單由原告律師擬呈核奪（五）公興號等同訴沈英豪等欠欵案因時間不及（結果）改期七天再訊民三庭由陸襄讞會同領袖英總領事特派俄員麥拉夫氏訊理俄僑訟案（一）立在伊夫訴西利帛立南考夫不理欠銀三千兩（結果）被告應給還原告銀三千兩並長年六釐利息本案訟費歸被告負擔（二）蔡德訴陶仲甫不理魚價洋二百元案（結果）被告應償還原告洋一百元並負擔本案堂費（三）海滿洋行訴採辦衣食供給品局欠欵案（結果）候會商堂諭展期宣佈（四）狄克好友及華人劉臺臣戎友生倪阿金徐德生傅忠田何阿裕陳開甫等瑕訴拉石利疊不賠償阿拉白脱來司號輪船失愼時之損失鋪蓋行李價格案由各原告之律師到堂陳明案經在外逐一了結請求將各案一併註銷（結果）照准　　又午後民四庭由俞襄讞會同日林副領事訊理（一）　大煤號訴秦發興不還煤洋案前判被告照數償還茲秦不服聲請復訊（結果）不准復審（二）惠中旅館訴徐振鐸不理欠欵案被告避匿不到（結果）候傳到被告再訊 
[指控不還僅洋之集訊]  
　　英商西披來生在公共公廨呈訴英商來生洋行買辦唐鼎臣並承裕蛋公司鄭源興不還借去美國金洋一萬元及利息一案昨奉俞襄讞會同英副領事包君集訊先由原告代表律師上堂詰據原告聲稱來生洋行係父親愛司來生所開唐鼎臣爲買辦我向在美國營業於西曆一千九百十九年十二月間來滬帶有金洋鈔票至十二月二十七號唐有急需與我訂定口頭契約借去金洋一馮元約過中國年關歸還利息按月一分鄭源興當亦在場載明於呈案之日記簿内係個人名義所借不涉行中之事與我父毫無關係逾期不還是以控追云云而唐鄭兩被告各延律師到堂分向原告盤詰一過即據原告之父投案亦由原告代表律師詰據供稱原告係我之子被告前年向其商借金洋一萬元我亦目覩是實並由被告代表律師向之詰問前情一過中西官核供判被告均交原保候展期再訊 
[懲罰燕子窠主客]  
　　廣東人李竹徐新在武昌路六百六十七八號門牌屋内私售燈吃洋烟經該管捕房中西包探查悉往將李徐兩人及烟客沈二羅方錢阿新張阿三張金發梁然孟姚等並烟具拘入捕房昨解公共公廨由中中官質訊之下判李徐各押西牢一月餘人到案者每名罰洋三元與保出不到者所存保洋一併充公烟具銷燬 
[指控竊取鑽戒之質訊]  
　　向在郵政局爲揀信之浦東人唐子至被蘇州婦人葉小古偕證指控冒充工部局電燈公司用人於上月十四號上午至新閘孟特蘭路三十六號門牌伊之家内以查騐火表爲由竊取價值七百四十元之鑽戒兩隻等情業由捕房將唐逮案唐延律師聲請交保不准着押候訊究各節已誌本報昨晨華探王梅生協同五號西探將唐解廨稟稱查得被告曾於去年十月十號亦冒用電燈公司名義至虹口百老滙路八百九十一號門牌居人熊濟生家以同樣之伎倆竊去熊之金表金練業已將熊及見證胡世貴傳至捕房認明被告確係當時冒名之人今兩案原告人證均齊請訊云云遂由萊小古之律師令葉氏上堂訴明當時被告冒名叩門入内我尚睡在小房間内未曾起身被告乃以總線走電謂須察觀燈頭遂闖進我之臥室開亮電燈僞作視察光線之狀又命我家婢女往取火表收條因一時無從檢取被告又稱不妨待尋着送往公司言畢而去迨其走後我令婢女查覩桌上所置之飾物竟少去鑽戒兩枚實係被告所倫當即報捕將被告拿獲後我已往捕房認明被告面貌服裝與來我家時一式云云又由見證女子項素珍上堂作證旋經庸之律師向以上人證駁詰一過李襄讞及美約副領事以時已過午判唐子玉交三千元人洋並保展期十四天再行續訊 
[誌謝]  
　　昨承商務印書館惠贈第二八四第二八五期英語週刊兩册第八卷第三號學生雜誌一册又銀行週報社惠贈第一百九十號銀行週報一册又佛敎居士林惠贈觀劇劵兩紙誌此併謝專件 
[王正廷博士之軍民分治論]  
　　主張軍政應統治於民政使受國民之指揮近有人以聨省自治對於省長民選及軍民分治二問題詢王正廷博士之意見者博士曰聨省自治旣爲已定之國是則省長民選當然不成問題世界豈有號稱民主之國言地方自治而其行政首長尚不民選者至軍民分治之説實屬一種不合論理之談共和國家旣不容特殊階級産生則軍閥一名詞當然不能成立今乃以軍民二字相提並論豈非於絶對的國民以外尚認有相對的一個軍人階級成爲何種政體乎專制之國視國民爲被征服者故無日不在鎭撫之中彼疆吏視攻乃有（軍民相安）等字樣若民主國民旣人人有服兵義務民即是軍軍即是民豈能再有軍人階級雖民國成立仍沿前清募兵之制然其性質早已移易蓋一由於帝皇之招集一由於國民之自覺故只可謂之民行軍治而决不能謂之軍民分治如謂治軍用軍法治民應用民法此之謂軍民分治則事之分治者多矣商有商法農工有農工條例何以不言民商分治民農等分治而獨舉軍民分治且就事實論之以一省而有軍民二長各不相關試問如何辦事世界各立憲國無此先例世界只有民政統治軍政斷無軍政統治民政及軍民分統之理故大總統必兼全國海陸軍大元帥各邦行政首長無不有權調度境内軍隊乃我國今日省長不特無權節制本省軍隊且爲督軍所兼併卵翼是不特軍政不統屬於民政直以民政統屬於軍政不特以軍民公治爲未足直以軍治代民治推原禍始皆由於袁項城氏欲以軍閥自尊故首創北洋軍派之論不知者受其愚以爲軍民分治可以削弱當時軍人之擾政故不恤以軍民二字並提從此軍人乃自立於國民之外事事與國民相對峙爲軍人者旣不惜自忝人格分裂國民甘居於侵掠者之地位爲國民者斯日求軍民分治倫一息之苟安而勿可得於是（軍民分治）四字乃爲被此相欺而又互相希望之一物謬説流傳不知其於共和國家絶對不能相容卒至釀成今日之局各省紛紛無不以軍民二長之暗礁致民治前途瀕於中破爲之計惟有步各立憲國成規一反於民主之正軌使省長爲一省唯一之長有統治民政軍政猶之大總統之兼大元帥而不另設總司令使獨立於民政以外督軍之制當然廢除軍人亦國民一分子不妨以國民資資格當選省長惟旣當選後自應解除原有軍職以明省長之統治全省軍隊乃以其省長之資格而取得並不以其原有軍職之資格而取得故仍不失民主精神總之中國不談聨省自治則已如欲談聨省自治以確立民國基礎則省長當然民選民政當然統治軍政軍政軍政當然不能獨立於民政以外此皆不可移易之軌道所謂軍民分治之説常然不能容許於共和民主之下廣東今日之陳競存氏以省長而兼總司令此略似民政統治軍政者愚以爲民國當此飄摇風雨之日各省選有學識而忠於民治之軍人使爲省長以確立共和之基礎或亦一難免之階段至今後各省原有之軍隊皆當編爲工程隊使修治全省之道路水利逐漸化爲農工另以北美瑞士及其他先進民主國之義勇徴兵制使國民於農餘之暇皆得自編軍隊仍以原有軍隊仍以原有軍官統率之以直接自衛個人及國家之生命若是則原有之兵不裁而自裁國民之兵不養而自養國家不費一錢民主安於磐石政治之道莫逾於此各省速起爲之前途之幸也云云王博士近對於各省自治問題頗多建議此即爲其一也來件 
[敬告提倡國粹之韻學家]  
自魏良輔改造曲律遂衍崑曲一派按之節奏被之管絃曼聲低唱雅韻欲流顧非通人學士深解音韻者又安能繪聲繪色曲盡其妙哉傖夫俗子倫竊末技改亂官商錯綜節拍以訛傳訛遂致大雅鄙夷下里厭聞而皮黄秦腔乘間雜奏轉得以激楚淫靡之音傾勳一時而崑曲一道幾成廣陵散矣吾吳俞栗廬先生耆年碩望　然魯殿靈光枕篚之餘雅歌成癖潛心研索垂數十年平日於一字之津一音之賷陰陽宫商不少假借以是江浙名流莫不奉爲圭臬深明曲律如吳瞿安先生亦素景之仰之邇來國門首善大江南北歌曲頻興洵稻一時之盛滬上百代公司有鑒於斯爲推廣流播起見曾一再挽友敦請而先生未允後又經諸同志咸相勸駕謂斯道宜頭不宜晦宜行不宜藏雖曰音韻未藝然面陶情淑性亦足以挽頺風而勵末俗也於是先生頷之去秋偕殳君九組同來滬上至百代公司試唱僅十餘折殳君藝檀旦角嗓音柔婉深得先生三味亦難得之人材前日某等偶至百代公司得聽殳君唱閙學掃花情文兼至神韻天然俞先生所唱三醉八陽拆書定情諸曲是慷慨悲歌飄飄欲仙舞蹈曷禁如坐鈞天不謂曲學之妙一至於此先生善傳神百代善流布海内鑒家得此新片如聆雅奏知相與擊節不已者一如某等當日親聞也用誌片言以表歡忱馮超然謝繩祖穆藕初雜評二 
[學生募捐之成績（訥）]  
此次上海學生界之分段募捐可謂成績優美矣然所謂成績優美者不在募得之數之多寡而在人人有誠懇之精神蓋地點有熱閙與冷落之分當然所得有多寡且捐之權在人人有慷慨與慳吝之不同所得多寡亦當然不能一律故此次募捐之成績吾人固不以多寡論而在身當其任之學生界亦必但知自盡其良心上之責任而不以多寡計榮辱此可推想而知者也學生界在今日能本此救災之責任心以推之於將來擔當國事又本此不計榮辱祇知盡責之一念以推之將來肩任一切職務庶幾其可哉蓋國人責望於學生界甚大今日之募捐事固區區小焉者耳公布欄 
[江蘇高等審判廳]  
民庭判决一件金繼聲等舉金顧氏爲家産涉訟上告一案（判决主文）本案土告駁回上告壽訟業歸上告人負擔一件順臣齊與任雅雲爲租屋涉訟上告一案（判决主文）本件上告駁回本審訟費歸上告人負擔一件周文杰爲嗣産涉訟不服崑山縣公署之批示聲明抗告一案（决定主文）原批撤銷本件抗告　還原縣迅予調查裁判一件孔慶泗爲債欵涉訟抗告一案（决定主文）本件抗告駁回抗告費用歸抗告人負擔一件液　氏與凌沈氏爲遺産涉訟控訴一案（判决主文）原判撤銷凌魯豐所有遺産除由畝及改立　聚户名均作無效應即徹銷並應更正用凌魯豐户名訟費由凌沈氏負擔一件黄志高與楊光培爲賠償損失及返還價洋涉訟控訴一案（判决主文）本案控訴除賠償損失部分准予註銷其返還半數價洋部分發交上海地方審判廳迅予補充判决一件倪金龍爲承繼涉訟抗告一案（决定主文）原批撤銷本案南通縣知事公署迅予依法審判一件許萃曾與柳許氏爲田産涉訟聲請一案（决定主文）本件聲請駁回聲請費用由聲請人負擔一件沈叙坤與沈金坤爲基地涉訟上告一案（判决主文）原判撤銷本案發　江寗地方審判應迅予更爲審判一件錢光祖與錢珍田爲田單涉訟聲請一案（判决主文）本件聲請管轄錯誤應由上海地方審判廳調查裁判以上三月十九日 
[上海地方審判廳]  
公示送達（全文在本廳揭示塲公布）第四九號（民二庭）一件蔡輔臣與倪維楨爲欠租涉訟一案本廳定於本月三十日上午十時爲公開實理日期仰該被告人依期到廳候訊毋違特示右仰被傳人倪維楨准此判决主文（民一庭）件判决克昌洋行等與李頌夫欠欵糾葛一案主文李須夫經理之信華恒記複廠應償還克昌洋行銀一千二百六十八兩一錢九分二釐信元銀五千五百六十一兩九錢七分五厘謙成銀一千五百兩止訴訟費用歸李頌夫負擔一件判决黄忠恕與倪張氏租屋糾葛一案主文倪張氏租住之坐落如意街巿樓房一幢又披屋一間應即解約遷該其自民國九年陰曆九月起之房租應照約以每月六元五角計算付至出屋之日爲止訴訟費用歸倪張氏負擔一件判决周志垣與金順榮荳欵糾葛一案主文金順榮應償還原告人經理之協康荳行賬欵洋四百零八元八角八分訴訟費金　榮負擔一件决定喬幻木爲伊父喬　與汪韓三存欵錯誤　磊蓀等因股欵糾葛一案主文袁嘉蓀袁耕祿應償還楊順　股本祥六百三十元盈餘銀二十三兩三錢八分一厘二毫五業瑞松股本洋三百四十五元盈餘銀十四兩零二分八厘七毫五李乾堯股本洋二百零二元盈餘銀九兩三錢五分二　五毫訟費歸袁嘉蓀袁耕祿負擔一件决定徐錦城等聲明窒礙一案主文本件窒礙之聲明照准一件判决高姚氏訴夏鴻萃等借欵糾葛一案主文原告人之請求駁回訟費歸原告人負擔一件判决袁志剛訴張成霖欠欵糾葛一案主文張成霖應償還袁志剛洋二十二元九角三分訟　歸張成霖負擔一件判决梅建棠等訴沈康標欠欵糾葛一案主文原告人之請求駁回訟費歸原告人負擔以上三月二十二日 
[上海地方檢察廳]  
批示王寳棧仰即來廳訊明核奪此批吳鶴亭狀悉仰即來臨候訊此批張唐氏候尋獲張張氏到案後另行核辦所請備案之處暫毋庸議此批錢蔣生狀悉所稱是否屬實仰候傳訊核奪此批裘培榮狀悉候再偵查核奪此批李洪生狀悉案已判决應　執行此批吉照連狀悉此批李富林狀悉此批以上三月二十一日批示陳宣魁狀悉案已起訴應候判决無庸率涉多人惟趙士元一名尚在逃無着俟獲案另結此批熊洪生狀悉准予上訴限於十日内補具理由書以便呈送控訴審核辦此批陳旭堂狀悉此批高周氏狀悉業於前狀　示矣仰即遵照此批翁　昌狀悉所訴是否屬宣候予傳案核辦此批經秀臣等狀悉仰即補具理由書候併呈高等檢察廳核辦此批黄德良狀悉候送同級審判廳核辦此批陳爕臣等狀悉查徐達慶等并無被迫誣指之同爾等旣經徐　慶等指明某號某門則侵占嫌疑究　難免仰候查明簿據再行核辦所請保釋之處暫難照准此批陶王氏狀悉所請不准此批隴曉山狀悉仰即來廳候訊此批楊共達已訊諭矣此批金慶和前已批案并無當票附送所請應毋庸議此批以上三月二十二日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[檀島旅行記（四）] [  朽木]  
　　土人跳舞曰虎拉虎拉HulahulaDance舞時皆裸體僅冠草冠束草作裙臂纒綵帶近年美人以爲非文明國所宜有嚴厲禁止此風已革除殆盡僅圖畫中尚留形式而已檀人性近音樂最有名之樂器曰烏枯勒勒Nkulele其聲略如中土月琴凡居此者無論何國人皆能彈之蓋其音調簡單習之甚易其樂器已爲名産近年且徧行歐美其器必以檀製者爲良每當夕陽西下散步街衢絲竹歌咏之聲悠然滿耳故此地亦名絃歌島MusicLand云土人重要食品曰波芋Poi擣芋作醬貯藏桶内色紫而味甚酸初到此者多不能下咽而島人甘之若飴國人亦有專買波芋之店年來聞西人亦有嗜之者屈到嗜芰眞所謂嗜好殊酸鹹已　　（五）檀島之人口檀島從前均係土人自歐美人接踵而來東洋各國亦後先繼至以經商爲業在卡米夏米夏一世時已成各國雜居之勢合併美國後土人漸次減少近年則以日本人爲最多土人次之中國人又次之美人又次之據一九二○年美國對於夏威夷之最近統計全島人口二十五萬有奇計日本人十萬九千二百七十四人夏威夷人二萬三千七百四十三人中國二萬三千五百零七人葡萄牙二萬二千人菲列濱一萬三千六十人朝鮮一萬一千人美人及英法意各國約一萬七千四百餘人云筆記 
[開學記（二）] [  禹鐘]  
　　顧余之所居殊不符吾言蓋四鄰不特無學校而隔巷相望者有樓一角又時時聞艷歌聲合弦管而高唱入雲也吾書至此我知讀者諸公必嗔其聒絮不已遲遲不及主文笑其失行文之法矣然吾欲書我所感使諸公明其作記之由實不能免此數語今吾詞旣畢當徐徐入於主文凡人苟稍知内地社會狀况論其職業之最高尚者必曰小學校師蓋内地侷於隅　衡其人物大率業小工商者爲多其人又皆樸愿不智此外惟村野農夫時一入巿則評量位置自不得不推小學校師矣矧以理言之小學校師積學富取俸薄而窮年敎人無懈意未來之人才胥出其手栽則其人格洵非恒人所望矣即進而以當世赫赫者較之亦覺不及遠甚蓋彼赫赫者雖富貴逼人炙手可熱然其人行事皆不可問小學校師宅心旣貞其言行動作在在皆足爲小學生之模範雖生涯至落寞彼等乃能居之無憾此豈利欲薰心者所能耐乎故余於小學校師爲有誠意之敬仰其人格實遠勝達官 
貴人萬萬也余鄉里諸舊友大率業小學校師鮮工商者故余歸里之日與諸友過從恒出入於學校之門見羣童天機活潑咸盎然飽含春氣輒不禁撫鬂歎息感吾生之蹉跎不得復有如若儕之一日念畢生歡笑已抛擲殆盡夫吾所謂盡者非眞盡也特以人生一過童年則色笑都假此後歲月縱有揚眉之日亦惟有强爲歡笑而已余歲首在里一日訪吾友蔡生於其校適值開學之日甫至蔡生方與其同事佈置禮堂備行開學之儀爲狀絶凝整余旣與相見則旁立默觀之不敢擾以一言蓋敎育事業至神聖而開學之日又爲發軔之始余雖性好多言至是獨能緘口耐也禮堂者實即課室蓋校舍旣窄初未特設然今日備爲行禮之地宜稱以禮堂也堂中陳設至簡樸琉璃之窗與粉堊之壁皆精潔絶倫不着纎垢似與小學生天眞爭潔白者是時羣童咸散立廊廡間舍新入學者格於生疏咸呈羞縮之態外其餘三五相伍有竊竊私議者有作憤憤之色者有呈得意之貌者亦有蹀躞不語者藝評 
[兩部瑣言] [  半塘]  
　　我國舊劇爲我國特有藝術之一發軔於楚優孟濫觴於唐天寳盛極於有清末葉以迄於今但追溯源委則純由樂敎風詩中嬗蜕而來就其精神言之蓋隠然爲社會文化機關非僅愉悦耳目之資已也　　稽之往古禮敎綦重節文繁縟直令人倍感束縛之苦所恃以悦性怡情者厥維樂耳樂之爲敎也一主於和而問之以舞活潑其精神協之以歌宣暢其漂鬰音容並茂允武允文秉笛籥而舞干戈頌功德而侑燕享固莫不極歡忭舞蹈之觀而散見於鄉儺蜡社間者尤儼爲雜劇之先河也特禮爲之主而樂爲之輔以相濟而妙其用耳　　秦漢以降樂歌之道衰自漢洎唐不復覩三代樂敎之盛其間派衍而遞嬗者僅樂府詞曲之作雖北魏亦嘗考訂音律卒以時勢變遷古樂不復重以南朝君主先後從事於選色徴歌更製爲詞曲與侍從文學諸臣相唱和以播傳管絃之中當此之時所謂樂工者流已有趨近於俳優之勢唐開元以後玄宗醉心聲色曲譜霓裳而天寳宫人梨園子弟與夫敎坊之部無不日事聲律競尚歌舞蓋女樂創見於春秋所謂齊人傀女樂自後越漢（漢大儒馬融傳雅嗜女樂）六朝以及此時女樂稱極盛焉抑且開近今坤伶之先聲而爲戲曲之模型也自是傳奇曲本之譜諸宫商付之伶工者問有所聞 
新聞拾遺 
[狗鬭] [  警世人]  
　　常熟東張鄉横塘巿周家弄周志田豢一黑犬愛逾子女命名阿黑犬亦能隨主之意守門甚勤前日周延羽士多人在家修建道塲親族咸集熱閙異常下午三時許各羽士正在鑼鼓喧闐飛符念咒之際忽來一野犬與阿黑遽戰於壇前周愛犬心切將阿黑用手抱開突被野犬猛嚙手上致手背洞穿血流如注誠屬無妄之災也 
[羊瘋] [  立德]  
　　昨日午後四時城内邑廟有一衣衫楚楚之某甲同一少婦及老媪由星宿殿出行不數步少婦忽倒地不知人事甲及老媪不知所措疑爲神像作崇急購香燭求神赦饒及返婦忽作羊鳴始悉羊瘋發作約半時之久始醒甲及老媪扶之而去 
小説 
[社會小説衆醉獨醒（二九四）] [  瞻廬]  
　　第四十六回曹詩翁痴想文苑傳賈太史謬附逸民篇惟有文甫動都不動一來他對於弟婦存着三分懼怕二來這種醃魚氣味平日間時時領略也不覺得甚麽難聞（久而不聞其臭也是習與俱化）只是當着衆人飽受一番奚落不免老大的丢臉又見衆人的眼光都向他面部注射一發不好意思愧從心裏發紅向耳邊生没多片刻竟把完全的面部揩抺上一層紅油大凡羞恥的招牌先從耳根掛起恥字半個是耳半個是心可見古人造字一一從經驗上得來（可謂杜撰的字説）閑話剪斷方先生見這情形端怕閙出笑話忙道快把閑談收拾起大家準備作詩翁（不盡翁也其間有詩婆在）列位社友須知傳世之文最難得逢好題目題目好了便是尋常題詠也會傳諸久遠題目不好憑你江海一般的詩才軍竟是没世不彰歸於磨滅老夫費了數十年心血慘淡經營才有這一部便園詩集留傳後世將來刊行以後方便園三個字一定可以常留天壞從來人生一世草生一秋有盡者年也無盡者名也老夫耄矣知有幾年在世不如趁這當兒把詩集編定預備刊布於世傳諸久遠其間名作雖多尚少一篇壓卷傑作不無毫髮之憾天幸碰着這個好題目怎肯輕易放過老夫不敏早做就一篇長歌題目喚做女貞木做得又凄又豔可泣可歌必須柳生這般的貞潔才不負老夫這般的筆墨必須老夫這般的筆墨才寫得出柳生這般的貞潔眞呌做離之則兩傷合合····合罕····便園的意思是要説一句（合之則兩美）誰料説到合字嗓子裡癢癢的又一陣乾嗆起來 
[餘瀋] [  碧梧]  
　　男女用情首貴用得其正當其相識之始務以嚴密之眼光互察品格及性情果能適如吾意而後予以愛情於是一往情深百撓不屈此所謂情之聖者也　　至若徒以一時的情感即認爲知心嗣以細故復反顔相向前者過於躁進後者近乎暴戾似此用情偏矣 
 
 

Page 15

 
 
   
 
 

Page 16

 
 
常識 
[本增刊三次修正投稿簡則]  
　　（一）投稿本增刊者其材料除衛生道德法制經濟四項外持增雜錄一項仍以有關常識者爲限其有語涉攻計個人者恕不登載　　（一）投稿者篇末須開明姓名曁詳細地址最好黏一名片每句請自加單圈若篇幅過長及繕寫潦草字跡不易辦認者佳搆亦從割愛　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標願下（但署名不蓋章以不願取酬論）如登載一月後無人指摘其轉綠他稿者至隔月一日（陽曆）可即向本館取酬其取酬時之署名蓋章須與投稿時同　　（一）投稿者如不願取酬或不願將所署之名發表者請于原稿註明附函恕不作答　　（一）投稿登載時本增刊得酌量增删其字句　　（一）投稿不登載者原稿恕不發還　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名　　沈有乾君成功百訣茲經本館五版每册仍收回印本銀五分合銅元七枚外埠函購加費一分售書處本館營業部處寄售中華職業敎育社常評 
[題壁詩] [  隨]  
　　北道客店多土墻且多題壁詩而通者不及十之一二各店皆然今鐵路已通處漸改舊觀而北道槪况尚未大異於昔昔嘗有人戲以俚俗之語題某店題壁詩後云如此大臭屁爲何墻不倒復有人題其後云那邊也有屁所以攩住了今日之時局正當作如是觀　　政府未倒之土墻也軍人政客題壁之詩也此與彼相攩彼與此相攩其勢要不可以久吾不知外人之旅居我國爲此客店之客者究作何感想而吾儕國民之爲此店主人者能毋自媿乎其尚有刷新改建之思想乎經濟 
[家園與家庭] [  友林]  
　　吾國鄉村家庭大抵皆有家園即巿鎭居家其置有家園者亦不少惟類多不明家園與家庭之關係重要每每目之爲無足輕重誠大謬也今述家園與家庭之關係以促一般人之注意焉　　（一）棄地利用場角牆邊屋前屋後不作園圃徒然廢棄若利用爲家園則徒負賦税而不有生産之地可以减少於家庭經濟補益不鮮　　（二）减少伙食費之支出蔬菜之於人生一日不可缺若完全買之於巿則其買入費普通之家每日亦須六七十文一年計之須費十七八元苟能勤於家園之種植則蔬菜之買入費可省參植菓樹則菓物之購買亦可無費其於家庭之伙食等費支出實大有减省之利　　（三）得食新鮮蔬菜菓物家無園圃蔬菓之供給必仰之於巿來回跋涉不惟徒費黄金時刻蔬菓亦因之不新鮮其於衛生殊有不利若有家園則菜菓最新鮮加以由自家勞力而得食之於新鮮可口之外别有一種快感　　（四）得以利用零星光陰光陰爲世問無上之貴物故雖零星光陰亦不可忽若家有園圃則零星光陰又增一用途　　（五）强健身心於正務之外從事菜果之栽種則思想爲之轉換大有補益於腦筋空氣清新身體亦日就强壯　　（六）有益於兒童之敎養父兄於服務之暇從事家園栽培兒童亦可令其一同操作以養成耐勞之習慣園中花卉果樹蔬菜接於兒童之目則學校所得書中智識藉以證明對於美感養成尤爲絶好機會　　要之家園之設立於家庭間經濟幸福之增進誠無窮也故對於家園之宜謀進步圖發展而不可目之爲無足輕重是所至要至於都會中苟有數弓隙地不論大小亦宜設爲家園竭力從事當勿待言矣（乙種酬）衛生 
[普及衛生思想之必要] [  吳卓人]  
　　天氣漸暖傳染病易於流行吾人曾憶前年之虎列刺去年之流行性腦脊髓膜炎否近日北地之配斯脱尚未消滅而所謂肺疫又喧傳於報章矣何彼可怖之傳染病獨喜蔓延於吾國耶無他國人缺乏衛生思想實爲最大原因蓋於平素之起居飲食旣不能力求清潔而疫病流行又不知先事預防其誤託於庸醫之手傷其生者無論已甚至不加醫治徒爲求神問卜之計坐待死亡者爲鄉村及風氣未開之處所習見此最可痛心者也其他如公衆場所任意涕唾每受外人之辱不特自損國體而直接間接蒙肺癆之感染者又不知其幾千萬人茲就管見所及欲圖衛生思想之普及不得不有賴左之三項能力　　（一）報紙無論何處報紙宜專闢通俗衛生欄或衛生常識欄聘醫學專家主任之以隨時提倡灌輸普通醫學衛生智識於一般閲者惟收效僅及於中上社會　　（二）醫家凡私家醫生及辦理醫界事業者宜組合團體發送通俗衛生之印刷物或於令節或游戲集合之所到處演講或利用影戲演劇以便普及於下級社會　　（三）官廳各處地方官廳及警察廳之衛生科宜增設宣傳課專應用種種方法宣傳衛生智識於人民另設衛生警察專司查騐居民之不合衛生者發表地方疾病死亡數以喚起人民之注意又巿售藥品登載誇大之廣告者宜嚴重取締之　　以上三項僅述其大槪且彼此均有連帶關係必須共同進行方能奏效第吾國多麻木不仁之官廳衛生科所以位置冗員何嘗計及地方之衛生行政哉一嘆（乙種酬）道德叢話 
[西方格言（一一四）] [  謝介子選譯]  
　　希望與勤苦所以致富（英吉利諺）　　侏儒亦可傾巨　（德意志諺）　　氣運與戀愛均盲目者也（英吉利諺）　　顯貴者雖有長手而不能及天（丹麥諺）　　人生當盡力求最良之生活（泡普）（Pope）　　欲長生者須能從容不迫（西漱蘿）（Cicaro）　　有建樹者眼光恒遠（英吉利諺）　　小失差勝多失（葡萄牙諺）　　空生於空（英吉利諺）　　詐僞雖迅捷眞象終可追及之（意大利諺） 
工業常識 
[内燃機之應用] [  張延祥]  
　　自英人瓦特發明蒸汽機工業界受一大革命故十九世紀稱爲蒸汽時代今二十世紀雖稱電氣時代惟發電猶恃蒸汽機不過以蒸汽之力變爲電力耳但五十年以還科學家發明内燃機逐漸改良於工業界另樹一幟且有代蒸汽機之勢以其效用廣效力高也　　内燃機有二種一種用油如汽油（搿司令）黑油火油等一種用氣如煤氣ProducerGas（空氣煤氣之混合）鐵爐之氣其較蒸汽機之佳點如下（一）設備簡單因不用蒸汽而用空氣故無需鍋爐水塔抽水機等之設備（二）節省熱力因燃料即在汽缸内燃燒不假鍋爐熱力可節省過半（三）免除危險無鍋爐爆烈之患（四）節省地位因其佔地甚少也　　内燃機之最普通者爲搿司令汽油機即汽車内之機器其特别應用處爲空中之飛機與海底之潛艇及歐戰中新發明之坦克車蓋之四者均恃汽油機以供給馬力他種蒸汽機電動機不能代也汽油機馬力大重量輕速率高容積小不需鍋爐故可用之飛機潛艇中　　黑油機用黑油作燃料用手工廠中大都固定地上不如汽油機之用在車上大者數千匹馬力機價較蒸汽機鍋爐等約賤五倍至十倍油價較煤價約賤三分之一至二分之一我國亦漸有用之者如上海永安公司浦東電燈公司小沙渡順昌油廠等　　火油機燃尋常火油小汽船多用之内地小輪行駛於嘉興蘇航一帶常見之　　煤氣機大槪與汽油機相倣内部構造微有不同不及油機之發達然較蒸汽機節省許多蒸汽機每匹馬力每小時約費煤三磅煤氣機祇須一磅足矣國内所見如漢陽鐵廠有數具及南翔電燈公司用以發電若在有煤氣廠處（如上海自來火廠）應用尤爲便利他日用之者必更廣（乙種酬） 
科學常識 
[職業衛生採光法（六）] [  芍]  
　　（乙）關於房屋之四壁者房屋四壁之布置有關於美觀者有關於清潔者有關於防護者吾國家屋之四壁大抵不出此三者之主義而於採光法上獨未嘗有所注意故室内布置多與光學上之法則相背非憾事歟普通之室四壁俱刷以白粉屋頂無天花板山尖高聳望磚作青灰色四側凈白上方殊形勳黯故横光多而直光少此不合於採光法者一也其設備較精雅防護較周密者四周設附壁板髹以廣漆固無不合而高僅及於桌緣用以防宵小之窺伺雖有餘用以和光線之反射則不足蓋高與桌齊則桌面以上依然受白壁之反射光即横光未嘗因之而減少也承塵板或樓板雖有之然皆髹以廣漆自上直下之反射光依然甚少（按承塵板等之用廣漆亦有不得已之關係木板最易因冷熱燥濕而漲縮裂縫所在惟暗褐色之廣漆爲能隠而不露設塗以白色油漆則裂縫雖細如毛髮亦易外人視線欲加改良可於板面匀作凹凸之線脚而後施以白墡則裂縫可隠矣）此不合於採光法者二也然則四壁之設備果宜何若歟　　上節光之選擇旣云瀰散光最爲合宜而瀰散光之量尤宜減其横至者而增其直下者此增减　之法宜依各物對於光之反射量爲準今列表如下　　白堊壁一百黄（鉛黄）七九　　松板五五黄紙五十　　淡紅色紙四六綠色紙三六　　褐未青綠藍等色紙三四濃茶色紙三一由此可略知反射光之增減法凡白色及陽性色之反射光較强陰性色之反射光較弱今引入室内之瀰散光欲其自上而下者多於自四周横射者惟四壁用淡灰色（如水砂圬壁者最宜）承塵板用白色而已但四壁之下部較上部者色宜加深或加暗因下部反射之光殆全在水平方向易成陰影上部反射之光斜行下向漸近於室頂反射光線漸近於垂直故四壁宜減少之反射光當以下部爲主試觀西式房屋無不於四周下脚染以深色油漆高殆及肩不必裝設複板而染色之取其深與高度之過於桌可以知其調和光缐之關係矣　　其他如室内書畫掛屏衣鏡等之位置亦宜注意及之濃色之點綴品過多亦足妨礙光線之均匀也（乙種酬） 
雜錄 
[奇異之計算] [  匠生]  
　　西人計算喜用比譬頗能引人注意茲取新近各地理書中最有趣味之計算摘譯數則如左　　往來歐美之大航船長八百八十餘呎用水手八百載客三千若以船上所用之鋼板作爲高五呎之牆可圍繞周十哩之村落而有餘如以其烟筒作爲隊道則二車並馳於其中不致相撞　　英國哥爾克Cork每年輸出之雞卵若以一人急數之雖不寢不食數年而不能盡　　英京倫敦London之街巿共長萬哩一人徧行約須兩年若以其街排成一行則可由美之紐約NowYork過舊金山SanFiancisco渡太平洋以迄日本　　俄國每年所出之木料若鋸成四呎長之短節積爲四呎高之堆則此堆延長八萬二千餘哩幾可繞地球赤道三周又半　　美國支加哥Chicago某製造收穫機之工廠每年須用之麻繩其長可自地球引至月球往返三十餘次　　印度每年輸出之黄麻須裝貨車二萬五千輛製成粗麻布可以繞赤道二十周作爲口袋可得二萬條（乙種酬） 
 
 
