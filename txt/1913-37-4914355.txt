# 1913 - 37 - 4914355

 

Page 1

 
 
社說 
[西藏用兵記（三）（無名）]  
　　英人經營印藏之原因阿富汗一隅爲印度安危之樞紐俄人蓄意窺伺已近百年但印度之安危寄於阿富汗而阿富汗就近之屏蔽則在西藏故西藏屬英俄謀不遂可以無憂其故一也中土茶葉西人飲食所必需北印度地近滇南天氣温和土膏醲厚督令仿種可以收回利益其故二也藏中山水篇產五金中國僅事覊縻番民迷然罔覺棄利於地不知開採因勢利用漸次進窺旣足以致藏中之富又足以發展長江流域無上之勢力所以英人全力經營事事實踐其故三也今阿富汗國勢晏然英之邊防已固每歲出茶三百萬石英人通國無復飮中國茶者英之利益亦已收回惟窺藏一端僅以通商爲發軔之始尙未遂其所欲而英人侵掠主義不惟名惟其實亦不汲汲占領土地遽與人以口實致改變外交上之手續惹起世界之注目然實際按之操縱左右藏之大局與前途在英人視之亦已大定 
　　前清趙爾豐督兵入藏情形川兵初有入藏消息（原因詳下）藏番即以江卡爲扼要之地擬各處調兵以資防守趙爾豐亦知江卡爲適中要道距巴塘尤近若川捕至此藏人竟敢攔頭迎擊內地蠻民勢必大受震驚故與川督商定改由德格至察木多駐藏大臣聯豫亦擬定由察木多入三十九旗無非期行軍迅速有裨事機乃藏番聞知又在察乍以外各處調兵並强佔類烏齊地方扼要堵截復闖入察界肆行滋擾趙爾豐派邊兵爲前鋒川兵繼進藏番衆寡不敵望風而逃於是川兵由類烏齊轉入三十九旗邊兵由顧板多大路前進以爲應援嗣兩兵會合又將番民痛擊悉行潰散逹賴愈益憤激復調工布之兵一在江逹一在墨竹工卡昏夜攻刧川軍幸川軍早有預備遂得安抵拉薩然而兩方感情積不相能至今以爲藉口 
　　前清西藏之兵備先聯豫奏請擬遵章練兵六千分駐察木多前後藏等處嗣經陸軍部核議先練步隊一標或數營查西藏外逼强隣除察木多地方已撥歸邊務大臣管轄外東自思逹訊西至濟嚨聶拉木等處綿延幾五千里所需防軍甚多此次川軍入藏共一千餘人以編成步隊三營馬隊一營砲隊一隊軍樂一隊又原練土兵一營權其緩急於東路之拉里江逹工布等處抽撥步隊一營駐紥於西路之曲水北路之哈拉烏蘇等處抽撥步隊各兩隊駐紥後藏扎什倫布抽撥步隊一營駐紥均責令保衛地方其餘各營則令暫住前藏作游擊之師各營旣以前藏爲根本地更番互調以均逸勞（未完） 
時評 
[蜚語（無名）]  
　　大借款垂成而敗蒙藏交涉愈弄而愈拙賠款之催逼緊外交局面已困垓心而近忽又有種種蜚語謂內地亂象若何若何如今日漢口法領據以阻撓承認民國者外人果有所見而有所聞歟抑外交界之一種作用歟然而有心中國之存亡者不能不加之意也 
 
 
 

Page 2

 
 
命令 
[一月二十七日臨時大總統命令]  
　　蒙藏事務局呈據烏蘭察布盟長四子部落扎薩克多羅逹爾罕卓哩克圖親王勒旺諾爾布副盟長喀爾喀　羅逹爾罕郡王雲端旺楚克及該盟各旗先後呈稱願贊共和傾心內嚮庫倫私約萬難承認等語該盟長等輸忱民國實屬深明大義應由該局傳令嘉獎以勵忠誠此令 
專電 
[北京電]  
　　英美日德四國銀行擬離去俄法先認墊欵一事據外人觀察終難辦到現法國之意雖稍活動而六國團又公同要求顧問員須由銀行團指定一切用途均聽其稽核恐此事周總長難以承認 
[北京電]  
　　漢口法國領事日昨到京謁見法使謂近有人運動承認民國此事甚爲危險不可造次預料中國不久必亂即以鄂一省論亂象已不可盡述外間傳言該領事來京專爲此事 
[北京電]  
　　趙倜二十二日抵運城將張士秀李鳳鳴看管并曉諭軍隊勿得妄動各軍隊一律帖然二十五日將張李二人解往陜州并將南桂馨解至太原現聞張李巳由陜州啟程來京 
[北京電]  
　　各省紛紛電請敎育部對於舊曆年節是否應當放假該部電覆今歲舊曆年節暫仍放假二星期此後不以爲例 
[北京電]  
　　二月十二日爲國慶節已由內務部飭將是日之共和紀念會預爲籌辦定在先農壇舉行 
[北京電]  
　　袁總統昨令將軍警聯合公所人員給予奬勵 
[北京電]  
　　外部電駐法代表以政府名義祝賀新選法國大總統邦嘉來君 
[北京電]  
　　浙江朱都督請以章宗元爲民政長章不就薦錢能訓孫寳琦自代 
[北京電]  
　　旅居東印度華僑公電大總統請速設總領事於該處 
[雲南電]  
　　此間亦將設立造幣廠由京遣員監造 
[貴陽電]  
　　滇黔二省兵隊前往銅仁等處衝突刻已意見消釋滇兵亦已退回 
[杭州電]  
　　吳興縣埭溪鎭反抗禁烟斃調查員一人傷兵警八人 
[杭州電]  
　　朱都督令清鄉軍隊每名日給津貼一角 
特約路透電 
[北京電]  
　　參議院議員之回里者現已紛紛旋京昨日開議議員出度者五十九人先由議長報告曾接總統咨之擬任外交次長顏惠慶爲駐德及丹麥公使文內略謂德意志爲歐洲强國之一中國雖改共和政體而列强尙未承認故急當派一聲望素著才堪勝任之員出使該國以睦邦交云云當經投票表决贊成者五十五票反對者祗三票一票不合格式作爲無效遂通過 
[北京電]  
　　參議院已將總統交議之案十件一讀通過（一）國稅廳官制（二）各省國稅籌備處官制（三）國家稅與地方稅之分配（四）鹽斤加價案（五）關於查騐地契之規則（六）印鑄局官制（七）食鹽轉運公司章程（八）鐵路公司釐訂章程（九）中國銀行章程以上各議案已付委員會審查參議院某議員擬修改院章第三十三條多數均不贊成 
[北京電]  
　　參議院今日開會時曾論及議員無故不到會一節劉成禺謂議員到者寥寥因議長辦事不善之故議長答稱彼實無權拒絶議員之告假深望議員嗣後稍發天良以盡責任 
[北京電]  
　　據半官消息蒙人現向俄京商訂借欵羅卜二百萬元 
[天津電]  
　　京津時報載稱上星期日唐山煤礦爆裂毀壞一百五十尺高之大厦一所遭難華人之遺骸多具散布各街衢殘缺不全慘不忍覩所有被毀之木片瓦礫飛至數百碼之遠有外人兩名帶同小工數十名馳抵遭災地方尋出死者十六人受重傷者六人聞肇事原因係小工不戒於火引著炸藥所致當時附近居民極形驚駭 
[天津電]  
　　日本運煤小汽船三恩丸（譯音）於星期六日由秦皇島赴日出口四英里之遙遇有斷冰湧流不能前進星期日晨該船忽舉號求救開萍礦務局之開平輪船見之即駛往援救惟日船某號已先駛抵該處當時三恩丸機器室之水已滿漸向下沉船長及水手等大半得救惟總機師及火夫二人爲水所阻不能逃出艙面致溺斃于船內聞尙有某日船爲浮冰阻滯舉號求救由開平輪船前往拖之入口據海關報告三恩丸所沉之處頗與航路有碍 
[哈爾濱電]  
　　聖彼得堡電聞接駐庫房訪員報告華軍已克復和順與貞松納（均譯音）兩地並擒獲蒙王二人又謂中國現正在　備第二次出征隊向大林康科（譯音）方面進兵 
[哈爾濱電]  
　　俄人所辦新生活報載稱哈埠華官得某處消息知中國駐俄代表已因病辭職 
[哈爾濱電]  
　　各國駐哈領事以俄總领事爲領袖該領袖現因吉黑兩省鬍匪猖獗乃以英日兩國領事名義向兩省都督提出嚴重交涉要請迅速剿辦 
[哈爾濱電]  
　　俄國阿穆爾省總督今日抵此將與該國掌管鐵路陸軍各官吏以及各領事會商一切定星期四遄返聖彼得堡 
[張家口電]  
　　張家口之軍隊現向蒙古邊界各要區進發自張家口起直逹阿洛諾爾（譯音）爲止第一師之步兵若干已在準備之中 
[張家口電]  
　　庫倫蒙人已派兵二百名南下現在歸化城附近亦有蒙兵八百名窺其用意殆欲蹂躝邊界非俟中政府大舉征蒙必不退走中國若有此舉則蒙人將藉俄國之援助以與華人爲敵現已任著名盜魁陶什陶爲總司令即以其手下徒黨編練成軍極爲强悍蒙人亦多畏之 
[張家口電]  
　　西藏現在庫倫設一局所採辦俄國軍裝由駝車運至拉薩聞哲布尊丹巴乃藏人所生故蒙藏聯盟實有必成之理云 
[奉天電]  
　　奉天警務長出示嚴禁人民慶祝舊厯新年惟民間雖無正式舉動而鄉民入市購買年品者不絶於途仍有往時年關景象 
[奉天電]  
　　新任奉天英總領事維里斯君已於今日到任 
[奉天電]  
　　奉天俄國總領事柯洛戈洛扶君將於三月間告假回國 
[奉天電]  
　　有與最大及最有勢力之入口公司相關之外人通 
告路透電社謂彼等向在滿洲各城持免稅執照輸運貨物當道毫無留難近來則生種種周折衆意以爲此必因當地官員竭力謀集行政費之故路透代表曾查悉確有周折惟據半官消息當道並未施行反對外人利益之舉動至運貨之多遲滯實因外國公司所用之華人欲圖以不免稅之商品混雜免稅商品之中同時輸運之故 
[武昌電]  
　　黎都督出示謂除前當道批准之各會社外嗣後民人槪不得私立立社 
[成都電]  
　　聞裏塘四鄉已爲藏人所佔華軍際此嚴冬按兵不動以候春暖再圖進攻尹都督已在打箭爐度冬現因軍餉告竭頗爲可慮 
[成都電]  
　　新都民團二千名强令新任知事回省保留在任之署理知事 
[成都電]  
　　今日中西人士赴德領事署致賀德皇生辰者頗不乏人 
[桂陽電]  
　　貴州都督出示宣布謂將以本省之地分爲五部藉便拔除田中之罌粟抗拒者當嚴加治罪如能速行禁絶栽種罌粟當酌予獎賞延緩者亦須論罪 
[東京電]  
　　日本銀行設筵欵待胡瑛席間陳詞者數人情意極形投洽均謂中日兩國當顧全唇齒之誼互相維持云 
[東京電]  
　　據海參崴電傳消息俄國義勇艦隧之般若號與其其他汽船均在該處遇冰水能開駛 
[東京電]  
　　加藤男爵已抵東京 
[東京電]  
　　大阪某山墜道坍塌埋没之一百三十五人雖曆時三十六小時之久然因拯救得法均慶得生 
[更正]  
　　昨日之九江電紀扣留軍械一事黎副總統似當爲李都督蓋因此項軍械在九江起岸故也 
譯電 
[北京電]  
　　法俄兩國之詭謀復使六國借欵不能早日告成中政府目下尙未承認由六國銀行團舉派稽核員及照付外人所受革命之損失 
[北京電]  
　　外交團昨日（二十六日）會議法公使力主關於借欵之外國顧問須延用六國之人其人數當各國一律該公使並反對他國希圖多舉本國人爲中國顧問 
[北京電]  
　　熊希齡現在天津謀訂借欵洋一百萬元 
[北京電]  
　　外交次長顏惠慶之任駐德公使已由參議院通過 
[北京電]  
　　梁士詒告假回里時總統府秘書將由楊士琦代理 
[北京電]  
　　袁總統令軍隊嚴守軍紀不得因政府財政支絀不能按期付餉而有擾亂和平之舉 
[柏林電]  
　　十國新內閣所擬答覆列强之文　辭旨頗爲和平 
[柏林電]  
　　蒙古專使曾往謁見俄國陸軍參謀總長請其派陸軍敎授赴蒙練兵該總長已允如所請 
[君士坦丁電]  
　　哈里姆親王已受外務部大臣之任 
[倫敦電]  
　　據巴爾幹聯盟各邦之意見和議之决裂僅由土耳其擔其責任土國內閣之更易與土政府之宣言盡皆足表示土耳其答覆列强之通牒决不致承認各邦之要求 
[帕特賽特電]  
　　英國巡洋艦愛汀堡公爵號昨已駛抵此間立卽開往皮洛特 
[蒲克哈萊斯特電]  
　　羅馬尼亞內閣已開會議决進行布爾茄里亞談判之辦法以便使此事早日結局並議决勿爲出師準備會議時由國王主席 
[西汀其電]  
　　俄皇助榖二百萬基洛振濟芒台里格洛饑民已運抵安的伐里 
[柏林電]  
　　據確實消息土耳其統一進步黨之實行果斷政略曾先由土皇及各王公允許更易內閣總理基阿米爾 
[柏林電]  
　　英意法三國兵艦現向皮西開灣及逹逹納爾海峽進發德國兵艦則泊於君士坦丁外海並未參列海軍示威運動 
[柏林電]  
　　德國陸軍增加費用之豫算案不日將呈入國會 
[柏林電]  
　　俄國財政大臣擬設一國家殖民銀行在貝加爾阿穆爾及海濱各省從事營業 
公電 
[內務部整飭選舉通電]  
　　各省都督民政長鑒此次選舉爲各國耳目所屬即國家根本攸關凡各選民自應遵照大總統疊次命令依法選舉以期結果之公平而獲代議之利益乃比月以來各省選舉之以違法舞弊電請部局查辦者日或數起綜其弊端或一人而投數票或散票而預書名或無權而頂冒他人或明知而不爲檢舉甚至以票紙而爲買賣之物恃勢力而爲强迫之私種種不法行爲以民國第一次正式選舉而現象至於此極言之殊爲痛心殊不知妨害選舉刑律定有尊條國法具存萬難姑容現在舉行覆選違法舞弊之事尤應嚴防應請貴總監督通飭所屬各該選舉監督及警察官廳嚴密訪查如果覆選舉人及辦理選舉各員確有上開舞弊情事應即秉公檢舉無稍袒縱以維選政而杜弊端貴總監督夙著謀國之忠務希破除一切力任其難是爲至幸此逹內務總長灰印 
要聞一政府對待國民之手段 
[消弭歡迎國會團]  
　　自歡迎國會團發起後大總統特於二十二日交令國務院會議具復前晚特召諸秘書顧問等員預擬四項辦法（一）調查該團員之才具優長者召其來京或在各本省分别錄用（二）分飭江蘇等省都督設法勸令解散（三）預先解釋該團所倡政見與時事背謬並有關國本妨碍邊局之點出示通告（四）以上三項實行後如有抗違及其他之窒碍卽行捕拿作爲淆亂國本治罪國務院自昨已電令程都督勸諭解散嗣得程督復電內稱遵令去函剴切勸導並令即日解散旋據該團呈稱查臨時約法第三條人民有集會結社之自由某等組織之團體並無違犯約法且宗旨純爲歡迎國會之召集絶無反對行爲至遷都一節關係全國須經將來國會議决尤非某等所敢干預貴都督諭令解散之處未便遵行等因相應據情電覆究應如何辦理仍乞示遵云袁總統得電後以孫中山黃克强現在滬上二人爲民黨之首領不日擬派遣梁士詒馳往上海與孫黃商酌解散之策近日孫毓筠復與徐固卿等商議以歡迎國會團所持之論因北京軍警之干涉擬聯名請趙叚兩總長取消軍警會議之機關使其無詞可以借口云 
[答復官制質問案] 　　 
　　初八九日政府用命令代法律頒布官制參議院議員向政府質問聞政府中人言此次政府頒布官制實因南京政府時代頒布南省官制而北省則付闕如未得統一故特頒布命令以爲補助在政府之意固非視爲純粹官制若輿論反對即行取消固無不可唯參議院在南京時代未曾反對此種法規現在對於同一制度忽然反對何耶今政府因該命令非關於約法之官制乃依據南京政府時代制度僅改易其名稱擬照此答覆深望參議院維持此意云 
[熊希齡簡任熱河都統之說明書]  
　　自熊希齡任命熱河都統參議員孫鐘以熊於軍事上未曾研究略無經驗特提質問茲聞政府已爲嚴正之答覆略云熊希齡在前清光緒甲午中日戰事以後曾於乙未丙申年由兩湖總督委充總辦兩湖營務處積有經騐所著軍制篇於古今中外軍事融會貫通定爲中國改革新軍之嚆矢近年在東省辦事熟習邊情諳練蒙務創議屯田制尤能切中肯要不能謂之於軍事上未曾研究與略無經騐然此猶非政府用人之本意蓋精神所注以爲非預杜外患之媒介謀根本之鞏固則邊政不能圖正本清源之始而改良熱河之內政實爲當務之急爲　長治久安之方藉收綏邊固圉之效也按熱河爲滿漢回蒙錯處之邦民俗閉塞習尙觀念各有不同現雖大局組定而觀聽未一該缺雖爲旗營軍職實則兼轄民事自政體改革以來熱河官吏之錮習猶昔旗民之生計日蹙種族之猜疑未泯益以良莠不齊惡感頻滋舉凡正民化俗理財犖犖諸大端在在與軍事上或間接受其影響或直接蒙其禍害古今邊釁之興溯其善敗之原胥視親民邊吏政治之措施如何爲安危之轉捩物腐虫生消息甚微政府視熱河都統一缺利害攸關殊較局外人爲切誠如參議院所云該缺爲中外視線所集所關匪細其杌揑不安之險象復有如上所述則改革熱河之內政政府確認其關係之鉅逾於軍事斷非一介武夫以馬上之治治之 
 
 
 

Page 3

 
 
也明矣更非任用老成穩健著有經驗人員不能集事且政府於軍事上關於前方動員之計畫迭任專員各董其事緣與國際上或有間接之關係應守秘密類非明發此又政府邊防之政策不虞武備而在人事之成算也况熱河財政之困難悉索久窮儲需之供給方興未艾近據崑都統源漾電辭職並趣新任赴防亦斤斤以政費無出軍用浩繁爲乞病之要指是則熱河都統一缺復兼負籌餉之職任含有軍事上後方之勤務更非暗練理財者不能因應相應咨復貴院查照 
日人之汲汲皇皇胡爲者 
[公使報告內情]  
　　日本駐京全權公使伊集院氏於二十一日下午乘快車赴長春迎候加藤高明已誌前報茲悉加藤氏此次新自英京回國擬就桂太郎內閣外交大臣一席道出長春伊氏特往候報告中國最近外交情形以便加藤氏回國後於中日外交有所把握又伊氏此行與英日同盟問題大有關係蓋自俄蒙西藏二大問題發生後東亞形勢爲之驟變英日二國之對中國應持如何態度方符英日同盟條約之規定聞加藤氏在英時已與英外交大臣討論得有結果伊氏往晤加藤氏面授機宜故此行於東亞外交關係頗稱重大云 
[少將視察軍隊]  
　　政府接駐日汪代表電告云日本對於中匣之方針漸有變動頃參謀本部與陸軍省會同派宇都宮少將及黑澤中佐前往各地詳細視察駐屯軍之狀况於前日出發先到朝鮮視察駐箚軍隊再至滿洲視察南滿駐屯軍通過天津北京視察中國北部駐屯軍之實况再由鐵道至漢口歷視揚子江一帶然後由上海歸國該少將表面上雖爲視察駐屯軍隊據所探聞實帶有數種之秘密任務（一）細察中國各地之現况是否平靜將來再有變亂之憂否（二）中國各地配置之軍隊確數及軍隊之戰鬪力如何（三）各地於軍事上有如何之價値等事 
振興農業之先導者 
[農業聯合會]  
　　全國農業聯合會前已由農林部電飭各省舉定代表到京定於二月一日在京后孫公園安徽會館開會現在各省代表已有陸續到京者該部特在本部設立招待所昨已派定僉事楊景賢李嘉瑗齊鼎頤三人爲招待員於每日上午十時至十二時下午二時至四時來會報到接洽一切 
[農學會]  
　　北京農學會於年前十二月七日成立開會現聞該會已遞呈內務敎育農林三部批准立案今將其公同推定之職員列下會長陶昌善副會長胡宗瀛名譽會長陳振先梁賚奎評議員譚天池林祜光唐榮禧羅會垣呂瑞廷韓安王文泰黃岐春章鴻釗李嘉瑗陸安黃立猷黃公邁孫葆琦劉先　幹事員文牘曹文淵黃以仁周維廉庶務路孝植葉基楨鄧振瀛會計汪揚寶張訓昶 
[稅務學生畢業記]  
　　北京稅務學校日昨舉行畢業禮中西人士與會者極一時之盛財政總長稅務處會辦及總稅務司等皆赴會是日下午二時半開會首由校長陳鑾佈告略謂本校創辦於四年前此次乃甲班畢業稅校之設所以培育稅務及外交人材爲宗旨故稅政經濟商律商品公法條約皆爲本校之主要科學而各國語言文字又爲外交所不能缺故各科學除用英文直接敎授外俄法德日文皆兼授焉次由洋校長鄧羅用英語佈告所言與前略同并力贊各畢業生成績優美品德高尙旋奏軍樂稅務督辦周學熙頒發文憑畢業者二十三人次第領畢督辦致訓辭勉諸生以虚心堅忍廣其眼光以國民生計商業盛衰均與稅務有極之大關係說畢會辦孫寳琦頒發徽章并引伸周君之訓辭又謂國之强弱觀乎財政而稅務爲財政之樞紐本國學校於理財一科尙未有畢業人材而專門研究稅政者更未有其人此次稅務學校初次畢業可爲稅政前途放一異彩他日我國財政之整理槯稅之改良諸生皆有責焉說畢軍樂復作肅來賓用茶點遂拍照散會 
中朝籌邊史一朿 
[張都督密電東省詳情]  
　　大總統日昨接東督張金波密電一件報告五項要務一東三省互相聯合軍事機關二關于日本福島此次來京之關係三請速解决東三省之中俄交涉四請速劃分籌邊使之權限五各蒙王在在洮南開二次蒙旗大會之問題大總統閱後即封交國務院查核矣 
[馬軍官條陳新疆回務]  
　　甘肅高級軍官馬安良馬進祥等二十餘人均係回敎與各回部極有聯絡昨聞該軍官等電致政府據稱已派員赴回疆八部調查聞某國亦極端鼓惑私入外籍者頗多各王公對於共和政體亦多遊移無定請政府速籌撫慰政策以安回心否則一有决裂卽不易挽回云云並附陳辦法四條（一）設立回部專局辦理回部各事（一）派回敎中極有名譽之人赴各部宣慰（一）將各王公優加封獎（一）招致各王公來京 
[尹鍾條陳西藏興革大端]  
　　政府昨日接尹昌衡鍾穎公電略稱自奉命令治理西藏切實調查應有興革數端（一）自亞東迄江孜計十六台站約六百里應設知事審判等職（二）巴塘電線應請交通部迅速接至拉薩（三）請赶修打箭爐江孜亞東等處車路以便商運（四）江孜與怕克里可行電車（五）工布至巴塘草地平坦比官路近數百里請設輕便鐵道（六）巴塘鹽產頗旺藏中向無鹽稅如終喀喇烏蘇鹿馬嶺等處設局征收必能發逹（七）印茶入藏勢難禁止擬以川茶子運藏敎民自種减輕茶稅以圖抵制（八）拉薩雖有製造廠腐敗不堪請速派員整頓（九）藏兵老弱無能擬併爲巡警另募壯丁（十）布魯克巴廓爾喀爲西藏門户應請派兵駐守 
京華首善談 
[統一關稅辦法]  
　　趙總理日昨赴總統面謁大總統面譚要政提出意見書條擬整頓關稅一切辦法及改訂稅關監督制度並統一關稅權種種進行辦法請飭稅務處召集各關監督來京特開中央稅務會議討論一切辦法以便决定進行之策聞大總統甚以爲然 
[規定各省司法經費]  
　　司法部年前會爲各省司法獨立一切關於檢察審判各廳亟須從速設立一事會商經費着落應由中央籌撥現在大借款旣無交欵確息而財政部無法擣撥日前許總長在部中提議變通辦法前日遞呈國務院請飭各省司法行政經費暫由各省自行籌畫俟中央財政經營得手再行知照各省由中央撥交云云聞國務院深韙此議不日即又知照各省矣 
[籌備司法人員奉給]  
　　各省司法籌備處長經已一律任命現由司法部將處長以下各員月俸酌定畫一數目處長五百元科長一百三十元一百四十元一百五十元一等科員九十五元一百零五元一百十五元二等科員七十元七十五元八十元三等科員五十元五十五元六十元其科長以下之月俸仍准由處長斟酌情形視其地方之繁簡辦事之勤惰伸縮之 
雜評一 
[其然豈其然乎]  
　　共和宣布近一年矣建國諸偉人毅力苦心維持現狀蓋其心目中惟着意於列强承認之一點耳今者正式承認尙未有期而駐漢法領事星夜赴京忽有危險不可名狀之報告其果洞燭機先歟抑亦忌我妬我而設爲此言耶 
　　尙望今日有治軍臨民之責者急争於此一端加之意耳愼毋百密一疏致爲外人所藉口也 
[斷不可以馬上治之]  
　　大總統覆參議員之質問熊希齡簡任熱河都統文云內政之改革關係尤鉅斷非一介武夫以馬上之治治之也痛哉斯言 
　　今日之民國泯泯棼棼幾無秩序其間　民政司戎寄者類皆專擅妄作一年以來波譎雲詭王和順也黎宗嶽也彭壽松也張士秀與李鳳鳴也甚者揭竿對壘其次荼毒一方又其次抗命　牆蜩　沸羹數見不鮮何莫非此輩以馬上之治階之厲耳 
　　然則居今日而欲刷新民國其必自此輩武夫不令預政始矣 
[此後不以爲例]  
　　天下之事不外彼此兩端由是而是非之畛域以定由是而可不可之界說以生初未有界於可不可之間而渾括出之曰此後不以爲例者 
　　然而中國之事大抵如有爭執斯有調停更不必問其孰是而孰非也惟特定一例曰此後不以爲例焉耳 
　　嗚呼僅僅一年節放假也而猶如此吾於以歎習俗移人之深而敎育部覆電之奇特也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞蘇城鎗斃二要犯 
[巨梟葉老七]  
　　卽葉泰來由津獲解來蘇交軍政司訊辦各情前已迭誌本報現悉軍政司已飭軍法科人員將該巨梟供詞錄呈都督核定旋卽奉都督令　按照軍法槍斃故已於一月二十七日卽將葉犯在軍政司署內實行鎗斃矣 
[無錫謀殺軍官程品元案內兇犯]  
　　秦寳鈺一名亦經軍法科審實口供呈奉都督核准照軍律辦理亦於同日鎗斃矣 
[松江中學校罷試風潮]  
　　松江中學校於本月二十五號補行圖畵課學年試驗二年級生姜文倬公然挾帶經敎員見而阻止乃姜不特不稍歛避反强詞抗辯復有某某等助之煽動全班欲以罷試要挾校長孫君上堂再三開導詎有同級生謝兆鵬悍然自認共同挾帶傲慢狂肆不可言狀孫君以姜謝兩生旣犯規則又長囂陵萬不能再事姑息乃令一併退學復引部令規定操行學業至極嚴明關係於升級畢業者甚大諸生勿得忘己狥人盲從自誤懸牌諄諄勸誡乃二十六日竟糾集同學多人至孫君住宅挾衆要求謂謝生爲我輩代表必須收回成命孫君力爲解釋無效乃到校懸牌云前日二年級生全班罷試本自有應得之咎鄙人顧全大局期整校風乃擇尤令其退學而諸生不諒予心反竭力爲謝生辯護但謝生素行不檢此次又顯然以扶同狥私自認似未便再事姑容若諸生必以去留相要鄙人祗得聽之事後鄙人亦惟有去職以謝諸生而已言盡於此諸生自擇可也謝見牌仍　然不允出校桀驁者復於當夜會集本堂向孫君慢罵呌囂跳踉全失中校學生資格校中全體職員覩此情形忍無可忍孫君乃至氣結而不能成聲喟然學校高尙之地不料竟有此輩蹤跡乃復懸牌云本校二年級生姜文倬謝兆鵬前日因事各令退學爲本校長之職權乃有同級生宋以鏞莊祖廉閔杏生陳延澤范雄光等挾衆干涉至再至三意態囂張言詞狂悖實　荒謬已極應令一併退學以爲無知妄作者戒詎諸生見此牌後聯合會議相約不允出堂未知此後若何辦法也 
[法人抽收廣州灣人稅之示諭]  
　　法人在廣州灣開抽人頭稅本定去年六月實行嗣因事延期至去歲十一二月之際法官又對商民宣言謂來年正月爾各人須遵領保安紙（卽人稅牌也）否則有事到衙門吾置不理作爲非廣洲灣人而且以匪徒論逐出界外留與爾華官打靶蓋爾華官野蠻不講人道動輒槍斃爾等若不領保安紙卽行此辦法遵領者則大法國以良民待之吾文明國亦斷不將人民槍斃也云云茲將其示文錄左 
　　大法國廣州灣副公使護理總公使事務葛爲出示曉諭　廣州灣百姓人等知悉事照得自西一千九百十二年六月一號起開收人稅分爲兩等頭等年壯及殷富之人每收銀一元二等鄉農實業之人每收銀五毫有三等人免納頭等殘疾人二等老人六十歲以上三等男孩十六歲以下凡紳士書記在皇家當差者亦免納其有納人稅牌照者皇家保護而免納放行紙稅以及有故禀呈免用士担或士担紙此人稅願納者聽爲此示諭俾衆週知特示西歷一千九百十　年月號示 
[重提劉士驥被害舊案]  
　　廣東龍門縣人劉鼎華劉作楫等呈控康梁云爲沈寃數載哀懇昭雪事緣民父兄劉士驥於前清陰曆戊申夏與廣西振華實業公司創辦人葉恩等同往美洲招股歷辦廣西貴縣天平山銀礦招得股銀百有餘萬突有所謂保皇黨康有爲梁啓超等逃亡海外資用乏絶垂涎民父兄招股之多欲出其攘奪手段函電交馳原証具在多方恐嚇有弗得弗休之勢而民父兄窺破其奸嚴電拒絶因是康梁等匪含恨入骨民父兄亦即回華於已酉年三月廿五日歸抵東省寓水母灣永安里突於四月初九晚被康有爲等購兇駱木保等行刺斃於寓所經民疊次控於前清官吏並赴京控曾被前清官吏拿獲下手正兇駱木保一名供開係康有爲梁啓超命其徒徐勤陰遣何其武賄購行刺不諱惟前清官吏敷衍因循不能昭雪民亦積憤成疾徒喚奈何迨民國光復共和成立袁大總統大赦天下獨不赦眞正人命要犯深幸此等衆証確鑿謀財害命之賊不容於光天化日之下故敢備詞將梁康徐謀財害命鐵証書一本並呈原跡懇請昭雪希爲軫念民父兄爲國家興實業以謀富强保護華僑股本　怨於賊人以致被害爲國家死爲社會死之苦衷分咨移解主謀購兇匪徒康有爲梁啓超徐勤等並下手正兇駱木保等歸案懲辦則不特民感激已也民國實嘉賴焉此呈左列賊匪姓名表主謀人康有爲南海人住日本神户須磨梁啓超新會人住水人陳宜侃監督兇徒人在逃梁文卿與徐勤運動行刺人新會人在逃何其武親購兇手夥同行刺人歸善人在逃陸逸君引兇手入門有在逃駱木保下手正兇博羅人在逃何晚帮兇河源人年約三十餘歲在逃張聘帮兇歸善人年約三十餘歲在逃胡林帮兇新安人年約二十餘歲在逃黃球帮兇新安人年約二十餘歲在逃鍾發帮兇新安人年約三十餘歲在逃譚滔帮兇歸善人年約三十餘歲在逃 
[粵省長生行之請願書]  
　　粵警廳陳景華取締長生店屢起風潮時閱半載未能止息茲該棺材行又具請願書於省會云具請願書人長生行周鞏之等　敝行前因警廳長勒報册籍阻碍商業迭蒙省會列位先生鼎力維持在案嗣以都督咨覆大旨謂警廳辦法最爲單簡不過報明每日售出若干具數於商人無碍而警廳布告亦謂辦法本甚單簡等語日昨敝行代表到省會陳請對於種種障碍情形已略爲說過茲特詳細陳明爲貴省會言之查警廳發出文告祗云每日報明售出若干具似爲簡單今查其取締現行辦法不特令敝行報明具數而買棺者姓名住址亦須塡塡核以警廳告示已屬不符難保日後不更出苛例此其不便者一又據警廳布告謂每日令敝行報明若干具數每日統報總數似屬不難今查警廳日眊取締逼勒具結之長生店又勒令每售出一具須令敝行報知附近警區再由警區報知廳長須得廳長覆命然後可以抬出棺具似此每日總報一次與每日每具分次報明固已不同而每具一報又須得廳長命令往返時日微論死者固　阻碍而長生店又須多派夥伴專司其事豈不煩擾此其不便者二亦且買棺者必非附近本區即就本城而論河南與河北相較城裏與西關相較相隔非近在咫尺設每日每具報明又須守候官廳命令始能出棺使每日售出多副必不能應期刻交付恐環球無此苛政此其不便者三查外國代報死亡雖有長生店代理其事不過商人爲竸爭權利起見非政府法律所取締蓋經代報手續可以省主家自報更無苛締長生行之例今查警廳旣規定喪家具報而於我行特出新例始則云只令每日報明售出若干具繼又云欲知買棺者住址純然取締長生行一種特别苛例且表面文告謂每日報明若干具爲甚簡單而內容又今每日每具分次報明又須得廳長命令始行出棺反覆苛細莫此爲甚竊思本行係正當營業原有自由特權若創設新例又未經立法機關規定豈能發生效力今警廳任意增加人民義務且連日擅拿我行正式商人視同盜賊别行商人聞之咸爲切齒可知公理在人文明各國無此辦法貴會爲人民代表用敢據情　　務懇實力維持萬不獲已應如何規定新例之處我行惟有專候貴省會公定一單簡章程存案以資遵守毋令任意增加變本加厲致我行商僕僕奔走於官廳之不暇妨碍商業實爲公便專此即睛貴省會列位先生公决仍請照前議執行闔行幸甚長生行四福堂 
[港商公餞龍子誠中將]  
　　廣東護軍副使龍君濟光日前奉命移駐龍州道出香港本月十八日由旅港華商一百二十四人公餞於澄天酒樓推招君雨田爲主席酒三巡由伍君漢墀宣讀頌詞（頌詞略）畢由龍副護軍使答詞云旅港紳商招君雨田曁列位紳商諸公鑒濟光在粵年餘今將去矣念自前秋反正督率所部力顧大局嗣准胡都督咨請辦理瓊崖欽廉高雷六屬安撫事宜駐軍北海陳軍長在代理都督任內徇諸公之請迭次電促回省駐紥担任保護沙面租界西關商場民民中經王關之役風聲鶴唳自春徂秋迨秩序漸復預爲裁兵善後之計前赴東江勘礦籌辦旋以庫倫釁起回省規畫電請北征隨奉大總統電令止行諭飭勉供厥職續奉大總統電令內開迭據中外士民自粵來京均稱龍濟光所部各營駐紥沙面一帶紀律嚴整該處中外商民賴以無恐殊堪嘉慰仍應責成該護軍副使整飭前部軍隊嚴密保護始終維持毋稍疏懈等因奉此本應遵奉辦理祗以邇來庫事日亟交涉頻煩非武力末由解决省城地方經胡都督陳軍長及當道諸公從容鎭撫廛閭乂安正好趁此時機簡練師徒爲他日請纓之預備當經電呈請將濟軍全部駐桂省訓練備調大總統默鑒愚誠業蒙兪允并奉尅日移駐之令簡書敦迫部署登途乃辱偉餞並承藻飾謬以省局寗謐錄以爲勞濟光材菲何敢忝竊惟念留粵逾歲荷蒙諸公不棄常若家人骨肉之歡浮屠之宿情不能忘矧茲香火緣深臨别能無眷眷諸公居留異地腃顧宗邦所望體念時艱維持大局官商一德培養粵中元氣於秩序初復之時是則濟光禱祝以祈而語長心重者也摯言不文伏惟鑒照弟龍濟光鞠躬答謝讀畢龍副護軍使伍君漢墀均起立恭祝英國萬歲中華民國萬歲袁總統萬歲招君雨田恭祝龍副護軍使萬歲陳君宜禧唱西語歌恭祝復由龍護軍使起立與在座諸君互飮數杯主賓酣暢十點餘鐘盡歡而散 
[鹽稅另儲後之卾省軍餉]  
　　湖北各軍餉項近以鹽稅爲大宗的欵頃奉中央命令鹽務入項槪行存儲無論何事不得挪用以作借欵保証鄂財政司當以湖北度支在前清時卽已入不敷出起義破壞之後一切建設支應浩繁而軍餉一宗現雖極力裁節每月猶需一百餘萬汲汲待籌方冀中央接濟以資挹注乃奉命不准動用鹽欵失此大宗抵項軍餉窮於應付羅掘無術譁潰堪虞等語呈請黎公設法維持惑電請中央担任鄂省軍　以解倒懸開黎公已允電商政府矣 
[鄂省又獲亂黨]  
　　鄂省爲水陸通衢時有好亂之徒章圖潜擾治安故都督府緹騎四出偵探密布防範極爲嚴密本月二十二號小興街華興酒樓有一着中級軍服者狀極魁偉似非善良語聲純帶北音突與旁座不識之人詢問鄂省現時情形甚詳適與都督府偵探相遇覺其形跡可疑卽向盤詰爲何處軍隊之人其人支吾無詞以對詢其住址亦無一定該偵探卽召岡警協捕渠竟敢出九嚮手槍相抗將隔座一人頭部擊傷子彈穿腮而過卒因衆寡不適被獲比卽報告黎副總統飭發軍法處審訊或云係宗社黨或云係庫逆偵探究不知其爲何種人也 
[河口橋工記]  
　　河口即中渡在打箭鑪關外據鴉龍江之南岸爲川藏之咽喉係打箭鑪到巴塘裏塘之大道灘險水惡舊用皮船過渡每年失事之牛馬貨物不知其幾千萬也行旅商賈視爲入藏之第一險阻該處土語有過了河纔算我之說當趙爾豐駐藏時以該地陰惡爲行軍之大障碍非用鋼橋不可惟知鋼橋之利益而不知用何種之鋼橋式並不悉鋼橋價目因請成都兵工廠內之德國工程師野士得往河口測量繪圖並輔以委員某在趙爾豐之意實不願以橋工屬之德國人也不過欲施其狡獪之手叚欲在德國人手騙得地圖俾悉工程之大略與値價之多寡然後另向他國購買耳故囑委員必向德國工程師手索得地勢圖一張詎德一程悉其狡計以假圖示之該委員本不悉圖繪不但不能别其眞僞反欲握後來採買之利將德工師予已之僞圖藏匿另以已意繪圖一張呈之趙爾豐趙亦不諳圖學不識圖爲僞中之僞欣欣然喜以爲外國人受吾騙矣不知德國人固未受騙也其眞形地圖橋長約需三十丈委員所得之圖則增至五十餘丈且另以方向地位添以種種困難之標記而該委員授趙之圖又假中之假矣時趙爾巽督川正擬專派委員赴滬購料時適有川人威遠張某在上海冐昧與比國自來水公司訂約包辦川中自來水該公司總辦林納至成都往謁趙爾巽趙堅不承認自來水事林納意不平將動大交涉爾巽始以橋工圖示之欲向彼購橋以敷衍其事而林納亦係工程師欲償其失遂高抬價値以八萬金包辦之聞其後關於橋工東拉西址之報銷尙不只此數林納回比國又轉包與波密馬磅公司波密馬磅公司本不善造橋法國阿落登廠有此種靈便堅固之橋遂又至法包訂以六萬法郎約合華銀二萬四五訂約該廠遂派高等工程師蓋利餘愛爾及助手奧非來華裝訂蓋君至河口始悉前圖之僞指出種種趙始恍然大悟又以德工師所勘之地方長雖祗有三十丈而在河之下游行人須繞越五六里迁迴曲折不便行軍况今旣購有五十餘丈之橋料棄之亦殊可惜乃另勘一直線炸一山洞較原勘之路約捷七八里該橋裝缷靈便若工人應手轉運靈通祗須二三月卽能告成無如所派之監工委員日以尅扣小工等薪工火食爲事毫不懂工程又加橋頭炸山洞立碼頭需用土木石工人異常笨拙卽動用之器械亦不合手蓋工師先敎以器械之造法然後導以工用故法工師常向人云余在河口前十餘月之功課非修橋乃作土木石工之　習耳迨去年碼頭成立將安架時而該處兵亂作矣蠻民深以橋若成功失其地利爲恨故必欲折而投之水中於是聚衆往圍工場幸在河之南岸法工師深夜聞警知蠻兵一到則全工盡棄永無成期乃同奧助手馳往工場幸平時精於鎗術連發數鎗皆中其酋長蠻民始散去工塲得以保全後以民國光復轉動不通無工可作又兼合同例應修改復折回成都當與執政商酌六月復往該地冒險修造近乃告成坦如平路堅穩異常且有鐵栅司啓閉長約四十丈尹都督親往開橋法工師交代清楚已經抵省旅川記者詳細調查悉其始末特誌報端藉爲該橋之歷史並可見前清用人行政無不以詐術行之今之有大工程者其愼諸 
地方通信直隸 
[國會名單]  
　　直隸第六區衆議院覆選當選人谷鍾秀王葆眞王振垚崔　灝張士才候補當選人張良弼第七區覆選當選人胡源滙張則林呂金鏞李景濂陳純修候補當選人李東壁 
[省會名單]  
　　直隸省議會第八區覆選當選人李　杰趙敬宗李廣濂楊殿邦趙玉田許墨林郭文炘彭桂馨吳廣鑫李增錦馬維周彭桂洲羡鍾湘于鳳閣路魁昌王其愼崔凌閣王廷燭國　昌丁鴻照候補當選人田益新董德馨安自華李楓林王景曾 
江甯 
[催解丁漕]  
　　程都督以寗省裁併軍隊各軍請餉紛紛而庫儲奇窮卒難應付刻近陰曆年關各縣征收正旺僞無大宗丁漕批解來省實屬不顧大局且侵挪吞蝕勢所必然昨特咨請應民政長通令各屬將已征之欵刻日掃數解省以應急需等因通令各屬查辦矣 
蘇州 
[隊官確無嗜好]  
　　蘇省巡警總局偵捕隊官張連陞前曾因病吸烟後卽戒絶不吸然恐不能見信於長官特自行呈請調驗以明虛實當奉局長飭令該隊官於一月二十一日進戒烟公所實行調驗由監驗官監察查驗至二十五日止已五天期滿並無烟癮發現確無嗜好該隊官已於二十六日出所昨已分别出具各結呈送總局飭令張隊官照常供差矣 
[義田未便出售]  
　　蘇城公民李樹玉近因經濟困難擬將故父李煒所置義莊祭祀田二百餘畝出售易姓特呈請吳縣過户當經宗加彌知事批云查閱抄粘該故父李煒在日購置建莊義祭祀產奏准立案前清蘇州府於契據內加戳蓋印者有田四百七十餘畝其續置未定案者僅田三十餘畝茲因經濟困難以二百九十餘畝出售易姓是併已准建莊立案之加戳蓋印田畝而亦售之其於先人創業初心爲何如耶本知事未便遽如所請辦理此批 
常州 
[連刧駭聞]  
　　武進縣循理鄉徐墅於九日忽來盜匪數十人連刧陳姓三家被掳去手飾洋銀共値二萬銀元左右先將陳宅店夥一人勒住用洋燭燒傷頭面逼供藏銀所在徐墅舊有當店一所請有保護兵勇二十名時適有數兵走過聞刧欲往救護被巡風匪徒窺見卽連放數槍當場轟斃兵勇一名刻該失主業已起訴檢察廳亦已派員踏勘矣 
常熟 
[開浚三浦]  
　　常熟開浚三丈等浦已由縣知事呈請省長核奪現得指令如下據稱准參事會移　帶征特捐開浚三丈浦奚浦黃泗浦三幹河除全縣普通帶征河工銀一角外參照汙工帶征辦法就三浦水利各圖田畝自本届冬漕起改爲每石帶征銀六角以五年爲限等情查三浦河道關係農田水利自應從速修浚隨漕帶征藉　經費旣據縣參事會聲稱於民力塘工兩無窒礙卽予照准至疏濬方法以及應需之料若干仰卽會同該縣議會切實勘估　單呈報並依測繪法將三幹河全圖繪呈核奪 
江西 
[銀行失票]  
　　贛省民國總銀行陸續收回殘小票不下數十萬串均在小票上蓋有銷字圖記不知何日失去小票二千串近日持用殘票至銀行兌錢者接踵而至掌櫃見所來小票均係殘缺不堪心甚疑惑遂將所兌小票細心詳騐始知早已印銷作爲廢票不料來兌換者故將票上銷字圖記抹擦幸祗兌去銅元四五千串司庫司事胡鵠臣慌恐異常只得向銀行總理述知該總理面斥其失察現已移咨警視廳查辦矣 
廣東[查烟騷擾]  
　　粵省警廳緝獲吸烟日數十起其不避疆禦誠足以寒烟民之膽然其間眞正煙犯者固多而親友因株連被罰者亦屬不少故居民於探友一層近日亦頗多畏懼至搜烟者當場搜獲烟具罰之原不爲過乃搜得舊烟具亦罰則太濫矣本月十九日城內絨線巷劉姓搜查得烟鎗一枝烟燈一盞拿獲一七十餘歲之老人留押一夜罰銀十元該老人瑟縮情狀見者多憐之劉姓隔鄰潘某從前本有煙癮見劉被逮立將烟具燬去詎知是晚警察到門將大門關閉搜至兩點鐘翻箱倒匣撬開水基堦磚均無憑據後來搜得一舊煙盅盅邊存有烟積及一無烟骨盒拘回區所亦罰銀三十元始得了事故現在粵人於警察到門搜烟大有戒心云 
[組織商輪]  
　　南洋華僑温君耀庭陳君子豪吳君鏡秋等現發起一汽船公司擬造四艘由汕至埔并擬在汕埔各　高等旅館一所兼理南洋潮埔匯兌以便行旅股本額定七萬金現已招定四萬餘金不日開辦公推温君丹銘爲總辦温君吉鴻爲代表其南洋收股處舉定陳龍昌內地收股處擬就汕頭順昌濟代收暫交官銀錢分局存貯云 
陜西 
[議保古蹟]  
　　鄜州寳室有古銅鐘爲唐貞觀三年大將軍張神安所鑄其鐘高約丈餘重約三千餘斤古色斑斓燦如黃金炫人眼　閱其鐫文率多皈依彼敎懴悔警世之言文係駢體亦極工整俗傳每値行舟風浪險惡之際焚化此文瞬卽風平浪息轉危爲安靈騐不爽蓋猶不脫迷信之遺前清時學使按臨必倩工　印多張持以贈人其寳貴如此雖扣之響聲震耳然禁人無故亂敲以爲敲必不祥竊謂近日世界開明泰西人士皆注重保存古物任人觀瞻如此鐘者懸於衝要按時報　一可喚醒各界之精神一可破除俗傳之訛謬俾千年古物不致長埋荒煙蔓草中誠一舉而數善備願鄜邑開明諸君子一提倡之 
[徒手摶豹]  
　　洛川縣西關於本年元旦十鐘時突來一金以斑豹見人不噬亦不走避有善獵者劉某因其性馴可制不持鎗械徒手空拳往前直撲詎豹挺而走險將獵者手腕緊囓血涔涔下獵者並忘痛苦翻身騎背雙手抱住頸毛不釋約一鐘時之久豹氣嘶力竭咆哮無聲獵者始釋手而下豹亦奄奄垂斃旁觀者又以挺橫擊獵者乃將死豹負歸 
 
 
 

Page 7

 
 
雜評二 
[前清官場之驅術如是]  
　　觀河口橋工紀趙督以繪圖騙工程師工程師卽以僞圖騙委員委員復以僞中僞之圖騙趙督趙督乃大受其騙可知前清官吏無日不以騙術行之然其結果騙人者自驅騙外人者卒爲外人所騙而受騙之實禍者不在騙人之委員與受騙之趙督仍在我國民而已嗚呼中國官場之騙術工矣而猶不敵外人之工外人知騙人并知今人所騙得知已知彼之道者也中國官場但知騙人而不知爲人所騙是知已而不知彼也騙術之不敵猶如是遑論其他哉 
[江松中學堂之風潮]  
　　江松中學之成績向來無甚特色然亦不閙風潮主其事者但以按期畢業得保無事爲盡職學生亦但知不犯校規得一文憑爲本旨而已於精神上實不能放有異彩不料近日之校風更遜昔日學生公然夾帶而不知恥反挾衆以抗校長豈不異歟 
　　各處學堂之罷課也衝突也學生亦自有罷課衝突之理由今之理由實在不可告人也 
[嗚呼外人之租借地]  
　　粵報之言曰廣州灣爲法人租借地安能以行諸安南之人稅行諸廣州灣然而法人固早已一律看待矣租借地耶屬地耶嗚呼中國之國權 
本埠新聞 
[程都督起節赴寗]  
　　江蘇都督程雪樓君昨晨由旅泰旅館起節先至吳淞閱看砲台畢即乘特别快車到蘇折返寗垣本埠軍警各界咸往車站恭送 
閘北界務交涉問題近聞 
[查覆派捕緣由]  
　　閘北巡警局龔局長日前據四區鄧區長報告麥拿里姚慕記經租帳房現由北四川路新巡捕房派捕巡邏等情當飭稽查員徐繼青會同鄧區長詳查覆奪在案昨據徐鄧二君禀覆云奉示調查麥拿里派捕一事當卽前往切實調查據姚慕記司帳吳介卿聲稱並未聲請捕房派捕惟該處房屋已抵押於天主堂或係敎堂所請亦未可知至該里後面拆通墻垣俾便派警巡邏一節因業主刻往北京應請貴局速辦正式函件前來以便函商定奪云云 
[研究界務交涉]  
　　閘北二區商團以北四川路界務問題外人着着進行事機日迫昨特發出特别通告遍邀同志於晚間九時在事務所會議抵制辦法以保主權 
[鐵血軍聲訴寃苦]  
　　上海醫院養傷之鐵血軍與南區巡警衝突已迭詳前報茲聞該兵士胡天雲等日前親赴蘇都督程雪樓君行轅具呈聲訴寃苦請求昭雪茲錄其原呈如下竊雲等前年因在卾起義親預戰事被傷殘廢同來上海醫院就治接配手足茲於本月二十二號上午十點鐘時傷軍胡天雲與徐萬干上街購物因左足均已截去不能行動自由雇人力車經過小南門外三角街該車夫不知警局定章該處午前不許通車當有站崗巡士上前干涉雲等即令車夫改行他道詎該巡士野蠻性成因車夫回車稍緩遽以警棍亂擊雲等稍與理論即鳴警笛召集多人立將胡天雲徐萬干扭送第二區巡局沿途拳足交加任意凌辱該區長聽巡士一面之言不容剖辯輒行拘留擬送警務公所究辦傷軍等全體在警院聞知同詣該區求情具保惟其時人多言雜語音不通彼此未免誤會稍有冲突乃該局衆巡士素有仇視軍界之心不聽上官命令遽將大門關閉逞兇奮擊致被毆傷多人失物多件該巡士等反將器物毀損裝點誣衊以爲抵制之計全體傷軍十八名被其視如大盜擎槍排隊捆送警務總局窘辱百端伏念傷軍等來申就醫原爲肢體傷殘事非得已何敢多事今被該區無端尋釁受此奇寃大辱實爲憤激難堪夙仰都督爲當代軍界偉人公明素著辦事持平逖聽下風久深欽佩爲特開具失單據實陳明伏求都督電鑒俯賜主持公道立予昭雪俾異鄉兵革餘生免致爲人魚肉傷軍等幸甚軍界幸甚 
　　附失單計開胡天雲金戒一個重三錢三分帽子一頂郭得勝大衣一件縀鞋一雙金淦生小洋六角徐光輝禮帽一頂譚良徽章一枚小洋七角顏世新大洋七元銅元四十五枚何正芳劉景亮夏長清各失禮帽一頂郭金林雨衣一件黃皮鞋一雙查南山呢帽一頂陳有志象皮手打壞 
[鐵血團打毀警區案將開軍事裁判]  
　　鐵血團殘廢兵士胡天雲徐萬千在陸家浜菜市乘車經過與崗巡衝突毀及第二區警局一案業經商埠巡警局長穆杼齋電禀江蘇程都督及應民政長請派公正大員特開軍事裁判審理此案茲聞蘇都督據禀後立卽令行軍政司盧君察核辦理昨日穆警務長已接奉盧君電飭著將毀壞警區原因詳細禀復以憑核辦 
[匪徒攫搶屈臣氏分店續誌]  
　　昨報紀滬城新北門內屈臣氏大藥房支店被盜行刧一案茲將其當時被刦情形詳細查報如下是夜該支店正欲收市間外面忽來有匪徒七人三人着元色棉袍四人皆穿短衣着棉袍之三人先行入內即以買藥爲由向櫃夥許蘭亭交接言未數語着短衣之四人亦相繼而入各出手槍利刃置於櫃上嚇禁聲張並取出木棍七根及用日報包裏之蔴繩八條先將許雙手綁縳並以木棍架在口內以繩紥於腦後使其不能聲張繼將執事兼司帳之李東坡即呂澄波如法綑綁其時呂有病臥床向之力求不允各匪又將出店陳才周店夥葉鼎甫庖人沈阿錫等先後綑住並以二匪把守前後二户然後攫取帳箱內大洋鈔票二百四十元小洋二百七十六角並二藍縐紗元色洋縀灰色縐紗棉袍三件灰色花縀棉馬甲一件元色嗶呢對襟夾襖一件袋中有洋四元八角各匪由後户去後經人入店將各人解去捆縳然後將木棍蔴繩及刺刃一把報告第四區警局由張區官往勘屬實轉報商埠警廳穆廳長得報除派員前去復勘外立飭各區並全班探警分投查拿務獲解究 
[警務長尊重人道之禁令]  
　　閘北龔警務長以境內時有年未成丁幼童及以老弱之人力車夫拉車不但坐客易受危險卽拖車人亦有傾撞跌撲之虞該家人等只圖目前之利不顧種種危害殊非尊重人道且查租界定章不准幼童以及老弱者拉車違則拘罰辦法極是本局亦曾諭禁在案無如言之諄諄聽者藐藐目應切實禁阻以杜後患爰特重申禁令通諭各區長轉飭長警隨時開導查禁如有違抗許即拘罰不貸 
[市政廳預防糞户風潮]  
　　上海華界清潔事宜自歸沈昌記莊泉生承辦後屢被老糞户等反對時起風潮曾經禀奉官廳查拿未獲嗣有張長明胡漢濤宣阿二等赴蘇都督處朦控謀奪生計當奉指令上海縣吳知事轉飭市政廳詳細禀復業已遵飭查報在案昨日廳董陸崧侯又訪聞該糞户等仍有訂約陰歷本月二十四日爭奪各户挑糞情事誠恐或肇禍端因立卽移請商埠巡警局派警彈壓並請商團保護一面并呈報吳知事請示辦理矣 
[電請吳縣知會運土數目]  
　　縣知事吳懷疚君昨電蘇州吳縣知事云蘇垣各土膏店售剩之土膏給照運滬應請隨時將數目知會敝處以便由縣給照只准運赴租界銷售不得運至華界以重烟禁至紉公誼云云 
[審理陳潤生欺詐取財案詳情]  
　　呂廟東房羽士胡墨卿前因私藏烟具案發經牙齒阿六即陳潤生及劉廷基等向之需索運動費洋二百元爲地方檢察廳訪悉即將一干人証傳案預審起訴審判廳定於本月二十七號開庭辯論各情已紀昨報是日午後奉趙推事官並起訴之危檢察官等開刑庭辯論先據胡墨卿供羽士在邑廟爲東房住持已有多年前因有病吃食洋烟近見烟禁嚴厲因於民國元年十二月二十六日赴禁烟局領有戒烟報照卽於是日起吃食戒烟丸並不吃烟及至二年元月七日忽有禁煙局調查員前來搜查當在各處檢出烟通條一根淋　一只並洋鐵空烟盒一只以及烟扦二三根指羽士爲私吃洋煙之証物拘送懋局轉解到廳然此項烟具俱係昔時客師遺下並非吾物後由陳潤生等到來將我保出此舊曆十二月初二日日事也至初三初四兩日陳向我取去洋二百元聲稱開銷運動等費次日爲檢察廳訪聞復將羽士拘押兩天另交鄭稚孫等保出次據陳潤生供在邑廟爲牙科醫生與胡墨卿爲友是日胡由局拘送到廳收押之後當晚有該廟香火周老五前來央吾及劉廷基設法我即於次日到廳將胡保出初四初五兩日由周送來洋二百元囑存我處如有應當開銷之處准在此欵內動用後來檢察廳復傳胡到案訊判着繳保証金洋一百元此欵卽由商人在二百元內呈繳到案並請錢祖勤律師做狀費洋五元餘九十五元當日由商人繳呈檢察廳是實劉廷基供友人胡墨卿因案被押所以商人帮同陳潤生到廳求保胡墨卿出外並無藉端要索之事周老五供在邑廟爲香火主人胡墨卿於初一日被押後民人卽力托陳潤生等到廳求保以後民人因家有喜事卽不知此案若何至初四日事畢出來查悉主人已經保出是以分兩次付交陳潤生等洋二百元是實問官得供一再駁詰各人報定如前而陳延謝健律師起而聲辨謂此案陳潤生爲朋友之誼出爲辦事一秉至公並無私心胡處所付之欵陳繳保証金等費之外餘則原洋封儲不動分毫直至檢察廳調查陳即將原洋呈繳因此堂上未便以欺詐取財四字成立其罪胡延狄梁孫律師亦上堂將檢察廳預審胡之供訴取閱調查則胡供明於十二月二十七日起已經戒烟等語又檢查檢察廳之起訴單則謂胡於元月一號以後有吃食洋煙字樣狄律師乃向堂上詰問何以供訴與起訴不符起訴單有元月一號以後有吃食洋煙等句莫非貴檢察官另行添入豈别有意見耶危檢察官答謂自大總統頒布禁烟命令之後無論元月一號前後如果有人吃烟皆當有罪狄律師笑曰民國元年十二月三十一號以前華界中土棧膏店開設林立吃煙之人亦盈千累萬何以不罪於查員由各處窮搜而得皆非正式烟具若能檢出烟槍烟燈洋烟各物三者俱全方可成立其私吃洋烟之罪今則起案零星煙具照新刑律擬辦亦不過五等有期徒刑照章可以罰金贖罪復查十二月三十一號有上海縣吳知事有通告發出諭令各烟民於元月一號起十號止各將烟具繳呈禁烟局銷毀此案發生在於元月七號則恐胡墨卿於十號以前或將此項烟具繳送到局亦未可知危檢察官謂是日吳知事之通告核與新刑律大有抵觸所以本廳認爲無效狄律師曰行政長官發出通告迄今爲日未久墨跡未乾貴檢察官已經認作無效此等通告旣與新刑律抵觸毫無效力則檢察廳何不提起公訴推事官見狄律師相持不下其時已六點二刻卽判將胡陳等各人仍交原保其未經提訊之保人奚順卿等四人俟下期再訊 
[江確生勸告中區認捐]  
　　城廂市議會上年曾經議决裁撤清道路燈二捐改辦地方公益稅自移交董事會執行以來所有城外東南二區業已征收惟中區尙未舉行以致行政經費無着前日由中區區董楊亮天邀集中區各公民公决辦法即日征收地方公益稅并由市議員江確生允爲勸認但該區地方遼闊恐難逐户勸導江議員特刊發勸告書通告該區各公民云東東洋各國人民對於市政廳均負有納稅之責任而市政廳之對於地方亦負有應盡之服務互爲維繫不容偶委查上海地方公益稅城外東南二區業已征收多時成效大著惟我中區雖經市議會之决議一律照徵而迄未實行以致地方上一切衛生修路清道路燈諸項雖欲整頓改良力逹完善目的而苦於經費支絀進行維艱蓋市政經濟困難逹於極點諒在各同胞洞鑒之中雖有巧婦無米奚炊此固萬難曲諒者也乃者中區區董邀集本區域內之各公民公决辦法分頭勸認即日舉行所有舊時清道路燈二項捐欵一律裁撤改收地方公益稅一項凡在中區一份子人人有擔負納稅之義務即人人有監督之權如屬貧户槪予豁免又以民力艱難收稅方法雖各視房租爲衡而估計維輕毫不苛重凡將來地方公益之需如衞生修路清道路燈諸端自當隨時整頓力求進步如將來或有妨礙人民及不能便利人民之處亦請各同胞隨時紏正一力改良僕亦中區一份子擔承逐户勸導之責祗以地方遼闊勢難周到爲特通告各同胞共同扶助互相勸認以增進地方公益之舉共享幸福想各同胞熱心公益或不以僕言爲河漢也 
[注意婦孺救濟會最近留養之小孩]  
　　本埠婦孺救濟會近接永嘉縣知事照送由德裕輪船起獲被拐之小孩二十九名除胡亞正一名已留温認領外其餘二十八名交由永嘉籌賑公所派江石卿君乘同華船護送來滬交該會收領留養內有徐慶堂一名南滙人已由其家屬領去又二十五號復由法公廨送來小孩三名亦交該會留養分别招領茲將各孩姓氏列記如下失孩者幸注意焉男孩趙桂生七歲張焜森十一歲趙世壽八歲（上海人）陸茂林十一歲鄒阿貴十二歲薛有福十五歲胡阿毛七歲金阿明九歲施伯霖十一歲邱榮生十五歲樊福壽十三歲馬清雅七歲（以上九名皆紹興人）胡隆夫十一歲（餘姚人）沈焜定六歲陳本臣六歲胡亞名十一歲陳寳慶六歲（以上四名皆甯波人）徐小流子六歲（天津人）陳阿茂十二歲（東陽人）阿貴六歲（無錫人）洪引少十歲（清江人）女孩胡菊生九歲（無錫人）修鳳九歲（餘姚人）徐阿花十一歲（寗波人）張承祺五歲（杭州人）尙有小孩二名未能言語男孩高小桂七歲（陜西華陰縣人）張根有六歲（山東黃縣人）尙有四歲小孩一名未能言語 
[復訊華捕串竊]  
　　新閘捕房九百十九號華捕繆阿四六百零六號華捕桑連才串同積竊陳錫根陳阿四沈林林並在押之周福生朱阿二竊取耿久臣等九户衣物質洋分肥被探目劉森堂等查悉吊獲原贜將繆桑兩捕以及沈與兩陳並帶同在押二人一併拘解公堂訊押候辦在案茲經該探目查得九百三十六號華捕陳裕亭亦係同黨起出銀練等眞贓昨日併解公共公堂經中西官研訊明晰判周朱仍照原斷還押陳錫根押西牢四年陳阿四押兩年沈林林押一年半期滿均逐出租界陳捕押西牢一年繆桑兩捕各押半年分别示儆贜交各原告認領 
[查獲私打嗎啡針犯]  
　　曹竹卿專在本邑西鄉一帶爲人私打嗎啡針代烟過癮騙人錢財不法已極茲經上海縣吳知事訪悉飭吏前往將曹拘獲並抄出嗎啡針及藥水鐵匣等物一併禀解到署昨午奉吳君諭送地方檢察廳訊辦 
[市政廳出示保獲電杆]  
　　市政廳中區分辦處昨日發出六言　示云照得電燈木杆須防擊損動搖乃爾無知頑童往往緣木競跳更有行車經過尤屬碰撞時遭以致電線常斷並且損壞燈泡爲此嚴申禁止務當恪遵告條倘敢明知故犯定行重罰弗饒 
[謝贈月份牌]  
　　昨承英京司各脫魚肝油總公司惠贈月份牌十三張上繪蘭亭修褉圖繪筆工細設彩古雅極堪賞玩敬此鳴謝 
城內 
[抛棄孩尸]  
　　廿五保十七圖地保姚仁山昨投地方檢察廳報稱圖中塘橋左近蘆課灘上今晨發見無名孩尸一具年約二歲左合赤身露體未便收殮爲此報請檢騐陳廳長立委楊檢察官會同檢騐員前往驗得該孩屍委係病死抛棄並無别故判由堂棺殮發封 
[背夫潜逃]  
　　忻九章之女忻氏曾嫁寧波鄞縣民人鄭敎生爲室邇因夫婦不睦該氏濳回上海海甯路天保里第八弄九十三號門牌母家延不前去經鄭控由該縣檢察廳派警持文來申禀請上海檢察廳派警徐文德於昨將鄭忻氏拘案奉陳廳長諭交來警帶去歸案訊辦 
南市 
[批追欠稅]  
　　本邑米業董事張嘉年等具呈上海貨物稅總公所所長請求將火車運滬之米穀全稅單劃抵半稅以爲抵制欠繳稅金地步茲經該所長批示云該業認稅上年十一月十二月欠繳之欵甚鉅迭次催繳現據來呈以火車運來米穀全稅單劃抵半稅查火車併徵係屬專章能否劃抵一節應俟呈請省長指令再行飭遵至雜糧另是一項焉能混抵半稅碍難呈請該商仍將欠欵尅日清繳以重稅項呈繳稅單可即來所領回云 
[買雞起釁]  
　　浦東三林塘鄉民陸洪昇販鷄來滬在十六舖福美里弄口設攤求售旋有該處萬豐鷄行夥顧扣子向伊購買鷄六頭爭論雌雄口角互扭致陸之左手食指义拉破皮肉寸許血流不止由巡士查見解送第一區移由第二初級檢察廳飭將陸送上海醫院醫治顧留候陳傷痊再核 
[查獲拐逃]  
　　無賴李阿三係江北人前在公共租界當華捕停歇後住在楊樹浦大順廠對面近因誘令孫金榮之女阿妹私識復誘拐出逃捲去金線圈皮衣金戒等物附搭湖北輪船拐往他處價賣適被浦東第九區偵探沈坤查獲立即帶至該區詰明屬實移解商埠巡警局究辦 
閘北 
[圖董庇賭]  
　　閘北騎巡隊李隊長去年十二月派巡員叚瓊帶領長警一排駐紮虹鎭蓮座庵內每晚出巡以保治安曾記前報刻據叚巡員報告云該處賭風素熾向有十七圖董事王銓運從中庇護據爲利藪自該隊駐巡之後賭棍歛跡致遭該董之忌迭次唆使住持僧宗緣揑情誣控希圖破壞該隊名譽經巡員查實詢之宗緣僧承認不諱因將該董王銓運見証宗緣僧一併解送請究李隊長當卽轉呈　局長發交司法科諭王交保候訊 
[翁妬媳奸]  
　　住居永順里之浦和尙向與其媳陳氏通姦近因氏又與汪小狗姘識前晚浦偕婿夏金福在途遇見小狗口角相毆被崗巡拘入一區張區長訊得兩造均屬無恥斥退不理 
公共租界 
[盤棧糾葛]  
　　羅似曾梅厚卿因盤棧糾葛在廨涉訟昨由捕房將梅傳案請示奉判交保候訊 
[誘拐婢女]  
　　董喜賢控墳山路婦人周王氏誘拐伊家婢女冬蘭擬帶往蘇州圖賣昨奉公堂提訊原告投案請究並據冬蘭供明被拐情形訊之周王氏供稱兒子往雲南謀生久無音信丈夫失業已久該婢在德仁里遇見自愿隨行致被疑拐乞鑒關讞員會商美領海君以誘拐情形已由冬蘭供明未便任狡判氏押女所三月女交其主領回 
[誘拐女孩]  
　　吳淞路居户陶王氏偕証劉美生陳施氏控鄰婦黃　氏誘拐伊家九歲女孩丫頭圖賣昨由捕房將龔氏與女一併拘解公堂經孫襄讞會同美蓋副領事質訊屬實判黃　氏押女所兩年女交其母領回 
[誘拐男孩]  
　　楊樹浦居人吳廣桂控徐阿毛誘拐伊家五歲男孩根實擬帶往浦東圖賣昨由探將吳孩與徐一併拘解公堂訊實判孩交其父領回徐押西牢一年示儆 
[拐孩發覺]  
　　男孩羅阿喜前日被匪徒拐上某輪船欲在他埠變賣被船主查見詰問該匪情虛逃逸喚捕將孩送入捕房飭探送往濟良所再行查辦 
[攫取金飾]  
　　匪徒徐阿四蔣龍虎孫金生因與在逃之小南京麻皮三囡等在西藏路攫取倪沈氏金押髮並陳岳年火柴箱價賣與王桂廷由探將徐等三人拿獲於昨併解公堂訊供一過判均押候補提人證再訊 
[截刦行人]  
　　流氓錢小鹿因糾黨在華洋交界處截刦顧進才等衣物現洋由廨訊押在案昨奉公堂復訊以其同黨沈阿福已經押辦遂判錢押三月示儆 
[髮妻捲逃]  
　　海寗路居人金如記控董榮卿誘拐伊妻金吳氏（即吳梅鳳）曾經公堂訊係董友劉福仁拐往寗波判董押候移提人証再訊在案昨由捕房將金吳氏移提到廨請究原告投稱在郵政局謀生與吳氏成婚未滿一月即被捲逃訊據吳氏供稱丈夫因深夜賭博向勸不聽是以走出並非背逃乞鑒孫襄讞會商美領蓋君以此案係德領承審判氏與董分别押候禮拜六解訊 
[小孩可憐]  
　　蹺脚男孩吳阿榮因在馬路啼哭由捕查見帶入捕房昨晨送廨請示據供寗波人年九歲母親已於去年故世今隨父來滬投親不遇前日父親因病倒斃於山西路弄內是以痛哭家中雖有伯叔與胞兄無人通信中西官聞供亦爲憫惜判候函送寧波同鄉曾遣回原籍交其親族撫養 
[候再訊明]  
　　信大絲廠沈福祥探程瑾記周蓮記違背租屋合同請追損失又茹魁記控張福生不付裝修費洋等案昨由捕房將被害各人傳案奉判分别交保過堂候訊 
[租廠涉訟]  
　　周俊記控徐鯉庭租絲廠房屋糾葛一案前日晚堂由廨復訊兩造各延律師到堂代辯並據見証張楚善張玉如上堂證明當時租廠情形聶襄讞核供商諸英領翰君判令各退候下禮拜一再訊 
[藏匿何爲]  
　　金筠如控妻父蔣潤之匿女不放吞没衣飾前晚堂由廨傳訊原告投供憑媒陳錦標婚娶蔣女爲妻詎完姻僅越四天其女忽患神經病由蔣接回醫治即被藏匿不放求究質之蔣供伊女現經蔡小香診視尙未復原不敢藏匿求鑒王襄讞核供與奧貝副領事判補傳媒証到案再訊 
[串騙川士]  
　　全源茂土號主宓伯賢與司帳顧培卿因串騙川帮同心公號客劉克成槐永茂號客王選才川土五箱被控公廨迭經研訊在案前日晚堂由廨復訊先由原告代表律師上堂請追質之顧供求寬限王襄讞核供因宓伯賢及案証宓雲閣未到商諸奧貝副領事判顧交原保候交宓伯賢等到案再訊 
[駕車不愼]  
　　前日下午有卅八號汽車在西華得路撞壞黃阿川之小車並碰跌小孩莊阿春致傷頭面由捕併送捕房孩送醫院驗明無碍着汽車夫丁阿明賠黃修費了案 
[蕩婦爭風]  
　　昨有蕩婦姚王氏王番氏岳王氏三人在西華得路爭風互毆被捕拘禀捕頭各押一小時以儆 
[吞烟自盡]  
　　住居武昌路一百五十號之粵人康連德向爲猪油廠生理前晚不知何故歸家後吞食生煙毒發身死昨由家屬報告捕房派探查核 
法租界 
[查封家產]  
　　陳養愚控王咸林不還欠洋二百三十元迭經公堂審訊判限十四天交保料理茲因王咸林挺押不理昨又提訊據稱須原告同往又親屬方可理楚旋據原告訴稱王原籍川沙家產甚豐並非無力實有意抗刁求請嚴追聶廨員判還押候移文川沙縣查封產業備抵 
[聚賭罰鍰]  
　　法工董局定章界內各茶肆一槪不准抹牌聚賭茲有向如林小茶館容人團聚賭博有違定章經捕房查獲解廨請究向稱實係朋友偶义麻雀消遣並非抽頭聚賭聶讞員判罰洋五元充公 
（尙有雜評專件轉入第八版） 
 
 

Page 8

 
 
[不甘剪辮]  
　　鄉人陸少卿前日來申購物途中忽被陳桂林沈阿桂攔住將髮辮剪去以致互相爭閙經捕拘住昨獲公堂請究沈陳同供事出戲謔并非强迫聶讞員商之李副領事判各押七天示儆 
[串竊古玩]  
　　積賊王少山糾黨李金標串竊吳永記古玩鼻煙瓶等消臟於陳炳記處報由包探查獲吊贓昨日一併解廨請究經中西官提訊屬實判王押西牢一年半滿期驅逐出境李押六個月陳罰洋十元充公 
雜評三 
[誰爲人力車夫之保育者]  
　　寓滬西國關善家近有維人力車夫之會議而閘北龔警務長亦出示嚴申幼童老弱拉車之禁令是皆痌　在抱而大有功於人道者也 
　　顧吾以爲爲尊重人道計爲體恤人力車夫計除不許老弱幼童拉車外更富嚴戒站崗者不得以毆責人力車夫爲嬉蓋若輩所感之痛苦且較無力拉車爲甚也敢以此說貢諸龔警長曁西國之慈善家 
專件敎育部審定敎科圖書表 
[第一次]  
　　書名册數定價發行人初等小學新修身敎科書一至六每册六分對折三分商務印書館初等小學新修身敎授法一至六每册一角對埑五分商務印書館中華初等小學修身敎科書一二每册六分中華書局中華初等小學國文敎科書一二每册一角中華書局初等小學新國文敎科書一至八每册一角對折五分商務印書館訂正簡明初等小學國文敎科書一至八一二每册八分三四每册一角五至八角册一角二分商務印書館初等小學新算術敎科書一至八每册六分對折三分商務印書舘初等小學新算術敎授法一至八每册一角對折五分商務印書館中華初等小學算術敎科書一每册一角中華書局初等小學算術書一每册五角商務印書館初等小學最新珠算入門上下上册二角下册二角商務印書館高等小學新修身敎科書一至四每册六分對折三分商務印書館高等小學新國文敎科書一至六每册一角對折五分商務印書館高等小學女子新國文敎科書一至六每册一角商務印書館高等小學新歷史敎科書一至四每册六分對折三分商務印書館高等小學新理科敎科書一至四每册六分對折三分商務印書館共和國民新讀本一二每部三角商務印書館中華共和國民讀本上下每部三角中華書局蓋氏對數表一六角五分商務印書館生理衛生新敎科書一四角五分商務印書館理科敎本化學鑛物編一一元壑受書社 
[第二次]  
　　書名册數定價發行人初等小學毛筆習畫帖一至八每册七分商務印書館初等小學毛筆習畫帖一二角商務印書館初等小學鉛律習畫帖一至四每册一角二分商務印書館高等小學毛筆習畫帖一至六一二册各一角三四各一角五五六各二角五商務印書館高等小學鉛筆習畫帖一至六每册一角商務印書館高等小等鉛筆畫範本一至六每册一角商務印書館高等小學新理科敎科書第五六册每册六分對折三分商務印書館 
[第三次]  
　　書名册數定價發行人高等小學新算術敎科書一至六每册六分對折三分商務印書館高等小學新算術敎授法一至六每册一角對折五分商務印書館普能敎育植物學敎科書一八角普及書局 
敎育部定大學規程（續） 
[ [T13 ]六 [/T ]動物學門]  
　　一動物總論二脊椎動物學三無脊椎動物學四骨骼學五動物發生學六動物學實驗七動物發生學實驗八比較組織學及講習九植物學十植物學實驗十一地質學及實驗十二礦物學及實驗十三地理學十四生理學十五水產學十六人類學十七古生物學十八生物進化論十九動物學山野演習二十臨海實驗二十一實地研究 
[ [T13 ]七 [/T ]植物學門]  
　　一植物分類學二植物形態學三植物生理學四植物生態學五應用植物學六植物分類學實驗七植物解剖學實驗八植物生理學實驗九細菌學實驗十動物學十一動物學實驗十二地質學及實驗十三礦物學及實驗十四地理學十五生理學十六水產學十七古生物學十八生物進化論十九植物學山野演習二十臨海實驗二十一實地研究 
[ [T13 ]八 [/T ]地質學門]  
　　一地質學二應用地質學三地質學實驗四岩石學五岩石學實習六礦物學七礦床學八礦物學實驗九結晶光學十化學實驗十一古生物學十二古生物學實驗十三動物學及實驗十四植物學及實驗十五地理學十六測量學及實習十七測地學十八人類學十九製圖術二十地質巡驗二十一實地研究 
[ [T13 ]九 [/T ]礦物學門]  
　　一礦物學二應用礦物學三礦物學實驗四礦床學五採礦學六地質學七地質學實驗八岩石學九岩石學實驗十結晶光學十一化學十二化學實驗十三古生物學十四古生物學實驗十五動物學及實驗十六植物學及實驗十七地學理十八冶金學大意十九製圖術二十測量學及實習二十一礦物巡驗二十二實地研究 
第九條大學法科之科目如左 
[ [T13 ]一 [/T ]法律學門]  
　　一憲法二行政法三刑法四民法五商法六破產法七刑事訴訟法八民事訴訟法九國際公法十國際私法十一羅馬法十二法制史十三法理學十四經濟學十五英吉利法德意志法法蘭西法（選擇一種）十六比較法制史十七刑事政策十八國法學十九財政學爲選擇科目之符號後倣此 
[ [T13 ]二 [/T ]政治學門]  
　　一憲法二行政法三國家學四國法學五政治學六政治學史七政治史八政治地理九國際公法十外交史十一刑法總論十二民法十三商法十四經濟學十五財政學十六統計學十七社會學十八法理學十九農業政策廿工業政策二十一商業政策二十二社會政策二十三交通政策二十四殖民政策二十五國際公法（各論）二十六政黨史二十七國際私法 
[ [T13 ]三 [/T ]經濟學門]  
　　一經濟學二經濟學史三經濟史四經濟地理五財政學六財政史七貨幣論八銀行論九農政學十林政學十一工業經濟十二商業經濟十三社會政策十四交通政策十五殖民政策十六保險學十七統計學十八憲法十九民法二十商法二十一經濟行政法二十二政治學二十三行政法二十四刑法總論二十五國際公法二十六國際私法 
第十條大學商科之科目如左 
[ [T13 ]一 [/T ]銀行學門]  
　　一經濟原論二經濟史三商業數學四商業史五商業地理六商品學七商業簿記學八商業通論九商業各論十商業經濟學十一財政原論十二應用財政學十三銀行論十四銀行史十五銀行政策十六金融論十七外國匯兌及金融論十八貨幣論十九交易所論二十銀行實務二十一銀行簿記學二十二商業政策二十三統計學二十四民法槪論二十五商法二十六破產法二十七國際公法二十八國際私法二十九會計學三十英語三十一第二外國語（德法俄日之一）三十二實地研究 
[ [T13 ]二 [/T ]保險學門]  
　　一經濟原論二商業數學三商業史四商業地理五商品學六商業簿記學七商業通論八商業各論九商業經濟學十財政原論十一保險通論十二生命保險十三損害保險十四决疑數學十五商業政策十六統計學十七民法槪論十八商法十九破產法二十國際公法二十一國際私法二十二會計學二十三應用統計學二十四英語二十五第二外國語（德法俄日之一）二十六實地研究 
[ [T13 ]三 [/T ]外國貿易學門]  
　　一經濟原論二經濟史三商業數學四商業史五商業地理六商品學七商業簿記學八商業通論九商業各論十商業經濟學十一財政原論十二貿易論十三外國匯兌及金融論十四交易所論十五關稅學十六運輸論十七銀行論十八商業經營法十九商品鑑識法二十外國貿易論二十一商業政策二十二工業政策二十三工業學二十四統計學二十五民法槪論二十六商法二十七破產法二十八國際公法二十九國際私法三十英語三十一第二外國語（德法俄日之一）三十二實地研究 
[ [T13 ]四 [/T ]領事學門]  
　　一經濟原論二商業數學三商業史四商業地理五商品學六商業簿記學七商業通論八商業各論九商業經濟學十財政原論十一外國貿易論十二商業政策十三外交史十四關稅學十五殖民政策十六通商條約十七統計學十八民法槪論十九商法二十比較民法及比較商法二十一破產法二十二商事行政法二十三國際公法二十四國際私法二十五英語二十六第二外國語（德法俄日之一）二十七實地研究 
[ [T13 ]五 [/T ]稅關倉庫學門]  
　　一經濟原論二商業史三商業地理四商品學五商學簿記學六商業通論七商業各論八商業經濟學九財政原論十外國貿易論十一商業政策十二統計學十三海關制度十四稅率論十五倉庫制度十六倉庫証劵論十七各國度量衡論十八通商條約十九民法槪論二十商法二十一破產法二十二國際公法二十三國際私法二十四會計學二十五工業學二十六英語二十七第二外國語（德法俄日之一）二十八實地研究 
[ [T13 ]六 [/T ]交通學門]  
　　一經濟原論二商業史三商業地理四商品學五商業簿記學六商業通論七商業各論八商業經濟學九財政原論十外國貿易論十一商業政策十二工業政策十三商事行政法十四統計學十五交通政策十六鐵路經濟學十七陸運論十八水運論十九鐵路管理法二十商船管理法二十一郵電行政論二十二郵便貯金論二十三民法槪論二十四商法二十五破產法二十六國際公法二十七國際私法二十八工業學二十九英語三十第二外國語（德法俄日之一）三十一實地研究（未完） 
 
 
 

Page 9

 
 
   
 
 

Page 10

 
 
自由談 
游戲文章 
[東厨司命令各屬文] [  蝶仙]  
　　照得中華民國成立以來君號已除王稱盡去本司原有職名載在周禮祭法列爲五祀之首稱爲司命證之民國官制與民政財政敎育提法各司同爲一等二級文官查照大總統命令凡屬官對於上級官廳不妨直稱官職則各該屬對於本司上行呈文廳即遵照現行公文式直稱本司爲東厨司命惟現値革命時代應將命字革去仿照民政司財政司等例稱爲東厨司庶合體制乃查近來尙有仍沿習慣妄稱本司爲竈君竈王者適足以惹起火頭軍等革命思想萬一蓄意推翻豈非倒竈抑且撫躬自問何用鋪張本司前身雖爲顓頊氏之子而先世亦曾爲炎帝（上見周禮注下見淮南子氾論訓）要之時代已遷舊時資格已在當然消滅之列何得因復塗偵對於衛君之一言并惑於唐李廓鏡聽之讕語而漫爲沿襲（戰國策復塗偵謂衛君曰昔日臣夢見竈君又唐李廓鏡聽詞曰匣中取鏡辭竈王）須知若輩因誤聽於王孫賈而圖取媚於本司豈足爲訓合亟通令一體知悉嗣後不得再有君王之稱即竈神二字亦當避忌免貽神道設敎之議致來迷信神權之誚又查民間有稱本司爲灶司老爺者尤屬荒謬民國官吏已廢大人老爺名目何獨以此不文明之徽號加之本司並應一律禁絶除軍界不屬本司權以另文呈請都督傳知火頭軍大灶小灶司務長等外爲此令仰硎上童子突上紫官（見酉陽雜俎爲竈神所屬）即便轉飭所屬厨娘灶婢挑水夫煙囱太歲竈頭老虎灶壁鷄等一體遵照毋違切切此令蘇吉利（見五經通義）中華民國二年正月二十九號（即陰曆十二月二十三日） 
海外雜談 
[十齡童大慈善家] [  頌斌]  
　　美國柏萊斯登有一小村名柏賴籐其間多熱心紳士嘗於一千九百零六年公立貧學院一所常年經費均由各紳士捐助乃有某童子者年方十歲忽於今年一月一日携囊入院見院長出囊金百元助捐院長奇之問何由得多金童子曰我每日赴學堂我母必給車資我節而不用貯得此數敬以助貴院院長大歎服翌日特往答拜並以情告童子母母初未知聞院長言大喜堅請收納院長於是登報鳴謝世人傳爲佳話 
自由談話會 
　　余嘗謂東鄰日本倘亦如吾國上下之竸用外貨不知研究工藝提倡實業以自給則其民早爲餓𩛞久矣　吾親愛之同胞盍急起而師之否則將不免 
　　商會之設所以整頓商業提倡國產會中董事爲商界領袖應如何愼選俾稱其職詎有大不然者就余所知某商董爲某大洋貨號總理豈眞恐洋貨之不盛行而有以借重之歟抑除業洋貨外吾國已無商業人才耶僕不敏敢請商界諸子有以語我來 
[  南海曾孤恨]  
劇談[  玄郎]  
[紀新新舞臺之倒串]  
　　潮金頂 
　　趙月來串鯉魚精蹺工不善大搖大擺全無旦脚規式檯步劣極六陣風去周倉工格魄力均或嗓音不够硬撑雄壯枯竭不堪明知月來之外行猶挽手而輾轉作螺旋舞殊太惡作劇宜月來怒之以目也李人俊串武旦演後段蹺工頗穩固與諸雲仙（串二郎神）相撲一場亦緊凑可觀 
[黃金台]  
　　曹甫臣串田單首叚行腔使調矜平躁釋恰到好處惟兩目時注地下體態亦窘請千歲兩躬打得甚草率與伊立答話時神氣頗從容謝玉珊串伊立聲如怪鴞令人毛髮悚然欲以一極平庸之老旦而倒串大花面多見其不知量 
[戲迷傳]  
　　富仙舫串戲迷鬚生尙近似惜調門不能變化劉長麟王貴官去其子一唱𧈢蜡廟中之費德公一唱打龍袍中之包拯句句着勁精采頗好韓春福串醫生出場唱李陵碑中（盼姣兒）一段原板四平八穩聲調鏗鏘以武丑而能如是甚屬難得劉王請醫三人合唱惡虎村探莊一段有聲有色酣暢淋漓葛玉庭串縣令神氣活現詼諧百出頗發一噱惟白口中（儂篤娘噯）一句土白時不離口太覺粗俗 
小說 
[政治小說鐵血男兒（四十七）] [  常覺獨鶴]  
　　烏聆狄言大悅尼手撫佩劍抗聲謂狄曰將軍爲西奧司全軍總司令僕有一言惟將軍埀聽焉吾西奧司誤於墨賊幾致覆亡猶幸同胞蘧然醒悟急圖推倒奸黨光復舊物特令僕遠適海外迎歸烏突殿下羣情愛戴咸願擁登大寳以定國事殿下冰雪聰明雷霆精銳必能安蒼生於凋敝之餘振國勢於衰弱之際將軍等干城望重保障功高當無不以國利民福爲前提扶危正傾爲希望務求贊同民意協定大計率全軍將士聽命於殿下其速前宣誓以固軍心狄躊躇半晌徐謂尼曰公爵所命敢不恪遵惟此事關係祖國存亡稍一不愼必貽後患實非狄一人所能專主容商諸同營諸將再行答覆何如 
　　尼意不謂然將與爭辨烏亟止之曰狄將軍所言是也請即集議不佞當稍俟以待後命言已兀立窗畔流覽野景爲狀至威嚴又極閒整狄趨至案前環而立者皆軍中將士共作抵掌譚陶匿身暗陬默窺諸人顏色知此來唇焦舌敝又枉自勞心矣 
　　移時狄離衆趨烏前躬身曰同人不揆檮昧擬以一言奉詢即求殿下賜答烏亦躬身曰將軍有何見敎但請直言狄曰殿下能於加冕時對衆宣誓永保西奧司獨立設將來强鄰逼迫戰雲四起甚至骨暴原野血膏斧鑕亦仍力守此誓終始不渝否烏熱血上湧大聲曰將軍所言語語皆從不佞心坎而出不佞勉從同胞之請膺斯重任原欲以一身銅筋鐵骨撑持殘局固非竊居高位以爲榮也西奧司雖成弱國不佞實不爲耎王倘坐令社稷至於覆亡人民淪爲奴隸則上何以對祖宗下何以對百姓不佞苟不如將軍言宣誓或宣誓後仍不能矢志弗背天其厭之狄瞿然動容屈一膝拔劍斫柱曰若然則吾全國軍人所不爲殿下效命者有如此柱 
[短篇小說竈神衝突記] [  了青]  
　　新竈神欲於陽曆元旦接印舊竈神須至陰曆臘月廿三日交卸彼此大起衝突乃由家堂宅神井泉童子等從中調停開談話會於大厨房 
　　新竈神曰我奉東厨總司命委任狀來此已久尊神何不交卸 
　　舊竈神曰尊神於前清時亦曾供職有如此早接印者乎 
　　新竈神曰現在改用陽曆故與從前不同 
　　舊竈神曰崇奉陽曆者斥神權爲迷信故惟神界不當用陽曆况陽世曆用陽陰間曆用陰亦自然之理也 
　　新竈神曰我有長官命令在身非毛遂自荐者尊神有胆抗拒儘可勒印不交我飄然而來亦飄然而去原不戀此雞肋也 
　　舊竈神曰今世最重民權民間尙未送我豈能遽去尊神獨不慮公民反對乎 
　　新竈神曰民選之制業經取消應以委任爲重 
　　舊竈神曰尊神旣熟知近事獨不聞某總統取銷得數百萬某將軍某都督取銷得數十萬某省拒絶民政司某某等縣不納縣知事乎 
　　彼此相爭各無讓意井泉童子少年性發憤然作色道相差只數日間事膺茲瘠缺又無甚大權利若必如此我不管矣 
　　宅神亦從旁勸道目今雖稱共和然長官說是小官不敢說非堂上說紅堂下不敢說白仍是强梁世界一屬壓一屬總司命之令未可違也 
　　兩竈神各無言語乃由家堂作主請舊竈神提前交卸請新竈神酌貼川資始得和平解决 
[東林俠隱（再續）] [  襟恢]  
　　萬峰皆瞑羣動盡息甲與李並轡前進是時僅風聲樹聲與㵎水錚鏦聲相唱答而已幾經轉折甲亦不辨路之東西亦不知行若干里少選遙見幾星燈火似有人家旣入其內院宇幽深閈宏壯麗架上刀槍林立栅內猛犬唁唁甲私叩李此何地李笑曰是卽今之梁山泊也甲大驚自忖始脫虎口又入蛇穴何遭遇若是之不幸也李曰君何膽小如鼷幸勿慮决無不利於君者因偕甲入室囑稍待李去甲闔扉而坐屏息莫敢聲忽聞呵殿聲起竊從窗隙窺之則憧憧往來者甚夥遙覘堂上一人南面坐皂衣人分立左右規模凛肅令人生畏良久始散李忽啓扉入笑曰適有瑣事累君久候幸諒我俄而杯盞紛至餚饌羅陳李把酒命酌無異　日歡李曰前在署時曾相約三載後至敝廬相聚不圖今日聚首於此誠非意料所及翌晨甲欲行李曰君有正事某亦不便强留此去可無他慮出白鏹兩錠曰戔戔薄禮聊壯行色甲固辭不獲乃受因問君於此何所事豈以君之英明而亦落草耶李笑曰十室之邑必有忠信某因憤世疾俗隱姓埋名於此者已非一日夫盜豈皆無道者哉惟盜而無道乃盜耳彼陽避盜名陰行盜實見利忘義反復無常方盜之不若某雖屈居此方實較彼卑鄙齷齪之徒自命尙勝一籌也 
　　後甲又就汴省某邑幕忽鄰邑出巨案令懸賞嚴緝行文本邑協捕甲忽憶及前事利心頓起且欲博居停歡因謁令備述所遇謂該處必爲盜藪是案或恐與彼有關令大喜以甲言復鄰邑令遂飭幹役往偵至則重嚴絶壑荆棘蔽途役不敢深入怏怏而返 
　　先是鄰省某邑某巨室歷任監司以貪劣著名解職歸田仍魚肉鄉里久爲人不齒第以其熱可炙手莫敢奈何忽一夕陡來暴客數人破扉而入將其所儲刧掠一空頻行謂之曰汝等爲富不仁姑取此以示薄懲倘再怙惡不悛當取汝首勿謂言之不預也巨家聘有拳師平時大言炎炎自稱得少陵宗法者至是皆望風披靡受創仆地呻吟不能起事後巨室遺丁赴縣請速緝匝月杳無端緒巨室亦知鄉里切齒而深恐暴客復至乃稍歛跡不復如昔日之倚勢自炫矣 
　　夜氣深沉空庭矌寂甲正據案閱公牘忽聞剥喙數聲雙扉陡啓一彪形大漢持匕首猝至厲聲曰吾等伏處山林與汝何隙而欲洩他人底蘊爾豈欲以他人頸血博汝之功名乎吾等所取皆貪官污吏不義之財耳鄰縣某案確係吾等所爲渠爲富不仁魚肉鄉里人人欲得而甘心取其貪囊以爲快心之舉汝與渠有何瓜葛欲敗乃公事耶言已舉刀欲斫甲大驚仆地叩首乞命忽又一人至視之則東林客也乃求李緩頰李曰某本因此事而來使稍遲則君已爲刀下鬼矣因謂大漢曰彼與某有舊乞覷薄面貸其一死大漢色稍霽李謂甲曰後會有期君宜自愼勿蹈故轍言畢與大漢俱去一躣登屋步履如飛轉瞬不知所之後甲與人述及此事猶談虎色變云 
 
 
 

Page 11

 
 
   
 
 

Page 12

 
 
   
 
