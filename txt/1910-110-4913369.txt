# 1910 - 110 - 4913369

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　監國攝政王鈐章三月十九日内閣奉上諭奉天巡撫著即裁撤東三省總督錫良著兼管奉天巡撫事欽此 
上諭四川提督着田振邦署理欽此 
上諭伊犂軍著廣福補授希賢着補授伊犁副都統欽此軍機大臣署名奕劻世續鹿傳霖假那桐吳郁生 
論說 
[論岑春蓂不可不嚴予懲處]  
自湘省肇事後。世之論者。皆謂省垣重地。巡撫駐焉。而變亂至此。湘撫之罪大矣。迨岑撫奉旨開缺。以鄂藩楊文鼎代其任。世之論者。乃謂岑任疆寄。先事無弭亂之方。臨事無應變之策。坐令亂勢熾盛。侵及外人。其後必至交涉孔棘。賠欵不貲。而肇事饑民。且以不忍餓死。遂至駢首就戮。上誤軍國。下殃民命。貽害至此。僅予開缺。不足以蔽其辜也。然亂事甫定。其致亂之原因。或有謂匪徒煽惑饑民。因而起事者。或有謂饑民呼籲不聞。遂至肇亂者。傳聞之說。小有異詞。湘撫之罪。究亦未易一一數也。近數日來。報告迭至。情節加詳。則官逼民變。事跡顯然。岑撫之喪心病狂。殃民病國。雖有白喙。莫得而辯也。試據所聞。以定其罪案。則岑之不可不重治。有斷然者。 
昨據長沙函云。岑春蓂置私人於官錢局。分駐湘漢。常假官錢局名號。向各商家支扯。此次又挪用官欵。囤買米石。私運出洋。一遇紳商詰問。則詭云英國所購。故出示禁米出口。竭全體紳商之力。均爲所持。隔三禮拜。始見實行。聲稱與英國有約。不能盡行違背。故難民人城。即集矢於英敎堂。及其公司也。據此。則是岑負疆寄之任。而於歲饑乏食之時。乘機私運。以賺得十倍之利也。夫奸商運米出洋。即非饑歲。一經查出。亦必懲罰兼施。以警其後。苟當歲歉。凡爲地方長官者。必且三令五申。嚴禁私運。以警奸商。苟有犯者事覺。必當加重懲罰。以爲維護民食之計。彼商人惟利是圖。乃其天職。而於運米出洋一項。猶且懸爲厲禁。不可稍寬。其在乏食之時。尤必從而重懲之。以爲不顧公害者戒。倘以官界中人而爲此。其所以懲之者當若何。以官界中人。當乏食之時而爲此。其所以重懲之者當若何。巡撫者。膺封疆之重任。爲一省官員之領袖。爲一省民命所寄托。方將勤恤民隱。隨時告誡屬吏。查禁奸商。運米出洋。以顧民食。而乃躬自爲之。且挪用公欵以爲之。其所以懲之者又當若何。歲饑乏食。百萬饑民。死亡無所。岑撫視之。漠焉不顧。轉欣欣焉因利乘便。假公販私。運米出洋。凡我人民誰不髮指。且岑撫既運米出洋矣。旣當歲饑乏食之時。而運米出洋矣。設使米價以之而日漲。饑民以之而日斃。而良民甘心餓。死不爲暴動一旦發覺苟。以懲罰奸商之例推之。殆亦不得以開缺畢。乃事也。今也以運米出洋之故。而米價益貴。以米價益貴之故。而饑民暴動。當亂機甫動。聚衆喧譁之際。岑則搶攘無措。命其僕役。謊言已死。急自逃出。私以印信。交與藩司。囑其權變護院。亂之未起也。則嗜利妄作。不惜貽害於羣黎。至亂事已作。則方寸遽亂。無絲毫解急之策。以平民氣。遂至亂勢洶洶。稅關公司。以次擾害。而平民商店居户。亦受害已甚。微論自樹荆棘。交涉爲難。即以卒致大患。擾亂治安論。推原禍始。岑之罪戾。亦豈尋常溺職。所可比儗者。况復擾及外人。責言交至乎。 
不特出此也。當米價騰湧。貧民驚駭之始。湘紳譚延闓龍璋等。曾函致岑。撫。請其早爲預備矣。岑則置之不覆。而函告藩司。則謂荒象乃懸揣之詞。米貴實居奇所致。吾輩宜出以靜鎭。不可隨同紳士。自取擾亂。以摇動人心。即稍有貧民啼饑呼寒。此事實上所常有。毋庸過慮。夫人心之摇動與否。視乎米價之漲落。米價日漲而無落。貧民無計得食。欲使人心不摇動。不可得也。湘紳之請早爲預備也。正以人心摇動。而思爲定之之策也。岑乃視爲多事。以預備爲自取擾亂。以啼饑呼寒爲常有之事。而毋庸過慮。是其意中。早以民命爲不足惜。凡救民困。濟民食之事。舉視爲自取擾亂。也民間聞其詞論窺。其意旨。憤恨已極乃相率暴動。一朝欲得而甘心焉。即使君食其肉。以洩積憤。揆之出爾反爾之義。豈得爲過。乃以詭計自匿。 
 
 
 

Page 4

 
 
得以幸免。而爲首之民。早已陷於大辟矣。貽害無涯。民欲致之死而不得。民欲其死。而國家不有以懲。之其何以服民心而警官邪哉。 
今外人方調查損失。以爲索償地。財政支絀萬狀乃。無故而又激事變。以益出欵。是恐仰屋興嗟之未至。而又從而甚之也。有臣若此。國何以支。以事理言之。所有賠欵。當舉以責岑。國家不應受其害也。而其玩法營私。弁髦民命。釀成變亂。震動大局。則又雖肆諸市朝而不爲過矣。賢王明决。當有後命。請拭目而俟之。 
專電 
[電一（北京）]  
　　英日兩駐使接湘電亂事蔓延未已昨日又赴外部請轉飭楊撫從速鎭壓力保外人 
[電二（北京）]  
　　吏部議覆正途及錄用之主事曾習法政畢業或曾出洋者奏留後七年准保直隸州到省不甄别無論何缺得酌補 
[電三（北京）]  
　　藏臣趙爾豐聨豫電奏甘孜派設領事一節屢經磋商甚爲棘手 
[電四（北京）]  
　　吉撫奏吉省辦理民政初無基礎現在籌備憲政亟宜興學擬從簡字及鄕土輿地入手 
[電五（北京）]  
禁烟大臣丁振鐸聞將巡查各省禁烟事宜 
[電六（北京）]  
　　鹿中堂病已大愈仍擬自請開缺 
[電七（南昌）]  
　　贛提學王冋愈定二十日已刻接篆 
[電八（東京）]  
　　西四月二十七日午後日皇與妃在濱離宫開觀櫻會文武大員清國欽差及其他各國外交官到會者約有一千二百餘名 
[電九（東京）]  
　　四月二十六日日本國際新聞協會邀請上海德文報主筆芬克君開晚餐會席間芬克君演說謂日本有特殊之地位於東弄又謂日德兩國之民有相同之性質兩國在清國商業上之地位亦有相似者 
緊要新聞一　　 
[湘省亂事近報長沙]  
　　長沙訪函云湘省亂民滋事當初五日焚燒撫署及敎堂學堂時藩司莊方伯由某處回署有人在街市傳呼必須斢換撫台即請藩台爲撫台等語並有多人隨行到署環列請求方伯即予權宜信口接應因自初五日下午起連日所出告示均書署巡撫部院莊字樣以冀俯順輿情不意午後而焚燒愈烈近日市上不見岑中丞示文一字僉謂藩司陞署巡撫果係得有電諭迨初八日以後莊方伯所出示諭仍稱布政使司闔省人民多不可解並聞岑中丞以巡撫印信送交藩署藩司仍復送還彼此互送至再至三聞者莫不駭怪 
此次暴變雖經焚毁多處而外國官員曁工程師敎習以及敎士醫士商民等均經地方官派人護送下河幸各無恙即各學堂監督敎職各員並各學生工役人等均未受傷惟長沙府中學堂損失最鉅中路師範學堂次之並聞長府中學堂未燒之先該校職員有向亂民婉言求免並欵以飯食之事是日全城學生多由各該堂發給川資暫行逃避 
初六七以來各鄕禀報打毁敎堂及搶米之案不一而足連日謡言四起謂有土匪乘機起事人心甚爲驚惶城門關閉最早即日中亦不時啟閉居民遷徙者仍紛紛不絶加以南城外里仁團於初七日早黎明時有槍斃團丁之事初九日夜又有常備軍槍斃居民之事比時聞有槍聲誤傳爲匪各團紛集大屬恐慌大吏警電紛馳一面電知鄂督請調軍隊一面電請廣東四川江西河南各督撫趕辦米糧共三十萬石以濟眉急一面派員率勇分赴四鄕以資彈壓並派本城文武曁法政畢業學員巡查街道又以南門外爲起事之區且連日有槍斃人命之事已飭陸軍步隊砲隊及中路巡防第五隊各派兵勇數十名駐紥該處又飭省垣内外各自趕辦團防以補兵力之不足 
駐漢英領事於初九日到湘比即登岸入城徧謁各大吏各大吏登時答拜其時砲聲隆然合城又復驚恐以爲兵艦來湘勢將開戰迨藩司出示曉諭謂係來此保護人心始安靜 
湘省電局自亂事起後往來商電均爲官電壓遲即官電亦有延至二日以外者可見官塲之慌亂矣 
漢口訪函云楊署撫前以湘省民悍商請瑞制軍等再借鄂軍一營爲撫署衛　當時瑞制軍不允　楊起行時乃派本署敎練隊一隊爲楊護兵 
 
 

Page 5

 
 
隨節赴湘瑞制軍現以武漢近日米缺價昻專恃產米各隣省購運接濟今湘省既因米乏搆亂而與鄂毘連之岳州雷灣等局卡又經湘省派員密查無論民輪大小船隻不准運米出境遇有夾帶即行扣留故昨特札飭籌振總局轉諭購米各員勿赴湘境採辦制軍昨又據湘省藩臬兩司莊賡良周儒臣電禀云寗鄕益陽常德不靖係派湘軍往防憲台派來鄂軍現駐省城防勦有資似可毋須添派寗益燬槍後匪已竄散他處尚無警報新化原有巡防一隊昨已飭駐寳慶中路巡防隊就近撥一隊前往會同防緝安化正開茶市聚人數萬原派有巡防隊駐防因慮匪徒煽惑昨已加派湘軍常備二隊馳往彈壓益陽爲安化門户當派軍隊赴益時已飭兼顧匪如竄安駐益之軍即須攔截寳衡各處現尚安定謹復觀此電則湘中尚稱安謐不過寗鄕益陽小有不靖現已平息日前岳州一帶西人敎士紛紛訛傳警信婦孺慄慄危懼皆附輪來漢暫避實則風聲鶴唳自相驚擾耳 
日本駐京公使因該國人此次受損特派使館二等參贊勤治松永諸君赴湘調查已於十四日由滬乘隅田兵艦駛往長沙又被亂民焚燬各房屋兹經某日人查明開一清單照錄如左　　　　 
　焚燬日期房屋處所焚　日期房屋處所初五日午前　音堂初五日午前福音堂又午後蒙養院又午後巡撫署又夜夜中學堂又大學病院又稅關又夜中路師範學堂初六日辰刻各國人商店又太古怡和各洋行又住屋 
人湘省平江縣致鄂省電云湖南平江初八九日亂民暴動匪人乘機起事即將未司里會堂全行燒燬現亂正盛　　北京來函云日前外務部呈遞封奏數件内有一件係因湘省民變外人所受損傷事宜業經駐京使臣照會交涉一切並部中籌定對付情形 
此次湘省民變毁拆敎堂及衙署等事皆關係交涉重要事件若一一歸罪于民恐饑荒之後人力凋殘誠恐再生事端故近日旅京官學两界會商擬連名呈禀都察院代奏懇將此次湘省民變所有一切悉予開恩以安人心不日即行具禀 
湘撫岑致廣州袁制台電云湘省因上年濱湖各屬被災米價昻貴每石漲至八千五六百文正在籌辦平糶本月初四五日竟有痞徒藉口饑聚衆滋擾一切精形已詳魚電目下　米異常缺乏亟宜廣爲採購以濟民食現　派員赴豫採買米十萬石川省請趙提學啟霖黄鎭軍忠浩贛省請張道元懋席守業各採辦米十萬石因聞暹邏產米極多祈公就近體查情形究能酌購若干以資接濟台端眷懷桑梓諒荷鑒允並祈電復以免兌欵購運是所盻禱再魚陽兩電敬悉承詢之事前電已詳不贅蓂庚又致成都趙制台南昌馮撫台及開封吳撫台電購米各十萬石措詞相同從略 
[京師拿獲黨人案近聞北京]  
　　京師拿獲黨人一事迭誌前報其所獲之銅　確係打磨廠某鐵匠所造罐内之物聞由總廳區官檢視係美國製造品當某鐵匠供出後即由總廳禀明肅邸初七日令區官及偵探六七人假扮平民同往守眞照相館拍照事畢喝令拿人當塲搜出證據數事拘獲三人押解廳署審訊據館主汪兆銘供稱廣東人曾充民報館主筆前年某督招充幕職雅不願去此事係某一人擔承任憑治罪他人均不關涉云云再有兩人均供四川人爲照相館夥計此事確不知情聞總廳現擬請民部堂官咨行法部擬罪云民政部肅邸與烏林兩侍郎日前齊在部内提議拿獲之匪黨汪兆銘等一案應如何辦理聞是日各堂由下午一句鐘議至四句餘鐘始行散署郵傳部徐尚書因南省匪黨現有濳行來京情事故於日昨札飭京漢京奉兩鐵路局稽查員及巡警等凡搭車之客無論何色人等皆當注意並查察携帶之包裹有無可疑情形並又札知京内各電報局凡有來往暗碼電報亦當留意記載一切住址等事以期嚴查匪跡 
[國會請願近事北京]  
　　駐美華僑十三日有電致國會請願代表團云北京國會請願代表團公鑒請願速開國會此間華僑極表同情已專電軍機王大臣請代奏紐約中華公所陳伯周等叩順直諮議局致代表團函云南洋華僑國會請願代表陸乃翔君昨已抵津當由該局派人招待並約定憲政研究會天津商會於十二日假天津縣議事會塲開會歡迎奉省諮議局長袁君金鎧前赴吉黑兩省聨絡各界要求東省各大吏會奏請速開國會已誌前報聞有新民府商學各界公舉李君鑾坡等三人爲國會請願代表赴省與諮議局諸君商量辦法以作袁君後援刻已電報北京代表團矣 
[朝考者可遲遲我行北京]  
　　各省舉貢來京考職者已到大半惟聞考試之期刻尚未定拔貢朝考限五月底投文截止須在六 
 
 

Page 6

 
 
月内考試禮部舉辦考試舉貢事　原擬於本月二十日截止納卷即奏請欽定日期開塲考試兹因日前各堂議商御史吳緯炳請量予甄錄在京舉貢事擬俟復奉依議後先將甄錄一塲提前開考故舉貢正塲略爲挨後其考試日期尚未議定 
[政務處通咨改良外官制辦法北京]  
　　政務處咨各省文稱王大臣會議以非改良官制無以興辦庶政非直接管理更無以通逹隱情現在辦理改良外官制應行直接各部管理事宜經已兩日會議以後地方官缺如遵外官制改良地方行政官佐治官直接各廳州及各督撫徑隸吏部管理審判廳官直接提法使徑隸法部管理主計官直接度支使徑隸度支部管理警察長吏董　會董議事會員直接民政司巡警道徑隸民政部管理勸學官直接提學使徑隸學部管理勸業官直接勸業道徑隸農工商郵傳兩部管理地方諮議議員徑隸資政院管理地方軍隊各官直接督練使徑隸陸軍部管理等情以俟奉旨批准再開單詳咨查照 
[吏部通咨實行州縣久任辦法北京]  
　　吏部分咨各省略云州縣所以治民自虞舜舉八元而民事之官始立唐貞觀二年命舉五品以上堪爲縣令者以聞此爲縣令親民所自始惟今日吏治不振非悞于無能即悞于瞻徇疲玩上司以好惡爲升遷又不免悞于更替之太繁一旦紛更即親民之官舉地方一切要政與閭閻狀况尚未深悉即奉調之他雖有善政未竟所施雖有長才莫由而展其玩視民膜者則又無關痛癢藉爲待時之地現奉明詔諄諄誥誡且新官制實行以後凡百待舉州縣爲吏治之基礎務當寬以時日俾深悉地方情形閭閻利病及時收效從容漸進以底于成實于憲政前途大有裨益 
[西藏興學之經費北京]  
　　駐藏大臣聨　奏藏番子弟間亦有聰穎者惟因宗敎語言自爲風氣數百年來膠守舊習無由進化即漢人子弟之長育於藏中者亦俱日久相沿幾與番等奴才到藏以來即以興學爲先務多方勸導逐漸經營始由前藏辦起以次推及於後藏靖西逹木山南等處亦皆有學堂參酌初等小學及蒙養院章程以國文爲敎科之主體改良其習慣語言期於同我文化數年來漢番人民漸知向學之益及時正可擴充惟是學堂愈廣學費愈增奴才從前並未動支公欵僅只捐廉及捐欵試辦已辦者尚虞中輟未辦者更難興舉擬俟欵項實不敷蟡再行奏請作正開銷以期逐漸推廣曾於宣統元年三月十四日具奏在案現在通盤籌畫實已不敷懇請於部撥經費項下按年提銀一萬兩自宣統二年爲始以資應用 
[京師近事]  
　　郵傳部鐵路局局長梁十詒出京後改派葉恭綽署理聞於前日頒諭將局内可科名目一律改革如舊有之建設科料理科改爲建築課交涉課營業課改爲核算課除提調外所有辦事人員均派爲各課頭二三等課員惟得派差者不諭資格仍出於梁十詒葉恭綽兩人之意見其中多有不平者 
　　洵貝勒至英國時在某廠定三等巡洋艦一艘價二十萬　至將來付銀交貨言明由上海榮華銀行代爲經理（凡洋行之例始終經手者須扣五分用若始未預聞而後來被委任經理者則止須一分）現已先匯四萬磅至英倫矣本報曾載定購巡洋艦練船二十餘蓋係近日續訂也　　内務府昨咨度支部稱三海年支各欵預算實難核定遊幸駐蹕應用各項均無定欵請免將該項預算報部紹侍郎以内務府屢以難定預算爲詞恐其内容難多不實不盡已商請澤尚書設法催辦 
　　北苑第一鎭砲隊標統褚其祥被某侍御參劾謂其有尅扣軍餉情事當奉監國論交陸軍部派員查辦查該標統素爲督練大臣鳳山氏所識拔於軍事上知識本屬甚淺祇因爲鳳氏私人得充此職平日對於所屬員弁倨傲無禮人多側目且於應發各項軍餉任意尅扣曾被標下員弁揭禀數次俱爲鳳大臣所抑擱此次被參不知鳳大臣能否爲之設法也 
[時評]  
　　其一 
滬上銀價。近日又復飛漲。各商家日夕惶恐。探其原因。一由於漢口禁止出口。二由於橡皮公司之股份。三由於商人收買川土。四由於解撥西藏之經費。積此數因。而又加以不顧大局之富商巨賈。見銀根日緊。益復提存於外國銀行。則滬上之現銀益少。而市面更岌岌可危。若不設法以善其後。必有不堪設想之一日。可斷言也。 
　　其二 
憲政館覆魯撫請奬辦理憲政出力紳士。謂籌辦憲政。爲官紳應盡之責。無請奬之條。 
　　夫辦理憲政。誠官紳應盡之責矣。然何以各省之州縣官。苟於各項憲政稍稱出力者。大吏數數。奬勵之。何獨於地方紳士。徒責以義務。而絶不稍假以鼓勵之方歟。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[梁議長因被責會議辭職山西]  
　　本月初七日下午晋省諮議局議長梁善濟招集全體議員大開會議探其原因蓋以該議長近日以來屢接京師來函皆責其助官虐民不稱議長之任初六日又奉丁撫傳見嚴加申斥自知此位難久乃於是日招各議員决其去就當有議員劉志詹乾謂議長若去我等亦不能不辭職今日非挽留議長不可議員苗雨潤李苑林等復起而和之一時衆論紛紜迄未能决時至六點餘鐘始行散會定於次日再議 
　　汾陽人張觀察慶麟前因交文人民慘遭兵禍曾經同鄕公推前往調查事畢返省後於本月初五日特赴諮議局報告開栅一帶死傷人數曁官軍搶掠實據謂人民受此奇慘若但罪文水令劉彤光一人了事未免不足昭雪各議員聞之均面面相覷惶不能對初六日議長梁善濟即偕同該觀察往見丁撫叙述此次議查狀况丁撫面責梁云余因地方官禀報不足深信故聽諮議局之言不料諮議局初次報告亦一味粉飾歸咎於民今余奏摺已上而事實又大不相同致使余受欺君之罪即是爾欲逐我離山西也議長汗流浹背唯唯而退刻聞丁撫數日以來懊悔殊甚已有自行檢舉奏請處分之說尚未知究竟如何也 
[日商店遷移交涉之困難杭州]  
　　日本商店誘賭肇禍案經官紳商學各界極力爭持業於本月初八日一律停市不料兼旬以來各日店盤踞如故且有復開之謡日領事疊奉政府命令力持杭州城鎭四字語多强硬官塲幾乎束手而紳界之主持是案者僅邵伯綗潘鳳洲二人終日營營别無美策只得借嚴辦租屋經手以兾遷徙以故如仁信堂房主等迭被訴訟昨日丸三經租人沈堯奎到商會集議出言無狀經邵潘二紳立傳電話請縣派差若干名押解赴縣嚴辦查沈某向在大井巷開設琴記剪刀店爲業因是昨日有大并巷各店主至商會說情意在保釋沈某聞商會未允正任日領事池部政次君現已冋杭於十七日專爲此事拜會撫憲未識如何辦理 
電商劃分地方稅國家稅辦法 
[東省監理官熊希齡致度支部電]  
　　度支部財政處特密江電謹悉均即遵辦惟查部定條欵各費項下所列各府州縣警務學務監獄等費似均屬國家稅支出之性質但東三省情形與各省情形不同凡警學費均出畝捐純然地方稅性質而奉天並有國家行政費亦由國家稅項下支撥者且有各種陋規亦並入此次册報統合收支者三項含混不明今若於收入項下别爲國家地方等稅名目則支出項下各歸各費必致地方行政國家行政兩難明晰若將地方稅及地方行政費另立一册而其中地方支出費又係國家稅與地方稅互相攙撥難以分割况從前並無國家補助地方等各名此時亦不便强爲劃出再四思維惟有將全省收費項下以明統擊而資區别其餘尚有應行變通之處可否仰懇堂憲俯准俾得按切名義細合法理乞轉呈堂憲鈞裁齡三十日起程復電請寄黑龍江清理財政局爲荷希齡僉 
[度支部覆電]  
　　僉電悉各司道衙門收支欵項其性質並列於行政總費之内各司附屬之局所等項遵照條欵歸於各費項下均准如所議辦理務期欵目清楚造報確實爲要度支部議 
[張撫電覆桂路情形廣西]  
　　廣西桂全鐵路自開辦以來將届一載所有該路聘定洋工程師測勘路綫籌撥官欵一切情形均經桂撫分别奏咨在案郵傳部以該路修築關係緊要曾經派員查覆近又電飭該撫將一切開辦情形及現在測勘招股購地各事宜詳細查覆以憑核辦等情屢誌報端近該撫又致郵部電云電咨均悉事屬創始端緒紛繁隨即設立專局管理並於去年五月初一日就省垣設立桂全鐵路局特派委准補鎭安府知府胡媻銘充當總辦不支薪水夫馬並飭極力撙節不得稍涉浮濫凡此路測勘以及訂章招股派員購地各事統由該局妥爲籌辦以專責成不致十分困難想可依限造成專此咨覆望勿厪注 
[補錄江西鐵路借欵合同江西]  
　　江西鐵路與吳端伯借欵之合同自訂立以來當局異常秘密近日外間又有向外人借欵之謡該省士人頗爲疑慮兹探得與吳借欵之合同底稿其語多含混亟錄於左以供研究立入股合約人江西駐滬商會介紹江西全省鐵路總公司與上海華商大成工商會社總理吳端伯所議條欵開列於後一上海華商大成工商會社總理吳端伯願入江西全省鐵路股本銀一百萬兩江西全省鐵路總公司即給股票二十七萬七千七百七十七股每股值洋五元每洋議明作定上海規銀七錢二分合每股規銀三兩六錢共計二十七萬七千七百七十七股合計規銀一百萬兩整同時付足即於付銀之日起算股息江西全省鐵路總公司每年給息七釐華六月十二月分兩期在上海江西鐵路分局交付每期付上海規銀三萬五千兩整倘延擱不付股息之時仍須按月照給重利七釐 
二此項股票江西全省鐵路總公司允准自購票之日起扣足十年江西全省鐵路總公司須備上海規銀一百萬兩繳還吳端伯决無異議 
三届十年吳端伯願意認股應聽江西全省鐵路公司之意或允吳端伯認股或照其時股票價值聽公司買冋不得異議 
四江西全省鐵路總公司願以此項銀兩於一年内外兼開辦江西鐵路銀行未開辦以前即以商會簽字人會同擔保俟銀行開辦即以該銀行擔保此欵於十年期滿贖回股票並按期應付股息此銀行鐵路公司有自主之權吳端伯不得干預一切但各辦事人將此欵移作非鐵路之用准吳端伯查核立時退股將此欵上海規銀一百萬兩索回 
 
 

Page 11

 
 
分類新聞政界 
[通飭嚴禁盤剝小民鎭江]  
　　丹徒縣倪和甫大令日昨奉到省憲通飭略謂當此庫帑支絀各項新政須賴經費以舉時事艱難在在匪易各州縣等亟應激發天良所有應徵錢漕從速收解並嚴禁書差等盤剝小民倘有陽奉陰違者立予嚴究以恤民艱該州縣有徇隱等情定即參辦云云大令當即遵照辦理矣 
[金壇調查户口閙事詳誌鎭江]  
　　鎭屬金壇縣戴子邁大令日前遵辦自治公所派有員董調查户口詎該縣愚民造謡聚衆藉以滋擾當經戴令據情電禀各憲請示辦理旋由常鎭道劉襄孫觀察札行鎭江府承瑞卿太守轉派前署鎭江府經廳吳參軍前往該處會同戴令解散脅從嚴拿首要並詳細查復刻已拿獲首要五人由戴令訊供詳辦兹查得肇事原因係未多設宣講所所致愚民因聞於宜興荆溪兩縣棍徒喧傳此次調查姓名以爲填造洋橋之用時適洋人過壇賣藥遂造作謡言聚衆至自治公所肆意冲打專與調查各員董爲難滋閙不已並要求退還調查户口各册嗣經該委等解散拿辦始得無事 
[江震鄕民反對調查户口詳情蘇州]  
　　震澤縣屬吳樓五都區鄕民閙事拆毁房屋迭記前報兹悉影響所及如平望梅堰黎里蘆墟一帶及太湖邊各處鄕民或紛紛聚集數百人或百餘人成羣結隊相率至鎭各向官紳索還户口底册並要保合境太平各官紳等再三開導無如各地鄕民愚者居多紛紛擾攘或云造人民册非爲鐵路打椿等項之用何以某處人民入册後已死去不少或云造人民册連地送與外人或云恐按人攤欵暄閙不巳以故該處各鎭市居民甚爲驚惶前日梅堰鎭各店閉市二天幸皆係鄕民尚無匪徒附和不致有暴動之舉然非設法以解散之恐不免生意外之事聞此事有數原因（一）上年各省籌還國債會之事有四萬萬人按人分攤每人攤若干等語鄕民以爲此次調查户口必按人攤還國債之用（二）自治經費議定每畝帶收五文鄕民已完糧者近日又紛紛飭令補繳各鄕民多有不願捐者（三）各鄕調查户口當事者因有鎭鄕關繫（凡滿五萬人口者爲鎭不滿五萬者爲鄕）調查時格外詳細凡婦人年職及母家姓氏住處等項皆一一詳訽入册鄕民以爲别有用處故如是之詳細（四）調查之後適某鄕有瘟疫人口死去甚多鄕民以爲因此而死凡入册者恐盡要死矣有此數事印入鄕人腦筋故萬衆一心無可理喻云 
[昭通亦有調查户口風潮雲南]  
　　昭通府屬魯甸廳今正因調查户口編訂門牌一事忽有匪徒謡傳謂國家現擬抽收人稅樹稅生男女稅故先行查明人户數目以便舉行致使愚民無知以爲現在築修滇蜀鐵路所辦隨糧認股尚在無銀繳解且舉辦各項新政地方官每使一般劣紳到處苛派小民受累不堪言狀况自禁種鶯粟民間窮苦尤勝於昔今再加收人稅等民實難支因此不一時民匪嘯聚數千釀成叛亂之勢前昭通府來電告警當經滇督派兵二營馳往並飭新委昭通府陳太守先沅兼程前往相機辦理昨接陳太守來電云到昭後匪勢大熾督兵連戰兩次兵勝匪敗斬匪數十並拿獲女妖一名現在極力追勦不日當可平靜矣 
[海州籌振處致揚州電揚州]  
　　海屬災情三月尤苦新浦一鎭饑斃日數十人道殣相望目不忍看現與州牧提創粥廠每口秫粥一勺遠者術麫一合錢十二文可不死各鎭仿辦至四月底可救十數萬姓命義振津貼欵絀堅求募助遍發傳單以冀埀憐爲叩 
軍界 
[鄂督飭設調查陸軍財政局武昌]  
　　瑞制軍現查陸單部新章各省均應設立調查陸軍財政局以清理　年軍餉軍需用欵惟所定期限太迫於七月初即須調查清晰報部自應赶速開局詳晰查造爰飭在督練公所内附設調查陸軍財政局委派藩司高凌霨爲總辦敎練處總辦鐵忠爲會辦仿照度支部前項預算總册加列欵目詳細編造儘四月内送院俾可依限咨逹至該局分科治事及辦事細則均照部中奏案辦理 
[部詢蘇省參謀員應否照派蘇州]  
　　陸軍部前經奏定各省陸軍參謀人員必須由部奏派大員前往遇事直接商辦昨經由部電詢蘇撫此項參謀員應否照派等因寳中丞接電後以蘇省經費奇絀新單僅練一協是以督練公所參謀總辦一差暫令兵備總辦兼理並未派委專員目下暫請緩派俟餉項充裕練成一鎭時再行請派等情電復陸軍部查照矣 
學務 
[慈谿毁學之原因寧波]  
　　慈谿城内正始學校被鄕民搗毁焚燒嗣又燬鷄山無擇等五校風潮正烈猝未易平十六日又焚燬小學校兩處前後共毁八校兹悉正始小學本有兩所第二所假永明寺東首藏經閣爲校舍去年因舊有大門出入不便於南首新開一門將舊門關閉慈谿舊俗每逢三月初旬各鄕迎賽東嶽會分日分社入城至永明寺踏陣舊大門正在其側三月初十日未刻第二所堂長楊瑞曾正在校内巡視突見已關閉之舊門被人自外打毁有數十人腰插會旗一擁而入分爲兩羣一羣將會銃火藥分佈校舍窗櫺以校中所用火油澆灌一羣將敎室腰門反扣旋爲旁人所啟遂將敎員床鋪被褥堆積西廊亦加火油放火焚燒其時下午第一時授課未畢堂長楊瑞曾見勢不佳即從南首大門逃出正欲呼人逾墻入援適室内敎員學生已從後窗跳出避入園中逾垣而出頃刻火勢衝天城中水龍聞警赴救皆被會人阻止不許前進及縣署内水龍到塲勢已不可嚮邇全校被燬校舍校具及敎員學生行李文具俱付一炬幸敎員學生人各無恙惟南鄕進修學校敎員許君商高受傷頗重至鄰近所有小學均驚惶異常一律停課 
[勸業會提議聨合音樂南京]  
　　南洋勸業會開會在即音樂一端尤足以鼓吹會塲興致前次開協贊會時曾經提議音樂會事而軍界學界及中西學校所有音樂亟宜聨合會通以期日有進步現值莊君佑倫自美國星辰音樂大學堂卒業回國會塲音樂已承擔任協贊兹定於二十一日在勸業會事務所開音樂茶話會請各團體公舉音樂代表一二員届時蒞會研究聨合辦法一提議會塲應用歌詞二諮詢各學堂所有音樂特色三開聨合研究會四舉聨合研究會主任員五聨合研究會辦事地方六音樂聨合研究會章程七報告曁南學堂學習軍樂成績 
[學司挽回利權之計畫湖北]  
　　學界應用敎育物品多係購自東 
 
 

Page 12

 
 
西各國每年所費甚鉅利權外溢誠爲可惜高方伯於在學司本任時曾議就省城圖書館舊址組織敎育品製造所所有各學堂物品器具均由該所聘用洋工及我國出洋留學工藝學生製造已籌開辦經費五千元委員經理一切大約開辦之期當不遠矣 
實業 
[派員迎候華僑之誠懇杭州]  
　　浙撫增中丞於上年遴派妥員分赴東西洋及南洋各島招撫華僑勸令歸國興辦實業當有寗波吳君作鏌首先應召原約今春内渡當經增帥馳電慰勞並札飭勸業道預籌招待務從優禮以資激勸嗣據吳紳電禀偶盛微疴行期因此展緩兹探聞該紳二次電告已於本月初束裝回國月内抵滬即經董觀察回明中座照會内閣中書銜嚴紳逹並加派候補主簿田國憲等二員尅期迎候一俟吳紳到埠妥爲招待偕同回省俾資優異 
[礦務紀念會定期開會山西]  
　　礦務紀念會前有改爲聨合運動會之說兹悉其事不果己定於三月二十二日在勸工陳列所依舊開會昨由敎育會商會傳知各團體仍請各校由體操敎員帶領學生全體前往並聞農商紳學各界國會同志會初擬是日亦擬開會公推代表入都嗣以礦務紀念會習爲成例亦無所事仍擬即與紀念會聨爲一體同日同時開會云 
[加收茶引路股之阻力安徽]  
　　祁門茶商禀江督電云兩江督憲鈞鑒皖路公司停收茶引路股前經禀准有案今聞復欲加收商力實有不逮仍乞主持停收以舒商力祁門茶商代表張書紳叩銑 
[農務所之組織鎭江]  
　　鎭郡荒山甚多農林最宜惜無人提倡以致荒曠非切實振興森林不能致富現有李道楊三君集股開辦先設農務所一處然後集合團體逐次磋商云 
雜記 
[蘇垣官塲之忙碌蘇州]  
　　蘇垣官塲昨得京電悉寳中丞奉旨調補河南巡撫即赴新任以蘇藩陸方伯護理撫篆等因一時文武官塲紛紛赴撫藩各署賀喜者絡繹不絶 
[密委開燈之肇禍杭州]  
　　金華義烏縣日前有候補通判陳榮甲者稱奉浙撫札委到縣查察政治民情寄寓陳姓家隨帶幕友二人自稱密委終日蹀𨇾街弄釆訪時事該地士紳以其少年浮囂舉動失常爲怪當時該縣李大令稍有所聞因係密委恐洩事機未敢晋接詎該倅於二十九日在素無恒業屢次犯案之陳東陽私開烟館内開燈事爲禁烟分所偵悉由董事金紳汝礪偕同調查員往查向索牌照彼此齟齬適巡警經過聞聲進内金紳告以違章私吸該巡士卽將陳倅扯到總局請示懲罰該縣聞報即將該倅延入署中詳詢顚末旋有紳學界入署調停陳倅亦以巡士事出無心不予深究當經李令據實上聞並一面治巡官巡士以冒犯官長之失其違禁私開之陳東陽一併從嚴懲辦 
[學堂改爲家祠之可怪杭州]  
　　台屬學務腐敗以太平爲最茲悉該縣城内有東嶼高等小學堂一所其常年經費當時發起者會商各界撥回海塘草租及木捐綜計月約二百餘金確爲公欵而現辦校長金烈軒報爲私立已足駭人聞聽尤可怪者該校係舊有之東嶼書院改設開辦迄今八學期並未收過學生一名聘過敎員一位每届填報一覽表張三李四拉雜牽連籍朦上峯觀聽現聞金校長以堂舍空曠聞寂無人突將乃祖于俊公栗主奉祠入校與舊有之文昌土地共處一室云 
[蕪湖米荒可慮蘇州]  
　　蕪埠日來米價頓漲三錢有奇初九日雍家鎭籼米每石三兩五錢上下今則三兩八錢五分甚至無處採辦據該業云近來湖南派員來蕪採辦賑米五萬石清江亦派有委員來蕪採辦平糶四萬石其他如北洋軍餉等米均在本埠赶辦然以本埠囤積之米約計不過十六萬石且欲壟斷居奇今又紛來購辦勢必一掃而空矣 
[天如山貨店火警松江]  
　　十七日傍晚華署東偏天如山貨店不戒於火一時烈燄上騰門面三間瞬成灰燼西隣張姓樓房亦遭波及華亭張大令徒步出署往來彈壓幸　龍水龍分頭灌救得即撲滅其起火原因聞因天如號連年折耗今春添新股東重張旗鼓舊司帳金鑑生退職無聊即賃其西偏門面零售香烟洋油等物而洋油箱即置於櫃内彼時金劃火吸烟信手擲棄不意抛入洋油内濃烟烈燄彌滿金屋金惶急無計遽抱洋油箱意圖抛出街衢而淋淋漓漓滿櫃檯均火上及樓板雨撻樓窗遂至不可收拾現金及天如夥伴葉姓均頭焦額爛灼傷較重舁臥客棧今日有人舁金至車棧擬赴上海求治詎車已開而金亦神色大變旋即斃於車站 
清談 
[說狡獪]  
　　狡獪二字。實爲人生無上之惡德。以幸災樂禍之心。爲竊位而代之計。莊藩其亦善於自謀矣哉。 
　　然而擾亂三日。損失千萬。他人固不利矣。而於已之利益則何如。 
　　嗚呼。其斯以爲位躋二品受恩深重之大員。其斯以爲宦游湘省四十餘年之循良。 
[說靜鎭]  
　　有備而靜鎭。自足以弭亂。無備而靜鎭。亦徒取擾亂焉巳耳。 
　　湘省之荒象。旣如此矣。而乃猶沾沾焉襲取他人之口頭禪以爲名高。曰荒象乃懸揣。曰米貴實居奇。曰吾輩只宜出以靜鎭。不可隨同紳士自取擾亂。何其言之明决而堅定也。夫以荒象爲懸揣。則天下事苟非身所親歷。何一不可爲懸揣者。米貴爲居奇。則天下事苟非利害切身。亦何肯無故以居奇者。岑撫之愚眞可謂加人一等矣。 
　　卒之。其靜鎭之效果伺若。爲問着用莊藩親兵號衣。逃出撫暑時。又何不稍稍持以定見。而一爲靜鎭耶。 
情史 
[孽鏡緣（續）]  
　　阿蘇欣然諾。約明日即便携來。紅牙因曰。此間耳目衆多。苟相愛。僻處見贈爲佳。阿蘇允諾。紅牙於是潜購麻汗藥。藏之。届時阿蘇招之出游。紅牙先携食餌若干與俱。旋于一山下席地而飲。紅牙故殷勤勸之醉。阿蘇笑指一皮囊謂曰。個中物事。可謂吾兩人撮合山。幸勿以千金買一笑。遽爾伯勞飛燕也。紅牙見金心動。急下其藥于酒再酌之。阿蘇果頽醉。伏地臥呼之不應。探其金果五百弗。纂取之而去。阿蘇因無救者。竟醉死。及　。有見之者。鳴于官。共疑紅牙所爲。官司追捕甚急。紅牙於　時。適有輪船將往南美。本擬乘之潜奔。不意因阻風故不果行。抵暮竟爲所執。紅牙旣　繫。自以命宫遭蝎。應爾流連。鞫訊時直認不諱。惟不言及勃。閱數月。有同獄者謂云。聞有新任控訴　長勃利士者將至。此人歷游數國。善理冤獄。任　美裁判所時。曾有神君之目。汝何延頸待死乎。紅牙初無翻控之意。及聞勃至自以間關萬里。忍死相待者。徒爲　一人耳。如得一相見。俾知世上有此痴情人。死無恨矣。未幾勃果抵任。紅牙因自獄中寄信于　隸之敎　。盡變賣其所有。爲請辨護士。此時勃。　在五。里霧中也。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[民政部奏遵章陳明第二年第二次籌辦成績摺]  
　　奏爲遵章陳明第二年第二次籌辦成績恭摺仰祈聖鑒事光緒三十四年十二月十一日憲政編查館資政院會奏設立考核專科章程内開九年籌備事宜欽遵懿旨責成内外臣工每届六個月將籌辦成績臚列奏聞等語當經欽奉諭旨允准欽遵咨行到部所有臣部第一年及第二年第一届籌辦事宜均經遵章先後奏報在案兹届第二年第二次奏報籌辦成績之期自應詳細臚陳以符定章查憲政編查館籌備事宜清單及臣部續擬籌備清單内開第二年應行籌備之事一爲設立自治研究所臣部於上年閏二月擬訂自治研究所章程奏經憲政編查館覆核奏准通行各省業經上届奏報在案除甘肅一省未據專案咨報成立迭經臣部督催籌設並將辦理情形迅速報部外其餘各省均經先後咨報遵章成立一爲擬訂京師地方自治章程籌設京師議事會董事會上年七月間臣部擬訂草案奏交憲政編查館核議業經該館於上年十二月二十七日核定奏准頒行當由臣部札飭内外城巡警總廳妥速會商設立籌辦處尅期舉辦俾無誤年内成立之期一爲核定各省城鎭鄕目治區域及指定各省繁盛城鎭地方籌設該城鎭議事會董事會查臣部宣統元年十二月二十九日奏陳次年籌備事項實行辦法摺開各省城鎭地方自治事宜據各省陸續咨報尚未到齊擬由臣部咨催各省分别繁盛城鎭曁中等城鎭次第舉辦並將指定地方臚列報部以憑查核等語各省籌設董事會議事會惟直隸籌辦最早天津縣議事會於三十二年七月成立董事會於三十四年七月成立湖北廣西兩省均經指定繁盛地方咨報到部安徽福建山東河南陜西吉林六省亦經定期選舉尅日成立先後咨報有案其餘未經咨報各省業由臣部分别咨催依限成立迅速咨報統俟下届考核成績時分别奏明辦理一爲督催各省省會及外府所屬各首縣並商埠地方查報人户總數彚造第一次户數清册查京城八旗内外巡警兩廳順天府及奉天吉林直隸江蘇安徽陜西新疆山東河南福建浙江湖北湖南廣東廣西雲南貴州等省熱河山海關察哈爾青州江寗荆州成都西安科布多等處駐防所有人户總數陸續依限報部業經臣部於上年十二月十八日繕具清單奏報在案其逾限未報之四川山西黑龍江江西甘肅等省内務府二旗凉州及駁回更正之密雲庫倫等處經臣部督催赶辦亦均於本年正二月間先後補報到齊貴州一省上年僅據咨報首府首縣户數其全省總數現亦據該省電咨報明其山東湖南河南福建等省及江寗駐防近復將全省各州縣地方人户總數提前查報到部均經臣部彚列表册俟下届彚造第二次查報户數清册時再行詳核具奏一爲整理京師内外城巡警廳區編制上年春間臣部奏撤内外城巡警五分廳釐定廳區編制所有改訂組織裁併警員各情形迭經奏奉允准欽遵辦理并於十一月間奏陳整頓辦法各在案内外城廳區編制自經臣部迭次釐定之後行之數月尚無窒碍臣部仍當隨時體察情形如有應行因時損益之處擬俟本年確定京師内外城巡警編制及推廣京師外郊巡警時通盤籌畫確定辦法再行奏明辦理一爲擴充京師高等巡警學堂及内外城巡警敎練所查京師高等巡警學堂前因學舍不敷分住考取各生未能一律傳齊嗣經擴充房舍添聘敎員始得增加員額分班敎授其前班學生已於上年畢業經臣部會商學部奏請奬勵在案臣部復於上年更新組織於堂内附設巡官補習所就内外城廳區酌撥巡官三十員分班補習以廣造就并擬附設初等班學生二百四十名將内外城巡警敎練所歸併辦理務使敎科完備有裨警學庶幾異日實施無忝職守一爲各省設立高等巡警學堂及各廳州縣巡警敎練所查各省籌辦此項學堂敎練所上年第一届奏報成績時各省咨報到部者已居多數業經臣部於第一届奏報成績摺内陳明並聲明安徽江西等省未據專案咨報甘肅一省咨請展限仍分别督催依限籌辦等語嗣據安徽江西等省將開辦高等巡警學堂辦法及敎練所章程表册咨報前來其吉林河南兩省並將已辦學堂敎練所詳細名册咨送到部惟甘肅一省迭經督催迄未咨報現已由臣部電催赶辦尅期成立如再延誤再由臣部奏明請旨辦理一爲督催各省省會及外府所屬各首縣並商埠地方巡警查各省舉辦巡警均於上年咨報到齊其直隸安徽廣東等省則已將全省廳州縣巡警成績表册咨送到部江蘇一省亦經奏稱各廳州縣巡警於元年十月内一律辦齊湖北一省上年三月間奏報全屬舉辦已在八成以外其餘各省或均粗具規模或已成立過半迭據各該省依限咨明尚無延誤此外如察哈爾江寗西安成都荆州廣州烏里雅蘇台京口凉州山海關伯都訥墨爾根西藏呼倫貝爾阿勒楚喀庫倫科布多古北口等處亦經陸續咨報遵章成立至臣部應行擬訂之府廳州縣地方自治章程亦經臣部於上年十一月間詳細擬訂奏交憲政編查館覆核具奏請旨欽定頒行即由臣部通咨各省遵照籌辦在案以上各節或係臣部與憲政編查館同辦之件或係臣部督飭舉辦及督催各省督撫舉辦之件均經先後奏咨辦理至於逐年籌備程限綦嚴考核稍疏或不免有奉行不力之弊臣部自應隨時督催責成各省認眞籌辦依次舉行一面仍按照臣部奏定巡視民政章程隨時揀派妥員分期巡視以仰副朝廷愼重憲政有加無已之至意所有遵章奏報臣部第二年第二次籌辦成績緣由謹恭摺具陳伏乞皇上聖鑒謹奏宣統二年三月初三日奉旨憲政編查館知道欽此 
本埠新聞 
[勸業會審查大臣來滬先聲]  
　　南洋勸業會審查大臣楊杏城侍郎致上海商會電云上海商會周金翁嚴子翁虞洽翁諸公均鑒嘯電感悉事創材輇深虞隕越擬行請訓月初出京由鄂而滬中旬藉圖良晤並商一切尚乞匡我不逮爲幸俟開便前兩三日再由滬赴寗知注並陳琦效 
[香港訊辦拐案之電音]  
　　滬道蔡觀察前遣計阿來前往香港質訊拐案曾誌本報兹因事隔多日杳無音信爰於前日發電詢問昨得計 
 
 

Page 19

 
 
阿來復電云該事刻下訊辦稍有頭緒因尚要補提拐匪及被拐小孩一時不能脫身尚須稍停數日始可回申 
[會訊開演馬戲紏葛案]  
　　駐滬領袖比總領事薛福德君昨日午後代俄總領事闊雷明駕蒞公共公廨與寳讞員會訊俄商柏羅斯機控華人王開乾違背合同一案先據原告代表威金生律師聲稱王與原告訂立合同開演馬戲被欠包銀一萬餘兩請追質之王亦延穆律師到堂辯護寳讞員商之薛君以原告在蘇未到未能質訊判王交一萬五千兩人銀並保訂期下禮拜四再行訊奪 
[張毛毛一味熬刑]  
　　殺人放火之凶犯張毛毛解府過勘曾紀前報兹聞十六七兩日又經松府尊戚太守親提訊鞫該犯狡展不承旋用天秤架挺跪兩小時之久亦默無聲臭口得放下飭歸華獄收禁聞將發回原縣再訊矣 
[推舉工程局裁判員]  
　　總工程局正裁判官孫賡梅明府前因奉委公共公廨襄讞差所有裁判事宜不能兼顧曾向總董自請辭退經紀前報兹悉局中業已特開董事會議以裁判所書記員湯秀岩二尹應嵩舉爲裁判員以後與陳裁判審案不分正副昨已禀奉滬道下札委定矣 
[李故令靈柩回籍]  
　　已故上海縣李紫璈大令之靈柩昨由公子輩扶上江寛輪船上駛換裝民船運回四川原籍本邑文武各員咸往碼頭祭奠 
城内 
[保人受累]  
　　倒欠鼎豐會餘兩莊拆票銀十萬餘兩之鼎生莊股東胡振綱於去年臘底保出之後置之不理曾由本縣田大令飭提保人錢錦如到案收押在案昨日復訊錢供除托人往催外並着妻子到南翔胡振綱家内坐索據伊家屬聲稱現已托中變售家產一俟收價即可到案清理判錢戒責二百下還押 
[刑訊拐案]  
　　汪金華控干錦雲串拐男女兩孩一案昨日由縣復訊汪供干於前堂供稱兩孩係吳老三所拐迨台差往拿人已逃逸刻由小的在吳淞尋獲扭解來案求請究辦干供正月二十六日吳老三囑小的誘拐汪之男女兩孩小的不允二十七日兩孩即被拐失顯係吳老三所爲吳供聞得兩孩係由干與伊師山東人某甲拐去大令喝將吳責一百五十板干責三百板又跪鏈良久判仍收押候再訊辦 
[自認行兇]  
　　浦東總巡局函解黄郁生黄慶舟到縣訊據供稱在浦東開平局爲小工巡丁王阿基無端毆打小的等將伊推跌受傷致被扭局解案判押候王阿基傷愈再訊 
[淫棍兇惡]  
　　山東人于慶康于慶廣兄弟二人將張厚坤押至一路巡局據于慶康訴　同居之松江人張厚坤向小的之妻調戲吾弟慶廣　而喝阻非但不服反將弟之頭額打破求請騐究德正巡官騐得于慶廣受傷屬實判送縣署訊究 
[領回逃媳]  
　　莊有餘之媳王氏曾於去年六月二十七日捲逃前日由莊妻陳氏與子莊嘉福在俞家弄葉裕生家尋獲當即告知崗巡將王氏獲住葉被逃逸旋由南區轉解一路巡局昨經德正巡官審訊莊陳氏供年四十七歲兒子嘉福年二十五歲三年前娶王氏爲媳今年二十一歲去年六月二十七日將衣物捲逃直至昨日始行尋獲訊之莊王氏俯首無詞判戒責四百下給予領回一面飭拿姦夫葉裕生到案嚴辦 
[蟻媒宜懲]  
　　顧呵二錢阿有將徐陸氏扭至一路巡局喊控顧阿二供去年有表嫂邵張氏來申托薦帮傭小的央錢阿有薦至程姓家日久不來訪　已　蟻媒徐陸氏串通汪和尚張阿毛價賣因此扭控徐陸氏供年六十四歲求恩出外尋交巡官不准判交官媒收押女所限令交人 
[扭控騙子]  
　　朱銘初昨將龎雲來扭至一路巡局控被串騙珍珠六百粒又鑽石等件值價甚巨德巡官諭令投縣禀追朱遂將龎復扭至縣喊控田大令諭飭看管候訊 
[道批兩則]  
　　奚慶良等禀批查送子菴地據地方自治公所議報作絶產論歸該公所收管保存與本道前批禁止出售之意相符該菴住僧所收之定洋應令退還如違提追先經兩次批飭已否遵照辦理未據禀報仰上海縣查明具復王德基禀批老楊慶和所欠該莊往來押欵旣經分立票據何得延岩不理仰會審官寳　勒限該銀樓股東楊子京刻日將本息清還違即提案押追母稍寬延切切 
南市 
[强迫成婚]  
　　向業髹工之川沙人陳金生自幼聘定同鄕陸吳氏之女秀金爲室嗣因岳家索聘過奢尚未迎娶現陳偵知秀金被氏之次婿陸土金誘至南市葉家弄姦佔前日將女尋見扭控南區旋由其母保回置之不理陳益情急復偕媒証陳慶慶王林林同扭吳氏至區解送工程局訊究氏供女兒並無不端之事判氏父保限七天將秀金交案以便給陳領回完姻如違嚴辦 
[各報一詞]  
　　鹽碼頭恆義公小客棧股東粤人鄭雲程前日被巳歇司帳趙蔭棠扭至工程局探被結欠花紅等洋八十餘元即經陳裁判審訊鄭供趙之族兄趙衡山前因患病薦趙替工衡山病故後查知趙蔭棠岩欠帳洋三十餘元除將應得花紅扣除外尚少洋二十元求請明斷陳裁判以原被各執一詞判一併交保邀請同業理處 
[兄弟失散]  
　　男孩王阿大年十四歲前日由浦東南匯縣境晏王廟地方隨兄來派購物偶在碼頭失散徘徊啼哭由巡士帶至工程局當值處詰明該孩之父名金發在鄕耕田諭飭留候召領 
[疑及同居]  
　　大東門外高岸頭江北小販羅珠仔之妻宋氏忽於十六日捲物私逃遍尋無若其母錢氏疑係同居姚陳氏誘匿昨日扭至工程局經陳裁判訊無憑証着仍帶出自行尋訪 
[累及夥友]  
　　十六舖集水街源順飯店主許阿福之妻前向閘北池浜橋奚沈氏處借洋七十一元延久不還人亦避匿昨由沈氏將店夥沈裕汀扭至工程局請究沈供許巳返鄕判交保限尋到案再行訊核 
閘北 
[稍縱即逝]  
　　住居富家里潘永江之妻計氏勾引隣婦蔡田氏儲馮氏與屠夫莊增林通姦並唆使二婦與莊偕逃前日由本夫蔡小管儲祥寳查悉將計氏扭至四路一區經黄正巡官審訊計氏供稱二氏均匿居浦東情願尋交到案判交原告帶出帮同找尋嗣由紀渭生爲氏擔保允將姦夫淫婦一併交案不料計氏現亦潜逃無蹤黄巡官爰於昨日諭將紀渭生拘局押候追究 
[來路不明]  
　　住居海昌公所附近之陶賛元昨送婦人祝孫氏至四路一區禀　該氏自稱情願爲人傭工小的因其來路不明不敢收留請爲察核黄巡官論將該婦暫留待質所候查明核奪 
[警局批詞]  
　　巡警總局批民人察貞泉禀云顧上逹前巳遵斷願將該民生財什物照單點還何以至今並不交出殊屬玩延據禀前情候飭科提案究追著即知照又批民人朱考生禀云此案旣據該民將　氏尋獲鳴保送交三路分局並邀　証等到局候訊仰該正巡官立提馬阿生等訊明辦結毋任訟延原禀併發仍繳 
英租界 
[親族理處]  
　　劉王氏控夫侄劉少卿私派家產佔地造屋等情前晚由廨提訊據兩造親族劉阿土席素璋凌百祥等供稱此事　經理勸因劉不允以致　訟訊之劉供地係公產求察孫襄讞諭著三　地保唐全坤協同劉姓親族秉公調處以息訟端 
[酌中定斷]  
　　鄧錦堂控黄桂馥　帳不交一案前晚由廨訊明因鄧掯交黄欵以致互控判鄧交五百元人洋並保限七天繳洋一 
 
 

Page 20

 
 
而著黄將所有生財開單呈　候分别領回完案 
[焚斃兩命]  
　　南就路集賢里天發客棧失愼已略誌昨報兹悉當火熾時尚有庽於該棧内之太和玉號客山西人王子良又茶葉號學徒無錫人蔣連生均不及逃出葬身火窟昨由捕房將王蔣兩屍檢出一併車送斐倫路驗屍所飭保報縣請驗 
[失孩者鑒]  
　　昨有年約四五歲身穿元色洋緞馬甲方格花布夾　白襪黑布圓頭鞋劉海頂之男孩一口在新閘路啼哭由捕查見轉送公堂經中西官婉爲盤詰該孩不能言語判送棲流所留養候認 
[勒交被告]  
　　莫少舟因被傳張氏控案牽涉昨由包探傳至公堂判令交保限七天交被告到案質訊 
[沿途搶洋]  
　　向爲客棧茶房之蔡仁生昨在漢口路搶取大昌元學徒戚茂康小洋五百六十七角當被探捕追獲解送公堂訊供屬實判蔡先枷一禮拜期滿再押西牢半年洋交原告領回 
[傳訊要証]  
　　北洪泰紙店代表唐斯盛控前經理張人彥之子張松濤私　帳洋二千餘元昨由包探將案内要証鄭芳湘方永乾二人傳至公廨過堂候訊 
[違禁售烟]  
　　粤人翁阿忠在吳淞路私售燈吃被捕查獲昨請公堂傳案訊實判翁罰洋十五元充公無洋改押兩禮拜烟具銷燬 
[逐出來]  
　　王永生揚榮和均曾因犯案逐出租界兹又潜來由探一併查　昨解公堂訊實判王枷七天押五月楊押兩月期滿仍驅逐出境 
[深夜賣酒]  
　　福州路一百八十六號某菜館深夜賣酒由捕查獲昨將該館内之王寳生傳至公堂判罰洋五元充公 
[無端受侮]  
　　迎春坊看弄印人控俞阿元在弄内吵閙等情昨由捕房解廨請究據供被該印人無端擊破頭顱並不吵閙判俞開釋了事 
[竊賊送縣]  
　　華順洋棧控忻阿林吳阿三串竊壓船青鉛昨由水巡捕房將二人拘解公堂訊明屬實判忻押兩禮拜吳押三天照章送請上海縣管押 
[信夫被疑]  
　　沈阿高失竊銀表一只疑係郵政信夫毛春華所竊控請捕房於昨日派探將毛解廨毛延律師代爲辯護判毛交保候飭探查明於下禮拜二再訊 
[希冀收贓]  
　　虹口某押店清早開門有違定章昨日由探將店主翁阿三傳至公堂判罰洋十元充公押候繳洋開釋 
美租界 
[驗屍類誌]  
　　甬人童阿來縊斃候驗巳詳昨報前日傍晚上海縣田大令蒞所騐明委係自縊身死當飭屍屬具結備棺收殮又虹口菜市街張阿大客棧内庽客張金榮於前日黎明因病身死亦由捕房車送驗屍所經田大令驗明因無屍屬報堂收殮 
[調戲女工]  
　　某公司汽車夫陸阿三昨在斐倫路調戲絲廠女工蘇阿大致起衝突由二號西捕拘入捕房經捕頭詢明斥退候請公堂傳案訊究 
[惡犬傷人]  
　　昨有十餘歲之某姓男孩被南潯路某日人家之大咬傷左腿由捕送入捕房轉送工部局醫院驗明有無瘋毒再行核奪 
[疑竊無憑]  
　　海寗路十號某洋人家朱姓傭婦强指楊松林竊取首飾扭控捕房捕頭因詢無証據斥退不理 
法租界 
[界限不清]  
　　孫福瑞前將大清銀行匯於董子履之洋銀三千二百元擅匯於常州茅麓公司紏葛被控經公堂聶司馬訊判限交在案詎懸岩日久仍未料理原告復遣龔阿三投廨候示孫仍由代表陶雲泉到案聲稱匯洋巳交商會司馬以案在公堂須將洋交呈公堂方可了案判限三天將洋交案再核 
[不應行兇]  
　　張洪生在途持刀强搶董仁才洋銀兩元並傷及董之面部董即報捕拘解公廨請究張供董於正月間將銅洋混賭今日遇見向論不服是以出此求宥判枷一月押捕房兩月 
[串匿小孩]  
　　徐大日前將王國祥之小孩搶去寄於帶作王王金　處旋又申出吳四令張阿三通知王姓索酬洋十元王即報知捕房一併拘廨訉究王金堂供小孩由徐大交於同居之劉某現已搬去不知下落判張阿三交保其餘吳四等三人押候究追 
[鄕婦貪小]  
　　周張氏王楊氏徐楊氏及女孩張阿寳等數人前日至某洋貨店購買布疋任意翻看旋由店中人檢點少去羽綢一疋當塲搜出交送捕房轉解公堂請究聶司馬姑念鄕婦貪小從寛判將王張氏收押三天餘均開釋贓給該店頭回 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇諮議局開會事件 
[意見書]  
　　謹擬江北水利公司最初第一節之辦法（續） 
（一）測量所注之關繫無論來不瀦水過水去水總以順水就下之性使由地中行爲一定應趨之的故測量極要在河湖底之高下次爲河湖地與岸之高下又次爲河湖平面之廣狹遠近高下不爽則將來酌量建設栅閘斗門函洞之準也 
（一）測量所宜之比例區域旣廣比例過大則圖幅必大不便檢閱然過小又恐不詳擬分圖用二萬分之一爲宜總圖用五萬分之一爲宜（一）測量所需之器具測分十方器需十副有必專用者有可通用者專用者須預爲訂講通用者可隨時議購 
（甲）專用水準彝（測水平之高下）齊普雷蓋耳（測遠近較他器便捷）鐵索（測深淺兼用繩索）各十副尺牌四十枚約價六千元（乙）通用畫圖紙鉛筆橡皮圖釘筆頭海絨密逹尺三角規直規皮帶畫圖器等類隨時定數 
（一）測量所竟之期限期限之長短視方里之大小湖形凹凸廣狹隨之河形曲直遠近隨之舊圖方里不準比例亦小無可確據須先得河湖之大勢乃能約定方里得方里之大勢乃能約定期限姑以通州地方自治區域圖五千分一之測量班數成績約略推之除爲暑雨所阻八閱月當可成加以購器設局用人一年殆必有可觀之績 
（一）測量所會之局所南北東西約略適中交通亦較便者惟清江浦宜設清江浦或借公所或租廟宇民房租費約計四五十元 
（一）測量所任之人員人員分駐局出發兩等 
（甲）駐局局長一人主通籌測法督促進行監核相度之事書記一人主報告通知一切函牘之事會計一人主欵項出入之事主任一人主與局長協商支配測量繪圖呈部之事局長他出亦得暫代監視一人主察視各班測量之成績以上二人均以能明地勢測量有經驗者充之製圖員四人傳遞兵二人除路遠可通電訊處外以二人專司訊件及銀物往來以健實可信熟識道路者充之廚役二人門丁一人伺應雜役二人共十六人 
（乙）出發每班班長兼測量一人班員二人一司繪一司算助手二人以曾學測量尚無經驗者充之夫役二人傳遞兵一人州縣差一人車夫二人共十一人十班共一百十人 
（一）測量所支之俸給以公司爲主體局長有鄕里義務之責但有公費而無俸其餘員役分二等照光緒三十二年班長减三之一班員減十之二旅膳費減十之三欵不易籌必求撙節（未完） 
[議决案]  
　　呈報議决整頓契稅案内劃撥公益捐三分一節請督促實行（續）乙本局議决整頓契稅方法案内所骨請撥公益捐三分一節專爲答覆瑞升部院發問如何定稽查之法而設蓋尋常稽查之法明查則設紏察員暗查則派偵探隊不敷分布則增額數不盡可恃則再設稽查之稽查再派偵探之偵探如此辦法收數未卜而俸薪工食舟　局所紙筆之開支先成巨欵立一法即官中多一費用亦即民間多一擾累此爲最堪痛恨之弊習究其結果必致因擾累而匿稅愈多收數愈少適與立法本意相反大部定章之時深慮及此故原奏表明宗旨一則曰輿情不擾再則曰務期欵集而民不擾章程第十八條嚴禁藉端擾民并及違章浮收第一第二條一再申明此外不准絲毫多收第三條明定向徵之數即在其内第十三條明定各省附收爲必需之欵均係分别撥還其用意實屬一貫蓋各省附收旣爲必需之欵自應撥還於九分之内否則將破裂部章任令多收以擾民乎抑將賴附收各欵興辦之重要事件一律停止乎大部之意必不如此故借直隸學費起例使各省一律照辦此其計慮周密誠堪欽佩瑞升部院交議原文深以按户稽查近於煩擾爲慮用意正同本局再四研求欲尋一毫不擾民而稅無可匿價無可縮之法詳繹部章深思得之於是决議寬定地方公益附捐一條此條實行則匿稅縮價者旣因損碍本城鎭鄕公益而爲本區所不容又因損害本廳州縣公益而爲鄰區所不恕耳目逼近則發覺易全體人衆則紏察周不費勸導不待懲罰實爲稽查之無上善法夫論其表面則設紏察員派偵探隊是稽查之法而寬定公益附捐並非稽查之法論其實際則寬定公益附捐確是稽查之法而設員派隊竟非稽查之法若不問實際專講表面則設員派隊之規條一谿刻小吏優爲之瑞升部院何必煞費躊躇殷殷下問故本局自信决議原案必於發問宗旨相合更應切實聲明 
總之此條議案本局係請將原有附收欵目實行撥還以遵部章並請從其多若推行全省以收全體稽查之益今陸護部院劄覆抺去請遵部章而指爲議减稅率抹去全體稽查而指爲與發問宗旨不符均非本局所肾承認惟有仍請督部堂撫部院查照原案督促實行（未完） 
記事 
[十四日會塲速記錄（續）]  
　　宣布覆議聨合農會組織農林公司案 
十三號第四條以商會爲比較可加入敎育會亦事同一律第五條省府州縣可改爲行收官廳 
一百二號此案臚列理由六條惟第二條之意可改在分條敍述之後併人總結在又期限一層前定期限已逾此次若不再確定一期限則此議案仍屬蹈虚不如另立期限寬限三個月改爲應請迅飭查催無論總會分會均須於六月以前一律成立 
十九號一百二號所修正者二條不列條文甚是惟修改部章云云似可不必如入又寬限一層亦無如何辦法祇可請其　催後如有未及成立者飭令即日成立較爲得體 
四十八號社會事業不宜必受官塲之督促强行速立亦於社會無益故不如仍寬其限議長請贊成每府州縣不必有總會者先起立表决全體起立議長又謂一百二號主張寬限三月十九號主張飭令即日成立亦請公决 
一百二號及十九號皆申說主引之理由 
二號此案地方官業已奉有正式公文飭令速辦如海門始於去冬接到實是進行遲滯後經議塲公决不必寬限飭令即日速辦 
　　宣布梁菼等補救淮南鹽務三案呈請此答辦法案 
十三號覆文中但有督部堂未及撫部院將來尚有浙肇如何辦理 
 
 

Page 27

 
 
十九號　劄原文謂統由鹽政大臣主持酌核今日呈請　答固屬正　惟逕逹督辦則諮議局地位照章僅有與督撫往來又牘不使與　直接現鹽事旣由督辦主政本局止可請督撫轉咨故此覆文尚須斟酌 
四十八號贊成十九號之言且謂不必此答逕請督撫據情轉商鹽政大臣公布施行議長請公决全體起立贊成並宣布將案由改爲覆議除去呈請批答字樣十三號一百二號謂現旣改爲覆議止須兼報撫部院 
議長　告昨日審查學務審查案巳經報告擬即時通過在議事日表第六案之後衆贊成小說 
[社會小說清夜鐘（二十三）]  
　　第六回宴瓊林金泥題雁塔游佛殿浪子遇名姝龍夫人見了曇暉。由不得也滿面添花。合掌還禮曇暉側著身體。在前引導。同進方丈坐下。又問了褚夫人的姓氏。連忙也呵呵笑道。原來是褚老太太。小僧不知多多有。罪褚夫人也隨口謙遜了幾句。香火道人送上茶來。又端出一個果合。擺在桌子上。暈暉連忙立起來。各樣敬些。坐了一回。褚夫人同者龍夫人立起身來。要到大殿上去燒香。曇暉便引著褚夫人和龍夫人去。燒了一回香。又到各處去隨喜一回。一會兒早排上一桌齊齊整整的午齋來。褚夫人和龍夫人也隨便吃些。吃過了飯。龍夫人要同褚夫人回去。曇暉挽留不住。送出殿門。龍夫人已要上轎。忽然對面來了一個少年男子。一步一步的直走過來。恰生得體態風流。身材夭矯。細腰窄背。麗服華冠。剛剛搶步過。來和龍夫人。相離止有二三尺。正打了一個照面。一雙眼晴。呆呆的注在龍夫人身上。笑嘻嘻的好像要和龍夫人講話一般。論起這位龍夫人的身分來。本來是生長深閨。出身華族。又是個觀察大人的嬌女。侍讀學士的正妻。斷不至於見了這樣的一個人。就會芳心自動。無奈天下的。男女愛情。裡頭都含有極熱的電力。若是彼此的電力不合。熱度不齊。那還不必說他。最怕是男女兩個人的電力。彼此相同。這兩個人的電力裡頭。就會平空發生出一種無形的電浪。在空氣裡頭震動起來。自然而然的兩個人的電力。就如那磁石引針。琥珀黏芥的一般。彼此互相吸引。牢牢的黏合在一處。憑你鼎鑊在前。刀鋸在後。也是分析不開的。這位龍夫人。本來就瞧不起龍學士。只說他窮苦依人。虧著丈人家提拔出來的。後來龍學士。雖然探杏登瀛。加爵進祿。龍夫人的心上。却始終還存著個鄙薄的心腸。 
國外新聞 
[日本細作何多]  
　　十八日香港電云鯉魚門拘獲日人一名衣修道人服式軍員疑其爲日本細作蓋曾在此人身上抄出砲臺圖樣四張 
[土皇疾愈]  
　　十八日倫敦電云土皇患疾業已痊可 
[波斯閙敎近聞]  
　　十八日倫敦電云聖彼德堡接俄國半官電音報稱波斯宇納米亞省大局異常危急波斯官吏及土爾其統師均袖手旁觀並不設法維持秩序或保護耶敎之民寇斯亂徒乘夜襲攻敎民所寓各鎭擄去婦女逼其信奉回敎禮規電末則云懇英俄政府從速籌畫嚴厲之辦法云 
[英國預算案通過]  
　　十八日倫敦電云英國財政預算案已由審查部通過 
[英皇出游回國]  
　　十八日倫敦電云英皇昨在皮亞里兹宴街俄國外務部大臣伊斯華克即於當晚啟蹕遄回倫敦 
[美國棉田受損]  
　　十八日倫敦電云據美國喬治亞省阿脫蘭泰電稱南方產棉之地嫩棉被損者共有數百萬畝之多 
[日本巡洋艦抵斐]  
　　十八日倫敦電云英屬開浦湯電稱日本國會議員團乘巡洋艦生駒號路過此間已盡禮歡迎該艦現已啟椗前赴南美阿琴廷 
[叭喇生橡皮跌價]  
　　十八日倫敦電云叭喇生橡皮之價業已跌至十一先令八便士 
[大風吹毁飛船]  
　　十七日柏靈電云昨日大風之際德國飛船齊泊林第二揭入空中墮地而毁同時有英國軍用飛船一艘亦遭此殃 
[德國實業發逹之一斑]  
　　十七日柏靈電云比皇偕后今日在比京萬國博覽會德國部分遊覽三小時之久比皇稱美不置比國工部大臣亦謂德國部分爲全會之冠（以上譯字林報） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
