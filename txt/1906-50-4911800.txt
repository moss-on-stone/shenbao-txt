# 1906 - 50 - 4911800

 

Page 1

 
 
   
 
 

Page 2

 
 
[電傳上諭]  
　　二月初二日内閣抄奉上諭浙江杭州府知府員缺緊要著該撫於通省知府内揀員調補所遺員缺著姚舒密補授欽此 
[宮門鈔]  
　　二月初二日召見軍機熙彥 
[續敬告辦學官紳] （爲揚州冒充學生事） 
一學校制服亟宜釐定制服之釐定。就日本言。則各校學生之衣服。舉學生服也。於衣紐異。於帽章異。或且於帽亦異。蓋釐定制服之主義。其一。爲保全本佼之名譽。其二。使學生因此保全自已之名譽。其三。使一般人民不得混充於其間。法至善也。我國誠欲整齊學界。宜速定制服。不論官私立各校之學生。用一般之學生服。而必異其紐帽帽章之制式様不求其繁。而以易於辨認爲主。然制服雖定。而冒充者仍可以僞製也。則宜令各校於本校制服式様。報明學部。或本省學務處。存案備查。其於各地方。責成一二商店。專製學校制服徽章。學生入校之際。由校中發給。如有自向定製者。非持有本校證券。該商店不得私售。違者議罰學生有因他故退學者。須將所領制服繳還本校。果爾則社會上苟有用某校制服。而爲不規則不道德之事者。本校既易鑒别。果有冒充本校學生者。得禀請學務處懲究。是亦杜絶冒充者之一法也 
要之章程貴共遵守。不貴偏責。我國人之以善訂章程聞久矣。然訂之而不共遵。　其所以責下者嚴。而必有爲自寛地者抑知徒責學。生之。不守規則。而校長監督之屬。反得任意恣肆。管理者且然。於學。生乎何尤。因學生之不規則而影響所及遂有冒充學生。以橫行鄉。曲。此尤辦學官紳之所宜注意者。若夫學生則記者所謂人格至高名譽至尊。責任至重且鉅者也。知夫高。則宜自知所以成其高。知夫尊。則宜自知所以保其尊。知夫重鉅。則宜自知所以肩其重鉅。自有。此冒充學生者出。不待記者之忠告。而知吾心祝之學生。必能有以。絶冒充者之迹。關冒充者之口世有冒充學生者乎。則精神的杜絶。仍在吾學生諸君而已又何必贅。 
[電請取消限制中國東三省兵數條件]  
　　北京電云西十六日黑龍江將軍程德全電致外務部請與俄國議約時速將限制中國駐紥東三省兵數之條件取消蓋拳匪倡亂時俄國曾以限制東三省兵數約束中國故也譯大阪朝日新聞 
[唐侍郎嚴駁俄使要求情形]  
　　北京電云中俄最近之會議俄使要求俄清合辦庫倫鐵路與蒙古新疆礦山不准第三國干預唐侍郎答之曰此次所議專爲日清條約内關涉於中俄满洲條約各件今俄使所舉各條實出題外况此等事於拳匪事變時已爲前駐俄公使楊儒所拒絶譯大阪每日新聞 
[紀中俄両議員會議情形]  
　　北京電云西十五日中俄兩委員會議時唐侍郎與俄使辯駁各條如昨電茲更述其當時討論情形如下俄公使曰若今日各事均依日清條約内關係清俄之事而議則從前中俄所訂之吉林及黑龍江礦山條約一切不得提議改正唐侍郎曰此次兩國會議關於满洲之事須互相公平商議以免他日之口實若蒙古新疆之鐵路礦山權斷難依議俄使曰若蒙古新疆鐵路礦山之事難議則吉林黑龍江兩省東清鐵路支線敷設權與採掘礦山權須得俄國有專管之權利唐侍郎曰先將關於日清恊約内撤回鐵道守備兵一條議定然後再議他項俄使曰該守備兵斷不能悉數撤去蓋因東三省馬賊頗爲猖獗中國兵力又不足以鎭定之故是日所議終未得要領遂散會譯大阪每日新聞 
[唐侍郎與俄使會議中俄恊約]  
　　初一日北京電云外務部侍郎唐紹儀己於昨日自天津回抵北京再與俄使璞科第於今日會議中俄協約事宜譯字林報 
[革道報効之希望]  
　　北京電云廿七年訂立中俄黑龍江礦山條約之革道周冕現營求復職並欲復回名譽故於今日清俄談判盡力報効希望唐侍郎不致反對云譯大阪每日新聞 
[法使抗議滇越鐵路事]  
　　初一日北京電云滇越鐵路工程已由法國動工惟駐華法國公使因中國屢次從中干預特向外務部竭力抗議譯字林報 
[英領事函催丈量洋商租地蕪湖]  
　　蕪湖租界内怡和洋行指租之地允與鐵路局分用英領事孫德雅君己函催關道童觀察派委將怡和太古所租之地丈量以便立契成交關道已札飭蕪湖縣洋務局遵照辦理矣（起） 
[英領事請展寛租界蕪湖]  
　　蕪湖租界本就原有之埂作爲中條馬路現因自沿江至中路南寛北狹殊不合宜英領事孫君業經會商關道將北道展寛已於前日釘立界石矣（州） 
[西人槍斃捕頭之案已結長沙]  
　　西人馬杜利 
 
 
 

Page 3

 
 
巴爾發槍斃西捕頭愷利一案自両犯自行擊斃後經中西各員騐明白馬杜利實係土耳其人經英領事飭人埋葬其巴爾發携有視法領事照實係希臘人卽由官憲電致法領事請其派人相騐旋據復電謂該犯已自擊斃母庸再議辦法卽由湘拍留一照飭人埋葬就此了結云云聞自馬杜利等出事後撫憲當卽電知各道府並洋務局轉飭通行各州縣出示嗣後洋人傳敎游歷到境及所有各屬敎堂仍須照約一體妥爲保護母許稍有驚覺致干重　（佐） 
[洋務局批示保護過境洋人長沙]  
　　零陵縣前以洋人過境水陸改道等詞具禀洋務局茲奉批示云查湘省風氣益開各國敎士遊歷人等往往文告未來行蹤己至本局曾經通飭查無護送人照一體妥爲保護在案前據祁陽縣禀稱牧師斐永壽過境該縣派勇移文計落後四日之久以致無從接護雖該牧師由陸路旋改舟行而該縣距祁陽僅百里該勇不按期跟赶任意　延實屬膽玩業經本局仰祁陽縣錄批移知該縣提勇嚴加責懲零陵係水陸衝衢嗣後於洋人來去務須隨時查探愼選勇役妥護前進母得藉詞諉卸致蹈故轍而滋貽誤切切此繳（餘） 
[甯蘇两省壽解警部銀數鎭江]  
　　寗蘇兩省共認北京警部常年經費銀五萬兩各派二萬五千两歸寕蘇兩藩司籌解寗省則藩庫五千两淮運庫五千兩金陵關四千兩寗釐捐局四千兩江糧道三千兩籌防局二千兩支應局二千兩蘇省則藩庫六千両上海關六千兩蘇糧道三千兩蘇州關三千兩蘇牙釐局三千兩鎭江關四千兩自三十二年春季起按季報警部備用（並） 
[札飭收回淮南總局經費揚州]  
　　淮南總局各項經費向由運商按引輸繳四十文以濟用款程前憲因皖岸北鹽商人困苦飭將此項經費内撥出一半津貼皖商而年來局中用欵如電報費院幕脩金之類每年約需萬金是以日形虧累茲聞趙都轉飭將貼商半數定於本年正月起仍由局中收回以充局用局員任袁兩分轉己於昨日奉到憲札矣（答） 
[鐵路籤札票暫緩開辦長沙]  
　　湘省鐵路籌欵購地局擬仿西人籤札公債辨法擬定章程禀呈督撫兩憲批准照辦等情己誌前報聞該票原擬正月舉行所需印票帋張由青蓮帋局承辦現因督憲禀批尙未發下而帋張亦未購辦來湘因卽暫緩開辦大約月杪可以舉行（時） 
[安徽礦務局擬考送學生出洋蕪湖]  
　　皖省礦務局現招安徽高等南京實業並安徽公學各堂學生出洋蕪湖安徽公學刻擬將甲班學生全數保送其未取者由堂籌半費選送程度稍高者兩人每人歲貼洋一百五十元餘人分送南京陸師實業湖南修業明德各學堂如所送各學堂應納學費由堂每人歲貼四十元餘均自備貼費以三年爲限（門） 
[安徽礦捐米釐巳經開辦蕪湖]  
　　安徽礦務總局設于省城業於正月初五日開局至蕪湖出口米應抽礦捐一節米捐局卞柳門觀察前准蒯禮卿觀察函催己諭廣潮兩帮各米董自正月十九日起出口米每石除應繳路捐外再繳礦捐二分五釐（宗） 
[滬道袁致戶部電] （爲湘省托購銅元機器事） 
憲台鈞鑒漾有兩電敬悉此項銅元機器本係湘省托購函電交催始付定銀嗣奉大部停鑄新章遂有改歸造帋總廠購用之諭因總廠嘱商各節該行未能悉遵致奉客臘電諭各號作罷苟可商退在職道旣省周折藉可仰副憲意豈不甚願無奈成約將近一年定銀早付五萬貨又起運在途職道屢向洋行磋商不允此實苦衷非敢故違憲諭今蒙訓斥悚惶無措且頭批機器早到現二批亦到若不起存躭誤商船關涉更鉅除致關給單驗起並電告湘紳主持外合將委曲下情禀聞伏祈鑒宥（天） 
[政務處奏考覈州縣事實開單分别勸懲並另擬通行畫一章程摺續正月念九日稿]  
一開報宜覈實也查各省表册學堂或但云籌辦命盜監押或並無己結未結起數甚有於工藝下注男耕女織四字於種植下注棉花三成禾穀七成者一味支吾搪塞尙復成何事體現由臣等酌定表式嗣後務須依式塡寫已辦未辦一一核實開報以免匿飾一咨報宜按限也此係奉特旨飭辦之件原令年底開報卽各省奏准展缓亦以次年三月至五月爲止迄今又逾數月仍未到齊嗣後近省儘三月遠省儘五月務須一律奏結不得任意延缓一前後任宜界畫分明也州縣蒞任或一二年或三四年不等以前任所辦之事歸功現任殊失情理之平嗣後開報時必須聲明某項原有若干該縣到任後添辦某項若干成效若何以清眉目一優次等級宜有一定限制也學堂當以開設處所學生人數最多者爲上次多者爲中最少者爲下警察工藝種植當以辦有成效者爲上已經開辦者爲中不辦者爲下命盜詞訟當以全無或全結者爲上未結不及二成者爲中逾二成者爲下監押以無者爲上較少者爲中多者爲下盜案以全無或全獲者爲上獲過半者爲中不及半者爲下錢漕以全完者爲上欠數少者爲中欠數多者爲下一州縣宜久任也查各州縣通計到任不及一年者或十之三四成或十之四五成甚且有至六成以上者至於實缺人員亦復紛紛更調在長官不過爲屬員規避處分調劑優瘠起見而傳舍往來置棋不定勢必人人萌五日京兆之心卽事事有一暴十寒之慮嗣後各督撫務須愼簡庶僚畀之久任庶賢者得所藉手而不才者亦無可濫竿矣以上五條俟奉旨後擬通行各省一體照辦以免叅差而防流弊所有臣等考覈直隸等省州縣事實並另擬　一章程理合繕摺奏陳伏乞皇太后皇上聖鑒謹奏奉旨依議欽此尙有直省州縣列入最優等清單明日續錄 
 
 

Page 4

 
 
[刑部奏重定上海會審公堂刑章摺]  
　　刑部謹奏爲遵旨速議員奏事光緒三十一年十二月十四日軍機處片交本日奉旨外務部呈遞周馥電據稱上海會審公堂擬變通刑章以期華洋輕重略均等語著刑部迅速議奏欽此鈔錄原電交出到部查原電内稱上海會審公堂章程如案内全係華人歸華官審判母庸領事干預近十餘年凡經工部局會提之華人領事派副領事於早堂陪審會審交涉之案何國原被卽由何國派員又華民犯罪俟會審判定後枷杖以下罪名由華員發落徒罪以上歸上海縣辦理此向來辦案大槪情形也本年奉定新章變通笞杖罪仿照外國罰金辦法如無力完納折爲作工謹當遵照辦理但中外情形不同貧民不名一錢無緩可罰工藝廠尙未開辦無工可作現時到案人犯擬分罪名爲五等一交差帶取保保後不再犯卽時省釋二公堂暫押取保三交縣發本地保甲管朿四笞罪自十至五十暫押公堂十日至五十仍准輕重量爲增減五杖罪按數改爲監禁爲杖一百卽監禁百日情重者量加公堂向無牢獄有押所可容男犯百人女犯三十人西人因犯人日多别建牢以覊華犯現監禁五百餘人頗有連枷鐐銬等刑瘐死者不報華官殊不成事今欲自建一牢約估需五十萬金常年經費十餘萬金經費尙苦無着此時監禁之犯不能不暫借西牢應由讞員批明非兇惡及瘋犯不加刑具一俟習藝工廠建成再遵照奏定章程辦理至女犯向押公堂今擬女犯罪輕者交親族或酌保管束如拐帶誑騙之案訂明管押日期以十日至百日爲限又錢債案原被皆不跪審惟刑名案向華官前跪審但犯者尙未審實已羅熬審之刑殊覺不合如近日黎黃氏以官眷孀婦誣爲拐帶深堪憫惻竊以爲洋員陪審無諭何犯到堂俱植立聽審俟罪名判定飭其跪聽判詞似較允當等因電由外務部呈遞欽奉　諭旨著臣部迅速議奏臣等竊維上海華洋雜處詞訟繁多凡緝捕拘禁各事辦理稍或失宜皆足以貽口實而滋流弊其原訂會審公堂章程如案内全係華人歸華官審判一條固已劃明權限如果該公堂先事圖維創建牢獄並設立習藝工廠何致有婦女覊禁西牢之案至中外刑章不同彼寛此嚴徒來外人殘酷之譏馴至外人之待華民更加殘酷而不恤如此次黎黃氏被誣管押西牢蓋積漸使然也刑章爲法權所繫亟宜酌量變通俾輕重略均庶足以劑其平而善其後茲據該署督電稱笞杖改爲罰金惟貧民不名一錢無鍰可罰工藝廠尙未開辦無工可作現時到案人犯擬分罪名爲五等臣等詳加酌核如差帶取保省釋並公堂暫押取保及交縣管朿此三等尙屬周妥應如所議辦理惟笞罪改押公堂杖罪改爲監禁二等如按笞杖實數作爲押禁日期未免過重查奏定章程無力完納罰金折爲作工應罰金一兩折作工四日以次遞加至十五兩折作工六十日而止等因今該公堂尙未開辦罪犯習藝工廠擬請代以押禁自應按照原定折爲作工日期分别代以押禁以昭平允而歸劃一又所稱今欲自建一牢經費尙苦無著此時監禁之犯不能不暫借西牢應由讞員批明非兇惡及瘋病不加刑具等語具見防維周摰該讞員務須切實遵辦仍令赶緊設法創辦習藝工廠俾得敎養有資庶幾遷善更易該署督又稱女犯向押公堂擬將罪輕者交親族或的保管束如拐帶誑騙之案訂明管押押期以十日及百日爲限等語所擬尙屬允恊仍令查照婦女贖罪新章分别辦理至洋員陪審無論何犯到堂俱植立聽審俟罪名判定飭其跪聽判詞亦係矜恤罪犯免羅熬審之苦尙屬可行惟旣經准免長跪聽審則定案判詞亦應免其跪聽以歸一律總之上海爲通商大埠設立會審公堂歷有年所無論華洋案件總須持平辦理尤在委員得人方能保固法權至改良監獄及收犯習藝尤爲切要之圖未可恃有借禁西牢苟且補苴日久又滋糾葛應令該署督迅速飭屬興辦俟獄舍及工廠告成一律遵照奏定章程核辦以期整齊畫一如蒙俞允臣部卽行文該署督遵照辦理等因摺上奉旨依議欽此（盛） 
[駐日英使款宴英藩]  
　　初一日東京電云挨塞親王於今晨作獵鴨捕魚射鳥諸戲以資消遣今晚則由駐日英欽使麥克獨納得君請宴日本皇太子亦須復席 
[日俄親睦之一斑]  
　　初一日東京電云俄國己將禁止日人游歷的軍事上之制度廢除 
[英藏議約消息]  
　　初一日倫敦電云倫西門君己將英藏議約情形答覆英外務部大臣愛德華格蘭君謂藏約仍續行會議以冀與中國之意見　投故該約可以無更動云 
[加拿大振助日本飢荒]  
　　初一日倫敦路透電云加拿大之奥得握政府特將銷賣麯粉欵項英金五千磅捐入日本飢荒之振濟欵中譯字林報 
[英戶部大臣演述減輕糖税事]  
　　初一日倫敦路透電云英戶部大臣阿司寛斯君在下議院聲言據現在英國之情形實無減輕糖税之機會云 
[南非亂事]  
　　初二日倫敦路透電云南非洲竇盆地方有步兵五百人騎兵一聯遂同時叛亂并向東北前進至距離四寸英里之處與亂民聯合現在該處己頒行戒嚴令 
[俄國財政界之狀態]  
　　初二日倫敦路透電云俄首相隈得君宣言俄國須另籌自五十兆乃至七十兆之鉅款以補預算表中所列特别需用之虧缺惟此事目前萬難照辦須設法再行借集外債譯文匯報 
[會議摩事情形]  
　　初一日柏林電云德普魯伯爵假法使考西勒斯因摩國警察問題彼此巳會晤多次又電云阿勒支西拉斯會議之銀行問題巳有數條互相允洽大約明日當可有該約之草稿譯德文報初二日倫敦路透電云阿勒支西拉斯會議之情形並無更動譯文匯報 
[法國添造戰艦]  
　　初二日倫敦路透電云法政府現擬添造載重一萬八千墩之大戰艦三艘 
[給發工人餉銀]  
　　初二日倫敦路透電云法議院己將工人之養老餉銀給發 
[第二次亥革和平會]  
　　初一日柏林電云俄國擬於今歲陽歷八月間聚集第二次亥革（和蘭京城）萬國和平會議 
[俄兵撤退日期]  
　　初一日柏林電云西比利亚鐵路現在通行之車每日巳往來六次大約俄兵可於陽歷六月間撤完 
[駐日德使回國]  
　　初一日柏林電云駐東京德國欽使埃魯佛蘭伯爵定於禮拜六來德國乘郵船愛利斯公主號由日本起程回國 
[批閲德美商約]  
　　初一日柏林電云德國人議院己將德美兩國暫行之商約批閲譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[劉家廟開築馬路漢口]  
　　劉家廟地方自鐵路開通後頓形繁盛惟與租界隔絶諸多不便茲有該處某某洋商特出巨欵擬築路通至德界不日卽可開工（亦） 
[馬路改歸警察局辦理漢口]  
　　漢口後城馬路竣工後所有一切事宜關道擬札警察局辦理不日將有明文（千） 
[標統咨請砲位加罩油漆南京]  
　　吳淞商標統咨請籌防局謂據敝部吳淞路砲臺總臺官趙琳詳稱卑路三砲臺所設各項砲位油筒内原裝之油消耗甚多亟應加足至砲身汽缸砲棚砲架砲座子彈等原罩之油漆亦多剥落必需加罩並會同各專臺官核計所需料物曁漆工數目分别開具清摺二扣前來敝統帶逐細覆加查騐所詳各節均屬實情相應將清摺二扣印領三帋備文咨請查照按數核發以便轉給（年） 
[長洲縣詳覆營基遷棺情形蘇州]  
　　長洲縣陳大令詳禀督練公所略云案照卑境昌一圖勘定常備第二標營基界内有主墳棺奉飭查明給還遷費等因茲據該地保禀以奉查營基内應遷各墳墓有主者十六戶計共棺木四十五具無主棺木五具有主者均係鄉戶並無城戶亦無骨甏開呈墳主姓名棺木具數禀請核給遷費前來查通商塲章程城戶因墳工較鉅遷葬不易主棺每具給遷費錢二十千文副棺同鄉戶每具一律給錢五千文現據該保查明有主棺木四十五具均係鄉戶應請一律每具給錢五千文計四十五具共應給錢二百二十五千文除由卑職先行照數墊發領回其無主棺木五具並飭該地保代爲遷葬外詳請轉咨善後局憲將前頂遷費照數核給（永） 
[請懲閙事勇丁蘇州]  
　　撫標飛划水師右營領哨沈福生所部飛划船泊在金匱縣城外恒隆裕乾麫行門首前日該行夥與勇丁口角卽打毁行内器物並傷行夥由行夥人等赴縣喊控經金匮縣汪令驗明通禀蘇撫令該營交出滋事各勇解縣訊辦（吉） 
[札查徵兵出力人員名姓鎭江]  
　　两江督練處徐朱兩總辦頃札辦理鎭屬徵兵陶提調查核徒陽壇溧四縣徵兵出力人員除局中執事不計外其餘無論紳商士庶凡熱心相助者務將姓名籍貫開呈以憑轉詳江督核奬（任） 
[考送赴蘇練習武備學生鎭江]  
　　蘇州武備學堂札飭丹徒縣考選合格學生數名赴蘇練習郭大令遵卽出示招考昨經徵兵局移送兵士多名頗爲合格郭令深加褒奬此外於報考之數十名中錄取者其程度弗如遠甚云（佳） 
[議改試院爲師範學堂紹興]  
　　越郡歲科二試經費向由八縣籌解每　約三萬餘金現各士紳議將試院改爲師範學堂并將歲科試經費詳細查明以便禀請撥作師範學堂之用（早） 
[昌化縣沈廣文示勸邑人入學堂肄業杭州]  
　　杭州府昌化縣訓導沈廣文鏡蓉近由縣主伍大令通禀省憲舉爲小學堂堂長并充敎員廣文因卽出示廣勸人入學堂肄業畧謂諸生每謂昌化地僻風氣未開幾視新學爲高不可攀大有畏難之見殊不知詔減科舉始於光緒二十九年詔罷科舉甫在去年彼開通之區學堂早立者不過先我三年彼此均係初學工夫無甚懸殊急起直追成功則一此不必畏難者一也學堂科學雖多然匀分課授字數其少此不必畏難者二也學堂各科學皆有通行課本簡括顯明易於領略此不必畏難者三也學堂敎法歸於一律合班講授資敏者不先傳質鈍者不後倦此不必畏難者四也學堂畢業定有年限日計不足月計有餘但使曠課不多則日至之時必能合格此不必畏難者五也學堂考試以平日之分數爲憑據臨時之對問相印證至明至公無倖無屈此不必畏難者六也學堂有簡易速成等名目年齡較大中文較優者可就此科以補習新學取徑便而收效捷此不必畏難者七也爲此出示勸諭仰合邑人士知悉凡有年輕子弟亟應送入學堂俾得學業有成（也） 
[江蘇學務處飭查學堂鎭江]  
　　蘇省外屬各學堂敎習與學生往往因事衝突刻經學務處會議札飭地方官認眞查核凡敎習不守規則辭退叧延學生不守規則開除叧招不得仍前敷衍以維學務云云正月二十五日鎭江府縣各官均己奉到此札矣（要） 
[鎭郡學務鎭江]  
　　夏紳誦平聨合同志在南門大街組織公立學堂一所經費由各員分認業訂學額二百名俟辦有成效再議推廣○本年正月各鄉禀報開辦學堂者三十餘起丹徒縣郭子華大令均飭先將學生若干具報清册並詳　課程表以憑查核（特） 
[府中學考試松江]  
　　二十六日華婁高等小學遴甲班生錢佐伊等十二名另遴莊文斌胡悅臣二名爲客籍生一併申送至中學堂考試一過以定去取（酒） 
[護撫定期接印蘇州]  
　　蘇藩濮方伯護理撫篆定於二月初九日接印春帥擬於是日赴杭（且） 
[蘇省官事]  
　　連日天雨連綿長元吳三縣於上月二十九日起同詣郡城隍廟拈香求晴○房捐局提調吳炳元奉蘇撫札委監放常備第四五六等營正月分餉銀○師範監督羅振玉於上月二十八日由蘇赴都○初等小學稽查差現經蘇撫札委巡檢周思績於上月二十八日到差（且） 
[調署糧關二道篆務杭州]  
　　浙江正任糧道顔鍾驥升授湖南臬司後所遺糧篆已奉張筱帥札飭杭關道崔永安調署仍兼臬篆遞遺杭關道缺因新任衡觀察尚未出都故委候補道李輔燿承署均於二十七日謝委（委） 
[紹興府出缺紹興]  
　　紹興府熊再青太守起磻因病逝世山會二首縣電禀到省己奉藩憲札委候補府劉海臣太守宗標署理惟蒞越尚需時日故又禀請寗紹台道高嶼卿觀察先行就近派員代理以重公務（葉） 
[典史查無下落杭州]  
　　浙省候補人員過多差使不易輪委茲届壽昌典史缺出輪應本班勞績之章錫書署理懸牌已久徧覓不得復派同鄉官訪查因已久未衙參竟無下落據實禀復後刻又另委李鴻儀少尹承署矣（荷） 
 
 

Page 10

 
 
[派員理結銅元分局欠欵杭州]  
　　浙江前翁藩司所設之銅元分局於去臘停工後除以定購之銅鉛抵償各欵外不敷甚鉅且怡和洋行之機器價銀所付尙未及半曾派人來杭索取當由該局總理黃霦一再磋商仍以機器折價退抵未能允協而又無欵歸償甚覺爲難刻奉顏方伯派委銅元老局提調顧公度太守思義與黃大令同赴上海籌議退機償欵俾得早日理結（的） 
[銅元停鑄停况蘇州]  
　　蘇省銅元前經戶部飭令停鑄蘇撫以餘利項下已挪空銀五十萬兩勢難中止曾請暫緩停鑄現戶部咨文略謂模子須由戶部頒發不得自行製辦等語春帥遂飭該局暫行停鑄○督辦銅元舊廠睦守桂星轉飭銅元官兑局員王秉璋於上月二十九日一律停兑係奉蘇撫面諭云（日） 
[甬江制錢兑價寗波]  
　　甬江制錢近日兑價略見抬高每洋一元換九百三十文刻已高至九百六十文至銅元市價每洋一元可換一百十六枚（親） 
[札委張觀察兼管工料總所南京]  
　　寗垣現因添建學堂等項工程設立工料總所業經派員辦理日前江督又派軍械局張道廣生兼管工料總所事務凡有内地學堂等工卽會同桂道運熙督同提調藍令釆錦籌畫辦理其江陰各處砲台及藥庫等項工程應會同兵備處朱道及各該統領妥商核估籌辦張觀察奉札後業於正月二十四日到差矣（利） 
[梁署臬注意整頓鴉片烟館武昌]  
　　卾省整頓烟舘一事迭誌前報日昨梁臬又有親筆諭單傳知各局略謂訪聞六局所屬烟舘五百餘家之多令人可駭應令總局查議妥辦並將土膏各店每年所售及獲利之數一併實查覆核云云又聞前日梁署臬親至某烟館拘住一人發交總局總辦馮守陳令均以烟舘奉有牌照月繳燈捐故改暫行收押請示再辦（戶） 
[鎭董藉匪詐擾鎭江]  
　　丹陽各鄉鎭自省憲實力辦匪光蛋聞風遠遁已經安靖丹陽縣洪令恐匪徒復來飭董就近密查而鎭董某某遂借此强誣良懦之戶指爲通匪强行勒索聞因此家蕩傾產者己不一而足所望地方有司遇事審察不可爲所朦蔽也（簡） 
[漢口火警漢口]  
　　正月二十四日午刻漢口鳳麟街口某刻字店失愼延燒衣服街一帶鋪戶三十家（千） 
[保釋悍婦未准漢口]  
　　漢口德租界有常州人汪某之妻性情奇悍日前將婢女凌虐幾乎斃命經街鄰在德領事署禀控查騐得實判押西監五年茲聞該婦之夫具保未准（亦） 
[閙新房肇禍松江]  
　　西門外蔣涇橋張姓二十四日娶親是夜賀客登樓閙新房因人數過多樓板中斷諸人紛紛下墜壓傷多人内以某伴婆爲最重云（夕） 
[鎭督札發行輪免碰章程鎭江]  
　　江督以州縣辦理小輪互撞案件毫無依據動輒牽掣爰將英德國行輪免碰章程札發常鎭道轉發所屬查照辦理（旣） 
[重擬往勘沙門灣形勢寗波]  
　　定海沙門灣地方因有洋人迭次索借爲屯兵操演之所浙撫張筱帆中丞特委員赴甯察看形勢由浙提呂道生軍門委張叅戎會同前往旋因天雨折回現茲參戎等擬再前往沙門灣會勘約俟日内天晴卽行起程矣（故） 
[滬江官事]  
　　船塢督辦薩鎭冰軍門鼎銘寶由縣王大令得庚候補縣林明府韶貽昨均因公到道拜會禀見（君） 
[升道行期]  
　　升任滬道袁大京兆自今日交卸道篆後定於初六日出署初十日赴蘇與撫藩各憲會商要公至回籍省墓一事聞意在必往故己電商江督及外務部矣（曰） 
[備迎糧道]  
　　糧道陸申甫觀察有電來滬定於今日可到故本縣汪大令派差在新閘大王廟碼頭預備迎迓（當） 
[新道餽送磁器]  
　　新任上海道瑞辛儒觀察昨備彩磁芝仙祝壽漢式桌盌及青花邊金花高脚水盌一席又青花百子五百件大缸一件青花龍九寸盤澆黃大盌等一百零四件飭丁餽送升道袁大京兆蓋瑞觀察來自九江磁器爲江西土產也（曰） 
[新道商訽要公]  
　　新任上海道瑞辛儒觀察昨日命駕到道拜會升道袁大京兆並晤道幕殷陳二君商詢一切目下要公（君） 
[紀牙醫學堂開校]  
　　昨日江西路牙醫學堂行開校之禮由掌敎馬嘉禮君柬請中西人士筵宴著名西醫及律師等到者甚多馬君得有美國大學堂頭等卒業文憑於治牙極有心得凡欲鑲牙者用藥水少許若無知覺逮鑲畢卽豁然而醒所坐之椅高低俯仰無不如志聞其價約值三百金其所製金牙尤爲精美藝精至此想從遊者必有桃李盈門之盛也（顛） 
[禀商開辦閘北馬路事宜]  
　　閘北華界開闢馬路一事經省憲札飭升任滬道及各紳董妥議在案昨日滬紳候補道錢觀察康榮到道拜會袁大京兆禀商辦法（曰） 
[糧船環請優給水脚]  
　　江蘇海運總辦吳子佩太守奉糧道陸觀察札飭各屬承解漕糧限三月底止一律解清茲已到有粮船數百號停泊金利源招商局碼頭惟連日天雨不能起卸騐兑各船戶以爲日過久費用浩繁是以聯名禀請優給水脚以示體恤（　） 
[滬南各烟館求免燈捐]  
　　滬南各煙間近因總工程局總董起收燈捐故由得月樓第一樓恊愼錩等集議以租界章程不收　捐南市新馬路一帶雖有燈捐並無房捐等詞聯名投縣禀請豁免不知汪大令若何批示也（寳） 
[飭役嚴加搜捕]  
　　爲首糾衆行动澜泥渡陸兆貴米店之盜犯薜三等由縣訊供認劫收押在案茲因查得薜尙有餘黨及盜船一隻昨奉縣尊汪大令諭飭捕役徐文嚴加搜捕務獲解辦（曰） 
[總工程局紀案]  
　　蔑竹街馬天興弄胡阿銀小木作前日有歇夥陳高煥莊伸來向借盤川不允口角扭毆被巡士拘局孫明府判陳莊具攺過安分結諭胡仍舊雇用完案○王如珪前晚行至揭普豐會館弄突過流氓蔡生生李金和等擭去銀表並洋二元七角投局禀請飭提孫明府准詞提訊因原告未到判蔡責手心一百下李責四百下押候傳到原告質訊○法界宰性公司赶猪之高心果前代擺肉莊攤之金咸泉在猪行内担保洋一百餘元向索未還前日在南市路遇　局請究孫明府判 
 
 

Page 11

 
 
金交保呈到帳簿再核○小東門天成昌烟間夥顧春泉與恊成信烟間堂偕葛福根向升吉里吳雲生索取賭錢口角串出顧望生馬阿六陶東生到塲毆打由吳兄炳章報知巡士拘局副裁判官陳二尹提訊之下以顧望生不應糾人肇事判責手心一百下陶亦責一百下餘人從寛斥釋○張立品去年在安康棧竊棧客洋六百餘元拘局訊押敗過局在案兹己期满提案訊釋○昨晨有泥水匠學徒在泉慞會館左近迷路啼哭由巡士查見帶回駐防所詢問据稱名頁阿海年十五歲被兄阿慶在西門外家中責打逃出敎習因派地甲送回管束（尺） 
[英美公廨早堂案]  
　　美捕房查得去冬租界罷市案内先曾刊發傳單乃大經書局刻印因將該局股東周惟慶及張德記陳熙記等先後拿訊奉判交保候禀道憲核示巳詳本報昨由包探將周等三人解請定斷關司馬略詰數語商之德麥副領事判三人各罰洋十五元充公完案○流氓秦仁道糾黨在帶鈎橋北堍强搶馬阿福洋元持刀傷馬右肩勢頗沈重經人喝捕將秦拿獲馬送仁濟醫院醫治昨晨包探將秦解究質之秦抵賴不承司馬以受傷之人未到判押候傷痊再訊○王阿六竊山東路薛桂泉妓院内皮夾一個内儲金銀對時表銀手鐲珍珠各物報由包探獲究司馬判押捕房三月○探解德商順發洋人控俞富記　貨不出案内之掮客俞富記傳案請訊俞供己挽德順祥號將貨物派司交與原告收執求緩料理中西官判即開釋○徐阿順　竊壳件洋行竹笆吳阿三竊車上無主洋傘周天生金阿福串竊招商北棧舊鐵朱利喜欽阿根竊林啓葉家棉被由探解究判徐送棲流所留養吳押捕房两天周金各押十四天朱欽各押捕房兩天○孫茂堂積欠恊亨洋人帳銀一千九百餘两由洋東投控傳案孫延哈律師請爲訂期會訊司馬判交保候定期訊奪○包探在青浦路禀獲形跡可疑之楊二小潘小二沈雲春等請究司馬以楊等俱非好人判各押捕房一月○高桂元與葉子雲帳銀糾葛投控公廨飭差將高傳案判押候過堂質訊○德商咪池洋人控鈞茂號主博植之欠銀逃避請發封該店備抵關司馬准詞飭差協探將均茂封釘一面緝博到案訊追○醫生俞鑑波等私鑄銅角子案内之萬和號夥衞杏生奉訊押候提店主葉春祥到案再核己詳本報昨日包探禀該店乃孀婦所開葉春祥因虧空逃逸拿獲無期請將衞交保候訊中西官判衞於下禮拜一解案准交妥保○元春莊控包吉祥積欠銀兩昨日差探將包傳案請示司馬判過堂質訊（當） 
[法租界公堂案]  
　　益和藥材行雇小車夫高洪正朱阿福等裝送藥材被竊荳蔲等物經探查得賣與周少章應桂卿柴炳章吊贓解訊失主　伯揚投案請追餘贓質之高朱認竊不諱周等同供不知竊贓悮收中西官判高朱押交餘贓洋廿九元再核周等各罰洋五元充公○張九郎與打包店夥查根寳不知因何互毆張被戳傷投訴捕房飭探拘傘查己逃逸當將幫兇之項阿大及打包店主沈徐氏一併解訊項供在塲相勸並未帮毆沈徐氏供根寶早己辭歇大令判項押候查明再核徐氏交保○車夫張長根張亮采周阿寶向嚴春山烟紙店購買香烟與學徒爭毆受傷投報捕房將張等拘案請辦車寓主王張氏供丈夫亦被該店夥毆傷臥床不起大令判將張等押候交到两造受傷人訊明再核○上年十月間高金標竊　姓衣飾祥銀爲失主當塲拿獲拳足交加以致該竊足骨擊碎不能行走飭送醫院癈治至今未愈昨日捕房傳同原告覆訊高供己成殘廢求恩安插大令飭送普育堂留養○學徒劉谷榮竊店中香烟五十匣並呑没兑換洋七十元經店主左子祥告發判提　保再核在案昨日游明章偕周錫福禀稱劉係錫福所薦小的從中介給並作保从周供小的祇爲引薦乃由九華樓担保失洋一事查得當日劉與某店夥在途失去該夥己賠過洋三十元求鑒大令命一併退去候傳原告到案核奪（臨） 
[美租界捕房事]  
　　龍生行馬車馳至百老匯路馬忽驚躍將某西人所開西雜貨店玻璃牕撞碎由捕將車及馬夫李阿金一併拘獲捕頭飭馬車留下候傳行主再核○王金生陳阿三手持皮掛多件在北河南路宏濟質鋪求質爲包探拘入捕房押候查辦○張阿四張阿良林阿四在西華德路上元樓飮酒不名一錢堂倌向索被毆由捕訽究捕頭詢無証據斥釋○鮑子萬投函報稱在西華德路被流氓小揚州拆梢洋二十元請究捕頭飭探陳三林往查實係因賭口角禀復核奪○朱梅生手持銅元數千枚至怡和碼頭由捕巡見以其形跡可疑拘入捕房捕頭詰得係發工資之用爰飭押下俟工頭前來保釋（似） 
來函 
[振武宗社書記員通告]  
　　鵝郎草圖説業己印成除各支社及　省　撫衙門分起函寄外偏僻鄉隅容有不能徧知爲特通告不論何處欲觀　説請將住址開示即當照寄也 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
