# 1908 - 139 - 4912686

 

Page 1

 
 
   
 
 

Page 2

 
 
   
 
 

Page 3

 
 
今日本報目次 
第一張上諭論說專電緊要新聞 
第二張要摺分類新聞清談叢談 
第三張小說本埠新聞國外新聞來件謝劵 
第四張譯件白話東京通信路股報告 
上諭 
　　四月二十六日奉上諭五月二十四日夏至大祀地祇方澤遣禮親王世鐸恭代行禮四從壇派錫露英口承蔭秀綸各分獻欽此 
上諭禮部奏耆紳鄉舉重逢籲懇恩施一摺前署貴州布政使粮儲兵備道黃元善早　登第曾任監司現届該員鄉舉之年花甲適周洵屬藝林盛事加恩着賞給内閣學士銜以惠耆年欽此 
旨廂白旗漢軍副都統着顧璜補授欽此 
宮門抄四月二十六日召見軍機楊佩璋換單袍褂 
論說 
[論政府議與各國訂彼此入籍約（間）]  
　　甚哉政府之不度德。不量力而貿貿焉欲與各國訂彼此入籍約也。夫自世界大通以來。各國人民離母國而謀生異國者。爲數日益繁。越時愈益久。其因出生婚婣財產居住之關係而自願歸化於所在國者。遂爲文明法律所認許。而彼此准人入籍之法。乃遂出現於近世紀中。然其所以能著爲條規垂諸永久者。則以本國之户籍法。固已釐然秩然。不相淆混。故對於外國人之歸化。乃得有所依據。而各著爲一定之條文。今吾國清查户口。編定民籍一端。聚訟多時。迄未能實行於各省。則政府之因循不任事。已可槪見。乃反舍易以就難。忽近以務遠。一若今日國勢。果有足與各國交換人民之資格。而吾國民籍果有足動外人傾心歸附之思想者。嘻豈不遠於事。情而適貽他國人之笑耶。 
夫人情睠懷祖國。而不忍輕易脫離者。微獨東西洋各强國也。即吾華人僑居海外。仰異族人之鼻息。受不平等之待遇者。亦旣數十年於茲。而愛國清深。終以遵漢臘而服漢衣冠者爲最多數。即間有迫不得已。而投身異籍之工商。與欲仗爲護符。而甘心忘本之桀點。識者關懷時局。猶不能不歎息痛恨於國家保護之不力。人民道德之不完。而特苦於不能禁之不往。是則以華人入外籍論。亦無勞政府諸公示以成約。而爲毆魚毆雀之謀。至彼國則注意殖民擴張商務。凡旅店於本國以外者。無論工商士類。莫不爲本國政储所愛護而維持。上有固結民志之實心。則下自無輕棄。其鄉之意見。况中國專制政策。步步進行。所謂集會出版言論之三大自由。幾幾剥奪凈盡而敲骨吸髓。肆意誅求一任吾民之宛轉號呼而仍不少動。又實爲環球各國所未聞。在外人留心國政。方將以吾華爲黑暗世界而喧笑之。則夫素重民權之外人。又何所愛於中國者。而必自棄其父母之邦。以投於羅網耶。是則所謂彼此入籍約者。無論各國尊已卑人未必肯訂雙力平等之條約也。即果訂焉。而此約之終歸無効。有可斷言者矣。 
且政府亦思人民人歸化於異國者。果何爲乎。不爲權。即爲利耳。吾華人爲權利計而。甘入外籍。不暇顧忘祖之譏。其意固欲求庇他人與他國人享受同等之利益也。若彼族則國勢力盛。實力方張。領事裁判之權。得行於吾國隨地。保護之例。明訂諸約章。是彼國人之在吾華。其所享特别利益久已。駕吾國人而上之。人雖至愚。亦孰棄特别利益。反而爭平等之利益耶東三省。窮蹙之。韓民無所復之。爭思歸化於吾國者。乃其例外耳。奈何因是。而遽生此異想也。 
故記者敢有一言以正告政府曰。訂立彼此入籍　約。揆諸大勢。今日尙非其時。政府諸公而果欲防止本國人之入異籍。歆動他國人之入我籍也。則莫如改造政。體尊重。民權利之當興者。本實力以振興。弊之宜革者順輿情以變革。凡於敎養吾民之。要政保衛華僑之行爲。罔不切實力行以求合於各文明國之舉措。夫然後國際之名譽。或可挽回。已渙之人心尙可收拾。即未必遽能禁吾民之不往。致彼族之傾心。然於與民更始竭力爭存之道。固已思過半矣。不然者。陽以。預備立憲餂民。而陰實以厲行專制。脅下。灰土商愛國之志。啓人民外向之心。恐民之爲身命財產計者有急不暇。擇已耳。本國之民且不能保。又遑論其他哉。大學之敎曰。有德此有人。有人此有土。吾願政府諸公三復斯言而惕然省也。 
專電 
[電一（廣西）]  
　　桂撫張致電軍機桂滇唇齒相依禍患與共設龍濟光去桂邊備空虚匪黨趁此竄擾桂旣受患滇亦不利前未奉諭巳派 
 
 

Page 4

 
 
　　龍裕光往滇豈有旣奉諄諭反吝一龍濟光之理此事實有苦衷請代奏 
[電二（北京）]  
　　袁軍機請諭鄂省派兵赴滇助剿革黨 
[電三（北京）]  
　　度支部議奏黔省土稅虧短請照滇省於釐金外加抽統稅奉旨依議 
[電四（北京）]  
　　盛宣懷奏卹萍礦局員張贊宸奉旨照准 
[電五（北京）]  
　　澤公之女肅邸之子奉皇太后指婚 
[電六（厦門）]  
　　厦門各商店因警局抽捐苛刻一律罷市劉道現與紳董竭力勸解尙未開市 
緊要新聞 
[滇督爲亂事又致江督電]  
　　南京端午帥鑒密近日蠻河一路官兵進剿早復新街膞廿三日進攻田房匪首黃八糾悍黨數百合壩沙踞匪拒戰抵抗我軍四路登山痛擊節節摭險鏖戰四時之久斃匪甚衆始敗奔潰我軍奪復田房該處距壩三十五里壩又距河口四五十里攻克壩沙即可進攻河口矣謹慰注念良敬 
[秦御史奏陳修明内政北京]  
　　遼瀋道監察御史秦望瀾封奏修明内政以固立憲命脉一摺計分三綱（一）曰理財通國每年所出已至一萬二千萬不謂不可多自庚子賠欵以後直省空虚司農仰屋現在振興新政議者均以節流不如開源爲辭然徵之各省源無所開直開流耳警察集無數流氓則耗重資而徒滋紛擾學堂聘外洋俗子則需巨欵而萬無成效至勸工興藝安設局所並不豫算何以收貧民何以抵外貨無非修理者尅扣工料當差者坐享津貼籌欵維艱民生重困萬一水旱兵戎將不名一錢必致束手擬請飭下度支部通令各省督撫將所有出入欵目通盤籌算列表進呈一切新政各量該省財力分别輕重次第舉行或可展緩以蘇民困無使勒捐苛派滋累民生再各部新衙門一修衙署輒數十萬一讌賓客輒千餘金似應嚴飭撙節無過虚糜至農工商部之萬生園陳列所均非當務之爲急不如停辦之爲愈（一）曰用人自新改官制添設各部而各該堂官誤會破格用人之義流品之雜名器之濫亘古未有夫資格可破品格不可破一二人可破格非盡人可破格也乃市僧吏胥彈冠相慶皮毛新學一歲三遷吏部定一酌一叙之章新衙門多以爲不便已而不行遂令以運動爲美名以捷足爲得計廉恥道喪之人豈有不釀爲風氣害及國家者乎擬請飭下凡由外官改補内官者只存原有銜翖不得仍存原官以取巧外官調部當差者過六個月後奏以對品改官仍扣足學習三年參事僉事郎中以下由吏部另訂補缺輪次六缺一輪五缺叙資一缺酌補則於澄叙官方之中仍寛優待奇才之格然後奔競息而人品端庶部務乃有起色（一）曰興學州縣籌設一蒙小學堂鄉曲已散無數蒙小學塾過此以往除通都大邑將無讀書種子矣是興學反廢學也可否飭下學部變通章程凡蒙小學堂無庸官立每堂不拘人數但爲之師者令各州縣嚴行考試擇其人品端正學識明通者予以文憑始准授讀天資有智愚不得合爲一班而强其同生業有貧富不必專講形式而多其費每届年終由提學使飭令地方官嚴行考試其國文全通者通過半者准初等小學卒業其通數經或通一經者准高等小學卒業然後入官立中學循序漸進則作育宏而籌費省初基固而造就白易凡此三者内政之根本即憲法之命脈云云奉旨政務處議奏 
按秦摺所稱一端。謂爲内政則可。謂爲立憲命脈則不可。 
京師近信 
[學部定期會考進士館游學畢業員]  
　　學部牌示定於五月初十十二日會考進士館游學畢業學員曁在進士館領取講義之新外班學員所有應考各學員均限於四朋二十六日起至三十日止每日午前八鐘至十一鐘親身來部塡寫履歷併须將在館修業文憑譯著書籍筆記送部查核 
[巡警獲賞]  
　　慈宮因巡警當差日夜焦勞諭發内帑賞銀三千六百兩交民政部祇領分放 
[美國人獻納路圖]  
　　美國工程師某君獻一中國鐵道全圖於郵傳部凡邊腹各省鐵路軌線所應經過之地繪圖貼說極爲詳明郵部受之答以景泰藍花瓶一對所司異者全圖獨缺雲南一省豈無心脫漏耶 
[京奉新設東路提調]  
　　京奉鐵路局設在天津向無東路提調白贖回新奉鐵路後關外路綫展至瀋陽斷非駐津路局所能遥領頃郵傳部 
 
 

Page 5

 
 
札派日使胡惟德之弟胡惟賢爲東路提調月支公費銀三百兩可謂優差矣 
[議除鐵桿石墩刑]  
　　修律大臣沈子敦侍郎以改良刑律舊條例中之鐵桿石墩等刑雖專施於强盜會匪然此種體加之刑非文明法律所應有擬請一律删除 
[俄人擬將哈埠鐵路售歸中國]  
　　泰晤士報二十五日紐約電云據倫敦電稱俄國擬將東清鐵路内哈爾濱至長春一段售歸中國 
[鄂省致軍機處請代奏電（爲漢口小販滋閙事）]  
　　北京軍機處鈞覽辰竊照鄂省之漢鎭爲數省水陸通衢市塵尤極繁盛巡警道馮啓鈞因該處街道窄狹火警頻聞意在推行警章廓清街市因飭所有鋪户摘去碍路招牌沿街擺攤售物小民一律將攤遷徙鋪户均已遵辦惟擺攤者多係貧民人數甚衆一經遷攤並無他處市亭可資買賣旣恐頓失生計且欵警局藉此奪其利權羣情不願遷讓遂於本月十四日約同赴局求免適有地方棍徒聞知此事乘機播弄於是烏合之徒愈聚愈衆時已深夜蜂擁前赴駐紮甘露寺之警局第三區相率滋閙該局理勸不服倉卒間打碎洋油燈盞延著板壁燒毁廟屋半座隨即撲滅未延及民房龍一聞此信即派巡警道馮啓鈞馳往漢口會同江漢關道桑寳一體妥爲彈壓查辦迨十五日清晨商民方照商開市竟有匪徒紏衆阻止不許交易有日商數家在華街開設鋪攤未肯歇業該棍徒膽敢率衆滋閙將該鋪攤貨物搗毁不少猶復聚衆不散其勢洶洶得信後飛飭該地方文武極力防獲各國商民並查有陸軍統制張彪饒有權略威望素着派督帶兵隊馳往協同妥辦以資鎭攝面出示曉諭居民各安生業所有貧民小貿旣無市亭可資安頓仍准照常擺攤旋據江漢關道桑寳及統制張彪等先後禀稱兵到以後愚民大都解散棍徒亦相率潜藏洋商洋人保護無恙十六日市面交易如常商民均極安謐　情前來伏查此次滋事在馮啟鈞飭遷貨攤係爲保衞地方治安起見　警章本無不合惟旣未别籌小民貿易塲所事先亦未據禀報遽行出示勒遷辦理未免草率應將該道先行記大過三次仍責成妥辦善後安靜地方如辦理有効再當奏請恩施倘仍措置無方即當據實叅辦夏口廳同知金世和甫於四月十三日到任惟究屬疏於防範亦應一併記大過三次以示薄懲江漢關道桑寳於本管地方商民情形　能　察致釀事端亦難辭咎惟事後籌維補救尙能盡心應請從寛記大過二次仍由夔龍隨時督飭藉觀後效至愚民以生計所關希圖邀免情尚可原但並不具禀乞恩動輒聚衆鬨閙釀成毁局罷市搗毁洋商貨物案情其中煽惑主使之人必非善類若不懲一儆百殊不足以遏刁風已督飭文武嚴拿此案首要務獲訊明懲辦其日商損失貨物並經飭由江漢關道桑寳迅往查明以便妥速議結除將嗣後辦理情形隨特續陳外所有漢口地方因警局飭遷貨攤棍徒藉端惑衆滋事現已平靜緣由理合由電馳陳伏乞聖鑒祈代奏龍銑印 
[江浙公司爲倆票事覆江督電]  
　　南京督帥鈞鑒養電敬悉昨接郵部馬電已經復文如下馬電指示深用感佩如能取消合同自當依期全購否即磅價無虧衆購其票彼執其權亦徒自困惟望售不及額合同可廢而已謹復合肅布聞江浙公司叩漾 
[浙人對於師範坍屋之公憤]  
　　杭州師範學堂坍屋傷人一案迭紀前報現悉浙江旅滬學會會議必須嚴辦監工委員方合公理爰擬電請浙撫嚴辦原電錄下 
　　杭州撫帥鑒師範建校糜巨萬金甫成即坍慘禍多人誰忍子弟冒險巖牆若照學憲批示僅令陸紳賠修不足蔽辜應請先行看管從嚴叅辦並追繳吞欵口重學務而平衆怒盻復浙江旅滬學會叩宥 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[學部奏准各項學堂招考限制章程摺]  
　　奏爲聲明定章酌擬各項學堂分别停止招考及考選詳細辦法章程恭摺具陳仰祈聖鑒事竊維興學宜因勢利導求學宜由淺入深奏定章堂章程自初等小學以至大學畢業升學皆有一定之資格階級分明秩然不紊惟因開辦之初及格者鮮而過時失學者多故暫定爲變通考選之法於高等學堂考錄入學章内開學堂初開可酌選品行端謹中國經史文學確有根柢者先補習普通學一年然後升入高等學堂正科於中學堂計年入學章内開此時創辦應准十五歲以上十八歲以下文理明順略知初級普通學者亦得入學於高等小學計年授學章内開此時創辦凡十五歲以下略能讀經而性質尙敏者考騐合格亦可入學等語並經逐條聲明此例於學堂開辦合法五年以後即不行用是學堂本以循序遞升爲正辦其變通考選乃一時權宜之計並非經久之規自奏定章程頒行以後將及五年臣都考查各省學務情形大都省城則注重高等學堂而中學或猶未備府城則注重中學堂而小學或僅數區州縣設高等小學堂而初等小學或竟未設不揣本而齊末如崇墉之無基學堂名目雖有等級之可分學生程度幾無高下之可别推求其故皆由辦理學務者但知援據變通招考之例而不問學生程度果否如奏章所云遷就招收寖失本意而其流弊所及則各處皆聚一方之財力設立一二名稱較崇之學堂於小學不復措意爲學生者亦不自揣其學力之如何但冀考入名稱較崇之學堂以爲徼幸奬勵之地遇有高等學堂招考學生則中學堂全班學生爲之掣動循是遞推恐紛紜轉徙下級學堂永無畢業之人越級躐升高等課程更多遷就之處英敏子弟無由深造普通敎育無由振興貽誤後生妨碍學務非細故也臣等以爲欲救此弊非立將高等以上學堂變通招考之例先行停止不可擬請自本年六月爲始凡奏定學堂章程所定分科大學大學選科大學實科高等學堂高等農工商實業學堂優級師範學堂譯學館方言學堂以及未列專章之郵電路礦豐法政學堂正科屬於高等敎育者槪不得招收未經中學堂畢業之學生以期深造至中學以下及各項選科尙可略寛期限以待年長失學之人惟須明定資格增設豫科並由臣部體察情形分别停止招考以求漸加嚴密庶幾數年以後普通畢業者漸多而高等學科乃有精深之望臣等爲通籌敎育辦法力求實際起見謹就奏定學堂章程所訂各項學堂入學資格反覆討論酌擬各項學堂分别停止招考及考選詳細辦法章程繕具清單恭呈御覽如蒙兪允即由臣部通行京外自本年六月爲始凡各項學堂考選新班一律遵照辦理槪不得私自變通致涉紛歧所有臣等聲是定章酌擬各項學堂分别停止招考及考選詳細辦法章程緣由謹恭摺具陳伏乞皇太后皇上聖鑒謹奏四朋初六日奉旨依議 
[附章程]  
　　分科大學士學選科非高等學堂大學豫科畢業釜生及與高等學堂程度相等之學堂畢業學生不得考升大學實科應考選中學堂畢業學生及與中學堂程度相等之學堂畢業學生升入肄業自戊申年六月爲始不准招考未經各中等學堂畢業之學生高等學堂大學豫科應考選中學堂畢業學生及與中學章程度相等之學堂畢業學生升入肄業自戊申年六月爲始不准招考未經各中等學堂畢業之學生并不得於高等學堂再設豫科及正齋　齋正班備班各項名目優級師範學堂應考選中學堂畢業學生初級師範學堂畢業學生及與中學堂程度相等之學堂畢業學生升入肄業自戊申年六月爲始不准招考未經各中等學堂畢業之學生優級師範選科爲應初級師範學堂及中學堂敎員之急需而設暫准考選曾在中學堂或與中學堂程度相等之學堂肄業滿二年以上及　習初級師範簡易科之學生並舉貢生員經史文學確有根柢者入堂肄業先入豫科一年再入本科此項選科田學部體察各省情形於二三年内分别令其停止亭等農工商實業學堂應考選中學堂及與中學堂程度相等之學堂畢業學生入堂肄業自戊申年六月爲始不准招考未經各中等學堂畢業之學生譯學館方言學堂應考選中學堂畢業學生及與中學堂程度相等之學堂畢業學生升入肄年自戊申年六月爲始不准招考未經各中等學堂畢業之學生中學堂應儘高等小學堂畢業學生及與高等小學堂程度相等之學堂畢業學生升入肄業惟中學急應多設暫准招考曾在高等小學堂及與高等小學堂程度相等之學堂肄業已滿二三年之學生升入本科肄業其考選時應按照高等小學堂第二三年各科功課程度分科考驗不得專得一二科其年在十五歲以上廿歲以下已讀孝經四書文理明順者亦可考選入學先入豫科二年補習高等小學之課程畢業試驗及格准其升入本科將來各高等小學畢業學生漸多即將此例停止中等農工商實業學堂應儘高等小學堂畢業學生及與高等小學堂程度相等之學堂畢業學生升入肄業惟實業待興甚急暫准招考年在十五歲以上廿歲以下文理通順之學生入堂肄業先入豫科二年補習高等小學之課程畢業試驗及格准其升入本科將來各高等小學畢業學生漸多即將此例停止初級師範學堂應儘高等小學堂畢業學生及與高等小學堂程度相等之學堂畢業學生升入肄業惟現今需用小學堂敎員甚急暫准招考年在十八歲以上廿二歲以下已讀四書五經文學確有根柢者入堂肄業先入豫科二年補習各項普通課程准其升入本科將來各高等小學畢業學生漸多即將此例停止初級師範簡易科爲應小學堂敎員之急需而設暫准招考有中學根柢略知科學年在十八歲以上廿二歲以下之學生入堂肄業惟此項簡易科設立巳多之省分應即停止將所有經費合併一府或二府開辦初級完全師範學堂其未經多設簡易科之省分應赶速籌設由學部於二三年内體察情情分别令其停止高等小學堂應儘初等小學堂畢業學生升入肄業惟高等小學急應多設暫准招考曾在初等小學堂肄業已滿三年之學生及程度相當之學生升入本科肄業其考選時應按照　等小學第三年各科功課程度分科考驗不得專考一二科其年在十歲以上十五以下已讀孝經論語略解文義者亦可考選入學先入豫科二年補習初等小學之課程畢業試驗及格准其升入本科將來初等小學畢業學生漸多卽將此停止初等農工商實業學堂應儘初等小學堂之畢業學生入堂肄業惟實業待興甚急暫准考選略通文義年在十歲以上十五歲以下之學生入堂肆業先入豫科二年補習初等小學之課程畢業試驗及格准其升入本科將來初等小學畢業學生漸多卽將此例停止初等小學堂本定七歲入學惟現在初等敎育尙未普及應准年至十歲者入學 
分類新聞 
政界 
[新建模範監獄之組織南昌]  
　　贛臬慶小山廉訪於監獄一事素所注意特委許吉初大令繪定圖說撥欵三萬兩重新建造南昌府南昌縣新建縣三處監獄以爲模範并通行各屬照圖新造以資改良現大令奉札已督匠估勘工程擬立模範章程再行繪具說帖呈請大吏核准領欵興工建造（昌） 
[民部催查保息善政杭州]  
　　民政部咨行浙撫略謂前次奏整飭保息善政妥籌辦法一摺業經刋表咨行直省查辦在案距今年久未 
 
 

Page 11

 
 
　　據咨復事關保息要政亟應迅速調查以資整理文到希查照前咨迅將所屬各州縣善堂善舉己辦未辦情形先行咨復並飭該管道府於每歲年終出考加結列入考核州縣事實清册報部以憑核辦現馮中丞己札行藩臬學三司遵照前咨通飭各屬迅即一律遵辦具報（木） 
[飭查欠繳房捐蘇州]  
　　蘇省牙釐局督辦朱竹石以現在舉辦新政經費浩繁所有一切捐欵自當認眞辦理查房捐一項欠繳甚多因特禀請撫憲陳中丞札飭七路巡官各派巡記巡長等挨户清查飭令補繳 
[警察學堂改歸巡道考試湖南]  
　　湘省警察傳習所第一班學生己於去冬畢業經前升臬司莊方伯報部請准改爲警察學堂今年續招新班爰擬由莊方伯考試旋因方伯升任藩司遂令由新臬司考試現新臬陸廉訪己經接印又以警察一事爲巡警道專司旣已新設巡警衙門所有該學堂招考各節應由該衙門辦理故現在已議歸巡警道賴觀察示期考試（古） 
軍界 
[會營拿獲大帮匪徒通州]  
　　署通州牧關炯之直剌日前電禀撫臬兩憲云訪聞如臯唐家埠有著匪石俊保潜回當即會商李鎭台親往密拿現獲石俊保等二十一名會營提審據石俊保供認向入靑幫疊持洋鎗行刦高甲標鄒祥沂丁家莊等得贜三次不諱核與縣詳己辦犯供亦屬相符該犯係著名首匪黨羽衆多久恐疏虞擬請即行就地正法以昭炯戒石小三訊係犯父石老七亦訊係犯叔該二犯擬請留通復訊餘十八名訊無同夥實據擬發縣查案訊辦期無枉縱是否有當懇速電示遵行（蘇） 
[英山令請領槍彈安慶]  
　　署英山縣魏具禀撫憲聲稱此次匪亂民氣凋傷雖時撲息雖保無晝伏夜動之虞知縣捐廉招募兵丁二十名帶同前去藉資鎭攝現知縣此去所領鎗彈必須揀選精利之苑方號以資巡緝搜捕之用英邑缺旣瘠苦知縣籌畫再四實屬無從籌欵可否仰懇憲台俯念此次英山係屬變局與他邑有别准於諭令軍械所發後膛快槍二十桿彈子二千顆飭交知縣具領應用邀免繳價以示體恤未知馮中丞能否批准（上） 
[飭解軍裝赴松蘇州]  
　　松江府戚升准太守以現在辦理緝捕及清鄉事宜需用軍裝甚夥因特禀請藩憲瑞方伯札發刻由瑞方伯派委靜平輪船管帶浦永新於二十四日解軍裝赴松交請太守撥用（禾） 
學務 
[新任提學使蒞皖安慶]  
　　新授安徽提學民吳同甲文宗於二十二日乘江裕輪船蒞皖定於二十八日接篆履新（友） 
[英文專修開課後之近情蘇州]  
　　毛提學考試英文專脩生業已取定正科二十三名附正科六名外科二十一名附外科三名總共五十三名十九日先假滄浪亭行謁聖等開校禮旋假大太平巷前女子師範學堂房屋爲正科校舍另賃對户民房一所爲外科齋室業已一律上課俟原定學署側首前商務辦公處房屋修整後即當遷入提學查得正科第一名孫斌係鐵路學堂學生將次畢業因諭令該生俟鐵路畢業後再行入堂届時如己額滿准予特開一班（禾） 
[江督批奬華僑就學南京]  
　　爪哇學務總會總理潘景爀副總理邱鸞馨廣東派驻爪哇華僑勸學所總董兼福建奏派總視學員汪鳳翔等申送爪島學生三十四名回國肄業當奉江督端午帥批示爪島學生聯翩内渡舊歲來者三十餘人學業皆有進步此次續來三十四人無不情殷嚮學皆由該總理等愛國之誠該視學員勸學之力其影響於敎育前途者甚鉅本部堂至爲欣慰該生等程度雖覺參差均當因材施敎候札飭曁南學堂總理會同寗學司督飭各敎員酌定階級分授功課務期辦理妥洽日起有功以慰僑民眷懷祖國之心而遂該生等遠道求學之意是爲至要仰即知照（小） 
[存古學堂覆試全案蘇州]  
　　蘇撫陳不丞在省垣設立存古學堂招生考試等一切情形均志前報茲將覆試内課學生三十名外課生三十四名全案錄下徐秉成楊定輔王錫辰顧建勳朱尙褧顧宣猷史慶微聞汝楫杜肇倫余清王廷琛姚鍾藻陳舒吳鈍畢人　陳祐孫金鎔沈壽昌曹學曾徐振杜肇紳范重光蔣雲階程紀侯程樹棠焦啟愚劉福培蔣希熲畢人夔徐宣外課生三十四名徐棣華陳作楫朱保桂涂晋涂豐燾謝承焜吳英葉祖鼎周昌高姚國俊張煥王鑫山殷中劉偉林大猷戴壽樟朱允元程景垣汪麟璋包祖同徐譧芳蔣棠顧文光張士衡趙祖棠李恩灝曹維翰劉景衍吳秉鈞張廷曜涂有成季冠瀛杜恩霈潘鉎所有覆試未到之金永祉等五名准於五月間續攷寗屬諸生時補試 
實業 
[籌辦吉贛鐵路之先聲江西]  
　　九南鐵路添舉總理劉雲樵觀察學界心頗不服有反對之議論現有吉安贛州兩府在省紳學兩界之人擬開會集議籌欵興造吉贛鐵路接通廣東潮州一帶公舉李壽亭軍門爲總理（工） 
[桂撫商請梧路劃歸粤商承築廣西]  
　　粤商擬辦西省各實業禀詞已誌前報茲又悉張撫照會廣西鐵路公所略謂案據旅美洲澳洲南洋職商候選道葉恩劉義任等呈請倡設振華公司開採貴縣大小平山銀礦承墾貴縣郭北七里橋一帶荒地行駛梧州輪船興築梧封鐵路並設勸業银行一案當經本部院批准將該職商承辦礦墾輪船銀行各事一併先予咨明農工商部立案俟該職商等集股回桂再行開辦至所請承辦梧州封川鐵路前經本省紳商倡立公司集股興辦業經奏明所有全省鐵路均歸該公司辦理並經批俟商明廣西商辦鐵路公司能否將此路劃歸職商等承築及應如何訂立章程互相遵守另行飭知在案茲 
 
 

Page 12

 
 
　　復據該職商等呈請速予切商辦理前來相應將來呈抄錄照商爲此照會貴所長請煩查明迅即邀集在事員紳公同商議按照黏抄原呈各節分别議覆至爲盼切（如） 
[濰縣蠶桑學堂籌欵之法山東]  
　　濰縣曹遠模大令頗重蠶桑購有桑秧數萬株發給各鄉如法栽種並擬設一蠶桑學堂惟開辦及常年經費未有的欵曹大令以該縣北門外古刹玉清宮建自南宋宮前有松千餘株擬將松樹全數伐賣改種桑樹所得樹價充作蠶桑學堂經費該縣紳民以玉清宮爲一邑之名勝頗有反對其議者聞曹令以覔有售主不日即將斧斤從事以矣（東） 
[商會議罰私售桐油鎭江]  
　　鎭郡江西客幫向例出售大宗桐油皆會同各牙行公定價盤均匀認購詎慶源豐號近忽私售一各桶與某行販任意跌價敗壞市面爲衆查明即於二十四日開商會聚議經公斷罰該號鎭平銀二百兩以充善舉而戒將來（眞） 
雜記 
[東安毁學仇殺之禀批湖南]  
　　湘省東安縣花山寺兩等小學堂堂長雷發聾被等僧宏興串同地痞孫大儒文炳奎等聚衆毆殺並毁搶該校等情己誌前報現該縣留學省校諸生曁合縣紳學界迭禀省台均經批飭嚴拿兇犯並委員會縣查辦在案刻奉提學使司批云該縣花山寺本係下鄉四團公廟去歲即經官紳協商就庽基改設小學該處地痞孫大儒等節次挾私阻撓揑詞上控特經撫部院曁本司嚴批駁斥並飭長善兩縣查明孫大儒等歇户勒令交出押解回縣審辦在案乃上控業飭押發而就地痞徒竟有毁學仇殺之事本司前數日先有風聞即飭電詢永州德守據覆稱二月初六日龍燈經過該庵痞徒乘勢肇事雷發聾毆斃雷恩波雷鳴盛受傷案已通禀等語復經本司續電切責府縣飭速緝拿兇徒務獲懲辦在案茲閱該生等所禀情形雷發聾熱心興學不憚艱險遭羣痞積忌攅毆戕身深堪矜憫業飭地方官撫恤該生家屬俟案定後酌議撫恤該縣痞棍如此頑悍兇殘實屬行同化外現已由本司會同按察司遴委幹員馳往會縣查辦並飭將雷發聲屍身傷痕驗明塡格詳報一面勒緝正兇按律訊供擬辦雷恩波等受傷輕重亦飭分别驗明安心延醫調理該處學堂仍照章設立由地方官督同正紳妥爲保護不得再有意外情事總之鄉村立學借用庵寺房屋奏定章程載有專條係奉旨允行之件該痞衆等抗違明詔逞兇毁學竟至戕害人命决不能幸逃法網地方印委旣奉嚴飭必無不盡心辦理究竟正兇何人肇釁何事一經獲辦研訊定當水落石出該生等其各安心嚮學靜候官長審辦可也（又） 
[桂報停辦始末廣西]  
　　桂林桂報由商辦廣西鐵路總公所月提銀二百元開辦一切度支都倚此數任唐君淑點爲總編輯唐君爲師範選科附屬小學敎員以衆紳所託勉盡義務約秦君襄七黃君毅先爲主筆唐君總攝其事報中别字爲（天僇）爲（祝良）閑評多指摘時事久爲李學使王臬台所深惡前因師範選科監督廖道傳逼陽冠才女爲妾女以死爭幾釀人命經報館訪事調查確實來告唐君唐君忠告廖監督勸勿再爾廖某意若甚感戒勿他言嗣學生遍張揭帖廖監督以唐君獨知此事疑爲洩露遂以唐君在講堂聲言登報攻擊監督意圖煽動等語函禀學臺學臺遂據禀斥退唐君敎員全體學生出爲唐君剖白云無此事廖監督以學生囂張復禀學臺斥革學生三人全體學生因是退學（事具見桂報七十四號本城新聞及廣告欄内）小學兩班同是四年級祗爭數月畢業耳唐君雖出學堂猶在報館學使視爲眼中釘會同臬臺藩臺電禀行營復將唐君總編輯斥去又將政洁官報所載報律三司會銜移知鐵路公所嚴行限制（因報律廣西尙未奉有部咨也）四月七日鐵路公所奉咨是日報稿即須呈送臬憲學憲核過始能印刷即（本報總編輯之被斥）新聞亦不准揭載今將其文錄下（學憲會同藩臬兩憲電禀行營斥退本報總編輯鐵路公所奉有咨文）據事直書學臬亦行干涉蓋畏海内報紙清言也桂報同人見此不得已而停辦已於四月十日布告矣（川） 
清談 
[李春來與霍春祥之比較]  
　　優伶弔膀子。騙財物。已成爲數見不鮮之事。前年　州霍春祥姦騙。爲蘇臬司訪拿。去年上海李春來姦騙。爲中西官協拿。其事同也然霍伶被獲。窮一夕之訊鞫。卽科以永遠監禁。而朱則覺以後經　年之逮問。始於昨日改押西牢。租界之風流案。較之華界。便宜多矣。 
[陸映庚與章邦直之比較]  
　　學堂建築工程。被委員之尅扣。而坍屋傷人者。其事至慘。　年南京高等學堂坍屋斃人而工程委員章邦直革職。今年杭州師範學堂坍屋傷人。而監工委員陸映庚撤差。其事同也。然章委被譴。時特經四年。始有賠修開復之明文。而陸則肇禍以後。不及一月。卽有議罰十四萬元之消息。一遲一速。殆不可同日論。 
叢談 
[學校演劇之沿革]  
　　學校演劇。肇於歐西。近我國敎育家。頗有提倡之者。留學界中。曾一再實習。評判遂多。贊同者謂於社會上。敎育上。皆有裨益。反對者詆爲廢時荒業。隳靡學風。要之舍短取長。端在善擇。是篇詳述沿革。足資考鏡。故譯登之。以紹介於研究是問題者。學校劇者創於中世紀。盛行之神秘劇。實現今德國諸劇之祖也。文明史家耶密衣爾氏。研究演劇之變遷。於學校劇殊注重。其言曰。學校劇公開於數世紀間。所演皆正則之技。故於一般民間劇。有重要關係云。 
　　學校劇在者德意志地方。最爲發達。民間諸劇。因之亦進步異常。如各國市民農夫。所裝演之雜劇。類以俳優輩爲之指導。而此地則反仰諸學校敎員。故德國演劇史中。其最負名譽之俳優。槪屬學生。串劇进亦皆以學校所興行者爲標準。 
學校劇所以如斯其盛者。目的在敎育上之補修。蓋利用之以操練拉丁語。實習演說該話。及發揮美術之思想。有種種便益也。 
十一一世紀末。爲學校劇繁榮時代。當時羅馬文明。因之大爲輸入。最盛者。則以寺院所管之宗敎學校爲首。至宗敎改革時代。屬改革派者。其對於學校劇。不唯信其無害而已。且視爲語學校授。必不可缺之端。故奬勵之不遺餘力。 
昔路德臨某學校喜劇之席而發言曰。學童之演喜劇。决無可禁之理。且當保護而奬勵之云。米蘭可多亦曾於學校演劇之際。痛駁反對論。而臚陳學校劇於風敎上之價值。故當時學校規則中。有公然以演劇事記入者如加特力派諸州。發達尤著。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[爾摩斯再生之探案續出三捕愛姆生巨案（念六）]  
[  西泠悟癡生譯]  
　　麥謂李師德曰。頃與吾兄共出者爲誰。李乃將入巢穴。捕羽黨及華生如何救出。雷君如何陷入。一一詳告。麥曰噫。此有天意在焉。假非此兩君反正恐欲捕厥渠魁。甚非易事。李曰然。花潑根曰。予等乘暇。往此處警察。告知案情。請其恊力捕拿。李曰。甚是。麥曰。予亦與二君偕往。遂扯鈴喚僕人上樓。令其將兩號房間鎖好。匙交賬房。三人正欲出外。忽見一僕。手持本日報紙送閱。三人接視之。見上刋有一條云。 
　　爲懸賞緝拿事。本署於某月日夜。逸去匪黨二人。一名勞脫。一名波士倫。不知伏匿何處。倘有捕獲到案者。無論軍民人等。賞給金磅若干云云。 
麥曰。登此條於報端何意。豈警署長官。不知其詳耶。李曰。非也。此正令兄狡獪。欲使彼黨見之不疑。以便二人暗中助力耳。言訖。三人遂下樓偕往時已暮色冥濛。萬家燈火齊明矣。 
福爾摩斯與波士倫返庽。見房間雙鎖知三人出外。福甚不以爲然。扯鈴喚僕人啟鎖。入房察視一周。然後吸雪茄煙。取所送報紙細閱。與波相視而笑。忽聞樓下嘈雜聲甚厲。憑欄觀之。則見有新進客人數輩。似是警察裝束。福疑其來謁李師德也。令寓主代覔客舍。波見之大驚。急附福耳語曰。彼黨來矣。予等今夜甚危險也。奈何。 
　　福曰。予等且歸房。波曰。頃見來客。内有一人。名勃郎克司而立。確係彼黨所遣來者。其人頗有機智。惟勇技則非其所長。馬倫深倚重之。福曰。餘一一識認否。波曰均不識面。福自忖此來羅士。行蹤不爲不密何以竟爲彼中人窺破。展轉尋思。無從解釋。忽聞樓梯步履雜沓聲。則李師德等歸矣。 
本埠新聞 
要事 
[農工商部札商務總會文（爲俄京開會事）]  
　　准外務部咨稱准駐俄蕯大臣咨俄京萬國家具裝飾博覽會函送該會章程邀請中國入會開會之期在華歷七月間如允入會應先租定會塲地位以備届時陳列賽品照譯原函會章咨行核辦等因前來合行刷印原函會章一併箚飭箚到該總會即便遵照通行各分會傳知各商按照會章愼選精良物品自行料理赴賽可也 
照譯俄京萬國家具裝飾博覽會總理來函 
逕啓者本會係由皇太后允准護持設在森彼得堡自一千九百零八年俄歷八月起至月止本國外部深願助此善舉曾由駐紮外國使署函請各國政府入會現有數國業已答復並預定會場地位各總理深望貴國組織專股實爲特别利益用特函請貴大臣轉告貴國政府並祈鼎力協助與一千九百零二年之博覽會一律辦理本會辦事處並囑本總理敬懇貴國皇太后護持中國專股並盻貴大臣速復爲幸俄歷一千九百零八年三月十二號博覽會總理男爵夫人伏爾福押（（）會章載第四張） 
[松江府札各屬文（爲禁約鹽捕營弁兵事）]  
　　照得鹽捕與地方有密切之關係數十年梟匪爲患其病根伏於鹽捕其流毒及於地方然鹽引爲國課攸關緝私自有責成斷難因噎廢食况客梟與土梟勾結始而聚衆販私販私不已必搭廠聚賭聚賭不已必搶刦擄贖是整頓鹽捕杜絶私梟爲鹽引計即爲地方計也今者松屬鹽捕各奉總統藩憲瑞札委本府統帶本府旣沗守地方復兼管鹽捕鹽捕之兵弁不法擾及地方本府得而懲治之地方之棍徒不法碍及鹽捕本府亦得而拘究之至本府統鹽捕之宗旨寛旣往嚴將來辦緝私之宗旨寛小販嚴大帮惟願文武寅僚相與協助公正紳董相與維持至各圖地保亦効奔走之勞自今以後鹽捕須兼顧地方地方勿疾視鹽捕茲嚴定禁約十三條札發該縣仰即出示曉諭俾衆週知（禁約明日續登） 
[淫伶李春來改期會訊]  
　　二十六日文滙西報云李春來案本定二十七日在公廨會訊茲已展期禮拜四早堂鞫訊 
[英人追念女君主]  
　　前日爲英國前女君主維多利亞九十冥誕旅滬各英商假英領事署舉行追念典禮並集資雇西樂隊奏樂夜間於草地上裝設電燈舉行跳戲各英商與高采烈直至昨日天明始各歡散 
[曾少卿作古]  
　　前商會總理曾少卿今春往嘉定養竒疊請中西醫診治未見奏效於二十五晚作古定期二十八日殯殮 
[電車傷人彚誌]  
　　本館經理人璧理南君於西歷五月九號三點半鐘乘電車至南京路之山東路口下車跌仆昏暈幸有印捕扶之起立待其蘇甦告以下車之時車已開行是以跌仆然璧君右手膀骨已損現倩四川路一百廿五號醫生乾克生君醫治尙未全愈前署浙江水嘉縣沈烱甫君於二十五日四點半鐘乘電車至王家庫下車時車已行動沈君跌傷膝蓋由巡捕及兩西人扶起喚東洋車回棧昨日下午一點半鐘十六號電車駛至新閘路將小車夫徐林根撞倒幸未受傷 
瑣事 
城内 
[婦人肇釁]  
　　一路一區巡警分局函解毆傷喬增夫婦之楊應森等三人到縣經襄讞李明府審訊據喬士達投供胞弟喬增與楊成森同居昨晚夜半楊與伊夥王鴻發芮慶雲無端將弟及弟婦陳氏毆傷小的聞耗往勸亦被擊傷頭額現弟婦傷勢甚重求究楊供因家中失小洋瓶妻子疑喬增之子携去喬妻陳氏卽行辱罵迨喬增回家復唆令兇毆小的祇毆喬增一下王芮二人供在楊處爲夥並不帮毆明府驗明士達受傷屬實判 
 
 

Page 19

 
 
楊具結收押王芮從寛斥釋 
[女子自盡]  
　　穿心街長泰麫坊主某甲前日將伊女大聲訓斥女卽呑洋烟登時斃命昨已購棺收殮 
[敲詐宜]  
　　何關成控劉和尙冒捕誣詐由縣提訊何供前在萬航渡開豆腐店被劉和尙冒稱捕夥誘小的至巡局用鐵銬將手銬住誣竊張某衣服意圖索詐求究訊之劉供詞狡賴判劉責五百板押辦何飭退候示 
[積欠漕糧]  
　　廿四保六圖人孫瑞香積欠上下忙冬漕錢糧二十九千零七十六文由地保孫心田禀縣提追孫供明日卽可清判交差俟繳楚開釋 
[押限交贜]  
　　王曹氏之襪店被夥許吉堂竊去銀洋金飾控奉公廨移縣久押不還茲又提訊判責三百板還押限將各贜交出 
[官事]  
　　湖北候補道陳祺由寗來滬昨日到道拜會候選郎中張通典候補府經歷姜鴻俊兩淮候補巡檢丁源湖南師範學校畢業生熊鑄顏昨均到道拜會禀見 
南市 
[停給偵探工食]  
　　總工程局裁判所昨出硃諭略謂鼎興莊失竊元寳一案已將匝月尙未破案各處報竊之案亦未全破實屬不力疲玩已極若不酌罰不足以示懲儆所有偵探工食應自本月分起無論正夥一律停給並將值叚偵探李文祥開除卯名留局一月帮同訪緝該探等務須上緊跴緝如能尅期破獲除從優給賞外工食仍准補給除卯者亦准復充毋得仍前玩泄致干未便 
[妬姦續誌]  
　　郭祖成與楊阿榮妬姦一案昨由工程局提訊判淫婦王陸氏戒責一百下限交郭祖成訊究楊受傷屬實姑免究責兇刀存案 
[拐案訊結]  
　　徐龍生之妻金氏被成衣匠范德昌拐匿昨由范母張氏將金氏送至工程局判金氏戒責一百下交徐領回范戒責三百下交保 
[行夥行竊]  
　　德大公水果行失竊銀洋一案昨由股東陳洽記扭行夥袁春桂至工程局控被宕欠洋三十元二十二日黎明圓竊未成茲又失竊情有可疑請究訊之袁不認行竊判押候陳邀到荐人許茂桂再核 
[火警]  
　　昨日午後一時西陸家浜顧家所江北婦人湯顧氏家失火延燒草房三十餘間並焚　鄰居小孩兩口 
閘北 
[不認售烟]  
　　巡選隊巡士昨將朱阿巧拘至總局稱朱在閘北私售洋烟請爲究辦訊昨朱堅不承認判押候查明再訊 
[鄉民領妻]  
　　沈杏卿控施王氏串拐伊妻之趙氏經巡警總局將兩氏一併収押在案沈投局禀稱現值農忙請將趙氏給領聶司馬准之 
新租界 
[撈獲屍身]  
　　新閘橋河内江北船户黃永盛之女失足溺斃已誌前報今晨八點鐘將屍身撈獲當即備棺収殮 
[藏匿女孩]  
　　前日下午永順里某姓女孩忽然走失被後弄蘇人阿育之母藏匿樓上後由鄰人羣向理論始允交出 
英租界 
[僞造圖章]  
　　陳阿四僞造協昌成圖章向同豐泰等號騙取羽綢等物由探查獲昨解公堂訊究陳供在城内塌水橋銅作爲夥有王某囑往取貨不知僞製求宥判押候補提人証復訊 
[補提媒人]  
　　寡婦兪王氏因夫兄兪榮春逼娼逃出由王松林爲媒嫁與郵政局信夫祝梅亭爲妻旋由兪榮春搶回氏復奔入濟良所昨晨解廨請訊判祝兪交保候補提王松林到案再核 
[雉妓拉客]  
　　雉妓張巧寳王阿寳王小寳李阿四違章拉客由探解廨請究判各罰洋十元充公押候繳洋開釋 
[不安於室]  
　　施楚郎之妻范氏因不守婦道被施責駡逃出由伊叔范六狗送至濟良所昨晨解廨判范氏　安分结交施領回 
[調戲婦女]  
　　沈士卿控王毛毛調戲伊妻張氏由探解廨判王押三禮拜 
[爭產互控]  
　　黃立鰲黃掌保黃都郎黃張氏爭產互控昨由差探將各人傳至公廨諭飭交保候訊 
[開釋病犯]  
　　包探石金榮昨解西牢病犯浦順益到廨禀稱浦前犯私造銅元案於三十年五月十一日判押西牢四年在案茲因病重由西醫囑爲解案請示中西官驗明屬實判准開釋 
[廚司減損]  
　　李國昌向爲廚司昨向華界體操會借用操衣佩刀至租界攝影由捕拘入捕房解廨訊究中西官姑念無知從寛派捕逐出租界 
[馬夫兇横]  
　　馬夫唐鳳林違章快馬印捕上前拘拿亦被鞭打昨由包探拘獲解廨請究判押候查明再訊 
[限交柴價]  
　　新餘公司夥友吳郭秀控華具榮私將承定私柴盜賣一案昨解公堂復訊判華還押候交柴價到案再訊 
[公堂瑣案]  
　　譚人傑控木作頭王慶記佔地不讓昨由差探往傳不到諭飭再傳馬夫祝意豐快馬違章罰洋三十元充公過犯沈福生復來租界押西牢半年罰作苦工期滿逐出某龜奴竊妓女許彩玉銀水烟袋押捕房一月 
美租界 
[日人行兇]  
　　前日午後有一日本人附三十三號電車至茂海路與查票頭目邱子明口角肆毆旋由印捕拘入捕房飭送該管領事署訊核 
[碾傷女孩]  
　　王阿才之塌車在漢碧禮路撞倒徐阿虎之妇孩碾傷足骨由捕拘入捕房罰出養傷費一元了事 
[走失女孩]  
　　兆豐路周鄒氏走失六歲女孩一口報捕查緝捕頭准之 
[騙米]  
　　騙子某甲令吳淞路某米店送米一石至頭埧路王張氏家旣至復令送米人葛裕生再送一石葛允之及第二次送往則該氏不納且云洋已取去葛知受騙報探將該氏帶入捕房訊無串騙情事當卽釋出 
法租界 
[翁媳互控]  
　　陳金生挈子小和投廨禀稱媳婦張桂寳與馬夫阿根姘識逃逸請爲究辦質之張供陳在天津路開設妓院婦人因被逼賣娼是以逃出求恩超豁判暫行送堂候再查核 
[失竊珍珠]  
　　南京人王安平借住生記號内購有價值千金之珠子一包廿三早晨被隔房成衣匠宋仁元竊去報捕拘入詰知贜物寄於陳坤山處昨將陳一併拘獲解廨訊究陳不承認宋亦狡賴判陳交保宋押候核辦 
[碰損電線]  
　　王仲記水木作在新北門外蓋造房屋將電燈公司之電線碰損該公司知照兩次置之不理業已押由捕房傳至公廨判罰洋二十元充公 
[吞没車票]  
　　管理電車西人送廿一號電車司事章志香至廨稱前晚九下鐘該車有搭客十二人迨下車時均查無車票顯係舞弊訊之章俯处無詞判押五天 
國外新聞 
[日本綿紗贈彩新法]  
　　二十五日東京電云日本紡織公會已决意將運至外國（中國不在此内）及香港棉紗每包贈彩百分之七十五 
[日購鐵路之信不確]  
　　二十五日東京電云東京各報皆不信日本收購哈爾濱至寛城子鐵路之說 
[俄波懲亂賠欵交涉]  
　　二十四日倫敦電云波斯駐俄代理公使昨日謁見俄外務部大臣伊斯華克請將高加索俄官所定於兩星期内剿平亂事償還賠欵之期管長並保波政府决能竭力辦妥此事外務部大臣伊氏答稱波已一再促請波斯政府遏制邊界亂事若匪亂仍不能已則俄國代勦之舉恐不能免而今日要求之事並須即加實行惟伊氏 
 
 

Page 20

 
 
因波使肯爲力保已允轉請高加索總督寛限矣 
[駐美日使演說]  
　　二十四日倫敦電云駐美日使高平小五郎昨日在紐約省摩杭和平會演說辯護日本在高麗滿洲之舉動一切均依和平行事 
[德國主筆雪寃]  
　　二十五日倫敦電云德國立浦齊控訴法庭將前西正月三號栢林法庭所定哈丹主筆監禁四月之罪案批銷現已定期復訊 
[英皇接見德國市長]  
　　二十五日倫敦電云英皇愛德華在白明亨官接見德國南部市長五十人皇操德語表其歡迎之意各市長亦謝英皇之歡迎並謂兩國交相酬酢邦交當能益固 
[英德俄皇定期會晤]  
　　二十三日柏林電云傳聞英皇德皇俄皇擬於今夏定期會晤惟尙未見明文以上譯字林報 
[致賀大將]  
　　二十五日紐約電云美總統羅斯佛近當衆致賀海軍大將伊文斯率領艦隊自大西洋安抵太平洋之功績 
[禮宴日員]  
　　二十五日紐約電云美國華爾街著名銀行家乾考其夫近設宴欵待日本財政員坂谷男爵賓主酬酢甚歡 
[美資本家允貸日欵]  
　　舊金山得有消息謂美國鐵路大王哈立門及其他資本家皆願投資於日本鐵路擬先備日洋三百兆元出借 
[俄土交涉棘手]  
　　東京地方接海參威來電謂俄國及土爾其之交涉日形危急土國已備兵一百五十萬名俄國亦竭力籌備軍務邊境之民紛紛赴各處避難以上譯泰晤士報 
[高麗報停刋之原因]  
　　二十五日高麗漢城電云高麗日日新聞向用英文韓文合璧刋行近因有謂其論說措詞激裂主張排日殊與高麗治安有碍高麗政府即頒行報律將該報韓文勒停現該報盻望威金生律師由滬速抵此聞蓋威君之行咸信與此事有關云 
[飛艇墮落]  
　　二十五日柏靈電云美國空中飛行艇搿萊脫摩萊爾在開列福亞省試演時猝然墮落死者七人重傷者十三人 
[俄國議院新稅案]  
　　二十四日柏林電云俄國議院財政委員已允將外國運入屈米恩斯培克爾及黑龍江流域各商貨及自中國由歐克斯克運入俄境之貨一律抽稅 
[英俄睦誼]  
　　二十六日柏林電云俄皇與英皇在里佛爾會晤等俄國皇太后皇后及外務部大臣伊斯華克均擬同行 
[斐洲大饑]  
　　二十六日倫敦電云路透電報摩姆排塞訪事電稱斐洲猶干達省猶索干地方近患大饑死者四千餘人現受賑於政府者有五萬人 
[萬國農業大會]  
　　二十六日倫敦電云羅馬電稱意皇維克托近在意京開一萬國農業大會蓋將研究農術以期發達世界農業云以上譯文滙報 
來件 
[尙賢堂年會紀事]  
　　尙賢堂於禮拜五下午開半年報告會中西會員蒞會者爲朱葆珊周金箴嚴子均唐露園諸觀察姚菊坡太史李紫璈大令吳少卿部郎吳登瀛趙秋水諸君主席仁記洋行總董麥葛老君提議接收督辦李佳白先生之報告並云堂中敎習减少雖可减省經費然督辦事務益煩不免顧此失彼尙須設法添聘華人購地捐欵業已繳清頗有可喜新建之督辦住宅及學生寄宿舍均已告成此後稽察照料較易爲力本堂疊承中外大員如呂鐘宇尙書瑞莘儒方伯伍秩庸李伯行兩星使赫鷺賓宮保裴式楷總稅務司德眞爵紳諸鉅公扶翼匡助今有因公去滬者深爲悵惘云云語畢佑尼干律師舉議延聘國粹科總敎姚菊坡太史爲華總理員酌酬薪金唐露園觀察助議衆贊成繼而朱葆珊觀察提議爲嚴筱舫閣學立記念碑瑞生洋行史法理君助議李佳白先生復布告嚴筱舫閣學及其哲嗣子均觀察各捐銀二千兩而當日籌欵選購堂基閣學及曾少卿觀察提倡之力居多云衆皆贊成末由李佳白先生提議公推駐滬西牙荷蘭兩國領事蔡伯浩唐露園嚴子均三觀察周培齋趙秋水二君英敎士李提摩太君美國派駐遠東總領事哲錫君英美租界巡警务監勃羅斯君法國律師達商君四人歐來孟君來德生君瑙威總領事夫人德國醫生謝勃夫人美商黃納夫人爲議董並云本堂輯睦中外當兼及於女界也衆皆贊成會事始畢 
[東清鐵路問題]  
　　敬啓者日昨神州日報載收買東清鐵道一節云係譯自大阪每日新聞然僕閱上海英字捷報亦有俄國擬售寛城子至哈爾濱之鐵路日本男爵後藤此次赴俄京即因此事查該鐵路於光緒三十一年秋日俄議和時日本所開議和條欵即有此條爲俄議和使威特所駁云云又四月二十四日上海文匯西報更載有英國晨報之說云俄已將此路售與日本等語然則此事雖確否不敢知似亦不盡無因惟無論是否確實我中國政府宜亟飭駐俄蕯使密探情形以籌對待之道何則束清鐵路敷設權本係由中國允准聲明中俄合辦非俄人自有之物故日俄議和約内第五六條於割讓旅順及長春以南鐵路均有須中國允許之條可爲明證今寛城子至哈爾濱之鐵路非中國允准俄豈能私議售賣不特此也日俄戰後日人在南滿之勢力亦已駕各國而上之設再任其購得此路則其勢力更推至北滿一帶即謂滿洲全入日人之手也可所願我國有外交之責者綢繆未雨勿以爲風聞而加意焉幸甚 
謝劵 
　　城東女學社定於五月初二日下午在南市竹行弄本校開第一次藝術展覽會蒙贈入塲劵兩紙書此誌謝 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯件 
[萬國傢具裝飾博覽會间程]  
　　一萬國傢具裝飾由俄國皇太后擭持定於一千九百零八年俄歷八月起至十月止在森彼得堡開設其開會及閉會日期容後宣告 
　　二本會宗旨一援助各種工藝事業之發達二比賽各種物產内技術式樣之擴張三表示各項工藝進步之所及 
　　三本會一切組織均歸各員議事處擔任並由男爵夫人仗爾福總理其事此外設副會長二員一爲御前侍衞涉兼福一爲樞密院參議都勃羅尼士基 
　　四總幹事員比巴索夫副幹員再綿均任管理會務及其組織凡入會之人並各代表以及會中管理組織人員均須遵守本會章程及總副幹事員之指示 
　　五本會一切陳設均歸内廷建築師緜爾澤擔任 
　　六本會辦事處設在森彼得堡喀長街三號凡欲詢情形可函致該處或由本人自往面談每日自十點半鐘至十二點半鐘止惟禮拜及節日槪不接見 
　　七所有一切刷印紙張如告白貨價表章程貨物掛牌等類由幹事處分送願入本會之人 
　　八凡會塲位置租價不拘牆壁平地每方邁當定價八十佛郎 
　　九凡位置租價俟收到幹事處所給入會證狀後即須送繳如證狀發出已三禮拜而該價仍未繳到即視爲不願入會幹事處收到價值隨時發給收據無論如何該價永不繳還 
　　十所有已經付價之位置如在開會八日以前尙未佔用應聽本會自由辦理 
　　十一凡入會之人或其代表自願於會塲陳設各種商品所需器具倘一時難以覓得幹事員有代覓之責惟須彼此酌定價值其各種陳設之圖樣須由幹事處核准 
　　十二凡本會一切陳設及裝燈等事均歸各員議事處辦理其費應由入會之人擔任或由本會幹事處代辦歸入會之人出費 
　　十三凡運送包綑及陳列室内之布置或賽物之保險均歸入會之人擔任各物運費均須預付 
　　十四凡賽物運單須寫明有寄主本會總幹事員字樣並須專函保險寄至幹事處各物運至森彼得堡之期限由幹事處容後宣布 
　　十五凡由俄國鐵路寄至本會之各種運送品曾由度支部大臣允准特將運價减收凡入會之人按照本會章程第十四條辦理賽物運來時已付全價其運回時准其免出運費本會議事處並當竭力商請外國鐵路公司减收運費並求度支部大臣將賽物進口免稅惟賽物運回外國須本會停閉兩月之内 
　　十六凡寄放空箱每箱應由入會之人出費八佛郎惟不得存在會塲地方 
　　十七本會管理處當准備一切以免賽物有失竊之事惟所有意外之事若毁損拐騙火焚等類無論如何重大本會均不擔其責任凡入會之人倘所有物產及綢色等項均屬緊要可自行出費保險 
　　十八凡賽物出賣爲本會所允准惟須提原價百分之十繳入本會收納處倘賽物原價在二百五十佛郎以上則僅提百分之五各物均掛有票簽誌明貨物之價值其關稅及本會收納處所提之百分之十或百分之五均一併在内凡買主付價須至本會收納處所有入會之人各帳目至少須在中央收納處一禮拜結算一次各物出賣之後倘已有相仿之物則買主可立將原物領去 
　　二十凡入會之人或各代表及本會辦事人員均得有本人免費進門票 
　　二十一本會按照各處函請入會時所開示之情形特刋總日錄一册凡賽物之商標及一切節略附列在内凡入會人各出費二十佛郎 
　　二十二按照工商部所定章程應設萬國評判處一所凡賽物得奬均用金銀銅三種奬牌之證狀或名譽證狀以上各種證狀除名譽證狀外每一證狀均附送一紫銅樣牌作爲式樣凡入會之人如不顧將所有物品置在評判之列應於評判處開辦以前函致本會幹事處先行聲明 
白話 
[開國會眞正好]  
[  孟昭常說]  
　　近來人人說要開國會。人人說要到北京上書求去。那些學界上讀書看報之人。自不消說。這會了連鄉下老兒都說起來了。我們中國百姓的進步眞快。雖然。四萬萬人裡頭。說的只管說。不懂的還是不懂。我要把這個國會的大意。粗粗的說一遍。叫那些女人和小孩兒都曉得。所以演了這篇白話。列位聽者。 
　　列位。你道這國會是什麽東西。還是爲自已。還是爲别人。。還是爲國家。還是爲百姓。依我說也不爲自已。也不是爲别人。也不是爲國家。也不是爲百姓。呌做爲别人就是爲自已。爲國家就是爲百姓。怎麽說呢。這個國家。原是我們百姓自已的國家。有了這許多百姓。佔了許多土地。然後做成 
 
 

Page 27

 
 
這個國家。旣做了這個國家。則一國應辦的事。我們總得要商量商量罷。一年要用幾多錢。這個錢總是我們百姓出的。那個出多那個出少。我們總要分配分配罷。所用的錢。那一樣要緊。那一樣不要緊。那一樣要加增的。那一樣要節省的。我們總要估計估計罷。然而我們這個國。東西南北是幾萬里。人口幾萬萬。彼此總没有見面的時候。若要商量分配估計。可不是要開個會叙叙麽。這個會如何開法。叫那個去約。還是我去約的好。還是你去的好。我也不配。你也不配。你我去約。是約不來的。這個也不來。那個也不來。這會還開得成麽。這個會雖是我們百姓要開的。恰是爲著國家的公事。所以要公人去約。一國的公人。就是政府。政府出來約會全國之人。叫一省一省各舉出幾十個議員來。到京城裡去開一個大會。這叫做國會。列位要曉得這個國家。是國家的國家。就是我們百姓自已的國家。總之不是别人的。也不是你我一個人的。所以我說國會爲别人就是爲自已。爲國家就是爲百姓。 
　　國會裡頭。所議的事多得狠。然而可分做兩大宗。一宗是抵當外國人。一宗是調和自已國裡人。（未完） 
東京通信 
[總會研究抵制日貨紀事]  
　　先是廣東同鄉會幹事林國英書記黃霄九冒托全體名義遍發電報及意見書反對廣東抵制日貨事廣東留學生見之譁然咸不公認詰問林某等彼等大懼乃將此事提出總會以期卸身總會幹事允其開會研究於四月初十日假神樂坂高等演藝館爲會塲是日八時會員未齊到已有警察數十人在塲至九時副幹事盧思誥報告略謂廣東商人熱心愛國踴躍抵制本無須開會研究不過由黃九霄九極力要求耳此事當由黃君負責任時黃某在塲會員數百人聞之大憤咸詰責黃某冒昧之罪於是有左袒日人反對抵制之革命黨登壇演說略謂日本船堅砲利我非其敵設因抵制惹起釁端後患何堪設想繼而覃振演說極力駁斥反對抵制之非理詞旨激昻座中鼓掌演未終突有革命黨躍起大閙會塲同聲喝打旋爲警察遮止會塲復靜繼又有革黨數人演說皆反對抵制同一口吻座中董榮光等屢欲起而駁詰輒爲革黨所阻各會員覩此情形知不可以口舌爭相率而退塲者過牛是時會塲中祇餘反對抵制之少數人彼乃利用此時機提起决議而覃振尙在會塲聲言否認卒爲革黨刃剌頭脑同時副幹事盧思誥亦被毆打皆負傷而去故此次最終之决議衆會員多不與聞云 
[文部省限止留學生]  
　　近來日本文部限止吾國留學生入彼官立學校之故一以中國學生程度不高一以日本校舍殊不甚大頃聞神户高等商業學校今年不收我國學生該校團長往詢校長校長答云吾固極願收留其如文部不令我收何君等須速乞公使與吾文部交涉該友團遂全體禀知公使刻已數月而該校至今尙未奉到文部命令其限止吾國學生如是 
[華英组織靑年會]  
　　東京中國留日學生組織一中國靑年會其執事諸君華英各半日和英幹事伊悅理裴樂文二君從東京乘汽車至八幡西京大坂神户一帶中國留學生處宣講敎宗勉人入敎云 
[神户高等商業試驗成績]  
　　神户高等商業學校學年試驗及第名次如下周砥鄭家健錢永銘周丙祥潘承業戎昌驤 
[學生考入海軍機關科名單]  
　　李震華李紹晟周彬王誌清然章吳湘徐成王道植秦淮馮閎模易定侯吳景英潘尙衡鄭節張仲寅 
路股報告 
[浙路陳少巖君收股報告]  
　　陳少巖一千股陳張氏陳錢氏各十股陳不魯陳不弱陳不纖陳不懦各三股邱媽王三各一股高藕靑二股楊賓記十股董仲華費主記各廿股施錦榮韓宸才各卅股葉鍾氏五股方維屏方永祥方永安金寳堂陳錢氏各十股以下鄭元記招鄭同梅一千股鄭芷記鄭珍記各五百股鍾貞記一百股鍾彩記一百股鍾景記一百股高熾記八十股楊金美蔡杏題各五十股陳少卿三百股蔡琴軒高臧甫各二十股王英甫陳杏生各十股姚德順五股蔡鏡寰三股高嘉生沈仲康吳茂如各二股沈杏卿王綬坤吳朗泉各一股 
[蘇路公司續接長沙汪太守幼安經招股報告]  
　　第七批滙到股洋一百二十八元報告表一紙照錄如下連彛八十元鄧中樞十元姚振鏞六元李克昌五元張純甫呂少芬合二十七元第八批滙到股洋一百五十七元五角報告表一紙錄如下李蘭汀一股四元五角彭印懷十股四十五元張沈二十四股一百另八元 
[浙路長沙汪幼安收股報告]  
　　汪蘭臯一百股汪思雲一百股舒章經山莊許鄧季二十股吳蔚十股劉認十股吳德書五股三元堂曾照薰凌保安胡記張年記易鳳儀均一股張保之三股以上繳第一期古盟書屋張四十四股全繳 
 
 

Page 28

 
 
   
 
 

Page 29

 
 
   
 
 

Page 30

 
 
   
 
