# 1918 - 163 - 4916286

 

Page 1

 
 
   
 
 

Page 2

 
 
時評 
[殺人之恐（冷）]  
　　殺人者自以爲威權無限矣然其恐爲人殺之念視被殺之人而尤若也 
　　不觀乎徐樹錚之殺陸建章乎旣殺之後即須以電告遍訴其苦衷而來往之時又不能不以衛隊自護則其恐被人殺之念惴惴爲何如耶 
　　雖然陸建章之前爲軍政執法也殺人亦多 
矣今乃爲人所殺如此是陸建章所不及料也然亦陸建章所應受之報也故今若殺陸建章者僅殺一陸建章我以爲不必若是之 
恐以恐其報復若乃主戰不休使全國之人被妄殺者不知凡幾則其孽固有甚於陸建章者 
[命令]  
　　六月十七日大總統令陸軍第十六混成旅旅長馮玉祥著給還陸軍中將並銷去免職處分令 
　　又令郭葆貞授爲陸軍砲兵上校此令 
　　又令任命張允明爲陸軍第十八師步兵第七十團團長此令 
　　又令陸軍總長段芝貴呈請任命張起豹爲陸軍第十八師步兵第七十團第二營營長應照准此令 
　　又令陸軍總長段芝貴呈請任命舒在清爲陸軍第十一師步兵第四十四團第二營營長應照准此令 
　　又令陸軍總長段芝貴呈請任命馬憲璋爲寗阿鎭守使署副官長應照准此令 
　　又令陸軍總長段芝貴呈請以任泰陞補呼倫貝爾額魯特總管應照准此令 
　　又令陸軍總長段芝貴呈鐵藍旗漢軍都統阿穆爾靈圭呈請辭職阿穆爾靈圭准免本職此令 
　　又令國務總理段祺瑞呈據正紅旗蒙古副都統達賚呈請辭職逹賚准免本職此令 
　　又令蒙藏院總裁貢桑諾爾布呈編纂克希克圖因病辭職應照准此令 
　　又令都護副使恰克圖佐理員李垣呈二等秘書王憲曾監獄官李鏞懇請辭職均照准此令 
　　又令都護副使恰克圖佐理員李垣呈請任命牛文炳爲二等秘書赫英爲三等秘書邱豫誠爲醫官吳輪世爲監獄官均照准此令 
[專電]  
　　北京電小徐格殺陸建章事引起北派反響各督紛來詰責徐因通電解釋事起倉猝不及通知之苦衷（十八日下午三鐘） 
　　北京電政府方面言馮玉祥得其舅陸建章死耗飛電到京有第知大義不顧私恩語故復官命令不俟國議發表（十八日下午三鐘） 
　　北京電徐樹錚昨由津回隨帶衛隊保護（十八日下午鐘） 
　　北京電段手諭陸財部各路六 
月分餉限二十日前發清（十八日下午三鐘） 
　　北京電浙督飛報英艦駛入三都大舉𠞰匪勸阻無效乞示辦法交由外部派員與英館巴參贊辯論彼謂海盜爲世界公敵故派艦往除我以驅除海盜先 
 
 
 

Page 3

 
 
例爲答彼仍堅執不從現交涉 
頗形棘手（十八日下午三鐘） 
　　北京電段以中日軍事協定我應準備事項交付參陸處核議小徐極端反對謂平南後方能出兵西北此時無暇兼顧有五 
大不可（十八日政午三鐘） 
　　北京電收買存土事政府現索土商每箱繳一萬六千元此外報効二百萬以一部充選舉費財政部將發特種印花專貼此項烟土但土商尙在請減故未决定報載多未確（十八日下午三鐘） 
　　北京電龍濟光以所商問題解决今晚赴津不日回粤（十八日下午十鐘） 
[外電]  
　　北京電據半官消息北軍已克復汕頭（十八日）路透電 
　　哈琐爾濱電謝米諾夫被逼急退折回滿洲里因部下哥薩克兵約三千人奉命拒敵者現已殺死長官七人全體投入過激黨故也在謝氏未知此變之前紅衛隊側面抄撃擬截斷謝氏全軍謝不得已急向滿洲里退走今過激黨人數頓增謝未必再能前進白勒施柯夫將軍之參謀長與歐洛夫將軍之參謀長將從事於手鎗之决鬭此事爲白勒施柯夫將軍在某車站受辱之結果如白氏參謀長被殺則其高級軍官將出場奮鬭今集議於革車站討論决鬭規則（十七日） 
字林報 
　　北京電天津來電陸建章因接到張懷芝曹銀 
倪喘冲連名請迅速來津妥商時局之急電於十三日抵津投宿英租界十四日由徐樹錚以有督軍會議急招至奉天軍司令部即被捕縳當夜鎗斃於庭園（十八日） 
　　北京電張懷芝於今朝離京據國務院方面消息張與政府所交涉之件概不得其要領云（十八日） 
　　北京電據安福俱樂部某氏之談目下當選衆議 
　　員之形勢似有利於自黨其他反對派因其少數遂生嫌怨起破壞新國會之運動至爲憂慮但該運動尙在醖釀中（十八日） 
　　北京電龍濟光近在北方招募之軍隊擬由秦皇島運往福建厦門方面已電商李厚基派建新福康兩般北上備用矣（十九日） 
　　北京電安福俱樂部中有徐世昌不出山則擬以段祺瑞爲總統曹錕爲副總統倪嗣冲組織内閣之說（十九日） 
　　北京電龍濟光於昨晚出京赴天津擬與倪嗣冲曹錕等會商後即南旋據龍氏方面云關於武器及軍費雨瑞與政府磋商之件業已完全解决故政府囑龍從速歸任現將早日啟程南下云云（十九日） 
　　漢口電日本政府所派駐華日軍慰問使渡邊侍從武官等今日到漢口定於明日上午赴派遣隊下午赴第七戰隊傳聖旨是晚即啓程東下（十九日） 
　　東京電華盛頓泰晤士報曰頃接來電謂日本政將電致美國焉府說明日本政府關於西伯利亞出兵之意思併請美國政府表明對於此事之態度（十九日） 
　　東京電阪谷男爵回國之後曾語人曰中國之政革幣制爲必要之事但欲實行此事非十年之時期與五萬萬經費不可余就顧問之任與否今雖未定如果就任則當竽實行而不尙理論云云（十九日） 
　　東京電政友會總裁原敬氏於大和新聞夕刋述歡迎康臘脫殿下之詞稱揚此次大戰中英國國民所發揮之堅忍持久之精神且言及日英同盟曰日英同盟乃世界之脊隨而同時於外交上思想上 
又爲我日本國民之中心精神吾人深信此同盟之永久不不變且可斷言不至因敵國之離間中傷而稍有動摇（十八日） 
　　東京電康腦脫殿下今朝在横濱上岸之際横濱市長安藤氏奉讀歡迎文該殿下卽致謝且云此次奉英帝之便命到日本並藉以期增日英兩國之親密謀貫澈其大戰之目的云云（十八日） 
　　東京電昨日大藏省次官以下各員參集協議對於中國借欵（十八日） 
　　東京電日皇對於英國康腦脫殿下之隨員於本日將贈各勳章（十八日） 
以上東方通信社電 
[戰電]  
　　巴黎電聞德人在各國散佈關於此次德軍在法攻勢之消息語多虚妄世人對之不可輕信德國將俄國戰地之軍隊全數調至西境以人數言德軍誠較法軍爲多但法軍以寡敵衆力戰數日後今不獨已阻遏德軍之攻勢且克復失地頗多法人繼續作戰非至德軍完全失敗必不中止之决心今較前尤强再美軍絡繹抵法者每月有二十五萬人之多故協約國（中國亦協約國之一）得覩最後大勝利之日當不在遠（十八日） 
　　巴黎電今晚公報云華愛佛之敵軍今晨在某村得一立足地即爲法軍逐出被俘者數人（十六日） 
　　巴黎電今日下午公報云今晨法軍在瓦斯河與愛恩河間一隅作戰獲勝擴張化特白拉伊北面與西北之陣地俘虜百人獲機關鎗數架（十七日） 
　　倫敦電海格將軍今晨報稱英軍在亞拉東面襲撃獲勝俘虜數人夜間敵軍猛轟亞爾貝爾西北英軍陣地片刻（十七日） 
　　倫敦電德國公報云英軍攻入洛康西面德郓曨鋒陣線受挫退走德軍在同米愛爾與維萊爾柯特萊敗進攻之敵軍（十六日） 
　　羅馬電意國公報云敵軍於星期六日大受損失後星期日僅以砲火妨礙意軍及協約軍之回攻勢協約軍曾得一部分之勝利且於數地點恢復陣線原狀比亞夫河一帶大戰進行甚爲劇烈敵軍不恤損失續施强大之壓力以冀佔據芒台洛而入平原作戰意軍今於細洛·芒台洛克里斯特·桑安特里陣線與敵鏖戰且勇守桑安特里與福薩爾太間河上之陣地又在桑敦逹河彎力抗敵軍前進意軍及協約軍共已俘虜四千五百人兩日戰事共撃落敵飛機四十四架（十七日） 
　　倫敦電奥國公報云奥軍撃破塞　公末尼高原敵軍陣線且渡比亞夫河奥軍已俘意法英兵萬人獲砲多尊（十五日） 
　　倫敦電奥國公報云奥奪獲比亞夫河及哇特哥至特里維沙鐵路兩邊廣闊陣線之敵陣地奥軍佔據芒台洛東邊之防務且攻入大路匈堡親王受傷就俘奥軍於比亞夫河陣線俘敵萬人獲砲五十尊奥軍初在白倫太河兩岸衝鋒時深及敵軍第三陣地俘虜六千人奥軍現固守所得之地一部分敵軍克復克倫太河東面拉尼羅山迫令奥軍委棄所得寨　公末尼之地一部分奥軍佔據里伐附近之杜沙爾土與亞逹美洛境之杜洛第加文土（十七日） 
　　倫敦電據確實消息奥兵在戰地者共有五十二師卒未能攻破意軍總陣地奥軍曾在英軍陣線大受懲創英軍已克復所失之地刻於原陣線從事進攻奥軍之攻撃意軍乃在各地點同時齊發其勢甚猛致曰倫太河與比亞夫河東面意軍全陣線與白倫太河正西重要陣地盡爲佔有奥軍如能固守所得之地則可包圍河西意軍全陣線决軍將淪危境幸意軍回攻得利乃得轉危爲安總之意軍所失白倫太河與比亞夫河間之地今泰半克復惟奥軍之渡比亞夫河者現仍扼守芒台洛東北山脊今除比亞河邦特對面西岸之地一狹隅及維尼斯鐵路北面之長狹凸角外其餘陣地均由意軍固守意軍已委棄加波細爾附近之橋一座（十七日） 
　　羅馬電意國下院今日以二百八十三票對三十四票通過臨時預算案衆大歡奮（十七日） 
　　倫敦電外交大臣貝爾福氏今日在下院宣稱政府目下並未建議承認芬蘭政府該政府似已完全處於德國勢力之下又就彼所知協約國今尙無一承認烏克蘭烏克蘭自完全服從德國後未嘗得協約國之助力（十七日） 
　　莫斯科電法國大使洛蘭氏業已抵此德人前妄傳該使已經召回（十四日） 
　　倫敦電歐戰以前凡輪船沉没海中者若在一千五百噸以上即無撈起之望今海軍部已於戰時撈起大船多艘此在戰前就商業與工學之目光觀之皆以爲不能行之舉也海軍部於一九一五年至一九一八年間共撈起沉船四百餘艘多屬一千二百噸以上者沉船艙内之肉食菜蔬腐爛後發生之煤氣爲撈船者所畏今發明一種消毒物使撈船者可免受毒並發明潛水電氣摩托之抽筒等機有滿載糧食爲潛艇撃沉之船一艘載重一萬四千噸值英金三百萬鎊即以此法撈起（十七日） 
　　亞姆斯特丹電布國内閣業已辭職其故未悉布皇已請閣員留任至新内閣成立再行引退（十七日） 
　　倫敦電公報云敵飛機於日間飛過英倫坎特海濱卽爲射空砲逐走（十六日） 
　　倫敦電哇利里氏與自號新愛爾蘭民國總統之賴金氏均已就途（十六日） 
要聞一 
[北京政界瑣聞]  
　　張懷芝之謁段氏魯督張懷芝前日來京後旋即馳謁馮段兩公據某要人消息張督軍十六日晚九時復趨謁段芝泉總理一次關於討粤問題曾作半小時之談話似尙未得張氏之承諾也 
　　倪嗣冲在津患病聞倪丹忱督軍電稱鹽日行抵天津頭目暈眩心煩作嘔起坐維艱飲食銳滅實難即日北上現正延醫調治一俟病體稍痊再行入都云云 
　　陸建章鎗决餘聞徐又錚在津將陸朗齋鎗决一節據某政客言陸氏被殺之原因有三（一）陸氏曾密往潼關運動陜軍反對陳樹藩及唆使郭堅等擾亂地方（二）陸氏授意於陜南鎭守使管金聚不得援助川督劉存厚（三）挑撥馮旅長玉祥反對政府對南宣戰惟以上三件均未發生效力近來又奔走長江各要地勸誘反對段合肥主戰仍歸無效更聯絡某派湊集鉅欵運動某項學生反對段内閣並以主和美名相提倡其實陸氏與挽救時局確無絲毫關係不過謀個人位職耳政府出此手段殊爲不得已之舉云云此蓋段派砌實其罪之說也 
　　宋案將開審訊謀剌前農商總長宋敎仁之巨犯洪述祖現據司法界密息該案一切證據均經法廳調齊於本星期四五即可開庭審訊 
　　清室公債消息清室公債票前由某要人借用嗣經有人指摘清皇室派世中堂請求交還現聞某要人已允將原物交還矣並聞世續當初將此項債票借出之意係希圖藉此爲優待皇室之保障云 
　　德奥浮虜解京聞日内有德奥俘虜一百五十餘人由津解京此項俘虜係由義國領事送交直隸省長解赴北京海甸收容所收容陸軍部因俘虜人數衆多恐到京之時地面或生誤會已函逹警察廳於該俘虜抵京時派官警妥爲照料矣 
　　清華學校旅行清華園清華學校敎職員學生等現爲攷察敎育起見特組織旅行團分赴南京無錫上海及其他名勝地域游覧一切已商交通部按照學生團體乘車減價辦法發給三等七成減價乘車票一百三十餘張並通令經過各路人員妥爲接洽第一組計共五十四名定十七日乘車南下其第二組八十名則定於十九號首途出京 
　　林宗孟由日回京林長民氏於十六日上午十時二十分車抵京到站迎迓者有政府代表及舊國會議員數十人并聞林氏定於日内分謁馮總統段總理略述東游情况 
[十六日之中央政紀]  
　　十六爲星期日公府方面異常蕭閒聞大總統於午後二時四十分到辦公室披閱張敬堯張宗昌要電各二件孟恩遠田中玉張廣建要電各一件四時傳見前財政總長王克敏五時與師嵐峯處長談話半小時因無要分遂歸内宅並聞晚間八時三十分又延見江蘇江海監督馮國勳據某要人云十五日張檢閱使見總統時元首異常優待總統謂張使曰雲貴兩省可望就範川桂兩方面日内當有辦法只須粤平則大局可從此解决至攻粤責任惟老哥是賴張使遂謂平粤宜分三路已面陳總理可將龍使任第一路司令期餘二三兩路可仍其舊海軍宜附於第三路贛南各軍宜附於第二路高雷各軍可歸龍使直接統轄云云總統當諭張使與龍使從長商訂進兵計畫張遂辭出又據公府人云大總統以解决對南方針爲當下唯一之要圖特擬於日内邀集全體閣員及龍巡閱使張檢閱使與各高級軍官開重要會議一次徵求應付時局之意見十六日國務院方面較爲清閒方立之秘書長仍於上午十時照常到院披閱各項電報並遵總理所囑致湘督詢問病况電一件下午一時至法制局半小時四時入府一次五時回院將命令發表後即携帶某項要電一件入合肥私宅報告院務至參陸辦公處十六日值班各員均照常到處辦事收到閩贛湘粤各處軍電甚夥即由副官擇其中緊急者送合肥私宅核奪電覆 
[新選舉之消息]  
　　參議院議員中央選舉會第一部選舉監督因天氣漸熱爲便利選舉人起見將投票時間改定於上午九時至十二時開票時間改定於下午二時以後並聞該部已製定選舉人入揚劵所有第一部選舉人員如在宣示名册已列册者應携帶繳驗憑證之收據如因請求更正列册者應携帶判定書其無判定書及未領得憑證者應取具同鄉薦任以上京官保結於本月十八日十九日上午十時至二時下午一時至四時到中央選舉事務所敎育課領取入場劵以便届期持劵入場投票 
　　農商部此次辦理中央選舉會第三四部選舉較之前二次手續更爲紛繁現距六月二十日選舉期迫由總長委派王治昌等充該會第三四部投票開票管理員並布告名互選人自十五日起至十九日止携帶證明書赴事務所領取入場劵以便互選人屆時入場投票 
　　據聞此次衆議院新選舉各省選出議員均由各長官紛紛電報中央直魯蘇奉各省安福派俱佔大多數皖蒙藏更係完全安福派所佔據研究派失敗之大原因則在某項力量不足並聞將來參議院覆選結果研究派恐亦難占優勝云 
　　據某派要人言自臨參議决新國會法段閣發布新國會召集令後馮段開始競爭勇往直前大有一日千里之勢乃當此消糜巨資競爭劇烈之際而舊法新會之聲又起都人頗怪北京政府出爾反爾必有利害之原因在因詳加探詢始知有兩種人鼓造醖釀於其間率皆抵抗段氏者也一爲與段氏短兵相接競爭選舉之人即馮派是也馮段暗鬭其表見於主張者爲和戰之爭其表見於選舉者則演成研究會與安福俱樂部之爭惟馮氏不握實權籌欵之力甚爲薄弱不能與移挪自如之段氏抗故一面運動某督使言軍事倥緫不能籌辦選舉一而運動某督使主張舊法新會藉以破壞選舉其他一面爲此運動者即變通法律之岑派是也該本以調和爲生活而與之不相容者在南方有護法之孫中山在北方有主戰到底之段祺瑞孫已去廣東爲其政策之阻梗者僅一段氏故急求破壞選舉之心不亞於馮派惟西南護法迭有宣言國會問題實爲相爭之焦點而保障舊會又已得北方要人多數之同意今岑派又鼓吹舊法新會之說其能代表西南而使承認與否殊爲疑問也 
[不蘇選舉之競爭（二）（南京通信）]  
　　蘇省衆院選舉結果研究系失敗情形已如昨述安福派乃復乘機活動即以金陵道而言原定安福派選出二人研究系一人中立派一人後所謂研究系之某與中立派之某竟亦爲安福所吸收於是金陵道之四額俱爲安福所佔盡矣惟安福派中在覆選期内曾經寗省王某等控告一次嗣不知如何竟自撤銷今衆院選舉已經完結人皆集目於參院之覆選矣但參院選舉蘇省僅派五名初選當選人六十縣總計有八百餘人之多以五名分攤必得一百八十餘票方能當選非强有力者莫辦現各縣初選當選人紛紛來甯散居各旅館人數尙不及法定而原定期迫（原定二十日復選）一時手續又不能完備昨覆選監督已通知各當選人展期十日於是各方面乃得從容組織王某鄭某陶某等各樹一幟分頭招攬各縣當選人之待價而沽者紛紛入團連日琵琶門巷靑溪渡頭均爲若輩聚合之場所茶館酒肆頓形熱鬧據某當選人云安福派擬每票出價一百五十元各當選人有不願者已分頭運動聯合各縣當選人謀所以抵制之法惟據記者所聞安福派出價似不止此數而外問所傳票價已漲至三百之說亦屬不確此外與安福爲勁敵者爲似研究系而非研究系之吳某此次衆院選舉未能圓滿自不能不用全力於參院現聞已出一萬五千金收買各票並聞有陶某爲其拉攏現正四出活動第不知能如願否其他即研究素之凌某在未舉辦選舉時已來寗數次與各方面已經接洽妥當大約覆選總可有望今日復又探悉此次覆選有官派私買之說官廳所指派者爲繆某張某彭某等凌某亦在内並有初選當選十餘人爲此五人接洽昨日（十八）在海洞春會議聲明無論如何必舉此五人又須每人投票五張故各當選人有反對者有恐拂官廳之意而隨聲附和者究竟此五人是否爲官廳所指派尙不能斷定也此次蘇省選舉各縣違法舞弊者書不勝書金錢買票乃於茶肆酒寮公然行之聞地方士紳已組織監視團密派多人至旅館酒寮詳爲調查聲稱將向法庭起訴未知實行否也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於戰局之近日京聞]  
　　湘南之戰事　訊據官場消息茶陵攸縣一帶近因北軍調換軍隊防地兵力稍薄聞敵軍將領馬濟趙恒惕有率重兵衝出常寗由耒陽安仁所屬之偏僻小路斜出衡山以上之大舖圍攻衡陽之說至零陵永興湘東武岡等方面之敵軍聞擬同時反攻祁陽耒陽茶攸寳慶等處茶攸一帶伏匪潰兵亦同時崛起以爲聲援張敬堯督軍已令奉軍一旅吳師長由衡陽派兵一團前往剿撃現大舖地方兩軍戰事甚爲激烈惟敵軍援兵不繼子彈究未充實似有不支之勢衡陽方而仍爲北軍所駐永州方面尙無接戰消息因王承斌旅長現請病假其前敵總指揮一職由蕭耀南旅長暫氏至常德方面前已爲馮旅攻下乃日來仍有謂周田所部近得黔軍來援戰事又極激烈之傳說惟刻下當德一帶水陸交通均已斷梗此等傳說恐非確實消息也奉軍第二十七師師長孫烈臣已於九日到湘部下軍隊亦續到頗多距寗鄉一百二十里之黄材舖地方近來又有洪匪開堂放飄擄人勒贖並逼迫人民入會情事惟張敬湯旅長率所部與十二旅二營現下仍駐寗鄉或不任其長此滋擾又據某當局消息湘督張勳臣十六日曾來密電一件專催徐又錚尅日赴湘以便統率奉軍積極作戰但聞徐起程之期尚不知何日也至前敵各路軍隊已由中央另行支配訂有換防辦法將迭經出力之第一第二兩路軍隊暫調後路以資休息另派奉軍及安武軍開赴前方爲平湘之用並聞此項奉軍及安武軍約四萬餘人 
　　湘東之軍電二道據政界消息十四日張宗昌有二電致政府其一云特急北京國務院參謀部陸軍部鈞鑒眞電諒蒙鑒閱頃接湘督吳師長電稱郴州敵軍漸漸增援新到滇軍約有一旅鎗械甚夥聲勢甚大進窺耒祁湘東防守兵軍急籌抽調各隊分駐攸茶以爲先其所急等語查攸縣無險可據且非可守之地安仁爲祁耒門户茶陵當寳慶銷鑰均屬湘東要隘務須兼籌並顧以免再有疏失之虞刻偵探報郴州敵軍共有二千餘人餘股四散暗藏出没等情乘此時機廓清湘東宜羣策羣力一致進行不難奠定伏乞指示方略俾資遵循謹此電陳張宗昌叩寒印又一電云耒陽安仁等處敵軍反攻甚烈而茶攸一帶尤形吃緊昌定删日赴攸懇電奉軍迅向前線進發以資策應 
　　處置受撫之南軍趙春廷鎭守使在湘南招撫南軍現聞政府對於招撫南軍已擬定兩種辦法（一）凡受撫各南軍共年齡在二十歲以上四十歲以下願充兵者准其編入補充隊不願充兵者一律由官府給資派員押送回歸原籍務農須令本人出具妥實甘結（一）凡受撫南軍年齡在四十歲以上者由委員押送回歸原籍再由該管縣知事酌量分派擔任鄉團其不願充鄉團者應歸鄉務農 
　　政府之電奬馮旅據可靠消息段芝泉總理以馮玉祥旅長此次攻克常德功堪嘉奬十六日特專電慰勞并許以某項特獎據另一報告馮玉祥此次在湘西一帶苦戰多時馮段二公均極贊賞對於該旅成師曁復官勳一節均有即日提交院議發表之意一說謂政府優獎馮旅長原因與最近發生之某項事實有密切關係也 
　　陜邊之吃緊消息據可靠消息陳陜書十六日又致中央密 
電一件報告陜南表勢并催奉軍尅日入陜四川督軍劉存厚亦有由南鄭轉來一電拍致府院據稱甘督所派新建軍已抵隴邊俟陜邊軍隊佈防妥協即同時進兵會攻廣昭各縣其鳳翔等處有甘軍接防管旅將後路軍隊盡數調赴朝天關一帶等語但赴援之許蘭洲軍現尙留滯未行一說謂許氏因與中央磋商援川陜計劃已於十六日來京矣又一消息許司令刻已來京與當當局接洽援川各事聞許司令將來擬編三支隊直入潼關開赴川北 
　　閩督之催龍返粤龍濟光此次來京滯留日久閩督李培芝曾來電催促龍氏早日起程回粤聞十六日閩督又致電中央請轉飭龍巡閱使尅期返粤以便磋商進兵問題段泉總理以前定之三星期平粤時期計已過半故亦急欲龍使早日遄回粤省以便與閩浙贛各軍隊協同進攻以期達到目的惟聞龍以軍隊招集齊畢尙費時日起程之期亦不免 
因而稍緩也 
[西報之湘中消息]  
　　字林報十一日長沙通訊云湘省事態極難得其眞相即雙方兵數亦無確聞記者聞諸可恃方面北兵乘火車入湘者足有六萬人此外尙有來目通城與平江者亦有附萍鄉鐵路而來者緣江入境亦有其人但爲數無多並有若干從岳州西面而入今僅張懷芝之兵退出湘省估計在湘北軍當尙有十萬人南軍方面其從長沙南退者共不及北軍之半數但西南邊境或有新軍來援據今日長沙某報云常德南軍已得貴州之援助矣以言雙力損失則死傷並不爲多以記者所知郴州外人醫院於二三星期内共療治傷兵七百人此爲最多之數北軍前佔醴陵爲南軍撃退迨北軍復至醴陵則南軍已先時而去城内杳無南兵之蹤跡乃政府竟給奬三萬元誠令人不解平江岳州長沙寳慶衡州益陽等處亦係南軍先退北軍後至睡手得城未嘗血戰雖北軍人衆但南軍整隊而退並未潰散舟行湘江支流距長沙不足三十英里者報告該處有南兵蹤跡南軍退出醴陵者今復有出現於茶陵州之說而某報又載有寗鄉刻有南兵之消息當地報紙在北軍勢力之下此種不利於北軍之新聞苟非確有根據則不敢輕易登載也寳慶以西北軍並未深進仍爲南軍自由出入之區昨日大公報云粤軍已由耒水進撲湘江按耒水爲湘江之最大支流且通郴州乃由廣州至中國中部之要路南北兩軍前相拒於永興之南已數星期永興在耒陽之南兹聞耒陽已見戰事亘七日之久而郴州來信亦愆期未到據此觀之粤軍已北進矣來遊長沙之人物其最重要者爲徐樹錚徐主張用兵到底徐來之次日卽有任吳佩孚爲湘境北軍總司令之說吳乃曹錕代表曾自稱北軍攻陷衡州後不應前進誠哉此言蓋北軍一入桂境即非桂軍之敵也 
[湘鄂最近之戰局觀]  
　　旬日紧來和議之聲浪雖時觸吾人之耳鼓然内閣之主戰計畫迄未稍懈故一般人之推測均謂距和平實現之時尙遠惟聞政府因湘中各路軍隊電請停戰休養遂有將湘南衡寳劃爲防線以防南軍暗襲而保克復之各地政府對於湘省戰事已非如前此之督促進取然觀前敵各消息則戰事仍多劇激試分言之（一）攸　方面自日前湘東南軍退駐　縣北軍進防攸茶後雙方　停止戰爭然當局督戰之令愈逼愈緊南軍亦已返攻目下正在激戰中（一）衡耒方而吳佩孚司令在衡山早取守勢久無進戰之心其所率將士亦以勞苦日久不欲再事鏖　南軍道領如譚浩明趙恒惕程潛等對於衡耒方面亦取放任主義不亟亟於反攻而近日參陸處則屢促吳氏備戰不知吳氏將何以處此也（一）祁寳方面現在祁陽附近北軍奉部屢次敗衂死傷甚衆而寳慶方面林修梅等返攻益急援兵日有增加勢力實爲雄厚南北兩軍連日交戰北軍亦不甚得手據南軍之行動似以取寳慶爲第一要素也（一）辰當方面查辰州進援當德之黔軍已在該　與北軍交鋒北軍死傷較多然南軍終阨於形勢未便即行衝出辰州一步而常德方面之周田諸部已被朱馮各軍連日攻撃根據略已傾摇勢將退走辰順矣又一函云常德一隅自經馮旅攻撃南軍屢屢失敗魚日董世祿所部首先開始攻撃南軍應戰初尙猛烈旋因董團來勢甚勇即不能久支紛紛退走董團併力向大龍鎭方面追撃七八等日迭有猛烈戰爭九日由鄒董兩團夾攻常德南軍因力孤難守石門南軍被季團及王正雅所部牽制已失左路應援遂困守常德（按克復常德尙未徵實）此馮旅急攻常德之大略情形也鄒董兩團除留機關鎗一連步砲兵各一營攻常德外餘均趨向德山聞已發生戰事勝負未悉 
　　鄂西方面自王文華所部貴軍反攻巴東之後鄂西戰事情形爲之一變黎天才復圖衝動北軍左側進擾宜昌故戰事遂注重於巫巴方面而中央復電令上游吳司令尅日進攻巫山吳司令督催前敵猛進復電商王督軍調張聯升之一旅由襄陽出動以防宜昌側面俾前線專注力於正而聞奉軍第五混成旅亦已取道襄陽往援鄂西又聞鄂西建始一帶南軍近日非常雄厚刻下該方戰况非常激烈一面在關口山等處激戰擬襲巫山北軍之後一面在野三關等處激戰直攻宜昌北軍根據之地但戰事雖云劇烈而北軍憑險守禦以逸待勞以主制客前軍仰攻之下並不聞若何得手而宜昌方面尙不發生危險也又據軍界消息目下川滇聯軍約一梯團齊集利川結合王天縱由猶龍部下分兩股一向建始直進一繞向恩施目的在奪復建始駐在建始北軍則在十字路蠻子山等處設防兩軍相遇即已發生劇戰矣 
[汕頭恐慌之經過]  
　　有自汕頭抵香港者云現傳汕頭失守之耗殊有原因蓋粤軍右支駐於黄岡以參謀長鄧鏗爲指揮某主力爲正司令羅紹雄以鄧本殷及洪兆麟之兩營副之此路本取守勢北軍兵力集中於詔安之分水嶺其總司令爲臧致平分水嶺界乎閩粤兩省之間地勢極險有一人守險萬夫莫攻之勢與粤軍防線之黄岡相距約二三十里此路粤軍聞左支大勝躍躍欲動惟不虞敵人之敢進攻也故疏於防範某夜天氣大霧北軍乘黑夜來攻踏着地雷作天崩地裂之勢聲聞數十里北軍炸死二百餘人粤軍驟聞來襲旣未准備天色又黑遂紛紛退守羅紹雄部下原有一營係收集莫擎宇舊部所編至此遂降於北軍北軍因此乘機進攻南軍遂退至離黄岡六十里之東隴北軍有駸駸進取之勢適洪兆麟二營迎攻其前面滇軍旅長夏述唐之軍由饒平包抄其後北軍遂大敗而退粤軍復得黄岡並得子彈千餘箱此初次黄岡失而復得之情形也原來分水嶺之險要以黄岡爲正道以平和爲間道乃粤軍急攻道尹駐在之龍巖而緩攻平和遂致北軍有餘力以再攻黄岡於是滇軍死傷數百人遂拔隊回饒平城但未通知粤宣粤軍見滇軍旣退逐亦因之而退守東隴舊曆四月三十日下午參謀長鄧鏗由前敵回汕速將總司令部及督辦署遷於潮州府城（即潮安）因而鎭守使署道尹署辦事人員紛紛逃避是日適有惠州來油　粤軍三營子彈充足立刻調赴東隴粤軍與北軍相持隔大河水勢極緊且潦水瀰漫極廣彼此皆不能前進至五月初一日汕頭無警察站崗一天商民極恐幸居民舖户尙無搶掠之事是晚有日本兵五百名到汕即晚次第武裝登岸至初二日由商會出而維持已有警兵照舊站崗不久陳總司令又派兵到汕維持秩序各行政機關即時恢復而北軍已退回分水嶺先是北軍所過到處淫掠婦女不論老少無幸免者近黄岡之某村居民萬餘素强悍善機鬭聞之大憤將水閘開放敵人陣地驟增水三四尺軍士略有淹斃者鄉民更紛紛持械繋其後於是立刻退回黄岡旣又聞陳總司令由三河壩一而痛入平和一面調軍五營將直攻分水嶺於是急棄黄岡而退守此第二次克復黄岡之情形也至潮汕戰事以子彈爲最急聞左路奪獲子彈極多現已調來黄岡方面准備進攻云云自日本武裝兵士登岸後以保護商極爲詞聞已致文陳督辦限其於八小時内將粤軍全數退出不得以汕頭爲戰地之說未知陳將作何答復也 
　　旬日來黄岡方面南北二軍相持血戰七號南軍小挫汕頭人心動摇大起恐慌適是日由惠派往粤軍抵境逐 
即派赴助戰奮戰一放於九號拂曉卒將北軍撃退現南軍業已乘勝進攻汾水關汕地商民已照常安業矣汕頭來電云廣州粤軍總司令部黄總參議强鑒我軍右翼虞日小挫適援兵到復將敵撃退現潮汕均無恙各署照常辦公恐慱聞失實謹聞司令部灰印又汕頭來電云莫督軍韶州李總司令李督辦汕頭劉鎭守使呂道尹三河壩陳督辦鈞鑒頃據第八旅管理隊報告曾壯飛未刻電呈夏旅長已回復黄岡等語詳情如何尙未接到該旅長報告知關注念謹先奉聞力聲濤叩虞未印 
[廣東正式國會之開幕]  
　　日昨參衆兩院議員假省議會議場舉行第二届常會繼續開會典禮兩院議員到者三百餘人於上午九時齊集十一時開會軍樂洋洋議員整序入議場旁聽席男女參觀者座爲之滿由衆議院議長吳景濓主席報告開會并致開會辭云今日爲國會繼續開第二届常會之日亦即議員根據約法行使自行集會權之第一次也本會横遭非法之解用於今已一年矣此一年内大法凌夷紀綱墮地蜩　沸羹不堪回首幸賴西南各省護法諸公大力與本會同人奔走之勞始有今日之舉景濓對於今日開會以後有兩種希望第一希望兩院同人已來者萬勿輕於離粤並設法通知未來之同人從速南來第一步足法定人數第二步足三分二以上人數將憲法完全在粤制定庶可告無罪於國人而國人對於議員之信仰亦可增加第二希望在各省各軍護法諸鉅公在法律未完全恢復以前無論如何困難險阻不逹護法之目的不止同人等忝爲國民代表必隨護法諸公之後之議議員之天職云云一時鼓掌如雷意氣甚爲莊嚴次奏國樂全場肅然起立致敬向國旗行三鞠躬禮禮畢奏樂收主席宣告禮成退席入休息室茶話復由吳議長報告津滬國會議員招待最近情形計兩院議員合在粤及滬並得各省招待員確實報告限期能來粤者參議員一百三十二人衆議員二百九十四人法定人數均差數人而已而吉林等省尙未據招待員報告統計將來定可足法定人數同人請勿遠離云云至十二時五十分散會 
　　本月十二日國會開正式會議伍林兩總裁聯名電賀云國會議員諸公均鑒自北庭非法解散國會約法失效舉國驛騷賴諸公不避勞怨間關來粤開非常會議一線國脉藉以僅存今兹以再接再厲之能收盡善盡美之效於本日開正式會議齊一國之民志挽大厦於將傾護法救國咸有攸賴羣情忭舞三軍張目目廷芳林葆懌文 
[北京高師招生之布告]  
　　直隷敎育廳布告云案奉敎育部訓令開據北京高等師範學校呈稱現擬招收國文英語數理理化四部預科生查昭歷届招生成例除旅京學生改由本校自行考選外其京兆及各直省特别區域仰懇查照另表所列選送名額分别行知京兆尹及各省區並敎育廳依照本校招生辦法代爲選取如期送校覆試謹將各省區學生分配表本校招選預科學生辦法及簡章摘要入校須知等件連同課程標準彚呈察核以便分寄各省區至此次分配各省區選送學生名額係參照最近高等師範學校校長會議議决之招生標凖酌定合併陳明等情到部查該校本年招收國文英語數理理化四部預科學生擬請查照歷届成例除旅京學生改由該校自行考選外其京兆及各省特别區域學生由京兆及各省區長官並敎育　選送事屬可行仰即按照該校招生辦法代爲選取十四名限八月三十以前送校覆試至選送各生務須嚴加甄另寗缺母濫除指令該校外合亟檢同該校招選預科學生辦法課程標準並簡章摘要等件令知該廳遵照辦理可也此令等因奉此兹定於七月十九二十兩日報名二十二二十三兩日考試除試場及試驗時間臨時再行宣示外合將北京高等師範學校招選學生辦法及簡章摘要開列於左仰志願投考學生届期携帶畢業證書歷年操行成績表及最近四寸半身照片親到本廳註册可也此布 
[蕪湖發現英人被剌案]  
　　皖省蕪湖弋磯山下美孚洋油棧碼頭總管英人雷德諾於十六日入夜二時許忽被人狙　殞命兹以事體重大詳爲訪查特將見聞所及臚錄於左 
　　被剌之情形十六夜二時一刻雷德諾氏在樓上辦公室業已睡熟突聞有人操英語呼其姓名當即下樓開門詢問略談數語即聞砰然一聲彈中喉際雷氏即倒地殞命矣 
　　鳴警之追捕雷德諾之妻雷謝氏患病方愈其時尙未睡熟見其出房下樓開門未及三分鐘即聞鎗聲立即下樓往觀見其夫已中彈僵臥門内無可救藥悲痛之餘乃告知各執事隨由某西人奔至租界鳴知崗警請派多人馳往追捕兇犯該警比即回署報告立派巡長率警十餘人跟蹤追捕然已鴻飛冥冥莫知去向矣 
　　官廳之檢驗十七日晨廳得報後（該處已出警察範團）當即以電話告知交涉署縣署檢察廳迨至九時縣知事余詠南檢 
察長何幼冕與徐交涉員派委劉崐均蒞場詢問被剌情形並騐得雷德諾撃中喉下彈由右肩穿出又將玻璃窗撃破雷之尸身倒臥門内兇手並遺下灰黄色呢外套一件及子彈壳一個（形似大鎗子彈）何廳長余知事勘驗後即赴交涉署研究此案之眞相 
　　雷氏之略歷雷德諾係英國蘇格蘭人現年三十六歲來蕪已兩年有餘妻雷謝氏有子女各一年均幼稚突遭狙撃殊爲可憫是日馬路半邊街美孚行特下半旗哀悼 
　　兇手之逃逸弋磯山下雖係荒僻之區而美孚與亞細亞兩洋油棧相距不遠且各僱有更夫巡丁查察向甚嚴密據聞兇手由西北方進美孚棧叩門入内將雷氏撃死後即由辦公室後面大路向南逃去途中曾遇兩棧之巡丁喝問什麽人答以行路的黑暗中見其手中執有似棍非棍之一物故未再加盤詰至外間揣測雷德諾被剌之原因有疑爲小工或巡丁挾怨所爲者然亦出於臆度非兇犯就擒則此案眞相終不易明瞭也 
[贛省水災之近况]  
　　本省大水爲災陳督軍曾電中央報告災情日前又因災勢增漲復電中央報告兹錄原文如下贛省近來連日大雨贛江上流水勢漲發贛州樟樹吉安一帶江水潰决已成澤國各處尙未詳報前來僅據樟樹袁營長電稱樟樹街市水深八尺所有軍民均移在樓船暫住等語餘可想見贛省水患旣成近乃霪雨不止不惟軍隊運輸因難即贛南往來電報亦已停頓有六日之久水勢汜濫無從修理前方軍事正在緊急之際而交通如此梗塞實屬焦灼萬分除已派員往勘水勢設法修理通電用遞消息外特此電聞陳光遠虞叩 
　　日來霪雨連朝各鄉圩堤將被冲倒日昨新建縣各鄉董紛紛來省要求官廳設法堵築兹聞洪崖鄉鄧咸均好善鄉夏伯羣愛善鄉漆德等均赴何道尹署告急聞何道尹得報後立飭范知事前往勘驗設法防堵又聞新建縣知事范廷振於十二日親赴樵舍下游焦磯尾等處搶救圩堤於今日回省聞沿途堤擋决口均已修補完備設上游上再漲水則可保無虞又有客自瑞洪來者謂贛東一帶河流如故省河汎漲均係由贛河來源現因霪雨不止日必增水一二尺若再雨一週危險不堪設想 
　　章德兩門外水勢浩大被漫街道居户不少而對河各洲低窪處靡不淹没水巡廳因河水泛漲已將處門出路阻没遂於數日前由磁器街别開便門現在水勢有加無已若再漲一二尺則全廳亦將被浸城内如狀元府三義祠城隍廟棉花市高橋東湖邊一帶均因雨大積水不流深逾尺許行人苦之今日（十四）雨勢甚猛各街巷均被水浸没各鄉田禾亦多有被水浸淹者兹聞南昌鄧家埠一帶被淹甚廣倘再不放晴農人受害將不堪設想矣 
[江蘇參院覆選之通告]  
　　通告一參議院議員覆選監督江蘇省長齊爲通告事查修正參議院議員選舉法第七條載選舉非有選舉人總數三分二以上到會不得投票又施行細則第十條載依本法第七條到會之選舉人不滿三分之二時由選舉監督宣告於次日投票但選舉人過多選舉場所不能容時得由選舉監督酌量情形令選舉人隨時投票又載依前項伹書規定投票時非已投票數滿選舉人總數三分之二不得開票又載已逾第九條第二項之時限其 
 
 

Page 7

 
 
　　　　　　未　前項之　　者　由　　　　　　　　日　　投票各等因本届參議院議員覆選日期業經本監督通告在案惟本省參議院議員選舉各欵初選當選人共計八百八十四名人數過多選舉場所實不能容應依施行細則第十條之規定令選舉人隨時投票仍俟所投票數滿選舉人總數三分之二時再行開票特此通告 
　　通告二參議院議員覆選監督江蘇省長齊爲通告事查修正參議院議員選舉法第八條載選舉以得票滿投票人總數三分之一者爲當選當選人不足額時應再行投票至足額爲止又第九條載當選人足額後定依定額選定同數之候補當選人其當選票額依前條之規定又載凡得票滿當選票額因當選人足額不能當選者卽作候補當選人之第三十五條規定參議院議員名額每省五名各等因本届覆選應選出當選人五名候補當選人五名爲當選票額所限每次投票僅能選出兩人不能足額本届初選查照籌備國會事務局來電加設票匭用能節省時間解俆困難覆選事同一律自應仿照辦理本監督酌定舉行覆選時設匭五具安設投票場内分編天字地字元字黄字字字等號選舉人到會應向各匭分次投票俟各匭投畢再行出場特此通告 
　　通告三參議院議員覆選監督江蘇省長齊爲通告事查修正參議院議員選舉法施行細則第九條載投票開票時間由各選舉監督於選舉期十日以前酌定榜示於選舉場所又載前項時間不得在上午八時前下午六時後各等語本届參議院議員覆選日期業經本監督通告在案兹依法酌定本年六月二十日上午九時起下午六時止爲投票時間次日上午九時起爲開票時間特此商告 
　　通告四參議院議員覆選監督江蘇省長齊爲頒發選舉通告事查本届參議院議員初選當選人業經各縣次第選出亟應依照法令舉行覆選本覆選監督特爲頒發選舉通告如左一選舉日期中華民國七年六月二十日二選舉投票所及開票所地址江寗城内中正街上江公學三投票方法用無記名單記投票法 
　　通告五參議院議員覆選監督江蘇省長齊爲通告事本届參議院議員初選當選人各縣業已如額選出前經電令各該知事轉告務於本月十八日以前到省以便依期舉行覆選舉所有各縣初選當選人到省後應卽親赴本監督辦理選舉事務所報到並送驗初選當選證書特此通告 
[江蘇省議會議事紀]  
　　江蘇省會於十七日開預算合併審查會沈議長因本届會期係屬臨時會照省議會法至多不得逾三十日今距閉會時間僅有三五日而行政方面急於通過之預算案尙未完竣特請諸議員開談話會籌商此事午後二時簽到議員五十一人沈議長主席報告省長此次召集臨時會原爲通過七年度預算起見現今祗有數日光陰而二讀會尙未通過勢非繼續請求開第四次臨時會不能完結預算究應如何辦法請諸君討論陳伯盟起立請議長依法呈請以表示本會希望通過預算之决心至行政方面能否許可只有聽其自然許蘇民謂倘有一星期之時間即可完結請議長無論人數多少盡力進行今日即發議事日程定明日開大會通過二讀一面依法徴集半數以上議員之同意要求省長接開第四次臨時會當經全體贊成依次簽字惟所到人數僅五十餘人非俟明日大會補押不能發生效力沈議長又繼續報告當選衆議員王玉樹張從仁來電詢問應否辭職如何答覆朱紹文王撰曾均請俟其實行應選向本會辭職時再由大會公决遂　　　　 
　　昨日（十八）爲臨時會關議之第三日議員到八十四人（續到三人）下午二時開議行政委員五人出席沈議長主席第一案省長交議江甯鐵路擴充路線案行政　員江寗鐵路局長李文　說明夫子廟秦淮河一帶爲游人薈萃之所且將來貢院開關商場市面定然發逹若能由中正街事站展長路線穿貢院基址以逹秦淮河岸則將來營業必然發逹收入亦可增加王撰曾請交審查陳大猷謂江寗鐵路範圍甚小即行展至貢院亦不過徒耗資本未必有何發逹且聞寗湘路線將來亦必經此江寗鐵路又何能與寗湘爭衡此案似可不必成立惟係省長交來之案必須愼重先付審查其大體則定行否認請議長以大體否認付審查表决主席乃以大體否認付審查付表决多數贊成第二案省長交議改良絲織曁推廣桑棉奬勵條例提前議决案表决付審查第三案預算審查會報告江蘇省地方歲入預算總册乃財務行政費册第四案預算審查會報告修正内務行政費預算總分册第五案預算審查會報告敎育行政費預算總分册第六案預算審查會報告實業行政費預算各分册以上四案均由秘書長朗讀審查修正報告歷時四小時均照審查報告通過第七案預算審查會對於本年度預算總册應行增列欵項請另案咨明報告當時查點在場議員已不足法定人數時已六鐘此案遂無結果散會 
[南京快信]  
　　李督以時局混沌聞已電京促何參謀長回甯 
　　國務院昨通電各省謂陸建章勾結土匪煽惑軍隊政府爲保治安塞辭源計故不得不以嚴法治之云云李督已令駐京代表韓德銘赴津致祭陸建章 
　　曹錕昨有一密電致李督内容略聞與陸建章被鎗斃有關 
　　聞贛陳光遠因南軍進逼大庾前日急電蚌埠倪嗣冲催速派兵赴援 
　　段書雲由京來寗組織參議員票惟段係列名中央選舉會地方能否當選尙屬疑問 
　　參議院初選當選人到省者已有八百八十四人票價因之驟跌小資本家均將票退回預料明日（二十）投票必成難産因組織者尙在競爭而又懷觀望也 
　　省署派候補知事程學懌趙惟寅等四十餘人充選舉參議員投票開票管理員 
　　各省因軍米缺乏紛派員來蘇採辦齊省長恐提高市價有碍本省氏食擬一律拒絶 
　　江海關監督馮國勳昨出京過寗回滬 
　　蘇將於三牌樓勸業場籌設航空學校由陸軍敎育團海軍雷電學校挑選學員入校學習 
[杭州快信]  
　　齊省長昨將省議會議决七年度預算案公布實行（七月一日起）已通令各機關一律遵照 
　　日本留學監叔昨電到浙請撥解本年下學期浙籍生官費洋七千餘元已令財廳尅速籌解 
　　浙省知事七十五缺齊省長抵任後即主張一律廻避本籍相率撤換殆盡現僅留新昌金城松陽錢世昌二員飭查成績頗佳已准免予更調 
　　候補知事湯贊清有委署海寗縣缺消息萬康有委充烏鎭統捐局長消息日内即將發表 
　　各屬呈報水災已逹二十一縣以温處兩郡爲最甚財政廳昨　　　　　　　　　　　　　　　　　　　　　　　　　　 
　　李厚其　電　　暄李煒章日　莫　　乾石　柱等迭次攻克要隘戰事得力已咨請中央呈明優奬 
地方通信 
[松江]  
　　城區會賽水龍城區救火會東永安西永安温公廟三水龍於十八號午後假座城内天恩堂體育場舉行會賽其决勝方法於空地上豎一標竿竿巔置一活動標點各龍於數丈外依次　準俟撃落標點後卽將水龍回復原狀會賽結果自展開至復原東永安共費時間百十七秒西永巡百七十三秒温公廟百零七秒温公廟龍遂佔勝利奪獲會中所備之大銀奬牌而回 
　　省會選舉近聞本届省會選舉江北選民超過江南蘇屬各縣深恐省議員名額減少頗有電呈覆選總監督以比照納稅數目支配議員名額爲請者因之總監督於昨日電知蘇屬各縣略稱江北各屬選民浮濫已派員前往抽查俟抽查藏事卽可確定各縣議員名額現在初選事宜仍需積極籌備云云又省議員第四區覆選投票規定在松舉行已由總監督於前日派委庶務科長章光祺來松租定城北錢姓房屋爲第四區省議員覆選辦公所籌備一切覆選手續第四區覆選監督田寳榮亦於十八日乘車來松到所視事 
[蘇州]  
　　加額爭認絲捐之糾葛蘇城絲捐本由該業公舉代表尤伯英禀准稅務公所認定每年繳納洋八千元本年吳正亞具禀稅務分所願照原額加繳一成每年增爲八千八百元歸伊包辦錢所長即傳詢尤伯英尤亦願照加一成錢所長已允准尤商繼續經辦查蘇城絲行十二家光福鄉本有七家本届僅開二家香山鄉六家尤商擬將加認之捐稅八百元中以四百元攤派光福香山之八家絲行擔任城行則每絲百兩增捐五分（向來每百兩捐五角五分）因是城鄉各行商羣起反對連日集議尙未解决近日又有該業商人張由坤乘此機會欲將城捐一部分劃出另舉代表盛潤之認捐包辦具稟稅務分所經錢所長以一業未便有兩代表致啓紛爭批駁矣 
　　盜墳積賊獲案蘇紳保墓會吳蔭培潘祖謙宋銘勳汪恩錦等公票蘇常道尹以蘇鄉各處偷盜墳石之案層見迭出且所盜墳石皆在三茅宮一帶草屋内請派員拿辦等情當經王可耕道尹面諭警察廳崔廳長吳縣吳知事密量拿辦崔吳二君特派偵緝隊潘隊長查得江北人王雙喜專於倫盜各色石料者且其手下同黨頗多一經竊得各種巨石即載赴各處銷售致王手中積資有數萬金遂派探長探士等將王雙喜石老三兩名拘獲並起獲舊石馬石羊石狗石機百柱等巨石六百數十塊皆係舊貨確是偷盜墳墓上之物旋將各石塊派人看守並將王雙喜石老三拘帶回廳訊供後轉移吳縣公署押候審辦矣 
　　參院覆選舉人之遞補參議院議員吳縣初選當選人吳曾原前經吳其昌初選監督函詢應選當給第四十一號當選證書在案兹吳曾源以患病爲詞繳銷證書呈請另補吳初選監督據呈後以覆選期僅二日特將名列第一之候補當選人李鳳依法遞捕當經詢明應選編發證書並令尅日赴甯投到母逾限期 
[無錫]  
　　航船人銀被刦由（離城四十里之）曹橋鎭來錫之航船十五日晚間九時行至宜興交界之分水墩左近突來江北　　船人口　江北　子　利　將　　　一搜　約　　　　　元　中所　貨物值二百元並分水墩下船之女搭客兩人均被刦去迨近地駐防水警聞聲來救連放排鎗該盜駕原船遂去水警雖竭力追緝竟杳如黄鹤此種擄人刼財之事在無錫爲聞所未聞 
[揚州]  
　　訴告搶女揚州得勝橋居民許汪氏之在室女年已三十餘歲被張金良率領多人以搶親爲名搶去欲强迫成婚經女拒絶未遭非禮現由許汪氏内姪汪星五在縣禀訴並聲明張已娶親生子許張並無婚姻之關係請求提究云 
　　商會請裁稅卡江北釐稅局多於江南（按江南三十縣五十餘處江北三十縣二百二十餘處）而江都一邑五十九處幾占江北十分之三現由宜陵仙女張網大橋四鎭商會長倪伯符曹子卿朱子貞郭齡珍等聯名呈請財政廳按照寗屬三十縣向有釐捐總分局一百八十餘處平均一邑祇應設六處江都應撤銷五十三處繪明圖說請予核准並提具理由公函全國商會聯合會矣如財政廳不准即須至部至平政院力爭云兹錄應請去留各局所地址如下樊川（鹽沙入境總口）昭關（高寳入境總口）界溝（泰縣入境總口）三江營（江口東段）瓜洲（江口西段）新碼頭（江口中段）以上六要口應請存留（孔仙正局設仙女鎭）（楊涵卡）（佘坂卡）（施橋卡）（河北分卡）（磚橋卡）（白塔河卡）（尤家莊卡）（八江口卡）（孔涵東卡）（顧圩卡）（廣福卡）（杭　卡）（孔涵西卡）（宜陵卡）（張鎭卡）（霍橋卡）（）唐子廟卡）（灣邵正局設灣頭）（六閘卡）（新河卡）（鳳凰橋卡）（東灣卡）（嚴　卡）（劉　卡）（邵伯卡）（露筋卡）（茶庵卡）（鰍魚口卡）（盧莊卡）（樊興正局設樊卡）（戚汊卡）（丁溝卡）（剛師庵卡）（界口正局設靖江）（雙港卡）（楊灣卡）（小墩子卡）（大橋卡）茶市街卡（荷花池正局設江南）（沙頭卡）以上三十九卡俱在江都腹地（宦家碼頭）（八字橋）（王家河）（謝家舖）以上四卡時有時無（華家潤）（河口）（中閘）（莊家橋）（集賢墩）司徒廟（）石人頭（以上七卡不知屬何管轄）（槐子橋）（八港）（三江新局）以上三卡係新設連則共五十三處統請撤銷並聞鹽城阜寗興化泰縣各屬軍複甚多亦將繼續呈請財政廳裁汰云 
　　當選人撤銷本邑參議院初選當選人人周栩現充瓜洲第一國民小學校長經張茀康等電省指摘十七日趙知事奉省電飭查周係前任知事委任邗陽市第一國民校長屬實依照選舉法第六條除名以候補當選第一之蕭祺遞補 
　　宜陵市學委易人本邑宜陵市學務委員倪伯符因事呈請縣署辭職經趙知事核准另委湯祝君承之 
　　請欵修葺明倫堂本邑文廟明倫堂年久失修牆垣倒塌由管理員徐萼樓等呈請縣署撥欵修葺以壯觀瞻趙知事據此十七日令行欵産經理處查明核辦 
[安慶]  
　　省議員選舉之展緩安徽省議員選舉之期原訂於七月一日爲初選八月一日爲覆選兹因皖省衆議院議員甫經舉定而參議院議員已訂於本月二十日爲覆選之期所有兩院議員選舉事關重大手續繁多而七月一日轉瞬即届恐一時不能告竣昨聞將省議員選舉展緩一月以八月一日爲初選九月一日爲覆選云 
[嘉興]  
　　盜刦絲船嘉興北門外王江涇塘涇橋附近鄉民金生於前上下塘　　　　　　　　　　　十七日下午　　　　　　王江　售絲　歸行至相近涇橋處後而之江湖船用當　　　挽住有盜匪十餘人蜂擁登航將船夫茜甲戳傷並向各鄉民身畔搜索銀洋鄉民因違抗被肇傷者共四人共計刦去銀洋三百三十五元又未售之絲五車餘始歸原船由上游逸去現受傷之鄉人已赴縣請騐一面由船主金生開單報縣飭屬嚴緝矣 
　　學校因時症停課嘉興流行時症仍復蔓延商家有因夥友染症而不能營業者第二中學學生共病七十餘人各學生恐被傳染除四年級生照舊上課外（將畢業）其餘一二三各年級於十八日起暫停上課各回鄉里其餘各校因學生病假過多亦有併級上課者近日傳染更較上星期多云 
　　烟雨樓建造大樓嘉　兩湖中之烟雨樓爲禾邑名勝每逢夏日遊人如織現該樓因年久失修坍損異常經官廳曁就地士紳發起集欵修理將烟雨樓建造大樓張知事以需欵浩繁已令行第一區自治委員陸繼　將逐年所收南湖遊船捐及該樓田地租欵項列表吴覆以便指撥　築陸委已於日昨遵令呈覆矣 
[杭州]  
　　錢業會議劃單現水案杭總商會十八日午後合杭紹函三處錢業物開金融會議寗波總商會已於先一日來函轉告錢業意見不遣代表來省紹興商會會長高雲卿偕同鉽業代表應惠棠范嗣三來省參與會議杭州錢業到會者百有餘人各銀行行長亦到入席後即由會長報告財政廳公函曁函紹兩商會先就錢業會議後之復函並省垣錢業全體公具之意見書及善後條陳三條畢詳加討論對於現水問題僉議現洋充足現水自平劃單狂人身之血　未可一日停滯杭紹商市雖有不同之點而劃單之斷難取消情實一轍討論結果請求總商會將杭甬紹三處商人所陳意見及杭商之善後條陳轉達官廳俯賜採擇遂散會 
　　省議會之結束浙江省議會業已閉曾孫秘書長已任第二區覆選監督總務科沈秘書　職後仍不遞補由文牘科樓秘書暫兼速記僅留汪君一員其餘一律辭退各科書記祗留四人其餘亦一概辭退各屬議員均已起程回籍又會場守衛八員聞　函請警務處量予錄用 
　　停輪定期開駛江干錢江商輪公司前因　雨連綿江水暴漲將開放上江等輪概行停駛該公司以日來天氣晴朗江水漸平十八日牌示通告旅客所有前停之富陽義橋桐廬等埠輪船准於十九日一律開行 
雜評一 
[馮段之爭（默）]  
　　今日馮段之爭一見於主張者以和戰爲標幟一見於選舉者以某系某部爲旗鼓此人所共知者也論者據目前之情勢以推測將　謂某也勝某也敗而稍知其内容者則又謂目前之情勢不足恃將來或出奇計以制敵或以破壞爲成功最後之勝敗尙未可料然而吾以爲此亦非最後之論也目前之勝敗固不足恃即將來用盡種種手段敗者固敗矣而勝者亦能謂之終勝耶 
嗚呼論其最後兩敗而已矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[收買存土問題六誌]  
　　此次政府收買存土由財政部派員來滬與洋樂公所接洽一切回京報告業已解决兹悉政府對於收買問題雖已就緒而銷售之法則尙未大定聞擬有辦法二種（一）由潮帮各土行組織機關向政府購買轉銷各地（三）由政府自組專賣局准各圭商向局轉包指定地點設分局銷售現潮帮各土商正與政府電商要求官商合辦而政府之意擬定價每箱一萬八千元包於土商以省手續而獲穏利各土商以定價太昂躊躇未决故政府已將自組機關專賣由財政部擬照鹽務章程核訂以贛鄂蘇浙四省爲指銷之處每省設專賣局一所編制緝私隊查緝私土並准由商人投局指明地點設立分局包銷業已訂有章程分布各處聞滬上商界亦已有人接有此項專賣認銷之章程云 
[烟酒業得悉之借欵消息]  
　　中國烟酒聯合會昨接京師代表來函略謂烟酒借欵雖有暫時中止之說實則仍在進行運動最力者實爲曹周文務望注意兩業生計萬勿稍懈云云該會接函後當卽通知本埠兩業領袖及外埠各分會已到申之代表擇定下星期（即舊曆十五日）開會籌議一切 
[閩督軍請調滬軍防匪]  
　　松滬盧護軍使近接參陸辦公處來電略謂據閩李督軍來電現當全力攻粤之際軍事緊要及閩屬仙游同安兩縣被匪擾晉安亦有變故請撥滬軍數營來閩以資防剿等因特電該使能否迅將滬軍抽撥希即電復云云聞慮使以滬防關係重要能否抽撥擬開軍事會議等妥洽再行答復 
[浙軍官赴閩犒軍]  
　　浙江楊督軍昨委軍官四人由滬赴閩賫送大批犒軍物品奬賞前敵浙軍以資鼓勵 
[潘月樵家中之炸彈聲]  
　　昨日午後三時許本城營房橋（係在改過局左近）南面合康里新舞台藝員潘月樵家忽發生炸彈炸裂之聲隣居均異常驚慌事後查得該炸彈係由灶披後面抛入觸牆而裂幸未傷人惟牆壁已炸成一窟由其家人往告潘月樵立報該管警區派員到場驗勘并檢獲彈壳碎鐵片帶回警署候緝擲彈之人到案究辦並據潘之用人告人謂伊主邇來迭接嚇許鉅欵之信函均置不理或即爲此云 
[查明虚設商號之騙局]  
　　甬人吳有才吳佩香陳阿炳焦阿善等在公共租界北京路一百五十七號門牌虚設萬興公茶棧及震源泰記字號先後串騙徐蘭生等各户貨物當被徐等報告捕房派探將吳等四人一併拘獲解送公共公廨預訊一過押候澈查究辦在案兹經捕房查得吳等曾向七浦路一千一百二十號門牌騙取值洋一百元之茶葉八箱又騙北新街三十二號門牌值銀一千三百零一兩之夏布三箱又八仙橋街三百三十五號值洋五十八元之皮鞋二十五雙又寳山路二千六百四十五號門牌值洋三百十七元之牛羊皮一百二十二張又棋盤街七十八號門牌值洋一百七十元之白夏布十七疋當即據情禀請公廨備函會同閘北五區二分駐所探警至該處某當舖吊出夏布一箱昨日傳同原告徐蘭生黄木生劉勝記胡振堂陳紹周等將吳等四人解廨由包探嚴阿慶上堂禀明前情請爲訊究經張襄讞商之英副領事白君以此案人證較多今日不及審訊判將被告等帶回捕房候星期五提案研鞫 
[徐班侯遺骸仍未撈獲]  
　　普濟商輪撞沉案内有温州紳士徐定超（即徐班候）夫婦亦遭溺斃屍體迄未撈獲曾由交通部飭招商局趕緊打撈並懸賞撈費一千元通電沿海各縣一體注意旋於舊曆四月二十三日有横沙鄉民劉長林宋國祥孫雲洲等在該處海灘撈獲男屍一具身畔帶有金練金表各一件及徐定超名片數張似係徐之屍體來滬報知該家屬由徐之第四子象仙派人往沙辨認迨到沙後該屍體已由沙務局收租司事李某舁入局内卽往該局認明並非徐定超實係隨徐同行之家丁名伍雲當向該局要求將屍給領詎該局疑爲謊騙拒却不允將屍代爲棺殮葬於局内荒地上並以劉宋二人串通到局朦混着令宋國祥罰洋十八元劉則解請川沙縣公署懲辦茲爲徐象仙所悉以劉長林無辜被押並聲明撈獲者確係家丁屍體該局不應將棺掯留昨特函致川沙縣知事請飭沙務局迅將伍雲屍棺交出以便領回埋葬 
[反對電燈加價之縣批]  
　　志成公所代表俞圭卿等爲華商電氣公司堅持增加燈價菵釀意外具禀縣署請求預爲防範昨經沈知事批示云呈悉電氣營業與他種營業不同旣據併呈應候大部核示並候江蘇實業廳滬海道尹公署示遵可也仰卽知照 
[工巡捐南局小工業已上工]  
　　滬南工巡捐局長姚石蓀前爲節省經費將各處工程移緩就急停止進行故將小工減至二三十人每人發給工資錢二百八十文各工人以所領工資無多殊難度日相約罷工要求加添工資嗣經姚局長諭令工頭靜候調查閘北等處是否已經增加數目若干一俟復至再核在案茲該局已規定每名工資改爲大洋兩角四分故各工人已一律開工惟間姚局長對於此項小工尙擬設法減少云 
[滬杭甬稽核長期免票辦法]  
　　滬寗流杭甬路局呈交通部文云爲呈復事案奉上年十二月十三日鈞部第三八七三號訓令内開查各路對於長期免費乘車證稽考辦法（曾見前報兹不贅錄）妥擬具報以憑查核備案爲要等因奉此經飭車務處尊照辦理本年四月十九日續奉鈞部電令飭催並經轉飭速辦去後茲據聲稱前奉查滬寗現行稽核長期免費乘車證辦法即經滬寗洋總管克禮阿具函陳復奉經譯轉在案滬杭甬與滬寗事同一律請爲復核轉呈前來覆查此項辦法係令查票司事於查票時各携小册一本隨車查驗遇有長期乘車證即將該車證號數等級等登記册内如遇特别事項發生及特别停車違背路章等事亦逐一記入每日具報車務總管一次倘事關重要立時報告辦理其與滬寗稍異者惟每日一報與滬寗每星期一報略有參差與鈞部此次訓令辦法毫不相背餘克禮阿洋文原函業於滬寗呈復案内譯呈外所有滬杭甬稽核長期免費乘車證辦法理合備文呈復仰祈鈞部鑒核備案 
[劃清鐵路警備隊與地方巡警之辦事權限]  
　　滬寗滬杭甬路局奉交通部令開據津浦鐵路管理局呈據該路警備隊與地方巡警辦事權限規則請核示等情當經本部轉咨内務司法兩部會核去後茲准内務部復稱該路局擬訂路警與地方巡警辦事權限規則所見極是審核規則内容亦尙妥協惟各路路警莫不與地方警察有種種之關係此次規則僅施行於津浦一路不無效用未宏之感擬請貴部將該局現擬規則作爲暫行一面鈔交各路局徵集意見俟具復後再行會訂通規施行全國以昭劃一等因到部除指令津浦鐵路管理局遵照外合將該項規則鈔發該局仰就各該路情形悉心研究開具意見迅速呈復再由本部會同内務部酌訂通行規則以昭劃一 
　　警備隊與地方巡警辦事權限規則 
　　（一）鐵路警備隊專管鐵路界限以内一切應辦事宜界限以外統歸地方巡警辦理 
　　（二）鐵路警備隊在界限以内按照定章執行司法警察事宜時倘該犯已住在鐵路界限以外宜知照地方警局再行拘捕如該犯係當場追捕恐有逃逸之虞不及知照者宜即鳴警笛地方巡警得以協同追捕或由路警拘捕後通告該管區官核明辦理至地方巡警在該管區域内拘捕人犯倘已逃入鐵路界限以内或車上者亦須比照上項辦法辦理 
　　（三）貨物未入車站以前或旣出車站以後如有掏摸綹竊及車夫人等違犯警章事宜地方巡警可徑行拘捕帶局訊辦惟在鐵路界限以内如有上項事情爲鐵路警備隊專責 
　　（四）地方巡警如眼見盜賊斷截鐵道軌線電線或意在損害火車爲極危險之舉動時可徑行拘捕帶局訊辦一面關照鐵路警備隊官長如離開鐵路界限在五丈以内遇有事故地方巡警須鐵路警備隊帮助亦可前往帮同辦理 
　　（五）凡關於鐵路産業及鐵路範圍内一切事宜雖不在地方巡警權限之内若地方巡警認其有危險之虞時應知照鐵路警備隊惟不得代爲執行直接干涉 
　　（六）地方巡警與鐵路警備隊同辦一事或同拿一犯無論該地段屬於鐵路抑屬於地方應送就近官廳辦理惟由該官廳處分後必須備文通知存案 
　　（七）地方警兵由火車護送囚徒自到車站或在車上鐵路警備隊均應協同防護惟須先期知照路局及鐵路警備隊以期接洽 
　　（八）遇有特别重要事件宜由地方巡警協同鐵路警備隊到站照料一切 
[調查商界習慣之困難]  
　　上海南北商會前接江蘇民商習慣調查會來函内附該會應行調查規則並職員名單等件當經該兩會查核規定簡章内有調查商界現行規則惟因現在各業所行習慣向無編印成本存會是以分知各業領袖詳細調查規則分别抄送到會以便彚轉在案兹據各業董聲稱商業習慣原屬隨時採用從未編印成案以故無從稽考且各縣辦法各不相同未便引爲習慣云云不知商會將如何對付也 
[工商同業組設公會之準則]  
　　滬海道尹昨奉齊省長令開案准農商部咨開本部前訂工商同業公會規則公布通行之後旋據上海總商會呈各業改組公會每多誤會應另訂施行細則設法限制以防流弊細則未頒布以前如有設立公會之案應從緩辦理俟施行細則通行後再行核辦通咨各省查照飭遵在案現經本部將工商同業公會規則修正並另訂施行辦法六條本年四月二十七日公布亟應印刷通行所有各省已經核准設立及曾經報部尙未核准之各公會均應遵照此次公布規則及施行辦法辦理如有不合者應卽飭令取銷除通令實業應遵照外相應咨行查照飭遵可也等因除分令外特令該道尹轉行遵照 
[爛泥渡擬行人力車]  
　　浦東爛泥渡一帶華洋廠棧林立市面日益繁盛兹有商人沈金如等見該鎭街道放寛往來行人頗多擬由滬西購辦鐵輪人力車數十部在該處一帶先行試辦三月如有成效再行推廣以利交通而便行旅昨由沈等繕具節略呈請洋涇市經董辦事處請求給照以便實行云 
[浦東警署取締染坊滌布]  
　　近來時症流行已漸次蔓延至浦東一帶三區警署解警正以值此時際衛生亟宜愼重茲查得陸家渡和順興染坊在高巷浜河内洗滌染過之布經該處居民一再呈控迄未開池實於公衆飲料大有關碍故飭警禁止限令即日開池以清水源又塘橋鎭三區三分駐所宋警佐亦以張家浜沿河一帶染坊將染過之布在内洗滌殊碍衛生故於昨日飭傳瑞泰等各染坊主到所論令即日開池不得再在浜内洗滌如敢故違定必拘罰不貸 
[提出敵船債務之訴願]  
　　上海地方捕獲審檢廳自開庭以來審理捕獲敵船各案事務甚繁尙有因敵船被捕債權無着者亦到廳訴願昨有訴願代表人哈華托代理律師朱斯芾到廳以西利西亞（譯音）輪船債權關係提出訴願謂西曆一九一四年七月二十六號西利西亞船在日本經過向駐日英商怡大洋　購用煤斤八百四十八噸及代付上方五百五十噸共合英金六百二十二鎊二十六先令七辨士除去回扣金十二先令六辨士實該英金六百二十二鎊十四先令一辨士當由船主簽立收據交付存執迄未償還今查該船被捕債權無着故由駐日英商怡大洋行提出證據委託駐滬該國律師哈華托代表訴願並委託敝律師代表出庭故由敝律師赴顧訴願云云卽經林廳長驗明證書委狀諭候核辦 
[續誌軍官誘拐女子之發覺]  
　　天津人包左福挈領十八歲松江女子一口至申寄居高昌廟林老五家由林詰得該女係被拐來當將包及該女併送高昌廟警區詰據該女供訴被拐情形即將原被申送警察廳轉送地方檢察廳昨日午後經檢察官提案預審之下判該女發堂留養民左福收押林老五退去候查傳該女之母到案再行核辦 
[官辦棉花檢查所問題]  
　　江蘇省長公署訓令實業廳文云案准農商部咨開案准咨開津滬兩埠各設官辦棉花檢查所一案當以此案與商情外交均關重大令行滬海道尹轉飭上海縣知事邀集該縣各商會及棉業聯合會詳加討論再議進行去後茲據復稱案經邀同總商會縣商會棉業聯合會一再集議斟酌外交情形考證事實輿論南市棉花檢查局自開辦以來濕花雖未能絶跡而攙水者較前固已大減花商稱便不得謂非檢查之成績至擬華洋合辦竊恐主權被攘流弊滋多如濬浦局等前車可鑒殊不可不熟籌審處所陳不爲無見應如所擬在外人檢查權未收回以前維持現狀仍由該知事督飭南市棉花檢查局按照定章切實奉行並嚴防員丁索擾致貽口實除令行外咨請查照等因准此查蘇省籌設棉花檢查事宜前經令飭該省實業廳妥擬辦法並派本部技正施弼會同洋細調查在案現值歐戰需棉此項大宗輸出關係至爲重要自不能任聽花商自行組織致滋流弊本部前擬於津滬兩埠設立棉花檢查所自須一律辦理以昭劃一應俟直蘇兩廳查復到部後通盤籌畫再行核辦除令江蘇實業廳遵照外相應咨復查照等因准此查檢查棉花旨在革除攙水積弊而謀棉業發展且二外人干涉未有不顧商情主權而能從事者此案應由該廳長遵照本署前行三千六百三十四號指令及一千八百四十六號訓令辦理母違此令 
[靑年會募捐之好消息]  
　　上海靑年會爲建築新會所募捐事迭紀前報昨日午後一時各經募員又在春申樓衆集報告成績穆藕初君言本日捐得愼昌洋行洋八百元徐可陞君報告興華製麫公司蕭楚南君慨捐價值一千元之麫粉數百箱梅華銓君本日捐得一百七十九元并 
託其夫人相助四出勸捐趙晉卿君捐得洋五百元錢新之君捐得洋五百元（昨紀募捐各隊長姓名漏列錢君補誌於此）英文滬報主筆蒲煦君捐得一千一百元林慕婁君捐得五百元曹錫賡君言上海總商會會長朱葆三君願代募洋二萬元衆皆拍掌歡頌朱君熱忱是日並有王正延君演說略謂上海多逹官富商大半具有熱心毅力吾人當以極誠懇之訪問勸其捐助有益國家之靑年會千萬巨欵非難致也惟個人捐欵少而難集若能勸得各大公司商店工廠之主人或經理願爲本會代募其全體職員捐欵尤爲可喜更有一事須向滬人士聲明者本會將建之新會所其中列室數百間雖大半爲寄宿舍然此寄宿舍與市上之旅館性質不同蓋本會目的不在牟利祗在招致清潔少年寄宿其中隨時得與本會同人砥礪道德研究學問發逹體育並爲各種有益之遊戲爲中國前途造成活潑高尙之靑年而已故此項器具精美之寄宿舍每間每月取費不過十元至十五元此種便宜之價市上更無第二處可得人能鑒諒本會耗資培植靑年之苦心自然解囊樂助云云 
　　又聞靑年會副幹事美國人費吳生君學問道德於旅滬美人中頗著清望兹因新會所募捐事每日至南京路二十六號臨時事務所盡力服務其妹費小姐亦每日至事務所助理函牘及夜始去賢兄妹如許熱忱尤爲中西人所欽佩 
[復旦大學之大演講]  
國外滙兌及押滙之利益 
　　徐家滙復旦大學商業研究會昨請中孚銀行監理聶管臣君演說外國滙兌及押滙之利益演詞如下中國國際貿易年年失敗其原因甚多要之不外數事商人無遠大學識一也商人無團結力二也政府不加保護三也由上三因遂生不良之結果其不良之現相則可略舉以下數者以證之貨弊之不統一本位之不定調查及廣告機關之闕如運輸業之不振無海外銀行之設立凡此種種皆爲中國國際貿易衰敗之病根然而弊制統一與改良非今口府庫空虚之中國所得妄議調查廣告皆商人應辦之事而無人辦運輸航業權操外人故當此歐戰時期船隻少而噸價昻我國出口貨存積上海浦東各棧房及内地者無慮數千萬即此一端已足制中國商業死命而有餘然則中國復何有商業之可言更何有國際貿易之可言况近年中國人人喜用洋貨而又工藝不振致外貨輸入金錢輸出不可數計言之實可痛心尤可痛心者則此每年數億萬之金錢與夫各國賠欵償欵及近年所借外債無非以金易銀復以銀易金重重剥削處處折扣無一不經外國銀行之手我中國人雖有喜得中飽之名而此竟不能略爲染指何以故以中國尙無海外銀行故國外滙兌之利益不能不拱手讓人耳夫中國弊制不統一本位不設定即設海外銀行亦本無濟於事旣無海外銀行則吾今日所欲講之國外滙兌又何能見諸實行即辦國外滙兌又何能挽回利權於萬一耶不知滙兌一事無論國内國外均屬有利事業辦國外滙兌者能自設分行於外國例如廣東銀行固屬最佳如因人才及經濟問題不能自設分行亦得委託外國銀行爲代理如中孚銀行與花旗銀行訂約託其代理倫敦紐約舊金山等處滙兌朝鮮銀行代理横濱滙兌廣東銀行代理香港滙兌未始非一種辦法因該行雖託以上各行代理然操奇計嬴酌盈劑虚之權仍保自操該行與各行不過生一種往來關係耳然其裨益我華商之業進口貨者則不可以同日語矣其益維何可舉三大宗言之惟欲言今日押滙之如何便利請先言向者定貨之因難向日吾華商業進口貨者多半向本地洋行定貨照例須交貨價三之一名爲定錢裝船後又交三之一貨到埠十日後須如數交清否則須認棧租保險拆息甚至以定貨不出而被控訴而業此貨之洋行對於所定之貨不能保其如期必致且伊僅喜向其所代表之廠家代定以所得佣錢較豐也除佣錢外又生得三分之一利息且同時定同樣之貨者决不止一家而外洋裝船每不能一次裝出則不規則之行得於交貨時視交情之深淺上下其手以爲交貨之先後先交者適值旺市先售而得重利後交者甚至無人過問此由華商不能向外洋廠家或其經理直接定貨之故華商非不欲直接也外洋之廠家或其經理不能信用華商故也何以不能信用因彼無人介紹而又無可信託之機關爲之調查也故吾國之業進口貨者向皆仰仗業進口貨之洋行也今中孚銀行開辦國外滙兌并做押滙兹試言其辦法例如上海華商某君有志向東西洋直接定貨可向中孚銀行聲請欲用欵項數目一經該行調查或有妥保介紹或納相當保證即可由該行出具押滙憑信與該華商該華商即可以此信寄至外洋廠家向之定貨該廠家卽以此憑信向該行之外國代理銀行照信上所載數目請求用欵同時該外國代理銀行亦接到該行知照信一面即調查信内所云之廠家平時信用如何如係可靠廠家俟其持憑信來請用欵時即向之索取提單發貨賬保險單等並滙票一紙上載所用之數係備上海定貨之華商付銀者該外國代理銀行旣如數付欵與該廠家即將以上各件寄至上海中孚銀行該行收到各件卽向華商某君先行見票（即承認付欵之謂）俟到期日再向該商索取該滙票上所載之欵並徵取自付欵之日起之利息本息收清卽將提單等件交某君自行出貨如華商信用佳者可於見票時先將提單等件取去俟滙票到期之日再行付欵此押滙辦法之梗概也就兩法比較之而知押滙之法其利益華商者約有三宗 
　　（一）可免利息上無謂之喫虧前法須交定錢貨價三之一而定貨之信乃發所定之貨廠家可以延不裝船此則須俟貨已裝就而始付欵故利息上毫不吃虧且押滙利息照銀行通例不過七釐中國决無如此輕息 
　　（二）可免先令折算吃虧向例定貨時交價三分之一須按當日銀行電滙市面作價倘日後金鎊價落則進本貴矣在市上即不易銷行此則自定貨之日起至押滙之票見票後一個月乃至三個月以内可由已意任以何日照當日金價合銀價償還銀行在銀行固不吃虧而客商實得操縱之益 
　　（三）可免受進口貨行及外洋廠家之期直接定貨旣不經進口貨洋行之手然遠隔重洋究不知廠家可靠與否其貨品能否與樣相符今有押滙之關係則由該外國代理銀行代爲調查必不致受廠家之欺且貨不裝船則無銀可付該廠必不願延不交貨致失利息也 
　　且此種押滙惟華商銀行爲之乃與華商有益何也同是華商彼此感情易洽其資本信用亦易調查彼外國銀行與華商向不直接其所做生意必須買辦擔保致多週折雖係殷實之商亦不能得外國銀行之信用故我國業進口貨者或竟不知此種押滙辦法或心知其益而無從措手今我中孚銀行之爲此意在便利我國商人鄙人旣述梗略於諸君之前尤願我國商界人人知之也 
 
 
 

Page 11

 
 
[再誌江南中學之補習科]  
　　靜安寺路江南中學定期開暑假補習科已誌前報兹聞章程已經印就如有志補習功課者須於七月十號前報名云 
[基督敎勉勵會交際大會]  
　　北四川路中華基督敎會勉勵會即晚八時開交際大會聞有崇德女中學學生與郇光學校學生歌詩靑年會中學學生主任游戲並選舉新任職員云 
[參觀師範附屬小學之絡繹]  
　　尙文門内省立第二師範之附屬小學校創辦六年成效昭著久爲各省埠敎育界中人所注目故至該校參觀者幾於無日蔑有近如部視學彭世芳曁安徽盱眙公立第三小學校長胡宗魯偕懷寗縣立第四小學校長葉維翰又南滙縣立女子高小兼附屬師範講習科主任陳檢書施志剛同女敎員等十四人本埠海寗路愛國女子體育科校生二十六人職員二人並陜西西安女子師範主任王夢簡北京高等師範馮九齡基肅固原平凉新隴書社主事李培元等自十五號起先後至該校參觀攷察與主任楊聘漁晤談近時敎育狀况及籌謀進行事宜者絡繹不絶云 
[中華義勇軍開始射撃]  
　　萬國商團中華隊各敎員於星期三（十九號）上午六時齊集虹口射撃場操演鎗法所射路程係二百碼靶子係最小半人身式與射者共十餘人每人各發十響兹將所得分數最優者三名錄下正排長陸葆泉得三十八分署正棚長陳文龍得三十二分正排長陳景塘得三十二分聞下星期三尙須召集各隊員比賽云 
[慈善救濟會分撥欵項]  
　　慈善救濟會發行之慈善劵五萬號業已開奬所有得中奬劵已分别兌換收回紅票其餘存之欵主任人分撥各慈善團體收領計發出京奉直水災事務所賬捐洋二萬元上海新普育堂婦孺救濟會各一萬元首善堂一萬一千元普愛堂四千元河南梅神父五千元共計六萬其餘尙待支配云 
[稅務所長誥誡員役]  
　　上海稅務總公所陳竹甫所長到差後除將各處水陸分所主任稽徵等員分别更調支配外因員司之應職者人浮於事惟有量材錄用以節公費現又傳諭各員役務各掃除積弊商家來所完納稅餉或照票等事均宜照章徵收和平對待不得藉端取巧及額外需索一經查出或被告發定予處究不稍寛貸云 
[水道方向之變遷]  
　　中國各口巡工司戴君通告航商云查江海關稅務司所屬界内白茅沙東南口水道變更方向特移浮位三個浮式照舊合將其情形度勢開列於左 
　　一長江鎭洋縣東南沙尾對面曾設黑色汽鐙警船浮一個現經移泊白茅沙東南口之南水深二丈九尺之處自浮視崇明島西岸之西南角木樁爲北十度西相距二十里 
　　一長江崇明縣東南沙尾角對面曾設紅色警船浮一個現經移泊老鼠沙東南角水深二丈五尺之處自浮視崇明島西岸之西南角木樁爲正北相距十三里四分 
　　一長江崇明縣白茅沙西南沿外曾設上置黑色球式藍帽紅色警船浮一個現經移泊老鼠沙之南邊水深四丈之處自浮視崇明島之西南角木樁爲北五十一度東相距十里 
　　以上所開度數均按羅經方向水深丈尺均按朔望潮落時計算各處船隻務宜留心詳記以免疎虞 
[實業社學徒不願學習]  
　　閘北士慶路三友實業社經理沈九成前日至五區警署控學徒陳寶貴陳寳祥龔正卿等不守社規欲圖罷工經王署長傳到該徒等併解司法科段科員訊據被告等供稱因該社規則苛刻是以不願學習云云段科員諭飭暫留候查核辦 
[律師索償優先權利]  
　　羅傑帮辦海思克律師在公共公廨控告趙承史欠付律費銀六百兩前日午後經王襄讞會同美副領事德君訊據原告海思克律師譯稱被告虧欠各商號往來欵項被各債主起訴後被告延敝律師出庭辯護手續綦繁現被告所欠各債户之欵項已將産業拍賣公攤而欠付敝律師之公費則不能與他欵同一辦法應請堂上原諒着償優先權利云云質之被告趙承史供認欠付律費不諱中西官磋商之下遂即宣判曰海思克律師訴趙承史欠付律費銀六百兩詰之被告供認屬實應判償還原告請求優先權利候檢察處扣照其他各債權人展期一禮拜再核 
[聯保洋行定期開幕]  
　　美國巨商墨波魯與約洛克籌集巨欵在南京路先施公司後面三百十九號洋房内組織華洋商業聯保社名曰聯保洋行共宗旨係在聯絡華商專做進出口貨物及礦務畫圖押欵等事擇定夏歷本月十六日開幕業已束邀本埠華洋各巨商届時前往觀禮並交換商業上之智識云 
[緝私營部今日遷移]  
　　兩浙蘇屬緝私第二營營部擬遷移浦東洋涇鎭已誌前報兹由薛營長委派稽查員韓欽明於昨日前赴該鎭租賃洋涇港沿河陳隆房屋一所一切手續部署已妥定於今日實行遷移 
[續訊日商定購油餅之訟案]  
　　日商興業洋行延代表律師在公共公廨控王佐堯不交定購油餅請追定洋損失等情由廨訊判被告交保候訊在案前日午後由廨繼續研訊據原告代表律師上堂陳述案情並稱原告向被告定購油餅當時先付定洋二百餘元詎被告延不交貨以致原告受有損失應請嚴追被告亦延律師到堂辯護良久經王襄讞商諸日副領事林出君判被告仍交原保候補傳人證並吊簿據圖章到案再行訊核 
[錢莊夥竊取鈔票]  
前日（十七號）夜半有南市董家渡某莊夥陳錦義竊取該莊鈔票洋五千元行經法租界菜市街形狀慌張當爲二十七號華捕上前盤詰說明原委將陳帶回北行昨晨轉解總行押候核奪 
[行使僞質輔幣]  
　　閩人陳少巨前日在新閘重慶路將鉛質小洋賣與甬人吳芝新適被新閘捕房包探陳葆錄查見在陳身畔搜出僞質四開二十九枚八開五枚即將陳吳兩人連同僞小洋帶入捕房押至昨晨解送公共公廨請究先由陳探上堂禀明前情並將抄獲之鉛質小洋呈案請察經王襄讞會同英卓副領事向被告等研訊屬實判陳押西牢年半吳押九月僞質小洋銷燬 
[賬欵展限交還]  
　　長泰昌號主瞿九臯前至法公堂控夥友吳冬友私收客賬並挪用賬欵計共洋三百二十一元察悉後卽行逃逸今始尋見請爲追究等情詰之吳供認私收客賬不諱判令交保限七天還清嗣因吳無人作保拘留捕房昨日屆限提訊原告仍求嚴追詰之吳供民人在押一時難以措置須請寛限設法料理中西官判吳還押展限七天繳清違干未便 
[擔任代弟還債]  
　　徐乃芳前延賚美律師代表至法公堂控蔣家奎不理米價洋八十元蔣供此欵實係胞弟所欠與伊無涉判限七天將胞弟交案再行訊核昨已届限又經傳訊原告仍求嚴追蔣家硅供胞弟及父母現均患病民人奉父母之命代弟擔任籌還惟求寛限設法措繳中西官判蔣交人銀並保限十四天如數償還 
[消除擲包行騙之嫌疑]  
　　江北人陳紅寳日前行經法租界小東門外黄浦灘被擲包匪徒驅去大洋七元小洋十七角後陳察悉控告小東門捕房飭探杭光福前往查緝將嫌疑人王小喜帶入捕房昨解法公堂先由原告禀明前情請究詰之王小喜供民人以賣報爲業素來安分日前經過該處被原告誣指拘案可請查訪並由包探上堂禀稱查得五實係賣報小販請爲核奪中西官判王開釋將案註銷 
[驅逐騗設攤誘賭之無賴]  
　　無賴陳海榮沈德甫日前在法租界小東門外擺設三四賭攤騙取某甲銀洋而逸甲即投報捕房請爲查緝現經包控將陳深兩人拘獲昨解法公堂請究先由包探上堂禀明前情詰之陳沈兩人同供民人等實係小本營生不敢爲非中西官判各逐出租界三月以儆 
[請提避債人]  
　　徐玉歧昨延賚美律師代表至法公堂控凌松亭虧欠往來米價洋二十五元五角向索不付旋即避匿請飭提案訊追等語中西官准如所請辦理 
[退還腐乾之衝突]  
　　山東婦人胡顧氏至南市海神廟前孫才發所開之豆腐店内批購臭豆腐干設攤於薛家浜橋油煎售賣前日因所購之貨不合銷路携往退還並索償油價損失孫才發不認氏遂糾同其夫胡懷發等多人到店胡鬧毁壞物件旋由崗警將氏拘至一區一分駐所胡已乘間逸去據氏聲稱已傷及胎孕等語經張警佐傳同貼鄰之協泰銅錫店主傳相桂質問明確飭將該氏移送地方檢察顧訊究 
[禁押搶物匪徒]  
　　匪徒張榮桂前日午後在北西藏路攫取王劉氏所抱小孩之銀手鐲一隻王永裕同時在南京路攫取閔王氏值洋一百二十元之珠花一朶又王阿生在大通路鳳祥里搶取王陳氏家五歲小孩之金耳環均被包探拿獲昨晨併解公共公廨經中西官逐一訊明以張榮桂係是過犯判押西牢年半期滿逐出租界王永裕押年半王阿生押九月起案贓物交各失主分别領回 
[偷竊雨衣皮鞋]  
　　陳阿二昨晨竊取九江路三百五十三號門牌日商母野友秀及華人邵榮生等之雨衣皮鞋等物携贓逃出被捕拘獲旋解公共分廨經中西官訊知陳係過犯判押西牢一年期滿逐出租界贓交兩失主分别認領 
[押犯要求復審]  
　　揚州人任恒昌任天才因在楊樹浦路一千九百十一號屋内私設花會機關被捕查獲解送公共公廨訊明判任恒昌押西牢三月任天才押兩禮拜在案兹任恒昌不服判斷延請代表律師於昨晨到廨聲明不服理由要求將任恒昌帶案復訊即經中西官核准判候禮拜五復訊再核 
[西婦行兇受罰]  
　　僑居虹口五十號門牌之西婦斐力波司控被無領事管束西婦白禮恒司無故率同傭人將伊兇毆等情經公共公廨訊供候再訊核在案昨日復由捕房將兩造傳案原告媸偕見證上堂聲訴前情請爲究辦訊之被告供詞推諉中西官以被告不應行兇判白禮恒司罰洋五元充公以儆 
[串竊花衣之懲處]  
　　英商藏新洋行西人柯恩控某軋花廠主楊榮林與在逃數人在楊家碼頭船上串竊花衣四包將贓藏匿於引翔港鎭某成衣店樓上等情業經捕房將楊拘解公共公廨諭交三百元人洋並保在案昨晨復訊先由原告代表哈華托律師上堂譯訴前情請爲訊究楊亦延摩西律師到堂代辯中西官判楊押西牢四月吊案花衣交原告領回 
[竊取自來水公司鐵條]  
　　唐坤泉與住居華界之馬老四在楊樹浦外灘竊取自來水公司鐵條一百五十六根由探將唐拘解公共公廨訊供收押在案昨由捕房將馬老四移提到廨經中西官訊據唐坤泉供認行竊不諱判唐押西牢九月期滿逐出租界馬老四着交警局帶回候下禮拜三再行函請警局將馬送廨核示 
[公然調戲之懲儆]  
　　住居新閘成都路三百八十六號門牌爲古董生意之羅德成與附近四百零二號屋内之陳秋亭因在新世界游戲場調戲左芝衡之妻嚴氏被左鳴捕拘入新閘捕房准各存洋十元保出候示旋經公共公廨傳訊不到判將保洋充公嗣原告不服判斷以被告等在公共處所調戲婦女攸關風化今祇罰洋十元處治未免太輕爰復禀准公堂重行出票昨將羅陳兩人一併提案經中西官復訊之下判羅陳兩被告除照前斷罰洋外各押西牢十天以爲調戲婦女者戒 
[過犯逐出復來]  
　　過犯姜阿桂孫根福潛入租界被捕查獲拘押捕房昨解公共公廨經中西官訊供屬實判姜押西牢二年孫押一年期滿仍均逐出租界再來嚴辦 
[車夫撃傷同業]  
黄包車夫姚英士前日在廣東路將同業錢建福撃傷頭部被捕拘獲昨解公共公廨經中西官略詰一過判姚交二十元人洋並保候原告傷愈再核 
[縳妻售賣之奇聞]  
　　浦東三林塘鄉民王生林不務正業家中所有物已典質一空奮曆上月二十九日王由蟻棍唐炳桃等介紹將妻任氏價賣與張家宅鄉民張阿槐爲室言明身價洋一百元惟恐妻不允從遂於是晚將妻用繩紥縛嚇禁聲張乃與康等用竹樠扛至離鄉二十餘里之張家宅張阿槐家即收身價銀洋與康等瓜分仍逗遛該處私烟間内前日爲該氏之兄任木金查悉大駭立即馳赴張家宅將王生林康炳桃等尋獲向之交涉王等遂將該氏由張阿槐家領交任木金任即鳴警將王康二人拘入警察分所昨日申送縣警察所轉送地方廳經檢察官預審之下判王康二人拘押王任民交任木金領去候再訊究 
[巡丁串竊舊鐵]  
　　浦東祥生船廠邇來迭次失竊銅鐵材料曾經洋東報請水陸警區請緝在案前晚該廠十九號巡丁劉鳳林二十號巡丁許長卿串通划子船户婦人傳張氏偷竊廠内舊鐵四五擔運入舟中正擬解纜問當爲十七號巡丁華中鳳查見立即將船扣留報告洋東通知水巡捕房飭派何探目前往將傅張氏劉鳳林許長卿等一併拘入捕房昨日轉送地方檢察廳訊辦 
[竊犯在監病斃]  
　　沈龍發前因犯竊案發經地方廳判處徒刑一月發往分監執行在案邇來該犯在監患病醫治無效於昨晨斃命由李分監長報告到廳即委夏檢察官毛　驗員等蒞監驗明委係病死並無别故因無家族判令由堂棺殮 
[查獲爛泥渡烟窟]  
　　浦東三區警署在爛泥渡鎭查獲私賣鴉片烟之陳金仁並吸客陸龍根連同大小烟具解送地方廳經檢察官預訊之下判陳陸二人收押候究烟證存案 
[崗警查獲竊賊]  
　　滬城小橋一百零九號閔姓家於昨日天甫黎明時有竊賊挖門入内竊得綢布衣服數十件打成一大包負贓出外當爲該處第八崗守望巡警查見卽將人贓拘入二區二分駐所由孟警佐提訊一過傳到失主併送警廳司法科請究 
[趕製處决盜犯之棺柩]  
　　松滬護軍使署因有判處死刑之盜犯多名行將執行鎗斃惟棺木無多不敷應用故於昨日飭匠趕製木板屍棺一俟製成即當逐一處决云 
[查緝私梟之布置]  
　　蘇屬緝私統領宋明善查得洋涇附近老美孚火油池地方近有大帮梟匪聚集販私屢經派隊往拿往往聞風逃散迨至兵去復來聚集非有緝私弁兵常川駐防若輩終難絶跡故已咨由兩浙袁運使核准除將第二營部於二十號遷往洋涇就近派兵嚴拿外並於昨日調撥衛兵一隊親往該處查緝梟首某某等務獲懲辦又聞第二營薛營長查得西鄉梅家弄一帶亦有梟匪販運私鹽昨特令飭第一第五兩隊王沈二隊長各派師船駛往緝拿 
[老嫗供出挑膏處]  
　　前爲烟間堂倌之浦東人石阿桃近在虹口東鴨綠路五百三十五號門牌租賃房屋一間私自販賣雅片烟膏昨有老嫗王沈氏至石處購得烟膏一盒持之而出適被五百九十六號華捕查見當將該氏帶入捕房經捕頭詰悉前情立飭八十六號西探鄧（譯音）往將石阿桃拘入捕房押候解廨訊究王沈氏着令退去自行投廨作證 
[購物竊取夏布]  
　　鎭江人王永順昨日午後串同甬人胡道東至虹口北四川路一百三十九號門牌某洋貨店以購物爲由乘隙竊取值洋十八元 
[南滙人呈控選舉違法之道批]  
　　滬海道署昨批南滙縣民馬時茂等呈爲選舉不合法律環求核定示遵由據呈該縣參院初選當選人顧鐵生即顧雲章現爲縣立周浦市第三校長兼任各科敎員並無被選資格等情是否屬實候令南滙縣知事確切查明依法辦理此批 
　　又批南滙縣民夏秉衡呈爲選舉違法請令撤消由呈悉已於馬時茂等呈内明晰批示矣仰即查照此批 
[爭包運貨之鬭毆]  
　　北火車站運貨場車頭目陸阿四近被姜阿三禀准車務總營創立公義和新公司攘奪營業已誌前報本月十六日晚間雙方各紏數十人在該站貨棧相近大起鬭毆互受創傷旋經閘北五區警署得信立飭長警到場拿獲數人衆始散去刻聞有人從中調處不識能和平解决否 
　　之白夏布一疋匿贓身畔圖遁當被該店夥唐子祥察破鳴由九百七十八號華捕到來搜出原贓將王胡二人一併帶入捕房捕頭諭飭押候解送公堂訊究 
[縣署批示四則]  
　　錢妙生呈爲違章設爐請求押閉由呈悉兹據丁妙生來呈聲辯謂浦東地方並不在水爐業行規範圍之内且以沿浦商市繁盛之區尙未有水爐公所遵守行規爲詞其所呈是否實情無從懸斷仰候杳明再行核辦 
　　卞子根呈爲逞强挽開揑飾朦請請恩准維持由呈悉水爐業行規第十一條凡老店應翻造房屋等事故而遷閉惟一年内仍准復開逾期則老店之名義消滅應作新店論照第五條規定辦理等語該民正民國二年遷店迄今已閱多年核與老店新開辦法不合母庸多凟 
　　本布踏布董事王增梁呈爲違章抗捐請傳案嚴罰由呈悉候飭吏傳諭遵章辦理可也仰卽知照 
　　宋金和呈爲抗不停閉請予發封由呈悉候飭吏勒限閉歇可也此批 
中華職業教育社通訊 
[敎育與職業第七期出版]  
本期專載第一届年會事件首列各種圖表次列文二篇一爲黄炎培之（年會詞）一爲顧樹森之（本社之過去及未來）次爲馬湘伯穆藕初兩君之演說辭又次爲社員贈言概括祝辭商榷報告等五類最後爲開會紀事及辦事收支等報告内容頗有趣味每册仍售銀一角五分 
來函 
[塘工助欵]  
　　寗波紹興兩同鄉會因紹屬西江塘東江塘北海塘迭出險工亟圖補救先爲治標之策疊接浙江齊省長及會稽張道尹復函深表同情又得省長呈文及塘閘局計劃書足供研究現當梅汛轉瞬伏秋大汛岌岌可危未雨綢繆萬不容緩復承濟生會同人捐助洋五千元昨准張道尹來電倡捐洋一千元囑爲速籌進行兩會擬即日聯合開會决議入手辦法急促進行並與塘閘局接洽一切以期官紳一致免除危險藉保平安云 
雜評二 
[靑年會（訥）]  
　　前之中國何以稱老大前之國民何以稱病夫前之政局何以稱暮氣皆此靑年失學造成之也今者民國新矣而老大之象依然病夫之習依然有暮氣而無朝氣依然此又何以故以前之靑年已隨老大病夫暮氣而去而新民國之新靑年尙孕育而未來今者上海之靑年會實我新民國新靑年産生之區也德於是育智於是育體於是育將來一掃從前老大病夫暮氣之習而嶄然露新民國頭角於此世界中者其惟我諸靑年乎 
　　是故今日之靑年宜以此自勵人之對此靑年會宜本寶愛靑年之心抒誠以贊助 
 
 
 

Page 12

 
 
   
 
 

Page 13

 
 
瓣香廬驥製五淋白濁丸>P ] 
白濁一症由膀胱發炎而起有急性慢性之别病菡最毒傳染亦最速患者必尿道腐爛便溺艱滀時覺劇痛且流膿血慢性者病勢較輕膿或稀薄急性者膿多作黄綠色疼痛不堪若不早治爲患不堪設想本主人所製五淋白濁丸有掃毒殺菌之功只須每日吞服三十粒包可止痛去濁且從此斷根保無他患誠花柳病中無上之至寳也雙料每盒二元單料一元上海盆湯弄寗波路口崔氏瓣香廬發行所啓本廬分設天津東北城角　北京觀音寺街南京下關　無錫江隂巷内　安慶軍署西　奉天大南門内杭州太平坊陳列所　福建總督署口　長沙糧道街 
 
 [PP ] 
京都天寳齋　眞正西藏馬寳　專治文武疾癲痰迷心竅　試驗萬人　靈驗如神　鋪設上海二馬路西鼎新里内遠埠函原班回件　 
馬寳能有的眞經云治痴癲第一對症本齋濟世存心不惜千金採得眞正以救世人其性能入心肝脾肺腎專治百藥罔效之症惟各種文武新舊痴狂發痴作呆以及猪癎羊癎錯心失驚服之最有奇效雖諸醫束手危險萬分只須錢餘癎症無不立愈大凡染痴癎一症皆因痰迷心竅憂鬱驚恐痰滯胸腹糊塗不醒或事結於心或功名未成或見色而痴或爲財而癲致染失魂落魄之症則自語自述大呼小呌弄文作武嬉笑怒罵染此之症受累無窮世人如患此症者請即試服輕者五六分告痊重者一二錢斷根最奇者愈後永不復發誠天下第一除癲救命寳筏也每分二元或購一錢照碼九折　另製天下馳名癲狂鎭心丸曾經試驗萬人效驗如神○雙料每粒一元○單料五角遠埠函購郵局妥速信力自給　京都天寳齋啓 
 [PP ] 
本藥房總經理上海華美實業公司之大美國華來福殹士駱駝牌金丹丸補體丸二種此丸曾經華美實業公司禀准駐滬美總領事署註册上海交涉使署立案出示保護業經各省督軍省長道尹出示保護一律通銷在案此丸功效卓著早己行銷中國全境男歸老幼服之皆宜可除百病不生健體補腦之聖藥也吸食洋烟之人服之可保烟癮斷絶轉弱爲强各省各埠欲經理分銷者請來本藥房接洽不勝歡迎批價格外優待　中國全境總經理太乙大藥房啓　本藥房在上海三馬路曲江里内 
 [PP ] 
本棧開設英大馬路己歷數十餘年誠信無欺感荷　各界贊許遐邇馳名今因原址窄狹特遷至望平街口坐北朝南雙開間洋台門面加立義記擴充營業自向産地運辦各種上品蔣腿茶腿南北金腿等貨提選高莊零臺發售無不克己貨眞價實以副惠顧　各界諸君之盛意所有前首瑞記進出槪歸自行理直是四月朔日起一律歸義記營業禮票照發特此佈告 
 [PP ] 
新式金絲燈泡最稱光明省電用以代老式炭質燈泡光明可增加三倍而用電則相等兹特新式燈泡價目列左十六支廿五支三十二支及五十支燭光每只售銀四錢一百支燭光每只售銀八錢半二百支燭光每只售銀二兩半欲購以上燈泡請至南京路四百七十一二號本處樣子房電話二千六百六十號寓滬西人工部公局電氣處啓 
 [PP ] 
敬告者本藥房始創魁靈丸迄今三載荷蒙　各界讚許信用著著無奈不肖之徒冒印本主人肖像仿單濫售巿上不但有損本藥房名譽而且有碍服者諸君受害者何止千萬屢經懲辦均無效果竊思别無良策衹得不惜鉅資特製風影山水各圖畫刻成銅版印在書袋裡面　匣子外面用三色辦眞劵中間嵌印風影山水陵畫從端陽節起一律換裝新封袋任購客諸公易辦眞僞俾購服諸公不致再受奸商所愚也本藥房魁靈丸廣銷以來他種影戤名目接續而起現今商戰競爭時代不得不重新整頓加重純正藥料考究完全貨物雖美血本甚重故此每包加碼洋一分批售每包計洋六分每瓶計洋六角大宗批發面議格外優待倘批滿實洋五元者計一百念包六角瓶每打計洋五元如蒙　光顧請惠臨上海四馬路一家春番菜館對門東華里　安和堂啓事 
[美容藥料花顔水]  
皮膚能令人外貌最易遷雙雖然生成美麗嬌容若任皮膚自成粗陋非獨不得維持原有之美且不能發揮天性之美皮膚之關係於美醜有如此也常聞世間自歎其容貌醜陋者實屬不稀此又人生最大遺憾兹有日本皮膚科專門大醫小島先生多年研究自出心裁發明一種良藥精製而成美容藥水名曰花顔水僅以數滴滴入洗臉水中或融溶數倍之清水該盒内之水即逢藥水而變色如乳其馨馥郁觸鼻雖鮮花如攻瑰與蘭花亦退一步且合衛生善治皮膚所發小瘡如面皰暗瘡雀班粉剌酒剌汙疹頑癬煤氣紅點油光瘰癧等諸症討厭之物凡老幼男女皆可使用此花顔水均得轉醜成美花顔水之特包最能完全皮膚乃成色使姿容倍極光耀足稱最上妙品請試一瓶以證本藥房之言之不謬藥價大瓶洋一元每打洋十元小瓶大洋五角每打洋五元試用瓶大洋三角五分每打洋三元五角各埠大藥房與洋貨舗均有代售花顔水發售本舗大阪巿東區清水谷西之町順和堂大藥房經理所上海四馬路中東大藥房上海河南路東亞公司上海五馬路華美大藥房上海河南路美華大藥房蘇州觀西街中法大藥房杭州羊覇頭華美大藥房 
 [PP ] 
本行額定資本金五十萬元遵照定章先收足五成純係商業性質專營抵押滙兌期票貼現曁定期活期存放各欵一切格外克己地址設在上海寗波路四百四十號電話四八三九董事兼總理施省之董事朱五樓張鴻卿徐容光柯貞賢陶蘭泉沈吉甫經理楊漢汀代理總　理朱五樓副理徐寳琪同啓 
[陜西大清銀行清理處廣告]  
陜西大清銀行流通銀票除辛亥被搶尙未發行之票應行作廢及歷年陸續收回者外未經收回之票計尙有銀票二萬五千一百四十五兩又特票五千七百九十兩零八錢又銀條十六兩六錢七分茲將流通銀票號碼列下計每張一兩由天字一號至一千號每張二兩由天字一號至一千號每張三兩由天字一號至一千號每張四兩由天字一號至一千號每張五兩由天字一號至一千號每張十兩由天字一號至七百零九號每張二十兩由天字一號至三百五十號每張三十兩由天字一號至二百零五號每張四十兩由天字一號至一百號每張五十兩由天字一號至六十號每張一百兩由天字一號至七十一號每張一兩由地字一號至一千號每張二兩由地字一號至一千號每張三兩由地字一號至一千號每張四兩由地字一號至七百冰十號每張五兩由地字一號至八百號每張一兩由元字一號至一千號每張二兩由元字一號至一千號每張三兩由元字一號至七百十一號每張一兩由黄字一號至一千號每張二兩由黄字一號至五百一十號每張一兩由宇字一號至一千號每張一兩由宙字一號至一千號流通特票號碼列下計每張三兩六錢由天字一號至十四號又二十四號至三十八號每張二兩三錢由天字三十九號至四十三號又四十五號至五十四號每張三兩五錢由天字五十五號至六十四號每張一千兩由天字十六號至十八號每張六十五兩一錢天字十五號每張五百兩由天字廿號至廿三號每張二百兩由天字六十五號至六十九號刻登報端俾易週知凡持有陜西大清銀行銀票者急速向陜西清理處查驗以便酌日開付自登廣告之日起一個月爲逾茲期日槪歸無效此佈 
 [PP ] 
本銀行係股份有限公司股本四千五百萬佛郎中華民國政府認購股本三分之一計一千五百萬佛郎　本銀行章程業經中華民國政府於一千九百十三年一月十一號批准立案　總行　法京巴黎　分行　北京　上海　天津　香港西貢海防　本銀行職員如●　董事局局長　白德洛　副局長　廖世功　亨烈　法總裁　斐洛德　華總　王克敏上海分行經理　李雍本銀行專辦各種實業借欵及各項押欵經理各種定期往來儲蓄等存欵其利息請至本行面議儲蓄存欵長年四厘並貼換期票代收中外票據等項買賣貨幣金銀承辦信滙電滙可逹巴黎倫敦紐約及歐美各埠辦理並大銀行一切交易無不格外公道特此通告惟本行開設法租界外洋涇橋一號 
 [PP ] 
本行開設七載素承各界信用總行設在上海江西路五十一號專收存欵兼做滙兌押滙貼現抵押放欵買賣生金銀及銀行應辦各項格外克己優待自有堆棧堆存押欵貨物及客商寄棧各貨並在蘇州無錫鎭江南京南通等處設有分行下關徐州蚌埠設有滙兌處又於上海總行蘇州面京兩分行内附設儲蓄處專爲存儲零星欵項凡有銀元一元以上均可存儲活期利息長年四厘定期存欵利息特别從優面議並有特别定期儲蓄存欵利息可分四期每三個月支取一次以資便利倘蒙　惠顧本行無不竭誠招待也總行設上海英租界江西路五十一號電話二四五二分行蘇州間門内德馨里　南京城内黑廊大街　鎭江風神廟巷　無錫竹場巷　南通西門關帝廟滙兌處南京下關惠民橋丁首　徐州東門内　蚌埠頭道街堆棧上海蘇州路第四十五至四十六號六十三號門牌　無錫瑞豐棧　南京黑廓大街淨覺寺内 
 [PP ] 
本銀行係華商集股自設在香港註册按照英例辦理額定資本二百萬元己收資本洋一百三十八萬二千九百五十元公積洋二十八萬元總行設在香港另設分行及代理於廣州上海天津英京日本美洲小吕宋南洋等處專營中外各埠滙兌及定期活期存欵押滙押欵等項曁一切銀行業務原爲挽利權便工商起見故一切交易格外克己如蒙賜顧請惠臨本行面議無任歡迎參事員張元濟徐冠南張蘭坪董裕珍温欽甫何積璠王一亭勞敬修譚幹歐鸞笙監理員李煜堂司理員黄朝章司賬員譚仲良司庫員馮子敬司帳員蘇仲愚仝啓 
 [PP ] 
本行總廠設在英京倫敦及惠敦以及盤明海姆等處復設分廠於美京紐約克地方專門承辦電器一切材料在華行銷十有餘年雖值歐戰仍舊照常供給凡此皆爲本行之特我刻自英美各國名廠運到大宗電風檯扇大小尺寸平頭摇頭以及掛風扇各種磅數均有物質精良定價從廉零購躉批備極歡迎如蒙　賜顧請移玉至仁記路七號本行面議訂購是荷通用電器洋行謹啓 
[余雲岩啟事]  
謹啟者鄙人經手南通通永申莊所欠各往來貨欵以及滙票支票均於夏歷五月初十日一槪結束清楚余雲岩啟 
 [PP ] 
先生爲德國柏林大學醫科博士醫科博士醫術湛深經驗宏當診治内外花柳時疫耳鼻咽喉各種病症均用德國最新療法故無論疑難雜症一經先生診視靡不着手成春本藥房爲鄭重醫藥及便利抱恙諸君起見特延先生設診所於本藥房門診每日上午九時至十一時出診隨請隨到華洋大藥房啓 
[南通通永福記公司啓事]  
啓者於去年九月間設立申在由余雲岩經手因開銷不敷今曆三月二十取銷申莊名目所有余雲岩欠各往來於夏曆五月初十日一該結朿清楚一無糾葛所有三月底通永抬頭源昌福支申同德莊票洋二百五十元一紙該票己由余雲岩理清作廢如各寳號收用請退原人與敝公司及源昌福不涉若余雲岩個人之往來均向余自理與敝公司無涉恐未周知特登申新二報聲明以清界限南通通永福記公司謹啓 
[上海開灤礦務局緊要通告]  
啓者六月底爲敝局年結之期所有往來各賬均應於本月底以前歸給清楚務祈各往來主顧鑒諒是荷此佈 
[上海卡德路中同濟醫院精醫婦産科]  
本院婦科産科特聘女醫士主治醫治凡經血不調久不懷姙白帶血虧胎前産後諸症均用新法療法獲效甚速並備有清潔病室住院隨意 
P>上海英大馬路虹廟對面 [PP ] 
本藥房發行遺精要品爲天下莫敵靈藥歷售三十餘年凡官學紳商各界莫不同聲譽美治愈之人不可思議咸推善治遺精無上聖藥謝函證書早經盈箱滿篋全國聞名口碑載道但華人惡習每見暢消品物必多假冒近有同業無恥混希圖售漁利以假亂眞情實可恨特加松鹿商標購者注意盖人之精華關係最重精固則强精竭則亡患有遺精更宜急起調治以衞自强本藥房家藏經驗秘寳係坐茅蓬老僧所傳保元眞方一再研究始獲出奇制勝功能療治戕伐過度慾火妄動未交先洩少年誤犯手淫中年操勞失節夢遺滑精肢體虧損服後精開堅固養腎滋隂應效不爽抱此症者宜速調理却病延年每料四元半料二元小盒一元外治遺精一岾膏功效同上雙方並用偉力最速年久遺精務使内服外貼宿疾無不斷根永不復發每張七角不效還洋以昭信實遠埠函購郵局回件　上海三馬路大舞台對面鍊雲藥房 
 [PP ] 
寓英大馬路小菜場對面民康里診例照常力薄不計 
 [PP ] 
虹口有恒路三十四號電話北三零七二設有病室入院隨意 
梅毒淋疾横痃瘰癧神經痛痔瘡筋肉及關節僂麻斯質擎者搔癢性皮膚病隂萎症夜尿症以上一切病症均己採得最靈藥品應備注射絶無痛苦毋庸住院己試者無不立效望患症注意○本院特聘王凌雲君擔任通譯可無隔膜之虞 
 [PP ] 
廣招會員槪不取費 
此爲中西醫界有志精求精學而設祇將姓名履歷寄十即可入會並無别種手續來函附郵三分以便妥寄會證及醫報中國通信處上海法界八仙橋寰球交通社 
[通崇海輪船公司聲明]  
所有本公司第一百○三頁二百九十七號股單一股及一百○三號息摺一扣前由張秉堂君經手塡給龔梅羹名下豈料股本延不交到股單息摺亦未退還故將該股單息摺作廢以後槪不生效力特此佈告五月初十日 
 
 

Page 14

 
 
自由談 
游戲文章 
[戲擬廣東妓女慰北京妓女小某書] [  徐勵吾]  
　　龍王去後行蹤方到京都驛使來時趣語徧傳粤海驚悉抺脂嬌頰直無殊鴻爪留痕不禁入耳寒心爲同類蟻眉呌苦欲奉慰急來龜窟恨無史天遜飛機思報仇代擣龍宮又乏歐羅巴潛艇祇得上呈蕪簡聊供美目之觀尙祈俯采芻蕘且允寛懷之請竊思我輩因遭國亂以致家亡淪入靑樓汚如黑　苟非遇大人先生之貴播佳話於一時又焉有超羣絶類之稱留豓名於千古是以楊翠喜逢肖貝子遂得豓妓之名小鳳仙遇蔡將軍乃有英雌之號此外則多多益善無數北地胭脂没没不彰也似南方粉黛妓界内名姝絶少官場中顯者獨多比美未能含羞實甚茲聞龍爪一伸之下五分頭賞賜不慳獸蹄四散之餘（陪席者受驚而散）數十席空虚無有威權流露震震怒雖未免横行話柄傳來文明亦不如接吻然較之受摧殘於鴇母龍王固貴於鴇母也又或者被凌辱於龜頭龍王亦尊於龜頭也因此得名豈不愉快幸母自鬱仍作悲啼雖困龍如涸魽之無能受其辱殊深晦氣且制龍乏批鱗之大膽遭其侮未免含寃乃由氣運大乖遭逢不順然得傳揚小某聲價益高從茲艶幟大張皮肉之生涯必盛彌覺執鞭未得衷懷之傾慕徒殷身處嶺南恨未得驪珠寄贈心懷冀北祗空憑雁帛傳情特此奉申即祈忘辱敬請頰安諸維心照（六） 
家庭常識 
[鹹蛋] [  花隠]  
　　時行夏令家常食物每虞不能久置市上所售又多不潔惟有鹹蛋一物清潔可口收藏不壞誠衛生之食品家常不可不備也茲錄其醃法以及油黄黑黄之實驗法如左（醃法）每鴨蛋百枚洗淨曬乾用食鹽八兩研細稻草灰三升黄酒兩鍾冷紅茶適量混和如稀漿狀將蛋浴之置之甕内一月之後便可煑食（油黄）鹹蛋有一種黄内有油味倍尋常若於醃時再加燒酒少許又法將蛋豎置甕内則醃成之後必定有油（黑黄）鹹蛋黑黄更屬難得蓋其味稍含辣性人多喜嗜然亦甚易可將上次脫落之灰雜於下次醃蛋混合液内即得 
工業須知 
[玻璃鍍銀法] [  徐增奎] 　 
　　備廣口玻璃瓶（英名ＪＢＬ）四只須用硝酸（英名Nitrioaoid）洗淨乃將四瓶分甲乙丙丁加以標識 
　　（甲瓶）以硝酸銀（英名Nitrateofsilver）一百十八克蘭姆溶解於三兩之蒸溜水（英名DigtilledWater）中（雨水亦可惟不如蒸溜水之有效） 
　　（乙瓶）取甲瓶中已溶過之銀液質半兩裝置八内 
　　（丙瓶）以苛性鉀（英名OaustioPotassb）一百五十克蘭姆溶解於二兩半之蒸溜水中 
　　（丁瓶）以凈葡萄糖（英名Olucose）七十五克蘭姆溶解於二兩半之蒸溜水中 
　　以上四瓶旣備乃以純阿摩尼亞水（英名LiqnorAmmonia）滴於甲瓶之銀液中待其滴至變成泥褐色爲止少頃再以阿摩尼亞滴於滴過阿摩尼亞之銀液中待其液色變至如未加阿摩尼亞前之液色相等乃止更將乙瓶之銀液滴少許於甲瓶之阿摩尼亞銀液中是時其色比褐色較黄（注意）（上已混合之銀液不可觸着手指否則手指有起皮之虞）再將丙瓶之鉀液傾入甲瓶之混合銀液内則其時液色即變成灰黑色待以上三液相和後即以玻璃棒（英名Ｇlassrod）攪之待其液色稍清爲止（此時液色不能較前之液色爲清因其液中已含有無數之黑點）然後用據紙（英名Ｆilterpaper）置於漏斗（英名Ｆunnol）内瀘清將乙瓶中未用完之銀液徐徐滴入於瀘過之混合液内待其復至糢糊有沈澱物爲止再備闊平式磁或玻璃盆（英名ＥarthenＷsre　or　Ｇlass　dish）一只置放時務須平適將上之混合液傾入盆内再加適量之蒸溜水使其盆内液面平均爲止更加葡萄糖液（即丁瓶）於是液中并攪動之輕放玻璃面於液内當沈下時手持玻璃少側以防有起汽泡之虞此時玻璃面上之液色已變成紅白色徐徐變爲黑褐色久之則變爲白銀色（其錢成時間約在十分至二十分鐘間）即以蒸溜水或清水輕拭其面置之一邊俟其乾後以最純淨之棉絨擦玻璃面之衣惟擦時不可太久（約五分鐘爲度）而手術務須知緩爲 
集益錄 
[再答第九十二問] [  張甡樸]  
　　禽隠君言用徧蘇恩火油及阿莫尼亞水等藥品漂洗舊皮衣統之垢汚固佳然所用藥品價值頗昂且家庭之間取給不便究不若通行舊法之便於操作也兹將其漂洗手續謹錄以告漂洗用舊之羊皮衣統如家庭常識所登用蘿葡燒酒及粞粉各法漂洗雖能去汚然因其手術欠缺故羊毛根際之積垢依然存在而不能完全除去除去積垢其法頗簡亦母庸用初製時之法重漂之其法如下先將用舊之羊皮衣統毛面回上展鋪於木板上用燒酒洒之以皮毛完全濕潤爲度放置十分鐘復以口含温水緩緩噴之使衣統羊毛上均含水珠爲止遂以黏性澱粉（如黍米粉糯米粉等）用細絹篩篩於毛上使與羊毛所含之水黏合（黏性澱粉之分量無定可斟酌用之使羊毛上黏附一薄層尤宜一律均匀）然後將皮統捲之如棒狀用力於木板上如趕麵狀輾轉滾之待黏附毛上之黏性澱粉完全墜落毛根與羊毛根際之汚垢黏合即行停止滾轉移置於無風處之日光中乾燥之乾後以鞭鞭其無毛面使黏性澱粉與羊毛根際汚垢之混合物墜落復以棕刷刷之若其垢汚尙　　全隊去可照作之以垢去毛白爲度如上法操作垢汚雖已除去而毛遂因之散亂欲其恢復舊觀可以温水洗去其殘留澱粉張掛於室内板壁上以梳梳理其毛張掛勿動待其自乾因羊毛富於恢復原狀之彈力乾後卽能恢復舊觀而毛色潔白光澤如新製者若皮統之無毛面有汚垢可先以水濕潤遍糊澱粉一薄層乾後以鞭鞭之復以水調麥皮包於法蘭絨内擦之即能潔白無論何種皮統皮褥用舊後均可以如上法處理而漂洗之 
長篇小說 
[冰山奇俠傳] [  常覺小蝶合譯天虛我生潤文]  
（原名ＨＡＮ　ＯＦ　ＩＯＥＬＡＮＤ）法國囂俄著 
第十章夜飲（三） 
　　史芘格默頌未畢隠士忽又展爲狡笑以向羅佶曰壯士汝爲司法中人當知法律之事夫以守厝人而盜取死者之物并喪其元是當回罪此語出無異掬史芘格之心幾欲大呼而遁羅佶點其巨顱曰若在古法其人當與死者同瘞壙中然今則減輕矣史兹格聞語噫氣爲之一舒念今當無死罪矣而羅佶續其辭曰依今之法不過先以熱鐵烙其兩股作字然後繋諸縊架而更以冷鐵割其頸史芘格不禁昨舌曰乃若是其酷乎隠士笑曰朋友豈汝亦嘗犯此乃有所中懾耶史芘格乃期期不能答諸人爲之失笑此時塔外風雨已少息隠隠聞有吹角聲凄感動天羅佶之婦方添薪於爐聞聲乃止顧其夫曰尼古拉汝聞之乎村中又有邏卒覓犯人矣此角聲吾辨之也言次衆皆側耳雅谷初已倚椅熟寐至是亦驚醒起立而聽則聞馬蹄雜遝隨風聲而至且雜以呼嘯羅佶曰異哉當此深夜何來逸賊而煩追捕吾當出視之語未畢人聲益近已聞有人以馬策搥門其聲如鼓呼曰塔中有居人乎吾蓋奉冬星村長之命來搜逃囚史芘格聞其來自冬星則面白至無人色力掣雅欲之衣惟恐其拾已而去此時叩門益急羅佶乃自秉短燭顧衆客曰諸君少坐吾當下樓視之夫索罪人而至伍伯之門則其人亦目盲矣史芘格全身盡顫又不能止羅佶不下但聞塔門啓處羅佶已排衆而出問曰來者爲冬星之戍兵乎則有洶洶之聲答曰然吾人蓋索冬星尸厝中之逃人也此語出史芘格似聞焦雷一聲直貫塔頂而下而胡梯之上亦有雷聲轟轟則冬星之邏卒已盡擁而登樓矣（第十章完） 
 
 
 

Page 15

 
 
   
 
 

Page 16

 
 
   
 
