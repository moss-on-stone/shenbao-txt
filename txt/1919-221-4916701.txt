# 1919 - 221 - 4916701

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[眞民黨（冷）]  
　　京電謂王自言彼之爲和議代表眞民黨决不反對滑哉此言也如其所言則反對者决非眞民黨也又如其所言以反證之則不反對者乃眞民黨也由前之說使民黨不反對而自附於眞由後之說使不反對之安福部亦得自附於眞民黨之例雖然天下豈盡愚者國人豈盡無耳目與記憶之力安福部平日之所作所爲豈有絲毫與眞民黨相同之點乎安福部首領之王之平日所作所爲豈有絲毫與眞民黨可以相容之地乎是故中國而苟無眞民黨也則已苟其有之我恐適與王言相反也 
命令 
[八月十五日大總統令]  
　　記名副都統壽聿彭著發往黑龍江交該省長酌量任用此令 
　　又令兼署内務總長朱深呈署天津警察廳廳長張汝桐調部任用請免署職應照准此令 
　　又令任命楊以德爲直隸全省警務處處長兼天津警察廳廳長此令 
　　又令陸軍總長靳雲鵬呈准兼奉天省長張作霖咨請以巴雲陞蔣文衡補佐領均照准此令 
　　又令湯銘鼐崔麟館李文均給予四等寶光嘉禾章此令 
　　又令兹制定督辦邊防事務處組織令公布之此令 
專電 
[北京電]  
　　安系言王揖唐方面得唐紹儀秘書某函謂唐不反對王王亦自言凡眞民黨皆不反對己（十五日下午八鐘） 
[北京電]  
　　王連日宴客聞仍主兩會合制憲收束軍隊借欵萬萬南三北七分配（十五日下午八鐘） 
[北京電]  
　　蘇李贛陳鄂王魯張皖呂吉郭鄂何均寒電贊成王爲總代王擬用無會議形式進行和局公言報著論謂王爲各方贊成有反對者卽反對和平天下人民當共討之（十六日上午十二鐘） 
[北京電]  
　　安系揚言南方新改條件（一）承認徐總統（二）副座舉陸（三）恢復六年憲會（四）唐任川滇黔巡閱（五）李根源長粤或川（六）内閣加入南方四人（七）閩湘陜省長由南提（八）段組閣又謂民黨反對第八項安福反對第三項但詢李曰垓謂未聞國會總統外他事提作條件（十六日上午十二鐘） 
[北京電]  
　　徐電邀梁朱返京 
[北京電]  
　　呉淵等臨時會提案昨撤回修正（十六日上午十二鐘） 
[北京電]  
　　參陸處電盧永祥速將滬防布置卽日赴任並電張载揚陳樂山維持省城秩序 
[北京電]  
　　滬護使段派擬用呉光新李督主齊夑元王廷楨等正競爭中（十五日下午八鐘） 
[北京電]  
　　滬護軍使王廷楨最有望但某方反對（十六日上午十二鐘） 
[北京電]  
　　參陸處晨電盧永祥將滬事交留守司令王賓照料速赴杭接任（十五日下午八鐘） 
[北京電]  
　　報載浙楊遺電第四師長請陳何兩旅長中擇一簡任 
[北京電]  
　　陸榮廷電述收束軍隊零桂軍將撤（十五日下午八鐘） 
[北京電]  
　　熊克武電陳藏事（一）各省聯合出兵防藏（二）甘川滇協同各省軍共防不分界限（三）關於外交南北一致（十六日上午十二鐘） 
[北京電]  
　　張作霖電吿林剿匪需助已飭孫烈臣率一旅先赴長春（十五日下午八鐘） 
[北京電]  
　　孟恩遠電吿長途勞頓請假一月徐令呉笈蓀商陸錦往勸陸今已赴津（十五日下午八鐘） 
[北京電]  
　　浙敎育廳長伍崇學呈辭擬赴美就學復電勸留 
[北京電]  
　　范其光電吿烏拉嶺激黨進逼沃政府勢將不支 
[北京電]  
　　意大利有大批飛機擬由印度飛至廣東津滬等處陸部以事關航空權擬商取締辦法（十五日下午七鐘） 
[北京電]  
　　財部以元年公債作押三月限一分二息借怡和欵八十萬（十六日上午十二鐘） 
[北京電]  
　　屈映光保施履本爲魯交涉員（十六日上午十二鐘） 
[北京電]  
　　陜議會電拒洛潼日欵築路（十六日上午十二鐘） 
[北京電]  
　　楊晟來商收回滬廨辦法（十六日上午十二鐘） 
[北京電]  
　　敵産改名特産訂條例四項仍依前辦法（十六日上午十二鐘） 
[北京電]  
　　軍府電攻湘省土地抵外債（十六日上午十二鐘） 
[香港電]  
　　軍府徵各省軍對王揖唐任北總代意見陸榮廷覆但問條件不計代表唐繼堯覆各界反對譚延闓趙恒惕大反對軍府對王贊同否未决 
[香港電]  
　　國會以王揖唐爲新衆院長素附軍閥和必無誠今日集會謀對待方策（十六日下午三鐘） 
[香港電]  
　　國會因議員離粤多不足法數昨未開制憲會 
[香港電]  
　　王安瀾報興安增軍軍府電龔請撤退（十六日下午三鐘） 
各國通信社電 
[哈爾濱電]  
　　目下哈爾濱患疫之際染病者泰半曾受騐視其有眞正虎列拉徵菌者皆加隔離現已設立防疫醫院一所醫治急症並應日領事之請另設病房以容日人自八月三日至今共死一千二百人天氣亢早望雨甚殷伍連德具（十四日）字林報 
[北京電]  
　　李純對德代表事頃有復電内容不詳 
[北京電]  
　　王揖唐連日宴客主張兩會合併制憲 
[北京電]  
　　今日茶會在居仁堂王揖唐外方樞劉恩格李國珍均到總次長作陪（以上十五日） 
　　以上平和通信社電 
[北京電]  
　　張金印爲陜西第一混成旅長 
[北京電]  
　　軍府電述張敬堯苛政虐民以土地抵借外債請嚴懲 
[北京電]  
　　王揖唐今午謁東海接洽和議明晚龔在院宴王商南行日期 
[北京電]  
　　岑西林電對於和局極願從單簡解决並謂林司令無進兵閩省事（以上十六日） 
　　以上中華通信客電 
[北京電]  
　　受過激黨煽惑之中東路俄工因沃政府派員撫慰已可就範照常工作（以上十五日） 
[北京電]  
　　昨（十五）日府集國務員與在京代表商和議方法意見已一致惟行期尙未定 
[北京電]  
　　陳毅電俄新舊黨已在烏梁海接觸若實行交戰殊礙國權請向俄使嚴重交涉 
[北京電]  
　　烏里雅蘇台阿爾泰皆電吿邊界俄黨戰機危迫請速增兵戒備 
[北京電]  
　　裁兵計畫參陸處極力履行龍軍已悉數遣散湘鄂各軍亦在督促裁减（以上十六日） 
　　以上中孚通信社電 
公電 
[美國菲列台菲城華僑公電]  
　　各報館全國學生會商會公鑒山東條件美國上議院議員皆極力反對請爲後盾務期逹到目的旅美國菲列台菲城華僑公電八月十五日 
中美新聞社電 
[紐約電]  
　　華盛頓電訊謂如日本對山東問題不發表一如美國所需要之宣言則威爾遜總統不久將自行發表一關於此問題之宣言以期可以早日解决預料威君於宣言中將引述日本代表對巴黎和會三國會議所給予之口頭諾言紐約太陽報載巴黎電云滑德氏奉威總統訓令企圖取得日代表木野男爵一關於山東之宣言但未成功 
[巴黎電]  
　　法國報紙載有敬吿美人之文謂和約有極大之成功希望倘拒絕之或修改之則將損害戰勝國所努力求得之結果又巴黎人士漸信美國將不爲任何國之代管國傳說英國終將代管康士丹丁及土耳其 
 
 

Page 5

 
 
   
 
 

Page 6

 
 
路透電 
[匈羅近戰記]  
　　十三日巴黎電巴黎各報幾全滿意了解匈國現局謂各國承認約瑟大公政府顯與羅國有密切關係今宜監視大公建議之選舉事務 
　　十二日柏林電維也納消息政府接巴黎電文謂皮拉根氏於匈國施行勞兵治制之際所行罪惡須加審訊奥國須負責勿任逃亡 
　　十二日巴黎電美國救濟團現在匈京具食以食兒童二萬對匈之糧食封鎖不因以稍弛 
　　十三日倫敦電哈姆斯韋士今日在下院答稱協約國尙未承認匈牙利新政府議員數人曾質問撤退外高加索駐兵使阿米尼亞對土失其保護究竟是何意旨哈姆期韋士氏允將諸議員意見轉逹和會薛西爾貴族問曰政府其知吾人對於阿米尼亞所負之義務其重要與對於台尼金將軍相埒乎哈姆期韋士答稱政府已籌議及此 
　　十三日丹京電匈京消息司法員已起訴過激黨執政時行暴之諸人皮拉根氏與其同黨均將被控殺人行刦等罪 
　　十三日巴黎電羅國答覆協約國關於佔據匈京問題之牒文已到聞指詞頗爲和緩羅政府已命匈京羅國軍官即與協約國各將協商一切以免發生糾葛 
　　十三日柏林電匈京某訪員電稱匈國新内閣業已成立其名表如下總理洛伐克蒂氏外交安特拉西氏農務斯柴羅氏陸軍菲里特克氏商務加拉米氏國民幸福貝台爾氏敎育赫索爾氏 
[和會近聞錄]  
　　十二日巴黎電高等議會决議承認新奥地利亞爲奥地利亞民國而不承認其爲日耳曼奥地利亞 
　　十三日巴黎電克勒滿沙氏本星期休假之際以外交總長畢勛氏爲其代表出席高等議會 
　　十三日巴黎電哈波特將軍所率之美國委員團不日將赴阿米尼亞與外高加索蓋奉總統之命調查軍事現狀哈波特將軍將注重調查新阿米尼亞民國之狀况信徵集美國如受託代管阿米尼亞將有何種義務之詳確消息 
　　十三日巴黎電高等議會對於解决塞拦斯問題已有重要進步擬照下列辦法瓜分該地塞拉斯之極東部連同亞德里亞與黑海濱作爲未來君士坦丁國際共有土地之一部分塞拉斯中部畫一廣區自布國邊界起至黑海止包括第台加區炮臺作爲受國際聯盟國制之公共土地布國得越此而通入愛琴海西塞拉斯屬於希臘惟毘連一九一二年布國疆土之地　小隅將給予布國希臘首相維里齊諾斯氏尙未贊成此項計畫其另行提出之計畫未由各國接受 
　　十三日巴黎電希臘百相國於塞拉斯問題提出之計畫建議將塞拉斯作爲公共土地處國際聯盟之下自第台加區至布國之鐵路由國際聯盟派委員管理俾保布國得以通入受琴海自目下希臘邊界至起蕯爾斯灣端訖黑海米第拉之一線其中間土地應畫與希臘蓋該區内之希布居民總數爲五與一之比較也此項計畫已由英法意三國贊成美國獨持異議希相於數星期前曾將此事電逹威爾遜總統迄未接覆 
[俄國之過激戰記]  
　　十二日倫敦電據台尼金將軍近今勝利之詳報觀之該軍在南俄陣線之在部分對抗極衆之敵軍目下仍在前進台尼金將軍之占據加米興鎭其關係較初料爲大共俘敵一萬一千人獲砲六百尊及戰品無算過激黨之兵兩聯隊完全潰散台尼金將軍之前鋒馬隊已在距加米興東南八十五哩愛爾登斯柯附近與烏拉爾哥塞克兵左翼相接此舉之影響頗大蓋南俄及東俄全陣綫自北烏拉爾起至黑海西北隅止今可一致與過激軍爲抗而在黑海區域之台尼金將軍左翼距尼斯特河一帶羅軍之右翼僅十五哩台尼金將軍之占據波爾太伐鎭其戰利品中有機車一百三十六具貨車一千二百輛武裝火車二輛砲二百尊 
　　十三日倫敦電公報云十日英俄軍攻擊特維拉河之過激軍大獲勝利我軍逹預定之目的覆滅敵兵六大隊獲野戰砲十二尊迄今已俘虜千餘人我軍死傷無多 
　　十三日倫敦電秦晤士報載社論述阿米尼亞困苦情狀該地現四面受敵軍壓迫政府急宜重行考慮撤通駐兵之議俾得保全人道 
[戰後之歐洲各國]  
　　十二日柏林電韋瑪消息德總理歐士白格氏在國會宣布其整頓財政之政策並述及擬即興造商船隊及擬以公帑貸與海外德人常年捐稅必須增加馬克二十五兆現因須籌巨欵之故糧食一項尙難釋憂 
　　十二日丹京電班白消息巴伐里亞國會以一百六十五票對三票採納巴伐里亞自由國之新憲法廢除貴族銜號之議曾經多數否决 
　　十二日羅馬電意國委員團與遠征軍已於九日由末滿斯克啓程回國 
　　十二日比京電比軍占領普魯士來因州之瑪爾米第鎭大受歡迎 
　　十三日巴黎電七月份法國間接稅與國家專賣品共收入佛郎七百七十兆超過預算一百七十五兆 
　　十三日巴黎電萬國社會黨大會業已閉會巴黎各報謂萬國織工組合其唯一目的乃在保救德國社會主義爲世界財政之機械德國復讐利器之一 
[世界生活問題]  
　　十三日巴黎電法國糧食供給部會商政府所購美軍糧食分配以供公用辦法不許抛盤買賣現料此舉可以解决目下糧食難題 
　　十二日倫敦電約克西爾礦工會議勸令工人上工聞罷工風潮可因此平息 
　　十二日倫敦電三聯盟會今日開會通過提案謂因局面已變政府對付三聯盟會建議之態度亦變故直接行動之主張應展緩實行 
　　十三日倫敦電工界訪員皆謂三聯盟會之决議乃因會内外之著名工業聯合會會員竭力反對所主之直接行動而礦區反對之象亦漸顯露謂如堅持此項運動則聯盟會必致因會員意見歧異而分裂昨日幹事部之决議已移交代表大會核議豫料可受許可約克希爾礦工會議之承認失敗乃因罷工者突然變志主張開工蓋自罷工後已用去英金三十萬鎊會中存欵日少而物價步漲致令工人困苦不堪也 
[英美之國交]  
　　十二日聖約翰電英皇太子已於今晨九時在加拿大聖約翰登岸大受歡迎 
　　十三日倫敦電昨晚下院休息室中有葛雷子爵已受駐華盛頓大使任之印象 
　　十三日倫敦電波拉勞氏在下院質問之際謂簡任駐華盛頓長任大使將於明年春季實行葛雷貴族已允赴華盛頓商辦關於和約之諸問題想全院必感激葛雷貴族之愛國行動如政府然政府之意此舉於兩國政府間與國民間之交際極有價値 
國内要聞 
[膠澳案日使已向外部提議]  
　　中美通信社云據華北明星報载月十二日北京通訊稱駐京日使小幡氏曾訪外交部向代理總長陳籙提議開始爲山東問題之協商據聞小幡曾示意謂日政府願爲種種退讓其主要之點即願於兩年之内將山東各種權利交還中國另在他處索取交換利權云云據余（通訊員自稱）所聞所謂雙方協商之程度不過如上所述爲止然此第一着已令中國官場駭異日本所謂「於兩年内完全交還」之意義若何尙未能明瞭惟中國官場方面所得之解釋即除私人利益外日本願將山東各項權利交還中國另取償於滿蒙此說即令人視之不能無疑中國方面之揣測即根據小幡氏之表示而來所謂除却私人利益一層尤屬可疑蓋恐日本政府將目前在山東所據有之産業咸化爲私人利益處置凈盡再以虚影交還中國而自據其實質此事於兩年内辦妥實綽綽有餘如目前沿山東鐵路之礦産多以華人出名用日本資本開採進行不遺餘力至於索償於他處一層則視爲一種恫嚇表示將在滿蒙方面另出强硬之舉動云云 
[北京各界代表與芳澤談話]  
　　日本外務省參事官芳澤謙吉此次來京原携有重要任務然行色匆匆初擬於十三日晚間即行出京嗣因與某主面接洽某項交涉尙未藏事迄於昨日（十四日）晚八時半始搭乘京奉通車出京先赴奉天大連略作勾留即遄返東京前日（十三日）北京各界聯合會代表阮湘張國　彭濟羣張景銘周長憲及胡學恒張美德陶玄三女士往晤芳澤爲一小時之談話由阮湘君兼任翻譯其談話如下（彭）聞先生此次來華帶有重大使命可得聞否（芳澤）余此次來到貴國並未帶有何等重大使命乃專爲調查靑島用膠濟鐵路沿線情形并貴國近狀而來到京後僅到外交部拜訪一次係因余曾充當駐在貴國之外交官二年零三月之久相識甚多故有此舉即今日擬往國務院晤談亦係尋常酬并無他種作用（張）先生此次在山東調查所得之結果及先生對此之判斷若何（芳澤）德人以一億馬克所經營之靑島日本於民國三年以兵力佔領今日猶在日本之掌握五年以來日本修理戰時所破壞之道路及建築等漸次完善並添設工廠甚多此余調查之大略情形也在余個人之意見甚願將靑島歸還貴國但貴國政府從未向日本提及此事誠屬可怪又余希望靑島退還貴國後貴國須妥爲管理庶不負日本五年來經營之苦心（周）據行狂之意願將靑島歸還中國此誠屬貴國之善意但中國國民之希望靑島宜由巴黎和會直接交還中國而不當由中日兩國自行交涉蓋照國際法上之原則中國對德宣戰後所有從前中德間之一切條約自應失其效力以故靑島問題萬無由中日直接交涉之理不幸巴黎和會對此問題竟有不公平之處置其結果遂致敝國專使拒絕簽字和約現中國國民仍主張提交此項問題於今年十月在華盛頓開會之國際聯盟會公判不逹目的不止（張）如貴國之攻靑島非本於正義與人道如英之助比美之助法則貴國攻靑島所受之損失中國國民當不客予貴國以金錢上相當之答報（芳澤）觀於此次爲貴國國民力爭外交之精神及抵制日貨之舉動及諸君之奮鬬足行貴國國民已經醒覺迥非前二三年可比余不勝欽偑但余甚抱歉余對於貴國不能無所指摘貴國建立共和已逾八載政治上應當改良之點毫未改良社會上各種事業亦未發逹殊爲貴國惜之願諸君注意（胡）中國國民近年來頗有覺悟誠如先生所言即如此次因外交失敗而羣起抵制日貨即中國國民覺悟之一證但吾人所不能不辯明者吾人抵制日貨並非對於日本國民有何惡感乃不滿意於日本軍閥派對華　侵略政策欲以此促醒日本國民之覺悟起而謀軍閥之推翻庶東亞之和平可以永保盼望先生回國後將此意代逹於日本國民（芳澤）余在上海見李君　著論始明貴國此次羣衆運動之眞相及今日與諸君接談更得一種明確之了解但關於靑島問題雖中日兩國各執一詞而日本終主張由中日兩國直接交涉又山東問題據余見解乃小題而非大問題甚願諸君勿徒斤斤於此而置其他之大問題於不顧諸君宜謀中國之大建設以造成完美之國家又貴國此次扺制日貨使日本受莫大之損失日本極爲痛心而對於貴國國民之毆打日僑及搗毁其住宅尤爲憤激然日本終極力忍耐若使此事發現於二三年前恐日本不免與貴國斷絕邦交矣（周）先生對於中國國民此次之愛國運動已得明確之了解此誠可欣幸之事甚願先生回國後將此行調查所得據實傳逹於貴國國民及貴政府俾曉然於中國國民對於外交之眞正心理進而謀改善對華政策之方豈非世界之福至山東問題關係之重大觀中國專使在和會發表之書便可瞭然毌庸贅述此實一大問題而非一小問題惟先生主張中國宜謀大建設意誠而望切實所深感然而謀到建設吾人不覺有無限感想先生前謂中國改建共和已逾八載政治上應當改良之點並未改良社會上各種事業亦未發逹吾人亦承認之且深以爲愧但須知中國政治及各種事業均無大進步者實受日本軍閥派侵略政策之賜日本軍閥派不惟以暴力壓制中國與之訂種種密約而且以金錢貸與中國之軍閥派使南北互相殘殺連年不休以此之故中國國民竟無暇謀及根本上之建設故先生如誠心希望中國之興盛宜設法打破日本軍閥派之侵略政策先生亦有意乎（陶）希望貴國此後對華眼光須注射於中國國民方面毌徒祇知有中國政府而忘却中國國民苟能如此則對華方針自不易流於錯誤而於中日兩國國民均有莫大之利益（芳澤）今日得與諸君晤談異常欣幸惟尙須至國務院一行不克盡傾懷抱惟諸君諒之 
[中日新訂借欵密約之外訊]  
　　字林報十二日北京通訊略云數星期前此間曾的謠言謂段祺瑞與日本游華軍官名井口者締結密約此說後無所聞殆華人已不注意及此或事關秘密局外人無從證實之也日前記者偶晤陸軍某員閒談此君稱曾瞥見一種秘密文件苟外人知之必大注意當時未及全讀但有數條觸其眼簾莫能忘懷署名者爲井口與段祺瑞時在五月初旬正一批日本軍官游歷北京之時今記得其第一條係日本軍閥擔任斷續承認北政府而扶助之第二條係中國擔任無論何種條件不得商僅或接受美國債欵其他諸條未能卒讀俚似與中日軍事協約有關尙有一條係日本擔任以財力扶助北京政府此約性質果皆如是無怪嚴守秘密秘不外洩但此約尙未經陸軍總長靳雲鵬簽字按三月間列强代表連同日本在内曾議定不发財力供給中政府以期促其省悟悔改前非趨於和平顧此政策未收良果北京政府仍能支持至今其經費來自何方使署界頗多推測民政諸部固俸金未曾全發但軍事機關則餉銀未嘗稍缺内務部方以價値七十萬元之抵押品商借現資十萬元俾發給薪俸而總統府亦苦經費無着總統方自解私囊支應一切但軍界不獨有餉且甚闊綽一般趨附軍閥之安福部人物亦皆囊有餘金隨意揮霍外省確解欵入京但各省督軍仍催請軍餉急如星火使北京果眞庫空如洗則督軍知之何致如此無情至於零星小欵不難知其來源有以債劵抵押而得者有係新任長官孝敬者試舉一例明之屈映光之被放山東省長也聞曾署名立據允每年報效十萬元供安福黨費並允贊助安福部在魯之政策增進安福部在魯之聲譽但北軍大批餉銀與小徐出兵西北之經費則當别有取給之處據華人言政府仍私自借債且係鉅額小徐近赴奉天名爲往晤張作霖會商吉林解决事件但在今日始聞小徐已簽定敷設吉會鐵路之最後合同並獲得酬勞借欵二千萬元查照一九一六年六月十八日交通部與日本銀行團間所締結之吉會鐵路草合同規定借欵二千萬元當時已付過半數今小徐憑何條件居然又借到兩千萬元是誠不易思議矣 
[王揖唐南下期未定]  
　　此次王揖唐繼任總代表政府已援前例授以全權故將來在和議席上除事實各項各省情形不同仍須與政府隨時接洽外關於法律問題王氏儘可本其自由意思與南方磋商解决據安系某有力議員稱王氏已對本黨宣言無論如何决以死力保存新會等語證諸本月十二日王氏在太平湖演說中有希望明年同日仍與諸君聚晤一堂　語益信前說爲不虚某當局謂王任代表國會問題較易解决者實一想像之談實際决不爾爾國務院本定今日（十五）招待各代表商洽一切惟聞各代表中除汪江在滬施愚在寗不及趕回與會外尙有在津之王克敏亦因母病赴申不能列席昨已電京聲明又徐佛蘇在總代表未經决定之先已有辭職之意日内聞更將正式表示本日宴集到者恐甚寥寥至王揖唐南下日期大約須俟本日會商結果方能確定東海意頗願其速行昨傳見龔心湛囑其催王南下一面並電施愚令其先行赴滬接洽至西南方面對王繼任總代至昨日止尙未有覆電到京政储除前發通電外昨更另電蘇督略謂和議肇始端賴良籌桂莘因病堅辭迫當遴選兹承元首特派王揖唐爲總代表對於所處地位似屬左右咸宜法律事實均可負完全責任從長計議王君偕各代表即日南下過寗定當晉謁務祈匡持指導促進平成大局幸甚云云蓋亦不過照例文章之一也 
[盧永祥調任浙督之經過]  
　　浙督楊善德前曾來電因病乞假昨晨（十四）政府得浙師長張載揚陳樂山督署參謀長范毓靈等曾銜元（十三）電據報楊督業於十三號正午十二時出缺地方秩序如常安謐督軍印信暫由范參謀長封存保管云云此電到京適値昨日午前有國務會議當即提出　吿並商繼任之人有主張呉光新者又有主張現任寗台鎭守使何豐林者俱未通過結果以松滬護軍使盧永祥於浙省情形較爲熟悉遂决定以盧永祥繼任惟松滬護軍使一時尙未有人故暫定爲兼署當即擬定命令送府蓋印於昨夕發表并一面電吿浙江齊省長張師長知照一面電催盧使即日馳赴兼任 
[京華短簡]  
　　中英藏事會議已由外部向英使聲明暫行停止俟歐洲和會終了後再定日期談判外部曾設一藏事專管處派陳貽範充膺主任關於藏中歷來交涉案件正在調集研究 
　　松黑江防交涉昨日政府又接到海參崴劉委員等來電報吿江防六艦刻已齊泊崴埠未能開入江口請速交涉政府接電後一方面由外部向俄使提出交涉一方面復電劉委員在崴協同交涉聞已决定關於松黑江防全案之抗議由政府負責與俄使交涉而六艦入口之交涉則責成劉委員在崴埠就近辦理 
　　徐樹錚近爲籌邊需欵募集内國公債以資挹注聞已定出辦法大略如下（一）名稱邊業内國公債（一）債額限額（一）利率週年六釐（一）擔保以邊業銀行官股餘利及將來各項實業入欵爲擔保（一）償還期限從發行之日起五年内僅付利息第六年起至第二十年止每年按　額十五分之一抽簽發本一次儘十五次還清（一）付息日期每年兩次於六月及十二月分付（一）實收欵額每百元實收九十二元（一）票額共分五種（甲）萬元（乙）千元（丙）百元（丁）五十元（戊）十元（一）用途專充籌邊之需不移别用 
　　北大學生孟壽椿等被拘後檢廳以情形複雜對於處置甚行躊躇繼以安福派之活動兼以朱深之指揮遂將原吿方面避重就輕僅就誹侮一端起訴其詐財受賄兩項則以證據不足爲辭不予起訴被吿方面則全部起訴審廳對此亦非常躊躇一方畏安福部一方又懼士林清議敎育部手段非常軟弱油滑無能對學校敎職員則力言維持對外界則屢變其詞且毫不負責 
[華茶之衰退與轉機]  
　　中美新聞社特别調查稿云往年華茶爲出口貨之大宗一由海外種植之稀少一因華商作弊之法尙未洩漏今則印度錫蘭之茶日益進步中國茶業遂相形見絀又商人嗜利心重其中作弊之法不一而足信用因而减色且故步自封不求改良之策以致出口漸見减少此業茶者所亟宜注意而謀挽救之術者也考華茶輸出最盛之時約在前清光緒初年至十五年間此時期内紅茶之出口逹一百六十萬擔以上價値三千萬左右後逐漸減少至民國成立後僅年銷五十四萬擔價値僅二千萬之譜若其出口之總數光緒十五年間共約有二萬四千二百萬磅以後則逐漸減少至民國成立後僅逹二千萬磅左右斯時印度茶蓋已飛躍至二萬五千萬磅以華茶較之尙不及十分之一此泃堪驚也歐戰起後銷路更少蓋戰事方殷商人憚而裏足且歐洲各國之船舶多用以供軍事上之用無輸運機關爲之販運之故惟斯時華茶尙有一暢銷之場爲俄國是以歐戰起後紅茶一項大半自西比利亞輸入俄國約有二千八百萬磅之多而香港九江福州之磚茶輸往西比利亞與俄國本部者爲數亦多及俄國革命後全國陷於恐慌時代西比利亞方面過激黨之勎日張謝米諾夫至有没收華人銀行産業之舉商人視資本如性命値此紛擾之時自不敢輕於嘗試故七年份華茶輸入俄國者驟減至三百萬磅茶業之退步如此是誠不堪回首矣然自歐戰停後美國之販路乃大擴張將來之需要無限故華茶此時正擴充營業之好機會不容輕易錯過也美國近來酒禁甚嚴故需要含有幾多剌戟性之代用品甚亟現茶之銷耗額比平時已增至五千磅美人謂據其觀察十年内可再增二倍之銷耗華茶於此不可不放大眼光捷足爭先挽回利權正在此時然華茶之製法太不講究應採用錫蘭與印度之製茶法從事改良政府之提倡商人之研究是皆不容緩也 
[孟恩遠赴京之途中談]  
　　長春消息吉省此次政潮所以能和平解决人民免受兵燹之禍者論者咸謂出自孟將軍之賜以共能發能收之也聞孟前到長與諸要人磋商時曾致長途電話於奉天張使謂極願和平解决因之一方面卽召集一師各級軍官面諭一切力言不可决裂之理由末更謂你們如一定興動干戈請先將我一槍打死再與奉軍開仗然而諸君决没有人打我不如我自己來打民罷言已即將所偑軍器解下時有數軍官急上前將軍器奪住其餘軍官相顧失色遂聲稱願受將軍指揮彌天戰禍得孟片言而解前日與鮑督交卸完畢即起程赴京鮑督派軍隊護送孟力辭後以情不可却遂帶衛隊十人同行昨抵長春張使亦派代表二人來吉迎迓謂過奉時須一臨使署張極願一見云云另一消息吉省自兩督交替後已令原有軍隊陸續各歸原防其不良之新軍如數解散而前此商民之避難者刻亦紛紛歸來以故工商各業可望逐漸恢復孟前督旣已交代當然晋京履行將軍職責數日前卽有來長之耗然遲遲其行者委因紳商各界之連日酬酢情難自却故於昨日（星期日）晚五點鐘鮑始備特别專車送孟來長預有駐紥本埠步馬工輜及警察各隊嚴密防範汽車抵長春站即有軍政及其他各機關首領迎迓立乘摩托車至道署道尹陶梅仙氏盛備宴筵歡送孟督席間有鮑督派來護送之呉總司令大珽並有吉林十團體省議會劉副議長輔臣省商會長馮芳幹省農會長劉甲三省工會長王友三省敎育會長黃藎臣旂族生計會長伊紀書紳董公所代表松秀濤文在卿佟祝三季選三等多人均係各團體公舉歡送來長者並有本埠裴鎭守使彭縣知事沈警察廳長王商務會長等陪席賓主盡歡而散宴罷孟督於夜十一時即乘南滿晚車赴奉各機關首領及各代表均送至車站握手而别聞孟之隨員僅戴課長一人餘則爲孟之如夫人而已 
　　奉天消息孟前督於十一日到奉其同來者除眷屬外並有裴鎭守使諸人孟督行李及眷屬均在西站大和旅館暫寄僅孟督及裴鎭守使戴秘書入城會見張氏張即在署設席宴會申訴往事之不得已宴畢孟督即赴孫黑督公館吊唁晚間又在俱樂部就省中文武官僚之邀宴至昨十二日午前十時五十分乘車入京孫黑督張師長王廳長警務處長袁秘書長史政務廳長關交涉署長均至站歡送並派軍警保護以示鄭重 
[鮑貴卿報吿護路情莆電]  
　　中東鐵路督辦及護路總司令兩職已以吉督鮑貴卿兼任鮑於未奉令之先業將護路事宜有所布置日前曾有眞電到京報吿原電如下奉電敬悉貴卿蒞哈即以護路關係重要首先籌畫因原有軍隊多被抽調兵力較單遂派江軍李旅長慶祿帶騎兵兩營步兵一營張旅長奎武率騎兵四營李團長夢庚率騎兵一營自蔡家溝至哈爾濱及自哈爾濱至石頭城子分别塡紥並騰出阿什河至石頭城子吉軍增加石頭河子以下至五站之線且在赴長春時又留十九旅步兵一營添駐哈埠接事後規劃以吉軍第二及第三混成旅分駐哈長及哈緩兩路並附近地方惟是該兩旅經此次事故零星散布遽難調集遂就近飛飭第五混成旅肅團長維耀第一師曹團長志剛各率所部馳往哈緩路防護第三混成旅毓團長麟率所部馳往哈長間防護又派十九旅工輜各一連駐弓横家溝現有兵力已能鎭攝至哈埠風潮已飭高總司令會同傅道尹及黃警察局長妥愼彈壓外據報工資按照舊帖貼水發給已發放及半當可設法消弭俟開車有期再行報聞謹復鮑貴卿眞 
[奉天虎疫之披猖]  
　　奉天時疫猖獗人人危懼昨聞高等廳秋顔兩廳長以該廳死於虎疫者已有數人深恐天氣鬱熱毒菌蔓延故自昨星期一（十一日）起定於每日下午停止辦公以防傳染一說謂自本星期起無形休假舊案新訟槪不受理九日模範監獄中死者四十餘人以故罪案較輕之犯人家屬紛紛請求保釋以重生命此等呈詞高地兩廳接到百餘張法廳方面已有准予保釋之意俟請准省長當可實行馬一營本部駐工夫巿迤西染疫死者已逹百數十人張輔臣師長深恐傳染爲害特於 
 
 

Page 7

 
 
九日起令各兵士出營投奔親友暫避時疫俟疫症平息再行回營是日各兵已全行出營每人均給予軍餉一個月以便費用星期日雖降雨少許然疫勢仍不見減各署防疫活動正在積極進行聞警界之辦法每署每分署均委派防疫專員一人即以各該署巡官充任每日率警調查疫疾狀况及衛生辦法有患者則派醫官往治並通知消毒隊前往消毒各署警員醫官幾有不遑朝食之槪現下各署各分署均新聘醫官一人診治病人此多數醫官中學有根蒂存心濟世者固不乏人而乘機牟利者亦自不鮮現在各署警察每日檢疫獨四署二分署五斗居分駐所之巡警從未見其到轄界住戶檢察一次有死亡者亦不前往消毒穢物籍輒行堆滿亦不催令拉運不知其終日所作何事焉 
[和議復活聲中之粤局（無名）]  
　　自和議停頓以來撲朔迷離局外者不知内幕之何若然局中之互相磋議似已得有具體的辦法故日來盛傳上海會議又將開始但粤地派别紛紜國會方面與軍府方面不甚相洽近時軍府之政務會議其内容且禁止報界登載蓋防有牽掣於其旁者也惟當此將和未和之際其朕兆可略窺一二與時局最有關係者則爲陸幹卿氏陸與北政府最爲接近兩廣方面藉陸一人斡旋將來重要職位亦必屬於桂系支配故近來以收束編練爲名盡力布置而陸所設之耀武上將軍行署已設在武鳴縣城昨特通電所屬知照矣其電云前准督軍省長曁各將領來電公推榮廷督辦本省軍隊收束編練事宜當以事關根本計畫勉爲擔任業經通電在案兹於本月一日設立行署於武鳴縣城刋就木關防文曰耀武上將軍之關防即日啓用合行通電查照并即分飭所屬一體知照榮廷東印查陸自電吿辭總裁職而後久不見其對於時局有所主張今忽乘時崛起專銜通吿可見其用意所在矣至於粤局軍隊複雜各有頭目滇軍與桂軍向來不甚相容惟邇來莫榮新與李根源携手則滇軍亦漸就緒不至與桂軍作梗前時港報屢載滇桂不睦滇軍侵桂已至百色此屬構煽之詞非事實也海軍到粤實爲一重要分子海軍多屬閩人次之則爲粤人前因省長問題發生有傳謂閩粤聯合海軍將助粤以排除桂系者此亦係一種挑撥之詞或屬爭權者一種籌畫然桂系急起直追慮粤軍與海軍之作大聯合也已急爭先着與之聯絡前此林保懌之得軍府任爲福建督軍也特一空名而已其安居粤土從無一船一卒入於閩地乃近忽明定日期前往詔安組織督軍行署復由粤督軍派定沈鴻英所轄桂軍編爲衛隊現已陸續出發此舉在海軍爲他日入閩之張本而在桂則此爲聯合海軍以爲防備粤軍之助力實一舉兩得故在北方聞之大爲驚詫龔心湛於冬日曾電軍政府云據閩李督電稱據報駐粤軍艦將戴運桂軍赴閩並已派史宏麟魏子浩二人到厦籌備一切又擬令宋淵源攻擾泉州使牽動厦門方面軍隊以便乘虚進襲各等情查閩省劃界業經雙方磋商就緒和平辦法亦正在先事商洽積極進行豈宜輕啓釁端俾致牽動大局我公艱難宏濟夙具摯誠務祈嚴飭各方謹守信約以免破壞和局國家幸甚在北方此電對於桂軍入閩非常重視而不知此實排斥粤軍之一機括也粤軍首領爲陳炯明陳之軍隊前時入閩着着得手今日屯駐漳州尙有數萬人若言粤軍惟此碩果僅存者耳陳炯明與方聲濤皆駐閩邊前時互不相容後始漸相妥協而自粤省長問題發生又謠傳陳炯明將班師回省以武力解决故某要人之贊成海軍組織行署并派桂軍赴閩邊實隠爲監視粤軍不許其自由行動故先下一子令林葆懌爲將來之福建督軍方聲濤爲福建之將來省長則海軍又可爲桂系助力也必矣然援閩粤軍見此舉動不得不自行闢謠據陳炯明來電云軍府總裁諸公莫督軍粤軍總司令部劉鎭守使鑒新成密頃據汕埠電稱月來此間謠傳我軍回粤充塞耳鼓昨嶺東報所載鈞座電伍總裁擬先撥調二十營返粤候令給遣等語難保非宵小故事挑撥除函令更正外謹請查究等語粤軍護法不避艱難純本創造民國之精神毫無參雜權利之私念苦戰苦守一以護法爲職志法得復活絕無他求不圖宵小嫉妒日肆陰謀傾陷粤軍無所不至殊屬可惡已極務請嚴行查究以絕奸宄是幸炯明叩 
[廣東承辦電車之原合同]  
　　廣州巿電車路合同一千九百一十九年某月某日訂立合同繕寫三份此合同係由廣東政府中國廣東省督軍曁省長又廣州巿政公所總辦爲代表統稱政府爲一造又廣州電車路公司中國籍之廣州商人伍藉磐英國籍之歌林彼亞省温哥華城之僑商三記及英國籍之温哥華城大律師麥堅尼士爲代表統稱公司爲一造今因公司報效一百萬香港通用銀元與政府政府特准公司完全專利建築管理備辦及行駛有軌電車其電軌路面闊度二十五英尺係公司行車所使用必由公司自行建築除人力車肩輿馬車及租賃限坐八人之汽車外凡以電力或以他種摩托機行駛長期在沿路以一定地點一定時刻收價載客來往公司之車輛公司均得於廣州城廂内外設備及使用其使用區域依此合同之意應以現時省長公署爲圓心點又以十英里爲半徑作圓圓内所有街道馬路及將來新開街道馬路其闊度足已敷設上文所稱電車公用車輛者均屬使用範圍凡在本合同所許特權有效之時期内或繼續時期内得依據下列各欵辦理第一欵廣州城牆除大南門至小北門一段外政府應接續完全毁拆造成新街道及開闊之以爲電車路之用此等路統稱爲大馬路其闊度須在八十英尺至一百英尺之間所有大馬路應以巿政公所總辦所製定之廣州馬路圖内煊染黃色爲準第二欵公司爲取得所述之特權應報效一百萬香港通用銀元與政府准分期繳納以憑支給拆城及闢闊街道之費或用以爲補置所開街道各業主及住戶之費或用以建築所定各大馬路及所應建築渡濠之橋樑曁與巿政有關各項工程之費所有應造工程必須兩造同意由政府提出並聲明該期欵項數目及其用途向公司支取每期所取不得過二十萬元每次支取最速須隔一個月其第一期之欵應在本年十月十五日以後支取第三欵合同之批期以二十年爲限並以本合同附圖所載大馬路完竣可以通行及建築電車路後八個月爲起計期限之日附圖所載大馬路以後稱爲最短路線無論何時於最短路線未完成及通行之前公司可於必開之大馬路内開始建築電車路並除人力車肩輿馬車及租賃之汽車載客八人爲限者外可以使用别種公用車輛（指混合載客車輛而言）倘此最短路線不能在訂合同後八個月内通行則公司須由政府每月補回一百萬元分期已交之總數週息銀一分算此項補息歀政府須以府州巿人力車捐爲抵押品逐月由車捐下指撥至該最短之路通行之日爲止若因有戰事或他種不能抵抗事實發生致令政府不能於訂立合同後八個月内將最短線開通則所逾限日數應行計算併入八個月期限内共已交報效資之週息政府亦不任交付（未完） 
[粤省議會請速開和議電]  
　　廣州軍政府北京徐菊人先生鑒慨自南北搆兵国原震蕩劃七省爲鴻溝亘兩年之流血戰雲彌漫赤地千里幸人皆厭亂天亦悔禍大將馳中立之檄壯士釋赴義之戈雙方接近希望和平代表之車轍頻來滬上之和會吿成孰意提出八項條件不獲一致贊成意見未融懷疑復起南代表仍尙留申江北代表已遄歸燕巿迄今舉棋不定承乏無人風說傳來晨夕異聞或謂北方欲貫澈武力主張或謂南北將再開和議詎知内部之渡浪未平外交之風雲日急山東權利我國未直接收回歐洲和約專使已拒絕簽字列國但呈袖手之態吾民深懷切肩之憂倘仍鷸蚌相持必使漁人收利况且戈操同室勝敗亦骨肉受傷即使一方能以武力解决而螳螂捕蟬深恐黃雀在後故今日而欲禦外侮亟應先息内爭庶幾和平可復統一可期爲北方玫府吿當開誠布公順從民意授全權於代表勿令武力把持勿隨黨派左右爲南方政府吿當再求退讓但使護法之根本不搖則枝葉可從揭棄務懇各當道派催代表速開和議將南北爭持問題從速解决以固國體而挽危局民國幸甚臨電迫切不盡欲言廣東省議會東印 
[江西禁米出口問題]  
　　江西學生聯合會以米價陡漲由於販運出口太多所致頗不以商會放米爲然連日籌議辦法除已上呈軍民兩長請頒令禁止出口及再請求商會開會外並多派員分途查訪販運商人昨調查員盧任華先至商會龔會長寓所請求於常會提議禁米事後又遍至各商處勸吿至文孝廟緰大號晤店主甘耀如慮即勸以犧牲暫時利益不可再販出口甘允卽日停運復至乾泰祥吿以原因該店主呉協臣初謂早已停做米生意盧即詰以何以昨日敝會調查員尙親見有米袋上蓋有乾泰祥之印呉乃改口謂祇剩三十八袋業已運凈此後决不販出盧復再三勸其早自覺悟免貽後悔而去又至河街義興祥及楊家廠光華軒等處義興祥允於十八日停運光華軒經理陳竹友極力聲辯係代廣東某莊所辦現在尙有三百餘袋係由瑞昌買來運出之後决不再辦即使廣東還要續辦亦必須該省官廳有正式公文致本省官廳採辦方可云云此乃近日調查之情形也 
　　近日全城米店桶十空八九惟早間略舖米少許以應門巿若縣米擔數過多則須另行議價其發水和蚌粉縮小升斗種種可以取利之事無所不有今歲早稻收成本屬豐稔乃竟如此閙荒誠從來未有之情况也有人調查搬米出口日有五六十萬石大都由小輪出口每日約六七艘餘則由火車裝運本城米商與非米商但經做米無一不獲大利大米商有獲利十餘萬最小之米商亦獲數千元聞乾泰祥及洪正卿光華軒兆餘等均獲利近二十萬元碾米公司等亦獲利十餘萬半月以來民間所談報紙所載咸注目於禁米出口問題官廳前准商會之請放米出口實受米商之騙商會據學生會及南昌米業公會出口米帮協會請求呈請禁止米穀出口以維民食案遲至十一日始於常會提出議决呈請軍民兩長並公函財政廳迅予禁止可謂漠視民食已極現在人民旣有怨聲學生方面調查私販亦嚴若米商等陽奉陰違不顧大局勢必激起公憤有治安之責者誠不可不顧慮及此也 
[河南土産之新調查]  
　　中美新聞社開封通信員調查豫省之土産大槪如下（稻米）全省産稻之區以光山固始兩縣爲最豐以鄭縣所産爲最優餘惟輝縣羅山信陽潢川等縣有之（硝碱）開封睢縣陽武等縣地含鹼質貧民多以熬硝製碱爲生行銷鄰省頗多（棉花）禹縣安陽武安獲嘉閿鄉鄧縣浙川羅山潢川等縣爲産棉較富之區尤以安陽武安爲最歲可得一千二百萬斤其餘各縣亦多植此者（藥材）禹縣爲藥材薈萃之處輝縣濟源洛陽鹿邑商城西華等縣所産種類不一惟無珍奇之品然産額頗多行銷亦廣（烟葉）鄧縣浙川沁陽許昌上蔡襄城汝南等縣所産較豐近來汝南一帶改植美種成績尤佳遠方多來購運用製烟捲（金針菜）詩經所稱萱草永城所産歲可得三十餘萬斤行銷蘇皖川廣等處淮陽歲出九十餘萬斤行銷尤廣（煤）修武安陽武安沁陽濟源鞏縣新安榮陽寶豐固始商城皆有煤礦業經開採以修武縣之焦作李封爲盛鞏縣榮陽次之其他未經開採者不可勝計（銅）濟源之西山曾經勘驗尙未開採（礦）沁陽新安此礦頗富皆經設局開採出産甚旺（鐵）河北各縣此礦多有尙無開採者（金銀鉛）羅山縣之馬家山産銀洞冲山産銀信陽産金砂陜縣之砂坡嶺盧氏之白沙鎭皆産銀嵩縣之德亭産金或未經開採或開採而無大效者甚多（黃豆芝蔴）南陽新蔡正陽郾城商邱等縣出産較豐其他亦所在皆有（鷄蛋）全省各地皆有而豫東較盛爲近來出口大宗（落花生）開封蘭封一帶出産最多去皮運銷南省獲利頗巨此外麥粱菽麥等穀類爲全省普通之農産物他如新鄭之梨虞城之葡萄酒商邱之芹淮陽之甘蔗武安之蘋果内黃之棗嵩縣之百合光山之茶黃河之鯉亦皆著名遐邇之地方珍品也 
[雲南之二次國民大會]  
　　自此次靑島交涉失敗巴黎特使拒絕簽約後滇省已於六月初旬在公園内開第一次國民大會到會者約五六萬人七月二十五日復就公園内開第二次國民大會是日因學界前奉省長令以後對靑島交涉開會時只准务校學生公選代表前往不准全體赴會以免矌功課因之今日到會者人數不及前次之多然亦有六七千人會場業已容滿正午一時搖鈴開會首由主席陳述開會意見次由黃玉田演說靑島失敗略史今後對待日本方法次商會會長祈星階演說再次省議會副議長龔稚卿及救國團長天放議員張若谷演說繼又有陳月波演演希望政界協助商界犧牲金錢勿再販賣某貨再次由學生歐陽某演說較爲激烈最後議决不用某貨辦法分爲兩種一入口貨前經議决限至陰歷五月底止不准入口後又展限十日現在展期已滿無論何處商人若有再運入口者一經查覺即將某貨焚燬一現存之貨自本日爲始限一個月内由存貨商人自行設法銷售期滿不准再售倘有私賣私買一經查覺亦將其貨焚燬以上焚燬之貨無論何等商民不得反抗議决後由國民大會刷印傳單分佈商民時已三句餘鐘乃搖鈴散會學生愛國會諸代表亦即排隊回校 
[漳州之建築談]  
　　陳炯明入閩以來對於漳州地方大加整頓去年冬即於道署後建築公花園迄於今兹其規模已大有可觀園中縱横造馬路二道大灰路一道是以士敏土造成者平坦康莊園之入門處建一紀念碑高二丈餘上面分四角係孫中山章太炎胡漢民陳競存各題字一角此碑昨已堅立碑後開一噴水池園中本有小山一座現擬於山頂建一凉亭刻已興工山後建一音樂亭工程業已吿竣山之左旁議建一古物陳列所現已招人包工建築噴水池邊則議建一兒童圖書館園中花卉菁葱樹木蓊鬱又安設電燈甚多日間雖値盛暑甚見凉爽夜間亦甚輝煌園外之富新倉舊址現已改建西園幽雅可觀公園之總工程大約再經一個月後卽可吿竣此漳州破天荒之樂境也漳州之舊府署陳競存初入漳時即設爲總司令部道尹署即設於舊道署鎭守使洪兆麟則駐於石碼後總司令部移設於舊道署鎭守使及道尹則同駐於舊府署舊道尹兩署皆有照牆照牆内有一大埕所有點心食物擺賣其間去冬議築馬路將舊府道兩署照牆及東南隅城牆拆卸欲使馬路直逹署内其城内馬路尙未建築漳碼馬路現正從事興工舊府署前照牆内之大埕兩旁建築商店中留一大街道爲馬路之準備其坐東向西之店屋一列十間係城内各富戶買去已開商店二間將開設錢莊數間不日移入開張其坐西向東之店屋一列九間現工程已十有八九不日亦將吿竣係滸茂洲某洋商買去中間新成之街道係以士敏土練成之灰道由工務局定名爲新南街與府口街相接現府口街兩旁店屋已一律拆卸凖備建築馬路舊保黎巷及經歷巷各小屋亦將改建商店現已招人估價包工建築若工程吿成必成熱閙巿區也 
[杭州快信]  
　　兼署浙督盧永祥昨夜由滬乘專車來杭今晨（十六）四時許抵站各當道咸詣迎謁下車後即往弔唁楊督五時三十八分在陸軍同袍社接篆視事本署人員槪不更動 
　　江蘇齊省長特派本署諮議官梁玉書來浙代表祭奠楊督今日乘早車返甯 
　　各省派員來浙祭奠楊督絡繹不絕已於本署及城站特設治喪招待處各派兩員分班輪値 
　　蘇贛皖豫四省調查鹽務專員袁思永昨由滬返浙奉鹽署密召赴京有簡任長蘆鹽運使消息明日即北上第一區菸酒公賣局長楊慶澂調升山東菸酒公賣總局長已成事實遺缺聞另委兪某接充惟楊現居父喪一時尙難赴任 
　　杭縣知事王吉檀抵任後合署掾屬僅留第三科科長唐小瀾一人餘則全部更動 
　　浙江商品陳列館原定九月一日開幕現因内部籌備未全决議展緩 
　　漢口總商會昨電杭總商會以湖北鍾祥漢川沔陽公安等縣被水災甚重乞爲勸籌賑欵 
地方通信 
[蘇州]  
　　派員勘騐撞損兵艦水警二廳趙雲生廳長前據駐防上海之鈞和兵艦艦長董仲發呈報被某國商輪撞損船頭鐵板等物請即轉咨交涉公署責令賠修等情兹經趙雲生廳長特委本廳總務科長宋忠樑前往騐勘受損情形宋科長奉委後遵即馳往騐勘矣 
　　游民習藝所修理工竣烏鵲橋舊長邑署自陸軍警察營移駐省垣所遺空房由鄉董並省議員錢子楚君議組巿鄉游民習藝所　縣立案業已批准旋經董事雇匠修葺兹聞房屋業已修理工竣不日開辦云 
　　細故釀成命案聞門外南碼頭前晚八九時許有賣大餅之甲乙兩人因遺失布衫起釁互相口角繼而某甲隨手取斫草刀一把將乙腹部要害砍中登時血流如注痛極倒地未幾斃命當經旁人將兇手獲解警區一面報請縣署相騐訊辦 
　　温知事屬公晋省呉縣温棟甫知事因有要公於十五日乘早車赴寗日行公事暫委承審員藍宗德代拆代行當經分别電呈各上官並咨會鄰縣一體查照 
　　浙絲運蘇被扣之交涉蘇財政廳於本月九日奉省公署訓令案准浙江省長公署咨開據硤石塘棲絲業駐蘇代表顧錫榮時雲樵陳成行蔣繼稻朱煥如電稱吾浙本屆各項新絲運蘇船隻近一星期内疊被蘇稅分所指爲重量不符均遭扣留或迫勒補捐或留難不放查運蘇絲包歷由統捐局稱明重量黏貼印花塡給護照沿途憑騐放行循辦有案蘇省爲全浙産絲運銷之區値此新絲旺巿絲船絡繹在途各行絲欵立待應巿若使任意留難運銷前途冋堪設想迫請轉咨江蘇省長迅予令飭蘇稅所分飭各所騐明貨照印花包額相符即予放行等情據此查浙絲運蘇向係照章辦理並無留難之事據電其中有無别情相應咨請轉令財政廳迅行蘇稅所查明分飭各所如果貨票相符即予放行等因准此查此案前據蘇州緞業雲錦公所上海江蘇絲綢織業聯合會先後電呈業經令行該廳查核令遵具報在案准咨前因合再令仰該廳長併案核辦呈候咨復此令另函云本屆浙絲運蘇迭經盤門稅務分所查扣多批前以復秤不符經總商會呈省聲明浙蘇絲秤異點令飭放行兹又有韋春元紗緞莊運蘇浙絲二百餘斤被扣以地點日期護照模糊經盛澤稅所來函證明仍不釋放現將該絲逐包打開索垢尋疵扣所一月有餘購絲緞莊急待濟織不得已由雲錦公所再請商會設法維持聞該分所稽徵員執不通融緞商機工只得停織以待矣 
[松江]  
　　呈請宣布罰欵松江警察總所按月所入烟賭各案罰欵均於月終列表揭示俾衆共知惟各巿鄉分所及分駐所都未照辦現由新橋莘莊泗涇三處自治委員錢少侯顧吟香李文來等聯名呈請縣署令飭各分所及各分駐所按月宣佈罰欵以昭核實聞已由縣令行警所轉飭遵照矣 
[鎭江] 　　 
　　鎭關梅稅司請假赴烟鎭江關稅務司梅樂石君請假一月赴烟臺避暑業奉北京總稅務司核准所遺稅務司員缺著鎭　頭等帮辦威勒鼎晳行代理梅君業於日昨離任乘車至滬然後附輪往烟 
　　小輪停輪拉縴之示諭鎭江關威稅務司現准冒監督咨開瓜河水勢日見浩大小輪照章停駛拉縴已由關示諭遵照在案詎各小輪陽奉陰違兩岸圩堤實屬危險已極人民爲自衛計恐致暴動釀成交涉遺害非輕兹據該處公民函由江都縣知事電請前來相應咨請貴稅司查照辦理等因威君准咨後即於日昨示諭華洋各小輪公司一體知悉查瓜洲至楊子橋計有二十一里値此水逾定誌之時各該公司小輪自應遵章停輪拉縴乃僅於八里舖地方拉縴二三里違其餘各處仍舊開輪行駛實屬藐視定章故違禁令該公司等須知水大之時小輪行駛激動巨浪堤身岌岌可危一有潰决則鄉人數萬田廬生命悉付洪流該農民等手胼足胝終歲勤劬僅賴秋收以資生活該公司等小輪竟至忍心害理自便私圖置他人財産生命於不顧言念及此能無憤恨自示之後各該公司小輪一律實行拉縴　再故違一經查出定即從嚴罰辦决不寛貸 
　　委員接洽借漕財政胡廳長因省庫空虚急須挪欵支付要需議向各縣息借冬漕暫爲接濟鎭屬各縣知事已奉省令知照兹悉胡廳長猶恐各縣延不遵辦特委員五人分赴各縣接洽以期迅捷 
[南通]  
　　南通水利譯南通沿江各港向與内灌隔絕商貨出入過壩盤駁當苦艱阻沿内河之農田亦失蓄洩之宜自唐閘紗油各廠次第成立後天生港復闢作口岸商務繁興尤不可不籌運輸之便通紳張退庵於清光緒三十一年組織澤生水利公司就唐閘原通天生港江口之小港如闢寛深沿途分造橋樑於唐閘天生港兩端各仿歐制創建重閘以時啓閉内外航路賴以交通農田亦獲暢泄灌漑之利統計建築修理所用天生港重閘銀一萬五千餘兩唐家閘石駁銀二千餘兩開港田畝銀一千六百餘兩製挖泥船銀九千七百餘兩開港工程銀二萬八千餘兩零支歷年修理銀一萬八千餘兩共計銀九萬五千餘兩云 
[揚州]  
　　小學改添多級江都城區第十七國民學校長陶秉和以該校學生衆多函請勸學所改添多級並保李壽驚蔣凱爲主任敎員即經曾所長核准呈報縣署案 
　　請認工場經費江都貧民工場籌備員肅受之以該塲籌備將次就緒需欵浩繁惟各鹽商認繳之捐欵向未認定昨特函請場運局轉諭各商從速認定以期厥成 
　　恢復丁家伙警區江都丁家伙本設有警區嗣因事裁併丁溝現佟知事准該處人民之請恢復丁家伙警區並委陳熙爲警員以資辦理 
[南京]  
　　省立第一女師學生二次呼　南京省立第一女子師範　　　　　　　　　　　　　　　　　　　　　　　　　　　　　　　　　學校學生以校長呂惠如辦理校務多未合世界新敎育原理特呈請齊省長胡敎廳長立予撤換未得圓滿批示故該校學生現又作第二次請愿大有不逹目的不休之勢并聞如再不允擬发全體退學爲最後犧牲之表示云 
[杭州]  
　　中國科學社開會中國科學社年會已於八月十五日下午三時在杭州省敎育會正式開會到者社員三十七人來賓數十人由竺查楨博士主席竺君致開會辭略謂二十世紀文明爲物質文明微科學無以立國故本社以提倡科學爲目的次爲該社會計胡明復博士代表社長致辭略謂國内人心日壞實由窮故救窮當從敎育實業入手中國近年維新亦頗有進步如放足禁烟敎育皆極可人意惟學生不能獨立此由僅得學校敎育無實業輔佐所致不知敎育實業實互相爲助故科學社並重理論物質以格物致知利用厚生爲社綱繼由浙江省敎育會長經子淵君致歡迎辭並謂國人多不明科學即是學問其稍知科學者又多偏重理科輕文科不知科學之要素在思想研究願諸君有以解釋之此外尙有來賓兪丹屏周幼山靑年會代表美人鮑乃德伍立夫及社員金邦正王企華蘇鑑諸君演說末由胡明復君代表全體社員答謝來賓五時半散會 
　　小學費不能折扣杭縣小學經費自民國二年時已八折發給此次景知事因預算關係不敷頗巨遂思於小學方面籌劃一彌補之法乃於已打八折之數目更欲加以八五折小學界本屬萬分清苦聞此消息大爲恐慌紛紛推舉代表謁見知事省長敎育廳長請爲維持而勸學所長范耀雯更堅請辭職所員全體復有聯袂去職之議景知事見難以實行遂聲言折扣之舉本係一種意思原欲與諸公商量辦理今旣不以爲然自未便過於主張輕輕數語遂將此舉無形打消矣 
[安慶]  
　　天長縣籌辦自衛團天長縣毘連盱眙來安東南與蘇屬江都接瓌萬山叢雜盗匪出没無常該縣民風純樸遇有匪警動輒遷避現由邑紳禀陳縣公署擬籌辦自衛團招團丁二百餘人分鄉駐紥以補警備隊之不足約需經費二萬餘元由本地商民按户攤捐業經轉呈省長懇予備案矣 
　　撥欵補助新安商校徽州屯溪鎭上年組織新安甲種商業學校自開辦以來頗著成效應支經費僅恃紫陽書院息金三千餘元實屬不敷支配現由該校呈請省長准於敎育預備費項下酌撥四千元以資補助即於八年度開始惟省庫支絀擬分四季撥付藉紓財力 
[湖北]  
　　武昌最近人口之調查鄂警務處最近調查武昌住户及人口總數如下現住户數三萬五千零二十户男子十萬零一百零六名女子七萬零三百五十五名總計人口十七萬零四百六十一人惟其中無業游民佔五萬一千五百三十五人 
　　省城解嚴上月武漢發生大宗搶匪白日刦殺異常猖獗當經王督軍令緊急戒嚴兹因武漢三鎭及附郭要區舉行臨時清匪計劃期將屆滿搶風亦已大弭兼之考試法官甄錄試已經發榜與考者紛紛出境客棧爲之一清特於十日解除特别戒嚴令仍各按區切實查防以保公安 
雜評一 
[和又何難（默）]  
　　吾謂南北之和而欲講法律也固甚難矣若舍法律不言如今日各電所傳者則所謂和易哉易哉南欲制憲北亦欲制憲使合併而制之則制憲問題了矣南欲保存國會北亦欲保存國會使合併以存之則國會問題了矣總統北正而南副閣員北五而南四借欵北七而南三其他督長巡閱等舉一切重要權利地位由有勢力者一一支配之縱其間不免稍有厚薄多寡之分而磋商調劑自不難各得所欲以去如是則和之成又何難哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[王揖唐任總代表後之反對]  
　　滬上團體之第一聲 
　　四川旅滬同鄉會因王揖唐任北總代表通函上海各團體表示反對原函云上海各團體均鑒敬詢者安福派是否毒害中國爲世界最卑劣最搗亂之私人政黨？安福派是否爲上海各團體諸君平素所痛行反對？現在北庭所派之總代表王揖唐是否安福派之首領爲國民中萬惡不赦之分子？何以自王氏發表總代表以來上海各界寂然無表示無一人一團體拒絕王氏者各團體諸公獨反對於前而漠視於後現在果何意乎豈同一王揖唐一月前爲萬惡不赦之人而一月後爲優良分子乎抑王揖唐今已爲總代表其權勢金錢有足懼且將來滬上乎實足令人百思不得其解南方果承認王氏爲代表則國民已得南方要人專圖私利之證國民果承認王氏爲能解决時局之人則國民已軟化於北庭自食其一再反對王氏之宣言殊爲全國國民羞之更爲上海各團體惜之尙望諸公羣起力抗苟南北不議和則已如須議和宜敦促兩方代表本良心主張作根本之解决王揖唐氏决不足以語此也此議是否有當惟各團體裁鑒之四川旅滬同鄉會謹啓 
[兩通信社之和議消息]  
　　聯合通信社得廣州電訊云軍政府已得北京任命王揖唐爲總代表之電文大爲驚訝據府中某法律家言和平會議爲南方爭執之仲裁機關今北京竟以極端主持爭執之當事人新國會議長五揖唐爲仲裁總代表誠屬奇特之至將來或據此理由認北京政府此種舉動爲絕無議和誠意亦不可知云 
　　平和通信社消息云有歸自北京之某君言徐東海此次發表王揖唐爲總代表内含有兩種意味（一）宻系把持和局其心甚堅此時無論提出何人安系必力謀破壞而他人亦未必肯亦莫如竟任王揖唐赴滬試騐其有無解决大局能力（二）王揖唐如决不能爲南方所容彼時南方定有一番之强烈反抗俾王自知亦辦不動然後再任他人爲總代表安系亦無詞以相難云 
　　南方自聞王揖唐爲總代表之消息居於反對態度者固多然亦有一部分人以爲王如眞有犧牲新國會之决必爲人所不能爲亦未可知又何必事先反對太烈故對於反對王揖唐之舉反覺有懷疑者記者（平和社）今特訪洞明政情之南方某要人詢問此種懷疑是否的當某要人曰依君所述之一部分人見解余大以爲不然蓋安系此次之抬出王揖唐决非爲送禮而來因近來北京方面頗有南北預定之一種取消新國會計畫暗中進行已久且將成熟不幸爲王揖唐偵知大爲恐慌故以迅雷不及掩耳之手段急將王揖唐發表是王之來滬專爲抵制取消新國會之策焉有肯自犧牲之理至謂安系雖不願取消新國會王之個人或不無此意此殊不知王揖唐之爲何人也王雖爲安系首領然决無統馭安系全部之能力憶彼前在安系本部開會一言不合其黨員即擲杯擊之可見其庸懦無能王來滬後安系黨徒必隨之而至王縱有此心其左右前後能許之否耶故希望王之消滅新國會實爲夢想云云 
[山東問題日本尙未决議]  
　　上海泰晤士報云星期三日本埠各報曾載日本於兩年之内以山東交還中國電報兹由駐滬日本總領事署探悉東京外交部關於山東問題尙未有正式决議某農報所載之說不能視爲正式云 
[盧永祥接任浙督後之布置]  
　　兼任浙江督軍盧永祥已於前日晚間二時自龍華站乘滬杭鐵道專車起程赴杭暫以杭垣陸軍同袍社作庽隨行者副官長孫梓琴參謀劉化仁胡福山秘書孫筱芳並憲兵張排長帶憲兵十名步兵二十名差弁八名將來滬杭兩處公務擬卽由孫副官擔任往來接洽上海防守司令兼陸軍步兵第十九旅旅長王如見（賓）昨接松滬護軍使訓令内開承准國務院電奉令盧永祥兼署浙江督軍此令等因特逹承准此兹於八月十六日赴浙接任所有護軍使署曁陸軍第十師司令部公文函件相應令該司令代拆代行仰即遵照辦理此令等因王司令業於昨日到署暫爲代理並能令駐滬軍警各署一體查照 
　　駐紥龍華之步兵第三十九團團長張慕韓奉新任盧兼浙督命令選調該管步兵兩營官佐士兵尅日開杭聽候調遣張團長除已派令所部第一第三兩營長各率該管全營官兵預備出發外一面函致滬杭路局任局長速撥二三兩等客車四輛並鐵篷車二十輛於十六晚駛往老龍華站守候昨今兩日該二營官兵曁軍裝槍械物件先後裝運火車出發赴杭惟該軍隊調赴杭州後龍華祇有該團第二營一營兵力未免單薄聞由十九旅王旅長擬調步兵三十七團第二營全部官兵開往龍華駐紥藉以保衛云 
[旅滬粤人關心桑梓]  
　　旅滬粤人團體致廣州電云廣州總部會自治研究社維持公安會九大善堂報界公會廣東各社團公民聯合會均鑒粤自省長問題發生久未得正當之解决雖海内外粤人函電分馳一致請求以伍總裁兼任省長以至罷巿罷工犧牲巨大民意可知不謂目的依然未逹同人等遠居滬上挽救無從曾公推代表許唐孔呉四君回粤與諸公磋商進行所以表示此間始終推崇伍總裁之眞意近接粤中各社團公民聯合團公函特派代表李君惺盦來滬詳示粤省近况藉悉諸公毅力熱忱曷勝欽偑連日李君與旅滬同鄉相見歡洽逾恒命望吾粤父老兄弟本粤人治粤之旨後先一遦大局稍定目的必終能逹也謹此奉覆諸希公鑒旅滬廣東善後協會粤僑商業聯合會潮州會館潮州糖雜貨聯合會大埔同鄉會嘉應五屬同鄉會同叩馬 
[討論加捐問題之茶話會]  
　　函請暫緩收捐 
　　公共租界工部局向界内舖戶加增房捐一事曾經各路代表迭次會議尙未解决經總商會董祝蘭舫訂期昨日午後新鐘三時會同商會正副會長朱葆三沈聯芳曁公聘之律師洋代表邀集各路代表等到來開茶話會討論昨日届期華商各路代表到者五十餘人洋代表方面到者有古柏費信惇及林君等三律師即於三時開會由該會譯員將各路華商代表所遞之意見書次第譯述然後紛紛討論華商各代表對此辦法尙不能滿意且意見各殊旣而由陳惠業代表起言表示最要辦法以此事手續正繁必須詳細討論方能切實進行現惟先請總商會函致工部局西董聲明華商方面種種意見須懇該局寛緩兩星期收捐俾由華商方面趕緊組織華商納稅會舉定正式代表卽便公呈交涉公署請爲輔助進行速向工部局函商結束方法云云各該代表一致贊許而洋代表方面尙未有何種表示商會會長亦爲同意允卽函致工部局請爲暫緩收捐俾得訂期磋商直至傍晚六時三刻始行議畢散會兹將總商會致工部局函照錄如下本會於八月十三日接本會會董祝蘭舫君交閱貴局代理總董槐愛脫君來信爲華人拒絕普通房捐一事貴局已經議定將來財政股董事倘有提議加捐之事當商之華人所組織代表會並歡迎其勸吿等云云敝會即經轉吿各華商代表旋據各代表來會表示不能滿意因華商並非拒絕普通房捐實欲要求貴工部局查照各國商人在上海所盡之義務享受固有之權利今人華商反不能與各國享受同等權利不能不提出意見即華商要求選舉貴局董事之選舉權今本會以商會名義地位函致貴局擬於下星期内遴選會董數人赴貴局當面磋商最公允之辦法請貴局先定日期見復俾可逐步進行逹雙方完善之結束再聞貴局擬下星期二即十九號收取房捐今各代表尙難允許用特具函知照貴局請遲緩二星期以便得此時間可由敝會向貴局磋商也（下略） 
　　聯合通信社云昨日下午二時各馬路代表三十一人假某公團集合預備應前日商會之約前赴總商會商决加捐問題各馬路代表先舉總代表四人專任發言之責其人爲陳則民張漢傑朱一笙金馥生舉定後至三時半偕赴總商會英人代表馬師德美人代表費信惇兩君已先時而至費君首先發言大旨謂加捐爲旣定之案不可不照付至華人要求代表權一節吾人極表同情且願爲相當援助馬師德君起言大旨與費信惇同其旨趣無非以非公式勸吿華人先行付捐然後彼等英美人再予吾人以援助次由各路總代表陳則民君發言謂費馬兩君善意吾人非常欣感惟所允予吾人以援助一節無確實可信之憑證吾等各路代表仍無法勸吿各户付捐云馬師德再申前意但不能提出何種憑證以致無甚結果嗣各代表偕至議事廳開會此時各路到會代表已六十餘人仍由陳則民主席提出三種辦法（一）請商會去函工部局要求取消禮拜二之定期展緩兩禮拜俾可以此期間内另舉議董共商解决（二）各路代表會同商會請願政府修正租界章程（三）聶雲台君提議會同各公團組織租界華人納稅會推舉代表與各領事交涉三條逐一通過後由主席報吿沈聯芳起草致工部局之函稿大衆贊成仍由沈君譯發然後散會時已七時矣 
[字林報紀增房捐事]  
　　字林報云十五日租界華人與收捐人間之爭執無大變遷華人有照繳者有拒絕者而隨同觀看者亦不乏其人晨間收捐人在各街收捐成績頗佳但爲時未久即遇一種新性質之反抗大約此係各街聯合會領袖之佈置當時游民多人隨收捐人往來對於收捐人之職務表示非常之注意高聲大呼勸人勿繳羣衆聚集漸多頗呈擾攘之象收捐人不得已多自退去於是一日之職務遂爲此般游蕩無責任之徒所阻撓惟是日收入總數尙爲不少故大局雖無眞　進步之表徵然亦無反抗愈爲劇烈之趨勢也 
[華界商店否認帳篷捐績紀]  
　　公共租界工部局收捐人日前協同北四川路捕房所派之華捕向北四川路華界各舖戶征收帳篷捐衆商以店基坐落五區警署管轄關係國家主權羣起反對等情已詳前報兹悉該處萬和醬園泰山堂藥舖等百餘户除公呈淞滬警廳長外交部特派交涉員請求速向工部局嚴重交涉外前日又組織商界聯合會開特别緊急會議僉以此事不獨商民無力擔負且喪失國家獨立資格决議對於此種帳篷捐誓不認繳在場衆商一體贊成簽字而散 
　　閘北萬和泰山堂藥舖等一百二十三戶聯名具呈江蘇交涉公署略謂商等向在華界北四川路虬江路等開張營業歷安無異昔年被工部局越界收取帳篷捐曾經一致拒絕並蒙貴署向領袖領事提起抗議在案不料工部局近又舊事重提日前派人挨戶收取帳篷捐商等以居住華界對於外人殊無納稅義務事關國家主權環請迅予照會領袖總領事轉飭工部局取消此議等情當經楊交涉員批示呈悉仰候據情函請領袖總領事查照轉知工部局立即取消帳篷捐以尊主權着卽知照一面函致領袖總領事謂此事民國元年四月工部局派人在北四川路一帶德華里等收取帳篷捐曾經敝署提出抗議取消在案何以工部局又復越界收捐侵佔主權旣據萬和等商號呈請轉函即希迅賜轉工部局查照前議取消收捐以敦睦誼云云 
[學生聯合會總會消息]  
　　學生聯合會總會臨時委員會昨日下午一時開會委員長常萬元主席瞿世英記事（一）主席報吿昨日决議各案均已照辦（二）顧文萃提議謂今春各學生聯合會大半均已組成惟奉天遠處西北密邇强鄰致形落後蓋一則張作霖積威之下再則以適當暑假聯絡爲難然秋高氣爽同學返校之後聯合會之組織當然不容或緩可否請本會致電奉天敎育會請其予以贊助并快郵奉天各校催速組織快世英劉振羣謂除奉天外其聯合會未正式組成者亦應一律催速組織表决通過（三）主席報吿謂理事到者已有三人擬於明日請各理事到會開談話會衆無異議（四）議决委員會十九閉會（五）主席因事缺席副委員長劉慶平主席劉君謂臨時委員會旣定十九閉會庶務股所費欵項亟應審核遂指定顧文萃陳澤民爲查賬員（六）瞿世英提議謂頃接北京私人來函謂中日兩國自行解决山東問題之說頗盛前者本會雖曾以快郵代電通知各地學生聯合會然至今未聞一紙一電之反對使此說果成事實則山東領土必將萬刼不復可否再致快郵代電於各地聯合會否則吾儕以山東問題始起而爲號呼的生涯含此不圖後將噬臍莫及也表决通過（七）主席指定顧文萃代表本會歡迎留美學生散會 
[上海學生聯合會消息]  
　　交際部開會紀事十六日上海學生聯合會交際部開常會部長桂昂剛主席書記湯成辛九時開會蒞會者四十三人（一）董克仁報吿上次記錄（二）周明梀報吿與蔡祚章調查愛華肥皂情形首由該廠内務主任郁春芳領至機器間參觀又親自實驗肥皂製造法並說明原料香料之由來後至女工包貨間調查紙盒及印飾品類據郁君言馬糞紙一物中國向不出産所以不得不用某貨云並希望學生極力研究以應巿用（三）蔡祚章報吿與陳琮調查科學儀器館及實學通藝館臘紙全是國貨云（四）調查科報吿有潤大通惠大源泰來新源永豐盛益源等於八月十日私運某國蝦米一箱有ＨＫ蝦米二箱ＹＦＨ蝦米七箱及乾鮑一箱由筑後丸運來（五）鄭希莊報吿某國製造馬糞紙廠共有十三家銷至中國每年有三十餘萬元之鉅宜如何設法抵制（六）張繼英報吿洋線有平頂圓頂之别增頂來自歐美圓頂確係某國貨云又該會據本會調查科詳細報吿閘北太陽廟功益社製造功字牌清凉糕製法得宜成品精良所用原料完全國貨經理沈望君並發明洋菜該會以此項貨物從前全皆來自某國該社能悉心考求以塞漏卮爲之贊許不止 
　　學術演講會演講紀事上海學生聯合會學術演講會於十六日上午新十時在貝勒路事務所開第九次會講戴季陶君（星期評論社主）演講「從經濟上觀察中國的亂源」到會聽講者五十餘人首由會長何葆仁介紹繼卽請戴君演講歷二小時餘始已聽者無不滿意末由邵禹襄說明戴先生犧牲光陰將所研究的結果先來指敎以廣同人的見識殊爲可感於是全體體立表示謝意而散戴君並謂頗願與同志研究中國古今經濟組織及現象以成中國經濟史但苦五時不能得同志耳云云 
　　牙簽工場之進行牙簽工場籌備會副主任黃異君因牙簽原料種類及價値特於前日往訪久記木行行主張效良君張君對於該會計劃極表同情並允將來開辦時於採辦木料一項力爲贊助旣復導黃君至該行火柴桿製造所參觀並選贈木料數種云該會正主任任矜蘋曾於數日前致函鎭江孤兒院院長詢問該院製造牙簽經過情形前日該院特派包明叔至貝勒路民生女校與任君接洽並申明將來開辦時該院願派遣學生來場實習云 
[英文敎授研究會開會預誌]  
　　江蘇省敎育會附設英文敎授研究會定明日及後日繼續開會兩天除由會員到會共同討論外并請敎授英文索有心得之英文敎員蒞會講演十八日上午新鐘十時請麥倫書院英文敎員漢密爾頓博士講演初級英文敎授法博士在華敎授英文數十年造就男女兩界英文人材甚多其所講演悉本心得是日下午新鐘二時半至四時半請西童學校英文敎員慕爾氏講演英文直觀敎授法慕氏游歷各國精通數國語言前在俄國敎授英文八年所敎生徒其個人之語言各異而慕氏用直觀敎授法授課并不加以譯釋均能一一收效此番專講其在俄時敎授英文所遭之困難及其收效之情形十九日上午仍於十時開會請前約翰大學英文敎員呉東初學士講演敎授英文文法心得每次講演之後均由會員就題共同討論在場聽講者亦可就題發問請講員答覆凡欲往聽講演者無須入場劵届時儘可自由到會十九日下午新鐘二時半起至四時半止爲該會事務會議之時刻討論進行方法及改選職員均於此時舉行云 
[留美學生放洋又展期]  
　　清華及其他官私費留美學生一百四十六人定於昨日下午五時放洋已紀昨報兹悉哥侖比亞號昨晨始到卸貨手續未畢故展期至今日一時半起椗昨日下午四時所有行囊已一律上船本定於六時在靑年會檢查身體而船醫久待不至將於今日上午十時檢查下午一時上船云 
[增收船費消息]  
　　大陸報云上海至香港馬尼剌日本或由香港至上海馬尼剌日本之船費自昨日起由花旗輪船公司昌興公司與東亞汽船公司實行增收幾高一倍蓋按戰前銀洋兩元合爲美金一元計算也 
[關於海電之消息]  
　　字林報云電報交通仍可全有進步大東公司近日傳電較速大約因地中海電線修理完畢之故太平洋電信仍堆積甚多傳遞時間多至九日或十日印度交通已有相當之進步除法意兩國與其殖民地仍設員檢查外各國今皆可通用密碼電報云 
　　文匯報云太平洋商務電報公司由上海至馬尼剌之海電今梗阻不通凡發往美國之電信可由印度轉遞但急電暫時停收云 
[中國爲美國造船近况]  
　　中美新聞社譯密勒評論報云上海江南造船廠爲美國航務部承造船身重量各一萬噸之輪船四艘雖因美國鋼鐵原料運到稍遲兼之近兩日來霪雨連綿然工作頗有進步廠中工作甚忙下釘蓋版錚錚之聲終日不絕極欲爲美國造成良好之船舶緣此項船舶足以代表中國工程學之技能爲中國實業發展之先兆美國航務部已决定此四船之名曰官員曰天堂曰東方曰該撤此項輪船爲裝載貨物之用船身重量各一萬噸排開量各一萬四千三百零六噸大小垂直四二九英尺廣五五英尺深（自艙面至艙底）三七尺十一寸半速率十海里半裝以二千六百匹馬力之三聯式引擎由三大蘇格蘭式汽鍋供給熱度極高之蒸汽本年春初船骨已具但因中美間運輸爲難以致鋼料運到遲遲所到又非急需之品加以近來雨水過多頗妨戶外工作現在此等阻力均已消除工程正在積極進行原料已到百分之六十可無乏材停工之慮搆造引擊頗有滿意之進步各件暫次整配其他輔佐機件亦已吿竣一俟新船身下水隨時可以裝置約計全船機件百分之四十五已經完工倘能將船廠擴充改良多購美國減省人工之最新式機器則更足助造船工程之速成而江南造船廠始足稱爲中國第一新式船廠矣該廠近已由美國購得各種機件滿陳廠屋更有足紀者則該船廠當局與美國航務部特派遠東代表馬甘鄂氏情意頗爲愜洽該代表總事務所設在日本横濱其顧問技師魯根保氏曾數次親至該廠參觀又美國航業同行會駐滬考查員在該廠設有事務所常川駐廠監視此項造船工程太平洋兩共和國之邦交因此造船事必大爲增進此項船舶一經下水出入美國江灣美人士見船首標有東方字樣必更引起對於中國之注意也 
[斐列濱之剌繡品]  
　　中美新聞社譯密勒評論報云世人多服美麗之斐列濱繡貨而類皆不明其剌繡之法美商有輸入此項繡貨者舉示顧客至莫辨其爲出諸機器所造仰係手掣其實此種貨品大率出於手工針黹者居多而出諸機器織造者恒寡下述剌繡之法係出斐島敎育廳實業部美國人馬丁氏手筆其詞云所需布料係向歐美各廠訂購逾數月後始運到馬尼拉其廣狹輕重不一每匹自三十碼至百碼不等恒有累百匹布裝於巨木箱内到貨後將此布料送入剪裁房鋪陳一長案上每折作三層使其經緯不紊每次所剪裁可至二百層之多在一七十五英尺之長案上每次可剪成嬰孩枕衣八千件其層數與花樣均用鉛筆書諸每捆布之上層此項布捆乃分别束閣以俟第一層所必經之手續則即印花是已在未經剪裁印花之前須先定式樣式樣旣定乃始印花印花旣就乃另送至一所發給經紀訂約議價此等經紀乃將此項印花布散發與各女工爲之剌繡其繡工有不及格者則須退還剌繡旣畢送至運輸部分别大小花樣裝箱出口箱係竹製可以郵寄美國竹箱大小足容十二磅重之貨品與郵政包件制限適合箱外詳加標記註明某項貨品開列寄送地址人名蓋印付郵下列一表略示此繡貨所經各部與各項工價用百分法分配如下原料百分之三五印花費百分之二剌繡費百分之三五縫紉費百分之八漂洗費百分之二其他雜費如房租薪工等百分之一五云 
[請求保護暹邏華僑函]  
　　華僑聯合會等八團體昨致外交部特派江蘇交涉員楊小川函云敬啓者前據暹邏華僑代表陳沅劉宗曉到滬報吿暹邏政府種種虐待華僑情形當經各團體開會討論分電具呈懇求大總統國務院外交部設法挽救在案兹暹邏華僑又派代表馮裕芳回國報吿暹政府對付華僑狀况日見緊迫大有岌岌不可終日之勢竊維暹邏僑民有數百萬之多横被暹政府任意欺凌揆厥原由皆因我國未與暹羅訂約通使設官保護之故查英美法德俄意日本及和蘭比利時挪威瑞典等國其在暹僑民多者一二千我少者不過數百人其商業不及我華僑遠甚然與暹羅均已訂有通商條約及派有公使領事獨我中國與暹邏於歷史上地理上均有最密切之關係且有數百萬僑民生命財産之所寄託而訂約設使尙付缺如甚非所以保護僑民敦睦邦交之至意也素仰貴交涉使愛護華僑不遺餘力必能代求大總統國務院外交部籌商名護方法俾旅暹數百萬華僑得以安居營業不致灰心内向之心使歸化暹邏則民國幸甚用特公函奉凊貴交涉使到京切實詳陳務懇大總統國務院外交部速派專員與暹邏政府締約通使設官保護不勝迫切待命之至華僑聯合會華僑學生會粤僑商業聯合會潮州會館泉漳會館嘉應五屬同鄉會大埔同鄉會汀州皮絲煙公會啓 
[一周間之金融調查]  
　　自本月九日南京號外洋輪船從美國儎來匯豐等銀行之大條銀與美金洋之後直至十三號皇后號進口亦儎有大條銀七百二十四條其金洋與盎斯金本星期内（十一日至十六日）未有進口以故巿上萬元出口銀兩共有一百三十四萬兩洋六七十萬元大條銀一百條惟滬地存洋尙多自洋釐進關（七錢三分之内）迄無起色今將逐日進出口銀洋大條金洋等錄下（十一日）匯豐銀行由南京號運來大條銀一千六百四十六條又道勝銀行四百四十一條又批沙洋四萬一千元又友華銀行三百六十七條又美金洋十萬枚又某銀行美金洋四十萬枚銀大條八十九條（以上均詳刋十二日本報）各錢莊從蘇州運來洋十萬元又鎭江來洋二萬元鹽業銀行由南京造幣局來新幣五萬元又裝去銀五萬兩又交通銀行裝去銀五萬兩中國銀行裝漢口去洋二十萬元又裝九江去洋五萬元（十二日）匯豐銀行裝赴靑島洋十萬元交通銀行裝往南京銀五萬兩中國銀行亦裝去洋五萬兩客帮裝天津去洋五萬元（十三日）道勝銀行由皇后輪船從外洋運來大條銀五百七十二條又匯豐銀行七十九條又中法銀行七十三條中交兩銀行各從南京來洋七萬元又兩銀行各裝去銀五萬兩中國銀行裝往九江洋十萬元又烟台去洋二萬元（十四日）交通銀行由南京來洋七萬元又裝去銀五萬兩中國銀行亦裝往銀五萬兩友華銀行裝赴漢口大條銀一百條（十五日）交通銀行又從南京來洋五萬元又裝去銀五萬元又裝天津去銀五萬兩中國銀行裝南京去銀五萬兩道勝銀行裝天津去寶銀三十萬兩（十六日）交通銀行由南京來洋七萬元廣帮裝厦門去洋二十萬元中國銀行裝南京銀十萬兩交通又裝去銀五萬兩本街各莊裝天津去銀三十萬兩南京去銀十五萬兩交通銀行裝天津去銀五萬兩 
　　此一週間之洋釐常在七錢二分九釐左右最高者十二日日下午收盤（因裝赴天津）爲七錢三分零二五後仍回小至十六日上午　跌至七錢二分七釐七五下午又收廣帮購進裝赴厦門汕頭故又漲至七錢二分九釐五 
　　十六日以前之銀拆常爲三錢上下昨日（十六）因籌措現銀裝運出口及出金洋之用故又漲至四錢五分蓋今日係星期日各銀行循例休息各金號存金已寥寥此項金洋鎔化烚赤頗有餘利可圖之故 
　　昨日國外匯水掛牌雖無更動而各銀行進出均以美金洋爲主價亦略軟於是現貨烚赤開過二百零九兩至十兩期貨（九月份）計一百九十二兩一錢惟花旗銀行午刻抛出美金七萬五千元（九月内隨到隨交）價美金一百二十二元五角某洋行售出九月份電匯 
 
 

Page 11

 
 
美金五萬元價一百二十七元二角五分荷蘭等銀行晨問亦售出九月至十月中止准交美金五萬元價一百二十四元又買進下月份電匯美金五萬元價一百二十八元但各外國銀行抛出下月份之美金洋不下一千萬枚所到者祇數十萬屆時紛紛到滬金價恐難立穏况鎊價將屆六先令大條銀已至五十九辦士雖金價與目下之先令升縮無足輕重而大條銀價之大縮大長金價亦必大變動也 
　　昨日星期六調查各銀行所存銀洋及大條銀之確數錄下麥加利存銀一百零三萬洋五十八萬滙豐存銀二百二十萬洋二百三十五萬大條銀一千四百六十四條道勝存銀一百五十萬洋三十五萬大條五百七十二條通商存銀三十五萬洋四十萬東方存銀一百四十五萬洋二十七萬花旗存銀八十五萬洋三十萬華比存銀六十萬洋十七萬荷蘭存銀十七萬洋六十二萬中國存銀九十四萬洋二百零三萬北巿各錢莊存銀二百二十萬洋三百八十萬交通存銀二十八萬洋八十二萬有利存銀三十七萬洋二十萬中法存銀一百二十二萬洋四十一萬大條三百五十七條友華存銀七十萬洋十五萬大條銀一百五十九條菲列濱存銀十三萬洋十五萬大條銀一百五十九條匯業存銀二十三萬洋十八萬總計存銀一千四百二十二萬洋一千一百六十七萬大條銀二千五百五十二條 
[風警中之浦江潮]  
　　徐家匯天文台前日預測洋面颶風將至立發警吿致行駛甯波各商輪均暫稽一期已紀報端本埠前昨兩日雖見東風尙不過甚然潮水則被洋面風急吹入浦江頗爲湧大沿浦如金利源及南會館等均已過岸租界馬路則江西路爲最低窪而於泗涇路口常盤洋行門前早晚兩潮均從陰溝泛溢馬路積水三四寸所有各棧房堆貨因八月潮汛將近皆已預備翻堆樓上免致臨時倉卒受大損失云 
　　前晚有麵粉船許阿坤裝載麵粉六百包開赴浙江嘉善在南黃浦因潮流激湍不能停避致被浪激去麵粉七十餘包又濕水二百餘包船貨人口幸皆無恙又柴船户鄔元林由浙江裝載樹柴滿載來滬在中途不能預防故已將近抵滬在白蓮涇尙被潮浪打去一百六十餘梱始獲平穏昨日抵埠停泊三泰碼頭聞檢點損失共須五六百元云 
[風雨有損秋收之呈報]  
　　浦江一帶自陽曆七月上旬及月杪數日兩次風雨爲災四鄉低窪之地禾稻淹没受損浦東南匯縣境沿海一帶受災尤巨蓋田中禾棉刻正揚花結鈴吐秀結穗之際連遭二次摧殘秋收不免減色業由南邑張知事上邑沈知事等據情呈報滬海王道尹江蘇齊省長察核矣 
[輪船被撞請償損失之批示]  
　　上海三北輪埠公司之叔平輪船於本月四號在廣東停泊卸貨時被日商佐川丸迎面撞壞損失甚鉅昨由該公司總理虞和德具呈交涉公署請求照請日領轉知該日商佐川丸賠償修費損失昨經楊交涉員批示云呈悉叔平輪船旣經停輪卸貨是與行駛之船有别日輪佐川丸迎面開駛致將該輪撞壞實屬異常疏忽所有修理費及損失各費自應責令認賠候函致日領轉飭日商照數賠償可也 
[南沙電氣公司之發起]  
　　南匯商人鞠德璜張書紳李騰蛟等發起籌辦南沙電氣公司前日假南城香光樓開第三次認股會紳商學各界如朱子灝徐承禧陶元斗楊鼎盛趙承明等相繼與會籌議進行事宜各人擔任招股數目一面由發起人來滬訂購電機等事俟招股集有成數即當定期開創立會云 
[茶商請免國内稅釐之轉逹]  
　　上海總商會昨致江蘇實業廳張廳長公函云逕啓者本年六月間接准大函内開案奉農商部第六二二○號訓令准國務院函開准參議院咨議决議員呉宗濂提出請咨政府整頓茶葉建議案咨逹查照施行等因由院鈔案咨部轉行承囑轉知各茶商切實研究并集議整頓運銷方法經轉致妥議以副提倡實業之至意兹據上海茶業會館復稱查美國禁酒爲推銷華茶絕好機會迭奉部令轉知各帮茶商遵照各在案云云愚昧之見是否有當即請轉陳等情查我國出口向以絲茶兩種爲大宗貿易而茶葉尤爲各國所歡迎近年以來茶商多遭虧折其原因在成本過鉅歐戰以前出口茶葉已逐臄遞減而印度錫蘭日本各茶蒸蒸日上華茶銷路更爲減色若不設法挽救國計民生兩受其害該會館奉飭集議以請求豁免國内稅釐爲救急之計誠非得已之論蓋各國對於出口貨稅無不格外減輕或莧一律豁除其貨色成本較華茶當然減少獲利自可預計華商不免相形見絀未能與各國競爭優勝似非無因至該會館陳請公家設進茶機關於海外及設備茶機關於滬漢俾得運銷無阻亦非無見據稱前情相應轉逹務祈貴廳長迅予鑒核轉陳實紉公誼 
[民國路商業聯合會開會紀]  
　　民國路商業聯合會昨在蕯珠衖口東第一家開會討論進行方針公推徐菊如爲主席提議本會經濟及修改章程並擇定本月二十日下午舊鐘二時假座本路同義善會開成立大會 
[愛國實業團紀事]  
　　中華愛國實業團於昨日午後開第九次常會公推王漢强爲臨時主席兹將議决各事分紀如下（一）嗣後常會改於禮拜三舉行（二）現已售劵八千餘元約至正月底可滿萬元擬下次常會由各人提出舉辦實業之節略（三）團劵五十五份之後改爲每百張爲百代表不再添印新劵（四）議新編號數之五位劵决下月初一日起發行（五）議俟售出之劵無論新舊先後利害相同（六）議俟售劵至五萬元以上再行計商印換股票當時并有發起人高培良報吿渠所領四十五號之劵聲明遺失 
[關於疫症之消息]  
　　閘北附近各鄉村時疫病症日來更劇往往朝發夕死恒豐路浙甯水木公所時疫醫院自十六日至二十日此五日内共治疫症計輕病三百七十五人重症一百六十四人用鹽水注射者十一人不治者二人留院醫治者最多之日八十餘人少亦五十餘人比較上次增多病人十分之五故該院醫生看護士晝夜分班輪値備極勞瘁 
[新關碼頭查獲嗎啡]  
　　三馬路新關碼頭金陵號小輪船專事駁運呉淞口外洋公司輪船之搭客行李等物於昨日下午四點半鐘時由淞抵埠有一某國人手携極大皮箱一只登岸時爲新關中西扦巡員所見囑其人開箱檢驗其人初則託稱無鑰匙繼則藉詞圖遁其時關員將人拘住一面雇銅匠將箱啓開全係嗎啡均用洋鐵罐裝好約値銀十萬之外且有西字封條關員遂連其人一併帶至新關禀明稅務司核辦聞已解送水巡捕房云 
[本帮香工繼起罷工]  
　　本埠南北巿城廂内外香店同業共有數十家其做手工人分本客兩帮客帮人數較本帮爲多向來本帮每日工資二百文客帮每日一百九十文前年香店大起風潮後至十月間客帮工資每日加錢二十文合計二百十文工人實收二百文其餘十文提存公積一直相安無事邇因各貨昂貴該工人等因入不敷出客帮工人全體先於舊曆七月初十日一律罷工要求店主加增工價連日經雙方代表在公所中一再會議業已調處妥洽每日工錢再加五十文出檀每件加二十文食菜加十文餘羅每件加二文客帮工人全體贊成即此議决已於昨日一律開工而本帮工人以加增工資應當一律故於前日分發傳單知照同行一體罷工权求店主每工加增一百五十文合計每日三百五十文各店主於昨午開會討論後僅允照原有工資加二成計錢四十文合計每日工資錢二百四十文向本帮工人代表緩商該代表勸令各工人退步各工人允减讓五十文每工要求加錢一百文議至午後尙未解决該工人等連日罷工後成羣結隊來往各處各警區署恐肇事端飭派長警分投照料 
[關於賑務之函電]  
　　上海仁濟善堂接崑山縣農會會長王頌文蔡璜來函云本縣西北鄉地勢低窪形如釜底自舊曆五月至六月霪雨兼旬繼以颶風廬舍漂没秧苗盡淹邇來天晴積水不退被淹之苗葉旣萎枯根亦腐爛秋成絕望千萬災黎流離之慘目不忍睹啼哭之聲耳不忍聞本會集合地方士紳先辦平糶次籌振濟限於財力勢難久持籲求省行政長官撥欵急振已蒙省署派委履勘成災頃閱報載貴堂諸大善士推饑溺之誠宏慈悲之願逖聽之餘莫名感激又有陳者縣境西北本係新陽舊冶著名低區三年兩災十室九空除農田以外别無生計可圖比較他縣災區困苦尤甚伏維仁人君子哀而憐之迅賜派員馳赴災區實地調查仁槳義粟拜賜無窮敝會代爲千萬災黎九頓首以謝云云 
　　又接江蘇省長復函逕復者頃展惠書聆悉一是貴堂設所籌振樂善可風本年江南各屬被水情形迭據各該知事呈報到署當經派員分赴被淹較重之縣會同縣知事妥爲查勘在案一俟委員查復到日再行分别核辦相應函逹即希查照云云仁濟善堂蘇浙皖三省籌振處接查振員張賢清由蕪湖來函云舊曆十二日由滬啓行十三日到蕪承皖南籌振處翟展成等到船歡迎其情可感十四日與官紳會議調查進行十五日出發該縣余詠南知事陪同前往離城二十里萬春圩查該處有田地八萬四千餘畝自五月二十九日被山洪暴發冲成澤國田廬房屋蕩然無存一片汪洋傷心慘目高處水深三尺餘低處水深九尺餘現只有二龍陡門王石拐兩處洩水每日僅能退寸餘奈外河水而甚高無設法使之速退災民蓋浮蘆暫棲圩上强壯者早已逃往他方老弱坐以待振該處向有三千六百餘戶大小男婦二萬餘口全仗秋收以爲生活今已無望積水一時難退恐明春春熟亦尀預料也務望速籌鉅欵以濟急振是所盼禱明晨當往宣城等處調查再詳云云 
　　濟生會接湘振主任黃國英來電云上海中國濟生會並轉仁濟善堂中國義振會公鑒本月四日扺漢寓法界西貢街一百零七號即日電召袁督蔡長來漢詢得春間黃花巿萬壽鄉梛梨鎭等處所辦平糶局除照章辦理外另施去白米二百擔緣以無錢糶米者衆不得不相機救濟也該處災黎逐日車米赴局得資糶米又寓以工代振之意收效極良衆情感戴撤局時咸放鞭砲送行此黃花寺等處春振平糶情形也至岳陽平江臨湘三縣平糶亦屬得宜　人無算今幸秋收將有七成希望此三縣可無虞惟岳陽之因利局目前尙難撤銷因兵燹之後乏資營生者恒賴此餬口此岳陽之因利情形也惟湘南一帶大旱荒象已成湘西産米之區情形相等秋收無望此秋後宜設法救濟者也臨湖各縣大水成災乞振之書雪片麛至華容因未照英計劃而行今復决口災象如前去年元氣未復何期再見擬配撥若干散放急振此本來振務之情形也查湘振捐欵已成弩末點金乏術獨力難支衹得預聯湘紳共謀救濟日内赴京躭擱三日由津乘車返滬本會前助助道大同社時疫水萬瓶曾否寄湘希即電復爲感湘振聯合處英寒 
[靑年會今晚之演說]  
　　靑年會定於八月十七號星期晚新鐘八時請文學碩士應尙德演說『愛你的仇敵』有志聽講盍依時前往 
[初級小學定期開學]  
　　小南門上海初級小學校兹定於七月廿四蟲开學日前已發出通通吿知各家屬是日上午九時茶點欵待學生及其家屬十時行開學禮其秩序如下（一）向國旗行三鞠躬禮（二）校歌（三）行見敎職昌禮（四）同學相見禮（五）校長敎員訓話（六）家屬批評本學期新生甚衆以住宿生爲多 
[兩星期來國貨新出品]  
　　兄弟國貨公司第二次報吿 
　　上星期國貨新出品幾寂無信息蓋創言製造談何容易固不望其日有發見也本星期來復得兩種新出品足爲國貨生色即三羊牌吊襪帶銅絲琴是也該吊襪帶爲本埠三羊工廠出品用愛國布製成物極輕便耐用價每付小洋一角每打門售一元至銅絲琴係本埠新樂社出品式傲東貨以銅絲代鋼絲音節圓潤響亮又復光彩奪目每只門售大洋一元二角批發每打十二元 
[閘北人力車開始編號]  
　　閘北華界人力車年來日漸增多現由該業同行組織公會於新民路福安里内遵照報部規則凡入會之車由會中發給鋼牌編列號目以便雇車人認識如有遺失貴重物件不難按號稽查 
[夥友毆人之科罰]  
　　法租界居民任慶來日前晚上至朱寶林所開之老虎灶上索取開水不知因何與朱之夥劉阿生互起衝突任被毆受傷甚重後由巡捕到來將劉及任一併帶入捕房飭將任送往醫院醫治劉交保出外候究在案昨日任已醫痊由捕房將原被一併傳至法公堂請究先據原吿禀稱是日民人持杯至該老虎灶索取開水夥計劉阿生出言不遜民人向之理論非但不服反敢將民人兇毆請求訊究詰之劉阿生由伊主朱寶林代到稱劉因伊父病故現已回籍故不到案是實中西官判被吿罰洋三元充公外再賠償原吿醫費洋二元以儆 
[擅取小車之控究]  
　　阜寗人易龍標前因虐妻張氏涉訟法庭判决領回管束後該氏懸樑自縊而死報請法庭派員騐明將易收押候辦在案近該氏之母張孫氏以女死非命於前日糾合多人擅至婦家將易叔仁和小車一輛取去仁和向索無着乃投地方檢察廳禀控昨經該廳諭傳二十七保十一圖地保瞿梅生到案問話 
[電車撞跌男孩]  
　　昨晚九時三刻法租界公館馬路有某號電車駛過撞跌江北男孩高小生子碾傷腿足由大自嗚鐘捕房五十四號華捕前來抄錄電車號數另雇車送傷孩投醫院醫治 
[汽車撞傷行人兩則]  
　　公共租界南京路昨日下午有某號汽車駛過撞倒行人楊寶雄手足均傷當經老閘捕房四百號印捕瞥見前來抄錄汽車號數另雇車送受傷人往醫院醫治一面呈報捕頭候示又有某號汽車於昨日旁晚駛經湖北路撞傷鎭江人胡保翔晕倒於地由老閘捕房一千二百零九號華捕瞥見當即前來抄錄該汽車號數另雇車送胡保翔入醫院醫治一面據情歸禀捕頭請示核辦 
[瘋人資遣回籍]  
　　甬人名阿富素患痴病前日闖至法新租界寶建路胡閙當由巡捕帶入捕房解送法公堂請示先據捕頭上堂禀明前情詰之阿富語無倫次中西官察得阿富實患神經病遂判着送寗波同鄉會資遣回籍 
[毆人毁物案餘聞]  
　　虹口毆加路四百六十二號門牌日商近籐於六月十四號被人糾衆毆打搗毁什物曾由該管捕房華探目劉森堂包探嚴阿慶及八十六號西探鄧拿獲張元讀李寶根解經公共公堂訊明肇事屬實判令押辦在案前日該探等在鴨絲路緝獲本地人張永林一名謂查與前案有關帶入捕房收押昨解公共公堂據該探等禀稱當時被吿帮助毆人毁物係據李元讀等供出故拘請訊究張襄讞與日副領事林出賢次郎得禀向張永林訊問據供向在通海鎭守使署充當偵探此次因事吿假來滬當上海罷巿之時我尙在鎭署且旣身爲偵探豈敢作此暴動定係爲人挾嫌誣指如堂上不信有鎭守使所給執照呈察中日官將執照察閱之下諭張永林開釋 
[誘拐鄰家養媳之押儆]  
　　住居唐家弄二百八十九號門牌之崇明婦人陸邱氏於前年串黨將鄰婦蔡呉氏家童養媳金秀略往崑山價賣與人近由呉氏偵知前往該處訴由警署將金秀准予具結領回遂延律師在公共公堂以刑事起訴業由包探將陸邱氏獲案諭交三百元人洋並保聽候訊究等情已誌前報昨晨由捕將一干人證分别傳提至廨請訊先由原吿代表律師述明案情次由被吿陸邱氏之律師向原吿蔡呉氏駁詰一過即據女子金秀投訴於十一歲時至蔡呉氏家被吿係貼鄰日見我往絲廠打盆前年正月間勸我逃走並由伊送我至鐵馬踏粥店内旋同兩崇明人乘黃包車至火車站轉坐小車去崇明在桂姊家躭擱三天遂爲被吿等串賣與姚姓隔一年轉售與沈姓爲媳沈家務農早作晏息甚形勞苦屢欲思逃不得其隙至今年五月被我逸出在崑山車站爲警察盤出根由帶入警局未幾我婆婆偕一偵探到來始將我領回云云詰據陸邱氏供稱原吿於去年冬間與我媳婦口角今圖報復故挾嫌誣控並令其媳陸姚氏及見證徐張氏到堂證明當時與原吿之媳衝突情形復由兩造律師各據理由辯論之下問官核供以被吿誘拐屬實判押女所一年金秀交蔡呉氏領回管束 
[爭奪生意之衝突]  
　　理髮匠王永　與同行趙阿松因爭奪生意口角於前日下午糾同徐二寶王阿木在呉淞路將趙纒住攢毆爲某西人所見喚捕到來趙已遍體鱗傷因將王等四人一併帶回捕房捕頭飭令將趙送醫院醫治三被吿收押昨解公共公堂經中西官訊問當時打架情形諭令兩王及徐押候傷者醫愈解突 
[迭犯拐賣懲儆]  
　　浦東人洪金奎與婦人王包氏先後串拐公共租界海寗路徐和林家十八歲子婦扣琴七浦路張慶堂家十五歲養媳愛珍帶往南匯販賣經徐等偵悉報請靜安寺捕房派探顧金林將王包氏緝獲解送公共公廨訊押在案嗣經顧探查悉瘩在南滙縣屬某鎭開設小茶館禀請公堂備文投請南滙縣署派警將洪與押琴查獲於前日移提來滬分别押至昨晨連同王包氏併解公廨請究即據中西包探上堂禀明前情並稱查得張慶堂之養媳愛珍被洪等販賣與人後未幾患病身死等語並據徐張兩原吿分别上堂禀明兒媳被拐情形請求按例懲辦又據押琴供稱伊於六月二十三號由絲廠放工回家途遇洪與王包氏被誘至浦東南瀾縣地方價賣與陳姓家爲媳是實訊之洪與包氏供詞互推兪襄讞核供商之義副領事羅君以洪迭犯拐賣案實屬不法判押西牢三年期滿逐出租界王包氏押女所半年分别示儆扣琴交其翁領回完案 
[無賴混用鉛角]  
　　無賴顧阿四專以鉛質小銀元在巿混用侔利前日在閘北姚家宅橋向順康雜貨店購物使用僞角被店主顧竹山察破嗚警將顧拘入四區警署搜其身畔藏有鉛角七枚諭押候究辦 
[汽車夫違章科罰]  
　　汽車夫葉錫章前日在廣西路開駛八百三十一號汽車不照工部局定章經一千零八十一號華捕查見指揮不聽當即抄明該汽車號數回訴捕頭請廨出單於昨由捕將葉傳至公共公堂經中西官訊明違章屬實判罰洋五元充公示儆 
[私售烟膏之押儆]  
　　海門人周阿二在虹口菜巿街五百九十一號屋内私售鴉片烟膏爲該管捕房訪悉前日派令中西包探前往抄出烟膏五十匣連同周帶回收押昨晨解請公共公堂中西官訊明被吿違禁屬實判押西牢兩禮拜烟膏焚燬 
[私設烟具容人吸烟]  
　　粤人曾葉在北四川路二百十二號門牌屋内私設烟具容留同鄉人王阿德陳阿方談阿福梁有張拾梁阿巧等開燈吃食鴉片烟違章被姨百十三號巡捕與九十八號西探麥道（譯音）及華探周耀庭偵知禀明捕頭往將曾與王阿德等一併拘獲連同烟具帶回捕房押候解送公共公堂訊究 
[身帶烟土被獲]  
　　甬人陳樹李身帶烟土一包在虹口百老滙路徘徊圖售被一百七十四號三百七十九號等華捕相見將陳連土一併帶入捕房經捕頭詰問口供一過諭飭押候解廨請究 
[不認私售烟膏]  
　　總巡捕房捕頭偵悉潮州人鄭頌和（即鄭振南）在虹口元芳路東桂芳里一百六十六號屋内私售烟膏爰於前日派令華探潘連璧與西探目彭山協往將鄭與烟具烟盒一併帶入捕房昨解公共公廨請究即據中西包探上堂禀明前情並將烟具烟盒呈案請究訊之鄭延律師到堂代辯否認私售烟膏中西官核供以並未查獲烟膏判令將案註銷被吿開釋 
[收贓不追當本]  
　　公共捕房刑事科指控北河南路益康當舖及蓬路鴻記質當均收當賊贓匿不報捕等情昨晨由探將益康經理呉魁齋鴻記經理汪承志併傳至公共公廨請究據西探開納與華探顧阿根相繼上堂禀明被吿等均收當賊贓匿不報捕有違定章是以傳案請究訊之呉等延律師到堂辯稱被吿已將所收贓物照章送至捕房似無不合應請將案註銷追繳當本中西官核供刊准將案註銷當本不追贓存捕房候失主認領 
[兩竊賊各押兩禮拜]  
　　竊賊張金生前晚潛至法新租界褚家橋錢阿富家從後門入内行竊縐紗棉被一條而逸現爲包探苗永興偵悉將張連同原贓一併拘獲又竊賊陳永生竊取某姓家衣服數件今由包探拘獲吊出原贓昨將張陳兩人解送法公堂請究先據原吿上堂禀明前情詰之張等供認行竊不諱中西官判各押二禮拜以儆贓給原吿領去 
[巡警查獲贓賊]  
　　住居浦東其昌棧向爲棧司之甬人邱樹德家於前夜二時被宵小挖穿竹笆入内竊去綢緞單夾衣服二十餘件該竊賊正擬携贓渡浦間被三區巡邏長警安振東等撞見上前盤詰言語支吾當將人贓併解至署經曾署長略詰一過判解警廳司法科訊辦 
[攫取銅圓禁押一年]  
　　流氓韓雙喜於前日下午糾黨突入虹口漢璧禮路一千一百八十號門牌小京貨店内攫取銅元一百枚逃出經店主婦施沈氏與子施有生大聲喊捕由一千一百四十八號華捕將韓追獲拘押等情已誌昨報昨由捕房將韓解送公共公堂請究經中西官訊實以韓膽敢白晝搶刦判禁錮西牢一年期滿驅逐出境 
[滬南居民爲殯舍事駁工巡捐局函]  
　　旅滬武進同鄉在斜橋南擬建殯房義塚曾由該處地方居民以有碍公衆衛生致函工巡捐局止給執照嗣經工巡捐局覆函拒却讠處地主紳民以其諱飾議案誤解區域又去函駁覆兹將公函二則錄后 
　　地方紳董姚子讓致工巡捐局函石蓀宗兄局長大人大鑒敬啓者瞿眞人廟路武進會館建造殯房實與前清宣統二年秋季城自治公所議案抵觸頃見台端覆貧兒院等函謂不在城區以内未便駁斥云云查現在巿區城即繼承前清城區何得云不在城區内耶現在居民公憤斷難遏抑務請飭工程處止給執照是爲至要武進旅滬士紳多數開明通逹若以舊自治議案吿之必樂予維持决不甘心破壞也 
　　汝南里内居民施子英聶雲台等一千餘我復工巡捐局函敬復者接奉公函敬悉貴局對於請建殯舍事項悉依城自治議决案辦理具徵尊重法案至爲慫偑查敝處斜橋汝南里内一帶早經畫入城自治區域之内按圖可索無庸諱飾來示云云似於城區界限尙未明白試披閱自治地圖詳繹議案全文便知本處區域之所屬即知丙舍義塚之不宜至斜橋以西近年間有建造殯舍情事亦屬朦蔽請建違背成案貴局貿予核准似已失察更何能尤而效之耶某等爲愼重公共衛生起見出此請求已蒙來函嘉許至爲忭慰惟來示所稱事先接洽一節在貴局或有難言之隠而不得不然然亡羊補牢殊爲未晚尙望根據舊案迅飭停給執照如已誤給尤望立即吊銷際此疫　流行事關公共安寗幸勿輕視人命一誤再誤某等爲生命關係惟有博采公論依法力爭爲再有陳希即賜復再義塚案同一例前函未蒙提及希併復爲荷 
[淞滬警察廳批示八則]  
　　顧關金批呈悉查爾子顧和尙因嫌被拘業經查明省釋鄧寶慶被竊屬實其跟追緝賊誤拘他人係屬一時情急所致初不得視爲誣陷至受傷一事當前次本廳預番並未據爾子聲明事後呈瀆殊難爲據 
　　華卞氏批據呈楊根福誘姦於前謀財匿孩於後如果屬實殊爲喪盡天良惟事涉刑事範圍應逕赴法庭訴請拘辦仰即知照 
　　顧文標批據呈符金寶等串誣拆梢各節虚實應均澈究仰候派探查明再行拘訊可也 
　　田福榮批呈悉旣已發生刑事問題應即逕赴上海地方檢察廳訴請拘辦仰即知照 
　　通海花公所批呈悉查所屬水巡隊在萃豐碼頭查見薛阿根駁船裝有花衣五十二包以其言語不符事涉可疑當據解廳核訊迭經傳到物主陸妙生質證據供素業軋花廠生意是項貨物係屬零星收買積少成多各語刻正接供調查以憑核辦該公所同業由通海運花至滬時有缺少當是實情惟並未指出何時被竊竊者何人則臆度之詞何能據以爲實所請給領之處未便照准 
　　萬寄耘批呈悉查該衣莊被竊衣飾等物前據警區呈報後業經通令嚴緝並勒限破獲在案追贓緝竊爲警察應盡之責成仰候獲犯嚴究可也 
　　何靜之批據呈奚金順種種弊混殊多可疑之點仰候傳案復訊核奪 
　　奚金順批呈悉業於何靜之呈詞内批准案奪復訊　仰候訊明毌核再瀆 
[誌謝]  
　　昨承商務印書館贈第五卷第八號英文雜誌一册謝謝 
來函 
[蔣天痴來函]  
　　逕啓者入夏來天氣不正時疫流行華洋當軸及慈善大家籌備防範不遺餘力而華官之注重衛生清潔道路日頒一示夕張一諭在表面之設施似已維護周至詎十六舖迤南大碼頭沿灘一帶瓜皮垃圾堆積如山穢氣薰天行經斯地者莫不掩鼻欲嘔竊发垃圾瓜皮實足製造疫病世人盡知無待諱言吾不解當事者保重公衆之衛生所保何事煌煌官諭等諸具文查大碼頭適當南巿之衝中外觀噡所繫縱不爲内地公衆衛生計寗不爲外人所竊笑耶現屆秋令疫氛旣未撲滅秋瘟恐將繼起此項沔穢之物若不速爲清除則爲害奚堪設想泣願當道諸公垂念民膜力顧公益迅令清道夫趕覓船隻將大碼頭沿灘一帶所積沔物掃除凈盡以絕致疫之源亡羊補牢猶未爲晚毌托空言自棄職責則南巿數萬居民以及行路者咸拜無量之賜矣抑余猶有言者該處堆積垃圾爲時已久行路者尙掩鼻而走居其地者則危險更屬可知始終未見該處居民申請官廳要求清除豈官威咫尺噤若寒蟬耶素仰貴報持論正確希登入來函欄内以質有衆蔣天痴上言七月二十日 
[留日學生救國團來函]  
　　敬啓者據十六日貴報所載留日學生救國團幹事李全章賀明懷李光裕等組織利餘針織工廠云云查敝團并無是等幹事不知何人假冒本團名義在外欺人祈爲更正俾各界注意不勝盼禱留日學生救國團啓 
雜評二 
[民意（庸）]  
　　廣東省長問題粤人反對武人把持甚力然上海派往接洽之代表七十二行乃呈請督軍下令驅逐山東馬良之暴横中外有口皆碑而濟南總商會乃通電稱頌功德諛爲出水火而登袵席處武力馳驟束縛之下人民本無意志自由可言一任若輩之迫脅假託此等手段袁世凱慣用之而今之武人則善承其衣鉢者也 
　　雖然所謂民意者大多數人民之意也非一團體一私人之意也一團體一私人之意可以迫脅或假託大多數人民之意斷不能刼持而淆惑之使民意而竟可製造則袁世凱之帝制又何至失敗然則世之欲襲袁氏故智而假借一二團體以揑造民意者其愚誠不可及矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係呉昌石先生手書 
新談 
[諷剌畫考] [  秋葉]  
　　諷剌畫ＣａｒｇｃｎＩｗｅ乃謂一種寓意之奇異畫象主用於諷剌者與借資歡笑漫無寄託之滑稽畫Ｐｕｎｃｈ實有區别但今人每混視之 
　　古文明時旣有諷剌畫否今無可考據現存之古美術品言希臘羅馬時代瓶類之飾畫始偶見有意含嘲弄者後世諷剌畫蓋即濫觴於是當時戲曲界盛行喜劇以發洩恒人之滑稽趣味故於此種繪畫未能發逹 
　　其後入黑暗之中世紀奇趣雕畫遽見增加其遺留於今日者如意大利天主敎徒各地寺院所施之裝飾每有怪誕可怖不堪久視者凡圓柱之頂經卷之端以及一切器物表面所刻所畫奇態萬方後人幾難一一索解其中主題最爲世人所稱者凡有三種其一爲中世逸話傳奇之主人公福克斯其一爲與神敵難戴角三足之惡魔又其一則今日政治諷剌畫Ｃａｒｆｏｏｎｇ中常常引用之髑髅死神也以髑髅舞爲題之繪畫自四世紀至十六世紀散見於歐洲各地及畫家荷爾賓氏（一四九八－一五五四）集其大成用爲壁畫後遂有五十三枚之奇麗版畫此實爲近世諷剌趣味之繒畫最初之傑作也 
　　迨歐洲文藝復興之世民氣日盛力謀所以破除階級制度者於是有譏剌功用之諷剌畫大爲適用而其時裝飾美術與印刷術均甚發逹於製作及傳播上又足以濟之故於路易二世及其與意大利之戰役即有種種諷剌畫出至於宗敎改革之時路德及亞歷山大六世等畫則已極其圓熟可觀此種技術雖嘗流布於法但不久即成爲荷蘭人之專技各種諷剌畫皆由其地製作散佈鄒克斯迦盧（一五九三---一六三五）其人即其時代表作家也 
　　十八世紀爲諷剌畫全盛之時代當時文壇競構寓言如斯威特如斐丁等傑作類皆意遠言長傳誦一世風氣所變諷剌畫界遂亦不乏名家其聞最有名者爲威廉霍伽兹（一六九七---一七六四）氏擅長社會情形之諷剌古今作者鮮可比肩其名作近代夜半之會話出版之一七三二年實爲諷剌畫史一時期 
　　繼霍氏而起於政治諷剌畫擅盛名者爲吉姆斯狄婁（一七五七---一八一五）氏所手作者寄意之長暗示之妙遠勝於繁辭無當之叙事詩故後來史家每有引其畫以供窺察當時時代精神之用者當其時法國之諷剌畫爲政府久壓頺然不振者因大革命之起亦嘗蹶起一時但其作家無足道者至德意志則更寥落幾於絕跡惟西班牙有佛蘭斯柯谷耶（一七四六---一八二八）其人頗足與古大家娩美 
　　近世諷剌畫類皆拘拘繩墨沉着不浮以十八世紀諸作相較徒見其雜亂囂張不耐注目此亦時代人心之推移有以别之當十八世紀時黨派之傾軋政治之狂暴恰與其時諷剌畫法相調和迨拿破崙大帝終歸失敗政治動亂　倦於人心其變化之跡遂亦著於諷剌畫此時代表作者可推喬治克閘克沁與約翰提爾等氏 
　　以諷剌畫與新聞雜誌相聯絡者當以一八三一年謝爾斐利奔（一八○二---一八六二）所創之雜誌諷剌畫爲鼻祖此雜誌發行三年而停版别有雜誌曰路謝利巴利者繼之其中雜致之美術家極多奥那婁度彌爾尤傑出 
　　輓近名遍世界之雜誌滑稽家Ｐｎｎｏｂ即於一八四○年傲斐利奔之企圖而創刊於英倫者其後諷剌畫界之趨勢一一見其中初時畫家有約翰黎柯（一八一七---一八六四）待至後來政治諷剌畫中有約翰透尼爾之作其趣味與昔時狄婁諸畫大相逕庭蓋不復爲引人憎惡與嘲弄之用但著筆優雅令人自然相視而笑莫逆於心焉 
　　十九世紀後半葉諷剌畫之發逹乃在於法自大家荷諾來陶彌阿（一八○八---一八七九）伽哇尼（一八○四---一八六六）而後名家輩起一般繒畫及廣吿畫亦大受其影響至於今日則新大陸作家傑出可稱者不乏其人焉（完） 
新智識 
[童子軍游戲（續）] [  上虞陳伯源譯]  
　　至於逃員須守預約之時刻拔步起程且只能徒涉不得他覔待步倘於中途見有捕員則不妨躱入店戶徉作購物爲閃身之計 
　　苟捕員瞭見逃員潛近其身而謂之曰『明天會』語逹逃員爲準第不若手觸其身之穏且確也如此逃員即須投服與捕獲者共同司令部其他捕員不準參與 
　　逃員起程以後約越一時各捕員須返司令部蓋其一時之久 
[巴黎集合廣場之風景]  
逃員倘不被虜則已逹其目的矣 
　　當一人之追逃員也他員亦可出而助之惟所立之功不能如首追者之多也 
　　此種游戲自始至終趣興綿連而以捕員遙見逃員迎面而來雖明知其無能再逃而故意若身隠伺之爲最 
　　四收集簽押 
　　擇一人烟稠密之區範成一圈作爲界圍每於線内之通路中段指定一地長可五十碼作爲根據地以一員居其中作爲根據員另置二員於其間作爲抗拒員故每設一處根據地共有隊員三人 
　　界圈之内安置根據地之多寡則視隊員之人數而定惟不得逾六處另檢一員作爲收集簽押員使居起點處此員與根據員可以紅帶繫身抗拒者則取綠帶 
　　收集簽押員每處根據地試逹入其界圍而得該處根據員之簽押蓋每處有抗拒員二人苟被手蠲身軀即爲負北收集簽押員須將己之簽押授之然後引去 
雜錄 
[紫羅蘭菴隨筆] [  瘦鵑]  
　　鳳仙爲七月之花盛放於七月間其色不以一紅白爲多亦有紅白相間如於白花之上洒以紅墨水者吾家有白鳳仙多株方新放朝來綴露株頸曉風中作可憐女兒狀令人有吾見猶憐之意寶山邵心炯有醉思凡詞詠白鳳仙云仙乎鳳耶魂交影加玉簫引到儂家做人間好花瓊樓夢差瑤台信賖朝天素靨無瑕掃蛾眉自誇（其一）水輪半斜銀屏半遮九苞幻出雙葩綴玲瓏露華嬌黃那家嫣紅這家綠么無恙桐花向生綃認差（其二）妙造自然足爲白鳳仙生色其紅者色甚鮮艶昔時閨人每擷取花瓣搗爛之用以染指甲或作卐字形或作花勝形而以圓形者爲最多經夕而後色深印不去玉葱尖上着猩紅一痕蘭閨夜靜笑示擅郎謂此一捻深紅者即儂家相思紅豆也從來詩人詞客詠其事者絕夥予獨愛徐安士蝶戀花詞一闋云日午紗窗初罷繡斜托香腮一捻春葱瘦銀甲纖纖新染就畫屏深處抛紅豆妝點風流全勝舊不許郎看褪入香羅袖抝得花枝和笑走回身更把闌干扣後半描寫女兒憨態歷歷如畫紅閨頡事固足供詞人作詞料也近數年來染指甲之風已替維新者嗤爲無意識予謂閨中無事不妨借以消遣較之嬲閨侣打撲克或走鈿車騁逐於洋塲十里間者雅俗相去殆不可以道里計 
小說 
[潛艇歷險記（續）] [  翠岑譯]  
　　黑暗中巍然之德潛艇自叉道徐徐而至諾愛爾之脈搏跳躍大速艦面前後滿塞人影前甲板上閃閃之信號疊作與岸上者遙相應和號爲密碼暗伏之英軍官不之辨惟以意度之德人顯甚踴躍以岸上人見艇至大聲奏凱歡呼戰勝者三而艇人亦答之也諾愛爾自語曰戰勝乎弗躁予將與汝以戰勝語時意氣堅决純似英國古代英雄遇敵之氣槪於足以指疾按電池之鑰霎時火光燭天耳鼓爲裂空氣被激發爲長嘯沙礫挾金木之片飛舞滿空射散於汽艇四周急若驟雨返落水中泡沬波濤幾同鼎沸閱半分鐘始已大震之後倍形靜寂一似萬物均絕者實則餘音猶嫋嫋也台列克曰有殘生否二艇同聲答曰無之台列克即命緩前小艇之首向一最近之沙洲機止台列克手雙眼遠鏡一躍登堅沙之岸遙望敵艇之毁處水面黑烟糢糊未散此事之成功無復疑義破壞雜亂之殘壳横陳水際艦首離新築之混凝土砲壘僅二十碼壘毁其半近旁兵房僅餘屋基頃間歡呼之羣衆渺不知其所之矣是時島上遠處砲台之探海燈復明頃之踵者大起空中横瓦照耀者十數道繼以快砲之怒吼彈飛如雨機關槍更連發若貫珠喧天奪地全島重復騷然勇敢之八人軍隊藉商岸之蔽靜待不懼惟港口彈花爆烈这己欲以汽艇遁猶非其時久之大砲隆隆中雜以空中推進機聲八人雖不見知飛機至矣盤旋數周炸彈將立下已而水道之砲火果息彈道移向空中汽艇退遁之機遂至行入港心兩艇分道而馳台列克一艇沿左岸諾愛爾一艇並右岸俾減小目標即被擊亦不至同盡然砲彈竟不至舍一人肩受鎗彈擦傷外二艇得安然出敵砲彈距之外二十分鐘後諾愛爾已見掩護潛艇之司令塔轟立於前方水面首先歡迎八人之成功者爲以奪得敵潛艇功而特擢之新任艦長海軍大佐陶鼐爾特麥快亞君君諾愛爾之摯友也其賀詞曰佳哉此作福逹愛斯大功吿竣胥賴汝也諾愛爾福逹愛斯擢大佐得榮譽之褒獎以其勇毅誠摯之愛國心依然勤於服務爲世界著名之海軍爭無限之榮譽國人誌其功僉呼之曰「Ｒ十九號之福逹愛斯」（完） 
[自由談之自由談] [  不冷]  
　　一相情願一何以謂之相蓋以我一己之情願而推測他人亦必情願故謂之一相情願也雖然以我之意測人其結果仍爲我意故我以爲人之情願者其實僅不過我之情願故雖云相其實仍爲一而已矣 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[老申報]  
國内舊聞 
[譯西報所述大婚觀禮記]  
　　（同治十一年九月二十九日） 
　　駐北京之西人述大婚典禮書云皇上大婚一事爲古今所不經見之盛典西人皆有意願親見大禮之成乃珠玉錦繡之入貢但聞絡繹於中途名馬黃金之往聘但見煊燿於典册天下之人無不翹首跂足同聲稱慶而况躬居輦轂之下者乎今者大禮則已吿成矣然回憶九秋望日京都之民居巿肆並無所謂懸燈结綵停工致祝等事蓋舖面仍開設如常工作仍經營不輟得以躬親其盛者蓋惟文武百官之有執事者耳先吉期之數日崇待郎等詣各欽差衙門囑以宜勸轄下各西人大婚之日甯以閉門不出爲佳英欽差諾之而西人旣已傾心盛禮必欲見所未見未肯避匿於中而不觀望其所見聞謹疏列於後以示有志觀禮者俾如親見肅雍蹌濟之儀焉未及期五城步軍統領衙門各糞除街道自皇宫以至皇后私第相距約三里餘其中街路鋪砌極匀洒掃極凈賜居内城之家無不儼肅整齊共襄清理十三日則見其載運器具焉御牀以紫檀爲之雕刻精美光彩鑑人上懸彩幃徧綴明鏡并有薰籠金爐縷箱鏡檻等具嗣見有錦繡彩緞金玉珠寶鐘鼎彝盤各種珍玩之品紛羅玉案旁列錦囊或以爲是殆卽聘禮也至十五日曉四點鐘則鑾儀陳設出皇宫以奉迎焉先驅衛士數十隊爲前導一蒙古侯率之扈從騎校如火如茶是爲一隊次則天閑名馬五十騎毛色雪凝尾鬛雲委以黃緞爲之衣廐卒圉人則皆絳衣紫靷擁衛左右是爲一隊次則太常鼓吹樂部笙簫逸響抑揚宛轉樂工蓋數十人也又爲一隊其次則執旗揚幟者或黃或赤五彩錯雜或繡或織雙龍盤旋旗色相對旌斾成行蓋約二百人云是又爲一隊其次則雉尾宫扇鸞翼寶扇間以宫燈約四十人是又爲一隊其次則華蓋搴雲錦繖障日其繖則黑繡盤龍者二白緞繒雲氣者六黃羅雲龍者六寶藍盤花者六絺繡雜采章者六又夾以扇筤四其前則導以大紅寶蓋九曲龍柄者一蓋飄飄乎接層霄而震耳目前後又不下二百人是别爲一隊又有二人執繡黃旗二分立路側若有迓者又有數十人各提高燈燈上各綴黃旗一分導於前其人皆亦幘紅衣導二王者呵殿而至一則儀觀俊偉一則氣象威嚴望而生畏僉傳以爲恭邸云其後則内監舁龍亭二一以奉册書一以奉皇后御寶者也又其一則奉迎皇后之鸞輿輿四圍冪以黃緞結以綵毬明鏡照灼多如繁星未漆鳳尾槓以内侍十六人舁之皆紅衣密紐皂靴長鞲輿後另有内侍十六人以爲換班之需隨侍之滿洲蒙古諸王侯皆乘馬其後扈蹕有步兵二百人云觀其華美整齊毫無錯亂毫不喧譁雖曰天威不違顔咫尺亦諸臣工謹敬將事不敢怠遑之所致也豈不可爲中外一創見之美觀而爲鄉僻中人所夢想不及者哉聞西人已將此日儀仗用照相之法印一國本寄往歐洲想三月之後可以携回中土彼時當幕印於　寰瑣記中以紀盛典以成大觀豈非有生之幸事哉 
　　聞有英人某特以洋琴爲皇后獻其琴以象牙雕成窮工極巧名曰卑安奴以手彈其鋼線則宫商角徵羽疊奏五聲洋洋盈於耳際旣又以琴製自外洋或慮皇后未窮所用因多置一機器於外以啓聖聽每一彈能奏五疊之曲九德咸宜四海無外於今見之 
　　記者曰此清穆宗之婚禮也西人之紀之者獨致訝於工商之如常治事若罔聞知然在當時所謂朝廷者固君主之私有物於民固無關而况其爲帝室一家之慶哉雖然彼覘國者於此亦早窺見其幾微矣 
外國舊聞 
[港報記官紳問答語]  
　　（同治十一年十二月初四日） 
　　十八日港中紳商曁東華醫院紳董等謁本港督憲堅大人於府第先由政務司預在憲前導見督憲賜坐之下略慰寒暄閱竟原詞面諭諸紳曰本部堂已悉政司所譯陳數端皆革弊興利要舉早切於心思欲與汝曹共享昇平之福澤也爰論東京（安南北境）商船求保護事紳商問曰東京貨舶向來貨易於澳門藉爲停橈之所近因中國巡船欲徵其稅而拘捕之以是商船視爲畏途設使載運來港未審英國能保衛之使不爲巡船所緝獲否果大人能於此設法保護彼商船必以香港爲樂國而歸於大人之巿也督憲曰該船及所載之貨其東主倘實居港爲生者若遇中國巡船之苛索可與中國官憲以理辯論特不識中國之視東京爲何如耳聞安南歲有輸貢賦於中土亦或其國固爲中國之屬地也如是必不能與之較緣和約所載止准英國船舶於通商之埠運載往來若是埠非准中外通商英國船或掛帆到此中國亦可執之如海南（即瓊州海口）北海等地今未闢埠以通有無西國之船莫能到此貿易也今西人求中國通商之埠棄置海南易爲北海遲遲而未及成者以現在所議未允也然料中國必能允准之本部堂亦已伸奏朝廷懇中國以北海易海南爲請但此埠未建則西商貨船亦不可運載至該處也揆汝曹意殆不知中國以安南爲屬地若英國之視香港然乎諸紳曰不然安南暹羅等國所以供賦貢於中朝者以小事大耳如國之立君及設官分職政治施於民皆由其國自裁非中國爲之謀也督憲曰俟本部堂詢之駐北京之英欽使詳悉其顚末而後爲汝曹吿一紳問曰倘該商　樂來香港領給牌照以運載貨物不知英國能保護之否督憲曰若其船及所載貨東主與船之司事人均在香港爲生者我國必當保衛之蓋凡人寄籍於香港便是大英國治下自必保護之處得其宜方不失小民所望也又一紳問曰現在船舶所領牌照其往返之期限以時日若逾期不返律之以應科之罰若東京船之來去斷難限以時候懇大人變通之督憲曰否本港向無是例船行之遲速不拘久暫必無受罰之條此殆訛傳耳湯君曰卑職曾膺副船政廳之選深悉底藴此說大都指漁船而言向例漁船需領一年牌照後該榜人等禀請體恤蓋以船或停泊日久空曠承牌之貲業蒙前任督憲善法更張凡該船自掛帆之日迄返埠之時照日納捐然而遲速不等故難畫一其領牌旣久者時或至所經管之卡出照呈騐總巡差或待以怒目然卑職知之曾飭差等不可以是苛責果彼船返埠當將船牌易與新者倘彼故爲梗命方懲以罰但向無干犯此者不過總巡差略加責言耳督憲謂湯君曰旣如是子當勤求之若有是事必早爲禁止以免小民貽慮夫例之設本爲衛民船計非欲以小民之船作留難地也 
　　記者曰難矣哉當日之所謂紳商也國權之關係固非其所知徒欲藉他人之保護以抵抗華官之稽征乃於他人所明認我國權者必力自破壞慫惥他人蔑視我而後快臨之以横征暴劍之官吏應之以全無心肝之紳商我今乃知我國之所以至於今日者其所從來固有自也遺聞邈矣此其無量恒沙中之一絲粟就此一絲粟以槪無量恒沙我國之猶有今日者不得謂非倖也 
文藝 
[洋涇竹枝詞選錄]  
　　（同治十一年五月初八日） 
　　共說京徽色技優崑山舊部倩誰收一枝冷落宫牆笛白盡梨園子弟頭 
　　北里胭脂一路香環肥燕瘦費評量珠娘娟素蘇娘艶蠻調呉　各擅場 
　　玉笛瓊簫處處皆洋涇橋畔勝秦淮此間便是朝歌邑不信我稱寶善街 
　　按此知當時呉粤妓寮悉在寶善街也 
軼聞 
[記敎士遮消士事]  
　　（同治十一年十二月初二日） 
　　普國有一種天主敎士名遮消士者前被普相卑士墨逐出屏諸遠方不與同居國中遮消士被逐後銜恨極深於是潛身民間百計謆誘使民心歸附以爲助彼施敎之地先是有一城名士打拉士北者向爲法國所有因與普戰敗割讓於普附城一村落近有鬼魅白晝出現形似婦人狀如馬利亞手執一旗搖動不已按馬利亞即遮消士所崇尙者每際黃昏之候即現形手執旗 
一枝時鄉民見之者無不驚異奔走相吿呼聲四溢於道遮消士遂謂馬利亞出現助我其手執一旗者謂爲爾有衆復仇以洩憂憤之氣耳斯時民心大震動普官聞此消息即調兵鎭守是村更發兵緊防神現之處仍然依時出現兵士見之不爲所驚揚聲喝之絕無答響旋放槍遙擊中之詎知並非神影乃遮消士所僞爲以鼓動民心者也時被槍擊傷甚呼號欲絕急舁往醫館調治云　 
　　按士打拉士北即Ｓｔｒａｙｓｂｕｒｇ阿爾蕯斯之都會也維時由法割隸於德未久此則法之遺民謀聚衆抗德而失敗之事實也近日法軍整旅人是城居民嘗爲盛大之歡迎不知當時無名之英雄犧牲其生命若此事者彼都人士尙有能言之者歟 
 
 

Page 19

 
 
   
 
 

Page 20

 
 
   
 
