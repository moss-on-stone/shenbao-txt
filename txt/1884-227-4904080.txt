# 1884 - 227 - 4904080

 

Page 1

 
 
[第十一號畵報出售] [  申報舘主啓]  
　　法人甘爲戎首兵犯基隆海口炮台旋經劉爵帥派員率兵由後包抄回環轟擊法遂委炮棄械奔回輪舶雖未大遭懲創然已死亡不少爰請畫友　出戰勝情狀編入此次畵報以快薄海臣民之心再前者創印畫報時書縫中之數目所以蟬聯而下者卽爲今日購閱諸君編次成書無慮錯　地也號凡八頁合十二號則得九十六頁訂成一本不薄不厚是爲甲一之終以下則歸入乙一數目亦從頭另起以分界限以清眉目而又另繕目錄一　附入下次十二號畵報之末分送諸君想諸君當更欣愜也先此關照不加分文茲於二十六日出售十一號畵報後仍附淞隱漫錄圖說一則閱者　之此佈 
[新書告成]  
　　妙香室叢話十四卷爲賀縣張少伯先生所輯大致與兩般秋雨菴隨筆桐陰清話諸耆相彷彿其中敍名人之軼事詰畸士之幽蹤以及短詠長　　情綺句旁搜博采尤足耳目一新盖先生爲近時名下士生平愽覽群書聞見旣多故能言皆有物也本舘得其稿本排印成　分釘六本定于本月　十六日出售價洋四角諸君子有先覩爲快者請仍循曩例購取可也[  申報舘主人啓]  
[租界華人當暫行團練自相保衞說]  
　　今中法之事亟矣宼禍日深杞憂方大議者雖一意主戰然兵凶戰危事難逆覩其中正復大費躊躇上海爲泰西列國通商口岸闤闠之盛中於天下貨物闐咽商買輻輳冠盖之所出入舟車之所往來四十餘年來經營積聚始得臻兹繁富夫豈一朝一夕之所能也哉今法人逞其强悍欲用兵於中土志在出於一戰其意將據吳淞砲臺以爲質吳淞爲全吳之門戶上海之咽喉泰西列國商䑸貨舶之所必經吳淞旣作戰場豈獨於商務大有所碍卽租界亦不可保吾前謂租界之安危全繫於吳淞之動靜所關殊非淺鮮此正當先事以綢繆勿致臨事而拮据租界中華人名望烜赫身家殷實者亦復不少在此安居樂業數十餘年安土重遷豈能驟徙於一旦鄙意莫如聨名具禀於各國領事求其照會法國公使若欲示戰先須保護租界欲保租界先當勿勳吳淞此軍國大計本非民間所宜預闻而租界中財賄數十兆性命百餘萬皆繫於是法人來上海雖祇數十年耳而旅居傳教實已三百餘年與我華人久相稔習上海實爲法人傳教之始前明教士墳墓多有存者此可爲證也松江上海入教籍者不下十數萬其衆可知通商傳教歴來皆相輔以行通商英德美爲重傳教法爲急法卽不顧商務亦當保其教民且法在今日卽與中朝開釁異日必仍議和言歸於好豈一戰之後不復再至中土也哉故爲法計者亦不可爲之過甚以取怨於華民爲今日計卽爲異日地誠先具禀列國領事移文法使以利害說之情理動之法人要未必不俯首以從也音魯仲連戰國之義士也排難解紛義聲聞天下氣節動諸侯今日豈無其人抑又　之城中已設團練自爲保衛城外租界雖有西兵登岸巡防巡丁劃界邏查意周法密似無慮意外之虞原不必再行團練多所張皇然道貴乎衆志成城事貴乎萬全無害租界以廣帮寗帮人數爲最多餘則蘇浙皖豫燕齊無處不有皆當各舉董事從乎公論以向來名譽崇隆操守清介者充其任具禀英國領事如昔日會防局故事惟會防則由官設此則民自爲之與西兵巡丁互相聨絡無事則分叚巡查有事則隨同出勦其利蓋有三焉一則匪走莠民擇其中尤爲崛强悍戾者先行羅致日給以錢二三百文朝夕按卯點名使之奔走從事以戢其戾氣消其匪志然後失業流氓毋得而逞一則匪人必有首領必有黨羽其爲首領者必自負其能或自命爲豪俠忠勇未必卽甘爲不義誠得各帮董事招徠之籠絡之使之有所事事時時激發其天良彼必樂於保衛鄉閭有彼爲彈壓其間則黨羽自不敢妄發而亂無從作　一則匪人必有巢穴必有窩藏自行團練必叅之以保甲之法則内奸外匪自無所容其身且惟匪人能知匪人華人團練巡防其耳目自必較西兵巡丁爲親切一知消息卽從而制之或解散之此所謂消　於未萌弭亂於未作也有此三利何不卽時舉行也哉或慮經費無從措置不能持久不知此蓋暫而非常也法事一平卽可散遣住居租界者富戶實多誠踴躍樂輸事無不濟或慮團練中招集匪人適足爲患不知各　有董事有團長有練頭互相箝制又有西兵巡丁以爲聲援又復何慮團練之法一家或出一人 
或二人大行巨鋪以一半守門一半巡街各叚宜設銅鑼一遇有警鳴鑼布告分局巡勇聞鑼畢集四面兠捕則土匪雖欲竊發亦不敢肆蓋能進而不能退能發而不能收也近日城廂内外各家紛然遷徙聞至半途而被刦者有之不知中法戰事一起吳淞若作戰塲則蘇松各處亦必震動各處具有土匪隱相覬觎故不如卽在租界實行團練共相保衛自可無虞泰西各國通商中土其所恃者華人也苟華人盡行散去則彼勢成孤立誰與之贸易轉輸也耶彼欲保租界卽以保我華民也中西團練合力同心又何慮地方之不臻寗謐家室之不能安樂也哉局外冷眼人稿 
[諭旨恭錄]  
　　六月二十四日奉旨這所叅疏防越獄之管獄官河南蘭儀縣典史胡瀛着卽革職拿問交鹿傳霖提同刑禁人等嚴審有無鬆刑贿縱情弊按律懲辦有獄官調署蘭儀縣知縣王李球據報先期公出有無揑飾規避着確查辦理仍勒限緝拿逃犯韓撳蒽務獲究辦儻限满無獲再行照例查叅餘着照所議辦理該部知道欽此 
[北洋防務]  
　　有西友昨自北洋來謂旅順口所泊之中國兵船數艘頗覺威武船雖大小不一而要皆堅固並有蚊子船兩艘輕靈便捷實勁旅也山海關亦泊有兵船六艘北塘二艘其中水師皆訓練有方設一旦中法有事正未知鹿死誰手也 
[巴使登船]  
　　曾陳許三欽使啓節去滬昨已列諸報章兹聞法欽差巴德诺脫亦於前晚移駐德利用芳鐵中船上矣 
[法船裝煤]  
　　傳聞法國鐵甲船德利用芳載兵船答拉克均于前晚裝四百墩昨日開去此事頗爲可惜若中國早與示戰則法船又豈能從容購辦煤斤耶至法公司輪船則仍泊在總匯對面並未開去以此觀之則法國似尙不卽行開戰也 
[宣戰風傳]  
　　昨日本埠風傳謂已定於初二日宣戰但不知所謂初二者係華七月之初二抑係西九月之初二則不得而知也 
 
 

Page 2

 
 
[英德勸和續述]  
　　昨報載英德兩國有出爲中法勸和一說玆聞巴欽差已接有一信或戰尙須俟四五日後再行定奪此時尚未能定也按英德兩國何以忽有此舉大約因總署照會各國欽差各欽差諒必傳電至各本國故有此一事法廷或者深思遠慮念及用兵於中國費餉浩繁東京已成之局恐將復有變端種種艱難因而聽英德兩國之勸許請美總統爲居間之人亦未可知有西友謂法人未必聽從葢一則法人知中國發兵往攻東京恐於聲名有損并未知中國肯撤回東京之兵與否福祿诺在津之約中國仍肯依從與否北京上書言戰之人日多一日有此幾層故恐法人未必能聽英德之勸也又聞華人傳言謂英德兩國但電訽法廷究竟爲和爲戰乞爲明示並無勸和等語此則又是一說因兩存之 
[電信譯聞]  
　　昨晚本館新聞纸將合板刷印矣忽聞本埠西商接到電信云中法一事經美國居間調處公斷中國應出銀七百萬兩作爲諒山撫䘏銀並不認爲兵費度法人之意亦不暇爭此虛名但略飽所欲卽肯罷兵等語此說未知確否錄之以俟續聞 
[傳聞闢謬]  
　　昨日有西人傳說謂大沽口有法兵船三艘爲砲臺上華兵開砲擊沈云云聞之不禁拍案一快惟本館查得大沽口去砲臺約三十里砲力雖遠未必能中且昨下午兩點鐘本埠接有津沽電信並未提及顯係傳聞之訛耳書竟又不禁擲筆一嘆 
[多此一語]  
　　文匯報云接到北京信謂法國駐京署欽差謝君之意如中國不允出銀八千萬兩卽當下旂而去噫欲去則竟去耳先事張揚果奚爲者 
[壯心未已]  
　　有人來自都門謂左侯相現因法人梗議積不能平擬請親赴上海與法使面議一切如不能轉圜卽當與曾沅圃宮保戮力同心共伸撻伐然都中爲根本重地正赖侯相雍容坐鎭主持全局馬新息雖自请南征恐　朝廷未必准允也 
[舂藥罹災]  
　　福州來信云上月日七日早驛裏火藥庫製造火藥而工人皆係生手不諳舂杵之法以致火藥轟然聲若驚雷光如閃電庫内燒傷九人有三人受傷最重所幸火藥不多衆人竭力撲滅否則其害不可勝言矣 
[九江官報]  
　　九江府達太守聞已被人叅劾憲札飭候補府朱太守以鑑署理斯缺不日卽可到任云○梁學憲於閏月二十七日抵九江進嶺南會館行轅次日往謁烏孫兩欽憲二十九日黎明時起節晉省文武各員均出大南門外恭送憲旌○ 
[縣令撤任]  
　　烏孫兩欽憲行抵江西省城前已列報兹悉欽憲駐節貝院兵役護衛甚嚴閒雜人等槪不得入此次查辦何事外人不能臆揣惟新裕新淦玉山豐城等知縣俱撤任調省各官到行轅稟見者欽憲接見有差惟不見中丞云 
[揚州多疫]  
　　揚州近日天氣甚凉大似深秋夜間可擁重衾各處時疫大作醫者奔走不遑其症之缓者或瘧或痢或疹其急者則手足麻木口流紫黑沫不出三五時卽斃窮人患此者尤多天實爲之謂之何哉 
[粤團瑣志]  
　　省城團練因經費不敷以致有名無實大憲恐偶一疏虞致啓匪徒窺伺前日札請鄭軍門詣西南二關察看地勢欲於扼要處請撥兵勇駐守以杜内奸軍門隨與是處街隣商酌詎各人多不樂此舉因恐事涉張皇生理更形減色甚且兵士不守營規轉滋擾累因謂如撥軍門所統之安勇固屬萬幸若欲另招似可不必蓋軍門號令嚴明素爲居民所欽佩也六月二十日已調五百名至泥城駐紥餘未定奪云○張振軒宮保與張香濤制軍商議欲将各縣團丁酌調來省以厚兵力制軍謂民間團練實係招聚匪人俾不得乘機竊發若以兵勇用之是不教而戰耳目下地方尙覺平安惟法人深爲可慮鄙見虎門備守維嚴法人亦斷難逞志也 
[東粤瑣談]  
　　前日有廣西委員到省催領淮軍月餉但此項餉需由江南揚州撥刻憲商議暫於關庫移銀二萬兩以應急需委員領得後卽揚帆遄返矣○肇郡端州山川秀麗靈氣獨锺所產之石精潔無倫鄉人採以製硯藉博蠅頭比歲州中出仕者多𦊱彈章紳耆惑於風水謂取石恐傷龍脉禀請官憲一律加封卽墨侯終老岩阿再難炫以求售風景之殺誠不亚于煮鶴焚琴已○城北粤秀山爲領南名勝也山上奉觀音大士香火之盛不讓天竺雲林六月十九日相傳爲大士誕辰士女之膜拜進香者扇影衣　 
香如雲如水隨園詩觀音無别樂受盡美人頭殆爲此而詠山左有一樓額曰鎭海丹　碧比高可摘星躡雲而登必納青蚨十餘片是日典守者亦利市三倍云○有黄陸二人偶因小故成仇約定上月二十日在城西朱冐崗械鬥至期各糾數十人聲勢洶洶如赴大敵隣近恐生事端竭力阻止而二人盆恨未消改約緩日在河南寳崗再决勝負云 
[鵡湖團議]  
　　鵡湖居士來信云浙省平湖以乍川爲海口故海防廳曾辦官團數百名由縣解去茶捐洋五百餘元以充經費近日邑尊邀集紳董擬城内亦辦官團三百名每名日给錢二百文由紳董勸捐每屋一間田一畆每日須捐錢若干約計合邑所捐每日可得一千餘金居民一聞此議無不譁然於是東城門外一帶店鋪自募勇丁四十名號爲民團不由紳董捐辦刻已禀明邑尊卽行辦理而城内則仍有名無實也 
[營口雜聞]  
　　宋軍門於上月二十三日上午由旅順口來營說者謂中法之事大約和議已成否則旅順兵防甚爲吃緊安得移節來營也○營口市面因法事未平人心惶惑以致生意蕭索竟若死灰之不能復燃操猗陶術者皆不能不仰屋而嗟云 
[奉天官報]  
　　前任山海關道續觀察聞已欽放兩淮鹽運使秋間可到任今調署山海關道愽觀察大約仲秋時節卽須交缷新任者爲廣藹堂觀察云 
[日下紀聞]  
　　前報列熱河土匪起事一節兹聞該匪雖被官軍征勦尙未焚巢擣穴現張家口外驛路幾至行人斷絶官塲又報卽極緊要亦必繞道而行並聞有泰西人行至半途折回者以此商民受累所宜天戈迅指早絶根株也○京師物價頗昻着肉更異常騰貴上月初三號羊每斤京錢六百文二號七百文頭號八百文近日雖三號小羊每斤亦須一千有零大號有賣至一千三百六十文一千四百四十文者聞口外人傳言近日土匪在張獨多等地方騷擾販羊客商輙遭刼奪以致裹足不前故京師羊隻頗形缺乏云○日前聞善將軍遞封奏一件其中大意謂旂緑各營諸多窒碍難行之處擬易以勇隊六千專派一人管領卽堪制勝並請將已泒之兵駐札京畿百　内云 
[舊部從軍]  
　　兩江督標有韓　浦者四川人曾鮑爵帥麾下以勇敢爲爵帥所賞現已保至副將前出山海關時曾領偏師當長松杏之衝舉長城内外無不仰程不識之刁斗森嚴自歸標後弛弦弢甲雖名爲期門佽飛而將軍無用武之地錢消白打槍臥緑沉困於覇陵醉尉之呵故將軍宿亭下者屢矣猶賴舉案孟光差堪慰藉　圍道韞不外温存當年之壓寨夫人實專閫之賢内助也上年忽抱鼓盆之戚膝下麟兒年已無勺自顧班定遠無封侯相今卽無悔教夫婿覓封侯之人轉覺南北東西可以惟吾所欲有問之者輙曰男兒何以家爲葢見法越有釁故躍躍欲試也現鮑爵帥已奉會辦雲南軍務之命飛飭舊部於七月内振旅出關故韓君奉令後卽束裝就道定说七月初先到爵帥夔州故里以 
 
 

Page 3

 
 
便隨節赴防金陵與韓有舊者悉賦擊鼓其鏜踴用兵爲淮陰侯祖錢江干云 
[籌辦砲子]  
　　金陵製造局現接兩江總理營務處陳舫仙方伯來函令速備砲子四萬粒星夜解赴江陰以次以備應用故日來局中已如數連往並飭工人趕造各樣火噐以爲殺敵之用云 
[考騐鑣司]  
　　聞本埠爲海口衝要道憲深恐戰務孔棘或有不測曾將關道庫餉鞘存銀絡繹派撥輪船運往蘇省寄存藩庫昨得吳中來簡謂譚方伯亦以庫儲重地防範不可不嚴于上月二十八日傳集在蘇各　票號中所雇鑣司務共四十名在藩署二堂考騐各色拳棒技藝按名給以口粮分駐在署將以保護庫儲近來軍信不定豫陜貨鑣正爾無人過問而鑣司忽得官中雇用多樂于効力也 
[留防調度]  
　　全權大臣曾仇帥遵　旨回甯後此間留防各營除派劉曹兩軍門仍駐淞口阨守砲台外又派留兩江營務處陳舫仙方伯駐滬與邵小邨觀察隨時調度一切或由電禀商或相機布置葢略具統瞎之權而仍由欽憲遥爲節制也 
[吳淞信息]  
　　盜刼嘉定航船一案當獲盜犯小野莧一名已列昨報聞當時尙獲一河南人劉性元昨又獲江浦人王清和一併送寳山縣訊究諒當盡法懲治也○昨早十點鐘劉方伯連捷至大關碼頭下船赴張華浜換坐金甌兵船於午後駛回淞口 
[周浦施醫]  
　　刻得禮溪顧芷卿孝廉來翰悉該處入秋以後癘疫甚多操和緩術者應接不暇幾于踵趾爲疲巡司慶公惻然憫之邀集各醫生在鎭南巽龍菴設局施診一時鄉民額手稱慶俱以慶佛子相呼良相良醫慶公眞無量功德矣所有告示一通附登于左○南匯縣三林司巡政廳慶爲出示曉諭延醫施診事竊查周浦爲南邑首鎭歴年舉辦施醫前奉上憲札飭諭令遵照向章集捐襄事弟因連年災歉籌欵難艱以致尙未舉行現今時當酷暑本廳訪聞有貧民染疾無從求治情殊可憫爰特延請好善各醫生顧芷卿姚莘耕屠仁卿朱麗泉王田園沈鞠屏陳惠卿姚鏡汀顧屯蓮姚竹亭等設局本鎭南市巽龍菴逢在八日施診自本月二十三日爲始每人祇取號金五分聊貼膳點烟茶等費設有不敷各醫生情願自行捐補爾民人等如果赴局就醫亦不得因貧尅减號金有負本廳濟急扶危之意爲此示諭鎭鄉居民人等一體知悉如有沾疾屇期赴局聽候挨號就診毋得喧闐擁擠倘有不法棍徒藉端擾許卽捆送來廳嚴究不貸切切待示 
[春江雜志]  
　　前日浦中有荷蘭兵船一艘開往吳淞口外驶過楊樹浦浦東所泊之中國兵輪放砲三門以致敬意云○前署蘇蕃司湯方伯於昨早來滬舟泊英租界觀咅閣碼頭不知因何公幹也○許陳兩星使同赴金陵已列昨報兹悉許星使啓節時傳諭天后宮行轅所有物件暫緩歸還盖星使日内卽欲冋滬仍須暫駐行旌起節出洋云○六月二十五日李質堂軍門赴三江口查看駐防淞北營船隻並校閱各勇九子單條鎗軍門見其施放甚靈步伐亦颇齊整人爲欣悅謂不愧蘇松之勁旅云 
[輪船小損]  
　　旗昌洋行之鎭東輪船由汕頭回滬小有損壞昨晨驶入虹口耶松船塢修理云 
[拿獲流氓]  
　　前有著名流麦和尙專在南市藉端訛詐魚肉鄉愚經總巡馮莲士刺史訪獲後重責三百板枷號二月發念三鋪地甲收管詎枷未满期私自逃逸該地甲經刺史責比限緝遂購得眼線四出兠拿前日在浦東楊涇鎭獲住禀解到案刺史飭將先行釘鐐俟訊供後送縣收禁 
[蟻棍拐妻]  
　　江北人張金龍投上海縣控稱在籍娶孫氏爲室夫婦向稱和好詎前年該氏忽然逃脫四出找尋知在滬北五號弄内徐桂芳家爲妓改名金鳳並訪悉被蟻棍徐子卿誘姦價賣求恩提究蔣明府飭着再行查明守據禀候核辦 
[是非難斷]  
　　前報殷二將李長毓大腿戳傷三刀送仁濟醫院一案昨日翁太守臨法捕房時據羅春章等十人帶同殷之婦女禀稱李長毓之傷乃伊自戳伊弟預備就血衫褲硬作証據翁太守謂爾雖有此言但自戳决無三刀况前次到捕房恐有新傷舊傷之别當塲令其解衣騐看今爾衆人遞禀亦係一面之詞羅春章等又稱有茶館夥王阿大可証太守卽詰之王阿大則稱見殷與李兩下爭論李將殷掌頰一下殷亦還掌一下李卽倒地太过又問見李長毓自戳否王阿大不知所對太守着衆人退去俟李傷痊再行定案 
[旣得復失]  
　　上月二十三日本報列法租界興聖街振隆洋廣貨鋪被竊寳銀四只英洋一百四十元小洋衣服等件經法公堂飭捕起到贓物將賊潘和蘭管押在案詎該鋪於二十八日晚又被撬開鐵箱偷去元寳四只卽前失而復得之寳也當報捕房飭法包探查看情形似非外人所竊傳集合店人徧視之衆中有一人神色頓異隨拘入捕房一見潘和蘭竟似熟識其爲串竊無疑因於昨日解案失主趙子來偕股東張子榮投案候示翁太守詰之解案人據供名張秋鳳偷出寳銀四只交與朱金金約在英界五雲樓守候等語趙子來稱伊不姓張综陳姓係前東之友現躭擱店中不料人面獸心連次偷銀翁太守詰之張秋鳳據供朱金金守在空屋内我偷到元寳先放在鋪下後將寳銀運出交朱復據張子榮稱查得朱金金實是林國根朱乃託名也太守謂張秋鳳若將朱交出取到寳銀尙可從寛辦理張秋鳳供稱放我出外卽能將其人尋到惟同往之人不可太多翁太守着法包探帶張前往將所謂朱金金者獲到再行解訊 
[索欠爭毆]  
　　英租界　記碼頭聚源飯店主谢廣泰欠隣近義昌烟館烟貲三千餘文其夥楊阿茂亦欠該館錢一千餘文昨晨館主高正根親自往索謝等相與爭論旋至打架高夥曹得卿黄阿水亦往帮助被巡捕一併拘入捕房捕頭飭卽送英會審公廨訊理矣 
[英界公堂瑣案]  
　　某西人稱昨午後坐馬車由大馬路向西見有華人横衝而來我即喝阻不料旣郤又胶被馬撞倒勢甚危險我爲保全華人性命起見致將車翻壞須修理洋二十元潘添奎供甯波人負販爲生無力償修車費翟副領事謂該西人顧人性命不顧已之車輛殊屬可嘉當照追修車價洋太守謂言雖近理然潘係經紀人理合從寛免　翟君與太守再三辨論隨判罰潘洋一元撥充善舉○陸永祥稱裝載稻柴來滬船泊蘇州河昨被賊竊錢二千文當卽　赶賊將錢抛散满地及獲賊拾錢祇得二百餘文餘錢均被他人拾去張昔汀供認竊錢五百文黄太守判押張昔汀一月起案之錢給陸永祥外再將前案撥充善舉之洋一元賞給以示體䘏○一百零九號華捕稱有三人在酒店裏抄鬧二人係充華捕者一併送案請訊顧坤華供新充巡捕老巡捕王保大索我酬資紏同張世中與我尋衅王保大供實係向索會欵以致爭執張世中供王向顧索錢爭執我確解勸黄太守謂顧王等旣充華捕豈容擾釁今姑從寛槪予開釋○王琢林等聨名禀稱住白大橋　青雲里寳源祥房屋前有人在空屋放火管房人薛福全毫不顧問請爲提究黄太守卽飭差傳薛於昨晨詰訊王琢林等申訴前因薛供是處房屋共有三百餘幢皆我看管當夜二點鐘時我尙未睡有更夫來報失火我卽點燈往看火勢已成在我並無不合太守謂更深人靜時管房人亦難兼顧翟副領事請押薛三月太守以所疑無據碍難科罪翟君堅請押一月否則該房各等均不甘服太守始允照斷○二百十六號華捕以東洋車夫李紀生硬攬生意拘案請辦黄太守判管押一日○西人名葛稱坐戴渭卿東洋車被馬車撞倒我亦跌出已給車力百文反向我索賠修車費黄太守飭將 
 
 

Page 4

 
 
戴渭卿押候過堂笞責 
[旌夫仁兄同年直諒多聞古之益友往同對䇿大廷極陳時政得失並及釐捐之弊讀者嘆服然不敢取今隨竹前輩出使德法各國必 
能呲益良猷懐柔殊俗謹以舒文廣國華敷言遠朝列爲均作詩十首詒之以申朋友贈言之義尙祈教正爲幸]  
　　皇朝播聲教逿矣天 
外區來歸道如咫霑丐及波餘時局趨變恠人性爭淫虛儒生有筆伐猶欲懲荆舒○鳳皇不飾畫生有五色文彤廷承大對如賈誼劉蕡彼哉容身去括囊如不聞但留鹽䥫論還足張吾軍○邊患起南裔羽檄馳交廣揆文無舜于獵德恢湯綱王度濟剛柔人材事宏奬時惟老乖崖猶能賞儁朗○神武開中興有美播皇極優游取卿相中和思樂職儒臣不遑家志士懐報國君副萬里行所願崇明德○條支距西海中古限夷華有漢始通道安能越龍沙脩鯨忽掉尾雄虺爭磨牙誰宣帝威德來拜使臣車○紛紜周六幕煜燿金支敷土物何琛麗流離間珊瑚氍毺延客坐好婦顔色腴君子處蠻貊守禮良不渝○鷄鵠尙知時鸚猩故能言厤法入中國異學日蔓延袄神衆所事景教洪其源願君黜邪說百川障狂瀾○神化始身毒當時鼓雄誕騫超有方志輒復遺編纂云何今世士遂迷不知返我欲正人心來復庶非遠○漢廷美論議無若董與鼂緩帶息邊見長技驅天驕何者四夷學乃敢輕中朝漢家自有制誰爲霍嫖姚○吾慕陳子公百蠻馳漢節吾思班仲升坦步向葱雪良友有贈言不爲傷遠别終更望亟還回翔升九列[  甲申夏六月中浣叔基弟朱福詵時同客春甲浦上]  
[誠之世叔余昔年同窻侶也天姿聰慧氣宇不凡於洋務一道尤能曉暢動中竅要今夏欽使許公奏調擢用將見皇威遠播海警胥平爰和四章姑誌鴻雪云爾而工拙不計他并希諸大吟壇教政]  
　　廿年僑寓海之濵如我楊侯有幾人震地文才象足譯满腔經濟雉堪馴皇恩感戴時憂漢天步艱難敢避秦從此長征通五國乘槎不讓古名臣福星一路護征軺南越烽烟指日銷王氣式憑魑魅退和顔能制虎狼驕仁揚海國安中客春满歐洲慰聖朝佐我使君宏建樹風雲際會趣偏饒莫言大器須晚成而立年華卽壯行坑雨鈴風遊子舘蠻花怪草伯靈城絶裾有志先横槊連甓忘勞學請纓報國書生長太息挑鐙聊作不平鳴鎭日賢勞心欲然權將杯酒當離筵家風清曰堪隨節世事倉黄快著鞭戲彩重煩賢棣蕚論文待訂舊姻緣前程默祝波濤穩兩字平安萬里天[  世姪吳傳福未是草]  
[浙省撫轅抄]  
　　六月二十一日同知黄貽橋桐廬查屯田回省禀到禀知藩司委署石浦同知事杭府知事賈延暉叩謝飭知赴任○二十二日署瑞安典史雷官澤禀謝委天目巡檢劉晉奎禀辭赴任○二十三日補用州周理銷覆催淳遂地丅差 
[蘇省撫轅抄]  
　　二十六日卽用縣湯曜禀知奉首府札赴上海提案卽辭准丽新陽縣典史胡日階禀辭赴任○二十七日從九金錫侯謝請補匱縣望这司巡機缺 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光绪十年六月二十四日京報全錄]  
　　宮門抄○諭旨在道錄前○常卿徐奏爲查勘河務情形並擬辦工程摺○將軍慶等奏委署知府片○又奏令次子回旗應考片○又奏請將知縣仍歸原班序補摺○粤督張等奏委署知府片○浙撫留奏撫恤遭風難夷片○常卿徐三爲特叅道員及各兵弁議處片○六月二十四日禮部宗人府欽天監廂藍旂值日無引見○熱河都統謙禧到京請安○兵部奏派查齋之大臣派出桂全明安慶福符珍長春富勒渾泰本謙惪銘○召見軍機謙禧盛昱醇士○明日聽戲辰初入座○○太常寺卿臣徐樹銘跪奏爲遵旨查勘獻縣河務謹將履勘實在情形並擬將古洋河堵塞之處恢復深通由東北行仍别濬支河以洩子牙巨漲恭摺具陳仰祈聖鑒事竊臣前因獻縣城西四十八村自開新河堵塞古洋各村被水疏消保衛於本月初六日奉上諭河務關繫民生亟應相度利害以弭水患卽着徐樹銘馳往該縣詳細查勘應如何妥籌保衛之處奏明辦理等因欽此由臣衙門欽遵知照到廠常將起程日期並隨帶廠員具奏初十日奉旨知道了欽此臣卽於十三日自龎各莊起行於十八日行抵獻縣西之臧家橋行舍旋赴獻縣城西所開之新河及古洋河之水自西南深州安平肅寗縣境至獻縣宋家口出河間縣之八里橋折而北行向由任邱之五官淀雄縣之蒲淀出趙北口以東之柴火淀緜長二百餘里自乾隆二十八年開濬以後及今百有七年逐漸淤塞咸豐年間自藁城縣之樓上村决口河流遷徙八十餘次滂薄於深州饒陽泛溢於邱雄縣分注於大城文安旁溢於霸州保定而爲民害今則一律流通北岸之民狃於因前堵塞古洋河之小效不顧南岸之受害而功程旣多其下又迫於千里長隄大清河之盛漲亦必難以宣洩莫如就河間縣八里橋折而北行之處引而北行順水築隄由官莊漥出念祖橋出臧家橋凡以入子牙行之下游總計不過百十里水分則挾之使出而不爲侮勢順則導之使入而不爲拒現復故道深濬之使有容以缓其勢阻遏横流堅束之使循軌以澹其災九州縣咸資保衞而下游治矣其在獻縣城西四十八村上年被新河倒灌者於村北築隄順至西岸加高培厚補完缺口一律堅整其村西古洋舊河受滹沱汛濫之水遷徙無定者統流爲一河引使歸槽兼杜兩水泛溢之患又於村南受武　饒陽堅澇瀝淋之害者就元昌樓以南開挖引河分洩其水入古洋滏河而於村之東北隅萬家寨雙村　方各建　閘以資宣洩兼防倒灌之害而上游四十八村亦治入以子牙河受南北泊滏弱之水兼受衡水武邑交河等縣之衆流溜急漲满擬開濬舊有之支河自完固口以下至於靜海擇要修濬以分洩子牙之水而子牙河頂托之害亦沿至四十八村上年倒塌房屋查計一萬五千餘間現存八千四百二十三戶共四萬一千二百十八口按章計口給資脩葺計應一萬五千餘間議開支河如有民地應准给價仍照例疏請豁免錢糧所在叢塚應飭設法避讓不得壓令遷徙其零星塚墓有自願遷移者官爲資助上年獻縣城西灾民有被砲傷者應飭各親屬一律掩理由地方官散給銀兩其南北兩岸紳民飭令永遠各具甘結嗣後不得再滋事端所有槍砲谕令實數呈繳入官嗣後如有藏匿照例懲治原防新河砲船槪行裁撤不准留泊新河擬移駐文武派官分紥朱家口南北兩岸原堵古洋河之横壩應俟河身開通後再行故築石壩分三成之水流入子牙不得預行開通使下游開工有所窒碍應用石料一面採辦以便及時修理署天津道劉樹堂委辦下游河工候補道金福曾署河間府知府盧顧楷咸至差次臣與該道府等體察情形詳加商榷意見相同應否飭下直督臣李鳩章順天府尹臣畢道遠周家楣核實估計趕緊籌欵辦理以資保衛之處恭候聖裁所有查勘獻縣河務情形及擬辦工程理合恭摺具陳伏乞皇太后皇上訓示施行臣拜摺後卽由水道察看子牙支河由靜海一帶回京再臣此次拜發摺件係借用河間府印信合併聲明謹奏奉旨已錄○○慶裕松林片再昌圖府知府趙受璧請告終養遺缺札委錦州府知府增林前往調署遞遺錦州府員缺查有候補知府徐本衡穩練老成堪以接署除分檄遵照外理合附片具陳伏乞聖鑒謹奏軍機大臣奉旨吏部知道欽此○○慶裕片再奴才次子監生堃厚曾於光緒八年六月間奴才在漕運總督任内奏明隨任帮辦家務並令兼習清文現在習學清文麤通大義應令回旂應考除咨明正白旂满洲都統曁戶部查照外謹附片具陳伏乞聖鑒謹三軍機大臣奉旨该衙門知道欽此○○奴才慶裕松林跪奏爲勞績保留人員業經加考毋庸再行甄别請仍歸原班照例序補簡缺知縣以符原案恭摺覆陳仰祈聖鑒事竊查奉省前因籌辦邊務整飭吏治差委乏人前經署將軍崇實等奏調直隸候補知縣高乃聽等荷蒙特旨允准分飭該員赴奉差遣係光緒二年二月二十日由直來奉後因差委得力實屬人地相宜復經奏請將該員等留於奉省不論同通州縣遇有缺出一體酌量補用經吏部議覆應將該員改留奉天以原官仍歸原班照例序補等因於光緒二年九月初五日具奏奉旨依議欽此欽遵在案誠以奏調人員當奏留時業將該員差委得力之處切實聲叙似可毋庸於到省期满後再行甄别兹因蓋平縣知縣徐慶璋叅革遺缺經前任將軍崇綺會同奴才松林奏請將留省補用候補知縣高乃聽試署現准部議以班次雖屬相符惟該員試用期满尙未甄别與例不符令另行更換等因奴才等伏查甄别章程内本無勞績保留補用人員應冉行甄别明文况該員當時保留業經由部議准仍以原官歸原班照例序補即與试看期满甄别留省序補者無異且檢查成案有候補知縣馮繼堯經前任兼尹額勒和布等请補蓋平縣知縣由部因該員未經甄别議駮復經奏請以該員雖未甄别而人地實在相需仍請以該員馮繼堯補授蓋平縣知縣於同治六年八月十三日奉旨馮繼堯着仍准其補授該部知道欽此欽遵亦在案該員高乃聽事同律亦可援照辦理查葢平地處海濵商民雜處所屬營口時有通商委審事　現當辦理海防政務尤關緊要非老成諳練之員不足以資治理該員在奉當差年久熟悉情形前署遼陽州現署安東縣辦理一切均能措置裕如詳加察看委係年壯才明實心任事爲牧令中出色之員以之請補蓋平縣知縣洵堪勝任卽未經甄别從前奏留已准其按班序補核與原班補用之例相符尤與成案可援合無仰懇天恩俯念員缺緊要仍以候補知縣高乃聽准補动平縣知縣實於地方有裨如蒙俞允該員係候補知縣請補知縣銜缺相當毋庸送部弘見俟試署一年期满果能稱職再請實授奴才等爲地方擇人起見理合薛摺覆奏伏乞皇太后皇上聖鑒再此次奏駁部文坐光绪十年五月二十一日照限減半計算應以閏五月初六日作爲接到部文日期現在覆奏係在定限五十日之内合併聲明謹奏軍機大臣奉旨吏部議奏欽此○○張樹聲等片再韶州府知府奇克愼調省察看所遺韶州府知府篆務查有雷州府知府孫楫久官粤東熟悉利病地方一切措置咸宜堪以調署其所遺雷州府知府篆務查有試用知府嚴家疇老成　練操守旣潔慮事亦精堪以署理據藩　二司會詳前來除分檄飭遵外臣等謹循例附片陳明伏乞聖鑒謹奏軍機大臣奉旨吏部知道欽此○○劉秉璋片再據布政使德馨詳轉據署太平縣知縣焦景昌禀稱光绪十年四月十五日據松門巡檢章昌鉞申漁民陳顯洪在河鑊山洋面救起難夷十二人原船沉没乘坐漁船進口卽往查勘其中一人面有病容當送至廟内醫藥罔効病故隨卽妥爲殮埋標記將該難夷等十一人申送到縣查騐該難夷蓄髪挽　彼此言語不通當給紙筆書稱紹德等係琉球國那覇首里久米等府人三月三日由那覇開船四月九日駛至河鑊山洋面突遇風猛浪大船底撞漏幸有漁船來救人物無失原船觸漏沉没片板無存遂坐漁船駛至松門報知巡司勘明送至東嶽廟内住歇不料同伴之水手仲村渠松一名患病身故已蒙棺殮埋葬求護送到閩等語卽將該難夷妥爲安頓優給存粮加意憮恤禀請示遵等情除飭由縣派役護送出口給以船價附搭海船移營泒撥舟師護送赴閩回國外轉詳請奏前來臣覆查無異除咨部查照外理合附片陳明伏乞聖鑒謹奏軍機大臣奉旨該部知道欽此○○徐樹銘片再子牙古洋二河皆自西南出東北入海而史克寛所挑新河逆挽古洋西南來之水令向東南已屬不順加以子牙河頂托浪激勢涌倒浸南岸傾陷房屋至一萬數千間之多已屬辦理乖方况明知南岸地勢低窪自應加意培護乃所築北岸高堅博厚堤根九丈堤坡距水幾及二十丈而南岸發工參差卑薄全無夯硪留鉢橋以西堤陂　止三丈李謝橋以西十數里全無堤岸昨者一　業已一片汪洋爲政不平道路之人皆爲憤鬱上年扒堤一案釀斃村民至十數人督臣李鴻章憫念抓堤由於淹灌飭令史克寛於本年春間歲修時　完殘缺妥爲疏治亦欲史克寛爲回拘蓋以贖前愆及於北堤更復加高培厚至今决止而南岸並無尺工寸土保衞斯民現在並非久雨而村内已被水灾臣查勘之日萬衆呼號揚心惨目　克寛旣未能周妥於事前亦不肯矜全於事後實屬搞違敎令玩視民瘼不堪策遣相應請旨將清河道史克寛交吏部嚴加議處以示懲儆至於村民爭執鬥格大干例禁砲船員弁不爲勸導解散　助村民開砲轟斃多命實属慘酷應請飭下直隸督臣查明督帶砲船　弁職名咨送兵部議處以昭烱戒理合附片陳明伏乞聖鑒謹奏奉旨已　 
 
 

Page 10

 
 
[譯西報論中法事]  
　　泰晤士日報言閏五月十五日法國外務大臣斐禮在議院中言及中法之事諒山一役本報早已接到信息而法人則以爲此事大爲無禮不知是否中國朝廷之意抑係中朝不關照邊將以致此禍或中朝不能節制邊將以啓此釁皆不可知但旣有此事則可向中朝索償兵費嗣聞外人議論謂欲索兵費英金一千萬磅現在北京商議此事大約總以一千萬磅爲太多然法人有此一說而中國尙無覆信幾疑斐禮之說爲然照西例原應議罰但有人以爲彼不知悞犯先教之亦可法亦大國或小示罰亦可今此數不免過多或者斐禮因中國將與法人議界故以重罰示威使中國此後不復有違約欵　未可知中國所云諒山之事並無不合此言也西人聞之皆不甚解福總兵卽於十五日將津沽所立和約條欵交與斐禮並有文書言諒山之事係奉中朝之命從前接到上海信息亦云中國有幾許體面人皆欲主戰諒山一役卽爲開兵之端或因卽行撤兵一語　字並非云卽刻但取速退之義彼所云閏五月初四日諒山撤兵一節約中並未述及其實據究未見過須俟見過憑據方知其詳如法兵官據福總兵含糊所定之日期進兵諒山斐禮亦不能謂中國預先埋伏中國自云諒山之事並無不合然有一層見中國之言不足憑中國主戰之人多而在津所立之約又係未定尙須再訂詳細條約似有欺人之意西人究不知中國以何人爲主觀中國種種情形實係不合法人索償兵餉亦屬當然但法人亦宜忠維計及商局蓋中法相爭於各國皆有不利而英國爲尤甚緣英國海面生意最大合各國統計尙不及英國故也若法人索費而中國不允法人將奪一中國地方以聽中國作何處置聞天津約欵未立之先中國民間無不欲戰然其後立約言和仍然未戰故中國之言戰當俟其旣戰之後方可作算而現在情形恐法人欲迫中國而使出於戰至此時而他國必皆有損法國亦無所利斐禮不應爲此事也法國如攻中國外邊地方亦無所益中國仍　擊而却之愚意中國不允償　法人佔取口子中國亦無所憂蓋泰西各國若地爲人取必有大不平之志而中國尙無此意則取之何益中國在東京可以大擾法人法人若擾中國口岸恐碍商局則止可在東京與中國交戰而東京則中國可以與法人相持如擾及口岸則西商遭損爲甚而中並無大害如並無西商之處則恐中國設計將與從前拿破侖在俄國相似中國京城　毂所在頗不易攻如中國果有此計恐法人無主之國亦未必能奈何中國也該報所論如此按此論前半皆一面之辭未知中國詳細情形至後半言有害商務此言殊屬有理蓋此時未經開戰而商務業已日壞兩國果以兵戈相見則商局之壞將不知伊於胡底矣是則大可慮之事也 
[題江東小劍海天長嘯圖]  
　　江東老劍我好友詩名高踞詞壇久江東小劍亦能文須贈一斧斫其手老劍平生意氣豪天寒猶著單布袍一顆頭顱欲贈人出門仰視風蕭騷小劍清狂亦可笑思在海天作長嘯山蒼蒼兮水茫茫一聲清越驚萬竅吾聞古者　嘯翁一篇嘯旨傳寰中嘯翁不作嗣響絶誰其繼者今江東小劍之歛亦復利攬　每有澄清志要令寸鐵能殺人幾使毛錐避無地嘯聲忽起山月高濳蛟聳背虎伸腰此音原非出金石豈同盛世鳴虞韶懐抱鬱鬱多憂思中有傷時萬斛淚挂壁吳鈎忽作聲欲於長嘯時一試劃然長嘯天地愁發爲浩氣成清秋吾衰已甚不復用明當從子海天游[  淞北逸民王韜子潜甫未是草]  
[題藜狀舊主寫詩圖]  
　　藜狀舊主深於情懐人詩句多輕清漁洋悼亡三十首傳誦海内知其名披圖忽爾見眞面拈毫搆　貴百鍊鄭家詩婢比清娛侍側研螺能捧硯幼安丰　本翩翩皂帽青衫作客年绛帳日高課經史烏絲闌就寫詩篇平日傷離兼感舊清淚浪浪濕襟袖並命西天哭彩禽相思南國悲紅豆經案繩牀歴幾秋徵詩南北多名流猶爲待闕鴛鴦社久識懐才鸚鵡洲有時過我淞南屋焚香共展楞嚴讀無端乞傳記前因君乞余作潘孺人傳已三年矣昨　搦管成之棖觸老懐同一哭余亦二十三歲早賦悼亡天南遯叟王韜无晦甫初稿 
[題藜牀舊主藜牀臥讀圖]  
　　夢回庭院午陰稠斜倚藜牀當臥遊彷彿琅環仙世界不知此福幾生修知詩喜得康成婢畫紙還來杜老妻看到雲鬟嬌侍處勝　照讀有青藜吚唔聲裏日遲遲好鳥鳴春唱和時繞膝兒童眞可愛也隨蝴蝶弄花枝酒爐茶竈伴吟身四壁圖書一室春畢竟幼安標格異早拚割席避紅塵[  龍湫舊隱初稿]  
[題藜牀舊主藜牀臥讀圖卽乞諸吟壇指政]  
　　吳山何青吳水何淙淙乾坤毓靈秀花艸粲吳宮此邦大有人管寗最清雄十年去國門姓氏满天地花月盡勾留生涯謀奇字去年喜江游與我有同志文字締良因詩壇共超騎今年出素紙索以藜床詩圖中有玉人婢美兩小兒一人執卷臥高誦惜春詞惜春春已去春去太支離　君本有鼓盆之戚　河山不可住嘆息美人姿惟付丹青手寫出瑶台姬瑶台非人間人間卽天是蓬萊與仙境何必今彼此况乎有佳兒益之以美婢門庭清景中風雅抑何爾窓明鳴禽鳴　頭綺夢　雜花四時開佳氣一庭紫樂事满尊前吾吾大懽喜　[  樂天词人沈雲酒舲氏初稿]  
[贈瘦狂生卽乞指政]  
　　瘦狂英多磊落人天生傲骨森嶙峋命際磨蝎不稱意一枝莫寄鷦鷯身去留兩難决俯仰凄欲絶阮途無知音熱淚空灑血我爲君告君莫哀丈夫處世何拙哉方今直道棄如土得志須從淟涊阿諛來合時宜者爲名士出人頭地安用驚人才鵷離孤飛腐鼠嚇騏驥捷足輸駑駘吁嗟乎瘦狂瘦狂知未知雲龍會合當有時我輩不妨暫忍泥塗須臾辱荆棘满地悵悵欲何之懶庵禪隱未定 
[紅顔薄命圖題詞爲京兆眉史作]  
　　春花簾外香飄零春人簾内愁初醒花歟人歟兩不辨和春寫上鴛鴦屏鴛鴦屏角春魂小雨雨風風春漸老薄命人逢薄命花斷腸紅影烘春曉春陰漠漠銀紗寒露井東風開欲闌吹上枝頭易吹落駐顔枉乞青霞丹玉磬晨破　鄉黑梨頰猶留曉霞色銀旛九子及時懸莫逐柔波湯春碧杜鵑啼破湘江煙蝶魂盪漾朱闌邊武陵漁人渺何處願君千萬珍韶年申左夢畹生 
[輓潘容甫姊丈四絶容甫姊丈温恭篤厚年少多才與余自庚辰至今五載交游情逾骨肉不料今夏偶抱采薪爲醫藥石所悞竟於 
六月十四日去世傷心之極哭以七絶四首並望世人以不服藥爲中醫也]  
　　契誼深投恰五年情逾骨肉共摩劯一朝訣别能無痛教我如何慰九泉當時歡聚恨難追知已今朝竟别離從此相思成永隔燈窗無復鬪新詩風流年少擅英才百日纒疴赴夜臺那不銷魂悲證果悵君騎鶴不歸來媰孀有姊更堪憐膝下何時起後賢最是令人腸斷處偏親六十慟靈前君嗣母郭安人年逾六十富春江後裔齊檂主人稿 
[張子蓮先生培仁遠自湘南以詩代柬依韻答謝]  
　　不曾識面便投詩似此襟懐合繫思下里我慚賡雅什騷壇誰敢敵雄師金鍼何日傳三昧玉樹臨風見一枝謂少蓮世兄持箋枉顧博得林泉無限福瀟湘雲夢任探苟○宦放身退樂優游落落高蹤邁等儔早歲科名滄海日賀縣科名自君始開頻年吟嘯楚江秋情眞相契終須合誼重先施未易酬示我一編皆錦綉班香宋艶不勝收辱惠駢體文鈔○家　烟波品獨超知音應也嘆寥寥　書作合三生幸兩地相思一水遙花自種成操縵賞月當明處舉　邀本爲虎阜獅林客不聽吳歈聽楚謠君原籍姑蘇○乘桴浮海極重溟游客從來足未經一任放懐情脈脈獨憐　首鬢星星人生安得心如石國事何堪口守瓶自笑不才成朽木多君相賞眼垂青 
[揚州南皮市街東賑捐局補登代籌經募各善士姓名單]  
　　京兆宋雙桂堂捐洋六元○李珍垖經募廿一元錢一千○無名氏經募三十六元錢十五千一百文○張廣波捐洋十元○種菊材捐銀一兩二錢七分　張雨人捐洋四元○寄巢氏捐洋一元○李樹滋堂捐洋八元○胡常亨損洋四元○寳德齋捐洋一元○茅寳子捐錢四百文○檄蔭書屋捐錢一百文○周月槎明府代籌一百七十五元又錢四　二千九百八十文○倪　畦明府代籌四十元○裴　亭明府代籌四十元○　悅甫明府代籌廿元○趙　　明府代籌銀五　 
十七兩四錢七分一厘○朱默卿明府代籌廿元○陳諒三明府代籌一百七十八元○嚴鴻遇經募四十三元錢九百七十文劉厚齋吳茂之王益齋經募英洋五十一元銀五十八　六錢三分二厘莊誠齋經募錢十七千六百文劉逵儀經募六元錢六百四十文孫厚甫經募洋四元銀五十一兩八錢一分鄒　如經募錢一千文　步　經募洋十元錢九千文　聽之經募錢四千八百文樹滋堂經募洋五十元林蘭蓀經募洋三十二元李又僑經募銀二十一兩八錢五分湯守安經募洋十一元　少泉經募洋十七元錢二十千文　重卿經東洋一元無名氏經募洋五元丁懐遠經募錢三千文尤福城經募錢一千七百文趙傑人經募洋二元徐麟祥楊伯寅經墓洋十七元朱　雲經墓八十一元萬安堂原來多心經一卷　價洋三元楊樹滋經募單張紙對十会作價二千文○朱樹萱爲求先母冥福十元代募陳燦奎規銀二百兩陳王氏捐棉衣五十件合洋廿五元蔡秋堂求　速愈捐洋六元朱姓源盛　崇本堂馮每捐洋二元厚安號德順號高漢記范德盛號蕭怡和號許英記聚安號德茂號恊興號利源號廣源和號蔡洽源號王俊卿吳少甫辦木生張巨生梁森梁潤　梁友何壁羅韜陳光邵德麟何在馨程允每捐洋一元翟理臣捐洋二元陸角許總忠捐洋書一部價洋一元瑞成號鄭同麻號每捐虚對洋一圓吳廷宇朱允才楊阿章陳興孫文梁强桂福林　　施曉邨夏三張祖型柳崇蘭顧川麥體鄭廷貴　發染成就梁有道吳寳郁助記李廣每捐洋半圓張阿倫江桂亭每捐洋四角義泰號捐四開洋二圓八開一圓張壽王巧史來少曩謝玉祥梁連奇林九曹志金梁成程安德邵德勝陶直明趙廷材張阿東徐偑海陳文學梁恭之吳金保陳阿慶顏成李五黄廷榮每捐洋三角　阿祥等六十七戶共捐錢　千七百文火藥厰各護勇共捐錢一千一百文張和卿代募梁杏村等五十一戶共捐錢七千五百五十文又代募梁譚氏捐錢一千萬和順捐錢五百五十文 
 
