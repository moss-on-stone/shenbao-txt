# 1934 - 180 - 4908697

 

Page 1

 
 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後江右饒新臬别駕有續集之刻近年上海葛君子源又以饒氏之書祗采自道光以迄同治雖名臣奏疏私家著述已有美必收而於海防礦務諸學尚付闕如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏牘通入逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學測繪議院史學官制兵政諸門多至四十八卷分門别類詳愼校讐附于經世文續編之後倩本局印以新鑄鉛字現已裝釘成書價目格外從亷計皇朝經世文編廿四本洋四元續編卅本四元三編八本一元六角并購者碼洋九元六角在上海三馬路申報館申昌蘇申南北掃葉山房發兌 
[擴充改過局說]  
　　古者畫地以爲獄赭衣以爲罪而民安之者則以泰初之世民風渾噩非如今世之智巧日出而奸作亦愈無窮也說者謂中國刑法獨嚴肢解繯首殘忍不仁殊不知中國開闢最先蚩蚩之性愈久愈漓不用重典不足以懲治亂妄我朝列聖相承以寛厚治天下入關之始卽革前代非刑斟酌盡善著爲令用自是厥後國家但有減從寛典之政並未嘗增一苛刑大吏體列祖列宗之心以好生爲德科罪定獄必减從輕盖欲爲國家培億萬年忠厚之基也吾儕小人固不致將朝廷紀綱信口妄議特有一得則亦不敢不盡言以爲芻蕘之献夫死罪二等曰斬曰絞生罪五等曰軍曰流曰徒曰杖曰笞凡此數者皆按其人之罪遵律以定朝廷旣定律例頒之天下凡在臣工固不能多所擬議而妄有增損也特犯此數等之罪者無論大小必先拘禁或在囹圄或在押所囹圄者必其人身犯重罪禁之以待定讞也押所者卽近世所稱之待質所不過因兩造曲直未定或抗斷不遵暫時禁之以待質訊也推而廣之於是又有改過局之設執不逞之徒永遠覊禁必待其遷善改過然後釋之使出不惡而嚴立法最善但若輩生性不馴獷悍之爲豈易改革矧取而聚之於一堂則猖狂妄行固在人意計中而並非不料之事上月十七日蘇垣改過局有押犯渾名椰瓢金生者因酒醉之後與同押犯徒汪根元口角旋復各以老拳從事互角雌雄委員吳朗齋少尹喝阻不止飭差將汪根元發還吳縣監禁而擬將金生發落詎已逃出局外逕投長洲縣署鳴寃是時局中諸押犯已乘勢毁壞墙壁鼓噪而出四散奔逃交鬨之聲聞於遠近附近王廢基防營哨弁見此情形立卽出隧帮同拿獲甲乙二犯又金某一犯其餘在逃未獲者尚有徐周李三犯此事已據派赴蘇州訪事來函錄登上月廿六日本報不意前日之晚鼉更四躍本城九畝地改過所中所押人犯亦有相約偕逃之事計共十有一人踰垣而出四散奔竄幸爲巡更人所見急卽呼喊當塲獲住七人又在新北門被縣役擒獲二人然有二人已被兎脫本館錄其事於今日報章執筆人閱之於是深有歎於立法之盡弄而又未盡善也夫改過局之設豈不知所覊禁者非流氓卽無賴乎日聚流氓無賴於一處豈有不滋生事故者乎且改過局所押雖皆莠民而其中亦有高下有極兇悍刁狡者有不甚兇悍刁狡者麕聚一室則不甚兇悍刁狡者將習見夫兇悍刁狡之爲而亦肆其惡是欲其遷善改過而適所以甚之矣非計之周也美善之法莫若擴充基址添造房舍令每犯獨處一間鍵其門户不得過從以生邪辟之念夫羣居終日言不及義常人且然何論桀驁故惟有使之獨處一室然後可望其默思已過痛改前非馴至勉爲善良而幡然一變其夙昔之舉動所居房屋固不能大而亦不可過於局促必令有一榻一桌之可安則起居方可以久長而不覺其不適每日派員查察一次令其將所居之室洒掃潔淨有任意堆積汚穢者警斥之并各視其所能予以執業如是則平旦之氣油然而生有不盡洗後起之惡習而一返生初之性者乎且此法并可行之於各獄中查獄中祗有内外監之分罪重者則收内監罪輕者則在外監各處情形大略相似然每有老犯勒索新犯之事日前報紀寳山縣獲解戳死脚夫之兇犯至上海縣獄收禁詎有老犯數人以無寳山縣差看管恐有患病等情致受波累不許進監禁卒再三商之兇犯陳金元始允放入後陳以諸犯漠視新犯大爲不服爭論之下互相角鬥禁卒恐釀事端禀明蔡少尉提案分别責懲夫各老犯之不許新犯進監託詞於無差看管恐受波累不過欲勒索使用耳兇犯陳金元之允許放入必暗中已得錢財故羣犯不服而有滋閙之事也此事本獄中所常有無足爲奇然苟能多其房舍使一犯一牢則此種事皆可以免因論擴充改過局事而縱言及之當軸者其亦以斯言爲可採否 
[火島續聞]  
　　前報紀火奴魯魯島歸入美國版圖日人聞之皆不滿意兹閱日本報悉日人皆向外務省大臣大隈氏詰問此事究竟如何辦法外務大臣答以現在美國議院中尚未議定如果議定該島爲美所有我國亦不必與之爭奪致啓兵端因我國與美交情深厚不能因此致壞商務云云惟日本各新聞報論及此島中日人在彼謀生者甚衆美國欲取此島不無輕視日人之意也 
[勒加工資]  
　　日報云日本做工之人均以工資太薄各處滋閙日本在英國定製兵船定製兵船一艘名富及該船將次竣工日廷遺兵弁赴英駕回兵弁等乘日本公司山口輪船前往詎行至半路船中火夫因工資未加不肯生火船主勸其現在半路無可商量俟將來再議火夫仍置之不理後爲兵弁等出塲始勉强生火啓行日本造船之所工人有五千多名雖現已加工恐將來尚欲再加不能安静也 
[使臣返國]  
　　本月初三日倫　敦來電云各國派大臣赴英國賀英后六十踐阼之辰現聞慶賀已畢使臣皆各回本國矣 
[印度地震]  
　　日報云東歴六月十二日印度卡路誇之他地大震有五分鐘時市中房屋皆受損害崩圮者亦多寺院之尖塔皆倒印度人死者有數名傷者甚多 
[臺灣火警]  
　　日報云東歴六月五日下午一點鐘臺灣大稻埕北門外街合資會社失火至二點二刻鐘救息計全燒者六十八户半燒者八户破壞房屋者六户 
[譯東報記希臘敗軍事]  
　　希土交戰土耳其軍隊旣占領鐵之殺利之首都其北方皆遭土軍蹂躪託利卡辣亦爲土耳其所占蓋土軍奏此大捷其兵數較希軍更多聞希臘敗軍之時希人據守土耳其所占領地點對土軍追擊非常激戰土耳其亦曾大敗土政府亦頗憂慮因令幂隊變防守之策猛然進至占領賢辣之殺控制要地并從陸軍總督賢笛磨派希耶之請得四萬援兵兵勢遂振恢復二三堅固保壘希軍爲之阻遏并後援不到連戰之餘兵士皆疲且不能當土耳其新兵之勁遂至亂入希臘領内待援軍到將謀再舉　 
 
 

Page 2

 
 
[浙撫請假]  
　　杭州訪事友人來函云浙江巡撫廖榖似中丞因政體違和請假調養現雖小愈尚未復原屬員中有要公禀見者在簽押房以便服接見故六月朔中例應詣至聖廟拈香於二十九日牌示委藩司惲方伯恭代有呈請騐看者亦委藩憲代騐給憑 
[代理調廉]  
　　蘇州訪事友人來函云金山縣知縣劉大令元誠南匯縣知縣汪大令以誠常熟縣知縣朱大令秉成崑山縣知縣諸大令可寳均蒙上憲調委廉差所遺員缺藩憲聶方伯於本月初一日牌示以候補知縣陳明府其壽代理金山縣缺試用知縣楊明府士晟代理南匯縣缺候補知縣張明府德迪代理崑山縣缺試用知縣郭明府重光代理常熟縣缺 
[雲津冠蓋]  
　　天津訪事人函云天津府沈太尊調署保陽所遺篆務上憲檄委梁太尊署理前月二十日梁太尊卽在鼓樓東公館内接篆屬下各員均呈遞手版禀請謁見太尊以禮接之○天津海防府史仲甫司馬善詒前奉牌示調署懷安縣知縣所遺之缺卽委吳司馬崇偉接署日前已由省來津接印任事 
[雨餘失愼]  
　　天津訪事人函云津郡自入夏以來雨澤稀少天氣異常旱乾至上月二十二日始獲甘霖以後時晴時雨二十七日大雨滂沱農田沾足是晚九點餘鐘忽聞驚鑼振耳仰視西北火光燭天詢悉東門外洋貨街某鍋蓋鋪失愼焚燒兩點鐘之久祝融氏始行返旆次日查詢被災鋪户計有七家由萬順鍋蓋鋪起延及義發順義發棧磁器鋪元太山貨鋪永太合潤齋點心鋪祥泰鐵鋪是處街道狹窄加以陰雨之後道路泥濘故各水會施救不甚得手及火勢旣熄而大雨又復淋漓一夜噫各家於雨後遭此火刦殆冥冥中自有數存乎 
[海河水勢]  
　　天津訪事人函云近來北河水勢連日增漲約有四五尺三又河口波浪湍急渡船皆不敢行而紅橋下反形淤淺舟行不便倘再繼長增高當有不堪設想之患矣 
[調補首縣]  
　　蘇州訪事友人來函云本任吳縣知縣凌敬之大令焯前經上憲奏叅革職遺缺現經藩憲聶促芳方伯於本月初二日懸牌以現任丹陽縣知縣趙大令以煥調補 
[禀請開倉]  
　　蘇州訪事友人來函云蘇垣今年晴雨不匀以致柴米騰貴現在白一石需洋五元五角稻柴每擔需錢三百五六十文是以經紀小民皆仰屋興嗟異常困苦積榖倉董吳倍卿觀察目擊時鞎特於上月杪禀請長元吳三首縣開倉平糶以濟民窮王李賴三大令閱禀後立卽備文申詳上憲一俟上憲批准卽當開倉發糶矣 
[賊膽如天]  
　　蘇州訪事友人來函云邇來蘇地竊盜　案層見迭出上月下旬某夜省城艾門橋左側現當金陵某營統領之吳總戎家於二鼓時忽見屋頂聳产數人家人輩見而大驚立卽馳報藩署庫兵頭目某甲甲卽帶領庫兵多人前來掩捕若輩一若不見不聞也者申令各兵開放洋槍若輩始向東跳躍而去翌晚某紳家亦有　徒盤旋屋頂俟某紳步出觀看菲徒卽擲一函於庭轉瞬不見傳聞鑿鑿未知果有其事否續聞再錄 
[匪徒解省]  
　　蘇州訪事友人來函云本月初一日下午飛划營由某處解到菲徒三名當經蘇州府桐太尊略詰口供飭釘鐐分發長元吳三縣監收禁候覆訊核辦至該三匪究由何處何獲其所犯何案一時未能詳悉一切切細情須俟訪明續錄 
[設壇祈兩]  
　　蘇州訪事友人來函云蘇垣久晴不雨鄉農望澤孔殷地方官志切民瘼爲民請命特於本月初二日起在郡城隍廟設擅祈雨蘇州府桐太守日偕長元吳三首縣詣壇拈　誠心虔禱想蒼蒼者自當鑒兹誠意大沛甘霖也 
[鷺江慶典]  
　　厦門訪事人函云五月二十三日爲英皇維多利亞踐阼六十年之期旅厦英商以數十年沐日浴月之恩各效嵩呼虔申慶祝嘉士德記怡和水陸和記太古銀行各於門前高搭彩棚陳設璀璨花團錦簇銀海光搖雇梨園子弟歌霓掌羽衣曲以奏昇平並在粤東省城購奇巧烟火於二十二夜施放不意天公不做美是日將晚時雨師風伯接踵而來以致不能燃點幸二十三日天氣晴和各洋行均興高彩烈徧綴明燈不下萬餘盞入晚燃以絳蠟光輝奪目直燭層霄陳設富麗首推嘉士洋行然大雅不俗則稱德記洋行爲第一照像館携帶映鏡前往照成影片以誌盛會鼓浪西嶼各西商洋樓以及領事公館西商會館大啓華筵歡呼讌飲紅男緑女空巷往觀是誠百年難遇之勝事宜乎九宇之騰歡也 
[慶賀誌略]  
　　蕪湖訪事友人來函云上月廿三日爲英后維多利亞極後六十年慶辰地方各當道並西國官商教士咸往英領事署慶賀領事官富美基君廣設盛筵以宴佳客復將園内樓台花木一律遍綴五色紙燈緑陰紅燄掩映交輝上下光明五色燦爛恍如萬花谷裏擁出貝闕珠宮旗杆上復縣紅燈纍纍如貫珠尤似繁星麗天明霞燭地雖唐人火樹銀花恐亦無此奇麗因之紅男緑女聨袂來觀鬢影衣香相屬於道袁觀察因領事先有派兵彈壓之請特飭保衛營饒守戎練軍營李都戎並精健營關徐各哨官各帶弁兵前往彈壓刀槍林立擁衛森嚴是以遊人雖衆皆肅靜無譁云 
[盜犯正法]  
　　揚州訪事友人來函云揚州府甘泉縣程邑宰奉大憲來文遵卽於上月三十日黎明時升座大堂標發監牌在牢内提出斬犯四名騐明箕斗立飭捆绑訖由城守嚴守戎帶領隊伍隨同邑宰將該犯等押赴西門大汪邊按名梟斬邑宰守戎循例回署排衙首級四顆各盛以木籠解赴犯事地方示衆聞此卽前月邵伯某鄉刃傷事主夥衆搶刧盜案緝獲後訊確通詳上峯以贓數人數俱已滿貫未便稍稽顯戮批飭揚州府親提復勘後卽行按照新章就地正法故如此迅速也當绑出時有見者謂該犯略無懼容内一秃頭及一年幼者直至臨刑時猶高呼好酒嘻斯眞愍不畏法者 
[薇垣失竊續聞]  
　　杭州訪車友人來函云前報紀五月二十五夜有竊賊二人從藩署後垣懸繩而入爲巡更人所見當卽喊呌賊遂遠颺云云兹藩司署中人言及該賊共有四五人由火藥局弄布用軟梯直入藩轅内署掩進後房係安放箱籠之所計竊去金珠首飾約值七百餘金復欲挖撬上房窓門爲僕婦所聞當卽狂呼賊從原路遁去比巡更人等搜捕則已杳無蹤跡矣次日蕭邑尊親臨踏勘先傳把門巡邏諸人訊問情由隨傳集兩縣捕役勒限緝拿並會同保甲巡防局派差查訪然省城重地該賊等挾此重貲一時未能遠颺諒亦不難破案也 
[融齋書院六月朔婁邑尊官課題]  
　　經學古文尚書佚存眞僞攷爾雅非周公所作說○史學兩漢驭兩漢驭匈奴論唐代姚宋以相業並稱其氣節有不同議○性學孔孟荀卿言性異同辨萬物之生意最可觀論○算學今有同弦不同式兩句股形祗知公弦六十五兩句和五十五兩股和一百十五問兩式句股各若干朱氏四元玉鑑甘泉羅君茗香錢塘戴君鄂士均演細草訂正原書舛譌互有異同試條舉述之限十日交卷 
[示禁登塔]  
　　龍華鎭兼高昌廟巡防保甲局爲諭禁事照得龍華寳塔建自後漢載在邑乘誠爲千秋勝蹟自當嚴加保衛以昭愼重乃查近年暑日往往有閑雜入等上塔納凉烟榻横陳借此淸凉之境布裙混入轉成汚垢之鄉或攘往而熙來每永朝而竟夕此等情形成何事體亟應出示嚴禁爲此示仰該管住持曁諸色人等知悉自示之後如有香客及洋人必須上塔眺望者方開塔門放入眺畢下塔隨卽關鎖不得終日洞開漫無經紀本局派勇恊保隨時稽查倘仍有前項情事一經查出定行嚴究並惟該管鎖鑰之人自問勿謂言之不先也切切特示 
 
 

Page 3

 
 
[前生寃孽]  
　　小南門外佛閣東首有王正義者浙江紹興府屬某邑人也向爲花布掮客前在江灣鎭誘領同業金魏氏之寡媳計氏爲妾金魏氏四處偵尋杳無蹤影王與計氏相處已有四載並未生育前日偶因細故爭閙計氏羞忿交集潜購紫霞膏一盞背夫吞服至夜半毒發呻吟床第間轉側不能成寐王知有異急卽察悉係吞脤洋烟倩人用藥灌救以受毒已久無術還魂王使人報知其姑魏氏至滬後以媳死於非命不肯棺殮嗣由王訴知二十三七鋪地甲錢升善言解勸至昨日尚未殯殮未知能免涉訟公庭否 
[被逼吞烟]  
　　寗波人陳愛生向在洋人家服役同妻奚氏住英界之南香粉弄前晚氏因招集鄰人在家作葉子　比至局終忽失水烟袋一支正在詢問忽有綽號垃圾阿順者不招自致自稱在某包探處爲夥遂入内勘商情由旋卽向索贿洋氏被逼不堪出洋二元豈知尚不滿意嘵嘵不已氏無可如何因卽私購紫霞一盒吞服移時斃命迨陳回家則氏已入枉死城矣詰悉情由報知捕房由包探黄四福往查則垃圾阿順已知風逃避不知去向矣以後不知作何了結也 
[呈請備案]  
　　太古洋行之淡水輪船雇用寗波人水生桂爲水手頭目有同鄉人徐阿六者薦徐高元爲廚子船中水手所需飯食均由徐經管本年三月間開往廣東泏頭等埠適值米價騰貴徐將食米糶去轉買食鹽以圖　利行至中途爲西人查悉以不應夾帶例禁之物抛棄海中又以食米缺少不敷所用恐爲各水手所詰責羞忿交加在大戢山洋面聳身投海自盡船主卽命停輪遣大副穿救命圈入水援救祗以風狂浪湧無從撈獲抵滬後卽發電至寗波告知其母來滬各水手憫其死於非命湊集洋銀九十元爲撫卹之費詎死者之叔名徐老虎本係無賴一聞此信附輪來滬向水手頭目饒舌謂撫卹一項非數百元不可日邀流氓向之爭論水不堪其擾又以輪船卽欲開駛乃於昨日遣抱至公堂呈遞禀詞請爲備案 
[押犯圖遁]  
　　前晚四鼓時本城九畝地改過所中所押人犯乘看役酣臥時同通一氣扒上屋面由垣躍下四散奔逃計共十有一人當被巡更知悉急卽呼喊追捕獲住七人尚有數犯逃至新北門相近形狀慌張被上海縣捕役獲住二人餘二人則已潛逃出城矣捕等將所獲之犯送至改過局由委員馬大令審問各逃犯大都趺傷從寛暫免懲責禀知道憲並照會上海縣英法兩租界協力捕捉 
[觀察訊盜]  
　　前者英界全盛等信局脚夫掮送包封行經新閘北之井亭地方遭匪行刧並被戳死一人報官後緝獲盜犯經黄大令審訊在案日前寳山縣續將羽黨陳阿二宋阿海張愛勲等獲住解交道署劉康侯觀察飭將陳等發上海縣收禁前日劉觀察升堂飭傳寳山縣沈大令至案劉觀察以此案情未便委訊故親自升堂命提陳等至案研訊張供浦東張家樓人向開小茶肆度日近已失業前有名阿銀者糾合小的至新閘某茶樓啜茗尚有胥根生陳阿二未阿海等諸人旋又約小的遊玩行經并亭地方見信局脚夫卽由阿銀上前先行動手戳傷前走之脚夫陳阿二又戳傷第二脚夫搶取洋銀次日在小東門外分派各得洋十一元有零惟喬根生當塲被獲喬根生供本邑虹口人向爲小本經紀此事亦由阿銀前來糾合惟當時並不言明行刧及至井亭遽爾動手小的只得任其所爲後分得洋一元餘求開恩典陳阿二朱阿海同供寍波人向爲信局夥今年正月間歛業無事此次由家中乘輪船來滬在烟館中被包探悮拘來案求恩明察觀察將張等盤詰至再堅執如前觀察以其刁狡可惡飭令用刑張等一味苦求觀察乃命喬根生張愛勛二人先行畫押與陳阿二宋阿海一併嚴禁上海縣監候再嚴加覆訊 
[會訊乾康案略]  
　　拔維宴洋行買辦吳少圃沈子雲二人股開乾康絲廠虧欠泰源等各錢莊銀六萬三千餘兩控經鄭大令與前繙譯蘭萌君迭次研訊判將乾康絲廠歸各錢莊管業以抵欠欵吳沈二人以各夥友宕帳有一萬餘兩開單呈請提追大令准詞飭提各夥友訊究嗣又赴公堂求追昨禮拜六堂期大令會同何繙譯升座沈子雲吳少圃偕各夥友宋連生葛九皋羅尚榮陳連卿周金林吳錦成盛子明叚永昌叚阿榮周金等各投案待質旋據宋連生供在拔維宴洋行爲司帳已有十餘年之久羅尚榮供經管絲棧共在行内其餘各友或三四年或七八年不等均已歇出大令問花紅一項究竟如何葛九皋供當時吳沈二人曾與各夥友言明有利同沾及至年終賺銀二萬餘兩分文不給各夥友辛工每月只有五元全賴花紅以資帖補照一成核算亦應分給銀二千餘兩在盈餘内提出惟合同上並不載明沈子雲供並無其事各夥友均在拔維宴洋行執事係洋人所開職員與吳少圃爲買辦每年賺銀均有分給各夥友同供乾康絲廠瓜葛往無錫買繭賺銀二萬餘兩祗分給洋一百五十元請向吳少圃詰問光緒十九年所賺之銀蒙許分給有帳可憑沈供派往無錫買繭另有酬勞若論買繭時共有一百餘人及小工等共六七百人焉能各給花紅葛稱總淸帳上可查宋供莊淸總淸分註明白吳少圃供若論此事當時確與沈子雲商酌分派各夥友銀二千兩子雲亦曾允許大令謂爾等二人因何供詞不合沈供當時吳有此說職員未允各夥中惟陳連卿係職員所薦其餘均吳薦來葛九皋又供沈子雲買地賺銀八萬兩曾許分給中金此項亦歸烏有大令謂爾等東夥應給者理應早給何致涉訟公庭所謂花紅爾等曾否收過沈供各夥辛工每月只有五元若不除去花紅每人各欠銀三四千兩大令又檢閱宕帳吳欠一百廿九兩盛欠一百四十兩周欠五十一兩陳欠一百廿兩羅欠五百六十餘兩葛欠三百八十餘兩宋欠四百五十兩謂沈曰爾控各夥共虧銀一萬餘兩何以數目不合沈供請詰司帳便知吳供照帳尚差一千餘兩請向司帳研詰宋稱去年十一月劃去無錫厚成銀一千五百兩係沈醒初等欠銀劃抵是以參差大令將存案各帳當堂檢閱謂統核各帳總屬不符訊至此時已近十二點鐘尚有各案不及再訊遂與何繙譯會商著下期禮拜二復訊各遵諭而退 
[上海縣案瑣錄]  
　　　雲甫控曹阿多誘領其女由蔣剌史訊供在案前晚剌史又升堂覆訊王供訓蒙度日去年在曹家渡度日去年在曹家渡開設烟館女兒大寳被曹阿多誘去求爲究辦王大寳供十九歲某日之晚家中適因無人實爲曹阿多闖入臥室意圖强姦小女子卽高呼救命無奈被曹撳住不能出聲致被强姦一次不料已有身孕曹故於四月間將至其家倩穏婆打胎據稱已有七個月不能用藥今奉提訊求鑒旋據地保趙丹華供稱曹阿多在某洋人處爲西崽如何犯姦小的不知其細剌史得供以王大寳毫無廉恥本應懲責姑念懷孕從寛交王雲甫領回管束一面飭提曹阿多到案再行訊究○升科局憲許朗軒太守寳書訪聞浦東楊家渡陸家渡地甲謝梅亭楊顯華等在鄉招搖撞騙特令上海縣黄愛棠大令將謝等提案訊究前晚黄大令親自升堂研訊楊顯華供小的並無撞騙情事可查可訪惟聞楊永朝王海全等則不甚安分求請明察王海全供住居楊家渡地方前者衆鄉婦紛紛赴案下遞禀實係謝梅亭主使與小的不相干涉楊永朝張四海供鄉民投道署遞禀實被謝梅亭恐嚇所致謝梅亭供小的於去年充當地保許大人下鄉丈地時由小的領量嗣各鄉民欲赴案吵閙小的當向阻止並未造言吼嚇求恩察核楊顯華供謝梅亭在小的圖中帮事務據衆鄉人言及在外間造言生事大令得供以謝梅亭顯有不是著責八百板釘鐐收禁楊顯華責二百板餘人一併斥退聽候核奪○陳張氏喊控王小寳誘匿伊女向之理論反被扭毆前晚大令請蔣剌史升坐訊問陳張氏供常州人生有一女前因丈夫去世無資棺殮向王小寳借洋五十元作扶枢回里之用當將女兒寄與王小寳處比小婦人回滬至王處領女詎已不在向隣里詢問則云在同安里楊阿多所開妓院内爲娼小婦人旋往向領不遂反遭毆打是以來案控告求爲究領張子文供是張氏之弟外甥女實被王小寳誘賣爲娼求請嚴辦剌史得供飭經騐得張氏右手腕受有傷痕著候提王小寳到案訊辦 
[上海巡局瑣案]  
　　高昌廟巡防局委員魯介彭二尹前日飭勇拿獲著名賭棍馬錫吾一名研訊之下據供係湖南某邑寄居某處鄉間二尹判令遞回原籍不准逗留○浦左三林塘人楊阿根前日在滬南高昌廟鄉間竊取楊召桂家山羊二頭牽之而行當被巡更人在江畔碼 
 
 

Page 4

 
 
頭查獲解至巡防局中請究局員魯介彭二尹提案研詰擬卽究辦當據該處鄉人投案請爲免究容小的等帶自行處罰二尹准之起案之羊交楊召桂具領○小流氓林桂華時在滬南恒生碼頭春陽樓茶館啜茗積欠茶資三百六十文前日值堂人李炳元向之索欠林非但不付反與口角後遂互扭至十六鋪巡防中局請究嗣經地甲極力排解令林將茶資付給遂赴局具禀銷案 
[勸輸川東急賑啓]  
　　啓者川東沈災未澹瘟疫又作災情孔亟嚴佑之善士擬籌欵往賑節經登報告募度邀公鑒兹佑翁昨已到滬待欵啓行但災重地廣卽使擇尤散放非有十萬金不辦滬上各賑所盡情搜括至多不過墊湊數萬金不敷甚鉅明知强弩之末捐集爲難惟念災民溝壑餘生危在呼吸佑翁慷慨赴義不避艱險敝所承乏籌捐不得不爲再三之請萬懇官商紳富迅賜解囊速交仁濟堂申報館絲業會館及敝所等處轉交俾佑翁早得成行則此去活人何止十萬其功德容有津涯耶敢布悃忱伏乞垂察上海陳家木橋電報總局内籌賑公所謹啓 
[恩膏疉沛]  
　　敝堂創設之時適龔仰遽星使監督滬關仰蒙撥給基地建造堂宇又復創捐鶴俸錫名廣益從此承辦善舉至今不替實皆星使盛德之所賜也兹者星軺旋滬行轅與敝堂相咫尺見施濟之遞宏知經費之屢絀慨捐英蚨二百以廣善緣祗領之餘彌深感戴仰見痌瘝在抱胞與爲懷分廉润以博施蒼黎被澤獲福田而廣笙青紫徵祥萬福來同三多晉吉这下爲星使操左劵馬滬北廣益善堂唐廷桂嚴信厚葉成忠施則敬啓 
[行善同心]  
助賑獲福信而有徵盖人當垂斃而我能救之則已有災厄天必佑之其理自無或爽者敝所昨承杭州傳道堂同仁經募第五批洋三百五十七元寍郡源豐銀號交來隠名氏洋八十元鴻泰木號爲輪船裝貨遇霧觸礁幸人口平安酧愿洋二百元恒孚銀樓續募李嚴氏等洋一百十三元三角胡捷三爲顧省臣先生造福洋廿元兩宜軒主洋四十元延齡求安子銀四十兩隠名氏保小孩平安洋五十元怡樂居了心愿洋三十元趙和卿翁續募乙輝堂洋五十元五户洋五十元胡雨霖爲李太恭人八旬冥誕求資冥福洋廿元一角又親友分洋十九元九角經萬祥銅錫號開張之喜酒筵移助洋廿元一誠感格百福駢臻者此以爲左劵上海六馬路仁濟善堂籌賑公所制施則敬等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探竇如海禀稱江北人計邵甫在原籍誘拐其八歲之外甥來滬託開設車寓之許道士售賣與人許允之當卽借給洋二元半迨後向問詎許竟欲將孩乾没並以惡言相向謂如再多言卽投報捕房計不敢與較甚至流落竊取江二寳家布衣二件報捕後由小的查獲並究出前情向許查問一味抵賴因轉送案請爲訊究江二寳投案請領失贓計邵甫供江北人所有八歲幼阸係小的外甥因無奈帶來上海意欲售賣俾可略得錢文不料被許道士勒住不還求鑒許道士供小的開設車寓計同二人到寓暫住小孩實被其同來之人領去並非小的勒住求鑒别駕據情商之單繙譯判將計許二人送縣辦理布衣給江領去○包探倪順泉禀稱竊犯許小苟竊取王阿六高亦芝兩家布衣經小的拘獲送究王高兩失主投案請領失贓許小苟供認行竊惟係初次叩求大老爺恩典别駕以行竊有贓判責五十板贓還失主○包探張阿五禀稱積竊唐仁寳前曾犯案此次又竊祥生廠蔡生和之鐵鍋蓋一個經小的緝獲送究蔡生和投案領贓唐仁寳供本地人行竊該死叩求恩典别駕以迭次犯竊判責二百板○包探洪阿寳禀稱竊賊吳金奎在虹口地方竊取孫寳林家市衣菜刀等件經小的緝獲人贓送案請究失主投案領贓吳金奎供因窮苦所致以後不敢矣别駕判責一百板○包探竇如海禀稱小工曹莪生昨日與陳谷生因算帳起見欲攫陳之錢文當經四百七十五號華捕拘獲送案請究徐谷生投案供訴前情並稱錢雖未攫去然已散落無遺求鑒曹莪生供小的僅一人向彼算帳何能攫錢尚求明察别駕得供判將曹笞責一百板○包探秦少卿禀稱積竊王阿二竊取希阿揚家之布衣川土等件經小的查獲詢得此事與在押捕房犯竊之楊阿二同竊川土則售與開設小土店之陳炳太處得洋十餘元因一併拘送請究希阿揚投案申訴前情並請領贓王阿二供認與楊阿毛同竊楊阿毛供因犯竊現押捕房兩個月此事却與王同爲叩求恩典陳炳太供實不知是賊贓現在贓已交出尚求恩典别駕判將王阿二責一百板管押四個月楊照原斷加押二個月陳罰洋五元○包探秦少卿禀稱昨有流氓黄三福羅寅生方元成唐關泉及婦人盛陳氏等在棋盤街爭毆由二百三十一號巡街捕拘送來案請究婦人盛陳氏供與唐姘識昨在棋盤街吃茶忽有黄三福等多人聲言向小婦人借洋五百元小婦人回却伊等卽行肆毆求爲明斷唐關泉供與相同黄三福等供因别事轇轕並不敢無端借洋别駕著留候過堂○包探何瑞福禀稱過犯龔杏春因案管押釋出未幾卽竊取布衣木鐘等件經小的查見惟失主堅不肯說出故特送究龔杏春供後不敢再犯矣求恩宥别駕以過犯行竊判責一百板○包探趙鈒河拘解粤人陳雲到案禀稱此人昨在四馬路沿途調戲婦女由某號華捕拘入捕房今特送案請究陳雲供因飲酒過醉所致以後不敢矣叩求恩典别駕姑念酒醉判罰洋五元○積竊蔣仁金迭經犯案此次又竊取童阿四家布衣什物經包探黄四福拘獲人贓送案請爲訊究童阿四投案申訴並請領贓蔣仁金供鎭江丹徒縣人前曾犯事目下窮迫無奈行竊求恩别駕以過犯行竊判責二百板遞解回鎭江○昨報晚堂案中老福興信局實係老裕興福字爲手民誤排故特更正以昭核實 
[美捕捕房紀事]  
　　寗波人陳阿人住虹口乍浦路昨日上午房主某西人往索租值陳蠻不知理數語之餘遽將該西人毆擊西人因喚四百九十八號華捕拿送捕房押候送廨訊究○江北人沈阿大某日在英界漢口路竊取第八號洋房内之東洋車一輛售與虹口吳淞路劉德裕爲包探倪順泉查悉於昨晨將沈劉二人一併拿解捕房捕頭飭押候併送英公堂訊辦○昨午有寗波流氓莊阿寳行經吳淞路某并口因四顧無人卽將某姓女孩臀上所帶銀釧攫之而去女孩號哭追赶爲包探倪順泉緝獲拘入捕房捕頭令押候送廨訊究○前晚十點鐘時有甲乙二西人赴篷路第二百五十八號門牌某粤妓家妓欵以大餐正在酣飲之際甲忽玉山頽倒妓等不知所措乙出喚某號三道西捕到來知爲中瘋之症尚可醫治因設法送至捕房捕豆飭卽送往公濟醫院施治○粤人梁某賃居天潼路青雲里第一百六十二號屋内家有十三歲女孩一口向不輕令出户前晚忽被匪徒拐去梁倩人四處偵尋並投報捕房請爲查緝○虹口流氓瞿慶祥亦訪案中之要犯也前日下午本縣黄大令飭差咨照英界公廨屠别駕轉飭虹口捕房派包探協同來差將瞿拘獲解入捕房捕頭略加詰問卽令原差帶回歸案訊辦 
[白門官報]  
　　五月二十八日留滇副將何元鳳　廣西來鹽巡檢劉暉奉示騐看○二十九日新授湖北臬臺馬恩培到江西九江道誠勲見辭代南字左營張學璟見謝委運判任文瀾宣兆熊郭福沅武元統戴文儁鄭琦均見奉示騐看南琛兵船奥克威辭赴上海威凊兵船徐九成到見由滬解軍裝來江寗布理問劉思德奉司委解憲　亷銀崇安輪船劉德輝辭赴鎭江公幹督轅牌示外海水師蘇中營　擊員缺本部堂查有改歸外海内洋水誣儘　補用遊擊張炳泰堪以署理○三十日城外保甲　候補道袁候補道李維瀚留滇副將何元鳳均見代南字左營張學璟辭遊擊張炳泰叩謝委署蘇中營遊擊牌示指分安徽巡　孫雲　到揚州來平鏡輪船馬廷樹到淸江回知縣頭守銘辭解徐州漕淮餉○六月初一日藩臺松巡道胡總理兩江營務處水師學堂准補徐州道桂鑄造銀圓制錢局　補道唐軍械所候補道楊知府徐乃昌甄别鹽經歴袁正湘鹽知事張有褘均寫履歴震澤縣縣丞程程鹽巡檢劉暉均騐看均奉示武進士伍殿　署上元縣與史熊鴻均見提督劉立志中營前哨副將楊秀元後營右哨均到交卸管帶老湘合字營事來委署　中營遊擊張炳泰謝委理問王肇鴻銷府委催提外五縣欠欵差鹽巡檢張國恩到揚州來委署金壇千總許長春叩謝督轅牌示鎭江營叅將鄭國祥應行請咨赴部引見遺缺本部堂查有儘先叅將彭仁壽堪以署理 
[蘇省官報]  
　　五月二十九日總辦上海貨捐局知府戴文佐由滬專丁來省禀謝奉飭留辦一年正任江陰縣劉有光禀辭赴江陰催收民欠知縣楊炳震禀知奉飭年滿甄别堪以留省補用又李輔燡由寗見制憲回布庫大使沈錫榮禀謝飭知勸辦順直賑捐出力獎敍俟補知縣後以直隷州知州用吳縣主簿王嘉懋禀知奉札委盤門外彈壓巡緝差江蘇内洋水師補用副將歐陽成松湖南久由淸江奉調來蘇委帶太湖水師正前營兼帶巡緝快船揀發補用叅將許國祥交卸管帶太湖水師正湖營常鎭道曾船已開行○三十日知縣汪懋琨禀謝奉委發審局差知縣用准補鎭江府經歴海龄由寗　禀謝飭知　補○六月初一日藩轅牌示照得崑山縣知縣諸可寳調簾委　補知縣張德通又常熟縣知縣朱秉成調簾委訌用知縣郭重光又金山縣知縣劉元誠調簾委候補知縣陳其壽又南匯縣知縣汪以誠調簾委試用知縣楊士晟均堪以代理又　示照得吳縣知縣凌淖叅革遺缺查有丹陽縣知縣趙以煥堪以調補同知羅承恩禀知到　審同差通判俞壽銘謝委發審局差又王士暄禀知在湖北賑捐局報捐鹽提舉銜知縣万蓀禀知奉委松滬局鮮餉差楓橋釐卡委員縣丞陳福疇禀謝奉飭查獲大宗偷漏蒙　功一次縣丞章承銘禀知到封門旱關差並謝二十年分海運出力蒙保俟歸知縣後加同知銜委署安港司巡檢鄢致忠禀銷葑門旱關差卽辭赴任巡檢趙濬彦禀知木瀆釐局司員期滿销差又吳繼孝禀知奉飭試用期滿留省補用並新章甄别又迮世輔由江北　資回未入余郭成交缷署金壇縣與史任事回省效力武舉陶殿臣禀知奉委元妙觀武巡卽日到差 
[申報舘恊振所經收順直山東川東卾省賑捐五月十一日至五日止第十五次淸單]  
　　五月廿一日陳紹羲前月得一男承諸親隆承諸親隆儀本欲筵謝將筵資移助洋十元陸潤生銅洋一元○廿二日有心無力人倫紀保全家平安洋十元潘姓銅洋二元○廿三日隠名氏求平安洋一元湖州老惇泰銅洋一百四十七元會稽捕拙車主洋六十元壽水生洋五元叔水氏洋一元秦子明洋一元○廿四日存養齋主人洋十元○廿五日朱稼馥洋四元張養和吳俊卿　益甫采藕生計四户各助洋二元○廿六日隠名氏洋三元○廿七日無名氏絞銀廿五兩三錢四分申一兩一錢合元廿六兩九錢七分九釐○廿八日無爲州老福興來濡北遯叟求孫匹時平安洋念元本洋卅元兌是英洋卅三元五角二分周黻堂四川洋八元銅洋二元蔡叔縵洋二十元○廿九日隠香老人求保康健洋一元○卅日李慶瀾求病速愈洋五元延康莊交來倪來慶求病速愈洋十元寅記洋二元森記洋五元以上總共收洋二百十七元五角二分絞銀廿五兩三錢四分申一兩一錢合元廿六兩九錢七分九厘铜洋一百五十二元 
[上海陳家木電報總局内籌賑公所經收四川義賑第五次淸單]  
　　求智慧童子壽儀洋二十元無名氏洋一元坐迂室洋一元長壽軒洋一元七齡女孩大錢四百文東萊後八洋十元海鹽顧雅卿求病速愈洋一元無名氏求子病速愈洋二百元言西氏洋五十元拙安士英洋六元銅洋十三元藥水小洋一百十七角○以上共收英洋二百九大元銅洋十三元藥水　　一百十　角大錢四百文正 
 
 
 

Page 10

 
 
   
 
 

Page 11

 
 
[光緒二十三年五月二十一日京報全錄]  
　　宮門抄○諭旨兩道錄前○缺單○湖督張奏爲查明鄖宜施三府振務情形據實覆陳摺○湘撫陳奏爲道員留省以繁缺補用片○五月二十一日理藩院鑾儀衛光祿寺八旗兩翼值日無引見○溥善溥先頲李端棻堃岫前往東西陵請訓○澤公請假五日○文熙請假十日○榮中堂續假十日○召見軍機○皇上明日丑正二刻至地壇上祭禮成後至雍和宮少座畢還宮辦事後至頤和園皇太后前請安後駐蹕○五月分缺單小京官内閣典籍傅潽升知州貴州開州牛棠近知縣湖北長陽崔鎭藩丁直隷高邑董振玉故雲南廣通張之仁近巡檢浙江歸安帥成鉁故廣東翁源陶壽焌廻避典史直隷淸豐許湘丁廣西羅城崔世亨革○○頭品頂戴湖廣總督兼署湖北巡撫臣張之洞跪奏爲查明鄖宜施三府賑務實已竭力切實辦理並現在地方靜謐情形恭摺覆陳仰祈聖鑒事竊臣承准軍機大臣字寄光緒二十三年三月初七日奉上諭御史張仲炘奏湖北災區甚廣請寛撥銀米飭地方官切實辦理一摺據稱湖北鄖陽宜昌施南各屬上年因旱潦迭乘颗粒無收被災情形極爲慘苦地方官相率諱匿截傮之旨已下而辦賑尚無明文而近荆門所屬之當陽縣飢民已藉故滋事宜昌川東一帶亦均蠢動現在三府被災丁口約在百萬以外僅恃官籌紳助旣難周篇亦患遲延等語湖北上年災情極重迭經降旨截漕散放並據該督撫奏稱業已分别籌欵賑恤若如所奏情形是該地方於災賑一事並未切實辦理着張之洞查明各屬災區究竟應否寛撥銀米賑濟之處酌量情形嚴飭地方認眞以拯災黎等因欽此當卽欽遵恭錄轉行分别確查嚴飭認眞辦理去後兹據籌賑局司道具詳請奏前來臣查湖北宜昌府濵江地方被淹已於陳報秋災摺内聲明在案至宜昌施南鄖陽三府皆屬貧瘠險遠旣無富户亦鮮蓋藏上年秋霖爲患雜糧均被雨漬當時飭查僅止歉收尚未成災臣與本任撫臣譚繼洵因民食維艱卽經督飭司道及地方官籌欵購米動撥倉榖赶辦平糶迨父冬以後仍未暢晴所收之糧未能曬晾多致霉爛深山僻壤販連難通時届嚴冬飢寒交迫災象始顯該三府所屬山谿深阻僻遠異常距省自千餘里至二千餘里遞省文報動須月餘禀報到時已在歴次奏報以後二月内業已陳明並將三府災情慘苦情形疉次奏明在案當各屬禀報尚未到齊之時省城已有所聞卽經臣會同撫臣檄電查詢並飭司委員分途馳查或撥欵或發倉或由省借墊或就地籌勸會同地方官赶辦賑糶旋據查報三府除較輕三四縣外其情形大略相同災深地廣需欵旣多溯流入山運費尤鉅庫欵固如磬懸捐欵亦只涓滴前經奏准撥充接濟之地丁鹽釐八萬兩並無存欵可撥均係於别欵挪湊不得已惟有告糶隣省求濟眉急疉經馳電商准四川廣東江蘇安徽江西浙江山西陜西湖南各督撫臣曁太常寺少卿臣盛宣懷代有廣勸賑捐又恐緩不濟急商請先行墊銀匯鄂以後報捐歸還復委員分赴本省外省勸賑復經臣電致廣東各紳商及上海善紳勸募賑欵兩江新疆廣西各省督撫臣亦皆聞風恤災墊欵助賑大率外省代籌之欵皆係先墊後捐本省籌撥之欵皆係挪移借貸似此寅支卯糧以後尚不知如何歸欵祗以災民慘迫故不得不冐險爲之特於宜昌府設立賑務總局奏委道員趙濵彦凌卿雲惲祖祁等會同督辦所有宜施兩府曁鄖陽屬保康房縣南境均歸其辦理加以川省饑民蔽江而下麕集宜荆一帶亦須妥爲賑撫並因施南界連川省尤虞遊民痞匪勾結生事又經奏委宜昌鎭總兵傅廷臣馳往施南督辦賑務藉資彈壓凡修路伐木開鑛等事俱令相機酌辦以工代賑其鄖陽府屬另行奏委候補道張煜林馳往督辦並奏委漢陽府知府余肇康在漢口設立該三府賑務分局專司購糧雇輪分運接濟特是賑務實以運米爲最難民船上溯宜昌非月餘不能到荆江口以上沙多水淺大輪難行卽用本省小官輪拖帶亦須兼旬且所拖亦屬無多而商輪以客貨爲重不肯多裝米石疉經分託稅務司曁滬漢各領事華洋輪船各公司設法租雇商輪優給運費百計商勸鼓舞始各允從並河江南湖南借撥官輪多方赶運至宜昌以上卽係三峽險灌民船　爲遲滯因派水師砲船及救生紅船沿江督催護送以期迅速且川災亦重脣齒相關若夔綏災民下流則楚境實受其累是以川省賑米雖係川省籌欵自買而其由漢口裝輪運至宜昌則皆鄂省代爲設法籌辦平分裝運宜昌以上民船入峽亦由鄂省代爲督催專派宜昌鎭中軍遊擊蒯德浦經理此事川米尚未運到之時則由宜昌賑務局暫將鄂米通融匀撥因此益形疲累若施鄖兩府路尤僻遠施南賑米則由宜昌換用民船裝連溯峽山江而上抵巴東已三百餘里自巴東登岸後運至郡城尚有數百里崎嶇荒僻夫騾寥寥節節設局遞運並委員由湖南境内購米自施南後路來鳳一帶運入賑濟鄖陽則由省至郡上水已一千七百餘里由府城分運竹山竹谿房縣保康又皆數白里路程均須十日内外惟有在樊城老河口等處購米運往而購米亦甚艱難幸襄陽府尚有倉榖當卽暫借二萬餘石運往一面陸續購米赶運並令各局分向商號挪借甚至樊城江南淮鹽屬之欵亦復撥借無餘又查三府山中不惟缺米兼亦缺錢於小民生計諸多窒礙因飭銀元局多鑄小銀元分發各處交辦振委員行用以濟民艱以上各事檄電交馳項秃脣焦晝夜無暇凡此辦理情形自臘正之交卽已如此赶辦竭蹶經營至於目前四月中旬仍未可鬆加以京山天門潛江荆門江陵監利公安石首沔陽漢川漢陽江夏等處十餘州縣隄工皆屬緊急且以藉資代振需欵浩繁百端交集羅掘已窮是以奏請截漕振撫又奏請推廣振捐幸兩事均蒙俞允上邀天恩下合羣力各省疆臣共矢公忠湖北京外官紳誼篤桑梓粤滬紳商慷慨好義均以救災恤民爲急各籌巨欵相助現在綜計該三府賑務共用銀已數十萬兩米已十數萬石而他府縣之工賑尚不在内在災民之衆多斷不敢言信孚惠徧在鄂省之艱窘則實已智力俱窮此皆共見共聞遠近周知本省及助賑各省有案可稽非敢託諸空言近復欽奉懿旨賞銀五萬兩當經飭司籌撥迅速分賑另摺奏陳兹極力籌捐陸續接濟惟三四月雨水過多一雨動輒數日天氣陰寒通省大略相同禾苗蠶茶皆已受傷麥收亦大减色川江暴漲數丈水勢猛悍宜昌以上之米船節節逆挽險灘林立漂失頗多本係被災之建始縣復被雹災雨災窮民尤爲困苦撫此災區窮黎且疾且悚夙夜憂煎難安枕席惟望以後雨暘應時麥豆雜糧菜蔬等漸次成熟藉資接濟災象庶可稍紓微臣及地方官吏或可稍寛咎責飭查災區各州縣其中疲玩廢弛者亦間有之均經分别奏咨懲處其次撤任示儆者已有四員大率皆因貧瘠險遠艱於籌措尚不至有心玩視民瘼此非印委均屬胼胝奔馳勞瘁不辭惟力是視辦理尚屬切實各處災民雖屬極苦感戴我皇上如天之仁情形均屬静謐至當陽縣匪徒藉口饑民滋事已據營縣獲犯訊供禀請懲辦川東邊境饑民蠢動亦據報經川省分别拿辦就撫川楚邊界現俱安靖堪以上紓宸厪至奉旨垂詢應否寛撥銀米之處查現撥銀米爲數似已不少惟災民待哺尚殷目前賑務實難停止以後仍當多方設籌隨時奏明辦理惟有殫竭微臣之心力殫竭鄂省之人力財力相機拯救臣與司道以下及地方官固不敢蹈自溺職守之咎更何忍存膜視民命之心若查有不能認眞賑撫之員當卽隨時從嚴叅辦所有鄖宜施三府賑務實已竭力切實辦理并現在地方静謐情形理合恭摺覆奏再湖北巡撫係臣兼署應毋庸會銜合併陳明伏乞皇上聖鑒謹奏奉硃批知道了欽此○○陳寳箴片再勞績保歸候補班人員應於到省一年後察看甄别歴經遵辦在案兹查二品頂戴候補道夏獻銘年六十八歲江西新建縣人於光緒二十一年十二月二十四日到廣東省因廻　指湖南　二十二年九月二十九日請咨離省計在廣東九個月零五日是年十二月二十日到湖南省接算至光緒二十三年三月十八日一年期滿例應甄别據藩司何樞臬司桂中　會詳具奏前來臣覆加查核湖南候補道　獻銘才識練達爲守兼優應請留省以繁缺道員補用除將詳細履歴咨部查照外謹會同湖廣總督亞弘之洞附片具陳伏乞聖鑒謹奏奉硃批吏部知道欽此 
 
 

Page 12

 
 
[光緒二十三年五月二十二日京報全錄]  
　　宮門抄○諭旨三道錄前○將軍依奏爲遵旨查明遼南枉徵租賦各節據實覆陳摺○五月二十二日吏部翰林院侍衛處值日無引見○睿王假滿請安○英廉專摺因伊子恩存卓異記名謝恩○黄遵憲謝授湖南鹽法長寳道恩○薛允升請假十日○召見軍機黄遵憲○○奴才依克唐阿松林跪奏爲遵旨查明鳳岫兩屬旗民各官被叅枉徵相賦及遼南州縣吏役勒索規費各節據實覆陳恭摺仰祈聖鑒事竊上年十二日二十一日　　軍機大臣字寄光緒二十二年十二月十四日奉上諭有人奏遼南地方上年奉旨將州縣糧賦全行豁免乃風聞鳳凰廳岫巖州兩處雖經刊布謄黄而該州廳及城守尉各官藉口官租與國課不同仍勒限催徵並追及前數年積欠又遼南州縣小民有事到官吏役先勒封規往往因此傾家蕩産請飭嚴查叅辦各等語遼南各州縣元氣未復地方官宜如何加意撫恤若如所奏該處辛武各官竟將業經奉旨豁免之糧賦仍舊催徵並任令史役藉端勒索規費殊堪痛恨著依克唐阿松林確切查明嚴行申禁倘該官吏等仍敢限奉陰違　著從嚴叅辦不准稍有徇庇原片二件著鈔給閱看將此各諭令知之欽此遵旨寄信前來仰見皇上軫念民艱剔除積弊之至意奴才等跪誦之下惶悚難名伏查遼南州縣百姓流離轉徙其困苦情狀貧富皆同嗣因欽奉恩旨將光緒二十一二年民田旗地應徵糧賦及積年欠項全行蠲免謄黄遍貼民間感淪肌髓初未聞有將已蠲之糧賦仍行催徵者惟隨缺官地租項前據鳳凰城守尉宗端岳以鳳城駐守官兵雖招集歸伍而各旗營房殘毁連年餉糈無出無以棲止餬口查北屯八道河一帶所種隨缺官田均未荒棄該佃户等竟欲與正賦一律蠲免將使待哺兵丁盡塡溝壑等情禀經奴才依克唐阿飭據户司議覆謂從前奏設官兵隨缺免其交納米豆給予牛具使之竭力務農是與餉糈無異伍田一項原係兵等牧馬官廠奏明由兵等招佃開墾升科於交納國課外餘資津貼差徭與業户租糧無異從前歴遇水災歉奉旨蠲緩各項地糧係指業户應納正課錢糧而言並無全蠲佃户租項成案今較水旱灾傷爲甚應請將遼南各城隨缺伍田地租分飭旗民各署酌度情形凡貧苦佃户應納租項可緩則緩如户殷實仍行催納庶不致苦兵累民等語復經奴才依克唐阿比引七分免業户三分免佃户之例將官田租糧减免十分之三出示曉諭嗣鳳凰城鑲紅旗防禦寳筠奉派徵租被又童侯寳三等來省控其浮徵經奴才依克唐阿提省審訊卽據報順告在保潛逃未能質明適值辦理善後需員仍飭寳筠回任交城守尉隨時察看旋又據旗民各署以官兵隨缺伍田是否在停免以内致訟紛紜咨請部示在案此催徵官田租賦之實在情形也奴才等於查卷後遵卽會同揀派佐領德紀候補知縣范貴良前往確查旋奉户部示覆此項伍田地畝應徵該年糧賦仍遵恩旨一律停免等因當經分行各屬遵照去後兹據該委員德紀等訪查明確取具鳳岫兩屬九旗印文收租淸單及領催户倉並各廳州經書看役各供結據實禀覆又據鳳凰岫巖各城守尉開具承催官租職名禀送前來奴才覆加確核如原奏鳳凰廳岫巖州兩處雖經刊布謄黄而藉口官租與國課不同勒限催徵急如星火旣徵本年更追上年及前數年積欠並加小費及車底錢各五千等因現經委員訪據鳳岫各界耆老僉稱紅册除地升科民田四項糧賦旗民各署欽遵謄黄一律蠲免三年並未徵收分文惟旗署應徵官員兵丁隨缺伍田地租上年先將二十二十一兩年催收是年冬季又將本年催收均未減免亦未額外勒索等語提訊各該處九旗領催供詞相符惟加小費車底一節堅稱並無此等名目間有承催赴鄉收租佃户供給飯食草料所費亦屬無多核算收租淸單隨缺地每日收糧自六斗至一石爲止其數多寡不一伍田每日收錢五千或四六七千不等大约視地之肥瘠酌定租數錢數並無小費車底錢文在内查單内城守尉所收隨缺地租三年内有按三分减免者有减去六分者佐領以下均係滿收但未收及歴年積欠原叅所謂旣徵本年更追上年實有其事又原奏伏查恩旨開列民田旗地所包甚廣雖名目或殊豈得在民田旗地之外卽使隨缺官地情形實有不同亦應由將軍奏明請旨何得擅目催徵並加勒索且並徵數年之租等因隨缺官地係官兵自行報領或耕或佃本聽自便伍田亦事同一律其情形與紅餘册地實有不同前據城守尉請示飭可查明從前每逢蠲緩年分此兩項官田兵食所資均不列蠲緩之内是以此次出示曉諭量予减免十分之三迨後又咨請部示今部文雖飭一律停免而鳳岫兩處所收官田租賦均在未奉部覆以先自係爲沿襲向章所誤又原奏遼南州縣小民有事到官不論有罪無罪吏役先勒封規看管曰收封釋放曰開封卽如完繳錢糧偶不如期催比到官封規之數且加於錢糧數十倍蓋　家有無必取三分之二往往蕩産傾家等因查書役勒索封規最爲惡習全在各該州縣不妄押人禁設班館則收封開封名目不革自除奴才等到任後曾以此等積弊諄諄相戒迄今遼南州縣尚未有以被索規費控告者今復派員分往東邊一帶周歴訪查各廳州縣命盜重情尚未成招人犯交班暫行看管尋常詞訟多係保候非特無收受封規且並無因欠租看管之人惟署岫巖州劉朝鈞曾准旗署移送抗交隨缺地租之張英等當時交班看守旋因張英等交租釋回安業未聞有勒索封規情事矧奉省風氣好訟動以田土錢債細故相率省控且必添砌賄串丁書舞弊等詞慫恿圖准如果勒索陋規致令出錢者傾家蕩産豈肯隠忍不言原叅自係傳聞過當之詞無從查究以上各節奴才等調查卷宗覆核供詞叅以委員等所訪輿論均尚無别項情弊惟查隨缺伍田本係官兵自行招佃墾種其所收租糧與業户應得之租無異此次奉旨蠲免正賦若不將田租一併蠲免固無以恤民隠若將佃租併免在内又無以资兵食奴才等再四熟商竊以爲部示飭遵恩旨一律停免之糧賦是官兵等應完之國課也奴才依克唐阿出示减免三分之章程是佃户應交之官租也其事判然兩途現擬請將官兵應完光緒二十二十一二十二等三年正賦欽遵恩旨一律停免其佃户應交官兵租糧除二十年前所收者應毋庸議外其未收及二十一年分糧租擬請全行停免二十二年仍照章减免三分俾兵民各紓困累此查明鳳岫兩屬所徵官租之項至官兵現在補收二十年前未收官租並二十一年分及二十二年滿收三分之官租應請免其退還飭令確查細數分作五年流抵佃户應交官租之項其遼南州縣均照此辦理以免歧異此案鳳凰岫巖旗民各署被叅枉徵已蠲租賦之處現雖查明官租爲兵食攸關向與正賦有别不在蠲免之列惟此次遼南非尋常災祲可比委員防校等官承催官租旣不照司議分别緩徵又不遵章减收三分未免故違况寳筠一員前因徵租被控以原告潛逃立案不行尤難保無勒索情事鳳凰城廂紅旗防禦寳筠請旨卽予革職以未懲儆其餘承催官租之署鳳凰城廂黄旗防禦驍騎校純玉岫巖城廂紅旗防禦恩慶正白旗驍騎校德音三員應請飭部照例議處鳳凰城守尉宗室端岳署岫巖城守尉佐領慶祿失察該員等違章徵租亦屬疏忽均請　交部察議其餘各旗佐領防禦於徵收租賦事權不屬署鳳凰廳同知樊恭佩署岫巖州知州劉朝鈞不過派役會同協催並無徵收之責應請均免置議其催租之領催兵丁等雖查無勒索小費車底惟不恪守章程究屬不合應由奴才等酌核收數多寡分别革懲至遼南各屬現雖查無勒索封規名目惟此等情弊非一時所能摘發此後亦難保必無現已通飭嚴禁一面札派該管上司并旗署局員就近訪察一經禀揭從實叅辦以湔惡習所有遵旨會查翵凰岫巖兩屬旗民各屬被叅枉徵租賦勒索規費各節緣由理合恭摺具奏伏乞皇上聖鑒訓示再隨缺伍田地租均由將軍衙門經理此摺係奴才依克唐阿主稿合併聲明謹奏奉硃批另有旨欽此 
 
