# 1918 - 296 - 4916419

 

Page 1

 
 
   
 
 

Page 2

 
 
時評 
[響應之和平（冷）]  
　　初則爲和平之聲繼則爲和平反響之聲今則爲和平響應之聲雖然其勢雖盛尚僅爲其聲也 
　　更進而爲相語更進而爲相議然後其聲始落於實際若更進而議成實行然後所謂和平者乃得正眞和平焉 
　　歐戰事大然其進行也速中國南北戰事小然其進行也緩苟無阻碍無中變竭力以事恐尚在歐事後爾 
專電 
[北京電]  
　　平和期成會推熊等七人謁東海袖有意見書請南北商議和平（二十九日下午九鐘） 
[北京電]  
　　東海餞河間謂和平照預定計劃進行可無窒碍（二十九日下午四鐘） 
[北京電]  
　　東海又促張季直 
來京（二十九日下午五鐘） 
[北京電]  
　　政府謀和擬在京津滬寗分設四機關（三十日下午四鐘） 
[北京電]  
　　當軸主張副座作和議條件和前不舉（三十日下午四鐘） 
[北京電]  
　　五族合進會昨開會决徵集全國意見（三十日下午三鐘） 
[北京電]  
　　馮自保電東海稱曹錕主和候中央解决（三十日下午四鐘） 
[北京電]  
　　國務院確息内閣 
問題錢仍繼任總理將先提出於國會餘閣員除財政擬周自齊陸軍擬王士珍餘無更動惟目下先以非正式與國會磋商通過安福對於交系之周自齊及向主和平之王士珍如無問題卽行提出（二十九日下午六鐘） 
[北京電]  
　　財政周自齊陸軍王士珍如難通過則預備陸宗輿及靳雲鵬（三十日下午八鐘） 
[北京電]  
　　頃晤吳秘書長言内閣實未定王士珍恐不肯就陸長且有一部分反 
對靳雲鵬亦尚未承認財政原定周自齊然恐不通過於新國國此外亦未定人陸宗輿說不甚可靠（三十日下午四鐘） 
[北京電]  
　　閣員財政陸宗輿已定陸軍仍無人（三十日下午八鐘） 
[北京電]  
　　聞唐繼堯電京對和平令滿意某派認東海和平令爲先禮後兵（二十九日下午五鐘） 
[北京電]  
　　聞譚延闓復熊允到津會晤又一說先赴粤（三十日下午四鐘） 
[北京電]  
　　任可澄由畢節電東海述唐推重徐西南以護法爲名宜以法律救濟之川督方面乞簡員與熊接洽（三十日下午三鐘） 
[北京電]  
　　陸榮廷已有電來略述具體辦法劉顯世亦來一電（三十日下午八鐘） 
[北京電]  
　　東海有令龍濟光代姜桂題另設京師衛戍總督畀姜之說（三十日下午三鐘） 
[北京電]  
　　各省除陜湘黑督軍及滬盧使派代表外餘如李純張作霖等皆允先後來京商議問題之最要者爲和之程度過此程度則應戰否有何準備其餘尚有收束軍隊財政軍民分治等問題（二十九日下午六鐘） 
[北京電]  
　　張敬堯復期成會電内訌得不償失願從和議曹錕復稱造福國家賴此正義趙倜復稱中國前途實嘉賴之聞政府委李純與西南接洽和議爲入手辦法（二十九日下午六鐘） 
[北京電]  
　　新舊交通系有由李盛鐸調處言歸於好之說（二十九日下午六鐘） 
[北京電]  
　　在京舊議員今日集會籌商時局（三十日下午八鐘） 
[北京電]  
　　錢能訓擬在京各衙署俸給一律搭現五成（二十九日下午四鐘） 
[北京電]  
　　公府擬開軍事外交財政聯席會議先徵各省意見備考（二十九日下午六鐘） 
[北京電]  
　　聞東海囑梁燕蓀孫寳琦向美借鉅欵收束軍隊（三十日下午四鐘） 
[北京電]  
　　閩省連電告急復令固守（二十九日下午五鐘） 
[北京電]  
　　魯匪猖獗外人游 
歷護照暫停發（二十九日下午六鐘） 
[北京電]  
　　魯匪顧德麟等電荷使館張勳賀獲赦（三十日下午四鐘） 
[北京電]  
　　政府飭皖蘇派隊赴徐剿匪皖督以皖督以皖軍赴湘贛皖南北防務吃緊無 
隊可派李督亦無兵可調並謂徐有張使陳旅二十餘營已足敷剿匪之用（二十九日下午八鐘） 
[北京電]  
　　薩鎭冰等在閩淸鄉以兵械無着財政窘乏擬從招撫入手政府令剿撫兼施（二十九日下午八鐘） 
[北京電]  
　　庫倫陳使電請遣軍由外蒙入俄攻過激軍（二十九日下午六鐘） 
[北京電]  
　　楊增新復政府電 
 
 

Page 3

 
 
不能應召倩江天鐸代表（二十九日下午六鐘） 
[北京電]  
　　政府令豫蘇皖會勦魯匪豫督復遵行蘇皖復請飭張文生勦辦（三十日下午三鐘） 
[北京電]  
　　甘督電報匪警天水縣危（三十日下午三鐘） 
[北京電]  
　　晉督派李敏黑督派張濟元代表來京（三十日下午四鐘） 
[北京電]  
　　奉吉督均到京（三十日下午八鐘） 
[北京電]  
　　奉鄂吉汴四督即日抵京（三十日下午三鐘） 
[北京電]  
　　張勳願隨姜桂題自効（二十九日下午六鐘） 
[北京電]  
　　贛戚省長請辭職政府慰留之（二十九日下午六鐘） 
[北京電]  
　　駐英法施胡二使電告和議未定之前協商軍仍取攻勢（二十九日下午六鐘） 
[北京電]  
　　駐法胡使報告二十八日巴黎會議協商國代表及駐法各使各奉其政府訓令與議討論和議政府將議應付方法（三十日下午八鐘） 
[北京電]  
　　對德宣戰案前晚提出國國追認作爲報告一年之經過兼求同意（二十九日下午六鐘） 
[北京電]  
　　協商公使團將質問我國之對敵行動希望改善（三十日下午八鐘） 
[北京電]  
　　著名德人漢訥根决收容部特令楊以德照辦（三十日下午八鐘） 
[北京電]  
　　總統布告請助紅會捐欵及法國所發行之戰勝公債（二十九日下午九鐘） 
[北京電]  
　　海埠林代將報告聨合軍將領對歐和未表意見仍進軍請再遣軍協助（三十日下午三鐘） 
[北京電]  
　　戰時會計處電各省催報歐戰損失（二十九日下午五鐘） 
[北京電]  
　　二批敵僑二十名入房山收容所（三十日下午三鐘） 
[香港電]  
　　國會中護法之十省議員二十八日在東門某俱樂部開會建議羅致軍人文士政客商民組織和平會謀成持久之和局（三十日下午三鐘） 
[香港電]  
　　莫榮新致書翟汪請兼肇慶防軍司令職副司令以古日光任之（三十日下午三鐘） 
外電 
[倫敦電]  
　　外交部答覆下院謂德國屢在海牙交换俘虜大會提及在華德僑問題作爲簽定交換俘虜條約條件之一裴爾菲爾特貴族與紐登貴族不願因此而廢全約卒加許可惟英政府雖贊成送回本國一節但對於在華德僑三千二百九十人（内有婦孺一千七百二十四人）不加拘禁亦不加放逐之要求猶未承認云（二十九日） 
[北京電]  
　　華字各報謂協約國已致同式通牒與中政府表示對於中國宣戰後處置敵僑之不滿意該牒文雖尚未遞出然此說顯甚確實蓋迄今中國拘禁之敵僑共僅十人皆屬貧窶之輩而奔走運動之柯德士與漢里根之流依然自由也國務院秘書處正式否認日本曾依據中國於媾和大會受日本節制之條件提出退還庚子賠欵之議時局今有重要之發展日本已請南北派人共同疏通各方面今尚未得同意但信不日雙方可以融洽（二十九日）以上字林報 
[北京電]  
　　英文導報昨撰一文提倡和平謂京粤兩國會宜於會員中選派一委員會協同修訂舊國會法然後解散兩方國國依新法召集新國會其言曰吾人曾主張美總統威爾遜君山作調人今此問題日迫下容再隱諱不言保全顔面之迷信爲害已多勢必至有最後之犧牲以危害民國今日利害之所在昭然可見或於目前請協約調停或其佐助以保共和之面目否則外人强迫干涉胥於於淪夷或爲聯合一致之中國尚可列席於歐洲和平大會否則南北代表將皆不准與聞會事其最關緊要者則或爲革新之民族庶可入於富强進步之新紀元否則爲國本飄蕩財產破壞之民族居外人監督保護之下以待斃亡而已（二十九日） 
[海參崴電]  
　　謝米諾夫大佐率員啓程赴哈巴羅夫斯克疏通加爾米柯夫將軍該將不肯承認任何西比利亞政府爭端因以日見重大據哇姆斯克電稱第一批英兵已抵該處極受歡迎（二十九日） 
　　以上路透電 
[北京電]  
　　傅聞叚祺瑞最近向總統推薦靳雲鵬爲陸軍總長推薦陸宗輿爲財政總長且聞徐段已有成約叚派雖不入正式内閣但組織正式内閣時必先得叚之同意不發停戰命令而謀南弱妥協（三十日） 
[北京電]  
　　張作霖孟恩遠等於本日午後一時半到京（三十日） 
[北京電]  
　　以各督軍爲主體之中央會議預定於下月中旬開會最近兩三日來總統府及國務院秘書廳參陸辦公處等正在預備整理由各省發來關於左列諸問題之電報公文等（一）對南一致和平（二）組織内閣（三）軍費概算及七年分預算（四）有關於歐洲戰爭者（五）關於各省土匪者（三十日） 
[廣東電]  
　　軍政府業已議定凡爲軍事代表而參與政務會議者應具在左列之資格（一）凡完全獨立省分之軍司令官（例如唐繼堯譚浩明）及因地勢與作戰關係須暫爲獨立行動之軍隊之司令官（例如程潛陳烱明）得派遣代表一人參與政務會議（一）凡在一省之内有數軍並立者得審察其連絡關係及所在地域經各軍司令協議後派遣代表一人參與政務會議（一）各司令官因爲軍事上之報告及其仙緊要事件得於派遣參與政務會議之代表外更另派軍事代表唯此種軍事代表無出席於政務會議之資格軍政府依據右列標凖已通電黎天才柏文蔚王天縱李書城等囑議妥後即速任命有參與政務會議資格代表一人派遣來粤 
（二十九日） 
[奉天電]  
　　張作霖今日正午偕同孫烈臣中將及衛兵三連機關槍隊一連乘專車進京吉林孟督軍奉省顧問町野氏亦同車進京黑督鮑貴卿以參謀長張煥相爲代理與張督同車進京（二十九日） 
[東京電]  
　　小幡酉吉氏（政務局長）被任命爲駐華公使埴原正直氏（通商局長）被任命爲政務局長（二十九日） 
[東京電]  
　　此次日本政府之任命小幡酉吉氏爲駐華公使並非對於各方面歷訪交涉而後始定蓋以小幡氏爲第一候補人向之交涉立即得其承認駐華公使之决定如此之迅速實爲内閣更迭變更對華政策之當然結果新任駐華日本公使小幡氏曰凡一國之外交方針應當一定不變不可因内閣之更迭而有所改變而於我國外交之樞軸之對華方針尤當堅持此義然我國對於對華外交輿論之不統一莫甚於今日若果長此不改則雖屢易公使亦難獲滿足之成績余甚願賴官民之後援爲中日親善而有所盡力焉云云此間一般人士皆歡迎此次之更迭（三十日） 
[東京電]  
　　日本海軍省公表云去年二月以來在印馬於本日回舞鶴軍港在俄屬沿海州方面從事作戰之日艦香取鹿島兩艘均於本日回舞鶴軍港（二十九日） 
[東京電]  
　　得報告云英國軍司令官諾克斯少將於本月二十六日抵奥穆斯克當地官紳均聚集車站以迎之西伯利亞政府特派儀仗兵前往車站迎迓當少將抵車站時羣衆歡呼勢如潮湧讚美英國爲俄國之救濟主西伯利亞政府且在市内分發歡迎英國之印刷品該處報纸一律揭登評論稱道英國之義俠（二十九日）以上東方通信社 
[東京電]  
　　唐紹儀及章土釗已信日新内閣斷不偏傾北方之公明政策不日將返粤（三十日） 
[東京電]  
小幡新任駐華公使曰歐美諸國之對華外交方針常與國民之所望一致故公使亦自不常更迭然我國論則常四分五裂爲公使者不知其所適從是宜國民一致與之應援耳（三十日） 
[東京電]  
　　春秋會昨夜延内閣各大臣開晚餐會席上原首相演說曰萬般施設皆當計國力而順應自然之大勢若過信國家之權力而欲以法律左右之者誤也云云（三十日） 
[東京電]  
　　駐華公使旣更迭寺内前内閣之對華外交亦於焉終結故各報紙向小幡新公使皆望其能爲中國統一與以充分之援助（三十日） 
　　以上共同通信社 
[北京電]  
　　東海諭院准段芝貴辭陸長專任京畿警備總司令（二十九日） 
[北京電]  
　　金永吕調元均有簡放省長消息 
（三十日）以上中孚通訊社電 
戰電 
[里昻無線電]  
　　德軍繼續在瓦斯河及　贛河之間沿全陣線退走法軍緊追於後俘敵多人昨晚之戰法軍行近奇斯攻克軍站附近地及勒夏圖南之第一道設防戰壕並在新芒沙之東繼續得有進步敵軍在愛恩河北之位置日趨困難法美聯軍一方面在勒塞爾區域與夏圖波森防務接觸得有不間斷之進步他方面在愛的尼附近亦得有同樣之進步（二十九日） 
[里昻無線電]  
　　奥國現正請求立即休戰單獨媾和而同時意大利境之戰事復作意軍與英法軍協力作戰俘獲奥軍九千人奪獲大砲五十尊意軍之勝利殊於媾和談判有影響云（二十九日） 
[里昻無線電]  
　　聨軍向舊塞爾維亞境前進佔據克拉奇齊伐資城及薩加尼那城塞軍馬隊已攻克特斯泊伐克（二十九日） 
[倫敦電]  
　　法軍大本營路透訪員今晚電稱特白萊將軍之軍接戰三晝夜後卒將赫滿陣線之敵軍逐走現正向北面數哩第五陣線追擊法英比軍從未如此役之苦戰英比軍之在北進攻請福煦上將得以下令由瓦斯河東岸施擊貝丹將軍後此調用法國三軍作戰甚爲得手今日大戰由荷蘭邊界延至愛恩河德兵知戰局之危險戰鬭之悍猛一如一九一四年其機關槍兵掩護步兵退走者多死於所駐之地點而不願投降（二十六日） 
[巴黎電]  
　　今日下午公報云法軍於夜間續得進步而與瓦斯河塞爾勒河間之敵軍後衛緊接法軍已佔據句維斯西面之拉瑪特田莊塞爾勒陣線之法失佔據克勒細北面之一二三山今晚公報云格蘭瓦爾萊對面之瓦斯河東岸有劇烈之戰事敵軍曾於此反攻數次更南之法軍陣線及通瓦斯之各路法軍且佔據句維斯西北之鞏固地點（二十八日） 
[巴黎電]  
　　近數日内塞爾勒河與瓦斯河間之惡戰結果爲法軍大獲勝利敵軍沿十六哩之陣線敗退法軍於數地點深入五哩許佔據固守地點其前鋒已近句維斯東南之法軍將抵句維斯與瑪爾萊間之大路凡爾登與海濱問陣線中部之退走大足碍動德軍之分配（二十八日） 
[倫敦電]  
　　美國公報云貝洛叢林全入美軍之手今晚公報云凡爾登陣線砲戰甚烈敵軍反攻貝洛叢林受挫而退（二十八日） 
[倫敦電]  
　　海格上將今晨報稱昨日敵軍奮力反攻法瑪斯巷戰後死者甚多卒不支而退摩爾瑪森林邊際及萊斯美森林北面之英軍陣地稍向前移今晚報稱伐蘭細安萊南面有局部戰事羅萊勒河與愛斯加河間之英軍陣線因得前展（二十八日） 
[羅馬電]  
　　意國公報云意軍藉協約國支隊之助渡比亞夫河河水雖深昨日黎明意步兵仍得於伐爾杜比亞定與索里哥河口間破敵軍陣線敵大軍終日反攻皆爲意軍所敗更南之意軍開拓英軍在格拉夫狄巴巴杜波里所得之利益並反攻之敵軍昨日意軍俘虜九千人獲砲五十一尊（二十八日） 
[倫敦電]  
　　意境英軍大本營電稱第十軍共俘虜五 [P倫敦電 
　　意境英軍大本營電稱第十軍共俘虜五千六百二十人英第十四軍團所俘者佔三千五百二十人（二十八日） 
[丹京電]  
　　德國覆威爾遜總統之牒文如下德政府已收到美總統之覆文今有爲總統告者德國憲法結構中之重大改革現已實行並將繼續實行媾和談判將由國民政府主持該政府於實際上及憲法上有下决斷之權軍權亦附屬其下德政府今靜法結構中之重大改革現已實行並將繼續實行媾和談判將由國民政府主持該政府於實際上及憲法上有下决斷之權軍權亦附屬其下德政府今靜待休戰條件之提出此爲趨向總統宣言中所云公正和局之第一步外交大臣索爾夫具（二十七日） 
[巴塞爾電]  
　　奥國覆威爾遜總統之文大要如下奥匈依守總統最近牒文關於粤匈民族權利之意見而尤以捷哥斯拉夫與巨哥斯拉夫二民族爲甚奥匈旣已承認總統所定入於休戰談判及和局所賴之條件就奥匈政府之意見觀之開始會議今已毫無阻礙矣故奥匈政府今特宣佈不待其他談判之結果準備與敵對方面之各國開媾和會議並準備往事關於奥匈各陣線即行休戰之會議奥匈政府懇請威爾孫總統提出關於該問題之意見（二十八日） 
[里昻無線電]  
　　蘇尼克消息據喀拉的斯拉伏尼亞（匈加利省）最的消息要求獨立之革命運動現蔓延於越哥斯拉夫各省極爲得勢革命黨佔據菲姆全城與匈加利官報局所宣布之消息大相矛盾瑪奇耶政府作壘自衛由瑪奇耶軍隊數營防禦革命黨已圍困之奥匈之越哥斯拉夫各省已承認愛格拉姆之越哥斯拉夫國民議會爲臨時政府現一般人士靜俟該議會代表奥匈八百萬之塞爾維亞族克拉脫族斯洛伏尼亞族與塞爾維亞政府及黑山國政府磋商組織越哥斯拉夫统一國（二十九日） 
[里昻無線電]  
　　亞姆斯特丹消息瑪斯泊特報載稱有火車一列車由華芒開赴達爾文經過惠脫車站載有德國民留北利時之平民千人其他一列車裝載被難人民將於星期一日到達其第三列車將於下星期到達云（二十九日） 
[里昻無線電]  
　　亞姆斯特丹消息電報新聞得維也納消息駐柏林之羅馬尼亞公館參贊瓊尼細里氏最近行抵匈京布達佩斯向報界宣稱瑪尼洛芒政府行將告終白拉的亞拿氏重執政柄白氏係主張羅馬尼亞重行加入戰事派（二十九日） 
[亞姆斯特丹電]  
　　薩克松邦之内閣業已辭職（二十七日） 
[亞姆斯特丹電]  
　　電國社會黨鋒芒日露獨立社會黨里斯勒氏近由獄釋出後在末尼克演說斥興登堡爲木偶並要求廢聯邦各王又謂德國如改爲共和國則二十小時内可與喬治君威爾遜總統共吸和平之空氣（二十七日） 
[亞姆斯特丹電]  
　　德國獨立社會黨議員在聯邦議會宣稱今日德人唯有二途一爲與郝漢沙倫（德皇室）出力作戰一爲廢郝漢沙倫而言和吾人於此戰爭必須伸手與界外之友人相握衆聞其言有叱駡者有呼歡者社會黨議員魯爾氏亦謂德皇必須遜位（二十八日） 
[亞姆斯特丹電]  
　　德國伏瓦資報謂德之與國有已屈服者有方事屈服者德國終必被迫入於此途苦戰數星期或數月不足更動不可免之結果云（二十八日） 
[巴黎電]  
　　法國各報視魯登杜夫之辭乃德國承認失敗之明徵（二十七日） 
[倫敦電]  
　　據確實消息奥國之願單　媾和甚關重要該問題將在巴黎協約國大會討論列席者有法總理克勒滿沙氏福煦上將貝丹將軍海格上將英首相喬治氏外相貝爾福氏米爾勒貴族美國代表哈何斯大佐該大會將考審全局休戰問題及其條件並至必要時猛厲進行戰爭之方法皆在討論之列（二十七日） 
[丹京電]  
　　維也納電稱奥皇已准胡薩克内閣辭職任賴瑪克博士爲首相賴氏現正組織混合内閣其主要目的爲告成新聯邦且抱各聯邦派代表加入政府之意見賴氏爲熱心主和者（二十八日） 
[紐約電]  
　　社會黨大會自稱爲社會民主黨議會行政委員會者其代表已採納决議案聲明非得充分之軍事保證實行威爾遜總統十四大綱及其後演詞所提出之媾和條件未便與德休戰諸代表謂彼等今仍依守社會黨原定之黨綱所不同者爲贊成戰爭及輔助威爾遜總統與政府之戰爭目的耳諸代表並通過决議案凡非無限制遵守此種條件者將來選舉國會議員時社會黨不得投票舉之另有一决議案促請取銷協約國負美之債項惟須以協約國取銷俄國所負債項爲條件其文曰俄國之脫離債務必可即臻鞏固民治國之地位而友於西方民治國云（二十八日） 
[亞姆斯特丹電]  
　　伏瓦斯希報載稱加羅爾伊伯爵大約將受託組織匈牙利新國會求重宣布匈牙利之獨立奥皇之久駐匈境聞與此事有關維克爾博士辭職邀准以前加羅爾伊伯爵曾在下院提出要求内有即行談判媾和匈君寓於布達貝斯建設獨立之外交部取銷德奥盟約各節且謂政府如不照行彼將自爲之（二十七日） 
[菲拉台爾菲亞電]  
　　此間宣布新共和國之誕生其國民即中歐受壓制之民族六千五百萬人也受託之諸代表集於獨立廳在一七七六年美國獨立文宣讀之堂中發有中歐十八斯拉夫國之獨立文並鳴新自由鐘張新國旗（二十八日） 
[華盛頓電]  
　　威爾遜總統懇請國民如贊助其政策則當於十一月間選舉時告成民主黨國會共和黨發表宣言書謂共和黨如於選舉獲勝則進行戰事將較今格外猛厲共和黨現力主德國無條件之屈服（二十七日） 
公電 
[北京全國和平聯合會通電]  
　　總商會敎育各報館鑒南北紛擾已逾一年此曰統一彼曰護法以至國無紀綱四民失業矧今歐戰將終世界問題將及東土同有淪胥之慘詎容煑豆之煎邇者東海應運首倡和平南方要人亦議統一政局安寗從茲有望所慮乘積釁之後爲安内之謀商榷未能開誠是非動多爭執一朝决裂和平終等空談此則禍患相尋分崩可懼同人等有鑒及此用敢聯合各商會各省議會各敎育會各報界發起全國和平聯合會本匹夫有責之意爲和平促進之樞並公推王士珍張紹曾張耀曾唐學熙四公爲本會總代表期與雙方時加接洽與各團共同商量以請求南北實行和平會議爲入手以眞正輿論與解决時局爲進行方法終期和平早日告成人民咸受統一之賜邦本永無動摇之虞區區此心幸允垂鑒如荷聲應請即加入發起共策進行以匡不逮本會事務所設在京師總商會内並聞京師總商會會長安迪生直隷省議會會長邊守靖京師敎育會會長陳寳泉等叩艶 
要聞一 
[北京特别通信（冷眼）]  
東海和平命令昨已發表自就任至今對時局態度昨日始有表示說者謂此次發表和平命令必於内幕曾經相當之凖備與各方面謀商成熟始行發表其實裏面之内情所謂妥協與和平者仍未有何等成算關於和議之具體的情形亦毫無實現試就近日各方面觀察可以知其大概焉 
和平统一之說東海方面固亦以此爲標榜近自長江一帶政客及京津在野政客互相唱和始有和平之表示然督軍一方究未一致通過東海知政客爲議論之人而非實行之人决擬開北方督軍會議以討論時局問題爲架空之議論轉而向各地方當局叩詢意見以冀實行緣政客文人雖能鼓吹和平究不若各督軍手握兵權可以進退自由如果北方督軍傾向平和則停戰命令一發即可令北軍之全體戰線一致停戰推其用意之所在一本諸先行固結北洋派團體之宗旨故專注意於有軍隊者之主張對於政客之議論不過徵集其意見以備參考而已 
安福派素主戰而不主和日來因時局妥協之聲浪瀰漫全國世人認爲有和平之動機其實安福系之 
健將依然固守其平昔之方針决不願改變前議安福部長近曾對友人言云吾黨亦渴望和平之人若此時决行妥協勢不免屈服於南方素負盛名之北洋派必致掃地以盡今日所言之和平不過爲一時的彌縫决非能令全國統一與其將來再導入禍亂之途不能求眞正之和平不如維持現狀以俟南方疲敝南方果至疲敝然後再從軟化入手必能就我範圍則妥協可以成立云云觀其議論則安福派所抱宗旨亦可概見然則和平前途未可遽抱樂觀也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[歐戰特約通信（十七）]  
　　一週間西歐戰地之形勢在已往之一星期内德軍被迫完全委棄比境沿海岸記者於前次通信中預料及之德軍新陣線自瓦斯河起至荷蘭邊境止均爲聯軍所攻克塞爾河流域已被迫德軍反攻絶無效果僅委棄多數俘虜及大砲於聯軍之手耳法國北部實業繁盛之區如列里魯倍土爾昆丶柯爾脫萊均已克復重見天日英軍進臨伐蘭西安萊及康第一門户沿士爾萊下方之愛斯加河列陣蜿蜒十五啓羅邁當英法比聯軍由比王指揮向干特疾進邊境附近城市之德軍戍兵紛紛逃往荷蘭哇斯丹丶齊不魯日丶及不魯日均已重獲自由德軍在退出之地及比境沿海岸委棄不能携去之軍需品無算最巨之三十八生的大砲德軍西歐戰局新形勢在臨走時尚用以轟攻東喀基者亦不得已而委之聯軍手中更南之德軍出其死力冀不可避免之敗北稍緩須臾而實現然此方面之法軍决不輕易縱之且有多數美國之生力軍扼守其間軍裝完備勇敢善戰殊欲於此次世界自由戰爭中一顯其能力將來德軍敗潰之大禍必發生於此問德軍現尚懵懵後日當憬然悟矣 
[京津和平聲中之雜訊]  
　　東海下主和命令之前曾通飭各省仍嚴密戒備以防疏虞昨聞李蘇督對錢内閣宥日（二十六日）已有覆電略謂鈞電奉悉和平統一原歸一致舍和平固無以謀统一亦非修明戰備無以籌和平鈞座顧全大局力主息爭眞國家人民之福純奉主府電諭與西南要人接洽所有拍發密電均有本署名義至於保衛國防整頓軍務純自當力爲擔任毋敢鬆懈敬祈轉呈 
　　近因和平問題擬召集督軍會議據公府方面消息東海以各省督軍主戰主和向分兩派必令會聚一堂庶幾克歸一致而最後北方團體不致有散沙之虞惟自通電發後各省尚未一致復到昨山西閻錫山陜西陳樹藩各來一電因兵事緊急均請從緩晋京據聞此項會議如趕辦得及下月十日以前可以舉行 
　　應運而生之平和期成會雖已發起但因警廳尚未立案又須俟各處覆電到齊故成立大會正在籌備之中尚未定有期日現先設通信處於絨線胡同八十八號長沙徐佛蘇宅内該會前次發起通電拍出後昨晨接到馮河間一電馮本在京因熊秉三時在天津故由京電致天津熊寓表示贊成又湖北督軍王玷元昨亦來電贊成蘇督李純致熊一電係覆前次磋商發起斯會意見謂當竭能力相助確聞今日（二十八）下午四時該會發起諸人之在京者準在徐宅開一談話會籌商進行方法至最近紳商學各界發起之全國和平請願會日昨下午二時假座宣外儲庫營民國大學開茶話會由發起人梁家義楊振華等報告宗旨公推北京大學校長蔡子民爲臨時主席出席約四十餘人議决事項如次（一）表决會名爲全國聯合和平會（一）擬分電各省省議會商會敎育會推舉總代表分向南北當局請願和平（其推舉之人物限定對於南北不涉偏倚又無黨派作用者）（一）擬將來發電全國即由京師總商會長京兆敎育會直隷省議會出名以爲提綱絜領辦法引起國人注意（一）請京師總商會安會長發電署名（一）公推數人分向直隷省議會邊會長京兆敎育會會長接洽 
　　近日消息之最奇突者爲張勳亦主和平據某通訊社消息張自被赦後曾密電各要人陳述謀和意見（聞係康有爲力促所致康致張函内有云君體現方自由謀和務須心熱不能因小嫌而放棄職責）前日赴徐宅謁見東海時擬除面致謝耽外并提出個人關於和平運動之意見當以東海未見不克接談昨日特懇某當局代向東海表示願以私人交誼敦勸陸武鳴降心相從但張之秘書某氏昨方語人以張氏連日酬應甚忙對於時局尚無意見表示則所傳恐非事實也 
　據天津益世報云調停政局不日將有和平會發見會議地點北派主張在津南派主張在滬居間調人取折衷主義於南京漢口兩處酌擇其一與議人物除中央與軍政府各派代表外餘多在野名流皆文治派爲主動熊秉三張季直及某政黨等皆其中堅唯將來如聽軍閥列席則事多扞格多數不甚贊成現正專使四出設法疎通武人派於會議時究能入座與否此事亦一疑部聞和平會未開九元南北各就所近地開一預備會各抒意見以便大會提議約分三大綱要（一）解釋以前之糾纏如新舊兩國會如何消納新大總統如何追認所爭各地盤或交還抑另法分配（一）平均現在之權勢如副座留畀西南究以何人爲妥内閣取聯各制果改組何輩爲宜憲法將來製定根據何種草案（聞西南有要求恢復天壇草案之說）其他改編或資遺西南新募各軍與撤回前敵北方各將領共需軍費若干（一）經過此次調和以後由各首領擔保國内永遠不發生南北戰爭 
　　又據京津泰晤士報漢文部云近日京津一帶謀和之聲幾乎震人耳鼓至和議有效與否尚爲另一問題惟借此和平爲旗幟之政客固皆别有用意聞協約公使團原定十四日下午續開會議勸告中國息爭案二十三日陸徵祥特派員分謁各公使告以徐總統及錢總理已各發表主和電令各使始將二十四日會議取消靜待時局如何至關於近日和平運動在北京者共有三處（二）代表北京學界之蔡元培全國商會聯合會直省議長邊守靖在順治門民國大學開會討論（ 
二）在野人物如文羣等在江西會館討論（三）八旗王公回敎蒙藏喇嘛組織一五族和平合進會在雍和宫開會並有一般喇嘛誦經祈禱早日和平是亦和平聲中無奇不有矣 
[外人觀察和平令價値]  
　　京津泰晤士報二十八日英文部云此望眼欲穿與震人耳鼓之息爭和平通令已於上星期四發表矣若藉此令爲解决中國内亂之關鍵則其效用已因前一日應曹錕之請特赦復辟罪魁張勳明令所挫擊至其特赦之理由更不値智者一哂因特赦張勳致此通令發生一種不可允許之空氣已無容隱諱張勳以兒戲之手叚恢復淸室至耗大宗國帑犧牲無數民命方將其推倒致釀成今日四分五裂之現象復辟旣敗張勳即優游潛伏於德使署中仰託荷國之保護已屬幸逃法網今竟謬然特赦是元惡無懲罰之條而彼之部下行將重整旃旗再行横斷津浦鐵路騷擾魯省之治安矣故本日廣州來電云此舉非但不能挫折南方護法之心反促之益加鞏固此語良不誣也尋繹此息爭和平通令之意味吾人不啻發生羣趨山巔見衆逐鼠之感想（此語乃採自伊索寓言其全文云有羣呼於山之巔者鄰村怪之以爲遇毒也爭趨視之至乃見衆逐一鼠天下有以小物而訌衆心者此耳）該命令所發表對於仰望和平之殷洋洋千言毫無一實際之表示究用何術以達到和平目的吾人續　所發生感想當與南方各領袖無殊竊謂於中國内亂前途分毫無補該通令開首宣言即謂歐戰以來兵禍至烈影響政治所謂影響政治者殆指中國而言若就事實上論設使中國無曹汝霖此輩小枒抑或北方政權不完全山軍人堂握中國在歐戰期間正爲恢復破產與刷新政治之良好機會也其次謂立國久遠之圖究未可悉憑武力南方領袖對此問題當然表同情於威總統之政見但此語所指縱或爲北方政府之誠意及事實之綱要然總統旣由武人所推戴勢必依賴武人之勢力方得指揮裕如使北方總统與政府無此輩之助力五分鐘後當立見其消滅外間屢謂南北分立之非計此語平 
淡無奇其對於南北何以分立之原直並未置一辭又云雖西南數省政見偶有異同而体戚相關奚能自外等語然則今日德國與世界脫離陷於孤立豈非因政見異同乎今日之爭已不得謂爲私忿雖然南方領袖亦非全無過失惟就道理上比較彼所主持者爲根本爲民意所代表之政府實爲反對軍人之專制至關於亦非全無過失惟就道理上比較彼所主持者爲根本爲民意所代表之政府實爲反對軍人之專制至關於長岳前事可爲借鑑一語吾人對此頗不明瞭豈因北軍賄賂南軍退出岳州肆行搶掠遂發生誤會乎若然則吾人對於何不釋小嫌而共匡大計一語更如置身於五里霧中又謂欲以民生主義與協商諸邦相提挈尤必萃國人之心思才力刷新文治恢復實業云云此語出自一國元首而受制於一班蹂躪民權之武人者未免掩耳盗鈴須知挽救中國内亂危亡之唯一辦法必將北方武人專制之政治推倒方能生效南方領袖亦自然認可將政治完全改革但以爲武人擁護除武人助力不能有所設施者而言及此果能得南方之信用哉徐總統能將此專制武人中之一人排去乎或能黜革武人指派之閣員乎否則所言刷新文治之語亦祇空言無補而已北京政府所表示之政策較自滿淸推倒以來各總统不同者亦祇微末前此所發表者旣已付諸空談故對於此次之通令吾人實不信能發生何等効力中國當軍人專制及内亂繁興之秋總統竟由武人所選出豈能於大局有所補救哉况於息爭和平通令發表之前特赦此衆目所視之張勳猶之因囚禁德僑致違背中央命令之本省官吏故徐總统和平通令之効力不但不如以上所云在山巔逐出之鼠蓋此鼠尚能活動簡直言之今日中國現象非將軍人政治一如現在德國盡力逐出或脫離軍人之勢力則大衆徒勞趨視之鼠更非生鼠也 
[京華短簡]  
　　國務院已遷入三海下星期閣議經錢代閣主張在居仁堂舉行俟得全體閣員同意即當决定參陸辦公處現已擇定居仁堂後邊房舍爲辦公地點二十八日起已開始辦公政府日昨通電各省查近來各省各項稅欵仍行自由支銷每至不足即向中央要求各省各項稅欵仍行實難應付嗣後各省區遇有特别事項事前並未呈准中央概不准輕向中央請欵以定限制未知各省能遵行否 
　　劉鏡人自派爲赴崴高等委員後迄未啓程聞外交當局昨又督促劉氏早日赴崴但劉氏尚未表示態度 
　　農商部昨訓令巴達維亞華商總會及天津漢口九江安慶上海福州各總商會謂准外交部咨復和總督允認華茶運入南洋和屬各埠銷售仰轉知遵照 
據共同通信社消息倪嗣冲昨電政府謂現在長江地方最爲重要政府旣將張勳赦免究緝嗣冲近來多病請任張勳爲長江巡閱使嗣冲願李耀漢代表梁志文陳元泳已於前日由南來京昨已往府院報到 
　　東海定二十八日下午讌請馮河間陪讌者有趙次珊姜翰卿汪伯唐等約數十人之多東海辦公時間現又從新規定上午八時至九時閱電報批公事九時至十一時接見來賓（先儘外省次爲本京人員）十二時午餐下午十二時至三時休息主時至五時接見來賓（先儘外賓每星期二四六見國務員）五時至六時半散步六時半晚餐晚十時安眠聞此項辦公時刻已通知各部院知照 
[參戰中之東省邊訊]  
　　自參戰出兵國防緊急中央特派員倉惶馳逐於白山黑水間者日不知幾何起前參陸兩部有陳家樹朱賓樵之派遣奪爲聯絡中日軍隊而馳赴海參威者近復有史某來東專爲聯絡三省軍隊便利布置者也現正周遊奉吉不日當北赴龍江 
　　吉林防軍本四旅年來以邊事緊急曾經曾募一混成旅出戌龍江增防　埠無如沿邊遼濶分配難周當道久欲增軍以種種窒碍未克就緒自林礦借欵風潮激劇吉人有改編保衛團成軍之請軍署爲擴充兵力計亦深表贊同惟保衛團爲維持治安防護地面寓兵於農所職者小究與國軍檄調東西捍禦外患者有别矧復餉械出自捐納一經官家收受規定賦輸以是不啻無形加賦以是保衛團編旅一案士民倡議之軍署贊同之而省議會否决之至是改編之議乃不諧軍政當道遂提議增師又恐遠水不濟近火而以四五兩混成 
旅統合而成師師長以高士儐升任高乃一手腕敏活機警善變孟氏寄心膂之旅長也第四混成旅爲新師之第一旅長以軍署參謀長王瑞林充之第五混成旅爲新師之第二旅旅長以本旅旅長誠信堂充之業已宣告編制就緒下級將校亦委任就職現復增募兩旅以補充舊有原額第四旅於伊蘭濱江一帶開徵第五旅於省春一帶召募業已分投徵集限於來月成軍惟練軍必須籌餉以邊荒貧瘠陡增師旅雖吮嘬脂膏亦難期飽滿當道乃有募集省公債八千萬吊之議惟省議會以增師增旅籌餉籌捐旣屬軍事範圍省會無議决必要遂不置可否婉答當道 
　　參戰聯軍經南滿中東兩線出發者日必幾起日前意大利軍由皇姑屯北上計將校三人士卒二百四十人軍馬百五十匹日前已行經長春聞此爲意軍第一批參戰者第二批將校址五人士卒六百餘人亦已在道尚有第二批將校士卒稱是亦尅期出發矣 
國防籌備處之組設中央久在計畫中惟總其事者須知兵大員且能融洽三省軍隊聽其節調實爲不易辦到前有周肇祥傅良佐將任處長之說亦屬子虚現中央令三省各組國防籌備處以统兵人員物望素著者掌其事黑龍江係任命前滿站司令張煥相充處長而以車慶雲少將接任總司令張於日昨就任内分三課業已委任人員怱促辦公矣吉林設籌備處於哈爾濱處長以師長高士儐充之内部正在組織不日可見成立奉天籌備處設於省垣二十九師長吳興權任處長蓋吳本邊防健將也 
[奉聞零拾]  
　　據軍署消息張使日前接徐東海來電徵求對於時局之意見後即命秘書廳起稿電覆其内容大要對於時局辦法請徐主持聲明服從命令並無激烈言論及其他之要求 
張巡閱向稱善射擊在師長任内時常赴野外獵取禽獸自升任督軍後因公務忙迫未嘗一出轅門上星期日忽乘新由蒙邊購來之駿馬帶同參謀副官及差弁十數名赴南門外空地奔馳一鐘之久始行回署二十四日又帶同差弁數名赴北陵一帶行獵至晚始歸擊獲野鷄山兎雀鳥等物甚夥據其隨行之差弁云張使射擊之際槍標極準百無一失當此戎馬倥偬之際張竟及時行樂是殆所謂大將軍得意時也 
　　張巡閱敬日接奉軍副司令孫烈臣電稱由皖起程援閩之第一補充與輸送隊及由洛前往之第二旅與漢口預備前進之四旅十二團現因餉糈及軍需等品不齊加以河運梗阻均已中止前進 
陸軍二十九師師長吳興權入都已經多日茲據該師辦公處人云吳氏在京已向參陸處請領砲彈十萬粒快槍數百杆子彈十萬粒以備國防之用聞於二十四日致電張使三五日内回奉 
張巡閱擬慰問國防軍隊喧傳已久迄未實行茲聞張使以天氣日寒國防軍遠征塞北倍極辛勞决定派員慰問現已籌辦牛羊若干及中國兄弟烟草公司所製愛國烟品並擬贈給印有自强二字之布巾若干幅輯安一隅距省窵遠匪類甚多前曾攻陷縣署經官軍剿捕始得　堵風　議　　昨又據該縣裴星煥知事詳稱現有匪首佔中華者率領餘孼闖入監獄槍斃管獄員柴作霖并放出男女罪犯二十九名迨聞警派隊擊捕遠颺未獲云云張使已通令所屬軍警嚴緝此次中央赦免張勳張使實與有力昨據軍署人云張勳蒙赦後即致電張使道謝張使亦已去電慰問矣 
[魯匪猖獗後之剿辦說]  
　　政府以山東匪患日烈已頒明令責成各該管軍隊切實剿辦現又規定該省治匪辦法第一須取消前定剿撫兼施章程然後將在平博平陽穀汶上東平肥城范縣濮縣萊蕪新泰等處劃爲剿匪區域加添剿匪專員依次舉辦 
　　聞東海對於魯匪剿辦問題有限期肅淸之語前日張懐芝謁見談及剿匪事宜張氏陳述若調集大軍再由鄰省協助三個月内可告肅淸繼以辦理淸鄉則魯之四境不難晏安東海頗以爲然大約肅淸期限或即以三個月爲斷 
　　政府二十五日曾分電四省督軍指示剿匪機宜咋聞魯代督趙豫督均已有復電並陳剿匪近况魯督電謂有電奉悉已飭吳張兩旅長嚴密辦理頃據金鄉縣知事等報稱吳司令率隊奮力進剿濟寗博山等處業經次第克復現仍督飭嚴密進剿豫督電則謂蘇魯豫交界豐碭等屬土匪前經派商德全鎭守使常德勝翼長率隊會同進剿迭次獲勝業已先後克復各要隘現在魯省匪勢蔓延漸接豫境自當合力進剿仍懇電飭蘇魯兩督迅選精騎合力兜剿以靖匪氛 
[贛會破頭流血之搗亂]  
　　江西省議會之選舉怪劇愈鬧愈甚今日（二十五）竟在神聖不可侵犯之議場演出打降兇毆之流血慘劇及至最後乃不惜以最高尚國民代表之資格呼寃叫屈於地方法院嗚呼諸君名譽玷辱盡矣茲就當時目擊之事實列紀如下合羣系議員因連日讜言搗亂會場以列席不簽到使主席無從得知確定人數爲不二法門昨晚乃亦籌得一抵制方法要求龍議長如上届開議時辦法先將簽名簿按區填就人名凡議員出席者僅須於其名氏下書一到字俾查點時有所稽考讜系議員知此術爲人攻破乃相約於開會時團聚天井旣不簽名亦不列席倘合羣系能足法定人數則羣入妨害以圖報復此其預定之計劃也三句餘鐘時合羣系即紛紛到場且相約儘中左兩行席次團坐剩出右邊一行以待讜社議員不意讜社議員因查點數次不足法定人數除留劉濬源一人在場監察舉動外餘均照預定計劃屯集場外以議場門爲鴻溝無絲毫之混亂迨合羣社將帶病之張仲西與林中桂邀到恰足法定人數讜社議員遂在場外磨拳擦掌作恨恨聲而在場監視之劉濬源已起而首先發難質問主席何故變更簽到簿豈議員連自已之姓氏猶不能書耶主席答以每次選舉會均因列席而不籖名之故致不得良好結果用是不得已籌出此項救濟方法能行則行不可行則止劉云無端變更手續本員不願出席言畢忿然而去劉旣出場合羣系因仍足法定人數乃叱令扃門再點讜社議員知已無可再延於是黄炳煥邱玉麒郭衛城徐文煇朱芾陳鍾傑等乃怒氣勃勃率同同黨議員三四十人排闥直入陳鍾傑猶欲檢閱簽名簿邱玉麒怒叱云此項名簿無一顧之價値立與黄炳煥先後發言質問主席昨日開茶話會擇人而邀之目的何在主席云此係以私人名義隨意約三五同事就商如年齒較尊者皆在相約之列石光玉不服云饒州一屬試問是否姜伯彰年長主席甫欲解釋歐陽煒即攙言云予代主席致答數語不意此言甫經脫口大禍遂因之而起讜社議員因歐陽煒欲代議長致答乃鼓噪而起謂然則爾何不代爲議長登時一片呼打聲震及屋瓦幸該派稍明事理之議員如廖光墀劉濬源等一再遏阻歐陽煒始得從容躍登演壇方始講得一句本席發言讜社議員乃手舞足蹈又同聲喝打初意本欲一擁登壇共毆歐陽煒不意爲廖光墀等力阻此時黄炳 
 
 

Page 7

 
 
煥與鄒祖祥胡廷鑾座席距離最近登時一聲狂喊已先自交鋒黄因恃拳勇足以敵數十人故即舉案掀翻以桌脚當作兵器往來飛舞當者披靡議場之玻璃格 
扇亦同時訇然倒地郭衛城即拾碎玻璃片遥擲徐文煇亦舉速記座椅與劉子貞作戰劉不能敵同時忽一墨盒飛來擊中頭顱王鎭寰與陳鍾傑交綏聞亦敗績王竟破頭流血趙亦不知爲何人擊傷腰部當此雙方狠鬭之際但見墨盒與碎玻璃雪片般飛來全場人聲鼎沸椅桌狼籍滿地幸讜社議員且戰且走鬭約五分鐘之久即退出議場以外嚴裝以待合羣社議員知力不能敵僅在議場内跳躍怒駡尤以王鎭寰最爲忿激如奴才官狗無所不用其極鄒祖詳則恐其復入手持桌脚用以自衛其餘膽小者如李澤蘭毛大鵬均紛紛自旁聽席逃出呌囂紛擾歷數十分鐘之久讜社守候場外旣不肯散合社咆哮場内亦不容出且一面大呼繼續開會最後廖光墀見兩派相持不下恐再酿巨禍乃一面勸散同黨一面入場要求龍議長退席龍堅不肯退且行至議場兩次均爲同黨議員拉回廖云即開會亦已不足法定人數衆始蜂擁而出事後調查讜言社受傷議員爲郭衛城夏廷藩鄭與權然傷均輕微全羣社受傷者爲王鎭寰劉子貞趙可劉趙傷勢皆輕獨王鎭寰已破頭流血傷勢頗重郭夏散會後即赴南昌地方檢察廳報案經該廳派値日孟檢察官騐明傷痕勸之回家調治合羣社初不欲興訟因讜社先發制人聞亦擬今晚赴檢廳起訴兩社旣已演出以上種種怪劇乃相約同黨各就本社開秘密會議籌畫對付方法 
另一報告云當紛亂時但聞開始喝打者係一撫州口音霎時間議場上已鬧得天翻地覆有拾板凳脚作武器者有取窗格上之玻璃片作武器者最奇者議場上並無石頭而此時竟有人以石子向場内亂抛大約事先好有人懐入預備演全武行者正擾亂時忽聞哎喲一聲撫州屬議員王鎭寰額角已被打破血流如注搗亂各議員見鬧出血案遂蜂擁出場胡廷鑾等以堂堂民意機關鬧成如此模樣實爲天下所無遂請議長維持秩序提出兇犯交法庭懲辦以儆效尤龍議長擬請檢察官蒞場騐傷黄炳煥等見龍只顧同黨議員又在場外大呼打議長龍寳善等恐釀成巨禍遂極力將黄等勸散此時兩方議員均有受傷之人惟以合羣系議員王鎭寰受傷最重當由曹俊護送慈惠醫院醫治據聞傷痕計長八分寛一寸確係瓦石擊傷劉子貞頭聞亦被擊腫惟未出血郭衛城面部雖已出血但甚輕微散會後郭已抬赴檢察廳請騐郭爲讜系議員讜系旣已見官合羣系亦不能不追隨其後屈伏法庭之下受刑事上之裁判矣嗚呼 
[汴省近事]  
　　省會彈劾曹知事省議員楊燦李作舫提議撤查寳豐縣知事曹振飛案稱寳豐爲土匪出没之區屢遭匪患受害良深刻雖蕩平瘡痍未復生計艱難情形尤非他邑可比若得良吏相與維持或可稍安旦夕乃曹令到任以來養尊處優玩視民瘼且違法溺職不可枚舉茲僅就其確鑿有據臚列事實於後一延玩賑欵二縱丁訛索三僞報侵吞四縱匪害民五草菅人命六廢弛烟禁七城内慘殺八縱僕勒訛 
　　吳使援陜將中止宛南鎭守使吳子琴日前在都報奮援陜茲職趙督以宛郡地處要隘防禦需人又値冬防吃緊吳使碍難遠離擬電京挽留結果如何未悉　　援陜軍後路過鄭中央近以陜省迭交告急迭派南陽吳鎭守使慶桐奉軍許司令蘭州孫師長烈臣毅軍姜統領占元於前日帶同參謀將佐乘京漢車由京南下茲聞奉軍及毅軍後路又於日昨下午乘京漢專車四十餘輛在鄭稍停即轉由汴洛路西行 
　　令財廳保存股票中原公司自民國四年起先後填送鹽捐公股股票計洋六十一萬四千五百元歷經飭發財政廳核明妥存在案日昨該公司又續送公股整股票一張零股票五張合計票面金額七千五百元刻聞趙兼省長已將送到股票令發財政廳妥爲保存以重公欵 
　　各校聯名請欵近來財困難庫帑奇絀省立專門及中學各校經費自八月迄今已兩月有餘均未撥發各校長借貸已多維持無術特於日昨在法校開會聯名呈請財政廳長速爲籌撥以維現狀 
　　陜督眷屬赴津陜督陳柏生近因陜亂日亟渭南漢中迭接警報地方不免摇動刻已派衛隊數十名保護眷屬及行李物件裝載火車十數輛由觀音堂乘隴海車於日昨過鄭搭京漢車北上運往天津居住 
　　京漢路注重防疫駐鄭京漢車務處近接北京總管理局電飭以現在各處秋瘟發現傳染甚多信陽應山一帶坐此致命者日有數百亟應嚴加預防以免傳染所有南北段各路站預備衛生藥粉對於往來票車坐位每十分鐘洒掃一次藉除毒穢以防傳染 
[閩江上游最近之戰訊]  
（厦門通信） 
　　閩江下游戰事自九月下旬江東橋灌口南北兩軍大激戰後以雙方死亡甚多遂由美敎士派員向雙方司令部接洽暫行停戰現已約定兩軍隊各退五里駐守故下游已無戰事之可言惟上游方面方在劇戰茲將近日戰事之情形分述如下 
　　延平方面自上游戰事發生以來延平水口久爲閩人所注目南軍攻打延平之計畫係分三路一路由南軍上游援閩司令蔣國賓率同所部並就地黨人直犯峽陽由九月二十八日起至本月十一日止與北軍大戰十三日南軍約有三千餘人北軍初僅雷營三連五號由張淸汝司令派一營馳援戰至十一日計南軍死傷三百餘人北軍陣亡排長二人目兵四人傷排長二人連長一人目兵十餘人現在南軍暫退距離峽陽五里待援一由南軍第四支隊長孫本戎及司令陶質彬等二千餘人攻入靑州進逼離延十數里之西芹鄉該處爲延城重鎭時延城爲之震動後由張淸汝司令親率所部三千餘人竭力抵禦南軍以子彈將次告罄遂暫行退出一由王台襲入寳龜山爲劉志逹所部現正相持勝負未分至於沙溪口一處仍在南軍之手 
　　沙縣方面沙縣孤懸遠地自洋口復失後交通斷絶在城北軍不過千餘人盡被南軍包圍南軍人數三倍於北軍祇得堅守城中三次募召之勇用蠅頭字細缮羽書縫襟突圍賫赴延平告急卒以道路不通無一兵赴援前後困守計二十日成中糧盡不得已開常平二倉以爲接濟奈倉穀無多僅支三日北軍饑餓不堪坐而待斃情急選目兵三人假裝肩挑突圍而出再赴延平擬爲秦庭之哭詎料中途被獲經南軍窮詰得悉城中絶糧眞相於是南軍高堅雲梯魚貫而上北軍不能應戰死者頗多餘由南軍每人給與百元令缴軍械軍服每人給與五十元由江由遣攻回籍而沙縣一縣又爲南軍所佔領矣 
　　崇政方面崇安僻處閩省西北故閩粤戰事雖甚猛烈而該處不受影響近自光澤失守後該處遂有唇亡齒寒之勢南軍已於月之十三日遣黨徒六百餘人由光澤來崇紥於離城一百二十里之大安山聲言行將攻城該縣知事已發電告急於建甌第六支隊司令部聞已派一連馳往救援又聞政和縣因縣警備與駐紥該縣之軍變而附南已有失陷之說但未證實耳 
[西南各機關要人之電報]  
　　財政處成立之通電軍府改建各部相繼成立財政部長一職原推唐總裁紹儀主持近得唐總裁電因事尚有勾留囑由政務會議公推一人兼代兹經九月三十日政務會議議决推伍總裁廷芳暫行兼代財政部長至唐總裁到任爲止惟現當草創規模擬從簡略財政部暫緩成立先設財政處辦理籌欵及關於籌欵各事項俾利進行慨自義軍雲起經濟竭蹶邇者粤中官產典賣殆盡仰屋興嗟束手無策諸公熱心護法尚望嘉謨遠錫庶有遵循不勝盼禱政務會議佳印 
　　省會請委閩粤邊防督辦電軍政府政務會議總裁諸公鈞鑒本會議員容伯挺動議在前本會公推陳 
議員世恩等面謁莫督軍磋議緩撤惠潮梅督辦一節業荷面許陳總司令炯明仍舊在潮汕地方籌劃軍餉惟緩裁督辦未便照行等語竊以在粤地籌餉而無一定職權誠恐地方發生誤會何能措置裕如查李根源刻充湘贛粤邊防督辦事同一例可否懇請軍政府委陳炯明爲閩粤邊防督辦似於軍事餉需前途尤爲有濟隨付表决多數贊同相應將議决情形敬陳鈞聽應請俯念就地籌欵必先正名如不假以名器在籌欵者則跡近勒收在捐欵者亦難甘服可否察核施行至爲盼切廣東省議會諫叩 
　　林劉兩議員致福建議員電參衆兩院福建議員諸公鑒近莫督軍取消惠潮梅督辦公署聞之不勝駭異粤軍至閩以來屢受軍需影響軍事因之滯進幸競公誠感將士用命兵至無鷄犬之驚人民有簞食壺漿之迎始克復二十餘縣雖能就地籌欵然兵數日見加增需欵亦愈繁鉅省絶來源勢必全由轄境擔任查所轄之地經此兵燹之後富室多避難異地貧户又無力助資關係大局誠非淺鮮希諸公從速聯絡同人運動粤當局務撤銷取消督辦署之命令以利戎機而竟護法之志是幸應如何辦法盼覆林者仁劉萬里叩元 
　　翟汪報告就職之通電汪一介武夫未嫻政事今膺省長重任深懼弗勝惟桑梓治安與有責任弗獲强辭勉任艱鉅茲於本月二十日就職視事尚希時錫敎言藉匡不逮至爲深盼汪叩省長翟號印 
　　熊略報告就汀漳道尹職電略奉陳總司令委署汀漳道尹隨發木質印信一顆文曰福建汀漳道尹之印自愧庸愚深虞隕越屢辭不獲謹於十月十四日到任視事并啓用印信除呈報外合將到任日期先行電呈伏乞鈞鑒援閩粤軍第一預備隊司令兼署汀漳道尹熊略叩寒印 
　　陳炯明辭福建宣撫使兼職電此次興師援閩絶無權利私念縈於其問亟懇維持後方接濟俾得竟護法全功即當解除兵柄歸家奉母炯明印 
　　吕公望賀軍府代行職權電廣州軍政府岑總裁伍總裁林總裁曁各總長均鑒自正式國會被非法解散以來北廷怙惡演而愈劇紀綱淪散海宇騷然前以非法私設國會爲塗飾耳目之觀近更以非法選舉總統爲揆無人不有繼者誰其興之恭讀政務議議靑電敬悉軍政府已於十月十日依法承受中華民國國會之委託代行國務院職權并攝大總統職務天經地義民統有歸扶危定傾國基永賴逖聽之餘曷勝忭舞伏維我總裁諸公曁各部長揆文奮武一德同心從此掃盪妖氛納民軌物完我憲法保我共和使赤縣昭日月之光蒼生慰霖雨之望公望自慚輇菲忝總師干護法鋤奸惟力是視謹率全軍歡呼萬歲援閩浙軍總司令吕公望叩巧印 
[皖之導淮濬運案]  
皖省長日前交議導淮濬運案昨由省議會開特别審查會討論其結果稱交議之導淮濬運一案係顧翊經擬以由灌河口臨洪口洌子江三路出海裏運河禹王河兩路入江查灌河口洌子江臨洪口等處有陳家港燕尾港東陬西陬東墅西墅各地鹽場林立卽如顧君所稱灌河口一處大德大源等七公司鹽圩一百三十五條益以洌子口臨洪口皖豫兩岸產鹽之區實佔全部淮流經過淡水滲入數省人民何堪淡食且國家歲入千五百萬鹽課從何而出淸宣統間蘇議員周廷弼在資政院有導淮入鹽河之提議海屬人民羣起反抗有案可稽常熟宗家祿主張導淮由鹽河出灌口兼以臨洪口爲分疏之處東海灌雲兩縣誓不承認夫僅由灌口一處人且以爲不可何堪益以臨洪洌子兩口此其不可行者一從前蘇議會亦主灌口入海之說旋以財力不逮翻然變計蘇紳張季直長農商時擬措美金二千萬鎊爲導淮入海之用今顧君建議三路出海需欵更鉅此其不可行者二顧君所擬兩路入江其疏濬裏運河之說自是正辦但不就大濬三河口立論規劃實未詳盡至另開一河由龜山足循禹王河由天長經六合入江之說前蘇人管士靑建議於旴眙之東鑿河通六合入江者即顧君所擬之張本查旴眙至六合三百餘里重巒疊嶂匪易施工倘用新法開鑿繁費益重事倍功半直可斷言此其不可行者三至顧君所擬由成子河於泗陽之衆興史家集鑿地十數里以通六塘河之説查洌子口上僅有一線之車軸五圖兩河上與六塘接流六塘受駱馬湖之水沂汶渚河浸灌甚巨所以不爲淮患者賴有衆興史家集十數里高埠爲之屏障故六塘河之水不得溢入洪湖今擬由衆興史家集鑿地以通六塘倘遇大水之年誠恐六塘之水下入海而入湖沿淮昏墊之災必更烈於今日應由本會將以上情形咨請省長咨復内務部鑒核云云 
[杭州快信]  
　　省議會選舉副議長昨又因數人不足延會聞内部極形複雜一時恐難產出惟何紹韓最有希望陳琪姜會明次之 
　　省議長周繼瀠登台後秘書長孫智敏曁文牘庶務會計各科主任紛向辭職暫蒙慰留不日將大有更動浙海漁業公司商股踴躍已將官欵悉數繳還查照省議會議决法案呈請省長核准專歸商辦昨已咨行該會查照 
　　鹽運使署第一科長周鐵英奉委署理武義縣缺昨呈報於二十八日履新并請委李珍爲該邑承審員 
　吳興縣屬收解正雜各稅流弊滋多已由財政廳派委陶湛馳往澈查一面令新委知事王國鐸趕速赴任昨已首途 
　　孝豐山林警察向由紳辦以萬和爲警董現經齊省長令行警務處妥籌改組辦法業已擬具規則呈奉核准不日將添設警佐委員接替 
[南京快信]  
　　某要津消息齊省長將調直贛省戚揚調蘇贛實業廳長夏同龢有升任省長說 
李督决派何參謀長代表赴京列席會議日内即首途北上 
李督諭密電處凡遇西南來電隨時傳送内室批閱李督病仍未痊已五日未見客亦未批閱公牘一切日行公事由何參謀長代行 
某要人接津電稱蘇籍議員已多加入和平期成會張敬堯來電告急稱南軍猛進湘避岌岌李督已去電吳佩孚譚浩明詢眞相 
鄂督王占元昨電告感日首途乘京漢車北上 
張勳派張肇達來寗李督未見昨日晚車赴滬 
省議會敎育會商會擬聯合組織和平會請南北息爭省議會昨開特别番查會今日接開財政敎育實業請議各股審查會 
　　陸軍巡緝隊統領劉槐森昨來省陳報揚州防務 
齊鎭守使因浦口防軍已撤昨將浦口第六師辦公處取消 
長江巡閱副使王廷楨昨來電因事緩期出京 
新任浙江緝私統領米占元昨乘津浦東抵寗准明日乘通車赴杭接事 
李督派何參謀赴徐州調查冬防 
第一補充旅司令部昨電軍署報告已全部開抵揚州不日分配駐防各處 
西崖榷運司長陳光憲昨出京過寗今晨轉輪回贛文羣尚未南下報傳已過寗赴滬說不確 
財廳長胡翔林以通如稅務所長夏敬履比較贏餘昨訓令留辦一年 
省署委史樹樟赴江陰常熟調集常陰沙圩案卷 
江蘇警察傳習所第一班學員明日行畢業禮第二班亦於是日行開學禮柬邀各界參觀 
地方通信 
[松江]  
　　鄉民毁校之糾葛石湖塘某鄉農以寄頓附近尼庵内之水車爲庵尼所毁發生衝突有借居庵内之石湖塘第七國民小學校校長徐某出而左袒尼僧某鄉農乃糾合多人擠破校門覓徐爲難旋由徐以聚衆毁校等辭訴縣請究並報由那鶴年警佐立拘首事數人而被拘人家族提起反訴並由多人公上一呈歷詆徐某穢跡並謂徐與庵尼有暗昧行動更由庵尼介紹某姓婦與該校敎員某甲苟合而某婦之夫亦願到庭作證云云縣署據呈後當飭楓涇市警察分所長尹伯華即日查復聽候核辦 
　　敎士提倡體育城内天恩堂美國牧師班德生對於體衣提倡甚力先後於堂内闢設公共體育場購置各式運動器械組織各種球隊並集資建築雨操場一所茲復函約上海靑年會童子軍部來松操演藉示楷模而資提倡聞靑年會已允於十一月九日來松矣 
　　中校運動延期省立第三中學校秋季運動大會原定十月二十五日舉行茲因新闢操場佈置尚未齊備改期於十一朋一日開會已將入場劵兩種分别函送各學校各機關請屆期赴會觀覽云 
[寳山]  
　　縣屬高小聯合運動寳山於本月二十七日全縣各高小學校假公共體育場開聯合運動大會上午九時開會敎育廳長及張知事均有訓詞省視學章慰高滬海道敎育科主任余芷江等亦後先到會是日日麗風淸天高氣爽故覺精神百倍直至夕陽西下方閉會此次與會比賽者爲縣立第一第二第三三高小及閘北尚公吳淞乙商等五校團體運動每校三節競技運動共分八種各學校中最優勝者爲縣立第一高小該校共得一百十六分幾過全數之半運動成績於此可見一斑道尹及縣長等均贈送奬品以示鼓勵運動員中得分數最多者爲第一高小之陳允銓（得二十六分）吳福康（得二十四分）及第二高小之陳被祿（得二十一分）等三名聞陳允銓年僅十三歲對於田賽徑賽各種運動無不兼擅觀者尤嘖嘖稱羡 
[蘇州]  
　　日領事將次交替駐蘇日本代理領事池永林一君原係該署書記官奉駐滬日本總領事委代斯缺迄今已有八九載現悉日本政府已另派某某接任是缺故飭令池永君回國另候任用將次交替茲經旅蘇日商鹽足等多人特邀池永君往天平山寒山寺等處游覽風景並設筵祖餞以誌去思聞此間政界須俟池永君交卸有期再行餞别云 
　　騎巡隊長被控案移縣訊辦警廳騎巡隊巡士楊學義因事被隊長沙恂斥革後即赴警廳上禀控告沙隊長溺職違法請求秉公查辦原禀中臚列八欵（一）尅扣馬乾（二）吞蝕餉項（三）濫用私人（四）公欵舞弊（五）奴使警士（六）盗用公物（七）誘姦民婦（八）假端歛錢云云當經崔怡庭廳長發交司法科仲科長傳楊隊士訊明供情而沙隊長亦即上禀廳署情願與該隊士對質以明虚實旋經崔廳長備文將該隊士楊學義同沙隊長一併移解吳縣公署依法審辦矣 
[南京]  
　　斷指守節可風城中太平街夏姓女年方二九秉性幽貞於去冬許與四條巷張廣元爲妻擬於下月出閣詎近日張忽染病身亡死耗傳來女趨入廚房持菜刀斷去左手三指持指跪於母前曰女願守節以指爲誓乃母見其鮮血淋淋大駭憐其志商諸張宅二十八日雇車送往女見棺大慟一時觀者莫不下淚今之世界有此烈女誠可風也 
[安慶]  
　　時症之流行未已皖省自入秋以來天氣亢旱時起飈風兼之早晚甚寒日中甚暖以致疫症流行傳染極廣病初起時骨痛咳嗽忽寒忽熱往往視爲熱症誤投凉藥因此喪命者時有所聞 
[杭州]  
　　選舉副議長又不成二十九日下午二時十五分省議會開會選舉副議長由議長周繼瀠主席秘書長依次抽籖後報告出席議員祇八十六人議長危坐以待寂無一言各議員枯坐許久見議長絶無宣示遂紛紛出議場在席議員請議長維持會則周議長並無何種主張但云各議員旣出席復散去大都出自反對今日當然不能開選遂宣告延會據聞運動副議長者多内容異常複雜而所謂三長公司者對於某某兩屬之預訂條件並不履行以致有此現象云 
　　省議會秘書廳之現狀省議會内部人員早已預備交卸迨新議長選出後孫秘書長即向辭職周氏竭力挽留謂須俟副議長選出後大家協商辦法目前務請維持現狀云云傳聞未來之秘書長已預定爲毛酉峯至各科秘書以下周鐕夾袋中不患無人加以此次帮忙者不下一百餘人大都許以位置特恐一時安排不下耳 
　　舊議員爭公費之主張省議會舊議員胡禧昌等函致前議長沈劍侯等云劍侯吉人益敷議長大鑒同人等已别離矣惟應領議員公費尚有八十天迄未奉發殊難索解聞已由尊處將此欵發交新議員尤爲大惑夫以吾浙成例言第一屆省議員之支給公費係自開會第一日始以中央部令言凡舊議員資格之消滅在於新議員開會之前一日據此二點則前項公費當然發舊議員無疑如謂新議員領到證書即有應享公費之權利何以候補議員之支給公費不始於領到證書日而始於到會出席日且此次吾浙各區省議員之選出亦遲早不同金華一區遲至八月十五日始行選出如八月一日起新議員概應領受公費則金華區之省議員且於未選舉前亦有公費矣故開會前之議員公費不給於舊議員而給於新議員實不知執事依據何種法律况執事舊議員亦舊議長也執事能以舊議員之名義動領公欵則同人等當然能以舊議員之名義享受公費若領欵者舊議員分欵者新議員執事自思能不啞然失笑同人等非斤斤於金錢亦以法定利益不敢無端放棄尚望執事從速將前項公費支給以淸界限無任盼禱之至前議員胡禧昌等七十八人啓 
[嘉興]  
　　學務委員題名本邑學務委員前經敎育廳令催限期將各員履歷開具呈報在案禾邑勸學所長莫其瀾已於日前召集各區學董集議業已推定陸繼鍷等爲九區學務委員並繕具資格經騐履歷呈縣轉廳核委茲將各員錄誌如下第一區陸繼鍷第二區朱瑩鏡第三區江廷潙第四區吳寳桂第五區唐念祖第六區陳邦基第七區沈宏燮第八區蔣世康第九區屠壬林 
　　時疫日盛一日嘉興南鄉時疫自本月初發現以來該處人民死亡相繼至今有加無已且蔓延及於城中近日城内人民之染寒熱症者竟十居七八均帶咳嗽輕者五六日可愈重者十餘日可愈稍一不愼即有性命之虞城中方萬興姚久大茂昌等棺材行有供不敷求之概所有存貨均銷售一空現疫症漸移於北鄉慈善界擬籌欵設立施醫局病院等以資預防刻正在籌備之中 
　　各茶肆將舉行菊花會城内外寄園雲陞樓公益茶社長樂茶居一品香等茶肆以現屆菊花盛開特購佳種籬菊於陰曆十月朔日起分期舉行品菊大會並有文虎淸曲影戲等以助興趣惟現値疫症流行之時屆時恐不及去年之十分熱鬧也 
專件 
[法國高等專門學校調查記（三）]  
　　國立高等鑛務學校國立高等鑛務學校成立於千七百八十三年由工部直轄其目的在養成鑛務工程師鑛務監督鋼鐵工程師電氣工程師鐵道工程師及化學出品工程師等之專門人才該校允許外國學生入校欵業分爲兩類（一）工程師及官吏由各該國政府申送入校者畢業可得修業證書或與其他學生同受試騐可得同一之畢業文憑（二）尋常生徒由特别試騐入校者與法國學生受同一之待遇畢業時給以工程師文憑或修業證書該校收受旁聽生如籍隷外國者須由該國公使具函介紹旁聽生不給與文憑及修業證書惟可要求考試合格者授以分數證明書該校修業年限三載學生均係通學年納學費一千佛郎旁聽生如欲在不公開之課堂聽講年須納五十佛郎欲入試騐室實習者納費一百佛郎敎授大致如下（一）講堂功課及實習（二）地質考察及修學旅行科目分配如下第一學年分析重學物理化學大要採鑛學冶金製鐵第二學年鑛物學地質學大要鑛物分析工業電氣學機器學地理圖學工業衛生論第三學年機器製造學實騐地質學非鐵類冶金學建築材料抵抗力學鐵道實業法律工業理財學氣車及航空實習科目如上鑛物分析化學冶金分析化學冶金實習工業化學實習電氣實習機械實習鑛物實習開採煤油鑛實習地質實習製圖實習地面及地裏測量實習校中有藏書樓一所藏書八萬卷並置雜誌數百種以備學生考查之用云 
雜評一 
[張勳主和（默）]  
　　今日主和聲中之最可異者張勳亦主和是也此次南北之戰名爲爭眞共和與僞共和而張之主張則在共和之外無論眞僞宜均爲張所反對而今亦以參與其間豈不可異 
　　且據一般人觀察張之特赦足以激起西南之反感增議和進行之障碍而在張勳則自謂與武鳴有舊足助議和一臂之勞嗚呼使張勳而可勝調和之任者調和果若是之易耶此外調和之人不皆將失色耶 
　　或曰張旣以宣勞民國稱則今後安得不再爲民國宣勞 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美海軍添設駐華參贊]  
　　本埠軍政各機關昨接駐滬美總領事薩門斯君通函云頃奉本國政府訓令茲敝國政府在華添駐海軍武參贊一員現派武員畢士勃駐滬辦事等因相應函致即希查照 
[嗎啡烟土之利用]  
　　英文滬報云上海海關奉北京訓令以嗎啡二十磅孟加拉土一百三十磅白皮土三十三磅波斯土二百六十七磅交與日本領署充日本紅十字會之用此項藥品現存日領事署候接東京訓令運往西比利亞此舉出於駐京日使署之請求蓋援近今海關以嗎啡鴉片助美國紅十字會之例也 
[搶案化爲賭案之結果]  
　　湖北人王福生前被張蘭蓀陳瑞二（即陳瑞年）偕同證人王國祥至捕房指控於八月十三號夜糾黨持械至乍浦路共和里二百四十九號屋内攫取金表金四開等物嗣經公共公廨張襄讞與英副領事白爾君訊得是案因賭發生即飭包探將與賭有關之嚴老九吳季玉舒金標提案迭次研訊判令嚴吳張三人與王福生一併還押餘人分别交保候核在案前日午後又屆復訊之期捕房將全案人證解案先由捕房代表牛門律師上堂譯稱是案迭經捕包切實調查已得其中眞相實係雙方因賭妬忌發生此事且捕房一再研究見證供詞皆有不實之處現在捕房不欲深究請爲核奪堂上即傳見證李楚山到案詰據答稱我與舒金標同賭迄已數載因此認識去年新閘捕房捉賭舒金標亦被拘捕存洋保出至其有無正當營業我未知悉供至此即由嚴老九之代表律師聲稱被告確爲洋行買辦有合同爲憑並向李楚山問曰爾知嚴老九係生意人否（同時堂上亦以此語詰問）李答稱嚴老九誰人不知其爲賭客但現在時勢祗要金錢何事不可爲何况生意等語繼由吳季玉之代表律師聲稱八月十三號夜共和里賭博之時被告適往蘇州並不在滬但事前確去賭過數次云云並由舒金標之代表律師向堂上聲辯之下經白副領事商之張襄讞判王福生押西牢四年餘人一併開釋並諭以後不准賭博 
[依周塘發現被害屍身]  
　　閘北依周塘寳山縣周十圖境内發現被人暗殺男屍一具經該處築路工兵查見報知鄉董李文浦孫大勳及周十圖總甲徐兆祥赴縣報告當由寳山縣知事張允高帶同檢騐吏陶如珪等前往騐得該屍年約四十餘歲身穿柳條布短衫皂藍布單褲用蔴袋糖蒲包捆縛外露一足内有五十餘斤鐵板兩塊右腰眼受有刀傷委係生前被人傷害抛入海内希圖滅跡除由張知事填明屍格飭令該圖總甲徐兆祥塘長沈炳卿棺殮發封召屬認領外一面勒限警吏緝兇究辦 
[工部局發表虹口鬧事之特别報告（四）]  
　　公共租界工部局於本月二十八日發表虹口鬧事之特别報告原文頗長業已陸續譯載前報茲續將報告書後所附之件錄下 
　　（二）中國平民之行爲過去若干年之經騐已示吾人以最可爲捕房所慮之重大風潮不在他事而在華人之暴動蓋華人苟以一種一致之形式而起暴動則影響所至將遍及於租界内全體華人於是極重大之間題將由此發生也但虹口之事華人固不免感受許多之激刺却無滋事之景象彼不幸之鐘表舖主其店爲日人所搗毁者竟爲畏懼所迫緊閉店門未復開店其人前曾爲捕房之三道頭日人似以爲其人曾供職於捕房定受捕房之特别待遇實則此忿錯矣 
　　（三）H人之行爲記事中所引之各事可證明目前上海日僑確有一般下級粗野之野之分子此輩多無顯明之謀生事業似依賴其國人之殷富者以圖生活巡捕於執行其職務時曾以此種日人送交日領署公堂但見大半案件所判决之懲戒毫不充分如亂時　拘之水兵與平民當道如何處治迄今未得消息也輕縱行爲不端之人適以鼓勵他人犯罪是以七月十九夜日人中之粗暴分子遂不聽其領事之訓令與警告但仍出現於各街舉動不善知十九夜以後特别警戒業已施行乃此般日人仍有對其本國領事毫無尊敬之表示甚至口出恫嚇之詞謂凡不贊成其意見者將加以身體上之侵害從前上海各級日僑皆服從其領署人員之訓令此次則日人行爲複雜殊甚可見施行一種甚嚴峻方法以淸除租界中不尊法律不顧秩序之徒乃必要之舉也此後事實尤可證明無論領署當道向其國人頒佈何種之適宜訓令或告誡而日人中輒有若干分子决計不服從其代表且任意滋事焉鐘表舗事在其本身上尚屬細微以虹口他國水兵而言類此案件無慮數百起苟巡捕辦理此種案件間有逾出其職務者則有關係之當道輒和平解决之無須用此次所表示之方法也故今有一種不能解除之感想以爲此事幕後有一潛力欲利用此事以達其在本地或在他處之深謀日人之違抗領署訓令不服當道日人之在俱樂部開會違反其領事等之志願與日人之通過要求租界中特别權利之議案皆可證明其侵略之精神此精神乃租界向來所未有而由一般不知租界已往歷史之人所發生者俱樂部之决議案　足在公共心目中大　日人之聲價此凡有識者必已共覩者也 
（四）日捕之行爲自七月十九日騷動後報章當載有來函歸罪於日捕且謂非裁除日捕警務不能美滿執行凡發此意見於公共報章者皆不明鬧事之原因及日捕自抵澀後執役之狀態工部局並接到質問書指斥日捕不獨謂爲非必要且謂爲足以繼續妨害租界治安余敢謂作此言者不知日捕之行事偏聽外傳之謡言輕信報章之投稿致有此誤會自日捕抵滬後有西捕弁三人常與之接洽關係甚密據其相告足見余說之眞確彼三人皆謂以全體言日捕行爲可嘉熟諳捕務而在街中執行職務與捕房他類巡捕無分軒輊且未聞日捕自相爭鬭或與他捕衝突情事當鬧事時日捕始終用於虹口境内尚能以忠實圖滿之狀態盡其職務某次日人之集合者勢欲用武日捕長即正言規動之謂苟有暴動發生日捕不能因其爲同　人而寛宥之日捕如不得已將以武力助平風潮云日捕長曾聲稱此後數日内全體日捕苟不歸其直接指揮則渠難望日捕能盡其職此語驟視之頗爲重要無異哀的美敦書但余親自晤見日捕長後爲紀律起見且見日人之情勢激昻覺日捕長之建議非無理由至於日捕長與日捕對於工部局之忠實則不生疑問日捕長忠於職務之聲明後皆完全證實也 
　　（五）華捕之行爲華捕自許多年前加入捕房以來久爲巡捕中不可或缺之分子起初在本地招募人數無多頗爲盡職後因種種原因覺僱用當地人士不能滿意近十年來大半華捕遂由北方諸省招來一九一○年華捕總數爲九百二十五人一九一七年增至一千三百十九人以北人居多紀律頗佳違命事件向不多見至於結合團體對於當局作大規模之反抗則未之有也此種情形當牢記於心然後始可評論華捕但華捕與捕房中之位置較高者其間似缺乏接近之處此乃由於三道頭與西人捕長間無相接之具亦由因總巡處人力不足華捕歸捕長管轄也西人捕長任事雖屬極佳但不諳華語與部下華捕接洽終有隔閡之嫌不能有密切之交際也此種缺陷亟應補救五月二十七日余曾條議主張羅致中國捕長十二員余於條議書中曾謂三道頭乃華捕中供役多年而拔升者彼等在比較上未嘗學問除知甚有限制之上海捕務外餘無所知且無力求進取之心故其結果此輩不配用爲華捕與長官間之承接人物蓋此種居中承接之人必須能與雙方接洽而爲雙方所信任且能於此方面向長官陳述華捕之情悽而於彼方面向華捕宜達長官之意旨也云云上述條議在虹口鬧事數星期前已聚核准雖現已物色人才然尚未得相當之人北方華人平時穩健沉靜但因事實上或想像上之委曲神經戟刺輒倐然暴發其狀若狂此種由靜而動之特性亦吾人於研究七月十九夜華捕行爲時所當一置念者此特性一見於一九○○年之拳亂再見於一九一一年至一九一三年之革命時代彼時有兩事可供引證一爲一九一二年二月間第一師北兵之搶刦北京一爲是年四月間贛師北兵之搶刦南京事前皆無變亂將作之象事後北人亦即復其沉靜之原狀事之起落皆甚速也凡與北人當接觸者常見北方個人或團體忽然因事暴發狂不可制迨血氣旣洩則狂暴之氣燄亦即忽然消滅而成沉靜之狀態矣北人此種著名之特性甚宜注意蓋不明此則將謂七月十九夜虹口華捕肇事之前必先有若干莫可逃人耳目之惡象也實則不然事前並無何等騷動將作之切實朕兆當日余知虹口中日居民間有一種因前三日事件而發生之感觸故於午後六時半華捕上差時親自到塲察視殊未見有何非常事變之表示而管轄華捕之捕長惠爾生觀察各情亦與余同一見解惠爾生自七月十六夜鐘表舗事件發生後即甚留心考察一切也余尤有言者十九日午後五時許余與副總巡在余辦公室中研究是夜戒備方法時並未見鬧事發作之氣象故以爲召集團練隊以防事變一事爲非必要也凡此皆可證明余所抱華捕並未預謀鬧事但至感情激刺達於終點時始有臨時騷動之意見惟此雖係臨時自生並係由於激成究非有紀律巡捕所應爲是以懲戒問題不可不討論也當時數分鐘騷亂中計死二人而是晚持械上差華捕二十五人内有一二人在法理上犯殺人之罪此爲懲戒問題中之顯着事實騷亂發生後捕房即從速設法以期查明放槍者究爲何人此層已於紀事文中詳言之惟所行各法未著效力其故因槍械於發給以前未曾擦凈也奉余命調查槍械者之報告及余對此報告之意見今一併附呈余頗贊成報告中之主張槍械如此情形誠屬可憾足爲捕房脫離巡捕證詞自行查究之阻碍此外無他方法可因之而得眞相亦無外來證據可證實各個華捕與聞亂事者之殺人罪狀據查槍所得之證據僅有一人即九百六十四號華捕不無嫌疑此人爲一日捕槍傷現仍留住醫院有人看守惟即在此案吾人亦無理由可遽謂此人即係放槍殺人之人或其罪較其同僚之罪爲更重是以因證據之缺乏無從證明有關係任何華捕犯殺人之罪也其次重要之罪情可交公堂訊辦者即爲鬧事罪情第此中亦有同一之困難亂事發生而華捕有與聞之者此乃無待疑問之事實但除九百六十四號華捕外各方面皆未有證明任何華捕鬧事之證據至於控訴九百六十四號華捕以鬧事之罪或　可行但工部局能否爲之頗屬逢問蓋唯一之證人即爲放槍將此人擊傷之日捕也因此之故余不能主張起訴兹惟有由余自行依照紀律而加懲治之一法耳此舉雖似不甚充分然舍此實無他法苟警務董事批准此議余當以同等長期之降級懲戒施於與鬧事有關之各華捕也 
[救治寗紹時症詳紀]  
　　浙省寗波紹興兩處時疫甚熾死亡枕藉上海濟生會及紅十字會業經委派隊員携帶藥品前往該處分投施救茲聞濟生會因該處疫勢正盛施救隊員人數不多分佈難周當卽派定第二濟生隊於今日午後趁新寗紹輪船出發先至寗波再乘火車轉赴紹興各處携帶藥品甚多其隊員爲陳榮華谷照亭劉少英等又派定第三濟生隊亦於今日趁新寗紹至寗波轉乘火車赴餘姚及北鄉等處施治其隊員則爲馮仰由吳雨川張瑞祥諸君云 
　　中國濟生會昨接會稽道尹張鼎銘快郵代電云准箇日代電當將寗地現尚平安情形先行電復想荷察及茲據紹興縣知事王嘉曾復稱近因久旱河乾天時寒燠不常居民飮料不潔縣境有時病發生但非時疫前奉省長禡電及省委陳知事炳業偕上海紹興同鄉會代表章瀚軒君來紹查察業經知事會委將時病狀况及先後辦理情形電復省長鑒察在案合鈔原電復請核示前來並據餘姚縣知事所復致病原因大致相同訪諸紹興各處私函所報患病情形亦復無異合將紹興縣省長原電二紙鈔奉台覽以明眞相應需籌備醫藥救濟手續即請查照病情辦理爲荷張鼎銘叩豓（附錄紹興縣委復省長原電二紙）（一）省長鈞鑒委員奉委偕同旅滬同鄉會代表章君瀚軒赴紹調查疫症於二十二日起程抵紹後沿途查察此項病症初發現於餘上一帶漸及紹興之東關道墟各處其病初起時多發熱頭暈舌紅口燥或咳嗽或吐瀉不等有延至七八日而起者有延至十餘日而死者大都因天旱河乾飮料不潔初起時醫生不知治法每多誤投方劑以致死亡然其中亦因有老病而死者並非全係時症所致旋到城會晤知事嘉曾面詢情形與委員沿途查察各情大致相同查沿城共有醫院四處内科醫生四十八人已先由縣召集各醫士研究治法加意改良現於一切療治方法業已漸有把握此次發生之病實係時病而非時疫照防疫辦法非但所費甚鉅且亦不能切中事實現因前數日已稍得雨水天氣燥烈較减於前是以近日死亡之數亦漸减少除再由知事嘉曾會督地方紳士警察及各醫士妥爲設法救治防止外謹將委員到地後會事查察情形先行電復以慰厪系再委員即日馳赴餘姚上虞等處查察合併陳明委員炳業知事嘉曾同叩敬（二）省長鈞鑒禡日二電祇悉知事近來因城廂一帶居民忽聞時有病亡情事連日督警詳查致疫之由已查得此病自東方餘上各處傳染而來漸至紹屬之東關道墟等處發現此病初起類似濕温傷寒其實病症多因久旱河乾飮料污穢而天又燥熱冷燠不常愚民不知衛生庸醫誤投方劑將燥病作温病醫以致每多誤事惟病者雖不少而死者實以勞動界及下等社會之人居其多數業經知事傳諭各醫生妥爲救治以重人命此大概情形也茲奉前因除俟委到再行會同妥爲設法療治外謹先電復紹興縣知事王嘉曾叩漾 
　　紅會第二醫隊報告云中國紅十字會沈仲禮會長鈞鑒敬啓者葆和等自二十日趁江天輪船到甬後當即隨同醫隊乘車趕赴餘姚縣即晚由魏君子翔引導至知事署邀同各機關商定在東城舊都司衙門姚江俱樂部内設一臨時醫院爲中國紅十字會臨時防疫救治醫院查近城疫勢尚輕惟東北鄉三四十里週廻各村莊現在盛行日有死亡先將濟生會之濟生丹三千瓶及徐乾麟先生托交帶紹一千五百瓶均已分投施送鄉人素信中藥大爲歡迎今午同醫藥隊陳同陳知事及魏君等雇船下鄉調查疫氣之發源以便配藥救治據鄉人云入夏以來天旱無雨河淺水涸飮食不潔致生時疫今晨開診醫治四十餘號午後吳一風醫生亦到定明日出發屯溪區仙橋村聞該村離城八里之遥約計七八十家患疫者十有七八其病起 
時頭痛身熱腹瀉四五天即斃亦有隨發隨死者氣絶一週時屍體尚熱腹中鳴響如牛喘甚異也今由王培元醫生電申添配金鷄納霜鴨司撥令等請即運紹應用 
　　附紅會餘姚臨時防疫醫院送診地點一設在北城舊都司衙門姚江俱樂部内一冶山滸山屯溪仙橋石堰横河彭橋坎墩等處一時刻上午九時至十二時下午二時至四時但患急症者隨到隨診不拘時刻一開診日期九月二十三日起不取分文 
　　避疫法此次發生一種時疫大半爲夏秋時天氣不正久旱不雨之故敝會承旅滬紹興同鄉會商請故特派醫隊王培元等到姚前來救治但治疫莫善於避疫用特擬就簡便避疫方法數條以供衆覽一宜忌食汚穢及未沸之茶水一宜忌食生冷油凝之小菜（此種小菜消化較難）一身體冷熱須自留心一居住房舍須隨時灑掃潔凈一患疫人食餘之物切勿留而食之一患疫人用過物件必須用沸水洗過（如衣服碗箸之類）一患疫人所吐之痰及所瀉之糞須擲石灰粉於其上爲無毒害一患疫人所居之房舍窗户地板等須隨時開及灑掃潔凈一凡患時疫而死者其斷氣時應用絲棉掩其口鼻並多用石灰粉鋪於棺内一關於患疫死亡人送喪時務須遠隔幾丈一關於患疫者之服事人應常常用沸水先手一以上各法亦簡便可做之事請諸位注意注意 
[又有創辦浦東電車說]  
　　皖商程某等以浦東上南川三縣各鄉鎭每日來滬商民甚衆貨物亦繁籌集完全華股一千萬金擬在董家渡起築造軌道通行電車先行築至川沙再繞道各鎭所需鋼軌已向漢陽鐵廠商購聞須先交定銀一百萬兩業經擬具章程請農商部核示一俟奉批照准即當興辦云 
[美國信托銀行之信用]  
　　字林報云由美來滬開辦信託銀行之道生君現接紐約克本總行來電謂此次籌募第四次戰事公債極形踴躍查美國信託銀行代政府收入公債銀數之比較第一次列爲第二第二第三次列爲第一此番第四期購買更鉅約有美金一萬二千三百萬元勢仍列爲第一無疑云並聞道生君現已覓定外灘巨厦辦事人員共來四十四人中國上海總商會曾經宴請道生君知該銀行係美國六大銀行公共組織先來中國創辦之一家其資本實無限量代收公債疊佔前列足見該銀行信用之佳矣 
[搜查海參崴運滬烟土]  
　　海關威稅務司前日接得海參崴來電謂有大宗烟土裝某輪船私運來滬由預候在吳淞口外之鮮魚船接運入口等情當即諭令總巡處密查旋經總巡處道生氏飭派三等總巡納書氏帶領第一第二三緝私隊華洋巡員等附乘海關巡艦於前日午後一時駛赴大戟洋面守候昨日黎明時見該輪經過當鳴汽笛數聲囑令該輪開駛慢車巡員等旋即過輪四面搜查當在船頭練條艙内搜獲紅土一百八十餘磅又在船後艙内之救命背心中搜獲邊土五十餘磅又在搭客某韓人身畔查獲紅土四磅半又經何女緝私在一韓婦身畔及手籠内抄出邊土約四磅當將男婦二韓人交水巡捕房梅捕頭轉解日領事署核辦所有搜獲之烟土一併解送關棧存儲該船現泊下海浦江面華洋巡員等昨搜至午後六時半因力疲中止機器艙内尚未搜過派有夜差洋巡員二人在輪看守聞今晨擬往續搜云 
[比使來滬預誌]  
　　英文滬報云聞駐京比使戴斯德禮君接比境行將完全肅淸之消息不久將出京回國一行擬於啓程之前演說比國與戰事之關係第一次訂於十一月八日在北京演講第二次地點在天津時期爲十一月九日末次則在上海時爲十一月十二日也 
[應募决勝公債之踴躍]  
　　英文滬報云法國决勝公債二十九日所募之數爲九百餘萬佛郎三十日已增至一千二百零三萬四千七百佛郎豫料至十一月二十日截止時可大逾一千五百萬佛郎之定額 
[海軍司令署添建房屋]  
　　海軍藍總司令以司令公署房屋不敷辦公故特呈請海軍部核准在司令署旁空地上另建洋式樓房二十餘幢以備各科人員辦公之用業將材料辦竣於前日開工建造 
[建築造船工塲之預備]  
　　江南造船所因承造美國海軍大號軍艦多艘商准兵工廠謝總辦借用西砲台空地作爲工場已紀前報茲經劉所長查得該處均非平坦之地且有護軍使署從前槍斃人犯之屍棺埋葬在内爰特禀由盧護軍使核准將各屍棺遷往他處埋葬業於前日飭派小工先將屍棺遷埋一面動工填築俟填平後卽可建築造船工場云 
[造船所總工程司抵滬]  
　　英文滬報云江南造船所總工程司毛根君已於三十日由美抵滬毛根君近在美國簽定承造大批輪船之合同計有九萬噸之多此實中國所接造船合同之最大者云 
[德艦改造後之試水]  
　　前泊南京下游草鞋峽江面之德國兵艦二艘政府收管後開駛來滬交由江南造船所改造業已工竣惟艦名向未議定茲悉該二艦中已有一艦將器機鍋爐置配完備由造船所劉所長於昨日舉行試水每小時能駛十二三海里云 
[南金輪船行駛之口岸]  
　　江海關馮監督接交通部訓令云據粤海關監督呈准九龍關稅務司咨據僑港華商黄碧荃呈稱向香港聯泰燕梳公司買得法旗美利堅輪船一艘入塢修改工竣命名南金改升國旗用以行駛中外各口岸茲遵章開列淸摺繪具圖說呈請轉咨詳部註册給照等情應將禀摺各二份航線圖說二張一併咨送轉詳等由相應備文連同呈摺圖說各一扣呈請核給等語到部查該輪行駛上海福州厦門汕頭廣州廣州灣海口北海台灣香港鴻基海防河内新洲會安西貢暹羅星嘉坡庇能八打威三寳壟泗水仰光等處除由本部註册填就執照一纸發交該監督給領外合亟訓令該監督即便飭關查照 
[南黄浦現泊之軍艦]  
　　南黄浦現泊之軍艦計有利川楚泰甘泉聯鯨湖鵬靖安江犀等七艘聽候藍總司令隨時調遣其餘各艦艇或則游弋長江或則出防閩海均有差委云 
[華商電車新軌道通行]  
　　華商電車公司添築南火車站北門口至高昌廟一帶之軌道早經告竣路旁堅立電杆填平經過浜基放寛馬路亦均佈置完備茲因南門外普益習藝所循例於九月二十九日爲始開菊花會展覽成績半月將次屆期故該公司訂於明日起自車站北門口至高昌廟一段實行通車以便前往該會參觀之遊客云 
[平和期成會之籌商]  
　　南北市各國團體前接王家襄孫發緒張耀曾曾毅等來函略謂平和期成會現已成立所有該會進行要策急待籌商訂定三十日（昨日）下午二時在滬北一品香西菜館開談話會聊備茶點敬候雅敎云云聞昨日届期到者頗衆 
[建設會歡迎美總領事]  
　　美總領事薩門斯君春間因事返國已於前日由美來申聞寰球中國學生會内建設會定於十一月二號（禮拜六）正午十二時在南京路大東菜館開會歡迎屆時尚有其他種種重要部題須待議决云 
[學生會徵求團名譽團長蔡廷幹前日因公]  
北上已於昨日事畢返申聞將於日内召集各隊開會商榷積極進行之方法并報告在京徵求之狀况云 
[仿製洋貨之成效]  
　　本埠洋貨業自歐戰開幕舶品稀少以來應銷繁費大半改向東鄰採運詎近來亦頗缺乏價甚昻貴故各巨商均投資於華商工廠逐項試製現聞本埠某作場製造銅梗大掛燈已有成效惜乎磁罩仍須購自外洋尚望磁業家亦亟注意仿製以竟其功則國貨前途之幸也 
[紗廠女工業已上工]  
　　楊樹浦路上海第二紗廠布機房女工三百餘人因聞洋東將定取締請假辦法於前日集議後一律罷工已誌前報茲悉該廠經理日人以廠中所定規則如有工人請假至兩星期後仍不到廠者即將替工補爲常工其偶有事故或患病症請假數天者不在此例業由各工頭轉知該女工等無庸疑慮昨已一律到廠照常工作矣 
[江浙水道之巡防]  
　　松滬盧護軍使因接浙江楊督軍來電冬防期内江浙交界水陸要道須請加派軍警嚴密防範以免梟盗横行擾害行旅等情盧使當即令飭所屬各軍營遵照辦理並分令淞滬警察徐廳長水上警察沈署長各飭所屬水警於浙滬内地各要道添派巡船加意巡防所有華洋各公司小輪拖船經過南黄浦蘇州河駛往浙境等處乾應由經過地點該管警區署多派巡划逐叚護送以專責任故近來水巡隊對於南黄浦檢查船隻及護送往來浙申兩地之商輪頗爲忙碌云 
[縣警察開辦冬防]  
　　本屆冬防事宜淞滬警察廳徐廳長業已令飭所屬定於陽曆十一月一日開辦上海縣沈知事以所屬縣警察自一分所至六分所亦應辦理冬防乃商准縣警察所主任警佐王敬常於昨日通飭六分所警佐着於十一月一日起各該管區域内警務事宜從嚴注意並須 
派警梭巡以免匪類竊發云 
[淞滬警察今日發餉]  
　　今日爲十月三十一日淞滬警察廳長徐輔洲以所屬各區署所隊長警隊士均於今日發餉照例須親自召集點騐惟各外區路途較遠一時不及親臨點騐是以委任本廳各科科長科員分别前往點名惟保安游巡水巡騎巡等隊在就近駐防者均親自於上午九時召集來廳次第點騐南市第一區署及一二三各分駐所則均委衛生科長張錫純前往代騐 
[防範漏稅取巧之通令]  
　　上海稅務公所近奉江蘇財政廳通令略謂如遇有運貨客商持有子口保商票者均須到所呈騐蓋戳如有漏稅取巧票貨不符者應即照稅章處罰特令遵照云云 
[雜貨店被盗搶掠]  
　　前晚十一時法新租界白爾路葛羅路轉角四百零二號門牌朱善炳所開之德森昌雜貸店突來盗匪二人闖入店堂各出利刃嚇禁聲張搶去値洋八十餘元之金戒銀洋銅元而逸事後報告捕房飭探沈德福劉友法前往查勘一週回禀捕頭諭令查緝務獲究辦 
又一友人報告與前略異據云前晚九句餘鐘下雨之時法新租界白爾路嵩山高口德森泰烟紙雜貨店突來盗匪四人二人在外把風二人躍進櫃内各出利刀 
 
 

Page 11

 
 
嚇禁店主不許聲張將賬檯上銅元二千數百枚及店主手上戒指二只攫取呼嘯而去時店中祇有店主夫婦二人逮匪已去始報嵩山路捕房捕頭當飭中西捕前往跴緝盗匪已杳無蹤跡矣 
[狹路相逢之兇劇]  
　　本地人高小狗於前晚八時許行經楊樹浦沈家灘後面突被仇人攔住去路連戳七刀受傷倒地復被抛入附近小河内幸水不甚深未遭淹斃旋經行人瞥見訴知巡捕設法救起帶入捕房捕頭着即送請醫院醫愈再行核辦 
[百頓路菜場命案續紀]  
　　甬人某甲至虹口百老滙路小菜場某乙魚攤上買蟹因論價口角被乙毆傷要害殞命等情已誌本報茲悉甲爲洪利錢莊飯司蔡連生乙爲金炳章當日出事後金即逃逸由捕將金弟拘入捕房略詰數語即行釋放旋復將金拘獲一面將尸舁入騐尸所昨晨由探報請公共公廨王襄讞會同美副領事德君蒞的騐得死者委係被毆致命遂填明尸格諭着死者之叔蔡順興及嬸蔡王氏具結領尸棺殮聽候訂期研訊 
[再誌炸彈案之牽涉]  
　　某遊戲場影戲院内於本月十六號夜發現炸彈炸傷遊客張少山（即詹少山）足骨旋由巡捕拿獲跡涉嫌疑之許成達徐劍秋楊卓民謝濟淸解經公共公堂訊供管押後又由老閘捕房特别機關中西探目在閘北續獲同黨沈子儀陳晋卿（即洪兆林）提回捕房押至昨晨解送公共公廨由西探目壳羅香上堂禀明前情請爲核示關讞員與英副領事卓君判沈陳兩人押候禮拜五併案訊究 
[函請發還被扣之廣靛]  
　　南市縣商會近接商輪公會函云同業通崇海崇明聚豐等三公司日前裝運朝陽海門瑞安等輪之廣靛六件在碼頭裝輪時被上海稅務公所司巡查見扣住多日迄未發還查此項廣靛係屬過境之貨向例並不納稅現在扣留以來各該鎭店舖需用孔亟是以請貴商會查照轉函稅所長查明前項被扣廣靛六件照數發還以便由輪運送等情該會接函後已函請陳卓甫所長查核辦理矣 
[少年宣講團呈請立案]  
　　少年宣講團呈上海縣署文云爲呈請立案給示並予申詳事竊維國家之盛衰係乎風俗之良窳顧必下有人焉竭力提倡而后潛移默化窳者始良國家乃躋於强盛我國社會敎育少人注意風俗之窳敗依然道德之凌夷日甚故各省官廳有通俗敎育宣講講之設誠今日之急務也顧亭林先生有言曰天下興亡匹夫有責雪君等旣爲國民一分子當盡社社上一分子義務於是不揣棉力聯絡同志有少年宣講團之組織專以啓化村童知識維持社會道德改良風俗爲宗旨每逢星期及紀念節日休假之期分赴内地鄉村宣講並編成各種歌辭韻語以引起聽者之興趣刋印淺易白話講義到處分送或張貼街衢以廣傳佈本埠則與通俗宣講社聯絡宣講共同進行五年冬發行新少年報一種按月出版一次藉文字之勸導補宣講所不及曾經呈蒙淞滬警察廳轉咨郵務管理局認爲新聞紙類准予掛號在案六年春爲增進鄉村兒童文字知識起見試辦露天學校於本埠斜土路定名曰少年宣講團附設第一露天學校署假休業曾蒙鈞署委派董振千君蒞校訓勉並蒙松滬護軍使盧警察廳長徐均派代表臨蒞實深榮幸自本年春起爲積極進行推廣露天學校爲十區與宣講一致進行雪君等又鑒滬地失學失業之靑年衆多良可痛惜故又附辦童子負販團日則營業晚則授課期學業之兩進補社會之生計入夏又附設尚新小學校於靜安寺路武陵坊實行國民敎育以上爲敝團已舉行之事業歷來的有一切經費均由敝團同志擔任並不在外捐募苦心毅力勉持至今已六載餘矣雖無良美之成績亦盡我一分之義務耳惟是六載以來尚未正式呈請官廳立案每至僻遠鄰境鄉村宣講時鄉愚無知每多懐疑觀望進行不無阻碍而於舉行各項社會事業亦多困感爲此具陳理由及敝團經過概略並檢附歷年團中出版各品呈請縣長俯賜察核准予立案給示保護並懇轉呈省道公署敎育廳備案社會幸甚敝團幸其謹呈 
[兩機關之湘賑消息]  
　　紅十字會湘賑幹事魏旭東武筱航二人在湘散放棉衣現欵已紀前報茲將最近往來電文錄下長沙魏武二君來電云養電敬悉帶欵及前存義賑會之欵已與袁君鶴翼會商岳陽平江兩縣各帶一千臨湘九百寗鄉隆回兩處各四百謹電聞餘函詳儉又長沙來電云暉等擬豔日親運棉衣四千件赴株醴兩處妥交紳董從速散放三數日回省催各處速行領賑儉紅會覆長沙魏武二君電云儉電悉承公親往株醴散放辛勞允感二批棉衣已運在途不日到湘請支配豓又紅會致魏武二君電云第三批棉衣擬即日運湘請旭東先回筱航暫留散放爲感卅 
　　中國濟生會昨接湘振員劉直餘自寳慶來函略謂銓自返寳後即劃定災區支配振欵除放米二百餘石外其餘因四鄉匪風甚熾現欵携帶不易乃印刷糧劵數千張每張錢五百由陳君維等持劵親赴各地查騐災情輕重按户給放並於就近駐有軍隊之處設立放振事務所以便災民持劵領取茲已查竣幸無貽誤是皆諸君熱心義舉體察慈懐不避艱險之所致也除將經手放賑員調查册曁銓造具四柱簡明册郵陳察核外謹將經過情形約略陳之寳慶東鄉一帶自經本年三四月劇戰以後創鉅痛深至今原狀未復哀鴻遍野目不忍覩至南鄉一路地連衡永國軍防線最寛數月以來雖無戰事發見然軍需運送無時或息兼之土匪蠭起如車君飛董君璋發給穀洲市票家坪等處振劵時沿途伙店固屬敗址頽垣即如村鄉家業稍裕者又被土匪勒索不能有居所居者亦祇有窮苦無告及殘痛之人遷無可遷惟以性命爲孤注而已且遇土匪槍聲隆隆危險萬狀車君等直周旋其間宣揚德意即梟悍之匪首亦頑石點頭歌頌不置盤桓數月乃得蕆事惟是寳慶頻年兵燹比户皆空刦後殘黎謀生無術來日方長端賴薄海仁人宏施救濟庶幾一滴楊枝全活千萬们水深火熱中也專泐呈報敬頌善祺劉銓謹啓 
[武進冠英旅滬同學會成立]  
　　武進冠英旅滬同學會於本月二十七日下午假寳山路尚公小學開成立會選舉職員到會者甚衆由王冲爲臨時主席公推莊百兪爲名譽會長于瑾懷莊叔遷費愷聲王春生爲名譽會董當選職員如下（會長）翁爲（副會長）盛倫（總務部長）薛明（部員）莊莘儒岳壽康（出版部長）王冲（部員）沈時華張雲標（通信部長）莊權（部員）王文彬莊其仁（游藝部長）王洪 
[科學家之演說]  
　　寰球中國學生會定十一月二號晚間八時請美國哥倫比亞大學化學碩士中國科學社董事會會長任鴻雋美國康奈爾大學機械工程師哈佛大學商學碩士倫比亞大學化學碩士中國科學社董事會會長任鴻科學雜誌總編輯楊銓哈佛大學數學博士胡明復三君演說三君研究科學有年學識深邃經騐宏博聞有關於科學上最新之學識將於是晚發表亦研究科學者所難得之機會也 
[基督敎勉勵會今晚演說]  
　　北四川路横演橋北廣東華基督敎勉勵會今晚七時半請鄭揚秀女敎士演說個人傳道之功效鄭女士信道五十餘年有演說才願聞基督教理者盍往聽之 
[幻燈講演會連日講演]  
　　留日學生救國團附設之幻燈講演會赴各學校講演以來成績頗佳連日又由張民權等講演於陸家浜江蘇省立第一商業專門學校南陽橋勤業女子師範學校麥根路神州醫藥專門學校蘇州路文生氏英文專門學校貝勒路博文女子中學校長浜路中華英文專門學校蒞會聽講者均非常踴躍聞張君雖係湘人善操滬語言詞頗爲懇切云 
[龍華亦有時症]  
　　滬上久旱不雨疾疫叢生城内一帶日來已數見不鮮西鄉龍華等處近日亦時有發生該鎭農人王阿春於四日間連死父弟妻女四人同鎭亦頗有相類之症惟不若王姓之甚也 
[滬西將多一布廠]  
　　本廠布一業年來頗爲興盛各廠所製各種線呢條子格子花色頗爲社會所歡迎南洋羣鳧新加坡爪哇菲 
列賓三寳壠高麗等處亦皆爭相購辦是以嘉定南翔上海之增設者日益加多惟紗價較貴不無影響聞現又有無錫資本家張某等合資在滬西曹家渡西創設振泰織布廠基地約十四畝有零木機三百餘架現正積極進行不日即可開工 
[錫商建設冶坊]  
　冶坊一業雖係粗貨需本頗鉅蓋以鑄冶鍋灶之基地必須寛大始能俣用是以上海商埠之冶坊數十年來不見增多近始有無錫某商擇定小沙渡西基地建設冶坊現已着手收買舊鐵預備開爐鑄造云 
[撤換張江栅區員]  
　　浦東張江栅南滙縣第七區警察所區員徐朝選近日因事經翁警佐撤委遺缺派谷兆璋接任新舊昨已交替 
[五知事會謁同僚]  
　　金山縣知事詹象九（名亮疇）松江縣知事李潤之（恩露）寳山縣知事張藻翔（允高）奉賢州知事孟仲愷（廣悌）嘉定縣知事范珊（鍾湘）等均於前日來申祝賀松滬盧護軍使誕辰畢昨日同詣上海縣署謁 
會沈韞石知事復赴地方審檢廳會晤陸林兩廳長旋即告辭分途而回 
[窰貨船失事]  
　　窰貨船户項如卿前日嘉湖等處裝儎磚瓦窰貨開駛來申行至閔行迤南因　貨過重潮流甚急不能支持全船沉没舟子四五人溺斃其一餘皆鳬水喚救始獲救起項亦經他船援救來滬即向貨主報告 
[三誌婦人爲女呼寃]  
　　西南鄉龍華鎭附近潘家樓地方婦人范張氏以其女潘范氏被翁姑與夫凌虐致斃至地方檢察廳禀求伸雪等情已兩誌本報昨日午刻范張氏又偕見證至該廳具狀訴稱吾女年二十歲許與潘錫華之子福舟爲室於今年正月成婚迄今懐有四個月身孕查潘錫華現爲該處圖董其妻陳氏性本兇横久爲鄉里側目我女嫁去之後時遭伊姑虐待且令福舟帮助兇毆我女歸寗哭訴婦人曾經向之理說迄無效騐舊曆本月二十四日氏家有事先一日往邀我女來家甫入潘家大門見潘陳氏潘福舟母子將我女毆打倒地氏上前竭力勸散我女已受重傷越日因傷致斃當時訴經廳長派員下鄉騐明諭候究辦伏思我女已被毆斃則潘陳氏母子亟應提案澈究爲此來案具狀請求提究以雪沉寃云云林檢察長諭候批示辦理 
[破獲私鑄鉛角之機關]  
　　小西門内蓬萊路淸節堂對面徐寳田家私鑄鉛角在市行使昨爲二區二分所查悉飭警前往將徐拘獲抄出僞角五十八枚及一切器具押解到所轉送地檢廳經檢察官預訊一過將徐收押候究鉛角等存案 
[鴉片烟案兩起]  
　　二區二分所昨日飭警在尚文路蔣家弄内破獲王王氏所設之燕子窠當將該氏並烟客徐金成喬潤山蔡小狗趙海棠傅則炳及烟具二十三件一併解署送由警廳轉送地檢廳訊究五區三分所在陸家浜地方陳阿海家抄獲吃烟噐具當將陳之帮夥顧連生連同抄出烟證併送警廳轉送地檢廳究辦 
[搶親拒捕之餘聞]  
　　羅店人阿金曾於九月二十七號糾同金子元徐山桃張順生王木生等在老閘唐家弄畢喇絲廠門首强搶周陸氏之女阿昭回家迫令成婚不遂將女百般凌虐被氏報告滙司捕房請由公共公廨備文派探王桂生往提詎被徐等鳴鑼集衆將王探吊打並將王探所帶之金表金戒雨衣皮鞋等物攫去當由該處警局聞知派警前往將王探釋出並將徐阿金等五名拘送嘉定縣公署移解公共公廨經中西官訊實判兩徐與金各押半年張王各押二月期逐滿出租界女子周阿昭交其母領回在案茲因該探被攫各物尚無着落禀由捕頭於昨日將中西文解單呈案禀明前情中西官諭候函致嘉定縣公署向徐阿金之父索回被攫各物送廨再核 
[私用賬欵案展期訊理]  
　　紀耀西等至公共公廨控劉敏亭在烟台地方私用賬洋三各元潛逃來滬等情由廨訊判被告交一千元人洋並保候函請烟台地方官廳飭令原告帶同證據來廨質訊再核在案昨晨經李襄讞會同英白副領事傳案復訊先由被告代表博良律師上堂略述數語次由原告代表律師聲請展期再審問官判劉仍交原保候禮拜五再行訊核 
[復訊婦人捲逃案]  
　　向爲西崽之錢金發延代表律師控告其妻錢刁氏於九月十二號由東漢璧禮路二百六十號門牌捲取現洋衣飾共値洋三百元逃匿雲南路六百三十一號門牌由捕將氏拘解公共公堂訊判刁氏交一千元人洋並保候再訊核昨晨又經中西官傳訊一過判刁氏仍交人洋並保如無保人押候下禮拜三再行訊奪 
[偵悉被訴人避匿地點]  
　　信成致和鴻祥安康元善等數户前由徐琦代表至法公堂控告某店主雷松亭虧欠各户往來貨欵爲數甚鉅逃逸不理請爲核示等情中西讞員諭着各原告將賬簿證據送案察閱再行核奪在案昨又傳訊各原告仍倩徐琦到堂聲稱被告虧欠各原告欵項除收過外凈欠銀一萬零二百兩今將細賬呈案請察並稱原告等現已查悉被告匿跡法租界白爾路三百八十二號屋内請即提案訊追中西官諭令退去候捕房查明是否匿跡該處禀覆核奪 
[糖行不無疏忽]  
　　小東門外法租界聚和等各糖行前遣趙明生至法公廨控被掮客劉韻良取去貨物多件値價頗鉅私自逃逸請求提案訊追貨本等情經中西讞員准予飭提追缴在案昨又集訊聶讞員向原告詰問曰被告前來掮貨之時有無保人現在逃匿何處可能指明否趙答稱當時並無保人現在亦不知其匿跡之處中西讞員以原告等放出貨物無人作保實屬自已疏忽遂判將案註銷 
[收租人無可翻悔]  
　　收租人余渭仁至法公廨控稱有坐落軍官路房屋若干幢向來每幢租洋三元於五月份起每月加租五角各房客均已照加惟有租住一百十四號門牌之李福堅不允加並被虧欠房租四個月請着李福照加並請追繳欠租訊之李稱房東對於各户每幢祇加洋五角而與商人則定欲加租八角後向余渭仁商懇余允照各户一律辦理商人每月必將租洋三元五角送至李處詎被退回不收並非有意欠租今將四個月房租如數繳案請求公斷余又稱因李租住之屋在各房屋之前地位較佳故每月須加洋八角聶讞員以原告於李商懇之時旣允依照各户一律加洋五角豈能反悔判着被告每月加租洋五角了事 
[達興銀公司之債權]  
　　達興銀公司前延逖百克律師爲代表至法公廨控稱周潘氏等前將契據向公司抵押銀兩逾期不贖核計本利共銀五千餘兩請爲訊追判令被告措資取贖在案迄今多日尚未贖回昨又由原告律師投案聲稱現公司中格外通融讓去利息銀五百兩照算被告應還銀四千六百兩請由堂上下一堂諭限期繳還如逾限不理准予將地拍賣作抵中西讞員諭候覆訊核斷 
[黄包車已被售去]  
　　滙芳黄包車公司洋人昨至法公堂控稱郝子春前至公司中租去黄包車一輛一去不返業經控告捕房派令包探金九林偵悉匿跡之處將郝拘獲惟原贓尚未吊齊請爲訊究詰之郝供認車已售去求宥中西讞員判郝還押候再訊核 
[舢板船户之衝突]  
　　舢板船户曹杏珠有住法租界北新街東新里十六號門牌前日上午曹與同事王四林朱老全等在家飮酒不知因何起釁互相用武王四林頭部被擊受傷後由巡捕聞悉到來將曹王朱三人一併帶入捕房即將受傷人送往醫院醫治昨經捕房將曹朱兩人解送法公堂由捕頭上堂禀明前情請先訊究中西讞員判曹朱兩人還押候原告傷痊質訊核辦 
[發封債務人房屋]  
　　陸兆元等狀訴姜又新抵產不贖一案前經上海地方審判廳准詞飭吏傳姜不到改傳爲提仍不到案因此缺席判决着姜歸還原告本利洋一千八百元在案茲悉此案判决已久姜未履行日前又由原告投廳訴稱被告避匿租界到案無期請將抵產先行假扣押等情經陸廳長核准遂於前日飭吏隨同執行推事屠振鵠並協同一區三分所長警馳往大南門内凝河路三十四號將樓房三幢廂房二幢先生發封一面再提姜又新到案勒追 
[火燒草屋]  
　　前晚十二時閘北虬江橋某姓草屋忽然起火當由五區一分所崗警查見用電話報告各段救火會員驅車到場汲水救熄共燬草屋十餘間 
[尋獲被拐男孩之交涉]  
　　住居閘北車站附近之揚州婦人黄陳氏夫故四年遺一男孩名小三仔今年五歲詎於陰曆六月二十九日忽然失去遂由氏之夫弟黄立功由鎭江來滬帮同招尋前日在南市泉漳會館前福安里閩婦陸陳氏家尋見向領不允據陸陳氏稱該孩憑甬婦李王氏來說合出給身價洋五十二元買來並由該孩之姨母名三姑娘者在場立據收價等語黄即訴知警察將陸陳氏與小三仔一併帶入第一區警署詰之黄陳氏不認伊妹三姑娘出爲立據收價之事李王氏稱得媒金洋三元趙署長得供着移送地方檢察廳訊究 
[老人跌斷腿骨]  
　　寗波人王國和年六十有一昨晨八時許附搭某號電車行抵抛球場怱遽躍下跌斷大腿骨昏倒於地由老巡捕房三百九十七號印捕雇車送往仁濟醫院醫治 
[吃鑲邊酒之不出客]  
　　甬人劉阿順前晚在汕頭路四號門牌某妓女房間内設筵邀請其友周姓等飮酒周即轉邀其友甬人徐沛霖同往入席並召妓侑酒詎徐乘衆人互相猜拳之際摸竊劉阿順身畔儲有鈔票洋一百十二元現洋數元金戒一隻之皮夾一個佯稱小便出外逃逸劉察悉後立即報由捕房派探將徐查獲搜出贓洋昨解公共公廨由原告劉阿順投案證明前情請究質之徐供認摸竊不諱並稱所竊之洋已用去十三元求宥中西官判徐押西牢九月贓給原告領去 
[假方單騙抵欵項]  
　　唐禮耕延請律師在公共公廨刑事科控周培仁串同地保辛明周將假方單騙抵洋一千二百餘元昨晨由捕將周與辛逮案經中西官略詰一過判兩被告各交一千元人洋並保候禮拜四再行訊究 
[男女私逃被獲]  
　　水果小販江北人嚴阿三住居閘北新涇地方其長女名吉弟年二十二歲向在信昌縣廠做工與成衣匠陳子亭姘識前日偕陳逃走被嚴追獲扭控四區四分所轉解司法科經段科員質訊陳供與女姘識已歷五載嚴亦知情曾先後向民借去洋七八千元云云段科員命押候查明再訊 
[乘間行竊之敗露]  
　　陳春才前日至愛多亞路一千三百九十八號門牌朱錦昌家以託做衣服爲由乘間竊取花緞三塊當被察破喚捕拘入捕房昨解公共公堂經中西官訊供之下判陳押候查明再核 
[道尹公署批示三則]  
　　（凌瑞林呈控地保舞弊久未奉批請求行縣究辦由）呈悉地保邵徵灝果有舞弊情事儘可赴縣呈請查辦毋庸來道率凟此批（南滙縣民周福田呈爲路刦） 
婦女請求飭縣迅速拘案究辦由）據呈已悉仰即依法自赴司法機關起訴毋庸來道率凟此批（上海聯益材會主任陸文中呈請備案給示以維善舉由）呈悉准如所請發給保護布示一紙仰即查收張貼此批 
[誌謝]  
　　昨承商務印書館惠贈新製中號及小號書畫筆各二支展翰試用轉折靈便書畫家得此亦可謂一良助矣特此介紹並誌謝忱 
雜評二 
[上海和平應響（庸）]  
　　嚮者國内有一問題發生潮流所播上海響應至捷獨於此次南北和平之運動上海似失常態自京津間和平聲浪風靡以來和平空氣之傳至上海已一旬有餘而上海之公團與私人除敎育聯合會一電外殊鮮有所表示意者上海人以和平尚無具體辦法不願空言聒絮乎抑上海之所謂公團者嘗惟有力者之馬首是瞻不能急遽表示耶 
　　我聞上海現有平和期成會之醖釀不知此後之空氣又當如何也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百問 
[新生理問答] [  寒楓]  
　　問今日之官吏其頭如何物曰橄欖核故善鑽營其腦如何物曰陰溝泥故極齷齪其眼如何物曰磁鐵棒故能吸引其嘴如何物曰破鐘表故多不準其面如何物曰軟橡皮故有彈力其肩如何物曰棉花絮故不堅硬其手如何物曰枇杷核故甚圓滑其耳如何物曰泥竹管故多閉塞其脚如何物曰象牙質故善趨避其胸如何物曰礱糠爿故極狹仄其臂如何物曰電報機故善緣引其心如何物曰印字油故皆墨黑其骨如何物曰燈草灰故無重量其全體如何物曰影戲燈故說弗得穿 
老申報 
[印度異人記下]  
（見光緒十四年六月三十日） 
　　閱數日友復來曰異人算定須死四十日已定於本日某時屍解盍往觀乎某欣然允之旣至則人海人山壅塞不開某至諸人讓路與行時該部之王亦在焉場中搭一木架異人端坐其中諸徒環侍兩旁異人因與徒言語甚細聽之不甚了了有頃曰時已至吾須死矣時在場見者盡譁無不欲躋前看視旋見異人身摇摇不定諸徒環坐誦經宋幾聞異人長吁一聲而氣絶矣死後諸徒乃近前探其舌而反之時王已預備巨袋并棺槨等徒乃將異人坐置袋中旋以索牢縛袋口王乃以印封蓋旋取袋置棺中外加鑰焉其匙王自佩之即委禁軍將其棺舁入後中另以一室貯之親加封鎖並派禁軍輪流防过不得少懈欲覘其異衆乃散去時見之者均竊竊稱異恨不能即到四十日之期無何期屆往觀者益多擁擠道中路爲之塞時王即由宫中啓門命舁棺出親爲啓視並出其袋王騐之封識宛然絲毫未動因爲啓視並無臭穢氣諸徒乃將異人棒出見其狀仍如初死時惟身蜷曲而已徒乃具沸湯爲之沐浴未幾足能略動徒乃扶之臥並取藥油拭其頂及背更以藥水抹其鼻藥水之味殊烈不知爲何品也拭畢並探其舌而正之諸徒復環坐誦經如送死時約有一二刻久即見異人筋絡稍爲跳動俄而動愈甚後復長吁一聲兩目復啓徒乃扶之坐時諸人觀者均已結舌出神不知所自時異人舉自見王亦能認識因與王點頭以眼色授徒命諸人且退衆乃散出惟異人及徒在室中翌日覔之已不知其蹤跡矣自茲以往十餘年來不復得如此人消息非一大奇事哉某西人之言若此並言此係目擊情形並無稍存飾僞以駭人聽者竊按此事聞所未聞若異人者出没無常見首而不見尾其殆神龍之流亞歟竊聞之印度爲古佛國明心見性之士多毓其間故多有能服氣鍊形之衛意者異人得其秘妙故得神仙羽化之旨也歟錄叨報 
新智識 
[鴨之種類及其普通性質] [  何世楨]  
　　鴨之種類甚夥而爲吾人（指美人）所爯道承認其爲最完善優美者六曰北京鴨曰阿爾司寳稅曰魯如恩曰莫斯可維曰印度潤那此六者從比較上言北京鴨尤爲吾人所歡迎故美國市場上出售最多之鴨大多皆此類也北京鴨在美國所處之地位極優雖不能如阿爾司寳稅莫斯可維之大然其身體實長而碩飼養所需之食料頗多可按照其形體之大小成爲比例善生產生長力絶速而易於豐肥其於產卵期内產卵極多雛哺出十日後生育力亦極發達此北京鴨爲吾人所最歡迎之原因也阿爾司寳稅就其形體及重量論皆較北京鴨爲優英人最喜之特在美國則不能如北京鴨之受歡迎以其不及北京鴨之優美了若就其普通性質言與北京鴨甚相似惟其羽毛喙足皆純白而北京鴨則兼乳白色此其異點也魯如恩爲鴨類中形體較大者而狀極美麗其形體重量與阿爾司寳稅相仿惟羽毛稍短耳以顔色論則魯如恩之羽毛極美麗故人之歡迎之者亦較多鴨類之最大者爲莫斯可維以利於市賈故普通鴨商皆爭畜之極活潑可愛足甚長故高其最足注意而異於他種鴨類之點乃雄鴨頂上生有形如鷄冠之毛羽也於其休息時此種毛羽下垂幾與首相觸惟一受驚恐則立開張此種鴨無論其爲雄雌面皆紅而大與白面之黑西班牙鴨相仿惟面色有紅白之不同耳鴨之能飛實不多灑獨莫斯科維能翺翔空中或棲息於樹枝之上此亦莫斯科維異於他種鴨類之特點也印度潤那鴨之至美國始於一千九百年前美人視之爲舶來經售之鴨其性質屢經東方鴨商實地試騐確較遜於北京鴨而其最大之缺點則以其身體過小不能多飼以食料以增其重量雖然印度潤那善產卵凡人欲餉鴨於極小之範圍或留以供家庭食品則此種鴨亦能使人滿意也 
　　斯篇乃譯自美國飼鴨學節要一書其後尚有專論（莫斯可維之特性）（珍玩之鴨類）（鴨之飼養及獲利法）種種原原者非一人要皆美國鴨商曾有實地經練者特譯之以供畜牧家之參觀 
[世界小新聞] [  衡芳]  
　　○無火之燈法京有人能在藏儲火藥房或易於燃火之房不用也而　光其法將燐一塊略如豆大放入明玻璃於小瓶内用沸橄欖油倒於燐上其瓶滿至三分之一即將瓶口塞之臨用時將塞之揭開須臾復塞之則瓶内立刻發亮與燈無異俟光少暗時可將塞之仍開則其光復來惟冬時油易凝結必須將其瓶近身或以手包握之令其温暖則恒能發亮此燈約 
　　能用半年其價不過數元其橄欖油即中國之生菜油也 
○測霜表歐西農夫每苦寒有嚴霜以壞植牧之萌芽近有作測霜表者即以此表能指明空氣之燥濕而預防結霜之期在何時也用此表者於日　之　懸於户外離地二十四寸則有知今夜之有霜與否 
益智新畫 
AO（像合） 
AOP（像命） 
雜錄 
[燐中毒之救急法] [  訏定]  
　燐本爲化學及醫藥上用品（醫藥上用黄燐）因火柴中含有燐質故欲圖自盡者得之甚易茲述其救急法如左凡燐中毒者宜用長久暴露於空氣中之陳松節油各藥房均有出售因陳舊松節汕常吸收空氣中酸素化生配爾亞克西特遇易酸化之物質即酸化之試滴此油於黄燐面上則可見其表面即被酸化故用於燐中毒病人則胃中尚未吸收之燐爲所酸化失其毒性因新鮮之松節油不含有配爾亞克西特故非特不若酸化黄燐消滅其毒性反溶解之使之易吸收故臨用時松節油之陳舊與否必須詳細檢查檢查之法即藥瓶之木塞若現腐蝕狀之損摥者必爲陳舊之證其服法初每半點至一點鐘内服一格蘭姆（約二十五滴）連服三四次隔長久時後再内服半至一格蘭姆可也（不受酬） 
　　一龍按於服上方之前最好先用吐劑冀將毒質嘔出極簡易者爲硫酸銅（即藍礬）每次用十分之一格蘭姆（約合二釐六毫）每十分鐘一次至嘔吐爲度燐中毒後切忌者爲牛乳脂肪及其他油類物品（如蓖麻油等）蓋此等物品能使燐融化而速其吸收也 
[秋興] [  宋焜]  
　　西風催落木大樹一時傾（馮叚同時下野）獨有東籬菊還依北極榮鳳剿移就燕（梁氏將組織内閣）虎穴靜調鶯（曹氏南下之期屢爽近納劉善奎爲妾）何事玉關外錚錚金鐵鳴（小徐與鬚帥尚主戰）南方地氣暖九月不知秋（舊國會宣言不承認徐氏）雁自衡陽返（北兵自湘南撤退）龍歸京國游（龍濟光入京）榮華未衰歇芳草尚淸豳（陸氏握兵權伍氏掌外交）欲問春消息長江日夜流（岑氏代表西南與長江三督暗商和議） 
小說 
[偵探奇遇] [  常覺覺迷同譯]  
　　第六章 
至是母女兩人又復面面相覻賽鷹則曰夫人聽之予以此畫託命女臨摹者護辭耳予蓋藉此試探令女而令女一見書畫即使驚訝失色如與故人猝然相遇曩予所有一切疑竇遂即解除令女如果助我一臂覔得露西者當獲巨酬豈僅五百元而已令女果有意否媪固黠者聞語故高其聲價曰先生恕予方命蓋吾女淸白之身不能入汝儕偵探隊中討生活也此語出賽鷹徙驚曰不能耶媪曰不能也賽鷹曰然則吾儕直無事矣吾所託令女繪事蕆事之後携至此間事即了矣辱承汝儕遇我予殊銘篆然吾事至冗須送汝儕出矣賽鷹此舉實出媪不意大悔方欲有言賽鷹已阻之曰夫人吾事冗恕不能久談媪曰但吾女賽鷹截之曰予已周旋汝儕久願夫人弗再瑣瑣擾人媪曰先生非欲吾女覔彼女傭與匈加利人歟賽鷹曰予實弗敢奉勞令女當另覔他人承乏蓋美術院中識得露西者要不止令女一人若儕頗願獲二三千元之酬金也夫人爲令女顧惜身價予亦豈能故拂夫人意哉願夫人趣行勿耽擱吾事媪曰先生猶未明予意也賽鷹曰予已明之予但託令女繪事此外再敢有勞媪仍欲有言女郎已起而阻之曰母盍行也媪曰予尚有言申述奈何遽行女郎曰母已申述在前毋再瑣瑣徒取人厭賽鷹曰女士誠智慧過人哉又曰别矣夫人女郎遂曳媪出二人旣抵街頭媪申申曰嗟乎薏瑟一注鉅大之財產輕輕抛棄矣能不惜哉女郎曰母此汝之咎凡事實須見幾其人爽直而事尤冗汝旣拒却其人自然擯之不遑媪曰予欲設辭轉圜汝必曳吾出咎在汝也女郎曰即欲轉圜亦有何用嗟夫吾人命窮遂致旣得而復失尚何言哉吾人盍歸二人旣歸相對默然旣而女郎出聲曰阳唯有重赴美術院理吾故業耳媪曰吾人運否極矣今日乃有數千金憑空而來卒之憑空而去有如一塲幻夢命也女郎曰母亦毋悲蓋徒悲亦有何用言次姗姗出（未完） 
[自由談之自由談] [  不冷]  
　　唯唯否否今日官界之常態本無足怪者曰戰即戰我固不必身臨戰地也曰和即和我亦不必預聞和局也唯人戰而我不戰人和而我不知則我之地位或有不保我之地位與人之和戰孰親孰遠孰害孰利苟非癡人安有不能辨者然則我於此輩何責焉 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
   
 
