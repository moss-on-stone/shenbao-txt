# 1888 - 181 - 4905465

 

Page 1

 
 
[大題觀海初二集分售章程] [  點石齋啓]  
　　是書先出二集後出初集書分兩次取者洋亦分兩次繳所有取書送票等情早登前報布告四方矣如有單買初集不買二集者碼洋十元股單不給彩票無抑或單買二集不買初集者碼洋十五元股單不給彩票無按近來登門買股單者絡繹不絕惟恐彩票不敷分撥故特變通其例以期各便耳此佈 
[新印白紙曾文正公年譜大事紀家書家訓榮哀錄出售啓] [  申報館主人啓]  
　　曾文正公中興致治一代名臣人皆仰其功冠本朝而不知學問文章實有嶙嶙炳炳者所刻全集多至百餘册卷帙繁車携带難艮學者　數年之心思未易得窺全豹本舘覓得初印售本先將年譜大事紀家書家訓榮哀錄五種用新鑄鉛字排成印以雪白連史紙校譬詳細裝釘精工定于本月廿六日出售其餘各種尙擬次第付手民世有望湘鄉面深景仰者請向本埠南北申昌及各埠申昌購取均可計年譜每部三本價洋二角五分大事記每部一本價洋一角家書每部五本價洋四角家訓每部一本價洋七分榮哀錄每部一本價洋五分倘欲幷買共洋八角此啓 
[敦請俞曲園先生經策通纂序] [  點石齋啓]  
　　宋時以策論取士而永嘉學者遂有八面鋒之作或云陳君舉或云葉正則不知其爲誰也余讀其書雅不　然謂無補於實學而徒便乎勸說作者可以不作學者可以不讀乃淳熙中以其無取不該令就試者人持一册以爲風檐一日之助是以勸說雷同教天下士也烏乎可哉若王伯厚先生之玉海則不然具書亦爲詞科而作蓋朱自絕聖間始置宏詞科至紹興而定爲博學宏詞科南宋人材多出於此伯厚先生著此書以備詞科之用故　列條目皆煌煌鉅典采錄故實亦多吉祥善事與他類書體例迥殊以其書爲詞科作也然徵引繁富考據詳明遂爲古今不可少之書非夫八面鋒所可同日語矣近者滬上諸君子有經策通纂之作欲得余一言以弁其首余笑曰是殆八面鋒之流乎謝勿作也未幾而其稿本出余得而見之書分前後二集前集依經編次始周易終說文如易則取李氏　解書則取孫氏今古文注疏頗爲有見而備錄原書不加删節則其體裁亦無可議後集分甲乙諸編甲經乙史皆綱舉目張條分　　自經史子集百家儔記咸采摭焉亦可謂句括古今綱羅宇宙者矣是其書雖未敢謂竟與玉海抗衡然實玉海之宗派而非永嘉八面鋒比也此書也成上可備名卿大夫之討論下可供文人學士之考索豈特爲舉場經策之資哉余向以八面鋒例之失此書矣或曰然則此書也眞可備風檐一日之用乎余曰不然用之者在一日而讀之者在平時抱模子以書爲學者之山　吾願學者平時采伐漁　於其中勿徒以供一日之用也　　光緒戊子夏五月曲園居士俞樾書於春在堂 
[論監利水利]  
　　有蒿日山人致書本館曰僕橋寓荊郡之監利十五易寒暑矣其地係古澤國非僅江裏二川爲邑要患也卽春夏淫雨積水汜漲高原稍可畊種低壤已成巨浸故邑民各規地勢修築堤坊名之曰垸外捍他水侵灌而下流疏鑿河港以資消洩一有壅塞羣嗟望洋遂思强掘他垸之堤以隣爲壑而械鬥燒殺之案層出疊見邑有太馬大垸方廣七十餘里內藏子垸十數秋賦隱居邑半向有出水林長老河綿亘百二十里出洪湖達江明萬歷初河道稍淤該垸民强掘毗連之林長垸放水遂械爭四十餘年京控後官代疏漝水道巨訟始止本朝道光二十九年大江堤潰將林長老河淤塞强半該民見工鉅難疏仍糾衆强掘林長垸堤兩垸械鬥死亡燒殺京控多次而官斷私違禍終莫息光緒元年邑侯朱公宗　目擊巨患計無由弭親勘老河見淤塞數十里民力莫任非帑項不能疏復而司農支絀萬難籲請惟由林長老垸中假道開港送水直出洪湖僅十餘里爲道甚捷工程不及十分之三遂慨諭邑紳敦請林長父老至邑多方開導苦口躬　著太馬垸加價置買林長出地開港裁減林長秋糧加入太馬新涸之㚂並酌補畝費等項垸民悅服遵具承允字結不期朱公以艱去官歷任傳公維祜石公宗建朱公光耀均有志繼成善舉且經今河南撫憲倪公前守荊日及道憲魏公先後履勘無如數縣憲任事日淺工議朝成邑篆夕卸兼之水旱頻告集鏹云艱要工未果光緒九年燒殺京控案結而故河未疏水仍無出甲乙二歲積澇浩大爭衅又起邑侯黎公垿慮重釀巨訟諄諭舉人態登校教職胡服榮王成書等勸仍照前議義讓水道開疏消潰息爭兩垸生民遵具甘結由縣據結通詳各大憲扎准照辦而黎侯又値解任生民懼工再廢赴郡公呈府憲恒公據情代禀請委黎侯督工邑民額手相慶咸謂要工可成爭禍水息矣不意接任某縣令才旣庸劣性尤愎險民間詞訟一批恒至累月法堂判事差押兩造赴城隍廟設誓種種紕謬初履邑任首卽激成林長垸京控繼復釀或子員淵巨禍死亡千計黑夜遁省營謀數歲復得回任親見黎侯解篆邑民祖餞塡溢衢巷獻袍建額歌以泣繼頓懐妬忌又見頌黎侯者有賢宰難　之論愈挾兩垸呈府留委之忿立意廢工洩憤邑紳進謁輙言工萬不成膂萬不集且密串署前積棍勾出地痞甲乙等索賄挾阻經生民歷控各大憲札催訊辦堅置不理致去夏淫雨彌月太馬垸積水無消衝潰林長垸堤林長遭淹遂棄堤不守數日江水由林長垸上灌並將太馬高阜之壤槪沉波底夏秋之際飢殍盈途流離哀遷行道酸鼻生民痛罹凶災懼後爭靡底赴京將商於鄉大人之急義者不料往者弗力未行題奏僅由步軍衙門咨省轉移荊州巡憲審辦詎委員抵縣四月竟難捉解僕將因幹他適未知此案將來各憲若何辦理嗟乎二垸地賅百里生齒十萬歷兩朝三百餘年數賢公救之不足一劣吏敗之有餘何斯土之不幸耶河工此次不成後爭永無安歲肝腦塗地訟獄滋豐曷忍名狀孔子云苛政猛如虎劣吏豈直虎也哉虎噬數人而已噬十百人而已若司牧失人則將此眦睚徵嫌荼毒萬姓而不䘏其患不更甚於猛獸也耶以上皆來稿所云其中曲直本館不敢與知第以所陳該處水利鑿鑿可據爰錄而存之質之深知該處之事者當自能辦其虛實也至於萹中劣吏地痞等姓名則姑從隱去以存忠厚云 
[閩省大水] ○閩省在道光年間始罹水患迨光緒二三年大水後幾於無歲不有水災今春雨連綿大水洊至者數次所幸尙未成災本月十五起連日陰雨至十九夜風雨交作急溜如繩溝澮皆盈街衢水溢行人頗以跋涉爲苦福州西港通上游諸路之水每遇霪雨連旬上游諸水躍川越領而來有高屋建瓴之勢現在洪山橋大港水勢浩大其流湍急其色濃黃加以連日大雨山水直下更覺洶涌異常二十早南關外直街一帶均爲澤國城中至官廳前亦被水沒西城文藻山一帶官河地勢窪卜河伯竟作舍舟登陸之想水部門外積水尤深民家竟有遷徙者是日下午稍晴二十一日西關外積水一尺餘各處均有漲無退二十二日幸無大雨入夜水漸退縮由南大橋下流入於海惟西南卑下之地水尙未歸故道所望蒼蒼者天大放晴光俾河伯早日返駕則海隅蒼生之幸也 
 
 

Page 2

 
 
[鷺島紀聞] ○南琛南端保民開濟鏡淸寰泰各兵輪於二十日一早駛至厦門各營駕官均登岸拜會劉　堂觀察聞小泊三五日展輪前赴省垣加煤然後駛赴申江也○厦門疫氣流行然醫藥尙可爲力不能挽救者十中不過二三漳州則較厦門更甚死者尤多聞四五兩月合計出城埋葬者已有三千餘起四鄉不在其內緣漳州俗例凡棺柩出城必以香燭一對給城門兵　卽以香燭核算便知死者之數矣○福壽宮迎神本擬大舉裝扮粉擱訂有七八十座嗣經唐太尊訪知出示禁止不准以幼女雛妓扮演戲劇劉觀察亦出示諭禁刻下地方紳董遂收此舉作爲罷論矣 
[屍棺抬匿] ○前報京師宣武門外迤南二橫街有一少女口塞敗絮身死道旁一節嗣經西城司官查騐清楚詳報城憲旋准城憲批令先行棺殮以免暴露一俟兇手弋獲再行定奪及棺殮後仍於原地停放忽於四月二十間經看街兵赴該司報稱女棺不知被何人抬去蹤影全無司官大驚當將看街兵收禁嚴刑審訊聞近日仍無頭緒云 
[吳中瑣] ○吳縣馬漁珊大令拿獲水販男一人女三人當堂各予重笞荷以大枷令地保掮解嗚鑼遊街市見者無不稱快○署臬憲正任常鎭道陳少希觀察於二十日交卸臬藩二十一日崧振師設宴餞行各司道亦排日公請觀察於二十三日辰刻在胥門碼頭登舟赴京口回任擇於二十七日接印屬下各員忝送如儀○月前元妙觀又來一小人長不滿三尺而鬚髪皆蒼問其年已七十餘好事者贈以靑蚨數十文則拱揖嗚謝且識洋字說洋話見者恒以爲得木曾有乃不講無獨有偶又到一小人現女兒身長約二尺左右年三十餘暫寓於北街之拙政園第一日任人往觀不取分文次日則每人需錢二十一文始能進園一曠眼界益見天下之大無奇不有矣 
[廉訪過寍] ○十八日署浙江按察司正任溫遽兵備道苑秋航廉訪由甌郡乘超武兵輪船出口十九日下午三點鐘時抵甬寗紹台道薛叔耘觀察寍波府胡練溪太守鄞縣徐翔墀邑尊均往招商局碼頭迎迓廉訪隨登岸在招商局叙談一切本擬喚坐民船赴省緣近日梅雨淋漓河流甚急遂改於次日乘江天輪船到滬雇舟用小火輪拖帶赴枕是晚小住舟中二十日上午入城拜會提道府縣各官下午道府縣復往招商局碼頭恭送 
[九華凈土] ○或謂幽明兩戒中最不存勢利心者莫如九華山之地藏王菩薩據釋子言菩薩爲暹邏金太子聞木魚聲渡海相尋至是山遂卓賜　廟在山絕頂崖勒送童子下山歸國詩卽此去不須垂涕淚老僧相伴有烟霞七律久膾炙人口者也前明勅封建紺宇自山椒至山麓一覽金碧並不知其幾千萬間至今香火猶盛谷口有旅店數十家爲進香者滌塵濯鉢之所其人雖不效僧家裝束然子子孫孫咸持五葷不入門之戒視而食如鴆毒較世間之和撞和樣眞不啻相隔霄　矣香客過此一宿鷄未唱卽爇旃　宣佛號沿石磴一步一拜而上慈悲聲木魚聲與各寺之晨鐘法磬聲聲聲相應荅恍惚衆壑齊嗚萬山皆響令聽者眞不知此身在何等世界當頭一喝萬念皆空故至此雖當日富如沈萬三貴如嚴分宜均逡巡而不敢過一天門俗傳菩薩靈騐客到山下必先令其人自將生平功過互相比較以定行止故客一着枕卽若有人提其身捺之使長丈餘復卷而　之使成圓相由是心頭便如轆轤乍轉直從爲童子時所爲之事一一在心頭想過負心者心如箭攅　心者心若火煎　想到今日來爲何事而止如功過可相抵便坦然入黑甜卽毫不窐記來路之辛苦去路之混茫倘功不足掩過就枕上五心煩燥展轉不眠一心只把歸計打算具甚者或痴迷或疾苦亦有能至家不及至家而卽不起者大抵上焉者刻薄人與忌才害能之人下焉欺詐人與偷常不全之人最難逃其冥冥中之孽鏡然又祇爲求福者而示罰如無心去求福卽亦無心來降福金陵最重地藏王會與會者在城則商在鄉則農所謂愚夫愚婦也此兩種人各因其暇以盡其沈如商貫絲市則趁春初踏莎行行農恃稼成則待秋收着　而上其不能朝山者則每歲聖　日羣詣淸凉山庵內合十頂禮庵例自七月二十一日開門八月朔止此十日中無日不人山人海一若拜靑蒲者片刻託綘樹者終年　贅壻之操斗酒豚蹄而祝籌　正堪爲種福出者寫傳神之照日前聞該庵住持已邀各會首商議緣起內橋迄龍蟠里沿路有茶亭數十座皆夜燃九微之燈五色之綵少年逐隊夜游具意並不在陳設之陸離淸音之耍娜而是亭又大半係信女之有力　爲領袖呼朋挈眷人家終歲閉置簾攏中外言不入於　內言不出於　藉有此會得覩伊間之潘安般貌子建般才故雖紅燭高燒猶都不肯學海棠睡去向例延戒行僧坐壇往年竟有劣僧以夤綘壇差致閙出施耐菴所謂翠屏山紫石街兩項故事上屆已不復僧俗混雜刻下保甲局劉總辦查禁嚴切尤宜一體淸凈衆皆允爲傳知各會想該住持可穩結此一盤大香緣矣旁有曾上九華者云朝山者苟起念便旦夕凛之衾影深之否則繩糾立至烏有若金陵之兒戲哉因憶昔一婦豐頣修潔初投宿忽忽不樂山例惟纏足者可覔代步繞望見王靈宮廟婦無故自轎中跌出與夫急舁回以病重再宿而去據其從者云婦生平喜布施皆被僧道　去親屬無沾其厚惠者又棄家雞而愛野騖致衣冠中不興戴绿頭巾之秀才　此來辦千金以自贖可見神道非穢物所可誘其死也又一僧盜其隣居之婦一生束薪疏采作苦以供婦家之麥麩蓮子有年矣去冬婦病知僧朝山就牀上倩人傳語令爲帶一分香去僧如教一路毫無妄念膜拜畢忽憶婦囑因再跪代祈病愈頭觸地頓如瘤起又歷階視香燒未覺一　蠓在腮際左拂則右右拂則左迨回至旅店則兩腮已紅印鮮滴如熟桃之未破實拂時不覺自擊也店中人令其速自懴悔且促之歸未幾婦亦死僧爲其夫所控納之囹圄中二者覩目所覩其應也如竿取影其速也如鼓迎桴其善善而惡惡也如鑑之空如衡之平故不惟富貴非所念功名非所矜卽氣燄薰天脂膏剝地者亦起減如死灰噫使天下幷無此一片乾凈土將從何處說理哉以上皆金陵來稿 
[維揚近事] ○本月二十日夜有賊至揚州木香巷某姓家將廳房各處陳設席捲一空家人聞聲喚令更夫追捕賊蒼黃逃逸遺下一古銅香爐翌晨主人喚地保至呈請保甲局曁地方官履勘查緝未逾數時賊已爲某城門弁兵拘獲緣該賊得贓後無從寄頓黎明時卽擬出城弁兵見其形色異常手携各物甚疑屢加盤結賊情虛言語支吾微露破綻因卽拘送邑署邑尊一訊得實所有贓物傳令失主認明賊則押候嚴懲○邵伯鎭泊有難民船數艘保甲局曁地方官聞　派人往探見該難民因所乘小划內有一艘損壞現在彼處雇匠修理鎭中人恐其滋生事端慰以好言令其開去難民亦唯唯從命有旋里者有過湖者並無一人南下云○丁簡生觀察葆元奉督憲繳委騐收提工已詳前報茲悉觀察已於二十一日午刻回揚約休憩一二日卽須旋省銷差聞觀察抵工時會同總辦吳觀察逐叚較騐尺寸皆有敷餘至土工最重看扦此次扦亦飽滿無鬆疑漏水褪口等弊觀察顧而欣然深加嘉獎云 
[豫章瑣事] ○省城董家塘某姓家地忽陷下丈許並未傷人亦異事也○南昌某鄉有沙田一方廣不盈畝棄置已久無過而問者本年鄉農某甲挑去積沙意圖播種營兵某乙前往爭之甲不服相與互毆控諸琴堂兩造皆無挈據可騐而甲則挑沙有勞乙則衆供可證因斷令甲欲管田須出田底錢六千乙欲管田則出挑沙錢六千四甲願管田乙願領錢於是各具遵結案遂定○浙江平陽縣湯少卿明府肇熙江右某縣人以戶部主政改任縣令所至有政聲溫處道某觀察贈以聯曰政兼教養古循吏學有根柢今通儒明府歷署錢塘開華各邑篆其示言讞語膾炙人口近經彚刊成書名曰出山草見者皆謂其卓卓可傳不愧今之治譜云○袁州府賈韻珊太守孝珍查得萬載縣民因爭田畝搆訟數年糜費耗時殊爲可惜因斷將該田歸入昌黎書院旣可資諸生膏火又可杜兩造爭端訟者服太守之公而且明卽具遵結完案 
 
 

Page 3

 
 
[喬裝敗露] ○九江上游龍坪鎭人某甲者年甫二十餘玉樹臨風丰姿姣好聲音笑貌柔婉可人終日惟游手好閑與某乙爲膩友瞻烏爰止人果不知其雌雄也一日二人均阮囊羞澀相對顰眉乙忽鼓掌而起曰妙哉君現有賺錢之計而尙困守愁城乎甲問計乙曰君雖無子建般才而有潘安般貌苟得加釹于弁卽可出手得盧尙何惜暫時之雌伏耶甲首爲之肯遂易以巾幗薰香傅粉端坐紅閨乙則出外央媒說合僞爲弟也姊者俟媒定納采過門卽於洞房花燭時乘間潛逃鬼狐伎倆不知騙過多少痴男前月杪又喬裝嫁城子鎭何某得財禮五十千何大族也合巹之夕賓從如雲新人霞帔花冠曲房靜掩苦不能竊常儀之樂奔入月宮向色中餓鬼也紅巾旣揭卽思賡同夢之章衾覆鴛鴦不覺如荊卿之圖窮而匕見何大呼集衆縛甲聲言送官乙懼歷訴前情央出多人退回財禮更向之負荊請罪事始放回 
[彝陵新俎] ○近因天氣亢旱秧田望雨甚迫西鄉人共在江畔之葛道上鳴鑼擊鼓日夜求雨自初九日至十二日五隴鋪人又各手執香炷桃柳枝約有三百餘人過河至大南門外龍王廟內求雨幷到縣衙請斯明府往縣城隍廟求雨蓋府縣已在城隍廟設壇祈禱也十三日早得雨一陣午後大雨淋漓一夜不止四鄉農田庶可旣沾旣足也○陳某者平日游手好閒其父昔年曾當營兵因事斥革某乃冒充營兵跪稱有省中大憲文書封套命往辦差又在河西向人言鎭台留伊補操防口糧遂將某米鋪錢詐去十餘吊一去不返某米店以爲伊將補操防糧　操防營查訪合營皆謂並無此人操防營中有哨弁禀明城內中衡　府密　查辦陳某尙在古城地方訛詐鄉愚役　王弁拿獲鎖押進城經中衡　　戎訊明將陳責打軍棍八百兩耳插箭游街使其自喊假冒營兵等情一路行來前有號筒兵一對押解營兵三五人二哨弁騎馬在城內外及操防營盤游喊陳某仍身穿號褂遊示後又送往縣署羈押懲辦地痞正所以維持市面也○宜地風俗以初五爲小端節十五爲大端節初五反不及十五之熱閙故河下龍船初五日在河下競渡後每日仍在下河試演至十五之前三日方興高采烈一較短長大雨之中仍不少却西壩對岸有萃福山者在孝子巖上首看者多登此處山上居高望下一二十里風景俱在目前有河西小孩約八九歲十餘歲者亦在萃福山上觀望山勢甚形險崎一時人多擁擠將兩小孩擠落河中倉卒不及援手殊可憐也○各碼頭之龍船有鴨蛋靑旗者船卽以鴨蛋靑得名又有大鳥籠小鳥籠紅旗黃旗各名目各船龍頭均於十五之前三日在各廟拈香　賽凡划龍船之人各以船上旗色預備號衣包巾是日穿紥齊整手執蘭橈隨龍頭入廟並有鑼鼓十番等事　賽得勝者以鞭爆賀之兩岸觀者男女成羣間有駕一葉輕舟隨龍船上下者不下數十艘隄畔畫船隄上馬绿楊風裏兩悠悠此時此景彷彿似之 
[拘人未獲] ○昨報列法包探獲到竊賊陸子林身畔搜有川綢十二疋一節據供從春記棧竊來詎談竊實名陳阿耀與德泰昌棧出店阿康者爲友而德泰昌自去年十月至本年五月屢次失竊川綢一百零八疋曾經報過英捕房飭緝在案麥捕頭曾帶中西包探往該處踏勘該竊於二十四　間在春記棧先竊某客川綢後又竊伊同棧客洋七十三元經摺十一個皆錢莊往來之摺因卽扣住往各店止付後再尋訪今獲到陸子林在法捕房供出德泰昌綢件及春記洋元等實與出店名阿康者串同作事適英捕房中西包探至法界查詢此事請爲帶歸法捕頭以在法界破案者法包探帶同該竊前往拘同黨阿康及到時阿康已由該棧後門逃去矣 
[縣案錄] ○昨報列某甲挈某妓投上海縣喊控云云茲悉甲爲朱轉照妓卽王少卿前晚由値日差解經裴邑尊庭訊之下朱稱小的係松屬泗涇鎭人有田百畝願娶王妓爲室奈鴇婦王家娘欲索身價洋六千元顯係　阻爲此挈同該妓投案叩求提究王妓稱小婦人籍隸揚州十四歲時被父親帶領來滬賣與王家娘計洋五十元十五歲時賣娼今已廿二歲矣願與朱偕老俾脫火坑而　　席叩求恩准邑尊謂朱年尙輕何以欲娶妓女爲妻必須忖度明白免致後悔王妓决意從良亦是美事着令明日補詞呈候核辦○姚庭　乘馬誤傷福建人鄭遠炘一案迭紀前報茲悉鄭之屍棺已由屍子來滬投案具領回籍前晚張邑尊升堂飭將姚帶案訊問諭令釘鐐收入外監候核○馬雲茂投縣具控楊王氏意圖悔婚叩求提究前晚經裴邑尊庭訊以該氏旣居新衙門後令其逕赴會審公廨控訴俾得就近提訊婚帖原呈一併發還○前報列周玉林由法公堂解請上海縣訊辦云云前晚經裴邑尊升堂訊究周稱江北女子銀寶由陳姓領來滬地托小的介紹欲賣與李宦爲妾旋因議價不成被小東門外花烟館譚姓買去身價洋仍由陳姓收到去惟欠找洋六十元譚欲圖賴是以投法公堂控告邑尊謂販賣婦女例禁綦嚴爾竟如此胆大妄爲實屬可惡着發自新所管押候辦○朱鴻仁上控胞兄鴻德壩吞家產一案發回訊供各情節登前報昨晨又經裴邑尊升堂研訊鴻仁呈上家產淸帳邑尊察閱後問爾父於何時去世答稱咸豐十年間邑尊飭將淸帳交鴻德帶下速將父遺及自創之產在帳上註明呈候察斷幷飭將唆訟之施厚甫笞責一百板仍復枷號令向朱姓兄弟勸令和睦息爭方可從寬開釋○朱姚氏控王坤華坤松糾衆搶親叩求提究經　邑尊飭提到案訊明情節當將坤華坤松笞責枷號昨晨復飭傳該捆業等到案訊據供明王搶親是實且未經聘定邑尊飭令王等荷枷具結期滿再行發落○陳家巷人吳如林因與周四榮周金全張阿芳等械鬥一案前日吳因騐無病狀裝入木籠曾紀前報昨日周張等三人亦由裴邑尊升堂訊問令皆裝入木籠俾儆兇橫而照炯戒 
[英界公堂瑣案] ○前有浙江黃岩縣人陸嚴氏控被當勇之南京人胡德生卽胡阿虎誘帶來滬陷爲娼妓被取洋一百五十元嗣經淸還意欲從良又遭胡持刀尋釁等情經蔡太守備文派差先將胡德生移歸黃岩縣該氏由兄具保自行回籍投質昨忽據該氏上堂聲稱現住虹口鐵路舊址附近胡德生又來持石亂擲幷用尖刀將我手臂等處戳傷因又報捕拘胡送案請爲驗傷華捕禀稱拘胡時伊將尖刀拋在河中石塊呈騐胡供該氏實是　妻我未行兇至具保該氏者並非該氏之兄的係私識之人務求伸冤太守騐明該氏受傷屬實隨問胡爾於去年到黃岩縣如何又來答稱候妻不到是以又來太守謂揆度情形諒爾未到黃岩中途脫逃胡堅稱已到黃岩太守又問爾未行兇該氏之傷何來胡語塞太守又諭該氏曰爾不應與之私識原屬咎由自取且據彼言憑媒娶爾此事總須稱歸黃岩可以澈底根究爾如何未去答稱川資未着以致耽延太守又謂胡德生如有下情儘可申訴豈容一再持刀逞凶判發捕房管押一年再行發落○前報文匯西報館西人控因馬夫葉洪義溜馬致馬逃至田間被鄉人用鋤斫傷一節昨據該西人訴稱醫馬一切計洋二十五元包探王阿二禀查此案見証杜松林所指前後不同因又維查曾問陳松林之幼弟言明的係其兄持鋤斫傷馬匹陳松林堅不承認幷稱夏定會唆使杜松林誣指小的夏定會仍執前詞蔡太守商之當副領事以各執一詞礙難定斷惟馬夫葉洪義疏忽之咎亦所難辭太守又問該處地保在否當據地保沈仁卿投案候示太守飭差將各人証帶下隨問地保爾爲該處地保查究傷馬事已經多日可知傷馬者究是何人該地保答稱衆口一詞咸知傷馬者是陳松林太守飭將各人帶案　陳松林曰傷馬係爾現在証人供詞確鑿豈容抵賴凡西人之馬闖奔田間致　所種花稻蔬菜等項原屬可恨爾當獲　送捕房解來申明踏壞價值儘可　追且可獲賞何致冒昧從事今姑酌斷賠繳洋十二元半餘着馬夫葉洪認償嗣後凡有前項情事務須獲馬送入捕房免生枝節其餘各人斥退○寍人唐阿蘭稱現在一大馬車行之友人瑞雲托我到裁縫店取表經過花烟舘門口被妓女陳金寶拖拉進去產同鴇婦將我之表奪去告知瑞雲同去向索不還爲此報捕拘案表値價洋七元半朱福稱經過該處見瑞雲言托唐阿蘭取表被妓女奪去向索不還爲此投案爲証陳金寶供在王桂卿家爲妓有馬夫瑞雲租賃房屋誘我去住我不允伊常糾集馬夫黨前來尋釁昨又來毀物本欲報捕詎被揑詞先訴　實並 
 
 

Page 4

 
 
無奪表事王桂卿供與同蔡太守隨諭唐阿蘭曰旣稱瑞雲之表被奪瑞雲何不投質顯見兩揑詞誣控判罰銀洋元七元半押令繳洋開釋朱福　　胆敢到堂混作見証判押七天以示薄　該妓等斥退○包探秦少卿稱邇來各客棧之報失竊者甚多今緝獲王金生認明專住客棧乘間行竊共認行竊聚興棧登豐棧金德興棧及和記磚灰行等之衣物均有押票另贓一併送案開幷稱查王係浦東人家有良田數百畝曾在公和米行習業捲竊銀洋出外花費已罄流爲竊賊現在其母尙來求恩失主徐萬甫稱在兵輪船爲武弁曾在聚興棧失竊衣服委札銀洋開單呈案今已獲賊吊贓　少摺扇委札及銀洋五元天靑呢馬褂等件該包探又稱據王言無銀洋摺扇委札惟馬褂當在城內吊贓未到金德興棧之　雲江請領眼鏡登豐棧和記磚灰行均遣人投案領取贓衣該竊犯王金生供年二十一歲押錢夥請追押本王金生之母王某氏投案聲稱祇生一子乞施恩領回管束蔡太守隨　該氏曰爾子失於管教以致如此今旣　犯行竊判發捕房管押六月以儆將來該氏號哭而退起案各贓交各失主分別認領所有徐萬甫之馬褂再行移催上海縣吊　候領竊賊照例不償押本○包探顧阿六稱宋嘉雲及王阿五所開之茶館內時有弄牌小賭事爲此傳案請罰宋嘉雲王阿五同供以後不敢蔡太守判宋王各罰洋五元撥充醫院經費 
[戊子中和節爲王省齋世丈大人三十大慶謹俚辭錄呈斧政] ○先生諴達者幽情寄詩酒先生何許人道是　平友瀟灑襟期脫俗塵廬山舊　知名久佳節中和値誕辰祝君詞進如岡阜三十行年正立身高風堪繼魯齋後　蔭三槐祚自長九熊况復欽賢母　舞雲霞堂北曁詩傳衣鉢天南叟鄭蘭寶桂植堦　玉軸牙籖陳座右右車書法　家傳眞酣落筆龍蛇走韻事爭傳好畵眉雙娥仙侶眞佳偶艷福與淸才端合先生有　生自顧一徬徨徒伴琴書居　牖早向丹靑悮此　方言又負叅車授有懐投筆請長纓何處功名期不朽敢將情興托吟哦其奈非才多讓陋　羨畵堂春晝長羣仙海上霞　侑　侍鯉　進一詞介君福兮頌君壽[  古香主韻泉孫瀚永定草]  
[蘇省撫轅抄] ○二十二日藩憲黃於六月十一日壽辰新調浙江臬臺　　豐自嘉定籍來候補道庫大使許承湛銷臬轅監印差○二十三日分發江蘇試用同知何希　雲南籍浙江人禀到 
[江督轅門抄] ○五月十九日同知阮祖堂出洋保准以知府儘先補用加運司銜謝辭給咨赴部引見○二十日同知文頣　委解餉赴徐 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[西漢人才可與適道東漢人才可與立三國人才可與權論] ○豫章羅氏有言西漢人才可與適道東漢人才可與立三國人才可與權斯言也蓋爲推重武侯發也其以武侯爲可與權允矣其論兩漢人才則未盡當何也西漢人才不可槪以杜欽谷永東漢人才亦不可槪以陳蕃竇武且以杜谷之坿王氏爲不如陳竇旣屬卑無高論而以陳竇之困於宦　不如武侯更屬成敗論人才之見安在其爲知人論世也西漢風俗近古崇尙儒術至東漢士多節義其風猶自西漢開之及於三國而未已此　較也若分而論之則西漢如申屠嘉汲　之大節較勝陳竇周勃霍光之偉績更非陳竇所敢望他若仲舒爲一代大儒直宗孔孟而循吏自文翁以下文學自申公以下尢皆指不勝　西漢人才亦云盛矣欽與承所謂小人儒耳烏足以言適　而謂足以槪西漢之士乎哉東漢雖尙節義漸開獨行矯飾之風人才已不及西漢然如楊震崔寔黃憲郭泰諸人均在不陳竇下卽以陳竇論其被宦官之禍同而人品實不同陳與李膺等同爲淸流領袖竇則與何進類耳二人不同道而共事經權均爲未協然以困以宦官少之則如董卓之能誅宦官具才顧出陳竇上耶三國人才自當以諸葛武侯稱首後人論之或謂　儒者氣象或謂庶幾禮樂蓋不止較勝於陳竇若第以勝於陳竇者求之三國則武侯以下尙不乏其人若龐統姜維費緯董　者皆足爲侯指臂而在吳有魯肅羊祜在魏有管寗徐庶皆一時之傑非陳竇可比况以武侯之才而謂僅勝於陳竇之困於宦官則䜿刁亂齊蘇子瞻以之貴管仲武俟不能預除黃　無乃類是誠執成敢以論安見武侯之遂勝陳竇哉要而論之杜谷之於陳竇陳竇之於武侯其相去固進而益上然武侯不僅冠三國之人才而杜谷陳竇則不足以槪兩漢之人才故武侯誠不愧通權之學而適道與立之目有非四人所能稱者蓋權者稱物得中之謂卽義之與比是也漢儒以反經爲權宋儒謂權卽是經皆未盡合以此論人所觀甚微若羅氏者未能知權安能知人徒以生値衰朝感懐宵小見當世之士若杜谷者多若陳竇者少至如武侯之守經行權體用兼備更絕無其人爰借論古人以伸慨歎後之人尙會其意而弗泥其辭焉可　龔仰蘧觀察原評　見解圓到波瀾老成其意所軒輊處　論均極平允用筆亦復起伏頓挫自成章法駁豫章說具有卓識卽起前　　之亦應悔所見未宏　山長天南遯叟加評　文如老吏斷獄有識有筆豫章之論原有所偏文能知其所以偏而不爲所囿故佳[  戊子春季格致書院等一名朱昌鼎]  
[戊子上已爲湘帆仁兄封翁大人六十壽辰俚言郵祝] ○我慕荀當途榘矱抑何美又慕　林慮軌轍式鄉里俯仰宇宙間所貴求其是百爲準造端詎容着偏倚庸行旣克完高遠　俾速查道今再見衆中驚獄峙道德深琢磨聆善况君始片言折紛　席杭中條士種義規雲居以厚培基址寒飲寬勿　笋　籬外俟側隱抱滿懐亦復露崎義盤旋四時氣不言而備矣一室釀太和天貺信以理盈　植嘉樹離鳳摩膂起　掄先孝廉馳筆徵詩　甲子榮初周允膺無量祉頌曰壽而康歡喜觥稱兕[  愚弟慶蓉拜稿]  
[蟾宮折桂軒詩序] ○憶自四始追摹五言異致筆垂露潤裳詠霓同棄衆美以成編詞皆靠玉聽和聲之嗚　語欲穿珠　集也以蟾宮折桂軒名者驚嶺香飄騷　幟拔恍神游乎蕊闕仙籟齊嗚疑身列乎蓬池凡音凈滌氣徵沉瀣掃除土飯塵羹思人風雲攬結瓊樓玉宇固不第錦誇　貝珠競探　也原夫詩以葩名詞由藻發源探周雅奧　楚騷振兩漢之元音嗣三唐之逸響吟窮一字幾費推敲愛割雙存聿求典雅字裏必陶鉻凈　九轉丹成行間乃組織縱橫三條燭爐格嚴競病敢忘切響浮聲語貫圓勻共尙雕冰鏤雪取十個莫先唐代掄才非特　詞林乎爰是依韻編題應　合徵體崇臺閣律細子絲耳洗箏琶聲淸似玉回詞塲而搜輯義取淸新　鎖院之揣摩題删冬夏屬珠光於碧漢傾墨浪於銀河眉樣新補盧辭盡掃借吳剛神斧琢玉詞工著祖逖允鞭鏗金句奪芬揚隣管剛樨輪香滿之時價重雞林正楮國聲馳之日爰攎蕪語以弁簡端[  戊子夏東武惜紅生居世譔於侍梅閣]  
[夏君史靑以下馬問碑圖手卷索題率成七古章錄請夢畹生粲] ○夏君嗜古成奇癖島篆蟲書勤搜剔茫茫往事縱誰稽敦煌未必皆盧刻殘趺橫臥白雲　千載風霜經剝蝕世人畏險苦攀躋空山誰復披荊棘一朝策蹇果冥搜世間豈少韓陵石高躅遠追令率更馳驅那管地荒僻太息滄桑　變更沈沙一樣同折戟此中興廢無乃天風塵淹沒殊可惜秦碣猶餘刧火紅漢碑半　苔紋碧天發神䜟世所希片紙零縑不易獲君今訪古恣敖游捫羅攀葛親涉歷周秦漢魏與六朝搜奇剔異求眞迹　鞭殘照獨逡巡據鞍四顧嘆岑寂道旁舍騎行且前西風落葉衝雙屐歌聲隱約來嶺腰荷新者誰忽欣覿握手殷勤重致詞回頭笑指修筸隔亭亭兀立勢嶄然深林遙望如峭壁片石豈眞碧落遺數行是否無懐勒　無懐氏立石火山爲碑文之始　此游不枉　然喜三復摩挲日忘昃氈椎紙榻當　羅千古因緣結翰墨他時金石志集成一編好續平津册　孫淵如先生著訪碑錄刊入平津館叢書[  戊子夏五東武惜紅生稿於侍梅閣]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒十四年五月二十日京報全錄]  
　　　宮門抄○發抄　硃批四道○黔撫潘　奏爲揀員調補要缺知府摺○又　奏爲遵　旨輸辦本年軍政出省巡閱日期片○又　奏爲　平川匪並請將在事出力員弁擇尤保獎片○直督李　奏故殺一家二命案審明定擬片○楚督裕　奏爲撥解京餉銀兩並委員解京赴京交納片○五月二十日刑部都察院大理寺廂紅旗値日理藩院引　見十八名○宗伯長萃各假滿請　安○陜西總兵慶連到京請　安○金州副都統連順到京請　安○都察院奏派專司稽查之大臣　派出祁世長○倉塲奏漕船五日回空○召見軍機　薛允升興廉連連順○發抄　李鴻藻奏續報鄭工進占丈尺　辦情形奉　硃批覽奏已悉着該尙書等懔遵電寄諭旨妥速辦理總期早竣大工用慰殷盼欽此○張矅奏副將周森藻等病故請卹奉　硃批周森藻等均着交部照軍營立功後積勞病故例從優議卹欽此○又副將石補天等獲盜不力革職奉　硃批着所請該部知道欽此○岑毓英奏副將楊發貴更正底銜奉　硃批兵部議奏欽此○○貴州巡撫臣潘霨跪　奏爲遵　旨揀員調補省會要缺知府以重地方恭摺由驛具奏仰祈　聖鑒事竊照貴陽府知府員鳳林前經臣會同督臣奏請補授貴東道員缺在案茲於光緒十四年二月十六日准吏咨內閣抄出光緒十四年正月二十日奉　上諭貴州貴陽府員缺緊要着該撫於通省知府內揀員調補所遺員缺着吳壽齡補授欽此等因知照到臣遵查定例省會知府缺出奉　旨於通省知府內揀員調補應擇其人地相宜者無諭缺項是否相同及歷俸已未滿年限俱准調補又前准部章首府缺出應令該督撫於通省正途人員內揀選調補各等因遵奉在案今貴陽府係衝繁難省會要缺管轄一應七州縣又有統轄地方及發審案件政事殷繁必須精明幹練之員方足以資治理臣督同潘司史念祖署臬司黃元善於通省知府內逐加遴選查有石阡府知府趙爾巽現年四十五歲正藍旗漢軍榮康佐領下人由監生中式同治丁卯科順天鄉試舉人甲戍科會試進士改翰林院庶吉士散舘授職編修充　國史舘協修光緒五年充湖北已卯科鄉試副考官八年充鄉試磨勘試卷官十月奉　旨記名以御史用九年充會試磨勘試卷官七月協辦院事本衙門撰文十月補授福建道監察御史十年五月奉　旨稽查本裕倉充廂白旗官學學官九月轉掌廣東道監察御史十一年　京察一等引　見奉　旨記名以道府用八月稽察俸米十月俸滿截取奉　旨記名以繁缺知府用十二月十四日奉　旨補授貴州貴陽府遺缺知府欽此十二年十一月十四日到黔補授石阡府知府十二月十五日到任現署貴陽府事政平訟理措置裕如該員才識兼優實心任事以之調補貴陽府知府實屬人地相宜堪以勝任合無仰懇　天恩俯准將趙爾巽調補貴陽府知府洵於首郡要缺有裨如蒙　俞允該員係現任知府請調知府銜缺相當毋庸送部引　見所遺石阡府缺遵　旨以吳壽齡補授除將履歷淸册咨部查照外謹將調補要缺知府緣由會同雲貴總督臣岑毓英合詞恭摺具　奏伏乞　皇太后　皇上聖鑒訓示謹　奏奉　硃批吏部議奏欽此　○○潘霨片　再本年三月初八日准兵部咨內閣抄出二月初三日奉　上諭本年輪應查閱湖北湖南雲南貴州四省營伍之期貴州卽派　霨逐一查閱認眞簡校如有訓練不精軍實不齊者卽將廢弛之將弁據實叅奏毋得視爲具文欽此咨行到黔遵卽恭錄　諭旨咨明提督四鎭並行各標協營遵照在案臣本應及早出省因値查核秋審各案未能定期現已督同司道提犯會勘完竣擇於四月十五日起程先赴上海安順府城查閱提標各協營營伍再赴安義威寗兩鎭各營次第考閱俟上海游閱畢卽行回省查閱臣標及貴陽各營總當盡心簡校分別黜陟賞罰以符營制除檄飭藩司史念祖將日行事件代拆代行遇有緊要事務仍送臣行次親自核辦外所有出省巡閱日期謹附片具陳伏乞　聖鑒謹　奏奉　硃批知道了欽此　○○潘霨片　再前據遵義府余上華轉據正安州李上珍廩報該州小里地方有川匪蕭幗塘等勾結土匪築營豎旗謀爲不軌現已會同營員帶領兵役調集鄉團馳往查辦並請撥解　剿等情臣查該州與四川彭水南川涪州等處接壤若不速爲殄滅深恐滋蔓難圖卽飭該府余上華並管帶遵義協練軍劉仕旺挑選精練前赴該處先行解散脅從一面會同該州團衆分投攻擊該匪負嵎抗拒施放槍砲勢頗披猖哨弁許光山等帶領精銳衝鋒前進殺斃賊目涂剛五二名並匪黨三十餘人團首黃鼎元率團截擊殺斃賊目涂剛二蕭四倍李大辮子三名賊衆奔潰我軍跟蹤追剿又殺斃賊匪二十餘人奪獲旗幟器械多件當將賊巢平毀人心安定惟匪首蕭幗塘涂八之在逃未獲終爲川黔邊患前司馬丕瑤以該州李上珍安詳有餘慮於緝拿要匪不甚相宜將台洪同知周慶芝與李上珍對調署理以期得力現據周慶芝禀報督同哨弁許光山等設法搜捕已將涂八之蕭幗塘先後擒獲臣因該州距省遙遠解審恐有疏虞飭令署臬司黃元善派員前往會審明確卽將蕭幗塘等就地懲辦以快人心再查該州小里地處僻峻賊情復形兇悍該文武不避艱險通力合作得以掃穴擒渠速日蕆事不無微勞足錄可否由臣擇尤保獎數人以示鼓勵出自　鴻茲謹會同雲貴督臣岑毓英合詞附片具陳伏乞　聖鑒訓示謹　奏奉　硃批着准具酌保數員毋許冒濫欽此　○○李鴻章片　再據深州直隸州知州王炳壇騐報民人宋書雲故殺宋劉氏並毆殺其子宋城身死一案當經批飭集証研審茲據審明擬議解由淸河道劉樹堂臬司陶模遞相勘轉値臣駐津飭委藩司松椿代審無異臣覆加查核緣宋書雲係宋拴住無服族兄因無家室携帶田地二畝與宋拴住同居夥度相帮工作與宋拴住之妻宋劉氏先無嫌隙光緒十三年冬間宋拴住外出傭工宋書雲因宋劉氏不與好飯食不願工作宋劉氏因其貪吃懶做欲將其攆逐十二月二十八日夜宋書雲飲酒而回宋劉氏卽行嚷駡聲言宋書雲有錢飲酒不肯相帮度日令其當夜搬走宋書雲因被屢次欺侮卽携鐵鐝進屋毆傷宋劉氏左眼胞近下相連腮　宋劉氏翻身欲起來宋書雲又毆傷其左耳相連左耳根宋劉氏滖嚷愈加辱駡宋書雲忿極起意致死又用鐵鐝將其心坎狠力毆傷當卽殞命其時宋劉氏之子宋城女宋綿姐驚醒宋城揪住宋書雲不依宋書雲順用鐵鐝毆傷宋城顋門近右宋城撞毆拚命宋書雲又用鐵鐝將宋城左耳根毆傷倒地宋書雲歇手宋綿姐出屋聲喊經隣人史勞模同趨視詢悉情由信知宋拴住歸家報州騐訊十四年正月初四日宋城亦因傷身死又經該州騐訊據供前情不諱應卽擬結查律載等姓服盡親屬相毆致死以凡論又例載致死一家二命係一故一鬥者擬斬立决奏請　定奪毋庸斷給財產各等語此案宋書雲因無服族弟婦宋劉氏謂其貪吃懶做常向吵罵並欲攆逐該犯前往毆打輙取頓起殺機用鐵鐝將宋劉氏毆死又因宋劉氏之子宋城揪住不依順用鐵鐝將宋城毆傷越日身死殊屬不法旣係一家二命一故一鬥應將宋書雲卽宋聾子依例擬斬立决左面刺兇犯二字請　旨定奪毋庸斷給財產無干省釋除備錄供招咨部外理合附片具陳伏乞　聖鑒勅部核覆謹　奏奉　硃批刑部速議具奏欽此　○裕祿片　再前戶部咨預撥光緒十四年京餉案內提撥湖北鹽厘銀十萬兩行令分批起解等因又准戶部咨奉　上諭光緒十四年內務府經費准撥湖北鹽厘銀五萬兩陸續徑解內務府交納等因欽此咨行欽遵辦理業將　撥本年第一二批京餉鹽厘共銀六萬兩第一批內務府經費鹽釐銀一萬兩附片　奏報在案茲據湖北布政使蒯德標署鹽法武昌道惲祖　　撥本年第三批京餉鹽釐銀一萬兩並第二批內務府經費鹽釐銀一萬兩隨解平餘抬費布袋劈鞘等項銀三百三十兩飭委試用同知劉度來補用知縣李自謀會同管解赴京交納等情詳請奏咨前來除分咨外理合會同湖北巡撫臣奎斌附片具陳伏乞　聖鑒謹　奏奉　硃批該衙門知道欽此 
 
