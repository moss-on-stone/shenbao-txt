# 1903 - 43 - 4910714

 

Page 1

 
 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二棰其大恉自開國以迄嘉慶二十四年以會典事　皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比府西政西藝經奏定通行者亦臚陳終始備舉靡遺方今崇尙實學朝野上下咸究心經世之務官書卷帙繁重購寘匪易私集事主龐雜抉摘尤難是編總　諸書采輯精要而芟煩冗每條注明原書出處無敢增易一字讀者執偏見全引端振緒不啻舉八百餘書之菁英彙爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之厓略矣外埠各書坊均有出售此啓 
[論山東學政尹大宗師奏叅協辦大學士禮部尙書徐大宗伯私函囑託事]  
　　嗚呼吾觀山東學政尹銘綬舉發協辦大學士禮部尙書徐郙爲高唐州廩生郝祖修謀得懮𧴨一案而不禁歎官塲　� 
緣傾軋之風何竟若是之令人可鄙而又可怖也或謂近來仕途中人凡得一差補一缺除二三能吏素稱卓犖不羣者外無一不得力於權門顯宦一紙八行書子又何疑郝之求徐而徐之爲郝修函乎則正告之曰蠅營狗苟依門傍户　取冠服誇耀里閭世旣習爲固然人亦安之若素吾誠何必過爲苛論以繩之惟考試則典重掄才枚速馬工各有長技王前盧後詎乏定評彼職掌文衡者玉軸流風木天清望體恤寒畯識拔英奇任旣有歸責無旁貸彼南郭濫竽之輩目不敢干之以私卽干之亦無所濟我朝科塲條例素號森嚴試官苟有徇情一或上聞輙遭重讉當文宗顯皇帝在位輔臣柏葰竟以此伏誅一時操取士之權者罔敢徇私枉法至近年而聖恩洋溢文網目寛每屇鄉會試之年欲求鐵面無私風清弊絶者什伯中竟無一二以故貴族世胄獵取科第較易於從前雖未必盡由情面面來而大半未能免此蓋其人旣身居顯要門生故吏每不惜各市私恩而戚族交游或亦以輾轉營求得遂觀光之願積習已慣目爲自兢舉世滔滔不以爲恥特事機幸不敗露未便信口雌黄耳至於學政歲科兩試一衿之外等第高下已皆視爲無足重輕惟優拔二途爲名士必爭之地得之者旣視爲終南捷徑取之者亦大都鄭重評衡往往一再較量其　其愼而不安義命之士一中以患得患失之念遂思以權勢相要此郝浼徐徐修函之所由來也至徐之與郝有何交誼貿然爲之修書原奏旣未明言執筆人不　噫斷惟念徐由殿　　家行走南書房歴有年所近則年高德　位居大宗伯尊榮可謂至矣乃爲郝營求一優貢甘冐不　之名亦殊不値得然郝之求徐致意與徐之曲徇所求度與尹必别有縞　之情故郝覥然求之徐亦毅然許之尹而正直無私也置之不理可也尹而不忘私惠也曲爲之徇可也胡爲乎事隔年餘始行舉發豈以有挾而求未能如願遂藉此一洩其忿歟聖諭責其跡近報復早已洞燭無遺矣傳聞尹曾執贄於徐門下果若此則直以弟子攻訐師長尤爲清議所不容雖悠謬之言未便遽信而就事論事請得而斷之曰尹之參徐徐之爲尹所挾其原皆由郝之躁進而起今聖諭將郝撤銷舉人郎中而於徐則部議革職者加恩攺爲革職留任尹則部議降二級調用者加恩攺爲降二級留任洵乎倖邀寛典矣否則徐尹功名恐皆有萬難保全之勢爲郝所累不已深乎自有此案我知爲人說項者當知所戒懼免人持其短長若郝之奔競鑽謀求榮反辱更何足惜哉何足惜哉 
[上諭恭錄]  
　　正月初三日奉上諭誠勳奏明兩浙被災塲灶蕩田曁上年仍難墾復灶蕩懇恩蠲緩灶課錢糧一摺兩浙鹽塲灶蕩上年夏秋間迭被水旱風潮禾棉受傷若將灶課錢糧照常徵收灶力實有未逮加恩著所請所有海沙蘆𤁋杜瀆三塲成災灶蕩並海沙塲潮患難墾杜瀆塲新陞復荒各灶蕩田地應徵上年灶課錢糧准在全行� 
蠲免其勘不成災之海沙等塲歉收田地應徵上年灶課錢糧一律緩至本年秋後起徵其各塲未完各年舊課同秋收减色之鎮海縣原緩併徵清龍穿三塲曁鮑郎塲灶課均著遞緩一年徵收以紓灶困餘著照所議辦理該撫卽刊刻謄黄徧行曉諭務使實惠均霑毋任吏胥舞弊用副朝廷軫念民艱至意該部知道欽此同日奉上諭誠勳奏查明杭州等府所屬各塲荒蕪未墾灶蕩田地請蠲免灶課錢糧一摺杭州嘉興松江三府所屬荒蕪灶蕩上年墾復無多若將應徵灶課錢糧照常徵收灶力實有未逮加恩著照所請所有仁和海沙鮑郎蘆瀝横浦浦東等塲荒蕪未墾灶蕩應徵上年灶課錢糧准其全行蠲免以紓灶力餘著照所議辦理該撫即刊刻謄黄徧行曉諭務使實惠均霑毋任吏胥舞弊用副朝廷軫念民艱至意該部知道欽此 
[本館接奉電音]  
　　昨日午後三下鐘時京師飛電傳來上諭一道旨一道敬謹譯登○正月二十一日内閣抄奉上諭山西巡撫著張曾敭補授陳璚著補授四川布政使欽此同日奉旨榮坤著賞給委散秩大臣銳鏞著賞給二等侍衛著在大門上行走欽此 
[宫門抄]  
　　光緒二十八年十二月二十九日召見軍機皇上明日卯正升保和殿筵宴蒙古王公○三十日醇王等謝賞綢縀恩祥祺因伊子得保奬謝恩召見軍機皇上明日丑正至奉先殿行禮辰正二刻至皇極殿皇太后前行禮已初二刻升中和殿受賀午初至大高殿壽皇殿行禮畢還宫午正升乾清宫筵晏 
[日促償金]  
　　日本某日報云明治二十九年高麗各道暴徒　起日人之寓居其地者所損多兹由日使照會韓廷促令如數賠補未識韓廷何以答之 
 
 

Page 2

 
 
[意國設官]  
　　漢口訪事人云意大利國政府簡布拉克君爲漢口領事已於客臘下旬某日戾止惟公館尙未擇定暫　法國客　　公 
[火後餘談]  
　　日營被火已列報章兹者日本某日報登中國京師續電云是晚火發時各國陸軍咸來救護致傷及德兵二名意兵一名日本兵四名其地與俄營僅隔一土垣一時使館及郵便局中人聲譁然幾疑鼎沸　　 
[車中命案]  
　　日本某日報登中國天津來電云上月下旬某日遼東火車由開原駛至鐵嶺途中忽有兇徒殺斃華人四名戳傷十一名現在負傷者已舁送俄國陸軍病舍中療治兇徒則派勇四出偵查沿鐵路各車站中一律戒嚴昕夕不敢稍懈　　 
[法不容寛]  
　　香港循環日報云去臘廣東省城拿獲謀逆匪人迭經地方官訊鞫新正某日某國領事拜會南海縣裴大令聲請省釋數人大令以事關謀逆法不容寛答之至香港所獲之洗子銘初押南海縣署差館中刻已攺禁獄内初十日楊植生參戎統帶捷字營勇會同安勇在城内仙湖街一帶按户稽查旋拿獲一犯聞係惠州人亦逆黨也廣州協鄭惠霖鎭軍恐若輩死灰復燃特於初九日派出安勇一管駐紥高岡以資防守 
[示艦到甌]  
　　温州訪事人云正月十二日有一法國兵輪船在朔門港下碇十三晨統領某君督率在船員弁駕杉板船登岸拜會道鎮各官翌日温處道童紹甫觀察温州鎭劉吉完鎭軍次第登舟答拜　 
[河工告竣]  
　　揚州訪事人云子嬰閘一帶運河日漸淤淺去年原任兩江總督新寍劉忠誠公奏派江蘇候補道丁蘭生觀察親駐工次督夫疏濬至嘉平月杪一律告成禀請上憲派員騐收一面開放南北兩頭攔河大壩日内往來船舶已能容與中流矣　　　 
[刋籌東振]  
　　揚州訪事人云日前郡城籌振諸善士按山東巡撫周玉山大中丞來電内開東省黄河决口濟南寗武靑州沂州等屬現均一片汪洋百萬災黎慘不忍述務乞振助等語因互相籌議先墊三萬金倩人解往山東由中丞擇要散放一面在左衛街某錢莊設局勸募並於門外安設缿桶聽人樂輸 
[嘉惠藝林]  
　　松江訪事人云自前府尊余石蓀太守將郡中雲間景賢求忠三書院經費撥歸郡學堂後郡士人生機陡絶環求現任松江府知府許子原太守調劑其間太守體恤士情慨捐廉俸併另撥公欵錢二千數百千文發交各典生息創設求忠小課俾多士仍得獵膏火以繼饔飱邇由書院經董禀諸府轅請太守出示曉諭所有從前院中書斗人等各項費用一例芟除如敢向士子需索分文許卽扭解到轅懲辦太守允之 
[信船遇盜]  
　　嘉興來信云全盛林仁記永泰豐正源四信信遞信船於本月十二日由申江開往嘉興十三日黎明折赴烏鎭等處甫行至嘉興南門外離城一里許突來盜匪士餘人各持刀械一躍入船將洋銀洋藥各物劫掠一空刻已由嘉興局中執事人赴縣報案未知可能破獲否也 
[温州火警]  
　　温州訪事人云客臘大除日郡城三角門内曾氏花園後某姓家忽然火起幸在白晝人力易施僅燬小屋兩楹不致蔓延無際迨今正十三日天將破曉瑞安縣城八角橋畔某姓家又不戒於火地甲旣鳴鉦報警各水龍卽飛馳噴救至日出後方熄被燬民房五十餘間某姓有一穉子時方深入甜鄉以至葬身火窟殊可慘矣 
[揚郡官塲紀事]  
　　揚州訪事人云郡城保甲總辦李觀察光瑜甫於去冬到差卽奉札往公路浦一帶察查要案迨公竣言旋赴省禀報後由上憲另委要差所遺保甲事宜歸李觀察某接辦已於本月十六日到差矣○兩淮運司程雨亭都轉奉旨升授廣東按察司旋以任内經手事件頭緒紛繁一時遽難交卸禀由上峯據情代奏從緩履新○兩淮運司升任廣東按察使程雨亭廉訪蒞任後卽將鹽務大加整頓兹又裁去新河口楚西查艙局一時運鹽船户歡聲若雷○兩淮鹽捕營都司某都戎於去冬因病出缺運憲程雨亭都轉札飭王都戎錫麟代理兹又檄飭前署斯缺之張副戎普沾前往接署副戎遵於新正初十日受篆視事○兩淮鹽課例於新正由運憲擇吉開征初五日程雨亭都轉升坐大堂首領官庫大使洪鹺尹經歴莫鹺尹知事梁鹺尹庭叅禮畢禀請啓庫是時淮南總局所派委員已將各商所繳課銀堆儲堂上朱提白鏹滿目燦然都轉點騐訖隨由庫大使督率庫丁舁之入庫屬下各員俟都轉退堂然後遞呈手版禀賀濟濟蹌蹌頗極一時之盛　 
[鄂省官塲紀事]  
　　漢口訪事人云辦理漢口烟膏捐事務之沈叔均太守頗爲上遊器重兹届一年期滿特札委接辦一年以示鼓勵○湖北自强學堂提調程子文太守前奉藩憲札委管解第五批京餉入都兹已事畢旋鄂矣○兩湖書院業已改爲大學堂所有講堂齋舍操塲次第大興土木日前一律報竣署督端午帥札委雙司馬壽親往騐收○漢口釐金局總辦楊寄鴻太守别有要差所遺局務上憲特委蔣大令有林接辦武安堰釐局則更委陳大令有林辦理 
[春江浴鷺]  
　　厦門訪事人云有地名高埔乾距厦三十里歸福建同安縣屬時有拐匪拘誘各處小孩販賣弋利事爲提道諸憲訪悉於去臘二十日派令五營營務處楊游戎厦防同知黎司馬各帶兵役乘利濟輪船前往嚴拿至則匪人已先有風聲乘隙遠遁矣○近數年來茶務日衰業此者多所虧耗去年商人之携銀至臺北購茶者較往時幾减其半貨多客少獲利甚豐是以往年十月初卽返厦門去年直至十二月始返○近有會匪匿跡寮仔後一帶濳肆逆謀道憲延觀察訪聞密派練勇嚴加偵緝至則匪已聞風而逸未獲一人然地方則從此安靖矣○德國某員來厦游歴某日詣提道署拜會提道憲隨親至舟次以禮答之○去臘二十九日之晚白某家被盜劫去洋銀三百餘元及衣服首飾之類由地保報請緝拿 
[武林春汛]  
　　杭州訪事人友云正月初十日恭逢皇后千秋令節浙江巡撫誠果泉中丞率屬趨詣萬壽宫行禮鎭浙將軍常鶴卿留守曁杭乍二都統亦率同八旗員弁在滿營梅春院恭設寳座遙祝千秋○去冬浙江提督學政張夑鈞大宗師於提覆童生日拿獲槍手十六名枷號示衆認保廪生則仁和學四名錢塘學三名富陽學一名一併斥革其餘頂名冐考諸人法不容尙須嚴辦某日某孝廉等聨名聲訴大略謂諸童或因兵燹時避難居越口音稍别致被攻訐或有祖若父曾在杭入泮子承父籍與例相符至於頂替情事實則受人朦混失於覺察究與得賄濫保有别懇恩寛宥等情旋奉宗師批示云該童槍替業已審究確實認保廪生咎無可辭何得飾詞妄訴所禀應毋容議○履端伊始連得大雪至初五日始放陽光十二日晚略沾微雨約歴二點鐘時卽止次日淸晨雲開日出又復大地睛塘矣○新正以來賭禁稍寛有劉盤龍癖者無不喝雉呼盧夜以繼日保甲局憲特飭分巡委員逐叚查察嚴加禁止兹又由仁和錢塘兩邑宰會銜出示云得得賭博一切例禁　 
 
 

Page 3

 
 
嚴無如玩法小民往往以身嘗試且謂時値新年逢塲不戲不致大干法紀豈知聚賭抽頭實爲閭閻之害不特廢時失業兼且破產亡家豈得以新正之時稍爲寛恕本縣嫉惡如仇愛民如子不忍不教而誅爲此出示嚴加查禁切實曉諭諭爾諸色人等務各相安本業不得再行賭博倘有弗遵一經訪事到案立卽照例重辦决不姑寛弗貽後悔各宜凛遵毋違特不 
[鳩江春浪]  
　　蕪湖訪事人云去年雨雪過稀天時和煦迨臘月二十七八日封家十八姨偕滕六君聨轡而至平地得雪數寸誠豐年之兆也○廬州府屬廬江縣地界江淮久爲盜藪去臘近城民人牛合宏家突被匪人劫掠併將事主刃傷旋即具報縣署未知能否獲盜追贓也○此間巡警局自去冬奉上憲奏辦後卽由總辦吕許二觀察委蕪湖保衛營統帶饒遊戎督率梭巡一時城廂内外居民咸得安枕而臥○江南機器製造總局向設滬上去冬署兩江總督南洋大臣張香濤宫保擬遷到蕪湖委米釐局總辦劉觀察錫唐至清水河一帶將地叚逐一丈勘繪圖呈送督轅刻聞宫保已將此事作爲罷論矣○此間菜市一在廣仁局前一在吉祥寺前刻下吉祥寺菜市房屋已告成功計門面二十號每號房金月收洋銀一元某日巡警局總辦吕韻生觀察出示曉諭招徠老農老圃者流不日當可雲集矣○十里長街一律鋪砌刻由商務局董議設馬車小車行駛二街上下統計月捐可收洋銀二百元俟定章程當即開辦○商務局總辦許九香觀察丁艱後蕪湖十三帮總董具禀挽留撫憲以商情難却札委吕韻生觀察暫代百日一俟許觀宗喪葬事畢仍回原局辦公至商務巡警目下皆由吕觀察兼辦本月初七日觀察附某輪船赴皖想有要公向撫憲面禀也 
[蘇垣近事]  
　　蘇州訪事人云去臘二十六日之夜距婁門四里許長浜人朱姓家突來暴客八室行劫旋復擁至鄰右某姓家肆行搜括事後查檢所失約値二百金未知曾否報官請緝至正月初旬某夜齊門外某姓家亦有盜匪頭戴市上所售紙糊面具猙獰可怖攻破大門某駭極狂呼卽被刃傷肩膊於是蝟縮不敢動任若輩飽掠逮颺○正月十一日臬司效述堂廉訪接奉刑部釘封文即飭長洲縣蘇大令會同營弁將江北某縣解省之弑夫淫婦某氏及某縣甲乙二盜犯綁赴北寺大校塲處决○本月十二日傍晚宵人某甲闖入西支家巷武公館圖竊獲交地甲解至西路總巡局請王小和司馬訊懲 
[何故輕生]  
　　紹興人王菜在鄱陽輪船當管艙之役前日不知因何呑服洋烟倒臥太古馬頭上適盛京輪船抵埠船中有與王素識者聞之報明法界捕房及捕頭派包探往查則已一息奄奄爰雇車送入仁濟醫館延至昨日斃於館中館中人查得滬上並無屍親遂投報同仁輔元堂領棺收殮 
[開學有期]  
　　虹口崑山路中西書院係美國耶蘇教監理會中所設去臘之杪學生均放假回家兹由掌院潘愼文牧師定於本月二十六日開學師師濟濟者又將擔簦負笈而來矣 
[上海縣署瑣案]  
　　英美租界公廨讞員張柄樞司馬移送向李新福藉端訛詐强褫衣服之孫桂生及其黨彭阿二到縣前晚縣主汪瑤庭大令升堂研訊孫供小的住本城八鋪在滬北某處印書局中充排字工人與李同業去歲之暮途與李遇向借洋銀四元李無以應自願將皮馬褂質取洋銀借給小的時彭阿二並不在塲惟金阿四沈金生兩人目見情形然亦並未訛詐大令詰之曰除夕在陳市安橋向沈瑞林訛詐洋元並刃傷沈手是爾所爲否孫堅稱非是彭供小的雖與孫相議並不爲伍除夕孫等將李衣服剝去後李呆立街頭由小的伴送回家隨給小的洋銀五角後控諸公堂牽涉小的叩求鑒宥大令判將孫笞責五百板釘鐐收押彭押候復訊○董楊氏控其壻沈蘭雲不顧家室等情大令升堂研訊氏供女兒嫁沈多年沈近來姘識蕩婦不顧家用反將女兒兇毆迨女兒逃回小婦人家伊竟敢糾人持刀恫喝並汚衊女兒聲名叩求究辦沈供小的住浦東每日出外做工妻子不守婦道小的迭加訓斥遂伺隙逃回母家後小的向岳母理論致被控告今妻子旣不服管教小的不願領歸求恩發堂留養大令准之著沈每月貼飯資洋銀三元具結呈案○去冬有周長吉者送逆子伯漁到縣訴稱小的兒子違忤祖母務請重懲大令飭發改過局收押兹已期滿前晚提案發落伯漁供小的生母已故家中祗有庶母及祖母去年失業在家祖母時加訓斥小的回駡數聲致被父親控究刻已知過求恩開釋大令飭差帶往向祖母叩頭服禮然後交伊父管束 
[馬路工程局瑣案]  
　　前日二十五號華捕查見范黑龍携一鐵錨形跡可疑因卽拘入捕房轉解馬路工程局總辦翁子文太守倩襄讞委員黄衡堂二尹研訊范供認竊自浦江中某船上二尹判責五十板贓存候失主具領○昨晨歹人應寶生肩負鐵錨行經馬路中被某號巡街捕拘入捕房轉解工程局黄二尹研訊之下判責五十板旋有船户朱照根者投案聲稱此錨係小的船上所失求恩給領二尹命覓妥人具保始准領去 
[美租界捕房紀事]  
　　昨日午前小販徐榮生在虹口提藍橋菜市中與甬人黄河勝互毆巡街捕喝阻不依因一并帶入捕房捕頭令各押乞丐牢一天以儆○昨晨小竊某甲不知在何處竊得衣服數件被某包探拘入捕房捕頭令押候解送公堂禀請讞員張柄樞司馬究辦○昨日午前公和祥碼頭有乙丙二小工爭扛貨物互相扭毆丙力不能敵被乙擊破其頭遂扭乙赴捕房聲訴捕頭見丙傷勢尙輕令乙償養傷費若干不復深究 
[跋皇朝道咸同光奏議]  
　　南皮制軍嘗言學者欲講求時政宜流覽近五十年之奏議良以史箴秘册故府遺篇先王之法非不燦然具備然世運有升降風會有變遷泥乎古者或致悖乎今惟近代臣工章奏於内政外交諸要政類皆按時立言精心擘畫嘉謀讜論實足起敝救衰惜無人聚而集之耳秀水王明經翼亭今之雋才也邇偕其猶子政聲大令編輯道光以來名臣奏議六十四卷計分十類爲文數千篇於近代朝章國故特爲詳備而於變示自强之旨尤三致意焉宜乎海内巨公同聲激賞有志經濟者熟讀而深思之於講求時政必有裨益而泥古悖今之見或亦可因之倖免也夫 
[鳴謝雅貺]  
　　每値新年滬上各洋行必印成中西合璧月分牌分贈華洋諸友類皆五光十色鬥麗爭奇日前本館執筆人承荷商好時洋行經理保險事務之何君明生以光緒二十九年月分牌一幅見貺描繪工緻獨冠一時爰命管城略獻鄙語非報也蓋報館定例凡有所贈必于簡末稍稍品評也 
[鳴謝新書]  
　　日用指明一書印自滬上美華書館昨由聖教書會貺我一編受而讀之其中備載中西合歴二十四節氣日月食期媵以世上名城圖說禽獸圖說地毬圖說戒烟治疫良方以及一切有益於人之格言誠我人不可不置備者也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[]  
　　十六鋪巡防北局委員其君函送彭隆隆控孫合源謀用夥計周夥計周全全韓阿二一案至保甲總巡局總巡朱森庭明府研訊之下彭供小的開設銅作雇周韓爲夥透支工資洋銀二十一元五角兹旣由孫雇用此欵理合歸還孫供周韓於去年至小的處工作因透支彭工錢被彭扭至某茶館索取旋復投局控陳周韓同供小的等前在彭處爲夥支透工錢是實目下無力措還惟求寛限明府著减還一半由孫墊付以後在工帳上扣除孫遵即繳呈洋銀十元零七角五分明府給彭領去○日前四鋪地甲嚴升汛捕張忠在邑廟拿獲强丐兪阿福扒手王德生賭首王阿金流氓王阿七洪榮福解至保甲總巡局明府研訊之下判將兪責二百板枷十日德生責一百板枷十日阿金責一百板枷半月阿七責二百板枷一月洪責一百板枷半月○前晚有人在浦東楊泗橋左近某姓屋内大開賭塲三林塘巡防局員孫二尹訪悉飭勇往拿各賭徒卒不及防致被拘獲十五人解局訊辦餘人紛紛踰墻而逸墻忽倒下多壓傷者○昨日義茂隆花衣行執事人扭船户范和尙至二十三七鋪巡防局控稱盜賣棉花十餘包請向究追局員高文軒二尹詰訊之下知范已央人向行主調處照價賠還遂命地甲帶去交妥人保釋○本邑西門外巡防局門丁唐某遇事招搖惡蹟昭著事爲局員王二尹所聞驅逐出境不准逗留 
[英美租界公堂瑣案]  
　　包探張天林解曹子金到案禀稱此人前在龍飛馬房當馬夫嗣因犯竊被斥前晚混入洋人房内撬開鐵箱圖竊適爲　的所見送請究懲曹俯首求恩襄讞委員魏蒓塢大令商之英總領事署繙譯官迪比南君判責五百板枷號一月期滿管押捕房三年然後逐出租界○包探倪順泉解積竊邱阿來到案禀稱此人屢犯竊案解奉大老爺訊明判令枷責後禁押五年前日串同三百四十七號華捕錢金福即小辮子私購銼刀銼斷鐵棚意欲伺隙脫逃鄰號押犯董三福等見之告知捕頭兵頭卽派小的查明將錢捕斥革今特一并解請究懲董供本月十五日小的見邱與錢捕商議倩購銼刀藏諸衣包中濳行送入因卽告知管犯之三畫四捕當塲搜也邱供小的自奉判管押後曾晤素識之小臘梨倩購銼刀實與錢捕無干求恩寛宥錢捕供小的横遭誣指尙求明察大令以錢捕知法犯法罪無可逃判責五百板枷號三月期滿發押捕房三年然後逐出租界邱笞責五百板枷號一月俟五年期滿再押一年○包探張天林解瞿四軍到案禀稱此人在朱寳記所開書鋪中執業乘間竊去書一百九十餘部報由小的詰知售與河南路飛鴻閣書坊主朱秉章兹已吊出原贓送請訊核朱供小的出洋銀九十餘元向瞿購得此書實不知係竊來叩求明察大令判將瞿笞責三百板枷號一月期滿發押捕房半年迪君謂朱不應收贓請罰洋銀五百元以儆大令爭辯良久迪君堅執不移遂照所請判罰○包探陳洪德解吳金榮陳阿六到案禀稱伊等二人先後行竊張阿二等九家衣物報由小的拿獲押至葉孔培宋阿二二家搜出質勝若干張兹特連窩留之李昌芝送請訊究大令判將吳陳各責五百板枷號兩個月期滿各押捕房三年葉宋各責三百板遞解回籍李從寛斥釋各贓分加給還失主 
[英美租界晚堂案]  
　　妓女崔若鶯投英美租界公廨訴稱小婦人志切從良求恩超豁讞員張柄樞司馬飭交官媒看管前晚升堂研訊　鶯供小婦人年方二十江蘇某縣人在普慶里某鴇處操賣笑生涯每晚逼令作夜度娘稍拂其情卽遭白眼回溯十二歲墮落烟花之後備遭磨折苦不堪言求大老爺恩賜矜全俾得脱離苦海司馬飭發棲流女所擇良婚配 
[示租界捕房瑣案]  
　　三十六個黨流氓專在浦灘一帶行竊途人物件迭經懲辦怙惡不悛前日又向通運駁公司强搬貨物報捕後拘獲李咸林許龍生楊多生王阿三陳年鶴陳鳳林七犯解請讞員孫建臣大令訊明判將李枷號一個月許等各枷　半個月發馬頭上示衆期滿責釋○流氓王金福身藏利刃糾黨訛詐平人控經大令訊明著枷號一個月期滿責釋○流氓蔡加福在老北門外　城河畔搜取久大本行出店人某甲所携洋銀三十八元當塲拿獲送入捕房昨經大令訊明著重笞三百板驅逐出境○乞兒沈　生　阿　　取途人所携衣物當塲拿獲送入捕房昨經大令訊明著各責五百板押攺過所兩個月期滿另候發落 
[邗江官報]  
　　光緒二十九年正月初一日各官商禀賀○初二日丁分轉乃鎔由差次到揚○初三四日分發大使徐　　路正浙江人禀到○初五日徐分轉衡辭赴皖岸王鹺尹與晋由白塔河卡來○初六七日金分轉耀忠由差次來揚○初八日各官禀賀吳鹺尹元由惠淮北來王鹺尹與晋辭回白塔河卡○初和日瓜洲司張少尉鴻恩禀到丁分轉分鎔委李角官收差沈分轉元龍辭回孔涵卡○初十日興化縣盧大令儀徵縣胡大令三江營張守戎文傑均到揚○十一日運憲公座製籖龍分轉澤鈞辭回舊港并吳鹺尹永照銷南鹽廳鹽色陳鹺尉國霖到南鹽廳鹽色差○十二日灣邵　捐何大令亮　過揚公幹江鹺尉　由四浦差次來署沛縣鍾大令芳過揚履任○十三日署海分司黎分轉丁憂運判弋分轉均到揚補用都司王都戎錫麟委赴淮北緝私 
[上海虹口元濟善堂壬寅年十二月分經收送堂施醫藥捐淸單]  
　　禮和行帳房洋二十元邵雲萊十元隱名氏七元壽康老人學海子六元范慧善花仔求病愈五元馬周氏五元王阿昌五元鄧迺楨四元陳李氏四元郭宅三元董鶴田二元黄乃樞二元李細地十一月分一元梁辛氏一元共洋七十五元另龍門輪船帳房楊顯生翁經募楊顯生五元冀華英五元麥齊基五元蔡善之二元徐　莊一元徐道生一元共募洋十九元是月合共收洋九十四元○又經收送堂一文愿捐淸單郭謙修七月至十二月十二元　陳氏八月至十二月洋五元麥汝澄二元延公館十二月分三角無名氏二户二角五先共洋十九元五角五先北京輪船賑房陳斗南翁經募杜新寳舒禮雲胡雲萊胡亞定胡生順五户各二元阮初瑞孫有全裕成號李桂喜方金順亞祥梁鐸菴金貴韓德和九户各一元徐士記無名氏二户各六角鄭士　任寶來包春發沈元寳四户各五角安生阿毛無名氏三户各四角朱瑞龍朱阿福朱開有王阿延周雲祥潘文基張乙洪生洪松葆張香泉祥年才雲趙老棠馮金春張長和陳兆豐徐金高林喬十八户各二角淸友　廷銀才蔡　徐永芳阿回六户各一角共募洋　七元六角是月共收洋四十七元一角五先 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十九年正月初三初四日京報全錄]  
　　宫門抄諭旨均已錄前○直隷總督袁奏爲豫省蘆鹽新案加價飭商每年包繳摺○雲貴總督魏奏爲已故總兵大員功　　著　　恩附祀立傳摺○熱河都統錫等奏爲請裁稅員所有稅務歸地方辦理以一專權摺○署成將軍長奏爲交卸成都副都統印務摺 
太了少保北洋大臣直隷總督臣袁世凱跪奏爲豫岸新加鹽價四文仍請援案飭商包繳全數解豫湊還賠欵恭摺仰祈聖鑒事竊照　岸新加鹽價前經臣奏請援案是不每提包繳銀二十四萬兩經部議覆以新加鹽價河南已于本年二月開徵未便又由直隸飭令蘆商　　等因當經轉行遵照兹據長蘆鹽運使汪瑞亭詳據南引商人振德等禀稱長蘆引銷豫岸額引每年應領十九萬三千餘道在未加價以　各　暢滯牽算尙可銷及額數自光緒二十二年加價二文初由豫省抽收銷數頓形疲滯幸蒙春請改由運庫包繳十二萬兩銷數雖不如前然日　漸起色通年核計尙可銷至十五六萬包緣蘆綱引岸向係包額如遇豐稔之年雖照加價賣鹽亦不見滯一遇災歉即須權宜辦理以顧銷數　則少賣一包即少傾一包之引在豫省少收一包加價爲數尙微在運庫少徵一包課欵爲數甚鉅歴溯同治六年榮工加價光緒二十二年　　加價皆係初由豫省徵收嗣因商情疲累奏請改由運庫包徵是其明證此次豫省原定章程每年額銷鹽十九萬引每年應收錢四十二萬四千餘串照現定　數折算應收銀三十萬五千餘兩責令各州縣督銷八成惟每年應收銀三十萬五千餘兩八成覈計適符商等包繳二十四萬兩之數况加價由商等包繳鹽引可望多銷庫庫亦可漸裕商等亦無賠課意外之虞等情該司查光緒二十三年行豫蘆鹽每斤加價制錢二文　定每年各商包繳銀十二萬兩隨引交由運欵代解豫省餉項今奉飭每斤加價四文比照成案應令豫省每年包繳銀二十四兩覈與河南省　明銀數亦屬相符應請准如所禀辦理詳請奏咨前來臣查豫省蘆鹽新案加價前經河南撫臣張人駿奏明每年收銀二十四萬兩該商等請以此數包繳運庫於庫欵毫無出入於且豫省可免抽收之煩在各商則蘇滯之累洵屬兩有裨益合無仰懇天恩俯准將豫省蘆鹽新案加價由商每年包繳銀二十四萬兩完交運庫全數解豫湊還賠欵理合附片具陳伏乞皇太后皇上聖鑒訓示謹奏奉硃批户部知道欽此 
雲貴總督臣魏光燾跪奏爲已故總兵大員功績卓著籲懇天恩俯准附祀立傳以彰忠藎而順輿情恭摺仰祈隔鑒事竊查前據　南　省紳士在籍翰林院編條陳榮昌等聨名禀稱已故記名提督前貴州鎭遠鎭總兵和耀曾係霎南麗江縣學武生咸豐丙辰逆回肇亂其父大理城守營都司和鑑拒賊捐軀和耀曾矢志復仇毁家召募鄉兵與賓州廪生董家蘭會師洱河兩克大理由是義勇知名一時忠義之士遠近歸附如故提督楊玉科記名提督張潤等皆投隷部曲同守麗江各屬與賊相持者六年後奉前督臣岑毓英調赴曲靖府勉以奮志立功益切酬知率所部從征三迤身經數百戰無不衝鋒陷陳所向披靡雖偶有傷敗而勇氣益振不少挫創卒能會合羣師攻拔大理府城掃穴殲渠積功保至尃閫光緒乙亥丙子間該故鎭署任永昌恊副將時烽燹之餘閭閻凋瘵和耀曾首以除苛派敎治生招撫流亡革禁姦暴爲急務自是民得蘇息先是和耀曾之攻克小猛硐也大府以其地叛產撥給部下殘癈兵勇辭未獲則解囊資遣勇衆而以所撥地畝捐送永昌保山書院爲膏火　興經費又選民間頴秀子弟於署中延歸課讀助其修膳嘗告郡人曰俗美在人文人文在培植聞者以爲名言迄今棫樸菁莪士林翕然稱頌其德澤入人之深如此和耀曾方卸恊篆値騰越練軍蘇開先之變騰城失守永順土匪解老九等乘機並發警報紛紜大府委騰越顉篆令其相機剿辦乃急馳永昌先固根本一面調團守隘徵兵進討運籌握算帶甲而理者數十晝夜遂得以次第削平克復騰越廳城辦理善後地方賴以安靖事竣請咨引見奉旨發往甘肅經陜甘督臣在宗棠以勇敢誠樸奏署漢中鎭旋補授貴州鎮遠鎭總兵到任後力　　伍浮　　　辦公欵項數盈鉅萬爲置營田建兵房製軍械設義塾修衢路並勸民種桑植樹務本敦農以厚其生該總兵身故之日軍民同聲掉惜其　　　人又如此紳等仰瞻峴首思報欒公是以合詞懇請據情代乞天恩俯准將已故記名提督前貴州鎭總兵和耀曾附祀前督臣岑毓英兩省專嗣並准該家屬在麗江縣原籍自建專詞春秋祭祀曁將生平戰蹟宣付史餲立傳以彰忠藎等情當經批由善後局司道會同藩臬　司詳請具奏前來臣查已故總兵和耀曾自咸豐初年痛其父死於回難卽募鄉勇破賊榆城繼隨前督臣岑毓英戢定全滇屢復名城疉　巨　均能不避艱險懋著勳勞可謂忠孝兼盡及其歴任各鎭治軍整旗而外常以富教士庶爲心勤政惠民儼若循良牧守永昌鎮遠兩郡愛澤尤多有古名將風而其廉謹自持貨財不黷又其末焉者也該紳等不忘舊德追念前勞雖係出于私誠亦實本乎公道合無仰懇天恩俯准將已故記名提督前貴州鎭遠鎭總兵和耀曾援照臨元鎭總兵和秀林成案准其附祀雲貴總督臣岑毓英專祠並准該冡屬於原籍麗江縣自行建祠生平戰蹟宣付史館立傳以彰忠藎而須輿情之處出自逾格鴻慈除將該　員出身履歴造册咨部查照外謹恭摺具陳伏乞 
皇太后皇上聖鑒訓示再貴州巡撫係臣兼署毋庸列銜合併聲明謹奏奉硃批著照所請該衙門知道欽此 
太子少保直隸總督臣袁世凱尙書銜卸署熱河都統工部右侍郎臣松壽頭品頂戴熱河都統臣錫良跪奏爲請裁稅員案件稅務統歸地方經理以一事權而資治理恭摺仰祈聖鑒事竊查熱河平泉建昌赤峯朝陽西州縣境内又由理藩院奏派司員理事兼收稅務遇有蒙古命盜案件司員會同州縣勘騐蒙民交涉命盜詞訟州縣勘騐會同司員覆訊行之日久畛哉各分案須會訊往往意見不合經年不能擬結蒙民同受拖累光緒十七年金丹道匪亂後經原任直隷督臣李鴻章條奏熱河善後事宜請將八溝三坐塔烏蘭哈達塔子溝四稅司員裁撤案件稅務均歸州縣一手經理旋經理藩院以分賞各旗地方稅銀及恐州縣不諳蒙例蒙語議駁查山西口外七廳同知通判兼理蒙漢不聞或有異議熱河州縣皆兼理事同知通判職銜原爲訊斷蒙旗事件事屬一律今値整頓地方頒定劃一之規宜革紛歧之弊擬請旨將理藩院四稅司員裁撤所有蒙民命盜詞訟案件均歸州縣辦理其年例查核差使自庚子亂後歴經蒙古五公各旗呈稱蒙丁困苦請展限稅員旣裁應請一併裁免由都統隨時稽查以示體恤而昭愼重至分賞各旗地方稅銀由都統發放四稅亦由都統委員徵收按照現在額徵數目除解支外應有盈餘每年增解理藩院衙門辦公銀二千兩並留作津貼各官及練兵經費之用如蒙兪允則事權歸一於吏治邊氓均有裨益謹合詞恭摺具陳伏乞皇太扣皇上聖鑒訓示謹奏奉硃批著照所請該衙門知道片併發欽此 
署理成都將軍西安將軍奴才長春跪奏爲交卸成都副都統事務日期恭摺具奏仰祈聖鑒事竊奴才接准兵部咨開光緒二十八年六月十三日内閣鈔出初九日奉旨西安將軍員缺著成都副都統長春補授欽此初十日奉旨成都副都統員缺著蘇嚕岱調補欽此現在蘇　岱已於十月二十八日到省接任視事奴才卽於是日交卸副都統事務除接任日期由該副都統自行具奏外所有奴才交卸成都副　統事務緣由理合恭摺具奏伏乞皇太后皇上聖鑒謹奏奉硃批知道了欽此 
 
