# 1886 - 291 - 4904861

 

Page 1

 
 
曾文正公家書自本館排印出售以來久已風行海内原價每部洋六角五分兹以此次續印多部工料一切可以較嚴故本館亦减價出售每部只取洋四角正惟須認明申報館排印牌號庶不致悮特此布告閱者鑒之 
[新出石印藝林拱璧出售] [  點石齋主人啓]  
　　藝林拱璧一書吐棄一切生面别開係武林吳君少學所集選集中窻作居多而家藏名稿亦採取二三理法一准乎清眞風氣必宗諸時尚得文王平餘首萹之尾備列評語俾文之妙處易於尋繹後附　韵試帖詩四千餘首亦皆眉樣入時者校對不厭精詳字跡亦極匀整至於開印之時機器　　火力故墨色黑而匀更無燕瘦環肥之誚現已竣工每部分訂十二本九月初十出書價洋五元五角法馬路南申昌書坊與外埠申昌發售皆可　　如躉買祈至新北門外天主堂街大順行及還讀樓面議可也 
[東瀛大勢論]  
　　朝鮮乃箕子遺風數千年來雖興替無常而文物聲名足與中原相輝映近則壤地褊小政令不常欲兵之强也僅規規於攺易衣冠効法西人之服式欲國之富也五金礦産天生地設偏不知專心開採以裕國而便民而復首鼠兩端牝鷄肆煽譬猶燕巢幕上尚自爲磐石之安焉不亦傎乎子嘗謂天下將成一大戰國今之高麗其卽古之鄭國乎鄭於春秋之始武公桓公爲平王卿士其時周室猶之中原也文武成康流風尚在但能駕馭當王之貴初未甞視若弁髦迨桓有二心將畀虢公以政而鄭莊梟傑遂敢繻葛彎弓此雖擬不於倫實事實情差堪引證我太宗文皇帝擒其國王李棕始歸藩服無異於母弟友之畿輔分封誰知甫及再傳時移世變竟入春秋耶春秋之世鄭爲朝鮮晋則中原而楚則俄羅斯兩大相爭玉帛犧牲疲於奔命幸晉爲盟主執牛耳者數世非若齊桓之一厥不振遂使彼汾一曲爲天下莫强卽其後肉袒牽羊幾爲莊王所困而三駕後楚終不能與爭假令鄭無公孫僑四十餘年不罹兵革則鄭之爲鄭早如不應之虞矣國有人焉其可不旁求惟肖哉乃者朝鮮雖弱小第不忘累朝卵育之恩如吾難氏之迫逐瓜州永遠不侵不叛則此掎彼角卽不能譬諸捕鹿妄思蕉覆隍中而無役不從斷不至士文伯當朝親數奈何君同守府黨竟分離大院君爲退院僧絕口不談時事一二號稱俊傑若閔泳翊輩徒使之周游列國學延陵季子之樂舞請觀焉無益也且今之較焉思逞者其偪近朝鮮不僅一俄羅斯肘腋間與日本爲鄰不啻春秋時之宋國跡其窮兵黷武尚遜於宋王偃一流然其窺伺臺灣謬託爲琉球洩憤迨計無所展忽舉中山舊壤宗社幾千秋改作冲繩一縣遷其主入其疆無異宋襄公之用人于社旣得隴復望蜀近更於高麗八道虎視耽耽朝鮮仍泄沓之風不知自奮开欲如鄭子駟之背晉而卽楚事體涉疑似亦可謂局促作轅下駒矣夫朝鮮之巨文島聞爲英人暫估屯兵轉餉以備非常則臥榻之旁已容他人　　其相忍爲國旣不知一寸山河一寸金不可輕爲退讓於是有輔弼島者亦爲俄國所覬覦幸而尚屬子虚不致　取　　而長崎一案竟因無據謡言謂朝鮮背清投俄已有成約遂使在崎停泊諸輪船鐵艦迅速指高於公事卽無甚　　然一轉移間中日事機已不免由兹遲滯此則與朝鮮無涉未始非誤我以多方耳然則爲朝鮮計將閉關以謝客乎亦非也立國之道貴乎自强與其函谷丸泥暫安封門日後崎嶇　道終被賺於金牛不若發憤爲雄　精　給所　　　小蜂蠆猶有毒彼邾之拒魯尚能獲公胄懸諸魚門况樂浪元菟高勾驪秦時雖暫入版圖後隋煬帝以數十萬人東從平壤曾如海上三神山可望而不可卽此刻幅員雖狹巳無新舊鳳凰城苟能嘗膽臥薪安見不轉弱爲强非專恃中原盟主哉昨閱西字報暹羅國王值覽揆之辰百官趨賀王諭以暹境五金諸礦任人開採如有製造鐵路亦許試行庶期廣闢利源以資國用夫暹羅之在南洋不過一小島耳較之朝鮮全境奚啻附庸猶能依傍一空獨操勝算矧成湯　烈帝命式於九圍何至甘作孱王内惑於豔妻外懾於强敵荷聖朝之覆幬忘下國之贅旒卒也自鄶無譏并不若其細巳甚猶能敬供幣帛以事晋楚之間東望滄溟不禁感慨係之 
[憲節可轅]  
　　本月廿二日晚五點鐘兩江督憲曾爵帥舟抵下關各官迎迓者遞手版後並未停輪俱相隨至旱西門查承平以前凡制府公出回轅卽在下關設行轅一所各文武之職在祇候者均就此唱諾起居制府進轅茶憇卽换坐大轎排儀仗擁入騶鳴螺弧纛護衞入儀鳳門進節署盖以下關至旱西門河道紆迴與其牽百丈之紓遲不若就八座之直捷也現在鼓輪只須片刻故一改舊制聞此次節鉞所蒞之處必預飭營縣各官毋得浪費隨從員役减之又減務擇其謹厚者約法而後行故所至無藉供張爲需索者爵帥又念在外多一日地方有司卽多一日之開銷名取於官實則百姓之膏脂因此隨到隨閱閱畢隨行無片時之流覽無一事之躭延屈指纔二十餘日已周圍數千里老於辦大差者均歎爲得未曾有途次又查拿徐屬伏莽不動聲色正如竈上騷除而已根株盡凈非熟諳戎機有胆有識烏能如是哉 
[福州又火]  
　　二十夜三鼓時南臺塢尾婆婆垌地保陳長登家又報火災是處鋪户鱗比屋後江面小艇尤多一見火光無不篙楫兼施掉入烟波深處前面桶街有崇垣爲之遮護祝融氏不得逞志因延燒右首人家至廣窿穹邊火勢益猛墻西直街福利布店幾兆焚如幸風轉東南火始熄滅約燬二百餘椽 
[閩海文瀾]  
　　福州東街口迤南一帶被災之屋現巳次第鳩工各鋪以廣窿穹有碍風水多建築出街火墻店面照舊址退進尺餘其起火之隆愼店基則瓦礫堆積如山連陞店址亦然各叚井斗斛淤塞已久楊石泉制軍委胡大令慶榮親臨查勘并添設井道誠火政之要端也○海盜張智由香港押解來閩已登前報旋經讞實定以凌遲之刑二十日黎明恭請王命押赴北校塲正法○上杭街大森鞋店夥林齡齡偕友散步至狀元埕忽與下府人某甲口角甲怒率衆持械奮毆林以衆寡不敵飛步脱逃行未數武與柯阿留遇誤爲甲之同伴也擒而抶之柯訴諸同行者咸抱不平糾集數十人持械報復林退至安樂社慶陞隆鞋店前急圖閃避柯黨誤以林爲該店夥不分皂白大踏步闖進逢人便毆致傷該店夥宋旺旺柯亦傷及頭顱血流被面事經保甲委員查悉派勇拿林宋到局轉送海防廳沈司馬提訊之下判笞宋四百板林五百板荷以巨枷移送閩署閩邑尊飭仵作騐明傷痕給以藥餌將宋交店主黄金森林交店主李 
曾文正公家書自本館排印出售以來久已風行海内原價每部洋六角五分兹以此次續印多部工料一切可以較嚴故本館亦减價出售每部只取洋四角正惟須認明申報館排印牌號庶不致悮特此布告閱者鑒之 
[新出石印藝林拱璧出售] [  點石齋主人啓]  
　　藝林拱璧一書吐棄一切生面别開係武林吳君少學所集選集中窻作居多而家藏名稿亦採取二三理法一准乎清眞風氣必宗諸時尚得文王平餘首萹之尾備列評語俾文之妙處易於尋繹後附　韵試帖詩四千餘首亦皆眉樣入時者校對不厭精詳字跡亦極匀整至於開印之時機器　　火力故墨色黑而匀更無燕瘦環肥之誚現已竣工每部分訂十二本九月初十出書價洋五元五角法馬路南申昌書坊與外埠申昌發售皆可　　如躉買祈至新北門外天主堂街大順行及還讀樓面議可也 
[東瀛大勢論]  
　　朝鮮乃箕子遺風數千年來雖興替無常而文物聲名足與中原相輝映近則壤地褊小政令不常欲兵之强也僅規規於攺易衣冠効法西人之服式欲國之富也五金礦産天生地設偏不知專心開採以裕國而便民而復首鼠兩端牝鷄肆煽譬猶燕巢幕上尚自爲磐石之安焉不亦傎乎子嘗謂天下將成一大戰國今之高麗其卽古之鄭國乎鄭於春秋之始武公桓公爲平王卿士其時周室猶之中原也文武成康流風尚在但能駕馭當王之貴初未甞視若弁髦迨桓有二心將畀虢公以政而鄭莊梟傑遂敢繻葛彎弓此雖擬不於倫實事實情差堪引證我太宗文皇帝擒其國王李棕始歸藩服無異於母弟友之畿輔分封誰知甫及再傳時移世變竟入春秋耶春秋之世鄭爲朝鮮晋則中原而楚則俄羅斯兩大相爭玉帛犧牲疲於奔命幸晉爲盟主執牛耳者數世非若齊桓之一厥不振遂使彼汾一曲爲天下莫强卽其後肉袒牽羊幾爲莊王所困而三駕後楚終不能與爭假令鄭無公孫僑四十餘年不罹兵革則鄭之爲鄭早如不應之虞矣國有人焉其可不旁求惟肖哉乃者朝鮮雖弱小第不忘累朝卵育之恩如吾難氏之迫逐瓜州永遠不侵不叛則此掎彼角卽不能譬諸捕鹿妄思蕉覆隍中而無役不從斷不至士文伯當朝親數奈何君同守府黨竟分離大院君爲退院僧絕口不談時事一二號稱俊傑若閔泳翊輩徒使之周游列國學延陵季子之樂舞請觀焉無益也且今之較焉思逞者其偪近朝鮮不僅一俄羅斯肘腋間與日本爲鄰不啻春秋時之宋國跡其窮兵黷武尚遜於宋王偃一流然其窺伺臺灣謬託爲琉球洩憤迨計無所展忽舉中山舊壤宗社幾千秋改作冲繩一縣遷其主入其疆無異宋襄公之用人于社旣得隴復望蜀近更於高麗八道虎視耽耽朝鮮仍泄沓之風不知自奮开欲如鄭子駟之背晉而卽楚事體涉疑似亦可謂局促作轅下駒矣夫朝鮮之巨文島聞爲英人暫估屯兵轉餉以備非常則臥榻之旁已容他人　　其相忍爲國旣不知一寸山河一寸金不可輕爲退讓於是有輔弼島者亦爲俄國所覬覦幸而尚屬子虚不致　取　　而長崎一案竟因無據謡言謂朝鮮背清投俄已有成約遂使在崎停泊諸輪船鐵艦迅速指高於公事卽無甚　　然一轉移間中日事機已不免由兹遲滯此則與朝鮮無涉未始非誤我以多方耳然則爲朝鮮計將閉關以謝客乎亦非也立國之道貴乎自强與其函谷丸泥暫安封門日後崎嶇　道終被賺於金牛不若發憤爲雄　精　給所　　　小蜂蠆猶有毒彼邾之拒魯尚能獲公胄懸諸魚門况樂浪元菟高勾驪秦時雖暫入版圖後隋煬帝以數十萬人東從平壤曾如海上三神山可望而不可卽此刻幅員雖狹巳無新舊鳳凰城苟能嘗膽臥薪安見不轉弱爲强非專恃中原盟主哉昨閱西字報暹羅國王值覽揆之辰百官趨賀王諭以暹境五金諸礦任人開採如有製造鐵路亦許試行庶期廣闢利源以資國用夫暹羅之在南洋不過一小島耳較之朝鮮全境奚啻附庸猶能依傍一空獨操勝算矧成湯　烈帝命式於九圍何至甘作孱王内惑於豔妻外懾於强敵荷聖朝之覆幬忘下國之贅旒卒也自鄶無譏并不若其細巳甚猶能敬供幣帛以事晋楚之間東望滄溟不禁感慨係之 
[憲節可轅]  
　　本月廿二日晚五點鐘兩江督憲曾爵帥舟抵下關各官迎迓者遞手版後並未停輪俱相隨至旱西門查承平以前凡制府公出回轅卽在下關設行轅一所各文武之職在祇候者均就此唱諾起居制府進轅茶憇卽换坐大轎排儀仗擁入騶鳴螺弧纛護衞入儀鳳門進節署盖以下關至旱西門河道紆迴與其牽百丈之紓遲不若就八座之直捷也現在鼓輪只須片刻故一改舊制聞此次節鉞所蒞之處必預飭營縣各官毋得浪費隨從員役减之又減務擇其謹厚者約法而後行故所至無藉供張爲需索者爵帥又念在外多一日地方有司卽多一日之開銷名取於官實則百姓之膏脂因此隨到隨閱閱畢隨行無片時之流覽無一事之躭延屈指纔二十餘日已周圍數千里老於辦大差者均歎爲得未曾有途次又查拿徐屬伏莽不動聲色正如竈上騷除而已根株盡凈非熟諳戎機有胆有識烏能如是哉 
[福州又火]  
　　二十夜三鼓時南臺塢尾婆婆垌地保陳長登家又報火災是處鋪户鱗比屋後江面小艇尤多一見火光無不篙楫兼施掉入烟波深處前面桶街有崇垣爲之遮護祝融氏不得逞志因延燒右首人家至廣窿穹邊火勢益猛墻西直街福利布店幾兆焚如幸風轉東南火始熄滅約燬二百餘椽 
[閩海文瀾]  
　　福州東街口迤南一帶被災之屋現巳次第鳩工各鋪以廣窿穹有碍風水多建築出街火墻店面照舊址退進尺餘其起火之隆愼店基則瓦礫堆積如山連陞店址亦然各叚井斗斛淤塞已久楊石泉制軍委胡大令慶榮親臨查勘并添設井道誠火政之要端也○海盜張智由香港押解來閩已登前報旋經讞實定以凌遲之刑二十日黎明恭請王命押赴北校塲正法○上杭街大森鞋店夥林齡齡偕友散步至狀元埕忽與下府人某甲口角甲怒率衆持械奮毆林以衆寡不敵飛步脱逃行未數武與柯阿留遇誤爲甲之同伴也擒而抶之柯訴諸同行者咸抱不平糾集數十人持械報復林退至安樂社慶陞隆鞋店前急圖閃避柯黨誤以林爲該店夥不分皂白大踏步闖進逢人便毆致傷該店夥宋旺旺柯亦傷及頭顱血流被面事經保甲委員查悉派勇拿林宋到局轉送海防廳沈司馬提訊之下判笞宋四百板林五百板荷以巨枷移送閩署閩邑尊飭仵作騐明傷痕給以藥餌將宋交店主黄金森林交店主李 
 
 

Page 2

 
 
兵領回柯尚盤踞廣隆森飭差押出 
[淮甸雙魚]  
　　蟾月圓時鎭憲有添丁之喜懷中英物初試啼聲帳下健兒咸騰笑語一時頗熱閙也○江安督糧道馬觀察在通交卸漕米事竣于十五日抵浦謁見漕憲旋卽回省回空漕艘亦陸續裝貨南來與每歳海運仿彿孰謂河運艱阻哉○揚鎭一帶大徵錢色故錢價大昻牽及浦上銀洋均賤每銀一兩易錢不過一千五百三四十文英洋一元易錢一千零五十餘文○海屬每歳有災歉之禀非履勘莫辨眞僞故王觀察復有海州之行于十八日起馬○秋後天氣亢陽人感其氣最易成疾而瘧症尤多醫生因此忙迫異常○十五日二更時觀音樓北首地方某姓家因洋油失火焚去草屋三間○老湘合字營經爵帥閱視後猶復逐日仍操演槍砲聲盈耳際云 
[邗溝冷信]  
　　揚郡各官薰壇祈雨前已列入報端二十一日黎明大沛甘霖直至二十三日檐溜丁冬昕宵不絕鄉民報稱得雨七寸有奇白叟黄童咸料理鎡基及時藝麥矣○六濠口甲乙兩婦因事鬥毆甲婦强有力一聲獅吼將乙婦推倒踞其身而飽以老拳直至遍體麟傷始肯釋手時適江都縣謝明府道經是處地保攔舟呈報明府立卽提訊並騐得乙婦身實受傷隨令該保等將甲婦押解入城送交本署訊辦○磚街某醬園主人偶在櫃外拾得錢券一紙計錢千文正詫異間一婦涙落如珠尋蹤而至問以故曰我係某公館傭人主人令持劵取錢順道來此購物一不謹愼劵忽珠遺主人責令賠債其奈妙手空空何以爲言言畢痛哭不巳主人見其情眞出劵與之婦叩頭稱謝而去事雖細微然在該傭則不啻恩回還帶矣○元女鎭馬姓蔴繩店之子名聚源年甫十八上月某日至高郵收帳一去不回馬至郵查問則稱隨卽言旋迄今各處找尋毫無影響因遍出招帖略謂如能知其下落送信來店情願厚酬云云又舊城南門某姓七歳女孩小名隆寳亦不知去向瓊花觀街陳姓等兩家同日失去一七歳男孩一八歳女孩聞陳僅一子其父母終日鳴鑼尋覔不識能珠還合浦否也 
[延長鍾山]  
　　鍾山書院江南春山長仙逝後以休寗吳誦清京卿雅負清望當軸者因卽折柬敦請來主風月一時諸弟子之呫畢門牆者咸宵雅肄三以待時當其可詎吳公於前月竟以却聘書來當軸乃歴數林下風高者得孫琴四方伯之介弟現聞巳賁束帛於珂里矣昔賢推歐陽文忠爲蓄道德能文章先生其今之廬陵乎不禁拭目以俟 
[雨澤霑足]  
　　金陵自入秋以來久已不雨澤農渥收後相競畫爾于茅宵爾索綯竊喜趁此亢晴可早備卒歳之具惟山農則恃二麥爲陽春麥又須歴四時之氣而後成于耜者必赶在霜降以前辨其土壤之宜遍下以種粒當此燥熯人人扶鋤觀望大有五日不雨則無麥之嘆關心民瘼者久欲禁屠祈禳二十日東北風忽大作鳴條振瓦密雲如垂天之翼匝地昏黑似乎民之所欲天必從之矣詎幾陣廉纎竟不破塊至廿二夜風愈甚繼之以霹靂數十聲阿香馭風東西馳突旣震且烈雨亦傾盆恍惚如朱明司令氣象天將曙簷溜已息惟怒號者如故正不料九月中猶使劉豫州有失箸之驚也現在溝渠㶁㶁有泉聲鍾阜之觸石而出者滃滃如黄海則南岸數百里沾足可知有來自浦口者據稱該處亦已得雨可見造物無私初不分乎江南江北也 
[朝鮮雜錄]  
　　有自仁川來者言有中國兵船九艘均自南洋調來仁川口外又有中國小鐵甲船二艘以備梭巡之用○日本兵船停泊仁川者四艘每當兵船進口時中國小鐵甲必隨之而進備不虞也○招商局之海琛輪船駛到仁川住一日卽展輪而去蓋此　專運煤來堆積於中國界内約有數十萬斤○利運船由旅順載兵數百名不數日卽復回○四處電報局惟打中國官報凡中國商報及外國報概不傳遞○某道有四叛臣思結黨爲亂有人告發治以重刑聞四臣本與俄通俄人爲之說項王未允也○傳說俄船將有十數艘駛來又調陸兵數萬將由旱路進攻而中國駐紥旅順之宋祝三大帥並前駐防朝鮮之黄松亭方銘三軍門等及駐紥九連城之雷大帥陸續拔營東渡要之皆烏有之談也○由津來一大員潛到京中小住一宵凌晨卽赴仁川乘輪内渡○八道烈士有思舉義旗誓滅俄黨者俄黨聞之大懼逃出數百里外○小民之柔懦者聞一謊言輙聚相談說深信不疑以爲禍不旋踵在强悍之輩則視如常事冀可乘機搶奪也人心思變一至於此華商因此亂耗多欲思歸蓋有鑒於甲申之變也○國王因此憂慮數日不視朝太公因王不聽勸說閉門不出民失所望較前更甚○日人由漢城移居仁川爲避時症也近日秋高氣爽沴氣全消由仁返漢者不下百有餘人○聞宫中每夜多出怪異遇之者多有死亡○米價每升增至三百文而外王拿米行數十家嚴治之派定官價每升二百三十文貧民感恩不淺矣○國王派官三員前赴津沽面謁傅相禀明高國並不與俄交通一爲閔相雲楣前在津沽曾見傅相一爲去年至津之大員尚有一人則未詳其官職○城中時症已無惟東門以外傅染者綿亘百餘里之遥○中外船隻停泊漢江一帶者皆驅逐至仁川本地船亦一一搜查無稍遺漏○龍山口地址雖未勘定而作小生意之家已有移去開張者聞氣象甚覺興旺較城中尚勝一籌○仁川三里寨有華人開小店數家貨物頗覺暢消○去仁川十餘里有地數十畝皆栽桑樹現已全活枝葉榮茂青葱一色三年後可收其利○上月廿五日國王生辰因中國有問罪之舉各公使入宫拜賀者皆辭而不見○有商人由松都來者被盜劫去貨物甚多並有金砂等物尚未破案也○王以中國逼問太甚甚爲畏懼世子頗賢頗以此舉爲失算見王朝夕焦灼至廢食寢是尚有人心者○聞閔妃以太公干預時事且庶民謁見者紛紛因此懷恨愈深每思下毒手以傷之惟見人情洶洶恐干衆怒一時未敢發作○韓官每日數十人紛集袁觀察署中密議國事所議若何不得而知○仁川土人見道署中人紛紛内渡遂亦效其所爲相與擊楫西還仁川木瓦工匠爲之頓少○官妓三十餘人因病死者十數人回本籍者十數人所存者寥寥無幾聲價爲之一貴非厚擲纒頭不肯應召也○風鶴頻驚諸商心有不安多思收拾回去或有貨物已經買定者止其不必載來商務愈難興旺○土人服藥均以生薑爲引現此物甚少每斤索價六七百文商人運來者頗獲厚利○有賣瓜者其中一枚肥大異常形頗奇異如臥猪狀有頭有頸後則如臀喧傳之下聚觀若堵墻被西人以善價買去將帶至外國置之博物院中○連日熱風太甚城西北隅民家偶然失愼風助火勢無從撲救延燒七八十家○廿二日利運兵船至仁川由旅順載來兵五百名不令上岸統帶者爲張日宣遊戎前曾爲吳武壯公副營左哨哨官曾駐紥於馬山浦口也○廿四日鎭海兵船由仁川開赴天津乘此船者約百人皆道署中官親幕友家丁以及木瓦匠等海關見人甚多恐有挾帶私貨情事意欲逐一點閱理事不允彼此爭執有不相下之勢後不得已將船票交給海關任其對票點情人數物件多少亦照票上所註明者點之僅免拆開搜檢理事亦無可如何也○松都又患時疹死亡相繼每日有數千人之多○博文局關閉多日傳言以爲無欵而止今已照舊出報盖當時疹疫流行局員工匠多斃者故不得已而暫停前之所云係訛傳也○時交仲秋參可採取海關恐有偷漏屢次酌議務期絕其弊端恐私販者不能牟利矣○仁川地址從前爭買者多每被捷足者先得今則買者稀少盖因謡言不已恐起兵端故不能如前踴躍也 
[臺厦紀事]  
　　臺灣淡水於十六七日陡起大風海鏡兵輪竟被吹擱於沙線上旋因風狂浪大激爲兩截幸船中管駕兵丁水手等均慶生還未占滅頂劉省三爵帥以引水者不愼擬以軍法從事旋由各官求免須待訊明失事之由再行究辦○前韓劉省三爵帥將親統大隊入山剿撫叛番嗣聞因有别事尚未起節○鳳山縣屬地方因清賦築路兩事兵民不合致將三武弁殺害刻已調兵前往查辦矣○厦門有大腹買黄某春間聞淡水有日新月盛之勢卽趕往購買基地山園以備起造洋樓俾日後出賃於西人可獲大利當在大稻埕艋舺購有山園地基數塊内 
兵領回柯尚盤踞廣隆森飭差押出 
[淮甸雙魚]  
　　蟾月圓時鎭憲有添丁之喜懷中英物初試啼聲帳下健兒咸騰笑語一時頗熱閙也○江安督糧道馬觀察在通交卸漕米事竣于十五日抵浦謁見漕憲旋卽回省回空漕艘亦陸續裝貨南來與每歳海運仿彿孰謂河運艱阻哉○揚鎭一帶大徵錢色故錢價大昻牽及浦上銀洋均賤每銀一兩易錢不過一千五百三四十文英洋一元易錢一千零五十餘文○海屬每歳有災歉之禀非履勘莫辨眞僞故王觀察復有海州之行于十八日起馬○秋後天氣亢陽人感其氣最易成疾而瘧症尤多醫生因此忙迫異常○十五日二更時觀音樓北首地方某姓家因洋油失火焚去草屋三間○老湘合字營經爵帥閱視後猶復逐日仍操演槍砲聲盈耳際云 
[邗溝冷信]  
　　揚郡各官薰壇祈雨前已列入報端二十一日黎明大沛甘霖直至二十三日檐溜丁冬昕宵不絕鄉民報稱得雨七寸有奇白叟黄童咸料理鎡基及時藝麥矣○六濠口甲乙兩婦因事鬥毆甲婦强有力一聲獅吼將乙婦推倒踞其身而飽以老拳直至遍體麟傷始肯釋手時適江都縣謝明府道經是處地保攔舟呈報明府立卽提訊並騐得乙婦身實受傷隨令該保等將甲婦押解入城送交本署訊辦○磚街某醬園主人偶在櫃外拾得錢券一紙計錢千文正詫異間一婦涙落如珠尋蹤而至問以故曰我係某公館傭人主人令持劵取錢順道來此購物一不謹愼劵忽珠遺主人責令賠債其奈妙手空空何以爲言言畢痛哭不巳主人見其情眞出劵與之婦叩頭稱謝而去事雖細微然在該傭則不啻恩回還帶矣○元女鎭馬姓蔴繩店之子名聚源年甫十八上月某日至高郵收帳一去不回馬至郵查問則稱隨卽言旋迄今各處找尋毫無影響因遍出招帖略謂如能知其下落送信來店情願厚酬云云又舊城南門某姓七歳女孩小名隆寳亦不知去向瓊花觀街陳姓等兩家同日失去一七歳男孩一八歳女孩聞陳僅一子其父母終日鳴鑼尋覔不識能珠還合浦否也 
[延長鍾山]  
　　鍾山書院江南春山長仙逝後以休寗吳誦清京卿雅負清望當軸者因卽折柬敦請來主風月一時諸弟子之呫畢門牆者咸宵雅肄三以待時當其可詎吳公於前月竟以却聘書來當軸乃歴數林下風高者得孫琴四方伯之介弟現聞巳賁束帛於珂里矣昔賢推歐陽文忠爲蓄道德能文章先生其今之廬陵乎不禁拭目以俟 
[雨澤霑足]  
　　金陵自入秋以來久已不雨澤農渥收後相競畫爾于茅宵爾索綯竊喜趁此亢晴可早備卒歳之具惟山農則恃二麥爲陽春麥又須歴四時之氣而後成于耜者必赶在霜降以前辨其土壤之宜遍下以種粒當此燥熯人人扶鋤觀望大有五日不雨則無麥之嘆關心民瘼者久欲禁屠祈禳二十日東北風忽大作鳴條振瓦密雲如垂天之翼匝地昏黑似乎民之所欲天必從之矣詎幾陣廉纎竟不破塊至廿二夜風愈甚繼之以霹靂數十聲阿香馭風東西馳突旣震且烈雨亦傾盆恍惚如朱明司令氣象天將曙簷溜已息惟怒號者如故正不料九月中猶使劉豫州有失箸之驚也現在溝渠㶁㶁有泉聲鍾阜之觸石而出者滃滃如黄海則南岸數百里沾足可知有來自浦口者據稱該處亦已得雨可見造物無私初不分乎江南江北也 
[朝鮮雜錄]  
　　有自仁川來者言有中國兵船九艘均自南洋調來仁川口外又有中國小鐵甲船二艘以備梭巡之用○日本兵船停泊仁川者四艘每當兵船進口時中國小鐵甲必隨之而進備不虞也○招商局之海琛輪船駛到仁川住一日卽展輪而去蓋此　專運煤來堆積於中國界内約有數十萬斤○利運船由旅順載兵數百名不數日卽復回○四處電報局惟打中國官報凡中國商報及外國報概不傳遞○某道有四叛臣思結黨爲亂有人告發治以重刑聞四臣本與俄通俄人爲之說項王未允也○傳說俄船將有十數艘駛來又調陸兵數萬將由旱路進攻而中國駐紥旅順之宋祝三大帥並前駐防朝鮮之黄松亭方銘三軍門等及駐紥九連城之雷大帥陸續拔營東渡要之皆烏有之談也○由津來一大員潛到京中小住一宵凌晨卽赴仁川乘輪内渡○八道烈士有思舉義旗誓滅俄黨者俄黨聞之大懼逃出數百里外○小民之柔懦者聞一謊言輙聚相談說深信不疑以爲禍不旋踵在强悍之輩則視如常事冀可乘機搶奪也人心思變一至於此華商因此亂耗多欲思歸蓋有鑒於甲申之變也○國王因此憂慮數日不視朝太公因王不聽勸說閉門不出民失所望較前更甚○日人由漢城移居仁川爲避時症也近日秋高氣爽沴氣全消由仁返漢者不下百有餘人○聞宫中每夜多出怪異遇之者多有死亡○米價每升增至三百文而外王拿米行數十家嚴治之派定官價每升二百三十文貧民感恩不淺矣○國王派官三員前赴津沽面謁傅相禀明高國並不與俄交通一爲閔相雲楣前在津沽曾見傅相一爲去年至津之大員尚有一人則未詳其官職○城中時症已無惟東門以外傅染者綿亘百餘里之遥○中外船隻停泊漢江一帶者皆驅逐至仁川本地船亦一一搜查無稍遺漏○龍山口地址雖未勘定而作小生意之家已有移去開張者聞氣象甚覺興旺較城中尚勝一籌○仁川三里寨有華人開小店數家貨物頗覺暢消○去仁川十餘里有地數十畝皆栽桑樹現已全活枝葉榮茂青葱一色三年後可收其利○上月廿五日國王生辰因中國有問罪之舉各公使入宫拜賀者皆辭而不見○有商人由松都來者被盜劫去貨物甚多並有金砂等物尚未破案也○王以中國逼問太甚甚爲畏懼世子頗賢頗以此舉爲失算見王朝夕焦灼至廢食寢是尚有人心者○聞閔妃以太公干預時事且庶民謁見者紛紛因此懷恨愈深每思下毒手以傷之惟見人情洶洶恐干衆怒一時未敢發作○韓官每日數十人紛集袁觀察署中密議國事所議若何不得而知○仁川土人見道署中人紛紛内渡遂亦效其所爲相與擊楫西還仁川木瓦工匠爲之頓少○官妓三十餘人因病死者十數人回本籍者十數人所存者寥寥無幾聲價爲之一貴非厚擲纒頭不肯應召也○風鶴頻驚諸商心有不安多思收拾回去或有貨物已經買定者止其不必載來商務愈難興旺○土人服藥均以生薑爲引現此物甚少每斤索價六七百文商人運來者頗獲厚利○有賣瓜者其中一枚肥大異常形頗奇異如臥猪狀有頭有頸後則如臀喧傳之下聚觀若堵墻被西人以善價買去將帶至外國置之博物院中○連日熱風太甚城西北隅民家偶然失愼風助火勢無從撲救延燒七八十家○廿二日利運兵船至仁川由旅順載來兵五百名不令上岸統帶者爲張日宣遊戎前曾爲吳武壯公副營左哨哨官曾駐紥於馬山浦口也○廿四日鎭海兵船由仁川開赴天津乘此船者約百人皆道署中官親幕友家丁以及木瓦匠等海關見人甚多恐有挾帶私貨情事意欲逐一點閱理事不允彼此爭執有不相下之勢後不得已將船票交給海關任其對票點情人數物件多少亦照票上所註明者點之僅免拆開搜檢理事亦無可如何也○松都又患時疹死亡相繼每日有數千人之多○博文局關閉多日傳言以爲無欵而止今已照舊出報盖當時疹疫流行局員工匠多斃者故不得已而暫停前之所云係訛傳也○時交仲秋參可採取海關恐有偷漏屢次酌議務期絕其弊端恐私販者不能牟利矣○仁川地址從前爭買者多每被捷足者先得今則買者稀少盖因謡言不已恐起兵端故不能如前踴躍也 
[臺厦紀事]  
　　臺灣淡水於十六七日陡起大風海鏡兵輪竟被吹擱於沙線上旋因風狂浪大激爲兩截幸船中管駕兵丁水手等均慶生還未占滅頂劉省三爵帥以引水者不愼擬以軍法從事旋由各官求免須待訊明失事之由再行究辦○前韓劉省三爵帥將親統大隊入山剿撫叛番嗣聞因有别事尚未起節○鳳山縣屬地方因清賦築路兩事兵民不合致將三武弁殺害刻已調兵前往查辦矣○厦門有大腹買黄某春間聞淡水有日新月盛之勢卽趕往購買基地山園以備起造洋樓俾日後出賃於西人可獲大利當在大稻埕艋舺購有山園地基數塊内 
 
 

Page 3

 
 
有墳數十穴每穴以銀三十元給予墳主請卽遷葬其無主者代爲遷移豈料甫經動工而掌中珠便得瘋症頗類花痴當卽商之夫家作速迎娶擇于十六日過門花轎前後有黑臉佛祖二尊以資鎭壓並雇道士數人在轎前念咒驅崇以喜轎前後而配以神佛道士是亦罕見之事也○伏波兵船載到大砲起駁上岸安置沙坡尾大砲臺昨已位置妥貼提憲與道憲均往親看演試○閩海關委員延君到關期年差滿回省經古軍憲檄委恩澤波協戎連來廈接辦聞思協戎由省來厦隨帶巡哨勇丁家人等六十餘人因恩君前經在厦深知走私漏税者多又恐洋關税司扦子手稽查力有未逮是以多派哨勇在沿海一帶梭巡不論帆船輪舶槩予搜查以杜偷漏云 
[曉諭榜人]  
　　寓滬西商定於今明兩日在蘇州河賽船已列前報租界值年首領事已照會道憲札飭上海縣及英會審公廨出示曉諭船户人等今明兩日自午刻起薄暮止不准在新閘大王廟及草鞋浜一帶往來以免碰撞之虞 
[分别笞責]  
　　寗人爲漆匠之水長林在德鄰里張文玉家尋見其妻水陳氏與粤人林孟堂同宿當以張文玉開設臺基將一干人送英公堂分别管押已列前報嗣因水陳氏供出被已革華捕高富桂誘至張文玉家太守卽飭提高於前晚覆訊水陳氏供初與高有染領至張文玉家鬥牌輸錢七千零將手鐲質洋五元交付致不能回家高又給我洋一元租住樓上房間詎高一去不來又與林孟堂相識料理一切高供與水陳氏相識並無錯事且伊夫素不管束住其遊蕩林孟堂供前在譚同興號爲夥時對隣漆匠店係水陳氏之姑母所開因與該氏相識旋見其在德隣里賣娼我因住宿張文玉供樓上房間由林租與水陳氏居並無别情太守謂張文玉前供高姓租房且與同賭今又供林姓租房前後不符又問高林二人爾等與水陳氏相識是否張文玉最合高林同供不是太守謂張文玉雖無開設臺基實跡然窩賭情眞喝掌四十下高富桂實係禍首笞責一百四十板林孟堂姦宿有夫之婦亦應笞責林稱曾捐監生太守喝掌頰四十下再責手心四十下如再不安本分定于詳革水陳氏在外淫蕩無恥巳極喝掌四十下交夫管束張文玉須傳其丈夫來案具領 
[合浦珠還]  
　　山東人張萬才在虹口地方開設小客寓有女名根新年十七矣曾經招婿因遠出不歸女遂被人拐失張與妻張莊氏四處訪尋未得蹤跡旋有江北人之爲測字者張富年言女與隣婦王陳氏素來浹洽致由該氏之姘識王某鍾某等爲女說合嫁與張雲有曾書婚據云云張萬才夫婦卽與張富年至英公廨喊控蔡太守以張富年旣知根新被陳王氏等誘拐何不早言隨將張富年管押緝拿陳王氏等再訊前報曾紀崖略嗣據張萬才夫婦扭張雲有到案張雲有稱在太古洋行爲更夫憑王陳氏及王鍾二姓說合將根新配我言明財禮洋四十元先付二十元在後不知彼等下落我實受騙太守隨准交保候訊而不知王陳氏與姘夫王某鍾某早已雇舟將根新載至蕪湖縣屬之羅江鎭押在潘阿三之花船中根新不願接客爭鬧間適被保甲局員蔡君及武弁謝君所聞飭勇往拘潘阿三根新訊明原委續提王陳氏及王鍾二人訊得誘拐實情將潘阿三薄責釋放王陳氏王鍾二人交地保看管根新寄養某武弁家蔡君又作函報知張萬才張得信之下喜出望外將原書呈英公廨蔡太守立卽派差協同張萬才夫婦往蕪湖縣衙門投遞請添差往羅江鎭保甲局提人一面將張富年交保及該差到羅江保甲局將各人帶案訊得王陳氏係湖廣人王鍾二人皆山西人承認誘拐遂無嚴刑分别遞籍根新卽交張萬才夫婦領回并備文致英公廨前日原差挈張萬才等回滬叩謝蔡太守覆育之恩太守謂根新曰因爾從人逃遁致累父母且累張富年張雲有等俯伏公庭若非羅江蔡委員見憐終成疑案矣爾可將被拐情節直供根新供與王陳氏爲鄰曾以寄母呼之我自丈夫出外時深繫念王陳氏忽言我夫在蕪湖適有鍾姓欲往不如同去惟不可令父母知我卽與伊到新閘茶館王鍾二人皆在旋見伊等下樓同張雲有言出價洋四十元買一十九歳之女子正在立據云云我尚茫然當晚下船直至羅江交與潘阿三船另一女子言我已被王陳氏王鍾等押洋十二元爲娼三月再行價賣今宵由鴇兒派與某客同睡我聞其言始知受誑潸然涙下此女又言如不願接客可喊保甲局蔡委員素稱清正必能雪寃我因大呼因得蔡委員援救太守謂所供尚屬近理惟往蕪湖時何不知照父母姑念旣到花船尚能自愛從寛免責交父母具領不得再生枝節干咎按根新自遭誘以至具領不足一月若非羅江蔡委員拯拔於先英廨蔡太守成全於後烏能如是且英廨差役往返川資皆由太守給發不費張萬才絲毫尤見愛民如子也己 
[騐視盜傷]  
　　昨報列鄉店被刼一則兹悉被刼者爲梅玉書家報縣後莫邑尊卽傳梅詰訊並着將受傷之男婦三人擡案騐視梅稱傷者一爲兄嫂徐氏一爲姪女一是傭人阿福徐氏睡在小的臥房之外當盜入小的臥房時徐氏驚醒狂呼盜嚇以刃致傷左臂姪女懼而啼亦被戳傷手指洎飽掠出外阿福呼捕又被將刀背擊傷被刼各物開單呈電邑尊着將該三人舁上驗得受傷屬實然並無性命之憂因令梅舁回警治定於明晨下鄉履勘可也梅叩謝而退至昨午邑尊帶同胥吏人等前往矣 
[控案支離]  
　　曹河涇人張侯氏挈子曉泉投上海縣訴稱小婦人曾出洋百元購張慶華之田畝不料耕種之時慶華輙來掯阻莫邑尊飭提被告至案於前日請帮審委員宋莘樂二尹升堂集訊張侯氏母子伸訴前因慶華供稱小的女兒年甫及笄自幼許字吳姓家爲媳邇被曉泉誘奸懷孕本年七月産下一孩小的當向張侯氏理說該氏一味逞蠻今反架詞朦控二尹將情轉詰地保許中風該保禀稱曉泉誘奸實有其事當經慶華吵閙不休張侯氏遂央同族張老德理勸明白給洋百元後不知如何又生枝節以致來案控告二尹怒問張侯氏曰爾干誘奸慶華之女果有此事否該氏堅執如前二尹以兩造供詞各執未便定讞着慶華邀到經勸之老德並媒証等人再訊一面着該氏檢存田契 
[賞格照登]  
　　特授江蘇江甯府六合縣正堂吕爲懸賞緝拏事案於本年四月十五日據縣屬北鄉從和仁保高郵州民汪懷餘禀控伊父汪錦堂被柏老五等毆傷身死當經親詣騐明委係服毒身死諭將人証帶案研訊嗣據該屍子汪懷餘控奉本府委員會同訊明實非柏老五等毆傷先將無干省釋會同詳覆一面將汪懷餘押候供出伊父如何服毒實情再行察辦在案兹復飭提該屍子到案研訊據供此案實由在逃之甘泉縣人丁學山卽丁大慣子主謀教令伊父服毒圖賴　以由伊代買烟土親給伊父吞服等語案關逆倫除照例禀請解省審辦并密移甘泉縣派差協拿外誠恐該犯遠戰合　懸賞緝拿爲此格仰諸色人等知悉有能拿獲此案後開要犯丁學山卽丁大慣子送案者賞洋二百元知風報信因而拿獲者賞洋一百元本縣捐廉以待决不食言須至賞格者計開丁學山卽丁大慣子甘泉縣丁家大莊人年五十三歳頭腦角有肉癅一个如核腦後又有肉瘤一个黑團臉身高大黑鬍鬚光緒十二年九月日發 
[法界捕房瑣案]  
　　同和泰報關行陸茂林訴稱曾託胡永南銅作配泉上鎖匙言定錢一百六十文不料伊見所裝洋鎖值洋二元遂暗中掉去向論不理鳴捕拘請究懲胡稱並未掉鎖且錢尚未收此前日事也昨晨翁太守臨捕房時着陸將抽屜取到配上暗鎖無纎毫不合的係原物無疑陸執定被掉太守謂毋須多瀆一併揮之使出○某甲遞禀訴稱帶洋四百五十元從朝鮮來滬中途擱沙船卽滲漏船主派出修費若干我確不願叩求存案備查翁太守謂船中有别客否答稱有并裝貨物太守謂伊等未經控告無庸備案所派修資如别人願出爾亦不得推辭○前報列周炳元控萬全酒店任福祥積欠酒帳一案翁太守飭包探帶同原告往查有酒若干再爲核奪昨周開呈細帳計酒九十二壜需錢九十七千有奇現收回三十四壜結欠錢五十七千有奇尚少空壜十六口并供尚有壞酒六壜太守謂扣去六壜照算也應出錢五十千之諳任供酒帳放在外邊須待歳底收歸太守謂爾非巨鋪無須三節算帳况開店應有本資可先將此欵了結隨交原保保出限本月底還清 
有墳數十穴每穴以銀三十元給予墳主請卽遷葬其無主者代爲遷移豈料甫經動工而掌中珠便得瘋症頗類花痴當卽商之夫家作速迎娶擇于十六日過門花轎前後有黑臉佛祖二尊以資鎭壓並雇道士數人在轎前念咒驅崇以喜轎前後而配以神佛道士是亦罕見之事也○伏波兵船載到大砲起駁上岸安置沙坡尾大砲臺昨已位置妥貼提憲與道憲均往親看演試○閩海關委員延君到關期年差滿回省經古軍憲檄委恩澤波協戎連來廈接辦聞思協戎由省來厦隨帶巡哨勇丁家人等六十餘人因恩君前經在厦深知走私漏税者多又恐洋關税司扦子手稽查力有未逮是以多派哨勇在沿海一帶梭巡不論帆船輪舶槩予搜查以杜偷漏云 
[曉諭榜人]  
　　寓滬西商定於今明兩日在蘇州河賽船已列前報租界值年首領事已照會道憲札飭上海縣及英會審公廨出示曉諭船户人等今明兩日自午刻起薄暮止不准在新閘大王廟及草鞋浜一帶往來以免碰撞之虞 
[分别笞責]  
　　寗人爲漆匠之水長林在德鄰里張文玉家尋見其妻水陳氏與粤人林孟堂同宿當以張文玉開設臺基將一干人送英公堂分别管押已列前報嗣因水陳氏供出被已革華捕高富桂誘至張文玉家太守卽飭提高於前晚覆訊水陳氏供初與高有染領至張文玉家鬥牌輸錢七千零將手鐲質洋五元交付致不能回家高又給我洋一元租住樓上房間詎高一去不來又與林孟堂相識料理一切高供與水陳氏相識並無錯事且伊夫素不管束住其遊蕩林孟堂供前在譚同興號爲夥時對隣漆匠店係水陳氏之姑母所開因與該氏相識旋見其在德隣里賣娼我因住宿張文玉供樓上房間由林租與水陳氏居並無别情太守謂張文玉前供高姓租房且與同賭今又供林姓租房前後不符又問高林二人爾等與水陳氏相識是否張文玉最合高林同供不是太守謂張文玉雖無開設臺基實跡然窩賭情眞喝掌四十下高富桂實係禍首笞責一百四十板林孟堂姦宿有夫之婦亦應笞責林稱曾捐監生太守喝掌頰四十下再責手心四十下如再不安本分定于詳革水陳氏在外淫蕩無恥巳極喝掌四十下交夫管束張文玉須傳其丈夫來案具領 
[合浦珠還]  
　　山東人張萬才在虹口地方開設小客寓有女名根新年十七矣曾經招婿因遠出不歸女遂被人拐失張與妻張莊氏四處訪尋未得蹤跡旋有江北人之爲測字者張富年言女與隣婦王陳氏素來浹洽致由該氏之姘識王某鍾某等爲女說合嫁與張雲有曾書婚據云云張萬才夫婦卽與張富年至英公廨喊控蔡太守以張富年旣知根新被陳王氏等誘拐何不早言隨將張富年管押緝拿陳王氏等再訊前報曾紀崖略嗣據張萬才夫婦扭張雲有到案張雲有稱在太古洋行爲更夫憑王陳氏及王鍾二姓說合將根新配我言明財禮洋四十元先付二十元在後不知彼等下落我實受騙太守隨准交保候訊而不知王陳氏與姘夫王某鍾某早已雇舟將根新載至蕪湖縣屬之羅江鎭押在潘阿三之花船中根新不願接客爭鬧間適被保甲局員蔡君及武弁謝君所聞飭勇往拘潘阿三根新訊明原委續提王陳氏及王鍾二人訊得誘拐實情將潘阿三薄責釋放王陳氏王鍾二人交地保看管根新寄養某武弁家蔡君又作函報知張萬才張得信之下喜出望外將原書呈英公廨蔡太守立卽派差協同張萬才夫婦往蕪湖縣衙門投遞請添差往羅江鎭保甲局提人一面將張富年交保及該差到羅江保甲局將各人帶案訊得王陳氏係湖廣人王鍾二人皆山西人承認誘拐遂無嚴刑分别遞籍根新卽交張萬才夫婦領回并備文致英公廨前日原差挈張萬才等回滬叩謝蔡太守覆育之恩太守謂根新曰因爾從人逃遁致累父母且累張富年張雲有等俯伏公庭若非羅江蔡委員見憐終成疑案矣爾可將被拐情節直供根新供與王陳氏爲鄰曾以寄母呼之我自丈夫出外時深繫念王陳氏忽言我夫在蕪湖適有鍾姓欲往不如同去惟不可令父母知我卽與伊到新閘茶館王鍾二人皆在旋見伊等下樓同張雲有言出價洋四十元買一十九歳之女子正在立據云云我尚茫然當晚下船直至羅江交與潘阿三船另一女子言我已被王陳氏王鍾等押洋十二元爲娼三月再行價賣今宵由鴇兒派與某客同睡我聞其言始知受誑潸然涙下此女又言如不願接客可喊保甲局蔡委員素稱清正必能雪寃我因大呼因得蔡委員援救太守謂所供尚屬近理惟往蕪湖時何不知照父母姑念旣到花船尚能自愛從寛免責交父母具領不得再生枝節干咎按根新自遭誘以至具領不足一月若非羅江蔡委員拯拔於先英廨蔡太守成全於後烏能如是且英廨差役往返川資皆由太守給發不費張萬才絲毫尤見愛民如子也己 
[騐視盜傷]  
　　昨報列鄉店被刼一則兹悉被刼者爲梅玉書家報縣後莫邑尊卽傳梅詰訊並着將受傷之男婦三人擡案騐視梅稱傷者一爲兄嫂徐氏一爲姪女一是傭人阿福徐氏睡在小的臥房之外當盜入小的臥房時徐氏驚醒狂呼盜嚇以刃致傷左臂姪女懼而啼亦被戳傷手指洎飽掠出外阿福呼捕又被將刀背擊傷被刼各物開單呈電邑尊着將該三人舁上驗得受傷屬實然並無性命之憂因令梅舁回警治定於明晨下鄉履勘可也梅叩謝而退至昨午邑尊帶同胥吏人等前往矣 
[控案支離]  
　　曹河涇人張侯氏挈子曉泉投上海縣訴稱小婦人曾出洋百元購張慶華之田畝不料耕種之時慶華輙來掯阻莫邑尊飭提被告至案於前日請帮審委員宋莘樂二尹升堂集訊張侯氏母子伸訴前因慶華供稱小的女兒年甫及笄自幼許字吳姓家爲媳邇被曉泉誘奸懷孕本年七月産下一孩小的當向張侯氏理說該氏一味逞蠻今反架詞朦控二尹將情轉詰地保許中風該保禀稱曉泉誘奸實有其事當經慶華吵閙不休張侯氏遂央同族張老德理勸明白給洋百元後不知如何又生枝節以致來案控告二尹怒問張侯氏曰爾干誘奸慶華之女果有此事否該氏堅執如前二尹以兩造供詞各執未便定讞着慶華邀到經勸之老德並媒証等人再訊一面着該氏檢存田契 
[賞格照登]  
　　特授江蘇江甯府六合縣正堂吕爲懸賞緝拏事案於本年四月十五日據縣屬北鄉從和仁保高郵州民汪懷餘禀控伊父汪錦堂被柏老五等毆傷身死當經親詣騐明委係服毒身死諭將人証帶案研訊嗣據該屍子汪懷餘控奉本府委員會同訊明實非柏老五等毆傷先將無干省釋會同詳覆一面將汪懷餘押候供出伊父如何服毒實情再行察辦在案兹復飭提該屍子到案研訊據供此案實由在逃之甘泉縣人丁學山卽丁大慣子主謀教令伊父服毒圖賴　以由伊代買烟土親給伊父吞服等語案關逆倫除照例禀請解省審辦并密移甘泉縣派差協拿外誠恐該犯遠戰合　懸賞緝拿爲此格仰諸色人等知悉有能拿獲此案後開要犯丁學山卽丁大慣子送案者賞洋二百元知風報信因而拿獲者賞洋一百元本縣捐廉以待决不食言須至賞格者計開丁學山卽丁大慣子甘泉縣丁家大莊人年五十三歳頭腦角有肉癅一个如核腦後又有肉瘤一个黑團臉身高大黑鬍鬚光緒十二年九月日發 
[法界捕房瑣案]  
　　同和泰報關行陸茂林訴稱曾託胡永南銅作配泉上鎖匙言定錢一百六十文不料伊見所裝洋鎖值洋二元遂暗中掉去向論不理鳴捕拘請究懲胡稱並未掉鎖且錢尚未收此前日事也昨晨翁太守臨捕房時着陸將抽屜取到配上暗鎖無纎毫不合的係原物無疑陸執定被掉太守謂毋須多瀆一併揮之使出○某甲遞禀訴稱帶洋四百五十元從朝鮮來滬中途擱沙船卽滲漏船主派出修費若干我確不願叩求存案備查翁太守謂船中有别客否答稱有并裝貨物太守謂伊等未經控告無庸備案所派修資如别人願出爾亦不得推辭○前報列周炳元控萬全酒店任福祥積欠酒帳一案翁太守飭包探帶同原告往查有酒若干再爲核奪昨周開呈細帳計酒九十二壜需錢九十七千有奇現收回三十四壜結欠錢五十七千有奇尚少空壜十六口并供尚有壞酒六壜太守謂扣去六壜照算也應出錢五十千之諳任供酒帳放在外邊須待歳底收歸太守謂爾非巨鋪無須三節算帳况開店應有本資可先將此欵了結隨交原保保出限本月底還清 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[代山左饑民乞賑詩七絕十首錄請高昌寒食生政可]  
　　洪河迭報没齊東勢若銀河瀉碧空徧野哀鴻隨路宿饑寒交迫泣西風壁倒墻坍付浩流屍骸無數浪中浮妻離子散難生聚破鏡重圓願草酬田廬盡已變汪洋無策療饑欲斷腸鵠面鳩形饑寔甚吹簫乞食到何方水氣薰蒸疾易生那堪瘟疫與饑并官紳縱有施錢米醫藥何來治病情關心昨已覺衣單遥念災區定更寒轉瞬光隂如電速無衣無褐過冬難幸賴仁人結善緣按災輕重給銀錢還憂薪米如珠桂巧婦難炊實可憐漫嫌將伯代頻呼只爲災黎困未蘇室類磬懸徙壁立苟延殘喘望匡扶旣得仁漿救腹饑朔風凛冽乏棉衣遥知卒歳殊非易挾纊恩惟江浙祈從來行善契天衷助賑尤爲最鉅功積德愈深報愈厚子孫相繼位三公一紙蕪詞代乞援還祈善士鑒斯言多方設法勤經募彚解恒施活命恩[  白鹿山房主朱毓慶竹樓氏待定稿]  
[夀王伯母黄太孺人五十帨辰]  
　　黄花爛漫照芳筵設帨欣逢水月天節勵柏舟綸綍焕歡承萊綵子孫賢瑶池桃熟鸞軿集海屋籌添鶴算延我欲躋堂介眉夀凝忱聊藉里言傳[  小藍田懴情侍者魏塘畢以堮玉洲拜草]  
[上海北市絲業會舘核奬籌賑公所施少欽經收山東順直賑捐九月十三四日第一千一百三十七八次清單]  
　　盛涇綢業公所洋二十元徐龔氏求身子平安十元徐德芬消灾延夀十元求病速愈人由廣和洋行來十元上海殿芳女史求父病速愈十元鎭海張昌年求病速愈先助十元孫輔元節省藥資求妻病速愈由泗安全盛局來四元盛張氏求病卽愈四元周舜如求生意興隆人口清吉由姚鎭滸山寄正大局來三元江湖一粟爲妻分娩許賑果獲神佑得安由漢臯寄託德泰莊來三元莊可祥二元古香堂求病速愈二元小安樂窩主求子身體康健由沙溪永義昶局求二元二氏二元鄭氏二元沈式如二元隴西守拙居求喉症足疾速愈一元又求外症速愈一元養晦軒主人由杭州朱公舘寄全盛局來一元永義昶局虚對開四元何大順銅洋四元斌記銅洋一元○消灾錫福祈保平安指捐直隷洋五元五角省餘席費五元二户由楷記棧來洋十元五角○閒雲舘主人募慕顔書屋洋二十元由湖州仁濟善堂寄全盛局來○巨豐莊募黄瑞波洋三元存性堂陳香泉二户各二元廬吉三同泰行袁雅菴三户各一元笪綺記陳君廷梁古峯三户各半元少文氏三角汪成也二角膝室錢一千文汪齋如劉堅堂二户各六百文無名氏四百文黎芝山羅恭甫棟臣氏劭軒氏陳蔚卿五户各三百六十文共二十户合來洋十六元以上十三日○心祝氏求免灾非由同愼祥來洋三十元南兆貴王雅卿求父母病卽愈二十元歸安怡怡軒沈祈保人口平安由元懋莊來二十元沈姓求病卽愈十元勉力子代常生棧同袍廣種福田由恆升庄來八元東山杏林書屋由惠通局來四元古夥平陽氏四元金允中求子病速愈由蘇州馮公舘寄寳順局來一元五角王門江氏求童子平安一元二角海虞陳貞記由常熟寳順局來一元○舊金山德權李春山謝鴻軒三善士經募溢匯水諸善士洋二十八元劉德權六元黄錫銓廣泰昌萬利號廣豐和新廣昌廣豐泰永昌和永和生東和榮泰棧濟隆德祥華源廣聯興禮隆廣英記廣祥盛廣行安生隆和記二十户各五元杏記厚記保滋堂聯勝東陽永安和同升和兆英隆同和恊和廣生泰三榮正采章裕和貞泗和永安隆十六户各三元廣紹綸楊馨芳大行大生堂信源典恆源泰源聚祥泰成益九户各二元共四十七户由香港安泰保險公司潘樂門託本埠晉源公黄錫雲交來洋三百元以上十四日 
[代山左饑民乞賑詩七絕十首錄請高昌寒食生政可]  
　　洪河迭報没齊東勢若銀河瀉碧空徧野哀鴻隨路宿饑寒交迫泣西風壁倒墻坍付浩流屍骸無數浪中浮妻離子散難生聚破鏡重圓願草酬田廬盡已變汪洋無策療饑欲斷腸鵠面鳩形饑寔甚吹簫乞食到何方水氣薰蒸疾易生那堪瘟疫與饑并官紳縱有施錢米醫藥何來治病情關心昨已覺衣單遥念災區定更寒轉瞬光隂如電速無衣無褐過冬難幸賴仁人結善緣按災輕重給銀錢還憂薪米如珠桂巧婦難炊實可憐漫嫌將伯代頻呼只爲災黎困未蘇室類磬懸徙壁立苟延殘喘望匡扶旣得仁漿救腹饑朔風凛冽乏棉衣遥知卒歳殊非易挾纊恩惟江浙祈從來行善契天衷助賑尤爲最鉅功積德愈深報愈厚子孫相繼位三公一紙蕪詞代乞援還祈善士鑒斯言多方設法勤經募彚解恒施活命恩[  白鹿山房主朱毓慶竹樓氏待定稿]  
[夀王伯母黄太孺人五十帨辰]  
　　黄花爛漫照芳筵設帨欣逢水月天節勵柏舟綸綍焕歡承萊綵子孫賢瑶池桃熟鸞軿集海屋籌添鶴算延我欲躋堂介眉夀凝忱聊藉里言傳[  小藍田懴情侍者魏塘畢以堮玉洲拜草]  
[上海北市絲業會舘核奬籌賑公所施少欽經收山東順直賑捐九月十三四日第一千一百三十七八次清單]  
　　盛涇綢業公所洋二十元徐龔氏求身子平安十元徐德芬消灾延夀十元求病速愈人由廣和洋行來十元上海殿芳女史求父病速愈十元鎭海張昌年求病速愈先助十元孫輔元節省藥資求妻病速愈由泗安全盛局來四元盛張氏求病卽愈四元周舜如求生意興隆人口清吉由姚鎭滸山寄正大局來三元江湖一粟爲妻分娩許賑果獲神佑得安由漢臯寄託德泰莊來三元莊可祥二元古香堂求病速愈二元小安樂窩主求子身體康健由沙溪永義昶局求二元二氏二元鄭氏二元沈式如二元隴西守拙居求喉症足疾速愈一元又求外症速愈一元養晦軒主人由杭州朱公舘寄全盛局來一元永義昶局虚對開四元何大順銅洋四元斌記銅洋一元○消灾錫福祈保平安指捐直隷洋五元五角省餘席費五元二户由楷記棧來洋十元五角○閒雲舘主人募慕顔書屋洋二十元由湖州仁濟善堂寄全盛局來○巨豐莊募黄瑞波洋三元存性堂陳香泉二户各二元廬吉三同泰行袁雅菴三户各一元笪綺記陳君廷梁古峯三户各半元少文氏三角汪成也二角膝室錢一千文汪齋如劉堅堂二户各六百文無名氏四百文黎芝山羅恭甫棟臣氏劭軒氏陳蔚卿五户各三百六十文共二十户合來洋十六元以上十三日○心祝氏求免灾非由同愼祥來洋三十元南兆貴王雅卿求父母病卽愈二十元歸安怡怡軒沈祈保人口平安由元懋莊來二十元沈姓求病卽愈十元勉力子代常生棧同袍廣種福田由恆升庄來八元東山杏林書屋由惠通局來四元古夥平陽氏四元金允中求子病速愈由蘇州馮公舘寄寳順局來一元五角王門江氏求童子平安一元二角海虞陳貞記由常熟寳順局來一元○舊金山德權李春山謝鴻軒三善士經募溢匯水諸善士洋二十八元劉德權六元黄錫銓廣泰昌萬利號廣豐和新廣昌廣豐泰永昌和永和生東和榮泰棧濟隆德祥華源廣聯興禮隆廣英記廣祥盛廣行安生隆和記二十户各五元杏記厚記保滋堂聯勝東陽永安和同升和兆英隆同和恊和廣生泰三榮正采章裕和貞泗和永安隆十六户各三元廣紹綸楊馨芳大行大生堂信源典恆源泰源聚祥泰成益九户各二元共四十七户由香港安泰保險公司潘樂門託本埠晉源公黄錫雲交來洋三百元以上十四日 
 
