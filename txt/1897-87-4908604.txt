# 1934 - 87 - 4908604

 

Page 1

 
 
[新印本草備力集解告成] [  圖書集成局代啓]  
　　本草備要一書爲体寗汪　　失　　　　金石草木　　　介之人業品者别其性　攷其功用徵引繁　洋　無遺後附　頭歌訣一編尤爲習醫者所不可不讀首冠　說亦　　　精工披覽之餘殊　爽心豁目茲由掃葉山房書肆　本局排以大字用佳紙精墨印成每部三册碼洋六角醫方集解亦先生所箸向推　氏刋本爲最精　茲又得武進名醫貲晉卿先生評點益覺應有盡有無美不臻每部亦三册碼洋六角是二書也珠聨壁合久已名噪醫林世有欲種杏成林者盍各購置案頭爲簡　　　之助乎 
[四史復出] [  圖書集成局啓]  
　　四史者何史記前後漢書三國志是也本局疊印数次因字跡較别家爲大刷印較别家爲淸是以購者皆爭先快覩早已消罄茲仍用潔白連吏紙重爲印出裝釘每部六十　定價實洋四元二角售處仍在三馬路申報舘並申昌書畫室 
[講求時務論]  
　　中外通商歴五十餘載士大夫每講求洋務惟日孳孳至中東突起兵端割地償金有失國體乃益知自强之策富以熟精洋務爲先於是國家遍設學堂延明師督課搢紳望族亦各就其地設塾以課子弟俾蔚爲有用之材風氣之開蓋已於此基其始矣去歲言官更交章入奏請將鄉會試策問攺考時務使士人之博古者亦得藉以通今朝議韙之又恐士人於此道素未講求一旦攺兹而更張之必致茫然不知所措於是再三審顧令今次於五策中先問時務一二道至下科乃悉問時務庶諸生三年伏案不難洞悉淵源竊以爲時務不一端而洋務實目今時務中之至要者也特是今之士子亦大略可知矣平時蟻術芸窓惟理頭於八股之中日手高頭講章一編昕夕吚唔尃以講書理摘詞藻爲事且夫嘗謂窠臼難除間有能作律賦及五言八韵詩者卽以通才自命而老成宿學且責其紛心雜覽未免愛博不尃問以刑名錢榖而不知叩以掌故朝　而罔對苟稍示以地毬之若何轉運五大洲之疆域如何以及天算推步電學化學光學重學礦學醫學兵學律學公法學與夫製造測量諸事宜彼必掩耳不欲聞或且反脣相稽謂子奈何欲以異學變其國俗勢必弱者怒於色强者怒於言而老成宿學之流更侈口大言謂我中國數千年來自有文武周公孔子相傳之道何必矜奇弔詭淆亂人心嗟乎嗟乎文武周公孔子相傳之道誠美矣善矣蔑以加矣然當列國　伺之餘彼　　火來我能以詩書應乎則研求洋務非今日切要之圖乎雖然今日而欲以洋務策士竊恐流弊正無窮期何則　年夾帶之書花樣日新取携益便先是有製爲時文縮本者方寸之紙字細若蠅頭或則每集數千篇蔫或則每集數萬篇焉行之肆中篋笥頓罄未幾而試官留心策問不得托之空言而策料諸書又風行於坊肆向之作空策者策首策尾尙須鋪排數十言至實策行而但須抄撮陳言全不必稍攄心得於是名爲實對益覺空疎士人之應　入埸者背負肩挑幾如賣菜傭之提籃入市今苟欲問時務彼坊肆之以書爲業者勢必摭拾近時諸政彚合成書無讑地毬　大洲天算推步電學化學光學重學礦學醫學兵學律學公法學與夫製造測量諸事宜皆有官私各局譯作華文者　須略費摭搭之功卽不難藉之以弋利而士人於對策之際雖原原本本如數家珍及舉以叩之仍茫然昧然毫不能有所心得嗟乎嗟乎卽此以求時務雖極之數十年數百年之後安能得一通才乎然則如之何而可曰是非廣設學校不爲功攷泰西學校章程有小學堂有中學堂學旣成則升入大學堂卽俗所謂爲書院者小學堂惟課以淺近文藝而已中學堂則各就其性之所近尃習一門至大學堂肄業生則類皆淹貫宏通翹然負異然後試之以所習者俾學成致用策名於朝今中國之於時文成名後已委諸無用矣卽試以時務而時務又非平日所尃長他日者身入仕途勢必用違其才一無展布法宜就學堂所習分門考試拔其尤者而用之庶幾幼而學壯而行舉平日之所知所聞一一見之於施措而後免所習非所用所用非所習之弊而肆應得以咸宜今者各省旣多設西學堂而盛杏蓀京卿又就滬上剏設師範學堂羅致師範生試可而後調入學堂中爲之教授果能如前報所紀秉公考試舉凡親友子弟不得濫竽其間則師道尊嚴廣布春風化雨他日者人才輩出時務精通貢之朝端足資梁棟以視鄉會兩試所問時務僅以抄撮見長者不大有天淵之别哉跂予望之 
[瞻疆善後]  
　　四川訪事人來書云瞻對善後各事關繫川藏大局川省督憲曾奉諭旨飭籌經久之策嗣經鹿制軍統籌全局分别緩急奏請收復三瞻之地攺設同知一員擬名曰定瞻直隷廳隷於建昌道而移建昌道駐於打箭爐以便控制又擬添設總兵一員或駐裏塘或駐巴塘作爲邊鎭要缺又飭唐太尊承烈張大令繼各將章谷朱窩等處疆域賦稅户籍分别查勘造圖呈核 
[保護遠人]  
　　沙市采訪友人云去冬聶稅務司挈法商李瓦二姓赴郡城道出旗營幾被旗童所窘嗣經祥軍帥整飭門禁拘肇事之旗童鞭責荷枷聶君始息其怒今正某日稅務司以關上無所事事偶携通事黃華福散步堤邊行至拖船埠又經無賴圍住擊以竹竿保甲局勇見之恐釀事端爲之喝散事爲關道　　　觀察訪悉通飭地方官將無賴查拿并告以嗣後如稅務司因公出門須派勇丁四名擁護張雲生大令復出示告戒　　剴切曉諭事照得中外通商數十餘載西人之來我中國者踵趾相接朝廷訂立約章設關徴稅延請西國大員　　稅務歲增鉅萬成效昭然况條約章程尤有稅務司與道員同品之條凡屬軍民人等務宜仰體國家倚畀之意優禮相待不得橫加侮辱乃自沙市開關以後竟敢乘稅務司微服游行當街毆辱事非一次厥咎匪輕本縣職司地方理宜嚴申禁令隨時保護除飭差弁將拖船埠地方毆辱稅務司人犯三名從重枷責外合行出示曉諭仰荆沙紳商軍民人等一體知悉自示之後務各父誡其子兄勉其弟須知稅務司係代我國家經徴洋稅之員理宜優遇不得肆行侮慢不惟稅務司卽將來東西各國官商來沙居住貿易者日見其多均宜一體優待以盡中外一家之誼倘有不法之徙不遵禁諭本縣定卽按名拿獲從嚴懲責如幼童滋事罪坐家長决不姑寛其各凛遵毋違特示 
[川卾災狀續陳]  
　　昨得宜昌訪事友函告云川東災狀以夔州府之大寗縣爲最次則巫山一切麥苗荳苗俱已食盡餓死之人倒於路旁其未死者卽持刀臠割而食之種種情形慘不忍覩現聞夔州府劉太守心源因慮飢民滋事已將城外空房拆毁名曰亮城某日邏者見一婦人形迹可疑從其身上搜出腰牌等件送官究詰供稱飢民有二三千内有哥老會中人唐高爲首通同鹽厰中人首紥紅巾約期爲亂太守遂派武員數人帶領官兵前去招撫唐姓如肯反正卽令統屬飢民不得滋事一面申報督憲一面咨申兩湖督憲請撥米數百石至川接濟聞張制軍已允所請惟約 
 
 

Page 2

 
 
以弗任飢民攔入楚界上月十三日快利輪船抵宜載米五千石先行運濟川賑尙有米若干石分撥昌和太古各船裝運嗣昌和於十四日晚到宜又聞楚威楚寳兩官輪亦均載米然尙未見到○宜昌府所屬巴東歸州長揚興山四州縣牧令皆來宜昌求官局分米接濟旋卽先繳價銀官局未經收受惟長揚請米二百石允發百四十石此次川省飢荒連及湖北凡川楚交界地方均患缺米地方官派人買米或在荆沙或在荆河口地方見有客商所辦之米卽行攔買運去現在大憲札諭輪船不准裝載客米止載官辦米糧○宜昌平糶局係惲趙彭三觀察創辦傅鎭軍提調民間止准買兩升每升三十八文擁擠不堪之至多不能買到現在傅鎭軍已派武員龍姓帶領砲艇在巫峽口上灣泊以防飢民逸出楚界鎭軍不日亦將帶米往川楚交界地方發賑文武官憲又向殷實商人勸捐已得錢萬餘串合之文武各官捐廉若干將往下路辦米數萬石或存本地或運入川以備接濟至麥秋時候近有奉節縣飢民男婦老幼八十餘名口來宜在北門外教塲分住據云由彼處起程時一百四十餘人今止八十餘人餘多在途倒斃矣現在宜昌米陡長六百文一石銀價每兩趺至一千一百文洋價趺至每元七百八九十文多不過八百文小民生計日艱惟冀春季菜麥豐收庶足安人心而全民命也 
[節署掄才]  
　　廣州博聞報云二月十六日廣東巡撫許仙屏大中丞考試候補各官月課業經評定甲乙列榜曉諭所有奘賞銀兩仍照舊章由藩署發給金甌卜相玉尺量才一登龍門聲價十倍矣兹將前列各員銜名節錄於左計候補知縣州判超等六名鄒增祜王耀曾林舍靑林振光郭傳昌王麒兆候補知縣特等四名曹子昻郭以誠王克鼎羅棟材候補知縣州判通判一等六名吳懋勛李慶蕃張光銑朱爾田許耀楊炳勳候補佐雜超等十名楊天受錢靜培鄭彭齡鄒樞生邱鵬翔毛大彰張文煜秦勳昌首成榮何作霖 
[循州試事]  
　　提督廣東學政惲文宗按臨惠州府考取歸博等縣法令森嚴塲規整肅辦理槍冒尤爲嚴密異常歸善一縣向有客籍文童凡在此處作客經商者業經日久卽可題捐欵項數百金寄籍考試本届應考者較上届多逾倍蓰文宗於點名時見白袍鵠立魚贯而進者圜領矩步窄袖長裾多屬廣州府裝束與土著大相懸絶遂疑槍替之輩冒名入塲藉端舞弊將次點竣突然傳諭飭令已點客籍各童概將試卷繳還退出塲外聽候示期另行考試故是日捉刀者咸斂刃而返惟惠州府槍替之風向稱猖獗塲規雖密而積弊難淸計各塲槍替不幸被獲者共十餘人均交提調照例嚴辦最苦者惠州府署與學院相距甚遠所獲各槍犯均歸府署管押每値塲期解往學院頭門示警日夕往返不下二三十里之遙見者莫不爲之憐憫雖曰以身試法與人無尤究亦爲貧所驅迫不得已也刻聞各屬試事已將告竣大抵日内可以起程回省再往　州府巡試矣 
[東瀛貨幣規則]  
　　廣東博聞報云日本議院會議金銀貨幣規則俟有成議卽當入告政府照議施行計金貨三則銀貨三則銅貨三則金貨自二十圓至十圓五圓爲止二十圓直徑九分五釐重四錢四分四厘四毫四十圓直徑七分重二錢二分二厘二毫二五圓直徑六分重一錢一分一厘一毫一以上金色九成銀貨添鑄自五角至二角一角爲止五角直徑一寸零二厘重三錢五分九厘四毫二二角直徑七分四厘重一錢四分三厘七毫七一角直徑五分八厘重七分一厘八毫八以上銀色俱係八成白銅貨一種値五分者直徑八分八厘重一錢二分四厘四毫一紫銅貨二種一分者五厘者一分者直徑九分二厘重一錢九分零零八厘者直徑七分二厘重九分五厘零四白銅貨内二成五膩結魯七成五銅紫銅貨内　九成五錫四分鉛一分 
[羊石仙蹤]  
　　廣州采訪友人云二月某日午後三點鐘時有匪人十餘名搶刼帶河基賭攤賭棍號召黨徒與之對敵槍砲互發藥彈橫飛以致傷及行人二名未識有礙性命否○劉某九十六鄉人在韶關操雜貨業正月某日往白土收帳旋於二十八日携銀二百餘兩乘肩輿返韶中途突遇匪徒數人攔阻去路劉向之呵斥匪徒持刀劈去劉飲刃昏絶匪徒遂攫其銀而逸輿夫見釀禍端回韶報知店主急邀人舁去請醫士調治究以傷重難瘳延至二月初三日殞命翌日家屬聞訃附船往韶關禀陳地方官請爲追緝○邇者省垣時疫流行無藥可救獅子竇人鄧姓僑居城西逢源正街正月二十八日其女染疫而亡至二月初六日又殤男孩三口據云症之初起稍覺不適喉間痰作拽鋸聲閱二三時卽氣絶聞省垣對面河南亦多此症已斃至數十人較之上年核症更爲慘烈也○逢慶街馮姓之子年甫一十有三每日從師誦讀至晚方回二月初九日時已昏黃不見携書而返偵騎四出端緖全無不得已高懸重金招人尋訪閱日觀音橋荷溪橫巷李姓家亦失去一子想皆爲匪人拐去矣安得賢長官訪拿到案盡法以懲庶足令人心大快乎 
[八閩耳食]  
　　福州采訪友人云前漳州城守恊王協戎玉墀以郡人士建設中西書院遂邀同志二三人勸募捐欵聞院中一切悉照英華書院章程浼美醫鬱約翰君延聘西文教習亦作育人才之一端也○二月某日福州府胡太守考試所屬文童扃門後家丁某甲曕敢脫　而入太守見而大怒飭卽荷枷示衆初九日爲八旗間侯長各文童初覆之期八旗四書文題執射乎吾執御矣間縣四書文題誨人不倦何有於我哉長樂四書文題舍之則藏惟我與爾有是夫侯官四書文題犯而不校昔者吾友嘗從事於斯矣通塲經文題詢於四岳闢四門明四目達四聰詩題賦得用汝作霖雨得霖字○督辦稅厘總局何觀察碧鎏因順直賑捐案保奬奉旨加按察使銜部文到省後卽親赴督轅禀謝省中僚寀咸赴局道賀幾於車馬塞途○二月十二日俗傳福德神誕期文武各衙以及大小鋪户皆設筵祝嘏亦有徴集梨園子弟歌舞娛神者城内鼓摟前花爆之聲隆隆震耳 
[鷺鳥春雲]  
　　厦門采訪友人云此間厘局分卡向有委員駐紥稽征入口魚船鹽貨厘金嗣忽攺由司事辦理蓋以節省委員薪水免致虚糜也○新歲漳州鎭道二憲赴省賀年二月初六日同附某商輪船到厦次日卽雇小火輪船返漳○二月初七日大霧迷漫水天一色適某洋行往來新加坡檳榔嶼厦門之西山輪船入口船尾悞觸礁石以致輪葉四片折損其三刻下方入塢修理也○二月初六日有一俄國大鐵甲兵艦寄椗白石砲臺前次日卽開往臺北初八日有一英國二枝半桅大鐵甲兵輪船寄泊砲臺外初十晚船中水手各携樂器至西商會館舞蹈娛寳○厦門日本領事新訂規例凡華民之赴臺灣貿易以及受雇爲傭者須向領事署請給護照每名費洋銀二圓刻下茶市將興茶師相約渡臺數以萬計每届輪船赴淡水請照者擁擠異常署中獲利正不少也○南太武山煤礦自經劉奉之叅軍糾集商股招募湘楚煤工七八十名日夜開挖道路謠傳云已挖深二十七八丈顯出煤篷石公司中人議定未見煤前股分票每股價三十圓出煤後則加至三百圓嘻此眞夢囈耶天下安有若是之經營耶雖采訪者謂已禀明上憲立案執筆人則未之敢信○二月十三日調署厦防同知駱小甫司馬騰衢附某商輪船抵厦擇吉十五日接印任事 
[江右錦鱗]  
　　江西訪事人函告云提督學政黃吉裳大宗師南昌科試事竣於上月十四日由省垣起節赴鐃州○江省友教書院係藩憲主政上年翁小山方伯定期二月二十四日甄别本年甄别翁方伯仍於是日舉行先期由監院榜示○藩庫存儲銀錢每年例應由巡撫盤查一次以示愼重帑項之意二月十三日江西撫憲德靜山中丞親臨藩庫盤查核對淸册均屬相符○江西各屬去年年糓順成百產豐盈卽甘蔗一物亦多價廉味美本年有運至省垣者祇値去春半價各路白糖紅糖沙糖價値皆賤惟省垣昻貴如前此中人之獲利可想而知至於食物各 
 
 

Page 3

 
 
件　未加價而料作减小十去其三暗中亦已昻貴良由新正考試驟添寓客萬人因之利市三倍轉　秋　驟添三四萬人物價益當增長不知寒　　眉何時得展也 
[五茸草色]  
　　松江訪事友人來函云松屬去歲五糓蕃熟茅簷蔀屋無不富於蓋藏是以華婁兩邑冬漕不煩吏　嚴催早經赴　淸兌矣○松郡提標營制向以槍打鐵靶練習準頭實彈子於其中命中則錚錚作　然必校塲曠野之地庶免肇禍近因陰雨連綿不能從事而趙大中丞又校閱在卽故叅府張叅戎城守營曾游戎特設一月亮靶以皮爲之黝以黑漆形如皓月令兵士朝暮操練不裝彈子可以　地皆宜撃中則靶自旋轉優劣頓分馬隊兵卒現亦攺放三槍其靶亦同用是式 
[上海官塲紀事]  
　　本城淸道局委員袁二尹因被道憲劉康候觀察訪悉不善辦理公務以致途中仍有穢物堆積有碍行人故於昨日札飭袁二尹交卸局務所有淸道局一缺攺委總巡鍾壽百明府兼辦明府擇於今日到局視事○今歲係大閱之期蘇撫趙展如大中丞業已出轅次第按臨各屬曾紀本報前日本城右營守備程少𤲅守戎奉提右營廖楚材叅戎飭赴松江公幹叅戎卽擇於初十日命駕赴松率領麾下健兒會同各營預行操演以候憲節○湖北巡撫譚敬甫大中丞於前日乘釣和兵輪船來滬本城文武印委各員咸赴江干迎迓如禮中丞於昨日命駕登岸入城赴各衙門以次答拜至上海縣署時黃大令飭丁擋駕○昨日城廂内外總巡鍾壽百明府因公出外道經大東門彩衣街見一惡丐蓬頭跣足手持鋼义一柄沿途飛舞到處索錢情狀强橫明府見而大怒遂命局丁拘案訊問據稱姓馬名菊初下次不敢如此兇橫明府喝令重責八十板驅逐出境鋼义劈毁 
[加捐齟齬]  
　　英捕房擬加小車捐錢前經英公堂出示曉諭于西歴四月一號起每月輛加捐錢四百文各車夫以力有不逮不肯照加昨日將晚時有小車夫一百餘人齊集北泥城橋西　不許同業之人推車至租界如有不遵須將該車撃毁正在紛　之間適有某號華捕向之喝阻不料若輩竟敢與捕爲難該捕見車夫衆多勢難與敵急吹號呌並回告惠副捕頭得悉之下立卽帶同中西捕及騎馬之印度捕十餘人馳至新閘地方而各人均皆紛紛逃散當卽四處兠拿共獲三人想須解送公堂訊辦也 
[惡僧宜辦]  
　　數年前僧人慧明在本邑新閘迤北井亭左近造屋兩三間牓其門曰供養𤲅葢亦佛店之流亞也日前有張氏者失去一幼女正在偵尋間忽聞彭桂甫言此女被慧明誘去售與珊記馬頭某姓家氏遂報知美界 
尹二尹見係拐賣重情立飭局勇偕往供養𤲅將慧明拘入捕房詰問慧明稱沈萬興積欠飯 
界公堂唐張氏投案訴稱日前小婦人失去女兒旋聞彭言被慧明拐賣今旣獲案叩乞著交 
後查知被惡僧慧明拐賣慧明裝作莊嚴模樣十合和南供稱僧人在新閘供養𤲅苦志梵修 
此女爲質現已由僧人價賣與人叩求鑒察供畢賊目灼金東張西望沈供稱小的確曾借居 
譯官然後著留候過堂　訊 
[上海縣署瑣案]  
　　婦人黃徐氏控黃阿東盜賣田畝一案前日黃愛棠大令倩蔣刺史升堂集訊黃徐氏挈寡媳泰氏上堂供稱年七十有上兒子在日曾將二十二保五十圖田單抵借周姓錢三十六千文事隔十餘年去年七月小婦人備本往贖不料已被黃阿東等贖去是以控告請斷黃秦氏供與徐氏略同黃逹卿供稱在石灰行爲夥友去年黃徐氏託小的爲中將田六分賣得洋六十元伊子在日曾借周姓方單抵借錢四十二千後欲回贖許過洋八十元小的卽在六十元中代還周姓借欵五十元餘洋十元付還黃徐氏此事因黃海炎欲插身入内爲中不允以致唆令揑控求察黃阿東供稱實因黃海炎唆令興訟趙叙香供稱本地人年六十歲訓蒙度日與黃阿東是親戚黃徐氏之子在日將方單三張抵與周處得錢四十二千去年小的到鄉間代周向徐氏索錢無著故領周李氏至黃阿東處將王餘舟之方單賣去所得之洋歸還周處共得價洋一百二十元先收六十元其餘五十元付與周姓十元交與黃徐氏均有收條爲憑求斷黃海火供稱徐氏是伯母去年伊等贖田小的並不知道現在黃徐氏控告小的抱呈是實周李氏供稱年五十四歲光緖十八年分受抵黃徐氏方單出錢四十二千嗣是屢向索取無著故於去年親自下鄉至黃徐氏處黃徐氏領小婦人至黃阿東處將方單賣去當塲還小婦人洋八十元收過五十元尙少三十元求斷刺史得供判將尙有未收之洋六十元給黃徐氏周李氏二人具領○爛泥渡巡防局送蔡唐氏控蔡安勛盜賣田地一案前日黃大令倩蔣刺史提案覆訊　補提到案之中證金心巖供住浦東做麫坊生意去年蔡安勛之媳卽小的之内姪女蔡唐氏售去田六分是小的爲中係楊心皆所得價洋一百七十五元當楊令小的交與蔡安勛後又轉交與伊媳蔡唐氏餘事不知唐掌寳供稱年三十五歲本地人蔡唐氏是妹子去年賣地小的與蔡濤濤將洋收下付與姑母惟妹子並未收到蔡安勛供稱年五十六歲娶金心巖之内姪女爲媳楊心皆將田價付與小的轉由唐掌寳交付蔡唐氏是實楊文忠供是心皆之子田價是安勛付與掌寳蔡唐氏供田價是姑母收去餘情不知蔡濤濤供與略同陳錫榮稱是地保此事並未知道馬雲舟供是地保小的與陳錫榮都不明白刺史判令楊再出洋廿五元蔡安勛不應私賣田地又不憑地保到塲罰洋五十元共七十五元給唐掌寳洋十元尙有六十五元給蔡唐氏具領唐掌寳先前不應不認收洋實屬刁狡著責三百板○沈紀貞控徐了頭掯贖田畝一案黃大令倩蔣刺史提訊沈紀貞供稱監生本地人住東溝地方有祖遺田二畝三分餘於同治年間憑凌友良爲中抵押與徐了頭得錢五十六兩去年向徐回贖據稱田單已被趙仲甫哄去實係串同談殿卿等圖呑求斷徐丫頭供稱本地人沈紀貞有三百零六號田二畝三分原係小的舊產其田單被趙仲甫騙去價賣與隆曾威洋行每畝得洋一百十元顧玉生亦知其事凌殿卿供稱本地人沈紀貞所控田地實係徐了頭家之原產方單被趙仲甫哄去是實顧玉生供稱是候選訓導徐丫頭之田單實被趙仲甫所騙刺史得供著顧玉生凌殿鄉二人淸理了案○沈嚴氏控王大榮欠銀不還一案前日又經蔣刺史提比王大榮供稱現在小的已央人至原告處懇商尙求大老爺寛限刺史飭押候追繳到案以便發落○洪仁鏕控曹守三欠銀不還一案前日由蔣刺史提訊曹守三供稱生員所欠之銀尙有顧心愚轇轕求將顧心愚提案對質顧現在南匯地方刺史著曹覓的實人具保出外赶緊料理 
[英界公堂瑣案]  
　　包探沈金隆禀稱竊犯嚴阿華前因事發解經大老爺判令管押今甫釋出又竊取王如梅等家點銅錫皮箱等物報捕後捕頭遣小的拘獲弔出原贜兹特送請究辦王等各失主相約投案領贜嚴供稱小的係浦東人自知該死尙乞原情屠别駕判令管押一年期滿後逐出租界○包探施奎江禀稱竊犯林世才竊取鄔生財家釘靴一雙報捕後捕頭令小的緝獲人贜送請究辦鄔投案領贜林供稱小的係浙江湖州府屬某邑人偶過林家見有釘靴遺在門前是以貪小拾取尙乞施恩别駕判令笞責五十板○包探黃四福禀稱竊犯周和尙竊取吳阿友家香爐等物其數甚多報捕後捕頭遣小的緝獲人贜送案請究小的查此人已犯竊多次曾由大老爺訊懲吳投案領贜周供稱小的係太倉州屬寳山縣人實窮苦不堪無奈犯此並非甘心作賊叩求格外從寛别駕判令笞責二百板管押四月期滿後遞解回籍○包探趙銀河禀稱馬禮孫洋行打樣西人存有白色川紡數十匹近將回國查點之下失去十餘匹而細崽李阿寳忽不别而行諒必此人所竊報捕後捕頭令小的留心查緝現已吊到原贜四匹是以送案請懲失主西人投案訴稱商人現欲回國昨日檢出川紡意將麗　不料忽失去十餘匹　李詰問李 
 
 

Page 4

 
 
已不知去向素知此人住德華里第一百八十三號房屋請卽緝拿别駕飭趙探細加查緝吊到之贜先行給領并諭以内有兩匹寳在某典肆須照例給還當本○前日午後粤東某邑人鄧槑先在棋盤街同芳居品茶遇見朱培初朱勤生兩人立卽扭至公廨　稱曾有銀存在兩人處向索不還蓄意呑没前曾控諸上海縣署業已飭役移提請暫押署中以便歸案訊理别駕准之 
[美界捕房瑣事]  
　　蜜勒路某舊貨店昨有朱木生陳阿寳趙阿根三人以西醫所用之針等求售店主與之讑價適爲張包探所見因朱等形狀慌張疑是梁上君子一流人向之根究言語支吾立卽一併拘入捕房押候查明來歴再行察核○西人賦性博愛故租界定章不許病馬拖車飛禽倒掛違則拘罰無赦昨有某馬車行駕車之馬頸閒皮破血流猶被馬夫鞭撻行至乍浦路爲三十七號西捕所見怒其違章駕駛遂將馬夫陳福仁連馬車帶入捕房捕頭令押候送廨科罰○穿虹浜北某絲廠後空地上不知何人抛棄蒲包昨日三百六十六號華捕巡邏過此見而檢　内裹孩屍一具心焉憫之當卽回告捕房捕頭立飭頭圖地保周老關携往移理義塚○某醫生不知何許人僑居廣東街淸雲里内有子年已及冠性喜遊蕩某屢教不悛日前復因事大加訓斥詎其子不甘忍受竟於夜靜時竊得洋銀數元開門逸去迨某晨起察知追尋無著連呼荷荷自念有子如此誠不如無旋卽投報捕房請爲查緝捕頭准之○人生天地間貧莫貧於乞丐苦莫苦於殘廢乃不謂竟有兩事萃於一身者其殆佛家所謂地獄卽在人間歟前日下午有口操江北音之殘丐一名雙足俱已脫落兩手又皆拘攣塊然一身亂　至天潼路著哀號乞食無如租界章程不准沿門托鉢致爲四百四十四號巡街捕拘入捕房捕頭見而憐之飭卽轉送公堂禀請屠别駕安插 
[助賑摭要]  
　　天之降災甚矣哉鄂地急盼救荒岌岌乎不可終日而川東一帶饑饉洊臻搔首咨嗟何天之待人一困至此也幸好善之人决然興起不吝資財大發回天之力計其順堂善士爲尊堂病求消災延壽規元五百兩思源氏善士爲尊堂病未痊求速愈規元五百兩無名氏善士規元一百六十兩宜興周啓承堂善士洋二百元江西佑昌生善士由信昌隆號來九三八平銀一百兩合洋一百四十三元五角浙省萬承志堂百不能齋主人洋一百元澄江山麓椎人由新泰木行來洋五十元敬心齋善士漕平銀五十兩合規元五十三兩七錢七分五厘陳錦記善士因患病痛求速愈洋五十元高郵丁玉軒善士募正誼堂善士洋五十元嘉禾力蔣子善士爲鄰居失愼幸獲平安先完愿洋三十元杭州丁正修善士由餘大莊來隠名氏洋三十元丁門徐氏丁門姚氏楊門丁氏丁門龐氏四户各洋二十元丁門王氏丁春官陳門丁氏三户各洋十元忍飢興仰屋之嗟告來辰糴恤患有汛舟之役藉慰庚呼其順可徴拯急則歡臚萱思源彌篤扶危則頌溢蘭陔他如巾幗之中同心濟世彼垂髫嬉　孶孶焉亦知積福免災要之作善降祥莫非承先啓後耳中庸謂人一能之已百之而爲善者每言百不能見善如不及抑何謙歟然而食報正未有限量也[  上海北市絲業會館籌賑公所制施則敬謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[渝城近訊]  
　　重慶訪事人來書云川省災荒米價每斗需錢一千三百數十文現値粥廠停止貧民更覺難堪近日有乞丐數十人在街上强奪食物可見飢餓難忍現聞國子達大令禀明道憲提欵派人赴各處買米平糶以减市價並諭縣屬糧　還將積糓出售不得囤積居奇亦　政也○川東道任逢　觀察現仍暫駐考棚因衙署房屋失修已斗工攺造約計月初可以竣事矣 
[鮮臣奏牘]  
　　昨得朝鮮友人來函云幼學尹應晉奏參俄語繙譯金鴻陸其摺云金鴻陸本以遐賤無賴不學無識粗通譯語惟務誕邪欺罔天聽驟得美　譯通朝俄之際有多問天指地謂鹿爲馬之說壅蔽聖明而至於金重煥在於鴻陸之旁用以譎計秘謀助虐節非稱有移蹕　功勞猥蒙階資濫受華職未知有何功焉且陛下還御之靳脫其所以恐動宸心無所忌憚而日者　紳章甫館學疏　所下之令勅亦非陛下之心萬口一讀鴻陸之罪不可容貸於一天之下也且當初阿附鴻陸同謀周旋受其節制聽其指揮者李範晉李允用是也允用則本以背恩忘德見利忘義之類又與鴻陸相連腸肚互爲表裏資階梯於至尊之天　政柄於陰暗之地同心協謀恐動宸聽便不得還御究其心腸與鴻陸同　一轍也　以乙未十二月乘輿播越事言之如欲討逆在正闕而未果何必刼遷乘輿然後行之乎貽笑萬國疑懼一世其時蒼皇倘復如何哉幸以俄使之好誼保護三載錦玉適宜然其時三人之罪尙忍言哉因此而有李根鎔輩之看作規例敢生不测之心獄情紊輕許其戴立於天地豈不痛惜乎鴻陸允用範晉苟非獸心敢行刦遷之事忍見三年於此而不欲還御耶究其罪惡使不可一日戴天而立地伏願陛下明正其罪以示天下亟以收金重煥之濫資猥職以重公器以肅朝綱且以譯傳事言之萬國交際之時不可無此而古者用譯之道官秩有級祿俸有限今也不然猥爵濫俸安得無釀禍作孽之慮邪伏願陛下從兹以往必擇其人爵祿務從簡略節用養民然後國臣可爲臣 
[法界公堂瑣案]  
　　鴻利火油公司股東陳仰軒宋春元控張福堂圖賴股本并虧欠銀數千兩鄭大令提訊之下著將張交人保出赶緊理明張堅稱此項股本實由王益甫倩小的出面王已付過銀一萬八千兩大令飭傳王對質昨日陳宋及顧壽臣兪洽卿偕王投案大令向之研訊王供稱鴻利火油公司職員名下有五股由張糾入其人向爲報關行生意與職員同業因之相識張供稱此事實由王倩小的出面不料伊等竟串同抑勒求恩明察王稱職員本有五股何必倩伊出面大令謂張曰合同上祗有爾名字並未見王倩爾出面字樣王又供稱當時各認墊銀一萬兩職員已墊至二萬兩初議每股出銀三千五百兩存火油一萬箱共湊二十萬箱兹照市價合算約虧本十萬餘兩另有开津一股不在其中張供稱去年十月付銀三萬兩陳等同訴稱有帳爲憑大令謂張旣有股分當時爾等何不向之追索陳稱　次向索伊俱言向惟王借銀歸欵而已張仍執定王初時倩伊出面後忽串同抑勒大令謂旣有合同帳目爲憑豈容圖賴今王已到案供明爾可不必抵賴遂與蘭萌君會商著將張押候嚴追○方財榮控錢阿鳳張阿生圖賴塡泥工値計洋銀三百八十圓大令訊供之下著將錢張交人保出限三日内理明昨日包探著保人將錢張交案大令向之訊詰錢供稱此項工程由張包下轉包與方工値一律淸楚有帳爲憑張供稱小的與錢合攬所有盈餘理應分用大令謂合股必有合同爲據今錢已付淸所有方之欠欵惟爾是問方訴稱此項欠欵張名下只一百圓其餘應由錢交出小的不欲累人請同錢追給可也張聞之在堂爭論不休大令怒謂公堂之上豈容爾等吵閙乎遂與蘭萌君會商著將方張押候究辦○利喴洋行某西人控稱廖榮堅蔡阿昌搶賣金殻對時表金剛鑽約指値洋銀六百餘圓圖賴不還求卽追給大令飭提訊究知廖將貸取出轉交與蔡賣與朱渭生朱將約指質去因著交人保出赶緊理明昨日傳案覆訊西人訴稱各物由廖取去並不見蔡廖供小的轉交與蔡應向蔡追蔡供稱此事尙有焉德之與聞大令著蔡央人保出候傳馬再核○浙江寗波府屬某邑人金張氏被李玉書誘出經其夫金培全尋獲扭控公堂大令訊悉口供判令將金張氏鞭背三百下交其夫領回管束金稱不願領回大令因飭暫行管押昨日捕頭令解案請訊大令命還押再核○包探禀稱賊犯周春林竊取眞聖街某洋貨店内洋銀一百三十圓携至虹口賭錢輸罄兹經拘獲解案請懲大令判令押候笞責二百板○某飯店主婦張高氏控張榮陳舟生不給飯資反將錢一千文攫去大令飭包探查得此事因索取飯資以致爭吵並未攫錢爰判令將張陳押候各笞責一百板張高氏罰洋銀一圓○祥利洋行某西人控周福堂欠銀三千餘兩大令提周追繳周遞禀供稱小的在祥利洋行當跑樓之役兼管有恒洋行雜務與賣辦應文生係親串行適因家有要需向應借銀一千八百兩並非欠自行主大令以原告洋人不到著將周交保出外候訊○小東門外花烟館　子沈金　偪令王　氏賣倡後經氏夫尋獲控諸公堂大令訊鞫之餘傳見證人老恊成堂倌趙阿三質對陳仍任　狡展大令怒援筆判令押候笞責一百板○　　茶葉店主方錦華因犯賭案經大令判罰洋銀三百圓方以無力繳銀再三籲告大令著攺爲枷號一月嗣因妻病垂危求准交人保出大令　　一禮拜著保人交案昨日方投案遞禀仍求寛限大令謂本委已格外施恩爾尙不知進退耶遂减罰洋銀一百圓方仍連稱小的無力大　著押候補枷○陳正大皮箱店聚賭案内之金竹山避匿不到大令飭傳保人押候　追昨日金投案供稱小的不敢避匿實因患病不能行　故　　今惟求寛宥大令判令押候笞責三百板旋將保人釋出 
 
 
 

Page 10

 
 
   
 
