# 1900 - 204 - 4909801

 

Page 1

 
 
[新印各書籍發售] [  圖書集成局啓]  [ 
　　欽定二十四史全書實洋五十六元○欽定四史書實洋五元○十一朝東華錄實洋十元○網鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨圍三十六種實洋五元○刑案匯覽洋七元○景岳全書碼洋三元○資治新書碼洋一元五角○襘圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗　錄碼洋六角○康熙字典碼洋二元八角○三家醫案碼洋三角○醫唱　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六料準繩六套實洋六元○醫門法律碼洋一元○醒世姻綠碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌　　室或申報館帳房可也此佈 
[與客論英國水師提督南來事]  
　　西摩氏英之水師提督也津沽之役方統率水陸師旅奮其威武大創匪人乃日前忽航海而南小駐滬上於是冋之謡言甫息者至此又驚疑不定弓蛇市虎互起猜嫌執筆人日噫西摩氏之來特欲一窥南中互相保護之局耳惡用是驚疑爲客曰否不然我觀西人之待我華終未嘗懷好意彼西摩氏位高責重銜命而出總統師于日夕運籌猶虞不給一旦輕裘緩帶游覧申江豈惟是模山範水云爾哉殆别有深意存乎其中恐不免欲於南方恣其鷹瞵鶚視耳或日是亦未必西人嘗宣言於衆謂此次事由北方而起仍當於北方了之况上海為西人立足之區經營五十餘年貲財不下千日兆一旦用兵於此燎原勢盛必致玉石俱焚人雖至愚安肯貿焉從事矧如西摩氏之夙負重望智勇兼全者乎我意今之來此實祗縱覧山川形勢攷其扼塞之處併默觀華兵之布置若何而未必心中有所叵測也執筆人日是皆不然今者駐京各國使臣被困久矣其翹盼西兵援手幾若大旱之望雲霓矣西摩氏旣親統六師豈不思及早督隊入京俾各使得離虎口特目下大軍未集調遣尙恐不敷萬一津沽之兵直指都下而南方疆史頓背互保之約突然而起戕害西人斯時欲分兵救之而鞭長旣苦不及欲恝然置之而顧此又虞失彼南方各通商口岸凡官於斯賈於斯工作於斯者身家性命勢必糜爛不堪故於聨軍未入京之前伺隙一行微窺華官之舉動庶日後得專心致志入京救出使臣乎客曰子何以知之深而言之决若此日僕蓋觀其所帶兵艦而知之今者中國師船方麕聚沿江各埠使西摩氏而果以於南方發難則區區兵艦二號何足以抵我十餘號之多且所訂保護章程華官甫發其端而西官即首爲之肯使竟前言盡食則是堂堂諸大國胥不足取信於人西摩氏雖武員斷不肯貿然爲此然則隻身來此足矣何必帶二兵艦日是耀武也是虞華官之或　前盟而示之以兵力也回憶當日所訂章程雖創始於張劉二制軍而兩廣浙閩亦皆照此辦理今李傅相已由　廣交卸來滬行將應詔入都浙閩許筠菴制軍素以守舊聞與西人未必情投意洽所恃者惟張劉二帥設使前約頓廢則西人之在南省者　跕跕不安而各使雖望救甚殷西摩氏卽不能放心前進故先耀武威武俾南省諸疆吏見西人之兵艦若何堅利軍械若何精良而又於遊覧之餘濳窥其營壘砲臺巖疆要塞將中國防務一一了然於胸中此足見西人之别具深心而非鹵莽倉卒者所可幾及也客曰然則西摩氏旣抵滬適傅相亦秉節而來或者可乘此機會議和免致日久兵連禍結乎曰是則不能議和之事使臣任之而其旨必受之政府西摩氏武員也其責任惟在於平拳匪護使臣安能越爼而籌及和議惟俄美日本旣已願作調人但使西摩氏他日入京中途不復有亂兵梗阻而各使之在京供職者皆安然無恙實未嘗殞命於戈矛砲火之中則以玉帛易干戈當亦易於爲力而中國大勢當不致離析分崩特如何而可以行成此時尙難於逆億耳客曰子言實有見地敬聞命矣盍將今日一席話筆之報牘免使人心因之驚疑乎執筆人曰諾遂書此以付手民 
[俄兵戒備　　日本東京某日報云頃得烟臺電報略謂牛莊來信言及俄兵之分駐旅順口及附近各處者約共一萬二千名保護鐵路火車極嚴重 
[美兵北上]  
　　日本大阪某日報云東歴七月二十二日卽華歴六月二十六日有美國陸軍一千三百五十四名武弁三十六員馬一百三十匹分載伊痕笛伊矮那及夫利痕托希息兩輪船由馬尼拉駛抵長崎準備翌日望大沽進發 
[逆燄宜防]  
　　日本東京某日報云頃得長崎電信悉有人由香港飛函告急内開目下廣東省會情形頗不穩妥所有康有爲之羽黨逞其勢力大言炎炎聲稱欲將中國專主攘外之人剿洗凈盡奉皇上南遷日夜企望兩廣總督李傅相量移以便乘機竊發蓋傅相坐鎭東粤頗能力遏其萌芽也并聞康黨刻方暗中募集巨貲言欲揭竽起事云 
[學生回國]  
　　友人某君由日本東京寓書本館云牛皮爲軍裝中至要之物舉凡馬鞍藥袋鞓帶之類無不以革爲之今春湖廣總督張香帥曾派定海許千戎珊茂携帶學生十人入東京櫻組製革塲學習硝皮之術千戎夙知化學細意研求幾閲蟾圓早已學有心得更以睱晷攷求製造洋皂洋燭及提煉洋油測量繪圖諸法游員陶七彪正郎張牧九司馬皆稱賞之學生中有劉斌者亦已深知梗槪邇者中國北省拳匪事起風鶴心驚香帥乃檄令千戎督率學生遄回故國日前已由横濵附神户丸啓行矣 
[火山爆發]  
　　日本東京某日報云東歴七月二十日卽華歴六月二十四日福島縣知事山田氏報稱本日縣境字沼尻製煉硫黄塲左近之山忽然炸裂毒烟噴出火燄漫天以致薰斃民人約五十名負傷者十五名製煉硫黄塲頃刻化爲瓦礫誠意外之巨災也 
[示保鐡路]  
　　漢口訪事人云漢鎭近有不法匪徒散布謡言謂將拆毁鐵路併與西人爲難事爲督憲張香帥所聞爰發出示諭大致謂鐵路乃朝廷所設辦事各西人亦係朝廷所延聘如有奸民會匪煽惑擾害一者經拿獲立行正法决不寛貸想自示之後不軌之徒當不敢以身試法矣 
[教士避禍]  
　　漢口訪事人云自湖南衡州湘潭兩處奸民閙教之後内地土民均有蠢蠢欲動之勢傅教士恐自蹈危機爰卽分往上海漢口兩處暫住俟北事平靖再定去留 
 
 
] 

Page 2

 
 
[示拿匪類]  
　　鎭江訪事友人云上月二十八日常鎭通海道兼鎭江關監督長久山觀察發出四言告示一道其文曰北方閙教民已遭殃東南半壁亟宜保障故與各國商明定章長江一帶歸我主張保護商教衛吾善良安民禁謠前示已詳不料匪徒復逞伎俩妄貼揭帖圖害華洋此等舉動險惡異常獲必正法不容漏網諭爾軍民協力查訪獲有證據定當重賞似此諄諄告誡不厭周詳想羣不逞之徒當可稍知洗心革面矣 
[格愚砭頑]  
　　沙市訪事友人云前由湖北公安石首二縣解到海湖會匪首鍾克偉等四犯業經上憲訊明正法梟首示衆兹者江陵縣張雲生明府猶恐若輩羽黨散布於山深林密之間伏莽未除日後不免釀成隠患因於上月下旬某日發出告示一道曉諭愚民略謂首犯已除悞買票布者皆知毫無所用倘令私行銷燬又恐日後牽連到案受累今擬於城沙保甲局府縣城隍廟及有汛官處設立自新木桶一具限　個月凡悞買票布者許將票上姓名用濃墨塗抺并於票上密記暗號或字或花各從其便仍須記明於某年月日投入桶内由局紳按日開　照號登簿當將票布銷燬其簿仍存局備查將來如有供扳誣指者許各本人確切禀明是何年月日是何暗號由官調簿核對毫無差錯卽是悔過的憑立予批釋决不拘拿如逾限不投卽係有心黨惡一經到案明正典刑决不寛貨等因似此寛其旣往勉其自新保全愚民實非淺鮮亦可謂網開三面矣 
[遣勇彈壓]  
　　漢口訪事人云近日湖北隨州土匪肇亂督憲張香濤制軍恐釀閙教之禍爰委護軍營統帶某君督率勇丁二百名速往 
彈壓業已拔隊首途矣 
[勸阻避暑]  
　　漢口訪事友人云每歲炎夏光陰寓華各西人往往赴山深林密間爲避暑之計現在北方多事南中亦時有閙教之患是 
以武漢各商頒發傳單勸阻旅客莫向廬山避暑以免意外之虞若有已　言出游者速發電音囑其卽日言旋勿再逗留彼處可謂見機而作不俟終日者矣 
[黔撫過潤]  
　　鎮江訪事友人云正任安徽巡撫調補貴州巡撫鄧小赤中丞入京陛見遵陸南下行旌蒞鎭小作勾留六月二十五 
日乘江永輪船溯江上駛取道漢皋赴黔履任瀕行鎭城文武各官咸赴江于恭送如禮 
[文旆過蘇]  
　　姑蘇訪事友人云新簡福建正考官華星使金壽副考官吳星使郁生由京南下上月二十九日行抵蘇垣舟泊胥門 
外大馬頭護撫憲聶中丞署藩司陸方伯署臬司朱廉訪織造滎尙衣署糧儲道兼蘇州關監督黄觀察正任糧儲道兼蘇州關監督羅觀察蘇州府濮太守長洲縣蘇大令元和縣王大令吳縣田大令以及文武印委各員次第詣舟次請謁二星使並不登岸旋卽傳諭解維撫標水陸各營弁兵列隊江干升槍誌敬蓋官塲迎送之禮宜然也 
[軍械解滇]  
　　廣州中西報云月前雲南大吏發電來粤借撥軍火若干粤憲允之卽在省垣軍械局如數發出委卽用縣陽大令顗直隷州州判趙别駕繩武押解赴滇通融接濟畛域不分理當然也 
[焚艦述聞]  
　　沙市訪事友人云數日前某商號接到四川重慶某商家來信知立徳洋行肇通輪船於上月下旬某日行抵彼處各船户見其裝運客貨甚多以爲利源被其所奪積怨成恨竟於某夜出其不意縱火焚之以致全船悉化灰燼所失不貲惟入口有無損傷並未言及大約確否尙不可知也 
[米業抗捐續述]  
　　蕪湖訪事友人云廣潮各帮米商前因本省新增輪船出口米釐每石抽銀三分三釐遂糾衆把持屇期一律罷市並糾約各米行主及司斛工頭凡他省來此採購者不許與之交易迄今已將半月米市旣停新關税銀絲毫無著原辦米釐委員黃履之大令聞之卽於上月二十四日由皖至蕪向廣帮米董梁君婉轉開導許以開辦之後禀請上憲另給優差梁君掉頭不顧堅請减核大令料難轉圜小駐數日至二十九日回省銷差是日梁君亦赴省遞禀略稱勸辦之人不善經理以致激成衆怒相持不下其實原訂三分三釐之數並未嫌其煩苛云云聞粤商私議謂粤市如果暢銷亦可權宜從事惟公結則始終不出云 
[茶市尾聲]  
　　漢口訪事友人云前者阜昌洋行賃蕪湖輪船來漢運茶旋卽满載而去旣而某輪船鼓浪而至小泊江干連日裝運新茶異常忙碌聞自此船開赴滬江後此間茶市當相率息鼓偃旗矣 
[奏革進士]  
　　姑蘇訪事友人云吳江縣進士龎小霞前因把持錢糧經縣主朱大令逮案研訊不自引咎反敢咆哮公堂大令怒禀經前蘇州府升任永定河道彥詠之觀察批飭解省訊辦及觀察鶯遷之後現任蘇州府濮紫泉太守迭次研訊龎無可隠諱業已供認前情太守乃據情禀請上憲詳請奏革功名以示之儆 
[掦郡官塲紀事]  
　　掦州訪事友人來函云本年六月二十八日恭逢皇上三旬萬壽掦郡文自運司柯都轉武自叅府袁叅戎以下各官均於二十五日之夜五鼓時齊集萬壽宮拜牌慶祝并先期出示自二十五日起至七月初二日止俱穿蟒袍補褂掛珠○兩淮鹽捕營都司劉都戎玉山於上月下旬某日因病出缺當經左哨方千戎右哨梅千戎詣運轅禀知並將關防呈繳運憲柯都轉聞之深爲惋惜蓋都戎捕務勤能上游頗資倚任也隨將出缺日期電禀督鹽憲劉峴莊制軍乞卽委員接署以重職守一面檄飭左哨方千戎暫爲護理○今春儀棧提調委員毛平甫司馬之太夫人棄養甫經扶柩回太倉珂里不意上月某日德配某氏又因微疾云殂説者謂司馬垂暮年華旣罹陟岵之悲又抱鼓盆之戚其哀悼情形當不言可喻矣兹聞擇期七月初三日舉襄云○淮北臨浦局委員章子珍鹺尹縝抵差後事事躬親不辭况瘁上月某日偶櫻微恙遽爾仙遊家屬禀報到掦運憲柯都轉以淮北正在開辦新綱爰特禀准上憲酌委王春舫鹺尹永祺前往庖代鹾尹奉札後刻已禀辭就道矣 
[蘇省官塲紀事]  
　　姑蘇訪事友人云正任鎭江府屬丹徒縣知縣王伯芳大令芝蘭蒞任數載卓著政聲前因政體違和禀請上憲委莫嶼香大令葆辰前往代理俾得挈眷回省就醫迄今已數月于兹病入膏肓参苓罔效延至上月二十四日溘然長逝公子飭家丁詣憲轅禀報旋筮期二十五日大殮治下士民聞之同聲悼惜○松江府屬華亭縣典史蔣少尉朝珍因病出缺後上憲以遇缺先補用典史徐卓山少尉汝梅詳請咨補嗣少尉以例應廻避請離原省攺指安徽所遺員缺於本月二十四日帅署江蘇藩司陸春江方伯牌示以新海防遇缺補用典史吳少尉近義更補 
[蓬萊青鳥]  
　　昨得日本友人手畢云華歴上月二十一日僑寓東京之華商王君因事乘鐵道馬車至某處途遇一醉漢狂吠若瘈犬司車者回之喝阻醉漢詈益甚王君不與計較一笑置之翌日京華新報悞采讕言竟謂王君被其人毆擊警察長閲悉以爲目今中日方敦睦誼豈容無賴如此横行急造王君寄廬詳細詢問云必嚴加懲創以儆將來後雖未知辦理若何然觀此已足見日人遇事秉公而警察之大有益於地方風俗也○自中國拳匪作亂各國調兵北上致晵釁端日本謡諑紛紜莫衷一是東京各日報社每日發傅單兩次謂爲接得電音實則海市蜃樓未必皆確有依據也○邇日各日報言中國因拳匪之變將留東諸學生悉數調回有知者謂目下生徒之留學東京者尙有一百三十人惟鄂 
 
 

Page 3

 
 
省派往學習硝皮之十人則已乘神户丸遄回上海矣 
[三泖凉波]  
　　松江訪事友人云本屆庚子恩科鄉試南省大吏以防務戒嚴未遑開辦聨名奏請展緩蒙恩俞允上月二十九日府署接奉江南科塲外提調江寗藩司恩藝棠方伯排單内開本届庚子恩科已由督撫各憲聨名奏請展緩至明年三月初八日舉行著卽通飭所屬各縣學一體遵照等因府尊張子虞太守當卽轉行各縣儒學一面出示曉諭俾有志觀光者一體知悉免致往返徒勞○郡城東西南北四門周圍數里自赭宼敉平之後疉經當道集欵修葺漸復舊觀其間西南兩門尤占形勝西則屏蔽泖澱南則橫枕歇浦均爲枙要之區刻下地方官目擊時艱力籌防務見雉堞稍有殘毁恐致疎虞擬先籌欵與修務臻鞏固洵當務之急也 
[軍令森嚴]  
　　游勇葉老五胡金標李思淮安清道友頭目也專在吳淞口一帶橫行不法魚肉善良人皆畏之如虎日前糾集羽黨冋唐某索詐不遂扭至鄰近某浴堂將身畔所帶洋銀三十六枚悉數攫去並勒寫筆據指爲被欠應還事後唐心不能甘奔至駐紥吳淞之盛字營中訴諸統領班馥齋軍門軍門聞而大怒立飭勇丁將三人拘獲訊實口供著以軍法從事梟取首級傅示吳淞寳山等處然後棺殮瘞埋聞者爲之懍然 
[示安船户]  
　　本邑南市王家码頭各渡船户前因義渡局忽徇張盛諸人之請一律不准載客渡浦遂集衆投縣署求恩縣主汪瑶庭大令批示曰划船户崔得泉等稟批查前據職董潘偉績等來縣具呈係以該處划船貪利重載時有覆溺之虞是經董事張仁敏等禀奉道憲批准設立老渡原爲利濟行人起見所有原設划船仍准照常裝載並未槪行禁革據禀該碼頭對岸甚近非總匯必由之處今據添設渡船十二號致使爾等生機盡絶情尙可憐但義渡爲地方善舉可否量予裁减抑或分設各埠之處姑候禀請道憲核示飭遵該民人等務各先行回歸安業不得藉生事端致干重究 
[斃犯免騐]  
　　昨日本城普育堂董事曹寄耘司馬函致縣署稱有發堂醫治之病犯某甲於本日清晨殞命請爲核奪縣主汪瑶庭大令卷查此犯無甚重情旣已病故無庸相騐卽著原差到堂看明備棺收殮禀復核示 
[娼婦籲恩]  
　　流倡張寳玉張巧林同投英美租界公廨控惡鴇凌虐求恩超豁等情前晚讞員翁笠漁直刺倩襄讞委員張司馬研訊寳玉供小婦人係上海人自幼由父毋賣與德臨里鴇兒李姓家爲婢比長卽與張巧林同被逼令爲皮肉生涯现因狎客寥寥致被鴇兒毆辱因苦不堪叩求超拔以全蟻命巧林供小婦人係山東人餘供相同司馬飭發樓流女气釋配 
[請减燈捐]  
　　法界工部局捐欵向以各烟館爲大宗邇因北省拳匪擾亂滬上居民紛紛遷徙市面遂日漸蕭條各焑館烟客寥寥大有不敷開銷之勢日前相約禀請工部局减捐局董以局中出欵甚鉅未能俯允所求各烟館主無可如何將烟榻减去若干復投捕房請捕頭禀請工部局派收捐西人逐一點騐按榻納捐未識能邀俯准否 
[馬路工程局瑣案]  
　　本邑南市捕房二十三號巡捕張錦榮前因誘姦老日渡左近永泰樹柴行主婦某氏經行主莊莘耕卽莊介生投蘇松太兵備道署上控道憲余晉珊觀察批飭馬路工程局總辦程雨村大令查明核辦大令當將張捕斥革錄取口供詳奉觀察批准如禀辦理前晚飭提至案謂爾身充巡捕乃敢橫行不法本應送請上海縣汪大老爺按律懲治今姑略從寛典遂叱令笞責五百板枷號一月發江海關橋上示衆○日前南市新馬路豐記馬頭浦畔鐵欄杆被賊竊去旋由汛捕獲諸南馬頭和與鐵鋪因將鋪主蕭阿本解送馬路工程局禀請總辦程大令研訊蕭供小的係常州府屬無錫縣人此項鐵條由學徒買下當時小的並未在店但欄杆之鐵皆經　漆此似新料並非原贓小的開店多年從未有收贓之事或者巡捕悞認亦未可知大令命捕携往比對旋禀稱情有可疑小的未能證實大令遂謂蕭日本委今罰爾洋銀五元將欄杆修整如能尋獲銷贓人交案訊明可將罰欵給還爾意如何蕭唯唯遵諭具結而退 
[英美租界公堂會訊案]  
　　和商好時洋行主人投本管領事署控福泰森絲布店所付瑞大莊票到期不肯付銀和總領事汪禮君據情函致英美租界公廨讞員翁笠漁直刺直刺立卽飭傳福泰森店主朱春森並應訊之余生初到案訂期前日午後三點鐘時會訊屇期汪禮君命駕詣公廨偕直刺升座好時洋商聲稱某日跑街夥余牛初收得福泰森所付瑞大莊票一紙計銀五百九十四兩到期向收不付及向福泰森追究置之不理請卽訊追朱春森延律師林文德到案訴稱此票係好時洋行跑街夥余生初向朱春森借去借時言明先期照付洋銀不料余竟避匿寗波且支票不此本票如無存欵例可不付查余生初在好時洋行虧空銀兩應向余追余供此票實冋朱借提因無力付銀是以至寗波設法求鑒直刺商之汪禮君謂朱曰爾票旣經借出爲何屢傅不到朱供稱實因余避匿寗波著人前往追尋以致延遲不敢抗違不到直刺大怒命責手心四十下與余生初一併押繳原差延不禀明實屬怠玩著責二百板以儆 
[美租界捕房紀事]  
　　日本人原實提在虹口北河南路東和客棧執役昨晨竊取棧客某甲所携金質對時表及金練等物携之而逸事後甲投報捕房捕頭卽派二十號西捕及華包探劉光震查獲人贓押候解送日總領事署禀請訊辦○昨晨甲乙二流氓在新菜市互肆兇毆適爲巡街捕所見一併拘入捕房捕頭詰知釁起細微令各押乞丐牢半日以儆 
[正悞]  
　　前日本報紀滬城小東門内義和洋貨店失火延燒之案牽涉增記允章兩家兹已查明慶雲銀樓等家曾投海防廰署控請提義　店主　湘坡訊究並未株累别家増記開張數十年斷無串通之事合亟更正以免懐疑 
[工部局第二次致京江公所函]  
　　逕啓者昨捧讀台復藉悉一是承示善策三條第一條嚴禁各報館不准輕刊謠言免亂人心所見甚是本局现已不論中西報館業均一律飭知以後皆不得將毫無根據之風傳率登報紙違　查明勒令閉歇不貸惟患本局一人之見聞有限難免有不到之處應恃貴諸董事先生爲耳目之寄不時代爲四處探聽詳查各報如有前項妄報之事務請迅賜示明以便查辦第二條勸减房租以維市面亦　確有見地但房租一項卽與市上各色貨價之上落相同貨多則價落亦猶房多則租减此乃不惟不能相强而亦不庸相强蓋房旣空鎖日多彼各房主自必相約攺减租金以爲桑榆之補第三條所擬明白諭知租界斷不至如有如天津不准擅出租界勒作苦工等情事亦可行本局樂爲照辦應請貴董尅日擬就示稿之後卽行邀同各會館自董一位同時光降會議一切是所至禱至本局前擬凡住界内居人設遇危險之急可令速往所屬會館本局當派兵守護代籌飯食一節雖不必真有其事然貴董此次來函並未詳加議及似亦漏著示内應爲叙及卽如尊意發給照會一層亦可一併示明設或實屬萬不得已而勢必遷移者自應一槪照准云云無庸給照以免煩瑣尃泐奉懇祗請台安諸希愛照不備名正具六月二十七日 
[工部局第三次致京江公所函]  
　　逕啓者昨奉一函諒邀台鑒兹懇者請將原函抄給其餘五會館董事閲看會議之後邀同各會館首董一位同時光降會議一切爲禱專請台安名正具六月二十八日 
[申報館恊振所經收山東河南江西皖北浙紹振捐六月念一日至六月念九日止第十八次清單]  
六月廿一日不留名求產後增安洋二元東海寄廬杞憂子爲子病愈完願小洋十角○廿四日崔瑞林洋一元○廿五日鄭坤祥求孫病速愈洋廿元○廿六日無名氏大小銅 
洋十三六角藥水小洋十四角兌見洋一元一角以上總共收洋廿五元一角銅洋十三元六角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
 ] 
[寗波命案]  
　　寗波訪事人云寗郡近出命案兩起一在南門内橫街鄔姓家鄔父子二人素性兇暴平日以灌園爲生計略積餘貲一日園中所藝之瓜忽少數枚遂誣近處縫工某甲所竊登門兇毆致甲身受重傷事後由家屬兒甲至鄔家理論鄔子知情理有虧畏罪避匿而其父猶曉曉不服反以甲家挾傷圖詐等詞赴鄞縣署控訴甲屬不得已乃亦詣縣喊冤不料未及數日甲卽因傷殞命未知徐大令將作何辦理一在百歲坊聚景棚廟弄口某裱書店店主某甲近因生意蕭條難資餬口改而出外作小本經紀以覓蠅頭念及妻孑然一身託鄰人某乙代爲照顧時其妻已懷孕五六月一日偶飲高粱酒以致墮胎而死妻母陡聞凶耗向乙根問滋擾不休乙無奈以孔方兄了事始免株連然已所费不資矣 
[上海縣署瑣案]  
　　美租界人沈某氏自縊身亡之後屍親禀由縣主汪瑶庭大令前往相騐因惡死者之夫姪沈信莊在塲胡閙飭差帶回署中管押前晚升堂研訊沈信莊供死者係小的之叔母當時小的因伊子未到故代爲照料不敢妄爲求恩寛宥大令判責二百板從寛斥釋○英美租界公廨讞員翁笠漁直刺函送串竊大馬路施公館銀杯等物之施高明蔡阿福張毛毛等三犯到縣汪大令研訊之下施供小和係浙江寗波府屬某邑人向在某紡紗廠工作近已失業前月皆蔡阿福行經施公館門首蔡囑小的乘間竄入約于夜半時伊來接應小的允之由後門混入藏身梯下至夜半入房竊得銀杯銀碟銀粉匣各二枚及象牙骨摺扇等物忽聞蔡在牙叩門聲小的卽從樓窓縋下足登其肩而出後倩張毛毛將各贓質得洋銀九元與蔡均分張並未分潤求恩明察蔡供小的係本地人並未與施同黨惟曾向借用牙骨摺扇致被包探查獲解送案下叩求恩典張供當口小的由不知其姓之木匠雲卿約往天香樓品茗時施蔡已先在座旋倩小的將銀杯等物持至某押店質得洋銀九元卽交彼等收支並未分肥亦不知是竊贓求恩赦宥大令判責蔡二百板張姑念無知交保開釋正欲退堂忽看所丁役投案禀稱施在自新所與同押犯人陳福卿毆擊小的喝阻不依爲特禀明叩求核示大令立提詰究陳施互相推諉詰之再三始各自引咎大令喝令笞責施三百板陳二百板與蔡一併收押 
[上海巡局紀事]  
　　前晚本邑南市二十三七铺巡防局員盛雨村二尹督勇巡至南卡對面某樹行門前見有甲乙二童年約十餘齡裸臥階下爰命提至輿前研詰二童同供小的等均係浦東人向習公輸子業偶觸帥怒致被攆逐出門飄泊無依叩求矜宥二尹命各掌頓十下著地甲驅逐出境不准逗留○是前南市豐記馬頭左近福康缸髮店門外所堆大缸被賊竊去數口事後店主高懋昇投報捕房捕頭令捕役緝獲原贓連收贓人龔阿香拘送二十三七鋪巡防局局員盛二尹研訊之下罰令龔購辦桐油若干斤將本局西首平石橋木欄油飾一過龔唯唯遵斷具結而退 
[法租界紀聞]  
　　前日甲乙丙三流氓同至公館馬路某飯店果腹醉胞之餘不名一錢掦長而去值堂人向之索值三人變羞成怒拔出利刃聲勢洶洶適爲巡街捕所見一併拘入捕房捕頭命押候解送公堂禀請讞員朱森庭明府訊辦○木匠滎春向與著名流氓小黃牛結不解之讐前晚行經帶鈎橋被牛黨十餘人拉住拔出利刃連戳數下血流如注迨巡街捕聞聲而至諸兇已四散奔逃滎春恐若輩再向尋仇不敢投訴捕房回家自行醫治 
[建業官報]  
　　六月二十四日清江轉運局惲祖祁傳見管帶護軍左營紀步高到由九江招募回帮帶新兵左營副將張占魁謝委　補安徽六安州朱式程到禀知奉安藩司飭知先行署理○二十五日藩憲恩巡道徐清江轉運局開缺福建興泉永道惲祖祀辭善後局候補道趙軍械所候補道朱機器局候補道吳掦州保甲局候補道王澧到由滬來候補道曾紀壽曾錫庚准補安徽六安州朱式程世職隙逹左道驊均見知縣熊育鋭奉委赴沿江巡緝回銷差銀圓局候補道劉兩首縣龍孫均見○二十六日南琛兵船徐傳隆辭赴湖口裝兵登瀛州兵船徐振鵬辭赴鎭江接管鏡清兵船通判張景祜辭赴清江公幹試用巡檢余孟賢到由蘇來平鏡輪船馬儉餘辭赴清江○二十七日雨江營務處候補道李統領護軍全軍楊准補太湖歐陽成松叩謝江西知縣劉世　叩謝給咨赴江西甄别辭均見正任儀徵縣張樞專丁禀知奉鹿撫憲委辦揚州轉運局 
[洪都官報]  
　　坐選信豐教讑涂　瑩新選安義訓導謝鳳腾俱禀謝考騐領憑部選雲都縣劉命德領憑到省飭赴新任准補新淦典史余晉飭赴新任副將袁家珍由清江浦來省知府姜秀瀾曾辦軍装所知縣鍾祖彤安福催址丁回王藴煇缷辦生米　回通判鄭在彝史　蕃俱解地丁京回張僧廷解漕折京回從九胡時汴泰和催地了回萬文鼎解餉往金陵指分典史王豫舒何家齊俱禀到知縣徐寳　由　化陳蕪昌由吉水俱催地丁回蕭兆熊委催城下卡申令欠欵惲學基往上海公幹毛文源甯都提案回縣丞李家望義武等催地丁回同知洪子煃禀謝輪委厘卡一次張曾詔奉新公幹回鄭緖彬清江催吳地丁回晏端嚴稽查惠内保甲謝君穀往九江措資吳崧高提前酌委　卡一次倪望嶐復催前甯都州鮑故丞交代廖恩光由廣東探定硝磺價值回蔣殿甲黃曾詔俱解關餉進京嚴樹聲舒龍夔俱解餉京回盛時赓由湖北探定硝磺價值回趙　由會昌鄭輔東由宜春俱催地丁回 
[維揚官報]  
　　六月二十四日繆鹺尹延祉辭回寳坊寺朱鹾尹蘭辭回豐掘稽收差○二十五日黃　尹振忠辭赴三江營差汪鹺尹秉端由六閘來掦公幹江鹺尹清駒由通泰差次來○二十六日洪鹺尹定述由省回掦高鹺尹菘禀辭赴許坎關卡 
 
 
 

Page 10

 
 
   
 
