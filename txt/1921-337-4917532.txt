# 1921 - 337 - 4917532

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[四國協定（冷）]  
　　華府會議中之四國協定今已成立矣我國人對之感想何如　　謂四國協定爲協以謀我余謂非也雖或有若干部分含有此義然决此協定之本意也此協定之本意對於太平洋對於太平洋之中國而來中國者與太平洋同視者也協定之中不及中國猶之協定之中不及太平洋也協定爲太平洋之關係而不必取太平洋同意猶之協定與中國有關係而不必取中國同意也太平洋無人四國不能不自謀以平匀其權利中國雖有人而四國亦不能不自謀以自免其衝突其意同也故四國協定後其自謀之進行如何於我中國有害有利今姑勿問祇以此協約所由來之故深切思之所謂我中國人者亦可以瞿然醒矣　　英代表之言曰最好中國人自爲之命令 
十二月九日大總統令陸軍總長蔡成勲呈准兼署吉林省長孫烈臣咨請以豐崑陞補佐領應照准此令　　又令全國菸酒事務署辦張壽齡呈因病懇請辭職張壽齡准免本職此令　　又令特任汪士元爲全國菸酒事務署督辦此令　　又令任命鍾世銘爲財政次長兼鹽務署署長稽核總所總統此令　　十二月八日大總統令任命米振標爲將軍府將軍此令又令内務總長齊耀珊呈准兼署福建省長李厚基咨請任命瑛璋李延幹試署省會警察廳警正應照准此令　　又令内務總長齊耀珊呈准兼署山西省長閻錫山咨請任命秦書紳爲省會警察廳警止趙延雅爲技正馬標蘇文玉試署警正均照准此令　　又令司法總長董康呈准安徽高等檢察廳檢察官黃武仁另有差委呈請辭職應照准此令　　十二月六日大總統令宫邦鐸授爲陸軍中將劉玉珂王健飛均授爲陸軍少將田錦章加陸軍少將銜曲巖授爲陸軍砲兵上校此令　　又令梁朝棟授爲陸軍少將此令　　又令陸軍總長蔡成勲呈請授張樂山孟文卿爲陸軍步兵中校朱士勲郭殿舉馮翰臣爲陸軍步兵少校王翰相爲陸軍二等軍醫正王克明爲陸軍三等軍需正楊獻廷爲陸軍三等軍法正均照准此令　　又令墨加里高給予二等嘉禾章此令　　又令胡永奎晋給二等文虎章此令　　又令趙延宸晋給四等嘉禾章此令　　又令閻祖培晋給四等文虎章此令　　十二月四日大總統令特授盛恩頣以勲五位此令　　又令陸軍總長蔡成勲呈請任命李鳳山爲黑龍江陸軍第二混成旅騎兵圑少校圑附應照准此令國内專電 
北京電使圑消息華代表辭職旣挽留後必無退出華會之舉因此次中國提案結果誠不澈底但確已樹立基礎事在人爲努力前進則未有不逹目的者若負氣脫會并此基礎而抛棄實不值當報載政府訓令至主張如無貫澈之望退會亦所不辭誠望此語不確記者訪外部要人亦言不確　　北京電昨下午五點小幡偕西田見顔外長談話頗久聞膠澳公産日本允完全還我惟交還日本建築修理費又四國協商吾政府要求參加（十日下午一鐘） 
　　北京電今日閣議討論魯案宣言卽發該宣言内容係根據事實而發并表示吾國對該案讓步限度例案李懷亮任大理院庭長　　北京電外部今日訓電施顧王三全權魯案方略五項關膠濟路及公産及撤日兵與提交大會登記諸端惟未至宣洩時機（十日下午八鐘） 
　　北京電交部咨外部膠濟路警察業已編練就緒專俟槍械撥到卽可遣往請查照（十日下午八鐘） 
　　北京電英政府讓步七日公布允准南愛爾蘭爲獨立自由國朱代辦有電到京（十日下午一鐘） 
　　北京電新楊電葉城縣華人被英約騙誘投入英籍帕合普一莊已有數百户抗不納稅似此滅國新法請迅與英使交涉又阿爾泰相近之阿克好巴俄新舊黨又生戰事已飭駐阿魏支隊率部嚴阻又聞伊犂古城有暴動消息　　北京電劉湘電院部川軍與郵務人員衝突一節接尊處支電後卽通告各軍一體認眞保護餘俟郵務長擬具辦法函送到此再行核辦特復（十日下午一鐘） 
　　北京電崴政府欲將中東路貨倉保管之價值一千萬羅布茶葉拍賣范其光拒絶之（十日下午一鐘） 
　　北京電美使函部湖南朗朗電燈公司在部註册否希見覆聞係發生購料債　交涉（十日下午一鐘） 
　　北京電皖新舊安武軍問題政府甚注意已密電疏解（十日下午一鐘） 
　　北京電煙酒署長任汪士元乃動議於張作霖蓋找補上次反對其長鹽署面子示奉直無意見張志潭雖銷假而關外則保張弧任交通不能無問題（十日下午一鐘） 
　　北京電財長高鹽署鍾核議緝私廳認爲無設立必要因之此議已打消（十日下午一鐘） 
　　北京電馮玉祥電請以吳新田爲陜南鎮守使（十日下午六鐘） 
　　天津電前次省署令官錢局發行銅元票强制各縣行使激動商民反對刻省署變通辦法（一）各縣紳商自由承領（二）每交現銀萬元可領萬元銅子票並酬以六百元之經手費刻下商民以此舉是以利餌人仍一致反對　　天津電津商會通知各行商拒絶明年東京和平紀念博觀會之出品（以上十日下午十鐘） 
　　漢口電張聨陞庚（八日）電陜陳舊部一隊陽（七日）晨由陜屬平利侵入鄂屬竹谿縣秋溝焚掠甚酷該軍自稱游擊隊爲川陜聨軍之一部當派十七混成旅一營往剿蕭覆令卽時剿滅並電駐鄖西第一師補充圑長張恩華往援　　漢口電聞湯子謨部已退酉陽施南川軍現僅潘藍兩部孫傳芳刻正幹旋和議並商川軍開放川鄂交通另訊張冲陳麗中兩部由巴山驛沙河撤退巫峽潘湯兩部撤退利川自歌（五日）起前哨卽無衝突可信川軍内部已生變化　　漢口電鄂省長定蕭兼劉准備卽交缷（以上十日上午七鐘） 
　　杭州電浙議會蒸（十日）五十三人出席通過省憲會議組織法輿論大譁（十日下午十鐘） 
國外專電 
華盛頓電膠案略有眉目俟東京覆電後始克進行顧昨請遠東會承認非先得中國同意各國不得締結有關中國之任何契約英日美皆謂國家訂約自由未可約束英代表提議除中國外各國應宣言不參與破壞羅特尊重中國土地行政完全案之契約日代表稱中國屢與他國立約自喪主權苟中國除外恐有後患宜包括中國在内經衆討論修正原議加入中國此議專指未來侵犯而已有侵犯則未提及（八日） 
　　華盛頓電加藤今夜否認日本争持條件在大會作梗之說指此爲華盛頓搗亂者之謡言並謂與會諸人無有信此毫無根據之讕言者東京覆電遲緩勢所難免一星期内覆電必到届時自有解决云今夜探悉美國擬立一海軍比例約及二協定包括中國解决案太平洋託管島電信交通要塞砲壘等事英國現密商修正休十潛艇支配案美國可望得前德屬海電一線美國擬除海軍比例外餘皆避去修約形式蓋以參議院多數可通過不必有三分之二之贊同也哈定意欲大會議决各案皆得參院同意（六日） 
交通大學十日無線電 
華盛頓電聞四國協約案之草稿包括四欵第一規定以此約爲英日盟約之代替又規定遇争論時先付討論此層含蓄哈定將來續召國際大會之意　　華盛頓電今日之發展已使太平洋砲壘問題漸近解决惟尚未至正式换文之程度預料協定將保定將保全現狀聞談判以現狀爲基礎衆料協定不難告成而附以現有防衛工程概不拆毁之條件檀香山定不在海島設防之列因四國協定中將認此爲大陸之一部也大會進行頗速各國代表希望新年前可解决各大問題英代表已預定艙位定三十一日及七日回國法代表擬更早起行至於若干細則將留待專家辦理之但衆意海軍比例海島設防反四國協定必先解决然後各全權代表始起程也　　羅馬電意國不願與勞農俄羅斯簽定商約因俄國要求列入政治問題之故特約路透太議專電 
九日華盛頓電遠東委員會昨日開會日代表埴原稱凡有主權之國可相互締結任何契約但輿情勢力日張凡契約可妨害世界和平或侵犯第三國權利者勢必不成中代表之提議將使各國主權大受限制英代表吉特士爵士乃提出决議案經衆修正成立埴原稱吉特士原議欲束縛各國但獨許中國有自由缔結任何契約之權中國數次締結契約限制其自已行政上完全致使中國對外關係發生許多困難故渠主張將原案修正使中國亦受與他國同樣之約束法代表維維亞尼氏贊成休士氏之意見意代表山塞爾氏以吉特士氏之原議爲然加拿大代表波登氏稱就華人觀察點言之吉特士氏原案應放大範圍荷蘭代表康萊碧克氏贊成吉特士氏之議此案遂略加修正而成立内稱與會各國連中國在内發表宣言云云至此遠東委員會休會星期六日再開議　　十日偷敦電晨郵報華盛頓訪員稱四國協約之議始於日代表德川德川往晤貝爾福與之暢談謂渠知英日盟約使日美邦交及英美邦交皆蒙影響日本深寶貴英日盟約但爲和平起見準備取銷之但須有三國協定爲之代替貝爾福氏贊同此議二人皆以爲此項辦法必用條約形式而由美國參議院批准之至於其他方法難望美满且或引起將來之困難貝爾福旋以此事轉告休士氏頗稱許英日方面所表現之友誼法代表繼知此事以法國未加入怏怏不樂各方面談判時皆極爽直休士明告德川宜加入法國否則法國難保不表示憤恨且美國内親法情感或將梗阻此約之批准也於是德川遂不再反對法國之加入　　九日倫敦電泰晤士報今日社論批評華盛頓中國代表圑之態度謂顧維鈞博士已證明其自已甚不務實又謂華人所稱大會失敗之說及中代表退出大會之恫嚇皆童　口吻中國人民第一要事爲發展能以中國名義發言之政府中國未表示自己能造成此種政府之徵兆泰晤士報華盛頓訪員稱現有一種計畫在籌擬中欲使八國可擔任設法以眞正機會給予中國人民世界路透電 
[華會中之中國問題]  
　　九日華盛頓電今日公報稱遠東委員會昨日開會各代表除恩德武氏里西氏幣原氏摩里斯柯氏外餘均列席顧維鈞博士聲明中國建議第三條之主要原則爲凡有關中國利益之任何條約或協定應於談判之初照會中政府各國屢訂關於遠東或中國之協定而不容中國加入或先行照會中政府顧博士建議各國應承允嗣後非先照會中政府予以參與之機會不再訂定直接關 
 
 

Page 7

 
 
係中國之任何條约或協定貝爾福氏對於顧博士表明之廣大志願表示同情並切言委員會極欲儘力消除中國反常之狀况而使列國與中國間之邦交入於文明國間邦交所遵循之政策正規渠意今與會之國皆希望措中國於可保守中立之地位而不復爲貪利國所魚肉貝爾福氏之意今逐一討論中國之難題較採取顧博士所提出之廣大原則似易逹此目的尚有一法更可獲效則須賴中國自行之全會所能爲者願弗以不正當之限制加諸中國主權之獨立一面盡力助其建成純净有力之政府中國代表圑所提出之原則未見其能於此有益中國代表圑之建議踰越國際公法現有之任何原則顧博士之原則含有限制各國訂約權利此萬難承認者今補救無信用的條約之惡弊莫善於公布國際聨盟會員與美國按照憲章均當公布所訂之條約此爲予中國之眞正保護繼由休士氏宣稱大會不欲干涉中國事務惟願輔助中國建設鞏固之政府尊重中國完全與主權之協定不啻中國訂約尊重他國之完全也各國實有自由訂約保衛自己正當利益之必要 
[華會中之太平洋協定]  
　　九日華盛頓電列强關於太平洋之協定已由各政府贊成其全文將於下届全體會議由休士氏發表聞太平洋防禦工程問題將依不擴張現有海軍利便與防禦工程之基礎而解决之　　九日華盛頓電公報稱昨日遠東委員會之决議案乃由英代表吉特士爵士提出經委員會稍加修正案中規定參與大會之諸國應宣布凡任何條約或協定或諒解可以侵犯或損害十一月二十一日委員會所採納羅特氏提出宣布中國土地與政治完全之决議案者各國均不欲彼此或單獨或會同與他國加入　　九日華盛頓電有關係之各國已贊成四國聨盟盟約今已在起草中　　十日巴黎電據華盛頓電稱四國協定已由四國代表各於約上署其名之第一字 
[華會間之中日青島談判]  
　　九日華盛頓電中日代表已商定以膠州租借地之各項公共産業交還中國日本保留其必要之學校廟宇塋地中國擬償還日本於佔領時期内所用去之欵約中某要點須由東京政府承認始能有效 
[英愛和議之影響]  
　　九日倫敦電伐勒拉氏之宣言表示新芬黨内閣對於英愛條約已分兩派前途似尚有障碍但倫敦人士並不以爲異蓋知新芬黨内閣已有四人主張批准該約實占大多數且有勢力之格里菲士氏及總司令高林士氏均在其列也格里菲士氏已發表贊成該約之文告謂深信該約可以結束延宕數世紀之争端愛爾蘭人民顯亦主張議和簽約之消息傳出後即開釋獄囚數千人南愛爾蘭人民爲之大歡自歐洲休戰以來使大不列顛殖民地美國欣奮之消息以愛爾蘭和約告成爲最首相邸連日接世界各處賀電甚多北愛爾蘭須俟其首相克萊爵士與英相喬治氏晤見後始可宣布其態度克萊爵士已到倫敦專爲欲明悉某種事件而來貝爾法斯（北愛爾蘭首府）聞英愛和解消息冷淡處之英皇將於本月十四日召集國會特别會議俾批准此約國會將於新年重行集議以通過必要議案此後國會將解散因憲法有重要變故也傳說二月間將舉行大選舉 
[英法會議賠欵]  
　　九日倫敦電法國善後總長洛歇爾氏與英財政大臣賀恩爵士會商賠償問題後已於今日携致白里安氏之請書回巴黎蓋請白氏來倫敦與喬治氏交换意見聞白氏已允於聖誕節前來倫敦討論賠償問題 
[各國近事記]  
　　九日巴黎電毅報載稱著名發明家愛狄森氏宣稱近數月内發明一術可以人工製造黃金　　九日巴黎電俄羅斯　國民委員下令宣布凡俄人僑寓國外五年以上者或在一九一七年十一月後未經勞農政府允可而離俄國並與紅軍交戰者均將失其公民權利　　九日哇太華電加拿大政府已將英屬哥倫比亞立法禁止各州政府承攬合同雇用中日僑民之權利問題移交高等裁判所判决　　九日倫敦電商部十一月份報告入口貨共值英金八千九百萬鎊上年同月爲一萬四千四百萬鎊出口貨共值六千三百萬鎊上年同月爲一萬一千九百萬鎊太平洋路透電 
[日本歡迎四國協定]  
　　八日東京電全國現欣奮歡迎四國協定有責任之方面不以此爲新奇而視此爲最有價值的事件之伸展似可於哈定總統所倡議之列國聨合會中占一部分現信四國協定將使日本所處國際上之地位更高於前日本從此可以和平的與經濟的方法經營發展而收復取銷英日聨盟所失之一切日本固久以英日聨盟爲其國際土地位主要之維持物也 
[東俄戰事記]  
　　十日海參崴電格里波夫將軍久抗之後已投降政府政府已派員繼之加浦爾軍占據亞魯支諾獲來福槍二千枝機關槍十架砲四尊愛夫其尼夫加與伊满間客車已通伯力已被占據守軍一部分已退過阿穆爾河尚有一部分已投降 
[公電]  
　　懷遠來電申報館轉全國國民鑒頃致太平洋會議我國代表英文電一譯文曰華盛頓中國使館轉施顧王三使鑒魯案及二十一條件必提出太會解决勿往調停勿會外交涉懷遠國民外交後援會佳事關外交務希登報宣傳俾各地一致進行是爲至盼懷遠國民外交後援會國外要聞 
[中外通信社之華會消息]  
　　國聞通信社八日華盛頓電云今日山東問題談判會議决自來水公園公路碼頭等均歸我國市政廳管理日代表問將來市政廳如何組織我代表答稱以能得善良管理維護公益爲歸明日上午下午均繼續開議今晨九國委員會議决八國之中不締結違反羅特氏四項原則之關於中國任何條約或具有同樣意義之諒解此即我國所提十條中之第三條當塲日本甚反對以各國贊成而罷　　東方通信社載七日華盛頓電云美總統哈定氏七日在議會演說時提及軍備縮小會議且揚言其事項對於此事各報一致表示贊意華盛頓報載對於王寵惠等之辭職不甚注意美國某大僚語紐約泰晤士報記者曰中國現正依賴中國全權之努力逐步獲得其所應得者而今乃有辭職之事余不解此舉於中國有何益也又十日東京電云十日東京朝日新聞之社論評論中國增加關稅問題謂據外間所傳日本政府當局對於此事之態度日本以隣邦之情誼不反對七分五釐案但須承認下列四條件（一）日本對華貿易額逹中國貿易額總數之百分之四十以將來稅率增至七分五釐時則日本對華貿易額須增至十成（二）因救濟中國財政專賴外國之負擔則必招致偏重之流弊將來於此等理由之下承認此案時不得對於一切物品一律加稅七分五釐須祇對於重要物品規定加稅（三）須以關稅收入爲日本對華借欵之擔保（四）附加改革關稅制度及管理關稅收入之銀行不限定英國銀行並須與特權於他國銀行等條件日本對華貿易者對於此問題並不反對加稅正在研究對應之策可謂日本對華貿易業者之一大進步又十日濟南電云關於魯案交涉省民激昻甚烈昨日國貨研究會又發起抵制日貨之宣言書詞甚激烈 
[美總統與報界大會書]  
　　勸告勿濫用宣傳政策 
　　世界新聞社云十月間萬國報界大會在火奴魯魯開會時美總統哈定曾致一書於檀香山總督法林頓氏即請法氏將該函在會中發表函中大意爲警告新聞界不宜濫用宣傳政策其詞大致如左　　余新聞家也操此新聞事業已逾半生夙知新聞事業之重要然余望不因余嘗自爲新聞家而將新聞事業之重要估計逾分此次世界大戰及停戰以後發生之事情不但使吾人重新感想報紙之用處與價值并亦顯明報紙濫用宣傳政策之危險　　大戰中因緊急事態之必要宣傳政策幾成爲普徧之習慣或可更謂已成爲新聞家之一種科條其宣傳之用意自在自愛其國爲國家主義之貢獻爲人類社會謀幸福然其結果往往不盡公平不盡合乎情理大概言之戰時之宣傳固已盡一種光輝之義務然使吾人爲新聞家者以爲宣傳政策即爲一種正當辦理之報紙之唯一主要目的則其錯誤殆無逾於此　　頃接閣下手書述及今夏在火奴魯魯舉行之敎育會議余心中所抱支配一種正當報紙之理想乃因而觸發余以爲報紙之敎育效用實非常宏大報紙爲一種社會機關其根本目的斷然在開發人之心思而非在閉塞人之心思而宣傳政策之根本目的則在閉塞人之心思使不能得宣傳者所不欲其得之論斷而惟將宣傳者所欲之論斷注入他人之心思中若夫敎育則不然敎育在啓人智慧使能容受一切事象而自下論斷换言之宣傳政策爲智慧之痺麻劑敎育則爲智慧之興奮劑人能自思自决自較他人代爲思代爲决而佳當今之時尤需人人能自爲深沉之思想而解决彼等自己之問題目前之世界幾已成爲民治主義國家之大集合揚然民治主義國之高度决不能遠超於過其國民平均思想力水平線之上即民治主義國總體之高度决不能遠超過於各分子國民平均思想力水平絑線之上今日民治主義已在大試驗之中試驗之結果如何大半視其能否使人自己思想及使人自己思想之程度而定民治主義果欲成功必須證明其有應得成功之價值價值維何即爲引致一般平凡之人能自己鄭重的不斷的有效的考慮彼等平凡之問題　　欲逹此目的必須有事於敎育而敎育之效力據吾人目下所知者寛以報紙爲最偉大今日尤爲報紙者顯其敎育效能之最大機會　　今太平洋上之諸君邀請世界各國之新聞家開大會討論現時人類之問題諸君舉行會議之時又正值世界企望各國集合協商限制軍備維持世界和平之際故諸君之考慮苟能以較良之目的對於維持和平或解除軍備之問題有所貢獻則諸君實與將在華盛頓集議此等問題之政治家以絶大助力　　近年以來太平洋問題之呼聲洋洋盈耳吾以爲此不過人類間國際間一般問題中之一方面而已當此全世界騷然不安人類創巨痛深之際而太平洋對岸之各文明民族猶謂有武力衝突之事實出於意想之外此等民族人種社會組織政治制度及思想方式均各不同因此徃载種之不同正不妨爲和平之競争以期斷定何方面所抱之理想更足以助人類之進步總之太平洋應爲東方西方生活理想之博士自由公開的競争場應爲人類社會最老最新之形式之比較地而晰不應有衝突與戰争　　諸君集會之場適在太平洋十字道上集會之時期又特别吉祥此正諸君爲人類幸福而工作之好機會余對於諸君大會之希望無他惟望其結果得爲國際間一種諒解之先導而此種諒解爲世界和平之保障爲廢止壓迫人類之軍備之左劵爲確立人類間友睦親善之證據 
[爪哇通信（佛）]  
　　華僑情况之各面觀 
　　千九百十六年七年爪哇土産不能出口糖價驟落華僑營糖業者共虧資五千餘萬迨歐戰息糖價始增胡椒亦隨之猛漲糖每擔自荷銀九盾半起至八十五盾胡椒每擔十五看亦至八十餘盾可謂數十年來未嘗有之高價乃一班營是業者毫無顧慮一往直前未數月之久糖椒均跌至十餘盾之價華僑資本又虧耗七千餘萬倒閉報窮之消息日現於報章而向之居高樓乘汽車之輩遂變爲居矮屋徒步之人矣土産落價土人之進欵驟減各商均受影響以南洋情形大商賴中等商人中等商人賴小商小商賴土人士人旣無錢買货商塲立見冷淡之象今嵗人冬以來商塲尚無起色且更形冷淡論者謂數月内再土産無價恐有許多大商次第倒閉也曩者居爪哇之人須擔負四種稅一爲商稅凡有限公司應以餘利報効之二爲人頭稅凡生利之男子均須納之每百抽四分半三爲房屋地土稅每百四分半四爲租房屋備傢具養車馬之稅譬如甲租屋每月租金百元另外以四元半納稅家中用具價值千元者另外以四十五元納稅如備有汽車每年報稅六十元車爲十二元馬爲六元養狗每隻每年報稅十二元歐戰之際每稅加增二成未幾增一地方市政廳稅又增一歐戰稅凡在歐戰之間曾獲利萬元者應以三千元報効政府多則類推其獲利之年以千九百十五年六年七年計算之如有虚報者一經派員查出即可將其財産拍賣或將本人監禁華僑中已有數人被拍賣或監禁矣今嵗人頭稅更重較昔時又增四分半譬如咕哩輩每年八盾今增至十二盾半昔者敎員醫生吏均免稅今一律抽稅入口貨對於機器鉛字書籍免稅今亦一律抽稅其餘他貨均照前章加增一倍如何向者每百抽十今則抽二十矣其餘如印花郵政火車以及政府他項生利之業莫不增價凡存蓄欵項於銀行者每次須將簿上加貼印花稅一角五分蓋荷國因歐戰關係國用虧耗四百五十餘兆勢不得不求償於殖民地而荷人與華僑又不能平等待遇曾憶某年中政府飭領事詳報華僑情形領事報稱以荷律言之均似平等而行政之時始分軒輊譬如某律某條定爲犯者罰銀自五盾至千盾監禁自三日至一年如犯者爲荷人則罰以五盾如華人則罰以千盾此即其行政之異點也　　清末之季中和設領約簽字後荷政府即頒一法律謂華人生産於荷蘭屬地者即爲荷殖民地之籍一班愛國之士始終反對之屢請政府交涉毫無效果故於去春特派華僑代表晋京叩籲以争國籍其代表由爪哇三大埠各派一名計東爪哇代表熊理中爪哇代表韓希琦西爪哇代表黃宣猷過滬時各圑體歡迎各報章登載頗極一時之盛迨其結果不但毫無效益反受無限感觸東爪哇代表熊理歸來到泗埠時被禁數十日不准登岸雖經商會學會擔保亦不許後仍以船押出荷境西爪代表黃宣猷滯留北京年餘不敢歸因外間傳言爪哇荷督以該代表挑撥兩國和好不准再歸爪哇故也黃爲南洋生産者老母財産均在爪哇與熊韓二君生産於國内者不同以熊韓可在國内謀生黃則非南旋不可黃之親友曾懇荷長官特赦許回然至今尚無頭緒北京政府日方竭力交涉亦成紙上文章故黃之滯留北京甚覺進退維谷而南洋附荷派之人又常於報章上挪揄而譏笑之於此足見華僑之國籍終不易争回矣外國人初入荷境者每人須繳入口稅二十五盾在六個月以内出境者仍可取回該入口稅凡入境之人除上流社會之遊歷家不須商界擔保外餘者均須擔保該保人之資格每年曾納身稅（即人頭稅）在五十盾以上者敎員輩則由校董擔保之但每次由厦門香港開來之船華人常有千名左右擔保手續非有三四日不能辦完也船初抵埠時由移民廳之官吏帶華人翻譯員并警長警察十數人先登船調查來客之姓名以及入口稅單然後换予一登岸單（凡華人帶有中國護照者荷官並不審查總以入口稅單爲最要之憑證嘗見帶有中國護照來爪哇者於登岸後因無人擔保仍不能自由行動）由警察隊押送赴候保所待保人來保來客所帶之行李暫置船上待保出後始上船取行李該候保所簡單異常房屋狹小僅設長橙數條來客往往數百人聚於一屋站立延頸以待保人之來保海口移民廳分署亦異常狹小保人之手續先由保者入該分署聲明欲保某某新來之人荷官索閱政府給予保人之永遠居留字并驗本年之人頭稅單是否已繳清然後令警察赴候保所呌出某某新來之人當面詰問數語發給許予登岸之字在三日内須備像片偕保人赴移民廳總署换給兩年期的居留字如是則新來之人始能自由行動設新來之人無人擔保則在候保所聽候每日給食兩餐設過一二星期尚無人來保者由荷政府賜與四等船票送出荷境故南洋無親友之客常被送出荷境也國内要聞 
[京各界反對魯案直交運動]  
　　學界將有大游行 
　　北京學生聨合會昨日（八日）下午三時十分在中國大學開會到會者有十六校首由前日赴外交部代表林天木王孝英等報告赴外部謁見外交當局叩詢山東問題之各各項情形報告畢僉謂山東問題前旣拒絶巴黎和約之簽字已見我國政府國民有一致之决心今乃貿然接受英美之調停與日本交涉未徵求民意復飾詞諱言直接交涉顯係政府違反全國國民之公意毫無可疑政府旣有此種主張是其執迷不悟尋此以往不僅魯案有危險之虞而其他國權之欲由華會解决者必將斷送於深中暮氣之外交當局而無疑應速發起羣衆運動以警愓國民而促進外交當局之猛省時在塲者咸鼓掌頓足呈出一種悲愴憤激之概高等師範代表提出集合本京全體學生舉行示威大運動全塲一體通過當議定進行手續如下（一）集合地點及時期十二日（下星期一）下午一時集合於天安門前面空地（二）進行次序隊頭爲女學生次爲各小學校學生各中學校次之再即爲專門學校學生大學校最後（三）經過路線全隊由天安門出發經打磨廠進哈德門赴外交部（四）注意秩序由各校自行推定維持本校秩序人員六名其全隊秩序由清華高師之童子軍擔任（五）推定交涉員各校舉出交際員傳逹本校之消息並舉出全隊交涉員擔任接洽一切事務推定代表執行全隊事務各校代表先行集合於天安門（六）旗幟傳單製造警愓字句之旗幟二萬面預行印就關於魯案之歷史經過之說明多份以備臨時散布　　北京各圑體國民外交聨合會當十二次會議時亦議决警告政府其呈文已於昨日遞上文云逕啓者魯案直接交涉舉國之所以反對者即不承認日本繼承德國之權利自太會發起以來共望以良好之機會解决國際上重要之懸案本會迭向政府聲明無論何時何地绝不承認爲直接交涉之舉現在政府貿然接受英美之調停已在會外開始談判外交當局尤復飾詞爲非直接交涉殊爲駭異明明旣在會外談判又有英美調停並仍保留提出太會之權准此三者即爲直接交涉之確證今竟違反國民公意甘冒不韙以斷送我神聖之山東本聨合會誓不承認政府如不採納民意速令提出華會係屬有心迫令人民爲最後之對付則我國民舉諸共和國家主權在民之原則乃爲自救救國起見義不可辭政府對於外交政策宜負完全責任不應事事諉諸出席代表究竟政府對於此次直接交涉有何把握是否擔負完全責任亟望明白表示迫切陳詞不勝延踵待命之至 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[北京特約記者與英使館談話]  
　　關餘安格聨實未允撥一文　　烟酒借欵内容美人欲仿鹽稅辦法　　九龍簡直是割讓條约上與威海衛根本不同　　六日午後三時訪英使署巴爾登參贊談話記者問愛爾蘭問題前ＵＬＳＴＥＲ省與其他愛屬三省所定解决最後日期以今日（十二月六日）爲限今日貴使署有無特電此問題究竟如何解决巴答今日雖尚未接有電報惟以意度之必能得满意之解决也記者問中交鈔票問題發生後關於安格聨簽字提撥關餘一層中英報章所載至不一致有云七百萬者有云五百萬者有云二三百萬者究竟已提多少巴答安格聨爲奉公守法之人伊所保關餘已奉命令專爲公債基金之用欲其中途違法撥提一文不能挪動也記者問英文報紙亦屢有記載安氏何以並未去函更正巴答此次中國負責之人授意中英文通信社報館將外國爲中國帮忙之人痛駡誣蔑爲六十年來第一次創有之事吾外人永不能忘至其數目今日蔑百萬明日幾百萬皆閉門臆造非事實也安氏已預備一詳細英文之稿送登各報君明日不妨往訪安氏取到一閱也記者問烟酒借欵一事自阿卜脫上中政府說帖後所稱中國政府應無條件承認美國銀行提出之條件究竟美國銀行條件内容如何先生亦有所聞否巴答其詳予亦不知但聞十二月到期之欵已展期三月美國銀行主要條件不過要仿鹽稅辦法由美國人主持烟酒稽核所藉以爲稅收之保證云云記者問據路透電華盛頓會議已討論撤廢租借地問題而英國代表ＢＥＦＯＵＲ聲稱九龍與威海衛爲另一問題不可相提並論吾等只知同爲租借地究竟其根本不同之點何在巴答九龍與威海衛其性質實根本不同此兩處條約皆予（巴爾登自稱）手起草隨於抽屜中出兩處英文條約其九龍係稱將ＢＲＩＴＩＳＨＴＴＥＲＲＩＴＯＲＹ英地ＬＥＮＬＡＲＧＥＤ（擴廣所謂（英地者即指香港因香港已割讓完全爲英地也所謂將（英地擴廣）者即將（香港割讓之地擴廣）也按條約而言九龍殊無撤廢可言之餘地固不獨從事實立論九龍爲守香港之要害也談至此爲時已長公使館辦公時間已過遂辭而出 
[北京通信（静觀）]  
　　整理關稅問題 
　　北京政府財政至於今日已到山窮水盡地步當高凌　就任財長以後曾於萬分無法之中想出一種增加關稅發行公債之法其議案業經通過閣議並已與外國公使圑開始交涉其原案内容係照現在關稅全年收入總額要求增加四分之一預計可多得銀一千二百萬兩合國幣一千七百萬元以此爲基金預備發行公債五千萬元分三千萬爲内國公債二千萬爲外國公債以爲此事若成則目前難關可以安稳度過於是通過閣議以後一方面由外交部照會駐華各公使請其電請於本國政府一方面電逹我國出席華府會議代表據聞美日兩政府均有覆電到京美謂此時提議尚嫌爲期稍早日則第一電謂須加以考慮第二電則允以贊同此則近日經過情形也者關稅每年收入全額最初爲四千萬兩迨民國七八年間經過關稅委員會之討議結果得（改定物價）四字而於核實值百抽五之目的仍未能完全到逹議定之後各國一再延宕始照原有物價虚擬一種價格較之原值固屬稍加而按之實值則距離尚遠據明於實際情形者言謂如此加價比之實值僅得值百抽三七五而已虚擬物價以後比照四千萬兩增出八百萬兩此四千八百萬兩即吾國現在關稅之收入金額也以關銀折合國幣每一元以六錢計（此爲海關算法）全額約得七千餘萬元此次高氏整理關稅計畫所謂要求照原額增出四分之一約得銀一千二百萬兩合國幣一千七百萬元即依照此數而定之也但據我國出席華府會議代表答復政府之電則謂此事大會已有提議務請政府忍痛須臾萬勿提此苟安目前之辦法以阻將來大利蓋斯時華府會議中關於中國整理關稅問題已有兩種議案提出一則主張稅率改爲值百抽十二五所有内地釐金一律裁撤一則主張關稅自由此兩案均可望其成立尤以第一案爲有成功的把握故代表復電有此數語在政府聞此消息當然喜出望外連日由高氏召集部中重要職員討論進行辦法並與外交當局一再磋商北京華府之間電信來往不絶如依照值百抽十二五辦法可比值百抽三七五之原額增及百分之八七五則原額四千八百萬兩今可增及二倍而强以國幣計之約可多得一萬六千餘萬元現在全國釐金收入不過三千餘萬元即提出一部分用以補償釐金裁後之損失仍可增多一萬三千萬元又聞出席華府會議代表曾有電來陳述各國意見請政府决定此項關稅用途並言各國代表極不願以此種稅欵用之於養兵日前政府已擬出用途五項（一）實業基金（二） 
敎育基金（三）收贖無押抵品之内外債（四）整理公債（五）中央行政費（維持治安費在内）此五項曾經財外農三部公同議定通過閣議後業經電逹華府據政府方面推測謂此次我國提出關稅值百抽十二五之主張確有成立之把握其惟一之根據則爲馬凱條約查馬凱條約係我國與英國最初通商時所締結其中原有一欵明自規定曰（俟中國能統一幣制裁撤釐金即可將關稅改爲值百抽十二五）云云嗣後與其他各國締結通商條約均曾引及有此鐵案根據則各國當然無復異議也日前上海全國商會聨合會曾電請政府將國際稅法平等提出華府會議業由農商部將國務院抄錄代表與政府來往電文批示知照此事如能再由國民方面極力鼓動俾國内濃厚之空氣傳逹美京則尤覺有望云（十二月九日晨） 
[年關逼近中之北京財政]  
　　陰陽兩年關已迫目前政府無論如何勢難以窮自了故最近對於欵項之籌畫已極其力之所至從各省解欵上着手催促昨聞已經發出通電特致直魯豫鄂閩贛皖蘇浙秦晉甘新等省速將九十十一各月份歷次應解中央之稅欵從速匯京以資周轉探其總數逹一千一百八十餘萬計烟酒稅五百八十餘萬元印花稅一百三十五萬四千餘元雜稅二百三十餘萬元其他關卡欠解二百四十餘萬元際此年關緊迫之時若能如數匯寄或可解倒懸於萬一惟以各省對於截留解欵已成慣例是否能體諒政府之窮而争先解到則不敢知矣至關於年關以前應付薪餉問題日昨棉花胡同靳宅曾有會議討論結果陽歷年内各機關薪水决定先發一個月軍警餉一百萬財部已擔任極力籌措各方並無異議嗣議及自陽曆一月起逐月給薪以前所有欠薪俱發庫券十年後取現庫券並按月給息四釐此項辦法因有人反對尚未决定　　交長張志潭昨日雖出席閣議仍存五日京兆之心聞此次所以不能不出者實爲三種鐵路借欵到期其一即津浦路欵其二即比欵其三即湖廣路債券英比資本家均到部坐索他人不肯爲負責之應付勢不得不自己與之接洽又中日實業公司一千零二十五萬七千元之借欵到期日本正金亦派員到部坐索又京綏路車債日員亦在路局守提又财潯路債日員亦在路局守提每日收八百元臨時携走此種現象羅列眼前却有難以對付之苦 
[京敎育費仍無着落]  
　　交通部空發支票 
　　京師國立八校及公立中小學十月份經費前據交通當局稱已發出支票應由銀行方面負責八校會計課　此派人於前日偕敎育部會計課員前往取欵先至交通銀行據云交通部不但無存反欠銀行之欵支票無從付給隨又向中國銀行詢問據云交部十月份發出兩種支票由中交兩行分擔付給一公債基金五十萬元二京師敎育經費二十二萬元但交部交來欵項僅四十萬元以之付北京總稅務司之公債五十萬尚短十萬元由中交兩行墊付此欵已由總稅司兌交上海稅務司上海稅務司即以之轉付關餘交部旣僅交來四十萬元其餘之欵迄未交到所以關於敎育經費之支票不能作用若以後交部有欵交來當可付給按交通部旣未將欵撥交銀行空發支票反對人言謂支票業已發出應由銀行負責不知何所云而然現聞校務討論會定今日再派人催促馬鄰翼與交部交涉 
[京報界歡迎美記者盛會]  
　　昨日（八日）下午四時半全國報界聨合會在中央公園來今雨軒開茶會歡迎世界報界聨合會會長威廉及歐美報界視察圑中外男女來賓到者甚衆五時就席首由惟一日報記者致歡迎詞次加拉士（ＧＲＡＳＳ考察中國情形委員會委員長）發言略謂今日承諸君招待至爲感謝諸君皆中國報界領袖雖有未習英語者然未習英語亦可爲好記者鄙人很希望與諸君交换意見幹事（指全國報界聨合會下仿此）謂吾國報界很願意與貴國報界聨合但以前苦無機會耳加拉士謂鄙人等八人此次來華係以世界報界聨合會委員資格而來負有調查中國情形之任務美國駐華通信員爲數固屬不少但彼輩發電多報告中國之政洽狀况而關於中國之商業及社會情况則絶少報告所以美人對於中國情形多半不明眞相彼輩通信員通電專行報告中國之政治狀况亦有原因蓋以美人在華之財産不少中國政局之安定與否與之頗有影響故極關懷通信員爲應讀者要求所以通電多偏於政治之一項不幸年來中國不能統一各地兵亂時有所聞以致美國所得中國之消息均屬不佳者吾人對於中國目下之政治狀况雖有退步之感然就視察所得年來中國商業等等實有多大之進步惜美人無由知悉耳幹事謂吾人很願意將中國眞確情形傳到美國前者全國報界開會亦曾議及對於國外宣傳中國之眞相不過討論結果尚未得有適當方法耳加拉士謂美人閱看報紙最注重（新）之一字若用通信傳逹消息則由華到美非一月不可以一月前之事實編爲新聞在美人視之則認爲陳舊難邀其一顧所以對美報告消息非通電不可而由華到美之電報費非常昻貴計每字須華幣一元三角左右欲報告一事如用百字則電費即須百元以上矣故吾人此後非運動電報費减價不可幹事謂今夏全國報界聨合會開會亦有人提議及者並已向我國政府爲電報費减價之請求惟目下尚未邀政府批准加拉士謂美國電報則歸商辦繼又謂今日彼此談話甚暢威廉先生下星期即擬出京鄙人等數人尚未回國諸君如有所指敎之處隨時可到北京飯店會談談畢賓主一一握手而散 
[交通部規定各路購車法]  
　　交通部近因所轄各路遇有車輛不敷應用每擬向需用車輛之商家借欵添購雖經由部認爲有損路權通令禁止而各商家又有自願出資購車商請各路租用者深恐各路局或因運務繁忙或因該商報運大宗貨物需車方急遷就允租演成借用商欵購車之變相縱或投资商家無需車運貨或阻害車輛調度之關繫而核計鐵路所出之租費較之息借欵項其利率往往高出甚鉅受捐匪尠且合同年限未满勢難減退租貲而計日付租直無異以鐵路之營業爲他人代謀利益尤與營業原理不合聞已於日昨通令各路嗣後需車務按本路情形通盤籌畫各就每年度預算呈請匀配訂購倘因一時運務擁擠祗准向他路設法租借不得有允准商家出資購車租用情事無論各路有無先例並不得藉口援照 
[天津市民之示威運動]  
　　爲魯案及二十一條 
　　天津市政研究會以天津國民代表張仲述由美來電報告山東問題交涉緊急情形亟應共同籌議以爲外交之後援故於前日（八日）下午四鐘召集二十六圑體在天津總商會開會是日出席者爲商會市政研究會地方自治籌備會河北日報社新民意報社救國十人圑學生同志會各界聨合會實業儲金會洋廣貨同業公會洋服同業公會等各圑體代表約三十餘人公推李實忱爲主席首先宣讓張仲述由美來電並云魯案直接交涉爲國人一致之反對因其必以履行二十一條件爲要挾故希望提出太平洋會議求伸公理於世界今我國民代表旣來此電吾们應如何對付請大家討論宋則久提議先拍電致華盛頓我國代表聲明决不承認直接交涉並電國民代表與留學生請其就近嚴厲監視李燕豪主張北京政府代表未經國會通過非全國國民公意如果承認魯案直接交涉違反民意應對外宣言不承認此種代表一面通電上海漢口廣東等各大埠公圑請一致主張至於天津方面國民宜有表示商號均縣掛白布旗上書否認直接交涉及各圑體組織屋内講演露天講演與游行大會等事藉以唤醒同胞並可表示民氣宋則久主張游行大會由商界學界工界敎育界共同組織講演由二十六圑體每圑體各舉五人擔任時子周馬千里先後發言主張緩和辦法不必不承認中國代表亦不必否認直接交涉旣可免去外人輕視中國之代表又可免失英美善意調停之感情惟對於我國代表規定極嚴的條件如越範圍我國民决不承認其條件如下（一）中日二十一條作廢（二）膠濟鐵路交還（三）高徐順濟鐵路草約作廢（四） 
日本在山東權利無條件交還中國如交涉結果不與上述各條相同則提出大會提出大會無效中國即退出會議將此種限制範圍電致中國代表使其遵守衆鼓掌贊成遂决定發電三起（一）致政府代表請其遵守範圍（二）致國民代表留美學生及華僑按照所定範圍就近監督政府代表（三）電請全國各圑體一致主張（快郵代電）公推馬千里夏琴西時子周武蘭舫爲起草員又通過散放傳單游行大會屋内講演屋外講演及商店居户均懸掛白旗旗上文字即按照限定交涉範圍意思（商店懸旗由商會擔任佈告通知）其致華盛頓電文（一）美京華使館轉施顧王專使鑒魯案交涉二十一條必須取銷日奪山東一切權利必須無條件收回否則市民全體抵死不認應速退會回國天津總商會等二十六圑體叩（二）美京華使館轉張彭春鑒魯案交涉必須取銷日奪山東一切權利必須無條件收回請本此旨轉懇留學生華僑嚴重監督倘不得直請迫專使退會回國天津總商會等二十六圑體叩討論完畢决定即刻拍發宣布閉會　　天津商民於今日（九日）上午十時開游行大會手持白布旗上書魯案危急國民力争又下午一時有河北大胡同衆商號與救國十人圑聨合會各組游行大會手持白旗並高聲呼云還我山東取銷二十一條力争魯案收回主權還我河山共救魯難挽此國權云 
[魯人對魯案之緊急會議]  
　　議决開國民大會　　數年遷延未决之山東交涉今將在華盛頓會外開始直接交涉矣雖有旅美華僑留美學生盡力表示反對仍無絲毫效果計自一號開始至今已有一星期之久歷經赴美國民代表及留美學生急電來東催促國人速作後援外交形勢已甚險惡南北各省均已舉行國民大運動表示反對報紙披載莫不慷慨激昻山東各界聨合會與學生總會昨日（七號）均開緊急會議各界聨合會係在敎育會大會塲開評幹聨席會議李冠九君主席報告赴滬代表朱韾齋及赴美代表留美學生等之各種電報均屬陳說險狀請求速作後援并謂吾人數年以來對此問題迭經犧牲噩耗傳來將成畫餅究應如何進行可以補救遂有杜星北朱薇生李郁廷等互相發表主張結果議定各項（甲）由各界聨合會發起國民大會於星期六日（十號）午前九點在省議會舉行（乙）致外國及南北電報（一）致華盛頓大會主席請主持公道速將魯案提大會公决（二）山東代表轉中國代表圑請其就近監督（三）詰問北京政府魯案不提大會而由中日直接交涉之意（四）電南北各地商學各圑體請速一致力争以救危亡（五）致電警告南北軍政首領聲述外交之所以失敗由於南北紛争内閧不已請從速息争即謀統一以從事於對外（丙）十號國民大會散會後舉行各界大游行作示威運動（丁）編印傳單交大會出發散布（戊）商界懸旗當塲推定籌備委員杜星北朱薇生張振軍李冠九魏子厚李郁廷黃西峯羅亞民朱壽臣黃銘九等十數人籌備一切於今日午後二點繼續討論此外學生聨合總會亦於下午開會到會者頗衆討論結果與各界聨合會共同動作並由各校組織遊行演講圑分途持旗散布傳單沿街演說即日函請童子軍到塲維持秩序各校代表散會後即回校號召預備一切矣 
[沈部竄擾湘東之近况]  
　　沈鴻英軍自竄擾瀏陽以後湘政府即分派重兵就醴陵長沙兩方着着進逼由長沙方面前進者攻擊甚爲得手據聞一日之戰沈部不惟死傷甚多且有兩營被湘軍解散已於四日晨解至省城當由總司令部指定城内各公廟暫爲收容此外尚有沈軍一圑已在蕉溪嶺以東之某地被湘軍包圍大約亦可令其繳械並將押解到省足見該軍已受巨創惟截至四日上午據前方報告沈軍仍有負嵎之勢省政府以瀏陽紳民旣環請和平解决且恐操之過急將有鹿不擇音之虞因遴派素與桂軍各將領友善之前水警廳長廖模立赴瀏陽勸令沈軍從速出境廖氏首途之後又連得消息（一）沈軍已有一部份竄入平江據該縣探報二日午前平江南鄕之獻鐘市即有沈軍駐紥當其未至之時城中即謡風大起一日夜半突然發生變端平城各大商家如日新昌德裕豐老永順等均被刦搶人民異常慌亂業已紛紛遷徙（二）湘陰縣屬之新市亦有沈軍竄入或數十人一組或百餘人一組絡繹不絶沿途需索棉被棉衣甚爲騷擾探其蹤跡均係向岳州進行由是以觀足見瀏陽沈軍確已向平岳開動使果能投入直軍則此事已可告一段落但又得消息岳州直軍以未得吳氏命令對沈軍已表示拒絶於平江湘陰各方面已臨時加緊戒備防其竄入若是則沈軍無所歸依必至成爲流寇其爲患湘省將更有不堪言者故趙總事令昨又通電前方各將領並湘陰方面防軍嚴行防堵矣 
[漢口車夫罷工潮解决]  
　　法租界混圖一塲解决法議定四條　　漢口租界車夫罷工至十二月七日爲第七日是日午前八時車夫即在大智門鐵路外集議舉行大游行約千餘人各手執白旗一面分别書（苦力討飯圑）（死中求生）（敬求援助）（文明抵制）（决不暴動）等字樣每十人爲一組由集議地點出發先至漢口總商會舉代表數人要求商會救濟暫時生活因被鎮守使署及警察廳軍警所阻遂僅由代表赴商會請願其餘大批游行車夫即由英租界下行經俄租界以逹法租界英租界見其舉動并不越軌遂不加阻止俄界中國管理員王壽山亦未干涉至法租界時法捕房派多數安南巡捕及華捕武裝阻止前進各車夫仍向前行至利通車行該車夫等以其六號曾僱人拉車遂向之示威打壞利通行之汽車玻璃兩塊附近之飛星車行門首玻璃亦被擊壞法捕乃開槍恐嚇車夫憤極又將法捕房門首之揭示牌玻璃搗毁其中激烈之車夫以巡捕不應開槍憤懑之餘猛將該捕之槍奪下送交附近之青年會保存當奪槍時爲巡捕擊傷八九人均由青年會照料抬至醫院診治彼此相持約兩句鐘之久始由交涉員陳介及鎮守使警察廳所派之軍警苦口勸告雙方始允撤退惟車夫要求須法捕先退方允解散總商會各圑聨合會青年會均有人前向勸導始漸和緩法捕退後各車夫乃漸散去此午前之情形也至午後商會各圑聨合會青年會邀集英法領事及利通飛星等十三家車行經理人至商會會議解决方法夏口侯知事洋務公所楊委員均與焉數四磋商卒議决辦法四條（一）車價照舊以兩星期内不加價由聨合會青年會商會組織調查會俟查明的確再共同籌議解决（二）車行允免租價三日其允免之車價由各車夫公認自願繳存青年會保管以備成立車夫公會之資（三）准於八號上午七時三十分由各車夫至車行一律出車届時由青年會擔任派員率領事童子軍前往各行維持（四）兩星期以内由三會推定代表各四人到青年會研究善後辦法車夫車行包頭均各派代表四人與會至捕房捕去之車夫四人車夫捉獲之巡捕一人均交互釋放青年會之密爾士蘇德明兩君并將此意赴未與會之各車行說明均承認無異議糾紛數日之大罷工至是告一段落未致大釀禍端亦可謂不幸之幸矣 
[美商圑到粤後之歡迎]  
　　美商圑抵粤後昨五日下午七時總商會饗各男賓於亞洲酒店而對於女賓則毫無預備留美學生等以此事殊不合於交際之道故臨時使女招待員饗各女賓於東亞酒店是晚商會總理陳廉伯及美商主席衣士堡陳省長孫市長均有演說并由商會各贈象牙圈一具及如意油一瓶爲紀念品至十時三十分始散會六日各美商分途游覽城中風景或到商店購物亦有到嶺南大學參觀者至下午五時即搭夜船赴港聞陳廉伯初擬邀各美商於六日晚到荔枝灣大屋觀李雪芳演戲及女學生跳舞各美商以迫於就道故不果行　　日昨南華美僑公會特在南關南園酒家設宴歡迎用唐餐欵待午刻該圑圑員即聨袂而至駐廣州美領事及軍府各要人陳總司令等均到宴叙統計列席共數百人計四十餘席各皆歡呼暢飲極一時之盛　　陳省長以此事關係中美邦交睦誼不可不有特别紀念特預早將廣東名勝地點及各官衙署機關彚編成帙各撮影片名曰新廣東内容詳載廣東敎育實業事件分贈各美商圑每人一卷另中國小綢國旗一面以爲紀念　　美國總領事以當道盛意招待彼國商圑係敦睦誼起見特於六號乘摩托車赴省署晉謁當道答謝厚意省長特備近日肖像百餘份託美領事分贈各商圑并留美領事件餐 
[浙江外交大會之示威運動]  
　　浙江國民外交大會因魯案會外交涉不提太會公判特議决於本月十日在湖濱公衆運動塲開國民大會討論應付方法並示威運動是日上午九時開會到會者之江大學工業專門法政專門醫藥專門甲種農業學校蕙蘭中校中醫學校女子師範馮氏女校女子職業女子蠶業講習所弘道女校宗文中校甲種蠶業學校第一中學校求實中校安定中校廣濟醫學專校女師附小一師附小甲種商業學校鹽務中校體育師範學校杭縣第五高小校杭縣區立第四國民學校杭縣律師公會浙江體育研究會省敎育會杭總商會浙商業外交後援會杭州學生聨合會等各圑體及農工商各界國民約二萬餘人公推阮性存主席報告今日開會宗旨在國民以自决之精神奮　努力以救此危亡中國方克有濟首由黃人望講演救國須賴實力第一師範校長馬夷初講說魯案會外交涉國民應羣起反對現擬辦法分三種（一）宜用文字宣傳民意（二）集合各圑體組織永久後援會（三）致電華盛頓余蔣兩國民代表誓死力争省敎育會幹事許倬雲演說謂魯案在凡爾賽和會失敗後國人焦心勞思正欲提交華府會議無條件收回會外交涉决不承認具體辦法擬請各圑體推舉代表組織委員會另推代表分頭運動並推馬夷初至北京向駐京各國公使聲請援助沈定一演說外交失敗罪在官吏補救之方全賴勞力之人心及覺悟之青年組成有力之圑體以爲後援其他如宋知方張佐時袁心産王卓夫童一心鮑國柱施培清等及女師代表魏瑞芝法校 
 
 

Page 11

 
 
代表黃維時之江代表商校代表勸學所代表均有演說至十時散會即行示威運動由公衆運動塲出發手執小旗女生小學生在前各校學生及各界國民二萬餘人依次列隊至錢塘門外日本領事館前大呼還我青島反對直接交涉抵制日貨萬衆一聲足以表示國民心理旋由錢塘門轉竹竿巷過聨橋菜市橋經蒲塲巷至城站轉省公署過清和坊保佑坊入新市場穿督軍署仍至公衆運動塲沿途呼喊見者莫不動容至下午三時散會四時在省敎育會開代表會議並發電華盛頓本國及外國代表 
[寗垣國民大會之示威游行]  
　　九日上午寗垣各屬多貼有學生聨合會佈告謂外交緊急一髮千鈞如具熱忱請速赴會會場在高等師範時間爲下午一鐘云云記者依時前往已有萬餘人圍聚一廣大塲中除學商界演說外某校齋夫亦登高向羣衆疾呼聽者咸爲動容說畢游行東南大學學生居首持國旗及白旗一大面上書國民速起力争外交字樣其他田女各校次之工商各圑體又次之人人手執一小旗書（拒絶直接交涉）（取消二十一條）（速起救國）（立志禦侮）（力争魯案）（同胞一心）（堅持到底）等語各校有通訊隊沿途秩序井然警察亦熱心防護至英美領事署提出要求領事向衆表示允爲轉逹而散兹將東南大學學生發表之警告文字附錄於後諸位你可曉得這幾天太平洋會議上的事體嗎第一日本人直要將我们山東奪去了我们山東久已在日本手掌心但因我们反對底利害所以不敢拿去現在呢我们日夕望太平洋會議解决的事體已被摒在會外同日本直接涉起來了這直接交涉的意思就是說你们日本久已想我们山理現在我们送給你罷第二日本人在太平洋會上鼓吹英國法國美國來共管中國這共管兩字怎麽講呢就是說你们中國的官管不住你们的百姓所以到處會閙亂子現在讓我们來管包管你们安安稳稳過太平日子諸位到那時候我们簡直和魚肉一樣任他宰割了第三日本人在太平洋會議上說我们中國地方只有内部十八省其餘皆不是中國的英外相海相均又說满洲本非中國領土諸位要曉得中國之大自古如此現在日英爲什麽這樣說呢這就是協謀瓜分中國的意思眼看長城以外東三省外蒙古黃金似的地要給日本人拿去了西藏青海的地方要給英國拿去了這還了得諸位我们願意把山東給日本嗎我们願意受人共管嗎我们願意答應說我國領土只有十八省嗎满洲本非中國領土嗎倘若不願意那就趕快起來大家圑成一氣反對這種亡種亡家的動作促我國代表速將魯案及二十一條亡國條約曁其他條約提出大會解决　　另一通訊云寗垣各界因開魯案有便外調停消息羣情憤激特於昨日（九日）午後一時在高等師範大操塲内開國民外交大會紳商工學各界到數萬人各人皆手執白旗一面上書還我青島拒絶直接交涉取消二十一條密約收回領事裁判權等宇樣當由學生聨合會推定臨時主席報告開會宗旨繼各界演講商界楊子成云中國積弱如此吾人當不忘一恥字須知亡國以後其恥辱要及於萬代子孫學界郭銘勲君云吾國政治不良軍閥專横壓迫我人民吾人當明白政府軍閥之不良勿爲其所欺自有改良之日現在太會失敗當誓死以争不可爲一時的憤激要爲永久的奮鬥中國乃可不亡　青年會幹事蔣希曾君云中國外交失敗在於南北不能統一吾人當督促雙方政府悔過最後第一中學齋夫亦揮涙對衆云中國不亡祗有民意一線生機望大家努力以争莫蒙亡國之慘聞者爲之感泣旋議决發電文四通一致余蔣兩君一致施顧王各代表一致北京各國公使一致太會首席休士及各國代表圑致余蔣二君電云日本强佔山東利權應無條件歸還中國二十一條密約吾人根本否認民情憤激誓死以争望督促太會代表提交太會公决目的不逹寗退席作懸案並議决致駐寗英美兩國領事意見書請代轉逹該國政府議畢即出發游行先至英美兩國領事府請願後結隊至各熱閙市塲游行表示警告其出發圑體爲東南大學高等師範金陵大學河海工程法政專門第一女師金陵女子大學鍾英中學第一農業第一工業第四師範南京中學基督中學求實學校及各敎會學校江蘇省農會省敎育分會縣市鄕敎育會縣農會地方公會商務總會地方自治辦事處工友國貨社第一工廠貧兒敎養院及各業商人工人約數圑體遊行至下午五時始散 
[蘇議會關於賑務要電]  
　　北京大總統國務院内務部振務處華洋義振會十二省籌振聨合會鈞鑒蘇省不幸洪水爲災中澤痛鴻雁之哀人民遭魚鼈之慘　經王省長電呈被災情形分極重次重計五十八縣荷列一等災區特予救濟無任感禱近聞聨合會審查以災民總數不及黔湘各省降爲四等竊維振災之道固不可以輕爲重冒濫振欵尤不可以重爲輕坑陷民命蘇省災况甲於全國直省周知王省長所報災民總數以調查過於認眞造表力求核實故較他省减少而實際上災情之重較之他省實有過之無不及也所有聨合會審查降列四等誓不承認用敢據實電陳乞予矜憐而紓民命江蘇省議會庚　　北京内務部財政部交通部鑒蘇省災情奇重待賑萬急前經本會佳電請將交通項下征存未解之帶征附捐悉數截留并請展限帶征一律撥充本省災賑之用諒荷鑒及現准省長咨開以准内務部删電常關貨稅附加及交通附捐二種已由閣議議决續辦一年專充災賑之需由賑務處與被災各省區商酌受災輕重及收欵多寡撥行發放咨請查照等因查此案本會經於東日議决以蘇省災重欵絀應請將常關貨稅附加及交通附捐繼續帶征之欵連同上年征存未解之欵凡在江蘇範圍以内征收者悉數截撥蘇省災賑之用以本省人民之輸納救濟本省人民之災荒事極平允此項附捐并應俟一年期满後實行停征以示限制除咨省長外特電陳明伏祈查照江蘇省議會 
[蘇議會紀事]  
　　第六日議事情形 
　　九日下午三時半蘇議 
　　九日下午三時半蘇議會開第六次議事大會議員簽到者僅八十人勉强足法數徐果人主席未及宣布議題丁作則變更日程將第（二十四）夏光翰等提請通飭六十縣趕將穀欵限於十年年終一律撥存以備來春辦糶緊急動議案提前討論張福增謂各縣情形不同祇應適用於淮徐海改六十縣爲淮徐海各縣可以逕咨省長蔡鈞樞贊成逕咨胡震主交審查屠宜厚朱紹文和之結果交審查次變更第二十一孫基士提議本年蘇省被災征收忙漕應照各縣秋勘分數一律定爲普災以除中飽而施實惠緊急動議案討論結果付審查次變更第二十二眭國襄等提議各縣歷年積欠忙漕應分别轉緩追繳以紓民困案陳人厚主張逕咨省長撤回追絑繳委員任桂森主張愼重朱紹文謂應付審查陸以鈞謂不應成立宋銘勲謂無關重要不妨逕咨張援謂很關重要旣與本年預算案攸關且此等積欠在中飽並不在眞正小民應交付審查不能逕咨議長徇宋說仍以逕咨付表决起立者祗二十八人少數次變更補議事日程第一案特虽審查會審查夏光翰屠宜厚鮑友恪蔡鈞樞張宏業高鐵珊王綱等提議關於外交各案報告審查長張一麘登台說明電稿許銘範謂稿中有强硬口氣可對代表不可對學生後援會張援謂學生後援會本無庸去電因其早經設會爲後援熱心實高出我輩萬萬也主張除去此項速電代表時已五鐘餘遂散附電文於後（一）致華盛頓電華盛頓中國公使館轉施顧王三使魯案二十一條爲擾亂世界和平種子會外交涉全國譁然萬乞提交大會力争到底否則公等何以對祖國何以對世界收回膠濟路權萬不可中日合辦至吾國對外義務以裁撤釐金交换國定關稅主權以裁减軍事費至嵗入十分二爲限度貫澈限制軍備主張其財政路事力排共管由國内法圑自行組織委員會監理收回領事裁判權應根據中英條约本會代表三千萬人民公意全體議决爲公等後盾萬勿鬆勁江蘇省議會（二）致北京廣東電北京大總統國務院廣東孫中山伍秩庸陳競存諸先生同鑒魯案二十一條爲擾亂世界和平種子本會全體議决電請各代表力争到底惟太會以限制軍備爲目標吾國軍隊複雜中外詬病若不痛减陸軍則内務安有起色應請以全國嵗入十分二爲限度合組軍事委員會公議消納善後方法并請於太會期内提出議案以表决心釐金爲商務之敵應定期裁撤以交换國定稅率之權以上二端爲吾國對於列强之義務已不自盡何望權利諒公等必不甘爲鷸蚌以待漁人若不早圖吾負有主權之人民全體不能爲公等恕矣同民好惡者民必歸之公等其何擇焉江蘇省議會（三）致各省議會電各省議會均鑒本日電致華盛頓代表電文曰云云又致北京廣東政府電文曰云云請一致力争另電組織省議會聨合會亦祈速復江蘇省議會 
[南京快信]  
　　齊督前定本月十五日由省起節赴蘇鎮檢閱軍隊現因年關將近冬防重要昨特召各師旅長曁各處課長會議决定改明春出巡頃已電致中央察核矣　　各界籌議抵制某貨作外交後盾　　全國商會聨合會江蘇事務所函省議會貨物稅帶征特捐辦理義務敎育不能承認請對於討論此案時審愼考慮予以否决以順商情而保威信　　上海華洋義振會派梅贊文來寗謁齊王兩長接洽蘇省振務　　省長昨委賀式韓李瑞奇等十人赴各縣復查烟苗　　陳德修昨由蚌埠來寗即轉輪赴安慶地方通信 
[松江]  
　　學界之示威大遊行松縣學界因不承認魯案會外交涉於十日午後大舉遊行鐘鳴二下各校均齊集公共體育場計男校自省立三中縣立一二兩高小縣立職業以次二十三校女校自景賢女中女子一高女子職業慕衛女校以次七校當推縣敎育會長張蔚丹主席報告示威宗旨及宣佈各圑體致太會電文次全體向國旗行三鞠躬禮次女中敎員朱季恂沈彬文侯紹裘等三人演說然後整隊出發經邱家灣出襪子弄直至秀野橋而回　　楓涇女高小近况楓涇女子高小昨日舉行第四次講演會請金山縣勸舉所所長張繹銘講演家庭改革問題歷兩小時之久聽者頗衆 
[蘇州]  
　　催辦監獄作業高等檢察廳近訓令各縣知事略謂查監獄作業所以爲人犯出獄後之生計兼以補助公家財力之不逮蘇省提倡監獄作業已歷有年所而據此次本廳調查員之報告如興化阜寗等縣舊監獄未辦工塲者尚居多數雖由公家經濟困難未能籌撥充分基金要亦管獄員任事未盡實心致與本廳提倡作業初旨相背馳爲此通令各該縣遵照迅就地方財力所及設法籌辦嚴督管獄員先就組織工藝酌量試辦由受負作業入手漸圖擴充如已辦有編織草鞋扣結綫網等項工藝而由管獄人自由動作者應即收歸官辦力加整頓除分行外合行令仰該縣知事遵照辦理並將辦理情形具報備核　　城區填平橋梁蘇城道養市民公社前因市公益事務所議决填平橋梁以利車行特於日前開會推定工築員將本區域内大小各橋十餘處雇匠填築刻已先後工竣昨日開具工賬並丈尺細單函請公益事務所查核矣　　參謀長來蘇檢閱齊督軍原定本月十日到蘇檢閱軍隊嗣因寧垣防務吃緊故改派劉玉珂參謀長於十日十二時五十分來蘇檢閱蘇常朱鎮守使以下各軍官及水陸警廳長吳縣郭知事均赴站迎迓劉君抵埠後入車站臨時官廳小憇旋乘轎車至盤門行轅凡經過地點均有警察列隊防護並禁止行人各河道亦駐有水警師船及淺水兵艦聞劉參謀長定於十一日起檢閱各營軍隊 
[鎮江]  
　　王天寺之火警丹徒縣屬南鄕王天寺王姓家前夜（八號）一時不知因何失火登時冒穿屋頂當經該處洋龍到塲灌救始行熄滅計延燒左隣三家並焚斃王姓女孩一口　　嚴查私運米糧江北一帶米價奇昻多由奸商偷運出口及囤積居奇所致現經省長訪聞通令江北各縣知事曁各稅所一體查禁以維民食 
[揚州]  
　　同福祥聲明停業食商同福祥（即江都高郵寶應天長及儀徵代岸食商）自前年接辦以來始則股柬揭控舞弊纒訟經年繼則虧欠欵項週轉不靈現該號經理買斌臣鑒於内外交迫挽回無術爰於八日招集在揚股東會議决定暫行停業旋即呈報運使請予飭令鄰岸（興平興泰）接濟岸銷及招商承辦未悉丁運使若何批示也　　稽核所領鹽手續内河外江各食商在稽核所請單領運各塲鹽引恒不先調查存數請單而後重復申請更改該所嫌其殊費手續昨特函告運署除於調查各塲存數外並請諭飭各商先事調查鹽數而後請運以期一致藉省手續 
[青浦]  
　　自治協停會成立青浦地方自治協進會支會由張紹汪等發起籌備多時本月八日借積穀倉餘三堂開成立會會員到者二十餘人首推張紹汪報告籌備經過情形張君詳言縣署如何呈報省道二署如何批駁今雖蒙省長核准備案惟章程尚須修改請大家討論繼將草章逐條修正通過後選舉職員正會長葉昌當選副會長張澤堅當選幹事六人爲汪劍風宋仲鵬趙允臧金特璋孫再壬盛祖蔭等 
[南通]  
　　會歸築隄開港本縣水利會鑒於夏秋水災甚重亟宜籌謀補救之法於本日（九日）召集城鄕官紳議董討論沿江築堤及開港事宣當由張嗇庵主席其議决辦法一築陽二開港築堤分中東西三段中段自姚港至營船港由孫錦章主辦西段自天生港至絲魚港由宗渭川徐明遠主辦東段自營船港至老洪港由張望山張望明主辦預計工程費用約十萬元由潮災救濟會借出分段興工仍照天蘆任姚四港築堤成例就受益田畝計畝收捐歸還借欵沿江八港（一小洋港二褲子港三營船港四富民港五花園港六新開港七長橋港八老洪港）除小洋港已經設閘及花園港道無庸開濬外其餘六港亟須開濬經衆議决先開褲子營船二港即於年内拔夫興工其施工辦法寛以六丈岸台岸脚各一丈五尺費由沿港受益田畝捐出推定於蘭亭主任開濬褲子港龔聘儒主任開濬營船港餘待將來續辦由會咨縣照行 
[徐州]  
　　三官廟之匪警銅邑城南五里許三官廟地方（莊名）住户朱其家頗富有久爲匪徒垂涎昨夜十時許突來盜匪多人圍攻該莊章圖架掠朱某幸早經嚴防極力猛攻匪始不支竄去 
[九江]  
　　反對潯路欵自治協進會昨因潯路借欵發布告通電云北京江西同鄕會各省江西同鄕會曁南昌各縣旅省同鄕會江西各縣敎育會商會農會均鑒頃聞南潯鐵路總理蔡儒楷擅以江西全路名義私向日本興業會社抵借三千萬元並將全路營業會計工程警察各權悉委日人草約已成行將簽字賣路賣省贛人誓不承認乞速阻止以救滅亡不勝迫切待命之至九江自治協進會叩支 
[嘉興]  
　　疏濬角里河近訊角里河河工主任盛時已將該河逐段跡量其疏濬計劃分爲兩段自第一段自雙溪橋至廻龍橋河長三千尺左右第二段自東塔寺至東門外河長五千尺左右所需經費約共一萬三千餘元當由省欵動支業已設立濬河工程處於縣署並設監工處於東栅鎮日内即須招工疏濬盛主任深恐居民有所誤會特具呈縣署請求佈告周知並請令行警所諭知該河就近警區逐日分派警工巡護汪知事業於九日示諭沿河居民及航行船隻周知矣　　各界對魯案表示自魯案及二十一條尚未提出華會之消息傳來禾邑各界莫不憤激異常連日分頭集議對付方法以作外交後盾學界方面尤爲着急擬電促華會出席代表覺悟母再因循延誤日内當有一種表示　　平湖禁米石漏海平湖每届冬令一般米商多將米石由乍浦　海放洋若不嚴行申禁長此以往民食前途殊堪危險該縣趙知事特於日昨示諭各米商不准假借普陀齋米私運漏海一面通告水陸軍警嚴查如有查獲私運者即以五成充賞以資鼓勵 
[來件]  
[募印挽救世道人心之安士全書通告一]  
　　放眼全球憂心末刼殺盜淫欺之業日進不休天災人禍之來相因而至茫茫濁世幾無寸土安全擾擾連年難得一時寧息世界而今多難挽救豈曰無方一言以括之曰改善人心而已改善人心當從何處下手曰惟有使醉者速醒夢者早覺而已醒之覺之藥物將安取曰惟有昌明循環報復一絲不錯之因果至理而已兩間事物無不被因果所驅六經記述大半爲因果註脚特未得博學愼思者爲大衆方便宣說耳前清初葉周安士先生以曠代奇才發救世宏願博覽羣籍深通大藏爲普通人物立超凡入聖根基撰陰隲文廣義三卷爲苦惱衆生離苦得樂廣發慈願以消積障而培養菩薩種性撰萬善先資欲海回狂西歸直指各一卷揚州藏經院合刊流通名曰安士全書筆筆放光明語語皆奇特爲古來談因果者空前傑著亦現代挽救世道人心者惟一良書海内賢逹讀此莫不歡喜讀歎並有以爲人生不見此書終此浮生心眼封閉無異虚生者普陀山印光法師大發慈願流通此書向由揚州藏經院木板印行費力多而成書難每部連運費在一元四角以外今發交上海中華書局印刷所活板排印四厚册如印萬部每部連運費（指國内通郵處所言）僅及原價之半印刷精速流通益廣誠勝舉也今决定先募印萬部分作一千四百願每願五元得書七部一人認多願或一願乃至數人合一願各有稱量之勝功德因在尤望諸上善人本由一及十由十及百由百及千之主義不惜齒芬循環勸發俾一切善士咸種福因世界非大心量爲大澄清宇宙挽救未刼人各有責急起直追眼前脚下盡是機會掌裡舌邊無非功德印送挽救人心世道之經書是名法施法施爲功德最大之布施以經書能横逹全球竪傳萬代故一切善舉無與比倫且是書善能感移人心一人之心一經改善終彼天年所作善業不可計數人心爲無上福田勸發乃最大功績時機易失幸奮圖之 
[募印挽救世道人心之安士全書通告二]  
　　一切惟心造一切惟心滅人間萬般罪惡都從污濁心上一動念中來澄清宇宙無他捷訣惟有改善人心爲根本之圖性海心源旣經澄澈萬般罪惡自然消滅改善人心如何着手閱挽救世道人心之安士全書第一通告便知先哲顧亭林氏有言天下興亡匹夫有責大國民人人應有此自覺心欲踐此言不待遠求可即從擔荷一分改善人心之責任始人有不爲而後可以有爲何者當爲何者不當爲讀安士全書便了了君子道長小人道消文化運動當求均平普徧出懇切語集多人力置備安士全書就地設立公閱安士全書處讚美能閱能講安士全書人敬禮樂聽樂行安士全晝道如此舉國一心矢誠做去不上三年五載文化運動自然均平普徧矣時機已至諸君其速起諸君其努力發願附印應迅决勿遲疑需者事之賊疑者罪之根吾人一刻不可失此覺照力也一原議募印一萬部发一千四百願每願五元得書七部本埠無運費每願約可多得一部至辛酉十月二十二日已認去七千餘部現遵普陀山印光法師主意求普及各處不限定萬部一任邦人士爱國愛羣之願力及其勸發功德定之代收印資處上海望平街時事新報館會計處上海静安寺路三十九號醫學書局上海蘭路七百二十七號尤惜陰處佛學推行社謹布雜評一 
[面子（默）]  
　　奉直間日爲私人争地盤奪權利此爲奉直極不要面子之事而北京當局乃爲之顧全面子可慨也　　府院問日爲用人問題閙意見相傾軋此爲府院極不要面子之事乃不自顧面子而以權位調停人之面子更可慨也　　彼等所謂面子以國人視之出醜而已何面子之足云國人今日所視爲極有關係之面子問題太議上魯案之勝敗耳魯案固不僅關係國家之面子然國家之面子亦繫於是北京當局苟尚以政府自命者宜於此一髮千鈞之際以極堅决之能度表示切實之主張於各國力争最後之一着若仍蹉跎悠忽不能自盡其責任一旦外交失敗則豈僅丟盡國家面子而北京當局亦豈僅丟盡自身之面子而已哉 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[張謇爲魯案及廿一條之急告]  
　　警告徐靳顔南通張季直電北京大總統國務院外交部云太平洋會議以外債如山内政掃地之中國列席其間强顔急已失之棋寗能有良好之果然尸其咎者在政府不在人民其最繫國家存亡之命者即與某國二十一條之密約全國人民斥爲賣國喧傳久矣南方口實亦即在此然猶可諉曰往事今外間復謡傳當局與某國亦早有密商爲媚外借債之地是以代表迄未將二十一條提出於大會又云膠濟路將與某國合辦及以此路向某國作借欵抵押之說鄙意政府即集詬叢愆何致謬戾至此然以專使之無言乃疑行人之受命而鑒於巴黎之失敗益懼此會之效尤政府寗尚以愆詬爲未足耶爲政府計宜即電代表即將撤廢二十一條脅約及收回膠濟路自辦慷慨提出大會要求各國評斷此電一布不獨釋全國之疑抑且解南方之惑其爲效用範圍至廣否則南北失和人民或不盡曉其故而二十一條之害全國全國人知之膠濟路之害山東山東人知之大會時間設更忿閧萬矢所集的有幾何寗非自趨於獨夫資人以多助厝火而臥潰川必傷竊爲危之清室洹上覆轍至邇勿謂民意可輕民氣可侮也迫切之陳幸惟鑒納張謇灰　　忠告施顧王又電華盛頓施顧王三代表云頃滬傳太會消息中國政府代表至今未將魯案及二十一條提出風聲所播衆懷疑憤各圑體到處演說或云當局與某國早有密商或云膠濟路與某國合辦或向某國作借欵之抵押猜疑之起皆原於未提魯案學界語尤激切無分南北一致從同以爲前雖失敗於巴黎猶圖挽救於今日今更失敗挽救無時不特英美調停口惠觖望衆怒所搆禍將益劇其不利於國甚大私心慄慄竊甚憂危昨已忠告政府請電美即提矣最要者即撤廢二十一條脅約及收回膠濟路斷不與某國一方合辦及向某國借欵二項會期易逝國患方長諸公寗非忠於國者謇爲諸公計政府有電固當提即無電亦當設法在太會聲明全國國民所注非當堅决及早提出要求各國評斷爲永絶東方大禍之根亦藉表太會公道之實寗惟我中國之利而已張謇 
[北京學術研究會抗争魯案]  
　　國聞通信社云昨本埠各機關接北京學術研究會快郵代電云此次太平洋會議本以正義公道謀遠東及世界之和平現爲遠東及世界和平之障碍者魯案爲最吾國應即乘此良好之機會解决懸案保全主權頃閱我國代表電稱業已接受英美調停並照訓令程序進行等語惶駭已極魯案關係我國存亡舉國兢兢愼之又愼如拒絶巴黎和會簽字並歷年之所犧牲至重且鉅政府竟皆委棄不顧貿然接受英美之調停旣未徵求民意復又諱言直接交涉此種暧昧之舉豈可求諒於國人且國人之鄭重反對直接交涉者在不承認日本繼承德國之權利今旣徇英美根據巴黎和會之請接受調停則吾國否認該約簽字一節等諸無效並尤以保留提出太會之權自矜愼重不思一經調停之後不獨魯案即成定讞而承認日本有直接交涉之資格毫無可疑本會對於接受調停一舉絶對否認國人如何救濟亟望憤起共策進行掬誠宣言乞即亮鑒北京學術研究會陽 
[求新廠同人致華府電]  
　　歸還山東取消二十一條 
　　上海中法求新製造廠同人致華盛頓會休士曁各代表電云謹以至懇之誠意請諸公維持公道予以扶助俾山東得無條件歸還二十一條件取消務使在人道主義進行之時得見公理得勝於華府會議無任企禱中法求新廠華同人叩 
[商界總聨合會請注意南潯鐵路]  
　　防止二十一條第五項之復活　　國聞通信社云勞合路上海各路商界總聨合會於昨日致函太平洋會議協會請協争南海鐵路借欵原函云本會對於中日强迫結成之二十一條業經議决主張廢棄查二十一條之第五項第五欵云（允將接連武昌與九江南昌路線之鐵路及南昌杭州南昌潮州各路線鐵路之建造權許與日本國）是項政策即日本對於中國之鐵路侵略大計畫其意欲將此南潯鐵路之南北兩方惧延長之北以逹漢口南以通閩粤控制場子江及珠江流域當時日本以五七最後通牒而卒未得第五項之權利今聞南潯鐵路公司有向日本興業會社借欵三千萬元許日本以南潯延長線之權利是全國國民所力争而未予者該公司乃輕輕斷送此而不争空言廢棄二十一條將毫無實效應請速即協争電詰該公司總理蔡儒不得實現以戢野心而救危亡云 
[安徽太平洋後援會之電音]  
　　反對魯案直交　　全國商敎聨合會昨接安徽太平洋會議外交後援會代電一通其文云上海全國商敎聨合會諸先生鑒支電悉余蔣二公轉述魯案與二十一條至今尚未提出太會我國代表甘受日人誘脅會外談判决無良好結果敝會曾於上月三十日通電全國堅决否認魯案直接交涉者無非與我國希望代表提交太會俾各國早日公判今讀來電深爲冷齒昨特開全體大會公决除逕電華盛頓太會中代表並北京府院嚴促速將原案提出外丰應電逹貴會務乞一致主張堅持到底以救危亡而固邦本臨電迫切不勝翹企安徽太平洋會議外交後援會叩庚 
[全國國民外交大會開會紀]  
　　議决發出兩種電稿　　全國國民外交大會於昨日午後一時在浙江路之各路商界總聨合會開代表全體大會到者有浙魯閩直川甘鄂蘇八省代表共約五十人公推周霽光主席由汪劍農提議電稿一篇其主旨爲反對北京政府及其派赴太平洋會議之代表並不承認太平洋會議因該會議純爲處分中國之會議也此項電稿擬分發全國各省區以後仍由大會陸續發寄文件經衆討論修正後主席付表决多數起立遂通過次楊春若提議致電美京華盛頓之華僑及中國留學生請其組織國民外交大會之分會宣傳民意報告華府消息並设法阻止北京政府派往太平洋會議之代表出席經衆討論主席付表决多數起立通過次討論經費問題由衆當場自由認捐捐得數十元以備折發議决電報之用至六時許乃散聞今日將開執行委員會云 
[國民外交會代表一部之脫退]  
　　對發電太會否認我國出席代表有異議　　各省區省議會敎育會商會農會各外交會各圑體各報館北京敎育會商會各圑體外交聨合會太平洋各圑體聨席會議各外交會各報館上海各圑體各報館鈞鑒六日上海全國國民外交大會發表致太會電否認我國出席代表無異自己取消國際地位授人以共管之柄同人等對於前項通電不能負此重責除各自報告本圑體辭去代表外特此宣告脫離該僵全國商會聨合會代表江湘浦上海商會代表趙錫恩江蘇省敎育會代表賈豐臻各省區各圑體代表李傑毛雲鵬鍾可託孫發緒葛銘勲陳曾亮徐晋麒黎自新等佳 
[上海學生會開會紀]  
　　議决緊要議案三則　　昨日（十日）下午二時上海學生聨合會在白爾路三益里十七號開分會會長及評理兩部聨席會議通過案如左（一）八日之國民大會并未通過將關於外交電報委託各圑體代表拍發故各圑體所發之電報用各圑體名義（二）本會聲明退出國民外交大會（三）本會以後進行方針（甲共謀學識之進步）（乙）假學生能力爲社會服務（丙）關於國事用稳健方法取監督態度 
[蘇自治會電詰徐世昌]  
　　國聞通信社云江蘇自治期成會於昨日發致北京政府一電云北京徐菊人先生鑒頃讀江電洋洋灑灑不下數千言細按之無一句一字不爲一已缷過地步詎罪惡昭著事實具在豈一紙空文可以掩盡天下人之耳目耶所謂累年開戰軍備損失舉債度日經濟損失工商停滯實業損失青年失學人才損失試問種種損失孰爲爲之而令至是軍閥專横是爾縱使秘密借債是爾簽字苟不若是工商奚至停滯青年奚至失學爾曰在位一日對於國民不敢寛一日之責國人皆曰爾在僞職一日即舉國不得一安寗爾果良心猶未全昧當毅然辭去僞職聽國人公判此不獨國家或有一綫之希望即對爾個人或有原諒之地步也不然國至滅亡百身莫贖悔亦晚矣至於地方自治之如何推行政治之如何改善國會之如何召集今世何世决非爾腐敗齷齪之腦筋所能論及復何必借此門面語自欺欺人江蘇自治期成會黃裔等百四十三人叩庚 
[工商友誼會之勸退電]  
　　北政府之感想如何　　國聞通信社云上海工商友誼會因見北京政府近來之腐敗並憤其主張直接交涉甘心賣國特電警告請其引退辭職原電如下北京黎菊人靳翼卿顔惠慶諸公均鑒自公等當國以來對内對外信用主權全失以致國是日非民不聊生外交失敗全國憤懑爲今之計惟請公等各本天良早自引退一切經手喪權辱國之事當候國民公判特電警告請速自悟上海工商友誼會代表全體夥友叩 
[全國道路建設協會徵求大會開幕紀]  
　　王正廷會長暢述築路之必要　　全國道路建設協會成立以來深得全國人士之同情此次舉行徵求大會以便推廣會務而逹實行本埠各界先均已踴躍贊助昨晚八時該會徵求大會假座寗波同鄕會舉行開幕典禮男女人士到者數千人由該會總幹事吳山幹事許長卿陳維新君等殷殷招待其開會詳細情形如下（一）奏樂開會（二）王正廷會長致開會詞暢述築路之必要聞者大鼓掌（詞附後）（三）南通之伶工學社藝員奏西樂（四）各隊隊長及各職員發表徵求意見並有滬閔南柘長途汽車公司總理李英石君等報告其實行築路之情形聞者亦甚表示歡迎（五）女子體操學校等學生跳舞次尚有數種餘興（六）奏樂十一時許散會兹將王正廷君之詞詳紀如左　　王正廷君詞今夕深喜諸君與諸女士聨翩蒞止爲普通會塲所無由此可見羣衆心理莫不以建築道路一事爲特别重要也快慰快慰鄙人對於建設道路之事感想亦與年俱變當幼稚求學時對於吾國不良之道路司空見慣亦無甚特異之感想出洋游學以後目擊友邦道路之精美始恍然於道路與國家之關係及去年自歐洲歸國後乃慨然提倡道路之建設嚶求熱心之同志多人組織全國道路建設協會籌備種種至於成立踵志進行復有此後之徵求大舉動其間承各方面士女之贊助如本會總幹事吳山君即誓志爲本會服務者其餘熱心同志實繁有徒皆足欽佩者也人情孰不愛護其生命財産然有勁敵二曰火曰盜所以救之者莫若救火隊及軍警然若道路崎嶇𡰈臲則亦殆矣此道� 
路不良这惡影響猶其小焉者也擴而言之（一）敎育欲敎育之最易普及當求交通之發展非然者閉塞固陋無些許新鮮智識得灌注於腦中危莫甚於此矣（二）實業如東三省昔爲充軍發配之區人咸視爲畏途者蓋其道阻且長難於上青天也而今則何如鐵道旣通馳驅如意據最近調查遠如黑龍江之邊鄙山東同胞之作寓公者竟逹該省人口十之五六且其實業發展異常如豆類之銷額大有可觀設其各種道路亦均築妥則其效果將更可驚羡矣（三）國防吾國國勢昔閉今開軍事之防日益難緩然防敵之道首重交通交通之中首重築路鄙人昔游法國雅聞法國當世界大戰時所以轉敗爲勝者其第一立功者爲其道路蓋一九一四年德國初攻法之東南法國亦僅注全力於東南乃德國忽驟轉其猛攻之力於西北其直擣巴黎如取諸掌岌岌乎殆哉法人不得已乃驟集其公私各方面之自動車載兵馳於平昔築就之絶妙康莊大道赴西北以迎拒之竟大破德西北兵復轉而摧其東南兵遂轉至危而入至安反敗以爲勝焉嚮使其不有絶妙之康莊大道其結果殆不忍言矣吾人須知吾國之國情雖方整頓内部之不暇遑暇對人存他念然吾國不欲圖卓立於世則已否則貧弱之國無一事可爲更無一事不失敗嗟乎嗟乎國防一事吾人可不努力爲之乎築路可不更先着手乎以上所言特其犖犖大者其他各方面更何嘗有不與良好之道路有關係者特以時間短促不克細數耳至於交通之種類大别爲河道與鐵道然吾國開河南方易而北方難大塊高原水源罕得經冷又常乾涸成效難覩鐵道則又費資太鉅吾國現有之鐵道幾休其與外人合辦以至於含辛茹痛者又幾何吁其眞奈何不得已而求其次則曰築路今試作比較鐵路非長不可短則必虧本實例甚多築路則不然築一里得一里之用獲一里之利成效易操左劵也鐵路需用舶來品極多築路則舍少許機械暫時購自外洋外其餘灰泥沙石一切取用不竭也鐵路不能多曲且難普徧築道則彎曲伸縮一切如意眞妙不可言也鄙人憶於民國元年在廣州與友人造路鄕人初大反對後設法强迫而成新路寛者十餘丈窄者亦四丈路成地價暴漲商業日盛鄕人乃大稱頌其路未經其所有地者且預相要求其轉折以經之是亦築路常有之現象也鄙人嘗謂中國運輸最貴或有疑此言者盍一計之譬有人一行囊一將行三百里路固不良於步行又不堪車走勢必乘肩輿且必雇輿夫三另雇挑者一每日即行百里計其旅費至少城九元若有佳路則以汽車行每車如外國有可載四十人者如我國初剏亦可載二十人則計旅費亦共費十元乃至十五元彼以一人行此以二十人行而費用差相等且其時間等損失尚未計及由此益可悟築路之不可須臾緩矣築路後尤利於農夫如菲列賓之馬尼剌至某村間之新路築成後其運費竟銳减非常而産額銷額亦驟增焉現在本會有二大希望（一）先使會員之普及使人均明築路重要之意義舉國同聲道路建設自然易有成功（二）能捐助巨欵者即多助欵以備作大規模之運動如一編雜誌二演講三映電影四調查五聘請人才之類所謂造路容易修路難不可不愼故人之徵求外復有錢之募集也現在時間苦短不能更述敬致微忱敬謝在座男女人士之高誼並祝本會前途之進步　　又昨日下午三時全國道路建設協會之河南隊在一品馛大廳舉行預備會首由隊長任矜蘋報告繼請王會長演說後即討論進行方法先組織參謀部推定俞素青孫蕊眞爲事隊長俞女士張石麟翁國勛馬愼餘卞毓英潘公展唐世昌裴君建唐豪徐之祥張東初張天援俞沁霞朱昌利黃間伯爲參謀並舉余鵬爲參謀長孫道勝姜維良爲副參謀長陶笑舫余昻霄爲參謀部秘書又借定寧波同鄕會與建築交易所華懋號爲辦事處 
[關於裁釐加稅之文牘]  
　　一則曰兹事體大再則曰交部籌畫 
　　全國商會聨合會總事務所前呈農商部擬請將國際稅法平等一事提出華府會議并將裁釐宣告中外等情案昨奉農商部批示云呈悉當經本部以國際稅法平等一事與我國關係至鉅分咨外交財政兩部查核辦理兹准財政部咨復稱准咨前因我國關稅問題業經本部擬具議案交由太平洋會議代表列席提議該商會養電所稱與本部意見正復相同至裁釐一層與關稅問題甚密自應賡續籌備惟兹事體大本部正在通盤籌畫俟籌議妥協即當宣布已電復該商會在案咨請查照等因又准國務院抄交南京省公署轉全國總商會江蘇省事務所灰電稱江電悉裁釐加稅政府早具决心惟兹事體大事前須愼重考慮現正由部籌議進行將來電交部查照等語合行批示知照可也云云 
[歸國儉學圑之苦衷]  
　　國聞通信社云被迫歸國之留法勤工儉學生圑蒞滬已十餘日奔走呼號已漸引起各方面之了解護軍使交涉署茶會各界後所定之辦法在該圑視之固比從前三日兩日之限期較勝一籌然多以爲欲圖求學問題之解决恐在兩星期後仍難辦到按學生圑第二次宣言曾反覆申明不能歸家實有苦衷第一問題厥爲求學其費用之所從出以省縣津貼爲主而以滬上各界之資助附之今兹辦法對於省縣津貼之催促頗不措意殊失學生之所望其實學生中有省縣津貼已成立者有頗有希望者今被迫歸國果星散還家則情境安静人少事輕前議何從恢復且川湘各省道阻且長一二星期之中求一書函之往復而不可得更何暇磋商定奪也或以爲交涉入校不免發生程度問題實則學生中皆中學畢業以上有曾爲專門大學生者即或兩三載工讀生涯不免擱置某種功課亦不難於數星期内温習復原也更有進者據全部辦法綜合觀之實係暫爲一部分圖謀生計其餘則終於歸家與學生等之計劃求學相去尚遠云云　　又該圑對於兩星期之限期雖尚恐其未足然在此二星期内不致專爲目前生活疲於奔命則又該圑所感慰者也已擬派遣代表赴京赴粤要求各方面合力以圖將來求學問題之根本解决惟學生十餘日來除食住二者外一切雜費概出學生自備代表所需旅費頗巨籌措殊艱恐不能即日就道已先去函北京蔡子民李石曾及廣州汪精衛張溥泉諸君矣　　又該圑昨已將詳細履歷表送至交涉署據該表觀之願入中法通惠工商學校者居大多數該校爲中法合辦故該圑昨日並派代表赴法領事署陳述此項情形亦有代表至復旦大學與李登輝接洽云 
[航業消息彚誌]  
　　舊金山美商圑所乘之帝邦號今日可來上海明午四時即返美國此船到滬後因本埠旅滬美人有讌請各圑員之舉故船泊於招商局之中棧藉便上下　　本年上海漢口間之長江航業不及去嵗遠甚招商局各江輪之營業雖能獲利然僅敷船身造價之保息殊難盈餘云　　美國政府在江南造船廠定建之運艦第四輪客賽號CATHOY因美政府迭電催促故加赶建刻下已將告竣定星期六（十七號）由滬開往舊金山云　　怡和洋生之官升號本日出口此間有現洋十七箱計八萬五千元裝赴烟台起缷　　昨日太古公司之浙江號由大連裝來黃荳九千五百包均起缷在滬　　英商仁記洋行所經理倍項公司之商輪倍文何斯號由倫敦來華昨已進口又有倍杜綸號一輪已從香港開出明日亦可至申該行自於九月内規復中歐班商輪後倍項公司共已派出輪船十艘其航路分爲中英班與英日班兩條云　　瑞典之東亞商輪公司其遠東航業由本埠維昌洋行經理本年開來上海之船均爲摩托機輪現該行得本國電訊又新建摩托輪廣州號一船CANTON計有一萬四百噸係托瑞典之亞立司特船廠定建業於十一月十二號下水今正在布置艙室年底可以完全竣工造成之後便即派定於中國一路内行駛云　　英印郵船公司之德加大號昨已至厦門星期二抵此又英郵船登古拉號十號已從星加坡開出矣 
[各銀行一週間交易之調查]  
　　自上星期以來先令市價忽上忽落昨日爲三先令七辦士與上星期六比較縮去兩辦士然與標金市面無甚出入完全爲百貨結價之關係也據銀行中消息謂今日大條恐有特長之勢因大條有抑短之故總核標金市價本週内亦頗平稳絲交易有七百十六包兹將逐日各銀行交易數目錄載如下（星期一）絲交易一百包扯價七百兩計元七萬兩大通銀行結進十二月份先令五千鎊價三先令九辦士（星期二）大通銀行進十二月份美滙五萬元價七十五元三角一二五至七十五元二角五分絲交易二百八十包扯價七百四十兩計元二十萬零七千二百兩友華銀行進二月份先令一萬五千鎊價三先令六辦士七五又進十二月一月份東洋十五萬元價六錢三分五至六錢四分二五又進二月份先令一萬五千鎊價三先令六辦士六二五朝鮮銀行進十二月份先令五千鎊價三先令八辦士一二五匯興進十二月份大連洋五萬元價六錢三五安逹銀行結出十二月份先令二萬五千鎊價三先令八辦士三七五又結出十二月份先令一萬五千鎊價三先令八辦士一二五上海銀行結出十二月份先令五千鎊價三先令八辦士大通銀行結出十二月份先令五千鎊價三先令八辦士友華銀行結出十二月份先令二萬五千鎊價三先令八辦士二五朝鮮銀行結出一月十五期東滙二十萬元價六錢四分二五（星期三）友華銀行結進十二月份東滙二十萬價六錢三分三七五至六錢三分五朝鮮銀行結進十二月份先令一萬鎊價三先令八辦士安逹銀行結出十二月份先令二萬鎊價三先令八辦士一二五上海銀行結出一月份先令一萬鎊價三先令七辦士三七五又結出十二月份先令一萬五千鎊價三先令八辦士（星期四）麥加利銀行結進十二月份先令一萬鎊價三先令八辦士八七五滙興銀行結進十二月份先令五千鎊價三先令八辦士絲交易二百五十六包扯價一千二百零九兩計元三十萬零九千五百零四兩友華銀行結進十二月份先令一萬鎊價三先令六辦士七五朝鮮銀行結進十二月份東匯二十萬元價六錢三分七五至六錢三分一二五又結進十二月份先令二萬鎊價三先令八辦士七五大通銀行結出十二月份先令一萬鎊價三先令七辦士六二五安逹銀行結出十二月份先令五千鎊價三先令八辦士友華銀行結出十二月份先令一萬鎊價三先令七辦士五至三先令七辦士七五又結出十二月份先令五千鎊價三先令七辦士五　（星期五）正金銀行結進一月份大連洋八十五萬元價六錢四分五上海銀行結進本月份先令一萬鎊價三先令七辦士五至三先令七辦士六二五大通銀行進十二月份先令一萬鎊價三先令七辦士二五又進十二月份美滙五萬元價七十四元三角七分半麥加利銀行結出一月份先令一萬鎊價三先令六辦士二五又華比銀行結出一月份先令一萬鎊價三先令六辦士七五又結出一月份先令一萬鎊價三先令六辦士五又結出一月份先令一萬鎊價三先令六辦士一二五大通銀行結出十二月份先令一萬鎊價三先令七辦士二五又友華銀行出二月份先令一萬鎊價三先令五辦士五又出一月份先令一萬鎊價三先令六辦士二五朝鮮銀行結出十二月份美匯五萬鎊價三先令四辦士三一二五（星期六）正金銀行結進一月份大連洋十五萬元價六錢四分一二五絲交易八十包扯價一千一百七十一兩計元九萬三千六百八十兩三并結進一月份大連洋三十萬元價六錢三分七五又現六錢四分五至六錢四分二五友華銀行結進現香匯十萬元價七錢二分華比銀行結進十二月份東滙五萬元價六錢四分二五住友銀行結進一月份東匯五萬元價六錢三分六二五大通銀行結出十二月份先令一萬鎊價三先令七辦士二五麥加利銀行結出一月份先令一萬鎊價三先令六辦士七 
 
 

Page 15

 
 
五匯興銀行結出一月份美匯十萬元價七十三元一角五分友華銀行結出十二月份先令五千傍價三先令七辦士二五華比銀行結出一月份東匯五萬元價六錢五分二五總共一星期内絲交易共七百十六包計共合元六十八萬零三百零四兩 
[一週間進出口銀洋之調查]  
　　自星期一至昨日星期六止本埠中西各銀行之現銀進出口數目不多洋釐亦甚平稳銀拆遂見鬆落調查本週内中國交通等銀行由南京運來洋七十萬元杭州運來洋六十萬元寗波運來洋二萬元蕪湖來洋六萬元厦門運來洋四十萬元又匯興銀行由怡和公司自海外裝來大條四十二條又東方銀行由德公司輪外洋裝來大條一千二百八十三條又中國交通等銀行裝往南京現銀五十八萬兩又裝往杭州現銀二十一萬兩又東方大通廣帮等裝往香港大條銀一千一百五十七條又運往寗波現銀三萬兩又本街去大連洋三萬元又花旗銀行裝往天津現洋十五萬元兹將逐日來去數目誌下　　（星期一）中國銀行由南京洋十四萬元又杭州來洋四萬元匯興銀行由怡和公司船運來大條四十二條中國銀行運南京去銀十三萬兩又杭州去銀一萬六千兩廣帮運香港去大條五十條（星期二）中國銀行由南京來洋十萬元又杭州來洋四萬元東方銀有由德公司船運來大條一千二百八十三條中國銀行運南京去銀十萬兩又杭州去銀二萬兩廣帮運香港去大條二十五條日夜銀行運杭州去大條四十二條（星期三）中國銀行由南京來洋五萬元又杭州來洋五萬元交通銀行由蕪湖來洋二萬元又杭州來洋二萬元又寗波來洋二萬元中國銀行運南京去銀八萬兩又杭州去銀八萬兩廣帮託麥加利銀行運香港去大條一百條又託東方銀行運去三百條又託大通銀行運去二十五條又交通银行運杭州去銀二萬兩又寗波去銀三萬兩（星期四） 
中國銀行由杭州來洋二十八萬元又南京來洋九萬元又蕪湖來洋四萬元交通銀行由南京來洋二萬元又杭州來洋二萬元各莊由厦來洋四十萬元中國銀行運南京去銀八萬兩又杭州去銀一萬六千兩交通銀行運南京去銀一萬五千兩又杭州去銀一萬五千兩廣帮託大通銀行運香港去大條二十五條（星期五）中國銀行由杭州來洋八萬元交通銀行由杭州來洋二萬元又南京來洋二萬元中國銀行運南京去銀三萬兩又杭州去銀一萬二千兩交通銀行運南京去銀一萬五千兩又杭州去銀一萬五千兩廣帮託東方銀行運香港去大條二百十五條（星期六）中國银行由杭州來洋十萬元日夜銀行由杭州來洋三萬元金城銀行由南京來洋十萬元中國銀行運南京去銀三萬兩又杭州去銀一萬六千兩廣帮託大通銀行運香港去大條二十五條本街運大連去洋三十萬元花旗銀行運天津去洋十五萬元金城銀行運南京去銀十萬兩 
[銀洋市况之報告]  
　　金融通訊社十日報告云今日洋價又見漲銀行頗有需要早午市均七錢二分八釐較昨漲八七五花旗銀行昨今二日有大批買進聞皆係裝赴天津餘者大連帮亦有需要近日託錢莊購進甚多昨日裝運出口者共二十萬元各處需要已見起色洋價又當漲高矣　　銀市今日又有大批絲經出欵市面甚活動惟銀行略有拆進故拆息仍平早市一錢六分午市一錢四分大條出口裝香港二百十五條云 
[一週間之金融狀况]  
　　本星期中金融極爲平静洋價甚平定銀市亦日就鬆動惟先令市面甚軟掛牌已縮二辦士半標金價因之略見高漲今錄經過情形如下　　洋釐本星期中洋價最高七錢二分七釐最低爲六釐二毛半相差不過七五洋市蓋已呈定象查本星期中有公債票息欵撥出故洋市略呈疲勢且各路需要如天津濟南山東等埠均已减少市面上遂無大批購買惟連日銀市鬆動津漢二埠或者仍有需要來星期市價可望再趨高漲否則亦不至於跌小矣　　銀拆本星期初銀拆爲三錢左右其後最低跌至一錢實爲下半年金融市况所未有查本星期内有大批絲欵撥價爲數不下數百萬兩故本街存底驟見寛裕市面因之異常鬆動聞此絲經洋莊購買甚多今日尚有大批出欵來星期當仍看鬆動無疑也一週中規銀出口除南京杭州二造幣廠外尚有裝往天津五十萬兩云先令大條本星期來電迭縮星期五竟跌去一辦士又六二五因之先令市面異常疲軟前日掛牌改縮三辦士後投機家紛向結進市面又改長一辦士半掛牌計三先令七辦士最近市面略見定今後之趨向如何不可預料但銀價連縮一星期來星期可望放長也　　標金本星期中標金市價已由三百十五兩漲至三百二十餘兩蓋以銀價之迭縮與滙市之疲軟人心因之見好惟考其經過情形與逐日市况尚爲平稳今後形勢見定來星期或稍見回小云 
[一週間之紗市狀况]  
　　成交紗數本星期中棉紗市面較形活動印日紗及本廠紗均有成交計成交印紗三百包其中十支紗二百五十包係天津帮辦去十二支紗五十包係内河各帮辦去價計十支一百二十五兩至一百三十一兩五錢十二支一百四十兩價漲二兩餘日紗本紗邇來交易暢旺各廠開出大宗期貨聞二三星期中數逹五萬包之多惟價格則跌落甚巨蓋因棉價疲落及印紗價格極廉之故計售開十支一千包價一百二十七兩十二支一千包價一百三十六兩十四支一千一百包價一百四十二兩至一百三十九兩十六支一萬一千八百包價一百三十五兩至一百四十八兩大都以明年元二三月期貨居多小包紗成交五千五百包云　　進口印日紗數本星期中進口印紗計一千四百七十擔日紗計八百五十三擔自元月迄今進口總數計印紗十四萬五千五百九十八擔日紗十萬零九千六百八十三擔本週中運往各埠者計印紗二千一百七十擔日紗四百六十五擔計運往南京印紗三百八十四擔漢口日紗二百九十九擔香港印紗一千三百二十一擔日紗十六擔本地印紗四百五十擔日紗一百五十擔其餘别處印紗十五擔本週止本埠計存印紗二萬四千七百三十四擔日紗十萬零九千九百廿八擔云 
[滬海實銀之債訴三誌]  
　　陸冲鵬已無從逮捕張蝕川請將該行屋發封　　滬海實業銀行擱淺行長陸冲鵬被控由公共公廨交一萬兩舗保出外各節兩誌本報但該行旣經停止營業凡各存户與執有該行支票者無不起訴故陸於八號下午保出後即抛棄職務潛回海門原籍前日公廨因債權人之請求簽發特别傳單先後數紙均未見陸蹤跡無從逮捕昨日亦有控追存欵者數起而該行内部復發現某某等三行員濫放賬目十餘萬金之事已爲股東楊某查出至此次倒欠各欵以某交易所爲鉅蓋該所各股東所認股欵係指定該銀行代收該交易所理事長張蝕川前日下午曾投公廨禀請先行將行屋發封云 
[浦東董家渡路政之進行]  
　　路政修則地面發逹　　浦東董家渡等沿灘一帶洋棧林立人烟稠密市面日形發逹現經塘工局董朱福田與塘橋鄕經董盛茂祥圖董高大年孫步雲等規定三丈寛之幹路一條南自嚴家橋起北至張家浜口止長約三里左右以便行旅而興市面惟塘橋西市三官堂後面張家浜内有突出之漲灘一段河流環繞形若灣弧不特船舶往來多感困難而且妨碍路政之進行爰在該漲灘咽喉之處另闢直徑之河線一道並將舊河塞斷業已開挑工竣航行旣昭便利路政亦免梗阻而塘橋鎮北首之路基亦在挑泥填築故於前日經朱董福田下鄕勘視一週查有妨碍路線之莊銀桂朱聽濤各家房屋着令地保逐户通知後除莊銀桂之茶館三間現已自行拆讓外餘亦遵約一律遷移以便路政積極進行云 
[滬閔南柘長途汽車消息]  
　　催收二期股欵路基製圖招工 
　　滬閔南柘長途汽車公司業經派員出發購置路基並已雇工先行建築橋梁預備明年五月間通車等情已誌前報兹悉該公司應收股欵已據繳過第一期計洋二十元均經一併收齊現在橋工購地分别進行自應照章收取第二期股欵洋二十元即每整股繳洋二十元每另股繳洋兩元定本月十六日起收取限至月底止昨已分别通告各股東知照矣　　又該公司規定沿途汽車路線共闊五丈内分專備汽車往來行駛之路面計寛三丈並於路之兩旁各挖五尺寛闊之濠溝兩條以資洩水並栽楊樹四排於沿溝沿路之側以資遮陰再在濠溝左右築五尺寛之人行路兩條以便行人而免危險昨將填築路基挖掘濠溝土方面式分别製定招工投標矣 
[昨日銀盾比賽之結果]  
　　華人陳如松射分最優英人雷登佔領獎品　　昨晨（星期六）七時萬國善射快槍者聚集於虹口靶子塲爲第五次銀盾之比賽其時天氣與風色並佳各賽二百碼立射快槍二十響限一分鐘槍上剌刀又三百碼立射快槍十響限半分鐘比賽結果射分首推華人陳如松君爲最優計得一百四十五分惟此項比賽規定以總結獎分最多者得領獎品兹將五次比賽總揭獎分照錄如下（一）英人雷登七十四分（佔領獎品）（ 
二）華人陳景塘六十人分（三）葡人高拉沙六十二分（四）英人林姆别脫五十二分（五）華人陳如松五十分（六）華人王衍慶四十二分（七）英人好治司四十分（八英人愛而别脫三十六分（九）日人伊籐一郎三十四分（十）華人郝伯陽三十分（十一）英人羅司十八分（ 
十二）日人塚崎正敏十六分（十三）英人愛軋理十四分（十四）葡人雷拖日人石角武夫各得八分 
[怡和紗廠之謀財害命案]  
　　白眼阿三戳死徐開成 
　　楊樹浦威妥瑪路一號門牌新怡和紗廠賬房間内昨晨黎明四時許發生謀財害命重案查該廠有小包工頭徐開成於前日（九號）向大班西人領得各工人工資洋九千餘元藏儲賬房間内預備昨日（星期六）午後發給各工人工資當徐睡臥於安置銀洋賬房間内至昨黎明時被同廠工人白眼阿三者糾同某某等突入賬房間用蠅索將徐捆縛經徐呼救不應致被持刀戮傷肚腹胸際等處傷重立時氣絶身死兇手即將繩索造作軟梯將全數贜洋鈔票藏儲屋頂洋鉛皮内逃逸迨至天明各工人入廠見已演此慘劇並見徐被縛殭臥床上血肉模糊遂報告該廠大政用電話報告楊樹浦捕房捕頭强生氏立飭通班中西包探前往查勘一週卽將在出事地點及死者狀况攝影以資研究並將尸體舁入斐倫路騐尸所報請公廨中西官定於明日相驗一面派令華探程明德謝水泉在龍江路某號屋内緝獲白眼阿三一名拘入捕房經捕頭詳詰口供被告承認謀財害命不諱並稱贜洋藏儲屋頂洋鉛皮内等詞後由該探前往該處屋頂内抄出全數贜洋鈔票並查獲軟梯一部帶回捕房捕頭諭將白眼阿三押候解送公堂訊究 
[球寶客受騙記]  
　　騙子手段之敏捷有房出租及各商家均宜注意 
　　滬寗鐵路車上辦事員閩人周某向寓界路升順第三弄三十八號近以樓上餘屋召租本月八日有口操粤音自稱周姓者看定該屋付給定洋二元言定三天後進屋九日下午周客手提皮包偕同珠寶客至寓看定珠飾計價一千三百元由珠客將珠匣置諸桌上周客即託辭下樓一去不返珠客頓覺心疑啓視珠匣内容已空不知何時被周客以敏捷手法攫去珠客情知被騙急詢二房東周姓之妻始知該周姓房客實未進屋當經檢視所留皮包内係瓦礫報紙其他一無所有珠客立將情形投報該管第四區警察分所由區飭派警查緝周姓騙子已無踪跡當將二房東周姓之妻唤至　區詳詢情形即夜經保釋出一面飭該珠客補具呈詞以憑核辦 
[姦殺案之結果]  
　　馬殿魁禁押四年直隷人馬殿魁憤山東人王正海姦佔伊妻馬沈氏因懷刃突入新閘路二百八十四號門牌王之家内將該氏戳斃並刀傷王正海一案經公共公廨騐尸審訊諭馬押候王傷愈再訊各情迭誌前報兹悉王正海業已治愈以故昨夜由陸襄讞會同日副領事田中氏升座研訊首由中西包探上堂禀明案情並據王正海供稱我與馬沈氏姘識係在五月間上月二十五號馬突入我家先將沈氏殺死繼砍傷我之手臂等處是實質之馬殿魁供家住馬霍路爲販賣要貨生意故時常前往外埠被告充當巡捕時常至我家本年陰曆五月二十日我從厦門歸家得悉妻子已與王姣識並經我撞破除面責外决定於六月十四挈妻離滬豈科我妻届時趁我外出棄孩爲王誘去渺無踪跡上月二十四號我在南京路見王與我妻同行因即尾之始悉彼等住所次日持刀前往與妻格　旋刀戳其腹部等處王欲奪我刀故亦傷其臂但以王姦佔我妻無法對付以故出此乞恩寛宥問官核供姑念馬所犯尚非故殺從寛判押西牢四年以儆 
[粹華製藥廠開幕紀]  
　　粹華製藥廠係本埠醫藥界及李平書諸人所發起宗旨在改良中藥將各藥提煉爲精爲水使病人持方即可照配無須煎煮並監製各種古方丸散膏丹現已全部告成設總發行所於英租界大馬路昨日開業營業分藥水丸散參燕爲三部柬請各办參觀並分 
[粹華製藥廠攝影]  
　　送紀念册到者如穆抒齋楊小川樓恂如秦潤卿趙晉卿余雲岫項松茂袁履登君等與中醫學會丁仲英君神州醫藥專門學校全體滬南神州醫院各醫生等計有一千餘人至下午六時參觀者尚絡繹不絶 
[信誠猪油公司落成禮紀]  
　　信誠猪油公司由其總經理張君炳榮與岑綽明君於民國八年秋在本埠美界北河南路小菜塲東長慶里賃屋創辦揀選上等原料製造精美猪油裝箱運銷外洋爲英美法國及新加坡檀香山各大埠所歡迎營業日盛王正廷曹錫賡胡貽穀范子美勞敬修諸君均争相入股去年秋因銷路益暢當經正副董事長曹錫賡勞敬修監察胡貽穀諸君公議在閘北寶源路即商務印書館廠屋後面覔地自建洋式廠屋並於餘地建築共和公司市房念餘幢收租營利昨日午後二時該公司行落成與禮先期柬請各界參觀是日本埠政警紳商學界敎會各圑體青年會職員會員學生等均來參觀來賓四百餘人均由總副經理及特請招待員引至客室進茶點又導觀工廠詳述製造各法來賓均極贊許該公司前途正未可限量云 
[勵羣公學演劇籌欵紀]  
　　勵羣公學昨日假天蟾舞台演劇欵男女來賓頗多場中由該校職員招待該台舊員極爲賣力云 
[公共體育塲與震旦學院之球戰]  
　　公共體育塲與震旦學院比賽足球業已二度勝利均屬諸震旦已疊見前報但體育塲固多健者雖屢遭挫敗其勇邁之氣自信之心不稍减昨日下午三時作第三度之决關上半時震旦連勝二球軍氣大振體育塲僅取守勢體育塲健將哈元貞時雖到塲以負有微傷原擬作壁上觀至是大奮下半時遂毅然加入任守備而震旦方面雖竭攻擊之能難作叩關之想下半時又易以健將王芝馥聲勢大振諸前鋒争逞其能而震旦方面遂連負五球是役爲五與二之比勝利屬諸體育塲矣 
[隊球隊比賽紀]  
　　青年會隊球隊今日下午二時半仍就青年會健身房比賽與賽之學校即體育專門與英華學校結果英華獲勝第一次分數英華二十一體專六第二次英華二十一體專一該會所組之隊球隊時日未多其成績已有可觀將來進步必無量也 
[寰球學生會日夜校校舍遷移]  
　　本埠寰球中國學生會日夜校因所賃舊校舍（静安寺路五十一號）不敷應用且房主於明年正月内翻造新屋故已於本月五日遷入法租界黃河路口一百六十六號新校舍該處空氣新鮮）交通極便可搭法界盧家灣或徐家匯電車至嵩山路口下車故學生仍繼續來校無一中途轉入他校者且該處附近學生連日報名入學者爲數甚多日校已於昨日上課夜校准明日（星期一）上課云 
[婦人吞烟殞命]  
　　牛莊路五十三號半門牌朱某之繼妻吳氏昨日上午不知何故吞服生烟自盡旋經二房東車送醫院因服毒過多救治無效於傍晚斃命吳氏家屬聞耗對於朱某頗多疑慮即投老閘捕房報告經捕頭派探前往調查一過飭捕將屍車送斐倫路騐屍所候禮拜一禀請公廨相騐訊判 
[汽車傷人兩則]  
　　昨日上午十時許有七百十三號汽車駛經鴨禄路橋塊撞倒行人朱順跌傷頭部甚重由虹口捕房七百十三號華捕到來押令汽車載送受傷人往同仁醫院醫治旋即帶該汽車夫入捕房禀候捕頭發落又有三千一百二十一號汽車於昨下午四時許駛經百老匯路外虹橋塊撞傷行人王金仁腿足跌倒於地由虹口捕房二百四十二號華捕瞥見押令汽車王金仁投同仁醫院醫治一面持傷狀單帶該汽車夫入捕房請究 
[斧頭砍斷趙大小弟右足]  
　　行兇者爲木匠 
　　楊樹浦大生紗廠稽查浦東人趙大小弟昨晚八時許在楊樹浦路某酒店遭仇人木匠某甲用斧砍斷右足小腿骨并傷肩部行兇者當即逃逸旋由楊樹浦捕房二百五十九號華捕查見車送同仁醫院醫治一面歸報捕頭候示聞趙大小弟一足將成殘廢云尚有本埠新聞等轉入後頁雜評二 
[唯有積極之一途（无用）]  
　　天下事唯有積極之一途而消極者雖可假爲手段不可認爲主義也太會消息不佳要由一月以來我國民之態度過於冷静有以致之冷静之極政府以爲國民不之問矣而濟其暗結之私友邦以爲華人無聲息矣而謀其自衛之道吾不敢謂自始組織秩序井然分子强健之有力圑體以對外表示公意對内嚴密督促必有若何良好之結果然其不能復弄朝四暮三之術要亦可以斷言夫往事之矣來猶可追太會失望記者昨曾略述救濟之意見今張南通已去電警告矣在野名流之聲望較高者俱應繼張而發電警告以促政府之省悟而圑體行動亦當從長計議此次各省代表到滬參與集會者不乏法圑中重要人物似應妥爲接洽聨絡一氣仍各運其如荼如火之精神以奔走國事或者其能挽救於萬一歟抑外僑在華數不在鮮國民外交誠極重要值此受愚被欺無可告愬之頃宜各就平日之交際情感將此事原委及日後利害詳切宣傳徵求同意如能致函西報或發電主張公道未始無裨居今不欲挽救中國則已如欲挽救中國舍從無法之中求法無計之中謀計外無他道蓋唯有積極之一途而已 
 
 

Page 16

 
 
本埠新聞二 
[山東難民來]  
　　高昌廟一帶昨日到有山東等處逃荒難民男女大小計十餘名沿街乞討狀殊可憐該難民等領袖楊智仁投求該處警區請爲資助旋赴上海縣要求爲之安置云 
[美海軍提督抵滬]  
　　美國海軍提督波蘭斯氏由南京下於昨日乘滬寗路特别快車到滬 
[民場宴請日本新舊領事]  
　　昨日（十號）下午六句鐘松滬護軍使何豐林江蘇特派交涉員許秋颿海軍總司令蔣拯滬海道尹王賡廷淞滬警察廳長徐國樑上海縣知事沈寶昌英法兩公廨關聶廨員等假愛儷園公餞日本駐滬前山崎總領事并歡迎日新總領事船津君曁海軍人員日本紳商等筵間并有大鼓京戲灘簧等助興賓主盡歡而散 
[冬季檢查印花稅六誌]  
　　今届冬季印花稅大檢查連日在南市第一區境内向各商店實行檢查迭紀本報昨日仍由温楊二稽查員會同一區警署李申二巡官在十六舗老馬路集水街等處之商家按户檢查計查出裕茂鮮肉莊賬簿一本豐裕鹹魚行一本德生昌烟紙店一本振大興煤炭店一本鄭仁豐廣貨店八本湧利南貨店一本協康米店一本顧號民記一本張復興銅器店一本太白樓徽館一本均屬逮法一併帶回該署存候飭傳各該店主到來科罰 
[香亞公司消防隊之組織]  
　　香亞公司創自美洲華僑回滬數年生意頗爲發逹近新建築制造總廠於閘北香山路因鄰近居户櫛比爲備不虞起見特組織消防隊一隊全體共四十餘人均係該公司職員器械完備聞此隊並不專爲該廠而設對於鄰近失愼亦將有所盡力昨日爲該隊操期觀者甚衆 
[飭知船户保護浦底線]  
　　駐滬水警第三隊王隊長以電報局所設浦東電綫其綫頭係由周家渡浦面入水墮入浦江水底轉瞬時届嚴寒浦灘沿邊易於冰凍恐碍電綫應飭船保護昨已示諭該處各船户周知矣 
[河南止劵開獎記]  
　　昨日爲第二十三次河南救濟有獎正劵開獎之期在南市久大碼頭利濟總局内舉行自午前九時半開始至午刻十二時半竣事兹將五大獎號碼及經銷各票號錄下頭獎二萬五千零零九號本埠善利全二獎九千四百十八號本埠萬利發三獎二萬六千八百十號本埠大利元四獎七千二百九十二號本埠大利元又四獎二萬五千四百四十六號本埠萬利金五獎二萬一千四百五十二號本埠廣萬源又五獎三萬一千九百五十號杭州兆元 
[定安運艦回滬]  
　　海軍總司令蔣拯日前派定安運艦前往秦皇島運煤分赴長江上下游各煤棧存儲以備各軍艦就近取用兹聞該艦奉令後業已分運事畢於昨日開回本埠椗泊南市浦江聽候差遣云 
[陶朱里火警]  
　　前晚八句餘鐘福建路陶朱里一百九十一號門牌森裕洋貨號忽爾火發經救火會得悉立驅皮帶車馳往澆息焚燬樓屋三間 
[婦人輸錢怨命]  
　　花會害人不淺　　花會之害盡人皆知其中受愚者尤以婦孺爲多雖經官廳示禁拿辦若輩消息靈通終難盡絶兹有住滬城侯家路在輪船上爲茶房之賀嘉生妻某氏專打花會致將所有盡行輸去難見夫面遂於上星期懸樑自縊而死當經家人備棺成殮至前日賀自外回家查悉前情不禁大慟乃於昨日訴知某紳董轉禀警察廳要求查拿花會賭棍到案懲辦以除地方之害 
[相驗浦東小河中男屍]  
　　騐係因病投河而死 
　　浦東二十四保二十四回地保於昨投上海地檢廳報稱陸家渡太古洋棧後面小河中今晨發現一無名男屍查無家屬禀救相騐奉諭委派郭檢察官等前往騐得該屍年約四五十嵗身穿藍布長衫花緞馬甲元布棉襖藍布夾褲黑布鞋衣袋中有小洋二角銅元十餘枚洋鐵香煙匣一只周身黃色委係因病投河而死填叩屍格令由善堂棺殮發封厝壇 
[浦東盜棺案之提訊]  
　　陳鴻生控浦小弟刨棺盜飾一案由三區二分所函解地檢廳由檢察官訊供判押在案兹悉此案迭經檢察官提案研詰浦小弟堅不供認而原告則稱拘拿時衆目共覩可訪可查問官即飭警於昨展往浦東洋涇鎮浦家宅傳陳玉泉陳松桂陳春泉包阿茂等到案詰據陳玉泉稱陳鴻生是民人之父該屍棺是民人之妻張氏於今年舊曆九月初九日病故因此屍棺浮厝於本宅後面是晚聞聲　捕將浦小弟拿獲浦專在四鄕刨棺所以其面色發黑並不錯　求究問官諭飭静候究辦 
[洋涇港口小工械傷四人]  
　　　東洋涇港口爲各洋棧林立之處各帮小工多至六七千人兹有淮安帮小工楊四福等與本帮小工陸桂生等因争奪生意大　衝突前日上午雙方各糾數百人在該處各持器械對敵互相兇毆當經旁人報告三區二分所立飭長警馳往拘羣雙方紛紛逃逸惟楊四福楊四俊孔樊城郭樹懷等四人受傷在彼處逗留於是該長警等將陸桂生拘獲連同楊四福等四人并解到所昨轉送地檢廳下午由檢察官提訊之下陸一味推諉問官察得楊四福等所受之傷輕重不一諭令自醫或發堂醫治陸收押候查明肇釁實情再行核辦 
[滬南工巡捐局徵收地方稅規則]  
　　滬南工巡捐局姚石蓀局長昨發布告云爲布告事照得本局徵收地方稅欵原爲辦理路政工程及清道路燈等項要需凡屬商舖居户旣知關係地方公益自應盡完納此稅欵之義務乃各該商民等踴躍輪將者固不乏人而觀望宕欠者實居多數本局收稅人員雖不惜多方勸導終屬言諄聽藐甚至輕蔑坐此稅收日形短絀要需應付爲難前經飭由稅務處擬訂徵收地方稅規則五條交付十月四日董事會議决通過并先後呈奉松滬護軍使指令開准予如擬辦理仰即破除情面切實施行此令又奉江蘇省長核准施行等因各在案合亟粘單布告仰商民人等一體知悉嗣後對於地方公益稅欵務各恪遵後開定章按月清繳母得仍前抗欠致干懲罰切切此布計聞徵收地方稅規則五條一地方稅欵無論新徵舊徵均應按月完納不得延欠一舊欠稅欵及三個月者先由本區收稅人員查明初限三日責令清繳一欠稅經過初限仍不清繳由本區收稅人員報由稅務處圭任飭派催捐巡警協同守催倘再違抗應以抗稅論即將該户帶送本局科以全數一倍至三倍罰金并勒令將欠稅如數完清違則送寄警區押追將正稅罰欵一併繳清後開釋一徵收稅欵遇必要時得就近能知本管警區派警協助之一本規則如有未盡事宜可隨時討論修正呈報備案 
[法租界前晚之兩刦案]  
　　被刧者爲奥禮和路之京貨店與錦裕里某姓家法新租界奥禮和路愛納金路轉角第四十二號某京貨店於前晚九點餘時突來江北口音之盜匪四五人以購物爲由一擁入内當將賬檯上之現洋角子數十元搶取而逸又敏體尼蔭路錦裕里第十號某姓家於前晚十點餘時忽來操山東口音之盜匪七八人敲門而入各出手鎗嚇禁聲張當被搶去金銀手飾現洋共值數百元携贜而遁並未聞銷當由事主先後聞單報告嵩山路捕房立飭探目黃金榮沈德福徐阿東韓邦逹等前往查勘一週旋於十一點餘時黃探目等偵悉搶刧奥禮和路京貨店之盜匪匿跡閘北地方當即偕同西探長戴薩克君前往該處將該匪等一併拘獲帶回法捕房諭令管押聽候嚴緝餘匪到案併究 
[房客欠租請求限遷之訊判]  
　　欠租限繳是否蹧蹋房屋候查再核　　丁欽堯延律師投法公堂控稱前有徐葆和向原告租得坐落霞飛路仁和里五號門牌三樓三底房屋一幢每月租洋七十八元現被徐拖欠租洋五百元惟查被告將餘屋轉租他人每月可收租洋一百餘元實屬有意拖欠且又查得被告將房屋任意蹧蹋故原告不願再租請求退租勒令限遷等語被告徐葆和伊妻代到稱丈夫在黑龍江營業實欠租洋五百元現祗措得洋二百元呈案尚少三百元請求寛限繳付婦人不敢將房屋蹧蹋請求查察中西官判着該氏交三百元人銀並保限繳一面聽候飭探查明被告是否將房屋蹧蹋禀覆到案再行核奪 
[争奪二房東權之訟案]  
　　詹哲彦昨投法公堂控稱而人前由俞根生租得房屋兩幢後由商人將樓面轉租與金國珍每月租洋二十三元商人向在美國營業所有房租向由被告代付今商人回家詎金强奪二房東之權故心不甘服投案具控今有九十兩月之房票呈鑒請求勒令被告遷移等語被告由農復律師代辯稱原告曾於今年七月間函致被告内云伊不願做二房東故被告有權將房屋轉租與他人今有租摺爲憑况所有房金電燈費均歸被告直接交付至於原告所呈之房票實係原告私自至大房東處交付應請堂上着原告遷讓中西官判聽候傳到大房東何恒昌到案質訊明白再行核奪 
[東方公司控張雲江案]  
　　私取巨值之貨物機器 
　　東方公司在公共公廨呈訴交通路某顔料號主甬人張雲江於西曆一千九百十九年起至二十一年三月份止私取貨物機器共銀二十二萬兩請飭提究等情由廨准出特别傳單於昨發交總巡捕房派令包探王金壽與一百八十四號西探將張提入捕房禀明捕頭着張存現銀五萬兩保出聽候傳訊 
[槍彈不是玩的]  
　　五區第一派駐所前日在北火車站查獲搭客繆子韾一名在行李内檢出槍彈三粒解經杜署長訊問之下繆供閩省福安縣人販賣菉筍爲業此項槍彈前在福建旅館房中桌子抽屜内檢得留作玩品並無别情云云奉判轉解司法科核辦 
[船老大兩敗俱傷]  
　　以竹蒿爲武器 
　　招商局内河小輪豐利拖船老大袁阿祖前日駛經蘇州河與駁船户吳阿六忽起衝突袁吳二人各執竹篙在手互相毆打致傷袁之左目吳亦傷頭部由閘北水巡隊將兩造拘解司法科聽候訊辦 
[同盟不賖賬]  
　　對於不正當人則然 
　　浦東大圑鎮同泰德米店被泥城百龍黨匪徒朱木春拖欠米賬洋數十元近該米店派夥向索反被木春糾人毆打該鎮各商家以年近嵗迫事關收賬羣起不平昨在聨合會開會議决嗣後凡遇此項不正當之人概不賖欠而木春糾黨行兇函請警局飭緝究辦 
[婦人騙婦人之錢]  
　　貪利不着折了本　　婦人王李氏住居閘北五區境内有洋二百元託鄰婦毛嚴氏代放利債歴久本利無着始知受騙前日扭控該警署昨奉杜署長判解司法科轉解淞滬警廳核辦 
[公共公廨訊案彚紀]  
　　昨晨公共公廨民四迁由李襄讞會同英包副領事訊理各案彚紀如次（一）萬康蛋廠代表虞仲宜延朱斯芾律師訴胡淦甫（即胡學思）不將值洋一萬三千餘元之蛋白蛋黃交還案被告延日維露律師代辯以原告係將被告誘來滬上拘捕此案不屬公堂管轄云云結果查該被非隸本公堂管轄應行却下（二）梁誠謙　甘維露梁棣佺兩律師訴夏城樓違背造屋合同案被告又提出請求經原告之兩律師反對結果被告律師請求着註銷（三）瑞昶莊訴俞騰夫不理往來賬欵案結果俞騰夫之保單准其發還（四）解梅生訴孫貽穀俞騰夫等不理各洋商貸欵案結果穆安素律師請求却下俟俞騰夫到案再行核奪來件 
[資産同益會宣言書]  
　　優勝劣敗天演之公例通力合作人羣之進化故貧富爲天然之階級不能强不齊而使之齊而保富以利貧實世界公認之良策也夫通都大邑之地鴻商鉅賈操贏制餘宫室車馬多不與人同雖童騃亦歆歆羨焉雖然亦思致富所由來乎方其始也勤以赴之儉以蓄之必具有縱横之才高遠之識又得發展之機會於是積累久而封殖自饒豈倖獲哉獨怪夫庸流無識見富人之營業蕃盛也始則震驚訝彼何修而得此繼而嫉妒慨吾何爲而獨貧終且肆無理之要求作協謀之反對自頃以來此風日熾試觀上海一隅若店夥若廠工聚衆要挾屢釀風潮最近則房客抵抗租金至有各路聨合會之組織喧賓奪主秩序不寗而資産家與非資産家已失其互助之誼深識之士以爲是即過激主義之濫觴而均富之說所最易淆惑聽聞者也竊謂富不可均惟智則可均人人有心思有才力果能納之正軌努力進行則今日非資産家者烏知異日不爲大資産家耶今之學者炫於新奇每剽竊俄黨之詖辭以勞工神聖相號召不佞亦粗知平等之義絶非爲資産家作無謂之辨護也第思人類之所以生存不外衣食住三項事業而皆賴經濟爲之轉輸資産家握經濟之權咸思發越則商店鯑萃工廠櫛比入其境者但見閭閻撲地樓閣連雲不問而知爲富庶之景象也假令店夥廠工與賃居之租户時時以呌囂紛擾爲能資産家將視爲畏途勢必坐擁金錢深閉固拒誰復投資於社會耶在資産家魄力雄厚即不設店置廠建築房屋亦足優游卒嵗而吾人衣食住三者不可緩之須臾寗能凍餒以死耶夫資産家藉勞働之力而計奇贏勞働家亦藉資産之力而分餘潤宜如何相維相繫以經以營而乃若有宿憾者然可爲太息流涕者也况在今日物質之競争益烈惟興業乃足以保生存然非富者投資勞働者何從施力故貧富互助義實天經本會之設即秉斯旨匪僅爲資産家謀利益而已然必資産家應享之利益先求稳固則非資産家庶得其救濟與補助焉中國二十二行省凡置有動産不動産者田地房屋廠肆公司諒同此解特以上海爲嚆矢耳名以同益不過求正當之營利並非對於資産家有所歧視但得爾無我虞我無爾詐同心恊力趨赴實業一途俾莊嚴燦爛之神州放絶大異彩不其偉歟是以爲貲本之結合集明逹以研求而學校與慈善機關悉附設焉務使游手者有所裁成庸力者有所奮勵積小以高大而貧不終貧是不佞之大願也均富云乎哉亦均智而已矣中外賢哲實利圖之（未完） 
來函 
[救濟邢家木橋火後難民]  
　　敬啓者陰曆十月三日傍晚邢家木橋失愼此地係江北人搭蓋草棚居住共三千餘家盡付一炬慘遭焚斃者老幼男女十餘名口血肉糢糊目不忍覩同人等心有惻隠公議發起臨時急賑小慈善圑各持捐册日夜奔走向慈善家代爲求乞所募欵項合購秈米一百石交梧州路上海聨益善會存儲復製中小孩童所着新棉襖褲七百六十套亦分交上海聨益善會及華記路普濟善堂存儲先散賑票憑票照給計每張新棉襖褲一套合七百六十張復印二升頭米票五千張業已部署停妥如數放賑查該處火後災黎有力者各已搬散無力者仍搭草棚居住約有七百餘家敝圑散給時恐人數衆多擁擠擾亂特向五區一分署蕭署長前商懇派壯練巡警四人到塲彈壓隨同敝圑挨户散給且於散給後每家草棚蓋印以免混亂事關公益不得不格外鄭重奈災區過大災黎太多同人等雖誠心竭力其如杯水車薪無濟於事何仍懇仁人君子解囊相助以救火後災黎想受惠者莫不歌功頌德也該災黎住居號頭及姓名簿敝圑已詳細調查均交上海聨益善會保存如有慈善家欲往施行大惠者可向上海聨益善會領取而免多費手續耳上海虹口臨時急賑小慈善圑公啟 
 
 

Page 17

 
 
   
 
 

Page 18

 
 
自由談　家庭週刊第十八號 
[論家庭敎育（二）] [  黃德正]  
　　（甲）胎敎 
　　嘗聞里間父老言當岳飛未生之時其父鑒於宋室偏安遂焚香拜禱望上天賜以麟兒以擴清妖魔後果生武穆此雖爲迷信無根之談要其父母頭腦之清明眼光之遠大思想之忠實情緒之充裕安得不一舉而爲寗韾兒乎至尼山之禱亦其顯著者也然則吾人於善種學說可不注意乎　　復次請論懷孕後之敎育方法夫小兒未離母體之時自不能直接敎之育之惟藉母體適當之方法用間接之敎育以敎育幼兒使其内在之素地無所闕陷運用康德氏論先天派文中的内部之素地已有闕陷之主意今僅述孕婦應注意之事項如左（一）節制不正當之嗜好不良之啫好最易遺傳若於懷孕時再不節制之則其爲害也甚大不特遣傳於子孫其將妨害其發育 
中之兒童得自然發育無畸形怪狀或首折腰損之虞　　（三）宜高尚其理想和藹其性情近代英國科學家皮牙遜ＲＰＥＡＲＳＯＮ以统計之方法研究善種學說知性情知慧等皆能如體質上性質之道傳是則孕婦之理想及性情皆與幼兒有莫大之影響豈可不注意乎　　（四）謝絶强烈之藥材及味素凡强烈之藥材與强烈之味素最易剌傷神經故孕婦最宜謝絶之　　（五）勿爲不合法之行爲苟孕婦作不合法之行爲則其子女亦多蠅營狗苟爲世俗所卑鄙是蓋遵傳爲之也　　此五者不過犖犖之大端總之孚婦之衛生務宜講求孕婦之道德及思想務宜洗刷庶無不肖子弟之産生也庶兒童内在之素地無缺陷也　　（乙）未入學校前之家庭敎育 
　　當未入學校以前之兒童其與家庭接觸之時間實爲最長故此時之家庭敎育尤爲重要蓋兒童一生之事業即發軔於此苟根本不立而欲枝葉之　茂亦良難矣　　此時期旣爲一生之本則吾人自不能不加意於敎育敎育之程序又可分爲三小期溯小兒之初生也渾渾噩噩一無所知飢不知食寒不知衣爲父母者自應盡養育之職此第一期也稍長漸知飢寒爲父母者則當阻遏其過量之求引之導之勿吏其啼哭終朝悖乎衛生之道迨至兒童之知識稍開展言語能發表時則爲父母者於養育之外亦當注意於敎授方面惟不可以灌輸知識爲本位也佛羅倍爾言曰（學齡前之幼兒萬不可拘拘於敎授知識方面當自幼兒内部誘導其自由發展）是誠敎育未入學校時兒童之金科玉律之言也今述是時期中敎育之要點如左 
[海外結婚記] [  疑山]  
　　民國十年八月三十一日杭縣朱彛齋秘書英與汪筱謝女士道韞行結婚禮於羅馬中國使署固一時之盛事亦海外之軼聞也朱君與汪女士之婚約訂於民國六年春初時朱君方供職於外交部汪女士則肄業上海之聖瑪利亞學校其冬朱君由外交部薦任駐義使館主事至今五年汪女士旣畢業朱君則由主事薦任意國脫利斯脫埠補習領事後留署使館秘書以職守所覊不獲回國成婚　　汪女士本有游歐美之志因航海至意就使署成禮其證婚者爲唐心畬公使（在復）介紹人爲黃秘書書凎王秘書孝總唐公使并爲手定結婚禮節並製頌詞當衆宣讀禮畢羣飲香檳酒爲賀兹將禮節照錄於下亦吾國文明結婚史上之一段故實也　　禮節 
　　今日本館代理秘書朱英君偕汪道藴女士來至使館行結婚禮並邀鄙人證婚竊以吾東亞文明華胄向賴家族制度維繫數千年制禮綦嚴以婚姻爲重惟民國肇建古制已不適用新儀尚屬闕如祇能參酌中西漸從宜俗兹擬數端如左　　一結婚人應於禮堂上當衆宣明各自允願結婚之意　　一結婚人應宣明已得家長許可之意　　一結婚人應對行一鞠躬禮互换信物以堅相親相敬永久不渝之誓願　　一結婚人應向國旗行一鞠躬禮以表示服務社會効忠民國之意志　　一結婚人應向空行一鞠躬禮以表示不忘家長盡愛服勞之義務　　結婚人履行以上各節即由證婚人宣告某某與某某結婚之禮業已成立並將婚證交與各關係人署名蓋章 
[家庭瑣聞] [  金嘯梅]  
　　我住的地方是一條很長很闊的街道這一帶住的人家左右總有九十餘家大都以上中兩等社會爲多他们的家庭裏是各家各樣很有可記的事兒便寫在下面博大衆的一粲　　左邊第一家是本地人母女俩還有一個女尼那老媪已五十多嵗了他很迷信佛敎所以一年到尾終是吃素的又把一個女尼養在家裏每天清晨和女尼跪在天井裏諷經把木魚和磐兒敲得怪嚮没有一天不是如此的老媪的女兒名字呌做素貞已二十多嵗了也是吃長素的據說因爲受了女尼的感化說女子出閣是不啻身入活地獄受那生育的苦厄素貞信以爲眞終身立誓不嫁的了惟每日提着一隻香籃到各公館去兜買經懺聽說素貞已擇定明年春間要落髮了也有人勸過他幾次奈素貞已被女尼蠱惑非但勸他不醒反連勸的人唾駡一頓哩這種迷信的家庭眞是可憐呢第二家是寗波人夫妻俩一個傭婦一個包車夫那男子是吃洋行飯的每月進欵大約很是充裕所以家庭裏舉動也十分闊綽但夫妻俩極愛的是叉麻雀因此家裏牌聲和人的喧嚷聲晝夜不絶而且輸贏很大聽得叉的终是五十塊底等到了塲男的輸了便埋怨女的妻子輸了埋怨丈夫要是夫妻都贏了才没聲息假使全輸了半夜三更尋相駡哭哩打哩直閙到天明男的出去纔罷這種赌博家庭又可笑又是可嘆哩 
[家庭洗滌與整理衣服法（四）] [  智軒]  
　　（七）摺衣法 
　　旣乾取下嘖以微濕乃從事於摺疊可使直挺所用摺臺宜清潔纽扣纽帶須放平預防損壞布料又凡煑後之物其質必縮摺時宜用力拉直摺衫者以二手各持二袖並向後對摺取袖再二摺然後以本身二摺褲子摺法以二腿並齊向後摺長中再三摺倘袍料之屬則與衫之摺法相同不贅惟長中多一摺檯布乃係長方或正方形祇須横對摺直再摺摺至普通之大小即可他如被褥無用摺疊細小之物可任意摺之無一定之例　　（八）夾衣法 
　　洗物摺後或有不平處且摺痕不深可用此法法置已摺之物於夾衣器（器如滬上大公司所用之書信複冩留底機相似）將器上端之螺鐵棍旋轉棍之下端有鐵板一塊轉時鐵板下壓緊夾洗物壓半小時後取出即平矣夾衣器滬上之外國行家都有出售　　（九）熨衣法 
　　衣於禾摺之前欲其硬且平者夾法而外又有熨法　　一經熨後平直過於摺夾但上等之物不甚適宜當熨時兼用澱粉可使洗物生光澤而平滑熨而不上澱粉者亦可但旣擬用熨法不用澱粉徒費事耳澱粉此物乃以頂上之米粉或麥粉而製乾時類似糕餅需用之際宜調和之爲液體法如下　　調和澱粉法取一匙之澱粉置器中和以冷水用指搗散使小塊全無變爲黏質復以乳酪溶於水中加入硼砂半杯及蠟一塊（或以洋燭代之）松脂四分之一杯乃與澱粉混合煑而沸之煑時宜用潔净之匙搗之及見現藍白色而半透明乃取下俟冷後即可塗用於洗物但調和後久置不用則粉質沉於釜底其性必退不若隨調隨用之爲愈也 
[父子間的錢財下] [  張枕綠]  
　　程晞心想這也未可概論只伊也是爲我打算不可派伊差的表面上却裝有滑稽的態度說道明論明論但我已經允許弟弟這番總不免了 
　　伊蹒跚走近箱邊掬鑰開箱取出二十塊錢來授給他道（你去對你的弟弟說剛巧收租人來收房租被嫂子付去十塊錢了） 
　　新年纔到程晞的妻子捧着破絮般的肚　躺住床上嬌而有韻的呻吟聲夾着雄羔的鳴聲送進程晞的耳中使他又愛又憐又驚又喜他想那新人世的小動物正是我俩愛情的結晶體我應該如何珍護他如何表示我的歡樂他輕輕走到他妻子床邊在那枕邊取了鑰匙開箱取出一大卷鈔票數給他的女傭道（你拿這筆欵子去到蛋行裏收買五千枚鴨蛋須要揀大的染了送人也敎人家歡喜　　新孩满月程晞大張筵席賓客來賀有的說是程晞有福有的說是孩子有福程晞的妻子更是面有得色努力招徠衆人晚上程晞敎管賬的結賬除收净付大洋三百六十五元他一笑電燈光下的一疊鈔票似乎也在那裏對他道聲再再　　他是一個很有算計的人没有多時就替他新生的兒子準備儲金這儲金是按月付給銀行裏作爲長期存欵預備將來替那兒子娶親用的有一次那孩子生了一塲小病他用掉了幾百塊錢但是不動那儲金分毫他常想我俩肉體的戀愛適當而生兒女就應替他盡義務這等義務是完全不許求報的那敎中人說撫養兒女是替上帝服務也是這個意思有許多人抱了那養兒防老積穀防饑當宗旨去培植他的小輩還是把小輩當做生利品呢還是的做儲蓄罐呢眞是謬誤可笑啊　　光陰不停的過去小孩漸變成人專門敎育已經受過銀行中存儲的娶費已經用掉程晞的頭髮變爲花白色了不幸的空氣繞在他身旁他的右臂因生瘋病而發顫左足行動不便他不能冩那秀美的數目字了計算起來時有小錯誤銀行裏的總理很體諒他仍舊留他辦事不過月薪的數目要减去二十塊錢回復他原得的俸數他郤非常不满意以爲像我有這三十年的老資格就是吃坐俸也應該了郤偏要在我面上如此算小横豎我自己小有積蓄我的兒子也很孝顺我我何必要忍氣吞聲捧着這只飯碗不放呢他就辭去職務　　他的兒子果然是很孝順的因是單生並不和他分居所有鉅數的進欵按月交代給他他的媳婦難道不孝順麽要是不孝順不肯任伊丈夫將錢交給公公了程晞的妻子也還心满意足與人攀談總自引爲享福太太伊說俗語道少年靠父母中年靠丈夫晚年靠兒子我何嘗不是如此　　程晞有了孫子了那時他纔過五十嵗他的兒子也不過二十九嵗他老夫妻俩自覺福氣更加大了負擔雖更加重那很會賺錢的兒子不怕無力盡此義務　　幾個月的新孩對着祖父母没來由的笑對着父母没來由的笑祖父母視爲解厭的妙品父母視爲乞求幸福的表示程晞的兒子心中着實盤算一番對他妻子發表意見道我的負擔加重了恐怕將來還要重些此時若不預防將來如何過活呢我家不是素來有錢的我該自圖儲蓄　　他的妻子低聲而很興奮的應道對啊我早存此心只不願出口你旣有意何不實行　　程晞得他兒子交來的進欵逐漸减少了不幸的空氣又繞在他身旁他的老妻死了他把他的積蓄完全用掉還不夠至於負債他漸覺收支不能相抵只得寫信給他從前任事的银行中的經理請求復職一隻右手和一雙左脚勉强聽他腦力的指揮輔助他至死自立 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
[一週間國内外時事撮要]  
　　本國之部（默） 
　　近數日所傳太議消息頗多失望三全權刁秘書等且有辭職電到京雖已覆電慰留然空氣之大異於初開會時已諱無可諱華盛頓來電曾謂凡爾塞之影已落於華盛頓會議席上今則其影愈覺明顯國人望見此影而始矍然以驚紛起爲示威之運動若滬寗若京津若鄂魯皖浙等省之各圑體皆已開會遊行請願呼籲以表示反對直交之民意然其實至今日而始奮起反對吾不能不責國民表示之太晚蓋會外解决之聲浪在太議未開以前即已盛傳於北京謂將來魯案解决不在北京與東京而在美京之會外即顔外長之對人言亦復如是可見會外之直接交涉爲北京政府夙定之方針中日間亦必早有一種諒解且其時政府機關報之傳播此種主張以試探國民意旨者亦非一次然而當日之國民則淡然毫無表示迨至今日直交實現種種不利之消息傳來而始覺悟受人之愚弄力圖補救於事後冀使此凡爾塞之影日漸消滅不至實現於華盛頓不甚覺費力乎雖然往者已矣今後之最後五分鐘則不能蹉跎而再失之外人謂我國民無能力自救我國民果有能力自救否則視此愛國之一念間耳 
[世界之部（圓）]  
　　本週間華會消息海軍比例争執佇候東京訓令在停頓中英日盛唱四國協定之議雖未正式提出而内幕中已籌商妥洽吾國問題日趨緊迫魯案會外談判已成事實其所生反響爲代表圑王刁梁嚴周蔡之提出辭職留美學生以及國内各界之示威行動遠東委員會已見决議者祗有不甚重要之無線電臺中立權兩案撤兵租借地兩案延宕未决分述概要如左　　會外談判魯案華會遠東委員會開會半月而最重要之魯案與二十一條要求未見吾代表提出上月杪英貝爾福美休士力任幹旋勸中日兩方會外談判本月一日第一次魯案會議開會於大美利堅厦會塲參與談判者除中日對手代表外有英國朱爾典藍浦森美國麥克墨立貝爾以有英美代表在謂其非直接交涉也可然不在大會不在遠東委員會且經英美代表之介紹而開議開議後英美代表雖列席而無所發表則確是直接交涉也吾代表雖有保留提出大會自由會議公開結果報告大會等四條先决條件而終難逃國人之責備也綜觀第一次開會至本月七日止魯案直接交涉之經過亦可得而道（一）膠濟鐵路日人根據九月七日對吾節略主張中日合辦（九月七日節略第三條曰山東鐵路及附屬礦山作爲中日合辦之事業）吾代表堅持無條件交還尚無結果（二）日本願放棄一八九八年三月六日中德條約所載關於外國人力財力物質等襄助之優先權（原約第三端曰在山東省内如有開辦各項事務商定向外國招集帮助爲理或用外國人員或用外國資本或用外國物料時中國應許先問該德國商人等願否承辦工程售賣料物）按即本年九月七日對吾節略第四條之原意（三）青島稅關互認爲中國稅關之完整一部附以中國許青島日商以日本文字與稅關接洽及酌視青島商務需要選用稅關職員之二條件日本放棄前德人所享之稅關權按此仍是九月七日對吾節略之第六條至其第二條件意在青島稅關多數職員任用日人也（四）日代表允將膠州租借地内之公産連同中德日三國在占領地所造之房屋與公共建築交還中國按此仍是九月七日對吾節略之第七條　　總之就已有之决議言會外直接交涉之成績仍不脫九月七日節略之窠臼如是解决魯案非徒凡爾賽拒絶和約之前功盡棄即十月六日之駁覆牒文以及歷届吾國民之魯事活動亦屬多事即使猶有提出大會之自由而有英美代表列席之直接交涉其可成鐵案之程度恐亦不減於休士貝爾福出塲干涉以後之情勢也　　遠東委員會中之吾國問題吾國問題之已提出遠東委員會者曰關稅自主案曰客郵案曰洽外法權案曰撤退外兵案曰外國無線電臺案曰維持中立權案曰租借地案關稅案最先提出而迄今未見决議客郵治外法權兩案吾得虚惠而不即實行日對客郵猶有南满山東除外條件撤兵案以日人作梗久延未决其情形並見上期本篇不贅述在本週間會中通過者祗有羅德氏關於無線電臺之决議案及王寵惠提出之中立權案無線電臺案規定祗可收發官電商電個人或報館電信禁止傳遞同時規定租借地南满鐵路區域以及上海法租界之電臺爲另一事件由中政府與有關係國直接討論之至撤廢電臺事則惟道着一句曰凡未經中政府允准而建設之無線電臺須於中國交通部準備接辦以利公衆時由該部備價移回自辦觀此曲曲折折之規定吾豈有些微利益中立權案聲明將來如遇戰争各國宜尊重中國爲中立國之權按此指日俄戰争之以南满爲戰場日德戰争之假道龍口侵佔山東而言雖爲將來時局佔一地步而往事不可追來者不可期各國代表何樂而不白送人情故竟毫無討論一口贊成八日又通過决議案規定一切條約或了解之妨及十一月二十一日關於中國土地與行政完全之羅德原則者概不加入此則益見立渺矣　　收回外國租借地案本月三日顧维鈞提出於遠東委員會法代表承認交還廣州灣惟須訂立細則日人謂日本所得之旅大關東州膠州均藉人民資財之犧牲得諸俄德手中膠州交還已在直接談判中旅大關東基於壞地之毘連與英法美之承認其有特殊地位（指新銀行圑满蒙除外條例）拒絶交還英國解釋九龍威海衛情形之不同謂九龍半島關係香港防務而香港爲世界之商業中心不可聽令動摇不允交還威海衛確爲維持均勢阻遏德俄而租得可允交還七日顧維鈞對英日代表所言大加駁詰（駁詞見星期五報載七日太議專電不贅）此案猶未有决議　　海軍問題與四國協定日本堅持海軍噸位什七比例保留新艦陸奥之主張一如前週情形日代表佇待東京訓令故大會停頓數日英代表有抽閑且紐約者然大會雖停頓而秘密磋商未嘗不在進行中華盛頓方面空氣惡劣有傳日本堅持什七比例將俟美國對遠東問題有所讓步以爲交换品者更有疑美國亦似有意慷他人之慨以易得日本之承認五五三比例者故海軍談判停頓消息傳來益增吾人疑慮至七日日政府發出訓令據英人傳出消息日本已無條件承認五五三比例同時英美日法四國協定之風說甚囂塵上蓋日本之讓步於海軍比例其表面之交换條件爲四國協定與太平洋上撤除防禦工程四國協定事已妥洽日本廼爽快若是故吾人始之以海軍談判停頓而疑慮者至是以日本之慷慨接受而不勝其惶急矣夫英日密勿計議繼續英日同盟拉美入夥共維强國把持之舊局面更在華盛頓之顧使夫婦 
其名曰三國協定其　在開會以前已在秘密進行中（十一月十三日本增刋第一百十一期曾詳記之）至本月初磋商成熟更送一人情於法國擴爲四國協定初雖曰美國代表猶未公然討論而亦未見其公然駁詰也現在盟約草案已經各報揭露四國代表并已妥洽通過爲英日同盟之替身日本報紙更爲之大吹大擂連載送舊迎新之文字一俟美政府接到各方面皆願遵守之通知後即在全體大會發表待此大國協定通過之時大約華盛頓會議即告成功祇聽令吾國憔悴其下耳 
[英相喬治與太平洋會議]  
　　紀鴻十月二十三日倫敦通信 
　　喬治不赴美之飾詞　　英國三代表之經歷　　最先贊成太平洋會議者爲英國而代表人選問題遷延不决亦爲英國當哈定初召集是會華盛頓方面最盼望者唯喬治之首先贊許蓋可爲各國依從之先聲喬治竟慨然先於不稍游疑及會期將届喬治謂以事覊將不出席華盛頓而美人方亟切盼望喬治親至以爲太平洋會議若無喬治即有不能决之問題在且不克爲美國增光讀十月十九日哈定在約克登YORKTOWN 
追念華盛頓之演說辭（見是日紐約露透電）備述英美間之利害關係及聨絡感情之必要可知華盛頓方面政界空氣視喬治之出席與否其輕重爲何如矣喬治復於十月十八日宣布於衆議院謂彼苟可脫身即願渡美昨日（二十二日）報界消息已傳喬治將於十一月五日偕其夫人乘阿魁單利亞AQUITANIA號放洋喬治行斾西指似已决定矣美人方在失意之中一聞此信息其抱如何之樂觀自可推想而知夫喬治初之欣然自許出席冀得美人之歡心旣而聲言不出席以致美人失意再而仍議西渡以示誠意其前後之態度亦云離奇矣喬治謂本國切近之問題不得正當解决當然不能遠涉重洋此固事理必然惟此切近之問題所謂正當解决者權固在其手中猶舟子之行船其遠其邇不能悉聽自然之水勢也切近之問題云者一爲愛爾蘭問題爲失業問題爱爾蘭問題自然不能全操之於倫敦政府但喬治九月二十九日致電伐勒拉若此態度不變則爱爾蘭和議恐亦至今未能開會此則純操之於喬治者也失業問題則全視政府之若何處置而已政府能放棄完全地方問題之提議繼謀失業者適足之生活則失業者當能相安無事無意外之虞以阻碍首相之行徑此爲喬洽所可獨操之問題而較爱爾蘭爲尤有把握也苟喬治决意渡大西洋則欲在十一月前求此兩大問題解决之法固非絶對不可能者喬治對於此度華盛頓會議旣承美國盼注之殷而日美當局更不容無彼左右於其間蓋日美挺而走險必非英國所望於太平洋之局勢則此度機會喬治自當不能冷淡置之謂喬治必俟切近之問題解决始出席太平洋會議似喬治乃偏重切近之問題然此特就其表面觀至裏面則反是前之冷淡出席華盛頓正爲結束切近之兩問題不若是則此兩問題之對方或將乘喬治之急迫而生枝節問題去顧使自倫抵美列席太會其夫人偕行此爲華盛頓埠頭上之攝影 
華盛頓中國使館 
　　解决之道轉遠也今表面偏重切近問題正爲重視太平洋問題蓋急於結束切近之問題以謀遠大之問題也今失業問題大體已定其間接救濟者（一）扶助殖民地振興生利事業使殖民地需要各種機械英倫工程增加失業人中得部分的有工作之解决（一）由國家貸欵充實出口業之資本使商業上有伸縮之可能購買力得增加貿易得以恢復間接使工業活動工作增加其直接之救濟者（一）國家貸欵失業者以圖遠涉殖民地謀生活能力之發展（二）延長保安救恤費六個月並分别增加以貼補不足（三）國家指撥欵項興建公共利益之工程即以失業者充工惟目前尚未澈底解决者因延長保安救恤費其中取自工人（現有工作者）之捐助者工黨尚未承認（另有通信）方反對未已然其爲難題已極微細失業問題殆不能爲喬治西渡之阻力矣　　愛爾蘭和會已開議兩週旣定雙方軍事協防之計並合組審查圑視察禁囚之國事犯等是已往之成績極可樂觀此後具體條件如果能使愛爾蘭人满意换言之即英吉利如能傾誠相見則名義問題或終爲實利戰勝愛爾蘭會旣有把握可以開幕當不至苟且破裂然則愛爾蘭問題或亦不足爲喬治西渡之累也　　要之喬治對於各項問題當然早有成竹待時而動若謂必俟某事之底定而後决定其行止者殆騙人之辭未可信也　　二十二日晚倫敦外交部正式宣布出席太平洋會議各代表名單代表大不列顛者爲首相喬治（俟時機爲準）貝福爾AJBALROUR貴族李氏LORDLEEORRAR 
EHAM如三員中缺一員即以格德士俄克蘭SILAUCK 
LANDGEDDES代之代表坎拿大者爲羅白包丹SIR 
ROHERTBORDEN代表澳大利者爲皮爾士GFPEARCE 
代表紐絲綸者爲薩孟SIRJOHNSALMOND代表印度者爲薩斯特里SSAWTRI代表大不列顛帝國之秘書長爲翰克列PAHANKEY此外各專門家及秘書等不及備述南斐施莫芝總督無代表首相喬治謂該氏承認帝國外交特權已聲言無出代表之必要　　首相喬治爲未定出席代表即去亦不能久留則代表圑領袖當爲貝福爾氏貝氏現年七十三嵗一八四八年生於蘇格蘭曾學於劍橋大學得碩士學位一八八一年愛汀堡大學贈名譽法學博士學位此後劍橋大學於一八八八年聖安祖魯大學STANDREWS於一八八五年杜白林格拉斯哥兩大學於一八九一年曼郤斯特大學於一九○八年利物溥大學於一九○九年白明翰大學於一九○九年不利斯多大學於一九一二年喜非爾德大學於一九一二年可倫比亞大學於一九一七年先後贈該氏名譽法學博士學位計該氏前後得博士學位共十一次一八八七年爲倫敦大學委員會委員又曾爲格拉斯哥安祖魯兩大學學長一八九一年爲愛汀堡大學校長一九一九年爲劍橋大學校長生平著作有（哲學釋疑一一八七九年一論文演說集（一八九三年）信仰根原）（一八九五年）（自由貿易論）一九○三年） 
（新理反省）（一九○四年）（財政改良論）（九一○八年（批評興美）（一九○九年） 
以上皆貝氏關於學術方面之事業也至在政治上則一九○二年至一九○五年曾爲帝國首相一八八四年至一八八五年一八九一年至一八九二年及一八九五年至一九○大年皆爲衆議院議員一八九二年至一八九五年爲衆議院反對黨首領一八七八年至一八八○年爲莎里士堡SALISBURY首相秘書一八八五年爲樞密院大臣一九一九年爲樞密院總裁一九一六年至一九一九年連充外交部參贊大臣本年九月代表不列顛帝國政府出席日内瓦國際聨盟會　　貴族李氏現年五十三嵗一八八九年至一八九○年曾充香港義勇軍副官一八九八年充艦長一八九三年至一八九八年任兵法學敎授當美西戰時爲英軍大隨員（一八九八年）一九一七年爲陸軍副將歐戰中任軍備部大臣國會陸軍參贊内閣陸軍秘書亦曾任車登翰大學委員會會長　　格德俄克蘭氏即現任駐美大使曾任内務部大臣商部大臣亦目前英國之外交人才也 
[芮恩施二十一條要求秘錄（二）]  
　　前美使芮恩施二十一條要求秘錄揭載於亞細亞十　一月號本刋上星期即已譯載其第一段近見某新聞　社一稿爲東文重譯稿與原文核對頗有脫漏處大　概不利於日本之詞句疑爲彼方摘去此稿從原文譯　出或較東文重譯稿爲稍能存眞也圓譯　　二十一條要求實質上之兇暴無論已即自其所採用之恫嚇方法而言亦足使中國領袖人物深信日本之確欲行使干涉中國内政參預中國政争之政策用其一往直前之手段以遂其素願也華人謂要求文寫在陸軍省用箋上有無畏艦與機關砲之標識終非佳兆蓋日人之用此信箋必非偶然之舉也　　一月十九日有日本某新聞記者來美使館以其所遭困難語館中某秘書渠謂日使昨晚與袁總統交涉之經過堅不吐露今願竭其至誠剌訪華人在美使方面所洩露之消息如得些微暗示亦所願聞云其實余之獲知日本要求眞相實在一月二十一日余以日行公事訪謁中國某閣員見其顔色㣼怛涙珠盈睫鄭重語余謂日本對我提出分類之要求如或承受則將傾覆吾國家之獨立夷吾於奴隸之地位繼復約略述要求之性質曰天産財政軍隊警察皆歸其管理吾將一無所存矣此種待遇豈以吾國素以和平正道待人而受此懲處乎夫偌大打擊之來確有令人失色者袁總統左右突遇此變驚惶失措旣未能制止於事前又無應付事變之方策亦難怪其然自是厥後余始自覺剌探其完全之消息與注意其交涉之程途爲余之天職焉　　次夕美使館衛隊跑氷塲舉行跑氷之戲辛博遜戲語余曰吾曹在此娱樂而一國之主權竟如一片浮雲向東飄去矣高麗往事復見於今矣辛博遜蓋已獲知要求内容之確實消息者也越二日倫敦泰晤士報代表陶諾爾氏偶來問余曰近有事發生乎陶氏離京有日不知此事故有此問余答之曰君當可探得有事發生也是夕陶氏探得要求内容大概之確報又來訪余　　歐美新聞記者若陶諾爾者以及聨合通信社代表雖以可驚消息電逹本館然兩星期中歐美報紙絶無登載聨合通信社之擱置不發表者以華盛頓日本大使絶對否認其事該社駐京代表反得本社電示命其報告事實母許電傳謡諑一月二十七日日本當局在東京華盛頓兩方發表聲明謂報紙所傳中日交涉範圍均係無根之談云至在英國則上項報告爲檢查員扣留者歷一週之久然事實昭彰决非一手可以掩盡後此英美報紙亦漸漸暴露其真相矣　　日本要求意在以满洲山東福建三處爲行施日本勢力之出發點满洲將完全保留爲日本投資殖民之特殊地域藉顧問之任用借欵優先權之獲得以掌握其行改權更將包納内蒙古以開拓北方之日本勢力圈又以山東原有勢力圈爲中心藉聨絡河南山西之鐵道沿長線擴充日本勢力於内地福建則可藉鐵道之讓與權伸張日本勢力於江西湖北廣東諸省漢冶萍鐵廠煤礦日本原爲債權者其擔保爲購買生鐵若干數量之特權今須鞏固其原有利益使爲日人管理之公司除此而外更有重大之要求謂在漢冶萍公司附近之礦區非得公司允許外人概不得經營無論間接直接影響公司利益之各種企業非經允許亦不得經營以上可駭之要求意在使日本利益對於中部揚子江流域之一切實業有專斷獨裁之權也 
　　第五類所包要求條件竟可將中國政府管理内政之大權實質上完全剥奪例如政治財政軍事上須用有力之日本顧問也重要城市中日合辦警察也須向日本購買一定數量之軍械也建設中日共同經營之軍械廠也皆在要求之列最後一條并須實力的管理中國之軍械與軍隊焉　　中國政府受此打擊驚惶失措竟致機會在前而不知利用夫此要求旣於列强之均等權利以及中國之行政獨立權均有妨害則原可立即通知列强然而中國不爲也　　外交部某司員曾以對付日本要求應取之方法就商於余余即發表意見謂各個條件詳細談判之時應盡力注意列强平等地位以最不易惹起攻擊者讓予之可矣中國如欲有所讓與則凡屬建造與其主權抵觸之權利或特權當竭力避免之　　二十一條交涉之時日使一再示意謂日本政府或可援助袁總統遏制反對黨之活動日使又用趣詞使華人信其有理謂現在世界劇變迫使日政府採取眼光遠大之行動譬如珠寶店兆焚如其鄰居自不能不取自利之手段也此語全中國無有不知者實已道破二十一條之開鍵矣　　日本方面雖用其强壓力恐嚇中國使守緘嘿一面箝制日本報紙之口使母洩漏而海外亦自獲得確切之消息日本政府乃將要求之詞句洗刷一清去其可爲攻擊之資者通知列强其後承認第五類要求先曾經談判而後提出嗣又由當局發表聲明書謂此項要求不過爲一種擬議北京日本使館并請京中新聞記者宣布同樣聲明書惟新聞記者却之以要求之真相均已洞悉無遺也　　其時英國政府方有事於歐洲不暇東願故其僑民官吏乃異常注意其事日本之行動旣藉口英日同盟以爲護身符故在英人觀察皆以爲日本對於中國之富産軍備懷有控制把持之計畫英國雖欲設法阻遏而以有英日同盟在竟致爲人所利用將原有之抵抗力完全銷除矣　　至二月十九日國務院通知余謂第五類要求揣知不致力提然要求原文早已傳遍各使署惟以前後兩起宣布之顯有不符各使署遂亦漸信日本之不致以第五類條件迫促中國余則立即明瞭前後之所以不符正是日人手段之妙處關係非常重大故决意欲使此後國務院之於此點不可再有誤會　　其始日本公使要求中國接受二十一條全部之原則中國外交總長陸徵祥拒之日使乃請其對於每條要求表示概括的意見陸氏即擬指出全部之某某條中政府可視爲談判之題目但日使答稱陸總長之意見不能满意决不能以此爲進行談判之根據云　　至二月十八日日使態度益見强硬通知陸氏謂中日交涉决不能限於前四類應將二十一條要求之全部談判之　　余廼發電致總統威爾遜請其注意日本之條件以其影響美國在華之權利與合法之希望也先是二月八日總統有私函致余已在途中函曰余以爲吾國若對此届交涉對華直接勸告或直接干涉非徒無益於中國或反有害蓋挑起日本之猜忌仇視彼必先對中國表露之也（中略）現在余惟注意時勢一俟時機之來即凖備插入　　中日談判先自山東問題着手雙方人員爲中國外交總長陸徵祥次長曹汝霖日本公使日置益參贊小幡曹次長前曾游學日本爲親日人物日置益公使態度閒詳處事堅决而又佐以意志固定膽識强悍之參贊小幡關於山東满洲之要求逐點細細考慮依原文第二類序言日本要求南满東蒙古之特殊地位中國堅决拒之三月六日日本以談判進行遲緩即出怨言并經迭露暗示謂談判無效或將利用武力　　三月十一日中國得有消息謂日本軍艦一隊已受密命出發直指中國海岸駛來 
 
 

Page 23

 
 
其後中國承認满洲山東之重大讓與然對其他要求則猶堅决的拒絶於是美國政府對華盛頓日本大使表示意見謂要求中某某條件違反原有條約之規定蓋日本大使先曾遞一補充覺書指第五類之要求爲（友誼考慮之請求）而對中國則祗稱爲一稱擬議其實日本如此避免外人反對之方法反屬不利蓋第五類要求旣含（友誼的擬議）即不當以武力强迫中國承認也日本如欲獲得此讓與權則唯一之妙法爲朦蔽各國政府使其莫明要求之眞相即不致引起嚴重注意一面以壓力强迫北京政府承受提議則中國雖欲求全世界公論之援助而亦不可得已　　三月下半月日本增加满洲山東之軍隊山東鐵路日常運輸經一度之停止彼欲用武力壓迫之手段已昭然若揭中國受此困迫至三月杪即幾完全承受山東满洲之條件（未完） 
[論撤消治外法權]  
　　華會秘會長刁作謙博士原著（通一譯） 
　　一九一九年十一月上旬英商會聨合會開會於上海通過一重要决案曰（本會對於華人取消治外法權之願望甚表同情開放中國任外人經商居住之爲有利亦深知之惟以爲建設稳固之政府編訂完備之法律而有實行此項法律完美之審判制爲撤消治外法權之要素故本會主張大不列顛當設法履行一九○二年九月五日中英條約之第十二欵以助中國改良律例） 
　　中國人民及外人之以中國之福利爲懷者得悉上述决案定必欣悅無量英商會開聨合會爲創舉而復提及此端更屬可嘉他國商會或將聞風而起步其後塵也大戰影響世界各項商業與職業甚爲鉅大英人有鑒於此乃開是會將一切在華之商業及經濟關係完全重行審查對於一九○二年中英商約之治外法權則有上述之决案今在華治外法權問題已在國際政治上佔重要地位中國人民願見撤消之情亦極殷切兹特詳爲討論 
[在華治外法權之原始]  
　　一八四年七月三日所訂之中美條約中有利於外人治外法權之規定論者遂以爲在華之治外法權自此發軔然始作俑者厥爲英人一八四三年十月三日中英條約附件第十三欵謂（若一英國人民受一中國人之委屈或損害該英人當先訴諸其領事領事即將案情詳加考查竭其能力妥善解决之若一華人受一英人之委屈或損害該領事亦不厭考慮以期以友誼之道解决之若不幸而有争端非英領事所能以友誼之道解决之者彼當請一華官共同考慮而公平解决之至於懲罰英國刑事犯英政府將另立律例以處理之該項律例領事有權執行之中國刑事犯可遵中國律例審判而懲治之云云）自此以後迄大戰發生其間中外所訂各約莫不具有如上述之條欵除一二特别案件外外人之犯案莫不由其駐華之法官審理之今先述一二特别案件中日間之條約自一八七一年九月十三日始是約第八第十三兩欵所規定出乎前此中外各約關於治外法權之常例謂中日兩國官員當互相審理其他一國擾亂治安之人民一八九四年中日啓釁匿居上海法界之二日人有充間諜之嫌中政府請法領事逮捕之其時在華日人受美人管理故法領事捕得該二日人後即交美領事中政府提出抗議嗣華盛頓政府電令美領事將二日人交於華官此項辦法東京政府並不反對蓋以爲華人若在日本犯同樣案件亦當受日官之治理也惟中日戰役告終之後日人於和約中亦獲得治外法權矣第二特别事件爲關於韓人者一九○八及一九○九年間中日有間島界務之争嗣經調停議定關於在華韓人之處理權略謂凡近中韓界線華境内與華人雜處之韓人當受中國法律之節制並應受當地中國官員之治理若犯有刑民案件當聽中國官員按照中國法律審問而公平判决之　　日人二十一條要求解决之後日人謂上述中日和約中之條件已失效力僑居或旅行南满之日人當不受中國法律之節制中政府答稱間島韓人之所以能租借耕植者因當時訂明應受中國法律節制也此爲特例一九一五年之協定不能適用於此從法理論中日間之新約未嘗有撤消前約之明文日人之抗争顯難有効按諸事實一九一五年新約中日本似已承認從前辦法以换得該約所涉各地之領事裁判權例如民國四年五月二十五日中日關於南洲及東部内蒙古條約之第五條（ 
民刑訴訟日本國臣民爲被告時歸日本國領事審判）條文之前謂一前三條所載之日本國臣民除須將照例所領之護照向地方官註册外應服從中國警察法令及課稅） 
　　除上述一二特例外大戰以前中國與他國所訂之條約莫不有治外法權之規定自一九一四年八月間歐戰爆發以來中國祇與智利瑞士兩國訂有條約智利商約於一九一五年二月十八日在倫敦簽定共有五條對於領事裁判或治外法權一端未曾道及隻字一九一八年中國與瑞士立約於日本東京其約文大體悉從智利原約近波蘭及巨哥斯拉夫兩國極願與中國締結條約然因中國不願再以領事裁判權讓諸他人談判遂告中止 
[撤消治外法權之基礎]  
　　觀上所述中國似已堅决不再沿襲前清舊習以領事裁判權讓於外人矣此項决心批露於一九○二年九月五日之馬凱條約ＭＡＣＫＡＹＴＲＥＡＴＹ其第十二條曰）中國深欲整頓本國律例以期與各西國律例改同一律英國允願盡力協助以成此舉一俟查悉中國律例情形與其審判辦法一切相關事宜皆臻妥善英國允棄其治外法權）美日步英之後塵於一九○三年十月八日之約文均有與英同樣之聲明一九○四年中葡間未經批准之條約亦列有此條日俄戰後之中外條約關於此端未見有何進步然一九○八年七月二日之中國瑞典商約亦有同類之申明惟其末節附有條件謂（一俟各國允棄其治外法權瑞典國亦必照辦）即一九一五年五月二十五日中日關於南满洲及東部蒙古條約之第五條中亦有（將來該地方之司法制度完全改良時所有關於日本臣民之民刑訴訟即完全歸中國法庭審判）之申明　　此爲中國撤消治外法權願望之散見於中外條约者然一九○二年並非爲中國開始表示其願意廢除治外法權之年份一八七八年三月間總理衙門發訓令於各國使臣命其以所述各節通知各該政府該項訓令述及通過稅釐金治外法權最惠條件傳敎問題等要端其關於治外法權者並不正式要求撤消兹以其與本題關係甚切故節錄之　　（按照中外條約外人在華不受中國法律節制换言之彼等俱享有治外法權然今外人之所求者實過於此彼等以爲旣得享治外法權非但不受中國官員約束並可藐視中國法律即犯之而亦得免於刑罰此則爲中國所不能承認者也中國並未與他國立有准其人民藐視中國法律任其破壞而不加之罪之條約所規定者爲若外國人民犯有民刑案件可由其本國官員按照其本國法律處罰譬設中國法律禁止其人民經過某路則外人不能藉口享有治外法權而擅自經過之苟或違背中國法律而經過之則該國之官員當以其同類之法律處罰之總而言之治外法權之眞義非謂外人可自由破壞中國法律實指外人苟犯過失當由其本國官審判之也中國旣允各國領事在華施行治外法權各國政府自應擇良善可靠之人員肩任斯職然數國之領事皆以商人充當之夫領事若祗管理船隻進出水手上下事宜中國自不反對然今之領事實兼管司法事宜其職務極爲重要自應由賢良官員充任且華洋訟事時須會審使中國官員與一商人領事並肩而坐堂上堂上旣不便利又失尊嚴此等領事今日雖高坐堂皇而昨日爲販私之市儈亦未可知或竟遇一案件彼自己亦牽涉其内者以當事人而爲審判官更屬不成體統云云）中國政府對於治外法權之解釋頗爲有約各國所贊同例如一八八五年美國國務卿裴雅特氏ＭＲＢＡＹＡＲＤ致北京美使鄧培ＣＯＬＯＮＥＬＤＥＮＢＹ之訓令中有曰（各國與中國訂立條約襲得治外法權此種法權受法律之支配無便宜行事之效能）又一九○四年大不列顛内閣會命令第一五五條予其駐華公使以制定具有法律效能之規則使其在華人民遵守當時關於中國商業賦稅或其他事項之法律與習慣之有效條約　　中國對於外國商人兼充領事之規定殊不一律然於一八七四年秘魯條約一八八一年巴西條約一八八七年葡萄牙條約一九一一年瑞典條約一九一五年智利條約中則皆明白規定商人不得充領事（按一九一五年智利條約中聲明商人可被簡爲名譽領事並可與其他各條約國之名譽領事享同等利權 
[廢除治外法權之要則]  
　　前述英商會之决案曰建設稳固之政府編訂完備之法律及完美之審判制度爲撤消治外法權之要素一九○二年馬愷條约充許一俟中國律例情形與其審斷辦法以及一切相關事宜皆臻妥善英國即允棄其治外法權觀此約之措辭則中國律例情形及審斷辦法即臻妥善治外法權仍難廢棄蓋尚有一切相關事宜須待考慮也一切相關事宜一語極爲含混締約國及其他各條約國皆可根據其自身之利益任意解釋之例如瑞典條約中（一俟各國允棄其治外法權瑞典國亦必照辦）之句亦可視爲一切相關事宜之一端也英商會之决案比較的有實行之效能惟仍嫌其不能得中國人民完全之同情也現時中國反乎常度之政府不負責任之督軍及濫行之軍隊顯爲暫時之現象中國人民满腔熱誠願造一稳固政府以恢復其和平與秩序苟治外法權得以逐漸廢除即可促進締造稳固政府之工程政府不能見重於人民不能令其生服從心則租界或租借區域適將爲失意政客唯一之逋逃藪若治外法權旣經取消則一般争權奪利以政客自居者將無所容身以施其陰謀矣（未完） 
[大連灣自來水事業（許雪樵譯）]  
　　日人經營之苦心 
　　現在及將來之計畫 
　　（一）大連灣之地形與自來水之關係 
　　開辦自來水之重要問題在尋覔相當之水源水源與地方之氣候及地殼之構造均有絶大之關係兹就各處自來水之水源研究之約可分爲四類一以江河湖澤之水爲水源二以嘖泉或深泉中之水爲水源三積蓄雨水於貯水池以爲水源四開鑿百呎至千呎以上之深井以爲水源兹四者皆爲構成自來水水源之重要原因合而言之不外依賴地面上之積水或地層中之流水而此種水量皆由於天然之雨水而來故雨水爲水源之主要成分蓋雨水之供給人類由來已久凡欲計畫某地方之自來水事業當先測量某地方之雨量知其雨量之多少即可知某地方自來水之需要量而某地方雨量之多少又與其地温度之變化風力之强弱蒸發量之遲速並地方之地　地殼之組織均在重要之關係苟從事於自來水事業者不先留意以上諸問題面貿貿然以爲之鮮有不失敗者也　　然則大連灣之地形爲何如乎該地每年雨量平均計之約深六百耗（即米里密逹）而日本東京之雨量年約一千五百耗故大連灣之雨量約佔東京雨量之五分之二較之日本素稱少雨之蝦夷島殆有甚焉據精密之測量大連灣之雨量每年不能超過六百三十八耗其多雨時期約在七八九三月而猶以七月中旬及八月下旬之雨量爲最多其他時節天雨甚少故十一月迄翌年之三月全爲不雨時節每年之正月約有少量之雪而正月之氣候與满洲之情形相似故該地河流及溪澗之水量除特别原因外幾有一定而無變化以雨量如此稀少之地而外來之種種障碍皆常使雨水爲之减少且大連灣地勢爲一小半島境内小山起伏並無深谷與大河地殼爲岩石所構成森林稀少完全無貯藏雨水之能力故一遇大雨則河水暴漲數日後即减退如故地質學家常言曰該埠之地層爲ＰＯＬＡＥＯＺＯＩＣＧＲＯＵＰ 
全以花崗石片及ＰＲＥＣＡＭＢＲＩＮＳＹＳＥＴＮ岩石組織而成此種岩石之主要成分則爲石英及石英片岩黏土片等互相疉合而以堅硬沉重之石英石掩蓋其上且常摻雜少許之花崗石故地殼極爲堅硬天然之流泉當然稀少欲求地中水源於大連灣殆無希望矣　　然在一千九百二十年之十二月迄一千九百十三年之七月亦曾有人以加里克氏式之鑕井機試驗大連一處之地層能否掘取深泉以取水據試驗之結果因其地層爲石英石灰石石板石等所組織故掘至五百八十五呎之深而全無獲水之希望是大連灣之不能利用地下積水已無疑意　　然自來水關係於人民日用生活所必需地下之水旣難取用惟注意於地面之水量以爲自來水之水源但大連灣又與日本國内之情形不同該地之湖澤及河流均甚稀少即欲利用蓄水池之設備亦極困難即就其地勢而論亦難尋覔巨大之面積以爲蓄水之設備故此地之蓄水乃有天然之限制而大連灣之急欲設備自來水又不可緩計畫之困難自無可逃避者也　　是以　一千九百十四年迄一千九百十九年安東行政署消費一百八十一萬九千元之日金尋獲麥倫河（ＭＡＬＡＮＲＩＶＥＲ）之水源以爲大連灣自來水之設備而該地遂無缺水之虞生機爲之活潑此項工程繼續進行照其計畫須由一千九百二十年迄一千九百二十四年再造新蓄水池於郎王塘（ＬＵＮＧＷＡＮＧＴＡＮＧ）當再費口金四百六十八萬之多此乃第三步之規畫照現在情形觀之建築費之金額尚不甚巨機械之裝置亦不感如何之困難至於郎王塘之位置約距大連商埠之西邊十五英里地面小山環繞故總水管之裝置稍覺不易若再進而爲第四步之擴充則水源當在錦州城方面求之而設備費之巨當令人可驚駭矣　　（二）大連灣自來水事業之沿革 
　　當一千九百零一年俄人藉口交涉租借中國之大連灣開始經營遂有設備自來水之創議不徒爲人民地方之需用且與南满鐵路亦極相關然俄人之計畫尚未實行而日俄一戰遂以大連灣讓諸日本人之手聞俄人對於該埠自來水之計畫規模甚小兹略述之如後俄人擬於距大連埠西面四英里之南沙河口（ＳＯＵＴＨＳＨＡＢＯＫＯＵ）地方利用地面之積水用石建築直徑二十呎深二十呎之水池八具附近於麥倫河而以上六時徑之華盛頓抽水機輸送水量於各處每具抽水機約用八匹馬力其貯水池高出海面約一百九十呎位於火車站之旁適可以供給鐵路車務各部之用並欲於南满鐵路局之東面建築同式之蓄水池二具名爲第二自來水廠此廠則由鐵路公司兼管理之其水則供大連商埠及鐵路上之用其在沙河堡方面之水量約一千噸其第二自來水廠之水量僅一百噸由一千九百零五年十月着手規畫至一千九百零六年開始建築約費日金一百零六十萬元迄一千九百十年之三月而工程遂告竣其建築之大略則先造暗堤於沙河堡以停蓄水量其次爲貯水池再次爲濾水池凡經濾過之水則流入清水池由清水池再用十六　徑之總水管輸送清水於伏希米逹地方ＲＵＳＨＩＭＩＤＡＩＯ再以分管輸送於各處然自來水之水量年年增加其量並無一定即在歐美日本各埠之情形觀之亦相同也其每年增加之量殆以人口之繁殖爲比例而大連灣之人口增加率在一千九百零八年則較零七年多二萬人一千九百零八年年終之調查又多八千人一千九百零九年以後每年之增加數約在二千人與八千人之間迄一千九百十三年人口忽增加一萬人蓋由於南满洲居民之逐漸移居於大連故也據此情形觀之則大連自來水事業之擴充自意中事而日人擴充之進行乃在一千九百十四年迄一千九百十九年之六年中經營之當一千九百十四年四月五日先着手於蓄水池之建築此蓄水池之地點則在王家店（ＷＡＮＧＣＨＩＡＴＩＥＮ）四月二十五日開始鑿溝之工作迄一千九百十七年八月二十六日而蓄水池始告成功當此池尚未完成之時七月間忽遇大雨水量驟增六十呎建築之一部均爲大水冲洗日夜工程付之東流待至八月二十一日蓄水池中之水深爲七十三呎较定量尚高出四十呎勢成懸崖之瀑布而一切附屬之建築品仍被此大水之害受巨大之損失所有沙河堡由蓄水池以逹於濾水池引水之總水管及清水池貯水池抽水機等等工程至一千九百十九年年終方告完工而其他之小工程如各處之分水管等乃在一千九百二十一年之三月設備方克完全是可知第二步計畫之儣宪當視一千九百十三年以來自來水之消耗量爲何如而此數年中大連灣常常荒旱雨澤稀少大有缺乏水量之勢自來水擴充之問題因之亦生許多懷疑或因此天旱而必須擴充乎抑因人口之增加而必須擴充乎欲解决此種困難問題可由一千九百十三年迄一千九百十七年中分爲四時期觀察之一由一九一三年十一月十一日至一九一四年三月十四日爲第一時期二由一九一四年六月十一日迄一九一四年七月四日爲第二時期三由一九一五年十一月十三日迄一九一六年五月三十一日爲第三時期四由一九一六年十月二十日迄一九一七年七月三十一日爲第四時期在此四時期中均有必需擴充自來水之趨勢而居民最感缺水之痛苦猶以第四時期中爲最甚當最乏水之時居民多由大野（譯音）以船運水於大連而鐵路火車之用水亦多由里沃近ＲＹＯＪＩＮ取來是該埠水量之缺乏可以見矣　　第二步計畫中本以建築王家店之蓄水池爲最重要該池能蓄水五百四十萬噸以此供給大連居民之用無論人口之增加若何迅速亦斷無缺水之虞然此建築之工程甚大在一九一八年之前當無竣工之希望故亟欲補助沙河堡之水源特於附近蕭平塘ＨＳＩＡＯＰＩＮＧＴＡＯＮ郎家屯地方另覔水源該地距大連埠八英里於一九一六年之冬季已開始建築雖冬季非工程所宜然因需要緊急之故亦所不計故費日金十八萬元而條此補助之蓄水池至一九一七年三月該池完工天連灣之自來水水源取於沙河堡者約二千噸取於王家店者約萬號又加以郎家屯六百噸之補助從此水源富足可不缺乏照歐洲及日本之統計一人一日消耗自來水之理約四立方呎半中國人之消耗量約一立呎而大連一埠日人及白人約計六萬餘人而中國人數尚不計焉至於供給火車工廠市政救火等之用量最少亦須三千四百三十五噸此乃用水量之粗淺統計亦即大連灣自來水事業之沿革也（未完） 
 
 

Page 24

 
 
   
 
