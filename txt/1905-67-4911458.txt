# 1905 - 67 - 4911458

 

Page 1

 
 
   
 
 

Page 2

 
 
[電傅上諭]  
　　二月初八日内閣抄奉上諭周馥奏叅庸劣不職各員一摺江蘇試用道王運嘉貪鄙狡詐行同市儈候補道曾廣祚鑽營猥鄙不知自愛安徽督銷淮鹽局委員試用通判徐開藩縱容巡役虐索鹽船銅圓局員分省補用通判易夢書不明事理輕妄誤公前署海州直隷州知州試用直隷州知州王敬中操守平常聲名甚劣上海租界會審委員候補知縣黃煊貪污謬妄中外交怨補用知縣陳世輔膽大貪妄善於營私試用知縣林介鏞辦事荒謬不恤商情銅圓局委員試用知縣熊驤保行爲狡詐損公益私均著卽行革職黃煊情節尤重並著永不叙用試用道鄧炬輕躁無識聲名平常前總辦銅元局試用道志鈞信任家丁廢弛公務均著以同知降補試用知府趙繼椿前辦大河口釐局縱容司巡商民交怨著以通判降補山陽縣知縣葉芸庸懦無能不知振作惟文理尙優著以敎職選用候補道歐陽霖年老性偏公事疲玩著勒令休致以肅官方該部知道欽此 
[贊成報館記者同盟會之論]  
　　一商業會社之成立則必設公所焉以爲聯絡之關鍵也一工業會社之成立則必設公所焉以爲交能之機關也故夫一價之漲落必互相奔告不轉瞬而周知矣一藝之創造必互相研究不旋踵而皆能矣使其商而絶不聨絡其工而絶不交通則其業必至互相抵排互相傾軋未有不渙散澌滅而絶其業於工商之界者也此蓋羣學之公例無論何等事業無論驗之於何項社會之情形罔不如是彼工商業者不知所谓羣學而所行獨能暗合於合羣之理以維持其業於不敝乃吾報館之記者日日言羣學之理而反不能實行於報界此時報館之所以心焉慨之而創報館記者同盟會之議乎 
報館同盟之有益於進化時報言之盡矣至於不能同盟之害則言之未詳夫文明國之競爭也競爭夫公理不交通則猜疑生妒忌生於是一論之出一議之發其實辨是非也論曲直也乃不以爲爭公理而疑其爭私見起而附會其説穿鑿其論以作此無理之閙其爲害於開化之理甚大吾今日上海各報館誠無慮乎此然安保後日之相繼而起者猜忌愈甚而或出於此乎此其不可不同盟者一也文明國之競爭也尤不欲破壞他人之業以求獨伸其權利不交通則必以共同之利欲攬而歸之於個人之利一報館之創設也則恐其占人之先思有以壓之一報館之改良也則恐其居人之上思有 
以扼之絶不顧報館愈多報館愈良之有益於開通民智其弊不甚大乎吾今日上海各報館亦無慮乎此然安保他日之無此思想乎此其不可不同盟者二也夫時報之所慮者以爲同盟恐有礙於競爭競爭又恐無益於同盟僕則謂其説之未盡焉西國無論何等社會必先交通而後競爭交通者卽所以競爭也有一善法則羣相獎勵焉規模焉有不善則互相規勸焉改革焉愈交通愈無私意其競爭也愈有實力愈有益於報界愈有補於當世愈競爭則公理愈出公德愈明而交通愈固故交通與競爭者不必分爲兩事者也同盟固無礙於競爭競爭亦無礙乎同盟也時報謂各報議論之不一特倡報館同盟會之議則時報之希望於各報又未免過奢者也挾私見以相反抗創私議以自表異此則同盟後可以免之若夫論公理辨别是非曲直則今日恐未必能盡行同一者其故一由於學術未能盡同學術不同則思想異思想異則議論異一由於論理未盡有規則論理無規則則一事之來看法各人不同議論必致不一一由於訪事傳來之消息不一消息不一則所聞異詞議論亦必不能一致一由於中國各報記者程度之不齊程度不齊則雖非有意立異而議論自不相同有此數因而驟欲責望議論之一致恐未必能然則時報之厚望其諸俟之後日學問大同之世乎然總之同盟之議欲厚報力者所不可緩也無論其説之有影響於報界與否各報館之贊成與否均不可知而其論則自不可易雖然記者者治報館内部者也經理人者治報館外部者也内部與外部有息息相通之關係焉内部雖交通而外部或稍阻隔則機關仍不能靈且反恐因内部之交通而致外部之猜忌此雖僕之過慮然亦有不能預斷者故外部之交通亦其要焉者也時報記者同盟之議本館表同情焉至於各報館經理人同盟之議亦有表面情者乎非記者所當越俎代謀已 
[俄艦隊起程來遠東]  
　　二月初七日倫敦來電云駐迨治哥司華來訪事人得有確實消息謂俄艦隊會聚於馬逹斯加峽島之拿錫埠共有各種兵輪五十五艘將於初十日由馬逹加斯峽島起程前往遠東譯文匯西報 
[俄提督離馬逹加斯峽之故]  
　　二月初七日倫郭來電云俄京聖彼得堡傅來消息謂俄海軍提督路斯提斯聞斯開離開馬逹加斯峽島之故因欲迎候俄波羅的海第三艦隊也譯字林西報 
[盛京俄戰兵計數]  
　　二月初六日日本東京來電云近日盛京之戰俄軍共有步兵三萬零八百名馬步兵二萬六千七百名大砲一千三百六十八尊譯字林西報 
[歴次俄戰兵計數]  
　　二月初七日日本東京來電云此次在盛京抵禦日軍之敵兵計有八十五萬人遼陽之戰敵兵有四十六萬人沙河之戰敵兵有五十八萬人譯字林西報 
[日軍至撫順北]  
　　二月初七日日本東來電云占據撫順之日軍現又至撫順北十英里蘭泥河占據將彼處俄人尙在抵禦譯字林西報 
[興京戰後情形本館東京專電]  
　　二月初八日東京來電云大本營接公報興京方面之戰敵損害之數未群惟戰塲遺棄屍首計八百以上捕虜言當時攻戰之俄師圑幾全滅所獲戰利品 
 
 
 

Page 3

 
 
現未能詳確調查所獲輕便鐵道貨車得四百輛以上洋槍約二千枝馬羣灘及馬年錄甫等倉庫敵燒毁糧𥞊約千石其他彈藥諸材料甚多承日總領事署送來之電與此同 
[日追俄軍]  
　　二月初八日午後駐滬日總領事署接東京外部同日午後所發官電云我軍由各方面仍將敵人向北追逐敵人潰退時大受損傷初七日將敵人全行驅至盛京北二十六英里之地現仍在往北窮追盛京北十三英里附近鐵路一帶多有數車輛满載軍械材料等物均係敵人所棄　 
[俄報各軍北退]  
　　二月初六日倫敦來電云俄柯魯拔托金將軍於初五日報稱俄軍各部於昨晚開始向北而退是晚並無戰事惟用槍砲遙攻終夜不絶譯字林西報 
[俄將電告被圍]  
　　二月初六日倫敦來電云英太晤士報駐俄京聖彼得堡訪事報稱昨晨天明時俄柯魯拔托金將軍由專差寄至鐵嶺之電信現已遞至俄京電文甚爲簡略惟言我已被圍四字而已譯字林西報 
[俄告各軍出險]  
　　二月初七日倫敦來電云俄柯魯拔托金將軍於初五日晚電稱我軍敗退之時極爲危險竭盡心力各部幸得出險譯字林西報 
[俄軍不服號令]  
　　二月初六日日本大阪來電云奥京維也納電稱俄後備兵數旅團中掌權之武員在勞仔地方曾發軍誓詎往遠東時又不服號令在途肇事因此俄京軍務中人大爲震動他境亦頗深憂慮譯字林西報 
[俄將報告軍情]  
　　二月初八日倫敦來電云俄柯魯拔托金將軍昨日由戰地所發電音謂目下軍情並無變動至第三軍隊情形如何亦無報告譯文匯西報 
[歐州各報論俄國宣戰之失策]  
　　二月初六日倫敦來電云歐洲各報皆謂俄國迫令日本宣戰而本國財政並不充裕此事實爲可嘆又謂此次戰後必令俄國財政永不能復原譯太晤士報 
[歐洲論俄軍盛京之敗]  
　　二月初五日日本大阪來電云倫敦傳來消息英國及歐洲衆人之意謂俄軍敗於盛京一與較之旅順之降更爲緊要譯字林西報 
[美人盛稱日將之軍畧]  
　　二月初六日倫敦來電云美國精於武事之人皆盛稱日帥大山岩之軍略實過於當今各國之大將在满洲之功勳可與各國名將（漢尼包兒）（勿特力第一）（麻爾保羅）（拿破崙）（威靈吞）（格蘭脫）等相捋譯太晤士報 
[德員預决日俄之勝負]  
　　二月初六日德京栢林來電云德武員默克兒係前代日本整頓陸軍者謂此次日軍在盛京一戰獲勝後以後勝負之事可以預决譯德文報 
[議和難成]  
　　二月初七日德京柏林來電云俄京官場傳來消息謂議和之舉萬不能成戰事必將延長現俄已遣派新軍前往戰地譯德文報 
[俄日議和彙志]  
　　字林報接二月初六日倫敦來電云英每日詳載報屢由外交家得來緊要消息謂俄皇已潛告法國表明願與日本講和之意惟言須先行議定條欵倫敦與巴黎兩政府現商量從中調停之事聞英國不久將俄所議之和欵交於日人或謂已交日人者亦未可知俄國議和之原因大半因法京限制商借國債之故二月初七日接倫敦來電云俄京外部不認外間議和之謠駐美俄使在華盛頓聲明俄皇之意不論戰事如何延長必須俄國大勝後方可議和且俄已預備大増兵力以助柯魯拔托金將軍德文報接二月初六日德京柏林來電云英每日詳載報謂俄與日本議和由英法從中調停之消息雖後無續信但除俄外部大臣外其餘各大員皆言願和 
[日軍捕獲俄俘及鎗砲糧食車輛等物詳情本館東京來電]  
　　二月初八日東京來電云沙河境地之陸軍至初七晨爲止拘獲俄俘四萬餘人内有高等武員一名俄人之屍首共有二萬六千五百具其餘傷亡之人計有九萬名日軍又捕獲旗𢡠兩面大砲六十尊快槍六萬枝裝載軍械之車一百五十輛行軍車一千輛砲彈二十萬枚快槍彈二十五兆放榖米七萬四千薄歇兒（英量名）活動鐵路材料可築四十六英里活動鐵路火車三千輛馬二千匹地圖可載满中國驢車甘三輀衣服可戰满中國騾車一千輛饅頭一百萬枚柴煤一百五十兆磅馬料二十二萬三千薄歇兒乾草十二萬五千磅以上皆係約略之數此後尙日有增添又云興京方面日軍所獲刻下尙未報告駐滬日總領事送來之公電與此同 
[俄軍被俘及傷亡計數]  
　　初八日倫敦電云日元帥大山岩報稱目下共獲俄俘三萬人現尙日有加增俄軍傷亡之數約有九萬在戰地所棄屍首約二萬六千五百具譯文匯西報 
[俄降員被拘]  
　　二月初八日駐滬日總領事署送來公電云初七日接戰地報告謂有一俄武員曾在旅順投降者現由上海來至新民屯察其所行係欲背其所發不再干涉戰務之書現已爲我軍所拘 
[日禁各船來往牛莊]  
　　文匯報云本埠稅務司接牛莊稅務司初七日電云此間各船隻必經日員俟河道開禁及能太平行船方准往來届時必先電告在此之前輪船皆不能到埠 
[德使聲明並未干預中國國務]  
　　二月初六日德京柏林電云德國某半官報謂駐華德使曾在中國北京聲明謂英國各報常言德國干預中國國務之事實係不確譯德文報 
 
 

Page 4

 
 
[美許非律賓有索犯權]  
　　馬尼拉報得華盛頓電云美國議院已徧發傳單允許非律賓人有索回逃犯之權 
[法商又爭揚子江航業漢口]  
　　法商宜興洋行在揚子江行輪一事早紀報端兹悉該行業在本國著名船廠定船三艘行將竣事約華歴四月間可以航海來華行駛上海漢口等埠然則揚子江一帶之航業固已大半入於他人之手我國招商局僅此四五艘老朽之舊輪能不竭力擴張以思競爭之法乎 
[潮汕鐵路案賠欵廣州]  
　　潮汕鐵路閙事由省憲委員會同地方官辦理已獲兇手數名日來各員迭與日領事辯論謂地方官祗能担任交兇若賠欵則歸公司自理聞所賠之數計需七萬元大約此事可以了結矣 
[購買公債票之踴躍天津]  
　　直隷公債票分二四六八四期承認二月初一第一期官商承認者已逾一百二十萬逾額之數卽歸四月初一第二期内原其踴躍之故因章程第九條内有此項公債票無論何人卽准𨍭售𨍭兌認票不認人等語故人皆� 
深信日本大倉三井兩洋行首先承認而西國某某等洋行亦有承認者聞已逾六十萬袁督之意欲將債票推行他省故令楊杏城京卿在滬辦理日前京卿北上蓋卽爲此事也惟債票到期在直隷者可以抵本省一應公家欵項他省則否至起息日期統於講票之日計算 
[平匪後善後要政廣西]  
　　西省四十八峒绵亘二百餘里界接柳羅永雒四縣峒内約百餘村四十八峒其總名也賊踞作巢者僅油麻棉花等峒數處耳其中村民以耕種爲生者不下萬餘人土匪則覃六五夥黨不過數百人餘皆安分良民此次官軍攻破賊巢村民遂被波及紛紛逃散失業無依現聞辦理善後之某員禀陳大府擬招回失所災民入峒耕種官府竭力保護其無資本者由官給發米飯牛隻并招商貿易所有從前匪黨盤踞各要險一概封塞以絶後患又欲開辦種植工藝等學堂以教村民云 
[桂撫未允奏報肅清廣州]  
　　前者粤督岑雲帥以桂省前敵各軍迭將大股撃散著名首逆陸亞發禇大覃火生白毛七等亦已次第擒斬匪之竄往黔邊者又經陸榮廷一軍會同貴軍黔軍剿辦得手意欲奏報肅清以慰朝廷南顧之念嗣以此事密商於桂撫李促帥約同會奏仲帥不以爲然當卽電覆略謂大股雖散巨憝難除而羣盗如毛徧地皆匪若不藉此兵力一鼓盪平恐有死灰復燃之患如一報肅清卽須遣撤各軍兵去恐匪復熾又生禍變現雖餉需去絀務當竭力去持以凈根株而竟一簣之功會奏肅清之舉鄙意似宜從缓云云 
[甘督電請開缺]  
　　崧督有電奏來京密陳甘省與新疆伊犂等處毗連俄回番蒙通商雜處現值多事之秋非精明强幹之材不足以資鎮定現在奴才衰老多病懇恩開缺回旗調飬另簡賢能以免貽誤云云 
[召購漲地松江]  
　　婁縣所轄各處蕩田易有漲灘年深日久竟有一畝漲至數十畝者各户時啓兢心每致涉訟婁縣主黎子新大令廉得其實遂通禀上憲請將各漲灘清丈升科並設局將灘地召買所得之價悉數撥歸學堂撫憲效述帥准之札行藩憲轉札松江府妥議辦理 
[英薩使致外部照會（爲紙烟捲徵稅事]  
　　爲照會事准貴親王來函於帋烟捲出口稅一案援引一千八百五十八年通商善後章程第一欵爲憑證謂有權使出口紙烟按值百抽五纳稅因該欵末句云倘有貨物名目進出口稅則均未賅載又不在免稅之列著應核估時價照值百抽五徵稅云云貴親王因紙烟捲字樣舊約進出口稅則内均未載列故以紙烟捲不歸入此内並云向來不以紙烟捲歸入烟葉稅則之内皆因查由從前至一千九百零四年正月二十四號新有在上海出口之紙烟捲或運至中國别口或運往外國均照一千八百五十八年出口烟絲稅則每百斤納稅銀四錢五分於一千九百零四年正月二十四號江海關出有六百另一號知單載明新有在中國照外國式樣製造之貨物應納一次值百抽五之稅俟至英國馬凱新商定之新商約第八條已經施行之後一切稅項不再重徵本大臣以該海關新出之知單想係遵奉光緒二十九年十月内貴親王囑總稅務司之札飭卽係貴親王初二日來函所言之札飭故按照卽囑加増此稅惟查江海關知單内並列帋烟捲三字名目貴親王謂紙烟捲不歸一千八百五十八年進出口兩稅本大臣亦不能卽行照允緣稅則英文内亦未列黃烟水烟嚼烟各名目而此三樣與紙烟捲均係將烟絲經工夫造作而成一千八百五十八年新定之約章稅則係將烟分爲二宗一係烟葉二卽烟絲除已載有專名目者不計外餘商家售之烟皆歸烟葉烟絲之類貴國政府如有權因稅則原無帋烟字樣加增此稅亦有權黃烟水烟嚼烟等稅與他等旣經工夫製造烟之稅耶若然豈非將稅則新列之烟絲各樣之約條廢棄耶烟絲有數宗每皆有專名無論紙烟與他項名目均屬烟絲之類至貴親王謂照一千九百零一年之約於一千九百零二年定一和約新稅則内曾載明纸烟捲名目故將來出口紙烟捲因照未載在出口稅則之内卽照入口稅則之辦法辦理等語須知一千八百五十八年新定和約之單稅並非歸他項和約按一千九百零一年之約中國有權能加進口之稅並非准加出口稅則出口稅仍應按一千八百五十八年和約之新定該約内進出口兩稅歸於該約不應歸於他約是以現在不能援該約新列未載出口稅則卽照新載進口稅則之貨物納稅等言卽謂爲應按新定之稅則納稅故本大臣必再行駁辯所欲徵之違約之稅並再請貴親王收回前所行海關之札飭卽將所收之稅項如數繳還該商可也須至照會者 
[上海道致英總領事照會（爲運糖漏捐事）]  
 
 

Page 5

 
 
　　爲照會事照得十六鋪南市信安公司由通寗輪船運糖漏捐一車業於正月二十五日函請貴總領事飭令遵章赴局補捐以後務當隨運隨繳勿稍隠漏在案兹据糖捐局委員李守禀稱梁曉琴釋出後仍復攬裝糖包每日所裝二三十包五六十包不等並雇無業印度洋人紏領廣東流氓持巨棍逐日於各貨上船時在碼頭巡邏洶洶之勢意在報復誠恐激成釁端請核辦等情前來查光緒二十四年通行續議内港小輪章程第一條内載凡有輪船裝載洋貨入内地或領取子口稅單或沿途逢關纳稅遇卡抽釐均聽商便又第三條内載凡土貨在内港已裝輪船欲運他處遇沿途關卡仍須按照該處之章完納稅釐與民船所運之貨無異又第七條内載行駛内港船隻海關發給總單註明載有何項貨物斤兩若干以便沿途各關卡徵納稅釐又二十六年總稅務司議復蘇杭滬小輪祛弊之端内有所裝之貨未裝以前離船以後均聽釐局辦理各等語上海各洋棧運糖赴内地外港各處定章凡有子口稅驗免放行其出南關納稅並無子口稅單者照章收捐歴經遵辦乃信安公司不獨違犯定章竟敢雇用印度洋人紏集流氓持棍巡邏希圖拒捕實出情理之外本應拘拿究辦因念兩國睦誼彼此交情特備文照會爲此照會貴總領事請煩飭查究禁照章辦理倘該公司仍前越界妄爲則惟有拘禁之一法不得不預爲聲明貴總領事明白公正定荷見諒也仍望惠復施行 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鐵良奏遵查江蘇等省營伍砲臺及武備學堂情形摺接初八日稿]  
　　安徽省砲臺計分四路日東西梁山日攔江磯日前江口曰棋盤山第一路東西梁山砲台在和州屬境由下關上駛百三四十里爲入皖第一重門户兩山對峙中隔江面五六里地基尙屬得勢東台置前後膛砲位十四尊西台置前後膛胞位十二尊安徽撫標續備精建前營中前後三哨分駐兩台以管帶一人經理並無台官砲勇卽以步兵操砲兩台均用以防城砲從女牆探射名曰砲台無異營壘砲位中之前膛者固屬舊式卽後膛者亦係前膛改造臨敵萬不能適用第二路澜江磯砲台距安慶者城四十餘里台設西岸江面極狹置前後膛砲位十五尊式與東西梁山同安徽續備步隊中營駐紥此處目勇老弱者甚多不知操砲卽步操亦欠整齊其廢弛亦可概見第三路前江口砲台在攔江磯上遊十餘里據東岸高阜設上下兩台置前後膛砲車砲十二尊由續備中營撥兵分紥上台就山形布作圓式與下台聲氣聯絡惟置砲處所上覆尖頂錫棚易引敵目其餘與下游同第四路安慶東門外基　山砲台設北岸周以土圍右跨城垣左臨曠野平地建築地勢甚不合宜置大小前後膛砲六十八尊事屬無用續備步軍前營駐紥此處官兵難語强壯查該台前面江水旣寛且深隨處皆可偷渡臺基太低不克居高撃遠省垣要地此等台砲未可恃以無恐江西省砲臺計分四路曰馬當磯曰湖口曰金雞坡曰岳師門第一路馬當磯砲臺在彭澤縣城東三十餘里爲由皖逹贑門户臺設南岸山勢峻直正對骨牌洲水路極狹踞山之高處分設五臺置大小快砲五尊均有護砲甲能撃全周正副臺官各一員燈旗號手三名砲目勇六十名官係學堂出身目勇操法甚熟廣饒九南　瑞澂充統轄官經理各路臺務查該臺山勢陡直經雨難登骨牌洲突出江心若水漲時敵艦繞依北岸駛過此處砲小力恐不及且有一砲設於峭壁之下頗不合宜兼之護砲各房建於明處尤易致敵遠撃第二路湖口砲臺在縣城北門外石鐘山側地當鄱湖口門東岸武曲港西岸梅花洲分設二台可收夾撃之效置前後膛砲位共十尊正副台官各一員管旗號手共五名砲目兵七十一名查西台建於梅北洲上水漲恐致淹浸難稱得勢兩台砲位半屬舊式動轉欠靈砲屋過老經砲震動易致傾圮　目勇步操體操純熟可觀第三路金雞坡砲台在九江府城東十里台踞南岸高阜勢宏敞墓尙堅固東西北三台置前後膛砲位十二尊總台兼正台官都司升銜用守備黃仲則副台官一員軍械糧餉敎習共六員管旗號手機匠德律風共六名砲目勇三十二名護台砲目一百五十四名查該台砲位機件間有不全惟目勇操砲尙熟官弁亦尙精壯第四路岳師門砲台在九江府東門外分上下兩臺沿岸建築金雞坡銜接一氣分置前後膛砲位二十一尊舊式者居多正副臺官各一員管旗號手共五名砲目勇七十一名操砲手法尙熟查江西各路砲台經該道瑞徵接管後禀請該撫力加整頓並調學堂出身者數人派充台官教習但地勢砲位不盡合宜官兵操防雖稱熟悉惟於用砲之法尙欠講求然較之皖省直覺勝强數倍湖北省砲台祗田家鎮一路分中南北三台中曰吳王廟南曰半壁山北曰馮家山舊置土鑄銅砲及洋砲共三十六尊查該處地居上游本非衝要砲台築法甚舊久已作廢除土砲業爲棄物外其後膛洋砲數尊沿屬堪用現有哨官一員帶領目勇五十名分駐看守陸軍江蘇省駐紥蘇州省之撫標續備軍分中後兩營每營官弁勇夫四百零六員名初係蘇防營光緒二十八年正月改編今名又親兵一營官弁勇夫五百十八員名初係親兵小隊同治八年添募成營亦於二十八年一併改編今名江蘇候補道松峻充全軍統領尙有左右前三營分紥黃渡震澤宜興等處未經調操中後兩營及親兵一營除守營患病外計到操兵共五百六十八名所用鎗枝新舊毛瑟參半應偑背包水壺彈袋鍁鐝等項均未購備練習德操不及程度兵丁年老及有嗜好者居其大半裝束雖係短衣草帽而各營不一且多　褸一切身法鎗法步法轉法種種不合不堪枚舉統領松峻因病未到蓋營哨各官半係出身行伍於武備夙未講求毫無嚴肅氣象又駐紥蘇州省城内外之巡警軍分左右兩營每營官弁勇夫三百三十三員名初係練軍二十八年正月改編今名除守營患病外計到操兵三百八十餘名所有鎗枝及一切操法與續備軍略同而廢弛過之查該軍係由制兵改練官長係緣營人員兼充只　巡警之名毫無實際　　　仍未完 
[蘇撫抵杭杭州]  
　　新任蘇撫陸春江中丞自奉撫吳之命卽奏請乞假回籍掃墓現於月之初　日下午抵杭就板兒巷暫設行轅聞須在湖上某叢 
 
 

Page 10

 
 
林延僧禮懴追薦先人大約須有旬日色留也 
[浙學行程杭州]  
　　浙江學憲陳蓀石文案於本月初四日由省起節東渡錢江按臨甯紹二府舉行科試約三月望試竣然後再赴嘉湖 
[守提案卷蘇州]  
　　江淮巡撫恩藝帥以蘇淮旣經分省自應將一切案卷提歸淮省辦理因札委候補知縣胡大令保聯來蘇守提大令奉札卽於本月初六日由清江來蘇謁見各大憲呈遞咨文 
[咨調書吏蘇州]  
　　淮揚道憲兼江淮按察使楊彥規廉訪行文江蘇臬憲朱竹石廉訪請將經辦秋審案牘之胥吏選派數人來淮以資辨公等因廉訪立卽傳知秋審經承田某給咨啓程 
[亡羊補牢江甯]  
　　江督周玉帥夙以清正自鳴下車之初諭禁屬官奔競兹因文案家丁岑某窺其委札底　出外招搖一事旣隳督署之關防亦損制軍之清節雖經盡法懲辦而玉帥意猶所歉慮有蹈岺之覆轍者昨特密委兵備處朱觀察札派員弁分投城市各區專司訪杏招搖之人一經查出立卽就地正法然後來轅禀報 
[火車失事　廣州]  
　　正月十一日有一號三號兩小汽車并拖客車由石圍塘行近小塘站义路車忽越軌以致翻跌管車工人陳作明壓穿前陰立卽斃命另壓斃搭客锺柱一名腸腑併裂其餘受輕傷者尙有多人 
[解訊寃婦蘇州]  
　　去年如臬縣民婦吳徐氏被地甲劉正福挾仇指河中浮屍爲氏夫吳某串同吳姓族人投縣誣控謀殺親夫經縣主胡大令廷琛含糊相驗將氏刑訊認供迨解州提勘以供詞翻異駁還然而轉輾遞解究以官官相護未能申雪直至氏夫吳某由上海歸家詢知其事始赴州投案自明當經州尊通詳各憲奉臬司朱廉訪飭將一千人解省訊核等情已詳去年本報兹悉是案已於本月初五日由胡大令親率差勇將氏及地甲劉正福仵作冒煥等九人一併解抵省垣禀經廉訪飭交蘇州府訊辦其中除劉冒二人釘鐐收監外餘均在飯歇候訊 
[代理縣篆鎮江]  
　　署丹陽縣張星五大令因閙漕一案撤任遺缺以奉賢縣知縣郭子華明府調署現聞明府未能赴任經護理江蘇巡撫效述堂中丞攺委沈司馬紹代理篆務 
[縣試定期蘇州]  
　　江蘇學政唐大宗師行文蘇省著於二月初一日縣試三月初一日府試經長元吳三縣禀請展限一月舉行兹將届期故三首縣已出示曉諭矣 
[查封教育普及社續聞]  
　　鄂省普及社被警察局查封一節兹悉該社主合肥蒯氏名光恊字麗丞曾入合肥縣學日前發審局派知縣程恩培陳鈞胡玉縉三人會審程問蒯曾留學東洋否蒯云未曾又問何以剪髪易服蒯云去年在上海販書見各報登載已奉旨攺裝故卽遵旨而行惟分散弟兄歌一事始終不肯承認自下午五點鐘研訊至十點鐘仍無確供當將蒯交候審所管押一面咨革文生聞當道以蒯少不更事雖非安分之徒其罪尙可原宥擬監禁數年以示薄懲其店友汪某及一夥一徒一火夫實係無辜受累刻雖暫押警局大約不日卽可釋放 
[釐局司事被控杭州]  
　　湖州府屬菱湖鎭市廛繁盛百貨憲屯設有釐局收數殊旺兹有商民等以司事嚴某營私勒索種種舞弊赴省具禀請爲澈查聞省憲已札飭湖釐總辦查明核覆矣 
[謀開報館武昌]  
　　聞漢口廣商擬在租界開設報館倩新民叢報館主馮君代爲擔任一切馮君已來漢運物極形秘密大約事在必成 
[湖南官報攺良漢口]  
　　湖南原有之官報日漸腐敗湘撫端午橋中丞蒞任後設法攺良已延黃佐臣二尹沈習之茂才主持一切并發電到漢延聘某日員承充東文繙譯 
[鷺江報館停止厦門]  
　　鷺江報館創始迄今已歴五載去年忽因事被某教堂控告邇日已將報停止印發矣 
[擬設烟草公司廣州]  
　　黃小宋觀察前創辦北洋烟草公司獲利甚厚回粤後擬在省城設一分銷局現聞廣府沈太尊傳義與觀察互商欲籌集資本仿照北洋辦法在粤購機自製仍用龍球商標名爲燕草公司云 
[粤東官事]  
　　某日運司牌示云批驗所大使李承檢飭回本任廣盈庫大使缺委候補鹽知事包頤接管新選隆井塲大使余金聲飭赴本任准補大洲塲大使黃以勤飭赴新任海山場缺委候補鹽大使錢溯旭接署○鎭粤將軍壽留守現届任满目内卽須晉京陛見其印信則交左都統署理○督轅牌示廣東鹽運便信勤調補浙江運司遺缺委督糧道王秉恩兼署○藩司牌示海豐縣縣丞辛光萃參革遣缺委補用縣丞童臻祐署理三水縣胥江司巡檢　國禔參革遺缺委補用同知司獄陳永崧署理香山縣香山司巡檢委正任陸豐縣鵝埠嶺司巡檢揭傳源署理 
[皖省官事]  
　　本月初三日藩轅牌示云署懐甯縣鄭思賢委署六安州現署蒙城縣陸士奎委署懹寗本任全椒縣劉慶光委署盧江縣蒙城縣謝士彤委署銅陵縣又現署盧江縣本任績溪縣　蘭階均飭回本任又新選祁門縣胡德修舒城縣王之瑞准補懐遠縣于鳳閣天長縣揭傳淵望江縣查光　旌德縣王家均著飭赴新任又新選盧州府訓導黃與綬亦飭赴新任又請補青陽縣蕭仁丙委署蒙城　候補知縣張廷權委署鳳台縣候補知縣董玉璋委署定遠縣 
[蘇省官事]  
　　許太守赴寗一節官場傳言　因江督奉旨查辦丹徙閙漕被參各員以太守耳目較近故特電召到甯面詢一 
切○華亭縣郭子華大令經上憲調署丹徙後以現將過班道員不愿赴任特於本月初六日飭丁來省票請開缺○藩牌武進縣知縣吳其昌年满撤回遺缺查有現署靖江縣知縣頼豐煕堪以谓署遞遺靖江縣　查有議叙試用知縣許應奎堪以酌委署理○昭文縣知縣張灜撤任遺缺查有現署金壇縣知縣翁有成堪以調署遞遺金壇縣缺查有准補是缺現署荆溪縣知縣呂慶堂堪以飭令赶任所遺荆溪縣缺查有試用知縣查亮采堪以酌委署理○署太湖廳 
 
 

Page 11

 
 
同知德堪因病請假遺缺查有候補同知何希會堪以酌委署理○本司理問壽慶慈署　期满遺缺查有選授是缺之朱善詒堪以飭令赴任○官塲消息云護　效述帥俟陸春帥到任擬卽赴都陛見然後回藩司本任○蘇州總捕同知黃司馬家珍前因請假回籍修墓上憲委候補同知李司馬修梅暫行代理兹奉藩憲陸方伯於本月初二日懸牌攺爲署理○代理荊溪縣李大令亦奉藩牌攺爲署理 
[廣州]  
　　現在省城銀市每百兩日息二分月息六錢香港銀市每百兩日息漲至三分有奇故省城各銀號所入之銀多運至香港轉賣省城銀根爲之牵動查同年歲底銀根緊絀故收息特重一交正月各商業收入者少放出者多每百兩日息總不出一分之數今乃倍之再閱數月各銀號長期逼近恐更難週轉也○目前有自稱候選郎中陳某遞禀督憲岑雲帥行轅禀攻東省某某等富紳及某某等員弁共二十餘名岑帥立行兩司嚴查當經查得陳某實無其人岑帥因飭胡方伯將其餘各人逐一查明核奪○三水縣屬大郎圍毗連七八里内自去臘十四夜起盗刧梁姓等十餘家　五劫西村陳姓等念餘家念人劫梅岡何姓等念餕家本年正月初六刧邒岡梁姓等念餘家初八劫錢姓等念餘家十四刧小塘梁姓等十八家前後一月被刧者一百二十餘家○省城入春以來柴價飛漲荷柴每百斤七錢二分松柴每百斤六錢五分城廂内外柴店存貨寥寥推原其故因鄉人入山採薪每藉山水流出去冬久旱須用人力又向來柴薪由東西北三江運來近因沿江盗賊均有向柴船收取行規以致商人𧚽足又各處絲廠均用機器全年燒柴每厰每田計需六千斤南順香三縣統計絲廠約二百家每日約須柴十二萬斤柴薪愈少故價值因之愈貴也 
[寗波] 　 
　　搶劫鄞邑橫溪大賚當盗匪陳福音等十四人去臘經縣主高子勛大令拘獲訊明監禁申詳省憲日前高大令奉到釘封文飭將案内金榮標胡好書王玉丑尤同仁王大芬金老三吳阿三陳鍚路沈仙谷九盗就地正法又陳福音羅阿生等五盗解省覆訊○寗郡練軍副中營勇丁除調駐各處外甬郡亦駐有數哨自去臘迄今久不操練姚管帶長泰爰於前日督飭哨弁帶領勇丁至教場練習槍法步驟俾資嫻熟 
[温州]  
　　温州府鍚眷臣太尊綸示期正月三十日扃試出洋遊歴之師範學生聞闔屬定額僅有八名而各邑錄送約有三百名欲求入選頗不易也○正月二十四晚有平陽農民五人揩布商同賃帆船往嚴經汜甫駛至三條江劈牌山下被盗攔刧某甲與盗抗拒致受刃傷現已報縣請爲緝盗追贓矣○五馬街口王恒泰廣貨店開設二十餘年突於正月二十日閉歇聞虧負約七八千金 
[鎭江]  
　　去年三月二十六日鎭江警察局開辦之初各小販因不願遷往菜市聚衆滋閙焚燬公所傷斃人命釀成巨案事後常鎮逆郭月樓觀察通飭水陸各防營及地方各官一體嚴拿爲首之人務獲熏懲迨至十一月間駐防鎮郡之武威吕營會同警察局差摺在城外查獲首犯殷奎一名解由局員轉送丹徒縣詎　至城内五條街怨疲乘間逃去大令知之重責各差一千板勒限嚴緝至今年正月二十九日在金陵花牌　設法擒獲解回鎮江邑尊張星五明府親提審間飭釘雙鐐下之於獄賞銀洋一百元以示奬勵　距鎭郡西南百餘里之龍潭地方所產煤質甚佳其銷數向以江南北爲大宗現擬在鎭設局於荷花　左近經理轉運事宜以期擴充銷路○本月初一日有法國兵艦一艘由灟駛抵京口聞停泊數日卽須開往漢口 
[揚州]  
　　兩淮運司恩都轉於本月初二日乘舟晉省竭見督鹽憲　制軍面陳要公聞東旋時尙擬赴蘇省一行○兩淮聴鼓各班分發來揚者歲有所增　患人浮於事上年前運司程都轉又載去緝私卡十餘虚並將勞績挨委更章由是賦閒者愈覺其多其間尤以舊班爲最苦現任運司恩新甫都轉因將本衙門巡庫巡查並總局學習等差　官册内到淮先後挨次差委以資調劑昨已示諭周知　○淮安府山陽縣某大令客臘因病請假府尊汪太守批准委府經廳某參軍暫行庖代一面拜請委員接署兹由上遊委單大令前往署理大令已於前日捧檄來揚矣 
[蘇州]  
　　橫涇鎭人徐阿小以賭負擬賣住宅胞叔不允竟將叔撃破頭顱血如泉湧其嬸因喚同地保將阿小捆住於正月三十日解請吳縣相驗李紫璈大令卽升堂親騐判責三百板收化莠堂看管○正月三十日大東公司船由湖至蘇客艙中有乙丙三人誘甬人某甲局賭被甲看出破綻互相鬥敺甲力不去突取東洋小刀向乙連戳四五下登時血如泉湧昏不知人抵蘇後經局友喚捕將一千人拘至捕房押候解請訊辦現聞乙以傷勢過重竟於初三日斃命矣○省垣廟堂巷有貧婦徐氏自稱五通附身香火頗盛吳縣陰陽學華某之子因帶同差保冋索陋規洋十元氏不允華等百般嚇詐聲稱扭送縣署究辦乃氏忽大發痴癲揮拳亂撃力大如牛傍人咸謂五通附身起避不遑華等無奈鼠竄而去○前通同臬匪鎗斃良民之飛划左營哨弁孔家禮經該營主王遊戎拿獲解府收禁又上年十二月在盛澤鎮開賭拒捕槍斃營勇之著名巨梟吳鈞祿經續備右營管帶楊耀庭遊戎及太湖右營管帶王錦堂遊戎併力擒獲亦經解府訊實詳請督撫憲批飭將孔吳二犯就地正法遵於本月二十六日午後押赴北寺大校塲請令梟首小衆　葑門内望信橋織署書吏徐姓家上月三十夜被賊竊去皮衣翌日經家人查至三多橋當鋪見該賊正將原贓付質因卽上前拘住喚同地中解至南路警察局楊明府研訊之下喝笞六百板掌頰一百下移送元和縣署請郭大令核辦判笞若干下荷校發犯事地方示衆○上海永年保壽公司現在省垣設立分公司以保人壽本月初二日總理洋人派札君來蘇詣撫藩臬三憲轅面禀公司章程 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
下被人刃傷身死沈寳各查無其人惟查有沈富臬被人謀敺致斃牵屍河沿已歴數目　　　　　的案均經陳雄藩詣驗塡格通詳至今正兇未獲案懸未結調查各卷案情旣多支離供詞互相岐異卽陳雄藩先後堂判亦或出或入殊欠連貫原參謂其草率實所不免席子元一案訊結已久現無異詞惟鄭金案内已死之孫丫頭傷多且重尙未審出正兇陳雄藩原詳輒謂孫貧鄭富難保非孫姓謀殺圖頼所見甚偏沈富泉一案先經屍妻沈石氏等歴控皆稱被呂黑子謀富後忍攺指初呈無名之李紹臣張波頭爲正兇陳雄藩遽信一面之詞飭差另緝亦屬率忽無怪輿情不洽嘖有煩言至地婚田土案件飭差調處亦時有如原奏所言者推原奏旣未指出某人某案自不能一一調查祇可置之不論等情禀請核辦前來臣查署密雲縣知縣陳雄藩被參各欵現經飭查明確其署缺非有夤緣其籌欵尙無抑勒惟於保甲經費並未妥定章程以致紳董倚勢擾民已屬不孚輿論且於人命重案未能究出兇犯照例抵償前後堂判出入懸殊死者含寃正犯漏網非尋常草率可比實難姑容相應請　旨將署密雲縣知縣補用知州陳雄藩卽行革職以肅官方其鄭金沈富泉兩案情節較重臣飭令接任之員覆訊明確擬議詳辦並將保甲經費妥籌禀定以杜流弊所有遵旨查明緣由理合據實恭摺覆陳伏乞皇太后皇上聖鑒訓示謹奏奉硃批著照所請該部知道欽此宮門抄初九日　貝子崇勳各假满請安文煕請假十日召見軍機皇上明日午正至紫光閣筵宴蒙古王公調補湖南巡撫端奏爲遵旨查明杭州將軍被參各欵據實覆陳摺頭品頂戴調補湖南巡撫臣端方跪奏爲遵旨查明杭州將軍被參各欵據實覆陳恭摺抑祈聖鑒事竊奴才前署兩江總督查接管卷内承准軍機大臣字寄光緒三十年七月十八日奉上諭有人奏杭州將軍常恩任性妄爲罔識大體請飭查辦一摺著李興鋭按照所叅各欵確切查明據實具奏毋稍徇隐原摺著鈔給閱看將此諭令知之欽此遵旨寄信前來當經前著督臣李興銳委江蘇候補道吳學廉往查奴才到任後又經添委江蘇候補道沈邦憲前往密查正在查辦間又於十月二十五日准軍機大臣字寄十月十六日奉上諭政務處奏代遞杭州將軍常恩電奏一摺據電稱恊領墨爾根圖春梁等朋黨把持賄託言官揑造污衊等語該將軍被人叅劾業經降旨飭查自　聽候查辦乃先嘵嘵置辯率行發電陳請代奏殊屬非是常恩著先行交部議處所稱各節著交端方歸案併查據實覆奏欽此遵旨寄信前來又經奴才加札飭令沈邦憲一併確查具覆兹據該員等先後禀覆前來奴才覆查所叅各節如原奏稱舉辦學堂始則阻撓繼則草率一節查杭州旗營學現有小學堂武備學堂各一所蒙學堂兩所小學堂係就原有之梅青書院攺設額設學生六十名課程分爲五門武備學堂額設學生四十名係就满營原有雜技一營挑選操演均於光緒二十八年正月經該將軍附片奏明調查案卷實非二十七年具奏原叅係屬錯誤各學堂所有課程多初學　近之法規制尙未完備自係經費不足所致至私立學校原有東文學社泗水蒙學各一所開辦未久經該將軍飭令停課其創辦士子則實無審辦之事又原奏稱盛祭禹陵差辦需索遠近招搖一節查光緒二十八年四月准禮部咨奏派杭州副都统德濟致祭寓陵適該副都統丁母憂回旗穿孝副都統員缺由該將軍兼署奏明俟祝文香帛頒到卽行前往致祭二十九年正月禮部將祝文等咨送到杭其時德濟業經回任該將軍因該副都統服制未满凡遇祭祀大典例不與列復經奏明查照前奏躬往致祭事經兩次奏明似無不合所過紹興府屬縣地方程期甚近查無需索騷擾情事又原奏稱私壓世職不准接襲蒙混奏叅一節查已革三等輕車都尉文登係承襲三等輕車都尉安瑞長子安瑞原襲本生父吉興兼祧父祥慶並伊兄安慶安喜四員陣亡所立四個雲騎尉於光緒七年呈請合併承襲三等輕車都尉經吏部咨准出缺後再襲一次在案二十五年安瑞因病出缺二十九年經該旗恊領請將文登接襲嗣祖祥慶所遺第二次雲騎尉一職辦理係屬錯誤該將軍亦未查明光緒七年部咨駁正經京旗查與前案不符並咨准吏部查案准襲於二十九年十二月帶領引見奉硃筆圈出著擬　之文登承襲欽此及文登回杭該將軍因與咨送原案不符斥爲冒襲奏叅革職復經正藍满洲京旗以該旗辦理此案並無舛謬咨由吏兵二部查案咨行該將軍酌覈辦理該將軍因業已叅革仍奏請毋庸置議查覈該將軍原摺僅以文登到部投文知有錯誤何不囘杭禀請更換爲詞並未指有别項劣迹叅非其罪實不足以折服文登之心至謂勒令納賄若干尙屬查無確據惟聞該將軍所用門丁曹升有向文登詐索五百元因無力指付遂被奏叅之說道路喧傳不爲無因又原奏稱縱容私人任信門丁巡捕爲爪牙一節查廂白旗四佐佐領恩海兼充巡捕爲該將軍所信任平日與門丁曹升卽曹雲峯互相聯絡雖無賄買差缺實據而人言藉藉聲名甚屬平常曹升於八九月間因聞有被叅風聲業經驅逐原叅謂恩海認該將軍爲義父及謠傳有常老板曹掌櫃等各名目則查實無其事文原奏稱停補馬甲錢糧意欲沾潤一節查杭州額設馬甲一千二十四名本年三月該將軍因馬甲一項不敷挑補擬將馬甲暫行停挑原領月餉另案存儲俟積至一百名卽將生齒繁盛之駐防閑散餘丁遴選充補會同副都統德濟奏明在案現計自四月至九月每月出四缺五缺不等所積月餉均經右司造具清册扣留存庫該將軍並未提用實無沾潤情弊又原奏操練旗兵不願改練新操一節查杭州原設額兵一千六百名經該將軍奏明挑選槍隊砲隊等兵六百餘名作爲常備軍又選槍隊四百名作爲續備軍歸左右司統領督操其餘額兵五百餘名均作爲巡警軍各軍均用德操口號步伐尙屬合格無不願改練之事此查明該將軍被叅各節之實在情形也至該將軍電奏一節查原奏指係乍浦副都統柏梁向該將軍左右司恊領朋黨把持揑造條欵等因當經沈邦憲向該副都統查詢據稱是日與該將軍商辦警察公務因聞有被叅之事設詞安慰並無别言不意該將軍憑空誣陷密奏實屬難以索解左司墨爾根圖右司春梁並非同買堂屬無從知其把持至如何專差賄託言官係屬何人尤屬茫然不知未敢欺心揑飾等語該將軍電奏各節實非該副都統柏梁所言取有印文似無欺飾其原電所稱贿託言官各節旣非柏梁所述均係無根之詞語無佐證委屬無從查考左司恊領墨爾根圖右司恊領春梁平日循分供職亦查無把持之事此又查明該將軍電奏各節之實在情形也奴才查該將軍常恩辦理學堂致祭禹陵停挑馬甲操練旗兵各節辦理均無不合自可毋庸置議獨於文登所襲三等輕車都尉員缺一事從前旣未查明駁正及由京旗咨部核准奉 
 
 

Page 17

 
 
[續分發人員驗看名單]  
　　縣丞 
孟昭麟直隷甘肅胡家垣順天山西張曾榘直隷山東張鎰順天山東鍾焱廂紅蒙陜西朱文筆湖北四川董秀成湖北山東劉欽謨江蘇浙江李銘謙雲南直隷吳延福安徽山東李嘉俊雲南四川夏充文江蘇安徽楊澂清江蘇江蘇北河許殿瑛江蘇湖北郁懋勳江蘇浙江潘志清湖北王炳南安徽江蘇宋祥菼四川北河章夢憲浙江山東蘇繼祖四川湖北鍾啓元浙江北河徐楝浙江陜西彭祖立四川陜西陸德馨浙江廣東唐榮蕃浙江北河李學彬四川湖北麥方堃四川甘肅譚寶珂浙江直隷孫惟熙浙江北河王綏垣順天山西董銓浙江直隷粟啓周湖南直隷秦維綱廣西雲南施仁壽浙江直隷吳葆誠江蘇浙江陳名鰲湖南廣西姜德輝貴州湖北黃祖安安徽奉天縣主簿王佐卿奉天北河賀士獄湖南浙江曹文煥湖南江蘇劉鍾襄山東貴州道庫大使周世圶浙江山東巡檢石浩直隷安徽王乃斌順天河南孫祿昌山東直隷王陔山東河南鄒潤今湖南四川羅希倫湖北浙江程蘭陵江西湖北張鈺雲南貴州王立勳江蘇浙江呂光祖江西河南潘雲鵬江蘇洒西李學仕安徽湖北王桂森江蘇安徽江祖楫安徽江蘇汪親仁浙江廣東李晉河南湖北王宗韶浙江廣東趙雲鵬浙江江蘇鄭家鶱江蘇河南朱縉樞直隷吉林朱文元順天吉林朱祖彝浙江吉林譚中理湖南河南從九品徐嶸廣東湖北沈夑順天四川洪漸順天四川陳之　山西直隷師恩海山西豫河韓承熙浙江河南陳世楝浙江四川車大章浙江湖北宋岐浙江廣東袁文範安徽江蘇羅廷珍江西湖北劉景福浙江湖北龔志霄湖北江西袁鴻年河南福建趙國熙直隷奉天茶引批驗所大使紀有章浙江江蘇典史何鍾岳順天四川戴祖訓安徽四川黃昌肇安徽湖北趙鴻森江蘇湖北丁肇福雲南直隷何誠雲南四川丁嘉麟浙江董明毅浙江四川周延興河南山東潘瑞麟浙江河南賴汝霖四川陜西邢福萃順天湖北鹽茶大使莊廷琛江蘇四川未入流趙纓雲南四川蘂鑲浙江安徽　棨浙江四川吳邦彥浙江四川主蔭槐浙江江西張廷宸浙江福建章錫元浙江山東李楙炘直隷陜西鄭灝江蘇安徽 
[興築堤工漢口]  
　　漢口後湖築隄由韓家墩起至孫家磯止計三十里共委十员分叚督工興修限四月内告竣已於正月初八日破土二十一日動工 
[縣試初覆案]  
　　上海縣初覆文童全案於昨日發出共取七十名兹錄於後　許壽康　鈕建桐戴　仁　王兆魁　周元清　周文煥　何煥其顧　型　翁大銓　徐震東　曹錫恩　周　競郁　崑　唐書紳　朱　贇　陸鴻基　張佐辰陳　錕　陳樹基　鄭忠鉅　陳泰來　朱　祥楊書瑞　王　暉　朱東海　楊　偞　朱繼害李国瑞　玉臨堅　瞿文彬　高　志　陳震方樊書瑞　唐志鵬　楊景斌　顧　昕　奚維塤翁　翔　沈聯桂　施福生　夏建藩　陳晉鋆顧鏡清　宋念祖　樊書勳　朱昌麟　曹　堅倪増梅　龐　傑　梅　堅　樊書文　王思祐吳檯基　楊心正　張子輪　裴邦藩　黃　亮喬國英　唐祖烈　胡鵬祥　蔣繼凡　曹　復朱榮鏡　王文翰　張鍾獄　陸耀章　朱起鳳孫祖康　陳　鑅　孫有容　二覆定於初九日黎明進塲 
[學署開弔]  
　　上海縣學師邱癀文因病逝世後由家屬等定於本月十二日在署開弔 
[移查携卷出塲]  
　　本縣汪大令前日移請陳仲笙廣文查究携卷出場之衞聲燾略謂希卽飭傳該童廪保及父師人等查明因何携卷出塲並傳該童嚴加申斥著將携出之卷繳呈到縣核辦云云 
[轅門坍毁]  
　　本城邑廟前西栅轅門於前日午後雷雨時忽然坍下致將行人甲乙兩人壓倒於地幸未受重傷 
[約束巡士二則]  
　　上海縣汪大令前日以警察巡士姚文煥等私出滋事釀成命案故卽諭令各巡士嗣後凡遇居民細故爭執或有地甲在場調處不得插身干預如敢抗違立行提辦不貸○本城警察自去冬開辦以來巡士私出並不告假藉端生事時有所聞昨警察總局朱明府傳東北局郁汪兩二尹到局各發給假扦六枝帶局轉給各　士嗣後務須領扦請假如違嚴究 
[上海官事]  
　　新委文報局總辦李汝才明府壽防局委員魏純　明府十六鋪中局委員陳良玉二尹虹橋巡局王肇之二尹昨昀因公到縣拜會 
[滬軍營紀事]  
　　滬南續備滬軍營管帶龍葆珊鎭軍近日查悉派出駐防之某哨弁時常離差任各勇在外招搖不法爰於前日將該弁調回營中從嚴申斥以儆效尤○滬軍營管帶龍鎭車以南市各 
 
 

Page 18

 
 
叚流氓聚集烟館茶樓遇事生風敲詐良懦殊爲地方之害因特派弁無分晝夜在各要隘從嚴查察 
[巡警局紀事]  
南市二十三七鋪巡防局員注晉　二尹近悉境内各叚每晚仍有無業之徒招人聚賭爭鬥肇禍時有新聞昨又諭令勇目等留心查察隨時禀候親往拘拿○前日南市裏街有某甲乘馬疾馳將某姓小孩撞倒當經孩父奔訴二十三七鋪巡防局局員姚谷蓀二尹諭令勇目隨時查禁○前晚屠户阿福糾衆聚賭爲二十三七鋪巡防局員汪二尹之家丁徐某偵悉前往拘獲賭徒二人帶回候訊並傳阿福併究○警察總巡朱森庭明府昨日巡街時在南市查見各處垃圾仍有堆積未經挑除因傳各叚掃夫到局分别責罰 
[公共公堂案]  
　　昨日英副領事德爲門君蒞廨與讞員黃司馬會訊時有美界百老匯路汪公泰生氓號主某甲禀稱於前年七月間有張品蓮前來購大呢七箱計價洋三千四百二十五元嘱送至太古馬頭輪船約定卽來付銀豈知一去不來日前在鴻泉樓相遇因之喚捕將張拘入捕房求爲訊追張品蓮供所取貨物是實現在情願分期歸還德爲門君以張情同欺騙應先究其誑騙之罪再追貨價司馬遂判將張先行管押一年期满仍准禀追貨價○陸毛囡等前因行竊泗涇利泰昌洋布兩件曾由包探劉銘芝將陸等獲案請懲因陸供稱銷贓於南匯縣魯家匯镇孫啓盛與宏興二家是以由黃司馬移文至南匯縣關提收贓之人到案再核昨經包探將孫啓盛小主孫金樂解案孫供因父親年老故來代質但店中並未收買賊贓求察司馬著將孫暫行看管俟至四牢提陸毛囡到案指認是否屬實再核○前者祝蘭舫控胡德生除廷芳李秋亭等以僞單騙銀二萬八千兩一案迭奉英德領事會同黃司馬研訊各情已詳本報昨日德君蒞廨訊案命提在押之胡德生等三人至堂略一研詰隨商諸司馬判胡押捕房七年李押捕房五年徐押捕房一年完案○甬人葉明清飬犬無照被八十五號西捕查悉由捕頭照會公廨傳案訊究昨日葉之馬夫袁松林至案候示德君商諸司馬飭傅諭葉明清於禮拜五親身到堂再訊○利昌洋行司帪姚和生以僞票向吉泰衣莊買衣由該衣莊扭控捕房各情已詳本報昨晨解案請究司馬判押捕房六個月○楊樹浦集成紗廠巡丁頭目高美村送竊紗女工張申氏到案請辦判戒飭五十下○包探孫阿星解行竊任茂榮家棉被之張維生判責二百板○六十六號印捕送違章馬夫王善榮判罰洋十元王稱無力繳洋改判枷十四天○朱金生在菜市上竊金根生大錢三千九百文由金鳴捕送案判責一百板○王松林行竊翁合盛之焑槍由包探　阿春解案判責二百板○朱金法竊王金生之銅表銀練由探解辦判責一百板枷十四天○張阿四行竊王阿根家水烟筒一支由探拘案判責二百板○朱阿狗張阿生在吳增宏麫店互敺打毁物件由捕解辦判張責二百板朱責一百板○外國廚子胡小寶至益台司天兵輪行竊咖啡機器一架爲博洪才查見訴諸包探拘案請辦判貴一百板○甲乙二俄人控車夫張茂昌行兇張供該洋人酒醉後囑小的拉至馬頭不给一錢向之索取反遭敺打是以呼救幸巡捕到來始行釋手司馬判從寛開釋 
[法公堂案]  
　　法商巴吉控華人瞿阿梅收去定洋一千元不將田單交出迭奉讞員陳大令提訊嗣知此田係瞿阿梅聽從地保中人私自出售其母兄皆未允恊故田單不肯交出昨日飭傳地保沈春山中人蔣文梅到案復訊沈供當時議定每畝售洋一千二百元嗣因田價增涨希圖悔議現在小的等願將中費貼入共售洋四千元大令謂此田係瞿氏公產阿梅豈能聽從爾等指便擅自出售著將所收定洋一千元交案照原議加倍罰鍰瞿阿梅與沈蔣二人一併還押再核○法商某洋行控英界集賢里某洋貨號定買夕法布二十箱届期不出求提究追昨日大令飭提該號執事趙厚生虞致卿到案訊問趙等同求寛限大令與魏繙譯會商判限三禮拜内理楚○周德咸控包車夫王杏榮行竊皮箱三隻内儲衣飾值洋一千餘元尙有田單文契等物一併竊去奉大令訊供吊出空箱三隻當票數張田單三紙據供寄存大塲鎭北張阿春楊鶴明家作日包探前往吊到田單並將張楊二人一併解案請訊大令判將吊到之田單三紙先行給領張楊及王一并管押嚴此周求提交炳生到案質訊大令准之○恒春錢莊以劣洋九百元向榮泰祥洋廣貨店兌換店夥羅阿寶聽從賭棍糾賭輸去洋數百元爲莊主控訴捕房將羅阿寳陳小毛龔敬濤葉羅氏等一并拘案傳訊旋據原告王敬來稱此項洋銀尙少四百元現在有人代爲理處求准交保出外理清大令准之○陳阿根馬林生顧三福張長生張金生林榮根胡雪卿李周氏等上月十八日在後新街某老虎灶聚賭爲捕房查悉將一千人拘獲交保出外候解堂判罰昨日著保將陳等交案大令判各罰洋五元一併開釋馬林生係大逃兇犯馬德芳之子著押候履訊○泰昌水鮮行主蕭元奎控執事許端芬侵吞舞獘竊帪捲逃將伊弟許瑞生拘案請追大令著押交瑞芬到案復訊飭行主查明被侵實數禀復核奪昨日許瑞芬投案候訊蕭元奎禀稱所有許自已經手莊欵均已還清尙欠别家莊欵銀一千六百餘兩及别項往來大令著交該業董事秉公理處禀復候核 
[美捕房事]  
　　昨晨某華捕巡至塘山路見有無名孩屍一具當卽投報捕房捕頭令傳該圖地保前往收殮○前日傍晚時有酒醉俄兵在百老匯路胡閙爲印捕拘入捕房押候究辦○前晚有印度人某乙在漢碧禮路酗酒滋事爲某西捕拘送捕房押至酒醒時釋放○前日薄暮時有年約十歲之女孩高才寶行經南潯路四十六號洋房四人某丙家門首突被丙自樓上用氣槍實以彈丸撃之適中高之頭面血流不止爲四百九十七號巡捕所見將高帶入捕房捕頭見高受傷屬實令六十六號西包探前往傳丙到來詢明再核○前晚十句鐘時有甲乙二俄兵闖入斐倫路某西國酒肆恣意行兇撃毁雜物無數由店主喚二西捕到來拘入捕房捕頭令押解至駐滬俄總領事　禀請訊辦 
 
