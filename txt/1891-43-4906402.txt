# 1891 - 43 - 4906402

 

Page 1

 
 
[請速購票] [  申報舘恊賑所同人謹啓]  
　　本館自設振所卽蒙諸善士慨捐珍物以拯飢民滿目琳瑯美不勝述因製爲集腋社彩票以期從速變錢去冬第二次票告成諸君子皆爭先購取目下祗餘一百餘號擬於日内開彩當此新春時節淑景雍和行樂及時不無花費曷勿移此以購彩票則飢民旣同沾實惠而開彩時又可得珍奇豈非一舉而二善備乎肅此布達禎頌善安 
[勸募順直山左急振啓] [  申報舘協振所同人拜手]  
　　順直山左洪水爲災自去年四月以來一片汪洋數千里盡成澤國災民遍地轉徙死亡男女屍骸蔽江而下其幸而不死者飢腸轆轆至無粗糲下咽有不視息難延漸將告斃者乎伏念本舘勸辦賑捐而後江浙福建諸省　蒙大君子慷慨輸金今兹　畿輔巖疆齊魯名境道兹顚沛何忍不復解囊特肅短箋附陳苦狀如肯玉成美事巨欵慨施則作善降祥福報可操左劵已 
[點石齋發售各種精本石印書籍]  
　　硃批雍正上諭　御纂五經　經策通纂　五經文準　經藝淵海　五經簡旨　三層佩文韻府　三層淵鑑　皇朝各直省地圖　十三經廿四史策案　大題觀海初二集　小題觀海　大題文府　小題文府　試帖三萬選　試帖五鳳樓　試帖宗海　經餘必讀　八賢手札　元魁圖成　增補角山樓　先正事略　新印瞿子冶先生墨寳五尺蘭竹屏八角市裱加七角○本齋種精繁多不及備載擇其尤者登報以供海内文人賞鑒價當格外從廉卽希光顧爲盼售處一在三馬路申報舘編豈又設分局在二馬路横街三層樓紅墻洋房内此佈 
[書申報舘恊賑所收解賑欵總數清單後] [  心悅誠服人呈稿]  
　　嗟乎辦賑之難也有其願尤貴有其力有其力尤貴有其人自晉豫可　南中創辦賑捐隨收隨解以濟中澤之哀鴻辦理諸人無不一秉至公絶無私見謝君綏之創之於前陳李施諸君繼之於後集數至數百萬其願可謂宏矣其力可謂大矣其人可謂仁至而義盡矣無如水旱偏災無歳不有天心未見悔禍善願竟無滿期南中諸善士籌賑頗爲竭蹶幸賴申報館筆勸之力俾各處善信得以觸目警心各發善念而又以各賑所收解清單登之報尾使見者有所徵信以故捐者尚不乏人然數年以來其勢已成弩末前年江浙大水災成切近申報館乃奮然而起開辦賑務設協賑所以收捐至去年江浙之災雖敉而忽報閩災繼以順直水災又告地當　畿輔尤爲迫切山東河患又復難平流離顚沛之人民不可以數計其勢不得恝然置念乃接辦順直山東賑捐昨僕讀其庚寅年收解總數清單而歎其願力之宏人才之得實足以令人欽佩計已丑年專辦江浙另有清單至去年揭存止二百六十餘兩而陸續收捐計至年終亦收至一萬九千一百餘兩其解出之欵則浙省三次計規元四千兩閩省一次計規元一千五百兩順天直隸六次計規元六千五百兩山東八次計規元七千兩共解一萬九千兩所存者僅一百兩有奇矣其所收之欵亦一一臚列分門别類而皆核成規銀約計所核毫無遺議卽其銅洋花洋等兌折亦甚平允雖小洋及錢均照市價一無損耗以洋核銀更無論矣莊上息銀雖其數止一百餘兩而亦羅列其間歸入賑欵而席君諸同人之自備資斧於賑欵絶無沾染自可概見歴觀各處賑所清單其收解之數未嘗不清晰而從不見有四柱逼清朗若列眉如申報館之清單者蓋不但其心之公益足見其才之大焉夫論辦賑於今日豈易事哉近年以來市面之清淡生意之支絀而年年開口告人作發彚之請未免見而生厭幸而南中諸人好善者衆尚不至於不解慳囊而閱時旣多歴年已久各處登列之清單其數已不及初辦賑捐之時此時之清單字則多而數則少一單十數行或數十行而從未見有盈千累萬卽有之一年中亦不過一二次其餘則多係小數甚有以錢計者夫勸捐一事本屬隨緣樂助無可勉强彼發善心者雖一粒一絲總爲德意所流露固不得以多寡爲軒輊然因此而足徵銀錢之緊迫非善心之或有所懈實善力之漸至乎微也然以申報所登清單則雖一文半文之助亦知涓滴歸公錢無虚糜欵歸實際故尚有踴躍以輸竭力以助者今一見申報館之總數清單錙銖無遺毫爰無憾則更足以激發人之善心吾知樂輸者將更形鼓舞也故曰爲善者徒有其願而無其力不足以爲善有其力而無其人亦不足以爲善也今席君等於此事可謂旣有其人又有其力可以宏斯善願矣僕稽山下士牖下書生亦存好善之誠愧無行善之力前日閱報見有附送申報館協賑所捐册一本不覺怦然心動勉捐一洋將册寄還上書不可空過四字區區之數固何足言但思見此册者倘得人人存此不可空過之心則卽爲數多寡之不同而其所裨於災黎者豈淺鮮哉因書清單之後而附及之幸賜登列報中以資觀感何如 
　　右稿乃友人郵寄而來披讀一過其中未免奬譽過甚愧不敢當且所云銅洋之出兌所以不致耗損者實由於銀爐中友人貼以爐火人工也莊友又慨發善念以事關賑欵於拆息亦較他項爲高卽以小洋及錢易銀與夫本洋花洋等易銀均極公道此皆各人之善念不可揜没又安敢據爲已有惟有盟心天日竭力勉爲以仰副大君子期許之意焉耳[  本館協振所席裕祺等同人附識]  
[鳳闕恩光]  
　　步軍統領衙門爲咨行事查阜成門七品官隆福現在因病出缺應卽咨取揀補以重典守查該門官員照章係正紅旗專缺相應咨行貴旗於恩騎尉領催前鋒護軍馬甲中擇其老成付重差使勤愼者開造履歴並備木牌三分卽日咨送本衙門以憑訂期揀選○去冬嘉平十有八日卽西歴一千八百九十一年正月二十七號爲德皇威令第二誕辰駐京各國使署均於是晨高懸本國綵旗以伸慶祝我　中朝與德立約有年素敦和好總署各堂可亦投名片道賀德欽差巴蘭德與叅賛繙譯卽具紅柬答之禮也○户部爲咨行事俸餉處案呈所有各旗營等處應領次年正月分官兵馬乾等銀照竟提前支放現准銀庫付稱於十二月二十三日開放爲此咨行貴處飭知承辦人員於是日辰刻赴庫承領○年例十二月二十三日　皇上臨幸大内西偏西廠子閱持善撲營官兵貫跤所有年班進京之蒙古王貝勒貝子公台吉塔布囊等躬侍盛儀分兩翼　賜奶茶菓點烟壺搬指翎管古玩等物名曰小金殿先期由武備院支搭黄幄葢　國初會盟遺意也先期經御前大臣奏稱本年小金殿典禮仍在西廠子抑在紫光閣請　旨遵行當日面奉　諭旨着在紫光閣照舊預備欽此○奈曼親王巴什瑪圖爾由本旗回京於去冬十二月十八日進内具摺 
 
 

Page 2

 
 
請　安並呈進貢馬四匹當蒙　賞收旋於次晨由内頒出　賞給御書硃紅絹夀字一方大卷江綢袍褂料小卷八絲綢袍褂料各二卷循例於次晨進内謝　恩○十二月二十二日由内傳抄　皇上明日辦事用膳召見後由勤政殿乘轎出德昌門福華門三座門西安門西直門至倚虹堂更衣少坐由石路至海淀　醕賢親王園寓内御座房少坐步詣　醕賢親王金棺前奠酒舉哀行禮畢至御座房少坐由園寓石路至倚虹堂更衣用膳畢進西直門由舊路還海所有應行執事各項人員均於夘刻預備○甘肅階州一帶向來種植洋芋爲多非僅本地資以食用卽鄰邑亦利賴焉去歳之夏大雨時行山河漲滿芋田率被水浸以致霉朽不堪迨秋成所穫僅百分之五六小民遭此歳歉衣食難周經地方官上詳大憲請籌接濟省憲委騐屬實卽飭該管官分往勘查准將常平倉積榖酌勳散放俾作春賑并由司籌挪銀兩解往以資撫恤應徵地糧緩至來年帶徵刻已由楊石泉制軍上達　宸聽矣○廂藍護軍統領恩爲移會庫印房呈稱本營二品頂戴護軍叅領榮先於光緒十六年十二月十八日病故相應移會　上諭館查照 
[奉移金棺盛典]  
　　醕賢親王金棺於嘉平二十日奉移園寓是日丑初三刻　皇帝詣邸親謁金棺奠酒行一跪三叩禮舉哀三聲回御座房以竢迨鐘鳴四點適届吉時舁夫恭請　醕賢親王金棺出殿起行灃洵濤三位世子前導舉哀　上步行恭送至邸第東阿思門外奉金棺於大槓上　上卽命駕先往適園以　金棺以大槓恭舁者八十人上蓋金紅素雲縀棺罩舁者皆穿緑綢駕衣戴官帽穿快靴計分三班沿途輪換前有引魂旛一架旛竿架座油飾硃紅旛衣亦用金紅素雲縀製成上中下皆用青絨作節舁者四十八人亦穿緑綢駕衣駱駝八口排列四對前四口背負木罩形若半輪旁安長木上遮以帶穗黄毡後四口皆係𩥮駝每口項下挂紅羽踢胸後列白馬十有二匹皆免鞍䩞背遮帶穗黄毡架黄鷹者四人撁細犬者四人後大馬纛二杆白縀作心紅紬鑲邊内織金行龍再後則雲螺繖蓋花罐魚常八寳金槍八對金銀星各二對春秋刀大砍刀青龍刀三尖兩刃刀各一對金立瓜金臥瓜金槊金環金掌金鉞斧朝天鐙各一對廂白旗槍十杅紅綢黑綢繖各一對黑色紅色日月扇各一對眞孔雀翎欑箑一對黄龍旗一對　御仗一對提燈一對鼓吹二十餘人皆手持樂器而不作中擎曲黄縀繖一柄　諭可黄亭一座由八人肩荷肩者穿紅紬駕衣後舁松枝紥成二大獅一對松亭一對松鶴松鹿各一對松男松女各一對杏黄大轎一乘杏黄方頂轎車一輛　王所乘馬一匹鞍䩞飾以珠石轡結鵝黄絲韁紅羽踢胸雙垂項下前有杏紅雲縀繖一柄兩旁多有負弓櫜捧箭壺佩腰刀之二人四人顯轎一乘引葢一柄槓前兩翼跨雲盤穿孝之小男三十餘人盤内托奉常冠朝冠朝珠袍褂荷包手巾鐘表古玩陳設凡　王生前所愛玩物皆置盤内府中護衛人等前導押杠五色楮錢杠前洒鋪滿地沿途不輟後擁執豹　槍者數人乘騎以殿當金棺將起時　欽派正副使奠酒三爵畢響尺三鼓大杠舁行由邸第走鮑家街石駙馬大街八旗步營海捕官兵爲之恭送出石駙馬大街向北直行甫過西單牌樓　上卽由適園步出繖子胡同西口外於甬路旁墊臺上恭俟金棺旣臨　上卽跪接目送遠去後含涙而回適園更衣還宫金棺復經西四牌樓新街口出西直門甫下釣橋神機營官兵列隊兩旁跪接恭送中營巡捕官接爲護送神機營馬步各隊自是以迄海淀擺列兩旁金棺至園寢報時鐘將届八下卽於正殿中暫安凡儀仗鼓樂旛座擺列與府第同三世子奠酒畢王公官員依次以奠巡捕房中營張協戎已派兵二百名於園寓圍墻外支搭帳房十數座環列守護云 
[西粤邊情]  
　　沈仲復制軍前撫粤西時創設蠶桑設局置備機張教民織紡並委員紳分投勸辦使茅檐　屋咸曉然於蠶桑爲圖富之本自調撫皖省馬中丞接贊其成數載以來民問於種桑養蠶織紡諸端漸有成效所織綢疋逐年遞加若免徵販運稅釐則銷數益可暢旺織户自必日增且官紳勸辦有成自應酌爲保奬遂專派泗城府知府黄仁濟辦理柳州慶遠思州鎭安泗城等五府勸課蠶桑設機織綢等事以收厚利一面據情入奏於去冬十二月十七日奉　硃批知道了廣西新出綢疋着准免稅釐辦理有效之官紳准其擇尤酌保數員毋許冐濫欽此觀此可見耕織本爲富民之首務爲民興利豈可與逐末之流同年而語哉○廣西有漢馬援明王守仁廟近年迭著靈顯遇有水旱偏災紳民咸往祈禱卽炎夏瘴癘盛行防軍沾染經將佐祈禱卽能病退災消實屬捍災禦患功德在民去年經紳民營官稟求奏請列入祀典每歳春秋由地方官致祭並懇　恩各頒御書匾額一方以答神庥而順輿情由司詳院馬中丞當卽據情入奏旋於十二月十八日奉　硃批着照所請該部知道欽此 
[新歳火災]  
　　新正初一之晚十點鐘時蕪湖二街烟景坊東首茅屋中遽遭火刦火毬火塊飛舞漫天幾疑赤壁鏖兵突遇周郎烈炬居人驚駭而起呼救聲喧水龍各奮神威吸水噴射計焚去十有餘家始行撲滅及人日下午兩點鐘時石家鋪後姚家浜又報火起狼烟四塞紅日韜光時適封家十八姨連袂嬉春興復不淺以致回祿神聲勢愈大跋扈不堪直至各洋龍聞警齊來四面截救火始漸漸衰退不再飛揚然草房瓦舍二十餘椽已悉化昆明池刦灰無復能蔽風雨矣 
[嶺南火患]  
　　去臘二十八日之晚五更時廣東沙面惠師禮洋行不戒於火光燭霄漢遠近通紅水龍皆踴躍而來竭力噴救僅焚去房屋一椽當事之起也由英國某教會教師借住行内現往澳門傳教只留僕婦及細崽各一人看守是晚忘未將燈火熄滅遂肇是灾翌日英領事將二人拿去治以應得之咎又元旦西門外葆要里葉姓家燃放爆竹風吹火燼墜於衡上霎時間烟燄冲天不可　邇幸得隣人赶來救護不致成灾同日城内方便所近鄰亦有祝融爲虐烟痕匝地鑼警喧天水龍齊集灌之約歴一點餘鐘祝融氏始斂威而退計共焚去板屋四間 
[輪奐聿新]  
　　沈大令承辦金陵督署修飾刻已髹漆將竣　塗丹雘璀璨光華百姓　視帥將　人人有竹馬兒章之意可見甘棠遺愛散佈寰區宜沐澤者依仁聞風者戴德福星一路不禁翹首頌之已 
[玉洞桃]  
　　宜昌修整城垣近將告蕆日内各衙署及南門上武廟亦皆修整一新惟南門外奎星樓尚未黝塗丹漆云○有客載運洋布等物入川行至新灘觸樵而壞其貨悉遭水　因載至宜昌對面山麓曬晾數天○江通輪船抵宜時有厘局總辦鄧觀察附之而至旣下旋砲船皆升砲鳴虔岸上弁兵亦皆擎槍列隊觀察隨坐民舟入局視事○天氣雖極嚴寒然六出之花終未飛灑　内雨絲如　寒氣逼人居人安排櫿柮爐圍飲屠蘇之酒猶覺紙窓風逗詩　欲僵云○某甲與某乙因結帳紛爭各奮老拳固結不解乙不能敵昏亦途中甲懼而逃經旁人將乙扶歸乙稍蘇卽欲興師問罪不知有人爲之排解否也 
[訪拿地痞]  
　　欽加二品銜署理湖北漢美德道監督江漢關江爲出示曉諭事照得本監督訪聞漢鎭粗界一帶有著名地痞鄔小庚等二十餘名每於華洋商民起卸貨物時成羣竊黨　竊明奪甚或藉端滋事實爲市廛之害亟應拿辦以儆效尤而安商旅除移請漢鎭都閫府並札飭漢同知嚴密查拿懲　曁將已獲之黄發喜張成發二名發交地方官收押外合行開列名姓出示曉諭爲此示仰軍民人等一體知悉爾等務須父戒其子兄勉其弟各安本分勉爲善良切勿與鄔小庚等同流合污自罹法網或有悞入其黨者赶緊改過自新尚可寛其旣往免予追究倘敢故蹈前愆擾害商民定卽拿案嚴辦决不姑寛自示之後各宜懔遵毋違特示計開訪拿地痞姓名鄔小庚瘰癧劉小沔陽炳鄺麻子李瘰癧三方土義劉心狗教師劉鴨子秦麻子楊三楊小對紅發黄安天喜王巧狗楊大對江沙市麻子蘇春保 
 
 

Page 3

 
 
　楊老四　正德　小銅匠　劉才啞吧　春兒　老姜銅匠　黄發喜　木匠　李　保　劉戲子喜　李孝感卽長子飛毛腿　張　發 
[江西官報]  
　　南昌縣馮蘭森新建縣朱錫祁俱往順化門外硃山降查勘官田地基通判安廷桂卸裝樟樹鎭通判事回省卽往九江關候差知縣孫長青起服張介福儘先酌委一次從九章增森委解南字營餉往金陵張之銓首樹藩俱記大功一次新選南康縣孔昭珍禀到係河南附貢生内閣中書樊景曾由京來江親拜通判陳希曾接辦豁免局事務萬安縣李承藩調省察看以現署義甯州周文潮署理遞遺義甯州印務以現署德化縣事張鳴珂署理所遺德化縣印務以彭澤縣羅廣煦調署所遺彭澤縣印務以卽用縣彭履德輪委署理張鳴珂未到義甯州署任以前以補用知州黄夀英先行代理 
[甌城歳景]  
　　温州訪事人來書云向例迎春大典於立春先一日舉行此次因值　孝莊文皇后忌辰故改於去臘二十八日八下鐘時目郡守以下排齊儀仗出東門至花柳塘迎春牛芒神進大南門迤邐入道轅循舊典也○嘉平二十一日天氣驟暖無異濃春居人易重裘而御袷衣猶苦汗流浹背至二十二日早起朔風怒吼微雨廉纎簾外雲低大有釀雪之意訓炎凉只在一宵中之詩頗切此時風景也○節届殘冬市情蕭索各店收取帳銀大爲减色而洋銀價值漸跌每圓祗作錢一千零二十文操陶猗術者莫不愁眉雙鎖輙喚奈何矣○　溪某甲以贋票詐擾　下人徐喜亭徐初竟墮其計中繼覷破情由將甲扭送縣署現值甯大令交卸之際甲遂求人保出復糾集李兩遐景濤等無賴伺徐於路意欲復仇一日徐弟行至廣和園前悞被拉扭徐弟卽投縣呼寃新令尹邵邑尊准詞立飭籖提到案隨於去歳臘月二十二日晚堂　訊將甲笞責三千板李笞責二千板仍發翼房管押景年輕身小貌頗韶秀宜人因格外從寛僅笞一千板當堂開釋交該地保領回 
[同僚食德]  
　　江寍府李方尊見甯垣需次之員自同通以至從九未入人多而事少終歳聽鼓調劑無方因上年升任許方伯有委中小班辦外州縣冬防之舉名爲公事實屬私恩貧員坐困無聊正在一籌莫展得此斜角封大可從容度歳數年來嘖嘖人口大有有其舉之莫或廢之之意去歳官塲多事上游應接不暇此事延至臘月尚無一定消息太尊聞同僚之望澤者甚于望歳乃一再禀求藩憲封印前三日果委出九十餘員路近者早已捧檄就道惟路遠者怕風雪盈途不知濡滯誰家客邸與鬱壘神荼看人家迎新送舊有不識宦途苦况者遽起曰是何如煨榾柮咬采根對小兒女酌一壺　酒不猶愈　喫異鄉之花猪肉黄雞粥乎則答曰爾不知此中有薪水三十二兩火食二十千文手無點金術届此歳暮將操何劵以支一家七八口春頭臘尾之嗷嗷乎或曰上年有一糧州縣不願應酬是差送一半不送一半以致有負憲恩者則又曰是又愈於說官話打官鼓留其巡夜照公事按月支付使之坐食且盡者其用心猶爲彼善於此天下無如吃飯難觀此益信又年終津貼一項亦上司體卹窮員之善政其事由江寗府主政每届府檄兩縣邀請各省需次州縣一二位爲自重願領者在首事處報名列名於册申府轉核眞僞核定會計人數由善後局撥欵散給聞此欵有一定數目故人數多則所領卽攤减緣定章府班領四十千同通三十二千州縣理問按經二十四千丞尉以下十六千丁憂絓誤人員不給上年太尊憫此輩比現登仕版者尤屬艱苦萬狀乃推恩酌爲准給一半其有已經病故而家屬流庽在省者亦准給予一半惠原無幾而一片悱惻至誠足令存者銜恩殁者感泣廿二廿三等日傳見各員但見者不過二三百人而策名於籍者則倍之又倍可見利之所在人爭趨之亦不復　其名而思其義矣夫彈冠于于而來　意在光宗而耀祖迨聽鼓僕僕而後不覺已惡食而敝衣言念及此能不寒心敢告世人愼毋輕入仕途舍所業而曰爲貧而仕 
[峴帥行程]  
　　新任兩江總督劉峴師去冬自珂鄉起節沿江而東臘月二十七日地抵皖垣小泊片時卽移節至大通度歳新正初三日展輪下駛上午節抵蕪湖文武各員俱至郊外迎迓水陸營亦列隊江干旌影一翻鎗聲雷動脚靴手版絡繹繽紛是日長江水師提督李與吾宫保自太平節署來蕪謁見峴帥歡聯舊雨情話移時至四點鐘峴帥至官保府第晚膳鼉更二下命駕回舟次日黎明卽解纜下駛地方官餽送筵席一槪堅辭越日行抵金陵旱西門文武官早在接官亭伺候峴帥隨移節中正街文正書院連日僚屬晋謁　皆蒙接見惟初五日止轅一天聞擬俟海道旣通卽航海北上翼早伸戀　闕之忱因此官場有開印後憲節方赴上海之信云 
[示禁空盤]  
　　去歳年終上海縣陸邑尊移請英公廨會同出示禁止賣空買空其言曰上海租界會審分府蔡爲出示諭禁照會事准上海縣移開照得滬上爲通商碼頭各業彚集貿易最盛銀洋出入甚鉅前因各錢庄私立洋拆名目買空賣空買者以昻漲爲勝賣者以低跌爲勝兩相爭勝必有一負於是勝者一紙空劵可以立致苛贏負者無力賠償遂致虧倒逃匿而有力奸徒胆將市面現洋囤積居奇重利盤剝病商害民莫此爲甚卽奉各大憲訪聞飭拏慣作拆息之姚彩明等獲案究辦並經各前縣疉次出示諭禁曁飭錢業董事議明嗣後南北兩市各錢庄永不准再有洋拆名目着具切結呈核敝縣蒞任後不時體察市面尚知遵守現值年近歳逼正各業大宗銀洋進出之時恐有奸徒乘間故智復萌暗中虚做洋拆以致連累虧倒情事亟應嚴查究禁以維市面除分别示諭查禁外移會一體示諭查禁等因准此除照會錢業董事傳諭各錢莊等遵禁外合行出示諭禁爲此示仰各錢業一體遵照不得再有前項情事倘敢陽奉隂違一經察出定干提案從嚴究辦决不姑寛其各凛遵毋違切切特示按此示出於去歳之杪迄今已爲失晨之雞矣因其有關錢市大局情形姑復照登於此 
[萬夀停公]  
　　昨爲　皇后萬夀良辰法捕房循例停訊 
[柳營瓜代]  
　　本埠提右營叅鎭府陳玉卿鎭軍補授淞北恊鎭後去歳恭承　簡命升移定海鎭總兵所遺提右營一缺經沈制軍奏請將　記名總兵現任川沙叅府劉仲衡總戎長春推補淞北恊鎭調署上海叅鎭日内總戎已接有委札開印後卽須交接惟例應奏請　陛見大約須在任候　旨云 
[旌旆言旋]  
　　法公廨繙譯官祁理恒君任已將五載辦理一切悉臻妥洽兹以鄉思縈懷請假六閱月定於西歴三月初乘輪回國法公廨繙譯事務請業國麟君暫爲權理聞業君於日前來滬寓居豐裕洋行 
[尋見養媳]  
　　顔邵氏挈子安福在陳奚氏家尋見童養媳阿采爭執閩由某號巡捕一併帶至捕房移送公廨蔡太守研訊之下顔邵氏訴稱小婦人曾撫陳奚氏之女阿采爲童養媳其時年祗九歳及至十二歳私行逃逸問之陳奚氏諉爲不知迄今已閱七年始得遇見欲向領取以致相爭安福供與相同陳奚氏供稱小婦人家在本邑阿采許顔邵氏爲養媳不知因何私逃至去冬令人來告知在童家然小婦人不敢與之來往至新年忽來拜年顔邵氏知之卽欲領去阿采惟供稱年十九歳餘皆支吾童供稱阿采在門前啼哭由父收留現旣由顔邵氏認領聽憑恩斷可也蔡太守問顔邵氏母子欲領阿采回家否答稱原欲領回太守謂旣欲領回姑不深究着將阿采交顔邵氏具領與子安福完姻童交人保釋陳奚氏釋歸 
[上海縣署瑣案]  
　　本邑浦東人徐和尚控陳洪春搶醮去臘陸邑尊訊取供詞判令將陳從重笞臀枷號二月發二十五保五圖陸家巷示衆新正初五日陳乘人不備帶枷脫逃該圖地保王瑞華查緝無蹤遂於前日投縣稟報邑尊飭提嚴訊王禀訴前情惟求寛限邑尊謂本應重辦今且從寛着笞責二百板限十日内緝獲如延嚴比○前報紀陸大令騐屍一事前晚提訊之　三圖地保唐全坤投案候示原告周長明供稱 
 
 

Page 4

 
 
小的係江北人在治下御車度日家有一子小名　茂委莊氏爲童養媳年十一歳新止初三日左近同業人張文新田　芝在家　　　釁以致爭毆莊氏在旁驚駭而斃務請伸寃張供稱小的亦江北人現在某洋人處當包車夫賭博之事實由田起田向住周家左近馬家娘家隔壁現已聞風避匿矣邑尊以田尚未到案碍難定斷着將張收入所中周叱令退去諭令該地保於二日内將田交案 
[法界瑣事]  
　　張松亭在西新橋堍竊人對時表經先主扭送法公堂由葛蕃甫同轉研訊以供詞抵賴着押候原告到案質核曾詳昨報今悉去年十一月二十七晚城中某公舘失竊之後檢到該賊棄下女衣長衫各一件當飭捕役嚴加察緝竟無形跡今查得張松亭衣服中亦襯女人衣服其所供於衙門各公館等頗熟悉捕役因情節可疑至押所中探看面目知張松亭前在本城某公舘爲家丁城中之案或卽張所　竊諒須稟請細加比究云○某竊前晚在法界順泰洋貨店挖門而入竊去絨布數疋運至外面弄口爲包探遇見人贓一併送入捕房○緝私局某號巡丁前日在法租界拘獲走私土藥一包並將送私人送押捕房候解 
[上海恊振公所接到山左潘振聲孝廉來書]  
　　滬上諸位善長大人閣下夏秋疉奉電示知南欵萬　支絀弟於　九日出京二十到大成至前月初查完北鄉地連文安窪　尚水深四五尺南鄉被災亦重水亦未　近城水雖退出麥尚未種惟西南數十　略有一二分收而均未查放因來源太少不得不緊約計每口一千文已須二萬餘金此係順直灾况也東省臥牛山收養災民欵項告竭　次電信交惟於前月十一由津回東連夜奔馳十七始到計自今春　寒所撤時災民每户酌給盤費凡有家可歸者均已回去尚有孤兒寡婦無家可歸者數百家又有有夫之尸田地房屋沙壓水冲回家無以謀生者亦百餘家均無從遣散目擊情形殊難恝置因與卜叔隨兄同往臥牛山相度舊基設法安置弟病初愈場期已近急於起身叔隨兄心地仁慈辦事結實因託其蓋屋數百間樓止寡婦另建窩棚以處窮民延請舊友爲之襄理而災民衆處無以爲生能織者爲　製機能紡者于之紡車優加津貼俾足糊口　後黄水陡漲一片汪洋凡避水來歸窮極難堪者勢難盡却又添盖窩棚數百間兼令紡織統計廬舍不下千餘間事當草創織布者少紡綫者多積綫至二萬數千斤布亦之銷路迨至十月存欵已盡幾日不能支持之勢弟又爲順賑所　不克分身回東幸賴張宫保籌借三千金并代銷布三千餘疋又捐京錢六百緡始能不至撤局弟回東到山見房屋整齊規條嚴肅寡婦分居四院共四百餘家男人不許出入窩棚共分六處有夫者亦有六百餘家均能各安紡織近又新立集場小本營生來者頗多竟有漸成村洛之象持苦前欵已竭後欵莫繼萬不能支昕夕憂焦幾於食不能下咽寢不成寐不得已禀商宫保承其慨允商之方伯爲之序文首先捐廉以爲提昌分飭各屬捐廉相助大憲之於災黎德重恩深可謂已極第東省連年被水州縣派捐已非一次恐亦未必能多况現在廣招布客雖有應允而臘底正初尚不能來又向宫保再借三千金以作臘正之用卽捐項大集除還此兩項外未必能再有萬金統籌全局養此千餘户災黎孤寡老幼不下五千人而欲使之各有生理非有三四萬金發當生息則此局萬不能久長東省卽有萬金尚短二三萬非仰仗南中諸大善長佛力此外萬無法想明年布客初來非多賠綫價使織布賤賣則銷路不能大暢寡婦紡線之户均須教令織布爲之添機蓋屋每户約須廿餘千四百餘户亦一鉅欵約計用度來歳尚須萬金除積有綫布可作本外尚缺數千金再各處零捐以補此數如能明冬布路旺銷織户紡户俱能自立祗須專津貼幼孩多者及新添之户曁義學局用等　則有三四萬之存息每月京錢一千吊左右便可敷衍爲之經理四五年牛山可自成村落則寡婦之名節保全災黎之身家成立此功此德亦當與牛山同此不朽若不爲之援手欵項不繼截然中止此局一撤寡婦孤兒欲歸無所乞食無門年輕者或因貧改嫁體弱者或抱病死亡呱呱孩提誰爲乳哺言念及此爲之心酸更有極貧之户賴此紡織藉以養贍若驟然遣散勢必告貸無門賣妻鬻子種種苦况尤不忍言反不如從前不設此局一切情形猶可置之不聞不見今旣招之使來遽欲揮之使去坐視其死亡莫爲救援清夜捫心難安枕席過值盛杏翁觀察來省守待數日原擬就近相商孰料渠因開小清河籌墊萬分支絀一時難籌鉅欵弟本欲親赴南中叩求各所善長曁各處仁人無如順天陳大京兆又有電催永清年内尚須查放明日卽須起身用特專差寄上臥牛山紡織局勸捐册數本務求諸君子吐舌上之蓮花善爲說法衆仁人分囷中之餘粟廣積隂工集腋成裘多多益善南中素多樂善君子必蒙慷慨解囊能全一人之名節卽不絶一户之香烟能免一室之仳離卽多救一家之性命功莫大焉德莫厚焉臨頴不勝爲災民拜禱之至肅具寸緘敬請崇安恭候德音[  愚弟潘民 
表頓首臘月初三日]  
[錄文報局恊賑同人賀各善士年信]  
　　鴻鈞仨轉鵲喜喧傳善氣所鍾嘉祥畢集敬惟各省諸善長大人履端迪吉泰祉延釐以仁存心擴物與民胞之量自天申福孚年豐人夀之徵引企祥雲彌殷祝露弟等謬襄賑務無補灾區繪鄭俠之圖徒呼將伯散范公之粟端藉仁人從兹大地回春共享昇平之樂所冀浮屠合頂永銘施濟之功用肅駢言恭卽鴻禧並請春安不戬 
[萬家生佛]  
　　東郊日暖共爲看花載酒之游北地春寒留念宿露餐風之輩繼冬賑而圖春撫是所望於仁人君子者也兹承寳山縣正堂陳雲祁明府經募寳山縣界典業等公捐洋一百十六元高橋鎭各善士洋三十元大場鎭各善士洋念元無名氏洋三十元吳淞鼎泰號洋四元共來洋二百元均已拜領掣奉收照矣當而欵孔殷之際廼蒙集資匡救畛域無分生佛之稱明府有焉[  上海文報局恊賑公所同人謹誌]  
[蘇省撫轅抄]  
　　元旦日五品銜准補甘泉縣劉浦霖禀知交卸崇明縣縣丞事回省卽辭赴江寗直州判宋韻初禀知奉委報銷局文　卽日到差○初二日調任福建泉憲張辭行定於初六日清晨在胥門碼頭登舟起節由滬赴閩蒞新○初三日典史王道丁謝委署吳江縣典史事○初四日署福山鎭朱洪章由福山來○初五日指分福建試用縣丞楊潤之湖南人自福建來○初六日福山鎭朱洪章辭行回福山 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
