# 1912 - 266 - 4914231

 

Page 1

 
 
社論 
[闢黨迷] [  鳴秋]  
　　民國成立首放異彩者惟黨爭耳内閣以此而迭更參議院以此而紛擾卒致坐耗光陰一事莫辦詎非至可恫乎溯自武漢舉義於今已屆週歲回問此一年中除戰爭未熄之時不計外其南北政府之種種設施於國利民福一面果有若干價値乎以國務總理及國務員之屢易而政府辦事之成效未大著參議院又因各黨之議員混合其間每議一事動起爭執遂致曠日持久懸而不决故自共和告成後以有黨爭之故反結不共和之惡果是豈起義諸君子之初意乎以今日現象觀之凡當日手創共和之偉人一若僅爲樹立黨援掌握大權而羣起發難者示人以狹實所不解在甲黨者炫曜其所長引人入甲黨在乙黨者又標榜其優點勸人入乙黨一若黨勢愈厚即可大有爲於政界發抒懷抱以救吾國之危亡而固共和之基礎者吾恐其亦未能操必勝之算也是則諸君子之爲黨事而奔走不遑者亦可廢然返矣此次六大政黨合組國民黨冀可厚植黨基猶以爲未足在京諸黨員大施其運動聯絡之手叚一面運動參議員一面更運動國務員甚至已進某黨者亦勸其改入井有敦勸大總統入黨以籠罩各黨之意不辭瘏口逢人便勸碌碌之流營營於此尙不足怪黃君克强此次北上與大總統抵掌談天下事所謂某政綱某要件均不妨各據所懷竭誠傾吐則其所主張所謀畵固有大者遠者在也乃亦斤斤於黨事之間今日勸某人入黨明日請某人進黨視爲當今唯一之大事鄙人不敏誠不識偉人用心之何在也辦事以熱心實力爲主初無關於入黨之與否某人善者不以不入黨而惡某人惡者不以入黨而善在熱心黨事者每不問人物之臧否一若入我黨者均爲善人外此無一非惡人抑何所見之謬也嘗見今人論及某議員某國務員每不問其操行何若辦事何若前此之經歴何若一舉口卽詢其己否入黨爲何黨之員外此均不一問詎非至可怪之事乎方今立憲共和之國固莫不有黨黨會旣多各抱政見以促國運之進步固非無益於國者然黨爭過烈往往爲國事進行之障礙亦利害互見者也且在國基已固之時各黨競爭尙無妨於大局若論吾國今日之現象則風雨飄搖大厦將傾同國之人屏除私見共扶危局猶恐無濟於事尙容吾輩有盲爭黨見之餘地乎况今之名爲某黨某黨者觀其宗旨莫不曰維持統一保障共和則就其標幟而論實異途而同歸奚畫界分疆之有若諸君子猛鞭前進絶不回顧則將來黨會愈多競爭愈烈爭任總理爭充國務員爭爲議員流弊所極實有不忍言者吾恐共和運命必隨黨禍以俱去矣即以今日而論參議院以黨爭而議事難决國務員以黨爭而遇事掣肘社會各種事業亦以黨爭而遲滯其進行甚且主持淸議之報紙亦各樹一幟鼓吹其黨同伐異之言論顚倒黑白淆亂是非而一般輿論亦遂迷離惝恍無所適從嗚呼以共和萌芽之邦而播此惡種誠亡國殲種之罪首矣要之民國之成非易易也諸君子倘欲保持而擴大之正當計其遠者大者不可徒於區區黨事而運其思竭其力以貽大才小用之譏然入其圈者不之悟也東西奔波日夕營謀岌岌焉惟此是圖吾無以名之名之曰黨迷不闢此黨迷我民國安能固其基而永其命乎凡吾同志盍歸乎來 
來稿 
[周宏業借欵談（一續）]  
　　一國家信用問題今之論借欵者動以償欵有着爲維持信用之一法（共和建設討論會是）能借款能償欵未嘗非信用顧何以今日海關交與債主賠欵洋欵筆筆有着外國市場債票並未低落而信用乃敗壞至於此極也此蓋借欵之信用不僅在償欵之有無而在財政基礎之穩固固不敢望歐美各國彼財政未嘗不困難然產業發達秕政盡除萬一不敷不過擴張海軍少製一軍艦足矣少此一艦國防未嘗稍弱而財政基礎更無影響也實則歐美財政困難之程度尙不至於縮少軍艦此取法乎上不足語於疲癃殘疾之餘也卽以中國論二十年前歲入八千萬歲出亦相等國債不多收支綽有餘裕以論國運敎育不興國政窳敗固今日衰弱之基而財政基礎則穩固也卽十年以前歲入稍增歲出更鉅外債漸多益以賠欵朝不保夕然銅元尙未濫發鈔票尙未濫行新政不煩革命未起以言財政基礎雖不甚固猶足以解嘲也今則回想當時開元天寳不勝今昔之感矣民國預算據政府所計今年九月至十二月出欵需四千萬元入款則莫名一錢此種情形穩於何有信於何有恐非國民上下各自努力歲出約三萬萬歲入亦二萬萬餘收支略可相抵幣制雖敗漸有整齊之望稅法雖惡已立改革之謀仍不足以言信用矣而國之優秀者乃倡言償還有著爲維持之法是猶病勢已深奄奄埀斃勺水不進而冠甲胄荷戈矛自以爲强勇不知其運命不必扁鵲和緩常人亦一望而測之矣 
　　二濫費問題往者唐紹儀氏借比欵百萬磅不祟朝而用罄國人則羣起而詆之曰是濫費也外國亦從而和之曰是濫費也夫同一濫費亦有濫費之程度國人之詆比欵者曰供唐氏之揮霍耳曰充孫氏之囊橐耳此濫費程度之最淺者將孫無有也若夫常國本未定之時羣雄逐欲之日或賚革命元功資其鶉酒婦人之具或貽入關將帥弭其拔劍擊柱之心發軍餉而兵不譟於營發薪俸而士不譁於廷時則政府未立而竟立矣遷都作梗而竟遷矣設心處地當局多少難言之苦衷雖然一政府耳一遷都耳此百萬磅即千萬元多固不多少亦不少約略計之當全國地租之三分一較此時財政部庫所存四萬元恰二百五十倍不轉瞬間即已雲散烟空無復痕跡共和之不穩固如故也兵猶未裁也財政計劃猶未着手也幣制未改革稅法未整頓也後此之事業若此者幾何大於此者幾何此而一千萬元後者更不知其幾百倍幾十倍幾千萬元也然而罄矣阮生囊空長卿壁立明日之計隔宿無資今日之錢一擲已盡所贏得者千餘萬元子孫之負担與碩果僅存之京張鐵路作外人之抵押品而已吃盡當光謀及床頭人之一襦買柴米哺兒女猶可說也乃持　博塲鏗鏗者其囊君乞攅於左右無賴指爲肥羊紅梟一喝靑蚨飛揚天下事之傷心慘目有如此者此則吾黨之所謂濫費也而吾債主之所謂濫費則尙不止此（未完） 
要件 
[謝纘泰上袁總統書]  
　　袁大總統轉黎副總統叅護院國務院各省都督議會報界公會均鑒敬禀者自黎君元洪由武漢起義各省聞風響應不及五月而竟收光復之功此乃中外古今所創見之偉業亦將來歷史上難再覩之奇功目下南北統一五族共和中華民國成立列强雖未遞正式承認之國當然已有表示承認之意僕經營二十餘年之目的已達不勝忻慰本不欲將生平運動表而出之因此乃國民責任言之迹近於邀功也然以各西友恊助之豐功碍難諸付流水勢不得不引伸觸類爲我五萬萬同胞剖白陳之此次共和成立五族统一論者皆歸功於首倡革命諸志士夫以數千年專制之國加以二百餘年區别種族壓抑摧殘達於極點尙無諸志士爲之提倡爲之鼓吹以振奮民氣將何以脫離專制化除畛域則諸志士之功誠不可湮沒然當此羣雄　伺視耽欲逐瓜分之說騰逹寰宇垂十餘年藉案索債爭權攘利曆見疊出乃當革命師與干戈擾攘旅居外人損失孔多而甘袖手作壁上觀不收　人之利者此何故哉或以爲公法使然夫當勢力時代弱肉强食有强權無公理假使民軍初起之時外人藉口保護僑民稱兵深入據地自固我國卽使　　張之輩援公法以與爭果能藉口舌以止干戈歟乃外人竟俯首帖耳不作非分之覬覦者則畏其國之奥論也蓋如英美有勢力之西報平時對於中國革命極表贊　所著論說常勸其政府及國人宜助我中國之革命而不可破壞摧殘彼都人士受其鼓吹存此心理其政府好惡同民不敢拂與論而　妄想即間有主張觀　而動之政策者亦言僅出口而此受衆排斥不能見　施行此次中華得　共和能免外顧之　者職是故耳僕於西暦一千八百七十二年五月十六號產於太平洋澳大利亞洲先父名曰昌乃廣東開平縣民籍時爲雪梨埠名譽華商泰益行東主母郭氏僕在澳大利亞洲加立頓高等學堂卒業幼時習聞先父述及滿人入關時種種殘暴行爲恨之入骨由是遂存光復漢族思想一千八百八十七年十六歲由澳 
 
 
 

Page 2

 
 
洲回香港於一千八百九十年充香港工務署書記由是廣結中外志士卽在百子里一號創設輔仁文社社友十六人公推揚公衢　爲主席僕爲司理此爲籌辦光復之起　一千八百九十四年楊公與僕妥商聯合孫君逸仙同謀大事卽賃土丹頓街一十三號名曰乾亨爲辦事機關處至一千八百九十五年因　廣州不成楊孫二君遠適乃設立興中會及同盟會（未完） 
命令 
[月初二日臨時大總統命令]  
　　任命田文烈爲鑲白旗蒙古副都統此令 
　　任命萬松林充新疆陸軍旅長此令 
　　陸軍部呈請補授徐少秋爲陸軍步兵上校應照准徐少秋並著加陸軍少將銜此令 
　　司法總長許世英呈請任命郝繼貞爲安徽第一地方審判廳推事楊轡龍爲安徽第一地方檢察廳檢察官應照准此令 
　　任命郝繼貞署安徽高等審判廳長楊轡龍署安徽高等檢察廳檢察長此令 
　　福建都督府總參議彭壽松電呈懇辭各職情詞　切應即照准惟彭壽松光復有功未可湮沒著即迅速來京聽候錄用此令 
專電 
[北京電]  
　　傳聞公使圑令匯豐等銀行華經理勿於夜間出東交民巷因近日輿論反對銀行圑恐遭波及之故 
[北京電]  
　　黃克強將於明日（三號）出京 
[北京電]  
　　省議會前議以舊府直隸廳州爲覆選區嗣經政府一再提交覆議己由參議院議决第一屆旣不適用卽照衆議院覆選區表辦理刻已通電各省遵照 
[北京電]  
　　今年秋操已由中政府議决知照黎副總統停辦 
[北京電]  
　　中政府以南北軍政尙未統一擬開軍事大會由各省推舉標統以上軍官赴京籌議統一方法 
[南京電]  
　　程都督昨（一號）電請孫中山來寧一遊旋接覆電准由靑島起程南旋勿事迎迓 
[南京電]  
　　陸軍部電程督大總統委任蔣雁行赴徐州一帶查勘匪情即日南下 
[南京電]  
　　程督現委曹復賡兼任鎭江關監督 
[南京電]  
　　都督府於一號開政務會議聞議决蘇州外交司卽日移寧 
[南京電]  
　　江寗紳商以城垣駐紮軍隊過多公地被佔未能推廣區學爰聯名呈請程都督酌將軍隊移駐城外兵房 
[南京電]  
　　民政司請撥省敎育費補助市鄕敎育費程都督即飭財政司籌措并列入民國二年敎育預算案内作爲必要經費 
特約路透電 
[北京電]  
　　黃克强决意於國慶日前出京現料其將先行整頓漢冶萍實業然後從事開採各礦 
[北京電]  
　　黃克强定於星期五日出京黃君寓京之際竭力以消釋黨爭爲己任政府之地位因以大爲鞏固黃未抵京時外間對黃頗有貶辭致嫉視之者頗不乏人抵京後都人士見其行爲磊落於是翕然稱之 
[北京電]  
　　據中國各報載稱政府以駐英代表劉玉麟辦理新借欵有功特奬二等嘉禾勳章 
[北京電]  
　　甘蕭都督請中央政府由新借欵項内提撥洋二百萬圓以濟要需 
[北京電]  
　　中政府政治顧問莫理遜博士計九號可抵京 
[北京電]  
　　有報館記者二人因揭載參議院秘密會議實情一案牽涉已爲當道所拘各報多評論此事謂參議院秘密會各報記者並不列席而其實情仍經各報詳爲揭載此顯由議員洩出當道應先取締參議院若望各報將所得議員消息棄置不載則殊不合情理 
[武昌電]  
　　警務長出示勸人購田舊式小帽因帽店存貨甚多若悉棄而不用則與民利攸關不妨去其頂結而戴之云云此示實爲保全帽店秋冬銷場及倡用國貨起見 
譯電 
[倫敦電]  
　　倫敦借欵英金一千萬磅發行之結果此間之人皆謂並不佳美惟政府反對該借欵之舉已因以大遭失敗包售之各公司所獲之利總計不下英金十五萬磅 
[北京電]  
　　據私電觀之新借欵似近失敗聞債票較發行之價减去一磅八分之三此事影響甚大將來中國再行發行借款恐較前更爲艱難 
[倫敦電]  
　　現聞中國新借款債票民人所購之數不滿二百萬磅餘由包銷者購入 
[北京電]  
　　一千萬磅借欵以鹽課爲抵而鹽課則已數經抵押故外問對於該項所入是否敷抵各用頗爲注意意奥兩國政府今已向中政府質問辛丑和約規定兩國於鹽課上應有之權利按意奥均爲三國聯盟中之國其權利殊不能恝然置之將來或將要求加入六國銀行圑也 
[柏林電]  
　　中國使館及德國政界皆言余等全不知有亨寳借欵一事 
[柏林電]  
　　今聞亨寳銀行家韋斯台杜夫僅欲招募借欵英金一百萬磅催據現象觀之似難勝利連日與各銀行砌議均無效果其最重要之各銀行已加入六國銀行圑其他各行則不願反對六國銀行圑且爲當道嚴加束縛 
[北京電]  
　　萬國銀行圑代表今日（二號）集議討論一切聞萬國借欵頗有滿意解决之希望 
[北京電]  
　　袁總統擬招用女偵探五十名 
[北京電]  
　　地方檢察廳復傳集京中報館十五家之主筆到廳問話其原因係各報館據實登載參議院秘密會議借欵事務之内容各報主筆均抗不到案此事尙不知如何解决 
[福州電]  
　　彭松壽之辭　業已邀准此間民人現集捐付與當道遣散軍隊彭將暫留福州襄理恢復治安事宜 
[東京電]  
　　東京共發見虎列拉疫症三十七起全國共發見七百起 
[蘇菲亞電]  
　　據官場宣稱布爾茄利亞政府因土國聚集大軍於阿特里亞洛浦及邊界一帶故不得不準備出師以戒不虞 
[培爾格萊德電]  
　　西維亞之出師準備令已經批准十月三號國會將開臨時會議政府現日夜措置戰備警察已禁各報登載軍隊行動消息聞西維亞駐土公使已離君士坦丁 
[君士坦丁電]  
　　土耳其政府現仍固執西維亞前有輯睦邦交之宣言書以爲兩國不致失和西維亞公使已致愛的美敦書與土政府要求於四十八點鐘内釋放扣留之軍火或以原物退回法國懸掛希臘旗之各船悉由土耳其海面調回 
[雅典電]  
　　希臘政府遵照與巴爾幹諸國所定之條約特於昨晚徵集海陸兩軍因土耳其或將　端以攻其鄰邦也 
[君士坦丁電]  
　　據土耳其外務大臣宣稱勿土政府並未接得布爾茄利亞或西維亞之愛的美敦書巴爾幹各國同時準備出師實出意外云各報對於大局頗具悲觀咸謂今惟列强出而干涉則馬其頓之自治權始可穩定列强中尤以奥俄爲重奥國外務部大臣本日所發之言足保土耳其之顏面云 
[君士坦丁電]  
　　薩摩斯島英法海軍統領已與叛民協商休戰五日以便討論一切 
[雅典電]  
　　土國某軍艦前於九月二十六號在薩摩斯島開砲轟擊希臘郵船今已由土政府向希臘政府道歉且允澈查之後懲辦罪人 
公電 
[迪化楊都督呈大總統電]  
　　大總統國務院參議院鈞鑒聞省官制經叅議院審查會表决省議會有彈劾都督權删除大總統解散省議會權所謂立法貴於平不容畸輕畸重都督省議會同爲一省最高機關省議會旣有監督彈劾都督之權雖操莽復生斷難專制獨省議會有不法行爲不惟都督無過問權甚至大總統亦無解散權是人人俱在法律範圍以内省議會獨在法律範圍以外揆之事理未得其平尤可慮者國體初更人類不齊之時劣紳土棍難保無夤緣　入省議會把持結黨罔利營私諸弊大吏旣不敢問僅賴大總統有解散省議會特權挽回弊端若併此條而删除之萬一省議會對於都督有無理要求倡議决案以擾害閭閣不知政府將何以處之抑或甲省議會因利害關係與乙省議會齟齬至起衝突不知政府又將何以處之彼主張此論者不過沿襲美制以大總統無解散議會之權不知各國制度原不相同法亦民主國大總統有解散議會之權惟必得上議院認可夫以伸張民權之法國大總統尚有解散議會之權我國何妨仿照法制對於此案極力主張大總統有解散省議會權以扶中央權力不敢隨聲附和以誤國是倘欲步武北美必待敎育普及人民有政治上能力夫然後可至於新疆漢回蒙哈種類不一風氣閉塞程度最低本無自治之能力而各省客民之在新疆者又人人欲爭其權利張其勢力將來議會成立議論紛歧莫衷一是甚或有違反法律無端衝突之時都督不能監督大總統不能解散流弊所極伊於胡底此敬陳管見者其一又聞各省省長有歸入民選舉之說竊謂參議院明達諸公必不主張此說貽誤大局欲求國家統一不得不集權中央大總統旣曰國民公選完全負擔責任則各省用人大權斷不能操於省議會設各省長皆由人民選舉是各省有無形之分裂而中央政府徒擁監督之虚名號令不行財政坐困尺土一民皆非國有究其極也七雄競爭於周藩鎭割據於唐禍亂相尋迄無寗日國滅民奴同歸於死言念及此能無痛心且省議會爲全省人民代表省長旣由民選必待省議會全體同意　或省長予智自雄罔恤民瘼戚誼鄕黨盤踞營私省議會將彈劾乎則出爾反爾將隱忍乎則養癰成疽簡任與民選利害得失彰明較著况省長　由民選則府縣長官更何待言黨同伐異棼如亂絲危機所伏即在於此本年新彊各屬迭出戕官重案皆誤會人民有選舉長官之權今日殺一官明日舉一官幾有不可收拾之勢現雖漸就安寧而會匪竄伏關山立堂時虞蠢動種族　雜撫馭爲難倘民選省長之說實行竊恐游民土匪被人煽惑到處戕官尤慮蒙哈回纒各萌自治之思想驅逐客官紛紛各舉其頭目宣告獨立外蒙現象殷鑒不遠是民選省長於邊省尤不相宜心所謂危難安緘默擬請議决此案仍由大總統簡任爲宜此敬陳管見者又其一蓋立法不厭推求建設宜防流弊敢　愚忱俯賜鑒察新疆都督楊增新叩馬 
[籌備國會事務局致程都督電]  
　　有電悉省議會議員選舉法第二十七條於第一屆旣碍難適用請查照巧日通電即由尊處酌量更定此覆勘電 
[程都督致濟南開封安慶三都督電]  
　　蘇魯皖豫邊界剿匪事宜茲准陸軍部電開大總統委任蔣檢察使赴徐州一帶查勘匪情聞命之餘深爲軍民稱幸目前所應籌商厥爲二大問題（一）爲四省合剿進行之方法（一）交界善後事宜之規畫蔣檢察使南來之日似宜酌擇適中處所設立統滙機關四省都督各派明練人員協同組織旣爲通盤兼畵之地應竟勦匪撫民之功德全已將此意詳電大總統請飭下蔣檢察使會同各都督察酌辦理諸公素表同志尙希協力進行是所盻禱叩電 
[靑島來電]  
　　上海南市新舞臺潘月樵轉各報館鑒中山先生卽晚乘龍門輪船赴申三號到魏賓 
[南京測繪進行社來電]  
　　申報館鑒參謀部議測繪科尋常畢業限以終身測繪士此等限制施於幼稚時代於進行上大有阻碍除電部力爭外乞持公論測繪進行社叩 
要聞一 
[趙總理任命後之新猷]  
　　共和黨之談話共和黨以總理易人臨時政府餘日無多此後當局者若仍無一定方針將來正式政府成立亦必仍無頭緒前日午後三時特派黨員陳敬第丁世嶧訪謁趙總理詢問政界情事首由丁陳兩君問全國財政如何始能整理地方與中央如何始能統一趙總理謂民國初立政務財政紛如亂麻非從速回復秩序不可但今日度支如洗財無可理而各政務亦因此莫辦如欲回復秩序當先從財政下手現在一千萬磅之借欵已成祇要周轉如法則現在不再需借欵亦未可知近來各省都督遇事皆秉承中央兵隊亦實行遣散秩序已漸見回復惟限於財政支絀不能即時做到將來款項有着務於此三個月内將裁撤兵隊設置金融機關整理鹽務數事做到然後國家收入自然回復不專賴借債爲生活矣至北京爲國都所在地新舊感情未融地方治安關係外交信用甚大臨時政府期内此亦不可忽視之一端也次由丁陳兩君問黃克强先生近頗主張内閣員一律入國民黨以貫澈其政黨内閣之黨議不知總理果允入國民黨否趙答各黨中人皆要我入黨且皆送有入黨證書我多未留意然我始終不知入黨有何好處惟因人勸之甚力則亦漫然入之而已若因欲攫得國務員之地位而入黨則我不至如此之無人格故國民黨現在勸令各國務員入黨之事不成問題余於去年北京極危險因負有保持地方秩序責任曾亦借入黨名義與黨人接洽實則吾不知黨爲何物說者謂國務員若不入政黨作事必多掣肘又謂入黨可得黨義之扶助不知今日時局處處皆是掣肘即入黨亦不能減少困難若黨義一節我向未有所聞此事只可看爲空談若實行則非吾之所能與聞也末由丁陳兩君問及内務總長一事趙答以内務總長一缺鄙人已屢請總統速行擬人惟北京情形異常複雜非素與各方面感情接洽恐難圓滿收效前總統已擬定沈秉堃又爲國民黨反對中止目前仍無妥人不得已只有暫且兼顧然事實上實辦不及也 
[國務院之宣言]  
　　昨日國務九個個八例會趙總理於日行議案接續會議外特接議上星期五大總統片交八大政綱分擬進行手續並謂鈞自代理國務總理以來蒙諸公助理之力使諸政勵行不怠現狀得以維持今忝承國務總理尤望諸公時惠敎益以匡不逮一切院務更當和衷共濟日求進步鈞學識庸陋治事鮮能一切利國福民諸大方針當以袁黎孫黃諸君協訂八大政綱爲施行之模範惟政策雖良宜分緩急權時度勢陸續進行設施順序乃有實濟今擇其要先舉四綱（一）財政之整頓（二）武備之收束（三）黨見之融洽（四）路礦實業之經營以此四綱先謀併舉早觀厥成其他四綱繼續進行庶免國力不足致有牽悞之憾至用人一事當廣攬諸賢博採衆論以收集思廣益之效尙望諸公一推薦之 
[國務員强迫入黨問題]  
　　滑稽手腕野雞政策　　 
　　黃克强要迫國務員加入國民黨一節種種情形迭紀前報茲更彙述如下 
[黃克强之創議]  
　　黃克强此次來京一般輿論均望其於疏通南北意見調和黨派紛爭兩層有所裨補黃以今日之大患在内外異心黨見歧出政策無從進行力勸總統利用一大黨爲政府後援以避去事實上之困難於是有國務員均加入國民黨之說前日曾力勸敎育總長范源濂君加入國民黨措詞頗爲激烈略謂此次鄙人北來專爲調和意見而來尤以國務員一律加入國民黨爲調和之先聲且符政黨内閣之張此中鄙人深具苦心現在各國務員均允加入公如固執將來破壞吾政策者實君一人吾不得已惟有立離北京耳范乃婉辭却之 
[共和黨之會議]  
　　共和黨對於黃克强此舉昨特開會討論謂本黨敎育范總長已發詞拒絶顧全人格本黨亦所深信不疑但本黨曾舉代表向趙總理詰問各國務員是否全行加入國民黨而趙總理答以無論黨不黨要以才不才爲斷本黨以此言甚爲含糊勢不能不再加討論究竟是否實行加入國民黨此爲本日開會之主要目的云 
[大總統之對付]  
　　大總統自任陸總理失敗後又見國民黨於參議院占多數此次孫黃來京卽處處想法對付故對黃克强此說表面上略予同意而趙秉鈞亦因此不欲公然反對以故國民黨中之黃派日來大有政黨内閣告成之喜而不知皆暗中之對付也 
[政府動搖之預測]  
　　國務員一律加入國民黨之妙用此惟總統與趙總理知之其他如財政長周學煕交通長朱啟鈐皆素持不黨主義知入黨必須遵守黨義種種不便已皆决意不欲入黨聞周朱二人外同意者尙不一其人以故此事若成周朱輩必相率辭職而政府又不免大生動搖矣 
[北京輿論之批評]  
　　自國務員入國民黨之說一出北京輿論對於此政黨内閣辦法皆視爲世界創例羣名之爲滑稽的政黨内閣以入黨之國務員與國民黨終不相干也又謂其非政見的結合辦法極爲容易將來無論易若干總理皆可請其入黨而名爲政黨内閣此等野鷄手叚未免可笑又有一般論者謂該黨參議員前不贊成沈秉堃無非不欲受挂名黨籍之總理所拘束今趙之入黨亦一沈也果爾則國民黨將來之苦况可想而知 
 
 
 

Page 3

 
 
國民黨競爭之暗潮 
　　黃克强主張失敗宋敎仁姑且養望 
　　國民黨中之舊同盟會其人物之分系原分爲孫文黃興宋敎仁三派孫派以廣東爲中心南洋商人西洋高襟學生屬之黃派以南方爲中堅革命健將武夫健徒屬之宋派人物之臭味亦同孫黃而同盟派之參議員及政黨各員屬之南北統一以後孫氏知實力不能敵袁不欲置身政界遂藉辦理鐵路事業飄然而去其徒黨亦多離中央宋氏則 
早入中央爲農林總長辭職後與袁接近旣欲組織其理想的宋氏政黨内閣惟黃氏在南方頗持强硬熊度作袁勁敵近來入京後大反從前所爲極意與袁聯絡袁亦極力與黃互相提携適陸子興告病袁因與黃商及總理問題黃舉國民黨之沈宋二人以對袁謂遯初才華極爲發越惟臨時政府期内可姑養望沈某閱歷極深可以擔任黃以己爲國民黨魁參議員又占多數保其必可通過不料宋敎仁聞信暗中運動參議員及國民黨主幹員極力反對沈氏竟不能通過黨議於是黃派之人聞之大憤宋之所爲遂有另行組織政黨之意且宋氏所主張之政黨内閣亦爲自家的政黨内閣現在國民黨之黨員欲爭總長者二十餘人欲爲次長者五十餘人勢不能各得所欲故宋氏之政黨内閣終難達其目的云 
[參議院紀要]  
　　二十五日參議院前次議决以後每日準午前九鐘開會延長時間不得過九點半鐘二十五日議長到議場時已九點十分乃宣告延長時間十分命秘書長計算人數僅二十餘人並聲明議場各鐘均較速十分至六分不等今日延長時間應以九點四十分爲止迨宣告延長二次時人數猶不足比及九點三十五六分鐘盧士模李國珍均起立謂時間已到不得　行議長以失信用張華瀾謂每日如此不如從此閉會或自行解散較有體面汪榮實鄧鎔願視高等請議長調資本日未請假缺席人數姓名登諸公報以符原議議長始終維持卒至不滿法定人數因卽散會登報一節聞議長答覆須俟大會報告後再行置議 
　　二十六日是日午前參議院開會陸軍總長財政部委員交通部委員出席先由議員湯化龍發議云鐵道全權委任孫文一人獨攬此事殊非所宜政府意見究竟以爲如何當有交通部委員答云此事原爲私立的性質不過設立一鐵道會社耳無嗣行政權猶隸於交通部也望貴議員寛懷繼由財政部委員報告現在小借欵（一千萬務）現已訂妥惟大借欵因條件過點磚難照允行將破裂此亦不得已之苦衷也 
　　後由陸軍總長報告現今民國所有常備軍其數達於百萬際此國庫支絀財政困難之時不得不籌議汰弱留强之法擬先裁减五十萬人當時各議員對於此事意見不一有人謂不必議減因近日財政竭蹶倘遣散費無出必致生亂又有人謂即照政府所擬裁减之數尚嫌太少議論紛紜莫衷一是當時均未决定暫付審查 
評政院與叅政院 
[評政院]  
　　評政院係約法上規定機關本應早爲設立因各部官制均未頒定經費又極困難是以遲遲至今茲聞法制院已將該院官制提前起草其第一章之職務綱要一關於非民事刑事之事件一關於政長官判决後不服之申訴事件一關於人民呈訴總監及省長都督之事件一關於下級官對於上級官違法處分申訴之事件一關於交議之事件 
[參政院]  
　　袁總統以目下政務萬端待理非集思廣益不足以日臻上治昨特與趙總理提議建設叅政院其中一切官員亦爲聘任之一種除傳命詢问及陳述政見之外不得受官民條陳及一切呈禀聞已飭秘書廳擬訂院制矣 
[張錫鑾之蒙事談]  
　　卸任直隸都督蒙古宣慰使張錫鑾日前到京寓奉天文報局京師某報記者特往訪謁叩以對於蒙事之意見張言蒙古現已用兵以余所見現時蒙事絶無用兵之法佘職在宣慰惟有宣布時局之眞相曉以利害或能相悅以解但蒙事之最要關鍵在乎庫倫而庫倫獨立之能取消與否則又視乎外交上之關係如何現時俄國忽起革命風潮則我國之外交或可較爲易辦繼又詢及馮麟閣張作霖之人物張言在東三省最久馮張二人皆昔年舊部猛勇精悍甚爲可用外間不知底藴多有疑議二人者余 
謂馮張起家綠林現已官高位重决無他意待遇此等人物惟宜開誠布公不可專弄權術自足以得其心末後張君自言我年少時好馳馬試劍二十以後始入官場積苦兵間垂五十載由從九官至巡撫皆循序漸進未嘗超越一階今年已七十已非昔比但久於蒙事不能不爲此行張君談次沈　蒼莽之氣現於眉宇頗有老邊事家之槪 
[皖省反對柏都督眞相]  
　　安慶省議會連日會議已將軍政司長吳中央驅逐現復派代表來京上書攻擊柏文蔚並一面請求任命陸建章爲安徽都督勢在不達到目的不止而安徽都督柏文蔚呈大總統文云溯自南北統一共和成立之初文蔚卽以逐漸裁汰兵隊爲務屢次公牘均有可稽故於一軍則自請取消以三師面併一師一旅於皖省軍隊則前後裁汰將及萬五千人區區寸心當可共諒乃自第四師改隸皖省之後阻力百出蜚議橫生卽前奉孫大總統命令留駐皖垣之葛應龍一旅皖人亦多反對或謂文蔚爲自殺政策或疑文蔚爲擁兵自衞不知第四師本淮上軍所改編原係皖省軍隊且奉有大總統命令改隷皖省文蔚遵令辦理尙何有擁兵自衛之嫌至葛應龍所統一旅駐於皖省奉有南京政府命令在前其淮上　張匯滔一旅本係皖軍尤不應稍滋異議今乃挾其褊心妄分主客至加文蔚以擁兵自衛自殺政策之名此種謠諑之來本可置之不辯然風影之說宜防其徽總之文蔚不敢多引客軍貽害桑梓卽以增加皖省軍隊而論然第一軍減存其半皖省舊軍裁汰萬五千人減輕全國之擔負已爲不少文蔚爲皖省計尤應爲大局計種種謠諑固己不辯自明特此愷切上陳伏乞大總統鑒此苦衷主持於上凡有浸潤不爲動搖是不獨文蔚得免掣肘即於皖省前途亦大有裨益矣 
[時評一]  
　　中華民國第一次創辦國會選舉何等重要調查宜何等審愼乃聞某縣之調查選舉人凡隸中華民國國籍之男子幾無一人不令入册數十年之鴉片老癮目不識天字之農夫與夫育嬰堂出身賣油炸檜之唖子皆入選舉名册直與照抄從前之保甲門牌無異此等調查爲將來多得選舉人計則得矣獨不慮反對者將加以選舉舞弊之罪名而推翻全局耶 
小說 
[無名罪人（九十五）] [  無名]  
　　黑兒律師道還有一事我要問你你那無名二字的綽號你從犯罪後呌起了的還是以前曾經呌過的無名罪人笑道那是以前曾經叫過的我當初纔到美國時不願人家知道我的本名因此人家問我名姓我便說是無名這次說我無名他們便呌我無名罪人也從那時來的黑兒律師道那無名的綽號這哈脫可曾知道無名罪人道他也知道的他因常和太克在一處太克呌我他因知道的黑兒律師道你如何知道也曉得你的綽號的無名罪人道便是那日在埠頭上看見太克時他在旁見了便叫着我道無名無名你也到了可知他是深知這綽號的黑兒先生你問這些事做什麽黑兒律師道哈脫那厮旣然知道了你的綽號他難道不看那報紙他若看報紙你入獄的事他難道不知他若知道你入獄裁判所内探訪你眞名時他爲何不出來證明這不是一件可怪的事麽 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
 [P湘垣戒嚴紀實> 
　　湘垣戒嚴情形已紀前報茲悉譚都督以連日退伍謠言又作且值紀念大會之期特令軍事廳轉飭未退伍軍隊加意巡防晝夜更替以備不虞九月二十四日午前十時第五師退伍兵士千餘人往都督府辭行（凡軍隊退伍皆往都督府辭行都督心戎裝親臨訓誡）在轅門靜候都督有某兵欲入廳中安憇守衞兵出而阻止（近衛營退伍都督　武字營守　　　與退伍近衞營互閙已誌前報各師多心懐不服）退伍兵以我平時出入府中日恒數次無人阻擋若輩外來客軍一門斯　使狐假虎威辱及我等忿忿不平與之理論而該守衛兵則以吾惟知　職不知其　兩相辨論勢將用武守衛軍　退伍兵衆遽鳴空槍示威退伍兵大怒奪槍（奪去三桿）而叢毆之幾至斃命者數人守衛之武字營聞信遂全體裝槍列隊而出　退伍兵亦知事已决裂均奔回本司令部（在都督府附近之又一村）號召未退伍各兵逼發子彈勢將與之决戰一時風聲所傳市人惶恐異常駐湘桂軍門之亦全體戒嚴將機關槍數座分置營門（該營駐紥高等師範離都督府不遠）及前軍務司（在駐紮地後方）左右都督卽下特别戒嚴令全城各軍皆持槍列隊　待凡街衛巷口均羅列多兵後由第二師師長趙春庭第五師師長梅馨及武字營司令官聶某竭力曉諭各軍并由軍事廳長張其錦（張前係南武軍統制後改編武字營）將守衛　長楊某及肇事兵士數名革除其事始寢 
　　又巡警總監林君以近日謠言又起且　紀念大會之時巡警負保安之責非加意嚴防深恐萬有不虞負疚滋甚且以警政習於腐敗非大加改革亦不足拯救將來乃於廿四日召集各區長稽查消防偵探待開特别會議議决暫時施行要政四則（一）紀念會即將届宜飭令全城巡警加意巡視彈壓且分諭各政戶關於慶賀等陳設須整齊嚴肅（二）東一北一北二各區巡警宜於會場（在敎育會）陳設物件加意保護且竭力彈壓以肅觀瞻而免紛亂（三）自十月一號起一律撤去門崗改設休息處以除積弊（四）前軍事廳咨請巡警與兵士協力嚴拿會匪此爲巡警要務宜各盡力而行但預防匪類槍械在所必需務請都督及早給發以壯聲威 
[鄂都督懲辦匪首之佈告]  
　　爲布告事照得武漢綰彀中原地形衝要往往有匪徒匿迹其間圖謀不軌本都督爲保守地方秩序起見迭次嚴飭各軍警嚴拿究辦在案乃竟有不法莠民自滬來鄂組織秘密機關部據云黨徒頗衆一部分鼓吹社會以破壞本都督名譽爲主義一部分煽惑軍隊以實行倡亂爲主義經本都督查知確實消息派員嚴密緝拿於昨（二十四）夜在省城内紥珠街將其機關部破壞拿獲散票布黨要　顧斌顧開文羅子常於達等四名當經本府開軍法會審供認倡亂不諱卽將該犯等正法以靖人心尙有一同緝獲之　伯模郭玉山劉安壽馬麗等暫行監禁俟訊取確供再行　辦又於今晨（二十五號）緝獲　犯同黨阮寳山一名約同該犯等倡亂供認不諱當即正法該犯此次煽惑軍隊希圖倡亂幸城内各軍深明大義多方誘惑堅不爲動駐紮城外馬隊受其簧鼓當即暴動幸同駐地之砲隊不與聯絡一氣馬隊經城内軍隊轟擊全標抛棄軍械逃竄無遺惟念鄂中簡練軍　原以收緩急之效自去秋倡義後鄂省軍人久爲民國所矜式此次變出倉卒其城内各軍隊與城外砲隊之堅持洵不愧知方有勇之稱即馬隊敢於倡亂爲首者亦不過數人其餘皆被迫脅本都督憫其無知干罪止拿百犯絶不株連竊思武漢爲全國中樞倡義以來元氣大損風鶴之驚茲已四見言之痛心雖經本都督迭名覺察　事藉以敖平然損失軍隊驚擾市　對於我最親愛之同胞實多歉仄任職無狀深用疚心久思退　山林　讓賢路實因地方秩序一日未寗所負責任一日未盡一俟大局安甯即當終老窮山决不計此區區名位前中央電想其聞知至於剪除奸宄保衛治安任事一日卽有維持之責爾等幸弗以身試法自取愆尤除通飭緝拿外爲此示仰軍民人等一體知悉該犯旣已伏辜其餘脅從一槪免究爾等各安生業勿得驚惶其名凛遵　　此佈 
贛垣要聞種種 
[解散政黨]  
　　同盟改進黨組織以來已有月餘暫借三義祠文明　化戲園開成立大會先期篆刻印章遍發通告以故到者人數頗衆惟該黨人格不齊致有會匪濫厠其間殊屬有碍黨人名譽當此風聲鶴唳下令戒嚴之際李都督深以爲憂特於九月念七號訓令警視廳派警彈壓勒令解散矣 
[演習紀念]  
　　　省各官廳　舊暦八月十九日爲舉行光復週年紀念之期紛紛豫備慶祝各辦公處門口均紮松柏圑花另以白棉嵌宇而以都督府之裝飾爲最美左爲總務廳右爲軍務司亦光彩陸離令人目眩籌備紀念會總裁王良箴君以舉行祝典事體重大不可不先期演習特於舊曆八月十七日召集各軍隊各學校排隊至順化門外大校場練習以免臨時失禮是日到場者一三兩旅均牽全隊兵士到場大中小各學生亦一律軍服蒞臨中心建築一將台軍樂隊圍繞四周首由王總裁及軍務司長陳澤霈第一旅長兼該會指揮官劉世均三君手執　旗騎馬指揮各隊伍操演唱歌約有一時之久演畢同聲三呼民國萬歲拍掌三聲禮畢率隊入城 
[司長交替]  
　　李協和都督前委賀國昌爲内務司正長辭不就職現賀晋省李都督照會入府充當顧問藉資臂助惟内務司長王有蘭提出議案請將警視廳統轄各廳警務歸司指揮監督一事業經議决通令實行而警廳全體職員不肯承認并宣言將以激烈手叚對待王氏以致王司長請假念天暫避凶鋒業經李督批准委任司法長王侃代理所遺司法司長一缺卽以次長徐元誥兼充矣 
[匪徒抗粮]  
　　安仁縣廿一都地方向有紏衆抗漕情事縣知事乃設經收分局於念一都之永興庵内詎近日匪首周騰文紏合痞棍一百餘人效進賢縣故事圑攻經征分局毆打司事捆縛護兵縣知事調集兵警前往彈壓該匪黨竟在紫竹林地方開槍拒捕各兵警因恐波及無辜未敢造次現特電禀都督請示勦辦矣 
浙垣密防共進會 
[杭垣自國民共進會]  
　　成立以後勢力日形膨脹居民頗形不安浙軍政府慮其妨碍治安業已密飭衛戌司令官預爲戒備詎九月三十晚十句鐘時浙路城站空地忽有短衣窄袖者多人在朦朧殘月中秘密會議每叢自四五十人至八九十人不等前後凡十一堆崗警早已避去適某某兩憲兵路過見而大駭火速馳報司令部轉電就近警備隊出隊查街迨馳至該處則若輩早已四散現已據情呈報軍政府令行衞戌司令官嚴密戒備矣 
　　浙省自憲兵成立後維持軍紀輔助巡警頗資得力惟該軍第一隊前因退伍缺額以致全城守衛不敷支配經司令官王君呈請都督由第六師精銳中挑選補充在案現在各局匪氛不靖轉瞬冬防在卽省會防務關係至重業由衞戌司令官呂君面商都督准將原有憲兵補足六大隊劃定步哨線嚴密梭巡所有該隊兵應用軍馬前因庫欵支絀飭令暫從緩議現擬由第六師馬隊中選撥四十匹以資勤務而昭迅速云 
[浙都督續訂立功弁兵罰則]  
　　浙省朱都督自接准北京稽動局綜核名實通電後特於日前假座退伍事務所召集師旅圑營各將校會議當場議定七條罰則便便施行（一）未與杭州光復曾經編入出征南京隊伍在南京未光復以前脫逃者（二）未與杭州南京光復曾經編入渡江北伐隊在南北未統一以前脫逃者（三）曾與杭州光復編入出征軍而在南京未克復前脫逃者（四）曾與杭州光復編入渡江北伐隊在南北未統一前脫逃者（五）南京光復後復編入北伐隊而逃者（六）未與杭州南京光復僅編入北伐隊在南北統一後而逃者（七）親歷杭寧光復　編入北伐隊於南北統一後而潜逃者如犯以上各條者無論軍官士兵分等扣除軍金酌擬懲刑大槪呈請都督核准頒布云 
[皖省烟禁之進行]  
　　柏都督對於禁烟一事早已三令五申昨又出示云　片拔毒將及百年禁種禁吸早懸厲禁刻下庶政革自以除毒爲第一要義查皖省辦理禁烟原有吸戶發　牌照及設立官膏店各種辦法立法之初本以便稽查而嚴取締及各吸戶因有牌照及官膏店轉似有恃而無恐不肯實力戒斷自應再加嚴禁俾淸毒源現定自九月三十號爲始所有以前發給烟票一律取消牌照捐亦卽停止官膏店亦着停閉各土莊均勒令改業務期害毒永除其吸烟之人仍照前次示諭限期速行戒斷但所用方藥亦不准攙入烟土烟皮烟灰如敢故違定行　辦似此雷厲風行一盤掛名黑籍者或當知所戒　也 
[蘇都督判定捲逃犯官之罪名]  
　　光復軍騎兵圑第三連司務長許蓉於九月十號晚捲竊餉洋一案前經該營統軍飭科詳細研究據供九月七號隨王連長至圑本部領到餉洋一千七百元當時忽因疾作昏迷餉洋九十餘元不知如何遺失一時恐怖不敢回營　來將錯就錯將洋兌換紙幣並擬乘輪逃往漢口迭經　訊供認不諱呈請都督核辦昨經都督批支查滬軍都督以前所頒布暫行律令適州軍戰時不能適用於平時該司務長許蓉挾餉濳逃照部頒軍律曁新刑律所規定係犯逃亡與侵佔公務上之管有物二罪照逃亡律應處一月以上一年未滿之監禁照侵佔公務上之管有物律應處二等或三等有期徒刑照二罪俱發各科其刑擇一執行辦法應合併判擬監禁五年之刑至該犯短少之餉洋應照部頒陸軍審判章程第一條附帶私訴之規定訴追該犯如數呈繳歸公以重軍餉仰卽遵照云 
[孫中山遊魯拾遺紀]  
　　孫中山先生於九月二十七日車　濟南大受魯人歡迎已紀前報茲悉魯省各界以孫先生留濟時日甚暫故各圑體均歸併於是日假省議會開聯合歡迎會一時到會人數過多因此發生一極有趣味之騷擾是日二點鐘先生甫到議會先入接待室少憇尙未蔽會忽樓上有人大呼樓將坍塌適有一人立二層板橙上失足墮地衆以爲樓　圯矣於是歡迎者向前狂奔有墮樓者有破窗者有喪履者有落帽者秩序大爲紛擾受傷者二十餘人重傷者七八人内有小學生數人女學生一人而以法校敢員唐君者萬國函授學堂代表彭幼夫受傷最重當由紅十字會抬回醫治一面由各職員極力維持秩序始得回復及散會後先生乘輿往游千佛山當於二十八日早七鐘乘膠濟火車前赴靑島各界均往車站歡送如儀云 
[晉匪傳單之荒謬]  
　　立新傳單人張金山等恨革命黨之無道興漢滅江怨陳樹發之不來不救哥弟以故虞臨起事死亡兄弟三四百人浮絳倡義殺傷兄弟一二百人永平發難而韓仰斗劉宗混二人皆傷弟兄無數推原根由無非李鳴鳳張士秀居心不良殘殺爲懷所致然而外邊哥弟多矣所傷者不過十分之一果我們在前的哥弟大爲栽排不半年而江湖弟兄滿地爾時再爲舉事何愁大事不成張金山等有見於此特集會各諸大哥到場研究另立口號切實傳播裁執一紙口號書後 
　　右印 
　　中華洪漢皇帝元年七月二十七日 
　　九龍山 
　　一支令箭往下傳衆位弟兄聽心問天化薦上　對南上雲對風山對河天得保内口號上上日對月龍對虎天宣荐上人對馬上旗對號令對劍百萬大兵傳齊了只認口號不認人排得洪漢長流水萬里五湖纔起手 
　　到場各位大哥書名張金山行一部堂吉馬娃行三披紅李坤山行一禮堂　占魁行一張順娃行五曹六娃行一新南譚發魁行一趙老五馮村王克家行三當家 
[甘督會議要政]  
　　甘函云八月三十一　督署大開會議各司道議紳各防軍統領等均在座聞籌商之事甚多而以裁兵籌欵爲最要（一）遣散軍隊仍依各統領原議自行斟酌至遣散後各兵士恩餉庫空萬難應付可就各軍駐紮附近廳州縣之地丁項下撥濟其不能遣散之各軍嗣後如有逃亡遺缺勿再添補　定九月實行飭令各統領畫押以便達部（二）籌欵萬不可挪借外債只可募集公債調查各地官民財產詳細注册派員募捐婉陳利害或百抽一或百抽二此外則歸併處所學堂裁汰冗員規定公費出軍用票十萬兩省城設財政公所各屬設經徵局俾一切進欵涓滴歸公然後量入爲出財流自裕云 
[花馬鹽池歸陜之議案]  
　　陜西財政司示云本年七月二十五日秦都督准臨時議會咨開竊本會於六月二十日由議員馬　介紹收受人民康季堯爲陳請建議花馬鹽池收歸秦有一案據稱花馬池界隴問（定邊縣西靈州東）產鹽甚富行銷秦西部隴東部蒙古南部　利之巨與晋之路鹽幾相埒向歸吾（陜西通志塞垣　下　秦管轄有案可稽自淸左宗棠督陜甘時始據爲甘有迄沿至今吾秦人食花馬池鹽者與食路鹽代價相等吾秦除鹵泊灘所產向來認爲私鹽外幾無產鹽區域蓋吾秦視花馬池久非我有也久矣失利之大孰有過於是者然向者吾秦歲入雖不敷出而爲數少且每歲協甘猶三十餘萬挹彼注此無足怪也邇者吾秦經濟困難已達極點救眉急需欵固多籌善後需欵尤巨募債籌捐者踵相接所入無多民力已疲借欵擬發百五十萬而迄無成議恐難蓋靠狂愚之見以爲與共爷給借欵啓外人之干涉曷若提倡捐債由吾民協力擔負與其專注意捐債竭澤而漁曷若專整頓自然生產使資藉無窮日然利源之最大者無有過於鹽池此花馬鹽池之收回所以刻不容緩也或兩共和告成中國一家省界之分從茲可泯鹽利歸甘與歸陜等也况歸甘已歴有年月一旦收回無議者將以分畛域誚之且甘省執前議堅不返趙又意中事空勞無益更傷感悄將奈何不知全國雖云統一而區域絶對的不能不分權利所在之區除特别礦產等直隷中央外其他必歸該地方經營此定理也故鄙意以各省挿花將來盡可銷除况地在陜而利早歸陜者可任其長此放棄耶至甘省歸還一層鄙意料甘人絶不固執何也當日利歸甘省爲甘餉計兩省總督宗棠之意非甘人意也且專利多年藉助歲入則是我大有造於甘也吾秦自反正後腹背受敵血戰數月干戈甫息瘡痍徧野即鹽利在甘亦應憐此困狀如取而予况取之陜者仍歸陜而謂猶有難色吾不信也若謂甘軍深入吾境破壞損失以憶萬計事平而索賠償甘人亦無庸置喙此鹽乃吾秦舊物直可徑行佔領又何容曉曉向議院提議噫此不祥語適以啓吾秦隴同胞之惡感也此事乃吾秦歴史地理與現在經濟界之問題與前次戰事初無毫未關涉也議會諸君子熱心桑梓公益俯仰財政困難倘能將此作一標題研究收回方法迅速實行之將來歲入增加豈止數十萬金財政司前已派員赴定邊該鹽池調查俟歸報後再將確情呈上似備參考等情據此當經開會研究僉稱花馬鹽池秦隴地界各有所屬統歸甘有不惟自乘利權且裁釐設卡於吾陜行政統一上頗有妨礙而康君迭次報告實未確實查明該鹽池在秦若干在隴若干地址旣未確定收獲自難必勝特事關利權治　斷無放棄之理擬查明前淸左中堂當日奏歸甘有理由以爲收回地步敝會爲人民代表自當與貴都督協同一致始終堅持茲常全體决議請貴都督刻口派員實地調查得其確定地址以便速行等因准此查此案事關秦省利權治權自宜設法挽回惟該地鹽池歸甘抽厘自淸左中堂奏准於茲已歷有年所陜省自必有案可稽應先檢查原案奏禍究竟該鹽池當日歸甘是何理由擬議歸陜省應如何辦法務須規畫妥協以便與甘省咨商辦理爲此令知仰該司查照來文及原議案事理迅即檢查舊卷妥議呈覆以憑核奪切切此令 
地方通信 
[松江]  
　　會議紀事前松軍鈕司令於九月三十號假座縣議會召集各公圑會議除育嬰全節兩善堂無代表到場　餘其到四十餘人（一）議　商圑鈕君前因領到快槍千支筵邀商界各領袖議組商圑商界初無異言嗣因需仿兵事敎練聽司令長命令商家遂一律反對蓋商家一方面以圑中百執事須歸各業公舉而鈕君大不謂然後經互議圑額需募足五百名或稱志願或稱保安圑均無不可惟不限於商界以保衞地方爲職志陸馥孫君起言松地原有水陸師儘足保兩地方若圑員由各界合組恐商業受種種之影響嗣徐錫之君提議開辦經費一千元商界舊辦商圑尙有餘欵五百元一圑雖已渙散然每届冬防仍需召集一切燈燭點膳各費皆取給於此衛銳鋒君起勸商界以此欵撥充開辦費尙有五百元每可籌措謝民政長起言商圑名義例得領用槍械若改編志願保安等圑能否邀都督准許領槍濟用係屬另一問題惟今日之會爲五百元浪擲時間殊屬不成事體中學堂辱鈕君厚愛得領快槍二百支若此鎗爲官家物亦須繳價故當由鄙人以中校名義籌發五百元商圑之議遂定（一）議開醫院該院由周荃蓀君組織估需工費一萬一千二百元已在東城根馬奇寺後勘定基址繪圖僱工包造限年内完竣造費萬金須先付六千元謝民政長言旣年内竣工則尙有四千元亦需預　鈕沈二司令言軍政府報消項下有不敷欵萬六千餘金當時以各種捐欵借墊此欵應由蘇都督償還故日内擬偕往晋謁面與交涉俟允償之後當撥三千元於醫院謝君亦擬於行政費内縣敎育名下籌撥三千元於是沈統領認籌一千五百元同盟會認籌三百元其餘共和黨警察局審檢廳商界各允担任惟其數較微而醫院之議亦定說者謂商圑餘欵五百元尙待商界會議縣敎育名下撥欵能否通過軍府不敷之欵都督能否認償各界認籌能否足數均尙在不可知之數故此次不可謂爲有結果之會議云 
　　調查營地江蘇都督以前淸柘林都司朱大斌爲分局長調查江蘇水陸各營地如南匯之馬厰上海之兵工厰皆爲最注重之點現已派定馬廠叚某兵工廠徐某揚州太與吳某蘇州無錫平望王某通州朱某陸某太左太右吳某松江王某統限二十天查竣調查員出發日給八角五角不等昨日蘇君已　見民政長呈遞公文請轉知舊軍府職員索取馬廠及松營田原卷惟允否交出現尙未聞 
[安徽]  
　　添設警位皖垣警察廳長近日調查各區原設崗位爲數不多至街頭巷尾竟無崗警守望一旦有事未免呼應難週昨特傳令各區詳查荒僻之處應設崗警若干補配崗位若干送廳核定日來聞已查明地點詳報矣 
[直隸]  
　　取締戲劇直隷都督准内務部咨開准敎育部函　北京社政進行會函稱北京各戲園添邀女角演唱淫戲并使幼女習優請查禁本部以事關正俗應由内務行政查酌辦理等因前來查女優演戲前經本部批准在案茲據該會所稱各節於社會風俗實有妨碍合鈔來函咨行貴都督轉飭所屬令津保各戲園仿照上海漢口辦法男女分臺開演以端風俗至幼女習優一節雖不能絶對禁止亦應略加取締相應咨行貴都督希即查照辦理可也等因當經都督札飭巡警道轉飭遵照矣 
　　讌徐固　徐紹楨先生爲袁大總統電約於日前來津國民黨燕支部本擬開會歡迎嗣因先生進京日迫遂於九月二十六日晚假德義樓公宴是日國民黨到者爲胡樞元趙偉傳金　温支英孫　夫張子綱王卓山王箴三王　明王伯辰李環生李仲吟邊潔　趙鐵橋于紹宸胡鹿泉自由黨到者爲陸士奎吳覺民統一黨紀文瀚席間由温支英致歡迎詞大致謂當漢陽失守時若非先生　勝張勳鐵良光復南京不但民國不能成立前淸得志吾中國現形至今不知作何險狀先生創造民國厥功甚偉更幸今日北上何人等得瞻風儀并聆敎益大衆遂高呼徐先生萬歲中華萬歲徐先生答辭謂此次革命成功全仗報館及各省議會之力克弟光復南京并未放一槍一砲不過撥幾個命令何功之日温君過奬傀不敢當等語席間談及攻克南京情形賓主甚歡而散 
　　劉樾求差海軍畢業生津人劉樾日昨上書孫中山先生云自去秋武漢起義伊在南洋艦隊駕駛暗與鎭江柏君文蔚接洽不避險要投赴金陵與楚觀等軍艦十七艘各將士聯合曉以大義同時反正復率鏡淸等軍艦三艘砲擊獅子山金陵得以光復遂公推爲海軍全權代表又委充北伐急進圑圑長迨南北共和後復充第一軍講武堂監督復經王君芝祥調充第三軍軍事顧問又充赴直隨員近因遣散軍隊當即回里乃津邑自三月二日兵燹後家產焚掠一空困苦情形笨難盡述竊思從戌南省雖乏微勞而一片熱誠未嘗稍減伏冀先生　以枝棲旣可少効馳驅復得藉資餬口則感激黁涯矣云云未知孫中山若何答覆云 
[雲南]  
　　改良漁業洱海流域毗連賓川太和趙州等處面積旣廣水量亦深且有魚銅磯等名其中所產魚類旣夥且美久爲滇人所共知惜少精於漁業者改良綱罟故取之爲難未講求醃製故銷之不暢利權不免因少坐失刻有太和張振採提倡改良問題呈請實業司查核擬　庫欵派員赴上海學堂學習漁業購辦機器並在洱海試驗演說利益使漁民盡知改良仿照他省及外洋欵式製成罐頭出口暢銷未必非滇省之絶大利權也已批令大理府切實調查應如何改良之　後再核奪張君此舉爲滇省開拓利源熱心實業可以風矣 
[江西]  
　　日商勢力駐津日領事代表八木日前曾照會李都督欲在南昌吉安贛州九江等處開設台灣銀行李都督以外人不能在内地開設行棧載在條約已令外交司嚴行拒絶惟九江係通商口岸准予設立該日商已租定英租界内洋街亞細亞間壁洋房爲台灣銀行支店並僱定王瓊林爲買辦（王係九江人向開泰來錢號）不日卽將開張交易矣 
[湖北]  
　　仇殺學員講武學堂一區學員沈繼中住居望山門外八步街於九月二十六號十一句鐘突有身着軍服者四人又有身着紡綢長衫者一人至其家聲言奉鄂都督命令拿往訊辦等語繼中以其尙須訊辦亦不甚拒慨然同往不料將進望山門見該軍人等形容獰惡將有不利於已遂即脫身奔跑該軍人等亦向前尾追不料誤跑火場（起義時所燒之場）瓦磔霍積難以前進被該軍人等一槍中眼立時悶倒隨卽抽出東洋刀亂砍絶命大書沈繼中屢謀叛亂今已斬决於紙上遮蓋屍身而去幸其首未砍斷尙得全屍須臾惡耗傳至繼中之家老母少妻均來痛器觀者爲之酸鼻旋警察以當時情狀報告鄂都督府方知都督並無下捉殺沈繼中之命令當派船政局總理黃楨祥蒞場騐看屍身傷痕甚多並傅驗繼中在學堂憑照（退伍憑照）及徽章一如警察所報告無異該總辦甚爲慨然派員通告講武堂堂長馬祖全隨派祖全之弟馬年來調查確實黃總辦始將一切詳情報告都督請示辦法云 
 
 
 

Page 7

 
 
[時評二（萍）]  
　　天下惟經常之事乃可執常例以繩之若其事出非常而盤　錯節有不得不汲汲焉以改良者如我中國今日之鹽政斯不可以常例繩之 
　　何則多一次整理即多一番手續今以一人之身而主持一部之常事猶日虞其不給謂遽添一經緯萬端之新鹽政其果足以勝任而愉快乎此亦足以惹起吾人之注意者矣彼黃克强者徒知財政部權之不可以不專而不知一人之才力有限整理之端緒無窮苟非擇一最有希望有經騐者畀之以革新之重任使其漸由研究而進於實行其謂可以計日而程功者吾不知之矣 
本埠新聞 
[申明保護外人之用意]  
　　江蘇都督覆駐滬通商交涉使函云接奉大咨以江西都督電稱外人至内地游歷應於所到省分由交涉司指明地點再行前往日總領事未允照辦等因准此查江西都督原電以各省偏僻地方秩序間有未定擬定前項辦法正爲加意保護外人起見並非變更條約一俟地方安謐自當仍照向章辦理敬請台端照復日總領事查照爲荷 
[三誌西人破壞濟良所之謬舉]  
　　四馬路濟良分所留養女子雙喜被洋人四名强行刧去已兩誌前報茲悉該女與鴇婦王魏氏龜奴王起鳳當時由該西人等護送至美大輪船欲往漢口經麥代總巡偵悉特派老閘捕房探目張寳榮包探顧阿根協同十三號西探乘夜班火車赶往江寗將王夫婦與女截獲即乘火車於前晚帶回禀奉捕頭分别管押昨晨併解公共公堂請究先由中西包探禀明赴寗截獲情形據女供稱四川人幼時被匪拐至開縣賣與湖北婦人王魏氏未幾帶往漢陽繼則移居漢口賣娼跟隨美國人亨特羅已有四年今夏亨特羅因患腹漲於陰曆六月初六日同來上海醫治剖腹後延至八月初九日上午身死女子因無依靠卽於晚上七時自投濟良所至十九晚十時女子已睡突來西人四人與一華人偕王魏氏到所該西人等稱係捕房派來當有二圑人與魏氏登樓將女挾之出所卽乘東洋車往外灘美大輪船欲往漢口至次晨九時舟抵江寗即被截獲解案是實訊之王魏氏供年四十歲湖北人丈夫王起鳳向在懐縣做牛羊皮生意雙喜係由李姓領來出洋四十元由買爲婢後移居漢口該婢經人荐至西人亨特羅處爲傭每月工洋六元後該西人與女有染每月或十元或十四五元寄與婦人近因亨特羅患病與女來滬醫治初不得知嗣於六月三十日雙喜有信到漢始得知悉迨午八月初九日上午來滬庽居新大方棧下午二時卽至蓬路八號西人法達生家内該西人一手已壞向在新關上辦事係亨特羅之友雙喜適在其家據稱亨特羅已於是日早晨身死雙喜痛哭不已旁有一婦解勸囑勿悲傷婦人與談二時之久始别次日午後又往據大司務聲稱雙喜業已逃匿遂投就近捕房請緝不理旋與德達生之女商酌該女寫一字條囑令大司務伴至三馬路禮拜堂内查問無蹤此後日往訪查至十八日據大司務稱聞七號内大司務深知雙喜下落當即往詢亦不知細底旋探得女在四馬路濟良所遂到所詢明並見雙喜在内惟未與交談至十九日在棧晚膳後欲至蓬路中途遇見西人四名與一華人内有一西人在漢口見過該西人即問婦人是否找尋姑娘答稱已在濟良所找到彼卽帶同婦人至濟良所將女領出雇坐人力車即上美大輪船後婦人復回客棧知照丈夫同回漢口迨次晨舟抵南京即被截獲至該西人等與一華人平時均不相識婦人亦並不開設妓院實無逼女賣娼之事乞鑒訊之王起鳳供年三十八歲湖北人向做牛羊皮生意因婢女雙喜與洋東來滬醫病該洋東病危由婢來信故與妻子同來詎洋東已死致女走失連日找尋無蹤旋因女囑濟良所欲取贍養費銀五百兩始知下落至妻子與西人等將女領至美大輪船一節我因病臥棧中並不知悉餘供與魏氏相同王襄讞商之英康副領事以王有病判送醫院醫治魏氏與女分别留候查明於下禮拜一再行訊核 
[蒙藏探險圑紀事]  
　　十月一號下午四時蒙藏探險圑發起人張堯卿劉藝舟楊嘯鶴等爲羣仙演劇籌費事宜在一枝香番酌會議座中爲女子參政同盟會兼女子慈善會會長張漢英女士花界到者有張曼君柳如是謝鶯鶯翁梅倩琴寓高田玉花雲仙葵湘雲陸麗春雪筱桃逢花小築其縹緲樓胡翡雲王桂英因事未到首由張女士演說該圑宗旨及所以籌費原由由陳君毅庵用蘇白代達次由劉藝舟演說略謂今日爲本圑籌費一事耗費諸女同胞寸金光陰實深抱歉惟此事關係極大因現在民國係公衆所有若不合羣力以維持之則蒙藏亡而中國亡中國亡則諸位不惟不能得享今日之幸福恐欲求自由奴隸亦不可得等語次由張堯卿楊嘯鶴謝武剛演說均激昂慷慨衆大感動當由張曼君首先致詞請排蒙藏警世新戲已願偕柳如是陸麗春諸人登臺演唱其餘亦認定願唱拿手各戲以冀各盡一分子義務准於陰曆二十九日起在羣仙茶園連演四日迨酒阑人散時計已報七下矣 
[北新涇暫作投票區]  
　　上海縣民政長吳君通告云據法華鄉鄉董李鴻翥鄉佐胡人鳳呈稱本屆選舉衆議院議員投票處所曾奉都督限令併區按照聯區中心地點指定一區爲聯區中之投票區敝鄉與蒲淞市壤地毘連北新涇地方確爲本市鄉之中心點旣奉都督指令併區投票敝鄉曷敢不遵在明於事理之人當可共諒奈鄉僻人民開通尙少選舉之權利未明投票之遠近必較議論紛紜難免誤會懇爲出示多張詳加開導俾知本鄉與蒲淞市此次暫聯並非擅改區域將來鄉選舉仍由各本區照常投票萬勿觀望自棄權利等情據此查衆議院議員初選舉投票區域本監督係遵照省令以十區爲限爰特察酌全縣地勢分劃十區每區之中心地設立投票所原期利便起見該法華鄉與蒲淞市壤地相連自應合爲一投票區設投票所於北新涇關帝廟適中之地須知本屆初選舉以全縣爲範圍與市鄉選舉之限於區域者不同爲此明白通告仰各投票人一體知悉幸勿悞會致棄應有之選舉權（下略） 
[尊崇孔祀之談話]  
　　國民公會上海部宣講科前日在邑廟　第九次宣講會由科長楊慶餘君講演共和原理聽者甚衆講畢在事務所與各職員及來賓談論尊崇孔祀問題僉以祭期已過一切典禮尙未頒定無所適從查報載内務部通電各省學校以陰曆八月二十七日孔子誕爲紀念日令各學校各自舉行本邑各校自應遵辦各圑體如有同意亦可照行無庸另議惟文廟洒埽局等處駐有敢死軍隊一時不克遷讓雖有副會長江確生君與劉司令熟商蒙允暫讓一二日并許代爲飭人洒埽以便致祭然地方甚廣非惟難於收拾即檯櫈器具及一切祭品均已散佚不全一時殊難措手暫將前議作罷容緩再圖後由洒埽局董陸蔚臣君宣告歷來孔子誕日僅由學界中人致祭現旣共和告成不應再分階級以後聖誕日無論何人但須品行謹飭尊崇孔祀者皆可前往行禮衆以爲然遂議畢散會 
[三誌排字同業之爭端]  
　　華字聯合同志會代表江子卿陳友根陳慶雲等控同業許恩林反對會章行兇毁物經警務所移送地方檢察廳着許先交民立報舘保去　候集訊在案茲悉陳廳長昨已飭派法警知照各代表 
并着保將許交案以便今日訊斷 
[縣議事會紀事]  
　　民政長交議規畫幹路案昨經各議員討論以交通之利在於道路原議案解說已明惟增加附稅能否擔任應再討論至築路辦法擬請民政長先行開送併交財政審查會審查報告再行公决又交議重修縣志案各議員以前淸同治年間上海縣志編成後迄今已閱四十年亟應重加蒐輯現擬設一籌備修志處分採訪調查兩部擬訂章程酌分人數遴舉市鄉熟於掌故者分别擔任並交法律審查會擬訂籌備採仿簡章及辦法其二年度預算經費五百元是否敷用應會同財政審查會一併審查 
又交議田房牙帖稅案各議員以契帖之附稅分撥各市鄉爲數甚微第以之作爲全縣實業敎育之用是否相宜應交財政審查會會同學務審查會審查報告再行公决 
[愛國婦女會開會紀]  
　　昨日下午一時中華愛國婦女會開茶話會於西門外小菜場事務所磋商慰問西征軍士一切辦法蒞會者福字營司令劉福彪君華僑聯合會會長陳楚楠君曁女代表許黃丹子林慧兒等男女賓五十餘人公推劉福彪君爲幹事部監督王一亭君爲正部長林雅君爲副部長劉藝舟潘月樵呂耀庭陳楚楠吳世勳韓恢六君爲參議員李超陳屏滄何子英張聿文李榮升許日新六君爲幹事員舉畢散會時已鐘嗚五下矣 
[英國領事赴皖]  
　　駐滬英總領事費拉塞君於昨日下午乘英國兵艦赴皖聞奉英政府命令查辦皖督焚燬英商鴉片七箱一案 
[補發赦罪條欵]  
　　江　都督前日調令滬防各軍隊文云據軍務司呈稱竊查大總統赦令除眞正人命及强盜外無論輕罪重罪一律免除等因嗣由法部酌擬不准赦免條款及辦法通行各省遵照辦理當本省接准法部咨文時莊都督僅轉行地方司法官廳遵照辦理其軍法審判各機關並未行知照辦查大赦令及部定條欵並無軍事上犯罪不許赦免字樣則當時之未行軍法審判機關照辦似屬遺漏近來本刊遇有軍有犯罪合乎大赦條欵者已隨時援令呈請批准釋放並飭軍法務及軍事審判所查明以前判定軍事罪犯中如有應行赦免之案另行詳細開單彙案呈請核示辦理惟各師旅皆設有軍法審判機關此項大赦條欵旣未轉行各處無從遵辦難免有偶乖之歎現已函准提法司將前頒大赦條欵辦法移送前來擬請按行本省軍法審判各機關一體遵照辦理並分别造册呈候轉咨查核呈請示遵等情前來應即照辦合將部頒條欵辦法補發各軍隊一體飭遵令到該軍統即便遵照辦理並分飭迅速造册呈候轉咨查核母延切切 
[展緩下忙期限]  
　　上海縣民政長吳君昨出示諭云爲出示曉諭事照得本邑上下忙錢糧櫃收限期向以開徵日起限一月由完戶赴櫃完納下一月即由地保催收前於九月十一日開徵下忙照案通布在案茲查鄉民正値收花之際無暇赴完應即加展限期以示體卹合行出示曉諭爲此示仰通境各業戶一體知悉務將本名下應完本年下忙條銀即從開徵日起接算兩月以内截至陽曆十一月十一日即陰歷十月初三日止任聽各業戶赴櫃淸完掣串安業兩月限外卽照章加價飭保催繳此係格外體卹切勿因循自悞倘再延欠玩抗即干提案究追其各凛遵母違切切特示 
[探捕監守自盜]  
　　安徽人曹濤甫寓居虹口百老匯路九百四十七號屋内因容留男女小孩十二口被哈爾賓捕房包探嚴阿慶查見疑係販賣當將曹妻楊氏等與各孩一併拘解公堂訊非販賣從寛開釋在案茲悉當曹妻等拘押未訊之時捕房曾派四百七十一號華捕施長生探夥沈金標陳阿寳應桂松陳阿林等五人看守其家迨釋回後家内所有衣飾及値價之物均已無着當卽報請捕房派探陳雲忠協同西探壳羅香將看守各人一併拘獲昨解公堂請究據中西包探禀稱查得曹姓衣物均被施捕等竊取訊據施捕自認祇取絨毯皮鞋訊之沈等各探夥則均不承認聶襄讞商之英翰副領事判將五人押候查明於下禮拜三再訊 
[究是誰家之墳墓]  
　　本邑人曹毛毛控前在上海縣投充地保之奚長春盜掘祖墓私佔坟地等情前晚由廨傳訊先由原告代表麥嘉律師上堂聲訴案情繼據原告供稱有祖遺坟地五畝零坐落吳淞路附近故父在日於咸豐初年將坟傍餘地賣與陳姓祇留墳基地一分二厘仍自管業嗣經陳姓轉賣與金姓契中亦載明墳不在内詎自金姓轉賣與被告後竟私將墳墓掘去屍骸被棄應請訊究質之被告延莫肅律師到堂辯稱此案實係原告冐認圖詐且該地係以自己名下英册七千五百八十六號道契地與金姓對調因不敷用故復向陳姓出價洋一百四十元將墳基買進旣復經前賣主陳掌根金裕興先後上堂証明該地實係陳姓祖遺與原告毫無干涉王襄讞以供詞各執判奚交原保候分别移請上海縣民政長及會丈局查明該地究係何人之產復到再核 
[淸查公産之花紅]  
　　調查江蘇水陸各營公産分局長朱大斌以各營公産淸查之後將來所得征租及召變價銀應提三成作爲局用其餘一併解呈都督撥充軍餉惟所提三成局用除開銷外餘存若干再作三成分派以爲辦事人員之花紅一成歸總局辦事人員一成歸分局正副長尙餘一成以三厘爲分局弁書花紅七厘爲各營辦事人員花紅業已禀陳都督請示遵辦昨奉批示云所提經費三成除開銷局用外餘欵作爲總分局辦事人員花紅事屬可行惟遇有欵項過鉅者未可漫無限制應由該分局報明總數呈由本都督酌核辦理惟辦事人員旣有花紅已甚優異倘再舞弊營私准由該總局查明呈請按照軍法懲治以昭炯戒 
[歡迎張天師]  
　　陰曆八月念一日旅滬蘇錫道敎公會歡迎敎主六十二代天師張曉初君於通源菜館來賓除西儒李提摩太李佳白梅殿華曁伍秩庸張袞龍陳潤夫邵琴濤姚東木朱筱韻諸君外紳商學界到者甚衆在會之黃冠者流亦濟濟一堂由朱筱韻君宣讀頌詞張袞龍君代讀答詞並討論道敎進行方法主賓歡洽而散 
[楊思區發生命案]  
　　浦東楊思區鄉唐暮橋河中木排下昨晨發見浮尸一具當經該處二十四保十併十一圖地保查見報告該區自治所函請上海地方檢察廳由王檢察管帶同檢驗吏並法警等渡浦相驗騐明該尸死已多日四肢腐爛惟胸前左肋旁有刀傷一處委係致命着卽由堂棺殮聽候移請警務長派探查緝兇犯再行訊究 
[第三初級審檢廳之地點]  
　　閘北裁判所改組上海第三初級審判檢察兩廳已於十月一號開辦經紀昨報茲經推事董邦幹君檢察員王言倫君擇定共和路華康里民房爲辦公所惟因該屋須加修葺約三星期方可竣工故此時暫假市政廳爲辦公之處 
[閔行鎭多盜]  
　　滬防福字營劉　令　以浦江運西　鄉近來疊出盜案鄉民受害實非淺鮮業購綫探得滬西閔行鎭地方匿有盜匪多名故於前日密飭偵探長周銓珊選派得力探員前往該鎭嚴密查　未知能弋矡否 
[兵輸游弋長江]  
　　海軍新劉總長前日電致駐滬海軍司令部略　近來各處時有兵匪騷擾長江一帶港口繁多亟應加派兵輪在上下游往來游弋藉資防議等晤茲聞黃總司令已調派兵艦數艘駛往防護矣 
[商圑會員之躁妄]  
　　閘北六區商圑會會員宋根福因帶多人入會强索鎗械無着遽將事務所前所懸招人入會牌子除去昨被會長董召南等備函送至警務所請爲訊究當經司法科長略請數語將宋看管候核 
瑣聞 
[城内]  
　　民政長批示商人蔣德基禀批禀悉作新國民者應除烟毒前奉通令限定本年十二月底爲本省人民吃烟斷絶之期向有膏店尙須分别核減提前禁閉已由警務長切實進行豈可再准續開所請補給膏照應不准行保切各結擲還 
[地方審判廳牌示]  
　　照得此次考試正取之承發吏十三名前經榜示令於十月一號來廳面試茲查有蕭福昌祝文韶祝有道蕭聯政四名逾期不到應以備取前列之秦祖宸黃定邦陶冶三名先行傳補爲此牌示仰前開三人即於本月三日午前十一時來廳面試如合格者可卽携保証金或覔取殷實舖保來廳塡具志願保証各書以便分派試用其各知照 
[地方審判廳民庭批示]  
　　屠振初訴章養和案請即開庭批狀悉此案前據該民呈訴即經陶春洲具狀聲辯呈請核銷業已批准立案該民承包海平承記公司瑞隆輪船燒煤現在承記違背合同自應向章養和理直與陶春洲絶無關係仰候飭傳章養和到案質訊可也 
[地方檢察廳批示]  
　　王仁山辯訴陳請再議由批狀悉查刑訴律第二百八十六條告訴告發人接受第二百七十九條第二欵不起訴處分之知照者得以書狀經原檢察廳向該管檢察長聲請再議此案關係人命尙在偵查中本廳並未决定第二百七十九條第二項之處分查與再議程序不符應卽却下唐裕祥呈訴伊婿嚴郁泰謀匿伊女由批狀悉爾女旣嫁與嚴郁泰爲妻尙無謀匿之可言至謂爾婿將爾女謀害旣無証據何能妄訴本廳察核訴詞該民實因嚴郁泰兩次赴浦東裁判分所及警局告訴之後心有不甘遂以被害謀匿等詞來廳呈訴藉圖抵制情殊可惡所請提究之處著不准行 
[遇人不淑]  
　　潘芝雲無端將妻楊氏誘至寳山縣境之江灣地方放棄迨該氏尋回潘又拒而不納該氏爰即偕同伊父至第一初級審判廳禀訴奉諭將潘傳案昨經推事提訊潘堅求斷離問官詰問緣由潘支吾以對問官以潘無故抛妻未便寛恕判發習藝所收押二年楊氏交乃父領回撫養 
[苦求有效]  
　　瞿文玉洪世銀前在西門内私售燈吃由警務所移送地方檢察廳預審屬實起訴同級審判廳昨經推事提案研訊瞿供二犯一味苦求問官查得該二犯係於九月四號收押迄已多日姑念知錯着即具結開釋 
南市 
[選派法警]  
　　南市第二初級審檢兩廳於十月一號開廳辦事已紀昨報茲悉穆警務長昨已將巡警許佐臣蕭國良顧蘭生秦唐堯姜阿木李義仁發往該審判廳充當司法巡士承値一切矣 
[接收卷牘]  
　　南市第二初級審檢兩廳推事兪應望檢察吳運昌等昨將裁判所移交案卷分别接收所有未結之刑事人犯因該廳尙未完備仍寄押該處押所昨已親往點名驗收矣 
[裁減偵探]  
　　城外東區向有警法理事處專員辦事茲由警務長查得南市審判廳業已成立應改照各區辦法僅派兩探承値公事所有警法理事員昨已辭退另派巡員輪値辦事其餘倪全福等各探一併裁撤 
[積竊就獲]  
　　積竊王小喜子犯案纍纍前日由東區偵探趙升富全拘獲詰知於月初同老黃等四人在寧紹輪船竊取某姓搭客之銀錠兩枚洋銀一百四十餘元解區後在鉅德押店起出金戒衣服等贓昨已將人贓移解警務公所訊究矣 
閘北 
[查究起火]  
　　西街文安坊二弄祥豐雜貨店於前晚十時失火延燒油花棧及陳姓住宅等共樓房七幢由救火會恊同水巡區救火小輪救息事後經一區區員張光烈查知該店保有火險派 
警將股東出芝生傳案看管候訊 
公共租界 
[追償抵欵]  
　　常州人任秉之控祥發棧主蘇人陸春翔不理道契抵借洋一千元前晚由廨傳訊原告延丁榕律師上堂聲明案情請追本利質之隨延費性悴律師到堂辯稱被告因欲設法理贖故復將蘇州房屋基地方單抵與原告擬將所抵道契掉出俾得另行設法詎原告旣得蘇州基地方單受抵不允將道契先行交還以致被告無從籌撥此乃原告自悞應請飭充將蘇州基地方單交還庶可另行設法判將原告　案蘇州基地方單發交被告具領着陸交一千元人洋並保限三禮拜將所欠本利如數淸償逾期卽由公堂給諭將所抵道契地産拍賣抵償 
[男孩待認]  
　　男孩朱四寳不辯路徑由捕帶入捕房昨送公堂請示據供年十二歲常熟人餘語不淸判留廨候認 
[被告待訊]  
　　英商新瑞和洋行控應傳朱欠租又　効淸控　魴蓀不理帳欵等案昨由捕房將被告兩人傳至公堂分别交保過堂候訊 
[冒取肥皂]  
　　英商祥茂洋行控傳大冒取肥皂等情昨由捕房將傳拘解公堂請究原告用人陳本新投稱傳將錦章之舊　　騙取値洋二百四十三元之肥皂五十箱迨察覺趕上已運去十六箱請爲究追訊之傳供該單係同業人苗慶囑往代取判押候補傳人證再訊 
[驟難判]  
　　丹商東方冰廠控用人李光悅何景珊私收客賬並虧空鉅欵由廨判令押追在案昨日復訊判仍一併押候禮拜五丹領到廨會訊 
[賠償了事]  
　　金仲蕃控新閘新龍園浴堂値堂人曹見川吞沒存洋並金表等物由廨判押候查在案昨經中西官復訊一過判曹交保賠洋二十元了案 
[不遵堂諭]  
　　英商海司控何直之不遵堂諭等情昨由捕房將何傳至公堂請示判令退去候兩造高明復候核奪 
[查獲偷兒]  
　　蔣元吉偷竊日本人煤炭及月份牌等物由探查獲昨解公堂請究判押候照會日領會訊 
[瘋子胡閙]  
　　溧陽人趙文奎因患神經病前日闖入泥城外九十七號洋房胡閙當被鳴捕拘入捕房昨解公堂訊問語無倫次判送城内檢察廳遣回原籍 
[迷信受罰]  
　　潘洪茂徐長和等十三戶於舊歷中秋夜在馬路上焚化香斗巡捕以其違章禀奉捕頭請廨出單昨將各人併傳到案判各罰洋五角充公 
[繳淸房租]  
　　泰利洋行前控東有恒路租戶陸姓王姓各欠房租數月請爲發封昨經陸等將所欠付淸禀報捕房准予銷案 
[馬車衝撞]  
　　二百十三號馬車昨過北四川路與八百六號東洋車相撞致起衝突由捕併送捕房分别斥退 
[販賣小孩]  
　　匪徒賴玉山李玉明江茂等均係潮州人專以販賣小孩爲業昨日帶領男孩三名欲趁輪船出口被探查獲併送捕房押候究辦 
[扭獲小竊]  
　　扒竊陳明權昨在電車上摸取搭客財物被某西人覺察扭交巡捕送入捕房請辦 
法租界 
[期票無效]  
　　前開蔴袋店之孫允卿閉店後虧欠張才生貨洋九百兩當時出立期票每年拔還銀二百兩茲已屆期應拔銀四百兩孫祗付洋三十一元餘者延約不理張卽具控公堂飭提審訊據稱關店後現在帮夥餬口無力報付並非有意拖延原告稱現孫另又開店並非無力實是有心圖賴祈讞員判孫交保將到期應拔之銀四百兩限八個月分期付淸 
[毆傷巡捕]  
　　挑　貨担之張源五與二百零一號落差巡捕因購貨起衅遂卽行兇致將該捕眼目等處擊傷當被扭解公堂請究該捕訴稱向張購買溺器因伊索價太昂郤之詎伊即出口辱駡向之理論又遭兇毆求察訊之張供詞游移　裁判以該捕眼目靑腫受傷屬實判張罰洋五元如無力認罰改押七天 
[並非拐販]  
　　某包探前在鎭安輪船破獲廣東男女拐匪周桂陳王氏等數名及小孩十二口解經公堂訊明分别監禁尙有蘇婦周張氏一名待查發落旋據董仁發投稱因往寧波源籍故將所生之孩寄養於周張氏處後因氏欲赴香港故將寄養之孩帶往並非拐販訊之張氏所供相同聶裁判命氏還押候覆訊核奪 
[並無虚心]  
　　報紀公館馬路得善生顧潤甫家保險失愼一案茲潤甫以妻子傭婦等被拘捕房故卽自行投案轉解公堂請訊據稱是日天甫黎明披屋中忽然失愼濃涸四佈七歲女孩與女傭業已起身尙有五歲六歲兩女孩係同妻母共睡一床未起後由六歲一孩知覺驚喊始悉商人住宿南市店中不在家内致五歲女孩不及拖出葬身火窟聶讞員商之領事判從寛開釋以後宜自謹愼 
[時評三]  
　　國民之道德眞不堪問矣欺騙盲目之婦人虐斃孤苦之學徒毒　無識之幼婢作踐年老之乞丐凡此皆所謂窮　無告之人而我國民對之非特不稍憐恤直視與猫狗畜生無異儒家所謂惻隱佛家所謂救苦耶蘇敎徒所謂親愛絶不稍知一二而曰新國民新國民遠矣遠矣 
 
 

Page 8

 
 
   
 
 

Page 9

 
 
自由談 
游戲文章 
[說聲] [  瘦蝶]  
　　秋宵苦寂與衆客雜坐桐陰縱談近事間論及聲音之道感人甚深因相約說聲以消良夜一客曰隔屋聽兒子讀書聲與吾妻織布聲琅琅軋軋相應可喜 
　　一客悄然曰靑年嫠婦之哭聲飢民呼號聲可哀亦可痛 
　　一客微笑曰下筆春蠶食葉聲最可樂 
　　一客蹙額曰深夜聞槍聲四起繼聞殺人如草狂呼救命聲可驚可愕 
　　一客曰曩在京師聽善口技者隔幕奏技衆聲畢集可怪 
　　一客卒曰若然則聽王玉峯彈三弦作種種雜劇聲當更可愛 
　　一客曰會塲上之演說聲拍手聲參議院之喧呶聲可笑復可鄙 
　　時余踞坐默不一言衆客促余說余唯唯旣而莞爾笑曰余之說聲實異乎是然諸君之可喜可樂可哀可痛可驚可愕可怪可愛可笑可鄙實兼而有之其聲維何即某會塲中女會員以纖掌擊男會員之兩頰聲余雖未得親聞以意度之當必淸脆鬆爽足以悅耳第不知受擊者對於此聲其感情爲何如 
　　衆客聞余言皆大笑正軒渠間忽聞窗外有狂笑聲喧然相應須臾一人拳簾入紫面虬髯驚視之則鈍根也鈍根撚髭大笑曰諸君說聲大佳特有一種新聲未曾道及余當補之濟南省議會中之玻璃窗墮地聲能使萬衆驚逃屍骸踐踏蓋世英雄爲之失色一震之威至於如此可謂世界上最有勢力之聲矣 
　　雖然尙有地球與彗星相觸粉碎聲其爽快可想而知惜余等未之聞也 
[福建宜改爲禍建說] [  龍門居士]  
　　福建曩稱多福之地首郡曰福州屬郡曰福寗其他福安福鼎福淸皆列縣也乃者福氣過多所以　生禍患去歲則水火而刀兵而死亡民不聊生矣今歲則又颶風數見洪水爲災繼之彭氏專橫民不勝虐遷徙流離傷心慘目今則又有岑氏蒞閩之說而大局又岌岌矣噫何福建之多不幸也其果福重難載之所致耶易曰盈必毁殆有是歟意者宜以福建福州福寗福安福鼎福淸改之爲禍建禍州禍寗禍安禍鼎禍淸則福建其庶幾乎或有一日之得安寢者而非然者則殆矣譬如單生之子往往多病俗例以最賤之名名之然後能保全無事易於長大成人也嗚呼福建其類此也乎 
尊聞閣詞選 
[登淸凉山奉心悟上人] [  吳一冰]  
　　百戰危生此寄蹤　心欲動隔林鐘龍蟠虎踞人何處雲樹烟波刧幾重一水入天渾不見萬蜂爭地各相容詩成付與山信削莫道吳冠斧太鋒 
[勤耕]  
　　遙識田家樂村村稻盡删入肩千擔重牛背一童閒　　催登急　　滿　還勤耕方有稚天豈福疏頑 
[秋日歸里感吟]  
　　萬里江南稻正肥秋登猶復性寒饑人多菜色豐頣少野有鴻聲入耳微客子半年鄕夢切春申一棹早潮歸治生悔未從農圃傳食天涯計更　 
[月蝕偶成]  
　　萬家銅缶似雷鳴道是深宵護月明未悟目光垂地影却將人　動天　吳剛伐桂寧傳斧弄玉騎　豈品笙好事相遺迷世俗嫦娥可作曷爲情 
心直口快 
　　報紙爲代表輿論之機關夫人而知之矣然所謂輿論者非一小方而之　强必熟審乎大多數人民之意思如何而後定發言立論之標　故所謂代表輿論者換言之即代表大多數人民意思之謂也若挾少數人之私見公然佈之於報端而詡詡然自命能克盡代表輿論之天戰者只可謂之代表黨見豈可謂之代表輿論 
　　報紙旣爲代表人民意思之機關則對於政府之一切設施當然有嚴重監督之責任然所謂監　者當察其行政之方針能否合乎法律並能否合於大多數人民意思之所趨向而爲吾民謀幸福耳苟有違背法律悖逆民意之舉動則報紙自當盡監督之天職作正當之忠告並發闡其謬妄之所在俾當局者有所悔悟而有戒於後若因黨見之不同而對於政府之一切　施不問其是非不辯其利害一味吹毛求疵日日作踐駡詬　之　以爲克盡監督之天職者只可謂之政訐豈可謂之監督 
　　　黨見爲輿論誤攻訐爲監督之報紙尙有絲毫價値可言乎其對於國家大局社會現狀亦尙有絲毫裨益可言乎烏乎此中得失吾今不忍言之矣惟願報界諸君有則改之無則加勉可耳[  天聲]  
自由結婚 
[答寰球學生會中國應否採用自由結婚制] [  女士卞昌]  
　　主張有法律之自由結婚 
　　（說明）中國結婚父母專主男女漫不相習愛情旣乖仳　致嘆夫婦道苦方今共和立國世界文明歐美自由最宜取法惟夕年不習世途之險自由之極或有非禮之行或被奸欺愚騙有始無終爲害滋甚茲取泰西自由之長去自由無限之弊故定爲有法律之自由結婚 
　　（一）男女結婚許其自由愛悅自由遴擇　 
　　（二）須告本生父母得父母之許可然後定婚如有大不合宜之理由父母應勸止之（無本生父母祖父母嫡兄弟姊妹得勸止之）勸止後仍聽自定 
　　（三）行結婚禮須於公衆禮堂國家律師及地方特派宗　師爲公正婚證 
　　（四）男女於未行正式結婚前有不正當之會合　父母師友防止不聽得罰恥辱金於公衆禮堂 
　　（五）生有子女者法定不得離婚 
　　（六）自由結婚後二十年内法定不能離婚 
　　（七）男女離婚重結孀婦再嫁法定如上 
　　（總說）自由結婚不獨免現時婚姻不洽之苦以廣義釋之且含有保護烈婦節孀貞姑弱女之作用蓋名爲自由人權旣立凡逼迫侵犯之行爲皆爲社會所不許目下中國人民程度已能違自由結婚之眞理否是宜注意 
戲攷[  健兒]  
　　武昭關 
　　春秋時楚平王爲太子建娶于秦秦伯以妹孟嬴許之平王使嬖人費無極迎之以歸費見孟嬴貌姣好慫恿平王自娶之而以媵女齊女配太子太子銜之費恐不利於己遂誣太子與其傅伍奢謀反平王卽使奮揚殺太子太子聞信率妻子先遁至宋祇囚伍奢以歸奢子胥之父也費知子胥才力出衆必爲楚患又囑平王逼奢召其二子來而盡殺之伍尙赴難伍子胥遂出奔宋國詣太子處備訴寃情請其向宋公借兵復仇時宋適有内亂知事不濟復奔鄭鄭定公囑太子謀之于晉建至晋國竟與晉卿荀寅謀襲鄭國返告子胥子胥以爲負人不義竭力阻之不聽未幾事洩建遂被定公所殺子胥得信即同齊女及建子勝逃出鄭城棲息蘭若中擬投吳國以路中不便提携請齊女逃奔齊國暫作棲身之計自携公子勝往昭關投吳後段即文昭關也 
[附曲院閒評] [  鈍根]  
　　中華大戲院新開幕觀者爭先恐後予嘗於一號夜間往覘其内容則見名角甚夥除兪振廷小王　官兄弟尙未登　外如王又宸九陣風小月恒董勝　韓子　王　芳等均負出色之　足令觀者滿意更有新　　排演新戲惜是晚限於時間半途中止然觀其背景書之精細　非　上他舞台之粗劣呆板皆可比祇　地積太少坐位未能寛適耳 
小說 
[敎育小說待明日（續）] [  法國楓丹枘著（頌斌譯]  
　　第二節 
　　光陰荏苒不覺又過十年斯時琴密挨倫均已成家慕倫老農自知年邁將死乃將其田分與二子從此慕倫老農時或田間把酒閒話桑麻時或滿座高朋聚談往事而二子亦各耕其父所分授之田於天主敎堂之東邊一家圑聚四壁泰和天下惟田家之人倫爲最摯亦惟田家之樂趣爲最眞世有馳聘於名利塲中者曷亦一涉足於隴畝間乎 
　　某日適宜農事之時春光明媚宿雨初晴於是琴密負其田器往田耕作矣路經挨倫之門入往告之曰弟乎農時至矣我今日負鋤往耕吾田吾嘗聞父訓曰失時不耕則收穫不豐我弟盍亦同往鋤地乎 
　　挨倫答曰我哥乎人生行樂耳何自苦如此今日城中適有勝會翩翩公子姗姗佳人或跳舞於會塲或馳騁於公園賞心樂事正在此時即十里街衢亦復花香鳥語車水馬龍對此良辰美景而不出外一遊抑亦辜負韶華矣鋤地之事請待明日未爲晚也 
　　是日挨倫乘興而往直至興盡回來次日晨光熹微即瞿然驚起靜坐片刻正擬駕犂往耕忽見一友自外來邀與便餐懶夫挨倫躊躇於心曰田家飽嘗菜根久矣不知肉味今此友殷勤邀我旣可暢談又可大嚼誠一舉兩得之事田中耕作何妨再待一日乃相與聯袂而往 
　　又明日挨倫因宿酲未解頭暈目眩故雖旭日當窗依然息偃在床繼乃喃喃日語曰今日身體不適靜息一天明日當供我職也 
　　前此數日天朗氣淸最適春耕之日挨倫乃因循延誤方謂酒醒後之次日即可補其田功詎料是日氣候驟變暴雨疾來雖勤奮者尙須入室以避雨慵懶如挨倫其能櫛風沐雨以補此未竟之功乎並非天之不相慵人也而其兄琴密是時固已耕畢矣雖日日箴戒其弟其如忠言之逆耳何 
又明日雨霽日出挨倫亦勇氣勃勃不復如前之懶惰乃甫欲牽馬駕犂而馬又病矣雖立請獸醫診治要非二三日後不能加以勞力之事馬愈而其主又因趕市入鄰村次日而親族中又出有喪事俗務覊纒不克擺脫奈光陰如箭日月如梭瞬息之間已歷數旬播種之期已過挨倫雖竭力耕畢然而爲時已晚矣 
　　及至秋時琴密因善理其地應時制宜其收成遂爲近鄰所不及挨倫則秋收歉薄翌年乏食不得已　諸其兄此又明日延至明日之惡結果也 
 
 
 

Page 10

 
 
   
 
