# 1904 - 216 - 4911245

 

Page 1

 
 
[重印明季稗史發售] [  圖書集成局白]  
　　明季稗史一書搜採名人箸述十有五種所紀皆前明鼎草時事中間如廷臣門户之爭疆吏撫宼之議以及庸奸之賣官鬻爵奄宦之納賄擅權舉凡勝國之遺聞皆足爲盛朝之殷鑒惜坊間向少刊本本局曾用大號鉛字排印成書紙張潔白校對精詳每部六本僅售洋蚨六角定價尤極從廉以是海宇風行久爲有識者所鑒賞兹特重行付印以廣流傳售價仍照曩例海内士大夫之欲研究明季遺事者請臨申報館及各書坊購取可也續編葺華尢廣不日可以出書肅此佈陳諸維雅鑒 
[四書五經義大全] [  圖書集成局啓]  
　　林間四書五經義汗牛充棟日互相剿襲十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘管類皆獨俱匠心　　義正本屆鄉會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[戰事閒評]  
　　俄虎狼之國也歴代相傳其君皆以好大喜功爲志并吞弱小拓土開疆版圖綿亘歐亞二洲爲全毬各國之冠人民質性勇敢而又狡猾無倫雖其文化不能與歐洲各國並提工藝不良物産無幾財政之富遠遜歐西然全國地勢旣居高原而又得天氣異常寒沍屬在亞洲者常年結冰之日多解凍之日少屬在歐洲者北部自六十度以至北圓線氣候亦極嚴寒河冰半年不解至北圓綫以外則每歲僅得兩三月冰泮氣融惟南部在北緯五十度以南至中部六十度節氣較爲和煦顧至冬令則亦寒威料峭水澤腹堅故每遇與列國戰爭我能往敵不能來雖敗亦無所損以法皇拿破崙第一之雄傑而一千八百十二年之役雄師四十萬攻入木司科猶且糧絶矢窮爲俄所困洎敗逃而返則已凍斃十三萬二千人戰死十二萬五千人被虜十九萬三千人元氣凋傷法遂因以不振迨一千八百五十四年之戰英法兩大國助土耳其攻俄師逼斯巴司土撥城相持至七閱月之久一日間開花彈發至一萬二千顆始得奪其隧道以創俄人而英兵至是亦已死至二萬零六百餘人蓋俄之爲各國畏者非徒其民有堅忍卓絶之概亦天時地勢有以使之然也獨不解今者與東瀛島國相見戎衣海軍旣敗於前陸師又潰於後旅順巖疆旦暮不保而遼東陸地亦節節退守以避日軍之鋒豈俄前甚强盛而今已衰弱乎抑日人之兵强器利過於昔日之英法兩國乎人皆疑之莫得其解或曰經營東方以及戰端之起皆遼東俄督矮立幾息夫主之俄人之心本不願輕啓兵禍迨矮督旣敗俄皇簡苦洛拔托金代之苦氏矮氏兩人本不相能苦氏之意欲將矮氏經畫之功全行毁敗而後另謀良策獨建奇勲故今此之戰皆未嘗出全力以爭日人因遂得以戰勝攻取之名聞於天下至他日旅順失守東三省全地被奪於日人而後再出奇謀遣其勁旅精兵大舉規復如是則苦氏之勲勞著而矮氏之寵遇衰將帥爭功事遂至此是說也吾恐苦氏卽不願與矮氏同列亦斷無如是設計致三軍之命皆喋血疆塲也或又謂觀俄國史書出境行軍大都不利往往恃其天時地勢誘敵軍深入以困之法皇拿破崙之敗亦以誘至木司科臥雪餐冰致遭大困今此用意猶前智也故其所調本國内地各兵皆未至滿洲出戰兹之與日軍相敵者皆西伯利亞之兵耳留精銳之兵屯駐於後而一任前軍之敗不急救援此其中寍無深意以意度之殆欲遷延至於冬令旅順各海口層氷堅結海路不通日軍接濟艱難非由仁川渡鴨緑江不能直達戰地然後以雄軍横襲扼守中權斯時日卽得據有旅順一隅而水道旣阻於堅氷陸路又爲俄軍所阻隔聯絡不能一氣而俄得驅兵猛撲以敗日人是說也吾亦以爲迂遠恐俄人未必如是之愚也然則俄人究有何計曰觀近日軍情俄人退守哈爾濱之心似乎已决日旣不敢深入而俄又不肯低首行成一疏其防俄卽突出乘其師老餉乏而後再謀興師此雖俄人之迫於如是而日亦未始不受其困禍結兵連詎有己日觀時局者正當引以爲深憂矣　 
[硃筆恭錄]  
　　六月十一日奉硃筆圈出宗室榮凱稽察廂黄旗滿洲旗務欽此同日奉硃筆圈出成昌稽察正紅旗滿洲旗務欽此同日奉硃筆圈出聯魁稽察正紅旗漢軍旗務欽此 
[諭旨恭錄]  
　　六月十五日奉旨分發江蘇道吳廣霈羅肇煃劉青藜湖南道俞明頤劉篤敬但旭旦山東知府倪毓棻雲南知府鄒志清江西知府吳祖榜福建知府賴輝煌湖北知府楊萬慶吕曾杜宏基湖南知府王壽齡廣東知府吳鴻賓吉林同知德頤江蘇同知楊夢齡魏汝駉河南同知英恂雲南同知周祚藩安徽直隷州知州朱光瑩山西直隷州知州寳箴四川直隷州知州廖鑑澄江蘇知州樊恭壽山東知州汪鴻孫雲南知州王作楫安徽知州陳兆蘭四川知州崔同高雲南知州廖崇仁韓熙華江蘇通判李彦鍾福建通判許祿榮湖北通判朱光斗四川通判王緝新王鶴齡廣東通判林翊兩淮鹽運司通判於蔚先江蘇直隷州州同曹樹培安徽知縣蕭仁丙山東知縣馬式金原秉密河南知縣傅列鎭四川知縣秦啓賢直隷知縣張家驄潘震聲鄭思僑郭甲三奉天知縣董文海江蘇知縣程鴻逵周南吳昌鼎羅必傳楊光德安徽知縣沈福新徐錦梁兆獻山東知縣德善曹燫山西知縣培榮河南知縣王篤培秦瑞玠張慶翔浙江知縣陸錦烜江西知縣錢茂曾亮章李式籛徐景亮溤際泰福建知縣賴豐熊湖北知縣衞昌齡陳樂泰陳宗揚洪子英湖南知縣彭繼祖四川知縣趙光儼胡士禮陳策雲南知縣黄祥光兩淮鹽大使賴家榖俱照例發往欽此 
[本館接奉電音]  
　　昨日午後二點鐘時京師友人飛電傳來上諭一道敬謹譯登○六月二十四日内閣抄奉上諭本日引見之考取各省優貢列入一等之壽鵬飛臧秉衡孫忠瀹陳雲鵬陸佩玉蔣禹廷陳詵材惇燿朱邦傑李書田邱學師陳酇廖駪郭懸河易紹生劉世德沈覲平郝增祺郁瀾生王紹翰孔廣德陸蕖李鴻文沙煦陳敬德荆育琳均著以知縣用列入二等之李淮王獻美馮燦章孫世杰蘇鍾貞譚浚鄒開俊王夢齡歐陽漸張廷元馮匡 
 
 

Page 2

 
 
颺梁洽欽黄象冕劉熙春章鍾祚李豫梅陳鎬陳子鈺郝綱曾毓驤管祖式陳家騄高巨瑗曹佐熙俞嶽霖吳簡廷任鍾澍李春齡胡堪李蔭煥宋作人周鉅煒張湘均著以教職用欽此 
[電傳宫門抄]  
　　昨日午後二點鐘時京師友人專電告知本館云六月二十四日皇上召見軍機大臣及沈衞張建勲 
[日報勝俄]  
　　昨日承駐滬日本總領事官小田切君函示華歴六月二十四日午後十二點五分鐘時東京所發宫電内開黑木大將由電報知大本營稱部下軍士攻楊樹林及榆樹林子兩處奪獲敵人之物計大砲二尊及洋槍藥彈營棚等一切行軍器物若干俘獲敵弁八員兵一百四十九名我軍之死傷者計武弁四十員兵九百零六名至析木城之戰我軍於六月十九日覓得俄兵遺屍七百具一律運去其俄弁屍首則更鄭重載運以表其忠據所俘俄兵及土人言十九日一戰俄人已將死傷兵士運去二千餘名是役我兵死傷之數共八百六十六名其中實被敵軍擊斃者武弁八員兵一百八十六名傷者武弁二十四員兵六百四十二名奪得野戰砲六尊麫粉八百九十擔麥五百擔另有開花彈及彈丸火藥等一切零物俘獲敵兵三十三名旣而我由紅十字會致書一封令轉交海城俄將 
[詳報俄軍致敗之由]  
　　昨日承駐滬日本總領事官小田切君函示華歴六月二十四日午後五點八分鐘時東京所發官電内開黑木將軍又由電詳報大本營略稱六月十九日榆樹林子一戰敵軍之最受大創者在榆樹林子之南一十五里卞林地方其故因敵軍三隊由此路而退我軍安設大砲四尊助以步兵從旁轟擊相離二百邁當至一千邁當遠近俄兵措手不及故遂大受傷夷後有紅十字會中人來救敵之受傷兵士我遂停砲罷戰 
[俄報敗績]  
　　昨日承駐滬俄國辦理軍務大臣德希諾君函示華歴六月二十四午前九點三十二分鐘時盛京所發官電云六月十八十九等日之戰我軍殿後之兵奉令在是處阻遏敵軍來路擇甲乙丙三處結寨屯駐以備諸軍布置各項事宜迨後退時敵軍如潮而至我殿後軍死傷之數因此遂多刻下尙未查清實失若干至所失之砲並非臨戰時被敵軍奪去乃因敵軍來擊我砲已損故遂棄之也 
[追記日占營口情形]  
　　山海關來電云日人偵知大石橋及營口駐有俄兵三大營遂於西歴七月二十三號黎明四下鐘時驀地發砲攻擊旋休憇一小時許鐘鳴六下重復進攻戰至翌日黎明四下鐘越二刻時俄人停砲不發將牛家屯火車站縱火以焚揮令全師悉數退却斯時田莊臺要隘所駐俄兵五百餘名亦一律退駐河東某地各國商人之僑居營口者大半遷入榆關並有一俄人挈同甲乙二游倡避兵至此俄國郵書之遞營口者途中阻隔不通迨二十五日午後二下鐘越二刻日軍復攻占大石橋入夜十下鐘時派出騎兵一營入駐營口 
[記俄人編制氣毬隊]  
　　德國半官報云俄人刻將西伯利亞戍兵編成行軍氣毬隊隷於滿洲工兵營統帶之權亞于大營總統舉凡配置營哨諸弁及一切帷幄運籌皆須候旨遵行不得自專自便 
[記俄人會議撤回義勇艦事]  
　　英京路透電局訪事友由俄京電達倫敦云西歴七月二十三號俄國伯爵辣磨司獨路夫在海軍署中邀集武職大員公舉矮列幾森獨洛烏衣氣親王主席討論義勇艦在紅海中搜察局外國輪船之事大略謂據英人之意此種義勇艦旣不合搜察輪船之資格應卽將所畀權限收回蓋以我俄與各國友誼方敦自未便令此等輪船行軍艦所行之事也至於義勇艦隊中司莫楞之所以扣留英國阿洛獨拔輪船實緣撤回紅海中義勇艦電音彼尙沬經接奉所致當由辣磨司獨路夫伯爵據情答覆英國使臣云 
[記日艦游弋太平洋事]  
　　日本東京友人來信云東歴七月二十八日午後有美國輪船名阿希尼尤馬温者駛抵横濵船中人述及船過太平洋時見有日本大小軍艦數艘在海上往來游弋另有某艦下碇横濵本日奉有公文鼓輪上駛 
[俄擊英船餘話]  
　　日本大坂某日報云俄艦在伊豆海洋發砲擊沈之拿伊脫誇磨曼達輪船係美國知列勒唔商會經理此歆田紐約克承運鐵路所需材料及煤繞出蘇彝士河以抵上海將貨物卸去若干隨於東歴七月二十日鼓浪赴横濵不料途中慘罹斯厄凡運交大倉商號之鐵軌拔伊部諸器械及各種鐵類悉數付之東流蓋以所載者皆與戰事有關故敵人下此毒手也 
[記俄將之言]  
　　法國馬昆日報云頃得俄京訪事人電音大旨謂某日晤一俄國武員談及此次俄廷簡派陸軍第一營騎兵馳赴亞東助戰啓行前數日先傳令演習洋槍隨由俄皇特降綸音以馬匹不利遄行著至滿洲采購顧滿洲素乏戰馬農家所豢又多駑鈍不堪輾轉躊躇迄今苦無善策至於此次戰費一日之内用至一百八十萬羅布合英金十九萬一千五百二十磅 
[日人料敵]  
　　日本大阪某日報云俄人逆料旅順口早晚必有一場大戰因將遼陽兵備先事綢繆目下總統苦洛拔托金麾卜大軍約有十萬名左右其右翼營於海城及鞍山站附近正營以砲兵爲最多左翼則據興京奉天爲根本時遣令馬隊出其不意驚駭我右翼之師我摩天嶺所屯大兵遷與遼陽正對俄人因益注重左翼防衞森嚴所甚爲憂慮者我右翼進擊奉天附近以窺遼陽側面改左翼勢處阽危爰將騎兵增至五六千名以資抵禦并聞步砲各隊亦尙陸續添調前來大約遼陽决鬥之前必先有一二次試其軍力也 
[聞砲心驚]  
　　日本東京某日報云東歴七月二十七日傍晚六下鐘時距下田海岸十有二華里突見一軍艦向西飛駛迨七下鐘頃疉聞砲聲砰𥔀共放二十餘門是夜九下鐘越三十分時又連發二砲下田警察署急禀請靜岡縣署傳電神奈川縣歴報情形洎十下二刻時砲聲又起於新島及神津島之間殷殷隆隆似有戰事至二十八日午前十下鐘許偵知有俄艦出没於東京灣附近以致人心陡覺驚惶 
[日偵俄艦]  
　　日本東京來電云頃有人在劍岬警船燈塔中用德律風傳語大致謂我日諸軍艦刻方齊集大島附近俄艦之游弋海上者遂一律匿於三宅島之陰 
[比爭韓礦]  
　　高麗京城來電云某日比利時國駐韓使臣行文韓政府内開頃聞貴國將境内壙地山林以及五金煤炭諸礦一律付畀外人所設農礦公司果爾則本公使前於貴國某處尋獲一金礦求准開采已歴有年而貴國迄未允許一旦將全國諸礦悉數付與該公司事之不公莫此爲甚苟能將公司所訂規則明以示之則幸甚矣 
[籌捐奇想]  
　　紹興訪事人云浙江東嘉縣紳士黄孝廉見振捐未甚踴躍擬以虚銜貢監捐照編號出售得彩則榮以功名日前繕詞具禀府轅府尊王雪廬太守批示曰近今彩票雖由各省大憲奏准開辦早已視同籌欵之一端然考其實幾與賭博無異况購票者皆圖獲利不思爭名今若以虚銜貢監爲彩無論中彩者未必願得卽使樂從而出小洋三角使可希冀六品京銜勢必視官階益輕捐務愈難起色該紳等籌議及此殊費苦心然欲籌捐而適以梗捐試一深思熟籌當亦知非匡濟時艱愼重名器之道矣所請應毋庸議 
 
 

Page 3

 
 
[清查牧地]  
　　紹興訪事人浙江蕭山縣有所謂牧地者向分昌泰豐甯四圍係杭州駐防旗兵渡江牧馬及園獵之所其地瀕臨大江近年漲出沙灘千餘頃由鄉民承領墾種曾奉撫憲札委蔣大令本鑑先將寗圍清丈定則徵租兹者昌泰二圍亦有鄉民報墾且與鹽塲灶地毗連土性較肥利於耕種藩憲翁筱山方伯因委錢塘縣郭瀛槎大令來紹會同蕭山縣李思澄大令錢清場鹽大使徐曉秋鹺尹分投察勘照章升科 
[鄮山挹爽]  
　　寗波訪事人云鎭防水師統領吳哲人軍門前奉閩浙總督李勉帥來電飭赴閩垣商議機要近已事畢於本月某日遄返甬江○甬江花會爲患甚烈雖經當道嚴拿懲辦無如若輩愍不畏法依然陽奉陰違鄞邑東鄉此風尤熾日前巡勇奉令往東湖大利山查拿至則各賭徒先已聞風遠颺僅獲頑童一人解送府署府尊喻太守略訊口供暫行收押一面飭差訪拿爲首之人務獲懲辦○定海廳人徐某之妻楊氏與狂且某甲有染徐恃此以獵衣食弗之禁也近日甲以徐纒擾不清商同楊氏暗中謀斃徐弟察知一切奔投廳署鳴寃廳尊楊子茘司馬飭差拘氏及甲訊明禁之於獄旋卽解送府轅聽候府尊喻庶三太守訊實擬罪○巿上制錢缺乏經紳士籌欵赴省購運當十銅圓以資補救議定每洋銀一圓兌換銅圓八十七枚禀請地方官出示曉諭在案自此迭次運到爲數頗多宜乎兌價可以較前略有起色矣不意奸商漁利紛紛販運出口以致銅圓日少價値日昂目下每洋銀一元僅兌八十二三枚不知在上者亦有維持補救之術否○福建泉州帮慶祥啓興等號主以興化瑞裕號主黄某佔據泉州帮會館公産聯名具禀鄞署未識縣宰周少軒大令將何以處之○日前某號紅單船在某處洋面緝獲刼掠商船之海盜二人並割取首級一顆解送提轅提憲吕道生　門飭將二盜發交鄞縣獄中收禁聽候按律以懲 
[蜀井波紋]  
　　成都訪事人云成都巡警局武弁曾桂文於前月某日之夜在途中邏獲一女郎詰知自趙姓家逃出並不傳其家屬來領貿然藏匿家中事爲總辦沈觀察查知立卽撤差候辦○成都武備學堂速成學生現已畢業大吏定於四月初八日考試錄取高等六名次等十三名給以文憑藉資奬勵○瀘州一帶所産羊皮冋多裝運出口刻經成都勸工局雇得日本製革工師教習柔皮之法以備行銷廣遠收回利權○前者英人立德樂親赴成都具禀督轅請開江北廳龍王洞煤礦督憲錫清帥允之特派四川候補道陸天池觀察爲總辦兹聞奉到部覆駁去章程幾條意尙待斟酌盡善也 
[皖水濤聲]  
　　安慶訪事人云日前龍門口廣興祥京貨店中人拿獲縱火行劫之惡棍劉某解交警察局轉送懷甯縣署請懲旣而新洲三甲紳商以劉稔惡日久並有夥劫馬宅輪姦婦女情事聯名禀請嚴懲以除民害縣主某大令研訊之下直認不諱刻已釘鐐收禁矣○天時亢旱農田龜坼鄉民望澤孔殷四保五保農人相繼入城求雨五保更集至數百人之多各執紙旗舁護國老龍王偶像出遊舉國若狂甚堪發噳○本月十二日三步兩橋某店不戒於火幸警察總局洋龍馳至竭力救熄不致成災○桐城縣境官橋左近錢某窺知操漆業之王某携有多金起意謀斃沈屍附近塘中經人報知屍親控諸縣署本月初九日縣主陳大令臨塲相騐拘錢研訊供認曾得洋銀二十元大約當按律擬辦埃○安徽提督學政毓大宗師按試安慶於本月十二日考望江縣童生時拿獲冐名頂替之槍手二名一併枷號示衆認保廪生知情故縱立予斥革十三日桐城縣童生招覆時又獲槍手一名荷校司下坡旣而諸生以承差某甲搜檢時任情索賄起而與爭事爲宗師所聞提甲笞責以儆 
[平山逭暑]  
　　揚州訪事人云邇者亢晴日久農民望澤甚殷迨本月十八日午後曜靈匿彩四野雲垂一刹那間風伯偕雨師並至約歴半時許始止農夫野老莫不雀躍歡忻咸謂好雨知時禾苗當浡然暢茂矣○本月中旬某日有大號划船滿載南洋常備左軍營勇丁順流下駛過揚時並不停泊直向瓜口進發有知其事者謂此軍向駐清淮現因粤西柳州匪亂奉兩江督憲魏午莊制軍檄調馳赴湘防戍邊境當舟過璧虎橋時河流湍急船身幾遭傾覆幸救生巡船赴救始得轉危爲安○揚城各傭工大都來自鄉下一遇患病主人皆不肯容留悵惘出門情殊可憫棲流所董事因公同籌議定立章程每屇夏令准抱病傭人來堂養疴惟須由家主保送或店鋪亦可所中分别男女妥爲安置派人照料醫藥至病痊而去設有不測由所爲之棺殮家屬來領不取分文有願津貼者聽日前己由管所委員出示曉諭俾衆周知矣 
[貝子將來]  
　　昨日蘇松太兵備道袁海觀觀察探悉美國聖路大博覽會正監督倫貝子由美回華定於本月二十七日到滬因飭上海知縣汪瑶庭大令在泥城外洋務局預備行邸以便暫駐節麾　 
[情殷慶賀]  
　　昨日蘇松太兵備道袁海觀觀察以本月二十六日恭逢皇上萬壽聖節飭上海縣知縣汪瑤庭大令在泥城外洋務局中陳設一新以便屇時設席肆筵邀請駐滬各國官商讌會 
[改設學堂]  
　　本邑龍門書院刻由蘇松太兵備道袁海觀觀察改爲師範速或學堂專課一切新學諭令向時在院肄業諸生一律遷讓諸生心焉不服羣向院董姚子讓孝廉饒舌請具祈觀察仍准留院肄業孝廉頗覺左右爲難云 
[飭查匪棍]  
　　日前蘇松太兵備道袁海觀觀察訪悉近有一種匪棍或混迹浦江中駕船載客或在馬頭上冒充工人時向行人需索甚或乘機行劫稍與爭執動輙拔刃行兇因於前日札行浦江水利局飭卽查拿局員高邕之司馬遵札諭知各馬頭船牙查明禀覆 
[花縣延賓]  
　　城廂内外清道局總辦陳召亭明府洋商租地會丈局會辦李茹眞明府江蘇候補縣熊爾康明府滬軍營管帶龍葆珊遊戎北橋保甲巡防局員羅秋甫二尹及飛划左營右哨哨弁沈夢蓮均於昨日至上海縣署投剌拜會 
[票匪又獲]  
　　富有票匪朱金標被上海縣署捕役徐文徐福緝獲後解經縣主汪瑤庭大令訊供收禁在案旣而徐捕又訪得著名票匪王金寳混名小老虎匿跡法界因赴捕房據情訴知捕頭請派探捕協同拿獲帶回捕房捕頭略詰數語卽令帶回縣署大令諭令押候訊供 
[宦妾又逃]  
　　已革湖南岳常澧道錢駿甫觀察之妾沈氏卽妓女許麗卿前因私識浪子謝二逃匿無蹤經觀察控諸英美等國租界公廨讞員黄耀宿司馬會同英總領事署繙譯官德爲門君研訊之下從寛斷結隨於本月初旬由觀察將沈氏領回依舊置諸簉室前日忽又捲取室内所藏金珠首飾及一切貴重之物携之而逸昨日觀察開單投報英美等國租界各捕房捕頭允派通班包探嚴密查拿以便解送公堂禀請究辦傳聞被捲之物約値四萬金未知確否 
[無妄之灾]  
　　英租界大馬路鳳祥銀樓主近倩木作頭施順興就裏虹口胡家木橋相近建造樓房數十間前日亭午時甲乙二木工升高工作頽然而墮致甲遍體鱗傷腦漿迸流立時死於非命施急知照家屬前來給以洋銀數百元令備棺收殮乙亦傷勢甚重未知能保性命否是眞無妄之灾也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
 [P宫門抄> 
　　六月十一日理藩院光祿寺八旗兩翼値日無引見松公假滿請安亨公續假十五日皇上召見軍機大臣及陳鍾信○十二日外務部欽天監侍衞處値日無引見恭王由東陵回京請安桂公假滿請安署黑龍江將軍薩保到京請安克王續假十日皇上召見軍機大臣及薩保外務部遞封奏三件提督衙門奏左營參將胡煥文遊擊王金鈺督率守備高德元拿獲結夥持械刨挖墳塚之盜犯宋大卽宋萬祥等五名又右營參將趙春霖遊擊曾崇蔭督率守備趙源等帶同目兵在右安門外温家口村地方拿獲鎔化大錢改鑄私錢之人犯李壽山任輔元張鎖兒劉四等均請交刑部○十三日商部鑾儀衞廂黄旗値日無引見豐陞阿謝賞廕生恩玉恒假滿請安並謝賞廕生恩皇上召見軍機大臣及奎俊商部及張元奇各遞封奏一件○十四日吏部翰林院正黄旗値日使部引見七十九員琦侯假滿請安湖南巡撫趙爾巽到京請安侍衞處奏派保和殿監試之王大臣派出頭班阿王棍貝子成安全福忠清阿二班載　瑞啓文啓溎泉寳恒皇上召見軍機大臣及于齊慶趙爾巽○十五日户部宗人府正白旗値日無引見趙爾巽預備召見皇上召見軍機大臣及趙爾巽學務處遞封奏三件○十六日禮部太常寺正紅旗値日無引見道府吳廣霈等謝恩花翎道員用雲南候補班前補用知府鄒志清謝恩皇上召見軍機大臣及李盛鐸 
[不准干求]  
　　江西訪事人云省垣經訓校士館定章由學憲歲科二試時挑取優行生入此肄業不准具禀干求去冬前任吳大宗師交卸時曾咨送百數十人今夏黄大宗師歲試南昌諸生復紛紛禀求入館宗師查照向章批斥不准 
[甌郡官場紀事]  
　　温州訪事人云新任樂清恊朱禮存副戎必成於本月十四日乘閩商帆船來温翌晨禀見道鎮及營務處併拜會各寅僚旋筮吉十九日赴樂履新○新任瑞安縣張愚若大令學智於本月十九日附招商局普濟輪船抵温在東陽春客邸暫駐襜帷翌晨禀見道府各憲是晚卽乘官舫赴瑞筮吉二十二日接印任事○新任永嘉場大使劉靜之鹺尹緒景於本月十九日附招商局普濟輪船來温筮吉二十五日履新○新任瑞安大　司巡檢楊谷堂少尹淦於本月十九晚附招商局普濟輪船抵甌筮吉二十五日赴瑞接鈐任事○前署瑞安縣王斗槎大令廷　前署永嘉塲孫仲仁鹺尹聯奎前署大　司蘇道生少尹豫立現均因瓜期旣屇已於上月杪先後交卸晉省矣 
[上海縣署瑣案]  
　　楊荃控地保楊會樓串詐行兇等情前晚縣主汪瑤庭大令升堂研訊楊荃供小的之父桂忠曾將田八分賣得洋銀一百零四元楊保串令楊允生向索分潤父親許給洋銀二十元先付兩元不遂其意又串出同族某某等人多方勒索父親不勝其擾氣憤成病臥牀不起因遣小的投案控告求恩究懲楊保供桂忠先住十四圖内現已遷居十五圖所賣者係允生曾祖墓地今允生年甫十四貧苦難堪故由族長浼小的向桂忠商議勸給洋銀二十元先收兩元事已妥洽不意其子楊荃妄圖翻悔來案誣控大令嚴加申斥著邀允生到案聽候訊核○前日王小亭控稱突被表兄毆傷等情當晚大令升堂詰訊王供小的有墳地三畝有奇坐落二十五保頭屬早失怙恃由姑母撫養成人故田單寄存姑母處家中止有賣契近聞此地已被人盜賣小的疑信參半因到姑母處索閱田單　峴虚實不意姑母之子非惟不將田單交出反肆毒毆姑母喝阻不　以致遍體受傷今肋下異常疼痛求恩騐明提究大令命　作騐得肋下果被拳傷著自行醫治并將賣契呈案聽候核追○寡婦鮑姜氏扭控夫　伯牛匿弟賴銀一案大令研訊之下著　生將弟仲　交出前日伯生遵卽交案至晚大令升堂研訊仲　供去年開設聚源錢莊兼售彩票先向叔母借洋銀一千八百元繼販洋油又借一千五百元作爲合夥曾給過利息及餘利洋銀三百七十元後因囤積花米等貨以致洋銀虧折殆盡求恩交保出外分期拔付大令子限十日理　如違重責十板 
[浦東保甲總巡局紀事]  
　　前日英商太古洋棧執事人函致浦東保甲總巡局聲稱有張德勝任麻子二人專在附近行兇索詐擾累難堪等　　　　岳松明府提張研訊判責五百板枷號示衆任俟緝獲後訊懲○趙和尙投浦東保甲總巡局控周阿坤無理取閙等情總巡謝岳松明府提周研訊以其事起細微飭局差恊同地保妥爲理處禀覆核奪 
[上海保甲巡防局瑣案]  
　　賭徒鄒喜于張雲泉均在南巿老白渡設攤誘賭經汛捕查獲解至十六鋪保甲巡防甲局局員　衡堂二尹研訊之下移送保甲總巡局總巡朱森庭明府判令各責一百板枷號一月在案近忽患病由十六鋪地甲投局禀知明府　帶案疏枷交人保出○沈于金投南巿二十三七鋪保甲巡防局控木工周順發欠去工料洋銀十二元等情局員姚谷蓀二尹提周訊供令覔人保出分期拔還 
[南巿馬路工程局案]  
　　前日南翔周發茂醬園執事人某甲　其夥鄧炳華投南巿馬路工程局控稱船户許阿榮承裝貨物被欠洋銀三百零四元商充折還一百七十元先付七十元尙少一百元避匿不還等情總辦翁子文太守准詞派水巡捕傳許到案情　讞委員黄衡堂二尹研訊許供小的所欠之欵原擬俟裝貨得價陸續扣除不幸船忽遭風失事以致無力措置二尹著交船牙帶去理明禀覆 
[英美等國租界公廨晚堂案]  
　　費宗樂控朱咸寳借銀不還等情前晚讞員黄耀宿司馬升堂質訊費供光緒二十四年由姨母張　氏等爲失外　將田單一紙抵借洋銀二千七百元迄今未還向索圖　　此叩　究追司馬問曰爾向操何業答稱向開藥鋪光緒二十三年　去徐家花　附近之産業得洋銀一萬三千元朱來商借卽以此欵應之司馬問　次控案後曾　人出爲調處否答稱朱姪海生曾來商勸初　折價一千四百元後加至一千八百元此說在大老爺第二次發出傳單之後尙求明察朱供小的並未向費借貸實被寡女　朱氏等同謀誣告小的　　　一紙遺在費處彼遂起意曾經　姓出爲理勸付給洋銀二百元彼尙未允如今惟求恩斷朱富寳供小的與咸寳同胞兄弟小的携　至山　　縣煤礦局當差已閱二士年曾歸家五六次司馬問　可知兄長向費借銀之事否富寳供實無其事試思經紀小民借此鉅歎作何　支惟其中别有隱情緣咸寳近日售産得洋銀七千元姪女張朱氏見而垂涎故有此計司馬唱然曰女心外向信不　也　　富寳曰此次　九旣函招爾回鄉調停此事爾當念先人骨月之情和平了結富寳諾諾司馬隨著於五日内禀覆乃傳張朱氏至　諭之曰本分府詳觀爾文　　不爲　矣爾自守寡至今爾父何等照顧苟有人心自當圖報於萬一爾乃見財起意串人控告詎非　　之行手今本分府著　叔父　停此事一切均須聽從否則本分府當照例嚴懲决不寛恕也諸人乃皆叩　而退 
[英美等國租界公廨紀事]  
　　包晉生　其妻汪氏　　來滬改稱梁　李　私自賣娼等情讞員黄耀宿司馬准　簽差協同包探沈阿炳將氏傳到押候訊懲○申茂洋行生控華商　昌店生張　　欠銀不還等情司馬簽差協同某包探將張傳到押候訊供○前者日商茂利洋行主控華人章于文結欠講花價銀等　司馬立卽飭將章　到昨日接日本繳領事小田切君照會以章已浼人理明無庸會訊因卽釋之使歸 
 
 

Page 10

 
 
○一百七十一號三百三十四號二華捕見甲乙二病民横臥道旁詰之已口不能言因回告捕頭轉送公廨禀請司馬妥爲安插司馬飭役送交棲流公所妥爲醫養 
[英租界捕房紀事]  
　　前晚歹人李金生狙伏四川路僻靜處瞥見瞿育堂珊珊而來出其不意攫取所握象牙骨摺扇飛奔而逸報由包探李星福　獲　贜帶入捕房捕頭令押候解送公堂禀請讞員黄耀宿司馬訊辦○前晚賃居三馬路九號洋房之李阿君家被賊竊去衣服洋銀等物因卽投報捕房捕頭派包探李星福赶緊緝查務獲究辦 
[法租界捕房紀事]  
　　昨爲捕房發落之期恭逢萬壽聖節不理刑名讞員陳楚生大令因先期咨照捕頭暫停發落○前者英界某包探所雇夥役混名西洋阿生者被匪人以手槍擊斃事後其妻某氏不知因何匿迹法界邇者蘇松太兵備道憲袁海觀觀察札飭上海縣知縣汪瑤庭大令拘拿昨日大令飭捕役投捕房會同包探前往拿獲押候堂期解請讞員陳楚生大令訊供然後移解縣署歸案究辦○江北某邑人某甲扭其妻父某乙至捕房訴稱妻子及一幼孩被伊賣與英租界某店主請卽究追捕頭命分别管押候堂期解請讞員陳楚生大令訊究 
[美租界捕房紀事]  
　　拐匪張阿大董國富串同郭王氏至通州拐得鄉民顧錦香家四齡幼子携來滬上賣與北四川路某粤人家得洋銀四十八元昨經孩父訪悉追蹤來此投報捕房捕頭令六十六號西包探協同華包探劉阿炳前往將張及氏拘獲押候解送公堂禀請讞員黄耀宿司馬訊辦○昨日午前小竊陳和尙掩入蘇州河内小販顧桐豐船上行竊西瓜三擔被顧拘獲交包探陳三林帶入捕房捕頭令押候轉解公堂禀請懲辦○昨日午前有一西人深入醉鄉至司考脫路發勒路一帶燈意行兇四百五十八號巡捕見之奮力扭送捕房捕頭令押至酒醒時釋去 
 
 
 

Page 11

 
 
   
 
 

Page 12

 
 
   
 
