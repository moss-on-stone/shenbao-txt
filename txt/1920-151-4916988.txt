# 1920 - 151 - 4916988

 

Page 1

 
 
   
 
 

Page 2

 
 
   
 
 

Page 3

 
 
時評 
[今日時局（老圃）]  
　　今之時局略似春秋戰國時之分裂中央政府之對於各省猶東周之對於諸侯也南北相攻皖直交閧滇蜀不靖獨諸侯相侵伐也段祺瑞虎視於北方陸榮廷鷹揚於南服猶晉楚之爭覇也所異者春秋戰國時學術盛而人才衆今則晦盲否塞春秋戰國之諸侯尚知招賢禮士今則黃鐘毁棄瓦釜雷鳴此其優劣也 
　　今之時局又略似三國時之分裂黃河流域以皖系之北洋派占優勢可比之於魏長江流域以直系之北洋派占優勢可比之於吳西南半壁以南方實力派占優勢可比之於蜀此三者儼然有鼎足之勢今舉國洶洶不能安息者徒以此三種勢力不能相容耳但當時三國尚能各自統一今則三勢力中猶各自支分派别此其優劣也 
　　今之時局又略似南北朝之分裂自民國成立以來始有南北之不祥名辭荏苒九年西南與北方竟成敵國但西南同派中更自相仇視尚非六朝之比北方同派中亦自相仇視尚非元魏之比此其優劣也今之時局又似五代時之分裂北京政府猶梁唐晋漢周之居於中原也督軍各有地盤猶南唐吳越漢蜀楚閩之各踞一方也最可歎者内訌不已乃暗中乞助於外人一如當時之乞助於契丹吾恐當時所失者不過燕雲十六州今之所失者將子子孫孫爲奴隸牛馬歷萬刼而不復昔人論五代之亂推原禍始謂由於廉恥道喪旨哉言乎何古今如一轍也 
[專電]  
　　北京電南北政府對湘省戰事均不自居戎首同盟八督亦力主和解現徐電准粤岑雙方派員調查（六日下午四鐘） 
　　北京電段以出師軍費爲先决問題現商准交曾將漢綏兩路封存京鈔七百萬先借抵充用故票價暴落（六日下午三鐘） 
　　北京電奉張來電邊防軍如出動京畿未免空虛應卽選派奉軍入關拱衛又德州兵工廠曹已派兵監視段因此對討伐令不再催下 
　　北京電徐堅持决不再下宣戰令以去就力爭（六日下午二鐘） 
　　北京電報載漢口長沙間電已不通張督昨亦未有電到兹詢交通當局不確惟來電較平日遲滯 
　　北京電湘張歌電頃據探報前方將士近因連日苦戰過於疲勞復聞此次部發李師范師馮旅餉費各十萬元七師獨未奉發士氣漸形不振堯定本日親到前方株州一帶集中慰勞藉以督勵布置所有軍民兩署一切事宜暫由帮辦防務李奎元代拆代行要事仍商承堯辦理（六日下午四鐘） 
　　北京電張敬堯東電報衡山不守支電報已克復微電報得而復失戰况均未詳叙（六日下午二鐘） 
　　北京電張敬堯又來三電（一）請調龍濟光一軍星夜來湘援助（二）請電皖再撥數營令陳德修親率來湘歸湘調遣（三）南軍進攻戰况未便據實呈報恐與他方面有礙現派楊處長葆琛晉謁密陳 
（五日下午一鐘） 
　　北京電直曹電參陸處詰問陳文運所部邊防軍出動是否中央有令（六日下午四鐘） 
　　北京電前敵各將均電索欠餉范國璋八十萬馮玉祥三十萬張宗昌百三十萬張敬堯最多據云墊欠近千萬（六日下午二鐘） 
　　北京電陳光遠電據贛西方使報湘東戰禍又起我軍首當其衝請招募輸卒四連已飭准招募 
（五日下午一鐘） 
　　北京電王揖唐艷電與孫唐伍唐四總裁尅日再開和議請示方略（六日下午二鐘） 
　　北京電滬唐請賡續滬議對抗岑之局部議和中央電王分别進行 
　　北京電參加國際聯盟委員决定王正廷顧維鈞二人（六日下午三鐘） 
　　北京電駐日莊代使電昨晤日外部探其何時撤退守路軍隊彼謂須待山東問題解决後方能撤退並謂撤兵分膠澳問題按照一九一八年換文實屬一事不能分起中國旣不願直接開議日本祇能取靜候之態度（六日下午四鐘） 
　　北京電伯利權領事電日俄代表由崴來電已於二十九日議定實行停戰現狀較善（六日下午四鐘） 
　　北京電駐葡郭使電告葡使回華不日可到惟過澳門有事調查 
（六日下午四鐘） 
世界路透電 
[俄波戰事記]  
　　三日倫敦電路透電社得悉倫敦接六月一日華沙電稱過激軍第二攻勢現於猛力抵禦之波蘭軍前潰敗前在波里索夫南面渡過比里西拉河之過激軍全爲波蘭軍擊散過激軍未能克復基夫激戰之後大敗退離尼泊河過激軍在尼斯河猛攻者亦負重創而退 
[英俄間之關係]  
　　一日倫敦電海軍大臣華特朗氏今日在下院答覆某議員之質問謂英軍艦現正保護通克里米亞之海上交通須至藍格爾將軍與過激黨休戰談判告成始已此項談判不日卽將開始諸軍艦志在防杜過激軍沿黑海濱攻至巴土姆並志在援助巴土姆之防兵又答另一議員之質問謂英國今並未與勞農政府開戰海軍部令恪守首相在下院所布之政策行事惟在黑海取尋常之戒備耳 
　　三日倫敦電英相喬治今日在下院答獨立統一黨議員格里頓氏關於與克拉新氏談話之質問謂四月二十六日桑里摩高等會議决定協約國代表應在倫敦從速接見俄國克拉新與其他商業代表惟里維洛夫氏則不應接見按克拉新不獨爲俄國協濟機關之代表團領袖且爲勞農政府之大員故其行事必係以勞農政府名義與權力而爲之喬治氏又答混合統一黨議員巴麥中將之質問謂不信克拉新原德人黨與克雖曾與某德人電氣商行有關係但克確係俄人格里頓氏復有質問喬治答稱政府欲查明某種問題然後談判如俄俘問題即其一也政府並欲得保證庶談判進行時英人在東方與國内之利益不致爲人侵犯俟此項問題已無障礙後各協約國代表方可辦理關於商務之磋商今法意政府之代表皆在倫敦喬治後又答告巴末中將謂不知法國現有大擾動情事不過法國某種報紙輒煽成兩友好協約國間之擾亂耳此不能謂爲法國之大擾動也實則此兩國之友誼與世界利益極有關係云云 
[愛爾蘭近狀]  
　　二日倫敦電愛爾蘭柯克船港局命昆斯登海軍埠頭及其他船港機關懸掛愛爾蘭民國旗命令中凡該局管理之船隻亦應懸民國旗一節曾由該局删去因恐港口英國砲臺將開砲沉之也 
　　三日倫敦電新芬黨今日攻擊昆斯登信號處及海濱防兵局五所除一處外均得利政府運兵船一艘駛抵班特里灣派兵百名携完全之戰備登岸沿海各地點現均有兵登岸 
[國際聯盟之今日]  
　　五日巴黎電拋日尼瓦電稱駐瑞士法國大使致牒瑞士政府謂協約國並未提議將國際聯盟會自日尼瓦移往地處 
　　五日倫敦電波斯外交大臣吉魯士昨日由倫敦啓程前往巴黎國際聯盟行政會應波斯政府之請將於六月十一日開會考慮勞農軍在波斯取攻勢引起之時局 
[對土和約]  
　　四日巴黎電對匈和約已於今日午後四時三十分在凡爾塞簽定是日山法總理主席到者有英意日大使加拿大澳大利亞南斐紐絲倫高等委員等均一一簽字禮節歷十分鐘之久 
[英日聯盟之前途]  
　　四日倫敦電外官次官哈姆斯韋士氏今日午後在下院答覆質問謂英日聯盟之前途方在考慮中惟决定該問題之時機今尚未到 
 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電二 
[英國之煤工與物價]  
　　三日倫敦電全國煤氣工人聯合會今日投票表决應否罷工要求每星期增加工資十先令主張罷工者佔全體票數百分之九十六因以賦閒者將有十萬人　　四日倫敦電自六月七日起家用之煤不復由官場分派惟礦穴煤價仍照前法由官場支配至於躉賣零售價格官場不復過問惟設法取締壟斷居奇官場勸煤商於夏季購煤存儲並警告居戶亦預先購煤再出口與船用之煤官場仍繼續管理之 
　　二日華盛頓電物價近雖低落然合衆儲積銀行猶稱物價高惟有增多物産以劑平之若强抑之則未見其能有益於大衆也一般人民仍無趨向儉德與投資之氣象凡各貿易皆因船貨擁擠頗受損失目前情形可謂爲疑難時局物價漲生活貴而工廠工資反見低落工人紛紛由鄉赴城田莊遇有缺工之虞 
[各國近事記]  
　　五日巴黎電戰時協約國諸領袖組織一協約國國際俱樂部已舉定福煦上將爲會長 
　　二日華盛頓電參議院與衆議院開聯合會議商妥商船議案惟所定後五年内每年建造新船之欵美金洋五千萬元業已減半 
　　三日蘇里克電聞德政府擬向法國要求賠欵九百二十五兆馬克以抵法軍佔據梅恩區域時所釀之損失 
[大平洋路透電]  
　　五日海參崴電據此間可恃方面云海參崴政府所有之金銀共逹九千萬盧布高梅果夫之友聲稱吉林華官即拘留高氏者現因日人之要求擬將高釋放俄民軍在蘇昌煤鑛與鬍匪交戰十三小時卒將鬍匪擊退 
　　六日東京電海軍省今日發表公報云日軍入居古拉夫斯克後不見一日人現信日僑均於四月二十五日被殲附近某村發見日婦十名乃俄人與華人之婦 
　　六日海參崴電州議會政府今日發表改革幣制文該制立即實行規定遠東於即日發行新紙幣分五十哥貝克二十五及一百盧布三種此項紙幣可換戰時發行之各種紙幣新者一等於舊者二百第一批發行一百五十兆盧布嗣後得相機增加發行數額新紙幣以値金七十一兆盧布之金銀白金爲擔保品自今日起滿十日後舊紙幣均作廢紙以前之合同以一等於二百之基礎一律有效但老票與克倫斯基發行之鈔票均不繩以此制據消息靈通者聲稱勞農政府已贊成此制 
　　本埠消息路透電社得確實消息王揖唐自上年九月間到滬後五日午後始第一次謁見唐紹儀密談議和問題甚久六日晨間及午後唐赴哈同花園謁王兩次三次談話詳情雖未發表然聞兩領袖今正和衷共濟以圖南北之調和 
[公電]  
　　唐繼堯首倡實行廢督電自悍督稱兵國會解散復辟繼起總統去職法紀陵替國本動摇繼堯蒿目時艱深維治本以爲法律未能尊重即國家無由奠安爰及同人宣言護法乃武力統一主義與法治主義不相容南北兩方遂至以兵戎相見馴至國力益耗民病益深吾人鑒於戰禍之不可以之延乃順國民心理而主張和議繼堯曾擬訂條件除於法律外交兩問題求正當之解决外並擬裁兵廢督以弭爭端方冀和議告成履行條件庶可以拔除禍國之根本導揚民治之精神不意和議屢停經年不决南北内部愈益糾紛在南方則粤中事變方幸敉平而川省戰機又復勃發在北方則吳趙爭豫陳許爭泰而湘皖直奉之兵亦正磨月相向此外之禍機潛伏待時而發者尚不知凡幾亂禍相尋迄無止境土崩魚爛可爲寒心夫歐戰告終人心厭亂羣方趨重民治以恢復和平而吾國乃日事同室操戈以自取廢滅推原禍始皆由督軍制爲厲之階今旣和議之成尚難預定而海内洶洶儳焉不可終日此時惟有卽行廢督裁兵爲曲突徙薪之計繼堯遭國多故忝握軍符旣覩建國之無途尚復何心於權位實行廢督請從堯始兹已於六月一日即行解除雲南督軍職務雲南督軍一職即於是日廢除所有全省軍政府劃爲三衛戍區域由衛戍司令官分别擔任至全省民權事宜概由省長主持辦理繼堯暫以聯軍總司令名義保衛地方收束所部隊伍以免兵冗餉繁貽國家以鉅患一俟裁兵事竣卽當解甲歸農退安田里至督軍制度積成藩鎭割據之遺風阻碍平民政治之實現欲謀廢此弊制舉國早有同情亦望當局諸公爲銅山洛鐘之應爲國自損當不後人繼堯首倡實行原非徒勞爲潔身計當更就力量所能及之範圍以内貫澈此旨力促其成共有擁兵自衛抗此主張者則是自便私圖不恤國脈願與同志共棄之敬佈悃忱尚祈亮察繼堯東印 
　　湖南張敬湯電南軍險惡侵我防區耒陽祁陽旣被佔據衡陽等處復被併吞大有長驅北攻一往莫遏之勢直軍撤防原將界限劃分清楚似此憑陵侵犯接替維艱敬湯受命援衡督隊蒞止原以和會重開爲重人民痛苦爲先業經電請退守原防各維汛地詎知譚延闓等野心不死忠告無靈肆虐肆威變本加厲誠不忍以大好河山復經蹂躪實奈退無可退忍無可忍萬不得已祇有督率三軍忍痛進剿以抒愛國之熱誠以除天下之公敵諸公明逹幸垂察焉援衡總司令張敬湯叩江印 
國内要聞 
[北京通信（平心）]  
　　北大之最近兩事件 
　　北京大學最近有兩事件發生一爲學生會改組事件一爲運動廢考事件其範圍雖僅屬於一校但其將來之影響必不止一校兹特就其已過略史與現在實况一爲叙述如下北大學生會成立已閱八月原爲適應去年『五四』而發生當設立之初尚無何種流弊不意經過今年「二四」之役以後不免發見種種難點以致一時倡改組論者頗多其較激烈一派甚至主張廢止學生會而多數因此且流於消極於是評議幹事兩部諸人知學生會原有制度萬不能再行保存特開大會聲明此旨議决廢止幹事評議兩部分立制改組爲委員制當時推定起草委員九人專以研究新舊兩制之優劣且草成新章待衆公决其委員九人之分配係由現在評議部推出三人爲其明於從前評議部之利弊也由現在幹事部推出三人以便研究幹事部之實情此外復由評議部推出不屬於評幹兩部之同學三人以便博采衆意且可以局外之眼光爲平允之觀察委員九人推定以後迭次開會詳細討論因認定現行制度流弊滋多决定采用委員制草成會章六十條其組織之方針爲實行民衆的「蘇維埃」「委員制」實行投票的「複决權」實行一切「自由」「公開」的决議其主旨務使能得多數的眞正意思並使少數的自由思想可以盡量發表自昨已將該項會章草案並所以改組委員制之理由書完全脫稿除登入該校日刋外並用油印分貼各院校門及各宿舍大門内起草委員會宣明意旨謂謹按時代的精神取科學的狀態作公開的討論先以草案徵求同學意見三日再行繼續討論修改再交大會討論最後由總投票批准其理由書先略述代議制度之現狀有「評論部久已開會不成多無結果幹事部大部分無人負責致庶事股主任於半年以内辭職者不下十餘人」等語蓋該會幹事部主任係由評議部推選而來其餘都由於校中同學自由加入或由主任自由延請有事則先由評議部議决再交幹事部執行此種不平之制度行之於同等之學生當然無良好結果是以理由中列舉出流弊十端（一）評議員權力太大議决前旣不能得大衆意思議决後又無法變更原案且評議員向本班開會之時頗少（二）評議者祗是代議而不顧執行往往立於不負責任之地位（三）評議員雖不負執行義務却有彈劾權能使幹事舉動被掣肘致有才氣者易於灰心（四）幹事者受評議者支配而無發生建議之權（五）評幹兩部分開討論與實行諸多隔膜（六）評議員由每班選出一人界限太嚴（七）每班人數多寡不一僅選一人殊不平均（八）全校八九十班每班選一人數不免太多以致每次開會多缺席（九）評議不兼幹事對於所討論之事不發生興趣（十）校内學生與廣土衆民之國家不同不必一定非用代議制不可儘可直接議决基於以上十種理由乃可證明委員制足以矯正已往諸弊委員制之優點略如下列（一）評幹兩部各委員分之則爲幹事合之則爲評議議事之人卽幹事之人自能負責任措置靈敏發生興趣（二）委員僅爲代辦經理人遇有重大事件仍須經大會議决可以免除少數壓制多數與多數壓制少數之弊（三）打破以前階級的界限的選舉制度使有才能者可以盡量發揮所有新章六十條之擬撰一切根據於此共分九章（一）總則（二）學生之權利及義務（三）各委員會（四）全體委員會（五）特别委員會（六）選舉（七）對外代表（八）經費（九）附則各條文之後皆附加以理由有此一舉則該校學生會可革故鼎新大事振作將來無窮事業必發源於是而各校之仿而效之者當亦必接踵而起也 
　　至運動廢考事昨日已略有報告今日復詳加調查乃知昨日下午六代表見教務長顧孟餘後並見蔣夢麟二氏均許今日開教職員評議會時提出討論惟據個中人云此亦不過一種敷衍之詞蓋學校方面無論如何總不能輕允學生將本年考試廢止也今日牆壁之間貼出反對考試之意見書頗多有一長篇設爲問答之詞以說明廢考之理由末復擬辦法六種（一）學生設教授協進會（二）學生教授監督團（三）無分本預料皆實行選科制（四）減少授課時間（五）注重製作發明創造（六）擴充圖書館又有一篇專反對本年考試者設有理由四種大致不外授課大少不値一考與其考試不如補課等語紙尾復畫一圖表示一人以秤量鴨秤之一端爲鴨一端寫八十分意蓋謂臨時强迫考試無異臨時喂鴨而教員之評定分數即無異以秤量鴨之輕重也觀此則知運動廢止考試之空氣仍舊瀰滿於全校矣惟聞學生方面意見亦尚未一致有主張永久廢止考試兼廢本年考試者有主張改良考試辦法對於本年考試不加反對者有贊成德制分出受考與不受考兩種聽其自由選擇者有贊成美制畢業不拘年限每一科教授完畢考試一次及其單位已滿即許其畢業者就文理法三部分而論文科功課如文詩詞曲又報告等多半不在教室内考試方法已屬改良且不願作官吏者居多數即不考試不要文憑亦無不可理科則平日之成績重臨時之成績輕較之文科尤爲改良故此次理科學生對於考試問題之討論似取中立態度無十分堅固之主張法科則情形較異在教室内之考試功課居多且平日之成績亦甚少每當考試之際如爭論範圍强記條目不如少感苦病故對於考試方法希冀改良而並不願實行美制此其大概情形也至教員方面亦分兩派卽一主仿德制一主仿美制若對於本年考試則一律不主廢止此可以斷言者也（六月三日下午五時） 
[靳閣又准假二十日之原因]  
　　東海接到靳閣三次辭呈之後原擬批准續假十日昨日卽將此項指令發表嗣以政局形勢極爲混沌恐於十日之内内閣問題仍未能完全解决復以端節在邇財政無從籌措而湘省又告緊急前途頗難預測故又派某秘書携親筆手翰往靳宅敦勸速爲銷假以維持和局調停湘亂討論對付魯案辦法聞靳雖深感盛意但以病未稍痊難任此國家大事之繁劇有與其出而僨事不如讓實以補過故未能如東海之願不得已因將展長續假期限以待靳之病愈一方則與薩鎭冰商續代期間經數次榷商之結果已得薩氏允再兼代二十日再經今日（五日）一次閣議即可以指令發表惟靳續假二十日後能否卽行銷假尚難逆料另一消息内閣問題自靳提出第三次辭呈後原定由薩再續代十日惟截至昨日下午七時止此項明令尚未發表據政界方面傳述此事停頓之原因約分兩說第一說謂湘事緊急各省來電均以中樞不可無負責之人主持力主促靳銷假而不贊成薩之續代第二說則謂東海因靳辭意堅决擬商令薩氏將此次代理期間延爲一月或二十日俾得從容討論後繼内閣以免第四次給假派代之煩 
[湘戰之各方消息]  
　　政府對於湘事雖有主戰者極力主張速下討伐令從事聲討以求武力解决但常局討論結果仍須俟得湘省形勢之眞相再定對付方針故一二日已討伐令决不能遽下而目下則暫持和平態度也惟據熟悉湘事者所談該省南北軍衝突情形并無如外傳之緊急自湘亂發生後各軍政機關均有緊急會議之召集討論對付此事方略昨聞某方面又在開河召集機密會議聞其討論結果仍多數主張速籌巨欵調選精兵實行先禮後兵藉以統一南北張懷芝曾依團河會議之結果二次請東海頒發討伐令徐頗不以爲然令將林建章促進和議之電請其閱看並謂苟有辦法予决不出於討伐之一途又對張敬堯疊次電請頒令徐亦深爲不滿昨對人云湘督負有守土之責所部兵力又不爲不厚湘事自應以湘軍了之何必重煩中央他項兵力云云張敬堯之第一次電請速下討伐令其大意略謂譚部破壞和平節節進迫近復相繼佔據衡州意在進窺長沙務祈查照前電將討伐令即日頒下則敬堯師出有名當以堂堂正正之師收復衡南早平大局第二次三號再請頒發討伐令電則云再據田師急報寳城戰事愈烈援彈兩窮再不加援難保旦夕湘垣旣無隊可派各路又紛紛告急寳城不保新化永豐湘卿三屬亦恐同遭淪陷並致摇動湘垣務求速飭駐岳之吳（光新）部劉趙兩旅星夜向長沙開拔撑持危局併請頒發明令以便該旅等迅赴事機是日下午另有一電以原駐湘鄉之安武軍五營先因有撤歸皖省之議其司令陳德修亦經回皖惟現時湘事萬急該營等留湘無人主持偶向商調營官以力薄未敢輕於進取爲詞請加撥安武軍數營仍由陳督率來湘俾厚兵力共策進行 
　　據昨日張宗昌來電報告衡山安仁二縣尚在激戰中并未失陷該電大意如下譚部不聽交涉沿衡州耒陽線三面圍攻安仁我軍力戰不支退守深田衡山爲長沙之門戶安仁居湘東之扼要一旦不守大勢俱去宗昌不得不調重兵加以　守務祈將前請槍彈餉項如數照發云云 
　　寳慶方面一二兩日戰事極劇南軍陸續增援力頗雄厚田師樹勲現仍駐紥寳城督戰二日戰事雖稍勝利而官兵頗有傷亡子彈消耗尤鉅田師在急戰之中兩電湘督求援湘督已飭新化駐隊抽撥大部分馳往以上亦係據湘督三日上午之急報湘西方面日來亦異常吃緊馮玉祥昨有冬電到京略稱續據桃源前方急報辰洪敵軍逼近防線距常桃僅四十餘里戰端迫在眉睫惟職部餉械兩乏迫請迅籌滙解以維現狀 
　　岑春煊昨有東電抵京文云前據譚督電稱自吳師撤防後張敬堯部隊卽日向湘軍防地節節進逼顯係破壞和平請爲嚴重交涉等語當即電請尊處嚴電張敬堯迅將部隊撤回以免接觸電去未及見覆旋又接譚督軍電中略由是以觀則張敬堯不能愛惜其民以致民間紛起又復趁直軍撤防乘機進逼並因郴永　絀竟欲絶糧以制兩軍死命將吳師長居間訂定之條約棄置不顧究竟孰爲背約棄信孰爲破壞和平是非所在未容諉卸湘軍因軍食關係及人民維持桑梓關係而出於自衛純係地方問題仍望迅速促成和議早日解决煊於湘事早抱隱憂前次電請關餘密爲陳說惜公未及察耳然煊希望和平之心則始終如一决不因此有所變更夙承愛好當熊見信現除一面切電譚督查明制止外仍希嚴電張敬堯毋再進逼甘爲戎首是所切示岑春煊東印 
　　蘇督李純於湘戰作後曾居問兩電譚延闓致詰迄未得覆一日又拍致岑春煊陸榮廷電其詞略云迭據湘張督軍電湘南方面自吳師奉准撤防開拔後譚組安所部不守訂定之條件連佔祁陽耒陽衡陽三縣并進偪安仁新寳糜爛桑梓破壞和平等語經純兩次電譚組安君嚴飭所部遵守信約保障和局速反侵地毋啓釁端迄未接一復而湘督通電謂譚電仍進逼不已聞之殊深扼腕兩三年來我輩瘏口嘵音爲全國謀和平之福雖猶虧一簣之覆要已成九仞之功際兹一髮千鈞似不可再生波折若以一隅牽動大局匪惟國家前途不堪設想仰亦非吾儕救國之初心再此次直軍奉准撤防正中央希望和平誠意譚君夙崇信義素披公誠麾下將士亦當以譚君之心爲心豈忍自我詐虞授人口寳外見輕於鄰國内貽禍於鄉邦此純所爲垂涕而道纓冠而救有不能已於言者也此事發生倉卒兩公相距遼遠或尚未知其詳用特電聞以代呼籲務祈迅電譚君速飭所部恪守條約退回原防反侵地以息爭端停進兵以維和局名垂宇宙信遍寰區所得有逾於三城百倍者矣臨電迫急不知所云敬希察照鵠盻示覆 
[中央催促吳軍北上]  
　　吳師及各旅自湘南撤歸抵漢口後留而未發未免誤會潛滋聞曹使咋有江電到京略云三師及各旅到漢後因無欵開發船價等費故稍遲北上刻由錕向各處挪借欵項一俟借到卽行滙漢交由該師旅長等將船價等項清理即日北上一說吳師未開拔之故因交通部所撥定之車每日兩列運載甚緩吳意欲全軍作一次北上故仍停集漢口聞吳氏昨復有電到京仍請院部速將車輛如數照撥俾得尅期北上但聞交通部尚在斟酌之間自吳師抵漢後外間頗有流言聞政府昨已去電敦促該師即日北上原文略稱直軍集中武漢允宜從速北旋免滋誤會務望卽日開拔并將咨行日期從速詳告是爲至要 
[王揖唐請取消對等會議東電]  
　　久無聲息之王揖唐忽於東日有電來京請示中央今後議和方針原電如下國務院鑒並請轉呈大總統鈞鑒此次西南獨立本屬内部政爭乃者對等議和儼然國交形式海内明逹惋慨同深在中央當局非不知廣州軍府原非適法機關所以委曲求全多方讓步者實本息事寗人之旨藉促和平統一之成瘏口嘵音中外共見彼方果能自省何難迅解泯棼顧乃藉口遷延自召分裂近日護法破産之說凡在民黨報紙均已喧傳情勢昭然尤非昔比以事實論之軍府號稱總裁者七本屬合議機關今則七人中已去其四林悅卿節經辭職態度不明唐蓂賡自本年二月卽已撤回代表嗣以伍秩庸氏去粤政務會議不足法定人數迭經通電聲明軍府一切政治行動絶對無效是軍府實際惟存岑氏一人近雖補選温宗堯承乏實出岑氏私人指派卽留粤議員亦已通電痛斥其非且温氏係中央任命浦口商埠會辦受職已經數年之久忽爾赴粤旣充總裁又兼外長會辦本職至今亦未撤銷具徵情節支離等於烏合尤可笑者中央分撥西南關稅餘欵本爲表示誠意謀和起見今彼方以爭持結果竟不顧國家體面訴諸外人列名軍府代表之人居然對簿公庭醜詞互詆行同兒戲騰訕友邦謂非利令智昏當不出此旬月以來西南軍人嗤責軍府文電緒繹不絶如川軍吕超等陷日通電其指斥軍府失效尤爲深切著明大勢所趨寗能隱飾又自彼方法理言之軍府本由國會産生現在舊會議長林　褚土等均皆相率離粤并通電宣布岑春煊十大罪狀對於三月二十九日以後之軍府决議事件絶對無效一節復經鄭重聲明其舊會議員亦皆先後星散留粤人數本已無多復多與岑氏宗旨不合是從前以護法名義相號召者至今日而情見勢絀已失其根本假借之資即令中央極端相讓猶復虛與委蛇償其所欲而課共實際誰負畫諾之責誰當實施之任恐即質諸廣州當局亦無以自圓其詞且徵之彼方有力者之宣言已不啻自認軍府之消滅其從前假定之對等資格自亦失其存在理由是中央雖有委曲求全之苦心仍難收統一和平之效果揆之初旨其謂之何値此事機瞬變允宜酌定方針揖唐職在尊槃庶幾有所循守兹就見聞所及撮要臚陳藉備參鏡中央藎籌默運當必有以迅策進行也王揖唐東 
[東三省通訊（國奴）]  
　　滿洲方面之日人金融談 
　　據老於東三省金融者之言曰日本對於滿洲之金融非常注意以南滿鐵路爲前驅以朝鮮銀行爲後盾最近三四年專心以推廣其拓殖政策爲職志如奉天省之東邊一帶及吉林省之長春哈爾濱延吉一帶卽有一種日人挾其資金收押土地往往値百押百以是鄉愚無知趨之若鶩詎近因日本本國物價飛騰其故由於貨幣發額之過多國内民生問題幾乎喧騰全國政府無如之何遂爲收縮金融之計於是於貸欵則催收於借欵則限制東三省之日人經營各公司大都受金融緊迫之影響而業務停滯者不一而足卽如長春哈爾濱亦已發現日本年來在吉林及黑龍江與中東鐵路一帶着手者以森林爲最多現在沿南滿鐵路一帶土木工作概不着手南滿鐵路現定計劃所有擴張事業全然中止其仍許進行者爲必要之事務此爲日人急進的經濟侵略之反動也其於我華人方面有兩種影響可一述之（一）日人前此濫行投資以致需欵孔急之華人借値低之日幣至是須還値高之日幣此爲一種虧耗在識者早料日人必有此種現象也（二）日商銷木不多稅務大爲減色據哈爾濱及省城等處稅務界中人言所受影響殊爲不小尚有一事可以察知日人經濟力之不足者哈爾濱向無電車日人欲爲築辦運動俄人於公議會董事會開會時許爲通過此事過有華商起而承辦兩相競爭華商勝矣詎日商又運動俄董謂須增加押欵日幣五十萬元彼以爲華商必無是欵焉不謂華商能另行設法獨日商則不能照繳現哈埠公議會董事會已於五月二十五日將此案完全解决歸華商辦理此亦因日人經濟緊迫之故否則日人决不肯放手也 
[南滿日本學校之新調查]  
　　吉長日報近日調查日本在南滿洲之學校狀况大致如下嗚呼我有子弟不自教育而待日人教育之可羞也（種别）（校數）（教員）（學生） 
　　州内一二一三六五·七二七 
小學校州外一九一七七五·七四三 
計三一三一二二·○七○ 
公立學堂七七三二·○八○ 
公立普通學堂一一六三二二一四·四一二 
私立公學堂九四八九四八 
旅順高等學生一二一八九 
私立書房四七四七八八二 
旅順工科學堂一八一二九二 
關東都督府中學校一三六五三○ 
旅順高等女學校一二○一五八 
大連高等女學校一一四一六一 
旅順語學校一六七四 
大連商業學校一二二四一二南滿洲工業學校一二六二八二 
南滿醫學校一三○一九○ 
南滿中學堂一一五一二五 
 
 
 

Page 7

 
 
實業補習學校四○一四五二·七八九 
私立幼稚園一九五二一·三二一 
[直軍撤後之湘南局勢]  
　　長沙通信云駐湘直軍旣經撤退湘南局勢必起變端據某方消息謂南軍窺湘蓄謀已久惟譚延闓實力原不甚强必借力桂軍始能活動自粤桂風雲起桂軍不特不能增兵以爲譚助即原駐零陵等處者亦均次第調回譚氏雖有滇軍可爲助力然不能始桂軍之源源而來且湘南湘西實際上迄今未能和協前此雖有互相携手之說而田應詔張學濟諸人亦深疑譚氏之另有作用故僅自固其防而不肯以實力助譚譚亦知田張之用意所在於防範湘西亦不稍爲鬆懈是以譚軍之駐洪江淑浦一帶者如陳嘉祐吳劍學所部皆不能撤赴前方有此牽製譚氏之實力遂益覺薄弱惟祁耒字茶各屬譚以偪於一隅不能不於此處圖謀開展就南軍現勢論此數縣實爲必爭之地故南南軍之於茶陵安仁着着進逼也又聞衡陽之事陽舗各地方已發生戰事張敬堯之援和戛計劃除派張敬湯爲總司令率所部向前線開拔外並報援衡各軍分爲三隊第一混成旅爲第一支隊以旅長顧琢瑭爲支隊長補充第一旅爲第三支隊以旅長劉朝臣爲支隊長援衡總司令部聘丁效蘭爲總參謀慮乃斌姚寳蒼爲參謀長隨軍前進現在顧旅所部已由省完全出發劉旅所部原駐株州其第一二兩營亦已開拔前進此外如駐紥省城北門外之補充第七團亦於三十一日早奉令開赴前方矣 
[直軍過豫之謡傳（芳草）]  
　　吳佩孚師長撤防北歸日昨（二號）有電致豫省軍民兩長謂三十一日已抵武昌不日當即北上吳曾派其參謀長來汴與當道有所商榷大致謂吳師長擬將第三師軍隊暫駐豫境信陽許昌鄭州等處趙督以豫境客軍充斥正在設法調遣出境若再許吳師駐豫客軍雜處地方前途益覺危險頗爲躊躇刻外間謡傳已有許吳師在豫暫駐之說 
　　至風傳吳師暫駐之原因有三（甲）近日安系舉動可疑或傳督辦來鄭州或傳命某駐潼關一時雖未實現而人之異常不安今吳師駐豫則北貫京畿南扼武漢京漢道上非安系所得問津（乙）吳佩孚以第三師師長兼前敵總司令名義節制六個混成派聲威之壯爲北軍冠若逕抵輦下當然以總司令頭銜歸還主師而自身退居師長本位且遠戍湘南備嘗艱苦撤防回直謗書盈篋一旦失所憑依實有功高不賞之嫌故曹令暫鄭許請示後命（丙）馬良派師赴陜之聲浪日高一日前此原以葉盧滋擾陜甘告急有派馬良入陜援助陳劉尚屬師出有名目下葉盧已大舉入川實無援陜之必要而爲良仍擬派兵西行一則曰假道開封再則曰暫駐洛潼實足啓人疑慮故近日許蘭洲等有秘電致趙倜令其注意馬軍行動而開封各團體及紳商各界亦連日開會討論擬電懇當局阻止馬良軍隊過豫倘若不能阻止則馬軍道出開徐必爲豫擋駕届時難保不發生衝突吳師長駐鄭此亦一原因也又趙督籌備照料吳軍過豫已在開封購定天豐麫粉公司白麫數千袋運赴鄭州以備軍食於吳師長到鄭之前將派時鼎岑參謀長趙傑總司令等親赴車站歡迎並招待一切 
[湘戰與廣東方面]  
　　軍府因接劉德裕報告湘省軍事情形後已於日昨提出政務會議以湘省現有兵力除湘南湘西各軍隊外另有桂軍一旅楊魯所部靖國軍三團鄂軍一團至朱培德張懷信所部一團尚未經軍府正式接收現在該軍已由宜章進駐耒陽湘省適當有事之秋正可藉其力以資發展决議派劉德裕前赴耒陽與朱張接洽由軍府協助餉械直接收歸軍府統轄與魯所部一體待遇業已致電郴州着劉德裕遵照辦理軍府又據報告譚延闓已用一師兼三梯團之兵力於去月二十五日佔領衡陽譚督並親住此地又耒陽安仁寳慶祁陽等處亦早已佔領株州有昨日佔領消息因張敬堯部隊毫無鬭志故勢如破竹也 
　　湘省自吳師撤防以來風聲鶴淚形勢極爲不穩頃有新自長沙到粤之某政客云余由長沙動身時確聞譚延闓軍隊已與吳新田田樹勲兩旅在湖南實行衝突祁陽耒陽安仁三縣被譚軍佔領此次譚部軍隊槍械充足聲勢甚壯準備攻破湘南之後乘勝直搗長沙現省城居民異常惶恐紛向他處逃避至吳佩孚軍隊之於二十五日以前全部撤出湘南南軍最近在湘省安仁耒陽一帶頗爲活動（一）距安仁東南七十里關王廟之南軍先已開往常寗現時該地之接防軍隊爲桂郴區守備司令羅先凱所部計步兵四營砲隊一連不日抵防（二）自粤開拔之滇軍總指揮朱培德總副司令楊益謙魯子材張懷信所部軍隊開抵耒陽附近朱培德已抵郴楊益謙尚未到耒（三）趙恒惕所部開駐永興龍王鋪衆蟻堂一帶（四）安仁縣南州五里之彭家村先到有步兵一連聞尚有四營陸續隨到爲游擊隊李仲麟所統衝突之說現已成爲事實事湘人對於吳軍撤退後之形勢猜測紛起存寳慶之第七師吳新田山出發移駐衡州湘軍第二師亦歸其管轄又據游歷之某外人言南方軍隊現正由永州大批進行每次以慭起碼由二百人以至五百人雖非走衡州大道却皆向北進發株州在南絶未見一第七師兵寳慶方面第七師兵略有行動聞已有數大隊調出又據第三師兵士云該師一退出南軍必大集同衡州進行以期佔領該地如必要時勢必出以戰爭在湘北軍除第七師外尚有第十一師此兩師中人爲爭餉之故感情素惡此等兵士如南方能擔任給餉必投入南方云云湘省此後情形不能預測仍俟湘省以外之動力爲轉移也 
　　據週循社函云吳佩孚於五月二十五日率全部撤防當未撤防之前本與譚組庵相約吳軍撤防卽請南軍接防譚督以湘南郴州一帶糧食異常缺乏與湘北有天淵之隔吳氏在衡州時購買尚便但時有絶糧之虞若衡州一旦爲張敬堯所得斷無通融之理就糧食一項已足致本軍六萬餘人之死命且張敬堯已决定以此爲控制南軍之計劃譚爲軍食計故有接防之預備但吳氏撤防之次日南軍未到而衡州境内已發現張敬堯軍隊祁陽一營耒陽兩營安仁則一團着着向南軍進逼擬將南軍向與北軍在耒陽安仁祁陽三處共同之防地一齊佔領該地人民深惡張敬堯之行爲一見張爲到境即羣擁商團成軍名曰民軍起向逐之兩軍交綏張軍小挫二十七日張軍大隊齊集而南軍亦到祁陽耒陽兩地接觸發生劇烈之戰鬭張軍不支遂後退安仁方面知祁陽耒陽軍隊失利軍勢已孤亦向後退南軍兵士因張首先進迫侵佔防地又原定有絶南軍糧食之隂謀故奮勇向前連戰三日於二十九上午六時佔領衡州進駐城内張敬堯現已調動湘西湘北軍隊集中長沙尅日進攻衡州以爲捲土重來將功贖罪之計其最後之勝負一時尚難測度然湘省旣發生戰事戰端一開所謂和平統一之說不無受些影響據軍政府某要人云謂政府向來主張和平急謀統一今日湘省之戰爭不過湖南軍隊因軍食關係及人民維持桑梓關係而起競爭乃地方上之事且道路亦遠軍政府雖欲制止之而實在無甚善法云云 
[蘇議會紀事]  
　　連開三次大會人數逐日增加 
　　蘇議會自上月二十六日開始實行扣費之後當日卽開成第二次大會已詳前信二十七日至三十一日均係上午預算審查下午各項審查各項審查會亦先後組織成立氣象甚爲發皇（財政實業兩審查會組織情形已詳前信敎育審查長爲張援理事爲王鴻飛請議審查長爲朱德恒理事爲范循廉）六月一日以後均上午開審查會下午開大會出席人數逐日增加（一日出席一百零七人二日出席一百九人三日出席一百二十一人）且無中途逃席者故連日所議票案頗爲不少兹分日記之如次 
　　一日下午三時開會錢議長主席議程原列第一案爲修正議事細則案（卽二十六日通過一條大起爭論者）記者滿擬聽一天大辯論打探議員意旨却要把這案重付審查豈知開會之後盧瀚蔭動議變更議程將第一案暫擱先將第二案起凡關於預算者提前討論衆贊成遂宣布第二案敎育審查會審查王議員詠梅提議酌給留法勤工儉學生補助案報告與五十四案請議審查會提出留法勤工儉學學生康時偉等請議請求省欵補助案合併討論結果照審查報告由學生自行呈請次宣布第三議題敎育審查會審查顔議議員作賓提議省縣分别補助留法勤工儉學會學生案報告决議建議省長通飭各縣酌量情形補助（四）宣敎育審查會審查王議員鴻飛提議補助德文同濟醫工專門學校學生案報告討論頗久結果爲重付審查定一補助規程以資遵循（五）徐議員瀛動議將補發議程之第一案徐瀛提議電請中央根據商約保持我國鹽法停止日輪包運蘇省沿海食鹽緊急動議第二案請議審查會提出儀徵吳福基等請議運商私雇日輪裝儎鹽片違法殃民設法制止案變更議程提前討論衆贊成結果爲一面電鹽務務署一面組織審查會研究詳細辦法（六）敎育審查會審查龔議員廷鶚請將私立同德醫學校補助費編入本屆預算案沈議員貞壽提議請省欵補助私立海門中學校經費加入九年度預算案凌議員恩錫提議請省欵補助泰縣私立淮東中學經費加入九年度預算案高議員元陞提議請省欵補助如臯縣立師範經費入九度預算案盛議員元音提議補助松江景賢女子專修學校經費報告擬照補助規程由各校造則概算呈請省政長官調查明確再交本會議决龔廷鶚反對最力辯論歷一小時之久卒照審查報告表决辯論中最有趣味者有數語張援云龔議員對於補助同濟學生案主張定規程今本案係遵照規程龔議員何以文反對龔謂規程中並無議員不准提議之規定今係議員提議者當非例外朱紹文謂然則須俟將規程修改於第二條應由設立者開具概算呈由省行政長官云云之後加但議員提議者不在此限方好引用可惜此刻尚在修改前耳聞者皆爲軒渠（七）敎育審查會審查盧議員瀚蔭提議設省立第三女子師範於淮隂補入預算案報告王鴻藻以原案淮隂字様審查會並未删除指爲不當又爭辯良久卒照報告表决設立交預算審查會詳細規劃（八）實業審查會審查省長交議農林總分支場案報告與請議審查會提出高郵陳捷等請議取銷農林總分支場案合併討論審查報告主在南京設一農事模範場第一二農事試騐場及第十工場育蠶試騐改組計畫均否認而朱積祺王師曾則並設一場而否認之爭辯方烈已届六時遂宣告散會 
[南京快信]  
　　財政胡廳長因瞬届節關需欵孔急昨以快郵代電通令各縣知事稅所長迅將徵存稅欵掃數清解 
　　吳佩孚昨由漢致電李督云敝軍全部已於三十一日安抵武漢因兵士波勞過甚暫駐休息 
　　疏濬運河估定工程費一百十萬元定本年十月動工江南貢院開闢市場工程陸續完竢新奇芳閣今（六日）日已開市 
　　李督近於軍署暫設軍事諮議廳採用合議制經由參謀處擬具暫行簡章十條呈明李督核准卽日施行昨委高等顧問李廷玉充諮議廳廳長諮議劉之潔馬孟驤充副廳長諮議嚴鉤陳鴻逵高桂榮明羽林張彭年蘇謙張金甌張辛朔副諮議石人俊董濟川十員均委在廳辦事各員仍照原額支薪 
　　四師一二三年級學生被解散後推定代表三人駐省餘均束裝返里 
[杭州快信]  
　　美公使克蘭氏昨抵杭後寓西湖九枝小築（即黃裝）晚問貝莊飲讌軍民兩長陪座席散後又詣第一舞臺觀劇今日（六號）午刻各機關團體公讌於靈隱并陪游西湖各名勝准夜車附掛花車返滬 
　　浙省減輕花紗捐率案昨經省議會法津股審查報告應予成立旣蘇民困又養稅源俟府大會公决浙省各屬繭捐委員收受陋規者頗夥事爲省長所聞昨已令行財政廳切實查禁 
　　體育學校學生今日赴江干玉皇山舉行遠足會 
　　財政張前廳長靈櫬准明日附午車運送回籍今日（六號）在昭慶寺開弔午後二時各機關團體假座西湖忠烈祠開追悼會省長派錢塘張道尹代表往致祭詞 
地方通信 
[松江]  
　　孔教會謂私米撥充平糶電省長鈞鑒楓涇站扣留私米二十輛除被楓站搬卸四輛外其餘十六輛已由松江縣知事查封運滬核議並經松邑各圑體曁各界公民電君鈞署嚴懲私販將米充公推舉代表而陳一切各在案現時越二旬有餘官廳旣延不解决浙商忽出而承認羣情憤激後患堪應請省長迅予將該項私米悉數充公撥歸松江平糶之用以維民食至楓站所搬卸之私米四輛是否奉長官命令抑受奸商運動亦請一併澈究無任迫切企盼之至孔敎會松江支會叩微 
[蘇州]  
　　童子軍會操吳縣童子軍於五日舉行第三次會操午後一時齊集王廢基公共體育場七時告終始各整隊而返秩序如下（一）軍樂五團（二）白拉德萊氏地板操三團（三）蟹行競爭八團（四）童子軍朝操二團（五）實用棒操四團（六）結繩法十團（七）游戲（準備）七團（八）架橋六團地（九）願詞規律競爭九團（十）童子軍徒手操十團（十一）木杖操十團（十二）繩橋五八團（十三）嗅覺競争四團（十四）救護（縳帶法）六團（十五）結繩競爭十一團（十六）游戲七團（十七）救護各種傷部裹紥法小腿骨折包裹法病人運送法五八團（十八）童子軍徒操九團（十九）繩橋團（二十）消防二團（二十一）聽覺游戲十團（二十二）攀登（裝置繩梯）三團 
[鎭江]  
　　新洲發現蝗蝻鎭江一帶日來天氣亢旱沿江新洲蘆灘致多發現蝗蝻爲數甚夥刻經丹徒縣張知事嚴諭該洲董事督同地保人等撲滅毋留餘孼致貽後患云 
　　溧陽繭市現狀溧陽繭市業已次第開秤滬蘇錫鎭等處華洋廠商所設分莊計共十餘家所收鮮繭貨身頗高故盤價亦昻四五兩日市價每擔計洋六十元此三日内爲收繭最旺之時約至舊曆本月二十四日各分莊均須一律停秤速日滬寗路車裝運新繭赴滬者絡繹不絶云 
[揚州]  
　　藥店夥友停業風潮揚州藥業夥友本外籍約計千餘人年來生活程度日高去歳曾在公園内會議要求店主加薪經洪記彭太和等各藥店認可無論老少夥友從庚申年起每人每年照原薪增錢十八千以資挹注今歳該夥友等復議設聯合會請各號東贊同店東核閱後僉以所訂會章十二條越出範圍羣起否認夥友等遂公决於五日起一律罷業店東以夥友旣出爲業無人遂閉門停止交易如轅門橋多子街教塲街左衞街等各號門前均貼夥友要挾他去無人營業暫行閉市等字様現店夥齊集於埂子街旌德會館内謀對待店主方法而藥業領袖朱竹軒朱明中等則在商會集議處治夥友辦法雙方趨於極端未識能和平了結否也 
[南通]  
　　杜威博士蒞通紀杜威博士偕其夫人及女公子於五日下午四時抵天生港通邑政學各界特遣代表赴埠迎迓張嗇老亦派其子孝若乘汽車前往歡迎抵城後下榻於模範馬路之有斐館小憇片時仍乘汽車拜會張紳當在濠賜小築宴會翌晨上午八時假更俗劇場演講下午赴師範學校及盲殘廢兩院游覽 
[嘉定]  
　　蘇議員質問四中學潮事省立四中學生因愛國運動不容於代校長陳傳德（仲逹）横遭開除者百餘人太屬議昌聞悉之下咸抱不平由　滌瑕等提出質問於省署略謂該校代理校長陳傳德於學生愛國運動絶不加以勸導遽開除發起之人嗣經全體學生請求收回成命詎該代校長另定苛刻條件謂學生每人須扣學業總平分數若干各生以扣分有礙升級仍懇切要求而該代校長毫不體諒反迫學生退學竟將各生膳宿費郵遞發還於是各生不得不忍痛離校致退學學生有一百餘人之多幾於全體解散該代校長之意氣用事措置乖方已可概見第四中學設在滬海道屬之舊太屬區域内該屬中等學校僅此一校現該代校長任意摧殘致使附近青年驟然失學本員等目擊心寒難安緘默究竟貴署對於該校善後問題有無補救之方法云 
[嘉興]  
　　學生會焚貨紀嘉興學生聯合會調查科前月曾在輪船上先後查獲日貨計共十件經該科迭次調查確係日貨當由聯合會議决將該貨中之石板充貧兒院用品樟腦丸磨碎散佈於全城汚穢地方其餘牙粉皮球等件均於五日下午四時由該會抬往東門外車站旁空地上一律焚燬觀者不下千人 
[湖州]  
　　新絲陸續上市湖州本年蠶汛因天氣調和尚稱中稔此間各絲行定於二十三日「隂曆」開秤細絲公會前於初六日假絲業事務所開會同業到者計五十餘人討論良久結果公議在未開秤以前無論城内外在行以及出鄉絲船均不得爭先收買並函絲織公會一律接洽以免紊亂市面放大絲價等語故城區近日細絲尚無市面即有幾家織户暗中收買細絲計天平秤每百兩收至四十九元肥絲每百兩約四十六七元菱湖定二十一日開秤細絲議價四十八元雙林南潯及外縣德清之新市鎭産絲頗旺闔鎭絲行業於十四開秤亂絲由四十二收至四十六元細絲收至五十二元而外埠若震墅盛澤南京鎭江溧陽等處絲客又放量收買計自開秤日起收至十六日至聞永大祥共買進一百五十三包洪順九十六包鍾吉興義祥振興永三家各買六十餘包此外尚有小行六七家亦有一百數十包總計三日内細絲出口共有六百四十餘包惟十七日起細絲收價已較前去兩三元矣 
　　破獲娼賭機關吳興縣公署三日晚接郵信報告謂湖城警佐徐仲雅私收妓賄縱任巡長蕭一鳴等九人在局前　　公組娼賭機關名爲七公司又名七星黨種種穢褻行爲云云縣知事吳　臯據報後立傳本縣劉隊長會同警所全班偵探於午夜後前往該公司果獲少女六人男子蕭一鳴「即巡長」潘阿榮「里正」袁才寳朱玉林林曹小金林陳三毛豆等人一併帶縣由王承審員開庭訊問詰據章施沈施朱嚴等六女子供稱七公司係蕭倡設又名笑樂社晝以降興橋福星園茶坊爲妓界事務所暮如富滿尚有分公司并泣述被汚情形訊至翌晨始止觀者不下數千人云 
[南昌]  
　　湘戰聲中之贛聞自湘戰起後陳縣調兵遣將對於贛西贛南均有佈置實亦不過自固邊防而已二日聞某高級軍官言贛南已電吳鴻昌鎭使加意嚴防贛西（萍鄉）方本仁鎭使之兵不及二旅（贛南駐軍最多有四混成旅）似嫌單薄本日已令十二師速撥騎兵二營步兵若干即日開拔赴萍增防又廣昌縣匪勢甚熾 
亦已酌調南豐軍移駐矣 
雜評一 
[南北之糾紛（默）]  
　　今日和戰消息之所以互異者因無論南北何派皆有數方面之關係故也他派之對外主戰或主和者我必設法以反對之此一種也外之對於他派主和或且間接與已派戰者我亦必設法以抵抗之此一種也或對於外之同派言和而對於外之異派言戰此一種也或假名對外作戰而實圖壓服他派或假名對外謀和而實圖破壞他派此一種也甚或内之同派中亦不能一致一部分對外主和一部分又對外主戰一部分對内之他派主和一部分對内之他派主戰此又一種也總之南北之間南北同派與異派之間南與南之同異派間北與北之同異派間各有作用各有相互之關係於是所謂和與戰者亦遂糾紛錯雜而不可究詰矣 
　　此次南之桂派對北局部和與局部戰並進而北之段派對南討伐與議和同傳蓋亦不外上說中之一種糾纏而已 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[廣肇公所董事會紀]  
　　討論選舉工部局華顧問事 
　　寗波路廣肇公所昨日午後三時半開董事會因上海總商會函請該公所推舉華顧問該公所頗有疑義故開會公同討論之到會除全體董事外并有該公所會員數十人列席由湯節之君臨時主席報告本公所前接總商會五月三十一日來函（錄後）係因該商會接四月初旬工部局函（此函早見本報）請該商會發起召集在租界之各公所各公會選出租界居住而有代表全租界納稅華人之資格者五人以上之華人於是該商會函請本公所推舉數人本公所因無案可稽遂函覆該商會索取法案（函錄後）未幾得該商會書及法案三份（函錄後惟此函所云已於五月三十一日來函時送來法案確未收到耳主席繼謂推選華顧問一事實須租界納稅之華人市民共同進行并非一部分之商人所能擅自舉辦故本公所應如何措置請諸君公决云云衆遂詳細討論繼由羅芹三君提議推舉華顧問一事必須在租界納稅之華人市民共同進行盧煒昌君提議本諸必須共同進行之理由（錄後）即行答覆該商會（函錄後）黃鴻鈞附議衆通過主席復謂本公所得廣東省長來電（附後）聲明欽廉改隸廣西消息全無其事諸君可寛懷矣遂散會兹將各項文件錄左 
　　總商會致廣肇公所函徑啓者前准工部局書記李台爾君來函按照敝局所提議經納稅人常年大會通過之議决案第八條應准設立一華顧問部其組織及權限於一九一九年十月二十四號敝局總董致領袖領事函中表明敝局至望上項决議早日實行所開姓名在能多代表住居租界全體華人方無遺憾爲特函請貴會發起召集設立租界以内代表各段華人之各團體誠選堪勝華顧問之任而有敝局總董致領袖領事函中所開資格者至少舉定五人將姓名開送以得領事團之核准等語本會初接此函時即見報載租界華人顧問有聶雲台諸君被舉告辭不就等情一節未悉底藴不敢造次現聞聶君等並無被舉之事而工部局盼候答復故於本月二十九日第十一次常會提交公議議决本會係商業團體祗能在商言商就入會之各商業團體推舉堪勝顧問之員以供採擇其他各種團體於商業無關者本會未便召集應即通告入會之商業團體各就所知推舉幾人報告到會以便由會彙總函送工部局核辦相應函請貴公所查照迅即舉定准於一星期内復會無任盼禱上海總商會啓五月三十一日 
　　廣肇公所復總商會函徑復者接奉三十一日尊函以工部局立華顧問一案囑推舉幾人限於一星期内奉復等因查選舉華顧問一事敝公所並無擋案可稽且如此重大問題亦非一星期所能竣事應請貴會迅將關於此項華洋文案卷全數抄錄一分示知俾便早日通遵辦無任企禱草復敬頌公安廣肇公所謹啓 
　　總商會再致廣肇公所函敬復者頃承大函屬將關於選舉工部局之華顧問文卷抄錄一份等因查昨日已將該項文件分送諒荷鑒及兹再檢送三份即祈察核辦理爲荷此致廣肇公所上海總商會六月三日附送華顧問文件法案三份 
　　廣肇公所董事盧煒昌對於推選華顧問之意見（一）華顧問之設立爲租界華人市民權之發動即應由全體市民公選本公所同人不過市民之一部分不應冒濫全體市民之權利致受人壟斷之譏（二）此顧問當具有租界最多數華人信仰之資格以便將來能代表最多數華人之意思若由一部分或一團體推選恐不能合多數人之公意本公所雖爲廣肇兩屬十餘萬人之公共團體但究屬市民之一部分未便單獨推選應會合各團體共同進行（三）華顧問之設立完全爲代表華人意思之用則充任此項顧問之人卽應有多數華人推崇信仰之資格者方可推選至推選手續及推選何人鄙意認爲應出諸全埠納稅市民不應由少數人壟斷致違反多數人之意思（四）華顧問雖不能如華董事但爲租界納稅華人權利而設其意旨則一是此項顧問即應有多數華人信仰之資格若由少數人推選斷不合此旨况工部局與總商會函明明有召集租界各公所各公會選出一語决非一團體或一部分人所可所攬本公所未便單獨行動（五）此項顧問旣不應本公所單獨推選尤不應以推選之人供的採擇且總商會來函並未提及選舉手續未免輕視此事鄙意以爲此等重大事件應定公開之劃一手續與全體納稅市民共同辦理方爲適當以上意見是否有當請予公决 
　　廣肇公所再覆總商會函敬覆者接奉公函並華顧問問題文件及法案三册大致以工部局設立華顧問一案囑敝公所開貝員名以供採擇等情前來敝公所當即召集董事會議僉稱此次工部局華顧問之設完全爲華人在租界内市民權之發動充任此項顧問之人當具有租界最多數市民信仰之資格爲將來能代表最多數市民意思之地是此項顧問關全體市民權利卽應由全體市民公意推選本公所雖爲廣廣肇兩屬十餘萬人之公共機關但究屬市民之一部分其他應享納稅人權利之團體或個人尚居多數况工部局致總商會函内亦有召集在租界之各公所各公會選出等語其含有應由多數納稅人選出之意旨彰彰明甚本公所未便侵犯多數人權利擅開員名供人採擇云云當經一致贊同兹准前情合亟奉逹並希查照爲荷此致上海總商會台鑒上海廣肇公所謹啓再選舉手續前函未蒙開示敝公所認爲此事重大應有公開之劃一手續且斷非一星期所能辦理又上六月六日 
　　附錄廣東來電廣肇公所潮州會館鑒文電誦悉查欽廉兩方自有人請願改隸後當卽令行欽廉道尹徵集全屬眞正民意呈復核辦嗣迭據團體及紳民文電反對業經行道併辦在案現電未據該道呈覆惟本署對於變更行政區域之舉斷不敢輕率從事近接莫督軍艷電業有欽廉改隸桂省並無其事之聲明足見外間傳聞殊非事實尚祈轉致同鄉諸公幸勿疑慮爲感楊永泰叩江 
[總商會對推舉華顧問之解釋]  
　　上海總商會緊要廣告云敬啓者公共租界工部局選舉華顧問一案本會於五月二十九日常會决議就入會之各商業團體推舉堪稱顧問之員以備採擇當即分别轉知各業就所有團體查照辦理在案乃昨閱報載總商會與華顧問問題有壟斷包辦等字様未免誤會查本會係商業團體會員雖僅三百餘人皆代表各帮各業之領袖居多所有上海各業公所會館涵蓋在内此次選舉華顧問請各業團體分投辦理並非在會員三百人中推舉似不得指爲屏棄市民希圖包辦夫所謂各業團體者即以其館公所也範圍甚廣其選舉何人並無限制即就馬路商店而言各行各業皆有會館公所其對於各本業之會館公所皆有選舉權至於商業以外之團體漫無涯涘當然非本會所能過問特此登報解釋免滋誤會統祈公鑒 
[平和通訊社之上海和議消息]  
　　唐王交換公函後王揖唐昨晨公式訪唐少川商開議辦法唐王計畫係不必用全體代表開議手續由唐王二人於最短期間直接訂立一種條件以總代表名議發表目下條件已近成熟 
　　據某方面傳述次此議和條件本早由唐王秘密商定其範圍不出春間各報披露之密約惟此次加入孫伍及滇唐各方面情形較前不同原條件亦須略加變更關於如何變更之各點孫宅迭次會議約經提出討論至前日午後因李協和急欲返港又由唐少川在孫宅提出研究一次内容極密詳情無從價偵悉微聞新舊國會同時取消一欵業已一致通過而某氏主張之副總統及某某巡閱使問題尚須俟唐王接洽後再行酌量列入云 
[施愚北上]  
　　北方和議分代表施愚於上月間自京來滬活動和議今因西南軍府總裁孫中山唐少川伍秩庸唐蓂賡等發表宣言承認上海南北代表爲和議機關南北和議漸形接近特於昨日清晨七時許乘滬寗鐵路特别快車赴寗與李督軍商辦一切然後改乘津浦車晉京赴府院面陳請示機宜聞勾留旬日即須遄返上海云 
[李協和赴港前之談話]  
　　今後計畫首在奠定川局 
　　李協和氏此次代表唐蓂賡總裁來滬與孫唐伍三總裁曁國會要人會商要務業已公畢兹因軍事緊急於昨晚趁船赴港預備轉船赴滇其滬上代表總裁事務在唐蓂賡未經派有替人以前暫委徐元誥氏代理李君到滇後唐滇督將就軍事上有重大負託李君啓行之先有人訪之於庽所李君云予（李君自謂）軍人也不嫻政治今兹政局雖吾人已宣言議和實際恐去和平尚遠因國内和平障碍正復不少也和平障礙不去則所謂和會恐屬開而不議議而不和在最短時期内未必有何結果至吾人今後之計劃當以奠定川局爲第一着暫時設置護法中樞與大本營於雲南一俟川局底定即將軍府國會一併移置川中庶幾進可以戰退可以守根基旣固在後根本解决乃有可圖否則枝節爲之與國事終無裨益也予參與此次宣言之主旨第一在表示反對廣東之所謂軍府正式與岑西林脫離關係西林日内迭有來電予初尚欲以决絶之詞簡單答覆繼思我苟覆電彼必再有電來何苦惹此煩惱故决定置不答覆至宣言中之措詞在未發表以前吾人曾有酌加修正之議嗣以出入所　不大無拘執之必要故坦然贊同云云 
[國會赴滇籌備會紀事]  
　　國會赴滇籌備一切進行經誌前報昨（五日）午後二時國會赴滇籌備會又在通訊處開會首由凌鉞發言謂本日李執中君因事未到請李正陽君主席請褚副議長報告起行船位曁旅費籌畫情形褚輔成報告異凌鉞謂本日開會原因以前日四總裁宣言各方面頗有疑惑其内幕有何作用固不得而知但吾輩議員職居代議中華民國之主權屬於國民全體而國民之意思即寄秅於國會當國會由粤抵滬開第一次談話會時兄弟主張議員自决國會革命同人均極表同情現正當此時期應有决心毅力以作最後奮鬭並主張赴滇公費支給辦法在固定額數上海支給一半雲南支給一半旣省滙水又免周折其不願在滬支給者聽實爲同人與秘書廳雙方便利起見但支給化費以到雲南者爲限末云秘書廳裁減職員問題亦宜及早解决以免職員諸君於赴滇後發生困難其赴滇預備經費請問褚副議長究竟最後有若何把握褚輔成謂赴滇預備經費四總裁現正協商辦理至於公費支給便利方法擬在滇發給上海支票一百元雲南一百元因同人中眷屬留滬不能赴滇故不能不變通辦理丁象謙謂同人有無家屬在滬須預先聲明恩克阿穆爾謂結束秘書廳辦法曁赴滇經費概算議長何以尚不向籌備會提出報告褚輔成謂結束秘書廳赴滇職員自應以必要爲斷經費概算當於談話會報告裁減秘書廳職員當於籌備會報告凌鉞謂赴滇同人應由籌備會再致一函催即預備相片於三日内交來以便先行代爲辦取護照免誤行期會議畢遂由主席宣告散會 
[四川戰事之電訊]  
　　平和通訊社云大阪朝日新聞接重慶專電述四川戰况甚詳譯布如下 
　　第一電（二十九日發）黔軍開戰以來戰况不利乃向各處求援二十七日有瀘州駐紥之趙又新所部滇軍一團自成都大道向合川縣進發又王文華帶來之黔軍一團已至川界不日將抵重晵又駐紥萬縣之田時穀所帶滇軍三營携帶機關槍野砲等於二十九日到渝後即開赴前線黔軍現揚言自二十九日開始總攻擊此外成都方面簡陽之滇軍二十六日與川軍開戰大敗顧品珍已棄簡陽退却司令部移設内江 
　　第二電（三十一日發）此間得報成都大道開往合川之趙又新軍一團赴榮昌爲熊軍買收已歸附熊派重慶前線之川軍現在退却中但黔軍并不追擊因川軍熟悉地勢黔軍連日屢爲所困之故順慶潼川等川北之戰况刻因電信梗阻全部不昨王文華之貴州援兵在綦江縣附近被四川土匪襲擊大受損害熊克武氏刻已正式宣言聲明唐繼堯禍川罪狀布告宣戰四川人民現同情熊氏雲貴軍陷於困難之地位 
　　第三電（一日發）石青陽吕超之部下約三分之二已將響應熊軍形勢險急此爲同情熊氏「川人自主」宣言之結果又聞爲吕超之兄曾極力以大義名分勸說之反響故可信石吕兩人不久當公然投入熊氏部下川軍第四師第三師現正協同攻擊仁壽内江自流并瀘州方面之滇軍又第八師已由嘉定犍爲開始攻擊叙州之滇軍又川軍第一師正南進將攻潼川順慶余際唐之川軍已進至距順慶三十里川軍對雲貴兩軍已發戰書 
　　又昨日本埠某方面接成都官電謂川軍二十八日佔領資陽云云 
[民食問題之昨訊]  
　　最近米市狀况前昨兩日來米價已逹極點米行同業中亦不顧其再漲遂有抑平米價之動議南北兩市河下到船僅青浦角里松江洙涇等南帮米船每日十餘號常熟無錫等船寥寥無幾滬寗火車所運之客秈亦見少白米尤缺一般機器碾米各廠機房亦皆無貨可碾店舗進貨因價昻貴吃本巨大莫敢多存所有俄次之貨現爲平價局購去出糶故米價雖然壓平總望常帮來源流通方可不致再大云 
　　浦東搶米風潮三誌浦東搶米情形兩誌本報昨（六日）又發生兩事（一）爛泥渡永源米店昨日上午派出店駕小車送米出外行經典當弄後面忽遇窮民五六人攔住去路用小刀將米包割破搶去米二斗數升當經車夫大呼搶米巡警聞聲到來若輩一閧而散事後經三區李巡官帶同長警在該處草棚内將米抄出惟人已逃去（二）昨日午後二時許忽有婦女小孩數百人各携飯籮擁至花園石橋信泰米店意圖搶米該店早已戒備急將排門關閉未遭損失其他各米店聞訊紛紛閉門事爲三區曾署長得悉立卽委派巡官李鶴鳴會同游巡隊長趙玉珂各帶長警馳往彈壓並勸諭各米店照常開市擔任保護浦東爛泥渡淞滬警察第三區署長曾永奎昨出布告云爲布告事照得米價昻貴民食維艱非祇浦東一隅各處如此業經上海縣知事邀集士紳會議决定籌辦平糶以濟窮黎現正積極進行不料本月四號午間福昌米店發生搶米之事幸經本署長聞悉率同長警親往彈壓驅散查當時搶米之人本應拘獲以人數衆多姑念伊等均係年邁婦女從寛未加深究本署長見於米價昻貴民食維艱爲維持現狀計當即邀集各米店主來署公同議决議行平糶售賣以錢局爲限不准加增一錢以濟收急除在各該店門首加添巡警保護外爲此布告居民人等一體遵照倘敢再有前項情事定卽嚴拘不貸其各凛遵切切此布 
　　兩平價局第一日情形昨日南市大東門外龍王廟及南門外商船會館第一第二平價局實行開辦自清晨八時起一般貧民之購糴平米者絡繹而至概照規定價値發售至下午四時爲止兩處局所糶出共五十餘石其遠處貧民一時未能盡悉大約今日起必更增多也 
　　添設平價局之籌商上海縣沈知事據上海各市鄉經董聲請在四鄉浦東等處添設平價分局以便貧民就近購買平米免生搶米風潮等情當與縣商會會長顧馨一市經董慈善團總協理等籌商墊欵請顧會長向正利銀行息借銀十萬兩以便購米推放局所聞平價局除上海已設第一第二兩局所外擬再設分局於西站内關帝廟及下海浦下海廟並閘北等共設五處局所其浦東則在塘橋老白渡爛泥渡塘工局洋涇鎭等亦設五處以上共計十處現已與各鄉董接洽不日即將分别開辦 
　　富家捐米平糶西鄉虹橋鎭附近某富紳見蒲淞市境内窮民極衆特發惻隱之心禀陳上海縣沈知事在蒲淞市設平糶局一處自願將家存白米一百石助入局中以濟貧民該米往來水脚亦由該紳津貼云 
　　扣米充公函知路局滬杭甬路公益轉運公司私運之米糧四百五十四石已奉省令充公歸平糶之用已誌昨報昨錢路局長任小山接上海縣知事公函略開上海公益轉運公司私運食米四百五十四石經上海縣稅務公所查獲究辦當經電請省長核示兹奉支電内開該項扣留食米應悉數充公發交該縣作爲平糶之用等因奉此合行函請貴局長飭將該米悉數發交上海食米平價局充作平價之需云云任局長當即轉飭上海南車站站長如上海縣署派員會同南市商船會館及龍王兩處平價局前來提取此項食米時准予悉數放行云 
　　浙省會請放扣米滬杭路楓涇車站扣留之食米十四輛業已拖回上海南站由路局任局長曁稅務所陳所長電請蘇省長核示已誌前報此項食米扣留已將一月近忽有浙省米商出而承認爲買主謂拱宸橋湖墅元昌行購一千八百四十三包萬泰米行辦二百八十七包又諸曁縣之新合盛同孚和昌三米行共購八百七十五包共計三千零五包公與舉元昌米行經理雨文萬泰米行經理王安浦爲代表向浙江旅滬同鄉會及杭州商會浙江省議會等聲明實非私販出洋係由浙省囑託鎭江森源祥行主徐姓代爲購辦之蘇皖二米以濟浙省民食前日（四日）浙江省議會乃分電蘇皖二省長曁蘇皖二省議會云敝省民食向由貴省購運接濟去年重以蝗災水荒本年益形匱乏務請惠准照舊挅辦乞將被扣米石迅予飭釋以拯災黎佇盼賜復云云又楓涇此次退回上海南站之食米十四車另有空車二輛仍有粘貼松江縣知事封條一節該二車之米石係楓涇米客朱昌海購辦一輛裝六百七十一包又米商祥美一輛裝三百零五包當於抵楓時一併卸去另有祥美米商代客承辦之食米五百九十包亦已拖回南站昨由該米商具呈蘇省長請求發還 
　　包飯作與飯店均議加價本埠包飯作一業合南北市計之甬帮佔最多數業此者因近來米價日高每石需洋十一元有奇核之承包飯價已無利益可言爲維持血本計日前已有每客暫加五角之表示惟吃包飯之店舗或居家對於其加價充許與否頗不一致該業中人因是印就傳單分發各包飯作主定於今日（七號） 
午後齊集法租界寗波會館討論加價問題藉維營業又南北市市飯店業因米糧昻貴營業虧本勢難支持連日已由該同業發起提議加價聞每飯一碗加增錢四五文定於日内邀集同業議决後實行加增云 
[徐警廳長預防水木匠罷工]  
　　淞滬警廳徐廳長訪悉本埠南北市水木作工人因米珠薪桂已由柱首等發起重行要求加增工資連日相約集議决定於隂曆四月二十五日起同盟罷工等情爰特預令所屬妥爲防護並於發生時先生呈報一面設法勸導解散云 
[染業工司罷工之近訊]  
　　綢綾染業紹帮工司人等因近來米珠薪桂罷工要求各莊增加酒資業將兩旬迄未允洽兹經該代表等向各莊磋商绪綸公所各綢店以現値夏貨上市絲價昻貴底盤甚大生意頗難一時不克允許而盛澤帮公所方面全恃夏季紬紡且新式各種絲織品頗爲發逹故已首允然工司方面因團體甚堅未得緒綸公所之贊同仍不允承染挑送各坊主及公所董事葉志鏞等以端節將届若不解决則結帳歸宿必受影響連日奔走其間深願日内了結其事云 
[杜威博士赴南通]  
　　杜威博士偕其夫人二女公子及劉伯明博士於四日午後十一時乘大德輪船南通講演武昌高等師範校長亦乘是船往通考察是晚到埠送行者有沈信卿朱少屏沈燕謀吳敏於諸君云 
[美人籌備獨立慶典]  
　　大陸報云六月五日午後旅滬美人在美總領署集議七月四日美國獨立慶典之籌備事宜當場决定以美人協會·商會·女子俱樂部美人俱樂部哥倫比亞大學俱樂部等團體之會長會同美總領事合組籌備慶典委員會而以總領事爲委員長云 
[交涉員迎接比新使]  
　　新任駐華比國公使艾維滋乘日船加茂號來滬前聞六號抵滬昨江蘇特派交涉員楊晨帶同交際科長陳世光詣日郵船碼頭迎迓 
[考察歐美教育後之紀載（續二日）]  
　　團員述參觀美國敎育狀况 
　　（二）「印地安納省葛雷市愛末生學校」葛雷市向以最經濟之方法爲學校編制著稱愛末生校葛雷市之學校之一也余等赴葛雷市時市敎育局長瓦特博士特導觀此校介晤校長師普汀君相與說明先記其言如次『一校合之經濟見地及辦法通常社會中無全市人民人時乘電車同時至博物館劇場等公共娱樂地點之時故電車博物館劇場祗須設有限的已足供市民之用學校中之設備亦然如有六百個學生之學校不必設可容六百人之游泳室·體育室·大講堂·實驗室等儘足敷用甚明本市本此見地有一種設備卽令獲一種實用俾多數兒童得有就學之所而校舍無能容之患其法則在教室能用使無虛備也二設施之實際由上之辦法（甲）兒童在校時間可以加多本校兒童在校爲七小時較一般小學加多二小時（乙）教員授誤時間可以節省教員祇授課六小時所授課程分普通課程（即英文數學歷史）特别課程（卽理科手工圖畫音樂）禮堂集會游戲四種五年級以上學生每日習普通課程三小時特别課程二小時體育一小時四年級以下每日習普通課程三小時特别課程一小時集會一小時游戲二小時是科目亦多於特校也本校小學兒童共二十四班每班平均四十人以教師二十四人教之除普通課程特别課程·分授於十四個教室外其禮堂集會及游戲等均以一教師指導數班故教師不無暇豫總之本精細的組織以期最新學理逹於實用而收教育普及之效則本市小學辦法之微意兹彙其中之注意點及用法（一）爲教室共用八小時兒童學習七小時教員授課六小時（二）除手工場·游戲場·禮堂外·爲一教員用一教室及四教員共三教室（三）教員用膳時間爲錯綜的兒童用膳時間奇數班第四時偶數班第五時（四）各級１．２同程度３．４同程度５．６...故有弟昆姊妹不能同程度者或同編入奇數級或同編入偶數級則歸家用膳無不同時之苦（五）禮堂彙合亦以程度相差不甚遠者同時如　．　相差不過一年則訓話無過高過過低之慮（六）第四第五時間大講堂及游戲場皆無何級受課兒童膳後可以爲休憇之所三校址校欵生徒及其餘本校地址共十英畝値美金七萬五千元建築費二十二萬五千元設備費七萬五千元共三十七萬五千元預算增築游戲場二所操場二所共需費五萬元有生徒小學千人幼稚生一百人中學六百人市内有同一主義之小學十四所内部布置則小有異同云云』旣而赴各教室參觀至一七年級化學教室」此教室卽在實騐室内有長實驗桌三男生十九人在此受業師普汀君爲言理化教授男生注重實業方面女生注重家事方面故分組教授不同在一室至化學物理各於教十三週後互爲更易每週 
 
 
 

Page 11

 
 
五小時每一小時半爲教授半爲生徒實騐因本市鐵工業甚盛現方教鋼鐵製法至「機械工鍜鐵工范沙各工場」機械工作有鉋鐵鋸鐵製蚴旋鐵輪各機之工作習此者限十四歳以上而鍜鐵則不多加限制兒童皆踴躍親錘爐旣畢者則見其拭汗更衣於貯服物體猶自興高采烈也范沙工場中男女兒童不過八九歳所范皆機械模型師普汀君言校中亦以此爲兒童一種游戲諸兒作此工作時亦有二人指導其間也此外印刷亦爲手工之一科「至膳堂及炊事處」時値偶數班午膳購食者約二百六十人收費共僅三十八元有奇四年級至八年級實習烹飪所製食品即於此間售之每日各班實習時間共三小時每班分二組同日則此組實習彼組講理論同組則今日實習翌日講理論故兩組治食各輪一日室中洗滌器具雇人去年售食物收入共爲銀一千餘元至「中學二年級（凡不冠中學者均屬小學）圖畫教室」所習爲建築畫此爲特别科任選習至「大禮堂」此時之禮堂集合有一年級兒童表演所讀國文中之故事演時教師先爲介詞此集合約二百人至「演劇練習室」女生五人在此練習一生方背誦劇中詞句至「體育室游泳室」體育室於周圍加椅作賽跑圈校中足供兒童游戲運動之處共有八所游泳亦分普通特别兩科普通科必修特别科則選習也其餘歷史地理打字印刷各教室及實修室均次第參觀别無足記至「校外運動場」冬季結冰現以作滑冰場其側有動物飼養園中飼狸狼鷄犬據云凡生徒不願習機械手工者則必飼養動物以當其課程 
　　（三）「俄哈約省克里弗蘭市伯累特學校」此校屬克里弗蘭市本市教育局爲便兒童就學於校舍建築主張平房余等至該敎育局時局長曾親以圖指而說明之兹其所新建之校舍也此校建築特别之點可得而言者擴大走廓以充游戲集合之所全校中無曠地（一）走廊所充之游戲集合室居中教室皆相同對立而無遠隔之苦（二）敎室與走廊之間皆屬隔壁旣可供兒童置服物之用又杜游戲喧嘩之擾（三）教室之透光窗設於屋頂光或平下或斜射足平均光線之强弱（四）走廊所充之游戲集合室四周皆教室其透光窗與換氣窗均高出屋頂空氣毫無不流通之虞（五）兩列教室之間旣爲集合室另闢門令兒童從外出入換班及散課走廊中均不紛擾（六）至走廊中之暖氣管設備皆在五尺以上面積展寛亦一作用計此校舍建築完竣可容兒童二千五百人現未完成故所容兒童僅一千四百人此校爲六年制小學兒童共分三十二班有教室二十亦有幼稚園以大禮堂及游戲室等供輪換班次之用其換班方法一教室祗換兩班每教室中設交換兩班兒童收藏服物之所俾教室雖交換而兒童有所留宿據校中職員言如是辦法庶不致兒童終日皇皇然如無所依是則較葛雷學校爲優者云校中并設有養病室牙醫室各一教授法無特異處故不贅（未完） 
[小學教員研究會開會紀]  
　　本埠各小學校教員昨日上午齊至勸學所開理科研究會到者有王定誠吳璧臣劉士芳王備五童啓鵬毛人俊王蔚如趙靄吳王子剛馬織裳姚惠泉陳味腴趙品高沈瑞卿沈笑山胡其昌高子文朱春生毛吉生許佩行范罕波郭召棠鄭賢昌陳寳彝錢一航侯奎章曹香蓀沈鑑三沈槃尊楊聘漁等共三十人勸學所長李頌唐未到由楊聘漁主席十時開會楊主席報告開會手續與各學校交會請議討論事件經各教員逐一研究表决如下一報告參議員送到參觀報告書一件附搜集各學校印刷品七種一報告朱春生君送到參觀報告和意見書一件 
　　一參觀員劉君柏堃王君定誠趙君靄吳鄭君希文報告書外參觀情形一提議定理科教學標準議决如左（甲）取材方面（一）切合於社會現狀和日常生活的（二）初年級必把家庭和學校做中心由近及遠（三）有關於職業淘冶的（乙）敎學方面（一）課前可先定研究目的使兒童搜集資料（二）課時須先觀察或實驗再行討論（三）時常實行校外校授（四）可使兒童自己實驗經過情形的必定使他實地去做（五）在初年級討論時專重談話以後量兒童的能力討論後可筆記要項議至此時已逾午宣告散會各教員仍就所午餐而散 
[菜油價格看漲]  
　　菜子爲榨油原料江蘇崑新各地出産頗多向年以銷往日本者爲多數現届新貨收成之際惟因本年夏來天時太旱故新菜子皮殻較厚以之榨油成色吃虧昨據油市中人言嗣後油價可望增漲蓋豆油亦有連帶關係也昨日市上開出油價已漲起一二錢惟現在日本購辦新貨尚不見旺耳 
[上海物價指數表（三十三）]  
　　財政部駐滬調查貨價處五月第三週（五月十七日至二十三）上海物價指數云本週指數爲一○七·二比前週稍低千分之一比前月本週仍高千分之十一九二○年後各國物價大都先漲後跌但其上落時期亦復互有參差如東京物價以三月份爲最高（三一七·五）四月漸跌［二八八·八］紐約物價在二月爲二○·八六九○三月降至二○·七九五○四月續落至二○·七一二四倫敦物價據統計週刊及經濟週刊所編兩種指數均已二月份爲最高三月起聞已稍落本埠物價以五月初爲最高本期稍見下降但統觀各處指數本年物價即在平落時期亦較去年爲高昻又値銀價低落來貨無多此後本表指數能否逐漸回落不再上趨亦一疑問也本週指數表列下 
　　時間九年五月前月 
　　類别第三週前週本週 
糧食一○二·七九九·四一○二·七 
其他食物一一七·三一二一·七一一六·一 
疋頭及其原料一○二·七一○一·八一○四·三金屬一○八·九一○九·四一○六·八 
雜貨 
燃料一○○·二一○二·一九七·四 
建築材料一一三·七一一四·二一○九·二 
工業用品九七·九九六·九九五·九 
其他物品一○四·四一○三·六一○一·四 
雜貨平均一○四·○一○四·二一○一·○ 
總平均一○七·二一○七·三一○六·二 
[證券物品交易所開幕有期]  
　　上海證券物品交易所前因房屋未竣未能如期開幕昨悉該交易所業已議定准於七月一號實行開幕現正飭匠將建築之房屋日夜趕造其内部布置由理事兼總務科長洪承祁督率籌備聞電話一項業與德律風公司訂立合同暫定電話機百架如日後不敷尚須添增現已由德律風公司於交易所地道内另裝電線管一俟裝竣每日由公司撥派接線人四名常川駐所管理接線事宜並聞該所營業細則早經規定呈請各機關備案惟恐各項經紀人未能明瞭細則原理故該所於昨日上午請前農商部僉事諸青萊假紗業公所演講營業細則以免誤解 
[商界聯合會開會併紀]  
　　民國路民國路商業聯合會於五號下午八時在會所開評幹聯席會議列席者二十餘人由主席報告各處來函及總聯合會發起商業保險公司事次出席總聯合會董事俞德鑫辭職由衆推舉副會長吳亮生擔任保險公司事亦請吳君研究辦法次學務員報告義務學校創辦以來學生已逾額原有課堂不敷應用有志求學者每抱向隅欲謀普及非再添房屋籌措經費不可衆然其說决定分頭進行俾下學期實行尚有修改章程等議案因時已晚不及討論候下次再决散會已深夜一時許矣 
　　百老滙路虹口百老滙路商界聯合會於昨日午後二時開第八次常會到會職員二十餘人公推李澤源主席高雲山紀錄首由主席報告總聯合會前次來函所有義大利商會送來歐戰後商會書四千本本路應得一百本宜卽着人去取又總會之保險公司通告各商號應否認定僉謂從緩再議次提議催開義務夜校各校董籌募之基本金原案通過復討論年會事宜公决定於七月四日開選舉大會全體贊成通過議畢散會 
[茶業會館開會紀]  
　　本埠茶業會館前日傍晚七時開會同業到者十餘家由該業董陳兆壽主席將提出各項議案公議表决如左（一）公推籌備參預荷屬爪哇萬國茶業會議及展覽出品幹事人員俾着手籌備請公議推舉案（二）前會公舉唐李珊赴爪哇辦理與會事務已承應允擔任請公議會務一切進行辦法案以上二案經衆决議俟下星期六日邀同滬上各茶號到館會議公决進行（三）馬維藩報告聞惠利洋行裝運籍茶出口派司有逾一年期者被江海新關退回事與茶商營業有碍請籌議辦法案衆議再請馬君探詢確實情形一面公呈稅務處農商部請求體恤茶業現處極端困難地位准予展限出口以二年爲期并公推陳兆燾胡德馨謝蓉齋洪孟盤同赴稅務處孫督辦滬寓謁見面陳困難情形請爲維持 
[豫豐紗廠行將開幕之消息]  
　　滬商薛醴泉吳善慶穆藕初等聯合同志集資百萬在河南鄭州創辦紗廠定名豫豐購機築廠一年於兹延聘留美學生顧維精爲總工程師吳文欽爲協理内部布置現已完備昨該廠滬上股東接穆君由鄭州來函云 
該廠已於前日試機開工訂於本月二十七日行開幕禮聞已柬請上海各界前往參觀據熟悉汴省商務人云鄭州居京漢鐵路之中心四通八逹運輸極便購取鄰近出産之棉花運費至省其價亦廉織成之布與紡成之紗就地銷售獲利尤豐該廠現已裝成紗錠一萬餘先行開車其餘二萬餘錠則陸續裝設若以鄭州附近棉花出産之限量及當地銷售紗布之需欵即有十萬錠亦屬不敷則該廠來日之發逹實有不可限量也 
[李厚基派員來滬參觀紗廠]  
　　福建督軍李厚基近因閩省自南北交戰後民情困苦擬創辦紗廠等項實業收容貧民工作藉資救濟特派專員曾柏華來滬調查各紗廠組織方法及營業狀况以爲取法並預電上海縣公署妥爲介紹現曾委員已於前日蒞滬當赴縣公署謁會沈知事面談一切沈知事除專函各紗廠介紹外並派員偕往參觀 
[蜀商出口公會成立後消息]  
　　蜀商出口公會成立後入會牌號已有六七十家昨日開會員全體會將新訂章程逐條通過其刋發看貨之様單已於上月二十六日一律照行並訂於隂曆五月初間實行派員役到各公司棧房監磅管理 
[烟酒聯合會常會紀事]  
　　中國烟酒聯合會昨開星期常會首山主席陳良玉報告接無爲烟業公所及臨沂分會等來函催詢分會间程及報告稅費改征洋碼等辦法俞葆康起言查臨沂改征洋碼名爲以洋改錢實則加增捐稅現在時局不靖商業艱難豈能再增負擔即就我上海兩業而論我西烟一業近來因潼關等處奉軍封船以致商貨絶跡正是萬分困難而公家仍疊次行文催增認額國内一日不靖則商界營業一日不復商人自顧不暇更何從顧及國家收入次金印候提議米糧日貴各業更受一層困難設再繼漲增高將由生計問題牽入治安問題急應聯合上海各團體公議維持辦法沈子卿請將此議提請商業公團召集各商業團體公同討論衆皆贊成通過議畢時已五鐘乃散會 
[美商取消開辦上海醫校]  
　　大陸報云美國煤油大王羅基菲勃氏醫校基本金管理團原擬在京滬兩處設立醫學大學校各一所今北京新醫院業已開辦計費六百萬元然所招得頭班學生僅有七人日前約翰大學接紐約來電及北京來函宣佈上海醫校不復開辦惟取消理由函電皆未述明以意度之殆以京滬相距匪遥不必各立一專門醫院也 
[四明公所常年大會紀]  
　　昨日（六號）四明公所開常年大會董事到者朱葆三沈仲禮周湘雲葛虞臣嚴子均聯合會董事到者陳蓉館方椒伯陳良玉石運乾洪賢鈁各業各帮到者約二百餘人公推葛虞臣爲臨時主席又公推馬省學韓孝先朱義方董汝四君爲投票開票監察員次由陶輝庭報告去年帳略及特别捐收支總數報告畢次葛虞臣宣讀同鄉假座本公所開會章程顧錦華聲言對於第七條改爲凡假座本公所開會以同鄉人爲限顧君謂同鄉人之領捨材及寄柩者必須有確實擔保倘有外籍冒充者一經察出須向該擔保人議罰衆贊成次方椒伯報告謂南廠旣已落成而北廠設在虹口該處人烟稠密興建之議急不容緩並議定章程卽須實行當時章程詳細說明衆贊成次俞宗周陳良玉袁履登演說我寗波人旅滬不下數十萬對於慈善之舉不乏慷概樂輸之人總期關懷桑梓毅力佽助以逹二十萬元之定額則將來北廠告成我寗波人當殁存均感也云云次開選舉董事票當選聯合會董事姓氏如下方椒伯石運乾孫梅堂陳文鑑樂俊寳陳良玉陳蓉館張延鍾洪賢鈁（次多數）邵聲濤謝衡牕秦潤卿陸維鏞孫衡甫何媒仙張讓三嚴漁三閉會已下午五時矣 
[陜西義振會發起人宴客紀]  
　　本埠陜西義振會發起人周愚夫張鐸吳希眞李述膺紀雨暘吳懷光等昨晚七時假西藏路一品香宴客與宴者如王一亭朱葆三與各報記者等十餘人周君等詳述陜西兵燹後旱災之人民苦况並分贈「陜西飢民血書」「陜西飢民哀鳴書」近十時始散 
[保三門灣農墾督會辦之反響]  
　　徐春榮等前日至京北快郵云分呈大總統國務院内務部農商部鈞鑒浙江會飽諸同鄉鑒本日申報專電三門灣農墾督會辦浙人保孫公寳琦徐公佛蘇充任具見同鄉關注至佩查開三門灣事春榮等呈請之初原以招徠華僑振興實業以模範自治之改良條理扶植農工商有發展之地步養成商區爲辦法旣勿借外債又不願大費國家公欵案經大部督軍省長實業廳長楊交涉使内外主持審愼考慮竭數年之經營奉令籌備外間不察屢有誤會萬一實行碍及原定計劃春榮等以此事非原議官長一手辦理無以策成功孫徐二公爲當世名賢桑梓所關必賴贊助而督辦其事素未接洽竊謂不可以此之計議而責彼去做此乃萬事不能成功之病原此次吾浙幸逢熱心建設之大總統院部軍民長官吾同鄉宜善體而贊助之若另借他山深恐事成畫餅應懇大總統宸斷再頒明令付予全權責令原請開辦之軍民長官督同實業廳長妥善辦理始終其事以竟全功否則必傷華僑信仰殊碍招徠計劃伏乞鈞鑒徐春榮吳善慶王漢强叩微 
[昨日天空之飛機]  
　　昨日（六號）下午一時許又有外國某軍官試演飛機飛行甚高盤旋數周並放出一種彩色國旗云 
[烟土案犯解蘇訊辦]  
　　水警廳偵探王慶甫前因吞没大宗烟土經地方審判廳訊明判决監禁三年十個月又同案中販運烟土之尹靄卿李元明二名判各監禁二年六個月併科罰金各三百元在案兹悉王尹李三犯奉判不服均各提出理由聲請上訴已經梅檢察長核准備齊公文加派法警定今日將三犯押乘火車解往蘇州高等審檢廳訊辦 
[妓寮領照之觀望]  
　　公共租界納捐外人議决取締界内中外妓寮之辦法定五月二十四號實施經紀前報該辦法實施至今已歷旬餘華人所開上等妓寮（卽長三堂子）之主人往黃浦灘七號門牌工部局捐務處填寫志願書領取執照者什無一二若中下等之妓寮（即么二堂子及野鷄花烟間之類）更爲漠然而工部局方面則照議决進行程序循步辦理連日飭令捕房特派中西巡捕以兩人爲一班各於所轄地段之内摘錄各妓院門牌以便將來查考 
[寰球學生會介紹部消息茶業技師注意]  
　　安徽某茶商需請一能製日本茶之中國技師一人如能擔任可向本埠靜安寺路五十一號寰球中國學生會介紹部接洽一切 
[均益决志會正式成立預紀]  
　　文監師路文昌閣均益决志會定於陽歷本月十號卽（星期四）晚七時假座青年會舉行正式成立大會又該會日前創設一平民義務夜校專收有志無力之工商學徒敎以中西文字以期造就聞報名者已有數十人 
[大陸銀行正式開幕預誌]  
　　大陸銀行由津分設上海總理葉扶霄協理石補成出納科長朱虎臣措置裕如　業已漸擴張兹因房屋不敷施展覔定寗波路九號華孚銀行舊址房屋修葺一新擇於陽曆六月十三號（隂曆四月二十七日）遷入新屋並舉行正式開幕禮昨已柬邀中西紳商届時惠臨觀禮 
[寳隆醫院看護科行畢業禮]  
　　白克路隆醫院看護生於前日舉行畢業禮該院董事周宗良及院中各醫生皆蒞院行禮當由該院主任江逢治博士致訓詞略謂今世職業平等凡有獨立之職業者皆可尊貴看護亦是一種獨立之職業諸君得此一紙證書即爲有職業之人殊可慶賀但須知凡一職業皆有其責任及權限諸君應認明之責任即輔助醫生愛護病人諸君應認明之權限即不可妄自替人醫病貽誤於人須知一切職業平等馳心外騖最是職業的害處諸君留意訓畢授憑得　者二人一紀玉麟浙江處州人一邱金西法西玉山人 
[五區一分所將遷入新屋辦公]  
　　閘北虬港橋五區一分所房屋係出資租賃因年久失修已朽敗不堪前經孟浩吾警佐商准房東翻造新屋兹該屋工程現已告竣内部陳設亦經孟警佐佈置完備不日即可遷入新屋辦公矣 
[省委查案過滬]  
　　江蘇齊省長據人密報青浦奉賢金山等縣邇來私鹽充斥且有不法鄉民在該縣荒僻之處私種烟苗等語齊省長以事關重要虛實均應澈查乃委候補知事許月銘前往查辦前日許君由寗過滬買舟前往調查矣 
[警廳長派員查察槍械]  
　　淞滬警察廳長徐輔洲以所屬各區所隊已發槍械久未調查難免有鐵銹損壞情事遂委派保安隊隊長兼督操員王德鴻會同管理槍械員翟某每日分赴各區署隊騐看軍裝王隊長奉委後定今日會同翟員先詣第一區警署調查察看然後按日分往各處調查 
[准予續辦屠稅之布告]  
　　上海縣公署昨發布告云案查上海縣全年屠宰稅額二萬五百元由滬寗蘇三帮屠業公舉榮銀和經理自民國八年四月一日起至九年三月末日期滿據該三帮公舉榮銀和繼續經理仍認繳全年稅額二萬五百元並帶繳九年一月分起每年一成教育特捐二千五十元由上海縣商會先後函知均經呈奉省令照准給諭飭榮銀和遵辦外合行布告仰縣屬屠業人等知悉所有屠宰稅欵及一成敎育特捐均責成榮銀和收繳不得稍有抗欠致干查究特此布告 
[捕頭假滿回差]  
　　公共總巡捕房捕頭「黃」前請假七個月回國兹已假滿於前日乘英國公司郵船來滬仍到原差照常辦公 
[茶葉店失愼續紀]  
　　南市三角街王聚泰茶葉店失火焚燬該店房屋五六幢波及鄰居餘隆小衣莊後面明樂園老虎灶之屋而屋角已由該管一區一分所宋署員查得該店保有火險將店主王順之申解警廳訊核已紀前報兹聞此案自王到廳後已由司法科長預審王供係徽州人年四十三歳店已開設十餘年是晚店中各司友烘茶已經停工俱在樓下晚膳其火何從而起實出不知等語當飭交保候示一面由廳令宋署員詳細調查呈復以憑核辦嗣經該署派警調查得火場内燼餘貨物頗多存貨若干無從查知惟調查賬簿上確有數千金之貨云云 
[戮斃馮長生案之質證]  
　　諸翟鎭鄉民馮長生前被曹小弟用刀戮斃曹即逃匿兹經屍子馮小毛在青浦縣境將曹扭獲禀准地檢廳派警將曹移提到案迭次審訊供不承認而屍子堅稱曹確係謀父斃命之正兇諭令收押候提一切要證到案再訊在案前日下午該廳所派法警下鄉將屍妻馮王氏屍子馮小毛並三十保二圖地保馮子仁要證張明山王安邦等一干人解案請訊經檢察官提案提同在押之曹小弟隔别審理屍子等泣求伸雪證人張明山等堅稱馮長生當時實遭曹小弟用刀砍斃行兇之時衆目共覩正欲援救已受重傷等語問官判一併退去曹仍還押候據情起訴審判廳辨理 
[汽車夫中之稍知人道者]  
　　昨日下午五時許汽車夫陸三亭開駛之八百零八號汽車行經虹口新虹橋塊撞倒在三角小菜塲某煙紙店爲夥之陳占林胸脇受傷甚重是處適無巡捕即由該汽車夫扶受傷人入汽車送往同仁醫院醫治一面自投捕房報告 
[三被告交保候訊]  
　　李根記在公共公廨呈控蕭鳳閣不理存欵銀三百五十兩並利息又屠潤材控湯阿弟不理貨洋一百三十八元七角五分又阮德泰控蔡蓉甫不理綢緞價洋三案前日均經駐廨包探卲錦春將被告傳案照章分别交保聽候訊核 
[婢女捲逃扭控傭婦]  
　　住居北新涇康家橋之青浦人沈咎人前日扭傭婦江隂人朱陳氏至四區四分所訴稱有婢名保順年二十歳係八歳時出價買來昨忽捲取衣服一包現洋數元而逸當向該傭婦盤詰據云保順蓄意圖逃已非一日事前亦曾提起大約在鐵路橋左近存身如能予伊十天之限定可尋獲民恐其一去不回故令覔一擔保人負斯責任今日該傭婦忽推諉不認顯係串逃請爲究追經李署員質訊之下命解司法科轉送地方檢察廳核辦 
[指控誘拐女孩]  
　　寓居法租界小東門外之婦人朱氏昨投法捕房報稱婦人之女富寳於日前乘婦人出外之際被船戶孫林桂誘拐出外至今始有素識之姚順福至婦人處聲稱是日目見孫將婦人女兒拐去請求提案訊究捕頭立派包探前往將孫拘獲惟女孩無從吊案一帶入捕房經捕頭詰據孫供女孩實係許某所拐現匿何處實不得知求察諭令管押聽候查明眞相再行解堂訊究 
[包和尚糾衆復仇]  
　　無賴包和尚顧世永兩人前因賭博挾有嫌隙前日下午顧至法租界吉祥街包即糾同黨羽多人將顧扯住兇毆後由巡街捕趕來將包拘獲連同受傷人一併帶入捕房經捕頭詰據包供實係顧日前先行邀同多人將民人毆打故此報復諭令管押一面飭將顧送往醫院醫治以候傷痊再核 
[私賣鴉片之破獲]  
　　法租界小東門捕房捕頭日前偵悉京州路某號門牌王阿道家私設烟榻容人吸烟過癮爰於前晚帶同包探及暗差捕數名前往王家抄出烟槍四枝烟燈六只連同烟客十餘人一併帶入捕房諭令烟客薄罰斥退王交保出外聽候傳解公堂訊核 
[十次過犯又來行竊]  
　　王全福（又名沈貴寳）前日在南京路福建路口爲總巡捕房華探周志仁查見其以係十次過犯不應復回租界立即拘入捕房並與九十八號西探調查得王近又行竊滬西王家庫九號門牌西人家衣飾等物禀明捕頭飭令押候解送公共公廨訊辦 
雜評二 
[華顧問選舉問題（訥）]  
　　此次華顧問選舉問題廣肇公所之主張固甚正當也蓋此華顧問旣爲代表市民而設自宜由全部市民公意選舉而不能限於商界也如總商會所擬之辦法僅就商界各團體推舉範圍已嫌太狹况乎僅授權於此入會之三百餘人而更限於會館公所乎卽以就商言商論吾恐此種辦法亦必不能包涵全商界之人而無遺也 
　　且總商會亦何爲而必執在商言商之說乎商業以外之團體又何不可召集之乎工部局亦函囑總商會發起召集矣旣曰發起其意亦必不專指商界矣以總商會之名義發起召集商界以外之團體共商選舉之方法亦無不可之有而總商會乃以漫無涯涘爲諉卸堅欲專就商界方面推舉又何怪人之疑其包辦乎故吾謂總商會初次之函固有予人以口實之隙卽其後廣告之解釋恐亦未能使人釋然也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[栩園隨筆（二）] [  天虛我生]  
　　曩在蛟川有人述及一事頗足使窮者奮興據云有兩乞兒宿於邑廟値除夕一食冷炙而甘一則愁苦萬狀冷食者曰子患窮乎謀飽易耳特患不爲也愁苦者請益則曰試往街頭拾鷄羽來但一夜不眠明晚當共食肉其人諾而去及以鷄羽返則冷食者已摶土成數百枚之楕圓形挿雞羽遂成雞貫竹管於尾而以篾片爲舌吹之喔喔作聲更紥草球以篾貫雞腹雜綴於球翌日售於市一雞得十錢晚更爲之益以堊飾售十五文矣於是二丐俱得積錢設肆於東門今某號即丐裔也由此觀之雖小道必有可觀業精於勤古人不我欺也 
　　會集中有所謂洋八彈者雜用中西絲竹之器而以木魚手磬爲節繁音急響不古不今有人錫以雅號爲四不像宜也所用樂器較諸滬上尤爲不倫不類婚喪嫁娶胥由此一般人爲之鼓吹品斯下矣惟延生集中有清吹一班皆作衙役裝所用樂器竹屬爲笙簫管笛絲屬爲雙清飄胡金屬則九韵鑼爲節和平中正雍雅可聽以視洋八彈誠不可同日語矣 
　　錫人祠字率在惠山祠宇中人類能摶土爲人視爲經常營業品藝雖不足觀而售價殊廉歳入固温飽有餘也曩在淮城見草廬蓬戶中人亦復終年摶土作簡單玩具纍纍皆是因念此等小工藝正有多人賴以爲活資本家不仿造外來之品而亦摶土削木以奪窶人之食此長彼消不將使有恒業者反爲無業耶 
筆剳 
[戰瘢記（下）] [  鴛雛]  
　　迨兄遭適彈穿脅載歸就醫時我惘然不知爲痛而尊人已明白宣言痛兄之創憾勸駕之我至於極地十數年意想中之婚姻遂完全被拒兄養創之至與我對樓我乃但聞呻吟之聲而不及一見偎貼服侍無斯福也蓋我避嫌不得不爾矣兄傷廖而民國方告成無需乎戎馬遂以少校見賞秋以爲功業礎而冀柱矣乃尊人靳不赴部以絶後創吾家亦知婚必難成以嫌遷去而兄締尊夫人矣科十數年友愛結果惟得一照片此照片即暎兄戰瘢我永永藏之以爲寳物想兄當隂雨或易遞氣節之天脅骨楚痛必在思我而尊夫人見之引爲已痛詛詈遂亦及我我遥遥體會頗爲樂也我夫爲海軍中校待我厚不能謂不遂秋願嘗爲其刷凈衣塵愛其體格而愛及兄之體格以二人均健碩神武者兄弱冠卽如是一夕放學歸力辟四狡童我在柴藤棚下觀之大樂兄鬭罷來携吾手如昨日耳今我夫以瘴疾亡矣而五歳之兒着海軍衣尚有神頗似中校下校之丰標也前携歸時兄亦抱之矣秋此歸省親與府上托有親誼又隔時已遠故來兄宅在在如墜前夢南軒竹隂尚掛故懷之風日宛然當年不能無動矣不審兄伏處閭中日日遇此動心否耶嗟夫吾書已盈紙猶不及作書之旨可哂也今當言之則秋三年復見兄大非昔比赳赳者猥疲如文人矣問君所事則小學教員耳我非輕小學教員也但問兄所學有合於是耶今日之中國國家是否不需眞實陸軍人才之時耶雖然兄爲小學教員課餘在家是固兄親與妻所樂而閨房之樂脂鈿粉盚之馨尤足銷英雄之氣而笵爲兄今日之狀者嗟夫秋書此語决非妒稱尊夫人也述兄初志耳然又開罪兄之親與妻矣抑又聞之世界方打破軍閥主義假使中國從此不用兵則兄之改塗易轍實有先見而善爲小學教員之事使來者莘莘以學興國又爲秋之望也吳中閩嶠相距云遥青鳥有還希宣德旨妹錢曾制禦秋拜啓孤兒鏘隨叩五月十九日 
譯叢 
[歐戰掌故] [  Ｋ]  
　　一九一四年之八月四日至一九一八年十一月十一日歐洲人民之生命財産全陷入歐戰漩渦中種種舉動均爲二十世紀一部分之歷史好材料試以考古之眼光觀察之可摭拾之事亦不少其中變化層出不窮不啻舞台上之演劇有悲劇亦有喜劇劇中人物又有素無聲譽而因大戰嶄然露頭角者至於歌曲詩詞演辭著述軍令樂譜更採不勝採今祗可擇此中最重要者表而出之以爲考古者之一助 
　　先論戰役無人不知麥恩Marne一役當時德軍連克比國砲壘長驅而進指日可抵巴黎協約軍與之戰於麥恩德軍大敗退至愛生河德奥人或不知此麥恩一役因德奥政府極秘密若輩所知者爲且能堡一役是役也德固大勝但世人所知則以麥恩一役爲最也 
　　戰時之歌曲以刺激武士之勇氣者爲上選溯自大戰開始以迄休戰詩家所著名作紀不勝紀吾人不必逐一評之今祇提出人所最喜誦者坎拿大中佐麥克來博士在伊伯爾一役會有詩一首題曰「佛來德戰場」描述戰情無微不至博士不久陣亡其詩則至今各軍隊稱誦不已美國募國債時多用此詩以號召又有西谷氏之軍歌歌曰「余與死戰」再美人木野氏之作祇十二句分三段第一段言美之北藍衣軍出發赴法願葛大將Grant之靈佑之第一段則云美之南灰衣軍出發赴法願李大將Lee之靈佑之末段乃禱諸上帝以佑南北軍共戰勝云歌曲之作更多最著者爲可漢氏之「那邊」一曲又有「菊阿克」一曲兵士常唱之大戰之中畫家每能揮其筆鋒描畫戰中苦樂而卽因此以成名今最負盛名者爲荷蘭之李墨客Raemaekers與英國之白司福德Bairnsfather李之畫計餘幅上選祗十餘皆以滑稽動人口者倫敦開美術會新列諸畫中有白利司德一幀繪一少年兵士獨立壕中時戰甫停死者滿地少年心痛忽向天呼母其狀最悲不能形容云 
新聞拾遺 
　　賣脫愛女買彩票湖州青銅門外有農民陸某者一妻一女家計尚裕近見城中各彩票行迭中大彩因妄想發財月必購劵十餘元豈知毫無影響前日竟將七歳愛女賣與某紳爲婢得三十金除還債外存十餘元復購奬券以作背城一戰噫愚矣[  警世人]  
　　草人權當賊代表常州鄉人張某家日前夜半被竊賊洞壁入室幸張某聞聲驚覺未遭損失事後遂用稻草紥成　　聖瑪利亞女學生彩帶舞 
草人由竊賊所掘洞中用帚將其逐出復以桃椿數枚釘其四肢置於十字路口當時見者多莫明其妙探聞張某恐有賊星遺落在宅故權假草人作爲該賊代表驅之出宅云[  憶珍]  
　　奇鼠九畝地慶餘里某寄宿内常憂鼠患昨設法捕得一頭大如貓毛粽黃色兩晴灼灼聲如牛喘秤之重三斤以貓試之貓蹲伏不敢動鼠則張牙以待後爲一傷科醫生所見以一元購去謂此鼠之毛燒灰浸入酒内及其肉浸入油内者一年不使透空氣取出可治跌打損傷奇效如神云[  逹人]  
　　打電話板壁遭殃某銀行執事某君賦性暴燥昨於電話中與一人忽起衝突怒駡不已一手持聽筒一手握拳向板壁運擊聲如擂鼓如是約五分鐘始悻悻而退傍觀者見其狀俱爲捧腹不止[  吳秉恬]  
劇本 
[新婚夫婦（十七）] [  瑙威名家皮琴生著一圭譯]  
　　父親母親（同聲說）他哭着 
　　瑪蒂爾逹他哭着 
　　父親先生我如今問你他爲甚麽哭　　勞拉父親父親你瞧我並没有哭 
　　父母親與瑪蒂爾逹是啊他正哭着 
　　阿克塞是的我們在這裏須得變動變動纔是不然怕他天天要哭呢（略停一停大家便都向他瞧）算了我已說了好多話索性說個明白我們的婚事並不快樂因爲缺少了一件最主要的東西 
　　母親呀好天你在那裏說甚麽話 
　　父親你快鎭定自己待我來同他講話先生你是甚麽意思 
　　阿克塞勞拉並不愛我 
　　勞拉是的他總是這様說 
　　阿克塞他一些也不知道怎麽呌做愛情他在他父親的屋子裏怕也永遠不會知道 
　　父親母親爲甚麽 
　　阿克塞因爲他的生活單爲了他父母他瞧我只好似一個大哥子助着他愛父母的 
小說 
[社會小說衆醉獨醒（六四）] [  瞻廬]  
　　第十二回辦新村消除毒藥水赴車站邂逅酸醋瓶 
　　聰生見老子變了臉便摔去了手　到傭婦那邊仍去唱他的歌兒錦心忙問道舅父這話怎講子才便把邦平延請青巖的事一一說了大家嗟歎了一會子慧姑道虧得玉哥哥早入了學校没有受那村學究的荼毒要要當年爹爹不替他做主只怕也成了一個濁物子才道爲着這事我竟受盡了人家的埋怨邦平那裏曉得甚麽好歹口口聲聲只說玉兒誤入了學校竟不把老子放在眼裏上月玉兒從北京寫信前來他一拆開封皮尚没看過信早已氣得不可開交朱氏道奇了信都没看過他的氣從何而來子才道我也是這般說然而邦平卻另有一番見解他說兒子寫給老子的安禀理該用着紅信箋理該寫着工楷理該墨色匀凈這回玉兒來信只用着幾張白色的洋紙印着一行一行的藍色界線字兒歪歪斜斜半似行書半似草書墨色濃濃淡淡半似黑色半似藍色見得這孩子早存着歹心故意把平安家信弄成喪帖哀啓般模様（尤氏誤哀啓爲壽屏邦平誤家書爲哀啓遥遥相映）他明明多厭着老子娘要生生的把老子娘咒死子才講到這裏引得錦心慧姑兩姊妹都把手帕掩着口吃吃的笑笑了一會子錦心道邦平姨丈也是個商界有名的人物怎麽少見多怪腦筋還這般陳舊子才笑道方才你教孩子的新唱歌說甚麽改造新腦筋像邦平的腦筋眞個要改造一下子 
[自由談之自由談] [  鵑]  
　　垂重簾坐小閣中於簾罅見烈日啜氷液樽許尚咄咄呼燠不已然視彼曳車擔重之夫日炙其背而奔走不少輟者其凉燠又判若天淵矣人能常作如是想可以平心 
　　更正昨日自由談之自由談末句「吾人當愼於」五字下多一「吾」字特更正 
　 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[論宗教] [  老圃]  
　　略聞一二粗淺之科學卽肆口痛詆宗教爲迷信此今日中國之通病也吾謂世界無論如何文明科學無論如何進步非特宗教不因之而廢且一例與之俱進淺人不察以爲科學與宗教不能兩存幾疑歐美大人物大科學家皆唾棄宗教此井蛙夏蟲之見也 
　　昔日全國人士皆讀孔氏之書今或以爲迂腐矣昔日下等社會皆信天堂地獄之說亦有所畏懼而不敢爲惡今則藩籬漸撤矣舊有之孔教佛敎旣棄置而不論新來之基督教又鄙薄而不習然則今日中國人之道德誠所謂青黃不接之秋危險之現象未有過於此者也 
　　以食物言則山珍海錯不如米麥魚肉之適於衞生以算衝言則微分積分不如加減乘除之便於日用與其高談玄理不切於事情不如談宗教而愚夫愚婦可以與知吾謂無論孔敎佛敎基督教擇其一而信之皆足以檢朿身心裨補社會而獨不可屏棄一切以虛無鳴此吾所敢斷言也 
通訊 
[海參崴七日見聞記] [  特派員Ｔ.P.Yao]  
　　與大井總司令官談話五日將早膳用畢擬十時去訪日本大井總司令官有小使走來說原田中校請談話原田氏與我同住在這中央旅館他的房間是二十三號我到他的室内去他說『閣下今天要去會總司令官嗎我有個名片先介紹你去會山本上校好不好』我說『很好』他說『我今天九點的時候要到尼克拉斯克去以後如閣下要到那方面來調查請通知我一下』我說『如到那方面來定要拜望你』到了十點鐘的時候我就起身到日本總司令部去總司令部在阿力五四克街門口有三四個値衛的兵士進門就是會客掛號的地方我取了一張名片與他說（先會山本參謀次會總司令官）兵士將我的名片拿着引到參謀部辦事處再通知値班的兵士說（上海的新聞記者要會山本參謀）値班的兵士急將我的名片拿進參謀室當下出來一個大尉階級的軍官將我引入客室他呌小西庚熙他說（山本參謀就來請稍坐一下）小西會說中國話人的身材很矮小不多一時山本鶴氏就到客堂内來了我說（今天有原田中校的介紹特來會閣下但是我先要會貴總司令官談話請你通逹一下轉來我們再談話好不好）山本氏說（我就去看總司令官轉來告訴你）於是山本氏就由客堂裏往總司令官處去了不多時轉來說（總司令官在等候請閣下就去）於是小西大尉引我至總司令官的客室大井氏見我卽親切相迎大井氏身材魁偉年約五旬以上無鬍鬚頭髮稀疎額狹頰部盈滿鼻小帶了一種沈毅剛强的氣象我說『我們很想明白西伯利亞的眞像纔到海參崴訪問一切第一我想明白的就是日本要到甚麽程度乃能實行以前的宣言第二就是日本今後於西伯利亞還取别項方針否』大井總司令官對於我的問話默想了一下他說（要到如何的程度乃能實行以前的宣言與今後還取别項方針與否這是日本政府的回答我不能有何種的主張）我說（總司令官的意見如何）大井氏說（我個人的意思日本是不長久駐兵於西伯利亞的原來日本是申明撤兵的不過因爲西伯利亞方面發生危險不得已乃纔駐兵如果西伯利亞歸於安穩的狀態日本人及一般外國人得安全的保障日本即可以撤兵今後的方針亦不過最近宣言書所說的而已）我說（日本今回的行動頗爲列國所注目我中國尤多迷惑的地方）大井氏說（日本今回的行動是出於不得已已經一再申明至於貴國官邊的消息固有眞的地方然亦有錯誤的地方至於貴國政府所取的方針如何固不得而知不過我想過激派的猛烈與一般殘酷的行爲對於中日兩國是一様的危險狠盼望兩國要一致纔好）我與大井司令官談話畢即轉到參謀部的會客堂與山本參謀談話山本氏是一個活潑暢快的人年紀不過四十歳的光景我說（照現在的情形看來西伯利亞或者可以漸次歸於平穩的境遇）山本氏說（我也是這様的觀察我們早已預備回國去的了孰知意外的發生四月四日的衝突到今天狠覺得難處）山本氏舉了一個比喻（日本與聯合國好意的帮助俄國比如請人吃酒飯一様吃了酒飯的人理應說道謝的話今天不惟不說道谢的話反說這酒飯不好俄國人對於日本人的一切犧牲不惟不依理的道謝反說日本人不該在這裏來並且要趕快的出去這却是我們日本人不能處的地方』我說世間的事大都得反對的結果刻下國防間對於日本的行動是很注目的日本應當取何種的方法俟一般人能了解日本的行動終有利益』山本氏說『國際間的問題是很複雜的各有各的地位於是各人的見解就不同』我說因爲一般中國人想明白西伯利亞的眞像特到此來訪聞總請你把眞實的地方告訴我使我國人能了解此方的情形我想是狠有利益於兩國的』山本氏說這回很望你在此方面詳細的調查如有疑難的地方請你來問我們未有不告訴你的 
衛生 
[防疫談] [  陳開懋]  
　　去歳六七月間時疫流行死者無數人人恐之乃設醮賽會乞憐於神靈而冀其驅滅疫鬼 
　　吾輩略明科學者皆曰疫之傳染非疫鬼之爲崇實微生蟲之爲害也村人不識以爲鬼物盲目從事求救于木偶虛擲金錢而死者如故哀哉 
 
 
 

Page 18

 
 
　　今者夏令已届而街道之不潔如故安知時疫之不流行也防患於未萌吾以爲須提倡清潔此則居戶與警廳當互相注意者也（不受酬） 
交際 
[西禮須知（三）]  
　　四交際 
　　（甲）關於聚會者 
　　應招如會須按時刻而往勿先至勿後至入廳堂勿穿外衣勿携暘傘勿穿橡皮鞋如入門時已賓客盈堂除主人主婦外一鞠躬已足不必一一握手主人不曰坐不坐告坐後勿靜默無言勿過於放誕勿伸張四肢作左右開弓狀勿交足如十字見婦女進堂勿忘起立與之握手勿先伸稠人間勿朗誦書報出入門戶隨手關掩惟當開關時須留心前後有無他人女耶我開門以俟之旣過然後行男耶踵相接耶我先行而才閉以留來者勿冒失他人有爲我開門或留而不閉者亟謝之勿慢對於客廳中之陳具勿擅便玩弄勿細問價目 
　　（乙）關於訪候者 
　　訪初交者須得彼之同意勿造次訪候時刻勿自定初訪坐談勿久約十餘分鐘與人約問彼有否前約勿相强如約訪友之期勿太早勿逾時旣至勿爲無益之談話要事旣畢亟退勿耽玩無時誤他人事訪友必先按門鈴有應門者出則告以自己之姓名及欲訪之人入云則入坐云則坐勿躁進勿於星期日或上午訪友最宜之時間爲下午四時至六時友人室有談話聲勿入未扣門勿入勿擅看人書信擅用人器具凡此等事須得主人之許可會友勿頻視時計他人之物須加意愛護借後勿忘速還西洋婦女都和洽可親勿一見即以爲有意相屬自作多情 
小說 
[短篇小說米] [  瘦鵑]  
　　唉天造世界時可是把憂愁煩惱做原料的不然爲甚麽成了這憂愁煩惱的世界連我一種無知無覺没有四肢百體的東西也平白地添了無限的憂愁煩惱豈不可歎看官們請了在下不是别的是你們一輩子的恩物除了空氣先生也一天少不得我的區區賤名便是一個米字記得在下當初在田中時夜飲凉露日受暖日甚是受用那時我還保着我的本體天眞爛漫也不知道甚麽憂愁煩惱後來進了廠上了機器纔使我變做了這麽又光又白的様子從此翻來覆去供人家做養生送死之用一切憂愁煩惱也就在這時開場大概英雄起自草莽之間都免不了這個境界你倘長在草莽可就無憂無愁的混過去咧閑話休絮且說我進廠後改造成了就同着我幾千百萬的同類合住在一個挺大的麻袋子裏送到一家店中在壁角裏坐下其餘的麻袋子也有好幾十個都擠在一起我整日價閒着没事便就着袋眼向外邊偷瞧只見櫃檯上有好幾個夥計都穿着白灰布長衫頭髮上罩着薄薄的一層白粉彷彿給他們掛一個徽章走出去時旁人一望而知是米店夥計一天到晚上門來買米的很多我常見一般蓬頭赤脚的人瑟瑟縮縮的立在櫃檯外邊從那破衣服中掏出一二十個銅子和一塊烏黑的大帕子授給夥計夥計縐着眉把一個小斗子盛了一二回米倒在帕子上那人還掬着笑臉求夥計先生加上一些夥計叱了一聲像撮珍珠般撮了幾粒那人謝着便把帕子打成小包提着走了我暗暗歎息想這一二十個銅子上不知道塗着那人多少的血汗換了這一些子米去只夠他一天勉强裝飽肚子可憐他天天爲着這些米捱辛苦呢除了這種人還有一般衣服稀爛的婆子提着破籃子上來從一個千絞百結的布巾裏取出銅子很捨不得似的買了一二升米一路去時還時時瞧着籃子生怕被人偷去這些人大約都是專爲米忙的最可憐見的是店門前許多拾米的苦男女和小孩子一天我們店中裝了十多擔米出去地上狼籍了不少那些人便都取了小帚和小箕子一窩蜂的趕上來你搶我奪不知怎様却鬧將起來彼此便扭做一圑夥計們和路上行人都得了好機會瞧熱鬧不去解勸扭了一會便扭到街中恰恰這當兒有富人的摩託卡疾駛過來就碾傷了一個婦人和兩個小孩子鮮紅的血映著雪白的米分外可憐但那車兒却已去遠了我瞧到這裏十分難堪這幾天聽說我們的身價忽地漲了起來上白的一擔須要十一塊錢買米的人都愁眉淚眼的上來門前拾米的也益發多了過了一天我們的幾袋也裝出了我却在袋眼中漏出來掉在階石的罅兒裏拾米的没有瞧見一會兒都去了到了黃昏時候我就悄悄地跳起身來向近邊的一家去瞧那家住的一所小屋子天雖黑了還没有上燈但聽得黑暗中有嗚咽的聲音接著說道唉十一塊錢一擔的米呌人如何過日子我年紀老了没得多大氣力拖著空車子在街上人家嫌我跑不快不大肯作成我今天單掙了五百個錢付車子租錢也不夠老婆我們倆只索一同死罷我聽得狠難過連忙逃開去見過去十多步有一盞燈火我就跑上去瞧却見是一家中等人家有一個中年婦人和一個十六七歳的孩子在燈下吃晚飯那婦人臉色狠難看兩道眉毛微微打著結瞧他把著飯狠吃不下似的那孩子却胃口狠吃好了一碗又添一碗到得添第三碗時那婦人便站起來把那碗搶住了睜著眼說道十一塊錢一擔的米你要吃多少才飽停會兒你父親回來呌他吃甚麽我長嘆一聲又走了開去末後走過一座狠大的屋子電燈雪亮著掛甚麽公館的牌子我知道是富人家了倒也要瞧他一瞧就著窓口向裏邊望時見是一間狠精緻的房間有一個獐頭鼠目的男子擁著三四個艷妾在那裏笑著說話聽得他說道今天我又偷運了三千擔米出去可又發了一注大財好不有趣米價雖漲到十一塊錢干我甚麽事我只知道發財害死些窮苦的人有甚麽希罕我一聽這話暗暗怒駡了一聲原來這厮就是把我們偷運出口的奸商喪盡了良心換他的臭銅錢我恨不得立時變一個彈子飛進去陷在他胸中替窮苦的人出一口氣看官們我正在發怒不知怎的刮來一陣大風就把我吹開去了風中還騰著四下裏啼饑的聲音正和那富人家中的金錢鏗鏘聲打成一片（完）模範商人暫停一天星期二續刋 
 
 
