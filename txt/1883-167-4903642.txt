# 1883 - 167 - 4903642

 

Page 1

 
 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彙成一編以爲藝林之大觀五易寒署始蕆事進噖　乙覽　賜名古今圖書集成仍　命傷臣重加編校越十餘年未就雍正時復　詔虞山蔣文肅廷剛督在事諸臣成之凡爲目四十爲卷一萬爲册五千二十爲函五百三十二上自歷象下至方輿以及明倫博物理學經濟靡不畢備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦聞之均驚駭讚歎以爲卷帙繁多當之是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部玆已事隔百餘年剝蝕消沈流傳漸少若再越數世恐祇存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三年完工每股取書一部本齋除照股外誓不多印一部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報館點石齋蓋用圖章並由美查洋行主人親簽西字爲憑給發收單并將現己印出之樣張一紙隨收單附閱將來此書開印版口之大小悉照此原樣紙其字已較點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悮也按刊印此書工本頗多近數百年內恐未必有大力者重刊則今之所印者數傳後必當視爲珍帙故海內藏書家茍欲爲鄴架曹倉增色伏祈早來入股爲盼 
[股分長跌無常說]  
　　風氣之轉移其捷如響而其中實有不可解者如中國目前之股分票是已夫公司之設集衆股而成此風始於泰西爲中國　來所未有自招商局開風氣之先聞而興起者遂日增月盛其中公司各色皆有而礦務爲最多其股分票輾轉售賣並有掮客　攬股票生意者買賣由是益盛然正惟其開之也驟故其弊亦多去年至今因股票而獲利者固　乏人因股票而虧耗者亦所在多有此皆由於股票長跌之不常故也夫外國之糾公司專以公司爲事公司而認眞辦理有利可獲則人皆以爲奇貨之可居股票因此長價公司折問則股票因之而跌價此自然之勢固無足怪若中國之股票則其意專在乎賣買股票而初無意於公司公司之盛衰股票之長跌關焉乃或有公司並未開辦而股票驟然變動無端而長價無端而跌價問之旁觀旁觀不知問之當局當局不解紛紛焉攘攘焉行乎不得不行止乎不得不止不誠爲駭人聽聞者哉中國各股票之驟然長價其或因辦有成效有利可分或衆論僉同利可嚴券若此則其長猶有說也乃創辦之爲日末多興衰尚無把握甚或公司中辦事諸人尚未一至其地而股票乃日見其增價殊有不期然而然者此其不丐解者一也中國股票之驟然跌價其或因公司之集已久而無開辦之期或興辦之後實見有不足獲利之端又或以公司之中尚有轇轕之處抑章程未盡妥善不足以服人如此而驟然跌價則其跌猶可言也乃公司初集黑白未分章程盡善毫無遺議耳聞目見莫不指爲利劵可操而亦日浙跌價并不能爲一年半年之耐此其不可解者又一也夫今年各股票之跌價實以市上銀根太緊之故初不全關乎公司之興衰然專以賣買投票爲重則其視公司也反輕此其事似乎效法西國而其實則與西國之法大相刺謬華人豈眞不知其中之原委哉見小欲速之見中之故也見小則長跌一兩二兩莫不紛紜擾動而市面行情遂隨之爲軒輊欲速則迫不及待公可初集數日之間便求其長價茍股票不長則卽皇皇焉以爲必至於跌而急欲轉售於他人期以鄰國爲壑而弄巧成拙者有之矣噫中國難得開此糾股集資創辦公司之風氣倘以專事股票之故而至貽累於公司鑒於前車者遽因噎而廢食不亦人可惜耶中國之地廣大深厚貨之蘊於地者不知凡幾其礦之隹者茍其許西人開採則西人頗有不惜重費以相購者以爲將來可操利劵而西人之開礦亦不過用機器焉耳西人用機器開採而可以得利安知華人仿照西人亦用機器開採而必不能獲利乎同一佳礦同一機器同一開採安得謂華人遠遜於西人以故知華人之動言礦不可開者非惑於風水之成見則亦妬人之成功而已現在華人之中多育深明理勢破除成見之人力排羣議而主開礦但一人之力不能當衆口之吠創之者費無限心力費無限口舌並費無限資財畧育端倪之可見人始肯信而從之而彼衆口之吠一言而輒可以盡廢前功創之也難毀之也易此又大可惜之事也西國之耽耽於中國者彼豈眞有仇於中國哉亦利其地之所有而已西人知中國地中之利華人亦何嘗不自知其地中之利我知其利而先自取之則旁人見以爲無所復得亦廢然而返若明知有利而錮於成見棄而不限俾他人垂挻默伺於其旁一旦駸駸漸進始悔前此之甘於自棄其寶嗟何及矣吾調中國之礦務不可不開中國之公司不可不集而獨股分票之價决不可之驟有長跌以股票爲市面行情此正中國之大害盖欲效法泰西而仍但得其半也泰西諸人在外營運滿載而歸則擇最穩最妥之股分購得若干歲收其利以爲娛樂之計此其所見者遠也華人於股分初集俊來者或恥其不得因增價以購之數日之間買者旣定而價無出入則急个及待而跌價以售脫此財非徒無益而又害之目下賣買殷票諸公其亦知此理也否耶 
[本館自已接到電音]  
　　○本舘於昨日接到在津友人專發電音到本館有四月二十五日　旨一道　謹譯登○四月二十五日奉　旨巡視中城事務着安祥去欽此 
[新船讀誌]  
　　○招商局之新輪船名江裕由外洋來華業經列報玆悉該船係在英國格來帖船廠所造係屬明輪鋼壳長計三百十二萬尺艙深十三英尺中間船腰闊七十四尺機器亦大半用鋼爲之轉舵亦用機器之力船房裝 
 
 

Page 2

 
 
潢均極精雅所用器初多係祈式極爲便利華人頭二等客位頗爲舒暢其客堂亦甚寬敞散搭客位可容一百七十鋪其爲華人燒飯之所有新法鐵鍋可以不用生火但借力於機器上之汽足供炊爨該船自三月十三日由英國啓輸船內裝牛數十頭皆係運至牛乳棚有其牛係西人精於牧事者所揀選皆爲佳品一路開行皆極順利惟行至紅海因過於酷熱牛有數頭倒斃至本月初五日行至愛屯地方遇有印度船舉號求救駛近詢問則見船中人數甚衆并有羊甚多自言絕糧故求拯濟江裕船上送與食物遂展輪復行在印度洋面時有雷雨至十七日行抵新斷坡十八日由新埠開行赴華往中國洋面遇風雨電雷并有務氣前日早九點鐘到吳淞十點鐘進口抵埠統計由英至華共四十二日其中停泊者五日實行三十七日云 
[撞船細情]  
　　○招商局之興盛輪船與格得林麥登相撞一節昨已登報玆查得興盛船於本月十八日由滬裝雛貨北駛格得林麥登係英國帆船在牛莊裝載豆餘於初十挂帆南來至二十晚八九點鐘時去烟台二百數十里地面兩船突撞爾時興盛船主已至臥房二副管理行船忽聞二副高呌掌舵者其聲甚急船主急登艙面見兩船相去不遠勢難廻避急令停機不行而船已相撞計被撞兩下皆在左首船腰興盛船內水己汨汨而人火隨滅熄船主見勢不佳船不能救止能救人急令放小艇司機器人管領一艘大副管領一艘赶卽載人送往帆船上船主尚未逃也少頃勢更危險尚有一小艇欲行解下而艇忽墮入水中船主之足爲索所絆致傷厥腿赤　水中幸身邊有救命圈不至遽沈兩小誕復回救取船主曁其曁其餘諧人兩去惟二副則已與船俱沈二副係第一証人現旣入水故將其餘見証諸人留往　　　　　　　　以憑公　格得林麥登船頭亦遭糜爛幸船上諸人曁興盛船上人皆相帮拋貨入海一面用力吸水始得船身輕浮隨仍駛往煙　　　　　　　十二點鐘有太古公司之共浦船在彼經過帆船高舉號旗請其來救乃拖之以進至晚抵煙云按興盛輪船於西歷一千八百六十二年在英國加刺剌哥船廠製成隨卽來華初名南潯更名大有及招商局買得之後始易今名此船在中國往來二十一年其船極堅利可以直達天津不必在人沽口起貨燒煤亦極省現在忽遭此阨並殃及西人二副一名華人六名殊可惜也 
[美毆郵耗]  
　　○舊會山華民時被土人殘殺樹黨尋仇門毆無已自中國派駐舊金山之黃公度總領事到任後先則懸示諄諄勸導繼卽懸賞嚴拿凶手並移文追捕押屬交凶於是化莠爲良命案漸少彼處寄居之華民多接洗番衣爲業前忽爲士人葉逐謂每店須得本街美人十名互具保結方准業此所以該店大半閉門黃領事乃延律師與之反覆辯駁美人自知理屈亦卽弛禁故華民皆項祝歡忭云○古巴夏灣拿島多買華民爲奴期滿則又轉賣其虐待實非可言喻眞有求死而不得者偶有自行贖身方謂天空任飛從此可脫離苦海乃島人復不給以街紙致巡街捕疑爲私逃執而拘入狴犴出險入險有屈難伸幸近得中國總領事劉君湘浦竭力稽查凡已滿期者不准轉賣并給以街紙使得自由又勸各人信致家鄕代爲郵遞造有華民戶口册刊發閩廣等處俾各家屬知其人尚在世間華民因是而爲回故鄕者皆感激滋堆如戴二天其隨員劉君宗駿尤力助此舉是以鄭玉軒里使稱爲第一出力人員也○美國紐約日報有言英屬雪梨金山等處現說禁止華人其新例凡華人載貨到埠每百墩貨只許一人押運又每人須納稅銀五十員英屬或多釐埠現亦議欲照雪梨禁例以止華人前去云云按華人生齒日築其赴別國以營生有遠適異鄕當亦出於萬不得已今乃美國旣禁華傭英屬又工商俱禁是則華人之出洋者不亦難哉然當道苟能實心保護執和約與之理說恐彼亦無辭以對也 
[美高換約]  
　　○美國與高麗所訂和約現由美國福公使忒齋往高麗刻聞業經互換從此美高兩國交誼固于磐石矣 
[東報彙錄]  
　　○越王式怒蛙曰因其有鬥志也然從未聞有盈千累萬儼如兩陣對壘至三畫夜公然不避人觀而死傷數千者也長崎報言前日二十三日日本阿波國勝命村各水田中早八點鐘有靑蛙數千從西而來其東面早有紋蛙萬餘如待敵之狀彼此怒目張口成隊而進啞啞亂鳴蜂擁合陣一如爭戰至翌日仍不少息尚竭力奮鬥其時附近之人出觀者不可勝數並有鄕人持飯團至該處分賣以供觀者之食至第三日黎明蛙力已盡漸漸退散查看田中死蛙約四五千之多是亦異矣○朝鮮元山津通信言該處貿易清淡異常三月中旬由大坂開去鎭西輪船一艘進口無甚貨物比及出口亦無回載可攬大有滿船明月之意其後又有夾板船入口原爲攬載而來不料依然空空至高麗買賣商人有資本者甚少近日雖有牛皮砂金出口然爲數甚微至於別項貨物更形罕見前三月初旬查得居留該埠之日本人共四十三戶人口一百七十九名內男一百十九名女六十名其間並有妓館三家歌妓十三名本年因生意不能起色是以此輩亦無人過問四月二十日由長崎開去之瓊浦丸輪船上有搭客四十八名內有女九名此種婦女多係長崎娼婦想該港商况如此彼等不日仍當言歸計天坂分設之住友公司及神戶分設之池田分莊聞由此期輪船收歇至去年該港出入貨物共金七十八萬八千九百有奇云○東京新聞紙云本月二十四日爲英皇誕辰停泊橫濵之各國兵船揚旗升砲同伸祝賀是晚英領事署邀請各國紳士天張筵宴並施放各種烟火甚爲熱鬧也○神奈川縣外務課查明居留橫濵各外國人總共三千五百十二名其中英國人六百十八名中國人二千一百五十四名奧國人四名法國人一百十八名美國人二百五十五名德國人一百十六名瑞士國人三十二名丹國人二十三名葡國人三十六名荷國人三十二名瑞典瑙威國人五名十國人八名檀香山人六名意國人十七名俄國人四十三名大呂宋人一名○本月初十夜四更時侯福岡縣下若松下市街由資信館起火一時施救無方火勢不可嚮邇燒去一千五百餘家一時遭災民戶慘切之情己可想見聞是夜八點鐘時上洲前橋立街某屋內亦兆焚如適潮水退涸難竭力赴救不能奏效計燒去民房七百三上戶電柱六根燒死九人一夜之間燒去民戶數逾兩千此亦非常之災矣○前由橫須賀新造下水之海門兵船現在裝置船面一俟工竣期於本月在近海地方駛行試騐八月間當出洋駛赴歐美各國巡歷口岸也○大坂新聞言駐紥日本之英國巴公使調任中國公使接巴公使之後任者卽現任日本頭等叅賛官佛蘭開它氏也○朝鮮來信言一兩日前扑泳孝氏放原州留守金晚植爲統理交涉事務參議尹雄烈任南兵使此皆樞要重任查扑氏前因房產事故被劾免職旬日之間頓復原官可謂榮矣或謂此階係照例應轉但不能干預內政至南兵使卽握咸鏡道兵權雖位列監司之下然地方之權在府官以上如府官犯事卽可處治其罪該道素稱驍勇難治尹君到任當必有一番整頓也○本月十一日午後二點半鐘由梅田開往西京之火車行至吹田邊地方忽然第二重火車炎熱非凡不能運動不得已停車不行其時自西京回大坂之火車亦到於是兩車坐客惶惶驚恐幸該處分局長服部氏由吹田發電信至梅田飛取機器車前來方將坐客過車兩車仍然開行因此遲延多時雖幸無意外之虞然己受驚不小推其火車發熱之故蓋因京坂兩處自創設火車以來歷年已久其車多舊故有此事刻下該車局正在設法豫防也○大坂敬察署前經建造尚未完工一俟落成再建一演武塲以爲巡查等訓練之所○伊籐參議前在歐詶接奉本國電諭卽行折往俄國修賀俄皇登極之禮玆接該參議來電知已安抵聖彼得羅堡矣○長崎日報云近來九州各縣監獄囚多患傷寒時症傳染甚速病院派出醫官竭力施救無如日增月盛殊爲棘手佐賀監獄計押犯八百名內患傷寒症者已有三百餘名之多其中有富戶犯事者 
 
 

Page 3

 
 
亦屬不少無所區別一律監禁云 
[武昌近信]  
　　○字林西字報載有武昌西人來信云前以該處謠言謂天主堂內有地窟潛匿匪類等情人心惶惶各懷疑懼法領事官言於神父請邀革官來堂歷覽查驗以釋其疑神父乃備茶點請華官至堂逐細勘騐毫無形跡於是羣疑盡釋衆心始定又云鄂省現在禁烟綦嚴限於五日內所有烟舘一律閉歇倘有故違立子枷責並將器物入官充公似此雷厲風行或可使根株盡絕矣 
[冐官查街]  
　　○漢鎭是月十三日聞有冒充委員查街清事該僞委員不知何許人每夜從上街居仁由義兩坊查巡已非一日但其身無靴帽卽常服亦不甚華跟隨有兩人坐　籠燭而巡據云每到烟面必斥曰晚間尚爾開燈飭將燈鎗拿去或將假委札取出以示人百端恫喝然後跟隨者宛轉求情攺罰以錢若無錢則取鎗燈而去烟問各人不知其公館有相隨以行者蓋希兾取贖燈鎗且不止一人一次矣是夕查至沈家廟河下一烟室燈火熒然係沔陽人所開照前喝取燈鎗二副跟隨求情罰錢二百適値該煙室無錢卽繳僞官帶怒而行沔陽人觀其行止聽其語言深滋疑惑尾之須臾官入一小屋而不見聞內有人問及財氣若何該僞委答以止拿得燈鎗兩具不値甚錢此時同來之烟間人多名正在竊聽謂住此斗室决非官也因而約同地保至沈家廟查夜各員之會齊處報案隨飭龍局圍捉富獲假稱主僕者兩人在廟訊間各責數百板枷號在廟前示衆至今六七日未之釋也 
[袁江雜錄]  
　　○去歲禾稻豐熟今年二麥尚未大損祇以採辦皖省賑糧數千石之多而囤積之米又未肯盡發以致米價騰貴每石漲至五百文上下故上秈朱已需三千文矣揚邑尊深知其弊出示曉諭務令平價相售不得把持是亦體恤民艱之意也○浦上磚價頗昂無賴之輩專在街巷間竊挖磚塊銷售於人以供烟賭之資近復思得一法每於黎明時一人立於城上一人立於城下城上者擇雉堞間所再竊者捆而墮之城外城下者檢而擔歸暗中消售行之已久經城守兵丁伺獲三人巳送都司署中訊問矣○西城文昌閣某姓家近忽走失一婢年約二八貎好而稍黑某姓雖四處搜尋杳無縱跡倘係被人誘拐則此後墮圂飄茵恐有不堪設想者○官清衙役怨此必然之理也慶蘭圃河督在浦時精明廉幹雖無損於民却有損於衙中各役遂恨之入骨及調任時竟施其詛咒之計紙灰習涂白蝴蝶依依於戟轅內外矣噫此風鳥可長哉○譚序初漕憲久悉崇實書院之弊故令各生童之肄業者於十七日在行臺扃試蓋欲選眞才杜積獘挽回風氣不肯以五日京兆稍形推諉也有某明經當甄別時本有二卷故此次點名應聲而前兩唱而兩應之漕憲遂喚　案前讓之曰汝之文名吾知之不料汝之行止乃若是也古之學者經明繼以行修汝其勉之汝其勉之某明經赧然而退○前報考棚爲譚帥駐節當在縣署扃試一節玆聞譚帥以縣試頭塲人數較多縣署不能容且憲旌於十九日出轅巡視海疆故縣試頭塲仍在考棚扃試云 
[靈舉南下]  
　　○前刑部尚書潘伯寅大司寇奉諱後部署行裝料理粗定卽於四月二十日扶櫬出京二十三日抵津刻得津來電音知靈舉於念五日搭招商局輪船航海南下約計日內可以抵埠然後再換船回蘇聞張幼樵都憲有自置公寓一所在蘇城金太史塲刻下司宼公卽將京寓房屋一所與之對換故此番靈櫬旋蘇遵例入城後後至新宅停放也 
[捉賭受辱]  
　　○寶波府屬之奉化某貳尹素以拿賭罰鍰爲事頗不爲輿論所服一夜獨往大橋華銀水家拿贖排闥直入不見賭具某二尹砍出矣不意華某及某武生某傘骨匠並婦女等羣扭其辮使不能脫或揮以拳成踢以足甚至勒寫服據而後釋之某二尹狼狽而回哭訴邑尊邑尊卽飭差拏華某等到案某武生當經保釋華與某匠各責三千板飭差解府宗太守又將二人各責一千板暫發鄞縣管押至十八夜華忽乘間兔脫當經鄞縣高貳尹一而將看役洪槐發押飭差跴緝逸犯一面跟究保人虞某豈虞亦於次日逸去于是此案遂牽涉地保汪成盖汪因華銀水同母華周氏來郡而無棲身之處遂令其寄宿於傘骨作鍾阿陸家華旣被逸不能不致疑於汪而孰知汪之無辜受累也乎 
[運憲抵省]  
　　○新簡兩浙鹽運使成都轉將不日抵省是以本署房吏頭接人等均於十五日往迎署任之豐觀察正辦商童府考事封門廻避趕將三覆考畢於十八日發出正案以待交卸嗣聞成都轉憲舟已停泊塘棲二十一日可抵碼頭城中自司道以下谷官均己出城迎迓云 
[化格莠頑]  
　　○前兩淮都轉現任淮揚海道徐仁山觀察幹練賢明大江以北頌聲噴嘖近之浦上莠民極多思有以感格之特邀有德望之董事數十人在袁江各鄕邑廣設鄕約公所逢　宣講　聖諭廣訓務　切實明晰勿得視若具文薪脯則捐廉致送務從豐厚又函託友人在吳中請名手繪五刑圖附以大清律例彙刊一册廣爲　送以期俗歸敦厚人知懷刑而莠頑亦庶幾感格也又擬註釋臥碑文刊佈行世工料在所勿惜立心一本至誠如此刻意求治可謂在源頭上用功今之從政者吾見亦罕 
[禾郡火災]  
　　○頃接禾中友人來信云本月念四晚二更後嘉興東栅口牛棧弄之西下岸某煙雜貨號內有客在樓上與人口角拍桌大怒震碎火油燈火勢猝發遂成燎原東至徐家肉舖西至文園茶室爲止又延及上岸東至裕生醬園西至乾泰茶號爲止共計焚去店面一十九家房屋三十餘間幸各處水能紛紛而來協力灌救始急一怒之威乃至是哉 
[人學畧誌]  
　　○昨日爲本邑新進諸生入學之期適遇天晴觀者頗衆各新生銀項靑衿顧盼自得彩旗前導間有用五梅花乘四人轎者投謁文武各衙署至下午四點鑪時始至縣署叅謁後卽經藜邑尊排列儀仗親送諸生入學計文生八名武生兩名旣至學署黎邑尊朝衣朝冠率諸生進　宮謁　先聖禮成而出俗例新生有搶　之舉以先出學署門者爲登科之兆向來停轎二門外此次則竟停轎二鬥內以致各生出黌門時各轎役忽遽爭先諸生亦忘却謁師之禮有五生已乘轎出門經人追回然後排列於明倫堂叩謁學師再行搶轎有某生踴躍爭先大有辟易萬人之勢一數歲小孩爲所踐踏幸經旁人救出始不致有性命之憂然而險矣 
[敬求墨寶]  
　　○英國大藥房開設滬上腫有年所其所售之戒烟藥粉尤爲遠近所寶貴聞有奧商某欲在虹口地方分設藥房兼售戒煙藥粉曾將藥粉一包交領事官夏君士請呈李傅相賜題匾額一方以爲杏林生色夏君允之轉懇陳太守代達傅相燕許手筆爲遠人所欽慕如此固不僅以雞林市詩爲佳話也 
[本埠官報]  
　　○聞彭宮保於二十七日黎明起節其座船仍用小火輪船拖帶是日午後二點餘鐘李傅相出轅回拜英按察司及美公使美總領事云統領北尖水師丁禺廷軍門昨乘威靖輪船到滬詣爵相行轅稟見 
[砍斃庖人]  
　　○招商局之江天輸船往來寍波船上有廣東人某甲爲帳房之庖人又有寍波人某乙爲水手之庖人本月念四日該船自寍啟輸乙時在廚下炊爨甲亦踵至各欲爭先以致爭論甲大怒卽持菜刀同乙頭顱連砍三刀乙卽斃命該船主一面將某甲及某乙之屍送交巡捕報官騐究一而仍啓輪於念五日抵埠未識將來如何辦理耳 
[稟請提人]  
　　○昨報訊明私押一案係英刑司傳訊之情形也玆悉捕房中辦公之華人昨日聯名具稟於英公堂請飭提徐阿土及據稱 
 
 

Page 4

 
 
竊簡之張阿海井從中設計之人到案訊究務期水落石出等語揀太守准詞飭提人証一面商之英美粵三國領事訂期於明嚴會訊 
[英界公堂瑣案]  
　　○范阿狗稱在北延齡堂塵舘爲堂倌昨日午後有二人同一童子來吃烟俄而二人去童子獨不去只得交捕童子倪阿春供蘇州人年十三歲父母住南市鐵鈾弄中昨遇隣人邀我至烟館吸烟不料其一去不來陳太守飭將倪阿春交值日差送交其父母收領○崇明人施兆奎稱向在寶山爲木匠玆因帶洋五元來滬購辦木料器具昨在石路中突遇二三人拖我至弄中花烟舘找不依又拖我到酒店誣我爲竊又有二人拖我出門被摸去洋五元又被剝下布衫押錢百文我曾訴於捕房令我投案申訴隸太守問酒店是何招牌答稱係同與招牌太守飭差同施前往該酒店問明果有此事否稟侯核辦○包探康阿順稱緝獲竊犯金中子搜出自來水機器上之龍頭係紫銅者今將人贓送案金俯首無詞陳太守判金中子枷號半月贓存捕房待領○李永才稱居老閘西首昨夜十一點鐘時我到房中見人躱在箱廚邊被我扭住問伊到此何爲則稱向我妻索欠洋二元問妻則不語又問裏究竟與伊認識否妻稱不相識故將其人交捕太守質之張四福供前曾興李爲鄰故與李妻識面曾被借去洋二元昨往索欠陳太守已悉其情不予深究判張管押七天 
[法界公堂瑣案]  
　　○英租界四馬路有日本人鄧伍蘭開設北川磁器店以傅福田爲買辦立有議單載明墊付銀洋以五十元爲限而傳實暗與徐海珊合敬買辦店開未幾買辦等已墊出銀洋二百數十餘元至本月初房租到期索欠者踵至北川主人竟爾遠逸傅徐兩人亦不能再墊因卽控於日本領事公廨以被告遠颺不能質訊事隨中止而尚有日本人名三扣者素以印染爲業與北川店往來聞於北川店亦有股份三扣夥某日本人於前期法公堂訊案時將徐海珊拉進捕房控稱欠伊二十元當時徐海瓓言語不通致被管押保出後於昨日質訊除海　伸訴前情并稱原告乃染坊司務係三扣之夥並不欠伊洋元店中進出之欵自有東人作主不涉染坊司務之事言畢將識單呈案翁太守閱單係傳福田者隨謂該原告曰索欠有憑據否答稱無憑據太守謂無憑則不便准理着徐海珊將傳福田尋到赶緊料理免生枝節云○前報列浦東張江柵鎭雜貨店主截炳控店夥李長福誆洋二百八十元一案逾時未結蒙告屢次投催而李長福保出後仍署諸不理故由公堂將保人徐耀三傳案詰訊據稱李長福業已往南料理請限兩日繳洋太守謂自明日起限爾兩日倘到期再不呈案當惟保人是問 
[海上三姝詠]  
　　○尚仁里周聞卿　絃外知音意最深盈盈洛水瀉風神妝成獨自薰香坐玉豓花明第一人○肇貴里王玉雯　碧玉何曾是小家眼橫秋水髻盤鴉才知絕代銷魂品一抺濃紅傍臉斜○普慶里周寶新　看花次第到柔鄕細柳腰支着意量慶是散花天上伴不誇媚嫵不矜香 
　　免癡道人金繼集句 
[秋柳四首用漁洋山人原韻錄請諸大吟壇教正]  
　　○曉風何處著吟魂絕好樓臺靜掩門萬纓恰當秋水影千條猶帶夕陽痕懷人夢切蕆花岸憶舊情深黃葉村寄語騷壇休觸恨暫時憔悴不須論　瀟瀟颯颯露爲霜眉意惺松倚玉塘曾向高樓縈縈陌可能深處覆靑箱渡臨興感思又帝舘集忘憂憶孝王今日腰肢眞瘦損果應憐惜永豐坊　秋風秋月露沾衣江北江南認是非未免有情愁旎旖不堪回首夢依稀想因過鴈眉偏鎖應勸啼鳥翅漫飛聽到陽關三疊後英雄兒女兩相違　臨江未渡事堪憐照影霏霏一抹烟舊恨何由怨羌笛新愁都爲寄吳綿婆娑舞態悲今日漏洩春光待半年莫向離亭助嘆息夕陽紅到斗牛邊 
　　西冷玉笛生汪一鶚未是草 
[春日雜詠集句]  
　　○柳絮池塘淡淡風　晏殊　樓臺高下夕陽中　歐陽修　橫陳錦帳欄杆外　陸游　鳥啄櫻桃落子紅　呂誠　帳底吹笙香霧濃　李賀　惹香暖夢繡衾重　　敻　黎花院落溶溶月　晏殊　夜楊蠻氈擁紫茸　陸游　月引庭花影上窓　許棐　夜闌深語剔寒缸　林景熙　梅花紙帳爐烟歇　王同　門掩東風燕子雙　王誼　獨愁花影上廊遲　東坡　明月誰分上下也　東坡　春色惱人眠不得　王安石　隔簾風動海棠絲　孫蕙蘭　疎簾紅日弄斜暉　黃廷堅　二月楊花滿路飛　庚信　寂寞空庭春欲晚　劉方平　王孫芒草幾時歸　萬太　燕子歸來柳絮初　李光孝　楷杷花裏閉門居　王建　人從別浦經年去　劉禹錫　不寄東風一紙書　張弼　桃葉成陰燕引雛　元稹　東風吹雨長蘼無　屠勳一　三分春有一分在　蔣夢炎　南國烟花入鷓鴣　釋齊已　門前楊柳綠陰齊　馮延已　自在嬌鶯恰恰啼　杜甫　喚起惜春情緒處　王同祖　小橋流水夕陽西　吳道約　蝶隨春色上金釵　盧琦　獨自花間掃玉階　王建　寒食清明看又近　倪瓚　紅羅先繡踏靑鞋　李邴　烟暖池塘柳覆臺　趙嘏　洞門深鎖碧桃開　袁桷　庭前時有春風入　劉方平　滿地殘紅　綠苔　陸浦　東風二月柳條新　劉基　深院朱欄覆錦茵　朱德　　燕子不來鶯又去　申從護　一年芳草夢中人　張九一　清歌空得隔花聞　楊臣源半夜吹蕭入紫雲　薩都刺　滿徑落紅人不到　僧斯植　繡衾香冷懶重薰　韋莊　黎花春雨掩重門　戴叔倫　書閣輕寒繡被温　呂夏卿　燕子不來花又落　趙孟頫　萋萋芳草憶王孫　趙光達　海棠專院獨憑攔高翥　蕙炷香消燭影殘　花蕊夫人　閉戶不知春事老　徐淮　暮雲深鎖洞門寒　陸喦　掃地焚香畫掩關　趙孟頫　多裁紅藥待春還　劉禹錫　坐旁設酒隨時欽　陸游　密竹繁花掩映間　吳融　桃花紅雨柳花綿　趙師秀　花落春風上杜鵑　薩都刺　蜂蝶紛紛趨墻去　王駕　夕陽院落鎖鞦韆　范成大　一窓風月可憐宵　趙可　強半光陰辭裏銷　毆陽修　開到荼蘼花事了　王洪　關尋鸚鵡說無聊　陸游　楊花飛盡綠陰交　釋如譬　午日烘開豆宼苞　范成大　春色滿園關不住　葉適　粉墻斜露杏花梢　張良臣　影侵潭面柳垂條　李詢　二月春風似剪刀　賀知章　病起小窓無氣力　孫惠蘭　庭前芳草綠於袍　韋莊　雨香雲澹覺微綠　元稹　小擱重簾海燕過　晏殊　三月天涯芳草歇　程嘉燧　杏花飛雪點春波　倪瓚　窓對櫻桃捲碧鈔　晁仲之　賣花聲裏夕陽斜　王同祖　春風十里所州路　杜牧之　金谷香塵走鈿車　陸游　睡起楊花滿繡牀　陸游　宿花蝴蝶夢魂香　俞處俊　美人一笑寨珠箔　李白　偷隔紗窗看海棠　黃庾　柳絮飛時花滿城　蘇軾　家家紅樹近流鶯　趙嘏　江南自是春來早　劉吉甫　陌上吹簫正賣錫　陸游　一路吟詩寫驛亭　馬臻　春　　入草靑靑　郭釭　桃花亂落如紅雨　李賀　曉忱鶯聲帶夢聽　陸游　雨餘楊柳暮烟凝　劉作心共寒潭一片澄　徐寅　淺碧細　家釀酒　陸游　小蠻花榼二三升　白居易　笙歌應醉最高樓　許渾　十里珠簾半上釸　東坡　金勒馬嘶芳草地　李白　繡衣　結少年游　吳融　春宵一刻値千金　東坡　紫韻紅腔細細吟　謝中可　忽見　臺淡妝舞　陳泰半欄凉月立花陰　眞山民　杏花時節在江南　杜牧　花墜紗巾酒半酣　陸游　小雨初睛好天氣　王安石　暮春三月日初三　張說　十二紅樓擲繡廉　陳允平　半銄斜月吐緻纖　王廷珪　浸花窓下分紅影　黃虞　夜久香消悲翠奩　呂炎　春草芊芊綠未芟　徐動　東風悄悄著雜衫　趙資　幾時金鴈傳歸信　司空圖　豆蔻花封小字緘　歐陽修 
　　襄垣錫之氏戲草 
[蘇省撫轅抄]  
　　○四月二十四日籤分江蘇候補班前遇缺儘先卽補知縣宋端平湖北人稟到　主隨陳裕謝委署丹徒縣主簿事　○二十五日侯補府吳道中謝委署常州府事　分發江蘇分缺先補　　　　凌瑞保浙江人指分江蘇本班儘先補用典史辜逢　恩江西人均稟到　程燕赴江北朱逢裕赴徐海均稟知奉臬憲札委緝捕差卽辭　黃針稟辭赴　品厘卡本日到差 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百三十三號]  
[光緒九年四月十八日京報全錄]  
　　宮門抄○論旨三道錄前○宮保彭　奏恭報出海會操兵船由浙起程日期摺○大臣英　奏揀員凝補茶房拜唐阿缺片○皖撫裕　奏自請處分片○鄂撫彭　奏請　旌表片○又　奏請　旌表片○蘇撫衛　奏恭報海運漕糧全數兌竣放洋日期摺○蘇撫衛　奏懇請　旌表節孝婦片○大臣英　奏循案恭查陳設及倉庫存項摺○四月十八日刑部都察院大理寺正紅旗値日無　引○睿王等塲差完竣覆　命○成志定昌各假滿請　安○順天府奏京師得雨一寸有餘○召見軍機　畢道遠　○○太子少保巡閱江海前兵部右侍郎臣彭玉麟跪　奏爲恭報微臣仍遵前　旨巡閱長江五省水師並出吳淞海外會操各兵輸船由浙江省起程日期仰祈　聖鑒事竊臣前奉　命查辦涂宗瀛事件於正月二十八日在安慶省城拜摺覆陳並申明在途觸發咯血舊病以及心忡氣逆盤骨疼痛等症仍返浙江就醫須俟全痊始能出海入江巡閱奉　旨知道了欽此在案臣於二月十八日回抵浙江退省庵寄寓診治病驅旋奉　恩命補授兵部尚書比卽恭設香案遙望　闕廷叩謝　天恩臣實浹背汗流惶悚失措陳明痼疾已深難膺重任了敢受　命實在情節已于三月初二日具摺據實陳明請　收回成命開去兵部尚書缺另　簡賢才以重兵樞要職以免貽誤軍政在案尚未奉到　諭批臣戇直成性不學無術遇事福急不敢因循巨病根已深據醫者言心肝脾肺四者詠理全虧且虛不受補非參芩苓术草木之藥所能見效亦非三數月可以復元惟摒除憂慮毫不噪心靜攝久之方能漸愈臣素無賓友凡一切公事均是一手親裁似此何能靜養時事艱雜民多困苦何能不時切隱憂去冬今春疊次奉　命出差輕舟减從一主一僕往返在途長江五省公事頻來浙寓以致堆積日多此次臥病返浙一面調治病軀一而清理積牘近日始了醫者旣言病非一時能以全座臣一息尚存天良未泯何敢借病偷安延羈月日不行出巡辜負　恩遇再深罪戾兹定於三月二十八日由浙起程先出吳淞海外閱各兵輪船水陸橾後人長江溯流上駛按五省水師營查開督同提臣李成謀實心整頓江海防務隨時與各督撫商酌辦理遇有稍涉嫌怨之事自當專摺具奏不敢稍有推諉以期仰副　皇太后　皇上厪念江海防務之至意俟查閱江海事竣另行奏報外所有由浙起程照常出巡江海日期理合專摺由驛馳陳伏乞　皇太后　皇上聖鑒謹　奏軍機大臣奉　旨知道了該尚書病未全愈仍着加意調理一俟就痊卽遵前旨來京陛見欽此　○○英廉片　再查嘉慶五年六月欽奉　諭旨　東陵　西陵所有應行送京引見之茶飯香燈拜唐阿等俱係微末之差道路遙遠往返不無糜費嗣後遇有缺出着交各該管大臣揀選奏補不必送京引見以示體恤等因欽此欽遵在案玆　定陵出有茶房拜唐阿一缺奴才揀選閑散拜唐阿吉來堪以擬補俟　命下之日奴才照例分咨戶部內務府查照辦理謹此附片奏聞軍機大臣奉　旨知道了欽此　○○裕祿片　再本年慶入新事秋審阜陽縣絞犯閻淋漳一名該犯犯案時供年二十八歲臬司於招册內誤寫爲三十八歲臣繕本具題未經看出更正繕寫錯誤均屬疎忽現直查辦秋審除咨明刑部更正外相應請　旨蔣臣暨前任臬司胡玉坦一併空部照例議處理合附片具陳伏乞　聖鑒訓示謹　奏軍機大臣奪　旨裕祿胡玉田均着交部照例議處欽此　○○彭祖賢片　再據湖北布政使蒯德標詳稱據武昌府知府嚴昉轉據咸寗縣知縣陳樹楠申據舉人章例俟等呈稱義婦周賀氏係中書科中書周鳳梧之要光緒五年周鳳梧病劇氏醫藥俱窮焚香夜禱割左股作羹以進夫病頓愈出具甘結由該縣查取齋府遞加印結由司詳請具奏前來臣查割股爲傷生之事例不准旌近年各省有似此孝行俱奏籲請者無不仲邀　俞允今咸寍縣義婦周賀氏相夫克敬當夫病座危之日忘其創深痛鉅以濟醫藥之窮呼籲通靈沈疴立起合無仰懇　天恩仰准　旌表以彰義行除印甘各結咨部查核外謹會同湖廣總督臣涂奈瀛湖北學政臣高釗中附片具陳伏乞　聖鑒訓示謹奏軍機大臣奉　旨着准其旌表禮部知道飲此　○○彭祖賢片　再據鹽運使銜補用道候補知府史敬銘等稟稱順天大興縣節婦馮陳氏係已故候選從九品馮清鐸之妻原任浙江蘇州府城南視務大使陳爲光之女現任湖北建始縣縣丞馮嘉麟之母夫故時氏年三十歲歿年六十八歲計守節三十八年相夫有道教子成名該員等情聯桑梓誼切葭莩因原籍舉報無人由武昌府同知李佐宸造具事實册結稟懇附奏前來臣查順天大興縣已故節婦馮陳氏性秉坤貞禮嫻內則相夫有道教子成名早符年例宜沐　旌揚除册結送部並咨順天府府尹查照外理合會同湖廣總督臣涂宗瀛湖北學政臣高釗中附片具陳伏乞　聖鑒訓示謹奏軍機大臣奉　旨着准其旌表禮部知道欽此○○頭品項戴江蘇巡撫臣衛勞光跪　奏爲恭報蘇省海運漕糧全數兌竣放洋日期專摺奏祈　聖鑒事竊照蘇松等五府州属光緒九年起連八年分徵收漕白二糧仍由海運當將頭批米糧於二月初五日兌竣放洋業經臣恭摺由驛會奏一面飭催上緊撥運陸續開兌北上嗣據具報兌竣二批米船八十隻共裝交倉漕糧正耗米一十六萬八千六百十四石零隨運經剝食耗等三欵米四千四百九十七石零沙船耗米一萬三千四百八十九石零二月二十日起陸續放洋亦經臣分別咨行騐收防護在案茲據蘇州藩司譚鈞培臬司許慶鑅糧道王毓藻會詳據海運滬局委負詳報末批米石催據各屬陸續剝運到滬詳愼選騐米色現巳全數兌竣計配沙衛等船四十二隻共裝交倉漕糧正耗米八萬三千五百二十石零隨運經剝食耗等三欵米二千二百二十七石零沙船耗米六千六百八十一石零一律發給水脚等銀取具領狀互保實裝米數各結查明水手籍貫携帶器械開給聯單於二月二十日起委員押令開出吳淞駛至崇明十滧海口守風放洋聯檣北上所有派撥招商局輪船裝運交倉漕正米二十萬石白糧全數正米七萬三千餘石現據報起運白糧漕糧共米六萬四千石其餘米石亦卽接續赶運赴津等情說請具奏前來臣伏查今屇徵運交倉漕白正耗米七十四萬五千七百餘石仍由沙衛各船併招商局輪船分裝海運到津後令糧道自行運通交兌今沙衛各船承運正漕米石業己全數兌竣放洋北上辦理尚稱妥速除咨江南提督臣李朝斌派撥輪船出洋梭巡催儧前進並飛咨洽海水師按段迎提護進以期迅抵天津赶早剝運赴通交兌仍飭催招商局特輪船承運漕白米石掃數裝兌開行另報外謹將沙衛等船海運正漕全數放洋日期會同大學士兩江總督臣左宗棠漕運總督臣慶裕恭摺由驛五百里馳陳伏乞　皇太后　皇上聖鑒謹奏軍機大臣奉　旨戶部知道欽此○○衛榮光片　再據江蘇候補道郜雲鵠等呈稱同鄕安徽壽州節婦韓王氏民人王延貴之女江西袁州協副將前江蘇撫標叅將韓晉昌江蘇候補道韓慶雲之母於道光二十年年二十九歲適已故廬州營把總韓映奎爲妻生前並未因夫受　封氏幼嫻母訓干歸後親操井白恪循婦職夫映奎於咸豐元年剿賊陣亡時氏年三十歲聞信誓以死殉戚黨曉以大義始節哀撫孤孝侍邁姑迨諸子成立氏已艱苦備嘗現年六十二歲守節三十二年實屬節孝兩全無忝所生職等誼切梓桑見聞眞確不忍聽其湮沒造具事實册結公懇奏請　旌表等情前來臣查現存節婦韓王氏操堅金石志凜水霜洵稱巾幗完人宜沐　褒揚盛典合無仰懇　天恩俯准　旌表以彰節孝而維風化徐册咨部並咨撫臣查照外謹會同督臣左宗棠江蘇學臣黃體芳附片具陳伏乞　鑒鑒訓示謹奏軍機大臣奉　旨著准其　旌表禮部知道欽此　○○奴才英亷跪　奏爲循案恭查陳設及倉庫存項恭摺仰祈　聖鑒事竊奴才蒙　恩署理馬蘭鎭總兵兼總管內務府大臣前于奏報到任日期摺丙聲明應管事宜次第　查後另行具奏在案現經奴才帶同司員章京敬詣各　陵寢　園寢殿庭內將尊蔽陳設器皿並鋪墊等項逐件按冊點查均輿存數相符至　裕陵　隆思殿東暖閣樓上供器等項謹查所存檔內恭錄乾隆四十七年九月欽奉　諭旨東暖閣佛樓上樓梯無撤下嗣後永遠不必安設其上面相連樓梯之活欄杆著釘安堅固等因欽此所有樓上尊藏各件據該管司員等結報件數相符其各　陵禮部庫存祭祀供用金銀器皿各圖額養牛羊石門工部庫存物料並永濟倉永濟庫籌備庫永濟當現存尾零銀米及架本錢文等項亦俱按冊查核並無虧短奴才仍飭各該管司員等隨時認眞稽查以昭愼重所有循案恭查陳設等頂各緣由理合恭摺具奏伏乞　皇太后　皇上聖鑒謹　奏軍機大臣奉　旨知道了欽此 
 
