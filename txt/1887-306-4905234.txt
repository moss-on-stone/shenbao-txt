# 1887 - 306 - 4905234

 

Page 1

 
 
[一百三十一號畫報出售] [  點石齋啓]  
　　月之上句寓滬西人在跑馬場北賽勇力其地則細草平鋪其時則斜陽未隨三三兩兩挈伴而來結　登塲皆有賁獲氣槪其最奇者以布袋套身自肩至踵不少露相與馳逐跳躍以不卜者爲勝此外更有牛羊雞犬之類聚作一堆嗾使爭鬥亦居然矯矯其形糾紏其氣繪爲圖可以博好奇者一賞准於廿六日也售前後仍附漫游淞隱兩圖說此佈 
[中西紀事出售] [  申報館代啓]  
　　是書爲江上蹇叟所著皆叙中西交涉事宜溯自道光季年西人取道東來初則脅以兵威繼則敦夫和好歴數十年之久始得中外爲一家誠千古以來未有之創周也蹇叟身居戎慕目擊情形因一一筆之於書以成信史知足軒主人得其原本託本舘印以聚珍板以公同好諸君其書分訂八本每部價洋六角本埠外埠槪由申昌書畫室經理惟是所印無多諸君子先覩爲快請就近速購可也 
[秋垌攬轡記]  
　　上海自盛行馬車以來無不以駸駸載驟爲樂凡遇春秋佳日則與二三知已或挾妙妓或挈明僮同車而馳招搖過市左右顧盼亦足自雄其所馳則無非靜安寺一帶其先則憇息乎申園園中之坐客常滿利市三倍焉今年西園繼開其地正當馬路之衝頗得地勢園中假山石筍亭臺間錯以視申園似覺别開生面於是遊客咸集於西園而申園竟至門庭闃寂彼遊西園者則亦不過啜茗一甌賭酒一斗肴核霧沛烟榻雲騰循舊例以猜拳試新聲而按拍倚欄憑檻以伺夫分花拂柳而來者相與神移目送如是焉而已夕陽西下則命駕言旋盤旋乎馬路數條縱恣乎輪蹄一轉以爲天下之至樂莫過於斯也然樂則有之俗斯甚矣滬上多風雅人或有不願出此者無如風氣使然則習俗移人賢者不免余以碌碌不獲常馳騁於郊原以尋此等樂境卽有暇時亦不欲有此樂趣非矯情也亦性有所不同耳顧秋高氣爽　皎風淸當此之時適値休沐而不一動其攬轡之興或亦不近乎人情乃過永源棧訪晚霞生一見撫掌曰今日正擬邀子坐馬車來何巧也余曰子雅人亦爲此俗事乎晚霞生曰僕之坐馬車雖同於衆人而其所騁之地則異於衆人將與子遊乎虹橋之外楊樹之浦周覽各處機廠以擴見聞子願之乎余雀躍而起曰善哉是眞先得我心哉晚霞生又曰世兄日手一編不與外事將不免於拘墟僕且招之同往俾稍資閱歴余唯唯謝不敢晚霞生則已折柬招豚兒述蕺子來幷招其鄕友之同寓者曰李君省三謂余曰此君善繪事工六法今日請其同往周覽一過卽可以繪成一圖蓋胸中具邱壑者不難一目了然也李君數日前曾贈余及霧裏看花客帳額各一幅手繪蛺蝶海棠細膩風光精妙無匹又曾見其所作大幅松鶴魄力奇偉氣象萬千見者爭購致之固知其沈酣於此道者有素此遊必不虛行矣午膳旣徹登車遂發轔轔然指浦灘而行折而北過公家花園度外大橋越新虹橋一路風景與靜安寺一帶迥不相同覺所行者皆近市廛殊有塵囂氣象不若西行之多係西人住宅花園頗饒幽致及至楊樹浦則景象爲之一變蕭蕭瑟瑟大有秋意疎疎落落者秋籬新菊初開也稀稀朗朗者秋塍晚禾已刈也秋花纒於茘臍秋水瀠乎苔石秋鳥唧唧逐軌塵而低飛秋樹森森綴霜葉而點赤景色之幽雅氣味之寥廓大有此勝於彼者始歎晚霞生雅人深致見解固自不侔也先生織布機器舊局述蕺遙呼曰俞舅在乎蓋俞君小康乃堂兄内弟爲舊局監視房屋屋雖敝尙恐有竊取木石者俞則日往巡視是日適在彼遂招呼之因下車入視則見地勢寛曠規制宏敞雖創而未因所造之屋業多敝壞而氣勢則猶可知也局地廣袤計七八十畝機器房牆基猶存門外圍牆則已有剥落者周視一過出門徐步至自來水公司小康先導以入此地余先於公司將開之時經事西人曾邀余往觀而爲之記故其中之布置尙有余所素悉者機器則添置數架隙地現復鳩工庀材想以公司興旺故將增置機房也晚霞生曰僕來此已數過惟此新造者則未之見述蕺初至欲窮具水之來源小康引之過一長橋直接黃浦水中機器可以抽旋蓋公司所用之水由此而來而重重沙然後達於地中水管以注於各處龍頭其所以惠及租界諸人者功德非淺而獲利亦厚焉遊畢而出小康别去遂復登車馳過玻璃機器廠屋宇儼然規樸具在惜乎有志未逮深爲扼腕又前行至織布新局則以路遠不入但遙立車上望之屋勢亦尙寛展惟尙未造齊曠地中立木桿如林想標識處也揮車使返至造紙公司門前下車入内周覽一過是日星期不動機輪有小輪數處旋轉則煮布以作紙料者也晚霞生登旋機而上下意得甚造紙公司仿西法以造紙其法頗善其價頗廉邇日行用該局之紙甚廣卽印書諸家亦有用之者則其獲利之厚亦可見矣公司經董曹子俊觀察約余往游者已數次卒以他事蹉跎數年以來未嘗一往今日無意中乃得見之惜大機未動且局内無一熟人不能詳告以機器之用運動之法雖晚霞生粗知大略爲余指示而終未饜所願擬他日再與曹觀察商之作重遊計乃相與出門登車繞大馬路四馬路棋盤街至寳善街西桂馨里余欲至五雲深處遂拱手作别次日晚霞生告余曰前日之游李君已手繪成圖矣是不可以無記余笑應之曰諾 
[諭旨恭録]  
　　九月十八日奉　旨内閣侍讀學士員缺着文增補授翰林院侍讀員缺照例將長麟轉補所遺侍講員缺着薩廉補授劉錫庚着准其補授洪效曾着照例用保舉分發四川補用道安成捐納分發江蘇試用道歐陽霖捐納仍留四川補用知府楊儀成捐納仍留廣東補用同知王長裕保留廣西補用同知直隷州知州石鎭捐納分發廣東試用同知何學峻保留江蘇補用直隷州知州鄭興齡保留浙江補用知州李圭捐納分發兩淮試用鹽運司運判李傳芬捐納分發江蘇試用通判程光儀捐靹分發江蘇補用知縣陳鳳蔚保舉分發江蘇補用知縣陳恩詔捐納仍留山東補用知縣夏壽椿捐納分發山東試用知縣周家齊捐納分發四川試用知縣孫世榮議敘分發試用知縣簽掣四川李貴昌教習知縣呈請分發簽掣直隷郝文學教習知縣呈請分發簽掣山東薩承鈺教習知縣呈請分發簽掣廣東左其恭捐納分發廣東試用鹽大使吳寳善俱照例發往王季寅姚廷範俱照例用陞額祿著准其留部欽此 
[本館接奉電音]  
　　昨接京友發來電音有本月二十四日諭旨二道敬謹譯登○九月二十四日奉上諭河南鄭州黄河决口前經諭令薛允升就近馳往工次確查具奏着添派李鴻藻卽行馳驛前往該省會同薛允升將旣辦大工一切情形詳細查明迅速覆奏隨帶司員着一倂馳驛欽此同日奉硃筆李端棻補授内閣學士兼禮部侍郎 
 
 

Page 2

 
 
銜欽此 
[汕頭大火]  
　　聞汕頭於十八日大火焚燬房屋甚多惟和順隆行四面圍燒被災最慘致將去年新蓋大屋悉數付之一炬客商之揩擱其中者一時紛紛擾擾受驚殊爲不淺其詳俟接續信再述 
[漢鎭火警]  
　　近來漢口一帶雨少晴多風乾物燥以致祝融屢次稅駕十三晚間漢陽西門外焚去房屋數椂十五日石碼頭姚家巷兩處均報火災幸隨手撲滅不甚爲害二十晚七點鐘時接駕嘴新藥鋪又復失愼幸墻宇甚爲堅固各水龍局噴救甚力得將前後進房屋保住僅焚去中棟而已聞該藥鋪開張未久局面宏麗係某官合股開設者此次被災雖小然所失貲財已不少云 
[跨海造橋]  
　　昨閱外國新聞紙言英法兩國近己商定擬於英法交界之海創築橋梁一道以通商旅此處海面極狹處約計六十里橋工需　金四千五百萬磅而造成之後每歲可獲利四百萬磅云按此處造橋之議已見于百年之前迄無成說今乃始行定議此橋若成天下五大洲之橋當無大於此者誠　觀也哉 
[賽會罷議]  
　　前報紀寧波會中人議於十月十一至十三等日迎郡邑城隍神賽會云云兹聞各社因所定日期太促不及備辦一切鬥麗爭妍遂擬暫停一載至郡城隍開光實係十月二十日前報謂廿三悞也 
[松試有期]  
　　王益吾文宗行文松屬定於十月初六日取齊七邑生童舉行科試刻華婁兩縣已在祭江亭碼頭蓋搭棚廠預備迎迓文旌想梅開嶺上時多士如雲必向峯屛柳鏡間錦標爭奪矣 
[松江寒汛]  
　　秋去冬來沙平草淺各營兵丁日在校塲操演陣式每値藜明時候槍聲砲聲連環不絶○某甲慣爲人家作蹇修俾天下有情人都成眷屬日前爲某姓家執柯甜言蜜語搬弄是非某姓惡之俟綵輿至時將甲按地飽以老拳甲狼狽遁去 
[北鴈南飛]  
　　客有自京師傳來鴈帛云貴州撫憲　蔚如中丞查明黔省自咸豐四年起至光緒八年止所有善後事宜收支各欵繕成淸册奏請飭部核銷欽奉硃批著該部議奏欽此旋經軍　處字寄戶兵工三部堂官遵照新章凡事關軍需報銷者限於四十日内由核算司員淸結逾限則交部查議是以接奉此奏凡各司員皆昕宵核算幾於寢饋不遑聞中丞所報銷之善　多欵共銀三百萬兩有奇又光緒十十一兩年練軍各欵造册報銷亦奉硃批著該衙門議奏計所銷者約銀一百六十餘萬兩云○八月下旬某日淸晨有七八人在後門外鼓樓大街攔截車輛御者揮鞭亂擊被諸人踢翻於地擁入車内捽一人出旋復搜出一包裹似極沉重隨卽向南逸去閱良久車中人報諸官廳廳官立飭差役二人往捕則已蹤影全無矣聞車中人爲崇文門稅課司差役其包裹係該稅課司公項計銀四百兩欲齎呈巴副監督克坦布不料其中途被刼　○兵部行文値年旗現出有直隷宣化鎭標守備一缺輸應咨取廂黃旗各項人員應由貴旗轉行各項卽於藍翎侍衛整儀尉親軍校雲騎尉驍騎校空銜花翎護車校前鋒校鳥槍護軍校步軍校中保送出具切實考語造具履歴淸册咨邢以便奏請欽派大臣揀選○西直門内橫橋南奎某向充神機營銳字隊練兵此次奉檄駐苑初八日陡患疫症幾瀕於危該管官派隊長常某雇車送回家内及至其妻堅不肯收哀勸百般終不首肯無奈仍舁回聽候上海示諭○兵部行查侍衛處所有廂黃正黃正白三旗侍衛中有無曾任副將丁憂告病等項事故歸旗當差人員務於文到五日内查明報部以憑核辦幸勿延宕○俗例重九日或邀賓朋或携妻子或挾妓或携優相率登高以資游覽阜成門外數里望海樓南北兩岸土山遊人如蟻德勝門黑寺黃寺安定門外土城關東直門外小關等處男婦老幼往游者亦復良多粉白黛緑舉國若狂是日纎雲四卷日朗風微游人倍於往年車如流水馬如龍絶勝李後主之游上苑云 
[潯陽近事]  
　　九江岳師門外開化營規矩嚴肅訓練有方於各技無不純熟每月初二十六等日試砲多能命中及遠爲朱春山軍門李亦靑觀察所賞給奬有差○小池口某姓婦早喪所天形影相弔生一女年已及笄曾受某甲之聘甲家道中落未能爲百兩之迎荏再光陰蹉跎好事某婦遂有賴婚之意甲偵知之擬循俗例爲搶親之舉本月望後乘女赴中表姊妹家宴飲遂邀親友十餘人前往搶女卽於當晚成婚婦聞大怒次日率娘子軍至甲家咆哮不已然木已成舟米已成飯無可奈何只好怏怏而返 
[滬北失火]  
　　昨晚六點半鐘時滬北二擺渡地方之如意里内失火但見紅光熊熊上徹天半遠近諸人一聞捕房鳴鐘告警立卽紛紛往救英法美洋龍及絲業會館巡捕房之藥水龍均竭力灌救麥總巡捕往來彈壓及至七點半鐘火始息至如何起火及焚去房屋若干容探明再錄 
[妓案詳登]  
　　甯人馬卜堂偕妻母俞錢氏投英捕房訴稱次女自幼寄養于湯氏並未得過身價不料該氏竟挈之來滬令其賣娼名曰湯蕉林又經湯氏之姘夫鄔知福卽朱福同周德明卽長毛阿才及傅金友等商令女贖身計洋千餘元其間鄔得七百五十元餘被郮傅及徐阿才卽大眼睛阿才陳毛頭葛老東李春陽卽小春陽等分用現女又改爲唐蕉林在四馬路東薈芳里馬氏家爲娼麥捕頭禀商蔡太守于前日下午飭通班中西包探巡捕拘拿一干人立卽解送會審公廨太守命分别暫押昨晨庭訊俞錢氏遞禀申訴前情幷稱不願任女爲娼馬亦投案蕉林供稱年十七歲當九歲時被母價賣洋八十元前年由假母挈之來滬爲娼至今年七月初七日由客陳桂生託傅金友向假母言明贖身付洋七百五十圓已將原契收回今特呈閱太守問俞錢氏曰爾將女價賣契上載明任憑作婢作妾然則女已與爾無干矣答稱小婦人並未得洋太守問爾女在假母家已久向未控告今已贖身忽控及許多人何也答稱初不知女之下落現始由大女之婿馬卜堂訪明一切馬欲聲訴太守喝令不許聲張問該氏曰爾如何知許多人與聞答稱由馬告知太守問蕉林贖身洋七百五十圓究竟付周等幾何答稱没有問馬相識否笞稱贖身後據馬來言是姊夫因特備酒欵之馬向借洋二百元小婦人未允卽被釀成此事麥捕頭稱焦林在捕房供稱七百五十元之外尙有酬洋二百元均在東薈芳里妓院内取出太守詰之蕉林則稱二百元係自已添辦衣飾太守問爲娼迄今賺洋若干交與何人答稱前年中秋起每節約可得洋千餘元至二千元之譜皆交鄔手鄔供湯氏是小的之姊買女蕉林祗於前年起爲娼至今年七月私自出外時小的適回寧波及返滬得知前情姊姊托周德明找尋後由傅金友商量聽女贖身收洋七百五十元幷交還帶出之金釧一枚湯氏供與同幷稱周是親戚不能累及傅金友供友人陳桂生與小的言欲爲蕉林贖身隨商之周德明付鷹洋七百五十元小的並未得過分毫酬謝周供由鄔托爲蕉林贖身並未得洋麥捕頭稱徐到捕房供明七月初八日淸晨在五雲日昇樓與傅相逢與小裁縫同在我向傅言十餘年前爾爲某軍門拔妓雪香得酬甚鉅後管押捕房六戶今又經手妓女之事得受酬洋傅聞此言稱徐現在此請爲質對徐稱此事小的惟向小裁縫說及馬氏稱蕉林現在小婦人處被借洋四百元太守問蕉林曰爾在該氏處取洋四百元餘洋何來馬氏稱餘洋由男女傭人湊借太守謂爾已言四百元不得再生枝節又問蕉林曰餘洋是否客人陳桂生交出蕉林語寒傅稱某軍門娶雪香之事在十四年前斯時小的在工部局爲包探因違工部局章程管押三月陳毛頭李春陽葛老東等同稱事不干涉太守同易繙譯麥捕頭退入花廳商議良久傳蕉林鄔知福查問各情旋又升堂諭謂爾等爲蕉林贖身美事也何以仍任爲娼爾等旣不圖利試問作此何事况巳問明鄔酬周洋一百九十九元蓋共二百元給寫贖身據洋一元是以共成一百九十九元又問蕉 
 
 

Page 3

 
 
林旣付傅酬洋二百元惟鄔價買蕉林祗洋八十八元使之爲娼賺洋不少今因贖身再得洋七百五十元情殊惡極且蕉林先出外住在唐拙甫家後始成義設或在鄔家商贖尙不肯祗得此數至馬欲向蕉林取洋二百元不遂因之控告誣累多人今訊明祇周傅與聞餘不相干理合馬與周同罪傅堅稱並未得洋請問蕉林交與何人之手周稱小的所得之洋分與徐阿才等用去鄔稱交周之洋確分與徐等太守謂爾爲何頃不供明隨判馬周傅均發捕房押三月鄔及湯氏分别押令繳還洋銀俞錢氏不能領女叱之使退又問蕉林欲嫁何人儘可說明准爾從良答稱尙有欠項容淸還後從良太守謂現可不必理償俟鄔繳洋料理可也蕉林俯首不語太守飭仍發官媒俟備函發堂擇配徐陳葛李准其保釋 
[具結消案]  
　　寡婦朱倪氏與宋杜氏在上海縣互控奪産一案經裴浩亭大令提集親族庭訊之下候提宋順順覆訊已列前報前日順順由原差提到大令於晚堂集訊朱倪氏訴稱小婦人年老無依向靠我婿陸姓度日今婿及外孫均已亡故所存外孫媳曹氏年輕致遭婿之出妻宋杜氏奪去産業今後殊難度日曹氏名桂金訴稱小婦人自嫁陸寳春纔九月而夫亡自傷薄命隻影無依旣乏翁姑復鮮伯叔以致宋杜氏恃强奪産當是時小婦人卽欲入淸節堂畢此餘生惟姑朱氏臨死時曾以外祖姑朱倪氏諄諄託付今房産盡遭宋杜氏取去且伊不守婦道隣里咸知小婦人恥與同居乞鑒苦衷將小婦人發往淸節堂惟外祖姑須由宋杜氏養贍大令謂爾志在守節亦大美　本縣理無不准乃着宋杜氏具贍養朱倪氏切結幷着親戚桂月樓宋順順杜春山宋上金幷地保李月中連環保結如後有宋杜氏不養朱倪氏情節惟此五人是問諭令一干人暫退宋杜氏及曹氏飭令暫交官媒候過堂各具切結銷案 
[寡鵠銜恩]  
　　前有寡婦金楊氏投上海縣控陳奇山覇阻醮女叩求提究經裴浩亭大令准詞提人於前晚質訊金楊氏訴稱小婦人年邁無依向賴婿陳姓養活不料婿忽夭亡因此欲將女再醮與王品山當說合時女已允許及將過門竟遭壻伯陳奇山覇阻叩求究辦陳金氏供稱小婦人有子年已十歲今蒙伯翁陳奇山情願贍養是以不願再醮陳奇山供稱姪媳情願守節撫孤小的自隨照顧大令謂爾旣願照顧姪媳則其母金楊氏爾亦當贍養俾免年老失所陳初猶不願旋卽遵諭大令乃飭陳具結着金楊氏隨陳回家就養娶主王品山媒人陳裕隆斥退 
[捉姦案結]  
　　穆有根之妻朱氏與楊阿弟有私日前被夫伯穆阿虎拿獲卽投上海縣喊控裴浩亭大令以情節支離不准阿虎乃與朱氏之母朱謝氏將朱氏交與楊阿弟家與楊姓理論因此阿弟之洞父楊尙德投縣控穆姓盤踞滋擾求提訊究大令乃准詞飭提於前晚集訊楊尙德申訴前情阿弟訴稱並未與朱氏私通實係被誣穆有根供稱妻朱氏遭楊阿弟誘姦叩求究辦阿虎供稱阿弟與姪媳有梁被小的當場捉獲反誣小的盤踞圖詐地保朱朗天供稱阿虎捉姦小的並不在塲其誘姦情由亦未知悉大令謂捉姦要捉雙朱氏因何不到案穆有根殊屬非是楊阿弟亦非安分之徒着各笞責八十下枷號示衆並着地保同阿虎回去將朱氏領回毋許多事尙德斥退 
[英界公堂瑣案]  
　　黃某訴稱前在中西學堂讀書時有女子王囡囡同學昨日該女忽至家中尋釁擅將磁花瓶磁觀音像等取去爲此報捕拘案囡囡供稱本邑人由黄荐來女傭阿掌及大姐等被竊衣裙金約指避匿無蹤向黄追究反被黄母詈駡故取伊花瓶等件麥捕頭稱黃投捕房訴稱被取物件價値洋一百二十元及派捕前往查吊祗有花瓶及觀音像囡囡稱黃荐人犯竊置之不理反將我交捕是何道理麥捕頭稱囡囡係患瘋顚現在積欠房金已被將門封釘或者將其送歸醫院治病可乎囡囡稱欠租洋七元蔡太守謂黃素不安分今又妄報殊屬不是姑派捕協同指提女傭等再訊囡囡交捕房送醫院醫治又命囡囡將所失各件報明答稱乞借筆或中或西均可書明太守命一一口述飭書辦載記花瓶觀音像存堂○僧文耀訴稱被李阿大竊去衣服獲得人贓交捕送案李認竊求恩蔡太守判管押七天贓交文耀領去一潘王氏訴稱昨夜二點鐘時在姊妹家聽宣卷回時中途突遇二人調戲與論逞凶由捕拘案李秋琴劉阿福同供小的等稍有酒意偶然相碰以致紛爭巡捕禀稱該氏開花烟館蔡太守謂該氏夜深在路本屬非是以後如再犯定干究辦今姑判李劉各押一天○王阿大訴稱小的在三官堂内司香火時遭流氓李阿三毆打昨又被扭住毆傷頭頸手臂因之報捕拘案蔡太守問李因何時時與爾尋釁答稱時向借錢李供小的與王相識昨在粥店啜粥伊言粥是乙丐所吃致與爭論太守騐得王略受微傷判笞李百板以儆 
[法界公堂瑣案]  
　　本月十九日報登包探查到縀疋王司馬訊供之下劉一卿馬鳴等呈出捐票供稱縀子六十二疋俱已報捐司馬着將劉馬送北綢記核辦嗣經馬劉等人至捕房眼同檢點計共十四包六十三疋旋於昨日解送公堂捐局亦遣差到案劉馬訴請領縀司馬着具領狀給領○昨報列包探在江寛輪船獲到乘間掉包之三人昨日由王司馬研究一爲陳福一爲張福元一爲張阿狗均供通州人問其爲何行竊阿狗稱陳在吳淞行竊未得旋來上海人皆呼爲小周實是揚州人伊有師父欲將小的戳死小的遂自行出首通知包探福元是望風之人供畢包探將箱子鞋籃等物呈案王司馬見空空無物惟貯些微茶葉及紙包隨詰陳福供認初次行竊福元供語含糊司馬着一幷帶回俟本禮拜五再問○朱鏡淸控稱在小東門外打失洋銀一百六十七元一案訊理情由前後皆曾登報昨日包探傳到烟館婦沈方氏王司馬禹之詰究供稱丈夫桂松除開烟館外兼販辣脯是日行至四馬路見售辣脯者共四擔權得重三百六十斤每担還價一元售者卽首肯及挑至小東門外過秤有湖北帮中人赶來稱此貨伊先還價不准售與我家小婦人不與計較伊等旋入茶館被巡捕捉去一人少頃保出現在來案之梅春山卽賣辣脯人王司馬問朱吉堂如何起釁洋元可曾搶去答稱搶去一百六十七元司馬謂梅係生意中人不能如此行爲着沈方氏於本禮拜五到捕房候示朱標王桂卿朱吉堂梅春山一倂管押○寧波人章春生章雲標訴稱昨日入城買物及出城行至吊橋邊　素不相識之人與之相碰口角之下卽有四五人逞强毆擊復有六七人將衣扭住致身畔銀洋十三元鈔票五元小洋二角散在地上盡行失去後軋至惠芳樓重又兇毆因鳴捕拘得三人送案王司馬詰問三人據姚賢齋供在某書局排鉛板散工意欲入城行過吊橋與被等相碰齟齬彼等人衆將小的攅毆旋有一細崽坐東洋車至捕房訴稱小的等打失伊洋元幷將小皮袋交章囑彼到堂妄報失洋其實小的被彼等打失帽子陳阿富陳桂林供均在猪作營生因往三茅閣橋收物見衆人將姚軋住欲毆是以解勸及至茶寮一倂拘押司馬以原被五人所供均有不實不盡着一倂帶回管押 
[上海陳家木橋電報總局豫賑處事略]  
　　頃見匯莊接汴梁信云今次決口係從鄭州中牟榮澤所管之地界決開口門一直向東南而去所淹之地係祥符所管之朱仙鎭以及新鄭尉氏洧川通幷長葛鄢陵許州扶溝西華太康陳州商水周家口沈邱項城到太湖亳州入湖江海矣所開口門東西長十五六里現在水仍汪洋一片不說别處卽周口與汴梁就不通信息汴不知周地是何式樣而周亦不知汴之光景各行生意束手無策靜坐而已等語竊思汴梁周口旣阻於水則嚴佑翁張廉翁兩起人欵均已互相隔閡同人謬司轉輸愧無善策矣○高易公所交到第二三次九月中旬所收洋九百五十三元有奇及銀二千兩有奇又錢及銅洋等文報局交到第三批九月中旬所收規銀四千一百兩有奇江海關稅務司好博遜君來函捐助本關同人憇息公費八十兩又常熟凝善堂崑山崇善堂募欵各一批鳳麟書屋捐助金飾均已收到先此報謝 
[施送膏藥]  
　　嘉定韓君壽華致書本舘幷膏藥兩種一名靈感萬應膏專治男婦小兒百病可貼可服應騐如神一名天罡五毒膏專治外症一切無名腫毒未成能消已成能潰潰後生新屢著神效二者俱世傳秘方服法貼法均有仿單向在嘉定韓雲霞室刻竹店並上海大東門外元昌永膠帽店及英大馬路中市大昌順洋貨店寄售兹復以濟世爲心托本館代爲分送本館事冗不能兼　今轉托打狗橋北堍恒濟戒烟 
 
 

Page 4

 
 
局代爲分送如有需此靈膏者請至恒濟局討取可也 
[潤資助振]  
　　西蜀楊仲毓大令前曾以書畫助賑三閱月由文宜書局蕙風閣兩處經手潤資該處陸續交陳與昌文　局總約四十餘元已登報章早經期滿而求者仍不絶今獲麟麞之喜尙未入都復聞河南水灾孔亟籌欵維艱同人再勸以　畫助之亦可積腋成裘惠者仍交四馬路文宜局潤資例後人物山水花鳥扇每件兩角册頁同屛每條三四五六八尺洋三四五六八角中堂加倍橫幅照中堂加半帳額八角楷書同價行草減半大件十日小件七日[  陽湖紫薇館主人啓]  
[跋巧搭一新]  
　　昨承白門黃瘦竹先生貺以瓣香室主人所選巧搭一新二帙受而讀之覺詞藻高騫心花怒發巧不傷雅麗不涉纎洶乎搭截文中獨樹一幟者也後附試體詩行行碎錦字字珍珠亦與塗澤爲工迥殊天壤以之餉遺後學眞餽貧之糧益智之粽也因書數語以誌謝忱 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年九月十六日京報全錄]  
　　宮門抄○陝撫葉奏陝省盜匪請重辦窩家頓戶片○將軍穆奏補護軍校缺片○閩督楊奏春季分人犯就地正法片○將軍恭奏遵咨保送官兵赴都摺○將軍穆等奏會閱奉天練軍起程日期摺○署福州將軍古奏報福厦滬打四口稅數摺○又奏報福厦二口稅數摺東撫張奏開臨淸倉未完一分以上各員摺○九月十六日理藩院鑾儀衛光祿寺正黃旗値日無引見○烏拉喜崇阿耀年　寛免處分恩○澤公請假五日○召見軍機絪貝勒銘勛綿宜童華○皇上明日辦事召見後至北海看箭○○葉伯英片再陝省前因盜風日熾經前撫臣邊寳泉將情車盜案及平空搶奪婦女已成殺傷事主各犯暫准就地正法經　部議覆奏奉旨允准欽遵在案竊思當日奏定章程原欲火烈民畏或可漸息澆風乃自定章以後歴年拿獲情重名犯雖均照章懲辦而强暴並未洗心地方仍不安靖且失事之後往往賊遁賊消日久無獲查陝省搶劫匪徒惟各處告假遣勇曁甘肅安揷回民多有馬匹其持械連騎到處搶奪得手瞬息遠颺他處頗與山東等處馬賊相似此外多係鄰省種地客戶本地無業游民該犯等旣無馬匹又鮮棲止之所各刼得財物必須僻處收藏搶獲婦女更難掩人耳目若非有勾引容留之人何至地方常有案件破獲爲難蓋緣有此無賴之徒有盜賊窩主平日或潛匿塲市或居住偏僻交結匪類來往容留代爲探聽封厚之家暗通消息作線引導刼得財物坐地分贓　時則爲之收事後復爲之消賣及至事發早已支令遠颺又有興販等戶房屋極爲幽僻甚至開挖窰窖行蹤詭秘夥黨衆多凡匪徒搶奪婦女交與藏頓强者則關禁哄誘弱　則恐嚇欺凌務使婦女親屬無從探聽尋覓迨日久事寢非販往他處嫁賣卽用强逼勒賣姦種種不法實屬罪不容誅在匪徒恃窩頓爲巢穴窩頓藉匪徒爲爪牙朋謀勾結狼狽爲奸大爲地方之害今欲整頓地方頒以嚴辦爲先　欲淸盜源尤以重懲窩頓爲要查律載强盜窩主造意身雖不行但分贓　斬又例載聚衆開窰誘　婦人子女藏匿勒賣事發爲首照光棍例擬斬立决又窩隱川販果有指引捆拐藏匿遞賣確據者審實　開窰爲首例同川販首販皆斬立決辨語　窩主頓戶律例本有嚴辦之條陝省盜案及搶奪婦女殺人　係照章就地懲辦其窩家頓戶核與搶刦之犯事異情同近年湖北山西各省奏定章程窩家頓戶均請照章懲辦陝省與該二省壤地相接風氣亦復無殊似應一律辦理以示懲創擬請嗣後强盜窩戶造意分贓及頓戶興販取婦女藏　勒賣爲首之犯州縣拿獲訊供禀　卽遵照歴定章程批飭解歸該管道府覆訊或派員前往會審果係供証確鑿罪　可疑倂准暫行就地正法仍按季彚奏俟數年後此風稍息再復舊制等情據臬司黄彭年具詳前來臣查陝屬界連五省匪徒往來溷迹恃有窩頓輾轉勾引擾害地方破獲爲難近年情重匪犯雖經審明照章嚴辦而搶刼之風迄未少戢該司議請重辦窩家頓戶實爲淸理盜源綏靖閭閻起見謹會同陝甘總督臣譚鍾麟附片具陳伏乞聖鑒勅部議覆施行謹奏奉硃批刑部議奏欽此○穆圖善片再軍營出缺例由軍營　員請補前盛字練軍出有護軍校一缺經奴才援案奏請以護軍胡松額頂補奉旨允准在　兹奴才奏叅盛字營委員廂　旗蒙古德存佐領下護軍校崇保革職遺缺行據乾淸門侍衛廂白旗護軍統領豐陞阿咨呈在於奏調京旗人員内逐加遴選查有内火器營廂白旗滿洲桂林佐領下六品頂戴鳥鎗藍翎長岳隆阿當差勤愼堪以請補等情前來查藍翎長岳隆阿旣屬當差勤愼復經奴才考騐弓　甚爲嫺熟合無仰懇天恩俯准將崇保革職所遺護軍校員缺卽以藍翎長岳隆阿頂補之處出自逾格鴻慈是否有當謹附片陳明伏乞聖鑒訓示謹奏奉硃批着照所請該衙門知道欽此○○楊昌濬片再光緒十二年冬季分台屬就地正法人犯業經附片奏報在案兹查十二年春季分據鳳山彰化新竹三縣報獲董鹽粽曾旺洪兩枝廖陣曾閻耿李有勝黃海亭七名或迭次搶刦拒捕或游勇圖財害命均屬情罪重大未便稽誅害明後禀經撫臣劉銘傳核飭就地正法以昭炯戒據台灣道唐景崧詳請具奏前來除咨部外臣謹附片具陳伏乞聖鑒謹奏奉硃批刑部知道欽此○奴才鏜祿彭跪奏爲遵咨保送官兵前赴都京恭摺具陳仰祈聖鑒事竊於光緒十三年四月十一日准御前大臣咨開現任乾淸門侍衛人少若遇差遣不敷使用請飭吉林黑　江將軍由各該處揀選年力精壯鎗箭嫺熟官兵保送到京再行帶領引　請旨賞給差使等因具奏奉旨依議欽此欽遵　照前來奴才等遵卽咨調所屬各城將應挑官兵保送到省業經奴才等逐加考騐認　挑取共選得領催委官富尼雅千領催卽補驍騎校安慶藍翎領催壽棉領催六品頂戴崇至領催七品頂戴惠昌前鋒巴彦珠拉保山領催英山富和烏爾恭額全壽常忠富陞海保忠慶阿等十五名均皆年力富强騎射嫺熟堪膺保送咨定八月初九日由黑龍江省起程照章由驛前往都京除將該弁等旗佐銜名履歴淸單册咨送侍衛處查核外所有遵咨保送官兵前赴都京緣由理合恭摺具陳伏乞皇太后皇上聖鑒謹奏奉硃批該衙門如道欽此○○奴才穆圖善慶裕跪奏爲奉天換練兵丹撤補足額入伍操演已有規模可觀恭摺仰祈聖鑒事竊盛字營練軍於本年六月初一日一年期滿應遵原議更番換練撤半歸農補半入伍所有更換事宜前經奴才等會奏在案旋據兵司呈報兵丹全數調齊奴才等會同挑選身體偉壯年力富强者計挑一千七百三十五名制兵五百名共挑二千二百三十五名足符撤補之額内除教習由京調營戈什哈共十五名仍占原額不換外卽以西丹換西丹制兵換制兵飭由總統帮統轉交兩翼統領令其入伍操演其應撤回兵丁共二千二百三十五名己飭兩翼統領分晣造呈淸册分咨備案其應給津貼亦卽按月按名發給俾作養贍之資並飭司傳知各旗佐所撤兵丁不准他出謀生以期兵力之厚與奴才等現於七月二十六日會閱各營兵丹新舊合操聲勢尙屬聨絡步伐亦有規模奴才穆圖善復逐日親閱打靶校量準頭命中亦有四五成之譜當卽嚴飭該將領等從此認眞督操精益求精自能成爲勁旅現在奉天換練事宜辦理俱已就緒奴才穆圖善卽擇於八月十三日前赴吉林校閱隊伍吉林換練情形前經吉林將軍咨商奏明緩至秋後應如何舉辦之處屆時再會同吉林將軍希元妥商具奏至奴才穆圖善起身之後奉省練營如有緊要事件應由奴才慶裕隨時酌辦所有會閱奉天撤補兵丹入伍演練情形並奴才穆圖善起程日期理合繕摺會陳伏乞皇太后皇上聖鑒再此摺奴才穆圖善主稿合倂陳明謹奏奉硃批知道了欽此○○署理福州將軍兼管閩海關稅務奴才古尼音市跪奏爲閩省洋藥稅厘歸關倂數謹將第一百六結期内福厦滬打四口開辦之日起遵照新章徴過銀數繕具淸單恭摺奏報仰祈聖鑒事竊奴才迭奉總理各國事務衙門函電及抄摺行知洋藥稅厘歸關會同稅務司合力稽徴業將開辦日期曁綜核徴數大槪情形恭摺具奏在案兹查閩海關福州夏門滬尾打狗四口自光緒十三年正月初九開辦新章起至三月初七日屆滿第一百六結期内徴過稅釐銀兩按照洋稅收支章程分晣正稅釐金兩項銀數隨同結期奏報俾淸界劃其自三月初七以後徴收之銀應歸次結核辦仍按三個月奏報一次扣足四結專摺奏銷以符洋稅定案除分咨總理衙門戶部通商大臣查照外合將本結倂徴洋藥稅厘銀兩數目查照結期恭摺奏報並繕具淸單恭呈御鑒伏乞皇太后皇上聖鑒謹奏奉硃批該衙門知道單倂發欽此○○署理福州將軍兼管海關稅務奴才古尼音布跪奏爲閩海關洋稅遵照新章改題爲奏謹將第一百六結期内收支數目分晰繕具淸單恭摺奏報仰祈聖鑒事竊照各海關徴收洋稅案經總理各國事務衙門會同戶部奏定章程改題爲奏停用親塡等簿行令各關將收支數目按結奏報一次扣足四結專摺奏銷毋庸按照關期題銷以淸界劃等因所有閩海關福厦二口自第十三結起至第一百五結止按結收支洋稅各數目均經遵照新章分别奏報在案兹查光緒十二年十二月初八日起至十三年三月初七日屆滿第一百六結期滿福厦二口收支洋稅各欵銀兩仍應循案按結奏報其循照向章支銷經費各項容俟扣足四結時造册奏銷以符定案除將本結收支數目循安分咨查照外理合恭摺奏報並繕具淸單恭呈御覽伏乞皇太后皇上聖鑒謹奏奉硃批該衙門知道單倂發欽此○○頭品頂戴山東巡撫臣張曜跪奏爲光緒十二年經徴倉項錢粮未完一分以上各員開單恭摺具陳仰祈聖鑒事竊照司道庫每年徴收錢糧前經戶部條奏均應一面具題一面先將未完一分以上之員開單奏報以嚴稽核等因歴經遵辦在案兹據布政使崇保督粮道鐸洛崙會詳光緒十二年臨淸倉奏銷現在赶緊查辦一俟造竣卽當祥請具題兹先遵照部議查明未完一分以上各員職名懇請具奏等情前來臣覆核無異除飭將未完銀兩督催全數徴解不准怠延外理合繕具淸單恭呈御覽再臣於本年七月十四日據該司道等具詳合倂陳明謹恭摺其奏伏乞皇太后皇上聖鑒飭部查施行謹奏奉硃批戶部議奏單倂發欽此 
 
 

Page 12

 
 
[光緒十三年九月十七日京報全錄]  
　　宮門抄○發抄旨九道○步統領福奏續獲交拿人犯請交部審辦摺○御史恩等奏遵旨拿獲要犯請交部嚴懲摺○都察院松奏爲已故大員援案建祠摺○豫臬賈奏報接印日期摺○黔撫潘奏試用期滿知縣留省補用片○皖撫陳奏開鳳淮等倉未完一分以上員名摺○九月十七日吏部翰林院正白旗値日吏部引見三十五名正紅蒙七名○伯王由蘆溝橋回京請安○六額駙等謝寛免銀兩恩○浙江總兵周振邦請訓○召見軍機麟書慶福周振邦岳琪○發抄盧士杰奏湖運五廳埽壩等工收支銀兩數目奉硃批工部知道單二件倂發欽此○添造水師船隻奉硃批該部知道欽此○譚鍾麟奏請以黄裳吉補提標營都司奉硃批兵部議奏欽此○又請以趙連科補白土營遊擊奉硃批兵部議奏欽此○世序奏報解飯食銀兩奉硃批戶部知道欽此○張曜奏魏綸先爲其故父母捐賑照例建坊奉硃批着照所請該部知道欽此○又應徴錢糧完欠徴信册舉辦奉硃批戶部知道欽此○陳彝奏革道請准捐復奉硃批任蘭生着准其捐復發往安徽交陳彝差遣委用欽此○又阜陽縣張文有家被刦拒傷事主案審擬奉硃批刑部速議具奏欽此○○奴才宗室福錕等謹奏爲續獲交拿人犯請旨交刑部審辦事光緒十三年八月十一日承准軍機大臣字寄奉上諭御史托佛歡奏匪徒持械搶奪請旨究辦一摺據稱近有游匪在東北兩城地面持刀搶奪肆行無忌請飭查拿等語匪徒擾害閭閻亟應嚴行懲辦所有單開之楊結寔卽穆七巴等十五名着步軍統領衙門順天府五城御史一體嚴密查拿務獲究辦原摺單均着抄給閱看將此各諭令知之欽此遵旨寄信前來奴才等欽遵之下當卽飭派旗營員弁一體嚴密訪拿去後曾據右營叅將吳魁麟左營叅將廖承恩北營叅將王山寛等先後將王紅卽王泳詳劉大卽雞骽劉並王小壯等拿獲業經奴才等先後奏明交刑部審訊在案復於八月二十一日經巡視北城御史訪聞有匪徒在興平倉内窩聚派委練勇局哨官帶領勇丁前往緝拿乃該匪狗頭金五楊結實卽穆七巴等胆敢率領夥黨多人在倉厫房上施放洋鎗揭抛瓦片紛紛擲打肄行拒捕奴才等所派之兩翼翼尉並協尉連貴副尉興林等亦跟蹤到彼會同局勇奮力緝拿先經該哨官等將狗頭金五拿獲續經協尉連貴興林親上厫房將楊結實穆七巴拿獲彼時尙有餘匪在厫房抗拒復經奴才等所派營弁李萬倉尙文華惠春等又將隨同拒捕餘黨李鳳山許三夏二張大紀三李瑞壽沈大王勝兒八名陸續拿獲並奪獲洋鎗鬼頭刀夾靶刀木棍等件解送到案奴才等督飭司員訊取供招據李鳳山許三夏二供認夥同楊結實等拒捕官兵屬實張三紀三李瑞壽供認在倉與楊結實等往來沈大王勝兒供認在倉内給楊結實金五等服役又據李鳳山供出在逃之逸犯馬茂一名亦經北營傳獲到案於拒捕之事均堅不承認其首犯楊結實卽穆七巴一犯經北城御史因有應訊之案咨行奴才衙門提取該犯由城審訊取供後將該犯解回由奴才衙門收禁其所供案情由該城歸入狗頭金五倂案奏聞伏查楊結實狗頭金五等原係特旨交拿要犯胆敢潛匿倉儲重地於捕拿時竟敢糾集多人佔踞倉厫房上施放洋鎗抛磚擲瓦抗拒官兵實屬猖獗已極若不從嚴懲治不足以儆兇頑而靖地面除狗頭金五一犯由北城御史自行奏明辦理外相應請旨將楊結實卽穆七巴李鳳山許三夏二張大紀三李瑞壽沈大王勝兒馬茂交刑部審明辦理各犯之供招由奴才衙門抄錄送部未獲各犯仍飭翼營上緊嚴緝獲日補行送部爲此謹奏請旨奉旨已錄○○巡視北城御史臣恩燾給事中臣李鴻逵跪奏爲遵旨拿獲要犯恭請飭交刑部嚴懲事竊臣等於八月十一日接准軍機大臣字寄奉上諭御史托佛歡奏匪徒持械搶奪請旨究辦一摺據稱近有游匪在東北兩城地面持刀搶奪肆行無忌請飭查拿等語匪徒擾害閭閻亟應嚴行懲辦所有單開之楊結實卽穆七巴等十五名着步軍統領衙門順天府五城御史一體嚴密查拿務獲究辦原摺單均着抄給閱看將此各諭令知之欽此遵旨寄信前來臣等當卽面飭司坊官及練勇局委員嚴密跴緝去後旋據練勇局委員密禀訪得該匪楊結實等在興平倉窩聚日久臣等卽於二十一日丑刻密派委員哨官帶領勇丁前往兠拿該匪等十餘人贍敢跳上倉厫施放洋鎗轟傷勇丁二名復紛擲瓦片又傷勇丁二名該哨官等奮力向前卽將狗頭金五一犯拿獲該匪等猶復放鎗抗拒適步軍統領福錕所派弁兵已到亦卽協同該營兵將楊結實卽穆七巴等全行兠擒竟無漏網臣等隨飭臣城副指揮李金章吏目蕭復森袁國均王應泰將狗頭金五一犯嚴訊據稱金五供認伊同素識之楊結實等結夥各持刀槍等械在内城田七馬四趙四各住戶家行强得財三次並供王倉放槍拒捕屬實質之楊結實卽穆七巴亦供略相同不諱前來臣等復加嚴訊矢口不移復思京城地面該匪等胆敢如此肆行實係形同叛逆不法已極若不重加懲創勢必紛紛效尤獵火燎原誠爲可慮除協同步軍衙門拿獲各　另由該衙門訊供送部外謹將臣等所獲狗頭金五一犯應請飭交刑部嚴行審訊按律懲治至該犯所供夥刼未獲之徐五卽徐桂芳李二卽狼狽李韓八各犯臣等仍飭　拿以安閭閻所有臣城首先出力之員弁俟刑部定案時再行會同步軍衙門聲明請旨奬叙是否有當伏乞皇太后皇上聖鑒訓示施行謹奏奉旨己錄○○都察院左都御史臣宗室松森等跪奏爲奏聞請旨事據江蘇紳士翰林院編修朱百遂等聨名以已故大員遺愛在民公懇代奏援案建立專祠赴臣衙門呈遞臣等公同查閱原呈内稱已故記名提督前浙江處州鎭總兵陳國瑞自咸豐九年至同治元年駐營江蘇高郵寳應兩州縣界内擊敗天長等處髮逆克復縣城高寳一帶獲安同治元年捻逆張落刑大股圍攻淸河該總兵率五百人赴援擊敗賊衆屢戰皆捷高寳湖面游賊亦被殲除職等在籍目覩賊氛四逼幸得終始保全實賴該故總兵攻剿之力該總兵故後業經奉旨准於山東立功地方建立專祠高寳等處亦係立功處所擬請援案建立專祠公懇代奏等語臣等查光緒九年九月間山東紳士翰林院編修尹林基等請爲故總兵陳國瑞建立專祠經臣衙門據呈代奏欽奉諭旨准于山東立功地方建立專祠在案兹據江蘇紳士請在高陲寳應等處立功地方建立專祠係由故總兵遺愛在民起見核與成案相符臣等不敢壅於上聞謹抄錄原呈恭呈御覽伏乞聖鑒訓示謹奏奉旨已錄○○河南按察使臣賈致恩跪奏爲恭報微臣到省接印日期叩謝天恩仰祈聖鑒事竊臣前奉恩命補授河南按察使遵旨入都陛見仰蒙召對二次訓誨周詳巨細畢至跪聆之下欽感莫名陛辭就道沿途雨水阻滯於八月初八日行抵河南省城奉撫臣倪文蔚飭知赴任十三日准署臬司鞠捷昌將印信文卷移交前來臣當卽恭設香案望闕叩頭謝恩祇領任事伏念豫省本獄訟繁滋臬司爲刑名總會詰奸禁暴宜寛猛之兼施察吏安民貴激揚之互用矧値地方元氣未復宵小尤易潜藏自揣庸愚彌深兢惕惟有恪遵聖訓講求捕務整飭官方隨時禀承撫臣實心經理兾酬高厚鴻慈於萬一再臣經過地方雖雨水稍多秋稼己漸次登塲民情安謐堪慰宸厪所有微臣感激下忱曁到省接印任事日期理合繕摺其奏恭謝天恩伏乞皇太后皇上聖鑒謹奏奉硃批知道了欽此○○潘霨片再前准部咨奏定章程道府州縣無論何項勞績保歸候補人員應以到省之日起扣限一年期滿詳加試看出具考語奏明分别繁簡補用等因歴經遵辦在案兹查有候補知縣汪應禧業已試看一年期滿應行照章甄别據藩司李元度署臬司黃元善造册會詳核奏前來臣查該員汪應禧年强才練堪以留省補用除册分送部科外謹會同雲貴總督臣岑毓英合詞附片具陳伏乞聖鑒謹奏奉硃批吏部知道欽此○○安徽巡撫臣陳彝跪奏爲查明鳳淮等倉奏銷案内未完一分以各員職名循章繕具淸單恭摺仰祈聖鑒事竊據江安糧道馬恩培詳稱案奉戶部咨行條陳籌備餉需案内奏定所有錢糧奏銷各依定限令各該督撫一面具題一面先將未完一分以上各員名開具簡明淸單專摺奏報由部核定處分先行覆奏其有具奏後續売者准其奏請歸本案開復此外鹽課漕項凡經手錢糧各報銷有關處分者一律照此辦理等因又奉戶部咨嗣後奏報未完職名務須開單註明各該員已未完分數及實徴已未完各銀數以憑考核等因先後通行遵辦在案今催查造光緒十二年分鳳陽淮安二倉及江寧倉撫米奏銷理合遵章將經徴接徴未完一分以上各員先開簡明淸單並註明已未完分數銀數詳請具奏前來臣覆核無異除將此案奏銷核明具題外謹繕淸單恭呈御覽理合會同兩江總督臣曾國荃漕運總督臣盧士杰江蘇巡撫臣崧駿恭摺具陳伏乞皇太后皇上聖鑒飭部查核施行謹奏奉硃批戶部議奏單倂發欽此 
 
 

Page 13

 
 
[光緒十三年九月十八日京報全錄]  
　　宮門抄○諭旨一道錄前○江督曾奏請旌表摺○粤督張奏革員欠欵全完請旨銷案摺○又奏揀補要缺州判摺○又奏委署道員片○又奏獨力捐修提岸請建坊片○陝督譚奏揀補要缺知州摺○江督曾奏勞績知縣留省補用片○又奏請旌表節孝片○閩督楊奏勞績通判留閩補用片○九月十八日戶部通政司詹事府正紅旗値日無引見○廣西巡撫沈秉成請訓○奉天府府尹裕長請訓○松溎謝寛免處分恩關防衙門奏初一日大高殿拜表瀅貝勒行禮○内閣呈進勾到本○召見軍機孫詒經沈秉成王文錦裕長○○兩江總督臣張之洞廣東巡撫臣吳大澂跪奏爲烈婦夫亡殉節懇恩准予旌表以維風化恭摺仰祈聖鑒事竊據署曲江縣知縣陳塏詳據韶州府經歴辛楣候補巡檢陳錫恩等呈稱直隷昌平州人廣東候補知縣叚維新之妾蔣氏安徽新陽縣民蔣玉光之女同治元年嫁叚維新爲妾該令叚維新於光緒十二年委辦韶州府屬得西尾厘務挈同眷屬寓居廠内段維新素有痰喘舊疾在韶復發氏侍奉湯藥衣不解帶焚香禱祝願以身代迨段維新病重於十三年二月二十七日在差身故氏痛不欲生絶粒三日矢志殉節經其大婦及嫡子多方勸慰氏佯聽受以家人防密無隙自盡及家主殮後適其寓屋傍臨河干卽於是月三十日昏夜開門潜出自投於河家人聞聲趨視呌救不及報縣飭差沿河打撈三月初二日在英德縣屬望夫岡下猫兒石地方尋獲段蔣氏屍身經英德縣周令華林傳同嫡子叚有成前往騐明該氏麻衣整潔面目如生見者無不感傷當經寅僚捐資殯殮權厝該處山坡職等誼屬同鄕見聞眞確不忍聽其湮没理合臚陳事實由署曲江縣知縣加結詳請轉奏前來臣等查官員身故其妻妾有殉節者由同鄕官於服官省分呈乞奏請旌表與歴辦成案相符今廣東候補知縣叚維新之妾　蔣氏捐軀殉節義烈堪嘉合無仰懇天恩俯准飭部照例旌表以彰節烈而闡幽光除將册結咨送部科查核外臣等會同廣東學政臣汪鳴鑾合詞恭摺具陳伏乞皇太后皇上聖鑒訓示謹奏奉硃批着照所請禮部知道欽此○○兩廣總督臣張之洞廣東巡撫臣吳大澂跪奏爲革員欠解交代銀兩勒追後照數全完請旨銷案恭摺仰祈聖鑒事竊照叅革知縣羅煒前在淸遠縣任内欠解官租銀一千四百餘兩迭經嚴催未據完解經臣張之洞前兼署巡撫任内彚案奏請勒限嚴追奉旨着照所請該部知道欽此卽經轉行嚴飭完解去後兹據廣東布政使高崇基鹽運使英啓會同交代總局司道詳稱查該員羅煒欠解前項官租銀兩經勒追後於光緒十三年三月十六日據該員如數完解淸楚請將原叅勒追之案奏請註銷等情前來臣等覆核無異相應請旨將前任淸遠縣另案叅革知縣羅煒原叅勒追之案准予註銷再查該革員前解前項官租銀兩係應解交運庫支給省城育嬰堂經費之欵向不列入季册報部毋庸聲叙欠解年分所有叅革知縣欠解交代銀兩勒限後照數全完應請銷案緣由謹會同恭摺具奏伏乞皇上聖鑒訓示謹奏奉硃批着照所請該部知道欽此○○兩廣總督臣張之洞廣東巡撫臣吳大徴跪奏爲烟瘴要缺州判升補乏員請旨飭部揀員補授事竊查欽州州判沈筠自光緒八年三月二十四日到任起連閏計至十三年二月二十四日烟瘴歴俸五年期滿例應撤回揀員升調查定例烟瘴升調缺出應於現任對品人員内揀選調補如無可調之員其現任應升人員内有曾經荐舉卓異及俸滿保荐卽升　亦准咨部升補又各省烟瘴員缺不得以候補初任各項人員補用又同治三年准部咨行廣東烟瘴州縣佐雜遇有缺出令該督撫於内地屬員内揀選熟悉風土能耐烟瘴廉明之員調補毋庸扣定年限又定例佐雜在外揀選之缺如無應調應升之人令該督撫奏聞於候補人員内揀選引見補授倘候補人員不敷揀選卽亽候選人員内揀選補授各等因今　州州判自應揀調升補惟查廣東省府屬州判祗此一缺並無現任可調人員至應升人員有布政司照磨陳徴招官塲大使諸鈞二員係屬合例請升但該二員均年逾六十不耐烟瘴此外本省並無合例應升之員自應照例歸部揀選據藩臬兩司會詳前來合無仰懇天恩俯念州判烟瘴要缺升調乏員勅部照例揀員帶領引見恭候簡擢補授臣等謹合詞恭摺具奏伏乞皇太后皇上聖鑒勅部施行謹奏奉硃批吏部知道欽此○○張之洞片再南韶連道華祝三現因大計保薦卓異准吏部咨催給咨送部引見當卽轉行該道遵照起程所遺南韶連道篆務應卽委員接署以便華祝三交缷北上查有現署督粮道事本任高廉道益齡精明穩練堪以調署遞遺督糧道篆務查有試用道閻希范才長心細堪以署理除分札飭遵外臣等謹附片具奏伏乞聖鑒謹奏奉硃批吏部知道欽此○○張之洞等片再定例士民捐修橋梁道路實於地方有裨銀數至千兩以上者准其請旨建坊給予樂善好施字樣兹據廣東布政使高崇基詳稱據肇慶府四會縣紳士廣西升用道儘先卽補如府吳熾昌遵祖父母遺命獨力捐修沿城堤岸添築石壩自出已資並未勸募共用工料銀一千二百餘兩飭縣勘騐委係工堅料實一律完固詳請奏懇建坊等情前來臣等伏查廣西升用道儘先卽補知府吳熾昌遵其祖父母遺命捐修本籍四會縣城外東西兩河堤岸添築石壩用銀一千二百餘兩洵屬急公　義有裨地方與建坊之例相符合　仰懇天恩俯准吳熾昌爲其故祖父三品封職附貢生吳廣熙故祖母三品命婦吳梁氏自行捐資合建一坊給予樂善好施字樣以昭激勸至此項工程係屬民捐民辦應請免其造册報銷除咨部查核外臣等謹附片陳明伏乞聖鑒訓示謹奏奉硃批着照所請禮部知道欽此○○頭品頂戴陝甘總督臣譚鍾麟跪奏爲揀員請補要缺知州以裨地方恭摺仰祈聖鑒事竊據藩臬兩司詳稱靈州知州孫承弼病故業已截缺報部所遺係煩疲難三項要缺例應在外揀補前奉部章甘肅升調補缺道府丞倅州縣及佐雜各缺將現任各員按照應升官階任内無論有無升案並是否到任實授以及歴俸試俸未經期滿各員澤其人地　宜者一律升調等語今靈州知州員缺查有山丹縣知縣查之屛年四十五歲安徽涇縣人由進土卽用知縣簽分甘肅光緒四年五月到省委署禮縣知縣嗣經補授山丹縣知縣八年三月到任查該員查之屛明允篤誠趨公勤謹在甘有年熟悉民情現莅山丹衝繁要劇辦理一切均臻妥恊以之升補靈州知州實堪勝任人地亦極相宜會詳請奏前來臣查查之屛才具練達吏治講求仰懇天恩准以該員升補靈州知州洵於地方有裨如蒙俞允俟准部覆照例給咨送部引　見該員任内並無叅罰案件謹繕摺具陳伏乞皇太后皇上聖鑒訓示所遺山丹縣知縣係冲繁疲三項要缺例應在外授補合倂陳明謹奏奉硃批吏部議奏欽此○○曾國荃片再前准部咨道府州縣等官無論何項勞績歸入候補班人員卽以到省之日起干限一年奏明分别繁簡補用等因歴經遵辦在案兹據江蜜藩司續將在寧差委之知縣等官隨時甄别詳請加考具奏前來臣察看得同知銜候補班前先補用知縣胡杰性情質直辨事勤敏同知銜候補知縣莫炳祺人品端方有守有爲同知銜候補班儘先補用知縣唐如楨年强才敏謹愼安詳均堪以繁缺　省分别補用謹繕履歴淸單恭呈御覽此外尙有業經察看之試用通判程亦川才具優長係不在勞績保奏人員之列應歸試用班照例辦理所有甄别知縣等官緣由理合會同江蘇巡撫臣崧駿附片陳明伏乞聖鑒謹奏奉硃批吏部知道單倂發欽此○○曾國荃片再據安徽候補道錢祿曾等禀稱節孝婦王程氏係高郵州在籍已故候選郎中王恩泰之妻安徽候補同知　植忠之母道光二十三年歸恩泰爲室事姑盡孝咸豐六年恩泰病殁該氏痛不欲生誓以身殉親族勉以姑老子幼遺腹在身當全大義該氏始抑哀强起經理喪塟如　維時植忠甫七齡女二俱幼閱四月遺腹生次子孚忠以養以教具有禮法先依夫堂兄以居嗣經植忠迎養來皖現存年六十歲計守節三十二年又據安徽候補道張德慈等禀稱孝女劉全姑係武進縣籍安徽補用通判劉鴻漸之女許字安徽候補州同曹志溥之子文童曹錫杰爲妻在室事親克盡孝道本年春間母病女侍奉湯藥刻不離側病劇焚香禱神願以身代而其母卒不起女一慟幾絶旋仰藥畢命以殉時年十六歲該道等以誼關桑梓見聞較確不忍聽其湮没造具事實册結禀請具奏前來臣查節孝婦女其家人服官他省原籍無人呈報者歴經各該省督撫臣奏奉恩旨旌表有案今該氏等事同一律合無仰懇天恩俯准將節孝婦王程氏孝女劉全姑飭部照例旌表以彰至行而勵人心除將事實册結咨移部科查核外謹附片陳請伏乞聖鑒訓示謹奏奉硃批着照所請禮部知道欽此○○楊昌濬片再查定例捐納分發各官必俟到省試用一年後方准提咨補缺又准部咨嗣後無論何項勞績歸入候補班人員以到省之日起予限一年詳加察看出具切寔考語分别補用等因遵辦在案兹福建試用通判黃秀錦錢大昌先後試看期滿俱應照例甄别據福建藩臬兩司會詳前來查該員黃秀錦年富才明錢大昌才具幹練堪以通判留閩分别按班補用除將各該員履歴咨部外臣謹附片陳明伏乞聖鑒謹奏奉硃批吏部知道欽此 
 
 

Page 14

 
 
[上海四馬路高易公舘内籌賑公所李秋坪經收直順山東八月十九至念一等日賑欵淸單]  
　　十九日壽字册善昌號洋十元黎伯軒黎燿臣黎景雲黎以煇黎以旺黎玉寳各半元共洋十三元○慈航普濟册萬豐號洋一元○靈册萬豐號錢三百七十文昌燿記二百文○康册靈册紅塵不逮子求母康强爲本身平安洋二元○歙南張崇禮堂募康册靈册各一本張德亮張吳氏各洋士元張偉卿五元張興氏再助張諤卿各四元莊子敬三元柔鄕人張吳氏各二元蒿目時艱人張鮑氏張潤叔張霞　有心無力人張健菴各一元共洋四十六元○全盛局交來誅涇織亷居士錢二百文○福興潤局來天津水師學堂芝瑞堂募康册張蔚交爲母病全愈助京平銀念一兩零五分伸規念一兩三錢七分七厘芝瑞堂求合宅平妥洋廿元孫書訓堂四元○○二十日張元興洋五元畢紹階○政大源交來未尹乙靑翁募康册聚順堂錢二千文程瑞生郭子著福慶堂乙靑氏正修堂發宗堂荆耀氏六安堂各一千文何心銘張載之務本堂無名氏樂善堂思恆堂務本堂壽春主人知足子寳善堂崇貫堂謙吉堂各五百文共捐錢一十六千文換徐平紋銀十兩伸規十兩零五錢一分○善發來募倪治文洋一角○銓昌祥局來康册京口同源永洋一元○福興潤局來康册綿力了顧人再助洋一元○重請發棠　綿力道人不忍繳還定　洋半元味腴主人三角隱南氏二角○政大源局來康册無名氏錢十千文益無名氏求合家平安無名氏求母寞福無名氏求子敏俊各錢五百文怡茂義記源豐恆各四百文通予豐無名氏四百文百忍堂仁記無名氏永順裕各三百文無名氏無名氏求店平安同發無名氏裕盛合無名氏儉已用下我各二百文無名氏五齡童子各一百文共捐錢十五千九百文換來洋十四元另錢二百文○福興潤局來康册敦厚堂錢一千文留餘堂八百耕心堂四百文秉哲堂五百文未名者不書名各三百文報德堂有心無力無名氏不書名各二百文共捐錢四千一百文伸洋四元○康册安雅堂洋六元樂善堂一元○○廿一日瑞亨主交來康册兩本光大或錢十千交吳怡順無名氏福衆德各錢二千文饒廷熙謝顯臣吉福友萬源正通順恆源茂公慶餘厚榮升泰謙泰隆德泰厚各錢一千文共捐錢二十六千伸規元十八兩二錢○康册中庸著之氏洋一元○寳順局交來作善降洋册孫仲延洋五元○通裕局來康册姑蘇鄒芸閣翁募道生典洋五元俞執卿費珊峯各五百文陳梓庭費熙堂韓有容孫駕三程松甫王鑲舟各四百文戴馥齋孫應明汪位三韓　軒各三百文黄文卿盛榮生吳文錫吳思成費子卿章厚卿諸容之汪蓉江各錢二百文不書名銅洋二元共捐洋五元銅洋二元錢六千二百文伸洋六元○救灾免灾單姑蘇恊興章通裕曹合助洋一元○銓昌祥局來康册鎭江恊記土棧來燕貽堂洋二元不留名一元○救灾免灾單宋薛求目病速愈宋李氏求子長壽各一元曹陶氏求病愈錢一千文合來洋三元○○以上三日統共收規元念八兩七錢一分英洋一百四十一員一角銅洋二員錢九百七十文七月廿九杭城彚源衆友捐洋六員五角前單諸誤合更正若有悞煩指示更正 
[上海三馬路與昌恊賑公所陳竹坪經收山東直隷河南賑捐九月初九日第八百次淸單]  
　　慈航普濟册金陵慶隆號洋十元由老福興局來○又新塲方滄　求免合境瘟疫洋一元○又册江西羅政先善士續募師善堂羅洋二元綏成堂吳洋一元以上二戶共洋三元○又册　波乾泰來前廣東興寗縣知縣周連甲大令之如夫人洋六元七角另六厘博雅堂洋二角九分四厘以上二戶共洋七元○又册泉州諸同人寄來　雙親康健洋二元德新堂朱洋一元又洋半元官運局張李合洋一元泉州漁配局隱瑞洋五角以上五戶共洋五元○無名氏洋六十元又助感應篇直講一千部由錢先生交來陶繼香先生交來怡大洋貨號開張承諸親友原貺將酬筵移助洋四十元喻本堂黃將三兒彌月湯餅移賑洋三元楊柳村洋二元金菊主人祈父母康健洋五角○崑山永泰　衣庄募來無名字洋二元張松舟洋一元朱馥庭銅洋一元黃貢庭錢七百余范卿錢六百不留名陳　陳次安各錢五百　采芹錢四四百朱禮和錢三百六十七吳葵卿錢三百許正灶業望之徐仁卿陳榮余俊卿五戶各錢二百以上十五戶共洋七銅洋一元小洋二角○常熟馮邦　銅洋五元衡州南沙翁氏洋六元銅洋二元○另收河南賑○本埠仁和德寳號栢炳　先　交來河南口毫仁和　號因水災無事助規銀一百兩○無名氏求存貨卽脫洋十元楊州吳洋三元鄭琴舫求合家平安洋一元杭州正初精舍主洋五元○銘恩册叅土　楊先生交來王佐洋二元温黼廷王滄黃東尹鄭濓泉王子明梁組階六戶各洋一元以上七戶共洋八元○又册新塲方滄州求免合境瘟疫洋三元以上共收河南賑洋三十元規銀一百兩○○本日共收英洋一百七十四元規銀一百兩銅洋十八元　洋七角感應篇直講一千部合併聲明 
[蘇州電報局收解豫賑公所第二批淸單]  
　　蔭思記十員程少記募百文願册八戶二十二員左松堂三號　募蘇字二百零九號册無名氏四十六圓仲如土求母平安三員求安母士求保平安二圓無名氏二員又錢二百文潘濟翁募蘇字一百五十一號册鎰源莊恊昌莊復昌莊源康莊源通莊盛康莊各五圓十交康庄宏豫庄屨康莊永豐庄鎰大庄瑞康庄元瑞祥庄各四圓厚生庄致和庄保泰庄復和庄裕成庄各三員恊康庄萬和庄萬成庄同康庄阜昌庄各二員乾裕庄永源庄泰昌庄厚德庄大亨庄森和庄養源庄各一一員共卅戶九十員程文鎔求妻病卽愈十員温募百文愿册七戶錢七百文○以上共收英洋二百八十五員錢九百文正 
[上海北市絲業會舘籌賑公所施少欽經收山東順直南賑捐九月初七八日第一千五百十五六次淸單]  
　　平湖思補生祈病愈洋五十元隱名氏求病速愈合宅平安由蘇州閶門外寄通裕局來五十元淸亷書屋十一元方宋銅求病速愈由蘇州光福鎭方耀庭寄全盛局來十元蕩口繆榮溪求病速愈五元元隱名氏二元隱名氏求子病速愈由全盛局來二元蘭亭居士病愈完愿由姑蘇老正大公記避來一元源順昌一元○衣料洋十元陳記二元二艉由楷記棧來○務本堂漢平宅紋銀五兩沈棣萼堂保沈養知不受驚嚇無灾無難妻江氏疾病不侵身體康健洋四元二戶由江裕船交來○孫大淵洋一元了心愿錢二百孫謹齋馬氏支小亨無名氏陸少泉了心愿馬正榮七戶各一百共九戶由常熟寳順局來洋一元錢九百○河南捐棲一枝齋喜得文孫節湯餅筵資移助洋一百元湖北陳師禮求父病速愈由湖北後府街韓公舘寄全盛局來洋十元湯榮記了心愿由蘇州老人和震記惠泰庄來六元桃源華記求平安五元丁春翹爲子病求速愈二元顧德浩爲子復瀉求愈二元○琴川有心無力募義隆號洋二十元裕昌莊十五元天成亨莊徐木君裕和祥庄徐施氏老太太求保老身康健四戶各五元程士海同裕庄鑒公堂三戶各四元永德庄三元昌盛莊永豐恆庄德泰豐莊同恆昌庄永益庄戴雲三靈源庄焦東氏益大號九戶各二元求勿藥人一元六角六分德新庄同盛號徐少君願聰明並合家平安隱虞人求一切安好馮卿隱名氏徐祥瑶七戶各一元陳春記鄭鑑記各拆錢四百無名氏王敬文無名氏徐法記四戶各九折錢三百周桂趙鴻軒汪各山隱琴氏仁記靄記組記無名氏八戶各九折錢二百蔣九錫許健南各錢一百共四十三戶由南市元大亨莊交來洋一百元以上初七日○潘公舘潘門盧氏求保病痊由製造局交來洋一百休寗江錦昌求病速愈由石邑吳厚齋寄協源局來二十元同妻久病求保全愈之完願人由嘉興恊源局來二十元無名氏求病速愈十元三吳第一閒人由城内西唐家衖公舘來十元孫幹求二女疾病速愈五元屠永春一元又一元謝寳森求子由蘇州謝藹然翁寄寳順局來一元又銅洋一元○江右無名氏祈保父親微恙速愈幷求康强九三八平銀五兩又爲妻室生産求保平安五兩二戶由江西許蘭浦寄全盛局來十兩批見規銀十一兩零五錢六分一厘○救命摺第九千一百五十四號黄賜詩堂錢二千由湖北全泰盛屇來銀一兩三錢一分○又六百六十七號王盛德堂洋三元由通厘局寄老恊興昌局來○孫募周洋三元祥茂甡指捐河南洋三元二戶由蘇州老人和震託惠泰庄來○河南賑雙峰樵子由恊源莊來洋五　元鑑湖南安主人壽筵資助三十元了緣子同室葉氏一元○振德堂規銀一百兩韓錦江五十壽辰同人公奉席資移助洋五元二戶由祥和廣貨號交來○無名氏由謙和祥交來規銀四十三兩一分一厘以上初八日 
 
 
