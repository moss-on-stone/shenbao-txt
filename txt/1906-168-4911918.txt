# 1906 - 168 - 4911918

 

Page 1

 
 
   
 
 

Page 2

 
 
[商業駁破産律議來稿代論]  
　　竊維律法之設原所以詰姦慝安善良使懷刑之君子有所遵守而作僞　小人不敢輕蹈是以立法愈嚴犯法愈少所謂火烈民畏而少死水懦民玩而多死中國商界恪守信義鉅萬進出取决于立談之頃一言訂約不爽毫釐者實賴此刑律之大防足以儆邪僻勵廉耻故非必不得已皆不肯自甘倒閉非眞無賴之尤亦不肯出于詐騙惟倒閉時藏匿寄頓恆不免十居八九此不關刑法之嚴實由于人私其利父以傳子子以傳孫羣思掩藏爲身設計而又無呈報註册之條例簽字作証之律師往往個人財産雖夫妻父子不能確知虚實而謂破産後轉能由外人查其實在乎雖此項破産例在大部意旨本欲振興商業維持善良爲擴充推廣起見殊不知實行以後其收效必有大謬不然者商人營運利權子母必母財通而後子財可生錢莊銀行票號匯號皆專以流通母利爲生計使衆商得藉此以資周轉以興實業其規例雖各有不同尤以錢莊匯號爲最活潑與商務之盛衰有密切之關繋者亦惟錢莊匯號爲最巨是錢莊匯號實擔任全國商業之根本者也今若果行此例凡錢莊匯號放出欵項無一刻不在憂慮之中則孰肯將鉅萬血資擲諸虚牝惟有盡行歇業而巳于是殷富者不敢輕放其資致受異日折償之累營業者無從通融其利坐失目前發逹之機勢必資財閉塞商情渙散宏遠闊大之美利盡爲外人所奪更何能擴充推廣與各國競爭于二十世紀商戰之塲哉更有進者泰西債例告窮以後出不能乘車馬居不能役婢僕凡商人應享之權利及一切起居服用之自由悉行奪去必待債盡還清無絲毫蒂欠方准規復舊制故人兢兢業業不敢輕犯今此新例但須理債董事查無騙倒實據及破産人所呈産業衣服家具外查無别項寄頓即可將各債均攤了結尚須在債項中提給該欠户兩年用度其查係倒騙者亦祇一查了事並不嚴定究追之律亦不問倒騙之大小而罰不過千金押不過三年則人亦何樂爲君子而自受竊困何必不爲小人而坐享安樂耶故此破産例初見之似惟錢業匯業相反對細按之實與全國營業更爲障碍而于人心世道尤將大受影響焉是非大加改良不能實行即改良以後非待民人自治之法律完全無缺亦尚不能實行兹擇其最不便者條列于后惟博雅君子研究而詳論之 
　　第五條呈報破産後若有妥實保人具結准該商在外聽候傳喚但不得擅離處所無保人者留住商會免其管押 
　　無保人者免其管押留住商會若紛紛效尤直以商會爲避債臺不獨無此巨室亦恐無此經費况破産而至無人敢保則破産者之品行可想而知尚欲免其管押徐待清理眞南行而北其轍也若有妥實保人具結者則商人素懼見官現在之索債者久己行之何待著爲定律耶 
　　第六條若該商倒閉不自呈報破産先由各債主查知赴地方官呈報者應先傳該商到案訊係屬實並無倒騙情弊仍照以上各條辦理 
　　此條似有两層意義盖既已倒閉而猶不呈報破産必其力尚可清理故不願呈報否則是居心不良假裝塲面希圖延宕故須準情酌辨不可一律而論也 
　　第九條宣告破産後五日内商會應於該商同業中遴選公正殷實者一人任董事之責清理破産一切事務 
　　按此條同業中公正殷實者大半非親即友雖云由商會遴選恐未必能深知其平日與破産者之交情若何應由商會會同各債主商酌推舉以示大公 
　　第三十條公司内各股東償債應由董事會同公司總司理人體察各股東情形於應攤債額内如有股東措繳不足准其分别量繳收齊欵項通盤扯定成數令各債主收回 
　　此條如不待債主認可而即行扯定成數似欠公允且此股東與有限公司有别　　尤不應就此了結倘係合股行號尤應責以通力合作全數清還 
　　第三十二條抵押主宜報由董事查明抵押之物實在倒閉兩月以前並無寄頓等弊方准抵押主將物實行管理及拆動變賣 
　　押欵查明是否寄頓原屬正辦至須二月以前殊多窒碍盖受押之時豈能預料其何時倒閉若此例一定如遇巿面緊急將作抵更有何人敢受其抵押於大局大有關繋祇須呈明商會查非寄頓即准按巿變賣又何必問其時日耶 
　　第三十七條如遇重疉典借欵項者其物提歸董事變賣得價無論押之前後欵之多寡合兩家欵目分出股份將所賣之價按股均分 
　　按一物兩抵則貨主必己心懷不良受押者亦必有一人受愚然田産房屋必以單契爲准貨物必以原貨爲憑若有眞確單契或有原貨自當儘報契執貨者或儘先受押之人將貨賣去除還本利如有餘銀再還後抵之人倘不分先後均匀平攤則人心險詐勢必紛紛隠戤必致一物數抵矣 
　　第四十四條呈報破産前半月内批賣之貨物未經付欵原件尚未拆動者賣主可向董事告明查係屬實准將原貨物取回 
　　按付貨而不收價與放銀者同一相信今放銀者銀不能收回而付貨者即可收貨同情異辦殊欠公允倘此貨己被破産者轉售他人收得價銀而貨未送去今被付貨者仍將貨收回更將糾葛不清矣 
　　第四十五條破産之商不得涉其兄弟伯叔姪暨妻並代人經理之財産凡有財産照商會章程赴商會註册將契劵呈騐加葢圖記或邀親族見証簽字方爲有據 
　　按此條雜於西律不能行諸中國考西商財産多係註册其間有父子夫婦不同産而兄弟伯叔姪無論矣至其分授子女之時必由律師簽字以爲證佐方能作准今中國商人財産素無註册之例且多有兄弟伯叔子侄合數世而同居者至夫妻同室共産尤爲常事條中謂其夫破産並不得涉及其妻之産苟破産者託名寄户其中夫産妻産又何法以辯之耶 
　　第四十八條倒閉之商若將財産償還各債後實係淨絶無餘並無寄頓藏匿情弊應由董事向各債主聲明准於未攤分以前在財産項下酌提該商贍家之費約敷二年用度以示體卹 
　　此條爲體卹倒閉之商實恩至而義盡然該商破産之時此外有無寄頓藏匿倉卒之間實不容易查察惟事經破産各償主己同受其虧今於變産項下不論其成數之多寡又復抽提赡家之費似待倒閉之商過優而債主更受虧難言矣况破産之人於各債必不得全償如照後開之例以五成爲率倘欠數小而其家用大被累之人竟至無欵可收矣此豈可著爲定例耶查歷來所辦債案亦曾有因該欠户實係盡數償債家無餘剩度日維艱債主憫其饑寒量爲撥給用示體卹者然祇能臨時由債主各人互相辦理可以有此辦法不可有此條例更豈能限以約敷二年之期哉 
　　第五十二條凡有心倒騙之案除將財産貨物變價備抵外酌量情節處監禁二十日以上三年以下或罰金五十元以上一千元以下或監禁與罰金併科 
　　既係有心倒騙其自待己不認正經商家尤宜從嚴懲辦請追所欠若先定以監禁日期罰金數目使人起倒閉之心毫無顧忌并將恃此以就其詐騙之計於商務有百害而無一利矣 
　　第六十三條商家因巿面緊迫一時周轉不靈或因放出之賬皆難收回致不能應期償還債項者准其據實呈報商會邀集各債主會議酌子展限或另籌辦法免致倒閉以盡維持之誼呈報展限應聲明各欵如左一聲明展限緣由二呈送歷年收支簿現存銀錢貨物産業傢具各簿及借欵放欵對數表三聲明如何償債之法訂期何時並以何項作抵 
　　據此條則欠主有自由之便而債主反無催索之　何以言之欠主到期之欵債 
 
 
 

Page 3

 
 
主必如期催償而催償之過急奸商即諉爲周轉不靈就其所謂銀錢貨物借放等簿呈告商會以求展一年之限而債主之法窮矣至其聲明緣由之時甚或虚做放帳冒抬貨價稱某貨某物某帳可以爲抵價之項言之娓娓動聽至一年限滿則又匿其現銀指示所有鈍貨呈帳謂貨難消而帳無收加以一年虧耗力不能償情願呈報破産盖至是而其産己消歸無有矣種種弊端不一而足畧舉之而見展限之法之難行也 
　　第六十五條展限以議決之日爲始不得逾一年以外若到期仍不能清償應即呈報破産 
　　展限之期愈久其弊端愈多其受害亦愈深况放欵之錢莊匯號及一切以母財流通於人者無不望人之發逹以期其本利可以無誤斷無有逼人破産者如其人確係轉運不靈儘可向債主商緩此亦歷來所有之事不能著爲定例者也若一經作爲定例反啓人以借此作僞之心矣 
　　第六十六條倒閉之商如查明情節實有可原且變産之數足敷各債至少十分之五可准其免還餘債由商會移請地方官銷案 
　　創業於巿率皆糾得股東凑集資本大則數萬中亦數千金貿易浩大進出較鉅若徒恃資本斷乎不敷轉運於是向錢莊銀號爲挹注之區如該業東人殷實人所共仰所謂錢莊銀號者將多數之銀洋與其往來便其動用彼此稱便然所創之業原有盈虧而與之交者難免担負風險今如定例還債至十分之五准可免還餘債然則放欵者大有寒心相率裏足凡一倒閉坐失一半之血本且因十分之五己足凡狡獪者流以創業爲得計借倒閉爲生財之源豈非大爲巿面之害變産之數僅敷各債十分之五債主受虧過鉅如果查明節情無倒騙之　　　允將餘債按期立劵准其從緩措償不能准其免還以及請官銷案 
[西人在厦門附近受驚續聞]  
　　初一日下午五句鐘香港電云厦門永年人壽保險公司醫生好恩君副經理伊笛君日前在厦門附近大簦（譯音）地方爲土人攻撃受傷經西人持械前往救護現已平安回至厦門情形頗好當救護隊行抵大簦時該處業已平靜譯文滙報 
[新任駐京日本公使之歷史]  
　　本館東京通信員函稱日本新簡駐華公使林權助君爲人堅定沈毅生長于日本東山道之巖代省君于日本東京帝國大學學習律法一千八百八十七年畢業充外務省司員旋即派充烟台日本副領事其明年調至高麗濟物浦一千八百九十年升爲正領事一千八百九十二年簡充上海日本領事一千八百九十三年調赴倫敦供職六載後升授爲倫敦日本使署參贊一千八百九十八年奉召回國簡充屬于外務省之商政司總辦迨一千八百九十九年奉命充駐韓公使直至高麗歸日本保護後始解任所可異者華人聞其派充駐京公使皆以其曾摧毁韓國頗爲憂慮當林權助君爲駐韓公使時英國新簡駐華公使喬藤君亦奉命在韓曾共事一方歷任艱險極和衷共濟今又聯騎奉使亦一佳話也譯字林報 
[户部議准湘省採米濟振江寗]  
　　湘撫致江督鄂督蘇撫皖撫贛撫電云頃接户部宥電内開本部議准湘撫電請委員赴寗蘇皖贛鄂等省採米濟賑沿途免繳釐稅仍由該撫委給護照以憑查騐而杜影射一摺本月二十五日具奏奉旨依議欽此相應電知等因謹照錄電逹祈分飭關卡免收釐稅放行（曰） 
　　按連日上海米價又復飛漲殆米商己得此消息乎以公理言湘米固應接濟以私計言則當效贛省持運米出省之禁而後上海可得食賤價之米也然而湘民則飢欲死矣 
[電撥鉅欵振濟災荒江西]  
　　撫憲吳仲帥因各屬水災寛廣米穀翔貴日前電請代奏由部撥欵辦理急振日前聞户部電覆准在本年京餉項下借撥銀二萬兩以爲施賑之需云（軍） 
[陸軍小學尚未開課安慶]  
　　陸軍小學衝突罷課迭誌前報兹悉上月二十三日諸生至撫藩兩署陳訴後二十五日大吏即派首道石觀察前往該堂查辦是日石觀察將監督教員學生一律傳至講堂質問顚末各生據理爭辯不稍屈撓監督教員略陳數語唯唯而已石觀察查復去後數日尚無辦法至二十八日仍未開課云（多） 
[提署議設將弁學堂京師]  
　　步軍統領那大金吾日前會同各堂商議整飭緑營之策擬先籌欵設立將弁學堂揀選五營年在四十歲以内武職官員入堂學習兵學及新式操法俟卒業後分撥各營訓練新操大約端節後即可開辦（上） 
[江督派員專統砲臺鎭江]  
　　金陵鎭江江陰吳淞四口砲臺向歸陸軍總領兼統現奉江督委派前署福山鎭丁笛梅軍門爲總統前淞口軍統領商子貞恊戎爲副統輪流駐節各砲臺三月藉以考察防務及官弁勤惰以一事權而資整頓兹丁軍門已乘輪蒞鎭簡閱象山各砲臺弁兵打靶操演矣（拜） 
[萬載縣頑民辱官詳情江西]  
　　袁州府萬載縣閉糴閉巿旋即開糶開巿己紀本報兹聞當日先有數百千人往某姓巨富家求糶某姓即允開倉糶穀二三百担每担一千五百六十文榖盡而止並無事故後有數百千人往某姓巨富家求糶某姓閉門不納維時飢民與地痞愈聚愈多不下數千百人毁門碎户擁擠而入喧譁不堪賀大令聞警帶兵馳至彈壓無如人多口雜圍困大令頗久大帽被拉翎枝被折而地痞有升堂入室掠衣取物上樓登屋緣梯由後牆而出者紳士聞警馳至救出大令星夜飛禀袁州府派兵二百名次日到縣先後拿獲滋事者三四十人分别訊辦（用） 
[都昌縣匪警江西]  
　　南康府屬都昌縣近有匪徒擾事己由九江道玉觀察派常備軍一百名於閏月二十日馳往彈壓矣（軍） 
[撫批認眞緝匪江西]  
　　九江府彭澤縣陳大令日前因鄰縣鄱陽等處餘匪有圖竄該縣之谣禀請派兵防堵並陳辦理情形奉吳仲帥批示禀悉該縣已派有常備軍一百名務即會同隊官督率兵丁前往與鄱陽建德交界處所認眞防緝勿任該匪竄匿滋擾不得稍涉大意深居衙署徒託空言倘敢玩視遺誤諱匿不報一經察出定干未便仰布按兩司兵備處速飭遵照並移九江道查照（用） 
[南城縣匪靖餘聞江西]  
　　建昌府南城縣匪勢已 
 
 

Page 4

 
 
衰人心大定業誌前報近聞該匪潛蹤茅排一帶經官軍進紥該處搜出票布僞印等件甚多雖匪首尚未盡獲而各鄉團時將匪黨拿獲送官訊究地方已一律平靜矣（軍） 
[電復京熱鐵路從緩議築京師]  
　　前任熱河都統松鶴帥擬請修築由京至熱河鐵路政府深韙其議然迄今尚未開辦日前復電催廷都護飭速體察情形籌款修築昨接廷帥覆電略謂路綫延長需欵甚鉅籌辦不易請准暫從緩議一俟墾務礦産著有成當效即提欵議築有把握云云（下） 
[電咨粤督派員提議九廣路約北京]  
　　日前政府因九廣鐵路事電咨粤督云本部東支兩電原謂就草約熟權利弊詳細磋商并非全按滬甯辦法希仍照前電派員與英公司提議一切（吕） 
[滇省路礦來粤招股廣東]  
　　雲南礦産富甲五洲惟地勢巉巖非先築鐵路難以開採邇因外人要索路礦紛至沓來雲貴丁督迭與滇中紳商計議奏請自築滇蜀幹路次開礦産招商承辦特奏派幹員繆道國鈞回粤并赴外洋招集華股從速興築以杜外人覬觎聞繆道現已抵粤先返香山省親不日來省籌辦招商事宜云（暑） 
[錢店收兌稅契舞弊奉天]  
　　奉省清查旗民各地開辦稅契統歸財政局糧租所辦理近來稅契者頗爲踴躍每日約可收稅銀二千兩上下惟該所稅契非省城某錢店銀帖不收鄉民携銀來城均須赴該店換帖上兌以致該店高下其手每兩照巿價須加東錢六百文並聲言此項貼水係粮租所嘱加不能短少分文故民間頗有謗言近爲糧租總理俞彚占参軍所聞恐擾事端遂禀明督會辦出示曉諭無論何店錢帖皆可上兌惟示諭中並未指明某店舞弊之事鄉民仍不免稍有疑惑也（舍） 
[爭奪沙田案將次議結蘇州]  
　　嘉定已革翰林陳巽倩與武舉人朱錦之爭奪沙田一案迭經蘇州府發審局研訊案懸六載迄未擬結現經蘇府孫太守擬令朱出洋二萬元以一半交陳給領一半充公陳供一萬願捐充崇海學堂經費一萬報効軍餉請復功名業於前日解經臬司過堂兩造各具切結一俟頒到部覆即可結案開釋（康） 
[江蘇總學會覆飭興化學界聚衆退學函]  
　　興化學會諸君鑒來函縣示均收到閱畢不勝詫異禁止滋擾鹽棧此行政官自有之權與學界無涉而學界干預之此不可解者一杏閱縣示並未直斥學生爲棍徒而學生全體退學會員紛紛辭職此不可解者二鹽棧自鹽棧學堂自學堂退學辭職獨不慮人指爲挾制耶此不可解者三本會辦理學務希望於學界之前途甚大若是非示明而爲妨碍他人言論自由之舉動本會轉未便預聞况近來退學相率成風久爲通人所詬病興學良苦求學宜誠若紛紛退學在學界有狹制官長之嫌在學生有自妨課程之慮與本會宗旨大相剌謬己電請寗學務處秉公核辦不能爲諸君分過也此覆（容） 
[滬寗鐵路之一斑嘉定]  
　　去年滬寗鐵路繙譯有勾引年輕婦女宿站情事迨後又煽動不肖棍徒揑名送匾南翔紳士已嘖有煩言今風聞該繙譯去後繼之者又串通某站長恣意漁色甚至以眞如婦女匿於翔站而以翔地誘得者匿於眞如附近鄉民無不憤形於色每遇村户有婚嫁等事站使小工等輙肆意闖入囉唣不堪其他種種怪狀尚復不勝枚舉所望有管理之責者訪查而整飭之斯該處人民之幸也（容） 
[南斐洲叛匪受創]  
　　初一日倫敦電云有馬兵六十名由瑪潑墨羅地方出隊與蘇羅叛匪交戰繋退叛匪五十人斬殺六十人 
[德國新聞記者游英]  
　　初一日倫敦電云德國新聞記者數人巳行抵若京若輩此來與德英邦交頗有關係也 
[英國教育條件之不易議决]  
　　初一日倫敦路透電云英國學部大臣褒立爾君宣言彼己預備准各義墪干每禮拜即于修學時間内教授特别宗教教育0兩次貝爾福君以政府准行此法深爲感謝惟改進黨人頗爲反對聲言政府竟廢棄原件之要義而强人以相從云 
[俄國民院委員之意見]  
　　初一日倫敦電云俄國國民院派赴比羅斯托克之委員將此事詳查後定議謂國民院應搜捕屠戮猶太人之首犯懲辦其罪 
[英國陸軍大員之更調]  
　　初一日倫敦電云英國斯丹逹報載稱探悉現允陸軍第一師團司令官駐紮愛爾竇瑣脫地方之陸軍大將約翰法蘭溪君當于一千九百另七年繼駐紥印度陸軍大將克親納伯爵之任譯字林報 
[美不干預俄國内政]  
　　初二日倫敦電云美總統羅斯福通告紐約之猶大人謂俄國比羅斯托克地方屠戮猶太人其官長之行爲詢屬頑梗今若加以干涉則勢必有害云 
[俄國大公爵將回俄京]  
　　初一日柏林電云俄國維勒第滿大公爵將國俄京 
[玉帛相見]  
　　法報云眞臘國君主與法總統法理亚君互相通謁 
[日俄戰後爭執之一端]  
　　東報云數月以前日本政府曾將戰時日本留養俄俘之費開單送交俄政府惟目前俄政府不允按約内所定之數付還日本藉口于日本所開者並非實數因之此事又有爲難之處云 
[德皇與英俄兩君相見之期]  
　　初一日栢林電云德皇垷甫决定于夏間與英皇相見于德國屬地與俄皇會晤于海上至其詳情尚未議安 
[俄國首相辭職之謡傳]  
　　初一日柏林電云俄國首相高默金君辭職之謡傳漸覺信而有徵 
[波蘭猶太人見機而作]  
　　法報云俄國歐第薩海口行船工人相率罷工致食物材料甚爲缺乏該處現患饑荒旅居波蘭之猶太人相將爲遷地之計人皆以爲可佈之時代又肇其端矣 
[俄國兵變屢見]  
　　初二日倫敦電云俄國各城兵隊有兵變之暴動色法多伯之戌兵有一隊業己兵鑾並搶刦大砲三尊惟叛兵旋即被圍將軍裝缷去駐紫歐弟薩海口之艦隊又復變叛以砲火向城轟撃黑海航業已受罷工之害恐難望其重振克倫斯特脫海口亦受景響有犯上作亂之變動 
[俄軍司令官因舊案被控]  
　　倫敦日日電信報載聖彼得堡電云前滿洲俄軍總司令官連尼維趨大將將交軍法司審問以彼在滿洲時俄軍曾起革命彼能壓制之故該將軍則辯稱其時曾接俄京電信謂君主無限政體業己廢去故彼不得不靜守以觀動靜也譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[北洋醫學堂擬擴學額直隸]  
　　北洋醫學堂學生去年畢業八人業經袁督將謝應瑞全紹清派爲本堂帮教習李應棠派充北京陸軍第六鎭醫官侯光迪派充保定府陸軍第三鎭醫官黄毅派充永平府陸軍第二鎭醫官陸恩昌派充馬廠陸軍第四鎭醫官尚有施秉常謝康龍二人亦當陸續分派刻下擬擴充學額招考曾習英文之學生五十名按科教授將來畢業後仍爲醫官之選云（助） 
[學務處改爲學務公所奉天]  
　　奉天提學使張鶴齡將次蒞任趙軍帥己飭學務處改爲學務公所將來即歸提學司管轄刻代辦學務總辦葉揆初太守已將經手事件從速料理以待移交（丙） 
[請撥公産興學禀批揚州]  
　　新興塲文生徐海珍至運轅具禀請以該場寺産興學當奉批云該生擬以龍王廟舊址興建學堂並將寺灌月收花釐撥作常年經費以地方公産作爲地方公益之舉尚無不合惟所指寺産是否即前黄春樓案内所禀地畝仰泰分司轉飭新興場詳查禀覆核辦（詳） 
[商議勸學所辦法鎭江]  
　　丹徒縣郭大令日昨接奉省憲札飭諭令創辦勸學所以立强迫教育之基礎因即照會學務公所商請恊辦當經該公所總理吳君等公議以現辦之私塾改良會擴充先派員分途調查已及學齡之兒童再行議定辦法（再） 
[推廣師範學堂蘇州]  
　　蘇州師範學堂所有速成科學生現届畢業監督王旭莊觀察以學部電咨推廣師範擬於暑假後添設優級科及簡易科各節己誌前報兹悉該堂議定添招學生一百二十人一面赶造寄宿舍及講堂飯堂一面添聘專科教習開辦經費約需銀二萬兩刻已詳請撫憲陳筱帥撥欵興工（且） 
[禀情賓興撥充學費鎭江]  
　　句容縣地僻民貧創辦學堂籌欵維艱近有職員王君禀請學務處將該縣所有賓興田租撥作開辦費又請清查育嬰局經費如有盈餘亦擬提充學費聞已批飭該縣查照矣（再） 
[幼女學堂簡章紀畧揚州]  
　　廬陵李君在本城創興不纒足會幼女學堂日前訂定簡章若干條大旨以畢業後能自謀生計爲目的教育於修身國文等科外又添唱歌游戲體操刺綉編織等科額設四十名八歲起十二歲止爲合格三年畢業教習均聘女士操衣筆墨書籍自備或託校代辦亦可來報名者均不得纒足以六月二十日截止暑假後開學（詳） 
[青浦官小學堂開運動會松江]  
　　青浦縣官小學堂於上月二十六日開運動會列其目次如下音樂跳高蛙步競走撑篙跳擲鐵球百碼賽跑跳遠百碼皿蛋競走跳欄二百廿碼賽跑三足競走四百四十碼賽跑給奬（容） 
[財政局改委會辦奉天]  
　　財政局會辦錢少雲觀察鑅己改派東邊稅局及安東商埠局總辦所遺財政會辦一差趙次帥改委金仍珠觀察接替並飭金觀察將交涉局總辦差銷去以便專理財政聞金觀察於鹽法頗有考究且極以督銷爲然故史都護欲引爲臂助俾可周密而免疏漏也 
[交涉局專委梁觀察管理奉天]  
　　趙軍帥以梁孟亭觀察擅長外交故將交涉局事宜專委梁觀察辦理前總辦金陶兩觀察均已札飭銷差矣（丙） 
[馬路工程將次告竣奉天]  
　　奉省馬路工程係由日商包修價銀三十萬元已志前報刻已四城動工昕夕不輟約一月内可以完工巡警局已預備人力車行駛矣（丙） 
[江督飭查緝私委員鎭江]  
　　鎭江官鹽棧緝私委員申正邦游撃係由梟匪投誠錄用刻下江督訪聞該游撃不法情形特密札統帶巡防隊袁熙龍限期將申游撃劣跡條款一一查明禀復以憑核辦（工） 
[提督出巡松江]  
　　江南提督徐吉雲軍門近甫巡行各汎境回郡昨日又秉節出轅駛赴周莊順道抵蘇謁晤蘇撫歸至太湖閱左右兩水軍操演畢再往無錫宜興等處巡視一週然後回郡（夕） 
[萬載縣洪水爲災江西]  
　　袁州萬載縣於閏月十七八日距北城四十里茭湖地方猝發洪水衝没田廬毁傷人畜甚夥水勢洶洶十餘里至白良地方猶平地二三丈高過某廟戲臺上下游一帶早稻均受傷損且同時西鄉各處亦有水患近日米榖價值日加飛漲云（用） 
[臨川縣紳士嗜殺江西]  
　　撫州府臨川縣會匪逃散地方安靖迭經紀諸報端近聞此次匪黨多有被擄裹脅乘機逃出者日前恒橋地方獲有匪黨三名紳士某竟敢喝令處斬並不送官訊辦似此專殺恐不免激成亂端也（軍） 
[英商禀控淮關索費鎭江]  
　　英商吉林因洋票花生油運經淮關以索費不遂致被扣留已赴領事衙門控告關簽某甲留難刁索情形請爲伸理（工） 
[丹徒漕書已訊供六次蘇州]  
　　丹徒縣石漕書由蘇撫飭縣解省候訊當交發審局吳委訊問閙漕情由與按户徵糧積弊計共已提訊六次矣（工） 
[新提安靖漢口]  
　　新堤地方爲紅燈會匪出入淵藪兹匪徒藉口米貴煽惑愚民約期舉事幸地方官預爲防範遂即解散（亦） 
[董梟解省蘇州]  
　　著名巨梟董道奎經鹽捕中營王哨弁在皖緝獲迭誌前報兹悉該梟匪己於本月二十八日傍晚由鍾堯階大令從鎭江押解至省蘇撫飭首府會同發審局嚴訊孫太守先飭收吳縣監獄不日會訊（且） 
[來函]  
　　商會電禀湘撫撫帥鑒申交官銀號規銀三萬二千八百八十兩合庫平足紋三萬兩請飭官錢局劃交唐教諭錫晉領收散放鑄珍敬等叩冬 
[振武宗社書記員報告]  
　　界首曹鳳儀來函閱貴社戒烟章程不勝欣喜爰集同志設立分社於高郵州首鎭文昌宫經正學堂之内未逾十日而戒烟斷癮者己十七人具見天心悔禍中國將興而公等提倡之功直不啻拯四萬萬同胞於水深火熱中也僕等不敏竊願推公宏稗之心逼及於窮鄉僻壞特創社會以聯同氣每逢星 
 
 

Page 10

 
 
[第十版]  
期輪次演說以廣傳播必使學界商界中人先知就範然後及於農工己擬專函遍寄戚友廣設支社於各鄉不使毒氣日歛毒氛全除不止（中畧）請將戒烟靈草圖說寄我百張以期遍及同志姓氏列後張燦然薛文光顧釣曹鳳笙薛春洲陳竇森陸文波○寗波支社周玉泉叄戎來函接示并續寄圖說收到感甚（中畧）或云此草即蒲公英非也查蒲公英土夕呼爲白頭翁其葉與生地同不能長高今之戒烟靈草是羊奶草非蒲公英也弟己試過戒烟極神擬將此草製丸分送業採數百斤索者踵至看此情形戒者必多兹將入社銜名列後張晴川二尹徐枚仙少尉陳韻泉都戎楊松亭遊戎劉少峰參戎定海紳士沈松坡觀察皆願廣爲勸戒之起發人（後畧）○河口朱爾政來函客冬得閱貴社戒煙簡章每欲創設分社廣爲勸戒兹幸集有同志矣願設立分社廣行勸戒每逢星期演說用特函懇貴社賜寄章程及鵝郎草圖說即由局寄下（後畧）○無爲州盧前訓來函蒙貴社附送鵝郎草圖說捧閱之下不禁狂喜喜其一錢不費大害立除也僕到處向人勸導聞者無不感動親友中發奮願戒者已有十餘人無癮而誓終身不吸者百餘人來圖雖詳僕終恐誤認望賜靈草一束以便照樣採取（後畧）○蘇州朱長卿席德林錢壽昌來函僕等擔任勸戒義務蒙公惠寄鵝郎草圖說同人按樣採取服此草而斷癮者姓氏錄左孫淦卿裴錦椿方鴻鳴馮瑞伯高秋槎席德敏朱雲卿唐筱舫陳鑑清吳碗香許道榮余德椿陸乾生陳錫麒劉瑞庚陳亨德王菊卿顧綬臣張通熙蔣石寳 
今日尚有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　ＳＣＯＴＴ，Ｓ　　ＥＭＵＬＳＩＯＮ 
　　司各脱乳白　魚肝油滋補藥 
　　司各脱係用最純潔之鰵魚肝油該油含有各種滋補性質并配和他種出名藥料精心泡製專醫一切喉症肺症胸膈等症血經諸 
病氣喘血虧氣管發熱癆瘵咳嗽受寒等猶能補足元氣轉弱爲强再司各脱滋補藥酪其味絶佳緣又攙和貴重馨香藥料所以其白如乳其濃似酪故味甘適口殊令人覺之頗堪下咽也英京司各脱及幫公司謹識 
　　阿格登洋行軍衣妙品 
　　近日中國水陸軍服學堂操衣均需呢料往往急不能擇動輙參差木行專理英國得忌厘士著名織造廠定織天青元色厚呢黄色斜文嗶嘰專配合中國水陸軍服學堂操衣之用數十萬碼嗟咄立辦而且價亷物美倘各埠官紳名商欲辦此總衣料者請至三馬路東九號二樓本帳房面議是盼　德律風二千零一十五號　　人李毓華謹識 
　　泰隆保險 
　　啓者本行今蒙英國紐瑞蘭派得利亞的克火險兩公司專托本行經理傳得自主權衡承保南北市房屋住宅生財貨物各種機器廠棧等險保費照律克已賠欵異常迅速倘蒙　貴紳商賜顧仍請　駕臨二馬路泰隆洋行帳房面議可也司理竺錦章王奎生同 
　　翡翠紅藍寳石鑲金戒每隻八元半 
　　格外克已以廣招徠批發公道并請外洋名師專造外國金銀首飾凡戒指彈簧耳圈帽花手鐲壓髮表練眼鏡之類格外新巧無一不能金銀包退回換貨眞價實劃一不二童叟無欺　貴客賜顧認明本號招牌庶不致悮二馬路西口安康里全昌金鋼鑽號啓 
　　失票聲明 
　　今有鎭江永泰恆蔣匯票壹帋第五拾五號計元二百两此票已經掛失作廢望各寳莊切勿收用啓盛昌啓 
　　京都天寳齋嫩面玉容散 
　　此散治男女面上油腻黑氣烟色酒刺雀班暗晦等患每晨搽擦自然嫩嬌滋潤清秀眞整顔妙品也每瓶三角每洋照拆四瓶鋪分上洋二馬路中市 
　　請看衛生秘品電氣藥帶 
　　嘗謂天地之理温煖爲生化之始面寒凉乃肅殺之機故雷電作而庶彚萌生霜露降面百卉摇落然氤氲鼓盪之中常留一種温潤和煦之氣以爲發育萬物之原素厥名曰電植物之所以蕃昌也動物之所以飛躍也礦物之所潛滋暗長也皆電爲之也人之一身儼然一小天地是故臟腑之間亦有一種無形之電用以消水榖長精神是電充足則腦筋盛强百骸暢遂苟或不足則陽氣衰弱内之則百病叢生外之則諸邪易襲於是不得不取各種温補藥品以培益之華醫於凡諸虚百損必曰温補盖藥之補者無不温藥之温者無不補此醫學之所以通乎電學也獨是一藥祗能治一經一方祗能治一病卽合爲丸散膏丹亦祗能用於一時用於一人如欲其時時可用人人可用而且無論諸虚百損之症皆可用者則雖和緩復生亦謝不敏本行大醫士麥克勞根自幼精通電學嘗謂人身之病治之以藥不若治之以電盖病緣電力不足而生以藥助電而愈病猶爲間接以電助電而愈病乃爲直接因苦心焦思以研究其理者十餘年遂製成一種電氣藥帶係用各種貴重藥品煉於銅質之中外以綢裹之用時以藥水發電束諸腰間則無論男女老幼所患虚損之病自能逐漸自愈是帶創製於西歷一千八百一年曾蒙皇家醫院賞給頭等專利文憑自是治愈歐美各國男女之病以億萬計前年以 
中國尙無專售是帶之處特運滬地行銷以便凡有血氣共登仁壽旋以遠道函購者甚多乃於北京天津漢口香港長沙杭州蘇州福州等 
處俱設分行是帶經各國衛生學家試騐定爲無上珍品除醫法各種虚損之症以外於種子戒烟两事尤爲奇效閲者幸購而試之即知余言之不謬也　上海英大馬路江西路轉角長命洋行謹啓　　 
　　再造中國靈汁 
　　上海中法藥房自發行艾羅補腦汁靈效異常一時風行中國二十二省凡腦筋不强者無不視爲秘寳無論老少男婦春夏秋冬服之皆有奇效中國前數年軍學界景象何等委靡不振自經補腦汗輸入以後服此者人人知愛國人人知保種智慧日長思想日新未始非此汁再造之功中國人欲强國强種舍此固别無造命之靈藥矣余常服此汁一切思想智慧迥異往日故特登報聲明以告我四萬萬之同胞速速强腦顧雄亞上書 
　　亞支奶分售批發 
　　蘇州青龍稽朱公館杭州太平坊梁日初松江中新弄楊壽祺照申批發上海英大馬路小菜塲對面壽康里弄内三百卅號眞正原貨　席裕麒謹啓 
　　遺失提單 
　　今由怡和德生輪船二百廿四次進口膠州來申繭綢六箱四包　唛頭提單已被該船遺失已向怡和帳房説明作爲廢紙特登新申兩報聲明此佈久成告白 
　　遺失支票 
　　閏月十八日支瑞豐　　九號銀三十五两當付　辦臣琴行此票今已遺失現已關照該莊作廢望各寳莊號切勿收用此佈　倍發洋行告白 
 
 

Page 17

 
 
[淮南局務暫時積壓揚州]  
　　淮南總局爲鹺務樞紐承上接下事極紛繁趙都轉蒞任時因祇袁分轉一人又添委任魏黎葉四分轉以昭鄭重嗣袁分轉又奉委總辦巡警局務任魏黎三君亦於本月初各派兼差他出局中僅葉分轉一人是以旬日以來公事頗有積壓云（執） 
[拘獲匪黨四川]  
　　南川縣李太元匪徒也其妻弟余化龍係哥老會中人平日拜香結盟有心仇教羽黨王春三洩其事爲南川孫大令所聞飭差掩捕起出軍火器械等物并黨羽堯惠川鄧興祥李太元等押解來渝聽候審辦而余化龍則己聞風逃遁現已取具確供禀經川督核辦想不日定有電復也（近） 
[認獲逃婦松江]  
　　東門外華陽橋南鄉民名阿小者娶婦逃逸至今己十四年上月二十八日在平橋天主堂後某屋中瞥見尋認詎該婦極口不承旋由後夫費姓共扭至茶肆由地保到塲命阿小於翌日偕丈母妻妹來松認明再說（夕） 
[乘間脫逃松江]  
　　奉賢縣漕總朱雲訪因重串被控曾由戚太守提朱及其子品生管押在案昨日復經集訊詎至掌燈時分朱品生竟乘隙遁去差役四出跟尋查無蹤影（夕） 
[滬城官事]  
　　候選通判施别駕可北市馬路工巡局差遣委員龐二尹建瀛製造局差遣委員屠二尹仁溥高昌廟巡局員孫羹梅明府海關查騐委員曾煦齋二尹寳謙巡檢王聲閣二尹襄金二尹道臨等昨均因公到道禀見○巡警部員外朗舒彬儒部郡鴻儀近日奉派查察兩湖三江警察事宜昨日抵申詣道拜會○密件委員江西南康府丁憂通判安别駕鍾愷奉道委辦施醫給藥差昨日在藥王廟設局開辦午後到道禀知○浙江試用縣王仲薌明府蘭芳青浦縣田春霆大令寳榮騐花局委員孫星源明府鼎昨均到縣拜會（合） 
[滬道禀請改良營務]  
　　滬道瑞觀察近以滬城防營制格不甚精熟禀請江督周玉帥擬大加改良並另招新軍一營仿照新定營章辦理（嚴） 
[松府札縣遵奉學務綱要辦法]  
　　松江府戚升淮太守昨札上海縣畧謂奉蘇學務處憲札准兩江學務處咨案奉署督憲周批本處詳請擬定辦法學務綱要職分規制考核四門飭屬一律遵辦緣由一案奉批據詳係爲整頓學務起見所擬綱要條分縷晰簡明易曉應由該處通飭寗省各屬一體遵辦並咨行蘇皖贛各省學務處參考仿行俾收整齊劃一之效仰即遵照辦理仍呈報撫部院查核繳綱要存等因到處奉此除通飭寗屬各府廳州縣一體遵辦外合將刋印原詳綱要移請查照轉飭所屬一體遵辦等因到處准此除分移外合將章程札發到府奉此合就轉發云云（宜） 
[釐捐督辦禁止司巡收受節規]  
　　淞滬釐捐督辦陳亦漁觀察以每届三節有等不肖卡局司巡向號商收索規費平時致有串縱逃捐情事昨日諭飭各捐局委員一體諭禁如有前項情弊准即送縣究辦（嚴） 
[警察局員查報按月罰欵]  
　　本城東南西北四警察局自閉辦後一切案内罰欵外問稍有煩言兹經總辦上海縣汪大令明定章程發給各局將收罰各條隨持塡給月杪報縣以免物議而昭大公前日爲第一次月杪屇期各局員己將各案判罰姓氏列號一律榜示局前俾衆週知外昨日開摺禀報道縣核示（嚴） 
[上海無錫鐵路開車之期]  
　　文匯報云滬寗鐵路由上海至無錫一叚定于西七月七號（即五月十六日）由道員鍾文耀觀察舉行開車禮是日早九句三十分鐘由上海開專車前往蘇州在蘇州午膳並演說宣讀頌詞 
[總工程局改建房屋將次落成]  
　　滬南總工程局房屋經局董議將裁判所及待判所遷移至後面水利局基址刻己裝修完竣不日即可遷進所有前面房屋聞擬翻改洋式三層樓規模宏敝已由工人繪成圖樣屋上并擬造一大鐘堦石共高五級大約月内動工云（寳） 
[局批二則]  
　　牙釐局督辦陳亦漁觀察昨日發出批示二道照錄如下龔有壬禀批三沙一口他商較諸該商報亦加多業經批縣查議今核所加無幾應毋庸議着即知照黄方盛等禀批仰崇明縣查照另詳批示併案議復毋遲（宜） 
[尚賢堂第八次演說]  
　　美士李佳白先生定於初二日下午五句鐘仍在新法界八仙橋西尚賢堂開末次講期題爲前任駐華美使後充駐美華使蒲安仁首座者爲駐滬美總領事云（望） 
[覆訊擔保買辦案仍未定斷]  
　　英商謙和洋行主愛文司控華人林舸琴擔保該行已歇買辦陳鵬飛定貨蝕銀一案歷訊十數次案懸未結前日該洋商又延郝門律師控請覆訊午後英副領事蒞廨會同關司馬傳究林延愛理思律師辯訴一切仍未定斷判候下禮拜六上午再訊（力） 
[禀請拿究窩贜]  
　　南馬頭陸家浜一帶屢有無業流民賃屋開設小貨行雇用划船以賣酒釀爲名暗收各洋棧碼頭所失贓物轉售他處經總工程局總董訪悉懲辦有案乃若輩屢辦不悛依舊收贓如故昨由美界包探黄鶴林偵知招商局北棧所失鉛絲鐵條煤炭等贓均由南巿著名收贓之毛福郎乃耿某等勾通分消業經禀明捕頭照會總工程局拿究矣（寳） 
[續獲攫物流氓解訊]  
　　已故惡丐鄭子明羽黨徐春元即王春元綽號油葫蘆在途帶刀强攫施龍泉周寳懷應德元等金戒衣服金表等物由包探米順楊掌生拿獲傳同各失主於上月二十八日解廨訊究供係同黨海松首爲中西官互商之下判徐禁押西牢五年一面緝拿海松嚴辦在案昨由美捕房包探倪順泉設法將海松拘獲解案請訊並禀稱去冬租界閙事時查得海松搇一金表至法界西馬路某押店付質己在捕房承認求究訊之海松供姓錢虹口鄉間人上年十一月十九日母死回鄉本年正月到申前次閙事之時實不在滬並無搶表之事旋據四百二十二號華捕投供上年閙事之日錢海松帶同數十人途遇小的爲難海松攫取帽子餘人 
 
 

Page 18

 
 
剥衣攫表不一而足事後曾訴捕頭請鑒海松又供並無此事堅請施恩司馬謂爾是好人可有妥人擔保錢供裏虹口高正記米店可保司馬商之英副領事判將錢管押捕房俟飭差至裏虹口查明有無保人再行覆訊（力） 
[流氓搶洋又見]  
　　大東門外沿城脚每有流氓於深夜狙伏路隅劫奪行人財物爲害非淺前晚又有江湖阿四鬚鬁頭等糾衆攫取鄉婦某氏賣布洋六元該婦孤掌難鳴祇得痛哭而返匪徒横行如此有巡警之責者急宜嚴加拘辦也（尺） 
[上海縣案]  
　　廣東鹽大使盛輅頤遣丁高成控代秦茂源執事李端源擔保莊銀李於去臘蔣店閉歇圖賴求究汪大令准詞提訊李供盛乃本店股東初云長短本各三千兩後僅交到六百去秋八月開巿盛命小的與鈞康莊立摺往來摺上係店名出面歲杪結算虧銀八百兩將店關閉是實所欠該莊銀四百兩除盛岩用五十兩外其餘如數送至盛處求鑒大令核供與原告所控逕庭判李交保候傳原告質訊○姻妓張月紅喊求超拔大令准詞訊究供年二十歲原籍揚州父母俱亡被同鄉王某誘拐來滬賣人小東門外魚行街十號門牌姜永泰花烟間爲娼計身價洋一百五十元近因不善逢迎時　龜塢毆虐爲此求請超豁大令判發堂候示○浦東總巡函送吳彩三用刀戳傷袁因發一案到縣前晚亦經大令訊究吳供向袁索取烟資不付反敢行凶是以用刀戳傷是寳袁供並未欠洋乞鑒大令以蔡不應持刀剌人喝令重責二百下斥退（合） 
[總工程局紀案]  
　　南匯陸灶鎭城隍廟僧逸泉私取廟内神袍兩件及裝嚴等來滬被該處廟董馬駿德追蹤捕獲遣丁馬升扭局禀控供因馬子帆欠有廟租不還故將神袍等携帶來申質洋作抵明府判戒責一百下押兩禮拜飭探至小天台起出所寄箱内儲洋十元併當票等給該董領去○嘉廣生藥材行客向允華去年由同業蔡春華與翁子香等舍股至高麗購参付去貨本詎被在銀二百兩扭局請追孫明府判翁交保出外赶緊料理○城内垃圾夫陳開林將垃圾傾在黑橋沿浜被清道處查知片送到局孫明府判戒責一百下○船户張阿弟在嘉興裝豆一百八十七石來由停泊閔行被窑貨船户胡四小撞沈扭局請究孫明府判押候賠償船貨○徐順賓在大東門外城腳租積榖倉空地造屋開窰貨店並將餘屋租與張生壽鐵店今由地主索地不還控局押遷孫明府判限一月遷去（尺） 
[英美公廨早堂案]  
　　匯廣公司司閽人姚炳生偕見証張榮福控朱榮根窩贓經中西官判候復訊在案昨日解究法包探顧紀生禀十四日洋人函致法捕房請查竊物之人經小的查得該公司工人時至七圖内朱家栅與婦女調笑有之並無贓物請察訊之姚炳生張榮福堅稱有竊贓木植被匿朱榮根供實被誣控關司馬商之英副領事以各有不合判原被一併開釋完案○洗衣作主錢阿經李正芳不照工部局章程由捕傳究司馬判錢罰洋三十元李罰洋廿元○小車夫毛金川昨在新閘有人雇車給以紙條三張令至葉天德藥店冐名劉東峰騙取戒烟藥酒十四瓶經號夥察破報捕解究司馬以毛鄉愚無識從寛交保如見騙酒之人准扭捕房解辦○過犯張生大夥同江阿三强搶楊餘松蛋洋二百五十元報探將楊拿獲張被脫逃昨由包探陸協庭拘案詰究司馬判押西牢兩年○戴金記定貨不出控奉傳究司馬判交保訂訊○滑頭小朱前因錢債被控經中西官判令交保限一月繳銀一千餘兩在案兹己逾期朱忽避匿昨由差探將保人程春江解究司馬判押候交銀違干賠究○碼頭巡丁王阿毛與小工沈根泉向毛福郎詐去規費洋八元與王阿二分肥王將此洋交與捕房由五十四號西捕禀明捕頭飭探將毛拿獲並獲竊煤摃賣之王長可任十清等一并解辦訊之毛供洋乃碼頭上巡丁規費由沈與王阿毛索去王阿毛供分用洋四角是實沈供由王阿毛分給小的洋一元司馬以各有不是判沈押一月王阿毛押三禮拜毛押六月王任各押一月○朱道生袁雲喜與沈雲生因賭口角沈控朱袁等拆梢由捕解究司馬判俱開釋賭洋七元二十三角并銅元等一併充公○王小山摸竊董生有大洋一元陳阿福竊鮑福保衣袋洋三元由捕解究判各押七天○捕解姚守山茶館聚賭請辦判罰洋六元○鄔阿元因細故推跌張　英致斷足骨送醫院調治今己痊愈解案請示判張罰洋廿五元養傷再給醫費洋九元押滿三月開　○陸春翔因欠吳國禎洋元傳案判交保過堂候訊○丁小法竊劉東記紫銅何阿金竊吳李氏褲子由捕解辦判各押十四天（當） 
[法租界捕房事]  
　　粤省武弁李瑞卿之妻李胡氏夫故挈其使女春香來滬賃屋法界被同居蕭煥甲誘逃經包探查知拘入捕房究出緣由胡氏亦投捕房報緝奉飭押候解堂訊辦○周又貴周山泉　金戒一只向押鋪質錢被原主撞見扭入捕房押辦○慣做仙人跳之王祖鈿與妻王金氏賃居新租界前晚有某甲路過被金氏誘入逾時王闖入臥房口稱捉姦勒索甚巨經甲大聲呼救被捕聞知破門而入拘送捕房請究王知理屈求免捕頭姑念初犯從寛保釋○張金生竊美富船綢料一件經探拘獲供出徐生林一贓由探一併拿押候究○姚晉成竊得皮馬甲一件經包探拘獲供　與德豐泰酒店夥張雲卿串竊捕頭飭探一拼拘獲候究○有某甲路過西新橋被王長春賈恆發周德寳等强搶金戒一只甲報探拘獲押侯解辦○楊關榮竊鉛桶一只被探察破拘入捕房押究○徐少雲欠某姓洋一百元被控法　昨經陳大令出票拘入捕房押候堂期解訊（興） 
[美租界捕房事]  
　　法人三名乘醉至有恆路胡閙並將石塊擲傷行人羅大成頭額經捕向拘反被斷破號衣奪去警呌後由印捕帮同拿獲捕頭諭飭押送法頒事署訊辦○粤人何國榮昨被小工林阿才等二十餘人扭至捕房聲稱何招得工人數百名至某處工作多日末見動靜向索工資無著後竟避匿今始尋獲求究何堅稱並未招工捕頭着自赴公廨控告○戴阿炳沿途兜售無照牛奶由管理西人拘入捕房奉飭充公了事○張祥和串同汪玉如竊嘉定縣境張姓家綢衣及現洋數百元匿跡北福建路由探朱桂生會同一百另一號西探拘押候辦○馬夫楊阿弟駕車至百老匯路馬忽驚逸碾傷小工張阿三足昔並撞損胡阿生包車經印捕扣住帶入捕房由楊各給養傷賠修費了事（似） 
[金山張堰商務分會總理陳經募湖南捐欵清單]  
　　公和園洋五元陳瑞記洋五元福昌洋五元舒萬和洋三元源豐裕洋四元同昌興洋三元綸章洋二元正懋懸昌洋二元老天賓洋三元源昌洋一元世美洋二元生源洋一元同昌義洋二元楊成泰洋二元源茂洋二元鼎茂洋二元裕興洋二元豐泰洋二元信誠洋一元義盛洋一元徐　茂洋二元乾大昌洋一元犬和隆洋一元陳合興洋一元恊記土號洋一元嚴德茂洋一元公正洋一元聚源益洋一元同泰仁洋二元西同壽小洋五角蔣天佑小洋五角萬通莊洋一元恆泰祥小洋五角汪恆吉洋一元裕源洋一元王寳山洋一元森泰洋一元永茂森洋一元張永泰小洋五角恆茂和小洋五角莫協順小洋五角豫升源小洋三角恆通洋一元小洋五角萬恆洋三元恊記小洋五角允泰小洋五角周永成洋一元丁鳳祥小洋三角義泰洋一元元茂森洋二元榮昌順小洋五角正大森洋二元益美洋一元不留名小洋五角共五十五户計洋七十八元小洋六十一角 
[義務善會經收湖南水災第二批清單]  
　　通海沙布公所通海崇花衣公所以上各助洋壹百元布業公所王詒榖堂以上各助洋五十元朱以仁助洋念貳元許釗記養雲草廬時行堂水菓公所大有行以上各助洋念元正誼　渤海氏賓成行義成永梁東昇振義號以上各助洋拾元起泰順炳昌號民記行增茂行恊豐成黄合和吳英記益國行益利韓世璜義源德大盛公昇韓張記以上各助洋五元鄭耕記合興和泰楊源發寳大長裕洽邵東林林觀臣陳安彬以上各助洋二元唐恆泰張恆大唐義記潘源盛吳源盛張恆茂周阿二徐堂水余茂琛毛炳和以上各助洋一元又自來水公司經收汪蔣氏助洋十元有心無力子助銅洋念四元二角以土閏四月廿一日起三十日止共收英洋五百七拾元銅洋念四元二角 
[曾少卿經收湖南振捐第九次清單]  
　　義務君洋二百三十元黄君廷軒龍洋一百十元小洋四十角黄君廷檻龍洋一百元民立上海中學堂洋一百元淮安集腋社同人洋一百元桷鴻居士上海鈔票洋二十元牛莊鈔票洋十元楊萬祥洋二十五元恆豐義洋二十五元久源莊瑞節酒筵移振洋二十元游崇逸士洋四元四齡畫子胡寗生洋三元杭州俞君只清經募方增卿壽分移振洋五十元載福堂汪洋五十元咸康典洋二十元咸濟典洋二十元張堰商會總理陳君經募五十五户洋七十八元小洋六十一角金山商會經募六十一户洋四十五元小洋一百零二角共收洋一千十元小洋二百零三角正謹特登報以揚仁風 
 
