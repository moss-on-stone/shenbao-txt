# 1925 - 309 - 4918933

 

Page 1

 
 
1;第一萬八千九百三十三號;中華民國十四年 西曆一千九百二十五年十一月十三號
星期五 * *   
 
 

Page 2

 
 
1;第一萬八千九百三十三號;中華民國十四年 西曆一千九百二十五年十一月十三號
星期五 * *   
 
 

Page 3

 
 
1;第一萬八千九百三十三號;中華民國十四年 西曆一千九百二十五年十一月十三號
星期五 * *時評 
[多寡與勝敗（冷）]  
　　訓練之兵與未訓練之兵戰以一敵十半訓練之兵與未訓練之兵戰以一敵二能降慣潰之兵即與未訓練之兵戰且十不敵一何論其他故當一方戰敗之餘收集潰兵改編降卒何不智之甚也兵之力量在勇一次降以後决不死戰兵之責任在戰一次潰而刦掠得知戰外之利以後决不專心於戰古人師老且不用况肯專收此兵中敗類以自害乎故收潰兵編降卒不特徒以困民亦且終必自禍 
　　希而每次戰後得勝之軍愈戰而兵愈多者豈皆不知潰兵降卒之無用歟曰是蓋有故其一實力不足欲以聲勢奪人借兵以索餉兵愈衆而餉愈多惜聲勢以索權聲勢愈盛而權愈大其用固在兵之外也其二地位不多而欲酬功行賞者衆則借此爲酬勞之一法邀功之人愈多則所編之軍隊亦愈多竭兵力以養功人竭民力以養兵而兵之可用不可用勿問焉此所以每次戰勝之軍終至天怒人怨一旦復戰常有覆敗之虞也 
[國内專電一]  
　　北京曾毓雋昨夜回京見段謂張作霖實在不願戰恐事不如志退讓問題張亦可商但望雙方履行非片面義務張盼國民軍爲奉天打個抱不平由馮方通電質問浙孫何故奉軍退讓浙軍猛進實太過分然後近畿奉軍可以全撤且願與國民軍合作回復去年班師時狀態云但此等話府難轉達國民軍故和平與佈防消息並傳眞相如此（十二日下午一鐘） 
　　北京東北陸軍第五師趙恩臻部孫學昌旅開抵京兆安次縣河西務等處（十二日下午一鐘） 
　　北京通州吳光新部京衛軍三旅本爲奉費所編聞奉方有徵調并授以任務府中正苦心策一種維持中立辦法聞曾毓雋赴通傳府令疏通（十一日下午十鐘） 
　　北京熱河都統駐兵辦公處函警察廳報載熱河騎兵佔三河經電闞都統得覆云熱河並無一兵一卒開到三河請速登報以息謡諑云云不知三河之奉軍究竟誰的 
　　北京馮文（十二）電段京東西南三面奉軍增十萬逼京太甚祥斷言關會期間全力維京治安爲政府計爲人民計爲國家計均當對奉相諒不與相爭彼耀武我仍和平爲依歸（十二日下午十三鐘） 
　　北京報載昨夜國民軍會議推王乃模赴津訪李景林謂連日奉軍向北京取包圍形勢是否欲佔北京果有此意則國民軍卽可退讓關會期中爲中外觀瞻所繫奉軍如願負北京治安之責國民軍自無不可等語王今早赴津 
　　北京莫德惠赴津見李景林再商撤防問題尚未有結果（十一日下午九鐘） 
　　北京今晨梁鴻志乘火車到豐臺下車電京曾毓雋宅汽車開往豐臺站候曾由津來豐臺同車他往 
　　北京魯電姜登選已將魯軍收容將繼張宗昌之後魯軍心稍振 
　　北京豫軍佔曹州政府代岳維峻否認（十一日下午九鐘） 
　　北京段草辭電但此舉意在促和平聞措詞中含有於關會閉幕時解職並不含負氣意（十一日下午十鐘） 
　　北京李思浩葉恭綽許世英蔡廷幹朱深莫德惠辭呈均留中各閣員亦備辭呈至必要時卽辦 
　　北京段派龔心湛慰李思浩勉籌餉欵共維危局（十一日下午九鐘） 
　　北京外傳李石曾赴包參戎機查李在京大病今小愈未出門（十二日下午一鐘） 
　　北京劉驥在包請將京兆尹讓與王瑚本人侍側馮曰再看兩天再議 
　　北京外人謂樊鍾秀在豫將成一大勢力樊不聽岳維峻調往河北命令仍在中部招兵若豫局捲入政治漩渦正樊機會樊决不入晋樊又不聯奉樊口氣中對吳尚好云云（十二日下午一鐘） 
　　北京寇英傑尚在廣水孝感入豫交涉尚未辦妥（十二日下午一鐘） 
　　北京政府與國民軍有諒解將來復國民軍以去年班師後現狀並實行聯絡孫傳芳拒絕吳佩孚再握兵柄（十一日下午十鐘） 
　　天津張學良元（十三）可到津李意保大問題待張决定（十二日下午七鐘） 
　　天津段派莫德惠來津詰李增兵京兆意李答係奉軍本人不知且無權干預又吳光新曾毓雋尤（十一）自奉來曾晋京吳留津 
　　天津張學良定眞（十一）由奉帶同司令部僚屬及衛隊向關内進發 
　　天津吳光新昨到津後晤李督談甚久下午六點偕曾毓雋同車晋京（十二日下午三鐘） 
　　天津奉軍第五師長趙恩臻十二旅長孫學昌灰（十日）率部開赴河西務駐防 
　　天津美國派軍艦兩艘昨來津在萬國橋下游停泊保護租界（以上十二日下午三鐘） 
　　天津京奉車近常遲到數小時因灤州方面兵車擁擠故河北各校將停課遷讓校舍駐軍 
　　天津馮玉祥代表王乃模灰（十日）來津謁李聞係磋商近畿及保大撤防問題王於眞（十一）離津返包覆命結果未詳 
　　天津岳戒嚴司令委姚靜軒郭毅爲調查員（以上十二日下午四鐘） 
　　天津據官方息張馮始終抱持和平京津間雖互有軍隊調動純係保安性質諸方代表尚在磋商退防大局不無挽回云 
　　天津莫德惠赴奉任務係商撤防問題李對時局態度沉靜悉聽奉張意旨對地方治安及直境防務頗嚴（以上十二日下午三鐘） 
　　奉天張宗昌庚電前方布置已妥後方接濟軍隊槍彈均甚充足即日預備返攻勿勞垂注 
　　奉天温旅長電效坤督辦仍在韓莊指揮布置身體安健如常 
　　奉天許蘭洲自包來電到津時李督辦關於聯馮事惟帥命是聽本日巳抵包頭即晚與焕帥晤面後再電（以上十一日下午六鐘） 
　　濟南褚部克徐并主攻尤（十一）晚張電阻止令守（十二日下午七鐘） 
　　濟南尤（十一）晨二時潘復赴奉代張宗昌報告防務（十一日下午十二鐘） 
　　蚌埠眞（十一）酉刻鄧如琢專車到蚌皖軍第一三四五各旅長曁督署少校以上軍官均到站歡迎鄧下車後駐節商埠公署文（十二）未刻由蚌乘車北上赴徐聞係奉孫傳芳電約有要事面洽駐蚌贛軍岳思岐團全部隨行贛軍第一師二旅長秦虎宸駐皖江旅社第三師六旅長關純一駐到新樓兵士均在車站附近搭帳房駐紥候命前進（十二日下午四鐘） 
　　南京淮徐海旅寗士紳推王寳槐赴滬代表乞賑該紳等昨聯袂謁徐請會商軍政當局以實力趕辦大規模之清鄉免潰兵土匪蔓延爲禍（十二日下午二鐘） 
　　南京鄧如琢文（十二）早抵浦口即乘專車北上（十二日下午七鐘） 
　　揚州四師十四團長徐鳳春帶三營尤日由寗來未登岸待命開拔（十一日下午七鐘） 
　　平湖陸軍一營文赴乍浦補防（十二日） 
　　漢口軍息豫軍分三路進展東路田維勤陳文釗王爲慰李紀才蔣世傑郭振才楊瑞軒等部灰（十日）午前鋒到達濟寗距兗僅百二十里北路爲樊鍾秀中軍爲李虎臣後 
 
 

Page 4

 
 
1;第一萬八千九百三十三號;中華民國十四年 西曆一千九百二十五年十一月十三號
星期五 * *路爲何遂九十兩日進抵邯鄲邢台等處直魯動摇李景林趕率一師三旅灰（十日）午到保定布防 
　　漢口蕭灰（十日）午後六時半渡江到日界晤吳景濂八時赴韓宅晤齊燮元九時至總部與吳密談兩小時晚宿法租界昌年里私宅（十一日下午六鐘） 
　　漢口憲兵司令部在東方旅社拿獲奉軍偵探張雲臣一名手槍二支彈二百粒解押警備司令部（十一日下午六鐘） 
　　漢口吳灰（十日）早發出萬急電通告各省當局有四海同袍一致興起出師討賊機不可失等語（十日下午九鐘） 
　　漢口浙孫迭電促吳齊出兵吳齊眞（十一）會商復孫迭電誦悉此次仰仗神威師行無敵佩孚等誼屬同仇理當即統師旅同伸撻伐豈敢稍事因循坐失事機惟戰略宜策萬全軍需更應充實現正急急籌備宵盱未遑一俟布置完全即行首途頃擬一星期内率我六師離兹三楚一出金陵一開武勝分途策應滅此醜虜 
　　漢口總部擬編于學忠部十八混旅爲衛隊旅（以上十二日下午二鐘） 
　　重慶吳佩孚委袁祖銘爲川黔討賊軍總司令（十一日下午十二鐘） 
　　歸德電車站祥和號設軍事糧臺平臺客棧設第四兵站城内迎賓棧設臨時兵差處 
　　歸德電李凌霄十日下午一點專車赴徐 
　　歸德電國民二軍第九師長李紀才九日下午一點專車過歸赴徐州（以上十一日下午六鐘） 
　　蕪湖此間紅萬字會組織救護隊即日分往戰區救護 
　　蕪湖江西第三師第五旅長李德銘率步兵一團分乘小輪兩艘拖民船三十餘艘文（十二）過蕪赴徐又江天下駛滿載贛騎兵過蕪未停（以上十二日下午五鐘） 
　　安慶鄧如琢過皖後即派員在安慶設兵站並該軍第一旅及三四兩路各司令部（十一日下午六鐘） 
[國内專電二]  
　　北京外交代表團等團體昨决議警告關會王顔蔡沈四代表（一）關税率無條件收回自定（二）税欵中國自管（三）海關洋員應不受國際協定束縛（十二日下午一鐘） 
　　北京某方息吳鴻昌仍未忘浦口商埠借欵在聯軍前以此自效（十一日下午一鐘） 
　　北京加拉罕文（十二）日由莫斯科來華 
　　北京使團對蔣介石率偏師所向無敵謂廣東軍隊人人只知販賣蔣部學生軍不愛錢所以連捷因知騎牆軍隊毫無用處（十一日下午一鐘） 
　　北京大學教授函日置益應誠意尊重中國關税自主勿徒唱中日親善老調 
　　包頭鎭馮督特派舒翰祥等三人專辦包鎭平民教育並選本鎭熱心教育書士准由督署平民教育處加給委辦聘書幫助一切進行事宜（十日上午十二鐘） 
　　包頭鎭馮督以黄河爲西北天然水利特請專門水利人材陳薏德等來包從事測勘挖築一切功程可謂壯圖 
　　包頭鎭新任甘省長薛篤弼氏魚（六日）由包起程赴蘭州就職（以上十日上午十二鐘） 
　　包頭鎭馮督特委項康原爲包寗汽車路督辦進行建築甚速日内有通車消息 
　　包頭鎭馮督每日親赴茯圃種菜植樹 
　　包頭鎭馮督特責成地方官長竭力提倡女子放足及栽樹修路一切社會公益事項又以包鎭爲水陸商場商埠亟待開闢業委廖某進行測勘（以上十一日下午三鐘） 
　　哈爾濱東鐵俄局長裁華籍員郭崇熙副長以無端裁换係排異己呈督辦令復職 
　　哈爾濱今日義皇誕各界往領館賀 
　　哈爾濱日外務次官某昨來哈與日記者談後藤所計畫之西比利移民會社日當局唯力援助日俄細目協定因俄方誤會遲未進行日俄經濟勢力範圍將無虞南滿商租土地案應速决 
　　哈爾濱滿洲里赤黨五百赴大霧里慶革命紀念佳（九日）返（以上十一日下午三鐘） 
　　青島總商會因籌欵無着實難措辦軍需前欠由商家攤還仍未繳足再議辦法 
　　青島護軍使張懷斌昨由濟回 
　　青島警餉積欠四月警廳派員至商會陳述困難情形議决推出商董同警員至商埠局請願擬將解省之四十萬元留出一部以清積欠（以上十二日下午三鐘） 
　　漢口江庸奉命考查鄂省司法又應湘聘法官典試委員長佳（九日）到漢寓德明飯店同行有大理院廷長陳瑾昆陳爾錫推事酆更檢察官熊兆周等當晚偕高審廳長林棨謁吳灰（十日）午後謁蕭司法界灰（十日）公宴江旅閩同鄉眞（十一）在福建會館開會歡迎准眞（十一）專車赴湘（十一日下午六鐘） 
　　重慶外商某輪快車上駛佳（九日）在長夀瓦罐窰浪沉三十二師兵士槍彈各一排又在江北魚嘴汩浪沉該師兵船五隻並用機槍轟擊傷斃兵士十餘人各界極爲憤慨（十一日上午十二鐘） 
　　長沙學潮擴大男女學生到處演說當局據報有浪人鼓動學潮並聯及工界眞（十一）晚下令戒嚴省署前後加崗守衛眞日鉛印檢字工人加入學潮罷工各報因而停版（十一日下午二鐘） 
　　長沙趙灰（十日）兩通電（一）限令各軍長官於一星期内集省開軍財聯席會議悉心研究整頓方法（二）實行前次軍會議决案限令各軍於本年底一律編竣聽候點騐 
　　長沙法官主考江庸蒸（十日）日電告抵漢定文（十二）日來湘 
　　長沙長沙市民爲反對關會定寒（十四）舉行示威大運動（以上十日下午二鐘） 
　　香港陳炯明軍全部抵弊熊略部駐武平林虎部駐平和洪兆麟部駐詔安但洪部因後方爲蔣軍所逼故謝文炳在分水關竪降蔣旗賀瑞廷部駐南澳一孤島糧缺勢將爲寇 
　　香港汕蔣軍大禁烟賭現賭已禁絕惟烟仍繼續推銷委林祥宇爲禁烟督辦 
　　香港蔣軍决在汕重設陸軍分校 
　　香港吳三鏡請魏邦平收編將加入南路助鄧本殷永建海容兩艦眞（十一）夜赴瓊崖助鄧本殷鄧月給餉六萬 
　　香港吕春榮王鴻饒葉大森聯合出兵攻鄧本殷吕部庚（八日）在遂溪與鄧部開火 
　　香港斯米諾夫乘中山艦赴江門并巡視西江防務（以上十二日下午七鐘） 
　　廈門張毅佳（九日）佈告此次粤軍以戰略關係退閩經陳總司令電商周督暫借詔安雲霄平和永定爲臨時駐地大埔粤軍經長樂退駐平和秀峯 
　　廈門聞同安張葉軍衝突已調解葉定國向張軍道歉張劃高浦馬欄後田防地歸葉（以上十二日下午十鐘） 
特約路透電 
[關於中國事之外電]  
　　十二日北京電關税第二委員會已决定星期五晨十時集議聞將提出一種計畫包括中日美關於暫時税率之提議在内 
　　十二日北京電遠東時報因北京時局不寗遷往天津 
　　十二日北京電某英文報稱國民軍願退出北京但須奉軍擔保北京安寗 
　　十日歸德電陳文釗所統第四師第七旅今日由豫南抵歸德現正厚集精兵於此 
　　十二日漢口電聯軍司令部接鄭州陳文釗來電據稱曹州昨爲李乾三（譯音）佔據 
　　十二日漢口電濟南鎭守使施從賓在固鎭敗退時爲孫軍所擒孫與皖紳商榷後傳令將施槍擊 
　　十二日東京電據可恃消息日政府擬無論如何對中國内戰嚴守中立時時新聞謂日本宜依照自己觀察而行事日日新聞謂日本宜設法以减輕中國内爭之影響朝日新聞謂日本宜沉靜觀察發展而後採行切實步驟 
[各國之歐洲休戰紀念]  
　　十一日倫敦電休戰紀念今年不似向來之熱鬧愛白爾廳停止跳舞參與紀念禮者達萬人 
　　十一日巴黎電今日雖爲休假目但因財政風潮休戰紀念殊乏興高采烈之景象僅各街懸恊約國旗耳報紙論說亦復冷淡 
　　十二日倫敦電南愛杜白林昨於慶祝休戰後共和黨與他黨發生衝突其時忽有人擲有烟炸彈致羣衆惶避傷十五人有一因傷殞命者夜間共和黨結隊游行擊破共濟社窗門警察緊隨其後防止變亂 
[德國戍兵問題]  
　　十一日柏林電德政府得駐法德大使報告恊約國非俟接到覆文後不願宣佈變更萊因地行政方法各情致即以德國答覆解除軍備問題之文電致巴黎德大使現德使巳將覆文轉告法外長白里安據巴黎消息德國覆文大旨可認爲滿意 
[荷蘭政潮與教廷使署]  
　　十一日海牙電荷蘭國會第二院今日以五十票對四十二票通過耶穌教議員寇斯頓氏撤回羅馬教廷荷蘭使署之提案首相柯林當即請第二院展期討論預算案俾内閣得考慮政局因天主教閣員四人曾聲明如此案通過披等將辭職也 
　　十一日海牙電荷蘭内閣水道·殖民·陸·工四部大臣因寇斯頓提案通過已提出辭呈 
　　十一日阿姆斯特丹電晚報稱羅馬教廷駐使問題並非就其本身價值而議决之但純屬政治作用蓋欲以此問題試驗現有混合黨是否團結也今日票數之不利半因基督歷史派之態度驟變半因社會黨之改變方針 
[法國與法郎]  
　　十一日巴黎電法總理班樂衛在英美新聞公會招待會中謂當以毅力保障佛郎如戰時保衛凡爾登同政府决定請國民各大努力以投法國之財政云 
　　十一日倫敦電法佛郎倫敦市價現爲一二二·六○合英金一鎊 
[各國近事]  
　　十一日倫敦電美國某航業公司所定造一萬噸馬達船五艘其一艘現已在漢堡試水名爲日太子此船將行於遠東與美國之間聞此乃航業中最快貨船 
　　十一日柏林電英美顔料廠各一與德國二顔料廠訂立合同規定彼此在技術上之密切合作尤注重於專賣權與發明品之互换 
　　十一日阿眞廷撒爾台電南美阿眞廷陸軍飛行家希爾柯氏十一月四日由阿京飛出擬赴紐約今日從撒爾台出發前往玻璃維亞國之費拉宋但不久復飛回聞因飛機不能達越過安地斯山所必要之高度故也 
　　十一日喀爾喀特電警察今日查獲炸彈製造所一處巳没收所有物並拘獲孟加刺人十一名 
[公電]  
　　北京通電各省衙門鈞鑒臨時執政令教育總長章士釗呈國立西北大學校長傅銅懇請辭職傅銅准免本職此令任命李協爲國立西北大學校長此令京蒸印 
　　下關張風林等來電各報館拘鑒奉張盤踞中原逆迹昭著孫　帥首舉義旗吳玉帥再起東山先聲所播賊　爲寒風林等分屬軍人愛國豈落人後謹率所部健兒追隨友軍一致申討以驅國賊而奠邦基討賊聯軍别動軍第一路司令張風林副司令郭旭東總指揮曾岐山第二路司令柏潛副司令薛輔山總指揮孫培山同叩眞印 
　　長沙趙恒惕等乞賑電各報第均鑒湘省去年水患元氣大傷今歳旱災生機愈蹙兵災益以飢饉夏旱繼以秋乾迭據呈報石米至三四十元災區達六十餘縣綜計全省本年正雜各糧收穫平均尚不及十之二三農輟於田婦泣於室轉徙流離道瑾相望甚者如湘西上游各屬及湘南之零陵東安藍山酃縣衡山等縣全家坐弊數里斷炊岳陸臨湘湘隂醴陵各站火車運省災民前後遣送已逾十數萬愁苦所積疫癘乘之種種慘情難以備述雖歷提賑欵購運穀米分途接濟而區域過廣賑濟難周業經召集各界曁中外慈善團體公同表决就湖南水災籌賑會改組湖南賑務協會已於十一月十日正式改組成立承公舉恒惕爲本會會長允彝爲副會長撫兹疲瘵寢饋難安且湘省帑庫赤立杼柚久空值災疫竄擾之時有賑貸俱窮之勢昔秦輸晋栗魯弔宋災史册播爲美談鄰邦資其恊助所望中外碩德鉅公慨念湘省連歳奇災允予從優嘉惠不遺在遠或輸與豆麥或廣爲勸募雲霓在望惠澤遥頒潤赤地以甘霖度衆生之苦厄斯則恒惕等所馨香禱祝預爲千萬災黎拜隆賜於無窮者也專此電懇敬候德音湖南賑務恊會會長趙恒惕副會長彭允彝叩蒸印 
國内要聞 
[北京通信（直道）]  
　　北方戰禍旦夕爆發奉國兩軍積極準備 
　　奉國兩軍和戰所繫之會查廊房落垡布防之問題奉方對之始終不肯應允已足激動馮玉祥之奮起然前此數日奉方代表猶諉諸未得奉張命令會查與否尚在兩可之間故和平希望亦仍似一線未絕迺不料今日段合肥忽接奉張一電竟顯然拒絕會查措辭大意謂我公眷念和平欲從會查布防入手以爲弭戰之計感激至於萬分本當謹遵鈞命但布防之舉實雙方共有之動作奉挖戰壕對方且先挖戰壕奉爲自衛計不得不預防萬一何能以此獨歸咎於奉而獨會查奉之布防故果欲會查必須同查兩方同時停止動作始可以臻平允抑尤進者中央苟眞謀弭戰不在會查布防之是否當先消弭所以布防之原因以求根本解决庶足實現和平不然縱已會查布防情形亦何所濟等語其强硬之甚爲前所未有次則銜命赴奉疏解之曾毓雋亦有一電致段謂奉方對國民軍代表所提恢復去年戰後之條件絕對不能承認即交還保大讓出京津各條奉方謂除在保大等處可予國民軍便利外其他皆無談判餘地此兩電到京後前番和平會議之協商完全成爲泡幻换言之即奉國兩軍之妥恊息爭業巳宣告絕望而雙方預備决戰之動作遂更逼緊一步矣 
　　奉方應付國民軍之準備除早經調動軍隊遍壓京兆區域外聞其預定之總司令總指揮已决爲張學良郭松齡二人郭氏前已到津張學良則日内入關至熱河方面之奉軍對察哈爾張家口等處則取包圍形勢軍隊亦久經分配完備此奉軍防馮之大概情形也馮方之處心積慮對奉亦非一日平日派赴奉天之密探遍及於營口長春若京津一帶之星羅棋布更無論已故此次奉軍之一舉一動皆深悉靡遺前次和平會議時劉龍所呈政府之奉軍布防圖名爲臨時繪呈實則久已夙搆其精細可見故彼對付奉軍之軍隊亦確已早有調動惟一切均以夜行是以人不之覺據洞知馮軍内情者言凡京兆各縣馮軍俱布置妥貼專候攻擊令一下即可頃刻决戰矣 
　　吾人再從京中國民軍人物之行動而觀（一）昨日鹿鍾麟曾發出徵發車輛辦法之佈告（佈告曾載六日京報）足證其輸送忙迫無異明白動員（二）近日國民軍各師旅皆派有重要人員至京中旃檀寺聯合辦公微聞今日該寺辦公之最要事務厥爲繕寫佈告及計劃保護治安等事蓋該軍預備以北京爲根據地一旦發動後首須鞏固京中之治安以慰社會之恐慌其佈告主意即在此點是該軍已在預備最後一着之手續恐不出旬日而馮軍佈告將赫然明耀於人民之眼簾矣 
　　上述消息記者從極可靠方面得來是以知其形勢之急然北京一般人之猜測尚皆以爲須待南方戰事略見高下後北方始行接觸故雖恐慌而猶聊以自慰記者又聞馮氏之所以急轉直下蓋與孫傳芳岳維峻成立最新之三角條約其條約内容即孫氏努力撲徐州岳氏出師搗兗（州）曹（州）馮自身直衝截津灤盡殲關内之奉軍將來成功後孫得蘇皖岳得魯馮得直至逡巡江漢之吳子玉則决擯諸事外馮氏斷不與合作此三角條約所以成立實以是點爲最重之根據云云使此說而信則即奉國戰事結局未必不另生其他問題也（十一月六日） 
 
 

Page 5

 
 
1;第一萬八千九百三十三號;中華民國十四年 西曆一千九百二十五年十一月十三號
星期五 * *國内要聞二 
[戰雲籠罩中之北方形勢（舜年）]  
　　京津張馮兩軍愈增愈多 
　　兩軍防線距離不足十里 
　　大有一觸即發之勢 
　　七日天津通信朝野要人運動張馮兩軍合作奔走經旬而擱淺於會勘防地之上記者早料合作終成泡影業於前函報告然政府猶抱最後希望派曾毓雋隨同奉張代表張厚畹出關游說冀求張作霖對馮玉祥讓步以挽回刦運誰知前夕曾氏有電到京謂奉張對於廊坊豐台保大一帶軍事布置係鞏固後方防務起見並非懷疑何方即馮軍亦有相對之布置奉方認爲當然舉措决不置疑關於撤兵一事目下碍難照辦如果馮軍能充分了解則合作自無問題云云張之態度如此馮之態度如何不日亦可明瞭而北方形勢確已日趨嚴重奉軍兵車過津𨌠𨌠之聲連續不絕南來北往狀殊忙碌津浦客車數日前尚可由津開往德州濟南之間自前日起因無機車拖引業已停駛京津每日祗有客車一次及京奉通車一次而已據昨日調查豐台廊坊落垡楊村北倉武清寳坻密雲古北口等奉軍密布如蟻總數當在四五萬人中以豐臺附近黄土坡奉軍與馮軍之防綫距離不足十里每夜兩方步哨僅隔一二里最易發生誤會所幸兩方猶凛首先開釁之誡未遽動手兹據本埠軍事機關消息奉方近已决定南北並重之戰略共分四路五軍團十二軍長其配備如左（一）鎭威軍第一路司令李景林區域保定大名左翼至曹州右翼至豐台第一方面軍團長李景林兼第一軍軍長第一軍副軍長馬瑞雲第二軍軍長李爽凱副軍長張憲兵力共爲兩師四個混成旅聞尚計畫擴充（二）鎭威軍第二路司令張宗昌區域徐州右翼經過碭山至曹州左翼經過邳縣台兒莊至東海濱第二方面軍團長張宗昌兼第三軍軍長副軍長陳國瑞第四軍軍長孫宗先副軍長方永昌第五軍軍長施從濱副軍長畢庶澄邢士廉第六軍軍長褚玉璞副軍長吳長植第七軍軍長許琨副軍長張培榮兵力共爲六師十四個梯隊（按此路已經失敗）（三）鎭威軍第三路司令張學良區域豐台廊坊左翼至武清縣與第一軍團右翼聯合右翼經過寳坻永平古北口至冷口第三方面軍團長張學良兼第八軍軍長副軍長高維嶽第九軍軍長韓麟春副軍長趙恩臻第十軍軍長郭松齡副軍長齊恩銘兵力共爲五師（四）鎭威軍第四路司令張作相區域熱河左翼經豐寗鎭南口與古北口第三軍團右翼聯合右翼經朝陽至赤峯第五方面軍團長張作相兼第十一軍軍長副軍長汲金純第十二軍軍長闞朝璽副軍長湯玉麟另有騎兵軍長張九卿副軍長穆萬春萬福臨兵力共爲六師此外姜登選爲第四方面軍團長自下尚無組織姜部僅一師餘衆刻在津南各縣募兵編制兩個混成旅大約將來擔任援隊任務鎭威第九軍長韓麟春率領軍部八大處軍官佐四十餘人隨從兵二百餘名由奉天專車於昨午到津分駐各旅館暫行辦公第十軍長郭松齡率隨從兵二百餘名於昨午由津赴廊坊視察防務在此一星期内京津之間爲最危險時期京津兩地各機關人員均作三十六着中上着之準備矣李景林亦下令所部枕戈待旦官兵一概不準出門其形勢緊張已可窺測一斑 
　　至於馮玉祥在張家口辦有察安日報及西北通信社近旬日來本埠已不見該報及稿件以致關於西北情况不易明瞭記者昨晤在張家口行政機關任事之某君云馮部名義上編制爲六師另四混成旅實則共有六師十二混成旅計爲中央直轄第十一師宋哲元國民第一軍第一師鹿鍾麟第二師劉郁芬第三師鄭金聲第五師張之江第六師李鳴鐘警衛軍第一旅劉同明第二旅門致中西北第一第二兩旅長姓名未詳騎兵第一旅李西峯第二旅王鎭淮第三第四兩旅長姓名未悉第五旅李炘砲兵第一旅孫連仲第二旅長無人衛隊旅馮治安共約十五萬人此外尚有教導團學生軍約六七千人馮氏志願編足三十個混成旅爲止邇因時局關係大軍漸漸集中京綏路上南口青龍橋一帶各山頭均設眺望哨尚路各站之工房均爲軍隊借駐張家口宣化等地時見飛機翺翔張庫民業汽車百餘輛被馮軍扣用京城馮軍調動都在夜間目的地則未能明瞭云云可見軍事局勢之緊張矣 
　　四日通信奉軍自上月二十日源源入關每日過津兵車平均在十列以上每列掛車二十輛至三十輛不等截至今日共達一百七十列車今仍輸運不已中有三分之一係步騎砲兵三分之二係各項軍用品兹經調查共有八師第一師李景林全師駐保定第四師張學良所部分駐廊坊豐台蘆台古冶軍糧城等處第五師趙恩臻所部分駐靜海縣獨流鎭楊柳青等處第六師郭松齡所部分駐北倉馬廠靜海第十師齊恩銘全師駐秦皇島第十二師裴春生全師駐軍糧城第十三師張九卿（騎兵）駐薊州第十九師李爽凱全師駐保定再加李景林所部直隸三個混成旅兵力在十四萬人以上所以張馮合作問題國民軍即以此質疑問難而要求舉軍退出保大及近畿一帶也然奉方否認有增兵築壕之事對撤兵條件决難辦到其意謂張馮兩軍同屬倒直擁段之人應本此旨同舟共濟奉軍增兵關内係對東海非對西北撤兵亦可辦到惟須俟孫吳去國聯軍各歸原防乃可否則聯軍節節北犯魯省防禦力弱奉軍安能坐視以故撤兵一層决難辦到直督李景林近又增募新兵編制直隸陸軍第五混成旅旅長已内定朱益清李氏近受奉張委任爲東北陸軍第一方面軍團長兼第一路司令其軍團之組織業已就緒軍團司令部職員均發給委任狀候令召集在未召集期間不給薪餉又聞奉方在津向美商訂購白麵五百萬袋刻在議價中李景林曾派員赴蕪湖購買軍米七萬包每包十元零五角甫經購妥適逢聯軍起事致被皖軍扣留現在李部軍隊均改食菽米 
[鎭國兩軍對峙中之日人消息]  
　　張學良十一晚由奉啓程 
　　關於三河方面衝突說未有續報 
　　東方社十二日北京電云内閣於昨日之閣議决議總辭職吳光新亦已從其旅行所在之地提出辭呈 
　　在北京之奉天派機關報東方時報因時局緊急慮遭危險從本日起移至天津發行 
　　傳聞段執政至時局不可收拾之今日尚無退位之模樣實因各方面要人與馮玉祥提携亦兼擁段之故 
　　電通社十二日北京電云北京各國駐軍已組織聯合軍擔當公使館區域内之防備 
　　段内閣尚未辭職惟奉系閣員均逃往天津馮玉祥軍雖佔領全市然仍以擁戴段祺瑞較爲便利故段氏事實上雖受軟禁决不能離開北京馮氏將假其名發號施令國民第二三兩軍已與湖北軍合作實行討奉 
　　十一日北京電云昨日閣議協議總辭職事馮派閣員不表同意奉派閣員已提出辭職陸續赴津 
　　十一日北京電云段執政爲收拾時局派使赴奉 
　　東方社十二日天津電云爲張馮開戰說所驚動之人民來天津避難者非常擁擠旅館及租户有人滿之患李景林等大官僚眷屬最先整備避難之事 
　　十一日天津電云吳光新十一日晨由奉來津與李景林晤談後已於當晚進京 
　　電通社十一日天津電云自日回國之吳光新帶奉張密命往晤李督辦一般注目 
　　東方社十二日奉天電云張學良張作相兩民於十一日晚間偕司令部衛隊由奉啓程赴天津山海關方面湯玉麟於十二日率司令部衛隊離奉赴天津山海關方面臨行時皆面受張作霖悲壯激越之訓令現已完全配置妥貼任各軍隊之指揮其所在之位置隨可移入戰鬭行動此等將校之出　足以推知奉國兩軍開戰期即在數日之間 
　　十一日奉天電云馮玉祥與派往包頭之奉派代表許蘭洲郭瀛洲會見後即致電張作霖云余爲維持大局起見正講萬全之策許郭兩君交來閣下之提議固可贊成但關於討孫傳芳吳佩孚之事由國民軍發通電以示天下則謝絕 
　　電通社十二日奉天電云奉天最近戰爭雖歸失敗然認爲軍略上故意退却張作霖氏意氣仍極軒昻謂勝負之戰尚在日後區區小挫不足介意且預料段執政必移住天津此後作戰更爲便利云云 
[馮張間勢將破裂之外訊]  
　　京中漸露備戰氣象關會亦將停議 
　　字林報十日北京電云自奉軍陸續開入京兆區域京畿形勢驟形緊張今奉軍前隊京東至三河香河及遵化京西至易州京南至廊坊馮派之鹿鐘麟已命近畿馮軍力避與奉軍衝突而同時一般調人分頭奔走甚爲忙碌希圖免除戰禍現料魯境奉軍之失利足使張作霖勉從馮玉祥之要求而今日消息且稱奉張業允馮氏條件但料國民軍即能收回保大天津即允中立恐亦不能滿意政客雖從事和平調停而京中漸露備戰氣象此時交通雖猶未阻但料數日内恐將梗塞李思浩呈辭段執政覆函有不久他人亦將一走之語日前段氏曾以討孫令徵馮同意而該令迄今未下足徵政府對於兩大之間疲於應付有人晋謁鹿鐘麟鹿稱在未奉撤退命令前將力守京城不令奉軍侵入又稱渠之責職不僅防守京畿並當保護外僑云云 
　　大陸報載合衆通訊社十一日北京電云近以戰　繁興關税會議已退居次要地位馮玉祥嚴密防備京漢路聞即日開拔兩師來京外間更有不令國民軍以外一卒入京之說關會各委員會均停議謡傳數國代表計劃離京衆意美代表之宣言實際已慮中國自主要求故第二步動作乃視中國如何耳 
[鎭國兩方猶在協商中]  
　　萬無希望中之希望且看奉代表赴包結果如何　　馮玉祥派赴奉天訪問張作霖之代表張樹聲巳於昨（七日）早十時回京在張未　奉之前即於前日有電來京報告談話内容故前晚國民軍重要人物即有緊急會議會商辦法微聞張作霖對於國民軍所提三問題即京漢線防備責任保大防地及熱河管轄等認爲可以緩議俟時局解决後再說因此奉國間之協商尚無結果也時局是否因之益趨嚴重則非吾人所能預見矣另息自奉方不肯派員會查防地並表示不能退讓保大之電到京一時和局前途頗陷悲觀國民軍五代表原議定於昨日國務會議散後約兩三點鐘時入府見段請示應持之態度所幸奉方所派許蘭洲郭瀛洲等聯翩到京沉悶之空氣爲之一振昨午一鐘特由姚震鄧漢祥出名在鄧宅備酌東請國民軍五代表莫德惠梁鴻志等亦在座席間由莫談及許郭等到京之事並謂奉方代表即將赴包頭直接答覆奉張之意趣五代表以爲京中會商雖無結果奉包苟能直接交换意見亦屬甚佳京中只好暫且靜候再說入府見段之議因而作罷聞赴奉代表張樹聲巳先回包頭覆命許等則定於昨晚六時專車赴包兹將郭瀛洲張樹聲對於時局之兩段談話並鹿鍾麟對於某報記者之談話彙錄如左 
　　（一）郭張之談話奔走鎭國兩方之和平使者郭瀛洲張樹聲二氏偕奉張加派之新代表許蘭洲並鎭威駐京上校副官馬翰榮等方於前晚十一時由奉回京而昨日下午五時又一同出京赴包矣昨某報記者訪問郭張二氏各有談話兹歸納要點分錄如下（一）郭氏所談大致謂近日空氣甚惡報紙流傳率非眞相且似有意造謡與挑撥實則張馮二帥皆係一擁戴合肥之中央政府二主張平民政治三厲行法制精神有此共通之點以故合作進行非常順利此番余（郭自謂）偕張代表樹聲在奉與張雨帥商議多日包頭瀋陽間電報往還亦復數次結果雙方對於孫吳舉動可認爲係去年未曾辦了之事件將來關於軍事上便利之地帶或路線無論係屬鎭威方面或國民軍方面爲便利分工合作起見雙方互可借用蓋不惟保大撤防天津海口共用等一二事件而已此類事項之處理機關即爲正在籌畫設立之兩軍聯合辦事處夫如是則近日政府主張之查防一事吾等旣在進行根本積極的合作事業雙方對於防務佈置即係利害一體自無舉行會查之必要矣實告君數日前兩方尚不無暗防之處及今雙方軍事秘密業經痛快揭開此種情形之大概據聞今早鹿鍾麟司令特邀集在京一二三軍代表在警衛司令部有所通知矣（二）記者又於下午五時走訪張氏於西車站車將行故談話不久大致謂張雨帥果能容納馮督辦之意見必能救國救民不但兩軍不致開戰亦不徒協同解决孫吳而巳當日前在奉時余（張自謂）曾以余對於張馮合作之所見痛切陳述座中頗有不願聽者余後遂專與雨帥父子商談卒得贊可以故雨帥復加派許蘭洲軍長一同赴包以示鄭重云云 
　　（二）鹿鍾麟之談話某報記者昨日往訪警衛總司令鹿鍾麟叩以國民軍對時局之意見及其他各種問題鹿均一一答覆兹特介紹之如左（以下均鹿氏所談）國民軍始終抱以和平謀統一之决心故凡能退讓之事均無不退讓者最近奉軍雖在廊房落垡及高碑店等處增防但國民軍則仍力持和平之主義並信在最近之將來必能達到圓滿之諒解蓋馮督辦痛恨内爭兼以關會已開民會選舉亦行將告竣巳有不辭犧牲一切以求達維持和平目的之决心而張雨帥亦欲維持和平免使關會受内爭之影響致無結果而散雙方根本主張旣同則枝節問題自不難謀得圓滿之諒解也外間所傳國民軍移防實應時而起之謡傳國民軍現絕無絲毫軍事動作此實盡人而皆知者至於北京城上之刈草乃以冬防已屆荒蕪不治之區易成盜藪故令兵士於城上刈草闢路半爲防盜半爲便利行人若遂謂此舉乃爲瞭望之計則實神經過敏之談何者以吾軍刈草寬只三尺僅能通過行人並不能用以瞭望也前敵戰事余處見聞均有限故詳情不得而知唯微聞徐州確未爲聯軍佔領聯軍現尚只到宿州至張宗昌受傷之說以吾所聞與外傳亦頗異吾聞其受傷乃試驗炸藥爆裂致傷並非中流彈關於京師治安者余在職一日即當盡一日之責决不使商民有不克安生樂業之憂其關於食糧及燃料問題者余早已注意及之現京張鐵路正努力裝運糧食及煤炭連日到京者巳不少正在裝運中則更多若以供給與需要相比實無恐慌之可言今除仍設法力求其有餘裕以外對於奸商之居奇壟斷自亦不得不注意及之 
[奉天軍隊開拔完竣]  
　　奉天通信截至本月二日止東省軍隊第一次徵發計劃巳經議事奉省軍隊所定參加戰事者於上月底即開拔完竣吉黑兩省軍隊被徵者亦皆先後抵省漸次入關刻下省城駐軍除防省舊軍不計外約有二師三混成旅·及騎兵三團·迫擊砲隊三營·鐵甲車隊約二團尚在練習中）以上軍隊現皆候令待發惟南方所需兵力業已充實短時期内前線若無進展此項軍隊即無南下必要惟恐影響省垣治安擬將此項軍隊暫令調赴榆關内外一帶駐紥將來南調亦甚便捷也（四日） 
[開封要訊]  
　　開封市民近因時局緊張豫境至易波及所處地位非常重要定明日開時事討論會俾明國内情形知所自保 
　　頃得徐州電訊今早前方運回潰兵甚多奉軍已經退出徐州人心恐慌非常地方秩序大亂恐日内即有大變化豫尚能保境安民與否未可知也 
　　局勢日緊豫省關係至重岳督恐難久揭和平之幟擬自爲調人召集各方重要分子來汴會商辦法聞日内即有通電發出并聞電稿巳經擬就但徐州形勢又變未知能成事實否 
　　前日起豫東邊防又變爲嚴緊李紀才親往巡視由開至鄭州沿鐵路已備掘戰壕 
　　豫對付時局手腕已略見一班張馮旣定主張豫自難免一戰但看徐方形勢以定開火遲早前數日雖稍沉寂實則内部巳早設備一觸即可發動矣 
[戎馬倉皇之陜西]  
　　李雲龍率五旅出關 
　　西安通信自時局變化吳佩孚出山後僻居西北之陜西近頗大有捲入漩渦之勢陜西軍務督辦孫岳迭奉吳電令着出兵八混成旅但孫之兵力不及二軍遠甚查孫之三軍雖號稱四師八混成旅然實際僅有二軍第十師李雲龍一部分孫之第一師爲徐永昌其基本係以徐之第一混成旅改編故徐現不惟任第一師長且任第一混成旅長第二師爲葉荃因夙與何遂不睦早已下野念佛其由河南帶來之鄭馬二營與其衛隊各連現已編入孫之第二混成旅以内第三師爲楊虎臣楊係陜之靖國軍始終未變旗幟者故在陜頗負一時之望自前年經劉鎭華閻治堂戰敗於武功後退駐陜北與陜北鎭守使井岳秀携手現井楊已發生絕對關係楊此次乘機南下一面出於本人意思一方實受井之使命楊之所以受孫編制實因孫井當曹錕時代即有關係也楊自南下後一面膺陜北國民軍總指揮名義一面則爲國民軍三軍三師師長其實楊本人大有獨樹一幟之勢不願受何人指揮現因奉豫岳電令亦有出關之說第四師爲何遂聞何雖號稱一師實際實力確在一師兩混成旅以上何之大部多在河南此間僅有兩混旅現駐歧鳳在鳳翔與衛定一作戰者即係何遂部屬何本人現在河南此外孫之第一混成旅徐永昌現駐渭華潼關一帶至必要時亦須出關隨孫駐省者則爲第二混成旅龐炳勳全部至三四五六七八等混成旅都係由河南改編現駐河南有名無實自江浙發生事變豫省風雲日緊孫李兩人迭開會議結果因孫之戰鬥力薄弱决意留陜李擬出兵五混成旅歸李之基本旅長赤炳文指揮赤現已開駐潼關而計畫此出關之五混成旅除駐咸陽之王鴻恩一旅駐臨潼之鄧全發一旅駐潼關之丁增華一旅已開拔出關外又有駐澄郤之何夢庚二團駐盩鄠郿之何毓斌一團駐二華之宋繼祖一團并赤炳文全旅刻正在發動之中李雲龍現俟隊伍一齊出發後擬不日即進駐潼關二軍方面現决定由李之旅長姜宏模由盩鄠移駐省城維持治安十師師部則由李委韓綰青爲參謀長代拆代行省城近因大軍開拔需欵甚緊近又爲長安縣派借欵二十萬勒令揥數交清各縣派欵派車亦較前加倍百姓叫哭連天實有不勝負擔之苦然實亦無可如何也（十一月二日） 
[漢口新聞界對吳之表示]  
　　反對在鄂召集國會並發行軍需券 
　　軍需處催促商會繳欵 
　　國聞社漢口通信漢口警察廳長周際芸奉蕭手諭八日午後三時請各報記者到廳談話周氏婉商各報對吳討奉加以贊助某記者等先後表示對吳討奉固可不持苛論惟在鄂召集國會組織政府之主張斷不能容其實現當由周氏擔保召集議會及組織政府决不令其在鄂省舉行某記者問外傳將舉行軍需　兌券一千萬并力述其影響金融爲害甚大果有其事請轉達當局萬勿令其舉行周謂此事據聞尚未决定辦法云云五時散會但據私人消息發行軍需匯兌券一千萬元或云二千萬）之主張原係張英華及符定一等之計畫現張符雖均表示不敢硬幹但有川人舒禮鑑刻正表示願 
 
 

Page 6

 
 
1;第一萬八千九百三十三號;中華民國十四年 西曆一千九百二十五年十一月十三號
星期五 * *竟張符之全功現决以湖北特捐押借一千四百萬元作軍需劵之準備金再向鹽商借六十萬元作臨時軍費前借武漢兩商會之一百萬元聞銀行界只能交三十六萬（原攤四十萬）錢帮只能交二十萬（原攤二十五萬）預料將來决難交齊然當局催交甚急兹節錄漢商會會長周星棠轉各帮函如下「頃接湖北軍需處李炳煦函一件内開云云前議借欵三次磋商方可成立現在交欵期迫請即通知各商號尅日交清否則敝處各軍惟有自向各商號支取因有合同又有利息何以不顧大局如斯敝各軍如至萬不得巳惟有犧牲治安」云云 
[魯張退守韓莊後之戰訊]  
　　軍隊只餘千人兵敗原因爲五師側戈 
　　濟南九日通信據今日（九日）所聞張宗昌仍在轉莊惟所部數萬健兒只餘千人槍械不全尚有多數新兵在内幾不成軍幸駐濟寗之第三旅長褚玉璞率生力軍九列車馳往應援始得佈置防線掘壕固守聯軍方面入徐州後亦須佈置一切故自七月迄今并無戰事督署於三日前即接有奉方電報有軍隊十三列車過濟南下但始終未見一車南來奉天航空隊飛豹隊留兗州之飛機四架曾有一架駛往徐州以張宗昌於夜間退出徐州飛機不能飛行遂爲聯軍所得據施從濱部四十七旅逃回之某軍官云此次失敗最要原因爲第五師倒戈蓋五師防線完全在隴海路魯豫交界地方力甚厚與豫軍聯合以後豫軍始敢越過魯軍防線而抄張宗昌之後路與蘇浙軍前後夾攻在前線之張宗昌軍隊遂致一敗而不可收拾施從濱部四十七旅全軍覆没張宗昌曾親帶機關槍隊一排往火線衝鋒結果依然敗退張離徐赴韓莊時頗爲憤憤濟南市面異常恐慌商民紛紛遷移各教會學校人爲之滿膠濟車上擁擠不堪當局業令婦孺上車車站情形極爲紊亂預備軍第一團第一營營長蔡子屏今日又帶一二兩營兵士來濟下車維持地方秩序 
　　八日通信七日晚省垣即盛傳魯軍退出徐州在韓莊佈防固守及至今早（八日）紅十字會會員張達忱由徐州歸來據其所云紅十字會會員等所乘專車於六日晚至徐張宗昌傳令不許下車遂即折回至韓莊見多數軍隊掘壕佈防至兗州見大批軍隊集中該處徐州確有不守消息云云膠濟路警日前曾調往前敵今日有一部份歸來據云徐州巳於七日早一點被聯軍佔領省軍退守韓莊此種消息傳來省垣人心異常驚慌搬家避難者途爲之塞基督教青年會紅十字會擬聯合在齊魯大學·南關廣智院東關基督教會商埠基督教會·普利門外青年會女子醫學·東流水女子師範附屬小學等處設立婦孺救濟會八處以備容納逃難婦孺又據由前敵逃回之某軍官所述魯軍在固鎭夾溝與聯軍激戰情况云甫經開火前線之魯軍第五師即倒戈相向四十七旅臨時亦投降聯軍豫軍田維勤部復抄襲我軍後路遂致不支死於固鎭附近沱河内者甚衆現在駐濟寗之褚玉璞軍隊已開往韓莊前敵備戰奉天飛豹隊飛機現留於兗州者四架其餘六架巳由隊長趙祥祿於今日運回天津傳聞魯軍此次損失之子彈等約值五六十萬元 
　　九日青島新報（日報）載據某方接濟南電話謂奉敗退至離濟南八十英里之處七日夜午後五時半濟南發去臨時列車接張宗昌自七日夜八日早有滿載軍士及軍械之車輛七列車通過濟南開赴天津方面濟南市面平安日領似已通告日僑準備避難 
　　附電通社十一日青島電云奉軍飛機三台自南宿州半空抛下炸彈聯軍受損頗巨 
[津浦南段軍事要息]  
　　滁州快信津浦線聯軍前線各軍隊於昨日（六日）已佔領夾溝仍在向前追擊兹據皖軍要人述聯軍前線兵力甚詳大略如下第一軍一萬二千人統帥陳儀駐曹村夾溝第二軍一萬二千人統帥謝鴻勛駐曹村夾溝符離集第三軍一萬一千人統帥孫傳芳駐宿州固鎭第四軍一萬人統帥盧香亭駐曹村夾溝宿州第五軍一萬二千人統帥周鳳岐駐夾溝符離集第一軍蘇軍第一支隊二千五百人統帥陳光祖駐夾溝第八軍四千人統帥陳調元駐符離集第十二軍二千人統帥王普駐曹村第十五軍三千人統帥高世讀駐宿州固鎭蚌埠第十六軍二千人統帥華䥧章駐夾溝總計各軍人數確在七萬名以上此外飛機十四架輸送隊一萬數千名武裝警察一千四百名尚不在内據聯軍方面一軍官談此次浙閩蘇皖贛五省起兵討奉係根據雞公山會議原約定先以五省兵力攻下徐州即據徐取守勢國民軍出兵攻取魯直故此時聯軍殊無希望國民軍出兵恊攻徐州之意 
　　聯軍總司令孫傳芳疊電贛省當局催令開抵安慶之鄧如琢部贛軍從速離皖集中浦口候車開赴前線以厚聯軍兵力日前開抵下關之皖軍第三旅均已完全運赴前線 
七日有子彈車五輛專用一車頭拖帶急駛赴前線八日有車頭一輛拖客車一輛聞係聯軍方面要人及海州白寳山所派代表赴蚌謁見孫總司令面陳要公者孫聯軍總司令以浙軍五軍現均雲集蚌埠以北前線後方蚌埠以北至滁縣一帶防務亦極重要特令皖軍第一旅旅部移駐滁縣所屬騎砲兵各一營第一團步兵三營均將開駐滁縣已由倪旅長派副官到滁擇定皖北貧民工廠地址爲旅部所在地 
　　來安縣以四鄉土匪紛起迭電蚌埠皖省軍事當局求援奉令日前開駐滁縣之一旅二團第二營一營即日開駐來安縣藉資防剿（八日） 
[固鎭戰後紀要]  
　　六日聯軍將固鎭之戰擊毁奉軍之鐵甲車兩列長城長江號奪獲奉軍之鋼砲五尊車頭四輛係津浦一百零三號一百零七號一百十七號三輛膠濟路車頭一輛又車二十七輛用兩車頭拖帶赴津浦路浦口鐵廠修理六日下午一時車過滁縣時車中仍有俄兵死屍一具未及移去已毁之車頭上仍有餘火未熄車頭旁血跡淋漓可見所有貨車均已完全焚毁僅餘鋼骨車輪車頭有被砲彈將鍋爐擊毁者有被火焚毁者多已無可修理奉軍之鐵甲車二頭四週均裝有六七分厚之鋼板外面僅可見一烟囱其餘車之四週亦均裝有厚鋼板車前後各有砲位可置小鋼砲兩尊兩旁有機關槍口及步槍口車外漆魚白色此項車輛均張宗昌特派俄國兵官在津浦路天津浦口兩鐵廠所監造每列連車頭約值二十餘萬元奉軍共有四列名爲泰山黄河長江長城今長江長城均被聯軍擊毁聞泰山號亦被聯軍截獲奉軍現時僅有一列矣 
 
[聯軍戰利品長江號過滁時之攝影（謝熾昌攝影）]  
　　孫總司令下令六日拂曉總攻夾溝盧香亭所部第四軍仍擔任正面陳儀第一軍右翼謝鴻勳第二軍左翼周鳳岐第五軍任後方策應右翼已繞道越過夾溝防線圖與清江浦方面聯軍聯絡進據台兒莊取道臨棗枝路進攻臨城截斷徐州奉軍歸路左翼謝軍向豫境進展圖與國民軍聯絡聞聯軍如能攻過夾溝則徐州四面受敵無險可守奉軍勢惟有捨徐而去 
　　據一自前敵過滁之軍官云固鎭之戰奉軍損失確甚重大奉軍方面係山東軍務帮辦施從濱任前敵總指揮所部魯軍四十七旅任前鋒在固鎭首先與奉軍接觸者（大致如前函）係皖軍一二兩旅皖軍以年來未經大戰一切槍械大砲均極陳舊奉軍方面砲火極猛烈皖軍抵禦未久即敗退固鎭以南據守新橋待援旋聯軍第四軍盧香亭部趕到反攻左右翼陳謝兩軍同時并進砲兵射擊效能極著當將奉軍鐵甲車長江長城兩號擊毁魯軍四十七旅爲之氣奪一般下級官兵均欲投降聯軍中上級官堅持不允後方張宗昌率所部奉軍見魯軍形跡可疑遂向魯軍攻擊魯軍雙方受敵死傷極衆當即紛紛潰散施從濱及一張姓旅長均被俘四十七旅全軍覆没其時右翼陳軍巳間道出奉軍後至西寺坡奉軍恐被截斷歸路遂即倉皇敗退聯軍除擊毁奉軍鐵甲車長江長城兩列外復奪獲鐵甲車一列大砲十餘尊槍械子彈無算俄兵傷死數百人俘虜四十七旅軍官均已送南京暫行管押施從濱及張旅長二日由前線解至臨淮關由孫總司令親自訊問以施勾結張宗昌禍魯且搜出勾結證據故將施及張旅長同於三日晨解赴蚌埠在車站對面正法 
[清鎭軍事要聞]  
　　清江方面現有馬軍兩營餘部散失須重招集清江四境有鄭俊彦楊賡和李啓佑諸師旅約三萬人陳調元昨到揚州住丁乃揚處其任務第一爲籌欵犒軍第二統一江北各師旅財政方面前派曹彝仲到揚與稽核處馮處長接洽馮欲他避未果現仍須提三釐鹽斤加價之欵江北除原有白馬陸軍外尚有淮南淮北兩緝私軍隊有一萬餘人加以十四兩師及楊李兩旅總數在十萬左右如何統一尚待若干時日方可解决而馬部所餘無幾是否恢復抑全行繳械取消亦尚未定故連日清江揚州仍恐荒異常 
　　清江此次由隂曆十三戰至十九城内秩序大亂十八日危急時有兵士衝入審判廳看守處及知事監獄勒令開監散放囚犯稱因拉夫無人須囚犯應用後經稽查隊至始未成事實四鄉受戰爭損失最重現無家可歸者數千家失業者尤衆該埠紳士倪嘉福君昨日來鎭籌商救濟事刻已往寗滬與寗滬諸慈善團體籌辦兵災救濟 
　　連日拉夫仍未停止今日由南京又來夫役一百四十人轉赴江北頃據一被拉者由寳應逃回者云前次被拉夫役因恐途中逃失將船艙緊閉艙面滿載兵士竟死者亦云慘矣 
　　鎭江原駐浙軍兩營業已開赴南京現到鎭接防軍隊有溧陽開來之保安隊三營司令部設布業公所昨南京又來一部分警備隊設司令部于龍亭會館均係陳調元部車站稽查巳改江蘇兵站 
　　由江北運鎭傷兵二百餘人分設臨時病院於福建會館及小碼頭超岸寺由十字會派員醫治 
[乍浦兵艦開砲事續訊]  
　　超武艦擊中敵艦烟囱方始遁去 
　　嘉興快信乍浦本爲浙西海道要隘此次浙奉作戰奉方早有利用渤海艦隊襲擊浙方海口之說孫總司令自接得上項消息後遂將二師六團調回增防藉資鎭懾同時電令乍寗兩司令加意防範庶杜奸謀詎於十日下午三時突有兵艦兩艘由北駛來開至蔡岐門（按該處離乍浦海塘約八九里）即向岸轟擊用落地開花子彈來勢殊猛該處原駐超武泰安兩艦聞警後先用旗語勒令停輪該艦並不服從兩艦於是還擊雙方開砲三小時嗣被超武艦擊中敵艦烟囱轟去半截該兩艦遂即駛去是役泰安艦因擱置沙灘船身不能隱避故船尾略受彈傷尚無大碍聞有水手兩人受傷勢亦不重另有商盤一艘被砲彈擊穿一洞登時沉没當時駐防乍浦之一師守備軍及水警等均登山助戰警察則武裝維持秩序故居民雖聞警訊尚不十分驚惶城内商店照常營業惟海塘一帶商店則暫時將店門關閉事後石司令立將上述詳情分别電告夏省長孟司令曁海軍杜司令省垣接報後連夜加派應瑞通濟兩巡艦駛往增防據最近消息敵艦退去已久海面平靜如常石司令並將野戰砲隊分佈沿岸戒備甚屬嚴密縱或再擾决難得逞也（十一月十二日） 
[南京快信]  
　　淮徐海旅寗士紳昨在寗集議急電清江鄭俊彦軍長及各軍事長官云「奉軍旣退亟應整理秩序恢復交通以便辦理救卹事宜敢祈會商速辦並盼電復」另推士紳數人起草淮徐海兵災救濟會章程公呈省署核准辦理 
　　徐護省長昨派庶務主任李文濱購辦火腿一千五百隻紹酒一千五百罐餅乾一千盒罐頭牛肉一千罐於十二日辦齊即委全省保安隊辦事處處長吳晋省署第二科科長劉豫瑶代表赴徐州聯軍行營犒軍又南京總商會購辦紙烟十箱鴨子二千隻餅乾一萬盒鹹菜五十石公推副會長蘇民生赴徐犒軍均於十三日乘軍事專車北上 
　　李錫純對就任蘇財廳長後之維持及救濟辦法聞大致巳與各方商妥一長官須諒解二銀行界須協助三收支須統一稍遲數日即行接事 
　　海屬旅寗士紳杜廷鸞等前以海屬四縣流亡載道發起海屬兵災救濟會業經赴滬聯合籌畫現留寗辦事汪慶餘等接海訊本年海屬先旱後潦已經成災勘報有案益以此次流亡更屬不堪聞問亟促杜積極進行並就近先懇華洋義賑會中國濟生會紅十字總會義賑恊會派員前往救濟一面多運糧食趕辦急賑以解倒懸 
　　南京紅卍字會組織淮徐海災區救濟隊人員業已編定即日出發 
　　浙江警備隊昨又由宜興一帶開來一批即駐奇望街統部 
 
 

Page 7

 
 
1;第一萬八千九百三十三號;中華民國十四年 西曆一千九百二十五年十一月十三號
星期五 * *   
 
 

Page 8

 
 
1;第一萬八千九百三十三號;中華民國十四年 西曆一千九百二十五年十一月十三號
星期五 * *   
 
 

Page 9

 
 
1;第一萬八千九百三十三號;中華民國十四年 西曆一千九百二十五年十一月十三號
星期五 * *國内要聞三 
[清江戰訊（三）（蘋）]  
　　第五日之戰訊自一日奉軍過六塘河與聯軍接觸後至四日午中間激戰十餘次小營楊莊兩方戰綫均無若何變化四日下午六時奉軍因後援將絕糧彈告乏向聯軍猛施總攻擊聯軍方面早有準備小營由第九軍劉鳳圖應戰楊莊由第七軍馬玉仁迎敵合力進攻奉軍大爲失利紛向西北退却傷亡甚衆五日午後二時聯軍跟踪追跡頗稱得手記者屬稿時據軍署傳出消息楊莊以北已無奉軍影形兹分誌情形如下（一）小營方面奉軍過六塘河至小營爲止迄無進展其原因在該處鹽河天然爲之阻絕第三師馬玉仁部又在沿岸排架機關槍大砲嚴陣以待故奉軍屢次衝鋒跋涉均遭失敗自四日起聯軍第九軍劉鳳圖擔任該處戰線全係生力軍隊四日下午六時奉軍當勢窮力竭之餘施總攻擊令聯軍由楊賡和李啓佑張中立三旅長以及孫支隊長迎頭痛擊奉軍溺斃於鹽河者達二百人俘擄於聯軍者達三百人傷亡無算積屍遍野聯軍以迫擊砲進追奉軍退却不及棄械投誠者又數十人營長楊柳青宋作三二員被擄營長宋稀古陣亡該軍係倪占奎梯團殲滅殆盡聯軍於是夜三時而回翌日清江城廂内外未聞砲聲第九軍遍佈捷報謂奉軍已退至五里莊（爲淮隂邊境距城五十里）矣並云邢士廉腿部受傷等語確否待證五日下午三時第九軍繼續進擊結果如何容俟續探（一）楊莊方面四日上午有自楊莊逃難來者據云該處到有奉軍甚衆有進攻清江之勢馬玉仁亦接探報隨督盒隊前往應戰雙方格鬭多時馬玉仁裸足涉水身先士卒部屬勇氣爲之一壯隨即衝鋒數次與敵軍短戰肉搏奪獲大砲兩尊是夜馬玉仁留守楊莊未回五日繼續進攻奉軍前哨大呼住手謂彼等巳兩日未食自晨至午小有接觸午後又復激戰奉軍不支距楊莊以北十數里之陣地完全退出傷亡在五百人以上較小營爲多馬玉仁部奪獲槍械二百餘支奏凱而旋縣署奉令撥派警隊二十名帶同土工前往該處掩埋死屍預料聯軍將於二三日内奉軍退出淮隂後由清江作北伐之計 
　　清江自戰事發生後工商輟業各界停頓居民日在驚恐之中無論大家小户均挖地坑藏避流彈日間街衢鮮有人跡城門由軍界加緊防範不許出入主客各軍派隊巡街不息秩序尚佳顧縣知事王警察局長計戒嚴司令因連日此方軍事得手特出佈告安民並飭地保勸導商人恢復開市馬軍長於未赴楊莊之前親赴各商曉諭稍待兩日即可開市 
　　中國濟生會清江分會因戰事發生特電滬總會請轉電各前敵軍官請其一律保護旋得覆電謂巳電致各前敵軍官一律保護並有大批欵項匯浦以資撥用該會經濟充裕特設婦孺收容所日給兩餐饅首稀飯計分所四處一在該會一在女高一在女小一在乙商現已收容婦孺約四千人該會並又組織救護隊携帶大餅饅首若干擔出發被災地點接濟戰線後方軍民此外又有紅十字會觸處皆有設立凡出入市面者若大若小若男若女殆無一非紅十字會中之會員佩帶袖章避免拉差馬軍長以袖章太多正擬設法取締 
　　第六日之戰訊記者於五日晚報告四五兩日戰訊旣畢不聞各方砲聲就寢酣臥六日清晨忽爲砲聲驚起度仍小營方面傳來不甚措意起身後擬赴郵局投信詎砲聲愈傳愈近且方向不在小營而在西南俄傾而流彈竟飛來矣舉家魂魄頓散相願失色或則藏身地穴或則伏地而臥歷三小時砲聲始停記者驚魂稍定調查今日（六日）戰訊如下楊莊方面奉軍於五日被第七軍馬玉仁部擊散後傷亡殆半忽有生力軍兩千人趕到乘聯軍不備由馬頭渡過運河向西南進六日天曉抵清江西南武家墩地方（該地距城十餘里）略事佈防隨即猛攻清江馬玉仁部在此留守者僅一排衆寡不敵且戰且却護軍使署接得探報後當飭砲隊第一營王得標部在小南門龍鬚砲台架設大砲兩尊佈置未完武家墩防軍一排已到奉方節節前進彈如雨至即由砲隊迎戰格鬭半小時馬親督盒子隊全營蒞陣指揮携帶馬機關多架與奉軍相持一時第九軍第十師鄭俊彦部聞訊趕到連以大砲機槍衝鋒數次奉軍不支向西退去第三師跟追攻擊奪獲槍械一百八十餘支奉軍傷亡百餘退却二十里第三師即佈重兵於西南方面以防反攻是晚奉軍亦未反攻清江城内不聞砲聲 
[陳調元抵揚後之所聞]  
　　江蘇軍務帮辦陳調元於十日抵揚已誌昨報兹悉隨陳來揚之軍隊除砲兵一營工騎各一連外尚有衛隊六連（一）步隊兩連（二）盒子砲隊一連（三）機關槍一連（四）迫擊砲一連（五）電信一連（六）手携機關槍一連砲兵分駐靜慧福緣兩寺（均在城外）衛隊都駐運署由駐節時始即步哨站岡門前冷落車馬稀之運署一時又甚熱鬧陳於是日下午在緝私統部開軍事會議指示軍防方略十一日上午在行轅集金融界談話與會者除中交兩行長代表及實業鹽業銀行長外有鑊業王明甫等聞係商籌餉事宜此間鹽錢各業曁商農教育各法團等則於是日上午假何園公讌以盡地主之誼陪席者係丁運使方統領劉旅長張旅長等至陳之在揚將有無意見發表尚未聞悉惟其所部之第四師十四團步兵一團又於十一日由寗開揚停泊河下特命開拔此間或留軍隊分防一說陳此行係擔任圍攻山東右翼是以由揚假道確否未能預斷（十一日） 
[内戰將影響於關會]  
　　東方社十二日北京電云中國方面關税會議委員中之奉天派皆不在北京會議之前途似有不安之象日本全權之意見似將視中國時局之發展如何然後與列國取一致態度整齊對於會議之步調自不待言也 
　　十一日北京電云日本芳澤公使十一日與東方通信社記者會見公使語該記者曰現在中國時局非常緊張余關於關税會議中國方面委員之去就及其他諸端聞有種種悲觀之流言但中國政府當局者之觀測反完全抱樂觀此時日本對付會議之態度極須注意故當約略言之即非至不得已之事故發生時日本必盡所有之努力以圖會議之賡續對於此點諒其他列國之態度亦復如是中國時局雖不無使中央政府動摇之虞但余信祗須仍存現在政府之形式斷無中止會議之必要至於大政變起時列强之態度如何則余未便逆料耳云云中國方面有力之某全權本日語往訪之客曰際此時局紛糾之時繼續開關税會議恐不免有萬一之失策故余深信此時將會議延期較爲妥當云云 
　　電通社十二日北京電云關税會議中國全權以非公式發表際此時局望中止關會 
　　十一日北京電云芳澤日使聲明關會中止應待各國全權恊議後决定 
　　沈外交總長以時局迫切形勢日趨險惡關税會議將觀十三日第二委員會之形勢再定繼續與否 
[關會第二委員會開會記]  
　　由顔蔡說明提案日使對過渡税别生異議 
　　意使附和日代表 
　　關税特别會議第二委員會昨日（六日）上午十時在居仁堂開第一次會議到會者有中國王正廷顔惠慶蔡廷幹美國馬克謨公司司陶恩比國華洛思公使丹麥高福曼公使法國瑪德伯爵英國麻克類公使皮樂上校史國德義大利翟祿第公使日本日置益大使芳澤公使荷蘭歐登科那威米賽勒公使葡萄牙畢安祺公使西班牙嘎利德公使瑞典艾維婁福公使雷克武德男爵等王正廷經荷代表提議被舉爲本委員會主席王即簡略說明中國代表關於本委員會事務之地位嗣請顔惠慶將中國政府對於過渡時期内附加税率之詳細提案在本委員會提出之蔡廷幹說明中國提議徵收普通品及奢侈品附加税之理由芳澤公使代表日本代表團提出下列節略司陶恩詳細解釋十一月三日公布之美國計劃意大利代表於大衆討論時作下列之宣言中國代表允於下次開會時將詳細計劃付會討論下午十二時半散會下次會議由主席定期再行召集兹將昨日開會引言與中國提案及日意代表聲言分錄於後（一）乙項委員會開會引言關税自主委員會於上月三十日曁本月三日兩次開會時經各國代表宣言承認中國關税自主權并允議决新約解除現行條約中關於關税之一切束縛鄙人甚爲欣幸并經鄙人代表中國政府宣言政府决意自動裁厘至遲不過民國十八年一月一日該委員會開會時鄙人曾言關於中國提案中之三四兩項應由乙項委員會討論並云普通貨二五附加税曁奢侈品值百抽五附加税即在過渡時代内亦不敷中國政府實行裁釐計劃之用固决定召集本會以討論足敷完成預期各項用途及準備裁厘之數中國政府原知華會條約規定徵收各項附加税並不以擔補厘金爲其預期用途之一但仍願指撥該項税收一部分以供裁厘之用俾渴望甚久之改良内地税計劃得以迅速實行於此可見華會條約所規定之各項附加税應予提高以便該約文字上及精神上所預期之用途得觀厥成而裁厘準備金亦有的欵可撥焉兹將中國政府提案中之第三第四兩項重讀一遍如左（三）在未實行國定關税定率條例以前中國海關税則照現行之值百抽五外普通亦加徵值百抽五之臨時附加税甲種奢侈品（即烟酒）加徵值百抽三十之臨時附加税乙種奢侈品加徵值百抽二十之臨時附加税（四）前項臨時附入税應自條約簽字之日起三個月後即行開始徵收鄙人叙述引言旣畢即當請顔博士根據議事日程乙項問題亟須討論今日先將一部分所需要之材料向諸君報告以便詳細討論一俟討論决定即可報告結果於甲項委員會或大會（二）中國政府對於應納關税之進口貨徵收臨時附加税税率之提案查一千九百二十二年二月六日在華盛頓所簽訂九國間關於中國關税税則之條約第三條曾規定在裁撤釐金切實履得第二條所載各條約中諸條欵所定條件之前第二條所稱之特别會議應考量所應用之過渡辦法並應准許對於應納關税之進口貨得徵收附加税其實行日期用途及條件均由該特别會議議决之此項附加税應一律按值百抽二五惟某種奢侈品據特别會議意能負較大之增高尚不致有礙商務者得將附加税總額增加之惟不得逾按值百抽五參與華府會議各國討論中國關税問題時咸係爲好意與同情之精神所鼓動故其結果於普通貨按照值百抽二五征收附加税並於某種奢侈品另征附加税惟以值百抽五爲限均經全體同意但其詳細辦法則仍應由特别會議訂之兹值特别會議開幕中國深信各國代表所抱之宗旨與一千九百二十一年一千九百二十二年參與華會各國代表所抱之宗旨相同並深信各國代表注意於今日情勢之變遷當可克竟全功以鞏固中國財政狀况並改善中國經濟狀况焉查中國政府主要税收厥有四種一關税二鹽税三印花税四烟酒税海關正税及鹽税已供擔保内外債之用其收入實已無剩至印花烟酒兩税尚未推行畫利是以海關增加收入實爲中國政府資以挹注之唯一財源查他國情形有與中國相同者其關税實爲全部收入之大宗每年編製預算隨時視需要之變遷爲伸縮之餘地顧在中國自一八四二年及一八五八年以來對於納税貨物一律值百抽五不寗惟是此項税則旣以八十年前之貨作爲估計之基礎其爲不利抑又甚焉直至近年乃始稍稍修改自一九一八年修改一次後至一九二二年又根據華會議案修改之中國關税因有此種限制其收入比較其他商業國乃有霄壤之别然則增加中國關税與在華外洋貿易確可無礙故爲應中國財政上及社會上之需要起見兹提議一種過渡時代之暫行辦法即對於普通進口貨征收值百抽五附加税（其理由見附件一）對於甲種奢侈品（即烟酒）征收值百抽三十（其理由見附件二）乙種奢侈品征收值百抽二十（其理由見附件三附加税）（三）過渡期間普通品附加税率加至值百抽五理由書查華府會議中各國同意使中國關税加徵值百抽二五之附加税乃出於鞏固中國財政之美意中國深所感紉惟不幸此項辦法當日原冀可以早日施行者竟延緩近四年之久同時中國政府財源枯涸其困難之狀况遠甚於華府會議之時欲能貫徹當時之精神非暫行加税俾裁厘易於進行債務得就清理建設可有的欵政費得所補助不可現在政治財政俱在改造時期直接税一時尚未能辦理收效中國政府對於消費貨物之間接税擬稍重賦課將進口貨之普通品一律課以值百抽五之附加税此實過渡期間不得已之辦法當亦爲各國鞏固中國財政所願望者也好在爲時甚短厘金裁撤後中國税制之整理前途殊可有望應請各國加以諒解 
　　（四）甲種奢侈品（即烟酒）理由書查烟酒二項各國類多嚴加取締或懸爲厲禁或課以重税其取締方法雖因國情而不同然不能與普通奢侈品相提並論則無或異如日本烟税之值百抽三百三十五義大利烟税之值百抽三百英國烟葉税之值百抽四百六十五烟絲税值百抽五百白蘭地酒税值百抽八百美國之禁酒是爲世人所共曉中國各省現在徵收本國烟酒税有值百抽至八十以上者而洋烟酒進口税率則爲值百抽五再納一半税爲值百抽二五即可運銷内地通行無阻税率之輕甲於天下以中國現行洋烟酒進口税率計算比之日本約五十分之一比之義大利約四十分之一比之英國約八十分之一比之中國本國所産烟酒平均約合十分之一税率懸殊實欠公允中國政府現在參照各國通例折衷規定過渡時期烟酒附加税定爲百分之三十實行自主後按照公布烟酒進口税條例辦理此項貨品屬於嗜好人民雖負擔較重然亦無碍於商務也 
　　（五）甲種奢侈品數目表（一）烟草品一紙烟二雪茄烟三鼻烟四菸葉五菸絲六菸梗（二）酒啤酒燒酒等品一香賓酒及標名香賓酒二阿恩梯汽酒三他種汽酒四紅白葡萄汁酒五布而得葡萄酒六馬塞里葡萄酒七甜酒除布而得馬塞里（即馬得拉牙舍利等）八威米酒白酒金鷄納酒九日本清酒十濃啤酒啤酒蘋菓汁酒梨汁酒他種菓汁酒十一黑啤酒黑苦酒十二白蘭地酒高月白蘭地酒畏士忌酒十三杜松燒酒十四糖酒（工業上所用之糖酒不在内）十五他種燒酒即阿維酒倭得洛酒樸恩奇酒等十六火酒酒精（淡椰子酒木精酒精　芋大麥酒精在内） 
　　（六）乙種奢侈品理由書中國受值百抽五税率之束縛或奢侈品與普通品不加區别之苦痛巳歷八十餘年矣自華府會議簽訂關於中國關税之九國條約其第三條所規定進口貨之附加税載明某奢侈品能負較大之增加尚不致有碍商務者得將附加税總額增加之惟不得逾值百抽五等語雖尚爲有限制之規定未能滿中國政府之希望然於中國向來關税税率均一之制度巳得有適用科學的分類方法量予改善之機會各締約國之盛意固可感也按各國先例奢侈品進口税有高至值百抽百者有高至百以上者中國政府現亦不欲與多數國相比例惟總覺奢侈品之附加税僅以值百抽五爲限未免與各國先例太相懸殊是以擬將附加税之税率酌量增加除烟酒二項各國皆課以極重之税額者列入甲種訂爲值百抽三十外其餘一般之奢侈品則訂爲值百抽二十中國政府深信此等附加税之税率僅高至此其於商務上亦並無若何之妨碍也至於何種貨物應視爲乙種奢侈品此實爲煩重之問題中國政府業將英法日比等國之奢侈品表加以參考而仍本諸國内之民情習尚酌爲區别蓋各國人民嗜好不同習俗亦異其嗜好與習俗大都因環境情狀及生活狀態而生區别此固不能不注意者也例如魚翅燕窩等類在中國人大都視爲精饌然通常在歐人或美人之嗜好則殊嫌不適中國政府現特將國内所應視爲奢侈品者列一類目表雖較之各國奢侈品表不無出入然可信其必爲深知中國民情習尚者所公認也 
　　（七）附乙種奢侈品種類表一·絲織品二·毛織品三·蔴織品四·精製綿織品五·絲毛蔴綿雜織品六·皮革及皮革製品（機器皮帶在外）七·糖及含糖質品八·魚介海味九·貴重飮食品十·特種紙類十一·木器及香木十二·橡皮及橡皮製品十三·瓷器及搪瓷器十四·玻璃及玻璃器十五·醫藥用品十六·羽·毛·筋·牙·及其製品十七·珠玉寳石及其製品十八·車輛類（長途汽車在外）十九·槍彈類二十·氈毯蓆類二十一·扇及傘類二十二·留聲機器及音樂器及其附屬品二十三·電氣材料及電影器並其附屬品二十四·玩物及其他游藝品·二十五·裝飾品及陳設品二十六·化妝品二十七·鐘表及其附屬品二十八·漆及漆製品二十九·烟舖雜物三十·五金製家用品三十一·天然靛及人造靛 
地方通信 
[蘇州]  
　　趙雲生育任蘇常鎭守使消息蘇常鎭守使自奉派之金夀良離職赴申後至今未有繼任者發表往來公文暫由參謀長邢世佐代拆代行嗣有朱熙回任之說終以其他關係未能實現昨日（十二）據此間官塲消息蘇常鎭使一缺已由蘇軍總司令陳調元委任前蘇水警廳長趙雲生（會鵬）接充 
　　恢復蘇軍第二師眞相前駐蘇州之蘇軍二師重行恢復之說早紀前報連日此說傳言更盛顧外傳均非眞相頃據可靠確訉二師恢復乃陳調元之主張但恢復後並不指定仍駐蘇州亦非召集二師舊部重行編制而即以陳調元之補充旅改編之原有軍官並不更調師長則由朱琛甫充任 
[無錫]  
　　禮社發生連刦傷人巨案錫屬青城市禮社鎭市面均在西街商務極盛十一日旁晚六時忽有匪徒十二人武裝携槍均穿破舊軍衣一路開槍示威首至西浜之永豐米號時該店適在結帳銀錢纍纍置帳桌盜等入室搜刦先將錢櫃内之藏洋盡數刦去繼又將較貴重之物搜括無遺其時各商店均已聞警閉市盜等復續至比鄰瑞豐南貨店打門進内另有數盜已至左鄰永豐成烟店兩店同時遭刦損失甚巨其時距離該鎭五里餘之前州商團已得有報告由會長唐以成（該市正董）命令馳往救援盜等始携贓向西至武進縣界逃逸盜等在永豐米號行刧時有鎭人吕小保適在瑞豐南貨店購物聞警狂奔返家被盜擊中一彈由背入胸貫穿一洞頓時倒地殞命而瑞豐有一學徒至今不知去向或云被盜綁去或云迫令引路事後由該市董事薛望暹電報縣警察所所長宋靜廷據報立派偵緝警顧金芳偕同通班緝警及冬防游巡隊兩排由警察隊巡長李杰緒雲傑率同乘滬常車至横林馳赴鄉間會同前州商團兜捕詎是夜大雨終宵不輟至昨日上午顧警等始返城報告永豐米號主薛應清瑞豐號主王德涵曁永豐成號主等均開具失單呈縣請緝 
[常州]  
　　縣議事會開會紀事武邑縣議事會於十一日下午繼續開會出席議員二十四人段議長主席先互選候補參事員張其焕·黄熙源·沈承烈·包企棠·趙晉年·沈爕臣·高景憑·顧振璘八人當選次巢議員孚笙提議本縣忙漕征收費應請縣署詳細編列補送到會案並由巢議員說明迭奉省令徵收費餘欵應儘數充作地方自治之用吾邑每年額征忙漕蘆課八十四萬三千四百餘元每元帶收徵收費六分合計洋五萬餘元如何支用並編入預算討論結果全體贊成本案成立即用公文咨請縣署將徵收費收支數目補送到會以便審議議畢散會已五時許散會後該會又接到參事會交議審查十四年度預算案對於不敷之三萬餘元主張裁減警費並將初中經費减列半數女師經費减省五千餘元整頓　捐田租以裕收入請即核議公决云云該會於日内即須提出討論以便通過十四年度預算 
[鎭江]  
　　駐杭留守司令過鎭赴寗聯軍第一軍杭州留守司令葛敬思奉孫總司令電召率領砲兵二連快砲十二尊機關砲四架以及大宗棉軍服乾糧餅乾麵包等分裝鐵板車六輛於昨晚八時許過鎭赴寗分給各軍應用 
　　浙軍第二團一營開往上海駐鎭浙軍第二十四混成旅第二團第一營王營長昨奉命令着即率隊預備開赴上海駐防故特向車站索車一列停靠三號月台於今晨專車開拔往滬駐防鎭地防務則由保安隊担任該隊吳隊長秉南現已偕同帮帶李冠軍由陵口乘車抵鎭駐紥於北五省會館 
[揚州]  
　　鄭俊彦設電務處聯軍第九軍司令鄭俊彦此次率師淮土解白馬之圍即駐軍於浦　現以往來軍電由電局轉發時多阻滯特組電務處以期敏捷惟以電報生缺乏電請南京陳帮辦派撥即經在寗電局撥電報生孫實夫等三人給發憑證令往清江供職矣 
[寗波]  
　　穿山添裝軍用電話浙東海防自宜佈戒嚴後各處早曾裝設軍用電話現鎭海穿山沙頭等處亦曾駐有陸軍故該處又增加路綫直接通話駐鎭之陸軍第十混成旅第一團第一營沈葆蕚營長曁鎭海王平垕知事並聯名出示佈告訓令一體人等不得毁壞 
 
 

Page 10

 
 
1;第一萬八千九百三十三號;中華民國十四年 西曆一千九百二十五年十一月十三號
星期五 * *教育消息 
[公電]  
　　揚州八中孫多項來電申報館鑒頃致南京胡教廳長電文曰前面奉鈞命囑選長代理時間一星期現鮑仍未到校兹定於寒日（十四）到省繳呈鈐記特先電聞八中孫多項叩尤 
特載 
[第十一屆全國教聯會議决案全文（七）共三十四案]  
[社會教育類（共七件通過四件合併三件）]  
　　通過案四件 
　　（一）請政府加印四庫全書甲種分配各省區公立圖書館案（湖南提案） 
　　（理由）查政府與商務印書館擬訂合同影印四庫全書預定分甲乙兩種甲種三十部每部價一萬元係非賣品預備將來贈送世界各大國及國内圖書館陳列之用乙種八十部係營業品每部預約特價三千元由商務印書館按照商業性質承印而銷售之云云夫甲種旣僅爲三十部將來贈送各大國而外所餘不多各省區圖書館决無分貯之望即或有之亦不能遍及可斷言也至乙種每部三千元價復不廉在各省區教育經費奇絀之時各圖書館且不能保其現况又焉有餘力購辦巨軼亦僅爲少數藏書家之裝飾品耳夫以吾國學術總匯之書籍興此影印鉅工僅爲酬贈裝飾之用而各省區圖書館反不得庋藏寗非恨事况印甲種三十萬之欵係由各國退還庚子賠欵中發展文化事業項下提撥庚欵係各省區所攤負者今仍以此欵所印之書籍還之各省區尤屬至當不移之理也（辦法）除原訂甲種三十部外再由政府加印甲種七十部共計百部無論政府贈送若干國但每省區須送二部藏之各省區公立圖書館並由政府將此書預約券先行分送各省區公立圖書館之主管人以便按期取書 
[（二）倡辦家庭工業傳習所案（山西提案）]  
　　（理由）我國興辦工業教育雖十有餘年而畢業者多係高級學生適於組織大工廠不適於小工廠即使經營小工廠亦斷斷不適於家庭工業之改良因與社會不相適應遂多改歸他途爲今之計莫如選熟練技師考土産原料應地方需要分科設置先由閭里之手逐漸推行俾令普通傳習庶游民日少漏巵可塞工業之觀感於是以興集合平民資本之事業可以爲矣謹將着手辦法分條列左是否有當敬請公决（辦法）（一）由本會通函各省區就所屬縣分試辦以次推廣經費由地方欵項下籌撥之（二）此項工業應特别注重手工務使練習嫻熟適於家庭經營得以供給日用所需之品（三）視原料及需給之狀况可選設次列各科（就地方情形酌定不以下列各科爲限）機織科（如棉布繭綢蔴布葛布手巾帶類毯類等）針織科（如衛生衣褲洋襪圍巾手套等）編織科（如手編衛生衣褲圍巾洋襪手套髮網及種袋類）刺繡科編物科（如柳條籃筐之類）製帽科玩具科洗染科縫紉科造鞋科以上各科均不拘定總以適於家庭經營爲標準 
[（三）催促實施社會教育案]  
　　（甘湘浙三案合併通過） 
　　（理由）社會教育有化民成俗之效力又可補助學校教育所不及本聯合會認爲重要歷屆酌量地方情形擬具簡要辦法在案近查各省區對於此項事業或因時局關係或以經費影響未能一律進展殊爲憾事兹特重行提議請予施行（辦法）（一）催促各省區查照本會歷屆議决社會教育案從速施行（二）社會教育經費至少應占省縣教育經費全額十分之一（三）各省區所有社會教育之設施事項應責成主管官廳切實考查并列入教育行政考成 
[（四）推廣通俗教育講演案（贛奉兩案合併通過）]  
　　（理由）（一）通俗講演以口舌傳授代文字宣導收效最著（二）國家政令各地要聞賴通俗講演傳播介紹者多（三）興革地方利害增進民衆智能亦賴通俗講演有以規畫指導（四）通俗講演適應地方情形組織簡要推行亦易（辦法）（甲）省會（一）設通俗教育講習所研究公民教育曁農村教育上之一切問題（二）設通俗教育演講所編印講稿供給外屬講演材料（乙）縣屬城市（一）縣城及三百户以上鄉市就地籌欵設立城市通俗教育講演所（二）三百户以下鄉市得聯合鄰市籌欵設立通俗教育巡回講演所（三）各通俗教育講演所均附設左列各項以應社會需要一·平民讀書處（以便暇時課讀）二·書報閱覽處（購採需要書報供衆瀏覽）三·地方政事詢問處（徵集各項章程文告備衆詢問）四·市民娛樂會（設國樂國技兩部增進市民樂趣）五·鄉土調查會（勸導各界分任調查編列統計以資比較）（丙）鄉村（一）就各鄉區分設通俗教育巡回講演所（二）通俗教育巡回講演員分赴鄉村春夏勸導農林蠶桑秋冬講演公民常識及家事村政 
[合併案三件]  
　　（一）確定社會教育經費案（湖南提案）（二）推廣社會教育案（浙江提案）上兩案併入通過第三案内（三）提倡公民教育案（奉天提案併入通過第四案内） 
研究 
[兒童圖書的研究（續）胡叔異]  
　　用表格二調查所得的結果統計出來可以知道一般兒童喜觀那一種的圖書圖書的體裁性質等等究竟那一種最合乎兒童的心理在這表格二裏也可以看出來至於圖書裡文字的排列法究竟採用横行呢還是直行還是左行呢還是右行這也是我們應當研究的不過研究這層非用試騐不可就是把一段簡單文字印成横行直行等各種格式發給許多兒童閱讀再計算他們對於這段文字的領會程度與速率就可以測知那一種格式最合乎兒童心理就可採用他編輯兒童用書 
　　（二）分析把各種兒童圖書詳細分析他的内容把國語教科書舉一個例子我們雖多不知道國語教科書的内容有多少分量是常識方面的材料有多少部分是專講修養的凡是這一類的問題都是我們研究兒童圖書應該知道的現在坊問出版的兒童圖書無慮不至數萬種就是編輯的先生對於自己編的圖書究竟佔各方面的分量如何恐怕也是糢糊不清楚呢所以要想整理現行的兒童圖書這種分析功夫也是少不掉的 
　　除上述調查分析二個方法以外我們要知道一種圖書在社會上佔有多少的勢力不得不借助於書業的帮助就是希望書業的先生們把每年各種兒童圖書的銷數逐一的報告出來這一層倘使能夠做到對於我們兒童圖書的研究有極大的貢獻呢 
　　（丙）「理想的兒童圖書」兒童圖書的定義兒童圖書的重要及怎樣整理現行的兒童圖書前面都已說過現在再述理想的兒童圖書作爲本篇的結論 
　　（一）取材兒童圖書的材料要取之於現代生活所需要的對於人生有永久價值的 
　　（二）文字兒童圖書的文字要簡明易讀適合兒童心理的並能引起兒童閱讀興趣的 
　　（三）圖畫圖畫要和文字調和還要能引起兒童研究興趣的 
　　（四）排列要使於兒童的閱讀而不失美觀的 
　　（五）編製要有問題及設想問題的要編索引及綱要的 
　　（六）裝訂富於美術觀念而便於携帶的持久耐用而仍精美的兒童圖書是給兒童閱讀的最好要他們自己來編輯不過這是不可能的現在呢編輯兒童用的圖書完全由成人擔任但是兒童與成人的心理不同當然有許多隔膜所以編理想的兒童圖書的一個先决問題就是要請編輯兒童圖書的先生們常常和兒童接近接近多費些時間於兒童心理的研究（完） 
要聞 
[教部開會討論三項問題]  
　　教部六日午後三時開部務會議總長章士釗·次長陳任中·及參事司長科長主任·均列席章士釗主席比提出議案三項（一）整理東西洋留學事項（二）改訂中學規章（三）教育庫券問題關於第一項劉百昭謂歐美留學事務日漸廢弛應以設專員管理爲宜但值此國庫奇絀之會萬難做到祗爲請各使館派員兼管由部酌給津貼等語經列席各員詳加研究决定依照劉議進行次討論自費生留學資格問題决定嗣後凡請自費留學東西洋者須有高中畢業資格本部方能發給留學證書關於第二項某部員云中學課程關係重要似應將參事室所訂課程表交已經派定之各起草員悉心攷訐再行討論衆贊成關於第三項某科長謂七校當局對於此事本有申請但部中並未提出說帖今日報載議案通過不知何所根據討論結果由部接洽妥帖再行舉辦報載各節係出傳聞不必更正至午後七時散會 
[教部圖書審查會議决三案]  
　　教部圖書審查委員會四日下午三時開會專任兼任兩項委員屆時列席者有毛邦偉·陳文招·陳映璜·周慶修等二十餘人委員長沈步洲主席議决三項（一）推定陳映璜·朱文熊·張崧年·黎錦熙四人草擬該會辦事細則（二）凡專任委員在編譯館帮忙者應將擬編或譯之圖書書名開明彙交該館（三）所有部中積壓之未審教科書限期審查公布至午後五時散會 
[國立七校校長會議記]  
　　昨日（六日）下午一時國立七校校長張貽惠劉百昭馬君武等在法政大學開校務討論會比議决三項（一）報載政費現已支配百萬國立各校方面應即致函財部請按照軍警成數平均分配並推定張貽惠馬君武劉百昭爲交涉代表（二）關税會議旣已開幕應提出意見書上呈政府請在關税項下按月撥給國立各校經費二十九萬元（三）國立各校需煤緊急應致函交通部迅速撥車裝運另請軍警機關妥派軍警照料公推劉百昭馬君武分途接洽至午後三時散會 
[京八校教員緊急會議向政府索欠]  
　　北京國立八校教職員聯席會議七日午後三時在法政大學召集緊急會議計出席者有法大白鵬飛·工大許繩祖·師大查良釗·農大周建侯等十八人仍由許繩祖主席報告工大竭蹶現狀後各校代表即相繼申述各該校困難情形次某校代表云在曹政府時代每屆發給政費八校與軍警同樣待遇並按月點綴若干新政府成立以來對於教育經費毫不注意計本年已過十月除夏秋兩節略有點綴外平常幾一文未發似此對教育界無誠意同人等又何必長此受罪不如請其下令解散等語次查良釗云政府對教育經費向來是口惠而實不至即就發欵而論明明閣議通過一百五十萬結果祗發五十萬此百萬究存何處應一併催索旋决定議案一項即事機迫切應召集各校代表於下星期三午後二時在法政大學開一大會至會議中討論事項可分數種（甲）催索爾欠及維持現狀之方法（乙）法欵一百萬問題（丙）改選職員在座各員均一致贊同當交主席執行旋又推定查良釗白鵬飛周建侯等四人赴財部質問對教育經費究竟有無辦法至午後八時李思浩尚未到部云 
[馬玉仁復允蘇國立校長勿提教欵]  
　　日前江蘇國立學校校長在南京江蘇教育經費管理處會議電請孫總司令馬護軍使等令行各屬機關勿提教育專欵已誌昨報頃該校長等接到馬護軍使復電如下國立學校張蔣阮姜楊諸先生均鑒齊電備悉已如電轉行各機關勿提是項教育專欵特復馬玉仁 
[蘇省八中拒長風潮未已]  
　　江蘇省立第八中學之拒長風潮不但無解决之期而且範圍愈釀愈大兹悉全省學界人士對於此事異常注意前次該校學生派赴省垣之代表往謁教廳未見繼謁省署三科濮科長濮謂學生不應干預教育行政可速回校上課免荒學業云云此外江蘇中等教育促進會發現一種傳單題爲「揚州省校之黑幕」查此傳單發自南京全省大小學校均有其楷辭專與五師任校長爲難拒鮑派之教職員中昨日又推代表胡某往寗晉謁省當道鮑氏刻下仍留滯省城此次反鮑最烈者爲南洋系報載約翰東大系非事實也屬稿時傳聞省方有將鮑與馮省視學互易之說（馮即此次查辦八中之馮策）確否待證現教廳已批陳懷春等之呈文云呈電均悉查任免校長本廳長自有權衡該教員等藐視官廳公然反抗殊屬不成事體現奉省長訓令本廳派員查辦該教員等毋得嘵嘵妄續此批 
　　又江蘇省立第八中學上海校友分會昨致省麾電云南京徐省長胡教育廳廳長鈞鑒教廳濮科長台鑒省立八中葉校長故後職務虚懸糾紛未已惓懷母校渴仰鈞裁竊據滬會全體校友公决以謝前校長遐齡手創校業品學優隆李前校長荃繼任校務踵展蕭規倘荷鈞座兪允遴加聘任必收就熟倍功之效萬一謝李兩前校長撝謙高蹈則前任現任教職員中亦多學行兼優之士即校友畢業生關係母校亦尤切近如南洋大學土木工科學士韋國英南京高等師範文科畢業張麟發何仲英均久任教職品學俱醇用甫愚誠敬備採擇江蘇教育幸甚八中幸甚省立第八中學上海校友分會全體會員明文印自海寗路一七八九號發 
[南京今日舉行兩教育會議]  
　　江蘇教育經費管理處稽核員會定今（十三）日上午十時在寗開會江蘇義務教育期成會亦於今日下午四時在寗開會國立自治大學校長張君勛對稽核員會有所提議聞係爲該校經費問題昨日特備公函交袁觀瀾君帶寗請其於參列稽核員會時提出討論袁君昨乘午專赴寗參與上述兩項會議後即須返滬云 
本埠 
[教費委員爲教費再致函滬海道尹]  
　　請分飭所屬將收欵勿挪移改解 
　　滬海道尹傳寫忱復江蘇教育經費委員會委員函已誌昨報兹悉黄伯雨沈信卿袁觀瀾黄任之賈季英楊衛玉六委員昨又致函傳道尹請迅飭所屬將應解教育經費管理處各税欵照常解處切勿挪移改解原函如下寫忱道尹台鑒昨奉惠復敬佩維持教育之至意傳聞此次貴署召集所屬各縣會議籌欵對於向解教育經費管理處之各欵曾有併解貴署之說或由各縣知事誤會尊意亦未可知惟旣有傳言仍懇查照前函迅賜分飭所屬將此項漕附屠牙各税仍解管理處切勿挪移改解以符省令想執事熱忱維護必不忍使各校青年絃歌中輟也再肅布懇敬盼賜復順頌公安 
[教廳令發二次分區聯合運動奬狀]  
　　上海縣教育局昨奉江蘇教育廳訓令内開查接管卷内省立學校第二次分區聯合運動會所有各項運動成續得奬學生姓名履歷曁團體運動國技運動成績優良之學校開會時到塲服務成績優良之童子軍前經各區聯合運動會事務所分别開單具報前來當經彙造各項成績總表並塡具奬狀備文呈請省長垂鑒在案兹奉省署指令内開呈悉附到表狀等件除將奬狀印發外餘件悉予存查此令等因並附發奬將到廳奉此查該縣到塲服務之童子軍成績優良殊堪嘉許合行發給奬狀七紙令仰該局長查收轉給此令 
[二師區小學研究會定期開會]  
　　二師區第三次小學研究會本定於去年在松江開會後因江浙事起中止舉行刻聞該會現擬於本月十四十五十六三日補行地點仍在松江上海小學研究會推定施百斛等八人代表出席市立小學萬竹隆德等校均有議案提出交會討論 
[教廳派馬昌期出席二師區研究會]  
　　蘇教廳派科員馬昌期赴松出席二師區研究大會並審查國說成績昨馬君已來滬矣 
[中華足球聯合會消息]  
　　上海中華足球聯合會本屆加入甲乙兩組比賽者共有二十九隊之多實爲創舉各隊爲留一紀念起見曾於本月七日在中華棒球塲舉行全團攝影該照計長四尺攝製清楚添印每張原價三元現由聯合會與照相館特别商量概以八拆計算每張實價二元四角各隊及各球員如欲添印者可至兆芳照相館直接訂購皆可得此項優待價格又本星期比賽秩序略有變動兹將已更改者列左希各該隊注意 
與賽隊名　　組别　　　　日期時間　　　　　球塲 
江南與甲子　乙組第一組　十一月十五日三時　膠州路三育塲 
曁南與郵政　乙組第一組　十一月十五日一時　吕班路震旦 
三育與復旦　乙組第一組　十一月十五日一時半中華棒球塲 
南洋與光華　乙組第二組　十一月十四日三時　南洋大學 
[中華職教社之出版品]  
　　中華職業教育社輯行之教育與職業雜誌爲研究職業教育之唯一參考品亦爲國内各月刋中銷行最多之一種已出至第六十九期現聞定自第七十一期起更當放大版式充實内容但價格並不增高預訂全年十期仍連郵費祗收實銀一元該社近又輯行生活週刋已出至第六期預訂全年五十二期亦連郵費共收銀一元若兩種同訂則合收銀一元半云又職教育與職業雜誌以前各期尚有存本兹該社爲整理起見倘有各機關各同志索閱但寄郵費三角（本埠一角五分）即可寄贈近頃索閱者紛紛不絕有志研究職業教育者可速向上海西門外方斜路該社索取也 
[南光中學之演講會]  
　　法租界南光中學每星期三舉行學校會前日盛會敦請中國道路協會總幹事吳山演講首由校長張四維致辭介紹繼請吳君演講「路政與文化」發揮頗爲詳盡爰摘記其崖略如下中華立國四千餘年爲老大古國因路政腐敗交通梗塞故今日中國貧弱而歐美各邦富强並交通爲啟發實業與傳佈文化之利器即如八十年前之上海不過一寂寞之區自南京條約成立英人力事開闢迄今商賈輻輳人材薈萃竟成　尊大商埠之一然觀數千年以來之南京北京因無人經營路政凡百事業反落上海之後豈非吾人之大恥耶中國因道路失修交通艱難故二十餘省不啻爲二十餘國語言懸殊民情隔閡報紙爲宣傳文化之利器然上海之報紙遞至西藏新疆青海等處必經數月馴致偏僻諸省不知外事欲求教育普及文化發達不亦戞戞其難乎三代時黄河流域多文化近代則揚子江珠江流域文化較盛可見交通便利之處即文化進步之地也近年各省對於築路事業風起雲湧積極進行殊可樂觀倘各省軍閥均能覺悟内爭之非計利用軍人築路則中國何愁不富强哉吾願青年諸君不必渴想爲政治家文學家當爲福國利民之興築道路實行家使文化日進民智日啟中國庶有豸乎等云云 
[中國公學之課外演講]  
　　吳淞中國公大學部於前日（十一日）下午四時至五時請郭任達博士講演講題爲「共産黨與基督教」到會者除該校全體學生外又有來賓二十餘人郭博士本其科學者之眼光批評黨化教育與教會教育並述大學校應取之方針大學生對於學校應有之覺悟聞該大學兹又請定姜伯韓於下星期一（十六日）下午三時至四時講演「美國教學說之兩大派别及其異同」並擬請葉元龍與李權時博士演講現正在接洽中云 
[川省派員考察江浙教育]  
　　上海縣公署昨接四川渣縣教育局咨函云爲咨請事案奉督理四川軍務善後事宜公署令委渣縣縣立高等小學校長胡湘赴江浙各省考察教育等因查該校長胡湘現巳定期十月三日由渡首途俟該校長到達時務祈貴署轉知學務機關及各學校以資接洽而便參觀再查貴治所辦各師統計調查久已著名海内敝縣僻處西陲見聞狹陋該校長參觀學務之餘并乞惠各種具體辦法敝縣將來改辦用作科錄除知會該校長外相應咨識貴署煩爲查照云云 
 
 

Page 11

 
 
1;第一萬八千九百三十三號;中華民國十四年 西曆一千九百二十五年十一月十三號
星期五 * *自由談 
[笑話] [  瘦鶴]  
　　先生問學生道·昔有總王句踐·能臥薪嘗膽·終能滅吳興越·現在的人爲甚就不肯這樣的吃苦呢·某學生沉思了一會·答道·現在生活程度增高·恐怕是豬膽加價的緣故吧· 
三言兩語[  鵑]  
　　近日來北方的風雲緊急那萬惡的戰神怕又張牙舞爪躍躍欲試了雙方的不能合作實際上總是爲了關内關外之分我以關外人還不如回關外去從此不要管關内事關内人也自管自不必管關外事兩下裏各不相關關門大結不要再發生甚麽關係那麽以後太太平平的各過各的日子也免得過五關斬六將的年年厮殺而一般小百姓也可以關著門吃一口太平飯不致像寗波人那麽大喊犯關了 
[人物小志] [  憶劍樓主]  
　　呼籲和平之王士珍字聘卿直隸正定人也清光宣間與段芝泉並重一時目爲北洋四傑之冠世有王龍段虎之稱實則士珍才識縝密逈非段氏可及在官之日砥礪廉隅屬僚餽獻一律拒絕風聲所播上下肅然其能清廉自矢不爭權利雖屢膺顯職而兩袖清風固難能可貴者也聞其曩任江北提督時有某觀察者欲得一位置乃謀之其文牘某某固與士珍相善者也許以千金爲壽事爲士珍聞立將受賄之某杖軍棍一百且懸示於署門口後有受賄者以此爲先例某受此痛責恥而告歸鄉里某歸後士珍嘗致書存問且周其貧困語人曰當日之責罰者國法也今日之存問者友誼也吾不敢以私誼廢國法耳迨後士珍爲民國總理仍邀某辦理公牘自是某亦束身自好不敢作非分想矣士珍性尤頑固平生最忌惡洋派見新學界所謂時髦人物者必遠而避之其行事每過於食古不化致笑柄層見其拜客時所用之名片仍用大紅紙而長盈尺者合家不用舶來品客有以洋片來謁者必拒而不見迨秉國鈞府中時以電話通消息士珍不肯自聽往往由府秘書代勞每日八時坐驢車入府一班闊老之專乘汽車者因之改坐驢車風氣乃爲之一變焉其品性之怪僻如此 
[餐櫻廡漫筆] [  蕙風]  
　　君本持示鄞閨秀孫碧依（嫣）近作文稿筆致娟雋求之梱闥中未易多得書陳蓉館先生事云吾寗波人旅泊上海者至夥也自名士學子乃至碩賈巧工下逮行販走卒之流無不有生聚旣日繁則爲會合之而被以同鄉名會有長長已下設主事如干人分部任能爲鄉人緩急地而謀其不恊鄉人爭論不决得赴會陳愬主事者爲之平亭當否事往往獲巳以是鄉人有訴訟多不之官而之會會之材人陳蓉館（聖佐）練達明幹將以誠敬凡所調度罔不犁然當人人意鄉有甲乙二人客滬久家焉甲死其婦以貧故不自存再醮於乙爲繼室挈前夫子與俱乙薄有資撫甲子至成立婦歸乙復先後生二子比長而婦卒於是兩家子爭母櫬甲子曰母先嬪吾父櫬歸我當乙子曰母終於吾家烏得以櫬歸爾内鬩不得直則質之同鄉會會人躊躇莫能决陳曰易與耳麾二家子退期翌日會四明公所當有以塞若望旁人愕然曰然則兩許之乎陳笑不答明日果會四明公所四明公所者所以權殯旅櫬者也陳至詔二氏子庭謂曰子爭母櫬誼均也婦再醮乙櫬當歸乙乙有前婦櫬甲子不能無母議以婦合葬甲乙子情可矜當爲别置櫬納木主其中俾任葬母向隅亦委曲求全之道也因請同鄉會長某微君爲夀主授乙子而二家之爭遂息自是陳氏排難解紛之名益藉藉人口 
[待旦記] [  仲謀氏]  
　　疇昔之夜女傭忽疾作其勢甚劇若將不克以待旦顧維時時已及丑私計如送之醫院則里許之遥須歷崗位者數值兹戒嚴之季交通斷絕或且爲警士所阻繼念暴病就醫或許准予通過則不較愈於坐視其殆乎志旣决乃扶傭出行未久果被阻示以上屆之通行證及名刺不許示以傭病亦不許煞費唇舌始承允諾歷時可二十餘分鐘越崗位者四不知說却幾許好話始達醫院傭旣得所余乃遄歸第一崗位越之易如迄其次者警忽不許余告以即頃偕病傭同行者警不顧曰就醫猶可通融舍此萬難允許余曰然則送病者而返似亦可以通融也警作色曰我等只知服從命令如有强欲通過者則余將惟令是從余知不可强且亦不可以理喻但默念此時至天曙至少尚須三小時焉迢迢長夜我將誰歸乎正徬徨無計間忽覩街頭有以磨腐爲業者方孜孜矻矻於其所業也余乃大樂就與道寒温主人年可四十許雖衣敝而垢容貌猥瑣然藹然之氣溢於眉宇叩余值兹時世何猶以深晚而蹀𨇾街頭余具告以故并乞假一椽蔽體度此殘宵老者納余坐餉余以豆漿余乃與之雜道製腐業老者且磨且言曰業此雖可糊口然今也生活程度日高成本日貴而我所産者未得如他種産品之價格日增是以俗雖有隔夜三分利之說然究諸實在亦所獲無幾遠遜於五年前矣言次若有不勝其感者繼乃娓娓爲余道鼎革以還事瞭然如指掌余屢止其說蓋懼於隔墻有耳恐蹈侈談政事之嫌也顧老者雄談也如故迨夜色漸隱朝氣侵人其言始已余乃興辭歸窺街頭之警尤植立若偶像蜷縮其頸蓋亦不勝其憊矣 
[誘惑（二十）] [  天笑]  
　　汪小蓮陪着笑道你不要發惱你這一筆錢我無論怎樣總籌還你我們老朋友總還是老朋友你說没有錢用這是騙詐聽說近來有個金副官很在你那裏走動啊楊七姑板着臉道誰告訴你什麽金副官銀副官你也管不了一個人在世上總要活動的不然喝西風過日子嗎汪小蓮道原是原是我們誰也管不了誰的事大家總爲吃飯問題我把這件事結束了我們老朋友還是在一塊兒你的錢呢我總想法子籌還你汪小蓮把楊七姑左哄右哄婦女心腸最軟也就不說什麽了到了明天汪小蓮約着沈慧英在泰東飯店幽會汪小蓮每次總開了一個大房間擺出豪華公子的態度顯出舉止闊綽可憐沈慧英還信以爲眞至於種種的游戲事情汪小蓮都有個門徑口如懸河講唱戲便是唱戲講衣裝服飾便是衣裝服飾講跳舞便是跳舞講開汽車便是開汽車說得天花亂墜沈慧英想這便是個個儻風流人物不比那種書獃子有了錢也不會用這天在泰東飯店三十一號兩人正坐在一張雙人坐的沙發上互相偎傍汪小蓮握着沈慧英的手道你怎麽今天可以不回去呢沈慧英道我已向母親說明了一個同學約我打牌今天夜深了住在那裏不回來了汪小蓮道你倒很會掉槍花沈慧英把手指搠着汪小蓮額角恨恨的道却是爲你呀正說話間忽聽房門口有人把手指輕敲唤道汪先生汪先生把兩人都嚇了一跳原來他們在這裏幽會更没有第三個人知道他們在這裏的沈慧英嚇得身體發顫汪小蓮道不妨事你暫在那裏避一避我不讓他進來原來這三十一號房間是有兩間屋子用圍屏擋着在外面一間裏瞧不出裏面的人汪小蓮開了門後只聽那人道汪先生對不起得很我正要尋你剛從泰東飯店一個朋友房間裏出來瞧見汪先生到這裏三十一號來了我又到别處去轉了一轉心裏正急着不知汪先生還在三十一號裏不在這裏是貴友開的房間嗎我實在冒昧得很幸虧汪先生還在這裏省得我又到你府上去白跑一趙這事總算是巧極了這樣相巧大概我們運氣還不推扳吧 
[蟹之感想] [  堃生]  
　　暮秋天氣正横行甲士得志逞意之時亦即無腸公子含垢招怨之日夫應時佳品風味絕倫持螯把酒對菊賦詩固人生之快事而吾則觸景生愁有不忍作樂觀者爰據舊聞證以新感而作此文 
　　蟹厄蟹在田中爲害禾稻是曰蟹厄（平江記事）「大德丁未吳中蟹厄如蝗平田皆滿稻穀蕩盡」近來戰雲迷漫徧於國中軍餉浩繁民食艱難亦蟹厄也 
　　蟹奴爲蟹之奴也（述異記）「璅蛣似小蚌有一小蟹在腹中爲蛣出求食故淮海之人呼爲蟹奴」今之政客議員奔走南北憑蘇張之舌爲縱横一世諸武人設種種計畫者皆蟹奴也 
　　蟹眼言眼小也（大觀茶論）（凡用湯以魚目蟹眼連繹迸躍爲度（蘇軾煎茶詩）「蟹眼已遇魚眼生」蓋蟹眼小魚眼大所以狀湯沸騰之度也今之軍人目光如豆不顧國家不顧人民惟知互爭地盤以謀小己之權利者直蟹眼而已 
　　蟹行旁行如蟹也（張子並誚青衣賦）「蟹行索妃旁行求偶」夫蟹有足五對斜行甚速今之軍閥恃其師徒之衆器械之銳横行國中馳驟衝突了無顧忌非蟹行而何 
　　蟹斷障蟹之具亦曰蟹簾（陸龜蒙蟹志）「蟹指江而奔漁者緯簾承其流而障之曰蟹斷斷其江之道也」行軍之道憑藉險要設防置戍陸則森列大砲嚴陣以待水則密埋魚雷誘敵中計與蟹斷何異乎 
[虹橋趣話] [  鳳源]  
　　連日滬西徐滙道上喧傳第四虹橋處有落水鬼說者謂該處左近一小路遠觀之似一河惟由袴下觀之則人影幢幢歷歷可見近觀則仍爲一路初無奇異往觀者類皆談之鑿鑿津津有味鄰近學校學生之往觀者亦不少間奇聞也 
　　虹橋路頭某影片公司昨招和尚七名預備拍入影片導演者命和尚搽粉和尚不願時適有西人在該處攝片於是此輩江北和尚你一句我一句俱主不拍實行拒外後經導演者急爲解說並竭力相勸始爲老和尚搽粉演假放燄口一幕而罷 
[唐詩新解（下）] [  愛人]  
　　遺恨失吞吳（杜少陵句） 
　　此詩爲張作霖述感而作吞吳云者去歳奉直再戰大樹倒戈津門一敗吳幾無立足地張本應出兵窮追張口吞吳乃坐失良機致有今日張不吞吳吳反討奉矣此張之所遺恨於無窮者也 
　　關張無運欲何如（李義山句） 
　　關張謂關外王張作霖也張氏虎踞遼東 
 
 

Page 12

 
 
1;第一萬八千九百三十三號;中華民國十四年 西曆一千九百二十五年十一月十三號
星期五 * * 
[萊城盛典紀] [  嵩]  
　　興高采烈之百年紀念 
　　美國詩家谷東南百二十里外華黻雪江上（ＷabashＲiver）有名城焉曰萊斐愛特（Ｌafayette）幅圓三十一方哩人口三萬餘衆爲英丁亞那州（Ｉndiaoa）所屬鐵别坎奴道（TippecanceCounty）之首邑舊爲美洲土人麕集之所自一八一一年鐵别坎奴大戰之後其地始完全入白人之掌握一八二五年之五月有威廉狄格擺氏者出資購地計畫街市因法人萊斐愛特將軍適西行過此遂以其名名城於是慘淡經營日增月盛乃躋爲美洲名城之一迄今確已百年邑之士女爰於九月二十七日至三十日舉行空前之百年紀念盛典以揚首創此城者之功而勗來兹焉數星期前合城紳商士女皆加入籌備舉出各部委員分頭辦事此次紀念盛典計舉行四日秩序均預先排定第一日適爲星期日是日上午各禮拜堂中舉行百年紀念祈禱下午一時半於鐵别坎奴古戰場前舉行公祭二時半於綠蔭公墓爲創城人狄氏立紀念碑三時半在烏愛塔龍古堡（FortOuiatenon）舉行公祭每次公祭均由歷史股委員請有名人演說故第一日之典禮可謂均爲追懷先傑之舉第二日九月二十八日星星一上午於邑署前臨時所搭之台上奏樂與各種古式舞蹈與表演任人觀覽下午第八路臨時台上音樂表演二時有歷史的游行大會表示一切進化之程跡晚間又舉行渾合游行大會加入者爲各公署各法團各俱樂部游行後即在邑署前台畔集會由邑宰主席政府之代表與參議員華生氏及衆議院議員胡德氏之簡短演說第三日上午各處本台上仍有音樂與表演下午二時舉行教育的游行大會加入者普渡大學及本城各學校各用汽車紥彩上繪圖表並說明教育之進步程序游行畢隨在邑署前唱歌名爲「社會歌唱」（CommunitySing）使全城士女加入歌唱國歌紀念歌等等晚間第一次出演歷史表演各「傳襲」（The　Hexitage）加入有三千餘人由一女士編製兼導演爲此次盛典中最使人注意之節目是項表演計分十七節一節中有分數幕者大意先述自然之支配法國人之來英州貿易紅人之猖獗鐵别坎奴之大戰白人先祖之生活狄格擺之建城百年前之萊城美國之南北戰爭普渡大學之創立美國與西班牙之戰爭歐洲之大戰勝利與永久之和平等等表演佐以優美之音樂精緻之服裝與壯麗之電光作用蔚成大觀使人驚嘆不止第四日上午各處仍有表演音樂午后爲工商各界之遊行加入者有工界團體農會商會與各大商家及各製造廠家晚間複演歷史表演焉此四日中遠道與附近鄉間之來萊城者絡繹於途城中各戲館飯館無不利市三倍每次遊行均由大經路之東盡頭迤邐而西至邑署前轉南而散故大經路上最爲熱鬧路旁每隔五步樹一國旗各店門首亦懸旗結彩店窗之内陳列各種古物標明昔爲何人所用現從何處借來各店競奇鬭異遊人乃目不暇給晚間大經路兩旁遍懸五色電燈彩色四耀明艷絕倫第二日晚間渾合遊行會中燈彩之汽車極多歷史表演中之人物如紅人等等亦均加入除上述之每日秩序外普渡大學交誼廳内跳舞室中有古式衣服器皿之展覽其中陳列百年以上之物各標明品名年代收藏人名並有女招待員在旁解說每屆下午四時普渡大學之女生並將古服服著以示實在情形城内之教堂與婦女團體在近大經路之之横路端設立布棚專售一切食品汽水冰淇淋之類盛典委員會並特製一種百年紀念磁盤發售盤之直徑約七八寸白底藍花中繪狄格擺氏之像盤沿環以各種紀念品之圖形若戰場之紀念塔等等售價僅一元故購者踴躍盛典舉行之一星期前即開始發售一種百年紀念册（TheCentennialBook）中列載委員之名表萊城之過去與現在普渡大學之情形萊城交通事業之進化並歷史表演「傳襲」之脚本萊城士女無不爭購人手一篇對於紀念之舉乃倍覺興趣濃厚也記者負笈此邦因得目擊其盛爰草斯紀以爲國人之好采風鄰邦者之助更有感想數端請爲一述當每次游行之時大經路上兩旁觀者不下萬人但秩序井然不紊未見有警察或所謂維持秩序者之踪跡觀者雖各有談笑但不覺有吵做一團之鬧聲其人民程度之高於此可見更有可佩者即是於此種紀念盛典中若在他國不過爲一種消費之舉動美人乃能存積極之作用若歷史教育實業市政等等之游行皆能使人觀摩興感精益求精逈非踵事增華迷信可笑之迎神賽會所可比擬也（完） 
爭雄關内近更長鞭在手驅策江南如火如荼固一世之雄也然天命不在人力難圖反奉之幟旣徧域中張雖健者亦將無可如何徒呼負負而已 
游藝消息 
　　復大自治會游藝科復旦大學學生自治會游藝科·擬盡力擴充·近由張君等組設新劇團·規模宏大·即日開成立大會·已請名家洪深爲指導主任·不久排練云·[  于德]  
　　汪碧雲將登臺名女伶汪碧雲近從北京名票友趙君說戲·趙君在京·走票有年·寢饋譚學·間或研究青衣·亦爲陳德霖君所贊賞·汪伶京戲之外·尤擅崑曲·下月初一晚間在大世界出臺之第一日·戲碼爲販馬記云·[  夢]  
　　任夀節目月之十五日·爲任矜蘋君三十初度·假明星影片公司玻璃栅爲禮堂·是日並有游藝助興·而加入者俱爲海上聞人·自下午二時至六時·七時至十二時止·戲臺亦設棚内·刻已趕搭齊就·兹將是日游藝節目·探悉如下·下午二時起女學生舞蹈·（團體舞）·任潮年與其妹舞蹈·（由西人某女士指引）·黄筠貞女士申曲·王素筠女士舞蹈·王漢倫女士崑曲·黎明暉女士唱歌等·晚七時起藍光普君京劇·（名不憶）鄭正秋周空空二君空城計·楊耐梅女士朱飛君二本虹霓關·洪珍白君定軍山·陳景塘君四郎探母等·聞王吉亭周劍雲二君·本亦加入珠簾寨·繼以故作罷·而張織雲宣景琳二女士亦未加入云·[  吉誠]  
　　聯合公司新訊北四川路聯合影片公司·自其第二片「刦後緣」出後·本擬續攝一描寫海上俠士生活之劇·現以某種關係·已改其計劃·更爲「浪子回頭」角主·係費柏清張美烈·導演仍由張慧冲自任云·[  曉秋]  
　　天一公司消息天一公司第二次出品·女俠李飛飛·本擬於月内試片·嗣因在蘇攝取外景時·吳素馨女士在寳帶橋演投河一幕後·回申休養多日近又以飾女俠之粉菊花·演跳牆跌傷一足·以致末幕延遲·現聞定於下月初四日試映云· 
 
 

Page 13

 
 
1;第一萬八千九百三十三號;中華民國十四年 西曆一千九百二十五年十一月十三號
星期五 * *本埠新聞 
[關於時局之本埠消息]  
　　杜錫珪函告就海軍總司令職杜珪錫就討賊軍海軍總司令職致各機關函云逕啓者准討賊聯軍總司令吳電開擬任麾下爲討賊軍海軍總司令如荷同意即請自刋關防即日就職等因准此當經電復贊同錫珪謹於十一月七日在滬就職即日啓用關防除分函外相應函達請煩查照爲荷 
　　孫傳芳昨仍駐徐據聯軍辦事處消息昨日下午接徐州孫總司令電稱抵徐晤豫督岳維峻即商定豫聯二軍會師計劃聯軍先鋒已由徐州進至韓莊又電稱孫傳芳因前方佈置將竣現擬返寗一行徐魯戰事由豫軍王爲蔚聯軍謝鴻勳擔任指揮 
　　唐少川致孫傳芳電昨唐少川致孫傳芳電一紙照錄於下徐州聯軍總司令孫馨遠吾兄鑒迭讀捷電無任欣慰雄才偉略天下稱頌尚冀堅任艱鉅償此救國宏願所有强暴悉與掃除凡屬國賊概行懲辦庶人民得以安寗國基於焉奠定十四年來禍亂相尋非運會果爾實緣禍本未除時勢稍變即無法彌縫吾兄見微知著幸留意焉馳此奉覆并祝成功唐紹儀叩蒸 
　　聯軍已達柳泉奉軍仍固守韓莊聯軍達柳泉後并未前進兩軍現下各守防線截至十一日止雙方停戰昨傳臨城有戰事不確 
　　鄭俊彦佔領郯城昨據海州電告聯軍第七軍長鄭俊彦克復海州後即向郯城方面進攻奉軍不支業於文（十二日）晨退出郯城鄭軍長業已進城安民（中國新聞社） 
　　馬玉仁辭職說昨據清江浦外人方面電訊云奉軍退後馬部逃散僅餘千人駐守清江浦係陳調元之劉鳳圖旅馬以李啓佑楊賡和鄭俊彦等供給無辦法陳調元奉孫傳芳總司令命駐節清江辦理清鄉馬因於九日電辭各職印信交戒嚴司令計龍章護理確否待證（中國新聞社） 
　　奉艦折回青島駐滬聯軍方面消息十一日乍浦海面忽發現奉艦二艘係自吳淞口外駛經乍浦擬折往鎭海一帶游弋嗣經聯軍第一艦隊司令李漢宸率領超武·泰安·二艦發砲阻截奉艦始駛向東海而去昨日寗波戒嚴司令韓光裕曾來電報告寗鎭洋面安謐并無敵艦蹤跡復據海軍方面消息奉艦因魯省已發生戰事已由浙境折回青島（東南社） 
　　魯軍退駐韓莊臨城一帶張宗昌部退駐韓莊臨城一帶有二萬人餘隊集中兗州濟南德州間而尤以德州爲最聞豫軍擬由曹州抄襲德州惟前綫兩軍尚未接觸 
　　贛軍過浦口北上贛軍第一師由鳳浦艦拖載抵浦口前昨兩日已有六列車北上約有三千人其第一師司令部設浦口大馬路 
　　奉軍退守泰安昨據軍界消息聯軍佳灰兩日在徐州會師出發盧謝陳三軍向韓莊追擊奉軍正面眞日辰兩軍相拒韓莊搏戰數小時奉軍不支退抵兗州拆毁韓莊鐵橋聯軍節節前進奉軍前方指揮各將領鑒於濟寗州方面又被豫軍包抄聯軍蘇皖各軍亦取道沂莒二州左翼抄進窺濟南奉軍大隊遂均退守泰安府護衛濟南全取守勢聯軍孫總司令限令各軍即向濟南進攻（公平社） 
　　魯商報告濟南現狀昨日本埠魯省商帮接濟南商界電訊謂張督宗昌尚在濟自徐州失守濟南市民恐慌曾於灰日罷市一天因大軍壓境供應浩繁旋由商會省議會從中維持秩序尚安聞聯軍已逼近兗州特聞等語（公平社） 
　　鄂軍擬由鄭東下鄂軍寇英傑陳嘉謨等部十一日經由京漢綫開抵鄭州擬由隴海路東下聞岳維峻尚未許其假道故留鄭候命 
　　京畿形勢之嚴重本埠某領署接北京無線電稱馮張兩軍决裂在即京中閣員已全出走形勢嚴重臨時執政調解無效（中國新聞社） 
　　津浦路南段戰後現狀昨據由津浦路來人云二三日間固鎭任橋一帶戰事頗烈兩軍傷亡約有三千人該處居民傷亡於砲火者亦不在少數奉軍退出徐州時城内稍有搶掠尚無大損失八日起迄昨十一日止徐州之南巳無戰事夾溝曹村等站電機電線等均被奉軍毁盡現巳於十日修竣徐浦間交通因無機車不能恢復日内當即設法通車 
[戒嚴後之種種]  
　　第三軍來滬協防之知照淞滬戒嚴司令嚴春陽昨函閘北保衛團云「啓者頃奉督帥孫電令着就滬地速備駐軍房屋可住萬人以上者以便過站軍隊住宿再本司令因滬地防務緊要曾巳電呈督帥請再增軍隊數團以資協防等電去後頃奉督帥電覆巳經電令聯軍第三軍及浙衢閩軍陸續開拔來滬協防其先頭隊並巳到滬爲此用特函請貴團趕速儘先擇定軍隊駐紥之房屋其給養概由敝兵站辦理並請通佈地方人民不必驚慌其過站軍隊到滬之後即行上船開往他處並非常住其增防駐滬之軍隊亦多係久經訓練者軍紀素嚴决無騷擾行爲總可放心且待滬地謡言稍行平靜各隊伍即分駐紥於稍遠各地方至軍隊住舍請火速擇定爲要」 
　　閩軍抵滬增防前晚由鎭江開抵北站之閩軍二十四旅二團二營兵士五百人業於昨晨十時半開赴麥根路貨站分駐於Ａ·Ｂ·兩號棧房内擔任閘北車袋角水陸防務 
　　沿浦各處宣告戒嚴戒嚴司令部昨奉孫總司令電令以日來奉方以軍艦暗襲沿海各要口萬一發生意外則關係軍心至重且大請於沿海各處及沿浦各地特别注意云云嚴司令奉電後對於沿浦各地已轉令水警廳嚴密防範並宣告戒嚴（中國新聞社） 
　　規定商船出入口時間之函告海軍總司令公署函致交涉公署云現因時局不靖爲保護治安起見所有經過淞口各商船自本年十一月十四日起每日自日入以後迄日出以前概行停止俾免巡船及砲臺有所誤會兹由本署送致通告一紙相應函達貴署查照即煩轉致駐滬各領事查照辦理爲荷聞交涉署接函後業即將通告送交領袖領事轉致各國領事查照 
　　瀏河漁業保衛團昨被繳械駐防瀏河之滸瀏淮海漁業保衛團之第一二兩隊昨日上午突被水警廳郝隊長曁太倉警察分所長夏雲帆將全部武裝繳械團董洪義縉昨晚來滬與漁業處長李禮奇袁慶萱請示辦法（中國社） 
　　警廳整飭防務華界城内外各處自實行戒嚴以來防務綦嚴其南市十六舖華租接壤之區即係水陸交通之地防範更形吃緊現已佈置巡察注意嚴防以免奸徒潛踪兹聞警廳江代廳長查沿浦各段雖已嚴密佈防惟當此冬防又將開始防務更爲緊張所有各崗位以及原有之巡邏箱爲警界抽查勤惰之要點昨巳通令所屬各區署所趕緊查明各街巷所設巡邏箱有無毁缺及應擇要添備等情限即呈報來廳以便整備完善每晚對於防務實力考核以資進境 
　　警廳飭查滬西潰兵淞滬警察廳以滬西地方遼闊查有逃兵散勇聚衆滋事苟不加以澈查則後患更難收拾兹奉省令追查潰兵已會商各地保衛團認眞搜查（中國新聞社） 
　　徐家匯警察防務加嚴徐家匯六區警署署員解廷貴以該區轄境與租界毘連且工廠林立華洋雜處地方防務更爲重要昨日起遵照防務會議各案除原有崗位外每於要道及華法交界之出入口加設崗位日夜武裝輪守長警下班後不卸武裝每晚八時並派巡官李春亭親督長警梭巡各街道檢查茶肆旅館務使匪徒無從匿跡以衛地方 
　　滬西防務嚴密華界實行戒嚴後滬西地方防務均由現駐龍華軍署浙軍鐵路警備隊一團二營營長郝雲亭負責連日撥派警備隊往來新老兩龍華車站嚴密偵查外所有滬西龍華路·謹記路·以及斜徐·斜土·各路每晚撥派兵士扼要站崗除形跡可疑之過客外概不檢查惟入晚十時後須詳加盤問十二時後交通斷絕·並布告當地商民禁止燃放邊砲所有彼處龍華鎭四區警察及保衛團之團警出防每日領取口號俾恊防之中免生誤會 
　　軍法處提訊案犯上海縣知事兼淞滬戒嚴總司令部軍法處主任張受之連日將戒嚴司令部發交審訊之各項案犯逐件提案分别研訊以便定讞至各案犯供如何因關軍務關防嚴密無從探悉又昨日司令部特派副官陳某督同目兵押解案犯陳瑞澂·倪金泉·湯守華·杜金華束榮高·王了成·等六名係據淞滬警察一區三分署獲解之工黨因宣傳共産被獲到案連同搜獲黨證一併解至戒嚴司令部軍法處收訊當奉張知事諭飭一併收押聽候訊核又昨日（十二）下午二時四十二分司令部派第二連護路隊兵士八名押解盜匪七人由北站備車一輛專車開往南站下車解送上海縣署淞滬戒嚴執法處訊辦該護路隊兵士八名至縣署執法處點交後即於下午四時二十分至南車站乘專車一輛開回北站回部復命又張知事因署内向無覊押人犯之所乃商由上海　警察所　所長將軍法處人犯亦押警所拘留所内並以軍法案犯重要多派長警嚴加防範 
　　浦東警團恊防浦東陸家宅游巡第三隊隊長趙年修以現值戒嚴期内防務最爲重要昨日傍晚八時許親率長警至其昌棧吳家廳一帶梭巡並諭令楊家宅第六派駐所巡長魏子清於各扼要地方加派崗警認眞防範如遇涉跡可疑者須盤查來歷否則送隊辦理以免意外而保治安又浦東其昌棧洋涇市第三保衛團連日由團董李關林團長吳子龍等督率員丁梭巡沿浦要隘恊同巡警聯合保衛極爲週密 
　　漕河涇保衛團通令偵查旅客漕河涇保衛團通令各支團文云照得近日謡言孔多滬埠實行戒嚴本鄉接近滬城匪徒容易竄入散匿四鄉後患堪虞本團員有保衛地方之責不得不切實嚴查預爲防範現定每月由團部撥派稽查員分赴鄉村小鎭茶肆酒館嚴密偵查入晚八時一律不准容留過客外合行令仰該支團長所有境内茶肆酒館每日派員稽查入晚八時一律閉門休業違干未便即希查照辦理 
　　陸管帶奉令游巡防地鵬飛兵輪管帶陸冠英昨奉蘇屬緝私司令部訓令以黄浦江流域爲通達浙杭水路之要道沿途港汊紛歧梟匪光蛋携械販私時有所聞此皆歷任統領並不整頓以致匪膽愈熾當此軍事未平深恐奸宄混入匪黨窺探内地形勢等情亟應從嚴查察沿黄浦各港口有無匪船潛伏並令調查緝私三四兩營防地是否布置合宜倘有不妥者即令妥爲整頓等因故由陸管帶定於本月十四日起駕輪親往南黄浦蘇浙交界之各港游巡以重防務 
　　請領通行證之限制淞滬戒嚴總司令部以自華界宣布戒嚴以來各商業團體紛紛函請發給通行證以資便利但因定額有限爲愼重防務杜絕奸宄起見如非法定商業團體概行拒絕故本埠各團體前往按例聲請頒給者大多未能領取（東南社） 
　　總商會代請通行證總商會昨函戒嚴司令部云逕啓者現值戒嚴各商業行號等凡派友收取欵項遣价遧送貨物往來城廂内外滬南閘北及寓居各該處交通殊多阻碍紛紛來會函請代領通行證以利交通等因兹由上海中華滙業銀行開具名單二紙美華總行開具名單一紙沙布交易所經紀人義康號開具名單一紙敦仁公號開具名單一紙廣肇公所開具歐境堂等名單十三紙又開具陳相平名單二十一紙合即檢同上開各名單一併備函奉達惟祈察核迅予給證俾便分别轉給以利通行無任企禱此致淞滬戒嚴司令部嚴計送名單三十九紙 
　　暫停外人游歷浙省護照浙江督省兩署頃函交涉公署云近因浙省在戒嚴期内所有外人游歷浙省護照應予暫行停發除電部外相應函達查照並轉致駐滬各國領事爲荷 
[顧維鈞奔走滬漢之任務]  
　　前外交總長顧維鈞日前應吳佩孚之電召怱怱赴漢前數日又行返滬外間對之多有推測之詞兹昨據接近顧氏者稱吳佩孚因反對關税會議曾致電北京使團請停止開會而使團置不容納仍行開會吳氏因顧氏長於外交且得各國信仰故特電邀顧氏到漢面授機宜囑令返滬與各國商人交换意見一面警告各國駐京公使阻其繼續開會一面請各國主持公道不得以軍火供給敵方因此種種故急令顧氏趕速返滬努力進行 
[嚴科長奉命來滬]  
　　滬寗鐵路局科長嚴槐林前由聯軍總司令部調寗派充下關留守處要職兹悉嚴氏又奉命蒞滬辦理某項要公與各界各公團接洽一切聞同行者尚有錢主任擔任他項要務與江代廳長商洽二氏不日即須返寗復命暫寓新惠中旅社 
[縣聯會委員會紀]  
　　江蘇縣議會聯合會昨日（十二日）下午一時開臨時委員會到者李味青·兪惟珏·左仍第·費鴻聲·方家珍·荆寳辰·張鳳翥等議决事件如左（一）電請孫馨帥督蘇（電文錄後）（二）蘇人稽翥青范敬五張君璞許銘源孫夢花等請議省長民選問題議决通電各縣一致主張議畢散會附電文錄後徐州聯軍總司令孫馨帥崇鑒吾公起義捷報頻傳七鬯無驚蘇民額慶江蘇爲東南重鎭非得威望崇隆不足以資鎭懾敬懇以總司令兼督江蘇俾慰羣望而奠人心無任企禱除推代表兪惟珏左仍第面陳外謹肅電聞江蘇全省縣議會聯合會叩文印附寳山市鄉行政聯會致孫傳芳電寳山縣市鄉行政聯合會昨致孫傳芳電文云徐州探呈聯軍總司令孫鈞鑒蘇省前遭兵燹地方元氣尚未恢復此次義師迅捷深悦民心敬懇大帥駐節寗垣以慰來蘇之望無任跂禱寳山縣市鄉行政聯合會叩文 
[警餉昨已發給認商亦陸續繳欵華大銀行]  
　　淞滬警察廳所屬各局區署所隊官佐長警餉項昨由各該長官赴廳具領一律發給江代廳長昨將借欵發餉情形呈報上峯查照備案矣 
　　淞滬警餉昨已實行發給所發欵項係由華大銀行出借而各業認商咸照上海縣商會議决案辦理將應解之税欵措繳於華大銀行歸還借欵在案兹聞認商中繳欵者巳居多數尚有數業之未繳者因此項息借之欵關係緊要認商方面原訂星期三日一律繳付至此尚有應繳參差者故經縣商會備函知照未繳之各業認商迅將十五年一二兩月之應解税欵即日措繳華大銀行以便歸還前項借欵領取財廳所頒印心幸勿遲誤 
[孫傳芳電慰江聲]  
　　警廳長暫不更動 
　　淞滬警察廳長江政卿因母喪呈請淞滬戒嚴司令給假治喪奉批防務重要照常供職並呈請浙閩蘇皖贛五省聯軍總司令核示等情巳誌前報兹悉江代廳長昨奉孫總司令復電云上海淞滬警察廳長江鑒現值多事之秋滬上華洋雜處治安秩序尤關重要務須盡心供職以資保衛是爲至要孫傳芳麻印 
　　淞滬警察廳廳長自江政卿代理後暗中逐鹿者甚多近據某要人謂孫傳芳本有將其更换之意後因該廳長對於招僱夫役送往前線充當輸運甚爲出力兼之逐鹿者太多繼任之人甚費躊躇故主暫不更動 
[昨日之軍事運輸]  
　　昨日（十二）上午二時由南星橋開出兵士專車一列計掛車輛十二輛裝載兵士三百餘人軍官十餘人並大砲二尊前往嘉興下車聞該項兵士由嘉興换乘小輪至乍浦方面防護又昨日（十二）上午七時四十分由城站兵站處調撥三等客車二輛廂車一輛裝運浙軍第一軍第一師兵士一連及軍用品等附掛於由杭開滬之三號特别快車來滬至嘉興下車又昨日（十二）下午由拱宸橋裝出浙江督辦公署軍米兩車附掛於由拱開閘之八十二號區間車運往城站下車又昨日（十二）下午二時由城站兵站處裝運浙江督辦公署軍需品等件裝鐵篷車兩輛附掛於由杭開滬之七號中快車來滬轉運南京 
　　又訊聯軍孫總司令因俘虜敵軍泰半係夾製服特電南京兵站總監火速多運棉風衣到徐以爲禦寒之需上海兵站同時接孫總司令電聞近三日特命徐家匯信誠軍服公司連夜趕製故截至今日由聯軍上海兵站運去之棉風衣已近三萬件 
[滬杭夜快車在梵王渡出軌]  
　　昨日（十三）由杭開滬之十一次夜快車於晚間十一時許經過梵王渡車站南段分路處時機輪跳出軌外當由梵王渡站長電告上海車務處請速派救險車前往修理當由北站報告機務處工程處芳慈及孫嘉錄等隨即預備救險車一列由滬杭副機務總管孫嘉祿帶同工人等於今晨十二點半開往出事地點 
[兵工廠近訊]  
　　蘇政求是會電請保持滬廠上海總商會會長虞洽卿君昨接旅京蘇政求是會來電謂滬廠改組人民所請求執政已頒令無論如何請台端保持原議不可變更以維中央威信而杜雙方覬覦云云 
 
 

Page 14

 
 
1;第一萬八千九百三十三號;中華民國十四年 西曆一千九百二十五年十一月十三號
星期五 * *　　龍華廠修理槍械之近訊龍華兵工廠修械所現已開工趕修聯軍在前敵所獲之槍械第一批修竣者計有百餘支業已車運前敵聞目前該所正在加工趕修本擬招足工人二百名因此項工匠一時不易招雇在所工作者祗有八十餘名第二批之快槍聞明後日即可修竣 
[救護消息併誌]  
　　中國紅十字會總辦事處昨日所收發關於救護之文電及中國濟生會紅卍字會等之救護消息并誌於下 
　　學徒被拉生還之所述上海永安街普安里二弄怡豐泰豫記學徒汪景生於隂曆九月十二日因事路經浦東爛泥渡被警察拉夫拉去以後杳無消息至九月十九日據由前線明光乘隙逃回據云其途中屢受危險逃至南京下關幸遇紅會執事陳明遭難情形倍加救護復爲代懇日清公司大利輪船買辦允准乘輪返滬始告安全脱險該店店主吕信孚以汪景生此次得慶生還全係紅會救護昨特備函并附二十元捐助該會以申謝忱總辦事處當即覆函申謝并掣給收據 
　　淮泗紅會來電中國紅十字會總辦事處昨接淮泗分會來電云（上略）電報免費現尚未到此間電多費鉅力實不逮乞急催交部速發切盼淮泗分會眞該總辦事處當即函復云逕覆者頃接來電備悉一是免費電照業經本會電請交通部轉飭各該電局遵照辦理兹附去電照通函即希查收即向各電局接洽可也 
　　紅會復儀徵分會函前據貴分會現備義渡船四艘救濟難民一案請爲電達飭屬免予封僱當經本會電請馬護軍使核辦兹准復電業已飭屬照辦用特抄錄原電即希電照 
　　硤石紅會來函中國紅十字會總辦事處昨接硤石分會復函云敬復者敝分會以救濟軍隊所招民夫回籍派員函准貴總會辦事處加函給護馳往前方兹據該派員等公畢遄返帶有浙閩蘇皖贛聯軍總司令部復函一封並繳到護照二道用特備函寄請察收所特派員郭幼川君等於十八日過江至蚌埠上午十點餘詣總司令部（設在車上）投文請謁當由張副官長接見郭君等爲達來意謂軍興時海寗縣屬被僱往戰地供役之民夫數人刻該民夫等家屬扶老携幼日向當地士紳請求設法救濟且時值秋刈時期故奉敝會長之命并賷有上海總辦事處公函代表至此務請酌量辦理張答以現在前方夫役大約已可敷用浙省僱來之夫役總司令早擬陸續遣回刻君等旣仗義來此自當設法辦理乃發給公函一件交由郭君等帶回復命并將浙省僱出之大批民夫約六百餘人（本埠約二十人）裝運一列車由郭君等偕同載至嘉興再由禾當道分别資遣回籍附浙閩蘇皖贛聯軍司令部復函逕復者頃誦來函并與郭·徐·沈·三君晤談藉悉一切查本軍前在硤石所僱夫役比到江寗因前途鐵路巳通不必多用夫役業已分别資遣回籍俾安生業兹准前因特此具復此致中國紅十字會總辦事處浙閩蘇皖贛聯軍司令部啓 
　　永城紅會來函中國紅十字會總辦事處昨接永城分會來函云逕啓者敝分會自成立後永城土匪迭次猖獗入城佔據地點會員解散是以一切事宜無從着手今聞將有戰事發生天職所在責無容辭因暫擬於慈善會内從新召集開會選舉職員組織醫院編制醫隊購置藥品器械以促進行現因芻形略具理合先期聲明爲此專函報告永城分會啓 
　　漣水請設立分會中國紅十字會總辦事處昨接漣水縣商會來函云敬啓者浙奉戰事牽及江北漣水等處淮海要衝戰端一開影響頗大近自海州變起防線由清江沿途佈置直至大伊山一帶漣水南北各重鎭均有重兵佈防清江昨已接觸戰事甚烈查漣水紅十字分會地址在城北五港市距城約七十里左右郵電不通路途梗阻設遇戰事發生南北頗難兼顧兹有本城紳商學界同人遵照貴會臨時組織章程發起組織業經就緒本巳推定梁善甫携帶會資星夜來滬請願貴會准予設立無任感激即頌公綏漣水縣商會長李風來謹啓 
　　濟生會救護隊由寗回滬中國濟生會日前派赴鎭江南就一帶之救護隊隊員劉汝霖·王勗甫·吳介夀·等曾赴鎭江轉往南京視察一過各該地均平靖如常無施行救濟之必要該員等已於前日（十一日）由寗返滬 
　　紅卍字總會續組救護隊此次世界紅卍字會中華總會因辦理戰地救護曾由北京總會開會公推副會長李慶璋·卍字日日新聞社胡萬闢·及救護隊員多人來滬視察長江一帶各卍字會並協同救護等情已迭誌各報兹聞李·萬·等已於日昨到滬在卍會南市辦事處召集駐滬主任郝景星·張龍光·程謇·顧子青·諸君以及職員三十餘人開會討論繼續組織救護隊即日趕赴前敵恊同寗蚌徐淮各處卍字會救護隊一同救護並擬增設婦孺救濟會難民收容所多處救濟婦孺收容難民業經决議分途實施並由李萬兩君當塲報告北京總商會巳組織北京後方救護團及後方醫院等事希望南北兩方共同努力以故該會駐滬辦事處近日異常忙碌 
　　公教會派員携藥赴蚌救護滬南董家渡公教進行會會長陸伯鴻·朱志堯·兩君近日接得蚌埠天主堂錢司鐸來函内稱該處已收容傷兵頗多醫生藥料兩項現在均不敷應用特派專員到滬接洽磋商請即添派醫生配帶藥品趕爲赴蚌合力救護醫治受傷軍人等語聞該會巳聘定醫士徐乙藜·陳振馨·並撥派看護生蔣安靜·王家玉·等携帶應用藥品然後函請戒嚴司令部給發護照即日起程赴蚌實行救護 
　　震旦醫科學生赴蚌救治傷兵固鎭一帶戰爭最爲劇烈陣亡者悉由各善會就地掩埋受傷者俱送蚌埠惟該地臨時病院醫師不敷診視該埠商會紅萬字會特派代表急足到申請求震旦大學校長供給醫學人材前往救治當由該院院長派出醫科最高一班計學生許豫生·吳利國·朱濱生·卓景榕·楊輯五·楊延年·寇戴萊·李遵宗·八人由栢魯嘎斯·宋谷氷·兩教授率領已於昨晚出發赴蚌矣 
[財政廳令催速解税欵]  
　　上海税務公所及上海縣知事公署昨奉江蘇財政廳電令内開現屆發給省校經費乃因省庫匱乏曾經分電將各項税收如數繳解迄今多日未據解到合再電催仰該所長知事限電到立即將徵起税欵掃數解廳以濟要需毋再片延切切財政廳印云云 
[松江運副之更調]  
　　昨日（十日）聯軍總司令孫傳芳自徐州來電云周司令轉張運副乾覽松江運副一缺着委秦中行接辦仰即作速交卸勿違總司令蒸 
[總商會關會四代表返滬]  
　　總商會派赴北京關會代表王曉籟·勞敬修聞蘭亭·陸伯鴻四君現已陸續回滬陸君以事先回王勞聞三君始於昨日下午四時乘新銘輪蒞滬當時有人往訪勞敬修君詢及北京關税會議近况勞君答謂關會開幕後外交空氣尚佳但關税自主之說實行時期尚有研究其中有主張民國十八年一月一日開始者惟在本人離京前則仍未有確實定期又謂據其個人觀測此次關會或不致因戰事關係而無結果但結果是否樂觀則難預料云 
[美國輿論贊助中國關税自主]  
　　昨據美國方面來電云美國輿論界對於我國人民之收回國權運動極表贊助尤贊成我國之關税自主各大城市均定期舉行討論中國問題之市民大會發揚援助中國之主張赫福特已於十月十三日開會斐勒德斐亞於十月二十四日開會白福羅城則定期於十一月初開會而贊助最力者尤爲基督教會美國全國宣教會將在紐約開代表大會亦係討論中國之主權問題預料將通過有利於我國之建議案 
[國貨會在總商會歡迎宣傳代表]  
　　上海提倡國貨會爲提倡國貨·抵制仇貨·關税自主·愛國募金·四要旨於九月十六日曾推舉張子柱·李琯卿·馮少山·宓汝卓·出發外埠宣傳四君業已陸續返滬該會特在總商會於前晚八時開會歡迎到會者除霍守華等外復有旅法華僑黄鐘聲·朱一遜女士·及商學界代表等五十餘人霍守華主席起謂本會以提倡國貨抵制仇貨爲主旨以關税自主運動及愛國募金種種刻不容緩故請四君出發宣講發已返滬本會應表示歡迎並請報告經過狀况云云李琯卿·張子柱·次即起立報告略謂余等受本會使命曾赴鎭江·南京·漢口·九江·開封·濟南·北京·天津·長沙·蕪湖·等處宣傳所至均蒙商學各界極誠歡迎對於提倡國貨問題已仿國貨商場式開辦多處抵制仇貨則各界亦在協作積極進行而關税會議及愛國募金頗表贊同並望全國一致以達初衷總之此行不負諸君重託唤起民衆精神共謀治本之法甚望諸君努力前進云云霍君又謂照例本會應答謝四君惟此舉係國民天職吾人今後尤當不避險阻不畏强禦各盡其能共圖國是庶有望焉旋即散會 
[海員公會昨日繼續發欵]  
　　昨爲海員公會在煤炭公所發給失業海員救濟費之第二日記者下午一時前往福佑路大門口巳被海員擁塞不能入内乃繞至景明里該公所後門見有巡士四人把守仍不能入適遇上海總商會派往監發欵項之孫籌成君由其與巡士說明乃得入内見韞山堂隔壁之廂房内有辦事員數人桌上置有帳簿十餘本鈔票銀角甚夥領欵者由前門弄内魚貫而至地主堂前排成兩行依次至先董室内查驗號碼核對相片在號碼單上加蓋會戳再至韞山堂前排成雙行赴領欵處具領每人各得五元與一元鈔票各一張及雙角五枚將號碼單繳銷由後門出井井有條每五分鐘可發十五人據孫君云上午九時起發至下午五時停因今日天雨來者較少容易維持明日尚須繼續再發云 
[失業工人之呼籲]  
　　五卅失業工人團昨發出致各界書云各報館轉軍農工商學各界均鑒敬啓者自總工會被奉系軍閥封閉後總商會發起愛國募金專爲愛國運動所用我等工人爲五卅愛國罷工落於失業三月有餘典質借貸早已告罄漸漸冬寒雨雪臨門飢寒交迫實難撑持一家數口嗷嗷待哺現我失業工人發起組織失業工人團以維自身生活并無黨派關係昨派代表趙永生朱步景陳子庭王順福四人赴總商會懇求設法救濟經虞會長當面拒絕聲言毫無辦法今見報載十一日城内煤炭公所發給海員工人救濟費每名洋六元旣能發給海員工人對於我等失業工人失業一列當能設法同一身體有何區别兹特懇求各界諸大善士憫憐失業工人痛苦一致援助并求從中調說爲禱五卅愛國失業工人團全體同叩又該會昨又收到全國學生總會捐助該會開辦費洋十元云 
[中日基督教會對休戰日之表示]  
　　圓明園路基督教恊進會昨接日本全國基督教聯盟來電云中華全國基督教恊進會本日世界休戰紀念日敝會敬與貴會聯合禱祝世界之和平日本全國基督教聯盟眞中華全國基督教恊進會接電後當於日昨去電云日本全國基督教聯盟來電敬悉深感盛情敝會更願與貴會努力合作以期促成世界各國之公道與誠意中華全國基督教恊進會文 
[拒毒會禁用委員會議案]  
　　中華國民拒毒會各組委員會開會後釐定進行辦法除禁種委員會之議已載昨報外兹又覔得禁用委員會議案特錄如下「組織」本委員會由常務委員會推舉之委員組織「目的」本委員會之目的在勸人戒吸鴉片並制止濫用毒物務於民國十八年以前得有相當效果「辦法」（甲）積極推行宣傳辦法由教育方面着手（一）聯絡教育部及各省區教育機關將拒毒材料編入中小學教科書内本項擬請中華教育改進社拒毒委員辦理（子）請編拒毒教育之教材（丑）呈請教育部審定（寅）分請出版界刋行（二）利用平民教育提倡拒毒本項擬請中華民教育促進會辦理託傳若愚起草（三）利用演講及各項出版品俾衆週知擬請關心拒毒人士分編以下各項演詞以便採用並繪醒目圖畫以爲演講之助一林文忠公拒毒之歷史二吸烟治病之害三吸烟與嫖賭之關係四吸烟足以亡國滅種五吸烟爲不愛國六吸烟與人生生理之關係七濫用戒烟丸丹之危害八嗎啡滅國之政策在各大學組織拒毒團提倡拒毒辯論會演說競爭會等（四）提倡家庭拒毒教育擬請婦女節制協會·家庭日新會·基督教協進會·女青年協會·家庭委員會·協力提倡（乙）人民自動禁吸鴉片及濫用毒物（一）各宗教團體取締信徒吸食鴉片擬請天主·耶穌·佛·孔·回道·理·各宗教團體照辦（二）各社會團體以及工商各業取締會員及夥伴吸食鴉片擬成具體議案請各省區商會·教育會·工會·農會·及組織本會各團體照辦（丙）從法律方面着手禁絕拒毒物（一）造成輿論褫奪烟徒公民權利（不許烟徒擔任社會職務及被選爲議員）例如各公團主任人員各校校長等有烟癮者應請其辭退如係現任議員亦應設法撤回按照袁希洛君辦法公開宣佈以引起社會之注意（二）請政府取締吸食鴉片之官吏擬具說帖請政府照辦（丁）從個人方面着手禁絕毒物（一）本會及各分會舉行大規模之徵求立志不吸鴉片之會員擬即訂定日期擬具辦法以便進行（二）請各省區警察機關仿照哈爾濱警廳聯保法（戊）聯絡醫學團體研究限用嗎啡·高根·海羅因·等項毒物方法擬請中華醫學會·中華民國醫學會·醫師公會辦理特請龐京周醫士代達並召集之（己）施行戒絕方法（一）請政府設法取締販賣不合醫學原理之戒烟丸藥擬具說帖請政府照辦（二）聯絡慈善機關多設戒烟局所以資救濟仿照浙省提撥烟案罰金籌辦戒烟局所辦法（三）請政府嚴令各省區長官限期肅清吸食鴉片及禁用毒物擬具說帖請政府照辦（四）介紹戒烟良法請醫學會·博學會·博醫會·醫藥學會·醫師公會·等團體辦理（五）仿照山西省政府及西北區嚴禁吸食鴉片嗎啡方法（子）研究山西及西北區辦法（丑）擬成具體辦法請各省區照辦 
[法租界商聯會會長問題之波瀾]  
　　法租界商業聯合會本屆改選正副會長及各職員後因内部發生風潮自貝明忠會長口頭辭職後會務由副會長顔芹香·瞿鶴鳴·暫行代理昨日貝會長已登報聲明並未辭職故由顔瞿兩副會長於昨日分發通告駁詰云 
[商總會消息]  
　　各路商界總聯合會前晚舉行議董會議决各案公佈如下（一）建築會所捐册即日請交際員照會分發（二）請領通行證案巳由戒嚴司令復函向總商會接洽具領（三）老伯和楊樹浦紗廠函請援助義務學校啓封案議决致函交涉使辦理（四）改就職期爲十二月一日 
　　又該會本屆選出之新會長副議長總務主任等一部份重要職員辭意堅决巳將就職日期展緩并擬定期局部改選以利會務 
[上海郵局由副郵務長暫署之函知]  
　　上海郵務管理局昨致本埠各機關文云逕啓者奉交通部郵政總局令開上海郵務管理局郵務長任内事宜即派副郵務長科登暫行署理等因奉此兹本郵務長遵於十一月十一日將文卷關防移交副郵務長科登接收署理除分别呈報外相應函請查照爲荷 
[淞滬糧食維持會委員會紀]  
　　淞滬維持全國糧食會昨日下午一時在清和坊開委員會幹事長孫鏡湖主席首由文牘報告函電畢葉汲三提議零躉平價米已將告罄現值兹兵荒貧民乏食本會當極力採購米糧以維民食次孫鏡山謂本會可派代表向慈善家報告請其補助不然公欵有限倘至竭蹶無法周轉經列席會員磋商即表决通過當議定致電蘇省長請限制平價勿封僱運食船隨即起草拍發末討論拉夫呈請資遣事主席主張推代表前往面請嚴春陽司令轉報一切至六時散會 
[整理六釐公債抽籤之通知]  
　　總商會昨接内國公債局電云總商會鑒整理公債六釐債票第四次還本兹定於十一月十七日在北京中央公園執行抽籤十二月一日開始付欵希就近派定代表屆時蒞場參觀藉昭大信財政部内國公債局蒸印 
[航業雜訊]  
　　日航業擴充日商乘此軍隊扣留華輪之際即將在華航業大爲擴充以供華商之需求本埠日清公司除揚子江航線以外更添開北洋班輪預定五個月内即可以來滬行駛該國政府已允給予補助費二十萬元大阪公司亦正在籌增東海各班新航路預計增新船八艘該國遞信省亦已批給津貼洋三十六萬元爲擴充對華航業之用 
　　港斐班增輪福乃賜太子輪船公司經行上海至紐約波士登航路者已逾二十年使用船三十餘艘類皆萬噸以上之新機汽輪平時在華航務至爲發達現爲擴充營業特添闢自上海至香港小吕宋止之新航路一條特委托北京路二號五樓元亨行内之王祥昇君擔任辦理第一船已派定一萬餘噸之西比利亞太子號於本月二十四日開班營業則搭客與運貨兼辦以太子輪向爲外洋郵船故各級客位均極優美現因創辦伊始一切水脚客票均特别從廉此亦南華航業内之新發展也 
　　江安輪返滬今次招商局之長江輪江安由漢下水過蕪潯曾裝載大隊贛軍至浦口轉赴前線今該輪已運畢還滬卸去各貨後即停班入塢修理 
　　孫寳琦北上駐俄大使孫寳琦上次新豐輪出口本巳購定客位及臨時因得京電囑其與孫傳芳接洽某事故行期爲之中止僅先派隨員數名先去北京布置一切孫即由滬赴浦口會晤孫傳芳現已事畢返申以急於北上特囑托招商局局長代留新銘輪兩頭等室即於今日動身與沈聯芳楊梧山李載之等（並聞陸宗輿亦乘此船）同往天津轉赴北京 
　　三美艦調防美國駐亞艦隊總司令以華北吃緊特由小吕宋抽調驅逐艦兩艘赴天津大沽口一帶另調運輸艦批可斯號同時開出准於今午駛抵上海駐防 
[日郵船連絡船營業狀况]  
　　東南通信社云日郵船社之連絡船上海丸·長崎丸·二船初僅航行上海與日本長崎之間營業不多損失甚大近來擴張營業範圍兼開至日本神户已漸有起色載客之衆以今夏爲最盛目下雖入冬令而收入不亞於去年最多之時本年收入最少時約有一萬四五千元最多時已逾二萬元收入約略相等唯該兩船造價甚巨尚難補償該社現擬設三等艙位以謀收入之增加 
[海軍保衛漁業吳淞區長易人]  
　　海軍保衛沿海各省漁業吳淞區區長郭祖謙業奉事務處處長令撤差遺缺另委陳繼友（海州人）接充已定於十一月十三日隨帶内部各科職員赴淞接差視事矣 
[緝私司令部嚴防冒探招摇]  
　　蘇屬緝私司令部昨奉何統領面諭近以淞滬一帶時有冒探詐擾情事自應嚴密查辦所有前在水警四區任内所委駐滬稽查偵探等名目巳經取消惟恐有人仍在外間假名招摇擾害治安除令飭水警四區探長李虎臣着將前發憑證吊銷外令仰通函查辦等因故由副官處巳分函水陸各機關查照 
[市公所豫防火災]  
　　上海市公所總董查得現屆冬令天時日寒居民對於消防事宜應行照章查察傳諭一體愼防爲要并以日前萬裕碼頭沿浦江北客民周萬甫之草房内火起成災甚至本人不及逃出焚斃在内又灼傷其八歳幼女之事發生情形慘切嗣後凡有各處草房草棚等類均當嚴行取締禁止搭蓋以防不虞昨已飭傳十二圖地保到來據令將西陸家浜顧家町空地上所有之江北客民搭佈之草棚鱗次櫛比者均着傳諭趕速拆除另行遷去均毋違誤 
[梧州路火警慘狀續誌]  
　　梧州路火警傷人慘狀略情已紀昨報兹續紀詳情如下梧州路六百九十八號門牌某姓家於前晚十句三刻鐘不戒於火延燒至六百九十五號門牌蔡雨卿·六百九十六號鮑永清·六百九十七號江爲·六百九十九號陳文鶴·七百號門牌鮑阿毛·等六家當經各段救火會聞警各驅皮帶車到場撲滅共計焚燬房屋六幢當火熾時起火之家房客石金生·石李氏·夫婦兩人均在睡夢中警醒不及逃出均葬身火窟惟起火之人情虚畏罪逃逸該管捕房得悉派探張稼軒前往飭派工人將石金生石李氏夫婦尸體兩具扒出舁送斐倫路驗尸所昨經尸屬投報捕房請求免予相驗捕頭當即飭該尸屬領尸棺殮候呈報公堂備案一面飭緝在逃之起火人究辦 
[開通衖門興市之函覆]  
　　滬北市政局復滬北商業聯合會函云逕復者接展大函以北四川路餘慶坊堵塞後衖請飭業主啓放以重國土主權等因查此案前接貴會來函并據李厚恩等函稱該坊業主有裝用租界自來水之風聞請爲防止等情當經函請淞滬警廳飭區防範并通知閘北水電公司查照一面飭令工程處查明業主何人設法開通後衖俾可接通華界各在案准函前因除再督飭工程處趕速辦理外先此函復即希查照此致滬北五區商業聯合會滬北市政局十一月十二日 
[南市公益捐問題之解釋]  
　　係整頓而非新收 
　　南市公益捐問題前由南市各路聯合會致函商界總聯合會請求援助嗣由商總會函詢市議事會請其解釋昨日市議事會復稱此項公益捐居户按照房租徵收百分之五商店百分之七惟舊有房屋多數未能徵收目前僅照章整頓并非新收 
 
 

Page 15

 
 
1;第一萬八千九百三十三號;中華民國十四年 西曆一千九百二十五年十一月十三號
星期五 * *本埠新聞二 
[三帮屠税加額續辦一年之縣示]  
　　上海縣知事公署昨發布告云爲布告事案查上海屠宰税全年税額三萬四千五百元一成教育特捐三千四百五十元自民國十三年十一月一日起十四年八月底止趙坤榮繳税期滿奉江蘇教育經費管理處令准仍由滬寗蘇三帮加認一成税額正税三萬七千九百五十元一成教育附税三千七百九十五元以本年十一月一日起至十五年十月底止暫行試辦一年由三帮代表趙坤榮按期繳納所有十一月以前税欵迅速清解結束除飭趙坤榮遵辦外合行布告仰縣屬屠業人等知悉所有屠宰税欵及一成教育特捐均責成趙坤榮收繳不得稍有抗欠致干查究特此布告 
[惠工銀行倒欠儲蓄存欵案近訊]  
　　惠工銀行倒欠儲蓄存欵經公共公廨派員理賬分攤債權方面迄猶未能收清儲蓄之欵昨日下午原告胡秀三等之代表包仁律師又投廨提出請求謂所控之數除兩次收到外尚欠九千三百餘元查該銀行總理李瑞九業經交保應請就其保數之内執行未曾償清之欵云云李瑞九不到僅該行股東盛毓常之律師到堂略辯數語關讞員與英馬副領事會商後宣諭云應由儲蓄債權團代表律師將所有各户存摺送交理賬員查明於十四天内報告公堂核奪 
[石路昨晚之刦案]  
　　五馬路口石路晋昌祥烟紙店昨晚十時半忽來二盜一穿短衣戴小帽進入店堂將小洋箱一具内儲洋約一百元搶刦而去一持手槍於臨行時開放一響示威該紙烟店並不追趕惟於事後向老閘捕房報告云 
[迭犯刦案匪徒分别發落]  
　　總巡捕房特别機關前在湖北路新新飯店内緝獲江北著匪王滙明（綽號王三先生）等搜出手槍子彈解由公共公廨諭令押候查明訉究在案兹經華探長姚志端·探目王長根·白忠麒·韋金福·包探張炳成·與西探長壳難香·查得王匯明·王憲章·蔣少卿·倪積山·顔正東·吳士奎·田長林·七名除在江淮一帶迭犯搶刦抬架鉅案外其王憲章並在滬與楊幹生·楊金·陳家寳·陳阿三·張小山·王幹全·等於八月十六日九月三·四·日糾黨持械夥刦愛文義路二百十四號劉金來·卡德路六百八十九號徐裕隆·重慶路三十八號方景陽·各户衣飾銀洋並於八月六日行竊楊樹浦路六號西人住宅財物兹已吊齊原贓昨特傳同中西事主將各犯連匪婦季陳氏一併解廨而蘇軍第三師第六旅司令部則派隊官率領兵士數名到廨聲請將在江北犯案之各匪引渡經陸襄讞先向各事主訉問當時被搶情狀繼將各犯逐一研鞫得實遂與陪審養副領事蘭君退至休息室磋商之下旋復升座宣判云楊幹生·王憲章·楊金·陳家寳·陳阿三·張小山·一併押候備文解送内地官廳懲辦王幹全押滿五年帶堂再核並逐出租界王匯明·蔣少卿·倪積山·顔正東·吳士奎·田長林·均逐出租界連同王憲章一併交第三師第六旅司令部來員帶回訉究内地案件季陳氏逐出租界贓交失主具領手槍子彈均予没收惟王幹全一犯則由義領判以監禁西牢十年 
[緝捕嫌疑犯釀成命案之呈報]  
　　閘北偵探陳爲林往浦東捕盜釀成命案兩紀本報兹將閘北偵緝隊隊員李虎臣呈報江廳長文探錄於下十一月十日上午八時據職隊偵探陳爲林帶同眼線韓俊明來隊報告有行刦狄思威路迎春里陳生記花廠金飾銀洋之盜匪吳長生等匿居香烟橋地方當飭該探先將吳長生獲案抄出當票十五張又在其同黨在逃之郭小四子家抄出當票十五張電筒一個解隊經隊員訉問之下吳除供認行刦該花廠外並認七月間與孫殿元·小三子·劉小牛·等夥刦草鞋浜南貨店之鈔票銀洋又刦胡家木橋救火會對門茶館樓上金戒銀洋等贓迭次犯刦均係孫殿元持槍爲首等語當經加派偵探陳金林·石子倚·馬源海·三名與原辦偵探陳爲林帶同眼線續獲孫小田子一名又往西門方板橋會同警區在華園茶樓上獲孫建山（即孫殿元）搜其身畔並無手槍盤問之下據稱藏在清東親戚高寳全處當恐風聲洩漏不及歸隊報告即帶同孫犯往浦東土地堂下車後陳爲林帶同殿元向西草屋而去陳金林等帶眼線往警區報告行未數武聞開槍聲甚急陳金林等折回見陳爲林與匪扭奪手槍觸動機關彈中匪之頭部倒地身死並據陳爲林述說該匪高寳全曾速開三槍幸經躱避未被擊中祗袍子上被擊一洞當經乘間上前揑住高之手腕欲奪去其槍不料觸動槍機適中高之面部致傷要害云云爲特據情呈報並將所護吳長生·孫小田子·孫殿元·三名一併解送鈞廳核辦 
[互鬭釀成命案]  
　　前日午後有住在曹家渡鎭南曹家宅之馬英川不知如何與該鎭聞泰米店夥友杜炳兆在店門前口角揪扭當由崗警到來排解不開乃一併帶局詎馬行至中途倒地斃命該警乃將杜拘解六區警署據情禀陳陸署長命將杜暫押於昨晨令飭二十八保八九各地保邵介亭投地檢廳報騐午後已奉委派王檢察官等前往蒞騐 
　　又報滬西曹家渡鼎太米店昨日發生命案兹由該尸同鄉某君前往西區第六署抄錄案由全文於下前日（十一月十一日）午後四句鐘據本署二崗巡警劉書發報稱在崗見鼎太米店門首有人爭吵即馳往查問係因有一安徽和縣西梁山人名馬應傳（誤錄英川）向鼎太米店購買菉豆起釁口角被店夥數人將其扭出迨至巡警到塲人已受傷仆地當塲拿獲行凶之該店夥杜炳耀一名及被毆傷之馬英川一名一并帶署請訉當時馬英川受傷甚重言劉已含糊祗能供說姓名及請求伸寃等語未及僱車送警甫出署即昏倒不省人事旋即氣絕委係生前受傷身死訉之凶手杜炳耀直認行凶不諱延至昨日下午三時始報地檢廳聞該尸有胞兄馬　水爲之具欵申訴云 
[命案要犯在蘇拘獲]  
　　虬江路王家宅郁福興被陳雲林等戳斃凶手逃逸經郁兄郁福根將帮凶沈杏生扭警解送法庭判决徒刑十年在案兹悉正凶陳雲林自肇禍後即逃至嘉興匿居因資斧告罄遂遁蘇州拉黄包車度活此次沈杏生奉判不服提起上訴原告等因候訉至蘇州撞見陳雲林乃扭控吳縣地檢廳收押函知上海地檢廳派警朱萬沅至蘇投遞公文將陳犯於昨提解回廳訉押候辦 
[汽車撞傷行人斃命之檢騐]  
　　斜橋白特利醫院四四三號汽車昨午由汽車夫梅貴富駕駛出外行經唐家灣地方將一行路男子撞倒碾傷崗警到來將車扣住將傷者原車擬送該醫院求治不料行至中途已氣絕身死乃將該屍暫置路旁將該車夫拘入二區警署令飭二十五保十三圖地保曹志祥投地檢廳報驗奉委蕭檢察官等蒞場驗得該屍年約四十餘歳身穿藍布短衫褲委係碾傷致死當即拍照因無家屬由堂收殮而該警署亦將該汽車夫梅貴富解送到廳即奉訊押候辦 
[請求執行歸還欠欵案改期再核]  
　　英國人亞白拉漢前在公共公廨狀訴已閉殖邊銀行行長徐幾亭·王文興·左菊臣·等不付該銀行發行之鈔票洋五千元一案業於民國八年一月三十一日由廨判决原告勝訴但徐等自殖邊停止營業後對於該行債務均置不理故亞氏雖得勝訴之判决迄今八載尚未得到分文上月十六號亞氏又請律師具狀呈廨聲請執行昨日兪襄讞會同挪威副領事集訉到庭者徐亞氏之律師儀萬福外其他債權西人天道·漢克·恩其爾·等亦各由代表博良·羅傑·斐斯·三律師到堂旁聽據儀萬福律師稱查殖邊銀行總行設在北京前門施家胡同徐幾亭係總行行長該項鈔票由徐簽字故徐實爲本案主腦應請移文京師地方廳迅飭徐來滬料理並請北京總商會協助執行云云被告方面僅由來美律師到堂辯稱殖邊銀行係官辦直轄交通部故所有債務應由交通部負責償還云云中西官磋商之下宣諭原告九月十六日之請求改期再核 
[上海烟草公司股東會紀]  
　　本埠提籃橋茂海路中國上海烟葉有限公司總理史鴻珊於昨（十二日）下午六時假座三馬路醉和春西餐館開股東大會到者樂樹滋童理璋楊夏正等數十餘人席次由史鴻珊報告籌備經過情形由童理璋樂樹滋相繼發表意見結果定本月十五日將所認各股欵完全繳楚以便早日成立而謀公司之發展云 
[天津警廳請協緝三案犯]  
　　法總巡捕房頃接天津警察廳通緝文告三件請爲協緝其通緝文告錄後（一）爲通緝事照得李金泰年二十五歳直隸河間人面麻而多疤痕前在天津租界連犯重大案由審判廳罰徒刑十二年乃因該犯竟越獄脱逃故將面貌開明仰諸色人等一體知悉如能拘獲或知下落請投法捕房報告可也（二）爲通緝事照得徐濤又名韻秩年二十七歳長山縣人身材中等面黑無鬚前住北京地方曾充北京高等師範學校體操教員兹因誘拐女子逃逸等情故將面貌開明仰諸色人等一體知悉如能拘獲或知有該犯下落者請報法總巡捕房可也（三）爲通緝事照得女子張善喜又名香寳浙江海寗縣人年十七歳身材中等面白天然足前住北京地方兹因背夫逃逸故特將面貌開列仰諸色人等一體知悉如能拘獲或知其下落請投法總巡捕房報告可也此佈 
[代打嗎啡針之罰鍰]  
　　楊永甫邇在法租界自來火街地方代人刺打嗎啡針事爲包探查見前往將楊拘獲抄出嗎啡針帶入捕房昨解法公堂請究詰之楊供認違章是實中西官判楊罰洋五十元充公嗎啡充公 
[兩嚇詐匪之定罪]  
　　吳其相前充三道頭巡捕因溺職被革近與張宗浦身藏實彈手槍及恐嚇信被探拿獲並查得曾向蘭路蔣懷山·湖北路兪郎喜·百老匯路鄭大寳等投函嚇詐欵項解由公共公廨押候訉究已誌本報昨晨提審吳延律師辯護否認被控所犯各案而淞滬警察廳則派偵探到廨聲稱被告等在内地亦犯有案件應請交給帶回訉辦中西官核供磋商之下判吳其相押西牢三年期滿逐出租界張家浦逐出租界内地另案應解警廳訉理 
[盜匪押候偵查再訊]  
　　匯司捕房華探長陸連奎·包探侯阿寳·王桂亭等前日緝獲盜犯嚴阿根一名帶入捕房詰問口供後即與西探投法租界捕房聲請加派探員在該界内續獲沈金生（即沈祥郎）·祝長卿·張阿二·吳永昌·楊和尚等抄出實彈手槍一支昨晨併解公共公廨禀明各被告除楊和尚處於證人地位外餘人在租界犯有搶案六七起請求展期以便詳細偵查當經陸襄讞與美領何君諭楊和尚交一百元保餘人收押展期十四天查明再訉 
[倒欠巨欵按股分派]  
　　謝崇華·王泮林·曹鉅卿·章景福·等前延律師代表投法公堂控興聖街恒泰經理兼股東蔣子祥不理倒欠巨欵請求飭傳各股東到案訉追等情嗣後將股東李國珍·胡錦榮·吕輔臣·等傳案延律師代表否認股東地位祇稱蔣子祥借欵實有其事奉判候下堂諭飭遵在案昨經中西讞員商明堂諭諭曰以本公堂察得該店股東簿上註明確係股本並非借欵各股東應負責任着令按股分派理楚此判 
[獄囚騐係病斃]  
　　盜犯秦阿羅前奉上海地方廳判决監禁漕河涇江蘇第二監獄邇因該犯忽染病症醫治無效於昨日身死即經以電話報告地檢廳委派張檢察官等蒞監騐明委係因病身死判由堂棺殮發封　壇 
[控妾犯姦案展期再訊]  
　　朱仲慶任職皖省某公署諮議近以其妾朱吉英在滬與趙雲　犯姦特延　傑律師控由公共公廨出票發交新閘捕房派包探張盛全協同西探目奎爾前日往大通路一千二百六十一號門牌將朱吉英拿獲昨晨解廨羅傑律師到堂聲稱尚有被告兩名未獲請將案改期並着朱吉英具結出外俾可帮同原告偵查餘犯云云閘讞員與美貝副領事磋商後諭令被告具結出外嚴期十四天再訉 
[公共公廨訊案彙錄]  
　　昨日公共公廨訊理民事訟案併誌於下（一）振興水菓行延江一平律師聲請破産案債權代表蔣保釐律師要求諭令該行將股東姓名宣布以便追究堂諭賬簿五册交檢察處存案登報兩星期再奪該水菓行股東何人由請求人代表律師宣告債權人代表律師（一）陳頴章訴左凌雲不付票洋案堂諭兩造均未到改期訊奪（一）邱統斌在吳縣官廳訴邵英芝欠洋案被告在滬故邱延甘維露律師投廨聲請恊助堂諭傳本案保人范小記到案再訉（一）敦和魚業公所訴郭寳楚欠貨洋案堂諭被告之請求改期十四天由原告調查其財産具報再核（一）周茄寳等訴周掌生等遺産糾葛案被告延海德禮律師聲請上訴堂諭改期俟有上訴法庭時再核（一）高挺峯訴劉伯棠租屋糾葛案堂諭本案反訴註銷堂費劉伯棠負擔（一）朱子照延江一平律師訴徐屏欠借洋案堂諭被告律師堂庭聲明取銷代表撤回辯訴狀應照准該被抗傳臨訉不到業經登報傳達又未到案原告證明借據應即判令償還原告洋一千元並負堂費（一）倪少亭延克威律師訴嚴時祥欠欵案堂諭兩造進行和解准改期兩星期再核 
專件 
[規定華棉公許水分意見書]  
　　朱君仙舫係日本紡織工程師任本埠恒豐紡織局總技師有年鑒於華棉攙水之廠商兩受其害特著斯篇以爲警告 
　　年來紡績同人備受華棉潮濕過重之痛苦因而對於此項問題再三討論取締方法或由同業訂立嚴禁規章或由官廳頒布處罰條文似此通力合作宜可杜絕攙水之弊而乃運至紗廠之華棉潮濕之重如故此何故歟余嘗溯源以思肆力以求得其癥結之所在焉一言以蔽之曰公許水分未定有以致之耳試觀外洋之於此也集合多數專家就其天然含有水分詳加試騐再本所得結果共定應有潮濕現今所謂「里艮」（Ｒegain）蓋即歐美公認原棉水分專用名詞也其法係將原棉置於華氏二百二十至二百三十度之乾燥器内俟至重量不變時再行取出百磅放於華氏七十六温度七十％之空氣中即能吸收八磅半之水分變爲百零八磅半計合七·八三百分率質言之即百斤原棉中應含七斤八三之水分舉凡棉花買賣莫不視此爲準則尚何連濕過重之患之有乎（未完） 
公布欄 
[上海地方審判廳]  
　　公示送達（全文在本廳揭示場公佈）一件方連瑞與胡叔頤因債務涉訟案件本廳定於十一月三十日下午二時爲公開審理日期除選任律師張思灝爲該被告人胡叔頤特别代理人外仰該被傳入遵期到廳辯論毋自延誤此示右仰被告人胡叔頤知照 
　　民庭主文一件判决吳飮之與吳夢九房租涉訟一案（主文）吳夢九應給付吳飮之房租洋四百九十九元一角七分三釐又裝修費銀二百二十八兩九錢二分五厘上開房租部分如吳夢九無力給付應由黄恂都代爲付清吳飮之其餘部分之訴駁斥訴訟費由吳夢九負担五分之四黄恂都負担五分之一一件判决朱錫根與朱張氏離婚涉訟一案（主文）原告之訴駁斥訴訟　用由原告負担一件判决范惠堂與徐海林貨欵涉訟聲請回復原狀一案（主文）被告回復原狀之聲請駁斥聲請費用由被告負担一件判决姚坤泉與楊羅氏贖田涉訟上訴一案（主文）上訴駁斥第二審訟費歸上訴人負担一件判决陸八千與陸志清田上涉訟上訴一案（主文）上訴駁斥本審訟費歸上訴人負担一件判决季維科與吕全粟借欵涉訟一案（主文）被告應還原告本洋四十五元並自去年隂曆三月二十一日起至執行終了日爲止每月二分之利息訟費由被告負担一件判决賈任卿與賈妙生貨欵涉訟一案（主文）被告應還原告洋三十七元二角八分訟費由被告負担本判决應予假執行一件判决朱三幹與顧阿榮貨欵涉訟一案（主文）被告應還原告洋一百三十三元訟費由被告負担一件判决宋爾全與童兆茂欠欵涉訟一案（主文）被告應還原告大洋五十三元訟費由被告負担（以上十一月十日） 
　　刑庭主文一件判决陳來玉鴉片烟一案（主文）陳來玉帮助他人吸食鴉片烟一罪處罰金三十元如無力完納以一元折算一日易以監禁未决覊押日數以二日抵罰金一元一件判决魯大文鴉片烟一案（主文）魯大文吸食鴉片烟一罪處罰金二十元如無力完納以一元折算一日易以監禁未决覊押日數以二日抵罰金一元一件判决趙錫亭鴉片烟一案（主文）趙錫亭吸食鴉片烟一罪處罰金三十元如無力完納以一元折算一日易以監禁未决覊押日數以二日抵罰金一元烟具没收一件判决任得保鴉片烟一案（主文）任得保帮助他人吸食鴉片烟一即處罰金二十元如無力完納以一元折算一日易以監禁未决覊押日數以二日抵罰金一元一件判决陳明玉等鴉片烟一案（主文）陳明玉帮助他人吸食鴉片烟一罪處罰金六十元如無力完納罰金以一元折算一日易以監禁未决覊押日數以二日抵罰金一元謝唐氏帮助他人吸食鴉片烟一罪處罰金六十元如無力完納罰金以一元折算一日易以監禁未决覊押日數以二日抵罰金一元一件判决張生生竊盜一案（主文）張生生共同佼入竊盜一罪處五等有期徒刑五月褫奪爲選舉人之資格終身未决期内覊押日數以二日抵徒刑一日一件判决梁有發和誘一案（主文）梁有發帮助和誘婦女一罪處五等有期徒刑三月未决期内覊押日數准以二日抵徒刑一日梁有發應將王徐氏交還王恒高訴訟費用由梁有發負担一件　决王有小易科罰金一案（主文）本件聲請照准一件判决顔樹林傷害人致廢疾一案（主文）顔樹林傷害人致廢疾一罪處五等有期徒刑四月未决期内覊押日　以二日抵徒刑一日訴訟費用由顔樹林負担一件判决張有方鴉片烟一案（主文）張有方意圖販賣而收藏鴉片烟一罪處五等有期徒刑十月併科罰金四百五十元未决期内覊押日數以二日抵徒刑一日或罰金一元如罰金無力完納以一元易監禁一日鴉片烟土一百四十六兩購上號碼單一紙没收一件判决邵夀子傷害一案（主文）邵夀子傷害人致輕微傷害一罪處拘役七日未决期内覊押日數准以二日抵徒刑一日一件判决楊吉雲私擅監禁等罪一案（主文）毛玉春玩忽業務致人死一罪處罰金二百四十元如無力完納以一元折算一日易以監禁楊吉雲私擅監禁人一罪處拘役三十日徒刑三年訴訟費用由毛玉春楊吉雲各同負担一件判决王老三强盜一案（主文）王老三共同强盜一罪處二等有期徒刑八年褫奪公權全部終身殺人未遂一罪各處二等有期徒刑五年過失致人輕微傷害二罪各處罰金六千元應執行有期徒刑十二年罰金一百元褫奪公權全部終身如無力完納罰金以一元折算一日易以監禁未决覊押日數以二日抵罰金一元手槍一支及槍子一粒均没收訴訟費用由被告負担（以上十一月十日） 
　　批示一件仇長錄具交銀洋由狀悉交洋存候給領此批一件馬秀生具交銀洋由狀悉交洋存候給領此批一件吳輪洲聲請執行由狀悉查收同興巳具交銀洋二十一元餘候飭傳訊追可也此批一件謝其銳聲請執行由狀悉姑候飭傳訉奪並傳遵照前批自行調查報告候核此批一件陶培基具保交陶炳南限期交欵由狀悉准保此批一件周土根請求拍賣由狀悉仰候减價拍賣可也此批一件李福鑾聲請執行由狀悉該債務人究竟避匿何處仰即查明詳細地點報告候核此批一件何炳有聲請執行由狀悉查閱原判本案原告並無劉楚行等其人率行具狀聲請自有未合至訴訟費用若干仰候核明辦理此批一件順鑫廉聲請執行由狀悉候查明訊這此批一件毛家鉅委任代理由狀悉准予委任此批一件毛家鉅請領銀元由狀悉仰於本月二十日上午十時持證來廳具領此批一件許介良聲請發給立麟　　由狀悉案未終結所請暫從緩議此批一件橋萬順聲明因公窒碍管轄　誤請求駁斥楊王氏之訴由狀悉案罪經據傳仰即遵傳來廳候訊勿再藉詞規避致干處罰此批（以上十一月十日） 
[上海地方檢察廳]  
　　批示陳張氏狀悉仰候呈送高等檢察廳核辦此批楊潘氏狀悉所請銷案於法不合未便應此批陸　續狀悉仰候調閱卷宗再行核辦此批韓兆責狀悉仰候傳案訊辦此批魏得體狀悉本案巳經起訴靜候判决可也此批宋文有狀悉巳予通緝矣此批李昝氏狀悉候訊明核辦此批李萬氏狀悉准先交保證金八十元所請候送同繳審判罰裁决此批熊幼麟狀悉所請備案本廳無此程序應毋庸議此批秦曹氏狀悉查本案判决尚未確定如因執行實有窒碍聲請易科罰金仰先向原審法院給棄上訴再向本廳聲請以憑核辦此批王順林狀悉准予交保此批（以上十一月七日） 
　　批示王懷喜狀悉准先交保證金洋九十元所請候送同繳審判廳裁决此批沈國楨狀悉候送同級審判廳核辦此批唐倪氏狀悉案巳起訴仰候判决此批朱二　狀悉候訊明核辦此批余蘇氏狀悉候送同級審判廳核辦此批左莫氏等狀悉案正澈究仰即知照此批趙志英狀悉仰即聲明理由以便呈送江蘇高等檢察廳核辦此批宣阿林狀悉案已起訴應否交保仰逕向同級審判廳請求可也此批（以上十一月九日） 
 
 

Page 16

 
 
1;第一萬八千九百三十三號;中華民國十四年 西曆一千九百二十五年十一月十三號
星期五 * *商業市况 
[北京專電]  
　　前場玖陸開盤三一一五最低三一零五最高三一四收盤三一三成交二百三十餘萬整陸暗盤七八人成交五千後塲玖陸開盤三一三最低三一零五收盤三一零七五成交二百二十餘萬柒長開盤六九成交一萬（十二日下午六鐘） 
　　前場九六開盤三一五最低三一一最高三一五五收盤三一三成交三百萬整六開盤七九收盤七九零五成交三萬七長暗盤六八八七五成交一萬五後塲九六開盤三一三最低三一二收盤三一五成交一百七十餘萬（十一日下午六鐘） 
[釐拆一致升漲]  
　　昨日星期四釐拆兩價市况均見升漲計早市之釐價爲七錢二分五釐三毫七忽半銀拆爲一錢八分午後續升釐價計七錢二分五釐六毫二忽半銀拆變爲二錢二分較之上日結果洋釐漲起一釐一毫二忽半銀拆大七分小同行做開各價惟廣角大起一釐二毫半價爲五錢五分九釐餘則均續趨疲如江角回跌三釐復至六錢一分二釐銅元續跌二千文價爲三百三十九千文衣牌小去十一文計二千四百五十九文角坯較小一文爲一百八十九文貼水回小一文爲五十六文云 
[國内匯兌市况]  
　　上海銀行十一月十二日國内滙兌行市報告云今日津行化未動漢洋例仍上漲不已京公砝爲一千零四十九兩津行化爲一千零五十七兩漢洋例爲一千零四十一兩七錢五分又漲二錢五分洋滙京津各漲五角漢未動計京爲一千零十四元五角津爲一千零十三元五角漢爲一千零零一元蕪湖安慶各跌二元計蕪湖爲一千零十元安慶爲一千零十二元九江長沙均未動計九江爲一千零零六元長沙爲一千零零四元開封鄭州各爲一千零十元蘇屬蘇錫寗鎭均爲一千零零一元五角杭州爲一千零零二元五角餘如保定濟南青島烟台臨淮蚌埠均在軍事範圍以内不能通匯云 
[外匯掛價初升後降]  
　　港滙仍然無變 
　　昨日星期四外滙掛牌頗有變化晨初開出勢甚趨佳獨港滙仍爲七十七兩二五東滙掛五錢六分皆未有動餘則均改緊計先令縮二五改掛三先令一辦士印滙小一羅比半計二百零三羅比法滙小去十五法郎改爲一千八百八十法郎美滙小半元改掛七十四元七角五嗬匯小一盾二五改掛一百八十四盾新匯大起五錢改爲七十六兩二五後至十時許忽又來電告長惟港滙仍頗呆立依然勿動餘如先令改長二五改爲三先令一辦士二五印滙大一羅比半計二百零四羅比半法滙大十五法郎改掛一千八百九十五法郎美滙大半元計七十五元二角五東滙小二五改爲五錢五分七五嗬滙大一盾二五計一百八十五盾二五新匯小五錢價七十五兩七五以兩次結果相較則並來上落祗東滙較小二五而已 
[英美日三匯市價回弱]  
　　先令昨日掛牌揭曉晨初較縮二五計掛三先令一辦士十時許復又改長二五仍爲三先令一辦士二五與上日相同銀行交易平平價格初尚穩定後則趨鬆計前市成交賣價爲三先令一辦士四三七五至三先令一辦士五六二五又三先令一辦士半買價則三先令一辦士五六二五至三先令一辦士六八七五又三先令一辦士六二五後市更見疲象計賣價爲三先令一辦士五六二五至三先令一辦士六二五買價計三先令一辦士六八七五至三先令一辦士七五收盤爲最低 
　　美滙掛價亦初緊後鬆計先小去半元價七十四元七角五後亦回大半元改掛七十五元二角五銀行交易仍然不暢做開之價亦見趨疲計早市賣價爲七十五元半至七十五元七角五買進價七十五元七角五至七十六元午市賣出之價自七十五元七角五至七十六元買進計七十六元至七十六元二角五云 
　　東匯掛價開出時並未更改計仍爲五錢六分至十時許改賤二五計爲五錢五分七五銀行交易尚稱不惡但做開價亦趨回鬆之象計上午賣出正月份之價爲五錢五分半至五錢五分四三七五又升至五錢五分六二五復至五錢五分半收市爲五錢五分三七五買價初爲五錢五分三七五至五錢五分三一二五回至五錢五分半又五錢五分三七五至五錢五分二五下午賣價五錢五分三七五鬆至五錢五分回至五錢五分一二五買進價計一錢五分二五疲至五錢四分八七五回至五錢五分收盤云 
[標金跌小二兩九錢]  
　　昨日星期四大條近遠期均縮一八七五計近　掛三十二辦士遠期三十一辦士八一二五美滙兌開盤小一二五價四十八元四角六二五收盤大起一二五爲四十八元四角八一二五銀價小三七五改掛六十九元一二五日美四十二元日英一先令八辦士九三七五均無變化十二月份標金開盤較好三錢價爲二百七十三兩三錢全市最高價其時稍有升降先令揭曉雖祗港日兩滙弗動而餘均較緊惟銀行做開暗盤反見帶弱人心之不佳可見矣以是金價即自二兩四錢小至一兩三錢後於十時許人心略轉爲好故外滙各掛價雖告改良而暗盤又反趨升以是金價又好至二兩六錢但未能堅定復回小去一兩至二百七十一兩六錢收盤午後開盤之價相同初則平疲曾即跌至七十兩以内後得賣户略湧人心尚好故又漲至二百七十二兩以外惟以抛者又多致又跌至二百六十九兩四錢爲最小之價後稍回好至二百七十兩零一錢收盤較上日跌去二兩九錢全日相差三兩九錢之　烚赤價爲三百二十兩登賬結價十一月份爲二百七十兩十二月分二百七十一兩補水上午二百七十兩下午二百六十九兩全日市勢時升時降實人心恍惚所致交易尚湧勢或趨疲云 
[公債微跌市况尚佳]  
　　昨日（十一月十二日）各債市况尚屬平平共計全日期貨成交總額爲三百四十二萬五千元仍以九六較多佔二百二十二萬元整六次之計七十五萬元金融計四十五萬元七長仍極稀少祗五千元現貨交易殊形寥落共計僅八萬九千元整六五萬七千元錄如九六金融五小等合祗三萬餘元至各債市價全日上落頗屬微尠以較前日略趨疲勢金融整六九六期現貨均較前略疲三四角不等惟七長近期貨較前好起四角又整七略有交易價較上月（十月二十七日）好起半元五年小票亦較週二時漲上一元兹分述昨市各債市况如左 
　　金融公債金融千元票現貨僅後市開出價九十一元六角與前日價同期貨十一月期價八十九元六角比前市略小一角較前日跌下五角十二月期價九十元零三角比前市小一角半較前日回小三角一月期價九十一元零五分比前市小一角較前日回小二角半 
　　整理六釐整六現貨價七十九元六角比前市好一角較前日回小二角期貨十一月期價七十八元四角半比前市略小一角較前日價續跌三角十二月期價七十五元八角比前市小一角較前日回下四角一月期價七十六元四角比前市略縮五分較前日回下一角半 
　　七年長期七長僅期貨十一月份於後市開出價七十五元零四角比前日漲上四角 
　　九六公債九六現貨前市略有交易價三十一元七角比前日回下四角期貨十一月期價三十一元八角半較前市略縮五分比前日回下三角半十二月期價三十二元一角比前市好一角較前日則回下二角半 
　　其他各債整七於後市開出價八十元零五角較上月（十月二十七日）好起五角五小於前市做開價八十五元較週二時漲上一元 
[紗花晨堅午疲]  
　　午前因美棉續漲市氣堅穩......午後賣氣　　市價及跌 
　　昨日星期四美棉因現貨商購進空頭抵補及華爾街帮買意濃厚市况堅昂計期貨漲六十五至七十八磅音現貨漲六十磅音英棉期貨漲三十至三十一點現貨漲二十三點印棉初隨美棉消息上漲後因多頭了結回軟結果孟加拉及奥姆辣漲五羅比白羅溪漲三羅比大阪現紗二十支藍魚漲七元二十支紅財神漲四元十六支福島及三馬亦漲四元本埠紗市初因美棉續堅市勢頗形挺秀旋因三品疲弱多頭了結賣户加碼反跌兩許棉市初隨外棉上漲午後外商售出市氣轉疲總之紗花目前平平大漲固所不能大跌亦尚有待兹將期現紗花市况分列於後 
　　期紗紗布人鐘標準前市因美棉續堅三品好起二·三元同時原棉挺秀市况堅穩近遠月漲一錢至四錢後市因通標不振三品回疲各月轉跌八錢至一兩七錢全日共成交一萬二千七百包收盤價列左 
十一月期　一五六·六０　跌一·九０　二月期　一五六·六０　跌·六０ 
十二月期　一五六·九０　　一·一０　三月期　一五六·六０　　·七０ 
　一月期　一五六·六０　　　·七０　四月期　一五六·七０　　·五０ 
　　現紗客帮方面川帮進二十支人鐘·砲台·富貴·飛機·三羊·等牌三百包汕頭帮進二十支立馬·十六支藍鳳·日光·寳鼎·十二支孔雀·雙喜·十支金鷄·三鹿·等牌五百包廣東帮進二十支黄佛·寳來·十六支日光·藍鳳·等牌二百包江西帮進十六支大發·胭脂·等牌一百五十包其餘威海衛漢口福建内地野鷄等帮共進二三百包賣價午前跌二錢五分午後漲二錢五分廠家未有開出各牌市價列左 
十六支富貴　　一六四·七五　二十支金城　一八一·００　十支雙喜　一五二·二０ 
十六支大發　　一五九·七五　二十支立馬　一七六·二五　十支金鷄　一五二·二五 
十六支日光　　一六一·五０　二十支豐年　一七五·五０　十支帆船　一五二·五０ 
十六支藍鳳　　一六三·００　二十支寳來　一七一·五０　十支豐年　一五七·００ 
十六支雙虎　　一五七·００　二十支黄佛　一七二·００　十支三鹿　一四九·五０ 
十六支寳鼎　　一六四·五０　二十支飛機　一七五·００　十支藍龍　一四０·二五 
十六支胭脂虎　一五六·００　二十支三羊　一八一·００　十二支孔雀一六二·二五 
二十支砲台　　一七五·二五　二十支鴻福　一八０·一五　十二支雙喜一五八·二五 
二十支人鐘　　一七六·００　二十支寳彙　一七六·二五 
　　期棉通州標凖前市因美棉漲六七十磅音一部份空頭抵補買氣甚盛近遠月漲一錢五分至二錢五分後市因多頭了結賣户加碼市氣轉疲各月回跌二錢五分至三錢五分全日共成交四萬四千一百擔收盤價列左 
十一月期　三五·六０　跌·一０　二月期　三六·００　跌·０五 
十二月期　三九·八五　　·一０　三月期　三六·００　　·０五 
一　月期　三五·九五　　·一０　四月期　三六·００　　·０五 
　　現棉公會消息姚花到八百包通州花到一百六十包南市出四萬斤收價四十八元北市出三萬斤收價四十九元市盤如左 
陜西花　三六·七五　永安進　　　三００件　現貨送廠 
火機花　三五·六０　東棉進　三·０００擔　現貨棧交 
陜西花　三五·七五　申新進　一·四００件　現貨棧交 
火機花　三五·七五　申新進　二·０００擔　現貨棧交 
[三品一進一退（十二日大阪電）]  
　　近來對外滙兌漸形軟弱是否再跌雖屬疑問然三品市塲向守沉默之輸出帮仍觀望不前者一以目下高價仍不合算一以中國戰事日形擴大恐前途銷胃有阻現每次開盤雖有棉紗裝出然皆係從前所進之貨最近並無新交易今晨美棉轉俏三品各月期亦齊趨漲風然已由低價漲起二十元買方乘機獲利轉賣遂致市况又疲呈一進一退之狀 
[大阪紗市活潑（十二日大阪電）]  
　　棉紗現貨昨日趨勢已稍堅挺今晨美棉騰貴人氣更俏中間交易大有進步行情旣漲成交亦距 
金魚　　二十支　十一月期　三一二·○○ 
三馬　　二十支　十一月期　三○八·○○ 
三馬　　二十支　十二月期　三○五·○○ 
福助　　二十支　現貨　　　三○五·○○ 
日之出　二十支　十二月期　三○二·○○ 
攝津　　十六支　十二月期　二九八·○○ 
攝津　　十二支　十一月期　二九七·○○ 
[孟却斯德紗布週訊]  
　　布市買户進意淡渾市况不克發展紗市需要減少市價跌小如左 
　　　　　　　前週　　　　　　　　　　　上週 
二十支　　　　一七至一八辦士　　　　　　一六·五至一七·五辦士 
三十支　　　　一八至一九辦士　　　　　　一七·五至一八·五辦士 
四十支　　　　一九·五至二０·七五辦士　一九·五至二０·五辦士 
埃及棉六十支　三五至六辦士　　　　　　　三二至五七辦士 
[原棉輸入日本情形]  
　　　　去年十一月上旬　　十月下旬　　　十一月上旬 
美棉　　　六·七五三包　　二·二五０包　二八·二二四包 
印棉　　一一·八五三包　　六·一九四包　二０·三六三包 
中國棉　一二·八二七包　二八·五四０包　二七·六五八包 
埃及棉　　　　二００包　　　　五四八包　　　　四０一包 
别種棉　　　　　　　　　　　　　五二包 
　總計　三一·六三五包　四六·五八四包　七六·六五六包 
[洋莊絲市暢滯不一]  
　　八繭灰經交暢價疲：黄白二經銷路停滯 
　　昨日洋莊絲市頗不一致因美莊方面惟廠灰二經去路續有計由藍樂璧洋行進福綸牌廠經二十包絲價仍屬堅定八繭灰經愼餘惇信諸行談進上等新貨一百七十包元泰等進陳貨一百五十包行情平疲黄絲白經昨以法匯較昻歐莊需胃不起以致交易停滯云 
[洋莊茶市轉趨堅暢]  
　　昨日星期四本埠洋莊茶市轉趨堅暢俄莊新泰洋行對於貢熙綠茶又復開辦人心轉呈安穩之象全市成交珍眉·貢熙·秀眉·鳳眉·蕊眉·蝦目等貨總計一千五百八十八箱貢熙秀眉兩項交易最旺珍眉售盤自五十五兩五錢至一百兩貢熙售盤自五十一兩至六十一兩秀眉售盤自二十一兩五錢至五十四兩蝦目售盤自六十一兩至六十七兩鳳眉售盤三十四兩蕊眉售盤二十九兩市價均較前日無漲跌云 
[期粉微漲]  
　　營口等帮稍行動辦：　方抵補亦不弱 
　　昨日期粉市價稍見轉漲上午開盤後現期空方因交割期近抵補甚勤而營口帮近期辦進十萬餘包惟遠期賣勢較盛而買氣較懈故市價堅疲不一本月份收盤價爲二兩二錢七分十月份爲二兩二錢六分二五十一月份爲二兩二錢○七五十二月份爲二兩二錢○二五計有數釐之漲跌午後開盤後近期套頭與空方進行不懈遠期龍口帮抛進四萬包價稍趨漲收盤結果本月份價仍爲二兩二錢七分十一月份爲三兩二錢一分半均較前日收盤價各漲半分十月份爲二兩二錢六分七五較漲七釐半十二月份爲二兩二錢一分較漲二釐半期粉成交額上午二十萬二千包下午二十七萬五千包收市十八萬四千包共計六十六萬一千包股票成交十五股價由六十二兩步漲至六十二兩三錢現粉仍無輪出云 
[糖市不動]  
　　昨日公會現貨划盤本月份開盤爲六兩二錢半至六兩二錢二分半十月份六兩二錢至六兩一錢七分五十一月份六兩二錢至六兩一錢七分半二十四號粗沙白五兩五錢五各貨市形仍趨呆頓之勢各帮交易因天雨成交清淡市情如前云 
[紐約植業公司歐美各種公債行市報告]  
　　駐滬辦事處上海九江路二Ａ號花旗銀行内 
名　　　稱　　　　　　官利　　滿期時日　　　　　　　十一月五日賣價　十一月十二日賣價　期滿時約得之利息 
杜白禮機器公債劵　　　六厘　　一九四九年七月一日　　一０二·五０　　一０二·五０　　　五·八０ 
捷克斯拉夫政府公債　　八厘　　一九五二年十月一日　　一００·七五　　一０一·００　　　七·九０ 
古馬杜米尼根糖公司債　七厘五　一九四四年十一月一日　　九二·五０　　　九三·００　　　八·二五 
芬蘭擔保地方公債　　　六厘五　一九五四年十月一日　　　九０·七五　　　九一·００　　　七·二五 
智利公債　　　　　　　七厘　　一九四二年十一月一日　一０一·五０　　一００·五０　　　六·八五 
巴黎里昻地中海鐵路債　六厘　　一九五八年八月十五日　　七八·００　　　七六·五０　　　六·０五 
阿根庭公債　　　　　　六厘　　一九五七年九月一日　　　　　　　　　　　九六·七五　　　六·二五 
法國公債　　　　　　　七厘　　一九四九年十二月一日　　九０·００　　　八九·二五　　　八·００ 
德國公債　　　　　　　七厘　　一九四九年十月十五日　一０一·三七五　一０一·七五　　　六·八五 
那威公債　　　　　　　六厘　　一九四三年八月十五日　一０一·００　　一０一·二五　　　五·九０ 
紐約汽機公司股票　　　　　　　　　　　　　　　　　　一０一·七五　　一０一·七五　　　六·八八 
德國蘭登銀行債券　　　七厘　　一九五○年九月十五日　　九六·五０　　　九六·００　　　七·三五 
波特蘭電氣公司股票　　七厘　　　　　　　　　　　　　一００·００　　一００·００　　　七·００ 
加拿大太平洋鐵路債劵　四厘　　無限期　　　　　　　　　八０·六二五　　八０·三七五　　四·九八　　 
比國公債　　　　　　　六厘　　一九五年一月一日　　　　八六·五０　　　八六·二五　　　七·一０ 
恩特司鋼艦公司債　　　七厘　　一九四三年一月一日　　　九八·六二五　　九九·二五　　　七·一０ 
德國通川電氣公司債　　七厘　　一九四五年一月十五日　　九六·三七五　　九六·二四　　　七·三五 
薩克遜公共日程公司債　七厘　　一九四五年二月一日　　　九四·二五　　　九四·二五　　　七·六０ 
古巴大北鐵路公司債　　六厘　　一九六六年七月一日　　　九二·五０　　　九三·００　　　六·五０ 
道奇氏兄弟公司債　　　六厘　　一九四○年五月一日　　　九七·二五　　　九六·五０　　　六·五五 
募團公債　　　　　　　七厘　　一九五○年三月一日　　　九八·００　　　九七·七五　　　七·二０ 
海地公債　　　　　　　六厘　　一九五二年十月一日　　　　　　　　　　　九七·００　　　六·二五 
丹捷區自由城公債　　　七厘　　一九四五年十一月一日　　九六·一０　　　九七·二五　　　七·七五 
　　右例各債劵之價目皆以美金爲單位如有疑點當以紐約總公司之報告爲凖 
[德國意爾第電氣公司發行債劵]  
　　本埠紐約植業公司昨接紐約總公司電告意爾第電氣公司七釐公司債美金一千萬元將於本月十二日發行實收九四一九五○年償清該公司係德國法朗克福特城最大之電燈電力廠在魯爾及萊因河下流一帶營業云 
 
 

Page 17

 
 
1;第一萬八千九百三十三號;中華民國十四年 西曆一千九百二十五年十一月十三號
星期五 * *[天氣報告]  
　　徐家匯天文台昨日下午四時三十分氣象賀俊云天氣此　海濱　有雨或霧東海之上及九州之南天氣惡劣因低壓續向東北東方進行所致黄海有北風又昨日下午三時　二十四小時内本埠氣温最高五六·二最低五三·四去年同日最高六○·七最低三八·○ 
[我國紗廠之調查學爲]  
　　我國紡織紗廠日益發達全國統計已實有一百十八廠紗錠二百四十六萬一千一百五十二枚布機二萬二千九百二十四台（係華商紗廠聯合會最近調查）其在設計規劃興工建築者尚不在内其紡織工程甚爲繁雜（紡紗工程巳詳記本月四日本報）故東西各國均 
[美國女子之新式冬帽]  
設立紡織專門學校以培植專門紡織人才良以無專門人才則不能使紡織事業進步成紗自屬惡劣不能與歐美競爭即與日本相較亦覺瞠乎其後矣我國紡紗事業已有四十餘年之歷史各廠以極重要之紡績工程完全委之於無智識之工頭其進步自等於另反不如後起之日本其紡織事業猛進不已幾駕歐美而上之（係對於在中國開設者而言）查日本之有紡織紗廠不過三十餘年其進步之速實可驚人蓋日人對於機器之選擇工人之管理機械之保全全廠之設備無不處處研究加以詳細之計劃每創設新廠其全廠設計廠屋建築也機器裝置及其他設備彼日人均躬自爲之並不藉依外人之力因此以逐年之經驗本其所知漸謀紡織改良故日廠紡織事業之進步良有以也而我華廠則不然除聘洋工程師一二名每日成紗幾十件外餘皆可不問是以進步紆緩近年來我華廠已漸覺悟羅致紡織人才不遺餘力此亦紗業前途之幸也全國紡織事業以上海爲最發達之區天津漢口無錫次之若以行省比較則江蘇允稱第一全國紗廠旣有若是之多而吾人日常所知者每不能舉其名兹特錄如下以資參考焉 
廠　　名　　　所在地　　已開紗錠　　　已開布機　　原動力 
三新紗廠　　　上海　　　六九·０００　一·０００　電及汽 
大豐慶記紗廠　上海　　　二０·七三六　　　二００　電 
永安一廠　　　上海　　　三五·０００　　　七００　電 
永安二廠　　　吳淞　　　四五·０００　　　　　　　電 
永豫紗廠　　　上海　　　一二·０００　　　　　　　汽 
同昌紗廠　　　上海　　　一一·五九二　　　　　　　汽 
申新一廠　　　上海　　　三九·七五二　一·一００　電 
申新二廠　　　上海　　　三四·九三四　　　　　　　電及汽 
申新五廠　　　上海　　　二六·五０八　　　　　　　電 
恆大紗廠　　　上海　　　一五·五五二　　　　　　　電 
恒豐紡織新局　上海　　　四四·二００　　　六一四　電 
振華紗廠　　　上海　　　一三·五四八　　　　　　　電及汽 
鴻裕紡織公司　上海　　　三八·四００　　　二四０　電 
溥益紡織公司　上海　　　二六·五二０　　　　　　　電 
溥益二廠　　　上海　　　二四·０００　　　　　　　電 
厚生紡織公司　上海　　　五０·六八八　　　六二０　電 
緯通紡織公司　上海　　　二三·八０八　　　二００　電 
統益紡織公司　上海　　　四四·五四四　　　　　　　電 
華豐紡織公司　吳淞　　　二五·六００　　　　　　　電 
振泰紡織公司　上海　　　二０·九二０　　　　　　　電 
鴻章紡織染廠　上海　　　二０·七三六　　　四一六　電 
崇信紡織公司　上海　　　二四·０００　　　　　　　汽 
　　以上上海寳山共二十二廠 
大生第一紗廠　南通　　　七五·三八０　　　七二０　汽 
永豐公司　　　南通　　　一五·０００　　　　　　　電 
大生二廠　　　崇明　　　二九·０００　　　　　　　汽 
大生三廠　　　海門　　　三０·三四０　　　四二二　汽 
大通紡織公司　崇明　　　一０·八００　　　　　　　電及汽 
久安紡織公司　南通　　　　五·四四０　　　　　　　電 
福成公司　　　無錫　　　一三·八三二　　　　　　　汽 
振新紡織公司　無錫　　　五０·０００　　　　　　　電 
廣勤紡織公司　無錫　　　一九·九六人　　　　五二　汽 
慶豐紡織公司　無錫　　　一六·０００　　　二００　電 
豫康紡織公司　無錫　　　一六·０００　　　　　　　汽 
申新三廠　　　無錫　　　四五·０００　　　四五０　電 
治記公司　　　蘇州　　　二二·五六八　　　 
源記公司　　　常熟　　　一二·七四０　　　　　　　汽 
公泰公司　　　太倉　　　二二·七００　　　　　　　汽 
利用紡織公司　江隂　　　一五·０００　　　　　　　汽 
申新六廠　　　常州　　　一四·三００　　　　　　　電 
大綸久記紗廠　常州　　　一０·０００　　　二六０　汽 
廣新紗廠　　　常州　　　　五·六００　　　　　　　汽 
　　以上江蘇省十九廠 
華新紡織公司津廠　天津　二七·０００　　　　　　　電 
華新紡織公司唐廠　唐山　二四·三００　　　　　　　電 
裕元紡織公司　　　天津　三九·八００　　　八００　電 
恆源紡織公司　　　天津　三０·０００　　　三一０　電 
北洋商業第一紗廠　天津　二五·０００　　　　　　　電 
裕大紗廠　　　　　天津　三０·０００　　　　　　　電 
寳成三廠　　　　　天津　二六·０００　　　　　　　電 
新集紗廠　　　　　北京　　一·０八０　　　　　　　汽 
大興紗廠　　　　　三家莊二六·七六八　　　　　　　電 
　　以上直隸省九廠 
楚安公司　　　　　武昌　九０·０００　　　七００　汽 
漢口一二廠　　　　武昌　八八·一六０　　　八００　電 
裕華紗廠　　　　　武昌　四０·０００　　　五００　汽 
震寰紗廠　　　　　武昌　二０·七三六　　　　　　　汽 
申新四廠　　　　　漢口　一五·０００　　　　　　　汽 
 
[新大陸影片公司職演員全體]  
　　以上湖北省五廠 
廣益紗廠　　　　　河南安陽縣　二八·０００ 
豫豐紗廠　　　　　鄭州　　　　三四·五六０　一·二００　電 
成興紗廠　　　　　河南　　　　　五·四００　　　　　　　汽 
華新街廠　　　　　河南　　　　二二·四００　　　　　　　汽 
鼎新紗廠　　　　　杭州　　　　一二·０００　　　一二五　電及汽 
和豐紗廠　　　　　寗波　　　　二三·二００　　　　　　　汽 
通惠公司紡織局　　蕭山　　　　一０·九二０　　　　　　　汽 
魯豐紗廠　　　　　濟南　　　　二六·０００　　　　　　　汽 
華新青廠　　　　　山東　　　　二二·０００　　　　　　　汽 
裕中第一紗廠　　　蕪湖　　　　一五·二００　　　　　　　汽 
華實公司　　　　　長沙　　　　四０·０００　　　　　　　電 
晋華紡織公司　　　山西　　　　　九·六００　　　二００　汽 
奉天紡紗廠　　　　奉天　　　　二０·四八０　　　二００　電 
久興紡紗廠　　　　九江　　　　一五·三六０　　　　　　　電 
　　以上共十廠（尚有四廠在計劃中） 
民生紗廠　　　　　上海　　　　五·○○○ 
經緯紗廠　　　　　上海　　　　五·一二○ 
利民紗廠　　　　　常州　　　　五·七四○ 
　　以上紡製廢花紗三廠 
[總共華商七十二廠共計紗錠一九九·九二一二布機一三·三七一]  
　　上述各廠均係華商資本其外人在國内開設紗廠者計英商四廠日商四十五廠共計紗錠一百四十七萬八千八百八十八枚布機九千五百五十三台幾與我華廠相等其勢力可不懼哉 
[茶之研究歙民]  
　　本報增刋欄内十月十三日蔚文君所作茶之研究一則可謂得其大概矣　歙民營見所及尚有敷端爲之揭出以備談茶者之參考 
　　各處茶葉店中錫瓶之上每寫大方·雲霧·龍井各種茶名查大方出自浙皖交界之老竹嶺半山之中每年所産不過數斤前清以之進供稱爲佳品近來所銷之微茶大半以大方標名殊非眞鼎 
　　至於雲霧一茶葉長四五寸闊寸餘係産生黄山某廟後之高峯壁立千丈爲人所不能到之處自下仰望常在雲霧之間因是以雲霧命名秋冬大風起時有葉或被風括下者僧人拾而製之視爲珍品有香客給以略厚之香資則略贈少許此茶若用開水泡後將碗藎起約數分鐘後掀開碗蓋則有白氣上騰宛如白龍殊堪奇異其功效可治小兒蹶脹非常靈驗茶肆之中虚有其名實無其物也 
　　若龍井一項係浙省新茶之總名杭州西湖之上烟霞洞山後廟旁有地名龍井左右所出之茶前清亦以之供獻每年所産亦屬有限眞品氣味濃厚頗不易得至於所出口之貨種種製法不同皆以洋商之指明何種而特别製之若今年所銷之茶須泡後而現白色且須光澤茶商設法製之大如其願獲利頗鉅有皖歙之許某以三千元之資本未及數月獲利達四萬餘元其餘各商無不一本而四五倍利焉誠爲十餘年來所未有也至於茶之價值每斤至多不過數元者而滬上茶舖中或專事裝璜甚至每斤有售至三四十元者歙民自知所見有限尚希博學君子各舉所知以飽閱報諸君之眼福則深幸矣 
團體消息 
[華東新劇團成立]  
　　閘北寳山路横浜橋華東高級商業學校學生友誼會羣育部部長周世榮發起新劇團加入者頗爲踴躍業於十一日開成立大會選舉各項主任一俟編練純熟即將表演云 
[南洋大學之隊球比賽]  
　　該隊自成立後曾與華東體專作一度友誼比賽雙方勢均力敵第一次爲二十一與十七之比華東勝第二次爲二十一與十八之比南洋勝第三次最後决賽因天色巳暗不能舉行作爲無勝負昨日（十一號）該隊又與震旦在該校球場作友誼比賽第一次二十一與二之比南洋勝第二次爲二十一與九之比南洋勝第三次爲二十一與十二之比震旦勝結果南洋大勝聞該隊不日又將與浦東作友誼比賽以資練習云 
[少年宣講團募欵成績]  
　　中華路少年宣講團舉行十四屆募欵會自開募以來各隊長踴躍進行成績之佳爲歷來所未有昨日假座大西洋菜館宴請報界名流並第一次揭曉分數由陸理事長主席報告募欵緣起及十四載經過服務情形次由各報館記者相繼演說當時請各隊長報告募得分數文韶隊報告一千一百分賢本隊一千零三十五分肇里隊八百二十五分九如隊八百分夢世隊四百分志豪隊三百分翊庭隊二百分大璋隊二百分祝安隊一百分冬林隊一百分總分爲五千零六十分已超過目的之半數文韶·賢本·兩隊雖達目的惟肇里·志豪·翊庭·祝安·冬林·各隊實在暗中競爭擬於下次揭曉共奪錦標云云 
 
[美國第一國家公司之新攝影片該撒之妻Ｃaesar'SＷfe之一幕]  
 
 

Page 18

 
 
1;第一萬八千九百三十三號;中華民國十四年 西曆一千九百二十五年十一月十三號
星期五 * *[國大兩廣同鄉會將成立]  
　　國民大學兩廣同鄉會已於前晚（十一）由該會發起人召集全體會議通過簡章選出委員九人計常務蔡文玹·吳純文牘王力·周惠龢交際舒舜華·朱瓊瑛庶務甄連瑶·徐玉峰會計楊祈候並擬於二十一晚開成立大會有大規模之游藝巳另舉籌備員七人從事云 
[中國工程學會開會]  
　　中國工程學會上海分部定於本月十六日下午六時假座寗波同鄉會開常會請榮志惠演講『升降運輸』并映升降運輸影片五大本 
[金山旅滬同鄉會將開成立會]  
　　金山旅滬同鄉會定期本月十五日下午一時開成立大會暫假本埠小西門尚文路第二師範爲會址現已通知各會員以便届時蒞會云 
[電工學校游藝會預誌]  
　　電工義務學校游藝大會定於明日（即星六）下午假座中華路西少年宣講團舉行籌募基金藉圖發展劵分甲乙兩種甲一元乙半元兹將節目披露於下（甲）名人演說（乙）絲竹（樂林社）（丙）三絃拉戲（陳道申君）（丁）雙簧（艾徐二君）（戊）大套琵琶（黄致君君）（己）大套魔術（愉社何五常君）（庚）蘇灘（女子客串）（辛）舞蹈（愛國女學校）（壬）新劇（少年宣講團） 
[振羣校友會之同樂會]  
　　北四川路振羣英華學校校友會定於十一月十四晚假座中國青年會舉行同樂會其游藝節目除該會會員表演各種游藝曁新劇外另由外界著名中西音樂團女學生蹈舞團滑稽舞蹈團等云 
[婚禮誌]  
　　巴拿馬代辦公使張國威之女公子張學明女士與鄭宗桂之令郎鄭永彦君於本月五號在大東旅舍行結婚禮鄭永彦君現肄業於持志大學國學系張學明女士亦擅長文學證婚人爲閘北第三段救火會會長鄧志揚君來賓有唐少川夫人及女公子等百餘人并有啓賢公學學生唱頌歌禮畢茶會晚七時設席於杏花樓頗極一時之盛云 
[書家揮翰結緣]  
　　始寗亭長邃於小學工書法眞篆八分靡不精妙頗有異於時下之書家顧不常作游魯過滬爲戰阻行願與海上同文廣結翰墨之緣不取潤值以三百件爲限惟不題市招匾額及惡劣書眉求書者祗須指定字體將紙件及墨費郵費（每件四角五分）寄交上海天通庵路滋德里九號轉始寗亭長三日内即可回件云 
[滬江科學社之新計畫]  
　　滬大科學社於十日在大禮堂舉行特别會議到者七十餘人由葉鹿鳴君主席議决於明年該校二十週紀念時出一巨册專載關於科學之文件當即舉定籌備委員左景鑾·葉宗愷·喬文夀·董兆熊·金顯宅五人對於物理化學生物地質各科將分派各社員從事課外之研究以備作出版之材料該校科學系各教授對於此舉頗願予以援助聞該社本屆社長爲葉鹿鳴書記龔以慈司庫爲李廉聲云 
[教會同學之同樂會]  
　　基督教大學同學會聯合會定於本月二十一日星期六下午二點假霞飛路七六一號沙發花園開同樂會該園爲沙發洋行主人之私圃其秩序有男女同學唱歌·游戲·跳舞·短劇等項備有茗點各大學如金陵·滬江·東吳·之江·燕京等女學如中西·聖瑪利亞·湖郡·景海·金陵女大等均加入云 
商塲消息 
[保牙用品商場明日開幕]  
　　霞飛路尚賢堂側保牙用品商塲由著名牙醫生司徒博君經營數月今始告成廣辦國内外百數十廠家所出保牙用品如牙刷·牙水·牙膏·牙粉·牙皂·牙簽·牙綫等搜羅殆遍由明日起舉行開幕廉價三禮拜并附售法美·德·國及本國之化裝品及家庭衛生用品種類甚夥定價極廉兼設一角貨品部半賣半送藉以歡迎顧客云 
[中西廉價誌盛]  
　　四馬路中西藥房此次秋季廉價門市頗盛尤以下午三時以後更形擁擠而批發一項亦見暢旺云 
[鸚鵡牌滅菌牙粉出世]  
　　中央實業社所製之鸚鵡牌滅菌牙粉係因本國上等原料所製售價甚廉聞該所發行主任尹九謀君在小西門少年宣講團任幻術主任欲與接洽者可送往該處云 
[榮耀電器减價展期]  
　　北京路石路東榮耀電器公司自減價以來顧客甚爲擁擠兹於即日起再展期二十一天云 
[新式活動鉛筆到滬]  
　　棋盤街商務印書館現由美國名廠初次運到大批新式活動鉛筆其形式與普通橡皮頭鉛筆相仿筆尖部分嵌有銅管與鉛心密接可保鉛條不斷運用頗覺自如每枝售洋七角五分並附贈橡皮頭兩個銅條一打云 
[孫中山紀念表開始發售]  
　　孫中山先生手造共和爲民國元勳故其身死之後各界紛紛以其名爲商品之牌子以誌紀念兹禮和洋行又有中山時表之製每只僅售二元云 
[大美高麗參仍照原價]  
　　南京路五福衖口大美參公司專營原料高麗參·原皮西洋參批發交易開幕以來所售之原枝之參以及兩種罐頭參片銷路均旺兹接駐韓夥友來電稱歷年所産之原料高麗參約在二十萬斤以上惟今歳各參圃均因被水淹没以故所收之參統計不過十萬斤左右於是參價步漲每斤至少須照前價增加二三成該公司接電後遂召集會議加以討論果照此刻驟增之進價加諸於顧客方面頗與信用上大有妨碍倘不照加又與血本有關磋商至再頗費躇躊最後仍由該公司議决當此開幕伊始祇得抱定犧牲主義仍照原訂之價發售云 
[永安新到美國紙]  
　　永安公司文具部新由美國運到大批上等布紋紙水波紋紙自製上等信紙信封價格外國信紙布紋每本一角五分至五角水波紋紙每本五角二號紙每本一角半至三角兩打莊信紙信封每盒三角半至六角中國信紙花樣極多有跳舞中山愛國統一美術旅行永安等箋每本八分至二角信封每札六分至一角八分聞同行批發另有折扣原張紙亦有出售起碼五百張云 
[橡皮套鞋暢銷]  
　　四川路仁記路口周聚康西書社於前日續到大批橡皮套鞋因前昨二日天忽下雨故門市出售計二百餘雙批發三百餘雙售價仍照舊云 
出版界消息 
[南洋旬刋二期出版]  
　　南洋旬刋第一卷第二期已於十一號出版内容甚豐富有蘇民君之『凌鴻勛先生接收吳淞商船學校房地之經過』聘陸君之『本校應請政府頒給四庫全書』等 
[「估幣法」出版後之銷路]  
　　西門外安瀾路商業珠算學社新出「估幣法」自出版以來函索者日必數十起其内容分緒論國幣沿革鷹洋之由來估看要訣辨别眞僞版之種類六章附以中國貨幣表國幣條例鑄造國幣之程序及化驗報告都二萬餘言并有民三眞僞銀圓銅版揷圖共十六枚尤詳於估看諸法云 
[明星賀年片出版]  
　　望平街二百二十號雅聲公司近發行明星賀年片係徵集最負盛名之女明星如黎明暉·陸漱玉·張纖雲·楊耐梅·王漢倫·韓雲貞·傅綠痕·陸劍芬·宣景琳·楊靜我·蔣耐芳·何慧英·李漫麗等并請名人題字畫家繪圖加以五彩精印聞自即日起買一打送一打再有月份牌嵌寳戒等贈品云 
電影界消息 
[組織中之洋洋影片公司]  
　　粤商張東明君夙有志於電影事業與同志馮君因是籌集鉅資在閘北中興路組設洋洋影片公司聞第一新片係描寫一家庭瑣事極哀感纒綿之致其中之女演員現已從事物色一俟選妥即行開拍云 
[華南新片將開演]  
　　華南影戲公司新片「失足恨」將於本月十四日起在中央大戲院開演該公司經理陳韜君曾在美國銀幕界服務有年故該片成績甚可觀女主角吳寳嬋飾張維新尤能表演盡職云 
[愛普廬開映「我愛不死」]  
　　美滑稽電伶陶格拉斯麥克林（DouglasMaclean）之（NeverSayDie）「我愛不死」係滑稽愛情片全劇情節含有笑料頗多美國生活雜誌評該片勝於羅氏之「銀漢紅牆」「怕難爲情」等片現定於今日起開映於愛普廬影戲院每日二次第一次下午五時半及晚九時一刻座價仍照舊以示優待云 
 
 

Page 19

 
 
1;第一萬八千九百三十三號;中華民國十四年 西曆一千九百二十五年十一月十三號
星期五 * *蓺術界 
評論 
[雅典之隆盛] [  華林]  
　　拜利格納 
　　斐地亞司 
　　雅典在紀元前五世紀爲最盛時代當時有兩大藝人發展其創造之天才莊嚴雅典之城市兩大藝人一則爲雅典之執政者大演說家拜利格納（Ｐericles）一則爲大雕刻家斐地亞司（Pbidias）即拜利格納之友也此二人以堅强之意志表揚不朽之祖國而創造藝術之美亥郎（Ｒenan）所謂彭代利格（ＭarbrePenteligue）大理石上結晶之理想即指雅典城而言也 
　　拜利格納賦有雄辯天才而偉大之毅力與一切之仇敵宣戰其師阿拉克薩過（Ａnaxagore）（亦蘇格拉特之師）被人告發爲邪說其友斐地亞司在雅典建築偉大工作並雕刻建築物上許多之傑作後被敵人監之獄中拜利格納内受仇人之攻擊外受敵人之忌嫉而英雄奮鬥之生涯創造光華燦爛之雅典後斐地亞司逃往夏令配亞Ｏlympie有傑作此時雅典籠罩愁悶之黑紗内憂外患相逼而來矣 
　　雅典隆盛之期是爲『拜利格納司時代』亦即大雄辯家與昏瞶之羣衆對抗對敵之時代雅典之天才貢獻世界之文明如是之偉而當時民衆所以償報於天才者不外毒藥牢獄刀斧之刑耳此殆所謂雅典之隆盛歟 
[國樂摭談] [  黄道扶]  
　　我國民性多喜守舊對於樂器不事改良久之遂致國樂之一落千丈及至歐化東漸西樂傳入國人趨之若鶩長此以往余誠恐國樂之漸歸淘汰之例視乎今日除一二依此爲生之輩外餘均對於國樂不屑一顧深願我國志士而今而後對於國樂同加愛護對於西樂同時亦從事研究條陳得失取彼之長補我之短如是則國樂之復興庶有望矣 
　　西人以音樂爲發揚情感之工具而中國則用以遏制情感故古語有之「琴者禁也」「詩三一言以蔽之曰思無邪」墨子亦有非樂之說謂音樂爲奢侈的慾望嗜之者徒足以曠時廢業其爲謬見固不待辨蓋音樂對於人類之精神予以莫大之愉快且對於個人之智慧情性亦有莫大之關係也 
　　我國之樂器簡單異常非若彼西樂器之構造精密音調亦繁複者比且所奏出之音調視諸西樂器幽靜過之惟發揚活潑則瞠乎其後也「猿啼巫峽」雁唳衡陽」吾人引以爲音樂之美評者實係國民消極性之表示此中國國歌至今未有定本之原因也今日研究國樂者應注意以上之二點也 
介紹 
[世界名畫及其作家（一）] [  偉濤]  
　　愚今所欲舉之世界最有名之畫者數凡十二此十二幅畫經全球各國認爲自古至今永永不朽之巨作亦猶中國之有「清明上河」·「地獄變相」·「岱宗密雪」·「富春大嶺」等圖之彪炳人間也吾人欲具世界智識者不可不知焉 
　　美術乃全人類的專門學畫者自當研究之但局外人亦一如聆音樂亦應當欣賞之注意之 
　　愚此篇只能爲介紹於一般普通人士而非專爲研究西洋畫作也讀者幸鑒察之 
[（一）拉裴耳及其二畫]  
　　凡研究西洋畫者必以西洋畫之畫聖爲前提此人爲誰乃西洋婦孺皆知之拉裴耳也拉裴耳之在意大利猶中國畫之有吳道子也今先述彼之二代表作品後再述彼之生平 
　　（一）耶穌變容（Transriguration）（陽曆八月六日爲耶）穌變容節此畫人稱爲全世界最優美之創作爲拉裴耳最後之結構也現存凡的根美術館（PictureGalleryofVatican）此畫之圖象畫之上半部爲耶穌之慈容表現而創此畫之眞精神者此全出拉裴耳之手筆下部半爲拉裴耳所畫而爲路門羅（GiulioＲomanro）氏所完兹將以敦ＣharlotteEaton對羅馬名作所發言論中對此畫之論調譯錄之『我們看這幅畫時有的希奇這畫有三個俯伏的信徒因爲他們上面有極力的光彩表現出一種眩目的感覺這不過占據了這畫篇幅上面的一小部分至於中間主要部分充滿了十二分的卓越和不可及之處就是一個給基督在山途中所救的爲惡魔所憑的青年』又據可葛勒Ｋugler描寫此畫之擺列云『此畫分爲二部而最下一部更較上部重要在下半部之一邊則有教徒九人其旁則有一羣人向彼等所在處前内中有一青年爲惡魔所憑彼之四肢爲惡魔之勢力所抽縮彼倚在彼父身上彼父似有極熱切之哀求及請援之言語及面貌彼前更有二婦女跪而指此青年一婦則有熱望之懇禀跪在前面之他婦則有痛苦神氣之表現彼等皆高聲喊哭皆祈請皆伸出彼等之手求助在教徒中間則驚異恐懼及表同情有不同之階度而異其神情有一面部極表同情之青年教徒面向此不快樂之父表示其不能援助之情有一教徒則向上指尚有一人亦如此姿勢畫之上半部則顯太北山之高所有俯伏三教徒乃隨耶蘇上山爲極强之神光所眩在此三人之上爲靈異之光彩所圍繞基督偕摩西及伊利二人極有平靜賜福之氣而飄游於空氣中（中略）我輩不必去閱新約書而巳知此爲何種之事實焉畫之下半部即表示人生之痛苦及災難（惡魔之勢力規圍及有信仰而無援助之軟弱）及指出一最上之勢力在上半部在不爲下界痛苦所擾亂之神福光明中顯現一種安慰及避邪之泉源』由此二人之論調可知此畫之一般矣 
　　（二）聖母（羅馬教皇雪克斯得斯所建（TheSistinoMadonna）在一千七百五十三年以前此畫爲意大利披順朝Ｐlacenza之修道院内掛以爲祭壇之用者自一千七 
 
 

Page 20

 
 
1;第一萬八千九百三十三號;中華民國十四年 西曆一千九百二十五年十一月十三號
星期五 * *百五十三年撒克遜皇奥哥斯脱帝第三以四萬羅馬幣（約合我國銀元七八千左右）購此畫後直至今日懸於德萊斯敦美術館内（GalleryofDresdon）爲館中最引人注目之創作此畫之主要部分則爲耶穌之母（即馬利亞）頭上圍繞許多之仙女頭手中抱小時之耶穌此女之神情似乎拉裴耳作時理想伊而奉獻男子對伊之欽佩及憐愛在上半部則有綠色之簾幃掛下底部則有欄杆上倚二小仙女眼光向上似指對一種天神之幻想者在馬利亞膝下兩邊一邊跪聖雪克斯得斯ＳitxusSt一邊則跪聖白勃拉StBarbara皆有崇敬之度態童貞女則對此二人向下俯視倚在欄杆上之二仙女人視之甚爲不解但有此而成此畫之第三組所謂此畫之三組者一爲馬利亞與耶穌一爲跪下之二聖徒第三則即爲此二仙女是也（明日載拉裴耳小傳） 
[宫調音韻撮要] [  蕨蘋]  
　　凡言音樂必先律吕律爲陽律太簇·姑洗·蕤賓·夷則·無射·黄鐘也呂爲隂呂大呂·應鐘·南呂·林鐘·中呂·夾鐘也是乃我華律學之祖其理太微其用太奥雖有學者莫能實施於樂器旣不切於時用亦惟存名而巳 
　　元人之治曲者則有六宫十一調南北曲名多以千計無不棣屬於宫調之下六宫者仙呂宫·南吕宫·黄鐘宫·中吕宫·正宫·道宫是也十一調者大石調·小石調·般涉調·商角調·高平調·揭指調·宫調·商調·角調·越調·雙調是也（按揭指調宫調角調近均無曲牌）元曲之六宫十一調實無殊於今樂之七調故治律者必以七調爲入門焉 
　　七調者一曰小工調二曰凡字調三曰六字調四曰正工調五曰一字調六曰尺字調七曰上字調試以笛爲例笛有六孔能發七音每音皆可作工（一切樂器之翻調胥從笛例）如按第一孔作工第二孔作尺第三孔作上第四孔作一第五孔作四第六孔作合而别將第二第三兩孔并按作凡是爲小工調以小工調之凡字作工工字作尺尺字作上上字作一一字作四四字作合合字作凡即爲凡字調以小工調之六字作工凡字作尺（其下以次順推）是即六字調以小工調之五字作工六字作尺是即正工調以小工調之一字作工五字作尺即爲一字調以小工調之尺字作工上字作尺是爲尺字調以小工調之上字作工一字作尺是爲上字調此即古人環相爲宫之遺意也（按今之京調西皮用六字調外弦壓工裡弦壓四故又稱工四調二簧則用正工調矣）六宫十一調之調音高低無不從此七調而出曾未有能别創新聲者兹將宫調之字音分列於七調之下以明其用 
　　（一）小工調仙吕宫·中吕宫·正宫·道宫·大石調·小石調·高平調·般涉調·屬之（凡有彼此互見者兩調可以通用） 
　　（二）凡字調南吕宫·黄鐘宫·仙吕宫·商角調·屬之 
　　（三）六字調南吕宫·黄鐘宫·商角調·商調·越調·屬之 
　　（四）正工調雙調·屬之 
　　（五）一字調雙調·屬之 
　　（六）尺字調仙吕宫·中吕宫·正宫·道宫·小石調·大石調·高平調·般涉調·屬之 
　　（七）上字調南吕宫·商調·越調·屬之（按宫調配置準吳氏宫調譜略參管見） 
　　度曲之要在乎音韻音乃喉舌清濁之分韻有四聲隂陽之辨必明乎此始可言曲音有五宫·商·角·徵·羽也分屬人口即爲喉·顎·舌·齒·脣發於喉者皆屬宫發於顎者皆屬商發於舌者皆屬角發於齒者皆屬徵發於唇者皆屬羽羽音最清宫音最濁介於中者清濁亦介於中辨音之道祗此而已猶易至也所難者韻之辨隂陽耳 
　　詩詞賦固莫不受聲韻之束縛也（散文亦有調聲之處調則讀之順口）然能叶韻而調平仄於事畢矣獨譜曲則不然四聲之用各有專屬上不替去去不替入（曲譜中去聲字最重要反在平聲字之上往往有一句四五字須盡用去聲者）曲譜之中詳爲規定偶差一字即爲失律其事之難可謂至矣然而未也猶有隂陽之辨嚴定乎其間不如此不能恊律而和聲欲上氍毹而準檀板非明隂陽之辨不可也曾有典雅之曲本爲伶人塗改而至俚陋不通者亦其恊律爲之累也 
　　隂陽之辨平聲尚易明入聲已稍難而上去二聲則難之又難（南人讀音多不準故清濁隂陽尤難辨晰南中歌詞皆自爲韻譜如蘇灘·小曲·東鄉調等均不從曲韻從曲韻反多礙口刺耳也）因上聲之陽類於去聲而去聲之隂又往往似乎上聲治聲律者非致數年推敲之功鮮能辨晰無遺如辨四聲之便捷者（但以笛聲較之是非立見故常有學者反不如優伶之誚因一從學理一從實驗也）隂陽之辨非千言所能盡僅取平上去三聲示其大指如東爲隂平同爲陽平董爲隂上隴爲陽上凍爲隂去洞爲陽去惟入聲之於曲韻胥分配於三聲之下無自爲一類者至於曲韻雖自有其分部之法究以詩韻爲之根據而同聲合併者也兹列其部首而繫以詩韻之原部則學者即無曲韻亦可依詩韻以尋聲已 
　　（一）東同合集韻平聲東冬鐘上聲董腫去聲送宋用而成 
　　（二）江陽合平聲江陽唐上聲講養蕩去聲絳漾宕而成 
　　（三）支時合平聲支攴之上聲紙旨止去聲寘至志而成 
　　（四）齊微合平聲齊微上聲尾薺去聲未霽祭廢而成 
　　（五）歸回合平聲徽之半灰之半上聲尾之半賄之半去聲太之半隊之半而成 
　　（六）居魚合平聲魚虞上聲語　去聲御遇而成 
　　（七）蘇模合平聲模上聲姥去聲暮此與前之歸回韻皆新分者 
　　（八）皆來合平聲佳之半皆哈上聲蟹駭海去聲太之半卦之半快夬代而成 
　　（九）眞文合平聲眞醇臻文欣魂痕上聲軫準吻隱混很去聲震稕問惞圂恨而成 
　　（十）干寒合平聲寒删山上聲旱澘産去聲翰諫襇而成 
　　（十一）歡桓合平聲桓上聲緩去聲换而成 
　　（十二）天田合平聲先仙元上聲銑獮阮去聲霰線願而成 
　　（十三）蕭豪合平聲蕭霄爻豪上聲篠小巧皓去聲嘯笑効號而成 
　　（十四）歌羅合平聲歌戈上聲哿果去聲箇過而成 
　　（十五）家麻合平聲佳之半麻上聲馬去聲卦之半禡而成 
　　（十六）車蛇分家麻中車蛇斜些諸音而成 
　　（十七）庚亭合平聲庚畊清青蒸登上聲梗耿靜逈拯等去聲映諍勁徑證　而成 
　　（十八）鳩由合平聲尤侯幽上聲有厚黝去聲宥候幼而成 
　　（十九）侵尋合平聲侵上聲寢去聲沁而成 
　　（二十）監咸合平聲覃談咸銜凡上聲感敢檻范去聲勘闞監梵而成 
　　（二十一）纖廉合平聲鹽沾嚴上聲𨁹忝儼豏去聲艷掭驗陷而成 
　　按此編部首悉遵王氏曲韻更依吳氏分合之例詳列詩韻原部於其下譜曲者得此一編不啻得曲韻全部簡中求備惟此一法已 
 
