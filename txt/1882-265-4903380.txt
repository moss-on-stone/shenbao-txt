# 1882 - 265 - 4903380

 

Page 1

 
 
[疏濬回道以殺水勢論上]  
　　堯之世洚水横流下民昬墊禍至深也閒嘗檢閱西史其時歐羅巴洲人民亦切懷襄之懼滔滔者幾徧寰區是爲開闢以來水患之最大者神禹疏九河定三江平地成天艱鮮奏績水患回息而農事興故南宫敬叔稱禹以躬稼得天下功與稷侔下逮春秋去禹遠矣稱美其功者猶有微禹其魚之嘆於以知功德之及民者深也我朝聖聖相承纘禹之績禦災捍患首重河防自羅乾嘉道閻每歲之費修堤築壩准支帑金千數百萬至二千萬有奇而屢興大役堵築口之費不與焉道光三十年河决豐縣踰年爲咸豐紀元糜帑金八百萬堵築之龍口合三日而後潰諭旨　責議罰在事人員賠補重修工未興而粤西盜起餉需孔急前議遂停黄流於是北徙泛濫於齊魏燕趙之間每值伏秋盛漲下流受其衝刷今春京畿大水同時東南數省亦報水災漂没田廬不知凡幾朝廷軫念民瘼議蠲議賑宵旰不遑而河决河間又見告矣竊謂水爲土地人民之患猶諸一身之有濕疾治之而不效者有之矣不治而瘳者未之自也宣通而利辱之患或未能盡除亦必日見輕减倘投壅閉之劑以求旦夕之安而潰散决裂之虞發之愈遲爲害愈大治水之道無他不違其性順而導之暢逹流行而已慨自嬴秦兼并罷封建爲郡縣祿不世及官無久任於一切應行之政胥苟且偷安遞相推諉曰行將去矣一官如傳舍毋使後人笑我拙也烏乎疏濬之役旣勞且費誰歟其任之余昔應徵聘爲大府幕僚大府某以署内池沼淤淺每值淫雨暴漲池沼莫能容平地水深尺餘將擬淤者汰之淺者深之且將紆引其流逹諸垣外之渠兩岸壁以石焉工已鳩矣適有某尚書過境年宦先於大府蓋二十年前曾任是官園官池沼皆爲所建也人府迎謁甚恭語次告以故尚書曰噫有是哉老夫已悔之於前君何可復誤於後昔吾之園其園亭其亭面池沼之也踰半年面落成騂堊未乾　徙官於數千出外此間樂未及一日享吾去之後子來之前中間二十年閱人多次居者不勞子今者又將勞而不居休矣胡爲者大府曰諾敬聞命矣事遂中轘夫尚書之位固已高矣池沼之費亦云細矣推之郡縣之守令而守令之位其卑焉者也推之江河之疏浚而疏浚之費其鉅焉者也尚書若是守令可知池沼且然江河可想然其僅爲人事　之也水患　根諸天驛者如去年西歴四月間土耳其國大雨時行多拏江水盛漲衝斷橋梁銕柱　圯江上民居悉成澤國意大利國春暖雪消江水漫溢羅馬城意國之都也都巿可以行舟水患有根諸地勢者如近歲俄羅斯於亞細亞境上廣開河道竟視隣國爲谿壑以地球言之大地爲橢圓形黑龍之北境高於畿輔之地已五十餘尺畿輔之地高　淮揚亦如之則是中國處俄之下游青徐淮揚地形又下水患斯多非疏通河渠注之江海芸芸者恐難奠厥攸居也夫水之爲患雖曰在時地勢使然而終賴人事爲挽回苟人事有未盡而諉諸天時地勢其誰信之 
[本館自已接到電音]  
　　本館於昨日接到在津友人專發電音到本館有八月十二日諭旨陸道敬謹譯登○八月十二日奉旨周德潤補授詹事府少詹事欽此同日奉上諭夏家鎬癸目疾未愈懇恩續假並請泒員署缺一摺刑部右侍郎夏家鎬着再賞假一個月毋庸派員署　欽此同日奉旨呼蘭副都統着倭克津泰補授欽此同日奉上　朝鮮爲我國大清屬國批守藩封素稱恭謹朝廷視同内服休戚相關前據張樹聲奏朝鮮國亂軍生變突于六月間圍逼王宫王妃襏難大臣襏戕日本使館亦受　害當諭令張樹聲調泒水陸各軍前往援勦又以李鴻章假期届滿召赴天津會同查辦旋經提督吳長慶丁汝昌道員馬建忠　率師東渡進抵該國都城拿獲亂黨一百數十人殄厥渠魁赦其脅從旬日之間禍　悉乎人心大定採訪該國輿論咸稱衅起兵丁索餉而激之使變者皆出自李是應應主謀經吳長慶等將其解送天津降旨交李鴻章張樹聲究明情由具奏李是應應當國王冲年專權虐民惡跡昭著迨致政後日深怨望上年卽有伊子李載先謀逆情事此次亂軍初起先赴伊家申訴旣不能正言禁止乃於事後擅攬庶務威福自由獨置亂黨於不問及李鴻章等遵旨詰訉猶復多方掩飾不肯吐實其爲黨惡首禍實屬百喙難逃論其積威震主謀危宗社之罪本應執法徽懲惟念朝鮮國王於李昰應應誼屬尊親若竟置之重典轉令該國王無以自處是用特沛恩施姑從寛減李昰應應着免其治罪安置直隸保定府地方永不准囘國仍着直禁總督優給廪餼　其防閑以弭該國禍亂之端卽以維該國王倫紀之變吳長晵所部官軍仍着暫留朝鮮彈壓該國善後事宜並着李鴻章等悉心商查用副朝廷酌法准情綏靖潘服至意欽此同日奉上諭刑部奏秋審招册後尾請飭依限題報等語辦理秋審例限綦嚴各省審定實緩後尾同定於五月中旬具題乃本年月遲至六月及七月始行到部者殊屬延玩着各省督撫嗣後審定後尾按照例艱題報毋得遲延倘有逾限卽由該部叅處以重刑章欽此同日奉上諭通政使司叅讒嵩溥奏請飭查降補知縣吳欽是否賢員及倉匪張六房屋入官一案辦理失當各摺片降補直隸懷來縣知縣吳欽前因御更載彩叅奏經李鴻章查明義員回案派捐致招物議請以縣丞降調當照該督所請是吳欽襏叅降補咎有應得業經奏給乃嵩溥輒以吳欽爲賢員復請飭查已屬非是至倉匪張六卽張鳳儀係同治三年嚴拿末穫之犯嗣復在花户身後把持歴年盤踞倉務本年正月經巡城御出阿彥泰等奏請飭拿骸犯畏罪遠颺所遺空房一所查有石橋地道並起山火槍　刀街件是其種種不法確有可憑合將房屋入官乃嵩薄竟敢謂其是否爲匪尚無確據並稱海運倉向由張六雇備車脚俱照官價給發亦無包攬情弊意在力爲該犯開脫荒揚已極殊田情理之外嵩漙着交部雖加議處欽此 
[安南兵事]  
　　法國用兵安南曾將各情列報昨又接天津友人來信云越南紀綱不振法國攻之如摧　拾朽然越南駐有黄黑各一旗皆是百戰餘生見法兵實逼處此不能作壁上觀聞已俻糗糧　軍實擬與法背城一戰曾未知鹿死誰手也聞天津大憲曾派千總鄭君奇偉往　軍情現得回報兹將大略登報以供衆覧拋稱法兵船之入越南也在華歴今年二月十三日駛到河内限兩點鐘内索越南戰和或戰之信越南提督王廷肅以限期過促請寛限十點鐘然武備素弛一籌莫展至十點鐘時仍無囘信法國船上即開炮三十餘門聲震山岳色變風雲　南則城上寂然未回一砲法兵遂列隊由船登岸將及城濠安南在城頭開砲不能命中致遠法兵亦暫紥回礮相繫棼如亂絲一砲正中其火藥局火光熊熊斃人無算城遂下安南督撫守城亡與亡之義皆自縊法兵搜庫銀得洋三萬四千元又得洋箱廿 
 
 

Page 2

 
 
十隻每箱各三千元黄計八萬一千元裝船而去黑　黨劉義由十州聞信帶兵三百蜂擁而來時法兵亦已回船黄旗黨枼大帶兵一千由木馬來陸芝垀帶兵一千四百由梁山芒街來劉義年齒較高各旗而遵約東遂由告示不準法兵上岸如違立卽擒登法兵聞信全隊上岸與之對壘劉義自將一軍葉陸相爲犄角兩陣旣接法兵死亡七十四人受傷數十人間諸水濱者不計其數劉義等各軍死傷不過十餘人而已越南陸路林深菁密河道水淺沙平輪船不便來往劉義等製有汽船一艘横塞河口法兵頗有進退緋容之勢聞鄭千戎往探回報時兩軍尚相持不下然軍情瞬息千變正不知近來何如也俟有續聞再錄 
[高麗近信]  
　　本館昨得派林高麗訪事之友人來信云邇聞高王之妃確已回宫日高事亦大定日本駐高之兵於初七八兩日退至仁川口將附輪回國其駐王城兵士刻下不過百餘名而已初八日所有停泊仁川口之船隻計日兵輪四艘三菱公司商船三艘英提督兵輪船一艘英兵輪二艘中國兵輪一艘名揚威共十一艘初九日日本兵輪一商輪二載兵及物回國英提督兵輪及隨護英兵輪共兩艘　起錨别往聞高國認賠日本兵費銀五十萬元分五年拔清每年二次每次五萬元也初九日早中國丁禹廷軍門往謁高王相見於正殿行賓主揖讓禮高王先請中朝皇太后皇上聖安次請北洋大臣李中堂張制軍憲安繼則樹謝各官弁兵丁在後王世子由見於偏殿禮甚恭高王欲中兵暫駐該國以鎭靖餘氛更欲中國官代爲籌畫一切善後事宜云吳筱軒軍門近以憲體欠和欲回津與李伯相籌商高麗善後事宜並就醫調理大約日内可抵津也仁川口山下現有日兵小帳蓬三十二座新草房十二間皆駐兵儲械舊草房七間乃土人舊居也聞吳軍門尚欲添兵分駐高境以資保護日本花扇公使聞中秋節亦可抵日京矣高妃訏言驚死而避禍人皆以爲智詎高之民婦其智亦有足多者聞日前有一華兵强奸高婦該婦知力不能敵臨别贈以表記及該兵回營婦偕其夫赴轅喊控吳軍門立傳各營兵令婦自認未幾該婦卽指出一人軍閂恐其認之不實擬從輕發落議責軍棍插耳箭令褫該勇號衣詎衣甫卸而高婦之表記縣於勇之腰際於是証據確實立斬以示衆由是軍皆肅然高王現欲延中官教習練軍曾凂吳軍門布演陣法大爲贊歎軍門以高兵　寛衣大袖謂如欲練兵須先定輕便服色高王亦深以爲然也 
[烟台近信]  
　　烟台西人來信云英國提督前赴高麗現已自高回烟間不日將往北京也又云高麗現擬遣人偕花房使往日本陪禮脩好約在初丸日動身又云該處西人於是月初九日間埃及阿拉比就擒埃事垂定不勝欣喜英提督船上及各國兵船均於十二點鐘時升砲懸掛各式旗幟以申慶買之意其英提督船上之樂班復於下午登岸在岸上作樂西人男婦及小孩往聽者殊形濟濟云 
[譯錄西報]  
　　字林報載有牛庄西人來信云宋軍門已帶兵四千在赴高麗之要隘口上駐紥聞此隊兵陸續尚有增添蓋恐高麗大院君事未能大定故也其駐軍地名繙自西報曰魯松口據云係往高水陸俱便之處 
[奉天命案]  
　　奉天來信云該處士人劉姓者有田數千畝與王姓彼此挾嫌王固飲博無賴時方秋熟王率人赴劉田中割稻致相爭閙劉衆只二十人而王之黨類約五十人勢子相敵劉乃在圍内靜守以避其鋒適一人探視墻外頭方露爲王黨洋槍擊中其腦立斃劉將屍舁歸置之家中知王之夜必復來也四散伏衆而待且邀隣近爲助王果至見劉宅間大開進視則僅有死人在室驚而思退劉衆齊起將王執住以命案控送於官聞官已准詞將王交遼陽收監諒必按律究辦矣 
[北闈人數]  
　　今歲順天鄉試人數較多於往歲竟至萬六千人之衆蓋緣沿海各省輪船捷便故也貢院號房不敷補搭棚號三千餘座塲前大雨三日至初七日幸獲晴朗倘此後十日不雨則棚號士子可無虞矣又聞七月念八日順天學憲孫大宗師考取遺材不列名者至千餘人被黜諸生次日齊赴順天府署大堂禀求尹憲施恩咨送入場喧嘩不已蒙周小棠尹憲温諭諸生准其一體考試始各散去云 
[雨雹傷人]  
　　天津初四夜雷電風雨已列前報兹悉是夜兼患雹災原田每每均被其害天津縣屬被禍較輕若文安大城靜海青縣滄州一帶受患尤大靜海屬附蓮花淀之數十村莊高粱玉米一槪打倒房屋牲畜之坝塌傷斃不少靜海屬之碾砣砠有兩人被雹壓死雹之大者如盌如拳中者如核桃小者如豆幸時在二鼓居民皆已閉户故傷人尚少否則爲禍更烈矣 
[花會宜禁]  
　　温郡永嘉下鄉湯家橋人張萬浩務農爲業家本小康前因販運甌柑往滬銷售不數年間竟將六千餘金之資本逐漸虧折殆盡遂將祖遺田屋等産變抵迄今窮迫無術謀生乃在該處懸挂花會哄騙鄉愚而上庄社田各等處復接踵效尤以致花會之設日多一日鄉民受其害者廢時失業破家蕩産甚至敗壞風化害及性命諸如此類指不勝屈指牧民之責者曷不嚴行禁止乎 
[惡風宜禁]  
　　釋道兩教之設由來已久温郡近有非僧非道名爲拜佛老阿爺特立四十八願萬人緣普佛會結緣會各名目哄騙老幼婦女入會墮其術者不知凡幾以致城内各處菴堂寺觀均爲若輩設立經壇某地逢三某處逢五一月之中竟無虚日前届中元令節而各壇復輪做普利道塲若輩藉此以爲利薇俗稱長老爲阿爺昔時若輩尚屬老者居多今因易於覓利各業精壯後生亦趨之若騖甚至清淨道塲變爲奸淫穢地壞名失節傷風敗俗莫此爲甚安得良有司如西門豹者盡沈若輩于河也哉 
[鄂省官報]  
　　七月二十六日撫部院牌示調到各簾員知悉于八月初一日卯時携帶筆硯聽候考試毋違特示○湖南候補道王著農觀察加敏前已交卸陜甘後路糧臺事兹於八月初一日辭赴金陵云○候補府富龍武奉委文廟丁祭監視器物又候補縣左壽履奉委監視文廟器物 
[行善賢禍]  
　　華家淼合三江營黄浦圑窩三處下流之水爲揚州東南一巨浸江中之浮尸隨潮入口或絓於樹根草蕩不能復出濱江村中之有善念者每取而理之從無後患乃六月中江中又流入一尸止於村前小汉不得出螺蛤蠅蛆業而嘬之村人曹姓家小康目田二百餘畞見之大爲不忍卽以蘆蓆裹而埋之毫無他故乃隣村有朱大者目不識丁而酷好詞訟鄉人畏之如虎一日忽來向曹借錢三十千文曹初却之朱言語之間似有所挾曹叟畏其無賴也惜與數千文而去子歸告之曹子頓足曰敗矣是賈禍也彼豈得盈之壑耶曹叟猶希兾無事乃前日朱竟朋串地保縣産段勇多人洶人曹室竟欲鎖曹叟過江云江南大港有某姓我戚也命其子携二百金來揚開小錢店久無消息昨始訪得過此地爲汝所善汝埋屍時我本疑而問汝汝曾以數千文賄寢此事曹叟镵極曹子憤極欲殺朱而抵其命村有一教蒙師心熱而不諳事體　憤甚特憑衆詢於朱曰爾戚年貎何若尸尚在可騐也朱遂言其年貌師約衆憑本坊地保往掘出尸騐之尸竟示腐全然不對衆爲譁然乃朱又大肆咆哮云破土見尸當得何罪是必鳴官不由分說擁曹過江時曹之次子忽然想到姊夫劉桂隨某巨紳爲得用僕急奔求之崩角流血紳憫曹冤卽繕札令劉投宫乃衙門絶無此事因卽飛簽拿人衆皆還颺曹始回家雖幸大禍雪消而所耗已不貲矣 
[米店被刼]  
　　杭之仁和縣屬塘棲地方有某號米店於三四日之間每石米價陡加至一千四五百文有二三鄉父老向店中婉商米價貴賤原屬常事但一日之間驟增數次接連四五日以來四鄉農民無不惶惑或恐滋生事端務請略爲舒緩或五日一加或三日一加庶不致急 
 
 

Page 3

 
 
則生變店主聞而叱之曰我輩生意原靠天時以賺錢安能顧及貧民耶兩父老聞之大怒遂大聲向衆言曰彼係靠天吃飯者汝輩貧民之無食者哥自入店取携不必問價也一時店中之米搬取無遺次日店主以搶刦報縣而父老已先投案直陳情節邑尊亦以該店可惡頗不直之姑將鄉人看守飭差查明禀復再行訊結 
[食飲失洋]  
　　縫匠某甲住寧波府之西門外日前路遇一友邀甲飲於酒樓甲半酣而歸憶及懷中帶有洋銀數元探之已失所在盖暢飲時爲剪綹所竊取矣聞甲此洋係方從帳家收得者備有要需忽遭攫竊殊深悔恨耳 
[小繁多]  
　　日來吳門竊案滋繁或報官追緝或亡羊補牢閶門一帶尤多如日前有揚州客在舟次被攅艙賊摸去數百金舟客以其徒擾案牘也未經報官桃塢蔡姓屋上前數目晚聞足音跫然當卽秉燭追喊見有一秃者亡命逃竄迄未被獲然未遭竊齊門路某姓家圍牆一夕連穿五穴幸有護壁板亦未失物此外所聞尙多均薄有喪失噫朔風未起金商已秋惟鼠與狗晝伏而宵行居民其能高枕臥耶 
[城頭運物]  
　　滬城小東門至大東門一帶城頭運出磚灰泥屑棄在城脚積至六七堆高與城齊當傾棄時城上坐兩人將泥沙乘筐吊上卽在城堞任意傾倒行人經此每受其累或有向城上詰問者城上人卽擲磚大罵老北門外迤西至西門一帶城濠邊竟至不能行走聞因某木作租地開設作塲竟爲壠斷也按護城一帶皆係官地今若此果宜若何整頓耶 
[香斗角勝]  
　　昨屇中秋佳節滬俗舊例凡有橋有廟之處各點太平百和香斗爭奇鬥異照耀一時各處互相比較以香斗之大者爲勝間小東門外萬安橋之香斗最爲桀出又值天氣晴朗萬點明星上下相映邑廟中亦甚熱閙云 
[互擲茶杯]  
　　前日傍晚時英租界潮陽樓茶館有寧人某甲向蘇人某乙索取微欠甚至毆扭經人勸解彼此又將茶杯飛擲甲乙頭顱均破鮮血淋漓迨巡捕來詰甲稱向乙索欠無着反被毆傷乙稱被甲欠錢不還又欲借錢不遂所欲以致被毆該捕卽將甲乙二人帶至捕房捕頭令送仁濟醫館敷治再行解訊 
[碾傷左足]  
　　租界中馬車傷人已屬數見不鮮前日五點鐘時有野鷄馬車載客從英租界四馬路向西而行在胡家宅地方撞倒一東洋車夫碾傷左脚馬車當卽逸去聞東洋車夫受傷甚重盖脚骨已斷祇皮筋相連而已巡捕雇人拖車而載車夫到捕房捕頭飭送車夫　仁濟醫院一面飭緝肇事之馬車夫云 
[傳聞異辭]  
　　昨午喧傳白大橋堍有西人刃斃華婦一事兹悉該處有一西人恃刀欲戳一本地婦該婦卽奔避未遭毒手至其因何啓釁則尚未詳悉也 
[上海平準股票公司叙]  
　　自當路諸鉅公振興洋務以來至今日而明效大驗無人不見矣他不具論卽如公司一端人見輪船招商與開平礦務獲利無算於是風氣大開羣情若騖期年之内效法者十數起每一新公司出千百人爭購之以得票爲幸不暇計其事之興衰隆替也然積而久焉其弊有不可勝言者今設一平準股票公司以維持之其利有五可得而言大凡票價之低昻視乎買票者之多少多則日漲少則日跌漲固足生各公司之色跌實大貽各公司之羞華人通病大都以耳爲目一人以爲不利和而起者十人頃刻由十傳百由百傳千向之韞櫝而藏者舉變而爲脫貨求財之心今有平準公司以確訪底蘊廣采輿評持平定價務使漲則實在宜漲跌則實在宜跌則人人有探討眞實之處浮論自息其利於各公司者一也初來滬上者人地生疎欲買股票苦無閂路詢之途人則某也謂某公司利更一人以爲鈍矣某也謂某公司鈍更一人以爲利矣人情各有愛憎卽買客難爲棄取今有平準公司逐日懸牌定出眞價如兌換錢洋之聽衣牌然可以一覧而知其利於買票者又一也一日之間乍漲乍跌何關乎各公司之盈虧而自有股者視之若相關焉涨則人人喜色咸歸美於總辦之多能跌則個個愁眉且歸咎於總辦之不濟道聽塗說何曾搔着癢筋徒令藏票者心意惶惶耳今有平準公司而巿虎之訛言可以不信其利於藏票者又一也每逢年節各錢莊清帳之秋藏票者或力量單薄當此無可奈何之際不得不賤售以清莊款今有平準公司可以捙銀則度過年關價仍復舊不致受人挾制其利於賣票者又一也各項公司或曠日持久難收效於目前或貨物囤積難脫卸于尅日此項平準公司則輕而易舉股本所存非銀卽票並無積貨不須棧儲開銷省而擔荷輕此本公司自居之利又一也具此五利何憚不爲擬章於後此本未完 
[照錄保嬰局諸君致江陰掇賑張潘二君書]  
　　諸善長大人閣下自春入夏辱承台從來靖經辦東沙義塚事宜於炎天赤日中翻泥佈骨不避穢臭不辭勞頓俾二千數百具之枯骨葬埋得所非特死者銜恩不朽在下聞之祇覺惶愧無地感悚難名豈料未經旬日災起江干風伯逞威波臣肆虐四晝夜巨浪狂飇百十里岸坍圩破男啼女哭鳬水逃生炊竈草房隨潮冲塌平昔膏腴之壤頓成浩森之區滿目災黎勢成餓　我邑侯倡捐米一百五十石弟等亦集湊百十石子前月望後先就東沙被災尢慘之地每口給米五千藉供十日之貲計共四千餘口而糧已告乏尚有飢户一千餘口趕回募湊約以月初補發深虞杯水車薪後難爲繼側聞大善士駕臨江邑設廠煮粥收養災民並經於闌門紫氣等沙發給錢米敝地災民莫不延頸企踵盻望慈航北渡以冀再生有日毙又聞敝邑西沙青龍港等處亦有郡城紳士來北杏開飢户弟等卽赶赴求助孰知早已南旋得悉所杳飢户均屬蘇常善堂公産佃民約有三千餘口而被災圩田只有五千多畆現在尚未散賑弟等竊謂天災流行固屬無判重輕然統敝邑全境而論東沙自龍潭港以下至張王港三十餘里之地其被灾之慘困苦之狀實無異江陰之闌門紫氣等沙自光緒初年沿江坍卸逐年砌岸完糧種植之地轉瞬塌入大江遷　已非一次何堪更遇災荒卽如春問經善長搬運骨殖之處大半已入洪流其附近民居之苦狀槪可想見亦無庸弟等之代爲瀝訢也所兾大發慈悲普渡衆生不分畛　早來一日則多活數十命若大旱之望雲霓猶嬰兒之待乳哺諒大君子斷不忍視爲膜外也臨楮不勝籲懇待命之至耑此陳告敬請善安伏惟慈鑒愚弟朱善慶盛毓麒王文梓姚序鏞朱頡雲劉相同頓啓 
[來書照錄]  
　　諸位先生大人閻下敬啓者敝堂昨見京報知院省今歲蛟患特甚仰蒙天恩高厚已命皖撫赶撥銀耒撫恤並連日閱申報更經嚴君往賑並由鎭江桃花塢賑局代收各善士捐款敝堂自慙末路寄食海濱亟雞趨承南中諸君善行深愧阮囊羞澁心力兩違兹極力勉措十金惟相距數千里鴻便維艱擬奉懇尊處代爲匯兌想人君子惻隱爲懷定能慨允所請務祈覆書卽交去便帶下當卽刻期寄上再敝堂自捐之十金較之南省捐項直是滄海粟是以不欲具名非自他意實自慙菲薄也又如邀允兌此銀其兌費若千並希示遵特此敬請均安立候賜答[  七月二十二日師善堂士頓首]  
[蘇電局桃花里同人經收元魁會第八單]  
　　江南○曾大章蘇府石念祖江都張均金匱侯家鳳無錫朱典績溪章耀德績溪陳德基上海張楨上海項文瑞松府管禮耕元和簫福源震澤羅亨保儀徵吳笏慶吳懸周革某甘來江寧丁同紹武進潘祖謙吳縣陸文政元和鄭君昭文附貢許康生丹徒余會生徽州楊亶休寗糜本一無錫龔清輅吳縣吳傳福吳縣陸鴻磐婁縣金承烈元和江瀚瀛旌德朱普揚涇縣朱普樑涇縣吳朝昌涇縣○順天○管元善陽湖馮苦澤崇明李鍾豫江都于崇慶江都吳筠孫儀徵王熾昌吳縣胡光煜江寗愈鍾頴昭文丁光烺甘泉徐士瀾海鹽錢駿祥嘉興錢培仁嘉興劉康來陽湖○浙江○壽恩培山陰范寅會稽柳咸韶蘭谿嚴炳森蘭谿王永森蘭谿王寅森蘭谿嚴濟寛蘭谿吳演綸蘭谿祝紹藻蘭谿 
 
 

Page 4

 
 
唐受謙蘭谿唐兆萼蘭谿徐晋三蘭谿郭箱傅蘭谿鄭品珍蘭溪徐仁霖蘭溪徐燮垣蘭溪嚴榮炤蘭溪柳豐霖蘭溪方鳳鳴蘭溪嚴鴻藻蘭溪姜鼎炎湯溪黄錫均杭府吳國柱山陰姚夔蕭山陳寶善石門金有倫石門汪寶良石門吳恭謙石門馬昭祥石門鍾可棻石門吳敦德石門馬昭壽石門胡肇封仁和沈汝燮德清程克振仁和戴陳疇海鹽陳秉鈞海寗盛恊寅杭府王希曾山陰許承宗仁和張渠賢仁和閔祖瀛湖府魏本正仁和葛向廷慈溪胡翰城海寗韓楨餘姚周士鑒嘉善任炳奎寗波邱鍾洛歸安陳廷錫烏程朱廷勳海寗周天錫仁和孫樹義餘杭孫禮潤錢塘褚善基桐鄉繆祥楨山陰何君蕭山廪○以上一百會每會各助程儀會洋一元捐募賑欵洋九元共洋一千元 
[桃塢接收江寗南門江義和錢莊内蘇門外史經收皖賑清單]  
　　江陰劉靖侯伍拾員徽州三槐堂三拾員旌德汗崇信堂五員江都蔣炳中五員涇縣查蔭堂五員江寧周亦政堂陸員旌德吕偉鍾本二員江少文一員吕和順本一員汪炳文一員王維翰本一員汪時鴻二員朱曉芙一員汪生陵一員汪鼎臣本一員江寧王禧生一員王慶生一員鄭右之一員鄭湘一員合肥王蟄夫三員歙縣陳小峯一員江寗田晋奎一員恊隆典本拾員和州范大杰一員四百文○以上共本洋十五元英洋一百十七元錢四百文合見英洋一百三拾四元銀一錢八分三厘寄蘇○又代收元魁會王道生蔡敦復盛元良吳謙吉孫孚貞陳之鎔陳鳳飛王南金張雲霖范大杰汪之謙賀欣朱普揚朱普樑吳朝昌朱官保朱官濬江蔭先江靜齊江肇豐江佐清吕爵庭吕翰芬任文翰廿四人各捐洋十元均解桃塢彚收起解 
[蘇省撫轅抄]  
　　八月十二日知縣陳志銓禀知本日卯時接署吳縣任事吳縣金交缷並禀知十三日子時接長洲縣印提舉銜分發江蘇試用通判兪壽銘浙江人禀到○十三日皖南牙釐總局補用道孫振銓奉彭宫保面諭查案來蘇同知金彭海塘搶工竣並水利局委接辦正工差姚詩聲臬委發審局差杏道倫奉委解京餉差長洲縣萬禀知交缷 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年八月初五日京報全錄]  
　　宫門抄○諭旨四道錄前○御史謝奏請飭下申開例禁片○閩撫岑奏交卸撫篆起程赴滇日期摺○雲督劉奏揀員請補道員摺○閩督何奏兼署撫篆日期摺○又奏委員代理泉司夾片○八月初五日工部鴻臚寺八旗兩翼值日無引見○文中堂前往東陵請訓○瀅貝勒假滿請安○恭王續假二十日○景廉請假五日○内閣奏派騐放之王大臣派出怡王桂全張之萬童華○召見軍機文中堂○○御史謝謙亨片再臣聞閩省教官於學臣歲科兩試取錄新進童生赴學塡册公然拘留勒捐修贄名爲畫印夜以繼日終宵威嚇索價甚昻該生等能忍弗予教官怒罵僕隸號呶書斗狎侮甚或加以鞭撻父兄央人說合大約兩員教官修贄上户共需銀三四百兩家人印油隨封加二扣算約又需銀七八十兩中户下户百餘兩數十兩不等卽赤貧如洗亦必捐銀數兩印隨扣算如前有被挫辱而自尋短見者有因入學而蕩産傾家者補廪充貢非議明修贄不肯詳請補充選拔舉優必厚索卷資始爲報名投考至諸生因户婚細故偶遭民人禀學輒傳覊押不給厚儀縱丁凌虐誣以悞課稱欲詳革更喜勒索爲有辭矣教士之官反以虐士莫此爲甚例載乾隆三年議准嗣後各省教官倘有勒索贄見規禮以致舉報優劣不公者令督撫核實查叅照借師生私相餽送例革職又横索束修者卽行叅奏分别究革又提調事例載教官職司訓迪不得干預詞訟等因例禁本極森嚴該教官等日久生玩視爲具文溺職營私幾不復知所司何事一省如此他省恐亦不免應請飭下各直省督撫會同學臣申明例禁諭令學臣於按試時加意訪查倘有如前劣員卽行會叅后革以肅學校而挽頽風是否有當伏乞聖鍳訓示謹奏奉旨已錄○○署理雲貴總督福建巡撫臣岑毓英跪奏爲恭報微臣交卸福建撫篆起程赴滇日期仰祈聖鑒事竊臣前恭讀邸抄欽奉諭旨署理雲貴總督當卽具摺叩謝天恩籲請陛見玆於光緒八年五月二十八日承准軍機大臣字寄五月初七日奉上諭本日已有旨令劉長佑來京陛見岑毓英署理雲貴總督並令何撔兼署福建巡撫着卽迅速起程羊赴署任等因欽此臣遵卽將交代事件清理完竣於六月初一日派委福州府知府解煜撫標中軍叅將莊鎭藩將福建巡撫關防一顆曁王命旗牌文卷書籍等件齎送兼署巡撫督臣何璟接收臣因奏請遣撤黔軍躭延數日定於六月十二日自閩起程由粤黔馳赴滇省約計八月底卽可到任廻念臣上年奉命調撫閩疆一載以來仰蒙聖訓周詳復得將軍臣穆圖善督臣何璟和衷商籌司道盡力襄助用能勉竭愚忱先後兩次渡台裁併勇營革除積弊布置防務整頓屯政隘糧後山生番漸多向化前奏請修築之基隆砲城營碉及大甲溪堤工亦已告竣惟嘉義土匪莊芋等在逃未獲重開後山中北二路因烟瘴盛發未卽開通台北府城池營碉一時不能蕆事春間奏奉諭旨考試通省各文員分别去留行司調考猶未齊集此外如培士林恤嫠婦贍窮民諸事雖經隨時舉辦而措施未竟返躬自省負咎良深惟有將經手未完各事移交兼署撫臣何璟並行知善後局司道曁台灣道劉璈妥籌辦理以仰副聖主軫念海疆之至意除將交卸日期恭疏題報外謹恭摺具陳伏乞皇太后皇上聖鍳謹奏軍機大臣奉旨知道了欽此○○雲貴總督臣劉長佑雲南巡撫臣杜瑞聨跪奏爲揀員請補極邊道員要缺恭摺仰祈聖鑒事竊臣等查雲南迤南道石峻於光緒八年二月二十六日在任病故當經具題開缺聲明所遺迤南道極邊煙瘴要缺例應在外揀選調補照例以石峻病故本日作爲開缺日期師于二月底截缺係屬要缺毋庸掣簽查迤南道駐紥普洱府地處極邊烟瘴最盛水土惡劣管轄二府一直隸州一直隸廳幅𢄙遼阔所隸車里土司與緬甸南掌暹羅各外城接壤挫馭巡防均關緊要非精明幹練熟悉邊情之員不足以資治理臣等督同署藩臬兩司於通省現任應調應升人員内逐加遴選非現居要缺卽人地未宜實無合例堪以升調之員惟於應補人員内查有前任鹽法道開缺仍留雲南補用道沈壽榕年六十三歲浙江海寧州人由監生遵豫工例報捐從九品分發四川道光二十四年三月二十四日到省咸豐二年遵籌餉例報捐按察司經歴候選四年十月川軍會勦貴州桐梓等縣逆匪調赴軍營五年三月二十二日奉旨着賞戴藍翎欽此是年川軍堵勦貴州銅仁松桃等處逆匪調辦營務肅清酉陽州秀山縣邊境收復石峴街城七年正月二十七日奉旨着免選本班以知縣留于四川補用欽此是年七月經前雲貴總督臣吳振棫由川統兵赴滇剿匪奏帶隨營嗣因雲南省城解嚴八年五月十六日奉旨俟補缺後以同知直隷州頟州用並賞換花翎欽此續經剿辦宣威州屬館塘等處回匪事竣是年八月初六日奉旨着候補同知直隸州後以知府用先換頂戴欽此十年六月捐升道員候選前雲南撫臣林鴻年奏調同治四年六月十四日奉旨道員沈壽榕該撫稱其可用着卽交該撫差委以資醫助欽此五年七月經前雲南撫臣劉嶽昭督兵勦辦黔匪奏帶辦理營務勦平黄號巨匪撲滅蔡報屯黔西大定巨匪六年四月二十日奉旨着仍以道員儘先前卽選並賞加按察使銜欽此又於攻克苗號各匪老巢案内彚保七年四月初一日奉旨着以本班分發省分遇缺儘先補用並賞加布政使銜欽此又於攻勦貴州牛塲白坭等屯苗衆各匪肅清平遠州八年七日初四日奉旨賞給一品封典欽此經吏部議駁另行改奬九年六月十二日奉旨着賞給强都巴圖魯名號欽此奉委赴川催辦摛輸在川差次接奉行知九年八月二十八日奉旨雲南鹽法道員缺着沈壽榕補授欽此十年七月差竣回滇是年八月初八日到任經前雲南督臣劉嶽昭奏委節制滇軍援剿貴州克復興義府城蕩平逆匪十一年七月初一日奉旨着賞穿黄馬褂欽此援黔事竣十一年十一月二十七日仍回本任因會剿貴州新城賊巢上游肅清出力十二年正月十五日奉旨着賞加軍功三級欽此嗣因雲南全省軍務肅清是年閏六月初十日奉旨着交部從優議叙欽此經部議得加一級紀錄三次十三年三月經奏委署理雲南布政使篆務是月十五日到任十一月初二日交卸仍囘本任嗣因騰越順寧軍務肅清案内保奏光緒二年七月二十三日奉上諭着交部從優議叙欽此經部議給軍功加一級光緒三年大計卓異保荐奉文覆准經奏署按察使篆三年十月到任四年交卸是年六月初十日奉上諭雲南鹽法道沈壽榕與魏鼎薰李光舒往來親密雖查無鑽營串合情事究屬未能遠嫌且平日聲名平常着卽開缺送部引見欽此旋經欽差禮部尚書臣恩承左都御史臣童華來滇確查覆奏五年六月初七日奉上諭前任雲南鹽法道沈壽榕與魏鼎薰私行干求親密太甚各情亦無聲名平常等語沈壽榕着仍以道員留於雲南補用毋庸送部引見欽此委署迤南道篆是年十月到任七年八月卸事查該道識練才優任事勇敢任内並無叅罰案件以之補授雲南道要缺實屬人地相宜與例亦符據該署司等會詳前來合無仰懇天恩俯念道缺緊要准以沈壽榕補授雲南迤南道實於地方有裨如蒙兪允該道係由前任雲南鹽法道開缺仍留雲南以道員補用今請補迤南道俟覆准日照例給咨送部引見恭候欽定所有揀員請補道員要缺緣由謹合詞恭摺具陳伏乞皇太后皇上聖鑒勅部議覆施行謹奏軍機大臣奉旨吏部議奏欽此○○閩浙總督兼署福建巡撫臣何璟跪奉爲恭報微臣兼署撫篆日期叩謝天恩仰新聖鑒事竊臣於光緒八年五月二十五日准兵部火票遞到本年五月初七日内閣奉上諭劉長佑着來京陛見雲貴總督着岑毓英署理張光棟着署理福建巡撫未到任以前着何璟兼署欽此旋於六月初一日准福建巡撫調署雲貴總督臣岑毓英飭委福州府知府解煜撫標中軍叅將莊鎭藩將福建巡撫關防並　王命旗牌文卷等項齎送前來臣當卽恭設香案望闕叩頭祇領任事伏念臣賦質衰庸受恩深重海疆忝任屢閱韶華撫篆兼權曾叨寵畀方愧涓埃莫効何期恩命重申感懼交縈冰淵彌惕臣惟有督同司道益矢精勤遇事認真殫心經理不敢以暫時兼攝稍涉疏虞以期仰副高厚鴻慈於萬一除循例恭疏具題外所有微臣感激下忱謹恭摺叩謝天恩伏乞皇太后皇上聖鑒謹奏軍機大臣奉旨知道了欽此○○何璟等片再署福建按察使鹽法道翁學水因病出缺臣等現已恭摺奏報新授臬司張夢元進京陛見雖不久可以旋閩而臬司爲刑名總匯之區應先委員代理以專責成兹查有二品銜候補道潘駿章堪以暫行代理除檄飭遵照外謹合詞附片具陳伏乞聖鑒謹奏軍機大臣奉旨知道了欽此 
 
