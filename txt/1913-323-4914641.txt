# 1913 - 323 - 4914641

 

Page 1

 
 
[要件]  
　　江蘇財政之標準（四） 
　　今年四月間之預算 
　　江蘇省編製二年度預算　辛壬　年預算 
　　比較說明 
　　（庚）雜收入辛亥預算列三百八萬二千九百　二兩壬子列一百十九萬八千七百九十七兩父地方收入三一萬九千七百八兩辛亥原案若辦公費若　省欵若扣平減成若　色申補若提捐收解各欵巳占二百數十萬之鉅壬子原案若辦公費若官物變價若院司營署歸還節省截扣欵若罰欵總計亦將百萬現巳一律銷滅無從列計所餘各學堂學膳費及省有財產基金租息等項本年度列歸地方收入全年約四十四萬六餘元 
　　（附註民國元年度十個半月預算案雜收入及行政收入共列三十九萬二千六百六十元本年度列收四十四萬六千餘元約增百分之十有奇 
　　（辛）輸各欵　辛亥預算列十八萬七千六百五十三兩壬子列二萬四千二百七十八兩辛亥原案寧冊所列盬局報　扣廉捐欵請印補缺各費本非正當收入其差可稱爲捐輸者僅寧冊捐助欵蘇冊商捐共一萬餘雨而巳現捐輸早停當然無甯列計壬子地方收入甯屬列有各紳商就地捐助敎育經費均屬自治範圍之樂捐性質故此類應全數消除 
　　（附註）民國兀年度十個半月預算案未列此頻 
　　（壬）公債辛亥預算甯屬列一萬六百百元再　　　　　與　隸按年收圈之欵全非公債性質未便列計 
　　（附註）民國元年度十個半月預算案列地方公價一百萬兀現巳停止發行 
　　以上收入之部 
　　民國二年度預算中央地方支出總額除洋欵賠欵己歸中央直接支付都督府司法籌備處兩機關及所管軍政費司法費並特別預算均剔除不 
　　外共一千五百一十九萬四千一百六十一元較辛亥舊案減銀七十四萬三千三百七十二元較壬子舊案增銀一百萬一百四十一元國家行政費機關變更欵目移易導條比類尚得大槪較辛亥案減銀四百三十二萬千千四百七十四元較壬子案減銀二百八十一萬五千一百四十三元至於地方事業前清時代若巡警若水利隸於民政者正在籌畫若學校若農工商務隸於敎育實業者尚在萌芽助長行政關係綦重民國肇始此其本圖爲現狀計爲永久計自應次第設施勉希得尺得寸之效故較辛亥案增銀三百五十入萬一千一百二元較壬子案增銀三百入十一萬五千七百人十九元然以全省支出總領統計較壬子案增一百萬元有奇較半亥　減七十四萬三千三百餘元是所增之三百數十萬元皆從各官署機關裁節而來雖贏觳之易方初非漫無標準茲編列簡表逐類此較說明如左 
　　（子）行政（丑）財政費（寅）教育費（卯）實業費（辰）民費（已）工程費（午）典禮費 
　　右七項辛亥預算列銀四百三十萬二千七百七十　兩壬子預算以行政財政併爲度支部所管典禮民政併爲民政部所管實業工程改爲農工商部所管敎育暨外國留學　改爲壓部所管共列銀六百三十九萬三百三　六兩細究用途以各官署政費居多且辛亥年案各州縣公費未列壬子年分寧　各縣亦未完全列算自光復以區制悉發後收組省公署合內務財政敎育實業四司同署辦公縣設一知事公署分科治事即　稅局所亦巳刪繁就簡一切支費實巳大減惟省城商埠警察正待擴充水上警察亦即籌備改編加以水利工程墾務清鄉等項當務之急均難置爲緩圖至財政機關又有國稅廳籌備處審計分處預算决算處之增設各項總計較辛亥年增十分之一有奇較壬子年减十分之三而强 
　　（附註）民國元年十個半月預算案列民政則政兩司費各縣民政署公費巡警費民政費工程費織教費各項共銀元三百五十五萬二千七百七十八元本年度　　政兩部所管計列銀元六百九十八萬五千二百三十一元（未完） 
 
 

Page 2

 
 
[時評]  
　　行政議會　（冷） 
　　國民黨之議員驅逐而議會不足法定人數議會不足法定人數而議會不能不暫時停止議會停止而所有重要事件政府恐有獨斷之嫌故今日政府之策勢必以行政議會代之此其事非我妄測試觀西電謂袁總統將召集各省代表以開議會此其端倪也夫行政自行政立法自立法不能相替也然而立法部之議會既遭殘廢則行政部之議會自必乘時而生拔趙幟以樹漢幟我見其為期必不遠也 
　　假使行政部之議會既立足行見憲法可以行政議會定之官制可以行政議會定之參衆兩院而若存者或者得分其餘各種之法律一杯羹鳴呼斯為中國共和之奇觀亦為我一人暝想之妄語雖然亦未必不可以中 
　　命令 
　　十一月四日大總統布吿　至於國會議員徐秀鈞等致李逆烈鈞各電尤為亂事起原如議員徐秀鈞王有蘭等致李逆烈鈞靑電內稱七省聯合對付袁氏袁氏利用機會飭李純兵隊移駐武漢扼長江之要區布北兵之勢力此事全誤於黎氏之請兵故李氏乘間　入本煎對於此舉極為注意昨巳派員赴申與克强接洽等語又議員朱念祖致李逆烈鈞號電內稱黎氏悍然請兵中央近調李軍扼武漢矣我公聯合七省先發制人機不可失謹遵來示秘密進行等語又徐秀鈞致李逆烈鈞箇電內稱黎藉鄂亂急電請兵聞巳派六師先發二師繼之明為鎭鄂恐侵及贛望速防要塞以備對待等語又江雷內稱孫黃二先生大計巳定公宜速圖籌洋五十萬元届期接濟等語又文電內稱公倡七省聯合攻守同盟同人悉心研究皖浙尤關緊要皖贛唇齒贛若以全力攻鄂皖必出師豫魯攻其必救又滬上英士力薄必得浙助可策萬全常恒芳凌毅等十二人公電柏公得覆如約楮輸成等十人會致電杭垣浙之同志來電云朱督模稜兩可恐敗吾事並聞其密吿袁氏必不得巳以猛　除之母人負我等語又冬電內稱近來內訌迭起作速進行機不可失黃聯甯皖孫聯桂粤寧為根據速立政府外人一出調停南北分據指日可定等語又魚電內稱事巳萬急無可再俟歐陽等三君誰最可靠務宜及早密商某與有蘭侃羣密商意見相同乞早决定是要等語又蒸電內稱我公聯合七省攻守同盟中央或有意外舉動應預防再本部用項支絀粤督巳允接濟十萬可否酌撥二三萬元議員補助費巳借發等語又效電內稱本黨議員特別津貼巳由本部支發粤巳寄本部十萬元公助欵尙餘二萬元張繼囑緩送等語又皓電內稱本黨現處於極危險地位省會聯合會望督促進行若得人指揮或可矯正一二等語此國民黨黨員曁國民黨國會議員興李逆烈鈞並黃興等勾結之鐵證也綜以上各電情詞而論李逆旣迭電接濟該黨本部巨欵復特別津貼該黨國會議員推李逆等之處心積盧一則以為國會議員選舉該黨旣占優勝必欲於憲法等問題貌襲聯邦各制以遂其破壞統一之狡謀一則以為長江重要口岸該煎應占勢力必欲以駐兵等問題聯合攻守同盟以快其傾覆國家之毒計若非該然議員內外一氣何以徐秀鈞等密致李逆各電一則日先發制人再則曰以備對待而黎副總統請兵移駐武漢一層在政府純為保衛地方起見乃電稱該黨對於此　極為注意並派員與逆首黃與接洽査核各該逆電係發於四五月么交是該黨亂謀醒蓄最久卽未致偕竊湖口獨立而司馬心跡業巳路人皆知其最為狠毒者則莫如該逆徐秀鈞文電所謂全力攻鄂出師豫魯以為攻其必救之謀冬電所謂連立政府外人調停可定南北分據之局凡此諸端皆欲恃武力以蹂躪地方挾外力以動搖國本設或不幸言中恐亡國滅種之慘劇早演之於數月以前我國民之困苦顚連至今又不知其景象何若也夫國會為最高立法機關議員又自稱國民代表該黨議員與李逆烈鈞等旣已密電接洽為本部一致之進行遂乃假借職權行挾制政府之詭計當李烈鈞等逆跡漸露之日正該議員等助長內亂之時擁兵者旣跋扈以自恣擅權者復驕縱而加厲刁滑者潛赴南方躬預亂事陰險者盤踞國會力為後援方本大總統下令免去李逆烈鈞之本官也天下稱快該黨獨不謂然於是隸籍國民黨之議員聯翩質問無一非與民國政府為難明知任免職員統率軍隊為本大總統約法上之特權而悍然不顧約法之如何規定但苟有可以迥護亂黨者莫不侈然而為種種之託詞當李逆烈鈞尙未免官時代如衆議院議員邱冠　徐秀鈞王恒凌鉞王有蘭歐陽沂梁系登王侃李積芳鄧元賀贊元等質問關於政府調兵聚集武穴案內則稱贛督旣無獨立之確證中央何來進攻之傳聞謠啄繽紛易淆觀聽等語又議員蔡突靈蕭輝錦盧式楷黎尙雯田永正量杭時劉濂周震鱗朱念祖符鼎升燕善達等質問中央調遣軍隊集中武穴案內則稱贛督李烈鈞熱心愛國政府蔽於莠說動生意見因滋精忌據贛　議會删電聲明獨立之說絕無影響究竟中央何事至有進兵武穴江西謬擧等語我國民試思該黨議員等對於江西獨立固明明力辨其誣中央調兵尤悻悻力指其謬顧何以湖口首亂以所謂熱心愛國之贛督兌一變而為稱兵搆禍之暴徒國民卽不責言該議員等恐亦無詞自解然此猶可諉之曰亂象未萌非局外人所能逆料也乃自李逆烈鈞免去江西都督本官而後於是該黨議員龔政馬如飛劉峯一蒙經石瑛張耀會黃攻素吳壽田邴克莊　調元温世霖張于潯林文英王葆眞丁超五彭學浚徐秀鈞賀贊元王有蘭彭允彝羅永治歐陽振聲褚輔成王永錫董耕雲樂山張樹桐黃寳銘等則以李烈鈞免職政府種種舉動殊屬噯昧等語相質問矣議員鄧元文篤周歐陽沂王有蘭盧元弼程鐸黃格鷗林文英林英鍾凌鉞張瑞王定國陳時銓　調元邵端彭羅永治曾幹楨陳九韶李積芳高旭辛際唐邵慶麟覃超秦廣禮等則以李烈鈞受事年餘輿論翕然大總統下免贛督之令倒行逆施之隱實為欲蓋彌彰等語相質問矣議員文羣辛際唐盧元弼王侃歐陽振聲黃格鷗王有蘭曾幹楨丁　汾陳策陳鴻鈞賀贊元等則以贛督巳撤胡督繼去柏譚兩督撤易之消息且喧傳矣而聯名阿附政府之各省都督自若也此種政策將何以吿國民等語相質問矣議員燕善達王觀銘劉濂蔡突靈謝樹瓊盧式楷蕭輝錦朱念祖日永正鄒榭聲湯漪黎尙雯符鼎升則以李烈鈞免官對於此項命令深文周內或者別有用心等語相質問矣按昨日所刋初四日大總統布告中間尙脫去一叚接在（此李烈鈞與國民黨本部及國民黨國會議員勾結之鐵證也）句下（此外議員）句上茲由　局補送來會特再抄奉請貴報照刋　日報公會附啓 
　　專電 
　　北京電　袁總統雖命解散國民黨取消該黨議員然仍主和平辦理殆不至有拘捕情事現尙無一人被捕傳言某某被捕說皆訛 
　　北京電　據官廳人云已追繳證章者約二百六七十人惟旣追繳後或須分別情節另為轉園現公民黨政友會等已紛呈自辯所收議員係早巳脫黨請免取消進步黨昨議須為昭雪者　脫黨確在亂前者　雖在亂後而前後曾發有文電擁護中央如馬小進者　雖在亂後而曾經另入他黨並未曾參預該黨要　者　外又决定維持國會辦法請政府速催補合法議員到京大中公民政友各黨均紛以此意與進步黨協商 
　　北京電　現在並無限定取消議員離京之說但如　願離京者仍給予本有旅費及免票據調查參議院以國民黨占多事實上不能開會衆議院　合格議員尙有三百二十九人如全數出席尙能開會但亦决無此事兩院今日尙發布議事日程國民黨議員谷張等聞己離京餘尙逗留惟巳經脫入公民等黨者紛紛挾報紙自辨己經脫黨託人疏通者不絕兵警尙無事京中亦安謐 
　　南京電　省議會七日開會通過議案四件　蘇省預算　派代表赴京爭執　鍾英學堂補助費交審查會審查　中國體操學校經費交審查　安東小學爭執案交審查 
　　南京電　韓省長訂定暫行省立敎育農工商各機關支欵方法已通飭各縣遵辦南京電　第三師被裁兵士經馮宣撫給餉三月並退伍證書昨日（七號）一律資送回籍 
　　南京電　徐州觀察使微山湖釐局互爭管領徐屬湖屯田租甚力故省長所委該周督辦方悅魯現又改委江寗烟酒認捐局差事 
　　南京電　張勳昨委孫子良為查瓣營務處 
　　杭州電　警廳長夏超憲兵司令王桂林朱都督以勤勞卓著電請獎給四等文虎章 
　　寧波電　周旅長査覆獨立案內關於某　領與亂黨通電多件外問有將撤任查辦之說商會巳電請朱督挽留 
　　特約路透電 
　　北京電　英文北京公報謂中政府接有消息李烈鈞林虎已由日潛至上海運入炸彈數箱且招得羽黨四十五人現信彼等正在謀圖暗殺等事中政府巳正式請外交團將各犯交與華官審訊定罪該報謂以前事證之可信外國政府必不容亂黨在租界之內進行抗拒民國之舉並促請外員實行驅逐有名之亂黨因上海近來每星期內必起有奇案多種而皆含政治意旨故也 
　　廣州電　華國報為此間進步黨機關報載有社論對於政府解散國民黨深為扼腕且謂行政部破壞政黨獨立意在盡去反對之政黨進步黨對於此舉應與國民黨同相揮淚云云 
　　廣州電　廣東國民黨支部已數星期前非正式解散故對於此次總統之命令毫無影響又云廣束之國會議員幾全為國民黛目下親友皆為若輩之性命憂慮 
　　東京電　有賀長雄博士由北京抵此據其語客云中國憲法根本問題國會總統之勝敗耳國會勝則總統對於立法部將無權力又謂袁世凱實求完全之憲法俾免引起種種周折且使行政立法司法三部得以融洽辦公云 
　　東京電　袁世凱之果斷政略谷報詳論如下東京朝日新聞極具悲觀謂袁世凱之擧動實　目下所定憲法之神聖尊重恐將引起葛藤云　時事新報謂角散國民黨實非常嚴厲之擧動總統之地位雖可暫安終有後患他報多以中國比諸墨西哥以袁世凱比來之害正難豫必 
　　東京電　橫濱復有虎列刺疫症一起前後共有十七起神戶亦有一起 
　　譯電 
　　北京電　前料國會國民黨議員之除名者共約三百人今悉尙不止此數在衆議院者共三百人在參議院者約一百三十人均將勒令繳出議員證書自解散國民黨之命令下後凡在國民黨黨籍者無一倖免其實內有從未承認入黨者亦有曾登報聲明脫黨者據官場宣稱現擬細加調查如有果未入黨者及證明無過者則即將收沒之議員證書送還按該黨議員對於近今亂事多有不贊成者此為盡人皆知之事固不能一筆抹煞也然警局則仍出示謂開除之議員有通亂者均將照律懲罪云　國會之前途非俟除名之議員人數旣明則難懸測目下參衆兩院議員皆不滿法定人數而憲法起草委員會之解職者亦過半數昨日外間盛傳旦夕將有命令解散國會惟此意似與近今命令中命本屆合法候補當選人如額遞補之言不相應合現望續下切實命令擧行此事俾國會不致久曠職務國民黨議員是否全行開除或僅查獲附亂證據者始行除名究竟如何尙未明白國會能否即行辦公自宜以此為决也華字各報對於袁總統之專斷緘默無言惟日人所刋之順天時報謂命令中歸罪國民黨之電文尙係克復湖口砲台時所得政府既於數月之前獲此罪據乃必待選定正式總統而後發作何耶前參輿總統選擧之國會議員今獲罪者過半如以目下之罪證而驅逐諸員則宜早行此舉不當延至今日否則旣知國民黨議員謀為不軌復圖利用若輩以行總統選舉夫匠旣失議員之資格查所擧之總統當作無效各國之承認實無意義云云並斥袁總統為奸賊痛加辱駡中政府巳要求日使令該報停版 
　　北京電　警局請國會國民黨議員巳繳證書者覓妥實保人五人擔保後之行為否則即須離京北京電　衆議院議長湯化龍及進步黨諸領袖力勸政府發還無辜株連之國民黨議員證書如能照允則國會議員勉强可滿法定人數據北京日報戰稱今除附亂之國民黨議員二百人外餘員將由總統復下命令仍准充當議員 
　　北京電　公民黨議員十七人前屬國民黨悉於昨日被捕該黨理事部巳請警務長釋放大中黨及政友會巳睛政府發還公民黨前嘗入他黨議員之證書 
　　北京電　參衆兩院擬允　暫停會議北京電國務院因目　下國會議員巳不滿法定人數決議將大政方針通電各省俾資遵循北京電憲法起草委員會因不足法定人數故未了之憲法數條不能續訂 
　　北京電　十月初句被捕之議員八人內有四人似巳證明有罪巳解江西審訊 
　　北京電　袁總統擬於本月底召集中央行政會議每省派代表兩員彼則派代表八員 
　　北京電　謠傳李烈鈞抵滬袁總統巳下令捕之 
　　北京電　袁總統命令謂欲求恢復治安首當去溺職之官員並命各省民政長拘捕私通匪黨　秘密會等名目刮取民財之官員又有命令命各省實行文官考試例以前當淘汰無識無能及不誠實之冗員 
　　北京電　本月中旬北京將開財政陸軍大會議各省均將派代表與會 
　　北京電　國務總理熊希齡通電各省謂某某數省之司法問題嗣後悉歸司法部直接核奪省中之司法處鈞將裁撤敎育事宜亦照此辦法江蘇湖北直隸廣東四大省則自行管理各處道台不再任命 
　　北京電　袁總統巳允熊總理之請派員赴各省以財政部之名義監查各銀行發行之紙幣北京電　幣制借欵談判僅議及抵押品問題以鹽稅抵押過重未使再抵傳聞日本亦將加入該借欵 
　　北京電　據姜桂題電稱經棚二十九日克復袁總統已犒賞兵士銀五十萬兩倫敦電　泰晤士報載有社論討論袁世凱解散國民黨事宜謂華人之厭政治事變巳有明證袁總統實行專斷之宣言縱背憲法仍為衆所贊許雖然中國代表制度目前之希望亦因此而絕矣袁總統之政治太度令人追想伊藤候及日本元老負之政略袁氏茍非深知輿論之大力助之則必不敢出此如天假其 
 
 

Page 3

 
 
年則袁之治華必與狄愛士之　治墨同一手叚云晨報謂袁總統今從事恢復合於中國時勢所宜之制度中國人民初必深信共和之中必有奧妙之　物今則豁　然　大悟所求者惟和平之福而巳大約衆必以為袁總統之能　彼等滿意比較國會更為可恃中國如存立於世則必急求治安及得一誠實之政府袁總統已示明有建設管理穩健政府之權力使其果能如在北洋總督任時盡瘁國事則或者尙可令中國脫此險圍云 
　　公電 
　　北京國務院召集地方行政會議電　黎副總統各省民政長鑒大總統令自國體不變以來於今兩年救弊補偏日不暇給創造宏業多所未遑今者內亂敉平　正式政府成立一切根本至計亟待積極進行所有大政方針已由國務會議次第議决惟是中央所定者政策之大綱而推而行之實在地方各省風氣之閉塞不同形勢之交通互異雖大本之範圍不越而損益之程序或殊不有以溝而通之何以收舉措咸宜之效上年嘗飭各省派員來京組織行政諮詢院乃各代表性質不明主張歧出良法美意致成具文甚可惜也現在特開　地　方　行　政會議各該省長官　皆素抱公忠體國之忱必能深明此義其有年在三十五歲以上於行政界經騐十年以上敏於世界大勢品學兼優者應即　遴派兩員來京　如該省　有駐京人員合格者亦可派充以期早日齊　會議要政總之袪內外隔閡之弊成集思廣益之功戮力一心固我邦本本大總統有厚望焉等因理合電達盼復國務院微 
　　廣東龍都督李民政長憲法意見電　北京大總統國務院武昌副總統各省都督民政長並轉護軍使天津開平多倫諾爾毒州上海徐州九江荆州澧州衡州芝罘岳州重慶蕪湖赤峯松江鎭守使鈞鑒大總統有電奉悉民國肇建本係創局　　年帝制之餘處累世積弱之後紀綱　廢議論紛歧國體雖　民志未定今欲起衰救弊蕩穢滌瑕惟有確定政權不令制牽浮議樞府之信用旣立人民之觀感自移庶不致厭倦共和動搖國本至於法院國會各有職司本三權分立之大經定萬世不刋之憲典此議會極重極要之責任也今觀憲法起草委員會所定草案誠有如大總統所云於國勢民情均皆夢夢者閣員同意原與責任內閣制根本不能相容美憲法雖有明文久已等諸廢棄今任總理旣須同意而不信任卽予免職是重用之而輕棄之也臨時政府三易閣員餘痛未忘豈堪再誤同意權之設在防總統專橫其實總統賢防之奚益不賢翠之何為此非自相矛盾乎不信任投票議決閣員本無一定辭職之義務不過習慣上　國會解散即政　辭職耳今解散雖得參議院同意而閣員免職　決後即須行之是豈所以保立法行政之平衡平國會委員會為美國憲法所無若不從根本取銷則此十八人者直可以緊急　令及財政緊急處分兩事制國家之死命而有餘尙有絲毫　　之法乎平政不設專院審計勾可選員公佈不由總統均屬權限　淸窒碍太多萬不可行總核全案其於政府舉動可謂　縛　驟無微不至矣推原該會之意一若議員人人皆神聖官吏人人皆盜賊也者而孰知購票賣身攘臂以爭歲費者之尙未成人格也哉總之此次憲法第一須由總統參預第二須由總統公佈庶案中謬誤可以剷除如果各議員始終堅持不顧大局借利國福民之法典為營私植黨之護符　有仰懇大總統以救國為前提行最後之解决或解散議員另　選擇或執　國民總投　以求眞正輿論各國制定　　大　　　　　　　之計無取速成濟光等敢不犧牲一切以供購求完美憲法之代價國家治亂爭此頃刻尙望協力並求明敎廣東都督龍濟光署廣束民政長李開侁印 
[要聞一]  
　　國民黨奉令解散紀要 
　　袁總統以　南方　亂事與國民黨有密切關係特於前日下令解散國民黨並取消國民黨議員資格警廳奉到此令即於下午三時派軍警多人將國民黨本部封閉閉各區派警兵前往國民黨議員住宅勒令繳還議員徽章證書　計國民黨議員三百餘人均於點燈時候辦理完竣當此事未發表之前異常秘密惟總統於日前曾對湯議長略有所表示然亦未明言辦法湯議長出外與政界諸人商議思有所轉環未及發動而令已下聞此事純出於總統之軍事命令作用國務院中訖未聞知至是日早晨總統傳熊總理朱內務長到府示以此項命令熊朱遂即副署午間卽行發下云 
　　憲法潮流中之政黨態度 
　　大多數之主張　憲法問題日來政府與起草會之主張頗不相下至將來之結果如同殊費推測昨據某黨之重要人言云此問題將來可望平和解決不至大起衝突因現在各黨議員大多數主張就　起　草　會及政府兩方面之極端主張相度情形折中規定其結困必　國務總理之任命須經衆議院之同意以符責任內閣之實　對於國務員之不信任投票一事必行删除不以明文規定而防流弊　審計員必仍由議會選暴庶得獨立而盡監督財政之責　國會解散之行使必不須參議院之同意　國會委員會一章必按各國通例打消之云云 
　　討論之續聞　民憲公民進步等黨計論憲法之槪略巳选　本報茲得探得共和大中兩黨開會研究爰録其情形如下（一）共和共和黨本部日昨開會關於組織憲法研究會討論卽行議决該研究會以本黨雨院議員及本部幹事組織該黨研究之結果決定任命總理仍要衆議院之同意至於國會委員會主張不設云（一）大中昨日（四日）下午一鐘大中黨在順治門大街本部開人員會公推朱兆　莘　君為主席報吿關於憲法上各項重要問題後首提出國會議員應否兼任國務員問視請衆討論江天鐸張樹森黃贊元恩華張國溶張知競等均以為欲養成政黨內閣及溝通立法行政雙方之意見應照原案規定黃錫銓吳文澣二人則以為政黨尙不發達實無兼任立法行政之人才尤應犧性憲法上關於議員方面之權利以免貽人口實不主張兼任隨付表决衆贊成原案次討論國務總理同意權之有無張樹森辛漢張國溶　贊元　繩式等以為旣　彈劾權不信任投票權以監會政府不必再有同意權　相衝突應予行政部以偉縮餘地張知競則以為須保留不信　投票　始能拋棄同意權李載賡黃河瀛兩人以為同意權係屬事前愼重彈劾權不信任投票權為事後補救的方法均主張投票權之不規定嗣付表决大多數贊成無同　意　權次復討論對於國務員不信任投　票　權應否規定維持原案一點餘鐘未能表决此外尚有問題二種（甲）關於憲法未討論各問題　解散權之有無　國會委員有無設置之必要　審計院之組織用選舉制抑用任命制或用折中制　平政院有無設置之必要　彈劾大總統出席人數問題　國敎應否規定　省制問題（乙）其他應提出公决各問題　議員會之組織　大總統能否派員到憲法會議發表意見　各黨協商問題以上各種問題聞擬於六號（星期四）再開議員會續行討論云 
　　金庫與幣制 
　　統一金庫　國家銀行最大之職務在代理全國之金庫即全國各項之收入均當歸於統一金庫之中別項機關不能越俎代庖現在北京之中國銀行即為國家之銀行是中國銀行為總金庫而各處所設之分行分支金庫以及派辦所之種種名目皆代理金庫而中央之總行負其完全責任固無疑義我國收入中以海關為大宗其所收之稅欽從前可聽稅務司存儲於指定之銀打（按所謂指定銀行者卽任其所指定之銀行或外國銀行或官立銀行均可）現中國銀行旣設分行分支金庫派辦所於各處則稅欵當然歸其管理乃據各處報吿稅司多有抗而不繳出者其所持理由以種種名目不同恐信用不敷有關稅欵茲聞財政部以此事一日不結即國庫一日不統一日前又通行各關凡各處所設立之分行分支金庫派辦所名目雖有不同而代理金庫則一至完全責任皆中國銀行担任令其速將稅欵交出勿再生悮會云云 
　　調查幣制　前審計處總辦王璟芳與主任李景銘前往束三省調查財政日前返京王君等此次到三省調查關於財政上各項問題而最注意者卽為幣　制蓋三省濫　發　紙幣為數頗鉅若不籌收回之法則三省財政無整理之希望王君以收回各省濫紙幣之意見條陳政府卽用以為東三省整理財政之計劃又聞王李二君以此次到東三省後方知各處財政紊亂情形達於極點非實地調查不能得其眞相現已擬定沿江而下親歷谷省週為他山之一助大約本月中旬即可由京首途云 
[雜評一　（無名）]  
　　東西報紙之異解　東報對於此次政府解散國及黨事多　為非西報對於此次政府　散國民黨事雖非之者　不少而大　以為此等手叚極合實於中國嗚呼非之者解視我總統是之者亦非重視我總統而實輕視我人民之程皮鳴呼　可悲耳 
　　參衆兩院之前途　參衆兩院我料其决不解散也參衆兩院之能開會與否則我不敢　矣參衆兩院之開會或有是事也參衆兩院開會之後而一行質問再行質問今日反對明日反對如前時之興高氣盛者我决其必無　事也 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　鹽政改革問題之聞聞見見 
　　鹽務均稅辦法　鹽稅問題熊總理巳决定實行均稅法所擬之均稅法案自民國三年一月一日姑迄七月一日以前先實行之於北方七月一日以後則推行於南方各省惟均稅之辦法本擬將一切引界悉行破去嗣經實地體驗其中實有種種障碍茲聞於均稅法案之中删除破引一條鹽商頗為稱便云 
　　鹽稅抵押問題鹽稅抵押為今日緊要問題泰晤士報駐京訪員昨電致倫敦略謂倫敦新銀行團以中國鹽稅為可恃若不詳細調查而遽認為千萬磅之投欵此實大誤緣調查中國之以鹽稅為借欵抵押者巳經六次　一千八百九十八年英德借欵　一千九百年拳匪賠欵　一千九百八年贖回京漢鐵路借欵　一千九百十一年粤漢鐵路借欵　一千九百十一年幣制借欵　去年及今年各國資本團之各項墊欵若再併以此次千萬磅借欵則共七次以一中國不整理之鹽稅收入有減無增新銀行團信之豈非大誤云云 
　　鹽欵存息交涉鹽稅收入之欵照合同所訂須存放於銀行團所承認之銀行然該銀行等旣收此項存欵例須付與利息日前鹽政署向各存欵銀行要求利息而該行等只認息一釐按各國銀行至輕之利亦在二釐以上該行等實係奸詐意以非該行等不能存放此欵也現聞張次長弧巳决定若該行等仍如刁難即將此欵移存中國銀行以免喪失鉅利鉅利日內即再向該行等交涉云 
　　運司分別更調熊總理對於鹽務極為注意久欲將全國鹽政大加改革以裕稅源就職以來調查各省鹽運司辦理之能否得力以為進退之標準以取改革全國鹽政之全功蓋熊總理整理鹽務之政策夙主張就塲官專賣制度推行此項新制度其　第一着手處即在整頓塲產此事最為複雜繁難非得相當之人才莫辦已决定將各處鹽運司分別去留以便進行矣 
　　幣制借欵之成立難 
　　幣制借欵之交涉銀行團代表尙未確答茲據某外國銀行代表之言曰此借欵提議若條件担保完全可望成立唯此合同條件係前淸時代所訂結必須改訂就擔保n問題銀行團頗希望以地租充之中國政府恐國民之反對不肯允諾又財政監督之件亦屬難問題熊總理胸中有何妙算非局外者所能測然就余之觀察必以該借欵一部設立一中央銀行整理幣制確立兌換制度以展布其經濟上之經綸以各國有信用之外國人為該銀行監督必不與以財政全部之監督權又以地租以外之收入充擔保品交涉即可望成立云云 
　　改稅與裁釐之關係 
　　此次我國提議改良稅則1事固引起各國之注目其中最注意者日本之外則為英國蓋英國商業本執東亞之牛耳此事與商業上大有影響盡人而知故英政府因條約上之關係雖肯開議而英之商家大有羣起而議其後者此亦意中之事日前英報會登關於我國改良稅則之問題一則足以代表英人對於此事之態度文云中國與各國所訂通商條約本文與附則中皆未聲叙政訂稅則辦法故中國欲此　事之克成甚見共難雖馬凱條約及中美通商條約中曾云十年以後兩國均可提議修改稅則之規定然細心思之亦難見為事實蓋中國與英美二國為最惠國於約中聲明兩國貸物入口可不增加稅額今驟然增改豈非反最惠約之意乎且天下欲要求他人讓一部分之權利他方面亦當與以相當之權利方謂之平故吾可斷言若中國不與各國相當之權利（按此即指裁釐而言）各國决不肯束縛其商業而徒見好於中國也 
　　俄人心目中之洮南鐵路 
　　南滿東蒙久為日人之勢力範圍其有角競之心者厥惟俄人此次日人之攫洮南鐵路敷設權以為己有俄人大起忌心俄京及莫斯科各報極力倡俄人宜效法日本向中國要求某項鐵路之說謀以抵制日人之勢力也惟俄政府各機關報則又昌言俄决不效日本所為以取大不韙於天下昨俄京時報云近日日本外交家其對中國取積極進行主義是以俄國各報多有勸政府亦倣效日本進行主義者莫斯科某報近日載日本官路局局長由東京來滿洲調查南滿鐵路此行頗與洮南鐵路問題有關係日政府此擧足以喚起俄政府之注意萬不可不提防云云　此說也俄政府之所不能表同情者也云云 
　　經營內蒙問題之近狀 
　　經棚收復之捷報熱邊蒙匪經米張兩軍剿辦後已於前日將虎泊廟克復曾由署熱河都統舒和鈞電報政府昨日多倫鎭守使王懷慶又有　報到京稱我軍自克復虎泊廟後該處蒙匪均逃竄經棚負固自守以抵抗官軍刻巳經前敵毅軍會同米張兩軍及奉省派來軍隊合力進攻匪勢不支巳將經栅於昨一號收復並拿獲偽軍官一名鎗械輜重甚多云 
　　東蒙改省之籌議內蒙改省政府早有此議東蒙各王公亦極端贊成惟事體重大手續紛繁迄無成議近聞總統以此擧實有不可緩之勢日來會議每提及之擬定先將東四盟改為二省試辦有效再為之推行茲聞省界之劃分以該盟東部奉吉附近各旗為一省省會設置於鄭家屯以該盟西部各旗為一省以多倫為省會至設治若千以及改革一切手續正在籌議之中云云 
　　閻督之條陳閻督此次來京關於防剿上之計畫擬具扼要辦法四條茲節錄於下　蒙匪南來要道添派重軍扼守堵　於察哈爾或者晉北為軍事根據地設立總司令部統攝軍事以資聯絡　准各蒙旗添練警察隊由中央撥給軍火以資保衛　沿邊各處赶卽安設電線以便消息靈通 
　　宣統之建議前淸皇宣統對於蒙古亂事甚為關心日昨特交世伯軒太保手諭一道代為擬稿呈總統採擇以盡國民分子之義務內容略分五項（甲）聲明崇拜佛敎（乙）詳解蒙人有參預政治權（丙）輸入漢蒙親密之歷史（丁）派員宣撫優待蒙民條件（戊）漢蒙宣布罷兵停戰收撫蒙古重要人物來京給以最有名譽之位置云云 
　　八閩收拾記 
　　閩省自取消獨立後庶政因循迄未大加改革中央近日特派海軍部總　兼南洋巡閱使劉冠雄親挈軍艦偕　軍少將李厚基帶精練北軍同時入閩後由大總統任命林萬里帮辦福建　後事宜財政部任命施景琛温宗灝帶欵一百三十萬元入閩將全閩軍政大加整頓其應裁撤者各給恩餉三個月派船送回原籍只留廈門延平兩旅鎭守上下游而省城防務暫留北軍駐紮政界中文武各員擬嚴加甄別經此番改革閩省每歲可省糜費數百萬茲將各專使行蹤錄下 
　　劉兼使海軍總長兼南洋巡閱使劉冠雄坐海籌軍艦巳於二十九號午抵馬江各上級軍官如杜師長孫蔣兩旅長沈團長等暨內務司均到江心迎　都督以初由馬江回省復於是晚趁船赴馬江劉兼使暫不上省以船政署為行營住在海籌船上過有親戚故舊來見者一概謝絕遣散軍隊之事巳派王麒蕭奇斌張哲培來省磋商難日軍艦齊駐馬江者為海籌海琛南琛通濟江元楚觀　艦尙有楚有海圻端和等四艦紮在上海如過急調可朝發夕至也當劉兼使未至之先於廿六號發出文吿四條到閩一本兼使所有兵隊行營駐紮各處均由該長官約束嚴收法律不得强買幷在外滋擾害事良民等情事如有被害者來報本便卽處該兵以軍法不稍寬貸二本兼使前逗遛江南匆匆北上又得大總統命令巡閱南方各省而本便離　故鄉已久亦欲回梓流覽風物逖聽土音極為歡悅惟父老兄弟幸當安堵如常勿滋紛擾三本使所有隨行文武官員均嚴愼遴委者該員如有在外詆謗及違法情事本使亦不姑貸四本使歸來桑梓本當拜訪故鄉父老兄弟藉叙闊別奈有職務在身未能離越職守除行政界及公立各機關外其餘非關要公來訪者均行杜絕並謝絕設讌歡迎等舉至於非關海軍案件剖寃者均不干涉云 
　　李旅長吳淞江陰要塞司令旅長李厚基奉命帶領所部隨同劉兼使來閩已抵　江所部軍士於三十號三十一號陸續來省計第四師第七旅十四團三營並機關鎗一連李旅長定於一號　隊上省所統計一千人省鎭攝分駐城中各要隘于山大妙山烏石山等處以資鎭攝 
　　林善後使帮辦福建善後事宜林萬里亦於二十九號抵省以南營外交舊署為行轅孫都督五十六團一營兵丁一隊為林君護衛林當在滬時先發布吿到閩文云萬里奉命回閩辦理善後對於軍政則便求整頓省界不分對於黨派則力任保全往事不問對於民政則祇圖改善成見不存雖未敢姑息以養好又奚肯操切以從事凡我父老子弟暨軍民人等務須共喻此意谷安生業切勿輕信謠言妄生疑慮致擾治安者督民政素知大局必能約朿軍警防範維持萬里現已抵滬即日南歸晤敎非遙曷勝延佇 
　　粤東民政之二大問題 
　　實行减政問題粤省李民政長因减政事致電財政部云北京財政部鈞鑒沁電敬悉財政危殆至於此極舉國破產間不容髮倘不從速解決恐神洲陸沉眞乃萬刦不復內外官更具有天良何忍漠視開侁　事後首議將本省行政公　用費遵照國務會議案實力奉行現已逐一釐剔分別裁併定於十一月一日實行計每年節省不下二十餘萬元其各屬知事署公費亦擬照部定額數責令照支以以期撙　一面　同各司及水陸警審廳長通盤籌畫認眞稽核凡機關可裁者裁之凡冗員可减者减之一切薪金雜費概從節省幷擬函商都督查明有無可節之軍費分別裁减務使本省之支出足於本省之收入以收支適合為限開　身任地方必當勉為其難旣已具此决心誓須達此目的除將辦理情形隨時呈報外護先電復署廣束民政長李開　呈卅印 
　　修正預算案李省長日昨修正粵省二年度預算案致電財政部云北京財政部鈞鑒奉發覆覈二年度國家預算案遵經逐一詳查有應亟請先行修正者除歲出經常臨時兩門之海陸軍費由都督核明另案專電外其電外其歲入經常門如釐金核增三萬餘查原辦預算係按額除　去應行停抽之烟酒釐等項共銀一十九萬餘元列為四百一十七萬零較宣四案巳增十萬零現在粵東亂事甫定商務凋殘原列能否收足尙無把握斷難再望增收應請將增數删除又如正雜各稅類添列印花稅五萬元所得稅二十五萬元查印花稅現經開辦自應勉力收解惟所得稅尙未奉實行收數斷雞預計應請暫删至契稅附加向係各縣支辦地方自治之欵若提作國稅則谷屬自治勢將一律停辦揆之事實巳有難行即考諸各國通例証以財政學理附加稅亦罕有不作為地方稅者且鈞部所定稅法田賦附加稅已列作地方稅契稅附加事同一律又何獨不然應請毌庸收列又如雜收入類添列　騐契費廿萬元査粤省先經定有換契章程通行擧辦故原預　臨時門正雜各稅冊已列有換契金九十八萬一千元續　頒行劃一契紙辦法現正會商改辦而各縣換契金前因亂　數巳銳减不能如額若改收驗契費則比較換契金稅率旣輕　蓰收數更難照舊擬請將原列換契金全册祇列騐契費以免重複而昭嚴實又如臨時門田賦類提列淸佃沙捐兩項査淸佃花息係淸查沿海隱匿沙田坦畝升科完粮之外另飭業戶酌繳花息實為粤省特別收入固非各省所有之普通正稅以特別稅作地方稅正與鈞部所定稅法相符其沙捐一項亦與雜捐册列之丁米糧捐性質無異因粵省沙田膏腴特甚是以另抽沙捐沙田之帶納沙捐與民田之帶納糧捐名目雖殊性質則一今糧捐巳定為地方稅則淸佃沙捐事同一律且巳包括在稅法草案第二十項其他雜捐之內實未便提作國稅致涉涉兩歧又正雜各稅類提列之換契附加稅同為各縣支辦地方自治之欽亦未便提作國稅所有經常門添列之所得稅及釐金增數臨時門複列之換契金擬請分別删减經常門提列之契稅附加稅臨時門提列之淸佃沙捐及換契附加稅擬請一併免提仍歸地方俾符事實而資挹注以上上歲入各欵應迅予修正者也其歲出經常門如省城及各商埠警察經費上年十二月曾奉鈞部效電應歸國稅支付久巳遵辦現奉將省城警察經　至本省籌還日本各銀行借欵及公債等欵其目債原委及用途利息迭經電呈幷於前辦半年度預算報吿有案將來財政救濟方法端在厲行公債政策者斷不宜失信於人民若臺灣銀行等借欵關係國際借貸倘不按期支付卽恐惹起干涉均屬事關重要鈞部列入專表之公債以有案可據者為　今粤省原册所列之內外價均已報部有案應請一併列入專表由內外債收入項下開支以免無着以上歲出之欵均屬最關緊要於事實萬無可避則支出萬不能省應請一律迅予修正者也此外奉减之欵尙有須待商榷者應俟谷機關全體議妥一再行彙案詳晰另呈關侁忝膺重任國應勉為其難無如大局所關事實上確有不能辦到用敢撮要電呈務懇鈞部俯賜維持准照所陳先行修正俾有指手而免貽誤大局幸甚臨電不勝盼禱之至廣東民政長李開侁艷印 
　　浙省民政紀要 
　　緩編概算書浙民政長以三年度概算書時期急迫稍緩編送致北京外交內務財政敎育陸軍司法工商部電云前准財政部九月咸電開各省三年度國家歲入歲出概算書限十一月十五到部當以期限緊迫即轉行各機關從速赶辦以免有誤本公署財政司彙總之期惟部定預算簡章格式甫於十月三日到浙又因本數無多不敷轉發另行摘要刷印分飭谷機關照編輾轉之間時期愈促現各衙署應編概算書均因簡章格式奉頒較遲編製不及未能依照十一月十五日定限送到本公署財政司而該司審核各項概算彙編總册手續甚繁且各機關送到書册支出之項多未核實往返駁換更需時日以以致送部之期亦難如限除再嚴催各機關急速編造送署一面督飭財政司漏夜彙核編訂齊全冀早咨達外知關　念謹先電聞浙江民政長屈映光陽印 
　　注意收入財政　北京張弧為浙省財政事致朱都督電　東電敬悉吾浙財政竭蹶至此聞之心痛尊屬撥四還三辦法俟該欵領到當照來電辦理乞紓注慮惟吾浙本係財賦之區京餉賠欵旣不照解而猶以窮乏為憂何以對仰給各省之中央何以維地瘠民貧之邊省弧意我公負全浙之重望握軍民之大權此時急宜裁減軍政民政兩項費用並將固有收入極端整理各縣官吏安以有經騐道德者充之勿任僉壬厠　足如有痞棍劣紳把持地方財務者亦宜以嚴厲手叚懲治之吏治日淸歲收漸裕吾浙財政庶幾有豸夫以現今時局而論有財政方有軍政有軍政方有民政以一省區域之廣民物之殷事權之專而猶不能自給斷無是理我公民望素孚為浙泰斗尙冀破除一切銳意進行俾各省有所矜式凡事以求己為貴勿徒恃易涸泉源濟無窮之需也叨在桑梓敢貢芻言伏維鑒察弧支 
[地方通信]  
　　蘇州 
　　吳縣監犯越獄蘇城吳縣地方監獄內收禁罪犯有二百數十名之多乃看守獄丁僅止十餘人故各犯屢有滋鬧之事本月七日早四點鐘有罪犯陳桂生等七名均將脚鐐用藥水毀斷挖穿內牆至夾弄內復將牢洞（此洞係拖出死屍之處）門口之大石推下從此牢洞扒出脫逃直至天明時典獄官始行得悉報吿各處追緝已無及矣茲將逃犯姓名錄左陳桂生嘉善李德興福建吳阿寳無錫吳世大吳縣隊海琴靑浦陳阿小吳江　壽南吳　 
　　警廳長妻身死案將次開檢蘇省警察廳石人俊之妻身死一案昨經吳縣地方檢察廳復行飭傳半爿巷石氏隣右到廳訊供聞各隣詞已供出聞聽毆打及喊救情形故廳長已令各隣佑當庭具結該檢廳日昨又將石廳長之弟石亮川傳案提同在押之姚三阿嫂質訊後將石亮川收押姚則還所並嚴諭押所看守人等凡此案內在押人証一律禁止探望以免串供等弊檢廳日昨並飭派司法警察前往半爿巷石家日夜分班看守（每班四人）不准將屍棺搬動故石氏開弔之事巳作罷論聞劉檢察長又迭提各人體再三盤詁各供巳有端倪不日即須開檢俟騐明屍傷然後援律起訴云 
　　鎭江 
　　水警分防江口各隘瓜洲水警統領方君以南省戰事巳就敉平惟長江一帶為匪徒出沒之區現當冬令伏莽時虞竊發不得不思患預防以期匪類屛絕愛於日昨調派師船多艘分駐　　江口　山大港荷花池丹徒口小河口各要隘嚴密防範以戢匪胆而靖江面 
　　駐鎭陸軍調赴鹽阜剿匪張少軒以江北鹽埠一帶匪勢披猖地方糜爛昨特電飭駐鎭陸軍混成旅馬玉仁旅長派所部步兵二營馳往該處助剿以除匪忠該二營業於　號由鎭開往矣 
　　安徽 
　　規定各繁縣兼辦訴訟機關皖督兼民政長通飭各縣文云案查各縣知事公署薪費一案業經按照缺級分別規定另令行知在案茲查各縣應設之審檢所其員額經費未經附列前項規定之內緣司法行政職掌旣殊機關各異自非另為規定不足以利推行惟各該縣審檢所現尙由暫時行使司法權各知事負其責任茲雖按缺級之等差分別規定員額經費仍應由各該知事於範圍以內酌量支配以符事實而專責成除列表報部合特開單令飭令到該知事即督同帮審員自本年十一月一號起一律遵照辦理並將收支各欵按月彙案造報計繁縣兼上訴機關者七缺貴池宣城阜陽泗縣合肥鳳陽歙縣支配數目帮審員三人月各支五十元管獄員一人月支三十元書記三人平為月支三十元公費三百二十元共計月支薪費洋五百三十六元電催馬王二廳長　任　省垣高等審檢廳長呈奉大總統任命馬王二君但高等廳開庭多時馬王二君尙逗遛京中未聞有來皖履新消息劉倪督以該廳旣經開庭所有民刑訴訟案件逐日繁多雖有推事護理究不能負完全責任日前特電催馬王二君從速來皖以便整頓司法前途聞馬王二君不日卽離京來皖履新矣 
　　礟隊長將赴太平馬師長聯甲近以司令部尙存機關鎗一營處卽取消以資節省以東門外礮營數僅兩連不合營制乃將機關鎗營各兵士歸併礮營補湊足額餘則撥入步隊編制成軍其司令部之機關營仍　取消但礮營前會出防一連駐於太平茲馬師長迭據該邑呈報匪勢狓猖亟待搜捕遂令礮營新補舊有全軍悉數出發仍住太平屯紮昨　頒給兩月餉項卽令啓程云 
　　浙江 
　　台匪弭平之報吿台匪猖獗一節已吿弭平昨日由台防統領雷庭瑞暨台州知事來長秦巳将剿匪情形會同電達都督暨民政長云支電敬悉匪魁周周周永廣（前充處屬呂束昇部下哨官）自處退役回台後野心未化結黨為患即經瑞通令嚴密緝拿一面會同知事長泰電奉核准懸賞洋　百元瑞泰與仙邑陶知事陳管帶復加薪俸各加懸賞洋　元奈該匪消息靈通行蹤飄忽此拿彼竄迄未就擒近日臨天仙邑訛言四起經駐仙陳管帶率隊在新路莊圍擊後東日（一號）復調三營余管帶馳往協同搜剿江日（三號）又調二營　哨官帶隊援天支日（四號）飭撥一六兩營哨隊在大工岙擊斃該匪黨羽金朝川等三名並在本城拿獲亂黨李寳林一名送檢廳訊辦獅子搏兎巳用全力當不慮其蔓延頃據探報周匪自仙敗竄新昌　縣隨從祇有三四十 
 
 

Page 7

 
 
人刻謠風稍息各邑安寧請　　　云 
　　省議員特開談話會　浙江省議會自議長莫永貞附和獨立奉令查拿後各議員如許祖謙任鳳岡均巳判决三等有期徒刑缺席甚多理宜照章補充前因時　戒嚴未會開會現巳一律取銷各議員遂於前日（六號）開談話會一次商讓開會事宜並請補議員補選議長其議長未經選出以前暫由副議長劉朱雨君共同辦理開該會召集期間當在十二月一號云 
　　外人侵越領海漁業　浙東洋面產魚頗豐捕魚爲業者幾及萬戶近日忽在定海洋面發見外國捕魚艦六七艘船身藍色烟　黑色並不張掛旗幟船上漁人皆係日本國人在該處捕魚者見之頗爲驚異日昨巳由漁業柱首王宏志等呈由鄞縣知事轉呈民政長察核查外人侵越漁業領海不特有損小民生計且與國家領海主權之開係非淺未識民政長如何設法維持保全民生國權也 
　　廣東 
　　拿解助逆煽亂之嫌疑犯　龍都督密飭香山縣逮捕關於煽亂劫逆之嫌疑犯係縣會義員徐兆湖第一小學校長李銳進萬二小學校長劉釋共三人該縣殷知事奉令後立將該三人捕獲日昨巳由兵輪押解來省稟知都督發交軍法處訊辦矣 
　　潮陽會匪猖獗　潮陽三點會匪首許澧聚黨數千偽稱大都督每夜嗚礮開堂判事日擄男婦詐財刦色禍遺全邑商民飲恨巳久吳督辦密懸千金飭部下嚴緝該匪知之竟大榜通衢以二千金購吳祥達首級咋爲駐該縣警衛軍捕獲解汕經吳督辦明電准號地槍斃商民大快現閉該匪之偽先鋒數娘媽已率死黨逃匿饒平興八卦會餘黨合併自稱五都督有地方之責者若不速爲留意則一星之火將復燎原蓋該匪以兩黨合併其勢不亞於許澧云 
　　美利堅輪船被刦往來澳門香港廣州灣輪船美利堅號此次由廣州灣裝載雜貨搭客數　名於二　五到澳起卸貨物二 
　　六號五點鐘由澳開赴港詎駛至東望洋燈塔外附近九州海面船中突有匪徒十餘人出槍嚇禁大火舵工各人駛至新甯廣海地方大嶔海面（新　香山交界時在夜半十一點鐘有二枝桅船一艘接應該匪等向貝辦李某索取夾萬匙李堅不興匪卽槍傷李脚部隨將夾萬搥爛刦去銀兩紙幣共五萬餘元又脅該　拖帶匪船至荷包海面（近赤溪地方）然後放該輪返澳於次 
　　五點鐘到埠聞該匪口音客箱爲多餘爲順德香山等處查此次刧案澳門遂隆雞鴨欄損失最巨其餘各牲口欄皆有波累云 
[維評二]  
　　今後之憲法　自憲法風潮森然競起而國民黨解散之執行適發生於其際雖總統迭發明令力白其解散之原因膽列罪狀詳析靡遺然蚩蚩之徒莫不以爲此鼓鐘於宮而聲聞於外也然則此後之修正憲法者果以國民黨爲前鑒乎抑亦我行我素而以憲法爲神聖不可侵犯之一物乎嗚呼國民黨之關係非淺鮮矣 
　　今後之國會　一國之國會莫不視政黨爲轉移而以議員之多寡爲操縱自國民黨解散復而吾國之參議院幾幾焉有不能開會之勢衆議院雖全數出席或可開會然以情勢而論恐亦有岌岌乎其難者此則就國會上之進行以觀又不免將因此而遲滯者矣 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
　　四馬路第二次暗殺案三誌 
　　　錫人吳浩即吳仲和在四馬路淸閣茶館後面被人鎗擊受傷詳情巳兩紀本報茲將昨日所得種種消息錄後 
　　奔逃之嫌疑　老閘捕房　捕頭咋晨飭將拘獲之吳明中（即吳明春又名吳明冲）張如珊（即陳阿寳又名虞阿寳）二人押解至公共公廨請究一穿元縐棉袍一穿黑布短夾襖元緞夾褲形似下流社會中人即據　號一百四十一　兩西探華探沈阿岳一再五十九號二百三十二號兩　捕四百五十三號華捕等先後上堂稟明六號夜八點餘鐘有　　和者行經四馬路淸蓮閣後面突被兩人開鎗轟擊吳身中兩彈口中尙呼救命奔至東薈苦弄內倒地探捕等聞警後趕往查察見有二人倉皇奔逃遂鳴警笛窮追赶至二馬路石路轉角由印捕拿獲帶入捕房曾經捕頭研詁不認査二人均係過　據稱現居法租界內是否與此案有關應請澈究關讞員與德領師君以案關暗殺自應澈究判將兩人帶回捕房候至出事地點會勘明白再行訂期會審 
　　會勘出事地點關讞員會同德師副領事研訊補房瑣案畢約十一句鐘即同乘汽車前住會勘老閘捕房捕頭預飭華印各捕在東薈芳里口伺候中西官由四馬路下車步入東薈芳里由老閘捕房二號副捕頭導至吳所倒之地卽據華探沈阿岳稟稱是晚此事發生後聞警赶來見吳倒於一百四十五號雉妓院門前左邊窗下並指明墻上被彈擊毀痕跡旋據四百五十三號華捕投訴　號夜八點一刻鐘巡至里口驟聞里內鎗聲趕往査察　吳已受傷倒於東興旅館右邊墻下面龐向外並見有二人狂奔形色慌張由同安里逃至對面公陽里穿出由石路往北飛逃當鳴警笛尾追旋至二馬路轉角由印捕帮同拿獲稟訴旣畢乃由二號副捕頭導至同安里轉入公陽里繞至石路公陽里口中西官會勘畢站定問話即由二號副捕頭稟稱當時二人由此里內逃出旋至二馬路轉角衣莊門首始經探捕追獲云云中西官又向中西包探將前情復品一過因汽車停於四馬路即飭一號西探知照汽車夫將車駛至該處遂同乘汽車而返 
　　受傷人之情狀吳仲和自放仁濟醫院七號病房後經中西醫士悉心醫治其傷勢較前日稍瘥兩處傷兩處傷口均已止痛昨晨已飮牛奶粥湯神智淸爽且能閱報並聞吳會向永年公司保有壽險故昨由該行洋人借西醫至病房探視當由西醫　看畢謂吳家屬曰可保無虞切勿擾其精神以期早日全愈云 
　　廨員之　問關讞員昨悉老閘捕房在孟淵旅社內查獲私帶手鎗之四川人江某一名且聞江係蜀省政界中素有聲望之人因未解堂特向該捕房捕頭查問 
　　附吳浩來函（前節係辯明席捲餉銀來滬揮霍之不實本報因未登載故從略）查鄙人前充南京衛戍司令時僅領第一師補發七月分餉銀九千元於八月十三領出十四卽行發訖至取消獨立時會向商會借欽四萬元為遣散軍隊及都督府各人川資此欵係由銅元局撥三萬六千四百元兌換處撥三千六百元由泯成旅長錢通領送都督府有軍紳金鼎等目擊並有領狀在案其餘更無他欵亦無尋蹤索取之事望代聲明不勝盼禱再　人所　　號　　　克　　　途盤詰甚嚴向第三師張師長要求發給此次來申治病亦非馮軍長委任（下略）吳　自仁濟醫院謹啓 
　　熊總理廣徵理財策 
　　熊總理以財政支絀節流政策巳切實舉行而開源方法亦須籌劃特廣徵京內外意見應注意者三項　陳言務去凡屬紙上文章　裨事實者勿叅入　辦法須以國勢民情為標準不崇尙理論昧於實際　加捐增稅等項辦法不得再行提出前日江海關施監督亦已奉到部文矣 
　　防護製造局之佈置 
　　鄭鎭守使以匿居租界之黨人近又有派人赴浙圖害當道之事恐其死灰復燃在滬騷擾製造局為若輩最為注意之點自應加意嚴防爰於前　傳集駐紮局內之十三團團長藏致平暨所部三營營長魏周高三君會議防範辦法當經議定以滬杭火車站及望道橋江邊碼頭暨西　門外之　華路處四作為第一道防禦線製　造局之大局門及束北兩局門並沿江邊之西炮台等處作為第二防道禦線責成該三營營長各認地叚派兵晝夜站巡如遇形迹可疑之人携包搭坐火車曁經過第一道防禦線者自應盤詰稽查以防邊帶軍火凡有寓居第一道防禦線內高昌廟附近之商民人等如在深夜經過回家者尤須詢明地址派兵獲送以杜假冒朦混凡有因公外來之人如須經過第二道防禦線者無諭日夜　須派兵跟隨其在第一道防禦線之內第二道防禦線之外即製造局外附近街巿商舖熱鬧之處應歸本軍所編之軍隊警察委員辛秀山路鶴岩二員派撥警兵站巡以資接應並令各該長官隨時查察以防懈怠云 
　　黨人果以沙頭為樂土耶 
　　南京張勳訪問黨首陳其美等現仍匿滬上近曾暗遣黨人張錦棠等四人潛赴江陰通海一帶勾結匪類以厚勢力並擬　吳淞口外之沙頭地方聚集黨人免遭拘捕並有由滬私購軍火運往存儲情　査吳淞口外之之沙頭　滬較近業於前日電請鎭守使迅速派員前往查究矣　搜羅國民黨証書　章 
　　京師總檢察廳昨致淞滬警察廳廳長穆杼　電云四日奉大總統令解散國民黨並追繳該黨議員証書徽章一案本廳巳遵令執行所有該黨在京本部正在派員前往檢查及收取該黨議員　書徽章惟恐聞者不察別起驚疑當又布吿該黨除與亂事確有關係查出實據者依法懲辦外其普通黨員凡誤入該黨而未及脫離者限於本月五號起准半黨証徽章函繳該管區署或本廳銷毀並准將黨証姓名自行塗銷概不究治以期仰副大總統定亂安民之至意合將辦法　　尊處查照現在京內靜謐如常商民歡幸知注並聞 
　　六誌梟匪與兵警對敵 
　　本邑西鄕北橋鎭梟匪肆擾詳情巳迭紀前報茲悉該梟黨自被兵警擊敗後當時有負傷逃去者五人次日即均斃命其餘谷匪現均匿跡奉賢縣境閘江地方及川沙下海灘一帶意圖再往該鎭尋仇報復事為　地方警務長景　華君訪悉當即禀明吳知事呈請上海鎭守使加派國軍前往北橋鎭嚴密保護一面由吳君備文移請奉賢南滙兩縣一體嚴緝以維治安 
　　新魚雷艇定期試水 
　　德國代造之新式魚雷艇飛雲長風復波等三艘前日巳由海軍李總司令傳諭入塢重行油漆並袋配艙面各項砲位定下星期五先行試水聞該三艦行駛甚速每一小時能走三十六碼（每碼三里三合一英海里）較之舊有魚雷艇形式不同此項新船頭尾均係尖形無論頭尾皆能開駛云 
　　協緝蘇州越獄盜犯 
　　淞滬警察廳長穆君昨接蘇州地方檢察廳　云初七日晨五時地方監獄覊禁盜犯陳椿生李德興吳阿寶吳世大陳海琴陳阿小顧壽開等七名敲毀鐐銬由監後圍牆挖洞越獄脫逃除飭緝外誠恐該盜犯潛逃滬地請飭警署一體協緝等語穆廳長准即飛飭水陸各巡警在蘇州河及滬甯火車站等處分投査緝以便解蘇歸訊懲辦 
　　宣布陸高二人罪狀 
　　徐企文攻刧造局案內之同黨陸永蘭高福林二人業由鄭鎭守使飭令軍法科長訊實於七號午後四點十分鐘綁赴西碼頭柵外槍斃茲將鄭鎭守使宣布罪狀錄下　為宣布事案准製造局前管理陳解送徐企文圖攻製造局案內際永蘭高福林二名來署當卽發交軍法長嚴密審訊該犯陸永蘭供係江蘇宿遷縣人年二十七歲於本年五月初旬突來龍華鎭勾結黨匪向陸軍步兵六十一團第三營軍需軍土陳廷陞護長陳彬等聲稱伊係軍警維持會龍華鎮支部代表如肯入會及扭任運動本營兵士得百人以上者授以連長排長等職復於六月二十五日親至該營向排長鄢武曾運動入會並稱伊係軍警維持會龍華支部總代表担任聯絡龍華所駐水陸各軍隊一同起事佔據製造分局局再與北軍挑戰該總會巳籌有軍餉二百餘萬手鎗五百機關鎗四十尊子彈數百萬顆長江一帶軍隊均己聯絡就緒擬於本月底起事若能運動全營兵士一同響應餉項加倍給發首事諸　按功授以團長營長等職等語該犯高福林供係江蘇宿遷縣人年三十一歲在龍華分局充當巡警於舊曆四月不記日期聽從警察會長曹玉珍加入軍警維持會二十五日親赴工黨機關部面見徐企文詢明是日在尙文門外艸庵內演說旋見徐企文亦來會場聽蔡姓演說謂現在軍警聯絡一氣可以抵抗北軍他們雖有大炮轟我我們如鐵山一般萬難壓倒大家終要與北軍竭力抵抗　　復於二十九日經蔡總理高尙志向伊說明現在韓恢想將徐企文設法救出旗伊邀請胆大的人每人先給洋一百元炸彈二個手鎗一支如能將敊協理等重要人物打死再給五百元你可先帶洋幾十元分派各人如你能做到必多給洋數千元說罷各散該犯旋即被獲各等情再四研訊案無遁飾査該犯陸永蘭高福林一則擔任運動軍警一則擔任暗殺製造局督恊理按其助逆職務均係重要陸永蘭高福林均應依照暫行新刑律第一百另一條第二欵處以死刑以照懲創除執行外合行宣布俾衆週知此佈 
　　槽河涇發生盜案 
　　前夜一時許有盜匪十餘人明火持械擁至西鄉漕河涇鎭某姓家行刧先將事主男婦多人用繩綑縛嚇禁聲張然後翻箱倒篋搶去金銀衣服洋元等物臨行又放鎗數響示威昨晨失主開明失單赴該鎭警區報吿由區官轉報景警務長諭飭偵探下鄉査拗昨日午後該失主又協同地保至地方　察廳稟請勘緝汪廳長諭候核示 
　　棉花船夜行遇盜 
　　浦東三林塘鎭迤南上海南滙交界之處有余姓者前日雇舟裝載棉花數十包來申求售是晚駛過三林塘鎭約一里許忽來匪船一只上有盜匪二三十人執刀登舟逼令　岸各人畏其凶恶紛紛脫逃該船連棉花等物即便各匪一併刧去昨日失主投報三林塘警區由區官轉報景警務長立派偵探並該　各巡警赶緊查緝務獲解究 
　　華法兩界互通電車之動　 
　　上海華商電車公司現擬與法租界軌道接連以利交通而興商務已由該公司總理陸伯　君商明市政廳議長買豐臻君於昨日函知各議員略云茲有緊要事件動議定於十一月十一日即舊曆十月十四日下午五時開臨時會務請於是日先一刻　會以便準時開議擬訂合同草　俟參觀後即行合力交通 
　　興利便民之　吿 
　　閘北市政廳長錢君昨出通吿云照得閘北開開闢路係祝紳承桂沈紳鏞等於前淸光緒二十六年問稟准前兩江總督劉批准實行原為保術滬寗車站不使外人興築馬路漫無限制起見嗣以商力不逮讓歸官辦由兩江總督　馥批明　有築路設警之權商有造屋興市之利自此商　羣向閘北購買地產起造房屋者固屬不少而留有隙地未經興築者實亦繁多近年以來土木工料日漸　　聽憑棄置甚為可惜夫業主購地初辦經年頗多計盡迨至氷閣二三年遂致足跡不至放棄管理之權反被江北小民搭蓋茅棚愈聚愈多甚而恃衆反抗不肯遷移本廳有鑒於此曾於云年十月間預備鐵輑迤北空地數十畝勸合棚民遷往迄未　行繼而函請警廳飭　勒令搬往輒敢招集老嫗數十名擁至警署哄鬧本年八月間商同警察廳長穆先行調查如果眞實無力酌給遷資每棚一二元以示體恤若再强橫椎有懲辦以伸國法而保民產不料十月十七號公益里西首一帶突遭鉅災當夜發貼通吿凡屬茅棚不准再行搭蓋詎知次日仍有妄思一逞者復又派員會同警察暨警衛隊擊鎗到地彈壓並由本廳塡發聯單確巳移至鐵道北首預備地點者每戶准給洋兩元始行陸續遷往現巳成為極大村落又以食水不便復囑華界自來水廠接通水管三道此外凡有未經彼災之地蓋有茅棚者業已函請警署轉行各區務令一律遷盡方為妥善旣免外人藉口尤於地方衛生事宜大有起色自應妥敵辦法而期巿面之興並為小民之便查閘北境內工廠境林立民甚多驅除數千戶之茅棚其勢斷不能全住於鐵道之北從前定章興造房屋雖不若租界取締之嚴而過事單薄亦未能給無起造視在格外通融准予起造初級平房淡合小民之力量賃而居住如木架瓦屋上築捆樓墻垣樸實陰溝通暢每問工料等項不過規銀一百兩每月可取賃金二三元倘係兩家合居尤覺輕鬆靈便空氣不得不留厠所不得不設有此一種房屋凡工作之民亦何苦住茅棚受人驅逐滬上大市房產幾如千張一律終須樓房每幢取租A七元再下則無此階級舍茅棚而駕之上者即本廳勸築之初級平房也為此通吿闔境地產業主迅速繪圖起造實踐前淸周督所云商有造屋興市之利迨商市繁盛將來改建樓房因時而動當為識者所韙本廳志在興利便民深望谷業主互相起造既濟小民之窮尤為生利之道恐末周知特此通吿 
　　烟土不知何處去 
　　劉子權控李漢三偽土騙銀一案迭經公共公堂研訊因被吿不認偽造判候邀到土業中人將原吿呈案烟土証明眞偽再核在案前晚由廨遨到鴻泰土行劉佩卿鄭仁記土行壽山靜同被兩造仍各由律師到堂候示堂上即命將原吿所呈煙土取出由劉籌兩人辨別眞偽詎前項烟土在存儲之處徧尋不見聶襄讞坐待良久遂令劉壽兩人退去被吿仍交原保候將烟土檢出再行傳案辨認核奪 
　　烟土　鎗子並獲 
　　金善賓曾於前淸時當過金　縣馬快近則賦閑巳久前日代人携帶大土一枚由滬乘舟經過西北鄉周太僕廟正欲登岸步行適被閘北水巡隊分區查獲証物又在身上搜出鎗子十三顆後膛槍子兩顆銅壳一枚　其來歷金稱代帶土藥許酬洋銀三元一時貪利自知不合至鎗珠係於舊時遺下該隊立即拘至南巿水巡區解送淞滬警廳司法科　究 
　　須請譚人鳳出場 
　　凌蘭田控承包宋敎仁墳土建築橋樑之工頭姚振揚偷減工程姚亦以凌扣付工資等詞投廨互控前晚由廨傳訊孫襄讞察閱凌呈案之包工承攬及姚所呈之收條以均係姚與經辦購地築墳之譚人鳳具名與凌並無干涉即使姚　有偷減工程情獘自應由譚列名具控姚亦不應向凌控追工資故判將案一　註銷兩造所呈承攬及收條分別發還 
　　小天津　擒 
　　盜匪小天津曾在法租界犯案近匿梅園地方前晚被第二警備隊隊長徐彥訪悉派警拿獲昨晨解送南市警廳司法科訊究 
　　車夫做强盜 
　　盜匪潘小順徐阿四徐小左子李小四子等因糾黨持械　登虹口斐倫路洪內呂鍾氏船上嚇禁聲張並將蔴繩縛住船夥沈阿　刦去大小洋三十餘元以及綢衣等物逃逸經事主報請捕房將該盜等先後查獲昨晨解送公堂請究先由中西包探情事主上堂訴明前情訊之潘等均供拉黃包車度日　事係在逃之某甲起意各人　分得小詳六角求宥關讞員商之德領師君判均還押候吊齊贓物於下禮拜六再訊 
　　惡鴇入樊籠 
　　住居胡家宅德仁　二百四十三號之鴇婦陳王氏因將買女王招弟凌虐被鄰人函吿濟　所知照捕房於昨日派探將該鴇與王女及十歲女孩秀英連同　據　　資女之竹枝一併解送公掌詛究先　中西包探稟明調查情形訊之被吿延律師辯稱王女由其父母立據價賣契上書明學習彈唱女英係被告親生請給予　冋中西官會商之下判該該押女所一月秀英准予　　以後不准再入妓院王招弟發濟良所留養 
　　此　也　為乎來哉 
　　本月七號破曉時（四時許發生一種聲浪南北兩巿多有聞之者據研究物理者凡有聲聞於人者必有物以鼓動之海濱野鳥專作此聲者頗多是夜或有大幇野烏飛過亦求可知而迷信者則稱為鬼叫並謂洪楊時會有此聲紅巾之役亦有之庚子之役天津亦有之凡各處戰平之後或大疫發生之前無不有此聲日來紛紛傳說克欲設壇祈禱亦愚甚矣 
　　　收訴訟費用之暫行方法 
　　蘇省　等審判廳楊廳長昨日令行上海地方廳云本年十月二十日奉司法部四百廿七號訓令內開據京師地方審判題呈稱訴訟費用各級審判廳試辦章程業經規定乃多玩延不繳藉口於上訴案尙未完結嗣後征收是否可以强制執行及因上訴而不繳者應否俟上訴確定後方能征收章程內無明文請示遵行等因查訴訟費用本部業經釐訂民事訴訟印紙暫行規則諮詢衆議院意見現猶未准議復公布實行尚需時日目下征收困難自係實在情形應暫妥籌救濟之法查各級審判廳試辦章程第八十六條本有暫時征收之規定所有第八十七條所定費用應於收受訴狀起向起訴人征收如未經繳內或所繳不足額其訴狀毌庸受理此項費用及第九十條至九十五條所定各項費用旣經判決歸敗訴人担負如上訴期滿判决確定及抗延不繳自經適用第四十一條四十二條所定秩序強制實行其在上訴期未滿以前本案完結之後儘可限期征收除　令該廳遵照並征收費用詳細規則由部擬訂外合卽令行該廳轉飭所屬各級審判廳及各縣帮審員嗣後無論一審二審三審案件一律遵照辦理 
　　全國商界聯合會將次成立 
　　全國商界聯合會係由上路發起各省贊成其事者均擧代表來申與議擬將事務所設在上海於本年秋間開成立大會嗣因滬上發生戰事北京代表安厚齋漢口代表胡次笏等反對甚　遂不能如期成立現聞胡瑞麟向瑞琨安厚齋諸君近日又將此事提議約集商界重要人物議決一切昨巳電邀上海商界領袖到京定於下月十五日開成立大會 
　　小東門火警 
　　昨日上午九點半鐘法租界小東門外大街陸家石橋對面乾坤和烟紙店樓上起火殃及彩成燭店通裕　坊萬成　洋貨店楊洽興挑膏店陸稿存協記肉店新民園徽館等房屋十餘幢並帶傷後面醉白園徽館長興　館等數戶事後捕頭査得乾坤和保有火險飭傳該店主到案澈究 
　　宣布調停爭產之證書 
　　巳故旋滬粤商　南南之親生子鍾連生因伊故父之螟蛉子鍾壽林鍾毓懦覇吞遺產在廨眞控而鍾炳南之妻鍾朱氏則以伊子鐘連生乘父喪　　招商局等股票並　遷祖母靈柩不受約朿等詞輔助螟蛉子投廨互控迭經研訊諭令谷邀公正人並由公堂指派第三公北人會同秉公理明復候核奪在案茲經公堂指派之第三公正人興兩　　邀公正人理處明白繕具證書報吿到廨故於前晚由廨傳集兩造宣佈證害兩造律師亦各到堂候示當經王襄　將證書宣布畢諭令谷退候會商堂判於下禮拜五分別飭遵兩造及代表律師均遵諭而退 
　　承受遺產之周折 
　　安徽婦人呂嚴氏竹將故伊夫呂明仙所遺原籍及本埠田房產業於臨終時託某律師執管並立有遺囑所有造產須經呂氏族長及同族　決如何處分出具証書然後由承受之人向所託律師收領管業茲由呂嚴民之媳呂江氏來申欲收領前項遺產因未執有呂氏族長証書故由所託律師　稟公堂請示並於前晚投案聲明前情將呂嚴氏所立　囑　請察核王襄讞察閱所呈遺囑諭候飭　駐廨監察處登報三天布吿　氏族長限於一禮拜內來案証明前項遺產如　分撥應歸何人承受如逾期無人來案証明則山本公堂給諭分給呂嚴氏之兩媳兩呂汪氏分別具　管業 
　　圖吞貨價之懲戒 
　　　少成等前延諭石　師至法公廨控吿恒豐號股束林運宣瞿寄　經理陳鼐臣圖吞貨銀三萬兩判　飭傳林父林嘉音訊追在案茲林嘉章遺夥代為投案訴稱林嘉章有病不能來案遣商人為代表　律師稱許等之　被陳鼐臣轉連至伊自開之源大號　路計價値有一萬餘兩抗不遵交尙有裕寨等各號應還恆豐銀一千七百兩前奉堂上諭令捕房收來世欠詎亦被陳向裕　等止住實屬藐視堂諭請為究辦訊之陳一味推諉　讞員以陳刁狡着先押一月罰　苦工林瞿還押仍候飭提林嘉章到案訊追 
　　冒名簽字　續記 
　　夏竹霖因冒用僑居法租界某西人名義私簽關　騙銀五十兩經江海關西人查　報捕將夏拘解公共公堂管押在案昨晨提訊原吿延律師上堂聲稱被告舞弊情形巳經海關西人查出惟其舞弊幾次驅銀若干現未查明且原吿因病不能到堂應請改期研訊被吿亦延律師辯稱照原吿所控祗騙銀五十兩為數無多且被吿在押已一星期之久如欲改期應准被吿交保候訊聶襄讞商之德領裴君判夏交一千兩人銀茲保候再訊核 
　　寶山懸署之新人物 
　　新任寳山縣知事李國琮巳　本　五號接印視事其委定各科辦事人員姓名探錄如下　第一科長孫鑫源　科員章福康甘大楚第二科長章壽彭　科員陳延蔭　鮑思涵第三科長王樹基　科員馬孟元　徐之　　技士廖壽國周正卿吳人豪　縣視學朱庭綠　雇員張大經　馮師異　朱庭瑞趙文鳳　陸恒勳（照常辦事）朱勉勤　陳福靑（暫行留辦） 
　　法公堂增添訊案日期 
　　法公廨審訊訟案向以星期二五兩口為期現因案件繁多每過堂期須訊至午後始能退堂故由聶讞員與德副領事商定每星期四上牛十點鐘增加一期專訊民事案件下星期卽須實行 
　　粵路股東之請議案在滬粵路股東以該公司內容腐敗訂於今日午後二時在廣肇公所開會昨由股東陳可揚君擬就辦法數條通吿各股東公決辦理其意見書云粤路百弊叢生閱甯滬漢鎭維持會股束注意一書及粤東陳翰庭君來函巳痛切言之以鄙人所開其中最為的確者二端憶去年詹總理到申親聞其論據云築至韶關即行暫停祇須三百萬餘元此外須俟湘路興工有日再為進行又敝友黃君在粤路司理有年資格深經騐富因彼等盤踞恐負股東委託潔身吿退據云詹總理徒有總理之名大權全操諸李協理與董事會之手植黨營私無所不至詹總理稍為製肘復多排擠迫其辭職及詹去粵李協理等乃大權獨攬為所欲為誠哉股束維持會之言路蠹不除此路永無　竣之日也今者膽敢藉口原章第廿七節四十一二條辦法　經大會通過以至迫速之時欲將巳交頭二股本過限全行作廢籍飽其私我股東能甘心耶且不能作廢理由厥有三端浙路同　辦法概准幷股其不能一也股東交股觀望實由路蠹辦理腐敗乃不自咎省又不設法維持敗壞至此至股東不敢血本輕投該路蠹實尸共咎其不能者二數年前該路蠹曾請命郵傳部欲實行過限作廢之條為部申斥不准其不能者三今股東維　擬照浙路併股辦法甚為正當查浙路投股時亦有作廢之條後　事理　合卽行改章併股夫浙路辦理較之粤路如何姑　具論鄙人所知為其造費每里不過二萬餘元而粤路造費計四百餘里用去二千餘萬元每里核算五萬餘元　云不敷其　　重　弊多顯然可見以此例彼該路蠹久巳飽其囊　　忍再　苛例加諸股東找股東能承認耶今者工程緊急兼届應還金磅倘一味爭執置大局於不顧反令路蠹有所藉口阻碍本路進行股東維持會所擬須二期併股之法若能辦到固善所慮者以百孔千瘡之公司朋比為奸之協理專制武斷之董事會恐難　辦我儕同是股束　份子血本攸關不得不再籌兩方兼顧之策藉救燃眉特擬條陳以作蒭　之讞請各省股東於星期日午後在廣　公所公議維持倘以下之辦法解决　瞬間可收股本數百萬元至時仍不　再行　盡可也　擬交第　期股本方有併股之　利辦法　條如左e所有曾　 
 
 

Page 11

 
 
第一期股本之股東必須再將第二期股本每股計洋一元半限於陽曆今年底之前先交1元又於民國三年三月底之前再交五角一經交訖即允其雨股併爲一股即換正式股票其本息槪以民國三年四月一日起算所有第一期以前之本息概打罰去倘逾期不交第二期股本者應如何辦理之處屆時請公議酌定　所有曾交第二期股本之股束其有力者若能再將第三期　本交足即作爲優先股亦限明年三月底爲止倘無力再交者亦照第一期併股辦理惟第一期股本之息巳於交第二期股本乙時扣除其第二期之息亦概　罰去　所有交足第三期股本之股本作爲優先股除應給本息亦照以上併股章程一律辦理外異日公司除本息外倘有盈餘另給紅利四釐以　年爲限屆期一伴以示區別　再查浙路旣許併股其頭二期之息祗罰一半能照該公司之法辦理更爲公道其優先股紅利應給若千並限若千年及交股本截止期限如何么處槪請公議 
　　地方檢察廳批不 
　　陳楊氏請釋陳阿生批狀悉此案業巳提起公訴自應靜候公判所請保釋碍難照准 
　　彭裕太再求伸雪批狀悉此案業巳提起公訴靜候審判廳示期傳訊可也母庸多瀆 
　　王晋卿請求速破盜案按律應辦批狀悉爾家刧　周毛生是否知情姑候移請警察廳轉飭該區員將周毛生移送來應再行核辦 
　　謝贈 
　　藍企妹嘜牛奶公司特製一種木質中國尺其形式頗似洋尺專備贈送華人以留紀念昨承德記洋行送來一百　書此　謝 
[雜評三]  
　　留學界之好校型　吾國之大患在騖虛各而無實際攻一藝也往往袂其精華而掇其糟粕治一學也往往務其高深而舍其切近今者穆君之治農學誠可謂不　於故常而足以爲吾國學之模範矣 
　　　君之宗旨曰專日博曰切實曰明晰又日久遠不願以並蓄兼收而失其眞不願以歐美　本之名詞而驚聳我鄉曲之父老更不願騖良結果之虛名而兢兢焉期之於曠日持久使人　則而效之各運用其留學之心得拯救吾祖國何患國勢之不歐美若也惜乎留學界之如穆君者　　乎其不可多得也此則吾不得不爲國家前途增一無涯之隱痛矣 
[專件]  
　　留美農科學士穆湘玥上 
　　敎育司長書 
　　前奉手示飭紓所見以作農業進行之籌畫玥正擬略貢所知以備採納旋以祖國亂耗傳佈全球　　　仲　者累月致稽裁答今事雖略定而元氣大傷商業彫敝　業旣多道德遂益以墮落故欲恢復　民之道德開關　民　尘計非處　力　　　　　功　農科生也逆料吾國社會情形及農夫之狀况斟酌入手辦法以　農事之改良至於五年來所得農學上之心得非短輻所能宣暢明春歸國後當造謁罄談也 
　　一多設農事試騐場　天時氣候不　土地肥瘠有別且物性各　寒暖乾燥得其所宜則孳植繁生農夫獲利否則終年僕僕日應於貧苦交迫之中而無從振扶加以江南　員遼闊大江南北農衆情　逈然不同似宜多設農事試驗場得農學專家悉心主待之研究天時土地物性之所宜滋養而栽培之爲農夫作模範冀其效尤而實受其益　以本省現時之情形測之倡設試騐場其要點有三（甲官專不宜博雖農產物無一不可試騐其優劣而培植之然倡辦伊始且困於經濟故宜擇本省出產最富之農業品若干種酌量培植藉得最大之凈利以資提倡若貧多務待並蓄兼收變　騐場爲百花果菜蔬園耗費多而獲效少殊無謂也（乙）宜切實而明晰歐美日本之耕種法興吾國之法有出入故試騐耕種法須取吾國舊法而損益之使農夫易於取法卽演講及刋報亦不宜用燐鉀窒素及基羅格蘭姆等名詞爲需肥料若　磅內應合有燐鉀及窒素若千分宜先取吾國慣用么　餅菜餅灰糞之數逐一分析之得燐鉀窒素等平均之成分直捷痛快說明須用荳餅菜餅若千觔灰糞若干擔基羅格蘭姆亦宜折成觔兩使農夫一望而知較爲便利總之求農事之改良不在美觀而在切實此種名詞採用與否本無關係而吾國現時農夫毫無新知識宜去其難而誘掖之不宜重其困而使之却步也丙）宜久遠農產　產也治仁產而無恒心烏乎可且試驗天時氣候物產之所宜決非於短促時間內能得良結果歐美人試騐　　一物之微動需數十年克有終其身尚不足而繼以他者若試騐僅一二週　貿然號於衆日良結果良結果嗚呼是兒戲耳非試騐也故不欲從事於試騐則巳茍欲試騐之非曠日持久不爲（未完） 
 
 

Page 12

 
 
   
 
 

Page 13

 
 
自由談 
游戲文章 
[黃包車夫求請閻王伸寃禀] [  劍秋] 　 
　　禀為身死不明籲請澈究以雪沈寃事竊車夫籍隸江北向在上海以推車為業本年十月二十九日晚上十句鐘時正在馬路兜售生意適有一不識姓名之男子年約三十歲身穿西服頭戴外國帽一躍上車指令向四馬路而去車夫見該男子係新界人物必然闊綽遂格外討好奮力奔走不料行至望牛街口忽聞砰然一聲回首視之一顆衛生丸巳直向口中送入穿腦而出遂致仆地不起伏思車夫一介貧民朝夕奔馳藉博微利初無致死之道對於坐車主顧皆和顏悅色殷勤招接更無結怨之處卽遇祖界巡捕外國酒鬼拳打足踢亦復吞聲忍氣不敢與校又無不共戴天之仇若謂前世孽寃不應至今日始報若謂因坐車者連累所致則金琴孫之被殺未聞及其馬夫宋敎仁之遭害未聞及其汽車夫輾轉思維實屬莫名其妙為此泣求問王殿下電核恩准飭下牛頭馬面暨頭二道無常緝拿兇手到案從嚴澈究以雪沈寃無任感戴謹禀　 
[解嘲] [  槁木子] 　　　 
　　客嘲搞木子曰吾聞黃鐘在側瓦釜無聲美玉當前碔砆减色小巫見大巫而氣盡凡鳥逢鶚鳥而聲消是故魯班獻技拙匠藏刀西子呈容無鹽掩袖蓋絕世之色藝在前彼陋者醜者宜退三舍以避之理也亦勢也今自由談名士如林才人似鯽其文則嬉笑怒罵其人則莊列馬班為子計者只宜日手一紙焚香默坐閉戶拜讀以冀增廣見聞巳耳乃亦蟲雕篆刻弄筆濡墨以參與其間是以拙匠之陋而欲與魯班爭巧以無鹽之醜而欲與西子爭妍多見其不知量也予曰唯唯否否客責吾固當然於自由談之旨或尙有所未喻也夫談而曰自由者乃人人固有之公權非彼二三名士所得有之特權也故上自才子佳人下至販夫走卒但求無背乎公理皆可暢其所欲言槁木子躬逢其盛又何敢噤若寒蟬以自棄耶借曰文有工拙恐防月旦之評而牛搜馬渤曾見收於藥籠木屑竹頭亦應時之妙用况孟嘗門下不棄鷄鳴燕昭臺前先迎郭隗於槁木子又何譏焉抑客好戲請以戲譬鑼鼓聲喧登台而演唱者果曾名角若汪若譚者乎抑亦有所謂掃邊弊脚者以敷演從事乎抑亦更有所謂下馬手跑龍套者搖旗吶喊而胡鬧乎若曰只須二三名角卽可成班即可開　此理之所必無者然則槁木子之於自由談亦不可少之人物也客何事過責為客詞窮一笑而別予卽錄此以寄自由談　（信如槁木子言則鈍根當為値場平提茶壺以解諸名角之渴然跑龍套有渴者鈍根亦必解之非若尋常舞台之茶壺專飮名角也鈍根戲註） 
尊聞閣詞選 
　秋日同徐公孟張然犀高飛鶴集亦廬追談 
[往事慨然有作] [  拜花] 　 
　　　酒地歌場又一時驚看杜牧鬢成絲春來不種忘憂草人去空餘連理枝雅有問情傳白傳慚無綺淚哭紅兒柔腸巳逐秋風老回首靑山後約遲 
[武林訢蝶仙値書此却寄] 　　 
　　憶昔瓜山把袂時樊樓（酒家名）燈火影參差相憐同病如君少宛轉情懷笑我癡燈下閒評名士句樽邊快誦美人詞於今空買西冷棹載得相思若個知 
醫話 
[德英美法之保護小兒法] [  丁福保] 　 
　　人口之增殖國運發展之大本也嬰兒死亡之防遏人口增加之第一方策也故强盛之國家均注意小兒之保護問題德國英國均實施嚴重之小兒保護法舉其要點如左 
　　置小兒於火焰燻灼之場以致小兒受危害者處以十磅之罰金不准小兒販賣捲烟艸 
　　警察官及公園監視人等於街路上或公園內發見十六歲以下小兒之吸煙可沒收其捲煙艸且搜查其身體 
　　酒食店及飲酒場不得携伴十四歲以下之兒童 
　　小兒忠病之際除服藥外凡五歲以下之小兒不准食酒 
　　小兒保護法之規定如上所述然以酩酊性飮料與小兒其罪尤甚須加以嚴科英國保護乳兒之規定與德國相異之處甚多除防止身體上之酒害外兼寓改良風俗之意味可稱為衛生上重要之規定就美國而論今日之出生數與百年前相比較頗有减少之傾向其原因頗費學者之調查也（亞美利加之土人產子甚難）法國之人口據多數學者之硏究知其出產數亦次第减少就昨年而論六個月間之出產數僅九千人而死亡數達六萬人之多是可謂民族自殺長此不已法國之滅亡不遠矣古時法國人為最易產生子女之人種至今乃有如此之現象吾人當急為研究者也英國之一部分亦有類似法國之勢卽貴族社會之出產數大减少是也自千八百三十一年至四十四年此十四年問產兒數之最少者祇七人自千八百八十一年至九十年此十年間產兒數僅三人餘而已徇可憫也德國皇帝深感此種之現况謂產兒若是减少英國貴族之絕滅近在眉睫且謂貴族漸減之傾向為今帝治世濫用貴族之結果並戒德國之民曰我國境內不論上流肚會及下流社會當倣皇室之例為增加祖國之名譽擴張祖國之國防計當有强大之家族故德國對於幼生兒之防遏死亡政策至為周密於各地方設立專門病院收養乳兒思者院中雇用之乳母悉先診查稍有疾病者不得雇用 
　　日本則無上述之戒意故國民之健康狀態頗有頹廢之傾向幼生兒之死亡數漸漸增加近今無乳之母日見繁多其尤為　盧者都會之地女子之出生數獨多此為一疑難問題夫極强大之族與偉人豪傑之家庭及至瀕於絕滅之際所生育者非暗愚庸劣之子卽女子偉人豪傑之生育愚物從古至今其實例甚多蓋偉人决不遺留偉人之個體豪傑决不遺留豪傑之個體勢力衰亡之結果非遺留愚笨之男子卽遺留女子之個體就法國之現象而論出產數减少之前女子之出產數甚多且法國之女子多罹花柳病故花柳病之藥騰積於市間此實為國民墮落之一端亦法國當局者深為憂慮之一端也據最近之調查全國中小學校生徒之體格成績不良其原因尙在學校醫生之研究中茲據吾人之臆度學校與生徒之關係如下　　椅之關係　敎室與光線之關係　讀書之時書册與眼之距離　勉學時間之關係　運動時間及活動時間之關係　中學校二三年以上之生徒情慾熾盛及其他種種不攝生之關係此外尙有亟待調查研究者卽國民之體格漸漸頹廢國運發展之淵源漸漸殘賊果基於何種之理由乎吾人之生育欲使男女之數相等果如何而克達目的乎均為奇異之問題吾人所亟當研究者也要而言之隊美各國以小兒之保護為人口增殖之政策我國及日本之育兒法不甚完善當急為改良以期人口之增殖不然後悔無及也 
[劇談] [  丁悚]  
　　昨晚（七日）偶往鳳舞臺觀男女合演入座時正演王祥雲與小小楊猴之取金陵滬上武旦自九陣鳳去後首推王祥雲咋演打出手武藝純熟彩聲雷動坤角蘇曉峯年齡尙　昨演洪羊洞聲雖甚低而調頗動聽（我楊家）一叚與（自那日）一段唱得甚好惟（適纔間）一叚因座客喧嘩致不能辨隻字後唱（無常到萬事休）則摹神不足男女合演之賣胭脂一味誨淫實傷風敗俗之尤者也客串華彥臣之全本空城計自始至終絕無鬆懈處且聞是抱病登台洵屬難得演失街亭一段唱做不即不離加之神釆奕奕氣宇從容不亞諸名伶也演空城計本段唱引子與說三聲（再探）亦甚不弱惟（我用兵）一段搖板至（望空中求先帝要大顯神靈）數句則有不到之處數星期前觀貴俊卿演至此處自然而然步至右台口唱（望空中）則仰首向天（求先帝大顯神靈）則雙手高拱似祈禱狀入情入理昨華演無此種神氣實為缺點（吾本是）慢西皮一叚唱至（下南陽）之陽字拖音嫌太嫩弱幸（周室大振）之振字尙能提高二六一段堪與又宸媲美但（你來來來）唱得不甚自然斬馬諼一段神情周到最為出色惜乎嗓音略輕豈因病歟雖然客串得此誠非易易矣 
小說 
偵探小說 
[商界之賊（二十五）] [  常覺覺迷合譯]  
　　第六章 
　　翌晨白方起身巴代夫人手進電信一封白拆視之則寥寥數字為（幸得脫身刻無恙勿念）下署赫爾自達埠發白閱舉中心滋慰　為赫爾旣得脫身則不日可至馬賽得與汀垓相遇而汀垓得向赫爾取資應用客中無虞缺乏豈知此中實情實有大謬不然者蓋此電信乃賴温坦所揑造而赫爾方被禁於其庽所也汀垓則尾邱羡至馬賽囊中餘資巳不足二先令方自詫愕以為白何遲遲不滙欵來接濟也 
　　白為賴温坦之假電信所欺因而中心轉覺舒泰以為此後可致全力於賴温坦之舉動並其煤油公司矣早餐後卽往外部　總長進以婉轉懇切之詞一去其前次之冷峭態度總長乃亦不復如前之堅拒至白請用武力以救哲身雖未遽允而詞意和藹大有活動之機其最後答曰之語略謂保護僑民實在政府此次駱君被囚政府斷無不為營救之理惟事涉外交一髮之徽足以牽動全身不得不審愼出之總之數日後當有滿意之答覆白聞言戚謝出外部後即往訪友人康林培康倫敦之股票商也白造其事務所詢之曰今晨蘇古特拉煤油股票之行市如何乎康躍然答曰行銷至旺人方爭購之每股市價巳漲至二十五鎊勢仍有漲無巳恐不出二日定能漲至五十鎊也君苟欲購之者此時尙不遲也白　爾曰予非欲購進乃欲拋空也（按空盤賣出謂之拋空）康聞言大愕半晌言曰君豈自求破產耶　此種煤油股票乃數年來未有之好營業他人方在競爭購進奈何君反欲賣出之白徐曰果如該公司宣言書所載是固極佳康味白語氣合有別意不覺大詫亟詢曰然則該公司有不盡然處耶　白笑曰唯唯　全屬揑造　康曰豈竟無所謂煤礦耶　白曰否　礦固有之康曰然則宣言書所載者固不得謂之揑造也白曰礦雖有惟邱賴公司尙未尋獲而宣言書中則固明明謂為獲得油礦矣是非捏造而何康疑信參半謂白曰君所言者得無誤乎白應聲曰誠然無誤予此來特欲煩君為予賣出一萬股也康大愕曰賣出一萬股乎　白曰此事固若危險惟予非蠢騃苟無把握决不冒昧從事也康曰苟如市價有漲無跌者則如之何　白徐言曰若然則予必破產無疑第右毋慮此項股票不旬日間當必跌至一文不値而止此實予可預言者康曰君言誠奇哉惟君識見每有獨到之處凡事不出所料此則予所深知者白笑曰此事亦必不致失敗君能如予之言為予售去一萬股乎康曰諾　白乃起立握手吿別而出...... 
寓言小說 
[葉子戲] [  瘦蝶] 　　 
　　秋花獻媚斗室蕭然甲乙丙丁四人踞坐桌之四隅作葉子戲以為消遣 
　　纔兩圈乙忽詫曰噫此壞張也胡為乎來哉壞張者乃葉子中之特別牌吳人呼為怪者是也 
　　又閱一巡甲驚呼曰壞張又來矣余之局其胡能成咄咄此壞張乃來搗亂如是 
　　丙丁坐西北隅聞甲乙二人之驚詫拈葉子作微笑意頗得旣而復經數巡而此可異之壞張恒出沒於東南兩座或甲或乙迭為消長垂成之局大為所擾一若訂有預約者然甲乙怒握拳擊桌詈之不止 
　　丙丁色愈驕意愈得點首搖膝好整以暇甲乙憤甚以手中葉子擲於地爭以足踐壞張至汚泥狼藉始已遂不歡而散　 
　　曾購自由雜誌者請示住址本館當寄奉勘誤表 
 
 

Page 14

 
 
   
 
