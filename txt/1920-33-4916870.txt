# 1920 - 33 - 4916870

 

Page 1

 
 
   
 
 

Page 2

 
 
   
 
 

Page 3

 
 
時評 
[畏難與立國（冷）]  
世界無不爲難之國試觀今日列國之中無論敗者勝者弱者强者新者舊者其問題之爲難者以我中國目前之情勢言之方且有過而無不及也惟不畏難而前進則爲難之事終至於不難苟畏難而退避則立國之基已薄非愈畏而愈入於難途不得也 
雖然我觀中國今日之任事者一見難事當前即紛紛辭職而推諉否則苟且以敷衍其畏難之情狀實已暴露無隱嗚呼可不深歎息哉 
[專電]  
北京電學生聯合會提議罷課爲津校後盾三點半各校長在法文專修科會議學生派代表到會要求聲明目的在釋放被拘津代表各校長正在討論未散學生訂四時半開會取决（二日下午五錄） 
北京電此間軍警聯合會議對京校生舉動應取干涉主義結果先函敎部質問能否責成校長自行管束（二日下午六鐘） 
北京電靳派李諮議赴津告誡曹銳對學潮應愼重務令範圍縮小勿使擴大（二日下午五鐘） 
北京電敎職員赴津代表回京報告各國體均有人監視自昨日起各校實行罷課（二日下午五鐘） 
北京電府院密電魯軍民兩長魯案無論依據國際聯盟或他種方法均以收回青島爲目的收回準備尊處有無籌行速復昨田中玉屈映光會復魯省隨時可以接收應派路警及司法行政均早籌備（二日下午二鐘） 
北京電靳約國院外部人員設國際聯盟研究會（二日下午二鐘） 
北京電唐山鑛務聯合會上海國民大會均電拒直接交涉 
（二日下午二鐘） 
北京電現安系報紙凡關魯案反對直接交涉文電已擯不錄 
（二日下午五鐘） 
北京電顧維鈞二十九日電美撤兵西比利亞本係預定計畫日單獨增兵似先得各國同意又倫敦三十日電英法對極東問題態度淡漠對俄激黨方針迄未定 
（二日下午二鐘） 
北京電哈爾濱電海參崴三十一日失守俄新黨全勝各國守中立哈埠亦動摇霍現將政治犯釋放吾國要求俄人不得在華境内有政治行動並擬中東路全用華工（二日下午二鐘） 
北京電徐樹錚此次三晝夜趕回有兩主因（一）西北軍交日人帶領赴境防俄協約國有責言親來解釋（一）交行發行之三千萬債票欲假邊業名義分取一千萬 
（二日上午十鐘） 
北京電段以西北軍行動引起協約國責言擬將軍事協定解除此後對俄與協約國取一致俟内部商定卽對外聲明（二日上午十鐘） 
北京電財李以重息向中外銀行成立小借欵八種隂曆年關可穩渡（二日上午十鐘） 
北京電財部要求銀團年内先墊九百萬元代表合稱無此全權 
（二日下午五鐘） 
北京電煙酒署長定李恩藻 
（二日下午五鐘） 
北京電崴電日軍又增一大隊勘日抵崴埠（一日下午三鐘） 
北京電崴埠電日軍第十三師團各聯隊二十七八日由長春運赴哈埠卽轉赴後貝加爾湖 
（一日下午三鐘） 
北京電奉張電阿省華僑請援已派巴司令率兵過江先保護領館並由奉撥一混成團增黑河防線另由關内調回奉軍一旅塡奉防（一日下午三鐘） 
北京電奉張派一混旅赴黑而令黑孫派機槍一連步兵兩營過江保護華僑（二日下午五鐘） 
北京電奉張决出兵西比利亞 
（二日下午五鐘） 
北京電奉張黑孫密保鍾毓爲呼倫善後督辦又保張奎武爲呼倫鎭守使（一日下午三鐘） 
北京電今午馮擧殯各機關沿路搭篷設祭要人有隨喪車送出境者（二日下午六鐘） 
北京電馮國璋本日八點舉殯各官署及使館均下半旗閣員送殯十二點抵西車站（二日下午二鐘） 
南京電寗學生因天津有槍斃學生說推代表二十餘人晚一時冒雪到軍民署呼籲李督派楊副官長齊省長派汪科長代見均允去電力阻（二日下午八鐘） 
香港電湘代表昨謁軍府請求（一）下討伐張敬堯令（二）撥給餉械濟湘南湘西進攻（三）備援湘軍 
（二日下午三鐘） 
香港電憲法起草委員自東日起停止經費憲法會議將無期擱淺（二日下午三鐘） 
香港電聞王正廷電軍府外交危促無條件議和並言對人一節更不成問題軍府接電似有感覺對人問題可轉圜（二日下午二三鐘） 
香港電軍府東日會議中葡案雙方條件均通過（二日下午三鐘） 
各通信社電 
北京電政府復西南電略謂魯案正審愼研究俟方針决定再聞 
北京電學生代表謁靳由秘書代見聲明外交正在審愼 
北京電魯案各長官答復多主提交國際聯盟直接談判恐將不成事實 
北京電呼倫撤治後擬任鐘毓督蒙民政張奎武爲鎭守便（以上二日）以上中華通信社電 
北京電王鴻年等電告日内起程回京政府决先交涉閩案 
北京電府院將開聯席會議討論山東問題並請西南派人參與（以上一日） 
北京電昨乂傳靳將辭職府院要人均云不確 
北京電外長無更動說陸允假滿回任 
北京電劉恩格四日可到京新衆院定六日開開會六日議題爲馮國璋國葬及八年公債條例 
北京電崴埠確已陷落激黨已進據二站鮑貴卿昨來電報告 
北京電林建章電雙城子俄民黨會議主不侵犯中國境土院據電吉黑兩督勿容俄黨入境　 
北京電邊防處因俄激黨行逼科布多電烏里雅蘇台阿爾泰分兵助防 
北京電院已電曹銳飭警廳釋放被拘代表馬駿等北京電部准王廷楨請飭路局派車運第十六師由寗北上赴察哈爾（以上二日） 
香港電此間有一部份議員對於王家襄召集六年憲會之主張擬通電駁斥 
香港電督署昨開軍事會議吳佩孚亦有代表與會聞係金永炎赴衡州之效果（以上二日） 
以上中孚通訊社電 
公電 
舊國會全體爭魯案之通電兩國宣戰所有條約槪行廢棄此國際之公例我國自對德宣戰後中德間一切條約當然無效德國根據一八九八年三月六日所取得山東之權利亦即喪失前對於巴徐媾和條約中之一百五十六一百五十七一百五十八三條拒絶簽字者職是之由該和約所開山東三欵我國旣未承認復得美國上院决議保留英法默認是條約上山東各種權利德國旣無權轉移日本更何自取得乃日本挾其强權蔑視公法對於山東權利强欲承繼我國人民誓死不能承認現日本竟通牒北庭藉交還青島爲名誘我直接交涉彼之狡詐百出前此二十一條之脅迫軍事協定之隂謀喪權辱國痛猶未已今若再墮狡謀自鑄大錯匪特拒簽德約之前功盡棄並失友邦主持公道之同情况國際聯盟業已開幕正宜根據該會約章提交公　則山東主權或有挽回之一日一髮千鈞事機危迫用特電懇我全國父老兄弟同心抗拒協力匡救以絶後患而保國權不勝盼禱之至參議院議長林森衆議院議長吳景濂副議長褚輔成曁參衆兩院議員同叩勘印 
[世界路透電]  
[英工黨之與俄媾和宣言]  
二十九日倫敦電各報載有有著名工業聯合會會員及工黨黨員具名之宣言書　主張立即與勞兵制之俄羅斯完全媾和並謂英國如加入抗拒過激黨之任何戰爭則具名者必竭力反對之且信工黨一旦得權必不以爲須受秘密約定軍事委託之束縳云云鮑瓦滿氏與克萊恩斯氏均在具名者之列 
[俄黨駐外使人之通告]  
二十七日華盛頓電　瑪丁欺氏即所謂駐美過激黨大使者通告參議院調查俄國對外運動之委員會一謂俄國勞兵制今已强固足與世界抗爭故勞兵政府不再主張國際革命勞兵政府財庫現有五萬萬元擬用以從外國購買必要物品現美國商行準備與之交易者不下一千家云 
[孟買罷工與擾事]  
二十五日倫敦電二十日孟買電稱紗廠工人罷工情勢今日忽有不美之變動罷工者多人開始刦掠軍警奉命開槍死一人傷五人地面現已安靜惟紗廠區域之各店均已閉門罷工風潮蔓延日廣船塢工人萬人亦加入此項行動目下情勢殊形嚴重 
美國驅逐共産黨 
二十五日華盛頓電工部總長决議美國之共産黨實爲革命黨可施以美國驅逐法律故贊成下令將名泊萊斯之外僑驅逐至奥近今搜捕急進黨時拘獲之外僑多人須待此事旣决後再行處置 
○歐洲各國之美債利息 
二十九日華盛頓電據財政部發表之文告稱歐洲各國積欠美國借欵之利息約有美金洋三百二十五兆元財政部建議於前交戰國建設期内緩收利息英國現負美之利息共十四兆四十四萬一千元法國負九十四兆二萬二千元 
○法國之新紀念塔 
二十七日巴黎電福煦上將昨至加萊舉行安置紀念塔基石之禮此塔現由杜佛巡邏隊紀念委員會建造藉以紀念法國海軍巡海之功業此塔可爲航行之標識蓋杜佛峽各處可以望見之也禮畢會餐英國諾資班氏演說希望爲國建塔一舉可愈增進兩國已有之友交垂諸久遠福煦上將答稱此塔乃吾人因團結而獲勝利之大紀念且爲吾人將來必仍須團結之敎訓云 
○美國之柔化外僑案 
二址六日華盛頓電參議院通過耿榮氏所提出柔化外僑之議案凡居於美國境内如身體精神皆完健而年齡在十六至二十一歲間者與外人年在十六與四十五歲間而不能操英語者槪須入校讀書每年至少須上課二百小時 
○俄國近事記 
三十日倫敦電莫斯科無缐電稱勞兵政府致文波蘭謂協約國中之極端派現圖煽惑波蘭對俄興無理之戰爭當知俄國與波蘭此事不可以談判讓步互求同意解决之云 
二十九日瑞典京城電聞宇登尼克將軍圖携屬於西北俄事之巨欵離愛沙尼亞業已就逮 
○各國近事記 
二十六日華盛頓電辦理比法賑務之胡佛氏頗有人勸其允充候選總統人昨日參議員李德氏在參院痛詆其人謂胡佛氏爲英國之歸化巿民其所得之訓練與所抱之感情最宜爲辦理英國的國際聯盟之總統 
二十八日開羅電今日爲佯裝攝影人以炸彈擲繫公共工務大臣塞里氏之摩托車該大臣未受傷惟車已成　粉剌客逃逸無蹤 
二十四日巴西京城電報紙稱美國銀行家現與巴西政府磋商以德船二十六艘售與美國價約二千六百萬元 
二十日西特爾電昨夜十一時後此間顯覺地震倍林漢地方玻窗震碎牆磚爲裂温哥武維多利亞及英屬哥倫比亞之他城皆覺地震 
 
 

Page 4

 
 
   
 
 

Page 5

 
 
   
 
 

Page 6

 
 
里昻無線電（路透社　） 
[英國之新黨獄]  
一日巴黎電倫敦電稱星期五日夜間愛爾蘭杜白林等處軍警四出拘人杜白林之著名新芬黨員二十人亦在　其列里姆里克克萊爾鐵泊賴萊三處被拘者共二十八人均經由火車解往柯克地方下獄昨夜有軍艦駛抵杜白林豫料被拘諸人將於今晚解往英倫　 
[○法少佐之飛行程]  
一日巴黎電維勒滿少佐作巴黎鐵姆布克都（法屬西斐）飛行於三小時内飛渡地中海已抵阿爾其愛飛越薩哈拉沙漠之籌備業已告竣以阿爾其里亞與土尼飛行隊中之飛機五架編成哨隊擬偕維勒滿少佐至鐵滿哈塞北斐十九軍團司令尼凡勒將軍將爲此五架飛機之一之乘客自鐵滿哈塞起維勒滿少佐將獨飛至鐵姆布克都然後進至達爾加回法之際將取道摩洛哥海濱與西班牙云 
[匈國答覆和約之展期]  
一日巴黎電協約國照會匈牙利代表團允應匈政府之請求將答復和約條件之期限展至二月十二日 
[各國近事記]  
一日巴黎電比京電稱　比政府代表會議之後比内閣即於星期六日在外交部開會議妥擬致法政府之書一通 
一日巴黎電羅馬電稱法國大使巴萊爾氏昨晨起程回巴黎 
[中美新聞社電]  
○美議院近事記 
華盛頓電參議院軍事委員會贊成將自十八歲至二十一歲之青年施以强迫軍事訓練又對於軍隊重組案（規定訓練四個月）亦予以優惠之報告陸軍部畢脫氏提案規定常備軍二十九萬八千人至國民軍與公民軍除戰時外不得召集 
華盛頓電洛志氏宣言共和黨不肯修正關於門羅主義之第十條兩黨會議因而崩壞 
格朗特拉畢志電密乞干州參議員牛般萊氏及其他著名政客百人因牽涉一九一九年參議員選舉作弊案被捕 
○各國近事記 
巴黎電國際勞動協會行政部已舉法國工黨領袖湯來斯氏爲總裁 
華盛頓電魯華氏將任爲農務總長以繼霍爾登氏倫敦電華沙電稱廣義軍騎兵已入波斯及印度境巴黎電據哥本哈根電稱斯堪狄那維勞工會議决議反對廣義派主義 
華盛頓電參議院决用欵五十萬元防制感冒性流行病 
紐約電英國金鎊價值跌至美金三元五角七分又四分之一 
[太平洋路透電]  
一日哈爾濱電聞近爲過激黨與社會革命黨所圍之加貝爾將軍之一部分已衝破下烏下斯克西面敵軍陣線占據該鎭現向伊爾庫次克進發聞過激黨擬將柯爾恰克解至莫斯科由革命軍高等法庭審訊赤塔消息過激黨攔截運輸捷克兵之最後一列車卸其軍械而俘之波蘭軍爲紅軍所圍被迫降服哈爾濱與海參崴之交通現仍梗阻據難民聲稱尼柯爾斯克與海參崴均入過激黨之手各處紛設勞兵會數聯隊之軍官已被逮捕 
國外要聞 
○專使團會議紀錄（十二） 
第二十八次會議錄一八年二月二十七日出席者陸總長主全權顧全權施全權胡公使顔公使唐中將嚴參事郭專門委員岳秘書長一（一）陸總長宣讀寳顧問所擬向德奥要求節略並交閱損失數目擬提出要求草單兩分（二）顧全權到會入席交閱所擬向德向奥要求事件草案各一份定明晚續議（三）討論施專使主稿擬在大會提出要求經濟自由問題草案大衆赞成惟顔公使質訽末條用意何在施專使答復謂在欲水陸入口貨稅一致（四）陸總長交核復國務院電關於報載謡傳中國政策現有改變事該電旋卽通過照發（五）施全權提出請電外交部查訽各機關所欠德奥欵　目共有若干電復接洽大衆贊成即時擬稿核定照發（六）施全權提出請將前復梁君燕孫關於鐵路統一事電應電請外交部並抄呈國務院亦經大衆贊成擬電核定致部（七）施全權提議應及早籌備將來與德奥商訂商約並電外交部轉商稅務處財政部農商部分别派員來法一節定明日續議（八）施全權提議所有各項事件應先以原則提議至字句細節俟以後起稿時再行詳酌（九）王全權交閱所擬東三省鐵路河道公同管理問題草案衆意先注重鐵路緩及河道並請王全權先與美國方面接洽後再行定稿至此事之應辦大衆均表同意（十）王全權提議日本在havbs發表二十一條中之文件應如何對付議决先將前外交部所刋關於二十一條事實之報告書重印五千份分送各國全權委員處（十一）唐中將報告本日接見契克斯拉夫國務總理之秘書長Lrigorolai-norak君因該國在西比利亞軍隊久無消息囑爲探詢另有談話錄議决由本處電外交部唐中將電參陸部詳細查明再行答復 
二月二十七日唐中將見契克斯拉夫國務總理之秘書長那克君談話（唐中將原稿）那克君云奉總理訓令並個人之敬意特來訪中將深願得知敝國軍隊在西比利亞之近狀因某等在歐未得該軍隊消息已達三月之久最後之通電於去歲十一月由上海轉到一電請問之事如下（一）契克軍隊現在駐紥地點情形（二）將來該軍隊留駐西比利亞或有回歐消息（三）該軍隊與貴國軍隊感情如何唐中將云此間消息常有惟關涉閣下所問者不甚詳悉俟一查案卷再行奉告本中將所知者敝國亦有少數軍隊在西比利亞與貴國軍隊協同動作有高等委員與貴軍接洽一切那克君云貴國派有高等委員在彼甚感甚感我兩國本近鄰而和會代表又同住一寓敝總理與貴外交總長亦已晤面深望諸事接洽增進將來之發達唐中將云敝處如有關係貴處之消息當隨時通知並望貴處亦同此辦法以期彼此有益對於他國方面貴處已詢問過滞那克君云他國方面並未問過某等尤願打聽日軍與契克軍之感情何如貴處將來如有此項消息告知甚爲感激唐中將云自當照辦今日所談閣下如願寫一節略更爲欣幸那克君云亦極贊成 
第二十九次會議錄一八年二月二十一日十二時出席者陸總統長王全權顧全權施全權魏全權胡公使顔公使唐中將嚴參事郭專門委員岳秘書長一一王參事沈秘書因有報千臨時列席王參事沈秘書報告賠償損失間題業已擬有草案各種損失分爲八項惟其中有三項可否提出尙講酌奪一在外華僑營業上之間接損失二奉天所報糖廠損失三因僑工發生之費用議决事項一第二條關於潛水艇而死者開列全單送去但聲明如已受有他種之賠償如保險等類中國政府不爲此項被害人民要求第二次之賠償二間接損失一槪不提三因僑工發生之費用歸入第八欵軍車損失項下辦理四第八欵軍事賠償一項暫不提出但應聲明一句俟將來五國會議决定辦法再行根據辦理又最後聲明一句所開之各項損失數目尙未完備如以後陸續有報到者再行補送 
第三十會議錄一八年二月二十八日八時出席者陸總長王全權顧全權施全權胡公使嚴參事郭專門委員岳秘書長一一顧專使提出對於德奥要求問題草案羹說明此項草案係根據顔公使所提草案寳道說帖及第三次會議錄議决之三大綱辦理草案計分三部一說帖二對德要求之條三對奥要求之條件應請逐條論討第三十一次會議錄一八年三月一日十二時出席者陸總長王全權顧全權施全權胡公使顔公使唐中將嚴參事郭專門委員岳秘書長一一陸總長提出賠償損失問題修正草案對衆朗誦並說明定禮拜六送交比國代表賠償損失股副股長閱看施全權謂賠償損失問題汪公使研究有年最爲熟悉汪使不日由比回法應請渠閱後再行交比國代表衆贊成二王全權提議擬稿登報事並請中國報界訪員陳友仁君人席討論擬定一稿密託某報登載 
國内要聞 
[北京通信（野雲）]  
北京學生外交問題 
自陸使未入都門以前日公使已有牒文遞之我國政府主張山東事件直接交涉於是此風一播學界中即隱隱有隉杌不寗之狀在此數日内不先不後津門乃又演出大捕各界代表之慘劇因此兩事相結合而京津之間空氣遂益緊張 
北京學生自赴東車站歡迎陸使後（表面歡迎）其實則予以警告）雖日日挾書上課而每日下午或開會或講演實未嘗一時寗息現正籌備開各界聯合會於北大法科歡迎陸使請其報告經過情形並言示外交宗旨至以講演而論二十七日由北大文科全體出發二十八九三十等日則各專門各中學各私立大學亦均紛紛結隊游行沿途講演所幸連日（三十日）都門大雪空氣尙不過寒然皚皚積雪中時見有持白旗着制服者循環往來爲慷慨派激昻之演說頗有悲壯凄凉之象 
昨日（三十日）京中學界活動之程度益增大早各校即發出緊急通告尤以北京大學之通告爲痛切内稱一我博愛之同學互助之同學勇猛奮鬭之同學我們將做亡國奴了山東事件政府已擬直接交涉天津各界代表被捕備受凌虐外交方針已可想見一等語約定本日下午一時在科大禮堂開全體大會籌議對付方法因此該校下午各課全行停授而全校學生又無不人人精神奮發其所以致此之由外交問題當然是絶大原因但其他復有二種别因爲之促起卽一爲天津學潮二爲日使照會是也天津各界代表之被捕詳情已見各報但據最近天津派來之代表所報告則慘酷情形尤足令人驚駭撮要言之約如下列一最近學生又至省長公署請求釋放被捕之代表擁至東西兩轅門省長不見衛兵兩次衝出學生皆屹立不動後又以馬隊衝之學生仍不動因之同時踐踏受傷者六十餘人二次日省長傳諭學生派代表四人赴署談話迨四代表入即由衛兵剝去外衣反縛其手擠之游行日本租界三據傳前次被捕代表有槍斃說在北京學界一方面聆此消息無不義憤塞胸躍躍欲試此開大會之第一原因也當此風潮澎湃之際日本公使小幡行文我國外部聲稱學生團排斥日貨責令我政府　賽取締云云由外部將此項公文提出國務會議由國務院咨交敎育部復由部訓令各學校於全叙原文之外復加入許多官話而在北大通告學生之文則僅於等因之下以一合行通告一四字了之未加一句按語此二十九日事也學生見此通告又復加上一層剌激此開大會之第二原因也 
斯日北大之會到者約在千五百人以上開議之時共提出三事一游行大會二齊赴國務院請願請願之件一爲外交問題不得直接交涉二爲天津風潮迅將代表釋放三向安福部爲示成運動第一第二兩事一致通過當即能告北京學生聯合會亦一體赞同决定三十一日舉行所有在聯合會之學生均一體出發如不得政府明確答復絶不散去惟第三事則擬暫緩實行蓋恐演出越軌行爲轉與愛國運動有所妨碍也至對天津被捕代表是否槍斃須再切實調查一方面派代表見靳翼卿一方面以電話詢之天津益世報館晚間該館有復電到京云一並無槍斃代表之事一又靳見學生代表亦力辯無事此均昨日之之情形也 
今日（三十一日）游街大會由學生聯合會議定十二時各校學生齊集於天安門北大上午八九二時之課仍復照常授受十時半卽一律進食十一時半齊集校内在操場分班各持旗幟排隊出發今日雪猶未霽濃雲　空隂氣密布又可算是一齣悲壯之新劇矣（三十一日上午十一時寄） 
[北京學界之游街大會]  
爲津事與外交 
北京學界近因魯閩兩案本有舉行游街大會之議適津事發生學生大憤乃以學生聯合會之緊急會議决定於三十一日即舉行游行其種種布置上一日已籌備妥帖昨日（三十一）下午一時北京大學中國大學朝陽大學燕京大學高等師範北京師範工業專門醫學專門郵電鐵路管理理稅務專門附屬中學二中四中女子高師女子中學尙議女師範等三十四校學生七千餘人在天安門會齊學行游街大會昨晨雪頗大而學生勇氣百倍一時三十分各校先後到齊先由各校代表露天會議就中高師代表以原議游行路線僅限於西城一帶殊欠普及應自西而東經過外交部門首好無背游行意旨衆贊成遂卽整隊出發改從天安門經總統府前南折入北新華街出絨線胡同東口經過高等審判廳前南折入司法部街又東折出西交民巷往南出城洞過正陽橋經前門大街一直往南復東折入柳樹井北折至崇文門外大街入崇文門一直往北過東單牌樓東折入石大人胡同過外交部門前出石大人胡同過南小街西折入東堂子胡同過外交總長官舍出東堂子胡同時已將近五時卽行解散各自回校計歷時有三時半之久游行有二十餘里之遠誠空前之舉也昨日學生所揭旗幟有數百種之多所發傳單亦近百餘種旗幟中之最足令人注目者爲北京大學之一面大旗（懲辦暴吏曹銳楊以德）其他如（山東問題不得直接交涉』『福建事件應依國民大會議决辦理』『釋放天津各界同胞』『恢復天津各界之集會結社言論自由』等皆足以表示游行之目的沿途輪流大呼『力爭外交』『援助天津』心『抵制日貨』『懲辦楊以德』等語游行隊過公府前時大衆齊呼懲辦楊以德聲震天地公府衛兵咸相顧失色過司法部街時高等審判廳大理院地方審判廳人員均站在樓沿觀看與學生隊誠一付好對照隊過前門大街觀者如堵一時交通悉被斷絶其擁擠不可名狀學生講演隊向觀者痛陳閩魯事件之由來及天津事變之經過及今後吾人應取之態度羣衆咸鼓掌人叢中竟有大呼『我們也得出來帮忙學生呀』者足知其受感動之深也東單牌樓一帶爲日商薈聚之區游行隊過時日商加藤洋行信義洋行等日人皆在舖内遥觀而扶桑館之日人在平臺上俯瞰者男女有數十人之多學生特别大聲力呼抵制日貨該日人等倉皇入内過外交部前齊呼反對直接交涉並大喊陳籙爲傾向直接交涉之人我國民當聲討其罪云云又將各種旗幟一律擲在門前登時前後門門口旗如山積外交部樓窗中萬頭攢孔而觀未知其感想何若也游行隊入東堂子胡同過外交總髭官舍時復以所餘旗幟擲在門前未知病床中之陸總長曾因門外呐喊之聲而驚起否也游行隊至新華門時每校舉出代表一名共計三十六人（内有天津代表二人）赴國務院晉謁靳氏請其明白表示外交態度各代表在院候至三小時之久靳尙未歸代表又至棉花胡同靳之私宅候至七時半靳始歸寓派劉副官傳達意見略謂總理今日（三十一日）並非不見代表實因辦法尙未决定即見亦無可言明早（即一日）總理可與各總長商定辦法明日（卽一日）下午四時請代表再至棉花胡同 
届時總理可將所决定之辦法奉告諸君云云學生代表以靳氏旣有確實之答覆則待至明日亦無不可遂即退出將上列情形回報木交至軍警機關方面昨因學生游行曾議决實施下列警備辦法（一）於學生隊經過各路線凡有崗位改爲雙崗並加派游緝隊爲之補助（二）派騎巡隊保安隊爲武裝之梭巡（三）各官署門前加派警察及游緝隊武將守衛（四）派便衣警察及偵探隨同學生隊游行（五衞戌軍一連及第十五師兵一連候令出發但因學生始終秩序嚴整故兩方毫無齟　 
○京學界爲津事之呼籲 
北京敎職員聯合會因天津軍警蹂躪學界情事特於昨日（三十一）上午在美術學校開緊急會議各校代表對於曹銳及楊以德之處置乖張羣情極爲憤慨僉謂學界力爭外交本於愛國熱忱且係全國公民之意見曹等不知加以尊重反以野蠻手段横肆摧殘眞古　今中外所罕有决議一面拍電天津　省長請其速將被拘之代表釋放并懲辦楊以德及肇之軍警以謝國人一面舉出張鴻來朱希曾二人即日晚車赴津調查一切並聯合天津　敎職員羣起主張公道一面由全體代表責緘往見靳總理於午後二時許出發鵠立風雪中至兩小時始由秘書長郭則　出見代表關景山等依次發言首先質問政府對於天津事件有無嚴辦之命令曹銳有無槍斃代表之事郭答槍斃代表現無其事總理之意此事應持平辦理自有法律解决代表又謂天津學界舉動無非見外交緊欲爲政府後援乃楊以德藉端洩憤甘媚外人曹銳於學界團體赴署陳述之時深閉固拒繼復縱容軍警横加毆捕種種虐待人道何存代表等不承認此事有何法律關係望執事轉陳總理卽刻電津釋放在拘之代表並將楊以德卽日撤懲此事非僅關係天津一處望總理注意否則激動公憤恐將不可收拾云云郭允切實轉陳代表等復再三叮嚀並將致總理函交其面陳而出『附致曹銳電』（一）急天津曹省長鑒得津電執事擬將愛國者馬駿馬千里張若明郭龍眞周恩來余鸞寳時子周等於今日在日本租界槍斃聞之駭憤果有此事恐惹起全國之公憤幸勿執行至要至盼北京小學以上學校敎職聯合會卅（按此電因該會於前夜得天津電有曹楊等擬將馬千里等槍斃消息當以萬急電拍發）（二）天津曹省長鑒卅電計達此次天津各界因反對山東問題直接交涉討論籲陳純出愛國熱心且係人民公意乃警廳長楊以德嗾令軍警解散各會連日拘捕多數敎職員及學生横加毆辱死傷相繼執事身任疆圻不聞向政府力爭以保主權而對於横蠻之軍警則不加制止同人等實深駭憤務請將在拘之馬千里馬駿張若明郭龍眞周恩來余鸞寳時子周等立即釋放並將楊以德及肇事之軍警即予懲辦以謝國人迫切盼覆北京小學以上學校敎職員聯合會卅一『致靳氏書』總理鈞鑒得津電省長曹銳擬槍斃馬千里時子周馬骏等聞言不勝驚駭山東直接交涉民意極端反對曹省長不能體諒羣情縱軍警濫拘愛國青年毆辱交加摧殘民氣凌侮學界助長日人氣熖同人等悲憤交集務請鈞座急電曹省長速釋拘留之馬千里等並懲辦警廳長楊以德以慰國人至山東直接交涉無異贈地與人定兆亡國之慘同人誓不承認務希政府盡力維持敎育界願爲後後盾臨頴無任惶悚北京小學以上學校敎職聯合會 
北京學生聯合會據各力面之調查及特派員之報告廉得津事詳情昨特發電報告各省語極沉痛原文如下　上海各報館轉各機關並全體國民公鑒天津學生反對山東問題直接交涉催促福建案件速照民意辦理並實行抵制日貨諸問題於一月二十三日突被日人毆傷三當時警察毫不過問次日學生繼續查貨反被警察混合奸商毆傷三十餘人並將受傷者捕去各界及學生聯合會代表馬千里駿時子周等十餘人赴省長公署報告在半途亦被警察捕去處以嚴刑並封閉各界及學生聯合會會所天津學生受此高壓慘痛萬狀但以外交緊　急仍當百折不回遂於二十九日舉行游街大會到者五千餘人前往省長公署欲要求該省長官電京拒絶山東直接交涉並催辦福建問題且恢復言論集合之自由不料候至二三小時毫無信息反突來大隊軍警衝入人叢槍柄剌刀急如雨下學生扶創忍痛勉力支持不與抵抗以冀其感動於萬一仍軍警持械搏擊至於四次之多最後一次慘酷尤甚學生赤手空拳始終抱定不抵抗之宗旨於是而血肉横飛之狀更不忍覩矣學生之中有洞頸者有穿頰者有腦漿迸烈者有眼球打破者有折腰者有折臂者有斷脰者當場有某君因脰斷腰折傷重身危尙高呼山東不得直接交涉一語長慟暈绝西人旁觀爲之隕涕男代表周恩來于蘭渚女代表張若明郭龍眞一律被捕並在省長公署儀門内爲楊以德之子抓住毒打身無完膚榜晚時間由警察二百餘人挾此負傷四代表押往日本租界游街示衆嗟乎國雖未亡亡國之痛亦不過如此耳我同胞其聞之耶其不聞之耶總計是役受重傷垂死者有女生聶澐　芝生等二十餘人男生薛沛玿李瑞臣等亦二十餘人受傷而不甚重者三百餘人受輕傷者不計其數大家扶傷救死退去後省長公署前一片廣場竟涕涙糢糊血肉狼籍而行者不忍一過頃接本會特派代表報告則北洋醫院中之呼援號痛聲雜以痛哭國事聲更不忍卒聞矣嗚呼痛哉我同胞之未日其如是耶今天津遍地瘡痍曹銳楊以德之淫威正熾而代表馬千里馬駿時子周張若明郭龍眞等二十餘人尙在囹圄昨午且有以此五人槍斃消息雖經本會及各界奔走營救但後事尙未可知謹先詳電奉聞務望我全體國民一致奮起各本其良心之所安而行之一而力爭山東福建問題不負天津此次起義之本旨一面主張罷斥并嚴懲曹銳楊以备諸暴吏恢復天津各界及學生之言論集會自由並由政府擔任救卹死傷諸人且擔保以後國内不得再有此等行動發現俾救目前亡國之痛於萬一臨電不勝悽惻悲憤之至北京學生聯合會叩卅一 
○紀北大師生兩會議 
北京大學敎職員於昨日（三十一）下午一時在第三院開會全體一致議决（一）山東問題反對直接交涉贊成交國際聯盟會公斷（二）要求政府電飭曹省長卽釋代表恢復學生各種自由并嚴辦楊以德以上兩條聯同各校敎職員通電全國并請北京小學以上敎職員聨合會代表謁見國務總理及外交總長并由北大敎職員公推該校熟悉外交國際法之敎員研究山東問題發佈　理由書 
北京大學學生三十日招集全體大會到者二千餘人首由主席報告籌備歡迎陸專使會經過情形及陸專使已允到會云云次介紹天津代表報告津事經過大槪謂楊以德摧殘民氣公署軍人打擊學生並將男女四代表綁着游於日本租界種種舉動全會人無不切齒痛恨主席又報告今日開會專討論游街大會的辦法由同學自由發表意見其結果議决四條（一）援助天津並取一致行動（二）要求政府釋放天津被捕代表（三）山東問題不准中日直接交涉（四）福州問題宜根據民意辦理（五）游街後到府院要求懲辦曹銳楊以德不得結果不去（六）全體出發大講演（七）取消高徐濟順鐵路借欵以曹章陸諸人家産充歸國有以上各條全體通過提交聯合會解决時至三鐘餘始散會 
○津學生大慘劇後消息 
學生暫時散學曹銳藉口日人 
天津二十九日流血慘劇發生後學生方面本擬通電全 
 
 

Page 7

 
 
國陳訴慘狀俾各地學生知此内幕眞相無如風潮起後官廳檢查郵電綦嚴不得已日昨會議决定派遣代表分赴各處報告一切刻已先後出發其姓名地點如下（一）北京史永明（二）上海劉清揚（三）濟南王玉軒（四）唐山孫學謙（五）廣東韓致祥昨日下午學生會開評議會各校評議員全體表决此後對於以前决定各事仍然積極進行絶不因官廳摧殘驟然中止并决定暫時散學及要求條件至七鐘方開會『附散學宣言』天津中等以上學校全體學生散學宣言書云國家不幸軍閥專横媚外喪權大局頻危五四以還同人等秉愛國熱忱作外交後盾聯合同志拚死力爭幾度犧牲始獲拒簽德約方幸山東問题留有一線生機靜待政府提交國際聯盟解决以謀挽救於萬一不意日本近日通牒政府繼承德國在山東一切權利亟欲與我國直接交涉陸王專使刻已相繼返國山東存亡决於旬日同人等目擊危局焦灼萬分因曾通電宣言力謀挽救二十九日根據宣官本旨齊見省長曹銳要求電達政府力爭外交卽日恢復各界集會結社出版言論自由釋放被拘代表迺曹銳拒而不見縱令軍警毆擊同人赤手抵禦血肉横飛哭聲震天慘不忍聞據刻下調查受重傷者五十餘人由南開紅十字會抬送醫院奄奄一息存亡莫卜其他受傷較輕者盡人皆是爲國犧牲原非所計顧念外交問題危險萬狀代表桎梏同遭拷打會所封禁恢復無期横暴摧殘暗無天日國家未亡已受亡國之痛苦愛國運動無復進行餘地同人求學原以救國今救國無從寸衷已亂學復何爲因此决計即日散學與亡國奴敎育脫離關係奔走海内呼籲國人並向政府要求左列各件（一）政府明白表示拒絶山東問題與日本直交涉（二）依國民主張速辦福建交涉（三）將中日一切不平等條約飭專使提交國際聯盟設法廢除（四）罷免省長曹銳（五）懲辦楊以德丁振芝（六）恢復天津各界集會結社出版言論自由並釋放被拘代表及學生（七）撫恤受傷學生以上件倘無圓滿解决誓不返校望我全國父老昆弟諸姑姊妹憫同人犧牲救國之志作同伊敵愾之思一致鋤暴共挽外交果國權有爭回之日同人縱流離失所亦怡然自適矣涕泣陳詞伏維鑒察 
聞直督曹錕省長曹銳昨有電抵京報告天津二十九號舉潮情形原電如左津埠前因搜收日貨私押商民日領有自由行使警權及調軍隊自衛之表示不得已將滋事人　交警廳看管並將聯合會十人團各會所一律封閉日前有人借端鼓煽聚集多人游　街巿人心恐惶當時並有日本馬隊於學生叢中往來衝過幸軍警保護得法未釀事端今日學生又大出發蜂擁來署請願一要求電爭中日交涉一要求聯合等會一律啓封銳因臥病未能接見慱令先行解散竟不聽從必欲擁進署内相拒旣久令本署衛隊拔去剌刀横槍堵拒學生等竟敢以木石亂擊致衛隊有受重傷者嗣經驅逐各散將扣留首先闖進之男女學生　二人交警廳看管此本日情形也（下略）曹銀曹銳豔　 
○山東問題之最近形勢 
當局方針仍未定 
山東問題政府方面仍托言愼重研究並無具體决定日前西南來電極力反對直接交涉昨日閣議陸總長因病假仍未出席由陳籙代行出席對於外交問題及山東案應付方法略有討論仍無結果閣議散會之後斯曾對西畜漾日來電「即請拒絶直接交涉之電」發一覆電略謂山東問題日本確有通牒要求談判中央愼重起見暫置未覆惟此案解决方法不外提出國際聯盟與直接交涉兩途究以何者爲有利自當縝密考慮以求適當南北共同對外休戚相關諸公國事爲懷卓見所及極所願聞云云據某方面言此問題當局所以徘徊不定與段氏極有關係段本力主直接交涉之人當局　鑒於民氣之激昻然亦不敢與段氏相左聞前日東海曾請北洋系老友王士珍姜桂題入府府會宴特邀段氏與靳翼青作陪欲以老友之面子轉移段之主張宴畢東海携段入内室密談甚久而段氏堅持如故及出靳氏詢以魯案究竟如何辦法東海乃云且通電各省及駐外各公使徵集意見再决又聞陸徵祥之請病假亦以山東問題與段意見不合言語會有齟齬故懊喪出此云 
國民外交協會因山東問題日本提出直接交涉特於三十一日下午一時開緊急會議由林長民主席議决三事（一）通電全國反對直接交涉（二）上書政府（三）舉代表四人即日往謁靳總理陳述反對直接交涉請政府須遵從民意辦理又魯省旅京各校學生聯合會三十日下午二時公推北大朱耀東朝大牟傑滙文張振文高師丁鎭華女高師吕雲章五緒貞法文專條侯廣岳鐵路管理張樹枬山東中學馬耘田等八校代表往外交部請謁陸總　長陸以病辭派孫昌烜秘書接見該代表將來意表明請陸使辦理山東問題絶對不能直接交涉臨行時復將對於山東問題之意見書留下並謂俟總　長病稍痊當卽重來意見書如下竊國家對外舉措外交當局固有權衡生等本未便干預特以天下之重匹夫有責山東問題關係全國棋錯一着滿盤皆負此誠千鈞一髮危急存亡之秋也凡我國民莫不惴惴危懼切盼部府愼重將來力保主權生等籍隸山東生於斯長於斯聚家族長子孫於斯倘一旦山東斷送則我三千萬之父老昆弟諸姑姊妹舉皆淪於萬刼不復之奴隸切膚之痛旣切期望之情尤殷幸政府尊重民意歐約拒簽凡屬國民同深感戴今自日本向我國提出直接涉案後全國人士無不悲憤塡胸激昻慷慨函電交馳力抗直接交涉利害關係言之綦　詳非僅爲個人計爲山東計直爲國家計耳今再將直接交涉學拒絶之利害爲我專使詳陳之（一）直接交涉之不當也中德旣已宣戰青島當然由德國直接交還我國日本横加干涉實屬不當（二）直接交涉則五四以來之國民運動悉歸無效也自五四以來舉國若狂種種連動愈演愈烈主要原因無非爲反對直接交涉作政府外交之後援今若直接交涉是根本打消國民之種種運動也（三）直接交涉則保留案自行取消也山東問題自我國拒簽後美國首唱保留英法均表同情殷殷厚意至可感佩设使直接交涉成爲事實是完全將保留案自行取消將何以副歐美各國之盛意（四）直接交涉由歷史觀　察必歸失敗中日交涉向例失敗試取甲午戰後之交涉史觀察日本著著戰勝我國處處失敗今若直接交涉是欲步歷來之後塵也（五）拒絶直接交涉可保持各國對我之同情也吾國自拒簽以後歐美各國知吾國民氣之不可侮於是美國主張保留而目對我之侵略政策亦藉以暴露於世界今若拒絶直接交涉各國必更加以協助（六）國際聯盟與巴黎和會情形不同也巴黎相會係對德處分問題各國自身之利害關係大故不暇爲我國國計國際聯盟係注　於世界和平山東問題若此時拒絶直接交涉將來提出聯盟會議必得公平之解决（七）我國當受公理之裁判不當受强權之干涉也日本以强權迫我直接交涉我當毅然拒絶無躊躇之必要聯盟會議雖能主持純粹理想上之公理亦絶對不能如日本純屬强權我國此時當然拒絶直接交涉受聯盟會議之裁判以上各條不過略舉大槪尙懇專使詳　審查俯賜容納中國幸甚山東幸甚 
[京華短簡]  
昨日（三十一）星期六閣議例會上午十一時開議閣員一律到齊惟外交部仍係陳次長出席重要議案如下（一）山東問题西南漾日來電謂拒絶直接交涉應如何措辭答復討論結果以政府對於此案正在審愼考慮尙無具體决定即以此旨電覆（一）交通部提出對外宣布保護中東沿路各國人民財産一案應俟護路總司令部向各國正式聲明後再山外交部通知駐京各使討論結果照原案通過即電鮑吉督查照辦理（一）駐日海軍武官以日本百物昻貴原領薪費不敷給養請予酌量增加討論結果擬比照駐歡美武官薪費數目發給交財政部酌辦（一）任免黑河道尹案討論結果准將現任道尹施紹常免職另候任用遺缺以張壽增調任即日明令發表（一）關於邊防問題雙城子失守後哈爾濱迤東各要區防務尤形吃緊討論應付方法無結果（一）戰後經濟調查會經費籌措問題結果由院責成鹽務署交通部擔任籌畫（一）日本在西比利亞增兵問題俄東一帶美兵撤退日本要求出一師團前往接防業得美人贊同鮑孫兩督電請辦法討論頗久結果未悉議畢散會由薩鎭氷李思浩入寺府報告 
呼倫撤治後之官制上次閣議决定不設道尹仍留副都統官缺仍以貴福繼續充任聞此項官制内容除副都統外並分設民政軍政兩機關以資治理民政機關稱爲督辦呼倫貝爾善後事宜處軍政機關則沿用鎭守使名稱其原有之左右兩廳亦予暫留至各處設治局如 
[學生代表之訪陸徵祥]  
陸徵祥專使抵京後北京學生聯合會代表卽連日進謁陸使均拒而不見前日（一月二十七日）下午三時男女各校代表十餘人又往訪陸於外交部陸始允接見各代表當卽要求陸赴星期六（三十一日）之歡迎大會報告在歐經過詳情并宣布外交方針陸均首肯學生代表始辭去此圖係各代表自學生聯合會議事廳出發之情形（中央寫眞通信社稿） 
呼倫廳臚濱府吉拉林等處均擬設縣治用昭劃一聞已電令黑督孫烈臣迅速籌議呈候核奪 
航空處組織以來於各項籌備次第舉行其航線計畫亦經擬定祗俟飛　購到即可着手試行惟該處經費原定由邊防處支領嗣因邊防軍經費亦甚支絀故該處曾以航空機關名義自向某國訂定借欵磋商以來頗有成議最近某國忽因某項問題未能解决有取消前議之意現該處正在託人疏通故近日進行頗有停頓之勢 
上海廠商虞和德等前曾具呈財部以機器仿造洋貨一項請准免稅並擬有三種標準（一）關於出洋之貨物（二）由此口轉彼口之貨物（例如由天津連往上海等）（三）本省落地稅及産收稅當經財　核議結果以第一項辦法爲奬勵國貨出洋起見自可變　辦子照准第二項按照　來辦法均無　　擬仍照實　至第三項　法則與歲入大有關係更難照准聞不日將有明文○留日學生爭魯案電 
留日學生總　會爲反對中日直接交涉通電全國略云一月十九日日本政府忽稱對德和約發生效力通牒北京政府提議直接交涉而北京當局事隔旬日迄無表示近據東報喧傳北京政府將開始與日交涉時機緊迫愈逼愈眞生死存亡間不容髮查日本之提出交涉案也一則日對德和約發生効力再則曰根據其國議和委員在巴黎之退還聲明并一面爲中國如不承認是中國自願放棄實與日本毫不相干之誘示所謂毫不相干廳含過此以往便不歸還之意不知對德和約我國因未簽字發生效力與否事實上與我毫無關係在本日執一與我無關之條約向我提議交涉原係其任意捉弄之表示在我國苟始拒之而終縱之實不啻甘於自亡之暴白至五七條約之由來已爲同胞所共知然而未經我國會之承認尙有推倒之餘地今據國際聯盟規約而論尤在於廢棄之列蓋國際聯盟規約第十二條云加入各國若有斷絶國交之紛爭發生時其問題付之仲裁裁判或執行委員之審議又第二十條云牴觸此聯盟規約之一切國際間義務或國際間秘密了解加入各國須同意承認廢棄之加入聯盟者無論何國當加人以前負擔抵觸本規約條項之義務時該國有請求解除此種義務之責據此兩條則五七條約可訴諸聯盟而廢之彰彰明矣中德旣經宣戰兩國間所有條約當然損失效力膠州青島當然復歸我有日本謬稱由德國奪取云云者不過口頭上之飾詞事實上實强佔中國領土也今姑舍是而就中日直接涉一事言之日本所提還付之條件果能不根據五七條約乎以英美當局尙未承認之五七條約我國反可作繭自縛而予承認乎還付之時期方法條件如何旣無影響中日國勢强弱又相懸殊樽俎衝豈能奏效則中日直接交涉有百害而無一利當不待智者而後知夫日本事實上已强佔山東者也拒絶交涉山東固亡直接交涉山東亦亡亡一也與其使我寸心斷送母寗任彼居强佔之名以待國際聯盟之公判訟而得直幸也即不然者則永遠留此問題以爲國際懸案我國此後而永遠無自强之望斯亦已耳苟不爾者則恢復山東之望固有期也同胞同胞斯言然耶否耶若此時北京政府堅欲承認應行改訂或廢棄之條約而與日本交涉則與拒簽德約大相矛盾外則喪失國際威信辜負友邦内則藐視民意陷國家於萬刧之境我國民聊抵死而不承認之外自應執自决手段以盡監督者之責任同胞同胞速起速起中華民國九年一月二十六日中華民國留日學生總會叩○魯人討論山東問題 
說明交涉直接與間接之利害 
自日本以承繼德人在東權利通牒我北京政府後山東各界人士對於直接交涉間接交涉兩者屢有討論近據省議會代表報告陸專使到京後之態度並政府方面將趨近於直接交涉一途之情形山東各界領袖乃於日昨開會作詳審之商議僉謂北京當局雖不敢明言直接交涉然其口頭上均謂青島問題付之國際聯盟未必有何利益云云其所持種種理由實不確實蓋我中國失敗之眞因列强因有别種關係不得不委曲求全非永遠的不主張公理也現在山東問题美議院旣保留於前各友邦復保留於後則形勢上與從前大相懸殊且國際聯盟爲各國　組成者凡屬會員之一即有提案之權力本會會員之提案或藉重他會員之連署何侯他會員之介紹就此以上之觀察我政府方面所謂未必能提出未必有和益之云云均係推諉之詞即再讓一步言之經過國際盟我國仍然失敗然和蘭之仲裁機關猶有起訴餘地國際法庭公正嚴肅證人證物事實俱備較之三日干涉遼東之償還其價值實高出萬萬故敢斷言國際法庭不能以偏袒的判决於歷史上留口實今吾輩至現在之主張旣屬於問接交涉則對於政府方面之表示及監視自不能不十分注意蓋現在當局宣示之意味在表面上雖限於直接交涉而其精神之注射實在山東換文之履行查高徐順濟之換文係民國七年九月二十四及二十八之兩日其二十四日所換之文又有開源海龍吉林間長春洮南間洮南熱河間洮南熱河之一地點起至某港止世所謂五路借欵者卽指二十四日所換之文也當此各項文件交換以後日本先付與一部份之墊欵嗣以各方牽制之關係乃不敢全部遽交今政府以年關逼緊假直接交涉之順序達履行換文之目的以便取得多金似此内幕重重吾輩幸勿爲所瞞過值此危急存亡之際除致電我東代表竭力主持外並宜通電全國一致主張俟間接交涉之目的完全達到以後贖路問題即可發生云云各界人士均表示贊成乃散會 
○南京快信 
南京學生聯合會因天津學生迭遭軍警慘傷昨又開職員會討論援助方法公决舉代表謁軍民兩長籲請轉電直曹釋學生撤楊以德懲辦逞兇軍警以平民憤 
省立各學校連日舉行學期試驗六日給放寒假聞在學生聯合會有職務之學生均留省不回里 
南京敎職員協會於二月二日在通俗敎育館開會通過簡章正式成立 
曹銳昨通電報告津學生與公署衛隊衝突情形 
敎育界擬設國語研究會刻已籌備進行 
院派僉事沈某南下敦請王正廷入京昨過寗赴滬 
孟恩遠尙留寗擬日内乘輪赴鄂 
兩淮運使段永彬以緝私統領何紹賢久曠職守聞已保劉槐森回任准否尙未可知 
[地方通信]  
[蘇州]  
電燈糾葛近聞振興燈公司經理祝大椿三次拒絶檢查簿據并委託某律師赴京運動即經蘇商會等公電交農各部請求撤消該公司營業等情迭紀前報兹悉商會諸君近又聞視此次託人進京如果連動不成則即改歸部辦爲其最後之辦法等語故商會當於前日召集巿商兩界開會籌商對付辦法議决後立即電致交通部略謂如祝大椿仍抗不遵查及阻止新公司立案或將振興改歸部辦則蘇巿商民等誓不承認云云 
抛棄屍骨之飭查盤門内瑞光寺側有空地　畝向爲貧民叢葬之所兹有駐蘇陸軍二師軍醫長僧宗月「一兼平望久華寺監院赴官産處繳價報領建造厦屋近已飭匠動工當破士時該匠工等將扒出屍骨隨便抛棄致纍纍白骨令人不忍卒視事爲蘇城保墓曾會長吳蔭培所悉以該地逼近府學或爲府學餘地亦未可知官産處不予調查即作爲無主出賣已不確當且乂有抛棄屍　骨之事遂叙具節略親赴鎭署面謁朱琛甫鎭吏請求飭查朱鎭使亦以爲殘忍當將節略發交宗軍醫長閱看並令與吳會長會商辦法矣 
[常熟]  
公民請拒絶直接交涉電北京陸外長上海王專使鈞鑒公等返斾鴻書等以遠道不獲歡迎一聆明敎引爲深恨魯案日本通牒繼承德國在東所有權利並追我政府直接交涉苟墮其計誠如王使所言旣起訴而又私和稍有常識知其不可除少數親日派外舉國無不一致主張駁回留待國際聯盟會裁决其希望中之救濟問題縱未爲可持而大多數民意之所向要不可强抑也弱國無外交一語流行於世然弱國何嘗無外交但無武力爲後盾而所足恃者固惟公理耳邇年來我國外交政府與國民動輒背途現象殊趨險惡尙望公等有以造成官民一致之外交則寺甚常熟公民程鴻書陳斌楊以莊胡塏歸鍾俊趙駿聲等叩東 
[松江]  
縣敎育會常會紀事縣敎育會於一日上午開職員會及國民敎育研究會職員會由會長倪汗忱主席修訂會章及研究會章程討論結果决議研究會科日改爲高小敎育女子敎育國民敎育三種按日輪開一次對於社會敎育得開臨時研究　研究之國民　育研究會公推俞嘉言爲臨時主席徐銘杰爲臨時　　按照　程　　討論　下　（一）縣署交議幸莊　敎育　議决案三件是否適川案决議該會議决之頑劣兒童訓育法補敎兒童童缺席法統一書法敎授方式三案木會認　切實可行應即函復縣署轉令各校酌量採用（二）刊刻範字木期收書法統一案决議仿刊第二師範範字本交各校印用書體决用顔字惟應如何刊刻之處手續甚繁俟交下届研究會續議（三）騙製國氏學校職業敎科要目案决議仿照高小編製除去英文一科（四）國民敎育應取何種訓育方準以期適合現代趨勢案决議採印「德姆克拉西」主義（五）國民學校應設備何種運動器械以期適合兒童身心案决議多備幾種聽由兒童擇其性之所近者練　之 
學生聯合會閉會松江學生聯合會於一月三十一號午後三時假座天恩英文學样行閉會式到會各職員計六十餘人首山會長莊居正君主席先唱愛國歌繼請各部報告經過情形報告畢山評議長湯鼐君執行部長陸不如君調查員朱君均有懇切的勉勵大旨謂各職員均須感情融洽且謀統一辦事之精神以達敘國之目的勿忘五四之苦衷更須切忌者有三（一）内亂不可發生（二）經濟不可妄用（三）名譽不可自汚至對地方改良事業勿以小而不爲對國家的外交亦勿以棘手而不問即對於女子的意志自由更求發展以吾國非中華男匣是中華民國女子苟放棄其獨立自尊之權則成中華男國矣云云末復規定假期内委員暫行職權而散時已六鐘餘矣 
[江隂]  
學生檢貨之受辱江隂中等以上學生聯合會公啓云各界男女同胞公鑒敬啓者昨夜一時得報告謂南外　綸布廠私上日紗已非一日乃於夢中速同學起整裝而行深夜寒風砭入骨髓道　出東門會勵實同學數十人共向南門行至五雲橋則白紗纍纍成擔放滿河干包紙牌號早已撕滅殆盡乃向擔者說明檢查即從事細檢於紗中檢得日紗牌號一紙確爲日貨即挾之而歸以待學之交涉而擔者及廠中人故意隔河敲鑵呼盜持械追擊同人即與辦明彼悍然不顧扭人即毆知難理喻急先歸校直進南門有紗菁校中以爲後日證據不謂後路同學爲所圍毆急往施救遠聞呼打聲甚厲恐夜中不辨更生危險轉進勵實及互行檢訽悉爲彼扭去五人拖往兇毆皮袍褂均被剝去且知警察亦前往彈壓即於電　中詢悉已保至警局時已四時許南菁同學不得歸者二三十人暫住勵實喘息方定汗冷如浸清晨得歸昨夜被毆同學亦自警局歸各述被毆情形多有受傷云云該布廠等兇悍野蠻願我國人共起攻之 
[揚州]  
美漢學潮己平美漢中學校長鹿威陵因開除英文預科頭班學生潘正啓致釀全體散學風潮兹聞該校長已與學生調和允不開除潘生惟因提早寒假凡本預科考試未了之學生槪於開學日補考云 
組設職敎員聯合會江都各小學校敎職員人數衆多尙無集合之團體現胡子　張少秋等爲研究學術灌輸智識起見特組設敎職員聯合會前曾開籌備會一次公舉洪選九等四人草議章程復於一日假公共體育場開成立大會並討論進行方法云 
[雜評一]  
[魯案之兩要義（默）]  
國人對青島問題有不可不先自了解者其一不必先計較利害之多寡何如蓋提交聯盟縱未必利於直接交涉但我人旣以主張公道而拒簽則自宜堅持此意思到底與其明認日人權利以自違初旨母甯任人强佔而終逹我拒簽之意思也其二不必先計較助我之多寡何如蓋此爲我國自决之事又爲我自爭人格之事友邦之助我多固甚有益即助我者未能如我所期望我人亦應堅持此公道之主張以明國人所負之責任若以助我之多寡爲進退之衡量已失我獨立之人格矣 
是二者爲此次交涉之根本要義明乎此則直接與否可不再計而决何庸徘徊於歧途中而莫知所以自處哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
○汪精衛對山東問題之意見 
北京益世報駐滬記者於二十七日午後七時應汪精衛先生晚餐之約席間有曾赴歐洲和平會議者數人談及山東問題因訽汪君之意見汪君云余向來之主張見所者「巴黎和議後之世界與中國」一編今約言之關於此問題日本惟恐其强佔之權利不能確定急欲與吾國直接交涉但吾國權利旣被强佔尙復何事急急實無與日本直接交涉之必要姑不必言是非蓋以是非言吾國本不承認日本有强佔吾國應收回德國在山東權利之理由自不應與之直接交涉即以利害而論吾國前此喪權辱之條件已受無窮之痛苦今若再與日本直接交涉無非更加一重喪權辱國條件之東縛而已豈非有害而無利乎吾國之希望惟有訴之國際聯盟會議之一法雖現在在法所開之聯盟會美國並未加入但美國乃不滿意於此有名無實之聯盟會而根本上實贊成一名實相符之聯盟會兹特以不加入爲促成之一手段凡稍知美國情形者無不知其國中大多數之主張如此有美國之促成則將來聯盟會必能比較進步對於山東問題當可下一公平之判斷故以訴之聯盟會爲宜卽不然亦宜得英法美三國居間調停此問題而後可否則有害無利可斷言也說者或謂日本以交還膠州租借地爲言催我與之直接交涉若吾國拒絶彼將曰交還而不受則我將自有之此後若再與交涉彼將不理豈非有害乎殊不知與日本直接交涉何所根據一千九百十五年及一千九百十六年之兩條件此乃吾人痛心疾首所不承認者今若與之交涉即首先蒙承認此兩條件之言此所以不可直接交涉也云云 
○津學生被拘後之各團體函電 
請釋學生代表請撤懲曹銳楊以德 
全國各界聯合會電（其一）北京國務院鑒大好河山將爲公等賣却國人爲自衛計作種種救亡運動天津省署警廳旣不能維護反加之摧殘捕拿代表并有殺戮之耗及遊行日界之舉凡古今中外不敢爲不忍爲之事均於天津見之乞卽嚴責曹銳撤懲楊以德釋放代表恢復會社以謝國人否則公憤所寄對内自决之日即公等口口之期勿貽後悔其圖利之全國各界聯合會冬叩（其二）各地各界聯合會學生聯合會鑒天津各界聯合會因爭魯閩案及檢貨事被曹銳楊以德妄肆摧殘槍傷學生百餘人重者幾斃捕拿代表十餘人處以重刑且要槍决并將代表游行日界取歡日人不顧辱及國體前者吾人猶冀北庭萬一覺悟　撤懲奸官共挽危亡及今觀之無一省長官足以差强人意者吾人於此對内對外倘不速籌具體辦法救國恐屬空言敢請就地游行演講以激人心開國民大會討論辦法犧牲奮鬭是在此時努力前進願共勉之全國各界聯合會 
上海各界聯合會電北京總統府國務院鑒曹銳楊以德媚外殘民舉國同憤現且有槍斃代表之耗公等如不責令其迅釋表則與羣衆宣戰之决心已表暴於天下矣國民雖赤手空拳不能隱忍以終古也上海各界聯合會冬 
全國學生聯合會電（其一）北京總統府國務院均鑒自天津馬駿等五代表被警廳拘捕後國人已甚憤激近且聞曹銳有將兹五人槍斃之消息使此等駭人聽聞之事果見諸實行必釀成一不可收拾之局面務望尊處速將該媚日殃民之官吏速置之於法中華民團學生聯合會總會冬（其二）天津曹省長鑒聞尊處有將馬駿等槍斃消息駭怪莫名現正國事杌隍萬勿再有此非法舉動致釀成全國公憤中華民國學生聯合會總會冬上海學生聯合會電北京總統府國務院鑒津學生被曹銳楊以德毆绑游街且有槍斃代表說摧殘學生至此是否政府决意與民宣戰今特致忠告請立卽釋放學生撤懲曹楊否則全國國民將視政府爲公　上海學生聯合會冬 
南京路商界聯合會函南京路商界聯合會致總會書云近閱各報紀天津學潮慘劇句未卒讀令人髮指今日更見各報專電載楊以德竟敢縛學生代表遊行日界並有槍斃之說外人均謂朝鮮官吏尙不至此而楊以德敢以韓官不爲而爲之實屬辱國殃民夫國非學生之國吾四萬萬同胞共有之國危非魯閩之危亦即中華全國之危也旣爲共有之國又非一隅之危吾商界亦屬國民何忍坐視獨令彼赤心救國之學生受此慘痛乎吾人應急起直追對於一息尙存之被捕學生宜如何設法挽救之更對於辱國殃民之楊以德應如何設法聲討之爲此飛函即請總會火速邀集全體董事開緊急會議立電當局撤楊以德釋放學生恢復自由臨頴惶急不知所措是否有當祈請公酌南京路商界聯合會啓 
○四川旅滬各界聯合會紀事 
四川旅滬各界聯合會昨日下午五時在倚虹樓設筵邀請新舊各職員宴叙藉議進行到者四十餘人公推許協撥主席（一）報告會務進行情形（二）歡迎新舊職員（三）通過致各團體書末由馬少奎提議直隸省長曹銳及天津警察廳長楊以德甘媚外人阻上學生愛國運動有捕押之事竊思官吏學生同爲國人卽應同爲愛國其相距離之遠何一至如此殊殊堪髮指本會斷難坐視應通電全國各團體請一致籌對付之方法衆贊成遂宣告散會時鐘鳴七下矣兹將該會致各團體函錄後天禍中國政變頻仍政府無革新之望國民奮自决之力五四而後羣衆運動風靡全國值兹外交緊迫内政糾紛和議混沌南北解决無期於是全國各界聯合會崛起於前各省旅滬各界聯合會繼起於後此誠平民結合自决國是之絶好現象也吾輩旅滬川人不敢放棄責任爰於近月從事組織幸得各界人士一致贊同於一月十八日宣告成立惟是同人等心存濟艱力實棉薄兼以造端伊始缺漏滋多素仰貴會組織完備熱心國事尙望時錫南針俾有遵循同人不敏願策羣力心隨諸公之後專此布逹垂敎焉 
○遣送京津寗德奥俘回國四誌 
日船赫特森丸已抵滬 
駐滬和總領事昨詣交涉公署磋商遣送京津寗等處德奥俘上船辦法由交署交際科長陳世光接見據和總領事稱此次日本遣送回國之德奥俘計六百二十名乘日船赫特森丸業於前日（星期日）抵滬該船停泊日本公司碼頭現定星期二（今日）放洋惟京津寗遣送之德奥俘部電爲一百四十二名現來滬者實祗一百三十七名此外尙有僑居本埠之德奥僑民二十一名業已聲叙理由呈請核准出境亦係附搭該日船回國總　共該日船儎有德奥僑七百七十八名並請給予二十一名出境護照云云陳科長已轉禀楊交涉員給發護照並由楊交涉員諭俟該德奥僑俘上船時妥爲照料 
字林報云日船赫特森丸昨午抵滬泊楊樹浦大阪汽船會社碼頭船上載有戰時被俘今方遣回德國之德人星期二晚此船將開赴歐洲船上德人所受待遇與前由中國遣同者相同内有穿制服者頗多足見大半係海陸軍中人關係青島陷落時被俘者德人如欲登岸會晤親友或辦理私事許暫時下船須執有塡明名氏之證劵否則碼頭西捕由工部局派往者不准其出外也西捕於德人下船時一一記載其名姓留滬德國婦孺因有戚屬在船多赴碼頭看視在船德人類皆健康並無怨言云 
○甘姆島海電線中斷 
文滙報云太平洋商務電報公司通告廿姆島海線中斷故由滬發往夏威夷與美國之電信暫行停收惟拍往菲列濱者仍可發出 
○諾瓦拉號已抵馬賽 
英國輪船公司經理太平洋輪船公司之諾瓦拉號於去年十二月十四日離滬頃悉已於二十五日駛抵馬賽 
○漢口第一紗廠開幕之電音 
昨晚某紗商接漢口來電謂該處第一紗廠四萬機錠將次裝竣布布機亦正在佈　置擇於明日（四日）正式開幕惟熟諳紗廠工作女工鄂省甚少除由滬招往三百餘人外尙不敷支配故年内（隂曆）先開機錠一萬只此後陸續開機大約明春二三月間一律開工云 
○上海抵制劣貨聯合會消息 
明日下午開緊急會 
二月一日下午三時上海抵制劣貨聯合會在事務所開第七次常會主席程仕勇紀錄錢肇榮（一）主席報告寳記紙貨已由章君到紙業公會調查正確當由寳記纸號代表出派司證明係瑞典紙因與派司上面所註産地不同遂扣留派司俟明天四時由寳記代表到會再雙方證明由汪君偕同到公共體育場領貨（二）張君提議對於入會團體應仿上海各界聯合會辦法請塡寫證書並由各團體簽字蓋章通過（三）汪君提議本會爲各團體所組織共襄抵制之進行學生會調查科自當彼此互爲連络以資考查所以對於該科種種舉動　理當修書通知報告本會通過（四）張君志鵬以事煩才淺不能盡職提出辭職書經衆討論全體挽留（五）、 
主席報告前次議决案利用抄獲日貨充作慈善事業提出覆議表决案如下一將公共體育場所存劣布請滬西商業聯合會協助製爲施衣對於不能利用之劣貨得保存或有交涉者當即焚燬」（六）主席報告刻下經濟困乏收不敷出今依照會章請各團體各自量力捐物别費張君附議默認通過（七）會計章君報告兹有銘心十人　團因該團加入北城工商聯合會取消會務進行將餘欵三元撥助本會除給收條外特此聲明旋卽散會已六時半矣 
該會昨日致各團通告云本會於二月四日下午一時借北城工商聯合會開緊急會討論重要問題務祈選派代表出席爲禱 
○電話局函索紫銅電缐 
前日本埠各團體在西門外公共體育場開國民大會後列隊遊行時查獲之日貨均運回體育場以待公判兹悉查獲之紫銅電線係中國電話局於未抵制前定成之貨此次在虹口匯山碼頭起運上岸由該局雇備塌車車至南巿關橋地方適值各團體遊行撞見查係日貨遂即扣住車回體育場存儲事後由該局長葉慕橘得悉以此種材料係公家之欵所定買現欲推廣電話事業爲必需之品昨已備函向各該團體聲明請爲送還以備要需云 
○最近日貨進口表上海學生聯合調查科稿上海學生聯合會調查科楊粹君在山林及滙山碼頭查得日貨列表如下 
買號號主地址船名來埠物品件數價值東林義記顧海珍三洋涇橋南八幡丸大阪錫盒三百打七十元震泰張查卿法界德銘里又又毛絨七擔三十一斤四千二百元又又又又又衣針二千米三千元又又又又又洋傘三百打二千五百元又又又又又衣針七百五十米一千五百元大盛公陸景明尉遲瑶東樓　街又手　三百打三百六十元○陳和生舉殯餘聞 
救火聯合會宴謝送殯人 
上海救火聯合會四區會員陳和生因公殞命前日在會舉殯該會各會員及法租界各救火會并江浙兩省救火會員均來執紼已誌昨報兹悉該會曾在三馬路小有天設筵答謝外埠各代表及英法租界救火會西人席間先由會長毛子堅君起立謂今日敝會會員陳君和生舉殯承外埠各救火會及本埠英法兩界救火會並童子軍到會列隊護送不獨陳君死且不朽卽敝會同人亦非常光榮謹代表全體道謝諸君之盛意次由各埠代表相繼演說大致謂陳君爲地方而死其人雖死猶生以後盼望人人爲地方犠牲精神或金錢及生命云次由童子軍司令西人挨而君起立謂鄙人初到中國時見火政不獨中國内地在萌芽時代即租界亦並不完善後始逐漸改良今日見南巿華界救火會諸君不獨精神上十分充足其救火器具亦與租界相仿可謂進步甚速云云復由英工部局救火會會長丕脫君謂今日鄙人及敝國同人前來送殯係陳君爲救濟地方而死所以前來護送陳君之人雖死我等心中紀念仍如未死不過吾輩火政少一個熱心人敝同人對於陳君之勇敢任事永永不忘次謂鄙人到滬七年因租界救火向來均用馬力尙嫌太慢現逐漸改爲馬特救火機而華界近五年來於火政上亦大加變更種種設施其進步實較他種事業爲速以後盼望中國救火會與英法兩國救火會彼此互相聯络力謀進步云散會已鐘鳴十下矣 
○學生總會敎育科常會紀 
昨日學生聯合會總會敎育科開第一次常會主席姚錦城紀錄杜心熙（一）將本科臨時細則逐條討論（二）議决寒假期内本人還家時須委任代表庶會務進行無礙（三）决定值日方法有值日記事以便稽攷（四）討論工讀互助事由杜心熙提出請姚錦城起草待來春再舉委員若干人組織委員會以便着手進行至於本科臨時細則待修改完備後再行揭布 
○法租界商業聯合會開會記 
前日（一號）下午七時法租界商業聯合會開期常會葉貺辰因是日總　聯合會爲漢口路副會長顧硯卿開追悼會由葉擔任招待尙須至該家屬報告一切不及出席來會人數不足當改爲開談話會由汪齋周鳳銓周德潤錢士湧江錦春等歷述三十一日開國民大會各團體冒雨游行迨回體育場散會時雖極路滑泥濘人數仍復不少足見衆心日固團體日堅實爲難得（一）汪醒齋提議二日各界聯合會開籌備會應派何人出席並隨帶捐資共推汪君前往（一）時大鈞提議試辦宣講團衆皆贊成議决星期三下午三時再定會議討論辦法沈維亞附議（一）周德潤提議本會職員不能時當到會應每段各再派定代表以重會務該第三段職員王馥堂方彝倫等推定周德潤擔任（一）逃問師報告烟兌捐事近日該業來函甚多本會調查將竣定於星期二晚叙集該同　業共同審定等第再行交涉九時餘宣告散會 
○工業協會開開會紀 
前日中華工業協會開第十一次例會到會職員三十餘人由主席黄申薌報告吳寳仁邵炳華楊子奇李永樟等提議事件逐項議决如下（一）請代理理事長曹亞伯正式就職（二）以後職員不到會三次以上者一律解職（三）公推李恒林金輔卿清查庶務會計兩科以前賬目（四）改製厚質徽章背面須刻明號碼（五）此後會員月費二角由各介紹人負責實行繳納末提出文牘主任李載民辭職書報告衆議文牘主任不可一日缺人公推王獨清繼任並推李靜軒爲駐會書記至五鐘散會 
○工界志成會開會紀事 
本埠工界志成會昨日開常會由周斌報告日前國民大會經過情形略謂本席代表全會偕工界同志二十餘人及義務學校全體學生蒞會隨同各會團出發沿途演講至大雨時仍未散隊而未成之學生等均奔走於寒風暴雨中毫無倦色等語當由主席表决對外問题應隨大會團體一致力爭以期救國一次由評議長明潤身議决推廣分會除九江漢口已推定夏鼎胡玉峯蘇毓青籌備分會外至南京長沙等處應候隂曆明正再推定相當人物以利推行又本會義務學校定於本星期四年考於隂曆十二月二十日放假屆期并延請各校董舉行休業禮議畢散會 
○日華紗廠工人要求花紅續誌 
浦東陸家嘴日華紗廠男女工人因向廠主要求發給花紅未遂同盟罷工已誌昨報前昨兩日經三區曾署長飭派長警分投勸諭略謂工人停工一日即少得一日工資於自己生計極有關碍切不可聽信謡言動輒罷工要挾至該廠花紅及司事毆辱工人等事候函商該廠主核辦云云昨日已有多數工人照常入廠工作矣 
○三誌檢察廳賄縱烟犯案 
上海地方檢察廳書記官程冠吾得賄擅將判决執行監禁之烟犯劉鈞根開釋事爲該廳梅檢察長查悉除飭拿在逃之程冠吾到案候辦外將跡涉嫌疑之書記官唐少霞法警丁俊等提案訊供收押等情兩誌本報兹悉程完吾在前清時曾充蘇州藩署吏房書辦光復後在廳服此職務已有四五年所以廳内一切刑事案件頗爲熟悉此案前有陳姓爲劉運動未達目的事爲程知悉暗向劉之家屬接洽議定賄洋二千元連併科罚金四百元在内迨賄洋收齊程即發僞提簽上蓋唐書記官圖章派丁警赴分監將劉開釋越日爲陳偵知向程分肥程允送二百元陳毐索五百元不遂走散陳乃以匿名信郵送梅廳長此案於是發覺程劉目逃逸至今將届旬日尙未拘獲梅廳長於昨日又諭飭全體法警若能將程劉等獲解到案除赏給奬洋外又特别升級以示鼓勵云 
○紀前晚之風雪 
近數日來本埠天氣温暖隂雨連綿迨至前晚北風大作旋即降雪至昨日破曉始止得雪約四五寸昨日已放晴光寒風亦息 
○滬杭間將設軍用電話 
滬杭甬鐵路局長任小由昨接浙江盧督軍來函略謂杭滬間隔遇有要公時雖有函電往來總覺多費時間現擬在鐵路電桿上附掛電線一條俾便嘉興鎭守使署松江司令部上海護軍使署等處彼此裝設軍用電話以期消息靈通云云並悉盧督軍現已特委該署劉科長辦理此事給予公欵八千元購備一切電話器具云 
○甘泉艦將招人競買 
海軍藍總司令以甘泉軍艦年久朽舊機器等件均已損壞不不堪行駛擬將該艦招人競買得價另行訂造新艦日前備呈文呈請海軍部核示兹奉部覆核准故特飭知該艦艦長張兆宣將該艦各項要件及現存軍裝造册呈報以備點收後出示招商競買所有該艦圖樣存在司令公署如願投標者均可隨時前往公署閱看 
○海軍艦隊訓練章程 
海軍艦隊暫行訓練章程業由海軍部核准令發海軍總司令轉發練習艦隊遵照辦理兹將原章錄左第一章（總則）第一條海軍練習艦隊專爲訓練海軍見習生修業生及練兵等而設第二條練習艦隊司令於實練必要時得隨時呈請海軍總司令指撥砲艦飛機潛水艇等隨隊演習並將演習成績呈報海軍部第三條海軍練習艦隊以肇和應瑞通濟三艦組成之第四條眲習生修業生艦課畢業後由練習艦隊司令考成　呈請總司令分派各艦實習其有成績優美得以提前拔補第五條練習艦隊須隨時演習時常航行中外口岸以資歷練第二章（編制）第六條練習艦員額除照軍艦編制設置外每艦應分設左列各員俾資敎練總敎官一員副敎官一員操練官二員副操練官一員第七條練習艦隊司令應悉心督察所屬呼艦履行訓練章程並考其成績第三章（職掌） 
第八條艦長應負管理敎育訓練完全責任並督率各員認眞將事應將期考畢業之題目操行成績以及每月月終之報告呈由練習艦隊司令分報海軍部海軍總司令察核第九條總敎官承艦長之命總理敎務擔任高等專科督察各敎官按照本學期應習課程認眞敎授每星期會副長將學生功課考勸操行呈送艦長察閱外每至月終應將各項考試題目成續彚呈艦長察核由艦長分報海軍部海軍總司令備案第十條副長應禀承艦長佐理訓練維持紀律第十一條副操練官承總敎官之命擔任各項操練第十二條副敎官承總敎官之命分任各項功課並隨時督同各生實地練習第十三條練艦各項職員均有協助訓練及指導學生之責第十四條凡實授功課總敎官須先期與各副長會商行之第十五條總敎官遇有必須請假時如逾三天須預期陳明艦長轉呈練習艦隊司令官核准派員代理呈報總司令方可離艦并須知照副長第十六條各敎官遇有請假時有互相代替敎授之責由總敎官臨時酌派遇有必要時得由艦長臨時派員代理第十七條副敎官操練官副操練官有必須請假時應預期呈請總敎官代呈艦長轉請練習艦隊司令核准施行並知會副長第十八條凡練兵各項操練應由副長禀承艦長按期督率官員及軍士長等按照課程認眞敎授每星期由副長將練兵功課考勤操行呈送艦長察閱外每季應將練習各項成績彚呈練習艦隊司令官轉呈海軍總司令察核第十九條練兵期考及畢業考之成績由副長按期列單呈送艦長呈請艦隊司令彚報海軍總司令轉呈海軍部備案第四章（學期）第二十條修業生見習生練習時期以二年爲限每年分爲兩學期第二十一條練兵練習時期分爲兩學期以一年爲限第五章（考試）第二十二條考試分學期畢業兩項第二十三條修業生見習生學期考試由艦長呈請練習艦隊司令派員監視舉行第二十四條修業生見習生畢業考試由練習艦隊司令官呈請總司令轉請海軍部派員監視舉行第二十五條練兵學期考試由艦長監視舉行至其畢業考試應呈請練習艦隊司令轉請海軍總　司令派員監視舉行第二十六條本章程如有未盡事宜及應行修正之處得由練習艦隊司令官詳具理由呈請海軍總　司令轉呈海軍部核奪 
○學校練習語言辦法 
上海縣知事接江蘇敎育廳訓令云案奉敎育部訓令第二六號内開據國語統一籌備會條陳學校練習語言辦法請予採擇施行等情前來查敎授國文語言當與文字並重本部於中小各學校令施行細則及師範學校規程内均經明白規定該會所陳辦法三端頗合語法敎授之用合亟摘抄原件令仰該廳查照轉行所屬中等以下各學校注意採用俾收言文並進之效此令等因並發抄件奉此除分行外合將原件抄發令仰該知事轉飭所屬學校一體遵照辦理此令　附練習語言辦法一修練語法宜利用相當之機會也學校之中按照學科分時授業語法旣非專列爲一科故修練之方當利用相當之機會竊思學校中關於授受兩方可得修練语法之機會者凡三（甲）於作文時練習文言體文字之外兼行練習口語體文字（乙）敎員學生共同組織辯論會演說會談話會（丙）學校中多備語體文之書報二修練語法應採用適宜之形式也學者程度不齊在甲程度所宜者未必卽宜於乙程度故於表示語法之形式亦應斟酌學者程度爲適宜之措置竊思如問答法如範話法較宜施行於低程度如討論法獨演法較宜施行於高程度他若對話法聽寫法無論何種程度皆可施行第應伸縮其範圍耳兹更分别說明之如左（甲）「問答法」或由敎員問學生答或由學生問敎員答參互行之（乙）「範話法」凡較難組織之語言敎員注意於選詞及詞位口述範話令學生復述以簡確明瞭爲主（丙）「討論法」任舉一事項（令學生各抒意見自由討 
 
 

Page 11

 
 
論敎員亦可以平等地位參加其間（丁）「獨演法」令學者舉平時所聞見所經歷或思想所存各自單獨演述之（戊）「對話法」二人以上或討論學業或尋常酬對皆無不可（己）「聽寫法」一人（敎員或學生）口述語言他人以筆記錄不僅修練語法亦爲溝通言文之助三修練語法應有適宜之指導也此可分指導之要點及訂正之方法二者述之（甲）「指導之要點」對於實質方面首宜整理其思想使之明瞭而確實對於形式方面當注意其發音及語法之組織如有方言若訛言必隨時矯正至其發言時之態度亦不可不注意及之（乙）「訂正之方法」在敎師方面者可兼用一般訂正與個别訂正在學生方面者可令自己訂正或相互訂正 
○各學校消息併紀 
潮惠小學南巿裏馬路潮惠會館附設之潮憲高小兼男女國民學校係楊冰行校長學生二百餘人本月十五日放假來正十六日開學 
進行小學南巿董家渡天主堂對面敎會創辦之進行高小兼男女國民學校有學生一百六十人陸秋坪任校長本月十九日寒假來正十八日開課 
省之小學小南門外大街馬家廳内施省之管趾卿捐資創立之第一單級義務國民學校有男女幼生九十二人顧伯畬主任校務本月十八日寒假來正初十日開學 
朝宗小學大東門外中華路巿立朝宗男女國民學校有學和一百五十人潘在友梅爲校長本月二十日寒假來正十三日開學江寗旅滬小學新閘路江寗六縣旅滬小學校於昨日舉行寒假休業禮午後四時開會首由校長桂承之報告各級成績並致勉詞次由陳伯恭代表校董陳彦請李悅生劉然青致訓詞畢次校長按名給奬訂本月十八日放假來正十八日開學六時散會 
思敬學校大東門内西姚家弄思敬學校係閘北精勤織布廠主朱節香創辦高等科專收女生國民科男女兼收十九日寒假是日起隨時招考新生來正十六日開學 
北區公學海寗路福籌里北區公學於本月一日下午一時舉行三週紀念懇親會來賓四百餘人首由校長王守仁宣佈開會宗旨次由來賓朱天一潘公展董潮生等相繼演說學生表演游藝計三十餘種如「水彩畫」「國技」「啞鈴」「英文演說」等尙有餘興新劇「風雪英雄」是日天適微雨學生冒雨表演始終不懈故來賓頗加稱許 
青年會義學二月一日青年會商業夜校學生分會設立之國民義務學校在閘北滿洲路三畏里事務所舉行寒假休業禮上午十一時開會其秩序除校長訓詞會長報告木本學期經過情形給奬有敎職員演說及學生演說等來賓有赫賦天演講西國與中國敎育之比較及任矜蘋之愛國須具鑒别力等 
○受國商號錄（上海學生聯合會調查科稿） 
四馬路大昌祥增太康協豐永太豐源和康景雲齋永生祥品珍華章美大公司戴春林三馬路廣昇祥鴻福樓萃豐協興祥日升寳大豐瑞生昌長豐老文魁同和太競新升大莊和仁綸永昌祥廣元妙香室嘉福雲章振昌成吳榮太天盛久成月中桂堃和順太永記吉祥昇胡悅昌同昌祥又新源豐大陸振大康民元豐太久章雲南路源康太九江里口協生太淞口路源太廣西路增和義成太大善堂永太祥浙江路理昌源來恒小菜場魯恒和山西路鴻太源二馬路老三太祥茂增源祥同德太大昌永中和滙源晋義湖北路新同昌寳興新嘉福河南路美華利南京路萬成昶晝錦里錦章祥○勵志團宣講紀 
派克路勵志愛國宣講團於星期日（二月一號）下午二時各團員由事務所出發一王小東門方浜路口大昌綢緞局門前由吳兆麟講「國民快起振作精神拒絶横　通牒」徐惠施講「國如庇身之屋宇屋倒風雨相侵國亡奴隸立至」顧泉生講「吸捲烟有傷腦傷肺之害」聽者甚衆並有陸萬里沈學潮戚世法奚成良等照料及分發月刊迨講畢已鐘鳴七下始整隊而返 
○閘北董事祖餞何營長 
駐防閘北陸軍三十七團第一營因奉盧浙督命令調往浙省塡防行將開拔閘北董事錢允利沈鏞等昨特設筵於慈善團爲該營營長何道仁祖餞 
○洋務職員公會開成立會 
滬上華人之業洋務者近組織一會定名爲洋務職員公會發起者五十人漸次人會者百數十人擇定會所於南京路餘興里五百二十五號於前日（禮拜日）下午二時邀集會員假白克路養性學校開成立大會首由陳文壽宣布開會宗旨繼由徐嵩年報告經過情形嗣即選舉職員陳文濤當選爲會長副會長張翔宵董事徐嵩年黄文臺俞麒麟岳子榮沈秉之毛祝三王志朗王佐才唐瓊相會計唐麗亭庶務王厚根渴少雲交際樂錦昶邱子剛華文書記余湄生英文書記張國威調查員金子源張秋元選舉畢互相討論進行事宜散會已五時矣 
○斜徐路之防範 
步兵十五團劉團長以斜徐路與法新租界何隔一河沿河一帶地甚荒野且河内停泊之艒艒船良菜難分該處馬路之防範關係緊要爰於昨日令飭所部第一第二兩營飭派兵士按段站崗各橋樑均應派兵駐守以保治安 
○第十五期慈善正劵開奬紀 
第十五期慈善正劵昨日在九畝地新舞台開奬其售剩之奬劵仍抽出號碼懸未台前自上午十時始開至午後二時竣事兹將各大奬號碼錄後頭奬二萬五千五百○四號寗波利公司經銷二奬四千二百○三號奉天中國銀行經銷三奬八千五百八十三號嘉善西塘鎭怡和祥經銷四奬四千七百號衢州中英藥房經銷又一萬九千七百七十四號長沙中國銀行經銷五奬二萬一千九百三十號嘉興葉宏茂經銷又三萬六千九百六十二號杭州長發源經銷六奬四百七十一號北京月中桂經銷又二萬七千八百○九號本埠廣萬源經銷 
○請追地價案之辯論 
馬福祺昨延逖百克律師爲代表投法公堂控稱原告於前清光緒三十三年間向人購得坐落法新租界某圖内之地皮一畝五分旋於民國二年間向人抵借銀洋當山地保王國祥蓋印後於五年間原告忽見地皮上創立界石向王詢問言語推諉故原告投内地官廳起訴嗣經官廳查得被告居住法租界應投法公廨起訴故延敝律師投案請求追還地價四千兩及損失銀五百兩今有買契方單糧串等據爲憑被告由達商律師稱原告會在公共租界充過包探豈有不知租界章程而至内地起訴况此案應向出賣人追分何能向地保理論原告於民國二年間掛通和洋行之號轉2 
換新契時被告尙未充當地保亦未向原告推諉且事隔二年何不早至公堂起訴顯有不實之處請求訊核中西官判退去聽候復訊再行核奪 
○已閉步雲鞋店債案近訊 
邱順記康禮記隆叙榮順祥等四戶前延律師代表投法公堂控已閉步雲鞋店主顧雲記不理往來貨欵顧亦延律師代辯否認爲該店主後經公堂訊明屬實判顧應負該店責任如數還洋在案昨又傳訊先據被告律師稱現由原告等呈案之期票日期均在該店閉歇之後應請查察原告律師稱此項期票實係步雲未閉前所出係約期交付故書届限日期此乃中國習慣請察中西官諭退去聽候下堂諭飭遵 
○安康莊控追欠欵之訊理 
安康莊昨延巴和律師爲代表投法公堂控華僑有限公司總理陳金安及徐向榮不理往來人欠欠銀五千一百兩及二年之利息請求訊追被告由賚美律師稱被告已至外埠故未到案至被告公司曾於上年四月間登中西各報聲明如有一切往來銀洋須由總理協理兩人簽字方生效力今原告祇祗憑回單圖章並無總協理簽字豈能發生效力應請堂上明察原告律師又稱此案據被告律師之意欲圖推在逃避之徐向榮處前者有馬厚卿控太古昌主卓達吾一案經公堂判被告用人不當應負責任與此案事同一律原告接得他錢莊持來該公司之支票後即至該公司核對無訛後即由公司中人在回單簿上蓋印爲憑一面原告即將銀如數交付對於簽字一節實與告無涉原係華僑公司之責任况被告登報聲明原告並不知悉仍求嚴追中西讞員判退去聽候復訊再核 
○賠償皮價損失之宣判 
馬厚卿前延律師投法公堂控太古昌主卓達吾用人不堂請求追償皮價損失嗣因被告以原告不應以少報多故仍延律師代辯求照海關報告單賠償等情昨又傳訊經中西官判日此案原告交出證據並不確實着被告照海關報告單加三成賠償 
○錢債案五起改期再訊 
昨日下午公共公廨排審朱禮耕控張子林周連卿控嚴晋侯賈祥甫控程滌凌承志堂控馬張坤婦入沈鍾氏控周久章錢債案五起承審官爲張襄讞及英包副領事迨至二時半包君因另有要公不克蒞廨故由張君諭將以上各案一併改期再訊 
○刑事案原告不到之反究 
婦人鮑吳氏在公共公廨刑事科狀訴丁錦榮不還值價工一千八百六十元之首飾一案曾將被告傳到諭交二百元保出候訊在案昨日下午陸襄讞會同義羅副領事升座第一公堂集訊原告不到即據其律師起稱敝當事人旣臨訊不到則請將　律師代表本案之責格取消而被告之律師亦起稱被告對於本案極願受審以期水落石出蓋被告與原告素不相識恐係誣控今原告不到益見情虚除謂將木案註銷外並飭提原告到堂治以藐視公堂及誣控損害他人名譽之罪云云中西官核禀判准予將案註销候飭提鮑吳氏究辦 
○昨日公廨訊案紀 
昨晨公共公廨　審民事訟案三宗除劃炳甫控林雲衢不還火腿價洋案因時已過午未及審訊外計山俞襄讞會同美丁呈領事升座第四民庭訊理者兩起兹分别錄下（一）「孫楚卿控已閉貿易銀行經理陳廷孚不將託爲保存漢治萍公司股票擅自抵押贖還及劉問芻控陳廷孚倒欠存欵洋五萬元案」以上本係兩案因互有關係故而併審即由劉之律師向劉之證人何漢章詰據供稱在貿易銀行帮忙一月劉之五萬元係徇陳請向中華銀行劃存並非股本存摺係我所寫陳曾邀劉附股劉以該銀行資本薄弱須待其與華僑實業銀行合併後始肯附股等語復由孫陳兩人之律師向何詳詰良久其時已届午「結果」展期七天再訊（二）「李干珍控郭耀廷不理欠銀一千六百九十兩洋三百三十五元案」由原告之律師到堂請求銷案「結果」准予所請被告開釋 
○姦佔案引渡檢廳訊辦 
城内牛皮弄居人潘爘恩（即潘洪林）在上海地方檢察廳狀訴楊樹浦瑞鎔鐵廠工頭浦東人張阿華姦佔髮妻費昭媛等情業經該廳移文公共公廨將張傳案諭令交保候該廳將原告送廨質證再核已詳本報昨檢廳法警秦庚堯將原告送廨經張襄讞會同英包副領事升座第二刑庭研訊據潘供稱與費氏自幼聯姻費氏於十三歲傭於張阿華家至十六歲領回翌年成婚隔一載費氏私逃來滬與張姘識當時我不知費氏逃於何所乃鬻去田産四出找尋未得踪跡直至張父謝世有人往弔瞥見費氏乃告知於我向領不放曾於隂曆五月間訴由警廳將張及氏傳案訊明判費氏交我領回詎甫出頭門張竟糾衆將我毆打奪去費氏是以以又控於檢廳我與張係親戚張本係我之姑夫而我之妹又與張子爲婦費氏前在公堂訴請與我離婚此事我尙不知云云官乃問張日前次爾旣已受内地官廳審訊何以今次不去而延律師到堂反對移提現在原告之妻究在何處爾可細供張供稱前次之事已了此次原告控我因我起先離滬故不知悉亦不知費氏現在何處等語旋張忽囑其代律師之繙譯出外將一婦人喚到即由張之律師起稱敝律師前代表請求與潘離婚之原告費昭媛已到應請堂士將潘扣留審訊離婚案中西官以張前旣供不知費氏所在何忽又將費氏喚到顯見有意狡滑着將張及費昭媛併交檢察廳來警帶去歸案訊辦 
○誘拐案解檢廳訊辦 
揚州人孫長榮昨偕見證孔慶堂至浦東三區警署訴稱伊孀嫂孫華氏被同鄉人袁鶴亭誘拐來滬匿居浦東爛泥渡楊州衖内請求提究當經曾署長核准飭警將袁鶴亭孫華氏拘解至署當以事關誘拐判原被併送地檢廳訊辦 
○誘拐案之證實 
湖北人郭善勲偕證張振邦扭控何金山誘拐其妻陶氏由五區警署解送司法科昨經段員提訊被告何金山初不承認嗣經證人上堂證明被拐情狀何始承認將郭妻拐出後帶往閘北新民路安吉小客棧内住宿現尙在該棧云云段科員派法警前往該棧將郭妻提獲訊供屬實諭令收押候解送法庭懲辦 
○瘋人自刎殞命 
寗波人徐芝眉年四十九歲在南巿十六舖會館衖豐昌報關行執業近忽起患神經病於隂曆本月初二日至邑廟豫園内將某碗攤擊毁由崗警帶入一區二分駐所王署員察得徐語無倫次實患神經病飭送至新普育堂醫治稍愈在其衣袋内檢得某皮貨莊發票一紙上注豐昌字様遂派人至豐昌詢明始知徐係司賬當於初九日由該行赴堂領回不料至昨日午後五時徐又步入厨房中突持菜刀引頸自刎登時血流如注神志昏迷移時即行斃命經該行執事徐芝蘭（即死者堂兄）投入第一區警察署報告趙署長立飭十六舖地甲前往查明實情投報地方檢察廳請爲派員相騐 
○汽車肇禍兩則 
公共租界四川路昨日午刻有某號汽車駛過撞倒江北人王小雲碾傷足部即經總巡捕房七百零三號華捕到來雇車送往醫院醫治一面抄錄汽車號碼呈報捕頭候示又有某西人乘坐一千二百十四號汽車於昨日午後一時許駛經公共租界南京路浙江睡口適有一馬車穿出與汽車相撞馬夫揚州人張之子碰倒受傷由老閘捕房四百五十二號印度捕到來將該汽車號碼抄錄扶受傷人人馬車送往醫院醫治據情呈報捕頭核示 
○徐芝生開釋 
楊樹浦捕房華探日蔣榮生查有徐芝生與已經獲解公共公廨判押西牢五年之孫阿成等持刀在楊樹浦路威嚇俄人並强搜該俄人身畔案有關將徐拘案諭令改押查究一已紀本報昨由中西官升庭提審即由一千三百五十七號華捕上堂證明被告當時夥同孫等行非法之事以及脫逃情形並稱日前途遇被告正將拘捕徐乃糾衆逞兇云云徐延律師到堂辯叢良久問官磋商之下判將案註銷被告開釋 
○地保報請騐屍　 
閘北二圖地保陶祥生昨投地檢廳報滬寗火車站長生公所會館路地方今日倒斃一男子年約二十餘歲身穿元色皮棉襖元色布褲查無親屬爲此來案報謂相騐梅廳長諭候派昌往騐○賬檯抽屜内查獲紅土 
嘉定人韓桃桃在南巿十六舖棉陽里章源大布號内爲司賬近被具投函第一區警署告密指其私販煙土證物藏在賬檯抽屜内等情趙墨林署長派羅巡官帶同長警前往搜查當場搜出紅土一小包約重二兩許確藏於抽屜内當將證特連同韓帶署山趙署長盤詰來歷據供並不吸食鴉片亦無販土之事此種烟土實不知何來等語趙署長以旣獲證物飭即備函移送地檢廳訊究○破獲搶珠花案 
住居大南門太卿坊婦人龍氏於舊曆九月初四日因親戚李姓在關帝廟開喪前去弔奠途中在黄包車上被匪搶去珠花一朶上有珍珠十六粒報告警區請緝在案兹經探警拘獲是案搶匪張少亭王順發二名惟贓早已變賣得價花用殆盡遂押送警廳發交司法科於昨往傳原告該氏遣代表李慕青投廳候質該廳諭併送地檢廳訊辦 
○冒兵搶物之查察 
松滬代理護軍使何豐林近日訪聞龍華附近各馬路有北地口音之人假冒軍人名稱以檢查途人夾帶禁物爲由刦掠財物情事自應從嚴查辦故於前日特飭陸軍第四師新編之稽查隊多派稽查兵士不分晝夜分段在龍華附近四鄉查察以衛行旅一面偵查攫物各匪務獲解候嚴辦 
○拿獲竊案嫌疑人 
杜文奎宋虎子唐春子唐土子楊芝書均與怡和碼頭失竊值銀二千七百兩之白絲五包一案有關昨由滙司捕房包探奚德安王桂生在閘北華界將一干人拿獲解至公共公堂經中西官略訊一過諭杜帶回捕房候補提同黨解訊餘人無干一併送還閘北警署發落　 
○攫金飾禁押兩月 
台州人蔣英蘭在北蘇州路德安里攫取傳松林之金一粒焦被包探拘解公共公廨訊押在案昨經中西官飭將蔣提訊之下判押西牢二月贓交原告領去 
○西崽竊飾押年半 
朱全福本在僑居長浜路法租界方面之英國人斐利希林家爲西崽因竊取洋東鑽戒兩隻質於公共租界重慶路仁大押店内得洋花用被控法捕房派探將朱拘獲因原告係英商復將朱送至公共捕房帶往該押店吊出原贓昨解公共公廨請究即據原告英人上堂禀明前情訊之被告供認不諱並由仁大押店夥投案求追當本關讞員核供商之英領卓君判朱押西牢年半贓交原告領回當本不追 
○過犯扒竊押一年 
紹興人王掌全前日在南京路某號電車上摸竊林阿震袋内鈔票圖逃當被鳴捕拘押昨晨解經公共公堂訊知王係過犯判押西牢一年期滿仍遂出租界 
[來函]  
○紐約謝芸庭來函 
去年承蒙貴報將敝人之函登諸報端故華工家族因而得與諸親在法工作者通函敝人雖爲首倡然貴報功亦非淺鮮兹因敝人服務期滿故往美稍增見旘凡一切華工家信或問訊等事可直交巴黎青年會NrSWJGhuan 
YNGA 
46Ruedeprovence 
parisFrance 
此乃利便華工家函起見祈登來函門内則未回國華工獲益不淺矣敝人謝芸庭謹上十二月二十九日 
○張宅治喪處來函 
報載張孟介君逝世屍身車送輔元堂騐屍所候中西官檢騐云云與事實不符張君身故後已於一日上午十一時在西門路蘇州集義公所成殮合請更正張宅治喪處啓 
更正昨報本埠新聞載有英卓副領事行將回國一節兹悉並無其事應即更正 
雜評二 
[再論地檢廳之縱犯案（庸）]  
上海地檢廳私縱烟犯一案首犯程冠吾逃之天天尙未弋獲雖經檢察長懸賞偵緝而能否獲到訊明使此案眞相大白猶在不可知之數也 
據外間所傳程其原係前清書吏慣於舞弊此次設非分贓不匀被人告訐猶未必發覺吾嚮者疑程之所爲事屬必敗何其冒險至此今乃知程固狃於歷次舞弊之安全有恃無恐而悍然爲之此亦可見滬地廳平日之風紀矣 
抑吾人尤有感想者舞弊之事决非一人所能爲烈使一機關中辦公者盡爲守法之徒則雖奸胥猾吏巧於舞弊之人羼列其間亦將無可活動今滬廳乃有屢次舞弊之程冠吾出此騐人聽聞之舞弊案然則辦事諸人平日操守如何此亦極可注意者也 
 
 

Page 12

 
 
   
 
 

Page 13

 
 
自由談 
旅行談 
[俄游雜憶] [  諤聲]  
離哈爾濱第一晚已覺空氣寒冷瞬息之問來田已過　地麥田與美國文尼蘇逹及達科德兩省者相若忽火車多加配一車頭然後漸向興安嶺而上該嶺之寒氣較同一高度者尤爲凛冽據格連納所著之「大俄國志」云興安嶺寒度有時低至攝氏表二十一度之下此間之樹木以松樹爲最特色張家口以外之蒙古高原皆有之曾有人採往美國奥海奥省之奥白連大學考騐云云與瑞士國最高大山所産者同夫瑞士國之山天氣嚴寒植物在其中能爭存者惟此類之松樹而已 
火車至興安嶺先循小山漫然而上漸至大山之榜有站一名「成吉斯汗」余驟睹之不覺心有所感蓋此四字者我國歷史上之偉大人物也今余何幸而至其故居啓窗視之見乎游牧人驅牲口往來於此者不知凡幾回憶歷史所載當時「成吉思汗」集合是間之强悍游牧竟能覇中原而侵歐屬其人之勇悍有謀誠不可思議也 
成吉思汗能以其武力蹂躪中原及歐洲東部東自太平洋起迄巴爾幹之丹惱河北自北冰洋而達喜馬耶山當時蒙古人之聲勢震動世界歐洲人有談虎色變之槪然其侵併力祇達東方而已非司克有言曰有侵佔而無結合力者其程度當低於古之羅馬今之俄羅斯故今之能稱爲世界强國者團結力有以致之也據非司克觀之則成吉思汗之程度尙不及羅馬人與俄羅斯人矣 
西伯利亞地方險峻曠無人居成吉思汗率其蠻族踏破荒原征服中央亞細亞及斯拉夫族之領土使歐洲薩遜種人爲之奔走駭汗而相告日黄禍黄禍至於今日文明之世野心政治家亦引用黄禍一語以鼓動其白晳同種而排斥黄色種人此非成吉斯汙威耶故成吉成斯汗之武勇當時固不可思議也余流覽興安嶺之際益覺成吉思汗之偉大實可比於西方之亞歷山大亞氏嘗言曰天無二神地無二國成吉思汗殆亦具此思想者 
六百年之前成吉思汗及其族人備嘗艱辛始得越興安嶺今余一庸人耳乃得安然乘火車而越之俯仰古今不勝今昔之感矣 
劇談 
[仙韶寸知錄] [  天亶]  
日來觀各舞臺所演崑劇藝術上如何姑作别論即以其妝束論不倫不類似崑非崑似京非京豈卽所謂改良耶崑劇旦角所用之尖包頭誠非美觀改之固宜而昨覩活捉中之閻婆惜不用紙錢一串掛於右偏僅用白帶兩根未免草率狗洞之門官不戴尖角翅紗帽用掩威將巾如柳林池之差官然愈覺荒誕惠明寄書不袒褊衫外面不罩直綴不穿草履（陳例動身時須更換草履）亦爲創見社會人士習覩京秦意爲如此卽可謂之崑戲殊不知相差尙遠也 
京劇字面有尖團之分崑劇字面亦有隂陽之判譬如東同二字同在一韵而東字爲隂平聲同字爲陽平聲其辨别在於反切上東字爲多翁切其音可縱故曰隂平同字爲徒紅切其音須擒故曰陽平知擒縱之道方可與言隂陽之音換言之隂字虚音陽字實音今之所謂崑曲人才者一上臺已心驚胆顫大抵以背全脚本牢記板眼便自告無罪於閱者甚有吚唔良久台下尙未能辨其隻字者滑稽家指爲紅樓夢中薛大哥（蚊子哼蒼蠅嗡嗡傳派語雖過刻而確有）此象蓋皆莫明字面隂陽之理擒縱失當遂容易模糊矣 
新聞拾遺 
續記三年不語之怨耦海爾夫人請求離婚旣不爲法律所許則不得不掩　茹痛繼續度其悲凉枯寂之歲月此一雙怨耦仍同居一屋仍不通一語一一無改其故喬治海爾方傭於一船塢中爲貨品監督每晨仍怱促出避其妻若凂海爾夫人則亦不得不折其悲懷仍料量家務如故夫人嘗自問曰今而後吾二人將奚若詎永永耐此枯索無味之生活乎然中心雖悲未嘗　以語人其不與鄰家通詞者蓋亦數閱月矣日者始與鄰家一婦言謂有閨友居麥田街夙稱莫逆苟家居不可耐時將往依之稅一室以居特在今日則尙未能實行之喬治海爾亦嘗語其朋輩謂其在家時苦寂至不能堪夜中恒就一二知友閒話用以自遣每值星期日則恒往康乞區訪弟如是而已今以離婚案發登門探問者不絶吾頗苦之將徙居他屋然吾不願負棄妻之罪名仍當延以同居至吾妻果願同居與否聽被自决之可也疇昔之夕有一報舘訪員往訪海爾夫人叩以三年來家庭尖歡之狀夫人謝不可谓須商之律師容日或將宣暴亦未可必夫人又曰吾之請離婚也期在必成今見却殊出意外然事已　裂至此勢不能即此而止吾當思所以解决之道也夫人年事在四十以外御一碧色毛絨外衣身材適中秀髮眸色作藍灰頗含愷惻慈祥之氣語時似有餘憾尙無悲極狀惟念及年來所被苦痛則面冪微雲力嚙其唇不已據夫人言三年來雖時爲乃人治食而夫則屏却弗進自行烹飪卽入巿巿物亦躬爲之未嘗一假彼手夫婦飮食今已區分爲二各不相混矣閱夫人近又與律師細商將重上訴呈於離婚法庭爲第二次之請求訪員又傾談久之始興辭出據謂彼海爾家庭中雖琴瑟失　而秩序井然嚴整無紊爲同街百餘家所弗及云[  瘦鵑]  
楊樹浦之籃球聲昨日（三十一日）爲中西籃球比賽第九次之期與賽者共二隊在楊樹浦滬江大學球場舉行（一）滬江甲隊與西人乙隊是日公正人爲西人喬格君記時員爲戴君記分員爲西人洛克河特三時西人球隊乘汽車到場由滬江體育會長接入客室略事休息其時球場上觀客已圍如堵牆咸互相私議勝利之屬於誰家鐘鳴三時三十分兩方球員均先後入場來賓咸拍手以歡迎之初戰時滬江方面頗行奮勇球時在西人境無如西人亦係健將各不相讓約十分鐘竟無一球之擲入觀者有不知鹿死誰手之槪無何西人以違規被罰遂敗一球然不轉瞬間即反爲西人攻擊屢瀕於危後滬江某守將被撞落所戴眼鏡遂敗一球自後兩方各有勝負而西人方面擲入較多故上半時爲二十與十三之比休息五分鐘兩方重整旗鼓易地而戰滬江各將無不抖擻精神冀挽狂瀾於旣倒盤施馳聘或左或右忽東忽西煞自可觀球觸於匡籃後木板者再無如西人甚爲敏捷行固守之計春攻將咸蝟集於守境至滬江球員無所施其技銀解長鳴兩方始行休戰結果爲三十三與卅一之比勝利屬諸西人乙隊（二）滬江乙隊與青年會乙隊在同一球場舉行惟時間爲三時公正人記時員記分負均如前青年會籃球隊素稱著名曾勝美國球隊及西人隊開戰後有若鷹瞵虎視之槪觀者已預知青年會之必勝惟滬江方而方臨戰場亦頗不弱青年會未能驟擲入約五分鐘青年會某二攻將手足敏捷互相授受如吸鐵石一般不轉瞬間球已進於筐中其時拍手之聲震於耳鼓自是乘旣勝之氣連續得勝後青年會方面稍懈遂被擲入數球後兩方各宣告休　旣而復戰青年會球員愈奮其勇而滬江球員已力不能支故開戰後未二分鐘即連敗數球滬江方面勇氣爲之頓減時呈手足無措之象球之授受多誤入敵手惟滬江左攻將身材雖小然活潑善跳故得乘間擲入後兩方發球被青年會某君順手一抛球遂進於筐中至比賽告終結果爲卅九與廿六之比勝利屬諸青年會乙隊云[  達奎]  
異匄昨於西門某弄口見一匄者箕踞坐地上裸其上體而以幅布蔽胸前予以錢乃揭以示人視之則胸有六乳排列作坤卦形惟中二乳較大如錢上下四乳僅如椒據匄自述其母亦六乳現已殁一時觀者甚衆莫不嘖嘖稱奇云[  吳秉恬]  
大鼓書場演武劇南京下關大舞臺間壁之空場有山東大鼓書場一所場周圍以白布内坐三五女郎彈唱生涯頗爲不惡一般急色兒紛紛擲錢名曰打彩頭昨有一游方僧亦以銅元十數枚向女郎擲去不偏不歪正中女郎頭部血流如注衆觀客紛抱不平磨拳擦掌擬欲毆僧詎僧精通拳術左提右推於是仆者跌者不一而足衆皆嚇得東逃西竄祇得任僧揚長而去是亦一趣事也[  隱厂]  
紙牌營業之發達紙牌者亦賭具之一種也竊自光復後官廳曾申令嚴禁製造賭具以此紙牌一業幾寥無問津近以各地故態復萌以致營業亦隨之大暢而以津浦路線消場爲最巨其次蘇滬本地之業紙牌者有七八家之譜如于坤記李祥記劉順記秦福記等其中生意當推于坤記爲巨擘因其製作精良花様翻新蓋去歳于坤記做手祗有四五人今則添至十餘人緣其交易暢旺幾有共不應求之槪云[  屺]  
小說 
[十四號英國却而司台維著] [  蔣夢芸]  
顧余雖不欲言渠且逼余出之乃曰我意已决必不能從匪人之約以助其惡渠聞而果驚惱欲慟曰華德我意汝不違此約爲佳余雖强慰之終不能止渠之憂懼三日來幾無時不在驚恐之中一若危險之卽將自天而降者余亦頗忐忑不安雖處此聖誕佳　吾二人乃無一笑容至外出游散則更無心及此矣此固亦人情之常也 
晨餐罷矣余方臥　榻上讀一有趣味之小說以自遣余妻亦旁余坐讀晨報忽電鈴鑑然鳴聲人吾二人之耳鼓乃如睡夢之瞿醒蓋自接此奇特之匿名函而來未曾爲一人登我門此電話機亦第一次　聲今忽發奇響事非偶然必有緣由余急起立取電筒聽之乃鈴聲響已不作一聲余運詢之亦無一回音僅聞傳電聲嗡嗡耳余奇絶余妻則驚慌之色現於面倚桌立身不寒而瑟瑟發抖靜寂者久之約歷四分鐘餘電鈴聲又作聲銳而重似彼方發電者用力極重鈴聲寂而人聲仍無旣而電筒中忽發聲曰速來華德醫生華盛街十四號速聲急促而凄楚幾不成聲余知有急變急取藥囊披外衣奮臂而出此時余熱血沸騰雖赴湯入火亦所不辭余妻攘臂泣阻余勿行然余不之顧逕出適道旁一街車迎面來余一躍上車揮御者日華盛街速十四號御　者極會我意即揮鞭疾馳去馬行本極速早趨出尋常速度外余又嫌其缓促御者努力加鞭風馳電掣速乃無倫轉瞬已盡數街時則巿街間游人如蟻咸結隊游行慶此聖誕余則更無暇閑眺道旁景物偶一舉首目光觸車照上其上有車之號數日「十四號」藍地白書入余目更形清楚余頓驚覺噫「十四號」誠怪物余初見之於匿名書中次聞之於電話中今乃又見於此是眞令人不可思議者余思慮方深車忽靜止余意謂華盛街之十四號至矣即一躍下車顧舉目四曯景乃大奇我車所駐處初非華盛街當車行時未之注意不圖御者乃竟駕我至此其誤會耶其故意耶中必有故在是地爲城之極西端名佛萊村余曾數數至荒寂冷僻人不多至佛萊伯爵之别墅即在村中我車現正停其門外伯爵我固識之特伯爵旣未曾召我來余更未曾詔御者以來此今御者意駕我來此果何爲耶余怒極撲御者前大聲叱之曰狗汝耳聾耶幾欲飽之以拳正其時忽門啓伯爵偕數人聞聲出笑向余曰華德君幸勿怒此非御者之過彼但遵余命而行耳且請入尙有要事相煩也余聞言莫知所答心益疑奇伯爵何事召我與商相召又何必出此詭計且又適爲其時是種種問題不能使余無疑余亟應之曰否余殊不能從君之命在平日余固能爲此特今則不能實告君余本應華盛街十四號病者之召赴其地診病者病者邀極急必有大變故故余急迫就道不圖乃爲此傖作祟載我至此今誤時已久更不能從君之事容事畢再來此 
[自由談之自由談] [  不冷]  
　　雪雪下之後人雖受冷而每歡迎之以爲此豐年之兆也此少病之原也此物質之雪字也尙有一雪此恥之雪字人亦多樂道之雪之義佳哉 
 
 

Page 14

 
 
   
 
