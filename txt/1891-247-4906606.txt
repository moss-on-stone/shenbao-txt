# 1891 - 247 - 4906606

 

Page 1

 
 
[第二次開印二十四史] [  圖書集啓]  
　　啓者本局所印二十四史紙墨精良校讐詳盡細心參酌有美畢臻是以招　之時購票者卽爭先　　迨去冬告竣除售出股票外局中尙留書二十部現可出售每部收現洋五十六元井以購者源源而來深恐不能　給四又續印准明年正月告成其精妙與第一次所印無殊决不稍有苟簡諸君子如來購票每部仍價洋五十元先付二十元餘俟出書時找足至從前己購　票目今尙未取書者請卽移玉來取以便先覩爲快也肅此布聞伏維　　鑒 
[附送惜字啓] [  本館附識]  
　　有國家者政令不一端而括其大全無非曰敎曰養何以養民五榖是也何以教民字是也故惜字果報前人己屢屢言之今小補軒主人有鑒　此特刊印敬惜字紙說託本舘於今日隨報分送其中雖僅指數端然推廣言之實無時無處而不可稍忽焉是在有心人默會之耳 
[說豫]  
　　中庸言凡事豫則立不豫則廢詩曰迨天之未陰雨徹彼桑土綢繆牖戸今女下民或敢和侮予皆言豫也周易震宫八卦其二爲雷地豫　取雷出地奮之義利建侯行師豫也者剛應而志行順以動故曰豫天地以順動故日月不過而四　不忒聖人以順動則刑罰清而民服鳴豫則凶盱豫則悔由豫則大有得而勿疑冥豫成有渝而无咎豫之時義大矣哉傳有之不備不虞不可以師豈特行師爲然哉凡措大事當大任無不當出之以豫所謂有備無患此言盖所包者廣矣中國自與泰西通商以來西人傳教於中國中國亦聽其傳教而不之阻此固朝廷懷柔遠人之道而民間之順不順無暇計及也卽此一端不早爲之防乃漸致事變百出所謂豫者不僅豫防之義亦兼豫順之意順則能豫不順并不能豫中國惟於聽西人行教一事不能必民心之順遂至防不勝防今年各處閙教之案應接不暇一波未平一波又起說者謂是皆會黨匪徒從中煽搆深望中西之有釁端而若輩乃得以於中取事此說也固爲有見然煽之搆之者固屬會黨匪徒而聽之從之者則多係愚民觀於各處鬧教之時往往一呼百應其呼之者匪人應之者愚民也官兵捕獲者愚民爲多匪徒早己見機而作隠遁無跡而愚民蠢然無知每當其災故辦理此等案件當軸者最難措手誅之則不可勝誅不誅則無以對西人雖西人之意祗在要求並不注意於抵罪然斷斯獄者究不能概予寛縱故蕪湖一案正法傳首者兩人確係首禍之人無所逃罪此外則不能無所疑卽不能概行戮而又恐西人之以是竊藉口夫是以辦理此案者類多猶豫而不能决朝廷屢諭催結急如星火而卒未能速結其病不在於此時在於平日之不知豫字之義也　仲師當蕪湖閙教之時適當在交缷兩江督篆旋回皖撫本任之際中途聞變卽命開砲數門以示聲威而頑民因此斂迹不復如前此之狼貪羊很此則誠能知剛應志行之理者也回任之後深慮會匪散布江湖遂諭飭統領撫標練軍馬步各營宋軍門總辦保甲局李觀察以及文武營務處飭令弁兵按叚委員逐夜常川密查以杜匪跡各官奉諭後每夜自二更後各持兵器在城之内外會哨梭巡逹旦不息用是安慶鬧教自仲帥回任後寂無所聞盖深得豫順以動之義者也夫會黨匪徒伺隙蠢動猝然發難最不易制苟非豫爲之防則一發恐有難收之勢各處鬧教之案大都無重兵鎭守之地爲多卽近日宜昌一案亦正以宜地無重兵不設備故得以突然發難苟封疆大吏皆如沈仲帥之思患豫防何至變端之猝起或者謂每夜自二更逹旦徹夜梭巡而絶無匪徒查獲哨弁委員以及勇丁差役諸人莫不辛苦熬夜　宵碌碌直是疑神疑鬼是殆周易所謂冥豫之象成有渝而旡咎者歟顧諺有之曰惟有千日作賊斷無千日防賊兵法云行百里者半九十里此時前交閙教之案尙未議結誰則能决知匪人之意不再乘隙而動宜昌之事顯而可見彼匪徒之所謂伺隙者正伺不備不虞之隙也若每夜通宵巡察則又何隙之可乘夫冬防所以防宵小耳尙且徹夜梭巡不敢稍懈委員以是課殿最焉平日保甲本不應稍事寛縱而况此時之所防者爲會匪爲匪之閙教鬧教之案又在方興未艾之時而謂巡防保甲之事可以視爲具文乎沈仲帥此舉非胆之怯也所謂小心翼翼豫防之計密卽豫順之道得也己謂余不信請考諸古日徵諸今 
[本館接奉電音]  
　　昨由京友電傳上諭六道敬謹譯登○八月初七日奉上諭鳳鳴現在入闈理藩院左侍郎着崇禮兼署欽此同日奉上諭廖壽恒現在入闈戸部左侍郎兼管三庫事務着譚鍾麟兼署其所署之兵部左侍郎着徐用儀曹行兼署欽此同日奉上諭徐樹銘現在入闈工部右侍郎兼管錢法堂事務着錢應漙兼署其所署之兵部右侍郎着薛允升暫行兼署欽此同日奉上諭許庚身現在入闈兵部尙書着孫毓汶兼署欽此同日奉旨鳳鳴現在入闈所管正藍旗蒙古副都統着文秀署理欽此同日奉旨着於二十六日換戴暖帽 
[詳述宜昌閙教情形]  
　　七月二十九日宜昌焚毁教堂前報己陸續記之兹接宜昌訪事人信言之較詳合再錄登以供衆覽據云風聞有游姓以開設飯館爲業生有一孩年僅一齡忽焉失去鳴鑼尋訪杳無蹤跡忽聞謡言孩在聖母堂内游姓夫婦不辨虛實前往尋覓由是無賴匪徒以爲有隙可乘相與呼朋引類而來大聲羅唣有喊打者有喊燒者勢如潮湧聲若山崩教堂中見勢不佳急遣人報知地方官令尹一聞警報卽坐小轎帶領差役出城彈壓俄而中衡前營兩游戎及守戎等督帶弁兵多人星馳而至其時無賴愈聚愈多竟擁入蘇教士新造洋屋内蘇教士倉卒避去於時在塲滋鬧者觀看者合計不下數千人一轉瞬間蘇教士洋屋内火起不一時聖母堂又火起赤焰薰天黑烟罩地遂致不可嚮邇當時有人親見三四人所穿衣褲皆帶火油氣盖卽縱火之人也堂中本有育嬰堂留養小孩匪徒因此附會其說謡諑紛如由地方官先行安揷計送府署者四十一人送縣署者十餘人并有一五十餘歲婦人抬回縣署當聖母堂火起後匪人指稅關及領事署曰此亦洋人所居也有曉事者告以稅關係國家所設領事在此保護商民並無他意不可亂動匪人乃舍之復將下首教堂縱火其間被累者有船主洋房教士所居洋房西國醫生洋房離甍畫棟悉付刦灰可歎也匪人尙欲焚福音堂左右隣居哀求謂福音堂郭教士待人極好萬勿傷伊匪人乃不縱火而搶物室中所有無一存者又欲焚某洋行經行中人祈求而免焚聖母堂時左右居民草房燒毁五十七家可謂殃及池魚矣但見 
 
 

Page 2

 
 
烟焰迷目皎日無光人聲鼎沸南門大街居民恐火之延及也爭先　運箱籠紛亂如麻己被火者兒啼女　更覺慘不忍聞河下船隻立卽解纜停泊江心免惹祝融之虐適寳華船下椗江干教士及西人均至船上以避凶鋒匪人尙敢抛磚擲石以撓之彈壓之文武官亦有受傷者旁觀之人甚有被石擊傷頭顱　裂者一塲大閙不啻天翻地覆幸城内水龍及各衙門水龍先後馳出竭力救火約兩三時烈焰始衰聞閙事者大半歸巴船上人至午後猶有餘勇可賈羣往領事府時領事府新造房屋圍墻約高丈餘被匪拆毁所有木料板片鐵條等物均被搶刦一空官府無從喝止稅務司率同醫生及數西人各執洋鎗往來巡祝又立海關門首以示固守匪人始不敢逞未幾又見招商局後面火發急舁水龍入内立招打包店中多人爭先灌救始免於難上燈後地方官派兵在教堂領事府海關等處保護鎭軍亦令操防營出城保護聖母堂匪人仍無顧忌向餘燼中拾取斷鐵零木地方官往來彈壓不敢稍懈至初一日人心稍定其餘尙待續述 
[教摭聞]  
　　洋人在中國傳教業己多年往時雖小有齟齬經地方官竭力彈壓不難渙然冰釋乃今年入夏以來各處折毁教堂計有數起固由匪人從中播弄然民教相安己久卽在窮鄉僻壤亦當家喻戸曉何至誤聽謡言激成事變及釁端旣啓眞正匪徒早經隠匿而當時之隨聲附和者獨受其殃官憲往返調停無非以賠補了事庫欵如此支絀何堪代匪人賠累言騐及此實足痛心卽如廣德州焦村教堂五月間亦遭拆毁其正犯王老八從犯胡國寳錫麻子盛姓弟兄早經拘獲訊供在案前月教士笪司鐸向州尊何剌史催問州尊謂己出詳擬以兩匪犯正法餘則分别治罪至賠修教堂等項酌給英洋一千五百元教士經己首肯矣至丹陽之事七月初四日劉峴帥委福建候補同知余司馬貞祥會同常鎭道黃觀察丹陽縣查明府與施總司鐸熟商於初九日定結言明賠洋六萬六千元立有合同爲據止此兩處計己六萬七千五百元矣若無湖鄔穴宜昌等處尙不在此數然則後顧茫茫能無增慨彼造言者之肉其足食乎 
[憲示照登]  
　　會辦臺北通商事務候選道莊調補臺北府正堂兼辦通商事務卓異候陞吉爲出示曉諭事本年六月十三日奉護理臺灣巡撫部院沈札准英國駐紥臺北兼辦日德奥三國通商事務何署領事照會竊據日斯巴尼亞國教士禀稱伊來臺北傳教係遵條約深恐臺地軍民人等不知天主聖教原係爲善之道懇請照會地方官出示曉諭又習教之民向例地方迎神賽會之事勿與勒捐并請聲明等　查該教土所傳天主教與耶蘇教事同一律均係勸人向善臺北耶魞教傳習己久民教相安遇有迎神賽會抽捐之事教民向不預聞兹據該教　所禀核與約章向例相符理合照會察照出示徧貼各内地鄉莊使衆週知以免懷疑生事而靖地方等因到本護院札府遵照出示分發所屬曉諭其報等因奉此查日斯巴尼亞卽西班牙國和約第六欵天主教原係爲善之道凡有傳授習學者一體保護准其安分守法不得刻待禁阻又查向辦章程教民遇有各項公費如差徭及一切有益等項亦應照不習教者一律應差攤派惟迎神賽會等事不得攤派各等因久經通行遵辦在案兹奉前因合亟出示曉諭爲此示仰合屬軍民諸色人等知悉爾等須知天主教與耶蘇教同一勸人爲善各教民果係安分守法自應一體看待毋得猜疑生端至於地方應捐善舉除差徭及一切右益等項仍遵向章辦理外其迎神賽會等事不得勒捐勒派以符定章而免生事務各遵照毋違特示 
[江蘇考取優貢名單]  
　　正取六名胡玉縉元和縣盧求古泰州方怡陽湖縣陳承澍青浦縣金鉞泰興縣王學淵徐州府○副取十二名于長慶江都縣張允凱儀徵縣汪開祉新陽縣丁錫福海州林之祺金檀縣劉廷弼上元縣曹元忠吳縣孫同康昭文縣張祖寅寳山縣馮銘常州府高鏡蓉鹽城縣王聿修銅山縣 
[號滿見遺]  
　　上江號舍十得其四下江十得其六統計皖省號舍不敷無可位置前日錢辛伯宗師出轅被遺各生均具禀乞恩環叩逆旁幾使車前八騶不能前進錢宗師婉言勸慰令其回寓靜候續補一面懸牌曉諭大略謂皖省號舍不敷又無隙地可以支搭蓆棚碍難允准但念諸生有志觀光何忍輕言屏棄本院代辦監臨自應廣爲設法現己咨商江蘇學政如下江人數無多號舍有餘請其通融辦理一俟楊學政咨復前來卽照所借號舍數目補取人數其各仰體本院委曲求全之意毋譁毋瀆聞楊蓉圃宗師己允假四百號然仍得意者少而失意者多未識宗帥能各償其願否 
[咨送遺才]  
　　楊蓉圃宗師縣脾於八月初二日截止錄遺昨初三日清晨見有衣冠者七人携考具應名而進聞此七人乃奉某欽差咨送回省應試者 
[生生火患]  
　　漢口朱家巷對河有地名生生林者房屋無多荆榛徧地除住宅廟宇外惟鍋廠爐坊而己前日午後忽聞火警漢鎭水龍局當卽鳴鑼集夫前往及知在生生林龍皆折回事後查知僅焚去住宅數椽云 
[松事述新]  
　　茸城試院對河沈某於前月中旬患急痧斃命其膝下祗有一子年己弱冠雖慶燕爾之詩未兆麟兒之喜舅氏李某在吳淞相近爲分防營汛近亦因患時疫幾致不虞沈子得信後卽偕母氏前往探望上月廿八日鼓棹而回道出季王廟時適風雨猛厲上流有某米船高掛雲帆衝波破浪而至將該船撞翻坐艙七人悉遭傾覆迨赶急援救則六人者共慶生還而沈子己與波臣爲伍嗣費洋八元將屍身撈獲腹己膨哼如五石瓠該米船當下卽被扣住責其從豐棺殮其事始寢○客有自馬橋來者言距該地南村數里吳會地方有戴某者義子也裔出朱氏年方二九愼默寡言前月廿七日晨起携青蚨數百赴馬橋鎭買肉少選卽返走至中途雷電交加風雨驟至一聲霹靂將戴擊斃於泥淖之中自胸脯以迄肚腹如刀劈然惟不露血跡腰間所繫肚兠袋一口亦打得碎如虀粉聚而觀者皆不知其巔末惟私相擬議謂必藏毒謀害使然惜蒼蒼者天未肯執途人而語之也○距青浦縣治十餘里有地名泥河灘者寂寂孤村徑幽地僻河隄上建有一古廟裝塑三官神像每屆七月廿七日遠近佞佛之徒無女無男無老無幼無村無俏咸駕一葉扁舟至廟　禮而以茸城人爲最多此次香巿之盛較昔年尤爲熱閙一望江干帆檣鱗接西鄉橫涇人某姓兄弟兩人亦結伴而往進香之後仲謂伯曰我與汝心願己了何必拘拘吃素爲耶隨買牛肉燒酒以供大嚼且斟且酌甚自得也仲忽思小便偶一欹側墮入江心急爲援之以手不獲嗣經舵工將稿子向水深浪闊處掉摘適中其口遂得撈起人咸以爲是卽饕餮之報也吾則以爲立足不隠卽不吃葷亦當覆溺○前報紀甘七日風雨大作木簰肇禍一則兹悉當日清晨風雨而外加以雷電泗涇某木行木簰下不知有何毒物驚霆一震木簰紛紛衝開橦翻稻柴船看鴨船各一艘以致溺斃三人云 
[營口瑣聞]  
　　營口七月初二日德國海南輪船進口停泊托子手請該船大副至家供以晚飯啜以苦茗直至十點餘鐘始興辭而回駕小舢板以傍輪船月黑夜暗觸於輪船錨鍊上頓時撲翻舟子雖慶更生大副己載胥及溺湧入水天深處船主禀知領事官將大副屍身撈獲掘土掩埋○甲乙二人在東街長隆太油店爲學徒掌櫃見其勤於奔走遂派令供跑街之職藉以兠攬生意某日之晚更魚己躍甲至義和發雜貨鋪乙亦追蹤而至甲見乙來卽起身走入隔院乙遂與該鋪夥評論貨價忽聞隔院有獲賊毆駡之聲乙起偵之則見甲被客捉住連連掌頰乙驚訝殊甚詢以何故甲低首不語客盛氣難親乙至是遂亦心忑忐而不安舌橋結而不下良久良久客乃開言曰適纔屋内無人見甲方將衣包解　取肥推瘠余突然而入甲始適然而驚雖細葛輕羅未遭攫去而屋内青蚨五串己不翼而飛諒被甲纒於腰間而甲堅不容搜是以連掌其頰 
 
 

Page 3

 
 
也乙乃向客再三緩頰允爲如數賠償客姑鬆手甲得狼狽而歸事爲義和發執事人所知將店中以前所失之物開一細單約值百餘金派人送至油店責其歸償追討數次油店主將甲送交其父其父以甲作此不端事有子不如無子逼甲以死甲逃至興茂棧幸遇某委員發慈悲心設制伏計令甲以誤良爲盜等詞至義和發吵鬧尋死義和發懼求人解和幸未涉訟事亦遂寢 
[鴛湖近汛]  
　　前報紀考船在杭州塘遭風覆溺一則今詢考客二人係西塘鎭鄉間人赴省應考者當傾覆時幸經船夥呌喊得卽救起不致爲蛟龍所得惟考具衣服等物己　濕透遂赶回更換再行鼓棹往杭云○前報登秋雨連綿河水又漲數寸日來碧翁翁己大放晴光惟時症仍不稍减朝發暮死多有不及醫治北門外謂紳董勸集各店鋪鑲助燭資恭請武聖及安樂王於晚間出巡以驅瘟疫不識果能保安否也○ 
[孀婦控案類誌]  
　　寡婦陳陶氏投上海縣喊控夫叔陳福林攫去方單衣服昨日午後二點鐘袁海觀大令升堂提訊陳陶氏投案訴稱小婦人家住本邑西南鄉閔行左近十六保五十二圖丈夫名啓堂於去年三月十三日病故遺下田單二十三張其八張己抵借錢文作爲喪費尙有十五張存在家中前日小婦人有事出外夫弟陳福林乘小婦人不在家中將田單盡數取去并衣服等小婦人卽訴明族長陳逸亭向其理說全然不睬爲此來案喊控求恩提究大令問曰福林因何要攫爾物答稱丈夫故後福林屢次逼醮小婦人堅執不允以致福林懷恨遂于前日　家下此毒手攫去衣服多少尙未有確數容回家查報大令卽着退去候補提福林到案訊究○孀婦陳錢氏同子阿發投上海　喊控被族人陳阿華兇毆昨日堂訊陳錢氏投案訴稱本地浦東人丈夫己經逝世迄今己十有一年遺下田十餘畝阿發四歲時由丈夫收爲螟蛉子至十八嵗時小婦人出資爲之婚娶前日小婦人在田工作阿華手持竹捧將小婦人亂毆受傷叩求明鑒阿發供今年廿二歲餘供與母同大令斥令退去聽候提究 
[提訊解犯]  
　　押解犯人己紀昨報昨日二點鐘時袁海觀大令升堂提訊先據該犯王金喜供福建同安縣人今年廿一歲自幼在長崎作小本生意小的等三人因酒醉在路行走適有宼姓日人咒駡小的等半邊和尙以致互毆當經長崎理事官將小的等遞解來甲求請恩宥大令問何爲半邊和尙答稱華人頭上之髮半有半無故呼半邊和尙大令飭提黃才福張金標至案先據黃供亦福建人今年二十七歲父親在長崎開設类間度日張供寍波人今年二十四歲向在長崎爲戍衣匠王黃二人與宼姓爭毆小的向前解勸求恩　察大令問王曰王彩文王逸文是何人答稱彩文係小的之父逸文係小的之叔昔年叔父見財起意將父親殺死叔父遂收禁上海縣監中嗣因在監斃命大令察閱來文以王金喜等均非安分之人判王笞責二百板黃才福亦責二百板張金標着責一百板均着分别收所候備文遞解 
[保人交保]  
　　袖　山房吳渭濱控寳華書局包丹書欠洋一案同轉着將包押候父保還洋一切情形屢詳前報嗣有訓蒙之陸鳳棲持祥泰洋貨店保單至捕房將包保出限日理處禀覆任案詎包自保出後不思料理竟赴鄉試去矣昨晨袖海山房遣夥汪子增投案禀稱吳因有病特着小的來案代追同轉飭包探將陸鳳棲及代出保單之祥泰洋貨店夥馮夢林等提案陸卽呈遞禀詞同轉問陸曰爾保出之包丹書爲何不來供上月二十九日公祖在西巡捕房訊案時曾將包丹書交送在外伺候訊問不料公祖未將包提審現己私下動身矣同轉謂包由爾保現包不在爾當代押原禀擲還陸仍將禀檢呈稱下情終須上逹旋有開鮮肉店之慶慶持保單一紙投案具保陸出外限兩禮拜追包來案同轉謂祗准限一禮拜内交人保單給還着將陸帶下同轉閱得禀中尙有葉小安等字樣卽着包探王榮培詢問是誰據陸稱此人係包丹書之來頭人目下亦不須查問同轉着帶陸訊問陸稱包丹書五月初被吳渭濱扭押捕房當經生員擔保出外後又訊押生員又保出限廿九日交案禀覆緣是日未及提訊他卽動身鄉試矣謂雖然到案並未審訊且無准他動身字樣爾如要退保爲何不來案禀明供因未提訊不得禀逹謂爲何不來公堂具禀答稱爲無堂訊無可具禀曰爾至捕房保人爲何不具禀捕房亦可轉逹稱有包探阻擋不能將包丹書送案且是日亦無堂期同轉曰堂期有無由本分府主張爾乃讀書人竟固執不解瞻敢如此無禮將恃念書兩字之勢恫嚇本分府乎答稱原告吳渭濱因仗勢膽敢上控生員何勢可仗謂上控者無非要照公赶速了案爾今日在堂上如此行爲恐爾錯做題目矣着帶下包探王榮培禀陸鳳棲己將保單斷破　稱不欲保出同轉着王榮培送陸至保人處限一禮拜了案 
[英界公堂瑣案]  
　　沈太豐酒店夥包阿金訴稱有錢鏡卿張茂全兩人入店飲酒良久不去後錢與其妻口欠甚至用武扭入棧酒之處致被帶倒空酒壜六隻楊梅燒酒一小壜五茄皮酒半壜共值洋五元六角經捕拘入捕房兹蒙解案請爲追究錢鏡卿洪至該酒店飲酒計錢八十三文後因我妻亦欲飲酒小的阻之致占反目之爻並未打架桌上酒碗毫無傷損所控實係誣指張供並朱打架錢夫婦口角小的從旁解勸並未推倒酒壜且棧酒處與飲酒處相離尙遠卽使打架亦不致打入酒棧况碗盞並未損傷求請從寛蔡太守問該巡捕究竟如何該捕稱小的去時見酒墵己打碎地上有濕跡但未知潑酒若干蔡太守商之易副領事着錢鏡卿張茂全合賠洋四元如無力賠償各押十四天錢遵斷賠洋而去○包探王阿二稱某小火輪船局出店邵阿九雇沈桂卿之駁船運煤至小火輪船上詎邵沈二人通同舞弊喚朱炳咸之划船將煤四墩半運往他處圖售經小的拿獲原贓通知該船局主戴榮生投案請究戴供此種煤斤失去不少出店邵阿九不應通　作　邵之堂弟亦是局中股東請將邵暫押俟商諸各股東再行禀覆核辦蔡太守謂划船夫雖未通同作弊但無論何人囑裝物件總須問明來歴爲人裝載竊贓本有應得之咎姑念無知從寛斥釋沈桂卿通同舞弊着罰洋四元充棲流公所經費邵阿九押候核辦○怡采洋行管碼頭之更夫拘獲竊鐵之高趨志昨經二百八十六號巡捕解案請究該更夫稱高乘間行竊舊鐵一梱高供詞抵賴蔡太守以眞贓己獲豈容抵賴本應責懲格外姑寛着將原贓掮回原處了案○二百五十三號巡捕在黃浦灘拘獲違章之車夫吳蘭桂三百五十一號巡捕在九江路拘獲徐東林四百號巡捕在黃浦灘拘獲盛遇均解案請究蔡太守判各押三天○包探黃四福稱邱增榮之東洋車前晚在四馬路碾傷毛雙壽之脚經小的將受傷人送往醫院據醫生云閱七日始可痊愈今先將邱送案請究蔡太守着暫押候俟毛傷愈投案質訊 
[法界公堂瑣案]  
　　鞋底作主陸子英前控歇夥張蘭洲糾衆行兇勒冩期票一案懸宕日久昨日將被告張朱兩人解案覆訊旋據原告陸子英邀同四圖地保吳桂及勸中瞿子咸薦頭人馬阿生中人萬良春等同至案下禀訴前情同轉卽問瞿暅沨乃理勸中人陸張兩人是日因何在茶館口角以致勒冩筆據瞿稱五月廿五日小的在城中三牌樓途遇張蘭洲云及算帳之事請小的同往八仙橋西首小茶館内與陸算帳其時兩下約有五六人問均係什麽人答稱有業人唐姓周老福等問此帳如何算法稱照算張共做鞋底五百廿三雙每雙約價四五十文六七十文不等合上洋三十一元錢二百二十八文除去借洋十元當找付洋廿一元錢廿二文作爲兩訖况此洋由陸交與小的轉交周子炳付與張蘭洲收去同轉問張曰是日爾等均在茶館今瞿所禀言語是否屬實張等答稱是卽問地保吳桂曰當晚己經說妥後來因何又向饒舌吳稱五月廿五晚陸付交洋元後張蘭洲去而復回口稱算帳摺子須要父還陸因不允以致口角當塲將摺交張親自焚去詎張後來又生枝節糾衆將陸子英軋住茶舘中勒冩票據同轉謂張曰現在衆口僉同豈容任爾一人胡言亂道乎張供鞋底價每雙計錢七十二至八十二文合來共計工價錢三十八千餘文陸子英稱尙有小孩鞋底應作大鞋底價結算以致數目不符同轉謂周子炳曰張做事不在情理之内爾因附興亦被累覊 
 
 

Page 4

 
 
押今同業中人均在堂上說明緣故豈能由張獨自瞎說乎周稱張乃作手藝人此種錢文均從辛苦得來乞因公斷同轉謂張不應紏衆訛詐且在押多時仍未將石姓交案姑念手藝中人免予深究着押候具結完案○湯竹賓住復興客棧失去衣物及金鋼鍜等物同轉着客寓主蔡長林保出理處在案昨日兩造皆投案蔡稱湯失去之物小的己允賠洋六元作爲了事惟湯尙欠房飯洋一元六角須請照給湯稱失物甚多目下雖然允其了案但房飯洋無力再付謂賠欵在外寓資終須照付謂旣然如此着蔡給付洋五元一併了案兩下均遵諭而退○木匠作司閽人徐福生役案具控小工奚三寳家住法界玉露春茶館相近彼處正在翻造房屋奚時來倫竊舊木頭及作頭在他家中搜出木頭奚卽行兇將作頭毆打後仍將木頭藏好及鳴捕將奚拘獲查知木頭己售去三根同轉問奚曰爾爲何竊木頭供稱係八九歲小孩悮拾木稍並非小的行竊備捕頭稱查出木頭分量極重八九歲小孩斷難肩荷同轉謂竊人物件胆敢行兇實屬目無法紀判笞責一百下枷號一月示衆○孫桂榮偕西裝之太生投案聲稱太生在虹口開設同德洋貨店四月初有主顧來買洋貨計價洋四十餘元當付下城中同茂本票一紙二月初十日期計洋廿五元其餘找下現洋後於四月初六日持票往取當由法界黃發茂酒店代付洋十元餘洋一味游約爲敢訴捕將黃發茂經于人王桂春扭案請究同轉　黃曰旣係期票爲何不照付答稱是票乃同茂付與滬南成德油行者六月間不知如何遺失當被山東人某姓拾去尙有失主可以質對問失票後曾否登新聞紙告白答稱掛過失票未登告曰兩下均嘵嘵置辯堅執一詞同轉商之魯繙譯官將票據給還着王桂生交保邀仝失主及見証人來案再核○有恒洋行收租人黃辉控一枝春茶　主王阿生欠租洋九十六元王卽遞稟檢交洋四十八元聲稱屋己陋敝不堪請其修理屢次延約尙欠洋四十八元須待將屋脩好再付同轉謂黃輝曰王阿生之房客亦不爲小房客矣據稟住屋二十年來未曾虧欠分毫如若有事必須從容商量何致涉訟著赶緊修理房屋諭王從速還洋交到之洋給黃領去 
[誼出兩全]  
　　濟陽里源記東洋號合盛元票號各助洋三十元均爲鄰居失愼幸獲平安承諸友照應理宜設筵酬謝恐有不週之處故將該資移助代爲種福捐酒食　逐之虛文作濟衆博施之實惠行見財源永茂合衆友而咸欽德盛三元惟善人之是富謹登報牘用廣仁聲上海北巿絲業會館籌賑公所施善昌謹誌 
[盛澤周少巖先生擬方照登]  
　　急救雙單鵝喉症方用臭婆娘草卽土牛膝連根搗汁服之使吐爲度倘冬季草枯須預備採取陰乾煎服亦可或用建蘭草連根與野菊花搗汁煎服無不立效○每逢夏秋之間暑痧時疫頃刻垂斃皆由常時飲食不愼所致宜預於食水缸内用明礬四錢研末生甘草一錢眞雄黃三錢生大黃四錢赤小豆念粒降香片四錢將此五味裝袋浸於缸内七日一換隨時煮茶水無時疫之患○辟痧法用莞荽子生大黃開口花椒雄黃四味五分研末裝人絹袋繫於扇柄則痧疫不染凡於窮鄉僻壤猝逢急痧無從延醫須用生菜油一小杯先飲再用生明礬一二錢開水冲服後再以蜣螂糞念粒二蠧糞念粒青高藿香蘇梗煎湯服之立可見效○急救吞生鴉片用生魚不拘大小塢汁煎滾俟温灌眼使吐隨吐隨服切勿睡臥務使　動若臥則不治請登報章聊爲濟世之一助云爾 
[浙省撫轅抄]  
　　七月廿五日補瑞安　丞唐乃京禀知藩司飭知准　叩謝府經歴句逹由京騐看來省禀到 
[江督轅門抄]  
　　八月初五日前山西冀寗道王定安叩謝飭知保舉 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂渚官報]  
　　七月十八日候補通判張志瑛奉鹽憲委辦應城井鹽局建始縣丞馮嘉麟候補巡檢熊起渭　俸藩憲季監印試卷差十九日候補通判洗廷瑜奉藩憲委監試道聽差候補巡檢張光沛奉臬憲委查襄陽府屬私鑄差准補巴東縣宗繼曾辭回野三關土藥稅局候補縣史賡雲奉藩憲委隨同提調入闈稽查彈壓二十日候補縣葉熙錕隨提調入闈稽查彈壓候補府經歴謝錚奉委竹谿縣小河口土藥稅分局調署武昌府李方豫禀知任事李薌園太尊同日缷任廿一日候補通判林宴春委外闈彈壓嘉魚縣簰洲巡檢賀龍光委充龍門鎖鑰候補巡檢易繼祖委貢院東栅欄差武昌府李薌園太尊俸滿大計卓異赴京引見赴兩院禀辭候補巡檢毛文琳奉臬憲委查望山門顧味辛奉委文闈稽查謄對總局廿二日候補同知意嘉謀奉藩憲委文闈彈壓點名差李濟川奉委文闈第一道栅欄彈壓差候補通判魏慶昭奉委文闈二點二道栅欄彈壓袁敏功候補縣劉春生俱奉委栅欄彈壓差候補按經歴謝文侯奉委文闈監試官聽差候補縣丞朱點易奉委文闈彈壓謄對差候補從九金榮壽奉委文闈看防東西卡栅欄差織布局委員候補巡檢馮嘉錫奉委兼辦局内文案候補縣丞李奎度奉委管水差候補巡檢李學寅奉委提調道聽差劉昭琳奉委貢院頭門鎖鑰並供給所鎖鑰差唐書笏奉委至公堂巡綽張承緒奉委彈壓謄對差馮序鏞奉委東路旂燈差候補典史劉光燦奉委文明堂值堂差 
[上海北巿絲業會舘籌賑公所施少欽經收順直山東賑捐七月十六至廿三日第二千九百十一至十八次清單]  
　　十六日羅陽隠名氏洋六十元如臯孫堯欽爲次兒恩　完心願由福成莊來五十元又爲大兒恩縉南闈鄉試求平安十元吳有霖爲子德裕身熱發疹甚重求速愈十元隠名氏求病愈十元茸城張信來張逸儒爲兒仲應試將賓興移助求路途平安八元無名氏五元太倉陸培珍求病速愈五元朱省之求妻肝氣速愈四元梅里鮑鼎泰假春氏募無名氏求恙全愈三元又求恙全愈二元蘇州知過子還願洋一元○十七日程敦素堂由泰源永來規元二百兩志道齋主人由寳和莊來淮平二五寳銀一百兩合規元一百零六兩八錢一分古歙葉椿蔭堂主人前月幸獲一丁　諸親友賜鈴儀并湯餅筵資移助以種福田由立大莊來洋一百元正朱思泮堂求病速愈洋三十元正江西童小芸募謝安庭求病愈保平安洋五元又童宗澄求聰明長壽歲洋一元又婢女何秋鴻二元銅洋一元無名氏洋二元朱門李氏求除病年二元母蘇氏爲子頭痛愈還願二元古虞欲寡過齋抱恨終天人銅洋二元○十八日隠名氏爲求人口及家宅平安洋二百元又銅洋六元泰州戈鋤月堂求免災洋一元○十九日鄞縣李樹臬求子病速愈由敬記來洋廿元無名字十元保安居主人由嘉定廖聰尋堂寄來十元朱三寳求病愈三元程汝瑚求保内人分娩平安二元○二十日海昌吉祥室鐘善士挈眷遠游夫婦多病求速愈由蔚豐厚來川平足紋一百四十兩合規元一百四十七兩三錢九分二厘耘谷主人由漢口未世守善士託江永船來錢一百千壽萱室主求合家平安洋十四元羅智德湯餅資移助十元嘉定朱蘭生十元費伯瑚求母病速愈五元盛澤隠名氏四元太倉繆季豐募陸錦　銅洋一元○廿一日青陽曹清遠祈佑妻病愈洋十元陸慶之爲兒　興病愈完願十元練糖頴川子求在外在家合客平安十元唐安吉貢記爲室人馮氏求病速愈十元江西河口鎭隠名氏求慈親康健合家清吉平安六元富陽周王氏爲長女病求速愈一元張蘭生求子長命富貴二元慈東棠蔭書屋一元湖州張炳稱贈印成子元敬移助一元周怡和爲子病愈完願一元○廿二日恊同慶號爲近鄰失愼幸獲平安蒙諸友出力本當酬謝恐有不周兹將該資移助洋五十元鼎泰號求平安由源記來三十元又顔蔭甫平安十元卓莫氏求保身體平安廿元吳小谷爲孫女除髮承親友餽禮移助十元雲間于文記默願十元鎭江同泰豐無名氏求病速好十元○廿三日蘇恆姚葛民求病速愈由　泰莊來洋三十元惲戴氏爲六兒秀孫求病愈身安十元浙紹東江場署十二齡童子鄭以孝佑父永遠康健十元蕭山陳氏湖海樓前因書賈申同印書工人偷印叢書兹于罰欵書價内發助十元烏外閒儒二元銅洋二元萬盛祥保合家平妾洋十元羅溪金頡九求病速愈五元嘉興姚埭放生室主求郤病延壽二元 
 
 
 

Page 10

 
 
   
 
 

Page 11

 
 
[光緒十七年七月二十八日京報全錄]  
　　宫門抄○諭旨一道錄前○發抄硃批五道○河督許奏報漕船全帮挽過天井閘日期摺○又奏節交庚伏周勘黃河兩岸水勢工程摺○閩督卞等奏揀員請補通判摺○浙撫崧奏叅革知縣勒追欠欵摺○護台撫沈奏請查銷縣丞卹典片○七月二十八日禮部宗人府欽天監廂藍旗值日無引見○橚貝子載瀛各續假十日○烏拉喜崇阿嵩申貴恒各請假十日○禮部奏派稽查接談換卷派出烏拉嘉崇阿鳳秀徐樹銘愛廉壽昌徐承煜○召見軍機崑岡鳳秀○發抄德馨奏萍鄉縣民婦李姚氏謀殺本夫案定擬奉硃批刑部速議具奏欽此○又試用守歐陽鴻濟等督辦防營壯勇奉硃批兵部知道欽此○又試用通判令利仁期滿甄别奉硃批吏部知道欽此○又文武養廉另籌閒欵動支奉硃批戸部知道欽此○又購製輪船馬力數目請銷泰　硃批兵部議奏欽此○○頭品頂戴河東河道總督臣許振褘跪奏爲河北漕船十起並蘇漕八起全帮挽過天井閘日時恭摺具陳仰祈聖鑒事竊臣前將江北第一起漕船挽入東境黃林莊日期恭摺奏報在案伏查本屆河運加添蘇帮八起船米旣增一切籌備尤應倍加詳愼期無賠誤所有河道閘壩以及縢汛十字河工程均經先期嚴督運河道營務處實力趲辦完竣循照舊章分塘灌送並派委員會同廳營員弁嚴催後帮各起連檣上挽江蘇漕船八起於五月二十五日未時全帮挽入東境並催跟艄前進不任遲延兹據運河道廳等禀報江北第一起漕船於六月初七日己時挽抵濟寗後起各船依次飛挽前進截至六月十三日辰時江北十起江蘇八起均己全數挽過濟寗天井閘接續開行北上等情前來臣查本年漕船加增雖江境水源枯弱開行稍遲而自頭帮入東以至全帮過濟較之往年入東過濟日時尙屬迅利並無延悮除仍嚴飭司漕文武員弁併力督催趲挽以期迅抵十里鋪候汛渡黃外所有江北蘇漕船十八起全數挽過濟寗天井閘日時理合恭摺具陳再時己交伏黃河修守正關緊要臣於六月十二日由濟回汴徑赴南北兩岸察勘工程督催籌防大汛另容奏報合併聲明伏乞皇上聖鑒謹奏奉硃批戸部知道欽此○○頭品頂戴河東河道總督臣許振褘跪奏爲節交庚伏周勘黃河兩岸水勢工程恭摺具陳仰祈聖鑒事竊近年黃河兩岸工程每遇三伏大雨時行上游山水暴發一日數驚各路紛紛報險幾致無從措手於是有飛請院道臨工之禀有飛請專案添欵之禀一波未平一波復起或稱己墊數千或稱己墊萬餘撒手放價招買稭料一撮之土酬給百文一卷之石酬給數百以爲奇險環生無從惜費不知此皆河工惡習弊端卽從此出臣歴觀河工向來奏報三汛情形大率皆有舊套無險者亦必盛稱其險有險者則極意張皇以爲人人有功由此可爲添欵請保地步緣其事多涉虛則不得不逐處鋪張因難見好閱之令人憤憊臣痛恨此弊因一意以先事豫防爲本不重大汛而重平時不重搶險而重防險計自去冬至今河上從未停工其責之兩岸廳員者有必先較足觔兩之料垜有必先運足防守之石方有必先填補隄岸之溝窩有必先添種隙地之楊柳恐其附隄積水而先積土牛恐其驟爾興工而先備纜橛於是飭辦春廂有廂埽數十叚至百餘叚不等者而於走失埽叚有罰一處而連年報險亦有罰其責之河局委員者分派駐守上下梭巡稽營汛之勤惰方河勢之變遷寛籌料石以助各廳之不足詳加審度以免臨事之倉皇故逐日均有工作遇事卽辦不候文牘其大端則本年加抛滎澤大壩用石三四千方修築楊橋順河長堰用銀二萬數千餘兩此皆因大溜逼注必當悉力防範以爭穏固用費不能减省其餘各處布置則多枝枝節節爲之工用不同同歸於實總以不俟伏汛之臨早爲防禦之具計自六月十二日以來連朝大雨如注陜州萬錦灘報六月十七日陡長水二尺武陟沁河報六月十九日陡長水一尺三寸而臣自濟寗回汴周歴兩岸相視工叚河流雖浩瀚奔騰而人事己捍衛倍至於埽叚偶有墊缷則卽行跟廂壩石偶有刷動則卽行抛護恃有前期之整備幸無意外之驚惶臣旣不敢沿襲陋習飾詞張大以勞宸慮細察情形將來由伏涉秋似可仰託福庥可期穏守臣仍不心慄慄督飭在工各員愼益務愼謹益加謹以兾仰副聖主注重河防之至意所有黃河交伏周勘兩岸水勢工程情形理合恭摺具陳伏乞皇上聖鑒謹奏奉硃批知道了欽此○○頭品頂戴閩浙總督臣卞寳第頭品頂戴護理福建台灣巡撫布政使臣沈應奎跪奏爲揀員請補海疆要缺通判恭摺仰祈聖鑒事竊案准吏部咨埔裏社通判方祖蔭補授台北府基隆撫民理番同知光緒十六年七月初十日具奏奉旨依議欽此坐七月十五日行文等因按閩省照限减半計算抇至十六年八月二十五日作爲出缺日期應歸八月分截缺業於十六年九月分截缺案内補報咨部在案所遺埔裏社通判係台灣後山新設要缺辦理撫番招墾巡緝在在均關緊要非精明幹練熟悉後山風土情形之員弗克勝任臣等督同台灣司道於閩省現任通判及應升各員内遴選非現居要缺卽人地未宜一時實乏堪調堪升之員復於各項候補通判班内逐加遴選查有同知銜補用通判管元善年四十四歲江蘇陽湖縣附貢生考充國史館謄錄光緒七年三月在閩省茶葉加捐軍餉案内報捐布經歴職銜恭繕穆宗毅皇帝本紀告成議叙以應得之缺歸於雙月議叙先用十一年十二月在閩省遵海防例捐足三班指分福建試用十二年六月在部補交監生四成銀兩騐看領照七月二十七日到省旋經傳冩履歴核對筆跡福厦臺三口洋務案内出力保俟補缺後以通判用奉部核准覆奏十三年十一月二十六日奉旨依議欽此試用期滿甄别留閩補用奉調赴臺差遣全臺清賦啓徵新糧案内出力奏保以通判仍留閩省補用並加同知銜經部核准十四年十一月初四日奉旨依議欽此十七年二月請咨赴都四月初二日經吏部帶領引見奉旨着照例用欽此領照回臺按原保留省奉旨後五日行文照限减半計算應以十四年十二月十九接到部文之日作爲通判到省日期係屬己經甄别人員續經勞績保舉官階查照吏部覆准江西省請示道府州縣甄别章程毋庸再行試看甄别臣等會查得該員管元善精明廉正心細才長在臺有年於該處風土民情以及撫墾各事宜俱能熟悉以之請補埔裏社通判洵堪勝任並核與變通補署章程亦均相符合無仰懇天恩俯念海疆要缺需員准以補用通判管元善補授埔裏社通判實於地方有裨如蒙俞允該員係補用通判請補通判銜缺相當毋庸送部引見據署臺灣布政使唐景崧護理臺灣道兼按察使銜程起鶚會詳前來臣等謹合詞恭摺具奏伏乞皇上聖鑒飭部核覆施行謹奏奉硃批吏部議奏欽此○○頭品頂戴浙江巡撫奴才崧駿跪奏爲知縣虧短交案銀兩延不清解照例革職勒追恭摺仰祈聖鑒事竊查各州縣交代一經算清如有虧短欵項卽應依限掃解不容延匿兹有浙江省己故前任樂清縣知縣申祜在樂清任内短交銀七千九百三十餘兩疊經嚴催迄今己逾二叅該家屬竟敢抗不繳解實屬瞻玩據署藩司龔照瑗詳請奏叅前來奴才覆核無異相應請旨將己故前任樂清縣知縣申祜卽行革職以示懲儆除飭司勒限嚴追清解並咨部查照外謹會同閩浙總督臣卞寳第恭摺具陳伏乞皇上聖鑒謹奏奉硃批着照所請該部知道欽此○○沈應奎片再查委辦清賦候選縣丞王道佩前　清賦全功告竣之際核辦奬卹據該員同鄉官己革江蘇候補同知直隸州蔣瑛查明病故報由臺北府呈送藩司彙詳經前撫臣劉銘傳彙案奏卹在案兹查王道佩差務未竣先自回籍並未病故現又來閩據伊同鄉官福建鹽法道龍錫慶督糧道陳鳴志保送前來經臣覆查屬實請飭部卽將該縣丞王道佩卹案查銷並查該縣丞歴辦淡水新竹等縣清丈不無微勞合無仰懇天恩飭部將候選縣丞王道佩俟選缺後以知縣選用以昭激勸至查報不實之己革江蘇候補同知直隸州蔣瑛咎有應得該員業經病故應邀免議據署藩司唐景崧護理臺灣道兼按祭使銜程起鶚會詳前來除將履歴咨部外理合附片具陳伏乞聖鑒訓示謹奏奉硃批該部議奏欽此 
 
 

Page 12

 
 
[光緒十七年七月二十九日京報全錄]  
　　宫門抄○發抄硃批五道○大臣松奏爲聲明請旨摺○大臣恩等奏遵旨查明詳晰具奏摺○給練本等奏請奬勵摺○又奏借揀到城差委人員擬變通鼓勵片○豫撫裕奏叅通判摘頂勒追欠欵片○浙撫崧奏請開復知縣片○漕督松奏拿獲盜犯請歸案訊辦片○將軍希等奏請酌减發款生息銀兩摺○七月二十九日兵部太常寺太僕寺八旂兩翼值日無引見○芸公假滿請安○恩中堂等監馬步射覆命○徐用儀謝賞匾額恩○松森耆齡希隆阿各請假十日○兵部奏派查齋之大臣派出容貴慶福大額駙秀吉希隆阿清安色普徵額榮祿○召見軍機廖壽恒文秀○發抄譚鈞培奏路南州陳先溶補石膏井提舉奉硃批吏部議奏欽此○又候補守肅鳳儀署東川府各缺奉硃批吏部知道欽此○又師宗縣民田被水情形奉硃批知道了欽此○沈秉成奏新選舒城令楊燡俟塲差完竣再行赴任奉硃批吏部知道欽此○又查明上年地丁奏銷未完各員奉硃批戸部議奏單併發欽此○○奴才宗室松森跪奏爲聲明請旨事竊奴才衙門現辦哲里木盟副盟長一缺奴才詳核例案每多兩歧如以帮辦盟務開列在前而帮辦盟務有非親王郡王所兼者則與俱按品秩之例不符如專按品秩則前辦成案有論帮辦盟務而不論品秩者有以帮辦盟務而仍論品秩者奴才以例案旣不相合未便依阿兩可且辦副盟長之缺又無將帮辦盟務不論品秩開列在前明文是以前後辦理未能畫一相應請旨嗣後遇有副盟長缺出應如何繕單請簡之處恭候欽定敬謹遵行爲此謹奏請旨奉旨己錄○○臣恩承臣鳳鳴臣慶福謹奏爲遵旨查明詳晰具奏恭摺仰祈聖鑒事光緒十七年七月初十日由内閣抄出奉上諭松森奏理藩院現辦哲里木盟副盟長一缺例案不符且例無帮辦盟務不論品秩開列在前明文各等語着恩承等查明詳晣具奏欽此欽遵臣等杳則例内開簡放盟長將副盟長及該盟内管旗之漢王貝勒貝子公與不管旂之王公等除年未及歲者毋庸開列外其管旂之札薩克王公等俱按其品秩並接印任事之年分開列其不管旂之王公等亦按其品秩並及歲食俸之年分開列均註明年歲繕冩清單附摺進呈請旨簡放一員其簡放副盟長與此例同等語臣等細譯例文原不能瑣碎詳備俱係一二語卽可包括無窮所以請簡盟長旣將副盟長開列在前次則論管旂品秩開列至應請簡副盟長卽將幫辦盟務開列在前管旂品秩在次復查例辦成案同治二年七月請放卓索圖盟副盟長單開帮辦盟務喀拉沁札薩克鎭國公銜頭等塔布囊德勒格爾在前其次多羅逹爾漢貝勒三巴勒諾爾贊等五員同治九年請放卓索圖盟副盟長單開帮辦盟務喀拉沁札薩克鎭國公烏凌阿在前其次輔國公銜魯布忠奈一員同治十年七月請放哲里木盟副盟長單開帮辦盟務卓哩克圖親王濟克登旺庫爾賓圖郡王西哩巴咱爾等二員在前其次多羅郡王阿勒坦卾綽爾等十員臣等此次辦理請簡副盟長卽遵照例文及辦過成案開繕清單請旨簡放臣等畫稿後卽令承辦司員持呈例文成案回知尙書松森閱畫往返數次稽延多日始終不畫是以告知松森難以積壓定於初十日貝奏臣等斷不敢有違例案率意具陳所有臣等遵旨查明詳晣緣由謹合詞恭摺覆陳伏乞皇上聖鑒謹奏奉旨己錄○○巡視中城吏科給事中臣本貴等跪奏爲遵保獲盜出力之司坊紳董籲懇恩施奬勵恭摺仰祈聖鑒事竊中城正指揮蘇喬年等會同中營副將張殿魁南營叅將鮑湧泉等拿獲迭次結夥持械施放洋槍傷斃事主隣境搶刦巨盜游勇郭煥章等四名又東城正指揮韓宗慶等續獲此案逸犯張舜等三名由步軍統領衙門奏交刑部訊明各犯定擬罪名郭煥章張萬舜張舜均擬斬决梟示董星山石鼈子卽石同桂孫老五卽孫元森均擬斬立决譚名漳擬以杖徒並據步軍統領衙門保奏出力員弁摺内聲明協同獲盜之司坊紳董由各城自行酌核請奬抄錄原奏並獲盜紳董銜名清單咨照到城臣等查司坊紳董協同拿獲鄰境結夥持械施放洋槍巨盜緝捕尙屬得力自應量予奬勵准將擬保協同獲盜司坊紳董銜名繕冩清單仰懇天恩俯准奬勵以昭激勵出自鴻施除將該紳等履歴送部外所有遵保獲盜出力之司坊紳　　由謹合詞恭摺具陳伏乞皇上聖鑒謹奏奉旨己錄○○給事中本貴等片　再臣等查五城請揀正副指揮時遇人數不敷列揀由吏部將候選通判借揀正指揮候選知縣借揀副指揮到城差遣委用惟此項借揀正副指揮祇准差委不能借補城缺而西北兩城事務更繁辛勞倍甚此項人員到城以來奮勉趨公於委派一切事件認眞辦理毫無貽悮旣不准其借補城缺似應童子變通以資鼓勵查現任正指揮三年俸滿以同知升用副指揮三年俸滿以知縣升用均於引見後准其呈請分發簽掣省分歸候補班補用臣等公同商酌此項以正副指揮借揀到城差委之員擬請比照實缺正副指揮三年俸滿升用之例加倍核計以到城之日起實扣足六年如果當差無過辦事勤能卽由臣等出具切實考語仍歸本班保送各以通判知縣本班呈請分發簽掣各省歸候補班補用以昭激勸其本班正副指揮揀發到城之員不得援照辦理以示區别臣等係爲鼓勵借揀到城差委人員起見是否有當擬請飭部核議施行謹合詞附片具陳伏乞聖鑒訓示謹奏奉旨己錄○○裕寛片再州縣經徵正雜錢糧例應儘徵儘解絲毫不容拖欠兹查有丁憂候補通判錢長福前署封邱縣任内徵存内外結正雜共銀一千九百七十五兩三錢三分一厘於交缷後經該管衛輝府督飭監交算明開報屢經催提未據完解實屬任意玩延自應據實叅追以杜虧挪而儆效尤據藩臬兩司會詳揭報前來相應請旨將前署封邱縣事丁憂候補通判錢長福先行摘去頂戴勒限兩個月如數完繳倘逾限不完或完不足數再行從嚴叅辦以重庫欵除查明該管上司職名俟展叅時隨案開報外爲此附片具陳伏乞聖鑒訓示謹奏奉硃批着照所請該部知道欽此○○崧駿片再前署麗水縣知縣黃耀奎認解麗水任内交案銀二千三十八兩六錢二分四厘前因延不繳解業經奴才會同閩浙督臣卞寳第附片奏請革職勒追並將交代册結先行咨部在案兹據署布政使龔照瑗詳稱黃耀奎將短交銀二千三十八兩六錢二分四厘及交代册報徵存契稅銀二十七兩五分如數繳解清楚查續完銀兩内光緒十六年地丁正銀一千九百一十六兩耗羡銀一百一十四兩九錢六分餉餘銀七兩六錢六分四厘又十五年契稅銀二十兩二錢五分十六年契稅銀七兩五錢除歸入十六年奏銷案内造報外所有該員前奉革職之案應請准予開復等情前來合無仰懇天恩俯准將前署麗水縣知縣黃耀奎革職之案隹予開復以示策勵謹會同閩浙總督臣卞寳第附片陳請伏乞聖鑒訓示謹奏奉硃批着照所請該部知道欽此○○松椿片再山東運河道工次被刦要案當飭跟蹤通緝旋據徐州鎭道督飭所部先後拿獲要犯張清雲等經奴才批飭署徐州道桂嵩慶訊辦於五月二十八日附片具奏在案嗣又據報拿獲魏邦巨一犯該道督縣先後審訊除劉茂軍一犯訊係無于應交保省釋外其張清雲卽麻亂綽號水軍都督殷茂榮魏邦巨等三犯均各供認夥刼運河道案不諱惟各犯供詞彼此未盡脗合隔省重案非歸案質訊難成信讞現己一併徑由徐州道發交山東滕縣歸案研訊審辦應請飭下山東撫臣轉飭嚴行審訊以免寛縱是否有當除飭行徐州鎭道並各防營仍一體迅拿逸犯務使全數弋獲外謹會同兩江總督臣劉申一江蘇巡撫臣剛毅附片具陳伏乞聖鑒訓示謹奏奉硃批着卽咨行山東巡撫歸案審辦欽此○○奴才希元富森布跪奏爲懇恩酌减發欵生息銀兩以恤商艱恭摺仰祈聖鑒事竊奴才等前因福州駐防在京供職人員旅費維艱曾於光緒十六年四月奏請在閩海關平餘罰料截曠三欵項下籌撥銀六千兩發商以一分生息年得息銀除資助京員旅費外餘銀陸續歸還原欵業蒙恩准在案當飭福州府轉飭閩侯兩縣傳集殷實當商承領輸息乃一年以來迭次飭傕未據請領兹據閩侯兩縣詳稱近年巿面蕭條生意淡薄屢傳各當商承領發欵均以一分行息子母難權未敢承領懇請核减二厘以八厘輸息庶各當商早日承領等情前來奴才等查該兩縣所稱係屬實在情形可否准照核减以八厘行息俾早承領而恤商艱出自天恩奴才等未敢擅便除咨戸部查照外謹恭摺具奏伏乞皇上聖鑒訓示謹奏奉硃批着照所請戸部知道欽此 
 
