# 1901 - 149 - 4910104

 

Page 1

 
 
[彚解顺直振银] [  申报館協振所謹啓]  
　　順直各屬旣遭拳匪之亂旋又困於洋兵以致田穀不登人民離散敝所承各埠善士慨助　金歴次解京分投振濟昨又集銀二千兩交施子英觀察彚解前往分給貧黎惟是兵燹餘生流離顚沛勞來安集正復需時所望諸君子樂善好施傾囊以佽俾免爲山九仞一簣功虧此則敝所所望雲九叩者爾肅此布陳伏惟垂鑒 
[變通鹽法論]  
　　鹽法之壤不自今日始也自漢迄今變之者屢矣而卒不能歸於盡善者皆城於官私之見也官禁愈嚴私販愈甚官不敵私則鹽利失矣夫鹽爲天地自然之利煮於海嘯於地汲於井皆可以成鹽爲民生必不可少之物卽爲民生可共沾之利不知何以必界以官私自界以官私民間有私販者則必緝之獲之取鹽充公定罪重懲立法旣如此之嚴各省民之所食者宜皆官鹽而私販當絶迹矣乃緝之雖嚴獲之雖衆而私販不見少而愈見其多可知利之所在人所必爭其不顧以身試法冐鋒刃而爲之者利在則然也究之私銷愈多官銷愈帶而經費亦愈絀雖有緝捕之勇幾莫敢雖何於是官不敵私鹽法終無由整頓也原夫私鹽之得以暢銷者民皆喜食私鹽故也民皆喜食私鹽者以其價廉於官鹽故也卽使官私之價相等恐民尙以私便於官未必能相抵制似非貶抑其價斷不能化私而爲官說者謂官價之必不能貶抑者有朝廷之課稅也官中之開銷也無事之時鹽課已居各省財賦四分之一嘗考之鹽法志淮南歲引一百三十九萬五千五百有十課銀五百八十餘萬兩淮北歲引二十九萬六千九百八十有二課銀二十七萬二千兩有奇兩浙歲引八十萬五千三百九十有七課銀二十九萬兩有奇長蘆歲引九十六萬六千四十有六課銀一百五十六萬兩有奇福建歲引五十四萬五千六十有二課銀三十萬二千六百兩有奇　東歲引八十一萬四千五百有十課銀六十四萬七千五百兩有奇河東歲引三十三萬三千四百有二課銀五十八萬一千六百兩甘肅花馬池歲引七萬二千六百八十有六課銀一萬四千五百兩有奇雲南雖無歲引而額以觔計三千九百四十二萬七千一百課銀三十七萬六千二百兩有奇四川無額視一歲所售之數請引於部而備餘引凡五千約計歲入銀一千餘萬兩若有事之秋則數十百萬之捐於商者幾無虛歲試問商非取之於民何來如此鉅欵若欲减價商必病商病而國亦病此亦自然之勢也不知减價恐其病國而不减國亦未必不病此所以必欲變通辦理也變通之法奈何曰已有先我而言之者矣顧亭林日知錄引松江李氏之言謂鹽產於塲猶五穀之生於地也宜就塲定額一稅之後不復問其所之則國與民兩利此蓋以天下皆私鹽卽天下皆官鹽也若不及早變通則非但不能抵制本國之私鹽恐將不能抵制外來之客鹽外人於中國鹽利垂涎已久今雖不能明侵我權安知不思暗攘我利現聞外人有欲運印鹽進口之說中外時勢強弱懸殊與其費唇舌而阻撓何如未雨綢繆使其不來之爲愈耶且就塲徵稅鹽務人員可裁其半緝捕勇丁可以不設一切經費之省奚止數倍旣無費用亦不病商而稅反可以加重利國之道孰愈於此英人辦理印鹽即用此法當軸者其及早圖之乎 
[本館接奉電音]  
　　昨日午刻西安行在飛電傳來懿旨一道上諭三道敬謹譯登○四月十七日行在內閣欽奉慈禧端佑康頤昭豫莊誠壽恭欽獻崇熙皇太后懿旨爲政之道首在得人况値時局阽危尤應破格求才以資治理允宜敬遵成憲照博學鴻詞科例開經濟特科於本屆會試前舉行天下之廣何患無才其有志慮忠純規模閎遠學問淹通洞達中外時事者著各部院堂官及各省督撫學政出具考語即行保薦並著政務處大臣擬定考試章程請旨辦理朝廷振興百度母子一心懲往日之因循求賢才以輔治爾諸臣當詳加延攬各舉所知宏濟艱難以維邦本使中興人才之盛再見於今則深宮所求之者也欽此同日奉上諭現在時事艱難朕仰體慈懐宮廷日用益崇節儉所有各省每年例貢除茶葉藥料及有關祭祀頒賞等物外其餘一切食物著一併永遠止欽此同日奉上諭近因整頓部務特諭各部院堂官督飭司員清查案卷躬親辦事將從前蠧吏盡行裁汰以除積弊惟各省院司書吏多與部吏勾通其各府州縣衙門書吏又往往勾通省吏舞文弄法　比爲奸若非大加整頓不能弊絶風清至差役索擾尤爲地方之害其上司之承差則藉公需索州縣州縣之差役更白般擾害閭閻甚至一縣白投多至數千百名種種弊端亟應一律革除著各該督撫通飭所屬將例行案卷一併清釐妥定章程遵照部章删繁就簡嗣後無論大小衙門事必躬親書吏專供繕寫不准假以事懽嚴禁把持積壓串通罔利諸弊其各衙門額設書吏各分別裁汰差役尤當痛加裁革以期除弊安民毋得因循包庇仍由該督撫將整頓章程咨明政務處大臣彚覈具奏其或依舊敷衍不難按律懲治也欽此 
[行在宮門抄]  
　　三月二十一日召見軍機○二十二日歸化城副都統文瑞請訓召見軍機及文瑞二十三日召見軍機 
[中韓條約]  
　　大清國大韓國切欲敦崇和好惠顧彼此人民是以大清國大皇帝特派全權大臣二品銜太僕寺卿徐壽朋大韓國大皇帝特派全權大臣從二品議政府　政外部大臣朴齊純各將所奉全權字據互相校閱俱屬妥善訂立通商約欵臚列於左○第一欵嗣後大清國大韓國永遠和好兩國商民人等彼此僑居皆全獲保護優待利益若他國遇有不公輕蔑之處一經照知均須相助從中善爲調處以示友誼關切○第二欵自此次訂立通商和好之約後兩國可交派秉權大臣駐劄彼此都城並於通商口岸設立領事等官均可聽便此等官員與本地方官交涉往來俱用品級相當之祀兩國秉權大臣與領事等官享獲種種恩施與彼此相待最優之國官員無異領事官必須奉到駐劄之國批准文憑方可視事使署人員往來及專差送文等事均不得留難阻滯惟所派領事等官必派眞正官員不得以商人兼充亦不得兼作貿易倘各口未設領事官或請別國領事兼代亦不得以商人兼充若兩國所派領事官辦事不合可知照駐京公使撤回更換○第三欵中國商民並其商船前往韓國通商口岸貿易凡應完進出口貨稅船鈔並一切各費悉照韓國海關章程徵收與相待最優之國商民稅鈔相同韓國商民並其商船前往中國通商口岸貿易應完進出口貨稅船鈔並一切各費亦悉照中國海關章程徵收與相待最優之國商民稅鈔相同凡兩國已開口岸均准彼此商民前往貿易其一切章程稅則悉照相待最優之國訂定章程稅則相 
 
 

Page 2

 
 
同○第四欵一韓國商民前往中國通商口岸在所定租界內賃房居住或租地起蓋棧房任其自便所有土產以及製造之物與不違禁之貨均許售賣中國商民前往韓國通商口岸在所定租界內賃房居住或租地起　棧房任其自便所有土產以及製造之物與不違禁之貨均許售賣在彼此通商口岸租地蓋房修建墳塋及交完地租地稅等事均應遵守談租界章程及紳董公司章程辦理不得違越二兩國通商口岸除各外國公同租界外如有一外國專管之租界則租地賃房等事一遵該租界章程不得違越三在韓國通商口岸所定租界外准外國人永租或暫租地叚賃購房屋之處中國商民亦應享獲一切利益惟租住此項地叚之人於居住納稅各事應行一律遵守韓國自定地方稅課章程在中國通商口岸所定租界外准外國永租或暫租地叚賃購房屋之處韓國商民亦應享獲一切利益惟租住此項地叚之人於居住納稅各事應行遵守中國自定地方稅課章程四兩國商民在兩國口岸通商界限外不得租地賃屋開棧違者將地叚房棧入官按原價加倍施罰五凡在各口租地時均悄得稍有勒逼其出租之地仍歸各國版圖六兩國商民由貨物所在之國內此通商口岸輸運彼通商口岸一遵相待最優之國民人所納之稅鈔及章程禁例此約未畢明日續登 
[鑾儀赴豫]  
　　天津直報云皇上回鑾應行預備各事宜欽奉諭旨著傳諭世續屆時先爲料理等因欽此日前曾見邸抄茲者鑾儀衛已派鑾儀使冠軍使雲麾使四十員遴選精壯校尉三百六十名前往河南伺候恭迎大駕矣 
[移兵鎭懾]  
　　京友來函云前門外琉璃廠後孫公園東北一帶所駐德國砲步各兵近已一律撤去德員恐防守疏懈不免匪人擾害閭閻擬另調馬隊在彼安營以資鎭懾 
[倉米振貧]  
　　京友來函云京城各倉惟祿米及太平兩處所儲之米前經俄員售去餘均散給貧民此外興平倉舊太倉海運倉北新倉南新倉儲積倉內倉均經日員派定商人將米出售目下祗存十分之一約計端陽前後將次售淸至淸河本裕倉前經日員售去米數版其餘交回議和全權大臣李傅相旋由傅相派員運京平糶海甸豐益倉歸意大利人經管亦已售去米數厫餘均交還中國刻下傅相己派令滿漢兩監督督同繙譯官郭君家基前往將所餘米石一律散給貧民矣 
[租界述聞]  
　　天津來信云俄意奧三國議在津郡河東擴充租界應用地叚業經次第劃清日前俄人已屢次丈量繪圖貼說意人亦催令各業主檢呈紅契分給價銀至本月十三日奧人在界內按戶清查編定號　造册呈駐津武員以便酌量辦理大約和局定後此　租界當可次第興工矣 
[商務設局]  
　　天津直報云山東省垣新設商務局以前辦津蘆鐵路之唐太守紹儀爲督辦章邱富戶孟君洛川及鹽商蕭君紹庭爲會辦局內應行一切事宜現已粗有頭緒矣 
[諸案議結]  
　　浙江諸曁歹人滋閙教堂之案前己屢誌報章茲接杭州采訪友人來函云本年係各省歲試之期學憲李玉坡大宗師行文紹郡擬停諸邑試事以符中外所訂約章旋由邑中紳士聨名稟陳府尊熊再靑太守力任保護教士教堂之責幷呈切結堅稱五年之內决不戕害教士焚毀教堂太守據情電稟撫轅撫憲余晉珊大中丞與駐杭英領事妥商允其所請不料宗師正在校閱武童騎射而縣中土匪猝發又肇禍端雖未傷人然具結各紳已咎無可逭現己稟諸中丞願償所毀物價計共三千餘金幷具結嗣後永不閙教此案匪首即由紳會同營縣緝獲究懲教士遂無甚苛求大約不難了結至署諸曁縣知縣李石朋大令前己調署長興縣缺隨復撤任一面由藩憲榮伯衡方伯札催接署斯篆之李別駕炳堃速行赴任別駕因於本月十一日首途 
[奏陳辦理教案情形並叅處僨事之地方官摺]  
　　江西巡撫臣李興銳跪行奏爲敬陳辦理教案情形並將僨事各地方官據實糾叅請旨懲處以儆效尤恭摺仰祈聖鑒事竊臣於上年十二月二十七日到任接准前護撫臣張紹華移交承准軍機大臣字寄光緒二十六年十一月初一日奉上諭本年自五六月以來各省人心浮動教案迭出而江西爲尤甚李興銳尙未到任張紹華責無旁貸務將各處教案迅速持平了結免貽口實現在時事阽危萬不可再釀釁端致大局益難收拾李興銳到任後遇有交涉事件務當審時度勢悉心籌辦萬勿稍涉疏忽以致辦理棘手是爲至要將此由五百里諭知李興銳並傳諭張紹華知之欽此仰見聖主關懐時局訓示周詳伏讀之餘莫名欽悚臣查江西各屬教案先經兩江督臣劉坤一會同前護撫臣張紹華派委江蘇候補道錢德培並新任吉南贑甯道賀元彬會督各該地方官妥爲辦理奏明在案臣到任後檢齊檔案細心稽核上年自五六月以來各屬禀報焚拆天主耶穌教堂及燬搶教民誦經房屋書館不下數十起其他民教互相控訴詞訟之案復有數百餘宗教士索賠欵項多者五六十萬兩或一二十萬兩少亦數萬數千餘圓不等各守令以其過多因與磋磨而愈議則愈增愈延則愈鉅卽如吉安府屬之廬陵縣所燬教堂先據該縣馮蘭森稟報與教士估計需賠洋銀八萬八千餘圜乃並不立時切實訂定事不旋踵又加索至二十二萬餘兩以致他縣亦有相視效尤者臣覩此情形不勝焦憤似此纍纍鉅欵以江西庫儲之支絀固難籌付卽責成官紳分賠亦恐竭其身家未能有濟而時事艱危又萬不能不委曲求全勉力應付以免別生枝節牽掣大局臣當與藩司張紹華熟商委以籌欵之事或就地酌籌分任賠備隨時斟酌妥辦其一切洋務事件則特委臬司柯逢時總辦並將洋務局遷進臬司衙署俾有專責臣復嚴飭印委各員勒限速爲辦結並授以機宜定爲合辦分辦之法合辦者令合一道一府所屬各縣教案彚總議賠以免枝枝節節別留轕轇分辦者分賠欵辦犯爲二事賠欵議定卽有時犯證未齊亦可先定合同隨後拿辦俾不致因而延誤復因饒建兩府屬事體較重索賠最多加委廣饒九南道明徵會同錢德培在九江與教士歸總議結其守令中查有不能得力之員並予撤任留緝另委幹員前往署理現在南昌府屬之南昌進賢撫州府屬之崇仁吉安府屬之泰和永豐吉水南安府屬之大庾瑞州府屬之新昌等縣均據該地方令先後電稟所有焚燬教堂及民教訟案均已一律　結此外各屬未結之案復經臣嚴爲勒限本年三月內必須槪行結清臬司柯逢時精心果力助臣查催斷不容再有延宕抑臣更有請者近年各省民教滋事之案層見疉出地方官每藉口於教民欺凌百姓積憤已深無可如何平心而論民教相仇必有起事之因地方官果力爲持平剖判未必不可消患未萌卽或相持不下羣起而爭而蚩蚩之氓究非同土匪悍賊迅派兵差彈壓何至不能解散此皆由地方官平日不知講求交涉之道臨事又畏葸不前甚或固執偏見仇視外人激成釁端遂乃一發而不可收拾迨至事後議和索賠則盈千累萬　犯則羅織牽連卽該地方官亦終無以自免其發端甚微而釀禍甚烈有傷國體無補民生子以貽誤之辜其復何辭自解江西教案現在查辦雖略有端倪惟各教士均一味以地方官縱庇爲言多方指摘臣細加體察當時僨事及查辦不力各員若不分別予以懲處不特無以杜外人藉口實亦不足以儆日後效尤臣查得署建昌府事試用知府崔湘代理南城縣事試用通判翁寶仁均因謠傳教堂運藏砲火率卽督屬搜查以致刁民藉勢焚搶　經滋事仍不認眞防範又釀焚燬教堂之案南豐縣知縣鄧宣猷教士指稱有主使焚拆教堂情事雖無確據惟不能彈壓莠民且於民教控訴詞訟多匿不稟報咎實難辭廬陵縣知縣馮蘭森於匪徒焚燬教堂搶劫教民不能防範事後商議賠欵又多含混欺飾以致枝節叢生安仁縣知縣劉泰龢據教士指稱從未出示保護教堂先經由府派撥弁兵彈壓該令輙復調回自衙以致釀成焚搶重案署鄱陽縣事試用　縣　　　令前代理德化縣任內已迭出焚燬教堂搶掠教民之案迨署鄱陽縣印務辦理教案亦均不能持平屢爲教士指稱庇匪欺教　有煩言以上六員均屬措置 
 
 

Page 3

 
 
乖謬未便姑容相應請旨卽將署建昌府事試用知府崔　代理南城縣事試用通判翁寳仁南豐縣知縣鄧宣猷廬陵縣知縣馮蘭森安仁縣知縣劉泰龢署鄱陽縣事試用知縣應衷均行革職以示懲儆又豐城縣知縣湯鼎烜高安縣知縣何敬釗贑縣知縣彭繼昆於民教訟案多匿延不報署吉安府事候補知府何師呂代理豐城縣事大挑試用知縣周景祁於查辦教案多所諉卸瀘溪縣知縣王愼猷於民教滋事彈壓不力以上六員均不免取巧瞻顧蹈猾吏之習亦應予以薄懲擬請將豐城縣知縣湯鼎烜高安縣知縣何敬釗贑縣知縣彭繼昆瀘溪縣笑縣王愼猷均開缺留省另補署吉安府事候補知府何師呂代理豐　縣事大挑試用知縣周景祁均各撤任摘去頂戴停委一年容臣察看如無過舉再行奏請開復該員等雖經撤叅仍應責成留緝案結方准回省其滋事紳民有應行懲辦者亦經飭司督屬查明照例詳辦嗣後遇有交涉事宜臣仍當審時度勢悉心辦理總期民教相安仰副聖主懐柔遠人之至意至此次所開叅　撤回知縣各缺江西均有應補人員應請　例扣留外補合併聲明所有現在辦理教案及糾叅僨事之地方官各情形謹會同南洋大臣兩江總督臣劉坤一恭摺具陳伏乞皇太后皇上聖鑒訓示謹奏奉硃批另有旨欽此 
[蘇省慮囚]  
　　蘇州采訪友人云江蘇巡撫聶仲芳大中丞示期四月十八日督同藩臬兩司舉行秋審大興先期由蘇州府田太守札委執事各員屇期齊詣撫轅伺候旣而藩憲陸審江方伯臬憲朱竹石廉　　捕同知黃司馬長洲縣蘇大令元和縣王大令吳縣田大令以及中軍守備文武總巡次第戾止俄聞砲聲隆隆然　聲　　然中丞衣冠而出　方伯廉訪升坐大堂蘇大令督率公差押各犯入東角門列跪堦下中丞一一點名各賞凉席葵扇饅頭及靑蚨二百翼旋由大令自西角門帶出寄禁司府獄中是日共勘人犯四十七起都五十四名口　勘畢退　已時交子正矣 
[接篆有期]  
　　杭州采訪友人云正任江蘇按察使升署浙江布政使誠果泉方伯到省後卽奉署撫憲余晉珊中丞飭赴新任原擬本月十三日接篆嗣因是日適値中丞舉行秋審前任藩憲榮伯衡方伯須往撫轅伺候未克交卸遂改遲至十八日午刻接受關防 
[皂蓋來吳]  
　　蘇州采訪友人云新任蘇州府知府向子振太守交卸鎭江府篆後於本月十七日上燈時行抵吳中屬下各官競投手版太守接見後就舟中小住一宵旋於翌日繞至葑門示期十九日入轅二十四日接印 
[松試四志]  
　　松江采訪友人云本月十八日江蘇提督學政李大宗師考試府華奉婁四學生員松江府學四書文題子之燕居申申如也夭夭如也華亭縣學其在宗廟朝廷便便言惟謹爾奉賢縣學朝與下大夫言一卸婁縣學　人於他邦再拜而送之通塲經文題林麓川澤以時入而不禁詩題賦得隴麥登塲摶黍鳴官韻未詳前日考試經古塲尙有算學　未經照錄爰補登之丸居立方三分之一於祖術台否說甲乙二人同時放槍五十分之久惟因甲於每七分時發十三響乙於每九分時發十九響故聞音先後不同問兩人所放之第幾槍音最相接四長方一正方四長方共積等於一正方積祇知正方邊較四長方　之周多四較第一長方之長多三較第二長方之長多二較第三長方之長多一與末一長方之長等求四長方一正方邊積各若干 
[劇盜解省]  
　　蘇州訪事友人云常熟縣境某鄉連出劫案數起縣主某大令懸賞購緝旋有綫人某甲將盜匪蹤跡告知某公差方欲往拿而風聲已洩本月某日甲竟被盜刺死地保投報縣署後大令立卽下鄉相騐一面飭差協同某營勇擒獲盜匪六名訊取口供親自押解至省上憲飭發蘇州府研訊 
[蘇省官塲紀事]  
　　蘇州訪事友來函云署新陽縣胡大令保聨一年期滿由藩憲陸春江方伯調回另候委用所遺員缺飭請補斯缺之陳大令紹慶先行赴任已於本月初十日牌示轅門矣○署荆溪縣汪大令鳴鳳瓜期已及遺缺經陸方伯牌示以正途奬班內優貢試用知縣薛大令葆楹輪委署理○靑浦縣縣丞員缺前經上憲以丁二尹光　請補茲者現適署理是缺之何少尹樹勳瓜期已屇遂由陸方伯飭丁二尹先行赴任○長洲縣主簿員缺前經上憲以候補主簿吳少尹樹楷請補茲己奉部覆准陸方伯遂於本月初十日飭卽先行赴任○江陰縣典史謝少尉廷英期滿騐看事畢回省陸方伯牌示轅門飭卽回任 
[閩臬啓行]  
　　前晚簡任福建按察使吳仲懌廉訪由天后宮側出使行轅命駕至法界招商局金利源碼頭乘海　輪船赴八閩履任臨行各員恭送如儀 
[定期勘河]  
　　本邑南巿陸家浜河道淤　已久茲經上海縣汪瑤庭大令創議開濬以期源頭活水汨汨而來已定於本月二十八日前往勘估擇吉興工矣 
[邑宰騐屍]  
　　前日午後二十八保三圖地保趙瑞昌投上海縣署報稱北新涇𨮷附近鄉間某姓祖墳宰樹上有一無名男子自縊屍旁遺一衣包查無屍屬叩請核奪縣主汪瑤庭大令　之昨日午前帶同刑仵書役前往升坐公案趙保禀訴前情大令飾仵役細心騐視旋唱報無名男子年約三十餘周身並無傷痕委係自縊而死大令飭給棺收殮厝諸義阡標記待認所遺衣包帶回儲庫 
[毆傷請騐]  
　　昨日鄉民張桂堂偕二十八保十九圖地保投上海縣署訴稱流氓張阿陶調戲小的之妻小的向之呵斥致被毆傷求恩騐明究辦縣主汪瑤庭大令諭令補詞侯核 
[祝聖教堂]  
　　昨日本邑南巿董家渡天主堂舉行祝聖某司鐸典禮清晨五下鐘時祭臺上逼然銀燭照耀通明男女各教民絡繹而來分班長跪俄而江南全省主教姚大司牧命駕戾止由徐家匯天主堂馬司鐸率同各司鐸恭迎入內旋易禮冠禮服登臺行彌撒禮移時禮成始各散出 
[行兇被拘]  
　　日前船戶王阿虎受本邑南巿恒生馬頭愼餘豐米行之屢裝運包米同業賈見忠向之爭奪以致鬥毆突取秤錘擊傷賈額控經馬路工程局總辦葉孟紀司馬訊明判出洋銀五元爲賈醫傷費費心不甘服控諸上海縣署縣主汪瑤庭大令騐明傷痕特於昨日飭差至南巿拘王解回押候訊究 
[歹人受責]  
　　前晚本邑南巿二十三七鋪巡防局員邱友林二尹親率勇甲巡查各叚巡至賴義馬頭合興和樹行門外見歹人楊桂和王阿銀蜷臥樹堆中因命提至輿前詰訊供稱小的等皆係浦東人病　交加以致如此求恩寛宥二尹察得並無病容顯係刁狡喝令各責一百板著地甲帶往安揷 
[案犯移歸]  
　　英界慶昌祥洋貨店主蔣文明虧欠法商保納鐘表等貨洋銀四千八百元致被控諸法界公廨其時蔣另因他案禁押英美租界公廨讞員杜枝園大令備文移提到案訊究押追迨今已歴半年迭次比追僅繳洋銀一千二百元餘求交保出外變產歸楚太令准之蔣即回常州原籍措資前日大令接到張柄樞司馬來文以蔣虧欠鉅欵延不淸理請卽押解到廨歸案訊追云云遂著保人交案送請司馬辦理 
[請釋工頭]  
　　法租界太古馬頭小工某甲與日本人某乙口角扭毆乙不能敵受傷身死由日本總領事照會法總領事署繙譯官費亨祿君將工頭張敬三孔阿福拘獲送請讞員杜枝園大令訊明著押候交出肇事小工以憑究辦昨日太古洋行某西人以張有督率衆工之責函請釋回費君允之咨照捕頭將張暫行釋出孔押候訊核 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[火未成災]  
　　昨日黎明時美租界伯頓路第三百四十二號某車　內不知緣何失火熊熊毒燄勢將上炎幸卽汲水灌熄焚祗燬地反數方 
[上海縣署瑣案]  
　　前日欽命督辦鐵路大臣盛杏蓀丞憲札送華盛紡紗廠司事楊文輝到縣請追所欠洋銀縣主汪瑤庭大令升堂研訊楊供稱小的係無錫縣人在華盛紡紗廠經購棉花虧欠洋銀數千元內有一千二百元係協泰昌所欠現在惟有變產歸償而已求恩寛限日期大令著收入所中限四禮拜內清理○前日法界讞員杜枝園大令函送凌虐烟妓張桂紅身死之鴇婦王徐氏卽李二寳及兪桂林王彩娥兩妓到縣至晚大令升研訊兪妓供小婦人年十六歲揚州府發帶某邑人去秋被母親押與王徐氏處得洋銀一百五十元以五年爲期姊妹行張桂紅與寗波人某甲異常親密是晚甲不知因何與桂紅齟齬至天明甲去見桂紅神色變異詢知吞服烟灰旋以施救不及而死大令問爾等被鴇婦如何凌虐死者可有傷痕供稱並不凌虐死者亦無傷痕大令以所供與來文大不符合提訊王彩娥供稱小婦人係揚州人年二十六歲被歹人拐費與王徐氏已歴數年現方患病未痊餘供與兪妓略同王徐氏堅不承認大令著將王兪兩妓發堂醫治王徐氏交官媒管押候訊○黃苑春遺抱呈秦朗山控方肅丹等串抵房屋前晚汪大令研訊之下　供稱家主南匯縣境新塲鎭年十五歲同胞兄弟二人長兄素患瘋癱故父在日曾撫友香爲蜞蛉子邇者家內忽失去滬上房契兩套因友香不時來滬疑　所竊控請訊追秦朗山供稱小的在黃姓家司帳所失房契查係方肅丹陳子文介紹抵與周姓陳子文供稱徐渭卿楊紀堂托小的抵押黃姓房屋兩所一坐落大東門內一坐落城外小的轉托方肅丹抵押方肅丹供稱小的轉托業師陳邦孚代抵陳邦孚供稱生員曾入南匯縣學去歲之杪方來抵押房契生員與符養和同往周姓處抵得洋銀一千一百元今年正月已贖回符養和所供與陳邦孚相同楊紀堂供稱此契由徐渭卿交來徐渭卿供稱此契實由黃姓於光緒二十一年押與本城太卿坊董事張四香處去臘張託小的抵押洋銀小的因無門路轉託他人向周抵押至本年正月已贖回現聞涉訟張本擬檢契投案禀訴情由後因無暱未到大令謂房契應由司帳人經管秦朗山疎忽之咎寳有難辭著一併交人保出飭徐渭卿具結限三天內邀同張小香持契到案復訊核奪 
[英美租界公堂瑣案]  
　　利記西醫生投本管領事署控華人張屬生以田單抵銀延不取贖等情領事函致公廨　提保人陸仲卿訊究讞員張柄樞司馬飭差將陸提到昨晨會同梅副領事詰訊利記偕見師人曹吉甫投案聲稱張慶生以田單押銀五百兩　陸作保現在　已歿於天津理應保人清理　一味狡賴旋有張富生者投案訴稱所押田單計地四畝八分係小的之業前曾押與唐姓得洋銀三十元後被慶生押與利記現在其地値銀二千餘兩司馬商之梅君將陸暫行管押候飭地保林錫齋帶同利記前往勘明再核○大北電線公司執事洋人控信差胡長生周榮生違約停工胡周同供洋人月給工資洋銀四元飯食在內小的等不敷應用是以告辭司馬判責手心四百下○包探徐榮珊解汪華桂到案禀稱此人行竊　阿有家衣物經小的拘解請究司馬判責二百板○陸阿四行竊楊阿金王紀生周阿三等家衣服經包探倪順全拘解請究司馬判責三百板管押捕房一月○包探劉阿丙解陸月堂施廣瑞到案禀稱陸施串竊楊阿二家洋銀二十六元是以拘案請究司馬判令各責二百板管押半月○包探劉光震解王寳元鍾錦榮　阿根男婦三名口到案禀稱王與阿根至鍾所開小客棧內姦宿請即究懲司馬判責王五百板枷號一月阿根掌頰二百下鍾責二百板客棧發封○包探趙銀河解流妓王阿金到案禀稱此妓在途拉客經一百五十號巡街捕拘入捕房捕頭令小的解案請究司馬判責手心四十下○包探張全林解沈阿榮石小長到案禀稱伊等二人在長浜左近搶奪鄉人祝桂香所携白布八疋經小的拘解請究司馬判責三百板管押捕房半年 
[法租界捕房瑣案]  
　　流氓吳成榮冐充包探向某姓藉端訛詐經捕頭訪聞令包探拿獲解請讞員杜枝園大令訊明判令枷號一月昨已滿期命　　開枷軍責四百板然後釋出○積竊吳全生楊文學經包探拘獲解請大令訊明判各枷號一月昨日滿期命帶案開枷各責四百板縱之使去○鄉人張阿炳拔去新馬路中工部局所植之樹經巡街捕拘　至案大令著先枷號一月期滿責釋○偷兒王阿小許漢章金松濤均經包探拘　解案大令判將士枷號一月期滿責釋許金各責三百板 
[美租界捕房紀事]  
　　昨晨九點鐘時崇明縣人施軒郞之妻范氏投捕房訴稱賃居穿虹浜第三百十四號門牌屋內月初丈夫隨某絲廠　往某處收　是夜突有流氓混名小油壺恩郞者糾人撬毀前門闖入室中肆行滋閙捕頭令自投公堂具控○昨日午刻小車夫陳高林行經乍浦路轉角處適有陸　榮之八齡幼子名根全者彳亍而來不及避讓致被撞仆碾傷足踝二百六十一號巡街捕見之將陳及根全一併送入捕房捕頭見根全傷勢甚微從寛將陳釋去○昨晨舟子陳元森投捕房訴稱有同帮人名掌寳者強借洋銀不遂所求致被刺傷左足捕頭令至水巡捕船聲訴 
[蘇報]  
　　四月初八日分省補用道郭熙光通知赴跨塘唯亭角直　坊等處查辦　捐卽辭知縣賴豐熙禀知奉委赴寳山會審案件卽辭翁有成禀知奉府委秋審點名差　　銘禀　　　催提常熟縣公欵差卽辭龔鴻揆禀知奉撫憲示傳甄別　試　用訓導責慶　禀知奉招商周憲委襄辦順直賑捐差縣丞鄭光　辭赴甯見制憲憲府照　楊樹森禀謝　　蘇城絲捐差巡檢朱福履禀謝奉委武陽絲捐差理問銜改　江蘇　補班儘先補用典史王建勳順天人禀知繳咨到省初九日同知銜指分浙江試用知縣葛　　湖南人由籍來正任常熟縣楊家騵專丁來省禀知於初八日交缷徐　知縣李　福禀知奉委赴震澤公幹方蓀由吳淞貨捐局專丁來省禀知　訃丁本生母降服　　問周詔𨽻禀謝奉委　庭山絲捐差卽辭縣丞曾延齡禀謝奉委王莊釐局司員差周景禹禀知由寗見制憲回吳江縣主簿祝衍綸禀知解秋審人犯來省卽辭典史高式　山上海回初十日　轅牌示照得署新陽縣知縣胡保聨年滿遺缺　　請補　　之陳紹唐堪以飭令先行赴任署荆溪縣知縣　鳴鳳早經年滿應行撤回遺缺查有正逾　　內優實試用知縣薛葆楹堪以輪委署理署靑浦縣縣丞何樹勳年滿　　查有請補斯缺之丁光　堪以飭令先行赴任長洲縣　薄員　前以候補班縣主簿吳樹楷請　　已　部覆　應卽飭令赴任元和縣王禀知閶門外相騐知縣馬枚　銷漕　　周　　差蕭策動禀知奉委解餉赴上海巡檢張叅　謝委陳陽保　差即辭汪述曾由上海回府照　　　　禀知到蘇城絲捐差典史汪龍標禀知奉委赴滬勸捐卽　花翎　先捕補副將徐光斗禀知由叅府轉飭奉行在部咨核准莊冊收標 
[杭州西湖恊德堂順直陜西賑捐四月初一至十五日第八次淸單]  
　　浙江　心人爲子求延年益壽洋二百元劉靖保喜花平安左氏各洋廿元蘿石老人彭城後人葉香谷心誠子求四兒病速愈四戶各十元心誠子求合家平安七元馮涵房　　小合星聨氏三戶各五元潘慧明四元錢鑑齋採薪子各三元萍鄉沈一璜震元堂嘉泰典何其烔　　　朱　　許豐岐辛己生楊吉甫葉徐氏何徐氏劉文沼蔡丹山十三戶各二元自新子　子病痊戴厚德堂楊渭卿汪洪氏林許氏楊　水母馮田楊開祥葛春風葉蘭卿　　記成羅記朱孫氏不留名項依仁堂敏盧氏阜泰恆萬餘行朱叔和　　　行元萊行陸　翁吳文來吳鳳元鍾綬珊許華卿陸遜　沈壽豈慶福　莊連春官馮兪氏王韻　馮丁氏董馮氏馮汪氏惇遠堂松鶴堂三十七戶各一元馮朱氏方　氏知名氏許乃恩四戶各十角楊楊平許金馮趙氏馮丁氏三戶各六角新姑娘　振聲姚悅義大有恆朱文富五戶各五角程日順堂方高氏沈德行母三戶各四角程氏土木山人馮陳氏馮單氏四戶各三角永店王劉肯元呂靜川朱玉泉呂固生甄濟榮六戶各二角方孟民一角共九十戶合大洋三百七十五元小洋一百廿角紹城誠大行銅洋廿元　元堂銅洋三元陳耆英堂集森芳各銅洋一元[  上海絲業會館施則敬錄]  
 
 
 

Page 10

 
 
   
 
 

Page 11

 
 
[奏疏彚錄]  
　　開缺山西巡撫奴才錫良跪奏爲揀員請補要缺知府以重地方恭摺仰祈聖鑒事竊照路安府知府曾樹椿稟請回籍修墓業　奴才附片奏請開缺欽奉硃批吏部知道欽此並將截缺緣由報部在案所遺係繁瘐難兼三題調要缺例應在外揀選請補該府管轄七𢕾政務殷繁且與直𨽻河南屬境毗連地方遼闊現値時艱事棘一切表衛防維必須勤樸穩練之員方能勝任奴才督同藩臬兩司逐加遴選晉省雖有記名保送知府齊世名一員業經另請酌補寗武府知府其簡缺知府均甫經請補並無合例堪調之員應升之實任同知直隸州非現居要缺卽人地未宜自應仍於候補班內揀選查有候補班前先補用知府常忠現年三十四歲廂黃旗滿洲貢生遵新海防例報捐筆帖式光十八年加捐同知雙月選用十九年奏調出洋差委二十一年復於兩江商捐案內捐以同知不論雙單月分發省分試用二十一年在洋當差期滿奏保免補本班以知府仍分發省分歸候補班前先補用並賞加鹽運使銜十一月十六日奉硃批依議欽此二十三年是請分發　掣山西七月十四日經吏部帶領引見奉旨著照例發往欽此十一月初九日到省曾經期滿甄別留省照例補用該員年力富強才具穩練以之請補潞安府知府實堪勝任與例亦符據署布政使許涵度署按察使恩霖會詳請奏前來合無仰懇天恩俯念員缺緊要准以候補班前先補用知府常忠補授潞安府知府洵於治理有裨如蒙兪允該員係候補知府請補知府銜缺相當毋庸送部引見亦無叅罰案件所有揀員請補要缺知府緣由理合恭摺具陳伏乞皇太后皇上聖鑒訓示謹奏奉硃批吏部議奏欽此 
　　開缺山西巡撫奴才錫良跪奏爲揀員請補簡缺知縣以資治理遵章改題爲奏恭摺仰祈聖鑒事竊照萬泉縣知縣鮑振鏞經奴才奏叅開缺留省另補所遺員缺並請扣留外補在案應以光緒二十六年十二月初九日奉旨後第五日行文知照之日起按照限减半　算扣至是月二十八日作爲開缺日期係歸四項雜缺同時出有汾西縣知縣河曲縣知縣降補改教二缺缺項相同應掣先後當經掣得萬泉縣知縣第一缺汾縣知縣第二缺河曲縣知縣第三缺造册報部查定例知縣廻避改教撤回降補等雜缺應以候補卽用人員相間補用上次出有坦曲縣知縣戴家松改教一缺已補用候補知縣吳之桓止今簽掣第一之萬泉縣知縣員缺按班應於卽用人員內遴選酌補奴才督同藩臬　司查有卽用知縣姚楷現年四十八歲係安徽太平府繁昌縣人由拔貢就職直隸州州判中式光緒戊子科鄉試舉人己丑科會試貢土殿試三甲進士朝考二等引見奉旨著以知縣卽用欽此籖掣山西十六年八月二十六日到省十七年四月聞訃丁本生父降服憂　籍守制服闋起復十八年十月初四日回省該員居心誠篤勤政愛民以之請補萬泉縣知縣實堪勝任與側相符據署布政使許涵度署按察使恩霖會詳請奏前來合無仰懇天恩俯准以即用知縣姚楷補授萬泉縣知縣洵於治理有裨如蒙兪允該員係卽用知縣請補知縣銜缺相當毋庸送部引見亦無叅罰案件所有揀員請補簡缺知縣緣由理合恭摺具奏伏乞皇太后皇上聖鑒飭部覈覆施行謹奏奉硃批吏部議奏欽此 
　　開缺山西巡撫奴才錫良跪奏爲揀員試署簡缺知縣遵旨改題爲奏恭摺仰祈聖鑒事竊照五臺縣知縣李希膺經奴才奏叅革職所遺員缺並請扣留外補在案應以光緒二十六年十二月初九日欽奉上諭之日起按五日行文减半照限計算扣至是月二十八日作爲五臺縣知縣開缺日期查定例知縣叅革等缺按照一咨二留章程序補又缺項相同同月開缺者簽掣缺之先後按班補用又知縣叅革之缺應於軍功候補班內酌補各等　茲查與五臺縣知縣同時出缺者尙有寗鄉縣知縣陽城縣知縣二缺當經掣得五臺縣第一缺業將　定缺分先後清册照章咨部晉省叅革知縣前次出有太原縣知縣何宗遜一缺已經歸部銓選今五臺縣一缺自應由外揀補　才督同兩司逐加遴選查有軍功候補知縣王德潤現年六十一歲湖北鄖西縣監生遵例報捐府經歴指分山西試用光緒九年二月到省十年因收還伊犁歴年　辦　匪後路出力案內奏保俟補缺後以知縣用十一年三月十二日奉旨著照所請奬勵欽此十七年遵新海防例報捐免補本班離任以知縣仍留原省歸候補班補用二十年補交捐免保舉及監生四成實銀二月十四日吏部帶領引見奉旨著照例發往欽此二十一年正月十五日到省業經期滿甄別留省照例補用該員才具明晰辦事妥實現署五臺縣事尙能措置裕如以之請補斯缺實堪勝任於例亦符應仍令試署一年期滿如果稱職另請實授據藩臬兩司會詳請奏前來合無仰懇天恩俯　員缺緊要准以軍功候補知縣王德潤試署五台縣知縣實於地方有裨該員係候補知縣請補知縣銜缺相當毋庸送部引見亦無鑾罰案件所有試署簡缺知縣改題爲奏緣由謹恭摺具陳伏乞皇太后皇上聖鑒謹奏奉硃批吏部議奏欽此 
　　錫良片再上年十二月初間駐防蘆台總兵馮義和舊部潰勇二千餘名由口外草地關入豐鎭廳境報經奴才會商宋慶馬玉崑立派總兵馬金叙副將郭殿邦帶隊前往彈壓牧其軍械給以川資遣令回籍曾將擬辦情形電奏在案詎未及辦理就緒本年正月初問卽問　兵分撲廣昌鞍子嶺之信我軍兵力尙單復擬將前項潰勇挑留三營奏蒙兪允正在遵辦間又奉電旨其新留潰勇三營著卽安爲遣散以節帑項等因欽此當卽轉飭欽遵去後維時總兵馬金叙多方設法始將此項潰勇押送至忻州交副將郭殿邦正擬挑留欽奉前因郭殿邦遵卽收其軍械赶辦遣散除調署大同鎭總兵楊鴻禮先已酌留四百餘名挑補汰缺兵額外計尙　　弁潰勇一千四百六員名人衆器利　　所之其勢洶洶稍一操縱失宜即虞挺而走險貽患地方經郭殿邦攝以兵威曉以利害不隨不激方就範圍　將軍械收回約以　　分起押送至平定州邊界一律出境回籍統計潰勇遣資並郭殿邦所帶弁勇津貼共用湘平銀一萬二千四百八十兩該署忻州直𨽻州知州高培焜及平定直隸州知州白昶帮同照料亦復措置井然妥帖蕆事計自上年十二月初間闌入豐鎭廳境起至本年正月底出平定州境止時將兩月始克散竣其在境覊縻沿途供應雖所費不費而幸未滋生事端非馬金叙郭殿邦等辦理得法不及此　俟各州縣造報齊全一併請准作正　　以昭核實所　盧台潰勇資遣出境緣由理合附片具奏伏乞聖鑒敕部查照立案謹奏奉硃批該部知道欽此 
　　錫良片再晉省五臺縣　　城嶺與直隸省阜平縣之龍泉關緊相接壤欲守長城非於龍泉關外之安子嶺駐兵嚴防不可奴才前以卽　副將直隸龍泉關都司秀崑　習地方情形遂札飭兼帶晉省撫標練軍步隊中旗會同管帶撫標練軍步隊左營准補山西潞安　　　　　邦　率各軍穩愼操守亦勿輕　釁端乃於本年正月初三日突被灍兵奪路安子嶺進據龍泉關秀崑王定邦則皆　守長城嶺嗣洋兵又　銅錢溝黑巖溝奴才加派兩江補用叅將連文德帶領秦晋毅防軍步隊中營配以砲位馳往助防詎料是月十八日洋兵又分路來犯晉軍無援以致銅錢溝長城嶺一同失守秀崑王定邦等則節節退避連文德並失去砲位四　似此庸懦無能之將領若不叅劾殊不足以肅戎行查秀崑前經奴才特保蒙恩以副將　用斷不敢因保薦在先爲之廻護於後相應請旨將直隸龍泉關都司秀崑卽補副將之案撤銷　准補山西　安協都司王定邦兩江補用叅將連文德一併交部議處以爲防守不力者戒謹附片具陳伏乞聖鑒謹奏奉硃批著照所　兵部知道欽此 
 
 

Page 12

 
 
[奏疏彚錄]  
　　頭品頂戴記名提督廣東北海鎭水陸總兵果勇巴圖魯奴才劉邦盛跪奏爲恭報奴才接印任事日期具摺叩謝天恩仰祈聖鑒事竊奴才本年奉兼署兩廣督臣德　飭回北海錄本任遵於八月二十六日交卸廣東陸路提督篆務馳赴北海十一月十六日准署北海鎭總兵馬進祥委署中軍遊擊　雲龍將欽頒廣東北海鎭水陸總兵官關防一顆並王命旗牌文卷等項齎送前來當卽恭設杳案望闕叩頭謝恩祗領任事伏　奴才一介武夫卅年戎馬溯自同治元年由武童投効軍營轉戰皖鄂東蘇閩浙等省蒙恩簡授北海鎭總兵嗣因北海地方緊要奉飭先行赴任甫經三載旋奉前督臣譚鍾麟檄委署理廣東陸路提督篆務迨交卸提篆於是年十月內卽奉飭回本任查北海近接越南遠居海角此處爲水陸交　之地總兵有巡緝操防之職現在時事多艱如奴才愚昧恐難勝任惟有激勵血　認眞經理督　隊不敢　事因循遇鯨波力求　　凡事面商督撫提臣妥爲料理以期仰慰聖主安靖邊疆之至意除將到任日期恭疏題報外合將感激下忱　摺叩謝天恩伏乞皇太后皇上聖鑒謹奏奉硃批知道了欽此 
　　調署廣東碣石鎭水師　兵　四左江鎭總兵奴才莫善喜跪奏爲恭報洋巡城滿　過洋向情形據實具奏仰祈聖鑒事案奉上諭嗣後沿海水師各　　　於每歲出洋時具奏一次俟出洋往返事畢卽將洋面如何情形據實具奏其實因公不能　洋卽著自行奏明等因欽此欽遵在案緣光緒二十六年七月初一日例値碣石鎭總兵出洋統巡業經前　續　陳桂林專摺奏明在案計自七月初一日起前署總兵陳桂林出海接駕兵船督　中左右平海四營値巡將備弁兵船隻在於上下交界洋面往來梭巡督緝至七月三十日再次奉文　　　　　將碣石總兵官關防暫交　中軍遊擊吳祥光代拆代行就日吳祥光出洋接管兵船代統巡四營洋面八月初十日巡左營　子洋而與東上路澄海營叅將兵船依期會　一次閏八月初一日奴才行抵碣石淺澳洋面據代行碣石鎭總兵事署中軍遊擊吳祥齎　廣東碣石鎭水師總兵官關防呈報前來奴才當卽　領署事就日接管兵船出海統巡十一月初十日　　中路佛堂門洋面與水師　中車叅將兵船依期會哨一次至於沿海各砲臺砲位官兵技藝以　考拔各缺軍裝火藥俱於洋巡經　之愼分別會　考騐均經通報轉　各在案茲屇下班洋巡期滿撤巡回營所有歴巡各營洋面均屬安靜除將光緒二十七年正月初十日起上班統巡洋務札飭轄屬平海營叅將張殿琦就日出洋接駕兵船統巡西營洋面務須認　督緝毋稍疏懈外理合將洋巡班滿歴過洋面情形據實恭摺個奏伏乞皇太后皇上聖鑒謹奏奉 
[硃批知道了欽此]  
　　開缺山西巡撫奴才錫良跪奏爲揀員調補要缺知縣以重地方恭摺仰祈聖鑒事竊照候補直隸州知州　　縣知縣　　　於　　　曲縣任內拿獲富有票匪出力經奴才奏保於光緒二十六年十二月二十五日奉上諭著免補本班以知府歸　補班前補用欽此應以奉旨後第五日行文知照之日起按照限减半計算扣至二十七年正月十四日爲　　縣知縣開缺日期　經截　報　在　所　係　繁難嗛三要缺例應在外揀選題補該縣地當孔道政劇差繁必須精明幹練之員方克將任查定例應題缺出如　補卽用應　無人准於　任內揀選調補等語奴才督同藩臬兩司逐加遴選晉省雖有曾任實缺候補並進士卽用知縣非初登仕版卽人地未宜應　　　　　　　升　缺之　未便稍涉遷就惟查　靈邱縣知縣陸叙釗現年五十二歲順天府大興縣人祖籍浙江蕭山縣由監生遵例報捐按知事選用　効　勝　於西寗府屬解圍及克復大通縣城案內出力奏保同治十三年七月二十八日奉上諭著以知縣分發省分　軍功班補用欽此遵例捐　山西光緒五年閏三月初十日經欽派王大臣騐放覆奏奉旨著照例發　欽此四月初八日到省因辦理善後出力奏保俟補缺後以直隸州知州用經部　准奉旨依議欽此加捐本班儘先補用十六年十月　補靈邱縣知縣十七年二月二十六日到任該員明幹穩練才識優長歴俸早滿三年並無違礙處分以之調補臨晉縣知縣實堪勝任雖　缺請調與例梢有未符但人地　在相需例得專摺奏請據署布政使許涵度　按　使恩霖會詳請奏前來合無仰懇天恩俯念員缺緊要准以靈邱縣知縣陸叙釗　補臨晉縣知縣　於地方治理有裨如蒙兪允該員係現任知縣調補知縣銜缺相當毋庸送部引　　　靈邱縣知縣係屬簡缺晉省現有應補人員應請扣留外補所有揀員調補要缺知縣緣由理合恭摺具陳伏乞皇太后皇上聖鑒　部議覆施行謹奏奉硃批吏部議奏欽此 
開缺山西巡撫奴才錫良跪奏爲揀員請補簡缺知縣以資治理遵章改題爲奏恭摺仰祈聖鑒事竊照河曲縣知縣江瑞麟經奴才奏叅以教織歸部銓選所遺員缺並請扣留外補應以光緒二十六年十二月初九日奉旨後第五日行文知照之日按照限减半計算扣至是月二十八日作爲開缺日期係歸四項雜缺同時出有萬泉縣知縣汾西縣撤回降補二缺缺項相同應掣先後當經　得萬泉縣知縣第一缺汾西縣知縣第二缺河曲縣知縣第三缺造册報部在案查定例知縣廻避改教撤回　補　雜缺應以候補卽用人員相間補用除簽掣第一之萬泉縣知縣第二之汾西縣知縣二缺已另摺奏請以卽用候補人員分補外所有　　第三之河曲縣員缺應於卽用人員內揀員酌補奴才督同藩臬兩司查有卽用知縣安文瀾現年三十四歲直隸定州廩生應光緒十五年已　恩科鄉　中式舉人二十年甲午恩科會試中式貢士乙未科補行殿試二甲進士經吏部帶領引見奉旨著以知縣卽用欽此簽掣貴州旋遵新海防例捐離原省改指山西歸即用原班補用於二十二年二月十一日領照三月十五日到省該員才裕學優政事　　以之請補河曲縣知縣實堪勝任與例亦符據署布政使許涵度署按察使恩霖會詳請奏前來合無仰懇天恩俯念員缺緊要准以即用知縣安文瀾補授河曲縣知縣洵於治理有裨如蒙兪允該員係卽用知縣請補知縣銜缺相當無庸送部引見亦無叅罰案件所有揀員請補簡缺知縣緣由理合恭摺具奏伏乞皇太后皇上聖鑒勅部覈覆施行謹奏奉硃批吏部議奏欽此 
　　錫良片再據署布政使許涵度詳轉據太原府知府吳匡署潞安府華鳳章先後　　該兩府例有額徵商畜等稅太原向以京津各貨來　行銷爲大宗潞安則以該處所產鐵貨運售出口爲大宗乃自上年直境軍興地方擾亂道途梗阻京津商久不來鐵貨亦因外販過稀未免停工以待兼値本省災歉過　性　喂養無資售販寥寥商多裹足遂致入秋以後幾於無稅可收該府等迭經設法整頓招徠無如時勢所乘仍難稍有起色此項商畜稅課例應按年奏銷如有短收處分甚重惟查各省關額徵常稅實因商貨　少收數短絀悉予儘徵儘解並免叅賠歴經奏准有案今太原潞安兩府短徵前項稅銀皆由軍旅繁興商路阻塞所致並非稽徵不力　　常年少收者情形迥然不同可否准其儘徵儘解免計分數開叅等情呈請具奏前來奴才覆加考核晉省自去夏以來應徵各項稅釐無不異常减色該兩府商畜等稅未能如額　收迫於時勢使然所陳委無揑飾若仍照例叅賠似不足以昭平允合無仰懇天恩俯准將山西太原潞安兩府額徵光緒二十六年分商稅銀兩儘徵儘解並免核計分數開叅之處出自　格鴻慈除咨部查照外理合附片陳請伏乞聖鑒訓示謹奏奉硃批戶部知道欽此 
 
