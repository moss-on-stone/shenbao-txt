# 1890 - 306 - 4906306

 

Page 1

 
 
[二次重印小題觀海告白] [  點石齋啓]  
　　本齋曩印之大題觀海初二集可謂綜制藝之精粹集文苑之大成矣而小題獨無美備之選尙爲憾事今又廣搜博采延聘高才愼加遴選得文萬五千首與現行之小題文府等無一雷同前書業已售罄今又重印分訂念本價洋十二元卽日在上海申昌及抛球塲點石齋分局出售此佈 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿大史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁四成增補角山樓先正事略○本齋種類繁多不及備載擇其尤者登報以供海内文人賞鑒價當格外從亷卽希光顧爲盼售處一在三馬　申報舘東隔　又設分局在二馬路横街三層樓紅墻洋房内此佈 
[二百四十二號畫報告白] [  點石齋啓]  
英人刺頓善　水能由倫敦海口至法國奴佛地方未及十二時已登彼岸誠絶技也他若枇杷巷口遇刧成灰桃杏枝頭逢秋吐蕊松郡以文昌而逐疫姑蘇賽神鬼而稱奇或聞靈龜之長鳴或作鬥蛩之雅戲嫖客則債臺受窘英雄則末路興悲時事堪徵足供淸賞後附閨媛中綠珠圖說准於二十六日出售此佈 
[防火芻言]  
　　入冬以來天氣亢旱雨澤愆期田疇龜坼農民盼望甘霖甚欲爇一瓣心香向穹蒼而默禱而城廂鎭市日炙風吹百物枯燥恆惴惴焉以祝融氏稅駕爲慮近日報章所紀甯波杭　蕪湖漢口温州等處疉遭火患雖　災之處有輕重大小之不同然亦可見久晴之後風高物燥易於引火也卽以本埠論近數日中屢聞鯨鐘怒吼無論在家眷口行路客商一聞噌吰鏜　聲無不悚然以驚色然以駭面至鐘聲已息火焰　衰而後神色漸定心膽漸安及查失事之由爲匪徒在空屋縱火者十居七八至若尋常疎於防範以致勢成燎原猝難撲滅者十僅二三自已之失愼可防他人之縱火難防他人之縱火可防他人深夜在空屋縱火則誠防不勝防諺云有千夜作賊無千夜防賊匪徒乘夜竊物撬窓挖壁胠篋探囊容或稍有聲響然已無從防範况縱火之輩每在夜靜理深濳蹤匿影悄然而來無論住户人家均已熟睡不能知門外之事卽使弄口閽人深宵未睡而若輩早已乘隙混入見機行事其所用之物不藉柴薪但須携帶洋油潛塗門上一燃以火則光燄熊熊轉瞬之間便已透頂居人於睡夢中聞偪剝聲悚然驚起衣不及穿履不及着兒啼婦號倉皇逃命此時捕房警鐘猶未鳴也包探巡捕猶未至也縱火之匪徒因得乘忙亂時乘機攫物飽其所欲而去俄而警鐘鳴水龍出包探巡捕逐隊而來則眞正縱火之匪徒早已攫物遠颺而巡捕包探所指爲搶火當斱拘獲明日角訊者則皆藍褸乞丐貪小拾物之輩耳眞正縱火之匪徒無從緝獲任其漏網而但執貪小拾物之人繩以嚴刑峻法毋怪辦者自辦而犯者仍犯也　前漢鎭堤口大街龍家巷内失火水龍馳至急潑以水聞一股火油氣直衝鼻觀知爲匪人所縱大抵火油旣便　携帶尤便於引火令人不及覺察不及准備而其動手時每在夜間十二點鐘左右歴來縱火之案無不皆然縱論時事者談及縱火之害未嘗不歎息痛恨必欲官府痛懲而始快然眞正縱火匪徒未必盡爲巡捕包探所拘獲卽未必盡爲官府所痛懲然則居家者欲弭火患别無他道惟有自爲謹愼之一法租界中住家房屋皆在弄中弄口必雇閽人專司啓閉所在皆然然而閽人大率無所事事其於弄中人之出入漠不關心無怪匪徒得以混入欲除其弊不得不責成閽人夜間果當隨時照料不容稍有疎懈卽日間亦應留心稽察遇有面生可疑之人再三盤詰毫無弊賣然後放入否則麾之門外如此則匪徒無由濳蹤縱火之害或可稍减弄中住户多者僅雇一人司閽應接或有不暇似不妨添雇一人所需工資仍歸弄中住户攤派爲安良除暴計當不吝此區區也更有說者弄中裝設自來水管之處似宜添裝龍頭并預備皮條以爲接水之用萬一有警立卽取自來水灌救火勢未盛撲滅自易若必待捕房鳴鐘洋龍馳救則爲時稍久延害已多矣又夏天所搭凉棚一遇秋風薦爽卽當拆去以免火星飛墮易致焚燒凡此皆所謂未雨綢繆之計也至於臨變時尤宜審愼周詳不可驚性失措有力之家平日旣保火險固不必以焚如爲慮卽未保火險者亦當見機而動萬不可輕易搬物致入匪徒之手每見人家臨事張皇輕搬物件卒之室廬依然無恙而什物則已無存言念及此殊堪浩嘆然則將任其延燒如孟敏之墮甑不顧乎曰是又不然先審屋之遠近次審風之順逆必不得已而後携其細軟棄其粗重從容而出庶不爲匪徒所乘雖然與其審愼於臨時孰若預籌於平日吾願居家者之熟籌善策吾尤望在上者之嚴辦匪徒芻蕘之見敢以質諸高明 
[諭旨恭錄]  
　　九月十六日奉上諭巡視中城御史本貴等奏請賞給粥廠煖廠米石等語崇善堂等處各廠收養貧民人數衆多米石不敷支放加恩着照所請所有淸化寺街之崇羴堂梁家園之百善堂太淸觀之公善堂三處煖廠各賞給粟米三百石教子胡同禮拜寺賞給粟米三百石朝陽門外南海會寺崇文門外玉淸觀各粥廠並岡子上興善煖廠各賞給粟米一百五十石東便門外三忠祠粥廠賞給粟米一百五十石以濟窮黎該部知道欽此○十七日奉旨廕生毓麟着以文職用翟紹恕羅道源尙其源應德明俱着内用何維樸毛瀚豐黄文樹周興謨王繩王仁東俱准其補授内閣中書擬補河南布政司庫大使祁恩成兩浙長亭塲大使文瀚福建潯美塲大使翁傳煦俱照例用朱德爵着惟其補授雲南麗江井大使安徽廬州府知府黄雲着仍交軍機處存記安徽候補同知董毓琦着以知府發往福建補用分發江蘇補用道潘學祖福建補用道吳本杰安徽試用道童祥熊許景壽湖南試用道陳允頤福建補用知府余兆奎浙江補用知府吳京培江蘇試用知府方廷璋江西補用同知許萃福建補用直隷州知州張樾雲雲南試用知州李大森湖南試用知州張家煥安徽試用通判劉鴻漸兩淮試用鹽運判陳康山東補用知縣劉盛璨廣東補用知縣劉盛芳江蘇補用知縣羅宗美河南補用知縣鄒嘉年浙江補用知縣李瑞鍾廣東補用知縣彭翰藩廣西補用知縣馬樹芬江西試用知縣魏碩輔湖北試用知縣何厚康四川試用知縣勞文琦廣東試用知縣吳秉鈞廣西試用知縣江鑑 
 
 

Page 2

 
 
江蘇試用知縣葉元鋆山東試用知縣李祖同湖南試用知縣劉春旭浙江試用知縣唐繼勛河東試用鹽大使賈榮福兩浙試用鹽大使唐雨公雲南試用鹽大使魏正鴻福建試用鹽大使張錫福𪠖東試用鹽大使許之芾俱服例發往服滿前廣東大埔縣知縣張超前四川梓潼縣知縣馮德坤俱着不必坐補原缺前貴州候補知府曾彥銓着發往貴州以知府補用卓異福建泉州府同知唐寳鑑着照例用准其卓異加一級仍註册回任候升湖北蘄水縣知縣陳夔麟着准其卓異加一級仍註册回任候升兵部員外郎員缺着景豐補授裕陵禮部員外郎員缺着連陞補授國子監博士員缺着善彰補授盛京廣甯倉官員缺着擬正之奎文補授擬陪之恩綸着記名盛京盖州倉官員缺着擬正之成啓廉補授擬陪之豐潤着記名欽此 
[本館接奉電音]  
　　昨由京友電傳上諭三道敬謹譯登○九月二十四日奉上諭廖壽豐奏故員虧短銀兩請旨查抄一摺已故前河南新安縣知縣張人堃虧短正雜各欵銀兩迭經嚴追該故員家屬迄未完繳輒敢濳回原籍實屬玩延着河南巡撫查明該故員歴過任所寓所有無貲財寄頓嚴密查抄　着順天府府尹將該故員原藉家產一併查封備抵以重庫欵餘着照所議辦理欽此同日奉上諭李鴻章奏東明黄河伏秋大汛獲慶安瀾一摺本年直隷東明縣屬黄河南隄伏秋汛内盛漲異常險工迭出經李鴻章督飭文武員弁設法搶護現在節逾霜降仰賴神靈默佑獲慶安瀾實深寅感發去大藏香十枝　李鴻章祗領交道員羅錦文虔詣李連庄高庄黄庄大王廟敬謹祀謝用答神庥餘着照所議辦理欽此同日奉上諭沈秉成奏拿獲滋事會匪請將出力各員奬叙一摺匪首周子意本係哥老會頭目膽敢在江皖交界地方造言煽惑紏衆倡亂約期起事實屬愍不畏法經沈秉成督飭營縣拿獲　黨唐玉苟等七名查獲軍　旗幟多件復派練軍弁勇跟蹤追捕續獲余登長等六名旋在江西境内擒獲首犯周子意當卽訊明將首犯周子意及匪黨錢萬有等就地正法梟示餘犯分别懲治辦理尙爲妥速在事出力員弁著有微勞自應量子奬叙江西鄱陽縣知縣賀宏勳着俟補同知後以知府仍留原省儘先補用安徽建德縣知縣黄國城着俟補直隷州知州後以知府仍留原省儘先補用總兵張祖恩着仍以總兵遇缺請旨簡放並賞加提督銜安徽補用都司陳兆堂着俟補都司後以游擊儘先補用石埭縣知縣顧懷士着以直隸州知州在任候補餘着照所議辦理在逃之匪黨黄亮芳等着卽按名嚴拿務獲究辦毋任漏網欽此　 
[漢苑秋砧]  
　　大通橋監督宗人府理事官祥祺工部主事裕林均屇期滿應卽更換近經倉帥擬將通州大西倉監督中書科中書官壽通州中倉監督光祿寺署正邢乃璿調補大通橋滿漢監督等因於本月初八日專摺人奏奉旨依議欽此聞官邢兩監督於本月十二日接任視事○吏部爲示傳事所有擬補河南布政司巨盈庫大使祁恩成補授雲南麗江井大使朱德爵二員本部於九月十六日帶領引見相應示傳該員於十五日晚在内城左近住宿十六日丑刻穿天靑褂備帶補褂元靑褂佩帶荷苞手巾齊赴西苑門外六項公所内吏部公項内報到伺候排班帶領引見並於十四日辰刻衣冠赴部演習口背履歴如是日不到定行扣除引見再該員是否原任現任一二品大員子孫抑或一二品大員兄弟卽行赴部呈明勿悞○新授湖南岳常澧道廷用賓觀察杰滿洲正白旗人丙子進士分發刑部歴升郎中掌直隷司印京察一等記名旋放熱河承德府知府拿辦馬賊等案保加鹽運使銜咨送吏部引見奉旨交軍機處存記嗣因邊俸期滿直隸乏員對調開缺送京引見在任三載嚴馭屬下辦事認眞經吏部帶領引見奉旨以道員用欽此適湖南岳常澧道崔觀察穆之於山東途次患病呈由張朗帥代奏開缺遂以廷用賓觀察簡授是缺云其首途吉期尙未詹定大約在葭月中旬方克出都乘輪南下○户部爲劄行事准理藩院咨稱本院蒙古主事承佑在張家口出差驛站官於光緒十四年四月初四日題補員外郎聲明俟該員回京後補行引見今該員於本年五月二十四日差滿回京於七月二十三日帶領引見本日奉旨着承佑坐補欽此等因前來查例載理藩院差務煩多其滿洲蒙古員外郎以下遇有出差推升得缺者未經引見前仍食原俸差滿回京補行引見後始准照陞任食俸等語今廂監旗蒙古文喜佐領下新放員外郎承佑旣據理藩院咨稱該員補缺係由張家口差滿回京補行引見奉旨補授員外郎該員十四年秋季起至本年秋季止共五季入檔員外郎俸米例不應支仍應支主事原俸所有溢支員外郎俸米應行回繳相應劄行南新倉監督將廂藍旗蒙古新放員外郎承佑本年秋季入檔五成本色俸米七石八斗照數扣留存倉并將扣留米數報部查核毋得遺漏○吏部爲示傳事所有分發道潘學祖吳本杰童祥熊許景壽陳允頤知府余兆奎吳京培方廷璋同知許萃直隷州知州張樾雲如州李大森張家煥通判劉鴻漸鹽運司運判陳康知縣劉盛燦劉盛芳羅宗美鄒嘉年李瑞鍾彭樹藩馬樹芬魏碩輔勞文琦何厚康吳秉鈞江鑑葉元鋆李祖同劉春旭唐繼勛鹽大使賈榮福唐雨公魏正鴻張錫福許之芾等三十五員本部於九月十六日帶領引見相應示傳該員等於十四日辰刻衣冠赴部演習口背履歴如是日不到扣除引見並於十五日晚在内城左近　宿十六日丑刻穿天靑褂備帶補褂元靑褂佩帶荷苞手巾忠孝帶齊集西苑門外六項公所吏部公所書到伺候點名帶領引見如排班不到定將緑頭簽撤卜毋得自悞○師繼瞻少司馬曾於九月十三日係値八旬初度少司馬於地安門外豆腐池胡同本宅内肆筵設席雇同春徽部並邀外串脚色於宅内演劇兩晝夜鄭慶克莊肅睿諸邸及在廷大臣以及各衙門司員均詣賀壽 
[姑孰災異]  
　　本館昨接蕪湖訪事人來　據稱本月廿一日接太平府友人信云二十日上午十點鐘時郡城東門内火藥局忽然失愼 
但聞猛震一聲不啻天崩地裂局中所存洋槍大砲及開花彈等飛冲霄漢紛紛墮下擊毁房屋打斃人民不計其數附近居民屋舍固已蕩然無存卽上南門夫子廟亦摧爲平地城中衙門廛市大半因火彈飛墮或燃着或擊倒覆巢之下幾無完卵一時人聲嘈雜哭喊連天較之鉅鹿鏖兵昆陽交戰殆又過之學使節署大堂並前面考棚悉爲摧毁當塗縣衙門房屋什不存一葉明府之女公子方靜坐香閨拈針刺繡忽一彈飛至受傷甚重未知性命若何府憲吳太守邇日因修理衙署暫寓觀音巷民房辦公是日危坐廳事忽梁上匾額被震倒下擊開頭顱登時殨命東街督粮廳署亦被飛彈擊斃其餘工商士庶或爲砲彈所傷或因屋倒擊斃東門至南門方圓一帶幾於罄竹難書按是處火藥局爲長江水師所建圑儲火藥軍械如林四面鑿池引水廻環如帶其西南有地數百畝植蔬種菜滿目靑葱是日有匠役若干人在局作工不知如保起火猝不及避悉被轟至數里之外墮落田間或只見一體或僅存一臂血肉模糊肢骸狼藉令人目不忍睹又有大砲數尊皆重數千斤一飛至南寺巷一飛至東門天言堂如此重大之物乃能不翼而飛無怪人民牲畜半化飛灰室宇田園盡成瓦礫也郡中人士至蕪湖者所言被災事皆相吻合並謂自十點鐘失事逾兩點餘鐘轟去砲彈石條始紛紛墮盡次晨城中百姓多有將屍骸舁至中軍協署喧譁滋擾蓋謂禍由水師而起忿無所洩致有是舉也連日城中槥具購市一空尙有出重價而無從購致者總之城廂廛市半化坵墟慘酷情形殊有駭人聽聞者其餘細情以及事後如何撫恤俟有續聞再行登報 
[一日七火]  
　　天時亢旱火災疉發業已書不勝書接蕪湖信謂本月十八日連災七處是誠罕見罕聞祝融氏抑何不憚煩耶一爲長街狀元坊後時當夜間三點鐘居民從黑甜鄉驚起倉黄逃命大有裸不及衣跣不及履之勢内有某姓女郎年已及笄倦擁　衾未能立時走出遂致香消玉殨殊可慘也一在　南岸浮橋南首關口由某老虎灶起火時雖白晝水龍雲集奈草舍毗連摧枯拉朽頃刻燒去九十餘家方行救熄 
 
 

Page 3

 
 
少頃城内高埂頭又報火起水龍　夭矯以來忽警鑼四起報者狂呼云南門靑石街又火金馬門外興隆街又火附近倉巷口又火由是水龍分道揚镳疲於奔命良久始整隊而回據稱幸取水甚便所焚不過茅屋數椽而已是時救者已力盡筋疲倦而欲臥詎火鴉軍尙未肯斂鋒而退薄暮又至江口東嶽廟旁焚燒草屋數椽待水龍聞警馳至火已不知所之矣居民遇災恐懼止襟危坐咸謂照此屢火必有匪徒乘機暗縱乃相約留心緝捕次夕南關口隔昨火塲附近處又告警居民遂一面呼救一面圍搜果見有二人畏首畏尾形跡可疑遂攘臂而前登時捉獲時王邑尊亦到塲稽察待火熄將二匪帶回署中見其衣履簇新手挾新棉花一捲滿瀆火油身藏紙煤洋火等物知爲縱火匪徒嚴刑審訊據供係湖南人失業無聊遁而爲此尙有同夥一人等語明府乃令畫供下之囹圄申詳道憲轉詳院司俟批准護回定當就地正法以快人心云 
[火厄類誌]  
　　九江自七月迄今旱魃爲災風高物燥不獨雜粮减收時疫流行卽吳回氏亦屢次肆虐居民頗有戒心十八夜三更時西門城上人聲鼎沸羣見西方火光熊熊相距十餘里外約一點鐘之久始見煾燄頓息次日訪悉官簰夾上首種洲地貧民茅屋數椽不戒於火全行焚燬苦不堪言又十九日已刻小池口厘卡西首沿堤一帶茅房因某宅晨炊失愼延燒柴薪冐穿屋脊勢成燎原兼以飛廉助虐二十餘家茅篷立時化爲灰燼均係駕船貧民數米爲炊者號泣之聲輒達里許又是夜江北孔壠鎭關帝廟左首某鋪因煤油燈炸裂延燒樓板貨物烟燄騰粉殃及四隣一時火光萬道夭矯横飛十餘幢瓦房霎時被祝融氏捲去幸該鎭水龍灌救得法約逾兩點鐘之久回祿君始歛威而返惟願蒼蒼者早施霖雨否則居民無不提心吊胆寢不安席也 
[粤垣大火]  
　　十二日下午三點鐘時新基正中約協和祥店因煎猪油失火頓兆婪如鋪中存貯猪油甚多一時烈燄彌天濃烟匝地是日朔風甚勁火藉風力更覺鴟張愈撲愈燃不可嚮邇直燒出沙基左邊至生魚欄閘口止右邊燒至新基西街閘口止對面海關騐貨廠及搭在河干之篷屋草枞均付一炬當火之始燃時有水車三乘在騐貨廠内灌救及見火已飛越而來諸人急於逃避不及將車牽出遂燬於火有兩西人在火塲救護從高跌下致受重傷是役也計共燒去鋪户四十餘間騐貨廠旣已焚燬次日卽在故址搭草棚一座以資辦公並由關憲示諭商人照舊赴廠請騐以免留滯招商局新建之碼頭近　咫尺竟得保全爲可幸也次日辰刻新城濠畔街中約溢成鞋店因作早炊遺火積薪中以致炎威頓熾是處街道狹隘兩面俱焚約歴一點餘鐘已焚去十五六間查自八月初旬迄今未沾雨澤秋燥特甚最易火災居家者可不愼之又愼哉 
[火災頻仍]  
　　月之二十一晚三更時甯郡靈橋門内藥行街後河彚元藥行不戒於火紅光高燭警鑼亂鳴幸本街臨安水龍近在咫尺卽舁龍赴救兼各水龍亦陸續赶到得卽撲滅僅焚去房屋三間越二點餘鐘北門外又火在城水龍因遠不能去所到者止西門外麗安會水龍一架無如火勢猛烈杯水輿薪不濟於事約焚二點餘鐘聞共燬去房四十餘間云 
[主人情重]  
　　寍波人賀某向在某西人處爲侍者年歲尙稚操作甚勤因此頗得主人憐常以靑眼相待祗以積勞過甚遂成痼疾因行中未便靜養於一禮拜前向法界寳興里後弄賃得某學塾樓底小半間每月計租洋八角當付小洋一角作爲定租未幾遷居其中藉以養疴至前夜忽然僵斃天明後學塾中人偵知已死立卽　知該洋行俄而洋東及主婦前來看視見其慘死他鄉爲之潸然下淚並循華例焚化冥鏹一面寫信往寍波催其家屬來申並允出洋若干爲之買棺成殮云 
[人之無良]  
　　有某甲者向在臺灣覓　餬口遠客天涯未能與床頭人晨夕厮守然室家之計未嘗稍恝於懹所博蠅頭除供旅費外悉寄回家中其妻某氏僦屋滬濵念良人之久客嗟獨處以無郎對月傷心臨風灑涕亦旣有年近與某乙結　喜緣乙固人面而獸心者旣爲鵲果之鳩佔復將甲所生十三歲之女鬻入東棋盤街長仙堂作歌舞生涯中女雖出自小家頗在志氣不肯以冰淸玉潔之身作送舊迎新之態該妓院中鴇婦素　殘忍著名惡小妮子之不受牢籠出始而詈駡繼而鞭撻嬝娜花枝受盡狂風摧折有寃莫訴有恨難伸適甲於前日由臺灣回滬探知前情當將其妻及女尋見送至法界大自鳴鐘捕房據情控訴備捕頭以事關强佔硬鬻將女孩等留押捕房以便解案根究男兒志大四方固不免輕離重利若某氏者祗爲慾念所牽遂墮匪人之計試間此時有何面目見藁砧乎乙旣佔其室又鬻其雛種種行爲殊令人聞而髮指想賢有司懲奸除惡必當執法辦理以快人心也 
[騙貨請究]  
　　租界中拐騙之事層見疉出令人防不勝防有朱棣卿者在法租界賃得悅生行之空屋數間開設昶記白蠟行嗣因生意虧折於今春閉歇此屋租定年期不能退還原主故仍由昶記召租屋中尙有生財什物另派出店洞庭山人吳阿隆照料忽於前晚有嘉定人陳姓自稱在二擺渡開恒成昌字號因嫌路遠不便往來欲賃此屋作爲分號吳卽告知朱棣卿同赴苶肆當面言定約日付租不料陳回以拐騙爲事者於二十日串同寗人周姓僞作號中出店居然入屋打埽張掛恒成公字號於廿四日下午飭周持單至英界棋盤街怡亨綿綢莊購買各色綿綢紡綢六十𤴓令店夥送貨取銀該店見所開之單確是老斵輪手不疑其有他變當飭店夥送至恒成公方欲取銀陳又開一單令該店夥添取貨物一併付價該夥不知是計遂將値洋一百五十元之綿綢交陳收進復往店中取得綿綢一包至恒成公收取價銀詎陳早將貨運出惟剩出店周姓在内該店夥因未見陳面恐有不妥將後取之貨扣住令先付銀兩然後交割周滿口應允聲言往錢庄上冩票詎料一去不回店夥守候良久寂無影響急向裏面探視見管屋之吳阿隆在内煮飯向之詢問吳慌張失色伴同店夥往樓上房間細看空無所有蓋陳周兩人預先將鋪蓋物件私自運出所剩者惟昶記號之生財木器等物店夥因無計可施於昨晨將吳送至法捕房轉解到案葛同轉詰問之下以吳未能深知底細當飭該店夥王金怡帶吳同往朱棣卿處追問王稱被騙之貨値洋一百五十元請將恒成公之生財扣抵同轉謂此乃昶記物件須待問明實情方可核究王唯唯而退 
[偷兒荷校]  
　　積竊戴阿德在江天輪船竊物敗露經船主送案請懲堂訊着押候笞責五百板仍由江天船帶往甯波如有另案再行核辦已詳昨報昨晨葛同轉蒞八仙橋捕房時命將戴逮案詰問爾逃出後犯竊幾次戴供赴寗波於六月廿八日曾在輪船上竊得馬甲長衫各一件當被捕役查知道往江北岸捕房枷號兩個月八月廿八日始得釋放嗣後定當攺過據副捕頭禀戴枷期未滿笞責後仍須補枷然後送往甯波同轉遂判先責三日板荷枷三個月期滿仍交江天船主帶往寗波歸案辦理 
[再訊臺基]  
　　上海縣陸邑尊前日飭差着令保人將臺基案内之郁熙純謝兆林交案嗣以郁因病未到晚堂邑尊提謝訊問旋據供稱是日醉後誤入不知該處是臺基事出無心惟求鑒宥邑尊問此外尙有别人否答稱並無别人邑尊得供着仍交原保候傳郁到案再訊 
[縣案彚錄]  
　　前日據英公堂解送張阿松及沈陳氏至縣昨日午堂由帮審委員竇明府提訊張供蘇州人向在妓院帮傭與沈陳氏姘識多年生有一女現年三歲邇來該氏欲　小的分離並將小孩領去爲此扭至公廨轉解到案求請明察沈陳氏供丈夫去世多年未能守節遂致與張相識現張不顧日用硬欲將我女領去求請公斷明府得供以男女均屬無恥着將張笞責一百板沈陳氏鞭竹梢一百下一併叱　○顧 
 
 

Page 4

 
 
孟氏控孫世福串同姚文彩盜賣田地一案前日晚堂經陸邑尊覆訊顧孟氏投案訴稱有田七畝二分于今夏將契據　蔡月卿處抵借錢文嗣因該田被孫等串通盜賣向論不理爲此控案求請究斷孫供該氏之夫在日曾在潘元昌處經手購買田地詎被將眞契藏匿揑造假契搪塞現在該氏所持之契均係早經出賣之田有意紏纒叩求鑒察姚供與孫同邑尊以該氏所控支離着父官媒收管聽候補傳蔡月卿到案再訊餘人斥退候示 
[英界公堂瑣案]  
　　包探王阿二稱邱杏春在浦東高橋鎭天燈弄陸裕卿家行竊黄牛一頭來滬托侯慶水變賣侯慶水應允邱許再往浦東竊牛由小的查知拘拿邱侯二人起到黄牛一面遣人知照失主來案認領又查邱曾於二月間犯過竊案今請究辦邱杏春供浦東人黄牛係在高橋鎭陸裕卿家竊來時在二十三日夜間次晨牽牛從引翔港擺渡來滬因與侯慶水認識托伊代賣陸裕卿家住二十三保三十九圖侯慶水供寗波人向做裁縫邱杏春牽牛來滬托我銷售　未勾串行竊如今只求施恩朱明府飭將邱杏春侯慶水各笞二百板黄牛暫送放生局喂養侯失主來案再行給領○李錦記控扛夫張木生許勿勿行竊白蠟朱明府着李邀同管棧人到案再訊已列前報昨據李投案訴稱已邀到原獲人贓之　春　來案請訊沈春記供在華順馬頭管棧當時眼　張木生竊取白蠟拿獲據言是許勿勿交與伊爲此一併交捕張許同供今蒙訊明只求施恩朱明府判各笞六十板贓交失主領去○包探秦少卿稱福利洋行控侍者戴順泉行竊手巾耍貨値洋四十元前曾解訊今已吊到原贓故又送案福利行西人稱侍者戴順泉行竊手巾耍貨雖已吊到原贓然不知伊曾否另竊貨物容再細查禀覆戴順泉供行竊之贓均已交出此外並無竊贓朱明府飭該包探將戴順泉帶回俟查明有無别贓再行發落○錢錦文稱兒子錢吉生　聽教訓送案請辦錢吉生　羅店人以後不敢違忤尙求恩恕朱明府謂錢吉生違訓司惡判笞一百板以儆○包探張九意稱黄子泉吳順喜等闖到高陞輪船圖竊當塲獲住交捕送案黄吳同供江陰人以後不敢圖竊朱明府判各笞一百板示儆○包探顧阿六稱前數夜垃圾橋南首博經里内失火有管巷門之錢阿狗邀同朱錦全等帮助陳心伯家搬取衣物及至火息始將物歸還向索酬勞陳心伯檢點首飾匣内缺少金鑲玳琩鐲珠耳圈各一對首飾匣捲在棉　内　出不致遺失爲此解案請訊陳心伯稱錢阿狗邀人帮搬物件在後檢點缺少金鑲玳琩鐲珠耳圈務請究追錢阿狗朱錦全魏阿朝吳阿金同供陳心伯托我等帮同搬物後向索酬勞爭執起釁詭稱缺少金鑲玳琩鐲等件其實物件早已交點淸楚並無缺少朱明府飭將阿狗等管押令包探查明實在情形再行覆　核辦○鍾麗卿稱昨夜在路行走被陸阿生有意碰撞希圖索詐打失呢馬褂一件並被拉破馬甲幸有巡捕至得以拘案陸阿生供蘇州人偶然磕碰並未毆打捕頭稱陸阿生係無業流氓素不安分務請懲辦朱明府謂旣由捕房查明陸係流氓判笞二百板枷號一個月發頭門示衆失物無憑免其置議○一百零九號華捕稱昨見葉園芳等在湖南路打架送請訊究李稼藩上堂稱伊等爲引荐夥友起見以致爭毆被捕獲案如今願將金桂生王益亭具保候訊葉園芳金桂生王益亭等同供以後不敢再在路中爭閙尙求開釋朱明府飭將　園芳等留候過堂覆訊 
[江督轅門抄]  
　　九月十九日浙江知州劉祖曦禀謝奉委水師學堂彈壓差巡檢沈福厚叩謝奉委水師學堂醫官○二十日南洋水師學堂敎習候選縣黄賞治北洋來 
[蘇省撫轅抄]  
　　二十日四品銜直隸州用選授江蘇松江府柘林通判祥麟正白旗人禀到委署金山縣王椿蔭禀辭赴任○二十一日候補知府周蓮禀知奉委總辦吳淞江河工差並銷六門厘局差同知華鼎元禀知奉委同里厘局差○廿二日余慶祺禀辭回松滬總局 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　新淦縣丞王秉恕調省察看以候補縣丞黄濰楷署理廬陵富田司張煒調省察看以候補巡檢黄作霖署理左營額外吳熊亮右營額外吳廷亮均以馬兵降補以記名馬兵熊兆雲拔補左營額外淦起鵬拔補右營額外户部主事彭垚曦親拜典史劉榮茂禀謝分先補用行知吉　營守備員缺現准楊柳春請補應先飭赴署任九江後營千總土夢龍病故遺缺以記名千總蔡斌拔補知縣余銑委解地丁進京樟樹汛把總毛興順因案擅拿良民徵敬應卽撤任以候補把總邱應魁署理翰林院陳存懋拜會户部主事郭賡平親拜俱進京　 
[振捐摭要]  
　　九月二十三日由信局寄到鎭江俞雨峯善士助振洋十元又代募振捐李雨亭翁助洋二十元耕餘堂心畊軒各助洋十元厚德堂助洋六元半畊軒吳姜協和號耕讀堂各助洋五元葉林香翁助洋四元王森堂翁霑恩堂李貞元翁廣大順號陳攝記號大和號俞生祿翁同生號同益號孔光書翁公泰號各助洋兩元趙恒昌號安定堂同和利號各助洋一元以上各大善士共助振洋一百元同日由信局客到鎭江謝藍波善士代募振捐張光魁翁助洋十元昇昌新號綿力氏森裕號同生厚號順泰號　源號各助洋五元乾和號泰和號徐鳳周翁各助洋三元聚和祥號祥和號義和號源和號源生厚號盈記號福和號無名氏各助洋二元無名氏　名氏迎泰樓號韋正邦翁湧興裕號談湧茂號各助洋一元以上各大善士共助振洋七十一元具見憐念窮黎推心保赤慨施駿惠周濟鴻嗷謹代災民臨風九叩附　報牘敬謝慈恩廣益堂籌辦順天振捐公所戴　源等謹誌 
[鎭江打索街集泰和經收順直山東賑捐八月分淸單]  
　　鶴手代移以緩濟急二七寳銀一伯七十二兩三錢二分五厘劉紹臣手洋三十元又支壽康手代交洋十一元移緩救急二七曹寶五百兩正不求人知二七曹寳五百兩正存性堂洋二十元靳春陽手　募無名氏曹寳五百兩正又錢莊申息銀二兩一錢以　氏代募十金愿共五十愿懷德堂十兩宗範堂十兩筆正軒十兩郁昌熾十兩高鶴甲十兩誠懸子十兩年年振飢人十兩不求人知氏十兩欣欣子十兩恂恂子十兩怡怡十兩四季平安愿十兩無名氏十兩江東弟子十兩節用愛人十兩有心濟世子十兩力不從心子十兩隱名氏十兩燕貽堂十兩世德堂十兩弗鹿氏十兩繼誠氏十兩紹誠氏十兩鉧麒氏十兩振礽氏十兩嵩山弟子十兩冥中福十兩經懴移賑十兩修書移賑十兩求祖超生十兩垂裕堂十兩一經堂十兩二酉堂十兩三槐堂十兩四知堂十兩五柳堂十兩六也堂十兩無名氏十兩雲鶴樵人十兩墻小陋人十兩磊落子十兩言利移賑十兩辛俸移賑十兩泮水生香十兩蟾宫折桂十兩杏林弟子十兩有子克家十兩世爲善十兩與人同善十兩有志竟成十兩森祳錢莊洋一元立生祥鍋店飯夥氏洋三元鎭江浙鹽棧代募五户懿德堂洋一元東海氏洋一元無名氏洋一元無名氏洋一元無名氏洋一元一林豐西號連萬亭翁代募九户張子進洋一元永聚成洋一元張姓洋一元永泰恆洋一元恊和成洋二元王姓洋五角藍瑞芝洋一元淸盛堂洋一元一林豐洋二元淸記棧諸同仁减節零同移賑洋四元履手無名氏洋十元恆吉緞號减節中秋酒資移助洋四元慕手無名氏嘉資移助四百文許洪源葉丹崖洋一元老順記土棧洋一元九江同春和茶棧代募六户葛維翁洋一元孫榮員洋一元　商尋局洋二元李佐記洋二　不欲人知洋一元同春和洋三元吉盈豐戴子輝太史　募如是堂洋二元章馥秋翁代募十三户黎芝山洋十元毓川氏洋一元的孫氏求資生母冥福洋十元信舘餘洋九元挹　軒洋三元章樹勳洋二元寸積堂日餅移助洋二元寸積堂經資移助洋五元心耕堂洋十元樂善堂洋十元從善堂洋五元容膝軒洋五元容膝軒洋五元成泰緞店樊手洋一元信大昌洋二元王錫　手隱名氏洋十元于進之手無名氏洋五元恆遺號武穴代募張姓錢三百十二文劉世記洋一元吾丁壽記洋一元無名洋五角勳記洋一元子手　三　另八分二厘求分娩平安洋一元惟善堂洋一伯元福和錢莊代募二十一户楊淸蔭錢一千文丁一經堂錢一千文金嘉佑堂錢一千文植經書屋錢一千文無名氏錢二百四十文乾記錢一千文四善氏錢一千文　袞氏錢一千文　錫侯錢三伯文謝家祥　五百文鈞泰　洋二元五角無名氏錢五百文無名氏洋一元無名氏錢二伯文唐永興錢五百文無名氏錢五百文無名　錢五百文無名氏錢五百文無名氏錢五百文無名氏錢二百文無名氏錢三百文 
[上海北市絲會舘籌賑公所施少欽收順直山東賑捐九月初七八日第二千六百另七八次淸單]  
　　趙唐氏求病愈洋一千元乍補陳光裕堂由同興隆號來洋一百元盛澤昆和祥　梅主人祈病速痊合家平安十元蘇省趙徐氏太太十元松江楊承萱堂求久病速痊十元隱名氏求母病速愈十元吉祥街淸芬堂五元保安氏消去氏保順氏感安氏四户由張月樵兄來各五元汪懋齋求保病愈四元常州府署李屯墓敬心子二元古歙鄭氏于求氏各二元力不從心一元蘇州棉力子求足疾早痊有心無力人求利各一元蘇州四齡童子節省七八二月點心一元錢二百文江西吉水縣署雲臥樓主人洋一元蟻粒齋由蘇州馬醫科兪寄來一元鄭長令一元鄭廬氏節省女工資二角揚州韻宜閣小洋十角洪　廷詠雪軒林洪子文淡菊人丁四户各五角蘇州方遺盛待鶴齋求福銅洋三元蘇　華天益五半疑生同募八月下旬桶捐錢一百零七文蘇城德茂號錢四百文余振芳無力人各三　力共三户合洋一元以上初七日 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年九月十五日京報全錄]  
　　宫門抄○諭旨九道錄前○發抄硃批五道○皖撫沈奏請將已故知府政績宣付史館摺○又奏委署知州片○將軍定等 
奏閱看練兵操演摺○將軍定等奏報侍衛銷假到營片○皖撫沈奏委署知縣片○大臣長等奏請補放禧凝寺札薩克喇嘛摺○又奏請補放闡宗寺札薩克喇嘛摺○又奏請簡放後藏戴琫員缺摺○黔撫潘奏藩司到任片○九月十五日理藩院鑾儀衛光祿寺廂黄旗値日無引見○定公假滿請安○駐藏帮辦大臣紹諴請訓○出使大臣李經芳請○訓○祥煜謝放熱河正總管恩○信侯續假五日○嵩山請假十五日○明桂請假十日○召見軍機紹諴李經芳○發抄崧駿奏籌撥浙省滿緑各營官兵俸餉奉硃批户部知道欽此○又金華守畢棠署衢州守奉硃批吏部知道欽此○曾國荃奏臬司張國正飭赴新任奉硃批知道了欽此○又寗蘇兩屬上半年已未結交代各案奉硃批户部知道單併發欽此○又阜寗縣人文日盛請加廣額奉 
硃批禮部議奏欽此○○安徽巡撫臣沈秉成跪奏爲已故知府前在廣德州任内政績卓著遺愛在民籲懇天恩宣付史館恭摺仰祈聖鑒事竊查已故安徽知府代理廣德直隷州知州李孟荃河南光州直隷州人咸豐四年由監生投効皖營積功遞保俟補同知直隷州知州後以知府用同治二年到省四年以人地相宜借補毫州知州九年委辦廣德州墾務十一年代理廣德州知州該故員性情伉直胆識過人辦事極有血性生平淸廉勵已不事奢華蔬食布衣自甘淡泊而於民間利弊尤能隨地留心故所至有聲其善政得民尤在查辦廣德墾務之時該州値兵燹之餘當彫敝之後田地荒蕪民無孑遺客民恃衆逞强各分畛域土著勢孤力弱日起爭端該故員奉委後銳意自任因地制宜設局議章調和土客分别有主無主論以認主認官時値疫癘盛行帮辦委員孫育均染疫病咸有戒心該故員從容堅忍力疾從公不以死生爲念親歴丈量躬冒寒暑鋤强扶弱恩威並濟有乘機倡亂者登時擒斬以徇有聚衆抗租有設法懲追示儆從此大局漸定土客相安旋經委代州篆該故員勵精求治夙夜不遑百廢並興民得其所創辦五年之久賦額不虚民租有出而且注意學校建復黌宫培養人材振興文教凡於地方一切事宜均經次第籌辦具有規模迄今井里桑麻皆係該故員親爲厘定首創之功實爲彼都人士所嘖嘖稱道不置者乃以艱苦備嘗心力交瘁卒致積勞成疾在任病故身後官槖蕭然竟至無以爲殮百姓哀之追懷舊德歴久不忘據該州紳士候選教諭范祖文等臚陳政績聨名呈请奏懇恩施宣付史館立傳等情由州詳查確實呈由布政使阿克達春轉詳請奏前來臣伏讀同治二年十一月二十四日上諭祁寯藻奏弭盜安民必資循吏請分别表彰錄用一摺嗣後各省大吏務宜加意訪查其有政績官聲遺愛在人者着奏明宣付史館編入循吏列傳等因欽此安徽省前有已故全椒縣知縣朱根仁盱眙縣知縣潘治政聲卓著均經前撫臣曁臣先後奏奉諭旨飭部議准將該故員朱根仁潘治事蹟宣付史館立傳在案今該故員李孟荃在皖服官盡心民事實與朱根仁潘治後先媲美旣據該紳等以遺愛在民瀝誠籲請合無仰懇天恩俯准將已故知府前任毫州知州代理廣德州知州李孟荃生平政績宣付史館以表循良而資觀感除將事實册結咨移部科並國史館查照辦理外謹會同兩江總督臣曾國荃恭摺具陳伏乞皇上聖鑒訓示謹奏奉硃批禮部議奏欽此○○沈秉成片 
再六安直隸州知州劉宗海現經調省另有差委所遺員缺應卽委員接署以專責成查有試用同知許以增心地樸實有守有爲堪以署理據藩臬兩司會詳請奏前來除檄飭遵照外謹會同兩江總督臣曾國荃附片具陳伏乞聖鑒謹奏奉硃批吏部知道欽此○○奴才定安裕祿跪奏爲盛字營練兵又届六個月調操之期照章輪換會同閱看恭摺具陳仰祈聖鑒事竊照盛字營練兵原議每年撤半補半三年卽滿九千人之數嗣後不必再事撤補步隊每届六個月輪調操演馬隊則均係制兵本由捷勝長勝等營挑送撤回以後卽歸原營當差仍分撥各處駐扎抽調紛紛往返徒勞是以變通辦理一年調操一次均經奏明在案兹查該軍馬隊自十五年六月步隊自十五年十二月調操後至十六年六月初一日均屇調操之期隨卽照章將練熟之隊分别撤回其上年歇班之西丹並送歸原營當差之馬隊制兵均各按名調回入伍操演飭令總統豐陞阿等嚴督各該營統領營官　眞教練務期精益求精蔚　勁旅現經奴才等傳集馬步十營親詣教塲會同閱看洋操陣式步伐整齊技勇籐牌擊刺悉臻純熟加演之五行八卦陣令與洋槍隊相輔而行者變化亦極靈便演放連環槍炮聲晌亦均聨絡打靶命中約在八成以上當經分别酌賞稍涉生疏者立予責懲俾兵丹等各知儆畏勤加演練庶幾一律精强以仰副朝廷乂安根本愼固邊防之至意除由奴才定良轉飭總統等將津貼銀兩照章發給並飭造具花名淸册咨送海軍衙門查核外所有照章輪換盛字營練軍並會同閱看大操情形謹合詞恭摺具陳伏乞○皇上聖鑒謹奏奉硃批該衙門知道欽此○○定安等片再吉字營幫統三品頂戴乾淸門二等侍衛富林布於本年閏二月初六日聞訃丁繼母憂呈請回旗穿孝經奴才定安據情奏請賞假百日在案嗣於五月十四日百日孝滿因染患時疫在籍調養兹於七月二十四日旋回吉林到營接任帮統差務據該侍衛呈報前來除分咨外理合附片陳明伏乞聖鑒謹奏奉硃批該衙門知道欽此○○沈秉成片再調署懷寍縣本任宣城縣知縣范葆廉現已捐升知府禀請開缺所遺懷寍縣係省會首邑政務殷煩必須精明幹練之員方足以咨治理兹查有現任桐城縣知縣吳雲濤才具開展堪以調署遞遺桐城縣篆務查有另補知縣符兆鵬辦事穩練堪以署理該員吳雲濤本任内並無承緝已起四叅案件據藩臬兩司會詳請奏前來除分檄飭遵外謹會同兩江總督臣曾匣荃附片具陳伏乞聖鑒再所遺宣城縣係繁疲難題調要缺例應由外揀選調補合併陳明謹奏奉硃批吏部知道欽此○○奴才長庚奴才升泰跪奏爲凝禧寺札薩克喇嘛因病出缺循例揀選請旨補放恭摺仰祈聖鑒事竊據第穆胡圖克圖阿旺洛桑稱勒拉普結轉據　徵胡圖克圖之呼畢勒罕等禀稱凝禧寺札薩克喇嘛伊喜曲批因病出缺當由該呼畢勒罕等在於該寺喇嘛内揀選得倉儲巴羅布藏藎巴現年三十五歳辦事穩練素爲僧衆悅服等情代懇具奏補放前來奴才等核與成案相符合無仰懇天恩准將倉儲巴羅布藏藎巴補放凝禧寺札薩克喇嘛俾助　徵胡圖克圖約束僧衆出自鴻施所有請旨補放　徵札薩克喇嘛緣由理合恭摺具陳伏乞皇上聖鑒訓示謹奏奉硃批着照所請該衙門知道欽此○○奴才長庚奴才升泰跪奏爲闡宗寺札薩克喇嘛因病出缺循例揀員請旨補放恭摺仰祈聖鑒事竊奴才等據第穆胡圖克圖阿旺洛桑稱勒拉普結禀稱竊僧闡宗寺倉儲巴札薩克喇嘛丹增曲結於本年三月十五日因病出缺兹於本寺執事各項喇嘛内逐加遴選查有第腔巴夷喜饒丹現年五十四歲人尙明幹在寺辦事有年一切熟悉衆所信服等情懇請具奏補放前來奴等查與成案相符合無仰懇天恩准將第腔巴夷喜饒丹補放闡宗寺札薩克喇嘛俾得幫同第穆胡圖克圖約束僧衆出自鴻施所有請旨補放闡宗寺札薩克喇嘛緣由理合恭摺具陳伏乞皇上聖鑒訓示謹奏奉硃批着照所請該衙門知道欽此○○奴才長庚奴才升泰跪奏爲揀選後藏戴琫員缺擬定正陪請旨簡放恭摺仰祈聖鑒事竊查後藏戴琫靑饒策批前因戍防瞻對撫馭無術瞻民變亂經奴才等奏叅革職在案兹據掌辦商上事務第穆胡圖克阿旺洛桑稱勒拉普結遞具夷禀譯漢内稱據噶布倫等禀稱後藏已革戴琫靑饒策批所遺戴琫員缺有管轄營伍操練巡防之責未便久懸謹將合例應升番目開單懇請揀選等情前來才才等當堂騐看秉公揀選謹擬定正陪請旨簡放以　職守除將該番員等年歲履歴另繕淸單恭呈御覽外所有揀選後藏戴琫員缺擬定在陪請旨簡放緣由理合恭摺具陳伏乞皇上聖鑒訓示謹奏奉硃批另有旨欽此○○潘霨片再臣前准部咨光緒十五年十月初六日奉上諭雲南布政使着史念祖調補王德榜着補授貴州布政使欽此時因舉行大計必須熟手之員商辦經臣奏明俟新任藩司王德榜到黔再飭史念祖赴滇在案今該司王德榜於六月二十九日至省七月初二日到任史念祖卽於是日交卸擇期前赴雲南調任外謹附片具陳伏乞聖鑒謹奏奉硃批知道了欽此 
 
 

Page 13

 
 
[光緒十六年九月十六日京報全錄]  
　　宫門抄○諭旨四道錄前○發抄硃批四道○直督李奏請减收被災各屬莊田租項摺○雲貴督王奏請分别議卹片○直督李奏甄别知州片○又奏調補守備片○又奏知縣請開缺回籍片○雲貴督王等奏審明定疑摺○九月十六日吏部翰林院正黄旗値日吏部引見六十四名刑部九名工部六名國子監一名○杜春融謝協理算學恩○裕公鍾公各請假十日○芸公請假十五日○克公續假十日○錫侯請假二十日○召見軍機豐烈徐樹銘○發抄李鴻章奏請以候補道楊宗溓補通永道奉硃批吏部議奏欽此○又廪貢生龎元濟捐歀助賑奉硃批龎元濟着賞給舉人准其一體會試該部知道欽此○崧駿奏同善堂紳士籌辦賑濟請頒匾額奉硃批着照所請欽此○又山西士民公捐浙賑請建總坊奉硃批着照所請該部知道欽此○○大學士直隸總督一等伯臣李鴻章跪奏爲順直各屬本届水災極重請將京旗各屬莊田照案减收　項恭摺仰祈聖鑒事竊順直各屬向有王公貝勒等府莊田光緒六年御史朱以增請遇災酌减租數並田租歸地方官徵解臣以佃改歸官徵事有窒碍奏明仍由各府自行經理嗣因光緒九年水災較重查照前案奏請减租欽奉是年十月十五日上諭所有王公等府並各京旗莊田着卽自行體察災歉情形將如何减收租數之處行知坐落州縣出示曉諭不准莊頭攬頭等將已减之租朦混舞弊其内務府革退莊園頭歸官代徵地租香燈租步軍統領衙門西河歲修地租一體减免五成如有災前花户長完租項准抵次年之租積年民欠均緩至　年秋後啓徵出示曉諭十二年復被水災又經援案奏請减免各在案兹查順直各屬釐區本年水勢之大被災之重較之九年十二年爲尤甚業經臣等節次陳奏一　籌辦賑撫並遵定章飭委道府督勘災歉分數另行照例籲懇恩旨豁緩糧租先行照章曉諭停徵復據通州等州縣禀稱被災之處田禾旣失收成廬舍又多倒塌甚有積潦未消卽春麥亦難播種民情困苦異常所領賑欵僅堪度命　種各府莊頭攬頭地畝應交租錢實屬無力完納禀請奏辦前來臣等查順直此次災區正項糧租例得懇恩豁緩賦課先行照章存徽又欽奉皇太后懿旨節省宫廷用項賞發順天賑銀五萬兩並蒙皇上賞撥順天銀五萬兩大錢五十萬串倉米共二十萬石　隸粟米一萬二千七百餘石漕米三萬六千石並將新海防三個月捐歀移作順屬賑需恩施優渥感戴同深王公各府仰體　 
皇仁自必將災區地租照案核减惟　　之莊頭攬頭人等賢否不一誠恐從中朦混全數追呼昏墊餘生難禁朘削仰懇天恩俯准照案特諭王公員勒　府並　京旗自行體察坐落州縣災歉情形將莊田减收租項其内務府各項地租步軍統領衙門地租一體减收查上兩届内務府係不分災歉一律减免五成此次災情尤重似應照辦王公貝勒並名京旗步軍統領衙門是否亦减免五成並各迅速酌定知照直隷轉行坐落州縣出示曉諭俾窮黎得沾實惠其有災前花户長完及上年預行全收長出租項准抵次年之租節年民欠均緩至次年秋後啓徵以紓災困臣於奉旨後卽敬謹刊刻謄黄先行委員分往被災州縣村莊張貼並令於催收時先按五成完交仍俟各處核定减免成數再行由州縣曉諭遵照其有上年業經預交者無庸再交至各州縣未被災歉村莊仍照十成完交不得减免倘有莊頭攬頭書役人等由通弊混及奸民影射抗租照例懲辦各屬紳民地畝内有佃户承種交租者旣被災歉亦令一律减收以昭公允理合會同兼管順天府府尹臣　祖蔭順天府府尹臣陳彝恭摺具陳伏乞　皇上聖鑒訓示謹奏奉硃批另有旨欽此○○王交韶片再滇省辦理邊防出師猓黑等處陣亡瘴故文武員弁歴經造册會奏並咨部議卹在案兹復據各營屬陸續報到瘴故及遇害文武員弁戰兵練軍共一百一十七員名由雲南善後局司道湯聘珍等會山營務處查明造册詳請奏咨前來臣查册開瘴故遇害文武員弁戰兵練勇等或駐防邊境或經管台站或安設電線或查探邊情均屬爲國捐膒殊堪憫測相應繕具簡明淸單恭呈御覽仰懇天恩勅部分别議卹以慰忠塊除將淸册送部查核外謹會同雲南巡撫臣譚鈞培附片具陳伏乞聖鑒謹奏奉硃批着照所請該部知道單併發欽此○○李鴻章片再道府州縣歸候補班人員應自到省之日起予限一年詳加察看出具切實考語奏明補用兹查有順天差委候補知州孟丕振到省一年期滿例應甄别准府尹臣以該員人頗樸實當差奮勉咨請核辦前來臣查該　堪勝簡缺俟有應補缺出照例補用除履歴册咨部外理合會同兼管順天府府尹臣潘祖蔭順天府府尹臣陳彝附片具陳伏乞聖鑒謹奏奉硃批吏部知道欽此○○李鴻章片再天津鎭標右營守備吳振淸年力尙强情形不甚熟悉應卽揀員對調查有通永鎭標三河營守備張錫隆年四十九歲由伍歴拔千總題補今職該員樸幹勤能操防得力以之調補天津鎭右營守備實堪勝任所遺三河營守備一缺卽以吳振淸調補一轉移間人地各得相宜應請准其互相調補以裨營伍余飭取履歴咨部外理合會同直隷提臣葉志超附片具陳伏乞聖鑒勅部核覆謹奏奉硃批兵部議奏欽此○○李鴻章片○再據藩司裕長臬司周馥詳稱棗强縣知縣王冠珪湖南湘鄉縣人由文童投効軍營歴保以知縣選用並戴花翎加連同銜選補山西盂縣知縣因廻避改掣直隷題補成安縣知縣調補　城縣知縣復調今職該員近接家信因故母墳塋年久失修請開缺回籍修理等情由司詳轉前來理合附片具陳伏乞聖鑒勅部開缺所遺棗强縣知縣係屬要缺容另揀員請補俣併陳明謹奏奉硃批吏部知道欽此　 
○○雲貴總督臣王文韶雲南巡撫臣譚鈞培跪奏爲審明已革武職因被索討借項致釀人命按例定擬恭摺仰祈隔鑒事竊查副將銜補用遊擊黄天喜被民婦黄奚氏等控告威逼伊母斃命一案經臣鈞培在兼署總督任内奏叅革職提省發委審辦在案兹據雲南按察使岑毓寳詳據委員雲南府知府陳燦詳稱遵卽督同局員研訊緣黄天喜籍隷太和縣由軍營出力遞保副將銜補用遊擊饒勇巴圖魯名號與奚將氏之夫已故副將奚長靑同營素好奚蔣氏原嫁楊姓夫故再醮與奚長靑爲妻光緒十年三月前提督楊玉科辦理廣西邊防札調黄天喜奚長靑各募舊部弁勇赴營黄天喜曾與奚長靑所領軍餉内撥借銀一百兩到營後憑經楊發科亦於請領軍餉内如數撥兌還淸嗣黄天喜因病請假回家奚長靑旋於關外瘴故其妻奚蔣氏扶柩回籍無資過度不知前項業已淸還隨冋黄天喜索討黄天喜當卽告知維時楊發科在外未回無可質証奚蔣氏心疑黄天喜騙賴仍向索討不休十四年五月初九日復遣夫前妻之已嫁女黄奚氏前往催索黄天喜氣忿卽以奚蔣氏如此混要錢文不如賣娼之言斥駡黄奚氏轉回據實告述奚蔣氏忿激卽欲前往拚命時値天晚經其子奚永福與黄奚氏勸阻奚蔣氏羞忿莫釋初十日濳取家存治病洋藥携帶婢女采蘋前往黄天喜家稱被黄天喜穢語辱罵不願作人適黄天喜外出黄天喜之妻黄魏氏及同居之楊蘇氏用言勸慰詎奚蔣氏哭閙不已不知何時私服洋藥毒發嘔吐面色改變黄魏氏遣人找尋黄天喜並告知黄奚氏奚永福及黄天喜素好之補用叅將彭振綱單玉林等先後前往黄天喜亦卽回歸用藥灌救不效奚蔣氏旋卽因毒殞命報經太和縣知　張曾亮詣騐隨據黄奚氏與屍子奚永福具結攔騐並在奚蔣氏身上撿獲小盒内尙餘存洋藥相視實係夻服洋藥身死並無别故取結通詳前縣張曾亮未及審辦卸事黄奚氏以威逼斃命等詞控經前督臣岑毓英委員會審因人証不齊復札飭迤西首陳席珍就近提審黄天喜供詞狡展詳經奏叅革職提省發委審明議擬具招解司該司覆審無異查例載因他事與婦女口角彼此詈罵婦女一聞穢語氣忿輕生杖一百流三千里等語此案已革遊擊黄天喜因被索討已還借項穢語辱　致令奚蔣氏聞知氣忿服毒身死自應按例問擬黄天喜應如該府委所擬合依因他事與婦女口角彼此詈罵婦女一聞穢語氣忿輕生杖一百流三千里例擬杖一百流三千里事犯到官在光緒十五年三月十六日恭逢恩詔以前核其情節不在不准援免之例光緒十六年三月二十二日恩詔亦在准减之列惟係職官應否援免恭候欽定奚蔣氏因被穢語辱詈羞忿輕生惟係再醮之婦毋庸附請旌表婢女采蘋與黄魏氏楊蘇氏等救解不及均毋良議屍棺已據飭埋無干省釋等情詳請具奏前來臣等覆核無異除抄錄供招咨送刑部查照外所有審明定擬緣由是否有當謹合詞恭摺具奏伏乞皇上聖鑒勅部核覆施行謹奏奉硃批刑部議奏欽此 
 
 

Page 14

 
 
[光緒十六年九月十七日報全錄]  
　　宫門抄○諭旨一道錄前○發抄硃批五道○川督劉奏另補人員才堪造就分别題請酌補另補之缺摺○將軍支等奏恭報委員護送年班土司遣派土舍頭人起程日期摺○川督劉奏委員會辦局務片○廣西撫馬奏委署知縣片○又奏調署知府片○又奏請將知府開缺片○大臣德奏飭州縣署任回任片○廣西撫馬奏甄别知府片○大臣鍾等奏佐領呈請休致摺○又奏坐補協領員缺摺○陜撫鹿奏督糧道因病出缺請迅賜簡放摺○九月十七日户部通政司詹事府正白旗値日無引　 
見○福中堂等謝寛免欠項恩○耆齡彈壓覆命○啓泰恩棠秀吉各假滿請安○施侯請假十五日○慶福續假五日○英信續假十日○召見軍機景善孫詒經○發抄譚繼洵奏天門縣民人張汶薌故殺胞兄案審擬奉硃批刑部速議具奏欽此○又補用守陳宗　試看期滿奉硃批吏部知道欽此○又上年徵收舊賦錢糧比較分數奉硃批户部知道單併發欽此○意普奏請以主事富勳補内管領奉硃批着照所請該衙門知道欽此○又拜唐阿鳴烈補膳上人奉硃批知道了欽此○○頭品頂戴四川總督臣劉秉璋跪奏爲另補人員才堪造就分别題請酌補另補之缺以資治理恭摺具陳仰祈聖鑒事竊惟川省大邑縣知縣洪祖年隆昌縣知縣茅晟熙雙流縣知縣廖葆恒前經臣先後奏准開缺另補在案該員等撤回後在省供差極知振作才具均堪造就本年出有樂山昭化高縣等缺均係另補之缺例應歸各項候補班酌量請補臣查洪祖年等三員曾任實缺卽屬應補之員例得不論班次另補一缺今以洪祖年補樂山茅晟熙補昭化廖葆恒補高縣人地甚屬相宜如蒙兪允於地方實有裨益除分别具題請補外合無仰懇天恩俯賜勅部迅卽核覆施行再部議如不合例自應由川另揀各項候補人員請補併以陳明所有另補人員才堪造就分别題請酌補另補之缺以資治理緣由理合恭摺具陳再案關缺分謹附入驛遞摺封内以期迅速而免遲悞合併聲明伏乞　 
皇上聖鑒訓示謹奏秦硃批吏部議奏欽此○○西川成都將軍臣宗室岐元頭品頂戴四川總督臣劉秉璋暑理四川提督臣錢玉興跪奏爲恭報委員護送年班土司遣派土舍頭人起程日期恭摺仰乞聖鑒事竊照光緒十五年輪應頭班土司入覲前經臣等將調派緣由奏報在案兹該土舍頭人等先後到省臣等親加點騐本係遣人恭代照例筵宴酌加犒賞各土舍頭人等感頌皇仁咸形　忭隨飭查照向例分作三起間日行走頭起派軍標右營把總馬榮陞護送於本年七月初八日起程二起派督標左營把總楊榮護送於十二日起程三起派提標左營把總楊世泰護送於十六日起程責令護送各員至陜境交替妥爲照料約束務期安靜遄行勿在沿途逗遛滋事約計八月中旬可以齊抵京城所有該土舍頭人等齎呈貢物與頂戴銜名跟役名數飭司造册咨送軍機處查核曁分咨外謹合詞併繕名單恭摺具奏伏乞皇上聖鑒訓示謹奏奉硃批該衙門知道單併發欽此○○劉秉璋片再查川省總辦滇黔官運局事務紛繁需員會辦前帮辦鹽務候補道文天駿業已丁憂回藉兹查有補用道張華奎幹練精明有體有用堪以委令赴局會同辦理已於本年正月二十三日經臣檄飭遵照在案所有檄委補用道張華奎赴局會辦鹽務日期理合附片陳明伏乞聖鑒謹奏奉硃批知道了欽此○○馬丕　片再桂平縣知縣周克堃調省差委所遺員缺查有岑溪縣知縣何壽萱守潔才優輿情愛戴堪以調署據藩臬兩司會詳前來除檄飭遵照外理合循例附片陳明伏乞聖鑒謹奏奉硃批吏部知道欽此○○馬丕瑤片再慶遠府知府志潤不勝繁要飭令撤任所遺員缺查鎭安府知府陳如金精明穩練熟悉情形前曾署理慶篆吏畏民懷措置裕如堪以調署據藩臬兩司具詳前來除檄飭遵照外理合循例附片陳明伏乞聖鑒謹奏奉硃批吏部知道欽此　 
○○馬丕瑤片再查慶遠府知府志潤宅心忠厚人亦平正惟性成柔懦事多顚頇吏不畏而民不懷難勝煩要之任未便姑容據藩臬兩司會詳前來除飭將該府撤任委員接署外相應請旨將慶遠府知府志潤開缺另補以肅吏治謹會同兩廣總督臣李瀚章附片具奏伏乞聖鑒訓示謹奏奉硃批着照所請吏部知道欽此○○德福片再查平泉州知州晋昌經前護理都統熱河道恩良奏請因該員與此缺不甚相宜開缺留郡另行酌補其所遺之缺查有現署灤平縣知縣章榮邦堪以署理所遺灤平縣知縣應飭實任灤平縣知縣李楓林仍回本任各專責成據熱河道恩良具詳請奏前來除另檄飭遵外理合附片陳明伏乞○聖鑒謹奏奉　 
硃批吏部知道欽此○○馬丕瑤片再　准部咨嗣後道府州縣無論何項勞績保舉歸入候補班人員令該督撫卽以此項人員到省之日起子限一年詳加察看奏明分别煩簡補用等因在案兹查有廣西候補班前先補用知府華世熙業已試看一年期滿據藩臬兩司出具考語詳請留省補用前來臣查該員華世熙穩練勤愼守潔才優歴經差委並無貽悞堪勝煩缺知府之任應請留於廣西遇有煩缺知府缺出照例補用除將該員履歴咨部外謹會同兩廣總督臣李瀚章附片陳明伏乞聖鑒訓示謹奏奉硃批吏部知道欽此○○奴才鍾泰平福跪奏爲寍夏滿營佐領年老患病觸發舊疾已成殘廢呈　休致恭摺仰祈聖鑒事竊於光緒十六年四月初五日據二品頂戴記名副都統正黄正紅兩旗滿洲花翎協領裕通轉呈據正黄旗滿洲花翎佐領卓林呈稱卓林現年六十四歲共食俸餉四十九年前在河南軍營膀骽染受潮濕時發時愈兹因年逾六旬氣血漸衰偶患風寒觸發舊疾膀骽腫痛舉動維艱醫藥罔效難期就痊理合具呈告休卓林前於咸豐三年三月間跟隨協領祥安出河南兵一次在白馬寺三座樓等處剿捕捻匪共打仗六次殺賊一名同治元年九月間隨佐領委營總富隆阿出靈州兵在燕湖墩等處剿捕回匪並解靈州城圍共打仗九次殺賊一名奪獲腰刀一把自同治三年軍興以來守城三載當賊匪入城時迎頭巷戰立時攻退繼因賊匪攻城節次縋城在四圍長湖等處迎敵攻堅共打仗三十二次殺賊一名奪獲腰刀一把同治七年八年間疉有董志原大股陜回竄入寗境節次出隊堵剿在威遠堡等處先後與賊接仗二十六次殺賊二名因大事出力經護將軍豐紳副都統謙禧保奏同治十一年十二月十二日奉上諭卓林着賞加佐領銜欽此又於同治九年十年節次奉派出隊會合各軍圍攻蘇家燒房等堡巨巢一律踏平共出隊二十三次因在事出力復經護將軍豐紳擇尤保奏同治十三年五月十七日奉上諭卓林着賞戴花翎欽此欽遵各在案合併聲明等因轉呈前來當派佐領哈魯堪前往騐查旋據結稱佐領卓林年老患病觸發舊疾已成殘癈屬實等語據此奴才等覆核無異合無仰懇天恩俯准將佐領卓林原品休致以示體恤除將該員履歴造具滿漢淸册咨送兵部核議外所有佐領卓林呈請休致緣由謹援照同治九年間前署將軍豐紳等奏准改題爲奏成案恭摺具陳伏乞皇上聖鑒謹奏奉硃批着照所請該部知道欽此○○奴才鍾泰平福跪奏爲坐補協領員缺事奴才等所管寗夏廂紅廂藍兩旗滿洲協領桂齡因病出缺查例載協領人員遇有坐補缺出該管大臣細心察看如無年老力衰行止遜前等事專摺奏請坐補等語奴才等查有副都統銜記名簡放副都統軍功花翎强謙巴圖魯佐領連泰年五十歲曾於光緒十五年三月間擬陪協領咨送該旗於是年五月十九日帶領引見奉旨擬陪之連泰着記名欽此欽遵在案兹查該員年力尙强公事諳練自記名後並無行走遜前等事當差倍加勤勉核與奏請坐補之例相符合無仰懇天恩俯准將廂紅廂藍旗滿洲協領員缺請以記名協領佐領連泰坐補並照例兼管廂白旗滿洲佐領之處出自逾格鴻慈所有擬請照例坐補協領緣由奴才等未敢擅便理合恭摺具陳伏乞皇上聖鑒訓示謹奏奉硃批着照所請兵部知道欽此○○頭品頂戴陜西巡撫臣鹿傳霖跪奏爲督粮道因病出缺暫行委員接護請旨迅賜簡放以重職守恭摺仰祈聖鑒事竊據藩司陶模詳報督糧道錫光感患時疾醫樂罔效本年八月十一日因病出缺等情臣查該道錫光到任三年明練樸誠實心辦事因患時正遽爾不起殊堪憫惜所遺督糧道篆務查有西安府知府文啓精細穩愼前經護理斯缺辦理妥協堪以委令護理遞遺西安府篆務查有候補知府鄭子兆謹愼安詳堪以接署除飭遵照並由司檄委外至所遺督糧道員缺管轄西乾鄜一府二州兼司收發滿營兵糧任重事煩員缺緊要相應請 
旨迅賜簡放以重職守所有督粮道因病出缺日期及委員暫署緣由謹會同陜甘總督臣楊昌濬恭摺具陳伏乞○呈上聖鑒訓示謹奏奉硃批另有旨欽此 
 
