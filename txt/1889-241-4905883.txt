# 1889 - 241 - 4905883

 

Page 1

 
 
[美查有限公司]  
　　啓者本公司在香港遵公司律例凡入股者祗須認出股銀於西歴一千八百八十九年十月十五號買美查洋行在上海所做各種生意并地皮房屋一切一爲江蘇藥水廠及肥皂作二爲燧昌自來火局三爲申報新聞紙館四爲申報館所設申昌書室五爲三馬路申報館房屋地皮本公司資本銀三十萬兩分作六千股每股銀五十兩現在先定派股　五千五百股計銀二十七萬五千兩内二千股已算付足股銀作爲先還原主尙餘三千五百股現在招人來買　理　事一爲履泰洋行之挨波諾脫先生一爲麥邊洋行之麥邊先生一爲隆茂洋行之麥根治先生一爲梁金池先生經理人爲芬林先生銀行爲匯豐銀行訟師爲哈華托如欲取關布啓及定股信樣者向經理人處　各埠匯豐銀　索取均可定股耆每股先付銀十兩其餘於西歴一千八百八十九年九月三十號派股時再付如預定多股派時少得者定銀不能付還將來派股時照算如股分不能派得者其定銀照數付　其定股之期至一千八百八十九年九月十七號卽華八月二十三日下午四點鐘爲止光緒十五年八月初四日啓 
[精印三層本佩文韻府准六月初一日出書告白[  點石主人啓]  
　　是書印三層本向爲本齋所特劍當時頗有以式不雅觀者爲然而購者爭先恐後可見揷架累累宜居不宜行船辱馬腹之提使者爲可貴今本齋率由舊章仍印三層本取原書頁發裱不經裂何從舛誤而又意校加工精印每頁領行字無論多少書中遺檢之卽得分本從薄書腦從寬分裝廿四本分四套定碼洋廿无准六月初一日出書如欲購格外從産想海内文人用此者必以朱快也特此佈聞伏惟雅鑒 
[述江南赴試情形]  
　　今歲恭逢深宫歸政崇上徽號慶榜特開上下江士子雲集金陵數以萬餘計一切文武大小宫吏整頓規例淬厲精神凡所以安靖地方體恤多士者亦可謂周且至矣然據應試友人來函則猶有未盡善者數端爰揭其要而論之以爲當事者告俾得變通成法斟酌時宜以副國家鄭重掄才清厘積弊之至意一在輪船之頓船查輪船定章祗許每人帶鋪蓋食籃各一件以期上落簡便乃搭客　不遵此例在往箱籠雜物中數件以至十數件人愈多則物亦愈多遺失錯悞在所不免金陵招商碼頭向來祗有駁船大比之年則移借蕪湖等船於此本年經大憲飭局尅期造成新頓船一艘式較舊船加長物料亦均堅固惜以杉板船攺造艙面祗有一層逮輪船移傍時以兩層之跳板疉擱於一層之艙口　下層跳板旣爲上層所壓人須傴僂而出其上層跳板兩端高下懸殊勢如峻坂當　船擁擠之時人旣立足不牢物皆欹側損壞甚至人或遭擠顚仆兩旁雖有網繩疎而易漏一失足卽有性命之虞爲目前計頓船旣不能攺作兩層冝祗擱下層跳板俟下艙人物過盡而後上艙之物接遞運過須候過盡　行不准船主吹號催迫以及倐抽跳板等事庶頓船可穏妥而無害在進城之划子數有數百而當官有旗者祇三十六號輪船一到若輩奇貨可居索價　數百以至數洋不等大率以人與物之多寡爲準然划子所難者在進水關之際凡無旗之船較小進城較易而不能傍頓船須將行李等物挑出半里外始得下船有旗之船近傍頓船則較爲高大不能進水關則必中途換小船至水關其入也艱難萬狀蓋水西門水關内廓而外狹其低無比常時去水五尺許水長時祗三尺許苟划子魚貫而入亦　不難所患者人人爭先工夫因之躭擱每進一船必閱艮久至酉刻以後空船出城水順勢易則入者益爲所阻竟有候至昏夜閉關而不得進者卽或傍晚得進而怱促尋寓諸多不便竊怪此間爲前明都城何以水關低窄至此此在當路者建議興修廓而大之俾便行旅功德無量否則當省試之時專派員弁帶領勇役内則暫止空船外則喝禁爭進進者旣易出者亦自不難尙何阻窒之患哉以上二者均初至金陵之事至於進塲之時燈牌一切章程至爲周備特患日久奉行視爲故事或三面旂燈木能畫一或旗燈起數與時刻不符三路之人住庽不必定歸本路全恃燈旗畫一隨處皆可一望而知否則躑躅歧途必多錯誤至於中路之常州府東西兩路之松江安慶二府皆於寅初第一起開點　他屬皆有旗燈可守而此三屬則須於無旗燈時先到是又全恃乎時刻之絲毫不差倘未及寅初而燈旗巳扯則應點必多不到巳過寅初而燈旂未扯則候點益多擁擠甚或延至寅正卯初則三屬以後之人亦陸續來到迨門開擠入勢如山朋海湧苟不以龍門爲休息地其不因擁擠而就斃於點名公案之前者幾希是故欲清其本先在燈旗不誤時刻次在栅門依起開放不得放入越起之人則依牌而前自無擁擠等弊至於僕人送考本不准闌入栅内然官生教職業已不禁而年踰耄耋之考生又不能無待於扶助是在當事者緣情定制酌乎其中苟不至成羣作隊擔負入號斯亦巳耳否則立法太嚴而至不能遵行反致蕩然而無注闈中事固無一不然豈獨送考而已哉 
[本館接奉電音]  
　　昨接在京友人發來電音有本月初八日上諭二道敬謹譯登○八月初八日奉上諭廣西按察使着秦煥補授欽此同日奉上諭河南河北鎭總兵着劉盛休調補崔廷桂着調補河南南陽鎭總　欽此 
[京邸瑤函]  
　　前報紀南營東河沿汛寳守戎先後緝捕在花兒市明火行刦錢鋪之盜犯十三名嗣聞守戎以案中人數未全尙未移解北署七月十二日兵役偶疎防範致一犯斷鎖城房而逸幸經署後某住戶所見禀報守戎立派兵役急拿旋獲諸鮮魚口梯十胡同内屋上當卽械其手足帶回署中次日守戎以署中不甚嚴密恐復有意外之虞　將是案全行解交北署○月初有三人口操湘語結伴至前門外糧食店中和園觀劇戲畢欲穿大褂忽己不見索諸園中人園中人以三人並未寄存婉言以謝三人不允欲涉訟端旋有人從中解勸仍由園中如數認賠事乃寢息後有知其事者謂三人皆籍隸湖南常德縣初次到京應順天鄉試當入園之頃有一人如僕役狀者尾之而至屢向三人共話待入座三人因天氣炎熱各將大褂脫下旋經尾其後者接去逐一摺好望園中後櫃去彼時園中賣座人疑其爲三人之跟役並未介意迨三人索衣始知此人乃綹手緣三人者不知京中風俗因見此人極意周旋疑爲園中所雇以致受其愚弄耳○每逢鄉會試之年宵小恒溷跡於街巷間施其竊騙之技被害者無不向地面官嘵嘵七月初營城司坊會議妥章自七月初起至八月下旬止各歸地面官多派兵役向各街巷往來巡邏以免士子被害云○某日張燈時中 
 
 
] 

Page 2

 
 
正司練勇瞥見多人手持利刃奔入　廣福斜街三元興飯莊恣竟飲啖以其情形奇異一擁而入立扭四人至中正司司官訊得爲桂昌一爲林榮山一爲于存秀一爲米三問其何以持械至飯莊俱不確實供認因暫收禁以待研求○前報紀中正司蘇君幼伯會同諸糾捐立中正義塾一事兹聞塾中房屋現巳告成俟城憲親臨察騐後擇於七月二十四日啓塾授徒至學生共有八十名云 
[鱸鄉秋思]  
　　松江來信云有哥老會匪三百餘人匿跡四營堂一帶譚靑崖軍門訪聞其事急派叅府劉叅戎及左前城守營諸游戎晝夜梭巡以防竊發華亭縣亦親率差役巡查夜間令烟館毋許洞開以防匪人隠匿○七月二十七日有一女子至華署前連陞棧房投宿年纔二八婉麗媌娥裙下雙彎小不盈握蓮生步步當不讓潘妃獨著芳稱惟頂上靑絲無異牛山濯濯棧主異而詢之則曰奴不幸生而天每當鏡對菱花輒慚形穢勉效楊義髻愼毋笑貧家女之共憐時世儉梳妝也旣而倩夥燂煬解衣就浴棧主疑益甚復詰由來無奈據實以陳云奴係韵香一流人此次來自三湘七澤間欲向某軍門求布施耳棧主恐地方　賴乘間滋事遂婉言以謝堅不收留○西門外某木匠素有陸鴻漸之癖日向鴻福園凭欄啜茗以遣　情積欠茶資約計靑蚨二三百翼七月二十九日復入座呼茶茶博士婉告曰秋節伊邇出款良多請解君囊以銷我帳則玉川七椀不難使　腋風生否則地非藍橋不能一飫瓊漿滋味也匠大怒驀取水烟袋擲夫擊傷茶博士頭顱鮮血交流衣襟遍染經衆舁請婁縣騐視張邑尊勒令匠赶速延醫爲之敷治一俟傷愈然後將匠訊懲○城守營曾遊戎訪得西郊外地痞十餘名開單送請婁縣張小芸邑尊拿辦邑尊立飭幹役拿獲三人餘則早已聞風遠避矣 
[嶺表飛鴻]  
　　委署南海縣王子展大令代理廣州糧捕府通判王雪晴别駕均於上月廿四日接印視事張衡叔大令於交卸南海篆後卽束裝起　馳仕東莞履任緣東莞縣王大令奉調廉差故不能延緩也○正副兩主考冋例八月初一日登岸未久闈之前先進　華館駐節今辦差各員已將皇華館鋪設整齊矣○文闈試卷定期七月廿八日在番山關帝廟設廠開賣限至八月初四日截止大憲札委布政司經歴李叅軍駐廠監理彈壓○署南韶連道林舫西觀察奉委文闈提調差業將道篆交卸來省其太夫人忽於前日歸眞瑶島觀察當卽呈報丁憂至提調一差聞制軍擬委候補道周觀察慶　辦理然尙未不札也○雷州府屬距省遙遠士子之來省應試者頗覺艱辛此屆張香帥特派輪船迎接來省多士竊相欣幸以爲可免跋涉之勞矣詎行至半途風浪大作諸人不慣乘風破浪暈倒欲絶迨抵省後仍屬呻吟床褥病莫能興數十人中已病斃六七矣吁慘哉○樂昌縣某生員平日倚勢横行武斷鄉曲經該縣官詳請學憲斥革此屆考遺該生依然來省報名錄科學憲查知將其名册扣除不准與試該生俟學憲開門點名時徑赴案前遞禀求請收考禀内語多不合學憲怒甚飭差掌責數十板逐之而出一時見者咸謂其咎由自取○肇城閱江樓崇高百尺規模宏敞登樓一望星巖羚峽諸勝景盡歸眼界今夏督憲張香帥因巡閱基圍駕臨肇慶登樓觀望流連竟日惟年久失修漸形頽壞香帥飭高要縣雇匠興修經之營之大工刻已告竣翬飛鳥革冠冕堂皇都人士之來憑眺者絡繹不絶香帥修廢舉墜爲地方生色人咸歌頌不置云 
[閩嶠客譚]  
　　福建省城訪事人云巴姓豫章人向在閩垣以跟丁餬口去年因事出外託其妻子於其友茅某茅頻年閒住旅食艱難屢向巴妻貸銀約共積欠數十兩迨上月巴言旋妻告以故巴卽向茅索取茅無以應以致爭閙不休巴忿然曰此處不留人自有留人處莫謂鷦鷯在林必無一枝之借　遂挈妻賃居他處旣而令妻向茅坐索茅堅不肯還巴妻無可如何回家恐夫責備仰藥而亡及巴察知業巳無救矣事後巴以妻因茅而死意欲具呈控諸閩署茅懼　人調處願出棺槨等資并另具洋銀九十元之票據限期支取巴始允從○某日里人鳩資在鄉約所演戲有戴軍門麾下甲乙二勇相約往觀著名地棍綽號犬尾等數人擠擁之餘互相口角勇以驀遭横逆反唇相稽犬尾等卽糾集黨羽十餘人執械待諸巷口甲乙木之知也戲畢而歸卽被棍黨扭毆受傷　重說者謂以勇而不敵地棍其爲無勇可知矣事聞於軍門立卽面禀卞制軍制軍以兵民互毆此風斷不可長立飭地方文武嚴拿懲辦聞者快之○釁起黃堂一案本報已大書特書不一書矣所有巳革建寗府蔣某已革建寗鎭沈某昆季已革某局委員梁某候補縣沈某均經派員看守至司事秦姓帳房劉姓梁姓則均押在府經廳上月二十六日卞制軍親提秦等三人審問秦等均呈遞親供制軍逐加細訊隨卽退堂未知若何定案也○統領曹軍門見長門砲臺前後有田數十畝荒蕪已久因於去年飭勇耕作歲可收榖百餘石上月凱字左營勇丁因田苗枯槁向附近池中戽水灌之射馬砲臺統帶康君謂池中之水專備養魚一經戽乾魚將就斃砲臺上各勇一間斯語逞其私見糾人拆毁水車凱左營勇忿忿不平霎時集衆百餘人前來問罪如臨大敵各奮雄强康君恐釀事端急飭人爲之說和總帶凱字左營李軍門亦嚴諭各哨官毋許妄動兩營始免交鋒總理閩浙營務處楊觀察聞知飭員詣查因曹統領出師順昌尙未反斾如何詳辦尙無有聞也說者謂該兩營勇丁勇誠勇矣無奈皆勇於私鬥反不如戴軍門麾下之勇而不勇者雖遭毆擊尙不致肇禍興戎也噫 
[朝鮮近事]  
　　去漢城西北四十里地名北韓有巨洞王曾避難於其内刻間派有鮮兵五百人把守洞口以防虎豹蛇虫○華店某用韓人作鋪夥不遵鋪規與店東强辯打架巡差往勸亦被毆打○韓地通商計仁川龍山元山釜山共有四處而華人所居實只二處元山釜山華人不敢往往則資本耗盡韓人不與買賣此二處皆是日人生意○韓人自瓜熟後飯館皆關閉問其故言韓人能以瓜代飯○日人店内每家必用韓人以充當鋪夥任其盜竊零星置若罔聞蓋買韓人之心也○朝鮮施醫院係洋人爲醫韓地婦女日間不便皆於夜間往治之甚爲華人之所不取○漢城西北有高陽　廣出盜賊刼掠行人○連雨二十餘日小本經紀實不聊生○連日陰雨不見太陽且非常之熱恐有雜災爲患○韓兵醉入華店搶奪什物被巡差拿　理署不懲其酗酒而釋放之所以待韓人則善矣○華商某店鋪夥被黜内渡由漢赴仁乘小火輪投漢江而死○鮮人醉搶華店毒打華人屢經巡差拿送到案而並不認眞懲辦華人又奚望焉○韓人死於街市三日無人埋葬其官亦不之問曾不如犬死於路尙有人取而食之○巡捕廳新買房屋修葢整齊○漢江水大杉板載客過渡價增二十倍○在外道被控之華人拘執到案問實在署外正法連殺二人毫無屈情以警華人之不道是也但韓人卽藉以爲口實○東南二街華商最多道憲派差巡查東南二街西街零星幾家着限一月之内遷　東南二街今巳逾月催逼　緊因具禀稱貲本過少碍難重買房屋經理署批斥○理署修葢大堂木瓦小工等約有二百餘人 
[宜昌近事]  
　　上月廿三日早江通輪船抵宜有四川張協戎　京引見附輪回川寓城外之祥順客棧大約盤桓　餘然後起程履任也○祥太升客棧内西幫某客辦得顔料等貨約值六七千金雇船運往川號不料船家私攬客貨多件行至平善壩上面失事船卽截作兩叚西客　船家所攬之貨不下萬金救起無多水手亦淹斃數人蜀道之難難於上靑天豈不誠然乎哉○廿二日上燈後陰雲四合至夜半大雨傾盆俄而羅溪地方起蛟次早被蛟水所冲之屋架板門等器均順流而下何今年蛟水之多也 
[袁江雜錄]  
　　邇有匪徒冐充厘卡巡丁時向行商需索事爲卡員訪悉出示遍貼通街如有形跡可疑者許卽具詞控告云○南門外某姓家屋舍本巳傾頽加以霪雨爲災以致驀然坍塌徒高下墜壓斃一三歲小孩○道憲親駐郵工以防冲决下河之民感恩戴德爰製旂傘牌匾送諸道轅○北鄉漁溝三河樹地方被水成災小民轉徙流離陸續來浦以委員開放箝口壩致鹽河漫溢秋稼成災等情控諸大憲大憲許其將壩堵塞小民猶聲　給還積榖欵且免徵糧不知大憲將何以處之 
 
 

Page 3

 
 
[攫女讞詞]  
　　攫女被拘一則昨從西報譯登兹悉寗波奉化縣人包時興向爲篾匠有女名香鳳年祗十有二齡由隣婦陳何氏土鄧氏等爲媒許字同鄉周子　爲室周向爲西人縫紉卽俗所謂紅帮也前日包挈香鳳乘宜昌輪船回鄉並未向周知照周聞之奉母陳氏叔阿生开邀各媒人登輪尋覓預期雇定汪阿才野鷄馬車俟諸江滸及至輪船尋獲拽之上岸納入車中香鳳痛哭號咷周等若弗聞也者促車夫加鞭飛駛及過總會西人見而阻住喚同巡捕帶至捕房昨將一干人解送公堂請訊先由包探陳阿九禀稱包挈同杳鳳搬取什物上船後被周拽之上岸迫令坐馬車而去及拘至捕房管押周之母及叔开各媒均來探望因令一倂到堂包供訴前情并稱女兒憑媒許字與周言明財禮洋銀八十元祗付四　元尙短四十元分文無着今忽糾人攫女以致受傷香鳳頗似有傷低頭不語陳何氏供稱小婦人與包爲隣曾爲其女作伐許字與周言明財禮洋銀四十八元先付四十元約以再找八元並無衣飾等事今包並不知照輒挈女回鄉周遂邀小婦人同去找尋實不知且預雇馬車情事王鄧氏供與相同并稱小婦人未經同往周及母陳氏叔阿生所供情形亦皆脗合汪供小的駕馬車載客爲生不知伊等攫女事情是以受雇麥捕頭稱當西人喚捕　攔時汪尙加鞭飛駛預期豈不知情蔡太守問包曰爾家中尙有何人如何並不向周知照答稱妻亡後無人照料因此向鄉家中有八旬老母周所短財禮並不交來故未通報太守謂周曰爾旣聘定包女爲妻知其擅自回鄉儘可知照媒人向論豈容糾人攫取以致受傷遂判將周及伊母與叔連媒人馬天各押一天香鳳暫送棲流公所留養以候覆訊核辦 
[印錢案發]  
　　英包探王阿二禀稱畢陳氏向唯德洋行夥洪慶泰借洋若干元立有借據央天生藥材鋪擔保盖有圖章業已拔付十六元尙少二元八角該氏稱須由洪交還借票始肯付清及持票交該氏轉交天生藥鋪主閱　則非原票是以投報捕房捕頭派小的拘洪查問唯德則稱不干我事須問買辦爲特送案請究僞票及在洪身畔搜出之各借票呈閱該氏申訴前情天生藥鋪主訴稱鋪中曾代蓋紅色圖章洪假繕之票則係黑色圖章顯有不符呈請電鑒洪供小的不敢僞造票據至其餘借票欵已收清須還各戶蔡太守以洪揑造票據希圖冒索欠洋情殊可惡隨諭該氏所欠二元八角免予付還眞票雖未交還公堂已經有案作爲廢紙可也洪先予管押二十一天再行查明各票有無弊混以憑核辦天生圖章發還 
[互控冐牌]  
　　前有林三和幹記烟號主林宜梁投縣遞禀求示禁假冐招牌前日又有林三和曾記烟號主福建汀州監生林選文具詞控稱先曾祖曾在湖南開設林福順烟號旋與林宜梁之祖林朝幹在蘇申租屋兩處分設林三和烟號至乙酉年彼此分析以蘇地曾記歸監生得受以申地幹記歸宜梁經理監生在原籍福建設立烟廠其牌號曰裕順曾記益豐景記益豐乾記後又來申地法租界開設林裕隆號貨眞價實遠近馳名歴年以來並無假冒牌號近年牟利之徒輒以低貨混充是以於本年四月控請吳縣馬出示禁止詎料宜梁胆敢混稱監生牌號實是假醫宜梁前已與監生分劃清楚伊是金利來記牌號豈容混冒猶敢來案矇求示禁實屬胆大妄爲若聽其混冒則日後烟廠勢必被其圖佔不得不呈求澈底根究出示諭禁俾免圖佔而安良懦等情裴邑尊諭以候提訊給示可也 
[上海縣署瑣案]  
　　湖州人朱子偉於光緒十二年十月十九日娶莊氏爲室至二十日卽有王維榮等以朱自稱職官誆騙銀兩扭控於英公廨訊供送縣旋卽脫逃什物悉係租賃　來卽由原主搬去莊氏無奈退回母家迄今事隔三年朱忽於前日投縣控稱妻母楊氏將妻覇匿不准接回楊氏亦投案禀訴前情并稱前被誑騙並無覇匿事情現在儘可將女兒交伊領去裴邑尊飭將朱交差看管着楊氏明白具詞禀候訊辦○武弁祝玉從控唐馬全曹二寳陸天福等誘匿媳婦一案曾記報章前晚裴邑尊升堂集訊視申訴前情唐供稱小的駕舟爲業曾在祝烟館内吸烟並無誘匿情事曹供稱小的與唐同在祝處吸烟是日曾見祝媳在十六鋪橋啼哭後卽不知去向陸供稱小的賣蘆粟度日亦曾至祝處吸烟不敢誘匿伊媳邑尊以曹旣見伊媳爲何不與通知喝令笞責四十板交差鎖示唐收坤陸交地甲帶回着祝赶緊尋媳交案以馮澈究 
[英界公堂瑣案]  
　　昨報列某金鋪學徒取金被押等情昨日蔡太守訊案時包探秦少卿禀稱該學徒姓王取鋪内金條金戒及洋銀百元約共值銀二千餘兩當時巳上豐順輪船思往天津鋪中執事人投執捕房卽由小的緝獲原物已由執事人取去王身畔尙存洋銀二十元金戒七枚今特送案請訊執事人某甲訴稱土年祗十七歲由表兄薦保在鋪習業已二年矣素來誠實可靠此次不知如何忽起歹心諒必有人唆使現在原物已如數收回念其年幼無知且家中尙有老父叩乞施恩免辦以冀其攺過目新該學徒供詞含混蔡太守問爾取此鉅欵意欲何爲誰唆使爾作此不端之事答稱意欲自創新基取此以作資本並無人唆使爲非太守飭交捕房帶回俟禮拜四再訊并諭執事人須酬謝該包探以奬其能○公記報關行有哆囉呢一箱在新關報稅時被寍波人周月卿冒充正泰洋貨鋪中人雇車裝去當經出店船戶追獲送入捕房旋由包探秦少卿在周家中搜出四達洋貨號所失羽綾一箱一倂解送公廨蔡太守訊供之下飭該句探將周帶回查明有無别案再行解訊以上情節俱經列入報章昨日覆訊公記行夥龔聖齋四達鋪夥葛維卿投案候示周俯　求恩該包探禀稱兩家之貨值銀四百兩現經小的查得周别無他案太守判管押六個月以儆贓交兩失主領去葛呈上銀行鈔票二紙計共洋銀十元請賞給該包探太守轉交副領事發交麥捕頭賞給以示鼓勵○包探秦少卿禀稱某西人失去包車一輛曾經投報捕房現由不的查明車由李土子行竊托人售與西人某甲未便吊贓將李送究西人申訴前情李供稱小的行竊是實如今情願償還蔡太守判管押四十二天并令繳償車價 
[法界公堂瑣案]  
　　芮鳴歧控端木品珍袁祥林覇佔店基一案疉記報端昨日葛同轉傳到沙遜洋行收租人趙子雲大興肉店主吕祥鳳潤泰南貨店主姚琢銘袁與端木仍由原保交案芮稱端木曾囑袁來關說願貼監生銀三百兩姚勸監生不可得受同轉問袁曰爾可從實供來袁稱並木說過同轉謂現在八十元不能交爾矣並謂吕曰伊等爲此房屋涉訟至今爾總以遷讓爲是吕稱房主不來關照趙稱今晨己將定洋還吕無奈吕不肯收受同轉謂趙曰爾之主人凡事皆顧全大局爾亦須照此作事庶不致貽累他人端木屢傳不到取巧牟利本分府早已洞明現又串同姚讓店開張姚亦不應如此姚稱端木雖曾說過確未成交我店實因開銷太大故擬於節後遷移同轉笑曰只怕據已立就矣芮稱端木欲令監生將大　店基　倂遷讓願貼銀三百兩托姚來說曾遇諸乾生酒店中同轉謂端木曰爾實不知好歹本分府囑爾料理爾竟抗不遵斷且又令收租人轉託房主來保旣有三百兩一語　罰爾出銀三百兩以充賑項當押候繳銀始行開釋吕旣已裝修一切當令芮稍貼費用姚旣供不將店基讓與端木着具潤泰店基不關烟店切結備查袁並不偕芮向房主說明情節咎亦難辭姑弗深論趙係經理收房租人宜將房交芮收管不得含糊了事案遂結○包探禀稱嘉興人何桂興手持衣包形跡可疑拘案請訊何供洋布短衫褲三件係二馬路陳萬源珠寳店范子靑贈與小的長衫一件係城内周景春贈與小的請訪查可也葛同轉着押候查　核辦○楊家飯店夥蔡金海訴稱奚阿二來店用膳乘間竊取同桌人之　衫昨遇諸中途詢之云已押去是以扭案請追奚供小的悞取短衫現已質取靑蚨二百十翼葛同轉着管押三天贓令包探住吊○包探土榮培禀稱小的巡至吉祥街拘獲積竊士金海向之詰　云竊得船上衣包内有短衫二件手巾一條鞋一雙今特送案請訊王認竊求恩葛同轉判笞責一百板○包探禀稱昨夜江寬輪船開行時有楊立本在船上行竊短衫一件拘案請懲楊供稱小的送客下船短衫由表弟送與小的包探禀伊將知衫藏在褲　非行竊而何葛同轉判掌頰四十下短衫　捕房候領○舟山人朱長生控范寳生押妻一案迭紀報端 
 
 

Page 4

 
 
昨日捕房將全案人証解送公堂葛同轉問朱妻秀卿曰爾自爲娼後曾　何時回去答稱十九歲五月曾回去九月卽出門仍至道頭爲娼廿三歲由丈夫及叔母帶寗波在江北岸宋阿華家妓館問王丙玉處是誰立據答稱丈夫及叔翁出名於九月廿二日繕立叔翁名善興當立據時夫弟阿榮亦在塲契上書明典押十年計洋一百二十元由丈夫取回還債每月再寄十元共寄一年半小婦人自爲娼以來丈夫取去洋銀不下八九百元矣同轉謂何以爾夫不認此事答稱叔翁尙在可以質對現在據在何成甫處當時由韓太爺繕成朱仍堅不承認同轉着秀卿與之質對朱仍含混其詞秀卿謂朱曰爾於四月二十日到過彼處六月八月又兩次到來俱經贈爾盤費且爾向王拆梢致王剪去髮辮在元同巷時我尙質物得錢送爾附舟山航船回夫爾又假死託人通報我卽帶洋四十元曰米一石以及衣衾等費火速赶回詎爾非但不死抑且無恙同轉問朱尙有何說朱狡展如前同轉以朱縱妻爲娼自託范王經手今反來案誣控諒必有人從中唆訟着一倂押候嚴訊○恒源酒店主陳永明訴稱昨日徐連卿來店偕二友飲酒應付酒資二百八十文非惟不付反糾流氓擊碎器具是以鳴捕拘案徐供杭州人陳係姊丈之父今姊丈巳往朝鮮葛同轉問陳　爾與徐是否親戚答稱雖係親戚確未會過同轉着將徐管押七天○包探李雲發禀稱昨夜三點鐘時李菊生行竊相風竿下玻璃器當由西捕拘獲送案請究李供小的觀劇回來路經是處並未行竊曷同轉着押候傳西捕質對○寡婦郁祝氏遣抱楊允生控稱同治七年陳　湖曾欠銀八十兩請賜訊追曷同轉提陳研訊陳稱情願歸還惟求寬限同轉着交人保出限十天内將銀繳楚旋有王廷票呈某號保單將陳保去○貨郎　陳路平訴稱十日前被胡阿寳攫去洋琴窮追未獲今得途遇訴捕拘案請懲胡供洋琴寄存乾茂棧值洋二角八分業已付過一角陳稱實被攫　並未收洋同轉着將明押候傳乾茂棧主着交洋琴再核○八仙橋泰來酒店主陳本其訴稱歇夥周長生於初六日夾店暗將爐上銅蓋滿盛燃著之煤濳至樓上種火以致燒去油簍一具又將帳桌邊所放帳箱搶去内有洋銀三十餘元窮追未獲昨日一點鐘時遇諸新橋堍得　扭送案下周堅不承認陳稱容元海曾經　覩葛同轉著押候陳邀容及司帳人到案再訊○包探禀稱江北人陳學初在八仙橋某烟館中行竊烟燈送案請究陳　燈是巳物實被誣指葛同轉以原告不到判令掌頰四十下以示薄懲○振元錢店夥何介夫訴稱初七晚八點鐘時偶不提防被人攫去散錢一千文及玻璃窓一扇旋在老義泰烟館中查得玻璃窻云是王桂生所寄因將　送案請訊王供本城人向駕野鷄馬車載客趁錢車主余載仁家住泥城橋外車上英工部局捐照第三十五號法工部局捐照第百零五號玻璃窓在途中拾得實不知是竊來葛同轉着押候查訪贓　何領去○包探禀稱何小禮行竊女衣及棉袄等件拘至捕房卽有失主來領今特送案請懲何供語含糊葛同轉以贓旣領去從寛免責判令管押天 
[蘇省撫轅抄]  
　　初四日知縣用試用布庫大使蔣振墀服闋回省禀到○初五日巡撫姚鏞聲禀辭奉委赴靑浦縣幫辦城垣衙署工程差 
[浙省撫轅抄]  
　　七月二十七日楊克昌禀知藩司委寗波發審差候補縣汪肇敏禀知臬司札調督審局差○二十八日樂清縣申禀奉藩司飭知赴任禀見叩謝署新昌錢鍾麟禀奉藩司委署禀見叩謝張國年由京驗看來省禀到○二十九日楊葆光禀知引見回省並銷解絲餉差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩垣官報]  
　　通判戎陳猷交卸西溪厘局省署福清塲顧清輝卸事回省知府侯材驥委查　運課厘兩局課欵司徒道東委會辦通商局務同知黃志交卸戴芝坡厘局事務回省八月初一日督憲詣文廟行香又赴西門外接正副主考跪請聖安知府郎慶恩交卸閩安稅課二關事總兵彭定太禀辭回湖南管帶船政衛隊禀交帮帶唐都司澄清代理督轅牌示建中遊擊篆務查有延左都司張鑑堪以署理所遺延左都司缺查有補用周占標堪以署理浙江寍海營叅將員缺奏請以補用叅將雷芸桂補授 
[鄂渚官報]  
　　七月廿二日候補府陳宗濂禀見謝奉委辦撫署内牙釐文案事件二十四日大挑縣蘇貽英奉藩憲善後局委解山東鄭工銀兩二十六日分發試用縣丞李奎度來省禀到候補州英勳奉臬憲委赴天門縣提京控案件 
徐園主人月集勝友分作琴棋書畫度曲等會更及諸般韻事數之無窮滬上極俗之區難得别開生面誠豪舉也詩以張之誰曰不宜 
園林難得主人賢明月清風不費錢招引良朋尋韵事居然平地小神仙由來海上移情事流水高山一曲琴幾輩惓懐風雅客合當洗耳此間尋忘機鷗鷺了無驚花不丁丁聽子聲一局纔終諸籟絶落紅如雨墮秋枰揮毫得意客紛紜董趙荆關總出羣衆妙洵堪供衆賞張皇四壁盡烟雲長笛聲清占勝塲聽從花底悠揚惱他北鄙何劣掉首瓊筵去不遑秋菊春蘭遞品評就中月旦最持平主人况具看花眼一入芳叢分外明安排筆研待鴻裁誰是當前七步才滿壁塗鴉勞注曰獨將珠玉朗吟來杏帘飄處酒逾香第二泉清煮茗嘗餘事投壺還射覆任人選取樂徜徉衣香鬢影朅來忙點綴樓臺景更芳留得玉容圖畫裏雲屏羅列勝琳瑯吾家勝跡已千秋放浪還經五大洲敢向寰間侈游福喜從君又得莬裘[  已丑初夏倉山舊主題壁]  
[哭父]  
　　稚齒依依讀古經虚邀庭舉識風丁高堂抱病憂虞迫遠道懐歸涕涙零壬歲方希歡繞膝庚星忽隕慘撫形遺言猶感殷勤囑聽到悲凉萬籟冥長日思親涙未乾一回握筆一心酸從知任性爲兒易始信持躬作婦難露下黃壚孤鶴嘯月明靑野杜鵑殘西山落照愁無那過眼空花電覲[  于歸扶風女兒明焚草]  
[哭母]  
　　驚傳噩耗苦停炊魂夢悲啼亦半痴顧影煢焭如失所追蹤惘惘悵何之穿珠日掛千行淚繡佛時傷一縷絲愁兩凄風思渺渺挑燈忍賦别離詞女兒蒙作掌珍憐撫育深恩億萬千痛未趨庭酬罔極愁偏棄我赴重泉階叢玉樹留明月堂暗金萱化紫烟慈訓昔年空自憶傷心多病任流連[  于歸扶風女兒思明焚草]  
[和葉粹之别駕悼陸孺人詩]  
　　舉止温柔德性堅最難戚里共稱賢一朝撒手乘鸞去還恐西河恨尙牽　情奉倩已神傷營奠營齋累月忙更有不堪　首處白頭相對淚成行天涯何事不相思那有重圓破鏡時我亦昔年罹　恨燈前生怕讀君詩味閒小築主人稿 
[上海四馬路高易公舘内籌賑陳詠南經收山東奉天七月十一至二十日第一百二十次賑欵清單]  
　　十一日孫玉吳洋一元聖訒氏洋五元○○十二日果免所累洋五元利興寶號洋四元漢口茶業公所寄來洪江油號同事助錢十一千文伸洋十元四角石記助山東洋四元○十三日江西興安縣署張子書翁募張鄭氏洋八元○十四日宿遷署修本爲父完愿并求一切平安又爲妻完愿助洋十元九江源新烟號募援單李紹白洋二元藕頤居士仙根堂李午云有心人乾乾堂聽由堂趙徐氏李又臣李道光李家瀛清虚山人各洋一无無名氏同仁各錢一千文樂輸堂彭遠焜各五百文李愓九三角源新烟號湊助洋八角五分共捐洋十四元一角五分錢三千文伸洋二元八角五分共洋十七元○十五日修德堂助山東洋五十元柯亞明花仔意花女洋十元陳冠炳一元胡陳氏壽筵移賑洋四元三鳳堂等八戶洋一元蘇垣元裕號募易無名補過氏洋三元梁煥章求母病速愈洋十元有愿無力人洋一元○十七日無名氏銅洋三元洋半元無名氏銅洋一元淮城勉力子黃洋二元安徽無名氏洋二元豐茂銅洋五元郁祚坤洋七元耿先鈐三角戴嗣銀周炳炎鄔　德各二角粱滿一角共洋八元○十八日沈松堂洋一元陳與昌交來章錦屏第九次助英九月分吕宋票全張第一萬六千另九十六號○十九日無名氏洋二元○二十日尙志堂洋二十元張吉皆洋二元○○以上總共收英洋一百八十一元九角銅洋九元英九月分吕宋票全張第一萬六千另九十六號合倂聲明 
[金陵勸募山東賑捐並在貢院前收卷門口設桶勸捐第二次收數清單]  
　　八月到四到戈伯鴻一元夏章甫一元劉子明一元隠名氏銀一兩桶捐零收大錢二千零九文小錢一百四十文胡琴山張叔平蔡丙臣劉　卿共本洋二无無名氏一元陸心記對開洋個不留名十開洋二角桶捐零收大錢一千九百三十一文小錢一百五十四文不留名一元阮績安厲孝伯張蠡湖張子鴻共二元春記求病愈十元存心四陽洋二個周記一元桶捐另收大錢一千二百三十四文小錢一百十四文竹記一元王煥本一元侍記一元書帶草堂一元不　名一元治西山樵内史本洋十　丹陽學聞一元桶捐另收大錢四千一百八十文小錢六百另六文不留名一元彭介眉一元票錢五百文不留名一元袁世德堂票錢五百文三槐堂元滄吟廬四開洋一個懐德堂一元葉善士本洋一元于笛聲一元桶捐另收大錢四千七百五十二文小錢四百文○所收各捐數前巳登報外謹將七月二十四日至廿九日止收數按戶分别登記以昭憑信尙求源源接濟合併聲明[  上海文報賑所代啓]  
[上海南市祝其公所蔣立權萬慶洪經收贑檜祝字册賑捐第五次清單]  
　　六月廿一日至七月廿九日○六月廿一日○江芳全先生經募七號册晋泰十元德記二元元順莊順元莊金合記誦芬軒程四戶各一元無名氏二角森生經募十一號册森生雲五元謝錦翁源記莊源來恆發源裕義興和記七戶各一元張正豐沈洪源二戶各五角益承莊王子春先生經募五十號册洪興號六元歐陽欽林　香曾祖欽三戶各二元張瑞騰葉少圃高在軒宋長發周琴生曹餘傳茅增祥無名氏八戶各一元和泰行張祿卿專寄平望鎭託陳永義先生經募二百十四號冊陳永義三元吳巽源償宿願讀禮居士耕源坊王織雲五戶各一元清河子記戚允江潘石泉吳義茂張程萬周益隆源森昌七戶各五角○本日共收洋六十元零角○廿四日常熟徐賡　生經募九十四號冊虞山隠名氏芹尊節費十元含翠書屋紅杏　房二戶各元芹桂聨芳書屋一元滸浦金吟香先生經募六十四號册無名氏五元六角許亦傳許榮傳二戶各二元朱源泰船年興順船吳竹亭陳竹亭陳恆順奚聿泰金茂順殷　發　子賢顧復興徐湧順萬福康周德興十二戶各一元陳文卿陳福泰曹聚章三戶各五角又六十五號冊公裕一元九角○本日共收洋四十元○二八日張恆大經募一百八十號冊黃萬豐十元新源利紙號四元姚琴堂汪恩二戶各二元吕棠翁家珍汪財元舒義新堂　葆馨舒濟美舒少卿姚家亷周田安王夢麟源美無名氏劉正大泰山店劉純淡復昌號十六戶各一元○本日共收洋三十四元○廿九日瀏河王雨三先生經募六六號册啓善堂十无韓東升二元周九　薛　堂韓東禮周也韋四戶各一元王雨三五角左劉松云右張蘭生二秀各錢四百中周衡之馮竹卿宋金臣劉瀛洲左王甫清孫雲儀右張玉威膝蘭軒高清田九　各錢二百文蔡秀岩錢三百文江夏堂錢一百又六十九號册長豐泰吳恊豐張永順祥泰成恆泰趙永泰六戶各五角膝春臺先生經募百十四號册梅萬昌一元錢三十五文龔聖熙施得隆二戶各一元野西草堂修竹吾廬龔小魯周鳳鳴四戶各五角錢桂方錢四百徐雲章金子卿二戶各錢二百劉祥記陳老福二戶各錢一百又一百十九號册瀏河捐局二元無名氏一元邢亭八角項子亭五角查紫寅三角隠名氏馮藝齋無力子三戶各二角汪致祥一角○本日共收洋二十九元八角錢四千另三十五文合洋三元五角錢三百七十五文○七月初九日聚興經募三百五十六號册陳同春三元無名氏謝鳴歧各五角○本日共收洋四元○初十日周子京先生由湘北寄全泰盛信局來經募三百七十號册臥游草堂二元華鑑如策遠堂二戶各一元又三百七十一號册劉文卿怡興堂胡陶西侯三戶各二串管洪卿蓋蘭洲二戶各一串又三　七十二　册景賦堂陸串恭壽堂王子厚二戶各五串四川朱賜福堂二戶各四串敦德堂藜靑閣留餘齋三戶三串北平孫松江林敬修堂江都杭授經堂平江周仁和諸溧水濮八戶各二串小　乙串關中梅二元又三百八十號册慈竹長春齋淵簡齋二戶各銀五兩湛華堂祈堂二戶各銀二兩彭永壽張子華張子明張子木程聘三程本伊陸戶各銀一　又楊葆翁善士經募錢五十串文章鶴翁善士經募洋十一元錢十三串○本日共收洋十七元錢一百廿一串合洋一百十三元文銀廿兩公估十九兩一錢陸分加水九錢五分共申九八元廿兩另五錢二分○十四彤甫嚴君廿元又經募二百四十一號務本堂隠名各一元凝暉草堂介壽堂各五角又二百四十二號册無民延陵氏隠滬居延陵知足齋免力　延陵季子天水氏養拙晋陽氏不留名槎隠居懐德堂吳子蕃隠名氏云林鶴多如氏十七戶各一角吳心如無名如各二角裕後氏五角又二百四十三號册復來兩元○本日收收洋二十七元六角○十　日山陰朱霞汀洋乙元○廿陸日時和洋貨號經募一伯五十號册郁勤記十五元王和記二十元病食生王永仁二戶各二角有心無力子四達瑞一戶各一元安定枚記五元恆豐信梁芹記泰源三戶各二元○本日共收洋四十八元四角 
[上海六馬路仁濟善堂經收咸有一德册施醫給藥捐七月廿一至廿九日第廿八次清單]  
　　虞撥源代弟浚源洋十元吳門楊氏求病愈十元杭州綿力人朱定記芳茂山人求父病愈三戶各二元無爲州蔣躍雲蔣珠兒拜年資移助臨平方永隆又衆友方胡氏葉九臯六戶各一元胡蘭舟角朱同春五爲三胡德州程富祥胡樹齋胡椿庭胡清源方觀文八戶各一角漢口敦實堂募延陵堂九八元六兩九錢一分四厘盤記棧來沙市鄧長記九八元十三兩七錢四分伯靈使署來陶矩林錢十四千四百姚子良錢十八千承伯純張在初楊石漁　山徐良臣五戶各錢七千二伯陳駿生三千六百福州府署來朱蘭田錢六伯六十貽榖堂朱錢六百致和堂李永思堂韓遺安堂沈朱亦堅朱汝江王文溪一枝軒桂七戶各錢三百馬蓉汀錢一百八十仁壽堂陸沈曾沈嘉臣王星橋披雲山人小寄廬六戶各錢一百廿文張小庭譙國門駱子和王東垣陳美庭蔡渭生王百川七戶各六十以上共收洋三十三元共收規　廿三　另六錢五分四厘共收錢七十六千六百八十文 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十五年八月初一日京報全錄]  
　　宫門抄○諭旨一道錄前○發抄　硃批三道○閩督卞　奏審明定擬摺○滇撫譚　奏揀員調補知縣摺○又　奏揀補知府摺○八月初一日理藩院鑾儀衛光祿寺正藍旗值日無引　見○奈曼王續假十日○錫光請假十五日○吏部呈進月官卷○召見軍機　許應騤海緒張仁黼○皇上明日用膳辦事召見後還中○發抄　張曜奏濮州等處一帶被水漫溢請將叅將張仕忠摘頂奉　硃批張仕忠着摘去頂戴仍嚴飭赶緊搶護險工並責成在工員弁力防金隄毋任再有漫溢欽此○又堤埝漫溢以後賑撫情形　　硃批知道了欽此○又命婦高艾氏捐銀助賑照例請旌奉　硃批着照所請禮部知道欽此　○○頭品頂戴閩浙總督臣卞寳第跪　奏爲審明謀殺人而誤殺一家三命以上之兇犯按例定擬恭摺仰祈　聖鑒事竊照福建浦城縣民徐榮春謀毒堂弟徐愛弟洩忿未成誤毒徐愛弟之胞兄徐富弟與姪徐水林徐水和姪女招妹姪孫女小妹及剃頭匠老楊等六人身死一案報縣騐明獲犯訊詳批飭審解兹據該縣提集覆訊議擬由府解經署福建按察使聨興審明招解前來臣親提研鞫緣徐榮春與已死大功服兄徐富弟並功緦卑幼徐水林徐水和徐招妹徐小妹同居各爨素無嫌隙徐榮春之長子徐得元向在徐富弟家牧牛徐榮春有田租八擔被徐富弟之胞弟徐愛弟佔耕不還徐榮春向徐愛弟催索屢遭辱毆徐榮春挾恨起意將徐愛弟毒死洩忿見徐愛弟每日黎明獨起先食隔宿冷飯出門工作其飯甑每晚常放廳後光緒十四年十一月初五日徐榮春携銅錢二百文揑稱毒鼠託鄰居剃頭匠老楊買砒末一包收藏身邊是夜五更時候徐榮春見徐愛弟合家睡熟獨自走至廳後將砒末拌入飯甑天明逃走初六日早晨徐愛弟未食冷飯外出探親徐冨弟之媳徐曾氏將冷飯倒入鍋中與新飯蒸熟是時老楊在徐富弟家剃頭徐冨弟卽留老楊一同吃飯徐富弟見飯有沙泥斥駡淘洗不凈徐曾氏負氣未食午後徐富弟徐水林徐水和徐招妹徐小妹及老楊腹痛喊呌徐連弟徐水妹徐福順徐得元腹痛稍輕延醫診係中毒經徐曾氏投知徐愛弟赶回詎徐富弟等六人毒重救治無效於是晚及次早先後殞命徐連弟等四人灌救得生由徐愛弟投保報騐前署縣盧慶雲未及獲犯卸事該縣熊汝梅會營獲犯訊詳批飭審解兹據覆審議擬由府司　勘覆鞫無異詰無起釁别故及同謀如功之人應卽擬結此案徐榮春因堂弟徐愛弟佔伊田租向索屢遭辱毆起意毒斃洩忿以致誤毒堂兄徐富弟及其子女孫女徐水林等一家五命並剃頭匠老楊一命徐榮春除謀殺大功服弟未成並誤毒徐連弟等未死各輕罪不議外合依謀殺人而誤殺旁人一家三命以上斬梟例擬斬立决梟示照例刺字事犯在光緒十五年三月十六日欽奉　恩詔以前核其情罪較　不准援免徐愛弟佔田肇釁釀成多命應照不應重律擬杖八十加枷號一個月恭逢　恩詔應准援免田租飭歸徐榮春長子徐得元等管業無干省釋所有協獲斬梟重犯一名應叙職名係建寧鎭標雲騎尉世職達鏞相應開報除供招咨部外臣謹恭摺具陳伏乞　聖鑒勅部速議施行謹　奏奉　硃批刑部速議具奏欽此　○○頭品頂戴兼署雲貴總督雲南巡撫臣譚鈞培跪　奏爲揀員調補要缺知縣以裨地方恭摺仰祈　聖鑒事竊臣接准吏部咨議覆雲南會澤縣知縣缺仍請以候補班遇缺儘先前補用知縣史建中請補到部查該員丁憂服滿起復核計出缺時該省尙未接到准其起復部文且初任人員准請署選缺不准請補要缺所請仍以該員補授之處均與定例不符應毋庸議其會澤縣要缺仍令另行揀選等因光緒十五年二月二十日奉　旨依議欽此等因咨行到滇查前任會澤縣知縣宼嘉雲於光緒十四年五月初七日在任聞訃丁母憂當經具題開缺聲明所遺會澤縣係夷疆要缺例應由外揀選調補照例以該員聞訃丁憂本日作爲開缺日期仍應勒歸十四年五月底截缺係夷疆題調要缺毋庸掣籖查該縣地方遼闊漢夷雜處兼司廠務政事殷繁必須精明幹練在滇年久熟習情形之員方克勝任臣督同藩臬兩司於通省應調人員内逐加遴選查有建水縣知縣丁鴻勳年五十六歲係湖北襄陽府南漳縣人由增貢生遵例報捐縣丞分缺先選用選授江西德興縣縣丞同治五年到省是年十二月十四日到任八年在駐川協黔捐局遵例捐升知縣不論雙單月選用十年四月一任聞訃丁母憂請咨回籍守制服滿起復赴部投供候選光緒五年正月在湖北黔捐局捐同知升銜七年二月選授臨安府建水縣知縣是年三月初五日經　欽派王大臣驗放光緒七年十月十七日到省是年十二月初二日到任調署尋甸州知州新平縣知縣卸事十年二月二十八日回任復調署麗江縣知縣卸事十三年十一月初三日仍回本任試俸期滿報銷試俸奉文覆准藩司曾紀鳳臬司鄧華熙查該員歴練老成辦事勤穏别無叅罰案件請以調補會澤縣知縣實屬人地相宜洵堪勝任等情詳請具奏前來臣查該員才具明練辦事穏成合無仰懇　天恩俯念夷疆要缺准以建水縣知縣丁鴻勳調補會澤縣知縣寔屬人地相宜與例亦符如蒙　兪允該員係現任知縣請調知縣銜缺相當毋庸送部引　見所遺建水縣知縣係月選之缺滇省現有應補人員應請扣留外補俟覆准日另行遴員請補所有揀員調補要缺知縣緣由謹恭摺具奏伏乞　皇上聖鑒勅部議覆施行再雲南巡撫係臣本任毋庸列衔合倂陳明謹　奏奉　硃批吏部議奏欽此○○頭品頂戴兼署雲貴總督雲南巡撫臣譚鈞培跪　奏爲揀員請補要缺知府以裨地方恭摺仰祈　聖鑒事案查光緒十五年四月二十五日據卸東川府知府黄紫詔申報光緒十五年四月十八日聞訃丁親母憂當經具題開缺聲明所遺東川府知府係夷疆題調要缺例應在外揀選調補照例以該府聞訃丁憂本日作爲開缺日期歸於十五年四月底截缺係夷疆要缺毋庸掣簽業將截缺日期詳咨在案查定例各省知縣以上官員如遇題調缺出及煙瘴地方俱准升調兼行該督撫酌量具題又知府等官如係奉　旨命往或督撫題明留於該省候補者均無論應題應調應選之缺令該督撫酌量才具擇其人地相宜者悉准先儘補用又題調要缺酌量以候補人員請補時應先儘　記名分發人員請補如果實係人地不宜始准聲明以各項候補人員請補又曾經引　見分發到省之官保舉陞階仍留原省補用准俟補缺後再行引　見各等語查東川府地方界連四川漢夷雜處政務殷繁兼管湯丹等廠必須精明幹練之員方足以資治理臣督同藩臬兩司於應調應陞人員内逐加遴選非現居要缺卽人地夫冝實無合例堪以陞調之員其侯補班内並無　記名分發人員惟於各項候補人員内查有軍功保舉遇缺儘先前補用知府周濟泰年四十七歲廣西臨桂縣人原籍浙江由監生應同治元年壬戍　恩科並補行戊午正科本省鄉試中式舉人辛未科大挑二等以教職用選授羅城縣教諭旋在廣東滇捐局報捐鹽大使加捐知縣分發試用光緒六年五月簽掣浙江原籍攺掣雲南十月十五日經　欽派土大臣騐放堪以發往覆奏奉　旨依議欽此七年六月初六日到省試用期滿甄别在案委署元謀縣知縣卸事嗣隨同官軍在越南出力保奏光緒十一年五月十五日奉　上諭着免補本班以同知直隸州知州仍留原省歸候補班前先補用俟得缺後送部引見並賞加知府銜賞戴花翎欽此又因隨官軍在越南出力保奏請免補本班以知府仍留原省遇缺儘先前補用俟補缺後再行送部引見經部議准覆奏十二年十一月十四日奏　旨依議欽此欽遵均經行知咨部註册以十三年正月十三日奉文之日作爲過班到省日期試看一年期滿復甄别留省補用在案委署廣南府知府卸事藩司曾紀鳳臬司鄧華熙查該員通達冶理幹濟才優熟習廠務夷情以之請補東川府知府實屬人地相宜洵堪勝任等情詳請具奏前來臣查該員識見老成才猷卓著合無仰懇　天恩俯念要缺知府准以軍功保舉遇缺儘先前補用知府周濟泰補授東川府知府實屬人地相宜與例亦符如蒙　兪允該員係由試用知縣歴保以知府遇缺儘先前補用補缺後再行送部引　見之員俟覆准日照例給咨送部引　見所有揀員請補要缺知府緣由謹恭摺具陳伏乞　皇上聖鑒勅部議覆施行再雲南巡撫係臣本任毋庸列銜合倂陳明謹　奏奉　硃批吏部議奏欽此 
 
