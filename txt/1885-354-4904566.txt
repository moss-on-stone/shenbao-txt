# 1885 - 354 - 4904566

 

Page 1

 
 
[六十一號畫報出售] [  申報舘主人啓]  
　　浦國在土耳其國之北今王名亞力山打係世子而接君位者年二十八歲其西境與賽國爲接壤賽王妒之命將出師以攻浦蒲王親禦之轉敗而爲　西人多其能摹其小像四處傳觀本齋因亦照繪以供衆覽報首畫譜兩圖　沙君山春所繪後附淞隱漫錄圖說一則准於十六日出售此言 
[招請修潤書籍友人啓] [  點石齋主人啓]  
　　本齋現有各種書籍發修需人甚夥如有從前熟手願承是乏者祈卽移玉徑至老閘保康里對面點石齋領取申報舘槪不承接其潤資格外豐送　恐遠近諸君子不及周知用特登報奉聞此佈 
[古今圖書集成告白] [  申報舘點石齋主人啓]  
　　本齋開印古今圖書集成一書所應收第二次銀五十兩曾經一再展限盖因是書前此掛號之時多有邊省遠處之人誠恐尚未周知用特寛以時日兹再與諸君約準以本年臘盡爲度務期從速寄交倘再逾期卽使補寄本齋亦不再收將來出書之日亦不得因前有收據藉口繳銀索書勿謂言之不早也倘有年内續寄銀兩當將股單上所列之號數姓名開明寄示其有由漢口掛號者仍就近繳於漢口信和洋行本齋俻有空白收據不難掣取也此布 
[原佛]  
　　余觀於緬甸信佛之事而不禁有感焉曰自天下有信佛之人而佛教日以盛亦自天下有闢佛之人而佛教益日以盛非謂佛教之不可闢也闢佛而非其人則不但以五十步笑百步直不啻以油澆火其𦦨有不愈烈者幾希矣　教自東漢明帝金人入夢以來始入中國而信之者尚自無多至六朝而象教大興所謂南朝四百八十寺者猶不過舉其入凡實則何止四千八百寺然爾時佛氏興廢幾如奕棋俄焉而滅佛教攺道教俄焉而又興佛教廢道教甚至盡天下僧人縳而埋之於地止露其首然後剷而平之名之曰剷頭會佛教至此其亦一線僅延矣而曾不數年頓復舊觀詔天下披剃爲沙門者又蹶而復振且更與於佛氏之甚此其故何哉闢之愈力斯助之愈甚也夫使天下而盡爲闢佛之人則佛教固無自而興然天下愚夫愚婦不知凡幾卽其識書明理之人明知佛教之爲邪說而惑於羣衆亦有時而有方外之交獨有一二人起而闢之則卽使其人有大權秉大政而以一手一足之烈盡掃天下之蔽其勢亦有所不能况乎彼以闢佛自任者未必果有德以堪之不揣其本而齊其末一旦出乎爾者反乎爾佛氏乃益熾其勢譬猶追賊者至於賊無路可逃則必鋌而走險轉相撲噬而追之者苟至是而技窮則必爲賊所斃而賊之勢益張矣又如有人見羣盜肆刼憤不可遏拔刀相救與盜　敵當其勇氣所激未常不足以斬馘數盜而彼衆我寡力不能支則亦惟望風而靡已耳如必自恃其勇力與盜支撑則一失手而爲盜所戕盜勢愈振而從此無敢言禦盜者矣故善闢佛者其言仍和易而近人不作劍拔弩張之態韓文公諫迎　骨表是卽所以闢佛也而其言亦不過曰人其人火其居並無盡殺乃止之說蓋止本清源之道爲之在己彼佛氏之教其所謂焚修卽楊氏爲我之意其所謂布施卽墨氏兼愛之意竊楊墨之緒餘過神其說此在明乎理義者决不致爲其所惑其惑焉者無非愚夫愚婦以及昏庸之輩耳梁武帝三捨身於同泰寺祭祀之牲以麫代之何其惑也厥後陳武帝鑒於梁禍而仍有捨身之舉似乎梁陳開國之英主猶爲所惑其教必有異焉者而不知皆由於識理未精之故也梁陳得國皆不以正此心耿耿清夜常不自安卽其所行諸政亦未嘗折衷至當撫衷又有所愧悔彼教中人乘其機而聳乙以懴悔之說則迎刃而解有不入其彀中者乎觀於侯景本一巿井小人見武帝時至於汗流浹背不敢仰視出而謂人云從此不復敢見迨鮮卑兒來而束手無策此其人之才具亦可知矣而武帝卒死於其手則是武帝之才且出侯景之下宜其惑矣然梁陳而下歴代之惑於佛教者殊不可以更僕數此豈佛氏之興關乎氣運有不可以終廢者乎亦闢之者不得其法而已子之於怪不語而已初非力斥夫怪之非也善乎本朝之闢佛教異乎前代遠也諺有之曰在京和尚出京官似乎和尚之在京師未嘗不安富尊榮何嘗有闢之之意西藏以及蒙古等處喇嘛之權俱極重均不見所以闢之而不知此正聖王之作用也歴代以來羣信佛教一旦而自我廢之則民心必有不服之處今乃尊之榮之如民心之所欲而民之所望於佛者至矣望焉而不能副民之所望則佛之無靈而非我之不敬乎佛其咎在佛不在我天下所共見也天下共見佛之無靈則亦鳥肯更信乎佛此則闢佛之深意也至於蒙古西藏其間人民之信佛尤甚于内地我欲撫有其地必當俯順輿情該處人民所尊奉者在佛則亦不妨以神道設教順其勢而利導之故一喇嘛死弟子輩忽僞言喇嘛降生某處重備法駕迎之以來此等事幾乎同於兒戲而居然見諸奏摺朝廷亦莫不允其所請盖正以見從宜從俗之妙用而所以覊縻該處人民之至意胥於是乎在焉若必力與之爭屏而弗信則人心譁然而從此又將多事矣是則以不闢爲闢而經權互用之上策也是則乃所謂善於闢佛者也余觀緬甸國人莫不信佛近來英兵之至緬王欲以此激民間之怒使之致死於英兵英人心焉知之亦預爲揚言謂英兵之來决無害於各處佛寺且更妥爲保護卽此可知英人之善於用兵巧於制勝正不必因佛氏與耶穌異教而必斤斤焉先與之計較也有感於此而作原佛彼天下之闢佛者其亦善用其闢之之道也哉 
[日報紀高麗事]  
　　前接東京電報稱日廷已准中朝李傅相電請派巡捕三十名兵若干名于西十二月十五號由横濵附新東京九輪船開往韓京彈壓并飛飭長崎之海門艦駛往仁川以資調遣按此船原由仁川開回就崎修理一得此令卽日夜赶修起程前往矣○有人由釜山乘帆船回馬關謂釜山謡傳韓人殺害英欽差之隨員若然則英高又將費唇舌矣○西報載美國前任天津領事後攺任上海總領事官藤呢君現受高廷之聘將往維持通商事宜云○日本政府傳電代理駐韓公使問韓京有無亂黨并飭密查行跡可疑之人公使覆稱王城尚屬安靜惟謡傳金玉均率領匪徒回國云此亦西歴十二月十五號之事 
[添製鋼船]  
　　日本西字報云中國又令英國愛安師獨隆船廠製造鋼甲巡船兩艘每艘能容四千墩每一　鐘能行海道二十一諾脫船身及炮位軍械皆取極新利之式查此種快船英俄有數艘他國均未製成今中國簡練　 
 
 

Page 2

 
 
軍不遑暇食堅船利砲日異月新將來武事未可限量耳 
[崎陽鴈字]  
　　日本報譯法報云近來澳德兩國因倍而錠國與俄國連盟因向英伊法三國會商欲孤俄勢云○日本報云長崎前　築一大船廠專造鐵甲兵船迄今尚未舉辦而去年三菱公司向海軍省租得立神船廠船塢以來各國兵船咸託修理生意頗形𤍠閙故現擬推　船政業已就船塢之旁建一大廠統用鐵柱屋頂及墻壁皆用鉛製備極堅固不患火災將來建造鐵甲等船較之購自外洋者定卜價廉而工省如果造成該公司之興旺可計日而待也○宮内卿伊藤摶文有專任參議之說其宮内省一缺大約工部卿估二木司其職所遺工部省行將廢去攺立商務省云○邇來俄國時欲與日本借端尋釁日廷深以爲憂嚴密訪範前俄人請給三兵護照俾得在通國各口岸隨意游行今又由駐紥東京欽使向日廷告借熊本縣屬之天草海島數百弓地以屯海軍目下雖未悉日廷能否允從然已大費躊躇矣○日本水師將士向食本國米糧邇年每患脚氣日就疲萎日廷遂下令於明春起攺食牛肉麵包以期雄壯惟每名日給食價洋二角二分未免歎腹負將軍云○日廷近因推廣武備擬召閒散武員出爲國用惟經費尚慮不敷意將中止現聞又擬裁去文員卽以其費召用武夫攺充文職大約明春當有一番更張　 
[搶案疉見]  
　　漢陽鸚鵡洲地方遼闊木商之所羣聚其撐木牌向木行求售者亦泊其處有江西木客挈其眷口住宿簰篷内初九夜突有匪徒二十餘人各孰短刀搶入篷内先用布塞各人之口使不能出聲再以繩反縛其手足然後肆刼搶去衣箱八隻銀二百八十餘兩花票錢四十餘串現錢十餘串乃呼嘯而去後經别篷人知覺方將各人解縛當夜報官經漢陽縣薛邑尊懸賞緝拿尚未破案又有魚販載魚至漢口售罄後得錢數十串以划船載之而歸其錢已爲匪徒所見亦坐划船隨之或前或後約行江面二三里匪徒尚不敢下手迨至招商局對面漁船大喊救命匪徒見勢不妙當卽避去此十二日事也是晚漢口老官廟一帶止街有五六人蹲立屋上欲從洪久成油行下手搶劫當被擊柝者偵知約夥報官旋同查街武員帮同兠拿約四五點鐘之久止獲一名次日解送縣署說者謂若輩多係游勇也溯自法人就欵後各處防營陸續遣撤其安分歸田者固多而搶劫從事者亦不少地方官雖下令訪緝然此拿彼竄終難盡獲試問如之何而可則亦曰招集流亡以清其源認　捕務以遏其流 
[新豐盜案]  
　　上月杪有客自吴門搭朱姓航船赴江甯同舟共有三人行至新豐鎭因日暮泊焉繫䌫甫定後又來小艒船數隻亦泊此處客見之不以爲意晚餐畢咸入黑甜約三鼓忽聞船首悉率有聲客醒正欲喊問瞥見一人驀然下艙左手持火捲右手提刀客覩此已戰慄不敢聲張任其搜掠迨攫取客之衣包始惶急狂呼有賊艙内諸人聞聲急起盜已棄火於河携贓逸去隨各查點失物惟某差弁之狐皮馬褂最爲值錢次晨卽帶同朱姓船户至該鎭司官衙門報緝客因不急事且僅失衣包一個是以不遑守候另自雇船先行或謂此卽　艒船所爲也行路之難於此可見 
[津沽雜誌]  
　　北洋所有防營除山海關之津勝六營旅順之毅軍各營業經先後遣撤外其附近之軍粮城楚軍兩營於前月初二日遣撤小站威字新軍十營限至初十日一律撤竣俱由營官送至黃河邊岸督令渡河免至沿途生事至楚軍則徐見農統領亦督同押送各兵勇俱發給三月糧餉俾得束裝就道○武備學堂肄業生俱由各軍保送而來平時躍馬彎弓率多桀驁自喜一旦置之講藝之塲未免視詩書爲桎梏雖有教化亦無所施總辦馬翰卿觀察目擊情形旣無法以挽回又不安於坐視聞已禀請傅相委員瓜代矣○德人那珀武備學　之教習也去冬由德國延聘來華訂立合同以三年爲期該教習以學生不遵約束已不愜意近自山海回學生又不逐日齊到那珀恐　素　之誚已于前月初將情籲禀傅相懇乞另派差使能否邀允尚未知也 
[使節往來]  
　　法國新任欽差戈君到京後曾赴總署拜謁慶郡王以下各大臣所用名刺實係戈可當三字日前慶郡王亦偕各大臣如禮答拜入門時蒲牢三吼譯員微席葉君叅贊葛林德君在二門口摘帽恭　戈欽差則鵠立院左亦摘帽爲禮慶郡士等拱手致敬偕人客　欵以香餅洒及西式肴點數事席間互叙寒喧倍形欵洽慶郡王等以尚有要公不能久坐卽興辭而出○法欽差精明强幹固不必言而其接物待人亦殊有和藹春風之度與中國各當道一見之下卽稱莫逆法國有此賢使臣邦交當益形輯睦矣 
[南昌瑣事]  
　　江西督銷淮鹽總局自張子衡廉訪病假回籍後曾九帥札委候補道涂仲舫觀察椿年署理月前廉訪因病謝世局務由九　另委馬觀察雲牖接辦聞長至節前當可到江視事云○近有善士擬建蒼頡廟設局某處勸令捐輸竊思蒼頡造字功在萬世香花供奉誰曰非宜然本省豐城新建餘于等縣洪水破圩尚未修復大憲正在委員勘騐以期振撫兼施曷弗將此項捐貲移助飢黎之爲得乎 
[條陳接錄]  
　　一利源亟宜籌防涸竭也盖我國與泰西各國昔日互巿今日通商在互巿時舉朝野莫不爲漏銀出洋之憂以絲茶尚未暢行洋藥之入中國者除易貨外皆易銀以去故是時多著禁銀出洋之議然卒未能行迨準通商以來絲茶暢行彼之入中國者洋藥而外洋布實爲大宗彼此進出各貨估值銀數逐年相較不惟有盈無絀而實盈數甚鉅此宼擾以後瘡痍之易起者誠由朝廷惠養恩深要其間亦藉絲茶之獲利袤延廣而爲數鉅也但近來則大不然非惟無盈數且不能相抵非惟不能相抵更至彼盈我絀查光緒三年我絀五百八十萬兩四年絀四百萬兩五年絀一千萬兩是國計民生大可憂懼者究其致病之由雖是洋藥洋布進數年多一年尤在商人作僞自害絲茶出數不能與抗也去巿諺曰信義通商又曰貨眞價實原但指中國交易而言若中外通商揆情度理尤當重信義戒作僞今乃反是則是欺人善己自涸　源若不亟圖補救則利源日涸漏銀出洋之大患將更甚于絲茶未行之前况所恃以抗洋藥洋布者究惟絲茶是　應請剴切曉諭禁止作僞並諭商人尤當加意講求作絲製茶諸法必期織者飲者無不稱美試思彼洋布呢羽等貨之入中國者其長短廣狹與顔色等等無不合中國用者而我但徇目前之利不顧日後之害致彼絲不能織茶不能飲可乎按洋商購辦絲茶首認字號次認貨樣迨貨至外國字號固未攺易而貨與樣高下懸絶絲則駁雜不純甚至色變質脆是不能織矣茶則攙和顔料太重致色香味三者俱劣只能貶價售賣甚以顔料太重棄諸海中是不能飲矣洋商傾家蕩產蓄恨莫伸徧告各國致裏足不前者有之卽其購中國絲茶者亦多不肯出重價商人見獲利轉微不自省咎　圖㬰加甚焉貪利失利必至自絶其利此誠商人通病曩不與洋人通商國家原可置諸不問今則利源本自深廣而反　見涸竭商人顯行　　國家隱受商害故不能不設法諭禁然果爲厲禁似非國體且終亦陽奉陰違除剴切曉諭禁止駁雜攙和諸弊外查外國稅關原有騐茶公所此非查偷漏正甲騐茶之美惡以攙和太重飲恐傷人故有棄諸海中之例應商令移設上海查騐之後或一時未能裝運是必存儲棧房厚儲之貨卽由公所看守庶責有攸歸其弊可絶竊以爲絲雖無損人之害而其成本尤重於茶是利害亦不减於茶應商令外國仿騐茶之法亦於上海設公所一體查騐或彼國謂絲不至損人未便設公所則令洋商自設公所於上海專騐絲之美惡亦未始不可其章程應令中國官商與外國官商會同籌議善法務期彼此有益無獘緣此二事利則中外皆利害則中外皆害也現在印度產茶價賤茶美洋商自必舍遠就近故印度之產年盛一年其他日本義大利等國亦皆有茶產其種植製造之法互相傳授講求幾同製造輪船鎗炮一般我國商人不務求爭勝於此而反貪小失大甚矣其謬也絲則日本義大利諸國出產亦廣皆將涸我利源倘我再不亟圖開濬而反自使涸竭其憂慮實非淺細至洋藥一時未能禁絶究當以 
 
 

Page 3

 
 
前人所議加稅自種二法補救之洋而呢羽等物則惟亟行自織一法夫如是庶利源不致涸竭而國計民生實均有攸賴一洋務亟宜使人通曉也盖中外之見膠牢固執自古皆然溯與泰西各國立約通商垂四十年宜無貴賤賢愚皆知所以與彼通商之故豈期雖士大夫尚多茫然不知者又何論乎庶民故一言洋務罕有不起而非之與退而竊笑垎其間疑而畏畏而忌或更矯激鄙薄以爲是直不足置齒試城　四十年囚而滋事者率罔不然然尚尤不僅是也國家旣與通商中外交涉事勢必日繁日劇不第通商十九口而近在十九口之人尚多茫然不知則具他處又何待言然中外交涉之事正國家今日要務士大夫宜無不通曉而後乃以服官從政不然遇有事故强毅者輙生釁隙畏葸者輙被欺蒙且或倒持太阿而更與彼以口寔况遇交涉之大者國體攸關利害尤鉅而釋凡民之疑畏與忌尤當亟亟也故亟且于沿江沿海各府州縣城擇地方設公所選體用兼備之官紳董其事將中外立約通商各條欵設總理各國事務衙門南北洋通商大臣總稅務司各新兹稅務司同又舘船政局製浩局招商局煤鐵局洋人之任事于中國者上下凡數百人外國派大員駐京師領事各官駐各口中朝亦簡　使等員駐外國更選武員幼童往外國讀書學習兵政中外商民彼此互相往來住著者尤不易以數計皆爲逐端詳解使知緣由何在事功何在先將業經譯印外國各種書籍與華人近時諸作之有裨益者發存公所無論官紳士民皆許入内觀覽討論利獘詳審是非來去久暫一聽其便更將通商以來大小政事凡有交涉中外者請朝廷派員彚輯成書詳論緣由事功顯明開諭刊印頒布並購泰西各國現行交涉事便及各國律例等書詳加譯錄其萬國公法原譯欠詳宜更爲重譯俱刊印頒布並請皆許各書肆刊印售賣第不許擅有攺易更準各書院課士兼策論洋務夫如是則無貴賤無賢愚旣經解說又見書籍將鮮有不通曉洋務者人人莫不以聖賢之道爲體而以兼通洋務爲用斯弭患育材胥于是乎在則國家之収效豈云淺鮮寔大有益 
　　讀八月十七日貴報購辦軍火宜攺繁就簡一說切中時弊佩服無旣因憶吾戚好李君小池五年前條陳各事中採辦器械一條與尊意不謀而合兹於行簏中檢出並摘錄武備利源洋務二條一併錄呈貴館以質當世僕惟求有益時事李君見之責余多事不顧也晴川閣　寄漁錄 
[甯郡火厄]  
　　本月十九夜四鼓時甯城貴神廟前右首陳姓家忽遭火厄赶急鑼鳴報警水龍六時馳至併力灌澆　卽撲滅共焚去大小房屋十餘間 
[曉諭商船夜間懸燈示]  
　　鄞縣正堂程示各處輪船江海行程夜間挂燈章程認眞以免行船碰撞受驚告爾商船其各聽國爾等商船亦須挂燈彼此望見卽可避行自昏至曉風雨無分燈須高挂光須分明無燈遭性命危傾關係匪淺務必依遵 
[申禁考寓開賭示]  
　　寗波府正堂胡示照得考童皆有志向上之人斷無不自愛之理乃甯郡惡習每逢考試出租考寓之房東有於考寓中開賭誘害諸童者有開賭窩娼假稱考寓者有包租考寓之人租就房屋備齊器用人工而暗中窩賭者上年考試之時前府曾經拿辦多人應各知戒愼現值考期將届本府已派親信員弁密拿如有房東窩賭包租人開賭以及賭棍假託考寓定必按名提拿嚴辦保甲局與地保知　不報者各于重咎各該童尤宜體本府愛士之心愼擇良寓切勿爲其陷害致于扣考查辦毋違特示 
[南匯試事]  
　　昨得浦左友人手簡述及縣試一切事宜擇其可錄者錄之計與考者共三百五十人首塲文試題及前列名次前已錄登不煩贅述十五日初覆四書題非義襲而取之也經題敬敷五教在寛詩題賦得一陽春信到梅邊得陽字十七日出案案元爲胡君祥　次吴君宗玠三杜君猷告此時想已二覆出場諸君子風簷寸晷中呵凍揮毫當益得行文樂趣也 
[五茸近事]  
　　左營守備楊守戎永清引見出都順道赴關外買馬旋已於本月十九日抵松馬匹則以天雨泥濘行路濡滯須二十二日方到想驊騮騏驥有一顧而空羣者矣○十七日華婁兩縣初覆之期張肖芸大令玉尺量才至公至允校閱之暇時時微服巡行偶至靜僻之所竹屋紙窗甚　幽雅微聞人聲自隙窺之見一人據案凝思案上紙筆畢具知係爲人捉刀者於是屏息而退傳喚差役將其提出閉置一室凈場後始縱之去其考列前十名之各童令上奎星閣作文云○二十日華婁文童終覆縣各六十名人數較少天氣甚寒各就衙署扃試 
[巡兵獲盜]  
　　嘉興城外杉青閘相近寗人某姓家小有貲財盜黨見而垂涎遂於十五夜紏夥在劫適某姓家有喪事親友雲集一見盜至奮力阻拒盜黨見勢不敵紛紛逃遁某姓家亦率衆追之一時人聲鼎沸是處本有炮船停泊哨官聞警卽派巡兵各持槍械攔住去路獲住盜船兩艘盜犯一名次日解送秀水縣訊辦 
[上海縣試終覆題]  
　　行不篤敬兩句詩題賦得三餘讀書得書字五方八韻 
[具結交保]  
　　趙阿明桃運私鹽被法捕所見拘解公堂翁太守訊供收押後有施照海投案具保太守飭一併送縣發落前晚莫邑尊提訊之餘趙供小的在輪船碼頭爲野雞扛夫鹽係輪船上人托運並非販私施供小的在保大輪船上爲庖丁鹽承友人之託帶回家用因囑挑往南市友人家中途被獲小的不忍坐視願作保人邑尊謂販賣私鹽例干究辦姑念無知着施趙兩人各具攺過切結交保完案 
[佃户兇頑]  
　　陳泉川投縣訴稱光緒八年曾將田二畝五分賃與同村徐阿連耕種迄今被欠租金二年有零屢索無着因於月前將出收回但徐有棺木三具浮厝田間因着遷去詎徐竟于本月十六日將棺葬在田中小的央友人莊坤元譚老輝向徐理說徐竟糾果同族乙徐阿木等多人扭住攅毆致莊等受傷沈重叩請騐傷提究　儆凶頑莫邑尊於下午升堂提訊騐得莊譚受傷屬實准卽出單飭提被告到案訊究 
[法員拜客]  
　　法繙譯官祁君任事以來尚未謁見道憲故於昨早十點鐘時命駕進城赴道轅請見亦通好之常也 
[英廨停訊]  
　　二十日英界會審公廨因西節停訊昨日各捕房仍未解犯云 
[誣告被斥]  
　　江北人白陳氏遣白素麟爲抱呈投英會審公廨控稱丈夫逝世後甇獨無依女兒名鳳珠被人拐去杳無蹤跡今始訪悉在余田谷家爲娼懇求提究等因羅太守准詞飭差往提去後據沈孫氏具訴白陳氏夫婦曾將女兒價　與我立有賣契在後三次索取銀洋均有憑據現特呈閱該女暫放余田谷處原欲趕緊婚配詎白陳氏之夫病故後又生枝節容帶女到案免致拖累余田谷等語太守准看帶女候訊在案嗣因白陳氏仍囑夫弟白素麟爲抱呈白不允扭至捕房將白解案太守於前晚庭訊該氏等均訴前因該女鳳珠供明被父母價賣屢經加價願依沈孫民卽可從良白素麟供兄嫂將侄女價賣連次加價向可控人故不願爲抱呈又有江北人葛阿大上堂稱推車餬口與曰陳氏係同鄉親戚確知該氏女被人誘入娼寮並　得價太守謂該氏夫弟已經供明爾何敢插身扛訟喝笞二百板又謂白陳氏旣稱女被拐賣爾夫在日何不控官可見賣女是實女旣被賣爲娼母女之情已絶豈容控詞圖詐着具誣告切結又令白素麟具不從該氏揑誣告人結又飭沈孫氏領女赶緊擇良婚配不再爲娼違千取咎完案 
[老饕受累]  
　　大自鳴鐘捕房昨晨經八仙橋解到在飯店肇事之某甲據該店主婦稱甲來吃飯有意尋釁致碎盌盞尚敢扭毆又失去銀飾等件法捕頭着將某甲管押於禮拜二解案候訊以飲食而速　獄甲可謂不自愛矣 
 
 

Page 4

 
 
[西國雙閘新法略]  
　　嘗考運河自清江而北地勢有崇卑之殊非建閘以司啓閉不能蓄水以利舟行土法之閘啓閉旣多遲笨蓄水亦屬無濟當水漲之時舟楫雖可暢行而篙師仍視過閘爲畏途實因行舟溯流上閘者極爲費力而順流下閘者又有憑高就下之險遇上流來源不足運河之水每易淺涸節節阻滯行舟難於通暢此無他建閘之法制實未　善也平時商旅不通沿運地方民生極形困苦設遇海疆有事海運梗阻天庾攸關通盤籌畵者不得不遷就議和此又關係之至大者也竊思修治運河誠爲當今之急務而興復運道首重建閘次在疏濬建閘之法欲其啓閉便捷能蓄水以濟舟楫誠非攺用洋法不可請將外洋雙閘之制縷析陳之其法建閘兩重一置上流一置下流間隔約十丈光景每重各用開闔之門門内各　二尺方之孔每孔用小板一塊以蓋密之小板上連長螺絲一根可提上絜下以便將此小板啓閉設船欲溯流而上先將下流閘門之不板提開則其兩閘中間之木卽由方孔溜下匯注下流不須臾時其兩閘中間之水與下流河水業已相平下門卽下流閘門在平水中因無水力抵住隨手可開極不費力船旣駛入兩閘之間於是關閉下門並將小板放下再將上流閘門之小板提開則閘上之水亦由方孔溜入水漲船高頃刻間已與上流河水相平上閘水面旣平閘可隨手而開船卽放乎上流矣因其易於啓閉每閘祗需用閘夫二三人大可節省經費船之順流而下者則反其道而事仍相同亦極易易倘遇來源過旺餘水皆由越河宣洩越河之内作滾水石壩使河水常年相平不淺不满用此法將閘門啓閉每次可過二船每時可放二十次共過四十船一日可過船二百四十號因上下兩閘有迭更啓閉之妙用故能變急湍爲平水且船雖行過水則仍留不致一洩無餘河水終年無洩涸之虞船行無阻可省力乃外洋合數千百人之心思始得此法各國通用已久獲益無窮並非臆見曲說中國似亦可以倣造兹述大略云爾[  仲虎徐建寅稿]  
仲虎觀察以泰西雙閘節略見示云云曾上之當道期於運河如法建造以便漕船北駛實屬極妙之法余曾親歴英京倫敦乘小輪舟游天士河一名顚迷士河河亘穿倫敦數百里之遠其中急湍以節節有此雙閘故俱化作平流察其工費並不甚鉅中土誠能仿而行之不但天庾正供順流無滯且省知許多人力卽商民運貸南北往來何等便利一槪化險爲夷人皆樂就此途而地方有不興旺者無是理也卽吾杭至長安數十土壩小舟則硬拉重載則裏足誠爲不便如仿此製其妙何窮然常道未嘗日覩其製又虞經費無出斷不肯行惟兾大有力者首創一閘以著其奇或者其可以漸底於或耶用誌數語以兾將來乙酉長至日錢唐袁租志翔甫氏識於楊柳樓臺 
[法書助賑]  
　　元和朱筱韻明經文淵嘉善朱子蘭茂才培恒兩君夙工書畫現因兩廣沙洲水災各許心願願書扇册條幅對聨三百件計扇册每件洋一角對聨每副洋二角條幅每堂洋五角請將賑欵先交各處賑局掣取收條送上海六馬路外南泥城橋永興花園對門胡公舘隨到隨寫行楷篆隷均可聽點但不得以他人業經助過之票作抵並非計較以多一文賑欵則灾區多一文實惠也遠處無賑局可交者與錢俱寄代爲交局亦無不可[  籌賑仝人謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴辦包探]  
　　包探秦少卿同夥賈柏帶領眼線范大朗指拿扒竊墨晶眼鏡之關子堂因不服爭毆解案略訊已列前報嗣據老閘北首巡防局員應君以作案先經該探夥賈柏同范大朗指關子堂爲行竊爭扭到局問無行竊實據暫將賈柏押候備函送歸公堂而該包探又同多人累及關子堂貼鄭之王錦元家連關等一併倒拖至捕房　在深夜居民驚慌等語函致羅太守又飭差保往查知該包探果有帶人騷擾之事太守隨於前晚升堂并差傳該包探帶夥賈柏候質關子堂供向在營中爲篷頭現因撤營來滬住居是處安分營生前　突有賈柏同范大朗妄指爲竊聲稱要索賄洋二元錢六百文否則帶到捕房己被强索去四開洋二個錢百文適有友人劉姓來我向伊告知劉謂旣不犯竊豈容探夥索賄　此扭賈柏到局後由包探糾人前來見我妻在王錦元家　說此事卽入王家抄尋王與爭論　被拘去又到我家搜抄當有朱貴與　德與吴長春等勸阻終不問情由倒拖至捕房押解到案然我並未犯竊被　且受毆傷又累及王錦元王錦元供與同并稱被將局旁皮肉　　　我與　家被毁雜物不少務求伸寃朱貴興葉德興吴長春等供與同范大朗仍執前詞太守隨飭該包探上堂則立而不跪太守命之跪又謂爾夥賈柏捕風捉影指人犯竊藉圖索詐旣已到局爾亦可投訴豈得以賈柏被押糾人前去報復且是處旣設巡防局有事須禀明本府知會局中協辦爾竟擅自拘人究奉何人之命該包探稱指竊有范大朗可証且我前往查問彼卽行兇我去時只知賈柏被毆旋知賈柏已在巡防局我原令關子堂同到局中不料其恃衆行兇且縫工朱阿金路經是處亦被妄拖毆打朱阿金亦投案申訴太守又申斥該包探曰爾視賈柏爲好人耶范大朗爲可靠耶關子堂並非積竊豈得以范之一言卽指爲賊太守又飭將賈栢帶案問知錯否先得過四開洋及錢否賈答稱小的無　更未得小洋及錢小的爲探夥四年從無錯事太守大怒喝重笞二百板責畢問知錯否賈答如前太守益怒謂爾敢强辨又喝笞二百板太守又向該包探曰爾用人不妥致受其累然爾亦粗心任意帶人騷擾地方打人毁物咎實難辭判罰洋三十元給償關王二家毁物養傷該包探稱所得工資無幾無力受罰太守謂格外施恩減罰洋二十四元交差看管俟繳洋開釋該包探又稱捕房尚有公事太守隨准釋去看於次日繳洋又諭范大朗曰爾乃罪魁禍首范一再求恩太守俯准斥釋關子堂玉錦元等亦予開釋 
[上海北巿絲業會館核奬籌公所施少卿經收山東十一月十四五六日第八百六十五六七次清單]  
　　張月張祝齋爲子志鵬于辛已年患病許愿移賑四元太倉終天抱悔人以酬張耐寒鄒梅溪送冥壽資席敬移賑洋四元蘇州隱名四子求父病痊一元無名氏一元湖南常德府彭氏守眞子規元五百兩以上十四日○徐張氏由湘省救嬰局寳善堂託上海泰記號來十元又胡芳潤堂　十千文兩户共合來規元十二兩九錢六分皖江省過子遷舊愿并求合家平安十元另有助兩廣平湖高掄元求老母身體康健并求妻病卽愈由大通全泰盛局來十元恊記八元清白堂楊求子腸瀉病速愈由瀏河收運局揚君式甫寄來五元青鎮關保壽求智慧聰明四元虚空子求腿患無名腫毒卽愈兩元宦海旁觀人求慈親强健妻產平安由楓涇順成局來兩元天源號花洋兩元無名氏求弟病卽愈一元無名氏一元餘記銅洋一元松梅主人對開洋一元○蘇州汪壽萱經募汪門沛國氏五元滌穢生兩元江亨衢薛永林劉　煇林泉萬芝庭廣東魏戴有釗黃德林廣仁和吴從周陸助記松下清齋十二户各一元金寳銘劉毓璋馬鼎記翁長生無名氏隱名氏誩禮堂汪四箴無名氏九户各半元汪紹南杞園合半元以上二十四户合來洋二十四元○江西鉛山黄丹臣十元又經募黄遇園李敬齋丁春生黄慶隆謙四户各十元汪輔唐四元徐金如傅式堂許榕軒嚴兩儀義豐萃豐姚弼庭永茂和孫尚銓游左垣余佩玉十一户各二元李吉茂昆和舒國榮三户各一元黄植三江崧年曾銀官孫汝慶四户各半元以上十五日○邱善士求病速愈三十元浙紹積善堂陳規元十四兩七錢五分合來洋二十元烏鎭不留名祈保祖母父母二代良健三元又祈保自身康健三元韓其昌祈保消災延壽二元又保父母福壽康健兩元又保合宅平安一元了願氏二元浙杭棉力子求平安由全盛局來洋二元周浦無力子由日生局來一元嚴開第求母康健一元○高郵丁君鏡齋第十二次募夏殿卿一元茭防野叟朱佑亭以買書資移助一元餘慶堂錢三千文劉文照錢五百文張仲馨錢三百文李辰生錢五十文以上六户合洋五元○坦直橋周君選經募昌字二千五百三十六號册周嚴氏求病速愈還願續助四元又募二千五百三十七號册周俊求心願二元施恆源一元朱賡堂求妻病还愈一元方禹順一元由信昌典寄日生局來以上十六日 
[上海三馬路與昌絲棧陳竹坪經募兩廣山東江寗沙洲賑捐棉衣十一月十六日第一百六十次清單]  
　　楊門趙氏助山東洋四十元又助山東祈合家平安洋十元○寗波榮昌行經募昌字二千六百五十七册榮昌洋十元無名氏洋六元無名氏洋四元徐善治貽穀堂俞郁德鏞童本全周怡情五户各洋二元林萬林鮑再豐二户各洋一元以上十户共來洋三十二元○南京王聚昌經募昌字一千七百八十四册王德卿洋二元王聚昌廣貨店洋二元銅洋八元以上二户共來洋四元銅洋八元○閔行同源典經募馬橋同和典衆友洋五元莊家行李梓卿小洋兩角○同康莊交來庽滬江寗陳春山李敬修兩善士經募江寗昌字一百零六册承啓堂洋二十元懷德堂詩伯堂兩户各洋十元王天益洋五元奎璧堂公和號汪以得江玉田四户各洋四元易萬興洋三元劉春陽詹少記愛鵝堂慶記慶泰和五户各洋二元龍成仁陶永興五柳堂三槐堂楊厚記五户各洋一元以上二十户共來洋八十一元○杜蓍易堂交來江寗昌字一百十一册裕生洋二元又募二百廿九册曹順興洋一元銅洋一元恆泰銅洋三元億生銅洋十元以上三户共來洋一元銅洋十四元○木瀆全盛局寄來靈巖梅華道人湯餅移賑洋五元○下沙莊樵風舊館主人棉衣捐銅洋一元○本日共收英洋一百八十元銅洋廿三元小洋二角合併聲明 
 
 
