# 1890 - 344 - 4906344

 

Page 1

 
 
[集腋社第二次協振彩票] [  申報館協振所謹啓]  
　　本舘籌辦振務以來歴蒙諸君子慨捐珍物琳瑯滿日美不勝收曾於春間製爲彩票一千二百張售錢助振窮黎受惠銘感同深茲者順直山東沈災未擔又蒙遠近善士以書畫衣服珍寳陸續頒來合而計之約値洋蚨七百餘翼祇以災區需欵萬不容遲遂復製成彩票五百張將各物減作洋五百元計得彩者有二百張之多將彩物分别重輕悉心配搭頭彩値洋一百四十元二彩値洋八十元三彩値洋六十元其餘俱注明倣單登列本月初一日附張上一俟定期開彩當再登報聲明每張仍售洋一元諸君子善與人同請臨本舘帳房或交信局購取可也肅此佈聞伏维德鑒 
[咨請取書] [  圖書集成局啓]  
　　本局所印二十四史精益求精有目共賞其第二批所出之史記前漢書後漢書三國志新唐書新五代史　五代史遼史金史計九種共一百三十本裝成一箱早巳告竣惟恐遠處未經知悉特再聲明謹請與股諸君及早惠臨提取可也肅此布達維兾共鑒 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[自造銀幣利弊論接續前稿]  
　　一曰設局官辦大凡事之初創必須官辦始足取信於民官辦之法當先設局亦無須各省皆設苟擇要而設一局自足大下之用試觀美國鑄幣之法其局設於費邦地當衝要厥法由鎔化鼓鑄範圍淘洗印花鏨印計大者一分時可成八十枚小者一分時可成百二十枚然則積十五分爲一刻則大者已成千二百枚小者已成千八百枚積四刻爲半時大者可成四千八百枚小者可成七千二百枚成功如是之速吾故曰設一局自足供天下之用也設局宜擇南北兩洋居中之處莫如上海蓋上海爲東西南北李衝造成後轉輸甚便而又爲通商總埠凡洋錢之運入中國以此處爲最多今如自造旣多則洋錢之來源自少矣其局可名爲龍泉局局中宜分爲八所一爲收納所所以收納金銀而待鎔也一爲淘洗所所以淘洗金銀而使凈也一爲鼓鑄所所以鑄成圓整之形也一爲翦裁所所以裁成大小之式也一爲鏨印所所以印之而使花樣玲瓏也一爲秤量所所以量之而防分量高下也一爲辨别所所以造成時審其形聲也一爲轉輸所所以造成後運於各省也並擇廉明公正之員爲總辦會辦每所派一委員時常巡視工匠中怠惰者斥責之勤能者奬勸之由是風淸弊絶可一日亦可百年此不過大綱耳其中細目尙有十端謹次於下一日定式所以昭利用之現也造金銀各錢必有式然式　自定非特鷹洋之式不可仿　日洋之式亦不可從以鄙意言之莫如用龍式龍爲四靈之一有文明之象較之人式鷹式不啻霄壤之殊局名龍泉卽以此也故宜一面印龍形一面印滿滿字樣雕刻務極精良繪畫務求工細雖毫髮之微亦求淸晰筆畫分明顯以壯觀瞻卽隱以杜假僞惟分量之輕重不妨卽照現用之洋錢大者重七錢三分小者以次遞减金錢則大者値銀錢十元小者値銀錢五元其所以必照洋錢之重者亦自有故大凡治民猶之治水也善治水者必因水勢而導之則事半而功倍善治民者必順民情而爲之則上令而下從蓋東南各省於此等重錢用之　慣設一旦攺更或一圓一兩半圓五錢亦無不可然終恐窒碍難行不若仍其舊之爲愈此則錢式之宜定也一曰正名所以端利用之本也中國所用外洋銀錢有名爲銀餅者如日斯巴尾亞銀餅是也有名爲銀圓者如呂宋　圓是也有名爲洋錢者如鷹洋日洋是也今中國自造微特宜攺洋錢之稱並　革銀餅銀圓之號蓋堂堂中國固宜自正其名也且西國銀錢之名亦各不同法曰　蘭俄曰羅卜印度曰盧畀荷蘭曰果倫土曰依辟亞斯或瑞曰依烈他斯拉巴西曰依密耳來斯埃及曰依奪咯爾漢曰果爾登意曰以里兒美秘二國曰沙羅英曰司令小者曰式本士上中銀錢曰福魯倫此可見泰西各國　造者其名亦不從同也中國莫如名之曰龍錢蓋式旣爲龍式名卽宜以龍名亦取其以名實相副也此則錢名之宜正也一曰用强水所以提揀金質使無粗澁之弊查鑄造金銀各錢必須提揀凈質蓋金銀皆含有雜質如金之中有銀銅銀之中亦有銅金雖所有極微苟非提揀極純則所造之錢必粗澁而不精雖泰西各國大抵用硫强水提之其法用黃泥杯一具杯之泥和藥製成如將礦銀盛入加火一刻許其銅質皆斂人杯中所餘之銀金二質復用硫强水煉之金卽提出而銀質入於水其水蓄玻璃筩内再入以别種藥水則見銀質职綿成塊卜沈復以强水入之則純凈而不雜别有簡法與上大同小異其法將銀鎔化傾人水中令成小粒添入硫强水加熱至沸則銀銅俱化於水具中之金獨沈於底再將含銀銅之水傾入鉛盆盆内必添紅銅若干銅由漸消化其銀結而沈下卽得凈銀揀金之法亦如之此種揀法華人多有能之者初無所難此則强水之宜用也一曰辦機器所以鼓鑄精靈迂拙之弊可免模範造錢工費而效遲今欲功速費省而又形質精匀莫如辦機器查西國造錢機器大小不同每日可成四五萬枚或五六萬枚不等美國之法尤精今不妨仿而行之其法先將金銀鎔成胚板後壓成條復將條鑿成　胚然後淘洗鏨印而錢以成此其大略也無已請言其詳鎔胚板之法用冶缸取汁入鐵模鐵模每副四塊合而爲一套以鐵圈傾入金銀而鬆其圈上之螺絲釘卽成銀板二方長七寸厚三分寛八分是爲胚板再壓成條其機器中疉鋼軸二旁有機輪將胚板夾緊於二軸之中輪動則穿過成條寛厚恰與錢同而長約三尺左右是爲條再用機器將條壓令平直前後左右無所叅差卽由條中鑿成爲餅每分時可鑿一百六十枚是爲錢胚然後以藥水磨擦使之明亮圓匀以機器印花使之精緻工細印花機器下方上圓高約四尺許全器俱用純鋼製成中有二鋼模上下相對模上鏤花甚細卽錢之兩面花紋也模前有銅管下設銅鉗將錢胚疉入管内機動則一胚落於鉗口夾入模心上下一擊錢由模底漏積一處所成甚捷可見工省而效速莫如機器也况中國幅員之廣遠邁異邦非用機器必不足供天下之用與其多設局以耗費誠不如多用機器以速成也此則機器之宜辦也 
[本館接奉電音]  
　　昨由京友電傳上諭一道敬謹譯登○十一月初三日奉上諭工部尙書着祁世長補授都察院左都御史着孫家鼐補授欽此 
 
 

Page 2

 
 
[京華記事]  
　　户部示傳號商仁昌前經匯解京餉銀五萬兩已於閏二月起程迄今八月之久未據匯解到部今限三日内赶緊赴部庫投交毋許遲延○吏部示傳所有分發道等七員於本月二十一日午刻給照相應示傳該員等赴部承領再准鴻臚寺文開本寺三六九日堂期帶領謝恩人員該員等務於是日早晨赴鴻臚寺聽候點名毋違○願學堂冬季大課共取七十名經主講殷山長評定甲乙臚列于左超等十名王慈民許文勳那昌藍鈺温式曾楊克勤陸蕖伍毓崧陳天燦周坦峯特等二十名沙聨恩解香岩張迁瑞劉天峯吳吉元周芝友曾紀成王志齋張格年陸家振陶藴伯楊允元羅士俊文維繫李曾聖集揚輝孫伯銘萬秉鑑任應昌張其煥一等四十名馮嘉猷慶隆長嶯效虞夏聨玉福山張光鼐工福謙朱鳳翔張士魁土嵩慶吳諟張照林萬雲靑張兆芬馬子新張百恆李亦山王理堂韓輿東李建元楊世震繼格張爾吉鍾登甲曹景文吳鴻漸温啓明王立堂鍾岳張繼昌王賡廷王家驤張錫光范兆元張國棟輿元陳元王夢海彭源深○禮部示頭傳宗室官學候補教習黃普銘八旗官學候補教習盧煥之郎炳勳王聨瑞吳振勳二傳咸安宮官學候補教習徐鳳喈洪曰洵三傳覺羅官學候補教習錢懦儁限三日内赴部騐到備帶筆墨當堂塡寫親供核對筆跡毋違○提署三堂憲交諭北營叅將王山寛現因病故開缺其北營叅將事務着右營遊戎鵬展署理所遺右營遊擊一缺着南營都司達陞阿署理所遺南營都司一缺着菜市汛守備曾崇蔭署理所遺菜市汛守備一缺着菜市汛千總聶從富署理○國史館示傳吏部送到漢謄錄官呂師傳李彥彬霖厚限於本月廿九日親身赴部騐到毋違○吏部爲曉諭事所有光緖十六年十月分月官知府李鳴梧張端本二員知縣吳爾亮一員共三員相應出叙傳令各該員等知悉於二十四日赴本部過堂二十五日在天安門外聽候掣籖如有不到者立卽指名題叅毋違○兵部爲曉諭事照得光緖十六年十月分月選武職人員姓名開後計開湖北宜昌鎭標左營遊擊一缺查定例漢三等侍衛以四六八月分遊擊都司之缺用三員按行走年月日期挨次銓選又本部奏定章程漢侍衛輪選壅滯援照滿侍衛揀補月缺之例本月無缺准於下月補還又漢侍衛以遊擊用者遇應用時先用鄭工捐納本班儘先一人次用勞績保舉本班儘先一人次用本班一人各計各班挨次輪用又新海防捐例漢侍衛就本班報捐儘先者遇應用時先用鄭工捐納本班儘先一人如無人用新海防捐納本班儘先一人再到班時用勞績保舉本班儘先一人再到班時用本班一人各計各班挨次輪用各等語查遊擊用之漢三等侍衛上次用過本班人員本年八月分並無缺出今此一缺照章補還輪用捐納儘先困鄭工現無合例人員新海防亦無報捐人員應將保舉本班儘先選用遊擊用之漢三等侍衛選補今選得劉鼎元係廣東人由辛未科武進士三等侍衛行走四年期滿引見奉旨依議欽此該員原保名次在前應卽擬選廣渠門千總一缺查本部奏定章程内開雙月内外門千總缺出仍遵舊例第一缺用還班第二缺用一科班第三缺用二科班除正班有人照例銓選外如還班無人則以雲騎尉按旗分俸次輪流抵補如雲騎尉無人則以恩騎尉亦按旗分俸次抵補一科班無人則以營衛用武進士按科分名次抵補二科班無人則以三等武舉按揀選科分名次抵補以上必抵補亦無人始行過班等語今光緖十六年十月分出有門千總一缺查上次用至第十三輪第一缺還班因還班及抵補還班一科班及抵補一科班並二科班正班俱無人照章已將抵補二科班之三等武舉抵選在案今此一缺係第十四輪第一缺應用還班查還班無人照章應將抵補還班之雲騎尉人員抵選今選得張震係廂黃旗漢　由雲騎尉遵章情願以門千總降補赴部投供候選在案 
[安慶官塲紀事]  
　　截　進士籖分安徽卽用知縣梁明府濤觀　奉藩憲高書農方伯委署鳳陽縣知縣明府奉委後于月初束裝就道履新○江蘇候補道蔡觀察世保於上月二十六日乘輪舶抵皖謁見沈仲帥阿中丞并拜會司道以下各寅好聞觀察與仲　素有鄉誼此次面禀要公并唁黃門之戚云○調補合肥縣屈蔭堂明府承福奉阿嘯山中丞委送署兩江總督沈仲復制軍赴白下○蕪湖關道成端甫觀察章委辦皖南牙厘總局候補道劉子幹觀察作樑委辦和州厘務史珮芝太守悠福先後因公來皖事畢於上月二十六日淸晨赴各署辭行至晚同乘招商局某輪船東下 
[丁沽寒浪]  
　　天津拒捕殺人之鹽犯尙義元張長發兩名業於上月十七日行刑隨將首級解往下園犯事地方懸竽示衆翌日又斬行刼鹹水沽某土店之盜犯任二卽任平首級亦解往鹹水沽示衆○中芋歴數三年一閏五年再閏西歴則有閏日無閏月常年三百六十日推遷遞嬗仍與中國節候累黍不差中歴大雪後一日卽西歴十一日八號常年此日卽禁輪船入口盖諺有大雪凍豫河之説履霜堅冰至不得不先事防维也今年天氣攺常上月初僅一見冰雪俄卽消融日内無論小港大河無不一水漣漪未見薄冰凝結輪船來往略無阻滯之虞而無告窮民亦差免祁寒之苦矣○重陽前後有揭帖通衢者謂某營兵勇約同火會中人定於十月十五日與洋人爲難各國領事初甚惶急據情向李傅相禀陳後知語屬無稽但今歲飢饉洊臻災民蝟集使非預爲防範恐生意外之虞隨由美法兩國領事官各召兵船赴津守凍上月二十一日又有德兵船抵埠是以紫竹林一帶大小貿易俱有轉機殆所謂剝極而復歟○西人不分畛域集款振飢上月十九日由英美各教士親赴西提頭王串塲趙沽里大　庄小于庄歡坨庄劉快庄何家庄孫家庄徐家庄等處分投散放計共災民五千一百名口大口給津錢一千文小口半之嗣後月給一次云○前任天津縣宮玉甫直刺昱需次天津長於折獄有靑縣鄉民張廷珍因爭地涉訟不休經天津府鄒岱東太守委赴靑縣會同審判以斷訟藤直刺捧檄之下於上月望日首途十九日回差次 
[考市述聞]  
　　學憲按試松江商人無不滿載而來以爭三倍之利試院附近房屋幾租賃一空後來之人竟無插足也市上無明無夜攘往熙來雞鳴狗盜之流時或擠人人叢中一試探囊妙技老頭巾搖搖擺擺低首而哦子曰詩云往往一轉瞬間囊中物已化蚨飛去寄語錦標爭奪者尙其隨處留神哉 
[整頓錢市]  
　　杭垣各錢鋪攙和砂錢鉛皮薄版疉蒙示禁而奸商玩法積習難除近又將洋價故意貶折閭閻不堪其累撫憲崧振　聞之卽飭杭州府李太守出示曉諭其示曰案奉憲飭近來錢業奸商慣設謀利絶計約會同業將洋價故意甚賤以致貧民益受　形之苦飭　酌中定價出示諭禁等因歴經遵辦在案現在省城洋價每洋僅易錢九百八十五文查市肆銀洋價値雖時有漲落然亦不甚懸殊奸商市儈藉此壟　實堪痛恨合亟查案嚴禁爲此仰闔城錢業人等知悉自示之後省城進出洋價每洋一圓須易錢一千有零至少亦須一千之數不得任意跌賤倘敢藐玩不遵一經查出定卽提案嚴懲决不寛貸各宜凛遵毋違特示 
[保甲認眞]  
　　保甲之所以綏靖閭閻者以其能識善良而安之戢之也以其能别强暴而盪之　之也向來保甲統於按察使金陵無按察衙門乃以監司大員代之底定以來綜局務者不一其人亦不一其政每當總辦視事之始奸宄之徒必隱挾其術以嘗試知其　粉飾爲太平卽於耳目所不及周之地逞其兇鋒知其以偷安爲無事卽於法令所不及察之間肆其会便彼靡不有初鮮克有終者非始勤而　怠也由於立一法必日一弊法愈密而弊愈甚卒之只見有弊不見有法法如土苴而弊成膠漆耳金陵向分城内外爲二事城外所重在商旅城内所重在閈閎　有繁　卽冶有難易城内舊設會哨局在内橋之某庵内地湫隘今歲已移設鍾山書院之東偏例以十月初一日爲會哨之始各分局添一 
 
 

Page 3

 
 
巡委員一遞一夜總帮辦與府憲亦一遞一夜輪當上夜之期三更時候無間雨雪悉會於局局設會哨簿當會者各就已名下簽一押字局憲卽執簿以稽各員之勤惰勤有奬惰有罰此定章也今歲馬觀察接差纔一月卽届會哨其未會哨之先觀察無一夜不親詣各叚從容巡緝往往天將曙始回轅休息文武員弁感其誠咸樂爲之用亦無夜不親歴巷陌與武卡和衷共濟武卡弁勇尤知勤奮相與露立終宵不以爲苦而尤嚴查烟館娼寮使奸宄無所窩藏不以隣爲壑而已壑自然安流順軌計自馬觀察抵差以來據元甯兩首縣月報稱九十兩月城内無一竊案此爲衙門中所僅見亦爲數十年所未有論者謂觀察不惟先聲奪人抑且實心任事故不待具鷹鸇之厲而已化鳳皇之威現聞局外有不識時務者以爲相持日久當不難昨是而今非不知觀察已安排王恭鶴氅鄭棨騾蹄敲袁安之門曳東郭之履與諸公從事於夜半風雪中一嘗李愬雪夜入蔡州之滋味若觀察者眞所謂不辭勞瘁不避嫌怨者矣 
[鹿耳觀潮]  
　　新任淡水縣吳禮堂别駕元韜涓吉十月二十八日接印視事原任李麗川明府淦交卸後於本月初二日辭赴鳳山縣履新○新委艋舺鹽課館總辦王星南大令諏吉接　後原辦舒復初太守交代淸楚擬卽附船内渡按太守以同知需次臺灣淸賦案内經劉爵宮保奏保以知府過班仍留原省補用此次錦旋大約須晋就引見矣○淡屬之大稻埕錫口新庄包金里四處鹽課館委員現届瓜代之期經沈吉田方伯檄委范雲鶴張用梅二二尹楊端孟鹺尹張子雲明府分投前往接辦○健字砲隊等營分防滬尾宜蘭彰化各要隘　由蘇健齋軍門統領仲秋之日軍門病故滬江所遺各軍歸猶子右營管帶幹臣協戎暫行管理現在協戎奉檄督率本部移節彰化大盡遂另委記名提督萬榮齋軍門本華接統正前砲隊三營以前營爲統領坐營舊管帶陳少峯總戎調回撫轅差遣聞萬軍門日前偶抱淸恙在郡珍養現已大安遂趨轅謝委辭赴滬尾防次供職矣○臺地自立商務局以來除駕時期美兩　船外所有飛　靖海海鏡各兵輪船亦由劉爵宮保攺歸商務局調遣又有本地　忌利士公司之科魔少福建海龍各輪船往來臺厦兩處裝載茶葉等貨故邇來其隆滬尾兩海口輪船或數日一至或一日數至帆檣如織熱閙非常前月杪海面忽起大風旬日間輪船不能進口凡有因事他往者莫不望眼將穿云○連日海上小雨西風砭人肌骨居民已棄葛易裘矣○七渚爲淡水至基隆鐵路必由之處前經當道議建橋梁以資利涉惟溪流湍急屢建屢坍春間大憲遴委賈道三協戎督率工匠從新攺造櫛風沐雨亦旣有時至目下始落成五六渚前因雨水過多山洪驟漲石閘間多冲潰道遂高下不齊督辦黨幼雲直刺親詣勘明因地制宜一律攺建長橋俾垂久遠所有沿途坍塌之路另由統領定海正副等營高楚珩軍門酌派五成隊赴工按叚修築約計年終火車當可逕達獅球矣 
[邑尊公出]  
　　上海縣陸邑尊定於昨晚乘輪赴金陵謁見新制憲并禀商要公 
[火警詳述]  
　　昨報列滬北火警一節兹悉係老閘西首偷雞橋相近浙江路地方新造樓房瑞生齋香鋪失火附近居人咸疑其烘香不愼致兆焚如霎　冐穿屋頂延及北間壁薙髮鋪南間壁某姓樓面後得各水龍齊集灌救英會審員蔡二源太守恊同通班差役到塲彈壓巡捕頭協同中西包探巡捕分叚照料俄而火息計焚去香鋪樓屋二幢薙髮店一幢某姓家樓面及振利水烟店樓面大半焦灼左鄰右舍受驚不淺所有乘火刦物各犯由包探巡捕拘送公堂請辦彚錄於下包探顧阿六稱昨夜香鋪失炎時見洪阿如掮皮箱奔走情有可疑拘至捕房卽有徐鶴亭前來認贓徐鶴亭稱昨夜鄰坊起火與我家相離甚近忙將衣箱物件搬取突有口操無錫音者聲言不必搬移忙亂間失去皮箱一口及衣服等件俄由包探知照獲住皮箱一口往認屬實箱内祇有破絮一條並無値錢之物今特投案請領洪阿如供無錫人爲鐵匠因該處有相識友人故往探視爲伊帮搬皮箱蔡太守問徐曰爾能指明洪阿如卽到爾家囑毋搬物之人乎答稱大約卽是此人太守問洪曰徐非爾友何勞爾代搬皮箱洪俯首求恩太守又問包探在何處拿獲答稱起火在浙江路獲洪在廣西路太守謂洪阿如乘火搶箱情殊可惡商之滿副領事飭將洪阿如押候備文　送上海縣按律懲辦箱交徐鶴亭領去又據華捕　昨夜火焚時見湯阿連將帳桌搬出問其來源據言代相識之香店取出及傳問香店中之陸雲根言與湯並不相識今特解案陸雲根稱昨夜延燒時慌亂之間失物不少旋由巡捕知照獲住搬帳桌之人認明屬實帳桌抽屜内有洋四元九角五分有暗鎖已被拉壞湯阿連供寗波人現在董仁記馬車行爲馬夫與别家香鋪認識一聞香鋪失火往搬帳桌我坐在帳桌上守待原主不到失火者並非我認識之香店蔡太守問該捕附近亦有香店否答稱另有香店相離五六家又問陸雲根曰爾與湯阿連並不相識曾見其搬桌否答稱未見太守謂湯阿連乘火攖物殊屬可恨判笞一百板枷號半月發犯事地方示衆帳桌連銀洋交陸雲根領去又據包探黃四福稱昨夜香店失火時見沈仁卿手持破舊衣服二件盤問來源據言在路拾得帶至捕房尙無失主來認今將人贓送案沈仁卿供爲傭人昨夜觀火見有舊衣選棄在地貪小拾取蔡太守謂火燒塲附近卽有衣物遺棄亦不應拾取判沈仁卿枷號十四天發頭門示衆舊衣二件存捕房俟失主認領 
[縣案彚錄]  
　　偷兒凍斃已登前報前日晚堂由帮審委員宋二尹提訊周星祥供稱小的係本邑人今年五十歲向爲扇子店生意昨晚四鼓時聞有賊撬門聲小的邀同鄰人顧松雲等出外查看見賊倒臥庭中問之不答旋卽斃命顧大盈供在西門内廿二鋪地方開設羊肉麫舘昨晚周家獲賊小的住在店中不知詳細顧松雲顧松林同供浦東人在大盈店内爲夥昨晚聞周家有賊撬門小的等同周出外查看見賊臥在地上並無毆打情事求請明察廿二鋪地甲投案供稱昨晚周來喚小的前去見賊已氣絶二尹得供判將周顧等一併交該地甲帶回再行核示○昨日亭午時陸邑尊拜客回署有錢馬氏挈同孫女阿三攔遞輿禀聲稱有周士林者將小婦人之孫女阿三誘去賣在棋盤街妓院爲娼經我子錫坤在法公堂喊控由葛大老爺訊取供詞將我了及周管押捕房並將阿三交出現在聞周等欲將阿三領往俞公館家小婦人因此情急來案伸冤邑尊着退去靜候核示○張九高控丁保成拉落髮辦一案由英公堂送縣前日晚堂陸邑尊提訊張供丁保成曾爲貨捐局冶坊董事我在伊處爲司事被欠辛資向伊索討反遭毆打拉落髮辮交捕送至英廨今蒙轉送憲案求恩究辦丁保成供現爲冶坊董事因張硬索坐俸遂致爭扭拖落伊之髮辮實出無心叩求恩典邑尊訊得丁保成拉去張九高之髮辮雖稱事出無心究屬非是卽此一端其生平之不孚衆望不問可知應卽移　貨捐局將丁斥革另選誠實之人接辦是役張斥退案遂結 
[英界公堂瑣案]  
　　包探唐寳榮王阿二稱甯人洪禮發吳阿二等在虹口荒塲坐唱花鼓戲有干例禁爲此拘案洪禮發吳阿二同供皆是甯波人以後不敢再唱蔡太守判洪吳二人各笞一百板押候備文遞藉○開牛奶棚之西人名沙者控被侍者土阿賢行竊一案疉列前報昨據該西人投案聲稱初失去金鑽戒指一枚値洋四十餘元疑被侍者廚司等行竊先在廚司張阿才處搜出雪茄烟又在侍者王阿賢家搜出毛刷肥皂汗衫椅披刀义等件王阿賢避匿不面椅披係我女親手所製汗衫是我物刀义上均有我名字的係竊贓土阿頣仍執前詞張阿才供拾取吸剩之雪茄烟頭二個並非竊取滿副領事謂該西人疑侍者廚司行竊鑽戒雖無憑據惟在侍者王阿賢處搜出之椅披汗衫刀义的係失贓應請懲辦太守判王阿賢管押一月張阿才開釋贓交該西人領去滿副領事請將王阿賢重辦太守攺判管押四十二天○包探秦少卿稱浦東 
 
 

Page 4

 
 
人姚麗生自稱在招商局爲二十七號帳房今調往漢口願荐其友人賀慶生姚雲生自代惟須付押俸洋一百五十元賀姚二人信以爲眞措辦洋三十元姚麗生僞爲墊付二十元給以招商局收到押俸洋五十元之中西文字據盖有圖章在後二人始知受騙向索前洋姚麗生遂竊仇少甫之皮禰元縐棉褂棉馬甲等件質洋十三元付與賀姚二人以不滿數報捕將姚麗　拘去又有陳裕順報被姚麗生騙去珠皮外套等件爲此分别吊贓送案搜出各種西文紙皆係裝船空白票並僞造之招商局押俸及江永輪船圖章一併呈案賀慶生姚雲生同供我等皆在浦東生理因失業來滬另有友人與姚麗生相識言及伊在招商局爲二十七號帳房現在升調漢口爲正帳房招商局總辦卽是伊母勇可以代荐我等惟須押俸洋一百五十元至少百元囑我二人湊洋合做我等回鄉措洋三十元姚言三十元太少不能付出願代向伊之表兄在江永輪船爲買辦者借洋二十元合成五十元付出卽有收條等語遂將三十元交彼次日卽有中西文收據且有招商局押俸圖章據言設有急用可將收票向銀行抵用銀洋我等執此收票問其何日到局姚言二十元必須先還再候信息我等將票托人觀看知是裝貨空白單圖章亦係僞造慌卽找尋無着豈知伊又來索洋二十元始與言明被騙各情定要索還銀洋伊將衣質洋十三元交我我尙不允報捕拘案仇少甫遣戴某上堂請領贓物陳裕順未到又有陳茂高稱在浦東客棧爲夥姚麗生躭擱在棧出外看戲飲酒皆托名我棧賒欠現皆到來索取請向姚究辦姚麗生供向爲京貨生理父親在浦東爲董事小的作事不端原是該死尙求施恩至向陳裕順所借之外套已經料理明白必不到案請追質鋪夥呈票請追質本蔡太守問裝船空白票何來答稱在故紙堆中檢出又問圖章在何處刊刻答稱囑托盤刻字人刊刻太守半笞姚麗生二百板枷號一個月以儆銀洋十三元先交賀慶生姚雲生領去皮禰等件交戴某代領須償質本一半賀姚二人缺少之十七元及尙有一半質本着姚麗生繳償僞圖章及空白裝船票送招商局查覆 
[法捕房瑣事]  
　　法捕房包探王榮培郁庭湘兩人前日下午行過鄭家木橋見有賭徒多名圍在一處正作　蒱之戲當卽上前拘拿賭徒紛紛逃遁僅獲住一人並小洋二十五角板檯三隻矮凳四隻及賭具一併送入捕房捕頭着押候送案請究○甲乙等數人前晚在法界　酒肆喧呶痛飲不　爛醉如泥餘興未巳復至某花烟間尋歡取樂吸去烟兩盒分文不給竟欲揚長出外焑妓向索靑蚨反以老拳奉敬正在擾攘間巡街捕適至將甲乙兩人拘入捕房捕頭着押候繳到烟錢始准釋放○木匠某甲向同業某乙硬借錢文不遂其意遂致用武乙亦奮勇　敵以致打毁物件被甲奪去茶几一隻乙將甲扭入捕房捕頭着押候解訊○東洋車夫某甲私將車上照會售與某乙適被車主知覺將甲拘送捕房押候究辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂渚官報]  
　　十月十二日候補通判杜煥章禀見謝奉委會辦河口襄樊官運淮鹽局赴督署禀見知十三日新選竹山縣葉維藩來省分發試用縣寳豐來省俱禀到署理當陽縣事盛春頤見辭奉督憲委辦荆當煤鐵礦事務並赴撫署知銷崇陽茶厘　候補縣梁家鈺奉委赴江陵縣勘修堤工禀見知辭前湖南候補縣朱滋樹奉南善後局委查洋口洋軍裝價値禀到先行　理蒲所縣丞王中鎰禀辭調署漢陽縣禮智巡檢事本任沔陽州鍋底灣巡檢　德荃赴兩院禀知任事調署漢陽縣蔡甸巡檢錢寳書禀見謝赴兩院禀知交卸漢陽　禮智巡檢事署理雲夢縣事管燠龢見辭赴任委辦黃石藩厘局候補縣曾廣敷赴督署禀辭十四日候補縣曾紀雋奉憲臺給予儘先前提　拔　優嶼一次赴兩院禀� 
知十五日督銷淮鹽局江蘇候補道楊差人赴兩院禀知赴金陵候補通判趙家瑞奉宜昌關道娄解出使經費赴滬候補縣史久齡奉委解高錫赴京候補府經歴姜本仁奉藩憲行知縣補襄陽府經歴員缺禀知謝 
[邗江官報]  
　　十月廿二日徐鹺尹正培由南京回銷解餉差廿三日新任儀棧凌觀察蔭庭來楊公幹沈分　　曾委屬總巡田分轉恩厚禀知西河灣壩合龍廿四日馬鹺尹南金由十二圩來揚廿五日前任南掣師司馬世煦起　回淮廿六日吳鹺尹瞻　禀赴曲塘差次廿七日能鹺尹文策禀知回姜埝差廿八日總局林分轉由壩工　監掣魏司馬秉鉞委解京餉差 
[上海四馬路麥家仁濟醫舘施少葛蕃甫黃春甫經手代收京都梁家園圓通觀合賑局粥廠賑捐十月十六至三十日第三次淸單]  
　　裕泰興無名氏恩　齋各一元愼行堂二元另記一元二户丹陽來　興府署四元平陽溥氏沈應龍謝錦福張茂記俞三洛朱泉記各一元六户杭州來懐玉山人一元困勉山人十元夢孫居士梅宅王人各五元三户高郵丁玉軒翁來無名氏移病願求冥福十元積善　無名氏各五角張錦翁如登者飲香各三角鄭存餘綿力子無名氏樂善子蘭陵江湘鄉禺瀏陽李高陽許路河李東海徐錢子　寄山人各二角十八户王葉帆翁來疲玩生一元無名氏靜觀旋客無名氏我願氏各五角五户均求平安南京來黃縣善士黃平銀七兩九錢七分除油砂批見規元七兩五錢四分益順盛一元吟紅舘主人求病速愈三十元徐鴻鈞求母舊恙不發　和堂各八元無私堂二元三户江西來建帮利記五角敬德堂馬五家靜遠堂金四元　陰朱一元三户　興來無名氏五元無力人銅洋一元無名氏四元陳泳江爲先君八十冥誕移資冥福一元香山道人曹平銀五兩樹森氏曹平銀五錢申規元五兩七錢二户嶧縣煤碾局來無名氏爲𨢃兒消災納福一元陳李氏遺命助賑以資冥福二十元○以上共收規元十三兩二錢四分英洋一百四十四元八角銅洋一元○本舘接翁弢夫太史函述所辦粥廠認賑災� 
黎二十餘村人多欵少萬分支絀伏　各省大君子解　槪助共襄善舉迅交本舘代收棠寄俾百萬衷鴻不致終塡溝貽曷勝禱祀祈之 
[勸辦恊濟順直賑捐滬局淸單]  
　　今將順直賑捐募啓所收各户善捐自九月至十月下旬止先後捐助者除將捐欵彚解災區賑濟外合亟　明申報以昭徵信此後案月登報俾無遺漏惟各善士覽之張渠　洋五元　陵淑英氏因生產平安兼休康健二十六元淮陰善士徐二十元吟香　屋衆童節省午茶程少坡十六元愧無力四角曹時集一元朱祖仁五角乾盛泰一元無名氏五角無名氏六元利記善士一元同人舉一元五角張氏燕姜氏二角無名氏一元永興隆五元維記三角大豐莊一元同茂號三元楊炳昌銅洋五元陳潘盛十元五竹　林相軒李照亭合利號各二元謝鑑記十元高蘭坡二元林雲舫陳修之顧林增王錦才陳謹齋各一元日升號無名氏各二元無名氏七角丁小愷洋十四元二角　壑隆范　興張輔廷合源順各一元許本　徐萬興任二房甘良相杜光桂　秋浦陳萬順孫錦源丁復盛甘良連五角闕正大張合隆關立明思省人各三角萬復興闕國文徐錦禮朱立榮吳　和陳永全各二角萬元智任盛海吳志蓮楊雙喜馬興武吳登明巫同興吳忠坤孫元江平德昌尤學成任賢泰李孝雙孫元琴關國　桓兆發甘興華各一角劉道根三角松記一元丁　氏錢一百文隱名氏四角亷慰恃萬有張敬記各二角無名氏二元無名氏錢四百廿五無各氏五角七分五厘存心堂十元　康等一元隱名氏元仁和同號祈合店平安銅洋十元敦和堂方求身體淸吉四季無恙二元朱學昌二角潘聨奎四元廣德昌十元陳樑德陳谷甫各五角沈成照昌懷各八角邵紀生四角麋士元王元倉許述才王德元各一角如升三角寳定七角五分福林六角姚阿狗九角陳春榮四角忠孝一角順林二角盧大昌六元二角一鑑齋三元作梅記十元吳印度二角不留名二角布衣氏耕力子力不足從善子各二角隱名氏三角吳小子洋一角我下名二角求平安居十二十元條拙子一元施增周艾生各五角俞瑞堂一元無名氏五角方富陶致太各一角汪文信王慶各二角袁松三角德記六角汪福慶錢三百文李雲卿錢二百文陳振記銅洋四元求祖母平安一元無名氏八元劉積慶堂一元張愼　堂二元吳至德堂無名氏同泰無名氏屈晴谷韋步　各洋一元韋換一元五角隱名氏二元宏農李氏求兒平安十元萬川松求母康健二元　花舘一元葉鴻斌二元鴻記鄭善士各一元百勉氏十元筆耕主人四元隱名氏二元無名氏一元夏錫卿求病愈二元程容孫移兒請醫費四元莊瑞英求夫病痊四十元史悠撫赯父病愈二十元公善堂三角存心氏二角慶餘堂徐二元蔣松記蘭分書屋各五角懷善三角無名氏二角性善樂善吳伸　各一角調記二角無名氏一元不留名十元毓秀堂高求母病愈二十元王樹主人五元無名氏一元五角無名氏五角不　名綱川居士各一元知日軒篤經堂壽　生映雪書屋紅荔舘各五角居易軒二元隱名氏一元三義居四元五角抬抬書屋五元拜竹洋五角賴程氏求幼女　愈十元半間　齡子瑞辛祈福十元無名氏一元五角復本堂三角衆善士五元無名氏黎柏軒黎以炤黎以銘黎以輝黎以祺黎玉寳黎玉顏黎玉梅黎玉畏廖蘭言各一元無名氏二元吳名士翼經堂各一元此單未完 
[上海六馬路仁濟善堂經收施粥洋米第一次淸單]  
　　釐捐總局憲吳洋一伯十三元節省氏洋一伯元李長長太守洋五十元　若士翁交來榕記洋五十元半潭山人洋四十元顧永保崔氏二户合洋四十元朱蓮明朱松溪二户各洋廿元　炳華普仁堂無名氏鄭潤益陳潤甫馬慧善沈悦秀嚴鴻林八户各洋十元許陳氏洋六元愼遠堂李洋五元又銅洋一元感應氏洋三元施少　補過子無名氏丁錦淇金善士許來成朱乃賡七户各洋二元鄭梅溪力不從心無名氏孫變石四户各洋一元黃勤恩粥米廿石恆泰號交來無名氏粥米二石許本鴻粥米一石○以上共收洋五伯四十五元銅洋一元粥米廿三石 
 
 
 

Page 10

 
 
   
 
