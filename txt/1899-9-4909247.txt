# 1899 - 9 - 4909247

 

Page 1

 
 
[分館遷移] [  申報館主人啓]  
　　蘇城包衙前鳳凰衢各由本館設立申昌分店批發逐日報章以便諸君就近購閲近因是處房屋挾隘諸多不便業已移至　門内東火　森　祥珠花店内發售報紙賜顧者務請認明往購可也此佈 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[新印曾文正公奏議告成] [  圖書集成局代啓]  
　　曾文正公爲中興一代偉人當髮逆披猖禀承廟謨戡平禍亂嘉猷碩畫亘古不刊奏議一編直可與陸宣公繼軌江左書林託本照用新鉛　排印戒書紙張潔臼校警精良裝訂四本定價實洋七角江左書林及滬上各書坊均有發售欲購者請就便移玉選取可也此佈 
[閲昨日本報所錄痛陳烟害事試引申之]  
　　嗟乎烟之害人竟如此之甚哉向嘗謂鴉片一物足以爍人精血消人志氣耗人歲月涸人貲財不禁除之勢降禍蒼生而傷國本閲數十百年後合中國四萬萬户口必致靡有孑遺及閲此而始知天地間爲害於人者固不獨鴉片一物也蓋以凡百烟草之性最不宜於幼丁一或吸之往往諸病百出哪喴一歐羅巴小國也而醫生已騐而知之國家卽信其説而禁之我中國堂堂然聲名文物之邦奈何無人焉爲之大聲疾呼俾聾以發而聵以振哉聞之泰西格致家謂烟　氣芳馨能通腦牛津然燃其葉而吸其烟實多貽害大抵初吸時雖吸些少卽覺胃申煩悶迨多吸則頭昏面白脉　　軟手足漸冷呼吸漸緩或作嘔或發顫甚至有昏迷欲絶者然吸之已慣則烟癮彌深偶不吸則頓覺腦體不安胃　　食不化日積月累不免害人雖然醫者苟用之得其宜亦可收平脊髓及自和腦筋之用緣烟葉百分可提出尼哥　八分或六分少至二三分如　酸性相合可製成鹽類主治牙關緊閉猝然抽搐及氣喘不舒等　究之味甚辣而性甚　終以不用爲佳然則人果何爲而必吸烟且不吸我中華自製之烟而反吸來自外洋之昔介烟紙捲烟使旣狀其　而又耗夫財力哉抑非烟而類於烟吸之食之足以爲害者環瀛海間亦復不少聞之印度人嗜　汁其風漸行於近　　之者多至三四百兆人美儒林君樂知曾箸論以勸之戒絶新疆纒頭回之俗則别嗜一種烟草名曰别樣亦曰麻烟其性酷烈無癮者吸之輒數日不醒南亞美利加人則嗜高卡葉濫　於安氐斯山蔓延及秘魯玻利非亞諸國境本館曾於數日前列之報隨且撰答問語以發明之大約嗜之者與閩粤人之咀檳榔不相上卜雖其性未經致騐而其有　無益則已不煩言而可知矣顧更有　爲　　而人多不及知者則爲土耳其人之嗜神豆當一百年前土耳其海濱産一種小黑豆原名氷豆土人煎以代茶其宋雖　而飮之頗甘美病者可立愈然愈卽成糠愈飮而身愈弱久之且瘦骨支離國家知其有損於人也下令嚴禁未幾而疫癘大作飮豆汁者皆獲安全土人遂以神豆名之而其價乃愈翔貴當是時遍國中男女老幼飮豆汁者十之一二閲十年而幾無一人不飮者每神豆一兩貴至土國所用之銀二三圓由是當貴者淪爲貧賤貧賤者　至行乞街頭國家雖每歲征税數萬金究亦得不償矢不得已嚴定律例禁民不許私做犯者按律治之歴四五年始禁絶噫土耳其僅黑子彈丸耳其國中之無政教已早爲諸大國所鄙而薄之矣而國家於此事乃勇往無前禁之必力何印度之麻汁南亞美利加之高卡以及各國所通行之昔介烟紙捲烟從未有議及禁止者至新疆之别樣俄官屢思禁遏而中國仍一味畏難苟安若鴉片則不特不禁之且從而榨之又使民仿而種之嗟嗟我中國貧弱極矣而猶一任此種貽害於人之物蔓延流毒靡有已時卽不思轉弱爲强獨不顧爲土耳其哪喴諸小邦所　冷耶此鄙人所爲痛哭流涕長太息而不能已於言也 
[本館接奉電音]  
　　昨日濤淸晨京師飛電傳來硃筆一道上諭一道敬謹譯登○十一月二十六日奉硃筆黃紹箕補授左春坊左庶子欽此同日奉上諭御史余誠榕奏辦理昭信股票請嚴禁按畝派捐等語據稱山東四川兩省本年辦理昭信股票因派捐據民迭見奏叅等語此等弊端他省恐亦不免著名直省督撫嚴行禁革嗣後無　何項公事需欵捐輸俱不准按畝攤　以紓民力欽此 
[日艦赴定]  
　　昨日寗波訪事友來函云日前定海廳趙司馬接奉浙江巡撫廖榖似中丞電札内　近日有日本兵艦數艘將駛赴廳屬舟山假濵海之地操演停泊三五日卽開行等因因卽出示曉諭居民日内如有日兵列隊登岸爾等不必驚駭亦不得滋生事端云云防患未然誠地方有司之責也 
[法艦過鎭]  
　　鎭江訪事友人云本月二十一日午後三點鐘時有法國兵艦名敵師卡志者由金陵駛至京口下碇江心統帶某君乘輿詣英領事署晉謂領事薩君殷勤延入茗談良久翌晨命駕至舟次報謁水陸總巡周都戎　堂以時有法兵在洋馬路一帶徜徉游覺恐愚民無知或有滋擾情事爰督率局勇在江干妥爲彈壓至二十二日貓　轉午時法兵艦卽展輪赴滬 
[阿穆爾河問俗記]  
　　俄京日報云阿穆爾河之上游土地久爲俄人所有迨西歴一千八百五十八年復援關中俄愛琿條約將全土歸入俄國版圖河北及烏蘇里滿洲海岸之間諸地亦囊括在内自是俄界展至髙麗一兵不折竟能拓土開疆亦從來未有之事也阿穆爾叢林中素産貂民間無錢幣用貂皮貿易卽以貂皮定市價貂皮貴他類皮亦貴貂皮賤他類皮亦賤阿爾古尼者河名也是河之水流入阿穆爾其右岸貂漸稀獵户多注意於　鼠貂之極盛　在松花江左岸烏蘇里河兩岸亦不少大概北緯四十四度以内皆出貂其性喜居山内曁松林中至窪下無松林處貂不常見貂色不一或深黑或亮黑或淺紅或淺黃而要以愈黑愈貴愈亮愈賤價之髙下卽以色爲斷阿穆爾市中皮貨首推貂灰鼠次之狐又次之熊皮祗土蓋用之銷至境外者甚鮮阿穆爾居民大半爲郭耳登及打烏耳與吉　齊三　吉蘭齊人游牧於阿穆爾下游春間冰洼白魚結隊游泳吐子水中魚脂極多吉蘭齊人捕之用繩結束負至家俵分當俵分之先須延僧衆誦咒以除其祟否則不敢輕動僧衆敬謹至魚前取蝎子草塞其腮擊鼓宣佛號且歌捕魚　禮畢僧衆會里老將魚割碎煎其油啜之所餘者納入魚泡内珍藏蓋皆視爲嘉饌也旣而僧衆將魚頭骨懋於樹尊若靈符謂除魔伏鬼悉賴此耳阿穆爾河邊婦儒輩結柳條　置淺水中所得之魚亦不少並有攦魚之柳條篩魚乾唯積倉中 
 
 

Page 2

 
 
時防犬狐鼠盜食　鰉於吐子時往往隨波流入林間溪水中每有熊捕而食之其捕之之法靜蹲岸邊以前掌探水取之吉蘭齊人最喜擒熊　素供奉之若神明常獵乳熊如無乳熊卽獵老熊柙以籠喂以生魚正三三等月爲賀熊節竭冬日所蓄之珍味呼朋引類互相酬酢自晚至明僧衆唪經聲類詞曲繞走各毳幕吉蘭齊人傳酒而飮達旦通宵席地距坐暢談今古傳酒器用中國酒杯傳飮一周需酒不多而席畢之後玉山　者已不知凡幾矣婦孺輩亦皆好酒宴飮之次日乘犬車跑冰並置熊其上旋復繫熊於木樁用箭射死割其肉而分之民人往擒老熊往往被其所傷然不惟不憂抑且喜悦因勇敢者始能被傷足令人恭敬也 
[攀轅無計]  
　　廣州訪事友人遠貽雙鯉云廣東藩司岑雲階方伯自奉恩命調任甘肅布政司所遺之缺經督憲譚制軍檄委臬司魁廉訪署理遞遺臬篆委肇陽羅道吳觀察署理遞遺肇愓羅道篆委候補道鍾觀察鏡人署理本月望前後次第接印粤省商民聞岑方伯之將去任也感懷舊澤如失慈父母於是一倡百和由各善堂紳董聨合各鋪户繕就禀詞於三月十三日投督轅瀝情籲懇暫留旋經譚制軍批示云百姓留官本干例禁該商民等前禀張藩司業經明晰批示在案兹岑藩司到任未及三月調任甘肅該商民等又復請留視爲故事所請不准原禀發還商民見之大失所望十四日爲方伯交卸之期是日傍晚扶老携幼多至數千人各執燈籠擁至藩署大堂負米千數百包堵塞儀門以阻其行其時地方文武各官恐釀事端勸諭再三衆仍不散至夜深時方伯徐步而出慰以好言隨出手諭云照行本司承命來粤自愧疎庸且到任未及三月於爾民利弊應興應革各事未能周悉惟是禀商上臺次第舉行淸夜自思方深愧恧今者奉旨入都陛見自應卽行北上不敢稍延乃聞爾等竟具禀請留至三至再爾等當知調官經紳民乞留有干例禁本司亦有何實惠於爾等更不必作干例之圖卽如張前藩司亦經爾等乞留究竟不能不遵旨調任爾等果知此舉無益尤宜及早散歸惟爾等皆係良民嗣後務當各務正業商則萬勿漏税農則萬毋抗糧以及貧賤人等皆須安分謀生萬毋流爲盜賊爾等不作犯法之事地方官不能與爾等爲難本司調任他方亦可爲爾等慰也自諭之後卽刻各安各業毋再乞留果皆有愛本司之心卽應聽本司之諭其各悉遵切切特諭嗣聞駐沙面之四國領事亦有挽駕之意方伯聞之卽倩人力阻事遂不果 
[奉諱南旋]  
　　江西訪事友人云前護理巡撫翁筱山中丞之太夫人在署仙逝擇於本月初七日家祭初八日客祭十一日題主二十二日扶柩回常熟珂里入城治喪臘月二十日安葬聞太夫人以文端公爲舅文勤公爲夫叔平相國其夫叔也長公子紱卿殿撰卓有文名中丞係第三子富貴壽考以一身兼之生榮死哀見者莫不嘖嘖稱羡 
[儲憲履新]  
　　武昌訪事友來函云新授湖北督糧道譚伯誠觀察由京蒞鄂筮期本月十九日接篆是日申刻排列全副儀仗由公館詣道署行拜門禮旋升月臺望闕謝恩一時屬下各官爭先趨賀脚靴手版歴碌異常至署糧道殷觀察厚培交卸篆務後仍回善後局供職現已赴督轅禀知矣 
[照錄開辦商務章程]  
　　一啓導中國人情狃於故常事非所習動生疑畏今欲大興商務非有以易其視聽開其智慮不可而以是二者責諸家成業就之人則難爲功責諸年少氣盛之人或易爲力擬請咨由總理衙門商明日本駐京公使聽中國人入其商學堂肄習由局選年十六以上二十五以下身家淸白讀書解算之子弟十人爲一班派一老成幹練之人帶往學習畢業而歸供商學堂教習及各商局考察商務員司之用以次再選十人踐更較之自立學堂費省效速是爲啓考察物産講求製造商鮮是力亦　是志宜官先之考察則責成各府廳州縣支會紳商凡其府廳州縣向未通用權數度數量數銀色及動物植物何者爲王産何署爲特産何者昔少而今多何者昔無而今有列表報局其廛市銷行何物最暢何物最貴按季摺報如有銀錢市面貨物價値意外非常漲落隨時具報以便爲之考察疏通使民間知商有局會之益内地製造如絲紗機器需本太鉅一時驟難推廣至如製茶壓油造紙造糖洋鍼洋胰洋燭洋火等機器需本尚輕可以由局籌欵酌辦以爲倡率或商民集欵自辦報局查明給予准辦憑照或官商合辦則官主稽察保護之權商主用人辦事之權官不得有乾修商不得有虚股或商以業産據抵存總局由局考核明確官先墊辦商股集足抽還官本及商存産業之據隨時酌定是爲導一聨合上海各業有公所令各聨一會各舉一會董各府廳州縣各業亦各聨一會各舉一會董合舉一會紳舉定報局由局給予紳董照札凡由官委者雖紳商亦官由商舉者雖官紳亦商官委之人不妥商可禀換商舉之人不妥官可撤換各業如有妨礙不便之弊及推可興之利許各董隨時來局面陳或由紳代陳可行與否視局權力所能到之處明曰揭告此支會紳若該處一時無人可舉卽由各商董經理均聽其便紳董有無開支亦聽各業商自行酌辦官不過問是以地聨以業聨徒聨無實推廣何資應立公司以合衆力章程各業自主數目自數千至數萬聽便如一業中各大商於上海自立公司卽名爲上海某業總公司若一府廳州縣一業自立公司卽名爲某處某業公司衆業合立公司卽名爲某處衆業公司議立之後將章程數日開摺報局欵由公司自主或暫存典或存業中殷實可信之家或存商務銀行均聽其便官不過問是以地合以業合一保護爲聨合振興之關　保護眞則聨合振興易保護假則聨合振興難中國之業最若釐捐外洋各報亦深相詬病爲其弊不在上征而在中飽中飽之弊在分局之多其需索則剝民骨其刁難則裘民心其開支浮冐則且耗國氣今欲興商務而不先疏通釐捐之病雖奮蘇張之舌竭賁育之勇未見民之果信而商務之必興也擬請先合湖南湖北江西安徽江蘇五省奏改釐捐爲印税各國之税用印花卽劉晏就塲一征任其所之之法應先飭六藩司首查十年内每年釐捐報部之總數次查各分局每年各貨報解藩司之分數卽得五省各貨物産地落地之準數然後斟酌盈虚仿洋關正税章程按貨石件核定每石每若干税則各就産地於貨物未運之先報各該處税局查明完納予税單黏貼印花單上塡明石件及運往處所到該處後將税單送該處税局騐明加戳隨時發還若須攺運他府仿洋關子口半税章程再完半税一道另給分運半税單若止在運到處一府境内　完半税所有五省沿途查騐補捐之局一律撤銷止各府廳州縣設一印税局是竭五省商民之力但供上征而不供中飽猶可稍纾商急略挽民心是保護之以税虧閉客欵延訟了事虚設公司騙財逃逸非特中國不肖商民有此惡習卽無賴洋人亦往往有之請酌采中西商務通例定一简明可行之商律咨明各國商部各口領事并刊本出示諭五省商人共見共聞俾共遵守是保護之以律一振興中國商務之不能振興者一在製造不精一在受人把持二者之弊又均在氣散力薄絲紗茶紙油糖等業或須攺良或須變法若用機器亦須數千金試辦之初未必驟能獲利中商風氣未開使乖惜費是其素習然不能攺良變法則製造永不能精商務亦永無振興之實至絲茶市價漲落皆操縱於各國洋人之手花布市價漲落且操縱於中國莊號之手其故皆由貨至賣塲存棧保險押息旅費日有加增貨一滯銷則受虧更重至於一二小商圖脱身而跌價各路洋行遂藉口以落盤雖有巨商均爲牽動非無外洋絲茶歉收中貨暢銷之年而不肖商人或以低貨攙入高牌或以假貨冐充眞牌止乘目前罔利之機而不顧將來賠牌之害致使洋商永據上流中商更無興理應請會同兩湖奏明於漢口上海各設一商務銀行叅酌主事寗述俞籌備的欵及中書王景沂仿廣西借官欵興農務條陳撥借兩江兩湖昭信票股銀各二三百萬兩以爲資本商股及各支會公司欵任附任存照市計息兩行周轉相通盈虧不共除絲業每年需本太鉅蹔非商務銀行所能擔任其茶業可就屯溪六安九江各設一分會講求皖南北江西之茶種植采製改良之法由總會購買合宜棧器一二具派人分往産茶最盛處教導運至上海由總會考騐如有焙有如法及用藥染色者扣留論罰不上號牌不許銷售考騐無弊者 
 
 

Page 3

 
 
給予騐單由茶業董至總會按照市面牌號公議價値懸牌定盤間有小商不能久閣者許將棧單抵押先由總局付價十分之五六息照通市棉花紗布亦立支會考騐照此辦理若上海各業大商總公司能自凶小商者聽便有能於一切種植製造攺良有效者由局給予奬牌若能别出新法試行有效者由局申請咨明總理衙門給予專利年限是於製造則以約束爲振興於行銷則以補助爲振興以上四條或兼信農工蓋事本相承理須互見惟農之水利工之製造商之礦務非獨各有專門才力亦不能兼顧合併聲明 
[白門火警]  
　　金陵訪事友人云本月二十日傍晚七點鐘時省垣南門大街震泰祥錢土店學徒某甲偶不經心致將火油燈潑翻霎時烈燄飛揚視融氏卽乘間大肆淫威冐穿屋頂幸是處地居衝要各處水龍夫聞警後卽星馳電掣而來萬道寒泉極力噴薄僅焚去第二進瓦屋三椽並未延燒前進 
[揚城火警]  
　　揚州訪事友人云本月二十夜更魚四躍時城内多子街粤人某甲所開之協昌茶食店不戒於火致兆焚如其時街鄰俱已深入睡鄉驚起視之則已烈燄濃烟冒穿屋頂赶急鳴鑼馳告各善堂水龍洋龍先後馳至汲水狂噴異常踴躍幸封家姨不甚助虐得卽應手撲滅僅　是店瓦屋三進左右鄰居皆未殃及二十二日之晚七點鐘時舊城太傅街後某姓家因煮晚炊遺火積薪頃刻炎炎直上幾致不可收拾幸人手衆多灌救卽熄不致成災當此風乾物燥河水乾涸之際居家者尚其愼之又愼哉 
[營口市譚]  
　　營口訪事友人來函云市中交易向用過爐銀過爐銀者祗能劃抵貨帳不能作現銀用須俟三六九期始可兑換現銀如不時偶有急需須另加則色每寳銀一錠準作五十三兩五錢貼價三二兩不等貼價之外另有經紀用錢三百文近日各銀爐主議於貼色用錢外另加過帳用錢五百文各帮以受虧過多尚未應允○月前建帮昌記號因厦門周轉不靈致欠世昌湧貨物銀二萬七千兩又票銀一萬五千兩正昌銀七千兩均於封河後遣人南下追索復泰號亦已倒閉祗裕盛福一户被欠約十二萬金邇由行主陳玉坡偕夥友數人附俄船至烟臺轉往日本分號淸理市面之衰於此右見一斑矣○今歳東三省雖秋收豐歉不等尚不失爲中稔惟糧價日長月增計秫米每斗五吊二百小米六吊四百大米十二吊馬料高梁四吊八百榖單每百斤八吊當此米珠薪桂之時非特食力貧民難資餬口卽素封之家食指繁多者亦難乎爲繼言念及此能無慨然 
[烟臺瑣誌]  
　　烟臺訪事友人云本月某日爲宋祝三宮保獄夅之辰本郡官紳及各親友皆躬親慶祝並雇慶豐戲班在府城隍廟演戲酬神中朝柱石克享遐齡海内蒼生有不馨杳禱祀者哉○天氣嚴寒災民待振尤亟近經滬上某善士籌備棉衣數千件解赴省垣地方官因水道不便載運派差封雇騾車兼程遞送災區妥爲散給俾千白輩鳩形鵠面者得以稍禦寒威是眞好行其德者也 
[江灣火警]  
　　二十三日夜半時江灣鎭左近鄉民韓姓家披屋内忽兆焚如立卽冐穿屋頂迨韓從夢中驚醒見已不可收拾卽手持小鑼沿村亂擊鄉民聞警之下各持水桶前往灌救約歴一點鐘時祝融氏始掩旗息鼓而去計焚去房屋四五間是處厝有韓父之柩事後檢視半成焦灼屍骨狼藉身後之刼亦慘矣哉 
[虹口火警]  
　　昨晚　點鐘時忽聞捕房警鐘亂鳴旋分二下知裏虹口一帶又肇焚如立卽出探悉火起於北四川路某姓家英法美救火會中各西人聞警立驅皮帶車前往汲水狂澆得漸熄滅至其起火之田及焚　去屋若干容探明冉錄 
[漕折定價]  
　　上海縣署應徵冬漕已於本月十九日徵收經江蘇糧道桐子霑儲憲議定折價拇石作錢三千一百五十文加公費水　錢一千零五十二文通飭各屬一體遵照現已行文到申王大令卽飭謹遵辦理矣 
[請准立案]  
　　本邑西南鄉馬橋鎭前由董事鈕姓創設强恕學堂招集聰　子弟講求中西實學當經籌集捐欵二千餘金存在閔行鎭乾昌典生息備作經費惟恐日久廢弛因　前日會同吳會書院董事李某等投上海縣署　復請立案聞王大令已准如所請矣 
[禁售彩票續聞]  
　　近日中西官議禁華人所售各種彩票前已列入報章自英界會審公廨接奉江海關道蔡和甫觀察札文卽由讞員鄭瀚生大令簽差持單至英界捕房告知柏總捕頭協同凶探往售票之家一一勒令閉歇比至經售華來賜票之南順泰洋行行中人告以　票由墨西哥國家所設盈餘銀兩均充善舉似乎不在禁令之中差捕遂據情禀復旣而捕頭謂此票旣係墨西哥國家所設應禀明該管領事然後施行至此外各種彩票無論何人所設均不准再售大令頗以爲然然墨西哥向未派有領事官想須由各國領事會議定奪也 
[輪船肇禍]  
　　前晚外虹口大橋堍有烏山船一艘駛入蘇州河突有某小輪船從内駛出烏山船不及避讓立被撞沈篙工等大聲呼救當經各杉板船急爲援救始將船上諸人如數救起不致隨伍人夫遊亦云幸矣 
[少尉訊案]  
　　碭瞿氏扭長婿嚴道余至縣控被强佔次女七妹前晚王大令委典史蔡少尉提訊楊瞿氏供年五十四歲家居本城長女嫁嚴爲室今已病故嚴卽設計將次女七妹騙去强佔叩乞究追抱告楊伯榮供與相同嚴供前者妻子病重其妹來家服事及妻病故喪務紛紜因此暫留數日待事畢卽當送還並無佔據之意少尉飭交差看管候查明究竟有無有事禀覆核奪○前月某日浦東金家行天主堂内失去各物報縣後由捕役緝獲賊犯周國汀王大令委祭少尉提訊周供本地人向爲磚瓦匠去冬在彼處竊過蚊帳一頂近已悔過不敢再犯矣少尉判笞一百板收所再究 
[南市捕房紀事]  
　　日前縣署差夥陳保携洋銀十九元往油車街某錢店估看甫至中途突有小流氓陳福壽卽小福壽迎面而來以碰撞爲由乘間攫取所持之洋飛奔而逸正欲窮追已無蹤影昨日上午相遇於小東門外吊橋陳保卽上前拘拿福壽突出利刃向之猛戳幸陳保急卽閃避僅斫破眼角等處當卽扭交巡街捕帶　法界捕房法捕頭詰知事在南市遂將人交新馬路十八號巡街捕解送捕房捕頭王榮培令暫行禁押候禀請朱明府訊辦○日前福建船户劉五叭承裝鄭鍔卿之雨傘一擔半計値洋銀二十一元劉在中途將傘盜賣隨卽逃逸無蹤昨鄭在南市新馬路遇見遂鳴四十四號巡街捕將劉拘解捕房捕頭王榮培令卽管押候解工程局請訊 
[英界公堂瑣案]  
　　前者甬人馮賡生之母楊氏控應桂馨將伊家德昌里房屋遂契掯匿不還事爲江海關道蔡和甫觀察訪聞札飭讞員提其父應文森著交前晚差役將應文森傳到未幾卽有某洋人請保讞員鄭瀚生大令不依洋人乃怏怏而去○四百六十七號華捕於巡路時見有無恥流娼王小紅强拉過客因卽拘入捕房捕頭令轉送公廨大令飭押候嚴懲○張玉山不知因何與其妻周氏爭閙不休由二百零九號華捕拘入捕房捕頭令轉送公廨大令著分别押候訊供 
[法界捕房紀事]  
　　前日太古洋行鄱陽輪船抵埠後停泊碼頭有茶房某甲與小工某乙不知因何起釁各邀羽黨大肆鬥毆乙力不能支受傷甚重巡街捕見之恐釀禍端卽將爲首之某甲拘入捕房捕頭命將受傷人送仁濟醫館療治甲則押候解堂訊究旋有南市馬路工程局差某丙持某當道名片請爲保出捕頭准之○後新街七號門牌房客某甲積欠房租三個月爲老沙遜經收房租之某乙邀同西人將門封閉房客以三個月房租尚未到期何得遽爾釘門與收租人爲難旋卽扭入捕房收租人以房客意圖縱火爲詞捕頭問有何見証則以看房人對及將看房人傳入詰問則一味含糊捕頭衡情酌核謂爾不能以無遽之詞憑空誣指命交保出外限日内歸還欠租兩　一并斥退 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粥廠停辦]  
　　武昌訪事友來函云鄂中每逢冬令由大憲籌撥間欵度地武昌漢口分設粥廠以惠窮黎襄沔等處貧民皆挈其老弱就食仁人和溥謳視同聲今歲公項支絀無欵可籌張香濤制軍先期出示曉諭略謂本年粥廠因庫儲空虚業經停辦恐遠近貧民未及周知用特出示曉諭各宜自謀生業勿庸來武漢就食等因然近日鳩形鵠面者流仍源源而來蓋因故土無可謀生故不得不求食異方藉延殘喘出水火而登袵席是所望於博施濟衆之君子焉 
[遭風遇救]  
　　日本訪事友來函云寗波瑞大號有一行駛山東等處之船名金鼎和日前由營口駛回南洋突遭颶風勢將傾覆適遇日本商船會社之臺南九由臺灣返國船主見之卽督率水手放杉板將全船二十四人一併救起本月初旬某日船抵神户時將被難之人交該管領事安置施由神埠三江董事吳錦堂向各商號捐資遺回原籍亦可謂好行其德矣○前者有一福建鳥船在南洋突遭風暴勢甚可危幸遇英國夾板船得救起閩人七名本月中旬某日送至長崎英領事署英領事轉交中領事請爲給資遣回兹已由張司馬轉飭三帮董事妥爲捐資設法遣回矣 
[上海縣署紀事]  
　　前者吳金桂扭控王楊氏王徐氏將妻李氏誘同逃逸經王大令提訊王徐氏堅不承認因飭差帶領二氏帮同尋訪迄無蹤跡兹吳復投縣禀催王大令立飭原差赶緊查緝務獲解案○前者寗波鄞縣人寗祥瑞在下海浦撑駕渡船載客七人駛至中流偶一不愼船忽沈沒當經救起四人其三人則已與波臣爲伍因卽投縣禀報經前任黃愛棠大令訊悉各情以寍駕舟疏忽致傷多命判收攺過所半年兹已期滿由管所委員李葆初二尹送回縣署請示王大令飭承備文派差遞解回籍○山東人瞿其宗投縣禀稱在十六鋪開設萊永靑字號本月初四夜被賊竊去洋銀衣物開具失單禀請飭捕查緝王大令准詞發出牌票飭捕嚴緝贓賊務獲究辦○前者高昌廟巡防局以某輪船機器廠小工薛得勝行竊工匠劉生衣物函送上海縣署請爲訊辦嗣經洪子凡出爲具保迄今多日尚未料理淸楚以致案懸莫結王大令查悉之下當卽移文至巡防局請局員魯二尹著保人洪子凡將薛交出送縣訊究 
[上海巡局紀事]  
　　流氓陸金寳張俊生在南市平陽樓茶肆中齗齗忿爭各不相下始猶鬥口繼竟揮拳卽諺所謂吃講茶也事爲十六鋪勇丁所見一并拘解巡防中局局員潘仲泉二尹升堂研訊張供去年小的在天津貿易時曾被陸詐去洋銀二元今在途中相遇陸故態又萌欲向小的强借錢文是以互毆幸勇丁前來拘案務請究懲陸供原籍江北某邑與張有一面緣並不敢向之訛詐求鑒二尹判責二百枷著具攺過切結然後交人保釋○浦東流氓黃錦山曾向同村縫工陳秀卿訛詐經陳控諸爛泥渡巡防局及總巡局十六鋪巡防中局後由中局委員潘二尹訊得黃實係無賴判令笞責枷號限交唆訟之人到案重懲兹枷期已滿地甲禀請核奪二尹提案略詰數語交其毋舅朱勝全具保開釋并諭以此後如再向陳另生枝節定干重究 
[馬路工程局紀事]  
　　前晚小孩周全福行經新馬路突被無賴施長福將其皮帽攫去幸爲巡街捕所見立卽追獲拘入捕房捕頭令解至工程局請訊局員朱森庭明府提訊之下判責一百板帽子給孩父領去○前日傍晚時南市恒生馬頭恒生廣貨店遣役韓順生將保險燈數盞挑至某處中途被妙手空空兒竊取一盞而逸韓覺察後當卽追獲徐阿二戴阿寳二名交巡街捕解至捕房捕頭王榮培卽將人贓解送工程局朱森庭明府提訊之下徐供認行竊俯首求恩詰之戴則稱此燈實係徐交與小的並非自行攫取明府以其攔路攫物深堪痛恨判將徐重責一百五十板戴責二百板各具攺過切結交汛捕驅逐出境不准逗留贓給失主具領 
[美界捕房紀事]  
　　前晚江北賊犯史高梅混入蓬路某姓家行竊衣服等件携之而逸爲包探費阿銀拘入捕房押候轉送公堂禀請讞員鄭瀚生大令究辦○前晚偷兒混名小羊者在裏虹口漢璧禮路某烟館内竊取布衣多件適爲包探李培芝查獲解入捕房押候解送公堂禀請訊辦○昨午某輪船水手董仰止鄔泗涇二人在外虹口老街某酒店開懷暢飮一言不合各奮老拳董力不能敵被鄔毆傷頭額血流滿面爲某號巡街捕所見一併拘入捕房捕頭飭將董送同仁醫院療治鄔押候解送公堂禀請核辦○昨日本地人朱阿根在西華德路與東洋車夫爭論車價致將車夫擊破面目互扭至捕房控訴捕頭訊得車夫傷勢尚輕令朱給小洋銀數角作爲養傷之費從釋出 
[江西官報]  
　　内閣中書方象堃辭行進京萬安石頭司高維陳缷事回江蘇候補縣賀饒如缷辦義寗州鹽棧回指分知府曹樹藩繳照管帶綏字營程慶允由新城來省吳大璋張洪鈞馮晉昌俱充當撫轅文巡捕通判樂業解第二批漕折進京樊恭慈解九江關餉由京回章乃正修理龍王廟卽用縣何壽朋繳照新昌新選新城敎諭鄒潚禀謝考騐領憑署新建敎諭王步瀛禀任事王祖彝收撫轅呈詞饒宗羲解漕折進京王毓鋆蕭渭王壬林李毓璠俱禀謝考楊金榜辦龍母廟緝私卡准補德興興史陶乃豫飭赴新任餘干縣丞柴鴻翰據報病故以葉訓謨署理林壽棠由萬年辦保甲回江澤春由淸江催减平九江後營外委胡建烜賫衷來省臨江營把總易建龍瑞州營額外左金標俱投紅批 
 
 
 

Page 10

 
 
   
 
