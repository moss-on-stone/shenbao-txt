# 1884 - 40 - 4903893

 

Page 1

 
 
[招請賣報售書及採訪時事人] [  申報舘主人啓]  
　　廣東爲極大省會什商雲集本舘現欵請一友人在穗垣代銷申報及點石齋申報舘兩處所印之書藉如有粤友願辦此事祈來本舘面議一切惟須在上海覔一殷實大　作保方可訂定也又欲另請一友在粤垣採訪新聞務須眞實不虚措詞明順修洋面議此布 
[推廣禁止謡言說]  
　　詩云民之訛言寍莫之懲甚矣謡傳之流播其爲害於地方者豈淺鮮哉本埠四人創造自來水其意至美其法至良而租界居民皆不敢輕於嘗試則以謡言　動致懷疑懼故也昨日本報登有讞員黃太守禁止謡言告示一紙其中歴舉摇言有云此水有毒水塔中有人淹死有云此水爲天上電光所壞又云此水用過一次不可再用等語凡若此者　爲妄言無疑試觀現在所用之自來水清潔無比何嘗見其壞處而一時水夫等恐通行自來水或致失業遂編作謡言煽惑衆聽大都居家所用之湯水等物皆係婦女管理男子專治外政何暇問及而婦女輩一聞此言莫不易於見　遂致該公司之水銷路極少爲患殊深是以該公司禀請總領事照會會審官出示曉諭以破衆人之疑圑而止謡言之肆造或者自此次禁止之後人心旣定不致鑠於衆口從此揚清激濁食德飲和可爲該公司慶亦可爲租界居人賀矣獨是謡言之惑人聽聞者則不止自來水一事而已也請爲推廣言之如法越交争牽涉中國此國天下之大事也而謡傳之詞亦復紛紛不一小之足以惶惑耳目大之足以　亂軍心其爲　有更巨者本館於法越之事廣搜博訪不敢或遺雖或傳聞異詞亦祗循有間必錄之例備登在報但有時說太不經言必無據則亦恐惑人聽聞寍從删節卽如前者他報言及有日本銅甲軍相助法人並有法人招募日人爲兵等語竊以爲中日方在輯睦日人又豈肯顯違公法以亂局外之規例故樂而不錄日前他報又有謡傳謂去臘十三日法軍攻北寗華軍略與交戰棄而不守與黑旗密定奇計於十八日分道進兵誘法軍深入重地伏兵四起圍而攻之法軍進退無路勢不能支紛紛　散統計法軍九千餘人陣亡及生摛者約七千人其餘二千不復成軍棄甲抛戈遁回桑台華兵及黑旂大獲全勝奪獲大炮數十尊洋鎗以千計其餘刀劍旗幟多至不可收拾法軍輜重餉糈多有存留於北甯者盡爲華軍所得擬略自養精蓄銳進攻桑台想法軍殘破之餘何以能守一節之後迎刃而解勢如破竹云云并言此信係由官塲友人口述確係接到越南軍報非漫無稽考者此信如果的確豈不足以大張中國之威此信而卽不的確亦足以快華人之意然本館則未之有聞蓋言之非其眞則足以懈軍心而中敵計於中國無所益也今各處消息逐日考騐直至新正初九日　息亦旣見諸港報而獨於此次捷音寂焉無聞可知此說之非眞矣夫他處報　固不少信而可徵之消息然其中亦不免有失實之處意者華人深惡法人之所爲莫不以法軍之敗衂爲快卽此可見中國之人心但華人而心惡法人則當奮其武怒出其謀計以自效智勇於國家有其權則見之於事無其權則見之於志貢其奇計献其長策縱横其議論何者不可而顧以造作謡言互相傳播以惑亂人心此於中國不但無益而恐有害竊恐爲此謡言者正屬法人之狡計將以爲懈弛中國軍心之地未可知也孔子言臨事而懼好謀而成今屢聽謡言知法軍不足畏則無懼心有此謡言知法軍已撓敗則不復深謀如此而法人乃突起而乘之不亦可慮之甚哉法人閟其軍報勝則張大其詞敗則不肯聲揚此法人之深謀也觀於敗音不曾明報而添兵增餉更無已時可以知其意矣若華人而但以聞法軍之敗爲快造此謡言以惑衆聽而不求其實不將蹈前此赭宼之故轍賊臨城下而軍民猶在夢中耶因論黃太守之禁止謡言而特爲推廣言之如此愼勿曰姑妄言之不妨姑妄聽之也 
[海防信息]  
　　維新報云蘇芝火船初九日由海防啓行十二日抵港傳來信息調法軍現仍無大舉動前信言及間嘉羅所建做電線之船今已泊於夏龍灣因船身入水太深不能駛近淺處暫雇夏倫小火船以續岸上之線焉現在海防存貯煤炭甚多殆以備火船來往之用也初六日附近海防河道有黑旗兵與法之小火船相遇黑旗先用砲攻而小火船内有七人還炮無甚關勝負之數云又法載兵船一艘駛至西朗地方偶然損壞法人已換别船前往又一英國火船满載煤炭駛入夏龍灣或謂所壞之船名曰温郎於十一月二十四日由刁倫地方啓行計期此時應到海防所云增兵六千者當以此船所載爲先美律與尼基釐亞及庇理離三元戎皆乘此船來越當其由刁倫開行之後採訪人曾言此船所載軍械其重共有一千二百墩另火食足供五十萬人一日之用藥彈三十萬包冰六千担旋轉巨炮兩尊及别式軍噐此船曾順道往阿嘉士洲載黑人一千二百六十七名合之在刁倫落船者共一千六百一十人聞銜尾而來者尚有三船另有郵船沙夏連由麽些厘十開行之時載軍火糧食甚多一以供所奪密逹架十嘉埠之用一以供東京之用法兵現四處徵調齊集刁倫以便陸續附航來越云據此則欲進薄北寗其計已决中越之備不且益加嚴密歟 
[趕造軍艦]  
　　法國爲越南東京之事　製兵船不遺餘力前者普法搆兵時法國曾製小兵船兩艘以備在巴黎斯都城内河中所用其後並未用及該兩船遂置之法都現擬將該兩船修改駛往東京該兩船皆長五十尺闊十四尺每艘裝十五墩炮一尊連炮吃水二尺有奇用雙　輪一點鐘可行七個諾脫近擬改用輕炮俾吃水較淺而行駛較速卽當駛往東京聽用此外又在南的思地方船廠趕造小兵船八艘一名阿葛婆思一名阿佛郎赤一名母丁一名力度忒一名帶來也思一名里法爾一名婆蘭思客一名阿來爾脫此八艘旣成之後擬以六艘駛往東京以兩艘駛赴馬逹加斯加其船俱可拆裝每船計長一百零五尺船身以鋼爲之每艘可裝炮四尊其炮置於砲臺上其臺高過船沿並有物遮　皆用雙　輪計馬力一百二十匹一點鐘可行八九個諾脫聞該船於西歴正月有一艘可以竣工其餘亦將陸續告竣又在利用地方造快船兩隻其大小與前八艘彷彿吃水更淺專爲小河之用大約亦需駛往東京法人之趨造兵艦惟日不足至於如此中國所宜加意邊防勤求製造庶幾足以相禦也 
[法軍毒計]  
　　滬上西商傳言日來法國添兵增餉長驅入越其主帥立意不欲力攻北寍但須築長圍將華兵 
 
 

Page 2

 
 
黑旗困在垓心日夕以開花砲遥擊之并斷其糧餉俾無所食不死於炮卽死於飢務期無一人得以漏網蓋兩軍肉薄無論勝敗勢必各有夷傷惟此計得行則法可不損一士而越之全境不難唾手而得其計亦毒矣哉但困獸猶鬥况黑旗爲精銳之師而華兵在北寍境上亦有二萬餘人久歴戎行深謀敢戰其後路自必步步爲營預爲布置法卽欲效向年旨困巴黎城之故智恐亦徒作是想耳然旣有此風聞中國之統兵大員亦當更爲慮及也 
[兵費譯聞]  
　　法國新聞紙言現在法國調往越南之新兵計每兵皆用須三千佛郎克云 
[美人吸烟]  
　　紐約新聞紙云去年十月間有巡捕至該處烟舘内捉獲烟舘主華人某甲並搜獲美國人之在館吸烟者共二十六人此二十六人中又有婦女數名内有數人皆係大商家自易其姓名有横陳一榻者有竚立凝待者但被捉之後作何發落則該報未曾言及也按鴉片之害流毒已久有人樂此不疲亦有人深惡痛疾而疾之之數終不敵其樂之之數今美人亦沾此痼習竊恐將來沾染愈多不知伊於胡底也 
[壯心未已]  
　　左俟相奏請開缺昨已列報兹聞侯相以法越戰事心切憂虞仍願統率三軍出關禦敵殊有馬伏波顧盼自雄之概於以知豪像之自有眞也 
[呢局將停]  
　　向年左侯相在甘肅曾飭在蘭州設織呢局以廣營運兹聞十六閱月以前其管理局務之西人已辭職而去現在總辦局務之委員亦將告辭而呢將停織矣推求其故以彼處之人均尚棉布而呢不甚銷販至他省又以運費較貴似不合算且局中開銷亦繁即大小委員已有十人餘可想見所進不敷所出自難支持然功敗垂成實爲可惜設能將此局歸作商辦涓滴無遺安見必無起色也 
[袁江雜錄]  
　　湖南所造直隷剥船於去臘二十四日陸續抵浦二十八日駛上清江正閘旋因嵗闌暫泊至新正初二日復口解纜水手人等尚不滋事其叢泊處旗翻五色林簇千檣頗可宜人眺望初五日已將十帮船隻全行挽上清江閘緣此起初船所帶竹竿木植有限貿易事少初八日卽陸續開帮上駛俾接挽福興通濟　濟三閘卽可長行出境云○小北門迤東張鴻順土店著名巨號也匪徒垂涎已久去臘二十六夜突有盜三五人用　石極力撞門不堅固非常終不得入遂舍之而去其西數武適有一小土店盜遂鼠入刧去財貨數十金在盜等失之東隅收之桑榆固不至徒手而返而該店則可謂无妄之災矣○黎文肅公任漕督時深知候補文武各員之苦酌給帮資錢文無如人數愈衆未能周遍乃限之以額額以外暫行存記嗣經某中丞減定額數存記者更形向隅去臘楊石泉漕師復體文肅之用心將其中之有差有缺及病故者概行厘剔提補存記者十餘人又擇存紀中之極難堪者每有賞給錢　貫以　卒嵗雖爲數甚微然於聽鼓閒曹不無小補也○數萬災民叢聚各廠氣味熏蒸令人難耐誠恐延至春仲或生瘟疫故楊石泉漕憲飭留養總局於初六日起將各廠災民陸續遣散其錢米兩項均一律發至二月底庶不至悮春耕且免疾病一舉而兩得也○温叔明宫保之德配張夫人年逾八旬與宫保白首齊眉洵稱盛事宫保於去冬歸道山夫人亦於今初一日未刻仙逝同來同去殆所謂願爲比翼鳥誓作連理枝歟○浦上燈市往年萃於草市口地方密如繁星遊人固十分擁擠而紅男緑女之購買者亦絡繹不絶今年初一日雖循例上市稀疎寥落略無異彩巧樣且一晚卽收市間如漆購買者亦復興致頽唐生意不堪過問世道日艱轉機其在後日歟 
[皖垣近聞]  
　　僞鑄銀洋行用久干例禁安慶自去臘以來市上頗多民皆抱怨嗣經譚邑尊訪聞密飭差捕訪緝旋獲某甲年三十餘江　 
右人當卽鎖解到縣飭實數百板釘鐐收禁○初六日奉到部文由府監提出一犯至臬司前綁縛犯年二十餘押赴市曹凌遲處死聞係淮北某縣謀取主人財物刃傷事主之案也 
[美艦開行]  
　　本埠有美國兵船三艘停泊多日前曾登岸開　已列於報兹悉一艘名祖義阿德一艘名瑪瑙格司已於昨日下午開輪一往高麗一往漢口啓輪之時觀者甚衆現在美兵船之泊於上海者止存利墓孟一艘係水師提督之座船也 
[利益同沾]  
　　近聞自來水公司擬與本埠各水夫相商使其在各處龍頭取水分售俾水夫等均沾利益云按上海食水穢惡易致疾病自來水頗極清潔倘能暢銷遍用則疾疫必可稍减於前但苦居民惑於謡傳疑信參半大都水手等謡諑所致若使若輩均沾利益則水銷必廣而被其澤者多矣 
[粮道抵滬]  
　　江蘇粮道王觀察於前日抵滬卽在馬家廠江蘇海運局暫駐襜帷云 
[菜市遷移]  
　　遷移菜攤之事定於今日爲始已由掮販陳玉啓等投英公堂禀請飭差彈壓在案昨午前肩販人等均至會審署對面擇地擺攤或有在平屋者或有在露天者各從其便並無喧譁争奪情事太守與賈副領事會審各案畢復飭差傳陳玉啓到堂諭以當飭差捕照料爾等宜安分營生勿再争閙陳等答稱我等魚攤共有二百餘起倘盡擺在平屋内則嫌太狹幸有願擺露天者殊覺安静惟屇時尚有肉攤蔬菜攤等恐致争奪攤基應仍請派差捕照料太守允之 
[歸案訊理]  
　　昨報嚴桂榮扭控范春泉之妻自稱王許氏將伊妻馬氏誘逃一案經翁太守斷將王許氏管押詎王許氏於昨晨忽稱有　　 
孕腹痛等語經法包探夥同原告嚴桂榮將王許氏送回家中適其夫范春泉亦在致相争執包探夥以堂諭如眼見范春泉卽堂扭送嚴栍榮因卽與范同入英捕房捕頭以旣在法界控案應投法捕房訴明故嚴復將范扭送法捕房諒於今日訊理矣 
[强奸幼女]  
　　法租界高第西　有名瞎子小王者雙目失明故因以爲號也平時倡設佛店引誘婦女燒香而已則並不削髮眞所謂佛口蛇心無惡不作婦女之受其害者不知幾許小王又與法國人前充巡捕者爲伍將洋人之資代放印錢又須婦女向借始肯放出此中情肜更屬不堪設想其狀貌又如戯劇中所演四杰村欲殺駱鴻勲者無異不問而知其爲兇人前日有該處相近之某婦人投法捕房控稱家有養媳　十四嵗被小王雇去煮飯四日之後不肯再往盤詰情由初不肯實告現因下體腫痛　訴被小王强姦四夜以致臥床不起請提小王嚴究法捕頭着赴公堂控告再行提究想賢有司必當盡法嚴懲以儆惡人也 
[男扮女裝]  
　　英租界寶善街中市詠霓戯園於前夜十一點鐘時有一年約三十餘嵗之娘姨同一年祗二十左右之大姐前往觀劇坐　 
定後大姐出而復入入而復出如是者三四次管門之華捕及諸色人等見其舉動有異似男扮女裝者愈看愈疑俄而人聲譁然圍而觀者如堵墻此時扮大姐者知事已敗露面赬耳熱恨此身之不能入地也旋由華捕帶往新巡捕房觀者一路尾隨不啻蜂屯蟻聚旣至捕房捕頭見其頭帶絨兠飾以翡翠帽准梳蘇式鴉髻捕壓髮荷花板等件左邊有蘭花一枝兩耳用線繫環身穿元色布襖元色縐紗皮馬甲外罩月白洋布馬甲元色縐紗百摺裙下穿尖頭鞋襪套宛然一好女子問其作何生業何故裝扮女身答稱名阿福在兆豐洋行西人處爲侍者因與友戱言我能扮爲女裝到戱園觀劇友人願罰洋十元否則罰我遂向買辦吳蟾清家借得女衣裝扮等語捕頭本擬解到公堂由官訊辦旋有兆豐洋行某西人 
 
 

Page 3

 
 
致函保釋按本埠從前曾有女扮男裝之案正與此事遥遥相對然有此美色置之粉黛叢中頗不多讓不以中流砥柱爲嫌也而豈料旁觀多事竟立辨其雌雄哉 
[資遣瘋人]  
　　西人馬産投英捕房稱無端被本埠無領事經之管之西人鉛勃而毆傷請爲提辦等因平總巡以鉛勃而旣無領事經管例應禀請華官辦理當由黃太守飭差捕往傳鉛勃而捕頭察其有瘋狀昨解公堂禀明情由太守商之賈副領事飭將鉛勃而押候資遣至香港再由香港地方官資遣回國云 
[巡勇杳私]  
　　頭霸蘇州河内昨來巡鹽船一隻船户巡勇計共三人遽在河内各船搜尋私鹽查至一稻草船上見有私鹽巡勇卽欲拘解鄕人大懼願出酬金了事巡勇索英洋十元鄕人悉索摒擋祗有英洋一元錢七百文巡勇携之而去在後鄕人訴知柴行主人行主令喚巡捕追至巡鹽船上拘獲二人解入捕房管押捕頭以柴船上僅有食鹽數斤何得謂私縱有私鹽租界例所不禁該巡勇殊屬不循規矩今日諒當解案訊斷也 
[嚴懲局勇]  
　　昨報登局勇捉賭一節謂局員審問解到之各賭犯並不斥責卽行開釋云云今查知該處係閘北巡防局之分防他叚離 
局約有三里路内駐滬軍營勇十名什長一名並無局員在内惟此案經黃太守研訊後卽將該營勇　長林廖　林閔玉龍三名函送巡防局究辦局員大怒謂局勇得賄雖屬無憑然究不應越界拉人有違規例當卽片請該管哨官到局商辦陔哨官將該營勇等各責五百板斥革另挑三名補額不意事聞於統帶復將該營勇三名什長一名傳入大營飭將該勇等各責軍棍三千斥逐並以什長不善約束亦責軍棍四十姑念平日謹愼辦公仍充什長昨早統帶往巡防局會審公廨等處謝罪完案矣 
[英界公堂瑣案]  
　　修造鐡路大橋之工人林阿才等向作頭李鼎順索取工資毆傷李與小包工頭徐桂長一案已列前報昨據李投案稱雇林阿才鋸木言明每尺錢八文共鋸九百餘尺已付錢十千照算透支錢二千零詎林尚向我索錢致被毆傷徐桂長供與李同林阿才供共鋸木二千餘尺計工資二十千光景並未收過錢文李又稱給伊米石亦應作錢算黃太守謂據李稱已被透支錢文安有再向索錢之理殊難憑信惟林等不應毆李姑飭兩造各邀同業估看工程並呈帳目覆訊如果應找工資酌扣養傷洋三元○甲源洋行東稱侍者張忠世冐寫我之字條到我友人位司處收洋當卽看破押送前來且我常失物件諒亦伊所竊字條呈閱張供字條係洋人位司之行者名阿永交與我者并未竊物太守商之賈副領事飭將張忠世押候傳到阿永再訊字條存堂○曹長生稱失竊鐡條五十根報捕拘獲孫桂福供認變賣在法租界今蒙送案請究太守飭將孫桂福押候派差捕前往吊贜冉核 
[陳家木橋振所雜述]  
　　五齡童子嚴良恭聞其父勸募賑捐不遺餘力自願將新年所受長親拜年洋四開五枚對開一枚八開一枚助賑并欲得賑捐收票以資玩讀如嚴童子者眞可謂好義性成者矣他日救民衛國左劵可　富貴功名猶其餘事也○南市泰昌號盛君忍德奉母夫人欽旌節孝馮氏命以六旬壽筵之費二十元充賑臨期親族賜儀亦并捐助賢母賢子壽母壽人具此心腸必臻上壽世之壽翁壽母多矣其亦思則而效之壽人自壽歟 
[陳家木橋賑所催收捐册啓]  
　　啓者敝所上年刊刻水災國册分寄各處善士懇爲募捐都計四千餘本半載以來仰承各處籌捐善士捐繳三百餘本災區待賑孔亟尚求速爲募收隨時擲還施惠當厄功德無量如嫌捐册太多者亦望酌留若干擲還若干因今年以來頗有索取捐册者所存無多無可應命故爲此請幸乞諒之再捐册除蘇字揚字鎭字册外餘皆由敝所分出如將册捐交付他處者幸乞賜示以便銷號盖捐册關係銀錢事竣均冀擲還庶免嫌疑想領募諸　共存此念也同人拜啓 
[福建省城内同吉錢莊車君佐臣交捐至申帶來原信照登]  
　　佐臣仁兄大臣閣下謹啓者弟上年與賴軍門蟠舟曁管帶楚軍後營陳君揖庭海防厘金分局委員游君子谷公同商辦福州琯頭鎭育嬰堂義舉僅收得洋二十七元錢十三千四百文統歸游君子谷經手洎游君有事他往業已缷辦合來毛洋三十八元錢六百八十文送交弟處收存俾得將來集腋成裘卽可開辦云云奈賴軍門今已逝世陳君揖庭改委浙江而弟一人在閩創辦獨力難支兼且告缷有期因而中止連讀申報悉山東順直兩省災黎告困聞之不堪設想弟想收存之欵未能舉辦卽將移緩　急作爲賑用明知杯水車薪不足爲助然未始非籌賑中之小補也閩省通用濫印毛洋前欵貼換新板英洋三十六元送上寶莊務祈彚寄上海絲業會館籌賑公所施少欽封翁查收代解災區散放想值事諸君聞之定必樂從並懇轉逹施君卽將原信抄送上海申報館所存弟處之捐項已移賑兩訖請刊入報章俾諸同人共諒此衷不勝盼禱之至[  閩省五虎門分司浙江黃巖愚弟羅植拜啓正月初十日]  
[鎭江電局十二日下旬代收靖江揚鎭洲賑清單]  
　　靖江○候補府譚募靖十一號延禄堂譚清芬堂程兩户各三十元崇德堂申十元存德堂馬六元劉佑之周善夫趙眞齋荆花舘姚槐蔭堂王鼎女堂陳忠恕山房吳張九書八户各四元無名氏姚祝軒無名氏劉濟臣春風講舍高五户各二員顧幼庭楊友卿王秋海張森甫胡書卿徐春亭褚吟岸無名氏鼎文堂陳九户各一元同里厘局　募靖十七號喬公舘七元笠澤堂趙德義兩户各三元仁大顧聚盛趙人和生記同盛仁記六户各二元有心力周公盛張恆盛洽記四户各一元趙萬生屠恆昌二户各半元盛澤厘局過募靖字二十五號王豫昌吳元和順王永昌華岷記張益源汪永亨程瑞盛益源仁恆遠堂柳仁和顧錦隆陳公記十二户各二元戴乾昌范恆源永昌東振泰客記邵合記三泰　六户各一元蘇城厘局蔣募靖十六號洋一百廿七元前木瀆厘局丁募靖二十六號丁愼六堂六户共廿一元盰貽知非子移席費六員馬凝香堂張嘉會堂兩户各四員鼎其烟店廣茂麻店兩户各二元振源車萬泰烟店信茂米店悅來瑞萬興泰五户各一元靖江縣學朱交來前廣東學院吳募前四川永寗道汪助曹紋五百兩洋五百元棉衣一千件李景　觀察募靖字廿七八號册無名氏五十元凌秋記無名氏思訓堂朱壽春韓四户各十員少記吳保記兩户各五元松江耿思泉募靖字三十號册許安雅許功記耿炊萸耿德記耿介然耿賡廷六户各五員張源泰鹽棧六百千文藩署錢席周五元江陰厘局敖十六千文○均由查邑尊經收經放○揚鎭洲振○蘇藩憲發丹陽縣一千兩運憲發江都縣二千兩常鎭道憲發江陰縣解洋一百八元沈嘉瑜募鎭三百四十六號册徐梧巢徐禹卿二户各五千文自訟軒積善堂朱懐新軒廖世德三户各一千文恆興哺坊趙興記二户各五百文徐慶椿泰昌二户各三百文懷蔭堂王常信記德大三户各二百文此册原來洋十四元錢三百六十六文又來裴子策募三百四十七號册遵訓堂二千文問必齋師儉堂二户各一千文四知堂八百文默照齋五百文柳來王子純二十元黃義興募四百五十八號册無名氏三户共洋十一元張瑞崖募四百五十九號册張過庭移賀于百翁毓麟壽辰禮又移慈親生日香資各二元俞芚　二元鄒來一百六十八號册張子祥二十元丹徒汎俞錢一元汛兵夏冉半元吳來二百七十三號册王攸周無名氏兩户各五元王敦厚堂十元天順二元瑞昌天昌兩户各一元庭記號封職王桂控福昌店黎瑞符欠移助一百十二兩趙松樵募典商一百四十五元姚少廬募二百千文郭雨田二十千文焦東補過氏四元下游局郭募陳仁林一枝鄭杰何松官四户各一百文晉源來鎭四百四十八號行　居二十兩慶源德源成厚兩户各五兩億湧可三兩又四百四十九號册無名氏二兩壽竹山房兩元紫竹林電報局二元五角王敬記一元以上兩册共來二七寶三十七兩九錢渾憲發綿衣一千套道憲發青浦縣棉衣二百套○共收銀三千兩二七寶一百四十九兩九錢洋三百五十三元五角六六八合二七寶二百三十六兩一錢三分八厘錢二百二十九千五百六十文六零一合二七寶一百三十七兩九錢六分五厘○大共收銀三千兩二七寶五百廿四兩三厘 
[浙省撫轅抄]  
　　正月十二日尹彦釗禀知支應局委解應還華洋商欵並隨解書藉赴滬叩辭林祖述禀知藩司委隨同清理胡紳欵項○十三日福州駐防佐領裴音圖由閩來省禀到○十四日補用府彭念字禀知防軍局　湖北查硝磺差 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
