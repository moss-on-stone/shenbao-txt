# 1913 - 255 - 4914573

 

Page 1

 
 
通信 
[俄政府與議院之衝突（游歐客）]  
　　俄國下院討論本年預算十月黨與左黨各派連合極力與政府爲難不特於財政部及内部預算多所反對而司法敎育兩部亦大指摘十月黨及左黨至以内部預算彈劾政府當財政部預算通過大會之時國民黨議員馬戈夫演說指政府席各員謂其行同盜賊財政部各代表怒而離席他出然財政大臣兼首相之科哥哲夫方赴莫斯科慶祝會迨其回森彼得堡益憤下院無禮乃與内閣全體决議以後政府不再出席務須下院懲罰馬戈夫始肯轉圜俄皇極贊成之下院議長荷監戈調停於政府與各黨之間終無效果下院各黨多數均認馬戈夫爲大錯上院亦以爲言國民黨本部擬請馬戈夫自行辭職而馬氏則力拒之近數日來政府與下院相持甚亟不特不肯出席即各專會之文書質問亦置不復下院無可如何屢思讓步之法惟表面上苦於政府迫脅之痕迹太著各專會屢議對付意見不一當俟議長决定副　　馬胡朔夫因此辭職以不肯負懲罰議員之責任也政府則仍堅持即不懲罰馬戈夫亦須全院票决認定馬氏錯誤且保以後再無非禮之語言始能作罷左黨均謂政府實有意　以衝突解散下院内部大臣馬克拉哥夫演說謂政府萬不能再與此黨派紛雜之下院共事彼旣無眞多數何能代表立法當此情勢非解散下院即政府辭職並稱解散後再選舉定保右黨得占多數當能與政府提携於國事大有裨益云云惟他部各大臣與馬克拉哥夫不表同情以爲時機尙未大熟右黨各派亦不爲然故俄皇尙猶豫耳但就政府及下院交際觀之實無調和之望歐報於更換内閣謠傳已久俄電雖力爲辨正然亦有於事實上不能盡掩之處有稱俄皇將以貴族黨領袖莫斯科巡撫沙馬林繼任科哥哲夫組織新内閣者有稱俄皇將解散下院延其召集之期並將憲法政定將下院之權力大爲減殺者此或言之過甚惟莫斯科慶祝會中該地紳耆上書俄皇請其解散下院而俄皇遊歷各城見民間輿論並不注意下院遂益輕視立法機關且其意中極不悅於左黨而大與右黨接近其接見各城民黨代表極爲冷淡而對於上級社會則大表其熱忱當慶祝會之大宴下院議員無一人得與席僅議長一人尙係以待從官長之資格並非以議長之資格則俄皇之不滿意於下院於此益可見也 
要件 
[農林部制定觀測所各種規則]  
　　觀測所暫行規程 
　　第一條觀測所隷屬於農林總長掌事務如左一關於氣象觀測及預報事項二關於氣候調查及研究事項三關於各分所之器械檢定稽核及觀測器之發明事項四關於農林部臨時委託事項 
　　第二條觀測所得置總所及分所 
　　第三條觀測總所之服務員如左一所長一人（暫以本部職員充之）二主任觀測生一人三觀測生二人至四人四事務員二人 
　　第四條觀測分所之服務員如左一主任觀測生一人二觀測生一人 
　　第五條觀測總所及分所設置之地點由農林總長定之 
　　第六條觀測總所得設科分掌事務前項分科由所長酌擬　　呈農林總長核定之 
　　第七條本規程自公布日施行 
[觀測所服務員津貼暫行規則]  
　　第一條觀測所服務員得給與津貼其數額依左表一之 
月　　　　給　　　　津　　　　貼　　　　　　　額 
級數　　主任觀測生　　觀測生　　　事務員 
一級　　一○○元）　　九五（元）　六○（元） 
二級　　九○　　　　　八五　　　　五五 
三級　　八○　　　　　七五　　　　五○ 
四級　　七○　　　　　六五　　　　四五 
五級　　六○　　　　　五五　　　　四○ 
六級　　五○　　　　　四五　　　　三五 
七級　　四五　　　　　四○　　　　三○ 
八級　　四○　　　　　三五　　　　二五 
　　第二條服務員之津貼須自最低級起但服務至三月以上確有成績者得擇尤遞升 
　　第三條津貼之支給每月以三十日爲期但分所服務員之津貼得變通此例 
　　第四條觀測所服務員因主管事務有必須旅行時得酌給旅費其規則另定之 
　　第五條本規則自公布日施行 
[觀測所服務員服務規則]  
　　第一條所長主管所中事務並指揮所中各服務員 
　　第二條主任觀測生承所長之捐揮主管觀測及其他臨時委託事務 
　　第三條觀測生承所長或主任觀測生之指揮分掌觀測及其他臨時委託事務 
　　第四條事務員承所長之指揮掌理會計文牘及庶務 
　　第五條關於報告及考核規則另定之 
　　第六條觀測及報告之方法由所長定之 
　　第七條本規則自公布日施行 
[觀測所服務員考核規則]  
　　第一條觀測總所及分所應各置觀測簿其格式由所長酌擬呈農林總長核定 
　　第二條所長每月應將總所及分所觀測成績呈報農林總是 
　　第三條主任觀測生應造旬報月報及年報送由總所彙總呈報農林總長 
　　第四條觀測所服務員除有特别事故經長官批准者外不得請假前項假期每年不得逾三十日所中服務員有一人請假時他員不得於該假期内請假 
　　第五條本規則自公布日施行 
[工商部制定工商訪問處章程]  
　　第一條工商訪問處設於工商部内掌訪間工商礦情形並受工商業者之訪問事項 
　　第二條工商礦訪間事項開列如左一關於工商礦業組織上之訪問二關於工商礦業技術上之訪問三關於工　礦業絕濟上之訪問四關於專門人才之介紹及調查 
　　第三條工商訪問處職員以本部職員兼充之不支薪水 
　　第四條工商訪問處設主任一人承工商總長之命綜理處務 
　　第五條本規則自公布日施行 
 
 
 

Page 2

 
 
時評 
[敵之方向（無名）]  
　　旣相殺以爲敵矣然而敵之所在不可以不審明之也世上之人設心不一贊成者無論矣贊成之外有無所可否者有反對者有抵抗者有力爭者 
　　力爭者與我拼生死者也有彼無我有我無彼是謂之敵抵抗者我有所欲而不得雖不我爭我不能不與之爭亦可謂之敵若反對者不過於我之所爲耳若復不特不反對不過不贊成我之所爲而我不能得其助力則在無所可否之間是均不得謂之敵人也今之黨人與政府勢不兩立者也南下之軍與抵抗之軍義不相容者也若其餘之反對政府與反對黨人不贊成政府與不贊成黨人皆在旁支而非主敵扣今見政府之輕易拿人與黨人之妄行暗殺故爲是言以正告之 
[命令]  
　　八月二十九日臨時大總統命令劉承恩加陸軍上將銜此令 
　　任命聶憲藩爲煙台鎭守使此令 
　　任命鮑貴卿爲蕪湖大通司令官此令 
　　陸軍總長叚祺瑞呈請將陸軍第一師第一旅旅長李奎元開去差　等語應照准此令 
　　任命蔡成勳爲陸軍第一師第一旅旅長兼補充旅司令官此令 
　　徐愼堃加陸軍中將銜此令 
　　顧琢塘著加陸軍中將銜此令 
　　李連元授爲陸軍少將此令 
　　吳吉昌徐廷榮均授爲陸軍少將此令 
　　龍裕光授爲陸軍少將此令 
　　張建功授爲陸軍少將此令 
柴寳山援爲陸軍少將此令 
郭世綸加陸軍少將銜此令 
國務總理熊希齡呈據署湖北民政長夏壽康呈稱財政司科長沈際雲呈請辭職沈際雲准免本官此令 
　　國務總理熊希齡呈稱據署湖北民政長夏壽康呈請任命周景墀爲總務處科長熊道琛爲財政司科長應照准此令 
　　國務總理熊希齡呈據奉天都督兼署民政長張錫鑾轉呈奉天省城　　廳　廖彭呈請任命趙廷襄爲秘書宋鄕城爲勤務督察長李瀚袁照薰李榮慶刁慶祥爲科長王家勳王光遠田慶湯汪德霖劉恩熙劉東藩爲署長應照准此令 
　　陸軍總長叚祺瑞呈請任命王治鍔爲湖北陸軍第三師第五旅第十團團長湯玉祥爲湖北陸軍第三師第六旅第十一團團長應照　此令 
　　陸軍總長段祺瑞呈請授堵雪笠爲陸軍步兵上校特克愼爲陸軍騎兵上校楊其蔚張炳賢爲陸軍　兵中校李名山爲陸軍騎兵中校趙崧秀爲陸軍砲兵少校並加陸軍砲兵中校銜定勳崇貴趙文濬爲陸軍步兵少校張殿魁爲陸軍砲兵少校應照准此令陸軍總長段祺瑞呈請授李華秋邱可榮爲陸軍步兵上校王丙炎爲陸軍步兵少校應照准此令 
[警信]  
　　南京訪函昨二十八晨五時第二十九團兵士由下關城門衝出希圖奪回幕府山激戰之後雖能奪得下層之砲台然山上官軍立即衝下故復棄之而走據紅十字會傷兵聲稱是役死者十一人傷者十八人多入鼓樓紅十字會醫院且謂此次出攻實由彼等自行作主並未奉有上官號令足見此類决死之兵目下城中已無人能駕馭矣（特約路透） 
　　南京訪函昨夜兩軍復在太平門朝陽門外開戰太平門之寕軍曾爲官軍所逼退至城下十一點鐘時官軍猛撲城門助以砲隊然仍爲寕軍擊退大局今仍無變動馮國璋之兵大半仍在浦口惟前星期已有精兵在甯城上下游渡江至今仍駐該處以候出發之命令張勳之兵攻擊太平門已一星期餘仍未得手逐日襲用舊法夜間攻門二三次薄暮及淸晨等時亦輒出攻一次已習以爲常兩軍交戰之時紫金山及城外鄕間之砲國輒開砲轟城以助其威而每次必爲城上守軍擊退有時寗軍由城内衝出北軍稍爲辟易而城内附近一帶遂無敵軍蹤跡及至寗軍退入城中則又回復舊狀（特約路透） 
　　南京訪函南軍扼守各門心猶未足二十九日晨間五時由南門衝出沿途與北軍小作衝突後抵南門之東一英里許北軍砲隊駐紥之處蓋用以轟擊朝陽門者也旋遇北兵二百名多屬徐寳珍之兵交戰約三小時之久卒將北兵擊敗奪獲野戰砲一尊機關槍兩架生俘北兵二十名南軍出戰者共約千名死三名傷十五名戰後覔獲北兵死屍六具南軍回城後即斬决軍官一員因其暗通北軍之故本日除各城門偶有來福槍聲外可稱無事 
（特約路透） 
　　南京訪函甯軍在下關所佔之土砲台已大爲浦口之砲彈所損甯軍所守各要塞之軍火現已漸少城内守軍現猶癡望不日有援軍續抵市上茲出現一種西班牙銀元此項銀元僅蕪湖附近通用足見該處近確曾接濟此間之軍（特約路透） 
　　南京訪函商民繳付寗軍領袖之欵實僅七萬元尙有三萬元待需用時續繳今日據商會某會員聲　繳欵之後已稍得效蓋寗軍擔保不在城内開戰全軍除第八師外均已移駐南門城外附近常犯搶案之第一師兵士亦在其内第八師兵士仍駐城内保護居民維持治安而抵禦張勳之兵入城似亦由彼等擔任該會員並謂寗城將安然讓與北軍惟目下無一執掌總權之員故全局因以滋生葛藤寗軍對於讓城之態度現巳更變各兵連夜苦戰甚覺困憊據寗都督之至戚聲稱第八師兵士極願以全城讓與馮國璋今抵死拒敵實因嫉惡張勳不願讓其入城耳商界中人盛傳何海鳴並無喪身之虞蓋某國代表已允保其出險該　且嘗以巨欵助與起事之領袖云（特約路透） 
　　　京訪函星期三日下午商會代表與何海鳴韓恢等會商讓城事宜議定由商民繳付現欵洋十萬元當時即繳洋七萬元餘約明晨續繳　韓等能否以誠意實行此事尙難豫言大約各軍隊目下均已不受節制第八師之第二十九及三十兩團均反對讓城之議現仍奮勇從戰據商會總董聲稱某領事書記來言寧軍所索之欵商民一時如無力籌足則願爲墊付云某某數界之意此或贊助寧軍之國欲以間接之法接濟寧軍　（特約路透） 
[專電]  
　　北京電藏事會議改在加耳加塔先此中國不許藏員與議爭之至十三箇月而此次卒由三方派員與會顯見英意已以藏爲一團體其結果殆難言 
　　北京電昨晨（三十）據外交部人云俄約兩方閣置不提外交上並無新發生事件使團對於亂事一律贊助中央 
　　北京電日本山座公使並未改變伊集院政策因任曹汝霖爲次長表示政府對日好意故最近來中日交涉尤極融洽 
　　北京電梁士詒在財政會議演說日前各使晤熊希齡之語意流露監督財政必須實行某當局云除北省外南省並不肯將借欵合同實行鹽欵仍自由動用故洋員嘖有煩言使團財團助之此即監督張本 
　　北京電新内閣問題因梁啟超一再堅拒熊　齡之請張謇亦無確答故迄無頭緒 
　　北京電憲法會昨决議總統無特赦權自由任命外交官結約須兩院同意 
　　北京電政府擬令蔡鍔會辦湖南軍務節制湘軍 
　　北京電陳貽範明日啓行 
[特約路透電]  
　　哈爾濱電聖彼德堡電社得有消息庫倫活佛巳下命令兼倂内蒙並命拒敵華軍之蒙軍各領袖愼守已得諸土地保護蒙境所寓安分之華民且勿越入外國領土之内復命各領袖修築庫倫至張家口之大道並諄勸蒙人當　滿人敦睦友誼 
　　哈爾濱電東淸鐵路東叚一帶復有鬍匪橫行近在某車站附近攻擊某木場焚燬防所逐走工人現並恫嚇若不允其要求則將續行滋擾各木塲已電請鐵路行政處設法保護 
　　庫倫電蒙政府因各貨之價日見高漲尤以俄國之洋布爲最故商請華商辦貨運往蒙古並允派兵保護入喀爾喀邊界之隊商 
要聞一 
[南京血戰記十二]  
　　大陸報載二十九日南京訪函云昨晨幕府山及浦口之北軍後開炮轟擊下關江濱及獅子山之南軍獅子山砲台仍由南軍佔守北軍並開炮轟擊數屋昨夜有蓆棚數架或亞西亞火油公司之屋曾爲炮彈燒着約一小時半始自行熄滅亞西亞火油公司是否被焚尙無確信惟若無恙則亦殊逼近也晨間之砲火極可注意蓋浦口之　軍已將野戰炮移至江濱内有一炮遠望可見彼等曾在江濱開掘戰壕且時以機關鎗及來福鎗向對岸猛擊昨日滬甯鐵路盡端距城不遠之處亦遭大火大約係因炮彈炸裂之故城外北軍現　轟擊美領事署西之大軍火庫有一百八十磅之砲彈多枚落於附近内有一彈曾落地炸裂據某司令告予（訪事自稱）如軍火庫中彈而炸則力足轟毁此城薄暮之後太平門朝陽門均見大戰城東之敎會數處已難寧居馬龍君及葛雷君住宅附近亦常有炮彈落下殊爲危險星期二夜有南軍一隊約二百名希圖奪回幕府山由敢死隊二十人率之而往並未得手已有傷兵十餘名運至鼓樓醫院寧都督韓恢曾來予處討論投降張勳之條件彼與同來之各軍官傳閱各條件後卽謂彼等不能信服張勳及其部下之兵士彼等提　率全軍出南門與北軍决一死戰城内商　已付彼等現欵洋七百元　料彼等　携欵出亡不再决戰惟　中於是將成亂世界殺戮搶刦之事恐將四起矣予聞各城門　埋有地雷以備　迎張勳之兵城中守軍均不肯繳械離城商民亦無法阻之兵士如　信嚴張勳繳械投降則諸事均可順手今若携械出亡則此機數月四鄕將不堪其擾矣 
　　倫敦　據東京消　袁世凱此次派大軍赴長江流域豫備開戰實　五月問曾有南方黨人　　毒之用最暴之方法始得保全生命云 
[中俄交涉之外情談]  
　　中俄交涉自南方戰雲紛起後遂生一大停頓近忽有庫倫逆佛擬扇動内蒙聯絡某國之說遂又喚起一般社會之法意外間論者多謂陸外交是之不負責任有以致之當前此提交國會之協約六條確爲兩方交涉最後之結果爾時頗有主張將此項訂成草約要俄使先行簽字使彼無翻悔地位者卽袁總統亦曾以此囑陸總長陸不肯負責任欲全卸仔肩於國會未幾條約未通過俄使中悔其另提四條不啻要求在外蒙自由行動然其眞相則恐不盡然也茲將近日外情調查如下 
　　俄人延緩之原因　中俄交涉停頓後南方亂事驟起論者多測俄人將乘機急進久之乃寂然無音三路進兵之計畫亦以取消其原因有二（一）因南方事起後我國於北方軍備並未稍疏至日前尙有我軍在蒙古大勝之耗（二）我國内亂之發各國皆持中立態度故俄人未敢遽冐不韙 
　　俄日關係之鈐制日之於内蒙猶俄之於外蒙俄欲據外蒙以爲己有日亦思劃内蒙歸其版圖二國有互牽並掣之勢至俄之不欲日之得内蒙可於六條約文見之俄使開　主張於約中用蒙古字樣使内蒙亦包括在内再三磋商始允改用外蒙二字據此則俄人排日之意露於言表又日前京報據柏林電載稱庫倫逆佛擬煽惑内蒙聯絡日本云云茲悉聖彼德堡佛來姆耶報大倡反對之說謂日欲佔據内蒙俄不可不設法抵制云 
　　中俄應否結約之問題據某當局云俄使新提四條我國之無承認之理蓋不待言其實中俄間之關於蒙古一節應否結約亦屬一大疑問蓋俄人固不欲日之佔内蒙若我國與俄人結約日必藉口要求内蒙勢如連鷄彼此相繫或以中俄交涉致生中日交涉此外交上最可慮之事此後中俄交步尙宜注意於應否結約之問題云 
[總統府海晏堂之論政大會]  
　　總統府日前傳國務員於午後一時在海晏堂開特别大會除各部總長外王治馨曹汝霖梁士詒等各次長均與議茲將其所議各案之大略探誌於下（一）國移院及各部交代辦理 
 
 
 

Page 3

 
 
之草案（參事秘書會提出（一）核復財政部及臨時軍政會議廳造報此次南省軍需臨時用欵草案陸海軍參謀三部會同軍政會議廳提出）（一）贛皖　粤蘇滬湘閩等省淸鄕善後案之辦法（軍政處提出）（一）各省搜獲叛黨辦法及分别解京特開軍事法庭之辦法（陸海軍司法三部提出）（一）改組鐵内閣繼續軍政及外債欵並各部特提重要政務凡九件（軍事處並外交財政等部提出共九件内容未詳）（一）另簡西藏宣撫使案及會議專使權限復議案（國務院提出復核蒙藏局外交部之修正案件） 
[國務院說明鹽斤加價之理由]  
　　國務院以大總統交送詹議員調元等提出質問書一件當經緘交財政部答復茲准復稱查質問書内約分四端一不從改革入手先議加價二加價後錢價不同銀色不一適足以資不肖官商員役折合扣算開一利源三加價取之於商抑取之於民四是否以加價爲改革請依次說明查中國鹽務必須改革非獨學者多所論著即本部亦早已表示决心第改革之方約分三派一主張專賣制一主張就塲徴稅制一主張就塲官專賣制以本部之計畫則擬以就場賣制爲過渡而以純粹專賣制爲目的上年提交臨時參議院參考未及議决閉院後原案送還現正廣徴意見交由必鹽務機關將條文節目重加研究修正一俟彙齊定議卽當交　公决但改革事體重大着手前之種種調查與着手後之種種　置非一二年後不能完備故此次本部加價案實以過渡之時爲限此質問書内第一端之說明也又查錢價不同銀色一此爲幣制未定之前必不可免之現象與加價毫無關係卽使不加價而錢價之不同與銀色之不一固如故也官　員役之是否不肖折合之是否勒抑此爲行政問題自有正當防止及相當救濟之方法與加價與否截然二事若謂不加價則官商員役皆廉潔自待一經加價則官商員役　爲不肖此非獨與論理不合抑且非持平之論此質問書内第二端之說明也又查加價取之於商而轉嫁於民人民所加擔負尙輕而國家可增鉅額之收入政府交議案内已經聲叙此質問書内第三端之說明也至加價與改革本屬兩事加價爲臨時增加收入的計畫改革爲整理鹽務永久的計畫改革非旦夕可成故與加價案並無牴觸此質問書内第四端之說明也要之國家財政如果充裕則加稅案本無發生之餘地然以今日中國財政之困難二年度預算之不敷　米何以爲炊無財何以爲政鹽斤加價公平普及比較尙屬可行本具興除利弊之决心　非剜肉補瘡之下計若謂受奸商之運動或外人之脅迫在本部確無此事實第不知質問者何所見而云然等因昨特咨行衆議院查照云 
[司法許總長之名譽談]  
　　司法部許總長因汪庚年代人行賄一案犬損司法界名譽特撰訓令一道通行各省法官以法官職權關係重要本部迭次訓令言之詳矣所以三令五申不憚煩文相告考非他一則挾無窮之希望一則抱無限之隱憂希望考何望賢法官之能守法也隱憂者何憂不肖法官之能骯法也乃者私慮所　方在惴惴曉音瘏口言猶在耳不圖京師爲各省表率之區處切近監督之地而竟有第一初級審判廳推事汪庚年代人行賄一事茲案之始末詳叙於將汪褫職呈文巳見政府公報各該法官等當已省覽本總長對於茲案之發生悲感悲觀百端交集懊惱累日爲之不怡竊願爲我法界同人等剴切言之任用法官實爲司法總長特權按格求才初無成見乃卒業者衆流品實蕃周鼎康瓠眞僞雜進有披揀盻疑之累無爬羅剔抉之方知人之難莫如今日此對於汪案可悲者一然此猶曰部長之用人問題　登進之士號稱明習法律知法守法是其天職乃或冥冥墮行昭昭失節弁髦國紀賄賂公行試問平日所學者何事今日所託命者何人此而不知或知而故犯則是以才濟奸以私害公暮夜靦然寧不滋媿且與平居所詬病之奸胥瘏吏又何以異此對於汪案可悲者二然此猶曰個人之道德問題也法官於民最切近於官最尊嚴法官而善民利賴之法官而不善國患隨之苟不自尊重則以保障人權之人權之人轉而爲蹂躪人權之人民謂之何國謂之何歲糜無限金錢藴蓄無限弊竇失社會之信仰隳法治之初基此對於汪案可悲者三然此猶曰對内之治政問題也國權旁落外權見侵藉口之端其來有自究其眞際雖曰法律不良實亦不肖官吏不威不重有以召之自頃民國肇興濯磨舊染苟其無間人復何詞是不特領事裁判權可望拒回卽國權亦由之恢復乃舞弊者萬刦不磨覘國者但存目笑論政則自檜以下論才則謂奉無人一蟻潰隄萬端瓦解此對於汪案可悲者四此則關於對外之世界問題凡茲種種自邇而遠推己　人默計沈觀無一而可中國大矣法官多矣本總長識見未周固不敢以汪庚年一人之行爲厚誣一般之法官然亦不敢謂一般法官中遂無有如汪庚年其人者不過汪庚年偶然不幸以賄敗耳俯仰前後憂心如焚爲此通令京外各法官等顧名思義借鏡參觀潔已奉公朿身自愛深維不負所學不負國民之義勿迂有則改之無則加勉之言各該長官等並卽遵照本年第五十三號九十九號三二七號先後訓令實行監督嚴加考核發見不法情事即時舉發呈明倘其隱忍不言或更扶同弊混則是汨没天良負人負我他日爲人受過本總長實爲各該長官等惜之也此令 
[關於南昌軍事之布告]  
　　叚宣撫使李護軍使會銜令衞戍司令張敬堯文云照得南昌甫經收復伏莽尙多慮有奸人潛圖不軌且聞不法之叢冒充軍籍四出招搖欺壓商民强梁買賣實於治安大有關係爲此令委張少將敬堯爲南昌省城附近衛戍司令官所有各軍警軍紀風紀及地方秩序諸事宜均一律妥爲維持辦理以靖閭閻等因聞張司令官擬定善後辦法三條（一）責成警察認　查察土匪（一）妥派官員出外偵察　狀　約束士兵（一）收繳逃兵鎗械 
　　叚宣撫使於八月廿四號佈告云照得贛省自李烈鈞歐陽武兩逆合謀倡亂塗炭生靈全省人民橫遭蹂躪本宣撫使親督大軍次第收彼瘡　滿目良用惻然惟元凶漏網餘孽猶存四說逃兵甚者勒捐助餉搜括民間爲死灰復燃之計其零星少數之匪則服擄姦淫比比皆是言之殊堪痛恨除飭軍隊隨時捕拿外合行佈告軍民人等一體知悉境内遇有逃匪勒令繳械資遣回籍倘或不遵約束准其格殺勿論本宣撫使爲輯匪安民起見不憚誥誡諄諄倘民間有自外生成甘心輸欵助逆一經訪查確實卽以治匪之法治之决不寛貸其各凛遵又佈告云照得李歐兩逆肆毒章江鋤刈善良扶持異類頗聞效忠之士抱義之倫不附逆謀致遭戕害使者護維無術心竊傷懷合行布告軍民人等凡有因擁護中央主持大義受命於賊者准其親屬錄由來轅陳訴使者當加之訪問陳情表彰以慰幽魂且創薄俗庶幾千秋正氣永昭國史之光一代聲名長壯湖山之色特此布告 
　　南昌衛戍司令官張敬堯佈告云贛人不辜罹遭大難本軍隊剿撫來遲致令良善同胞久居水火之中殊深抱歉現匪徒潰竄省城克復地方肅淸商民復業和平幸福可期安享第恩匪黨起事之初妖言鼓吹萬衆立集其中籍隷逆黨甘心破壞冀攘權利者固居多數而地痞匪棍趁機興起阿附亂黨以圖餘利者更復不少該匪等於倉促敗北之際未能遠逃混迹鄕間冀圖漏網者恐亦勢所不免若輩素萌惡念遽難悛改使不及時搜剿孽根不除萌芽必生後將滋蔓復釀巨患坐遺除孼貽人民荼毒之禍心殊不安商民等受伊黨之陷害産破家傾痛恨奸人諒有同情務望同伸義憤恊力查緝有能拿獲著名匪黨及此次附匪殃民之痞掍來獻者定予重賞倘有袒護匪人隱匿不報者查出一倂重究欲保治安先除奸宄引虎自衛禍不旋踵此理甚明諒所共知愼勿心有觀望養彼癰毒自貽伊戚也 
　　中央交通部訓令南昌電報局文云查自贛亂發生以來南昌局員曾伯沅服從逆軍命令殊屬有虧職守應即撤差候辦所遺南昌電報局局長一差查有饒澤藩堪以派充該省甫經反正電務重要該員應迅速前往到差整理一切除分行外合卽令行該局遵照可也此令 
[雜評一（無名）]  
　　南京之日復一日南京之戰今日如是明日仍如是張軍頓於城下馮軍滯於浦口寧軍困於城中其所傳者南京城内之生命財産不過被毁於炮火者若干所被逼於軍隊者若干萬而已 
　　蒙人之得步進步庫倫蒙人因華人之内亂遂有吞倂内蒙之心並欲聯合滿人以張其勢其對於俄日更無論矣嗚呼前者屢聞庫倫内訌以爲華人之機會不意反自内訌以授庫人之機會也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[段芝貴宣撫贛江之三日觀]  
　　來贛情形江西宣撫使段芝貴定期晋贛當經行政公署擇定百花洲陳列所爲行轅派委蔡錦澄等會同各司人員並將陳列所地方修飾完善凡經過地方槪由該管警署加派警兵嚴密站列並飭淸道夫灑掃街道其各商店住戶家中均懸紅旗表示歡迎於八月二十一號早間段宣撫使登岸由軍政警學商農工報各界及各公團首領均至江干迎迓段由滕王閣步行入城各師旅團營連商團憲兵警察軍樂等均出全隊護從過章江門至行轅憇息各官廳官長各公團首領均先後至行轅謁見以商界諸君暢譚爲最久茲將段宣撫使與各界接談發表意見數條錄下（一）宣撫使設顧問若干員以備諮詢（一）各司人員一律回署照常辦事並趕造簡明册報（一）派審計分處處長高巨瑗親赴各司署會同派員稽核財政（一）所有棄職之人員責成各機關卽日開具姓名呈報（一）司法界人員均已逃走派警視廳偕同兩縣查封該廳案卷及逃走法官姓名（一）各機關人員務於兩日内一律呈報履歷（一）省議會旣奉令解散所有會内議員名籍及其欵項應派員往查（一）令民國銀行總理傅國俊將關於公家所存欵項赶速報告（一）民國銀行所存萍鄕鐵路欵項赶查數目報告談畢將抵贛宣撫情形用馬電達京並保閻恩榮仍爲警視總監旋奉大總統復電照准辦理並出布告宣示七月十五號大總統命令又分發布告以李烈鈞歐陽武等不惜以江西數千萬生靈供彼一二人權利之爭念我同胞憂心如擣用是掬成相告速示來歸凡夫服從大軍命令愛惜商民者仍服舊日之官勿事猜疑勿生畏葸云 
　　去贛狀况叚宣撫使於二十四號接皖電請速移節等語當以贛皖一體贛省秩序漸就平復自應移節赴皖遂召集軍政紳商各界在行轅話别殷殷以贛民爲念上午十時親至護軍使府中暢談甚久聞均係關於民瘼之語午後三時由行轅啟節步行出城在城各界各機關均一體至江干歡送軍界自營長以上均至滕王閣等候段宣撫使上華安小輪比即開駛又各團體人員聞段宣撫使卽行離贛當在商務總會公推代表李國梁高巨瑗羅志淸數人赴宣撫使行轅極力挽留段宣撫使答謝並謂來贛未久遽爾言别善後各事宜未能布置就緒良用歉然查宣撫事職務多屬民事現民政長汪瑞闓指日即可抵省負民事一方面完全之責任目前民政事宜則有李護軍使駐省可以兼顧諸君子皆一時之彦熱心桑梓出與維持已致意李護軍使矣至軍事計畫護軍使當然負完全責任用兵除暴卽以安良護軍使自能措置得宜以慰諸君子之望末復謂耿耿此心總求母負民國一俟皖事就緒或當重來貴省與諸君共策善後云 
[蕪湖取消獨立紀]  
　　蕪湖荻港駐軍於二十六號被海陸兩軍並攻傷亡無算炮營常團長亦落水淹斃西梁山之砲台因無故開砲轟擊江干停泊之德國兵艦後經該艦開炮二十六警還擊致將炮臺轟毁龔振鵬得耗當晚向商會勒索洋一千三百元入夜剃鬚易服藉口巡視東西梁山砲台同日人高鳥混出旅部乘大阪商輪潛逃二十七號上午知主將遁去軍士大譁一時附和黨人者如警察廳長董懊儂卽龔之秘書兼機報（安徽民報）主筆看大勢已去遂與籌議所長黄紹白緝私總巡趙德成蕪關監督熊尙甫及邵鄭賈英李武孫卓東等與商議兩會及地方各團體提議要求給洋二千元發餉實行取消獨立各爲自保計其時邵猷自任爲第一師師長賈英自任爲保衞團長商會一面發餉維持秩序以安人心一面舉代表乘小輪赴三山歡迎北軍於是夏永倫之廬軍當於是日下午過江來蕪海軍湯次長亦派參謀李徴祥楊毓麟督楚謙楚泰等軍艦於二十八號晨抵蕪水兵當卽登岸彈壓同時胡萬泰軍隊亦到現正籌辦遣散蕪軍手續惟此次獨立蕪湖一方面損失四五十萬金殘殺無辜一百七十餘人可謂慘矣茲將調查蕪湖黨人姓氏略載於左潘贊化許應午殷紹乘申棟丞趙譽船黄紹白婁釋提熊尙甫趙德成龔子安陶寳書朱叔卿張義舉王儀廷鮑小齋朱介生載膏吾黄伯笙胡宗範程芝萱陳亞東李武董懊儂范直夫郭子張永正湯鈺泉 
[皖省軍事之捷音]  
　　頃聞二十六號省軍在荻港地方與蕪軍接戰自上午七時起至下午三時止將蕪軍戰敗幷奪獲大炮數尊子彈萬餘粒蕪軍千餘人死傷强半力不能支遂向下游逃竄現已將荻港克復情形捷報到省惟省軍亦傷數十人昨由紅十字會護送回省舁往醫院調治矣蕪軍首領龔振鵬祁炚寰等以荻港一戰兵士死傷甚衆均不自安刻巳逃竄寗國等處現由蕪埠商紳各界電省取消獨立請速派兵赴蕪鎭攝以保治安頃倪督已委季副官光恩督兵乘輪前往以便相機布置云胡師長萬泰以連日軍事大捷收復三山茯港等處蕪湖指日可平已於昨日回省聞其原因一則因中央有改任爲參謀長之命一則因倪督履新例應晋省謁見報告此次戰捷情形幷與倪督籌商一切善後事宜 
[四川軍事詳紀]  
　　胡都督之通令胡都督昨通令各師云照得現在各師官兵或則冒暑遠征或則防衞勤勞本都督軫念同袍實深嘉慰比來市面錢荒紙幣價落上中級軍官薪水稍厚尙能勉强支持各初級軍官及士兵薪餉較薄賠累堪虞茲定自本月爲始所有各師初級軍官均照十成支薪各士兵於銅元價値未漲至軍票一張兌換一千文之時每月各該士兵均准每人換軍票五元兌足每票銅元一千文此項虧耗由公家彌補餘仍照市價兌換以資體恤而勵士氣胡都督訓令云照得本都督前因重慶不靖下令戒嚴幷通飭各屬在案查熊克武盤踞渝城顯爲背叛國法不容衆情共憤兹經飭派大兵分路抄剿自不難指日削平惟當此兵端猝起影響旁及特恐各地方不逞之徒乘機造作謠言希圖淆惑觀聽擾亂秩序亟宜加意嚴防除通飭外合亟令飭爲此令仰各該長卽便遵照嚴行禁止如有不法匪徒敢於戒嚴期内捕風捉影任意簧惑者准其澈訊明礦照軍法從事以遏亂萌惟不得稍事輕率妄戮無辜是爲至要 
　　隆昌知事軍報隆昌知事歐陽惠致成都電云昨十一）拂曉分道攻擊南北關我軍戰拒約七小時渝軍退走深夜復攻南關亦被擊退死傷敵軍數十人奪鎗數支 
　　瀘縣之最近消息八月六號瀘縣得重慶亂耗卽由周師長裴觀察會銜宣布戒嚴令是日風聞藍田壩匪徒集合多股起事遂閉西南北三道城門並於午前正法黨人三名一係散布李烈鈞宣布獨立之傳單者其餘係冐充黨人藉換鈔票滋事者市面秩序尙未紊亂是夜又拿獲嫌疑犯多名七號奉川軍政府來電水陸各道警察槪歸周師長節制是日正午又正法三人係由熊克武派來合江招集徒黨意圖圍攻縣城者臨刑時均從容就戮神色不變云 
　　商團公餞軍官現因重慶不靖陸軍二三師出發在卽成都商務總會團防總局以陸軍二三師年來維持地方保衛安靜今又開拔出省靖亂不可無杯酒之歡特於八月十一日借悅來茶園地點演戲治酌敦請兩師軍官惠臨祖餞賓主盡歡而散 
　　王宣撫使定期出發現因重慶不靖胡都督特委第二師模範團團長王陵基爲第一支隊長兼川東宣撫使劃撥三師十團第一第三兩營歸其節制調遣由小川北直趨萬縣安撫人民除第一第三兩營陸續出發外所有團部卽定於十二日開拔云 
　　電請滇軍暫緩到渝昨川滇聯合會會員劉効成君謁胡都督談及渝事胡都督謂滇軍業入川境惟現在川省兵力尙敷應用請貴會貴同鄕電致蔡都督此時暫請滇軍緩刻到渝届時再行相機辦理免致渝民驚恐云云此事聞已實行矣 
　　救護隊出發記四川紅十字會前歲成立茲聞渝事發生大兵東下不日卽有戰事該會中人現已組織救護隊以備戰地救護之用推舉啟爾德謝道堅爲隊長云 
　　熊克武之布告昨得重慶來信云熊克武於獨立後即出有告示撮要錄左（一）以川東爲根據以重慶爲中堅（二）行政司法各事有關係軍事者在重慶者卽以管轄權屬之司令部在各縣者卽屬各縣之軍隊長官（三）檢查電報郵件新聞派員監視公衆集會（四）檢查民間槍枝子彈（五）檢查上下船隻 
[湖北迭破秘黨機關]  
　　鄂省緝捕黨人無日無之昨聞省垣蒲圻學社内寓有退伍軍官江維漢李鰲等在外廣聯軍界圖謀起事因第七旅十三團三營排長朱茂福不從自行出首由該團長派隊將江李捕獲解送軍府訊辦聞江曾經亂魁蔣翌武委任爲鄂省討袁軍第二師長李亦任爲旅長旋又在巡道嶺某號拿獲其同黨劉某一名亦退伍軍官未知何故將劉先行正法又有黨人高翼乃蔣翌武何海鳴所派之聯絡員渠恃與駐漢北軍二師第七團書記官吳永芳有同學　竟　游說運動云彼黨在武漢有三萬人已延某國大尉久原爲繼指揮如該團允爲相助卽酬以五十萬元吳以私交不能害公勃然大怒立將縛送團長朱廷傑處轉禀黎公派交涉員與日領事交涉又在日租界抄獲其秘密機關捕得交際幹事某及保險櫃四只大都儲存軍械銀票等類又有石印之佈告文一千張當點交日捕房接收是晚日領卽將人証一併引渡歸案現黎公已探得黨人最近計畫一面死守金陵一面擾亂武漢希冀死灰復燃重據東南惟武昌暴烈分子最多兵力須厚特電調征贛北軍第二十二團（第六師所屬）來鄂駐紮念二日該團已乘輪抵武昌駐於望山門外金沙洲水府廟等處黎公因該團征贛鏖戰最勞特令休息一星期停操止課惟夜間仍任放哨巡查勤務第七旅十三團三營連長彭元鼎暗中與黨人通信每日報告軍情昨二十三日被本連兵士盛某無心拆閱報告該營長轉禀本團王團長親至該連搜查獲與黨人往來秘信甚多當將彭帶至團本部究其信件之所由來據彭供稱係雄楚樓前某旅館所寓之蔡鑄民介紹始識黨人某某等王團長當又派兵至該旅館搜獲兩人並証據多件訊之蔡鑄民彼自承爲黨中之旅長由此線索更偵得斗級營五族旅館寓客陳錫年亦爲黨中要人故一併捕獲而陸軍小學校區長劉山民亦被牽連就捕漢口租界中又獲何海鳴所遣運動之王渙江春浦二人迄今猶緹騎四出云 
　　武勝門外下新河氈呢廠側富貴里藏匿有大宗黨人爲軍府偵探張漢孔玉山探悉於二十四日報告副官廳派軍警偕往圍抄拿獲七人並搜出手鎗二十三枝子彈三箱湖北討袁軍藍色徽章一千枚及與亂黨有關一切証據信件現正由軍法局窮詰又聞駐紮沔陽仙桃鎭營長王志祥報告軍府云二十夜在該鎭北岸破獲機關一處係由該黨派蔣國斌在該鎭散布謠言並至軍中運動當即拿獲訊問供認不諱隨至機關處抄獲札文票布及手鎗一支幷韓鳳洲一名尙有歐陽神武劉鈞二人在逃未獲除遵戒嚴令就地將韓蔣二人斬决外特將証據一切報告軍府備案前日鄂城巡警曾於糧道街某客棧内捕獲日人一名聞與黨人大有關係由警廳解送都督府與日領事交涉嚴辦又少市警察廳亦於該地旅館内拿獲日本人五名搜出新式手槍二十八支訊稱向係販賣電光燈具營生等情聞巳飭令交涉員與日領嚴切交涉矣 
　　社會黨漢口交通部長舒暢曾據迭獲之黨人供稱均與彼有關鄂政府飭緝未獲近日駐紮黄州憲兵第三營破煽惑解散即舒暢暗爲運動舒蓋受何海鳴委託潛來黄州運動軍隊被四旅長胡廷佐訪悉立將該憲兵營解散一面在某黨分部將舒拿獲並抄得証據多件刻已由保生小輪解省經軍法局訊明處决於得勝廟前 
[浙江防緝黨人之嚴厲]  
　　緝拿黨人之通令朱都督訓令云案查自宋案借欵發生迭據偵探報告闕麟書鄭亞靑等在蘇滬一帶組織機關派遣黨徒來浙密謀破壞本都督以未得確據姑予寛假嗣經先後破獲徐鳴士孫馭鳳等各案迭據該犯等供出均係闕麟書鄭亞靑二人指使煽惑軍隊謀爲不軌供證確鑿迄自贛甯事起又據確實探報該亂黨等密謀未遂復行遣派徐沛德卽徐忍如陸松生二人潛行來浙煽惑軍隊章圖推翻政府似此屢謀破壞怙惡不悛實屬罪無可逭本都督身任地方職守所在未便再事姑容應卽將該犯等一體懸賞緝拿務獲究辦以儆不法而保治安如有拿獲闕麟書鄭亞靑二犯者各給賞洋二千元拿獲徐沛德卽徐忍如陸松生二犯者各給賞洋一千元除西請上海鎭守使飭屬協緝並分行外合行令仰該司令官迅卽通飭所屬一體知照 
　　預防竄擾之布告警察廳昨日又發出布告云照得戒嚴期内所有城廂内外之各省會館各行營業公所各屬同鄕會館西湖一帶之莊房别墅菴觀寺院以及城隍山一帶各廟宇等前曾布告不准容留閑人違卽懲辦並飭各屬嚴行查察在案茲因寗蘇戰學漸次敉平叛軍潰散蘇浙毗連難保無亂徒竄浙希圖滋擾凡屬省會地方本廳應負治安之責自應加意防範以杜奸宄除令飭各屬嚴密查察外合再布告仰各知照凡戒嚴區域嗣後無論機關社會及居民晚間均不得留客住宿即有萬不得巳亦須向就近警察署所詳細報明事由來歷且須確認該寄宿人必無妨碍治安之舉方准留宿如有故違隱匿不報者一經察覺定卽將該寄宿人及其戶主一併按律懲辦决不姑寛 
[鎭常梟匪之猖獗談]  
　　蘇軍飛划水師第四營湯管帶所部前隊師船向駐武進縣屬各鄕鎭巡防本月廿六號該隊正隊官周世福聞悉戴溪橋地方到有巢湖帮梟匪數百人當卽率同本隊文副隊官及三號陶瑞之隊長四號周隊長五號王隊長各駕師船開行前往離鎭二里之遙時已晚十句鐘突見匪船四十餘號梟匪有三百餘人齊集該處周隊官當卽督隊登陸痛剿梟匪等遽開排槍拒敵（匪等所執皆後膛快鎗）彈如雨點互相擊鬥至三小時之久周隊長又開放大砲轟擊打斃匪徒數十人傷者甚多無如匪徒衆多營中官宿僅三十餘人寡不敵衆遂致四號周隊長受彈陣亡五號王隊長亦受重傷三號隊長陶瑞之被匪擄去兵士陣亡三名受傷三名軍裝亦有遺失幸周正隊官與文副隊官等熟悉路徑駕船從小路而走旋由湯管帶及武進縣知事楊棟常軍劉管帶元長等先後飛電到省告急應會辦盧軍政司立飭鍾統領親率飛划第三第五兩營師船前往勦辦一面並已飭派淺水兵艦前往會同常軍步隊四面包抄會合嚴剿矣聞此次幫匪係受黨人運動專與水師爲難以擾亂地方爲宗旨水師營之被匪擄刦軍械者已有多次二十九號鎭屬太平洲之東王家鎭地方突有大批梟匪駕船十餘號各持槍械至黄昏時公然登岸肆行刦搶將該鎭富戶六家逐一搜括擄掠一空並擊傷事主二人云 
地方通信 
[松江]  
　　當選乙級市議員華亭市公所改選議員念八號爲乙級投票之期計實到一千八百九十六票念九號開票當選者五人　權張福蓀顧吉生姜世維陳文虎定三十號甲級投票三十一號開匭 
[蘇州]  
　　嚴辦不法新兵水警總廳長盧鹿平君因新募台兵（卽蘇防步兵）到蘇後屢次滋事亟應查出首要嚴辦以肅軍紀兹查得臺兵中翁揚升鄔雲龍二名有從中煽惑軍人滋擾地方之事且翁鄔二人又冒充軍官出外敲詐鄕民實屬大干法紀當拘鄔雲龍翁揚升二名到司令部提訊供情屬實呈請程都督應會辦核准按照軍律處以死刑旅放八月三十號飭將翁鄔二犯綁赴王廢基鎗斃矣 
[鎭江]  
　　田中發現炸彈鎭郡對江七濠地方東首之田内昨日午刻發見炸彈一枚先由某甲拾獲正在戲玩一經失落在地突炸然裂後將該甲炸斃並又炸傷往看之鄕民二人現聞該處地保巳查究此彈究由何處匪人潛藏以便澈究 
　　匪徒攔刦夜航船鎭郡對江八圩洲爲往來鎭北之要道二十九號晚有鎭郡航船行至該處突來匪徒多名攔路行刦各搭客失去洋銀共有三百餘元婦女衣飾等件亦價値不資迨民團聞警馳至匪已向北逃遁矣 
[雜評二]  
　　鄂黨人之潛力皖贛蘇粤諸省黨人之與政府戰也以兵力所謂明戰也鄂省黨人之與鄂政府戰也以運動所謂暗戰也然而鄂黨人戰鬥之潛力决不弱於皖贛蘇粤諸省之軍隊且較皖贛蘇粤諸省軍隊之力爲尤堅忍而能久焉皖贛粤黨人之軍隊戰輒敗敗卽取消獨立而事隨以定南京之戰事雖稍久然至今日亦已勢成弩末獨鄂黨人暗中之運動着手於南方戰事開始之前四方集合百端謀畫膏刀砧而覊縲絏者不知凡幾而志氣迄未稍衰進行迄未稍阻其運動力可謂能矣而鄂政府之對付黨人也手段靈敏每於事前破露可謂棋逢敵手兩方面各挾智能材力以從事於暗戰而愈戰愈酣勇哉鄂黨人之暗戰也 
　　然而計其損失則不堪言矣鄂政府僅喪失其金錢而已而黨人則前仆後繼元氣可謂大傷故其精神上之損失較之南方開戰諸省之黨人爲尤甚也 
　　鄂據全國之中樞得失關係大局故黨人始終注全力於此今雖各省失敗而猶不稍退息焉其故蓋可知哉（默） 
　　敬告今之提倡國學者西人之學實事求是中國之學運實於虛其造因不同斯其結果亦大異矣今日者世界大通歐化東漸我方欲灌輸歐西新學術以致富强而歐西研究東洋學術之趨勢亦由是以銳進俄英法德諸國或獨立大學或附設一科以從事於歷史宗敎文學之研究沙氏白氏何氏等且爲彼邦東洋學祭酒據日本狩野文學博士之談片意者唐代文學東渡之故事又將復見於今日乎 
　　雖然竊因之有感　我國自乙戊以來競談西學炫新奇而嗤墨守道德之不修文學之不講取古人立德立功立言之懿訓而分裂之再越數年而國粹蕩然江河日下更不知亞東古國之世道人心將伊於胡底也設異日者歐西諸祭酒出其研究所得以與此邦之國學家互相印証或者靑勝於藍而後來居上也豈非舉國之大恥乎用敢持是以告今之有提倡國學之責者（萍） 
 
 
 

Page 7

 
 
本埠新聞 
[浦江中之秘密機關]  
　　上海鄭鎭守使所派之偵探查悉南市永盛碼頭浦中停泊之無錫網快船匿有黨人數名及炸彈等物卽於前晚十時至淞滬警察廳密報恊同警備隊前往查抄拘獲湖州人方德淸等五人又搜出炸彈三包約十餘磅計五十一枚手鎗三支解回製造局禀明鄭鎭守使拘留候辦昨晨復由警廳所派之偵探在該處狙伏窺伺適見同黨湖北人徐獨到彼探望當即拘住詰問徐形狀慌張言語含糊旋卽解廳留候報告鄭鎭守使一併訊辦 
　　另一訪員報告云前晚九時鄭鎭守使訪聞有專製炸彈之黨人多名不日由滬赴南潯地方圖謀獨立卽飭暗探前往淞滬警察廳禀明穆廳長加派警備隊二十名協同往捕遂在南市董家渡船上緝獲六名帶回製造局候辦尙有一人聞風先遁後仍被警廳巡邏隊巡士查見亦即拘獲帶署並在身上搜出時計一個及徐獨即徐輭樵楷片多張詢卽其人姓名經穆廳長飭由司法科提訊供詞狡展遂暫時收押電知鄭鎭守使諭飭解局歸案倂辦穆廳長卽於昨日午後二時飭派警備隊二名將徐押送至製造局聽候發落 
　　又一通信云八月三十晚鎭守使署密探在董家渡地方緝獲黨人方繼英沈鳳祥陸建章彭起發楊同仁吳炳南吳興廷徐獨等八名起獲炸彈數十顆浙江討袁軍嘉湖總司令印信一顆訊據供稱此次將赴浙江起事並供稱有楊某現仍在上海未獲云 
[西門外之秘密機關]  
　　西門外婦女愛國會因設有秘密機關被淞滬警察廳暗探查知報由穆廳長轉禀鄭鎭守使飭派隊長帶同排長兵士並會同二區長警前往拘獲十一人解送鎭守使核辦嗣聞當夜由看守之長警見有新裝女學生許正平强欲闖進形跡可疑立即拘住解至警廳昨日午後由司法科長預審供係南京人年二十九歲丈夫許寅恭在南京當巡士因有朱某等組織十字會擔任看護科長姑飭暫留候查明同黨下落再行澈究一面呈報鎭守使核奪 
[警衛隊拿獲票匪]  
　　鄭鎭守使查得江邊碼頭現有匿居之王其興心存謀叛因特令飭警衞隊第三營副官辛秀山於昨日率兵往拿當將王其興緝獲詢知原籍直隷並在身畔搜出北省旅漢聯盟會僞印票布一方卽由辛副官解請鄭上將發交軍事執法官研訊辦理 
[鎭守使大索黨人]  
　　上海鎭守使鄭汝成君以南京將次攻克黨人紛紛逃竄來滬亟應設法嚴拿以絕後患昨特訓令淞滬警察廳穆廳長如訪有黨人機關無論何人務須一律拘捕倘須兵力卽行密報以便撥隊協助 
[浙都督嚴密防堵]  
　　陳其美遣其黨人錢某招募台州兵一千五百名前赴杭垣圖謀擾亂巳誌前報茲悉浙江朱介人都督得各處報告後除派得力警探在杭省車站各要道嚴密查緝外昨又電致上海鄭鎭守使轉飭軍警在滬地車站一體查緝以遏亂萌 
[蘇路沿線之保護問題]  
　　駐紥龍華之浙軍近聞未都督因浙境防務緊要迭電鄭鎭守使商准　回以資分布鄭君以松路線長北軍兵力尙難遠顧軍復朱督請留一二營移駐松江分任保護茲巳商妥將其往返電文照錄如下 
　　浙督電上海鄭鎭守使鑒浙省前次派兵赴滬原爲保護杭滬鐵路防截亂黨入浙現在滬亂巳平贛皖亂黨潰兵將竄浙境均應嚴爲防範擬將龍華等處所駐浙軍撤回以厚兵力惟杭滬鐵路關係緊要前奉大總統令如浙軍撤回應商請貴鎭守使分兵保守蘇叚鐵路等因應請貴鎭守使酌派貴軍分駐龍華至松江一帶防護鐵路一俟貴軍派到敝軍即開拔回浙除電飭嘉興呂師長轉龍華葉旅長遵照外特此奉商並祈電復爲荷朱瑞梗 
　　鄭鎭守使復電朱都督鑒浙恐鄰境匪亂擬調回駐滬軍隊以厚兵力未敢强留惟敝處兵力本單祇能勉抽軍隊分駐龍華况松路線甚長實難兩顧應請貴軍仍留一二營駐紥松江遙資策應鐵道關係重要分投保護較易爲力一簣之功務祈曲盡應請商定辦法再飭葉旅長拔隊以昭愼重汝成叩有印 
　　浙督第二次電上海鄭鎭守使有電敬悉敝省准留軍隊駐紮松江自松至杭之路線槪任保護自松至滬之路線應由貴使擔任保護現在南京未下亂黨四處煽惑鐵路關係極爲緊要如何佈置並請電復朱瑞宥印 
　　鄭鎭守使覆電朱都督鑒宥電悉承允留隊駐松感佩自滬至松鐵道分任保護當遵碩畫辦理謹復汝成叩勘印 
[浙軍承領軍火之手續]  
　　滬南浙江海運滬局前由浙軍遺存快鎗子彈軍服等件經淞滬警察廳長派員檢收計有快槍七箱槍彈十一箱並軍衣各物一併代爲收留在案現因駐紮龍華浙軍葉旅長擬將此項鎗彈領回浙省仍歸軍用函請穆廳長如數檢還而穆君以是項軍械旣欲領回自可照行惟曾奉鄭鎭守使命令如有承領者須出具印領以備查考故於昨日函請浙軍葉旅長先行派員前往查點然後開明快槍子彈數目備一印領送廳點交 
[淸查戶口之嚴密]  
　　高昌廟巡警第三分署陸署員昨日示諭云奉鎭守使諭令調查戶口現已開辦所有未曾遷回者暫由海軍警衛隊封閉俟遷回日須報告警局查明後即行啟封如有未曾報明擅自遷回查有匪類匿居定當一律槍斃爲此示仰居民人等一體知悉 
[製造局收買房地續誌]  
製造局西柵門以内自北局門外起凡在馬路南首之民房墳地均須由局給價購買已略誌前報茲得確實消息鄭鎭守使以製造局爲軍械重地防守自宜格外謹愼現查北局門外由南往北出馬路沿砲廠後圍牆朝東轉南至雙龍園一帶馬路右面民房墳地實居多數凡遇匪徒圖謀攻擊本局欲關炮抵禦碍於民房殊多爲難茲决計將該處一帶房地一律收買俾砲廠左右之屬址推廣寛敞並在馬路右面加築高厚城牆牆外挖掘濠溝建築吊橋吊橋之堍建築營房駐兵防守惟查該處房地旣由民間執業應歸縣知事執行故於前日訓令上海縣吳知事迅飭十三十四兩圖地保傳諭該處業主速將田單糧串呈候核給價銀貼償拆遷各費以便籌劃建築 
[鎭守使注意地方情形續誌]  
　　上海鄭鎭守使訓令上海縣吳知事推舉公正紳士十人藉詢地方情形業已舉定黄涵之陸崧侯等十人本定昨日午前九時齊集市政廳同乘小輪曾謁嗣因至期鄭鎭守使所備之小輪無暇遲至下午三時始到黄君　卽偕吳知事乘輪赴製造局謁見鄭君互談良久至傍晚始回 
[嚴防匪類散兵之騷擾]  
　　駐滬第一營現奉鄭鎭守使命令仍改滬軍營名稱所有遣散之老弱兵士兩連業經令飭繳械退伍並已發給七八兩月薪餉頒發護照限令各回原籍前日各兵士均已領餉而退昨日該營管帶楊錦堂以滬上現値兵荒之後良莠不齊深恐假冒滬軍營名義在前駐各防地招搖撞騙爰特出示通告前曾駐防各鎭如有匪類或遣散兵士在鎭不法儘可送營究辦云 
[陳黄二人之蹤跡]  
　　聞黨首陳其美現仍匿居租界泥城外某洋房内專司招待各處逃滬黨人茲因贛省已取消獨立寗垣亦勢難佔守故各黨魁相率逃滬日與陳等密議一切又聞黃興由南京携取巨欵前往台灣本擬與孫中山磋商一切嗣因孫已於一星期前回至香港老同盟會故黄亦不勾留即於翌晨乘輪赴港 
[遣散敗兵後之太倉]  
　　太倉自解散敗兵後續獲遺棄槍械三十餘枝現仍由知事洪錫範會營曉諭收繳並擬舉辦淸鄕 
　　太倉縣知事公署於前由敗軍設立司令部之處搜得江蘇討袁軍第一軍總司令及松軍司令關防各一顆於八月三十一日呈解蘇都督行署銷燬 
[更改水師營制]  
　　水警第二廳所屬之遊巡總隊曁各專署長曾奉省公署改爲第一二三四臨時警備隊統領所有各該警備隊所屬之水師各營亦應改編故由第三臨時警備隊統領仇志鵬遵照李廳長命令將滬防水師第三營改編第一營並將内河原有之第一營編爲第二營内河第二營編爲第三營其第三營改爲第五營惟第四營仍編爲第四營現計第三臨時警備隊所管者共有五營巳於二十六號呈奉李廳長頒發關防五顆昨由　統領分别轉發啓用矣 
[松軍水師餉項有着]  
　　松軍水師統領沈葆義所部兵士業經編爲水警第一專署兼辦第四警備隊所有六七兩月薪餉因在戰時曾由地方籌給茲八月分餉銀旣經編歸水警第二廳管轉故將餉册呈送李廳長請領業於前日如數核發惟各師船油艙等費計洋一萬餘元令飭呈明省行政署核准之後方能照發 
[紅十字會記事]  
　　紅十字會救護醫船第二次赴南京救濟難民業於三十晚過鎭江三十一號抵南京約今午可以回滬巳函請鄭鎭守使船到吳淞派委員上船查騐並函請新關稅務司派員稽查行李有無夾帶並電鎭江張鎭撫使營務處船到鎭江上船查騐以免逃兵潰勇匪人混迹 
　　紅十字會常議員蔣星階君現復租到蘇州河洋棧一所爲紅十字第五留養院 
　　紅十字會資遣難民回籍蒙滬寗鐵路公司允半價給費沈仲禮會長復函商各公司輪船請其槪以半價給算 
　　紅十字會資遣傷兵難民必經審查員查明實在後給以火車或輪船票另給零用或下鄕費後再押送至車站或輪船 
　　北京政府及旅京紳士來電贊成救護醫船救濟難民事惟租船飯食駁船（由甯地江干至救護船藥物拯物等等一切費用其鉅益以抵滬後留養資遣事平後護送回籍紅十字會救傷瘞亡拯濟善後日虞不給政府旣乏的欵商捐又無把握種種善後問題需欵甚鉅沈仲禮會長江趨丹理學長於救護撫濟事宜勉力支持頗爲困難 
　　現在紅十字會在上海一埠療病治傷留養平糶種種機關多至十四處每日開支頗屬不支他如南京鎭江江西安徽津浦南段廣東等處救傷掩埋事宜又須接濟物件欵項每日函電及轉運事宜總辦事處諸君咸有應接不暇之勢 
[和尙索還廟産指令]  
　　上海鎭守使鄭汝成君爲僧人素榮呈請將某商團所佔廟産飭令發還昨日發出指令云來禀閱悉該商團於辛亥年九月佔住地藏菴海神廟二處房屋搜去執業田單擅立商團界石所稱如果屬實與强佔初無稍異該僧受此痛苦當時旣不向滬軍都督府呈訴事後亦未向普通檢察廳告訴遲至兩年忽於此次亂事平定之後出頭告訴殊滋疑竇且該菴廟等究竟因何作爲公地仰候令飭上海縣知事查明具復再行核辦可也此令 
[誰敎你東張西望]  
　　新任江西民政長汪瑞闓帶領衛隊道出滬江暫假西門内關帝廟駐紥迄已多日尙未赴任茲有名楊貴者年逾五十據稱在西門外斜橋左近某學校爲茶房前晚至關帝廟門前東張西望守衛兵士疑是奸細當場拘獲禀明汪君於昨日解送地方檢察廳收押候訊 
[查獲改名易姓之逃犯]  
　　山東人王仁路被白玉山等謀斃案内牽涉之二房東王阿海曾由地方檢察廳拘案訊供收禁在案前月二十四夜王隨衆犯乘亂逃出之後卽改易姓名在西門外某營内充當目兵刻爲該廳法警金寳山查悉禀明汪廳長於昨午在西門城門口將王尋獲拘解到廳釘鐐收禁候究 
[盜犯仍難漏網]  
　　盜犯阮占奎高梅郎等前在浦東等處糾衆行刧由警拘送地方檢察廳訊供禁押未經判决阮等卽乘亂脫逃匿迹浦東爲該處巡警一倂拘解司法科轉送地方廳經汪檢察官提案訊明判令分别釘鐐收禁候再核辦 
[强盜搶刦花米]  
　　浦東南匯縣境杜家行附近富戶姚某於上月二十八號遣司帳某甲雇一駁船裝載白米四十担棉花六十包來滬求售不料當夜舟抵本邑白蓮涇左近忽來盜船一只上有盜匪十餘名一擁而止嚇禁聲張即將花米悉數搶去甲上前攔阻被匪推跌艙中各匪始揚帆而去甲不得已回家報告主人卽赴南匯檢察廳具報該廳以事在上海着赴上海地方檢察廳控訴 
[雇用印人司閽之簡章]  
　　自此次戰事發生以來各處富戶巨賈逃避來滬甚多大都賃居公共租界並以時艱日亟盜賊縱橫大半雇用印度人司閽俾資防衛日來尤衆故由英美工部局議定雇用印度人簡章昨特通告雇用印人各家略謂凡雇用工部局印度更夫每月每名計英洋二十元並更夫宿舍一問如無更夫宿舍每月每名另貼洋三元每月底各更夫持有印正巡官處工資單來領見單付洋萬勿隨意濫給以符定章各更夫上差時如有疏忽怠惰酒醉等情捕房隨時紏察究罰該罰洋若夫每月詳細註在工資單上各主人當格外留意照數扣除切勿故意抗違私縱更夫倘有此項等情一經查出定將該更夫夘名革去卽不認伊爲工部局更夫如停歇所雇之更夫務先於一月前通知捕房斷不能頃刻將該更夫撤退或僅用數天不滿一月者須於雇用之前來捕房申明所有一切賞罰權限均歸捕頭一人主持各主人幸勿侵越爲盼 
[避難人不復還鄕]  
　　太倉人陳嘉星於南軍入境騷擾時避難來滬迄已多日所帶資斧用罄近忽染疾倒臥路隅由捕帶入捕房飭送醫院醫治延至昨日身死由捕將屍舁至虹口斐倫路騐屍所報請公廨中西官蒞驗再核 
[王管帶去滬之紀念]  
　　滬防水師第三營現奉改編臨時警備第一營奉頒關防一顆文曰江蘇水警第二廳第三臨時警備隊第一營管帶關防等二十字該營管帶王保成昨已由滬移赴蘇州三多巷六十一號門牌設立營部該營官佐目兵以王營長自從光復　來維持營務寛猛兼施特送金牌一方以誌紀念並贈玻璃匾額上書銳精豪邁四字又玻璃對聯一付文曰謀勇兼優迭膺榮典恩威並濟惟我使君王營長謙遜而受 
[法租界大火]  
　　法租界帶鈎橋蘭芳里某號門牌花烟間昨夜九句餘鐘起火延至菜市街聞已共燬二百餘家至十一句餘鐘尙未救熄詳情容俟續報 
[賣報人被拘]  
　　淞滬警察廳長穆杼齋君查得本埠華界仍有禁止消售之各報紙分投售賣昨派第一區警察署偵探趙升在邑廟花園内拘住賣報人王銓生沈長發兩名連同報紙一併解至該區轉送司法科訊核 
[孔敎會丁祭之籌備]  
　　舊曆八月初三日爲孔子仲丁釋奠之期聞孔敎總會曾於日前公推姚明煇及滬城支會同人籌備一切但現在戒嚴期内深恐届時到場觀禮者衆軍警不無誤會特由總會函請鄭鎭守使先期飭知聞鄭君復函大爲嘉許云 
[棉花檢查局之通告]  
　　南市棉花檢查局佈告云照得通商首重信義欺詐干犯刑章木棉爲中國自然之美利攙水實奸商不法之行爲要之作僞日勞利權外溢暴殄天物罪戾滋深比年以來積弊未蠲受虧愈甚洋商旣干涉於海上日人復取締於橫濱處處留難層層阻滯不獨花商命脈僅垂一髮於千鈞而且實業主權堪嘆太阿之倒持本局奉工商部核准開辦責有攸歸爲實業主權計爲花商命脈計不但苦口婆心竭誠相告務各力改前愆痛除積習花衣盡是原乾方准入市交易否則一經攙水不論重輕卽爲違禁品物自九月十一日起本局派有檢查員督率巡丁檢查行鄕各貨遇有濕花帶局烘驗分别核辦爲此先行布告仰各鄕花商以及代售船戶人等一體知悉幸勿自誤致干咎戾有厚望焉特此布告 
[和尙不受訛詐]  
　　觀音菴僧人化悟至法廨控稱有素不相識之周錫疇前來向僧索取金牌奬牌各一方僧人毫無頭緒當場斥去至翌日又有王春元俞鴻奎代周送來一信並稱無牌交還須償還洋四十元始知借端索詐故報捕拘案求究周供前在某營當差得有金牌二枚寄與朋友某姓向之索取某言轉寄與化悟故向該僧索取不敢索詐王俞同供代爲送信實有其事餘不知情聶讞員姑念訛詐未成申斥開釋再犯重究 
[租界警官之推升]  
　　英美總巡卜羅斯君由中央政府聘爲警務顧問已兩誌本報茲悉工部局各西董以卜君交卸在卽無人承之故於前日特開會議公决以副總巡麥高雲君推升並以管理華捕正巡官張生君升爲副總巡至正巡官一缺令代理正巡史必林非君補實 
[刑事檢查員赴日調查]  
　　英美捕房刑事檢查員侃克君請假一月赴浙屬莫干山避暑迄已兩星期茲因卜總巡瓜代届期所有經辦事件自應當面接洽當卽電促侃君回滬逐一聲明後令赴日本調查事件茲悉侃君已於前日乘輪前往矣 
[江通甫得差]  
　　南市第一區第一分署内勤巡官一職於戰事平靜後尙未委人接辦茲由淞派警　廳長穆杼齋查有江通甫者前在西區卽第二區警署内當過當値員尙稱熟悉遂卽委任江通甫承充斯職業已蒞差視事 
[哈姆司登馬戲之尾聲]  
　　泥城外跑馬廳對面新到之哈姆司登馬戲自開幕以來屢易新戲層出不窮且有優等藝員及奇禽異獸陸續到滬故觀者莫不稱賞現聞該戲班因受他處之聘再演二日卽須閉幕他往寄語好奇者速往一觀幸勿失之交臂也 
[雜評三（訥）]  
　　秘密機關一黨人運動最力之省第一爲湖北其矣即爲浙江自杭垣中屢破機關後浙督之防衛巳甚嚴今者陳其美有赴浙招兵說而上海黄浦江船中之機關且查出浙江討袁軍嘉湖總司令印信則其注意於圖浙也可知蘇浙接壤其以不得逞於蘇轉而圖浙乎抑將圖浙以援寗乎更不然將以浙之不和附銜恨而出此乎不得逞於蘇而圖浙則愚圖浙以援寗則晚銜恨不和附而出此則志最太狹均未見其可也 
　　秘密機關二近來鄂垣大索女學生秘密機關組織救護隊之吳木英已緝獲矣組織看護團之陳英張文蕙已購拿矣楚望臺炸彈案牽涉之劉狗姊等三女子已正法矣何女學生好爲黨人盡力者之多也 
　　今上海又發現婦女愛國會之秘密機關眞相雖未盡悉然其甘爲黨人効用則已不能無疑嗚呼吾中國女界之學業生計及種種事業均不發達而獨此參預黨事秘密運動之手段不下於英國之女子甚可痛也 
來函 
[大通臨時紅十字分會來函]  
　　敝會組織成立以來業已一月前聘蕪湖弋磯山西醫趙君翰卿擔任醫務長其救護掩埋各隊亦組織就緒日前順安荻港之戰受傷軍士來院就醫者絡繹不絕復行電邀安慶同仁醫院紅十字會醫士徐君步瀛等四員來通協助療治現於二十四號偕同出發下游一帶戰寺救護矣 
[浦東啟蒙學校來函]  
　　大主筆先生鈞鑒逕啓者滬上自兩軍　戰後商業之損失百姓之流離失所固無人而不知乃有影響及於浦東爲滬人士所鮮知者本月二十七日浦左三林塘南蘇家橋鎭到有警衛隊十人領首者爲著名流氓之張來生以搜捉强盜爲由騷擾良民擇肥而噬鎭有衛阿寳者向開烟間自奉禁收歇迄今多年因與張來生有隙此次帶隊至伊家查抄搜出四年前烟館流水簿一本指爲違禁經人再三說項罰洋數十元了事又有瞿阿夢爲張來生之死黨向興瞿阿瑞有仇此次借張之勢硬　阿瑞爲盜黨偕同張帶隊到伊家搜捉未獲卽將耕牛一頭牽去亦經人調處出洋十五元贖回惟尙須提獲阿瑞方休後經說妥賄洋二十元乃免又有陸小蘭其人向來安分去冬該鎭來有女流氓二人向伊拆梢不遂串同該處土棍誣指小蘭姦拐由三林局將男女倂送上海檢察廳經廳長察得該二婦均非善類故一併收押迨後該二婦挽人保出竟不知去向所以案懸未結小蘭本押在看守所内此次釋放回家安分營生乃張來生挾以前在押時索賄不遂之嫌竟誣爲盜黨至伊家將前後門圍住入内搜捉適小蘭於兩日前往申未回故此未遭毒手亦經友人說項張大言謂非五十金不可竊思一介小民何來如許多金耶光天化日之下竟有如此目無法紀者哀我無告窮黎受害將不知何時已敝校近在咫尺聞見最礦夙仰貴報熱心公益用敢奉聞望登入來函門俾滬上操警務之權者見之有所知儆也則甌激靡涯矣專肅敬請撰安八月三十號啓蒙　校謹上 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[皇帝之魔鬼] [  鈍根]  
　　中國有一個魔鬼壽巳四千餘歲鬚髮皆白口才伶俐生平神通廣大專以引動人之帝王思想爲事人一受其魔卽躍躍然思作皇帝故中國自古迄今每有匹夫起田間聚衆揭竿不惜犧牲牲命糜爛地方以求不可必得之皇帝或成或敗不知幾千百次人民受其大害而無如何也辛亥革命之際皇帝之魔鬼忽爲自由神所敗魔鬼大憤往誘宗社黨謀恢復帝制宗社黨以勢孤不敢動魔鬼乃往誘袁世凱袁笑曰余孰若爲共和國之總統哉余老矣卽爲皇帝不過幾何年余苟連任總統者亦足以伸我所志矣况民智日開萬不容皇帝再見於中國乎魔鬼知不可動㗳然而退又往誘袁之反對黨虛飾其辭謂袁將爲皇帝汝儕宜防之反對黨受其愚奔走號呼曰袁欲爲皇帝矣我同胞必討之魔鬼拍手而笑竊喜得計蓋欲以此激起袁氏之憤怒而弄假成眞也識者燭其奸相與誥誡曰袁氏非至愚必不爲皇帝欲袁爲皇帝者魔鬼耳彼捕風捉影輒以皇帝疑袁氏者蓋墮魔鬼之術中者也 
[葵扇銘敬儂]  
　　汝骨硬直人不汝愛惜汝懷雖坦人或嫌其偏板汝揚仁風人反訾汝播弄以爲功嘻炎炎之日人汝求歲寒之候誰汝留邊幅裂歸下流非汝之休惟汝之憂 
栩園詡選 
　　栩讀詩不多記憶力亦弱但好句過目輙終身無忘近選諸家之作間有似曾夙誦者栩惟就句選句不溯本原閱者諒焉選者誌 
[亂後歸家偶占集唐] [  佐彤]  
　　太平時節身難遇貧賤夫妻百事哀惆悵舊遊無復到水多蓀米岸莓苔 
　　酣歌自適逃名久賈誼何須弔屈平今日因君試回首亂離無處不傷情 
　　暮程遙宿隔雲村醒後衣裳見酒痕天地肅淸堪四望南方實有未招魂 
[點綘唇] [  槁木子]  
　　落魄江湖儂身竟作瞿塘賈牢騷滿腹懊惱憑誰訴悔不當初早把情魔阻千山路晨風夕雨無那别離苦 
[感懷（十年前作）]  
　　十五韶光轉眼過我生命薄喚誰何難塡恨海憐精衛莫補情天怨女媧黄卷抛因心力竭予（十二歲因貧失學）靑衫濕爲淚痕多漫云於此無佳趣病當叅禪哭當歌 
自由談話會 
　　中華　國譬彼新成之巨大宮室也罰此武漢發難大宗商民輸欵譬彼造宮室之材料也一般烈士捐軀譬彼造宮室之工師也各界重要人物譬彼造宮室之監理也此外大率燕居安處託庇宇下出入自由於其中曾亦思費多數金錢瘁幾許精力始獲覩輪奐增輝之一日坐享其成者宜如何有爲有守方不負辛勤建　之初心乃　食近利同　　　　特不加愛護反從而破壞之繼折之欺死瞞生淸夜自思何以對急公輸歟之各商民殉義捐軀之衆烈十嗚呼若而人者眞不容於共和國矣 
　　共和一年餘矣紛至杳來層見迭出惟此貨財相博聲色是躭千變萬化五花八門究其指歸人品萬有不齊事事物物襲取皮毛掩飾耳目上則類多假公以濟私下則大率無理而取閙甚且水火互搏氷炭不投卒致各黨派私利如故各政治腐敗如故各地方擾害爭奪如故孟子曰我亦欲正人心一正字爲防閑中華四億萬同胞之絕大關鍵 
　　望之刺目言之痛心者卽今日多數國蠧民賊橫行藐法也前此旣倡革命爲榮身之具欺哄詐騙逞私慾而攫利權茲復假革命爲忍心之轝掩飾彌縫違害公安而暗煽黨羽私通異族其一種殘暴性質卑鄙志趨從呱呱墮地時已帶來至奄奄殁世日始舍去予戲詠死歸地獄方能戒喪盡天良不可醫奉贈若輩何如[  嘯霞山人]  
　　自由談無偏無黨各方面言論兼容並包蓋閱者平心靜氣自能執其中也劍嘯於此有一種偏義與閱者諸君一商榷之 
　　今日之評戰事者咸以自殺同胞爲言敢問歐美革命爲何種人與何種人之戰 
　　戰禍病民其害固非淺鮮然欲免目前之痛苦而求不革命是畏痛而懼割願養癰而遺患也敢問反對諸君亦曾一讀印度波蘭痛史乎英法美諸國今日稱雄全球世界美慕之敢問諸君亦曾一求其所以然之原理乎其立國有不受巨創者乎 
　　此次戰事之動機無法律之所激也以革命求法律也敢問立國有不以法律者乎 
　　某某不顧大局兵敗而逃某某臨難不死捲欵而逃固屬可殺可恨然而革　黨人非盡如某某之類也 
　　以如許之大借欵徒以講殺人之利器諸君亦知負擔此欵者何人乎 
　　或曰討袁宜也然今則不討袁而討民矣此語信然今日之戰民與民戰耳曾未動袁氏絲毫毛髮也然一則不自量力抱一腔熱血願爲民造福倽死爲之者宜憐之憫之嘆其愚可也駡之者有人心乎一則擁袁氏貪上賞不惜自賊其同胞雖不痛駡之亦無歡迎之可言也敢問諸君尊袁之意其目的何在乎敢問除戰爭外有討袁之簡便法乎[  劍嘯]  
醫話 
[人體上無用有害之機關（續）] [  丁福保]  
　　吾人之不完機關中又有誘發種種之危險疾病者蟲樣垂是也此爲懸垂於盲腸下壁之管其管壁與腸壁同雖由粘膜筋層及槳液膜而成然於人類絕無效用雖摘除之無礙於健康但人類之蟲樣垂其管腔屢屢閉塞在盲腸部之開口部消失與盲腸之交通遂絕據李氏之調查蟲樣垂之閉塞人類中有四分之一五十歲至八十歲之老人最多在幼年者較少小兒則大抵開通類人猿之蟲樣垂亦爲不完機關草食動物則反是蟲樣垂非常發育能營消化機能凡不易消化之植物質蟲樣垂均足以消化之上述之不完機關大抵係先天性之薄弱且有易罹疾病之傾向是乃進化論泰斗逹爾文氏所倡導者也蟲樣垂亦屬於此逹爾文氏著有一書其中詳論人之起原千八百六十年之時世間之人雖未知蟲樣垂之足以致人於死地而具慧眼之達爾文氏已知之幷實見二例之蟲樣垂炎此疾病歐美頗多日本亦多爲數多學者所研究至於本病之如何繁多徴諸下述之事實自了然矣卽巴黎之某病院内自千八百九十五年至千八百九十九年五年問有四百四十三之患者乞診於該病院罹患者以小兒爲多成人較少據英國外科醫士秃萊布氏之說蟲樣垂炎患者之百分中之三十六係二十歲以下之小兒老人之罹本症實在例外何則蓋老人之蟲樣垂已閉塞幼年者尙開通與腸交通糞塊或嚥下之種種異物易嵌入其内部而爲之滯留故炎症之發生甚易但蟲樣垂之管壁亦有滑平筋層營收縮運動以驅逐其内容物興氏行外科手術之際實見蟲樣垂有類似蚯蚓運動之蠕動以驅逐其内部之糞液然此種之收縮非常微弱不能驅出其中之異物况嵌入於蟲樣垂内之異物自種種之果核爲始其他如毛髮刺棘等皆是此等之異物實非蟲樣垂之蠕動所能驅出依然留於内部與以器械的刺戟而傷害之開細菌侵入之門戶而蟲樣垂炎或肓腸炎等症由是起焉本病之經過有重症據威爾獨氏之報告其百分中之八至十有死之轉歸（未完） 
小說 
寫情小說 
[黄金祟（六十七）] [  天虛我生]  
　　道人以籤紙進箏兒接之略一展視　投爐中化爲灰燼意蓋不欲爲予知也惟予眼快實已覘之其文曰素淡花常好濃香不久長湖山原不改日月好重光注爲中平予因感於首列二句心中不無怏怏箏兒嘗以婉香爲字果如斯言爲讖母亦不祥之兆歟因之熟視箏兒心頭覺有無限凄酸苟不在此佛殿中者予必狂哭出聲顧雖不哭而無知之滬已將迸眦而出乃以手帕掩之梅姐駭曰珊哥胡爲予曰無　香烟撲人眉睫耳箏兒見予此態則亦不禁凄然動容予因顧而之他蘭兒方與璇兒品評佛像梅姐斥爲不敬逐乃歛手憨笑俄見道人捧餐主設於石亭中請梅姐就膳而佛殿中之閒人方如蜂蝶之趁蓮香凡箏兒一舉趾間莫不如影隨形從於其後箏兒因却膳不受予亦贊成謂時尙早勿如飲於湖濱之樓外樓爲宜蘭璇均表同意於是梅姐勢孤則亦笑曰偶爾蔬餐乃猶不可汝輩口福殆將折盡矣因以齋金付之道人遂復登輿逕向白隄取道赴樓外樓午餐焉 
　　樓頭景物頗可人章垂楊數樹蔭爲濃綠明湖一片返映日光燦如濯飾箏兒與予憑欄遠眺意頗翛然輿夫十餘輩羣在柳陰小憩仰而望我兩人揣　心理殆作圖畫觀也梅姐方出鏡匲爲蘭璇盥櫛因呼箏兒亦盥箏兒却之梅姐忽失聲曰汝鬢邊之蝴蝶豈失之耶箏兒以手扶鬢則曰噫誠失之矣梅姐曰然則當在輿中因急急下樓親向輿中檢之無有則曰殆必遺在紫雲洞矣因命輿夫往覓輿夫淡然曰果如落在彼處安有道不拾遺之人烈日當午孰則負曝而往箏兒自樓頭下望謂梅姐曰此物失之殊可惜苟復得者則估値如干即以爲賞梅姐曰然則與不復得等耳箏兒曰我非論値惟此殊不忍舍而棄之梅姐未應而與夫中巳有三五人起而唯諾置酒不飲先奔而去餘人亦即接踵追往惟恐或後梅姐嚷曰羣趨而往孰爲照料輿中物歟樓主人出而應曰無傷予輩當爲照顧惟梅姐殊不放懷則令盡將衣笥粉奩之具悉率携之登樓顧蘭兒而呶呶曰阿姊頭上物阿姊或不自知汝豈不之見耶蘭兒曰異哉此言阿母責人母亦太過梅姐顧予曰此物不祥當箏兒購時予即止之惟兩鬚之珠圓而且白其他皆無足取兩翅則玻璃翠爲之値亦不多而汝阿姊爲愛其形式遂不惜以百餘金購而得之今如復得者値且倍之矣箏兒聞言遂不待其言之終即冷笑曰阿母之意殆以我爲重賞之不當然非與有相當之賞孰則肯以原璧歸趙耶（二） 
文字因緣 
[題玉田恨史] [  寂紅女士]  
　　鴛鴦雙死事堪哀連理枝頭蕊不開欲問蒼天何乃爾夢魂徒繞祝英臺 
　　謫落紅塵二十年鶼鶼飛散不成仙江郎代作鴻都客情史新編號玉田 
　　淚墨縱橫泣鬼神前身可是女兒身但憑毫素傳心曲却現箋中字字珍 
　　癡情顚倒卽情癡長恨悠悠杳絕期留得玉人眞歷史幽魂緲緲可曾知 
[題玉田恨史] [  迷塗]  
　　可憐薄命竟如斯此恨緜緜無盡時十樣蠻箋千幅錦篇篇都寫斷腸詞 
　　哀情寫恨生花筆淚竭聲嘶絕命詩絮果蘭因猜不透一回掩卷一回癡 
　　西風瑟瑟雨絲絲黯淡春愁若個知臥室琴書原獨見帳中衾枕是相思 
　　相思不斷是連環　在虛無漂渺問欲再見時除是夢夜台應作望夫山 
[再題玉田恨史有序] [  東莞張樹立]  
　　玉田恨史予已題兩次矣晨窗多暇披誦不輟慨世風之衰敗悲其遇之獨苦拂箋抽毫再成一章聊以風世不計工拙云 
　　哀哀玉田恨我心實傷悲拭淚且握管嗚咽爲作詞南山有嘉木交成連理枝北山有嘉禽比翼成雙飛一朝被摧折誓死相追隨湎彼木與禽猶有貞操思禽木且如此妾獨何人斯郎君旣長逝我生復奚爲慷慨一付死冥冥實相期皎皎若旭日萬古懸光輝瞻君鑒示及短篇小說兩種敝處並未接得想係郵使誤投他報矣 
　　射陽詠梅軒　鑒來示悉玉田恨史題詞已於八月二十號截止收稿其於二十號以前投來者仍須陸續登載鈍根復 
 
 
 

Page 11

 
 
   
 
 

Page 12

 
 
   
 
