# 1906 - 173 - 4911923

 

Page 1

 
 
   
 
 

Page 2

 
 
[論學堂不宜有爭端來稿]  
　　今何時乎。波蘭猶太。皆我之殷鑒。越南朝鮮卽我之結果名耶利耶。權耶勢耶。皆可不計。而獨不料紛爭之漸。竟起於學校。此僕所索解而不可得者也。彼夫海外島國。方且英日締好。俄法訂盟。各料集　國。以爲大援。虎視耽耽。莫知所届。我國合上下朝野。同心恊力。聚四萬萬人之聰明才力。以與之相抗。猶覺彼衆而我寡。彼强而我弱。勉籌抵制。仍苦不給。而乃同室爭競。閉門交鬨夫豈有能善其後者耶。今國家所望於天下之人。莫切於學界矣。學界中人聰明才力常處於有餘之勢必能審機觀變。合大羣而結團體。乃以觀近日各省高等學堂學生之見解。必沾沾於外省本省。所見固已小矣。卽如江南三江師範。合三江之財力。敎三江之士子。通力合作三。江猶一室耳。復何畛域之可判。又何名額之可爭哉。近聞皖之於。蘇旣不能無所爭執。蘇之與寗。又不能無所芥蒂。規模雖巨。界限甚嚴。同室而存歧視之心。識見已不免太狹矣然。猶曰此三江之事。非一省之事也。降至各郡此固同隸一省猶同室中之兼有戚誼者。又復何爭。而各縣之士人。亦必援昔日之學額以爲憑。畛域分明。不肯稍讓。然猶曰此一郡之事。非一縣之事。降而至於一縣。惟桑與梓。必恭敬止。凡同在學中者。誰非婣戚。誰非執友。誰非相親相習者。吾知其羣萃州處。必能降心相就。各去其成見。以相砥礪矣。而官立私立學堂之界劃顯然。學堂學會。士紳之傾軋益甚官立學堂之紳董則曰學堂惟官立爲重耳。彼私立者皆附庸也。其學生猶陪臣也。不足道。私立學堂紳董則曰。學堂惟私立者乃有成效。彼官立者皆皮相也。其學制猶弁髦也。不足恃。學堂中人之言曰。從事於學。必以學堂爲實騐。彼創立學會。徒歛錢植黨耳。徒高談雄辨耳。革命流血。皆此輩爲之學會中人之言曰。從事於學。必以學會爲起點。彼把持學堂。徒營私舞弊耳。徒招權納賄耳。檮杌饕餮。實此輩當之。學堂中人曰。吾有官長爲護符也。吾有幕客爲汲引也。爾其奈我何。學會中人曰。吾將控子於學務處也。吾將訟子於學部長也。子其奈我何。於是闔邑之人如大敵之將臨。如仇　之不相下。各置學校於不問。日從事於刀筆。籌學費常苦其不足。籌訟費常覺其有餘。噫此何爲者耶。自古學校之隆。學徒之盛。當以孔門爲最三千七十。意見豈必盡合。原憲之狷曾點之狂各適其天。别無攻許。至漢宋分派。朱陸異致。爭端漸啓。各有源委。其所爭者師法也學派也今之所爭者。爭假法耶。爭學派耶。吾安得而知之如謂藉此爭名。興學非爭名之具如謂藉此爭利。立學堂非爭利之階。至於權勢。似更無權勢之可擅紛紛擾擾。日以多事。吁可畏。哉自古大禍之興。皆起於人心之有私。以私心處家。家必破。以私心治國。國必滅。私心宰天下。天下必失。天下旣失。官吏且不保何。有於紳董。性命且不保何有於名利。又何有於權勢拳匪之禍。聯軍之慘。皆此私心召之也今一邑如一國。興學反興訟。當局者嘖嘖爭辦。自鳴得意。猶庴火積薪之下而身睡其上。不知知省。反自以爲快也。一旦火發。同歸於盡豈不謬哉方今大亂未興。亟起而正人心。求實學。千人一見。萬口同聲天下事猶可爲也。爭環球之公局。不爭方寸之私見。爭得失於義利之界。不爭勝負於勢利之域。庶幾有當於爲學之道乎。 
[俄國延宕滿洲約事]  
　　初五日柏林電云日日電信報接日本東京電信謂俄國現設法使滿洲約事遲至秋間再　中俄邦交並不十分親睦譯文滙報 
[英美日三國力爭滿洲航業]  
　　支那秦晤士報云按照數年前中俄在愛琿所立之約俄國不允他國商人在北滿洲松花江黑龍江烏蘇利江行船故駐京英美日本三國公使已奉訓條與只物兩國提議將准各國商船在以上三處往來此事係採自華報並未有確實信息云譯字林報 
[日政府改大連灣爲自由港之辦法]  
　　東報云日本政府決定自西六月二十九號起（卽五月初八日）凡中國帆船由大連灣運貨出口不再抽稅日政府之意在改在連灣爲自由港實行自由貿易主義所有船鈔棧房友頭等費一概從輕收取云譯文滙報 
[俄使出京避暑]  
　　天津西報云駐京俄公使　科第己出京往北戴河避暑故中俄約事又復擱議譯字林報 
[商標章程將見頒行北京]  
　　據外務部人云商部所訂商標章業經修改妥協各公使均已認可擬於六月初旬頒行（下） 
[議裁順天府兼尹北京]  
　　據政務處人云近日王大臣又復會議改革官制擬將順天府兼尹一缺裁撤所有應辦事宜卽歸直隸總督統轄以資認　整頓（上） 
[外務部擬輪派司員游學北京]  
　　外務部候補員外張元濟前經條陳本部應行改革事宜曾紀前報惟内有請將不諳外交司員概行裁撤一事慶邸頗不以此舉爲然近日各堂　 
 
 
 

Page 3

 
 
議定本部司員有不熟悉外交者無論實缺候補均著派赴外洋游學每班以十五人爲率俟回國時仍照原資序補其應需經費概由本部發給以培眞材（下） 
[大學堂學生遊學紀數京師]  
　　京師大學堂師範學生之遊學日本者共十七人計八旗全桂榮生文元世謙四名江蘇范承銜茅祖權二名江西張祖培高臣竣王盛春程臻桂元度楊綸汪賓七名湖北劉賡漢一名湖南金仕春一名山東孫松齡張春海二名另有江蘇預備科學生一名郭來儀則遊學美國云（露） 
[越紳組織法筆學堂杭州]  
　　浙省各等學堂己均成立惟律學尚付闕如茲由山陰馬紳傳煦等禀請創設法律預備科學堂浙撫張筱卽頗爲嘉許茲將批示錄後近奉修律大臣奏請通飭各省設立法律學堂浙省現正籌議開辦選錄官紳講求法政紹郡向多名法專家該紳等擬援照寗郡法政學堂辦法籌設法律預科爲將來省校之預備用意甚善惟欵項何出各額若干課程若何仰紹府會督該紳等寛籌經費妥議章程禀候核辦母稍違延切切（的） 
[皖撫札委學生充督練各科官長安慶]  
　　安省督練公所前以財政支絀因陋就簡僅設練敎兵備參謀等提調而己現撫憲恩中丞以整頓武備須從整頓督練公所入手特由寗調來學生多名按照新章札委各生分科任事以資實效計委各科提調官長彚述於下　敎練處兼參謀候選郎中米芳賓敎練處訓練科砲隊敎練官劉宣參謀處運籌科提調官兼衛生敎練官李承鄴兵備處經理科副提調王國翰執法科副提調吳雪堂敎練處訓練科步隊兼要塞敎練官彭毓麒參謀處檢閱科提調官李亨敎練處敎育科提調官薛哲兵備處執法科提調官兼工種敎練官蔣興權兵備處經理科提調兼輜重敎練官張俊騏兵備處經理副提調凌啓哲參謀處測繪科副提調楊雲峯提調劉恩沛兵備處計科副提調曹紀泰衛兵司令長兼巡查官廖傳儀敎練處訓練科副提調兼兵備處計科提調趙廷璽以上計十六員（多） 
[浙省擬辦徵兵杭州]  
　　浙省自張筱帥蒞任後卽創設督練公所以袁巽初觀察思永爲總辦又設兵備敎練参謀三處札委丁憂山西候補直隸州李直牧益智爲第一標標統士官畢業生蔣君尊簋爲第二標標統日昨又通飭所屬各州縣每縣徵矢一百名下月初卽可開徵矣（的） 
[贛撫批淮駐兵緝匪江西]  
　　撫州府臨川會匪現己潰散府尊王太守因會同統領張太守禀請將兵隊暫行撤回仍紥南鄉以鎭人心昨奉吳仲帥批示云茅排一帶匪徒旣經該統領督同秦劉兩管帶入山搜緝迄無所獲自是該匪徒聞風遠颺逃匿他縣境内然該處謠言未息難保不兵去復回自應仍令該管帶等扼要分紥暫資鎭懾一面由該府縣懸賞購線嚴密督同各管帶查拿在逃各首要務獲究辦以靖地方切勿以暫時解散遂涉疎懈其各鄉民團應否諭令該紳等仍暫歸農俾安耕作卽由該府察酌情形辦理仰布按兩司迅卽分别移行遵照（云） 
[贛撫密查鄱陽都昌匪情江西]  
　　撫憲吳仲帥批飭嚴拿鄱陽等縣在逃匪首及翦除黨羽己列前報昨仲帥有札兵備處公文一道畧謂本署部院委員密赴鄱陽縣查得時山匪徒尚扼踞其中負隅恃險各軍並未進山搜捕及接壤之都昌縣會匪極多並饒郡有米店抬價被搶情事當經分别電飭會剿拿辦曁電請皖撫部院派兵恊拿外合行札知札到該處卽便知照特扎（云） 
[江蘇鐵路附股踴躍松江]  
　　江蘇全省鐵路公司成立後松郡楊君至文錢君選靑張君師石等糾合同志遍發傳單於端陽日下午一句鐘借座融齋師範學堂對衆演說楊君自認一千股並擔任勸募二千股錢君曁余君仲皋等當場各認千股一時簽名擔認者商界學界不下一萬數千股可謂踴躍矣（酒） 
[查勘粤漢鐵路鄂線武昌]  
　　鄂督張香帥聘用日本鐵道恊會副會長工學博士原口要爲鐵路顧問技師川漢鐵路則委日人大村林强二君及知縣周鈞分途復勘並飭地方官妥爲保護粤漢鐵路鄂綫則派原口要會同測繪學生劉葆清等多人由武昌省城沿途詳爲細勘並估用各項材料以及一切關係鐵路事宜以便卽日興辦（公） 
[電商辦理贛州銅礦江寗]  
　　江督周玉帥昨電　撫吳仲帥云南昌吳撫台鑒洪前年冬間贛縣銅礦質佳線寛端午帥嘱凑股開採旋派礦師細勘三次並取沙化騐屬實現在銅價日昻各鑄局勢難停歇而洋商復有援商約礦章謀辦各礦之議昨贛紳李壽亭軍門劉主政景熙來寗言贛商股可招十萬前胡鼎師允籌官欵十萬望仍如前議馥擬在蘇寗銅元餘利内各撥六萬安廣與浦局各撥四萬共合四十萬儘一年内按月撥付昨查礦局禀温礦師欲買大鑽試採步步從穩辦去如公謂然擬卽會銜奏咨併嘱贛紳仿外洋公司議章請正除咨達外特請酌示馥印（田） 
[喀爾沁王自開礦産北京]  
　　據政府中人云日前肅邸有密電致京大致謂喀爾沁旗右翼達胡爾川礦産己將俄股斥退由蒙王自行集股先用土法開採惟此電嗎甚長其中細情未能盡悉當由軍機大臣代奏原電留中（下） 
[電飭拒絕德商開辦礦務公司京師]  
　　日前外務部據山東巡撫電稱近有德國商人要求在東省鐵路一帶設立礦務公司開採礦産各王大臣以所陳各節殊與約章不符且該處民風强悍恐多不便己電覆山東巡撫嚴詞拒絕矣（和） 
[俄商請開通崔司提航路京師]  
　　現有俄商呈請俄官開通崔司提航路以振興中俄在西蒙古之商務聞俄官尚未決議崔司提係由蒙古運茶經科布多至俄國卑伊斯克之大道若開通航路實於商務上有非常影響也（吕） 
 
 

Page 4

 
 
 [ >H第四版 
[電准英艦測量閩海京師]  
　　英國兵艦在福建沿海各處測量經兼督崇留守飭屬阻止一面電達外部己紀前報現聞外部已電覆崇留守以此次英艦測量業經報明本部准其前往母庸阻止（吕） 
[電請硑議俄兵槍斃命案北京]  
　　上月二十五日吉林將軍電致外務部略謂前將駐紥葉赫站俄兵殺死伊通州張德富等一家十三命業己飛電在案現與俄員磋商日久該提督等並不承認卹銀務請與駐京俄使磋議轉飭該武官務卽公平辦結以重民命而固邦交（下） 
[電查膠關稅務章程京師]  
　　上月二十六日外務部電致山東巡撫飭將膠關征稅詳細章程及現在收稅情形一併造具表册送部查核並聞此舉係慶邸主議以備與日使磋議大連稅關條約事宜俾得無損主權敦睦邦交云（上） 
[議飭設立紅茶公司北京]  
　　政府王大臣議及直隸萬全縣屬出産紅茶爲數甚盛每年俄蒙商人均由此販運是一絕大漏巵日前電致直隸總督委員考察紅茶性質産銷情形會同商部妥籌辦法招集紳商設立公司專行收軿以挽利權（上） 
[重興海軍問題（二續）]  
其三海軍新機運之曙光 
今日之執政者除二三洞見敵情力圖强國外大多數猶朦朧倘恍提摸五里露中時也一切新政活動無一不恃此二三職時務者爲之主動而此二三識時務者亦明知民氣漸盛武力須隨之陸軍旣興海軍須輔之故收回威海也廣造船艦也急養海軍人才也種種議論漸出現於政治界今上二事雖未大定然第三事己克實行吾國派生至日本學習海軍之議唱之者已數年定之也始自去　實行也見諸今年今年海軍生七十人（内由北京泒者四十五人餘由本係留學日本志望海軍者補充之）己和日本商船學校豫備二年後本科二年實地練習者又二年總凡六年此一事實最可喜最有望而不可謂非海軍新機運之一線曙光世 
昔李鴻章之興海軍第一大病在有器無人舉數十萬墩精銳艦隊悉委諸無海軍敎育之人其敗也固宜李非不知之故甲午一役李固主和而不主戰此後不欲興海軍則己如欲復興則不可不矯前失造人造器同時並舉今軍艦尚未大行擴張而海軍生先見遣派是先有人後有器之一徵亦將來新海軍之一好現象六年以後第　期卒業十年以後當有五六期卒業此五六期中人數雖僅三四百人然援二人敎百百人敎千之義則十五年後可得新海軍生三四千人此祇就外洋卒業者之收效計而此三四百人留學外洋之時内地水師海軍等學校必非沈沈鼾睡靜盻此三四百人之回國者也則合廣東福建江蘇山東四處一處以學生八十計卒業期限以五年計則十五年以後可卒業十期海軍生可驟增至三千餘此猶僅就四處之本有學校言收效己若是苟於此數年間增設學校於内地廣派學生於歐美收效必　倍是如是則十五年後合内外海軍卒業生至少當上七八千海軍人才己濟濟林林殊不寂寞矣識者勿目吾言爲理想談苟主持海軍學務者不怠踔厲奮發之精神國民不棄干涉監督之天職十五年後之氣象必有出我豫算外者矣嗚呼吾念有此不能不痛恨内地之主持水師學務者矣廣東出東吾未甚詳不敢妄加褒貶若福州之船政江寗之水師則均創辦十餘年試問卒業生已出若干卒業生成蹟如何每接彼中人）堂中人也（之言論無不言總辦總理等稍賢者亦因特泄沓不肖者動以學堂公欵充實私囊致辦學十餘年能執造船之職者無一能精駕駛之任者無一人雖然是不能單責辦學者而吾有力士紳放棄天職任彼胡爲之咎亦有所不能辭者前事已矣來日方長竊願彼主持學務者之勿爾爾竊願吾有力士紳之勿爾爾（未完） 
[俄國兵變屢聞]  
　　初五日倫敦電云俄國陸軍革命傳播益廣俄京聖彼得堡及克來史諾塞爾地方之戌兵皆受影響該處被捕者己不少駐紥貝托姆地方之戌兵亦起而作亂所有叛兵首爲哥薩克兵所圍居民皆驚恐 
[斐洲土匪滋事]  
　　初五日倫敦路透電云斐洲革雷吞　方電　　蘇敘及諾得布革兩處巡警廳附近之士人皆相率　叛並占領應蘇叙之警廳 
[伊籐侯政躬無恙]  
　　初五日倫敦電云伊籐候回韓京後政體旗健如常昨日統監召集高麗各大臣當　近來彼等商諸不定之移民律礦律議定其餘爲難之條件亦可望有結果云 
[德國郵船修理工竣]  
　　東京電云德國郵船龍因　已在　　修理工竣開往神户 
[交鄰有道]  
　　法報云法國以十字寶星一座嶒旦眞　國君主該君主曾往各養有院游覽譯字林報 
[德領事改充銀行總董]  
　　初五日柏林電云前駐滬德國總領事克納貝君曾上禀外務部供退現己舉　德　銀行總董 
[德華銀行擬在靑島發行鈔票]  
　　初五日柏林電云德華銀行按照德政庸所給以在亞洲德國　民地之　利將于今年年底在靑島及他四處發行鈔票 
[西班牙君后將往蘇革蘭]  
　　香港日日報載倫敦電云西班皇擬于西八月偕皇后往蘇　蘭游歴 
[德俄兩君相見]  
　　香港報載倫敦電云傳聞德皇將于下月與俄皇相見 
[英人辯論敎育條件]  
　　初五日倫敦電云當辯論敎育條件第四節時衆皆反對之敎會牧師亦在其列改進黨報章亦謂改進黨之攪擾並云敎會于此事躊躇不决是第一次 
[美總統飭查商業情弊]  
　　初四日栢林電云美總統羅斯福宣言總法院己按照反對托辣斯之　查察斯丹達煤油公司及煤斤鐵路各公司之情弊云 
[德國武員逝世]  
　　初五日靑島電云膠督隨員史乞富君任事甫四星期忽患中風逝世 
[美國暗殺奇案]  
　　初六日倫敦電云美國紐約有巨富姓曹名哈雷者鎗斃一著名且富之營造工程師姓懷德名斯丹達者于戲園内此事爲姑忌面起曹哈雷近曾娶一美貌之歌女此女與懷德斯丹達乃素相識者也曹哈富與共妻已　捕 
[俄擬與日訂立商約]  
　　文匯報云東報載俄國决議將俄韓所立之約作廢飭令新簡駐韓俄總領事白蘭康君與駐韓日本執政大臣議訂商約譯文匯報 
[志謝贈書]  
　　高郵王君偉忠以十三經編成三字韻語分爲十課以便童蒙昨承以一册見貽書此志謝又宋政甫印有不纒足會書報昨以第二期見贈閱之圖畫明顯詞意淺露亦足見改良社會之苦心也（　） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金山縣蔣大令通禀各憲文(爲征兵官需索滋擾事)]  
敬禀者竊奉撫憲札飭各廳州縣征取兵士申送歸伍等因轉行下縣奉經照會紳董抄章出示曉諭報名嗣准常備第五營徐兵官昌翼汪兵官百川來縣會同知縣按名考取合格兵士三十三名遵章申送奉批歸伍在案伏查章程内開兵士報名必　查明身家清白由切實保人具結保送方准報考原所以杜滋事起見兵官奉委考選兵士必須持躬謹飭方足以資表率茲於閏四月十八日按章續考適徐兵官回省未來知縣又因公下鄉陸續經由汪兵官考取兵士三十名迨知縣公回細加訪查所取兵士雖己報名而保結多未來縣而呈飭丁邀請保人來署而詢僉稱現取兵士内有二三名流品不齊不敢概行濫保情願告退等語惟汪兵官亟于申送約期二十六日上省知縣籌思無策正在雇定船隻汪兵官以旅費告罄托張紳來縣索取程儀知　情難固却酌送八元詎該兵官以未滿所欲於二十七日黎明唆使兵士來署各索程儀查前次徐兵官考取兵士均是學堂出身大半世家子弟人品又各整齊一經取列　兵官又能認眞約束毫無滋無是以知縣於申送之時格外優待除由縣發價雇船外酌量加送生一兵十程儀洋四元以昭鼓　此次考取知縣有事下鄉旣不在場臨時選擇訪查流品又屬雜出不齊原保之人間有告退本不願冐昧申送自取咎戾惟事旣相持不下當向各兵土善爲開導所有程儀應由保人領給該兵士等日稱由征兵官指使而來大肆猖狂嗣經再三勸勉始行散去查該兵士等來署滋擾實有兵官所使其中雖有两名形非安分而查其平素毫無劣跡且另有的實保人願來担保似可一併申送惟内有姚伯蓉卽姚書林一名于劉前令任内曾經犯賭被拿同案者吳韻清等有卷可稽自應扣留不意汪兵官出頭硬保堅欲同送謂征兵事宜　操兵官地方官不得預聞且言兵士程儀即速交出由伊發給若有不然伊置之不管等語太肆咆哮伏查申送兵士縣中出有印結如姚伯蓉者旣經犯案有卷萬一將來在省滋事咎將安歸所送程儀係由知縣　亷給發並非取諸地方公欵由保人領發實以杜冒領之弊今汪兵官如此行爲恐於軍政大有關碍現取兵士除姚伯蓉扣留外實計三十名業經考騐合格自應由知縣逕行加結另行備文申送其兵士程儀以及發價雇船仍照前次辦理所有兵官需索指使實情理合禀陳仰祈大人鑒據如後練征𨑙　札飭徐兵官昌翼回縣駐辦一面將汪兵官百川撤回免滋事端實爲公便（永） 
[英兵艦駛赴吉安南昌]  
　　各國淺水兵艦先後蒞贛及英兵艦司乃普號往撫州臨江等府均紀前報茲聞閏月十八日司乃普直抵吉安府城下停泊江中内地居民頗滋驚駭胡太守彭大令卽派親兵分往江干保護兵官登岸至府縣拜會次日太守大令請指揮官來英守備官雷翕時難脫醫官大瓦克赴署宴飲並同拍一照移時太守大令往船拜會兵丁登岸往耶穌堂午餐次日即起椗回省（田） 
[頒賞三等雙龍寳星北京]  
　　日前外務部遞交四川總督錫清帥公文一件並三等雙龍寳星一座詢悉頒賞慶關稅務洋員之用 
[皖撫杨飭印行公牘安慶]  
　　皖撫恩中丞以近來本署通行公牘日多書手抄寫致延時日因將裁撤官錢局活字板一副給價購存卽在本署設立排印處雇覔工匠常川伺應所有轅門抄及司道局所遇有刷印例册章程通行通飭等公牘公件皆可發交該處排印（多） 
[運憲回揚揚州]  
　　趙都轉於上月十二日出轅赴清江浦調查要件至本月初三日入城回轅（引） 
[起用革鎭述聞揚州]  
　　已革狼山鎭總兵李鼎銘聞運司有禀請督鹽憲特調該革鎭辦理兩淮緝私消息（引） 
[華邑令將次交卸撫松江]  
　　署理華亭縣趙豹文明府夢泰蒞任以來頗能潔己愛民於振興學務尤不遺餘力去歲曾捐廉創辦懷新高等小學堂延姜君揆勛爲敎習學生程度頗有可觀至懲治流氓驅除匪類尤屬認眞居民因之稱道勿衰邇因瓜期己屇由省憲委程大令鵬接署昨程令已委家丁齎紅諭到松定期十八日接篆視事趙明府交卸後卽須赴省聽候另予差委矣（酒） 
[釐餉局關用關防抗州]  
　　浙省現因財政婦蹶所有局所概行量予裁併以節開支并將各項陋規中飽悉數清查一律歸公因牙釐局欵項最鉅積弊尤深另訂新章歸藩轅新設之財政處節制改名釐餉總局委寶方伯爲督辦候補道劉觀察矞祺爲總辦提調收支文案等員亦己委定於五月朔開辦啓用新給關防（市） 
[皖省官事]  
　　日昨藩轅牌示寗國縣袁學昌赴引缺以卽用知縣田毓璠署理鳳穎同知周心培修墓缺以試用通判王鏡涵署理鳳陽府訓導缺以委用敎職陶鎔署理試用巡檢陳桂榮委署太湖縣典史○候補府任太守廷枚禀知交卸商務局提調遺差由何彬衡太守接辦○銅元局提調知府林載亨太守於上月二十九日逝世遺差上藩憲商之撫軍以帮辦提調王直牧改充刻王直牧己奉到札文矣（多） 
[蘇州官事]  
　　撫轅牌示候補班前補用知縣周南於初六日覆考○藩轅牌示元和縣縣丞卓觀榮丁憂以孔憲猷酌補又崇明縣縣丞閔榮甲病故以趙鶴雲酌補又江陰縣顧山司巡檢程廷獻丁憂以楊培之酌補（且） 
[揭曉緩考優貢之原因安慶]  
　　安省考優一事前由學憲赴京時咨請撫憲辦理曾通飭各屬有撥於閏月十五日由撫憲考試之說未幾禮部電知各省須由提學使考試錄取後呈該督撫覆試核奪等語而各屬來省考優者已不下三百餘人日前撫憲特出牌示以接奉禮部電文現已咨催李學使迅速來皖届時再行聽候定期考試云（鑫） 
[蘇州師範學堂卒業名單]  
　　師範學堂速成科甲班於上月行卒業禮日前陳中丞蒞堂發給文憑計三十六人姓名錄左　邱光烈　趙曾翔　吳兆烈　汪克峻　黄守槃　陳學增　吳炳生　孟　晉　　之　昭　程家藩　金鶴清　李邦壽　吳廷策　陳立言　莊承第　周寳圭　　范　實　程魯清　徐勤業　華鳳孫　吳　棠　陳文熙　張弼臣　陳捷之　　楊文珪　唐昌言　范玉麟　王怡增　王朝陽　巢　楨　沈國亮　唐文起　　陸文炳　戴鳴恆　吳友孝 
[鄂督注意米貴武昌]  
　　近月以來汀米正止運下路之米亦無來者鄂中米價遂驟漲每石需錢五千六七百文鄂督對於此事極爲注意除己委員設法運購外並擬以奬勛之法勸導藏米之家平價發售云（公） 
[鄂督倡設磨麧廠武昌]  
　　鄂督以近來米價日昻爰委齊照巖太守耀珊在銀幣局後舊有廠屋開辦機器磨麫廠分途購運小麥磨麪出售以補民食之缺並限刻日開辦以濟急需（公） 
[稅書由府提訊揚州]  
　　儀徵張紳問卿買牛牛牲圩田例應投 
 
 

Page 10

 
 
[第十版]  
稅忽有劉姓冐充田主向稅書歐陽鐵夫阻止歐不允遂在縣興訟經周前縣責劉三百乃赴府赴省上控省憲批令揚府親提訊究現任舒大令將稅書等一干人証已解府候質矣（引） 
[淮北鹺務述要揚]  
　　淮北收買餘鹽局及睢宿四岸督銷等事本係蒯觀察督辦嗣觀察補授淮揚海道蒞任後江督周玉帥仍將餘鹽督銷等要差委觀察經理並爲附奏在案茲聞官場人云政府於此事大不謂然特電咨玉帥以淮北鹺務一切事件請仍照章歸淮運司主持以一事權云云玉帥現已轉飭觀察遵照上月杪某日餘鹽局坐辦袁觀察藜照已由浦起程回省銷差矣（詳） 
[敲詐釀命禀究蘇州]  
　　葑門内南園地方放生寺前日有一某鄉婦持燭進香爲某甲瞥見糾合四五人冒稱某某等報訪員指爲犯姦向寺僧敲詐得洋銀二十四元事後該婦回鄉因羞吞烟自盡現經該處地甲查悉遞禀長洲縣署請究縣主陳大令以甲素不安分准卽飭差提究矣（康） 
[蘇州竊案兩志]  
　　蘇城萬家巷某姓家前夜被賊竊去皮箱二只約直千金翌日報經南路總察履勘飭緝○初三夜胥門内徐姓亦被偷竊約失二千餘金己報西路總局有吳縣署請緝（康） 
[廣信府河口鎭又刦米船南昌]  
　　日前廣信府鉛山縣朱大今因河口鎭有搶米情事特馳往彈壓并照會近地各鄉紳者具結以後不准再犯如違惟該紳耆是問至上月十八日洋林港十九日黄沙港均有米船被搶大令卽請朱把總飛往彈壓旋經承太守札飭將阻滯河口鎭之各米船派勇沿途護送至廣信府城以濟民食大令卽於二十一日飭巡警右軍營勇並親兵差役多名將米船九十餘艘一律護送前進刻下府城與河口鎭皆已安靜如常（云） 
[搶孀逼醮案發回原縣松江]  
　　奉賢縣鄉婦盛翠英再醮於張阿炳由其母兄誘出投府署控稱被文生夏傑生主使媒人王五倫董二和等搶逼成婚等情府尊戚太守提集通案人証訊知翠英再醮係出自願惟夏王董等吞没身價殊屬不合乃飭發原縣俟王大令審明詳覆再行核辦（後） 
[認婦受責松江]  
　　華陽橋人屠阿苟日前忽扭一婦赴華亭縣謂婦係徐小如之女結褵三載育一男孩被挈偕逃己十四年今始尋獲云云婦夫金誠齋則邀同妻兄沈少山等投案供稱婦係武舉沈九橋之侄女沈勤山之女嫁金十餘年已育三男一女屠膽敢冒認求爲究辦華尊趙大令見金供証鑿鑿乃判將屠笞臀四百板各具切結一併揮出（酒） 
來函 
[敬告上海粤路股東諸君]  
　　廣東爲粤路事始而官與紳商相衝突繼面創辦人與股東相衝突路工未與巳存私見廿犯商律不恤人言使海内資本家不敢再以辛苦難　之資財輕　盧牝而吾　實界之前途將生莫大之阻力焉其中種　降　雖有實　其咎者而及口未聞　起而攻之吾又不得不怪各股東之自棄權利也何則鐵路公司一　肆也總恊　一經理人也股東卽上海所稱老辦者也股東集資爲商必雇用　諳商務之人經理其事以達其將本求利之目的然則用人之權非股東主之而　主之用人之善否非股東問之而誰問之此情理之常然不待熟諳商事者始知之也查公司律須由股東會公舉董事設立董事局由董事局公舉辦事人若無董事局何以有辦事人股東並未招集會議何以有董事局乃各股東不諳商委自棄　利不知早結團體共謀公益至今任人把持受人愚弄猶復一言不發如秦視越試問他日直接受此利害者爲　　愚哉我股東昧哉我股東 
夫投骨於地羣犬爭之以二千餘萬之大資本此推彼諉視若無主之産棄之道路路之人誰不思一染指耶夫以直接利害之股東尚置不理亦何怪二三劣紳頓生覬覦把持總局演出今日之怪現象也吾故不咎官與紳惟有咎吾各股東而已惟有自咎而已 
或謂我占股甚微何敢預聞路事他日事成利益非我獨占事敗則戔戔之數雖棄之不足惜不知天下事共謀則成獨謀則敗爲一已計誠善矣其如各股東何其如大局何吾願以此路成敗之利害哭告各股東各股東其注意注意注意 
夫鐵路爲開通文化之一大機關也粤漢一路尤爲中國第一著手之一大工程不啻爲全國實業界之表率中外人咸屬目焉各股東苟能全體一心同任大事則他日全路告成不特利益萬倍外可杜列强之覬覦俾知中國人尚有自治之能力不致有　侮之心内可以提倡實業使資本家咸願盡出其資財擴張商業中國之興可以立待若自棄權利一任若輩私相授受破壞路工他日縱有大實業大資本家出而立一大公司招集股本我知人必舉此路爲前鑒無復有入股之人矣中國事尚可爲耶噫中國之衰至今已極列强之視線咸集於我東大陸虎視鷹瞵乘隙即入苟吾人不能自辦終必盡爲外人所奪我恐將來中國之路礦界無一我國人立足地矣吾故謂此路之成敗實中國存亡一大問題也凡爲國习皆當注意豈祗直接利害之鄂湘粤三省人民已耶豈祗直接利害之各股東已耶路事悠悠不知伊於何底而一二當局者　且如處　燕雀爭食稻梁而不知危幕之將傾不禁爲中國前途痛哭 
雖然見兎顧犬未爲晚也亡羊補牢未爲遲也今者私舉之總副坐辦雖有接收路事之說上海代收之小股雖己全行匯粤而各埠股東及粤省同鄉官均願公舉唐侍郎爲總辦函電紛馳全體一致路事尚未十分决裂深望我同志諸君顧全大局毋自推諉固結團體互相保護股東幸甚大局幸甚敬陳管見數則以備芻蕘 
一要示商部速頒商辦明文并定商辦年限 
一將來辦事查帳人須由各埠股東會公舉派往總公司以昭平允 
一函致廣肇公所及潮州會館及代收股銀處日後如有要事須經股東會譁决施行不得私發函件侵奪股東權利 
一股東會須禀明商部存案日後如有交涉可與商部及總公司直接 
一函致各埠請設立股東會以使聯絡聲氣倪壽齡稿 
今日尚有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[續無錫縣趙謹琪大令禀各憲文（爲繭商與米行互毆事）]  
　　署縣隨至繭商沈元愷船上追出米棧小工陸壬桂稱被該船小工拖至船上吊在船頭騐未受傷查看船内亦無毁搶情形詢據小工陸壬桂及地保旁人均稱是夜並未有人至沈元愷船上搶刦銀洋之事提訊該船小工王幼村供稱伊與沈商來無錫收繭本月二十一日夜十二點鐘時伊在船上因　岸上吵閙上去铁遇米棧小工將伊扭進棧中結住髮辫並被脫去手上戒指又勤昌絲廠副買辦湯心源供稱二十一夜船聚泰孚棧岸　忽聞岸上吵閙均係上海口音伊即上岸被米棧小工拉進棧内結住辫子脫去手上戒指後有高姓出來說明情節將伊解放各等語詰之泰孚米棧司帳高鈺供稱前夜十二點鐘過後伊己睡在床上因聞外面喊救之聲即令伊子熊占開門出視聽說因秦姓冒收洋元被剝衣服起釁伊子用言向阻他們均己酒醉不由分說攢毆伊子其時棧　小工聽見亦就出來繭船小工亦均上岸互相爭毆伊隨後出棧阻被拉跌即有湯心源王幼村閙進棧内踞臥不去其實湯心源亦是解勸之人所有滋事之人多己逃走等語詰忓高熊占供與其父高鈺相同詰之該棧小工朱大明子供稱湯心源王幼村二人係棧工顧老大卽　洪根等所拉訊之陸壬桂據稱是晚伊從隔河擺渡過岸適有多人聚結爭鬥伊被船上小工拖到船上吊在船頭伊實並無毆人搶物等語細詢地保人等僉謂是夜　商沈元愷等因棄姓冒收辛洋志釁口角爭鬥其時客帮船多和雜紛紛上岸或隨聲附和或攏向勸解口舌紛紜人混莫辨適泰孚米棧司賬高鈺之子高熊占出視喝阻黑暗之中彼此悮會一併互毆两邊小工各護其主各自拉人吊　並未聞有上船行搶之事至湯心源王幼村所失戒指是否被搶無從知悉等情署縣隨將米棧小工陸壬桂帶回押訊一面復訪明起釁根由緣有永隆繭行司事秦楚臣與過姓荐與廣大繭行司事一人事畢由廣大執事孫姓送給薪洋作元产付奏楚臣轉給適秦楚臣他事忙追遲未轉交　由過姓往向孫姓領去轉給本月二十一日晚孫姓在小尖會遇秦楚臣告知前洋已由過姓領給向其索還前領薪水秦楚臣因身邊無洋央俟到家送還孫姓不允欲剝其衣時有繭業同帮人多紛紛滋閙激動泰孚米棧司夥出勸致與繭商帮中互毆拉捉致成此事正在查拿滋事各人間奉撫憲電諭以接德義各總領事電稱德商福來洋行派人赴錫買繭船泊小尖被泰孚米棧執事率領工人借端打搶失去銀洋物件刦去勤昌買辦湯心源本行夥王幼村私行吊打等語飭卽持平辦理赶速了案等因奉此當將起釁大略情形電禀撫憲一面催差獲到棧工顧老大即顧洪根提同該棧經帳高鈺之子高熊占小工朱大明子嚴切審訊均不承認捉人搶物供詞極爲狡賴當將高熊占顧老大朱大明子陸壬桂嚴行押辦所有繭商沈元愷畧稱船上被刦銀洋各物未據開明續報查係渺茫之事至湯心源手上戒指實于互毆時失去者自應着落棧工各人追繳從嚴審究惟該棧司賬高鈺父子及棧工朱大明子亦均受傷此則必爲繭商帮中所毆應由該商沈元愷等查明交出歸案質辦方足以昭平允乃沈元愷等一味推延置之不理其時又奉撫憲覽飭本府來錫督賭查辦卽于廿四日黎明奉本府親臨到錫當即呈閱卷宗將起釁查辦情形詳細面陳一切禀承辦理並經紳士薛翼運等出爲調理議將失物由縣切實查追在押之高熊占朱大明子俟傷痊後與顧老大等一併分别究辦現在繭商沈元愷等均已赴滬除由署縣禀承本府會商薛紳等再行酌量分别著交提訊究追赶速結辦詳報外所有此案起釁查辦顚末情由理合縷晣肅泐馳禀仰祈大人鑒核示遵再此案現經署　究出泰孚米棧内尚有小工胡阿大係爲當時在場毆閙之人業己飭差查拿一俟解到即行嚴切質究又本府現巳回郡諭仍隨時督縣分别辦理合并聲明恭叩崇安（永） 
[移知減收柴煤礦照費安慶]  
　　日前省城礦務局接到兩江礦政調查局移開商部減收柴煤礦照費以恤商艱咨文一件請轉行各屬遵照云云聞該局已於日前刋刷移文通知各屬矣（多） 
[警勇搶刦破案武昌]  
　　漢口盔頭巷某姓被搶並刃傷事主一案經夏口廳將被拘之某甲研訊供出爲首者係武昌警察北局什長某某等三人當由電話傳知武昌由緝捕營勇拘送漢口歸案訊辦一時警察爲匪之說遂遍人口上台聞悉甚爲震怒諭飭江漢關道陳少石觀察及漢陽府曾同研究懲辦（公） 
[滬城官事]  
　　江蘇學政唐春卿文宗昨乘新裕輪船起程入都清晨呂鏡宇尚書楊杏城京卿至天后宫寄請聖安○法廨會審委員陳楚生大令曾培昨日飭丁到道請假三天○候選通判熙子輝别駕光昨亦到道禀請轉假五天○陜西採辦委員孫希尚明府壽朋候補巡檢謝萸生叅軍嗣曾委辦吳淞驗補局孫姬瑞明府舉璜新關查騐委員嚴叅軍曾鈜昨均因公到道拜會禀見（合） 
[致送南洋律法官薪水]  
　　南洋律法官担文君副律法官羅誠伯觀察貞意上月分應付薪水銀一千四百兩奉滬道瑞觀察飭役致送取回墨領繳道核銷（事） 
[蘇撫派委詳查鎭滬米捐]  
　　蘇撫札道飭查皖蘇兩省米捐已志前報茲悉撫憲陳筱帥以鎭江上海等口收取米捐究竟何日起收作何應用未能詳悉故派候補道張觀察錫壽到申分赴各處確查詳復（嚴） 
[扎員迅速飭匠估修]  
　　昨日報紀滬寗鐵路總管理函請滬道札局速修淞口砲台大碼頭一節茲悉滬道瑞觀察以此事先曾迭接新關稅務司來函請修乃卽札飭淞口善後局委員何明府金凱迅速飭匠估計價值禀候修葺（事） 
[清江銅元局借欵將還]  
　　清江銅元局總辦候補道楊觀察士驄前向滬關立據借欵開鑄後刻將還欵措齊咨請滬道瑞觀察速將息摺契據檢出以便交欵時収回銷毁（事） 
[總工程局定期演說]  
　　滬南總工程局董事定於禮拜六卽初九日下午三時請雷君繼興到局演說地方自治團體選舉法並請上海縣海防廳學師及警察四局員親臨會場（尺） 
[總工程局新屋記略]  
　　滬南總工程局改建新屋刻己落成其裁判所已於昨早移入審判各案押犯均解至新造覊押所收押該所房屋共有兩層分上下等及乞丐牢外有鐵闌上有鐵鎖並常川派一巡士輪班看守以防疏忽并禁喧閙押所之外有覊押人犯一覽表一紙以資查攷至議事所書記處則均在樓上以備各董隨時議事當事處爲船詰拘進人犯及差探等禀辦公事處尤關緊要故於外面設一矮式鐵欄巡士差探有事卽在欄外禀報以重公事 
[學堂借地體操續]  
　　初五日本報紀學堂借地體操一節茲悉此事係由二十三七鋪小學堂發起至羣學　則另有操塲故與此一問題無涉（容） 
[定期渡浦丈勘]  
　　浦東耶松船廠在六百三十一號契地界内圍笆鄉民謂其在界外民地塡塘築路勒令拆讓當經英副領事慈君照會上海縣函請謝總巡就近履勘排解嗣接謝明府復函以該廠批註道契八畝一分五釐一毫之地早經圍入界内此次所爭地址實係有單民田不在該船廠批契界内未便排解云云汪大令以孰虚孰實必須會同勘丈故於昨日飭傳二十四保十六圖董保到縣訽問並定於本月初九日渡浦察勘（宜） 
 
 

Page 18

 
 
[禀請驅逐客棧]  
　　王家碼頭東來小客棧近有容留無恥男女住宿情事殊於風化有關故經衆鄰知照房主張姓禀請警局驅逐（尺） 
[聯名禀控司事勒捐]  
　　長江仙濠二口均奉江督電飭於上月二十九日始一律封禁閩浙釣船運米出口故預有寗波釣船百數十數由二口滿載米糧陸續駛抵淞口遵例持三聯單照投淞鎭釣船騐補平糶三捐局扞騐詎有騐補分捐局司事周某扞騐之下勒補五成船户不允前昨二日有長江載米釣船二十餘號概停淞口聯名投寳山縣及上海道商務局等處遞禀並由某董等電禀督轅請示（川） 
[競渡坍橋釀命]  
　　昨爲端陽令節滬北江灣鎭舉賽龍船下午划至三义口香花橋時南旁木橋之上站觀者百數十人忽然傾塌人盡落水時適潮流甚急悉占滅頂增經两岸之人極力拯救得活多人昨有一屍浮起當由家屬認明棺殮然死者恐不止一人也（川） 
[收繳承裝垃圾船户貼費]  
　　昨爲總工程局開辦各碼頭承裝垃圾船户繳費貼差領照由局另行雇運之第一期因刻己五月故諭各船户夏季祗須繳費兩月以示體恤寶 
[諭保催科]  
　　本縣上忙條銀開征以來刻將滿限昨奉汪大令諭令各差一鄉嚴催各圖地保限於本月初十日以前一律掃數清完母許延欠（宜） 
[盜犯解府過勘]  
　　行刦虹口朱姓之盜犯陳金成由縣獲訊確實昨日汪大令備齊文牘定於今日將該犯押解松郡請勘（嚴） 
[初訊虐媳致斃案]  
　　浜北捕房包探陸恊庭請拿虐斃幼女之張褚氏已詳昨報茲由該探將氏送究氏供已死之女愛寳年十七歲因患　螺痧致斃襄讞孫明府嗤之以鼻提訊王桂卿徐富泉供在森泰長壽器店爲木工是日該氏來買棺木一具計洋八元嘱爲扛去雖由小的等將屍入殮衣服均已穿好求察明府詰其有無傷痕王徐同稱未見并云殮後柩卽抬至西門外邑厲壇輔元堂義塜掩埋明府復訊該氏靠何度日氏供靠女過活愛寳乃是買女從六歲時買來明府謂尚有數口藏於何處氏稱無有惟生女前曾爲妓現嫁與新橋北首德安里内董姓可以訪查明府得供之下商諸英副領事判氏交官媒看管俟詳細訪查明確再行覆訊核辦（力） 
[法廨停訊]  
　　法廨讞員陳楚生明府自蘇回滬小有不適昨日堂期咨照捕房暫行停訊准於明日判斷（臨） 
[上海縣案]  
　　潘有根控楊瑞九紊亂行規前晚由汪大令提訊潘供在西門内西馬橋開老虎灶巳歷多年定章附近開設須離老店四十餘家今楊瑞九抗違行規祇遠廿餘家爲此禀控是實楊供並未違章實離四十餘家乃潘等串通行頭訛詐訊之行頭傅于興供與潘同大令命各退去聽候查明核奪○張子良喊控同圖某甲藉端行凶求請騐究大令准詞飭仵騐得畧有傷痕判候提訊核辦（嚴） 
[總工程局紀案]  
　　前日有駐防所巡士至楊家渡與一百四十號巡士落差交替忽與蕩女張阿三調　被成衣店徒斥其無　該巡士即動手　　後由該徒訴知店主並衆鄰等赴駐防所措控不准即投總工程局禀控○迷路女孩阿三年祗十歲由巡士帝局奉飭暫留候傳家　認領○徐金榮牽牛行至馬路被江玉山冒充牛捐巡丁詐洋三元不遂沿途胡　由巡士拘究楊參軍判戒責二百下斥釋○李阿木冒充更夫向鹹貨行詐錢被送至局參軍姑念貧者免究斥　○汪毓甫　醉兌洋與通太棧夥張學樓口有由巡士解究陳參軍判戒責五十下（尺） 
[英美公廨早堂案]  
　　亨達利洋人偕同經理之楊天祥投公共公廨禀稱上月有沈伯英至行欲購珍珠選定一百六十粒計值降二千一百零六元　　王研春隨沈送至西門外羊肉橋張公館内據云太太欲買適值無　囑爲留下次日收　至閏四月初二日沈又取去珠子一串約初十日如數付銀詎至二十音信查無人卽避匿前日始在胡家宅遇見爲此扭入捕房解案請究王研春供詞相同沈供浙江人先在裕豐官銀號爲夥現己辭歇此項珠子係新馬路醬　弄内隴西李公館托買明府問西門外之張公館何人沈供是張孛同　訊其珠子何在沈稱爲友人取去可以取回明府諭沈速將原物交出尚可寛恩如延重辦不貸諭畢著帶回捕房押候覆　○顧顯亭卽仙庭至三馬路何福祥綢莊騙取綢緞衣料昨由包探姜長明解究何福祥夥張信甫禀稱被顧陸續賒騙綢緞計洋一百二十七元延不付銀報探詳查俱已付質求請究追詰之顧供詞支吾明府判押限七天内料理如違重究○謙和洋行控林舸琴案内宏順號之蔣德槐昨由包探陳金標傳案請訊明府飭蔣交保聽候訂期會訊○朱富林在浦東某姓空屋内拆梢陸阿三洋三二元跟至租界取洋報由包探沈阿炳獲案奉判送浦東總巡局究辦嗣因陸係洋商用人由英副領事知照免解已詳本報昨日捕房解請覆訊陸林川投稱在洋人處爲包車夫阿三乃係胞兄被朱在浦東拆梢求辦訊之陸阿三　與弟同孫明府以两造均是華人且犯事在界外判仍一併函送總巡局訊究原告如有誣控之處須向公廨商奪○張蔣生朱桂生串同蕩婦周陳氏將船户錢福生之妻洪氏賣與上海縣鄉民孫阿寛爲妻得洋一百廿元轉輾吞没交與錢手祇廿七元致錢不服報探李星福獲究張朱同供婦由馬陳氏領來氏供乃由張朱两人領至三十保九圖内賣去被地保朱竹亭范子喬两人勒索洋廿元是實訊之錢供不愿賣妻被逼畫押求恩追回完聚明府判張等三人各押半年錢交保候示○流氓徐春元供出去冬租界罷市時搶物攫洋之錢海松經包探倪順泉拿獲云有高振記米店東可保判押候復訊在案昨又解究徐春元堅執前供錢海松供小的在某戲園司看清之役因錢屢次帶領女人入内看戲小的呵叱成仇致被誣控明府恐有不實判仍還押捕房再訊○垃圾夫朱富高昨因端節硬向各店家勒索節費由包探拿究判押捕房两月○沈福生前將陸阿根之女阿金拐逃控奉解訊交保限十四天交人在案昨又復訊明府判交原保展限一禮拜交到阿金如違定罪○楊阿四向做巡捕之阿二討取會錢口角經人勸散詎阿二串出王根郎與楊爲難報由六百四十二號華捕解究明府以原被各有不實不盡判一併押候再核○柯子仁竊無錫縣洋元逃滬經錫邑尊備文關提昨日解請示奪明府判押往無錫歸案訊奪○孟金倍張阿福王福生范阿德等滋事逃逸昨由包探王寳生拿究判一併押候禮拜六解訊○董阿堂因張阿榮取烟妓金戒指一格向索口角由捕拿辦判押一禮拜○董阿根攫胡劉氏金挖耳由探解究判押候查明再辦○探解金阿毛竊無失主之孩鐲請辦判押两月○張少卿竊開平棧洋紗十支由水探解辦判押本廨兩月（當） 
[法租界捕房事]  
　　徐阿榮朱泉高在法捕房馬差洋人處充當馬夫昨日洋人失去鈔票銀七十五两查無外人入内故將二人拘送捕房押候解堂訊究○王金生迭次犯竊判押改過局半年在安昨日期滿由局送回捕心奉飭押候解堂發放○前晚各包探在新租界城河浜等處查拿流氓巡至考北門外有朱巧生硬搶東洋車上婦女金飾由探拘獲押候解辦○積竊張阿三魏阿永趙根　釋出未久昨又串竊衣物多件皮箱一只爲包探查獲解入捕房押辦（興） 
[美租界捕房事]  
　　周許氏報稱在漢壁禮路被流許阿四攫去金戒銀鐲請究捕頭飭探朱子藩前往查辦○某甲乘醉至外大橋躍入浦中由捕援起帶入捕房押候核奪○徐來星在西華得路向伍阿寳索取茶資互毆由捕一并拘究奉飭服給了事○東洋車夫羅小裕拖車至蓬路漢壁禮路轉角被陳仁金馬車撞壤索賠互扭由捕一併帶入捕房奉飭陳暫退去俟傳到馬車主再核○頑童王林堂在禮查路用石擲傷行路小孩張照元左目由張母將王孩扭入捕房飭將張孩送醫院求治王押候送究旋以張母不便赴　　將王孩斥釋（　） 
 
 

Page 19

 
 
   
 
 

Page 20

 
 
鑄銅元全銷無存且時有外屬商民來禀請領兌大宗　　以爲運銷者率以力不暇給卻之足見本省應用銅元目前尚在短絀之時未至充溢之候若遽限制鑄數以江蘇全省每日僅派三十餘萬不惟機器廢置工本不敷借撥鉅款勢將無法籌還應解練兵處餉項及各項待支之欵本指銅元餘利應用者皆將同歸無著辦理萬分爲難且民間又將有錢荒之慮近據江南商會各業商董聞有限制銅元之說深恐復有錢荒聯名禀請從緩限制清江諸商恐一經限鑄借欵無著尤爲惶懼因思前次財政户部酌定通行章程内准各省就現在所有機器鑄造限制鑄數摺内又聲明飭查詢需用數目以憑考察多寡盈虚最爲權衡至當洞見癥結之論臣等體察情形鑄錢多寡全視銷路暢滯如果滯銷必須積壓成本斷乎不能多鑄而現在江蘇各州縣民間行銷銅元尚覺有絀無贏如鑄出太少誠恐窮於應付牽動市面不得不量事變通據寗蘇兩藩司具詳又據商務局轉據商人具禀請示前來合無仰懇　　天恩飭令財政處户部准江寗蘇州清江三局鑄造銅元暫行免定限制俾免坐困仍由臣等隨時詳加體察如果足敷行用卽當酌覈減鑄除飭催銅元局趕將應行開送各數查明開報外理合恭摺具陳伏乞皇太后皇上聖鑒訓示謹奏奉硃批財政處户部議奏欽此 
宫門抄三月二十六日兵部太僕寺廂白旗值日宗人府引見十九名理藩院十名茶膳房四名廂黄滿十二名正紅滿十四名廂紅滿四名廂紅蒙二名英綿謝賞廕生恩景濓吳煦段書雲預備召見兵部奏派查齋之大臣派出希朗阿兜欽芬車常山祥普善豫連順玉璋召見軍機景濓吳煦段書雲 
山東巡撫楊奏爲兖曹兩府盜風未靖謹將現擬標本並治情形摺 
頭品頂戴署理山東巡撫地隸布政使臣楊士驤跪奏爲兖曹兩府盜風未靖謹將現擬標本並治情形恭摺仰祈聖鑒事竊維山東民氣素稱剛勁而曹州爲甚兖州次之小民失敎流爲盜賊者不可數計刼奪之患習以爲常甚至戕賊事主格拒多命小民畏其報復幾不敢報卽如三十年春間鄆城屯糧之案聚衆拒官幾成大釁加意撫綏始幸無事此最近所共見也地毗豫皖蘇三省無賴匪徒轉相煽誘此捕彼竄出没無方有事遣兵往迹登卽逃散無蹤兵去又四出搶刦歴來該屬嚴明官吏最多日思廓清盡力捕拿終鮮大效比歲年榖豐登生民樂業盜匪尚未潛消設遇水旱偏灾爲患何堪設想臣到任以來竭力嚴捕隨時究辦先後拿獲各要犯盡法懲治曹屬之數縣之中除每縣自有練勇數千名或百名外防營多至三千人去年秋冬之間捕獲著名積匪百餘名亦不爲少而出案仍所不免譬如芸草旋薙旋生滋蔓難圖允爲篤論臣再四思綸惟有一面嚴拿以治其標一面興敎以立其本或亦補救之一法同此官骸知覺之民何甘心犯法而不悔良由智識不開亦敎育未能普及東西各國民氣堅韌常倍蓰于吾國遇有國際戰爭敵愾同仇赫然不可抑遏平居則束身守法謹懍範圍蓄義務明故有所恥不爲防範嚴故有所懾而不敢也西國恆言敎育者無形之警察警察者有形之敎育二者必相輔而行維治本而遏亂源莫善於此東省各屬中小蒙養各學堂本已創立多處曹兖兩府特加派勸學紳委挨村化導使其普立視他屬爲尤急上年冬間又責成曹州府仿粤省治盜辦法力辦清鄉巡警仍嚴飭鎭道防營迅速捕治優給花紅購買眼綫不敢稍涉鬆勁近擬復於曹兖兩府創設隨營巡警學堂各一所每堂約歲需銀一萬兩飭由司庫及籌欵局分籌應用作正開銷由臣遴派幹員往爲監督每學堂名額百人均期一年畢業巡警則詔以國民之義務隨營則勤以行陣之規條其宗旨在收材儁子弟幸而未入于邪者使知進身有階咸得鼓舞觀摩激發其忠君事上之忱不至復蹈于非義其已爲所誘脅者則又不容阻其自新之路除著名巨盜土稱杆子頭罪惡昭著盡法嚴辦决不輕赦外或偶經勒從或訊無巨案果有公正村紳出具切實保結不再爲匪亦惟各回本業勉爲善良庶往者來者或均不至漫無歸宿藉消隱患而廣皇仁所有擬設兖曹兩府巡警學堂及隨營學堂標本並治緣由理合恭摺其奏伏乞皇太后皇上聖鑒訓示謹奏奉硃批該衙門議奏欽此 
宫門抄三月二十七日刑部都察院大理寺廂紅旗值日無引見召見軍機 
署江督周奏爲議就清江警察總局附設警察員弁速成學堂按格招考文武員弁入堂肄業片 
周馥等片再清江警察前經臣永慶另招學兵派員敎練業將大概情形奏報在案惟所敎學兵僅敷清江一隅之用江北各　　皆須舉辦警察若不速設學堂敎成警員多人以爲之備將來逐漸擴充必致無從措手清江候補文武員弁不下數百人其中不乏年少穎悟之才而差使不能遍及貧困者多廢乘可惜亦非敎以有用之學無以養身而自効臣等往返函商議就清江警察總局附設警察員弁速成學堂按格招考文武員弁六十名入堂肄業即以敎兵之員按照課程分期敎練學員有餼敎員有廪俾内顧無憂得以安心傳習雖一切規制不免因陋就簡然常年用項以需錢六千緡左右江北本受恊之區財源素絀近年舉辦各項新政羅掘已空此項經費應由臣永慶籌欵捐廉勉力應付以期持久該學員等畢業之後派充各屬警察員弁旣無闒冗閒散之憂而各屬於此取材尤於敬務大有裨益除將試辦章程咨送政務處巡警部查核外謹合詞附片陳明伏乞聖鑒訓示謹奏奉硃批該衙門知道欽此 
閩浙總督崇奏爲茲屇卅二年二月期應還英德款銀數目由司照數籌提發交號商匯解江海關道兌收以便彚付片崇善片再准部咨應還俄法英德借欵福建按年撥銀三十四萬兩自光緒二十三年起英德欵銀每年匀分四次解交等因當經轉飭各局庫通力合籌提由藩司按期撥解嗣准部咨號商滙費應隨正項支給不得動支稅釐並令照匯解關稅鹽課等項匯費開支自應一律支辦茲届三十二年二月期應還英德欵銀四萬七千五百兩由司照數籌提於本年正月二十八日發交號商匯解江海關道兌收以備彚付又另支出銀一千六百一十五兩作爲號商滙費之需據福建藩司周蓮詳請奏咨前來除給咨批解並咨部查照外理合附片陳明伏乞聖鑒謹奏奉硃批該部知道欽此 
 
