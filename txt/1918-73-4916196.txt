# 1918 - 73 - 4916196

 

Page 1

 
 
   
 
 

Page 2

 
 
時評 
[内閣問題（冷）]  
　　内閣問題或云已停頓或云將實現停頓如何實現如何不過同一紛擾之情形耳不過紛擾之情形二者略有不同耳　　雖然獨有一事可爲怪異者以前内閣之成立須由議會之認承此時内閣之組織乃由十七省區十五省區之電請是所謂省區之督軍者今又代行議會之責權也　　夫出兵要挾旣已代行總統與政府之責權聨名組閣今又代行議會之責權各省區督軍之責權誠無上上哉專電 
[北京電]  
　　十七省三區聨名請段出組閣馮昨囑徐再勸徐言已無可勸因命田於昨下午往段宅段决不允並言已有電覆各省内閣問題停頓（二十一日下午五鐘） 
[北京電]  
　　十五省區聨電强段再起合肥意已活動段内閣不久實現一説先以楊士琦過渡（二十一日上午十二鐘） 
[北京電]  
　　段派表示若馮允改前此態度凡經内閣議决事項公府不再變更完全舉行責任内閣制之保證則段可再出山當此難局（二十一日上午十二鐘） 
[北京電]  
　　張懷芝來電二十二由南昌赴湘督師攻長沙（二十一日下午三鐘） 
[北京電]  
　　徐樹錚又擬在津設奉軍辦公處（二十一日上午十二鐘） 
[北京電]  
　　國務院復蘇督奉軍進駐徐州仍爲南下援應尊處務宜鎭靜以安人心（二十一日上午十二鐘） 
[北京電]  
　　李厚基電言陳炯明允將閩粤交界之黄岡駐閩軍隊（二十一日下午三鐘） 
[北京電]  
　　駐俄劉使已由哈爾濱取道奉天抵京日使内田則由安奉路歸國（二十一日上午十二鐘） 
[北京電]  
　　報載黎已離津赴滬恐不確（二十一日下午三鐘） 
[北京電]  
　　今晨國務員均往祀孔閣議停會（二十一日下午三鐘） 
[武昌電]  
　　昨今未聞戰信北軍已佔沿湖七縣張進駐岳城（二十日下午五鐘） 
[漢口電]  
　　南軍皓（十九）日返攻岳州戰事又烈（二十一日上午十鐘）外電 
[廣州電]  
　　非常國會本定四月開會今已改爲六 
 
 
 

Page 3

 
 
　　中華民國七年三月二十二日星期五（申報）舊曆戊午二月初十日（三） 
月伍廷芳偕其公子朝樞赴桂會晤陸榮廷（十九日） 
[哈爾濱電]  
　　駐俄京日使内田子爵語路透訪員謂各使因德軍將抵俄京故被迫出走沿途過激黨並未留難惟火車駛至赤塔曾被覊留四十小時之久西比利亞鐵路各車站確有德俘自由行動云白拉哥凡斯成斯克之白旗軍與哥薩克軍均被迫退走過激黨現於鎭中搜查反對革命之人刦掠與謀殺舉動仍日有所聞西比利亞臨時政府代表决議在哈爾濱組織一局以期將所行一切事務通告滿洲俄民並决議與當地平民團體協力辦事（十九日）以上路透電 
[哈爾濱電]  
　　據滿洲里電稱西米洛夫大佐於磋商三日後復准火車一輛由赤塔駛抵滿洲里赤塔之電報交通仍被截斷俄國來電皆取道白拉哥凡斯成斯克與哈巴羅夫斯克甚爲延遲滿洲里之電局已由西米洛夫大佐派員接管近附從西米洛夫大佐之俄軍官一員因將抄獲火車旅客之鴉片私匿不報由軍法裁判所判定死罪赤塔商民九人因未捐輸過激黨要求之盧卜三百萬元已被逮捕（十九日）字林報 
[北京電]  
　　馮總統旣下前敵軍隊進擊長沙之軍令外又將宣布總統命令欲使一般人知其草案已成但此命令之發表與否尚在躊躇間（二十一日） 
[北京電]  
　　徐樹錚主持之天津會議最近决議兩條件如下一非至長沙克復後不提及和議二内閣决計須組織段祺瑞内閣（此内閣須於長沙克復後組織之）（二十一日） 
[北京電]  
　　十六省（除雲貴兩廣湖南）督軍三特别區域都統（熱河察哈爾綏遠）龍濟光盧永祥等於十九日聨名電致中央要求組織段内閣此電由曹錕領銜（二十一日） 
[北京電]  
　　馮總統於十九日發進攻長沙密令於前敵司令官一面仍電致各方面諮詢其可否二十日接倪嗣冲張作霖及山東代理督軍之覆電皆贊成奪回長沙馮氏擬俟此外各方面之覆電逐一到齊後即公布現已擬就之長沙進攻命令（二十一日） 
[濟南電]  
　　新泰縣城爲土匪攻破鄒縣亦被圍勢甚危迫魚台縣陷落縣衙門及其他均遭掠奪之警報頻頻傳至故山東官憲急派第五師第二十團及浦充隊往各該縣防剿 
[濟南電]  
　　此問百斯托病已斷絶津浦鐵道於各等乘客開始通行轉運山東鐵道亦於一二日間全部開通該病之患者死亡總數共計十六名（二十一日） 
[東京電]  
　　政府曩日於衆議院提出衆議院議昌選舉法中改正法律案已撤回（二十一日） 
[東京電]  
　　中日郵便規則中改正案自四月一日起實行遞信省已告示矣（二十一日） 
[東京電]  
　　倫敦來電云倫敦泰晤士報評論英國外務大臣巴爾福氏關於日本出兵之演説曰此次巴爾福氏有勢力之演説已將對於此問題毫無理由之反對論完全一掃而空今日之日本實負有聨合國全體所委託之使命將恢復西伯利亞之秩序阻止行將侵入北方亞細亞之德國之勢力及武力而對於抗拒德國之合併之多數俄國兵士及忠實之俄國人民與以某種之原動力令彼等不可不漸次互相聨合者也吾人深信此種計畫之完全能見實行而對於日本之出兵問題尤有實際上須解决之兩大要點如下（一）日本出兵不可不依其自由意志而出於自發的行動（二）日本不僅經聨合國全體之同意且於實力所能及之時不可不經决心盡全力以抵抗德國之制御之俄國人民之同意而馳入俄國（二十一日） 
[東京電]  
　　日本駐俄大使内田氏將於二十四日歸東京該大使在哈爾濱時之談話曰俄國過激派之勢力現已漸次擴張苟非另有偉大之勢力出現於俄國則彼等仍得繼續維持其勢力而不敗如德國分子果與過激派相結合則俄國實陷於可恐之運命但過激派之主義現已浸潤於德國内部故無論德國如何壓制過激派非但不能遏阻其主義主張且反足以觸發德奥兩國共同之大禍此際過激派於日本新聞紙之態度正在特别注意故我國新聞界宜以最愼重之態度對付對俄問題至於過激派政府之運命雖難以斷言但彼等旣當執政之局除承認彼等之存在外固無他道也云云（二十一日） 
[東京電]  
　　倫敦來電云英法意三國首相會議已於十六日告畢十八日英國外務部特發表聲明大略如左俄國今已受德奥之欺締結平和條約矣波蘭及羅馬尼亞亦然而德國且將在東方實行其領土合併政策如此之平和條約吾人斷乎不能承認故吾人斷然期望繼續現時戰爭直至打破如此之掠奪政策目睹正義之確立爲止（二十一日）以上東方通信社電 
[東京電]  
　　林公使據北京後訪段祺瑞及馮總統又徐世昌氏亦斡旋其問想爲勸誘調和南北（二十一日） 
[東京電]  
　　日本駐俄内田大使抵哈爾濱語人曰過激派之勢力已遍及俄國彼等方力謀貫徹其主張雷寗脱洛克等執務甚繁精力絶倫各國雖不承認勞農政府然固承認有俄國對於彼無謀之放棄外債一事亦已非公式提出抗議德國俘虜似亦爲雷寗思想所涵覆而贊成其主義惟德國勢力之東漸决不足恐云云（二十一日） 
[東京電]  
　　張繼氏在京都感受風邪發熱惟聞湖南戰敗段祺瑞復活消息態度爲之興奮（二十一日） 
[東京電]  
　　滿洲地方華人亦有使用金劵故大連取引所爲統一金劵及便利起見議將從來銀幣標準之定價改爲金幣標準之定價目下方在關查中（二十一日） 
[東京電]  
　　西比利亞九都巿聨合而成之自治政府已决定設於哈爾濱（二十一日）以上共同通信社電戰電 
[倫敦電]  
　　每日紀聞俄京訪員來電云德軍將於二三日内抵此聞德國管理委員會將在此間開會（二十日） 
[倫敦電]  
　　羅國亞佛里斯克内閣之辭職乃因亞氏與其他政治家之贊成參與戰爭者不肯簽定和約之故今將以反對參戰之政治家組織内閣從事媾和新任首相瑪希洛滿氏素與德人友好故衆意瑪氏或可得較亞氏稍佳之條件據布克哈萊電稱瑪氏反對以杜白魯加割讓布國惟允由中歐列强派員會同管理之（二十日） 
[巴塞爾電]  
　　維也納轉來之若西電稱羅國橷首相瑪希洛滿氏組織之内閣員皆係聨好中歐列强之人（十九日） 
[俄京電]  
　　左團社會革命黨紛紛脱離政府赴南方組織支隊抗拒德人比斯柯夫境之俄軍己從德國要求退走七英里亞倫羣島之瑞典兵業已撤退俄國軍債劵共有英金五千零六十兆鎊（十九日） 
[俄京電]  
　　據政界宣稱西比利亞勞兵會執政員已與中政府訂定處置邊界問題之條約（十九日） 
[丹京電]  
　　德首相赫特林伯爵昨日在聨邦議會演説痛詆協約國謂僞善已爲協約國之第一天性彼等向來行事詭譎今復虐待某中立國德俄條約並約辱及俄國之條件俄國實自行任令各省分裂赫氏言愛沙尼亞與里伏尼亞二地乃在白里斯特里土夫斯克條約界線以東惟吾人深望與比二國密切聨好又曰吾人仇敵迄未表示有止此慘烈戰禍之微意故嗣後所流之血其責任全須彼等負之（除左黨外皆歡呼）愛沙尼亞與里伏尼亞二地必須由德國警隊巡防以至其内部安寗得有保證之日止古爾蘭與德國向有文化關係其前途須俟具内局固定後决之立陶宛之國民會議已通過於德併合之决議　惟將來終必成一獨立國波蘭之獨立已於一九一六年由德奥二帝宣布該國將來之形狀須由德奥與波蘭協商定之赫氏繼又泛論俄國謂德國未圖違逆自由俄國之正當志願其結語曰德國與羅國簽定和約後則東歐全陣線烽烟全息惟尚未可以此自滿蓋世界之和局未成敵人之目的似仍在不滅吾人不止吾人必勿自餒今已準備續受重大之犧牲吾人無敵之軍與磅礴之國必荷天佑云（十八日） 
[巴黎電]  
　　法總理克納滿沙氏與外交總長闢匈氏昨夜借意首相由倫敦回至巴黎克納滿沙氏語客曰倫敦開會數次各國對於主要各點均得同意余甚忻慰云意首相則不欲有所發言惟其滿意亦若法總理（十八日） 
[倫敦電]  
　　公報局所布關於協約國首相與外交長官會議之文告述及俄國地位之一節曰波蘭已有第四次瓜分之虞用以奪其獨立最後痕跡之方法即依據自由之虚約羅國今亦充滿受制德國之氣象吾人不欲且不能承認此種和約吾人必須堅持滅此侵凌公道擾亂和平之政策以爲一勞永逸之計云（十八日） 
[倫敦電]  
　　倫敦施行新令名店均須於晚間九時三十分閉門今豫料各商店窗内將止用電燈家用之煤將減六分之一火車電車將滅少開行次數（十九日） 
[倫敦電]  
　　英政府復致文荷政府謂荷國關於船舶事至今未有覆文若不明白承認協約國上次牒文之要求則協約國擬即佔用荷船云（十九日） 
[倫敦電]  
　　陸軍次官菲森氏今日在下院宣稱英飛機自上年十月至今共襲聚德境三十八次用去炸彈四十八噸計飛行二百五十起僅失飛機十架其襲擊多在白晝故所釀損失均屬確鑿敵軍抵制飛機之防務近已日見嚴寗敵飛機干涉英飛機者多負創敗走英飛行家有時且攻擊襲法之敵機云（十九日） 
[倫敦電]  
　　據愆期之西班牙電報觀之陸軍大臣拉西爾伐氏在十二日仍佔優勢郵政辦事人員因處境欠佳均已罷工郵電二政已奉陸軍大臣命令由武員接管西班牙皇於星期一日召集國會其開會詞中隠示財政經濟將大加改革且將注重推度海外貿易俾於戰後競爭中獨樹一幟云（十九日）公電 
曹錕報告軍情電（銜略）鑒查敵軍自羊樓巿退却後我軍乘其喘息未定分頭追擊乃敵人以兵力死守各要隘復在雲溪驛方面收容潰兵意在阻抑三師曁各旅不能與第一旅聨絡當經飛飭第一混成旅王旅承斌攻取臨湘俾我軍聨成一氣得以協力前進茲據王旅長删日電報臨湘一路有湘軍一師混成一團六營桂軍五營並有砲工等兵該兵軍械給養均甚完全我軍自渡江以來猛力射擊掩護我軍渡過黄蓋湖該處港汊紛歧道路窄小我軍處於仰攻之勢非常危險而軍隊展開尤形困難衆寡懸殊進攻更屬不易自元日接戰以來連戰三晝夜之久先後佔領鴨南磯魚磯新尻等處敵軍以要隘全失死力相抵我軍又奮力進攻白刃衝突計二十餘次於昨晚十一時敵始不支而敵人復以大湖爲蔭蔽之地死守不去所幸我軍自佔領鴨南等要隘後士氣倍增以一當十遂向臨湘猛力進攻於本日將臨湘縣城完全克復此次激烈戰爭實爲從來所未有新尻前後五六里間死骸遍地血跡迷糊約計敵人死亡不下午餘我兵僅亡三名受傷者三十餘名奪獲敵人子彈二十餘箱工作器具八十餘件敵人向雲溪驛岳州方面一帶退却現擬將臨湘布置周密後派兵搜索向雲溪進攻俾與三師各旅聨絡可以直搗岳州等情查敵軍計畫沿鐵道線以羊樓巿爲最要防禦地沿長江線以臨湘爲最要防禦地佈置異常堅固今經我軍奮勇擊破敵氣雖挫然其兵力已麕集雲溪驛勢必拼命死守定有激烈戰鬭除仍飭各師旅積極進攻務期速下外謹此電聞曹錕篠曹錕報告攻克岳州情形電（銜略）本月十五日國軍克復岳州曾將簡明捷音先電馳陳在案現據第三師吳師長佩孚第一二三四各混成旅王旅長承斌閻旅長相文蕭旅長耀南曹旅長英先後函電報告自羊樓巿克復後當派第二旅向雲溪追擊敵人派桂軍五營在雲溪收容潰兵意在復戰第二旅奮勇向擊敵亦竭力抵抗正在勝負未分之間適第一混成旅將臨湘縣城克復第七師亦將通城敵人擊退該兩處敵軍約有一師一旅之衆均向雲溪退却向我二旅左右側行猛力射擊勢將不支該旅長閻相文身臨前線竭力指揮一面派第五混成旅並第七師之補充旅前往援助始將敵人擊退第二旅傷亡官兵四百餘名敵人均向岳州退却我軍各師旅遂即實行總攻擊規取岳州當由第一旅派第一團長龔漢治率全團沿江岸前進第二團長閻治堂率全團爲左縱隊循雲溪前進並以第四旅第八團長穆文善率一三兩營協進併攻抽留第八團之二營暫守臨湘又以湖北第三混成旅第五團長守大雲王全團進駐白螺司復由海軍第二艦隊派楚觀等四艦協助側擊海陸各軍沿途掃除敵隊拚命爭先節節勇進城陵磯爲岳州城北要隘古今著名各軍不避艱險力攻而破長驅直抵岳城彼時敵兵設砲江岸向我兵艦猛擊各艦即開砲奮力還攻我陸軍見城内敵兵不多息攻入城時已天色峭暮正在搜索之際適值第三師及二三兩旅攻破雲溪追擊敵軍向岳城環逼敵軍潰兵無處逃奔紛紛集入岳城我第一旅佔領岳城軍隊見敵兵入城惟恐城外我軍環攻敵我難分同受影響趕即收隊暫退城外與各師旅聨合園攻敵軍見勢不支於是夜乘間出城南潰我軍於十八日午前八時完全克復岳州除一面整肅秩序撫慰商民一面派第三第五兩旅分路向新牆湘陰方面追聞其第一第六兩旅擬一二日即由岳州向新牆續進暫留第二旅與第四旅之八團駐紥岳城及附近各要隘俾資防守此次岳城潰散敵兵多逃向閣鎭巿與該處原駐敵軍會合現正計盡派隊前往驅除是役也除提重砲三尊山砲二尊砲彈二百箱鎗彈五百箱殘飛機兩架其餘糧米帳房鍋灶工程器具材料及各項軍用物品爲數甚多現正分飭清查又查湘軍趙恒惕所部第一師林修梅所部第一旅因迭被我軍擊破兵力大減現以一營縮一連其岳州方而馬濟韋榮昌陸裕光所部之桂軍現分三軍每軍三千餘人並護國軍總司令程潛所部游擊隊五營林虎所部粤軍六營均受我軍迭次重創戰力已失俱向長沙方面退去亦無大能力現我軍各路協力進行想長沙不難指日克復各等語查我軍各師旅艱苦力戰拚命殺敵旬日之間迭破要隘現已克復岳州佔領要郡從此軍氣大振國威大彰仰賴我大總統總理勝操睿謨各省軍民長官協力援助得以幸獲奏功除查明立有戰績出力尤著各員提前電請優予奬叙以示鼓勵而照激勸外所有克復岳州詳細戰况各緣由謹電臚陳仰慰睿厪伏乞鑒察曹銀叩號要聞一 
[西報紀南京疫症之影響]  
字林報云二十日上海租界工部局會議其結果爲各輪船公司已允長江往來船隻不在南京停輪於是疫氣由寗來滬之一途今乃堵塞而滬寗鐵路停開貧民車之問題今亦在討論中據南京二十日電稱十九日該處患疑似肺疫之症而亡者共約三十三人今對於南京之傳染病尚抱疑念且有謂非肺炎疫者要知無論何種其爲傳染疫症無疑本埠當道但知準備防疫而已法總領事韋君對字林報訪員曰是否肺炎疫症此非問題無論其爲何類然能禍人則一吾輩惟有施行嚴峻方法以應付之耳云云法租界俟决定必要之初步辦法如籌集治疫經費等事後即將全權給予衛生處醫員及捕頭俾可實力辦理本埠官場將有何種辦法目下尚難確言惟設立驗疫所以驗視疑似之症開辦隔離院以安置染疫之人此乃必行辦法之一也公共租界之隔離院將在何處今尚未議及但法租界則已有人建議謂德文醫工學校改作隔離醫院最爲合宜云防疫問題事國緊要今宜立即進行之一步卽爲頒佈臨時條例所必要之權力昨日某當道云此非可容亂言之事吾人當議决凡患疑似症而不報告者應重罰之華人有不遵者應立卽逐出界外云上海城與閘北兩處欲隔離之顯不可能苟兩處有一染疫則租界皆有波及之虞租界於此惟有就界内認眞查視一見疑似疫或疫症儘速隔離之而已今當道已注重防疫足見其勇於任事之决心全體居民當一致贊助之也大陸報云昨得消息南京疫症已經切實驗明確爲肺炎疫症昨夜工部局史醫士乘車赴寗與該處醫界中人會商辦法擬不作勾留即行返滬以籌辦上海防疫各事南京新委衛生科長陳醫士曾於十九日晚來見史醫士並購置驗疫器具當夜即返寗省昨日史醫干曾接省垣續有疫症之電信但未言疫死人數史醫士於瀕行時稱未接疫勢愈熾之報告想未延及他處去夜間得一消息謂寗鎭間火車將於二十一日暫行停駛滬寗鐵路之車務總管與醫員昨亦乘夜車赴寗帶防疫面具二百以供南京車站人員應用並將决定寗鎭火車應否停駛之問題昨有人乘車自鎭江來滬謂鎭江城門已閉是否因防疫起見抑因寗省獨立之謡言所致未能探悉聞寗鎭間之小火輪已於二十日停班昨夜私人接南京信據謂寗人因疫症作大爲震動凡上流社會行於街中時多戴面具云文滙報云二十一日午後探悉本埠各輪船公司已决定自二十一日起無論上駛或下駛之輪船槪不在上海蕪湖聞各岸停輪文滙報二十日南京通訊略云南京發現疫症想滬人已得電報矣民間傳言猝斃異症已非一日但衛生科颟頇掩飾西醫直至星期六日始得知之約一星期來吾人常見華人房屋四周傾倒石灰詢其故則謂奉警廳令如此辦法所以防疫也西醫審愼察視逾三日至　十八日晚間西醫集議决定立行防衛方法以阻蔓延西醫據人傳述病狀推定疫症共已有二十起左右但未目覩之十九日午前見有男子一人　蹌而行旋即倒地距西童學校不過數步某西婦覩此情狀即延西醫柏金斯醫士來驗察其痰涎决爲疫症乃傳告各學校停課並停止集會外人皆閉門不經易與外交通金陵大學之學生一聞疫耗自行回里散者居半餘者亦相繼出校今校門已閉功課全停敎會學校間有緊閉大門不許出入仍照常授課維持現狀者醫院趕製防疫面具十九日製成千具每具售洋一角購者踵至不能遍應街中行人無論男女多戴面具吾人甚望疫氣即息但交通阻隔火車不通當亦意中事也 
[兩日之府院紀聞]  
十八日府議未開前聞總统十八日邀集全體閣員及各重要高級軍官在春藕齋會議設法敦勸合肥山山茲據公府消息云十八日僅有錢代總理與段香岩總長晋謁總統仍未舉行會議又一消息馮總統先本有意十八日召集會議討論内閣問題曁馮玉祥復職問題嗣因東海電告關於敦勸合肥組閣問題下午五時始能入府報告元首以未得東海報告之前無開會討論之必要故府議中止至馮玉祥復職命令僅交參陸辦公處核議即交院發表云十九日之國務會議十九日爲國務例會之期錢代總理十八日上午十時到院與惲公孚秘書長商定議案聞列入日程者均爲財政交通外交各部之例案内中無關重大之事件但聞陸子欣總長對於林日使來京後所表示之態度該日當即報告大衆又一消息十九日國務例會外交内務財政各部均有提議之案茲將探悉各項略誌於下（一）續議中東鐵路問題（一）派艦赴海參崴協防問題（一）張檢閲使請欵問題（一）哈爾濱佈置防務問題（一）李閩督請欵問題云云總統之悲喜交集昨有某要人晋謁總統時叩詢解决時局之政見總統向某要人言予處此等進退維谷地步何有政見之可言不過陽日通電全國表示辭意各省督軍省長相繼來電挽留不得不略盡绵薄藉維時艱最近予所滿意者爲我北洋軍隊近日連戰連捷業將臨湘新港岳州先後克復南北大局則不難解决而予所最不滿意者爲内閣總揆無人擔任段芝老迄未允出山帮忙恐貽他人以責任内閣永無成立之口實大約十八日菊老來府或有正當辦法嗣後談及長江與奉軍進關諸大問題總統語意間已無難色對此兩項胸有成竹不致再生意外變端矣 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國七年三月二十二日星期五申報第二張舊曆戊午二月初十日（六） 
要聞二 
[組閣問題之近聞]  
　　十七日馮總統訪徐世昌請其轉勸段芝泉出組内閣是日馮徐密之結果徐氏允爲往勸段君故十八日上午九時徐即親赴府學胡同段宅密至兩小時之久十一時始行告别談秙時非常秘密徐段别後徐即電告公府準下午六時進府報告與段會談情形結果如何徐段兩方面現皆秘密據段君親信之某將軍所言則請段君不就之意仍甚堅决但另一方面消息又言徐將與總統商段君如何可以出任内閣之條件至徐馮會晤之結果如何尚未探悉惟據可靠方面傳出消息則馮氏此行仍未有良好效果蓋馮氏往訪東海挾有二意一請東海自出組閣如不能辦到則須東海擔任邀致合肥二者之中必有一就東海於二者皆未能行僅允從旁代勸肯出與否不負責任十八日早徐段二氏會談甚久合肥之意似仍堅不可挽東海遂於十八日傍晚五時進府謁見總統報告勸説情形總統并邀閣員在府會商迄七時止尚未散會云又據某當局云總統日前馳往東海處磋商者（一）係諮詢岳州如果攻下後中央對於時局問題應持何種態度（二）係敦促東海代勸合肥出組内閣當時因岳州尚無攻下消息到京故對於第一項問題尚未十分討論惟對於第二項問題總統曾詳細發表意見大意謂自合肥去職以來余對於前内閣所持之政見不但毫無變更之處且多少難題合肥所未及辦者余已代爲辦理合肥保必堅持己見如合肥萬無復職之意亦望代爲諮詢合肥究持何種理由我輩數十年之老友切宜開誠布公以免啟各方面之反間等語東海十八日遵照此意往商合肥云云又一方面消息云各省對於總統十六日所發之通電十八日業已答覆者有浙江安徽福建河南四省大意謂總理一席仍以力勸段合肥擔任爲適宜并謂各省現正往返電商擬請曹仲三宣撫使與張子志檢閲使領銜發一聨名電報到京一致向合肥勸駕此項聨銜電日内當可到京等語馮總統聞此消息後擬俟此項聨銜電到京再作進行方法此十八日十時以前之情形也 
[長江一游之時局談]  
　　馮李尚無變化之發生討倪軍出現之傳説馮玉祥復職之原因長江下游之形勢紛傳漸趨險惡據公府某要人云馮玉祥軍隊對於皖省有何項舉動之説政府方面並未接有報告惟海軍部曾得探報謂皖省含山六安等縣土匪猖獗似有假冒馮軍之事而已而馮氏近日尚無何等舉動且中央旣明令褫職留任歸曹仲三節制馮旅亦當無别項舉動又皖省又面近日亦無何等舉動蓋馮旣無舉動則倪亦無舉動之由也至李秀山方面中央業已去電不可輕舉且李本穏健如馮倪無别項事由發生數日内長江一帶當不致發生變化　　惟據共同通信社近日報告謂討倪軍現已組織完備據聞醖釀中已推定炳威將軍陸建章爲討倪軍總司令第十六混成旅長馮玉祥爲副司令其聨合兵力約在兩萬人以上倘政府仍無懲辦倪氏较法則該項軍隊十日以内必向蚌埠進發云又據軍界寗息現駐浦口軍隊共有一師一旅第六師步兵六營騎兵一營砲兵一營第十六師步兵九營騎兵一營砲兵二營此外尚有巡防警備各隊十餘營外間喧傳長江將有極大變化各説必由此事所致也　　至政府對於馮玉祥免職尚不多時忽有復職命令之發表殊令人莫明其故據某當局云馮玉祥之免職係應各督軍之要求今也復職亦係應各督軍之要求且據各方面之傳説馮倪兩軍似有相持不下之勢無論此説是否眞確然馮倪意見衝突實屬無可諱言中央欲將馮玉祥復職調歸曹仲三司令節制亦正欲弭長江變亂之端并非專爲曲全馮玉祥起見也 
[奉軍入關後之最近消息]  
　　韓莊之奉軍南下奉軍此次南下一路將赴滁州一路已赴韓莊等情已詳昨報茲據某方面消息前日開往韓莊之奉軍十八日已由韓莊開抵江蘇之宿遷縣另派砲兵分駐安徽之滁州以爲策應至開赴滁州之一旅亦卽於日内開拔並聞現抵宿遷之奉軍且將向清江浦方面南下云　　司令部之人物奉軍已於十七日設立南征司令部張督自任總司令之職以統轄南征軍權徐樹錚爲副司令其内部職員分别委定如下南征總司令（督軍兼省長）張雨亭南征司令（督軍顧問）丁起氏總參謀長（督軍參謀長）楊凌問參謀處長（二十九師參謀長）于珍參謀（二十八師參謀長）王國棟參謀（衛戍司令部參謀長）彭禹門參謀（二十七師參謀長）高維嶽楊總參謀長駐於軍糧城總司令部以便指揮軍事機要云　　徐樹錚之蹤跡徐樹錚以行使總司令職權由軍糧城赴鐵路沿線與各路奉軍將領接洽十八日上午十時由津專車至廊房與張作相晤談後於十一時二十五分仍乘原車回津云　　廊房奉軍之交涉奉軍進駐廊坊已惹起外交團之質問政府已將此項轉電張雨亭督軍懇其將駐紥廊坊之軍隊提前向南開拔十八日上午政府接到張督覆電據稱正密篠電悉現已責成進關各路軍隊統兵長官迅速籌備赴贛預計再有十日即可將行軍事宜佈置妥協届時先將屯駐廊房開拔南下云　　張作霖之辯白電奉督張作霖於十六日致元首一電辯明奉軍出兵宗旨如左北京大總統鈞鑒自奉軍開拔入關經一切情形迭次電陳鈞座祇以誠信薄弱未蒙明察深滋惶悚比者報紙鼓惑街巷流言加以奸人搆煽其問以訛傳訛竟非始料所及用再披肝瀝膽密陳左右唯我大總統埀察焉查奉軍此次入關係遵照大總統討伐明令爲援贛據岳之用宗旨純正無待煩言惟以一軍開駐廊房滋人疑竇然在作霖一方實具有不得已之苦衷因奉軍南下應援係混成六旅師行千里關係非輕後方事宜不能漫無籌備且聞奉軍出動各方尚有反對之人則遠出孤懸益爲兵家所忌故以一軍駐紥京津之問採辦軍需即以偵察各方動靜爲相機因應之計祗以時機迫促未能先事密陳蓋一心祗在國家手續疏密彼時未遑計及也當事變發生之始作霖即派劉顧問恩鴻入京面請訓示嗣得傳諭謂如奉省能增一師兵力即可明令主戰等語是作霖此次主戰本係遵照密令而行今赗主戰之聲幾於有耳共聞我輩軍人斷無反顧之理至新添軍隊在作霖本無成心惟以欲平内亂須有極充實之武力始克有濟一俟内亂稍定如何處置悉聽我大總統編配指揮初無自私之意作霖之心惟知擁護我大總統故主張速平内亂以爲鞏固政府統一國家之初基總之今日之事欲定國是當以削平内亂爲前提故耿耿此心惟希望内閣早日成立貫澈主戰主義統一國内協禦外侮此外别無成見亦無野心區區血誠可質天日乃忌我之人造作種種流言以相搆陷或謂重謀復辟或謂推倒中央或謂以罷免長江三督軍爲要求罷兵條件夫復辟一事旣早不成問題覆轍可尋前車匪遠作亂犯上法所不容作霖何人敢昧此義至於長江三督同係北系軍人但能與同志各省一致進行方相與愛護之不暇焉有歧視之理其爲造言生事意存離間不辯自明作霖一武夫耳唯心地光明尚堪自信謹掬胸臆以陳於我大總統之前一對於我大總統之威信誓當擁護二對於京津問之秩序誓當尊重維持三新内閣成立後對於他項政務誓不再行置喙以上三端均係椎心泣血之談信誓有渝鬼神鑒察頃得前方戰報岳州方面迭獲勝利時局已有轉機亡羊補牢尚未爲晚即請我大總統毅然剛斷從速選定總理一人組織强有力之内閣以奠國本而慰人心但使時局清明卽請罷斥作霖以爲　法者戎雖獲咎戾亦所弗辭即請鋭意組織無煩東顧之慮云云 
[北京之攻岳軍戰訊]  
　　攻下岳州之官電南軍撤退之原因克岳後之時局問題岳州前敵情形自十六日起都中已遍傳克復岳州之訊而政府於十八日晨始接曹宣撫使十七日下午六點四十五分自漢口發來篠（十七）電報告岳州已於本日四鐘完全克復原電如左北京大總統國務院參陸辦公處鈞鑒頃接第二艦隊無線電報告我軍協同艦隊已於本日四鐘克復岳州業已完全佔領除詳情續報外特此飛聞曹銀篠印又據外人方面接來漢口電訊亦謂北軍已於十七日將岳州攻克直隸第一混成旅王承斌即於同日下午四時率隊入城云又以一消息前敵總執法處處長殷獻丞將軍亦有克復岳州之捷電到京云云又杜司令亦有篠（十七）電報告原電云北京海軍部劉總長鈞鑒頃據楚觀沈艦長電稱本早與王旅長約同前進沿途掩護國軍於申刻同抵岳州立時克復謹先電聞錫珪叩篠又據某交通機關昨晚九時所得漢口電訊謂北軍自銑日（十六日）上午八時逼近岳州血戰一晝夜至篠日（十七日）黎得即將岳州完全佔領南軍比向平江湘陰一帶潰退武漢方面聞此消息後人心亦較前數日爲安靜云云　　據某方面消息言南軍撤退之原因謂南軍深恐北軍中斷退路故對於北軍之備戰特置主力於通城方面對新堤蒲圻兩方面亦僅取守勢嗣北軍在該方面之攻擊漸形猛烈遂添派新募軍隊二團前往應援而新募軍隊不堪北軍之猛烈攻擊竟行退却於是士氣甚形阻喪遂不得已而總退却故北軍此次之奪回岳州兩方均無甚損喪云聞政府方面接到曹使捷電即由參陸辦公處發復一電嘉奬曹使勞苦功高並飭查明主攻助攻掩護援應各處得力士兵分别給賞前次懸賞三十萬元已命即撥仍望乘勝逕行進取與第二路互相策應等語岳州克復情形旣如上述此後之時局尤爲留心大勢者所注意據公府秘書長張仲仁云總統對於岳州克復後之解决時局方針尚無具體之表示以後或再進攻長沙或即停戰重提和議均聽彼前敵各軍酌奪大勢行之中央决不加以干預等語惟據他方面調查所得之消息上海方面英美法日各國商團確已决定推舉代表入京會同駐京各公使敦勸我國罷兵息戰協力禦外鄂寗各省議會對於和議亦在積極進行加以曹仲三張子志兩司令近時亦似有暗中主持和議之表示即極端主戰之張勛臣司令在未進攻岳州以前即有岳州攻下之日即敬堯卸責之時之宣言張子志司令現旣尚在南昌未即前進張勛臣司令恐亦無單獨進攻長沙之意自以上各項消息觀之則岳州攻克即爲和平之轉機亦未可知 
[北軍攻岳之經過赤水]  
　　（三月十六日自新隄發）攻岳之軍左右中三路並進右翼曹軍第一混成旅第二混成旅繞黄蓋湖而攻臨湘一旅由鴨欄漁機而進二旅出太平口進十四十五砲擊兩日連奪鴨欄山頭漁機要隘兩處昨晚進迫臨湘城詎城三里砲戰三句鐘南軍始棄城而走退入距城十五里之道人磯據險以守去岳州僅四十五里耳北兵旣連奪各陣地各村莊人民皆逃走一空漁機與臨湘被焚無遺中路曹軍第一師由羊樓司進奪爬兒港今日電報已將沅潭聶家巿紅鶴嶺一帶節節進攻雖受重創亦前仆後繼故第一師前進第三第四兩混成旅隨後增加大有不得岳州不止之勢至崇通方面趙恒惕死守幕阜張勳臣之第七師不得進增至五旅仍無尺寸之功然各軍之死傷者一時已約三千人有奇南軍之死傷亦不下二千此五千人之生命方換得岳州之半殊可慨也　　前日直軍第一旅攻鴨欄不得進而第二旅至新店第三師戰於羊樓司均不得進尺寸之地忽然張家山太平口燈窠山各路南軍不戰而退北軍以爲詐亦不敢進旋有新店土紳韓某走報第二旅言南軍虚空並言岳州湘桂軍因主客功勞問題已起衝突乘時而入岳州一鼓可下北軍本不知道路今得敵軍不戰而退之確息乃請韓爲嚮導韓遂分土著引各軍前進於是在馬蹄湖一帶之南軍悉被北軍邀擊死傷至衆太平口之土匪與南軍表同情者偵知其事圍韓及其家屬親長並殺之　　海軍軍艦五艘以江利朱艦長爲司令與攻岳軍一致行動現已由新隄開赴螺山大和山一帶江面游行以擊南軍之側面及掩護北軍江上之輸送軍需但目一江窄水淺該艦隊轉側不靈不能近敵僅能於後方助威前日建中軍艦泊於太平口江面晚有通商小輪上駛爲該艦開砲擊之幸未受傷該輪本交通之用自此一擊則交通斷矣 [P北軍圍困岳陽之鄂訊> 
　　武昌通信攻岳北軍佔領羊樓司後氣勢極盛比由中路總指揮吳佩孚將所轄師旅分爲東西兩路直逼岳陽西路由平水舖而進十二日佔領五里牌路口舖據駐蒲留鄂第二師團長高鳳岐報告北軍進取該二地情形於王子春云追擊隊沿路線前進至蔴塘埠（雲溪附近）均未見有敵人蹤跡未知退至何地路旁有民居多間均被焚燬想係敵借作辦公之地屋中遺有已焚砲彈殼甚多並有未焚壞槍砲彈三十餘箱山砲一門米二百餘石由路口舖而上爲雲溪湘軍第一師本部卽設於此十二夜接仗至十三日午始下是時南軍多退往城陵磯擬守住該地山頭掩護岳城誓死不退無如江北岸之北軍與月塘嘴前進之北軍會合雲溪之北軍三面夾攻萬難抵禦至晚遂亦被北軍所據西路直逼岳城之目的業已達到東路由桃林而進本已逼進岳城（桃林距岳城祇三十里）吳佩孚因長沙必有援軍馳至故先擊新牆斷其歸路絶其援應十二三日該地戰爭亦頗劇烈第七師之由通崇攻平江者復戰勝出平江前來會師幾有直撲湘陰進取長沙之勢聞王子春曹仲珊於攻破羊樓巿後確曾電勸譚浩明程潛速自退出岳州譚程因其軍旣敗士氣頽喪一時斷難轉勝而又衆寡不敵長常兩路均被攻擊守住岳州難顧長沙業經承認於三日内將全軍退出岳州從茲停戰議和曹仲珊已准如所請電令吳佩孚暫緩攻城讓其自退此説係鄂省某要律傳出證以武岳頗屬可信但南軍有要求北軍不入駐岳州之説在北軍方面恐未必能承認也十五日武漢盛傳岳城已克復南軍業盡退走惟至是夜官中尚未接前敵正式報告不能證其虚實聞由蒲至岳電線多被砍斷吳佩孚行營架設軍用電報亦多困難十二三日戰報皆係飛馬至蒲發遞故曹行營鄂督軍署所得前敵消息均極遲滯惟岳州指日必入北軍之手實可晣言至此役兩軍之損傷均極重大北軍方面自開戰以來死者約及千名傷者有二千左右南軍死者約二千餘名傷者必更加倍羊樓巿戰後紅會前往收殮屍骸在懶龍山一帶檢獲南軍屍體一千數十具中有着短裝便衣狀似苦力者三百餘名未知是否南軍之襲擊隊抑輸送夫或戰線内之小民（南軍每以敢死隊改裝貧民暗藏手鋡炸彈繞至戰地後襲擊）北軍之輪送隊在戰線上中流彈而死者亦甚衆其人多係在武漢所招昨有一隊輪送軍由羊樓司開回裝載戰利品二車多屬不能適用之武器如來服槍刀矛土銃之類間亦有殘缺之新式鎗砲前敵因留之無用故將押解來省南軍武器之不充戰力之薄弱於茲可見而王范諸師前竟一敗再敗畏之如虎不亦大可怪耶此役北軍固已獲勝然以衆勝寡雖勝不武又桃林有醫院住有前次在岳被俘傷兵刻已釋之回鄂收容於傷軍病院矣又一消息云十六日張總司令電請王敊轉電新堤前敵各軍由螺山經白螺過荆河腦以攻岳州之右側一支以通城七十二轉全部曁第一混成旅之各一部由平江入桃林以攻岳州之左側正面卽由第三師七師之各一部擔任擬於十八日同時進攻數日以來北軍攻擊最注重正面聞政得羊樓巿後卽就正面分兵三路以一路出長安驛經過雲溪繞出岳州之背直搗城陸磯之懶龍山之兵共逼岳城之北以一路出桃林向新牆以攻岳州之南以一路攻天馬山向新巿方面進發距離岳州祗有十五里矣聞軍署接吳師長佩孚來電謂臨湘業於昨日克復正面軍隊尚前進未已右翼已能與右路軍隊遥遥策應一俟兩軍會合卽猛力進取岳陽云第三混成旅長蕭耀南日昨電致曹王兩督略謂職旅於元日（十三日）追擊桃林趙恒惕抵禦甚力我軍異常奮勇於是日晚佔據桃林岳東一帶已無敵軍擬進取昆山云云 
[西報之宜昌近訊]  
英文楚報三月十三日宜昌通訊云昨夜有日船一艘駛抵此間今夜復將開離故特作此短簡附寄報安此間一切如常今日城中甚形忙碌惟大商業全停各種交通皆斷郵件且不能寄達川省星期日接漢口三日四日之報紙讀悉最近消息此後遂無郵件到此聞日船仍在岳州之下被轟江華與沙巿二船今晚亦可到此上星期五日下午南軍復施攻擊但未能破宜昌之防務宜昌四面有小山易於防守非敵軍有精利之軍械或守軍喪膽而逃殊難破之此間此軍戰鬭尚勇蓋南軍逐日攻擊約十二日之久内有數次甚爲荏弱而其餘數次則頗劇烈也雙方死傷之數均不宣布故無從知之此間曾有風雪亢旱已久得此良佳安陸與刑門州大約亦有戰事故郵差未得前進也 
[邊事危急中之東省消息] 　　 
東省邊事日急黑龍江鮑督前派代表張參謀長至奉請速派兵協助邊防並撥借軍械軍火軍餉各若干適因奉省正派兵進關注意内爭無暇顧及外事日來奉軍署迭接江省急電言謝　諾夫之哥薩克軍隊失敗邊事危急請尅期出兵飛援母再觀望張督始於十號十一號連日召集軍事會議議定先行出兵一混成旅馳赴北邊助防至協濟軍械各節决定由奉撥借子彈數十萬惟鎗枝一項因奉省添募新軍正在需用碍難撥給又聞奉省决定所派之一旅赴北滿防邊因現在二十七師之兵多已進關二十八九兩師又分駐要隘新招之兵一時驟難成軍故决定以暫編步兵旅與警備隊騎兵第六七第合編混成一旅以任國棟充任旅長許蘭洲中將爲奉天北滿邊防總司令刻已頒動員令徴調駐紥西豐東平海龍柳河等處之許軍尅日齊集省城俟籌備應用之軍需完畢即開拔赴江江省委員劉副官已於十二日由奉起程回江滿洲里消息俄過激派前據大烏里爲根據地又進攻馬其也夫車站現因滿洲里我國防軍雲集未敢南犯復退回舍利孫車站俄統領不列瓦國夫十一日由滿洲里至省經軍械招待以盡地主之誼　　江省宣布戒嚴令近將中東鐵路沿線及黑河漠河蘿 
 
 
 

Page 7

 
 
　　中華民國七年三月二十二日星期五申報第二張舊曆戊 
北等處均劃爲警備戒嚴區域速派重兵嚴守　　吉林警備副司令么團長於十日帶兵七營由昻昻溪經過開往滿洲里駐防携有大砲若干尊江省鮑督軍派員前往慰勞　　江省警備總司令以滿洲里吃緊軍火不足特由總司令張煥相來省請領子彈若干箱已於十二日專車解赴滿洲里　　駐哈俄黄牌隊運巨砲六門計四火車由昻昻溪經過北行該黄牌隊長由滿站派員來昻迎迓　　駐京津協商各使以滿洲里風雲日緊均派員來滿查視並令報告俄亂近情及西比利亞德奥俘虜近日舉動故近日各國人往返滿洲里者絡繹不絶　　江省督軍署黄參謀前奉令赴俄境公幹近聞在依爾古次克被過激派逮捕生死未卜云 
[魯省新泰失守之警耗]  
　　膝嶧一帶匪患披猖各縣迭次電省請兵軍署均轉致唐鎭守使令趕謀勦辦不另調軍隊茲聞新泰縣城於十五日晚間被匪首于三黑率隊攻陷知事及警佐等均尚不知下落軍署昨日因此特聞軍事會議結果聞先派新編補充旅第二團發往濟寗擔任防務將原駐該處軍隊酌調一營馳往截捕云 
[再誌南昌之小驚恐]  
　　客軍抵贛後到處拉人當差贛民頗爲驚恐曾見報端茲有帶子巷信裕紗號店徒徐士林因被捉奔赴王德順布號被兵士追至該店以剌刀逢人亂擊致店夥兩人受傷該店以如此舉動有關商業安危特於今日（十六）函請總商會轉函客軍司令部設法維持原函略謂日昨下午六句鐘敝聨號信裕紗號門徒徐士林道經帶子巷聚源祥布號門首突遇客兵一人捉獲强令充作車役運輸軍械該徒駭極乞哀聲訴係信裕紗號門徒距料該兵不由理喻拔出剌刀猛擊數十下該徒身受重傷痛不可忍逃來小號欲避其鋒豈意該兵怒猶未息尾追至小號不由分説仍用剌刀逢人亂擊小號同事二十餘人覩此兇勢恐慌萬狀一時爬登屋頂曬台者有之潛伏床底者有之該兵在小號搜索數次忿忿不已適有敝同事熊家瑞萬達庭二人自外回店該兵一見亦持刺刀亂擊以致兩人均受傷痕似此擾及商店商人何以安生夫軍人保國衛民乃其天職該客軍尚不知此竟敢擾店傷人視我商人若牛馬客軍蒞境如此舉動實爲我贛數十年所罕聞小號一家不足惜其如我全省商店何爲此函叩貴會俯賜維持轉咨客軍司令部飭令各隊嚴守紀律以維商業而保治安實爲德便云云　　近日因客軍開差各兵士分佈街巷搜羅鄉人代運軍用品總商會乃與客軍長官磋商辦法由商會發給各號徽章以爲伙夫雜役佩帶藉作標幟而免捕捉業經該長官認爲有效十六日各商號雜役以爲有此護符便可露出頭面照常與各號往來交易詎有裕厚隆紗號帮夥因事身佩商會所發之徽章赴保善典接洽事畢回至中途被兵士捉去斯時某甲以徽章指告兵士乃該兵士仍捉之使去各商號以商會徽章仍無效力乃研究善後辦法有某號提議加入紅十字會方能免此痛苦聞者皆樂於贊成故昨今兩日入紅會者達二十七家之多如朱守先江永昌章方鍊揭傳軾命鳳祥譚大波裴汝滋胡敦義簡敬修盧崇聶文楨羅駿朱錫祐王爲仁趙從善余承祖戴贊元戴培元王崇鼎胡恩培余續沅聶宗岐許士謨胡其珊王瑞泰曾志濟王運珍等又曾名藻毛玉麟包應昌傳祖蔭等四人亦於昨日加入該會爲特别會員由該會按名發徽章一枚及十字會小旗一柚以作護符又今日（十六）各商號聨袂加入總商會者春記洋貨號東星米店清明園澡堂榮泰南貨店益和南貨店胡大利布號等六家　　日昨（十五）午後六時某排長督率兵士四人至某縣署詢知事曾否雇足車夫挑夫該知事答尚未雇足並備述困難情形某排長卽責其辦公懶惰有誤軍機該知事不服反唇相稽詎某排長竟舉手餉以兩耳光該知事受辱不甘乘輿至省公署向戚省長哭訴具道種切並再三請求辭職戚亦無可如何惟百般慰留並謂差竣後當爲之咨部轉呈晋給勳章云 
[南京快信]  
　　聞后州下後曹張仍無言和意岑西林昨有電來探詢意見李督因無辦法擬置不復　　主戰聲高和議停頓後南北要人來寗者近已絶跡故此間消息異常沈寂　　李督對於徐段組閣無所表示聞前日復電中央有苟主和平無論何人均所贊成等語　　此間對於奉軍南下並無决裂對付舉動報傳軍署如何會議嚴陣以待等説均非事實　　聞奉軍又有一團開到宿遷李督昨電陳調元嚴戒所部恪守軍紀免生衝突　　李督派曲參謀孫副官二員赴徐州慰勞奉軍　　贛督陳光遠電贛西軍事已布置完密張檢閲使日内即由南昌起節赴樟樹萍鄉一帶檢閲各軍　　省垣鼠疫傳染甚盛官廳禁止茶酒戲館及公共游戲場營業後居民咸爲危罹旅寗外人多避赴廬山學校均停課滬寗車亦有停駛説　　臨時防疫局昨已由上江公學遷赴五馬橋防禦官署内辦公總辦俞壽璋會辦王桂林朱振儀劉超衡連日籌辦一切頗爲忙碌　　第六混成旅長張宗昌電於十九日由南昌開赴贛西之銅鼓縣　　軍署參議王鐘昨由贛公畢回寗　　張文生電省攻碭山縣城之匪衆已擊退向西潰散地方通信 
[松江]  
　　屠宰税招商承包本邑屠宰税額前經省委調查約可收一萬八千餘元而商人李錦慶認包之數則僅一萬一千元爰由省署訓令來縣飭令該商增加認包數目惟自縣署令知該商後事逾多日未據該商復呈認加因由縣署揭示通衢另招商人包辦　　實業廳技士來松實業廳技士李永振奉令至蘇屬各縣調查螟蟲遺孽並督促各該縣燒燬受災稻根已於十八號午後來松逕謁李縣長商酌燒燬稻根實施方法繼至縣農會偕同吳步蟾會長赴鄉拔視害稻根株旋於二十號公畢轉乘划船前赴青浦　　展覽會請舉評判滬海道屬高等小學成績展覽會函請各縣推舉專員前赴該會評判各類成績縣署接函後業已推定現任上海第二師範之國文敎員孫淇園君爲評判員已由縣去函速駕矣　　浚河局掘獲鉅鐵城内浚河局於二十號午後在東段巿河内掘獲生鐵一大塊重約六百餘斤以五六人之力始獲荷之上岸一時道路喧傳謂河工局掘獲窖金致鬨動全城爭往探視云 
[無錫]  
　　同榻兩屍案城中青果巷内義泰豐洋貨店爲鎭江人金景珊所經營金因家事返鎭店事卽交其内弟王福惠代管前晚有在北塘生麫舖爲夥之戴興寳敲門入内言因賭錢過遲城門已閉懇求借宿王以戴爲店主友人素來相熟故遂留與同榻至五更時樓下所住學徒張壽之忽聞樓上大呼救命面隔隣廣興錢店主許某亦於睡夢中聞有喊救之聲即時答應往援一轉瞬間兩岸店舖中人亦均推窗詢問結伴往叩該店之門上樓檢視則見王福惠身穿襯衣其頭部等處受有致命刀傷殭臥於血泊之中而借宿之戴興實亦横屍室内喉間亦有刀傷一處並有鋒利無比之菜刀一柄抛在戴屍身旁早晨由地甲報告縣署楊知事即派孫審判員帶同檢驗吏前去檢驗並傳隣人及張壽之詢問一過將張學徒暫押作證令其函促店主金景珊來錫料理云　　槍斃盜犯夥刦尤桂芳家得贓拒傷事主之盜犯湯三桂馬金根由探拘獲詢明確實經楊知事電禀南京軍民兩署後前日已奉督軍省長會銜覆電准依法處以死刑楊知事隨於昨早將湯馬二犯由監獄提出騐明正身派員帶領警士押赴南敎場鎗斃矣 
[揚州]  
　　糧價回鬆揚郡米榖自上月以來價值日昻現以各埠巿情逐漸鬆動此間因是每石已跌五角（現價六元至七元）麥價因滬上各麵粉廠與某日人所議之大宗交易未成故亦跌落計每重一百六十六斤已跌四角（現價六元六七角）照此推測當無再漲之慮矣　　旅客慘遭溺斃揚鎭往來之葛姓小江划十九日由鎭來揚滿載乘客駛至揚屬之三灣地方與他舟撞　登時覆没溺斃男婦四人餘經救起云　　受試騐之敎員數江都檢定小學敎員資格表前經縣署報省轉敎育廳審查計二百餘名趙知事頃奉廳令本邑應受試騐檢定者計八十名如下吕鐸張星璧王鍾毓陳偉文高登官李蓉漳吳庸汝秦雲吳慕賢高煒孫兆麟吳兆騏董廉宗秉鈞曹冠羣王起鳳黄雲翥袁鳳翰孔繁潤胡延齡劉馨周栩丁燦戚雲葛天民楊崇慶何德普姜兆熊朱冤朱正安周承志于寳錦賈存壽李文虎汪振新佟德彰馮國材胡超高毅卞礪余光藻陳楨莊凱支德平楊棣香趙紹先殷俊福王守本王以成田蔭樞陳中偉左虎孫吳龍官賈彬徐振宗汪勳周恩慶楊逢年黄景瀛施祖方張國輔張鈞劉敏官夏俊張奉賢畢家昌王廷彦齊印楊駿陳宗鑑王汝閭趙士杲周玉棠黄與仁馮謙何子英張守夫包燧金元桂張學瀾 
[杭州]  
　　參議員之初選日期修正參議院議員選舉法規定參議院議員初選日期由總監督定之等語茲聞前項初選日期已由齊總監督特定五月二十五日舉行業已通電各初選區監督遵照辦理矣　　各機關人員更委錄督軍公署軍需課司事趙景環奉楊督軍令飭升充本署衛隊團部軍需所遺該課司事一職另委王茂傳接充浙江全省警務處長夏定侯君二十日委任王振夏爲仙居縣城區二等警佐浙江内河水警廳長徐允中君昨委謝定邦爲嘉湖稽查員高審廳經廳長委任熊夢飛爲鄞縣地方審判廳民二庭庭長敎育廳伍廳長於昨日十九委錢寳晉爲上虞縣縣視學劉日新爲温嶺縣縣視徐景龍爲龍游縣縣視學浙江省長於二十日委任祝震爲杭屬疏濬南苕溪及上塘河工程事務所主任陳宜榕爲嘉屬疏濬泖河上游江德口工程事務所主任沈楨爲湖屬疏濬漊港上游工程事務所主任陸軍第一師童伯吹君近以第一團六連司務長陳策撤差所遺員缺查有第九連繕校上士蔣浦林學術優長堪以升充陸軍步兵第三團二營營長陳兆麟以第八連少尉連附樓靖擬請降調該連連附尉官所遣該連連附一缺請以嚴遠照補充陸軍第一師司令部三等軍醫正陳振現調充陸軍監獄署三等軍醫正所遺員缺已另委前駐甯波第三旅旅部三等軍醫正王樹基接充　　火車撞斃幼孩十九日清泰門有敲石子小工之幼女年僅八歲坐在軌旁適由拱開杭之江墅火車到站鳴笛停避不及致客車之油箱將該孩腰部撞傷頓時殞命當由車長會同站長電告上峯備核云　　火災類誌十九日下午八時許望江門直街上板兒巷口信仁昌南貨店因夥友上樓收拾曬衣誤將火油燈潑翻喊救不及致肇焚如時值東北風大作祝融氏大發淫威烈燄飛騰莫可遏抑以致延燒巿屋四十餘家（共計八十間左右）當火熾時貼隣石漸成豆腐店有四齡小孩無從趕救遂爾葬身火穴東首燒至鴻吉祥醬圓及乾昌南貨店止西首燒至宫牆邊某篾作店及振華棉花廠止北首燒至板兒巷内蕭山弄陰陽生茹某家止南首燒至獅子巷楊姓牆門止迨消防隊及各義龍到場竭力灌救力勢已殺詎餘燄未平逾時復熾又添燒五六家（即蕭山弄口茹某等住屋）現已經一區中四分署將肇禍之信仁昌店主韓安順拘案送廳訊辦聞該店曾保有火險銀七百兩云佑聖觀巷第三十二號牆門係俞姓住宅現爲周聚興木器店所租甫於十九日進屋賀宴至十二時始散席不知如何蠟爛火燃於畫屏上至四時半突兆焚如人多睡在樓上及聞警欲下扶梯已經燒斷遂從樓窗躍下始獲無恙一面由各集義龍曁消防隊施救計焚去找 
廳屋三間廚房後廂無恙云 
[嘉興]  
　　關於抽收戲捐之公函嘉興縣勸學所因抽收戲捐事宜於日昨函致各董略云第一區區敎育會建議復辦戲捐經第一區學董擬具辦法蒙敎育廳批准並由戲捐公所董事沈邱鴻金漢聲承繳呈縣核准布告開辦惟該項戲捐久停復辦抽收非易事關各區學欵除由縣公署咨行水陸警察外請學董就近通知本區圩保人等嗣後如遇各該區演戲應即查驗憑照如無憑照應即鳴警不准開演云　　醋弄内發現路斃男屍嘉興城中醋弄内於日昨清晨發現男屍一具年約三十餘歲短衣赤足下身褲子盡濕頭部鮮血滿面身旁亦有鮮血一潭似有人謀害者惟據隣近居民所述死者係退伍兵士日間因窮極無聊欲投河自盡已二次經鄰人授救並許伊代爲籌募錢若干晚間氣候適寒天雨地滑因此而踢斃者現經就地坊役報縣相驗矣 
[寗波]  
公立醫院長易人公立醫院院長楊傳華君近以辦事棘手自行辭職院長一缺由留學日本帝國醫科大學畢業生前充杭州醫學校敎員之陳芳滋君接充另聘日本醫學士吳粹君爲外科主任胡麟君爲外科助手陳書茗君爲内科助手以資助理云捐資興學之部奬鎭海士紳汪顯述君熱心興學捐輸學欵至三千餘元之多經知事具呈到省昨聞已由齊省長轉咨敎育部請予從優給奬以資勸導矣又鎭海東管鎭善濟庵住持麗鏡卽雨峯捐私資一百元充該鎭集廣學校經費現奉省長奬給銀色三等奬章一座連執照由該校校長董佑栻君備函送交該僧祗領九 
[九江]  
南潯路員之衝突南潯鐵路公司代理會計科長李少海前因支付台灣銀行錢票未送坐辦蓋章坐辦張佩衡去函質問李置不理其他職員謂會計科去歲收入比較營業科短一萬餘元其賬目尚未核對近該公司添用員司十人李又加薪二十元他職員謂李擅專特於前日開會詰問自主任以上均列席李不到往省垣報告總理張坐辦亦於十六日派文牘課主任許葆初晋省向總理面陳矣敎育界之衝突九江縣立模範國民學校去歲經縣敎育會議裁改辦乙種工校該校校長張小宋出而抗議赴省控告敎育廳飭由九江縣知事酌量辦理汪知事執行前議張校長抗不遵行今春仍照常開校雙方又起爭執汪知事不能解决旋將情呈請敎育廳核奪聞於昨日奉到指令略謂已派視學桂汝丹順道會同該知事切實勸導妥籌辦法云 
[北京]  
龍關鐵鑛之歷史政府十六日忽然任命一龍關鐵鑛公司督辦該公司之由來人鮮有知之者茲據某要人所述龍關鐵礦爲中國第一鐵礦爭辦此礦者已有多人民國三年周自齊長農商時即有陸家翰（某要人子）要求官商合辦呈請立案比以農部無欵入股批駁前月復由徐緒直（徐菊人之弟）呈請立案原呈言已集足股本二百萬仍要求官商合辦舉定陸宗輿爲該公司督辦農商部始代提出閣議决定發表并由農商部加入股本二十萬元云云雜評一 
[攻長沙（怡）]  
軍隊内爭之目的不過爭權奪利而已前北京所派南征軍隊本分二路現第一路已奏克岳之功獲得三十萬賞金而第二路未得染指此張懷芝所以急欲由贛進攻長沙乎雖然第一路軍隊以數師之衆犧牲數千生命僅僅逼令守岳南軍自退且翌日南軍又有返攻岳州之訊是岳州能否爲北軍久守尚難逆料張氏於此而即欲進攻長沙也豈易事哉惟南昌人民自魯軍蒞止後無日不在驚恐之中今一旦出發攻湘吾知必有欣然色喜者矣 
 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國七年三月二十二日星期五申報第三張舊曆戊午二月初十日（十） 
本埠新聞 
[防禦南京疫症之流傳（二）]  
　　公共租界工部局於二十日午後開會討論預防疫症一事昨報已紀其梗槪茲悉與議者除工部局衛生部董事古柏律師史醫士傑醫士馬醫士等外尚有法工部局代表及衛生醫員與海關税務司河泊司滬寗鐵路車務總管招商怡和太古日清四大輪船公司總船長而法總領事韋君亦與會議决辦法今尚未宣布惟聞預防各法即將採行云　　滬寗鐵路於二十一日發出通告略謂本路因南京發見肺炎疫症故自二十二日起暫行停售鎭江以上各站之來去客票及乘用於北方鐵路之通車客票火車僅准駛行於上海鎭江之間再上海北站午前七時五十五分上駛之第三次通車及鎭江站於午後一時半下駛之第十次快車自二十二日起停駛　　按此則可與本報第一張要聞欄參觀 
[九江商業之惡耗]  
　　旅滬贛帮各商號昨接九江聨號來電謂近日以來該處上下主客各軍雲集以致巿面大受影響人心恐慌所有滬上備運來贛各貨請暫緩裝云云各商號得電後當即暫緩裝運聞已購之貨如巿價無甚出入即須轉售他帮免得墊銀及棧租拆息之暗耗云 
[縣商會贊成和議]  
　　上海總商會昨接南巿縣商會復函云敬復者頃奉貴總商會與漢總商會發來公電呼籲之痛情溢於詞竊謂吾國自改革以來黨派之紛爭權利之攘奪人人談福利之計而實事事種亂亡之根佛口虺心滔滔皆是同歸於盡誠如尊電云云所擬分電南北各派代表指地開議並各省商會派員列席事關救亡弭亂敝會極表同情第吾儕商民無拳無勇呼號雖切能否動南北雙方之聽殊無把握耳匹夫有責聊盡寸心所擬聨名分電辦法即請將敝會列入爲荷 
[章少良否認嚇詐搶刦]  
　　自稱民黨之章少良與于永源（卽余永源）去年糾同現已逮捕之王克剛俞小軒等書寫恐嚇信函並投送炸彈向九江路天蟾舞臺索詐鉅欵案發逃逸至本年一月二號四號又兩次糾黨持械夥刦公共租界老朱家宅路一千二百二十三號門牌劉同慶及白克路九十二號門牌韓生泰兩家金飾現洋逃竄後被中央捕房特别機關華探目陳雲忠李星福包探王寳生將章于兩人緝獲解至公共公廨迭經中西官訊供詳情屢誌本報前日午後又由捕房將章等併解公堂經張襄讞與日副領事林君會訊據見證李士嘉供稱劉同慶韓生泰被刧之前由被告章少良令在逃之陳金章間接邀我同去搶刦我因此事非常危險拒絶不去旋由被告代表佑尼干帮辦羅斯與台維司兩律師向李士嘉逐層盤詰畢復由捕房代表牛門律門聲稱查被告章少良供詞内有向各處籌到欵項接濟民黨軍裝之説此種行爲實與租界治安大有妨碍且敢糾黨夥刦實屬罪不容誅况被告在内地迭犯重案中國官廳已要求將被告引渡請爲察核質之章少良供稱天蟾舞臺之戲票與我無關至刧案更無關係又訊于永源供詞推諉堅不承認中西官磋商之下判被均押候會商堂諭宣佈飭遵 
[南車站檢查旅客之實行]  
盧護軍使因恐匪人利用火車私運軍火特派軍警駐紥車站檢查旅客行李等情已誌前報茲悉京幾憲兵營張營長昨已轉令第一連吳連長於昨日爲始派撥憲兵每班八名馳往南車站凡遇旅客携有行李形跡可疑者即行檢查惟對於旅客施行檢查之時務須婉言詳告以免商民警惶誤會業由吳連長面諭各憲兵謹愼從事矣 
[交涉員函告德人行蹤]  
　　松滬護軍使署昨據陳交涉員函告德人行蹤有伊甫蘭由開封來愛南門由牯嶺來布里司裴特爾古巴爾由牯嶺來普能子由上海至北京烏閙得由上海至漢口枯西由上海至牯嶺海孟由上海至江西恩特而拉由上海至天津魯子生由上海至營口那思萬由上海至天津除分電各處查照外特此函告云云 
[浦東謀殺親夫案八誌]  
浦東陸家渡崇明婦人趙施氏謀殺本夫趙才元一案由上海地方檢察廳司法警察李漢樑購到眼線在崇明地方拘獲正犯王兆福並牽涉之施才郎邢金生趙華郎吳洪福等解回本廳訊供判押候偵查案中要犯江有元邢季氏等到案再訊在案茲悉此案經該廳檢察官預審之下施才郎之妻陳氏亦爲案中與有關係之人亟應捕拿歸案因仍飭令法警李漢樑往查去後茲經該法警訪悉施陳氏亦匿跡崇明北沙地方遂不動聲色馳往拘獲押送崇明縣公署加派警士護送來滬於昨午抵埠押解到廳收押候究 
[兵工廠記事一則]  
　　本埠兵工廠自今年起增加製造過山陸路兩種快砲藉資接濟國防各軍是以該廠謝總辦責令製砲廠主任黄承慶增添工匠加做夜工以期趕造茲自陽曆一月以來業已造竣多尊砲内之彈簧亦能自行練造裝配亟易惟此項山砲是否靈便合格應先試放故由謝總辦定於三月二十六日起以一星期爲限逐日在西砲台試驗惟值此謡言紛起之時深恐商民誤會爰於昨日函致松滬盧護軍使出示佈告俾免驚疑　　又聞謝總辦以兵工廠爲製造軍火重地門禁宜嚴凡各工匠夫役每日進局工作特給圓形銅牌一塊佩於短衫之左襟所有各廠委員司事亦各給長圓銅牌一塊不必懸掛外衣祗須藏入衣内如遇局門衛兵索閲即行交驗以示區别除函致駐局步兵三十八團各營長轉飭各門衛兵嚴重門禁外昨又加派稽查員隨時查察以防外人混入 
[愼重路旁樹木之呈文]  
　　滬杭甬路局駐杭警所吳巡官呈局長文云奉鈞長指令第八號内開呈悉該小工陶阿才等七名私斫路邊樹木得鐵化用實屬不法除將小工等槪行斥革並請工頭罰辦嚴防後弊外仰卽移送地方檢察廳依法重懲以儆將來等因奉經將陶阿才等七名備函移送檢察廳懲辦竊思此次陶阿才等私斫樹木損失至鉅自應妥籌辦法以杜後弊當於日前函致駐杭庶務科責令承租各户切實保管如有缺少完全負責應估價償繳並隨時派員查點以重路産並分别函請省會警察廳曁杭縣公署飭屬傳知各該處附近派出所巡警及沿途鄉警妥爲保護切實禁止並復函麥工程司嚴禁各小工不准私自斫伐路邊樹木及承租各户地上之樹木並轉知軌道稽查及監工各言嗣後遇有路邊樹木於行車上及工程上認爲有妨碍者應於未斫去前及已斫去後隨時報告該管科備查至於承租各户地上之樹木亦認爲必要斫去時並應預先知會該管科派員前往該處知照承租人斫去以昭愼重各在案如此各方進行辦法似較周密巡官一面再飭警至各該處附近居民家切實曉諭不准盜伐路邊樹木致干究辦理合將辦理情形具文呈請察核備案 
[舉行祀孔典禮]  
　　昨爲致祭孔子之期所有一切祭儀均經洒掃局同人妥爲預備並於晨間一時許由淞滬警察二區二分所及地方警察事務所各派長警一排前往彈壓與祭各執事員樂舞生等亦陸續蒞止至二點半鐘滬海道尹王芷颺江海開監督馮孔懷上海縣知事沈寳昌地方審判廳長陸達權工巡捐局長姚石生公共公廨襄讞俞奠孫上海監獄官敖雲亭道屬敎育聨合會長余芷江縣視學朱伯華等先後乘車而至在明倫堂略爲憇息於三時一刻更穿禮服以王道尹爲主祭官沈知事爲糾儀官馮監督陸廳長姚局長俞襄讞等爲陪祭官余芷江爲後殿獻官朱伯華爲名宦鄉賢孝弟忠信祠獻官曹瀚亭爲通贊范麟書爲讀祝卽依照部頒典禮敬謹致祭至四點一刻天將破曉始行祭畢各官及執事員等復退至明倫堂更易便衣並進茶點然後乘車散出時已東方大白矣 
[再誌議復迎神賽會之陋習]  
　　本邑城隍神秦伯府每逢上中下三元令節如清明七月望十月朔率同四司出巡蒞壇施賑宣統三年即辛刻年滬上光復後以即由前上海縣民政長吳懷疚出示永禁不准出賽以免勞民傷財迄今六七年遵守無異茲該廟各會首一再集議决定本届清明仍迎城隍與四司出巡聞已由某董函致警察廳靖爲届時保護未識徐廳長能允許否 
[國貨維持會今日開會]  
　　國貨維持會通告會員云陽曆三月二十二日星期五下午八時開評議常會討論一切務希撥冗蒞會共同籌議以利進行本届應議事由開列於後一會長提議興辦國貨陳列所以資提倡一會員龐竹卿函請討論代銷水災奬劵辦法一烟酒聨合會抄送全國商會聨合會來電爲調和時局籌議進行 
[通俗宣講社定期宣講]  
　　通俗宣講社由顧翕周王立才顧旭侯袁頌豐四人組織自辛亥仲夏成立以來迄今已八易寒暑諸講員不論寒風烈日往各處宣講頗具熱忱挽救世俗功效非鮮該社經費仍由上海巿經董陸崧侯君學務委員賈叔香君依舊補助故該社得以繼續社務之最著者除各區設立宣講所外又創設露天學校圖書館各二處刻巴先後開辦茲聞該社定於三月二十四日（即二月十二日）下午三時起在大南門外迎春高昌廟（即南區通俗宣講所）開宣講會請王立才君主講届時有各種印刷品分贈已由理事俞元爵通告各界周知矣 
[米價漸漸平落]  
　　滬地米糧自經江蘇齊省長令行王道尹沈知事會商該業董事遏阻出口以來巿價已漸平落惟囤積者已有利可佔漸漸出售計此數日間每擔跌落六七角並聞南巿某米行有運往津沽等埠之米在烟台爲官廳扣留約有一千餘擔云 
[揚州公所開成立會預誌]  
　　揚州八屬公所自由王鼎臣王月希諸君於丙辰年七月繼續發起以來募欵購地建屋進行不遺餘力迨至丁已年冬月得邱渭卿童萼樓諸君之贊助竟得大工告成茲該公所已訂於陰曆二月十九日下午一時至六時在閘北太陽廟北首本公所内開成立大會（一）請參觀已成之工程（二）提議進行之事件昨已印刷請帖分知各同鄉矣 
[油豆餅業集議保險問題]  
　　南巿油豆餅業各行商因内河水險問題昨日午後在該業萃秀堂開會提議到者有同行三十餘家由該業董事張樂君等報告開會宗旨並述明此項内河水險事宜現在已據華商萬豐英商益興兩公司允爲承保照價六折計算請同業公决如能允洽卽用萃秀堂名義向該兩公司訂立合同以便承保内河浦江等水險聞同業頗有允童候再定期議訂章程通過實行 
[滬南工巡捐局訂期會議]  
　　滬南工巡捐局姚石蓀因有關係該局進行要事訂定陰曆二月十二日星期六下午兩時在局開會邀請該局名譽各董事公同討論昨日已備函預致各董請於届時蒞局與議 
[敎會募賑之報告]  
　　中華基督敎續行委辦會日前發佈全國基督敎賑災會爲難民請命之文告旋據本埠耶穌各堂報告上星期日捐到數目計閘北長老會堂各敎友捐洋一百六十元八角又由陳氏募到大洋三元小洋六十八角銅元六百二十文又由曹子卿君經募劉公館洋一百元劉老太太十元中美藥房五元及浸會堂監理會堂思婁思鮑天安保羅彼得眞神禧年基督會中國自立會孤兒院等堂總共規元一千二百兩墨洋一千五百餘元業已滙北散放 
[籌募潮汕地震之賑欵]  
　　本年夏正初三日廣東潮州澄　海揭陽海陽汕頭等處地震爲災損失財産生命不計其數前經潮嘉惠鎭守使劉志陸來電乞賑滬上法租界洋行街潮商各莊號已先後墊解賑欵以濟眉急惟是汕頭爲通商巨埠尚能勉强支持而内地各鄉被災尤爲沉重鄉民流蕩無依殊堪憫慘故昨日各同鄉又在潮州會館開全體大會推郭若雨君爲主席報告災情並分别擔任募捐以便彚解災地散放一面先行派員紥該處察看情形然後散賑聞到會者認欵頗爲踴躍至六時始各散會 
[廣肇公所代人理賬之時期]  
愛衆保險公司倒騙一案纏訟經年尚未解决經法公廨函請廣肇公所爲第三公正人帮助理賬等情已紀昨報茲悉該公所昨又接到法公廨來函並得關於愛衆公司各種賬據附送到所囑將開查日期先行函告以憑轉飭兩造並原舉之公正人到所會同清查該公所當即公同商議决定於陽曆三月二十三日起每日下午一點鐘開始審查以憑呈復法公廨核斷云 
[大中國貨公司開始營業]  
工商研究會會員朱紹森汪墨溪楊公炎李企恒解殳伯傳澤民等招集資本一萬元遵照有限公司條例倡辦大中國貨公司於本埠南京路泰和里現已開始營業擇定五月九日正式開幕專以推廣國貨發　海外貿易爲宗旨聞其内部辦法井然有條堪稱爲新式商店之模範俟試辦發達時尚擬添招資本擴充營業并印有各項營業章程分贈各地顧客外埠函索亦無不立寄云 
[軍署副官赴淞考察]  
松滬盧護軍使爲愼重防務起見昨派副官元君前往吳淞考察所部駐防軍隊並檢視鎗械有無欠缺之處着即報告以憑察核 
[勘測寳山海塘]  
江南水利局因查勘寳山塘工昨派工務科某君曁測繪生二人來滬馳往該處實地履勘測繪圖樣以憑會同興工建築云 
[關于整飭法治之諮詢]  
江蘇高等審判廳訓令上海地方審判廳略謂接奉司法部令開據上海律師公會呈請施行新會則數則以期整飭法治施行該新會則有無妨礙希卽詳細具復會則錄下（一）律師代表當事人利益抑辯護等欵按照各國律師制度有直接詢問當事人及證人之口供旣免隔閡而省手續（二）現行通知律師出庭係用通知書由承發吏送達之似較周折嗣後凡律師通知可否改用正式公函以及不徴收送達費用（三）刑事簡易庭往往犯者鮮知法律按照刑法爲保障人民權利似亦得許律師到庭辯護邇來屢有當事犯有輕微刑事延請律師爲之辯護而法院往往以手續不及拒却委任殊非保護人民權利而與現法則不無違背 
[洋貨不能免税]  
江蘇交涉公署近接江海關監督公所來函略謂江蘇敎育會在日本定製敎育用品模型千具由近江丸裝運抵滬囑爲轉商海關免税一事查免税原案前年曾奉税務處飭行凡官用物料來自外洋者經國務院會議議决於進口時一律徴税前項物品雖爲敎育公用但係來自外洋非由税務處令行仍難免税等因陳交涉員業已據情轉達江蘇省敎育會查照矣 
[違背防疫定章]  
淞滬警察廳徐國樑前因防止鼠疫曾飭所屬各區署所注意查察有無鼠疫發生並嚴禁乞丐活剝貓皮及人民殘害貓隻勸導居家養貓預杜疫患在案昨日一區一分駐所崗警查得竹行碼頭吉星里祥興皮毛店夥俞阿二在彼將已死貓狗剝皮意圖販賣當卽上前干涉搜獲已剝之貓狗六頭將俞帶入該所禀明張警佐嚴行詰究據供在巿間向人收買而來張警佐以其違犯防疫定章姑寛飭罰洋兩元起獲之死貓狗六頭着即掩埋 
[責成房主自造垃圾箱]  
淞滬警察廳布告云照得本廳經辦清道事宜所有木質垃圾箱隻歷經籌欵製辦擇地布置無如地面遼闊街巷紛歧每有供不應求之慮且此項垃圾木箱風雨剝蝕歷時稍久即就朽壞年須添換所費不資若改用水門汀質則價且十倍無從籌此鉅欵查租界里弄所有水門汀垃圾箱隻俱由房主自行設置立法甚良誠以公共衛生人民各有自求清潔之義務至房主月收租息則逢造垃圾箱隻尤屬責無旁貸况由房主自造仍屬房主所有之財産並無若何損失本廳近查各處房屋其已由房主造有垃圾箱者固多而向來未經砌造者實所在多有茲已令由各署所分别查勘除無房主任辦或因其他情形必須由廳另置木箱者另行報辦外凡屬有主房屋未經造有箱隻者統由各該署所限令如式砌造水泥箱隻以期清潔而重衛生如到限未造即由本廳代爲砌造所需工料價銀仍向各房主如數追償此爲公共衛生方求清潔起見凡在房主勿得藉詞推諉致碍進行是爲至要特此布告 
[汽車碾斃婦人]  
婦人李周氏前日午後行經南京路福建路口易安茶居附近適有某西人開駛一千三百零九號汽車疾馳而來該氏不及避讓致被撞倒碾傷腦部立時殞命由捕查見當將汽車攔住向該西人詢明姓名住址回訴捕頭飭探將尸舁入虹口斐倫路驗尸所於昨晨報請公共公廨張襄讞會同英白副領事蒞所驗明委係碾傷腦部身死塡明尸格諭令尸屬具結領尸棺殮旋即升座向見證陸仁和略詰數語論令退去候傳齊人證到廨研訊 
[汽車碾斃老人之結果]  
商董無錫人祝蘭舫之第三子伊孚於本月十五號乘坐七百三十三號汽車駛至公共租界浙江路厦門路口因汽車夫王阿明司機不愼將年逾花甲之行人蔡耀祺撞倒碾傷要害殞命經公共公廨中西官驗訊後因車主祝伊孚抗傳不到飭再往傳如仍抗不到案着先罰洋五百元充公王阿明交一千元人洋並保嗣因無保管押在案前日午後由捕傳同祝伊孚將王阿明押解到廨經李襄讞會同英白副領事訊據包探汪開富聲稱此案發生後由捕頭囑令往傳祝伊孚當由祝之僕人答稱據伊主人云此乃車夫之事與祝姓無關不允到堂翌日（卽十六號）我又往傳由祝當面拒却不允到堂是實次由祝之代表朱斯芾律師辯稱祝伊孚前因有病不能到案有藥方呈案請察並由見證高維生詰據供稱是日我在場目覩該汽車夫先鳴喇叭死者由西往東致被撞倒車輪亦未碾過死者之身該汽車立刻停駛云云又由見證方晋福上堂證明被告肇禍情形詰之祝伊孚供我在揚子保險公司爲買辦是日我之汽車由王阿明開駛慢車駛至浙江路厦門路口死者由西往東汽車避讓不及致肇斯禍並由律師朱斯芾到堂辯護質之王阿明供稱是日開車至厦門路口見後面電車駛來而前面則有一人由西往東一時避讓不及求宥並由屍親蔡陸氏顧阿毛先後上堂證明蔡耀祺被汽車撞倒碾斃各節要求伸雪中西官會商之下判王阿明開釋並着車主視伊孚從優撫恤了案 
[玉器店夥猝斃]  
泥城外山海關路五百零六號門牌笪元祥玉器店夥鄭元登前晚十時許至附近集源里弄内小便忽然倒地氣絶經該店主笪寳生得悉報告新閘捕房飭探將尸舁入驗尸所禀請公共公廨俞襄讞會同美柯副領事於昨日午後蒞所驗得死者腹部染疾已深委係因病身死飭塡尸格升坐公案向笪寳生詢問一過諭笪具結領尸棺殮候再傳訊 
[婦人吞金遇救]  
住居小南門外硝皮弄内之銅匠孟某前日午前與妻口角其妻即於午絲吞食金戒一枚忿恨圖盡至晚腹痛在牀亂滾經鄰人再三盤同始悉其情立卽告知孟某送往南巿醫院救治得慶更生 
[虐斃養媳之控訴]  
住居閘北之泰州人曹二控同鄉人姚　海虐斃伊女現年十歲名九小曾經四區一分駐所將姚拘案收押惟姚妻朱氏已畏罪逃逸當由該局王警佐提據姚供稱去年憑郁王氏爲媒聘定曹二之女九小爲媳當時過門童養並無虐待情事此次實係因病身死等語王君得供以案關人命將原被立送司法科一面着該處一圖地保陳友卿投報地方檢察廳禀請相驗茲悉昨晨已由司法科備文派警將曹二姚鵬海押送地檢廳當由賀檢察官提案研訊一過判姚收押一面帶同毛檢驗員等前往相驗 
[屍妻請免相騐]  
江北船户耿開餘因向趙學年索債起釁被此互毆耿於事後忽然身死由水巡隊查悉飭令地保報請地檢廳蒞驗一節已紀昨報前日下午林檢察長委李檢察官帶同檢騐吏到場據屍妻耿吳氏聲稱氏夫日前被桅檣壓傷以致斃命請求免騐自行棺殮即經李君一再盤詰該氏仍執前供當卽諭令具結准予免驗 
[撞沉猪船之談判]  
猪船户顧富林裝載活猪一百五十五頭活鷄五簍於陰曆正月二十八日由江北行駛來滬駛抵吳淞口外獅子林地方天未破曉適有鴻安公司之德興輪船由滬開行出口該猪船未諳水線以致誤入該輪上駛線道内該猪船碰撞後立時沉没除船主顧富林未經在船外所有船夥四人及鷄客一人猪客六人並貨物猪隻等悉付飄流人俱溺斃惟另有船夥一人遇救得慶更生旣而船主顧富林得悉來滬籲懇猪業代表張樂君向該公司交涉前日德興輪船由長江回滬後即邀船主大副等至該公司面詢當日情形實係該猪船不照海關所定水線行駛致遭失事似該公司未能負責昨張代表因據該猪船户一再苦求已向公司懇給撫恤不知能允許否 
[審廳密訊强姦案]  
小西門破布頭店主婦張陳氏控在電車上賣票之王富根强姦伊女阿毛由二區二分駐所函送地方廳經檢察官預審明確起訴審判廳又傳當場目覩之十歲女孩阿二到案於昨日午後由該廳推檢各官特開第一法庭審究當以案關風化禁止旁聽研訊良久始行退庭主富根仍命還押阿毛阿二交張陳氏帶回候示 
[逼良爲娼之處治]  
 
 
 

Page 11

 
 
　　中華民國七年三月二十二日星期五申報第三張舊曆 
　　浙江路一百六十八號門牌雉妓院妓女陳鳳寳（即吳鳳寳）陳巧林因被鴇婦陳李氏凌虐一同逃出自投濟良所轉解公共公廨一面由捕將陳鴇拘案經中西官訊判陳鴇交五百元人洋並保兩妓暫留濟良所候再訊核在案昨晨由廨傳訊據陳鳳寳供稱原籍無錫父親已故由母吳戴氏許與被告之子陳金祥爲妻於十一歲時過門童養至去年四月十十四日結婚迨至五月初一日被告逼我爲娼因與夥妓巧林均不善逢迎日遭虐待是以一同逃至濟良所求援又據陳巧林供與鳳寳略同並據吳戴氏投訴鳳寳係親生之女云云訊之陳李氏延萬伯良律師到堂辨稱原告所供各節均不實在被告不能承認應請將案註銷經王襄讞商之美博副領事以陳李氏逼良爲娼判押女所三月陳鳳寳陳巧林併發濟良所留養照章擇配 
[粤婦拐販女孩]  
　　廣東拐婦李王氏昨日不知從何處拐得六歲女孩名順連擬帶往廣東販賣乘新疆輪船動身當爲救濟會偵探虞占順余長林登輪查見一併拘獲交由水巡捕房於下午轉送地方檢察廳經檢察官預審之下判將該氏收押候究順連發交該會留候家屬認領 
[雉龜鴇分别處治]  
　　法總巡施美德氏前晚飭派包探程子卿至法新租界及菜巿街等處拘獲妓女王巧寳吳雪雲李洪仙張月仙並幼妓王阿囡龜奴王老四鴇婦陳王氏劉周氏王老三等一併帶入捕房昨解法公堂請究先據該探禀稱拘獲之妓女均在沿途强行拉客詰之王巧寳等供認在途拖人不諱惟張月仙供不承認龜奴王老四鴇婦陳王氏等亦均供認縱妓拉客求宥中西官以張月仙已經證明違章拉客豈容抵賴判罰洋三十元陳王氏王老五亦各罰洋三十元劉周氏王老三各罰洋二十元餘各罰洋五元充公王阿囡送堂留養擇配 
[婦人一再受愚]  
　　婦人尤徐氏於前年七月間被顧和尚串同伊母顧陳氏誘至湖州得洋五十元賣於某姓近氏潛自回滬又被顧誘匿新閘路太平坊一千二百五十四號屋内顧又至氏夫尤文明處謊稱徐氏業已尋到勒索酬洋一百元已交二十元詎尤忽與妻遇見詰悉前情立卽投報新閘捕房派探將顧拘押昨解公共公廨經中西官訊明判顧和尚押西牢三月徐氏交其夫領回完案 
[小車夫被人踢傷]  
　　小車夫朱阿發前日在閘北四區一分所境内由徐永生雇運洋油箱疑朱行竊踢傷朱之腎囊由崗警一併拘解司法科段科員判移地檢廳核辦 
[場車夫不知危險]  
　　塌車夫沈養寳昨日滿裝貨物在西華德路電車軌道上行走經巡街捕查見以其危險向斥不服拘入捕房存洋三元保出聽候公堂傳究 
[水巡抄獲假鈔票]  
　　江西人羅炳山昨至大達碼頭乘寳華輪船擬往海門當爲水巡隊巡士上船查見羅所帶行李形跡可疑令其啓視抄獲某銀行僞鈔票十八張每張計洋五元向詰支吾遂將羅並僞票拘送警廳轉送地方檢察廳下午經檢察官預審之下判羅收押僞票存案 
[高昌廟巡官查禁賭博]  
　　高昌廟警區李巡官以所轄境内爲軍隊駐紥之處聚賭抽頭自應嚴禁乃近聞有等無賴每夜在附近地方誘人賭博故於昨夜爲始親率長警密往查究 
[婦人聚賭受罰]  
　　婦人王林氏因在通州路三百零七八號門牌自設之小茶館内聚賭抽頭被一千一百零五號華捕查見當將賭具帶入捕房禀明捕頭昨將氏傳至公共公廨經中西官訊明判氏罰洋三元充公賭具銷毁 
[刑事化爲民事]  
　　周雲龍指控保險掮客平湖人沈介祉以代薦至南京路先施公司承包屋頂花園點心生意爲由騙取運動費洋四百五十元迭經公共公廨訊供判沈押候會商核辦在案昨日復由捕房將沈解廨原告律師到堂請究經王襄讞商之美博副領事以本案刑事不能成立判被告交四百五十元人洋並保着原告别行具禀歸民事訊追見證沈龍生交案之銀洋三十元准交原告律師先行具領 
[馬肉假充牛肉]  
　　英美工部局衛生處西人指控崇明人楊順福將馬肉假充牛肉在虹口菜巿混賣等情昨由捕房將楊拘解公共公廨據衛生處西人投訴被告將馬肉假充牛肉售賣不但欺騙主顧且碍衛生請爲訊究訊之楊供此項馬肉係宰牛作主王某囑我送往某西人家喂犬並非售賣乞鑒中西官判楊交五百元人洋並保候傳見證到堂質訊 
[墳地糾葛之辯論]  
　　邑人楊德鑅楊德桂楊我潤楊我江楊振恩等因墳地紏葛互訴於上海地方審判廳前日下午經推事宫開庭辯論據楊振恩訴稱本邑二十五保四圖長浜路附近之祖墳有地二畝三分六釐七毫與楊德鑅等無涉此次由法工部局諭令搬遷因爲尊重衛生起見是以將地出售詎被楊德鑅等出爲阻止求察次據楊德儝訴稱查該地爲始祖學勤公之墓公生於前明嘉靖年間十五年前我同族在該墳地兩旁竪立墓碑二方上書楊氏合族始祖公共之墓並非個人之産安能任不肖子孫擅自盜賣且有此字樣在彼稍明事理者斷不肯受買此種業産總之此項墳墓理應保存决難搬遷質之楊德桂楊德生等供詞與德鑅相同並由兩造所延律師互辯良久又據德鑅所延之全子廉律師出庭陳述略謂頃據對造律師陳述工部局因有碍衛生迭次諭令將墳搬遷等語查工部局辦事一秉至公無論房屋墳墓如與路政有碍應當遷讓即使洋人業産亦當一律辦理今楊氏之墓與路政並無關係工部局斷無逼遷之事對造律師語無根據請求庭上察閲復將楊氏家譜分别呈案訊至此爲時已晚問官諭令中止兩造退去候傳楊振豫等到案再開辯論 
[地産先行拍賣]  
　　百代公司買辦張長福前至法公堂控跑街夥計三寳私收客賬洋七百元察破後由許父出場再三商懇出立憑據分期歸還並將田單作抵詎許逾期已久置之不問請求訊追等情判被告交人銀並保限期措繳迄仍挺押不保故又提訊許稱現在失業難以措置求恩釋出陸續料理中西官判將地先行拍賣缺少若干再行訊追 
[抵押品准歸原告執管]  
　　陳世昌前至法公堂控王星濤前托中人持來田單一紙抵借洋二百元逾期不贖核計本利二百二十四元求追後因飭提逃匿判將田單拍賣作抵在案現因該地價值甚微核與本利大相懸殊故未拍賣昨經中西官傳到陳世昌繕給諭單一紙准予原告將地過户執業如欲售賣允准原告變價作抵惟售洋若干須禀明公堂存案備查 
[租地限期補足]  
　　王仁貴前投法公堂控稱顧福祺前來租去地皮一方每年租價洋八十元共被虧欠租洋四百六十元向索不付求追後顧將洋如數繳存公堂後延逖百克律師代表提起反訴據稱顧向王租地立有合同詎地少去十分之六王允將地補足後因不補故此將租洋扣留應請堂上追還多付地價及損失費洋王亦延盛得祿律師辯稱兩造可以在外和平解决判准自行調處在案昨日又由逖百克律師投稱此事仍難平和解决顧向王租地計一畝五分以十五年爲期每年租價洋八十元照合同辦理少地十分之六現擬一和平辦法該地尚有五年期限以後租價照十分之六核算前十年多付之租洋四百五十元著被告交還尚有押租洋一百元亦須交還原告請堂上核示王仍由盛律師代表聲稱被告現願貼償原告洋一百元其餘不能承認中西官判王照合同辦理限七地内將地如數補足如違准如原告所請追償損失 
[保租先還二千]  
　　公共租界帶鈎橋北堍浦五房肉舖主延代一表律師在會審公堂據李桂亭租店紏葛等情由廨迭次訊供判被告交一千元舖保候再續訊在案前日午後由關讞員會同義羅副領事復訊先由原告代表馬斯德律師上堂譯訴案情質之被告李桂亭亦延代表德爲禮律師辯稱照被告賬據核算並無虧欠請求給諭將原告呈案之保租洋三千元悉數具領云云中西官磋商之下判先發還洋二千元尚有一千元候提人證到案復訊再核 
[騙取烟土代價之否認]  
　　虹口肇勤路八十七號門牌嘉善婦人戴姚氏（即姚新寳）指控浦東人盛老龍（即盛龍生）騙取現洋四百五十元等情由捕將盛拘解公共公廨訊供判交一千元人洋並保候訊在案昨晨復訊原告投訴伊夫與被告同鄉每月須吃鴉片烟六十元向托被告人工買近因烟禁將絶爲預備計於去冬給盛洋四百五十元囑其代買烟土交洋時有女友吳周氏在場目覩詎盛將洋取去後避不見面直至本月初始在四馬路遇見是以鳴捕拘究訊之被告供稱向居廣東路一百八十號門牌與原告素不相識惟原告之夫與我爲友彼爲影戲館生意已於今年正月間病故所控並不實在求察並延賫美律師到堂代辩占西官判盛仍交原保候傳見證到堂展期兩禮拜再行訊核 
[火油棧派警駐防]  
　　浦東洋涇鎭附近英商亞細亞瑞記兩火油棧函請淞滬警察廳撥派長警駐棧保護經徐廳長令行該管三區二分駐所警佐王簡文就近查復以憑核辦旋據復稱該兩棧地臨浦江宵小竊匪類多由水道登陸巡警巡還向在廠棧四週棧内沿浦一帶難以週歷一經駐棧保護宵小即無從竊發該商所請尚屬可行等語徐廳長准即抽調巡警二十八名巡長二名巡官一員以十二名駐亞細亞十六名駐瑞記照派出所辦法令行該分駐所王警佐督率辦理所有長警薪餉由該兩棧量予津貼業經雙方磋商解决定於四月一號起實行派駐以資保衛 
[崗警拘獲贓賊]  
　　駁船户池金生前夜將船泊於浦東太古碼頭歇夜被賊潛至船上竊去油布蓬兩張繩索兩根後出三區崗警杜長齡等拘獲是案竊賊鹽城人尤大菊子夏大喜子王如意子等三名連同原贓解署經解警正諭令收押候傳到失主再行核辦 
[工人竊取香烟]  
　　浦東陸家嘴英美香烟廠前門間昨有工匠顧榮在内工作乘間竊取天壞牌香烟四十三枝爲三區駐廠派出所巡長田國棟查獲拘解至署經解警正訊問顧供認竊取不諱判令拘留候究 
[是誠怙惡不悛]  
　　流氓韓金福前因犯案由捕拘解公共公廨訊實判押西牢半年於前日期滿釋出卽至西華德路一百九十七號門牌柳鴻卿所開之小客棧内以借宿爲由乘間竊取夾被一條藏匿身畔圖逃被柳察破鳴捕將韓拘入捕房經捕頭詰悉前情諭着押候解送公堂訊究 
[偷竊鐵練]  
　　無賴胡龍山在虹口滙山碼頭竊取船户王杏濤之鐵練一條被一千一百三十七號華捕查獲連贓帶入捕房押候解廨請究 
[劣孩竊取衣物]  
　　江北劣孩謝小二仔潛入虹口歐加路某日人家竊取衣物被巡街捕查見連贓入捕房押候解廨請究 
[謝劵]  
　　康腦脱路五號徐園現有名花異卉供人賞玩昨承以遊券四紙見貽書此誌謝　　更正星期日報載恊拿沿途搶物之匪徒一則内有同被拘獲之王李氏供稱其夫王茂春前在老閘捕房充當七百四十三號華捕因案牽涉斥革現被禁押西牢等語茲悉此節均非實情合行揭出更正專件 
[衆議院議員第二届選舉籌備日期令]  
第一條衆議院議員第二届選舉之籌備日期依本令行之（按照衆議院員選舉日期令第三條而延期其籌備期依選舉延期之規定行之但不得與法院定期間抵觸）第二條籌備日期依左列各欵規定行之（一）三月一日以前各選舉監督就其駐在設立選舉事務所初選監督籌定投票區呈報覆選監督（選舉法第二十條）初選監督分派調查員調查選舉資格（選舉法第二十一條）（三）三月二十日以前各初選區選舉人名册一律告成（選舉法第二十三條）初選監督頒發選舉人名册於投票所宣示公衆（選舉法第二十四條）初選區選舉人名册分别呈報覆選監督及總監督（選舉法第二十三條）（三）三月二十五日以前各選舉人請求更正選舉人名册之錯誤遺漏（選舉法第二十五條第一項）（四）四月五日以前初選監督判定更正選舉人名册（選舉法第二十五條第二項）（五）四月十日以前初選監督補報更正選舉人名册於覆選監督及總監督（選舉法第二十六條）各省總監督呈報該省選舉人總數於内務部（選舉法第二十七條）初選監督頒發初選舉通告（選舉法第三十條）（六）四月二十日以前總監督分配覆選當選人名額通知各覆選監督（選舉法第六十八條）覆選監督製成投票紙分交於初選監督（選舉法第三十七條）（七）四月三十日以前覆選監督製成初選當證書分交各初選監督（選舉法第六十一條）（八）五月十日以前覆選監督分配初選當選人名額榜示各初選區（選舉法第二十九條）覆選監督頒發覆選舉通告於各初選區（選舉法第六十九條）（九）五月十三日以前初選監督造具役票簿製成投票匭分交各投票所（選舉法第三十八條）初選監督分交投票紙於各投票所（選舉法第三十七條）（十）五月二十日舉行初選舉（選舉日期令第一條）（十）（一）五月三十一日以前初選監督給與初選當選證書並將初選當選人姓名榜示並呈報覆選監督（選舉法第六十條及六十二條）（十二）六月五日以前初選投票所開票所一律裁撤（選舉法第三十四條）（十三）六月十日以前初選當選人名册一律到達各覆選監督駐在地初選當選人一律齊集各覆選監督駐在地（十四）六月十日舉行覆選舉（選舉日期令第二條）第三條蒙古西藏青海議員之選舉日期依衆議院議員第二届總選舉日期令第二條之規定行之共籌備日期以未届選舉日期以前爲限不適用本令第二條之規定第四條本令自公布日施行雜評二 
[疫症與軍人之關係（宇）]  
疫症爲害之酷烈較之刀兵爲尤甚惟聞此次南说之疫係由軍人傳來是旣以刀兵害人而又益以疫癘也吾民何辜遭此荼毒一般生張以武力解决者其將何以對人耶然而時至今日欲求若輩之反其良心稍自懺悔非特事必無望且已無及矣其惟急自防禦或可免疫症之蔓延無已乎今滬寗火車開至鎭江爲止之議將於今日開始實行長江輪船經過南京亦不停泊是誠急不容緩之事也然此傳布疫癘之軍人果能保其不由他道突出乎吾滋慮焉 
 
 
 

Page 12

 
 
   
 
 

Page 13

 
 
自由談 
百弊叢譚 
[與報紙有關係者之弊] [  徐勵吾]  
　　投稿家與報紙有關係者也編輯者常受其欺而語余曰報章之文貴新忌舊故本報不吝重酬徴求新稿倘有剿襲陳文而寄來者登載後一經覺察立卽登報取消酬金所以禁絶他人之效尤也然有一種善於騙取酬金者往往在每月近杪數日錄舊寄來併附函言明請在本月内登載否則寄還另投倘中其計愛其文之優美足光篇幅卽予登載則下月初卽爲發酬之期鈔胥先生已騙取金錢到手雖覺察亦無如何矣 
　　編輯者與報紙有關係者也投稿家嘗受其欺而語余曰余嘗投稿於某報館某編輯先生欲獲酬潤以爲買酒之需奈投稿甚多竟無一獲售者其始余方以爲文字不佳已被鄭入字紙簏中乃偶閲某雜誌中竟有吾之稿在不過文則略加改頭換面而名則非吾之名耳吾不知某雜誌中之稿爲何人所投又不知某雜誌社之酬金爲何人所得没收他人之文字以換金錢某編輯先生固在此嫌疑中也 
　　愛閲報章者與報紙有關係者也賣報者嘗受其欺而與余曰余以賣報爲生活報初到此地時余即持以入茶寮酒肆浴堂先行租與座客一閲每份得租金銅版一二枚然每再送交訂買報紙之人營業求利本無所害惟有一種租閲報紙者身帶裁紙小刀一柄見報中所載與一己有關係者則以刀挖去然後將報疊垜頓齊見還當時偶不加察送交訂買之人則以報紙不全退換而受虧本之害矣 
　　賣報紙者與報紙有關係者也收買舊報紙以爲包裹用者嘗受其欺而語余曰余嘗收買舊報論斤給價故賣報紙者以繩捆缚舊報而來售當時取秤一權算給價值而已初不料其作弊也孰知解開繩索用以包裹見其中心盡爲濕水報紙分量旣加重而又不便於即用賣報紙者誠牟利而不恕也（五） 
家庭常識 
[猪油糕] 　　 
調糯米粉於小籠中以布作墊再煑棗至爛剝皮去核與胡桃仁猪油等同斬成泥先鋪粉一層再鋪棗泥一層如是相問鋪至籠端爲止蒸熟切塊食之味甚甘美 
[肉鬆] 　　 
用極精肉煑至極爛加醬油五香薑熟後取出撕成碎條抺油鍋上鋪以肉絲於文火上微烤使極乾便成鷄魚鬆之製法皆同 
[製餅使酥法] 　　 
吾人所製餅苦不能酥實爲憾事若於調麫粉時和以蔴油卽以之製餅無有不酥者 
[煑肚肺免腥法] [  卞鼎孫] 　　 
於煑時將胡椒十數粒以布包之同煑食時去椒毫無腥味 
[沸水炮傷] [  俞信子] 　 
立用洋油澆於患處其痛卽止並俟乾後亦無洋油臭氣余已屢遇屢效 
[避疫簡法] 　　 
日服燒酒與皮蛋少許無論何疫均難傳染 
[盆荷]  
種荷花之缸底必置豕毛以求期腴余謂可以紫雲英代之（春日開花小而紅遍曠野俗呼紅花）易腐敗而無過腴不花之弊 
[菜滷豆] 　　 
春日鹽菜莧入甕後餘有菜滷色青而香可入鍋熬之去其上層之污而存其下層之清液再將黄豆洗凈置入同煑（約豆一升菜滷二升）至煎乾而止取食之味極勝又以鷄蛋用水煑熟碎其外殼入菜滷煑之勝茶葉蛋多矣下酒尤宜 
[病] [  辛丑] 　 
小兒最戲弄貓貓骨軟時有反骨之病症狀似嘔可以棉絮塗菜油於胸際擦之即愈 
[顔色水之收藏法] [  癡詩] 　　 
顔料和水勢難收藏然用不勝用棄之亦殊可惜其奈何哉爰有一法取新棉花一塊（凡能收吸水分之物皆可用以棉花爲尤佳）置之和水顔料器皿中嚗以烈日待其水分全散棉花已乾即并器皿收藏之他日欲用取出用沸水泡之即復用如仍有多餘不必再加棉花嚗而藏之可矣 
[貓病] [  癡膜] 　　 
貓每呌春時有吐食飯者速巿猪肝於飯鍋上蒸熟拌飯食之必痊 
工業須知 
[燐質肥料製法] [  鳳石却贈]  
　　燐質肥料爲棉田主要肥料亦爲五榖百果最喜之肥料用之可使果實肥大收數增多獸骨含燐質最多茲將骨肥製法大槪約述如左 
　　（甲）粗骨粉凡各種獸骨均可用法取生骨搗碎愈細愈佳但骨有撓性細碎非易施於寒冷之地收效頗遲惟用於温濕之處收效頗速骨中汕質宜蒸去之免其誘引害蟲且使之易於融解　　（乙）蒸骨粉近時有人發明煑浸法甚良法取骨入鍋加水煑沸停片時去浮油再略蒸將骨瀘出晾乾如法搗碎備用 
　　（丙）脱膠骨粉此爲製膠製粉兼營之事其原料爲頭骨及四肢關節之類製法先取料搗碎成粗塊入釜用文火煑俟膠質已煑出即起鍋乾而搗碎之 
　　惟農家每嫌骨粉之收效較遲乃用法促進之今述其切實易行之二法以資參考 
　　（一）發酵法以粗骨粉與廐肥或肥土草木灰垃圾之類混和而堆積之且時用水或尿糞灑之凡數次如是促其腐化可以供給應用容易收效 
　　（二）灰浸法每骨片六十五斤用生石灰十九斤半木灰百三十斤水五十二斤以骨片先裝入大缸内然後以石灰木灰加入末後加水攪拌之骨即次第柔軟卽將軟骨取出另將生骨片加入攪拌如初至軟時再取出大約此項混液可用二三次凡浸過之骨極易搗碎且含少許碱質助棉根吸收土中肥質 
　　（丁）骨製過燐酸石灰以去過油質之骨粉入缸内每百分用硫酸四五五（比重一七一）加於其中上用蓋覆之器内豫裝一廻旋棒此時即極力攪拌化學作用盛起骨粉乃成黑色如泥之物移入他器乾後碎之即成惟骨粉仍以細者爲佳 
長篇小説 
[二城風雨錄] [  英國卻而司常覺小蝶迭更斯原著天虚我生合譯]  
　　卷下第三十二章（三） 
此時馬丹亦略展其氷霜之頰以手按小露蒔頂曰此卽彼之女乎美哉此豸言次俯身欲親小露蒔之額顧其粗暴之狀兇如牝虎竟使小露蒔失聲而號直匿於勞雷膝問竇瑪齊此時亦頗覺不安乃曰女國民今已見女公子矣盍歸去休馬丹曰歸乎然則行耳吾亦不必逗遛於此言時挽其同伴逕返身欲行而曼萊轉伏身而跽以手牽馬丹衣角悲聲呼曰馬丹吾儕雖獲罪於君等然視此可憐之孺子亦當一動其惻隠之心嗟乎渠父乃在獄中也唯馬丹憐之馬丹微微鄙其唇曰咄於今之世已無馬丹之稱願勿以此辱我若湯訥則爰書未定吾人亦無能力出入其罪願勿以此相瀆或者尊甫尚能左右之耳雖然汝夫函中作何語者試以示我曼萊不敢秘兢兢然授之馬丹馬丹略一審視即曰如何果而翁有力能庇其嘉壻矣然吾亦頗望而夫罪孽得從末減俾汝夫婦尚有團聚之日曼萊亟謝曰能如此直吾再造之天矣蓋法國之人雖多而爲吾人所敬仰者實無過於馬丹故尤望馬丹鑒於舊時交誼能曲憐而成全之也竇瑪齊覩曼萊可憐之狀意亦惻然乃扶之起曰女公子母然吾人亦君家舊僕於今名份雖更而舊誼固在豈有下井投石之舉尚望女公子自能寛解吾知曼萊博士之力固足以出湯訥於險也因顧其妻曰女國民去休願母溷湯訥夫人即汝亦勞矣馬丹乃偕其女伴岸然而出竇瑪齊爲之殿門砰然自外反扃已聞三人躑躅下樓勞雷乃扶曼萊起返其臥樓撫慰再四且曰露蒔汝宜寛解以目前觀之吾儕固已徼倖萬分須知尚有多人一入獄底至終身而不能通隻字者矣曼萊掩涙曰謝丈見慰吾豈不知自幸然一見此婦洶洶之態即覺吾心乃有黑影蔽我希望之前途嗟乎天吾心甚惕惕也勞雷不禁笑曰久不聞汝作幻想之言不圖今日乃復聞之吾愛汝但自安不俟明日汝親愛之湯訥出獄矣因復展笑實則勞雷之心此時亦正有黑影蔽其希望之前途也（第三十二章完） 
 
 
 

Page 14

 
 
   
 
