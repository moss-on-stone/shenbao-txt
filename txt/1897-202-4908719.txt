# 1934 - 202 - 4908719

 

Page 1

 
 
[新印大字古文雅正告成] [  圖書集成局代啓]  
　　是書乃湋浦蔡聞之先生評選及前賢均貨選撰可爲雅正矣飛鴻閻媾林倩本局代爲排印出而問世其中自漢唐宋明諸文　面册餘篇歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之圭璧每部計洋七角上洋三茅閣橋飛鴻閣發兌此佈 
[新印註釋大字本十子全書告成] [  圖書集成局代啓]  
　　諸家子書類多雜覇之術學人濡染漸開縱横椑闔之風明東林所選諸子中之極純正者老子莊子荀子列子管子韓非子淮南子文中子揚子鶡冠子十種刋爲十子全書以敎後學法至善也今二林齋主人覓得初印註釋善本倩本局用大號新字排印成書裝釘十六本每部實洋二元蘇州緣蔭堂上海文瑞樓蕪湖汴梁文苑山房出售 
[書户部摺稿後]  
　　本月廿二日報紀户部摺稿一扣因内地土藥出産日盛擬另籌徵收之法以擴利源以除積弊請旨飭下各省督撫體察情形核實興辦奏稱近年以來各省覆奏或按畝輸稅或設局統捐按畝者則揑報歉收統捐者則隠匿短絀卽如南徐州土藥該省督撫初報以産計捐可收銀三十萬兩旋又改辦統捐在徐局每百斤捐足六十兩所過各關不復再捐乃自改章後每年僅二十四五萬今又短至二十一萬餘兩卽此一處前後已屬懸殊一再改章竟同虚設其餘各省辦法不同要之均無實際統計各省收數每年不過一百數十萬兩其中胥役之包庇商販之偷漏官吏之侵漁種種弊端更雖僕數朝廷徒受開禁之名賦稅未獲徵收之實計臣可謂洞悉情形矣大抵賦稅一項無論土藥試問現在各項捐稅所報之數與所收之數其能相符乎卽如厘捐而論明定章程每物捐若干每地捐若干仍恐以多報少行比較之法譬如一卡每年向收若于只准加增不准减少比較多者准其留辦一年再有加增或再留一年然斷無常年加增亦斷無常年留辦之理在大憲以爲旣定其數且有比較委員卽不無侵漁然可望其不再短絀不知出數有豐歉之時運載卽有多寡之候究非澈底澄淸之辦法且雖有比較亦不過如潮水之漲落前人不但自留餘地亦必爲後人留有餘地步譬如一卡每年向收一千者一員接手收至一千二百比較已有餘矣留辦一年則再加二百易員接辦仍如此數亦不能謂之不能比較亦不能不予以留辦如此辦理委員旣有責成且有留辦之望則一千之數自然有贏餘而無短絀不知該卡本不止一千之數且不止一千二百一千四百之數乎并聞卡員有取巧者頭年接手則比較前者爲多留辦一年仍有加無已至第三年明知比較雖多亦無再留之理仍縮至原數則二年比較雖多較之少者仍相若耳非身入其中究不知其弊之何在然斷不能信其無弊也誠如原奏所云胥役之包庇商販之偷漏官吏之侵漁不特土藥爲然而土藥亦何獨不然也故計臣欲思變計商令總稅務司詳加察訪奏稱近年土藥出産吉林六千擔甘肅陜西山東山西河南直隷六萬擔四川十二萬擔雲南八萬擔貴州四萬擔浙江一萬四千擔江蘇一萬擔安徽二千擔福建二千擔總計三十三萬四千擔雖所開者祗約略之辭然西人工於心計於中國物産較量稽考積密無遺若厘稅并徵每一擔以六十兩爲度則三十萬擔歲可約收銀二千萬兩如此則不加稅而稅足不開源而源裕此等商販本非廉賈所謂多取之而不爲虐者也蒙意士藥加捐雖重亦不爲苛誠以鴉片本屬人生可省之物非布帛粟菽可比西人烟酒之稅獨重卽是此意惟不料近來土藥出産竟有如此之多將來愈栽愈廣日增月盛斷不止有此數尙有奉天黑龍江熱河新疆湖南湖北廣東廣西江西等省或向種土藥或新種土藥合計之出數旣多捐數更旺爲庫欵支絀起見固爲出息之一大宗而民間耗費之資更不可以數計卽就三十萬擔而論抽捐已二千萬其價值當不止倍之又倍值此民窮財盡之時而各省耗費有如此之多况外洋之貨尙不在此數耶雖中國之貨仍銷之中國中國之財仍用之中國而究爲無益之費現在米珠薪桂之時使易土藥之數而爲别項食物則一國之民不幾受益無窮耶在籌帑項起見固望土藥出數愈多愈妙而欲培養民間之元氣則不能不抱杞人之憂矣 
[諭旨恭錄]  
　　六月十七日奉旨丁之栻稽察祿米倉蔣式芬稽察南新倉慶祥稽察舊太倉富通阿稽察海運倉王綽稽察北新倉秀林稽察富新倉國秀稽察興平倉馮仁稽察太平倉李念兹稽察本裕倉吳光奎稽察儲濟倉宋伯魯稽察中倉麟趾稽察西倉桂年稽察豐益倉覺羅達椿稽察内倉欽此同日奉旨欽天監右監副員缺著郭世鍾補授分發安徽試用道鄭炳勛安徽補用知府許鼎霖陜西知府劉樹德河南知府子滄瀾直隷同知陳汝豫吉林同知容賢兩淮監掣同知榮升南河同知何厚贊直隷補用直隷州知州壽勲湖南知州文化成福建通判賴輝煌廣西通判陳崇禮廣東通判孫如璋直隷通判胡長年浙江通判彭自强廣東通判王吉隆兩淮鹽運判德玉劉藝四川知縣羅崇齡直隷知縣鄭沛溶江蘇知縣孫傳恩楊家騵安徽知縣張武相陜西知縣楊廷輔浙江知縣張兆鏞曾壽張光第林孝恂福建知縣張朝錫湖南知縣申錫綬四川知縣文綦廣東知縣鍾元棣江蘇知縣張義澍安徽知縣秦師瀛盧忠麒鄧之望山東知縣謝通曾西屏河南知縣李龍書韓秉熙王頤安陜西知縣王榮綬福建知縣趙雲崧四川知縣汪承第夏聨元廣西知縣熊紹祖許良金陜西知縣王朝幹四川知縣李英廣東知縣叚鴻文兩淮鹽大使陸恒謙張仁芬兩淮批騐所大使鮑誠俱照例發往欽此 
[本館接奉電音]  
　　昨日上午京師飛電傳來上諭二道敬謹譯登○六月二十五日奉上諭福建布政使著季邦楨補授袁世凱著補授直隷按察使欽此同日奉上諭前據御史鄭思贊奏兩廣總督譚鍾麟任用私人列欵糾叅當諭令許振褘確查具奏兹據查明覆奏所有辦理闈姓之候補知府方功惠收受賭規之廣州協副將鳳鳴管帶楚軍不安本分之都司張鍾早經譚鍾麟分别叅辦撤退是該督並無受人欺朦尙屬可信惟方功惠等三員聲名甚劣各有應得之咎應著卽行革職從九品譚熏得受陋規雖經繳出仍著一併革職該督之子江西候補知府譚寳篆旣經查明並未干預公事卽著毋庸置議餘著照所議辦理該部知道欽此 
[日本水患]  
　　日本報云某日北陸道忽降大雨洪水爲災由札津以達福井鐵路略有損壞以致中越鐵道局暫停火車轉運旣而電達東京略謂自昨曉降雨至午前十點鐘時益劇足羽川大水汎溢迨向晚七點鐘時沼川各村皆宛在中央福井市四分之一爲水所浸郵便電信局被水侵人所幸電線尙平安同日越前國西田來電言昨日黄昏八點鐘時積流湯割湮没民人三百户 
 
 

Page 2

 
 
[日本患疫續聞]  
　　日本報云東歴本月初六日東京府警視廳查知東屬患赤痢及腸窒扶斯實扶的利亞等症者計共十八人崎玉縣自上月二十八日起至本月初四日患各種傳染病者計共十四人 
[河决駭聞]  
　　天津采訪友人云城北韓家樹村地居永定河下游近以河水日增尾閭淤塞以致某日江岸忽然潰决逆流倒漾灌入武淸縣屬黄莊東至官隄西至鳳河中間大河西之三里屯上下三老米淀馬家口蒲口漢口及天津縣屬之黄秦莊西沽鳳河西之龎莊蕭莊城上艾蒲莊南及雙口通計數十村莊田園悉成澤國嗷鴻遍野不知當事者將何術以保全之耶 
[廣開馬路]  
　　金陵訪事友人來函云城北所築馬路北由碑亭巷直抵下關南則迤邐至西華門通濟門共約二十餘里近又鳩工添築横通於陸師學堂其地寛闊如前沙土亦極平厚想此後一律工竣往來者更爲便捷也 
[豸旌返鄂]  
　　金陵訪事友人來函云湖北按察使馬植軒廉訪於月初蒞省督憲劉峴帥接見之下晤談一切廉訪旋於十八晨赴督轅禀知回任并至各當道處辭行隨於二十日上午起程 
[振興新學]  
　　九江訪事友人來函云邇來江西省風氣大開士紳爭以講求實學爲當務之亟又得德靜山中丞翁筱山方伯張筱船廉訪迎機利導加意栽培一時人文蔚起前有經訓書院肄業高才生熊羅宿等具禀請興中西學堂及藏書樓翁方伯批准在案嗣復有舉貢生監胡發珠等數十人續禀皆蒙中丞批准照辦由官先籌數萬金以充中西學堂經費惟現以經理頗難其人聞各當道及各書院山長肄業諸生公擬舉定鄒殿書部郎總理其事而鄒君尙躊躇未允書院諸生又請皮鹿門山長代禀湘撫陳佑民中丞務邀鄒君經理此事想鄒君亦不能固辭矣 
[蘇鄉盜案]  
　　蘇州訪事友人來函云距蘇州胥門七十里之程地石西華者一小市鎭也是處濱臨太湖常有梟匪出没本月二十二日之夜鎭上某富室忽來盜匪三十餘人明火執仗肆意刦掠時某適在城中貿易未歸翌日得信立卽繕禀赴吳縣署報案請緝想賴大令須下鄉勘騐也 
[梟匪狡供]  
　　蘇州訪事友人來函云前報紀著名梟匪光山經某營弁勇在太湖邊擒獲解省蘇州府桐太守略詰口供發吳縣獄收禁兹悉匪爲飛划營管帶胡遊戎所獲二十三日太守倩發審局委員某司馬提訊匪僅認販售私鹽至通同施老窩子以及聚衆搶刦等事皆堅不承認司馬研詰再三一味游約司馬大怒加以五木仍不供實因飭差帶回原監收禁候再刑訊 
[望慰篝車]  
　　揚州訪事友人來函云揚城自十八日得雨迄今五日檐溜昕宵未斷時或聲喧瀑布時或密灑廉纎聞諸鄉農云已四寸有奇四鄉禾苗均已黄萎今幸得此暢雨土澤深透禾之黄者已漸轉爲青蓬蓬勃勃一碧無涯更有補種晚稻者冒雨耕作忙迫非常一片歌聲歡騰隴畝惟高阜處所塘霸尙未充盈如再降三二寸雨則天從人願矣 
[天竺香市]  
　　杭州訪事友人來函云俗傳六月十九日爲觀音大士誕辰撫憲循例進香廖中丞因在請假期内特委首府林太守於十八日赴上天竺法喜寺恭祝是日香火極盛往來進香者絡繹不絶廟祝人等先將殿庭打掃淸潔外用栅欄禁止閒人入内各香客均令在外俟府憲拈香畢始放入是日首縣蕭邑尊因兼攝兩篆政務殷繁不克出城陪祝因委縣丞恭代 
[示崇節儉]  
　　欽加鹽運使銜記名簡放道寗波府正常加五級紀錄六次程爲給示勒禁事據鄞縣候選訓導張錫藩舉人鄒宸笙厲紹庚生員馬遂良耆民李三槐等禀稱鄞邑地近海濱民俗浮動士商以次多賴經營農工爲生家鮮恒産婚嫁之事從前以四十八千文爲全聘二十四千文爲半聘可稱節儉頗遺古風邇來誇奢鬥靡年甚一年紳富之家田産殷實原可聽其從豐無如産僅中人及無産業之家居然效顰富室惟知競尙奢侈不計家資厚薄聘定一女動需巨數聘禮以外名色多端曰小禮曰折槓曰酒餅曰雁紅連聘禮已須現洋百數十元更須外索簪環首飾珠玉金器等項至少而論又非百數十洋難以辦此核計聘禮等洋共須二三百元始能聘定閨女此就中户而論雖手藝常户亦相减無幾也待娶期之先更加開面槓利市錢之類方可迎娶奢風所煽相率效尤女家得此聘禮非特從中難以染指而置辦妝籨亦賠累甚巨雖幣帛盈箱件件如式而他日搬往男家視爲應有之物甚則厭憎百出滋事多多貧寒之户力不能辦以致男女婚姻愆期待聘比比然也卽使勉强而爲若不廢産而供花燭卽稱貸以備釵環待婚嫁之後繁文縟節轉眼皆空典借花銷俱成實累因此蕩産傾家生意歇業者不一而足有將妝籢典賣夫婦反目者有不得已而寡廉鮮耻者且更有祖宗葬事浮厝不舉者其爲流患指不勝言伏思男女畢姻原欲其續祖妣而大門閭本常事也若因一婚一嫁之故而負債破家不特干風俗人倫大有關繫實爲民間取窮之源若不力爲挽救何以厚風俗而正人心職等一再籌商擬除紳富聽其從豐不計并已經聘定暫准照常嫁娶外嗣後中常各户婚嫁擬援照前黄巖縣詳奉前撫憲批准飭司勒石禁革奢侈成案各就本地情形推廣仿行聘金分别等次首飾備存男家一應繁費概行革除但浮費旣裁女家得聘無多妝籢各從儉辦務期樸實而成禮勿謂節儉之可羞倘有違制賽富仍敢如舊浪費惟有請提家長及媒妁到案罰辦爲此妥議節儉章程禀請給示勒石禁止以垂久遠而節民財等情據此核所禀係爲去奢侈而厚風俗起見卽所擬章程亦尙妥洽除批示外合行給示勒禁爲此示仰軍民人等知悉爾等須知節儉乃治家之本侈靡查實蕩産之媒嗣後中常等户婚嫁務遵後開章程各從樸實盡革奢畢倘敢仍前浪費一經察出定當重處其各遵照毋違特示計開一除紳富之家田産殷實嫁娶聽其從豐不計外凡庶民人等雖薄有田産而不及價銀二千兩者均在中户之列若並無田房産業全賴經營爲夥藝術農工度日者均在常户之列各應照常户婚嫁更有極貧之户任憑按常户量力遞减一中常兩户定親允後出帖祗准備送果也數對革除小禮洋名目過堂時聘價中户不得過七十二元外加套　料兩件常户聘價不得過四十八元衣料可免惟不准再有折槓酒餅發送各名色一應首飾聽憑男家量力置備然必須待新婦入男家之門方准交用不准送至女家從此聘定較易可免婚嫁愆期且免吞没之弊若謂首飾不于聘時索到後恐不能如式則便非遠大之見須知男家而富則終身享用不盡倘實家境難難豈能將首飾保全乎亟應革禁一女家得聘後祗准回油包一項舊習回符回鞋回袋名目一概革禁臨娶開面槓中户不得過二十元常户不得過十四元利市錢中户不得過四千文常户不得過二千四百文一喜慶事宜親友所以備儀作賀者誠恐當大事而力有未逮原爲佽助意也在本家旣已受惠設席酬請理所應然然一席便了以歸簡省今男家新婦尙未進門頭夜居然設席雖名曰細便飯其菜豐于正席待吉日仍須一律重宴殊屬糜費嗣後中常兩户頭夜細便飯概行革禁以惜物力一衣服裙衫中户不得過四十八件常户不得過三十二件好醜量力男家不得挑剔並禁止外人發箱開看服色以杜賽富含羞之弊其綿被中户不得過五條常户不得過三條錫器各件中户不得過一百斤常户不得過八十斤一木器桶鉢中户不得過十六件常户不得過十件其餘零星小物各應從儉倘中常各户内有甘心從豐賠嫁者亦不准極一時之盛觀以致違章效尤徒事糜費不若折贈現洋以佐女婿資本或代置田産爲彼日後計則錢不虚費而受者亦沾實惠矣 
[宜昌近事]  
　　宜昌訪事友人來函云宜昌自初八日禁屠祈雨以後初九日卽甘霖下降惟尙未渥沛至十二日始大雨傾盆八夜尤甚十四日晴光大放農田沾足可以預卜豐亨矣○城内外各團迎賽龍燈以禳時疫莫不興高采烈十四日城内鼓樓街迎賽龍燈并有古玩至一 
 
 

Page 3

 
 
十擡之多惟是日天氣炎熱士女往觀者莫不揮汗成雨咸怪天公之不做美云○江水日漲招商局碼頭止有六七級可見又因大雨運宵恐將拍岸平堤矣○端午節後河下米船甚多米價甚廉最高者每石四吊三五百文次者四吊内外數米而炊者莫不喜形於色近因天旱而漸貴得雨後復江水大漲米船缺少米價已增加七百文一石矣 
[沙渚凉波]  
　　沙市采訪友人云江陵人蕭德超年五十餘操糧食業生有三子皆已授室長子全貴之婦杜氏年逾三裘生一孩僅二齡德超愛之幾同拱璧邇者杜氏微有疾然仍執炊竈下一日德超與全貴外出杜氏熱極發狂突將孩揮刃斃之及德超自外歸杜氏奔而出將血淋淋孩屍擲其前大聲曰請嘗異味德超駭而仆經人灌救乃醒杜氏猶戟指詈之曰老娘有板刀麫在而與而子當共嘗之德超欲治以逆倫之罪衆以病解免乃招氏之父母來領歸調養未幾德超因驚成疾轉爲時症越數日而斃嘻異矣○邇者疫癘流行屍骸枕藉聞江南斃於此症者近萬人沙市一萬數千人南湖北湖各千餘人城内約四千人誠可駭已○駐沙英領事樂民樂君履新後以館舍未定暫住船中上月二十三日爲英皇維多利亞踐阼後六十年之期雇匠就船中結綵懸燈以相慶賀五光十色輝映水湄眞别具天然景致也城内各憲皆往祝賀樂君訂期二十五日就天后宮肆筵以欵是日祥軍憲俞觀察舒太守張邑宰皆鳴騶戾止暢飲盡歡直至譙樓更鼓二敲乃興辭而返○本月初四日午刻到有日本兵船一號停泊竹架子江心船身白色船上有兵士一百三十餘人 
[潯上官塲記事]  
　　九江訪事人函云原任九江府尹西庚太守序長山東某邑人甲戌進士官農曹二十餘年正直儉約見知於閻文介公京察一等出守是邦蒞任未及兩載孜孜求治於地方利無不興弊無不革民情愛戴頌爲龔黄上月殁於在所公子輩擇於本月十六日開吊十八日扶柩回籍凡蒙庇蔭者均在沿途祭奠可見循吏之感人者深他日必有峴撫首之碑而爲之墮涙者也○廣東及江西主考將次戾止署德化縣梁蔭南明府料理供張頗爲忙迫日前又附義渡局紅船赴江北一帶踏勘堤防以免潰决○署理興國州汪春如刺史於本月十八日接印任事惲伯初明府卽於是日交卸回辦富池口厘局事務○興國州士庶以惲明府代理州事僅兩月有奇而所積案牘悉數結淸輿論翕然爰集資製萬民傘二柄德政牌八扇以誌仁政鼓吹送至州署明府堅辭弗獲乃始受之○某日保甲總巡吳儀生明府拿獲拐匪四名送縣管押想須按律懲辦也 
[神山雜爼]  
　　蕪湖訪事人函云鈔關第二批京餉三萬二千兩袁觀察詳委候補縣丞鄭仲常二尹管解業由撫憲批回飭速起解觀察遂於月杪督同委員書吏開庫平銀當堂釘鞘交二尹領解買舟出江由長江水師派船護送俟抵淸江後遵陸北上聞本月下浣卽可到京投納也○彈壓米市兼稽查米行委員鈕殿三叅軍前因輪委到班奉藩憲檄委署理藩經歴篆務赴省謝委後本擬卽日到任因道憲前委監修浮橋親赴鄂垣製造橋船十三艘尙未竣工是以禀明道憲於赴省謝委之便遄往上游督催某日來信云月内可一律完工用小火輪船分兩起拖帶回蕪聞所造橋船計長三丈每艘價銀三百兩共費三千九百兩内除二千五百兩係前此米行罰欵餘皆由道憲捐廉補湊者也按南門外舊有浮橋一道用船横排水面以便行人刻因年久失修橋船悉已配壞客冬經紳董禀請動用米行罰欵兼向地方勸捐重行更造觀察取民捐諸多擾累除罰欵之外獨捐鶴俸以成此十數年難集之善舉不日橋船拖至横亘波心俾萬民得平步河心咸得履道坦坦之樂吾知觀察循聲當與河橋並永矣○内河外江諸划船招招江上密若繁星其人本皆四方萍聚良莠不齊且多外來匪船與之錯處當道特派委員專司稽查之事近因竊案屢見蹤影茫茫恐若輩出没水雲深處將此差改歸保甲緝捕李葆林副戎兼司查察蓋取線捕耳目較平常局勇靈便而又新立帮頭使彼衆自相保結一有窩藏匪類卽同帮通坐因之水面嚴肅非常日前又聞道憲咨請水師營遊擊彭迪菴遊戎另撥水師杉板船兩艘分泊内河上下游以資防範借箸之籌洵可謂周密矣○上丹某夕保衛營勇巡至吉祥寺前夜色蒼茫中見有梁上君子從後園短墻躍進李姓公館時蝦蟆更轉公館中人蝶夢正酣營勇急撾門入内掩捕詎料賊瞻包天猶狙伏廚下直待勇等舉火撲捉始聳身一躍由廚房屋面而逸及營勇出外追赶早已不知去向矣 
[恭祝萬壽]  
　　本月二十八日恭逢皇上萬壽聖節各憲奉到大部行文遵於二十六日慶賀本縣黄大令預飭辦差人役前詣萬壽宮打掃潔淨殿庭上下懸掛燈彩昨日天未明時黄太令率同縣丞劉二尹主簿孫少尹典史蔡少尉先至旣而松海防劉司馬守備程守戎城汛李千戎亦先後戾止閱片刻關道憲劉觀察提右營周叅戎命駕而來各官迎入花廳小憩俄而禮生禀請行禮各官均穿朝服由左偏門趨入排班祝嘏文武分列兩班行三跪九叩禮禮成退班仍詣官廳更衣小憇分道回衙時已東方發白矣 
[聖節讌賓]  
　　昨日恭逢萬壽聖節午後江海關道劉康侯觀察設讌泥城外斜橋畔北洋務局欵待寓滬各西員徵召梨園登臺演劇是日西客之應召而至者除各國總領事正副領事外有英法二界工部局各董茶香酒冽務極歡悰陪座者爲上海縣黄大令松海防同知劉司馬新任英界讞員翁明府法界讞員鄭大令提右營叅將周叅戎 
[讞員履任]  
　　昨日辰刻爲新任英美租界讞員翁笠漁明府接篆吉期書吏差役預期陳設煥然届時排齊儀仗恭迎明府至公廨先行祭門禮然後步入大堂望闕行三跪九叩禮謝恩隨升坐二堂書役輪班叅謁事畢明府入内小憩閱片刻復至本署土地祠拈香并排導至保安司徒廟拈香循向例也 
[解犯寄禁]  
　　南匯縣犯人王木金因誣控命案經汪明府訊明供詞解省勘訊旋經發回原縣監禁候示昨日路過上海解差投縣署禀報過站黄大令飭將該犯暫寄内監候備文解回南匯 
[道轅記事]  
　　程祝氏投道轅禀稱職婦之桂貞被張錫卿誘拐來滬價賣於許陶氏妓院爲倡經職婦尋獲扭控英界公廨奉斷將職婦及桂貞一併遞解回籍心有不甘禀求恩示奉批氏女桂貞被張錫卿誘拐來滬價賣於許陶氏妓院爲倡何以公堂轉將氏母女遞解其中顯有别情仰會審委員禀復核奪○浙江人黄慶澄投道轅禀稱欲在租界設一報館名曰算學報每月出報一次並譯印算學等書出售誠恐各書坊翻印禀請示禁劉觀察准之○本城西門内慈悲菴住持僧朗照不守淸規經紳董禀請黄大令查察查得劣跡甚多故於本月十九日飭差將菴發封略記前報詎朗照心有不甘投道轅禀訴劉觀察批示該僧朗照所禀是否屬實仰上海縣查明禀復 
[南市瑣言]  
　　昨日午後本邑南市馬路工程局委員朱森庭明府帶同地甲差役巡至南馬頭見有設攤售西瓜者將瓜皮抛棄路旁因傳諭十二圖地保顧桂榮嚴加驅逐○昨報記南市老白渡船户陸巧官違忤其母經何生福控諸十六鋪巡防中局局員蔡二尹飭地甲看管候訊嗣由陸之親串責令陸向其母叩頭服禮隨卽投案求銷 
[法界捕房紀事]  
　　無賴子某甲與蘭芳里某花烟館倡婦狎前晚留髠送客夢入巫山一枕甜鄉幾忘天曉及海棠睡醒而甲已竊取衣服首飾而逃倡喧嚷間龜子急追至紫來街將甲拘獲送入捕房昨晨經克捕頭問悉情由令押候堂期請鄭大令訊辦○前晚乙内二人至小東門外某烟館開燈呼吸烟已罄矣值堂人向之索資二人腰槖中皆空無所有乃呼巡捕一併拘入捕房翌晨解至大自鳴鐘捕房捕頭令命押候交付烟資始准開釋○十五號華捕巡至四明公所左近見有東洋車並無捐照混入租界中載人盤詰之餘衆車夫一擁上前將捕凌辱捕急吹 
 
 

Page 4

 
 
號呌召集諸捕拘獲肇事之丁戊二車夫送入捕房捕頭令押候解送公堂禀請訊究○某已失去短衫二件正在留心偵緝驀見東洋事夫某庚身上短衫確係已物因卽扭送捕房捕頭詰問之餘庚稱此衣向某辛買質票贖出捕頭令卽褫下著庚邀同辛備質○粤孩某壬年約十齡左右在小東門外沿途啼哭巡街華捕某癸見之帶入捕房捕頭詰問情形壬自云家住虹口無衣無食日與乞兒爲伍此次迷失路途是以悲泣捕頭令暫留捕房招人認領 
[美界捕房紀事]  
　　江北某邑人某姓僦居虹口伯頓路第一百十三號門牌屋内邇因家中人多病惑於師巫之說延羽士祈禳入夜羽士披髮仗劍頭帶黄紙盔身披五色紙衣臉塗粉墨滿室跳舞致一五歲男孩駭極狂呼而死羽士見已釀禍奪門而逸某姓追之不及因將所遺法器携送捕房捕頭令自行扭交以使送辦○北河南路盈昌祥雜貨店主遣夥持泰康錢店本月二十四日期票洋銀二十圓往取泰康執事人捐留不付盈昌祥夥忿甚將泰康執事人扭送捕房捕頭令包探轉解英界公堂禀請訊核○前晚浙江寗波府屬某邑人華生發至百老匯路第五百四十七號門牌某烟館開燈過癮乘人不備竊取烟槍而逸烟館主投控捕房捕頭遣包探張阿五將華拘押候解送英界公堂禀請訊究○昨日午前王阿榮駕四輪馬車至某處二十九號西捕見其馬患病因將王拘入捕房捕頭令押候解送公堂禀請訊罰○浙江寗波府屬某邑人李阿生賃居篷路第三十九號門牌屋内將樓面轉租與同鄉某氏婦前日傍晚其妻被樓上某氏婦毆傷以致胎墮爰卽奔告捕房捕頭令投英界公堂控訴○昨日午前美國某兵船上甲乙二水手相約至篷路閒行時已大醉行經第三十五號門牌鄧利泰機器鐵店前適門外停有東洋車甲卽一躍而登乙拉之疾走偶一飲側將車跌損甲乙乃揚長而去店主見之投告捕房捕頭令投美總領事署控告 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　嚴芝山投上海縣呈控寡嫂嚴姚氏掯贖田畝等情前晚經帮審委員蔣剌史升座提訊　芝山供年三十五歲　治二年祖父棄世乏資棺殮由父親聊勝將西鄉靜安寺附近田三分有零活賣與寡嫂姚氏之姑母計錢十千因田單早已遺失立有代單此次邀同中人備價向贖爲姚氏掯阻求請公斷嚴聊勝供與相同姚氏供年五十三歲丈夫已故昔年聊勝將田三分絶賣與小婦人之母家計錢十千後由小婦人與妯娌沈氏出資贖回芝山以田係彼之原根硬欲取贖來案朦控沈氏供是田與姚氏合産梅堂供雖由母親贖回聊勝確已賣絶陶木春供前由故父爲中年已久遠不知其細地保蔣安吉供兩造各執一詞不知是否賣絶剌史謂事隔多年未便贖回且爲數甚微著姚氏給芝山洋十五元具結呈案○保甲總巡局函送王鴻源張南文二人至縣前日經帮審委員蔣剌史提訊王供江西玉山縣人販賣石硯與張南文往來向無錯悮此次被欠洋五十七元屢索不還是以投局控告轉送案下求卽追給張南文供無錫人開設萬源石硯店與王叔往來向無錯悮伊叔故世後卽與王往來立有定票陸續欠王洋五十七元王不將定貨交下因此未付剌史謂旣由巡局斷張南文出洋三十元至公且當仍照局斷限月底將洋繳案具結呈案○前准總巡局函送陳鳳者趙小洪德春發黄大令訊責收押在案續經蔣剌史訊明將汪釋放等情已登本報前日又經剌史提訊陳供揚州人年十九歲在華盛紗廠做工訛詐錢財自知不合然業奉責辦再求開恩趙供安徽廬州府人餘供與陳同剌史判各責一百板具結赶緊自行回籍不准逗留滬上致干未便 
[英界捕房紀事]  
　　本邑人陶阿炳在六馬路朱姓家傭工朱物故後眷屬卽返原籍陶亦隨之而往及抵蘇州頓起不良之心串同甲乙二人潛入房中竊取首飾箱一口内儲金珠各物約値洋銀二千圓與甲乙瓜分潛逃來滬鎭日遨遊於花天酒地揮金如土人幾疑其爲富家翁也前晚至四馬路迤西胡家宅某姓野雞倡院中作狎邪遊包探孔阿才見而疑之細加盤詰陶懼罪盡吐其實爰卽帶入捕房捕頭令押候解送公堂禀請訊究○陸正祥姚秋和不知因何在途口角由四百八十九號巡街華捕拘入捕房捕頭令解送公堂禀請訊奪○女蟻棍談陳氏誘得人家小孩意圖賣去事爲包探趙銀河查悉連被拐之孩帶入捕房捕頭令解送公堂訊究 
[金陵官報]  
　　六月二十二日前代文字馬隊營丁大文到提右營叅將廖得勝叩謝咨文直隸州全炤赴湖北知縣王敬鉤赴蘇見撫憲准補甘泉縣邵伯司巡撿李汝擔赴任鹽知事吳瞻廷回揚祥雲輪船李家泰送臬司馬赴湖北壹壺輪船周國祥送稅務司赴鎭江均辭知縣萬毓消禀知奉漕運督憲松札知南河兩届安瀾案内請奬歸　用本班儘先補用又陳任揚馮璋均禀知在府署閱文正課卷畢理問潘彦章謝蒙保補缺後以知州用知縣祿德禀知直隷州恩芳丁母憂○二十三日藩臺松巡道胡均見　　祖飛熊叩謝借補平望營都司行知同知宋振麟禀謝奉委河南叚保甲差又李前晋奉府發審差知縣閻　曾謝委代理東臺縣事又陳仕揚謝委奉調文闈籲差泰興營守　張鳳橋到聚寳門大使章灝叩謝奉委江蘇學院文巡捕差卽辭接學院 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年六月十五日京報全錄]  
　　宮門抄○諭旨一道錄前○接錄前摺○將軍依奏爲審明戈什等藉案撞騙分别議擬摺○六月十五日理藩院鑾儀衛光祿寺正白旗值日無此見○唐景崇謝署缺恩○記名總兵張志鰲謝恩○榮公續假二十日○文泰慶錫預備召見○倉塲奏漕船五日回空○召見軍機張志鰲文泰慶錫○接錄前摺張希渠周世麟以地方紳士出入縣署均屬不安本分且承領空白印票勒派捐輸俱有不合各應照不應重律杖八十應請將張希渠革去州判周世麟革去廪生不准開復所得杖罪免其發落邢月淸朱玉山均經入會尙無開堂放飄輾轉糾人重情應查照懲辦會匪章程酌予監禁十年自前此收禁之日起限滿交保領管盧征和先經入會嗣已首悔管祖落管祖振賴和尙素不安分均應遞回原籍交地方官嚴加管束吳十一吳一善饒大任邢家培均屬安分良民卽予省釋張大澍雖經余良楝派充首事無勒捐騷擾情事與業已身故之曾昭寅控告得實之劉開遴等均毋庸議差役蕭勝等倚官嚇詐惡跡多端訊明另行議結家丁彭榮與朱明曹洪均飭屬嚴緝務獲審辦彭榮家産先行查封余良楝所派捐欵各項業據前代理縣李夢蓮禀明一律裁革該縣育嬰堂仍飭另派妥紳經理無干省釋未到人征免其提解除將全案供招咨部查覈外所有審明定擬緣由謹會同湖廣總督臣張之洞恭摺具奏伏乞皇上聖鑒敕部覈覆施行謹奏奉硃批刑部議奏欽此○○奴才依克唐阿跪奏爲署内戈什王季幅等藉案撞騙得贓牽涉發審巡捕等員一案審明分别議擬恭摺仰祈聖鑒事竊照上年十二月間奴才因訪聞署内戈什王季幅春升藉案詐贓一加審問卽據供指發審委員升用主事候補筆帖式成林巡捕升用防禦候補驍騎校桂馥候補驍騎校劉占鰲倭什珲均有串通舞弊情事當派協領裕書署承德縣知縣祥瑞提訊成林等供詞狡展先行奏請將成林等革職歸案一面將王季幅等發縣審辦旋於本年正月初五日齎回原摺奉硃批成林等均著革職歸案審辦欽此時已查明正法土匪趙振鏞生前實無行賄情形係文案委員藍翎候補佐領正黄旗漢軍驍騎校百順於王正太省控一案從中舞弊詐錢飭查百順來往鋪帳及調閱發文號簿均有可疑隨卽發縣併案審辦去後兹據署承德縣知縣祥瑞提集訊明議擬解交前來奴才親提鞫問緣王季幅春升分隷錦縣民籍吉林伊通州廂黄旗均在署内充當戈什春升時託成衣佟殿富做衣王季幅向與海城縣慶成湧雜貨鋪執事人田永幅認識光緒二十二年四月間佟殿富在省呈控海城縣武生陳德恕等爭奪廟産涉慶成湧鋪東高正慶在内交發審覆核訊辦陸續將陳德雲蔣得恒等提傳到高正慶避匿不到因兩造狡執屢訊未結佟殿富託春升轉向承審委員成林求情成林以跟隨將軍當差年久不敢舞弊之言答覆並斥其多管閒事田永幅亦代爲高正慶託王季幅轉向成林求情成林亦以答春升之言答之春升王季幅各向佟殿富田永幅拒絶迨後成林與巡捕桂馥談及此案控情未必確實姓馥卽言公事總須公平纔好說畢各散十一月初高正慶自行到省因病未經投案佟嚴富呈催遂將高正慶傳獲交營務處看管田永幅情急卽向素識之倭什琿相商又託王季幅囑春升轉懇成林將高正慶開釋許以事後重謝春升應允與倭什琿先後向成林說情均被成林以公事公辦之言拒絶時田永幅已因高正慶病重呈請發保批委成林提騐取保而王季幅遂向田永幅告知取保係春升等託情所致田永幅卽措備銀票二紙計銀四百兩交與王季幅收受並與倭什琿現銀二十五兩六錢作爲謝禮王季幅將銀票與春升均分高正慶因病重並未知情劉占鰲聞知此事向春升查問春升不認劉占鰲亦未深究是時正值奴才派員訪察發審處弊賣又值土匪趙振鏞正法後聞有化銀若干不免一死之謠於是加派妥員嚴查十二月初遂將田永幅付過銀兩憑據查出立提春升王季幅訊問春升將倭什琿供出又因　　　口供指成林桂馥劉占鰲均有串通情弊王季幅亦隨同混供隨派協領裕書署承德縣知縣祥瑞提訊成林等均未承認先是内務府　　　　太遼陽夥開日新染房以帳巨轇轕與夥東張錫祺等在遼陽州涉訟被責心疑界官慶升請託於是年十一月初來省呈控札州錄覆日　　　正太係屬妻兄遂與劉占鰲出爲調處未允旋王正太接信聞其父被州責押又以請託賄串等詞續控批准提省劉占鰲百順復向王睚太謝處王正太負氣遂有情愿花錢打官司之言迨後劉占鰲與百順閒談適值百順親戚王起等寄到銀託代領荒劉占鰲疑爲王正欠賄　　　案之欵亦未問明走回至是劉占鰲被春升供扳到案心備卽將前次懷疑王正太行賄情形供出經奴才將春升王季幅田永幅發　　　　　　　面將成林等奏叅革職歸案因百順查無受賄確據未經列入嗣派員查明正法之趙振鏞花銀買命係屬謠言取具犯屬甘結　　　賄　　　遍查百順來往鋪帳有遼東錢一千零三十千調閱發文號簿所有飭錄王正太原案扎文二十三日簽印後二十九日始行發出城　可　　　奉諭旨成林等均著革職歸案審辦隨將百順一併發縣查訊兹據承德縣提集犯證逐加研鞫春升王季幅田永幅倭什琿據供前情　諱　林桂馥劉占鰲僅認與春升等往來百順所存遼帖鋪帳委係王起領荒之欵僅認遺漏公文遲延未行實因誤夾卷内送核呈批所致與幾林等均無受賄行賄情事分别議擬解經奴才親提覆訊供詞如一似無遁飾應卽擬結查例載指稱各衙門打點使用名色誑騙財物計贓犯該徒罪以上者俱不分首從發近邊充軍又律載用計　詐取財物者計贓准竊盜論免剌字又律載稱枉法准盜論但准其罪上杖一百流三千里並免剌字又例載以財行求及說事過錢皆計與之贓與受財人同科無祿人减一等又律載竊盜贓二十兩杖八十不應爲而爲事理重與仗八十又例載部院衙門應行事件如遺漏未行或遲延日久將司官交部議處各等語此案王季幅春升先因佟殿富與高正　等在省涉訟各爲兩造求情已屬不合後復貪圖重謝聽從田永幅轉向發審委員懇求欲將看管之高正慶開釋適值高正慶病重取保輒敢居爲已力向田永幅騙獲多贓雖由田永幅以財行求並非嚇詐所致實與誑騙無異王季幅春升均請合依指稱各衙門打點使用名色騙財物計贓犯該徒罪以上者不分首從發近邊充軍例擬發近邊充軍至配折責安置春升係屬旗人以贓入罪例應銷除旗檔照民人一律辦理田永幅因其鋪東高正慶在押患病輒敢行賄求釋亦應照例問擬田永幅合依以財行求說事過錢者皆計所與之贓與受財人同科無祿人减一等由王季幅等軍罪减一等擬杖一百徒三年至配折責拘役限滿轉詳遞籍安插已革候補驍騎校倭什琿聽從田永幅囑託公事未成事後收受謝儀亦屬情近誑騙倭什琿合依誑騙人財物者計贓准竊盜論竊盜贓二十兩杖八十律擬杖八十業已革職應毋庸議所得杖罪免其納贖追贓入官册報已革驍騎校劉占鰲雖查無受賄實據惟本地旗人輙與署内戈什時相結納並于王正太呈控張錫祺一案屢與關說實屬不應爲劉占鰲合依不應爲而爲事理重者杖八十律擬杖八十業已革職應毋庸議已革升用防禦候補驍騎校桂馥已革升用主事候補筆帖式成林雖訊無串賄舞弊身充要差與春升等常相往來致遭物議實屬不知遠嫌且成林于春升等兩次求情僅止用言拒絶均未禀揭亦有不合與桂馥業已革職應毋庸議候補佐領驍騎校百顺屢爲其妻兄王正太調處訟事尙可謂之至戚相關惟將績簽公文誤夾卷内送核呈批以致遺漏未行遲延多日雖訊非有心沉匿而疎忽之咎難辭百順撤去文案處掌案委員差使應請交部照例議處以示懲儆佟殿富因案囑　春升求情雖無行賄亦請酌照不應重律擬杖八十杖責發落高正慶於田永幅行賄時正值病重并未知情尙屬可信應免傳質春升田永幅據供母老丁單之處是否屬實應否留養俟部覆冉行查辦無干省釋起獲春升等贓銀四百兩存庫備發公用除咨吏部查照並將詳細供招咨報刑部覆核外所有審明議擬緣由理合恭摺具陳伏乞皇上聖鑒勅部核復施行謹奏奉硃批刑部議奏欽此 
 
