# 1903 - 60 - 4910731

 

Page 1

 
 
[皇朝政典類纂五百卷開印招股啓] [  圖書集成局白]  
是書纂錄皇朝政治典章及奏議集部都八百三十二種其大恉自開國以迄嘉慶二十四年以倉典事例皇朝三通六部則例彚案爲主而叅之聖訓諭旨及欽定尃門諸書自嘉慶季年至光緖二十八年以聖訓諭旨則例東華　錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦　陳終始備舉摩遺方今崇尙實學朝野上下咸究心經世之務官書卷帙繁重購寘匪易私集事言龐雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緖不啻舉八百餘書之冓英彚爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈　覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之厓略矣外埠各書坊均有出售此啓 
[美儒李君佳白講義]  
中英兩國眞誠友誼之邦也中國待英國不爲不厚英國待中國不爲不隆如四十年前髮捻蹂蹢東南英將戈登帥師助李文忠克復金陵等處是其明證也佳白雖非華人而踐華土言華言衣華衣儼然一華人也雖非英人而祖父生於英長於英聚族於英又儼然一英人也故生平遇華英人士無不尊敬有禮談華英政治無不欽感彌殷今者雨雪紛紛承諸君子辱臨何幸如之謹陳華英政治八端以與諸君子論其異同焉一曰人情英人直而不偏爲歐洲冠華人馴而有禮爲亞洲先自互市以來華商與英商交以道接以禮未聞有欺責之端此華英人情之同也二曰京政府英國京政府之權分三曰國王曰上議院曰下議院須合此三權治理通國政務中國京政府之權首兩宮次軍機大臣次外部大臣次六部尙書間亦有尙書之權勝於軍機者如曩年翁大司農於某軍機是也近例軍機大臣應有二人在外部辦理一切交涉此華英京政府之同也三曰省政府英國分三省卽英格蘭蘇革蘭哀耳蘭各有官員治理本省政務中國分二十二省有督撫司道等官治理本省政務而兩江總督爲各督之冠蓋地大政繁也此華英省政府之異同也四曰地方事務註此地方指鄉村而言英國鄉有正村有長各有權職中國亦然且大事禀官小事自理間有地方官辦理棘手公事必商之鄉正村長此華英地方事務之同也五曰屬地英國屬地最多散漫各洲中國屬地皆與本地相連人數甚寡英國撫屬地之策以信義以公平中國撫屬地雖亦有可助之處而西藏久爲英俄窺伺猶漠然不知此華英屬地之異也六曰官制英國官補缺最優中國官補缺最劣蓋英國因材器使從未有用非所學之譏且終身在任猶能收効中國補缺雖有正直公平者而賄賂之事時有所聞且任期短促卽有眞才鮮能施用此華英官制之異也七曰折獄中國折獄之弊聞於天下諺云衙門八字開有理無錢莫進來誠哉是言也中國不興之故其惟斯乎而英國則大不然其官長之公義聞之各國曾有因賄賂而加其罪者此華英折獄之異也八曰國教中國原以儒教爲國教今則儒釋道三教同行英國國教不一如英革蘭省以耶穌教之監督會爲國教蘇革蘭省以耶穌教之長老會爲國教而哀耳蘭省天主教人甚多原以耶穌教爲國教而今並無國教考英國大學堂原例非國教之人不能入學亦不能爲教習惟近來英革蘭已除此例變爲妥善之法按中國大學堂亦如此徧其國教而他教之人非順儒教之禮不能入學亦不能充教習此英華國教之同也總之華英之政治有同有異而一弱一强懸若天壤矣雖然吾豈敢因中國之弱而藐視中國哉吾豈敢因英國之强而鄭重英國哉蓋世界之循環有令人不可想像者昔之中國固一富强之中國而今則貧矣弱矣昔之英國固一貧弱之英國而今則富矣强矣又安知今日富强之英國不能爲昔日貧弱之英國今日貧弱之中國不能爲昔日富强之中國哉吾爲此言吾蓋爲英國勵而更爲中國勸也倘中國果能改善從良轉貧弱爲富强則不獨中國幸而鄙人亦深幸也 
[本館接奉電音]  
　　昨日午前九下鐘時京師飛電傳來上諭一道敬謹譯登○二有初八日内閣抄奉上諭世鐸等奏佛林保任意偷安再行嚴參一摺内廷當差人員應若何勤奮趨公無曠職守乃近來値班各員動輒請假實屬不成事體至委散秩大臣佛林保前經領侍衛内大臣以該員玩誤要差奏參當經降旨交部議處現復傳差不到任意違玩尤屬荒謬佛林保著開去委散秩大臣差使並交部嚴加議處以儆其餘嗣後各該員等務當振刷精神力圖奮勉毋得仍前玩泄自干咎戾欽此 
[電傳宮門抄]  
　　昨日午前八下鐘時京師友人專電告知本館云二月初八日皇上召見軍機大臣及淸銳 
[俄車發軔]  
　　琿春來信云滿洲鐵路刻已修築齊全西歴二月一號火車由俄國舊京木斯科發軔直達達路尼議定此後每一禮拜往遷二次旣拜抵達路尼鐵路公司卽豫備輪船轉運客貨至長崎上海途間約歴十有五日并擬製就寢車由加貝爾經磨尼沙滑耶以達磨痕氣賢利耶亦每一禮拜往還二次 
[俄軍改制]  
　　牛莊來信云自俄國派出陸軍屯駐滿洲戍守火車鐵路之後泰東西各國多所猜疑俄政府知之遂令改爲警察軍用以梭巡各地 
[日會紀略]  
　　昨得寄寓日本友人手書云日本博覧會創始迄今已第五次矣其始在東京度地舉行計第一次開於彼國明治十年八月第二次開於明治十四年三月第三次開於明治二十三年四月至明治二十八年四月改就西京開設今者明治三十六年復移至大阪天王寺今宮闢地十餘萬坪較第一次四倍之第四次二倍之東歴三月一日爲開會之期至七月三十一日止爲期一百五十三日每日淸晨八下鐘時開門傍晚五下鐘時閉門另有動物館開於五月一日起五月十五日止至二十六日復開迨六月九日止更於堺設水族館研求　蛤魚蝦之類凡入博覽會 
 
 

Page 2

 
 
縱觀者人徵日銀五分入觀水族館者三分西人禮拜日及日本大祭日免會中分工業館農業館林業館水產館機器館又有所謂通運館者則研究轉運貨物及電信電語電路電車航海測風諸事業者也有所謂教育館者則研究諸學校圖書館博物館教育學生博通聲光化電法律工藝諸事業者也所謂參考館者則用以比較本國物產及各國物產之盈絀優劣者也有所謂美術館者則萃工作精良之雕刻刺繡繪畫諸物以待善賈而沽者也有所謂冷藏庫者則講究空氣傳冷之法使食物遇盛夏不餒敗者也有所謂不思議館者則鼓其餘興徵召美國女伶以電術光術搬演各種戲法者也此外如臺灣館專陳列臺島所產土物間以茶肆歌塲以備游人小憩各府縣賣店則設在會塲之外其製仿名古屋天王閣規制出售各種貨物至於堺之水族館在大濱公園内聚海内鱗介各族蔭以荇藻游泳自如憑闌靜觀令人作濠濮間想蓋非徒備參觀亦足使紅塵十丈中人於此沈思滌慮焉嗚呼盛已是非竭千萬人心思費千百萬帑藏烏能臻此註堺地名日本一坪合中國六方尺 
[鄂員赴會]  
　　日本某日報云此次我日在大阪埠開設第五回勸業博覽會時中國湖北大吏委二品銜特用道桑觀察寳偕日人粟林君幸太郎齎鄂中所產各品入會旣抵大阪卽於東歴二月二十五日假總會客邸特設華筵柬速博覽會事務局及大坂府各顯宦大阪市各員大阪市各紳士中國派駐神户理事官各日報館執筆人赴讌酒次揚觶而言曰敝國去年振貝子奉旨來游貴邦及歸朝卽繕摺奏陳外洋博覽會情形洋洋數千言旣明且晰是以此次敝國準備多携物產比賽良窳以期工商事業日漸精良俾下次貴邦重開博覽會時敝國亦得多輸品物云云言詞頗極剴切博覽事務官織田氏大坂府書記官山田氏聞之深爲欽偑翌日觀察取道赴東京小作勾留卽於三月初旬歸國閱三禮拜擬再來游 
[遼東瑣紀]  
　　日本某日報云俄人所築西伯利亞鐵路刻已將次告成惟拔伊卡路湖一水爲中盈尙難飛赴大約本年西歴七月火車卽可通行至於滿洲鐵路規模之大頗足令人驚駭撤兵一事近已議定惟於大連灣留陸軍一聨隊牛莊留陸軍一千名爲保護鐵路火車之用奉天府車站距府城五十華里頗多不便兹擬另就第三十二號界碑左近開築停車塲并議在滿洲各處疏鑿水道分設電局以期與内地各驛站互通消息由大連灣以抵牛莊時有馬車數十輛馳驟往來御者俱係華人一切皆由俄國騎兵指示倘駛入市廛俄兵必先揭其車帘逐加查察然後許行駛自如日人見之甚不愜意遼河口内有日軍艦名大島者及泰西各國軍艦二三號在此過冬近河市肆中時有俄兵及華巡捕往來巡綽 
[京察保送一等銜名單]  
　　京師訪事人云各部院之有京察卽古者三載考績之意所以揚淸激濁整肅官常典至重也本年適届舉行京察之期先由各部院堂官擇尤保送兹將銜名照錄左方内閣侍讀貴壽恩佑潤昌王繩區湛森典籍蘇元龍中書覺羅海溥英斌連光文增世樸　隆智銓松壽覺羅崇俊恒謙興亮顧芳閻炳章宗人府理事官宗室靈照宗室墨麟委署主事宗室定秀筆帖式宗室鍾繼外務部朗中樸壽周儒臣關以鏞員外郎雷補同吏部郎中成和聨壽張檢方培愷員外郎宗室海錕宗室寳銘孫紹陽筆帖式委署主事毓麟委署主事匯灜筆帖式玉書禧斌廣濬宗室春祿崑灜賜恩寳善户部郎中樂平覺羅淸泰如銓紹彝黎大鈞張允言員外郎特恩斌俊恩通鍚廉恒廉瑞豐傅蘭泰晏安瀾朱占科劉獄雲沈潛筆帖式奎隆成緖英麟耀昆聨瑞松壽覺羅同林長昕樹森鐵齡謙順葆諴恩特賀英勛凌謙禮部郎中覺羅隆端齡昌劉思翥李士瓚員外郎宗室玉麟主事宗室裕舒壽祉筆帖式崇禧文堃仲熙色克通額兵部郎中景淸文斌袁玉鍚員外郎宗室玉構承灜白曾煜筆帖式文光銘翰達春春照續齡光裕崇耀永寳蔭彬刑部郎中齊普松武鍚恩恩開德崶樂善瑞峻英勛善佺何汝翰兪炳煇饒昌麟潘江武灜武玉潤張西園員外郎文霈常泰羅維垣筆帖式桂連鶴年齊斌國鈞文齡治良榮厚壽福同海海濬覺羅忠喜蔭康花良阿廣陞榮光工部郎中文冲長潤桂森嵩連廷淸銘勳廉興張露恩賴淸鍵員外郎瑞齡福廕買璜筆帖式多興琦珊覺羅都哩覺羅英秀覺羅毓康恩壽耀斌鍚鋆和康德泉淸平成勛[  此單未畢明日續登]  
[熱河都統鍚統制奏蒙古各旗議辦礦務有違定章請旨飭下外務部妥議辦法以便遵行摺]  
　　竊查光緖二十六年四月十一日據喀拉沁王旗呈稱聞有在京商人孫姓夥同洋人籌備鉅欵採辦該旗霍家地金礦似將該旗賣與洋人呈請令招華股不准籌集洋欵採辦以杜流弊等情旋於光緖二十八年十月二十六日接准外務部咨據逸信公司華商孫樹勳等禀稱蒙古喀拉沁王招赴該旗承辦右翼全旗五金各礦擬就合同十四條已於二十八年四月二十三日蒙喀拉沁王簽字蓋印飭准開辦現延聘礦師不日卽往該全旗地方履勘照鈔原訂合同呈請立案由外務部咨查前來前署都統松壽因查此事未據呈報有案當經札飭喀拉沁王旗查明是否屬實禀候咨覆去後現尙未據呈覆惟查該王旗初則嚴禁洋股以冀收回利權今則將全旗礦產並未在外務部曁奴才衙門呈報有案率行擬就合同包給商人孫樹勳等會辦其先後辦法已覺自相剌謬且熱河所屬各礦多隸該旗境内如會辦礦務大臣臣張翼所開之土槽子駱駝膆子長皋前任都統色楞額奏明開辦之密雲鄉霍家地城子山王家杖子等處金銀各礦以及五家至廟兒梁岡叉廟大小烈山寛城子等處煤礦均已報升課額爲接濟兵餉之需今查喀拉沁王旗所訂合同並不指明何地何礦遽將右翼全旗包括在内僅以二成五股票呈送該王又稱免去出并礦產釐金於熱河定章國家課欵全置不議[  此摺未畢明日續登]  
[海外壯游]  
　　漢口采訪友人云邇者湖北大吏遴選各學堂高才生出洋游學計派赴日本者一十六名派赴德國者二名派赴法俄英三國者各四名此外另有數十人願自備旅資以償其破浪乘風之志者定於正月二十八日及二月初旬某日先後成行其中游學日本者由大吏委桑觀察寳爲監督餘尙未詳先期兼署總督端午帥設筵兩湖書院爲之祖道酒半午帥告以游學宗旨勉勵成材諸生感激憲恩無不唯唯遵照 
[帥旌蒞漢]  
　　漢口采訪友人云湖北漢陽府中學堂刻已落成舉凡講堂操塲齋舍庖湢之類無不　飛鳥革規制崇閎所訂章程尤有條不紊内班諸生已於新正某日入學府尊余堯衢太守隨禀請兼署總督端午帥於　　朔日親臨視察逐加獎勉頗極諄詳直至日下西山始秉節而返　 
[茸城患疫]  
　　松江訪事友人云去秋郡城疫癘叢興死亡枕藉迨交冬令其勢稍衰本年入春以來重復喉症流行朝發夕死甚有一家連斃數命者歧黃家相顧束手無可如何鳴呼彼蒼者天何不佑斯民之甚耶 
[武林火警]  
　　杭州訪事人云本月初四日傍晚城東花藏寺巷口某雜貨店忽肇火災約焚兩點鐘時始熄被灾之處南至横河橋堍許 
 
 

Page 3

 
 
宦家牆垣西至萬安橋關帝廟東至花藏寺巷内某姓大門北至金洞橋某宅牆門計共焚去市屋六十餘幢及小屋五十餘間 
[備迎會辦]  
　　簡任招商電報兩局會辦大臣吳仲懌侍郎重憙由天津附新裕輪船南下大約今日可蒞滬上上海縣汪瑤庭大令因飭差在美界北河南路天后宮側出使行轅陳設一新以便行旌暫駐 
[儲憲將臨]  
　　昨日江蘇海運滬局總辦孫述亭太守偵悉江蘇督糧道羅少耕觀察將次來滬致祭海神因飭辦差人役預備供張竭誠迎迓 
[局員更迭]  
　　本邑北新涇巡防局員梁仲斌二尹現奉蘇松太兵備道袁海觀觀察札飭另候差委所遺差使以江蘇候補縣丞王肇之二尹接辦西門内巡防局員楊聘侯二尹則與梵航渡巡防局員某二尹對調 
[移請緝匪]  
　　上海縣主汪瑤庭大令昨接某縣來文並賞格一帋内開據航船户屠寅生報稱去年十二月十七日　蘇州裝貨物洋銀開往周壯駛至白峴河地方遇匪船一艘用竹篙挽住航船刼去洋銀貨物開單報請勘緝等情並據地保同報到縣當經會營前往履勘飭捕跴緝迄今贓匪未獲誠恐遠颺合行懸賞緝拿如能將贓匪全獲送案者賞洋銀二百元首犯一名賞五十元夥犯每名賞三十元刻已飭役黏貼通衢並諭捕留心偵緝矣 
[嚴諭糞夫]  
　　昨日本邑城廂内外保甲總巡朱森庭明府出示曉諭曰照得城廂内外所有糞夫挑糞須用桶蓋迭經出示曉諭在案查近來仍未一律加蓋其出糞時又不用糞撩以致桶外糞水淋漓經過街道穢氣薰蒸行人避讓不及輙被沾污衣服殊屬可惡况以後天時漸熱尤宜淸潔亟應設法整頓合行出示曉諭爲此示仰糞頭及挑糞人等知悉自示之後無論行雇挑夫鄉下農民一律用糞蓋撩出糞桶上均須加蓋每日定限自黎明至九點鐘爲止不得逾限倘敢抗諭不遵立將糞頭挑夫一併提案枷責不貸各宜凛遵毋違特示 
[載貨須知]  
　　邇來租界中各貨車每因裝載過多中途肇禍工部局董爲思患預防之計釐定章程此後每車一輛不得裝過英權二千磅并令各華捕沿途查察如敢不遵立卽拘入捕房押候禀請究辦 
[上海縣署瑣案]  
　　英美租界公廨讞員張枘樞司馬函送施文才蔡炳生到縣前晚縣主汪瑤庭大令升堂研詰施供小的係寗波人向在英租界開裕興福天津信局至光緖二十四年讓與蔡炳生接開僅得洋銀四十元洎二十六年小的另設長江信局用去錢一千餘千今被蔡將申江漢口兩局一併占奪叩求訊究蔡供小的亦寍波人現在上海開天津信局漢口之局係施開設遇有信件之寄至上海者由小的局内代爲分送今欲在小的局内另設一櫃派夥自行收送但伊旣將裕興福牌號讓與小的未便再允設櫃叩求公斷訊至此有江元豐者投案訴稱小的在文淵閣書坊爲夥去年漢口某號倩裕興福信局寄來洋銀一千元僅收到七百元餘被呑没今特投案求追大令判將漢口一局歸蔡接開 
先還江洋銀二百元餘俟提當時經收之人到案訊核○道轅輿夫嚴鍚華陳阿四吳永堂因誤要差經蘇松太兵備道袁海觀觀察發縣究懲前晚大令升堂研訊嚴等一味求恩大令判令將嚴責一百五十板陳吳各責一百板諭令出外勤愼當差○孫永源扭控蔡景屏欠賴洋銀大令升堂研訊孫供小的在永潤米行執事去冬蔡來購米八十餘石付給嵩茂米行向晉元錢莊支銀票一紙計洋銀五百元到期往收無著嵩茂旋卽倒閉向蔡索銀一味圖賴是以扭乞究追蔡供小的在華亭縣境某鎭米店爲夥前托曹少岩售去棉花付來嵩茂期票卽向永润米行購米後因嵩茂倒閉洋銀無著旋經王某者勸令小的還孫二百五十元由孫出立收淸票其事已了叩求明鑒大令飭將蔡交人保出邀同王某檢呈收淸票到案候訊 
[上海總巡局案]  
　　前日鄉民姜炳卿在本城陳市安橋售竹笋有某甲者向之購取旋稱遺失綢洋傘一頂勒令賠償以致互相爭執由九鋪地甲夥全生拘至巡防北局局員陳二尹以事甚細微飭全生在外調處詎料全生竟百般恐嚇詐去洋銀四元數角事後姜投保甲總巡局據情聲訴總巡朱森庭明府研訊之下飭傳全生質訊全生無可抵賴叩首求恩明府判重責一千板枷號一月發陳市安橋示衆所有詐去之洋銀如數追繳再罰洋銀四元給姜具領姜乃叩謝而退 
[馬路工程局案]  
　　前日有船户張春揚者由某處運貨至申駛至大東門外大關馬頭偶不經心將鄰舟桅檣撞折被舟主陸根藍扭入捕房聲訴一切捕頭令解至馬路工程局總辦翁子文太守倩襄讞委員黃衡堂二尹研訊張供小的泊舟不愼事出無心求恩寛宥二尹斷令賠陳洋銀六元 
[南市捕房紀事]  
　　前日邵子芬張金明慶生三人至大關馬頭順源麫館果腹値堂人伺應不週致觸其怒將器物撃毁一空館主某甲忿甚喚令巡捕拘至捕房捕頭令押候轉解馬路工程局禀請總辦翁子文太守訊究旋有萬成米行中人投捕房聲稱願賠所毁之物求允保釋捕頭允之○前日江西人曾甲向同鄉曾乙借貸洋銀數元不遂其欲致將乙頭顱撃傷血流如注旋被乙扭至捕房聲訴捕頭令押候轉解馬路工程局禀請訊究 
[製磁說略]  
　　日用飲食之器具需磁甚多不獨我華爲然環球各國莫不皆是第各處所出之磁料不同製造亦異遂有精粗之别西人初入關時見康照雍正間所出之磁不辭重金購致此可知華磁固大有勝於各國者倘使製造日精行銷日廣未嘗不可抵制外來之貨物不謂　商數十年來中國之磁不聞販運出口彼東西洋之磁反得暢銷於中國噫此豈今日之磁料不如疇昔實有遜於東西洋耶蓋由坯工舊規自守不於此講求新異以致數見不鮮加之磁商故步自封不知振作爲可歎也頃因甲辰三月美國特開博覽賽會同人擬集鉅欵專辦賽會之物與中國所有可與入賽者茶以外磁其一端惟是遠出重洋比賽萬國固非尋常坯工之所製作與夫尋常窰户之所燒煉者所能取勝也爰擬設立窰廠於江西之景德鎭選擇良工自行製造務在精益求精翻新標異以便運往外洋互相比賽當亦振興商務者所許也創辦之法有不得不酌改者五大端謹陳其事宜如左一選料磁之美劣全視料之粗細料之粗細全視配合之成分攷西國之精磁係每百分高嶺泥六十二分白石粉四分淨砂十七分非勒特斯伯耳十七分其五質爲鋁二養三釹養二鈉養炭養二　養二鉀養釸養二或有　用　養　養原　養炭養二者皆視地之多數出產以爲用總以其坯就範而不燥裂變形爲準的我國舊磁有傳留至今久遇熱而未破裂者其料係用祁　浮東之高山泥爲多近日彼處土人惑於風水之見不肯開挖又不知配合之法以致近來景德鎭之細磁亦漸壞今當請官紳善爲勸導開挖彼處之泥以爲坯再詳加攷求土質按劑配合其輕重自不虞不突過舊磁矣[  此說未畢明日續登]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[接錄江西廣利公司招股製造糖紙章程]  
　　一公司所出糖紙比照相等之貨完納統捐領照運銷仍於一年後如有盈餘酌提報効以裕公家一公司製糖僅冬季數月之事所出蔗稿不敷常年造紙之需現擬派司事先赴廣信吉安兩府屬產糖處招致各屬　商酌定價値廣收蔗槁運省備屬第此項蔗槁化無用爲有用舍公司無人販買并可惠及窮黎已禀蒙護撫憲柯批准通飭經過各卡免征釐金以示體恤並甘公司嚴飭船户不准夾帶别貨致干罰究一股票可聽轉售惟須預先邀同至公司告明緣由註册換給票摺收回原給票摺註銷如票摺遇有遺失燬壤等事應卽出立親筆字據報知公司查明補給倘别有紏葛歸本人自理與公司無涉一開辦後扣足一年詰帳一次股本宫息定爲週年八釐閏月不計如再有盈餘分作十二成以二成爲報効四成爲餘利按股均分四成爲花紅給各辦事之人二成存公司爲公積仍由公司總核出入贏虧開具簡明帳略每股分送一紙并聽附股者於結算時赴公司查核帳目以昭大信一公司旣係集股開辦凡入股者均爲股東一切事宜原應集思廣益庶可推行盡利但股份旣多若徧請議事勢覺紛雜今公司商酌遇有重要之事凡十股以上者方在柬請議事之列至招股定於壬寅十二月初一日起招齊後卽行截數擇吉開辦所望恊力同心日增月盛一公司辦事之人無論官紳商民但能實事求是者均可延用總須屏除官民習氣力戒浮華方能久處否則不問何人舉薦立卽辭退不稍徇情至應用人數各項薪水及一切未盡事宜再訂細章仍隨時考察增損務須周妥 
[英美租界公堂瑣案]  
　　包探方長華解史亦卿到案禀稱此人素業成衣爾將張文田囑製之皮袍質取洋銀携之逃逸報由小的拘獲送請訊追史供衣已付質無力贖還求恩寛宥襄讞委員魏蒓塢大令商之德總領事署麥繙譯官判責四百板質票給張備本取贖○包探顧阿六解康如福到案禀稱前日此人在蘇州河畔强曳行人附坐小輪船是以送請究辦大令判責二百板枷號半月發小輪船碼頭示衆○包探金阿三解王阿三施園秀到案禀稱伊等二人均曾執役於某洋人家辭歇後洋人查得家中失去汗衫手槍報由小的拘獲吊出原贓送請訊究大令判令將王責二百板枷一禮拜施責一百板從寛免枷○包探錢榮堂解李阿德到案禀稱此人向女郎張桂珍買物不知因何互扭旣而張忽投捕房訴稱被桂珍攫去金約指一枚然並無証據是以捕頭令小的送請核奪大令判責二百板○包探倪順泉解顧阿六到案禀稱此人收買周阿三家所失東洋車一輛報由小的拘獲送請究懲大令判責二百板車給周具領○包探徐阿華解王盛隆到案禀稱此人竊取兪順甫家衣服報由小的送請究懲大令判責二百板贓給兪具領 
[法租界公堂瑣案]  
　　江寗府屬上元縣人盛仁書家婢女被匪人誘拐來滬倩蟻媒劉敬文張阿二售與鴇婦包楊氏得身價洋銀二百元改姓沈字以雙喜送入陸王氏所開花烟館内賣娼被盛尋獲報知捕房捕頭派包探將一干人拘獲解送至案婢供某日由義母王領出偕某飯店主楊金山携至滬上倩張阿二等售與包鴇求恩超豁讞員孫建臣大令商之法總領事署費繙譯官諭令盛具狀領回錢蟻押候掌頰一百下陸鴇交人保出劉張二蟻押候交出拐匪然後究辦○前日某號西捕失去銀質對時表一枚値洋銀十八元及衣服等物因將細崽朱福全沈桂生送案大令略訊口供飭暫管押昨日提案覆詰沈稱小的願將工資洋銀七元抵償所失大令著從寛釋出朱除扣去工資二元外押候追賠洋銀十六元○王雲成水烟袋店夥張仁泰串同歇夥李金記行竊水烟袋六十枝及零星各物共値洋銀二百餘元店主顧文祥將李扭案大令准交人保出隨顧至杭州尋張昨日尋獲送案大令研訊之下張認竊不諱並稱小的所竊水烟袋除由乾豐押店吊出三十餘枝外餘均售與南潯某店所得洋銀早已花銷淨盡李祗與小的同賭行竊之事並不與聞乾豐店主王元生投案求追押本大令判將張枷號二月責五百板李責一百板王罰洋銀三十元贓給顧領去○去歲除夕有兪仁山者道經老北門外突被流氓張松山攫去所携皮袍一件報捕查獲詰知已質在南市某質鋪捕頭因於昨日令包探將張解案兪投案請追張供此事係小的與混號小塌餅者所爲所質洋銀小的僅分得二元叩求恩宥包探禀稱小的查得張前已犯案纍纍此次吊出各贓多至三十餘件應請重懲大令判先責五百板枷號二月期滿之後再責五百板送改過所監禁四月○積竊王阿根至租界中某姓家行竊被包探拘獲解案大令判令枷號三個月發某處碼頭上示衆期滿之後重責五百板○偷兒張阿三曹福廷在租界中行　被包探拘獲解案大令判將張枷號一個月期滿責釋曹笞責二百板 
[美租界捕房紀事]  
　　昨日淸晨鄉民某甲持布數疋求售行至下海廟左近突被衆流氓攫去甲忿甚奔至捕房聲訴捕頭允派包探查拿○前晚小竊何阿聖不知從何處竊得衣服持至唐家弄口某押鋪質錢適爲某號華捕所見連贓解入捕房捕頭令押候查明實在情由然後解送公堂禀請讞員張柄樞司馬訊辦 
[蘇省官報]  
　　正月二十八日蘇蘇太兵備道袁到知府舒體元禀謝二十三年分海運案内蒙保獎加鹽運　銜知縣伊立勳禀謝二十三年分海運案内蒙保補缺以後直隸州用直州判雷湖北人由甯來縣丞章殿榮禀謝飭知二十八年分秋審案内給予勞績班委署一次二十九日正任丹陽縣劉炳靑禀知赴甯見制憲五品頂戴江蘇試用府　歴謝墀雲南人由京騐看來省禀到從九陳仁禀謝飭知奉部核准二月初一日候補道林賀峒福建人由甯來周鴻孫鄭世璜浙江人均由京來知府湯在衡禀辭赴海運京沽局總辦差元和縣金禀知赴婁葑門外挑河興工賴豐熙禀知奉委赴震澤公幹府經歴謝瑞麟禀謝奉飭二十三年運案内蒙保獎加同知銜初二日知府梁偑祥由江陰見學憲回奉賢縣傅專丁來省禀謝奉飭山東賑捐案内獎叙花翎知縣禀志兪善謝奉委管解京餉差指分江蘇試用巡檢高乃斌山東人由京騐看領照來省禀到初三日四川副主考兪陛雲辭行赴都署上元縣陳樹涵由甯來禀知交缷鹽城縣並謝調署上元縣事松管糧通州劉興基禀辭赴海運京沽局知縣周祖禀知丁母憂後九孫寳瑞由趙屯港厘卡專丁來省禀謝奉飭三月連盈記功一次 
 
 

Page 10

 
 
   
 
 

Page 11

 
 
   
 
 

Page 12

 
 
   
 
