# 1898 - 160 - 4909036

 

Page 1

 
 
[興種植宜土性講培壅說]  
　　工部候補郎中唐浩鎭請令各省自　利源以瞻國用上其書於堂憲淞大　空乞爲代秦其原呈所稱以廣植物産爲本一曰蠶桑二曰葡萄三曰種棉四曰　　　曰種竹六曰種樟七曰種橡八曰種烟與加非夫此八者本天地自然之利初非有所難行祗須辨土性之　講　植之法則其獲利之厚自可如左劵之操中國以樹藝之事一若專屬之五榖而其餘各植物似皆無足重輕然中國亦未嘗不講國以民爲本民以食爲天不過以五榖爲樹藝之大宗而初非謂他項植物皆可恝置也亘古以來如蠶桑之利之厚棉花之益之大未嘗不擇土性所宜廣爲種植迄今中國出口之貨以絲爲大宗蓋自禹貢桑土旣蠶始於兗州而流及於江浙等處其功足以被天下　其利亦爲他物之所不如自非有夏而後歴代人民皆講究種桑育蠶之法烏能沿流以及於他省哉惟棉花一項相傳爲種出西番元時始入中國其實非也嘗閱通鑑梁武帝時有送木棉皂帳事史炤釋文云木棉江南多有之土人以鐵　碾去其核取如棉竹者以爲　牽絃以彈棉令其勻細卷爲筒就車紡之自然抽緒如繅絲狀織以爲布可知以棉織布其來亦尙矣其他如竹木果樹諸植物中國亦未嘗不講求亦未嘗不以爲利特不以此爲先務之急耳前者戶部郎中陳熾編緝續富國策一書内計載種樹富民種桑育蠶葡萄造酒種竹造紙種樟熬腦種木成材種橡製膠種茶製茗種棉軋花種蔗製糖種烟及加非以供食用坊間曾刊行是書流播於世今唐部郎所陳蠶桑葡萄種棉種蔗種竹種樟種橡種烟及加非八利蓋卽續富國策中之語固人人知有利益之可圖也而各省卒未舉行者非徒封疆大吏以及地方有司習故安常不能振興大利半亦由於土性之不能辨恐鹵莽從事卒至無成效之可收如前年廣西巡撫馬丕瑶令於桂省興　蠶桑木及兩年奏稱桑秧蠶子靡有孑遺自非土性之有不宜必育養之未得其法是故欲廣種植必先審土宜繼講培壅而後所植之物可卜其繁可收其利不必蠶桑也葡萄也棉也蔗也竹也樟也橡也菸與加非也八者　有利之可得　因　之性　　之宜凡諸樹藝無在不可獲利嘗攷英國挪佛一地磽确荒瘠不可以耕旋審得土性之所宜　　羅　相合而　草豐茂又宜牧羊乃於是地廣種蘿蔔令民豢羊遍種肥草以資其食孶生繁息雖漢之卜式不如獲利之豐無異膏腴沃壤是則土宜當審之一證也又有撒里司白里一地者平原曠野土性礦薄異常植以各物類能長　　搜取海島所有之鳥糞以肥其地而一畝之問歲可收十倍之利是又堷壅當講之一證也若但知種植之　而不知審土　講　壅則亦終無實效之可收抑聞有拉美草一物者日本人以爲得利甚厚備本創興公司東京及大　均有之其餘靜岡三　福岡等各地謀興此等公司者尙未有巳此草爲　麻之屬以之　造各物與蠶絲無甚分别裁　之法殊爲簡易　原野不毛而亦可滋生繁殖蓋其性不畏寒熱故到處無不可種之地也惟須擇輕鬆砂土方佳耳種植之時春　最宜故一歲可收穫二次日本一反之地可樹三千株而獲利則至五千　種植所已頒其種於國中令　　植　來　益增多大足振興國利我中國苟知此物之有益　亦仿而種之安在不可以圖利哉要之天地生物無一物無用亦無一物之不可獲利種植各物全恃乎土性之得宜培養之得法而後有利可圖美國之富以農而養牛養雞各業無不講究民以是而富國亦以是而足興利者固不可不知也 
[本館接奉電音]  
　　昨日午前京師飛電傳來上諭二道敬謹譯登○四月二十二日奉上諭榮祿著補授大學士管理戶部事務剛毅著調補兵部尙書恊辦大學士刑部尙書著崇禮補授欽此同日奉上諭保年等奏特叅庸劣不職各員一摺廣州駐防馬甲得慶因賭毆傷砲兵福英當將得慶鎖禁乘間逃走該協領等旣己疏忽於前復又不能迅速拿獲實難辭咎廂白旂恊領連保著以佐領降補廂白旂佐領兼騎都尉英患著革去佐領仍留騎都尉世職下甲喇防禦恒祥驍騎校　伯均著交部議處以示懲儆該部知道欽此 
[日報錄要]  
　　廣州中西報錄日本報云本月十八日京師來電謂中國將遼東灣租與俄國其界址係八百英方里俄意欲派兵一萬五千人前往駐紥至中國租與英國之高龍一地現又放廣二百英方里並聞中國更允意英兩國商人在陜西開辦曠務是以意英各商均　由此處開築鐵路直達黃河以便裝運礦産 
[借箸而籌]  
　　香港循環日報譯日本報云沙市閙事殊出料之意外中國又多一番棘手之處矣至此次起事之由皆因中國官塲遇事因循不加警察現在我兩國旣已和好自應勸其力圖維新須與中國政府議訂合同聘請日本文武參贊國政軍情之人三十餘員代籌内政整頓各項事宜中國積弊全在拘守成　不知因時鼎新致有江河日下之勢若肯發憤爲雄必當允從日人之苦口激勸卽日本此時亦應盡力扶持以固問洲之誼 
[鶯遷志喜]  
　　蕪湖采訪友人云本月十六日傍晚接得都門來電知蕪關道袁爽秋觀察　帝心簡在　授陜西按察使地方又武官　咸趨赴道轅叩賀朱旛皂　交錯於途越日又聞所遺　關道缺欽奉諭旨著徐壽朋補授欽此按徐觀察號晉齋歴隨使節出洋並辦理中俄立約定界諸事京察　記名以海關道用需次金陵現經劉峴帥委辦皖岸大通督銷總局至袁觀察交卸後涓吉二十三日附某輪船赴省謁見鄧小赤大中丞然後具摺謝恩請旨陛見 
[川督過皖]  
　　安慶采訪友人致書本館云前福州將軍裕壽山軍帥奉旨升任四　總督由滬泝江上駛本月二十日午前九下鐘許乘招商局江寛輪船行過蕪湖省垣旣得電音撫憲以下各員卽預備郊迎之禮並聞壽春鎭郭善臣鎭軍同船來省故各營將弁均率勇列隊江干 
[撫憲閱橋]  
　　蘇州訪事友人來函云蘇州盤門外靑陽地自租與日本開埠通商卽由中國官塲建築馬路一條邇來畚鍤齊施昕宵從事聞須接至閶門由南濠直達留園一面至胥門外五龍橋爲止現己接　天壇廟門外中間有梁一座亦已塡平與上海租界中之大橋無異橋工旣竣經工程委員禀諸商務總辦請撫憲奎中丞示期閱期中丞卽於本月二十日午刻排導出盤門勘視橋梁倂巡閱馬路一周時屬下文武各官衣冠齊集中丞閱畢命駕至絲紗廠小憇迨呵殿回轅報時鐘已鳴四下矣 
[火藥被竊]  
　　揚州訪事友云向例軍裝火藥民間不准私相授受揚城雖百貨雲屯而此物竟無處購買至　竹店　甲　磺　赴官磺局取具互保切結方可採辦例禁綦嚴固宜如是也兹聞城外某防營連日因巡防嚴密各勇 
 
 

Page 2

 
 
丁咸　人帳請領火藥不意盛藥木桶外面封鎖完好如初而内皆實以泥沙不知何時已被人竊取掉換統領赫然震怒親詣儲火　處逐細查勘立將專司收管之某某武弁二人函送有司衙門研訊確情從嚴究辦邑宰飭暫收禁候訊聞者咸曰邇日正謠諑紛紜此事若果監守自盜厥咎　屬匪輕倘再有别項濟惡等情則是罪無可逭矣 
[劇盜成擒]  
　　蘇州訪事友人來函云浙江嘉善縣東門外花姓家於本年二月間被盜刼去贓物約值五六萬金報經地方官緝獲盜　某　一名研訊之下供出盜首朱阿二廖春山均於得贓後逃往蘇省因卽移文來蘇請各營縣一倂協拿總捕府劉少峯司馬奉又後嚴飭捕勇人等上緊跴緝本月某日訪得朱阿二匿迹崑山縣境之某鄉爰卽遴選精壯捕勇數名偕捕頭孔長四前往掩捕孔等旣至此鄉以朱盜兇惡性成不敢輕易動手因設計誘至婁門外奮勇上前拿捉朱竟敢拔出手鎗連連開放幸孔等眼明手快未遭毒手然猶格鬥逾時始得擒獲富卽解至總捕署司馬升堂提訊朱供認不諱因飭釘以雙鐐收禁縣獄翌日捕勇復會同某營官在葑門外某處河中緝獲盜船一艘倂盜首廖春山一名亦經司馬訊供收禁旋卽移文嘉善縣派差來蘇將二盜協解前往歸案訊辦至前報紀是案盜首爲花錦山兹悉花盜實係東臺縣某案中之渠魁現已解往東臺矣 
[盜案何多]  
　　有客自楓橋鄉至蘇州省垣告於本館訪事友云寒山汛所轄之某鄉自上月迄今連出盜案兩起一爲儲姓素以販售毛骨爲業某日收得貨價洋銀三各元匪人偵知竟於夜深人靜時糾黨行刼當被刦去洋銀一千二百五十元一爲李姓係半耕半讀之家亦被盜匪明火執仗刼去贓物約值一千餘元現二案均已報經寒山汛弁善子餘守戎臨塲踏勘雖當下許爲跴緝但不知鴻飛冥冥尙能人弋人之手否也 
[示安民教]  
　　浙江温台玉環理民府吳爲出示曉諭事照得洋人來中華傳教無非勸人爲善裨益中國有識者當感其誠意禮貌相加是以載入條約奉旨准行且飭地方官妥爲保護凡我華人願入教與否各聽其便並不相强教民之與華民同方居住自應出入相友守望相助以期共保身家享昇平之樂入教者旣不可恃教以侮民不入教者又何可聚衆而仇教兹據温郡蘇教士函稱小壘地方從耶穌教者向有二十餘人近今增至六十名上下俱安分守法詎料日前有不法棍徒在該處黏貼匿名揭帖肆行謗毁恐民心被惑滋蔓難圖請爲出示禁止并曉諭該處居民勿生疑忌如迎神賽會演戲燒香等費教民願出與否聽　自便請諭百姓勿勒派錢文倘差徭一切有益等項入教者亦樂攤派不敢吝嗇自兹民教相安等情到府除飭差役訪查禀辦外合行出示曉諭爲此示仰該處民教人等知悉自示之後爾百姓不得視教民爲仇讐入教者亦不得以投教而反多事耶穌捨身救世旣入其教自必體其立教之心忍讓爲懐和平處世如此則在一鄉可化一鄉在一邑可化一邑樂其教者亦必日見其多民教豈有不安之理且爾等試思中國亦分三教道何以不仇僧僧何以不仇儒儒何以不仇僧道彼耶穌教教人去惡從善亦如儒釋道各教之各行其是並育不害並行不悖何嫌何疑何必疾視卽如迎神賽會演戲燒香等事本係無益之舉應攤各費教民願出與否儘可聽從其便豈可勒派强以彼教之所難致失鄉黨之和誼應攤差徭有益實事之欵教民並不敢吝嗇亦　公攤該教士所言極平極公爾等何以妄逞雌黃横加訕謗倘有洋人到境尤當優禮接待以體朝廷睦鄰修好之意方爲敬君守法之民爾等亦知我華民現有數十萬人在外國行商覔食彼國人如加凌侮於心何甘凡人能以此恕道待人自無不心平氣和猜　悉化本府婆心苦口無非教爾等以正道保爾等之身家明理之人自當領悟倘有頑劣不法之徒再蹈前項惡習本府惟有遵照約章嚴加懲辦不貸各宜凛遵毋違特示光緒二十四年四月日 
[蕪湖火刼]  
　　蕪湖采訪友人云江口接官廳南首茅簷蔀屋密比如林爲金陵船戶雞棲之所每當雨絲風片烟重帆低柔櫓吚啞中時有鷺鷥飛起眞一幅天然好畫圖也本月十八日午後四點鐘時某姓船中不知如何失火濃烟四布碧燄横江烈烈轟轟無異兵鏖亦壁岸上　皆小烟館小茶肆烟客茶客聞警狂奔而火已由水中竄至河漘十隊茅龍一霎時皆點睛飛去某烟館有一老嫗　及趨避以致荼毘船戶若干人則俱頭焦額爛一息僅存更有一年方舞勺之童焚斃艙内屍體零亂幾不忍觀是時岸上警鑼亂鳴各洋龍風馳電　而來吸取江流横空噴灑無關道袁爽秋觀察曁精健保衛等營官弁保甲局巡員指揮健兒臨塲施救約歴炊許始火滅烟消而被火之船已僅剩一底岸上之結茅而處者殘磚斷桷零落於灰燼之中亦慘矣哉事後檢出一童一嫗之屍經好善者也棺殯殮船戶則舁赴弋磯山教堂醫院求治當火之初起也艙内共有搭客六人俱向鄰舟逃去獨一僧墮入水次次日屍身浮起幾如水浸葫蘆旋由救生局給發薄棺爲之殮瘞至舁赴弋磯山求治者皆以受傷過重越　卽魂赴重泉何祝融氏之慘酷乃爾耶 
[潯陽火警]  
　　九江采訪友人云九江鎭宋鎭軍之公子勝衣就傅靑燈黃卷備極辛勤本月十八夜戟門更鼓己報三撾書僮偶不小心以致洋油燈炸裂延及板壁烈燄飛騰文武各官弁聞知急率水龍馳赴鎭轅　護雖署中正屋無恙而書塾已化爲刦灰次日鎭軍親詣各衙一一道謝至昨報所紀孝子坊方宅火災實係十七日晚間之事 
[九派江聲]  
　　九江訪事友人來函云九江鎭標前後城守三營第二批應裁制兵六十名現經營官選定計馬兵十三名戰兵十六名守兵三十一名禀請鎭憲於四月初一日遣散應給八個月恩餉一俟領到卽按名給發○管帶湖口砲臺吳體堂恊戎建昭因所部營勇有缺額之弊經鎭軍揭叅撫憲德靜帥卽委記名提督候補副將李源泉協戎隆保來湖接帶○管帶團防勇趙晉卿孫衡山兩守戎連日率領勇丁在　池寺前操練刀矛雜技夜則向城廂内外梭巡角聲嗚嗚終夜不絶南康府蔡乂臣太守於本月初六日舉行闔郡文童歲試童子　咸磨勵以須爭顯奪標手叚○王某販運茶葉五袋偷漏關稅被巡丁拘獲禀請委員吳祥卿司馬笞責數百板枷號示衆將茶葉充公○九江鎭宋偑珍鎭軍因事赴金陵兹者公務已畢於本月十四日附江永輪船遄返各官俱至碼頭迎迓如儀 
[皖江瑣語]  
　　前者報紀江西協餉押運至安徽定遠縣境被匪徒刦去一萬數千兩兹得安慶采訪友人來書言此項餉銀實末失去然則前次友人來信其殆得諸傳聞乎○本月十七日徐大宗師考試武童騎射太湖武童某姓馬甚跅踂致將府署皂役　中　孩童蹴踏受傷一息奄奄幾致釀命宗師立飭提調官將某武童及其師管押候訊○某日藩轅牌示滁州大槍司巡檢顧民喦因事撤省遺缺委試用巡檢畢鏞前往代理 
[桃渡柔波]  
　　金陵訪事友人云今年遇閏節令較遲氣候過冷雨水又多新絲至四月中浣始見上市較往年濬收一成絲業中人約於月之十八日開秤刻下價值尙未議定容俟續聞再錄○省垣自二月以後霪雨無度寒煖失常天氣不正釀成疫症都士起居飲食偶或不愼卽爲二豎子所災且易傳染死者甚衆以是業歧黃者其門如市忙碌異常○通濟門外七橋甕左近某姓家姑媳二人姑固母藥　媳　胭脂　蛾眉不讓時相勃谿某日又以細入大啓爭端姑因口角不勝默忖數十年雌虎威風從今不振不得不以一死挾制其媳乃　益母膏一盞對媳作吞烟狀意欲其駭而救之此後便不敢犯詎料媳並不施　旋出購阿芙蓉膏吞之謂其姑曰汝能死我獨不能死耶姑疑媳與有同心亦不之救移時毒發奄奄待斃姑懼其母族興師　罪乃亦自經當姑媳詬誶之時鄰右雖有所聞然以　慣司空且均不可理喩姑本無人子又遠山貿 
 
 

Page 3

 
 
易是以無人勸解及次日不見姑媳蹤跡入其室而探之則一臥於榻一懸於樑皆奄然而死矣爰卽告知地甲請爲報騐是處介乎上元江寗兩縣之間地甲卽赴兩縣呈報經上元縣陳諒山大令江寗縣劉冠一大令會同蒞騐均係生前自盡旋飭塡入屍格令其親鄰　　盛殮見者咸以此爲孽由自取云 
[吳趨諺語]  
　　蘇州訪事友人來函云某日閶門内吳趨坊巷某錦匣作突有流氓多人一擁而入百般敲詐致被詐去洋銀數十枚事爲蘇州府桐子霑太守所聞以省城重地豈容流氓藉端訛詐若不嚴加懲辦恐不足以儆效尤爰飭吳縣賴大令飭差緝獲著名流氓混名錦匣長生者一名提訊之下判笞一千板荷以巨枷發犯事地方示衆○盤門外靑陽地有馬車行數家生意頗不寂寞本月十五日下午有甲行之四輪馬車一輛滿載游客自西而東行至某處忽有乙行之兩輪單馬車飛馳而來不知如何乙馬忽驚躍不止横衝直撞竟將馬身旁檔木穿入甲馬之腹深可尺許臓腑流出馬負痛亂跳車夫急將韁繩解去馬卽狂奔直至天仙戲園門首始倒地斃命旋經巡捕將　車及人馬解入捕房現聞此事已經旁人極力調停令乙行主賠洋三十元以了其事○葑門内葉家弄兪姓嫗與某甲有私後被附近無賴糾衆乘問攫物事爲某姓巨紳所聞禀經臬憲吳廉訪札飭元和縣及南路總巡詳細查訪已紀前報兹悉此事肇於上月二十四日之夜事主姓竺道路傳　謂是處左近泊有砲船一艘是夜忽有匪徒多人於四鼓時擁入竺姓家聲稱捉奸先向竺女行强女稱爾輩皆所熟識誓當有以報之匪徒遂將石灰包套於女首女卽時雙目俱盲匪徒遂攫取物件而逃翌日遐邇喧傳咸知此係砲船勇丁所犯事聞於前湖南巡撫吳清卿中丞函知廉訪立飭元和縣郭大令南路總巡王明府赶緊查辦明府旋以事緣捉奸而起所失惟當票數十張並無他物等詞禀覆廉訪嗣經撫憲奎中丞訪悉於本月十六日札飭廉訪轉飭郭大令王明府嚴密查拿務將各匪徒悉數獲案照例嚴辦 
[三泖晴波]  
　　松江訪事友人致書本館云好事者流雇菊部就城内府城隍廟演劇五日旋復經人招至城外東獄廟接演衣香鬢影絡繹於途端木氏所謂一國之人皆若狂不啻謂此○近日傳說紛紜咸謂全節堂限期平糶每米一升定價三十文每人祇許購取一斗不准多糴並有人謂巳經糴得者惟米粒不甚佳耳迨往堂中詢之始知事出子虚惟日前甘紳在上海糴得鄂米多石運松後暫寄堂中或者因此訛傳歟 
[裝運新茶]  
　　上海和衆洋行安化輪船由漢口裝運新茶赴外洋前日午後已行過吳淞口外矣此爲運茶出洋之第一次故特表而出之 
[客官拜會]  
　　江西候補道增雨農觀察霖日前因公蒞滬暫寓名利棧昨日午前命駕進城赴各衙門拜會至縣署時黄大令迎入花廳欵談良久觀察始興辭而出 
[命犯過站]  
　　南匯縣命犯顧阿四圖財起意謀死奚雪桃由南匯縣汪蘅舫明府審實申解至省臬憲吳廉訪勘訊之下顧忽翻供核與縣詳供詞大相逕庭因著發回原縣復訊前日到申過站黄大令飭收内監候備過站文書轉解南匯 
[捉賭焚棚]  
　　虹口美租界附近沈家灣胡家橋等處邇者賭風復熾加之流氓恣横持刃行兇之事幾於無日無之前日爲美界捕房藍副捕頭所聞勃然大怒督率中西探捕會同圓通寺巡防局員李蘭史二尹前往兠拿而各賭徒消息靈通早已聞風遠遁遂將賭棚賭具悉付咸陽一炬然後遄回 
[聚賭受懲]  
　　南市各處小茶肆中往往安設賭具供人賭博明目張膽毫無顧忌前日黄昏時十六鋪巡防南局委員鍾偉臣二尹率丁親出訪查行經荷花池畔聞山景園小茶肆中有多人在内喧譁急令隨從進内查看其時有阿慶者聞聲而出禀稱鄰居某姓因有喪事　有多人在内啜茗時各賭徒已得信乘間紛紛竄避二尹大怒急飭家丁獲住顧阿土張子卿二名阿慶見勢不佳預避他處當將　等解局升堂研訊顧供本邑人在附近某繩索店藉扯棕餬口張供在小九華左近開設糕團店因晚間無事偶爾遣興實係初犯務乞老爺格外恩宥二尹謂爾等各有生業何不安分營生膽敢深夜在外賭博尙得謂爲好人耶遂飭將顧拖下從重笞責二百板張再四苦求始得攺責手心一百下各具攺過切結然後交人保釋 
[美界火警]  
　　昨日天色平明報時鐘方鳴五下虹口美租界華記路第六百十八號協興祥小烟館主焚化錠帛延燒樓板致肇火災巡街捕奔告捕房鳴鐘告警救火會西人急驅英美兩界水龍　救得以應手而滅然六百十六六百十七六百十八三號樓屋已被　融　收拾無餘矣 
[流氓攫物]  
　　南市王家碼頭左近東來衣莊前日午後命學徒將衣服十一件打成一包携送滬北某織補店修補行未數武卽有小流氓多人結隊而來將學徒攔住奪取衣包狂奔逸去徒竭力追至新馬路中向某號巡街捕詢問可見有人携物狂奔　未及對因卽沿途追赶久之並無蹤影嗣有某木行夥謂不多時見有一人將衣包携往竹行馬頭岸邊被掮木之甲乙兩人將包取之而逸巡街捕尋蹤追往向之窮詰據稱在浦中木排縫中拾取捕告以前情將包扣留解赴馬路善後局中告知捕頭轉禀會辦委員孫星垣直刺卽傳十六鋪汛捕陳金到局聽候研訊 
[大姐鳴寃]  
　　妓女彭寳春與狎客朱姓有嚙臂盟形影不離者已有數月龜傭瞰朱阮囊羞澀時以白眼相加彭妓心雖非之然亦無如之何也邇以端陽節屆所負各債無計彌縫乃效黄　之高翔一去不返龜傭四出訪尋杏無蹤迹遂疑及與朱同謀前晚妓奴阿妹適與朱　遇於塗向詢彭妓蹤蹟朱以不應疑及串同勃然大怒將阿妹任意毆擊致傷左目阿妹心不能　奔赴英界公堂控告不識賢有司將如何了此一重公案也 
[輕薄宜懲]  
　　粤婦周陸氏在楊樹浦大純紡紗廠做工前日工畢而回途經大德榨油公司前無賴王阿三見之任情調戲婦聞而大怒扭王赴巡防局控陳局員姚二尹研訊之餘判令從軍笞責一百板交人保釋 
[劣子吞烟]  
　　江北某邑人蕭介三賃居虹口公輸子廟附近不務正業日與小流氓爲儔其母屢戒之不攺也昨日不知由何處沽飲而歸醉態瞢騰操刀弄仗其母怒甚喚集鄰佑縛而抶之蕭醒後引以爲羞私購鴉片烟吞服迨毒發其母倩人舁送同仁醫院求　醫生如法施救將毒物吐盡始得復甦 
[上海巡局瑣案]  
　　福建人蘇德寳向在滬南開設老虎灶南北共有四處長子名榮和娶南市周廷華之　爲媳成婚未久榮和遽爾　故蘇繼娶陸氏生有二子長名金大次名阿狗光緒十一年邀集親族議將長媳寄養母家分與小東門外南首城下德園茶肆一所以爲膳資　媳不善經理仍由蘇代管每月貼錢二千四百文本年春間蘇亦逝世媳欲將德園收回被金大從中霸阻多方留難周氏不得已於月前據情具控十六鋪巡防中局局員潘仲泉二尹准詞提集人証研訊並將契據騐明遂判金大限期將茶肆交還在案兹爲日已久金大依然　若罔聞　氏　催請提究前晚潘二　　地　將陸氏及蘇金大一倂傳案覆訊陸氏恃蠻不允二尹謂德園由爾丈夫邀同親戚公議給與長媳周氏有契據爲憑烏得妄行霸阻又謂金大　前次本委堂訊諭爾迅將德園移歸爾嫂何竟違斷不交如再刁狡當照例移縣訊究金大商　陸　始願允 
 
 

Page 4

 
 
從供稱寬限交付二尹限令三天速卽交還所有爾之欠債自行理處飭具遵　切結　案備查○本城大南門内楊孝廉家家丁張　雲前日奉主人命持一票據　大東門小橋堍盛三房茶食店取雞蛋糕盛三房虧空各家巨欵約八九千兩日前已經倒閉店内貨物一空惟招牌仍懸諸門外店夥某甲察閱來票聲稱刻下店已閉歇貨物無　容後再爲支取張不允謂爾店旣已閉歇因何招牌懸掛如故甲略與爭辯張卽將招牌除去店中人大怒羣出扭住拳打脚踢致張大受損傷歸訴孝廉立卽函請十六鋪巡防南局究辦局員鍾偉臣二尹飭地甲將行兇之李桂發張福壽傳案研訊以其不應藉端毆人實屬不安本分判將李重責一百五十板張責手心五十下復掌頰五十下各具攺過切結 
[美界捕房紀事]  
　　前晚偷兒王順桂竊取虹口華記路某姓家綢布衣服數件携之而逸適爲包探竇如海所見拘入捕房捕頭令押候解送公堂禀請讞員張賡三直刺究辦○浦東人張某不知其所操何業前日遊行於慶祥街水果攤主陳桂生忽觸其怒致相口角旋復摩拳擦掌各逞雄强巡街捕見之拘入捕房捕頭令押候解送公堂禀請究辦○前日下午北四川路倒斃一無名男子經四百十九號華捕回報捕房捕頭令二圖地保奚　寳往查未幾回稱並無　屬已報請某善堂給棺收殮舁往義塚掩埋矣 
 
 
 

Page 5

 
 
[]  
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[署瑣案]  
　　日津洋行買辦邵　甫　　　豐等錢莊之欵請究追李二尹提案訊問收押限追並諭令　　　　　復　奪前　　　　　　齊人證升座復訊邵供前奉訊諭之後宛祥莊嚴綸和各持帳簿至押所與監生面算現由沈　莊禀明帳目無錯但監生在押　　　　　　　求保出方可料理沈供在日津洋行爲夥巳將各帳算明邵應繳出銀五千九百兩小的應出三十餘兩但去年小的辛　一年　　　　　　　二元扣去三十餘兩尙有餘銀應由東人找還嚴綸和供邵所欠莊上欵項已經算明務求照帳追繳　聞邵欲取保而大豐　無　　　　　　人不能專主二尹限邵於十日内赶卽措繳以例傳各原告具領不得再延致干嚴究○施錦銓偕姪施達人控朱坤仁　取　　　　　　　訊得施錦銓之子阿美招留朱坤仁寡媳在家擅自成親情殊不合朱亦不應擅　物件判將施阿美枷號朱坤仁交還搬物已　　　　　　二尹提案復訊施達人供朱坤仁僅還棉花二十三包尙有餘物求恩追　施阿美供小的枷期已滿已知悔悟求恩開釋　向施　人　　　　禀復銷案朱供所搬之棉花二十三包早已如數交還並無别物小的奉諭交差看管淮小的充當地保現在上忙錢糧業已開　必　下鄉發串務求　回二尹以朱坤仁不應搬物　宜押追姑念上忙開徵從寬釋出施阿美枷期已滿亦予釋出令向兩造理勸妥洽禀復 
[英界晚堂瑣案]  
　　前者四達成豐各洋貨店夥萬月農馮慶雲等扭控黄俊卿徐思章串通儲雲卿携貨　避經讞員張賡三直　　訊之下令原告找尋帮運貨物之張振源到案復訊前日萬等將張父世昌尋獲扭案請究至晚直刺提案研訊萬等歴訴前情　稱在　大店内　得帳簿一本登明放出各帳往收不認求飭差協同收取世昌供小的在太古碼頭當扛夫頭目兒子不務正業小的已逐出不管　河帮同恒大私運貨物小的實不知情求鑒黄俊卿供小的非恒大股東祗因擔保日新增貨銀故往搬貨徐供小的在恒大爲小夥計諸事均不與聞運出之貨係店夥趙招生所爲趙由黄薦保直刺令世昌覓的實人具保速交其子振源到案黄俊卿亦交保出外赶緊找尋趙招生徐還押　人一倂叱退○永泰和洋貨號股東徐幹卿定買咪吔等各洋行貨物虧耗甚巨前經各　行控諸德領事署照會公廨提徐會訊押追在案兹德總領事又照會　廨請將徐開釋出外料理直刺遂於前晚提徐至案謂之曰爾出外後務須迅速理處徐供監生出外亦不能理願押在署求免開釋直　曰今由領事照會來廨不能如爾之意遂命釋出 
[英界公堂瑣案]  
　　昨日禮拜六德總領事委新繙譯福君至廨會判各案包探陳阿九拘解魏少卿至案禀稱　人失業已久近忍以金珠首飾約值五百餘金寄存某雉妓處小的揆度情形諒非魏自已之物故拘送請究魏供寍波人金珠首飾在原籍叔父魏香泉處私自取來求鑒讞員張賡三直刺商之福君著暫押候訊曹森生向以收買舊貨度日此次在某洋人處竊得洋瓶意欲携之而出被洋人扭交巡捕　　送案請究洋人投案請辦曹供此瓶不知是洋人家骨章是以意欲收買尙求恩宥直刺判責一百板管押一月後交保贓還失主○三百六十三號華捕解李銀生　案禀稱此人於昨日之晚携帶衣包一個内贮綢衣十一件適爲小的查見因　形跡可疑是以　案請究李供向來安分此衣實是已物並非竊來叩求恩鑒直刺著押候查明覆訊○前晚有周雙福者闖入某洋人住宅意圖行竊適爲洋人所見扭交九十七號　度巡捕送案請究周供本地人不敢行竊實欲尋友直刺判　一百板以儆○某號華捕拘送在途爭閙之夏小弟王金生朱阿財至案請判直刺略加　詰以事起細微從寛斥釋 
[法界公堂瑣案]  
　　工部局收捐西人柏禮　前投公廨控木作頭沈瑞明包　房屋不照合同任意偷减工　等　　員　　　大　　同西官迭次研訊飭各邀熟悉工　之公正人估計價值沈又　律師慕爾　到堂　辯大令以沈瑞明所造房屋按照合同　無不　判令　　才繳銀二千一百六十四兩業已如數繳案昨禮拜堂期慕律師到堂繕就領狀請繳案之銀領回大令　　兩造各具　斷切結呈案○劉　芳前　公　控英界會省里蔡榮生串同鴇婦林王氏妓女花寳林等吞没金剛銀戒指一枚值洋　百二十元鄭大令准詞出票飭提人証到案訊核昨日包探提到蔡吳氏林土氏花寳林傳同原告　案請訊劉桂芳　稱同　喴洋行賒取金剛鑕戒指一枚售與蔡羹　轉售與妓女花賢林現蔡避匿不見故將伊妻吳氏及串吞之林　氏花寳林拘案請道蔡吳氏供丈夫在外購　　　鑽戒指並未携　家内大令問爾夫何　供向在上海　源當鋪爲夥本年正月往蘇州木凟一去不　花寳林林王氏同　稱與蔡鄰居劉偕洋人向索金剛鑽戒指價銀小婦人等曾　代爲緩頰　珠寳之江六姐案供稱此事小婦人在塲勸過償洋一百廿元因蔡亦被人騙去只得减價賠償劉稱小的已照數賠出吃虧不起水恩追還大令與　繙譯會商斷賠洋二百三十元飭經勸之江六姐繳案永興洋行主罷倫控虹口泰小　行　佩芝購買鐵器值銀三各五百餘兩限兩個月出清貨物吳立　保單銀五百兩如到期不出將此作爲罰欵今已逾期求請傳　訊罰昨日包探將吳子永全拘案請訊　倫　案甲訴前情吳永全供父被新發洋行包討債西人送押英界公廨行　倒閉大令　爾父立有保據須將存貨出清方能收回著繳銀五百兩存案吳稱實係力　不逮大令著覓本租界的實保人保銀五百兩　貨出清將保據發還○張　和禀稱陳富順郭德標代人經手欠洋九十元向索不還求恩追給陳富順　代李道生　手欠洋四十元李與張對面言明將會項劃抵郭德標供代孔慶餘經子借洋五十元孔慶餘　　　　無力歸還　韓金發會項作抵大令飭陳交保出外　李到　郭孔亦交保下期覆核○土兪氏前控陳阿珠欠會洋九十九元圖　不　經鄭大令訊供著　會總楊二寳到案覆核　　陳偕楊寳投案陳阿珠供與楊二寳劃抵當面算結只欠會洋九元楊二寳供去年十一月小婦人得會得後將　阿珠名下餘洋一百　劃與王兪　　兪氏並未收到大令叱退著下禮拜一投案候核○包探禀稱申阿桂手携袈裟一件及　爐喜爐等物向　質　押錢以期形跡可疑捕　請訊中阿桂供此物係龍華南首某寺小沙彌托小的押錢並非竊來人令　　一百板贓存待領○包探禀稱引洪叙在川虹洪作塲内竊出斧一枘拘獲人贓解請訊大令判責一百板贓存待領○包探禀稱吳新有在江天輪　　取鋪　一箇當塲拘獲贓巳交還失主將吳解案請辦大令判責一百板○包探禀稱泰源輪船停泊浦東被陸阿弟竊取煤屑數十斤大師函　前來　案　　　令判責一百板 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
