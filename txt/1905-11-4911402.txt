# 1905 - 11 - 4911402

 

Page 1

 
 
[重印明季稗史發售] [  圖書集成局白]  
　　明季稗史一書搜採名人箸述十有五種所紀皆前明鼎革時事中間如廷臣門戸之爭疆吏撫宼之議以及庸奸之賣官鬻爵奄宦之納賄擅權舉凡勝國之遺聞皆足爲盛朝之殷鑒借坊間向少刊本本局曾用大號鉛字排印成書紙張潔白校對精詳每部六本僅售洋蚨六角定價尤極從廉以是海宇風行我爲有識者所鑒賞兹特重行付印以廣流傳售價仍照曩例海内士大夫之欲研究明季遺事者請臨申報館及各書坊購取可也續編葺華尤廣不日可以出書此佈陳諸維雅鑒 
[各國宜調停日俄戰事説]  
　　俄人自以旅順降於日本東西洋各報議論蜂起或有謂戰局將從此了結者或有謂戰禍將從此益劇者之二説蓋皆有理焉夫持戰局將從此了結之説者謂俄國東方海軍皆以旅順爲根據經營締造　費不知其幾百萬金有此天險可憑則西卑利亞鐵路調餉徵兵皆甚靈捷一旦入於日人之手則險要巳失措置殊難縱波的海艦隊仍鼓浪東來然旣無地可屯兵運煤勢必如遊騎無歸無從措手况兵事所重者鋭氣經此屢屢敗衂士卒皆心存畏怯豈能再振軍威卽兩國仍相見以戎衣俄亦未易轉敗爲勝是旅順降後戰局因此告終固亦可以意决矣持戰禍將從此益舉之説者謂俄大國也投降大恥也現雖迫於時勢不得不降心相從然觀西報所載俄京自聞旅順降後朝野上下驚駭異常前日俄皇特召集内閣及諸部院大臣會議應付之策盈廷一致咸請維持戰事務期克奏膚功於是添派陸軍二十萬人歸大將苦洛拔托金節制海軍則召令統帥洛斯狄斯文司基回國而以某君代之觀其堅忍情形斷不因旅順一隅有失以致全局俱隳竊恐水陸兵士整隊前來必有一塲惡戰斯時勝勢之在俄在日尙難預知是則旅順雖降而變端正未有乂也要而言之兵凶戰危爲古今所同若自俄日開戰迄今餉項之縻費已不知其幾千萬兵卒之死傷已不知其幾萬兩國元氣早已因之大傷倘再意氣自雄兩不相下他日勝負旣分敗者固恥辱難堪一蹶不振卽幸而獲勝然兵燹之後收養撫恤事亦甚難雖博戰勝之榮名必受貧窘之實禍語所謂角力不懈必至同仆斯言雖小可以喻大然則爲之奈何曰是宜當此戰務暫停之際有人出作調人俾重以玉帛易干戈庶不致兵連禍結猶憶去臘戰事初起之際德京曾刊發公報謂英國有向俄日兩國居中調停之説然日本有格外之要求俄國亦顯然拒絶斯時彼此志氣方盛固亦無怪其然今則俄人當屢敗之餘中心已不免稍餒特爲國人議論所迫不肯遽下停戰之書日本雖以戰勝爲榮然亦頗保泰持盈斷不願逼人太甚然則此時果有人以調人自任兩國必皆易聽從比聞德國德安親王曾赴日本請見日皇又嘗在旅順晉謁某俄將現擬赴奉天附近從中調停其調停之法一爲日本有保護主麗之權二指定滿洲一處作爲中立地三兩國在滿洲議定收税事宜竊謂似此辦理俄日兩國雖未必遽爾依從然苟能由此磋磨俾彼此不致大有損益則重尋舊好似亦不難倘能由此息兵所以保全世上之性命貲財實不可勝計何必互以意氣用事致受同仆之傷惟中國於此時亦宜速派明於交涉之員爲之周旋其際庶東三省人民土地不致全屬之外人否則俄日兩國卽彼此和平辦理而國家發祥之地悉數失其主權他日再欲與爭雖舌敝唇焦恐亦無裨於事池魚之殃漁人之利機關所在消息甚微吾願當局之急起直追而萬勿落人之後哉 
[本館接奉電音]  
　　昨晚九點半鐘京師友人飛電傳來上諭三道敬謹譯登○十二月初五日内閣抄奉上諭江西巡撫著胡廷幹補授楊士驤著署理山東巡撫欽此同日奉上諭連順著來京當差烏里雅蘇台將軍著奎順調補察哈爾都統著升允補授欽此同日奉上諭本年十二月二十八日歲暮致祭太廟朕親詣行禮東西廂著派恩輝承蔭各分獻二十七日告祭太廟後殿著派載功行禮中殿著派溥偉行禮二十八日祭太歲壇著派訥勒赫行禮兩廂著派麒德左孝同各分獻欽此 
[俄臣辭職]  
　　華歴十二月初二日英京倫敦來電云俄國内務大臣伯利誰被刺後由司拔托波耳克美司基親王繼其任今已上表告退蓋以俄皇此次所下變法之詔頗不滿意故也 
[海軍易員]  
　　華歴十二月初四日日本東京來電去日本海軍有將柴山氏刻己偕參謀長玉利氏行抵旅順至海軍少將上村氏則令充當河泊司云 
[日佔韓島]  
　　華歴十一月初四日英京倫敦來電云朝鮮政府照會各國外交官謂日人已於圭爾柏德島登岸且在是處雇工建築砲臺註圭文栢德譯自英文未知按之輿圖應作何字 
[預訂煤約]  
　　華歴十二月初四日英京倫敦路透電局來電云俄國海軍提督巴脱洛哇司基所統艦隊頃已駛離蘇大灣大約開往波德腮特當其在阿非利加洲時曾與某某等立有合同已經簽押蓋印允以煤供給波羅的海第三艦隊矣 
[航海防危]  
　　某西字報云前日駐日本東京之英使發電告知此間官報登告示略謂由山東東北方至遠東灣一帶頗有危險之處海軍方在設法阻礙航海者愼以防之云 
[俄帥歸朝]  
　　英京倫敦來電云俄國太平洋第一隊軍艦統帥司科利獨洛夫巳定西歴一千九百零五年正月中馳還俄京聖彼得羅堡矣 
[俄人舉債]  
　　俄就聖彼得羅堡來電云俄人以用軍之故續貸公債兹已釐定章程計共貸德銀五億馬克約 
 
 

Page 2

 
 
合日銀一億五千萬圓年利四釐五毫由俄德二國各銀行及荷蘭國某銀行承辦約於十有二年之内次第償清其價格每百實得九十八大約西歴正月第二禮拜内可將貸劵頒行矣 
[俄人歡樂]  
　　華歴十二月初四日英京倫敦路透電局來電云俄京聖彼得羅堡居民自聞旅順降敵之信始則頗甚激昂現巳怒氣全消安然無事當耶穌聖誕節通國俱興高彩烈各處歌樓舞榭無一不懸燈結彩暢飲觀呼至旅順臨陣捐軀之諸將士則於某日於衣薩克禮拜堂及加生天主堂舉行追思之禮時往弔者反甚寥寥 
[記俄艦遁入膠州灣事]  
　　靑島來電云有俄國滅水雷艦二艘一名薄伊幾一名司美利於西歴正月一號午後逸出旅順口直抵膠州灣時已船腹洞穿海水汨汨而入然全體無甚損壞艙中載煤尙多旋又有船輪二十艘次第駛至靑島就口外擇地下碇船中人雖係尋常服色然識者皆知其自旅順逃來目下德國地方官正在嚴行監守云 
[行船須知]  
　　日本東京某日報云東歴正月一日我日海軍省大臣山本氏陸軍省大臣寺内氏會銜出示大旨謂目今大連灣一口除官中船隻之歸海陸軍大臣管轄者外一應大䑸小舶非得軍司令官及海軍指揮官允准胥不得出入其間卽有准其出入口門者亦必確守轄治其地之軍司令官及海軍指揮官所定章程有不遵者罰無赦 
[旅順零拾]  
　　日本東京來電云當日俄互議乞降條約時兩國委員歡容把晤談次委員領袖慨然曰今兹旅順口中諸艦悉己殘破不堪無一可供海戰之用矣另一武員言及司堵瑟爾刻方示疾鐵路附近築有砲臺二座西歴元旦俄人用藥轟壞無復瓦全目下煤糧尙積若崇墉惟彈丸火藥己罄軍士之臥病者約一千五百名所患者多大腸熱壞症註卽華醫所謂傷寒洞泄也 
[記日俄將校暫開親睦會]  
　　日本大阪某日報云有人由河沙軍中電綫發電報知東歴去臘二十四五日設戍奉集堡附近之俄國可殺克騎兵管帶愛蒲雪寓書某日將略謂殘冬風雪營次無聊請於沙河左岸小隊屯之東暫修親睦之會俾各抒胸臆以遣悶懷可乎某日將笑而諾之旋於二十八日昏黄馳書覆答期以翼日正午爲始暫停戰事二刻許以期覿面談心届期日本夙諳法語之步兵中尉澀谷氏騎兵隊長坪井官之助步兵一等卒有賀初吉相携赴約至則俄帥愛蒲雪帶同甲乙二可殺克兵卭須已久三人皆精於法德英三國語言辭氣藹然握手爲禮一切行軍之事絶口不談歴二小時始珍重而别當相見時愛蒲雪舉香餅酒五瓶持贈澀谷氏答以白蘭地酒一瓶雪茄烟一盒信片三朿臨别愛蒲雪復献對時表及磁石二物澀谷氏所帶兵士則以金盧比百枚犒之澀谷氏亦以爲四基酒及描繪士女之信片十五六枚鰑魚五尾食物一罐分給俄兵洎分袂後甫閲三十分時而陣中又砲火喧天爭相喋血矣 
[摩軍敗績]  
　　華歴十二月初四日英京倫敦來電云摩洛哥國軍隊曾與叛兵開戰官軍被敵人伏兵所襲因之大敗計共傷死者約四百人 
[扣留艦械]  
　　烟臺采訪友人云十一月二十六日之夜三點鐘時有俄國魚雷艇四號小輪船一號由旅順口飛駛來烟擇地下椗二十八日正牛十二點鐘時又來軍艦二號皆已受傷經登萊靑膠兵備道何秋輦觀察會同東海關税務司甘博君將船艦及所裝軍械分别扣留所有俄兵三百餘名暫覊海防營候有中國兵輪船到時載赴上海安插 
[約束俄艦兵士章程]  
　　日前蘇松太兵備道袁海觀觀察擬就約束俄艦兵士水手之法七條詳奉兩江總督南洋大臣周玉帥轉咨外務部兹已奉部核准札行到滬爲特照錄左方一俄兵容留上海歸我國保護一切事宜均應聽上海道約束二俄兵祇准在擇定之東淸碼頭餘地體操散步不得擅自遊行三俄兵船員弁水手人等如不守中立條規竟圖逃遁一經拿獲卽作爲破壞中立條規應由中國自行追捕審判無庸照會俄官會審四上海道應向俄官索取俄艦員弁水手名單隨時上船點驗五在滬各俄艦應由上海道及税務司曁中國水陸各兵官隨時往查有無違例裝煤以及修補船身私運修補機器材料等事六應由上海道照會領袖領事德領事轉飭西探帮同巡緝有無俄兵私往租界遊行七上海道應尊請外務部在京師同文館選派俄文繙譯一員來滬襄辦中俄交涉事宜 
[龍頭入苙]  
　　廣州采訪友人云湖南人楊鴻鈞富有票匪正龍頭也去歲謀在漢口作亂事發購緝未獲潛至東粤匿蹟省城衛邊街事爲佛山營都司呂都戎鎭鏌偵知特於十一月下旬某日出其不意一鼓成禽解交緝捕局局員訊鞫之下供稱小人由康有爲賄令來粤紏聚黨徒等情因暫下之獄中以便電告鄂垣互籌懲治之法傳聞楊於二月四曾在香港控康有爲將伊毆撃在港英官斥不准理旋以足疾就醫於東華醫院未幾病愈遂來省垣其中秘密情由非外人所能揣測也 
[整頓税捐]  
　　賞戴花翎代辦九江二套口税捐分口特授江西九江江防府嚴爲出示曉諭事照得本分府奉税務總局札委代辦二套口税捐稽徵過往貨物查税捐原爲便商起見與從前釐卡不同亟應掃除積弊毋許稍有需索本分訜前辦廣昌統税清操自矢不要一錢謬蒙上憲嘉許今兹代辦悉仿廣昌成法决不以五日京兆自負初心所延幕友固皆敦品勵行卽杆手巡丁亦無不嚴加管束舊有陋規革除凈盡今將種種名目開具於後示仰商民人等一體知悉須知本分府遇事認眞現當竭力整頓正税之外不准有絲毫需索後開各條皆已切實禁革倘有不肖扞丁仍取故犯准身受者來局陳訴訊鞫得實立予嚴懲爾商民等於應完税捐亦當任憑查騐照章輸納不得隱匿逃越致干懲罰是所厚望焉切切特示計開切實禁革各條一釐卡收受紅錢實爲公家漏巵本分口已改税税捐剔除中飽首除此弊商民輸納一錢卽有一錢之票照若無票照卽爲紅錢一經查出除提扞丁嚴究外該商民貪圖減讓私相授受亦應一併從嚴懲辦一訪聞木牌報税向有所謂平心錢者亦名掛號錢小牌數元大牌數十元甚有二三百元者殊駭聽聞夫商人報税例以到埠先後挨次查騐完納税項以後立卽放行旣不許攙越亦豈容稍有留難嗣後平心掛號等名目一律革除爾商民等毋被欺蒙察出定當與受同科一巡划查騐商貨往往藉口需索大至千百小亦數十文名曰划子錢本口划丁皆優給工食此項漏規業已禁革不許收受分文一商人報税有應分塡票照者外間每有分票錢名目本口票房司事多係公正票照如須分塡准由該商申明照子塡給决不收受此種規例一納税錢文例用足百大錢而釐卡陋規又别有所謂補串錢者本口除現錢剔換小沙外旣合足百之數不准藉口補串多取一文一以上各條雖經示禁惟本分府耳目難周保無有别項陋規未盡革除者爾商民等如確有聞知准其來局陳訴卽當立子禁革以副恤商之實 
[潯試示期]  
　　九江訪事人云府尊孫景裴太守接奉江西提督學政黄册安星使札開現在考試寗都接試南安事竣回省卽須按臨九 
 
 

Page 3

 
 
江定於期十二月二十日取齊闔府生童聽候分塲考試等因遵卽札飭德化縣賀紹九明府會學出示曉諭 
[土梟處决]  
　　松江采訪友人云郡城南鄉華亭縣所轄後岡鎭有土梟盛阿二焉前經金山縣蔣瀾江大令獲解至郡歸華亭縣孫花樓大令訊實詳請就地正法本月初三夜四鼓時府轅接靑浦專足齎到臬司轉行刑部釘封文適初四日華婁兩縣開倉吉期事畢府尊田紹白太守飭傳大令到轅諭知一切大令立卽乘輿回署飭丁持柬赴某防營禀請派兵護衛一面從獄中提犯到案驗明正身帮赴西門外東嶽廟中斬决梟取首級發往犯事地方懸竿示衆 
[上海官場紀事]  
　　署松海防同知黄小霽司馬期滿交卸由藩司檄委沈逋梅司馬來申接署暫假也是園爲公館昨日趨詣道轅謁見蘇松太兵備道袁觀察繼到縣署投刺拜會與縣主汪瑤庭大令茗談良久而别聞己擇吉本月初七日接篆視事矣○新委天通庵巡离保甲委員王崑源二尹昨有要公詣縣謁見汪大令良久始辭出 
[源遠流長]  
　　本邑城廂内外内地自來永公司自經李平書明府總理以來居民承裝龍頭購水以資日用者已多至五千七百餘戸飲和食德人皆便之 
[捕夥受懲]  
　　前日本邑南巿水巡捕夥及馮某向大馬頭某駁船戸索取陋規被保甲總巡朱森庭明府訪知飭差拘案研訊之下判責四百板限期交出甲乙二同黨訊懲 
[覆訊棍黨]  
　　前者英界捕頭訪知稔惡兇棍范高頭有羽黨二人一爲沈根福一爲林慶全匿蹟本邑南巿因令包探拘李星福拘回詰知英總領事署所雇華人王佑庭卽王幼庭有爲沈林賄求曲庇情事因一併拘押捕房旋解經讞員黄耀宿司馬會同英副領事德爲門君研訊在案兹悉此案已定於今日覆訊口供矣 
[法界火警]  
　　昨晚八點餘鐘永安街同安里義和泰糖行不戒於火一霎時冐穿屋頂英法各洋龍及救火會西人聞警急驅皮帶車而至竭力救熄至因何起火及焚去房屋若干容俟訪明再錄 
[美界火警]  
　　前夜二點半鐘時虹口百頓路第六百七十六號一百七十一門牌某姓槽坊忽然火起救火會西人急　英美租界水龍飛馳而至吸取道自來水竭力狂噴始得烟消火滅計共焚去房屋十四幢捕頭查得起火之家曾保火險疑有縱火情事令包探倪順泉前往查明核辦 
[上海縣署瑣案二]  
　　前者周茂松前控楊子卿圖賴貨銀一案縣主汪瑤庭大令訊得周爲康小軒控陳因斷令除結帳外仍須提康面質前晚升堂推鞫楊供小的向爲木匠前年承造某姓房屋向萬昌行購取木料方爲行夥時康薦保蘇某司帳及工竣結欠銀兩以舊料料周暗使蘇竊取帳目而逃隨誣小的欠銀四百餘兩搬去新料約銀四百五十兩經魯班殿董事王芝香勸小的給洋銀二百元將新料取回王旣得洋銀仍不肯還及閲萬昌發票方照原議然尙浮開價目伊曾代購磚三千二百塊當最貴時亦祗需洋銀六元四角而伊竟開六十四元明欺小的目不識丁意圖浮冐大令斥曰旣運新料前堂何以不供康供被欠銀四百七十兩收到王交來二百元尙少三百二十兩磚價係筆悞楊之新料亦未往搬大令謂兩造均刁猾不堪喝令笞責兩人崩角哀求始免隨斷令於欠數内提銀一百二十兩作爲罰欵將楊交人保出還銀二百兩限二十日繳楚○普育堂董其姓函送張樹生到縣大令訊究張供小的原籍松江來滬賣報以餬口因患病客棧不容住宿巡捕疑爲乞丐拘至公堂轉送善堂醫治大令飭速回松江○陸永元傭於某姓家潛入臥房竊得金珠首飾逃回海寍州家内某姓控經大令關提到案收押改過局期滿送案發落陸供不敢再犯大令著交的實人保出自行回籍不准逗留 
[英美等國租界公堂會訊案]  
　　英商通和洋行主控雷汲安尤子鈞將地朦報升科等情前日午後二點三十分鐘時讞員黄耀宿司馬會同英副領事德爲門君升堂研訊通和行主延律師古柏主控雷尤同延律師哈華托聲辯先由古律師聲稱通和行主於光緒二十八年十月向華人吳士良永遠承租地二畝有奇業巳銀契兩交至二十九年春擬請換道契詎知此地已被雷尤先令日人出名向升科局請換契據然通和行主所執田單係咸豐五年所給曾請洋商租地會丈局員丈量並至升科局查明單上詳註四址據上署明得失主及中保姓名均經畫押至吳他項紏葛本與通和毫不相干惟聞伊曾因此地與伊叔涉訟上海縣署後吳以洋銀一千八百元給與伊叔始得了結此光緒二十八年事也今被告旣稱亦有憑據大約不難交出隨問吳曰爾之祖父是何名字此産係何人所置爾父病故後此單交與何人自後於何時完税有無界石此地之外尙有他地何時變賣此地曾請升科局給照且完税否聞有他人報請升科否光緒二十八年爾與叔父涉訟縣署究因何事後來如何了結租與通和係在何時地保爲誰能一一記憶否吳稱祖名大金父名漢華此産係祖父所置父殁之後曾於同治五年完税立有界石此地之外尙有地三畝已於光緒十八二十二十一三年中陸續變賣此單先持至升科局照過然後赴蘇州完税至他人報請升科之事並未聞知當光緒二十八年與叔父涉訟卽因此地厥後出洋銀一千八百元以了此案迨二十八年十月始永遠租與其時地保係金順堂哈律師又將前言逐一問明命吳退下旋聲請堂上細閲升科局所給之據及縣署堂諭司馬與德君商議良久候再訂期訊核 
[萬國紅十字會來函]  
　　啓者本會昨承狄楚靑先生交來時報館經募鷹銀龍銀一百十六元銅洋銀九元王博謙先生交來養源堂李捐助龍銀八十元義和祥鷹銀二元無名氏鷹銀十一元四角錢十文俄日相持生靈塗炭本會救護出險及留養遼瀋各處難民己不下數萬人近復遴派和辦義振之劉蘭階大令會同營口西董前赴海蓋等處放振然灾廣欵絀徧及爲難蒙諸大君子鼎力維持源源募助俾千百哀鴻得出水火而登袵席公誼盛心曷任感佩除分掣收照外謹乞登報誌謝伏維公鑒　[  上萬國紅十字會同人謹啓]  
[亦衣亦食]  
　　本堂散給衣米全藉諸善長推解情殷兹承同人祝蘭舫翁助洋一百元棉衣一百套營口裕盛長寶號助洋一百元與時堂助棉衣五十套邵順浦翁助洋四十三元金幼梅翁助洋四十三元王松堂翁助洋四十元戴季蒓翁助洋二十五元蘇成記翁助洋二十元莊姜晨翁助洋二十元永壽堂何助洋二十元罔極子助洋二十元又陳席珍翁交來袁詠生翁助一切善舉洋五十元諸善長胞與爲懷惠周貧窶其功法詢屬無量第上海人地稠密嗁號寒之輩實繁有徒雖承諸善長互相輸將尙難裕如况給米之斯定於本月二十三日爲始爲日已近欵未充盈實深殷憂伏乞諸大善長一視同仁慨解囊資供鮮衣寒食者得以温飽卒幾不勝寅禱滬北天后宮前廣益善堂司董嚴信厚襲心銘施則朱佩珍祝大椿葉貽釗周鴻孫等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[五續江南商務局禀復籌議設立商品陳列館及商業學堂經費辦法房屋建置情形禀]  
　　以上三端皆司道等謹遵憲諭籌議本局附設商品陳列館曁商業學堂之情形也伏思三者爲設立陳列館商學堂至重要之綱領而亦實設立陳列館商學堂宜先籌之急務必使經費裕而後辦法乃可實行亦必辦法良而後房屋之建置乃能收實効且必房屋之建置合法而後經費與辦法乃皆歸簡便而乏乏闕遺尤必三者皆有著落而後陳列館與商學堂設立與成效乃者著落者也司道等惟當格外振勵督率注重實行以期仰副朝廷振興實業之心而兼體憲臺激勸工商之意除謹將商品陳列館曁商業學堂開辦章程並本局房屋建置繪圖簽註附呈其餘一切管理教授詳細章程容俟開辦後再擬議另呈外所有遵諭籌議本局設立商品陳列館曁商業學堂經費辦法房屋建置各情形理合詳細禀呈伏乞憲臺鑒核批飭遵行實爲公便批據禀設立商品陳列館曁商業學堂籌議情形分經費辦法房屋建置三大端章程房圖一併閲悉所議陳列館暫由近地物産入手以待陸續擴充商學堂暫由普通豫備入手以待漸趨高級而且兩處聨居一室所需員司物品彼此旣可通融其餘又與該局附屬之機器工藝局藝徒學堂商會等櫛比相連更可彼此相劑交相資助經費甚爲節省辦法極爲簡要房屋置均甚合宜所擬章程具臻妥洽應即如禀辦理兩處經費准於司庫新政項下按月動撥銀一千兩銅元盈餘項下按月動撥銀一千兩共二千兩均自十一月起支給由該局按月動用支銷據實開報該局旣稱明春三月以後工程可竣各事皆能齊備卽以此數月額支之經費爲兩處開辦應用之經費仰該司道迅卽督飭興修格外撙節以重商務而愼度支其餘一切管理教授詳細章程俟開辦期再行詳擬呈核此繳 
[弑夫案發]  
　　九江訪事人云黄梅縣境新河人王某娶妻田氏素性輕狂與附近陳某有染陳蓋王之莫逆交也近知中　貽羞屢相齟齠十一月二十六日之夜田氏忽沽酒漝王歡飲俟其醉鄉深入卽濳喚陳至用繩綑綁出利刃刺斃次日左右鄰得悉其事急往視之則陳已携氏溒竊乃告知地保據情禀報縣署縣主某大令飭差緝拿旋於十一月二十七日將陳拿獲二十九日復獲氏於小池口想須按律嚴懲以昭炯戒矣 
[馬路工程局紀事]  
　　前日四十九號巡街捕查見鹽販數人正欲兠拿卽棄鹽而逸因將鹽解入捕房捕頭禀知馬路工程局總辦翁子文太守太守命送入董家渡上南川鹽公堂點驗充公○馬路工程局總辦翁子文太守查得南巿各樹行毎將樹堆積路旁有礙往來車馬爰諭捕頭轉飭各巡捕留心查察昨日二十九號巡街捕報稱老白渡永泰萬豐等行均有附沿街堆積捕頭令人將行主拘送局中太守飭押候懲罰○太平馬頭南首新泰平街一帶房屋前經燬於刧火各業主相率雇工重建馬路工程局總辦翁子文太守飭地甲傳令將堦石退進數尺以寛街道各業戸紛紛遞禀是處房屋去年火後另行蓋造已照章退進此次如難再退太守飭捕頭勘明禀復○小竊楊晉卿行竊某氏婦所携衣服一包經巡捕獲解捕房捕頭轉解馬路工程局總辦翁子文太守倩襄讞委員共衡堂二尹研訊之下判責一百板驅逐出境贓給婦具領○昨日滬北綢捐局委員潘明府飭丁在南巿尋獲用虧空洋銀之司事李愼修一名扭入馬路工程局禀請暫行寄押總辦翁子文太守允之 
[英美等國租界公廨晚堂瑣案]  
　　流妓黄鳳珠不願賣娼在途啜泣經包探竇如海送赴公堂前晚讞員黄耀宿司馬升堂詰訊鳳珠供稱小婦人籍隸金陵年一十有九當六齡時由父母帶至滬上售與廣東人王姓家爲婢去年十月被主母所雇女傭趙氏串賣與鴇婦徐丁氏家收去身價洋銀一百五十元後卽逼勒爲娼迄今年餘凌虐不堪爲此來案陳情伏求援手徐丁氏供本年十月底小婦人憑趙氏説合出身價洋銀一百五十元買鳳珠爲娼不敢威逼求恩俯准領回司馬謂徐丁氏買良爲娼本應重辦姑從寛典著具結開釋鳳珠發堂擇配聞王係粤東紳宦卓卓有名乃任令其妻將婢售入娼家偪使迎新送舊似此齷齪無人理尙得齒於縉紳耶書竟爲之太息不置○拐匪小鎭江卽談心林誘匿小孩孔小合經包探邊槐洲獲案前晚司馬升堂研訊小合供年七齡父母俱存不知家住何處小鎭江供此孩姓孔前日有人寄在小的處司馬判責二百板暫行管押孩交官媒收養俟父母來案具領○襪業糜錦昌韓茂春等十五家控黄志高不遵行規等情前晚司馬升堂研訊糜韓同供上海同業共百餘家曾於光緒二十八年議定行規如有新設之店須與同業相隔十家今黄在寶善街所開襪店只隔三四家請爲訊究黃供小的蘇州某邑人去年在虹廟弄開設正昌襪店後因房價太貴力不能支遂於今年十月遷至寶善街雖與同業相距甚近然並無故壞行規情事司馬著交人保出限十日内浼同行理處○前者恒義公司經收房租人陳子香遣抱呈陳升控王仁貴等私盤新鼎陞客棧等情前晚司馬提王及應錫三朱松林祝雲泉研訊陳升禀稱此案遷延日久王並未央人理處求恩比追王供小的股開新鼎陞棧曾出資本洋銀三百五十元應陳及王仲子共出資本銀二千餘兩公舉朱司帳朱又倩祝姓佐理後因虧本過鉅遂於今年六月盤頂與人應供小的開設此棧曾出資本銀一千餘兩未加其中底細仲子並不在滬朱稱帳在王處司馬命重笞二百板朱堅執前詞祝供小的雖曾佐理然帳目並不經手尙求明鹽司馬著將朱王暫押應陳祝釋出著於覆訊時投案 
[英美等國租界公堂瑣案]  
　　前者崇明人紀廣甫控陳召川誘拐伊妻袁氏串同紀蔚宗沈達清價賣本邑蘆鴈鎭倪仙橋家等情經讞員黄耀宿司馬研訊飭差至崇明關提沈及倪氏以憑質對昨日包探錢少蘭將沈紀陳一併解案禀稱小的奉文前往關提今祇將沈提到袁氏並無下落襄讞委員孫耳三明府會同美總領事署繙譯官安立德君向沈研詰狡展不承邵明根者投案訴稱小的係紀之内姪向在崇明當車夫十月初三日目覩沈陳將袁氏送至蘆鴈鎭賣與倪仙橋家尙有伍鳳鳴與聞其事明府問卲曰爾曾見紀在場否答稱未見遂冏之安君判令將沈收禁西獄一年半陳收禁西獄一年紀從寛開釋袁氏候再提究○包探竇如海解歹人張德明至案禀稱此人從吳淞拐王張氏來滬圖賣經小的查獲請爲究懲王張氏供小婦人籍隸江北某邑某日赴吳淞探親足力疲軟就道憇旁息與張素不相識途中相遇假意殷勤誆稱同至上海傭於某姓家每月可得工資洋銀二元小婦人信之是夜卽宿於某客棧次日帶來議價小婦人知事不妙將情訴知棧主轉告包探今得到案求辦莊嘉林投案供稱小的在四馬路西首開設宏茂公客棧前日張帶此婦前來借宿小的不許同居一室遂分居樓上某某二號客房次日帶人來看小的始知來歴不明因訴知包探拘解到案張供小的欲娶此婦爲妻並不價賣明府問王張氏有夫否答稱丈夫王小茂在江北黄昌鎭夫兄王阿金在太倉城内某豆腐店執役明府飭暫發棲流女所留養著卽函至王阿金來案具領張責三百板收禁西獄一年○老船塢司事洋人投案訴稱前日小工何立雙邵毛毛乘間行竊銅器報經包探劉銘芝拘獲請卽究辦劉探禀稱何邵所竊之贓已由小的吊到何邵認竊求恩明府判各責一百板贓給洋人領去○包探李星福解竊賊林阿寶到案禀稱此人不知在何處竊得磁盆六枚花盆一枚故由小的送案請究 
 
 

Page 10

 
 
林供實係小銀錢五角購得普非竊贓明府判責一百板贓存捕房待失主認領○某某兩號華捕解廣西路拉客之流妓徐小寶至案小寶供小婦人不願賣娼思隨母親回里明府著具嗣後再不爲娼切結從寛開釋○某號華捕解歹人應阿根至案禀稱此人行竊　者吳鑑光所開錦華洋貨店中濜餘洋布二疋請爲究曾明府判責五十板贓物充公○包探朱桂生解王阿生至案禀稱此人行竊陳文芝家衣服四件報由小的拘獲解案請究陳投案領贓明府判責一百板贓給陳領去包探徐榮珊解洪阿福至案禀稱此人在顧二寶家拉車辭歇後行竊皮箱一口内儲衣物約値洋銀三十元經小的杳獲請爲訊究洪俯首無詞明府判責三百板贓給顧領去 
[法租界捕房紀事]  
　　偷兒某甲行竊各贓售與舊貨攤主某乙各失主報經包探查悉將甲乙一併拘入捕房捕頭命押候吊到原贓解請讞員陳楚生大令訊究○城内某皮貨店學徒某甲送狐皮統三件至城外某店乘間挾之而逃經店主投報捕房請爲查緝前日甲忽由姑蘇回滬被包探所獲解入捕房捕頭令押候解公送堂禀請訊究 
[美租界捕房紀事]  
　　昨晨妙手空空兒朱榮祖掩入唐山路蕭錦記木作竊取磚瓦若干雇得甲乙二小車載之而出適爲包探錢榮堂所獲帶入捕房捕頭令押候解送公堂禀請讞員黄耀宿司馬懲辦○昨晨梁上君子張仁謂混入百老匯路第三百零七號門牌西人羅梅脱家竊取玻璃鏡等物不虞爲包探錢榮堂所見拘入捕房捕頭令押候公解送堂禀請訊辦○昨日午後二百八十四號巡捕巡至揚子路見粤人某甲將甘蔗任意置諸路上向阻不服反敢逞兇因卽拘入捕房捕頭令暫行管押 
 
 
 

Page 11

 
 
准戸部議覆准予免賠缺額在案本届一年期滿經該監督曁前署監督寶棻會同税司認眞釐剔隨時整頓得共徵收正税實銀三十一萬四千數百兩雖連閏較多一月然核之上届收數亦尙增收銀二三萬兩係不避勞怨竭力稽徵　思各關洋税向歸税司代徵通商十年從無多徵少報之弊九姑兩關常税全歸税司代徵此外並無監督自行徵税之分口實與洋關代徵税課事同一律與别關分口自徵税課情形不同除收支各欵分造細數清册另文呈送戸部稽核外詳請具奏等情前來臣覆查無異除飭該監督會同税務司認眞稽徵並咨部外理合恭摺具奏伏乞皇太后皇上聖鑒勅部核覆施行謹奏奉硃批戸部知道欽此 
[調署閩浙總督魏奏爲調補塲員以裨鹺務摺十九日]  
　　頭品頂戴調署閩浙總督兩江總督臣魏光燾跪奏爲調補場員以裨鹺務恭摺仰祈聖鑒事竊佳部咨前江場鹽大使黄維藩准其調補下里塲大使所遺前江塲大使要缺應令另行調補坐四月初八日等因查前江場大使係屬繁缺督曬緝私均關緊要必須幹練人員以資治理該司道查有祥豐塲鹽大使沈宗約年四十歲浙江蕭山縣監生光緒十二年在台灣辦理海防轉運出力保五品頂戴遵新海防例捐鹽大使指分福建新班先補用於光緒十五年七月十八日到省十六年七月聞訃丁母憂回籍服滿由京起復十八年十一月二十四日回省請補祥豐塲於二十五年正月十三日到任試俸三年業已期滿該員沈宗約熟諳鹺務辦事勤能以之調補前江場繁缺洵堪勝任與例亦符該員係現任大使請調大使銜缺相當毋庸送部引見並請免叙叅罰據福建鹽法道鹿學良會同藩司周蓮造具履歴清册會詳請奏前兼署督臣崇善未及核辦移交前來除將履歴咨部外謹恭摺具陳伏乞皇太后皇上聖鑒敕部議覆施行至所遺祥豐場簡缺係升調遺第二次第二留補之缺應請留閩另行揀補合併聲明謹奏奉硃批吏部議奏欽此 
[調署閩浙總督魏奏爲閩省税釐短絀所有未解上年各欵京餉委難兼籌摺十九日]  
　　頭品頂戴調署閩浙總督兩江總督臣魏光燾跪奏爲閩省税釐短絀所有未解上年各欵京餉委難兼籌恭摺仰祈聖鑒事竊閩省奉撥光緒二十九年分各欵京餉巳先後解完銀四十萬兩旋因年關已由無可籌解當經前署督臣李興鋭奏明請俟今春再行設法補完旋准戸部咨覆催籌補解復經縷晰瀝陳力難籌解情形奏明在案兹復准戸部咨覆赶緊如數補解等因查閩省地處邊疆民貧土瘠財力之絀實較各省爲最從前奉撥京餉原恃茶貨釐金近則貨滯茶疲子税充斥辦理種種棘手收數大不如前進欵鋭減何止十去其三上年奉撥各京餉先後解過四十萬兩委係竭力搜羅勉强湊解固知現在部庫應支各欵均關要需如果稍可設法挪移何敢不赶籌補解無如閩省局庫自奉加派償欵舉辦新政以來早己竭澤而漁空如懸罄今春原期茶税轉機或可漸紓喘息詎料入夏以後日俄戰事未定商賈裹足不前不特茶巿頓停而且貨釐大减前此籌解本年新餉及本省例支各項已屬籌畫維艱又因前月籌解練兵處經費關係近畿防務又不得不先其所急赶緊措集銀七萬兩匯都再經此番搜括目下尤覺借無可借挪無可挪所有未解上年各京餉委屬萬難兼籌惟有稍緩時日俟停欵略紓卽當補解應要需據福建藩司會同財政局司道詳請奏咨前兼署督臣崇善未及核辦移交前來臣復加查核委屬實在情形除咨部查照外理合恭摺具陳伏乞皇太后皇上聖鑒謹奏奉硃批戸部知道欽此 
[署江西巡撫夏奏爲道庫撥解籌備餉需摺十九日]  
　　頭品頂戴署理江西巡撫陜西布政使臣夏峕跪奏爲道庫撥解籌備餉需恭摺仰祈聖鑒事竊前准戸部咨光緒三十年分籌備餉需撥江西銀二十四萬兩行據司道具詳援照歴辦成案在司庫地丁釐金項下籌撥三分之二銀十六萬兩道庫錢糧内撥解三分之一銀八萬兩經臣奏明在案兹據督糧道錫恩詳稱查奉撥籌備餉需關係緊要日應設法籌解現於二十九年漕項錢糧内動放銀五萬兩以爲道庫奉撥甲辰年第一批籌備餉需遴委議叙試用直隸州州判夏瑤瑛傾解於三十年九月二十日起程由陸路前赴戸部交收等情詳請奏咨前來臣覆核無異除咨戸部外理合恭摺具陳伏乞皇太后皇上聖鑒謹奏奉硃批戸部知道欽此 
暫署兩江總督端等奏查明蘇省光緒廿九年徵收漕白糧本折實數折漕等銀陸續解交江海關兑收候撥辦理情形摺頭品頂戴暫署江總督湖北巡撫奴才端方暫署江蘇巡撫江蘇布政使奴才效曾跪奏爲查明蘇省光緒二十九年分徵收漕白二糧本折實數及折漕等銀陸續解交江海關况收候撥辦理情形恭摺馳陳仰祈聖鑒事竊查案准戸部咨飭令江浙兩省於本年所征本色内仍共酌留京斛漕白糧一百萬石由海運京等因卽經轉飭司道議請仍照上年成案蘇省認運六成本色米六十萬石白糧在内其餘漕糧改征折色連同運費銀兩一併存儲司庫候撥業經核明該年起運交倉本折銀米各數專摺奏報並聲明容俟核有確數另行詳辦嗣准部咨折漕○價及水脚運費等銀應令由司批解江海關道兑收存儲聽候撥用等因復經轉飭道辦各在案經奴才效曾在蘇州布政使任内核議具詳蘇省改折漕糧項下交倉正耗並經利倉耗籌備餘不船耗等欵共米二十二萬二千四百八十六石零按照該年漕價每石以二兩八錢六分折價計庫平銀六十三萬六千三百一十兩零加以水脚運費庫平銀一十四萬七千八百一十三兩零共銀七十八萬四千一百二十三兩零遵飭由司批解交江海關兑收存候撥用其本色項下實運漕白交倉正耗米六十萬石又津通經剥倉耗三欵米一萬二千二百二十二石零籌備二升餘米一萬二千石商耗米四萬九千四百四十石零開具改折漕米數目淸摺詳請奏咨前來奴才等覆查無異除咨戸部查照並飭將改折漕米銀兩陸續解交江海關兑收候撥其本色米石交商輪承運北上無誤正供外謹會同署漕運總督臣恩壽恭摺由驛馳陳伏乞皇太后皇上聖鑒訓示謹奏奉硃批戸部知道欽此 
 
 

Page 12

 
 
[署理雲貴總督丁奏爲滇省考選陸軍學生出洋就學摺二十日]  
　　署理雲貴總督臣丁振鐸跪奏爲滇省考選陸軍學生出洋就學恭摺仰祈聖鑒事竊准練兵處咨擬訂選派陸軍學生前赴日本就學章程一摺于光緒三十年四月初五日具奏奉旨依議欽此鈔錄原奏章程咨滇查照辦理又准電稱滇省陸軍學生前擬多派尙可添送額外學生十數名按格詳爲考選逕送日本期限已促毋庸送京考騐各等因臣查滇省地處極邊欲圖自强非多派學生赴日肄習陸軍學成回滇教練難期有濟當與司道會商于武備新操兩學堂及高等學堂中逐加考選先後取學生王廷治等二十八名將前八名送京考騐併送由滇至京第名各給川資銀一百五十兩俟由練兵處考驗由京轉送日本沿途費用每名各再給銀一百兩至該生等年需學費旅費等銀應照練兵處章程每生年給經費銀三百兩月給雜費銀五元每年計六十元照日鈔九三扣算合銀五十五兩八錢所有新生八名第一年經費由滇籌備五成銀一千四百二十三兩二錢交商匯解練兵處彚付轉交以資支用其餘二十名由滇逕送日本每名給起程川資銀一百五十兩到日後照頭一批學生之例每年給學費旅費日鈔四百元每元折銀九錢三分預給半年銀共三千七百二十兩俟到日本起支此後學費旅費仍照案接續匯給派委試用府經歴鄭溱考查學務就便委令護送月給薪水銀八十兩預給半年銀四百八十兩隨帶書識一名月給薪工銀十八兩預給半年銀一百八兩仍昭護送各學生委紳之案並同書識各給起程川資銀一百五十兩該員護送到東後續需薪水歸費俟其電禀到滇再爲匯給以上學生委員川資學旅薪水等項在于通省裁兵節餉項下由司按年核數争堂開支據署雲南布政使陳燦會同高等武備學堂洋務局司道詳請具奏前來臣覆核無異當經繕給咨批並咨明練兵處曁出使日本大臣管理游學生總監督照會日本外部照約保護若各生到東後考驗未能合格者卽就近酌改他項專門其有他項學生可選入陸軍者京就酌量改送以免往返而期實效各該生等已于本年六月二十九日由滇起程除咨練兵處外務部南洋大臣查照外謹會同雲南巡撫臣林紹年恭摺具陳伏乞 
皇太后皇上聖鑒謹奏奉硃批該衙門知道欽此 
[調署閩浙總督魏奏爲閩省光緒二十九年底察盤司庫銀兩實儲無虧摺二十日]  
　　頭品頂戴調署閩浙總督兩江總督臣魏光燾奏爲閩省光緒二十九年底察盤司庫銀兩實儲無虧恭摺具奏仰祈聖鑒事竊查每年封印後例應查盤藩庫所有光緒二十九年庫儲各欵先經由司造具册摺呈送經前署督臣李興鋭率同在省司道親赴逐一盤查俱係實存在庫並無虧短飭令造具册結詳送核辦去後兹據藩司詳稱光緒二十八年底止流下共存銀二十五萬五千八十二兩零又存盈餘榖價錢三百五十七文另儲存番三千八百三十六圓零又存錢一千一百六十四千五百五十一文自光緒二十九年正月起至十二月底止共收銀一百七十六萬二千二百五十三兩零共支銀一百九十一萬五千五百八十五兩零實在存庫銀一十萬一千八百五十兩零又存盈餘榖價錢三百五十七文另儲存番三千八百三十六圓零又存錢一千一百六十四千五百五十一文相應遵照部文造具收支細數清册出具實儲無虧印結詳送察核加結請奏前來臣覆加察核所有收支數目均屬相符除加具印結同藩司册結分送部科外理合恭摺具奏伏乞皇太后皇上聖鑒敕部核覆施行謹奏奉硃批戸部知道欽此 
[調署閩浙總督魏奏爲遵裁福建水師提督員缺歸併陸路提督請旨飭部頒發印信以重職守摺二十日]  
　　頭品頂戴調署閩浙總督兩江總督臣魏光燾跪奏爲遵裁福建水師提督員缺歸併陸路提督請旨飭部頒發印信以重職守恭摺仰祈聖鑒事竊查前署督臣李興鋭奏請裁撤福建水師提督歸併陸路提督一片奉硃批政務處練兵處議奏欽此兹承准政務處咨會同練兵處議覆將水師提督一缺卽行裁撤其陸路提督應照浙江提督統轄水陸軍務之例改爲提督福建全省水陸軍務節制各鎮駐紥厦門並飭將水陸營汛分别裁併於光緒三十年八月初一日具奏奉旨依議欽此抄錄原奏行令遵照前來除恭錄咨行陸路提督臣黄少春水師提督臣曹志忠分别欽遵辦理外應請飭部頒發提督福建全省水陸軍務節制各鎭之印一顆俟頒到後隨將水陸提督原印二顆咨部繳銷至所有福建水陸營汛應如何裁併一切事宜臣查水師現存十五營所屬官弁兵丁共五千五百二十一員名巡洋大號艇船五支小號哨船四十三支現議歸併陸路提督自應與陸路營汛體察情形酌量裁併擇要巡防臣甫經到閩應與陸路提督臣黄少春妥籌商辦以期周密該提臣移駐厦門日期届時提督續行奏報所有遵裁水師提督員缺歸併陸路提督請旨飭部頒發印信緣由謹恭摺具陳伏乞皇太后皇上聖鑒謹奏奉硃批禮部知道欽此 
[盛京將軍增等奏爲内倉徵米不敷發入擬請援案提撥外城旗倉米石以資接濟摺二十日]  
　　奴才增祺溥頲跪奏爲内倉徵米不敷發放擬請援案提撥外城旗倉米石以資接濟恭摺仰祈聖鑒事竊查内倉每年額徵米一萬八千餘石向係不敷發放例由錦廣義三倉提米二千石若遇徵收不齊並在各城旗倉酌量提撥通融發入歴經如斯辦理上年因不敷發入虧數較鉅咨經戸部循例准由各城旗倉提米八千石復經奏請仙遼陽等十二城提米一萬石撥歸内倉以資接濟奉硃批著照所請戸部知道欽此欽遵在案兹據内倉監督等禀稱二十九年分應徵各地拖欠未完僅徵米一萬一千餘石及例提二千石續提八千石通盤核計應放二十九年秋三十年春秋兩季各項米石實虧米一萬二千餘石待放孔急禀稱援照辦過成案奏提前來奴才等覆覈無異合無仰懇天恩俯准由遼陽等十二城旗倉提發米一萬石歸入内倉發入藉濟急需一俟奉到硃批卽行遵辦所有倉米不敷支放擬請援案提撥緣由理合恭摺會陳伏乞皇太后皇上聖鑒訓示遵行謹奏奉硃批著照所請戸部知道欽此 
 
