# 1921 - 185 - 4917380

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[太平洋會議冷]  
因英日續盟問題與列强縮减軍備問題遂有太平洋問題會議之發動矣蓋英日續盟與縮减軍備兩問題與太平洋關係最多故也 
於英日續盟問題之有關係者曰英曰曰曰美曰中於縮减軍備問題之有關係者曰英曰美曰曰曰法曰意故此次太平洋會議之預會者大抵合英美日法意中而成之蓋人咸知當大戰之後精力已竭一時不至有戰事而預避戰事之起者即此太平洋問題也太平洋會議之大意蓋如此 
然則中國於此其利害果何如曰太平洋會議而成功中國固可不至爲一二國所蠶食然亦須自及早振作若長此顛倒昏瞶則人雖欲助亦無如何所謂門户開放在他人不過利益均沾之謂耳何利害之可計 
國内專電 
北京電洛陽要人函蘇皖贛州滇主張與直魯豫爲八省聯防維持時局促進統一政局形勢又生新變化（十一日下午二鐘）北京電鄂王電告爲保長江上游計擬仿贛例與劉湘商决川鄂聯防（十一日下午三鐘）北京電財部提議設全國税務稽核所總辦呈派會辦賦税司長兼將派多數稽核員常駐各省北京電范語學生代表六三條件取消訴訟祗須檢廳認雙方均不成立便無問題道歉爲政府顏面計可改慰問惟敎育費二百萬擔保一層實爲政府力所不及現交張財潘均願帮忙當再與從長計畫最後勸學生勿再有自殺的罷課運動（十一日下午三鐘）北京電滂江解京俄黨自那斯闊夫等十六名昨由憲兵官姚璞押送警廳聞該十六人半爲間諜兩爲避難俄人六爲恩琴逃兵自認爲武官十一日下午二鐘 
北京電院咨交部黑督呈請中東路開中俄通車及合用滿洲里站一事惟俄情複雜仍應離持原議免生枝節（十一日下午二鐘）北京電張作霖咨催交部速將奉天站長等革懲以爲匿令圖利病商害民者戒（十一日下午二鐘）北京電孫文使者魏某在石牌胡同逮捕送憲兵司令部（十一日下午四鐘）香港電鐘景棠電稱庚（八日）完全逐出侵入化州之桂敵同日鄧鏗電稱李明揚所部已進駐連陽鄧因北江大定故灰（十日）由連起程並解俘虜九百餘名返省善後事宜委吳旅長賴李兩司令辦理並將大本營移駐連山 
香港電李友勳谷正倫李明揚等昨通電舉李烈鈞爲滇黔贛聯軍總司令（以上十一日下午七鐘）國外專電 
倫敦電顧使昨又因英日聯盟事與外相晤談良久詳情秘密未宣佈惟聞頗有希望顧使連日除辦要公外並參預白金漢宫國宴凡外交團國會議員各部大員皇室親屬皆與宴又偕英皇參觀新船塢開幕禮酬應甚忙今日泰晤士報登載喻育之反對英日續盟電題曰上海抗議晨郵報亦載上海人民來電一通題曰上海之觀察（九日） 
紐約電法總理白里安宣佈保全中法實業銀行以維持法人在華聲望之决議後國會投信任票惟信任票數並不甚大爲白里安组織新内閣以來所罕見當辯論激昻時總理説明中法銀行關係甚重必恢復之並願大加整理又謂各事須視中政府如何處理而後定惟救護該行之談判進行甚順非始料所及（發電日未詳） 
 
 

Page 8

 
 
   
 
 

Page 9

 
 
   
 
 

Page 10

 
 
世界路透電 
[太平洋問題與縮減軍備]  
　　十一日倫敦電美國大使署聲稱哈定總統確已邀請英法意日四國參與限制軍備大會該會將揮日在華盛頓舉行哈定總統之請柬中謂限制軍備與太平洋問題及遠東問題有密切關係故彼建議凡與此舉有特别關係之列强應考慮傾向彼等决議之各事俾關於遠東主義及政策得一共同之諒解中國亦被邀參與關於遠東問題之討論、路透電社得悉英相喬治氏關於此問題已有電致哈定總統及中日兩國大衆深望哈定總統之行動獲良好之結果 
　　十一日倫敦電據華盛頓電稱國務卿休士氏已通知中政府謂彼所持開放開户主義之主張足以表明美國在將來美英日三國大會中所主之論點 
　　十日巴黎電晨報載稱法政府極贊成召集太平洋大會之議已以意見照會英政府 
　　十日倫敦電路透電社探悉倫敦帝國大會殖民地代表討論遠東與太平洋政策後英美中日四國曾互相交換意見其結果由哈定總統倡議召集限制軍備大會且將由最有密切關係之列强先行討論遠東問題與太平洋洋問題首相喬治氏明日將在下院宣述該問題 
[歐美患熱]  
　　十日紐約電美國全境氣候熱炎幾不可耐因空氣過濕之故各大城受暑死者頗多尤以紐約爲最現因屋少人多貧民多臥户外海灘或公園孩童紛衣浴衣至救火會由會中以皮帶當街噴水射之籍以代浴有多人因熱發狂且有若干人臥於屋面墜地殞命 
　　十一日倫敦電美國患熱而歐洲大部份現亦喘息於盛暑之下加以歐洲亢旱已久農事收成尤受影響昨觸暑而死與游泳溺死者頗不乏人大火頻作草田之被燬者不知幾千英畝昨日巴黎蔭處之温度且超過九十一度聞法國北部旱燥異常爲近五十年來所未有巴黎現節用水但月前不致有缺水之虞外省則情形嚴重阿孚生尼境内水一桶售價一佛郎法國南部聞有大雷雨氷雹下落大如胡桃田禾葡萄與花菜皆大受傷且有數人爲雷震死 
　十日倫敦電今日倫敦蔭處温度高九十度目下大爲缺水且無降雨之象死者頗多 
[新芬黨之新戰事]  
　　十日貝爾法斯電昨夜十時三十分此間發生巷戰先由黨人攻撃乘摩托載重車之警察雙方惡鬭至今晨五時始已後又間斷交閧延至今日午後今悉已死十四人 
　　十一日倫敦電昨日貝爾伐斯新芬黨境之騷亂至少死十人傷百人 
[法總理之中法實業銀行談]  
　　十日巴黎電白里安氏在衆議院述及中法實業銀行問題謂政府已有種種舉動以避免發生任何情事致碍及法國在遠東之信用與名譽該銀行請求准予變通解决一層商業法庭將於本月二十五日公布判决文政府將繼續出力辦理之有若干成功之希望政府知遠東法人利益之維持繋於此問題之解决也現正與中國磋商以期繼續此大有助於法人利益之營業惟此係私人事業之問題政府所能爲者不過勉以連帶關係之意思並運用精神上之壓力耳今有良好理由可望美滿解决白里安氏結論時稱讚華人銀行與中政府謂華人已立有舉動證明其令人驚羡之休戚相關之精神並已履行若干義務 
[各國近事記]  
　　十一日倫敦電英相喬治氏致電伐勒拉氏曰願於本星期不論何日在唐林街歡迎足下及偕來之任何同志 
　　九日華盛頓電哈定總統擬不久正式致文國會言兵士賞與金案國際聯盟案與捐税案哈定總統今日赴國會參觀聞以贊成兵士賞與金案之意告知參院議員 
　　九日華盛頓電參院農事委員會已一致議定對於調 
節糧食交易所將來交易之議案予以贊助之報告 
　　九日華盛頓電加拿大葵比克省内森林失火聞有 
許多村莊恐將被燬 
　　十日紐約電日本國會議員十人代表日本各政黨 
已乘塞特里克號郵船赴英代表團主任中西氏語客謂波拉氏之動議案經絶大多數通過此爲趨向世界和平之一大進步 
　　十日羅馬電敎皇定本月十五日接見日太子各界 
視此爲日本爲敎廷開始外交關係之初步 
　　十日萊浦齊電沙克將軍與克魯斯加將軍被控因不顧俘虜衛生致令法俘染窒扶斯症殞者約三千名今由法庭訊明無罪判决開釋 
十一日君士坦丁電土軍對白魯薩取攻勢一節尚 
未成熟目下戰士僅屬哨隊事務 
太平洋路透電 
[粤桂戰事記]  
　　十一日香港電據北海消息欽廉兩州已全陷落粤 
兵投降逃散者共有萬餘人廣州政府現懇請各商業團體捐助軍費 
[中法實業銀行鈔票兑換期]  
　　十一日北京電財政部宣稱中法實業銀行在京津 
滬發行之紙幣定於七月十三日開兑開兑之處稍緩宣布關於該行其他義務財政部已命駐巴黎陳公使與法財政部接洽並請該部派代表至北京與中國股東開會籌商辦法 
[北方近事記]  
　　十日北京電美使署曾請海關接收近在長沙抄獲之 
鴉片兩噸以便焚燬之此案發生許多困難因當地華員曾容華人藉美旗爲護符經營此業之故 
　　十日北京電阿富汗派代表一員取道新疆赴京由 
楊增新接見之據代表聲稱此行乃欲申謝中政府保護旅華阿富汗人之厚意 
[俄撃中國砲艦]  
　　十一日哈爾濱電聞七月八日正午俄羅斯遠東民國 
砲船一艘在松花江口砲轟汽船杭州號（譯音）該船乃運送華兵至黑龍江綏遠縣計死三人傷八人砲船司令因曾奉赤塔政府命令勿容武裝軍隊由松花江入黑龍江故施此舉且指杭州號不顧信號杭州號之船長則稱俄砲船初許前進繼乃發砲轟撃杭州號受砲傷現擱淺於松花江口死傷之人已運送登岸 
[東俄近事記]  
　　六日哈爾濱電濱海省等處之情勢仍極混沌據此 
間觀察海參崴現政府與謝米諾夫皆地位荏弱傳聞赤白兩黨已在伯力與海蘭泡交戰但衆意真正白軍並未與戰惟舊黨如波加萊夫等之部下或有戰事耳鬍匪在中東路綫仍甚猖獗華兵一隊赴一面坡車站者中途爲匪截斷匪毁鐵橋二座砍斷電桿致華兵首尾不能兼顧兩星期内鬍匪擄去路員勒令路局繳贖金五萬五千元路局已照繳被擄人員現甫釋放沿路工人要求派重兵保護否則不願修理被毁工程而路員亦有匪患不除寗願棄職他去之説路局已一再籲請中國軍事當道速施嚴峻方法以平匪亂 
　　六日哈爾濱電美國委員團昨日午後九時由赤塔抵 
此日内將啓程前赴東京 
[日本勞工大運動]  
　　十日神户電日本西部今日有從來未覩之勞工大示 
威運動但未發生事端警察亦未加干涉有罷工者三萬五千名内有自大阪來者數百名結隊至川崎船廠繼赴三菱公司卒乃至川崎船廠兵後支部各執旗幟高唱勞工歌神户商會願山調停爭端罷工者婉詞謝絶國外要聞 
[考察歐洲敎育之大槪（二（考察歐美敎育團團員蔣乃曾））]  
　　（三）中學校大半爲升學而設有分科詞而鮮選科制 
歐洲各國敎育之中心皆在中學校凡入大學專科者日漸增多其始必先在中學植其基即以中學爲大學專科之預備否則儘可逕至職業學校專習一藝無須再入中學是以中學趨勢遂成爲升學必經之階然亦有不升學願習一科者故普通中學而外德國分爲文科理科英法亦有分科之校但聞工黨猶不甚以分科爲然至行選科制則更鮮男女學生分校肄習皆以勤學爲惟一宗旨對敎師極表尊敬態度從無有不遵敎誨之事發生與我國自古尊師之意殆同（四）普通職業學校甚多且有補助職業敎育之校凡人受義務敎育後可以入中學肄業者即以歐洲而論亦居少數於是普通職業學校不能不與中學並重英國補習學校最多專授普通職業倫敦一區已有二十二校每生歲占經費八鎊之多其視爲重要者可以想見法國職業學校習美術者居多其次則皆爲生活上必需之科德國觀一女子職業學校其分科如照相剌繡製帽花邊釘書及普通商業打字等已有種種之多男子職業學校聞更完備可知各國提倡職業敎育不遺餘力且有半日學校夜學校以補助其不逮庶使一般平民子弟盡受職業敎育將來於社會上得有獨立之技能各樂其業各安其居宜游民日少而生計日裕也（五）注重小學及幼稚敎育並設嬰兒院英國兒童十四歲以内不許兼工須令入學觀一倫敦市立小學男女分班敎授多由發問自决學生活潑有精神法國幼稚園僅巴黎一區有三百餘處之多曾見一處敎材極富方法盡善餘可槪見德國制度一歲半以内入嬰兒院一歲半至五歲入幼稚園六歲至十四歲入小學參觀嬰兒院有甫生數月者三十二人一歲左右者二十四人一歲半以内者十五人皆由保姆二十餘人爲之分任養護與我國腐敗之育嬰院大不相侔又觀幼稚園用蒙鐵梭利敎授法設施敎育取材精當凡此皆舉其最著者而言總之對於小學及幼稚園嬰兒院在歐洲直無一國不注重耳（六）公共展覽及游息處所之多凡可以增進一般人民之幸福及智識者學校敎育而外莫如社會敎育故博物館圖書館臘人院標準院動物園植物園公園以及一切公共處所皆與社會敎育有關其設備完全規模宏大者則英國爲最法國巴黎一區公園博物館多至數十處德國各部内容尤見其精蓋寓敎育於展覽之地游息之時其範圍愈廣斯其效力爲尤大以上種種僅就其大者言之至於各國各地各校之詳晰狀况當俟另述要之歐美各大國敎育之結果皆足以致富致强其所以能致富致强者在使人人具有國家之觀念與夫世界之智識對國内皆足自立對國外又能進取德國大敗至此而猶能維持於不敝者敎育爲之也故敎育主義雖或不同而欲人人養成有軍國民精神蘄致國家於富强者則一焉 
國内要聞 
[北京通信（直言）]  
　　各省區自治聯合會廢督裁兵與自治 
各省區自治聯合會於今日（九日）開第三十一次常會到者蘇鄂贛豫皖浙閩川晋九省代表循序由河南代表陳銘鑑爲主席報告文件畢即首先討論湖北問題主席請鄂代表報告由陳定遠報告王占元縱兵殃民情形與鄂人奔走求援於全國國民之狀况本會素主廢督裁兵可否亦與鄂人以援助陳匪石謂上次談話會曾由張君培風提出此案討論其結果如何請張君報告張謂上次會議曾提此案結果以鄂代表未出席故决待下會討論而於皖軍人傷學生案之通電中附加湖北兵變以爲當去兵之一理由該電業已發出現今鄂人有主張易督易長者惟本會援助止能根據本會宗旨主張廢督裁兵實行自治但以湖北之變爲非廢督裁兵不可之强有力之理由耳陳定遠謂鄂人於往歲即主廢督裁兵後乃退一步爲鄂人治鄂之運動鄂人對於廢督裁兵固十分贊成者結果决定以湖北爲首先廢督裁兵之省公推高元藩陳定遠草致全國及鄂團體通電并促起各省廢督裁兵之覺悟次討論江西問題由江西代表熊闢周報告楊氏禍贛及贛人去楊運動之經過贛代表曾往公所見徐徐推靳見靳靳推内務部見齊齊令秘書烏澤聲見代表以烏爲安福四金剛之一頗不滿勉强與談知政府因希望陳光遠攻粤故不去楊以表好意其實政府亦知楊氏决不勝任云云熊并希望本會電陳光遠勿助楊以敵贛人張煊謂此説太和緩非本會對各督軍所當言本會主張廢督反對武人干政對陳不妨嚴厲并當通電江西各團體公民請合力驅楊不辦三届省選熊關周謂楊慶鋆在贛辦選舉其初選證不交初選當選人而交覆選監督若初選當選人不肯投其所指派之人則令他人代投并有公文呈内務部謂如此辦法可免金錢運動之弊請通令各省照辦如果江西此次選舉而有效則將來各省選舉皆將成爲欽派自治前途不堪設想結果根據以上理由發一通電公推熊闢周擬稿再次孫幾伊提案略謂本會開會之初即宣言對於冐牌之自治當猛力攻繋今中央所主張之官僚自治與浙督所提倡之督軍式自治皆冒牌也行政會議本會曾主張撤回人民代表而蘇陜等省即起而實行撤回矣對於浙江之督軍式自治本會不能不有相當之言論發表張煊謂以理論言本會對於盧氏所提倡之自治固當反對然以事實言以手段言固不妨加以贊成由君主而共和自專制而自治其爲順流而下一也凡順流而下其勢易已下而欲復上難不見夫辛亥之故事乎當辛亥年革命之時吾人民豈人人有共和之望哉不過少數先覺者提倡之耳袁世凱固謀爲君主者而爲順人心故冒共和之牌表示願意共和不知旣冒此牌此牌即已成立其後欲推倒共和而復爲君主勢乃萬萬不能雖今日之共和依然有名無實然止有日向真共和之道以趨而終不能返於君主何者以人人已知共和之正當而君主政體之不當也今武人而提倡自治其事相等故吾人正宜利用其冒牌不可阻止其冒牌且旣已名爲自治亦安知其將來不去僞存真而有與國人共勉之日故余主張對盧之主張自治當去電表示贊成但於其辦法之不合自治者如以各省軍民長官代表會議解决等則告以不合自治原理加以糾正吳天真謂盧氏前主廢督本會當順其意請其自已先行廢督衆贊成張吳説公推張煊擬致盧氏電再次陳匪石提案謂本會主張爲廢督裁兵自治今各省制省憲之聲已盛此本爲本會之主張本會不能不有所表示竊以爲本會對於省憲宜對王正廷之電發表意見衆赞成推孫幾伊起通電草促各省速制省憲再次爲月刋問題由編輯主任張煊報告經過情形及經濟狀况並促各代表投稿孫幾伊主張月刋中當有一省憲草案爲該會之公共主張者陳匪石謂各省省憲不同本會不能與一具體標準張煊謂在第一期本擬有蘇省省憲草案一篇爲私人著作至於本會竊以爲但宜對於中央與地方權限公劃之表準有一表示此爲各省所同者關於此點則由個人研究後提出大會討論以其結果爲本會主張發表於月刋衆贊成至五時散會 
[直軍告捷後之陜局閻相文已抵省接事]  
陜事擾攘月餘至前日忽有閻相文抵陜就職之消息閻電係虞日由西安拍發内容極爲簡單僅云相文於本日接任視事等語他如陳樹藩現在何處陜軍態度如何以及善後各問題等均未提及惟據西安電局之報告則謂陳於五日離去西安臨行以督軍印信交與省長劉鎭華保管已則率帶衛隊兩營前赴乾州即在該處布防扼守又聞劉鎭華曾有魚電至京謂頃由陳前督軍將督軍印信送交鎭華收管交印後即離去西安鎭華已專函閻督軍請其即日入城視事院接劉電後即拍發庚電分致閻相文劉鎭華二人其致閻庚電略謂頃據劉省長魚電陳前督印信已交劉收管並由劉省長函致貴督人城視事陳氏此舉内中未悉有無隂謀務請貴督審慎籌劃再行入城云云其致劉庚電略謂陳前督印信交由貴省長保管西安秩序全仰維持甚慰此後仍請貴省長協同閻督設法維持勿令陜境纷擾至盼一據熟悉陜情者言陳氏驟肯交卸之原因固由於連敗兩次所致實則近日西路已被困於郭堅北路之于張亦由三原向涇陽開始南進陳若不於此時見機而退必至受三方面之包圍轉難於脱身惟陳此次離省並非甘於軟化將來以乾縣爲第一防綫負固漢中難免不時生蠢動故陜事仍不能謂爲解决也 
[調停聲中之京敎潮]  
北京敎育風潮雖經范源廉氏之調停而以政府方面財政困難已到水盡山窮之時敎育經費問題不易解决范氏雖奔走當路左右無奈黠金乏術終無結果故自與敎職員會議主席王兆榮接洽一次後尙未爲第二度之磋商昨日王兆榮往訪范氏於私宅詢問調停情形范意關於六三事件之條件道歉等字似乎太重希望改爲慰問等字關於敎育經育經費范謂六月七日財敎交三部會定之辦法似已甚妥王君謂現任部長雖有此項辦法惟難爲後來之保障故應如敎職員於六三前提呈靳總理之四條辦法提出二百萬之保證品方可謀基金之永固范覺此欵頗不易措惟云當與政府籌類似之辦法又關於交通部特别協欵范與敎職員方面之解釋亦有差異范謂於交通部之特别協欵内撥交敎育費敎職員則謂交通部應指一筆欵項專供敎育經貨費方足稱爲特别協欵據范云彼日來仍在與各部總長接洽之中擬俟各方妥協後再商諸總理惟其中最緊要之張遠伯總長近日正在患病不能接洽張病一日不復此問題一日不易解决故彼希望張氏早日康健云 
昨日下午北京學生聯合會特派代表余紹仁尤憲祖林幾鍾少梅四人以第三者資格往謁各調人探詢一切除范源廉張一麐張國淦因事預約改期外昨日接見者爲傳增湘汪大夑二氏四代表首晤傳增湘當先聲明以第三者資格訪詢調停教潮確訊並調停人之主張傳答謂余等（范張蔡汪五人）因范靜生來京以調停事相邀曾有數次談話余意政府與敎職員雙方若有容納調人的意見余等極願負調停之責現在可將余等對於調停條件同諸君一談關於雙方撤回訴訟此層若敎職員及政府方面接洽有頭緒卽可容易辦到政府派人道歉一層余以爲政府六三事件當然要有一種表示使敎職員及學生可以下得去才好至於經費保障方法以現在政府財政狀况而論恐一時難於覓得二百萬之擔保言至此代表謂此層甚爲重要請同人注重並云先生前於五四風潮時熱心維持育現在仍希望以敎育基礎爲重傳云俟他日再與范先生等切實磋商總之調人對於雙方條件總以能互相容納爲準云云至二時許代表等遂興辭而出即往謁汪大燮先述明來意畢汪云此次敎潮早先有張仲仁出任調停後因不得要領遂作罷論今因范靜生來京重提此事邀余等加入帮助故余等亦遂不能不與聞對於敎職員方面親提之條件以余意觀之（一）撤回訴訟一節恐政府於公事上不免礙難但此事實質上實兩方俱不能成立罪名將來由檢察廳决定不起訴則其結果與撤回訴訟無異固不必定用撤回之名（二）道歉問題先是靳總理頗以體面所關且有某某從中沮尼故未决定但總統則力主和平甚以道歉了事爲可目下靳總理對於此事亦無成見或許可以辦到（三）敎育基金問題政府現在實無此項鉅欵縱使能如敎職員所要求亦非善法蓋二百萬元只　敎育界九個月經費九個月一過政府若仍無其他方法保障則敎育前途豈不又陷悲境故對於此節應另籌其他善法要求保障云云不必拘定以二百萬爲擔保之説據人伊個人意見俄德奥三國賠欵除政府已經作爲某項借欵之抵押品外尙有赢餘將來或可提作敎育基金但待此次敎潮解决後方可商議代表等又提及馬鄰翼地位問題汪謂馬氏此次固不能得各方面滿意但地位之説調人殊不便開口總以馬氏能自已辭退爲佳云 
[中法京鈔之開兑期]  
關於中法銀行事件日昨法使以法國政府名義通知我國政府謂一法國政府無論出何種代價必竭力維持中法實業銀行政府業已根據此項通知函知銀行公會請將法國政府决定維持之語公布周知又聞外交部接到駐法公使陳籙來電謂准法國政府照會聲稱中法實業銀行資産足以相抵對於存欵人保證决不致有損失云云外部亦將此電轉咨財部通知銀行團現北京方面該行鈔票銀行公會已决定即日開兑昨日已在京報登有通告如下中法實業銀行鈔票由銀行公會暫行墊欵代兑以維金融業經登報廣告在案所有該行北京地名銀元鈔票兹定於七月十三日起在北京前門内西皮市本公會照兑現欵每日上午自十時起至十二時止下午自二時起至四時止特此通告 
自中法银行風潮發生後潘復與張弧及銀行公會三方曾有關於鈔票問題之協議張弧之計畫謂宜先行畫一本國銀行鈔幣則將來對於外國銀行自可提出適當之辦法潘復與銀行公會方面均已認爲必要聞已定於星期二邀集財幣二機關及銀行公會代表在張宅會議决定一切據聞上海方面銀行公會中人所主張者爲各銀行發行鈔票應暫歸銀行公會之共同機關辦理由公會特設金庫貯藏準備金各銀行如有需用鈔票者可照章繳納準備金領票如是則鈔票可以一律且由各銀行共同維持不至發生危險政府方面可以徴收相當之税云云此項主張能否實現尙須視會議結果如何然後可以斷定也 
[内務部通電各省禁烟]  
　　英使將派嚗員隨勘 
五省區查勘烟禁大員派出後現駐京英使以條約關係要求派員隨勘政府已予覆准此項專員不日會同出發内務部昨特通電各省區囑令厲行烟禁免貽口實原文如下我國烟禁屢經外人指摘前曾抄録外交部迭次文件咨請飭屬查禁在案近復迭准外交部函咨據顧使來電外人對於我國烟禁十分注意國際禁烟委員會並有派員查勘及我國政府聲明由駐在領事向各省提出抗議之表示此節關係國際信用曁我國主權甚大業經國務會議議决先就各省傳聞有烟省分特派大員馳往查勘英朱前使聞此消息聲稱英有條約關係擬要求加派外員查勘計派員不日發表首途在即應請迅飭所屬嚴行剷除烟苗務絶根株并於吃運二端厲行禁止倘有未及查禁之處爲派員及外人查覺不特前功盡隳實於國體攸關務請特别注意至紉我 
公誼 
[新公布之市鄉自治制（六）]  
　　鄉自治制第一條鄉自治團體以固有之區域爲其區域若境界不明必須另行析併者由縣知事參酌地理及經濟上關係劃分之鄉之區域如有應行變更或發生爭議時由鄉自治會呈請縣知事核定之不服前項之行政處分時得陳述於省參事會請求處理第二條鄉爲法人承縣知事之監督於法令所定範圍内辦理自治各項事務第三條凡鄉得就自治事務制定公約但不得與本制及其他法令抵觸鄉因執行公約及管理使用鄉之財産營造物與公共設備得制定規則鄉公約及規則以一定之公告式發布之第四條凡住居本鄉區域内者均爲鄉住民鄉住民依本制及公約所定得享 
 
 

Page 11

 
 
　　受權利並負擔義務第五條凡鄉設自治會由鄉住民 
選舉之會員組織之其名額在人口未滿五千之鄉定爲六名滿五千以上者每增人口三千遞加會員一名但至多以十名爲限第六條鄉自治會會員由鄉住民選舉之其選舉資格及選舉規則準用市自治會選舉之規定父子兄弟不得同時爲鄉自治會會員若有父子兄弟現爲鄉自治公所職員者不得爲鄉自治會會員父子兄弟同時當選者以子避父以弟避兄第七條鄉自治會會員之任期及改選補選準用市自治會會員之規定第八條鄉自治會設會長一人由會員用記名投票法互選之其互選規則以鄉公約定之第九條會員及會長均爲名譽職但於開會期間應由縣知事核給膳宿費第十條鄉自治會得由會長酌用雇員一人或二人辦理文牘會計及一切庶務其薪給由鄉自治會定之第十一條鄉自治會分通常會與臨時會通常會每年二次以四月十月爲會期由鄉長召集臨時會經鄉長認爲有必要之情事或經會員半數以上之提議由鄉長召集之但涉及鄉長之事項由會長召集之通常會期間以十日爲限但遇有必要有時得延期五日臨時會期間由鄉長定之但不得逾五日第十二條鄉自治會之職權如左（一）議决鄉公約（二）議决鄉内應興應革及整理事宜（三）議决以鄉經費籌辦之自治事務（四）議决鄉經費之預算及决算（五）議决鄉自治税使用費及規費之徴收（六）議决鄉之不動産之買入及其他處分（七）議决鄉之財産營造物公共設備之經營及處分（八）議决其他依法令屬於鄉自治會權限之事項前項議决事件由鄉自治會呈請縣知事查核交由鄉長執行第十三條鄉自治會得議决以前條第三欵第六欵至第八欵之事項委託鄉長處理之第十四條鄉自治會對於地方行政與鄉自治事務有關係之事件得向監督官署具陳意見第十五條鄉自治會會議時鄉長及鄉董得董得到會陳述意見但不加入議决之數第十六條鄉自治會對於鄉長所定規則及執行事務視爲逾越權限違背法令或妨害公益者得提案議决開具理由呈請縣知事核准停止其執行不服前項之行政處分時得陳述於省參事會請求處理第十七條鄉自治會議事規則及旁聽規則由鄉自洽會定之（未完） 
[粤桂戰局與湘省]  
自粤桂戰爭開始以後粤軍方面消息若何迄無確耗前有曲江不守駐粤贛軍全被撃散之説兹由軍界方面探悉曲江尙屬無恙惟連山連縣則已入桂軍之手矣兹紀其大略如下駐粤西贛軍李明揚所部自向桂軍左翼開始攻撃後其初即不得手連敗數次退至連山桂軍極力追撃進攻連山縣城贛軍不支復向連縣退走連山遂完全爲桂軍所得連山旣失駐連縣東陂一帶之贛軍即前進救援未及出發桂軍已蜂擁而來贛軍雖竭力迎撃然以倉卒應戰又不能支損失軍械極多向連城退去桂軍又乘勢進撃駐連城之贛軍至不敢交綏向陽山縣界之小江退走駐連縣乳源交界處之星子地方之贛軍亦即退入乳源縣境於是連縣又入桂軍之手矣 
　　連山連縣旣先後失守乳源粤軍即派贛軍兩梯團往救甫及連縣復爲桂軍所敗粤軍更派卓仁機率部馳援宿營未定桂軍又分遣其所招撫之匪軍潛由粤軍後方四面進撃卓軍不備又大敗退走計陣亡營長連長各一員下級官佐及士兵之死傷者達五百以外機關槍連竟全連覆没粤軍以連次敗挫復加重兵力由乳源調粤軍一步兵旅前進援應期復已失各地贛軍亦於此時復整所部並約會在宜章之兩營同時并進聞連縣已復被贛軍奪回自戰事開始後桂省民軍四起兹又有廣西民軍先鋒司令唐鎭遠招集股匪數千人擬假道湘屬之藍山前進攻桂又有民軍司令豆正倫招集湘黔兩省匪軍共成兩縱隊進攻柳州聞前綫已入桂邊與桂軍接觸勝負如何尙無消息 
粤桂戰事旣起湘省以地勢上之關係其趨向若何大爲世人所注意蓋湘軍如出郴桂逼樂昌趨韶關以助桂則粤省之勢蹙如由永寳分趨全州逆湘流而上以助粤則桂之勢窮此湘省於粤桂戰爭之關係也鄂之逐王聲起來湘請援之代表絡繹於途湘軍援鄂之聲亦時起時伏就鄂王方面言之直系旣亟於謀奪地盤而王之兵力又可靠者絶少如湘軍果徇鄂代表之請一旦出兵則鄂王不僅大費周章地盤恐終不保此湘省於鄂人逐王之關係也湘省之於時局旣有舉足重輕之勢於是粤桂及鄂王方面對於湘省乃不得不極力納交聞粤之孫陳已餽湘省粤鹽六萬包約值六十萬以求其不助桂省桂之陸譚則餽湘省食米五千石約值四萬餘元以求其不爲粤助此項米鹽聞均已起運已各電湘趙查照矣鄂王則兩派代表來湘接洽請勿對鄂出兵如能允許則鄂省當接濟餉械各若干以爲酬報現聞業已交到現欵二十萬子彈約及百箱實則湘趙對桂對粤對鄂均各有成竹在胸初不因其有所餽送而改變方針不過在此勝敗未分之時不能有所表示現在趙氏之於各方面仍以湘省爲自治省分且早已宣布們羅主義無論對於何方當然無所偏倚等之門面語以相搪塞惟鄂人之運動逐王則迄未少懈昨又續由鄂中各公團推施洋代表來湘仍爲出兵援鄂之請願此間輿論多力爲鼓吹且舉法人之助美獨立爲湘省應行援鄂之前證以故對鄂出兵之聲迄今仍未消減也 
[粤桂最近之戰况（廣州通信）]  
　　粤桂戰事發生以來已兩旬矣戰區範圍極爲廣闊其　孰勝孰敗傳聞異詞就省報與港報比較多有互相矛盾之處蓋揑報勝仗兩方面皆所不免今將所聞較爲可靠者撮紀如次（一）梧州方面粤軍之得梧州並不費巨大兵力入梧之兵雖多而桂軍多自行引退絶未劇烈抵抗其中或有多少作用亦未可知現粤軍所佔售梧州府屬如蒼梧容縣懷集岑溪藤縣五縣業已完全佔領刻正由容縣進窺北流已有劇烈戰事由蒼梧進攻鬱林並分一支以圖潯州平樂亦在進行中至報載有攻克潯州及攻克陸川博白之説均非事實現惟攻克岑溪攻克信都爲最有價值蓋由信都一進即可以圖賀縣地勢頗要也粤軍最足爲制勝之具者即是飛機無論山嶺如何險峻桂軍如何堅守而一遇飛機翺翔空中抛擲炸彈即往往譁潰故廣西山地本不易攻而破梧以後連克名城皆爲此故近有一種謡傳謂粤軍將放棄梧州此實不足據粤軍精鋭之師盡萃於梧州今得梧以後借助廣西同志軍之力聯絡民團同各地進行而抽撥得力之師移以對付高雷則事或有之斷無得梧而又抛棄之理也（一）高雷方面陸榮廷因謀打通海路以便北方接濟故分遣精鋭以侵掠高州各屬曾被其攻陷者如廉江信宜化縣茂名諸縣但此爲過去事實近則粤軍已迭有恢復兹據一避難土人述其事甚詳初粤軍派出防駐高雷者如胡漢卿陳炯光鍾景棠陳覺民黄大偉趙德裕等所統之軍不爲不衆但不相統屬分駐各地不能集中高雷諸縣綿長一千二百餘里防守綦難而桂軍之紛擾高州者爲陸裕光黄業興黄培松諸部最先侵入者爲廉江由廉江侵入化縣在前月十八號化縣之失非關於戰敗實因黄大偉所部多屬招收緑林及降軍其中有一營受桂人運動不戰先降當時出其不意内外響應故黄大偉避往水東集合所部再行返攻而桂軍由化縣直犯茂名茂名爲楊水泰之鄉其運動土匪以爲助力者甚多桂軍聯合土匪以攻城胡漢卿督師力戰不勝城卒攻破此爲二十八號事當時胡漢卿避居敎堂桂軍圍困敎堂使不得出然亦不敢攻入外間因有胡漢卿不知下落之説迨敗報傳出陳總司令大怒立下嚴令限駐高各軍尅日恢復各地並添派鄧本殷翁式亮羅紹雄所部得力之軍到高援助而黄大偉鍾景棠各部重復集中奮勇反攻遂於一號克復化州二號攻入茂名粤軍大獲全勝高城完全克復是時粤軍在桂適已攻克岑溪並猛攻鬱林桂軍恐截斷歸路故侵高之師多自行引退最近高雷方面已漸抱樂觀不至如前旬之震動矣（一）欽廉方面桂軍首先侵粤即已攻陷靈山復用申保藩爲總司令攻襲欽州申保藩爲欽州人又嗾邊匪鍾桂屏劉朱才頼單眼寗寳山李子佳林飛廷各股進擾合浦蹂躪數十里焚屋數百間所有珠江白浪合安南康海安永安福成各區均無一片乾凈土雖經黄明堂率兵撃散土匪四十餘股然匪之嘯據於廉江合浦交界之車版營仔龍頭沙者仍甚衆據匪州土民避難到港者言該地受患甚惨現外問傳言不一有謂合浦業已失守者有謂靈山業已恢復者但靈山恢復尙無官電證寳而合浦斠報仍照常往來亦無失守之事實現在高州軍事粤軍旣已得手日間當會同廉州軍隊合力進攻矣（一）北江方面桂系於北江原取牽掣的計畫非有精鋭之師不過沈鴻英利用土匪許其搶掠故土匪愈聚愈多竟能政陷陽山連山連縣三縣日前竟至覬觎英德浛洸墟亦爲所擾迨鄧鏗充任北江剿匪總指揮親行督師到韶而後對於土匪許其投誠録用對於各縣村鄉勉勵其辦團自衛於是匪燄因此大减粤軍於陽山已大勝一次預料連陽諸縣不日皆可收復且第二軍許崇智所部謝文炳張國楨兩旅攻入懷集而後懷集北境接連縣連山東境接連陽山近從懷集抽撥勁旅返攻連陽聲勢大振故沈鴻英亦勢蹙求降昨粤報載有沈鴻英要求停戰之函並乞降情形則沈之不支已可想見矣 
[皖公團澄清省選之宣言]  
皖省省會選舉向爲軍閥所操縱其議員多爲公益維持會之分子故歷届省議會之成蹟較之他省尤爲不滿人意現第三届選舉已届省垣各公團特组織澄清選舉辦事處由省敎育會省商會省農會律師公會報界公會公立法政同學會縣自治聯合會敎育改進會懷寗縣敎育會西醫學會等十大團體發起設置辦事處於省農會喚醒人民實行嚴密監視兹録其宣言書如次慨自選政爲金錢勢力所操縱地方國家交受其病撮其罪惡罄竹難書此乃吾父老昆季所共知亦吾父老昆季所疾首者也現值第三届省議員選舉之期纷聞軍閥富豪官僚政客故態復萌把持壟斷或藉此爲保持禄位之根基或特此爲擴充勢力之武器包辦賄買道路喧傳喪心病狂變本加厲而一般甘作鷹犬專以充議員爲生活者視爲捷徑不惜賣身獻媚分頭依附已種惡因必無善果再演禍劇皖民何堪矧當此自治思潮風雲澎湃吾皖襟江帶淮居南北之衝苟無良好之省議會偕吾各公團同一心德制定省憲立地方之根本不特八皖治安岌岌可懼即國家前途亦將受其影響同人等本國民自覺之衷作正本清源之計必剷除萬惡金錢選舉方可期良好議會之出現公同商榷詢謀僉同爰以在省十公團名義合組澄清選舉辦事處訂立簡章推選職員分日集會共策進行冀以堂堂之陣正正之旗發揮輿論力挽狂瀾昨因初選期迫一切積弊務須掃除已議决救濟辦法（一）初選監督須真實受理選舉訴訟（二）初選當選人一經被告初選監督務將該當選證書扣發（三）初選監督須認真檢舉選舉舞弊以上三端當經呈請省長通令各縣切實奉行並由本辦事處通電六十縣各公團知照矣想我父老昆季見義勇爲當已就地結合嚴重監視至對於覆選應用如何方法足使劣跡昭著恃有金錢之分子不克當選萬一若輩逞其魔力䩄顏當選又應予以如何之對付尙希我父老昆季集思廣益共濟時艱本辦事處對於各縣人士凡以正當集合監督此次選舉者認爲聲氣相同自必應求互助嗚呼前車可鑒浩刼將臨衆擎易舉羣乃有濟邦人君子曷興乎來 
[杭州快信]  
　　全浙農會聯合會定十三日上午八時在省農會（西太 
平巷）開農會代表談話會討論省憲事宜 
　　敎育廳省敎育會杭州青年會共同創辦之夏令體育講習所各縣公私立中等以上學校保送學員已陸續報到計江蘇四十餘人浙江五十餘人由美國人麥克樂君敎授今日（十一）上午開課 
　　雲和敎育會長魏蘭商會長周岐舊縣議員王以壬 
公民代表諸葛敬等昨聯電到省本届省會選舉選民僞造投票非法種種怪狀筆難枚舉雲人死不承認　　交通銀行連日由滬連到大批現洋約二十餘萬元　　省垣中等以上各學校署假後招考新生計專門部四校實業部五校師範中學部十校共十九校報名者異常踴躍 
[南京快信]  
　　此次破獲安福黨人在事出力各稽查偵探已由齊督王省長撥銀一萬元給賞並專案呈保 
　　軍民兩長昨通令所屬懸賞嚴緝謀亂黨人並諭不准容心傾陷致害善良 
　　院電軍民兩長微求解决北京敎育風潮之意見限十日内電復以備採擇 
　　省敎育第五次行政會議瞬届開會（七月二十日）胡敎育廳長昨委第三科長楊平彊籌備佈置 
　　院電省署德約已經批准互換所有從前收管之德領事館房屋文件器具等項自應一律發還即希趕飭清理　　白寳山馬玉仁所部在淮海一帶剿匪屢次失利聞股匪均有最新式快槍 
　　軍民兩署准兩内務部咨開令將上年辦理北五省災賑出力人員分别異常尋常兩項儘一個月内擇尤彚齊報部核奬 
　　市鄉自治條例業已公布王省長昨通令各縣知事所有各縣之單行法一律廢止 
　　鞋業工人因各鞋店未履行加給工資現又重行罷工警廳勸諭無效 
　　上海開挺生等組織上寳電車公司部咨省署查核王省長已派員赴滬調查 
　　滇代表張子貞府諮議王元震陸部諮議王乃斌昨同車赴京曹錕代表錢錫霖過寗赴滬院諮議黄元中由京來寗 
地方通信 
[松江]  
　　省選舉訴訟近記省議員初選當選人漕涇鄉國民學校校長陳 
子燕經人指控後陳即呈縣自辯謂已辭去校長職務縣署批稱事前未據學委將該員辭職呈文轉呈到縣即使已經辭職應仍作爲無效公民徐士麒控當選人費祥謂虚搆姓名應作無效縣署批稱已逾五日訴訟期應毋庸議又當選人之與他人同姓名者爲數甚多經人舉發請縣决選者有同在松江市之張思明二人張潤生三人石月亭二人一在楓涇市一在莘莊鄉張葆培三人一在天馬山鄉二在松江市已由縣署將各該員之姓名年歲及他人對於各該員之確證反證分别列表榜示如三日内無人提出異議即作爲當選確定 
　　體育團開成立會公共體育塲附設之體育團於十日開成立會來賓到者數百人發起人報告宗旨爲提倡德謨克洛西之道德體育交換體育知議聯絡青年感情等勸學所長張彬士縣視學倪伯英來賓陳念慈等均有演説最後討修改章程并照章推定謝葆馨葛丕六爲正副團長而散 
[崑山]  
　　省會初選揭曉本縣省會初選業已揭曉當選人姓名如下（市區）朱翔集沈珠鱗王沂仲（蓬　鄉）余天遂吳季民陶公亮周序冬（夏家橋鄉）李超羣沈楝才（菉葭浜鄉）胡莘人陳寳初錢景虞譯英伯（安亭鄉）薛培華（千墩鄉）章楚玲李鑑盤（石浦鄉）馬志伊（井亭鄉）沈山靈（冉直鄉）金章（陳墓鄉）朱蓮芳（張浦緝）載浩君（南星鄉）屈楚伯（巴城鄉）黄植三朱惠生施景齋（周市鄉）俞鳳山英如松（陸家橋鄉）朱孟豪袁德卿陳伯猷朱聽松楊守夫 
[蘇州]  
　　省會覆選之竸爭省會覆選已定於八月一日舉行一般有議員熱者日來大忙吳縣覆選票額僅可出六個半除舊議員中金樹芳孔昭晉已表示不願蟬聯宋銘動馮世德錢鼎三君票數早經支配妥當可以安然産出外其他竸爭者有横涇之陳某湘城之姚某本城之潘某東山之嚴某照原有票額已屬不敷分配加以常熟方面紛紛來蘇購票一班掮客代爲奔走近日茶坊酒肆中交頭接耳之人甚多大半爲此類掮客其所談者均爲選舉票交易事宜故票價已由五六百元漲至八九百元將來覆選結果究不知鹿死誰手也 
[鎭江]  
　　大風雨爲災鎭郡近日大雨連絲繼以狂風山洪暴發江潮盛漲丹徒縣濱江連城和尙各洲之圩堤岌岌可危各洲農民齊集江千荷鋤執　以防潰决大港二圩等處有低田二千餘畝悉遭水没新秧已全淹死經該圖董等據情呈縣報荒張知事遂於九日親往該處查勘被災情形南鄉天王寺下蜀龍潭　莊高資各鄉山田所挿之秧均被山水冲没殆盡一片汪洋儼成澤國六濠圩内共有秧田千餘畝因江潮洶湧盡遭淹没十日上午有王姓米船一艘由十二圩開駛赴鎭行至三江口其時風狂水急支持不住立時沉没所裝之米漂失無遺 
[甯波]  
　　敎職員歡迎北京代表北京敎職員代表譚仲逵君於七號晨抵甬甬中敎職員特於八號下午三時假後樂園六邑公會開會歡迎到者有四中校長王祥輝女師校長施竹晨四師代表劉叔琴甲商代表馮純琯甲工代表王思純及汪定保劉硯齋等由王思純君主席首由主席致辭先表示歡迎之意繼謂現在譚先生旣來同人對於援助北京敎育界之進行益當奮力兹先請先生賜敎指示進行方針裨同人等得以商議進行辦法次由譯君發言略謂兄弟此次來意最要者即爲向諸君表示感謝之意甬地旣非省垣學校數目又不多此次意爲援助北京學界毅然以罷課爲表示不惜犧牲自已其精神實可佩服罷課之事犧牲太大吾人本雅不欲見人爲之甬地學界以此爲北京之援助吾人心實不安然因此亦更感諸君之苦心誠意也兄弟北來蓋專爲向諸君表示感謝之忱者旋將北京敎育經費運動經過及與各地接洽等情形詳細報告歷二年時之久末謂兄弟對於寗波學界以爲旣已實行罷課爲援助當急圖進行辦法目下滬寗杭各地學界皆已派代表進京據鄙人之見甬地學界當自派代表或則亦須援助杭州代表竭圖進行務希諸君注意討論譚君演述旣畢經王思成施竹農馮純琯等互相討論結果（一）准派代表以至達到北京敎育經費獨立及六三事政府向全體國民正式謝罪之目的爲止（二）其代表先請旅京甬人之能負完全責任者擔任（三）派任代表之事辦妥後即電府院提出條件一致力爭（四）一面即將本日議案函致未到各校微求同意七時半散會聞譯君已於九號午後搭輪返滬 
[蚌埠]  
　　霪雨成災皖北本月七號晨八時起大雨如注平地水陡漲三尺蚌埠街道可以行舟肥河兩岸上自龍山湖下至母河口一帶數百里之遥水深數尺禾稼均遭淹没 
雜評一 
[鄂省大捕黨人（默）]  
兵變後之王占元依然倒行逆施欲藉强力以壓迫反對者於是借黨人之名以捕之其實鄂議員中所謂黨者多數王占元之黨也非其同黨即加拘捕已非事理之平且除黨王之外本亦無所謂黨今日驅王運動爲鄂人一致之心理王占元能盡捕之乎部下親信之兵尙無法以使之不變而謂能以其權力壓服全鄂之人心乎乃必以前清應付革命之手段應付鄂人徒激增反對運動之速力而已 
兵變後一部分之鄂人依然不稍覺悟多數人運動驅王而少數人運動留王非特留之而已且助王以破壞多數人之團體如捕黨人之事王所不敢悍然爲之者得少數鄂人之助而敢悍然爲之矣是故鄂人當責鄂人而不能專責王占元物必自腐而後蟲生不有鄂人爲王占元倀王占元亦奚能食人雖然地方人爲萬惡軍閥之倀者豈僅鄂人也哉 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[银行公會定期代兑中法鈔票]  
　　上海銀行公會迭次會議維持中法實業銀行鈔票已誌 
本報兹悉該公會定於本月十三號（明日）起在香港路四號會所代兑中法實業銀行上海地名之鈔劵其兑現章程如下一以上海地名劵爲限二每户五百元以下之零票以現洋收兑滿五百元者給以中交兩滬行當日本票向中交兩行支取現洋三兑換時間上午自十時至十二時下午一時至三時過時次日再兑四星期日停止兑換 
[法政府維持中法銀行之電音]  
　　江蘇特派交涉員前日接駐法陳公使電云上海交涉公 
署七年新十碼五日電計達中法銀行法國朝野均主維持法總理昨日在下議院宣言政府正在竭力籌救又該行定本月二十五日開股東大會特聞并轉聶雲台會長籙九日許交涉員奉電後即據電照轉矣 
[錢業公會預防擾亂金融電]  
　　錢業公會昨致北京電云財政部農商部幣制局鈞鑒我國幣制尙未統一所有各種銀幣折合銀兩不能不權衡緩急隨市計價各埠皆然上海通用規銀凡以銀元折合各業向推錢業執中定價通埠一律相安無事近則交易所聞風興起有加無已查設立交易所原理首在平準市價且須各該業依法組織現在交易所有貨幣金幣等字様紛見錯出勢必各營各業不相爲謀幣價設有參錯市面殊多窒碍前項交易所錢業槪未預聞本可付之不議不論之列但恐金融或致擾亂局外更多誤會匪獨貽害滬市全國商埠亦難免影響關係匪細不得不先爲聲明除分電外呈乞垂察爲幸上海錢業公會魚 
[米店領照問題之昨訊]  
　　公共租界米業領照一事自各米店一律開市後所有照 
内開列之條欵由總商會擔任向工部局磋商修改前日總商會曾具函催改工部局當於前日五時開會討論大體已定不日即可發表昨日午後米業董事奚賡虞在滬北天后宫米業商會邀請同業各董集議之下即由奚董詣總商會探聽消息直至傍晚尙未接到工部局復信又聞領照手續决照總商會調停之辦法由嘉榖堂向工部局領取轉發各同業收執照費亦由嘉榖堂收取彚繳至調查報告存米數量一節因公共租界地廣店多調查報告手續甚繁故擬每星期報告一次至多一月報告一次以免煩瑣並須由公所派定職員專司其事以專責任業由奚會董規畫一切矣 
[總商會覆粤僑商業聯合會函]  
　　爲小川丸載運軍械事 
粤僑商業聯合會前以小川丸由北載運軍械前往南方恐使戰禍延長有礙商業致函總商會轉函駐滬日本商業會議所協助維持一事經誌本報兹悉該會接總商會復函云日本輪船小川丸運載軍火赴粤一案前由貴會函請協助設法抗爭當經函致駐滬日本商業會議所請其轉爲勸告去後兹於本月四日接復函内開接准六月二十九號大函以輪船小川丸代北京裝運軍械銀洋接濟南方軍閥等語閲悉之餘凡我邦人莫不驚異經將此事提交敝會會董審慎研究當以該小川丸之船主係神户楢崎平本郎因即備函查詢請將此事詳細情形迅予答復兹將函稿照繕一份附陳台閲倘此種協助中國軍閥之舉係吾日人所爲則無論其情形如何均足以影響中日之關係至重且鉅蓋此種情事不特危害吾親睦之交誼摧殘中國及遠東之和平且於在華日商之營業必遭損失之結果吾日人在華有密切之關係實以此事爲非常重要故敝會於此次會董常會之時業已决定備具説帖陳達相當之各日官及神户等處並其他重要之商會請爲詳細研究預定辦法俾以後經營違禁貿易者不法之行可以禁止是所深盼承將此事見示合致謝忱等情相應具函奉復即請察照爲荷 
[李登魁解釋生絲檢查所（續）]  
　　（二）泡煉檢查泡煉檢查係檢查絲量之一亦爲美絲業 
界所通行其宗旨爲泡去生絲所含膠質而求得生絲之凈量據檢查公司歷年報告各國生絲所含膠質大槪日本絲１６％至２４％意大利絲１９％至２５％上海絲１６％至２３％廣東絲１８％至２４％野蠶絲９％至２７％ 
絲織廠所用之生絲全取膠質泡煉凈盡之絲據檢查公司報告各國生絲每百磅所含之凈量大約如左日本七六磅至八四磅扯八一一五磅意大利七五磅至八一磅扯七七三五磅上海七七磅至八四磅扯八一三五磅廣東七六磅至八二磅扯七七六六磅野蠶絲七三磅至九一磅扯八七二三磅 
　　各國生絲所含膠質多寡不等惟美國絲業於膠性 
鮮有注意者不過於價目上照習慣略定高下而已而檢查所對於膠性必須檢查者良因𦅶線者於購絲一宗必欲明此宗生絲究能𦅶出凈絲若干欲明此數則非用泡煉檢查不可其泡煉法係從一包生絲中抽様絲十條每條摇出同等長度之絲一部分即將此一部分之絲來作檢查先用檢查水分法將絲身所含水分抽去秤得水分抽乾量乃置入泡煉氣將膠性完全泡去烘乾後即秤得泡煉後凈絲若干欲知絲身所含膠質究屬百分之幾則祗須將所含膠量先除之以水分抽乾量然後再以一百乘之即得例如水分抽乾量爲一二○七二格蘭姆泡煉後凈數爲九七五格蘭姆其計算式如左 
１２０７２９７２３２２２３２３１２０７２１００１９２３％ 
故知所含膠質爲百分之一九二三而每百磅所含凈絲祗八○七七磅 
（三）條份檢查條份檢查爲檢查絲質之一其宗旨不獨試驗生絲之平均條份且檢察絲縷粗細之匀與不匀其手續係每包生絲抽様十條每條摇出一小部分於絲軸之上再由絲軸摇出每條長四百五十米達之小絲三十條惟生絲經摇過後原有水分已失故摇出後先將小絲置於特製之暖室（ＨＵＭＩＤＩＦＹＩＮＧＣＩＯＳＥＴ）其暖室之温度使絲能恢復檢定量之水分爲準水分恢復後先將三十條小絲同時秤試然後逐條秤試兩種秤試之總數必使無有上下秤過之後則絲縷粗細之匀與不匀及條份之平均數若干即得矣 
（四）筋力及伸力檢查此法亦爲檢查絲質之一檢查筋力係欲檢驗生絲之絲縷須用何等力度而始能使之斷裂其檢查時以格蘭姆計算檢查伸力係將每米達之絲用米立米達ＡＬＪＬＩＩＭＥＴＥＲＳ（每一千米立米達爲一米達）計算蓋欲知一米達之絲能伸至若干米立米達而始斷其法均甚簡焉 
（五）摇力檢查檢查生絲之摇力實爲欲知生絲之耗工與否及廢絲之多寡故生絲之摇力佳則以後所經手續簡而結果佳摇力劣則以後手續繁而結果亦劣其檢查手續係每包生絲抽様十條以每分鐘有一定率之摇車摇試一句鐘（大槪美國歐戰前每分鐘速率七十五碼目下加至一百五十碼至一百七十五碼）視其每條斷頭之多寡而計算其摇力其計算法吾業同人無有不知者兹不細述 
（六）光潔檢查檢查光潔法種類頗多然而美國檢查公司至今仍不得一至適當之法據該公司中人言如用黑色紙板察看絲之光潔係全藉目力總不能一準故檢查公司雖亦備有黑板無有將黑板檢出之光潔數以作報告者不過作爲附屬品而已惟近年來該公司新用一種鋼板檢查法（ＧＡＧＥＭＥＴＨＯＤ）其檢察之功效較前進步多矣其法不藉目力全憑機力檢出之絲分爲三級（一）最細（ＶＥＲＹＦＩＮＥ）（二）細（ＦＩＮＥ）（三）粗（ＣＯＡＲＳＥ）並分六種糙頭曰結糙ＫＮＯＴＳ廢糙ＷＡＳＴＥ尖糙ＮＩＢＳ蝸牛糙ＳＬＵＧＳ絲糙ＬＯＯＰＳ鬆糙ＳＰＩＩＴＳＥＮＤ絲經鋼板之缝逢粗糙處立刻斷裂其計算法以依絲縷之長短糙頭之多寡而定 
（七）粘固力之檢查此法美國檢查公司按置未久係全爲所織綢緞之光潔而設蓋粘固力佳則綢緞光潔粘固力不足則綢缎易毛其法係將絲置於檢查機以機力磨擦之視其擦之若干下而絲縷始散乃定其粘固力之高下 
上述生絲檢查手段在日法意諸國檢查所所見大致相同惟美人對於檢查事業日事研精近來或更有週密靈捷之法發明則上海檢查所不日成立即可目覩一切矣 
[鎭江一帶水漲之滬聞]  
滬寗路鎭江至高資車站之間近日雷雨大作山水暴漲三尺許該地居民房屋被衝去二百餘間居民均遷移高地昨據由鎭江乘車來之客言現水已退一尺許惟稻秧均浸没水中恐水不速退將成水災云 
[昨日滬寗車運來之現洋]  
　　昨日（十一日）滬寗路大通運銀公司承運天津浙江興 
業銀行裕津銀行利和敦義敦昌銀號現洋十九萬三千元於昨晨七時到滬 
[航務消息零拾]  
　　太古公司奉天號昨從天津裝來現銀及現洋共六十 
六箱又招商局之泰順號由香港裝來金條金鎊六箱值價十一萬九千元而本日太古公司之新疆號開赴港粤有本埠錦經綸銀號裝赴廣東之寳銀三十四箱計二千零四十只合銀十萬零二千兩 
　　天祥洋行經理美國東亞輪船公司昨由美國紐約開抵上海之海雷力號載有大批花旗紫銅一萬錠每錠重量有五十斤共值銀十五六萬兩另有牛奶二千餘箱船中尙有轉往日本貨甚多 
　　航業界得海參崴消息該處有疫症發生勢尙輕微　　英國郵船公司新向英印公司賃用之曼尼拉號已行抵星加坡昨日電告准於十五日開赴上海船上有六月十日以前之英郵件 
[無錫米市之報告]  
　　滬北某米行昨日接無錫同業快郵略謂自上海米店 
罷市風潮以來粳元各米雖銷路稍受影響而錫地市價仍不肯鬆動到貨略有粳米小去角外秈米亦鬆小麥價堅升兹將本日售開各貨市價報告如下高糙粳八元六角六七分至八元三角糙元八元九角至八元七角大子秈七元八角至七元五角糙羊尖七元五角至七元二三角糙客秈六元八角至六元四五角糙埠尖七元有零至六元七八角粳稻四元四角半至四元三角埠稻三元六角至三元半客稻三元四角至三元三角大麥二元九角至二元五六角小麥一百四十七斤售五元四角五分 
[最近之米市價格稻低]  
　　滬上米店恢復營業以來頂高機白米價由十一元七八 
角升至十二元常帮貨船雖缺蘇同青角松江𧈢蚇等南帮米貨船甚衆因聞滬上十二元市面且預計各米店罷市貨已售空恢復後進貨必多不料各米店或以價格過高心存觀望適值黄霉雨多久存發熱米已變色故内地米行來信催經銷米客速賣以致市價高低不一昨日斛開高貨小去一二角中關米十一元進關白元亦小去一角客秈到貨甚多價較前數日小去三角左右 
[法國民主紀念預誌明晚舉行提燈會]  
　　本月十四號（夏曆初十日）爲法國改立主節期循例 
慶賀現已將次届期由法工部局飭令各工匠在新租界顧家宅公園紥成松柏大牌樓一座中嵌五色電燈並在肇周路空地上搭蓋蓆棚預備開演影戲又在黄浦灘外洋涇橋及法總領事署並盧家灣嵩山路大自鳴鐘等各捕房前均竪立木桿上紥松柏懸掛國徽並由捕房各職員探捕人等預雇巧匠紥成飛禽魚蝦走獸花卉各式綢絹紙燈數百盞定於十三號（明日）晚舉行提燈大會黄浦灘天主堂街各洋行門前亦均紥有松柏内嵌五色電燈以資慶祝届時定有一番熱閙也 
[留日皖學生對皖學潮之宣言]  
　　安徽留日學生同鄉會爲皖學生六二慘劇特公推代表 
方治程勉兩君回國與皖省各團體一致行動現方君等已於日昨抵滬日内即將回皖接洽各界兹節録該同鄉會宣言書如下天禍吾皖自倪嗣冲督皖以來吾皖人竭其膏脂棄其敎育犧牲其性命以供萬惡軍人少數私黨無厭之求而呻吟哀楚於淫威之下水深火熱蓋十年矣去歲倪氏以病去職竊幸天假吾皖以蘇息之機鉅魁旣去蕞爾遺孽或可鑒於往轍感發天良力圖挽蓋不意倒行逆施變本加厲竟發生摧殘敎育之慘劇使吾皖有志青年碧血横飛肢體斷折較倪氏在位時尤爲慘毒無道黑暗沉淪至於此極也同人等眷懷桑梓惡耗傳來心神飛越弔死哀生有涙皆血遥阻海天奮飛無翼援哀掬血誠爲我中外同胞仁人義士爲將伯之呼籲乞正道之主持并以管見露佈天下惟矜察焉（一）堅持擴充敎經費（二）懲辦元兇（三）裁汰萬惡軍隊（四）促成地方自治凡此四者誠爲吾皖今日最急之務達之則生不達則死萬一横生阻力奪我自由掩惡飾非毫無公道則吾人惟有以最後奮鬭之决心爲罷納國課之舉動犧牲目前之生命財産以達其目的而傳將來無疆之休名義正大志氣堅决成敗利鈍不待智者而知矣我中外同胞仁人義士矜諒皖人非此不足以圖存之苦衷加以援助皖人之幸中國之幸也 
[運動會中過激傳單案將復訊]  
　　廣東人許持平（即張正國又名愛真理）因與湖南人陳 
唯奇羅卜德李光學（别號良心）曾友張仁平等在虹 
口公園遠東運動會會場内分發過激派傳單並向童子軍開放手槍當被照料會塲之中西包探等將許等拘獲解奉公共公廨訊實判許持平押西牢五年期滿再該（西官簽判許押西牢十年）陳羅李曾四人各押半年張仁平逐出租界各情已誌本報兹因許持平等家屬得悉不服判决延代表律師禀請原審中西讞員復訊已奉照准知照該代表律師於昨晨投廨述明前情並以一切辯訴手續不及預備請爲展期而捕房代表律師費斯福亦投案陳述被告代表律師請求展期並不反對等語中西官核供着被告律師提出理由准展期一禮拜再核 
[十六誌新世界之兇劇由漢提滬者係汽車夫陳銀泉]  
　　新世界游戲塲北部於上月十七號夜發生兇劇死一印捕傷一華捕經捕房先後拿獲關係人八名及在無錫提來之季大寳一名解奉公共公廨訊明季無干開釋陸紹坤曹隠農楊鎭錢良功莊冠生五人各交三千元舗保徐子和鄒小周湯子健三人收押並經捕房派探前往漢口將開槍人趙長山移提來滬已十五誌本報昨由捕房將其人押解公廨即據中西包探稟稱其人並非趙長山係爲汽車夫之陳銀泉與本案亦有關係是以提案請究查本案係由義領陪審應請展期候義領堂期解訊而捕房刑事科代表費斯福氏亦以本案由義領陪審聲請展期於星期六開審云云經關讞員核供商之英包副領事判陳銀泉帶回捕房候義領堂期解訊 
[逆倫案之昨訊地檢廳催提上訴理由]  
　　逆倫案内兇犯張欣生朱健臣經地方審判廳刑庭判處 
死刑朱潮生判處無期徒刑宣告判决後各該犯對於原判均不服各延律師聲請上訴業經地方檢察廳核准飭即補具理由以便呈解兹聞各律師對於各犯供詞罅隙甚多現正研究故理由尙未提出現該廳因此案關係至重未便久延昨日該廳王檢察長飭警催各律師補送理由以便呈送高等檢察廳審查核辦 
[交通大學滬校消息]  
　　徐家滙交通大學滬校（即閶南洋公學）自改組以來主任張君 
劍心熱心辦理實事求是本年暑假其内全校敎職員都留校辦事分任職務力圖改善如敎室寢室辦事室以至浴室盥洗室廚房厠所皆重行佈置務期人人稱便有合衛生校内器具用品亦重新整理悉心支配俾壯觀瞻而歸一律大約署期兩月内之成績必大有可觀也 
　　該校中院設有招考籌備處由中學主任李君松濤等四人布置一切已自昨日起開始報名十八日起試騐聞報名時須繳證金二元照片二張并須呈騐文憑或證書云 
　　機械科試騐室自開工以來已近一月底脚已竣現正建築第一層房屋該屋純用鐵筋水門汀建造佔地百二十方内分水力學試騐鍋鑪試騐材料力學試騐金工廠翻砂廠打鐵廠打様間敎室敎員辦事室凡數十部工程事務悉由工師萬特克揚德新二君主任並有本届舉業生四人輪流監察故建築工程頗屬認真 
　　校内馬路及上中院房屋年久不修殊失美觀且年來學額漸增改組後尤須推廣宿舍漸覺不敷地畝亦宜擴充庶務主任王君寅清現正竭力設法對於修繕則招工雇價刻期興築對於地畝則力謀擴充廣爲購買數月之間當可耳目一新矣 
　　機械科敎員已聘定唐校敎員熊愛佛氏及前北京大學校長胡君次珊擔任化學主講改請周君銘周君係麻省理工大學畢業得化學博士學位曾任北大敎務管理方面已聘定小學主任沈君叔逵胡周沈三君皆學識淵博經騐宏富且均係該校老同學殊爲難得云 
[梅雲鵬夫人説法國女子敎育（續）]  
在平常人眼光中對於敎育女子的觀念不過將他們養成後來的婦人一個女子結婚後他的智識他的美德還有甚麽用處呀他的本人的發展無非是他天資的作用何嘗有一定的宗旨試問女子豈是不能自由生存的嗎他們若不與男子相配就不能副上帝生物的美意嗎他們未必没有一個同我們一様不死的靈魂嗎他們過去的責任及德性的聲譽豈與他們無關係的嗎婦人的職務母親的職務不過是偶然的死後便完全消滅女子還有一種不可湮没不可侵犯的權力就是他是一個生命所以他亦應該發達他的精神及他的智能現刻這個問題總算可以解决了各種自由生活事業女子也是可以勝任的法國醫業法律教習女子已經參預的至今實爲不少在最年幼的時代法國女子受一種普通敎育他學的是識字寫字計算繪畫縫工一面又發展他的處世的經騐由他的母親敎授他如何持家初等教育男女是平等的中等數育法國各城鎭均設有女子中學高級學位女子考取得者最多就是博士敎授碩士等考試女子列席者亦數見不鮮所以現在法國女子生活技能與男子是一様的他們也有不做的事業並非他不能做是他們不願意做的法國女子强迫敎育與男子相同他們的父母不能在他們普通智識未完具以前隨意讓他們離棄了種種的學校第一個試騐照例由政府監督並且可以考查女子在十二歲所學的課業在鄉村裏一般底小學男女孩童有可前往上課所以一個女子到了後來結婚育子他們就不離開鄉村但是這世界的潮流他們也是很了解的平常這種婦女我們雖看不見他們發展所學的技能但一到生活艱難的時期他們有了這種才能所以圖謀生活毫不覺得困難不過法國的婦女從前未曾遇着機會所以他們所具的技能不曾顯著出來迄至歐戰發生他們的困苦情形一天多似一天的那時他們就真真實實的把他們的技能顯了出來因此許多的醫生得了許多有才能的看護婦諸君應該聽説那時這般看護婦對於受傷的兵士調養的何等的細心待遇的何等的誠篤服侍的何等週到接洽的何等和婉使他們這般兵士不但忘郤了沙塲的痛苦並且他們的勇敢爭戰的志氣一發的被這般看護婦激發起來他們的責任不祗如上所説的並且他們的父親丈夫兄弟出征後一家的事務都集中他一人的身上邢時就有代人到工廠去作工的做出來的出品與男子所做的絲毫無異還有農夫被征出戰後剩下來的田地也要婦女們所代做的從前一般的婦女因爲身體構造比男子覺着柔弱所以研究科學哲學不能如男子一般的精鋭現在敎育當局了澈了這種弊病所以國中添設了許多女子運動人員及女子體育學校使女子的筋骨與男子一般的强健並不使他們失却了原有的美態這種結果總算很有成效的即如法國現在的青年女子也有會跳的會跑的會泅水的會打網球的會踼脚球的其成績與他們的兄弟無異今日與諸君所演講者不過是法國女子敎育的大槪我希望以後遇有機會與諸君相聚再爲詳細的説明那時或者我們的目的可望達到我尤望兩國的女界相識日多一日交誼親密從此日深一日 
[家庭日新會開會紀]  
前日星期家庭日會開會於西門黄家闕路穆杼齋君親第三時開會先由穆君川藥品試騐水中有機無機成分旋入座進茶點續賈季英君講演歐美家庭情形男女社交在德國見社會辦兒童公育之妥善並言婚姻問題在今日爲急切須求解决者賈君隨講其男女公子訂婚經過此外又畧説美國女子參政大槪後黄任之沈信卿君等即介紹賈君入會次張曼雲女士演講於家庭敎育兒童心理頗有閘發其旨亦注重在兒童公育次討論下次開會爲王立才顧蔭亭君講論術生本擬假第二師範爲會塲後賈君謂校中適辦暑期講習科不便乃議决仍借西門體育塲爲會所準四時開會備有病理模型衛生圖表等會外人如願來聽届時皆得到會聽講又穆君杼齋擬建一公共家宅仿歐美新法而不背社會固有善良習慣沈君信卿謂與會諸君共抒懷抱擬議本會應行興辦各事備爲社會建設得有具體計劃後即可逐步進行云 
[部令飭查吳監獄長控案]  
　　西鄉漕河涇鎭紳董唐潤之吳士英楊孝恭農人張萼青程玉麟商人孫智元張雲樵等並該鎭商家振大染坊張義和南貨店久泰青鹽作永茂鮮肉莊等聯名投北京司法部具詞稟控江蘇第二監獄自建設本鎭附近之後關係何等重要乃自吳棠獄長蒞任以來隨帶服從衛隊多至七八十名平日亳無約束專在鄉間滋擾因此商農各界受害無窮且吳獄長近日將獄中規大爲改革并有尅扣囚糧凌虐獄囚等情事如監犯劉文才魏洪等均受其私刑最重設或獄囚鋌而走險則合鎭商民受其茶毒不堪設想董等近在咫尺目撃耳聞較爲切實爲此稟求鈞部查辦以安商民等情法部即令飭上海地方廳查明具詳該廳王訪渠檢察長奉令後立派法警朱萬沅於昨下鄉往傳稟中列名之唐潤之等一干人到廳問話 
[調集各艦艇赴湖口操演]  
　　海軍總司令公署昨奉海軍部調令略謂案據海軍第二艦隊司令杜錫珪呈稱派往南京海軍魚雷學校補習魚雷之學員及派駐各艦艇見習之學員業經補習期滿擬請調集各該學員前往湖口聽候派艦操演雷以資實練而增經騐等情前來經本部核准在案合行令仰該總司令調集駐泊九江蕪湖之各艦就近開往湖口備操演此令等因藍總司令當即分令湖鵬湖隼雷艇曁建威軍艦尅日駛往湖口候令操演外並令行第二艦隊司令南京魚雷學校遵照分别辦理矣 
[源豐衣莊刦案三誌加賞一百元緝盗]  
　　十六舗泉漳會館老馬路源豐衣莊盗案迄未破案業經徐警廳長 
懇賞洋二百元並由該廳偵緝隊長郝樹林加賞一百元奉廳令予限半月趕緊緝破在案昨又通令所屬各區署所警正佐一體注意上緊協助緝拿逸盗旣而該管第一區警署王金山署長對於此案非常注意除購線偵緝外昨亦牌示加賞洋一百元以期速破 
[汽車碾斃人命撫恤百元了案]  
　　汽車夫陳高廷於前晚八時許駕車至法新租界徐家滙口司機不慎將吳遠香撞倒碾傷要害立即斃命吳懷抱兩歲小孩亦被碾傷手臂脚骨等處幸未傷命陳見肇禍一時心慌將軍撞在電線鐵柱上以至汽缸損毁不能開駛後由巡捕到來將陳帶入捕房昨解法公堂請究先由尸妻吳陳氏上堂稟稱昨晚丈夫晚膳後抱二歲小孩至門前納凉不知如何被陳車碾斃請求伸雪見證趙顧氏施候生聲稱是晚目見陳車由西朝東駛至該處急欲避讓前面黄包車致將死者撞斃詰之陳供是晚吾見車前有小孩在途游玩我揑喇叭甚響死者即到來拖小孩致肇此禍是實中西官判着被告事主給償原告撫卹費洋一百元完案 
[學生在旅館服毒三誌因遇騙子頓萌短見]  
　　庽居漢口路紫陽旅館二十四號房間内之北京大學學生梅易仁 
於九號夜吞服安神藥水圖盡由棧報告捕房派探將梅車送醫院醫治全愈候解公共公廨訊核各情兩誌本報昨晨由探嚴阿慶將梅送請公廨發落即據梅易仁供稱年二十四歲原籍廣東向在北京大學讀書此次署假偕同學張河清林白遜白克生等來滬遇見張河清之友李姓邀我等將行李搬至法租界伊之庽所居住八號夜李邀我等至新世界游玩當在自由廳啜茗李忽令同學張河清等出外買物彼亦走出命我少待守候有二時之久未見一人到來知已受愚同學三人不知被李誘匿何處人地生疎 
何從找尋李庽行李被騙惟行李中有現洋七百餘元尙有哥哥囑我帶同原籍之行李五件内有貴重物件難見江東父老當時覓得紫陽旅館自盡云云中西官得稟判梅留候函送廣肇公所代遣回籍 
[摇繩索夥友罷工]  
　　南市摇繩索夥友因銅元跌價受虧甚鉅爰邀集同業衆夥友在白玉樓茶肆會議要求將錢碼改爲洋碼等情已紀昨報兹聞店 
 
 

Page 15

 
 
　　主方面對於此次加工稍有難色因初次加增工資四十文解决 
未久甫隔半年又要求改作洋碼碍難允許勸令各夥友三思而行切勿爲人鼓惑云云於是夥友方面大不謂然昨日起遂相繼罷工仍在該茶肆集議當舉代表向各店主商榷聞已稍有端倪大約即可解决云 
[請禁豆腐工人罷工]  
　　城廂内外豆腐工人要求加增工資與各店主迭次交涉各情屢 
詳前報兹悉此事雙方交涉多日尙未解决而各工人方面聲言如即日再不議决行將全體罷工各店主聞而情急報各告業董張錦堂等於前日投淞滬警察廳具呈請求示禁工人罷工等情昨奉徐廳長批准給示嚴禁矣 
[各學校消息彚録]  
　　民生女校法租界具勒路民生女學於昨日午後二時舉行休業禮校長胡韞吟女士主席宣告開會次敎職員陶笑舫唐宗元王景石錢潔人相繼演説來賓中有余鵬君演説題爲女子應具之建設後由敎務長任矜蘋報告過去之成績宣言今後改良該校之方針並敎務上改革之計劃乃散 
　　中國女子體操學校西門林蔭路中國女子體操學校定今日午後七時起假座新世界南北兩部劇塲舉行游藝大會且爲籌欵建築校舍之故特發售入塲劵編列號碼分等抽籤抽中者即贈送上等卜克而汽車及金鋼鑽飾品所演各節均爲學生平時在校所練習者且編有新劇後母的覽悟描摹舊日家庭情况及説明普及敎育之不可緩又有精武體育會贊助加入來賓游藝游藝節目（北部劇塲）趣劇崑劇火棍舞蹈國技古裝舞雙簧絲竹等（南部劇塲）新劇梵鈴古裝舞滑稽畫鋼琴等共計二十五節 
　　勤業女師範西門方浜橋勤業女子師範第二三兩日游藝會 
於七時半開幕由朱校長主席介紹美國西北大學畢業之王立明女士報告並演講國民應有之責任次中西女學畢業生俞素青女士鋼琴獨奏該校學生唱歡迎歌幼穉生表演各種表情游戲唱歌及高師學生跳西班牙舞蝴蝶舞拳術等來賓中華拳術研究會精武體育會各會員表演各種武術繼廣東音樂家陳公哲賈里寳梵琴和音末有青年會雙雙簧滬江大學新劇（野心的同盟）該校學生新劇正劇（覺悟）趣劇（死與活）全國青年協會影片演半時閉幕 
　　羣賢女校南市花衣街裡施家弄羣賢女學校於十日行暑假禮并國民科第六届畢業先由校長奚靜餘報告繼由敎職員致訓勉詞學生向國旗三鞠躬末由校長發給各生報告單及奬品散會聞秋季始業定隂曆七月十八日云 
　　湖州旅滬公學湖州旅滬公學男女兩校現有學生一千三百五十餘人昨日上午舉行暑假休業禮并男校高初等畢業式（一）全體學生合唱校歌（二）校長凌銘之報告本學期學校狀况（三）敎員高愈李曙支吳若安相繼致訓詞（四）校長發給畢業證書及奬品（五）畢業生合唱畢業歌（六）畢業生撮影是届畢業者高等計趙善同等七人初等來慶莊等五士八人（七）來賓參觀考試成績其中有手工品竹製蠅撲一種頗合夏令衛生之需（八）茗點散會聞該校仍設暑假補習科定於本月十四日開學 
　　北區公學海寗路北區公學昨日上午行畢業式首由校長王守仁訓詞及給憑給奬經敎職員周靜山徐士雄陳公斧吳昔憶等演説該校暑假期補習科定十四日開課 
　　基督公學梧州路九九九號基督公學十號舉行休業禮該校 
此次大考第一爲陳漢寳（贈給學費全年）第二爲奚敬敏（贈給學費半年）第三爲沈召棠（贈給學費三月）其餘各科考試第一者亦均給有奬品至秋季始業之期則定於八月二十九號又聞該校日夜部暑假補習科已於今日開課各級尙有餘額可補云 
　　競勵學校閘北華興坊竸勵學校近因學生多至百餘十人意欲於暑假期内擴充校舍增設義務學額添置儀器及打字機等定於陽曆七月十六日假座寗波同鄉會延請少年宣講團演劇開會籌募經費并佐以各種游藝及商務書館梅蘭芳影片云 
　　寰球學生會日校昨日（十一號）寰球中國學生會日校補習科開課學生到者五十餘人内有校外生十餘人首由敎員李嵩生致勉詞繼有沈壽鵬報告一切課程至十時半始散 
　　聯益善會義務夜校梧州路聯益善會附設之義務學校於七月一日休假後即布置暑假補習課兹因假期十天已滿於昨日開校考騐挿班生再行授課聞報名者頗多 
　　閔行廣慈苦兒院昨（十日）童子軍行宣誓典禮與國民科第三届行畢業式參以各級表演下午一時十分開會秩序如下一開會詞由院長喬念椿報告歷年經過情形二監督沈夢蓮訓詞三來賓演説四各班學生與童子軍各種表演共十九節俱有精彩雖天氣酷熱來賓有七八百人閉會已五時半矣 
[美術展覽會之第七日]  
　　上海美術專門學校十週紀念會繪畫展覽會開幕以來已經七天 
總計參觀者約八千餘人昨日外埠之來會參觀者有自法回國之嚴君及自英返國之李大年君先後到會參觀又山東省商業專門學校校長等二十人湖南第一師範學校圖畫敎員均專程來滬參觀該會并聞該會職員因閉會在即抽籤之期將届各項抽籤手續甚繁故組織一委員會專理其事云 
[漢冶萍公司之網球會]  
漢冶萍公司爲提倡體育起見特製大銀杯一只贈與我國網球家定於八月一日起在該公司俱樂部分期比賽凡願入會與賽者可向四川路三十六號漢冶萍公司商務所王文柏君報名 
[神州法政校友會續開籌備會]  
　　神州法政專門學校校友會昨假小南門救火聯合會續開第二次大會籌備會列席者到五十餘當塲議决定於七月十七日開會改選職員討論進行事件公推李昌吳履平席裕昌沈宗約錢斌陳奎棠胡祥翰曹鎔梅南枝黄克宗孫鑑黄翰等修改會章逐條表决以便以於大會時通過議畢後聚餐而散 
[上海友會之籌備會]  
　　昨午五時上海友會假座寗波同鄉會開籌備會並舉行聚餐會員到者三百六十餘人由張偉濤主席報告一切一俟會所擇定訂期成立云 
[滬南工巡捐局明日開臨時會]  
　　滬南工巡捐局定章每逢隂曆正六兩月停開常會惟遇發生要事亦得開臨時會議兹該局近有要案急須提議故由姚局長訂定本月十三日即隂曆六月初九日下午兩時照章開臨時會議以便公决昨已由局分函該局名譽各董事查照請於届時公同蒞會列席與議云 
[李佳白行將回華]  
　　文匯報云據五月二十四日紐約報紙消息前上海尙賢堂主任美敎士李佳白博士刻在紐約發表一九一九年十月十五日至一九二一年四月十五日止之報告不久將復回中國重整尙賢堂事業 
[總商會覆報關公所函]  
　　南北市報關公所前接上海總商會復函以太古怡和招商等九公司擬請海關雇員查核重量所有費用由公司擔任一事迭准來函以貴公所開會時同業全體反對且已電請北京總税務司核示云云俟得各口轉運公司函復到會再行函復船公司可也旣據電陳北京總税務司請示辦理自應靜候解决相應函復云 
[糖市之昨訊]  
　　嗬白前經抛出七八月期價六兩八錢市面大爲震恐前晚接荷蘭 
來電祗有九十兩月期且亦不肯多抛價反需七兩之外行家所許七兩荷白刻已取消作爲無效因行家無貨抛空恐不能抵進之故東白現貨仍缺太古車糖大勢亦已跌至盡底再跌亦屬無幾棉白市存之貨亦已完全開通云 
[米心白蠟漲價]  
　　川中米心白蠟春間因銷路不動價由一百七十五兩跌至一百零 
幾兩後因國内浙江皂燭廠及廣帮購辦漸漸漲至一百六十兩迄今已有兩月現滬上存貨漸少川中亦無來源底貨將斷故前日開盤米心漲至一百七十兩統占一百六十兩市價驟升十兩之外倘來源不能繼續尙有看高之望云 
[湖南華洋籌賑會成立之電告]  
　　聶雲台君接湖南電云聶雲台先生台鑒東電敬悉華洋義賑會 
調查湘災真相足知注念之殷感激無似本會由駐湘中外人士组織成立推公及組英美日三領事爲名譽會長惕及秉公爲會長會務分五部辦理各設華洋主任二員總務袁雪安青年會幹事饒伯師調查美領事亞敦司趙運文募捐劉艾唐湘雅醫院美人胡美放賑遵道會牧師鄧維真雷筱秋採運謝幹青德國牧師韓理生會計友華銀行大班章白朗顏福慶每週開幹事會二次開放各災縣賑務亦令由各知事協同敎會地紳負責辦理現第一批賑欵二萬六千元業已攤發各縣此次湘災之重亘古所無災區達四十餘縣而永順保靖龍山桑植永綏古丈安化醴陵情勢更迫餓殍極多流亡載道雖醴陵現距早收期近又經上海女界義賑會散賑恐慌較減然此外各屬則收穫尙在一二月以外待哺倍切安化來省雖民現復絡繹不絶車薪杯水救濟愈難非得各大慈善家特别捐助勢將無法應付本會拯災救難矢以至誠欵項收支諸從慎重一俟賑務結束當另刊佈務請詳爲轉達勸請迅撥鉅欵惠此災黎如華洋義賑會能仿上海女界義賑會對於醴陵辦法委派專員携欵來湘就各災區分别查放尤爲盡善並請商同秉公切實籌勸毋任盼禱湖南華洋籌賑會恒惕叩江 
[報請騐屍三則]  
　　寗波人陳阿龍年四十九歲向爲蔴袋業失就已久近在原籍來申招尋本業並無就緒暫寓南市老白渡永安小客棧内不料忽然患病無力醫治病勢日劇勢將垂危前日被棧中攆逐出門遂步至隣近某小茶肆啜茗經值堂人見其病重不容下坐揮之使出甫下堦即行踣地昏暈未幾即氣絶身死由崗警查見報告第一區警察署王金山署長飭十六舗地甲查明據報該尸胞弟陳阿虎現住楊家渡二十一號門牌向以賣魚爲業傳陳問明原因着與該地甲同投地方檢察廳報騐午後兩時半由檢廳長委許檢察官偕檢騐員蒞塲相騐委係因病身死並無别故當飭尸弟陳阿虎具結趕緊將屍棺殮騐畢即行回廳呈復又二十三圖地保張鳳岐昨投地檢廳報稱閘北譯子灣附近滬寗鐵路軌道中昨晚夜車駛過碾斃一人查其人年約三十餘歲身著斜紋布衫褲元色縐紗馬甲青布鴨舌頭鞋頭顱右足已斷查無家屬請爲相騐奉諭委派郭檢察官沈檢騐員等前往騐明判由堂棺殮候查明辦理又九舗地甲昨投地檢廳報稱九畝地青蓮路今晨發現無名男屍查其人年約三十餘歲身穿白綢西裝頭戴草帽足穿黄皮鞋查無屬人稟求相騐奉諭委派孫檢察官沈檢騐員等蒞塲騐明並無别故實係因病身死判由堂棺殮候查傳家屬到案領棺 
[續誌普善山莊新屋落成禮]  
　　閘北普善山莊新屋工竣於前日行落成禮柬請官紳商學各界蒞 
臨參觀是日到者有何護軍使代表廖守忠沈知事代表程渭南徐籌廳長代表郝耀光四區署長顏玉琛閘北救火聯合會會長徐乾麟及總商會會員錢達三等共二百餘人由該山莊所派之招待員分頭欵接入席後即由發起人龐竹卿於席間報告歷年辦事成績略云鄙人等前因閘北鐵路附近聚居之江淮客民户口日增此等人大都以勞働爲生計而生息甚繁但因不諳保育之道罹病夭殤者頗多往往將孩屍以蘆蓆包裹隨意抛棄任憑野犬齦食骸骨狼藉不以爲怪每交夏令鐵路兩旁穢氣薰蒸行旅皆掩鼻而過鄙人等爲注重人道及公衆衛生起見創辦掩埋隊收埋無主暴露屍骸蒙各界善士解囊贊助始得推廣施材施衣施醫給藥等各善舉並陸續購置義塜地産已有六十餘畝統年收入捐欵約有洋三萬元開支經費約二萬數千元詳細情形載明庚申年徴信録此後還望諸大善士繼續佽助俾本山莊善舉事某得以久遠鄙人等當盡心盡力勉效奔走冀不負諸大善士一片熱忱俾貧民廣沾實惠云云 
[磁山煤礦公司在滬設辦事處]  
　　福建汀漳守使署副官巢安瀾及蔣裕泉趙亮生等近組織山煤礦公司該山在江蘇省句容縣鳳壇鄉之石家岡自去春開採以來成績甚佳業已稟准農商部開辦並經中西礦師蒞山勘騐煤質優良灰分極少火力甚强現上海公司辦事處設在西門義弄九十八號南京分公司設在吉祥街工程處則在龍潭鎭云 
[姦拐女子之押儆]  
　　山西路（即盆湯弄）四十號門牌居户汪桂生家十八歲女兒阿翠 
昨誤爲婢女）被紹興人祝阿堯誘至滬南小南門賃居一處被汪偵悉報捕將祝與女一併提回分别收押已誌昨報昨晨由探沈阿岳將祝押解公廨據汪桂生與其與其妻馮氏投訴伊女已於去年憑媒許與方姓尙未過門詎至上月二十七號被祝姦拐求究並據女之未婚夫方某供稱阿翠係於去年憑媒聘定爲室又據汪供稱情願嫁祝爲妻訊之祝阿堯供稱並非誘拐實係阿翠自願隨我求宥中西官核供以祝姦拐有夫之女殊爲可惡判押西牢年半示儆阿翠交其父母領回嚴　管束 
[滬寜車碾斃女子]  
　　昨日（十一日）滬寗路由寗開滬之十號快車駛至渣澤車站分路 
外有一年約十五歲女子在軌道行走被車頭碾斃當由司機人立時停車將屍拖至路旁派警招尋家屬備棺收殮 
[汽車撞傷行人]  
　　昨日下午某號汽車經福州路撞倒行人劉褚木腿足受傷由 
老閘捕房一千零三十七號華捕到來抄録汽車號碼另雇車送受傷人往仁濟醫院醫治 
[汽車夫違章之罰儆]  
　　汽車夫王新姚日前駕車至法大馬路誤走線當爲巡據查見 
抄録號碼回稟捕頭昨日傳至法公堂請究先由見證汽車夫顧阿根上堂聲稱是日民人駕車至該處目見王車從電車旁邊衝出民人急行避讓故未碰撞王實有意違章是實詰之王新姚供認自知不合以後不敢再犯中西官判以王不應故意違章着罰洋二十元充公外吊消執照三個月以儆 
[運送烟土之科罰]  
　　法租界浦灘碼頭巡丁陳榮生日前代張阿和送烟土二十餘包 
行經永安街爲探目沈德福查獲將陳及張併烟土帶入捕房昨解法公堂請究先由沈探目上堂稟明前情詰之張阿和供此土實係朋友在外埠帶來上海托民人銷售故民人令陳代送至家是實陳榮生供實山張阿和令民人代送求宥中西官判張間洋二百元陳罰洋二十五元充公烟土銷燬 
[破獲秘密烟窟]  
　　林少梅在虹口吳淞路一千五百零二號屋内秘密售賣鴉片烟膏 
被探孫阿慶與一百十三號西探目斯密司查悉於昨將林連同烟 
膏烟具以及手摺賬據一併拘入捕房稟明捕頭麥根泉奉飭押候解廨請究 
[科罰兩燕子窠主客]  
　　本地人徐毛郎與蘇州婦人願沈氏在虹口嘉興路一千五百四十 
一號屋内私售燈吃洋烟又寳山人余阿元亦在該處附近一千五百二十號門牌開設燕子窠均爲三百二十號暗差華捕查悉稟由中西兩副捕頭率同探捕前往該兩處將徐等男婦三人及烟客王阿二張春生龔益郎胡喬陳正林談炳言徐阿三崔苗生沈田卿等拘獲抄出烟具昨解公共公廨由中西官逐一質訊之下判徐與氏各罰洋三十元余罰洋二十元王阿二等九名各罰洋三元一併充公烟具銷燬 
[老人投浦圖盡]  
　　昨日上午八時許有年約五十餘歲之汕頭人甲由浦束華碼 
頭搭太古公司蕃利小輪渡浦該輪起椗駛至中流某甲即躍浦中圖盡當由該輪老大即令停駛設法救起將某甲送至該公司寫字間經大班畧詰一過飭令巡丁送在往大自鳴鐘捕房請爲發落 
[投浦遇救]  
　　潮州人楊勉昨日午後因貧不聊生投浦江自盡由大自鳴鐘法捕房二百九十九號華捕到來撈救上岸車送仁濟醫院調養一面歸報捕頭請示 
[昨日公共公廨訊案紀]  
　　昨晨公共公廨民四庭由俞襄讞會同美約副領事訊理（一）中 
華商立人籌保險公司聲請破産案此案發生已半年餘因各保户均皆反對而該公司經理程鴻賓亦避不到案故迄未結束兹届集訊程仍不到由律師代表上堂聲請改期謂程在天津醫傷未愈債權方面有兩律師到堂一致反對齊稱改期總非辦法查該公司曾向農商部註册故除經理應負責任外其發起人董事監察以及經理以下諸人均不能卸責請逐一傳案訊究並將該公司人名録一册呈察一結果將本案中華商立保險公司重要賬簿曁總商會查復節畧并交本廨查賬員薛邁羅請查該公司之財産賬目報告並登報公示一面飭傳該公司經理程鴻賓到案交二萬兩舗保並傳協理以下各辦事員到案每交五千兩舗保所有董事監察人由理賬員薛邁羅函詢對於公司有何關係應負何種責任詳細查明答復再核該商立公司之發起人如應傳訊之處由理賬員報告核辦（二）已故永興花園主徐阿狗之次媳徐吳氏聲請給諭執管其故夫徐志堦遺産案前因該聲請人遵諭登報未有反對故已給諭所有壽字分産册内之財産准該氏管理兹有自稱係徐阿狗之承重孫徐招生延甘維露梅吉言兩律師到案謂阿狗産業並未分析要求將前項諭單取銷否則將此案併入招生控火生一案訊理云云而徐吳氏之律師則稱招生係阿狗長子玉堦之螟蛉子本案遺産伊不能干預等語一結果准徐招生代表律師之請補具詳訴狀改期十四天再訊（三）姚銀生訴姚祥堂地皮糾葛案一結果地保姚福慶旣已期滿退役將原發諭單當堂改發新地保秦永維遵辦改期十四天再訊（四）瑞記訴夏資生不贖抵單案結果據原告代表律師聲稱方單旣係傷造應候飭夏資生到案訊究（五）鄭華華訴金小雲地皮糾葛案一結果候飭傳朱鶴卿隨帶證據到案改期七天再訊 
又午後民四庭由張襄讞會同美奥副領事訊理（一）劉犮蘭訴劉柏森不還代墊醫藥費案結果註銷（二）胡瑞湘訴　椿榮賬欵案結果改期再訊（三）吳樹卿訴吳梅卿欠欵案結果同上（四）顧陳氏訴宋王氏不還珠寳價洋案一結果着被告保人胡明良擔任每月拔還原告洋五十元六個月還清完案並償堂費（五（丁毓泉訴胡美裕借欵案一結果業經登報逾期被告仍不到案原告律師請求缺席判决應即照准借據報紙一併附卷（六）陳月夫訴翟育良不還貨洋案一結果被告臨訊不到應照原告訴缺席判决償還原告洋二百七十三元九角並償堂費民三庭由俞襄讞會同美約副領事續審兆昌絲號訴孫衡甫陸寅卿汪味清等不理押欵案一結果改期再訊 
 
[誌謝]  
昨承吳菊舫醫生送來急救時疫紅藥水二十瓶當代分送以揚仁風又商務書館惠贈第三○一期一英語週刊及第十八卷第十一號東方雜誌各一册誌此併謝又大世界贈六月份游劵十五紙中華職業敎育社通訊 
[致徴求社員本埠各隊通告第七號]  
　　敬啓者本社此次徴求社員照原定辦法本埠各隊應於本月十五日 
截止現距截止期僅有四日務祈撥冗進行仰仗鼎力達到希望之標準數所有至截止日徴到之總數應請先行開示以憑披露至應收各欵儘在本月二十日以前惠下種費清神感謝不盡兹特將各隊續報分數及請定隊員另紙録奉台登 
　　本埠各隊報告分數清單（截至七月十日止） 
　　第一隊四百五十分第七隊二千三百六十二分第十隊一千分第十 
一隊五十分第十二隊一千五百分第十六隊一百六十分第十七隊一千四百分第二十一隊一千六百分第二十二隊十八百分第二十三隊八百五十二分第二十五隊二千七百八十二分共計一萬三千九百五十六分 
　　本埠各隊續報請定隊員清單 
　　第十二隊隊長鄭壽芝君副隊長陳公博君隊曾仲武君吕秋人君 
鄭壽彭君俞壽滄君吳維賢君第十六隊隊長沈信卿君副隊長顧蔭亭君隊員張炳榮君第十七隊隊長姚慕蓮君隊員郁均侯君徐轉卿君邢頌聲君丁企明邢明遠君沈惺叔君徐曉霞君邢钧庵君吳川如君姚心泉君第二十二隊隊長勞敬修君隊員黄澤生君劉琢如君顏舜玉君吳觀輝君吕岳泉君陶心如君盛竹書君葉揆初君徐季　君二十三隊隊長張效良君副隊長張伯初君隊員楊應寰君雜評二 
[選舉交易所（訥）]  
　　交易所雖今始風行而選舉交易所實際上已成立於 
數年之前選票賣買之機關交易所也所攬之鄉董經紀人也漲落有市價奔走有扣佣交易所之通判也情票之貢獻猶之紅股利益之朋分猶之紅利體面者則託名於辦理地方公益失敗者則破家蕩産而有餘凡交易所之能事選舉賣買無不具備所異者交易所賣買之票爲一種物品而選舉賣買之票則爲多數公民之人格耳 
或曰交易所有發大財者選舉能之乎曰祗須有大力之官吏武人光顧奚不可發大財（蘇省會票價已有）漲至九百元者亦其一例）或曰交易所須註册領照固視爲一種正當之營業選舉亦正當乎曰彼議員政客勾結權要本以賣路賣礦賣一切權利爲生活則賣選票奚得謂之不正當 
公布欄 
[上海地方審判廳]  
　　　　公示達（全文在本廳揭示公布第九十二號一件周小二子訴藉） 
金標不還周欵請求發給支付命令一案（支付命令）蔣金標於命令達到七日内償還同小二子洋二十元又訴訟印紙費洋九角倘　期不繳又不來應聲明異議定即依法執行仰即知照特此命令右仰債務人蔣金標准此第九三號（民二庭）一件張金生與林晋軒等因運費涉訟一案兹本廳定於本月十九日上午九時爲公開審理日期仰該被傳人林晋軒等運照依期來廳候訊毋違特示右仰被傳人林晋軒姚小雨卿遵照 
　　批示一件邢責福狀請執行由狀悉此批一件李木木狀領糧事由准領此批一件恒大莊等狀請執行由狀着即來案候諭此批一件田兆榮狀執行由狀悉仰即來廳候諭此批一件印景高狀請執行由狀悉准予傳案訊辦此批一件邵包氏狀請鑒核由狀悉業已當庭諭知矣此批一件黄慶元狀領單據由准領此批一件黄慶元狀請銷案由狀悉准如所請辦理此批一件吳林春狀領洋據由准領此批一件黄珠勝狀領欵洋由准領此批一件陳正記狀請拍賣由狀悉查王善慶執行異議一案現已提起控訴所請應從綏議此批一件黄慶元狀交欵洋由准交此批以上七月十一日 
[上海地方檢察廳]  
　　批示張和尙狀悉准予上訴仰於五日内補具理由書以憑核辦此批 
朱芹香狀悉准予上訴仰於五日内補具理由書以憑核　此批邵芳票狀悉候偵查明確後再予核辦此批嚴順興狀悉准如所請辦理此批姜成邦狀悉候訊明核辦此批楊鳳儀狀悉案經偵查明白靜候起訴所請應毋庸議此批徐少康狀悉案已傳訊仰即如期投案備質可也此批廟廳昌狀悉案經偵查明白靜候訴追可也此批朱貴林狀悉候核辦此批張木生狀悉案正偵查所請保釋之處應毋庸議此批金廷　狀悉准領此批張大掌狀悉准予上訴限十日内補具理由書以便呈遂江蘇高等檢察廳核辦此批黄惠塘上訴曁委任狀均悉候送江蘇高等檢察廳核辦此批吕小和狀悉候查明核辦此批黄成狀悉候訊明核辦此批以上七月十一日 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[英倫風俗業談（三）] [  汪振聲]  
　　理想之中此等一飯萬難果腹實則雖不及中國一飯之豐 
然不亦不若理想之菲薄試一分析一飯之所有佈丁如中國之糕餅湯團洋薯爲每飯之必需品大者一二枚興肉夾食如中國之飯且尙有麵包青菜之類亦足抵中國一飯矣然吃飯時麵包不常用吃亦甚少）我等在此每日如此過去並不覺不够此雖因習慣成自然之故而亦因吃法之不同故有吃量之高下此有一證譬如我等往中國酒樓吃飯如座中均中國人則用箸用碗隨意亂吃如座中有英人則用刀又分而食之此二種吃法雖陳同様之菜用中國之吃法覺量高而有味故我等吃中國飯甚不願請英人同去 
英國之食物旣如是之簡單爲主婦設想實爲大便宜事試一察其預備晚飯之手續素菜及洋薯均用白水煑後將水濾去即已畢事佈丁則大半用麫粉牛乳及糖或果子之類和好置於洋磁盆子上焙之即成英人所用之湯極爲简單種類無多亦不常吃所略費工夫者惟肉品而故中人之家祗用一女僕司灑掃洗滌之事而烹飪則常由主婦自任之女子雖有充庖廚之役者然手段高者傭值甚貴其廉者手段不佳矣故主婦寗自任其勞也 
筆記 
[痴鶼鰈録（上）] [  鉏農指嚴]  
朱任賢武林人薄宦金陵年四十餘生一子名垂青頗溺愛而性慧敏時十五齡讀於某中學鄰有馮偉卿直隷人亦聽鼓應官者與任賢相友垂青課餘之暇時游馮家馮有婢名梅香雖荆布之飾而桃李其姿時年十四垂青雅愛好之但思礙於貴牋階級不敢啓齒白家長求婚於馮惟有時時過從以圖望梅止渴耳梅香亦知垂青有情頗多授意兩心脈脈若合若離在梅香自怨身爲婢役定成妄想但彼此情　終不甘爲環境所關時相見而談笑漸涉輕薄遂及於私馮家規則不甚嚴梅香又可人意主人不加督責故相好數年而主人未之知也旣而馮以梅年事漸長欲爲擇耦垂青得此消息意梅若字人不能再赴幽會如此終非久計况傾心於梅自謂室家之好非梅莫屬勢不能再延不得已以情告母母商諸任賢任大怒謂我雖貧窶然亦何至娶婢爲媳痛責垂青不知恥並斥禁其不准再入馮門自是馮家遂絶垂青足跡矣任賢有幕賓高尙志者嘉興人年垂五秩膝下猶虚聞馮婢梅香美且待字即託媒撮合出四百金納爲簉室梅逼於主人命自圖身賤終不能與垂青爲耦高旣任賢幕友或乘此可與垂青會覬觎得遂私願乃允之旣歸尙志髮妻居故鄉迺賃屋金陵家屬甚簡梅香恒獨居垂青來往學校輙伺隙往訪焉垂謂梅曰我决心惟卿是愛卿之嫁實婚姻不自由之魔力也嚴命不能違我固無奈何幸尙志年老他日或必能達彼此之願梅亦以爲然嚙臂盟誓生死不復相負 
劇譚 
[顧影閒評（下）] [  本公]  
歐美影戲由車船必真實閧行絶不含混此片有數處車已開而輪不轉是最露破綻處又如外國影戲遇作字時必認真書寫此片中除閻在捕房於供單上舉筆略書及飾領事之西人亦舉筆真書外其審判廳與銅山縣公案旁之速記若晝數圈即算了事未免如舊劇之草率又如麥田中相驗其檢驗吏手續亦似太簡單蓋當日以關係人命之事斷不能如是草草了事且蓮英遺物尙有最有要之髮髻及金簪亦不僅鞋與褲帶也又如飾蓮假母者似係一男社員表情雖屬不差而形容服飾望而知其爲假且時暗露笑容諒扮演時亦自忍俊不禁又如閻在余山脱逃時泅水者似另爲一人雖無不可然上岸後閻之遍身應淋漓盡致不能於竊取衣褲時其衣衫尙有隨時飄動之狀又閻爲敎徒鄙意其在獄夢蓮後天良發現若再加跪地作懺悔狀於劇情似更周密也又如説明書爲伸明劇中之情節斷不可與劇情稍有出入如閻所當題紅之戒説明謂爲六百元而幕中則係一六百兩之當票又如説明謂孔母在鄰家閒談露風而幕中則係包探先向鄰婦探問其乳母適亦入門致被鄰婦指明被獲又如説明謂閻至佘山求救而神父斥之幕中亦無會見神父一節余於英文不甚明瞭然漢文中與劇情參差者如此英文恐亦不免似應一律改爲一致方稱盡美總之余對於此事極表贊美以上所商亦僅有策勉之心絶無吹求之意未識該社諸君其以鄙言爲河漢否耳 
雜談 
[二樹居贅談] [  質庵]  
　　梁任公题陸劍南詩集後云世界千年靡靡風兵魂銷盡國魂空集中什九從軍樂亘古男兒一放翁寥寥二十八字恰足爲放翁增重 
　　吳寄凡先生曩曾困於場屋故有句云三塲面目磨成鬼兩字功名騙煞人言之慨然抑鬱深矣 
　　六一山房詩集十卷鄞人董沛著摘其名句如下鄂王墓下作云若待功成始烹狗英雄泉下亦甘心未經人道語以蒼凉悲壯出之自是作手冬日獨坐得四言十首其四云我釣惟溪溪水苦曲我汲惟井井水苦濁我亦善醫不能醫俗登我寓樓面面皆竹其八云積粟一倉鼠攫其穴積金一囊鬼瞰其室幸我食貧寥矣無物開門多風閉門多月讀其詩可想見其人之曠達又晚渡錢唐江云夜深更柝亂秋老戰衣凉亦耐人諷詠 
瑣録 
[小發明] [  鄧履冰]  
美國紐約派斯根氏費二十年心血發明一種形如手槍之小機器可將他人之髮剌入秃頂能生根生長且可染色每點鐘可種髮四百五十根此項機器目下派氏暫不發行先交醫生醫院試用如成績優美即將註册專利云 
小説 
[社會小説醉獨醒（三八○）] [  瞻廬]  
　　第五十七回得警報夫妻喪膽酬香願叔嫂失蹤 
青巖點頭道記得得那天的一封信委實是荒而唐之放 
其黄狗之屁晚生曾向東翁説見怪不其怪自絶後來東翁採納芻蕘給他一個不偢不倸他果然黔驢技窮幹不出甚麽事來邦平道老夫子的見解確是高超我依了你的話他果然奈何我不得然而一波未平一波又起前天他又有信來借這販米出洋的題目意圖向我敲詐我把信看了一半便不耐煩再看下去扯做紙條兒丢在字紙簍内再給他一個不偢不倸看他待怎様今天這封信明明又是他的鬼計他故意變換了筆跡又不曾署着名一味虚張聲勢説得慄慄可佈我初看時不免吃一虚嚇轉念一想我理會他做甚没見得鼠子的冀可藥死了人説時便把這信授給青巖道老夫子不嫌沔目且把這滿紙狗屁的信札瞧一下子 
·其實這個狗屁就是伍老夫子的得意之筆從頭至尾可以背誦如流何待細看然而邦平呌他看信他便裝腔做勢先把服鏡擦抹幾下徐徐的從信封裡面抽出一幅信箋瞧了一眼便連連摇頭道狗屁狗屁你道這位伍老夫子怎麽自已把自已痛駡原來對於罵字的研究其中分着三種性質一是怕人罵二是任人罵三是自已罵受着人家的罵悻悻然見於其面這種人尙能自惜名譽不忘羞恥呌做怕人罵笑罵由他笑罵好官我自爲之這種人頑鈍無恥面皮堅厚呌做任人罵不待人家罵他他先自罵起來自已便是軍閥開口便罵軍閥自已便是强盜開口便罵强盗呌做自已罵三種人物裏面惟有自已罵自已的最是天良喪盡不可救藥 
餘潘[  吳秉恬]  
　　古來材大難爲用天生我材必有用二語意義似相抵觸而實則不然蓋必有用云云乃希冀於未然之詞殊非已然之事實人當不得意時輒作無聯之慰藉語所謂長歌勝於痛哭也吾因下一轉語曰必有用者深恐未必難爲用者洵乎其難 
 
 
 

Page 19

 
 
   
 
 

Page 20

 
 
常識 
常評 
[問答欄投稿感言] [  隨]  
　　本增刋之設問答欄也意在供閲者諸君討論學術上之欵 
義不謂以治病問者居十之八九於是歎我國人之不甚注意衛生而外人之以東方病夫國諷我誠非虚語矣 
　　衛生莫如運動苟日日行之毫無間斷自然無病旣病矣謂宜速求良醫診治若全恃問答或同一病而起因不同雖答者竭誠以告恐一方不能治凡百類似之病未必其果可恃蓋學術上之疑義愈討論而愈精治病之方非可以身嘗試故問答欄所登之答案本增刋祗負介紹之責甚願病者之審愼從事也 
　　夫太上因衛生而無病其次病初起而急求良醫不求醫而 
但求方此非妥善之法也敬告病者病時母惜醫金平時宜研究衛生練習運動 
道德叢話 
[對於初選當選人之勸告書金山] [  沈慶芳]  
自治潮流愈趨愈緊今者省議會初選已告竣矣覆選之期已近矣昔之以金錢爲歸宿者今願以人格爲前提金山小邑以區區十餘張初選當選之證書僅出省議員一人苟有一二人之不自愛而爲金錢魔王所迷惑則金邑之省議員當付缺如即不然而吾蘇六十縣中亦何貴有此金錢運動之省議員况今浙省制憲已見成蹟吾蘇繼起亦露端倪議員責任何等重大苟或以金錢買來則違反民意者有之附和權貴者有之甚而備員食俸惟利是圖他日開會必不能得良好之結果鄙人蘇人之一分子也吾金山蘇省之一縣治也一縣之中以真正民意選出代議士他縣亦踵而行之則一省治而各縣皆治矣務望各縣之初選當選人各本其良心之主張不爲金錢所利用則人格旣徴高尙而金錢魔力自必退處於無權金錢有窮而人格無量更望有選權之各公民當於覆選前各自勸告各縣之初選當選人勿賣票紙勸之不悟而猶以一千八百金之利益印於腦經一旦徴實應當受社會裁判爲公民之公敵當不以人類目之而此後之一切權利使其無形剥奪則金錢選舉之風或可稍戢也已（未蓋章） 
衛生 
[視力之保護與眼疾之預防（中）] [  鳳賓]  
低桌高椅或高桌低椅均足以損目力而有礙於全體之健康也試觀廠中之機器欲其發展大力歷久不壞必需安置於正當之基礎上勿使有傾斜偏倚之弊夫然後可以冀其久用而不損眼珠亦然若欲其效用之長久疾病之不襲必須使其工作不致疲勞而吾人日常所不可離之書桌更宜慎擇使其距離相當則艱難久用而得免於一切不舒之狀况 
眼與書桌之詎離旣合度宜審察室中之採光合法與否光宜來自左方面宜與室中較暗之處相對勿令陽光直射於目夜間宜備光明之燈切不可在幽暗之地以及晨昏光線不足之時使用目力 
　　害及眼球之疾以白濁與梅毒爲最酷烈以沙眼（即顆粒）性結膜炎）爲其次近時有北京協和醫學校之眼科醫生報告眼疾總數一千零零四人此數之内患沙眼症者竟有五百零七人即百分之五○·五可謂多矣 
敎育常識 
[敎師的愛情湯] [  簡書]  
　　在一部敎育學中論及敎師不可少的道德共有多種我以爲最要的莫如愛情但愛情的種類又狠多狠多而用於生徒的愛情實爲最重要如果敎師對於生徒没有愛情不問他的品行學業如何完全簡直可説他没有敎師的資格然話雖如此説所謂愛情也不是寛假姑息就可算的明明曉得生徒有不是的地方却不去問他這種寛假姑息就是無愛情的表示假如有愛情必用嚴重的態度去矯正他决不容生徒含糊過去所以對於一種寛容的敎師不能説他是富於愛情對於一種嚴厲的敎師不能説他是薄於愛情我恐嚴厲的敎師倒反富於愛情而寛容的敎師倒反薄於愛情哩然而説是嚴厲的敎師就都富於愛情這也不能成立必定在他要矯正生徒的壞處而曉得除去嚴厲外别無良法的時候於是用嚴重的態度去責備他去矯正他這纔能算爲真愛情哩我願世間爲敎師的人將生徒的利害當作自已的利害看像那父母對於他們的子女一様就好了因爲父母對於子女心目中只曉得有他們的子女凡有利於子女的事無不盡力而爲所以一點也不肯姑息决無取悦兒女的思想照這様看去如果敎師真正有愛生徒的心也决不能以無價值的放縱來取悦於生徒是顯而易見的了還有一層就是子女雖然不肯父母遠是照舊愛他所以生徒雖然不肖敎師也當照舊愛他决不能因爲他不肖就生厭惡他的心宜乎嚴厲的責備他决不可用冷淡的熊度去對付他敎育目的和宗敎目的有些相同惟其世間有惡人所以不能不有宗敎宗敎是爲惡人而有的不是爲善人而有的如果舉世皆善人倒用不着宗敎了惟其學校中有劣生徒所以格外覺得敎育的重要敎育是注重在劣生徒的不是注重在良好生徒的如果全校皆是好生徒也倒用不着什麽敎育了從上面所説的看所以敎師對於不肖的生徒應當由愛情而生一種憐閔他的心要格外殷勤的設法去引導他斷斷不可有厭惡他的念頭但是現在的敎師何以往往和我所説的相反呢要曉得好善惡惡雖是人的常情而有敎育任務的人反不可存這種心如果存了這種心就完全失去這敎育二字的原理了以上的話爲敎師的人千萬不可將他忘却要刻刻的記着纔好哩（乙種酬） 
法制 
[妨害飲料水之科罰] [  朱思忠]  
　　水爲吾人終日不可缺然必須以清潔爲先滬上旣設自來 
水已較清潔而内地等處尙付缺如所飲必藉河水乃吾國人民素不講公衆衛生每將垃圾穢物以及死狗死猫等任意傾棄恬不爲怪且有蕩滌糞桶者宜乎署天一届疫氣蔓延而不可收拾也邇來又届炎夏矣凡我内地之人民應如何設法取締或由警署出示嚴禁以重衛生而防瘟疫如有違逆應處以下之科罰 
　　（一）凡以垃圾穢物傾棄河中致水汚濁而不能飲者應處五 
等有期徒刑拘役或百元以下之罰金（新刑律妨害飲料水罪第二百九十六條） 
（二）若將死狗死猫抛棄河中以妨害公衆飲料者應處四等以下有期徒刑或拘役（新刑律妨害飲料水罪第二百九十八條） 
（三）如有蕩滌糞桶於公衆所飲之凈水内或其水源者應處一等至三等有期徒刑（新刑律妨害飲料水罪第二百九十九條）（乙種酬） 
雜録 
[紙製的衣服] [  周志瀛]  
譯一九二年二月通俗科學月報（ＩＮＥＷＴＯＮＫＵＧＥＪＭＡＳＳ博士著 
　阿根定奥大利德意志大不列顛和土耳其的人民有著紙衣和紙靴的這時式衣服創始於奥大利和德意志在那裏一人能以美金五分買一件工人的衣服或一件機器製的正式的衣服從美金二九分到二圓五十分一件大衣五十一分一雙靴四分之一圓和一頂帽一角 
當協約國封鎖德國港口時没有棉花羊毛大麻入口德國必須避去人民的裸身這惟一有用的原質的材料是紙和木材織維所以没有原料用只得著紙了 
　　其實不惟衣服由紙製且亦有幾千别種日用的貨物現在幾乎能全供給房屋内的紙貨出現於外國的市塲的有手巾被褥家具牀毯桌布帳幔縫綫短衣套袴雨衣領飾繡花的寛衫押髮牆上的掛布仿造的波斯地氈和馬具和油洞氣洞 
這些物質皆是所謂紙線製的其實是組成植物的組織的植物纎維 
在製紙線時植物纎維變化爲紙或用舊紙製紙的軸常有八百磅重將紙切爲一英寸之八分之一至六分之一闊的狹條道些狹條紙緊密的捲入平圓板 
第二次的手續就是將紙條的纒繞入圓軸的絲德國的方法是這様平圓板是裝在一平的保持器上條紙纒繞在平圓板上的兩個小軸上於是纒繞的線捲在線軸上有時使紙線潤濕可以軟熟的纒繞和化學的增加使成就的出産品柔軟軟熟和耐久 
　　最須注意的就是練習管理這纒繞的方法倘若過於扯緊紙線將撕開倘若過少出産品就不整齊所以這纒繞的聯動輪是繼續的整理供給纒繞的適當總數 
　　在纒繞後别種纎維成的物質編入棉花和苧蔴廢物帶入紙線中增加其抵抗力和不透水這線自動的經過混合膠樹皮質和水玻璃的温暖浴室然後再過蟻酸鋁的冷浴室即刻乾之對於紙線的這種處理是用獸皮的製革術 
　　紙衣能用熱水洗但不可用沸水不能用機器洗但必須用手洗清潔酸能毁壞紙衣鹽基適於他們不能經過一種絞乾的歷程但必須聽從其乾紙衣不能用機器碾光平均計算一塊紙貨或一套衣服能洗二十次 
德國每年製造一百兆磅的紙織物英國現方用美國的機器製造紙線法國也用紙製衣日本用紙做草帽做充絲和做線日本的紙線大多數是用竹紙做的近來瑞典和丹麥正從事於紙貨的商品（乙種酬） 
問答 
[答手汗治法一] [  陳華珍女士]  
　　手掌多汗係該部汗腺較他部擴大之故治法可用亞鉛華 
ＯＸＩＤＥＯＦＺＭＣ三分炭酸鎂（或小粉）七分研匀用花絮醮撲患部約一星期可以見效惟治根須連用一二月足部腋窩部多汗用之亦效 
　　（亞鉛華各藥房均有出售每磅約四五角） 
[答手汗治法二] [  徐琴]  
　　用鷄蛋白調牙粉使成流質置豆腐皮上用以擦手約擦三 
四分鐘復以米泔水洗去每日三次一星期自愈 
[答手汗治法三] [  陳啓明]  
　　生牡蠇一兩烏煤三枚煎服三服愈 
[答肺癆初起最著現象] [  陳華珍女士]  
　　肺勞初起登高步趨後即呈吁氣用體温機檢體温每有熱 
度（一度以内）稽留此乃初期肺癆通有特徴也自覺症狀者甚少迨自行察覺大槪已入二期矣 
 
