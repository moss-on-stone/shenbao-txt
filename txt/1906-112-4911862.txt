# 1906 - 112 - 4911862

 

Page 1

 
 
   
 
 

Page 2

 
 
[電傳上諭]  
　　四月初四日奉 
　　上諭此次東陵西陵内務府京察一等覆帶引見各員除文蔭母庸記名外連璧富培均着以闗差道府用欽此同日奉 
上諭袁世凱奏遵旨校閱陸軍第二鎭一摺據陳此次校閱各項情形頗屬精嫺成効漸著深堪嘉許仍著練兵處王大臣等督飭認眞訓練力求精進韜畧日新逐漸擴充期成勁旅用副朝廷修明武備振厲戎行之至意餘著練兵處妥核辦理欽此 
[論急振舊金山華僑事]  
　　人有恒言曰。愛國愛國。又有恒言曰。愛我同胞。愛我同胞。夫愛國之心。何由表見乎。有民而後有國。愛我同胞。卽愛我國也。愛同胞之心。何由表見乎。平日安常履順。羣相嬉遊而不自覺。一旦遇非常之變。同胞厄於災患。顛沛流離而無可告。則不惜披髮纓冠以救之。解衣推食以助之。斯眞愛心之發見時而愛力之試騐塲也。各國之譏我無愛國心無愛羣心久矣。近來我國民激刺於外人之議論。勃然興起其熱心。而一洗從前之恥。何以証之。証之於去歳抵制美約一事。夫抵制美約之一倡而各埠曫應。一舉而各省景從者。何以故。以美人虐待我華僑故。虐待華人而抵制。何以故。以愛我僑美之同胞故。今日美國舊金山埠大地震。僑美華民十餘萬人。死傷殆半。慘痛情形。筆難殫述。其厄甚於美人之苛禁萬倍夫華僑厄於外人之虐待。我内。地之同胞旣結團體合羣力以拯救。之今又。厄於天災之流行則我國民必不待其呼號而早謀所以援手矣。何以証之。証之於去年崇寳川南水災之事。去年崇寳川南風潮之巨災。由上海諸善士首先概捐。并勸募各處善士合力助振。不崇朝而集欵鉅萬。救濟無。算此卽我國民愛同胞之証也。我國民之愛同胞也。必不以道路遠近而間親疏。目擊耳聞而分厚。薄崇寳川南之災我人旣齊心合力解囊傾篋以助之則僑美之同胞卽内地之同胞也豈有不慷慨捐輪以救我十餘萬同胞於海外者乎。 
果也有書業諸大善士者起。定於今日午後邀集書業同人會議。謀所以集欵之法國民愛同胞之心。於此可証。雖然。此次舊金山地震甚烈。華僑甚衆待振甚殷。需歀甚浩大。諒非一書業之力所能集事。而各商業亦斷不讓一書業獨任其事而袖手漠視我同胞倒懸於海外也可知必羣焉奮起爭先恐後各籌巨歀以解同胞之困苦者更可知。何以故。熱心爲我人所同具。救災爲天下之公理。自舊金山地震後。各國咸電撥巨金拯救被難之民。以盡恤鄰之誼。况我國僑美之民多於各國闗係尤切其籌畫必不稍緩者一也。近來我國商業。團體甚堅。自保其商民也甚。切僑美之民大抵皆經商者其籌畫必不稍緩者二也。且同爲國民。無分畛域。此外農工學界。無一非同胞卽無一人不踴躍以樂輸者尤敢斷言者也。記者將拭目以待之。且爲僑民馨香以禱之。 
[日商包修奉省馬路奉天]  
　　奉省現擬通修馬路其工程議定歸日商包修估定工銀三十萬兩限一百日告成四月初卽可開工矣（丙） 
[日人不用官銀行鈔票奉天]  
　　奉天官銀行大小銀元鈔票自一角至十元止係由北洋官報局代印暗廣抵制日本軍用手票地步日人雖不能禁阻而心頗不悅現在奉省日商及軍署均不用官銀行鈔票以分界限（丙） 
[電請嚴禁俄商偷稅京師]  
　　日前庫倫辦事　　電致外務部云庫倫商務以蒙俄交易爲盛查俄商運庫貨　　　 
 
 
 

Page 3

 
 
毛磚茶糖料等項爲大宗自設立捐局後每向徵收稅銀俄商並不承認稅章按數交納時與局員齟齬並有繞越偷漏情事究屬有碍國課務請照會駐京俄使轉飭該國商人必須遵章納稅勿得藉詞抗拒（存） 
[允阻法商要求開採錫礦京師]  
　　前有法商要求開採雲南個舊錫廠附近錫礦曾經滇督丁制軍電請外務部禁阻昨由該部堂憲與法公使磋商法使己允轉電嚴阻矣（甘） 
[皖撫覆駐滬法總領事電（爲霍山敎案已經平靜事）]  
　　法總領事巨鑒勘電已悉此案已據前任札委往查之六安州態牧禀復案由敎民張耀賓等不守敎規被斥意圖反敎經六安州知州責令罰錢賠禮具結完案至石敎士之指控主唆張正金業已逃避無蹤飭派兵差屢往查緝未獲並由鄉董等具公結力任保護平安一俟石敎士回縣該董等卽往歡迎現在地方敎党均極靜謐等情本撫院尙不放心又經派員馳往密查務得實在情形昨據洋務局督辦楊道面稱晤詢費總司鐸及石敎士亦祇請拿獲張正金聽憑官辦石敎士卽行回堂該道正與費司鐸等妥籌民敎相安另行設法辦理况張正金並未損害敎堂一草一木更不難和平了結費司鐸等均以爲然本撫院雖蒞任伊始於此案惟知主持公道力除偏袒因循之習而亦不願受人恫嚇要挾至貴總領事擬令兵艦俟南昌事了移泊安慶殊與該道近日向石敎士等商辦情形不符且亦有以失貴總領事平日辦事公平之名譽本撫院深爲不解或因上海相距較遠誤聽人言致疑霍山地方未能平靜耳皖撫恩電按法總領事致皖撫原電己見初三日報端 
[十八續訪函述南昌大敎案南昌]  
　　贛撫交歡法參贊此次敎案胡中丞極意聮絡法參賛以兾得其歡心臨行之際除盛禮餞送外復請同映一照以示紀念其前排端坐者爲法參賛胡中丞梁闗道周方伯余廉訪等後排侍立者爲糧道鹽道洋務局李莊二道及陳副戎匯太守等 
梁臬電招西醫備詢此次查辦敎案之梁廉訪因念美醫生買爾思君親騐汪大令傷痕雖有騐單可憑仍欲面詢一切惟買君已赴上海因卽電招回贛以備詢訪一切細情 
贛臬降調不准抵銷江西臬司余肇康因案交部議處現經吏部核議定以降二級調用之處分業於二十六日具奏公罪應否准其抵銷請旨辦理旋奉旨著不准抵銷云（用） 
[新任贛撫蒞任電音江西]  
　　省垣大憲昨接京都電信新任撫憲吳仲帥於三月二十四日召見定於二十九日請訓出都由京漢鐵路南下四月初旬蒞贛接篆視事（云） 
[梁署臬事竣回鄂江西]  
　　署湖北臬司梁鼎芬赴江西查辦敎案及各案現已事竣於三月二十九日附輪三十日開駛回卾將訪查各情禀覆香帥（田） 
[兩湖總督將加通商大臣銜湖北]  
　　政府以漢口地方將來爲各處鐵路會萃之處交涉必繁商務必盛擬將兩湖總督兼充通商大臣云（辰） 
[岑督回省廣州]  
　　岑督在惠正欲赴潮汕一帶忽前午於本衙門接直督來電當即照轉行營岑督接電卽命回省是晚乘座兵輪於二十五夜半抵省回署城中文武員弁知者甚少直至明午始悉帥節已旋（冬） 
[粤商對於袁京尹之感情廣州]  
　　三月二十五 
日區蘿屋朱際清黄少南凌浩如諸君因承袁京尹嘱舉總辦坐辦并工程員及開茶會歡迎各節定於二十七日會議　定日昨先由鐵路公所專人赴京尹行轅回明俟會議後再行禀覆（冬） 
[駐美梁使之强項]  
　　東報載華盛頓電云駐美梁星使以美國上議院某議員於前次研究改良華工入美律例時曾上條陳駁阻因向之痛斥美國全境聞之爲之激動並有謡傳謂梁使將由中國調回云譯字林報 
[巡警部設立裁判研究所京師]  
　　巡警部徐菊 
人尙書以本部人員遇有詞訟未能裁判者頗多擬在本部設立裁判研究所飭令各司員逐日輪流入所研究警務裁判等事俟有成效撥派各廳當差以期警務日有起色（訓） 
[巡警部甄别巡捕京師]  
　　近日内外城巡警各局因准總廳札知奉堂諭現在内外城地面畫分區域派員治理所有新舊警巡巡長巡捕務宜認眞考騐甄别優劣以便分派各區等因並領發考騐巡捕等六項圖表連日各局傳集各叚巡捕至局以六項考騐立卽填表造册其表式一曰年歳一曰品格一曰目力一曰體力一曰文理一曰言語如有三項不及格之捕卽行革除云（吕） 
[紀警部各員陞調情形京師]  
　　署理北京外城 
巡警總廳段廳丞書雲已奉旨簡放廣東瓊崖道巡警部堂官本擬具摺奏留段觀察兩月俾辦理外城警務就緒再行赴任但樞府接到岑督來電請令段觀察卽速赴任故未奏留爰於日昨議定以内城廳丞朱啟鈐調署外城廳丞所遺内廳丞則以現署内城總務處叅事官榮京堂勳升署警務處參事官榮厚升署總叅所遺警參一缺擬調派外東局總辦祝書元署理不日卽行具奏（吕） 
[庫倫電請添練防兵京師]  
　　日前庫倫辦事大臣電奏前請添募防兵五百名仍屬不敷分佈擬再增練五百名分駐恰克圖等處要隘以資控制如蒙俞允所需餉項卽在釐稅項下提撥以歸簡易聞己奉旨允准矣（諸） 
[調勇勦辦匪亂厦門]  
　　漳浦縣屬天地會匪煽惑鄉民聚衆起事旋由地方官擒獲匪首蔡某訊實冂供禀請就地正法惟以羽黨衆多到處聞風響應日前署提督馬軍門調齊練勇數百名並調磬石砲台快砲兩尊砲手砲勇十四名馳赴該處勦辦（中） 
 
 

Page 4

 
 
[直督奏請預備立憲天津]  
　　日前直督袁制軍上 
摺條陳預備立憲略言現在急圖補救之法當以開通民智爲第一要義民智果開敎案自消開通民智之策固當以普受敎育爲根本然究其根本所在則急當先以親民之州縣官除去私心滌盡傲氣汰其頑固振其因循先從内治入手然後遞及外交之事州縣官職雖小而仁民間多直接之影響蓋其爲一方民人之首領表率較州府更爲重要臣有鑒於此特創議所有候補州縣均須赴日本遊歷三月方可到差此卽重視州縣官之意也可否籌議妥章通飭各省一律照辦苟上司認眞辦理三年後自可興舉憲政不必盧民間程度不能合格云云摺上兩宫極爲嘉納己交政務處會議矣（辰） 
[大軍機條陳要政京師]  
　　日昨兩宫召見軍機大臣時討論時政瞿大軍機面陳五事一須上下同心匡輔國事以期逐漸改良方爲自强基礎一頒布諭旨或行政令實力奉行昭信天下一京外衙署官缺其有政務大同小異卽宜裁併以免紛歧而節糜費一一切則例檔案衣冠文法欵式均應删繁就簡以昭核實一請加官員廉俸以杜舞弊而礪廉隅兩宫以所奏頗中竅要極爲嘉許（訓） 
[侍御條陳停捐北京]  
　　聞日前某侍御遞封奏一件係條陳停捐事宜大致謂各邇來各省多因荒歉藉詞奏請展捐未免仕途冗濫非慎重名器之意擬請飭令各省一律停辦捐務以清仕途云云兩宫垂詢政府大臣咸以此說爲是但以目今籌欵多艱驟難概停捐例也（盈） 
[江墅路線復擬仍照原議杭州]  
　　浙省鐵路江墅第一段近由紳商組織研究會公舉邵伯綱太史等六紳爲代表創議穿城填河築軌都中同鄉官大半贊成正在集衆籌商之際復經王中堂葛尙書等來電略謂前電發出後公同熟籌似覺穿城未盡妥恊應仍按照湯劉二京卿原擬路線東路繞城爲妥云云日内須再由各紳商集議解决也（委） 
[咨查京漢華洋辦事人員北京]  
　　京漢鐵路大工告竣旣將應遣散之各洋員分别給奬多金作爲酬謝昨經商部咨行鐵路大臣唐侍郎將遣散華洋員役及現在全路員役開具姓名籍貫造册送部以憑查核備案（友） 
[金壇縣因誣陷學會記過鎭江]  
　　金壇縣胡令具禀兩江學務處指學會王貫等爲青紅幫哥老會之不若經處憲查明胡令實係偏聽小學堂長湯紀瑞一面之詞誣陷善類擬卽詳請江督將該令記大過一次云（工） 
[粤省報界風朝廣州]  
　　粤省大新街亞洲報館於上月二十五日八句鐘由南海縣奉大吏札將該舘查封并帶去司事陳某一名交收發處管押至其因何獲咎現尙未悉○時敏報館因誤刋新軍新聞粤督飭南海縣將主筆傳問現已仿外國取消之例將新聞更正罰欵百元己經了結○時事畫報以刋登官塲之美人局一則亦被南海縣傳問有擬罰欵了結之說（冬） 
按粤東各報於官紳衝突一事痛斥岑督之非不遺餘地故岑督惡之極深此次之事特借端一發耳不然豈有數報館同時因事獲咎耶明眼人必能辨之矣 
[美國注意日本開放滿洲商埠]  
　　東報載華盛頓電云美國外部大臣羅德君自接日本政府開放滿洲各埠之通告後茂爲欣悅彼更有意勸令將滿洲全境同時開放因美商之在滿洲者與日商競爭頗爲所困故美人自得日政府之通告全國之人皆闗心此事譯字林報 
[日本擬早日開放大連灣]  
　　字林報云得確實信息謂日本政府正預備將大連灣早日開放俾外人前往通商 
[舊金山地震巨災五誌]  
　　初三日倫敦電云舊金山現在從速整理以復舊觀德律風電燈皆重行安置全城居民己設一議會其宗旨所在擬將該城重行修建俾仍不失爲世界上壯麗之城○同日東京電云舊金山曾患時疫現己消除遺骸之覔得者計有三百具其未經覓得者尙有一千具地方官皆催令將各屍身埋葬於公地各銀行當不至受虧現擬休息三十日後再行交易離城他往者不下數千人惟年輕力壯者不得援以爲例食物己源源而來中日两國難民所得之供給因美總統羅斯福君曾有諭在前因得與美人一律馮斯敦提督散給帳幕於中日两國人民然彼等正籌救己之方且亦顧及他人華盛頓政府運送帳幕二千具前往舊金山譯字林報 
[舊金山又復地震]  
　　初四日倫敦電云禮拜三下午舊金山又地震歷時一分鐘破屋之墻壁均遭震動奥克蘭及褒克雷两處亦微覺震蕩 
[恢復舊觀]  
　　初四日倫敦電云嘉禮福尼亞省巡撫巴第君擬召令該省立法院開一特别會以籌措重修舊金山之用欵 
[法京預防罷巿]  
　　初四日倫敦電云法京已黎以西五月間或有罷巿之變動故己將軍備大加佈置 
[英國下議院之創聞]  
　　初四日倫敦電云下議院出一創見創聞之事工黨領抽哈第君創議婦人亦准有投粟之權其在議院廻廓内之婦女因欲阻止反對之議當即出坐散去彼等之舉動深招衆人之厭惡 
[駐德意使照舊供職]  
　　初三日柏林電云駐德意國公使藍蕯伯爵己從意皇與皇后及意國政府之勸收回辭職之請照舊供職於柏林 
[俄籌新債有成]  
　　初三日栢林電云俄國籌募新債頗有成效 
[法國罷工聲勢日盛]  
　　法報云法國罷工黨日見增加首飾匠現有四千人停工各圑體亦相率效尤來恩斯地方現己平靖惟官長仍四出捕人譯文匯報 
[駐美日使抵任]  
　　初二日東京電云駐美日本公使青木子爵己抵美京 
[英國因地震受虧]  
　　初三日倫敦路透電云皇家保險公司聲稱此次舊金山地震應付賠欵英金一兆三十五萬磅倫敦保險公司亦須動用存欵英金一兆磅故該行决議招新股英金五千萬磅利物浦公司預計所失當在英金一兆磅以下 
[那特爾勦匪預籌後援]  
　　初三日倫敦電云那特爾政府己傳令數處之後備兵凡年在十八歳以上五十歳以下預爲警儒 
[英俄邦交親密之傳聞]  
　　東報載倫敦　云外間謡傳西六月間英王將與俄皇會唔然此說尙未確實自有此信俄人之威情益增並令人皆信英俄之密交因之愈堅因云 
[新加坡疫症流行]  
　　香港報載新加坡電云現在霍亂症盛行西四月一月内患此者巳有四十四人所有井泉均己封閉並添派衛生官員譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[電告逹賴喇嘛定期回藏京師]  
　　上月二十四日庫倫辦事延大臣電逹政府謂已催促逹賴喇嘛回藏現經該喇嘛定於四月内啓程遄回大約不致再行逗遛矣（和） 
[電商派員學習無線電法京師]  
　　上月二十五日政府接到直督電音聞係商請駐京日使如允派員赴東學習無線電法卽當揀員定期啓程（以） 
[徵兵示諭松江]  
　　徵兵官阮君慕咸到松後華婁兩縣報名應募者各及百人昨日會同華婁趙屈兩大令出示勸諭略謂吳會古區春秋時闔廬稱霸秦楚之際項籍以江東八千子弟掃蕩羣雄兩漢以降孫氏兄弟復挾勝兵與蜀魏勢成鼎足材武輩出代有其人現奉練兵處飭各省舉行就地徵兵之法前撫憲陸屢次剴切示諭諒己周知茲本管帶奉委爲徵兵正官馳赴松江府所屬各州縣按格徵集尅日成軍爲此示仰各處紳耆士民人等知悉所望父詔其子兄勉其弟奮聞鷄起舞之志堅枕戈待旦之心同袍同澤踴躍偕來本管帶定於四月初八日就普照寺内親驗其肺力目力體力無分舉貢生監有職無職但係本籍概准具結備案尅期歸隊（　） 
[歡迎徵兵員松江]  
　　青浦徵兵官朱君幹庭於三月二十六日到青軍事協會特開歡迎會於兢新學堂到者除城鄉各校學生外來賓亦有百餘人開會時贈以歡迎歌二章朱君亦登臺演說賓主盡歡而散（望） 
[斥退警察學堂兵學生蘇州]  
　　蘇省警察學堂上月杪爲兵學生畢業大考之期先一日有甲乙二兵生因狎遊被人控告東路警察局將情禀知該學堂總辦甲乙二生卽除名扣考兵學生原額五十人前曾斥退三人茲又斥退二人故與考者祗四十五人云（且） 
[學務處批石業學堂蘇州]  
　　昨報記姜文蔚等擬設石業學堂禀請學務處立案茲經學務處批云據禀頒發鈐記無此辦法應不准行該董承辦石業學堂時逾數月尙未開學仰吳縣迅催妥速辦理卽將開學日期及敎員學生等姓名籍貫人數造册具報以候調查至原呈簡章係以四年畢業現初等小學堂須遵章五年卒業以歸一律（且） 
[蘇州官事]  
　　蘇撫於初二日下午發出親筆硃諭云文巡捕何運秀武巡捕李福海均著撤差驅逐出署○督糧道陸申甫觀察於初三日啓程赴滬押運北上○隨辦商約候補道朱錕由滬來蘇○知府志元禀知交缷鎭江下游厘局差○知縣黄楙服滿由京請咨到省○彈壓魚花委員府經程楚雄禀謝充當學院文巡捕差○縣丞王孝同禀知奉委藩署監印差○統領巡警軍等旗提督顔瓊林辭行回黄渡○太湖恊副將韓元孔到蘇○同知杜祖培知縣何榮烈均禀知奉委藩署稽核文案差（永） 
[蘇撫放告蘇州]  
　　新任蘇撫陳小帥四月初一日行香回轅卽懸出牌示定期三八日放告（且） 
[寗海縣改代爲署台州]  
　　浙台之寗海匪盜充斥向多敎案夙稱難治邇因張令介祗捐升交缷後卽奉委候補縣杜令鍾駛署理業已懸牌下札旋又恐事案責重未能勝任查悉現張翰卿太守所派代理之江令文光尙稱幹練故卽懸牌改爲署理（梧） 
[郭令固請開缺鎭江]  
　　實授奉賢縣調署丹徒縣郭子華大令因在署任賠貼甚鉅勢已不支疊次面禀督撫懇予開缺均未奉准茲因陳筱帥與有鄉誼遂復固請聞筱帥業經首肯矣（皆） 
[能員調辦電差江西]  
　　九江電局差現由新撫吳仲帥調候補知府吳太守澐接辦聞太守前辦贛省銅元局差辦事頗能認眞潔已奉公克盡厥職此次調辦電局想亦能清除一切積弊也（南） 
[議加放官員十成俸米京師]  
　　政府王大臣以現在各衙門奏請加給官員津貼銀兩實爲養廉除弊之要務惟查官員應領俸米仍照七成放給恐不足以資養瞻應卽商之户部查明倉塲所儲米石是否充裕如果敷用俟秋季官員闗領俸米一律放給十成以示體恤（和） 
[警察局籌議遷移蘇州]  
　　長元吳三首縣會同閶門外總察戴明府以閶門外警察局係借住汀州會舘房屋屢由該會館董事催請遷讓現擬普安橋洪福戲園發封充公之房屋一所卽變價售買以作建造局屋之用聞已通禀請示矣（吉） 
[官紳集議創辦警察紹興]  
　　越郡警察屢議舉辦迄未成立自劉海臣太守蒞署後以舊日保甲徒有虚名且奉大憲通飭開辦警察己久未便稽延故日前有地方士紳禀請以塘工畝捐展收一年作爲警費太守當卽據呈轉詳立案并邀請公正各紳籌議辦法以期尅日舉行（目） 
[擬添築霍山砲臺鎭江]  
　　鎭郡府城東北孩溪左近霍山當圖山背面向未建設砲臺現鎭江炮臺總臺官温幹臣擬在該山添築砲臺一座己繪圖貼說呈請督憲核示矣（再） 
[招考巡士新章杭州]  
　　浙省警察現由總辦袁觀察會同督辦顔廉訪妥議改良禀奉張筱帥照准添招巡士一百名業已出示招考考取後卽當設立警務學堂先行學習一律優待以備日後派往各府縣充當巡警長俾資得力（的） 
[運綢須蓋新戳蘇州]  
　　蘇城六門厘局總辦以各項綢貨落地向章於報捐時加蓋花押戳記以資憑驗茲查綢縐紗羅兩項戳記蓋用日久字跡模糊恐滋流弊現經由局另換花押飭匠鐫刻於四月初一日起一律換用新戳己禀明牙釐總局並示諭蘇城綢業各鋪人等遵照凡己經報捐加蓋舊戳之貨轉運他處者亦於領運單時持送本局秤騐另加新戳方准出運違則議罰云（永） 
[勒限獲匪松江]  
　　奉境私販李阿金士匪何才生近爲松府戚太守嚴札奉賢縣王大令飭卽勒令原役傅順依限嚴緝如限内無獲定惟該役是問（酒） 
[匪類何多蘇州]  
　　蘇垣西北各鄉楓橋獅子山西津橋白馬澗木瀆光福香山西華等處各鄉鎭近來匪徒出没時有搶刦情事各鄉民等大半來城購買銅鑼以備匪來鳴鑼約案捕拿（永）　 
 
 

Page 10

 
 
[委查守備被控事寗波]  
　　提標左營守備王瑞昌前被候補人員周啓汝上控一案已迭記本報茲悉周啓汝當時擬自備資斧赴省垣武備學堂學習速成科考期已促因卽具禀該守備懇請轉詳軍門給文前往詎王守備以周頗小康藉端需索將公事延擱衙署周再三央人懇請王始終堅執不允周惡其阻抑人材赴提中叅署及左遊署上控王乃情急自願調和周亦不允復赴各衙門禀控由張叅戎連勝項遊戎清藩據禀呈請浙提吕軍門核示現已由軍門札委甯城都司劉幼峯查覆候辦矣（易） 
[焚掠藝局匪徒獲案金華]  
　　金郡工藝局於月前被匪乘機焚掠日來各匪徒膽敢以所掠之物件在街頭售賣當被差役瞥見禀知代理縣主蘇大令分别拘獲七名己將人贜一併解案候訊供核辦聞擬按照白晝焚掠例嚴行治罪以儆不法（讀） 
[禀請嚴懲盜匪厦門]  
　　泉州府屬盜匪充斤刦案迭見行人視爲畏途現泉屬各紳僉禀督憲崇制軍請飭屬派兵勦辦禀中畧謂邇來泉郡城鄉各處輙有聚黨結會相率效尤種種綽號名目不一甚且伏伺郊巿勾聮外盜日間截擄夜間强刧無所不至約舉敷條殊堪駭愕前年間南門城下浯江錢莊被刦數千金城内金魚巷黄宅被刦巨萬嗣而東門斗仁風街劫盜不遂連宵放火去年七月問聚寳街武生林心瑞之子因口角微嫌被匪刺傷立時殞命十一月間南安洋商候選道林雲龍因解賑欵何歸至商南交界之處被匪截擄竄山泅水幾至戕身遇救倖免雖縣令懸賞通衢明指匪首揚車奈告示具文毫無畏憚是以去　間鄉閭一帶路途荆棘幾斷行蹤新春以來劫掠時有三月初間新門城内某布莊盜匪連宵攻刦公然放礮安海地方則乘夜攻搶財物傷斃人命似此盜匪横行截擄攻劫層見疊聞以致行者日有戒心居者夜難合目斯民困苦情狀言之心傷非蒙札飭地方官嚴行懲辦何以輯盜風而甦民困云云（理） 
[寗波]  
　　鄞縣署昨接省憲釘封文飭將盜犯蘇景榮就地正法高大令當會同城守營劉幼峯將該犯赴南門外正法○鄞縣姜山老文星銀樓前被盜刦巨贜報縣飭差請緝在案昨由親兵哨弁前赴鄞江橋北溪坑地方緝獲是案曁匪陳召棠張信有張阿法三人並起獲贜物解縣由高令訊實後將三匪一併釘鐐收禁申詳上憲核辦（具） 
[振武宗社書記員報告]  
　　貴州安化張天德等來函　歳識公名於報紙中初猶謂此不過好行其德者耳洎讀公留别天下同胞書萬里　人遂不覺五體投地瞿然以興曰我國尙有斯人大陸其不沈乎而果也公又提倡自禁鴉片振武宗社且藉報郵寄鵝郎草圖說遠人執圖狂喜奔走徧告鄉人因而立誓戒煙旬日以來敝會己得六十八人圖說尙有存否請速赶寄百張（中畧）嗚呼當此晦盲沈塞思欲振起國魂挽回刦運拮据卒瘏宜我公皇皇終歳揣我公之意豈不曰與共臨淵羨魚熟若退而結網耶迨至人人結網而謂中國不能振興直　語耳（後畧）○杭州邵烈來函（前畧戒煙鵝郎草鄉人袁某來當以是草與服果數日間脫離苦海其初服時霄來覺腿微痛身體疲倦次日連服斷以補食兩禮拜後非特見烟致嘔而身體且日益强壯因此鄉人咸頌是草之功效更欽貴社强種之苦心中略）該圖請再寄若士俾廣分送且欲集腋印送不識該圖每百張需印費幾何尙乞示下○泰州支社書記員程貴初許文善蔣銘來函奉示知敝支社初次函件並未收到查此信由郵政帶奉今竟遺失實非意料所及曾向該局詰問堅稱遞到今補錄一通補行登報可也敝支社兩次開會廣勸戒吸鴉片感悟頗多近日入社報名誓戒不吸及永不染烟者踵趾相接並索鵝郎草圖說刻己分給無存近日擬開特别大會無圖可給後來者未免向隅可否再賜百張以便廣爲傳播俾己戒者轉相勸戒未戒者立志痛戒則大幸矣鵝郎草乞賜寄一株尤爲至盼○泰州振武支社補錄前次遺失之函自鴉片輪入吾國以來上顧百一之稅下耽呼吸之歡坐使臥游者流受鶴毒於無形被消磨而罔覺退遲進速染易除難初未知有如斯之酷烈也迄今流禍廿餘省墮刦億萬人嗟我同胞全無生氣公等施仁具熱拯及羣生創立振武宗社洵所謂登斯民於袵席廣普渡於慈航者矣載讀報章無任欽佩之愚冠年通籍卽染烟霞廿載以來未嘗間斷賡柺一行作吏正當弱冠之年因逞豪華之氣以致誤隨迷途於今十載因讀貴社簡章豁然頓悟現在僕等均願發奮痛戒誓不再吸並擔承廣勸親友同學之義務敝處雖僻處海隅而嗜此者恆居其半若不邀集同志設立支社廣勸同胞竊恐廢人日衆將不能並峙天地之間（中畧）不特藉表同情且可開通風氣倘不見棄敬乞頒賜詳細章程俾得遵循開辦（後畧） 
[今日尙有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[滬江官事]  
　　江西補用道汪頡荀觀察瑞闓昨日到道辭行○開闢新閘商場事宜候補道徐觀察乃斌昨至道轅拜會瑞觀察商議要公○商部保惠司郎中時楚卿部郎寳璋近由英國返申住長發棧昨至道轅拜會○上海縣王瑶庭大令候補縣葉明府在泗請補浙江西安縣巡檢司徒二尹驥等昨均因公到道禀見○水利局委員俞夔附明府昨日到道請假五天又塘橋巡局員潘二尹家馴禀請病假三天○户部員外郎杜鼎悔部郎崇麒因公來滬昨至縣署拜會（合） 
[補錄初二初三日唐學使視學詳情]  
　　初二日九點鐘唐學使率同章唐兩隨員至盆湯弄橋南北新街金業小學堂屋宇甚整潔去年秋開辦故學生程度甚淺又至虹口澄衷中學堂規制宏闊足爲私立各學校之冠學生有三百餘名之多各課作有甚佳者奬以廣厦儲英四字匾額在堂午膳四點鐘至四馬路文明小學堂又至新馬路梅福里三育兩等小學堂此兩堂均租洋樓爲之三育較爲開展租界居民甚多學堂甚少得此提倡甚好文明奬給鼓舞盡神匾額三育奬給矩矱成材匾額十時回寓○初三日九鐘至製造局魏道邀看兵工學堂此堂係廣方言館改設計學生百餘名國文曁各科程度有極高者幾何畵尤徵特色午刻至小南門外蘆蓆街二十三七鋪小學堂有學生六十餘名各科學尙有程度遊戲體操極嫻熟奬以英雋初基四字匾額旋至花業小學堂爲培養本業兒童起見學生雖少校董程志願頗宏旋至滬學會附屬義務小學堂學生四十七名不收學費操衣紙筆均頒發尤爲難得奬以植幹敷蓲四字匾額傍晚至利濟學堂學生八十八名分大中小三班己開辦五六年奬以瀹智砭愚匾額又至城東女學堂開辦兩年餘現有學生八十五名分四堂另有幼稚生十四名各班國文均有出色者奬以敦勵女敎四字匾額又至十六鋪小學堂學生不多程度亦淺校長王獨力支持亦屬難得奬以啓迪新知四字匾額（助） 
[西儒講學]  
　　美儒李佳白先生自二月起在法界石牌樓尙賢堂内開講業己三次本日下午五句鐘仍在原處演說題爲前明來華之天主敎名人利瑪竇（乎） 
[江蘇海運局總辦易員]  
　　江蘇海運局總辦吳子佩太守近因保升道員急欲入都引見禀請上憲辭差刻奉憲委童米蓀太守接辦前日午後到滬卽於昨日接差現事吳觀察因於昨晚乘小輪赴蘇禀明各大憲部署入都（寳） 
[改委川沙徵兵官]  
　　兩江督練公所查得所委前往川沙廳接辦徵兵事宜之左隊二排排長朱士樑請假未往故卽改委陸師學堂畢業生沈培元接辦昨由該公所咨飭滬道瑞觀察查照（事） 
[上海開辦徵兵]  
　　委辦上海徵兵事宜五營右隊隊官江南將備學生蘇若初刻已到申假火神廟爲徵兵局昨日開辦（嚴） 
[廨員宴商要公]  
　　公共公廨讞員闗司馬今午在署設延恭請上海道瑞觀察海防秦司馬縣尊汪大令筵讌藉商要公並閱視男女押所（當） 
[駐英日使道經滬上]  
　　文匯報云駐英日使林董子爵由英乘德公使輪船取道上海回國於明日抵滬 
[函請保護軌道]  
　　滬寗鐵路自滬至南翔之軌道每有無知鄉民小孩拾取石子擲棄路中有碍火車行駛昨由該公司總辦沈觀察函請闗道瑞觀察札飭嘉寳兩縣查禁並妥爲保護（宜） 
[准撥河工經費]  
　　本埠護城各河經董事禀請道縣核准撥欵開濬所有應需經費昨由董事開單具禀道憲撥領奉瑞觀察准如所請飭撥錢五百千文諭令查收（事） 
[直督飭拿奸商藉礦招摇]  
　　直督袁慰帥日來訪有奸商在各處藉礦招摇騙誘銀兩故咨請外務部密電各該省督撫通飭各闗道一體嚴密拿辦（嚴） 
[札飭查拿賭棍]  
　　上海道瑞莘儒觀察訪得本埠租界内有誘人聚賭之某某等輸赢之鉅動以萬計受其害者指不勝屈且有等場面闊大之各行棧亦有此等情事日前札公廨讞員闗司馬嚴密查拿務獲究辦（力） 
[賭徒藐法述聞]  
　　日斯巴尼亞人愛士太文與已革包探陸阿祥等在三元里一號洋房聚賭由捕房捕獲陸等十八名解堂請訊保釋己志前報茲聞前日又在原處大賭經三元里房主梁應棉延哈華托律師函致愛士太文堅欲索還房屋否則定須興訟該賭徒等始於當晚收塲惟聞各賭徒在外揚言現擬糾集鉅資購地起屋再圖大舉可謂目無法紀矣（似） 
[流横行]  
　　昨晚八點半鐘英界正豐街同義樓書塲茶舘有南北兩幇流氓在彼尋衅流氓等各執槍械如臨大敵其中有小炳林者開放手槍將名得勝者轟擊惟得勝己先受刀　故卽倒地不起其餘受刀傷者有五六人經巡捕急吹號叫捕房　通班中西包探行至該處流氓己多逸去祇獲阿寶一人帶入捕房其受傷之人由捕房送仁濟醫館療治據醫云德勝已將氣絶餘俟續詳（望） 
[流氓攫飾又見]  
　　本埠西南鄉龍華寺每屇三四月廣開佛會香客如雲流氓棍徒乘間滋事故道憲瑞觀察蒞任之始卽爲出示嚴禁在案乃住持僧賄通差保胆將示諭匿不張掛以致愚夫愚婦之進香者依然蟻聚峰屯昨日小南門内俞家弄某姓婦偕同伴雇車同往途中被流氓數人攫搶首飾某婦喊救無應因卽折回該婦誠咎由自取哉（宜） 
[工部局緝凶賞格]  
　　謀斃西人一則己紀前報茲悉英美工部局以事闗重大昨特高懸巨賞嚴緝正凶今將賞格照錄于下爲出賞格事照得三月二十九日卽英四月二十二號禮拜晚有一英人年約三十歳面無鬚　身穿麻色絨衫下穿齊膝短褲坐東洋車由楊樹浦捕房過橋來租界查當時其所乘之車有法地界及英租界照會惟以後則不見其蹤跡迨至次日早晨始有人尋得其屍在威妥碼路北首空地上頸繫青布帶一條顯係被人勒死者茲特示諭仰各色人等一體知照如有人能知謀害此英人之兇手下落前來本局報信者捉拿之後審問果係屬實卽賞洋五百大元正决不食言此諭 
 
 

Page 18

 
 
[新屋倒塌傷人]  
　　美租界華記路長豐里新建房屋甚多尙未竣工昨日忽然倒塌十餘幢壓傷小工李均均等八名由捕房聞知飭將李等送入醫院求治再核（似） 
[婢女呑烟斃命]  
　　有恒路龔姓家婢女前晚忽呑生烟爲龔覺察卽送往同仁醫院求治奈受毒己深旋卽斃命昨由醫院報知主人前往棺殮（似） 
[上縣案]  
　　戴周氏控李家奎將弟藏匿不贖抵產等情前晚奉大令提訊周氏供李菊如前將房屋一所抵于鄭洽記土行計洋一千元至十六年十月商諸婦人之母償還洽記本利洋一千一百元又將抵洋七百元之烟膏取去十一月又加抵三千元前後共肆千八百元迄今木利無著此欵由母撥給婦人承受屢往催贖菊如被伊長兄家奎藏匿求請究追李家奎供弟兄五人菊如最幼現在外省此房係住宅公產前因正用向法華李姓抵洋一千三百元有叔父母勇到塲不知菊如于何時私贖韓抵巨欵求察大令判令函催菊如限一月内交案訊奪○康永洲價買汪姚氏房屋被氏姪汪和尙盤踞控奉提訊汪供伯母姚氏有屋一間半十六年分將一間活賣于康永洲計錢一百三十千半間出租于人托康代爲收租詎康圖呑不遂赴案妄控求鑒大令判汪交保候吊契察閱究竟活賣絶賣復訊核斷○嚴盛氏喊控覇產凶毆等情亦奉提訊氏供夫叔老新祇生一女嗣故夫六坤爲子遺下房屋半埭田單八張詎被叔女先將田單藏匿復同伊夫王春濤覇踞房屋反將婦人母子驅逐向論凶毆求請騐究大令以所控無憑姑准飭差恊同地保親族現處○袁德良挈妻南橋阿四在閔行爲花烟妓犯事被控到縣阿四發堂在案昨提復訊供願隨夫回南槍本鄉不再爲娼因判交保暫交本夫具領不准再到閔行完案（宜） 
[總工程局紀案]  
　　總工程局總董查得楊家渡南碼頭時有惡丐住宿諭令巡士驅逐前日旁晚時巡士者得有一病丐斃於楊家渡報知局中立飭丐頭轉報輔元堂棺殮○干某在老白渡開泰隆烟間口角被店主王心泉毆打由巡士解局判王交保在案茲悉干因當時尙被流氓剥去馬褂失去銀表銀洋等物故復禀請提王押追明府准之○巡警敎習在萬裕醬園後門樓上查見扛捧夫多人抺牌聚賭回局禀知飭派所丁等前往拘獲張七寶沈銀泉陸毛頭李順林陳毛郎陳炳華趙妙生楊銀海楊長林陳阿狗李木生孫渭生姚阿全張金發楊阿土揚金林王小心揚松林等十八名解局傳同夫頭賈坤發請訊孫明府以賈不應縱賭判罰洋四十元張等十八人各罰洋五元充公抄出賭洋除充公外餘者紷還○徽寕碼頭久記樹行前日忽有復記樹行之某鋸匠糾同流氓數十人覇阻工作行主張順福出勸反被毆打並將張弟毆傷由巡士拘　王金生計闗金龔子樓三人解訊王等供因該行每日工資二百九十文自行吃飯别行二百四十文供給飯食現欲一律之故明府以聚衆把持律有明條判各責手心四百下押改過局三月張傷自醫○永泰火油號夥朱兆坤雇計小羅保船送貨在祥記碼頭呼喚被洋紗船户韓掌全之小孩悮應口角計被韓用竹篙戳傷左腿由巡士拘究孫明府判韓罰洋两元充公百給計傷費四元完菜○南碼頭韓東生飯店夥沈毛毛至南昌閣酒店購買田螺口角將店主周昌浩毆傷面部由地甲拘局請究明府判沈責手心四百下收改過局两月候周傷痊再核○包探在碼頭查見金阿和划船竊煤雇扛夫丁灣扛至平安街賣與王三所開煤炭店内因卽一併拘局請究明府以王屢收竊贜判罰洋廿元充公責手心一百下押十四天贜存候領丁無干省釋（尺） 
[警察西局𤨏案]  
　　裁衣匠王嘉生前日投警察西局報稱一百五十四號上差巡士在剃頭店酣臥局員謝二尹當飭巡長往查並無其事昨日二尹因將王提局訊得因挾嫌誣陷判罰洋十元充公○警察西局所有落差巡士每於午後操演一次昨有王鳳標余長林張春全丁永福四人臨操不到爲謝二尹查知飭各記過一次並罰洋三角以儆（宜） 
[會訊方單轇轕案]  
　　愛理思律師控舌人凌榮華等方單轇轕前晨奉孫明府與英副領事提訊原告洋人稱此案前次己有原被見証惟未聲明然承租華人之地應以道契爲憑請堂上照原告所控斷結凌延哈華托律師禀稱堂上不能照原告所控應請查明道契眞僞然後定斷且此地共十八畝有方單四紙除呈案两紙外尙有两紙經被告抵押在外亦可呈案請騐明府問轉換道契　何作准愛稱　由金斯美所換以升科單爲憑明府得供判一併退去候移查會丈局俟覆到再訊（力） 
[英美公廨晚堂案]  
　　同和泰絲商杜馥軒等控恆成公絲號主黄殿梅冒牌銷貨致虧鉅欵前晚奉襄讞孫明府升訊杜供號中所售絲貨向憑金魚牌出售今查出恆公假冒此牌並以次絲混銷由元亨出口廿包有挹聲名向論恃蠻爲此求究同和泰號夥吕占鰲供黄殿梅冒牌之事查明是實訊之黄供詞支吾明府判姑從寛候照會絲業董事理楚○潘鐘嶸上控龔慶祥黄崧甫串騙小租等洋經道憲札廨飭提人証在案前晚亦奉明府提訊潘供向黄租房十幢付頂首洋四十元又小租洋一百元又代造過街樓洋四十元共被用空洋數百元爲此上控求究訊之龔供此欵在法公堂己繳過二百四十元求宥黄供所收之洋均交龔手明府衡情之下判再繳洋二百元各取遵斷結完案（力） 
[英美公廨早堂案]  
　　著名流氓小長毛卽許少山糾黨在鄉間搶孀逼　擄人勒贖經人控告奉闗司馬准詞飭提昨由探陳雲忠恊同廨差解究旋有善鐘馬房主陶鳳山投供許開石灰行爲業並無不端情事陳雲堂供　少山親　愿央體面商家十餘户到案具保司馬商之英副領事判還押捕房候傳原告張國鈞於禮拜一訊明核辦○家丁馬雲飛與傭婦周楊氏同在裕公舘服役前日公館尖去衣包煩袋等物主人疑爲串竊交探解案訊究司馬判押候查明核奪○前報紀溜韁馬車傷人一節昨經捕房將該馬夫小六子傳究受傷之人除陳東生過重未到外王阿二周九紅顧三坤許四路唐二保王仁昌王阿狗錢根榮袁阿東等俱投案伸　被傷及失物各情司馬判一并退去小六子還押候提到小二子再訊○發押捕房九月之積賊黄阿大半年之陳阿榮在牢間内串同流氓白眼大毛吳桂生及九次過犯陳阿小等用鐵器撬折牢間圖遁爲捕杳知報明捕頭飭探解究司馬判黄沈加押半年餘犯再行核辦○上海縣十八圖地保陳笛卿七圖地保陸順岩因防護樹木不力被工部局控訊在案昨日移請上海縣究辦○捕解車夫張小蔣竊新聞　陸根福竊盛公館竹笆請究判張押十天陸押十四天○捕解幻崽杜瑞生遼章傾倒垃圾傳案請懲判押五天以儆○江震發撬門圖竊未成由捕拿究判押两日滿期逐出○高阿六至洋人宅内撬門圖竊由捕解究判押候復訊○王春祥深夜在馬路圖竊判押半年○家丁鄭湘卿冒主人之名向寶豐等號騙取金鐲縐紗各物控奉解究司馬以供愿賠繳當本洋二百八十餘元判還押限七天繳洋再核○王少根掩入蟾影樓妓院竊取銀水因袋等物由捕解究判押半年○迷路婢女陳來喜由捕解請安插判交投案之美華靴鞋號陳伯華領去○江北流氓徐鳳川藉端向開花間之高裕財拆梢洋廿元不允行兇由捕解辦判押四日滿期逐釋○金賓玉先後擢竊凌阿寶等綢布衣服報捕解辦判押一年零六個月滿期逐出租界○范福有屢向胞姊袁范氏借洋不遂行兇由捕解究判押两月（當） 
[法租界公堂案]  
　　瞿阿大竊新開河浜立大棧氷糖六包及永安街順餘棧海貨爲包探查獲連同收贜之王友三周桂生一併解訊陳大令判周王罰洋廿元以十五元給立大行賠貨五元充公瞿押捕房三月○曹闗和之弟州甫行兇戳傷事夫阿二逃逸昨將闗和拘案請訊曹供此事係弟所爲求恩寛宥大令判交保候核○魚行夥沈某控船户周小郎在碼頭代客運物乘間行竊由探拘究大令判押五月○張和尙控陳金福在城河浜竊担上銅元五百枚請究大令判贜　失主陳押三月○四逹瑞洋貨號夥宗培卿控小車夫紀喬張瑞恩王順恩竊　裝運之報闗貨四箱求請追究王順恩供貨由陳某所裝係芝麻呢羽綢等物現寄鐵馬路橋某姓家内陳己回籍餘人並不干涉大令判張紀二人開釋王押候吊贜再核○周均玉控森大洋貨店主周樹堂呑没存銀五百两求追大令判候查明再核（臨） 
[美租界捕房事]  
　　某西人乘醉至西華德路滋閙由二百五十三號印捕拘獲押候醒釋○七百九十三號捕巡至塘山路見有女孩一名沿途啼哭當卽帶入捕房旋由女父張老五投請領回捕房允之○五百二十四號捕巡至蓬路被吳金山車碾傷足部將吳拘入捕房捕頭騐得該捕僅受微傷斥釋○某西人乘包車至西華德路撞翻胡阿成蔴油擔索賠由捕將包車夫李金生及胡一併拘究奉飭賠洋九元了事（似） 
 
