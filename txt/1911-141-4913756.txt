# 1911 - 141 - 4913756

 

Page 1

 
 
   
 
 

Page 2

 
 
[上諭]  
　　四月二十九日内閣奉　　上諭五月二十六日夏至大祀地方方澤遣豫親王懋林恭代行禮四從壇派錫露榮墩錫明秀綸各分獻欽此 
　　上諭本日引見北洋大學畢業生考列優等之朱焜郭養剛陳祖誨于震吴熾棻鄺英傑梁朝玉詹榮錫楊卓鈕翔青水崇遜鈞着賞給進士出身改爲翰林院庶吉士考列中等之周鎬川趙玉田鄭禮謙孫亦謙劉永嘉吕金藻黑樹銘陳朝棟水崇龐均着賞給進士出身以主事分部儘先補用其同日引見山西西學專齋考列優等之仇元壽成元治劉學聖考列中等之左儒武講郭元章孫晉祺趙魁元池莊李蔭鐘常克勳解雲輅曾紀春米佩棻侯德旺張景良葛尙功柴維梓孫鴻業均著賞給進士出身欽此監國攝政王鈐章奕劻那桐徐世昌署名 
　　二十九日召見内閣總協理大臣世中堂李家駒 
論説 
[論上海設立審判廳事（嘉言）]  
　　日前報載江督咨外部上海商埠擬設審判廳一事。據滬道所禀司法獨立之必要。與臚陳公共租界所設之會審公廨。爲行政機關之大阻礙。而以前總理衙門與各國所訂之章程。實今日外部與公使磋商之樞紐。此固吾國收回領事裁判權之第一要着也。唯外商如何與公使磋。商公使之能否就範。尙未有所聞。記者以事關本埠。不禁拭目以覘厥後。迺觀滬道照會領袖領事。而各領事即以爲違背條約及定章答覆。至於不允聞命。則知此事交涉之棘手誠非易易者矣。溯吾國自開海禁以後。當時莫知法權之尊重。一遇外人犯事。視若非我法治範圍内之所當。理而夷然置之不屑。與較。甚或旣拘其人。而復聽其索還。任彼治罪以了之。其始固藉口於中西法律之相異。而無由折服其詞。而因是遂得以在吾國管轄之區域内。（按會審公廨章程第一條云限於各國租界内則管轄之區域祇及於租界範圍内而與埃及之通於全國混合裁判固稍異。）享有領事裁判之特權。此眞吾國鑄成大錯者也。夫法律有兩要素。一屬地主義。一屬人主義。今各國皆取屬地方義。舍二三等國外。不聞有取屬人主義者。在國際法上。外國人民之在本國者。有居留地。（按租借土地自五日通商吾國實肇其端徴之西史唯瑞西曾借某地於普魯士修車塲然此爲民法上之賃借與吾國租界之性質不同）其居留之外國人民。除服飾語言。及婚姻種種習慣外。其餘民事刑事。皆受本國法律之支配。無以。居留地爲他國所有權者。吾國之租界。唯租借國得完全行使主權。而主權國反退處於無權之地位。不敢過問。是租借云者。卽佔領之代名詞。而外人認爲承繼取得之一種。而我則實與割讓無殊。此固無容深諱者也。雖然。各國之有領事裁判權者。除埃及已成混合裁判。茲姑不論。若日本亦已竭全國人之力。不惜幾費外交之困難。而卒有以收回之。土耳其則爲此事。甚至甘以别種之利益。購換此權。誠以國家法治之權。必金甌無缺。乃足以資統治。有絶對的不受他國一部之制限者也。嚮者吾國之刑法。尙未進於開明之城。固爲外人所不能承認。今則新刑律將漸次頒 
 
 

Page 3

 
 
布。則證之以通商條約。（即英國續議通商行船條約。第十二款載明查悉中國律例情形審斷辦法一切相關事宜皆歸妥善英國卽允棄其治外法權等語）彼外人雖有詞以難我。我亦何嘗不可據理以力争。是在外交家之善於操縱。安見必無收效之一日也。所慮者。吾國今日改良之刑律問題。築室道謀。紛紜聚訟。恐將來無文明完備法典之價值。仍無以間執其口。則此領事裁判之權。直永永無消滅之期矣。即不然。而運用此法典之法官。依然無異於州縣之舊官吏。聽斷訟獄。常貽外人以笑柄。如今日各報所載蘇省之高等審判廳。與檢察廳之新歷史。則吾知上海一商埠外人必不能容此焉矣噫。尚何收回之有哉。江督咨部電文曰。上海一隅。無審判之權。卽無保護之權。步步荆棘。是欲收回主權。必致主權全失。迨至審判之權旣失。更有何權以保人民云云。吾不禁爲上海司。法獨立前途深滋懼。已 
來稿 
[中國留德學生警告國民書]  
　　昔賈誼論秦之亡。謂當時天下多事。吏勿能紀。百姓窮困。而产弗收卹。故易動也。竊以爲今日之勢。殆又過之。夫水旱凶災疾疫病苦之事。自古有之。未足爲異也。然當此人口繁庶。交通發達之日。則同一不幸之事。人民之受其害者。必數倍於昔日。數年惧來。江南有水災。湖北有水災。湖南有水災。淮北有大飢。滿洲有大疫。吾國民之失其生命者。不知其幾十萬。失其財産者。不知其幾千萬。當國之人。未嘗聞事前爲之預防。及臨事倉卒遣一官。命一吏。募賑救荒。所至騒擾。災民之受其惠者。未及十五。而救災者已捆載而歸矣。然此猶曰一時之事也。今且論其永久者。夫國家産業界之情形。必隨人口而發。達隨時代而發達。人口日增。而産業不增者。其民必窮。時代日進。而産業不進者。其民必危。此經濟界之公理也。中國每年人口之增加。以數百萬計。而物産之供其養育者。則未聞加多。然則人民非抑其需要。以求兩者之平均。則供給之資。將爲之不足。此國民生計所以日難也。且自各國互市以來。外貨之侵入使吾國經濟界起莫大之恐慌。各國之通商於中國也。不僅視中國之所無者。輸入外國品以補之。且即中國之所有者。輸入外國品以代之。因此吾國之産業。乃日收縮。如絲業糖業之類是也。又不僅以其本國所産之物。輸入而消售之。且更以吾國所産之物。再製造而輸入之。因此吾國之産業爲。之侵蝕。如皮業及毛織業之類是也。外國貿易日增。内地交通日盛。則人民之生活程度高。外貨輸入日多。内地産業不振。則物品之價值昻。而金錢日見流出。數年以來。人民衣食之計。其難數倍昔日之窮苦者。今至不能得食。昔之有中人之産者。今乃僅足自存。由是民不聊生。怨聲載道。人人以爲天下將亂也。若是者何也。則吾政府未有一定之經濟政策。以利吾國民故也。且不僅外國之商業然也。今更就内地日用品之市價言之。如米麥油鹽布産之類。人民之所日需而不可缺者。其價之騰貴。已兩倍於十年以前。問其原因。則曰釐金之增加也。銅元之充斥也。夫此數者。人人知爲病民。而政府必欲因國用不足。藉此以爲截肉補瘡之計。官吏必欲因利潤豐。藉此以爲肥私利已之資。是所謂人民窮苦顚連。而國家不之恤也。有司者所以爲國家行政。以益民也。今日吾國之爲民牧者各以數萬數十萬之資。奔走於權貴之門。贏得一缺。於是聚歛需索。初以償其所失。而後飽其所餘。其於國事也。能者標新政之名。敷衍彌縫以博取一時之虚　。不肖者尸位素餐。不理民事。而亦無上遭譴責之虞。至於酒食博奕。恒舞酣歌。游娼挾妓。以爲樂。則自王公至於下吏。皆視爲日常之事。朝廷知之。不之問也。國民知之。不敢言也。是官紀之敗壞。未有過於此時者矣。（未完） 
專電 
[電一（北京）]  
　　楊文鼎昨又電告内閣湘民反對國有鐵道經極力勸導現雖安靜惟仍要求後命 
[電二（北京）]  
　　某御史以京師調驗大員弊竇百出已指名揭參 
[電三（北京）]  
　　江督張人駿將遷調惟攝政王以繼任者實難其人尚遲疑未决 
[電四（北京）]  
　　晋撫奏巡防營應俟警察完備再議裁撤 
[電五（北京]  
　　黑撫周樹模奏巡防營關係甚鉅請緩裁 
[電六（北京）]  
　　陜撫恩壽因病奏請開缺奉硃批着再賞假一月所請應毋庸議 
緊要新聞一 
[中美聯合之先聲（譯二十九日泰晤士報）]  
　　美國資本家曁各實業家對於中國組織實業團赴美觀光極爲歡迎日前有賴鐵爾地方商會總理特至華盛頓謁見國務大臣備陳中美人民 
 
 

Page 4

 
 
聯合之利益并謂聯合愈早則利益愈溥蓋國民的外交愈於政府的外交末謂吾美國政府對於中國若退還庚子賠款若捐資設學等事固不得不謂之寓恩示惠之舉以期於外交上得其效力孰知中國政府受人箝制浸致我美之滿洲政策被其影響今欲維持吾　　　美人在華之商業勢不得不另立方針而另立方針計非由政府國民雙方聯絡以期中美恊約早得實踐外無他策至其入手辦法第一應請中政府用相當之人以辦外交若唐紹怡伍廷芳應畀以外交上之重要事權二我美人對於華人須格外優待照最平等之國相遇以期外交的利益收效於國民的交際三應扶持中國之教育事宜其扶持之法須由慈善事業著手以免他人之猜忌四竭力聯絡報界以爲鼓吹協約之機關并可以排除他人之破壞五美政府應宣佈對於中國素持保全产義始終並無異議六我美之外交家對於中國之交際宜持最和平之態度以增進兩國國民之感情倘使我美果能照此六款竭力措辦則旣可保全中國之被人侵略復可回復美人席司奪立東方政策之失敗此議一發美國人民咸表同情大有敦促進行之勢云 
[吴振麟亦贊成國民會]  
　　代理公使不嫌褻尊麽　　代理駐日公使吴振麟前電外部謂國民會與粤事確有關係並禁止中國通信公司通信各報等情留日學界人人憤激前日特開大會設法對待會塲情形異常激昂經藍公武將會議情形報告吴使後吴使大懼急遣公武至國民會宣言吴振麟並無反對國民會之意特邀理事長赴使館面商等語理事長李肇甫乃偕公武同赴使館及至則吴振麟已笑顏出迎謂恭候大駕久矣李曰此次傳見有何公幹吴曰外間各報罵我已甚然我本民確無反對貴會之意今邀君來願設法以表吾心李曰參贊旣不反對然則前致外部兩電果出自參賛手乎吴聞言面微頳急曰不是不是大約是外部借我的名電知各省的李曰參贊旣未打電外界終不能無所疑即請參贊電知各省申明取消或速寫一申明書存置敝會何如吴曰此兩事恐不能行以吾雖未打電而亦不便與外部反對我想效汪使例以代理公使名義捐洋千元以表此心李曰捐欵一事須歸會與全體職員商酌乃告辭而回陽歷五月二十一日國民會全體職員又開大會於牛込西五軒町清風亭公議此事先由理事長報告與使館談判情形並宣言此兩電確係吴振麟所發以兩電未發之前吴振麟曾來邀余謂各報所登及上政府公電請速更正否則我將大不利於該會云云余一笑却之茲忽宣言捐欵諸君亦知是何居心乎今請諸君公决此千金應否領取及如何領取之方法職員丁張趙葉夏等十餘人相繼演説皆謂吴振麟旣自願報効千金本會何必不領但振麟同是中國人須以國民資格登入捐簿曰浙江吴振麟捐洋千元不得用代理公使名義且振麟旣電外部誣害我會吾輩亟宜收此千金以作振麟贊成之証倘外部果謂吾會與粤事確有關係則振麟亦贊成粤事之一人也遂决議函知振麟允許收領此欵并請於三日中由匯票寄來散會已五時矣 
[各部副大臣仍聚訟未决]  
　　一天一天又一天憲政編查館釐訂京内官制其大綱早經擬定從前各部丞叅及丞參上行走人員一律裁去而將分股之司長局長直接正副大臣辦事惟對於左右侍郎如何改革不敢主持二十一日總協理大臣特在政事堂提出此案有主張一爲副大臣一爲常務侍郎者有謂侍郎兩字係吾國歷史上之沿用考其實義究於政治上不甚妥洽主張將此名目銷除者紛議不一言人人殊最可笑者爲某副大臣與某尙書主張信仿内閣制度各部皆設兩副大臣卽以現有之左右侍郎充任廕大臣笑曰此議甚妙我陸軍部尙可安置一人姚石泉又可以出矣那相深恐該兩人臉上過不去亂以他語遂提議他項政務而散 
另函云各部均請設立副大臣二缺實由各尙書所主張與各侍郎之運動茲聞此案已移送憲政館核議慶邸那相擬分别辦理如學部民政部法部農工商部等副大臣均减設一缺其餘他部則均設二缺惟徐大臣頗不贊成並云陸海兩部較他部事務尤繁現僅設立副大臣一缺他部自應照此辦理以歸劃一并聞裁缺各侍郎擬將優者請簡弼德院顧問但曹李沈林陳等皆在被黜之列此外内容事宜甚多容俟訪明再錄 
　　又函云趕訂新内官制聞於添設副大臣之碍難問題已經籌有端倪其辦法仍係暫設左右兩副大臣左副大臣爲正式之設立與本部國務大臣同負責任右副大臣爲暫行設立不負責任專理本部例行各事俟將來内閣暫行章程取銷時隨同裁汰並聞將來各部有左副大臣之希望者外務部爲胡維德民政部爲李經邁度支部爲紹英學部爲林紹年法部爲沈家本農工商部爲楊士琦郵傳部爲李經芳理藩部爲達壽 
[觀察使之命運將盡]  
　　還是運動京堂的好憲政編查館連日擬訂内閣屬官制甚形忙碌故提前釐訂之一切章制 
 
 

Page 5

 
 
開始擬稿者尙不及十之五六卽久經提議之新外官制至今亦未提及一字外間所傳裁撤司道之議現尙未能確定惟據該館中人偶談及此則赫赫威威之觀察大人其命運决不能永久云 
[疆臣去留縣於一言]  
　　可見樞府之權力二十二日政事堂會議問題甚多無從探悉惟最後一問題則爲更動外省大吏之事聞那相因承慶邸意旨力保志森升任晋撫謂丁寳銓病難望痊而各省正當革黨滋擾之時一切防範事宜恐難以病軀布置周到不如暫行開缺俟其病痊再爲位置云云贊成者惟盛宣懷一人再由某大臣提及龐鴻書庸碌無能奉行新政不力宜開去其缺贊成者居多數二十三日龐鴻書開缺之諭卽二十二日政　堂會議之結果也 
[總協理兼任憲政舘之用意]  
　　一人之下萬人之上政務處旣於初十日裁撤所有職權槪歸内閣辦理如釐訂京師官制直省官制設立行政審判院設立審計院設弼德院顧問大臣編訂文官考試任用官俸各章程皆由政務處移歸内閣辦理惟諸項政務皆係與憲政編查館同辦故當内閣成立之時即同時降旨以總協理大臣兼充憲政編查大臣名雖爲内閣與憲政館同辦實則主持大權仍屬於總協理而憲政館之提調總幫會辦局長皆惟慶那等之馬首是瞻云 
[弼德院第一次奏事]  
　　且觀其後弼德院長陸潤庠奏臣等暫借翰林院講習館爲開辦公所自應先行刊刻木質關防以資信守文曰弼德院之關防謹擇於四月十八日啓鈐又片奏臣院開辦伊始頭緒紛繁一切均無憑藉現擬分設文牘庶務兩科掌理臣院來片文牘及一切雜項事件由臣等先行遴調閣部院衙門人員數員分别派充責成暫行辦理將來弼德院成立再將各項事務歸併本院秘書廳辦理惟臣院經費未經籌措所有修葺房屋置備器具及筆墨紙張并開支辦事人員薪水均係必不可少之款擬懇飭下度支部籌撥臣院開辦經費銀一萬兩由臣等撙節核實支用俟後如有不敷再酌量奏請添撥奉旨知道 
[葉景葵之保商談]  
　　此亦持平之論葉景葵在京時有友人與談鐵道國有事葉云我國幅員廣博非急從統一交通入手行政斷難敏捷現在粤漢鐵路三省分爲三橛斷非辦法各處市面緊急招徠股款亦非虚憍之氣所能成事故前日收回幹路之諭旨内閣政策未嘗不善所嫌者商辦之局原本商律今則一槪抹煞使天下致疑於朝廷有破壞商律之意關係亦非淺鮮故内閣尙須另籌保商政策同時發表方足以安士庶之心查比年以來各處倒帪紛紛疊見如營口之東盛和漢口之三怡上海之源豐潤義善源初皆初由各處官吏貪圖重息擅放公欵迨至倒閉則以雷霆萬鈞之力封閉號産一槪入官其餘存款商欠置之不問於是各存户相率提現争存外國銀行外國銀行以輕息收入經營别種事業而現款則遏而不放以致市面緊急工厰停滯著名大埠皆有江河日下之勢長此不已必致亡國其實官吏所封存者不過産業而已商務蕭條産業仍難變現官吏雖免處分虧損仍在國家况各項釐税之折耗於無形者更不可以數計失策甚矣現在内閣成立亟宜籌定政策由度農兩部特派專員清理各案將各處各號産業分别查明總數實值若干公舉妥實商人估價拍賣一面代追人欠之欵限期將收回現欵按照各號欠人總日數官商一律匀攤其營私舞弊之東夥如陳逸卿等皆應照律加等嚴辦如此則商民悦服各處存户皆曉然於國家保商之意以後存款必舍外國而争就中國銀行金融機關可以靈活倘内閣定此政策與鐵道國有政策同時發表各省知朝廷非無保商之意爲國爲民兩宜兼顧或不致紛紛反對云 
[理藩部祗知有錢]  
　　宜乎邊事之日壞也理藩部去年提出資政院之豫算院議承認之其後殖邊學堂因缺少經費求理藩部補助該部以豫算已缺却之殖邊學堂之人謂豫算可以追加遂提出一追加八千兩之豫算於理藩部該部見可追加不免心動又益以二萬共追加二萬八千兩提出於資政院院議削减八千今年殖邊學堂向理藩部索欵該部答以部尙缺欵何能卹人八千之欵遂歸無著 
　　又該部向以勒索蒙古王公爲一大出息去年蒙旗某王以蒙古實業公司事入京於十一月出京行至張家口卽被扣留延至今年二月尙未能動身因向例蒙古王公出京必得該部之勘合（護照之類）始能沿途通行否則動被留難後某王特出巨欵向該部司員運動此一紙勘合始得動身云 
[憲政館收覆各省要電]  
 
 

Page 6

 
 
[兩廣總督電]  
　　憲政編查館鈞鑒粤督署因亂被燬現應重修聞新官制有裁司道之説如確則建築規制與前大異擬懇示知免致將來不適於用至盻岐叩卦 
[覆電]  
　　廣州制台鑒卦電悉司道問題俟厘訂外官制時方能確定但現在重修督署自可按照同署辦事規制辦理憲政編查館巧 
[山東巡撫電]  
　　憲政編查館民政部鑒蘇撫奏城鎭區議事會董事會一年届滿請展一年再行改選一摺是否議准東省各屬多已届滿若准留任旣資熟手亦省繁費祈早定議通行盻復寳琦鹽 
[覆電]  
　　濟南撫台鑒鹽電悉核議蘇撫請展城鎭區議員會期摺俟會奏後電達憲政編查館哿 
[京師近事]  
　　京師學治館原爲吏部所辦現吏部行將裁撤該館仍須照舊辦理近議改歸學部管轄總辦張鍇亦照舊任職惟館中章程須由學部修改聞俟午節後卽由吏部移交學部官理 
　　京外各衙門宣統四年歲入預算原限四月十五以前一律彚送度部近日各省督撫紛紛電請展限依期送到者寥寥無幾各部院衙門對此亦非常冷淡經度部疊次咨催仍多延不送交率請緩期現又經度部咨催所有咨請展限各衙門統限四月二十五日以前務須一律送部 
　　内廷宫監遇有違犯情事向例歸愼刑司辦理輕則箠楚監禁稍重則立卽杖斃本爲一種特别司法機關現内務府以大清新刑律將次頒行該府亦應一律辦理昨已奏准續修現行規則以便適用而符法律保護行命之實 
　　農工商部前以全國度量衡定制不一各省皆自爲風氣故于該部創設度量衡局以謀統一之法並訂定以十年爲限乃歷年以來毫無成效近日各堂會商以爲雖由于辦理之不得法亦地勢上不便利使然查國内通商大埠多濱長江必于漢口上海等處設局籌辦庶易著手故度量衡局有改設漢口上海兩處之議 
[時評（希夷）]  
　　其一 
　　論郵尙四國借欵。羣起反對民氣甚盛。而盛尙毅然簽押。幾有舉國非之而不顧之勢。使置其是非不論。而論其任事勇往。膽大氣壯。固亦一世之豪也。 
　　吾知郵尙聞此必掀髯笑爲知音。 
　　其二 
　　政府毋乃不諒辦理憲政敷衍也國民譁然争之。而政府則曰國民不諒。辦理外交退步也。國民譁然拒之。而政府則曰國民不諒。 
　　編練國民軍隊也。政府毅然禁之。而國民則曰政府不諒。反對國有鐵道也。政府毅然抗之。而國民則曰政府不諒。 
　　不諒不諒之接觸。而上與下感情始惡。而上與下衝突始起。而上與下遂永處於相反之地位。各置大局於不顧。天下事乃從此糜爛矣。 
　　雖然。國民何嘗不諒政府特政府。太不諒國民耳。 
　　其三 
　　民氣毋乃過激近來民氣。激於朝廷種種政策之非。而發露一種極危險之景象。其熱度過高者。或一往直前。而自忘其顚躓。或流衣横溢。而轉失其目的。以爲與其由政府喪失主權也。則母寗我國民自喪失。與其由政府蹂躪土地也。則母寗我國民自蹂躪。與其由政府斷送人民也。則母寗我國民自斷送挾此手叚。以與政府争家國大事。其不至於破壤者幾希。 
　　嗚呼自我破壤。能自我建設也。記者固贊成之。若其不能。願稍駐狂奔之足。而一回顧焉。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[瀏陽又起閙米大風潮]  
　　十九二十等日省台連接瀏陽縣朱令國華及駐瀏中路巡防隊蔣管帶壽廷等電禀謂縣近有痞徒千數百人嘯聚縣城藉口米貴要求開倉平糶並請出示平價擁閙縣署分投至各米坊搗毁並波及城廂内外警察局站崗所均被搗毁勢甚洶湧經知縣等會同各士紳温言勸諭而劉紳崑山等家又報被毁現在痞徒分赴城隍廟等處盤踞未散請卽電示辦法並請撥派軍隊下縣以資鎭懾等情楊撫接電後除立時電覆飭令責成團紳認眞解散母任另生枝節外並飭由兵備處派委中路巡防隊百餘人赶速馳往彈壓 
聞此次瀏陽縣閙事因米價異常昻貴地方官旣未能先事調查又不出示平糴以致貧民求食不得遂聚衆至各米坊及爲富不仁之紳士劉昆山等家及城内城外各警局分途搗毁仍圍住縣署吵閙不休朱令卽時照會巡防隊蔣管帶壽廷請卽沿途彈壓以防外來匪黨從中起事一面督同團紳温言勸慰命其解散而各貧民迄無退散消息朱令恐其中有匪黨煽惑遂關會蔣管帶嚴密查訪果於二十一日拿獲張二黄三興兩名確爲瀏醴會匪頭目訊供後方卽押出縣署頭門正法於是餘黨悉行竄散現在市面安靖貿易如常當不至再有舉動也又聞省台聞警後除立飭兵備處撥派軍隊前往彈壓外並札委候補知縣陳令師望馳往該縣督飭紳商妥辦公糶并會同各營嚴行查拿首要各犯以杜後患又由倉撥穀三千石另委試用知縣張令思義押赴該縣以備公糶 
　　當事起時朱令束手無策及至各處搗毁已盡始由某幕友授以機宜用辟以止辟之法方始貼然且自去歲滋事後楊撫卽經通飭各州縣務於新穀登塲後一律清查數目須保存本地一年食米有餘始能出口查該縣各巨富如劉昆山等家所存穀石早已售罄官長並不與之商榷以致近來價益昻貴此實釀成亂事之原動力也 
[湘路公司之哀鳴]  
　　湘路公司咨呈撫院文云竊照四月十一日電傳奉上諭幹路均歸國有定爲政策所有宣統三年以前商辦幹路各案一律取銷等因欽此明詔煌煌敢不欽遵辦理竊查湘路當三年以前公司甫立籌款無多合興償項尙資官局商號息借周轉本屬支絀已甚乃自外債議起而又規仿津浦合同訂立草約喪失利權過甚於是不次電贖力請取銷中外鄉人同聲籲阻張文襄亦覺草約流弊滋多至於彌留迄未奏定自時厥後吾湘人士怵於禍害同心戮力日促進行同籌股款路則自前年七月起至去　　　　　　　　　　　　　　　　　　　　　　　　　　　　　　　　　 
年臘月止僅一年餘長洙百餘里卽已通工程車今年擬上開洙淥三十里一叚下開長陰一百八十里四叚共二百一十餘里業已測購將半正在興築款則米股外凡租股鹽股房股商股薪股通省人民竭誠擔負無一人無一處稍有違言源源而來年勝一年滿冀四五年之間上粤下鄂一律銜接公司同人日策進行幸爲全體湘人所諒乃自數日以來局面一變衆情洶洶羣向公司詰責一會而集者垂萬人不可遏阻謂公　於勸股籌欵總以完全商辦爲詞現今何以異中幾於應付皆窮深慮人心搖動釀成巨禍况我朝廷财政枯竭外債層累已達極點若果將川漢粤漢幹路收歸國有計非現銀四千餘萬元不可現旣已借四國一千萬磅日本一千萬元之巨債負累之重已無可言又何必捨我粤蜀湘鄂民人甘認之股金而必又借四國增益之國債是所謂卻我民人分任之勞而重我國家叢脞之累也是所謂不取諸宫中而馳諸域外也孰得孰失不辦自明異口同聲激昻慷慨如出一轍經公司力爲擔任苦口開喻勸令静候上陳始相退散惟有仰求大公祖據情入告切實敷陳表明數年來湘人披瀝肝膽傾竭脂膏之愚忠准其上尊君有之定名下行商辦之實事舉凡用人理財興工購料一仍舊贯至於一切兵餉運輸交通政要悉循京漢京奉及凡一切官辦各路規則辦理秉承大部上取進止申明商辦原訂年限不准踰越章程有未善者審訂之工程有未協者程督之多聘工師廣招款項嚴汰虚糜力求振奮以期早告成功如此量爲變通庶諭旨商情兩無背戾而民人全體之營業皆聖朝萬世之丕基誠以普天率十莫非國有藏富於民百姓足君孰與不足是則國有之實際矣爲此咨請大公祖據情代奏並請分咨度支部郵傳部曲予維持感且不朽不勝迫切待命之至 
[湘省迭獲革命黨紀詳]  
　　湘撫楊中丞昨據城步縣會同中路巡防第十三隊隊官吴萬春電禀謂近在縣城東門外拿獲革黨梁永德李永茂等六名並搜出手鎗彈子及僞示等物語多狂悖訊其黨羽則抵死不供現已暫行寄監請示辦法楊撫當卽電飭該縣務必訊出確情以便擬辦並飭吴管帶督率兵弁扼要駐紥分途緝捕又省城巡警北區伍長胡名振於日前在太平街濂溪見一人行跡詭秘當吹警笛齊集巡警多人入閣猝然拘捕該匪尙欲逃遁因巡警將閣門關閉以故就獲當即解至長沙府由戚守審訊據供姓萬名人欽係來省採辦軍裝兼探省城動静戚守問以軍裝已否辦齊答已辨有數十套問現存何處答在濂 
 
 

Page 11

 
 
溪閣戚守隨著人前往搜尋又問係何人所使由何處來則均不認承少頃差役果起獲紫花布軍裝五十餘套萬見之長嘆數聲戚守隨將該犯發監將軍裝暫呈兵備處收貯餘俟續探錄登 
[浙省定期公布半部預算案]  
　　浙撫院劄諮議局文云據諮議局呈送覆議地方行政經費歲出預算案經本撫院復交會議廳審查科詳加審查除將認爲窒碍難行各款照章送資政院核議並另文劄知外其前後覈定各款應即批准施行惟其中如民政類之浙江病院經費教育類之第二至第十各中學堂經費實業類之工業教員講習所簡易科經費等係由諮議局增列爲原案所未有而本撫院仍多批准者誠以增列各件係因原案計劃事項連類而及並經認爲可行故始終量予維持茲定於五月初一日爲公布施行之期凡已裁各欵皆截至四月未日止新增各欵皆限於五月初一日起算其本案各項目較原案有增减者四月未日以前照舊案支五月初一日以後照新案支但此次編訂預算之始因求各種事項之完備需欵較多現遵度支部奏案須量入爲出則原列之經費數目事實上已多不敷自應查照前劄一面籌辦一面責成財政衙門竭力籌款此意當爲諮議局所共諒也合將審定各欸列表劄知爲此劄行諮議局查照 
分類新聞政界 
[民政部咨飭推廣簡縣巡警杭州]  
　　浙撫增中丞日前接准民政部咨復以該省籌辦廳州縣巡警設額最少之縣仍應力加擴充等因到院遵卽轉札巡警道略稱警政司案呈浙江巡撫咨據巡警道詳報廳州縣巡警設備各單表到部内有警務長區官巡官長警消防清道學堂教練所畢業學生巡警各項數目據報城關巡警上年已臻完備現查表列海寗富新陽城嘉善桐鄉長興新昌嵊縣太平玉環龍泉臨安武康東陽永康武義湯溪龍游建德湻安等屬警額及教練畢業名數均在三十名以内臨安海鹽德清孝豐象山黄岩天台仙居東陽永康武義湯溪龍游湻安桐廬遂安壽昌分水樂清平陽鹿水松陽於濳昌化安吉上虞開化縉雲雲和等屬警額及教練畢業者均在二十名以内於濳昌化武康安吉上虞義鳥開化泰順青田縉重宣平遂昌慶元雲和景寗等屬警額僅有十名且有不及十名者名額未免太少仍當設法擴充以期完備不得徒託空言又查全省警務長已設者有七十八員之多而區官祇設五員此項區官如何設備區域如何劃分應飭聲叙查本年籌備事宜爲籌辦鄉鎭巡警現據報稱全省鄉鎭巡警上年已提前赶辦各屬多有禀報成立者希飭遵照本部上年臘底奏案賡續酌擇地方認眞籌辦另案報部至内河水巡已設巡船一百另五艘巡警三百九十七名應將水巡名稱改爲水上警察所有辦理詳細情形應飭隨時禀報以憑咨復 
[諮議局開會紀事長沙]  
　　湘省諮議局前爲覆議預算呈請撫院核准於四月初十日召集臨時會嗣因議員到省者尙未及半數復呈請撫院改期至二十日開幕茲將是日開會情形錄左一四月二十日午前 
九時開會二撫台及行政官冠服蒞局就行政官憩息室三議員冠服就議員憩息室四撫台及各行政官議長議員均至議廳前行禮處撫台及各行政官西向議長議員東向行三揖禮五搖鈴入會塲六書記長引撫台及各行政官自東廊入議塲各就席七議長議員書記自西廊入議塲各就席八守衞長引旁聽人各就席九撫台就演台宣誦開會詞十議長就演台宣誦答詞十一搖鈴散會 
[贑省城自治會淘汰議員江西]  
　　贑省南新兩縣城自治會奉文解散後停議已久現雖取消解散問題惟其中人品複雜尙須淘汰紛紛議論迄未解决現聞王石兩監督查有應行撤退者五六人預備日内召集議董兩會各員開臨時大會公同討論分别去留以便整頓會規策勵進行云 
[部委考查鄂省審判廳先聲湖北]  
　　鄂省高等地方及荆宜漢三商埠並江夏初等各審判廳均於去臘開庭茲聞法部以審判爲憲政基礎現已試辦數月庭章是否合宜法官是否勝任擬即遴員來鄂切實考查云 
軍界 
[湘省又借端奏請缓裁綠營長沙]  
　　湘撫楊中丞日前具奏謂現因粤省匪亂各處伏莾生心防務紛紛戒嚴所有撫標練軍各營及乾州晃州等處綠營擬請一律從緩裁撤其應裁之二十二標兵士擬以六月爲限官弁擬以七月爲限一律裁撤以以符奏章等聞已奉旨允准矣 
[陸軍兵士毆打統制車夫之處分武昌]  
　　八鎭統制張虎臣提軍於前日至講武堂發給參謀學員卒業文憑半夜隨帶二親兵乘人力車回轅行至大朝街地方有步隊三十一標三營左隊二營右隊兵十等八人且行且歌意甚得也張提因急欲回署催車夫速馳又因街上昏黑致車扛誤觸一兵士之背該兵士等不知車中所乘何人返身大怒卽扭車夫欲毆張提見係所部兵士當大喝休得無禮衆兵舉首一望心膽俱碎於是環跪車前叩頭邀恩張提當斥之曰聞爾等不守營規任意出外滋事今本統制輕騎减從便道查察始知人言不虚矣隨訊明營隊飭親兵將該兵等押交該管營官立刻收入自新所以示薄懲而肅軍紀 
[贑省兵備處經濟之窘態江西]  
　　贑省財政困難已達極點藩司劉春霖抱定三年國家歲出預算全案以兵備處兼攝參謀教練兩處總辦提調各員人數衆多向來每月領用薪費等銀四十餘兩現僅飭庫月放一千餘兩各該處以不敷分布迭經雙方磋議劉藩堅以財政支絀不肯通融現經兵備總辦張道季煜以籌畫軍事均關緊要遽難裁减巨欵面懇馮中丞將碍難裁款情由電請度支部澤大臣核示辦理矣 
學務 
[浙學司整頓全省學規之涌飭杭州]  
　　浙提學袁樹五文宗以近來學界風氣囂張上疏下弛流於邪辟實於教育前途大多障碍現特通 
 
 

Page 12

 
 
飭各廳州縣勸學所傳知各學校查照部頒管理通則切實整頓略稱辦理學堂教科固應完備管理尤應整齊管理不嚴科程雖支配適宜教員雖講受合法而學生一經放任相率自由甚或有不規則之行爲安望程度日有進境本司主持教育凡提倡之方法固屬責無旁貸然造就之實效要惟辦學者自賴近聞各屬學堂或有教員不按鐘點上課託故請假或有已經搖鈴而學生上堂先後不一或有教員待人過寛而學生輙敢出言輕侮或有教員在堂宣講而學生談笑自若或有學生結伴嬉游街市致有逾越規矩而管理員漫無稽察或有學生在自修室并不研究功課任意嬉戲而管理各員亦不過問似此情形殊與學風大有關碍亟應重申禁令速加整頓除照會省城兩級師範及高等各學堂外合亟札飭札到該所應即轉行知照各學校切實整頓母任曠違干咎 
[鄂學司預防學堂流弊湖北]  
　　王學使以現時學堂林立均經禀由學務公所認可立案之後始得設立原所以愼重學務而防流弊乃訪聞近來各屬每有藉興學爲名希圖漁利甚至學堂尙未成立組織亦未完全輙於通衢徧貼廣告自行招考誠於學務前途大有妨碍除移教育會查照外昨特札飭各屬嗣後凡有設立學堂均著先將設立地方曁開辦章程以及堂長教員詳開姓名履歷清册禀由學務公所核准後再行招考以昭愼重而防流弊 
實業 
[鄂路收回國有之八面觀湖北]  
　　鄂省川粤漢鐵路奉諭歸國有後各團體公籌對付函電紛馳無日休息茲將近日情形錄左 
　　直隸諮議局來電湖北諮議局鑒川粤漢鐵路收歸國有應如何預定劇争之後盾貴局主任通信望速電各局預籌一切直局 
　　湘省諮議局來電湖北諮議局鑒敝局刻已選定進京争路三人約二十七日即可抵漢隨同各員北上湘局 
　　督辦大臣來電督辦川粤漢鐵路大臣端侍郎昨致鄂督電云鄙人奉命督辦東南四省鐵路准於月秒到鄂商籌一切以期早日開工 
　　鐵路局函覆查欵勸業道前派候補知縣孫多懿縣丞徐度領同司事數人前往鐵路公司調查收支實數先期函致公司囑其招待一切鐵路公司接函後當復以俟開股東會議决後再行開單呈報 
[部駁烈山礦圖之不符安徽]  
　　皖屬烈山煤礦公司創辦時繪圖帖説呈院咨部核准立案該公司近以因時變通復呈礦圖請院咨部頃又接農工商部復稱烈山煤礦公司此次所呈礦圖與從前各條不符請飭該公司另行更正以憑核辦朱中丞准咨後卽轉飭該公司查照另繪妥圖詳候轉咨云 
雜記 
[鄂垣提調總督出現湖北]  
　　陶家巷吴羅氏宅内同居鄭某有一女年言二八姿色可人鄭因事往沙市被山前閲馬廠街老提調（綽髮徐忘八）誘往伊家訂桑中之約行跡詭秘蕩不歸家吴羅氏以誼屬房東日後鄭某同鄂難免不疑爲串通一氣且恐有拐逃情事念四日下午四點鐘時徐道出其門吴羅氏向徐追問鄭女下落徐語言支離誑詐不認兩相争執遂致用武將吴羅氏左耳金環打落鄰衆咸抱不平將徐忘八捉住隨同吴羅氏扭赴地方審判廳喊控沿途吴羅氏大聲辱罵曰此乃湖北省提調衙門總督徐忘八是也平日勾拐良家子女不知凡幾花堤小提調衙門數十處皆歸該忘八管理隨觀者愈聚愈衆及至地方審判廳則已門前塞滿矣當經司法巡警將徐收入看守所聽候提訊判决 
[蘄水縣一則風流史湖北]  
　　蘄水縣已革知縣徐某在任時重用家丁楊升卽寳山（貴州人）派主錢漕税契乘間私通徐之寵妾醜聲外播出入舞弊因之飽其私囊者有萬餘金卽在蘄州廣置田屋呼奴使婢儼成富家徐二次回任意欲將楊升開除無奈寵妾力保執事如舊並勾通家丁吴某通同一氣舞弊多端去歲徐卸事虧空累累挪借無門只望楊吴二丁帮補不料该丁等已各回家安享田園之福徐不得已將家内衣物清檢數箱在蘄州典押二千餘金闔家分離蘄民聞之無不淚下奈徐妾淫心過度迎新棄舊又與官親楊文屏私通異常親密將楊置之度外该丁隠含醋意適該妾借住州某蘄地與情人明目張膽食則同坐寢則同床儼同夫婦該丁乃邀約流痞多人湧至公館雙雙捉獲飽以老拳楊某託錢店管事出而調停願出錢百餘串了事爲徐偵知將妾驅逐並官親遞解回籍云 
清談 
[郵傳部可謂工於卸責矣]  
　　文襄在鄂二十年。百廢具。舉聲施爛然。郇黍召。棠身後勿。輟不意未年。乃有一。借欵艸合。同貽人口實。若爲。今日郵傳部先容者然。嗚呼異矣。 
　　雖然。英法德美四國借欵之一千萬磅也。日本借欵之一千萬元也。夫果誰爲郵部这先容而迫之使借者。吾於是知文襄有知應歎惜郵傳部之工於借端不置。 
　　噫嘻責則卸矣。然郵傳部今日之約欵。較之文襄當年之艸。合同。所補。救者云何。所損失者云何。竊恐四海。之大。萬衆之廣。斷難以一指掩大行耳。 
諧鐸 
[聯帶責任]  
　　某大令。在省聽鼓。妻某。氏工文。墨而有辯才。一日某擬上院禀竭。適衣帶甚寛。某持入内謂之曰。帶寛甚。請卿聯一。聯罷。（粤語謂縫爲聯）妻笑曰。君政界人。乃未聞憲。政館。新草定内閣官制。之意見乎。此内閣地。固不負聯帶責任者也。某曰。如此。某便要傾倒内閣了。妻笑曰。恐你没此膽量。我的蟄伏權利害。還不知。枉走政界了。某爲。之粲然。 
[專利會長]  
　　某甲素性。貪鄙有不潔。之癖累月不。一洗足。居恆豔。羨善棍所。爲每欲結。一社會。爲漁利計。嘗詢於。其友謂如。鄙人者。可够會長資。格否。友調之曰。君欲結。社盍仿從前。不纏。足會之。名義倡結。一不洗足會。以君資。格當爲會長而有餘。甲曰。是固可爲奈無利可圖何。友曰。不。然該會旣立積會友足間之坭垢。可爲最新肥料。君爲會長。尙慮不全攬利。權麽 
雜錄 
[靖逆侯張勇]  
　　靖逆侯張勇第在西直門街。侯之動已具國史。後裔尙能守其世業。張秘家財數百。萬以好客喜施。不二十年而罄。逝後。其子襲職。貧不能支。太夫人示以藏鏹處。發之得三十萬。賴以濟。蓋侯在時。太夫人已預爲之地。矣 
[劉文定公綸]  
　　劉文定公綸第在二條胡同。今已無考公清正與劉文正　美。時稱二劉。爲相時。王述菴司𡨥以公事。詣第。夜半天。寒甚。公呼三公子具酒脯。廚　已。空　得白棗數枚。以侑酒。在樞。廷園居與于文襄公同院喧寂懸殊。客至恆手自拂塵。拱客立待取褥。前輩清風。倜然遠矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[陳昌年禀蘇撫文（續）]  
　　清理信義銀行債務至商會墊發鈔票一款已由承受推抵各代表擔任攤還一律辦理除已將紙廠抵押文據及水泥廠分年擔任憑單一併推抵完竣外理合抄錄推抵承受各據及辦法緣由禀呈憲核伏乞俯賜立案並咨請農工商部度支部查照准將滬鎭信義全案註銷俾清積牘再滬鎭兩行存墊各款結明細數共欠規元銀二十二萬六千八百兩因念各債户受累艱難是以紙廠欠欵息銀一項故不列抵惟按原欠本銀十六萬六千七百五十六兩照數作抵其不敷之數統由水泥廠知府紅利項下增提銀一萬四千兩合共分年擔任滬鎭債款規元銀六萬兩正所有武漢等處一俟知府回鄂另行清理合併聲明除禀兩江湖廣督部堂外專肅寸禀恭叩鈞安 
[附錄正式接受推抵據]  
　　立正式接受推抵據上海鎭江信義銀行債主代表高素恒劉良佐陳鳳石陸稚勤周澤甫藍道椿宁雪琴等爲代擔信義債務湖北水泥廠股東陳太守昌年移來推抵據骨開信義銀行倒閉虧欠滬鎭存墊各款共規元銀二十二萬六千八百兩除有本行押進之鎭江紙廠原抵銀十六萬六千七百五十六兩外尙短銀六萬兩茲由昌年禀奉湖廣督憲核准將湖北水泥廠陳彝記股本名下每年紅利以十五年爲限共提規銀六萬兩代爲難還連同原抵之鎭江紙廠一併備抵以資結案除禀請農工商部度支部湖廣督部堂兩江督部堂江蘇撫部院蘇松太道憲立案外合將劃抵緣由及各項款目開列等因代表等當即據情招集各債權者開會公决合將此項推抵之件接受並立正式接受推抵據以昭允給所有各項款目照陳太守推抵原文開列如左 
　　一宣統元年信義銀行倒閉虧欠上海鎭江兩處存墊户各欵規銀二十二萬六千八百兩零當經鎭江造紙公司總理尹克昌以紙廠借欠滬鎭信義兩行銀數十七萬四千兩抵還存　　　 
墊各户業經上海商會查明欠數確實詳請前滬道憲蔡批飭壳件洋行拍賣備抵並由各存户登報催贖復經紙廠董事會登報承認　欵確實公司查帳員等毫無異言均因市面蕭條未能設法謹遵憲斷拍賣清理云云茲經陳太守代擔不敷之數並奉湖廣督憲瑞飭赴上海會商清理復調查信義簿據所付鎭江紙廠所借之欵與商會所查數目相符自應照數劃抵所有紙廠契據基地房屋全廠機器等項自此次交割之後任憑滬鎭各債權者查照原案變價匀攤或設法組織開辦均與信義銀行無涉至紙廠股東與紙廠總理帳目紏葛纏訟等情自有紙廠總理担負責任與信義銀行劃抵一案及推抵承受人均無干涉一紙廠欠欵本息共計銀十七萬四千兩今陳太守體念各債户受累艱難願只按照紙廠原欠本銀十六萬六千七百五十六兩之數作抵其不敷之數統以湖北水泥廠陳彜記股份每年紅利項下增提補足計十五年合共代担規銀六萬兩正每年以三月爲發欵之期如届時不領歸入下年併付 
　　一湖北水泥廠陳彜記股份無論廠　盈虧有無紅利可派旣經禀准代擔信義滬鎭存墊各欵以十五年還清爲限應由水泥廠擔負責任如期照付不得短少 
　　一此欠劃抵係已登明申新各報通佈滬鎭各債權者當於三月二十五日會議經多數取决公舉代表承受一切抵欵簽字允准所有滬鎭兩行欠欵一律全案結清所有交抵之鎭江紙廠及水泥廠憑單應如何攤派一切槪由代表承受人擔任辦理 
　　一此次劃抵笔應俟水泥廠憑單分鎭發給即由各債主公同具禀農工商部度支部湖廣督部堂兩江督部堂江　撫部院上海道各憲註銷全案以清樍牘 
　　一信義欠欵及此欵抵欵均以後開數日爲準 
[計開欠欵]  
　　一欠滬行存户各欵共英洋十八萬七千六百元（七四合規銀十三萬八千八百兩）一欠鎭行存户各欵共規銀一萬三千五百兩一欠上海商會墊欵規銀七萬四千五百兩以上共欠欵規元銀二十二萬六千八百兩 
[計開抵欵]  
　　一鎭江紙廠造紙機器全副（機器箱件單六十二紙又圖樣三十八紙）一廠屋一座（未經竣工）一辦事房一所一基地三十二畝九分計契十八張（以上共欠原本規銀十六萬六千七百五十六兩又月息規銀七千二百四十兩此項不計）一湖北水泥廠代擔公期規銀六萬兩計總數憑單一紙 
　　宣統三年四月初一日上海鎭江信義銀行前總理兼鎭江紙廠總理尹无昌押代擔信義欠欵湖北水泥廠股東陳昌年押滬鎭信義債户代表高素恆劉良佐陳鳳石陸稚勤周 
澤甫藍道椿宋雪琴同押 
[閔行巡士調戲女子之風潮]  
　　閔行鎭巡警𨽻於閘北總局年有巡士均由總局派出詎前日有一巡士在崗位與某姓女子戲謔讚其貌似玫瑰花該處店舖中人目擊情形以巡士不應調戲婦女鬨至局中請治該巡士以應得之罪奈巡官意存袒護並不澈究各舖商人謂警局取締懸掛招牌裝置闌干等事甚爲嚴厲何以厚責於人而薄責於已一時羣起不服相率罷市該鎭董事聞之恐釀禍端赶卽來滬投縣禀報田大令閲禀後當卽電禀松江府戚太守請示核辦一面即諭該董趕速回鄉勸令開市静候明日蒞鎭和平理結 
[租界發見鼠疫續紀]  
　　公共租界海寗路松慶里第二千五百四十三號門牌黄生記木作樓下所居之粤婦翁姓家日前發現鼠疫致斃六歲及四足月兩孩後經英美工部局衞生處西醫查悉深恐蔓延持於前昨兩日會同中國公立醫院華醫生至翁婦家内先將地板撬開搜捕並無疫鼠旋令各小工用沙泥磚石將地舖平仍用木板遮蓋復澆以癖瘟藥水而出繼至新衙門西面七浦路第六百六十八號長興園老虎灶及六百六十九七十七十一二三號屋内檢查當令各居民將什物搬出然後督飭各小工將地板洗刷清潔塞没鼠穴遍澆藥水以 
 
 

Page 19

 
 
免傳染疫症 
[捕房控告私售彩票]  
　　公共捕房控某洋人之用人顔明卿在租界内私賣産業彩票昨由差探將顔傳至公共公堂請究先由工部局刑事檢查員侃克君上堂譯稱顔在租界内出售彩票殊違工部局定章應請澈究訊之顔延穆安素律師辯稱總之此事被告不能承認應請改期且請意大利領事蒞廨會訊寳讞員商之德師副領事判顔存捕房洋一百元交保訂期下禮拜三上午九時開特别公堂會訊 
[信義儲蓄户禀請找發儲欵]  
　　上海信義銀行倒閉後呑欠各款爲數有二十餘萬之鉅迭經各債户禀控京省各憲請爲追繳屢詳前報日前該银行儲蓄全體蔡明德等又具公禀求請滬道劉觀察補發未找四成儲欵茲將禀詞錄下爲儲款不找失信殃民籲恩訊追補發俾救民命而符原案事竊民等遭已倒信義銀行總理尹克昌總董馬湘伯等騙呑儲蓄五千餘元迭控京内外各大憲蒙前道憲蔡在軋帳欵内提出三千金於前冬去着在縣署先發六成其餘四成奉縣憲面諭如數找發决不折扣其如遷延至今迄未就緒伏念民等儲蓄皆各人所積血汗之資非如官塲錢來甚易更與存款性質不同故錢卽是命命卽是錢乃分利未得血本無歸且統計儲蓄全數雖止五千五百餘元而被累之家竟在七十餘户除已發六成外其應找四成祗有千餘金憲台如肯以該銀行軋帳查出洋飾押欵實在數日二萬八千金内再提千餘金將儲欵清結正若森林之飄一葉滄海之减一瓢耳何必坐令騙案延宕累月經年妨害民生喪失信用誰無職業誰無室家奈何以千餘金儲欵累七十餘户儲民奔馳喘汗失業費財甚至以民脂購來之訴訟官禀屢呈無批呼號不應撫心自問爲民父母者何忍而出此耶茲聞尹克昌等提堂集訊正信義倒案清結之時若不籲恩將儲欵四成提資找發則過此以往將永以不了了之矣爲此不避斧钺瀝情匍案伏乞憲恩始終成全提款將四成儲蓄並應得利息掃數結清以維信用 
[全國商團聯合會記事]  
　　全國商團聯合會第二次招收會員已將截止不日開歡迎新班大會預備開操聯合會昨日函請書業商團會長陳潤夫觀察於今晚到會亙商聯絡辦法並由該團發起人趙清臣親送捐洋百元至會新舞台伶人潘月樵昨日助洋百元並轉交通州輪船送交中國一分子捐洋五十元即由李會長專函致謝近有會員多人致書會長去刻下新舊　志已有千餘人擬創商國公報於海　俾得風行海内一致進行葉會長以北洋商團頗蒙北洋大臣器重現與李會長等商定不日禀請江督及陸軍部發給槍彈以資實習豆米業組織商團招募操友刻下報名者已近百人今日下午一時在大東門内仁榖堂豆米業學校内請聯合會會長葉惠鈞到會演説昨由該董傳知同業届時往聽南北市參藥業組織商團現已規畫完備定初三日假座新舞台開成立大會擇日開操由聯合會派員教練 
[學界聯合會今日開會]  
　　中國學界聯合會定於今日在事務所重開全體職員會並約集各界諸君籌訂報贖事務想熱心教育者届時必聯袂偕來也 
[寶山同鄉發起會紀事]  
　　二十八日午後五時寶山旅滬同鄉假小花園公益印刷所開發起談話會到者六十人公推王蕖玉君爲臨時主席蘇履潔君爲臨時書記由王君宣佈開會宗旨並推舉假定辦事員（調查部二十六人）（理事部六人）推定後議决五月二十二日開成立大會當塲籌認開辦經費均甚踴躍 
[中國公立醫院立碑開幕]  
　　昨日下午二時半爲中國公立醫院行立碑開幕禮先由總理沈仲禮觀察率同醫士員司遍紥松柏彩花高懸龍旗雇用樂隊布置井然來賓共約千數百人首由沈觀察請滬道劉襄孫觀察行開幕禮後劉觀察卽對衆演説並由何樂舫轉譯洋文繼沈觀察亦登檯演説諧正相生合座鼓掌旋請來賓工部局史丹來醫官演説大旨謂沈觀察所創之公立醫院爲中國最完全之醫院足爲新中國之模範所聘醫士均有學問有閲歷實爲難能可貴不特本醫生所欽偑卽各國庽滬官商亦交口稱頌沈觀察之熱心公益中外官民並受其福云云當由王君培元逐句譯以華文並將沈觀察演説轉譯西文座客皆欣賞不置未由閘北警局衞生科科長代總局局長姚捷勳致讀頌詞並欵來賓酒點殿以攝影以留紀念復導中外來賓參觀病房規模大備無不歎服迨衆賓陸續各辭時已五時半矣 
[蒲肇河工善後局實行抽捐]  
　　本縣田大令昨爲蒲肇河工事復行出示云案據蒲肇河工職董莫錫綸等聯名呈稱本邑開浚蒲肇河擬抽收船捐辦理河工善後經費業蒙詳奉層憲批示飭卽查照妥辦見復等因遵即集議定於五月初一日就西門外肇家浜北岸金神父路西首原辦河工局開辦應請出示明白曉諭各船户人等一面照會城自治公所監督局務即日派人照現行章程起收船捐以資經費並照會沈董周顧董孝清刻日蒞局主任並請札委法華司隨時彈壓照料並呈三聯捐票樣紙到縣准此除照請城自治公所刊發捐票並分别照會焥董周顧董孝清蒞局主任并札賀巡檢前往隨時妥爲照料外合行出示曉諭爲此示仰該處河道往來船户人等行悉爾等須行紳董辦理河工善後共圖公益起見務各依議遵捐切勿吝惜抗欠其各凛遵母違 
[責成王小崖檢送帳簿]  
　　滬道劉觀察前日諭令上海縣將信義銀行司帳王小崖暫行交保後昨又諭飭田大令速着原保將王交出命 
 
 

Page 20

 
 
其檢齊帳簿送交商會核算並飭大令蒞會督同清算一俟算明即行禀覆到道聽候示期傳集覆訊大令奉諭後刻已飭差傳知該保人速着王小崖檢帳投案矣 
[關於朱培初倒欠案之道批]  
　　滬道劉觀察批萬泰等禀云此案前據廨詳以朱培初倒欠華洋鉅款除以紙廠拍賣盡歸四明押款外蘇州山塘房屋除去抵押三千兩僅餘銀一千八百兩華洋各債正大無法攤償據朱肯堂供出蘇州尙有産業多處業已分移廳縣查明封抵等語經前道詳奉陸護撫院批示轉行核案斷結在案茲爲時又閲年餘究竟各處産業曾否一律查封公估價值實計若千及華洋各欠應予如何攤還藉資結束之處仰會審官寶令迅即查明核議具復以憑察奪飭遵母再寛延 
[女子形迹可疑]  
　　昨日五點餘鐘滬寗火車行至陸家浜時有一女子裝式頗楚楚飛奔上車後隨村婦鄉民兩人力扳使下乃其時有一車站護勇先已上車將該女强曳而上更有站上傭役則力格村婦鄉民不聽使前鄉民憤極投身車輪之側意欲圖盡亦經傭役拉去而站長則急鳴號笛車遂飛馳行矣各乘客見狀知必有異旦以護勇强横大動公憤向該護勇盤詰據云將往安亭與該女并不認識因恐其墮車故曳之使上詢女何往則亦安亭詢以追來者何人則云婦係舅母鄉民大約行路過客再三詰問一味支吾時適查票者至以其情節可疑不允其於安亭下車旋即帶至上海由各乘客向站長訴明情形并將該勇及女子押送警局惟因局員公出須今日始能訊辦不知其中有何情節也 
[流氓設阱陷人]  
　　浦東鄉婦楊潘氏昨偕其子阿二投縣喊控當奉田大令长訊潘氏供稱婦人生有二子長子名炳生次卽阿二炳生身充地保緣總巡局發义看管之枷犯疏防被脱正在設法找尋突有流氓包銀和等謂逃犯現在引翔港伊願充作眼線領往拘提長子次子信以爲眞隨同往拘豈知二子到彼即被該流氓鎖閉空屋日給薄粥一碗百計凌虐聲稱需洋一千元方可贖放後由阿二再四苦求已允交足一百元卽放先令阿二回家取洋氏一貧如洗無力應付長子勢必死於彼手求速拯救大令諭飭查明巖究 
[瑙威領事回國]  
　　駐滬瑙威總領事享君請假七個月回國　差已由駐京瑙威欽使檄調香港領事巖峻君來滬代理 
[奚靄堂戰勝同業]  
　　紅帮裁缝行頭奚靄堂與同業姚雪山等在縣互控擾亂行規經田大令准詞飭提兩造到案升先據姚雪山張文利王秋亭同供前由同業公議行頭用選舉法公舉呈請縣憲批准立案出示以資遵守後舉奚靄堂爲行頭其婿董少沂及龔伯良自從前設立公所至今已届九年所收同業入行規費月捐除開支外尙存洋千餘元應入賬册其存欵被黄龔盡入私囊故運動舉定奚姓爲行頭將吾等逐出公所生計頓絶不得已在外設立新所尙未實行叩求追究黄龔所吞之公欵收入册内以昭公允等語又據奚靄堂供稱前蒙同業公舉爲行頭今有無頼同業姚雪山等六人爲首在外私立公所以賤價擅收入行規費及月捐約四百餘元求請究辦大令正在核供之際忽有張四寳上堂挺撞判令先行收押著奚靄堂遵章充當行頭期滿將决算等册明白宣布收支總數亦須登報聲明如有舞弊准姚等禀控張文利等亦不得再滋事端如違究辦 
城内 
[硬賴會欵]  
　　陸幼章昨至西區小菜塲購買蔬菜忽被朱新甫與汪某等遇見向陸索討欠洋四百數十元陸不承認謂我與汝等素來謀面豈有欠洋之事朱汪以其硬賴扭至警局當由巡弁詰訽陸稱欠洋無據豈能作準朱汪云是會欵陸稱無論並無其事即使有之亦係會欵情同賭博非警章所准究追巡弁怒其狡猾着暫拘留覍取妥保限五日清理如違押辦 
[兇犯翻供]  
　　陳和尙與未婚妻陳陳氏同駕一舟詎陳氏被朱阿六誘騙成姦遂由朱起意騙令和尙搖往别處游玩中途被朱將和尙推跌浦中溺斃當經陳之祖母查悉以朱阿六陳陳氏故意謀殺其孫控由上海縣訊供承認　罪詳辦詎日前將朱阿六陳陳氏押解司府過勘時朱忽翻供不認惟陳陳氏順供如前故又發回原縣覆訊昨晚經田大令升座祇提朱阿六一人到案研訊諭謂爾犯之罪情眞事確前次業經供認不諱何又翻供豈以刑具爲不足畏耶朱堅不承認一味狡賴喝令笞責一百五十板判仍還押候再提訊 
[道批照錄]  
郁懹智禀批此案先據花業衆商公舉郁沈二董駐局協理驗水事務禀請札飭前來業經查案批行據禀肖情仰上海縣核明辦理具報 
[道轅記事]  
山東候補道許正邦廣西道監察御史蕭芝昨至道署拜會江西補用知縣王儒舲到道禀見 
南市 
[裁撤官渡]  
　　滬道劉觀察裁撤官渡並將所有義渡船隻及一應物件移歸城自治公所接管已紀前報茲聞所董業已定期於初二日午後飭傅入長渡各渡夫頭到所聽候諭話 
[蠻而無理]  
　　前日有皖人楊文林王明堂胡錦成等在大馬頭瑞昌泰烟紙店購買肥皂論價不合即將櫃上所置之肥皂擭取而逸迨經店夥姚楚材追上反被扭毆後由一百四十二號巡士上前解勸亦遭毆辱失去警帽等件旋仍拘往解送裁判所由陳裁判提訊以楊等蠻横不法判楊戒責二百下胡王二人從寛免責飭各罰洋五角賠還警帽 
[更換制服]  
　　城自治所警務處昨將各長警夏季制衣一律給發換穿所有水巡隊之制服仿照江海關水巡之式以紫花布制成加用銅質肩章上刊龍旗胸前的自治公所水巡字様昨亦給予穿着矣 
[偵探獲賊]  
　　積竊蔡鶴亭竊取恆祥福大等青藍布店内布一百餘疋及立成押店内衣包一個内有綢布軍衣二十餘件又潘源盛水菓行内皮馬褂作裙等物分質於英美租界和成押店等十一家並將布疋分質城内外華界振大等各典内得洋數十元前日被裁判所副探拘獲詰明吊出布五十疋及衣服等贓解由陳裁判研訊供認不諱判戒責二百下押三月原贓給各失主認領該探破獲有功諭令各失主照章提給酬勞惟不准需索 
[船户作弊]  
　　南市豐泰米棧夥黄荷生扭承裝浙省歸安縣漕米之船户劉玉龍至南區控被短交米二十三石並透支水脚洋二十元共計一百五十八元有零久不理處求請追給當由該區移解裁判所研訊供已交過米六石其餘無力理楚求恩寛限判交管帮保出趕緊理明 
閘北 
[恐非誣控]  
　　歸許氏在四路分局控告侯松齋借洋一百元不還並被取去田單一紙屢次向討反以僞單朦混求恩提究等情昨經蕭區長集訊侯不承認判解送總局訊究 
[逐臭之徒]  
　　計春山張長林私雇駁船偷運清潔所之糞被水巡隊解送四路分局經 
 
 

Page 21

 
 
蕭區長訊明屬實判計罰洋四元張罰洋十元具結保釋 
[如何得知]  
　　宋方勳控孫鶴鸞誘拐伊媳聶小鳳一案昨經四路分局蕭區長提到鶴鸞之妻鄒氏研訊一過據供其夫與宋媳姘識並不知情判解送總局請訊 
[分期拔還]  
　　高玉松控陳永甫欠洋三十元不還昨經四路分局蕭區長傳訊判陳交保分欺拔還 
英租界 
[仍難翻案]  
　　美商同孚洋行控同康洋燭廠股東朱衡宜不遵堂諭繳銀一案前日午後由廨復訊原告代表律師哈華托譯稱被告所欠原告虧損銀七千二百兩前經堂上訊明斷令照股攤償詎朱迄未遵繳應請訊追質之朱延博易律師辯稱此項定貨虧銀尙有晋昇號亦在其内不能令同康一家承認且有原告買辦馮竹山信據爲憑呈請察奪孫襄讞商之美仇副領事以案經定斷未便翻異判朱還押着照　斷繳銀開釋 
[幸未被朦]  
　　廣西路四百十四號門牌押店夥汪少山控揚州人張紀君將僞金鐲混質洋二十元昨由捕房將張拘解公堂經孫襄讞會同德祜副領事訊明判張押兩月如能於三天内繳還當本准予改押一月 
[妓女自由]  
　　蘇婦毛周氏控龜奴陳芝義誘拐其外甥女陸筱芬來滬在清和坊賣娼等情由廨判令陸筱芬與陸交保候查在案昨日復訊原被均延律師上堂代辯中西官以陳與周氏均因覬覦身價争執周氏不應揑控判押女所三禮拜陳姑寛斥退陳筱芬開釋並諭以後兩造均不得干涉任其自由 
[勿遽逞兇]  
　　已革二百十四號華捕蘇幼清因竊孫回倫家布衣由廨訊實判押三禮拜嗣因該捕在押揚言釋出後定將拘伊之五百四十三號華捕謀害復由公廨加押一禮拜期滿交保在案昨届期滿由捕房解案請示判照原斷交保以後如有行兇等情惟該保人是問 
[拳冀太好]  
　　漆匠任順來前日與人猜拳輸洋數角在厦門路吞烟圖盡由捕帶入捕房設法醫愈昨送公堂訊明判交其兄任順發領回 
[小孩迷路]  
　　男孩張小道女孩宋彩興均因不辨路徑由捕帶入捕房分别暫留昨晨併送公堂盤請張孩供年十五歲家住徐州宿遷縣劉家集地方有母何氏在家於本月十五日被匪誘拐來滬宋女供十歲在愼德里粤人鍾姓家爲婢判女發幼女所候核張孩留候移聽宿遷縣查傳其母來案具領 
[驟難定斷]  
　　恆豐紗廠經理朱稚臣控姚翠樓張紹基揑冩信函騙洋四千元一案昨由捕房將張姚併解公堂請究原告延穆安素律師上堂請追被告亦延愛理司律師代爲辯護判姚等還押候下禮拜二午後會訊 
[傳訊被告]  
　　謝子興控張祥甫侵吞銀兩又沈燕謀控張雲來私蓋圖章等情昨由捕房將兩張傳至公廨過堂候訊 
[喪盡亷恥]  
　　陳寳林深夜在黄浦灘誘令西人爲不端之事被印捕查獲昨解公堂訊明判陳逐出租界 
美租界 
[負氣自裴]  
　　向爲輪船生意之張厚卿前日與人口角後潜吞生烟至吴淞路某客棧住宿被棧主察悉報告捕房車送同仁醫院不及施救而死昨由屍母張陳氏求免報驗將屍舁回收殮了事 
[乞丐倒斃]  
　　昨晨元芳路某里内倒斃乞丐一名由捕禀報捕頭飭傳地保查明收殮 
[險遭滅頂]  
　　昨晨有周瑞柱郭長林等五人從浦東雇曹阿興之舢板船擺渡來滬搖至怡和碼頭附近與他船碰撞致遭覆没周等遇救得生惟失物甚多當將曹扭入捕房捕頭諭赴水巡捕房控告 
[汽車衝撞]  
　　八十四號汽車昨在百老匯路撞壞王阿三之東洋車輪王即投報捕房請爲查究 
[圖竊未成]  
　　昨有李阿生闖入匯山路一號洋房内圖竊破該洋人鳴捕拘送捕房請爲查辦 
法租界 
[各執一詞]  
　　興茂洋行汽車與某號電車碰撞一案前日由捕房傳集兩造解廨質審先據汽車司機人李元根供帶前日駕車在嵩山路往北詎該電車開馳快車並不揚鈴迨至覺察停機勢已不及致將車燈撞破車頭受損估計修費須洋七十餘元質之電車司機人楊其郎答稱是日在小菜塲轉灣該汽車由惟爾蒙路竄出未知如何竟與後而拖車相撞小的照章揚鈴並無不合有人可証中西官以兩造供詞各執且各有見証判令退去候下期各邀証人到案再訊 
[改傳爲提]  
　　南京路法商輝光纱罩自來火燈公司洋人前控棋盤街雙彩堂么二妓院措付所欠纱罩自來火燈欵項經公堂准詞飭探傳訊茲因該院主抗傳不到復由嚴告投廨請示中西官諭令退去候改出提　拘案究辦 
[不盡不實]  
　　湖北人曾炳元投廨供稱前在原籍警察局辦公嗣由同鄉人李星發以代小的之妻許氏來申謀做女工爲由同來上海住在小東門泰源棧房詎延宕數日不惟無事可謀反逼索房飯費遂致難以安身將妻送往花烟間迨小的來申追究據稱須洋二百餘元方可領回因此報捕送究泰源棧夥紀嘉賓訴稱許氏由李及李之姘婦俞陳氏同來借棧許氏供年十九歲炳元確是丈夫被李騙來逼娼是實聶司馬以曾年已三十六歲與許氏年歲相去太甚核其情節顯有不實不盡判一併押候詳查實情再訊 
[違背烟禁]  
　　某號西捕前日出差時見居民沈雲龍家私設烟澄售賣燈吸遂將沈及烟具一併抄送捕房解廨請辦判罰洋十五元押候交洋開釋 
[海上閒談]  
　　今日之紳。對於官。則挾民以自重。對於民。則挾官以自重。向之民。僅受官之專制。今之民。并受紳之專制。民始興高采烈日。立憲矣。立憲矣。不圖專制之苦。更甚於昔。豈夢想所及者歟。 
　　雖然。十室之邑。必有忠信。豈無明白事理之紳。專爲百姓除疾苦者。我此言。爲不肖之紳言之也。 
　　我人痛恨於販賣仔猪者何也。曰賣我同胞命性耳。然其賣我同胞性命。不過數人。或數十人。多至數百人至矣。而國人之痛恨已若是。若賣我全省人民之性命。或兩三省人民之性命。甚且有賣我全國人民之性命者。則我同胞之痛恨將何如。 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[順直諮議局質問運司冐托公議詳覆分配鹽捐路股文]  
　　爲質問事宣統三年三月二十六日奉督部堂劄發鹽政大臣具奏津浦路欵加收鹽捐一律改歸民股一案内開運司詳據紳士李榘胡家祺等與綱總商人李士鈺等秉公議决自宣統三年爲始將加價四文改爲已一民三詳蒙會奏奉旨允准行局查照等因不勝駭愕當以此案雖經該紳等遷就調停本局以迫於公議且因豫省加價業經奏准全數歸民始終未敢曲允當事人旣未承諾居間人何得擅爲业奪因具函質訊前情旋據李紳榘覆稱此項調停辦法經本局謝絶之後已由胡紳家祺轉向該商衆説明取消此外並無别項决議等語查此案事關全省該商等總欲托人調停亦必經全體合意方可執爲定據實法理上不二之解釋今運司僅據該商一面之辭據行詳請入奏亦屬不合况查詢調停之只前項調停辦法久已取消不知運司詳報秉公决議條文果何所指如謂聽該商一面報告則不應牽扯胡李二紳如謂由該司臆度之辭則不應假托紳商公議於彼於此未見一可且諮議局之設立原爲法定輿諭代表機關事苟爲全省利害所關非經本局全體審議固無論何人均不得以私人資格擅侵冒本局議决權限應無疑義乃運司原詳一則曰商人秉公一則曰商人决議則是將議决之權完全畀付於商人更不知置法定機關於何地目前此項奏案業經報紙登載遠近喧傳各屬紳商紛紛具書責問僉謂照此分配不特損失公衆之利權且何以對奏准全數歸民之豫省本局對於此案辦法旣未承諾於前自未便受過於後惟運司擅據鹽商一面之詞冒爲紳商議决朦請入奏之處本局實所不解謹援局章第二十六條具書質問事件呈請督部堂轉飭詳覆照章批答實爲公便須至質問者 
專件 
[籌辦處顧問員楊廷棟調查川沙閙事情形呈報蘇撫文（六續）]  
　　第四辦法此案速結一日萬事卽免停頓一日案起至今越五十日衆説紛呶是非尙未大定是此地方屬史不能承宣撫院德意之過輒敢妄擬辦法如下甲嚴懲禍首篛鄉皆須擇其情節尤重者一二人或二三人嚴予懲處如嚴懲甲鄉禍首而遺乙鄉則衆且謂乙鄉可擾流弊不可不防長人鄉禍首爲龔臥江張阿希丁費氏高昌鄉爲顧阿二葉桂林入團鄉爲顧樹松奚阿奎九團鄉爲徐六順張福山與夫乘機索詐之陳瑞林至廳書李松平陸錫榮在公人役竟敢胆肆謠言煽亂愚民尢應加等治罪以上各犯或經松江府提案或訪拿未獲或未經訪拿應請札行松江府以上禍首俱須一體拿獲嚴懲其他皆屬附和酌量情節應薄責釋放者即予責釋應逕釋者即予逕釋仍令各具悔過切結日後有犯罪併案重辦蓋嚴懲禍首所以儆凶頑輕釋附和所以留被難者與肇事者相見之地皆所謂忠厚之至也地方官如何究辦應詳候撫院鈞裁對於被難紳董應愷切撫慰予以名譽上之恢張以償其財産上之損失應請撫院特賜訓詞或令松江府或另派人員賫赴川沙分歷各鄉廣集鄉民當衆宣示旣戒衆人以後不復爲復勵紳董以克已進行庶乎鄉民知所向背并可大振辦事人之精神爲川沙善後計無愈於此首至公中被焚燬之房屋器具統計不及五千元在川沙貧瘠之區實由千辛萬苦而來今私人損失已達鉅萬復責以另任公共事業實力恐有難勝應札行松江府從長籌議如何維持資助速圖進行縷縷之意至求鈞鑒 
國外新聞 
[美國大戰艦下水]  
　　二十八日倫敦電云據菲拉台爾菲亞電稱世界最大之戰艦維哇明號業已下水該艦有排水量二萬六千噸長五百六十二英尺裝置十二寸口徑大礮十二尊 
[英國殖民官之演説]  
　　二十八日倫敦電云殖民部次官哈考脱君在帝國大會演説謂殖民地次官分立一層殊有爲難之處惟殖民地首相果欲更改制度則政府亦願許可哈考脱君倡議設一弼政院簡派大員或由領土舉員歟殖民部大臣於開會之間隨時商討一切 
[日員逝世]  
　　二十八日東京電云日本外務省通商局長狄原守一已於昨夜逝世 
[日本森林又報火警]  
　　二十八日東京日云木曾地方之御林昨夜失火延燒極廣 
[臺灣疫患續報]  
　　二十八日東京電云臺灣疫症共有二百七十六起不救者居十成之人 
[俄日陸軍大臣互會之關係]  
　　十九日東京通信云據俄國消息陸軍部大臣蘇曲里洛夫巡游阿穆省後將赴奉天謁見東督趙爾巽隨後擬赴漢城與寺内伯爵相會寺内伯爵同任較中卽爲此故據外間傳説兩陸軍大臣之會因有要事相商云（以上譯字林報） 
[俄員文過之詞]  
　　二十八日倫敦電云據君士坦丁電稱土耳其政界咸怒俄國近今日阻止土國徴軍之無理俄國外務部新聞局長聲稱該照會僅由俄國大使口述以達情意並未形諸公牘故不能視爲恫嚇之舉行 
[德皇與英皇之交誼]  
　　二十八日柏林電云德皇以普魯士陸軍大將之銜贈與英皇 
[法國大將之威風]  
　　二十八日柏林電云法國外務部大臣克吕璧君現兼任陸軍部大臣之職致電摩洛哥法軍統領馬華里厄將軍賀其援救番士外國殖民地之成功 
[墨西哥總統告退]  
　　二十八日柏林電云墨西哥總統 
 
 

Page 27

 
 
狄爱士已於昨日告退現由巴拉君暫攝總統之任墨西哥今已恢復治安 
[爱爾蘭島户口總數]  
　　二十九日倫敦電云爱爾蘭島之户口共有四百三十八萬一千九百六十一人 
[法國簡定陸軍大臣]  
　　二十九日倫敦電云據巴黎電稱陸軍第六軍團統領祁即將軍已簡爲陸軍部大臣 
[德國國會通過議案]  
　　二十九日倫敦電云阿爾薩斯洛蘭立憲議案經德國國會會議多時卒能調和意見第三次宣讀通過 
[暹邏親王游歷歐美]  
　　二十九日香港電云暹邏皇太后偕郡主一人親王三人於今日抵港兩親王將乘高麗郵船出游歐美考查皇太后定於明日登岸 
[日本慶賀大戰紀念]  
　　二十九日東京電云今日慶賀日俄戰争日本海大戰紀念海軍士官在東京各學校演説戰情日本第一艦隊在横濱外海操演中横須賀軍港總司令官中村男爵指揮中村男爵回憶日本海大戰之情事謂該戰之奏功實由將士齊心之故凡戰事每日之操演可頼以定决最後之結果云 
[坎拿大國會反對英日新約]  
　　二十一日紐約電云坎拿大國會今日有人反對英日新約討論數小時之久坎政府因該約所訂之欵多有爲政府所不能承認者故擬直接與日訂約（以上譯文匯報） 
小説 
[殖民小説華僑淚（二十三）]  
　　鄭國昌一眼見了范鳳洲。也由不得心中大喜。連忙走過來。拉著鳳洲的手道。鳳洲兄。你今日居然到了。但是你爲什麽不買上等艙票。不帶特别護照。被人當作平等商人看待。不空的坐了一夜木屋。這是那裡説起。范鳳洲笑道。我此番出洋的原因。原是爲著我們這班僑居南洋羣島的同胞。想個圖强自立的法兒。所以要出洋游歷。到南洋。羣島去細細的考察一下。究竟這個裡頭。是怎樣的一個情形。所以不用特别護照。不買上等艙票。和這班平等商人。混在一起。吃些苦楚。調查得明明白白的。方才好想下。手的法兒。所以我情願同著這班同胞。嘗嘗這木屋的滋味。不過我在嘉應州臨行的時候。没有打個電報。預先通知你就是。了鄭國昌聽了點一點頭道。如今閒話少説。且離了這個木屋。到我家裡頭去坐一回兒。再講别的話兒。范鳳洲道。昨天騐過了護照。今天就大家都可以釋放。這還算是好的。范鳳洲這句話兒。還没有説畢。鄭國昌連連搖手道。你説得這般容易。那裡有這般便宜的事情。説著。便回過身來。指著自已身後的一個英國服式的人道。這位德律文先生。是我的律師。我今天特地同他到這裡來。保你出來的。别人那裡就能釋放。只怕三天五天。十天八天。都是不可知的。范鳳洲呆了一回道。旣然你請律師保我。何不行個方便。一古腦兒把他們保了出來呢。鄭國昌連連搖頭道。這是萬萬做不到的。只好裝個痴聾。憑著他們去怎麽樣的了。范鳳洲聽了。想了一想道。旣是一定辦不到。我也無可如何。别的人都不用去管他。只有這兩位畢君。却是個孝子。請你想個法兒。托律師去保他一下何如。説著。便指着畢珍卿兄弟兩人。把他們兩個人的事情。略略説了一遍。鄭國昌聽了。便回過頭去。向德律文説了幾句。德律文點一點頭。鄭國昌便對范鳳洲道。他已經答應。把他們弟兄兩位都保出去。我們只顧先出去就是了。范鳳洲聽了。心上十分歡喜。便和德律文握一握手。説了幾句感激道謝的話兒。德律文 
也隨口謙遜了幾句。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
譯件 
[英美公判條約全文（譯太晤士報）]  
　　英美公判條約其内容爲世界所急欲知者美國紐約世界報已揭載其草約之原文其列於本條約者乃英美兩政府所業已贊同者也茲特譯錄如左 
　　序言英美兩政府深知將來兩國之間若起有争執無庸訴諸兵刀祗須按照現行公判條約辦理藉以保秩序而守和平此事不第大足爲訓亦且顧全人道爲此議定倘將來遇有一切及關於重大利益自由榮譽三者之問題須盡力用公判及和平法解决之其公判之情形及本條約實行之時期均訂定於下 
　　第一節兩國如起有意見而此等意見非外交所能解决者即須質諸海牙公判廳然此僅就無害兩國重大利益自由榮譽三者之意見而言並就無關於第三國利益之意見而言耳 
　　第二節凡一切意見有害於結約國一造或兩造之重大利益自由榮譽者則須由兩國外交官斟酌完畢之後作爲未了問題由兩國政府各簡全權大臣與以需要之權俾組成一會判廳以解决之當解决前或解决中兩國仍恪守睦誼 
　　第三節凡各種意見之關於第三國利益者設該第三國而爲結約國無論何造之聯盟國卽無庸置議惟由該第三國允許而又按照條約下文所定之情形者則不在例内並議定當公判之時該第三國須有相宜之代表倘該第三國而非彼造或此造之同盟國則此種問題即應按照本條約實行期内之各條約及盟約判斷或則按照英美兩國後此所結之條约判斷 
　　第国節當本條約實行期内英美兩造協定以後無論盟約條約協約攻守約若非得甲國允可則乙國必不與一他國或數他國訂結甲國之於乙國亦然 
　　第五節條約及攻守同盟約内之條欵爲英美兩國在本條約實行期内所有分者（意卽英美與他國訂結之條約或攻守同盟約）設英美兩國爲一切及有關於重大利益自由榮譽等問題而起争執其解决之時應無須顧及惟按照第三節内所列情形者則不在例内 
　　第六節兩政府協定如起有争執不由海牙公判廳調和照本條約可以免費者則兩政府應各擔任爲争執而起之一切費用及一切損失　　第七節兩結約國每遇一案發生其問題如第二第三兩節所述者當耒請公判以前須各備正式禀辭兩份禀辭内須將争執之事立清界説並將應請公判之各項意見明定其範圍及性質又須將兩政府公允設立之全權公判委員會於何日組織何時撤銷一一陳明 
　　第八節全權公判委員在美國由總統简派在英國由英王簡派須各由本國政府確認該項全權公判委員之開庭權及判斷權亦應由政府批准 
　　第九節兩政府訂定凡一切意見無害於彼此之重大利益自由榮譽者均應質成於海牙公判庭此及按照現行公判條約辦理也是現行公判條約者並不以訂有本條約之故而作廢該現行公判條约中所訂一切如與兩國争執事件有關係者兩國政府均當遵守 
　　第十節兩結約國准得按照本條約所載各條而自由與他政府訂立公判協約若果照此辦理則兩結約國對於該項新條約有遵守之責任 
　　第十一節本條約應繕兩份畫押之後立即實行其實行之期並無定限惟自畫押之日起每届五足年准於六個月前知照解約 
要摺 
[陸軍部奏承審要案訊明實情比律定擬摺（續）]  
　　查軍法司長丁士源所呈擬判及意見書内稱查現行刑律載若守禦官隄備来嚴撫馭無方致有所部軍人反叛者該管官追奪誥敕流三千里若因軍人反叛棄城而逃者絞監候又律載二罪以上俱發以重者論又律載凡律令該載不盡事理若斷罪無正條者引律比附應加應减罪名議定奏聞又例載文武官犯罪應流遺者奏請發往新疆效力贖罪各等語此案張哲培於宣統二年正月初二日在二標接到電話報告一標及砲工輜各營閧潰信息並不前往設法鎭撫亦未向所屬下有命令即折入省城向兩廣總督袁樹勛請示迨奉到該督命令並交有大令免死牌等命其先行出城開導又復觀望徘徊遷延不出以致大局不可收拾劉雨沛於正月初二日早晨一標兵士閧潰後卽棄營他往直至初三日黎明始回標營當逆匪倪映典率當衝入標署時毫無布置易服匿避供證確鑿案無遁飾惟核其所犯較之棄城而逃情節有間詳查律例並無治罪恰合專條自應比律科斷除平日撫馭無方以致所部軍人反叛輕罪不議外應將該官犯前協統候選知縣張哲培前標統江蘇候補典史劉雨沛均行革職並比照守禦官因軍人反叛棄城而逃者絞監候律上量减一等擬以流三千里係官犯應發往新疆効力贖罪等語臣等復加查核情罪均相允洽自應比律定擬相應請旨將前協統候選知縣張哲培前標統江蘇候補典史劉雨沛即行革職均比照守禦官因軍人反叛棄城而逃者絞監候律上量减一等擬以流三千里按照定例發往新疆効力贖罪係官犯仍恭候欽定俟奉旨後卽由臣部遵照施行並分咨吏法兩部一體欽遵分别辦理所有臣部承審要案訊明實情比律定擬各緣由謹恭摺具陳伏乞皇上聖鑒訓示再陸軍審判試辦章程奏明限六個月實行派員會審時尙未届期是以此次審判官長並未奏請派充合併聲明謹奏宣統三年四月十九日奉旨依議欽此 
 
 

Page 35

 
 
   
 
 

Page 36

 
 
   
 
