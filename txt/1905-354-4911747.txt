# 1905 - 354 - 4911747

 

Page 1

 
 
[電傳上諭]  
　　十二月初二日奉上諭商部奏參領瑞徵辦事朦混藉端招搖請旨懲辦一摺現在振興商務招集商股端在誠信相孚豈容不肖官員影射朦混任意妄爲乃該參領竟在吉林揑稱商務議員並有冒支欵項情事實屬荒謬記名副都統卽補参領瑞徵著卽行革職並著該旗嚴拿押解回吉歸案訊辦以示懲儆欽此 
[諭旨恭錄]  
　　十一月二十二日奉旨廕生田永金著内用夏壽衡著内用十月查辦前浙江鹽運使丁憂回旗今在吏部郎中上行走惠森著外用前廣西桂平梧鹽法道丁憂回旗今在戶部郎中上行走惠綸著外用前陜西靖邊縣知縣丁憂回旗今在都察院筆帖式上行走桂岩着外用戶科給事中員缺著劉彭年補授俸滿保送裁缺戶部銀庫員外郎回宗人府副理事官上行走璞良著外用截取國子監算學助敎李晋年國子監學正劉嘉琦俱著照例用光祿寺署丞著秉英補授刑部筆帖式著春毓補授擬補荆州將軍衙門筆帖式佈葉春著准其補授黑龍江懋新驛驛站官員缺著啓源補授奏畱吏部學習司務李錫璋著准其畱部卓異俸滿江蘇通州直隷州知州汪樹堂著回任准其卓異加一級仍註册候升俸滿雲南廣南府知府奎華貴州普定縣知縣鄒炳文俱著回任保舉山東補用知縣章梓甘肅補用知 
[宮門抄]  
　　初二日召見軍機寳棻 
[江蘇留學生致江蘇學會函來稿代論]  
　　會長大人賜鑒敬啓者日廷頒布取締學生規則損我國體侵我主權公使旣未力爭會館幹事長楊度又復匿跡不顧學生等留學海外稍識愛國與其偷生苟活於特别法律之下不能自齒於人毋寗相率歸國懇求政府自組學圑一以全吾國民神聖不可侵犯之特權一以張吾國家初開未開之學幕此學生等不敢以自辱者辱我祖國之苦衷故於陽歷初四五兩日相約停課爲最終之要求并一面立自治規則以重人格以維圑體諒執事能深諒之且必樂與爲援者也不意一二不逞之徒因已素行不軌爲衆所惡乘此機會冀有以陷之乃敢妄肆鼓簧名爲拒日實將革命試思此次舉動本出於愛國熱誠其第一根據在對於外國主張本國平等之主權而主權所歸卽爲中央政府豈有以主張本國主權之因反冀以收破壞本國主權之果者其巧爲搆陷以濟其奷不待智者而後知之惟重洋遠隔風鶴警聞眞相旣莫由窺虚言卽易以入是搆陷者固有欺我君父之罪名而學生等反以愛君父之心貽君父憂此心 
 
 
 

Page 2

 
 
耿耿何以自安故除專電中央政府及各省督撫外本會會員公議特將詳情函報執事敬祈傳語父老萬弗誤聽浮言滋生惶惑俾學生等負彌天之罪抱莫白之冤也近數日來日廷方針已變文部大臣久保田亦已退職各報輿論更能發揮公理代鳴不平似取締規則可望取消倘能如願自當如常上課勉力求學爲他日祖國雪耻滌辱之地否則亦惟堅守初志而已翹首祖國依戀千萬不盡欲言敬頌進步伏乞惠照不備留日江蘇同鄉會全體學生公啓再者近有不逞之徒往往以江蘇全體學生名義通信内地且有通信至江督蘇撫處者敬祈就近關知凡無書記圖章之信槪爲僞造幸勿爲其所愚學界幸甚 
　　此前月杪來信也可見留學生不乏深明事理之人中國前途所屬望者此輩學子設因二三不逞造言簧鼓將有志學生一筆抺煞可爲深憂可爲太息鈔上原稿乞卽登報俾知江東子弟未嘗無人所賴有維持裁成之責者分别觀之可也江蘇學會附識 
[滿洲開放商埠]  
　　初一日東京電云東三省新開之商埠十六處爲鳳凰城遼陽新民屯長春吉林哈爾賓鐵嶺昌圖齊齊哈爾哈勒琿春等處餘五處未詳譯字林報 
[會議滿約雜誌京師]  
　　自上月二十一日至今所有逐日談判無論或准或駁均有書記官以記顚末名爲滿洲約談判册實卽日記簿也此簿每日均由兩國全權大臣按日簽押滿洲條約迭次會議直至二十六日上午十一鐘始在軍政司會議所由兩國全權大臣簽押小村大使訂於二十八日赴津刻已豫備專車聞小村大使抵津後作三日勾留然後赴奉天再往韓國然後回國袁宮保訂於二十七日專車旋津並聞有密諭辦理他事此次會議滿約斟酌字句煞費經營先將漢文約條擬定後再譯日本文再譯法文各一通此漢文約稿卽由袁宮保自行擬定逐字斟酌决不使有誤於將來也惟擬稿時愼密異常以防洩露（月） 
[江蘇京官會議修改會審辦法]  
　　北京電云江蘇京官翁斌孫吳蔭培等初一日邀集同鄉京官在江蘇館會議修改會審華人章程擬聯銜入奏（調） 
[外務部據德公使函請彈壓蘇湖等處電杭州]  
　　浙署撫瑞寳臣畱守接奉外務部電開德公使函請彈壓湖州等因准卽轉飭該郡李太守查明迅復惟湖州内地並無外人財產且無與敎堂交涉之案更無德俄洋人蹤跡而匪警亦已安謐未識德使及上海俄總領事所指何事似此重要殊莫能解或因月前指歸安縣朱大令鑑章安吉縣鍾大令大焜爲縱民仇教請速撤調未邀照准似不滿意故卽因此而起風潮歟茲特將電文照錄於後 
　　外務部致浙撫電頃據德使函稱上海領袖俄總領事官電致南洋大臣内云蘇州湖州等處現甚有事恐釀事件請迅速轉飭該管各官嚴行彈壓等因究竟所指係何事卽電復外務部敬 
　　浙撫轉飭湖府電湖州李守鑒頃准外務部敬電（以下各語與前同從略）等因究竟湖州地方現在是否安謐有無交涉及聚匪情中迅卽查明詳細電復兼院印敬（必） 
[甬江罷巿續誌寗波]  
　　甬江各鮮鹹貨行改用洋元各行販聚衆不販行貨逼令各鹹貨鋪罷巿各情已誌前報茲悉各鮮鹹貨行前將錢數議定改用洋元後曾禀請鄞縣先行出示定於十二月初一日一律改章各行販聞之以改錢爲洋進出受耗不淺遂於上月二十八日議定一律不販行貨并逼令各鹹貨鋪及水莫鋪一律閉門罷巿鄞縣高子勛大令當赴商會籌議當晚出有簡明告示一道略謂鮮貨一行向用錢數仍照舊章且不更易任意滋事定行嚴懲明日開巿不得有違大令復飭差將告示用燈牌鳴鑼掮示各處至二十九日四更時大令親至半邊街押令開巿詎至初一日早晨各行販仍聚衆在半邊街擁擠堅不令各鋪開巿當道誠恐人衆肇事由提憲飭令常備營王管帶副中營常管帶各率勇彈壓及至午前衆行販仍未散歸紛紛擾擾嘈雜不堪而各行及各鋪仍未開巿不知此事作何究竟也（首） 
[商部咨各省督撫文（爲曉諭赴墨華工及官賣鴉片事）]  
　　咨行事接准駐墨參贊梁詢申稱本年五月金山文興報登有朱利達商人去信内稱墨埠附近麻園華工受園主西人種種虐待當奉出使大臣札飭前往查辦查得該處園主所雇華工約載五年期滿期内醫藥居住歸公司包理惟飮食自備割麻一干計値墨洋七角五分又該工等從中國來日該公司爲代墊川資五百元如不及期辭去應如數歸繳條款尙屬平允亦無禁錮虐打等事至該處所招無合約之散工害麻一士値墨洋一元其優者一元二角五每日每工約可割麻二三干之譜向來園主招工必靠旅墨工頭代爲包攬後因園主自行招工旅墨工頭無利可圖遂造謠惑聽但華工應彼招募究不如自至該埠充作散工緣一應彼招則限期有訂川資代出縱極優待不無朿縳若自至彼埠不與立約不受盤費自由去就無所拘不况傭工價値有合約與無合約兩相比較相去甚遠川資亦不患無所取償請咨沿海各省督撫曉諭工人以來墨之利益而剖明應招與自至之利弊使人知所趨避至洋烟一項竊謂宜調查全國每年洋藥實數由入口出產各省籌備欵項内則諭種植鶯粟地主出漿多寡官爲悉數按巿價收買外則與英公司訂約洋藥進口歸官購買各處賣烟室非官許不得設民人非領牌不得吸更爲之限定年歲以窒其滋蔓爲之調和藥粉以導使輕減並咨各省督撫責成州縣切實辦理年終視其管轄境内戒除成數之多寡至各屬城鎭村落責成紳董耆老隨時勸諭分别獎勵等情前來查墨屬招工開墾正宜趁此機會隱行殖民之策至洋烟流毒耗神損財該参贊所著論議多有可採除札行各省商會籌照外相應咨請口口口查照參酌辦理可也（容） 
[震澤黄元吉致江蘇學務總會勸應徵兵文]  
　　好男不當兵鳴呼誤我中國至於今日斯言實階之厲也保身保家上及保國好男子之能事也旁無侮辱之來固安 
 
 

Page 3

 
 
所用其保亦正有侮及我身毁及我家辱及我國而於是保衛之事乃爲對付之實策不容以已矣彼其以智取以術馭積之又久必終有一塲之血戰而我智淺而坐讓無術而自廢終且欲逃避於一場之血戰而無可倖逃好男子乃取其自困之道若是耶曰兵有當之者在召募之令下雲集而響應比無待辯請仍以對付之義明之彼以召募之衆來我以召募之衆應旗鼓相當猶可一戰無如値此東西列强國民兵當道之日彼必待人種滅而兵力始盡我以募集易窮彼必待人心死而義務始完我則利誇易散徒存此不當兵之人格而予以好男之嘉稱其不騰笑於寰球之上幾希且當兵昔之賤役今則引爲高尙之義務列國同此感情非是則反以爲異或且有從旁咨嗟歎息久之者我國民其亦幡然變計確認當兵一事爲好男子保身保家保國唯一之主義如是義務益高人格益尊尙武之精神著而後所修於學堂各學科乃得有次第設施之樂否則施丹漆於朽木不値泰東西勇男兒一舉手拉摧之而已矣（顚） 
[整頓蘇省武備學堂蘇州]  
　　蘇撫陸春帥以武備學堂爲培植將才之地查照練兵處奏定章程此後創練新軍所有軍中委用人員及成軍以後遇有官弁出缺均須先儘曾習武備曁學堂畢業之員是講求兵學誠爲當今急務現經本部院設立督練公所綜理全省軍政所有蘇省武備學堂自應歸入公所督率辦理庶幾聯絡一氣遇事有所禀承較爲妥協際此編練新軍之時尤宜將學堂事宜切實整頓以期與軍事有裨札行藩臬兩司並督練公所兵備參謀敎練三處遵照（基） 
[恊巡兵捆送德兵之交涉北京]  
　　日前駐京德使照會外部云本國陸兵在前門大街因押送運土車被協巡兵捆送究竟因何事故務請貴部追究照覆外部已派内城工巡局副監督查辦此事（呂） 
[鄂省將派兵赴日學習海軍武昌]  
　　自日本允派海軍學生後鄂省大吏近始奉到政府文書擬將常備軍營每旗挑選二人備文咨送（文） 
[日使易人述聞武昌]  
　　昨據官塲傳出京師消息出使日本大臣兼管游學總監督有派前出使英國參贊陶大鈞接任之說（位） 
[外部尚書更動述聞北京]  
　　聞政府因裕德逝世那恊揆有晉升端揆之說外部尙書一缺擬以聯侍郎升署確否容俟續探（閏） 
[孫星使署外部侍郎之預聞北京]  
　　傳聞署外部侍郎唐紹儀因有會辦京漢及寗滬鐵路之責任故俟中日議約事畢卽須常川往來津滬之間政府擬以唐紹儀實授外部侍郎俟出使法國大臣孫寳琦到京卽以孫京卿署外部侍郎之任（閏） 
[黑龍江設新官已奉旨允准北京]  
　　黑龍江程將軍奏設新官已誌本報茲悉新設分巡道兼按察使銜駐省員管轄黑水大賚兩廳總司通省刑名驛傳叅知一切政務定爲衝繁疲難分守綏蘭道兵備統轄倭化呼蘭兩廳海倫一廳巡察邊防兼理營務租賦定爲衝繁難倭化府知府管轄一縣並自理地面兩縣一州水陵要衝定爲衝繁難黑水廳撫民同知兼理事銜地居省會旗民雜處定爲衝　繁難海倫直隷廳兼理事銜管轄一縣邊荒初闢定爲　繁難太賓廳撫民通判蒙民雜處定爲繁疲難巴彥州知州　民雜處定爲繁難餘慶縣知縣定爲繁難蘭西縣知縣兼理鐵路所經交涉尤重定爲衝繁難木蘭縣知縣青岡縣知縣均定爲疲難奉旨允准（月） 
[學務處議覆路生修業學費杭州]  
　　浙省鐵路収回自辦前由湯劉二京卿擬訂章程議咯有遣派學生赴東肄業路政專科俾於畢業回逝時藉資臂助禀奉撫憲諭飭學務處核議詳復旋經學務處司道會議於留東浙江自費學生内選擇酌定額數并應需旅行試騐醫藥入學等費各數目一併開具清摺并擬定章程如下一擬定正科生十人修業限三年一擬定速成科二十人修業限一年一擬定高等科十人修業限一年前件係敎原在正科卒業者及有同等以上學力欲更進研究者故設此科現在浙籍在東學生是否有原在鐵路學堂卒業或程度有同等學力人數是否敷選此項科目均難懸揣應請電商楊欽使酌核辦理如實在無人卽改添正科額數一學生學費月費擬照師範生之例每人每月三十一元卽以所定四十名核訃每年需日幣一萬四千八百八十元一學生旅行試騐等費擬照師範生便每生年定六十元每年共需日幣二千四百元一預備醫藥擬照師範生人數核計每年日幣八百元以上三項每年共需日幣一萬八千零八十元一貼磅價値漲落不定擬照師範生成案每萬加洋一千元每年需洋一千八百元少則另請多則存儲備用一匯水每萬約洋一百元每年需洋一百八十元八角以上全年共需英洋二萬零零六十八元八角一入學費每人五元需日幣洋二百元 
前件係照師範生成案預算此項學堂是否需用入學費數目有無增減應先行存儲聽候楊欽使咨復辦理以上係預算特别支取只有一次合磅價匯水應需英洋二百二十二元以外尙有監督公費候楊欽使核派後再行另案核議會詳合併聲明（知） 
[學部接收學堂京師]  
　　國子監前立之成均高等學堂及國學又附設滿蒙文學堂皆經柯司業赴津調查整頓後所布置一切者現在國子監旣經裁撤自應歸學部管轄現將派員接收並聞南學舊日肄業生在監肄業三年者向有保獎此次學部亦擬考選十數名作爲師範生並給獎叙云（月） 
[索賠江輪撞沉米船蕪湖]  
　　上月某日蕪湖長安論船撞沈徐應元米船淹斃三命關道童瑶圃觀察已據情照會英領事孫德雅君轉飭該洋商照章賠卹矣（猶） 
[湘垣扺制美約第十次開會長沙]  
　　湘省西 
 
 

Page 4

 
 
[第四版]  
長衍浙江會館設立抵制美約會自七月起刋發傳單認定不用美貨宗旨時常集議并添請沿街演說人一名已誌前報茲聞該會長以閱時旣久恐致疏懈因於本月十二日傳集在會諸人舉行第十次會議是日與會者百餘人環立聽講者亦數百人（篤） 
[京控奪婚斃母武昌]  
　　圻州人夏廷耀涎民人張濟瑞聘而未婚之某姓女謀奪之張控不得直州役石啓得夏賄賂將張母橫拖受傷斃命張寃無可雪上控均未准理乃晉京控之於工巡局由局批准交鄂省地方大吏提案秉公核斷（文） 
[督練公所總辦調閱淞口弁兵吳淞]  
　　兩江督練公所總辦朱菊尊觀察率同本所提調參議各員定於今日到淞查閱南石塘獅子林等處炮台以及附防第八標新軍三營畱防一營所有從前弁勇之宿於草蓋兵房者均須按照練兵處新章改建瓦屋并順道校閱各員弁兵丁歷練操演等事（右） 
[火車警備吳淞]  
　　日昨忽有謠傳謂匪徒均匿迹淞鎭故禮拜一晚張華浜淞滬鐵路司機洋員鄧世登君密嘱火車各役全班不得熱睡并將汽車升火以待以防不測（右） 
[撤囘防護電報機房吳淞]  
　　吳淞張華浜灣各國電報轉接機房所派防之美兵艦水兵已一律撤回對江本艦矣（右） 
[飭查淞鎭匪蹤吳淞]  
　　前晚寳山縣王大令接新署關司馬來函内稱有人傳述淞鎭地方有光蛋數百恐係租界滋事之匪云云王大令連夜傳淞鎭地保周正馬快劉登探捕李洪等來署詰詢有無匪蹤據稱外問並無匪類大令仍飭密爲訪查如遇面生可疑之人詳加船詰淞滬火車站等處尤宜偵查（右） 
[拿獲閙事要犯]  
　　已故惡丐鄭子明羽黨葛性卿此次英美租界罷巿時率黨分至各處滋閙事後經公共公廨讞員關司馬查得實係要犯飭捕凌振楊金皂頭李元協同英捕房包探趙銀河嚴緝未獲昨午查悉葛性卿改姓名張性卿匿避西新橋浜某小屋中密往拿獲解入老巡捕房押候解廨嚴辦（見） 
[西兵駐守橋梁]  
　　各國所派保護西兵及各圑練兵本已撤退茲以人心未定時起浮言以故各橋梁要道每至晚間仍由西兵駐守以資鎭攝（調） 
[禀覆謠傳之誤]  
　　英美各捕房並滬上西人近有聞日本裝朿之人約數千名由南京來滬之謠昨由新閘捕房派探密查當經查得租界内外並無此事惟有日本退學之畱學生新近到滬分居租界内外各親友處卽須返里度歲故卽據情禀復（見） 
[查覆惡丐已斃]  
　　公共公廨讞員關司馬查得租界二十二日閙事匪徒係鄭子明爲首其人並未身死傳聞現匿城内故卽移縣查拿經汪大令立傳捕頭徐文到案面諭查明禀復現經該捕查得鄭子明早已身死多年惟其黨散布肇事故於昨日禀明大令據情函復司馬查照（近） 
[測量黄浦深淺]  
　　新關稅務司因將次開濬黄浦會同船塢督辦蕯軍門自吳淞起至高昌廟上測量深淺經測量司穆爾樂君乘兵輪按叚插立望竿昨已量至南黄浦一帶矣（欣） 
[意領事離滬]  
　　初二日字林報云駐滬意大利國總領事已於上禮拜六（卽十一月二十九日）清假回國 
[日艦對馬號之重量及載兵人數]  
　　初二日字林報云現泊上海之日兵艦對馬號載重三千三百六十五墩其船身力量爲一萬匹馬力共載水兵三百二十名砲二十尊 
[日將逝世]  
　　初一日東京電云日本海軍副提督東鄉副將刻已逝世（非東鄉大將） 
[俄罷工黨領袖被捕]  
　　十一月二十七日倫敦電云聖彼得堡罷工黨之議董現已被捕莫斯科之工黨　袖亦已拘獲譯字林報 
[俄國現狀]  
　　初一日栢林電云德國康尼斯堡及米墨爾兩處已預備一切接待俄國避難之人德兵艦將與英兵艦同往黎加擔任保護之責俄國游民曾攻擊在黎加之德國運送艦推目下尙覺安靜莫斯科仍有兇猛之戰爭 
[意國表同情於三國聯盟]  
　　初一日栢林電云意大利國新任外務大臣格蘭拿君對於意德奥三國聯盟之舉頗爲和悅 
[法國之於摩洛哥]  
　　初一日栢林電云法國人對於摩沿哥問題之普通意見刻已同歸一致譯捷報 
[莫斯科亂耗]  
　　初一日東京電云上禮拜日莫斯科亂黨與官軍决戰甚烈旁觀者死傷之數有數百人之多鎗彈皆飛躍於防壘之中亂黨首領聲言官軍已與亂黨聯絡聖彼得堡現已安靖同日倫敦電云莫斯科全境盡成戰地目上郭外亦時有交戰之事亂黨與官軍彼此死傷甚夥各醫院及醫生住宅中皆滿住受傷兵士同日倫敦路透電云官軍與亂民劇戰後至禮拜一計算彼此死傷人數計斃五千名傷一萬四千名禮拜一卽二十九日晚間尙有數處交戰甚猛現在城中所設防壘甚堅無辜被殺者難以計算城中已有乏食之象譯字林報初二日倫敦路透電云得莫斯科最近消息革命黨雖以兵隊仍服皇家未免失望然頗堅忍不拔續與官軍攻擊譯文匯報 
[誌謝惠贈快覩軒官商便覽八百四十種]  
　　快覩軒所印丙午年五彩繪圖官商例覽搜羅至八百四十種之多大之如鐵路輪船郵政電報德律風商律稅章捐例等類小之如占騐醫方食鑑易筋經八叚錦等類凡人生日用所需無不備載旣便携帶又便攷求非僅彩繪精良紙張潔白足以爽心悅目已也官商便覽中以此本爲最善昨承以數册惠示合附數語藉誌謝忱（容） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江督札飭改編營制鎭江]  
　　駐防鎭郡南洋常備四標第一營三營現奉江督周玉帥核准改編第六標要塞軍常駐潤州保衞地方其管帶弁勇糧餉槪於十一月份餉期爲始遵照練兵處奏頒新章特行加給並嚴飭該軍統領龔子佩參戎力加整頓訓練洋操俾成勁旅（常） 
[淮運司調營緝梟鎭江]  
　　江北私梟目劉忠誠招撫徐寳山都戎反正後編徐黨爲新勝水陸各營分紥鎭江及十二圩瓜洲等區此外各梟大率移於清水潭高郵一帶兩淮運司恩都轉昨特具禀督轅請飭都戎分撥部下勇丁若干分紥該處以杜私鹽潛入高寳各湖（常） 
[新任松江府飭令赴任蘇州]  
　　新授松江府知府戚太守已於上月某日領憑到省藩憲濮方伯卽於本月初一日懸牌飭令赴任想日内卽當赴松履新矣（首） 
[揚州開局徵兵揚州]  
　　寗省督練公所委輜重學堂敎習方舜臣直刺咸五來揚徵兵擬於廣儲門外天寗寺史公祠或城内準提庵等寛闊寺方俟擇一處卽會同地方官定期開局辦理（學） 
[湖北籖捐票仍照舊章漢口]  
　　湖北籖捐票現在每張售洋十元價値旣昻銷路不免妨碍當事者因禀請督憲張香濤宮保仍照原定章程辦理額設五萬號每張售洋六元准於光緒三十二年正月份照辦云（民） 
[重慶]  
　　川東道張振之觀察倡立一學務研究所每半月邀集各學堂敎習研究敎育之法○巴縣唐栢森大令自接事後諭飭代書人等必將作者姓氏注明禀内以備傳問○英商立德洋行由英國名廠辦來汲水機器二部運至富順縣之自流并汲取鹽水頗著功效近有人接踵而至擬購大機數部目下正在議價也（資） 
[寗波]  
　　寗海巨匪包良幹昔年同王錫彤鬧敎殺害朱國光神甫事後經地方官緝獲訊明覊禁鄞縣獄中上憲以包爲殺害朱神甫正兇已飭高大令於日前將該犯正法○鄞邑天童寺僧慧深昔年用銃誤斃竊筍之某甲由前縣主拘案訊明監禁迄今數載日前該寺住持具禀縣署呈請保釋高大令已將該僧犯備文遞解溧水縣原籍○邇來鄞邑東鄉一帶花會日熾日前由甬東司署差役在江東張斌橊左近地方拿獲花會航船子賀阿四一人移送鄞縣枷責示衆○甬江銅元近來各商紛紛運到巿中愈形充斥洋價較前尤昻每洋一元可換銅元一百七枚各貨物之價亦因之日漲經紀小民咸歎度日維艱云○甬郡北門釐卡委員劉大令肇已經上憲調委别差業已由署藩憲遴委盛令鴻燾接辦均於下月朔日視事（恭） 
[十一月分選單]  
　　小京官兵部司務祝毓清山東監知縣浙江寗海張煊福建監陜西吳堡孫藎卿山東舉三水吳立亭山東甲廣東東安夏若魯陜西甲湖南沅汪傅國俊江西廣東恩平周幹臣山東俱鹽州判順天涿州楊祥鑫廣東供事司獄雲南騰越廳徐瑞徵浙江監巡檢廣東歸善孫培蘭四川監典史湖南桂東陳組綬順天陜西安塞劉榮桓四川俱監 
[滬江官事]  
　　江督隨員候補知縣黄建俟明府樹臣淞防左營管帶候補游擊曹潤生遊戎瀛西昨均因公到道禀見○管帶留防太湖水師副中營補用参將李參戎標勝昨日到道禀知奉蘇撫陸中丞札飭調帶左營等哨來申防護○江蘇候補知縣曹明府杰安由京引見來申到道禀辭赴蘇○候補知縣梅蔚南明府近奉廣西巡撫札委來申購辦學堂應需各件刻已辦齊到道禀知裝龍門輪船運回請卽咨關騐放（近） 
[舉行耶穌聖誕會]  
　　昨日美界同仁醫院舉行耶穌降生會會中中西敎士齊集除朗誦聖經並由某敎士登臺演說耶穌救世苦心及設會宗旨外復購中西銅磁各器分贈在院病人大衆歡呼而散（古） 
[頒示漕價]  
　　縣尊汪大令昨奉蘇藩司札飭本届漕糧每石定價錢三千四百文仍加運耗脚費錢一千零五十二文等因到縣故於昨日黎明行開倉禮一面示仰所屬地保一體遵辦（近） 
[又獲逃犯]  
　　昨日捕房又獲二十二日新巡捕房逃出之犯王少卿一名押候解廨訊辦（古） 
[飭提未獲]  
　　錢鼎成延律師穆安素在公共公廨控應桂馨陸頌和王毛毛朱海郎誣控拆梢牽涉通匪一案迭訊未結茲經英捕房查得有羅彥甫者亦係案中應提之人禀請讞員關司馬飭差恊探往提不料羅已遠颺因禀明司馬候再嚴緝（見） 
[上海縣案]  
　　潘劉氏控次子增炳違忤昨奉大令傳訊劉氏供年七十一歲長子遠出營生次子增炳游蕩不正吵鬧索錢婦人理斥被傷手指求請嚴辦大令察看屬實飭差立隨劉氏至康園烟館拘案訊究增炳供不敢忤母大令謂爾非下流之人每年古稀本縣訊問不令下跪爾爲子者如不違忤母何控告喝掌頰二百下劉氏求押改過局增炳叩頭求恩大令謂此係爾母請辦不孝之子官無阻遏这理判押改過局五月察奪○又訊張陸氏控被夫堂兄逼姦一案氏供夫故多年與夫堂冗張海南同居近將臥房遷入後進致被夤夜逼姦求究海南供九月間爲次子娶媳故而移至後面被氏誣姦致伊兄弟來家打毁物件大令判候查明復審○戴周氏具呈喊控亦奉訊問氏供前曾呈控戴如六將方單两次抵借洋四千八百元催罔贖應奉批諭令贖單不料如六仍置不理務求提究大令判候飭差催贖○鐵廠幼童王妙福誘逃馬公館使女順意由其母王張氏倩人尋交順意到案已紀本報昨提將意供出串誘之曹蕭氏訊供狡賴判掌頰一百下省釋將意送馬公館收領妙福俟獲案究辦（近） 
[總工程局紀事]  
　　米客王如琮控兆豐米行斛米十五石收帳不認求請訊究劕之兆豐行夥陸錫卿供被斛司侯和尙串通孫阿四私行斛賣孫明府判陸先將米洋付清另向侯和尙之薦保料理○元茂米行夥方阿裕車米五擔至某碼頭被恒太藥材行店司蔡三奇呂銀海碰撞互毆由巡士拘局陳二尹訊得各有不合均具改過結斥釋○竊賊陸阿三被巡士拘解工程局搜得身有當票由探帶往二十三七鋪巡局飭甲恊同至南碼頭慶興押店吊出衣服等贓陳二尹判鎖示五天押兩禮拜（欣） 
[英美公廨晚堂案]  
　　興昌永綢號主葛南喬控陸雲之騙取蟒袍經關司馬訊各珇已詳本報前晚葛又投案請追欠洋三百餘元襄讞金大令提陸覆訊陸求寛限并供前次已還過洋二十五元大令判仍還押限十天内理楚○商民楊渭卿投廨禀稱尙未娶妻請給函赴棲流女所選擇待配婦女選得妓女文媛媛由楊呈繳所費等洋二百四十元覔保請領完婚在案前晚楊投案禀稱奉准 
 
 

Page 10

 
 
後已閱月餘不料所董意存抑勒尙未成婚叩求作主司馬旋卽飭承繕函至所大旨謂擇配助費章程禀奉道憲訂定今楊已助二百四十元不爲不厚應將該女趕緊給領母再延阻云（見） 
[英美公廨早堂案]  
　　昨日禮拜三輪應英毛副領事蒞廨會審先由日兵艦對馬號派水兵十餘名擎鎗到廨俄而副領事與繙譯官海格司君乘車而至讞員關司馬襄讞金大令出爲延見海君告辭司馬大令卽與副領事升座會判各案○水包探陸阿九禀孫林泉在輪船上竊李怡新洋二百元有西洋人及小的抄出紥洋之繩爲証前堂奉訊押追爲此送請覆究質之孫仍不承認司馬以証據確鑿判押本廨四月○羅永生陳仲秋指稱顧巧林張老九等撞門圖搶報探劉森堂解訊中西官訊得原告所探不實判與被告一并交保候示○張阿寳掩入公益號竊布十五疋由探獲究司馬判押三月兼作苦工○趙芍洲圖賴八巴利洋人欠欵探奉中西官飭傳詎趙抗不到案司馬昨飭提案訊辦○捕解王阿多王福生張梅方張阿高等昨在葉元生酒店内醉後算帳起釁將錢兆生頭額擊破請究判各押捕房一月○謝阿三竊徐如春家紅裙披風消贜與陳杏生由探解究判謝押捕房兩月陳押捕房両禮拜○船戶周阿坤張阿金吳桂林串竊大順廠内花衣四十包消贓與龔品之由探解究判押候查吊原贜復訊○徐阿二王阿六在寳山串竊沈阿六家明角珠燈一堂來界混售由探石金榮獲究判贜給失主徐王押送寳山究辦○荐頭張阿大荐許鴻喜之妻趙氏爲傭人忽不見經許控請簽提到案判押候過堂質究○過犯胡金桂掩入陸生青家竊衣由探倪順泉解究判押一月罰作苦工○龜奴王阿五蔣文玉違章掮妓出局由捕拿獲存洋保釋司馬判將保洋各十元充公○沈福全賣地與某西人反悔不交控奉中西官簽提到案判交妥保俟下禮拜二會訊○張娘子竊祥泰木行木頭報捕解究判押候見証到案再訊○周云卿自縊案内之胡掌法胡掌保訊押在案茲因縣案已結昨日解請示奪司馬判卽省釋○宣桂榮繆維森圖呑日商玉利傅十之貨洋控奉訊押在案茲由宣等挽保出立期票向原告懇情昨由原告請將二人開釋司馬判具限狀送查（見） 
[法租界公案]  
　　宋金芝禀林阿才在寗波原籍誘拐弟婦來滬押入周王氏花烟間小的知悉向領又被拐至别處爲此將林與周王氏一併扭案請究氏供此婦由林領來未幾仍被領去大令判氏交保林押候查明再核○永大衣莊夥潘寳忠禀稱失竊衣服數十件經探拘獲竊賊楊裕生朱阿炳供認銷贓與童金生除吊到外尙有當票數張一併解案請追質之楊朱認竊不諱童供無知悞收大令判二竊犯各枷兩月童賠贓洋三十元○聚豐水烟店夥余雅康禀雇小車夫王阿二陸長根裝運水烟交卸時失去三箱有人目擊車往别處送案謂究質之王等堅不承認大令准予交保着原告邀同見証來案候核○翁謝氏禀十五歲婢女夏蘭被同居謝張氏誘逃並竊去飾匣一隻扭案請追張氏之夫謝勛恩投案禀稱與妻轉租翁姓房屋搬入未幾不知婢女如何逃逸大令判張氏還押謝交保出外限五日内幇同尋緝○燭店同業劉佩生沈金生因收取公所行規互相涉訟前日提訊两造各執判邀同該公所董事來案候核○馬元豐鼎豐二緞莊遣夥禀稱去年姚錦堂積欠貨銀逃回鎭江原籍二次備文關提避匿不到今又來滬拘請究追大令着人銀並保限五日内將洋交案○蔡張氏禀前日在大自鳴鐘新街口下車被流氓趙阿二搶去金押髮一支報捕解究大令判押十天○王阿四竊擺鐘三只賣與城河浜舊貨店主王壽山由探獲究大令判押七天王罰洋六元（居） 
[美租界捕房事]  
　　某西人飮酒過醉在百老匯路咖啡館内滋鬧由館中人鳴捕拘入捕房押送該管領事訊奪○某西婦昨乘馬車至外大橋將某號東洋車撞壞由四十二號西捕將兩造一併送入捕房捕頭着東洋車夫自投領事公館控告○周寳榮竊衣多件由探陳洪得拘押候辦○曹阿龍竊林元生金阿法等衣服由探錢榮堂拘押候辦○元芳路朱鴻源錢莊被竊銅圓五千二百枚由朱報捕請緝捕頭允之○江北人陳江甫吳再興吳再部因粥店股本糾葛互扭至捕房控訴捕頭以事屬錢債飭赴公廨控告（古） 
[蘇省官報]  
　　十月二十一日元和縣孫禀知赴周事開學並赴章練塘一帶查看學堂冬防事宜典史楊振禀知服滿由京起復領照回省二十二日藩轅牌示照得嘉定縣典史員缺前以遇缺先補用典史楊永康請補業已奉部復准自應飭令該員前赴新任總辦蘇城六門厘局知府孫葆珪禀知奉撫憲委考同迎州縣月課監塲差南匯縣李超瓊禀知奉川督憲錫札委兼辦川漢鐵路招股事宜縣丞簡錫恩禀知赴各州縣提公欵經費銀差二十三日正任長洲縣縣丞善啓禀謝奉飭回任帮辦華亭塘工縣丞韓繼龢專丁來省禀謝牌示請補寳山縣縣丞缺二十四日撫憲牌示十月分武職月課聽候本部院於二十五日委城守曾叅將代閱洋鎗李葆鈞禀謝考取仕學館内班巡檢周以藩禀知奉商務局憲札委隨解京師陳列所貨物差 
二十五日督轅牌示照得准補金山營游擊曾樊貴現已引見回省應即飭赶新任總辦新廠銅元局候補道馮祖蔭通知今日大爐開鑄辦理新廠銅元局提調知府應德閎禀知今日大爐開鑄太湖同知何希曾禀到管帶巡警飛划左營知縣鍾鴻鈞禀知赴震澤太湖一帶梭巡知縣趙家璧禀知到發審局差署理問知縣汪受榖禀知奉委會同交接賓興等項欵目差典史齊巽禀辭赴常州府屬勸捐差二十六日潛轅牌示照得署常州府照磨洪鐺期滿撤回遺缺查有補用巡檢趙之華又署崑山縣典史馬敏期滿撤回遺缺查有試用巡檢程炳奎又署鎭江府經歷棄葆齡期滿撤回遺缺查有候補縣丞潘嘉馴均堪以酌委署理又請補長洲縣主薄荆溪縣典史李智植現經撤任察看將詳案撤銷自應另行揀補查有卓異應升之元和縣周莊司巡檢孫逢陽堪以升補委署　澤縣楊寳善專丁來省禀知於二十五日接印任事二十七日商部議員總辦商務局候補道陸樹藩通知蘇州商務總僵奉到商部頒發關防通判王廷俊禀謝奉委崑山縣騐收積榖差蘇州府照磨姚定信禀知奉府委監放長元吳三縣孤貧口糧差從九吳棣昌禀謝奉委婁門旱關差二十八日辦理宜荆釐局同知聶　羲專丁來省禀謝半年期滿奉飭留辦荆溪縣顧元亨專丁來省禀知於二十五口接印任事知縣俞世球禀知奉直隸賑捐總局任委辦上海分捐局差委署江陰縣典史何維鏘禀辭赴任巡檢程炳奎禀謝牌示委署崑山縣典史事趙之華禀謝牌示委署常州府照磨事二十九日撫轅牌示十一月初一日各廟行香文廟撫憲親詣武廟藩憲文昌太陽風龍神均沈道天后風雲雷雨神均朱道承昌火神猛將均首府呂祖師總捕都城隍長洲府城　元和都土地吳縣督轅牌示廟灣營守備黄殿英籍隸本府例應廻避本部堂查有淞南營守備周九思堪以對調三十日江寗藩轅牌示照得署安東縣羅先覺撤任遺缺查有調補安東縣謝元洪飭赴新任又山陽縣單琳撤省察看遺缺查有請補山陽縣現署邳州胡希林先行赴任所遺邳州查有准補斯缺應祖錫堪以飭赴新任督轅牌示安薇撫標右營游擊揚芝田現經委署安徽中軍叅將所遺撫標右營游擊員缺查有補用副將季步高堪以署理藩憲牌示卽傳縣丞曾勉濟於十一月初一日來轅新章甄别考試正任長洲縣縣丞善啓禀謝奉飭回本任府經歴陳祖鎔禀知赴蘇屬各府州縣採辦商品一律購齊府照磨胡緝熙朱錫麟均禀謝奉委銅元局　廠委員差從九沈學書禀謝奉委督練公所收支差 
[皖省官報]  
　　冬月初八日委辦鳳凰頸厘卡崔鶴到南陵巡警從九曾鳴祥委署阜陽縣丞阮鳳岐均辭候補知縣劉　辭赴桐潛太宿望查魚業李振遠辭奉委赴東流八都湖查勘官民各荒墾務李文斛知奉委提前署青陽欠欵梁兆獻知奉府委稽查西路小學堂初九日廬州府龔鎭湘委辦棕陽厘卡直隸州郭育才均辭請補當塗縣郭繼泰謝奉行知准補知縣張奎漢銷假楊光赞屈彥鈞均知奉藩憲委文案核對差典史藩際唐奉藩憲加札委監印差張春海知奉委查大南門城應念曾知奉委查城外五段分巡初十日署寗國縣孔廣洋專丁謝奉行知准補寗國府通判准補廬江縣謝維　知奉臬憲委赴桐城訊案知縣段愼徽知奉委解京餉十一日安慶府通判兼署同知張廷　奉委加札兼榖米局代理鳳廬同知曾行淦辭直隸州旭愷知奉委武備學堂管堂知縣楊光賛屈彥鈞均知接辦藩轅文案十二日學務處提調知府許　祁謝加札委辦宣城墾務保甲兼公司總理前候補知縣萬祖恕到典史沈蔚知奉委警務學堂監起居兼法文敢習十三日補用縣丞劉　章請補婺源 
 
 

Page 11

 
 
縣丞巡檢張焜請補合肥官亭司商務局任廷枚辭赴寗滬考查商務知縣藍和光知奉委赴捉前歙縣催烟酒稅典史李訓熙知奉府委辦廣濟圩工十四日巡檢張春海知接查大南門城十五日知縣李闊知代首縣下鄉催丁漕回廖昌彝辭赴蕪湖土藥總局公幹 
[上實義務善會經收崇實川南沿海水災急賑第十五批清單]  
　　同益公同高東皐堂以上助各洋五十元南洋籌捐彩票官局馮凝道堂以上各助洋廿元曹禀功墨莊頤慶堂顧源　行以上各助洋十元夏江氏平原子武功氏無名氏張朗記張祥記葛馥齋周子記以上各助洋五元以上十五日起　日止共收英洋二百十元 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
頭品頂戴江蘇巡撫臣陸元鼎跪奏爲陳明江蘇省認籌新定賠欵自光緒三十年十二月第一期起至三十一年五月第六期止均按月匀解清欵並劃撥浚浦工費恭摺仰祈聖鑒事竊案查江蘇省奉派賠欵銀二百五十萬兩由蘇藩司認籌銀八十萬兩匀分十二期攤付每期應解銀六萬六千六百六十六兩按關平交還每關平百両加補水銀一兩六錢四分三釐自光緒二十七年第一期起至三十年十一月第十二期止均經按月解清奏報嗣因疏浚黄河工費無著經督臣札飭於三十一年賠欵項下提解銀五萬兩以資工需在案茲查自光緒三十年十二月第一期起至三十一年五月第六期止計每月應攤賠欵銀六萬二千六百兩又疏浚黄浦工費每月應攤銀四千一百六十六兩六錢六分六釐共銀三十九萬九千九百九十九兩九錢九分六釐又按關平補水銀六千五百七十一两九錢九分八釐統共銀四十萬六千五百七十一两九錢九分四厘均經按月解交江海關兌收分别備還撥付現届半年期滿據蘇州布政使效曾詳請奏咨前來臣覆核無異除分咨外務部戶部查照外謹會同署兩江總督臣周馥恭摺具奏伏乞皇太后皇上聖鑒謹奏奉硃批該部知道欽此 
　　宮門抄八月二十一日兵部太僕寺鑲白旗値日無引見慶王謝伊女封郡君恩崑中堂謝伊姪以文職用恩占鳳謝伊弟以文職用恩壽勳謝署兵部左侍郎恩商約大臣盛宣懷請訓墾務大臣廷杰請訓召見軍機盛宣懷廷杰 
[奉天將軍趙奏爲審明已革筆帖式覺羅廣惠帶兵搶掠得贓致兵丁强姦婦女不從槍斃人命摺]  
　　奴才趙爾巽跪奏爲審明已革筆帖式覺羅廣惠帶兵搶掠得贓致兵丁强姦婦女不從槍斃人命請旨飭刑部會同宗人府擬議核辦恭摺仰祈聖鑒事竊查接管卷内光緒二十六年十二月前任將軍增祺訪聞統帶神武營筆帖式覺羅廣惠有帶兵搶掠得受贓物致兵丁强姦婦女不從槍斃人命情事當經撤差發交營務處發審處會同審辦一面派委候補通判景霖前往撫順一帶詳細查明廣惠帶兵搶掠情形取具該處鄉保人等甘結禀覆並據被害各戶福慶新執事人那向辰正白旗滿洲防禦寳崑候補外郎魏豐兆以廣惠帶兵搶掠放槍逞兇致被放傷搶去衣飾騾馬等物茲聞廣惠犯案始敢控告等情先後並控到案詎廣惠恃符狡展經增祺附片奏蒙允准將候補筆帖式覺羅廣惠先行革職歸案質訊嗣據營務處發審處會同詳稱遵卽審問已革筆帖式覺羅廣惠始猶狡展迨傳集被害各家之事主金兆林陸永富崔國勳劉士金德祥朱戒之吳文學崔連德趙玉琛牟栢林費連科朱永鼎鍾興仁吳金煥謝國安並遞呈控告之那向辰寳崑魏豐兆同堂環質復飭仵驗明魏豐兆左膺膊透過左肩甲所受槍子傷疤該革員廣惠無可狡展始據供認各情緣廣惠係右翼鑲藍旗明善佐領官下覺羅報捐筆帖式候補光緒二十六年統帶神武馬步三營閏八月初遼陽失守省城已亂廣惠帶領所部營隊退奔興京分路東行初七日廣惠行至中水泉屯兵變行搶廣惠約束不住隨同隊兵搶掠時有防禦寳崑在該屯常協領家避難隊兵隨闖入院内搶得寳崑鞍馬銀錢衣被等物搶後廣惠率兵至撫順東石灰窰子地方搶得該屯鍾姓家避難之候補外郎魏豐兆車騾衣飾等物並用槍放傷魏豐兆左臂膊透過左肩甲倒地嗣經醫治得痊而廣惠收集隊伍分竄窪渾木等處各屯行至得古地方福慶行棧房門首放槍打門廣惠率兵進院將櫃夥那向辰捉獲用鎗威嚇逼索銀錢那向辰告知藏銀處所搜出寳銀八錠銀圓二千圓分賞隊兵是晚卽住宿該鋪次早帶隊起身臨行又搶拉布疋二十件自此廣惠帶領所部卽在窪渾木屯鐵背山高力營子趕馬河二夥路屯車西沙爾滸城子屯札木火路倉什屯前甸子下章黨屯營盤屯驛馬站一帶連日搶掠搶得各該處鋪戶居民各家騾馬車輛銀錢衣飾貨物不計其數並廣惠所帶之兵在驛馬站屯地方强姦王慶春之妻不從用鎗放傷王慶春身死又在倉什屯燒燬順興當房屋其所搶財物或經廣惠留用或被隊兵分散嗣廣惠收隊在渾河駐紥旋蒙訪聞撤去差使札發卑處會同審辦並蒙委員查明廣惠帶兵搶掠情形取具鄉保人等印甘結禀覆及被害紳商遞呈控告當蒙一并札發到處詎該員廣惠恃符狡展卽經禀蒙附片奏参革職覆訊初猶逞狡隨傳集被害各家事主並遞呈之原告三面環質該革員無可狡辯始據供認前情不諱究詰不移案無遁飾等情詳請具奏請旨辦理前來增祺與接署將軍廷杰未及覈辦先後交卸奴才到任查卷覆審無異查已革筆帖式覺羅廣惠統帶營兵搶掠得受贓物致隨帶之兵强姦婦女例並無覺羅人等告訐之案審係控欵虚無罪應斬絞者例請旨辦理等語此案已革筆帖式覺羅廣惠所犯情節較之告訐之案控欵虚無爲尤重罪已至斬自應遵例請旨飭下刑部會同宗人府擬議核辦以期允恊所有審明覺羅帶兵搶掠得贓請由刑部會同宗人府擬辦緣由除將全案供招分咨宗人府刑部外理合恭摺具奏伏乞皇太后皇上聖鑒飭部會議核辦施行謹奏奉硃批該衙門議奏欽此 
　　宮門抄八月二十二日刑部都察院大理寺鑲紅旗値日無引見順天學政陸寳忠到京請安並謝賞綢緞恩調補青州副都統文瑞到京請安陸潤庠續假十日毓朗請假十日召見軍機文瑞 
[江巡撫陸奏爲蘇州關第蚕六十九結期内徵收稅鈔並開支數目繕具清單摺]  
　　頭品頂戴江蘇巡撫臣陸元鼎跪奏爲蘇州關第一百六十九結期内徵收稅鈔並開支數目繕具清單恭摺具奏仰祈聖鑒事竊照蘇州開埠通商設立稅關業將徵收稅鈔截至一百六十八結恭摺會奏在案茲據代理蘇州關道沈玉麒詳稱自光緒二十八年八月三十日起至十二月初二日止第一百六十九結期滿共徵洋商船支進口正稅除存票抵完外實徵銀一千二百三十一兩零洋商出口正稅銀三十一兩零洋商復進口半稅銀六百九十五兩零洋商船鈔銀七兩零華商船支進口正稅除存票抵完外實徵銀三千三百六十三兩零華商出口正稅除存票抵完外實徵銀六千二百三十八兩零華商復進口半稅除存票抵完外實徵銀一千六百六十六兩零華洋商洋貨人内地子口半稅銀二十兩零華商船鈔銀一十一兩零共徵收各項稅鈔銀一萬三千二百六十五兩零除支銷傾鎔火耗並解江海關增收稅銀總稅務司七成船鈔蘇州關額支經費等欵外連同上結共實存銀九萬 
 
