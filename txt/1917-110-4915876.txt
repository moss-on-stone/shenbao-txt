# 1917 - 110 - 4915876

 

Page 1

 
 
   
 
 

Page 2

 
 
[財政總長（冷）]  
　　財政總長之通過於議會常事也蓋政府進用閣員必得議會之通過而閣員如無特别可以反對之點則通過原屬非難故曰常事也 
　　然此次財政總長之通過於議會有可注意者其一以前次外交内務總長之過過非易其二爲與今後内閣是否穩固有關蓋此次財政總長而不通過則其餘閣員之待補者更難有望而内閣勢終成爲破烈不全之内閣國是更無所着手矣 
　　雖然今日與以通過者僅衆議院耳尚有星期一之參議院在也功尚未竟也况乎今日通過之財政總長果愈於前之財政總長否尚須騐之日後而方知也 
[命令]  
　　四月二十五日大總統令准國會咨稱衆議院議員選舉法關於第五章選舉訴說訟法津解釋終本會議决解釋爲關於參議院議員選舉法衆議院議員選舉法之選舉訴訟不得援用普通上訴程序提起上訴等因合行公布此令 
　　又令前政事堂存記之韓兆潠著發往河南國務院存記之陳文浩著發往湖北劉汝霖著發往甘肅交各該省長酌量任用此令 
　　又令任命何鋒鈺爲暫設山東新軍訓練司令官此令 
又令參謀總長王士珍呈常澧鎭守使署參謀長吳漢　懇請辭職吳漢鑅准免本職此令 
　　又令任命王因渥爲常澧鎭守使署參謀長此令 
　　又令任命史秉直爲長寳鎭守使署參謀長此令 
　　又令參謀總長王士珍呈請任命陶在和爲長寳鎭守使署中校參謀王邦吉爲少校參謀應照准此令 
　　又令海軍總長程璧光呈請任命杜錫珪爲海容艦長林永謨爲肇和艦長程艦垣爲海琛艦長楊樹莊爲通濟艦長方佑生爲飛鷹艦長鄭祖怡爲楚豫艦長吳光宗爲同安艦長魏子浩爲永豐艦長應照准此令 
　　又令陸軍總長段祺瑞呈請任命趙宗貴爲陸軍第二十七師騎兵第二十七圑圑附應照准此令 
　　又令陸軍總長段祺瑞呈請任命趙恩臻爲陸軍第二十七師步兵第一百五圑第三營營長應照准此令 
　　又令陸軍總長段祺瑞呈請任命侯國棠爲陸軍第七混成旅混成第三圑砲兵第一營營長應照准此令 
　　又令財政部呈請任命鄭功燿爲兩淮臨興場知事錢振家試署中正場知事應照准此令 
　　又令特授劉人熙以勳五位此令 
　　又令馬鍾綸給予三等文虎章洪中周文武給予四等文虎章此令 
　　四月二十六日大總統令任命楊壽枬爲財政次長此令 
　　又令任命胡曜署貴州高州檢察廳檢察長此令 
　　又令魏宗瀚柴得貴成愼蕭耀南授爲陸軍中將米材棟馬志敏丁香玲時鼎岑加陸軍中將銜岳憲玉穆文善何恩溥楊恩培岳兆麟慮師諤授爲陸軍少將齊振林王典型冠英傑周良才王麟慶童明才張藻宸加陸軍少將銜此令 
　　又令黄駕白開復陸軍炮兵上校原官洪兆麟開復陸軍上校原官此令 
　　又令陸軍總長段祺瑞呈請授羅本義爲陸軍步兵中校應照准此令 
　　又令張紀給予三等嘉禾章劉隷芬張宗長蔣國經李致樑戴展誠關永陞楊承楨張宏銓均給予四等嘉禾章此令 
　　又令傅良藻給予三等文虎章梁得勝鄭廣鎔王文勝劉鑑昭給予四等文虎章此令 
[專電]  
　　北京電李經羲長財政今日衆院投票到四百三十二人得同意票二百六十零通過 
　　北京電政府徵求各外國顧問意見其要點（一）萬一對富戰而後兩國間條約當然無效但如辛丑條約係各國與我共同訂立者關於德國部分應如何處置（二）宣戰而後對奥應取如何態度是否宣戰抑僅斷交或仍照原狀聞各顧問今日將提出意見書以便明日國際評議會研究 
　　北京電第三步志在必行昨國務會議閣員意見漸洽對於海上名流政府擬託章行嚴鄭垂張習等分頭接洽 
　　北京電國際評議會昨開緊急會議根據軍事會議决定方針與宣戰手續分别提出討論並宣戰布告文亦在準備中 
　　北京電政府以第三步局勢逼緊南方仍未甚融洽除派丁士源前往滬漢疏通外再託章行嚴鄭垂等就海上名流分頭接洽 
　　北京電得重慶寢（二十六）電成都以外戰禍仍未息王人文昨起行前連電川省軍政各界痛陳川滇主客相持宜速和解末謂我爲憑弔來不專爲查辦來　　北京電檢廳昨致函國務院秘書廳調取財賄案内國議文件　　北京電交通案國務院派楊許兩人赴津密查均已回京頃晤楊謂覆查正在起稿三日内可提出内容應暫守秘密云云 
　　北京電劉存厚來電表白並言電局被羅佔守帮久無報告 
　　北京電張國淦辭職政府仍慰留 
　　北京電今日軍事會議議題（一）裁兵計畫（一）軍隊編制（一）制限陸海軍補官法 
　　北京電顧維鈞電報丁艱請開缺不准 
　　東京電日本田中參謀次長擬五月一日自東京出發赴中國各地游歷先至青島　　東京電日本大正六年謀起工軍艦計戰鬭艦一艘三萬坧千噸十四　砲十二門大型巡洋艦一艘七千二百噸中型巡洋艦一艘三千六百噸驅逐艦一千二百噸及七百噸各一艘又水雷敷設船約一萬噸及潛水艇等得特别議會協贊擬即起工 
[外電]  
　　北京電李佳白博士於中德絶交時擔任德人機關北京晚報主任編輯之職昨日午後爲天津美領署裁判執行吏所捕其罪名爲譭諦美總統威爾遜已解赴在津俟預審後送滬裁判（二十六日） 
　　廣州電蜀省軍人之舉動已引起粤人對於軍界之疑慮現擬請國會向政府質問（一）兩廣巡閱使有何必要（二）龍濟光爲鑛務督辦係文職政府何以許其擁兵（三）粤省陸軍何以僅用非粤省人（四）滇兵僅實招四千何以欠餉至一百五十萬元之多（二十五日） 
　　成都電昨晚雙方約定所有滇軍及劉軍槪於今日出城由戴戡代理督軍事滇軍刻已陸續出城食者方招集夫役搬運行李外人皆安外縣亦皆安靖（二十四日）以上路透電 
華盛頓電英國委員圑又有二十人到美法國委員圑亦到此間美政府允以美金二百兆元借與英國以英國所發三釐政府債劵爲抵押品（二十五日） 
　　北京電李佳白博士業已交保證金爲美金二千五百元（二十七日） 
　　北京電外交會議昨討論中國開戰後對於德人應行之辦法及德國扣留顔公使事聞外交會議擬採用日本或美國對待德人之方法　　（二十七日） 
　　北京電北京日報著論警告國民黨勿干預段總理之外交政策並希望國民黨推翻段内閣之計畫失敗（二十七日） 
　　以上德文電 
　　北京電議决對德宣戰之名督軍及各代表昨日以來歷訪協約國各公使述其贊成對德宣戰之意並請今後於外交上予以諸種助力對德宣戰同意案有十日内提出議會之說　　（二十七日） 
　　北京電今日衆議院開會段總理出席詳述李經羲之經歷擬任財政總長請求同意旋即投票出席議員總數四百二十七人投同意者二百六十票不同意者一百六十票無效七票得多數通過議員中有主張本日不必投票者謂俟目下不足之國務員全行提出後一同投票惟其議終不能成立參議院擬下星期一日投票（二十七日） 
　　漢口電中國政府近派陳祥秀（譯音）爲漢口商埠建築籌備處長漢口商會以粤漢川漢兩鐵路現漸發展漢口亦將隨之成一大商場擬請施行市政即以美國借欵興建市街現正協議一切（二十七日） 
　　東京電中國關稅問題及對華外交問題今日由内閣會議協議傳聞大藏省農商務省方面提出種種意見日本之外交方針行將决定（二十七日） 
　　東京電中國交通總長許世英致電後藤内相謂中日鐵道連絡會議之際中國委員荷承優遇甚爲感謝云云（二十七日） 
　　東京電東京大坂名古屋之銀行家今日在日本銀于會同協議决定應募内債四千萬元該内債爲鐵道債劵（二十七日） 
　　東京電原犬養加藤等三黨首領去年由三浦梧樁子爵斡旋會商調印之覺書（約明凡關國防外交等事全除黨派的見解以舉舉國一致之實）時爲情勢所沮未能實行茲因總選舉事畢政界之分野又復一新故有擬業此機復活該覺書之議以資對世界的變局確立國策不久將現事實云（二十七日） 
　　以上東方通信社電 
[戰電]  
　　巴黎電海軍部發表公報德驅逐艦一隊於二十五日夜間轟擊登扣克港十分鐘之久岸上排砲亦回擊之英法巡船旋與交戰敵艦乃開足速力向哇斯丹駛去法魚雷艇一艘中彈沉没敵軍損失未詳（二十六日） 
　　紐約電據倫敦電稱美船蒙古號（一三六三九噸）駛抵英國某口岸時其船長聲稱曾於英國海面爲德潛艇一艘所攻彼即發砲擊之該潛艇中彈沉没（二十五日） 
　　亞姆斯特丹電柏林電稱德政府人民要求宣布戰爭目的特以半官公報宣稱政府之戰爭目的早經布告不能復有所云今仍擬進行巳定之政策而不爲壓力所動云（二十六日） 
　　亞姆斯特丹電柏林發表關於戰爭目的之半官公報乃爲答覆近今社會黨通過媾和决議案起見伏瓦資報謂此項公報證明政府之弱點且謂政府今殊願承認任何條件告成和局　不敢出諸其口耳伏細斯區報詆責政府對於動摇全國之問題不發明白之宣言 
　　（二十五日） 
　　倫敦電海軍部宣稱上星期内商船駛入英國口岸者二千五百八十五艘駛離者二千六百二十一艘被沉之船載重逾一千六百噸者四十艘不足一千六百噸者十五艘被攻而得免者二十七艘漁船被沉者九艘（二十五日） 
　　倫敦電英軍大本營路透訪員電稱前二十四小時内德軍猛力回攻九次其目的均在加夫萊勒均爲英軍砲隊擊退德軍因須越過極廣之平地故此右役受創甚重其浪擲步兵爲前所未有英軍步兵捐失遠不若松末河大戰諸役（二十五日） 
　　巴黎電今晚公報宣稱法軍全陣線砲戰進行未已伏開龍北面有敵兵進攻法軍戰壕爲機關鎗與砲火擊敗茲悉德軍於今晨進攻赫特比斯田莊一役大遭挫衂德軍初爲砲火所阻繼復進攻後經法軍回攻乃退回陣線（二十五日） 
　　倫敦電英帥海格將軍戰報云昨晚德軍復圖攻擊加夫萊勒附近英軍新陣地爲英軍砲隊完全擊退（二十六日） 
　　巴黎電今日下午公報宣稱愛恩河北之敵軍復 
 
 
 

Page 3

 
 
圖逐走歇滿台達美高原之法軍未獲效虹果昨晚敵軍猛轟後在塞爾尼西面廣二基洛邁當之陣線猛攻兩次均在法軍陣線前潰敗損失甚重敵軍又在赫特比斯境進攻一次亦未得利 
　　（二十六日） 
　　倫敦電德國公報宣稱加夫萊勒之戰事自昨晨起進行至今斯加泊河南面之英軍在亞拉至坎白萊大路兩面廣闊之陣線進攻肉薄之後大負而退星期一日德軍俘虜六百五十人擊毁戰車數輛星期一二兩日英法軍失飛機三十九架今晚公報富稱英軍在芒希北面進攻三次均爲德軍擊敗大受損失（二十五日） 
　　倫敦電德國公報宣稱英軍在斯加泊河南面攻擊德軍陣地三戰三北加夫萊勒之德軍現沿村東邊際列陣德軍在歇滿台達美稍進俘敵一百八十三人晚間敵軍在白萊伊兩面廣三基洛邁當之陣線使進攻大挫而退　　（二十六日） 
　　倫敦電薩洛尼加英軍戰報云英軍猛攻三日後昨夜在杜伊蘭湖南端與杜爾特齊里西北間廣二英里半之陣線進攻英軍在杜爾特齊里北面前進五百碼擊敗回攻之敵軍四次且固守所得之陣地英軍又於稍東攻入敵軍戰壕但不能 
　　倫敦電德國公報云布軍擊敗伐爾達河與杜伊蘭湖間進攻之英軍（二十五日） 
　　倫敦電德國公報云據俘虜聲稱星期二日英軍在杜伊蘭湖境進攻一役志不在小布軍重創中英軍且固守各陣地（二十六日） 
　　俄京電德軍現力圖與俄京接談大書勿開鎗吾人亦以弗開鎗諸字示之俄兵近數日内陣線多處之德兵未發一彈德飛機且於俄軍陣線擲下示文謂德國人民現力主即開媾和談判云云奥德兵數隊携白旗圖抵俄兵戰壕内有數人曾被擒據謂軍中之人多願即開和議社會黨希望尤切據前敵最近消息謂各地點之俄砲隊日形活動即北可知俄國軍心之一斑（二十六日） 
[要聞一]  
　　大陸報論軍事會議與時局 
大陸報社論曰中政府召集各省督軍於北京向其說明意旨而使之深悉政府對德之政策今各督軍及未克親自蒞會者之代表都二十五人已全體贊成中國對德富戰當各督軍赴京時其中主張宣戰者固民多數然亦有懐疑者及極力不以宣戰爲然者乃自抵京以後彼猶預不决者與立於反對於面者一一爲段總理等所說服故决議時遂有一致贊成之結果此乃良好氣像他日中國向德開戰國内當可安甯圑結矣各督軍行將各歸本省旣已深知政府所以作戰之目的自不致生妨碍之誤會且將舉政府所告者轉告各省人民俾共在知種種方面上對德宣戰一舉實爲最善之行動迨國民旣知此義亦將一致擁護政府矣集全國軍界領袖開莊嚴之會議以商酌國家政策此實爲中國可注意之一事而總統與總理之盡力亦可由此見之總統與總理前曾稍有衝突彼此進行之塗徑雖同惟進行之緩急各異衝突之因即在於此旋即復歸和好協定召集軍事會議之辦法雖辦法迂緩或不免發生危險然時勢如斯亦未可爲當道責今軍事會議巳有使全國患想行動悉趨一致之效力是中國已採行趨向全國自覺之一步矣惜當中國行將富戰之際財政交通兩部之舞弊案倐然發生閣員有下獄者遥擬辭職者有逃匿者遂致内閣陷於破碎不全之地位幸伍博士朱曾去職尚可爲内閣生色伍在則内閣尚不失其爲内閣也伍整理部務任用賢才嗣以困難交涉已逐件解决遂有去志曾於一星期三上辭呈迄未蒙批准一二星期前伍因事有感暫不辭職以圖此事之貫澈實行記者深望伍博士堅抱此意勿爲他事所撓際此重大時日伍實爲中國之柱石無論遭際若何弗去其位此記者所屬望於於伍博士者也國會前結圑體以大多數通過對德絶交即爲今日第三步張本者之行動今因内閣崩裂其圑體巳大摇動惟記者竊信國會諸人富於常識當可息於黨見　一致以國家幸福爲前提也中國有不可不對德宣戰之勢若中國自甘半途中止却步倒行則已否則當入戰局置其國旗於世界諸共和國爲自由爲公道爲人道而戰者之列蓋中華民國賴以立國之基石固諸共和國所安置者也内開雖有更變惟記者逆紏國會必有正當之决斷焉 
[加入聲中之美人築路消息]  
　　大陸報轉載紐約時報消息云美國塞姆斯加萊公司即擔任中國敷設鐵路開浚運河之工程者將於數月内開始建築中國境内鐵路兩條一長三百英里一長四百英里估計後英里約需經費美金五萬元共約美金三千五百萬元左右資本由美公司籌措而路工亦由美技師監造今公司之總理加萊氏甫由北京歸來携有修正合同與初次測置圖據稱進行頗佳此項築路全同乃一九一六年五月十七日所立其餘細則乃去年九月訂就測量圑今已在由近粤漢路線之潯州至海南港口之欽州路線　從事測量此外尚有三股測量員從京漢鐵路經過之周家口起沿線測量總司工程事宜者爲凱益爾氏此兩線爲依照合同在中國最先起築之路及材料車輛等物幾全在美國購辦中國若加入戰局聞可緩付庚子賠欵每年將可留下一千五百萬元以供國内之用中國且可加徵關稅目下稅則爲值百徵五若果加稅則將爲百分之十二有半換言之稅關所入將由目下三千萬元之總額而增至七千五百萬元也此種改革設能見諸實行則中國外債之信用更可大爲鞏固矣 
[北京特别通信（六十五）（飄萍）]  
　　（二十五日） 
　　軍事會議之開幕 
　　三大案件之提出 
　　外交意見巳一致 
　　今後之時局如何 
　　自中央召集所謂軍事會議以來内外注目謡諑繁興或言倪嗣冲輩希圖復辟或言某某對於内閣國會有何主張疑鬼疑神各妄用其過敏之神經以相揣測實則復辟云云縱有此心不能有此事即有此事二三武天曾不足以當國人之一唾故此種謡傳吾認爲無足注意之價值可以不論至於内閣問題現在之政府固可因全國軍人之一致而厚其基礎然如日人所屢傳播之說謂有人謀組徐東海内閣而排掠段合肥則不足盡信蓋日人之所指者倪嗣冲也然以余所聞則倪對於中央之外交方針實居贊成之列而以東海之老成圓到决不肯於此萬難之時上臺故内閣問題吾敢言其與軍事會議無直接之關係惟進退一二閣員或有人對於總理個人有所建白此不過官場遞條子之一種放大的行爲耳又何勞軍事會議之討論又如所謂國會問題當政府與國會關於重大案件意見不一致時則非内閣辭職即爲國會解散然解散國會在我國今日有不可能者故此亦未必遽爲今日之問題惟然吾乃願以平正之眼光一記此次之所謂軍事會議 
　　軍事會議召集之原因簡單言之乃發生於疏通外交之意見以軍事會議之名行疏通外交意見之實今外交意見旣疏通矣於是又即以軍事會議之名行軍事會議之實故以軍事會議爲純議外交非眞相也以軍事會議爲與外交無關亦非眞相也證以今日開幕之詳情則吾說或者不謬 
　　吾前函曾述各省督軍與代表等之談話會且以督軍一人聨絡代表三人之方法感情旣通一致之聲遂起故各省督軍代表等之不反對政府外交方針巳定於軍事會議尚未開幕之前吾昨日旣有電告也今日開幕之情形則如左記 
　　今日爲四月二十五日國務院於前一日發通告言今日上午九時開會以國務院東廂之參陸辦公處爲會場届時除到京各督軍及代表等列席外參謀陸軍當軸及訓練總監張紹曾亦皆與會國務總理兼陸軍總長段祺瑞先行訓示明此次所以召集之原因關於外交問題國防上應從事準備者外復提出左列三大案件 
　　（一）編制統一之計畫 
　　（二）補官資格之限制 
　　（三）裁兵節餉之籌備 
　　第一項所應統一之理由言關於軍隊之編制前清有營制餉章至改革而後南京政府曾訂立一種條例按諸今日之事實全國軍隊編制之情形可分三種 
　　（一）南部諸省多引用南京政府所訂之條例 
　　（二）北部諸省多沿用前清之營制餉章 
　　（三）混合兩種編制法引用新章便利之處即引用新章沿襲舊法便利之處即沿龔舊法 
　　第一種失之太舊第二種編制官佐太多與其時之政治有關未得稱爲完備第三種則非驢非馬雜凑而成無所謂編制此所以首先提出應謀統一之方而垂爲定則 
　　第二項陸軍補官之法在文明各國因其陸軍敎育之完善層遞而進如拾級然不至於紊亂我國旣無完善之敎育又多舊時之軍官其間經過數次改革産出有功人員勢不能不補以官故民國五年以前統計巳約有四萬人去歲至今各省所保者又一萬餘人共有近六萬人之譜若我國擬練陸軍至五十師以上則軍官並不爲多且尚不敷調且（此記者之意想非即爲事實）故此非太多之害乃資格不一學力不齊名爲某級軍官不足爲某級軍官之用乃大害也吾於此有一最肖之譬喻卽如普通敎育界之造就師範敎員我國之師範學堂程度不一課程各異畢業以後仍無所用若以敎育普及計算敎員固尚嫌其少然師範生之不足以資實用乃比比皆是爲大憂耳故陸軍當避擬急籌補官限制之法以資格勞績爲標準以冀陸軍仕途之漸就澄清此亦當務之急也 
　　第三項上之二者爲治本之計畫而裁兵節餉　標本兼治之計畫也何以言之從止上財政見地觀察非裁兵以節餉則財政永難整理收支永無適合之望此之謂治標即裁兵所以救財政之窮困但再從軍事之見地觀察之應裁汰無用之兵而訓練有用之兵無用之兵愈多則害民害國愈甚有用之兵則其額稍少必良於烏合之衆故此事實今日刻不容緩之要圖而亦至難辦理就緒者也 
　　上之三項今日皆巳加以討論其成績如何未可預卜軍事會議之名副其實與否胥滬此覘之可矣 
　　外交問題軍界旣服從中央政府之命令政府今後所宜取得者即爲代瑶人民機關之意思現在形勢尚極混沌吾常方这此次外交方針不通過則依法非内閣自倒即爲解散國會方今内閣閣員變故迭呈補苴有待故依記者觀察不出旬月政司將有極大變動其變動途徑之如何乃足貽外交内政以至鉅之影響國人今皆着眼於局部之事件關於國家生命如何營養之方法似無人加以研究吾今特以一言引起全國上下之注意亦司言論職者應有之任務也 
[川事糾紛中之都中政潮]  
　　羅劉交鬨一節在京有兩派各有其所主張甲派謂劉不遵命令其所宣布者爲政府所接駐川雲南軍官之電文其一曰軍人天職首重服從爲國忘軀他無所顧溯自上年冬季民國阽危不惜犧牲一切復活共和復蒙大總統俯念殘餘之衆留備川省方冀圖報國家俾酬萬一不料本月十八號因第二師師長劉存厚妄冀非分竟敢率衆叛亂圍攻督署伏思羅督軍爲中央任命即有要求亦須中央鈞裁師長爲督軍部屬劉存厚敢於稱兵叛亂此端一開設有效尤將何以處且各官兵等兵羅督出死入生同嘗甘苦連日以來官兵激怒憤泣同聲軍中呼號咸欲拼此餘生爲國家除此大逆惟迫於長官嚴令稍爲鎭守乃劉存厚悍然不顧紛調軍隊赴省當茲外交多故該師長有意煽亂糜爛地方非喪心病狂何至於斯目下官長憤急之氣愈不可遏惟有懇乞中央聞令剿叛逆以正部屬背叛長官之罪庶伸國法而快人心臨電屏營不勝盼切待命之至四川暫編陸軍第六第七兩師圑長賈紫綬朱德盛營長連長聨名四十三人及全體官佐士兵同叩梗其二爲雲南師長顧品珍來電訴稱　軍被劉存厚兵裁留兩　官佐以及家屬在該師區域城内居住者悉數均禁即流寓川省紳商據某抄没派員　　迄未交還凡被拘留之官佐士兵生死未卜此項人員甯得以捕虜相待　遭毒手　何可言其　嚴令一律釋還　欽人道如仍置之不理滇軍將校憤恨已極勢難阻遏必更釀成戰端迫切電陳並乞迅示云云而乙派則返之謂前日大總統令曾據成都戴兼督來電將劉存厚免職聽候查辦然聞近來京中公私兩面所致戴氏之電始終未得一覆據交通部消息成都附近電局在羅督監視中者實有六處則前日戴氏來電其中有無舛錯之處殊覺可疑昨日政府果接到劉存厚來電内稱確巳將所部退出城外僅留兩營在城亦巳交戴兼督兼管則劉氏並不違抗中央命令之心灼然可見聞政府亦知前令失之過嚴决定仍將劉之將軍名號明令開復昨已擬就命令送請總統用印矣云云 
　　兩派所言各有其是非惟聞交通部得川電實有多起茲錄如下四月二十日四川重慶電局呈交通部電云交通部鈞鑒成都近因解散第四師軍隊風潮劇烈本日上午接成都密電稱兩軍戒備甚嚴恐將宣戰下午九鐘復接該局密電報告城内已開槍頃督軍巳派員駐局檢查各等語謹特密陳再該局存欵業經恩洪飭令設法滙渝現該局所存無多已密飭交領事處保存祈釋厪系高恩洪叩巧又四月二十日重慶電局呈交通部云交通部總次長鈞鑒巧電計垂覽頃在電機詢得成都自昨夜八鐘至今尚在激戰謹電奉聞高恩洪叩效又四月二十日重慶電局呈交通部電云交通部鈞鑒頃據成局電云城内戰爭劇放火秩序大亂又疊據瀘州叙府自流井等局電稱各該局現在均有駐防軍隊派員駐局檢查電報官商各電盡被扣留且禁止收發商電等語謹先電聞川藏監督處效又四月二十一日重慶電局呈交通部電云交通部鈞鑒據瀘州局電稱頃由趙旅長派員來局檢察電報據云奉師長令除致督軍電准照轉發外其餘官商各電一律停止現往磋商所有叙　無關緊要商電暫准通融拍發應如何之處乞示遵等情　來理合轉陳伏乞核示祗遵川藏監督處效又四月二十一日自流井電局呈交通部電云交通部鈞鑒頃據駐防劉旅長法坤函稱奉督軍電聞斬有各電局希派員切實檢查非本署所發致之電外一律扣留爲要謨皓子印等因着派蘇副官迅飭電切實檢查此令蘇業到局檢無論何電非經蘇檢查許可不能拍發爲此具報懇請示復盼切自叩皓又四月二十三日叙電局呈交通部電云交通部鈞鑒本日叙州王旅長奉督軍令派檢查二人來局檢查往來電報謹聞叙叩皓又四月二十三日重慶電局呈交通部電云交通部總次長鈞鑒效電奉悉成都自二十午後停戰迄今城門緊閉交通斷絶所有中央命令及府院各要電均巳由恩洪在機上飭令前成局長轉交羅劉軍收閱免自藉口因亂事致未遞到情事英法日駐成總領事已於二十一日下午均各由軍署平安回寓惟羅督有通電即日遵令交代而仍監視康定叙府自流井瀘州各局不准發商電且於十九日電調各處駐防滇軍星夜赴省十九二十日之役附近皇城居民被焚千餘家法國敎堂醫院均遭池魚之殃政府若不速簡威望素著公正大員入蜀整理川亂殊未已也川藏監督處高恩洪叩禡 
　　又聞政府於二十五日又致羅佩金電一通文曰成都羅前督軍眠個電悉以成都此次事變歸責於院部寒電之挑唆殊所不解查省城内鬨祗劉存厚所部中之一部分第四師雖經遣散並未反抗一三五師毫無變動謂爲激動各師致釀事變任意牽混殊非事實至謂牽動各師長舉起反對則五師長反對執事編遣不公一電係在三月文日譯發與院部四月寒電更屬無涉寒電一再電請云云實緣執事自上年十二月以來疊次請調劉存厚最後請派劉雲峯接替嗣請任陳澤霈爲松懋鎭守使續又請撤任所請更換者實不止劉存厚一人川局糾紛政府兼權並顧巳苦不遑何忍出以挑撥執事如有疑義不妨據理詳詢何至遽行通電顚倒是非總之川事至此院部處置惟有求正當公平之解决决不偏徇亦毫無姑息也院部有印 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　劉存厚陳明衝突之哿電 
　　　　　　　　以後羅佩金方面所陳中央各電　　　　　茲又得劉存厚陳明衝突情形電文　　　　如下北京大總統總理總長參衆兩院各報館南京　　　　　督軍省長議會報館均鑒蜀自去年首應西南義師　　　　　災最深方冀蔡松坡來蘇我瘡痍乃羅佩金覬　　　偪祭東下署四川督以後視我蜀爲被征　　　　滇人徒手七八千來蜀新編師旅遠則反對中　　任命之戴省長近則請准進京後挾滇屬軍　要挾大總統以請留命令旣如兒戲元首任其所欲川　　貧其失政川軍尤惡其要上威信全失命令不行乃欲藉　　之名爲弱川强滇之計一方減川軍餉爲每師八十萬元一方增滇軍餉爲每師百二十萬元一方削川軍之特科一方增設　　　　營位置額外之滇軍路人皆知其存心軍　尤恨其私意乃近日解散四師乾没欠餉派兵守隘時侮川軍　　恐其衝突乃商羅督劃明戍區十七日夜滇軍假運彈爲各直闖存部未遂同時又派滇軍闖入二師外城戌區方加詰問遽開鎗轟斃川官兵各一正電話質問又開大砲鬨斃本師砲圑官佐士兵多名川軍積情鬱久互相混戰存厚一面商請羅督止攻續即安慰所部乃羅督先已伏兵外城黎明夾攻本軍步圑砲圑爲自衞計互相射擊洎城下橋南面與本軍衞隊接近衝突益烈羅復由后子門出兵進擊本軍司令部十九日戴省長及各法圑英法日領事調停止戰正往復磋議間督署砲聲隆隆鎗彈如雨紛向二師攻擊其最慘酷無人道者乃於調停停戰期内注石油射燬民居數千家之衆存存派兵救火被其鎗斃多人現復廣搜石油聲言燒盡全城靈調滇軍意圖殲滅川旅似此抗中央以遂陰謀擁兵權　害　辜上妨國家之統一下爲人民之蟊賊存厚忝附義師情　愛國凡有蠧國害民者誓必除之况屬桑梓能不情殷自衞除按兵電請中央恭候解决外合布蜀人所受之茶毒以公是非於天下伏乞諒察主持公道再羅督阻電自專意圖朦蔽發電稽時合併陳明川軍軍長兼任第二師師長劉存厚哿（二十日） 
[二十四日兩院開會紀]  
　　昨日（二十四）下午一時參議院開會議長王家襄主席延長時　　　點始克開議先報告請假議員畢黎尚雯動議變更議事日　先議第十條表决多數可决遂宣告第十案前武昌民國江　大學校學生李國權等關於學生資格請願事件（請願委員　　出）委員長章兆鴻報告依據原請願書咨達政府表决多　　　隨山湯漪動議請國務總理及内務司法交能三總長出席質數質問畢議第九案查辦交通總次長及各員司受賄違法案議至三　　　休息三十分鐘（質問各情已詳昨報）休息後繼續討論　樹强　查查二字施之於總長乃違反約法蓋國務員不能自　　　也　張聨魁謂財政部旣有查辦則交通部　當然可以查辦其爲國務員一也况彈劾案有人數　　　過又非常不易故本員主張分次提出陳善主張改　　　交通部各員司查辦案如果查有關係總長之　　　提出彈劾案張魯泉謂總長雖屬文武官吏非爲特别官　　受約法第十九條之保障望諸君以法律爲重金兆棪主張以國務員能否查辦諮詢衆議張我華謂此案只可根據約法爲轉移不能以一表决輕輕决定議長謂前李述膺君曾提議付審查是否有人附議衆呼附議解樹强極反對付審查之動議劉彭壽謂此案關係戳權不能輕輕放過能否查辦又難决定請議長諮詢各提議人撤回修正議長以撤回修正詢之大家衆無異議遂由提議人撤回修正苗雨潤動議變更議事日程提前先議第十二案山西省議會關於田賦附加稅畫歸省縣地方留用請願事件表决少數有人提起異議反證表决又少數證明第一次表决多數遂宣告第十二案委員長請省略報告遂以審查報告交財政股復行審查表决多數通過接議第五案鈔票制限法案繼續議第五條楊永泰又提出不關但書之修正表决多數張我華前提修正加但書但在邊省及通商口岸者免納發行稅茲又重行修正文但於外國鈔票流通之通商口岸得免納發行稅湯漪謂外國鈔票流通之處多在邊省如東三省等處是而張議員反將邊省二字自行删去殊覺不妥議長以張我華後之修正案表决少數繼以張議員前修正案表决多數第六條各銀錢行號遵照本法第三條發行之鈔票自本法公布之後遇有更換新票時須先呈由財政部核准再向財政部印刷局定印張我華修正自財政部核准後以下皆删去改爲方得重印四字解樹强等反對修正案贊成於案以爲向財政部定印钞票一則樣式可以畫一一則數目易成稽查金兆棪又表示赞优修正案李述膺反對修正案楊永泰修正加除特别規定外等字衆謂當然之加入無須表决遂以張我華之修正案表决少數繼以審查會修正案表决多數第七條各銀錢行號遵照本法第六條發行之新票須呈由銀行監理官或財政部指定之官署蓋印其收回舊票應即繳由該監理官或官署核數銷毁謝議員修正案其收回舊票應由該管地方核數銷毁表决少數以審查案表决多數第八條至第十二條均照政府原案通過遂敬會 
　　同日下午一點衆議院開會副議長陳國祥主席至兩點始足法定人數先報告請假議員在七日以上者恩華張琴何雯李載賡第六人均無異議郭同提出臨時動議要求國務總理出席質問關於交通部津浦購車受賄事項衆無異議主席謂現在預算委員會審查終了本日可以報告尚鎭圭又動議先議本日第六案表决少數遂照議事日程開議第一案大總統府官制案第一條照原案通過第二條但書某君修正改爲列舉表决少數又以原案付表决多數通過第三條及第四條均照原案通過第五條王源瀚主張删去題頒榮典四字以爲憲法二讀會已經删去本法當然不能有規定又典守印信四字應改爲監視用印四字馬驤赞成删去題頒榮典而不贊成監視用印吕復則反對王源瀚之修正案以爲憲法旣未通過即不能發行效力典守印信亦未必卽能盜用印也蓋諸事皆刋之公報大總統每日必看豈盜用印信大總統不能知耶主席以馬驤說付表决少數又以王源瀚之修正案付表决贊成者亦少數有人提起表决疑義反證表决令反對修正案者起立起立人數一百二十人少數足以證明前次表决多數討論至此主席宣告休息二十分休息後延至三點四十五分始足法定人數郭同謂總理是否能出席主席謂適電總理已回國務院同法總長以事不能出席現在再電國務院請總理出席遂開議拦議大總統府官制案第六條徐蘭墅修正主張秘書改爲薦任而秘書長則爲簡任王源瀚主張簡任秘書四人薦任秘書六人照原審查案減去四人以爲總統府所司之事不過爲大總統一人之事重大國務皆由國務院執行故總統秘書無須十六人之多劉盥訓贊成徐君之修正議員某君則主張仍照審查報告吕復則以爲簡任荐任皆可謂之由大總統任命不必特爲規定反嫌繁瑣故主張本案任命手續全然删除應俟討論官等表時再爲討論徐蘭墅反對之主席以吕復動議付表决贊成者少數又以王源翰之修正案付表决贊成者亦少數又以徐蘭墅之修正案付表决贊成者亦少數吕復臨時提出修正其文爲秘書處應有左列之人員秘書長簡任秘書處長簡任秘書荐任書記官委任時功玖謂現在表决之時何以又提出討論主席又報告國務院電話謂總理巳出席參議院司法總長允出席因諮詢應由司法總長單獨出席抑俟下會與總理同時出席王侃又請主席法意此種修正案根據何條主席謂旣有附議當然可以表决贊成者請起立起立人數一百十四人少數有人提起疑議反證表决起立者少數足以證明適間表决多數第七條王源瀚之修正爲秘書長得出席國務會議傳布大總統交議案件之理由表决多數第八條第九條均照原案通過第十條牟琳主張删去衆無異議王源瀚主張另加監印官卒未成立第三章標題亦照原案張伯烈謂第十條尚未表决保以即表决第三章爭論久之適法定時間已至主席遂宣告散會 
[新華儲蓄票開籤]  
　　新華有奬儲蓄票日昨（二十五）在北京先農壇會場第三次開籤之工至據調查所得第一奬之票係東三省利通公司售出第二奬之票係廣東利商公司售出第三奬之票係安徽得利公司售出第四奬之票係京兆富源公司售出第五奬之票係浙江廣儲公司售出其餘尚待調查出由新華銀行援照去年辦法自一至五等各大奬摇出卽由開籖場逕送北京電局用公電通告全國電局一體立時富布用大字書寫張貼各局門首俾衆周知茲將各奬之號碼開列於後第一奬○九一○九一五 
第二奬○三二二二八四 
第三奬○四八一四四四 
第四奬○九○九五七四 
第五奬○七五四七二九 
第六奬○七五八六四二○八三九五六二 
第七奬○二三五八七八○五二九一三八○五四二三四九○三○二六六七○○八七四八一○○四二四五一 
第八奬○三五○二五○○四二九三二一○四○六五四二○三二五八二九○一八四二九九○一五九七三三○七○一○九五○五五四八八一○一八六二八三○七一八五五九○五七六○五七○一一四一八四○二四九三五九○六五五四○六○四四八八○八○八二四六四一○三○○四八七○二六○一四九○九二二二一二○一九九○四四○八八六六三一○八四六九○七○一○四五七○○三三二三四九○一六六八八八○○○二七六五一○三四七四二一○五六五三二八○○七九二四四○五七三○五二 
[鄂議會中之新爭潮]  
　　閙懲戒案鄂省議會因傅作楫唐文德等互起衝突二十日開會未議一事而散聞傅唐衝突原因係劉楫胡潛等欲乘是日商榷派多未出席擬將簽席問題表决並卽由會中自决將詹趙梁除名了事故討論電催國務院之際劉楫主不發電由本會自身解决傅反對之言詞稍激唐文德又阻止傅之發言於是衝突以成當時商榷派皆作旁觀傅一人與唐文德胡潛劉楫田大勳劉亮池澤民舌戰唐等要求議長將傅懲戒並命警察扶出王信敷議長堅不肯從迨傅自知不敵趨出散會後敬德派又接開茶話會磋議懲戒傅作楫謂其擾亂秩序王議長以搗亂者非傅一人單獨懲戒必又起劇爭力勸息事池澤民劉亮等不從二十一日遂不能開會二十二日星期經各派疏通意見二十三日開會當不致有提出懲戒之事惟聞敬德派以傅有私請變更議程一事將另提懲戒然此事又關係議長蓋傅於上年常會曾提議彈劾警務處長催振魁此次臨時會於十六日開第六次大會議事日表已將彈劾案刻入第二是日因一案未議未及此案則十八日議程應即照前編列乃忽改爲各案之最後各議員當場質問王議長謂據傅來函調查該處長違法事實有未詳處請置緩議故將議案移後並自認未先報告擅自移置爲錯誤衆遂息議然對於傅則不免懐疑以其前主彈劾警處長最爲激烈今忽態度驟變此中或有原因前日敬德派羣起相攻未必不含有疑意現遂思以此爲懲戒理由王議長因本會彈劾各案隱消者其多非傅作俑且此案尚未至撤銷程度仍擬調停了事未知究能消弭敬德派之意見否 
　　爭行文權鄂省會前因對德問題發電被阻會於十八日會場議决請願國會咨達政府撤銷省會行文院部之限制現是項請願書業於昨日發出其措詞云查五年十一月二十九日准本省省長咨轉國務院馬電尋繹電旨謬誤實多略舉梗槪爲貴院陳之省議會者一省之立法機關也對於本省行政長官居於監督地位除例行事項外凡所主持多有與行政長官發生爭議或至不能相容如浙江省長之裁撤審檢所也浙議會反對之而理訴於司法部陜西省長之脅迫議會也陜議會拒絶之而指斥於國務院果如該電言議會之行文須經省長核轉譬之涉訟法庭原告之禀訴必令由被告者代爲遞呈有是理乎此其謬誤一也省議會暫行法第十七條載省議會對於本省行政長官認有違法行爲時得以出席議員三分二以上之可决提出彈劾案經由内務總長提交國務會議懲辦之等語明明與國務員直接行文條文之精神昭然若揭乃國務院漫不加察率指省議會與部無直接行文之權悍然以命令妄事變更此其謬誤二也行政統係凡屬核轉公文之機關均有管轄監督之性質如縣知事之行文於省長道尹爲其核轉之機關道尹之行文於各部也省長爲其核轉之機關原電謂省議會與省行政長官對待而省議會行文於各部乃須由省長核轉是立法受行政之節制平等享僚屬之待遇冠履倒置矛盾相攻古今中外甯有此奇例耶此其謬誤三也文書往還不過實行各項職權之一種手續并非議會重要職權若藉口於省議會職權中無所規定以命令妄加限制則省議會與省議會曁省議會與國會均將斷絶關係值此内憂危急存亡之秋惟有箝口結知坐以待斃而已此其謬誤四也以上所陳本會全體認爲與法律政治極有妨碍謹依法其書請願貴院懇祈早日議决咨達國務院即將馬電取消以明職分實紉公誼 
[滇省舉義之卹金問題]  
　　滇督軍以舉義時傷亡各將士遺族待卹孔殷然如斯巨欵滇省旣獨力難籌中央又無的欵頒發長此遷延殊非所以優待義烈之意爰商請川督軍協力籌措俾獲墊發一次卹金頃得羅督軍復稱共和再造滇實首義所有傷亡將士或斷脰毁肢或捐軀赴難旣盡忠於國事致遺族之流離情實可矜理宜優卹惟此項經費爲數不資前經蔡督軍連同欠餉犒賞等欵併計共需洋三百萬元巳電中央籌撥在案佩金接任後復援案請求至再至三昨准部電飭仍就地籌措無如欵額過巨一時驟難得手容俟籌有的欵卽當儘先酌撥川省目前兵多餉絀不特善後經費絲毫無着即核准預算之數亦收不敷支仰屋徬徨朝不保暮承囑先行協助實屬力與願違負負空呼惟祈鑒宥云云亦可見此事之難以解决矣 
[烟臺地審廳長之納妾訟案]  
　　烟臺地方審判廳長邱在元近因納妾發生訴訟糾葛先是邱以無子聞曾商諸其妻陳氏得其允許本年正月間遂由羅欣甫劉滋堂兩人說得李福祥之女願許爲妾約定聘金三百吊女母李程多並其母舅程國楨等亦均願意說定之邱曾向各機關同寅說明納妾原委後聞女母受人敎唆意欲在聘金上多所要求並於上星期六日向道尹公署控告當經道署派員訊問李程氏忽又要求將案撤銷並允換柬邱以日久恐生枝節遂命即晚（四月十四日）過門過門後全家亦各相安無事乃事逾數日李程氏忽又向道尹公署具控謂邱霸女爲妾以官欺民請求核辦其呈文略云竊氏生有一女年十六歲於民國五年十一月間氏女被氏之娘門弟程牢二將氏女誆至伊家居住至今未回家門忽於今年三月間氏娘門弟向氏與小女提婚伊向氏云係審判廳長名下爲正式婚姻氏以當面應允於今四月間氏並不知何日邱廳長備定彩禮首飾等物向氏之娘門換帖氏一概不知於四月十日氏聞娘門街鄰傳說氏之女於四月十五日過門等語氏聞知卽赴娘門詢問此事氏之娘門弟自覺情虛即將邱廳長送來之柬帖氏收存氏再三不收伊口出許多狂言言氏若不將小女許給邱廳長作二房廳長定將氏票傳到案拘押等語當此民國時代規定律條極爲嚴明此等惡劣司法長官膽敢抗視國法硬覇女爲次室又兼違抗國稅柬帖以上不遵部章照貼印花稅票且又現奉部令無論官民男女婚配應用部發下正式官婚書爲標準以上三條平民違犯均有罰辦明條司法長官違犯却係有意違抗亦有應得之懲戒處分爲此據實瀝陳並有柬帖呈驗叩乞道尹大人有兼督司法之責依法懲辦以救寃民云云此呈遞後該氏同時並向烟臺地方檢察廳正式告訴其訴狀云云爲串謀朦朧覇女爲妾以官欺民請求核辦事竊氏生有一女年十六歲氏家貧如洗於去年十月間有氏娘門服弟程國楨與其婦程氏同生奸計赴氏家與氏商酌敎氏女向伊有做針線等語氏已當面應允伊遂即將氏女領至伊家一去未回於陰曆年底氏赴伊家意欲將氏女領回家過年伊等再三不交氏女回家至今年前三月間伊等赴氏家于氏女提婚言及是審判廳長邱特士身旁爲繼室並出彩禮大錢三百吊赤金首飾數件衣服若干件旣已允許於後二月十二邱廳長將彩禮等物付程國楨家換柬氏槪不知情换柬後氏聞街鄰傳說氏女業已換柬不日過門等語氏即向伊等詢問伊等自覺情虛不分皂白將氏毆打不堪氏非伊敵手幸有街鄰排解自可忍氣回家迨至次日氏復問伊家要柬帖伊將柬帖交於氏手口稱事已成就實言告汝原係邱廳長作二房汝若不允邱廳長定行票傳到案拘押等語窺其司法長官實出無奈具禀道尹並將柬帖派員審問諭令此柬帖類似賣據殊屬不合令速爲更換正式婚書爲標凖伊等膽敢不遵上級諭令仍用前柬之字樣書一小帖交于氏手于二十四晚十點鐘有羅欽甫劉滋堂程國楨並其婦程氏硬收將氏女送交邱特士公館伊等確受邱特士賄買毫無疑義此等司法長官非尋常可比以上所訴各情毫無虛揑此乃萬不得已爲此叩懇電核以救寃民而正圖法是爲公便等語該氏旣向道署及檢廳呈控越日忽又由氏夫李福祥至道署上禀請撤銷控案其措詞略謂民女經其母舅程國楨作媒商民夫婦情願將生女許配邱君爲次室業於陰曆二月十二日面同民夫婦立柬並收到彩禮衣物首飾茲於日民妻忽被人愚弄冐昧赴憲署遞禀告訴程國楨誆女許親等情民實不得聞民妻亦追悔無及今懇乞道憲憐念婦女無知冐昧呈禀恩准免究消案賞發原柬感德無旣惟聞此案檢廳一面旣受李程氏狀詞檢察長牟君已將所呈情形電禀來省請予核辦日來山東報界紛紛紀載此案有謂邱廳長引誘民女强逼作妾者亦有謂李女原係有夫之婦者種種揣測都與邱君名譽有礙於是邱廳長乃致函各報聲辯謂各報登載鄙人納妾一事中間情節多屬虛僞敢將此次納妾情由略叙原委鄙人中年無子納妾事非得已今年正月義間憑媒劉二君（係本地公正士夫）說得武定府人李程氏有女未字情甘作妾約定財禮三百吊當於前月初旬交足曾有各方面爲證惟中間李程氏聽人唆使尚欲格外要求雖小有牴牾亦已後悔自向道署請求撤銷並重立柬據有案總而言之茲事始末鄙人毫無苟且有公正中人可以作證云云亦近來宦海中之趣聞也 
[皖省近事]  
　　安徽省議會第三届常會前擬改爲臨時會昨茶話會討論一致主張電請參衆兩院解决省議會前提議限制議員請假案由審查會審查結果如議員無故缺席者扣公費二元並將此項增入議事細則於五月一日實行昨日大會已多數通過 
　　江皖公産一案前經倪省長派會員淩昭吳傳綺等駐等清理嗣蘇省議員提議謂貢院地皮應歸蘇省獨有其處其處分範圍不過地皮上之磚瓦木料等項而止而皖省議會對於此事亦曾屢議進行辦法第一次協議（一）議决本届協議以處分貢院爲範四（二）議决處分貢院成數定爲蘇六皖四二次協議（一）議决貢院地皮招商承領得價照蘇六皖四成數公分（二）議决地面碍瓦木料除劃出明遠樓直至衡鑑堂作爲三蹟保存外餘隨地皮招商承領或單獨出售（三）議决招商承領以前先行開闢馬路其經費由蘇皖兩省按照四六成數分擔或以變賣磚瓦木料等價充之三次協議議决設立處分貢院事務所先行訂定章程咨請兩省省長核辦 
　　皖省議會屢次呈請取消繁昌霍守華礦權一案曾得部覆謂爲無可挽回現聞該會又以繁礦關係本省土地主權斷難緘默應由本會請願國會咨請國務院查辦一面公推代表入京與旅京同鄉接洽共商進行方法 
　　省城紳商學各界今日（二十五）特假商務總會開會討論鹽斤加價案 
　　安徽公益維持會現擬爲倪省長建鑄銅像並立生祠於蚌埠聞省長已撥銀三萬元作爲該會發起人欵項 
　　皖紳胡清等現正糾約同志組織一言論機關命 
 
 
 

Page 7

 
 
　　名民志報以代表輿論維持民生誘　民　無黨無偏　爲宗旨業巳呈請官廳備案 
　　懐寗縣李家嘴搶案現由朱知事派法警在省城東門外破獲並拘住要匪三名昨已開庭嚴訊 
[杭州快信]  
　　北京清華學校招考中等科一二年級學生規定浙派五名准五月十日起至六月二十日止爲報名期間七月二日起分場試驗 
　　警務處委任程疆爲龍游溪口警佐魏潭爲長興虹星橋警佐 
　　胡運司擬交卸後赴京謁見李思浩再定履新日期 
　　　屬官營産事務所成立至今民怨沸騰財政廳　飭新所長劉灝設法整頓務期公私兩益 
　　杭　地檢廳食井穢濁全體人員患病者已歷大半檢察官徐士楨迮龍山　亦因疾先後請假　興迎燈肇禍案之警佐金林擬提省審辦 
石　嘉興吳興三屬統捐局長（最優等）約明後日發表 
[南京快信]  
　　省議會昨日選舉會到十二人未投票散會聞前日談話會已决定候補參議員無論能否産出五月一日准開會議惟昨日調查在省議員竟不滿八十人不足半數錢副議長昨巳函催回籍各議員務於月内到省免悮會期 
　　財廳昨已續撥二萬元解交省議會會以應急需 
聞馮副座准今日（二十七）電東銷假 
　　　馮副座收土案昨亦派某諮議赴滬磋商廢約 
　　近兩月各徵收機關比較短絀甚鉅胡財廳長昨特謁齊省長商酌先將丹徒靖江高郵閔行等數處所長撤換以示懲戒 
　　公民吳紹文劉伯昌等因選舉訴訟案昨又赴江寗地檢廳謁檢察官催促迅將此案公訴 
　　寗垣近日防務又加巖緊深馳警察均派雙崗江蘇全省典業公會將推舉代表赴京請願當票免貼印花稅 
[江北雜聞]  
　　淮揚道尹左杕周近奉省長訓令准敎育部咨本年十月在京召集全國實業學校校長會議先　會議規程十一條曁應行討論問題五種交各　區派員届時蒞會並令所屬各縣甲乙種實　學校一體尊照 
　　江北水災各機關扣俸一成助振尚有未繳者　臣財政廳遵照省長訓令函催各該機關照繳 
　　理官産處委朱邦强來浦復查淮揚屯灘　局　沈朝宗被控案已事畢回省復命 
　　　　義泰坊禀訴該經理收費不一第七區　　公賣局局長李崇鑒巳批隨時查察　　各屬仍未得雨官府及農民祈雨之狂　　於沸點但殊無效果 
[地方通信]  
[松江]  
　　匿報契價辦法之指令財政廳以契稅條例第八條第一項載凡匿報契價十分之二以上未滿十分之三者應照短納稅額兩倍處罰云云其巳滿十分之一以上未滿十分之二者條例上並無處罰明文似應飭令照補短納稅銀免予處罰但民間買賣不動産價格高下不一如價高至數千元數萬元則一成之數亦鉅似難一體免罰故特擬定將短報契價十分之一以上未滿十分之二者按短納數目倍罰惟一成之數稅銀不及一元者仍僅令補繳足數免予科罰如此辦法則民間匿報取巧亦可藉以懲或等情呈准財政部刻巳指令所屬各縣一體遵照矣 
　　會商開浚楓涇市河楓涇市河淤塞巳久不但交通不便飲料不潔設遇火災勢更不堪設想是以由嘉善境之自治委員施次吾君呈請嘉善縣於自治費内撥洋八百元並就地勸募八百元以便即日開浚業由縣署轉呈省長指令照准並飭轉商松江縣將該鎭蘇境市河同時開浚俾資宣洩不知李知事能否照辦委員澈查印花松地發行印花各機關均由縣署指定並於印花正面蓋有篆文印章松江縣三字俾外來僞票不致混入而本邑銷額不致低滅曾由縣署詳訂詞查規則令知印花勸導員嚴予查察昨縣轄亭林市官中沈守敬繳呈契稅時繳狀上所貼二分印花兩枚票面均蓋松江兩字後章與縣署印章不符顯係僞票業由李潤之知事派委壽永昌前往澈查矣 
[杭州]  
　　省議會十九次開會紀二十五日省議會開十九次大會上午九時議員報到者八十七人政務委員出席者四人秦議長報告變更議程先議十四案六年度省地方歲出入豫算書歲出敎育費二讀歲入内務財務費及歲入三讀接議敎育費補助浙江私立法政學校經費三千元徐仲偉胡壁　標等均主張删除孫如怡任鳳岡陳鐘祺林卓主張削減三千元爲一千五百元以維現狀意見各執即付表决贊成删除者少數秦　等提出異議付反證表决亦少數遂投票表决結果藍票（贊成删除）五十票多數補助私立法校經費删除外逐欵朗誦無甚更改敎育費臨時門二讀通遇歲出内務財務經常臨時各費文字上略爲修改三讀通過畢議長宣告休息各議員午膳後接續開議歲出敎育費經常瘦實業費經常臨時二門均係文字修正大體無更動三讀通過秦議長報告預算案除歲入門因削減地方實業銀行官股及船舶牌照捐案均未解决以致不能舉行三讀餘皆大致告竣現在可否將前項議案變更議程提前解决衆贊成即議浙江内河外海取締船舶規則案孫如怡提出修正全體反對仍就審查報告討論均無異議開始二讀除外海水警取締船舶規則末尾增加本規則施行以後現行魚圑捐徵收法卽行廢止一條外餘無基增滅省略三讀又議削滅地方實業銀行官股案陳鐘祺報告審查結果以特别公積金改爲特别基本金對於濫賬一層恐不能收回胡炳　黄强等均不贊成謂其中黑幕不堪言狀非求眞相宣佈斷不承認任鳳岡登臺發表意見謂諸君如欲澈底根查有二種問題先行解决（一）對於公積金是否要不要（二）如因官廳批准在先則抱定官六商四之主張（三）對於盈餘二萬餘元應須劃回歸入官股不得再作别用是項問題非得研究妥當解决後不能操切從事至此時逾法定時間宣告延會 
[嘉興]  
　　嘉屬之蠶事消息嘉興本爲詞蠶之區每届暮春婦女之携籃採桑者不絶於道現榖雨巳過天氣融和蠶子漸見　化四鄉農民均於前昨兩日爲大帮收蠶之期而崇德海鹽嘉善平湖桐鄉等處亦於昨今等日收蠶因天氣和暖故發育極速市上葉價已由一元三四角而增至二元左右各葉行現均購買桑葉籌備營業惟以鑒於去年北門外某葉行之倒閉情形咸持穩健主義不敢賣空買空而嘉屬之舊有繭行及新設繭行現正請領牙帖遍貼招子組織營業矣 
[無錫]  
　　冒充開平煤敗露有寗波式運船數艘執有開灤礦務局分運單裝之煤斤來錫兜售即有某煤號等購去三　餘有三船尚未售去擬開赴上游一帶忽爲人察出煤身不符報告上海開平局即由劉買辦派來賬友兩人追至惠山浜口獲住一船餘巳逃避僅將船户李阿炳一名扭交第三分所訊問一過船户承認煤是冒充惟開平分運單究不知從何得來現聞巳由開平局來人電知劉買辦於今日來錫親自查間矣 
　　新劇家之罪惡無錫自去秋開演新劇後一班新劇家之罪惡久巳暄騰社會茲聞新秋聲演員錢浮雲因被同社演員王呆公裴灼灼兩人携同下妓秀林及小老三私在其家中歡會以爲不祥向王裴詰責反被兇毆心有不甘乃赴第一分所報告由侯警佐拘傳王裴兩人到所核辦當時二人尚以體面攸關抗不肯到嗣侯警佐以此事屬於違警非到不可即到案後如不承認亦須補傳下妓秀林小老三互案作證於是王裴二人大起恐　始隨同去警到所由董巡官鞫訊之下承認不毆再三哀求各判罰洋五元繳齊釋放王裴以體面巳失錫地不敢久居已於昨日　車潛赴上海 
[湖州]  
　　演講會紀事基督敎視學員蔣君倜卿於上星期自滬來湖並赴菱湖等處視察敎會各校本星期一二日（即陽曆四月二十三二十四）由美國默司金根大學畢業生成德女校校長榮美理女士邀請蔣君演講大要敎授主重自學補導訓練主重自然對於職業敎育尤多所陳述聽講者近百人西人如賴德懋君等亦均到會 
[廣東]  
　　乾霧鄉兵民慘情形王統領得慶前赴香山乾霧剿匪誤用鄉導致鄉民誤會互戰數日焚屋三百餘家斃命五六十人已經大吏分别派員查辦茲聞督署昨又據申葆藩飛報略云王得慶於三月二十二日督隊兩營馳赴乾霧鄉圍捕由荔枝山虎山分路入村該鄉民遥見隊伍前來卽將村栅先行關閉喝問王軍來處但雙方言語不通問答俱未了了迨王軍逼近該村民即由内放鎗一排王軍以爲拒敵隨亦還攻彼此遂互相轟戰計自二十二日起戰至二十六日迄未止息查是役官軍方面陣亡兵士數人負傷十餘人鄉民方面死亡約五十人附近之海北頭一村焚燬民屋百餘家斃命三人南佛一村焚燬八十餘家斃命三人大坑一村焚燬八十餘家該三村所損失財物現尚無從查確王統領及方師長現各有兵一營駐紥該鄉辦理善後關帮統留兵兩連駐紥荔枝山以資鎭懾 
[武昌]  
　　反對歸併應鹽之京電鄂岸榷運局逕請駐漠稽核所轉詳鹽務署請將應城監稅歸併該局辦理並限制産製取締運銷茲經旅京應城同鄉參謀次長蔣作賓等四十餘人來電否認請省長財政廳省議會力予維持電文云頃閱京漢報載鄂岸榷運局陳請駐漢稽核所轉詳鹽務署稽核所詳文内稱擬將應鹽稅務併歸鄂岸榷運局管理限制産製取締運銷各節曁應城公民與湖北省議會上大總統國務院參衆兩議院電稱鄂岸榷運局違背約法欺侮中央政府抺煞湖北官廳擅敢逕請大總統特頒明令將應鹽稅務併歸鄂岸榷運局管理等情不勝駭異夫應鹽産於石膏鑛内爲湖北地方之特産國家設官榷稅人民倚爲生活前清鄂督官文本奏客行銷黄陂孝感漢陽漢川京山天門安陸隨州應山雲夢及本處十一州縣後因淮商藉勢力爭乃改爲行銷京山天門應城三縣當時人民怵於專制淫威之下隱忍不敢言湖北諮議局成立因顧念民隱巳議决行銷鄂境民國肇興省議會亦議决廣銷並以加稅辦法咨行湖北行政官廳旋因議會解散湖北政府卽於帝制况爭期内實行加稅未予廣銷凡應鹽之困於一隅而不能銷售自由者無非淮商暗中運動把持此湖北人民所共見共聞而憤恨不已者也迺者應城商董巳陳請省議會省議會以應鹽祗加稅未廣銷不免失信於人民又將舊案重提議决咨行矣我督軍兼省長仁民愛物我財廳提倡實業保護民生久爲鄂人所欽仰我省議會尊重約法意在維持人民之生計及營業之自由鄂岸榷運局歸併應鹽稅務之說專横非法毫無理由之可言應城人民誓不承認此次省議會咨請應鹽廣銷案敬祈我督軍兼省長主持於上飭交我財政廳迅速施行以保全省議會之信用卽以保全數十萬貧貧工人生機庶淮商陰險之伎倆再無所施矣追切陳詞無任祈禱之至旅京應城同鄉蔣作賓郭光祖李佐村周作楫郭炳唐叔虎陳樸大校瑞瑚唐清漢張華輔閔啓豫蔣作霖等四十三人叩 
[雜評一]  
　　内閣之根本問題（一子） 
北京近又有改组内閣之傳說而諭者遂以政局動摇爲慮吾謂以今日情形論之軍事會議旣議决加入則段總理巳得各督軍之贊助目前似無改組理由可言若謂二三總長或因賄案牽涉或因稱病辭職則影響僅及於内閣之一部分亦未必因此而遽生改組問題也 
　　是故今日内閣不在改組之可慮而在無以自固其基礎固基礎之道無他威信而巳中央政府能力之有無全視其威信若何爲斷然而前從之中央政府每遇一種設施其初未嘗不雷厲風行後則未有不烟消雲滅有始無終爲政府自喪威信之大原因今欲挽回威信必自痛除此積斃始財部賄案與川省鬭案旣巽雷厲風行以查辦之矣結果能不蹈有始無終之前轍耶此足以卜政府威信之何若而亦卽爲内　之根本問題矣 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
　　寗紹公司股東聨合會開會記事 
　　昨日午後旅滬甬帮長生會安寗會長壽會集合會同仁會新長生會因寗紹公司協理董事會擅將甬興輪船賣於三北公司特召集密紹公司股東在法租界四明公所開聨合股東大會討論對付方法茲將開會情形錄後 
　　（一）會場之佈置會場設於四明公所關帝殿前議席則設於戲臺上股東席則設於殿前右邊挂一木牌糊以白紙大書總理虞洽鄉協理方樵苓傅筱庵次爲董事樂俊寳謝蘅窻袁恒之李志方鄭良裕孫梅堂張延鍾王蔭亭徐棣孫等姓名次監察人項如松謝蓮卿方耕硯屠康侯盛丕華姓名檯中爲演說枱左爲書記席右爲新聞記者席（二）股東之擁擠股東之到會者異常擁擠並有由寗紹原籍聞信後附輪輏滬與會者昨日到會各股東計共有二萬五千零二十六股之多 
　　（三）職員之推舉鐘鳴二下先由長生會方椒伯宣布開會宗旨後由各股東公推方君爲臨時會長繼又公舉周林慶爲聨合會會長俞宗周林瑞甫爲副議長並推舉陶耀庭朱相順董杏生胡尤生應季審顧錦華周仰山陳宸佐方椒伯孫世華洪丞其沈相甫孫世榮史致懐應茗香沈連生十六人爲幹事員繼又議設寗波分會會所即設於四明報館並舉王東園趙芝室馮友生孫軒蕉四人爲甬會主任衆皆贊成 
　　（四）報告之大略昨日除總理虞洽卿協理傅筱庵及董事會全體未到外公司協理方樵苓及項謝方屠盛五監察人均到會先由方協理報告甬興輪船由董事會議决出售反對無效及監察人函電埕問董事會均置不覆各情次由盛丕華報告本年二月間開董事常會時忽有日人江元來函願出日洋二十七萬五千元購甬興董事多數主張出售虞總理謂與其售與日人不如售與三北公司計九八元十六萬兩惟此事最好俟股東常會始行出售不謂多數董事决議速售傅協理主張尤力繼由屠康侯報告反對無效原擬將公司一應圖章封存詎董事會仍置不理不得已請高易律師函致海關理船廳聲明情形要求勿予過户惟能否有效殊不敢必應請各股東設法爲監察人後盾云云 
　　（五）股東之激昂方協理及盛屠二監察人報告時各股東已極激昂至此有某股東要求說明此次主張出售各董事究屢誰何盛謂董事王蔭亭當時曾表示反對意孫梅堂張延鐘二董則於議决後始行到會各董中堅持出售者爲樂俊寳袁恒之二人及恊理傅筱庵各股東聞之卿議論紛紛主張不一 
　　（六）討論之結果嗣有黄和卿李徵五提議俟虞總董由京回滬時請方協理詢以收買甬興之主意惟甬興旣限於二十八號過户應即由監察人項盛屠三人請求公共公廨出諭阻止過户並向律師接洽至總協理職權應由股東聨合會名義出函委託董事會擅賣甬興咎有應得應由監察人代事董事職務以股東大會選舉日爲止大衆贊成末由俞宗周林瑞甫相繼演說而散 
[川商所得之梓鄉消息]  
　　旅滬四川同鄉因本省羅劉交鬨地方糜爛迭電中中曁南京馮副總統等請速維持治安並電致本省紳商各界探問現狀已屢紀本報茲悉旅滬川帮某大商號昨晚接到家鄉可靠電信謂川事現已平息皇城督軍署一帶多被焚燬其餘繁盛之區如東大街走馬街等處幸均無恙云云 
　　又據訪員報告昨日上午駐滬某川商得本省來電謂省垣秩序現雖稍復銀根頗爲緊迫應請將貨止裝云云至下午六時某號亦接到快信謂省城自羅劉交惡後百業停滯近雖停戰而人心驚慌未能驟復原狀前裝來棉紗綢緞等貨現皆停積宜昌棧中俟秩序回復後方能運川續辦之貨應請緩裝云云 
[南洋公學二十週紀念第二日之盛况]  
　　昨日爲交通部立工業專門學校（即南洋公學）開二十周紀念會之第二日上午雖有微雨午後即晴中西各界男女之前往參觀者不下數千人來賓旣至即由大門繳券入内各叚俱由招待員指引該校成績品陳列在正廳二層樓上如物理部體育部衞生部學物部木土部種種成績俱派有校友當場試演指示俾觀者得以領悟其廳後即爲該校之機器電器木工材料等廠内陳各種器械亦由校友管理備答參觀者之詢問該校現擬創辦圖書館設立籌捐處聽觀者量力捐助昨日有梁姓等婦脫簪慨助亦有捐助銀洋者該會復命學生兜售各種書籍食物玩具以其盈餘亦供該館經費午後三時童子軍操演由西敎習斐克生李思廉兩君爲之指揮步伐整齊殊有可觀三時半圖書館專門家沈祖榮演說四時半爲黄友蘭之中西音樂在大禮堂舉行並請西賓奏琴合唱英歌音韻悠揚合座拍掌入晚七時尚有西人撲爾弗開演影戲七時半有李松泉之幻術及朱貢三李松泉之電光影戲藉助餘興以娱來賓云 
[傳觀殷汝驪照片]  
　　淞滬警察廳昨日通傳各區署所隊云案准京師警察廳函開前財政次長殷汝驪因案潛逃曾經電貴廳飭屬嚴緝在案茲將該逃犯殷汝驪像片寄上四張卽希察收飭屬傳觀一體注意嚴拿至紉公誼計送像片四張等因准此查本案前准京師警察總監吳效電後即經通令密拿在案茲准函送像片四張除傳發外合亟通傳該署所隊遵照仰即飭屬傳觀注意務將在逃之殷汝驪緝獲解廳母稍疏縱是爲至要切切此傳計發像片兩張傳畢仍繳 
[李佳白在津被捕]  
　　美博士李佳白君於此次對德問題頗持異議曾在渠所擔任在天津發行之某報發表意見現爲美總統威爾遜氏閱悉即電駐京美公使移文駐津美領票傳李君到署以備預審昨聞此案俟天津預審後須移至上海由美按察使開庭訊理惟滬地紳商與李君交誼深厚者聞悉李君在津被捕即於昨日午後紛紛致電天津詳詢虛實嗣見昨日西報亦經登載始知事不虛傳云 
　　按此則可與第一張譯電欄參觀 
[假名稽查烟土之騷擾]  
　　直隷人馮延年昨持第四師營長排長之名片在滬杭火車上自滬至松一段内假稽查烟土爲名任意搜檢旅客行囊當爲滬杭路局稽查陳某所見向之詰問馮言語支吾詢諸松江車站駐防軍隊僉謂馮於三年前曾在某營充當兵士業巳裁遣即由路局巡官王樹堂將馮拘住報由江局長備文移送松江縣知事公署請爲究辦 
[木商與交涉員往來函稿]  
　　滬南各木商因浦灘堆放木植一事與濬浦局迭次磋商迄未解决昨日木業會館又奉朱交涉員函告濬浦局准以沿浦灘五丈寛闊爲各木行堆放木植之所木業董事以要求放寛仍無效果復函朱交涉員仍懇據理力爭俾達目的茲將往來函稿錄後 
　　朱交涉員致木業董事函浦江堆放木植一節茲准濬浦局來函内開接准四月五日大函藉悉種切查各木行在南市浦江堆木一事本局礙難准其永外堆積然思一臨時辦法依南市駁岸線留寛五丈俾各木商可將運卸堆棧之木植暫時停泊各木商亦得有此時間籌一較好之辦法堆放木植則與浦江亦不至有所妨碍其暫時留出五丈之處當豎立水門江樁以爲標記再如木商因禁堆木植致多不便本局仍照前函酌酬以相當之補助（下略） 
　　木業董事復朱交涉員函接奉本月二十四日鈞函内開（中略）董等以事關同業當邀集各商開會討論僉謂沿岸線停泊木植一事曾於兩星期前函請鈞署會同濬浦局華董唐露園君及正工程司海德生君副工程司薩姆旭君實地勘視互相研究已知敝業之不得不藉沿岸線爲停泊木植之所但僅准許常泊自披灘底起以六十尺爲限敝同業以所限尺寸太狹要求推放蒙鈞署准許與濬浦局會議將再行提議乃閱該局致鈞署函不但不加推放竟縮爲五十尺是照會勘時原議反少十尺究不知該局對於木商有何用意使董等百索不得其解敝同業經營於斯歷數十年每年擔負鉅數捐稅及國家公債地方公益等經費莫不踴躍爭先樂輸乃正當營業反被摧殘此若不爭則事華商木業終必絶迹萬不得已仍求鈞署飭濬浦局遵守會勘時所議自披灘底停泊木植六十尺以外再予寛放數丈使停泊得當各安其業 
[關於潯關免料加稅之駁議]  
　　九江常關免料加稅一案前經九江總商會公推代表陳仲西來滬與國貨維持等會接洽請代設法維持已誌前阖茲悉國貨維持會現又接到九江總商會來函附錄該會分致稅務處財政農商兩部及江西省長財政廳九江關監督潯陽道尹請求取銷前案呈文之原稿於此問題言之甚詳亟錄如下爲呈於事竊於民國六年三月十五號接准九江關監督函准本關稅務司咨錄詳駁景德鎭與九江總商會禀請取銷九江常關民船免料改鈔加征貨稅一案除原詳理由九江關監督分别呈咨仍再照錄隨文附呈俾便參究並磁茶各業情形另詳載各該業之說帖外謹將副稅司詳駁九江商會數端一一駁復如下（一）原詳首稱稅率因革權操政府又稱忍視國家損失二十餘萬金不聽其設法補救等語查稅法之制定或變更其權限應屬何種機關人民對於納稅應負何等義務不可不據現行有效之法律爲解釋之基礎查臨時約法第十三條有曰人民依法津有納稅之義務又第九條有曰參議員之職權如左一議决一切法律案三議决全圑之稅法等語是稅法制定或變更之權完全屬諸代表民意之國會國民除依法納稅外亦未負有應聽設法補救容忍非法征收之義務况裁釐尚未實行江西沿途局卡林立商貨業已不堪其擾今再增一常關機關收稅衆商認爲稅上加稅豈非實在至於民船生計稅司旣知係爲獨享免鈔之洋駁所奪自應就洋駁方面籌商補救之方以爲酌劑盈虛烏可以甲受乙之損失而强令丙爲彌補揆情度理豈能爲平乃欲行此不平之新稅而猶曰商人所稱加重擔負爲懸揣將誰欺乎如謂研究貨稅之終結實出自洋商非取諸華商一似多取之並不爲虐試問洋商購買華貨能否槪不問價任凭華商操縱自如以顧成本而反證之洋貨售與吾華似貨稅終結取之華商不妨加重而各國必減輕出口稅率抑又何旨此第一端駁議之不當也一原詳又有船料於實際上皆取之買户等語是舊章納料於民船生計絲毫無損與前項所駁有關民船生計詞意大相抵觸又何必輕改數百年之舊章市數千户民船以名義上之虛恩重全省工商以實際上之慘痛推其極不過欲并船商納料之損失悉取償於商貨而已此第二端駁議之不當也一贛關沈督奉部派來潯調查即應會同潯關監督通函商會開會討論取得商會議案藉資憑證如係暗訪即商會會長亦不應會晤恐洩機宜乃以不明不暗似吞似吐之調查焉得成爲眞正確當之事實是沈監督一方面所呈節略無論如何均屬意造不辨自明此第二端駁議之不當也一原詳又稱三聨單手續繁重購買物品且有限制等語查光緒二十三年與外人所訂通商條例並無限制如烟酒公賣稅政府預算時亦收入之一大宗卒受三聨單影響而暗短預計之收數起視政府又有何方法補救蓋本國營業計不能與外人享同等之優待利益久矣商人實偪處此厲稅政策之下復重以疊床架屋之貨稅淵叢魚雀避重就輕勢所必然何得謂爲過慮此第四端駁議之不當也總之各省釐捐江西特重且各省並非一律設有常關政府對於擔負過重之江西何必定行此種落井下石之計畫現經多數商會代表來潯討論羣凛切膚之痛非同意氣之爭爲此除分别呈函外理合具文呈請鈞部俯賜鑒察實情飭卽取銷前案以順羣情而維商業不迫勝切待命之至謹呈 
[嚇詐洗清池浴堂之結果]  
　　安徽人張楚萍北京人姜子棋前曾串同江北人張筱子奉天人李河迭次書寫信函並附炸彈向英租界九江路（即二馬路）洗清池浴堂嚇詐鉅欵不遂繼筣抛擲炸彈圖害被捕將張楚萍當場追獲拘入老閘捕房後又飭探石仁信西探目依克將姜等三人續獲併解公共公堂迭經中西官訊供詳情歷誌本報前日午後由捕將張等四被告押解公堂復訊先由捕房代表牛門律師上堂譯明案情並稱本案堂上巳經訊明張楚萍爲主動之人姜子棋係帮助犯均有見證證實至原告所呈恐嚇信中所蓋之圖記即捕房在被告寓所抄出之小圖章此係直接之充公證據張筱子與李河雖無確據證實犯罪行爲然與姜等同在一處顯係同謀應請一併嚴懲以昭烔戒次由張楚萍所延之斐斯律師及姜子棋所延之費信惇律師到堂辯稱被告等均是文人决不有違犯律法之舉動且各見證供詞前後不符顯係妄指誣陷應請明察質之張筱子供向在原籍讀書於去年七月問來滬謀事與張姜兩人同居客棧因此認識至李河則素未識面所有張等寫信索詐鉅欵及抛擲炸彈圖害之事均不知悉求鑒李河供向在原籍小本營生今年正月間來滬找尋胞弟李海我因與姜認識故同居一處但原告所控之事我毫不知情請求明察關讞員與美博副領事得供後退入休息室互相磋商旋復升座宣諭曰邇來租界内書寫信函嚇詐鉅欵不遂抛擲炸彈圖害之案時有發生本案原告洗清池被人寫信恐嚇擲彈圖害當場捕獲被告張楚萍供出同黨將姜等三人續獲且由見證指實姜子棋確亦在場本擬解送護軍使署按律處治姑念未傷人命從寛減等應判張楚萍押西牢七年姜子棋押五年張筱子雖無確據證實然與張等同居難保無同謀情事着押兩年李河跡涉嫌疑亦押西牢六個月分别示儆 
[持械圖刦之懲治]  
　　皖人李秀言身帶手鎗兩支子彈二十六粒於本月十九號夜在虹口東鴨綠路徘徊窺探經黄包車夫蔣子成見其形跡可疑密報捕房派令中西包探前往將李拘獲搜出手鎗子彈帶入捕房解送公共公廨訊知同黨董植基俞少山王春山匿居法租界八仙橋附近小客棧内復派包探至法界將董等三人移提到廨諭令一併管押聽候查明澈究在案昨晨復訊先由中西包探上堂訴明將被告四人先後拿獲情形並將手鎗子彈及在董等棧房内搜出揑名信函多封呈案請察訊之李秀言供此項手鎗子彈係湘南人何震三囑令藏在身畔擬至新閘橋畔乘船至滬西曹家渡搶刦某姓經過租界被捕時何即乘間逃逸不知現匿何處訊之董俞王三人據供與李秀言均不相識亦無糾黨圖刦情事經王崧生襄讞商之英卓副領事以董俞王三人訊無爲非證據從寛一併開釋李身帶手鎗希圖搶刦罪巳成立判押西牢二年手鎗子彈充公 
[鄉民領回盜贓]  
　　西北鄉小沙渡朱家灣鄉民徐銀根徐小毛二家於舊曆閏二月二十九夜被盜行刦卽經該處隣人鳴鑼告警由巡警四面兜拿拘獲趙連才楊德龍兩人抄出原贓衣服二十五件凶刀二把解送警區申送警察廳發交司法科一再研訊趙楊二人供多推諉昨午傳到失主徐銀根等備文飭警并送上海地方廳下午由檢察官提案案預審之下判將原贓先給徐銀根等具領凶刀存案趙楊兩人分别收押聽候究辦 
 
 
 

Page 11

 
 
[實行全國商會籌辦商圑之議案]  
　　上海總商會昨接中華全國商會聨全會來函云案照本會於五年九月第二次大會期内據綏遠城總商會等提出全國商會籌辦商圑議案節經本會審查並擬訂組織商圑大綱十七條分别呈請陸軍農商内務三部批准公布施行等因各在案除將擬訂組織商圑大綱十七條送登會報隨案公布外相應函達貴事務所卽希查照轉知總商會按照該大綱組織程序施行手續依法辦理以資保衞而歸劃一並將辦理情形函報本會備案 
[附商圑組織大綱]  
　　第一條商會得依地方情情形組織商圑 
　　第二條商圑輔助軍警維持市面彈壓亂匪 
　　第三條組織圑時應由商會會長擬具章程及操生名額在隊規則課程表圑名稱職員表請由各該地方官轉呈省長核准辦理並由省長分咨内務陸軍農商各部備案外兼報明各該處軍事長官存案備查 
　　第四條商圑之職員如左商圑圑長一員商圑圑副一員商圑敎練長一員商圑總稽查一員稽查員無定額商圑庶務員一員商圑書記一員商圑隊長排長司務長（均照陸軍編制）右列第三項之敎練長由商會會長會同商圑圑長聘請陸軍出身確具有軍事學識者充任之惟此項人員應報由該管地方長官呈請省長轉咨陸軍部核准備案第五條商圑之在隊操生得照陸軍步兵編制之 
第六條圑長由商會會董投票選舉其他各職員由圑長商承商會會長遴遴選相當人員由商會會長任用之 
第七條總稽查稽查由商會會董會員中選任之 
第八條商圑應受各該地方長官之監察 
第九條商會會長有指揮監督商圑之權 
第十條商會會董監察商圑籌劃經費 
第十一條商圑之鎗械平時按照所編圑客人數請由該管地方長官呈請省長咨由内務農商兩部轉咨陸軍部核准繳價給領設因臨時有緊急事實發生必須添置時得由商會會長呈明詳細情形備價酌請添領以資保衞商圑所有鎗械應呈明地方長官烙印編號并於每年年終將鎗械之種類數目及添置年月詳細列表報由地方長官呈請省長分咨内務陸軍農商各部及各該處軍事長官以備考核 
第十二條商圑之在隊操生以年滿十六歲以上三十五歲以下品行純正確有商店職業者爲限 
第十三條商圑在隊操生之操防勤務學術課程由圑長定之第十四條商圑在隊操生以三學期爲畢業由商會會長給與文憑呈報省長備案 
第十五條商圑之經費由商會會董互選四人輪流管理之 
第十六條工業繁盛之處得設立工商圑本大綱適用之 
第十七條本大綱自批准公布日施行 
[裝卸費載明費單之規定]  
　　滬杭甬運輸總管前奉江局長行知奉部令革除車運弊端一案對於轉運公司秘密費用及多收額外裝郵費各項現已設法整頓嚴加取締通告各站凡報裝聨運貨物共裝費由起行站所屬之某路核收後應即併入該路之之費項下並於貨單裝費欄内聲明之至於郵費亦歸起行站所屬之某路核收惟須併入到達站所屬之某路運費項下並載明於貨單餘記欄内將來新式貨單内當將裝卸費一項别關一欄等語此項辦法業已實行惟各轉運公司未免稍有異議耳 
[修改公用車證發行規則]  
滬甯滬杭甬路局奉交通部令開本部前訂國有鐵路公用乘車證發行規則業變通令各該局遵照在案茲查該規則第三條第二項規定二等深黄色除定期乘車證已經即行暫不更改外其一次乘車證現正刷印已改用白色俾各路可以一致再規則附表第三號一次乘車證上面横書交通部直轄某鐵路公司單程某等乘車證單程二字應改爲一次二字某鐵路一次用某等乘車證等字樣應全删去票面第三項地叚由某站至某站單程用單程二字應改爲一次二字條文第五項持證須於搭車之日持赴車站蓋印日期此項規定使用之時手續上不無滯碍應卽删除除分行外合亟令仰該局遵照辦理 
[工部局總董鼓勵救火會]  
　　公共租界工部局總董裴爾斯於二十七日午後在南路外黄浦灘校閱救火會操演旣畢衆演說勉勵有加後由其夫人分給奬牌計得金牌者三人銀牌五人而救火會亦以鮮花一籃回贈當水龍操演時觀者甚衆途爲之塞 
[本廠紗供不敷求]  
　　邇來本廠棉紗因現貨缺乏價遂驟增現在各紗廠逐日所紡之紗已抛至陽曆五月份而内地布廠猶爭購現貨以故昨日十六支小包又漲銀二兩惟花衣頗不易得緣上年棉花收數不旺四鄉已搜羅殆盡據紗廠中人謂陳花衣紡至夏季恐難繼續接新云 
[青年會今夜之興趣]  
　　四川路青年會每逢星期六必舉行會餐兼演影戲藉以聨絡交誼今晚六時爲海王得火星兩隊會員會餐八時演女偵探偵緝離奇案五大本長片影戲另有滑稽片多種皆最新到申其入場劵售小洋二角 
[预誌官話合會之演說]  
　　五馬路棋盤街五百四十五號官話合會訂該二十九號（禮拜日）午前十時半請廣學會編緝員張純一君演說根本的信仰張君敎貫佛耶學能中外歷年研究性理學神道學頗多著述想是日必有一番精義對衆陳述也 
[國民禁烟會之求助]  
　　法租界寳昌路國民禁烟會因聞租界内土膏各店遵章閉歇以後仍有貪利之徒陽奉陰違秘密售賣特於前星期日開會時互相磋議後遂擬具公函請素稱熱心烟禁之西董卜内門洋碱公司大班李德立君轉函工部局從嚴取締以絶烟毒云 
[再誌私賣烟土之辯護]  
　　王全義張進才禹如興三人携帶公共租界愛多亞路鴻泰北京路厚餘五福弄晋泰等土行賣出之土先後在途被總巡捕房三道頭西捕搿勒查獲三人拘解公共公廨訊判王全義開釋張禹二人收押並給諭單發交捕房分往鴻泰晋泰兩土棧搜獲大小土三百餘隻稟奉公廨諭將該土棧搜獲之土先行發還候捕房另行起訴各情已詳前報昨由捕房將鴻泰土棧主陳桂生晋泰土棧主陳勉卿併傳到廨請訊江海關延馬斯德律師到堂觀審即由捕房代表牛門律師上堂詰據張進才供稱於四月十九日向晋泰土棧購買烟土致被拘案實不知違法求宥訊之晋泰棧主陳勉卿延高易律師上堂辨稱晋泰出賣存土意料工部局或不干豫今旣被控照工部局向章亦不過百元之罰金應請寛宥云云旋據禹如興供稱所有被抄之烟土係於上月初四日豫向鴻泰定購當付洋十元是日携洋取土行至中途被拘是實質之鴻泰棧主陳桂生延穆安素律師到堂聲稱此事已由禹如興供明於未奉吊銷照會之前向鴻泰預買其時係在三月二十六號不能視爲違法應請將案註銷俞襄讞商之英白副領事以晋泰棧主陳勉卿違章屬實著罰洋二十五元充公鴻泰棧主陳桂生旣由見證供明於未禁閉之前預向定購應即將案註銷禹如興張進才判均開釋烟土發還 
[處置烟犯之變更]  
　　程德斌於本月十九號携帶烟土經過某處被捕查獲解送公共公廨訊據供稱所帶之土係備自吸判程押一月烟土送關銷燬在案茲悉捕房昨又將程帶案由捕房代表牛門律師上堂援引中英禁烟條約譯訴各節聲請核奪俞襄讞商之英白副領事以捕房旣不欲起訴准卽將程開釋烟土發還 
[違犯租界烟禁之科罰]  
　　新閘路三百二十七號門牌已閉烟膏店因違章私售被捕查獲將該店主婦張梁氏傳至公共公廨諭將抄獲之烟膏暫存捕房張梁氏存洋三十元保出候核在案昨晨復由捕房將氏傳至公廨經中西官訊知違章屬實判氏罰洋十元充公烟膏發還 
[組織外交研究會]  
邇來外交風雲日益緊近議者紛紛莫衷一是曾有人假座一品香邀集商學各界關會討論互換意見前日復在法租界敏體尼蔭路事務所繼續討論組織外交研究會並訂定簡章推舉幹事二十餘人其簡章錄下（一會名）本會定名爲外交研究會一宗旨）本會以研究國際形勢發表外交上之意見爲宗旨（一會員）凡有公民資格經本會會員介紹者　皆得爲本會會員（一組織）本會設幹事三十人由會員公舉就幹事中推出主任幹事輪駐會所辦事（一會期）本會集會分大會幹事會兩種大會後半年一次於三月九月行之幹事會每月兩次於第一及第三星期行之其有特别事故時均得開臨時會凡本會發表意見時須經幹事會通過（一會所）暫設敏體尼蔭路（附則）本章如有增減之處由大會决議修正之 
[依蘭商會對於公賣問題之意見]  
　　中國烟酒聨合會昨接吉林省依蘭縣商會來函云茲准貴會函開爲徵求公賣存廢意見等因准此查公賣存在阻碍於烟酒兩業其弊固不勝言即如菸酒事務署訓令等語亦純係敷衍之手叚難期實行且此次菸酒兩業之請願係改良稅法歸併公賣曁各項雜稅另定名稱業菸者在本地納一次之捐稅近而此縣彼縣勿須更迭稽查遠而此省彼省勿須再征重征是名爲廢除公賣實則於稅收上未嘗少減敝會仍照請願所主持尚請貴會代表商情堅持力爭不勝盼禱之至 
[催繳認稅之急迫]  
　　上海稅務總公所吳靜山所長因交卸在即所有各業認稅商人積欠稅欵自應併數完繳結束彙解曾經函請縣商會轉知各認商從速措繳限本月三十日以前繳朾在案乃呈繳者雖多而遷延觀望者及已繳未清者爲數亦尚不少爰又開列名戰函送縣商會轉函該認商等須於今明日掃數繳清不得再事觀望 
[警廳長考驗巡長]  
　　淞滬徐警廳長因所屬各區署所隊内巡官近有缺額擬將各署所資格稍裕及有功績之巡長甄别升拔昨日上午九時由徐廳長率同本廳總務科長趙殿英勤務督察長曾永奎傳集各署所巡長共計五十餘人到廳命題爲警察服務說繳卷後又操演鎗法步伐等類繼又問答警察在崗規則二十條至午後三時始行考畢諭各照常供職聽候核示 
[鋼板漲價之原因]  
上海兵工廠所需鋼板大半由英美兩國採運而來日來價格驟漲竟逾原價之半探其原因係旅滬美商接本國來電美國自與德國宣戰後此項鋼板因在軍需品之類業已禁運出口故歐戰未息鋼板價格恐尚有增無減也 
[四誌以女害母之駭聞]  
　　公共租界北海路（卽六馬路）仁壽里三百三十七號門牌老婦馬陸氏因其女仁寳不守閨箴加以約束詎女乘氏患病遽以鏹水僞充藥品給氏飲服毒發身死由捕將屍舁入斐倫路驗屍所報請公共公廨中西讞員蒞驗因毒傷内部諭候西醫剖驗並將氏女與女所相識之李陳金分别收押候究在案茲悉死者之夫馬來福以氏已年邁今遭毒斃已極慘然不願加以剖騐而捕房以此案有關倫紀非經剖驗明白不能定被告之罪故主張必須剖驗聞前日午後已經西醫將屍解剖如法驗明惟騐單尚未送至公廨故其眞相現未得悉 
[硬佔婦女之釁端]  
　　浦東老白渡小工王德泉之妻潘氏近被王步樓引誘領去據爲己有德泉忍氣吞聲無可如何茲爲德泉之同伴所知囑令德泉前往領妻於是雙方突起衝突昨晨各糾多人互相兇毆甚至用刀亂戳致步樓左腿上受有刀傷三處當由巡警到來將兩王連同該氏先後拘獲抄出兇刀一把解由三區一分駐所送至地方廳經檢察官騐得王步樓受傷屬實送堂醫治王德泉夫婦收押候究 
[女拐子禁錮四年]  
　　盛昶紅木作主婦柳何氏控未婚媳柳寄雲被蟻媒嚴陸氏拐往湖北夏口地方改名劉鶯鶯懸牌爲娼等情當經地方檢察廳派警前往將寄雲提回訊供判交伊姑領去嚴陸氏押候起訴審判廳訊辦在案昨由端木棻推事官會同宗檢察官開庭飭提嚴陸氏至案略詰之下以其營私略誘罪當然成立當庭宣判處三等有期徒刑監禁四年以儆 
[拐逃案已有頭緒]  
羅祥惠家住閘北龔家宅其妻尹氏前被王玉榮拐逃無蹤前日羅將王之姘婦米汪氏扭至五品二分所解送司法科請爲追究經段科員訊據汪氏供稱羅妻被王帶往常州柘社地方已被該鎭董事三先生扣留云云判氏還押候查明核辦 
[查獲被拐女孩]  
崇明人郭子榮拖車爲業家住虬江橋地方有女名娜娜現年十三歲三年前被拐匪妾方貴姜德貴串同張國寳拐賣於江灣地方充當地保之郭田清爲女得洋四十一元現由郭子榮偵知下落投報閘北偵緝隊經郝隊員派隊士張福將娜娜並二姜一併拘案惟張已遠颺當將二姜及女併解司法科聽候核辦 
[騙子忽然出現]  
　　甬人孫爾春曾於去年八月間冒源生昶號名義向河南路九十八號門牌久成綢莊騙取白紡綢五疋携贓逃逸迭經捕房飭緝未獲茲孫以爲日久無事潛來租界昨在虹口西華德路被美捕房包探王金茂與一百零一號華捕查見拘入捕房禀明捕頭押候解廨訊究 
[婦人行使僞幣]  
　　崇明婦人張楊氏將鉛質四開小洋指使十三歲養媳陳金蓮持至海甯路二千七百二十六號門牌孟桂生所設之荳腐店内混用被孟察破鳴捕將女拘入捕房詰悉前情飭探金福壽前往七浦路七百六十八號門牌將張楊氏拘獲當在床上抄出僞質四開十八枚帶回捕房轉送公共公廨押候訊究 
[錢莊夥友脫累]  
　　雅維思前偕徐漢良何松山月生號等八户至法公堂控被資琛錢莊主趙裕卿串騙掛紅銀兩將莊閉歇人卽避匿今將該莊司賬王鑒香葉阿炳尋見扭交捕房解案請究等情王葉同稱在該莊爲夥與趙同事未久今趙逃避何處不得而知求察判令先將生財拍賣所得之價給予房主具領王葉兩人着交尋常保出外限一月内交到莊主再行訊斷在案昨已届限王葉尚未保出故又傳訊惟雅維思已將拍賣所得銀領去到案求銷此外各原告仍求嚴追中西官判限一月着趙裕卿投案候訊如再不到准予缺席判决王葉兩人係是店夥無干省釋 
[私用賬欵之新舊訟案]  
　　南京路日商某公司控用人夏梅堂（即夏東瀛）私用賬銀二萬二千兩昨由捕房將被告拘解公共公廨請究原告延律師上堂陳述案情中西官判夏押候照會日領訂期會審又恒豐裕記碾米廠經理張蘭初前控司賬孫譽卿侵用賬洋四千餘元由捕將孫拘解公廨訊供管押在案昨由捕房將案中牽涉之楊雲龍傳至公廨請示經中西官略訊一過判楊交二千五百元人洋並保候再訂期研訊 
[婦人爲夫理債之困苦]  
　　華潘氏前至法公堂控稱鄧玉書前將田單一紙向婦人抵借洋二百元至期向索一味延約請求追償等情曾經公堂判將田單拍賣備抵本利洋二百三十元嗣因察得該田單業巳掛失無效仍將被告押限繳還在案昨由鄧妻張氏投案聲稱今由婦人向諸親友商懇拚凑得洋二百元其利息三十元曾向原告懇情讓去亦已應允請爲核示原告華潘氏聲稱張氏所述各節雖有其言惟欵項尚未收到中西讞員判限七天由原告禀覆再行核奪 
[自行約期理債]  
　　倪榮堂前至法公堂控林鴻生不理抵借本利洋一千六百二十七元經是西讞員訊供屬實判林交人銀並保限七天繳洋在案昨因届限不繳且未保出又由捕房解案請訊林供人銀並保實難找尋今已措得票洋四百元先行呈繳求交尋常保出外准於十四天内自向原告理楚中西讞員問原告意見如何倪亦應允遂准如被告所請所繳票洋先产交告領去 
[不付酒價之原因]  
　　莊恒升酒行遣夥顧錦春代表至法公堂控被徐竹雲虧欠燒酒貨價洋五十一元五角向索推諉延不交付請求訊追徐供欠繳貨價確有其事惟顧錦春前薦某甲來店爲夥甲虧空逃避後顧未理償故將貨欵措付請察聶讞員諭曰顧錦春薦人不妥置之不理果有其事爾當另行起訴不應含混遂判徐竹雲交尋常保出外限七天繳還貨價 
[保人無力賠償]  
吳宏炳前至法公堂控稱陳錫三張文榮二人曾代顧杏生兩次作保以契據等件向商人抵借洋四百五十元由保人蓋章爲憑今逾甚不贖顧巳避匿請向保人追償等情判陳張二人均交人銀並保限十四天各照擔保之數賠鑜在案昨已届限無人具保復由捕房解廨請訊陳張同稱無力賠償請求恩宥中西官判限十四天由原告查明陳張二人有無産業禀覆核奪 
[地保被控續誌]  
　　談聖咸控地保嚴耀廷串同談炳咸騙取方單抵押等情由捕房將嚴拘押已誌昨報昨解公共公廨請示核奪經中西官略加詰問判嚴交一百五十元人洋並保候訊 
 [P查明起火原因> 
北四川路二千零六十一號門牌樓上失愼焚去樓面一間已誌前報茲經美捕房包探蔣阿林與八十四號西探目利扶使查得起火原因實係二千零五十八號門牌某電燈店擅將招牌鐵鈎用鐵絲懸掛致鐵絲觸着電線起火從五十八號洋檯延燒至六十一號幾致不可收拾用查二千零五十八與六十一號皆保有火險因即禀明捕頭將該電燈店主俞銘巽傳至捕房詢問一過諭令退去候請公廨出單傳訊 
[閘北第一段救火會捐募經費]  
　　閘北第一段救火會因需添置救火汽車及各種新式器械經費不敷特發募捐通告略云敝會自民國元年成立以來至今六載凡遇火警雖在濃霜暴日之中無不極力施救踴躍爭先保護地方豈敢謂法臻完善亦不無少有裨益近來市面繁興房屋櫛比防禦危害更爲切要敝會隊員雖能奮力從公會董雖經竭誠勸募均各盡其天職仍屬杯水車薪心餘力薄現在器械旣未完備經濟時形竭蹶經常用度及常年修理等費除工巡捐局按月撥給外尚覺不敷查照聨合會議案各叚得於各段區域範圍内籌募捐欵以應要需敝會爲保護閘北地方之身命財産起見不得不求諸閘北绅董衙界解囊慨助玉成義舉俾得置備快利之器具驅除不測之烽烟造福地方實無量數云云 
[茶館主聚賭受罰]  
　　北福建路一百九十三號門牌茶館主張阿根聚賭抽頭被捕查獲昨將張傳至公共公堂經中西官訊明判張罰洋七元充公賭具銷燬 
[戲無益]  
　　無錫人華豐根現在南市三角街開設蔴油店其學徒王玉梅現年十二歲日前與隣居竹匠陳光耀陸阿龍等因戲謔啓釁互相衝突當由華出場將陳陸二人大加申斥陳陸不服卽與爭毆由警一併拘送一區一分駐所經李警佐訊得事起細微即照違警律罰洋了事在案茲又由華豐根之妻陳氏至該所報告謂其夫受有内傷請再提究該所立派長警將陳陸拘案於昨午備函將兩造移送地方廳由檢察官驗得華豐根胸前等處雖有内傷尚無大碍判送新普育堂醫治陳陸二人分别收押候派警調查起釁確情復候核辦 
[工巡捐局批示二則]  
　　華盛菜場公司請減捐欵由批來牘閱悉業據飭查該公司菜場營業確未十分發達所陳尚屬實情自應配予核減惟該商尚有欠解捐欵屢催未繳應俟繳清欠欵後准將原認捐額核減半數按月實繳五元以示體恤仰卽遵照所請取締秤攤已經本總局函知警署辦理矣 
　　渡夫趙和尚等禀請回復碼頭由批據禀已悉所請在董家渡義渡碼頭原址添建碼頭一座事屬可行仰候飭知工程處規劃興築可也 
[雜評二]  
[中國之稅制（庸）]  
　　九江關詳駁潯商會請免加征貨稅一案謂稅率因革權操政府潯商會援據臨時約法駁之以爲稅法之制定或變更完全屬諸國會嗟乎今之制定稅制果完全屬諸國會耶前清相沿之稅法不論矣卽民國以來所行之新稅若印花稅也特種營業稅也烟酒牌照稅也屠宰稅也烟酒公賣費也試問有一爲國會所議决者乎剏行新稅尚可由政府獨裁又何論變更稅率故吾於中國稅政上觀察而得一原則焉即政府有加稅之自由國民負納稅之義務而約法所賦國會議决稅制之特權且爲例外也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[續時事新聨珠] [  觀欽]  
　　友人楓隱君有時事新聨珠之作戲效其體藉以　括近事蓋聞楚執行人春秋已開先例鄭質王子左氏早有微言是以開到爛漫之辛夷兩月中行蹤未定奪我胭脂之顔色萬里外歸夢徒勞 
　　蓋聞利令智昏觸刑辟而被逮心慌膽怯見曲木而高飛是以出信票以拘來知虞公之不可諫上辭書而求去何許子之不憚煩蓋聞失馬安知非福塞翁夙具深心有齒適以焚身鄭僑特垂大誡是以覆轍堪虞重問人而輕問馬按圖可得昔索驥而今索驪蓋聞不堪回首變座客爲階囚無限傷心化温臺爲寒谷是以西洋博士之頭銜一朝掃地次長夫人之眼涙兩道流泉（一） 
家庭常識 
　　燒牛肉燒蝦蟹魚肉必加陳酒可解腥臊臭氣惟燒牛肉則反若加陳酒反有臊氣故燒牛肉祇加葱薑可矣（栩按又宜滾水落鍋少煑則嫩多煑則老亦與他種肉類相反） 
　　蓄火煏雞雞卵恃火力孵化者謂之火煏鷄其性熱宜飼之以菉豆茅因菉豆芽性凉雞食之易長而無病雞有屎閉病者以菜油捲鼠屎蘸蔴油飼之即愈 
　　食鹽再煑法尋常食鹽有極齷齪者不適衞生可溶解於水中將鹽水於棉布上一再濾過注鍋中煑之水汽蒸發即得潔白之鹽[  左丹]  
　　草蓆洗抹後切忌曝於日中否則易稀鬆 
　　舊皮鞋底棄之甚爲可惜若以改爲女式鞋底較之新者雖次然頗適用[  丹陽浩然]  
　　自製松烟購極精良之松烟（或好烟煤）不拘多寡研至極細爲度篩過另用皮膠加入清水中火熱和之再將松烟及膠水同置器内充分搗沉松烟於濃厚膠水中置數日卽可取用若能加少許普魯士藍及洋紅再研之尤妙能蓋藏一二載後取出研細用之則更善矣[  徐如斌]  
事物閒評 
　　梅蘭芳經樊山實甫手編劇本扮演登場聲譽益重近得都門友人來函謂梅郎現從高等師範音樂敎員馮君亞雄習歐西音樂以備演西裝新劇時爲適當之點綴聞馮君於音樂一道積有經驗以梅郎之聰頴當不難盡得其傳惟愚意中國古樂如琴與箏笙簫笛等古裝劇中亦恒有之予嘗見汪笑儂演空城計於彈琴姿勢作按摹狀竊深惜之如琴挑等劇則尤宜奏本曲若以琴聲低不能遠聽則不妨以阮咸或三絃和之於揉吟綽注亦足盡顯其能略習一二套曲殊非難事而伶界得此自必傾倒一時矣竊願梅郎更進而求之[  栩園]  
詩話 
吳孝媛女士字少坡高麗詩人吳時善之女九歲即能詩著有少坡吟稿學書得米法尤擅音樂在日本肄業東京音樂學校於末松子爵家見南湖東遊草乃扁舟來上海訪問於小萬柳堂與南湖唱和甚樂不日將同遊西泠即由津浦北上同京奉回國昨承南湖介紹得接丰采樽酒清談具覘學識南湖贈以詩云濃春孤館鬱千憂忽漫相逢百尺樓草草杯盤容獨醉珊珊環佩自名流五更風雨摇鄉夢萬里關河數客愁獨抱陳編弔興廢湖天佳處與同游（女土爲言高麗宋刋大藏經版片庋藏百餘楹現歸日東矣）女士和云憑高望遠不堪愛怊悵無言獨倚樓滄海移情人欲老飛花入水月同流年年草色王孫恨夜夜鵑聲客子愁那有仙源在人世願君隨處寄天游予和云暫借琴樽一解憂聨　裙屐此登樓綵鸞自合成仙侣司馬誰知屬女流客裏韶華嫌夢短夜來風雨替花愁清才綺思誰相似半是東坡半少游酒闌復偕往潘蘭史剪淞閣耹女士彈十二弦高麗古瑟音節委婉類七弦琴激越處則又似　雖列雁柱而指法仍以揉吟取勝女士謂爲崔孤雲先生遺製此瑟藏女士家已三世迄今一百五十餘年矣蘭史謂將以詩紀之亦盛事也南湖囑入詩話用記爪雪[  天虛我生]  
工業須知 
[人造棉] [  醉生]  
　　草木中之富於纎維質者頗多如木棉草棉稻棉蔴皮桑皮等皆是而木棉草棉之纎維質生於果實中顯而易見故謂之天然棉其他之纎維質則皆生於皮或幹内如稻草之纎維質生於幹内桑皮蔴皮之纎維質生於皮内是也將此纎維質以適宜之化學方法而取出之使變成與天然棉無異之棉質則謂之人造棉 
　　（一）稻草製棉法 
　　　煑草法　先將稻草去其外皮次用鍘刀鍘去其穗及根後取其中段再鍘爲三寸許長短浸於清水内俟其浸透後以待用 
另用清水一鍋（以能容稻草浮沉自由爲度）以苛性鈉液（其製法參觀本報陽歷四月十八日自由談工業須知内）四百分傾入清水鍋内煑滾即以前浸透之稻草百分（此百分乃指稻草中段乾時而言）傾入其中拌匀再煑且須時時翻動（煑時不宜使稻草浮出水面）約一小時後（鍋内之水宜常多於稻草若嫌少宜加滾水若干匹不可加以冷水）宜常取出少許以手撕之察其已否煑爛如撕時可撕爲如絲如髮且極柔軟者則爲適度若過度則變爲製紙之料然不足則又不能達其成棉之目的故須經騐數次然後可言其成效 
　　再用漏水簊一個將煑爛之稻草傾入箕内以濾去其黑水再用清水冲洗隨洗隨揉隨手揀去其節如有未爛者取出另置一處以待下次併入再煑洗至水無黄色而止榨乾以待漂白 
　　﹃漂白法﹄另有清水一缸加入硫酸少許（約半分）攪匀使成極稀之硫酸然後將洗淨之稻草浸入硫酸水内一刻後取出濾乾 
　　又以一缸微温水（以能浸没稻草爲度至於水須微温者以其易於漂白故也然過熱則所漂之物反有靈爛之害宜愼之）再以漂白粉三十分用清水少許調匀（不可留有白塊）傾入於微温水内攬匀後即以前濾乾之稻草浸入攪匀以蓋密蓋之一晝夜卽成潔白之草絨取出以清水洗淨榨乾再浸於前之稀硫酸水内（惟此水内須先再加入硫酸一分攪匀）以去其漂白粉之臭氣約半小時取出再洗以清水榨七分乾以手將草絨撕開曬於日光至全乾後用新式彈花機彈之即成潔白之棉花（約可得棉花五十分）與天然棉無異矣 
　　（注意）稻草須用新鮮者爲要因陳者巳受風雨之剥蝕其中之纎維質必多霉爛故無用若於稻草新出之時預買若干儲藏於風雨所不能剥蝕之處則雖陳亦可適用（未完） 
短篇小說 
[神怪小說金河之王（三）] [  鵑魂譯意小蝶譔辭]  
　　第一章 
　　史克華此時亦悚然而懼自知今夕必有奇兆乃與史漢恩相戒不睡但於室中飲酒以待事變之來此時屋外雨聲益巨幾類怒潮壁間時計應之的的作聲俄而報十句鐘矣頃之報十一下十二下顧仍寂然無異徵黑兄弟乃不禁自笑其妄且被酒亦多遂相枕藉而臥久之忽聞雷聲震天𥒐然作巨響則廬舍已爲暴風所摧四處洞關即屋瓦亦被震而落大雨傾盆直瀉頃刻之間屋内已成巨浸史克華自夢中驚醒一躍起史漢恩隨之不期同聲而呼曰天乎著者曰夫以黑兄弟而呼天此實爲第一次也於時但聞一陣洪笑之聲破雨聲而出史克華大愕翹首視之則其屋頂已不翅而飛天淨無雲襯以一丸孤月如嵌巨珠於翡翠之盤滿屋之中波光　　與月色相激射月光之中則現高冠紅鼻之老人張髯而笑發爲琅琅之音曰黑兄弟聽之汝儕爲富不仁特示薄懲以儆於汝苟不革面洗心則爲罰猶不止此也言次大雨復降繼以雷聲而月光愈皎爛如銀彩皺水微波隱約幻成文字每字之大乃逾車輪直映射於黑兄弟之眼廉識其文曰金河之王（第一章完） 
續刋小說 
[南斐洲脫險記（七續）] [  劉鳳生]  
　　余此時自問果何術可以解我困難爲最便利最完善思之重思之余大命其將盡矣然曩日果無此好消息得入余耳余亦不至設法逃出則必自戕無疑顧消息之來余不能自沮此所以有脫險之計特是今日癎疾忽發譫語時聞昏迷之間有時狂笑余自知死期將近無用悲傷有時轉覺快活之念充滿於中或自謂曰余將晤我老友於黄泉矣是日余於海濱偶得椅足一根持以作手杖復取水囊束於杖之一端若代表一旗者撑杖於肩冀海洋兵艦中軍士見之或爲余一援手也即不然余死於孤僻之鄉有此旗以作標記余尸或得還本邦乎思至此乃大樂伏地而臥約二小時醒則見三人沿海濱行距余約半英里余遂立而摇手示之三人停步回其首視余復前行余意若曰汝等能救我乎汝果何人得母魯濱蓀復見於今哉因拾起余之旗矢水瓶等物而行三人因坐下候余至余初意是或土人遠視之面目黧黑旣而聞馬更些呼余名乃知此三人爲余共患難同甘苦之老友也别來三日我念何如馬更些大呼曰上帝！快活！子居於何處子又烏從得水飲耶余取水瓶授之渠拔其塞嗅之急擲去蓋水已腐敗令人聞之欲嘔渠復以水授余余飲之味甘而美似爲生平所未嘗者僅飲一口已覺一身清醒舌腫頓消喉亦潤澤吾等勾留此處約一小時相與譚星期三分離後之狀况 
　　蘭陵許冠羣君鑒鄙人對於小說來稿無論短長無不重視凡附郵資者不合均立卽封退不附郵者則皆存儲一篋從無抛棄尤恐已經寄退無從復查特於三月十三號爲始凡寄書稿均登簿訊送由郵局簽印備查但尊著（筐中毒）實未嘗得見殆爲洪喬所誤歟頃來大片不註地址特此代復栩白 
更正三月初一日家庭常識内治頭風之楝樹果棟誤爲棟又初二日集益錄答第三問之二係孫逃虛君之稿誤刋爲經常君 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
　　　四十年前之鉅案 
　　楊月樓案（二十） 
　　楊月樓發回（見本報甲戍年七月初四日） 
　　楊月樓解省時相傳爲翻供不認又呈阿寳庚帖此後久無音信茲於昨日准各前途州縣衙門逐站由省遞回由葉大令照舊監禁蓋已在按察使堂上畫供承認姦拐轉詳撫署核明罪案題咨聽候刑部復文即可請咨發遣矣此案議論紛紜今可了結亦足信風流孽債矣想嶺南諸子定各附掌呌快也 
　　附錄楊白花詩 
　　春風無情如有情楊花吹白楊枝青楊花茫茫不知處江南七十五長亭長亭能長不能短楊花能飛不能遠溧陽公主清明過涙滴春江夜潮滿香臺錦檻芙蓉紅局脚床障頗黎風銀河未落銀葉冷中有鴛鴦魂夢通青溪小妹嬌無力黛蹙春㾗掩閨泣攀條折枝心口語何日楊花飛上樹 
[旁觀不平人述孫老人謀娶韋阿寳事]  
　　（同上七月十八日） 
　　佳人屬叱利豈是良緣白髮對紅妝尤嫌非偶况乎名花墮溷幾受摧殘飛絮沾泥方期湔拔顧可以求其吉士者竟令得此戚施乎如孫老人之謀娶韋阿寳也殊可異焉韋阿寳者卽楊月樓案中之女發普育堂擇配蓋欲使之得所免致誤適匪人也堂董承邑尊意審擇至今未獲良匹乃突有孫姓者年逾古稀貌甚癯弱孤身詣堂自言因年老喪妻乏人侍奉願以阿寳作紫雲之請董見其衰老婉言謝之孫復遣一老嫗來堂云欲面詢阿寳願與不願董見係婦女勉許之入内嫗向阿寳耳語久之寳首肯嫗手一帕授寳曰孫郎命以此爲聘物後不能悔也越日而孫又至堂自言其家世之清高居積之饒裕有兩子現俱出仕又言作幕言頗恍惚董辭以邑尊意則曰邑尊係伊同盟往商之罔不妥云云董心動尋爲其所惑迄有成議將卜吉行禮矣 
[尊聞閣筆記]  
　　赌局（見本報壬申年五月十六日） 
　　仙遊某者雄於貲者也賈於福州利市十倍意氣益豪甚常傲睨其儕偶羣相爲謀思誘之以樗蒲之戲密倩一精其技者司寳盒意能變化無方不可捉摸庶以大傾其貲也預訂以期約每人出萬金爲注詎某則呼盧得盧呼雉得雉雖百出其奇而凡某壓在何門即變爲着在何門不半日間竟將各人所有之金盡歸某有矣羣各面面相覷計無所出時所集之處乃某乙私寓也乙性最機警急白曰時將午餐請各罷飯後尚再决一雌雄耳因撤席入坐珍羞羅列兼出妓樂佐酒酬勸殷勤飲極歡暢不覺沉醉時已將紅日西沉矣扶入密室則錦衾羅帳陳設精麗因掖之寢榻上事友俱散去且代扃其門焉某雖醉而心甚清至榻上仰臥竟不成寐忽覺牀上頂槅板微動有格支聲注視之漸覺如鳥雲下垂者然心甚異之徐以觀其變乃漸漸落下勢亦驟急如石磐之壓離身僅止尺餘某急起避之坐旁椅上倐忽之間板已壓榻上霍硠一聲屋宇震動某大駭酒已全醒矣視其板厚幾二尺許用堅木爲之下列鋒刃鋸齒榻俱爲之糜碎蓋牀之四圍柱上本蓋有頂板而此板則用螺紋旋機鑲嵌於上一觸其機漸漸壓下使其醉臥昏沉則此身已早成虀粉矣心知某乙所爲必難免禍急思逃避之法而門户緊閉外面巳鎖窗櫺亦嚴密關防急斵開窻檻蛇行而出升於屋上歷垣牆數重方始達外竊喜幸免其毒急挾資回里不敢復向其人問博進錢矣夫天下利之所在禍卽隨之險機倚伏大抵此爲利爲起而人猶趨利若騖機械變詐無所不至亦尚鑒乎人心之險耶而况乎賭博之道尤爲小人之長技而非君子所樂爲則蛇蝎之心蜂蠆之毒顧可以稍近而染指也哉　　灤陽女子題壁詩（見本報壬申年六月十七日） 
灤陽女子雪儂與西溪生有白頭之約西溪生故文士因饑驅槖筆出遊幕府日久未歸其母悔盟鬻於豫客客挾以偕時寓中和店臨行題詩於壁云征鞍欲上泣無聲意裏連環綰不成此去死生悲異践他年魂夢逐歸程琵琶有怨嗟鴛侣翡翠無温聽鴈更試問天涯久遊客黄金何日贖殘生詞旨哀怨惻惻可憐惜乎胡笳蔡女未知其果返漢關而趙郡美人親見其擁歸叱利西溪生聞之正不知其何以爲情也 
[東鄉奇遇（見本報壬申年六月二十七日）]  
癸丑紅頭亂余家僑居周浦鎭之張家花園有屋十餘間堂之陽疊石爲山中有小池荇藻交覆畜魚其間每出没不可尋左植修竹數十竿芭蕉數本至風瀟雨晦時清聲入牖俗慮頓蠲牆側則薔薇繁衍當四五月間一望繽紛嫣然可愛其他如紅樨山茶碧桃等應候而開均堪悅目右有書室三間其額爲烟波畫舫蓋房式宛如舟室也地位雖小而結構頗精後有園地植菓木十數株皆橙橘桃李類時余年尚幼間靜之趣未能一領越數年有舍親挈眷住鎭之南市稍北臨菜圃南俯清流已有村落景象余暇日過訪相留下榻其家日暮與主人茗談半晌遂入室假寐蝶夢初醒則凉月一窗更鼓已交二下因客居不復成寐遂啓户間步沿堤而行仰見明星數點皓月一輪凉意清光豁人心目由石梁而來則草深樹雜逈殊來徑行約半里許則有瓦屋數間環以竹籬覆以樹蔭近即之即聞吟哦聲自短窗出於窗隙中窺之見内中陳設潔凈几置一爐焚香少許即覺温香一樓暗沁心脾中坐一碧衣女旁坐一縞衣女年俱可十六七許容顔美秀衣服幽雅洵絶代麗妹也縞衣女曰聞西廬黄四娘方結詩壇與羣姊妹相吟咏嘗題湯臨川四種傳奇其一南柯夢金枝攀取興如何踏遍槐典路幾多萬螘戰酣誇得雋不知身盡在南柯其二還魂記死死生生一縷情臨徙妙筆可憐生誤他多少痴兒女博得風流玉茗名其三邯鄲夢漫道仙家事渺茫枕中富貴也風光荒江老屋寒窗下春夢何曾做一場其四紫釵記偶結姻緣紫玉釵得功名後會偏乖十郎畢竟多情種差勝琵琶蔡伯喈筆情宛轉寄興遥深姐其許可否碧衣女曰四作殊佳但作詩終非閨中事即花朝月夕間對景一吟但能清麗已足何必縷刻心肝與詩老較工拙哉當此良宵寂寞不如手談一局儘可消閑於是遂取棋對奕下未百着已成殺局黑白互相圍繞白勢較黑爲危縞衣女笑曰姊素負奕名施范程梁法幾自謂盡窺其奥何是局之竟少巧思也碧衣女曰且漫誇口出奇制勝愈險愈妙奕法一如兵法殺着其在此矣即於黑眼位中連樸兩次打起後復行敎吃勢已白寛而黑緊黑中州一失四鄰振動大有不可終局之勢余方看奕出神忽聞達處鳴鷄呔吠犬聲恐有驚動即尋原路歸寢明晨憶及夜間事自忖鄉村小女子豈能工詩奕若此昨所遇得母及聊齋所載鬼狐類哉恐爲所祟因不復蹤跡云 
[文菀]  
[貞女行古鹽官耕石農人]  
　　（見本報壬申年六月初五日） 
　　海寗州葉有林之女許字儒童周陞陛未嫁周卒女亟請歸周父母爲之擇日往拜舅姑即脫簪珥安喪可謂有志者矣尤可嘉者素未讀書而能深明大義殆禀性有異尋常與余悲其遇欽其節作貞女吟以誌之 
　　天地之正氣在女爲貞烈貞烈究何如微義區以别貞女生守身烈女重死節一死與一守同此心如鐵葉氏有名妹光輝增吾邑將期賦于歸所天中道折凶信達閨中不食拚自絶悲泣忘昏晝涙竭啼鵑血忽聞吞金環拯救幾無術尊長慰百端立誓愈眞切石爛海可枯之死靡他說飲蘖與茹茶此往志已决生不能同室死則願同穴立嗣存夫祀大義豈容滅餘生奉舅姑矢志甘煢孑親族涕涙垂爺娘肝腸裂壬申夏四月丁丑逢良日百兩歸汝南幽明緣空結觀者盡欷歔言者皆嗚咽吁嗟葉貞女曠世罕儔匹此心金石堅此志冰霜潔彤史記芳名千載難湮没 
[神話]  
　　陳某（見本報甲戍年二月十七日） 
　　穗城北陳某李子也背微僂人輒呼曰駝子而彼即應聲如響未嘗少忤家有寡母年五十餘頗龍鍾某事之心力並盡時或甘旨有缺則典衣以供而不敢使母知其能體親心如此某無他技惟善烏鎗命中及遠俱出恒度以是資爲甘旨所從出鳥死其手者實不止繁於秋毫倍蓰一日携鎗出小北門外爲獵食計四顧流雲射黑鳥語不聞瞥見數武外一白鳥展翅如車輪舉鎗聲之鳥雖中彈而不卽墮一轉瞬從空而下某前跡之則見廬舍甚繁皆類平素所見者某因覓鳥流連其間忽覩男女輩連袂出某視之則皆似曾相識也男女輩見某意亦殷渥趨談者延坐具食者紛紛如騖俟薄暮某辭出沿途如入醉鄉疲不能行偃息道傍一禪師經其地見某僵臥如死蹴之不起細視之口角遍黄泥涎流不絶師嘆曰此與鬼有緣也乃救醒之謂曰子殺生命太繁雖稍有孝行恐不足抵償惟願及早回頭不可再墮殺業某曰奈無以奉母禪師曰從我來當有可處某起而從之抵禪師室授以數金而留其火鎗命其改業某從命則歸嗣改業作菜傭一日罷市歸有婢隨其後年約十五涙眶慘淡愁苦不勝某視之以頗面善惟忘於何地見之略詰其苦况婢曰苦難盡訴緣女主暴甚必欲置於死地無巳逃生今竟無藏身所哀某携之歸某不允而婢亦緊尾之及抵家婢竟隨入某白其故於母母憐之使同己榻暫爲躱災計某曰倘人訪知消息恐以拐帶論母曰若有尋者則還之耳婢事母過於某某得其事母安心作販所入亦稍豐歷半年無尋婢孝因子貧不能娶又見婢能事己將欲以爲媳商於某婢兩人皆有允意某偶出置辦用物遇前禪師於途某前問訊師曰子近何所遇某曰無之氣言邪氣縈繞不實言恐無濟某媒憶婢來歷不明乃以告師師曰是矣命從己歸禪室授以經文一卷歸看何如再來告我某携歸女色愀然若將離者不及具晚膳托故而出竟不返其母詫甚某微露其故母太息婢竟夜不歸翌日往告師師曰此汝之幸不必追憶某究其故師終不言歸述於母太息不置某母下世以供奉湯藥久販資耗盡不能具棺乃乞於師而殯葬 
 
 
 
 

Page 18

 
 
   
 
