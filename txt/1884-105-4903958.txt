# 1884 - 105 - 4903958

 

Page 1

 
 
[點石齋各書籍出售價目]  
　　點石齋石印各書均在上溝三馬路大禮拜堂南首申報舘間壁申昌書畫室出售今將每種價目列左康熙字典前後漢書四元五角耕　圖實洋五角水流雲在軒試帖洋三角華英尺牘二角五叢　每部連夾板洋一元每部四本實洋一元八角史記實洋二元五角華英字典洋五角竹紙晚笑堂書　二角八帝鑑圖説洋六角綢面明狀元國考一角五又每部一本一元六角臨文便覽三角五分聖諭像解洋五角國朝詩别裁洋一元六角子史精華洋二元薛氏　　欵　連板一元又每部二本一元七角廣陵名勝一角五分簡明目錄七角五毓秀堂畵傳實價洋一元淵鑑類函十一元寄書四書味根錄一元半外國裝訂每部一元八角三國志演義二元四廣治平略洋五角於越先賢圖傳二角五分篆文四書七角五刧火紀焚實價洋一角五大號外國訂一本洋三元縮本字彚二角五分萬壽盛典洋五角華英文字合璧二角五分泛槎圖價洋一元思痛紀每部實價洋二角大號中國裝訂二元五角綢面攷正字彚三角汗簡實洋二角五黑蠻風土記洋二角五分夢迹圖三角五分佩文韻府價十四元四角華文譯英文字典洋八角英字入門一角五分詩畵舫洋六角五百孝圖每部實價洋三角紉齋畵賸洋六角小題文數每部價洋四元華英説部撮要實洋四角南巡盛典四元五角紅樓夢圖詠八角無師自通英語錄洋五角牧牛圖實洋八分 
[謡言質疑]  
邇日本埠有無知之輩傳述謡言謂法人近仿澳門招工之法誘買華人出洋教之爲兵以供越南之役本地匪人轉相騙引擇貧苦失業之人與夫鄉愚可欺者誘以重貲使作船上之工其船則每以在吳淞爲辭説定之後卽用麻雀舢板等小船載之以去及至吳淞轉上法船幽置艙内俟人數旣齊啓椗南行等語一人傳百百人傳千遂有戒心且有言法租界之内直至十六舖於夜深人靜之時竟有所謂背娘舅者彼此相證幾若被背者之姓名歴歴可舉人心頗爲惶懼前日祥生船廠曾雇小工數人隨同往救擱淺之富有輪船以備該船或有損壞卽可在路修築乃去經數日未回各小工之眷屬至廠吵閙誣稱送往越南爲法國當兵每人賣洋五十員並有工頭己爲兵官云云竊謂此等流言殊屬無理在有識者自可置之不論然非滬上本有謡傳則該眷屬亦何至信此無稽之説遽向廠中哄閙也愚意招工之舉從前澳門最盛盖各西國有海外屬地阿墨兩洲蒙荒未闢西俗急於求利或收其地上之所有製造化鍊以成器物或喜其土脈之腴沃相度物性隨處種植皆湏雇人以從事而該處人類絶少且多蠢野番民不諳工作是以於各通商大埠招人前往在雇主並非有心拐騙出以重金與之立券限定幾年其法非不周密不意有此一事而内地奸民從而生心專行騙誘販賣漁利以致去者無一情願而其人大率愚魯一至船上言語不通雖恍然悔悟欲自白其願不願與匪徒設計騙誘情形而已無從告訴而况販賣之人向洋船包攬此事先行自雇一船陸續存頓來者驅令下艙如豢犬豕人數己足轉上洋船早晚放洋卽或諳通西語向船主訴明勢己無及重洋萬里從此無望生還聞其事者惻然心傷而無法以禁絶之者緣粤東賭風甚熾好之者身家性命皆置不顧或復賭無貲而有人借錢以作本或因賭流落而有人薦事以存身此輩伎倆乃得乘之爲民上者不能使人情之不貪利卽亦無如此風何也自海禁弛後坑陷生靈不止億萬甫於陳荔秋星使查明秘魯古巴華傭數目困苦情形之日始爲設法由官商諸各國使臣備文回國諭令雇主不得虐待年限己滿照約給資或去或留聽其自便於是華傭始有生路近則有華傭之處均派駐領事可以就地稽察商辦而澳門招工之館亦飭一律停止此風稍殺得免慘酷誠華人之幸也不意日内滬上謂法人又踵而行之且加甚焉盖作工與當兵同一被騙而死亡之遲速異矣法人圖越皆以外募之兵爲先驅而已國所調來者則瞠乎在後劉永福不愧勍敵微特前此法人幾次大敗卽幸而獲勝亦必肉薄於鎗林彈雨之中多所死傷彼以爲已國之兵若戰没太多後難爲繼不若外募者之慶不勝雇今日死百人明日卽添二百故出此計也雖然法人率兵西來途輕阿洲東境彼處之人黑醜趫健蠢而無知令爲前隊以兵官督之退後者死則彼奮不顧身自甘效命以之攻城克隘所向有功法人方喜得計謂可以血肉之軀代藥彈之用阿洲一隅如此黑兵不知多少法人不勝招募而顧轉計及於華人竊意華人之樸愿勇很者百中不過一二法人必不舍彼而就此也從前天津教堂之案初因津人懷疑訛傳教堂中有藏匿婦女小兒之事言者故證其實聞者不察其由一時譁　殺斃洋人焚毁教堂禍遂不可收拾及事定細思前者謡言究屬一無確據然則今之傳聞亦巿中有虎之説而已人心惶惶苟非地方官明白示諭久且難免他變不可不預防也 
[軍事的信]  
　　北寗克復信息本舘疊接關外函電並香港各報言之鑿鑿惟閲報諸君仍以路途太遠尚屬疑信參半昨又聞江浙兩省大憲衙門均先經坐探軍情委員陸續禀報知北寗之役實係華軍會同劉團尅日恢復法兵窮蹙情形尤歴歴如繪並聞彭雪帥亦旨親筆信函齎遞到省差幸軍事諸臻得手而餉項支絀籌措爲難請借箸從事以匡不逮云云想袞袞諸公必别有理財之術以濟時　而聨舟誼也策勳飲至南望底平當拭目以俟之 
[朝鮮近信]  
　　海鏡兵輪於三月十一日抵馬山浦口吳筱帥尚在津門恭候諭旨而高國君臣已盼望良殷矣○三月十二日下午兩點鐘時南門内忽遭回祿及水龍赴至已延燒數十家連日大風而此刻風威頓息故尚易於撲滅否則燎原之勢其可嚮邇乎○高麗現有服戴中國衣冠僞作華人者袁司馬聞知嚴飭巡查先鋒官率勇丁逐　密拿於三月十二日果見一人中國服飾出自居民門中巡勇以眞爲中國人也往前盤詰該人頗善華語但其服飾雖是中國而鬢髮猶存摘帽視之知爲高人而假充者遂扭送袁司馬處十三日袁司馬請總辦通商事務陳茇南觀察高國親軍左營監督李沅　同到三軍府中當堂會審據供小人崔成均年二十七歲朝鮮海州人前在京中英公使館内當差後回本國去年十一月又入京中仍住英公使館内今春四國昨到酒家飲酒出門被執等語當交李監督帶去想必嚴爲訊問恐其中或有别情也○高人某欠華商馬姓四百餘金立有筆據計己過期兩月仍狡賴不還馬往索轉被毆打馬遂　陳茇南觀　處禀控觀察移文於該國執事現已會審聞債主本家有一女係王宮之妃嬪故執事投鼠忌 
 
 

Page 2

 
 
器不能不少爲袒護也○陳茇南觀察於十四日請衆華商至南别宮飲酒到者約二十餘人各盡飲而散聞欲安衆商之心也不識然否○高國之臣有以中國爲是者聞法越搆兵北寍失守之信皆代爲咨嗟嘆息可見我朝之德澤遠被藩封也○外衙門督辦閔泳穆自請開缺新督辦爲金炳始亦正一品判書其人尚知大義又有金允植尹泰駿皆東方棟梁之臣恊辦其事從此朝鮮商務當日有起色矣○朝鮮向有典閲局係閔台鎬主其事穆麟德察其有貪污等獘密奏高王隨撤去閔台鎬典閲局差使而以穆蹸德代之是亦從諫如流去邪勿疑之賢王歟○有西人謂穆麟德亦有告退之意因外衙門之官爲閔泳玉洪英植李祖淵等皆少年狂徒遇事作梗不得大展其才能惟閔泳穆金宏集尚知商務而閔泳穆又開缺只有金宏集一人而已甚矣人才之難也○海關開設以來諸西人薪水每不能按月支領或有先給一半者或有數月不給者西人嘖有煩言多謂朝鮮事不能爲因其人無信義云○朝鮮政府向無定見朝令夕攺椒房之戚雖孺子而己列公卿故萬姓觖望道路以目若宮役宦屬尤爲熾昌云 
[袁司馬諭朝鮮人民告示]  
　　照得大軍東渡原以保衛爾邦軍律嚴明秋毫無犯間有勇丨滋擾閭閻一經查出立正典刑所以肅軍紀而衛良民也乃聞近有朝鮮人民穿戴中國服飾或冐充勇丁或假作商賈出入民家肆行滋擾正在訪拿間旋據巡查員弁拿送朝鮮人崔成均一名口操華言身着華服由民家走出送營懲辦當經咨送親軍左營監督李訊取實供斟酌辦理該犯有無犯事别情研訊之餘不難立吐惟查本地民人在本國穿用中國服色者其希圖滋事矇混亦在所不免似此爲鬼爲蜮變詐叢生防不勝防實堪痛恨若不嚴拿重辦何以肅軍政而安善良除飭本營員弁隨時訪查遇有本營勇丁及冐充中國人在閭閻滋擾立拿送辦外合行曉諭爲此仰軍民人等知悉遇有前項不法之徒仰卽捆送來營定將爾等從優給賞爾等當體本營務處整肅軍紀保護善良之意毋得畏縮不前甘心容忍切切毋違特諭 
[安慶信息]  
　　江安糧道張屺堂觀察前本署理皖臬篆務近因奉部調入都安徽按察使聞裕大中丞委安廬道丁恬生觀察署理委督辦電報事務候補道劉文楠觀察接署安廬道篆丨劉二觀察擇於二十二日午時接篆任事云 
[學憲啓程]  
　　學憲祁子和於十九日已刻出　由螺螄埠登舟揚帆東渡按臨甬江寗郡早接馬牌已於十八日取齊今歲爲乙酉選拔之期凡高材博學之儒無不蓄鋭養精以待臨時一戰甯郡者竣紹郡次之若按臨杭郡想必待榴花照眠矣現在杭州縣試於二十五日開考四月二十五日開辦府考想端陽節定可一律告竣也 
[寗郡院試牌示]  
　　浙江學憲祁子和大宗師於二十二日辰刻按臨甯郡二十三日行香放告閲牆補考二十四日考闔屬生員經古二十五日考閤屬生正二十六日考童經古二十七日考奉化鎭海童正二十八日考闔屬眞監二十九日考慈谿象山定海童正初一日覆生經古初二日考鄞縣童正初三日覆生員初四日選拔首塲初五日覆奉化鎭海童生初六日選拔二塲初七日覆鄞縣慈谿象山定海童生初八日大覆發落初九日叅謁初十日起馬按臨紹郡 
[蘇郡府試]  
　　蘇府九邑縣試業於本月間考畢通發正案昨蘇府桐太守出示定於四月初八日考試所屬九邑文童預於初二日取齊已分札各縣學一體出示仰卽遵照矣夫以浴佛之良辰作羣仙之高會英才濟濟當無不爭著先鞭已 
[蘇台維聞]  
　　秘戯圖本不准街坊售賣本埠捕房查拿最嚴近來此種罰案固已絶無僅有吳中廣洋店舖觀前一帶開設如林邇復有擺攤兠賣且托盤遍人各茶肆貶價以求售此輩專以賣春片爲利遇有少年輒笑容軟語以炫其目在童眞未漓者得此如獲珍璧爲害胡可勝言刻奉中路保甲局憲孚明府遍貼韵示嚴行禁止想以此爲業者必當翻然攺悔也○婦女入肆品茗舊埀嚴禁每年春首時或一弛盖亦金吾放夜之例以順卜情而抒民樂旋卽申禁無或敢犯月之旣望元都觀内某茶寮仍有香客在棚座内暫憩啜茗適局憲乘輿過此立卽驅逐並將茶博士兩人各子笞臀二百帶回局中頃刻方方兩兩已對峙於茶館門首矣○此次驅禁娼寮無論在水在陸經方伯飭令各局預造册籍一一稽查勒限出境另行禀報如由方伯親查仍有陽奉陰違局員概子記過故考成甚重不得不雷厲風行也十六日總捕分府偕東路保甲局員驀至一處不及趨避立傳地保重責一千板着令速遷是以近日鶯鶯燕燕歴亂東西有某妓家以在滬冷落兾吳地或有生色甫於十三日抵蘇租屋方定而憲符己至卽怱怱於十六日雇舟回滬乘興而往興盡而返可以借喻已○盤門内泗州寺古刹也院中有老槐一株鴉巢其上晨夕聒噪殊可厭惡張某者少年揮霍失業無依暫寓蘭若寺僧有抄本符錄一帙張偶借閲見有驅鳥雀符咒偶然嘗試不三日羣烏遁迹無餘巢亦零落殆盡一時詫傳踵請治病者不絶張乃酌取號金以給寺僧伹聞張之治病亦不皆靈騐其或祥烏默助俾免聞飯後鐘耶○紅木老大者山塘之地痞也上年奉藩憲訪拿到案發吳縣收禁飭吊犯案卷宗並出示招告現聞擬照兇惡棍徒例足四千里充軍不日解府云○開設烟舘易藏匪類歴經譚藩憲嚴拿禁辦甚至地保連坐隣居波及且將房屋入官如此厲禁尚不免仍有私開現在三縣會同出示嗣後拿獲開舘者立斃站籠地保則杖斃吸烟者枷杖後永錮攺過局科以此等重罪庶幾愚氓不敢以身試法歟 
[搜查妓館]  
　　日來吳門嚴禁妓館不准境内有一花一柳奉行者認眞辦理固己無地不搜均經略登前報近來總巡偕蘇府總捕逐日按圖索驥嚴諭速行他徙不啻三令五申此曹盡室而去無敢少留前日東路總巡又在西花轎巷内查得有半開半闔似妓非妓之家吳人名爲大姐把勢者立卽勒令搬去又閶門外逆水船亦奉嚴禁數日一查有某姓船載妓遊行總巡某君掉槳追及妓大懼躱入火艙中搜尋良久不獲始得放行 
[烟台防務]  
　　三月十八日方觀察閲看海防營練軍打靶計照新式連中三槍者頗不乏人通營合計中者共有六成之多觀察親加奬勵其有未能連中者亦逐一勸勉故營伍日有起色云○烟台迤西四十里岡俞一帶前因備俄之役有振軍四營在彼駐紥現俱移駐福山縣城北聞將由省垣撥調練勇十餘營到烟台防範云○登州辦理海防不遺餘刀天橋口迤東迤西綿亘數十里俱濱海爲營現己建立營壘將由省撥調練勇併鎭標中右兩營及登榮水師練軍共十餘營駐紥二月間有由省先到四營係前帮辦山東海防吳軍門慶字營之原營四面增築沙城其田横寨灣家口各要隘則創造砲台以資守禦軍中事宜乃總辦海防營務處李觀察總統也 
[輪船疉至]  
　　鄂省江上於三月十六日午刻疉至輪船五艘詢係由吳境啓輪來楚曰靖遠曰測海曰長雲曰靖波曰江安乃裝運軍營要需擬解赴邊省應用者也但其末後一艘曰測海者拖帶左侯相官春船一隻先泊塘角少停卽開仍溯流而上該處塘角大營隨卽升炮十餘門揚旗迎迓致敬次日遂一齊啓輪上行近日聞知靖遠測海兩船業已回輪下駛以赴金陵其餘則尚未回也 
[嚴禁窩頓]  
　　寗郡地濱海隅人烟稠密爲商賈輻湊之所奸宄最易混跡前因煙館歇家等舖深夜開張以致玩法之民寄售竊贓并有 
 
 

Page 3

 
 
窩頓聚賭滋事等情現届考試各處生童雲集巡防尤宜謹愼故鄞縣朱邑尊示諭烟館歇家茶坊酒肆務各安分守業於二更關閉店門不准再有前項情事云 
[能見其大]  
　　本埠關道憲邵觀察之母一品李太夫人今年六月十六日六旬大慶太夫人爲觀察之繼慈奉迎在署觀察純孝性成公餘暇日膝下瞻依天倫之樂無極觀察初以六月正當酷暑擬預期在新造之天后宮内宏開壽域戯綵娛親近聞太夫人以時事艱難外則法越戰事未定内而直東荒歉未消飭觀察亟停此舉觀察以母命不可違遂罷前議届期惟在署中稱觴介壽而己於此見太夫人之能見其大也 
[懸梁自盡]  
　　寗波慈谿縣人某甲僦居十六舖增祥碼頭小弄内樓上其妻某氏不知爲何事出外三日甲獨居在家昨晨日高未見起身適其友人之小孩到甲家呼喚不應上樓視之則甲已懸梁自縊豈爲反目而萌短見耶抑别有隠憾耶 
[局賭訊供]  
　　徽州人江成雲控被江椎如汪少亭卽台州老李等局賭去銀二千兩光景由黄太守將被控人押候訊究等因己列前報兹悉前日晚堂原告江成雲卽江順榮申訴前因并稱初與江椿如等於去歲冬間在西公和里妓女周蘭香家游戯代妓挑頭聚賭共有十餘人我輸去銀五百兩又賭又輸五百兩旋卽移至同安里花桂卿家又賭二次輸銀一千三百六十兩總共輸銀二千三百六十兩然當時實因酒後所致在後因欲翻本遂致屢敗旋悉伊等皆是牌九司務爲此請追江椿如供爲茶客與伊雖同鄉相識然未與賭汪少亭卽台州老李實卽李維翰供亦未與賭無端被誣再四研詰各執如前太守隨問江輪去之銀從何處取來答稱均向晉德莊支取可查隨飭將被控人押候查明曾否向該莊支銀如許再行核辦江退出時又撞見江成江胡國華卽將江胡二人扭案禀稱此二人亦係同賭者江胡堅不承認太守命一併暫押候查再訊嗣聞查得江順榮曾向晉德莊支銀而無如此之多當卽禀覆在案 
[拿賭未獲]  
　　英租界靖遠大街所設之木椀塲牌九臺及打狗橋堍之牽絲寳攤殊爲熱閙前夜九點鐘捕房派中西捕及包探等前往　 
拘拿若輩早已聞風四散盖各賭攤有望風人故能得信遠颺耳 
[賣女爲娼]  
　　前日有許吳氏將養媳價賣與妓女張趙氏爲女許吳氏曾向媳之生母王張氏言明賣媳王張氏亦得分肥嗣因向索尾找口角爭毆由捕一併解送英公堂尚未庭訊卽有人調處找價完結禀請免究黄太守察閲所禀稱係將女價賣爲婢因論價爭執已經調停明白等語太守廉得其情明知價賣爲娼隨飭候過堂發落及訊究時該氏等同供將女作婢太守怒喝各掌四十下一併攆逐 
[鬩牆涉訟]  
　　張松芝投上海縣控稱族弟張桂福前將住房三間向我抵押洋四十元數年以來本利無歸詎前日欲將此屋硬賣與我要價洋三百元我不允伊竟糾同賭棍張明川等將我家中器皿盡行打毁求請提究黎邑尊准詞飭差提集人証前晚經蔣明府訊問張松芝供訴前因並稱前日我由浦東來被張明川等守在渡口將我拉住毆打幸經傍人勸散否則已遭毒手現在我願將張桂福抵與我之單據交還所借之洋四十元亦不要還明府質之張桂福供稱張松芝現雖家道殷實但幼時亦係貧困皆賴我父照應前將房屋向伊抵洋四十元現因急用故與商量並非硬賣况張松芝在鄉恃勢横行私放重利盤剝小民債户欠錢定搬傢伙作抵前日伊來索欠因將我之傢伙搬去我去索還並未打毁伊之物件明府詰之張明川供稱我與張松芝亦係同族在鄉並未開賭餘與張桂福供同明府謂張桂福張明川曰此案本縣業已訪明毋得妄供且爾二人聲名狼藉　旣據張松芝稱不要爾還錢姑免深究着將張桂福笞責一百板張明川掌頰一百單據給領各具遵斷結完案 
[索取工資]  
　　前者富有輪船失事經耶松船塢分廠雇用小工往失事海面打撈貨物由工頭宣阿大張虎金雇定散小工原往者五十三名言明每月工洋八元如多一日按數照加如不滿月亦作一月算各小工聞之欣然愿往每五人先給零用洋一元現在該小工等回來向工頭索取工貲宣張二人僅許每名每月洋四元各小工在憤謂冒險拚命而往言定工價豈容尅扣羣將工頭圍住不放宣阿大等訴之洋東洋東卽赴德領事署禀控德領事於前日據情照會道憲立派兵勇四名武弁一名赴浦東拘人老船塢之西人亦乘小火輪同往浦東之唐橋鎭當被兵勇拘獲小工五名禀解道憲衆小工不服羣赴道署喊寃謂索取工貲並無罪名邵道憲隨飭衆工回家候照會領事飭西人照數給發工錢另加賞錢十千文拘解之五人一併飭釋一面小火輪船在唐橋續獲一人適衆工追至有管火某甲急欲開輪致被機噐碰傷足骨該輪船回至虹口先將受傷人送公濟醫院並將續獲之小工魏瑞瑞送至捕房捕頭卽解英公堂管押蓋未知道憲已將先獲之五人斥釋也□□□閲岑川思過逸史擬催掩埋義塚節略爲之欣然謹譔小啓以待來者想逸史澤及枯骨不計其措詞謭陋也□○啓者瘞理無主嗟蔓草之凄凉妥置有方免洪流之衝突憶僑居於滬瀆積雪紛霏昤誼舉於賓僚高風景仰育嬰固爲要道營葬詎是緩圖特恐充其司者疎於覺察董其事者誤於因循有備述焉堪歴繪已閶門之外滸關之東十里亭陰一般棺暴骨浸於河者半膚親於土者多轉爲陳詞盍還設想問其境則曰同善義地也問其宇則曰普濟官堂也逸史目擊心傷法良意美招招舟子偕行以揣情形渺渺孤魂失所尤深憫惻摩碑古抝剔盡苔紋濡筆淋漓伸來芻獻還須布置曲示矜全諏窀穸以興工端賴取懷以子届清明而祭酧祗求掩骼毋遲惟安揷其靡遺自殁存之均感爰蹲抔土待惠醵金伏乞埀憐曷勝翹企霅溪青藜閣主人謹代啓 
[募捐急濟寳邑月浦廠災民公啓]  
　　寳邑去歲秋災甲於隣近各州縣而統計一邑中十三廠之被災者以月浦爲尤車業經賢邑侯剴切上詳籲請條米兩項普减三成通邑各花户生計藉以稍甦卽月浦同邀愷澤亦無不感荷慈施而實則貧無立錐尤難度日者猶不能無望於實惠之均沾也緣月廠僻處海濱土性宜棉生理甚薄自遭宼躪元氣凋殘近則光緒元年三年五年七年以來無歲不災遂至民生日蹙去夏多雨種棉者芸耨之費計已不貲滿望有秋稍資補救詎七月中疉被非常　災木棉榦折根摧零落殆盡間有稻地均被重傷通計秋收不及一成以上入冬後告貸路絶索逋紛來欲資紡織爲生而棉種已空無所藉手卽幸而紡織有資而盡日紡紗通宵織布實亦無利可營此歲杪奇窘之狀所以至於計無復之者也今春飢迫尤甚禹昌等偶至鄉村親見挑野菜以煮粥而粒米不攙者爲之惻然淚下平日素稱小康之家競借入巿爲名携筐乞食見素識則望望焉避之鄉間鬻賣男女者指不勝屈近且因絶粒而投繯者比比矣計自今以至登麥爲日方長此後危苦情形更不知伊於胡底用敢陳近狀卽乞仁人君子慨發菩心量力捐助但使多捐一分欵項卽可多保幾个災黎則月浦一廠埀斃之民得此仁粟義漿而稍稍圖活皆出自樂善好施之賜也如蒙書定祈將捐欵迅交上洋周德泰紙號轉寄敝處以濟然眉之急倘或經手散放偶有沾染分文則天地鬼神實殛之勿謂天良之可昧也肅此布懇無任迫切呼籲之至王禹昌張鴻鏡陳觀圻徐有鐄何應鶚徐廷璜等公啓 
[來啓照登]  
　　近接山東陳中丞順天周大京兆來信已登報章又接小兒則敬禀函述東省順直水勢並未退盡近又下雪尺餘寒冷異常灾民困苦情形不堪備述前接直隸及都中諸當道來函稱兩省春賑已屬不貲而灾黎撫卹尚無了期所望南中籌解不竭爲幸等語敝會舘承遠近各善士寄交捐欵半爲求保病症及移筵席費助賑者頗見絡繹而來俾得集湊報解皆由衆仁翁樂善不倦所致而善昌盡一分棉力庶 
 
 

Page 4

 
 
幾消一分灾沴再小兒則敬連來告急禀稱去冬又逢决口黄水未能退盡以致雜糧麥子均未能下種被灾之區今年春熟無望數百萬灾黎嗷嗷待哺如要救人救徹必須接濟到秋熟區區愚衷尚祈衆鑒而未敢遽行告止也謹啓上海絲業會舘籌賑公所施善昌少欽氏謹啓三月廿三日 
[絲業會館籌賑公所維述]  
　　山西匯業公所諸大商董來函述及今逢天后聖誕向例演戲酬神設席公宴現悉賑需孔急公議攺爲清香敬祝以答神庥卽將戲筵資五十元交來囑解災區明德維馨神必鑒之○又有江西寄政大局來許錦豐錢寳號亦移神福筵助賑計洋六元合先列報以俟聞風興起者○本埠城内天水趙亷記助山東賑捐洋五十元蓋因病愈還願也○天水趙棻記助順天賑洋五十元祈保宿恙全愈合宅平安○天水知非女史兾保痼疾全痊節省二年日用兼針工資湊助直隸賑捐洋五十元及立願後病卽漸痊可見一門三善神默佑之○浙寗居易齋主人年將四旬前生三子均患驚風病殤今春復得一子旬日之内百病叢生竟有仍蹈前轍之象卽叩告竈神前敬助賑捐交來洋五十元未及數日百病回春助賑之捷效有如此 
[席烈婦傳略]  
　　烈婦席氏崑山諸生席福元之胞姊也幼喜讀書善吟咏德容言工四者咸備旣笄適洞庭山監生朱湛園伉儷甚篤三十年如一日亂後家業蕩然湛園棄儒作幕烈婦井白親操賴十指以活無怨詞湛園遷居申江屢佐浙省海運光緒八年春應浙江候補運副王公慶雲之聘挈眷往司紹郡鹽厘總局帳務甫及一載湛園病危烈婦焚香籲天誓以身代且刲股煎湯以進卒不起訃致原籍有湛園堂弟朱棣卿開泰亨桖油行於滬上得訃後佽助湛園胞弟梓園令赴紹伏櫬閒關囘籍烈婦旣痛夫死又以舅姑雙槥尚寄丙舍急卜吉爲營葬計湛園有妾巳姙烈婦函致其夫嬸托爲照護遂於安葬之次日自經以殉其妾前數日見其寫信三函復將詩稿焚毁問其故則曰非爾所知但勉以撫孤守節不幸生女亦當俟服闋而後攺醮等語而不知烈婦殉節之志蓄之久矣遺函三件一致胞叔一致堂叔一致夫嬸函中皆托孤之辭語極慘切令人不忍卒讀嗚呼如烈婦者可謂從容就義者矣兹爲略述大槪并錄其遺函以俟採風者擇焉○敬禀叔婆大人尊前啓者侄媳本欲於令侄故後隨卽相從於地下因在異鄉恐令侄骨骸難以還鄉况先翁姑未曾安葬無奈偷生數十天因要安葬三具靈柩又無用度只得出頭露面懇求陳王兩總辦與令侄之朋友數人承諸人贈洋百元今巳回鄉先翁姑與先夫安葬已畢洋已用盡可憐侄媳三從無靠只得相從死者於泉下叩别慈顔卽歸黄泉所罣者惟傅貴與遺腹倘或生男拜托叔婆大人與三位嬸如費心照應他娘兒度日之費雖有梓園二叔允許還望叔婆大人轉致棣卿頣卿輔卿三位賢叔撫養教道能得孤兒長大成人愚夫婦在冥冥之中當圖來生犬馬相報洪恩侄媳死後頭上戴身上穿只盡此一箱之物還有洋念四元可買薄棺一具餘下之洋一切開銷可立刻入土安葬教二叔事事省用不要再累及他人所有物件可憐吾二人一生心皿惟留舊物無多因傳貴年輕不知人事外面雖有二叔内裏望叔婆大人一切過目收管恐失散於他人耳餘難細陳諸事庠托叔婆大人之恩世世不忘惟願大人福體安康諸凡如意兩函望交棣卿叔梓園叔侄媳席氏臨終拜托泣血具十一月念日○叔婆大人尊前再禀者令侄與侄媳因一向家寒並無孝敬不料令姪故後姪媳女流不能料理諸事累及多人又要大人費心費力諸事料理吾夫婦死後當世世相報洪恩姪媳因無度日之計况女子三從無子相從死者不能不死我死之後所罣者惟有坆墓祖宗香火與傳貴之遺腹倘生男撫養家事幸有梓園叔應承然内裏之事總要大人與三位嬸娘照應撫養轉致三位賢叔亦要照應我死之後二叔不可躭擱家中因山中一無出息又無度日之用出外生理方能料理家用請大人必要傳貴産後出山但他年少諸事不曉一人不能過度明年能得二叔三叔兩房大人由山照應最妙如不搬回望大人與梓叔相商寄養於厚道之家我死之後棺木衣衾一切開銷只盡其念四洋併此一箱中衣服零物用之須要色色省用件件從薄早早入士此一箱中之洋物多是姪媳三十年之針工並得於母家之物不要再累及於人所有内裏物件家用什物望大人與梓叔點數免得遺失還有洋十元傳貴産内用度併年内家用諸事累及大人與四位賢叔三位嬸娘費心照應吾夫婦在冥冥之中時時感激生生世世不忘大德餘難盡言卽此上達敬請福安姪媳席氏臨終拜托十一月念二　○字啓梓園二賢叔閣下先令兄亡後愚嫂禮應立時相從於地下爲因身在異鄉傳貴又不知人事無人可托先令兄死後銀洋無遺所遺物件一時不能變賣棺木袍套盤柩回山之費一無所有况先翁姑未曾安葬再三思之實不得己不顧先人體統出頭露面含羞忍恨向王卿雲懇求家他諸事一口應承卽差人來家面許一百餘元之數意欲扶柩還鄉買墳先翁姑與先夫安葬已畢愚嫂死亦冥目以後君叔到紹王卿雲算出空帳未了言語多有變卦今已回鄉愚嫂不得再生將口食有累吾叔我死之後棺木衣服不必告求於人愚嫂一生怪性不要用他人之物雖是女流一向並未荒唐　用十三歲起到今三十餘年一世辛苦針工餘數百之資雖被先夫用盡還留下舊衣數件可穿入棺洋念四元可買薄棺一具一切開消入土之費色色省用種種拜托吾叔費心來生相報先令兄舊衣一箱吾叔可用　女衣一箱一切銀物傳貴之遺腹若生男令他撫狐守節銀物女衣付他收用看其生性如何如不能守也要守二年之服先令兄無所遺積愚嫂不敢專主吾叔自主可也但遺孤一點全要吾叔撫養管教能得成人皆出吾叔之恩所遺銅錫家伙還司應用如有嬸娘在外可令傳遺相依度日如無内室只好寄養棣卿叔處如其生女不　令守愚嫂于歸念餘載恨無生育乃大罪人也幸有遺腹先翁姑與先夫安塟已畢我死瞑目先令兄前十年略略還能相過後十年連接兩次大故一貧如洗自過不週一無週過故况未與婚娶望不記前情看先翁姑之面念同胞手足之情我死之後速與先翁姑先夫一同入土所有墳墓如有遺孤全靠吾叔一人經理切勿放於度外至要至囑餘不再言愚嫂席氏泣血十一月念一日絶筆○字啓棣卿大叔嬸二位閣下粧次近惟起居康泰合府安寗爲慰愚嫂自紹十七日動身卄六日到山幸得叔婆大人貴恙全愈在家諸事照應一切費心愚嫂感德不盡在紹雖家先夫之友黄輔之魏剏芝二人之德將愚嫂之苦况告於衆友共十七人周濟洋百元親自到舍交我他云四十元付梓叔扶柩盤費開消葬事六十元與我傳貴二人零用此二人恩德眞是難報又承賢叔許洋二十元深感之至但自紹到山買地一方一切開消已用去八十餘元還少安葬之費併傳貴生産用度以後之用一無所有雖承梓叔相許家用但愚嫂忽遭此變日夜悲苦傷心留此無用身倒要累人衣食于思萬想不如死死後倒可相從先夫於地下偷生數十日因未到家山安葬未辦今得到家地己買好諸事巳了只待安葬我死亦安罣念者惟傳貴與遺孤拜托吾叔二叔三叔撫養管教成人之恩德生死不忘傳貴少乍如不能守因無遺資愚嫂不便自主三位賢叔與梓叔商量可也望轉言愚嫂拜托所遺孤與傳貴要叔婆大人併三位嬸娘照應一切内事餘不多再卽候日安愚嫂席氏泣血十一月十五日絶筆玩物數件可付春寳收　我死之後棺木衣衾卽用愚嫂三十年針工所積不必累人 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[王貞女徴詩文啓附七絶十首]  
　　貞女姓王氏字德貞江蘇當　人也髮纔覆額深藏妝閣之嬌年恰分瓜早受鏡台之聘隨嚴君而問字絮詠風前依慈母而裁衣針穿目下偶學秋娘傳粉原無一點靈犀生憎賈氏窺簾鄒有三春綺夢此固冰清可信玉潔堪徴者已奈何禍起蕭墻釁生閨闥横來蜚語偏中蛾眉射影含沙鬼蜮旣工夫附會㹲聲　語狐鼠更肆夫譸張貞女於是如醉如癡不寢不食兩睫盈盈一情廉脉謂定前生寃孽未可消除繼然九派江流猶難浣滌竟於光緒八年四月二十一日仰阿芙蓉膏以殁年僅十有七耳嗚呼劉媛誓義凄凉金字之封荀女明仁太息粉書之扇遥遥千古貞烈堪欽　貞女者尚在髮年輒明大義以今例昔何多讓焉汀誼屬宗親忝居諸舅才慚似線僅知欽企芳徽筆愧如椽未足表揚懿美聊吟短句藉慰幽魂尚冀海内仁人錫之瓊璋寵以珠玉庶幾　台雪月永照貞魂閬　冰霜常凝烈魄矣是爲啓○讒口原來易爍金含沙射影勢難禁拚將弱質階前碎不受塵埃半點侵○陡聞驚耗已怱怱調治無從愧寸衷靈藥一巵將進晚返魂有術未成功汀聞信卽往調木棉蘆花灌之已不及救○沉速香焚夜氣清此中寃抑爲誰明吞聲口誦菩提兒到此菩提也不平貞女卒之前數日惟熒香誦佛○前身合住大羅天小謪塵寰十七年一旦曇雲憑解脱獨留清白在人間○一樹高萱燦北堂暫時小别最難忘傷心買棹歸來日瞥見靈帷欲斷腸貞女有祖母前數日往外家○由來天道本難憑竟誤營營止棘蠅好向蓮台証因果憲光一點幕前燈○氣節人寰事久論豈期兒女認偏眞孼非自作終堪挽何用捐軀志始伸○成仁取義兩無羞贏得香名百代留惟有椿萱心事苦掌珠頻失淚難收貞女有妹前卒○天地無光日月昏沉寃莫白是奇寃而今衆口雷同譽敬酌芳醪慰烈魂○十州鑄錯恨紛紜葬玉埋香數尺墳今日招魂楚些他年彤營表清芬[  虞西慈村如心居士金鶴汀甫稿]  
[咏柳絮七絶廻文詩一首卽希大吟壇郢政]  
　　驚心此似候物遷新暖晝清香襲可人城滿落花飛朶朶晴橋畫景麗江春玉峯庚元沈韻梅甫稿 
[甲申暮春旣望余偕二三舊雨尋踏春之興偶成卽景二絶]  
　　閒尋繡陌幾人行喜趁今朝恰放晴傳語農家蠶事畢落花深處鳥催耕金谷花業逗暗香無如桃李減春光東皇收盡繁華去粉蝶空勞過粉墻[  玉峯潄霞客韵梅氏待定草]  
甲申春暮鄭孝廉薰晨表兄過訪敝齋談次奉贈並索珠和錄呈霧裏看花客高昌寒食生縷馨仙史　正○客　　逢　暮大游蹤萍聚亦前緣落紅未掃花三徑浮白先吟詩一篇儘有高談麾麈尾愧無雅調答琴邊君家韻事稱三絶若詐追陪願執鞭愚表弟錢葆青鋆拜稿 
[題花二律效連環體]  
　　天然占定一枝春　格生成寫不眞試問壽陽羞點額爲尋處士獨含嚬夢回紙帳香　在彈入瑶琴韻亦新莫使江城吹玉笛還將緑萼　前身還將緑問前身何事年年索笑頻詩續西湖清有影圖成東閣淡無塵花臨冰凍纔舒玉杏近黄昏欲嬉人羡煞幾生修得到天然占定一枝春○自嘲挖肉醫瘡太覺痴寒衣典盡怯風吹而今學得糊塗意急到燃眉亦不知○雪霽千家萬家都絶俗洗盡紅塵住白屋簷淋滴處似墮珠砌雪消時如啄玉○夜歸一棹冥烟裏衣單冷欲　沙鷗驚渡口村犬吠籬陰夢杳知程遠燈殘覺夜深歸來剛月上斟酒滌塵襟○曉起曉起倚窓坐青拖簾底明落花知夜雨堤柳舞春晴蝶意飛還怯鶯聲聽更清得閒時極目日麗與風輕○春游冠童數輩駕游驂行過池塘上翠嵐草長路迷斜照外一鞭紅雨落江南[  南匯補拙居主人陳樹珊稿]  
[勾章了緣仙子月旦滬上花榜奬聨並引]  
　　溯靡麗於秦淮板橋紀艷誌繁華於歇浦花隖藏嬌僕本一介書生四明年少懷才未遇南宮之選尚虚放浪不覊北里之游殆遍杜牧之風流如昨坡老之落拓依然如玉如花固屬司空見慣繪聲繪影從來太傳情膏分三等以品題五十人名馳柳巷創一聨而獎贈十四字製仿桃符雖涉戯嬉休云薄倖○第一等十二名周月卿純粹月是前身雲是夢卿猶神女我猶仙姚婉卿風雅婉孌丰姿魁粉黛卿雲才調屬裙釵花桂福從容桂月乍縈游子夢福星時繞謪仙居姚倩卿高超倩倩披顔傳杜句卿卿舞態記元詩周小紅豪爽小蠻畢竟隨香老紅拂終當伴藥師鄭桂卿婀娜桂兆科名蘭兆夢卿知詞曲婢知詩王桂卿卓犖桂向天台曾乞種卿從月府偶臨凡顧蘭蓀温柔蘭花宿雨嬌無力蓀草含烟碧有情李藴玉秀穎藴才詠絮傳佳話玉貌羞花是可人朱素英靈變素素艷名盈我耳英英爽氣撲人眉張書玉明秀書翻翠袖纎纎露玉佩紅裙步步嬌胡寳玉駘蕩寳鼎烟凝歌扇緑玉巵酒映舞衫紅○第二等十六名李迎芝豁達迎臉春風微帶笑芝容秋月半含嬌金梅卿頴慧梅經雪後宜高士卿擅風流似婉兒杜翠玉幽嫺翠展遠山眉樣巧玉彈流水指音柔金情娥圓熟情注雙星偷渡事娥餘三日繞梁歌吳秀卿細膩秀色温如身惜玉卿言默爾口緘金謝寳韻輕盈寳横紫燕釵能舞韻寫紅鸞筆欲飛蔡春林柔媚春燕秋鴻來往熟林梅陶菊後先芳顧慶琳娉婷慶藴文章誇絶代琳瑯聲價重連城殷墨蘭韶秀墨舞筆歌題妙詠蘭因絮果悟前緣吳翠娟靜穆翠嵐顔色眉深淺娟秀丰神目送迎周麗鄉倜儻麗質幾生修碧玉卿身何事謪紅塵陳小寳諳練小玉才華眞藴藉寳釵體段本温存王雅卿精細雅韻常流絲竹外鄉顔恍列畫圖中李湘蘭清奇湘雲艷曲傳於昔蘭澤芒辭説到今王金珠柔順金屋藏嬌留後約珠廉捲翠鬥新妝許冠卿英挺冠裳萃集羣賢駕卿相咸知彼美名○第三等二十二名金湘雲富艷湘流帝女曾調瑟雲錦天孫爲織裳金如意端妍如花綽約傾城貌意藻紛披絶世才何杏卿聰明杏臉妝成花第一卿眉畫出月初三李喜蓮俊逸喜添今日交歡酒蓮本當年解語花朱艷卿濃郁艷於桃李幽於菊卿擅琵琶我擅　林巧玲妖嬈巧妙如春花秋月玲瓏賽美玉明珠朱蕊卿澹雅蕊闕僊人香案侍卿家公子裼裘來江墨青雋永墨補有時懹舊夢青衫何日遇知音林愛雲綺麗愛訂三生留片石雲誇五朶想羣花沈巧珠窈窕巧舞清歌花滿座珠圍翠繞酒盈樽朱麗卿　穏重麗質天生無俗態卿才風雅冠羣芳唐巧寳娬媚巧轉鶯喉珠一串寳垂螺髻玉雙輝李鳳　流利鳳樓對月秋檀板仙佩因風舞柘枝朱逸卿機警逸趣横生三弄笛卿情　寄七絃琴王佩卿篤實佩有紫霞稱雅度卿宜明月結芳鄰王佩衡豪邁佩解漢皋留韻事蘅香楚水寄遐思殷蕙卿透達蕙質芬芳冊蝶夢卿喉宛轉試鶯聲徐墨琴古峭墨寫烏絲輕運腕琴彈緑綺　銷魂黄小巧沈靜小于雛鳳嬌于蝶巧若流雲艷若霞張雲卿活潑雲本無心游翠岫卿應有夢到紅樓武金仙肫摯金縷歌餘芳草地仙璈奏　大羅天張月仙鎭定月娥慣奏霓裳曲仙子應陂鶴氅衣 
[上海北巿盆湯衖絲業會舘主施少欽經收順直山東江浙等處三月十九二十廿一日第二百五十二二百五十三二百五十四次賑捐清單]  
　　錢唐菰香舘主求病速愈二十元杭州高墨林兄六元烏程許永深求母久病諸恙速痊五元艾姓爲子病求愈五元吳梁氏保平安二元顧自貞球妻朱氏喉症足疾全愈一元○第八十日出售助賑彩票高墨林五百四十一號一張計洋二元以上十九日○蘇州安定存仁子由程理甫兄來五十元婁東寄客由永義昶局來十元靳琴溪兄求弟病愈由海寧寄來十元寳記求氣急病速愈由方守愚兄來十元寓閩思善堂屠由杭州永泰豐局來五元王祖蔭求吐血症速愈由大新號吳慶生兄來二元錫金釐局五河浜卡畢自劉爲内人生産平安節省薪水酬願由通裕局來二元浙寗石浦司署醫心氏由全盛局來二元又傭婦張　氏節省工資二元求我後人許有心愿從窘迫中挪移由蘇州全盛局來二元求頸　卽愈者二元滬城宋豫康爲繼　程氏移助冥資求冥福一元信善主人求兄速有錢業生理四開一元　雙林李君蓉汀代募捐册和申軒求産安六角德馨軒求病愈五角榮記二角　小帆二角乾生號二角翠竹軒銅洋嘱鎔一元合來一元四開三元錢十二文又銅貭一元○太倉廖君季豐助來冷味痧沉香丸計二萬服每服十五粒沉香散三百服○第八十一日出售助賑彩票京師張五百四十二四十三號二張方守記五百四十四號一張恆記五百四十五號一張共售　張計洋八元以上二十日○浙湖青鎭東海氏爲慈親生辰祝壽　福一百元王依仁爲亡弟煥章公週忌移經懺資祈冥福五十元又爲先室吳宜人預作週忌移經懺資祈冥福五十元由本埠王裕隆米號交來浙衢西安汪壽珪江壽瑾爲生母目疾誠求速愈由滬報　蔡子茀兄來二十元求善士求小子易養由福盛紬莊來五元又慕善士五元黄敬斐求合家平安一元○自蕪湖巫君直才印祖楷代募捐服第一批無名士本洋二十元祿記本洋十元　和本洋十元貞祀本洋二元汪君秋梅本洋一元吳君勉卿本洋一元許君東泉本洋一元吳君昌侯洪君嘉茂合本洋一元潘君望賢潘君　村合本洋一元靳君寳生英洋兩元潘君子卿兩元汪君東初兩元崔君子琴兩元吳耿光一元易君霞章一元金君楚卿一元王君調臣一元元胡君惠卿一元吳銘翁一元周君北庭一元陳君兆費一元無名氏一元潘　翁一元洪君四承一元汪君守卿一元又捐一元李君國樞汪君蟾桂合一元李君耕雲祖君吟泉合一元朱君玉傳金君鼎九合一元以上照來原賑抄登三十四户共計本洋四十七元英洋二十四元○震澤畢萬茂絲號徐寅卿兄代募京來推廣水灾救命圖捐册廣字第一百七十九號求臂痛卽愈人洋兩元誠如居洋兩元餘慶堂一元不留名一元無名氏一元流芳書屋一元隠名氏一元福申堂一元思飢士一元無力士一元以上十户由三兒則行寄來共計洋十二元○海鹽世醫徐古春先生曁折嗣庾香喬梓出門請封四號全助交來洋兩元以上二十一日合併聲明 
[揚州皮巿東賑捐輸局經收各善士姓名單]  
　　陽湖縣祁明府經募洋六十元○陽湖儒學朱廣文經募洋十四元○林蘭蓀翁經募洋五十元○匯源與同人洋二十八元○書帶草堂鄭求平安洋十元○魯袁氏求病愈洋一元○無名氏洋一元○陳張氏求身體平安洋十元○無名氏求生母舊病悉除身體安樂洋十二元○不留名求身安境順洋八元○無名氏洋一元○李又橋翁經募洋三元又錢十四千二百五十文○李黼廷翁經募洋一元又錢十二千三百世文○王平之翁經募足西錢五十千文○不居功代玉堂洋四元 
 
