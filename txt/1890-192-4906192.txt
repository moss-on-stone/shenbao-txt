# 1890 - 192 - 4906192

 

Page 1

 
 
[購求大清一統志] [  圖書集成局啓]  
　　啓者本局現欲購求大清一統志一書不論　紙白紙伹須旣經增補者如有願脫售請函致申報舘帳房議價倘不　割愛則用後不妨　　　奉趙仍當從豐酌酬想海内收藏家當必樂于從事也肅此佈聞伏維雅鑒 
[點石齋發售各種精本石印書籍]  
　　硃批雍正上揄御纂五經經策通纂五經文準經　淵海五經備旨三層佩文韻府三層淵鑑皇朝各直省地圖十三經廿　史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀　賢手札元　大成增補角中樓先正事略○本齋種類繁多不及備載擇其尤者登報以供海内文人賞鑒價當格外從亷卽希光顧爲盼售處一在三馬路　報舘東隔壁又設分局在二馬路横街三層樓紅墻洋房内此佈 
[彚錄來函述賭匪害人并書其後]  
　　賭之害人大矣賭　出之以匪徒則相濟爲惡其禍更無窮期匪之爲患甚矣匪而誘人以賭其事更爲創見盖人無不畏罪者亦無不好賭者可畏之匪而引之以可好之賭遂不覺其可畏而祗覺其可好甚矣貪之患也前書震澤木香棚有梟匪誘賭一事曾錄以入報以作愚民當頭棒喝昨有雙林束栅自署井裏觀天人郵寄一書其言曰夫賭之爲害也無俟僕言之矣木香棚之害之較烈於他處也亦無俟僕言之矣而有以聳富途之聽有以奪匪徒之魄旬日之間化陷穽爲康莊仁人之言其利溥矣僕深爲該鎭之人幸僕因爲我鎭之人悲盖我鎭之賭更有耳不忍聞目不忍睹而非木香棚所可同日語者其設塲也非一處其貽禍也非一人而其尤甚者則莫如鎭之塘橋其間賭塲之密如星辰之棋布最盛者曰寳塲曰攤塲其次則有牌九塲骰子塲攤塲時設時否餘則終歲有之旣卜其晝兼卜其夜呼么喝六之聲竟日不絶更有令人髮指者本鎭各官皆可上下其手而各官亦藉此爲利藪明目張贍習以爲常其納賄之數如　稅之有定額然寳塲每日洋一元攤塲每日洋半元牌九塲與骰子塲則又有包凈不包淨之說所入之數大小不等嗚呼此眞可與闔鎭人民同聲一嘆者也且夫經商之人依人作嫁博辛資數十金而仰事俯畜毕取給焉墮其術中而傾槖而歸者比比也甚或遊蕩失業窮無復之而非心頓熾推其究竟天亦何所不至然此猶小焉者也僕所目擊而心傷者　允在於鄉人湖地以蠶桑爲業方其三眠告竣繅絲聲聞當此之時抱絲而來市者接踵於途夫鄉民之多蠢而寡靈也不自今始矣携絲數十兩比其歸而杳不知何住者指不勝屈故有歲收較豐曾不移時而忽來縣　之悲者由是覔食旣艱負債纍纍湖屬之放債者尤有不忍言者焉其一爲紹興來貸米一石作洋五六元多至七八元其貸錢以取息者則自三分以至四五分不等甚或有加一者焉有加二者焉更有所謂買年葉者則取息之厚无不可以數計諺云鄉人之窮窮於債僕竊謂其窮於債也實窮於賭且不但倆焉巳也僕竊謂去秋水災惟賭有以致之何也降災者天而所以補救　者則在人僕遍察鄉間見夫淹没之田大率離鎭較近其離鎭遠者則十僅二三焉盖出莫重於河蕩田之淹没未有不由河蕩之崩裂者必謀之極其精築之極其固相其地之高下而預修焉近鎭鄉民專以賭博爲事在賭塲時多在田間時少欲求嘉禾之收得乎僕反覆思之而嘆賭之貽害不小也而更嘆鎭上各官之貽害更不小也本鎭隸籍歸安邑宰沈公寳靑素惡賭根夙著循聲下車之始曾蒙密訪嚴拿辦有成案而陰謀詭計愈出愈奇數年以來公離疊經巡行而憲舟未開各匪徒消息巳到噫嘻盖有匪夷所思者矣至本鎭各紳士大率　身居局外袖手而觀甚或　從而染指者僕人微言輕雖大聲疾呼何濟於事嗟乎可爲痛哭流涕長太息也此井裏觀天人之所言也又有光福鎭居民來信云敝鎭在吳縣西南離城六十里居湖濱山鄉一隅市肆近年饑荒頻頻各業生意淡薄何可深言資本稍厚者尙可支持而小本經紀之店終朝碌碌尙不保凍餓近來風俗更劣　徒横行每每三五成羣滋擾小本之店往往老拳相向不敢側目故此若輩更放胆撒潑前年此輩本混跡城廂上春蒙黄子壽方伯嚴拿暗訪後各飛颺市鄉各鎭聚賭抽頭種種不法不可枚舉備述一事可知其槪前日有異鄉人張姓新搬來鎭爲未曾作東請該輩有著名棍徒宋某同其姪並同黨十數人扭張痛打並且將傢伙什物盡行打壞眞令人耳不堪聞目不忍覩鎭上雖有巡司亦無可如何惟有置之不問近悉前任賢父母馬邑尊重莅斯土諒有一番德政或當嚴究若輩爲民除害不勝翹盼之至云云合以上兩信觀之賭匪之流毒至於如此是豈該處居人自取之咎乎抑禁令不行官司虚設之故也夫明明知其爲匪徒而因好賭之故甘入其彀中此亦可謂愚頑而不可化者矣雖有聖君賢司牧亦惟執法以治之更無庸爲之深惜也顧古人有言不見可欲其心不亂苟該匪等不設賭局以誘人人亦孰從而尋之且該匪之所以能設局開塲明目張瞻至於如此其極者豈膽大包天哉亦以有所恃而不恐故也差保　甲未有不以此等事爲生財之道若輩一與匪人通同則匪徒之氣益張而良懦者咸被其害縱有賢父母欲爲民間除害而耳目偶有所蔽卽法令不能果行吾故曰凡賢有司果欲加惠於民必以嚴治其差役坊保始天下不之關心民瘼之人盍於此等事亟加意焉 
[諭旨恭錄]  
　　五月廿八日奉旨這所叅疏防監犯越獄之管獄官江蘇鹽城縣典史楊培滋　卽革職拿問交剛毅提同刑禁人等嚴訊有無鬆刑賄縱情弊按例究辦　獄官署鹽城縣事蕭縣知縣王敬修着革職　任勒限緝拿逸犯楊如汰張三務獲嚴究俟限滿有無弋獲再行分别核辦該部知道欽此 
[金臺誌要]  
　　吏部爲曉諭事所有考試國子監學正學錄定於五月二十五日奏請欽派閱卷大臣二十七日在貢院考試相應示傳投遞印結到部之直隸舉人高凌雲等於二十六日黎明齊赴貢院前聽　點名進塲以便考試勿悞○廂藍旗滿洲都統衙瘦爲知照事本旗擬揀公中佐領列名各員於五月十六日衐領引見相應知照大部卽令列名第二之工部員外郎哈芬布列名第五之兵部員外郎溥昻於是日丑刻携帶月張佩帶荷包手巾前赴西苑門外刑部茶房報到以便帶領引見先於十四日己刻赴本旗演禮○吏部爲　傳事本年新進士奉旨分發省分以知縣用之趙以煥等務于五月二十日以前取具同鄉京官印結開具履歴籍買係土著並三代存殁年歲如親年 
 
 

Page 2

 
 
逾七十以上無同胞兄弟出廿迎養本科中式引見奉旨者俱令詳細聲明赴　投遞以憑辦理籖掣毋得遲　○　什坊街南首鼎和胡同住有趙某伊女年已及笄因繼母不時凌虐受氣不過竟于上月初四日濳服鴉片烟毒發身死趙恐報官胥役擾累遂賄陰陽生批寫殃書棺殮接三詎春光漏洩爲人偵知突於發引之晨敲門訛索百般刁難趙無辭以對暗將樠夫執事全行使散遂停柩不發好事輩竟赴官廳以匿不報騐指控趙其旋有和事老出與排解索京蚨二千緡包管官私無事安然送殯理葬趙以家計不足僅湊集五百緡奉贈挨延半日猶未言歸於好本廳步軍校恐别經發覺致躭考成遂將兩造解送提署由官訊騐究斷○恩豐倉運日開倉由倉塲撥儲該倉本年第二起漕米自通駁運至朝陽門河干以大車起載裝運入城以抵該倉經該監督倉達等察騐米　眼同過斛收入厫内存備支放計此次收米二萬七千餘石云○皇太后以紡織爲女工之職自强實基於此欲於西苑内令通曉織事内監設機織紝俾慈　得覽　作始末卽宫人亦咸曉勤於女職當擇通曉織事内監數名並傳年老告假素嫻織事之某太監於樂亭縣籍中購備機張梭柱紡車等器全副載運來京以備慈覽　太監將應需織具治畢已於前日車載到京至西苑門外經蘇拉拾入海内豐澤園諒不日卽可開織矣○管理正紅旂滿洲都統額筱　祖國訂於五月十七日前往南新倉支領正紅滿應領五月季弁兵甲米計領折實老米五千二百餘石已由該固山備文知照該倉監督等　期開倉以　支領甲米云○新授詹事府少詹事梁少宫詹仲衡涓吉五月十八日辰初進署上任經主簿廳傳諭合署官員供事茶皂人等至期　集署内同候新漢少堂上任一體謁見勿違○巳革候補道徐觀察承祖被叅案内應賠銀兩子限呈繳先將其家産經官查封以備作抵近經徐革道己將　　之銀解交司庫全數繳清詳禀兩江督憲請將前經查封徐革道家産飭傳領回以昭公允等情經會九帥批准給還並附陳黼座矣○理藩院行文八旗蒙古都統以庫倫商務領催現屆差滿應卽揀派前往接換理合行文貴旗於領催中擇其老成廉明通曉蒙古滿洲語言文字者保送一二名造具履歴印册並叅佐領圖印保結務於十日内咨送本院以便請堂揀充派往 
[潞江漁笛]  
　　北通州訪事人函稱許仲韜觀察奉命簡擢福建按察使擇於上月杪履新特捐庫平銀一千兩發商生息以備潞河書院賓興公費似此栽培士類豈風塵俗吏所能爲哉○浙江粮道世敬生觀察於上月十一日到通謁見倉憲隨卽到壩　米○江蘇漕粮於上月十四日掃數報竣翌日景月淽觀察遵陸入都至浙江漕粮則須遲至廿一日方能報竣云○新任通永道楊藝芳觀察涓吉上月廿二日接印○學憲按臨士子雲集　城店鋪生意頓增奸商遂購運私錢混行攙使有某甲者雇七套人車二輛載私錢數萬串赴懐柔縣差役拿送縣宫立予收禁市面爲之一清○東鄉某富翁之女於某日歸寗忙亂之中有賊掩入至晚門戶一律關鎖賊伏牀下苦不能出遂心生一計乘翁女睡熟探手衾中執孩手咬之去其一指孩痛極狂哭女開門喚家人賊乘間躍上屋檐飛步遁去亦狡矣哉○郝近垣司馬接到尹憲札文出示曉諭略云現購　子若干給與居民栽種並抄發種　事宜盖亦興地利之一端也○上月初七日大雨滂沱嗣後連日陰晦點點滴滴昕夕不休十六日復得大雨運河水漲二尺許尙未出槽惟望蒼蒼者早放晴曦庶免霪霖爲患也 
[上相騐船]  
　　李傅相筮期五月初七日親赴大沽口騐收龍威鋼中船當日乘輪車至塘沽換坐小輪船赴大沽騐畢卽日仍乘輪車回轅聞傅相以船名龍威　嫌僭越擬錫其名曰平遠云 
[教士行善]  
　　有天津绅士之集資往出左振災者查得陽信一邑東南二面皆水狼邱塚等處去年報災者計四百餘村其未經報准而情形與成災處相同者尙有一千三百餘村今夏二麥未收而波浪滔天又起其魚之歎遂修書告急代作庚癸之呼善士何景山諸君不忍漠視商諸英美各教堂教士殷甘等姓不分　域飢溺爲懐于無可設法之中悉心設法電商上海教堂慕維廉教士慕君慨然允諾於五月十五日由匯豐銀行匯到銀三千兩尅日彚解陽信義粟仁漿同深感戴世有聞風興起者不禁馨香祝之 
[楚督閱隄]  
　　楚北素稱澤國民間時患水災所倚以得安者惟此隄防之固日來張香帥以江水浩大上游荆襄一帶萬城攔江等隄時有潰决之虞因於五月二十三日之晚乘招商局固陵輪船駛赴荆州沙市等處親自查勘並閱看礦務大約回轅當在天貺節前後矣 
[减利惠民]  
　　楚北雖曰繁盛之區但地處低窪易遭水患兵燹以後元氣旣傷加以邇年災害頻仍百姓惟恃長生庫通緩急顧省垣和昌仁昌等十二典漢陽漢口樂福等二十三典多取息三分惟公典二三家以二分五厘取利小民遭此盤剝幾同剜肉醫瘡張香帥思損上益下之謀爲恤商惠民之舉會同譚中丞集商勸諭辦理俾得民困漸蘇旋據武漢兩府江漢兩縣禀覆各商業經遵諭無論公典當鋪一律减爲二分取息凡在五月三十日以前所當者仍照舊式計息取贖自六月初一日爲始一律攺爲二分收息所有仔典生息地方公欵原備善後各項經費前本九厘或一分生息兹亦體恤商情减取五厘但此項原係地方要欵所短之數甚鉅惟有將現辦土捐善後經費一項作爲彌補各典旣經减利嗣後各項捐輸亦寛免十年以示體恤現已出示曉諭永遠奉行矣 
[禍因惡積]  
　　天津某甲初係一無賴子嗣投某署補黑衣之役工心計善逢　官信任之遂拔充頭役屢值大案私槖漸豐由是起樓房購田産居然面團團作富家翁矣比及中年忽患癲癎日惟書空咄咄對影　喃宫知其心疾已成不復任用甲就大堂呼寃枉初尙置之汪是嗣以騷擾愈甚遂援瘋人監禁之例飭役管押木籠中而甲不甘爲入苙之豚屢欲作出柙之虎役不堪其擾據情禀官官令攺派六班輪替收入五籠甲於攺押後歴述生平惡跡如何詐贓如何枉法不遺鉅細如數家珍計閱兩天驟形委頓急呈病狀百未及開釋早巳一命嗚呼死時身體暴縮如小兒手足皆孿曲官騐明病斃飭屬領屍此某年事也至今夏其妻亦斃田園易主弱息伶仃造孽之錢頓歸烏有矣夫果報之說儒者不談且事隔多年何必再翻舊案閱者不察不將疑訪事人有意挾嫌乎惟旣匿其姓名似不妨存之以昭炯戒因附登於報以作勸善書觀 
[接署提篆]  
　　福建陸路提督孫庚堂軍門入都陛見所有提督印務奉諭著卞頌臣制軍兼署已見邸抄兹悉卞制軍於五月廿五日辰時接受提督印信文武各官皆赴督轅叩賀孫軍門現駐省垣俟有官輪來閩卽當前赴津門遵陸入都云 
[濟人惠普]  
　　九江茶土兩帮商董自光緒十三年迄今於茶土兩宗項下抽捐經費創設潯陽義渡兼辦救生每日大渡船於南北兩岸對渡行人絡繹江面分文不取遇風浪險惡時迭次救起多人義聲遠播隣近十數州縣均沾實惠感激無巳現值西關外新義渡局落成五月廿四日有湖北黄梅縣孔壠鎭紳耆公送匾聮琢玉爲文鏤金作字匾曰吳楚津梁聮曰義局創設潯陽自今造舟爲梁任蜀水西來暮暮朝朝渡許多四方行旅傑閣俯臨湓浦從此登高遣興看大江東去滔滔汨汨淘不盡千古英雄紳士十壧人各乘筍輿用全副儀仗鼓樂喧闐爆竹絡繹在城廂内外遊歴一周然後送入局中該局司董等亦均衣冠濟濟降堦　迓將匾懸掛大廳卽於江樓公宴各紳耆杯盤交錯水陸畢陳賓主酬酢盡歡而散觀者如堵無不欣羡地方士庶感頌若此該局司董等當必於盛名之下益加奮勉也 
[鄂垣官報]  
　　五月十六日委勘湘綫荆襄工程前湖南桂陽州盛賡自上海來省禀到指分試用典史劉光燦同京騐看來省赴兩院禀到試用典史周學鵷奉善後局委赴荆州公幹赴兩院禀知辭卽用縣徐培光昨禀見謝委憲台委稽核牙釐冊報差赴督署禀知謝今更正十七 
 
 

Page 3

 
 
日分發儘先補用縣丞薛玉焜由京來省禀到准補榖城縣瞿元燦見辭赴任十八日候補縣朱有寛奉藩憲委催前署漢陽縣陳令任内差欠錢漕銀兩赴兩院禀知候補縣譚家贊奉委解二批京餉禀知十九日分發試用巡檢趙龍章來省赴兩院禀到調辦宜昌厘局候補縣李汝釗調辦鄖陽厘　候補同知劉仁田俱赴兩院禀辭赴局藩憲牌示監利縣窰圻巡檢事務詳委請補斯缺之海防新班卽補巡檢彭濬先行署理二十日試用州　目黎鑫奉武昌府委巡查江面赴兩院禀知攺指江蘇候補縣張樞昨見辭赴蘇二十一日候補縣黄禮　自上海公幹回省銷差奉委辦襄陽電報局赴兩院禀知 
[輪船遭風]  
　　招商局之廣利輪船於五月廿五日由香港開行來滬廿七日至温州海面遇大風船面大副二副大車二車房痱杉板　等件盡被吹壞幸船主預爲防備故下面物件俱得無恙據船上人言行船已久如此大風從未遇見昨日進吳淞口抵埠後赶緊修理大約禮拜日卽可開往香港云 
[杏林惠普]  
　　每逢夏合疾癘叢生鄉曲貧民饔飱且苦難謀安能再籌藥餌坐以待斃情實可憐上海縣陸春江大令慨然憫之商諸堂董朱吟香就涌東楊家渡斗母堂設立施醫給樂局禮延内外科醫生雙日爲期擇於本月初二　開診眞愛民如子者也 
[逞兇受責]  
　　前日有某甲者至本城大東門内東街某衣莊選購綢褲一條議值未諧以致口角甚至兩不相下各奮老拳驀取櫃上算盤擲傷莊夥頭額血飛如箭濡染衣襟甲凶勢不佳携褲而逸他夥窮追拿獲送交十五鋪地甲解送巡防中局局賆　明府提訊之下以甲逞兇可惡判笞二百板交人保釋 
[失孩已得]  
　　高阿毛投上海縣控陳阿咸誘匿兒子一案業經陸大令訊令陳交到該孩再行核辦前日巳由閩中買主將孩伴送來申經陳送交案下矣 
[獲賭候懲]  
　　英捕房王阿二張松樵江阿三張九意四包探同禀稱黎明　小的會同案下差役趙金及差夥九人　虹口賭塲獲到望風人談榮坤等五人解案請訊談供小的係本邑人年十六歲家中隣近賭塲早起乘凉到致被獲草棚由廣東人搭蓋田地均本邑人之産每夜燈燭輝煌賭至八九點鐘時始停止周炳全供稱小的亦上海人年十五歲同賣蘆粟　由廣東人囑令與金阿富等看守草棚每日各給錢五十文聚照者或係廣東人或係土著實不知其姓名金及曹三毛陳寳生同供小的等皆上海人路過乘凉並不知何人聚賭蔡太守着押侯查明覆訊核辦 
[英界公堂瑣案]  
　　包探顧阿六禀稱小的查知陳阿金連次行竊　拿詰究起到衣物若干巳告知金炳星等七家失主認明贓物今特送案請懲并將陳前犯各案開列緣由金及王金仙蔡利廷王張氏顧如意舒東潮汪連第等同投案下聲稱先後被竊會報捕房今由包探緝獲人贓請爲給領陳供稱小的係無錫人年二十歲連次犯竊尙乞施恩蔡太守以該竊屢經懲辦怙惡不悛判發捕房管押一年期滿笞責一百板起到各贓給各失主分别認領○包探黄世福禀稱小的緝獲積竊劉金標詰得　在更夫陳阿鴻烟館吸烟行竊得贓寄存該烟館内并查得烟館夥蔡阿六　之串竊因又拘蔡吊出原贓今特一併送案失主劉金明任寳瑞李阿福投案請領贓　劉　稱小的係蘇州人以後不敢再犯如　尙乞　寬蔡供稱小的在烟館爲夥劉因吸烟與之相識行竊之際邀同望風陳供稱小的不知蔡如何偕劉犯竊忽包探協同巡防局勇前來拘小的到局已由局員某大老爺笞責蔡太守判令將劉發捕房管押四月期滿笞責二白板蔡管押兩月期滿笞責一百板陳已　局員笞責從寛交人保釋起案各贓交各失主分别認領○二百六十號巡捕禀稱昨日　的見葉長發駕鋼絲馬車由西往東加鞭飛駛以致撞倒東洋　爲此拘案請辦葉供稱小的係寗波人駕車略快尙乞施恩蔡太守判令營押二十一天　儆○毛恒紀訴稱小的與張清德素來相識不防其乘間竊去白生綢一疋質得洋銀三元五角今由捕房拘張吊贓送案張供稱小的係寗波人與毛爲友因有急需取伊白生綢付質原思備本贖還蔡太守判令營押一月毛旣與張相識未便空手吊贓着繳　質本始准領去○巡捕頭稱曾阿三中途與某氏婦口角被李阿寳　入捕房今特送案請辦李供稱步的開設麫店有事與此婦同行曾突然辱駡與　逞蠻是以扭交浦房解送案下曾供稱小的係蘇州人向爲銅匠　路互碰以致口角不敢平空辱駡婦人蔡太守判令管押兩以示薄懲○包探陳阿九　稱河南路某烟館主翁阿吉失竊烟槍一枝查得係劉增祥所竊是以獲劉吊贓并搜出湖色　紗長衫質票據稱係大東門外某烟館表叔之物細查並無其人翁叩請領贓劉供稱小的係寗波人烟館夥遺下烟槍貪小拾取縐紗長衫在大東門外某烟舘竊取表叔之物蔡太守飭將劉發捕房管押二十天烟槍給翁領去長衫暫存捕房○日前包探張九意拘獲混用銅洋之金仁卿姚阿松解由蔡太守訊明情節飭押挨傳原告再訊等因已詳前報昨日該包探禀稱原告王某已到小的曾問過金姚二人言此　銅洋向縣署前小錢庄上買得往　不承王供稱金姚等混用銅洋看破後竟敢爭執金姚仍各執前供蔡太守飭該包探將金姚帶回俟禮拜五覆訊核辦○錢阿坤訴稱小的在某西人所設牛奶棚牧牛被賊　取布衫一件阻獲人贓交捕送案竊賊兪阿二供稱小的係寗波人以後不敢再犯矣蔡太守判令管押半月期滿笞責一百板贓交錢領去 
[法界捕房瑣案]  
　　李永福深夜上某姓家晒臺意圖行竊　拘送押巳紀報章昨晨宋二尹臨捕房時飭包探將李提案問爾究係何處人向操何業李供稱小的係蘇州府吳縣横塘人本爲木工邇來失就無聊以致犯竊二尹謂爾旣習木工爲何作賊實屬可惡之尤喝令重責一百板問知痛楚否李俯　求恩并稱嗣後不敢再犯矣二尹着押候備文送縣請遞回吳縣原籍交親族具保領回約束○轎班張仁全向某毡毯店夥包順福索其叔潤生欠欵角口之下被包送押等情巳祥昨報昨日宋二尹飭提至案謂旣由順福之叔欠錢爾不能向順福强索張供稱小的嗣後不敢再向滋　矣二尹謂本當究辦姑念自知攺悔着具攺過切結始得開釋○慈谿人李福林因竊取小孩所掛銀牌經傭婦吳顧氏扭案訊押巳登昨日報章昨　宋二尹飭帶案研訊李供稱小的實係紹興府餘姚縣人向在家中讀書後來治下在某輪船執業目下實因窮極以致貪小的竊　望大老爺成全體面二尹飭紅班查騐李之兩腿有無板花騐畢禀稱並無板花二尹着責手心二十下○縫工　阿虎　二藍寗綢珠皮袍質錢由包探拘押捕房昨日解案研訊宋二尹着押候交保旋有同業人張正銓投案禀訴情由將陳保出○日前本報紀寍波小孩柴順元附輪船來申至清芬堂尋兄無着沿途啼哭　巡捕帶至案下宋二尹訊無實在口供着送善堂安置昨晨鎭海人施錦全挈妻周氏投案訴稱柴係小的隣入之姪附舟來滬迷失路途蒙大老爺寄養善堂小的聞之順便來申叩求給領二尹問此孩有無親族答稱伊父在家母已去世二尹謂爾係隣人未便交爾須函追其父母來案具領可也施遂唯唯遵諭而去○日前有某客在某輪船上失去鵰扇一柄旣報捕房屢經包探嚴密緝查並無蹤迹前日始查得十六鋪南首福建人王官知竊扇情事拘案訊宋二尹詰問之下供稱小的聞十六　南　剃髮匠周阿友言及此事請大老爺傳問可也旋由包探將周傳案訊不承招遂飭押候查核昨晨包探禀稱昨日小的等訪問碼頭上小工言是晚見積竊某千入艙恐有竊物等情　之查問據稱欲往船上找友人剃頭阿友小工信以爲實遂縱之使去少頃見甲手待雕扇奔逃追之未獲次日遇見阿友查 
 
 

Page 4

 
 
問其人據云確與其人爲友且係同鄉目下阿友尙未釋出可請究問二尹着將阿友帶案謂鵰扇現在何處爾須從　供明供稱鵰扇實是友人所竊目下不知其　住在何處可否求恩將小的釋出定能找到其人二尹着仍還押交保 
[壽筵移賑]  
　　謹啓者如邑接典管事吳君冠三來函因年登花甲諸親友餽送隆儀均擬介壽稱觴竊以設筵肆餚宰殺主靈何如助賑以爲親友造福特將筵宴之資節洋三十元助於敝堂俾作山東賑欵云云祗領之下不勝欽佩而山東災刼　生哀鴻滿地卽糠粃尙難適　今吳君以謝筵移助旣全物命又拯飢黎誠一舉而數善備焉厚德者必有厚報將來吳君之獲福未有艾矣謹登報牘用彰盛德上海六馬路仁濟善堂籌賑公所董事施善昌等謹誌 
[湯餅助賑]  
　　謹啓者費鴻生大善士兹爲喜添麟　承親友隆儀厚貺理宜湯餅筵開因念閩省洪水爲災哀鴻滿地乃以筵讌之資洋一百元助於敝堂囑解閩賑謹爲親友留兹口福移植心田祗領之餘　勝欽佩現在閩省水災值此薪桂米珠待賑之亟迫不待緩今蒙節宴移助適稱當厄之施將見積善之家必有餘慶轉瞬頭角峥嶸岐嶷克家可爲操諸左劵矣爰綴數語以誌盛德上海六馬路仁濟善堂籌賑公所董事施善昌等謹誌 
[善源彚濟]  
　　大馬路同德堂主人孫君鏡湖自製天中萬應救急良茶解暑清脾極著靈效因念敝悞戒烟諸人萃於一處未免熱氣薰蒸特以良茶二百服見惠囑爲隨時方便是固仁者之用心也又蒙盆湯弄譚寳宦齋主人捐助敝局經費洋三元主人所製白帶白濁等丸不脛而走蓋由其存心據篤故修合虔心也并云如能生意順遂並願月捐是更可感矣又有井裏觀天人送來其友無名氏助敝局經費洋二元吳江越水遙隔一方而顧念時艱隠名爲善殊爲難得又有上海小南門外顧雨田衔生助經費洋四元顧君專門幼科殫心十餘年於此道蓋不啻三折肱故箸手無不回春而又樂成人美如此尤爲可貴彚錄之以誌感[  上洋平康里恒濟戒烟局司董鏞洪南啓]  
[浙省撫轅抄]  
　　五月十一日同知胡福保禀奉厘捐局委楓涇厘局差禀見叩謝候補縣丞許紹元禀知厘捐局委楊星橋巡卡差禀見叩謝巡檢張汝　　知藩司委署慶元縣典史叩謝尹功廷禀鎖嚴屬牙帖○十二日牌示仰新選瑞安縣訓導章廷爵知悉於本月十三日來轅聽候本部院看驗給憑毋違特示 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年五月十八日京報全錄]  
　　宫門抄○諭旨三道錄前○發抄硃批五道○將軍岐等奏借欵修葺駐防官署兵房分年扣還摺○大臣唐奏貴州威寍鉛廠已見成效摺○浙撫松奏糧道辦運米石片○閩督卞奏撤銷知縣保案並交部議處片○貴撫　奏道員捐賑建坊片○將軍岐等奏雲騎尉等住房借欵興修片○皖撫沈奏閱兵回省日期片○五月十八日戶部通政司詹事府廂黄頒值日侍衛處引見二十五名○熙貝勒假滿請安○遷公恩光　續假十五日○續昌續假二十日○嵩山續假十日○召見軍機孫詒經王仁堪皇上明日卯初　　大高殿時應宫拈香○發抄鹿傳霖奏朝邑縣河工緊要籌欵修理奉硃批該部議奏欽此○又職員姜恒泰關閉錢鋪究追先行斥革奉硃批著照所請該部知道欽此○魏光　奏任兆觀者昌吉令奉硃批吏部知道欽此○張曜奏前學政李芝田請入名宦祠奉硃此禮部議奏欽此○又臬司王作孚致祭泰山奉硃批知道了欽此○○成都將軍臣宗室岐元四川總督臣劉秉璋成都副都統臣雅爾堅跪奏爲成都駐防官署兵房諸多坍損仰懇天恩俯奏援照例案借欵修葺分年扣還恭摺具奏仰祈聖鑒事竊照成都滿洲營額設官署七十餘所兵房五千七百餘聞遇有朽壞坍損冋山　庫借欵修理分年扣還前經各任將軍總督副都統等歴次奏准遵辦在案臣岐元臣雅爾堅接任後查看官員衙署兵丁營房間有木值𡮦　甎瓦脫落隨時嚴飭協領等擇其緊要工程設法補綴勉强撐持數年以來更形凋殘兹據該協領塔斯杭阿等稟稱八旗官署兵房自光緒六年援案奏請借撥銀六萬七千八百兩自行修理其欵分作八年由潘庫在於該官兵所領俸餉銀内扣還至今已及例限十年借項業經如數扣歸清楚近因雨水連年𡮦朽過甚諸多坍塌理合懇請援照歴辦成案借欵赶緊一律興修以資栖止等情禀請具奏前來伏查川省地處低窪　濕過軍磚　木植易於坍損兼之去歲雨水較多以致房星墻垣坍塌益甚本年已屆春令轉瞬入夏又值大雨時行房屋墻塏　多傾圮兵丁等將無棲止之所在該官兵　無力自辦而旗營又無欵可支若不及時借欵修葺誠恐坍塌愈甚需費愈多臣岐元臣劉秉璋臣雅爾堅共覩情形此項工程實係碍難從緩並核與例案相符是以公同商酌仰懇天恩俯准援照成案借興修俾官員兵丁棲止辦公均　裨益如　兪允卽由臣劉秉璋督飭四川藩司鹽茶道在於鹽茶耗羡項下動支給領仍由臣岐元臣雅爾堅查照成案飭令逐一勘估分　緩急作爲急修次修兩次辦理兹先借銀三萬五千兩將緊要各工認眞修理其餘銀三萬二千一百餘兩續找借作爲次修俟工竣後需用實數造冊咨報查核按先後動支年分在於官兵應得俸餉銀内分作八年扣還歸欵所有駐防　署兵房坍塌過多借欵修葺　由謹合詞恭摺具陳伏乞皇上聖鑒訓示謹奏奉硃批該部議奏片併發欽此○○巡撫銜督辦雲南礦務臣唐炯跪奏爲貴州威甯鉛廠巳見成效恭摺印祈聖鑒事竊據公司禀稱前在威榨子開辦四兩於第一硐内分十六尖閏二月二十九日　人尖接礦就中第三尖礦脉寛天業巳成堂測量足供六十年開探現值農忙栽種畢始能多募砂丁廣取礦砂凡鉛廠得礦必先就溏水淘　將土石去掙　行分别黑白鉛砂黑鉛砂用高爐煎鍊白鉛砂用長爐煎鍊規在爐座次第修造塘堰業已　竣　　處山高居民都民下山十餘里挑取溝水僅供飲食之需俟夏令大雨時行塘堰積水　能淘洗故向來鉛廠止得　年煎鍊至　年辦　鉛若干須俟本年年底計共煎出鉛若干始能約定成數等情前來臣覆查無異仍飭尋覓泉脉開溝導引積塘以　　旱至臣前奉諭旨飭與貴州撫臣　霨會議鉛務臣此次閱歴二年餘於廠務利獘得失頗已周知大約開辦新山非二三年不　見功官辦則開支　距動　虧　民辦則貧本不繼成效難期不如官督商辦漸次推廣凡民間　辦由商人接濟油米得鉛繳官統於商人歸總旣免散漫難稽而窮民藉　生沽攻採日多數年之後使可都成子廠此則所守約而收功遠辦廠之法欲求有利無弊似　善於此臣曾以此意函致臣　霨卽山潘尉酌　主稿覆陳合併聲明所有貴州威寗鉛廠已見戚效緣由謹恭摺具陳伏乞聖鑒訓示謹奏奉硃批戶部知道欽此○○崧駿片再據督糧道世春詳稱本屆漕糧遵飭籌欵採辦米石交招商局運赴津通交兌已據各員紳分批剝運赴滬派裝輪船　續放洋該道遵卽馳赴津通督飭交兌現定於四月初四日由省帶印起程先行赴滬　騐米色隨卽北上所有糧道衙門日行事件詳請奏委杭州府代行代印以專責成至催提上下兩忙漕曰糧並漕項錢糧題銷各册案一律蓋用杭州府印信等情前來奴才覆核無異除檄飭遵照外理合附片陳明伏乞聖鑒謹奏　硃批該部知道欽此○○卞寳第片再三屆出洋期滿學生學業有成照章准于奏請奬勵本年閏二月間船政大臣　蔭　　奬具奏在案兹查有在廠員紳竄名其中臣等旣未先事預聞又未會稿書奏遽列臣與李鴻章前銜殊堪詫異臣細加訪查係總辦文案卽　知縣王　　　蔭　患病神智不清自開保奬官階　摺由　發遞　屬胆大妄爲近三年中該員代辦提調聲名最劣杞　請旨將卽選　縣王崧辰請免選知縣以直隸州仍歸原班選用並加知府銜保案撤銷並交部議處以爲刁劣者戒是否有當謹附片陳請伏乞聖鑒訓示謹奏奉硃批另有旨欽此○○　霨片再　補用道湖南候補知府徐培元禀稱該員之父達那原籍浙江桐廬縣寄籍順天宛平縣報捐從九品於道光二十七十到黔歴年辦理軍務因力存摧　員並加布政使銜奉委在四川　慶府城經理貴州　運　　事務　卸後於光緒十六年正月二十一日在渝城病故奉　命浙省上　水災甚　捐銀一千兩以資賑濟理合兌父商號呈繳懇請飭解清省賑捐局收用等　到臣臣查該道徐達邦由佐雜　升道員歴任黎十　仁忠南石阡清江開州淍潭天柱各府　州將辦理政事軍事均能實心實力卓著　勤同治八年調　遵義府事尤能盡心規畫民教睛安經前撫　曾　光奏明在　臣到黔後該道在渝總理運　事　源源　濟毫無貽誤洵爲老成練　爲守兼優之員今在病中念及浙省水災　子捐銀一千兩以　賑欵可謂誼切　　情殷周恤應照例辦理查例載士民人等助賑荒歉捐銀至千兩以上者請旨建坊給于樂　好施字欄　語　據該道徐　邦捐銀一千兩以　賑濟核與建坊之例相符合無仰懇天恩俯准建坊以示褒奬除將解到　兩發交商號　解浙省賑捐局收用並咨浙江撫　查照外　附片具陳伏乞聖鑒訓示謹奏奉硃批　　所請禮部知道欽此○○岐等片再　成都滿洲營八旗額設協領等官外尙　　騎　恩騎尉共九員所住　　大半坍塌办難棲止該員得項旨限除差　及　　家口外刀難一律　修擬請援案照依筆帖式例定借支　目各借給銀八十兩共銀七百二十兩以　修葺相應籲懇天恩如　兪允卽照官員額設借俸之例一律　欵　支分仲八　扣還　欵謹合　附片陳明伏乞聖鑒謹奏奉硃批覽欽此○○沈秉成片再臣於三月初九日自省起程前赴皖南　閱營伍具　奏報在案旋於十三日行抵寗國府城將皖南鎭標左右及馬步練軍並調集之徽州池門蕪采廣德等營曁各勇營分　校閱完畢　道太平府溯江而上至東西梁山履　砲臺營壘應修工程至裕溪口接閱長江水師裕溪大通蕪湖等營　無湖縣　看　關洋關稅務過攔江礦亦勘砲臺營壘應修工程並於沿途查看外江内河一帶圩堤上年被水衝潰之處自經籌給津貼銀兩官督民修均已堵築完整行次接見各州縣諭以夏水將至務須督率董保農　勤於察巡愼於保護二多吐穗結實可卜有秋地方民情俱臻安謐臣現於二十二日回省本年秋審案件應卽從勘皖北各廳災區春賑浦縣放竣督臣派員加賑事宜在接續查放尙賴分撥兵勇殫壓巡防所有北　各營擬俟交秋再行前往按閱其已閱　皖南各營將弁優分仔俟通省閱竣後彚集具奏以肅軍紀　有臣閱兵回省日期理合附片陳明伏乞聖鑒謹奏奉硃批知道了欽此 
 
 

Page 13

 
 
[光緒十六年五月十九日京報全錄]  
　　宫門抄○諭旨兩道錄前○發抄　硃批六道○大臣綿奏官莊應交各欵遵旨厘定章程摺○又奏宫莊倉定未盡事宜片○都察院貴等奏書差私押斃命奏問請旨摺○皖臬　奏報接印日期摺○五月十九日禮部宗人府欽天監正黄旗值日侍衛處引見二十五名○福中堂假滿請安○德福謝授熱河都統恩○前烏里雅蘇台叅　大臣祥麟到京請安○嵩申續假十五日○順天府奏京師得雨四寸有餘○召見軍機祥麟○發抄卞寳第奏提督羅大春才堪錄用奉　　羅大春着交兵部帶領引見欽此○又何如謹補福清令奉硃批史部議奏欽此○又樂文祿　署興化協奉硃批兵部議奏欽此○又郭發祿補閩安協都司奉硃批兵部議奏欽此○又閩鹽務難以加價奉硃批着照所請戶部知道欽此○又布政使　　堂赴任奉硃批知道了欽此○○奴才綿宜跪奏爲官莊應交各欵遵旨厘定章程恭摺詳陳仰祈聖鑒事竊奴才於光緒十六年二月二十五日接准署將軍定安咨開光緒十六年二月初八日内閣奉上諭前據御史愛興前奏叅盛京戶部六品官　壽　浮收勒索各情等因欽此欽遵咨行前來奴才隨卽督率司員詳加查核莊頭等每年額徵椑九千九百餘倉石内實入倉　五千八百餘石外應存留官莊稗一千七百石以　供應三陵祭祀需用鷄鵝鴨蛋　笤刷箒等項查莊頭每年實父稗僅七千六百餘石　　額徵之數尙短交稗二千三百八十石斟訊各領催並劄據官莊六品官均稱莊頭等短交稗石係折給入祭麥銀每莊十兩零八錢蘇麥銀十二兩五錢七分雜　銀三兩五錢以外並無浮冐奴才誠恐内有掩飾情獘傳訊各莊頭折劉所供短交稗石與該領傕聲稱數目相符究訊短交始於何年莊頭等不知底細而官莊亦無案據可稽歴年已久從　中明因此莊頭　生疑　奴才評加核計八祭麥銀蘇麥雜糧三欵每莊共折二十六兩八錢七分若以應父椑　以市價折核不過多折二三兩擬以嗣後無　椑價　昻三項每莊共交銀二十四兩再查車價每莊折銀一兩五錢係　送盛京粟米以及鳳凰　應付朝鮮　米庫　喇嘛車脚此項毫無浮冒仍擬照舊折核查回繳牛皮銀二兩六錢四分係父工部入庫銀兩椑折銀八兩五錢庫銀二十五兩此二欵係父銀庫加平足銀亦無浮冒擬亦照舊　核紙硃銀五錢　食銀一兩二錢公用銀十六兩係官莊衙門辦公之項查公用一項乃修理官莊衙署以及貼補各項差徭此皆因與正欵有問是以莊頭疑爲　冒然官莊署内辦公向無别項正欵開銷非此不敷應用擬以十二兩爲率以昭平允查羊草折銀二十四兩二錢應交禮部乳牛館餧牛工部秫　廠餧牛禮部送祭墊車戶部車夫餧牛等項羊草所　　目雖較市價梢差而應付殷繁無多餘潤且據各莊僉稱有交東錢二百千與一百二三四五十千不等又有交銀二十四兩二錢　有自行應付羊草　　　旣屬不均雜差又未截止殊屬毫無限制况各路領傕賢愚不等從中藉詞需索固所不免擬以每莊折東錢一百四十千其自行應付者悉聽其便如此一律均平各莊頭庶無　竇以上各欵名目雖多均係供應三陵祭祀之需以及庫欵並各項差　雖其中不無稍竹盈餘而事非一年官非一任若必於正供而外槪行裁撤未免　澤而漁辦公無從而出勢必枝　横生奴才再四患維如此厘定莊頭等有所遵循事歸一致而胥役等無權勒索訟免冉興至厘定後各路領催此外不得冉立名目稍涉　差而莊頭等應交各欵亦不准絲毫　欠竊思厘定之始恐日久獘生仍蹈故習查官莊六品官向係兩員今擬由奴才衙門郎中員外郎内　其老成可靠辦事精詳者暫遴派一員監辦官莊事宜此雖一埘權變之計實奴才愼重公務起見似稍周密經奴才派員監辦後官莊一切果均能循規蹈矩久遠可期仍責成六品官妥爲經理俾符向章而歸簡易謹將厘定各欵緣由恭摺具陳是否有當伏乞皇上聖鑒訓示遵行謹奏奉硃批另有旨欽此○○綿宜片再莊頭等所稱官地近因河水漲發有被水冲沙壓者雖呈請撥補究無　荒可籌一俟有封禁地畞再行指領至莊頭中近聞有將官地私壓盜典情事倘被查出或别經發覺若不將莊頭從嚴懲辦勢必紛紛效尤至官田歸於無着今由奴才衙門遴派監辦官莊之員飭令詳加查看如有私典私壓情獘擬覺時懲辦再運通米豆一差向係官莊凡十七名糧莊供應豆石每莊額交豆一百零一斛由奴才衙門派員經理自開徵後莊頭有交隨色有折給錢文隨市價低昻從中定擬由經徵委員代爲預備豆石運赴牛莊挑檢齊楚方行裝運緣莊頭從前近附牛莊皆交本色本近省城莊頭懇求折色以免運赴牛莊往返車脚盤費亦不易辦是以求委員代辦兩有裨益辦理已久從無他議近有無知莊頭拖附纍纍以折色爲把持反究心於挾制查莊頭所交豆石乃運赴牛莊之項至攺歸輪船後由牛莊復行囤積營口一俟輪船到日刻卽欠裝兌無稍容緩而莊頭有延至六月七月之久尙不能交納完竣委員若不預爲備齊輪船到口不能久候例限綦　該委員責無旁貸雖嚴辦莊頭無濟於事此欵乃天庾正供所關匪輕奴才再四思維事歴巳久莊頭等或交本色或折給錢文從前辦理有年悉聽其便嗣後不得以折色爲把持有誤要需奴才將官莊傏定未盡事宜謹附片具陳伏乞　聖鑒訓示謹奏奉硃批另有旨欽此○○都察院左都御史臣貴恒等跑奏爲奏聞請皆事據直隸河痱縣境西張等村住戶遣抱石邦振以私押斃命抱痛再呈等詞赴臣衙門呈訴臣等公同閱看據原吾内稱身等地方戶多地少書差范壽昌戈文煥勒派雜差不能供應遣抱冀景春李秉桐已於閏二月初四日在院呈明自冀景春等來京後差役韓永和等持票下鄉將同村土振宗鎖拿到縣重責二百板　押班房幾乎斃命韓永和逼索錢文一百三十千身等將錢交訖始放回家十八日蒙將冀景春等咨省候訊至三月十七日自省批交本府十八日押解到府役與縣役嗔地方上控視爲仇敵在府署投文府書差索錢三十千將錢　與府刑書劉紹年過訖始將冀景春發縣縣主交與差役許殿奎嚴押班房冀景春之胞兄冀景和親去送飯看押人焦玉林武雲龍不令見面索規矩錢八十千經劉紹年說合給錢六十千冀景和不敢不允手下止有三十五千交與劉紹年過付許殿奎以錢未交足仍不令見面冀景和回家辦錢取回錢時冀景春已於二十八日斃命二十九日肅寗知縣來至河間縣署次日至府自府署回後　行騐屍肅寗縣多方震嚇逼令冀景和具　領屍冀景和以弟身死太速其中不無情節不肯具結領屍至今停柩班房李秉　尙在木籠伏思身等地方因被書差范壽昌等勒派雜差衆民不能活命冀景春到縣被押越日身死籠内實在情形不明且李秉桐被押籠内亦未知生死存亡地方公同抱痛所以遣抱再呈萬莫將身再發本府等語　等查該縣西張等村住戶前以勒派差徭　閻困敝等詞遣抱冀景春等於本年閏二月間赴臣衙門呈訴當經咨交該督查辦在案尙未咨覆玆據該村人控稱冀景春等回省後批交本府發縣嚴押府縣差均向勒索錢文有過付人爲証及冀景春之兄冀景和交錢未足　景春遂在押斃命　景和以伊弟身死太速恐有情節不肯具結領屍該委騐官復多方　逼至今停柩班房李秉桐仍被押籠内未知生死等情控關發交　告嚴押斃命兼有書差勒索規費騐官　逼屍親各節其中有無情獘亟應嚴切根究臣等不敢壅於上聞謹抄錄原呈恭呈御覽伏乞聖鑒訓示再據該抱告石邦振結稱自　景春等赴　呈控後並未在别衙門控告合併聲明謹奏奉旨已錄○○安徽按察使奴才嵩崑跪奏爲恭報奴才接印任事日期叩謝天恩仰祈聖鑒事　奴才恭奉恩命調補安徽按察使木年二月到京陛見仰蒙召見二次温　周　莫名欽感兹於三月二十一日行抵安徽省城奉督撫臣飭知赴任二十二日准署按察使安廬滁和道丁峻將印信文卷移交前　　卽恭設香案堂闕叩頭謝恩祗領任事伏念安徽係江淮要區泉司爲刑名總匯治獄以得情爲要清訟以察吏爲先懲奸以植善艮在寛　之互用執法而維綱紀在好惡之無偏奴才知識庸愚深懼弗克勝任惟有恪遵聖訓事　隨同督撫臣講求吏治愼重刑章矢以實力實心不敢因循怠忽以期仰答高厚鴻慈於萬一所有奴才接印任事日期並感激下忱理合恭摺叩謝天 
恩伏乞皇上聖鑒謹奏奉硃批知道了欽此 
 
 

Page 14

 
 
[光緒十六年五月二十日京報全錄]  
　　宫門抄○諭旨一道錄前○發抄硃批五道○閩督卞奏提督積勞病故奏請議卹摺○楚督張等奏揀補道員要缺摺○閩督卞奏琉　遭風難人循例譯訊撫卹摺○楚督張奏巡閱上江緣由片○廣西撫馬奏甄别同通等員片○浙撫崧　甄别庸劣不職各員分别懲處摺○五月二十日兵部太常寺太僕　正白旗值日侍衛處引　二十七名○禮王謝管經導處事務恩○松森假滿請安○榮惠謝寛免處分恩○八額駙謙光各續假十日○兆伯續假一月○恩輝請假十日○掌儀司奏二十三日祭奉先殿載津行禮○召見軍機尙昌懋廖壽恆皇上明日卯初至大高殿拈香○發抄楊昌濬奏劉萬舜補城守營都司奉硃批兵部議奏欽此○又藩司張岳年飭令赴任奉硃批知道了欽此○又知縣朱宗祥期滿甄别奉硃批吏部知道欽此○又知縣徐毓麟留甘委用奉硃批着照所請吏部知道欽此○又叅將壽成因病出缺奉硃批兵部知道欽此○○頭品頂戴閩浙總督臣卞寳第跪奏爲提督在防積勞病故據情籲懇恩施恭摺仰祈聖鑒事竊管帶　靖親軍正中營頭品頂戴記名提督劉見榮於光緒十四年十二月二十四日在福建崇安縣防次積勞病故據該處紳士　鳳誥等以該故員功德在民命呈由府縣轉詳並據該家屬備造事實清册送由藩司會同善後局司道核詳請卹前來臣查故提督劉見榮籍隸湖南湘陰縣咸豐年　髮逆肆擾投効楚軍火營隨同前大學士臣左宗棠進規浙江克復杭州餘杭海寗　廬富陽武康德清石門孝豐安吉湖州各城迭次打仕身受重傷轉戰入粤收復廣東之鎭平嘉應等州縣餘孽悉平復赴陜西甘肅新疆等省追剿捻回各匪所向皆捷積功遞保至　用提督賞給頭品頂戴噶爾薩巴圖魯名號光緒十年調赴金陵大營統帶督標新兵旋督帶恪靖親兵援閩渡台疊獲勝仗經撫臣劉銘傳會保欽奉諭旨劉見榮　以提督交軍機處記名簡放事平内渡　籍　親十二年四月復經前督臣楊昌濬檄召來閩管帶恪靖親軍正中營駐案崇安適該處岢匪蠢動士民驚危該提督率弁勇訓練巡防不遺餘力邑賴以安十三年九月間居民失愼火勢猛烈逼近學宫縣署該提督奮不顧身登屋指揮極力撲滅始免燎原地方紳民益深感戴遽聞溘逝巷哭同聲其妻徐氏痛夫盡瘁云亡卽於次年正月十四日絶粒以殉似此夫忠婦烈並堪嘉憫查閩省水陸將領在洋在防積勞病故均經奏荷殊恩准卹有案該故提督劉見榮積苦兵問忠義素著救災捍患遺愛在民合無仰懇天恩俯准勅部照提督軍營立功後病故例議卹並將一品命婦劉徐氏准子旌表以重忠節而昭激勸出自鴻慈除將清冊咨部外臣謹會同福建陸路提督臣孫開華恭摺具陳伏乞皇上聖鑒訓示謹奏奉硃批着照所請該部知道欽此○○湖廣總督臣張之洞頭品頂戴湖北巡撫臣奎斌跪奏爲揀員調補道員要缺以資治理恭摺仰祈聖鑒事竊照湖北漢黄德道江　鏡　任遺缺係煩疲難三項要缺例應由外調補接准吏部咨照在案前准部咨漢黄德道一缺准其酌攺由外調補不得作爲題補之缺遇有缺出令該督撫於本省現任道員内詳加遴選擇其人地相宜者奏請調補所遺之缺例應請旨者仍應請旨簡放係應歸月選者仍歸部銓選等語查漢黄德道一缺兼管江漢關監督及各國通商事務駐紥漢口政極殷煩非通達政體熱悉情形之員難期勝　臣等在於現任實缺道員中逐加遴選查有湖北荆宜施道方恭釗年五十七歲浙江仁和縣人由監生中式同治四年本省補行辛酉壬戍科舉人報捐内　中書七年六月到閣充國史館校對本衙門撰文恭遇典禮賞加二級考取總理各國事務衙門章京引見記名光緒　年五月充實錄館校對官九月補中書十二月丁本生母憂三年二月服四月復補中書派充實錄館詳校官五年八月傳補總理事務衙門章京十二月實錄館全書告成保奏以侍讀遇缺卽補七年七月經國史館總裁保奏俟補侍讀後以　中分部無論咨留遇缺卽補八年四月總理衙門保奏作爲　中簽分戶刑二部仍無論咨留遇缺卽補並加四品銜簽分戶部十年九月補山東司　中十二年四月總理衙門保奏　名以海關道員用並俟得道員後賞加二品銜十四年三月二十九日奉旨補授湖北荆宜施道十一月二十五日到任十六年正月奏委署理湖北按察使篆務該員守潔才練穏愼精詳自到任以來兼署宜昌關監督事務於辦理一切交涉事件細心講求皆有條理緩急輕重措置裕如兹復調署臬司於地方吏治尤能認眞整頓以之調補斯缺洵屬才堪勝任人地相宜查例載應調各官或係通理前俸之員或初任人員已扣足三年歴俸遇有應調缺出准該督撫一體揀調等因該員方恭釗自光緒十年九月補授戶部山東司郎中十二年經總理衙門保奏記名以海關道員用十四年補授荆宜施道截至本年三月通理前俸歴練久逾三年核與例章相符合無仰懇○天恩俯念員缺緊要准以湖北荆宜施道方恭釗調補漢黄德道員缺兼管江漢關監督篆務實於吏治摧務均有裨益該員係現任道員請調道缺銜缺相當毋庸送部引見如蒙兪允所遺湖北荆宜施道缺係請旨要缺併請簡放以重職守所有揀員調補道員要缺緣由謹合詞恭摺具陳伏乞皇上聖鑒謹奏奉硃批吏部議奏欽此○○頭品頂戴閩浙總督臣卞寳第跪奏爲琉球遭風難人循例分别譯訊撫恤恭摺具陳仰祈聖鑒事竊據署福防同知唐寳鑑報稱光緒十五年十一月二十日接護琉球國遭風海船一隻難人鄭元鐸十名又同日由台北輪船附到該國遭風難人馬如衡等九名均無隨身行李進省當卽分别安揷館驛妥爲撫恤一面飭傳通事譯訊據鄭元鐸供稱係琉球國久米府人於十五年十月初一日駕坐海船在讀谷山津開船遇風漂至浙江玉環廳洋面蒙地方官給資派船護送十一月初六日由浙開駛二十日抵閩五虎口一共十人卽日到驛安揷又據馬如衡供稱係琉球國官吏於十五年二月初二日本國自那原津開船遇風漂至台灣三抱莊洋面船身損壞經地方官救護送至台北蒙台北府給資附搭輪船十一月十九日由台開駛二十日抵閩五虎口一共九人卽日到驛安　各等情由署福建藩司張國正核詳請奏前來臣查該難人鄭元鐸等先後航海遭風情殊可憫亟應仰體聖仁各於安插之日起照章給與米糧鹽菜俟回國之日再行各給行糧並照例　賞物件折價給領統於存公銀内動支事竣造冊報銷將來如何歸國屆時察看辦理除分咨外臣謹恭摺具陳伏乞皇上聖鑒謹奏奉硃批知道了欽此○○張之洞片再長江水師定章提督以半年駐下江半年駐上江周歴巡閱歴經奏報在案長江提臣李成謀本年二月二十九日行抵湖北巡閱水師營伍考察官兵勤惰與臣面商一切卽於閏二月初三日由湖北上駛察閱湖南岳州鎭埜各營逐一簡校事畢仍沿江東下依次校閱所有巡閱上江緣由謹會同長江水師提督臣李成謀附片具陳伏乞聖鑒謹奏奉硃批知道了欽此○○馬丕瑶片再准部咨同知通判等官試用期滿詳加甄别具奏等因兹查有候補同知董　試用通判李光城謝式侯沈秉炎均已試用一年期滿據潘臬兩司出具考語詳請留省補用前來臣查候補同知董楨年强才裕試用通判李光城勤愼安詳試用通判謝式侯誠樸穏練試用通判沈秉炎明幹有爲均堪以本班補用應請留於廣西遇有缺出照例按班補用除將各員履歴送部外謹會同兩廣總督臣李瀚草附片具奏伏乞聖鑒訓示謹奏奉硃批吏部知道欽此○○浙江巡撫奴才崧駿跪奏爲甄别庸劣不職各員請旨分别懲處以肅官常恭摺仰祈聖鑒事竊維州縣爲親民之官　任纂重必其宅心仁厚辦事勤能　克有益地方如有庸劣之員自應隨時叅劾以免貽誤兹查海寗州知州張溥東辦事含糊未能核　海鹽縣知縣顧德恒年力就衰　期振作一任德清縣知縣童叶庚才本平庸巧於趨避撤任嵊縣知縣竇光儀性情拘執不諳政體以上各員均　姑容相應請旨將　寗州知州張溥東開缺　省看海鹽縣知縣顧　恒勒令休致德清縣知縣童　庚開缺以府經歴縣丞降補　縣知縣竇光儀　進士　身文理尙優開缺以教　歸部銓選所遺海寗州知州海鹽縣知縣德　縣知縣　縣知縣各缺浙江省均有應補人員應　扣留外補　有臣叅劾　　　　各　理合恭摺具奏伏乞皇上聖鑒謹奏奉硃批另有旨欽此 
 
