# 1904 - 236 - 4911265

 

Page 1

 
 
[古今圖書集成并二十四史全書增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價值每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查淮補訂完全可稱毫無遺憾惟海内鑒之○二十四史全書共訂三百九十二本分装三箱實價洋六十元此佈 
[新印歴代史事政治論] [  點石齋啓]  
　　是書集古今論吏之作多至五百種如王夫之讀通鑑讑沙張白讀史大略之類悉數採入無一遺漏其中更有不經見之書如明刻于愼行讀史漫錄王榖讀史管見魏禧史論尤侗看鑑偶評夏之蓉讀史提要等類不下數百種一一搜錄并各爲之標題以時代編次史書中可命之題無一不備購此一種可免别購他書讀者觸類旁通自有左右逢源之樂凡三百零八卷訂二十八本欲購者請至上洋三馬路申報館申昌書室及各書坊均有代售 
[浙江議結匪人閙教各案合同]  
　　爲立議的事兹因光緒二十九年八月王錫彤在浙江台州府寗海縣地方糾黨焚燬天主教堂二所戕害華教士敎民並焚搶索詐寗海城鄉以及毗連之嵊奉化象山各縣邊境等處教民房屋資財物件現經一槪全行議結此外並無遺漏除後列條欵外不得再續控前項情事致碍以後民教平安所有議定各欵開列於下第一欵光緒二十七年原議省垣上城合宜之處置給地十畝今議限三個月依照原議置給又原議定海西門内撥給營地一區以充教堂善舉今議亦依原議撥給該處天主堂東南兩面營地計二畝五分四釐七毫九絲三忽限六個月飭令在地上蓋屋之居民一律遷讓所有遷讓各費應由地方官酌給第二欵紹興府會稽縣天主堂因陳姓偏院訐訟一案應請撫憲派委會同地方官於此案結後商同教士儘　個月内查案持平迅速了結第三欵嚴州府屬閙敎首犯濮振聲監禁在省不得輕釋王壽元麻兆蘭名應按訊供照例懲辦第四欵處州府屬松陽縣境内票匪應請撫憲嚴飭地方文武會拿務獲懲辦各處教堂公所亦分飭各該地方官責令紳士切實保護第五欵所有紹興嚴州處州各屬教案以及應緝教案罪犯應請撫憲嚴飭地方官按照各處教士前送仇敎名單不過數名緝獲辦理完案第六欵寗海疎防文武各官知縣蕭慶增哨弁魯光槐提標中軍參将周友勝寗海營參将孫紹發前署寗海營守備周瀚應由撫憲酌定示懲照會總領事完案第七欵寗海鬧教首犯王錫彤除已懸重賞購線嚴拿外其董一兆胡懷智王成滿黄四連陳瑞菊吕杏林周飛熊應請撫憲嚴飭地方文武限三個月内認眞訪拿訊辦其餘各鄉著匪亦須嚴飭地方官隨　拿辦第八欵鄞縣寗海縣已獲在押各犯應請撫憲分别輕重按律定罪照會　領事完案第九欵朱教士國光致命可慘應請撫憲於奏結此案後查照庚子年山西洋教士被害成案飭令地方官在城外相近山上擇給墳地一方約計二畝厚禮安葬以示旌表第十欵此次教案焚燬寗海城内天主堂一所鳳潭天主堂一所以及兩處堂内毁失一切物件並無卹朱教土國光與被殺教民家屬又無卹被焚被搶教民二百八十餘家所失房屋貲財物件以及被詐洋銀等共議給庫平銀十萬兩分作三批付清本年四月二十日交第一批銀四萬兩六月底交第二批銀三萬兩十一月底交第三批銀三萬兩各欵付清議單作爲廢紙　第十一欵此次寗海教案議結應請撫憲嚴飭地方官出示曉諭實力保護並開導各鄉各村房族紳耆互相儆戒言歸於好以期民敎永遠相安以上十一欵均係彼此妥議繕成五分面同畫押以一紙送呈撫憲一紙存省城洋務總局一紙存寗紹台道衙門一紙存法總領事衙門一紙存寗波天主堂各備查核合立議約存照大清國奏派總理浙江全省洋務前安徽儘先補用道許升授兩浙鹽運使司鹽運使寗紹台道惠前安徽補用同知直隸州汪署寗波府鄞縣知縣周大法國浙江全省天主教總主教趙副主教田光緒三十年四月初三日西歴一千九百四年五月十七號 
[電傳宫門抄]  
　　昨日午後二點鐘越十五分時京師友人專電告知本館云七月十五日皇上召見軍機大臣是日並無明降上諭至晚九點鐘又接京師友人來電十六日皇上召見軍機大臣及倫貝子是日並無明降上諭 
[記俄艦卸除軍装事]  
　　俄快艦阿斯谷耳及滅魚雷船閣老沙維由旅順逃至滬江經蘇松太兵備道袁海觀觀察移文駐滬俄總領事往返商酌迄無成議至前日俄總領事始奉俄皇諭旨令按照前次滿洲艦一案辦法将船中軍械卸除停泊浦中歸中國保護當滬上接得此信時海關人員適在清理艦中戰具蓋以時方潮淺此一禮拜中阿斯谷耳必不能開駛出口故外務部於禮拜三展限四日令其駛出惟日人則大不滿意因此艦旣修至可以行駛仍不停工故也雖中國於此事已竭力磋磨而駐京俄使則以所展之限猶爲未足要求不已幸得俄皇之諭方能免費唇舌諸事就緒俄總領事奉諭後立卽照會道轅復由道憲照會租界領袖美總領事及江海關税務司其俄皇諭中略謂快艦阿斯谷耳滅魚雷船閣老思維立卽停止一切工作但船體必須接續修理并須待艦中緊要機械修畢後方能離塢其在船塢或口内時須請中國派兵保護云云并表歡意説者謂此次交涉只及中俄兩國而於日本並未提及若按照滿洲艦一案辦法則日本能無異議與否皆在不可知之數但以情形觀之則於中國之中立殊有可慮者目下黄浦江口日本所泊兵艦多艘隨時可以舉動届時上海不免波及戰禍否則駐泊艦隊又何爲哉照我儕之意日本於目下或不至有所變更待戰務告成方藉口於敵人戰敗之船爲戰時應得之品目下兩俄艦之軍械尚未起卸惟海關人員均已預備一切想閣老維一艦在今日終須動工拆卸矣所卸軍械當與滿洲艦一併存儲江南機器製造局中艦上所懸藍 
 
 

Page 2

 
 
十字旗已於昨晨落下各巡兵所執之槍則易之以棒有至耶松船廠訪問者見所造之二烟囱油漆紅色臥置塢旁以待装配艦體沿水綫諸損處俱修理宗善所鍍之鋅閃閃耀視之竟不知此艦之曾經受傷矣 
[記青島俄艦卸除軍装事]  
　　華歴七月初十日膠州德文報云本月初一日進口之俄戰艦色腮來維去及次日續到之魚雷艇三艘已遵德政府之命均将軍械缷去至本月初五日德國膠州總督出示云現俄艦已從行皇所命拆卸戰具其水手雖仍居艦上想亦不能復與戰事居民人等不准有所資助以擾局外中立之規其受傷者係水師提督馬克司維區一人兵官四人水手十二人機器匠二人俱送入國家醫院調治内有一水手已於初二日病故其餘均竭力調治而於馬托司維區尤爲致意但其傷甚微并無大碍以視初三日烟臺某西報所云傷勢甚重已於初二日因傷致危等情殊有不合本月初五日天将破曉駛來日本水師副提督地槐　譯童所統之兵艦一艘十點鐘復來滅魚雷船一艘入口詢問俄艦情形卽告以口内俄艦軍械業已全行拆去故日本兩艦旋卽駛去矣 
[俄皇大赦]  
　　本月十四日德京柏林來電云俄皇因太子舉行受洗典禮下詔施恩一兵士免受笞刑二釋放農奴三免追農民欠欵四免追地方私産賦税五死於此次戰事者之遺孤由國家供給學費 
[慶賀俄儲受洗]  
　　七月十五日英京倫敦來電云俄儲受洗之日俄京各處均懸燈結彩極形閙熱并升砲三百零一門以誌喜慶 
[日船被擊]  
　　本月十四日日本東京來電云華歴六月二十八日有一日本夾板船載漁人一百七十二名歸自薩哈嗹島某江口突被岸上俄兵所見發砲擊之内只二三人得生昨日已行抵固立耳　譯音羣島矣 
[續錄中國旅美商民上倫貝子書]  
　　我朝工商之業委諸民間任其自爲未嘗措意今以美國賽會派及懿親此非僅爲敦邦交起見實以我國之窶貧由谥商工之不振商工之不振由於朝廷之未嘗重視故今特遣重臣以示奬勵殿下適當其任可謂非常之異舉矣然而商民欲有言者則默推赴會興商之意而清開本國會塲也原賽會之義蓋以已國人工製造之品與各國人工製造之品比較優劣良窳而得其精進之道俾工藝蒸蒸日上工藝旣蒸蒸日上則商業亦必蒸蒸日上無工藝之精良商業不能擴張無商業之販銷工藝亦不能興旺是商業之與工藝兩相連合者也中國商自商工自工有不宜於銷售之品而工不能知而改圖有適合於嗜好之物而商不能羅而轉運工有工病商有商病是皆無賽會之故夫中國地大物博其天然品之多固爲各國所不及卽以人工品而論亦不在各國之下乃近年以來不獨絲茶兩者失其大利卽顧繡瓷器骨董之類亦爲日本所奪華商旅居外國生意之大者以販日本漆器爲大宗而華貨不銷焉非外人之不喜華貨也實我華商與工不相聨貫工不通商情商不求工巧故商務退縮不前耳竊意中國此次政府及商人置辦貨物來赴賽會者不少賽會旣畢其精巧之物爲各國購去者當亦甚衆我國之商經此次會場比較見識必有所進然内地各省之商其未能躬歴會塲者又無量數也此無量數之商其智識仍然如故雖有百數十人由會場而歸者得以其所見聞增益其所不知而亦僅矣竊以爲不若乘聖魯易賽會旣畢将來赴賽會之萬貨麕致京師於京師開會塲爲各省樹先聲俾各省之天然品人工品皆赴會場比較焉如是各省之工藝大集各得法所長而去所短進於良而除其窳則我國之工藝必發大光彩矣京師旣畢或先擇商務殷繁之地而開之上海漢口廣州等處挨次開設然後由直隸而山東而江蘇而浙江而閩粤而滇桂而湘鄂而川陜而晉豫或今年開於此省明年移至彼省或於黄河可通之處擇其一省開之或於揚子江上下遊擇其一省開之或於西江上下遊擇其　省開之三處不必並開祗須順年以開三年可畢有三處以爲各省人工百貨之萃薈場精心無不畢具以華人聰明之巧智慧之靈由此道以鑿其競爭之竅工藝之進步未有不可操券而獲者也工藝旣有進步商業亦飛揚於大地矣彼夫派人遊學學成卽設立學堂使之敎全國子弟俾人才不可勝用各省開賽會塲以教商署亦若是焉耳日本僅吾一省之地而已迭次開博覽會况我中國乎此其二也抑商等更有請者朝廷歴年派學生游學歐美無非欲得眞才以濟國用數歲以來孶孶不倦意良厚矣然其間學成不歸或歸而朝廷不用未嘗不阻學生報國之心竊以爲國家多難之秋異國有才尚欲借用况爲已民乎商賽聞有華人鄭襄自幼在紐約留學卒業爲機器師凡西人大工廠及學機器者莫不就其廬請教授以數語則歡喜而去其學爲全美所重但以祖國無人薦引故朝廷不知其能送淹滯異國爲外人效馳驅倘能拔擢委以機器局全權聽其便宜行事或開機器學堂使彼悉心教授則中國機學一門必能與外國爭勝鄭襄旣得盡其所長以報朝廷而留學外國及華商子弟皆有所觀感而奮志於功名成才者自必日多矣商等區區之見未審當否因其頗關於日後國家商務之通塞故爲及之位卑言高妄瀆清聽不勝屏營待命之至 
[藥庫落成]  
　　金陵訪事人云儀鳳門城内獅子山俯瞰江流最占形勝山巓築有砲臺若干座憑高擊遠足阻草鞋夾外來船兩江總督南洋大臣魏午荘制軍前於巡閲沿江砲臺時見各藥庫皆未甚合法諭令赶緊改造以免疏虞目下獅子山藥庫已報竣工制軍查得籌防局員李二尹光寰於砲臺工程素稱熟悉爰卽委令前往騐收 
[尚衣典郡]  
　　金陵訪事人云江寗織造旣奉歸併江蘇織造之旨各局織匠早已一律停工尚衣正在籌辦一切善後事宜擬俟拚擋一清卽握節回京泥首　宫門叩求另賞差使乃天恩浩蕩綸綍遥頒某日京電傳來知已奉旨補授四川順慶府知府員缺将軍制府以下均親詣織轅道賀往來車馬爛其盈門大約日内卽須取道入蜀矣 
[清丈蘆洲]  
　　金陵訪事人云兩江督憲魏午荘制軍遵奉綸音講求財政凡税課之有裨國帑不擾民生者莫不實力研求酌量征榷兹查得江蘇各屬蘆洲時有更變亟應勘丈明確照則升科遂札下江寗藩司委孫大令玉堂丈勘如皋秦大令汝杰勘丈阜寗安東兼中場江都儀徵則委常大令桂馥勘丈海門則委李大令懋瑞勘丈此外白司馬鶴年奉委赴通州丈勘但司馬祖翼奉委赴六合丈勘吕通剌心清奉委赴泰興勘丈鍾通剌楠奉委赴上元丈勘劉大令思懃奉委赴高淳句容丈勘鄧大令彦遠奉委赴江浦丈勘吳大令錫官奉委赴江寗丈勘連日均已趨詣督轅謝委矣 
[掣騐易人]  
　　金陵訪事人云下關掣驗淮鹽局總辦趙觀察有倫當南皮宫保第二次署理兩江時已一年期滿蒙宫保奏保成稱其才奏請逾格蟬聨俾鹺綱藉資整頓奉旨俞允以故多歴年所迄未量移詎知觀察任情苛索一味營私甚至日前有逼斃人命激成衆怒以致擊毁局所情事督鹽憲魏午荘制軍聞而怒甚立卽撤委另委胡觀察銘接辦以維鹺務而恊商情噫如趙觀察者不知自愛孤負憲恩 
 
 

Page 3

 
 
[旗兵正法]  
　　鎭江訪事人云本月十二日黎明丹徒縣知縣楊襟山大令接奉上憲轉行刑部釘封文遂由獄内提出今春行劫郡城姚姓家之盜犯小獃子及巴柏二旗兵略詰口供喝令如法綑綁會同城守營王占鰲守戎帶兵二哨押赴北門左近處斬當行刑時常鎭通海兵備道郭月樓觀察特派武盛新湘新兵各防營勇丁手執刀槍隨往擁護 
[懲治惡僧]  
　　松江訪事人云郡城藥王宫惡僧妙和前因犯事逃逸兹忽仍回藥王宫詢知董事已另延他僧住持遂洶洶然向之尋仇甚且凌及地保事爲華亭縣署差役所知扭解至案縣主孫花樓大令研訊之下判責手心四百下驅逐出境當晚妙和巢穴已失不得已假宿普照寺内某烟館主某楚人家蓋楚人之妻曾與妙和素有香火緣故得入此室處也時郡中舉辦保甲正在雷厲風行翌晨巡勇入烟館中見桌椅等物均刻有藥王宫字樣詰知妙和所寄爰禀知局董及保甲統帶柘林通判李冬生别駕相偕前往在妙和行李中搜出槍刀輭鞭諸兇器乃復扭送妙和至署大令升堂復訊飭将妙和笞責伍伯禀稱臀上已板花纍纍乃喝令重笞一千五百板連楚人枷示署前限五日後遞解回籍 
[鄂省官塲紀事]  
　　武昌訪事人云湖北黄陂縣知縣董幼帷大令因公至省謁見督憲張香濤宫保聞不久卽須遄回○湖北候補道黄觀察祖徵奉上憲委充農務學堂坐辦特於本月某日趨赴督轅禀謝并禀銷營務處差使○漢口訪事人云張福堂千戎近忽被人以庇匪殃民等詞上控日來大憲已委員查辦倘查有實據恐不免名登白簡矣○周太守以翰前往日東游歴兹已事竣回鄂上院禀到○梁集庵太守前曾偶占清恙兹已喜占勿藥健適如常遂於本月初八日銷假照常任事 
[龍眠秋色]  
　　安慶訪事人云六月二十三日之夜飛廉怒吼雷電交加二十四日晨起忽見撫轅東首旗竿業已中斷説者謂昔年裕壽山制軍陳臬皖江時亦有此變後卽迭次升遷讖緯術數之言固不值識者一笑也○六月二十七日之夜風雨大作時北門外新築營外圍　坍塌工料不堅固可想而知矣○撫憲誠果泉大中丞以時事多艱孜孜焉講求軍務添招營學生三百名委武備學堂畢業生督率訓練并於日前咨送四名赴日本遊學亦有自備資斧隨同前往者蓋以定章三年卒業回國後可派充各省武備教習故若是之踴躍樂從也 
[欽使将臨]  
　　欽命查辦江南練兵大臣鐵寳臣少司馬良由京南下将到滬江上海縣主汪瑶庭大充因飭辦差家丁在小東門外招商局金利源馬頭預備供張大約今晨可望棨戟遥臨矣 
[惡棍站籠]  
　　著名惡棍小福生卽李福生前因白晝持械糾衆尋仇由上海縣主汪瑶庭大令拘案訊實電請上憲核示昨晨接奉電札飭卽站籠處死因飭差由獄提出升坐大堂略詰口供隨装入站籠發縣署頭門示衆迨午後四點鐘時舁往西門外并諭以翌日發往南市江海大關前蓋欲使骫法之徒知所警戒也 
[蒞騐墮河隕命]  
　　前日上海縣主汪瑶庭大令渡浦驗屍已紀昨報兹悉大令旣蒞屍塲卽由屍父黄老五訴稱兒子桂春年二十三歲向在徐小狗處學習成衣至今春滿師前日詣徐處訪尋同學陳銀華當夜未歸翌日始悉已死於溝中面上血跡模糊爲此報請驗視徐陳同供前日薄暮時黄來相訪夜膳後送之出門不知如何身死大令詰地保謝梅汀曰爾曾否至死者村鄰探問有無動靜謝保禀稱小的當日卽至左近探問僉言並無聲息大令命仵作将屍如法相騐旋唱報身上並無傷痕面部血跡係生前失足墮河磕傷所致大令離坐親視一周飭吏塡明屍格棺殮標封屍父哀求請免封将棺給領大令准之 
[法界火警]  
　　昨日鐘鳴三下天未黎明忽火起於法界八仙橋西首芝蘭里口某米店霎時烈燄飛騰冐穿屋頂救火會中人急舁英法兩租界各洋龍到來竭力施救火始熄滅共焚去房屋五幢事後捕頭查得米店與比鄰某烟紙店披屋相連恐有别情派令包探查明以便拘解公堂禀請核辦 
[蒞騐追賊殞命]  
　　昨日天未黎明有竊賊某甲者至美租界寗海路二百四十八號門牌李陸氏家踰竹笆而入不虞爲鄰右陳阿二所見狂呼捉賊飛步窮追甲知難脱身拔刃向陳胸際猛刺以致血流如注痛極而仆氏知之急倩人舁送同仁醫院醫治延至天明溘然而殞氏乃報知捕房並投上海縣署禀請相騐至晚六點鐘縣主汪瑶庭大令帶同仵作書役人等至同仁醫院屍塲相騐旋據喝報死者胸際左肋刀傷一處深約三寸實係致命大令離座親視無誤屍兄銀坤跪請伸寃大令再三勸慰始塡明屍格因家屬貧苦無力故由某善堂備棺收殮大令事畢回署已鐘嗚七下矣 
[上海官塲紀事]  
　　本邑樹木捐局委員江蘇候補經歴吳翼鴻參軍瓛蘇松太兵備道署洋務委員洪松琴明府錫璜北新涇保甲巡防局委員陳仲玉二尹爾音均於昨日至上海縣署與縣主汪瑶庭大令晤商一切○新任上海縣縣丞蒋二尹楨於昨晨接鈐後赴道縣兩署禀謁○卸任上海縣縣丞楊玉史二尹寳書於昨日午後詣縣署禀知交卸 
[上海縣署瑣案]  
　　縣捕徐某緝獲著名積竊朱桂甫在身畔搜得洋銀一百十六元銀兩條臂釧七枚一併解至縣署前晚縣主汪瑶庭大令升堂研訊朱供小的係湖南人前曾充當營勇現已革退以小貿易度日前日遇同營劉德標糾至離城四十餘里之某鎭俟至夜深撬毁某銀樓之門由劉入内行竊囑小的在外望風旣而劉竊得洋銀二百元臂釧若干枚銀兩條分給小的洋銀一百十元臂釧七枚銀兩條叩求鑒宥大令喝責五百板釘鐐收　勒限交劉訊辦○英美等國租界公廨移解戳斃妻子之吳阿利及徐阿全到縣前晚大令升堂研訊吳阿利供小的係紹興人妻子李氏生性暴戾違忤翁姑父母不容同居以故遷至上海賃居虹口前晚小的回家見有人與妻並肩而坐任意戲謔将妻訓斥非但不服反扭住小的髮辫堅不釋手小的一時忿不可遏順手将鐵鑿向妻腿際猛戳用力太甚傷處甚深迨送至同仁醫院醫治據云傷及總血管血已放枯不能救治延至翌晨斃命堂紛櫌時鄰人徐阿全聞聲而來将小的毆擊徐與妻亦曾犯姦故插身多事小的家中尚有八十四歲之老父七十三歲之老母無人侍養叩求超豁徐阿全供小的與吳夫婦鄰居前晚聞伊家反目因從門隙窺視見其妻倒臥血泊中是以破扉而入意圖解勸不意被　指爲姦夫報捕拘押捕房轉解至案大令飭将吳收押徐無干省釋○倪朱氏同子倪全敬扭傅成美至縣前晚大令升堂研訊全敬供祖父在曰開設正和信局謝世後卽租與傅接開傅不付租金曾於光緒十一年經嗣母倪朱氏控奉莫前憲訊明判令租錢之外每月貼錢十千文立有摺子按月支取今祖母故世傅又掯不付租爲此控求訊斷傅供前奉莫前憲斷令貼給倪朱氏養老費若干今倪朱氏已故多年全敬並非德昌嫡子屢次到局冐收并糾同婦女到來滋擾求鑒大令飭将全敬笞責突有荘倪氏者稱係全敬之姊咆哮不已大令大怒命掌頰一百五十下判曰德昌母子已故貼費不得再給如全敬等再來滋擾嚴辦不貸傅乃叩謝而退 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[月湖秋汛]  
　　寗波訪事人云鄞縣署中書差人等探知正任鄞縣高子勛大令定於本月十二日由省起程繞道滬江乘舟抵　　吉二十日接印任事不知果否○前者各染匠議加酒錢停工涉訟經鄞縣周少軒大令秉公斷結嗣以奉涉教中人孫崇書遂由駐滬美總　事署繙譯官白保羅君德總領事署繙譯麥令亳君來甬謁見大令請提兩造會審大令以華人詞訟地方官自有訊理这權力却所請後因一再商請大令遂於公座　側另設客座傳集原　逐層推問白君等遂無言而退 
[二尹接鈐]  
　　上海縣縣丞楊玉史二尹寳書俸滿遺缺奉江蘇藩憲效述堂方伯牌示飭候補縣丞蒋二尹楨署理二尹奉委後已於前日抵滬擇吉　日接鈐隨於午後趨赴蘇松太兵備道　及上海縣署禀明任事 
[馬路工程局紀事]  
　　南市捕房額設華捕九十名分巡各叚邇者馬路工程局總辦翁子文太守奉諭推廣據務深恐不敷差遺因飭捕頭添雇華捕三十名現在號衣皮靴之類已均製備齊全矣○日前南市老白渡燒酒公所董事某甲函致馬路工程局以附近一帶每有無業游民誘人賭博請爲查辦等情總辦翁子文太守准之前日傅福生投馬路工程局遞禀聲稱前被李根隆借去洋銀三百五十元以駁船一艘作抵現在李已不知何往估得此船　洋銀二百元除抵還欠欵外尚小一百五十元求准備案等情總辦翁子文太守批示曰李根隆向　借去之洋銀有無借據中保來禀並未聲叙不得率請存案 
[南市捕房紀事]  
　　昨日南市馬路工程局所雇灑水工人某甲正在以水飛灑馬路中適某猪作屠夫沈小狗驅猪上岸将甲觸仆甲怒扭住紛爭驀有某乙者持竹竿甲猛擊致甲足踝受傷遂喚令巡街捕将沈拘入捕房捕頭令押候拘齊行兇人然後轉解馬路工程局禀請總辦翁子文太守訊究 
[英美等國租界公堂瑣案]  
　　方吉松将顧記奎私押家中顧妻高氏投訴捕房捕頭派包探張天林前往查問突被吉松扭毆後由七百六十六號華捕拘入捕房次日解案襄讞委員王松丞剌史會同英總領事署繙譯官寳述德君研訊因顧與方父四春有銀錢糾葛飭提四春備質昨日捕頭将四春送案四春延律師侯魯公申辯讞員黄耀宿司馬會同英總領事署繙譯官德爲門君向之研鞫顧供小的家住南匯縣前者與方合股經營結帳時小的名下虧空洋銀二千餘元本月初八日在城内遇方方忽糾同薄老晉等人将小的誘至伊家看守至十二日妻子訪悉投訴捕房侯律師稱此案方早在南匯控告捕頭禀稱方不應私押民人請懲其罪司馬商之德爲門君判罰四春吉松各洋銀五十元○楊許氏控魯海全在清園烟館訛詐等情清園主高洪春供是日小的在樓下忽聞樓上爭閙上樓詢問據吳金甫云薦人帮傭竟在妓院賣娼云云但伊等均親戚魯係茶客並不多事司馬知魯旣無訛詐情事飭将一千人槪行斥釋○整容匠王阿福前因竊案經司馬判令枷示一禮拜日前王在租界閒行被包探劉銘芝拿獲在身畔搜出押票十餘張向之詰問稱内有一票係店主華順興之物遂将王解入捕房次日解案刺史訊供之下王大聲呼寃并稱被劉探私行弔打刺史著押候查明再訊昨日捕頭将証人傳案司馬詰究之下十五號西探禀稱奉捕頭之命往查劉探私行弔打一節並無其事王手腕之傷與繩弔之痕不符似係僞爲藉圖訛詐三百七十三號華捕禀稱西歴八月十八號卽華歴七月初八日傍晚七點鐘時小的在捕房看門劉探将王送來王並不言及被劉探私刑高松林稱小的之母向開花烟館前日西探來查劉探私行吊打一節並不知情司馬問劉探曰爾究曾将伊吊打否劉供小的知租界内不准弔打平人决不敢有犯司馬商之德爲門君判責王三百板起案之贓給華領未○太古洋行某西人投案聲稱日前本行五號棧内被人竊去漆五箱查係由金阿三胡阿大二車夫運往三馬路廣源漆店交卸是以報知捕房傳店主汪小生店夥鮑茂坤至案請卽追贜司馬詰問棧中買辦某甲甲稱某日十二點鐘時管棧人均出外午膳有人喚小車一輛将漆運至廣源漆店金胡同供是日有人喚令送漆五箱至三馬路廣源漆店各得洋銀一角汪供生員在三馬路開設漆店雇鮑爲夥是日生員適他出午刻向充捐局巡丁之陳孝齋者偕二車夫至店寄漆五箱鮑不允從尹强行卸下而去逾時卽喚别車運去並不知是竊贓司馬問金胡曰當時廣源店夥有何言語金胡同供汪問鮑言此非店中之貨務當速卽携去司馬商之德君　汪鮑交人保出○虹口濟良所女董包氏訪得把京路梅德里曾天龍家有拐賣人口情事因卽訴知捕房捕頭派包探張寳榮八内搜得婦女六口一併帶入捕房昨日解案請究包氏投案申訴前情司馬訊知婦女六口爲周小桂十二歲丁抱男十五歲張正香十六歲楊秀連十九歲洪春梅十六歲金丁氏二十七歲均江西人槪交包氏領去曾押候查辦○前日遊娼張寳仙投捕房訴稱不願爲娼求賜超豁捕頭令人送至案下司馬飭發濟良所擇配寳仙至所後諸多不適請仍送回公廨發棲流所留養司馬略詰一二語飭交官媒押候過堂訊核 
[法租界公堂瑣案]  
　　鄉人蘇鶴山有田二畝六分有奇售與沈全發留出墳地六分有奇将田單截去一半沈旋永遠租與洋商馬立師請換道契洋商租地會丈局員某君因傳地保葉炳咸到局諭令轉飭蘇将田單送局比對以便丈量蘇不肯交出某君因移文法界公廨将蘇拘入捕房昨日解案請訊葉保偕蘇弟歧山投案呈遞田單半張讞員陳楚生大令閲視之下飭歧山隨同葉保投局将單比對後交蘇領回○養源參店主張九茂前因收買龍興洋行所失高麗參經捕頭查悉吊到原贓解奉大令會同汪總領事署魏繙譯官訊供判罰銀二百三十兩張遞禀公堂稱此店已盤與羅家茂昨日大令飭提羅到案著貼張銀五十兩其餘仍歸張呈繳限三日内一併繳清○蘇州人劉金桂之妻張氏與潮州人郭炳坤私識有年生有子女各一郭近将所開小烟館盤頂於人挈同張氏及所生子女回潮州原籍上月初八日劉将妻兄張東福扭至捕房訴稱妻子被伊誘　捕頭令解請大令訊明交保出外将張氏母子交案張親至潮州帶同張氏及二孩來滬昨日投案候　劉訴稱妻已逃逸五年求恩嚴究張氏供丈夫不顧家室欲令小婦人爲娼因此逃回母家與郭私識大令著父劉領回二孩隨之而去○陸紀元寓居某客棧行竊同棧沈士華之衣物被茶房楊少泉樓獲送入捕房昨日投案案呈遞失單大令判令将陸責六百板驅逐出境贜給沈領回○某店傭人李阿二訴稱前晚二點鐘時小的送貨至江裕輪船被流氓劉某攫去花布數十疋報捕查獲原贓請卽給領大令判令将劉枷號一禮拜責三百板李罰洋銀四元原贜准領○某押店主邵西紅訴稱前晚紀榮手持僞銀首飾　小的質錢當塲察　送案請究紀供小的爲人代質不知共僞小的家住南市董家渡有同源盛酒店可保大令著押候該店主來案具保○陸瑞林訴稱唐明華借欠洋銀一百七十元圖賴不還求恩追給唐明華供小的在立大蛋行爲夥正月某日與陸弟阿新賭博輸去洋銀三百餘元尚少十八元惡某追逼太甚是以不還大令著押候查明再核○朱阿昭訴稱妻子屈氏在某繅絲廠工作被蕩婦徐林弟勾引捲逃是以扭案請辦大令著将林弟交人保出帮同尋緝○某肉店主孫耀祥混售已敗之肉被巡街捕查悉拘案請辦大令判罰洋銀三十元 
 
 

Page 10

 
 
[美租界捕房紀事]  
　　前晚機匠施廣法投捕房訴稱頃間工畢回家行經漢碧禮路突遇流氓大羅漢及阿洪生福等人索詐洋銀數十元不遂其欲致被用刀向腿上猛剌二下捕頭見施受傷屬實令人扶送同仁醫院醫治並派某包探前往查拿以便解送分堂禀請讞員黄耀宿司馬訊辦○昨晨偷兒張友甫溍至提籃橋某姓家行竊衣服數件適爲包探洗阿岳所見連贓解入捕房捕頭令押候解送公堂禀請懲辦○昨晨擔糞夫楊阿三将糞傾棄西華德路道旁適爲二百九十七號巡捕所見拘入捕房捕頭令押候解送公堂禀請訊究○前日傍晚時浦東小販吳全金至吳淞路某烟館開燈過癮正在吞雲吐霧之時忽口吐鮮血不止約歴片時卽奄然而逝烟館主恐遭波累投報捕房捕頭令傳吳家屬前來備棺收殮 
[上海六馬路仁濟善堂經收有一德施醫藥一文愿册捐五月初一日至六月廿九日清單]  
　　楊　高爲季兒求寳冥福洋十元朱記生德和祥各銅洋二元戴四　銅洋七元求兩子免災易　人馬繼常沈靡舫湯隱名百忍堂各洋十元顧長卿丁星根　雲翁隱名氏馬不留名彭不留名裕後主人林順之楊玉崑無名氏簡社吳名洋二元周燧春仁昌求名子　俊聊無名氏京口令記徐　世平安書屋躋聖堂張鯉廷各洋一元成茂順銅洋八十元銅小洋六百角無名氏銅洋一元二角寗班六局亂規洋四元錢三百十四文潤昌銅洋一元五角福興錢貨行銅洋四百廿七角虹口源大銅洋八元銅小洋一百五十九角隱名氏無名氏各銅洋一元姚秋生錢四百文大通輪　銅洋四元七十角無名氏銅洋六元無名氏洋八元銅洋二元汪昌元爲九　生辰樂助育嬰洋六元王田裕銅洋八元孫門朱氏爲三虎求身體康健洋五元吳誠善過隱名穎川隱名氏無名氏間門倪氏新安玉華女史陳隱名各洋五元無名氏銅洋二元　仁山洋四元義源順銅洋五元戚隱名洋三元無名氏銅洋三元三角孔廣谷求合家平安洋十元無名氏銅洋五元源來當銅洋五元四角袁秉翁隱名士隱名士揚玉崑姚德訓堂陳渭泉邊囉無名氏各洋二元大各尚鄭虞卿各洋二十元裕大和洋一元銅洋二元無名氏洋一元二角吳鄰氏求　育嬰平安洋一元銅洋二元無名氏求合家平安洋六元洋貨公所洋十元旌德汪致慶求父病速愈洋十元陸二寳求病速愈洋五元麥餘善子求　育嬰洋二十元吳姓　求平安洋二元無名氏病愈還愿洋十元錢益甫洋三角過杏堂洋三元任氏病佤還愿洋二元厚齋氏病愈還愿洋十元吳汪氏求病速愈洋十五元無名氏孫保基各洋十元無名氏求保身體平安洋十元無名氏洋二元沈聚康求妻平安洋一元以上共收洋三百五十六元小洋五角銅洋一百四十八元銅小洋一千二百七十角錢七百十四文 
 
 
 

Page 11

 
 
   
 
 

Page 12

 
 
   
 
 

Page 13

 
 
曱 
[永昌洋行]  
　行開設四十餘年　　　色全　首飾各色錢表千里　眼鏡打樣量天尺機器一切俱全並修　打樣　器　表　　凡仕商賜　者請至英大馬路黄浦　第一號便是 
[蓋世無雙頂響新式唱機器聲音比之戲檯上演唱耆更響遠亦]  
此樣新式大小機器中國由本公司獨家經理其價每隻是廿四元起碼至一百八十元爲止計分大小十種戲齣甚多京調廣調徽調帮子崑腔小曲載明仿單各國洋操洋調哭笑言語均從揀選而且永遠不碎不壞可用百年矣○仕宦紳商惠顧祈向各洋廣貨鋪　取或移玉至英大馬路東首本行内進批發所面議價亷物美以廣招徠特此佈聞英商謀得利公司白 
[寳順洋行保險]  
本行設申最先辦理火險歴有年數敝公司在外洋創立百餘年資本頗巨賠欵迅速恐未週知爰特登報無論行號棧房財産家私一例可保價極克已倘荷見顧請至二馬路外灘本行帳房面議此佈 
[遺失派司]  
茲遺失第161或162或163號派司一張計東洋煤五百噸由叻拿船進口交與泰茂洋行收執如别人拾得作爲廢紙特此登報聲明捷成洋行告白 
[遺失匯票]  
茲於六月初二日遺失由營口寄恊生輪來申東盛和上廣德泰匯票一張第七百六十一號魁記抬頭九八規元八百二十三兩刻已立保單向該號收楚此票作廢無用特此告白道生申莊白 
[新法照像]  
從來照像多費時日使人不能立取本主人深以爲憾現新悟得一法立刻可取價錢照舊賜顧者請到抛球塲或跑馬場耀華照像便知 
[永泰經理福建票]  
本行開設上海南市萃豐碼頭　發福建彩票門莊兼售各省彩票分條格外公道外埠函購原班立奉此佈 
[地皮出租]  
茲有地一方坐落在楊樹浦考出浦工部　第二千五百號計地三十三畝該地係紡織新廠之處其地近要滿期欲租者是十五年爲限如蒙貴客合意者駕臨至廣東路第十六號門牌寫字房内面議可也特字此佈長利洋行白 
[告白]  
刻有西商經理雲南鐡路工程擬招請中國打樣人員鐡路督工及司帳日人至該處任辦事　倘有曾在鐡路當差　　此事者爲尤妙惟須　操法語兼能語官話者方爲合格人選如有願充　職者請駕至法界二洋涇橋南堍大羅洋行主而訂可也或繕札亦可上洋法界大羅洋行白 
[批發彩票]  
本號逐月向售廣東湖北江南各種大票批發公道門莊照市小號屢獲大彩遠近知名信購原班回件上海南市老北門廣揚興濬利源同利源啓 
[茂生經理火險]  
啓者本行經理皇后火險公司代客保火險事務其費格外公道如有不測迅速賠償不必函問外國總局此佈華正月十一日三馬路茂生洋行啓 
[上海所開有彰仁洋貨號]  
本號　設四馬路中市先　交易擇于七月初六日開張專辦泰西各國洋雜貨專運各廠鐘表洋琴留聲機器定織各色時花花緞甯綢純絲花紗加重縐紗絲夕法上等金銀槍絨海虎絨闊狹絲絨新式花邊　絲緞邊紗邊承接新裝男女呢緞綢絨紗各料衣著以及頭等百花香水香皂各　俱備各目甚多難以細載倘蒙賜顧克已無欺特此聲明 
[利運公司]  
本總公司開設漢口張美之巷河街另在鐡路傍新造大棧房一所並修支路一條到棧起卸專爲代客轉運火車貨物包運各省起見妥當快捷誠信昭然並分設信陽確山駐馬店螺灣河許州記州等處俱已購地造棧派有妥友照料並代雇騾馬車運往各處格外周全倘蒙各寳號賜顧裝運請至本總公司帳房面議可也此佈本總公司啓 
[新到大小車床]  
本號由日本運來大小車床數部從六尺長起至十四尺爲止以及　床老虎鉗　花車　花機器恆泰祥靑　皮　並沙廠應用大小紗管添配花車　　一應俱全批發格外克已凡蒙賜顧者請至新橋下北蘇州河邊鄧永泰號内面議 
[隆茂火險]  
啓者本行經理崙格西大公司有年承保中外棧貨房屋生財傢伙衣服什物保費克已倘有不測賠欵迅速貴客合意請至四川路本帳房西議是也恐未週知特此佈告 
[新到胡桃心露]  
美國頭等御醫杏林生海倫耐先生試驗蘭英製氏胡桃心露功用說此露常服補身養血煖中開胃止𠻳潤肺導氣化痰爲消積之仙漿痞滿之聖露並治嘔吐瀉痢　亂轉筋時痧等症其騐如神已經廣銷新金山墨西哥火　魯魯大小吕宋等國及各大國各大埠暢行有年衆口稍頌而美國紳商及出征兵官無不藥爲備帶以濟緩急誠家用之良藥衞身之要　也今運來華　上海裕泰洋行經理以便　中外紳商號近購用可也○價目大瓶廿四瓶每　洋廿二元小瓶一百四十四瓶洋廿元如零售向四馬路華英大藥房中西大藥房購之上海江路五十一號門牌裕泰洋行啓 
[批發各省彩票]  
本號逐月　售湖北江南及副票浙江廣東福建各種大票批發公道　庄照市小號　售以來大彩屢獲　早調　函購原班回件上海南市　　路揚家渡大發源啓 
[永祥豐壽极]  
本號專辦香楠陰沉桫　　源獨幅上品壽器如蒙賜顧仍在三馬路石路西曲江里便是 
[告白]  
新譯鏡華新語一書乃泰西有志之士視國家最近緊要各事所作如上海　報館之案倘取此書細閱便可略知梗概矣此白總售處圓明圖路十六號啓智書屬並棋盤街中市新民　印書局或各書坊 
五月十六日行情銀洋錢列左 
新匯畫收市七錢四分零二五 
銀拆二錢九分 
龍洋找頭七錢二分五 
錢找頭七百六十文 
市錢一百十三千 
卡錢一百十二千 
衣牌八百八十文 
大淸郵政收信時刻曉諭傳單 
寄輪船名往某日止收信時刻 
　明堡鎭十七日小火輪上午八點半 
奉賢新場航船上午八點三 
靑浦朱家閣小火輪上午九點鐘 
崑山太倉又下午三點鐘 
白鵝港黄渡嘉定南翔又又 
巴城沙頭浮橋又又 
　行小火輪上午十點鐘 
羅店大場又上午十一點 
江南製造局郵差下午三點三 
松江亭林南橋洙涇章練塘航船下午三點三 
莊家行張　楓涇七寳泗涇又下午三點三 
蘇州杭州常熟嘉興小火輪下午三點鐘 
廟鎭海門又下午四點半 
江灣吳淞寳山火車下午三點半下午二點半 
南匯川沙大團周　航船下午二點半 
無錫小火輪下午三點半 
寗波鎭海餘姚定海百官紹興金華諸曁蘭谿台州　州江天下午三點半下午三點半 
長江各埠南昌府九江姑牛嶺郵　晚刻九點鐘 
周　郵差上午八點鐘 
 
 

Page 14

 
 
光緒三十年七月京報 
[政務處大臣慶親王奕劻等奏爲遵旨會議具奏摺初一日]  
政務處大臣慶親王臣奕劻等跪奏爲遵旨會議具奏事竊臣等議覆前署湖廣總督端方奏武備學生請奬摺内聲明單開之教習委員請飭下政務處會同吏兵二部分别覈議各省武備學堂在事人員将來請奬應如保嚴定章程一併詳議具奏等因於本年三月二十八日奉旨依議欽此查吏部歴辦成案天津武備學堂及南洋水師學堂三年期滿請奬教習繙譯懮等學生額敷均以九員爲率准其擇尤酌保一二員照異常勞　請奬其餘均按尋常勞績覈給奬叙兵部覈辦天津武備學堂奬案亦祗准保數員是南北洋從前保案每案並學生在内文武統計不過十餘員今該署督奏請武備學堂奬勵除畢業學生已另單列保外其單開之教習委員等尚有十七員爲數較多惟從前保案係三年奏請一次此次湖北學堂據稱自光緒二十三年設立今已七年之久學生畢業者七十五人與前辦各案不無區别臣等公同商酌與其定以年限沿爲成例不若限以學生畢業人數俾昭覈實擬謂嗣後各省武備學堂均應俟學生畢業成就在六七十人以上咨送到京考驗相符方准将在事人員請奬每案文武併計不得過十六員之數尤爲出力者准照異常勞績酌保二三員其餘均按尋常勞績給奬其在事人員仍照向章先期咨部立案並於開保時叙明各該員在堂年分造册咨部以憑查覈現湖北卒業學生已令該督出具考語咨送練兵處考騐所有請奬之教習委員應俟該學生考騐後再由該督另行詳覈造册送部卽照新章覈給奬叙如蒙俞允臣等卽通行各省一體遵照再此摺係政務處主稿會同吏兵二部辦理合併聲明所有遵旨會議緣由是否有當謹繕摺具陳伏乞皇太后皇上聖鑒謹奏奉旨依議欽此 
[户部等謹奏爲會議推廣捐復條欵摺初一日]  
　　户部等部謹奏爲會議推廣捐復條欵恭摺仰祈　聖鑒事竊臣部前次酌擬變通捐輪辦法摺内陳明捐復一條應會同吏部兵部另行妥議具奏等因光緒三十年正月十四日奉旨依議欽此查捐升係專就文職各項核議而捐復應並将武職一律推廣臣等查政務處原奏推廣捐復條欵内稱私罪情節較重有加倍半不准捐復之例近年以來私罪降革人員由各省将軍督撫奏請關復者日多一日於應繳捐復銀兩則多方延宕或奏請免交冐濫頻仍不如令其捐輸助餉尚可藉應急需其三品以上有情殷報効者以大員贍　贖咎亦未便阻其輸納之忱似宜一併惟廣四品以下私罪情節較重者酌加倍數核收其有報効鉅欵應否准其開復原官由户部隨時　明請旨辦理惟不叙用人員不在此例至降革故員准其子孫出資捐復應如何减成亦由户部核定數目等因前經臣部疉次片商吏部兵部酌核去後兹據吏部兵部按照政務處原奏酌擬降革人員向例不准捐復者椎廣准其捐復並核其案情之輕重定以銀數之多寡先後片復前來臣等詳核椎廣捐復各條丙除四品以下加五加倍加半捐復原官及捐原銜翎枝原官頂戴並三品以上捐復原官頂戴翎枝臣部現行常例均載有各項銀數應仍照舊辦理毋庸另行核定外其餘各條臣等細心酌擬其私罪情節較重者仍未便一律推廣捐復謹分别繕具清單恭呈御覽如蒙俞允卽由臣部通行遵照再據吏部兵部片稱政務處原奏有此次奏准之後除軍營實在戰功無論何頂勞績不准奏保開復尋常剿匪不得比附援引等語自係指另案奏保開復而言若由本案奏請如虧短錢糧延欠交代降革除嗣經全完河工開口降革嗣經合龍以及疏脱一切命盜各案降革嗣經獲犯並先行革職歸案審訊人員嗣經審訊或被叅寃抑嗣經查明代爲昭雪等類凡係例准本案奏請開復者當不在此例惟原奏未經分晰應補行聲明其中被叅寃抑一條如非原叅及後任各督撫並本管大臣應不准其奏保開復以示限制再臣部前次議准推廣捐輸摺内聲明暫行推廣各條係專備　兵要需除臣部現收常捐並新海防原准收捐各項及向准報効鉅欵人員仍由臣部收捐照舊辦理外如係此次擬請推廣捐復各條及各員報効鉅欵並降革故員子孫出貲捐復與上次議准職官捐升豐加捐遇缺先花樣者應照政務處原奏均令在部庫上兑無論何省槪不准援照奏請臣部所收此項捐欵均應專欵存儲以備練兵之用至捐復條欵頭緒紛繁如有未盡事宜再行商定具奏所有臣等會奏緣由理合恭摺具陳伏乞皇太后皇上聖鑒再此摺係户部主稿會同吏部兵部辦理合併聲明謹奏謹将推廣捐復新章酌擬條欵繕具清單恭呈御覽計開文職降革人員吏部原例加倍半不准捐復十三條内除永不叙用一條　照政務處原奏不准捐復毋庸核議外又原例不准捐復六條共計十八條分别比較情節尚有可原者擬請推廣酌加捐欵信數准其捐復其情節較重者仍不准捐復謹将逐條開列於後原例除永不敘用外加倍半不准捐復十二條一休致人員一降革人員例止准其捐復原銜降捐虚銜者一收受陋規革職者以上三條擬照例定銀數酌加兩倍准其捐復惟降革人員案情過重者如在臣部此次所擬不准捐復條内應仍不准捐復收受陋規如非相沿已久者應按照後開勒派誅求之條不准捐復一凡京察大計及隨時甄别降調革職並指明以何官降補曁外官送部引見奉旨改用京職者一軍營失守城池及豐工緣事降革者以上二條除京察大計及軍營失守城池降革人員仍不准捐復外其餘各項擬照例定銀數酌加兩倍准其捐復一因挾妓挾優革職者一案關倫紀名節及吸食鴉片烟身家不清者以上二條除案關倫紀名節及身家不清革職者仍不准捐復外其餘各項尚非貪酷不法等重情如被叅後深自儉束力除嗜好痛改前非不甘廢棄擬照例定銀數酌加兩倍准其捐復惟報捐時應另行取具圖片印結切實聲明方子收捐特旨降調革職者一實犯姦贓酷虐不法者一承問故入人罪及軍流等犯錯擬斬絞凌遲而囚已决及因濫刑斃命擅受釀命者一藉端勒派肆意誅求罔念民瘼致釀事端革職者一事涉贓私聽受書吏囑托者以上五條情節過重仍未便准其推廣捐復又原例不准捐復六條一公罪中情節較重者一降調後已經補官者一廢員蒙恩錄用者一近京五百里内疏防盜案特叅革　者一官員失查虧短庫項革職已将賠項交清而奉旨仍行革職者一失察邪教釀成滋事重案係 
 
