# 1894 - 89 - 4907524

 

Page 1

 
 
[開印癸已恩科直省闈墨吿成] [  圖書集成局啓]  
　　闈中文藝隨風氣爲轉移苟非花樣悉新則土飯塵　未易邀主司之擊節去歲皇恩特沛慶榜宏開闈墨流傳類皆炳炳琅琅　才絶艷茲經蜀東汪蓉洲先生悉心評選諦當精詳本局亟取稿本付諸手民以供諸群子簡練揣摩之助刻已出書釐定每部碼洋一角八分有三馬　甲昌暫室及各書坊出售如欲躉購若干請臨申報館帳房面議 
[新印繪圖大紅袍吿成] [  圖書集成局代啓]  
　　大紅袍一書歴記海忠介公事蹟有聲有色能令閱者色舞眉飛雖體例倣乎章回而筆意高超頗足别開生面茲用鉛字白紙排印復倩名人　繪成圖刻已吿成分裝四册核定每部洋銀五角諸君子請臨本埠三馬路申昌書畫室三洋涇橋煥文書局及逢源里熙記書莊購坂可也 
[代印萬壽盛典點景工程圖說吿成] [  圖書集成局代啓]  
　　是書於萬壽盛典點景工程地叚做法分門别類井然秩然閱之無異掌上螺紋本局爲人代印今已吿成每本價洋一角半由掃葉山房及各書坊發售賜顧者請卽移玉爲盼 
[論工人失業]  
　　有人自遼東戲馬臺倩上林之雁繫帛翺翔而南直達春申江弋而獲之帛中言北路興建鐵道需工甚衆今歲因値 
慈禧端佑康頤昭豫莊誠壽恭欽獻皇太后六旬萬壽抽提經費暫停工作故鐵軌工程本已出關三百餘里者一旦大工中輟所有作工之人無可謀食流落關内外失所依歸甚有三五成羣見過客之携帶嚢槖者肆行刼奪日前有送信之人被刦川資銀兩並錢數吊以至所穿之破布棉袍破鞋襪皆被奪去此種工人爲數不少若不急圖安插遺患有不堪設想者閱竟不禁爲之扼腕欷嘘憮然不能自已夫古昔盛時所以不肯輕易興動大役者豈無故哉蓋工役之人易聚而難散直與營勇無異試觀軍興以來各處招勇而楚湘所招者爲獨多功績亦爲最大洎乎匪黨敉平廓淸宇宙乃以節省餉項之故將所招之勇逐漸遣散令之歸農而若輩居軍營旣慣殊有不復思鄉之念雖章程極嚴給資極厚而彼以爲起自田間捨生報國今以兎死鳥盡遂有狗烹弓藏之事悉令我輩投閒置散復歸於農然入伍有年故國田園久置不問至今是否仍未易主亦未可知且有出門從戎之時先貨其田宅以作行糧者則已自知歸而無田可耕者也若輩除歸耕之外更無可執之業行商則資本無多小本經營又不耐勞苦蓋在營中居久苟非上智未有不爲習氣所染者在營時雖亦出隊衝鋒登先陷阱死生判於須臾性命在於俄頃卽非開仗時亦須時常操演投石超乘未嘗有閒適之日然以視乎終　胼胝者則勞逸殊矣以視肩挑喚賣者則苦樂更異矣以故凡有遣撤之勇往往沿途逗遛未肯卽歸漸而所給川資旣盡乃迫於飢寒而入於匪類近來各處之竊盜等匪以及哥老會匪並馬賊齋匪之類布滿於天之南地之北大都皆若輩爲之此其罪固在若輩而亦不專在若輩蓋前則招之使來藉其力以撲滅醜類後則揮之使去放其身以投諸閒散又安得心爲之甘然天下當有事之秋則不得吝惜餉項而不招營頭以資得力至平靖之日則又不得糜費餉糈而多留勇丁以耗財源此又必然之勢定然之理固有不得不遣散者在也然而若輩又烏足以知此以故國家當遣散之時亦復再四躊躇十分鄭重多給盤纏以慰其心派員管押以束其身何嘗不周匝完密而至於今日乃仍多流而爲盜挺而爲匪屈指計之起自田間而仍歸於田間者蓋絶無而僅有焉此獨非易聚難散之明騐也乎哉工人亦猶是出鐵路工程爲中國此時所必不可緩之舉李傅相創爲逐叚推廣之說最爲至穩至有是以先從北路做起漸及於山海關迤邐以達於東三省此誠目前當務之急日招工人作工約計其數每日當以萬計工人得此可以果腹可以贍家踴躍從公不憚勞苦彼固所志不過工食並未知効忠於國家俾路成而朝廷可以無北顧之憂然其路一成實有如此之大益則此等工人亦正與克城殺賊者厥功同也假使大工旣已吿竣然後徐圖遣散猶可說也今工尙未竣祗因爲節省費用欲移東以補西遂將工程中止則彼反有詞矣夫作工之人與兵勇微有不同蓋工程逐叚推廣則工人亦必隨地雇用其在關外作工者非盡關内之人不比營勇之訓練而成者雖征調遠戌而不能吿勞也旣係隨地所雇則亦隨地可散又何至有流落之苦而不知其所謂流落者則固有人且不乏其人何則鐵路工程與他事又稍不同厞諳於此事者不能妄動故隨地可雇者不過搬石挑泥之小工而爲鐵路上之工程者則皆一路由關内帶出關外者也忽焉而失其業有不興悲瑣尾者乎且卽曰隨地雇用之小工彼其意中早已算定今年尙有若干工程可做足以敷事畜之資一旦遽停何從而别圖補救其苦有不可勝言其患更有不可勝言者矣上而知其患與苦其亦有能籌善法以挽救而彌縫之者乎予日望之矣 
[諭旨恭錄]  
　　二月二十一日奉旨廕生世杰著以文職用中書科中書科中書著毓桂補授光祿寺署丞著　祥補授光祿寺筆帖式著尹良補授工科筆帖式著壽祜補授起居注筆帖式著達壽補授國子監筆帖式著志銓補授户部筆帖式著炳源補授欽天監筆帖式着定安補授理藩院筆帖式着耀益補授欽天監筆帖式著英祿補授湖北襄陽府糧捕通判著周繼昌補授安徽休寗縣知縣著李福淶補授廣西靈川縣知縣著陳國華補授山西和順縣知縣著李沛霖補授浙江桐廬縣知縣著周芳松補授山東禹城縣知縣著楊學淵補授江西分宜縣知縣著張淸瀚補授陜西藍田縣知縣著周良玉補授山東嘉祥縣知縣著陳麟蔚補授直隷慶雲縣知縣著夏聲喬補授山西代州直隷州州判着任毓蕚補授内閣中書著延齡補授擬補唐古忒學中書奎達内閣中書楊廷機陳懋鼎俱准其補授雲南黑鹽井鹽大使鄒兆先兩浙西路塲鹽大使李長漣兩浙靑村塲鹽大使霍福源俱照例用弄部主事怡齡著交部記名以直隷州知州用保舉黑龍江卽補倉屯站官恒玉勝祿雲南補用知州錢福嗣湖北補用知縣張南瑾四川補用知縣劉嘉木俱照例用分發直隷知府吳積銞山東知府焦宗良許之琪山西知州周繼昱長蘆鹽運判張鵬展山西通判李兆麟山東知縣郭紹聞河南知縣舒泰浙江知縣李寳枬湖北知縣羅鍾祥江蘇知縣鍾爾榖貴州知縣張鍵長蘆鹽大使壽康俱照例發往卓異俸滿陜西西安府知府文啓著回任准其每次卓異加一級仍註册候升前四川劍州知州方德堃著循例俸滿准其卓異加一級仍註册候升欽此同日奉上諭兵部奏遵旨嚴議處分一摺景運門値班章亦司鑰長英秀護軍校德立空銜花翎護軍校祥善均著攺爲降二級調用廂紅旗護車統領芬車著照部議降一級留任不准抵銷欽此同 
 
 

Page 2

 
 
日奉上諭刑部奏審明革員冐戴翎頂擅入禁門叩閽按例定擬一摺已革都可宋汶剛著照所擬絞監候秋後處决該犯如何脫逃主守人等有無故縱情事著河南巡撫查明咨部核辦餘依議欽此○二十二日奉硃筆稽察廂黃旗滿洲旗務著穆騰額去欽此同日奉硃筆稽察滿洲火器營事務著烏爾慶額去欽此同日奉上諭工部奏慕東陵添建營房工程請旨辦理一摺據稱此項工程前經查估大臣克們泰奏明一切規模按照慕東陵營房舊制辦理嗣據承修大臣徐樹銘等奏請於營房工程之外開挖水溝陵寢近地風水所關向來無此辦法等語該大臣等於陵寢營房規制未加詳考遽聽該商人呈請擬辦各節據以入奏殊屬疎忽兵部右侍郎徐樹銘刑部左侍郎李端棻均著交部議處此項工程仍著查照克們泰原估做法辦理欽此同日太常寺題三月初十日祭先農壇奉旨朕親詣行禮欽此 
[本館接奉電音]  
　　昨由京友電傳　上諭二道敬謹譯登○二月二十七日奉　上諭許振褘奏遵旨親勘永定河上游情形一摺據稱查勘懐來縣之和合口一帶兩岸聳立不能建壩擬在蘆溝橋設立河防局派臬司周馥等辦理河務仿照乾隆年間裘曰修辦法修復浚槽一百二十號疏濬中流河槽等語所籌尙屬妥協卽著許振褘會商李鴻章將河防局事宜督飭周馥等認眞經理務使中槽一律疏通永弭水患所請於前次准撥歲修銀四萬兩外再添撥銀二萬兩卽著户部自光緖二十一年起每年如數撥給以資應用並著直隷總督嚴飭在工各員破除積習核實辦理總期工歸實用欵不虚糜用副朝廷厪念民生愼重河防至意該部知道欽此同日奉上諭楊晨奏近來各省州縣有非時豫徵錢糧及濫用酷弄等弊請申明定例通行飭禁等語各省徵收上下忙錢糧例有定期所以體悉小民俾得及時完納審理詞訟案件亦應悉心研鞫以期無枉無縱豈得專事弄求若如該御史所奏近來各州縣非時豫徵　意營私帶差催促擾累更深審訊平常案件動用酷刑似此殘暴情形殊堪痛恨著各省督撫同藩臬兩司　加查訪如有前項情事立卽嚴叅懲辦不准稍涉徇隱欽此 
[玉宸瑤札]  
　　五旗印務章京司鑰長面奉十堂交諭禁門重地理宜嚴肅方昭愼重乃近來自海　以至門洞竟有作買作賣之人實在不成事體若不早爲嚴禁誠恐日後商賈爭論滋生事端實與禁門大有妨碍自此交諭後再不准有在此作買作賣之人該班兵丁等若不破除情面嚴行禁止倘仍蹈前習定將該班兵丁等從嚴懲辦决不寛貸勿謂言之不預也○吏部爲示傳事所有簽升甘肅平慶涇固道祝維城分發知府吳積銞焦宗良許之琪知州周繼昱通判李兆麟鹽運判張鵬展知縣舒泰郭紹聞李寳枬羅忠祥鍾爾榖張鍵鹽大使壽康等本部定於二月二十日帶領引見相應示傳該員等於十八日午刻衣冠赴部演習口奏履歴如有不到扣除引見十九日晚在内城左近歇宿二十日子刻穿天靑褂備帶元靑褂並佩帶荷包手巾忠孝帶赴西苑門六項公所吏部公所内書到聽候排班帶領引見如排班時不到卽將緑頭簽撤下○已革都司宋文剛任乾淸門外叩閽奉旨交刑部嚴行審訊欽此及解交弄部卽簽分貴州司研訊除所控事件另行議辦外惟在乾淸門外呼冤誠爲膽大妄爲且此處密邇宫廷近在咫尺若照道旁叩閽衝突儀仗例科罪不足以蔽其辜自應加等治罪以戒效尤援引擅行闖入宫廷條律比擬科定擬以絞監後秋後處决經該司員印稿禀堂覆核以便具摺奏聞○吏部示傳所有保舉湖北候補知縣張南瑾擬補兩浙西路場鹽大使李長漣擬補兩浙靑村塲鹽大使霍福源等三員本部於二月二十日帶領引見相應示傳該員等穿天靑褂備帶元靑褂並佩帶對子荷包手巾於十九日晚在内城左近歇宿二十日丑刻赴西苑門外六項公所吏部公所内報到以備點名帶領引見並先於十八日午刻衣冠赴部演習口奏履歴如有不到卽將引見扣除○本年恭逢皇太后六旬萬壽舉行慶典衍聖公孔嗣　令貽近由闕里具摺專差齎奏官入亦呈遞懇恩俯准入都祝嘏奉旨著准其來京祝嘏欽此侍衛處爲知照事二月十六日奉旨朕於明日辦事後由勤政殿檐前乘轎出德昌門西苑門進西華門走右冀門中右門升中和殿看視祝版禮成後仍走中右門右冀門出西華門進西苑門德昌門還瀛臺用膳召見大臣卯初二刻預備欽此○理藩院右侍郎慶少鴻臚福開缺所有管理雍和宫事務應卽另行奏請派充經理藩院開列堂銜入奏請簡二月十六日奉硃筆圈出理藩院尙書崇禮欽此○皇太后於二月二十四日移幸頤和園猶淸和月之杪回海是日皇上率臣工在福華門跪送慈駕嗣是每隔旬日一往請安迨皇太后夏間還海後俟六月間萬壽聖節禮畢卽於七月間隨侍皇太后駐蹕頤和園八月初還宫舉行崇上皇太后徽號盛典○朝鮮國王遣使來京朝賀元旦呈停貢表將届事竣應卽派員護送回國二月十六日黎明四譯舘卿偕朝鮮國副使伴官大小通事從人等趨入内廷由禮部堂官帶領在午門前頒領例賞使臣等行禮畢卽由禮部官將欽賜國王鞍　表裏綢縀金銀及使臣鞍馬靴帽綢縀銀兩伴官大小通事綢表銀兩曁從人銀兩挨次祗領畢然後謝恩退出仍還舘驛俟筵宴畢卽行回國○吏部示傳擬補内閣中書陳鼎懋擬補雲南黑鹽井大使鄒兆先四川補用知縣劉嘉木等三員本部於二月二十日帶領引見相應示傳該三員於十九日晚在内城左近　宿二十日丑刻穿天靑褂備帶元靑褂並佩帶對子荷包手巾赴西苑門六項公所吏部公所内書到以便點名帶領引見如排班等不到卽將緑頭簽撤下並先於十八日午刻衣冠赴部演習口奉履歴萬勿遲悞○侍衛處爲知照事二月十七日奉旨朕於明日辦事後由勤政殿檐前乘轎出德昌門西苑門走北長街出地安門至關聖帝君廟上祭禮成後仍停地安門走北長街進西苑門德昌門還瀛臺更衣用膳召見大臣寅正二刻預備欽此○本月十七日户部接到雲南礦務督辦唐中丞炯請撥雲南銅本的欵一百萬金奉旨著户部迅速指撥等因批摺一件當月司司員立卽分禀農部諸憲次口諸憲停署諭知司員卽將前次借撥銅本由某省關某項内指撥苦干開單呈閱並將該省關現在某項指撥某處需用若干一併作速開閱以便會商酌籌覆奏辦理 
[裁兵電信]  
　　歐洲來電云目下各國以兵額太多意欲會商裁减鑄劍戟爲農器其亦從此偃武修文乎 
[寍波火警]  
　　本月二十五日之晚五鼓時有匪人種火於寍波郡城西門内三板橋畔某姓小店柴堆中其光熊熊上燭霄漢幸水龍聞警往救　卽火滅烟消僅焚去房屋二椽不致延及東鄰西舍 
[撫憲行期]  
　　聞蘇撫憲奎中丞筮吉三月初一日已刻起節乘坐官航用輪船拖帶至滬旋往吳淞崇明等處閱視河工想届期宦海中人又多迎迓之勞矣 
[軍斾將臨]  
　　長江水師提督定例每年秉節巡閱上下江營伍一次以重戎政本届黃昌岐爵軍門定於本月二十五日由金陵行轅啓郎上駛先臨太平府校閱提褾中營曁蕪湖裕溪各師水操然後啓椗泝江而上按營校閱是以蕪湖裕溪兩營將領日内已帶集帥船　尾而前而候棨戟遙臨各奏爾能冀邀賞識云 
[信局新章]  
　　蕪湖各信局於二月朔日相約停市三日整頓行　已紀報章兹聞所定行規業已通行信價統照向日虚碼攺爲實足制　並設立公所雇用司事二名凡本街店鋪逐日來信統令登帳此後均歸司事經手按月分執各局帳簿前來收取一次蓋恐各局自行收取易滋减價招徠之弊並議定所收信資除每封捐錢二文津貼浙江會館外又抽十成之二爲公所開消並作存欵以待不時之需揆其意蓋欲聨爲一氣畛域無分出入劃一同業者不致自相貶價自可免畸輕畸重之嫌謂非獨操勝算歟 
[蕪湖米市]  
　　今歲蕪湖米市銷路頗暢鐵艦停泊江干一望如林玉粒金秔捆載而去每月出口據新關稅册總有二三十萬石悉係　在廣東汕頭兩埠消售刻下市價上熟如廬州三河一帶之貨每石約銀一兩六錢左右若皖南廣建寍太等處之貨每石約銀一兩五錢　去　 
 
 

Page 3

 
 
之價無甚懸殊故消市能如此暢旺誌之亦足見蕪地商務之方興未艾也 
[皖北考信]  
　　安徽學憲吳肅堂文宗去冬由姑孰起節渡江按臨皖北各府州舉行科考時値隆冬冰雪載道間關跋涉曾不少休刻聞已考至鳳陽府所有六安廬州潁亳壽等處已次第試竣兹於本月望日由鳳陽而蒞泗州待試畢按臨滁州繼及和州全省科試至此可竣還轅息影專候秋闈送考 
[疑案待訊]  
　　汪生殿者鄂之某縣人與其弟生光躬耕隴畝樂爾妻孥享盡天倫之樂弟忽高尙其志薄胼胝而不爲買一葉扁舟挈妻及子效張志和浮家泛宅作水上生涯此光緖十七年春間事自此烟波一棹音信渺然生殿因久不得弟耗望眼將穿憂心如擣卽於是年秋裹糧至江南遍處探訪後至太平府南鄉某處喚渡偶與渡夫桂某談及前事並舉船式及弟與弟婦年貌衣服爲問桂忽沈吟曰數月前上流氽來一女屍年貌衣履彷彿相似惟萬縷靑絲僅存一半稍有歧異耳生殿聞言猛憶弟婦在家時曾因房帷詬誶效楊妃翦髮故事想所見者或卽弟婦然則弟與姪性命亦不保矣渡夫又沈吟曰此間張姓新駕一船式樣恰與所言相同不知卽君家故物否生殿更色然以駭謂弟婦屍身與船旣已𦜩合弟必遭意外之變乃奔赴當塗縣擊鼓鳴寃縣宰傳訊鄉保答以因無屍親已在荒圩藁葬再傳張姓船户答以船乃先一年在某船廠定造有船契並中證可憑再傳渡夫究其何所見而云然支吾莫對推鞫再三始供張某仇家夏姓賄給洋蚨十元囑令妄說以冀陷張於獄於是恍然大悟斥生殿爲無稽擯而不理然生殿究以不得弟耗爲疑流光荏苒倐已三年本月初旬生殿又至蕪湖初十天明伺道憲赴文廟釋菜回轅攔輿喊冤戈什哈欲曳之使去道憲喝止就輿前略訊案由卽命帶回立時升坐大堂督同讞員袁澤民二尹悉心研詰所供仍多鑿空之談而女屍及船隻則指爲必無訛誤訊其船板有無暗記則又不能舉出道憲本擬不理姑念探訪三載且當塗縣曾有案牘乃行文至該縣查提人證卷宗候解到再行澈究原吿則諭令縣差帶下靜候傳訊 
[珠江泛棹]  
　　廣州府張潤生太守將羊城書院甄别卷評定甲乙取錄五百餘名復於十六日赴貢院覆試以别眞僞點名時傳諭諸生童示准携帶片紙隻字於是南郭處士一流人咸望而却步臨點不到者有數十人太守終日坐堂監視塲規之肅與院試無殊並備麫食茶點分給各生童俾免枵腹從事作育人才孜孜不倦眞不愧良二千石焉○南海縣衙門自潘大令遷出復卽由差役雇匠興修慘淡經營今已一律吿竣楊左槐大令爰涓吉於十八日喬遷入署○調署番禺縣杜大令友白筮期十八日申時接印前任李子華大令卽於是日交卸所有經手事件亦已料理淸楚大令蒞任三年辦事實心民情愛戴兹聞因案被累致掛彈章僚友紳民咸爲惋惜不置○督憲李筱帥加宫保銜水師提督鄭軍門加尙書銜將軍繼留守撫憲剛中丞交部從優議叙均於十六日奉到恩詔當卽恭設香案望闕謝恩一時文武各員聞此消息咸赴憲轅叩賀脚靴手版如在山陰道上有應接不暇之勢○統帶少基巡防營宋守戎葦飛以欲靖盜風當嚴賭禁爰將地攤花會骨牌等項賭博一槪嚴禁守戎當受事之初卽有以賭博陋規進者守戎　辭拒絶不受絲毫賭徒憚其峻厲不敢以身試法視他人之一紙空文奉行故事者誠不可同日而語矣○時届仲春正農事方興之候無如近來雨澤稀少田土坼裂播種難施老於農事者謂如十日内仍不渥沛廿霖則早稻必至失收市儈見此情形居奇龍斷米價爲之驟漲貧民數米而炊不免有居大不易之歎○十六日有士子數入由三水雇船赴省將待學憲回轅應試行至中途突遇緑林豪客衣服銀兩被刼一空當赴文武各衙門報案未知卽能破獲否○南海縣楊大令某日排導出衙忽有男婦多人手執狀詞攔輿呈遞大令謂此等健訟之風斷不可長遂將原禀擲還置諸不理 
[紅塵撒手]  
　　前代理甘泉縣湯春舫大令世熙偶患外症連日增劇大令年逾花甲氣血已衰不堪受此磨折飲食不進昏暈數次至十七日晚五點鐘時痰湧氣閉竟爾騎箕西去舉室悲痛非常大令之猶子擇於十九日申時在南門街何家巷公館大殮地方官紳衣冠往奠素車白馬一時稱盛 
[星使北上]  
　　前出使美日秘大臣崔惠人星使於日前來滬暫駐滬北廣肇公所爲前報所已紀兹聞星使已於前晚乘招商局之新濟輪船入都覆命各官咸詣碼頭恭送如禮 
[文星過滬]  
　　癸已年恩科鄉試貴州副主考劉殿撰福姚於撤棘後請假回里展視松楸迄今假期已滿晉京覆命道出滬江在英租界某客棧暫駐行旌昨日乘輿入城至各衙門投剌拜會各官亦次第答拜聞殿撰尙須作平原十日之遊然後北上云 
[南市大火]  
　　昨晚鐘鳴六下三刻時本邑南市大東門外大碼頭南首某姓家因煮晚膳遺火成災屋頂冐穿遂致蔓延無際時適南風大作龍吟虎嘯勢甚猖狂以致風助火威火乘風勢迤南焚至洪升碼頭兩面齊燃一霎時某洋貨店某茶肆某染坊某米行某麻袋店同罹斯刼北則焚至揭普豐會館火復折而向西門而市房燬去不知其數復往北焚過楊家渡等處又斜飛至東北其時風勢已轉西南萬道金蛇勢將偪近十六鋪當起火時十六鋪二十三七鋪兩地甲飛奔八城投文武各衙禀報不一時江海關道聶仲芳觀察偕文武各員或乘輿或騎馬親至火塲往來彈壓旋有古雲臺復善堂花業豆業錢業天主堂戴日湧萃秀堂諸洋龍飛馳而至協力噴射無奈其時潮水未漲護城河乾涸見底不得已遙赴十六鋪巡捕房碼頭取水法捕頭元勢已不可收拾令驅捕房小洋龍往南協救旣而火益熾深恐越界焚燒遂由德律風傳語各捕房鳴鐘召衆旋經救火會諸西人駕火龍一加前往皮帶車亦轔轔而至排列捕房門外如雁字然至十一下鐘時火勢更盛約計被焚者已不下千餘家厥後直焚至祥記碼頭延及浦灘所泊寍波魚船共燬六七艘當火勢盛時聶觀察急飭家丁商請稱界各洋龍爲之襄助救火會中人互相商議以英美二界之龍最爲靈便乃令駛過十六鋪橋直抵火塲吸水噴激至鐘鳴一下火勢始稍得就衰然餘𦦨熊熊猶是高燭天半默數波災鋪� 
户已多至數千家矣不誠亘古罕逢之浩刼哉滬民何辜而竟値此 
[准備迎賽]  
　　時届淸明城隍神循例出巡定於二十八日飭發馬牌會中各執事於昨日齊集靜候撥派大堂上已整備一切近日適値雇工修理頭門現由工程局飭令各匠將堆積木料運往他處將頭門大開以便神轎出入 
[鄉民賽會]  
　　滬城西門外有扛金廟昨日是處鄉民集資賽會中有臂香拜香等類不下數十起楊柳靑旗天然入畫治游士女拾翠偕來頗有聨袂成帷之勢○浦東洋涇鎭有副神隍廟每遇三節出巡本月二十七日由鎭上店鋪以及農户集腋成裘排齊儀仗游行市肆中有三十六行解餉冲風彎號判官夜义諸名目數里之外紅男緑女結隊往觀途爲之塞是誠於洋塲十里而外别饒勝賞者矣 
[嚴懲賄縱]  
　　八鋪小甲張瑞副甲王森僣局勇徐春張順等至薛弄底某姓家捉賭拘獲阿交等四名並不解局得賄縱放爲西局委員高二尹訪聞禀知保甲總巡葉司馬請黃大令懲辦大令命將一千人暫押候訊已詳前報前日晚堂大令將四人提案徐春張順同供小的等間薛弄底某姓家有聚賭情事遂與該處小甲張瑞等同往拘獲阿交等四人旋將四人交與小甲張瑞以後不知如何竟將四人放去小甲張瑞及夥王森等稱小的等在八鋪地方充當小甲當捉賭時共獲阿交等四人彼等許給洋銀懇小的等番放小的一時糊塗致受其愚大令以徐春張順張瑞王森等身充公役竟敢私下拿人得賄縱放實屬膽大妄爲著將徐春笞臀一千下掌頰一百下張順重笞八百下仍交總巡葉司馬帶回 
 
 

Page 4

 
 
發落八鋪小甲張瑞重責一千板荷校一月並將小甲斥革其夥王森重笞五百下勒令將得賄縱放之賭徒阿交等四人交案以憑懲辦 
[賭棍送縣]  
　　英會審署皂役薛責捕役趙金奉命至胡家木橋彈壓顧雙喜等打降忽被賭棍吳阿八等爭拒致傷差夥二人後將阿八等四人解案宋通刺飭候送縣請辦此已列報昨日午前通刺飭差將吳阿八卽吳阿及吳仁記翁阿黑陳福和等解送到縣値日差禀明黃大令着一併收押候訊 
[絲廠失火]  
　　去冬本邑裏虹口寳昌繅絲廠購取稻草遮蓋機器管以禦嚴寒日來日暖風和不虞冰凍遂將稻草撤去堆積披屋中昨晨六點鐘時不知草准中如何火起勢欲冐穿屋頂工人見而呼救急將吸水皮帶擲入浦中鼓機噴激得免成災俄而廠中經理入顧勉夫聞之卽乘車至廠察看 
[工人作賊]  
　　前日午後招商局北棧朱松亭赴美捕房報稱某號棧房失去洋布十三匹草帽邊十捆請爲查緝黎副捕頭立飭包探唐淸山江阿三率督通班夥役先赴北棧察看情形俄至福和里堆裝頭目吳松明毛和尙家内將堆裝工人三十一名喚至詰問一切將吳毛及海棠阿友保元小昌等十四人拘住搜出草帽邊牛皮玻璃鏡洋皂洋刀十景糖火車糖洋漆會洋燭絨繩香餅酒洋菜自來火等物約値洋銀二三百元一併解回捕房捕頭著押候次日吊到洋布等贓然後解送英公堂請宋通刺懲辦 
[癲馬傷人]  
　　吳淞人三和尙不詳其姓氏向在北市錢業會館旁開設野雞馬車行前日午後五點鐘時令夥某甲裝配馬車適同業友陸阿三至爲之襄助馬忽癲狂東衝西突陸向之攔阻被馬蹴傷胸旁痛極昏沈倒仆於地三和急雇人舁至某醫院求治未至院卽溘然而逝不得已舁回行内報頟其家旋經子向三和理論三和央人說項願出棺殮資若干不知其子應允否 
[棧夥被捆]  
　　前日招商局江孚輪船抵埠各棧接客夥紛紛上船找尋主顧適蔡二源太守之猶子携帶棺木一具來滬擬卽雇船載至杭州寳善街天寳棧接客夥某甲向之兠攬蔡君答以並不住棧後他家接客夥又來兠攬蔡君惡之請帳房中人派茶房將行李搬入甲向茶房曰搬運行李是爾所司乎遂邀同黨類數十人蜂擁上船欲將茶房栧至岸上正在紛紛擾擾爲船上大副所見立飭水手將甲拘獲閉諸房艙閱片時始釋出不意甲異常蠻橫糾合同事某乙將艙門擊碎大副勃然大怒用麻繩綑縛飭人咨照小東門外捕房請捕頭派捕帶回轉解大自鳴鐘捕房捕頭命押候堂期解請葛同轉研訊招商局金利源買辦亦函致同轉請盡法以懲 
[法界瑣聞]  
　　前日下午四點鐘時有糧船户在東山同樂樓茶寮口角以致互毆一霎時拳足交加擊碎盌盞桌椅樓主人遂投報捕房捕頭立飭二十號華捕邀同探夥拘獲甲乙丙丁四人解入捕房管押樓主人將所毁各物開單呈閱捕頭命甲等賠償再核○壓傷茶客一事已見報章兹悉當森和樓茶館房屋坍塌時受傷者共有五人惟楊照明傷勢最重右足骨已斷現在延醫救治恐終成殘廢矣有沈二者傷及額角其勢尙微 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[固山]  
　　距鎭江城北三里之遙有北固山焉俯瞰大江壁立千仞上有甘露寺東漢時始建後爲孫吳駐兵之所歴代相沿金碧樓臺不與滄　而並蝕至本朝康熙乾隆年間聖駕南巡屢　駐蹕星題月牖踵事增華宸翰紛披貞珉永勒山靈亦爲之增寵赭宼之亂僅存山旁廊舍數楹郡人士以名勝所在不忍聽其荒蕪遂集資建造石颿樓並山亭數處以爲遊人憇息之所其餘隙地尙多並無增建數年前長江水師官弁等禀請在山擇地建造彭楊二公專祠上年添建魁果肅公祠從此江山生色頓復舊觀達官巨賈逸士騷人每於春秋佳日　侣命儔酒　琴歌流連竟日憑欄四望南則鐵甕成高雉堞萬重叅差人畫北則沙洲綿廣夭桃似錦碧柳如烟東則焦巖巍峙於江中樹木周遭蒼　欲滴西則金山聳峙與焦巖相揖讓紅羊刼後浮屠尙存佛殿鐘樓近由金陵工程局仿照前式大加修造先時金山屹峙江中邇來四面淤沙積成　　往來者不俟搴裳而涉又開長河一道爲舟楫避風之所帆檣林立每當踆烏西墜時見舵尾炊烟縷樓沿江一　　西商　　　來市　日闢　宇雲連昔日山邱今成華屋流覧景物者又可馳域外之觀不獨薊子訓在東灞門外摩挱銅狄有今昔之感也 
[竹西亭月記]  
　　出使英法義比西四大臣龔仰蘧星使抵滬情形已由訪事者探登於報茲又樓揚州來信悉　　　　　　本擬　　　　　至滬江嗣因三公子僑寓維揚偶然小恙遂於本月三十二日之晚繞道至揚在徐疑門外碼頭小泊傳諭各官弁不必　迎旣下碇　命輿入城逕赴南河下公館現三公子淸恙已愈星使因於二十五日由揚携眷登程○南河下曾文正公祠例由地方官春秋致祭　歲二八　　岸　商亦處備牲醴集衆公祭以誌弗諼兹擇定二月二十五日舉行先期由鄂湘西皖四岸値年商刊發傳單於前一　　　齊　祠中演　並請　　　　江都轉主祭 
[英界公堂瑣案]  
　　龜子李小平被同鄉人李阿水戳傷頭面宋通刺訊供之下飭將阿水押候小平醫痊再行訊　此正月初旬之事曾登本館報　者也昨日李張氏訴稱小平爲小婦人之丈夫向在某戲園管門阿水入看白戲被捕阻止丈夫並不解勸以致挾嫌現在傷勢沈重包探來催覆訊不能投質小婦人因特來此禀明阿水供稱小的以後不敢滋事矣通剌飭仍管押候小平傷痊訊斷○　手楊兆龍竊取　桂三之對時裘經俟扭交包探何瑞福解送案下楊不認行竊宋通刺飭探查明再訊此已列入報章昨日包探何瑞福禀稱侯獲楊時小的眼見情形并搜出小刀一柄兹查得楊並無一定住處更未携鋪蓋行李此外並無犯竊之事侯訴稱小的與楊並不相識安有平空誣伊行竊之事楊供稱小的實被誣陷前次已供明通刺飭送請上海縣訊辦并諭令侯自行投質○包探張阿五禀稱前日招商局棧房運煤至浦東船户王梁康等竊取一頓半經小的拿獲送案王及沈寳生袁仁甫同供稱小的等皆是船户此煤是掃艙時積存並不行竊宋通刺飭交張探帶回候傳原吿質訊○　全林訴稱小的與葉阿大同鄉葉在某烟館向小的借錢不遂糾同張阿桂剝去布衣二件及投報捕房由包探往　已被押錢六百文葉供稱小的與李爲友向之借質原擬贖還張供稱小的見伊等爭執是以出爲解勸宋通刺判令將葉張各笞責一百板遞解回籍衣給李領去○包探施福寳禀稱花烟館倡婦玉金寳投捕房報稱林阿狗竊去自鳴鐘一架小的向林查問據言已被友人竊去旋由林母某氏出塲願賠洋銀三元王倡允之今特　請老爺發落王倡訴稱林每已賠洋銀三元林俯首求恩宋通刺免予深求將林開釋○張沈氏探朱長林積欠不歸向索兇毆曹開榆朱庭奎請附迫往來貨物錢宋通刺飭補詞候訊此數日前事也前日晚堂提案訊鞫張沈氏訴稱小婦人原籍蘇州年五十歳來　已二十餘年傭工度日積有洋銀二百元長林係縫工向小婦人立據借去小婦人因貪重利墮其彀中現在病體支離　向索取突遭毆辱叩請究追曹訴稱小的在寳善街森生太南貨店執事長林本係龜奴前在百花里開倡院陸續欠去油酒雜貨錢一百五十千有奇屢索　遲至今無著　奎訴稱小的亦被長林積欠香燭冥寳等貨錢一百七十五千有奇長林供稱小的係江西人向業　衣　　沈　姘　已十餘年現在治下百　里開設倡院並未欠張沈氏洋銀亦無毆辱情事至森生太等欵帳未結淸以致遲延伏求老爺恩准交保出外自行料理通刺問張　　曰爾　長林是否姘識從實供來供稱小婦人從示與長林姘識實因在治下開設倡院雇作龜傭通刺判令　長林笞　一百　　人具保自向原吿料理 
[]  
　　昨日禮拜二祁繙譯偕新簡欽使赴道轅答拜是以飭丁持名片咨照捕房及讞員暫停訊案　　 
[善捐彚誌]  
　　王裕貴交來劉福房　助經費洋銀一百元袁江吏隱經募施醫給樂一文愿册捐一百五十愿計錢五十四干文善善交孚源源佽助功德無量福壽攸歸同日張百忍堂爲辛夘年大河口上海輪船失愼被災繳還棺木費洋銀二十元銅洋銀十九元乞　報章以供衆覧[  上海六馬路仁濟善堂董事施善昌等謹啓]  
本莊向在舊教塲歴有數十餘年專辦各省刻絲顧繡蟒袍補服壽幛圍屏帳幔堂彩衣邊挽袖大小事件一應俱全各貨無不親自督辦頗稱精良童叟無欺蒙仕商賜顧請至棋盤街北首靑蓮坊口認明圖章庶不致誤只此一家餘無分出 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十年二月二十一日京報全錄]  
　　宫門抄○諭旨六道錄前○缺單○護浙撫劉奏拿獲著名會匪審明懲辦並保奬出力員弁摺○蘇撫奎奏江海關第一百三十一結收支數目摺○又奏　撥耗羡銀數片○又奏查明江海　徵收内地商稅銀兩摺○二月二十一日弄部都察院大理寺廂藍旗値日無引見○睿王等謝專操大臣恩○堃　等謝交部議叙恩○福州副都統綽合布請訓○熱河總管世綱請朝○希朗阿續假五日○都蔡院奏派專司稽查○派出徐郙奕　○召見軍機綽哈布世綱薛允升文琳○二月分缺單知縣山　博山錢鑅降山西河曲魏學恒丁湖北潛江劉壽椿終養直隷南和王立勳丁縣丞直隷赤城曾朝龍故典史奉天開原劉桶升○○頭品頂戴護理浙江巡撫調補河南布政使臣劉樹堂跪奏爲拿獲著名首要會匪審明照章懲辦籲懇天思准將在事出力員弁擇尤酌保以示獎　恭摺仰祈聖鑒　竊照哥老會匪煽誘愚民勾結滋事最爲地方隱患上年臣護　撫篆迭　嚴飭地方文武先後拿獲會匪劉鈺貴彭長勝等訊認聽從匪首胡名揚糾邀入會隨同滋事屬實當經照章懲辦彚揩奏報該匪首胡名揚日久在逃　前撫臣崧駿迭飭查拿在案臣此次護任後以巨魁一日不誅黨與一日不散良民則一日不安訪聞該匪首常游弋湖屬境内　候補知府張琳前在署湖州府任内講求捕務熟悉情形密飭會同就近防軍併地方文武設法密拿期在必獲以絶根株嗣據統領楚軍寅字等營旂候補知府楊鼎勳以會同張琳設法購綫嚴密跴捕祗以該匪胡名揚行蹤飄忍未克就擒有客民姜良志者先曾被誘入會現據悔非繳布自首當經密飭探知胡名揚濳匿宜興安吉縣境卽會同張琳督飭弁勇並興安縣朶如正率帶差役營兵甲董人等同姜良志作綫密往掩捕該匪胡名揚膽敢逞兇抗拒經勇役奮力撲拿立時擒獲等情禀報並據安吉縣知縣朶如正禀同前情當經臣飭委張琳前往督同該縣訊據胡名揚供稱湖南湘鄉縣人年六十一歲咸豐年間投營當勇斥革復入哥老會名王筆山元勝堂會中稱伊爲行堂大頭目伊又開設中華山報國堂另有十餘堂皆是伊手下正法之彭長勝劉鈺貴及在逃之劉南山等皆由伊糾約入會伊前到安吉西鄉一帶與劉鈺貴雕刻印信並各樣圖板印就飄布一千餘　陸續散放希圖乘隙滋事屬實錄供具禀前來臣查該匪首胡名揚以革退游勇膽敢在各處開設山堂散放飄布勾結黨與圖謀不軌實屬稔惡已久法無可貸自未便稍稽顯戮已查照奏定嚴辦會匪章程批飭將該犯就地正法梟首示衆以昭炯戒姜良志先後被誘入會後據悔罪繳布自首又經作綫指獲首匪情有可原准予自新免其治罪湖屬各縣自該匪獲辦後黨與解散居民安謐其有愚民被誘被脅並非甘心入會者現已推廣皇仁示諭繳布免罪俾安反側並飭各屬認眞編查保甲以淸奸宄至該匪首胡名揚以積年巨魁購捕多時未克就獲若再任其漏網必致黨與日衆爲患日深今幸該員弁等或設法購拿或奮勇扑捕得以滅此大憝消患未萌洵屬有營足錄恭讀諭旨各省防獲會匪首犯一面嚴行懲辦一面准將出力之員弁照異常勞績隨案奏請優獎等因所有此次在事出力各員弁可否容臣查明擇尤酌保以示獎勵之處出自恩施除仍飭地方文武嚴拿逸匪劉南山等務獲究報外所有拿獲著名首要會匪審明照章懲辦並擬懇擇尤獎勵緣由理合會同閩浙總督臣譚鍾麟恭摺具奏伏乞皇上聖鑒訓示謹奏奉硃批覧奏均悉卽著嚴拏逸匪劉南山　務獲究辦所有此次出力各員准其擇尤酌保數員毋許冐濫欽此○○頭品頂戴江蘇巡撫奴才奎俊跪奏爲江海關第一百三十一結期内徵收華洋各稅及支解數目查明免單總數抵解餉需恭摺仰祈聖鑒事竊照江海關徵收洋稅按結提解部庫四成嗣於四成銀内酌留二成以備機器局用欵其餘二成盈餘内除額撥黔餉並提解加放俸餉外除賸銀兩同招商局四成稅銀一併分解南北洋作充海防經費各等情均經先後奏咨轉行遵照在案兹據江海關道聶緝槼詳稱自光緖十九年二月十五日起至五月十七日止第一百三十一結期滿共徵各國商船進出口正稅銀一百萬二千五百四十兩零除洋商前完正稅准給存票換領現銀一萬二十五兩零外實徵銀九十九萬二千五百一十四兩零又徵洋藥稅銀一十一萬一千四百四十三兩零共實徵銀一百一十萬三千九百五十八兩零應提四成銀兩内以二成備撥機器局用欵其餘二成内除解黔餉銀六萬兩並提解加放俸餉銀五千兩外除賸銀兩分解南北洋作充海防經費至是結期内洋商請領存票居多間有願請免照之貨實給過各口免單稅天津銀一十二萬九千五百六兩二錢四厘牛莊七萬七千一百五十九兩四錢九厘登州四萬三千三百三十二兩一錢七分一厘寍波三萬九千五百五十兩八分九厘福州七千六百三十一兩五錢六分九厘温州伍千六十八兩八錢五分五厘鎭江一萬六百四十二兩九錢八分三厘漢口四千六百二十五兩六分三厘蕪湖二千三百八十一兩四錢三分二厘九江二千七百七十七兩二錢三分八厘厦門三百四十二兩一錢七分九厘汕頭三百六十一兩九錢五分六厘廣東四百四十三兩五錢九分一厘淡水四百一十八兩二錢五分六厘基隆一十一兩三錢九分另造淸册送部查核此項免單稅銀卽在前項實徵數内均已抵放京恊各餉無從撥還共徵收招商局輪船及關照船進出口正稅並洋藥稅銀一十萬一千七百一十九兩零應提四成銀兩亦經分解南北洋作充海防費各等情造册詳請具奏前來奴才覆核該關第一百三十一結期内所徵各欵洋稅除提四成銀兩外實共應存銀六十六萬二千三百七十四兩零提出一成五厘聽候指撥出使各國經費餘剩銀兩均經抵放京恊各餉並稅務司月支經費曁例銷各欵之用至免單稅銀仍懇恩撥濟緊要餉需毋庸撥還長江各口免致互劃之煩除將原册分咨總理衙門户部查核並令將給過免單稅數另行造册詳辦外謹會同通商大臣兩江總督臣劉坤一覈繕淸單恭摺具奏伏乞皇上聖鑒謹奏奉硃批該衙門知道單併發欽此○○奎俊片再蘇省前因歲徵耗羡不敷濟用奏明在地丁銀兩按年酌撥支放嗣奉部飭蘇省耗羡不敷准借盧課等欵不准再動地丁等因業經先後在於蘆課等欵内共借撥過七萬四千八百兩收入耗羡支放均附片奏報在案兹據蘇州藩司鄧華熙詳稱耗羡一欵司庫存數無幾不敷動放應再於淸查屬庫交代欵丙撥借銀五千兩收入耗羡以資支放等情詳請具奏前來除仍飭催各屬將荒田一律開墾復額俟解欵充裕卽行停止得視爲常例並咨户部查照外理合附片陳明伏乞聖鑒謹奏奉硃批户部知道欽此○○頭品頂戴江蘇巡撫奴才奎俊跪奏爲江海關一年期滿查明徵收内地商稅銀兩循例恭摺具奏仰祈　聖鑒事竊江海關商稅每年應征正額銅觔價脚及盈餘共銀六萬五千九百八十兩三錢三分歴經扣滿一年關期奏報在案兹自光緖十八年五月起連閏至十九年三月底目一年届滿該關道聶緝　任内徵收稅鈔銀三萬三千八百九十三兩一錢六分六厘又海運漕糧沙衛各船搭裝二成貨物免稅錢七千九十八兩六錢四分六釐並新關所徵招商局華稅項下提撥銀二萬五千兩均作抵正稅共實徵抵徵銀六萬五千九百九十一兩八錢一分二厘除照額徵足外實計溢徵銀一十一兩四錢八分二厘自應儘數報解此項銀不作定額以後稅收盈絀實難預定緣滬關常稅全賴沙船轉　向以油豆餅及棉花布疋爲大宗自北洋油豆餅弛禁後華商貨物皆由火輪夾板洋船裝運利權爲其所奪遂致沙船日少常稅日絀委非稽徵不力前奉部行該關招商局輪船運漕免稅銀兩自光緖十五年起不准作抵常關額稅等因惟海關所徵常稅今昔情形不同照額短收甚鉅向賴輪船運漕免稅一項抵額稍　挹注業經咨部准於新關商局華稅項下每年提銀二萬五千兩抵除常稅以期正額無虧又新增北洋茶稅一項前議每年酌加額外盈餘銀一十二萬兩不作永遠定額旋因鎭江揚州克復商販仍由内河行走未能足額又經奏明儘收儘解在案今届一年關期報滿共徵新增茶稅正耗銀五千三百一十五兩九錢四分實係儘收儘解並無收多報少情弊以上所徵各項稅銀除例支經費外業已照案撥濟軍餉據該關道聶緝　詳請核奏前來奴才覆核該關本届實徵抵徵各欵併計較之額徵盈餘銀數溢徵銀一十一兩零尙屬實力稽徵除飭造具收支免稅各數淸册詳咨外理合恭摺具奏伏乞皇上聖鑒謹奏奉硃批户部知道欽此 
 
 

Page 13

 
 
[光緖二十年二月二十二日京報全錄]  
　　宫門抄○諭旨五道錄前○川督劉奏百明徵收地丁錢糧完欠數目摺○蘇撫奎奉鎭江關徵收華洋稅鈔及支解數目摺○又奏鎭江關徵收洋藥厘稅並開支數目摺○漕督松奏查報淸淮善後局收支各欵摺○粤督李奏總兵病難速痊請准開缺回籍調理摺○漕督松奏堵築滾壩完竣片○又奏謹陳十二月分湖河水勢摺○粤督李等奏請開復已故知縣革職處分片○又奏委署知縣片○蘇撫奎奏徵收華洋船鈔銀數片○粤督李等奏甄别知縣片○又奏飭知縣赴任片○黔撫崧奏整飭更治秉公舉劾摺○閩督譚奏揀補通判摺○浙撫劉奏請准建坊片○直督李奏知州捐賑請准加級片○湖督張奏在籍副將重遇鷹揚筵宴摺○黔撫崧奏揀員升補遊擊摺○二月二十二日工部鴻臚寺八旗兩翼値日無引見○陜西知府文啓謝恩○候補知府吳積銞等謝恩○工部奏派承修東陵西陵工程派出阿克丹汪鳴鑾陳學棻志銳○又奏派勘估醇賢親王園寢工程派出徐會灃○召見軍機汪鴻鑾芬車英年文啓○○太子少保頭品項戴四川總督臣劉秉璋跪奏爲查明光緖十九年分川省徵收地丁錢糧比較上三年完欠數目恭摺具奏爷祈聖鑒事竊查前准部咨嗣後各省徵收錢糧統以年底截數次年二月造報春撥時將新賦項下額徵若干蠲緩若干已完未完若干舊賦項下額徵若干蠲緩若干比較上三年或多或少一一註明另行開單奏報等因歴經遵辦在案兹届奏報之期據署布政使文光查明開單具報前來臣查川省地丁錢糧歴係年淸年欵所有光緖十九年分徵收上忙完　銀三十六萬三千八百九十二兩零今下忙又完過銀二十七萬六千二百五十八兩零計上下兩忙共完過銀六十四萬一百五十兩零尙未完銀二萬八千九百八十兩零合計欠數不及一分比較上三年征收尾欠數目不相上下除嚴飭藩司分催各屬將未完銀兩務於奏銷以前催征全完另行題報外謹繕三年比較淸單恭呈　御覧伏乞皇上聖鑒謹奏奉硃批户部知道單併發欽此○○頭品頂戴江蘇巡撫奴才奎俊跪奏爲鎭江關第一百三十二結期内徵收華洋稅鈔及支解數目繕具淸單恭摺仰祈聖鑒事竊照鎭江關徵收稅鈔截至一百三十一結止疉經按結具奏在案兹據鎭江道黃祖絡詳稱自光緖十九年五月十八日起至八月二十一日止第一百三十二結期滿共徵洋商船隻進出口正稅銀二萬二千二百二十一兩零進出口半稅除存票應行提存銀二千二百一十一兩零外淨銀一千五十五兩零洋船鈔銀九百六十兩子口半稅銀四萬八十一兩零華商船隻進出口正稅銀六千八百二十七兩零停出口半稅除存票應行提存銀一千九百六十七兩零外凈銀四千四百四十一兩零華船鈔銀二百九十五兩零洋商正稅内提解部庫四成華商正半稅内提解部庫五成二釐華洋船鈔内以三成解交總理衙門其餘七成提交總稅務司收用以上徵存各項稅銀除開支司稅經費鎭江經費委員薪水子卡司事巡西薪水工食傾鎔火耗出使經費並解固本京餉旗營加餉淮軍協餉户部京餉等欵外連同上結存稅共實存銀二下四萬九千七百二十七兩零留備稅務司提用經費及奉撥各餉所有歴結借撥未經提歸洋藥鹽稅籌銀仍俟下結再行分别歸欵造册詳請具奏前來奴才復核無異除將原册分咨總理衙門曁户部查照並令將是結徵收稅鈔及洋船往來各數目造册送查外理合會同通商大臣兩江總督臣劉坤一核繕淸單恭摺具奏伏乞皇上聖鑒謹奏奉硃批該衙門知道單併發欽此○○頭品頂戴江蘇巡撫奴才奎俊跪奏爲鎭江關第一百三十結期内徵收洋藥稅釐銀兩並開支數目淸單恭摺仰祈聖鑒事竊准户部咨各海關加徵洋藥稅厘一欵旣歸海關併徵自應照章存儲關庫聽候部撥又准部咨凡指明由加徵洋藥稅厘項下開支銀兩應各歸各欵動用期支數目另列淸單按結奏報等因均經先後轉行遵照已截至一百三十一結止附片奏報在案兹據鎭江關道黃祖絡詳稱自光緖十九年五月十八日起至八月二十一日止第一百三十二結期滿鎭江關共徵洋藥正稅銀二萬四千三百五十四兩零洋藥厘捐銀六萬四千九百四十五兩零除分别支解外連同上結實存稅釐共存正稅銀七萬八百一十一兩零厘捐銀一萬四千六百九十一兩零共存銀八萬五千五百三兩零一併存儲關庫聽候撥用等情開摺詳請奏咨前來奴才復核無理除將該關原摺分咨總理衙門曁户部查照外理合會同通商大臣兩江總督臣劉坤一核繕淸單恭摺具陳伏乞皇上聖鑒謹奏奉硃批該衙門知道單併發欽此○○頭品頂戴漕運總督奴才松椿跪奏爲查報淸淮善後局光緖十八年閏六月初一日起至十一月三十日止收支各欵遵照向章繕具簡明淸單恭摺具陳仰祈聖鑒事竊照淸淮善後局收支各欵向係六個月造報一次所有光緖十八年大月三十日止均經照章截數造報並將細册分咨在案前因江北土匪多有洋槍兵勇緝捕動輒抗拒當經奴才於光緖十六年五月間奏明講求軍火寛爲製備並聲明平時操演所用仍不得逾光緖九年分報部之欵亦在案兹據委管善後局報銷二品頂戴淮揚海道謝元福詳稱光緖十八年閏六月初一日起至十一月三十日止共收銀四萬七千八百八十四兩四錢六分二毫又錢十萬八千七百六十九千七百十四文内除撥墊工需銀三千兩曁支易錢銀一萬六千六百兩外連上届實存共計實收銀二萬八千四百二十八兩二錢二分一厘九絲四忽二微又錢十萬八千九百四十四千四百五十一文其支用銀二萬八千一百四十八兩三錢五外一厘八毫四絲六忽又錢十萬八千八百七千八百四十文俱係查照例案核實報銷並無浮冐等情造具細册詳報前來奴才覆核無異其寛製軍火亦均定以限制核實發用並未逾九年分報部之數除各欵細册於新章五日限内分咨户兵工三部核銷並將實丰銀錢歸入下届作收支用外理合繕具淸單恭呈御覽所有查報淸淮善後局光緖十八年閏六月初一日起至十一月三十日止收支各欵緣由謹恭　具陳伏乞皇上聖鑒飭部核銷施行謹奏奉硃批該部議奏單併發欽此○○頭口頂戴兩廣總督臣李瀚章跪奏爲總兵患病難期速痊請准開缺回籍調理循例由驛具陳仰祈聖鑒事竊照廣東瓊州鎭總兵滕嗣林因患腰骽腫症請假一月醫調當經臣批准在案兹據禀稱假期已滿調理迄未見效現更舉動維艱精神日形委頓誠恐病軀供職致滋貽　禀懇奏請開缺一面委員接署俾得回籍調理等情又經臣委騐屬實相應據情籲懇天恩准其開缺回籍調理所遺廣東瓊州鎭總兵篆務現委統帶廣東兵輪記名總兵余雄飛暫　署理該鎭員缺緊要請旨迅賜簡放以重職守臣謹缮摺由驛馳陳伏乞皇上聖鑒訓示謹奏奉硃批另有旨欽此 
○○松椿片再上年伏秋大汛河水增漲啓放劉老𣼶滾壩經奴才於七月十二日具奏險要各防守平穩摺内聲明在案嗣因水勢日消來源漸少當卽飭廳照常興堵現據禀報於本年正月二十二日堵築完竣前來除將做過工程用過銀兩循案歸入光緖十九年工需案内核實奏報外理合附片陳明伏乞聖鑒謹奏奉硃批該部知道欽此○○頭品頂戴漕運總督奴才松椿跪奏爲　將十二月分湖河水勢恭摺具陳仰祈聖鑒事竊照光緖十九年十一月初一日至三十日止湖河水勢長落情形經奴才於十二月二十日　摺　　　在案兹查十二月初一日起至三十日止洪澤湖長水九寸仍存水四尺四寸高郵玉馬頭落水一尺九寸仍存水四尺淮○　　　　汛均落水數寸至一二尺不等徐州一帶運河各汛均落水一尺左右上下游隄掃工叚一律平穩除仍督率所屬文武各員弁隨時防護外所有十二月分湖河水勢長落情形理合繕摺具陳伏乞皇上聖鑒謹奏奉硃批知道了欽此 
○○李瀚章等片再已故前任佛岡同知岳齡前在佛岡廳任内欠解正雜銀一千三百餘兩疉催　解經前撫臣劉瑞芬會同臣瀚　奏請革職勒限嚴追欽奉諭旨恭錄咨行欽遵查照去後兹據布政使覺羅成允會同交代總局司道詳稱據岳齡家屬於光緖十九年二月十三日七月二十三等日先後將應繳正雜各欵完繳淸楚候造入光緖二十年春季册報所有該故丞岳齡原叅徵存各欵銀兩旣據該家屬全數完淸請開復原叅暫行革職處分並銷去勒限　追咨提家屬之案等情詳請具奏前來臣等伏查該故員岳齡叅追各欵旣據該家屬照數完解淸楚相應請旨將已故前任佛岡直隷同知岳齡原叅暫行革職處分准予開復並銷去　　嚴追咨提家屬之案　淸案牘除將細數淸册送部查核外所有已故同知欠解銀　叅追後由家屬全冠請開復暫行革職並銷　　 
 
 

Page 14

 
 
咨提之案緣由謹合詞附片具奏伏乞聖鑒謹奏奉原批著照所請該部知道欽此○○李瀚章等片再署澄海縣知縣張濬另有差委所遺澄海縣知縣篆務應行委員接署查有豐順縣知縣鄧衍熹學優才裕實心愛民堪以調署遞遺豐順縣知縣篆務查有前卸澄海縣知縣王耀曾才具穩練辦事認眞堪以署理該員等任内並無盜刦已起四叅之案據藩司覺羅成允臬司額勒精額會詳前來除檄飭遵照外臣等謹附片陳明伏乞聖鑒謹奏奉硃批吏部知道欽此○○○奎俊片再准總理各國事務衙門咨京師同文舘經費應於外國船鈔銀兩項下酌提三成按結批解期餘七成交總稅務司收領嗣准咨稱華商船鈔與洋商船鈔一律照撥又奉札開子口稅一項將稅務司照約章所收之項與銀號照補稅舊章約外徵收之項分晰開列等因行關遵照在案兹據江海關道聶緝　詳稱自光緖十九年二月十五日起至五月十七日止第一百三十一結期滿共徵洋船鈔銀五萬二千七百七十三兩四錢又華船鈔銀五千五百五十八兩四錢應解總理衙門三成經費銀一萬七千四百九十九兩五錢四分又交總稅務司七成銀四萬八千三十二兩二錢六分又徵洋商内地子口半稅銀二萬一千四百七十兩七錢六分一釐又徵華商内地子口半稅銀六萬五千八百四十五兩八錢七分五釐又徵各國商船及長江船復停口半稅並暫留半稅銀四萬一千一百七十兩七錢七分二厘除以暫存半稅抵完進出口稅銀三千六十七兩三錢三厘又抵完復停口半稅銀一千八百八十八兩四錢五厘外實共徵收半稅銀三萬六千二百一十五兩六分四厘均已湊濟餉需並聲明所收華商半稅與留　正耗銀兩一并湊放各項無存至内地子口半稅一項向章按銀號收數詳報是以較稅務司單開之數稍有叅差等情前來奴才覆覈無異除將應解總理衙門船鈔三成銀兩給咨起解外謹會同通商大臣兩江總督臣劉坤一附片具陳伏乞聖鑒謹奏奉硃批該衙門知道欽此○○李瀚章等片再捐納試用知縣到省一年期滿例應考查甄别　奏歴經遵辦在案兹查有新海防試用知縣左學易辦事勤能入亦穩練籌餉試用知縣談承恩才具穩練人頗安詳新海防試用知縣承勳才具明敏辦事認眞均經詳加考查堪以本班序補據藩臬兩司會詳前來除將該員等詳細履歴開單咨明吏部查照外臣等謹合詞附片具陳伏乞聖鑒謹奏奉硃批吏部知道欽此○○李瀚章等片再部選鶴山縣知縣梁肇營先經到省繳憑委充本年癸已恩科鄉試文武兩闈差使現在試事已竣應卽飭令前赴鶴山縣本任以專責成據廣東布政使覺羅放允具詳前來除咨明吏部外臣等謹附片具陳伏乞聖鑒謹奏奉硃批吏部知道欽此○○頭品頂戴貴州巡撫奴才崧蕃跪奏爲整飭吏治秉公舉劾恭摺仰祈聖鑒事竊惟求治要在用人安民必先察吏所屬文武各官如有才能出衆素著政聲或貪庸不職顯有劣蹟者自應分别核辦蓋舉數員何能盡蒙錄用劾數員或可戒一懲百激揚並用冀在得人非敢照案臚列塞責也奴才奉命撫黔已逾兩載隨時與藩臬兩司將實缺候補各員考核賢否又接見文武各屬吏並留心訪查分别登記查有婺川縣知縣賈翽梧才識優長盡心民事龍里縣知縣鄭寅亮敏幹巖明勤求治理湄潭縣知縣王人文廉明沈毅年富識深候補同知直隷州張正煃才長心細不避怨勞應補班知縣吳成熙器識沈穩年壯才明均堪備循良之選可否仰懇天恩量予嘉獎俾右益加奮　復查得水城通判彭燦瑩人地不宜民生狎玩擬請開缺另補畢節　知縣陳廷佐怠玩因循不知檢束候補知縣王政春厘務朦混操守難信又撫隸左營中軍守備安以煥惟利是圖素不安分均請革職以飭官方而肅營制奴才爲整頓吏冶起見是否有當謹會同雲貴督臣王文韶合詞具陳伏乞皇上聖鑒再水城通判畢節縣知縣係調補要缺曁撫標左營中軍守備缺黔省文武現有應補人員應請扣留外補除咨部查照外合併陳明謹奏奉硃批另有旨欽此○○頭品頂戴閩浙總督臣譚鍾麟跪　奏爲揀員請補通判以資治理恭摺仰祈聖鑒事竊照福建漳州府石碼通判　文鳳調補埔里社通判所遺石碼通判缺前以勞績保舉儘先前補用通判張元鼎題補接准部覆應用候補正班等因自應另行遴員更補查有候補通判曹文昭年四十七　陜四渭南縣監生遵例報捐通判選授福建石碼通判光緖八年六月到任嗣丁憂開缺回籍服滿赴部呈請分發原省歸候補班補里十四年五月初八日吏部送領引見奉旨著照例發往欽此領照來閩七月初一日到省該員明折穩練曾任石碼通判服滿到閩請補是缺銜缺相當毋庸帶部引見並免核計叅罰據福建藩司黃毓恩臬司張國正會詳前來除咨部外謹繕摺具陳伏乞皇上聖鑒勅部議覆施行謹 
奏奉硃批吏部議奏欽此○○劉樹堂片再據藩司趙舒翹詳稱據署海寗州知州蘇嘉淦詳據育嬰堂紳董舉人姚壽祺等禀稱海寗州城於光緖十七年五月間重設育嬰堂因經費支絀設法勸募兹有海寍州人布理問銜字洪春樂助田地一百八畝一分五厘共計價銀九百三十七兩又洋一百元合銀六十六兩共計銀一千兩之數造具田地畝分銀數册結由司核明詳請具奏前來臣查光緖十七年間欽奉諭旨整頓育嬰堂節經通飭遵辦有案今海寍州城内育嬰堂廢弛已久地方瘠苦創辦頗爲不易經與人姚壽祺等力任其艱設法籌捐當勸得海寍州人布理問銜李洪春捐助育嬰堂田地共計價値銀一千兩以上洵　情殷保赤樂善爲懷核與建坊之例租符合無仰懇天恩俯准海寍州人布政旬理問銜李洪春照例建坊給予樂善好施字樣以昭激勵除將册結咨部查照立案外謹附片陳請伏乞聖鑒訓示謹奏奉硃批著照所請禮部知道欽此　○○李鴻章片　再上年順直各屬水災甚重窮民禦寒無共當飭勸捐棉衣助振據四品銜知府用署趙州直隷州知州白冠瀛捐助棉衣一千套分解省津撥放由籌賑局司道具詳前來臣查署磁詶知州裴敏中捐助直賑棉衣一千套經臣奏請加隨帶二級奉旨允准有案該員白冠瀛事同一律未例沒其好義之忱合無仰懇天恩賞給白冠灜隨帶加二級以照激勸出自　慈施理合附片陳請伏乞　聖鑒訓示謹奏奉硃批該部議奏欽此○○頭品頂戴湖廣總督兼署湖北巡撫臣張之洞跪奏爲在籍副將重遇鷹揚筵宴恭摺具陳仰祈聖鑒事竊據湖北布政使王之春詳據署隨州知州陳豪詳據前任江西金谿縣羅榮緖等呈稱在籍前任湖南沅州恊副將施鴻恩現年八十二歲隨州人由武生中式道光十五年乙未恩科湖北鄉試第二名武舉經兵部揀選二等歸本省撫標學習報滿拔補鄖陽城守營千總嗣因屢著戰菌功升湖南沅州恊副將光緖十五年在任丁憂回籍守制服滿措資未就故未北上計自道光十五年乙未至光緖二十一年乙未花甲一周例准重赴薦揚筵宴惟光緖二十一年並非鄉試年分溯查歴辦成案如遇本年無科分者向准提前辦理如浙江瑞安縣前翰林院侍讀學士孫鏘鳴亦係道光乙未科中式舉人經前任浙江撫臣崧駿　春請重赴鹿鳴筵宴並聲明乙未非鄉試之年援照成案於甲午科預　赴宴等情今施鴻恩事同一律惟三品以上武職無論現任在籍其中式科分適花甲已周應重赴鷹揚筵宴者例應由督撫專摺具奏請援案於光緖二十年甲午正科重赴鷹　筵宴照章奏懇恩施等情詳請具奏前來臣覆查前湖南沅州協副壯施鴻恩從戎楚省戰績久昭副閫沅江鴻施渥尙逾十年以店里閈歴四世而覩孫枝弱際昇平齒逾耄耋溯年周甲曾題虎榜之名曠典　申又遇鷹揚之宴合無仰懇天恩俯准施鴻恩於湖北鄉試甲午正科重赴鷹揚筵宴應否恩于加銜出自聖慈非臣所敢擅擬除將履歴册結分送禮兵二部外理合會同湖北學政臣孔祥霖恭摺具陳再胡廣總督係臣本任毋庸會銜合併陳明伏祈皇上聖鑒謹奏奉硃批該部議奏欽此○○頭品頂戴貴州巡撫臣崧蕃跪奏爲揀員升補遊擊員缺以裨營伍恭摺仰祈聖鑒事　查上江恊右營遊擊王恩銘因病出缺前以仁懷營都司協和升補接准部咨揀發班内尙有李有德一員並未聲明遽請過班以部司恊和升補核與輪缺章程不符應毋庸議等因奴才查黔省揀發班内遊擊李有德前帶册享營練軍在差病故蔣天成上年在遵義恊千總任内病帮黃正久與此缺不甚相宜業於本年十月内病故應　班用升用人員請補以免員缺虚懸所遺上江恊右營遊擊員缺仍以前次請　之仁懷營都司協和升補實於營伍有裨如蒙俞允俟接准部覆卽行給咨送部引見以符定制除咨部　查照外謹會同雲貴總　臣王文韶貴州提督臣羅孝連合詞恭摺具陳伏乞皇上聖鑒鑒訓示再所遺仁　營都司員缺黔省　　　　人　俟恊和准補領咨赴　投劄擬請留歸外補合　　　　奏奉硃批兵部議奏欽此 
　　　　二十一二　　日　　　　刊列　　　　　　一　　俟　　再　　　[  本館]  
 
