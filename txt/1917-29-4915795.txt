# 1917 - 29 - 4915795

 

Page 1

 
 
   
 
 

Page 2

 
 
   
 
 

Page 3

 
 
時評 
[孔子之道（冷）]  
　　國敎問題今日正在解决之中國敎之外又有以孔子之道爲修身大本說者嗚呼孔子之道豈竟若是耶 
　　孔子之道何以當爲修身之本以其道之善也以其苟知孔子之道者必能效法而私淑之也然則今之爭孔敎及爭以孔敎爲修身之本者其曾知孔子之道耶其未知孔子之道耶如其未知其言何足輕重如其巳知則此爭者諸公其平日果能言行於孔子而曾爲世人所景仰也耶 
　　嗚呼孔子聖之時者也使孔子而生於今日我恐决不若是之固執好小爭而忘大計置國是於擾攘中也 
[命令]  
　　二月四日大總統令准國會咨開參議員選舉法第二十一條第二項之規定兹經本會議决解釋爲一候補當選人之選舉每届十名其由省議會議員當選者至多不得逾五名二每届參議院議員之改選其由省議會議員當選者與現任參議院議員由省議會議員當選者合併計算至多不得逾五名咨逹查照辦理等因合行公布此令 
　　又令森林利益關係國民生計社會公益至爲重要邇來林業荒廢水旱洊臻亟應實力振興用圖補救前經制定森林法並施行細則及造林奬勵條例公布施行在案惟提倡保護責在政府守守地經營端賴人民現據農商部擬呈奬勵鄕村林業規定林農公會辦法均尚妥洽可行着由該部通行各省責成地方官吏認眞勸導切實辦理庶幾成效克收利賴無窮有厚望焉此令 
[專電]  
　　北京電某外人消息倫敦會議尚有關於民國二年善後大借欵之善後辦法又川粤漢鐵路借欵巳交者去年四月用罄路未成餘欵又不能照付工程中止應如何辦理亦爲一議題 
　　北京電厦門日人設警案昨日使答復外部謂係根據光緒二十九年中日通商行船條例第三項而行外部查無此條文擬提出二次抗議 
　　北京電各派今日（五日）上午開協商會（一）憲法第十九條第二項孔子之道爲修身大本問題（二）參議院組織法研究派所提出修正之點 
　　北京電國敎問題昨（四日）信敎自由會與國敎維持會在中央公園演說結果國敎維持會讓步不主張有國敎或于憲法敎育項下添以孔子之學爲敎育大本此問題今日二讀或可解决 
　　天津電本日（五日）上海南洋公學與新學書院比賽足球南洋勝三新學勝二 
[戰電]  
　　紐約電聞德國有潛艇自三百艘至五百艘之多擬分爲數部分以行封鎖事務（二日）　　華盛頓電上議院議員十五人與威爾遜總統討論對德方法定三策如下（一）即行决裂（二）俟德國行有顯明之舉動再與决裂（三）予以最後警告多數議員主用第一策蓋非此將被全球笑爲懦弱也（三日） 
　　倫敦電美國巳與德國斷絶外交（三日） 
　　華盛頓電美國要求德國即行釋放大西洋德國襲擊船拘捕之美人美政府已以通行劵送交德國大使彭斯托夫伯爵且召回駐柏林美國大使桀拉特君威爾遜總統與内閣及上議院會議後知全國堅主决裂乃卽决議政府巳命駐柏林美國大使收閉大使署與各領事署與德斷絶外交美人之利益託西班牙代理今日下午國會開歷史可誌之會議威爾遜總統蒞會詳述决議與德斷絶外交之理由聽者爲之歡呼威氏述及彼擬請國會籌欵以保護美國人民之生命財産時呼聲尤盛威氏之决議儼如迅雷衆議院巳提出議案發行國庫券美金洋五百兆元以充完備軍事佈置經費當道已戒備防杜袒護德人之暴動國會著名議員皆宣言贊助威爾孫總統威爾遜總統今日下午蒞國會宣布與德斷絶外交詳述美國近嘗竭力阻止德國重行慘酷之潛艇戰爭未獲效果而德國竟於星期三日致文各中立國謂無論何國之船駛入禁區以内均擬沉之爲今之計非請國務卿藍辛君通告德國大使斷絶外交及召回駐柏林美國大使桀拉特君外别無他策卽在今日彼信德國當道不致施行所警告中立國德人以爲可以自由施行之舉動彼且信德人不致漠視兩國國民古時之交誼如彼所信皆虚而德國潛艇司令竟敢犠牲美國船隻與美國生命則彼自將再蒞國會請授權採用任何必要方法保護美國航海家與美國人民俾使得於大洋施行和平合法之任務云威爾遜總統演說既畢全院皆起立歡呼直至威氏已出而後已（三日） 
　　巴黎電美國已與粤兇斷絶外交（四日） 
　　瑞典京城電瑞典接德國封鎖消息後甚爲鎭靜星期六日股票交易社並無驚惶徵象瑞典存有燃料甚夥木料貿易本於冬季休止故衆皆寗靜（四日） 
　　倫敦電德國公報宣布修改封鎖英倫令准中立國船隻駛行英德危險區域間丹麥海濱西面二十基羅邁當之航路（四日） 
　　倫敦電昨日沉英船三艘瑙威船四艘西班牙船一艘（三日） 
　　華盛頓電德國之英人利益已由美國轉託荷蘭代表代理日本與塞國人民之利益則將由西班牙代理豫料德國將召回駐美各領事政府已停發赴德護照政府現已籌議護送戰區美船問題（三日） 
　　倫敦電美船化薩土尼克號（三一四三嚬）被沉（三日） 
　　華盛頓電美船化薩土尼克號之沉没如經證明乃爲潛艇以魚雷所擊未先警告則美國將難免與德實行開戰（四月） 
　　波斯盾電當道已佔有北德意志公司之郵船塞西里皇太子號（一九五○三嚬）（三日）　　巴拿馬電當道已佔有亨美公司郵船四艘（三日） 
　　菲拉台爾菲亞電覊留海軍船廠之德國輔助巡艦維廉皇太子號與愛台爾佛里特里區號已由海軍部下令佔取之艦中員役悉行監禁於隔絶之營内（四日） 
　　紐約電羅斯福偕其四子告奮勇於政府且允募兵一師美國飛行俱樂部願以所有一切報効政府（四日） 
　　紐約電北問有警察及特别衞士八千人準備盡戰爭之義務且已組織機關鎗隊（三日） 
　　亞姆斯特丹電美德斷絶外交荷蘭大爲震動蓋中立國數既日寡荷蘭之地位更將岌岌也（四日） 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[日美與中國借欵問題]  
　　近今吾國借欵問題層出不窮如大借欵周襄鐵道借欵運河借欵等是也凡此數者皆非始於今日惟遷延沈滯已久今則又有活動之象耳兹將日本各報對此諸問題之消息評論彚譯左方（一）大借欵大阪朝日新聞電云據某國銀行團代表謂銀行團既會議於倫敦北京方面尚未接得訓電但此次會議之重要議題若美國加入銀行團及其他條件皆在協議之列此後當可進行無阻惟正式决定之後須待各國承諾則尚需多少時日耳又每日新聞電稱四國銀行　倫敦會議　　美國加入案可决第二次善後借欵　　美日兩國市場募集之中國之請求額爲一萬萬元乃至二萬萬元然五國團允借之數尚未確定云東京國民新聞云銀行團將具體的與中政府交涉倫敦會議時可决定一切墊欵一千萬元或由日本單獨付出也朝日新聞評論此事略曰美國將歸入借欵團借欵顧一萬萬元日美英俄法五國分　之實由日美二國支欵以鹽稅地租爲擔保此數端大約爲一定不易者也然財政顧問一席果日人所有歟頗懸念也英俄法三國方事戰爭其於中國借欵之分擔額即不甚巨亦覺煩累哉若可由日本單獨出資者日本或獨力任之也但各國視乎日本今日之地位與勢力預測將來之結果則恐日本獨任此者將爲各國對華政策之禍因故此際勸誘美國加入之舉或用以掣日也此種推測固似不宜施之友邦然亦吾日人當有之思想雖然當局者亦曾思及此耶現在日本之經濟力不獨能應中國政治借欵且有餘力及於實業借欵然則日本初無要求美國復入銀行團之必要祗以中國大亂初平民窮財盡有能供給資金於中國助其開發實業者亦日本所歡迎當中美鐵道借欵時復唱美國加入財團之說者蓋以此也雖然美國雖歸銀行團須有一必要之省悟即確認日本對於中國占特殊之地位是也 
　　（二）周襄鐵路借欵大阪朝日新聞云交通部近與美國西姆司卡蘭商會締結周襄鐵道借欵條約該路在河南周家口與湖北襄陽之間延長二百英里考此約之由來則以中美鐵道大借欵受英法俄之抗議乃將其原約長一千一百英里之鐵路敷設權改爲長七百里之株欽鐵道敷設權計相差四百英里故復以長二百英里之周襄鐵道借欵權補償之也據云該線將來尚須延長至陝西漢中云 
　　（三）浚濬運河借欵大阪朝日新聞云運河借欵初屬美國近今以日美之經濟的提攜有由兩國分任之說聞總額千二百萬元日本之銀行團（以興業銀行爲中心包含正金　鮮台灣諸行）任其五百萬利率七釐半云至於浚濬丁事日本大約　任魯境以内者此則前年中日交涉之結果也又每日新聞請運河借欵初爲千二百萬今將滅爲八百萬利率七釐期限三十年中國欲以運河收入捐稅爲擔保工事限於蘇魯二省運河之一部分云 
[抱一通信（七）]  
日本商業之大勝利 
不負歐戰之好機會 
生活程度之勉抑 
美術與科學之進步 
　　歐洲戰事首受其賜者爲日本去歲各會社各商店無不利市三倍有專以買賣股票爲業者謂營利之順遂爲往年所未有蓋股票有漲無落隨到手隨脫手稍延數日便獲利無算矣 
　　獲利之最鉅爲航業老於商業之友人爲余言某日人試營航業資本僅五萬元租船一艘開行未幾而歐戰起知機會之將至　急改租爲購開行數回獲利無算分於美國船廠定造大船船未造成而鐵價船價飛漲數十萬金之原價增至三倍乃售去之另行訂造如是數次今擁資及一千萬矣　歐洲各國商船毁者毁收買者收買决無餘暇營此商業而美國則自太平洋公司歇業限於僱用工役必操同國語言之法律無繼起者而航利遂爲日人獨佔華人僅僑美商人鳩資行（支那）一艘自美西方各埠經檀香山貨已裝滿過日本幾無餘地容華商裝貨利非不厚惜資本微薄不能擴充遇海外僑商談及航業莫不嘆惜痛恨於吾國招商局之腐敗颟頇坐失此千載難得之機會雖然吾國内江内河航業之未能保尚何論外海哉 
　　日本最大之玻璃製造廠曰旭硝子會社製平面玻璃連歲虧耗多或達七八百萬元去歲以一年而贏一千萬元出貨現額較歐戰前增到八倍 
　　歐美人之營商業於日本者逐年收閉以去大都轉而之中國即歐美各銀行設支店於日本亦莫能與日人競爭但不能不設此機關耳其原因不惟在國家之助力國民愛國心之發達而尤在生活程度高下之相差日本人之刻苦耐勞實爲爭存於天演界之利器雖大商家晨八時入社辦事傍晚而歸坐電車往返歸則易洋服而和服共其家人料理家庭瑣屑若歐美人出必馬車汽車食必麵包牛乳即以生活程度論莫能與之爭矣以兩年來日本商業如此之勃興然余遊大阪神戸横濱最繁盛之街道往往亙一二小時不見一汽車不似吾上海商人營業稍獲贏餘便易人力車而馬車而汽車好撑場面以昭闊綽記者敢斷言吾國商業苟有一日發達者一方雖必自增進商業知識一方亦必自痛除架空裝闊之積習始夫生活程度與生活能力並進者歐美人是也生活能力進而生活程度不與俱進者日本人是也中國則生活能力不進而徒增其生活程度夫第一種人且不能與第二種人競安有第三種人立足地尚不悟而自返哉 
　　日人商業之進取分圖南派與北進派一則屬目於南洋各島一則注意滿蒙兩派常互相標榜鼓吹試觀其書肆凡關於東三省蒙古與夫英荷法美所屬南洋各處地理物産實地調查紀載報告日新月異而歲不同　肆至闢爲專欄以陳列之 
　　彼其商業知識進步之速實屬可驚記者曩遊巴拿馬太平洋博覽會當時所爭誇爲最新陳列法得優異之奬評者試遊日本東京最熱鬧之銀座大街各大商店沿街陳列出品已莫不按此最新式樣實物也標本也圖畫也混合莫辨如某商店玻璃欄内大幅富士山堆絮爲雪綠葉覆之絮爲實物綠樹爲標本最深處則爲畫畫稿上所述旭硝子會社玻璃欄内一大玻璃圓筒其中一人臥吹玻管大圓筒實物也人紙片模型也吹玻管之行爲則圖畫也令人莫辨眞贋他俱類此其旁斜置巨鏡　以電燈賴光學之作用使丈許之地一曲一灣若有無數妙景相引於無窮商業者美術與科學耳幾見不學而能爭勝於今日之商戰場哉 
[北京特别通信（六十二）（飄萍）]  
王又有謀總長之談話 
　　參謀總長王士珍在北洋軍界中負在最老資格爲人廉直對於時局持冷靜態度但亦時與政治發生重要之間接關係以王君在北洋之歷史地位與其所持態度言之觀察軍政各界情勢之變遷其眼光應有獨到之處記者於今日（一日）下午二時約談於王君私第紀其大要以供留心時局者之參考焉 
　　記者晤王君首問最近政局以先生觀察其動靜奚若王君言余居參謀總長之職嘗不與於國務之會余意於職務以外亦不欲多有所聞蓋余不啻所謂（仕隱）者流苟非政府需余出席者則往往不列議焉承問目下政局之動靜以余觀察殆一時尚爲靜止之勢以言内閣閣員如日内傳述最多之財政總長問題然欲求具體之解决余以爲尚需時日記者問李經羲若何王君言李某之說固不敢謂爲必無但問李某果即允出山與否恐尚在躊躇而未决故目下政局可斷爲多靜而少動也 
　　記者問前此府院之間時有衝突之說今則隔閡似已滅少究竟黎大總統與段總理之感情已融洽至如何程度先生能言之歟王君言黎段兩公心中抱負各有不同故前此時有不相爲謀之處但爲時勢所逼迫覺兩人之抱負均有不能完全見諸施行之處乃一變而爲互讓但此乃純爲大局起見非個人之政見也 
　　記者問段馮之關係何若王君曰以段馮兩公之交誼言之係有金蘭之契（王君言把兄弟）但意見亦有不能盡合之處最近情形爲大勢所驅使已取合同團結之態度此種　度固不能謂其藝爲大局起見但公多私少而已 
　　記者問徐東海在京其態度奚若亦有出山之志乎王君言東海無出山之志曾對人言不願政储命令中再有徐世昌三字且徐君老矣縱令出山安保其即有若何之效果此亦徐君所自明者也記者問此殆一時之現象乎王君言非但一時恐以後東海不見再有出山之舉 
　　記者問前所言目前政局者不過對於閣員一部分之觀察至於全内閣之動靜若總理問題之發生等先生曾加以觀察否乎王君言内閣改組不過時間問題但雖改組亦非極大變動至於總理問題若時機到來有相當之人物段君非不欲舉以相讓庶可專力於軍事方面但所謂相當之人物甚難湊合羣願其登臺者彼或不肯登臺而躍躍欲試之徒又難博大　之喝采故總理問題即内閣全部撤換問題吾信爲一時不能發生者也 
　　記者問最近北京報紙時有復辟之謡其内容究竟奚若王君言天下事無奇不有何言謂爲必無但以余觀察清室要人如世太保等皆尚明白事理决無此等不知自量之意此說殆爲數月以前之餘波也 
　　記者乃言曰我國國勢危迫已極而前途之可慮者不在筣辟等說乃在新舊兩派之漸不相容凡爲政治家者欲運行政治振起頽弱之國勢第一在能容忍反對黨法律以内之言動使反對黨在政治上有相當活動之餘地庶人心既得其平而新舊之界限亦去王先生在我國政治界中具有一種無形之勢力且與當道接近務望時時以此意匡扶時局王君稱是記者遂興辭而歸 
[修改國會組織法之提案]  
　　參議員之選舉人有人提議加入縣會議員各節曾記昨報曩在審議會中亦有人提議增加法定議員一項惟未能成立今又有陳光燾等百餘人連名提出關於國會組織法之修正案係改概括規定爲列舉規定本與原案無甚出入僅足爲修改國會組織法之預備其所修正之條文如下 
　　參議院以左列之議員組織之（一）各省省議會及省參事會選出之議員（二）蒙古西藏青海各選舉會及華僑選舉會選出之議員（三）法定商會互選會學會互選會及其他法定互選會選出之議員 
　　至其提案之理由則謂原案之規定沿於舊有參議院之組織舊制之不善已爲世詬病與衆議院之性質不分一也不能調節下院緩和政爭二也以是二端參議院遂失其存在之根據今以採用兩院制爲前提則原案不得不修正焉兹述其本修正案之三標準如左（一）參議院宜兼含參事院之性質參議院一方爲兩之一院與衆議院共同行使立法權以救濟雙方之偏弊一方爲參議院獨立行使制限行政權以調和行政交際上之一切困難其詳細說明見拙作對於國　制度意見書中（二）參議院宜包羅各種特殊社會之代表一般社曾之代表大都包羅於衆議院假使參議院之組織不包羅各種特殊社會之代表就制度上言則有駢枝之弊就政治上言則全般社會之意志無由顯也（三）政治上有資望能力經驗之人不可不羅置於參議院兩院性質比較的下院傾於急進上院趨於保守幾成爲兩院制之國家之通例苟政治上有資　有能力者經驗之人不羅置於内在議會方面既無以調節急進與保守之性質在社會方面使是等人才置於閑散之地位則有種種隔閡之虞而政治現象欲望其安穩進行不可得也或謂本修正案屬於國會組織法上之問題憲法上不應爲如是煩瑣之規定曰不然組織法參定於憲法中各國憲法不乏其例且本修正案與原案相對照不過概括規定與列舉規定之不同與節外提出其他問題參不入相類也又或謂此條加以修改即與原參議院組織不同而憲法公布之日則原參議院勢必不能存在因而連及衆議院必至危及現時國會概本曰又不然夫憲法之力雖强不能取消法律巳發生之效力原參議院之組織根於國會組織法不到改還之期萬無中途變更之理雖參議院議員之改選每二年僅爲三分之一蟬聯而下終無全數改選之期然每達二年去其舊議員三分之一即依照新法律加入新議員三分之一如是行之遞及六年則新參議院始能完全成立是之謂新陳代謝絶無急趨之變更致碾法律及事實兩方也 
[愛國公債中籤號數]  
　　昨日（三日）下午一時財政部在中央公園大殿舉行愛國公債第一次抽籤兹將中籤之號數列下 
　　第一百六十一號第五十號第一百三十三號第七十四號第一百四十四號第四十三號第一百四十六號第一百十號第一百十三號第四十九號第八十一號第一百十七號第七十一號第二十二號第一百四十八號第一百二十八號第六十九號第九十三號第一百四十五號第一百六十三號第五十一號第二十八號第二十一號第八十九號第一百六十二號第八十四號第七十號第一百五十五號第九十二號第一百零四號第三十五號第一百四十七號第一百五十號計抽出三十三籤每號一萬元共三十三萬元 
[政府優卹李映庚之由來]  
　　馮副總統曁江蘇齊省長前曾電呈大總統略謂據沭陽縣知事竇以莊電稱前肅政史李映庚於本年十二月八日在籍病故士民痛惜身後蕭條幾難成殮應如何請恤之處出自恩施等情查該故員李映庚以進士歷官中外品學政續衆所交推晚年進德益猛憂國益切當變改政局讜論抗議多賴潛移今秋解參政院職歸里猶戚戚以强鄰内患爲念曾經耀琳聘爲顧問藉資贊襄今竟不起身後蕭條尤見其清風亮節擬請優恤以勵末俗云云當經交院核議旋又有審計院院長莊藴寛亦具呈大總統文云疾風草勁標清望於人倫頽日葵傾貢精誠於天府當麟翼爭攀之日矢骨鯁不屈之風際圭爵儋析之時爲軒冕脫屣之舉直聲流於四裔正氣懾夫羣邪斯誠濁世之英靈亦後人之坊表也兹謹陳者已故肅政史李映庚出身科目起家守令古道照於顏色勁節炳於丹青本年辭官南返在籍謝世經副總統齋省長電請優恤度　鈞察惟　寛輙有不能已於言者同官稍久相知較深用敢綜其生平略陳梗概前清庚子之變拳匪煽毒　輔塗炭該肅政史時令遷安倡率大義殲逐渠黨卒能保境安民　人嗟賞其膽略之壯學　之深根抵已見於此嗣後歷守永平正定大名天津諸郡均能卓著循聲留遺成績民國開建始延禮館繼擢言官其當官也不畏不悔獨醒獨清老作龍頭信束之爲無雙士羣中鶴立視平原皆十九人笑比河清剛同海介由來鐵而比　　之號神羊夙抱冰心求鷙鳥乃得一鶚是則獨坐有聲同官色憚一錢執法諸吏膽寒者巳帝制鼓簧神京沸鼎　風者幾舉國皆狂識微者但　天而哭時藴寛方具草力爭同人成舌橋目懾該肅政史義由色形涙與聲下南爲袁粲　共减洪誓不帝秦魯仲連蹈海以去議無旋踵杜延年按劍而來以獨有君子爲恥以貽禍天下爲憂上報所知下謝斯世身爲砥柱犯大難而不辭　有　龜舍斯人其誰屬是又曲突徙薪之謀不在焦頭爛額之下者已總統鑒其孤忠憫其幕齒屢申温語傳　慰留心　難移首邱願託挂冠神武已謝北山之文設祖生徒并無東都之帳世傷麟鳳歲在龍蛇痛悼何及該肅政史生平妙解音律不廢詠歌銅琶鐵板爭傳大江之調本人石心終傷小海之唱其尤慘者中郎有女琴　徙諸伯道無兒楹書誰託凡所著樂譜政書流傳甚夥直　極　已符唐代之科循吏儒林合入名臣之傳爲此仰懇錫以　興　與飾終並微事實宜付史館該肅政史生乏黨徒誰爲拐　在　寛跡嫌標榜實表　潛臨書屏營　祈　　云云　聞國務院核議結果略以該故肅政史李映庚係係退　後病故核與文官卹金令各條之規定均不相符無從比照給恤惟該故員係簡任人員迭據馮副總統曁江蘇省長齊耀琳等呈請優值自應援案給予恤典查前參政院參政楊守敬病故蒙給予治喪營葬費二千元並派員致祭各在案該故肅政史與楊故參政位職相同擬請給予治喪營葬費二千元並飭由該原籍地方官前往致祭以示優異再審計院院長莊　寛所請宣付史館立傅一節查該故肅政史初爲牧令已多循吏之風繼入台垣復著直言之節其研精音律著述專書雖大雅之緒餘亦一時之絶學擬請飭該省地方長官查取該故肅政史生平事實咨送遇局轉送國史館立傳以垂不朽云云當卽呈覆總統聞已於上月三十日奉指令矣 
[奉天將開中日親善會]  
　　自中日新協約成立以來兩國感情間頗有隔閡近兩　間因遼源交涉事件鑒於世界大勢互相讓涉得迅速解决故有增　親善之意聞我國奉天當局及各界士紳以欲圖久遠親善必須排除無理之猜嫌與一切之障碍尤在平日互相聯絡擬於換約一切手續完成日兵在四平街鄭家屯間者完全撤退後開一中日親善會凡中國方面軍政學警工商紳民日本方面領事工商團體居留民之志願者均可與會開會主旨以中日兩國官紳當局爲主體以感情上說明排除以下之障碍（一）凡日本僑民雜居中國國民間除法律規定者外均竭誠相處（一）中國國民間有開釋一切誤會之義務（一）中國官紳遇有危害及不適當之處其保護與本國國民毫無歧視（一）中日兩國民間依法律之行動兩國加以優遇如果違於法律兩國問均加以拒絶例如中國間之違法逃犯及以詐術取財如土地商業遠害於第三人者雖與日人方面訂約經日本方面得悉亦加以相當拒絶以免糾葛如中國發見此　奸民日本方面已受有損害者必令此種奸民以相當之賠償補其損 
 
 
 

Page 7

 
 
失（一）兩國間國民之交際營業務履一定法律先期呈明以免再啓猜嫌 
[舒禮鑑釋放之原因]  
　　舒禮鑑被王督軍飭緝交夏口廳看管一案兹聞黎總統接舒電已電王督詢問眞相馮河間梁任公亦各有電來爲之緩頰王督亦知湘督軍來電非出自譚組菴本意爰命夏口知事將舒交公益會長鄧某保出所欠湖南銀行之二十萬元則電湘省請派員來漢與之清結滿天風雲化爲烏有矣至其抵押之舵落口地皮所值不及借欵之半數但舒謂運動獨立耗資甚巨且有鑛産可以作抵料理當亦不難也 
[地震後之礦業與交通]  
鄂省各縣日前地震傳言山崩地陷屋倒牆塌者甚多然按其實際武漢人民並未大遭損害惟陽新縣（即興國州）大鷄山則有重大之慘劇緣該山出産煤礦由裕民公司開採已久上年因武漢缺煤其價倍漲該公司應時勢需要新年僅元旦停工二日仍舊照常採挖是晨正由技工率領工徒四十餘人入　突然霹靂一聲將礦山崩塌三十餘丈峒口封閉工匠四十餘人同同坑内山上之公司辦事處亦震倒壓斃司事丁役數人現已不能營業聞陽新大冶二縣各鑛　同時崩塌者亦有數處幸各礦均停工作故遭刦者少　　　界經此一震損失已不貲矣 
各處江河是日覆舟者亦不少武漢江面之水警報告亦云划船二隻載十餘人傾覆現在江水奇涸申漢輪船往來不易地震之後復有沙淤積於大冶縣黄石港江面上下江輪爲之梗阻不能通行由申來船在黄石港須轉駁過沙洲換他輪來漢如日清公司每日派大吉丸爲接續船往來黄石港漢口以資接運貨客粗重貨物大抵皆附火車運津方可轉滬而大冶所出鐵砂每日運漢陽鐵廠化煉者亦因小輪拖駁不能通過數日猶難到廠該廠不得已暫將第四化鐵爐停工每日只開第一二兩爐此二爐舊而且小日只需鐵砂三百餘　第三第四爐則每日各需四百嚬三　因他故停開已久第四爐今又停止如航運不速恢復舊狀想必不易開工也 
[紀龍濟光扣艦事]  
　　龍濟光之近被人攻擊者除拒絶陸蘭清外則爲欲扣兵艦一事兹據瓊南消息云舊曆臘月二十二日上午有廣海兵艦載來李嘉品所部濟軍六百餘人下午保民艦又載來李納各部兵七百餘人開封商輪載來陸朝珍所部三百餘人二十三日一律登岸分駐小北較場及城内西天廟一帶廣海艦長到時卽經龍督辦派出差官張國柱率帶衞兵駁壳一連駐艦看守並擬電呈中央請擬該　留瓊差遣嗣以海關同人力言此舉决不可行乃於二十六日將張差官及隊兵撤回而廣海亦即於是日脫離瓊境後聞龍氏以此事係其部屬所爲已遣委員黄越附搭該艦赴省順向省吏道歉惟保民兵艦已爲龍氏先行扣留始行電請撥與應用聞大吏昨已奉到中央電令准由龍濟光暫將該艦借用兩月限滿卽須送還免碍軍事 
[廣西最近之恐慌]  
　　去歲龍覲光奉袁令攻滇率所部萬人過桂佔據百色分五路入滇邊其前部二長爲李文富黄錫恩與滇軍方劇戰於歸朝廣西忽乘時舉義龍之所部亦多解甲歸降獨黄竄入滇邊屢陷州邑今始稍定李部千餘人半降於滇半携械潰散於桂邊西隆慶遠一帶屢撫不就遂爲流寇沿邊市鎭蹂躪殆遍去歲八九月問滇桂兩省會軍搜剿以山巒叢疊崎嶇遥遠奔竄逋匿出没無常奔命累月迄未奏效近日外間忽傳有人派員携帶鉅欵潛入西林一帶將已潰竄各地之徒重復集合並勾結竹林灣其角山等處苗民及各地土匪現巳聚至四千餘人有新式無烟槍千餘桿機關鎗六枝均　當日挾以潰逃者其餘毛瑟單　爲各地土匪所持來會者亦有千餘桿聞將約期會合攻撲百色成則下規南甯不成則飽掠而去省吏得此警訊已調集大軍嚴行防剿矣 
[戴戡到省後之川政局]  
戴　長戡於一月十四　到成都各情已詳前報戴氏到省後暫駐於高等學堂所有求見人員均派員謝絶至十六號始略爲見客是日戴親到督軍署拜會羅督相談末久即到省長署各科人員相率謁見政務廳長黄大暹氏亦於是日請卸代行代拆之職務聞未允許戴氏旋到檢察署拜會王檢察使最後又到前任政務廳長尹昌齡家請尹氏出任政務尹氏已有允就之意十七號羅督到高等學堂答拜戴氏王使亦到外間知之者咸謂王使勸和羅戴也 
　　省公署之地址未定戴氏借住高等學堂本爲暫局聞戴意頗欲以前督署爲省署然以滇軍六師現駐其間不便移出一時難成事實皇城内原有之省公署因羅督兼任時已將其房舍多間劃入軍署範圍亦不適用四川模範警備隊總司令部向附設在省内兹因房舍不足昨有遷出皇城之議初擬遷入舊藩署亦因駐有滇軍致未果行於是外間又有省公署仍設皇城之說但須另闢署門於東華門不與軍署同門出入然議闢之處均經民房庶蔽又不便拆民房以闢署門是以省長署之地點仍未定决 
　　戴氏休息三日始理公事十七號佈告視事並出一最長之示文係宣佈其行政方針大致言行政守成法用人遵資格各等語政務廳辦事仍由黄大暹主持一切戴氏遠處於南較場其會辦軍務署之事務聞皆停頓日前由渝西上時沿途接收紅呈四五百張皆未過目昨已　送到政務廳令各科閱後簽稿行政人員多仍其舊惟政務廳長黄大暹係代理將來尹氏或將復任財政廳長楊寳民因雲南任提　時虧欵亦有歸案之說據各方面探察楊氏恐將撤任蓋彼曾反對戴氏也 
[南潯路車頭兩次肇禍]  
　　志灣鐵路第八號車頭於二十六晚八時肇禍一事已詳前報兹聞當未肇禍之先卽有人將第一線兩次改作第三線因第三線内排列一二三等客車及貨車故改轉線軌意欲將客車貨車一律衝毁使公司不能營業幸是日有李少海者坐手摇車自官牌夾來營業所先期電屬轉轍工人預備轉轍於是兩次改線計畫均被覺察改正否則不僅八號車頭與車站牆壁大受損失而客車貨車亦皆毁壞矣迨　禍後劉廷琦與坐辦洪鑄置伙夫雷勉香於不問特派軍警數十人將管廠之邱楚華拘拿復將早經解職之前廠長朱昇榮圍捕邱朱兩人被拿數日後始送官廳致令機廠工人全體洶懼呼冤無效初五日開車乃有多數機廠工人買票秉車來省擬向省垣官廳及董事局申訴冤抑車已開行被劉洪等借軍警力全數截回致是日乘客皆受恐慌後劉洪等因受輿論非難不得已飭將伙夫雷勉香向廬山拿獲交法庭訊辦尚未知如何解决也並聞肇禍之車頭費九牛二虎氣力已於初二日拖出然已毁壞不堪矣 
　　二十六日之怪劇甫出而二十八日該路復有機車（卽車頭）撞壞摇車之事據聞是日下午南行第三次車由涂家埠開行二十分鐘後有養路人員隨乘摇車查察路事不意九江復開單行機車往南該養路人員不知有車頭追隨其後（照訂定時間三次車開後無機車往來若有臨時開行之車營業科須先電告是日養路人員並未得電）因未留意及摇車行至三十二號道房該車頭風馳電掣而來摇車諸人見之倉卒間自車跳下後該摇車即被機車撞碎不堪收拾摇車夫雖已跳下因急遽逃命有二人將頭部跌傷血流如注亦可慘已 
[蕪湖快信]  
政界傳倪省長刻保荐王某甯某堪任蕪湖道尹 
　　倪省長刻通令各縣知事謂省議員行將調查各縣收支數目以憑編訂預算惟只准在縣閱看不准携出署外 
　　上年皖北渦陽阜陽毫縣一帶仍然栽種罌粟倪省長刻委任省議員三十一人赴各縣切實查勘並限令此種毒卉務於六年三月底一律肅清 
　　蕪湖錢業已於二月一日開市是日公所牌價英洋六錢八分九龍洋六錢八分八釐五規元九百七十兩 
　　周緝之集資五十萬在蕪組織紗廠定名曰裕中公司已在農商部註册廠基已勘定陶家溝之南即余壽平之熟田五十七畝估價一萬二十兩聞廠屋機器共估洋三十一萬由上海英商祥興洋行承辦 
　　全皖硝磺總局局長現已更委歙縣人程文敏業於一月二十五日接辦聞該局每年應繳納財政廳銀幣二萬元 
　　皖省長四日壽辰各道尹各知事各釐俞局長均紛往蚌埠祝賀省垣高等審判廳長張志及大通警察局長陳滌成亦於二日乘招商輪過蕪赴蚌埠 
[杭州快信]  
　　財政廳長莫伯衡昨電各統捐局長所有五年終收入捐稅未經解廳者限本月内一律掃數解清違者撤差 
齊省長令行財政廳着將各統捐局長之出身履歷及每年收數盈絀情形開摺呈核 
　　湖州第三區煙酒公賣分局長沈灝以收數較長昨奉總局長蕭劍麈論留辦一年 
　　永嘉商民孫秉權等來省控該縣局長李壽慈勒索縱丁各欵省長令財政廳派員密查 
　　住戸房捐經省議會公决取銷昨已布告於六年一月起免除 
　　省議會長沈定一赴京已久兹以會務主持乏人由秘書孫智敏二次電催頃得覆電准即日起程返省 
齊省長查分任外省各縣知事前經留浙各機關辦事者諭飭一律銷差來署領取咨文仍赴原省供職 
　　杭垣四隅粥廠經三售總董籌議再延長半月 
[南京快信]  
　　昨日（四日）爲倪嗣冲五秩誕辰寧垣軍政界赴蚌祝壽者不下百餘人聞齊省長因事未果行 
　　贛浙督軍省長派赴蚌埠祝倪嗣冲誕辰之代表昨日過寗轉津浦車赴蚌 
　　北京要人赴蚌祝壽者甚多魯督軍張懷芝兗州鎭守使施從濱昨亦乘車過徐 
　　張勳業於昨日（二日）乘花車赴蚌埠祝倪嗣冲誕辰並聞在蚌即開省區會議張文生鎭守使李慶璋道尹萬繩栻參謀長均與張偕行巡閱使署現祗留惲毓昌參謀長代行一切 
　　傳聞六年度内國公債蘇省將攤認三百萬　　金陵關一月份收四萬一千八百餘元已由馮監督呈報財部查核 
　　魯財政廳長特派徐光第來寗調查蘇省釐稅情形以便倣辦 
副總統府秘書沈友卿於本月一日在武進珂里病故馮副總統甚爲悼借擬捐廉五百元給其家屬爲治喪費 
地方通信 
[松江]  
　　定期焚燬私土烟具松江縣署於民國五年三月始十二月止關於禁烟案内没收私土烟齒嗎啡等甚多現呈知省署擇於陽曆二月十號午后一時會同省委查烟委員趙歸鼐在署前空地當衆焚燬已出示通告周知 
　　招考監獄舉生之通西監獄協會南京支會昨致函縣公署請出示招考監獄學生附有招考簡章多份内稱司法獨立監獄　頻從事改良預計改良從曁　上殺害性全　　　　人以上此項人才中國　常俄乏　　及時　就凡　志　　　報名　試以宏培　云云 
[無錫]  
　　新年賭風大熾每逢舊曆新年錫俗賭風甚　而今年較往年尤甚當地妓家莫不開賭抽頭藉博半年開支如西城脚之陳姓妓家及馬咱上某客棧等輸贏最鉅昨日警察所出有韻言告示禁止賭博而賭者曾未少止轉瞬元宵新年已遇未知有地方之責者能否實行禁賭耶 
　　上年冬漕收數冬漕收數向以舊曆年終爲一結束聞上年冬漕收入之數計易字（即舊無錫屬）一萬八千九百餘石貴字（即舊金匱屬）二萬石有零較之三年份收數並未少減以上年田禾　收之歲而有此收數無錫人對於國家正供堪稱踊躍輸將矣 
[揚州]  
　　籌備自治促進分會江蘇地方自治促進會作係由楊士香等在寗組織已於去歲成立現楊君以江都爲江北衝衢應首先提倡分會昨特返揚假董子祠開會邀集同志磋商辦法到會着五十餘人經衆公推楊士香王仕良汪功甫三君爲幹事員籌備一切進行事宜俟就緒後即當開成立大會 
　　安徽同鄕開會三誌今日（三日）爲安徽旅揚同鄕第十二居春季大會之第二日到會約二百餘人午后三時開會選舉職員開票結果徐公時當選爲正會長許德凝當選爲副會長汪鎭徐泰階徐衡朱開甲劉蓉徐經程善之　查羅時觀萬寳同吳元鼎李戀長當選爲評議員至幹事部各員本擬於是日由會長推出十人經衆取决旋因時間不早俟明日再議至七時三十分休會其時有會員程摶九因未被選在會場上大爲喧囂經人周旋始行了事聞明日卽籌議改良公學辦法云 
[安慶]  
　　匪徒藉端行刦太和縣境與豫省毗連素爲盜匪出没之所去冬該縣知事鍾應同因奉上憲飭諭查禁烟苗特親往各鄕查勘詎該知事查勘之後忽有匪徒數十人身着黄色軍服手持快槍聲言查禁烟苗連至黑虎保張克勤家黄門保王朝棟家大肆刧擄均鎗傷事主數人現已由各事主報縣詳請上峯飭屬一體拿辦矣 
　　部委調查財政日前財政部僉事姚君南下調查江皖等省財政及印花稅等事姚係桐城人於去冬回桐度歲昨始由桐來省暫寓工業學校大約日内卽着手調查財政釐局印花稅等事并聞約同熟悉皖事之葉致祥相助一切云 
　　創辦電燈公司頃有公民方明道等自行集股擬在大通和稅洲等處創辦通和電燈有限公司昨赴省署禀請立案當經省長批示云近來煤油價昻改用電燈價廉而光倍明亮如果商民樂用事屬可行惟應將股分招齊依照公司註册手續呈俟核咨照准再行開辦并應通告大通總會贊同辦理云云 
[嘉興]  
　　繭行呈請遷移正興繭行主吳寳善現擬將該行遷移小擇橋於日前繪圖呈請省長核奪省署即於日昨指令嘉興縣知事略謂公民吳寳善繪圖呈請將正興繭行遷移小　橋與嘉屬舊有繭行里數尚無不合惟距桐鄕廟簰地方之洪盛繭行里數不足二十里應協商該行遷移相當地點以符條例現張知事已轉知吳寳善遵照辦理矣 
　　吳姓又被盜刦嘉興北門外姜家灣吳酉榖家於去年九月間曾被盜匪刦掠並傷事主吳茂森經失主開單呈報請求追緝尚未破獲詎前晚二鼓時盜匪又明火執仗擁至吳家連刧四房並戳傷二人傷勢頗重所有衣服飾物刧掠一空現經該失主電禀省署請爲節警嚴行查緝 
[杭州]  
　　憲兵連實行歸併省城憲兵向設六蓮現已於昨日（四號）一律實行歸併原駐蒲場巷之第一連與雄鎭樓第五連併作一連原駐之拱埠第二連與洋壩頭第四連即營本部併作二連原駐之嘉興第三連與吉祥巷第六連卽備補連併作三連所有蒲　　及嘉興駐所　　　　惟拱埠四　安　　等　　　駐　該仍　憲兵一排駐防該處 
[江西]  
　　張動派員　　銀行上年李督軍成省長因　省余　困難市面恐慌與南灣鐵路總理李盛錫面商擬經鐵一賢本雄厚之銀行以救市　李赴京時　道至徐州與張動談及此事已得張之問意現聞　已銀萬某挾鉅欵到　組織銀行尚恐不數再擬招集股本二百萬元方始開辦所有設行地點聞已指定西大街儲蓄銀行爲開辦之所 
　　方鎭守使赴任新任贛西鎭守使方本仁已於三十號起程履任李督軍派楊副官長代表與何參謀長譚交際員第六師齊師長旅團各長曁戚省長財政　高等地方審檢各廳長　章道尹南昌新建兩知事警務處長水巡所長等俱至朦王　歡送總商會龔慮兩會長送至河干方鎭守使一一答謝始展纜啓大行約抵萍鄕之期當在下月三十以後云 
[湖北]  
　　漢口上年商業概略漢口爲通商大埠自歐戰發生商業大受影響惟去年隂曆年底天氣晴和各帮鄕賬易於歸結市面頗爲流通生意最獲利者以洋紗帮爲第一錢帮次之顏料帮藥材帮疋頭帮燭葉油帮雜貨又次之春餘各帮均獲利有限兹將錢業各莊盈餘數目列下黄陂銀行三萬六千　益五萬咸敦義二萬二千啓泰二萬鉅昌二萬乾巽裕一萬五千怡祥一萬五千慶豐一萬五千恒和一萬四千和祥一萬謙字泰一萬二千乾升九千保豐八千萃豐九千華盛一萬久裕八千善昌一萬二千惠豐裕辨千裕通一萬二千恒春五千嘉裕五千致和五千寳善二千德豐三萬六千泰昌二萬九千滙通二萬五千德興二萬四千安康二萬二千德安慶二萬一千太和二萬一千廣大一萬五千豐記一萬五千同豐一萬五千久和一萬五千振昌一萬四千怡康一萬保昌一萬三千遠大八千裕川八千兆元八千太康八千立生八千兆昌六千志大成七千協昌五千恒興五千裕和七千宏昌三千 
　　財廳長禁發小票鄂省各大小錢店於前清時代均曾發行錢票名曰花票最爲紊亂幣政宣統間已經嚴禁入民國後始行禁絶近因銅元缺乏官票濫滯四鄕鎭市圈坊公所善堂發行之一二百文小票流行武漢商民樂於使用價值高於官票　與銅元相等各錢商遂援例要求花票復活已陳請商會長般友於代達財政廳長省長極力運動希圖准行張財政廳長以四鄕小票早經飭令禁絶豈可再准錢商發票益擾金融决計不允又聞漢口商會亦有發行小票之議已經各帮董討論大多數不肯贊成未能實行云 
雜評一 
[攷試與敎育（一子）]  
　　昨日抱一通信述日本東京高等工校生徒監阪田氏之言曰諸君談職業敎育乎幸在中國若在日本今日開會所標揭之題曰爲實業敎育也敎育家席爲之滿若曰爲職業敎育也則中流以上之社會决無往者殆其階級思想之　烈平民主義之不發達故有此現象云云意蓋深有所欺也 
　　雖然若在我國今日言之現象將如何乎勿論普通社會與上流社會言敎育則聞而生倦言做官則皆　然以起試　此種民族其階級思想之劇烈平民主義之不　遠較之日本爲何如乎 
　　此非我之有意誣　吾國人也證以今日文官攷試　　之消息吾雖欲曲諱之而無從者嗚呼此最大之病根不剷除而欲言敎育也遠矣况乎其爲與自尊自大相反之職業敎育也試 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[星期一之金融調查]  
　　昨日星期一遠期標金與現貨條金之價均跌銀樓首飾足赤每兩亦跌至四十三元各金號結出陽曆三四月份先令三四十萬兩其價三月份者爲三先令七辦士三七五四月份者爲三先令七辦士一二五至三先令七辦士上午東洋公司輪船進口裝來台灣銀行大條銀九十條中國銀行由福建裝來現洋十三萬元道勝銀行又有現銀五萬兩運往哈爾濱亦於昨日裝輪出口云 
[美國敎育家第一日講演記]  
　　江蘇省敎育會於五六七三日開講演大會三次請美國衞西琴博士分日講演各情已誌前報昨日爲第一次會期於下午四時半開會講題爲敎育爲生人能力之科學共分三節昨所講者爲第一節中國衰弱之原因略謂中國對於感情知覺道德三項最重自然能使不偏不倚爲歐西各國及印度所不及所以世界古國如希臘羅馬等均已滅亡而中國獨能存在惟因過於自然而一切言語行爲流於隨便不自注意今反以不自然的敎育方法補救之愈覺日就衰敗云講畢已六時二刻是日天氣嚴寒而聽講者異常踴躍敎育界之熱心洵不可及也 
[道屬高等小學聯合運動之先聲]  
　　道視學兼滬海道屬行政人員聯合曾長余沅以道屬高小學校校長聯合會上次議决案開道屬十二縣高等小學聯合運動會每於春季舉行俾各校得以互相觀摩藉資研究現定陽曆四月二十三四五日卽隂曆三月三四五日舉行第一次道屬十二縣高等小學聯合運動會以滬海道徐道尹爲會長設事務所於尚文路由道視學余沅爲該事務所主任分事務部技術部兩部業由道尹公署訓令道屬十二縣轉行各學籌備惟女學校因往來路途跋涉寄宿不便暫不附設云 
[推行新銀輔幣之通令]  
　　上海縣署昨接江蘇財政廳長訓令文云案奉財政部令開查本部前因造幣總廠先就天津地方發行中元二角一角三種新銀輔幣當經通行知照飭屬遵用在案兹據該廠呈稱查本廠前以遵奉國幣條例籌鑄中元二角一角三種新銀輔幣先從天津發行卽經詳請大部咨行各部省轉飭所屬無論租稅釐捐部電輪路及其他一切收入一律遵照條例收受位以十進不得絲毫折扣並出示曉諭商民須知公家收入商欵貿易均極便利任聽需用何種隨時可向國家銀行兌換例如一元銀幣一枚換給中元兩枚或二角五枚或一角十枚至需用大圓時仍可持所存輔幣前往換給一元新幣兌額並無限制出入價尤一律不致稍有虧蝕案關幣制俾期周知奉批據經分别咨飭各在案兹查此項新銀輔幣亟應次第推行當經商明北京中國銀行曁魯豫等省中交分行續在京兆山東河南境内分别代任發行自應再請查案咨行以重幣制理合呈請大部鑒核俯准咨行京兆尹山東河南省長飭屬申明示諭一面並咨交通部再爲行令京奉京張京綏京漢汴洛隴海津浦駱濟各路局轉知各站一體通用等情查前項三種新銀輔幣在京兆山東河南等處發行伊始關係幣制前途至爲重要所有官欵出入商業貿易曁在輔各幣互相交換悉應遵照國幣條例辦理並確遵十進行用不得絲毫折扣及拒絶不用違者照國幣條例施行細則第九條處罰除分行並指令照准外合令佈遵照轉飭所屬並示諭商民一體遵照仰即呈復此令等因奉此查鑄行新銀輔幣一案前奉財政部訓令到廳即經轉行在案兹奉前因除分行外合亟令仰該知事出示曉諭並傳知商會一體遵照此項新銀輔幣概以十進行用不得拒絶折扣致干處罰切切此令 
[再誌棉紗價格之低降]  
　　本埠棉紗市面因受外洋滙水及美國花價大跌之影響故十支十二支印度紗價較紅船時每包跌銀五兩有餘東洋紗跌三兩有餘本廠紗亦跌二兩五錢及至昨日市面更爲清淡惟星期六各紗號曾有三千餘包售於川帮其價尚佳當不致十分受虧云 
[歐戰聲中之煤炭業]  
　　滬上各工廠公司等所用之烟煤大半購自東洋而北省開平煤鑛之煤銷場亦頗暢旺向來售價每噸約銀五六兩近自歐戰以來水脚加增且自客冬迄今外洋匯水日大煤價亦遂飛漲每噸較前漲起銀三四兩上年華商業此者凡定貨與存貨較多之家莫不獲利如新閘路之義泰興等歲底結賬約餘二十餘萬金尚有柴炭號亦隨之獲利如源利公松泰仁成豐泰等每家亦餘二三千金不等云 
[軋花廠上年之盈餘]  
　　英租界北泥城及新閘一帶各軋花廠上年春夏營業不甚發達秋冬尚佳因蘇松太三屬棉花收成頗豐較之乙卯年多十分之三籽花買價每擔十一二元軋净火機花衣脫售均有餘利可圖如衍慶里薛文泰經理之益泰花廠可餘銀二萬六千兩醬園弄口永茂盈餘二萬兩尚有雲龍禮和進豐三廠則餘一萬五六千至二萬金不等今正各廠均已開機矣 
[粤路股東開會紀]  
　　旅滬粤路股東以該路開辦至今已歷十有一載計其成績成路僅四百里糜費至三千三百萬元若以老本六釐週息加入已逾四千萬元則核計該路造本每里實需十萬元前經旅滬各省粤路股東維持會具禀交通部請予嚴行查辦並請將該路收爲國有在案今以國有一層磋商尚未就緒而粤漢股東提議招商承辦一節亦尚未得要領嗣後辦法如何姑置不論而頭二期交欵之期已届計應交之欵共需一千四百萬元各股東僅執收單公司迄未將正式股票發給羣情因之大憤昨日午後由粤路股東會召集全體會員討論維持股東血本辦法計到會者如李少庚陳翊周童廷璧徐菊如王恒齋秦炳如金介堂黄少岩周薇閣王文典梁綸卿許奏雲等百餘人三時開會議論頗爲激昻旋經議决由各股東聯名具禀交通部飭令公司倣照浙路辦法首期五股併作一股二期兩股併作一股適合五元整股之數並將以前應得六釐週息一併罰銷如此則公司可獲五六百萬元之鉅利而頭二期之股東亦可勉保血本全體贊成卽日禀部請予施行而散 
[鐵路局長調動紀聞]  
　　近聞滬寗滬杭甬兩路局長鍾文耀有調動消息據云鍾局長因與某公司辦理交涉頗形棘手故憤而辭職其電部措詞以舊疾劇發不能治事恐誤要公請即開去差使云云刻交通部有派江某南下暫代局長之說惟尚未見明文未知確否姑誌之以觀其後 
[聯運貨物辦法]  
　　滬杭甬鐵路運輸總管通告各轉運公司云凡聯運貨物目前暫照本路定價收費在麥根路站之搬費並歸滬寗鐵路擔任惟應注意者本路貨物章程所載之特價以及特准各轉運之特價自南站及本路各站往返者不得施行於麥根路站或上海北站並現今本路與滬寧所訂與各商家及轉運之特價概不得適用於聯運之貨物 
　　例如有米三十噸自無錫運至閘口其計算方法如下無錫至上海北站或麥根路運費二十一元上海北站或麥根路至閘口照貨章四等甲加五成收費其里程自一百零四里或一百二十五里每噸應收費一元五角另加五成即須淨收每噸洋二元二角五分而三十噸則應共收洋六十七元五角也是以三十噸米自無錫至閘口照現在運價除裝卸歸商人自理外應共收洋八十八元五角 
　　再如生絲十包重十擔自杭州運至南京計算運價方法如下　　查杭州至麥根路其里程爲一百十七英里照貨章爲一等乙加五成即五角三分加五成每擔爲七角九分五釐十擔共應收七元九角五分麥根路至南京每包九角十擔則應收九元故如生絲十包重十擔者自杭州至南京通共應收運價十六元九角五分 
[西報紀駐滬美艦之布置]  
　　文滙報云浦江中泊有美國軍艦數艘連口因美德帮交有决裂之說佈置一切頗爲忙碌若美國果向德國宣戰則美艦即須駛出口外以遵交戰國軍艦不得久泊於中立國口岸之公例云 
[再紀華僑代表蒞滬之酬應]  
　　南洋吉隆坡華僑公推之國會選舉代表謝碧田君等此次來滬頗受社會歡迎兹悉謝君於昨午親詣工商研究會接洽一切當由徐賡華君延入會談謝君允將會中章程分寄南洋各屬以便招致並經謝君提議要求該會正會長楊小川君轉呈中央速行組織赴南洋各局遊歷轉考察工商事宜組成後擬請海軍部選派兵艦護送出洋事畢後即引領南洋華僑組織之回華懇親團同乘原艦返華（華僑懇親團本擬三月間起程回華）以壯觀瞻而資親愛誠一舉而兩利云云當由該會允爲代致會長迅即轉電政府請交兩院核准繼由徐君陪入南洋商業學校參觀經吳校長分别指引展覽既畢始興辭而去 
　　工商研究會同人因悉國貨維持會定期七號開會歡迎南洋華僑國會選舉代表謝碧田李懷霜及熊尚父伍平一諸君於中旺亞錢江曾館是以該會亦擬於七日下午二時假該處開會歡迎謝李諸君及該會海外調查員徐賡華君昨已分函各會員届期蒞會共襄盛舉 
　　江蘇特派交涉員楊小川君定於今日午後五時設筵請李懷霜謝碧田伍平一熊尚父諸華僑及工商研究會各職員到署歡飲昨先備柬相邀 
[政府禁絶鴉片之决心]  
　　禁煙期限已迫外間傳說不一有謂可望略爲展期者有謂現尚有人運動收買存土者兹得最近消息收買存土巳不成問題因禁煙條約至本年三月三十一日滿期一律淨絶吾國政府以届時所有未經售完之洋藥應由英政府飭令業土行家一律移出中國區域之外此爲正當辦法他非所知云 
[總商會對於推行印花之意見]  
　　上海總商會因迭准本埠各官廳函託勸導各商購貼印花而南北市各商號則時常有人赴會報告謂近來檢查印花非常挑剔動受苛罰殊非體恤商艱之道應請維護等情當經該會於常會時議决提出意鑡書函達財政廳略云竊查印花稅各國認爲一種良稅何以我國行之而未著成效非稅法之不良實辦理之未　查前頒印花稅法規定十元以上貼用印花一分現忽變更爲十元以下苛細滋擾民怨沸騰而尤以最近檢查易釀事端任意罰鍰商情困苦非呈請財政部按照原頒稅法參以上年商會聯合會審查印花稅案修改頒布恐難推行盡利迭准函託證以情形用陳意見云云 
[會議依周塘籌欵問題]  
　　工巡捐局前擬與浚浦局訂立合同借欵修築依周塘馬路一案江蘇省議會恐損主權呈請省公署核准改歸江南水利局籌辦嗣因省庫支絀此項經費由地方自行籌劃經齊省長訓令上寳兩縣沈張兩知事曾邀上寳兩縣士紳磋商籌辦沈知事即商允張知事定期五日在上海縣公署集議等情已誌前報昨日午後寳山縣知事張允高江南水利局總辦沈佺上海工巡捐局局長朱鈞弼寳山殷行鄕紳董李文浦吳淞鎭鎭董朱治上海引翔港紳董王銓運王銓達等均如期蒞縣於三時開議直至五時始行議畢至所議籌欵及築路辦法俟探明續錄 
[學生嚇退强盜]  
　　前日下午三點鐘有匪徒五人至華界宜樂里粤人梁姓家敲門入内一匪行將梁氏婦揪住嚇禁聲張兩匪登樓攫物幸樓上有男童數輩爲梁氏親戚因學堂尚未開課物來探親者該匪等亦嚇禁之惟中有一童走出天棚外大吹警笛匪徒見勢佳立即逸去梁姓家遂未失一物 
[浦東發生刦案]  
浦東四眼廟（上海南滙交界）鄕民朱阿榮家於前日夜半時突來口操客音之盜匪十餘人撞門入室各出利刃恫嚇用麻繩將闔家男女盡行綑縛翻箱倒篋任意搜刦銀洋服飾約值五百餘金携贓而去昨經該事主開單投報上南兩縣公署請求飭緝 
[復訊萬昌當舖盜案]  
　　南京路萬昌當舖於一月十一號夜被盜五六人持械躍入店堂刦去現洋鈔票二百十八元逃逸該盜等尤敢沿途拒捕開鎗以致流彈擊傷行路婦人兩口一盜逃至山東路福州路口被總巡捕房華探趙金泉開鎗擊斃嗣經法捕房緝獲巨盜丁三花子高登魁仇志遠三人經老閘捕房查與萬昌被刦一案有關商請法捕房將丁等三盜提解公共公廨訊供收押在案昨晨由廨復訊據中西包探禀稱曾向該盜等研詰語多游移今將該盜等在法捕房之西文供單呈請察核訊之丁高仇三盜均不承認搶刦萬昌當舖並據該當櫃夥吳貽錫投訴當時因各盜執有手鎗非常驚恐故面貎未經認明關讞員商之英卓副領事判被告仍均還押聽候查明於下禮拜一再訊 
[喇格納路盜案續誌]  
　　法新租界喇格納路一百二十四號門牌邵立坤家於前晚八點一刻時被盜搶刦已略紀昨報兹悉當時共有盜匪十餘人均操外路口音先在門外撳按電鈴由傭婦出外開門卽有七八人各持手鎗利刃一擁而入餘匪在外把風入内之後該盜等將利刃揷於檯子中間並帶有麻繩一大把欲將事主等捆縛幸事主不與計較故未被捆當被搶去金表金練金别針壓髮鑽戒等物一匪用刀將事主身上所束之肚兜割破搜去鈔票一百二十元共計值洋六百除元尚欲登樓行刦惟是時邵之家屬已將樓門緊閉故未上樓各盜即携贓逸 
 
 
 

Page 11

 
 
去事後由邵報告捕房捕頭諭令探目沈德福包探李祥卿前往勘明緝拿究辦 
　　又一訪員報告謂邵姓傭婦開門後各匪闖入卽有一匪將該傭婦揪住出視手鎗嚇禁聲張餘匪同入客堂時邵立坤正與眷眷屬晚膳一匪出刀猛揷檯上並各出手鎗恐嚇時有一車夫在旁伺候亦被縛住各匪即任意搜括並在邵身上檢視一週迫令解衣所束之肚兜袋用刀劃斷取去連同首飾鈔洋共值五六百元旋經邵告以袋内有漢玉兩塊素所珍愛可否請予留下匪即應聲給還時邵女小寳在旁噤不敢言因思耳上帶有金圜手上並有鑽戒等物恐被刦去急自取下擲於坑榻底下未被窺見後由邵婦掩出後門告知鄰居急吹警笛若輩始呼嘯而去臨行時並稱如報捕房後當報復等語昨晨邵開具失單投報嵩山路捕房即由捕頭飭令探捕上緊跴緝務獲嚴究 
[三誌南成都路之暗殺案]  
　　寓居新閘南成都路寳裕坊二百三十六號門牌前清淮揚道蒯光典之二夫人蒯王氏及其第五子蒯彥光於上月三十號黎明時被人用刀勒斷喉管斃命由捕報告公共公廨中西官騐明諭令尸屬棺殮並將在逃家丁王廣福之舉薦人成衣匠王得成拘案諭交妥保聽候緝兇解究在案兹悉王得成因無保人押在捕房昨晨由探將王解廨請示據華探目李星福與九號西探目斐司蓋潑相繼上堂禀稱在逃之王廣福係由被告托蒯宅大太太處傭婦之子作保代薦現該傭婦之子亦已逃逸業已派人分往各處偵緝兇犯應請展期研訊云云會審員王肇之君商之英白副領事以王得成既無保人判仍帶回捕房諭探趕緝兇犯到案訂期研訊 
[嚇詐不遂之戲弄]  
　　公共租界大馬路西段某煙紙店日前接有揑名信函恐嚇圖詐該店置之不睬詎前日午後有人將形似炸彈之洋鐵罐一只上揷着火之線香一炷乘隙置於該店櫃上旋經店夥瞥見察係危險物品即報新閘捕房飭探將洋鐵罐帶入捕房詳加察驗内雖儲有炸藥並無炸力捕頭諭飭各探偵緝棄置之人務獲解究 
[裁撤接軌彈壓員警]  
　　滬寗滬杭甬接軌工程時代設有工程彈壓委員一人巡警十名以資彈壓現在工程告竣業已通車售票所有徐家滙梵王渡龍華路新站均歸上海警務所管轄鍾局長昨令該彈壓委員飭卽銷差另候委用原缺即行裁撤並將原設巡警十名撥歸王巡官分派各站巡護以節經費 
[再誌發現被人戳斃之屍身]  
　　法新租界白爾部路發現男尸一具由捕房車送輔元堂驗尸所查明有無尸屬再行核辦在案現有尸親沈氏至捕房聲稱死者名王大大係婦人之外祖父年七十四歲蘇州人前爲成衣匠今因年老停工並無兒女躭擱在婦人家中於隂曆十一日晚出外未回不料被人戳斃惟外祖父素來與人毫無仇隙故何人行兇難以臆度请求免騐俾即備棺成殮等語捕頭囑令具結准予自行棺殮並飭各探嚴緝兇手務獲訊辦 
[儲蓄共濟會成立]  
　　滬寗滬杭甬兩路員司組織儲蓄共濟會一事業誌前報兹悉該會已實行開辦於四號在鐵道協會開成立大會討論章程到會會員有一百餘人並投票選舉正副會長及書記會計查帳各職員聞内容極爲完備資本暫定萬元會員每月儲金均扣薪水百分之五借欵利息按月一分儲金利息每月五釐並於借欵外另訂抵押辦法已由幹事部草擬細章不日實行 
[調撥兵輪巡查海盜]  
　　外海水警第一廳長温幹臣以北洋將次解凍滬上商船均將儎運布疋洋貨等物開駛赴北名曰頭帮惟恐海盜糾衆行刦擬將淞口以外各海島先行派艦巡查以防海盜潛伏故於前日調撥策電虎威兩兵輪由淞駛往泗礁黄龍大羊小洋大戢小戢等山嚴行梭巡俾頭帮放洋商船可無盜刦之虞云 
[製造局紀事兩則]  
　　上海製造局軍廠經費現經陸軍部規定民國六年份鑄造額定各項軍械祇准動用銀六十萬兩如有另飭添造各項軍用物件准予額外請部籌撥業已由部飭行該局總辦遵照矣 
　　製造局李總辦近查本局四周荒地所竪界石均因年久大半棄去兹爲預防隣右侵佔起見按照舊圖勘明界線逐一加揷界石以重公地昨已派員查勘明白一律安設 
[滬濱各校之新春消息（四）]  
　　羣賢女學南市外施家弄羣賢女學校自蔣蕙珍女士組織以來已經三載去歲寒假時開游藝會各科成績斐然可觀來賓濟濟頗極一時之盛兹於隂曆正月十四日開學聞新舊學生甚爲發達 
　　競進學校本城三牌樓盛家弄私立競進學校係襄社主任王匪安君創辦一載於兹敎授甚爲合宜入學者衆本年春季增設法文德文兩科並聘周履千爲助敎定夏曆正月廿一日開學　　愛羣女學本城蓬萊路愛羣女學校創辦有年除敎授日常課程外去年秋間增設各種手工音樂等科頗爲敏捷以故入學生徒爲數甚多已於昨日開學現該校已分設支部尚須擴充學額招收生徒以期普及 
　　尚質學校唐君慶馥以滬北滬寗火車站一帶地方日見繁盛特在華童公學對面克能海路存厚里一弄創辦尚質學校業已佈置就緒所招生徒已有數十人現定正月十六日開學 
　　廣智學校閘北寳山路義品里私立廣智兩等小學校創辦二載校風勤樸今歲報名者已　二百餘人該校校長陳少卿以校屋不敷特擴充校舍寄宿舍並增設商業科加聘故之珍爲主任女校添設家事縫紉科聘周詠仙顧秀中二女士爲主任已於本月十四日開學校名限月底截止 
　　萃英小學萃英小學校今春另添新校舍於北浙江路華安坊二弄除增設高小科及女學部外夜間又附設英文日文專修科已於本月四日上午十句鐘開校學生較去年益衆 
　　競雄女校白克路競雄女學於五日上午九時行開學禮學生到者近百數十人首由幹事長陳佩認君報告本學期辦理方針大旨謂鄙人今年辭去他項職務悉心盡力謀本校之發展其師範一科爲本校之主體各種科目當益求完備而於實習上尤應注意云云繼由校長徐自華君訓詞略謂考查去年成績均尚優美足徵諸生於自修時頗能致力但以後只可有競爭心不當有嫉妬心此則於道德品行最有關係者也並謂今年爲秋俠殉國十周紀念假期内擬赴杭旅行展謁祠墓以伸感仰云 
　　圖畫夜館西門外圖畫美術學院附設半夜木炭肖像科歷有年所嗣因帝制問題發生晚間道途戒嚴交通阻礙停辦近有多數商學界有志畫學而日間爲職業所牽制不能入學研究者要求該院仍行附設夜科以遂嚮學之願兹聞該院長張劉二君已允學者之請添設甲乙二科改名爲夜館速成科日内報名者甚形踴躍已定於隂曆正月二十五日開課 
　　學生會日校寰球中國學生會日校昨日開學新舊學生報到者甚形踴躍校長楊德鈞君原擬即日開班授課奈有多數外埠學生拘於舊曆習慣紛紛來函僉謂不克如期到校懇請展期開課以示體恤等情楊校長刻已准如所請定於本月十二號（隂曆正月二十一日）開班上課 
　　民生女學法界仁和里民生女學校昨日（十三日）開職員會校長校董及敎職員均列席議决推廣半費生額並應地方現勢之需要於初等四年級增設英文一科使青年子女及家計清貧者均得求學 
　　少年社日校閘北七浦路懷德里新組織一中華少年社其附設之日校於本月十一日開學午後一時行開學禮該校校長爲楊其域君係省立第二師範畢業生聘定敎員十一人聞報名者已達百餘云 
[洞庭東山賽會之惡俗]  
　　昨有友人來自洞庭山述及洞庭東山每年隂曆正月初九日各村莊農人咸稱是日爲天誕日必賽猛將會頗爲熱鬧惟賽會時爭毆肇禍必不能免蓋各會首上山至糖子嶺及至下山時互相爭競以在先者爲今年蠶花豐收之朕兆雖屢經地方官出示禁賽若輩終置若罔聞今　各會首舉行斯會更興高彩烈有養田村會首周增堂與楊家橋村會首陸鼎發兄弟等因迎賽猛將爭先挾仇於事後各持鐵器在途攢毆致將陸鼎發會中之人三四名擊傷命垂呼吸現聞此事爲吳縣知事訪悉已派警察某區員前往調查並嚴拿各會首到案懲儆以期永遠禁絶云云 
[開濬走馬塘無庸督工]  
　　上海縣知事據引翔港鄕經董函開濬走馬塘等情當於昨日批答云來牘已悉所請爲興修水利起見應准備案給示至派吏督工一節可無庸議卽仰該經董隨時監察督促進行可也 
[修建陸家渡木橋]  
　　浦東陸家渡中市向有木橋一座年久失修諸多危險近由洋涇市經董劉頡雲潘作臣邀同該處紳董沈杏苑曁信昌泰木行經理王烈松熒昌火柴廠經理邵爾康等會商議决將該橋重行修建并加闊一尺加高五寸所有經費由信昌泰熒昌等分認業於昨日起興工修建矣 
[警署不受彈壓費]  
　　淞滬警察廳徐廳長前因商民居戸凡有新開商舗及婚喪等事往往請派警察彈壓本廳所屬警士不敷分派未便准行嗣經地方紳商一再請求曾經傳諭各區署所警正警佐酌派彈壓在案兹聞此次商船會館因新正演戲請一分駐所派警彈壓事後致送洋銀八元經該所李警佐立即璧還並作函復謝謂警察保衞原係應盡之義務無須酬謝云云 
[鴻運樓上年之營業]  
　　法大馬路鴻運樓酒館開設多年同業皆推爲巨擘二年歲終賬結统年生意有十二萬元之鉅惟獲利甚微因自歐戰後各項海味價頗昻貴故去年盈餘較昔稍遜云 
[潑翻油鍋之小禍]  
　　昨日午後一時法大馬路前新街口因修築馬路煎熬柏油一時不愼誤將油鍋潑翻着火燒毁三百十一號門福康祥烟膏店之牌門數扇幸卽撲滅損失尚少 
[慶賀元宵]  
　　今日爲舊曆元宵佳節甯波旅滬同鄕會訂於上午十時在法租界四明公所舉行團拜禮先期由會首點綴一切聞自公所大門至内　均有燈彩云 
[急遽下車之殷鑒]  
　　寳山人金福祥年約五十餘歲前日乘坐電車至華記路找尋匠沈杏生因下車不愼跌傷前胸及太陽穴等處由捕車送醫院醫治無效將尸車送驗尸所昨經公共公廨中中讞員蒞所驗明傷及前胸身死無訛塡明尸格諭令尸姪金榮生棺殮並珦見證婦人李王氏賣票人方長生訊明死者實因下車不愼跌傷殞命諭各退去候示 
[兩少年之惡鬭]  
　　住居閘北均濟里之陳維敬年十七歲昨與鄰居十六歲之王金有因搶奪戲單起釁爭鬭陳被王用尖刀戳傷腰部血流如注當由四區一分所崗警一併拘入該所趙警佐諭將受傷人送紅十字會醫院醫治一面將王金有解送司法科經李科員研訊據供此刀係陳維敬之物陳欲拔刀行兇故即奪刀還刺判送地方檢廳核辦 
　　另一訪函云鹽城人陳維敬又名大東仔現年十七歲住居閘北均濟里拉人力車度日前晚八時許拉車歸家在途與同鄕人王金有（現年十六歲）相遇因事衝突王金有卽該處水菓攤上搶取尖刀將陳維敬左腰猛戳二下陳受傷倒地流血不止經巡警查見將王拘住並抄獲凶刀連同受傷人併送四區一分駐所趙警佐見受傷人勢甚沉重立命車送紅十字會爲之醫治王暫行管押迨至昨晨飭傳陳母盧氏到所詰問據稱今年五十一歲丈夫早故祗此一子拉車度日且五房祗此一子等語趙警佐命將陳維敬由紅十字會車回連同王金有陳盧氏及凶刀一把備函解送地方廳當由檢察官預審驗明陳維敬受傷屬實並由陳盧氏將血衣一件呈件請察問官以陳傷勢甚重着令車送新普育堂醫治王收押候究血衣發還兇刀存案陳盧氏着令回去候示一面派警前往肇事處調查起釁情由復候核辦 
[婦人尋獲逃媳]  
　　住居公共租界白克路向開馬車行之何甘棠前爲伊子松壽聘定住居本城已故前閘北警務長蔣夢九之女錫英爲室成婚後蔣女時常歸寗嗣於去年隂曆九月間在夫家捲取綢皮棉夾衣服百餘件並金銀珠翠銀水烟袋銀面盆等各物約值四五千金潛行逃逸當由何報告各捕房曁淞滬警察廳請緝並懸賞招尋在案兹有人向何報告謂該女現匿製造局西栅欄地方前日由何妻某氏與車夫等前往尋獲錫英陡見其姑急從後窗跳出登屋沈避於鄰家牀下尚有一男子亦乘機逸去後由警察搜尋始將錫英獲住惟所捲之物多已失去遂即扭至該處警署請爲訊究 
[尋獲走失四年之婦人]  
　　西鄕塘灣鎭附近陳家宅鄕民陳阿發昔爲木工近因雙目失明在麫坊中推磨度日其妻金氏於民國元年三月間走失無蹤兹陳據人報告謂該氏已嫁於董阿全爲妻現住青浦縣屬廣富林鎭陳遂偕同其叔陳小東等前往找尋果將該氏尋獲詢據該氏答稱當時實被塘灣人張大興曹王氏等誘出賣於董姓陳叔姪回家後據情報告地方警察第三區署派警將張大興曹王氏拘獲並傳到陳阿發叔姪函送地方警察事務所由景警佐主任於昨日備文派警將一千人證移送地方檢察廳訊辦 
[串拐女孩之懲治]  
　　韓德寳陳長德誘拐長浜路三百九十二號門牌胡廷富家八歲女孩妹妹藏匿虹口自來水街劉姓婦人家内圖賣被胡報告新閘捕房飭探將韓陳與女一併查獲昨解公共公廨經中西官研訊屬實判韓押西牢二年陳押九月女交其父領回 
[房屋失修之貽禍]  
　　住居新閘孟納拉路二百九十九號門牌之石熾君因房屋失修坍倒牆壁壓斃房客江彭氏昨由捕房將石傳至公共公廨請究先由捕房代表牛門律師上堂譯訴前情訊之被告延律師到堂代辯中中官判石存洋砋百元保出候再傳訊 
[柬請賭博之查究]  
　　浦東自舊曆新正以來賭風大熾雖經三區警署解警正督同各分駐所警佐查拿罰辦仍難禁絶日昨竟有自稱警廳偵探之許某（徐州人）遍發請帖定於元宵（即今晚）在其昌棧地方租借民房大開賭場事爲三區解警正訪悉業已飭警嚴拿務獲解究 
[拿獲一羣賭棍]  
　　住居七浦路六百零一號門牌之趙水金前晚糾衆聚賭抽頭被滙四捕房捕頭偵悉密飭中西包探前往拿獲賭徒陸阿海周榮林徐興初王阿侯吳阿狗苗和尚劉錦章毛子林吳根生陳金江唐仁秀李德生顧阿大鄔餘發高順卿等多人惟趙已聞風逸去當將陸等連同賭具帶入捕房昨解公共公廨經中西官訊知陸阿海周榮林徐興初均係搶刧婦女金飾之過犯判徐押西牢年半陸押一年周押九月餘人各罰洋三元充公並着緝提爲首之人解究 
雜評二 
[今日之敎育界（訥）]  
　　去年之春季始業因帝制戰爭之故經費竭蹶人心惶恐一歇而不能復開者大半敎育界氣象之黯淡令人短氣今之始業則開學消息招生廣告連續不絶於報紙辦學者之爭先踴躍爲昔所未見此敎育界之一好現象也 
　　去年以前之辦學大抵皆蹈空務末興學已十餘年而社會未獲一日之益者因敎育未嘗一日知所本也所以徘徊於歧途迷路中而從未有一日醒悟者因提倡敎育者之方針誤也今則敎育界之主張已幡然一變皆知實用之爲要矣所謂演講也宣言也考察也類能適合乎今日之需要是又一敎育界之好現象也 
吾敢爲中國敎育前途賀 
來函 
[張謇復韓恢君函]  
　　僕耳大名久矣去歲閱報屢見足下啓事一則聲明並無署名具函在外募欵之事一則聲所支配政府善後欵項情形一則聲明善後告竣以後凡關於黨務完全脫離關係卽日他往等語竊佩行事之正與傳聞不同甚盛甚盛今歲一月十二日忽得足下署名之函封上賤字既誤函末復無圖記而函中所云則係爲伏龍等家屬索欵三千元云云語意與足下啓事絶對相反當時以爲必係他人假託故未作答頃三十一日復荷來函賡續前說且有量予接濟之語函末復未署名而附以名刺人事多幻今乃尤甚姑且不辨就函所云義務僕之對於國家地方公益義務固未敢稍後也往者不論最近如徐淮海冬春急振蔡松坡圖書館等莫不竭棉力從諸君子後以盡義務惟是義務有範圍取予有界限非黨與不黨之謂尤非予即爲義務之謂稍明事理者殆無不知之况偉人之列如先生者耶至伏龍等之事實足下前函已承明掠仰又何言今歲南通公益預計尚需鉅萬實無餘力足副尊屬恐左右不察而又不知前後兩函之是否出於先生函署所在之地亦恐不眞故登報奉答期與足下啓事先後輝映耳幸鑒 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[元宵觀龍燈記] [  鱗爪]  
　　上元之夕客有夸龍燈於余者余偕往而觀之維時星月在天金吾不禁六街風靜九陌塵驚士女聯翩而遊兒童酣嬉而舞時則燈猶未至也唯見夫電燈汽燈一白如畫而已忽焉鉦鼓喧闐管絃雜遝有無數火光燭於空際由一路迤邐而來者一一在目萬狀千名不可殫述其式有長燈方燈小袞燈大袞燈象人事者有騎馬燈萬眼燈照心燈象器物者有船燈橋燈琉璃球燈象花木鳥獸類者有犬燈鹿燈魚燈蓮花燈梔子燈葡萄燈（以上燈名並見宋范至能詩注）此猶民間之燈戲也若夫周穆王之長生燈鳳腦燈漢高祖之青玉九枝燈武帝之芳苡燈青櫨燈魏太祖之百華燈唐玄宗之白鷺轉花黄龍吐水金鳥銀燕浮光洞攢星閣諸燈皆帝王之燈戲也迺後之好事者輒仿製之是不啻爲古帝王作一影片俾輝光照耀於歷史上焉最後則由燈光人影中滾滾而出者一龍蜿蜒於前一龍追逐於後其龍有頭有尾身凡九節節節有光用九人掉之各袒左臂前則一人以燈球相導引爲驪龍項下珠進退左右天矯自如迎之者前有鞭爆之聲從之者後有金鼓之響一時觀者蟻聚蜂屯萬頭攢動莫不高聲喝采鼓掌如雷余作而嘆曰噫是龍之爲靈昭昭也不産於家不畜於物類不恒見於世豈任人之愚弄而冥頑不靈耶抑龍之自爲行動而變幻不測耶是不知燈可戲而龍不可戲也客曰否子不聞二龍故事乎往者太歲在龍孽龍爲怪湖北山洞中石龍出現鱗甲森然躍躍欲動一般攀龍之士譁然曰神龍見矣海内傳播視爲美談迨有識者見之則曰石也其猶龍乎殆其死歟此一龍也廣東觀音山上有龍焉盤踞其巓爲窟穴久而不去忽而興風作浪忽而行雨騰雲變化翻覆不可方物其徧體生有逆鱗稍攖其鱗而觸其怒則縱其蝦兵蟹將以奮鬭於蠻烟蛋霧之鄕噬人而肥大爲地方害世以毒龍目之及其後也則率龍子龍孫蠕蠕然鼓鬣揚鬐而南徙瓊海去矣是又一龍也之二龍者本非龍種一則想成龍上天而龍不能成一則欲從龍爲雲而龍不得從也當是之時徒見一秃尾龍被所值四十萬金之龍袍上天而逝哀號於其下者祗有攀龍髯而抱遺弓耳迄今南海龍王怒潮未息又得有獻寳於龍宫者倘一旦風波復作而龍漦之禍恐不免矣是故爲燈戲者思欲假神物以厭勝以一龍爲之導又以一龍爲之從迨至落燈節後游玩既畢迺批龍鱗碎龍骨斷龍頭龍尾而投之一炬之中則孽龍之怪乃熄豈徒爲是魚龍曼衍之戲而已哉昔者葉公好龍見假龍則喜見眞龍則懼今吾子視假龍若眞龍是好龍不若葉公也余聞客言迺恍然曰龍見首不見尾此其所以爲神乎因泚筆爲之記（五） 
[觀燈曲] [  楓隱]  
　　觀燈好觀燈好元宵觀燈直到曉吾聞天官好樂地官好人水官好燈上元三官下降日前後三夜俱放燈（事見七修類稿放燈二字見鄰畿雜志）是夕金吾弛禁魚鑰啓萬人空巷驩聲騰火樹輝煌銀花燦來往如遊不夜城自非青藜照讀同劉向（劉向外傳上元夜人皆遊賞向獨在家讀書太乙神遂以青藜照向）誰不觀燈從時尚我亦隨衆出觀燈覩燈未免增惆悵憶昔洪憲將登極觀燈亦正逢元夕是時民氣被壓鬱不揚燈光黯淡慘無色方今民國運重光總統賢明寮寀良同一觀燈民大樂見燈民意可參詳君不見獅子燈張牙舞爪勢猙獰宛如睡獅夢初覺雄吼一聲百獸驚鯉魚燈揚　跋浪似長鯨又如專制乍推翻自由恢復精神增花籃燈五色燦爛花枝盈渾如五大民族合成共和國生意盎然春臺登繡球燈五光十色如球形更如五色國旗繞徧地球上日所出入皆光明他如螳蜋燈螳蜋捕蟬戒貪人蜈蚣燈百足扶持勉合羣狀元燈如某名宿第一花探京華秀兎兒燈如小梅郎蓮花玉貌月中藏馬燈志在騰千里龍燈效順亦戢尾其餘諸燈一一放光明照見千門萬戸慶祝共和復活情噫吁嚱同一觀燈試把今昔比昔何憂兮今何喜乃知憂喜不在燈觀燈即見民心理吾願中華民國從今年年進步如春旭每逢燈節聽我來唱觀燈曲（五） 
談叢 
　　上元燈景就予所見以處州府之遂昌縣爲最盛時爲辛亥邑廟張燈五夕裝飾儼如王宫合邑士紳各獻所有燈彩懸之殿中密無寸隙龍燈長至百餘節龍頭已出北門而龍尾尚在南門外山嶺間也廟中百戲雜陳演崑劇皆全本鄕村兒女多知音者弁攢集而無喧呶之聲因念禁内觀燈共莊嚴景象當亦不過爾爾爰秦上元宫詞八首以紀其事至今猶未能忘詞云百步瓊台御道旁銅盤高柱挹仙漿夜來一陣天風過三十六宫聞異香藻扃黼帳籕金花百折長廊抱水斜一夜玉簫吹不斷月中開遍白山茶百隊羊燈侍晏回銀花火樹一齊開瑶階召取天龍舞萬朶紅雲上殿來銀燭千條擁洛神繞樓簫鼓任梭巡挑燈侍衞多於鯽盡是盤金窄袖人龍頭個個掛紅巾閤子門開出入頻滿殿衣香收不起六宫都有看燈人珮環聲繞鳳皇池滿院笙歌上晏時忙煞梨園諸子弟宫燈影裏畫蛾眉麝腦頻添滿御爐内家更直自招呼新來幾個如花女邀得君王一盼無絡索珠燈百寳粧層層排比到簷旁下邊正設千官宴時有好風吹酒香時宰其邑者爲朱芙鏡君君與夫人包者香氏亦有所咏惜予已忘今芙鏡已作古人者香夫人亦復焚棄筆硯但以眼涙洗面撫今思昔殊令人感慨不置[  天虚我生]  
家庭常識 
　　解酒醉爲此春酒以晏樂嘉賓而灌夫往往醉倒未免煞人風景予有療醉方甚驗可向藥肆購葛花三錢研碎用生水熟水各半冲服立愈且能去酒毒若醉不甚者即用葛花泡沸水俟微冷飲之亦佳 
　　反催眠術催眠術者使人不覺而入睡也予則有術能使人忘睡法以牡蠣之壳研細末用甜酒冲服之雖連夜不眠精神亦振又取　尾煅灰水調塗臍中亦驗 
　　魚骨消除法魚我所欲也然而偶不經意則鯁骨在喉苦趣不可名狀若以橄欖核磨水服則鯁立消多嚼橄欖尤驗如爲魚刺鯁喉則購柿餅囫圇呑之刺卽隨之而下更食橄欖足以消化於無形[  敬修子] （二） 
短篇小說 
[紅蘩蕗軼事（下）] [  太常仙蝶]  
　　是夜柰蘋與客陪坐小爵床前治其刀圭竟夕力與死神官戰夫人則伏於複室中不出直至柰蘋去後始奔出一視其子且捧紅蘩蕗之手求其速逃謂不能因我主僕母子之故累及大俠然比英雄人又安忍捨吾儕而去卒曰夫人吾今已成騎虎即欲逃者又安能逃蓋彼惡魔來時已率有衞隊六人至今守於宅外但俟小爵一愈吾儕卽付縲絏矣夫人大驚曰然乎紅蘩蕗立現爲凝定之色以指掩唇復指小爵夫人乃曰嗟乎吾儕終不能株累及君君尚宜圖自全之策勿爲我母子計也紅蘩蕗不聽日周全於小爵病榻之前復厚結門外衞隊出入乃得自由然柰蘋手術殊高小爵已日見起色惟吾儕之命運亦日蹙以後之事但能付上帝主之一日柰蘋復來立其身於門限之上儼如獰鬼暴聲言曰更二十四句鐘吾醫生之職務已告終國民之本分當開始矣侯爵夫人汝亦不必避我亦不必更憂汝子之病言次又顧紅蘩蕗曰白拉根内男爵汝狡獪之英國人此次亦入我網羅矣當無望再遁今汝可從吾言告我以汝之剿穴俾我得以往邀汝之同伴則將來汝死亦免孤寂紅蘩蕗聞語殊不驚詫交手胸次睫垂如闔發爲清緩之聲曰汝能識我最佳今可引我登斷頭之台至欲我賣友則紅蘩蕗殊非如是之人柰蘋乃大笑曰吾亦知汝之不爲也然汝英雄人吾亦敬汝今汝且死吾當許汝往别同伴汝亦願之乎紅蘩蕗此時乃不禁現爲感激之色曰固所願也特恐國民未必能耳柰蘋曰吾已許汝焉能自食其言今汝行耳紅蘩蕗初猶疑慮既見柰蘋顏色莊重似無戲言乃垂頭出室而去柰蘋目送之遠面上現爲獰笑一若自幸紅蘩蕗已墮其計者則自撫其佩刀廻身欲行忽見夫人面色灰白直自複室中奔出亂髮如雲披其雙肩目光驚顫爍爍有如午夜明星而氣度高貴仍不稍減然亦不禁屈膝跽於惡人之前哀聲求懇爲其子求爲我求復爲大俠紅蘩蕗求曰國民汝捕我而去吾固未嘗畏死但吾子不過初生之孩提耳復何罪哉而亦令受飲刃之痛言次大哭直暈於地柰蘋不顧但爲獰笑竟自奪門而出磋乎此一日之光隂如何而過吾亦不復憶矣但覺一室之中盡籠慘霧夫人性命已在旦夕猶力抱小爵不忍離其中略有一線之光明者但望紅蘩蕗之能來耳然光隂過去之速直同飛箭去柰蘋所定之時刻已不滿三十分鐘此時門外忽聞足音其聲沉重入耳即辨爲柰蘋乂聞有暴聲曰室中無他否則有衞隊答曰無之柰蘋又曰彼英國人已來耶則曰未也柰蘋似滿意則冷笑曰狗吾亦知其不能遁矣言次以足蹴門門乃砉然而闢柰蘋已進面上盡現殺氣巍立以對夫人然夫人亦無懼還報以目柰蘋作獰笑曰貴人汝儕非欲俟彼英人同入國民欄耶然無及矣小爵病愈亦足以饗吾神顧隊長曰來以其母子缚而置之車中隊長如語立前竟擁夫人及小爵去柰蘋復堅握予臂曰老賊汝年事巳多亦宜死矣予此時如入惡夢見夫人下樓亦茫然竟行則有四輪之車停於門外時天色已暮車影臥地乃類巨眚高座之上則有御人執鞭高踞斜睨諸人而笑柰蘋一一推吾人上車己亦上復於車窻探其頭曰隊長吾人尚須來此汝母擅動又叱其御人曰行也則聞鞭聲一響車已轆轆而奔時予驚悸亡魂亦不計及危險轉覺此身洞空了無牽掛夫人則猶抱其小爵微爲催眠之歌嗟乎人之將死乃尚有此鎭定之力吾生平亦罕觀矣久之車已出城明月窺窻而入其色如銀忽有笑聲一片直破空氣而出予乃不禁大愕蓋此笑聲予實聞之至熟顧又莫審其由來而夫人已破涕展其笑容握柰蘋之臂而呼曰白拉根内男爵吾不圖柰蘋竟爲汝也時予藉明月之光亦見柰蘋顏色則化裝已去其據車箱而坐者竟大俠紅蘩蕗也但見其伸首窻外含笑而呼曰安東尼今彼豎子又爲我所敗矣趣加而鞭明日當入瑞士言次復撫掌作稚子笑予亦不禁和之而笑（完） 
今日揷畫爲府院間隔閡已見消除九字組成 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十的前幻術及影戲 
[西術師演術小紀（見本報甲戌年四月初三日）]  
　　初一夜圓明園路西人戲院變演戲法即告白内英術師瓦納之奏技出出神入化動魄驚心演術八套皆空依傍略無跡象可尋空諸所有實諸所無自有戲法以來允推獨步我華人鳴鑼市上之手法藥法終覺沾泥帶絮此一遇目遽歎觀止餘俱塵垢視之繼有影畫五色絢纚光怪陸離深山大谷密籌疎篁變幻烟霞繽紛雨雪鳥獸虫魚之飛鳴食宿維妙維肖人物則五官四體運動如生喜怒各形描摸盡致與戲法並皆佳妙焉先是八點鐘赴該院者西人絡繹於道時雙環固掩八點半鐘門啓泰西人士踵門如水歸壑九點鐘許上下三層坐客幾滿西人而外粤國裙蠻姬粉黛居多院圓如　位置獨别火點於樓岑使光倒映共一百七十點如蓮房然仰視之令人目炫戲臺幛以絳簾九點鐘樂作拽簾臺現臺上色色精雅中懸一架如八赴圖枮紙牌長闊二寸許術人出與容爲禮以指彈之如飛絮落花隨風票墮手牌盈掬奉客抽取六具摺置手鎗中攀動鎗機振地一聲而紙牌仍貼架上神工鬼斧不倚不偏座客手之舞之足之蹈之撫掌笑聲振聾人耳一套既終臺上設花梨桌二具出瓶一杯一傾酒飲客隨各置桌中覆以皮筒中空無物術人喃喃有詞揭筒則杯瓶已易位覆筒逾刻已還原矣又出一鳥籠中蓄白燕三先懸臺上易置玻璃盒内玻璃四面澄澈中空可鑒巾裹其盒攀鎗一響而白燕數翼依然飲啄籠中其來無方神出鬼没所演各技均不借助於寸巾尺袱以爲遮掩惟此則以巾裹玻璃盒與鳥籠外亦用巾幅略一遮蓋耳然皆靈牙利齒非露尾藏頭者所能夢見又借客之手巾約指以炫其奇技異能約指則倩客閉置盒中琅琅有聲手巾則紅白二幅各剪一洞如眼睛然略一指揮則紅白互補形如滿月又如較射之鵠頃刻還原略無補綴㾗如天衣之無縫者約指既置盒中摇之作響託置臺上振地一響而約指挂臺上之花樹中約指固由客縛以碎綾以爲記認其變幻不可思議其出没尤不可以楮墨形容有盒一具内扁而外方盒内表形倩客鎖閉臺供一器形不類表而鐘數宛然使針旋轉如臺上之針一點則盒内亦然屢演不差累黍最後取客一高冠中空無有手納冠中出皮一衣一巾一袴一小洋傘兩擎又皮盒長五寸横闊約三寸層出不窮至十二具堆置桌上使復納入則一盒幾不能容其巧妙實出於言想擬議之外又向冠中取紙裹洋糖饋客由十數枚至二十枚每冠一轉則糖遂手出後至百數十枚源源不絶饋客幾遍將冠反置臺中人坐於傍忽聲自冠出如鎗響然冠爲之穿術人踏火使熄冠扁術人作愧赧狀摺冠置一鉛管中管圓而長形如犀角忽又一聲鎗發管中而原冠掛於梁上梁高不可攀再響一鎗而冠落地舉以還客每演一術座客必興高彩烈自是演止笑聲鼎沸臺復幛以絳簾逾刻樂作燈光盡熄則影畫矣畫日月星辰山川樹木隂晴變幻境界離奇最妙火一洋房初則星星繼而大熾終至燎原烟從中出蓬蓬勃勃如釜上氣倐而燒倐而燼倐而起建錯錯落落離離奇奇又一帆船遭風風浪括地波濤掀天浪湧船頓駭人魂魄且堀烏烏如風浪怒號瞬一輪船於風浪中駛來救護船隻人物宛轉如生四肢百骸均能運動非經目覩難以描摹最後如爛錦如鮮花又如天上朱霞半空舒捲術人又出與客爲禮而技畢矣座客曰可於此令人歎觀止焉 
　　栩按魔術影戲在今已習見不鮮魔術如近日民鳴游藝社天左君所演則多趨重手術不藉彩法影戲如共和影戲園及海蜃樓所演則多長篇大套連續有數十本之多佈景寫情均極佳妙以視四十年前滬上所見者當又勝一籌矣於此可以覘科學之進步游藝雖不道　且　　日上必有可觀者焉矧乎其他 
尊聞閣筆記 
[馬寳即鮓𩺗（見本報癸酉年二月二十六日）]  
　　馬賓不可多得醫書名曰鮓𩺗産馬腹中似石而光熒大小不一如卵如栗大者一枚或至三包七枚或十數枚主治一切惡瘡顚狂又蒙古人持咒將鮓𩺗人水中能祈雨立降余曾見其二咸豐間友人携存余寓大如西瓜皮白而黄青花纒繞重五十餘兩偶墜地碎縫摇之各各有聲余刮破處入藥甚效友人携去不知所終又有同治元年潮勇持來一枚色青光潤異常售於郭德炎觀察不過重二十餘兩屢乞試内外症甚騐 
　　栩按今淮安縣即舊山陽前次予徵集出品赴巴拿馬賽會時曾得馬寳一枚大如鷄子質堅色雜紅黄藍白類青田石重一兩二錢有奇定價僅八十元據商會總理徐君鍾性云淮安素産此物但每歲不過一二産牛腹中者則名牛黄均治癲疾餘無他奇 
文苑 
[喜聞官軍克復大理城（昆池釣徒）]  
（見本報癸酉年三月初六日） 
　　昨接滇中友人來書云大理業經報捷全省指日可望肅清喜塡滿江紅一闋以當凱歌云爾 
　　萬里書來聽說道滇南大捷十餘年負嵎逋寇一朝殲減小醜自知魚釜困雄軍已報龍城拔（大理府城經楊鎭軍玉科圍之數重又聞岑中丞親征賊衆情急反嚙情願投順逆首杜汶莠自知滅亡全家服毒自盡未死爲賊衆縛獻軍前於去年十一月二十六日伏誅）望蒼山一片凝（作去）新紅匈奴血懷故國腸如結思往事眥皆裂問當年誰鑄六州之鐵聖主當陽消毒霧天心厭亂收殘刧喜昆池從此慶安瀾烽烟歇 
花叢談屑 
[說書女先生合傳（吳淞江上洗耳人）（見本報壬申年五月十七日）]  
　　間嘗讀桃花扇傳奇嘆夫說書柳敬亭者一腔忠義之氣二百餘年來勃勃如生若是乎末技中固大有人在也亦越於今綿墜緒於虞中易鬚眉而巾幗世稱虞講蓋有由來習此技者其人如玉其書滿家游歷各方迄無定所以近日蹴居上海者爲最多名曰女先生所說之書不外乎白蛇傳倭袍傳玉蜻蜓雙珠鳳落金扇三笑緣諸部登場炫技曰場唱任人環聽青蚨半百焉入室賞音曰堂唱一曲既終白金雙餅焉亦有招來侑酒者邀同觀劇者並有就其居宴客者無乎不可亦無所不宜居至之精麗所謂書中自有黄金屋也粧束之華美所謂書中自有人如玉也彼何人斯請列其目色藝兼優者曰袁雲仙翩若驚鴻矯若游龍響遏行雲一顧羣空色少衰而藝獨絶者曰嚴麗貞意態温柔整情婉轉對之平矜釋躁使人之意也消别立一調足新耳目者曰朱素蘭色藝亦尚相當藝爲色掩者曰朱素卿朱幼香滬北竹枝詞中所謂袁調自高嚴調穩若論風貎讓三朱信不誣也至若陳芝香徐寳玉朱靜香如天寳宫人足以資談往事吳素卿則閉門高尚洗盡鉛華王麗娟則美酒佳肴最宜雅集其音靡靡以小曲擅長者陳愛卿也其貌亭亭狀如美男子者王幼娟也汪秀卿則神清而意遠施月蘭則態丰而音腴陳月娥陳月貞略有閨閣氣姜月娟姜月卿絶無門戸習風情應推錢麗卿妖嬈自讓王月琴他如唐雲卿之流動錢雅卿之端莊俞翠娥之惹人憐惜吳麗琴之動人遐思麗如徐雅雲靜如張秀娟淡如張雲卿韻如胡蘭芳各得其妙無美不臻碁布星羅雲蒸霞蔚洵足爲勝地流芳海天生色矣乃或者曰若而人者既以藝名復以色炫青春年少蠱惑堪虞不知此中大有人在蓋潔清自矢者有之防閑自愛者有之不但樂而不淫亦且惠而不費以視勾欄中之朝雲暮雨送舊迎新者蓋未可同年而語也余與虞山别有年矣浮嵐暖翠嘗在心目間今於海上得晤諸女士如覩虞由　面焉是烏可以不傳謂余不文請俟來者 
雜錄 
[秀宛山樵廋詞（見本報癸酉年正月十一日）]  
寂寂長門有異人春秋人名一宫之奇漢家子弟隸梨園六朝人名一劉伶艮嶽峯堆百尺高六朝我名一石崇丹砂染就一猪兒戰國人名一朱亥香滿羅浮富貴家漢人名一梅福柳梢星月照黄昏唐人名一楊炯潮陽嶺外寄書來漢人名一韓信六朝書裏齊梁紀春秋人名一蕭史三朝堂下洗孫兒四書人名一子濯孺子凖備文書報上司四書人名一申詳自起開籠放白鷴春秋人名一展禽千仭崗頭去採薪春秋人名一高柴緇衣館裏魯朱家宋人名一鄭俠羊裘收拾夕陽邊唐人名一皮日休冬日盈堦竹不寒唐人名一温庭筠塞外嗟君老荷戈漢人名一終軍滿引雕弧遶塞行唐人名一張巡楚天雨後見明霞唐人名一南霽雲河橋有鳥獨高飛漢人名一梁鴻東邊隴上日初升春秋人名一左邱明甲乙之鄕可以逃亡宋人名一林逋年年兢秀萬壑爭流六朝人名一山濤季孟之間一脉綿延戰國人名一魯仲連生芻之下其人如玉漢人名一束晳素綆銀瓶令人消魂漢人名一汲黯東方既唏顚倒裳衣戰國人名一白起（未完） 
 
 
 

Page 18

 
 
   
 
