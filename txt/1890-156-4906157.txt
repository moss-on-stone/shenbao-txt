# 1890 - 156 - 4906157

 

Page 1

 
 
[庚寅恩科會墨出售] [  申報館啓]  
　　本届庚寅恩科會墨已由京友寄到赶速排印除文詩外并附以大總裁及同考各官銜名官板題名全錄准於廿三日出售定價碼洋六分由本埠申昌曁掃葉山房各外埠申昌及賣報人經售諸君請卽賜顧庶幾先睹爲快也此布 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手扎元魁大成增補角山樓先正事略○齋種類繁多不及備載擇其尤者登報以供海内文人賞鑒價當格外從亷卽希光顧爲盼售處一在三馬路申報舘東隔壁又設分局在二馬路横街三層樓紅墻洋房内此佈 
[夢逃刼火記]  
　　說部載惲南田幼年脫陷一事南田一繪士耳何鬼神呵護若此迄觀惲氏簪纓不絶祖德深厚似不僅以畫　謀者盖人當孤苦萬難弗失性眞别初心正矣心正則筆正故南田以畫名而書實佳勝余嘗謂書畫能得中鋒者古今無兇惡之人中正和平鬼服神欽亦猶我輩好善疾惡之意陰陽一理夫復何疑兹又有一畵士夢逃刼火引伸其說與人爲善冀加勉焉寳清輪船被焚之前三日余舊友劉君梓謙卒然相遇於更上一層樓驚喜無極詢所從來則言北行探親海市初經貲斧不足友人邀趁寳清輪船之便轉食武昌之魚襥被已將發也昨夜夢與先生畫鶴視之乃鷓鴣也大呌兩聲飛入高樓縹緲雲霄醒憶昔年初到之字溪邊訪先生於竹莊爲寫鶴守梅圖寄意遙深垂十數載魚鴈久寂何遽縈諸寤寐識者告曰先生流寓此間筆墨固常見也因欲覓一得其門者而踵訪之偶過茶樓恍若黑甜鄉中經目之處獨坐凝思而先生題從何來如有所約慢叙别情且爲詳其夢余曰君夢非難解者遊子離家已八千里宜急前進逆流返走或不利焉鴣鳴連聲明明重言行不得也飛入樓中行當置身高處與有骨氣之梅無躁容之鶴爲伍不宜與鬼魅同群余居天佑公錢莊樓窓面臨寳善街設一榻安一硯間可凭闌看馬車咫尺入歌館也子謙子曰滬㝢固佳其如日用不足何余曰繪事精良南來增一大手筆善價而沽闤闠將作鐵門限也盖君初善花卉博古山水人物渲染鮮妍　合時宜滇黔蜀楚人爭寳之近來專用懸腕中鋒寫蘭竹筆氣蒼古魄力沉厚非描摹者可比然非俗眼所易識法家自有眞賞鑒也一日握管寫十八公巨幅龍鱗麈尾如挾大海風濤之勢正得意間客自外來告以寳清輪船燬斃多人一節君駭然汗下手握椽頭不覺墮地連日閱報並無同人遇救之信悲悼向余曰險哉船乎非有預兆此身已燋其骨而浸其皮也望洋興歎誰能彼岸誕登乎余曰不然人生起居飲食無一不險無一非夢日在夢中卽日在險中譬如所居之處上下四旁屋盖可壓垣墻可塌基址可以傾窞杞人之憂不爲無見特事未必然耳招災之人平地生風一趹不起欠伸絶命合眼卽爲陰曹何處不是危境不當死者刀叢槍簇亦無所傷此其意只在善惡邪正不分貧富智愚賞福罰禍天道日以示人而人自忽略焉爾矣試觀寳清輪船之刼雖未必皆係作惡之輩而其救起之人或因小過示之驚恐予其自新不在此數者乘機發兆使捍格不得行造化其苦心哉君卽不在數者素性篤厚識面者信心而饑寒驅迫有不能不涉江泛海以遊者不上輪船則已一上輪船直視性命如無物幸而登岸則慶更生苟非然者大海茫茫一船之外目不覩一物足不着寸地呼號誰應哭訴誰憐惟有蒙頭而臥或醉以酒心雄胆壯聽其自然此上乘解脫法也吾人常存敬畏心地無虧自能履險如夷客曰滬上逐日皆有輪船進出所載皆善人耶余曰斯時尙未分明耳如寳清死者豈初次上輪耶何往時未遭此阨也子謙子曰有路勿登船昔人常言之水險於陸可知也今使鐵路速成誰其冒是險者客曰難言哉鐵路雖平而火車炸裂骨肉横飛慘毒之害十倍於輪船行當見之余不禁訝然曰患癰於頭者則曰何不發於臀及臀而痛亦如之荷校者曰囚之便及囚而苦亦仍然遇變則難何分水陸然以愚見火車卽裂總在平塗脚踏實地有力可用有聲可聞五官皆可運動卽至分屍猶可識認而掩埋之不似弱水三千風浪撼人英雄不克施其勇狡黠不能逞其智浮屍所獲皆魚蝦之餕餘黿鼈之吐棄者矣珠之沉何如玉之碎碎者可拾沉則難鉤此理較明不待智者而後知也審是造輪船不如修鐵路然而鐵路必待輪船多壞或可興修何也每見防堵起於蹂躪之後勇戰出於殘毁之餘病人割腹方書刊傳人情大率類是先死者何辜後來者便宜南皮制軍幹路之議似爲後來者造福而圖功不速先死者又從何地呼寃耶語云死生有命命實由人自致非水陸之險之致人於命也勉爲居易之學勿圖僥倖之事滄海可航何論江船地毬三百六十度海國八萬九千里君且縱横瞻視務其大者遠者但問我心可行不可行不計此去死不死斯可矣更有一說外國輪船禁客然火吹烟十鐘滅燄同人厲其受制解之者卽謂附會不知防範非私大家利益偶一失愼風烈烟張江且不救海何如乎苟神靈未效卽孔聖所乘之桴張騫所泛之楂恐德不足化而術亦不解者雖曰天命豈非人事哉之溪居士初稿 
[本館接奉電音]  
　　昨由京友電傳上諭二道敬謹譯登○四月二十三日奉上諭馬丕瑤奏叅劾武職各員等語廣西署全州營叅將記名總兵唐玉才假公濟私遇有粮缺輒以私人充補並有擅役兵丁情事補用都司兗州營守備魏橋貴人甚平庸不知振作於營務全不經心唐玉才魏橋貴均着卽行革職以肅營規餘着照所議辦理欽此同日奉上諭馬丕瑤奏考查屬員分别舉劾一摺廣西署梧州府平樂府知府志彭柏州府知府玉祥候補知府石承霖夏敬頤曾埵璠龍州同知任玉森臨桂縣知縣顧國誥署平樂縣知縣吳徵鰲署博白縣靈川縣知縣席夔象州知州郭步前等各員據馬丕瑤奏才猷政績均堪備循良之選卽着傳旨嘉奬仍飭令該員等益加奮勉毋得始終異轍凌雲縣知縣李守和居心近利聽斷草率署興業縣補用知縣羅惇德貪鄙糊塗難膺民社均着卽行革職以肅吏治餘着照所議辦理該部知道欽此 
 
 

Page 2

 
 
[太妃薨逝]  
　　朝鮮國太王太妃去年抱恙至本月初病尤危篤大臣御醫等晝夜服侍不離左右嗣於十七日薨逝享年八十三歲云 
[虧倒巨欵]  
　　神户三十五番義盛森號係寗人楊汝玉童樹材合開向辦藥材海味運申售賣生意不甚闊綽自已又乏資本全賴友人與客號挪移扶助而楊心計極工近事得長崎豐記號葉鴻英等爲之說項所有上海東興聚隆盛源盛昌各號與之往來又有童之族叔所開盈盛號常川以貨託售於是號事殷繁專事鋪張塲面示人以日新月盛之勢其實外强中乾去冬運到申號綿花消塲極滯該號潛押於日商而以好價報申用以餌釣魚之計因此申號咸稱其能一至今春各家爭以綿花寄售該號又依樣虚報且曰業經各日商定購三千件必須貨齊方可兌銀申號得此好消息豈不願坐收餘利羅致如數於上月裝到神户楊與童謀將貨槪押於日商坂井處坂井無此鉅欵轉押於銀行因二人素與坂井莫逆暗中佈置機密外人鮮有知者此次之綿花三千件悉由童之族叔交來銀根不下六七萬兩託消各家在滬索催始命子某與他號夥友顧某同到該號收帳期於上月内先歸三萬楊允先交一萬當付六千其四千約次日在銀行兌換付足不料楊於是晚以往大坂收欵爲名就勢逃逸如神龍之見首不見尾至次日偵騎四出蹤跡杳然查究號中有貨若干有銀若干號中人答曰貨由楊一人作主統行押出銀則不知童顧二人相顧失色放楊之房抄見帳簿載明陸續押出上海來貨共十五萬餘係上月二十五事也當日禀請領事追究駐神理事蹇明府一面發電至長崎等署請派捕查視來船一面飭提號中執事童澍材司帳方某並楊之弟汝林到案一再研訊童佯推不知餘人同稱事皆汝玉所爲復問逃往何地諸人供事起倉猝均未預聞隔日葉鴻英在崎得電後赶到神户又請明府照會大板府追取押貨並通飭警察署收捕逃犯現在日商坂井曾來商酌願找銀二萬餘兩就此交割若要取貨須俟原主觀其情形似亦串同一氣從中漁利者也外人議論逃者决未出境平日最與日人交好每年所費不貲此刻必爲日人藏諸密室如請日官代懸賞格命包探及諸色人等一體擒拿重賞之下必有勇夫或不難就獲也查自通商以來日商與華商互相倒帳從未見有如此之鉅童樹材身爲執事楊實副之凡往還信札同具名者多豈得以不知二字了之且滬上各號被累尤推童之族叔爲最大目前滬上索銀不到之家亦當涉訟爲滬上計不如請縣關文神户理事吊樹材各人歸案嚴審必能追出逃犯及銀根但事貴神速否則押款每日需利一轉瞬間更無二萬餘之找頭矣在東洋華商邇來獲利已艱自有此種人出尤令人望而生畏是不可不有以懲之 
[蛉洲麗景]  
　　日本皇太后定於上月十二號行幸博覽會午前八點鐘三十分由青山離宫出門乘坐馬車直赴上野公園内有岩村副總裁花房事務官九鬼審查官爲前導駕到會中巡視豊林博物二館有頃御便殿休憇旋閱參考館畢時鐘已報十二下卽用午餐午後移玉臨美術水產二館及水族室等始命駕而返○前任外務大臣大隈伯爵去年十月十八號遭刺客傷及兩足後卽辭歸别業養病日皇與皇后頻頒恩賜遣使慰問僅由爵夫人入朝謝恩一次伯爵因傷足後尙須靜養不能趨詣宫門本月病已全痊曩在病中屢沐重恩有加無已特於十三號午前十點鐘入宫謝恩至十一點鐘始出○日本向時席地而坐專尙塌塌其製用蓆爲面四周鑲布中雜稻草厚約寸許平鋪地板飯食起居俱在此焉故罕見檯椅牀凳自明治維新後改尙西裝衣食亦效法西人檯椅牀凳於是大用近來日人所用器具不厭求精謂西國器具艷而俗且易毁損不若中國器物清而雅且耐永久現在貴紳富賈家及公司會社等處處盛行中國木器長崎縣知事中野健明君此次購到紫檀大桌一具紫檀椅子八把供諸客座方員悉中規矩宜乎主人愛之而客亦羡之也○十七號東京電逹長崎云本日發出新法律計府縣制九十八條郡制九十一條着卽傳布同時來電内閣大有更動西鄉海軍大臣着任内務大臣樺山海軍次官着升授海軍大臣岩何農商務大臣免職所遺農商務大臣着陸奥全權公使補授芳川内務次官着升任文部大臣遞遺内務次官着白根愛知縣知事補授榎本文部大臣着轉任樞密院顧問官○福岡縣嘉麻郡千手村大字千手二千百八十四番地係坂田弟藏氏居宅後有園栽竹甚多人皆目之爲竹藪本年四月二十四五日竹中忽生異筍皆三乂遠近來觀者甚衆詫爲得未曾有誌之以備博物家之考証 
[熱礦紀聞]  
　　熱河三山銀礦向由某觀察綜理其成然旣以西法開採則一國三公勢難大權在握故一切事宜轉由會辦西人畢德格及礦師哲者士主政觀察則所謂政由寗氏祭則寡人而已從前礦務間有停工自經傅相籌撥鉅欵續辦以來未嘗作輟每日開山煉礦工作者約共千人而每日經費約需三四百金去冬礦產甚旺量入爲出頗有贏餘無奈礦帥手叚闊綽費用浩繁時常添購機器續雇西人以至入難敷出現在開至相距熱河一百八十里承德府屬之孤山已開之山計深四百英尺而未開者又得礦苗六處日事開採惟欵項終覺有絀無贏某觀察未免與礦師意見參商月前回津不知禀何要公刻已仍回工次嗣後傅相又派委員前赴該礦所辦何事則外人不得與聞云 
[荔灣清話]  
　　督憲衙門於初九日接到由京傳來電音得悉署撫憲游子岱中丞陳請開缺已邀俞允巡撫印務卽著李制軍兼署云云初十日下午又接電報知制軍之長公子經畬中式第一百二十九名貢士兩日之間喜報疉來制軍接閱之餘不禁喜形於色文武屬員咸踵轅叩賀繼留守興統制伊統制游中丞亦先後排道到門賀喜一時轅門内外鬧熱非常云○城内總查街道委員張鎭戎志鰲當差勤愼地方賴以乂安現蒙制軍檄委署理潮州鎭右營遊擊行將赴任所遺總查一差另委記名總兵唐鎭戎士貴接辦矣○靈山縣查鐵漁大令聞訃丁内艱禀請上憲委員接署俾得交卸回籍奔喪刻由藩憲札委廣州府佛山同知高惕臣司馬代理遞遺廣州府佛山同知缺札委候補同知張南階司馬署理○近聞有西人擬集股購置淺水火輪船常川往來佛山陳村龍江等埠專搭客商不載貨物一日可走數次利便非常業禀　憲懇求准其開辦但渡船生理必爲所奪恐有從此失業者未知大憲允其所請否又三水縣屬西南地方係西北兩江總匯之區商賈星駢帆檣雲集生理極爲暢旺刻聞西人亦欲在此處設埠通商云 
[索債釀命]  
　　粤垣寳慶坊黃某順德縣人在打銅街謙益銀號傭工有瑞其昌闈姓廠夥伴某甲與黃素相熟識日前黃向甲賒得闈姓票銀百餘兩現旣揭曉黃仍無銀交出屢次追索均支吾以對憾之探悉黃每日清晨必由家到鋪遂擬擕帶手槍要於半路而擊斃之一日在寳華市適與黃遇甲故作寒暄牽留笑語黃不知其害己也正欲接談甲卽放槍轟擊黃避之不及當受殊傷逾時斃命甲又燃槍反擊意欲自戕以示夙怨已伸雖死無憾之意乃僅傷其左足該處鋪户恐被株連卽上前將甲拘住送官刑訊諒必按律抵償也說者謂甲以索欠細故並無深仇何竟如此忍心成誓不兩立之勢惜其反擊也如博浪椎之不中否則不將與數年前滬上張宋二人後先輝映耶 
[茶客投江]  
　　有某甲者祁門縣人也但未詳其姓氏家計饒裕喜作茶葉生意上年與人合股採辦今年自立一莊採買山菜裝箱後親身押運道出姑塘寄樣付潯售與某洋行得價頗優已成交矣後忽吹毛求疵將樣退回作爲罷論甲遂將茶附搭某輪船運至漢口其時輪船運漢之茶共有二三萬箱致甲之茶箱不能悉數裝入艙中適遇天雨淋濕者數十箱甲旣遇退盤又遭雨打憂愁不解俄而天氣晴霽商諸買辦乞將數十箱提向三層艙面晒晾買辦答以不能照辦甲因此坐臥不安飲食俱廢屢至買辦房前欲進又退將言又止少頃船至黃石港一帶甲驀在三層艙面縱身一躍但聞撲通一聲衆客譁然言有人投水矣船主急令停輪放舢板撈救初時尙見甲浮起舉手作攫拏勢後竟杳然付之無 
 
 

Page 3

 
 
可如何迨輪船抵漢將茶寗躉某棧聞共有二百五十三箱而甲之屍身於數日後尙未撈獲重利輕離古今同慨甲以境遇不順遂致畢命江流故鄉眷屬驟聞噩耗正不知若何悲痛也 
[松試上四縣初覆題]  
　　本月二十二日恩府尊初覆華亭奉賢婁縣金山文童題目錄左通塲四書題蓋有之矣我未之見也合下一章經題觀乎人文以化成天下詩題賦得欲風松先鳴得松字每縣招入前列十五名間有文字可疑者復招數人在内面試府尊於點名後將堂號文童令隨從搜檢親臨監閱除紙墨筆硯外一槪收入標封俟繳卷發還誠選拔眞才之雅意也奉金上三縣正塲次題放乎四海兩句前報悮錄理合附正 
[南青正塲案]  
　　恩府尊於二十二夜更魚四躍躬坐大堂飭發南匯青浦兩縣文童正塲案今將前列錄左南沈撰王保誠張文翰吳其錦吳耀奎凌起鵬姚行沂瞿銘贊周之冕葉文榕青張壽康吳有成吳廷璜李青藻陸錫璜袁祥麟潘永恩徐公翰丁文泮支頌堯 
[訟案已結]  
　　絲業會館救火人控被西人愛雪林毆打等情初在英公堂訊問嗣由絲業會館中人赴美國總領事衙門控告絲業會館請担文狀師申辨愛雪林請威金臣狀師申辨經美總領事連審三堂昨日又訊總領事察閱各供謂愛雪林並無不合所有衙門費令原告繳出 
[錄取代書]  
　　上海縣陸春江大令招考代書已登昨報昨經大令擇取文理通順之趙愼修陸鴻亮龔正清段森福等四名爲本縣代書聽候給戳承充在署辦公尙有叚秉田畢世仁兩名留俟日後錄用 
[靈輀南下]  
　　前兵部侍郎曾襲侯靈輀自京南下道出滬上關道憲聶仲芳觀察督飭從人在滬南製造局隙地起造房屋一所並搭彩棚以便届時停柩受奠想丹旐遙臨以束芻展敬者自必異常熱閙也 
[慘葬魚腹]  
　　蔡太守垂憫寶清船失事屍身漂流無着備文隣縣請飭地保一體打撈已登前報兹悉小火輪船往返白茅沙洋面數次已無屍身可撈說者謂溺死未久雖肚腹膨朜浮於水面今爲日旣多肚腹爛穿則沈諸海底葬於魚腹矣此說亦是惟崇明縣境内撈得屍身三具業己就近掩埋函知太守召屍屬前往認領云 
[馬車傷人]  
　　昨日下午二點鐘時有馬車駛至英租界四馬路西首之十字街頭驀將一年逾不惑之人撞倒並碾傷右脚當經巡街捕將馬夫拘入捕房送受傷人至仁濟醫院醫治諒當解歸公堂訊斷也 
[押犯過滬]  
　　昨據南匯縣批差押解上路過滬犯人陳坤楨張順昌吳錫榮潘介福等四名當卽投縣禀明奉陸春江大令諭飭值日差收管聽候備文轉解至嘉定縣交割聞該犯等在南邑迭犯搶醮之案經袁海觀明府訊實科以徒罪三年云 
[拐犯受笞]  
　　馬國良卽馬三著名蟻媒也近則專拐小孩售與粤人兾得重利本月初英公堂送縣之張蕭氏控陳李氏誘拐伊子一案馬亦在其中當由裴直刺訊供之下馬供詞游移幸逃法網詎意釋出未幾又在崑山縣誘拐某姓小孩已由原告在崑山縣控告前日移文來滬請提馬解歸訊辦陸大令飭差查提去後旋卽由差將馬拘解到案前晚由大令提訊馬供詞支吾大令以其專爲拐賣之事離人骨肉不法已極判笞一百板着收自新所候示 
[英界公堂瑣案]  
　　駐滬英副領事梁君因公往燕臺由愛君代理是職已列前報刻下梁君業已回滬照常至公廨觀審矣○公平行收租人董成章控稱文生昨至顧氏家收租因樓下無人故登樓呼喚當有孫金方聲言收租不應登樓嚷閙卽與我尋釁同事石姓聞聲赶來詢問詎孫見石便毆我亦被打傷頭面鮮血淋漓爲此報捕拘孫請辦石供與同孫稱我向該氏轉租樓面昨董等三人到來收租適氏他出竟要强我找尋顧氏我不允卽被伊等交捕頭面係伊自己碰傷與我無涉顧氏上堂稱將屋轉租與孫如何肇事我不得知房租現已湊齊呈案捕頭禀董已至醫院騐明傷痕問官判孫押候董醫治傷痊再行訊斷○華捕楊勤和禀稱與同事戴子明同居戴與張勝全之妻私識被張偵知旋向許楊氏租屋未成又到我姊夫沈寳三處不知何事將我之金戒指時辰表取去不還向索恃蠻叩求追究該氏稱與楊姘識因伊不給房飯資故取其物付質問官謂爾有丈夫何言與楊姘識沈供戴實未與該氏私識係楊挾嫌誣指餘供與楊同許楊氏供戴同該氏前來租房白稱夫婦後知隱情故爾辭却包探王阿二禀此案先由捕頭查問各執一詞經小的查得戴等共有四人合租房屋一所戴先姘該氏楊　近來姘識委因爭風起見捕頭則稱二人均屬非是現已將伊斥革矣太守以該二人旣已革役令暫退去該氏無恥已極飭發官媒再行覆訊核辦○飯店主顧阿金控流氓王阿生尤阿金先來吃飯計錢百餘文將破布衫抵押昨日又來硬要賒欠我不允伊等卽大肆咆哮伏念小的小本營生店内祗老妻照管何堪其擾無奈報捕拘案請辦王等同供皆爲木匠昨日吃飯因鈔不敷將肚兠抵押不依以致口角捕頭禀王等委係流氓王則曾經辦過問官判王枷號廿一天尤枷號十四天以儆○包探唐寳榮禀稱查得萬福樓茶館内有賭臺爲此將館主潘子卿傳案請訊潘供有茶客欲以葉子戲消閒只得婉從以後不敢再犯問官謂前經諭令不得賭錢今又違犯殊屬非是判罰洋廿元以儆○二十七號華捕禀稱前曾梭巡至祥生船廠前見工人張生財做工佔及工部局地基喝讓反被噴水昨見陳和尙作工又佔馬路爲此拘拿詎被張等覇阻當由他捕帮同拘來請辨陳供旣言有碍道路原可讓開因見拘拿同事人不過上前解勸而已張及顧阿二楊阿三孫阿谷等同供不敢逞蠻該廠執事人張連生投案請爲具保以後不令再碍路途問官商之梁副領事准其保去○柴阿皆陸阿六等訴稱我等均失衣服報由捕房緝獲人贓爲此投案請領包探唐寳榮禀竊賊毛阿才委係老賊迭經懲辦前因患病開釋不料故智復萌毛供揚州人疉犯行竊原是該死以後不敢再犯問官判發捕房管押六月贓交各失主分别認領 
[法界捕房瑣案]  
　　朱榮生控洪慶福硬借一案堂訊奉判掌責昨日將洪逮案葛同轉謂洪曰爾屢冋朱借錢反敢滋閙實屬無禮洪供與朱合股開張本有交誼刻因急迫向借錢文並未滋閙謂據朱言該店閉後爾曾借過數十元立有筆據本利全無還敢硬借殊屬不是着照原斷掌責旋據洪之岳母金王氏偕洪妻投案胡閙不休問官謂朱控爾偕婿同去滋閙本要拿爾尙敢來案胡閙實屬胆大妄爲着令掌責四十下復問爾下次可要悍潑否洪一再代求恩典遂着將洪還押令覓妥人具改過切結來保餘人斥去○烟間主婦洪王氏控季鵬林竊物一案該氏投案候質問官命帶季覆訊曰命爾邀到工頭汪阿福爲何不來答因無人通信之故問爾前次所竊棉被香爐何在答並未竊過謂旣非爾竊如何搜出眞贓爾所欠烟資又將如何了結答待保出後陸續拔還謂無人保爾奈何季仍稱寃枉遂着笞責八十下交原告帶去交其工頭着將欠錢料理清楚○乞丐陸榮根偷竊鐵器判責在案昨將陸逮案照原斷責訖着自行回籍不准逗遛○周福長因竊洋布被探拘來判責在案昨據失主王元浩投案領贓問官詰王店在何處如何被竊答店開在小東門内察院塲地方因拆卸後屋以致被竊遂命帶周笞責一百二十板斥釋該贓卽着失主往大自鳴鐘捕房具領○金阿小勒索鄉愚一案昨復研訊金連稱寃枉問官謂洋元在爾囊中豈容抵賴着照原斷掌責八十嗣 
 
 

Page 4

 
 
後不准逗遛租界存捕房待領○包探郁庭湘禀奉飭查明周姓烟店底　開有細帳呈閱並據該店經手邱芝山言尙有貨洋二百數十元　出未收欲將店底留待節後抵償以便向外收取且言如不放心伊願作保問官詰該包探查點時可曾至該處保甲局禀明答小的協同原告先禀局員朱大老爺蒙派差同往查點原告謝平蘭沈昌年謝如勳等旋卽投案聲稱查得德大生存貨約值二百餘元西門外兩店亦值二百數十元約共值洋四五百元之譜問官命將該出店沈國海帶案問爾究知店主周雲卿下落否答實不知情復問各原告曰爾等所禀貨價係誰人所估答由公所司事同往公估謂目今可無庸將該出店覊押矣當卽交與原告送請公所董事設法安置於是各人叩謝而出○胡蘭亭偷竊茶壺訊押候資遣回籍在案昨早帶胡覆訊胡供與前日略同旋據西門外保甲局委員朱森　明府飭家丁持片禀稱胡係紹興人家有親屬令托高陞船帶往寗波俾得回籍同轉卽飭包探派夥將胡送往保甲局以憑給資遣去○怡新園浴堂股東麗金富控麗玉成將伊父桂福毆打一案堂訊着送桂福至醫館療治並將合股議單交案候核昨晨原告偕股東巫奇富麗占根吳興興等投案遞禀請閱問官謂議單爲何不曾帶來答現在家中可以檢出謂爾等知議單有義氣相投字樣曾見過否假使果能兩有義氣何致叅商究竟何人作中可能指出答有同業章玉堂章正興麗占成麗發巫爲德等爲中可以傳問問官復謂原告曰伊等所禀爾雖係股東不應擅自閉店若不將清帳檢交爾亦有不是之處今着爾寗逐月清帳交出違干未便諭畢各交原保下期須邀中人同來再核○興聖街隆興頭繩店主俞和坤偕夥金柏年禀稱學徒在門前洒掃遭貼鄰顏料店主林魁記之子用掃箒毆打吾夥上前勸解林魁記夫婦將夥痛打又糾同流氓十餘人來店尋釁爲此報知捕房將林父子並店夥梅鶴亭等拘案請爲嚴究郁包探禀今晨奉飭拘林其子竟扭住小的勢欲行兇後經衆隣喝阻始退問官謂林曰爾子兇横如此爾夫婦理應儆戒輙敢帮凶已屬不合復糾同流氓閙事尤爲可惡着掌責四十下其子掌責廿下謂爾在該處如此逞兇早經鄰人控告今限爾七天遷往别處不得逗留林求恩寛限一月再行搬移隨判限半月遷去違干提究並着一併押待交保始許開釋○傭婦鄧時氏控鄭阿發擅賣小孩提鄭避匿責令逮案諸人交保尋鄭再核在案昨據土包探禀鄭阿發賣孩之後携眷避匿於老閘浜北今被該處地保將鄭及姘婦郭阿妹送來案下請究該氏偕陳金大等伸訴前情問官詰鄭曰該氏之孩幾時由爾家代養鄭供三月間由該氏自願將孩托我經手出賣也曾問過該氏伊云係親生之子有何人敢說異言故我托俞全大經張大阿姐經手轉賣與盛王氏計價洋三十元另加中費洋三元問所賣之洋何人收用答均交該氏此事伊實起滅自由問爾如不情虚何致避匿其價洋究於何地何時經付答三月十八日在景福樓茶館寫立過房文書言明嗣後可以來往謂據盛王氏禀曾出洋四十四元爾言三十三元尙少十元是何意見答實祗三十三元問官一再訊究鄭執定前詞遂喝令掌責四十下復問郭阿妹曰爲何將人家兒子變賣答小婦人未知其事問如果不知爲何偕姘夫避匿該氏俯首不語隨着押候盛王氏張大阿姐等到案再核 
[江督轅門抄]  
　　四月十二日沈守謙銷湖北督銷局差並謝委會辨支應局差○十四日知縣秦基謝委代辦姜厘捐差卽辭藩轅牌示邳州學正戴起芬期滿遺缺查有劉元浩堪以署理○十六日通判唐錫齡奉委辦徐州湖田升科各事宜差藩轅牌示安豐司巡緝彈壓委員遺差缺查有陰毓衡堪以接辦差○十七日户部郎中鄧慶禾辭回滬 
[蘇省撫轅抄]  
　　四月十八日准補奉賢縣金元烺禀辭赴任有於本月廿七日接篆之說 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[彩雲天外]  
　　有某氏者無錫人僑寓滬上曾至日本因多外遇穢聲四逹爲駐紥華理事官戒飭着回原籍氏有姊嫁與兵船管事某甲寄居神户確守婦道宜室有家甚惡妹之所爲月杪正在剌　瞥覩阿妹子然從外來大駭停針略叙寒喧問其適從何來妹稱自横濵來姊本細心人細訊顧末妹一一陳述謂久與姊魚雁鮮通上月間聞東京丸抵申獨自下船思得一相識人問姊消息及至船中適遇副管事癩頭阿坤渠是姊夫孰識因問姊家一切事不料渠心懷不良誘與之私驅至横濵同宿數日欲爲其妻弟某作配某不欲知羅敷自有夫也嗣渠乘船赴滬妹不得已投至姊處姊聞言長歎一聲半晌不能語氏之翁與夫均在滬寓一旦忽失氏之所在有不偵騎四出望眼欲穿乎癩頭之罪誠非笞責所能蔽也 
[虹橋仕譜]  
　　十七日前常鎭道高觀察長紳過　十八日熊鹺尹文策解海分司餉來正任海分司徐分轉紹垣赴省公幹十九日文鹺尹綸委解京餉起程二十日泰州張刺史兆鹿抵陽鹽捕營曾都戎赴高郵公幹 
[上海四馬路文報局内恊賑公所經收皖省彭受臣觀察經募東賑細户清單]  
　　另登○涇縣包令宗經募捐洋合曹平銀六十八兩泗州李牧祖福集捐洋合曹平銀五百四十兩桐城縣吳令雲濤集捐曹平銀二百兩南陵縣張源湊集捐洋合曹平銀一百三十六兩二錢廣德州文署牧翰集捐曹平銀六十八兩一錢和州羅牧錫疇曹平銀八百兩正毫州陳令晋曹平一百　署太平府春守岫捐曹平銀二百兩五河縣易華俊捐銀合曹平八十三兩四錢壽州曾署牧道惟集捐庫銀申曹銀一百二兩四分署懷遠縣朱文蔚倡捐曹銀一百兩狄巷厘局蔣丞羽庭捐洋合曹銀五十兩五錢一分七厘霍邱縣屈令承福捐曹銀乙百兩湖南厘局孫道捐洋合曹銀九十九五錢九分署阜陽縣秦體霖捐曹銀七百八十一兩七錢一分七厘定遠縣劉慶　曹銀一百六十九兩二錢澄清營柳金源捐洋合曹銀六十七兩七錢一分八厘鳳陽縣熊祖貽自助曹銀二十三兩九錢六分八厘六安州劉署宗每倡捐庫平合曹平一百二兩四分又募合曹平三百五十七兩一錢四分宣城縣范保亷捐洋合曹平三十三兩八錢默縣孫履材捐洋合曹平一百三十五兩六錢祁門縣鄭令思賢募合漕平二百四兩六錢三分四厘知縣彭燦垣募錢合銀十七兩石棣縣騰起龍募洋合漕平銀八兩五錢頴州府彭守募曹平二十兩周守誥募曹平銀十六兩劉緒丙英丞杰徐叔平徐咸慶梁東臣五户各募銀十兩共令漕平銀五十兩柳馥堂募洋合漕平銀三十四兩譚侣生募洋合漕銀二十兩四錢李鶴華募漕銀一兩七錢馮太順募漕銀八錢五分金陵船廠捐曹平銀十兩尹春記捐曹平一兩無名氏捐洋合曹平銀十三兩六錢燕翼堂捐洋合曹平銀二十四錢火樹山房捐洋合曹平銀十兩二錢清芬堂捐洋合曹平銀十兩二錢和州厘局章牧敬集捐洋合曹平銀五十一兩省城　捐總局解天通鳳皇頸鹽河三卡集捐洋合曹平銀一百八十六兩三錢良士字營張士元集捐洋合曹平銀六十七兩六錢舒城縣嚴令忠培集捐洋合曹平銀一百五十七兩五錢五分蒙城縣陳令宏勳集捐　合曹曹平銀一百八十二兩九錢一分前次解東餘次計曹平銀二百二十二兩二錢六分又錢令銀四　分以上共計曹平銀五千四百七十五兩六錢三分四厘於十五年八月初四起至十二月底止○五河縣李鶴花集捐曹平銀一百二十七兩三錢四分池州府解石棣縣勝令集捐曹平銀三十六兩四錢九分五厘和　羅錫　集捐曹平銀一百一兩九錢二厘合肥縣袁學昌集捐洋合曹平銀一百二十六兩三錢一分九厘壽州曾道唯集捐庫平申曹平銀一百十九兩七錢一厘無爲州劉承　　捐曹平銀二百兩舒城縣嚴忠培　捐曹平銀十四兩八錢六分七厘淮北牙厘局錢道臺集捐曹平銀四百七十二兩二錢五分六厘滌州朱炳麟集捐曹平銀一百十四兩寗國縣　恩　　洋合曹平銀五十　兩二錢四分含山縣王廷槐集捐洋合曹平銀一百十一兩五錢六安州劉宗海集捐庫平申曹平銀一百八十三兩六錢七分二厘巢縣　嶲集捐洋銀錢三共合曹平銀　百三十　兩四錢七厘三毫旰眙縣易華俊集捐洋合曹平銀十五兩一錢六分四厘以上共漕平銀二千三百八兩八錢六分三厘三毫於本年正月起至三月抄上○兩共統計漕平銀七千七七百八十四兩四錢九分七厘三毫悉數解還安慶支應局前皖撫憲陳中丞於上年三月間檄飭支應局籌墊東賑交嚴紳作霖漕平銀一萬兩之次理合聲明 
[上海四馬路文報局内恊賑公經收雲藩憲經募各屬賑欵細户清單另登]  
　　嵩明州石香圃銀念兩又募崔錫麟三兩梁恩明日足里兩户各二兩楊均國童興國張長英彌五　五下五户各一兩崇五内鄉約崇五外鄉約田道垣三户各五錢管文明管儀廷楊如源陳應欠四户各二錢楊兆元董國正把培基田學硯陳正趙劉吉士焦榮李香劉興美陳連于學敏楊端楊文沛李秦伯自祥馮吳卿晁應甲藩能李永枝吳安邦李宦王春楊連殷秀李文秀普恩榮楊增李普楊起李天福蘇福洲普恩洪張在德三十三户各銀一錢李林銀六分周珍張洪亮兩户各錢三百張林程鳳喜李鍾輸三金倍四户各錢二百李丙元一百以上共合銀三十八兩六錢六分○恩安縣皮爾梅銀四兩又募昭通磺務公司銀十兩德義隆四兩廷煊夏永順陳貽德堂謙益泰王玉光五户各二兩謝成林寳楨陳永玉劉方儒玉逹羣夏榮豐陳步青七户各一兩楊欽單盛恩茂發公賀興順劉長發王德興黃輯五以義合永昌全同德玉松尉幹寳興玉曾怡泰劉復興青雲堂劉李錦文李鼎盛羅以寛李茂招李恆順雲順德廿一户各五錢王寳和尹瑞珍曾篤輝金大順錢世理鴻順昌勝昌元馬榮昌德大生胡森發賈興發十一户各三錢胡元興高和盛張合興劉世鳳四户各二錢以上共合銀四十九兩六錢○通海縣鄧家榮銀四十一兩又募劉合四營銀五兩二錢附城屯上下銀五兩小新村四營銀四兩岳家西上甲楊黃永清鄉三甲兩户各一兩永清鄉頭甲二單又二甲兩户各五錢永清鄉頭甲頭單又三單王姓兩户各四錢麟鳳村銀七錢又錢三千三百岳家東錢二千八百五十小新村普塘營錢二千又水城村錢一千八百五十文以上共合銀六十五兩○尙未完結 
[上海六馬路仁濟善堂經收咸有一德施醫給醫册捐三月二十一日起四月二十日止第十一次清單]  
　　三亦堂洋一百元東記五十元永安街蔣善士來無名四十元新大號求傷病卽愈長源泰謝均亭善士交到無名方永泉求病愈葛子四户各二十元唐陳氏十四元雲間宋善士節省醫資劉月岩永昌莊楊鐘塘求母病愈張王氏求資冥福無名氏容膝書屋交來無名氏布捐局交來宋初石屋八户各洋十元汪門潘氏求子平安無災洋六元林子鶴無名氏華寳康顏寳泉謝文裕郭維標劉杏林周仰賜胡泉芳楊貽榖王禹功黃仲頴左悅春丁維成萬豐順諸友葉兆雲容膝書齋交來無名氏十七户各五元李蓉汀善士交來棉綢包頭裱綾票餘洋四元四角求平安胡詢臣無名韓江慶麟堂吳伯奎五户各四元安昌謝正大交來謝文海無名受宜室沈三户各洋三元楊曹氏求　愈新安慶餘堂邵謝世相朱王氏韓江蔡思成堂蘇州隱名陳五翰安慶覺遲居士八户各二元潤記號安慶覺遲居士張善士林陳氏陳永釗茂苑復初堂謝秉昭聊代兒孫種福田裕康行望雲山人映雪主人不敢抛棄人定海求安氏無名依人堂吟秋氏浙紹孫芝軒蘇省祥記鄭梅溪如臯石莊吳留耕堂經募劉五忠　程　先吳留耕無名復泰　農氏熊何氏廿六户各一元　虞何翁山陰鶴蔭氏甸記三户各五角趙午橋四角山陰張章氏上虞謝小培二户各三角七分保育堂二角六分無名三　各二角勉力氏銅洋二元徐嚴氏周善士二户各銅洋一元忠孝堂規元十兩零五錢有信堂規元五兩二錢五分無名氏十一户合錢三千另六十文源和諸友錢一千五百元阮貴八百文不留名六百九十文黃鴻文鈞和堂黃品山黃怒趙錦霞六户各錢四百吳壽止丁氏二户各錢三百九十夢超桌人三百八十四趙珍琳趙沈氏張東狗三户各錢三百六十黃子岡陳　　二户各錢三日馮樹獲堂胡仲華　沛亭陳將虞孫繼蘭李兆剛六户各二百倪和記一百共計收洋五百三十三元九角銅洋四元共收收銀十五兩七錢五分共收錢十二千六百七十四文二 
[上海六馬路仁濟善堂籌賑公所施少欽經收四月初一至二十日各賑捐清單]  
　　第十九批江浙賑捐清單朱安山先生交來陳式球求病速愈洋一百元又果大和尙洋二十元銅洋二十元秦善士湯朱氏求病速愈柴丙生己山氏江西誠意子求病速愈西疇書屋陳六户各洋十元愛吾廬主洋六元潘蔡氏求病速愈洋五元沈楊氏病愈完愿無名氏二户各洋二元延陵求安子求病速愈洋一元夢超掉人本洋一元朱安山先生交到念四户廣西李耕福廣西種義堂無名氏耕雲軒補過齋愛石軒惜陰亭無名氏補緣齋聽雨山房華石居惜寸山舘積善堂濟衆堂寄敖軒愛吾廬十六户各九八元五錢朱德雲寡過齋無名氏聽春書室愛光山莊抱僕軒無名氏惜抱山莊八户各九八元四錢以上共收洋一百九十六元銅洋二十元本洋一元九八元十一兩二錢正○第廿一山東賑捐清單謝文鈺大善士九八元一千兩正 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年四月十六日京報全錄]  
　　宫門抄○諭旨三道錄前○發抄硃批五道○江督曾奏江北漕糧仍辦河運兌竣開行日期摺○蘇撫剛奏蘇省海運漕糧全數兌竣放洋日期摺○又奏糧道督解漕米片○都統永奏廢員効力期滿應繳台費全數交清摺○浙撫崧奏校閱全省營伍完竣分别等第並繕應劾員弁單摺○四月十六日禮部宗人府欽天監侍衛處值日無引見○耆齡假滿請安○恩輝等因姪孫以文職用謝恩○補用道府袁秉楨等謝恩○江蘇候補道劉寳林謝恩○廣東補用知府恩厚謝恩○鄭秉成預備召見○奈曼王請假十日○巴克坦布請假五日○容山續假十日○禮部奏派稽查刊刻題紙派出尙昌懋○又奏派稽查中左右門派出崇禮長春○侍衞處奏派保和殿監試之王大臣派出頭班漪貝勒熙貝勒謙光恩公希朗阿二班澤公希隆阿裕理榮斌訥欽泰○召見軍機鄭秉成廖壽恒張仁黼現換麻地紗袍褂○發抄倪文蔚奏堵築上南河隄口錢糧報銷奏硃批該部議奏欽此○張煦奏崔穆之回道任並引見奉硃批知道了欽此○又文童李本源捐修文廟奉硃批吏部議奏欽此○又提督李成謀閱伍畢奉硃批知道了欽此○張曜奏遵查各局應裁應留情形奉硃批户部議奏欽此○○太子太保兩江總督一等威毅伯臣曾國荃跪奏爲江北漕糧仍辦河運謹將兌竣開行日期恭摺馳陳仰祈聖鑒事竊江寗淮安揚州徐州通州五府州屬光緒十五年分冬漕遵照部議仍行河運經委候補知縣汪鵬翥在汜水寳應界首二處設局提前赶辦業將籌議章程專案會摺馳奏在案兹據江安糧道馬恩培詳稱本届江北漕糧起運正米及徐州府屬粟米改辦大米共一十二萬二千五百一十八石二斗一合七勺備帶七升餘米八千五百七十六石二斗七升六合二勺船户四升食耗米五千二百四十三石七斗八升三勺以上共米一十三萬六千三百三十八石二斗八升八合二勺經分派委員雇齊船隻分爲前後兩帮自上年十二月初一日開兌飭各委員陸續連赴寳應汜水界首水次隨騐隨收前帮五起於本年閏二月二十四日由水次開行後帮五起亦於閏二月二十八日挨次開行一律跟艄北上詳請具奏前來臣查河運以雇船爲　要近因運道節節淺阻渡黃入衛毫無把握各船户耽延賠累莫不視爲畏途况已停運兩年各船户四散謀生一時招集尤非易易該糧　此次辦運之難實非歴届可比惟勉以力任其難以重漕務幸經該糧道督飭委員分投勸集優給雇值並揀選舊船添雇新船助運始得次第開行辦理尙屬妥速此後過閘渡黃各事宜除飭該粮道按程前進相機赶辦毋任稍延外所有江北漕糧兌竣開行日期謹會同漕運總督臣松椿江蘇巡撫臣剛毅恭摺由驛馳陳伏乞皇上聖鑒謹奏奉硃批户部知道欽此○○江蘇巡撫臣剛毅跪奏爲恭報蘇省海運漕糧尘數兌竣放洋日期專摺奏祈聖鑒事竊照蘇省光緒十六年起運十五年分冬漕除蘇州府屬被水成災奏蒙恩旨停徵外所有松江等四府州屬應徵漕白二粮仍由海運當將頭批米船於二月二十五日兌竣放洋業經臣恭摺由驛會奏一面飭催上緊撥運接續兌開北上嗣據具報兌竣二批米船四十隻共裝交倉漕糧正耗米八萬七千一百六十九石零隨連經剝食耗三欵米二千三百二十五石零沙船耗米六千九百七十三石零放閏二月初八日起　續放洋亦經臣分别咨行騐收防護在案兹據蘇州藩司黃彭年臬司劉樹堂粮道景星會詳據海運滬局委員詳報末批米石催據各屬接續剝運到滬詳愼選騐米色現已全數兌竣　配用沙衛等船三十隻共裝交倉漕粮正耗米六萬四千三百二十石零隨運經剝食耗三欵米一千七百一十五石零沙船耗米五千一百四十五石零一律發給水脚等銀取具領狀互保實收米數各結查明水手籍貫携帶器械塡給聯單於閏二月二十四日起委員押令開出吳淞駛至崇明十滧海口守風放洋聯檣北上所有派撥招商局輪船裝運交倉漕粮正米一十五萬二千石白糧全數正米五萬八百九十餘石現已據報起運漕曰共米五萬四百石其餘米石卽接續赶運赴津等情具詳請奏前來臣查光緒十五年分松江等四府州屬徵運漕曰正耗米石照案仍交沙衛各船並招商局輪船分裝由海運赴天津轉運通州交兌今沙衛各船承運正漕米石業已全數兌竣放洋辦理尙稱妥速除分别咨行騐收防護以期迅抵天津赶早剝運通倉交兌仍飭催招商局將輪船承運米石掃數裝運開行另報外謹將沙衞等船海運正漕全數放洋日期會同兩江總督臣曾國荃漕運總督臣松椿恭摺由驛具陳伏乞皇上聖鑒謹奏奉硃批户部知道欽此○○剛毅片再蘇省光緒十五年分冬漕除蘇州府屬各縣被災較重全行停徵外其松江常州鎭江太倉四府州屬徵收漕曰二糧仍行由海運抵天津後循辦徑運通壩交兌業經臣　海運章程摺内會奏飭委蘇松督糧道景星前往天津通州督辦交米在案兹據該道詳稱卽日帶印北上除緊要公事隨時遞由途次核辦外其日行事件仍委蘇州府就近代行代印以免稽壓詳請循案奏報前來理合附片具陳伏乞聖鑒謹奏奉硃批户部知道欽此○○奴才永德跪　奏爲廢員効力三年期滿應繳台費全數交清恭摺具奏仰祈聖鑒事竊據張家口管站部員承祜呈報廢員蔣超英係福建福州府侯官縣人前花翎留閩儘先補用遊擊因案革職發往軍台効力贖罪指派第十二台當差自光緒十三年閏四月初五日到台之日起扣至十六年四月初五日三年期滿等因呈報前來正在核辦間接准兵部來咨轉准户部行知該廢員蔣超英應交台費實銀一千三百二十一兩現已在部全數交清等因咨行前來臣查中樞政考例載坐台廢員三年期滿應繳台費全數繳完者由軍台都統鈔錄該廢員獲罪原案具奏請旨釋回等語今廢員蔣超英在台効力已滿三年應繳台費銀兩旣已在部全數交清例應請旨釋回理合恭摺具奏伏乞皇上聖鑒訓示遵行再該廢員蔣超英獲罪原案尙未接准部咨是以未能聲敘合併陳明謹奏奉硃批蔣超英着准其釋回欽此○○浙江巡撫奴才崧駿跪奏爲校閱浙省水陸各營全行完竣分别等第謹將應劾員弁恭摺仰祈聖鑒事竊奴才於閏二月十五日帶印出省查閱浙西營伍前經恭摺奏報在案奴才於拜摺後卽自省起程由水路先至湖州校閱湖州協三營並調太湖營官兵赴郡合操次至嘉興校閱嘉興協左右兩營曁調乍浦澉浦兩營官兵赴郡合操浙西各營均已校閱完竣卽於閏二月十九日回省兹將閱過全省各標營官兵逐一考校内滿營曁撫標左右兩營杭州協城守水師海寗三營提標城守六營定海二門温州衢州處州五標營曁嘉興乍浦湖州各營官兵陸操陣式步伐整齊施放鎗炮聲勢聯絡籐牌對械雲梯長矛等技亦皆便捷馬步箭鳥槍中靶分數俱多逾額均堪列爲一等又太湖澉浦安吉德興象山石浦鎭海太平寗海樂清太荆盤石瑞安平陽金華楓嶺嚴州各協營陸操步隊亦尙整齊操演水法跳舞雜技亦俱便捷槍箭抬砲中數尙能足額均堪列爲次等當於陸操畢復校閱提標左右兩營定海鎭海乍浦恊並海門温州兩標瑞安玉環水師各營官兵分起操演於折戧行駛泅水爪桅均屬靈便施放槍砲火起亦皆迅疾致遠詢以風濤沙綫及内外洋駕駛事宜俱各登答明晰其間以提標定海海門温州乍浦爲最餘次之所有各營施放鎗砲以及弓箭各靶均照定制安設並無加寛增高及改近情弊查騐兵丁糧數以及軍裝旗幟馬匹悉皆足額水師戰船亦俱完固各營奏免騎射人員均照新章改習鳥鎗各該將備尙能講求訓練營務認眞其技藝嫺熟者當塲奬賞並隨時咨明督臣分别記升記拔其弓馬平常年力尙壯者或記過降補或勒限練習另行分别核辦其弓馬生疎難期造就者卽子斥革所有降補斥革弁缺均於此次記升各弁内拔補以示勸懲沿途查騐留防水陸營勇曁各營練軍尙屬精壯整齊奴才於閱伍後面誠各營將備勤加訓練實力操防不得以巡閱已過稍涉疎懈如有廢弛營務隨時立子叅辦勿稍姑容以期仰副聖主整飭戎行至意謹將各營應劾員弁繕單恭呈御覽所有校閱全省營伍完竣分别等第曁奴才回省日期理合恭摺具奏伏乞皇上聖鑒訓示謹奏奉硃批知道了單併發欽此 
 
