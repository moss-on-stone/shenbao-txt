# 1882 - 46 - 4903162

 

Page 1

 
 
[年節停公] [  申報舘主人謹啓]  
　　啓者本館年例於歲底春初停公數日兹故遵照舊章所有新聞紙發至月之念八日爲止俟開正初六日起仍按日分泒伏祈垂覽 
[招請抄書文人] [  點石齋主人啓]  
　　啓者本齋現欲印一大部四書文計文約有八千篇定於開正初十日勤工是以欲請抄手五十人抄文一篇酬筆資洋銀一角每人每日以抄四篇酬額如能多抄愈如總以篇數多寡照給筆資但須一字無訛點畫清楚不得脫漏字句隠意冩成俗體有害書者願承斯乏斷年内卽來本齋而寫字　訂定開工時可將底稿投去謄冩逐日繳換俟校對無部然後照給筆資諸君子有攜鉛槧而來乎願於未飲屠蘇時先賜雅敎 
[於自來水見西人克肩大任說]  
　　凡圖事業必務其大者遠者非可以小見囿也而中西相較覺西人之作事其胆識較勝於華人即如本埠創造自來水一節本館已屢論之其創始情形均列前報無煩贅述兹悉虹口一帶沿路埋藏鐡管皆一律齊全刻已從老大橋沿港向西至萬祥碼頭之小橋傍另行打椿較橋畧高用雙管並接過港向南矣離橋十餘丈向南靠左雇工掘成大池以爲貯水之區而其根源則在楊樹浦相近之地造一高臺約有二十丈俾池中之水灌於臺頂自臺上下注總管之内而後旁通曲暢流行廣遠每在街口埋一總鐡管而四通八逹皆由此而引伸其管以生鐡爲之或如个字形成如弓形其式不一皆量準尺寸在外國定造寄連來滬以應用現在陸續運來之鐡管早已羅列堆積以待奏功其計慮之遠工程之大經費之鉅殊有令人聞而咋舌者而西人獨毅然决然一意創造而無所顧慮豈曰多財善賈足以舉大事而無難哉蓋其識力有高人數等者矣夫自來水之利其用最廣華人或木盡知而西人則久已知之卽如英京倫敦地方約大於上海者二十倍而無論何處皆有自來水該處大家小户上而王公之府下而編氓之家莫不有自來水管自爲挹注上海雖屬創辦然事苟果屬利便則人人皆願飲其和而沐其德將來大功告成當無不歡欣鼓舞故前者股分票每股英銀二十磅者刻已加至二十九磅較前已貴九磅西人之爲此舉者宜其踴躍從事也夫創一事未必人人皆以爲是而度理準情確見此事之果出於是則亦不妨獨斷而獨行西人之舉事是已若在華人則遲疑不决者有之畏難苟安者有之卽有見理甚明者又苦於一人之見不足以破衆人之見一人之力不足以合衆人之力因而阻止不行往往而有以視西人之大力包舉似瞠乎後矣近年中國創舉之事如輪船招商居然與泰西爭勝是可謂創舉之大者今復由津至滬設立電報局以通消息論者韙之則是中國所來亦駸駸乎有漸推漸廣之意而堅忍果决究不若西人之克肩鉅日即糾集股分籌畫經費亦不若西人之速於以知西人之作事其才識二字皆有可羡者已自來水之名中國素來無聞居民汲水而飲之挑水者皆以此爲業如上海一隅瀕海而居每逢潮至則競相挑汲爭先恐後紛至沓來行人一或不愼輒被碰撞城外地方寛闊尚不至此城内則無日不然城門口以及大街小巷雖晴天暖日而足下無異於大雨時行甚至有年老病人被撞遭滑而一跌致斃者故前者本館曾著爲論說欲使城外自來水入城以免挑水之勞且可無行人被撞道路濘滑之慮然彼時水管工程尙在初起也今則功將及半矣由美界而渡過英界必將由英界而渡過法界直至城門口而止自是城外居人皆有清水可飲而城中獨令向隅不更大可惜哉倘中國有人胆量識力亦不異於西人而見請將城外自來水接入城内俾城内居民亦得以享此清福詎不甚幸或者以爲如此則挑水夫役平日藉此以爲生活者勢必各失其業無以爲餬口之資是亦可慮之事不知中國向無輪船近來始有之前之以沙船爲生者或因此而失業然急急改圖亦未爲晚而内地之船則生意與前無異也中國向無電報今始有之而信局官報等之生意亦不减於曩日也由是推之城内雖用自來水而挑水夫役亦决不至頓失其樂苐在中國人論之則不能無此顧慮耳吾故曰舉大事創大業華人斷無西人之果决堅忍也西人之議於上海創造自來水其發端想已不止一日而决然爲之且工程如此其大計慮如此之遠經費如此之鉅並能一往勇爲而股分之價反覺有漲無跌是西人之舉事豈不高出華人哉自來水之告成庶有日乎余將拭目俟之矣 
[港報摘録]  
　　香港西字報言有華人名李昌者而在香港爲巡理府傳語近將前往火奴魯魯爲島主簿話故十七晚賓朋祖餞頗爲熱閙爲王喉舌李生此行爲不負所學矣又云香港相近之鯉魚門外係中國地界名將軍澳村有賭場兩處一日忽有盜匪約四五十人前往打劫賭徒皆閉門自守盜不能入乃延及隣居維時鄉人亦羣起禦盜被盜斃鄉人一名搶去贜物約計值六百餘金相持良久盜始遁去盜匪中死傷者共有六人皆背負而逃不知所往緣該處係中國境内並無巡捕香港簡房曾爲查訪卒未知該盜蹤跡也 
[客官行程]  
　　前漕連總管黎簡堂憲節南旋業經鑠報兹接安慶來同知月之二十一日憲船行抵西門外碼頭當卽入城拜謁各宫及同鄉至好皖省内宫憲亦出城答拜漕憲隨於次早解維溯江回籍云 
[火焚草屋]  
　　仙女鎭於月之二十一夜二更後鑼聲四起火光燭天聞是鎭之東首皮作坊不戒於火焚去草屋二月當卽撲滅幸人均無恙云 
[小孩吞烟]  
　　仙女鎭土某開木行爲業人素謹愼顧有烟霞癖前日正在開燈呼吸偶一他顧適有二歲之子將盒内烟膏吞服趕卽灌救已無及矣世之吸烟者其愼防哉 
[始亂終棄]  
　　金陵有開紙舖之某申住武定橋義興巷家雇一女僕六合人氏甲素與僕私因而有孕僕恐其夫得知不敢回家冀分娩時甲必爲之布置詎料中旣亂之於前又恐日後或滋葛滕見置之不問近日僕欲臨盆甲聞風避去甲妻轉謂僕與人有姦不能在主人家生育逐出門外惟時僕將産下苦無存身之處不覺又憤又急遂致胎氣上开是時已挨至藩署轅門外萬難冉走觀者詢悉根由莫不同聲唾駡有人代喚一收生婆來因爲時已久 
 
 

Page 2

 
 
産門已閉無可爲計未幾爲某署官太太聞知亦着人傳各穏婆來看謂如有能救母子兩全者賞銀百兩舍子救母者亦賞銀三十兩無如各穏婆均不敢應允少頃僕果因産而死刻聞某甲業已被縣管押是否由屍親告發却未詳悉云 
[讓利續聞]  
　　典當隆冬讓利其大槪已列前報益聞温郡各典商聨名具呈稱温州向無减讓之例實難倣照蘇省章程况城内五當均有公項任放生息如四項質物可以讓利放贖則存當公頃亦須免利此端一開郡城各衣莊俟至來春和煖定將棉襖褲被傾存質庫其中弊竇滋生實與典當大有關碍等情旋經陳太尊批示所呈各情似與典商有所窒碍姑俟詳請藩憲酌核定章冉行遵照而各典深恐窮民滋閙呈求飭差彈壓旋又自立章程僅肯讓利一月若襖褲同當亦須照舊取贖辛窮民尙屬畏法不敢稍有閒言所可惜者德方伯一片仁心貧民仍未沾利益耳 
[喊請相騐]  
　　温州柟溪五十二都地名巖峰嵊源與黃岩仙居大荆太平等處連界本月初六早晨永嘉縣署有謝姓婦在宅門哭喊聲稱伊夫於初三日被嵊源陳姓槍擊身死非官親往檢騐則此寃萬難昭雪云云是以張明府即飭值日總役先行查訪此案未知因何起釁容俟探明再行登録 
[洪都瑣録]  
　　江垣於上月下旬本月初間天時異常炎熱居人有易棉而袷者粗作輩竟單衣從事幼孩受此燥煖遂多暴發痘子據醫家云此際尚有疫氣乘之非投大表劑兼去邪藥物恐或不治也幸邇日已逐漸平靜矣○初五夜半暴風大作簷溜如瀑旋復雲收星見不啻夏日氣象初六午始漸反北風是夜又雨次晨豁然開霽此數日嫁娶喜慶尤多各家方幸轉晴之速乃初八又復淋漓竟日自是寒威陡重陰霾迷漫不收至初十日四鼓時霹靂一聲恍起耳畔人於夢中驚醒但見窓櫺間電光閃爍殷殷者猶再接再厲日來仍淫霖不輟云○聞江垣離城不遠有數處起爐私鑄砂錢載運入省銷售事爲地方官訪知故於日前拿獲此等人數名枷責在案已經列報兹悉各憲復委幹員專察其事務新有犯必獲云○近來該處又漸有假票混行各街衢每見粘貼字條聲明某處某庄經自己查知外有無賴匪徒仿造本莊鈔票紊亂使用請各寳號之收票者前來照認勿大意自悞云云并有禀官存案頒示者示謂無論何人遇有此種混用假票者准卽扭禀懲辦惟自此一擾甚至東市票持往西市亦幾於不敢相信殊覺窒礙不便也 
[禁宰耕牛]  
　　民生以稼穡爲本而中國耕種之勞首賴牛力用其力而食其肉於心奚忍奈奸民但知牟利而兵弁衙役復視此爲應得之規故禁者縱三令五申宰者仍成羣列肆此風固非一隅亦非一日也江西近由撫憲示禁大意言宰殺耕牛例以頭數定斷少者枷責多者軍流營兵衙役受規包庇加等治罪功令何等森嚴歴經前各憲及本部院飭屬一體申明嚴禁在案乃日久玩生現據涂埠地方紳民禀稱該埠每於秋成以後奸民卽以辦祭爲名開寮辛賣等詞據此殊屬任意妄爲即已飭縣查辦惟一處如是難保他處不犯應行出示曉諭仰合省軍民人等知悉毋致自蹈罪戾云云想此次經中丞親出示諭或不致誨諄諄而聽藐藐也 
[鄂省目報]  
　　本月初五日安襄鄖荆道唐觀察禀辭赴任初六日藩憲牌示富陽縣典史准補之李煥章赴任監利縣白螺巡檢缺以委用巡檢張慶同咨署興國州黄顙口巡檢缺以新班遇缺補用巡檢陶雲臣咨補湘撫凃中丞到鄂後初八日卽南行履新漢陽府缺自陳太守調署以來己將一載今夏由京簡放遺缺知府慶太守印勳到鄂經大憲奏補漢陽奉旨俞允兹慶太守於十二月十八日寅時接印任事太守當日渡江謁憲拜客初十日藩轅牌示准補漢陽府之遺缺知府慶勳赴任沔陽州缺以興國州李輈調補 
[山長被控]  
　　清河崇實書院現在主講者爲本邑某孝廉近因倦勤不能閱卷委其門生某代評甲乙以致不洽士論爲諸衿控於周漕帥求另延請聞漕帥已聘定皖北趙太史主講並將監院某一併撤換以清宿弊諸生又請扃試漕帥亦允行見諜規整飭士尚廉隅文風亦蒸蒸日上矣 
[少婦自縊]  
　　杭垣上城九曲巷内張姓公館月初某夜突有一少婦縊死於墻門之口該婦不知何時來縊於此並無人見直至天色將明始由更夫叩門盒呌公舘中人出視驚惶無措忙將繩索解下將該屍移置隔壁關帝廟門首爭爲救治仍不得活及天大明卽飭保報縣請騐錢塘湯邑尊當卽帶同刑書仵作人等到塲騐得該屍實係自縊斃命通身並無傷痕邑尊當卽飭保收殮以待尸親承領其公館中之關人以及跟人飭差帶回細問至該婦致死之由事甚暗昧人各異詞旋由某紳出爲理處始得寢息然公館中已受累不淺矣 
[求乞可疑]  
　　杭州鳳山門外塘上一帶行棧林立日前有胡姓過塘行門前忽來流丐四五人中有一老媪年約半百有餘自云江北遭水闔家逃難而全但乞飽餐一頓感德不忘該行與以錢二十餘文辭而不受後增至五十餘文并與以冷飯數盌始再三叩謝而去有旁觀者謂此輩衣服整潔面目腴潤似非墦間乞食者流而每至一家必殷殷以殘羹冷炙爲乞殊爲可疑行主聞而大悟忙向帳桌檢點錢洋幸俱無恙不意外帳桌之抽屜内有還帳之洋十一元用皮紙包裹僅存空紙一張而洋則已羽化矣豈俗所謂鐡算盤者歟 
[春花大放]  
　　揚州俗尚浮靡富貴之家每年歲暮必有唐花供諸几席如牡丹玉蘭海棠桃杏等類不一而足皆置地窖中以炭火烘開矯揉造作勞力傷財以鬥一時富艶其價甚昻官塲中送年禮如無唐花不足鳴敬也今冬天氣和暖窖中烘花轉不甚得力而樹間春季之花竟多開放鮮麗異常花農取以位置盆中售賣與人較烘出者尤爲奪目此固氣候融暖所致然亦不常見之事也 
[圖詐自斃]  
　　蘇州王叟開蘇貨舖於揚州新城歴來銀錢帳目與人毫無苟且亦毫無通融因是喜者半而惡者亦半十四日叟偶往隣菴與老僧對奕忽店徒來呼謂有人手持六千文票一紙來店照發但我店從無此票而彼竟大閙爰請速回叟聞之大訝急回店見其人年約三十許衣服亦不甚藍縷正與店夥喧爭叟熟視之謂夥曰不错不錯爾等不知此我在外所出之票可速交出六千文遂急付其人擁之出門拍其背云大哥可往大處發財小店無此性命也其人點頭再三云好漢子眞英雄長揖致謝負錢而去大衆不解問叟叟但摇頭不語其子又問叟云非汝所知也中飯後傳聞得舊城某巷東厠内倒斃一人身旁有錢六千文伏地就厠飲糞而死叟聞之大喜云危哉危哉人問之叟云此人揑造假票憑空訛詐希圖我鳴保懲辦以遂其欲勢非傾家不已我觀其面色中毒已深故急付錢送出此乃吃小虧逃大禍也必其人見我如此自亦悔悟急求解救耳否則難矣衆聞之咸服叟智 
[疊求雪澤]  
　　天津於九月十六日十月初二日連得大雪且復霑足農民似可慰望但俗謂雪要三冬過時與不及者均無大用且冬至後立春前如無雪澤明年人病亦多是以地方官念切民艱於十一月底設壇求雪天心未格復於本月初四日於龍王廟誠求顧仍未得祥霙官憲實深焦盼現聞再當禁屠定期於河北大王廟求雪云 
[墳客被打]  
　　蘇城墳客於十二月下旬折取松栢女貞等樹枝送與墳主謂之送冬青往往直入内室待以賓主之禮近有一鄉人進 
 
 

Page 3

 
 
城誤至某公館徑入廳堂閽人見之以爲賊也鄉人恃賓主之誼直斥之曰吾是送冬青閽人係楚人言語不通又以爲詈己也揮之以拳鄉人號哭爭嚷主人出欲送之官經里隣排勸乃免是亦无妄之災也 
[拾獲私孩]  
　　金陵城西校騎營地方同有一瓦礫高堆其堆後臾極僻靜人跡罕到日前有某氏嫗由此經過忽聞堆後有呱呱聲趨視之則一新産之孩臍間胞衣尙繫而未斷知係私産棄而復甦者幸其時天氣甚暖不致凍死又見羣犬圍繞或立或蹲更有嗅之舐之者大有欲噬之勢嫗目覩心驚不忍卒視返身遂去行甫百餘步猶覺哭聲隠約在耳因思眈眈者既伺於旁終必飽於犬腹更覺惻然難安自念見死不救何若拾歸贈人亦一舉兩得事遂轉身再往比至又見一犬伏於孩身以前小按其股際以舐之媪急欲逐犬又因手無寸鐡驅之恐其反噬將拾石擊之投鼠不無忌器正在無可如何之際忽見伏於孩身者乃一母犬非欲噬之正以哺之也嫗又驚以爲奇注目久視見母犬哺畢遂去嫗始將孩拾起抱之欲歸行經某婦門前婦見而詢之媪以實告婦因無子求媪贈之以爲子嫗曰諾婦遂欵嫗在家留與酒食嫗旣醉飽陶然而歸具子聞之怒曰姑勿論私孩投生命必富貴卽阿母暮年豈尙不願抱孫耶奈何已得之而反以贈人嫗聞子言不覺大悔轉去向婦索還婦家不允遂致爭論不休云 
[發聾振瞶]  
　　年來漢口善堂籌費延講儒士在沈家廟四官殿兩處宣講聖諭廣訓及善惡因果等書每夕高設一桌中供聖諭廣訓條目燃香燭於前傍設一案講者衣冠恭立朗誦各書反覆指示觀聽之人環集如堵於紛華靡麗之區傳振瞶發聾之旨狂瀾之挽豈不大有功哉 
[停公續誌]  
　　本埠銀行及海關因年節停公其日期已列昨報兹閱西報知英美兩國領事公廨亦出告白自念九日起至明年正月初三日止皆一例停公惟美公廨則於初五日再停一天緣是日爲華盛頓誕辰也 
[團練操期]  
　　本埠西商團練兵現定於明年正月初一日下午三點鐘在跑馬塲聚會操演因十三日當與兵船上之水師互操合演先於元旦試操也 
[諭訴巡局]  
　　廠夥行竊案法公堂將倪仲華責枷楊維舟判罰外尙有蔣錦堂因分開質票一事因未究得實情仍行覊押今捕房查得當日實非蔣去分票故昨將蔣錦堂解候發落經翁太守訓斥釋放蔣錦堂叩謝並禀稱因倪仲華之事被楊維舟施自芬扣留舖蓋一副水烟袋一支洋一元求爲傳人着繳給領翁太守諭以楊施均居南市當赴巡局稟訴求飭該處地保往取設楊施兩人持强不給准爾再來控告當爲提案懲辦云 
[具結離異]  
　　昨報控告被棄一案兹悉已由陳太守晚堂覆訊馮巧珠施元通各執如前施阿六馮六進王海保等同供此後不敢滋擾太守謂施阿六等旣稱不再滋擾姑免懲辦先行開釋馮巧珠施元通看各具自願離異切結起案之箱籠二只内有衣服分别男女認領當分認時男衣甚少施隨稟稱情願充公給發貧民其家内一切器具飭差查數禀候核斷 
[獲賭判罰]  
　　前夜虹口捕房獲聚賭一起人並起賭具一併解送英公堂薛捕頭稟稱昨在張沈氏茶肆中拿獲賭犯十三名其間林金華王桂芳爲首鄭阿義楊永慶金得言鄭五馬等係曾經犯賭者王來甫韋阿五邵得興應明山錢小金杜黑子許金明等皆在塲與賭并傳到茶館主張沈氏請究該賭徒等同供作小工餬口以後不敢再犯張沈氏供丈夫張得金駕舟在外我守茶館店外有賭捕房獲賭時伊等逃入肆中云陳太守商之哲繙譯判林王二人各罰洋五十元鄭阿義罰洋四十元楊金鄭三人各罰洋三十元其餘王來甫等七人各罰洋五元哲繙譯請將張沈氏茶館發封價賣充公張沈氏求稱家有兒女數口尙懇施恩况聚賭係在店外太守乃飭張沈氏具限七日搬移賭具銷毁 
[移查案件]  
　　十一月間法捕房包探獲到竊賊王大金并婦女衣服一大包解法公堂訊理曾登前報今王大金在押自稱患病爲送　 
仁濟醫舘醫治按該竊曾供係定海縣鄉間人其衣服竊自定海縣西南鄉離城十里之蘆花浦許姓飯店該店係婦人開設店中躭擱販衣客四人亦是甯籍許姓婦見衣客挾重資販衣覬覦圖竊與顧阿三約通竊得多件交王大金帶來上海售賣被包探拘住翁太守以偷竊事小恐有紏人搶劫案情故不敢遽行發落移文定海縣詢查俟囘文到來冉行辦理 
[贈王春林校書]  
　　記從隔座覩驚鴻脉脉含芳荳蔻紅暗底無端春繭縳却將閒事妬司空盤龍雙髻朶雲垂杏靨輕匀淺淡眉生就天然嬌小性一分清慧一分癡寸紙符同調水催沓車纔去又重回酒腸不似柔腸窄肯替當筵飲滿杯沙平路直馬塲寛油壁雙輪走彈丸疑是步虚飛過市回頭爭向鏡中看筠籃自付小鬟持兼味盤飱鄭重貽怪底昨朝評食品殷勤嗜味問時宜小刦情天問紫姑茵塵何事誤華胥幽懷可有琵琶怨羡說罷敷自有夫　百分悟徹玉因禪瑶瑟無情唱小憐璧縱無瑕人是玉憑誰結取汝南緣[  湘畹詞人稿]  
[贈汪桂芬校書爲默菴詩老作]  
　　拂座天香桂子飄桃花襟掩錦紋縧臨風試看深春柳婀娜長條越樣嬌顧影姗姗翠袖新長裾綽約稱花身出墻紅杏天然致一例休忘李玉眞雅致清心竟解詩風流端愛謫仙詞尊前甘下旗亭拜顚倒三生杜牧之[  湘畹詞人稿]  
[聽繙秀寳校書彈琴調青藜詩人]  
　　春纖欵欵撥絃初乍聽梧桐雨點疎絳蠟照來人似玉好通情語託相如譜終三疊眼波廻卐字香燒一寸灰辛苦爲君能識曲胡麻何必訪天台[  湘畹詞人稿]  
[贈李潄波校書賦舲兼柬二愛仙人]  
　　梅花香裏薛濤居畫壁驚看北海書遥爲晚花吟白菊二愛仙人贈句也清姿想見破瓜初○紅燭雙燒繡幔開聲聲清脆山簾隈乍驚鸚鵡傳呼語忽見亭亭小玉來○姓字初逢問訊頻纔看入坐又抬身郤從鏡底斜窺處整髩簪花總未匀○淡妝濃抹總丰神歡喜心情自在身含語向人纔道半不禁微笑掩羅巾○輕籠半臂不知寒鶴步低昻似未安無意並肩同小立量身爭向鏡邊有○銀奩袖裏作妝臺酒國招邀日幾回坐久但逢辭去候叮嚀三字晏些來○調絃按拍素荑柔星子歌聲徹絳樓玉樣玲瓏珠宛轉停杯齊聽唱梁州○春風省識畫圖新持贈兼貽嘯帕珍别後相思試輕喚可能小字應眞眞[  湘畹詞人稿]  
[上海保嬰總局經收七年分各善士捐保嬰清單]  
　　陳聚德堂洋一元知命氏洋十元張善士洋二元聖綿氏洋二十元曹逵鴻洋一元邵天錫洋二元小樓主人棉衣洋十二元小樓主人年米洋十元 
[蘇州電報局經收江北賑捐十二月上中兩旬第十七次單]  
　　陳子丹來東亭過錢氏愿結來生福六十千長元吳醬業公所五十元盛巽卿來許覲顔十元又本洋十元南蘭陵鏡記武林樵子無名氏三户各十元顧晉堂募各善姓八元始平仲子求母目恙痊愈新安祈妹健盛巽卿來胡明經三户各五元各善姓四元蕭勉記募三户三元淡道人蔡盛昌蕭 
[勉記募十二户大有恆俞仁記五户各二元讓鄉居士樂天氏蔡萬昌陳立本無名氏五户各一元蕭勉記募對開洋兩元江德昌履和坊張永興張洪興四户各半元]  
　　以上兩旬共收洋一百三十七元又本洋十元對洋兩元錢六十千文換見蘇漕平銀一百三十六兩六錢另五厘合九八規元一百四十七兩另四分五厘解交上海電報局彚解嚴佑之先生散放兩旬收解核銷 
 
 

Page 4

 
 
[光緒七年十二月初六日京報全録]  
　　宫門抄○上諭兩道録前○發抄旨六道○御史李奏間官寃殺無辜督臣意存袒護請旨嚴飭確訊定擬摺○護陜督楊奏遵旨分别開單請獎摺○晋撫衛奏辦賑出力各員請仍照原保獎叙片○護陜督楊奏禪師印信仍請以署土司兼摺片○東撫任奏遵旨據實覆陳摺○十二月初六日内務府國子監正黄旗值日無引見○惇王恭王各謝賞燕窩恩○常星阿謝稽查火藥局恩○克蒙額沈保靖各預備召見○掌儀司奏十一十二日祭奉先殿澂貝勒漪貝勒行禮○鋼公遞遺摺○召見軍機克蒙額沈保靖○發抄慶裕奏思恩令黃泳河署恭城令奉旨知道了欽此○又把總謝大有在營病故請卹奉旨着照所請交部議卹欽此○又補用令曾紀平期滿甄刖奉旨吏部知道欽此○又試用道陳道鴻期滿甄别奉旨吏部知道欽此○又請將罔恤民艱乖謲不職之西隆牧革職奉旨龔殿藩着卽革職該部知道欽此○鮑超奏病請續假奉旨鮑超着再賞假一個月欽此○○四品銜河南道監察御史臣李郁華跪奏爲問宫寃殺無辜督臣意存袒護請旨嚴飭確訊定擬以成信讞而雪沉寃恭摺仰祈聖鑒事臣惟獄訟虚實權在問官况命案生死攸關豈容率意刑求逼供妄殺江南三牌樓一案正兇爲周五沈鮑洪其屈殺曲學如僧紹宗之現解任運司洪汝奎自有應得之罪第據督臣劉坤一原奏似有袒護情事如所稱洪汝奎於定艱後禀請大員覆訊該運司倘謂此案未甚確實前督臣沈葆楨有何迫不及待之處必欲誅此二人是特砌入此等情詞爲洪汝奎卸罪地步又稱張克友到案時叅將胡金傳隨同問官喝令用刑故不敢不認等語胡金傳非會審之員何以在旁呼喝洪汝奎等承審是其專責豈能竟聽指揮又稱胡金傳始則妄挈教供繼而擅用刑訊人犯旣經到案胡金傳何從用刑至胡金傳所供犯之虚實責在問官其言未必全非不得以刁狡二字箝制其口卽其妄拿教供亦難保無洪汝奎授意情弊臣風聞洪汝奎貌爲戇直矯詐沽名以一候稱道員總理營務處兼清軍需局務管帶旱勇復領師船月支薪水千有餘兩迨履運司新任遠駐揚州遇有軍需事宜猶必送呈該運旬畫行始能定稿其把持盤踞尤爲顯然此案曲學如僧紹宗之死由洪汝奎鍛鍊而成該督上下其詞顯欲卸罪胡金傳一人意仔偏縱可否請旨飭令秉公嚴訊按律定擬以懲殘酷而白民寃庶問刑官吏咸知儆愼矣臣愚昧之見是否有當謹恭摺具陳伏乞皇太后皇上聖鑒謹奏奉旨見録○○願品頂戴護理陜甘總督甘肅布政使臣楊昌濬跪奏爲遵旨分别開單請獎以示鼓勵恭摺仰祈聖鑒事竊臣前接四川川北鎭官兵於同治四年來甘助剿迭次出力各員弁可否懇恩獎勵業經奏奉諭旨者照所請該部知道欽此欽遵在案兹查此案前准四川督臣丁寳楨咨詢前督臣左宗棠以甘肅軍需局現存獎册係前任川北鎭總兵鶴齡於同治七年送到事隔數載其間原保員力有無升遷事故令卽核明底缺底銜另行開摺呈送兹據甘肅善後局司道詳稱遵查前川北鎭鶴齡於同治四年統率川省各營官兵來甘助勦在保定臯蘭北上紅圈平番等處分途援剿屢戰皆擒斬巨逆甚多同治五年省城糧餉不繼標兵潰變兼之陜甘大股徊逆晝夜圍攻該鎭督率川兵連次擊退逆匪力解重圍實屬異常也力未便因其早離甘省且相隔日久没其勞績自應歸案獎叙以勵有功移准川省籌餉報銷總局核明底銜底缺由該同總請奏獎前來臣覆查無異惟前川北鎭鶴齡職分較大臣未敢擅擬應如何獎勵之處世自聖裁所有各該員弁請免出考謹繕具清單仰懇天恩蘭准給獎以示鼓勵除將咨保各員弁總單送部核獎外理合恭摺奏伏乞皇太后皇上聖鑒訓示謹奏軍機大臣奉旨鶴齡看交部照軍營立功錢病故例從優議卹定全等均都照所請獎勵已革知縣胡子材開復原官等獎看該部議奏單併發欽此○○衡榮光片再浙江辦理晉豫賑捐經前撫臣曾國荃將出力各員繕具清單彚案奏請獎叙奉旨允准在案嗣准部咨以原保請以本班分省儘先補用之候選從九品李世縝查照章程應俟分省補交班次銀兩後以本班分發省分歸試用班補用又原慄請歸道員後加二品頂戴之三品銜候補知府葉百川部議以官册内並無道員升案應令查明該員在何案内得有道員升案詳細聲明覆奏核辦又原保請俟補知縣後以同知用之知縣用候補縣丞朱文藻查照章程尋常勞績不准層遞預保查該員所請獎叙係屬層遞預保核與定章不等令卽另核奏獎等因當經前撫臣咨查去後兹准浙江撫臣譚鍾麟谷覆該員李世縝係由福建協黔新局遵例報捐不論雙單月從九品選用領有户部執照嗣因奉委派辦晉豫賑捐出力保請以本班分發省分儘先補用免交分發銀兩係已捐足不論雙單月選用之員前次漏未聲敘應請仍照原保核准又該員葉百川前於光緒三年奉委籌解陜甘軍餉山力經升任陜甘督臣左宗棠保奏俟補缺後以道員前先補用奉旨允准有案又該員朱文藻於光緒三年二月奉委赴新疆楚車視兵大營隨同出力經升任陜甘督臣左宗棠保奏光緒六年正月三十日奉上諭看免補本班以知縣仍留原省補用等因欽此核計新疆出力在先辦賑出力在後應請仍照原保核准各等情由浙江撫臣譚鍾麟谷經臣轉行善後局司道核明詳請覆奏前來臣覆核無異合無仰懇天恩俯准將李世縝葉白川朱文藻等三員仍照原保給予獎叙以示鼓勵理合附片陳明伏乞聖鑒謹奏軍機大臣奉旨該部議奏欽此○○楊昌濬片再查洮州禪定寺世襲僧綱司楊恩布旺秀因練兵捐糧會同堵剿收復廰城經前署督臣穆圖善奏請以護國禪師永遠承襲並頒給前繳護國禪師銅印部議准將楊導布旺秀升授禪師後應再准其承襲一次嗣後仍照初封之職授爲僧綱司其所給護國禪師印信仍令繳還等因嗣楊恩布旺秀病故襲替無人暫將護國禪師印信交署土司楊作霖兼攝咨部核覆今查照原奏事理並體察該處現在情形自應奏明辦理當經轉行遵照去後兹據署藩司李愼詳據鞏昌府知府顔士璋轉據洮州同知詳稱遵查廳屬禪定寺管轄番僧約三千餘衆番寺九處而僧寺多在關門以外鎭壓本屬爲難華番俗生性愚魯一聞酋長偶削尊秩難保不無驚疑仍請以楊作霖兼攝禪師印信以馭番衆俟該土司大房生有合例襲瞽之人傳行交卸等情由司轉詳請奏前來臣覆查屬實理合附片具陳伏乞聖鑒勅部議覆施行謹奏軍車機大臣奉旨該部知道欽此○○頭話頂戴山東巡撫臣任道鎔跪奏爲東省蕃辦盗犯土匪鹽梟就地正法章程體察情形驟難停止遵旨據實覆陳恭摺仰祈聖鑒事竊前准刑部咨竊覆御史胡隆洵奏請將盗犯仍復舊例分别自從辦理一摺以欲復情有可原舊例莫若將就地正法章程先行停止請旨飭下各省體蔡情形妥議具奏等因奏奉諭旨依議欽此抄録原奏咨行到東當經前任撫臣周恒祺欽遵行司核議兹據臬司潘駿文具詳前來臣伏查拿獲盗匪審明就地正法原因當時盗風甚織欲求辦理迅速以遏亂萌不得已權宜變通誠未可視爲成例第讞獄固貴詳愼而立法尤在因時東省爲緣輔屏藩捕務實煩倍關緊要西南之兗沂曹濟各屬多與江豫接壤素稱捻幅淵藪東北之武定青州一帶地處海濱亦時有盜賊梟匪出没非隨時就地嚴加懲辦殊不足以戢兇暴而知儆畏咸豐十一年間經前撫臣譚廷襄因鹽匪充斥先後奏明拿獲罪應斬梟斬决盜犯梟匪由地方官訊取確供詳經撫臣委員覆審明確卽禀請就地正法按季彚奏仍分案録取供招咨部核覆同治八年御史袁方城奏請整飭吏治摺内欽奉上諭業經肅清省分遇有獲案要犯仍照舊章詳由該管上司覆核辦理以重人命欽此復經前直隸督臣曾總藩以直省各匪餘孽尙多奏請直隸命獲梟匪土匪仍照奏定间章程辦理奉旨允准並因山東河南兩省壤地相連情形相近仰蒙特旨併照辦嗣於同治十三年因御史鄧慶麟奏肅清省分盜匪請照舊例辦理光緒六年刑部因各省辦理盜匪未能一律行令距省較近州縣獲目前項案犯解省審勘由該督撫分别題奏均經各前臣體察情形碍難規復舊制惟濟南府屬拿獲罪應斬梟斬决盜犯審明後 
 
 

Page 5

 
 
本就近申解泉司親訊無異再詳由撫臣核明批飭正法其餘各屬請仍照奏定章程辦理先後奏准各在塩是東省辦理盗犯變通舊章業已二十餘年歴時不爲不久每年正井盗匪犯多多多百數十名而盜風迄未稍塩搶刦販私之案依舊層見选出臣到任後欽定功過餞各屬整頓捕務並酌撥防營扼要分布會同有至合力巡緝以期有犯必獲近據各州縣報獲盗匪尙復不少匪須就地懲辦俾奸究辦日警心咸知燭戒若一旦實令照例層層解勘不特長途跋涉疏脫屢虞抑且名犯羣聚省監亦恐别滋事端臣與臬司悉心體察再四籌商舊章實驟雖停止相應據實請旨俯准東省拿獲盜犯土匪鹽梟仍照奏定章程鐡自洵於地方捕務有裨一俟盜風稍息卽當奏請改復舊註倘遇犯供未確案情仍略自疑竇隨時提省委審以鹽愼重斷不敢稍事顢頇致滋枉縱除咨部查照外理合恭推覆奏伏乞皇太后皇上聖鑒訓示謹奏軍機大臣奉旨刑部知道欽此 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
