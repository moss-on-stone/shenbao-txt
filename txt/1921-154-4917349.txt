# 1921 - 154 - 4917349

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[鄂人痛語] （冷） 
　　鄂省爲革命當時之發源地而今日又首當兵刼之衝鄂人之不幸亦鄂人之幸也何則前之革命由鄂省而瀰漫於全國今之兵刼苟各省人民而不早爲計後亦必至瀰漫全國無疑惟先發者先定今日鄂人痛心之語他日鄂人或將轉聞諸他省也 
　　譬如近海之人日向海趨其有不沒於海者乎又如鄰火山之人日向火山以奔其有不投於火者乎今之政府與各省大吏之所爲無異趨海奔火之人也特彼則自害而此則使人民受其害耳故人民而不早爲計無論何省欲免水深火熱之苦不可得也 
　　嗚呼鄂人之痛語實全國人民現在及將來之痛語也全國人民其深思之而自計之 
[命令]  
　　六月九日大總統令任命蔡和林爲將軍府參軍此令 
　　又令劉玉龍加陸軍騎兵上校銜此令 
　　又令陸軍總長蔡成勳呈請將楊義林文華國加陸軍步兵中校銜范連仲郭玉龍授爲陸軍步兵少校朱俟岐崔峻授爲陸軍騎兵少校龐國棟焦申之加陸軍步兵少校銜李慶壽劉萬祿加陸軍騎兵少校銜均照准此令 
　　又令陸軍總長蔡成勳呈請任命王硯田爲陸軍第十五混成旅步兵第一團團附臧士福爲陸軍第十五混成旅步兵第一團第三營營長均照准此令 
　　又令陸軍總長蔡成勳呈請任命劉振東爲暫編奉天陸軍第三混成旅步兵第一團團附應照准此令 
　　又令內務總長齊耀珊呈准署江西省長楊慶鋆咨水上警察廳警正吳炳東另有任用請免本職應照准此令 
　　又令阿威士給予一等大綬嘉禾章此令 
　　又令王曾思恶給三等嘉禾章此令 
　　又令馬奎鈞給予三等文虎章林蔭儂給予四等文虎章此令 
[國內專電]  
　　北京電昨閣議鄂兵變亙二時半之久外長報告英美日法詰問經過有吾不自收拾人將代謀勢閣員僉謂王占元維持省城及本師尙無能力責以辦理西南統一豈非笑話頗主張調他項節制軍隊赴鄂某閣員主派吳佩孚軍靳未允結果派陸次金紹曾馳往宜武調查另由外部派某參事馳往宜昌外部昨並派員分赴各使館安慰且待查明賠償一面由總統頒令嚴飭王占元查明兵變責任者懲辦（十日上午十二鐘） 
　　北京電鄂王電應遣散之一部分軍隊因欠餉問題庚（八日）早一時譁變經派隊追剿四時始逃竄又商家得私電謂武昌大商店富戶悉被搶燒（十日上午十一鐘） 
　　北京電此間盛傳王占元免職盧永祥調鄂何豐林督浙爲疏通選舉辦法但靳主且看王占元收拾如確認無實力時以王士珍調鄂免滋紛更（十日上午十二鐘） 
　　北京電鄂紳商各公團連電呼籲計到十餘通最沉痛者謂督軍自統之師搶刦燒殺我人民我人民希望官吏保護之心已絕望矣將率父老子弟蹈江以尋死所又一電係宜昌武昌各公團請將在鄂北軍一律撤退請吳佩孚帶兵來鄂又一電謂政府如不保護惟有求外國保護其情可哀（十一日上午十二鐘） 
　　北京電參陸處消息宜昌變兵團長孫建峯已令拿辦二十一旅勒令解散王占元自統之第二師第八團穆恩棠已令看押宜昌交涉員魏宗蓮尙流連漢皐部嚴電速回（十日上午十二鐘） 
　　北京電王占元電部請借九年實業公債四百萬外人謂武昌兵變官錢局造幣廠被焚與議會查賬問題有研究（十日上午十二鐘） 
　　北京電陸蔡請將宜昌統將嚴懲一二以謝鄂人靳因雲鶚兵變未嘗處分恐孫傳芳反詰躊躇不决（十日下午三鐘） 
　　北京電姜桂題江（三日）電張作霖速將欠欵二百六十萬交汲師長帶來以便將毅軍四十營解散張作霖陽（七日）覆姜謂并未受經略使實任關於熱河事務仍請直接中央辦理（十日上午十二鐘） 
　　北京電姜電熱河陸軍巡防各營統系不一現合併編爲熱河陸軍第一師請以舒和鈞爲師長兼第一旅長以姜鑫樹爲第二旅長 
　　北京電張一麐等調停敎潮敎職員提三條件一解除監視二開會自由三取消院電靳對此三條有難色（十日下午三鐘） 
　　北京電馬鄰翼獻議國立校長敎職員一律改爲實官分簡薦委三職敎部得有權黜陟（十日下午三鐘） 
　　北京電孫文復敎職員電勸相率南下（十日下午三鐘） 
　　北京電馬福祥文（十二）赴綏遠都統任（十日下午三鐘） 
　　北京電陳遐齡電藏番鑒於國軍西進巳由葛布倫招集後路圍攻鑪城查鑪爲藏邊重地倘有危險川省震搖請示辦法（九日下午八鐘） 
　　北京電小野八日訪鈕傳善談借欵續約條件務於十天內還付利息五百餘萬無結果（十日上午十二鐘） 
　　北京電昨午德代表卜爾熙華根納施爾邁赴外部見張煜全正式通知中德協約德國國會已經通過（十日上午十二鐘） 
　　北京電直曹電催馬福祥赴任將所駐寗夏十營移防陜北杜陳北竄（十日下午三鐘） 
　　北京電旅京陜人得西安私電閻已派員與陳部聯絡陜事有緩和希望（十日下午三鐘） 
　　北京電陳樹藩本人無表示劉世瓏來電巷倔强（十日上午十二鐘） 
　　北京電吉孫電張使召集軍事會議烈臣庚（八日）赴奉（十日上午十一鐘） 
　　北京電鄂訊徐樹錚三號由漢赴滬（十日上午十二鐘） 
　　揚州電鹽署灰（十日）電緝私楊統領撤委齊寳善（十日下午二鐘） 
[國外專電]  
　　紐約電哥倫比亞大學今日以博士學位贈與北京國立大學校長蔡元培（發電日不詳） 
[公電]  
　　溧陽第一女校來電各報館鑒民國肇興十年於茲大法未立國基動搖今幸省憲有望我民同聲歡忭女子同屬國民理應參政警告省憲起草員勿蹈粵省覆轍我蘇女界對此有表同情者乎幸速起圖之溧陽第一女校 
　　四川劉湘通電各報館均鑒中華民國十年六月六日四川各軍聯合辦事處善後會議票選湘爲四川總司令同時通電協請兼任省長并賚送證書等由苟利於國寗憚爲犧惟念湘樗庸成性軍藉謬膺上年擐甲執兵衝鋒喋血無非掃政治之障礙爭省格之生存上下同心師旅協力秩序恢復川局敉平本自治之精神促國家之改造乃爲時旣久所願猶虛各將領爲副羣衆希望開會投票推湘主政在湘十年許國早效馳驅百戰餘生詎有規避第以力小斷難任重綆短不能汲深與其貽誤於將來何如審愼於今日茲於本日將四川各軍聯合辦事處善後會議賚送證書印信敬謹繳還并咨請另選賢能用維川局除通電久謹布愚忱伏爲惠察四川陸軍第二軍軍長劉湘魚 
　　廣東陳炯明通電各報館鑒頃致廣西陸譚及其將領感電文曰炯明前曾致電諸公企以自治主旨回復粵桂之交誼披瀝情愫當蒙審諒乃公等尙未見答而陳炳焜驟有四月靑電眞電橫相詆諆語語挑釁直以擾亂粵東爲其戰志當經去電糾正而陸幹卿月漾電猶爲之辯護最近又見陳炳焜發表誥誡將士白話文則專欲惹起戰爭快其私慾以視靑眞兩電尤爲顯露其最可笑者竟謂江西福建和各省督軍都要來打廣東我們弟兄今天得了這個好機會定必摩拳擦掌奮勇上前恨不得一步踏到廣東把敵人亂黨攆得乾乾凈凈等語炯明乃知懷抱野心樂以桂省爲孤注之一擲者陳炳焜也橫逞其暴力梗阻桂人之自治者陳炳焜也弄兵嗜殺敵視粵人不欲兩省重歸於好稍得安寗者陳炳焜也陸幹卿漾電豈不言彼此若有誠意不妨訂一不相侵犯之約而陳炳焜之舉動如此使幹卿無術制止則幹漾電所云即非自欺人亦復空言無當諸公今日如其甘心惟陳炳焜馬首是瞻不惜激成兵禍坐令桑梓塗炭則炯明亦欲無言如其不然則此居中作梗之人實可陷桂省於危亂傳曰不去慶父魯難未已徇個人之私心而喪全省之安危殆非智者之事惟公等其圖利之等語查桂系蹂躪廣東爲粵人所不容自去歲被逐之後至今野心未死現已明目張膽甘爲戎首炯明仍不忍破壞和平除電桂系將領令其覺悟外伏祈諸公主持公論爲盼炯明叩印 
世界路透電 
[俄政府反對日本之牒文]  
　　十日倫敦電營農俄羅斯外交部牒致英法意三國政府指斥日本謂海參崴勞農政府之推翻雙城子鳥蘇里斯克等處之政變皆於日本保護之下行之牒中並陳述日本種種行爲爲日本謀占西比利亞攫取堪察克島漁權奪收原爲俄國所有之漁稅又謂謝米諾夫與加浦爾餘黨之能支持於中國邊界恩琴部下之能侵犯蒙古皆出日人之助俄國屢向日本議和而日本拒之牒中復謂法國贊助日本計畫三協約國皆負其責並指英國對俄有仇敵的行動本月八日英外相克松秘書函覆克拉新氏退還原牒認爲不能接受略稱一國政府未有充分證據遽以毫無根據之責言牒致他國政府此舉旣非習慣所常有亦非促進友交之道英政府故未便接洽此事 
[日本在英之宣傳]  
　　九日倫敦電日政府商准孟郤斯德指導報發行日本號內載日本外相珍田之文聲明日本謀取和平與公道之意謂各國注重平和之西比利亞與統一强盛之中國者莫日本若日本遠東政策之主動力在鞏固日本經濟生活故遠東和平乃達此目的之必不可缺者也銀行團之成立已開中國安寗興盛與有關係各國間一致合作之新理今惟俟中國覺悟新時代之重要而由黨爭變爲强固之新進之統一國耳云云日本號內又載有日本名流之著作論日本工商業與社會之進步並刊登日本新式美術品之傑作日本首相原敬氏亦有一文就世界和平點論英日人私人往來與雙方意旨互相公布之重要 
[英國失業保險案之修正]  
　　八日倫敦電工部大臣今日在下院提出修正失業保除法之案謂英國共有完全失業男女工人二百萬名而短時工作者亦有數百萬人政府現支付失業贍養金每星期約二百萬鎊而捐欵所入之數則不足三十五萬鎊查保險金在三月份爲二千二百五十萬鎊現僅存八百五十萬鎊故政府不得不由七月四日起减發贍養金男工發十五先令女工發十二先令而捐數則須增加估計照此修正辦法財政部之最高債務當爲一千六百萬鎊俟時局如常後此數可償付 
　　十日倫敦電上星期官塲報告不列顚失業之工人今共有三百七十五萬名內有礦工及棉紡工一百六十萬名而短時工作者逾百萬人尙不在此數之內目下實業之具有能應付難關氣象者僅造船業與製鞋業惟有數業俟礦工上工後即可大有轉機衆料今日舉行之礦工代表大會將採納幹事部之建議在礦區投票表决贊成礦主之提議與否 
[英礦工罷工轉機]  
　　八日倫敦電煤業現狀確有起色解决有望礦主願增高其前所提出之標準工資照一九一四年工資加百分之二十而一九一四年後加給之資仍然照給如此辦法在許多煤區可謂爲大進步標準工資至少一年按百分數增高並創辦工作基本金俾保護得資較低之工人聞礦主願意犧牲三個月全部利益以輕政府津貼金之支出而使政府所允之津貼金一千萬鎊得支持至六個月以外 
 
 
 

Page 5

 
 
   
 
 

Page 6

 
 
世界路透電二 
[英國增加郵費之反對]  
　　九日倫敦電英國增收郵費之議漸爲人反對報界聯合會代表進見郵務大臣基拉威氏力稱加收郵費與英國海外商業英國商務宣傳有重大影響基氏答稱願再考慮但郵局須圖自給後報界聯合會召集會議一致通過議案請撤銷印刷品由英國寄往殖民地者加收郵費之費而殖民地公會帝國協會海外俱樂部皇家文學會等亦不向首相提出嚴重抗議謂加費一舉妨害帝國各各學識之互換大有害帝國利益 
　　九日論敦電郵務大臣基拉威氏在下院討論郵局豫算案時聲稱政府願撤銷寄外報紙與印刷品加費之議 
[華商反對英屬採木專制權]  
　　九日倫敦電今日下院質問時殖民部次官胡德氏稱政府接到北波羅島三百華商署名之請願書對於某英公司獲有採木之專制權提出抗議政府已請英屬北波羅公司報告詳細情形並抄送華商抗議案交閱 
[美國對墨政策]  
　　九日紐約電美國報紙大都皆贊成國務卿休士氏辦理墨西哥事之得當並說明美墨立約之必要惟民主黨報紙則訾議美墨政策謂含有煤油氣葉墨西哥傳來墨總統之言謂美墨條約之正式簽定爲承認其政府之條件此乃不可能之事 
[德俄商業談判]  
　　九日柏林電柏林日報載稱德國實業界中人與俄國商業代表克拉新氏談判後已訂定發展俄國實業開濬俄國天然利源之合同此項合同乃克拉新氏近在柏林時與德國實業大王斯汀士氏訂成該報又稱列寗氏將依混合之基礎改造政府 
[英國之航空交通]  
　　十日倫敦電民事飛行監督賽克斯氏昨夜在宴會時演說其帝國各處航空交通之主張謂英政府現擬推廣商業飛行事業以其大可增進帝國各處之交通也空中優勢不可以建築不生利之軍用飛機得之但可以擴張商務利便旅行得之航空業定能如航海業大有造於國家之興盛尙望海外殖民地加以贊助勿限於守舊精神而阻英帝國之進取蓋英帝國之力量全恃交通之完善航空業不爲外人疆界所阻定能補鐵路船隻之不及而成帝國內直接靈速之交通也 
[國際聯盟之修正案]  
　　十日倫敦電修正國際聯盟會章委員會已發表其報告與决議最重要之修正案係就中國與㨗克斯拉夫之提議在第二十一條加添一節由此國際聯盟不獨贊成並且提倡凡可保障和平鼓勵合作之决議 
　　（註國際聯盟第二十一條原文如下本盟約內任何規定不得視爲妨碍國際契約公斷條約或區域諒解如門羅主義爲和平之維持者之效力） 
[德國無線電傳遞歌聲]  
　　十日倫敦電最新無線電現傳遞柏林歌臺演劇時蝴蝶夫人所唱之歌中歐各處與波羅的海各船皆能聞此歌聲據無線電專家阿柯伯爵之意見日本之東京不久亦可聞柏林之歌劇 
[各國近事記]  
　　九日墨爾邦電澳洲衆院開會時有議員問及日本以大批海陸軍需運抵瑪歇爾與加羅林二島事代理首相柯克氏答稱彼於此事並無所知故不便有所宣布　　九日雅典電據官場消息希皇將於六月一日偕太子首相陸軍大臣赴士麥拉 
　　九日巴黎電今日巴黎交易所英金收盤價每鎊兌佛郎四七五二五 
太平洋路透電 
[武昌兵變三誌]  
　　十日漢口電武昌未續有刦掠城中現已安靜惟大街各店全被刦掠一空叛兵一千七百名昨由劉家廟挾贓品他往漢口華界及周圍一帶現由鎭守使部下之兵守衛當道已以金錢食品犒賞之目下可保無虞據未徵實之消息稱叛兵乘以北上之火車一輛已由督軍下令在信陽州截留由當地守兵將叛兵贓品奪下聞尙有叛兵所乘之火車一輛在孝感被阻據華人方面消息督軍現由京漢路調魯兵來鄂並懇請吳佩孚協助今日北方無火車開抵此間亦未售北上火車之票昨日下午叛兵紛携贓品入漢口華界與租界均爲警察將贓品奪下其中多爲金銀珠寳綢緞等物 
　　十日漢口電某外人昨夜自武昌抵漢據稱叛兵所乘之第一火車駛入孝感側軌爲當地兵士開機關槍轟擊旋由兵士登車屠殺叛兵數人希圖逃逸亦被追擊斃綜計約殺死三百五十人受傷者數人滿身爲槍刺所創倒臥路軌之側且有數人被埋溝內叛兵顯挾有贓品已悉被奪下尙有火車數輛載有叛兵因未携贓品均經放行孝感未被擾及惟城門均閉有兵士守衛阻止出入武漢兩處現均安靜北方開來之火車一輛已抵此赴鷄公山及該處以北各點之旅客大感不便漢口英租界奪下之贓品計有銀幣一萬五千元元寶五十九隻銅元三百三十六磅珠寳綢緞若干又聞華界警察亦奪下銀幣二十萬元 
[宜昌兵變詳情]  
　　九日北京電漢口轉來宜昌消息叛兵未擾及日領事署僅入日領事職員之住宅刦去銀錢及可携之物品華人所受損失較上年兵變爲重惟目下尙不能查明實數華人方面傳來消息華界中死傷者逾千人 
[征蒙軍之盤旋]  
　　九日北京電政府接張作霖來電報告已於六月四日抵奉即請吉黑兩省督軍儘速來奉開軍事會議張請政府命直鄂兩省督軍各派代表與會李垣與鮑貴卿均被任爲征蒙軍顧問 
　　九日北京電高在田所統之兵將移歸馬福祥統帶高將改充征蒙軍某旅旅長陸軍部已以帳棚三千具鐵灶數千具運往張家口 
[北方近事記]  
　　九日北京電比政府來電請政府派代表參與九月間在比京舉行之軍醫大會政府覆電稱陸軍部醫學校校長莊壽卿（譯音）已於六星期前啓程赴歐充該會中國代表 
　　九日北京電海州商埠督辦段書雲現赴海州調查該處狀况荷蘭工程師測量告竣以前督辦處仍設南京 
[南方近事記]  
　　八日廣州電孫中山電致北京學界要人請來廣州辦理敎育事務聞陳炯明已辭軍務內務總長之職並宣布不復擔負兩部責任 
　　十日香港電有二大渡船載傷兵由北海抵廣州戰事詳情未悉廣州省長已派醫官一員携醫藥品率同隨員赴瓊廉設立軍醫院 
[日本船廠大罷工]  
　　十日大阪電藤永田船廠罷工者昨日集衆二千人開會時有警察五百名擁入會塲要求解散雙方致起衝突警察打倒罷工者數名於是羣衆乃以拳棒磚石毆擊警察雙方各傷多人罷工者四人被拘下獄羣衆尾隨要求開釋警察不允衆乃搗毀該獄之玻璃窗等物但未能救出其同志工會現通告藤永田等廠工人請堅持到底請勢漸見嚴重 
[日本新陸軍長]  
　　十日東京電山梨中將已被任爲陸軍大臣以代田中男爵 
國外要聞 
[德國特約通信（王光祈四月十五日）]  
德意志之靑年同盟 
　　去年六月選舉德意志國性民黨大獲勝利今年普魯士邦會選舉該黨又占勝利夫國性民黨者主張復辟之政黨也何以於共和政體之下能如此活動記者嘗推究其原因第一德國百年以來聖君賢相相繼握政文化燦然有功於國是以民到於今稱之第二戰後共和政府成立內則騷擾頻仍外則環境壓迫此皆德國數十年來未有之現象故國民撫今追昔益思舊主除以上兩個普通原因外尙有一種重要原因爲國性民黨制勝之具者即大學生之活動是也 
　　他國大學多爲新思潮之發源地而德國大學則爲舊思想之集中點德國大學生在社會上早已養成一種特殊階級常與勞動階級立於對抗地位兩年以來學生工人結隊决鬬之事常有所聞大學生思想旣舊又爲愛國狂熱所蔽於是不知不覺之間羣趨於國性民黨方面而國性民黨之人又復利用時機製造靑年思想遂有所謂德意志國性靑年同盟之團體發生 
　　德意志國性靑年同盟Ｄer　Dentscbe　Jugendbund者德意志靑年之自由結合以恢復祖國爲旗幟者也德國在一八0八年即有所謂靑年同盟Jugendbund者以脫離法國覊絆爲宗旨當一八一三年自由戰爭之始學生從軍者甚衆卒恢復普國自由故德國靑年運動在歷史上最有名譽而吾此篇通信所介紹之德意志國性靑年同盟則與百年前之靑年同盟組織徽有不同百年前之靑年同盟係由大學校男生所組織今日之德意志國性靑年同盟則不限於男生即女生亦可加入並不限於大學即中學生亦可加入故今日之範圍較昔日爲寛此同盟成立於一九一九年正月現在已蔓延全國各城皆調經有分部每次國性民黨有所活動該同盟皆從旁贊助故國性民黨最得智識階級之同情此所以歷次選舉綿獲勝利也 
　　該會由正式會員特別會員名譽會員三種會員所組成所謂正式會員者凡德意志靑年年滿十二歲至二十五歲者皆可自由請求入會爲正式會員所謂特別會員者凡超過二十五歲之老會員則退而爲該同盟之特別會員所謂名譽會員者凡對於該同盟有特別功勳者得被推爲名譽會員現在該同盟有名譽會員三人一爲興登堡將軍Hindenburg一爲羅登道夫將軍Ludendorff一爲米凱艇長Mucke（潛航艇隊中最著名之艇長）此三人者皆爲德國聲勢赫赫之軍閥領袖此同盟之意義便可從此窺見一二矣 
　　該同盟所以號召於衆人之標語則爲重建祖國四字而其特殊精神可得而述者則有四第一該同盟宣言本同盟成立於基督敎義之上所謂成立於基督敎義之上者即排斥猶太人之一種作用也猶太人在德國勢力極大無論任何階級中皆有猶太人足跡社會主義家馬克思及拉塞爾兩人皆出於猶太種族此爲世人所知即現在科學界中號稱牛頓第二之安斯坦亦爲猶太種族所以安氏在學術界雖有貢獻而在第二祖國之德國（安氏生於德國）則反不能相容此無他種族之見深入德人腦經而國性民黨又從旁推波助瀾也德國政界中猶太人亦極有勢力去年已燕奮黨欲脫離柏林中央政府而獨立幾釀成德意志分裂之禍論者謂此次運動係因中央政府多猶太人而巴燕舊黨則極力排斥猶太人故排斥中央政府之猶太人亦爲其運動獨立原因之一然學術界政治界中之猶太人雖占勢力其引起德人之惡感尙屬有限其最爲德人所切齒者則爲經濟界中之猶太人猶太人以豪富聞於世長袖善舞多財善賈隱握世界經濟之權爲世人所忌恨固不獨德國一國如此而德人之所以特別痛恨者不僅在猶太人之資本家而尤在猶太人之小商家猶太人　　計算德人性質較爲老實非猶太人之敵常受其騙故猶太人在德國社會上頗負狡詐之盛名德人呼彼輩爲寄生蟲謂其旣不作工而又專吮人之血髓也國性民黨排斥猶太人最甚故國性靑年同盟亦以成立於基督敎義上一語以示排斥猶太敎中人之意也（未完） 
國內要聞 
[北京學潮近狀]  
　　北京六三慘劇之學潮自張仲仁諸氏出任調停後政府方面之態度已稍緩和七日閣議旣將四月三十日敎育費原案通過實行首善醫院中之探警亦漸减少（聞該院現除大門及院中有二三警察看守外病室中已無人監視親友及學生等亦許自由入室探病及談話至各敎職員傷勢亦稍見輕减馬叙倫則頭部仍覺眩暈兩耳難聽惟法專校長王家駒則病勢稍重脈搏已達一百次至體溫至三十八度已發盲腸炎之象）聞各校積欠當局已定於今日一律還淸欠薪問題似可告一結束惟據敎育界人云數月來校長敎職員及學生奔走呼號其目的即在敎育經費獨立使政府具有維持敎育 
[嚴禁中之國民大會 [T13 ]二 [/T ]]  
 [T13 ]三 [/T ]樹蔭中之馬隊衝出情形 
 [T13 ]四 [/T ]民衆擁集於天安門附近情形 
熱忱何至演出新華門一塲慘劇數日前政府中人確有主張嚴厲手段者現鑒於四週空氣雖已趨於緩和一途然以吾輩觀之現在敎育風潮焦點似已由敎育經費獨立問題而移於敎育界人格問題校長敎職員學生赤手空拳橫受毒打事實俱在是非曲直决非一二電文所能遮掩欲收拾此殘局而不使敎育風潮繼續擴大者甚望其着眼於敎育界之人格云云茲將敎育界最近態度紀之如左 
　　 [T13 ]一 [/T ]敎職員方面昨日（八日）八校敎職員代表開第四十次聯席會議副主席仍爲譚熙鴻不動外公推法專王兆榮爲代理主席討論約歷三四小時之久對於報載閣議通過辦法並未表示意見惟决定對於此問題表示意見之前必須先恢復同人等之自由（一）首善醫院之監視即日解除（二）敎職代表聯席會議不予禁止俟此二種先决問題政府俯從後然後開正式會議討論一切辦法至對於馬叙倫之責任問題則議决發布宣言公諸社會以表同人之態度其宣言云一六月三日政府縱令衛兵擊傷校長敎職員學生後政府不但無悔過之意而反嗾令警廳及敎育次長馬鄰翼揑詞誣陷同人代表馬叙倫同人等今議决無論政府如何誣陷同人代表同人等誓與代表共負其責任特此宣言此外復議决對國務院二次通電加以駁辯當即擬就電文發布茲節錄後叚如下政府失信旋允旋翻非理可喩安得以此反罪於同人至於學子之光陰切係政府無誠意維持敎育爲政府所犧牲責任均在政府即靑年學子亦知之甚審不然何以不向同人等請願讀書而向政府請願乎同人等萬不獲已一再宣言辭職不願再爲政府苟且敷衍門面不敢負此不死不活敎育之重任徒耗學子之光陰辭職之後學校經費如何更非同人等辭職敎職員所敢與聞至於（儲欵以待）一事馬次長與同人初次相見之日即已聲言未必有欵可儲而况此語只可對繼續任職之人而說不能以之待遇已經辭職之同人是政府之蓄意欺騙已爲馬次長所證明至於中小各學校如何情形均有中小各校呈文可稽同人等未知其詳同人等並不與聞不特中小學校與同人等無所交涉即八校學生舉動同人向不與聞馬鄰翼次長視事之日午後二時即與同人等在部面晤幾經磋商始允撥給積欠之三分一而端節前完全結束一層馬次長確已說過同人等正幸結束有日可以轉業於他途乃請馬次長退席以便同人議覆此係六月一日午後七時之事至九時又請馬次長來答話則馬次長已食前言只承認發給積欠之三分一而節前發淸一節堅不肯承認二日又商一次直至三日尙未回覆安得誣同人以恐經費發淸無可藉詞搗亂乎若政府果肯將積欠儘節前淸付則當一日晚二日晚同人等請馬次長承認一律結束之簽字馬次長何以堅稱端節前發淸一層不敢負責乎堂堂政府而無理狡賴至於如此寗不令人寒心耶共和國家人民有請願之權利同人等爲維持敎育而請願橫遭虐殺政府尙不自知其非同人等手無寸鐵新華門軍警重重同人等又安得而包圍六月二日公立小學校學生代表强半爲十一二齡女子安能盤踞國務院政府旣閉之院內斷其交通絕其飲食凍其體膚拘留兩晝夜又於三日虐殺請願同人等之後又令强暴軍隊驅出院外有各報記事可以證明今又加同人等以擊傷次長之亂暴行爲稱爲一蓄謀構煽有意破壞敎育破壞秩序種種誣蔑無非欲寃誣同人待於罪而以自掩其暴行耳故特歷述事實之經過敬告國人至政府淫威之下欲加之罪何患無辭刀鋸桁楊同人等惟有與諸代表共之而已 
　　 [T13 ]三 [/T ]學生方面北京學生聯合會昨日下午三時開會到會者四十八校議决關於學潮事件如下（甲）北京學潮（一）對於摧殘敎育之政府有積極的表示（二）通電全國詳述經過情形（乙）安徽學潮通電全國同起援助此外復議决派遣代表與未罷課各學校接洽並定郵電學校歸法專代表疏通鐵路管理學校歸工專鹽務學校歸高師附中稅務學校歸俄文專修館（該校已於昨日實行罷課）其督學校學生聯合會歸北大高師各派代表前往聯絡又昨日會中私立各學校議决向政府要求三事一不得辦馬叙倫二懲辦毆人之軍警三以後不得侮辱敎育界 
[武昌兵變之外訊]  
　　上海日人某通信社接漢口九日電云武漢交通令日午前雖尙杜絕然至午後一時因武昌之漢陽門已開遂得略知暴動之眞相蓋此次武昌兵變實係王占元直轄之第二師全部所爲原因因第二革命以來該師之老兵約共有一千人欲使之退伍該兵憤甚謂王占元獨享富貴而歷年以來我輩爲王勤勞依舊碌碌非獨軍餉不發且欲裁汰不公之至云云遂有不穩之形勢至七日晚十時雖欲將七個月之欠餉先發二個月以緩和之亦歸無效又一原因則爲最近在宜昌暴動之混成第二十一旅第一團於七日抵武昌嚴重監視之是也該老的珍之下級將極及下士爲第二師之老兵出身者對於被監視於南口而待處分之兵士深表同情於是於七日晚十二點零五分南口方面檢聲不絕城內之第二師第八團因一齊射擊遂大暴起而附近之第七團亦響應之駐第二師司令部之第五第六兩團之留守部隊約有一營亦起響應工兵營亦和之在南口之砲兵團武昌門外之騎兵團亦蜂起斯時除駐漢陽漢口之步兵第五第六兩團輜重隊外凡武昌內外之第二師兵以迄守城門之兵皆加入暴動彼輩以十名或二十名爲一組於城之內外縱火刦掠城內最重要之所在以芝麻嶺街爲焦點造幣廠官錢局皆被刦一空並有一部被焚總辦與各職員皆負傷附近一帶之大商店自中國銀行四明分銀行始皆成灰燼其他各城門內外之繁盛街市大部分悉遭焚掠城內住家之被刦者約有十分之三直至午前四時天明時變兵始携贓物回營王占元對之絕不一咎其夜來之暴動但令其維持治安兵士諾之遂任城內外之保安至今晨秩序雖恢復而火災至午後未熄又暴動雖如是之猛烈而變兵毫不襲及官署督軍署僅以一大隊守護連發機關槍射擊示威毫無鎭壓此等暴動之軍隊矣王督召集第二師各隊之中隊長以上將校泣訢勿再暴動又召集商會會員告以不能預知此等重大事變謝已之不明又電中央自請處分現以端節在邇湖北金融機關已破壞武漢商務全然停滯謠言百出人心洶洶今日午後湖面竟爲武昌之避難人民所掩又電云八日午後七時半由憲兵監視之第二師暴動兵一千八百三十二名用京漢車北運因王督軍命至孝感縣悉爲湖北混成第四旅所槍斃自昨至今晨變兵携分捕品來漢者甚多英國工部局在江岸捕獲之金物一項已達三十餘萬元武昌於九日午前四時冦英傑之湖北第二旅由蒲圻方面至省極力維持秩序漢口方面則由商會醵資十萬元與漢口鎭守使及警察廳長於八日同發端節酒資於全體軍警河南省爲湖北兵變故已宣布戒嚴令封鎖境界京漢鐵路於九日始已遮斷交通又九日北京電云王占元於八日電告中央稱此次武昌兵變之原因係最近解散之毛宏恩旅部下憤發餉不足所致官錢局及其他八處雖皆放火暴動然今已平靜云云又王督對於此次事件已引咎自請處分但對於所欠發之軍費仍向政府要求八日日英美三國公使爲武昌兵變事向外部提出抗議（按本館自武昌兵變後未接一訪員電報大約被扣留之故） 
[宜昌兵變之京訊]  
　　宜昌兵變王占元已有魚電到京自承奉職無狀請予議處原文略云據宜昌宋旅長劉道尹等電稱第二十一混成旅所部孫建屏之一團內有一部分駐紥東門黃祠突於本月四日被川匪煽惑譁變膽敢結隊出營發槍放火而南門隊伍亦繼起響應當經督隊痛剿逾時潰散其餘各軍幸未附和惟商民洋商間有被搶者容俟查明再報查此次事變該混成旅長宋大霈團長孫建屏道尹劉道仁等防維不力咎無可辭除查明詳情呈請嚴辦外占元奉職無狀應請一併議處以謝宜民伏乞鑒核施行 
　　內務部自接宜昌兵變耗即於日前飛電鄂省長令即查報詳情趕辦善後茲覔得該電原文如下湖北省長鑒准稅務處函本月六日早收到宜昌關稅務司電一件據稱昨夜軍隊變亂刦掠通宵城廂內外大半付之一炬中國銀行商會均被焚燬郵局與海關公會亦經搶掠等語現在秩序如何希即查照電覆並請對於該處善後迅飭該管地方官廳會同該埠商會從速妥籌辦法以期曲體商艱徐復元氣是爲至要內務部虞印 
　　宜昌此次兵變外商以英法兩國損失最鉅約二百萬以上死傷確數尙不可知日人僅一藥店被搶并無鉅大損失漢口領事團已於陽日（七日）向王占元提出質問詢其究竟有無維持地方保護外商能力王極力賠禮謝 
 
 
 

Page 7

 
 
罪謂已嚴飭趙鎭使孫司令合力鎭撫恢復秩序保護外人並切實調查此次譁變眞相從嚴懲辦一面又派交涉員陳介與在漢之宜昌交涉員魏宗蓮赴各國領事館陳道宜昌事變之歉忱並通告俟調查後即行商議損害賠債至北京外交團方面六日集議後英使艾斯敦偕巴爾登氏赴外部探聽此事外交當軸以詳報未得不便討論惟露焦慮態度而已 
[中東路借欵將在京接洽]  
　　關於中東鐵路營業損失問題日本此次特開重要會議决定投資三千萬元頃據交通方面消息我國政府及日本俄國方面之管理員均認此事極爲重要已决定不日在京開會從詳討論救濟方法中東鐵路督辦宋小濂氏亦定於八日起程來京日本委員長長尾半平氏則已於六日夜由大連乘車赴奉天轉赴北京此次會議之主要議題雖爲救濟中東路向日本南滿鐵路公司借債但其債品如何尙有研究之餘地其即以决算未收之債品代價（以煤炭爲主）之形式抑以購買鐵軌枕木等材料之形式抑取名實兼收之形式刻尙未定惟總不出此二途聞此事長尾半平曾極力運動大體上業已决定不日開會後或可將其經過發表云 
[田中玉電辭兼長]  
　　田中玉前有辭職之說其實辭的不是督軍乃是兼任之省長政府曾去電慰勉現聞田氏辭意頗堅茲又續來一電其文云疊接雨帥仲健公來電於中玉所發東電電辭兼山東省長一節殷殷責望語長心重惶愧莫名諸公關懷大局發現忠言中玉自慚德薄能鮮無補時艱尸位負民寗非咎戾不得已而言辭區區苦心當能曲諒值茲蒙藏勢危內憂外患相逼而來處此風雨飄搖之際正宜速謀磐石安奠之方以言民治則頭緒萬端非有富於種種經驗之人萬難整理軍人職責本在定亂保民捍衛禦侮中玉未諳吏治年來以中央責望甚殷勉兼斯缺邇來疾病頻仍實恐誤國誤民故欲專任軍事整飭部屬限期切實淸鄉以出人民於水火勉竭駑力順應時機共圖國勞而遂愛魯愛國之心極峯總揆諸公之責望維有勉爲維持更有爲諸公聲明者無論如何但期速簡省長中玉祇能維持至九月以期副我初旨諸公愛人以德幸有以曲諒也謹布區區伏祈鑒察田中玉叩微 
[戰機勃動之粵訊] （平） 
粵桂交鬨喧傳已非一日近旬日間西江戒嚴令北江戒嚴令欽廉戒嚴令皆已正式宣布該地畫爲警備區域矣在二十七八號時省中傳說謂廉州地點業已發生呀事總統府之第一軍黃大偉已有電來報告軍情云云又有人謂兩軍互有勝敗桂軍曾勝一次因莫榮新專政時代有欽州人陳世華曾受莫委任在欽廉諸地密有布置近來駐守該地者未及覺察故戰事一起陳爲桂系出力因之桂軍稍爲得手而外間謠傳黃志桓等暗通桂系皆由此而來迨粵旣知其情形乃迅速防範陳世華計不得逞業已逃遁故粵又勝桂云云此皆爲廉州人旅省者所述但其中實况如何因距省遼遠未得其詳官廳對於軍事嚴守秘密不論何方勝敗槪禁報界登載但觀連日出發軍隊倍極忙碌則戰釁殆已發生矣其在西江方面亦有謂懷集廣寗之間業已發生戰事者第三軍魏邦平已注全力於廣寗以爲應付第二軍許崇智又多調得力之師在淸遠以爲廣寗策應其狀亦極忙碌至於封川德慶之間尙無戰事惟風聲甚緊封川縣知事署中人均已逃避回省據云朝夕間即將發生戰事此次桂系圖粵又係利用土匪到處侵犯故各地民軍多已乘機號召陳總司令現已重申禁令凡所有戒嚴區域及其他地方均不准私設機關招集民軍即所以杜絕其患惟今日兩粵交鬨時最令人注目者即爲江西一省是否加入其內外間頗傳陳光遠已在大庚嶺一帶增兵有助桂窺粵舉動又傳李烈鈞已奉粵省密命設法圖贛以爲牽制此種傳說頗足傷害兩省感情故陳總司令已特派贛人鄧文煇入贛謁見陳光遠面爲解釋使兩省不致發生誤會然究竟有無效力尙不可知故許崇智對於北江戒嚴又兼有預防贛邊之責務近來對於南雄庚嶺一帶戒備亦甚嚴也 
[閩南烟禍之蔓延] （遂夫） 
　　萬國拒土會福建支會日前據南安縣公民報告該縣長官勒迫人民種烟抽收烟稅當經開會議决呈請內部陸部鹽務署並函北京拒土總會福建督軍省長其文略謂案據南安縣公民函稱竊查去年南安縣轄各鄉烟苗徧地盡是民等實抱隱憂不久即有軍官下鄉征收烟苗捐拿人勒捐甚爲苛虐然無人敢出拒抗各鄉捐欵盡爲收完民等甚望因彼軍官之苛勒百姓不敢再種且去年八九月間又有陳嘉庚組織閩南烟苗禁種會並向李督軍請有告示派人向各鄉路口張貼鄉民當知畏法不復種烟孰意軍官暗中促令各鄉百姓速種否則到時不管已種與否一律納捐故百姓聞言滿山徧種彼時民等曾出函報告烟苗禁種會然該會因處武人權威之下亦無可奈何此去年十月間事也及今春正月間籌備處派來一征收烟苗捐之副官劉性堅爲委員長福建鹽務緝私第五營副官呂壽禪爲委員南安縣石井籌收烟苗捐局避長王增甲及福建陸軍第十一旅郭占魁排長爲督催烟捐委員向各鄉勒征鉅欵又因方言不同石井許姓再三託求于校長出爲譯傳官民兩方之意見至終石井許姓與呂壽輝副官議妥認捐大洋五百元當日交淸以後石井烟苗捐永與許姓無干並有呂副官之收單蓋有官印此係在本年二月十二日及二月廿七日淸明節假于校長回泉州三月初五日委員林性堅復來石井征收烟捐且將石井許姓家長擄押强迫簽字加征四百五十元限三月初十交淸初六日于校長返校雖持有呂副官之收據然劉副官認爲廢紙且有地痞之播弄言于校長反抗烟捐劉副官大怒不俟限期即派王增甲局長及郭占魁排長帶領兵士數名於初七日到學校將于校長捉押二十里至蓮河營長俱樂部不准分訴一言監押二日之久及初九日將四百五十元交淸始將于校長釋放且現時石井王增甲局長及郭占魁排長仍迫人開設烟館每間每月收捐數元又令人販賣烟土每月納捐十元如此害國害民之官長如不撤差嚴辦恐南安鴉片無肅淸之日也查鴉片烟爲萬國所公禁中央烟約俱在何得任意違反現據南安縣公民報告該縣官長竟有勒迫人民栽種鴉片情事并設立抽收鴉片烟捐機關實屬駭人聽聞且收捐單據蓋有官印即此項種烟命令不啻出自政府至於私開烟館私販烟土但須每月認捐若干便可自由營業司法機關旣不能施其職權行政方面又不敢加以干涉坐令閩省烟禍如死灰復燃蔓草難圖前功盡隳雖所不惜其如國際交涉何本會爲欲絕烟害起見據報前情理合呈請嚴令禁絕勿任玩違以肅烟禁實爲公便 
　　又據最近身歷閩省下游各縣者云閩南烟禁之弛不獨南安一邑余先至泉州沿途盡爲荒田春夏之交應下種五榖何以至此乃詢之土人據答烟苗初割不能再蒔榖種惟雨水以後方種番薯此外凡接頭憇足之地皆設有烟局大書特書冷籠淸膏極品紅土等字嗣由泉到厦由厦到海澄漳浦雲霄詔安永定等十餘縣莫不如是沿途各鄉均貼有收稅簡章（一）按公債名目辦理（二）辦理人員須和平以期軍民相安（三）如有隱匿不報者按照應納之數加三倍處罰須先事宣佈俾衆週知（四）調查各鄉種戶用竹板書明某鄉某姓名斗種數目置於地內以便稽查（五）每斗收大洋七元（六）預定一個月完竣（七）收欵二千元當即呈繳（八）如要派隊下鄉須先報告（九）隱匿之戶如經人報告儘罰欵之數提一半歸報告人充賞（十）限各鄉鄉長於發單後三日內將全鄉斗種數目塡繳各區辦事處明目張胆一至於此閩當局雖有百喙莫能諉其咎矣 
[浙學生對京皖學潮之表示]  
　　杭州學生聯合會八日爲京皖學潮分電北京及安徽兩處表示意見茲錄電文如下（一）北京大總統國務院 
鈞鑒北京國立八校爲索欠不遂至釀中小以上學校罷課風潮政府果有維持敎育誠意宜其早爲解决詎至今閱二月之久不特不予維持反施高壓手段致演成國院請願之慘劇凡我國人莫不痛切如不速圖解决將使全國騷動前途何堪設想敎育爲立國命脈國立八校爲全國敎育之中樞政府當如何以鞏固其基金緣此籲請迅予容納京校敎職員學生之請求并將肇事衛兵從嚴懲究以息國人公憤（二）北京司法部公鑒此次京中敎職員代表因敎育問題未决留院學生未釋出爲請願事屬光明正大詎料目的未達即爲衛隊狙擊政府視若無睹忍心摧殘敎育國法人道伊於胡底現敎職員代表已依法起訴曲直不難立見務請貴部顧全大局主持公道以平敎潮幸甚（三）北京首善醫院受傷諸敎職員學生均鑒公等爲謀敎育獨立致被狙擊實深憤慨本會特於虞日開緊急會議一致願爲諸公後盾請諸公母灰心毋稍懈與彼黑暗政府爲繼續之奮鬬誓達目的本會同人因路途遙遠不克前來慰問親侍調護殊深歉仄特電慰候希示近狀杭州學生聯合會齊（四）安徽省議會諸公鑒昨見報載諸公以私害公停頓會務貴省學生以要求貴會開議敎費預算案於是有請願之舉而公等非惟置若罔聞反敢連絡武人嗾使衛兵兇毆學生如此暴力摧殘人道何存竊思議員爲人民代表旣有保障敎育之責復有宣達民意之任應如何爲社會造福爲國民謀利乃竟謟媚武人倒行逆施倪嗣冲一野心武夫耳爲國人所共棄其立生祠亦旣騰笑外方諸公不能阻止復思廢弛職務以參與其落成儀式博軍閥之歡心是何喪心病狂一至於此不知議會何等神聖議員職務何等重大預算案何等緊要乃敢任意延擱橫加摧殘諸公旣不爲敎育前途計獨不畏國人之唾罵乎當知學生易虐衆怒難犯威權濫施正義自在倘國人天良未昧不能任諸公之胡鬧迫切電告幸諸公其速圖之（五）安徽張督軍聶省長鈞鑒頃閱報載貴省學生因請求議會議敎育算案被議會衛警及馬鎭守使衛隊毆打傷及五十餘人逖聞之下驚駭無旣學生因議會廢弛職務要求從速開議事甚正當乃非惟不即開議反嗾使軍警兇毆如此行爲不當已極摧殘敎育莫此爲甚務乞督軍省長維持敎育懲辦禍首敎育幸甚國家幸甚（六）安徽學生會諸君均鑒頃閱報章得悉諸君於冬日因請求議會開議敎費預算案被馬倪縱兵用武橫加蹂躪摧殘我神聖敎育傷死我親愛同學聞之令人髪指我學生無辜竟遭如此荼毒凡有熱血者莫不情勢洶湧血液塡膺夫諸君 
之請求議會者乃敎育界重要之事亦議員當負之責不意旣有荒公溺職之議員復有濫施威權之暴徒謟諛武夫言之足恥倒行逆施罪不容誅敝會同人固知當今軍閥非徒破壞敎育甚且塗炭人民諸君能鼓勵志氣犧牲熱血與妖孽奮鬬武力雖强公理自在學生易虐民情難違諸君扑折於前同人願援助於後務當掃此惡類達最後之目的恐致勞瘁特電慰勉杭州學生聯合會齊 
[杭州快信]  
　　盧督軍昨接省憲期成會函請停辦第三届省議員選舉後以茲事體大立函省長公决辦法 
　　北京敎育會昨代電到浙首都敎育完全停頓全國敎育破產堪虞敝會憫生徒之廢學痛國本之動搖由職員會議决提前開全國敎育聯合會於北京籌定敎育基金以平學潮而奠國本如荷贊同希即見覆以便籌定一切 
　　學生敎職員聯合會因京皖學潮昨列隊至省議會請願援助適值延會未得結果惟杭總商會已嚴電府院力爭 
　　鄞鎭慈奉四屬糖捐所定稅率並不一律省議員徐志鴻昨已提起質問 
台屬路賑董事會今日（十一日）假公立法校開會討論工賑善後事宜 
　　金衢嚴處旅杭同鄉會昨開第二年第四次職員會到何競明徐允中許漢章等三十餘人提議木業公所沙地糾葛案决定辦法三條 [T13 ]一 [/T ]以同鄉會名義向調人王錫榮祝紹箕接洽並向法庭狀催 [T13 ]二 [/T ]浙東西木客此次被潮冲沒木植損失二十六萬餘金應商明律師起訴請求賠償 [T13 ]三 [/T ]公函旅京同鄉劉治襄等轉乞官廳援助 
[蘇議會紀事] （十二） 
　　昨日（八日）仍延前會午後三時四十分議員到八十七人鮑副議長主席首由嚴財政廳長出席說明積欠情形大致謂江蘇徵收數目祇有八成七成不等相沿已久幾成習慣五年以來總計六十縣積欠有三百七十餘萬之多就中宜興江寗丹徒六合丹陽江都等十八縣尤巨約欠二百九十五萬餘即十八縣而淸理之可得省附稅六十餘萬云云前日淸理積欠之爭執因此解决照審查報告所列之十一萬元表决通過遂繼續討論水利協會補助問題顏作賓王師曾等紛起反對仍如前狀多數主付表决在塲八十四人三十九人起立結果少數列届補助之八千四百元至此減去四千元前日之爭點亦告一結束秘書接續朗讀內務行政費十年度預算總分各册完全通過計經常門共支銀四十六萬二千六百四十九元臨時門共支銀九萬三千一百元次讀十年度江寗縣地方歲出入預算附册至歲出門第三欵敎育行政費第一項小學經費加列義務學校經費三千元寗屬議員朱積祺屠宜厚龐振乾等紛請應用省欵瞿名川張援等說明應屬縣範圍且江寗附册中除此三千元外尙有贏餘四千三百餘元朱積祺拍桌大罵黃次山馮世德等謂江寗旣不願列可聽其删除朱積祺又拍桌大罵多數主付表决迨檢點人數在場祗七十人左右遂無結果而散 
　　本日（九日）午後三時三十分搖鈴開大會議員簽到者八十四人後又續到十六人鮑貴藻主席繼續討論本省十年度預算案對於江寗縣地方歲出門預算附册內第三欵之義務學校經費加列三千元問題紛起爭執不減昨日迨付表决結果删除秘書遂接續朗讀除內務行政費二讀通過外財務行政費亦通過二讀歲出經常門共列三欵 [T13 ]一 [/T ]省欵經理處一一六二0 [T13 ]二 [/T ]江蘇銀行淸江收稅處六00 [T13 ]三 [/T ]稅欵運送費一0000歲出臨時門一欵預備費二九二0九歲出合計二萬九千二百零九元財務以後應讀敎育行政費而多數主張先讀實業就中如第一造林塲第一第二農事試驗場蠶桑模範場育蠶試驗所第一至第十二工場等經費因審查報告核定之欵均照原册有減無增故未加討論逐一讀過惟屠宜厚對於第一造林場所列崙山分場收地費二百元提出異議謂應删除龔廷鶚主張照原列兩相爭執爲區區二百元竟耗去時間半句鐘迨讀至陶業工廠案雖尙未到延長鐘點而不耐久坐之議員已多自由退席矣遂散會 
地方通信 
[松江]  
　　省會選舉紀聞本邑省會選民共十六萬三千餘人由省規定初選當選名額八十九人已有令來縣飭知平均每人需千八百票當選至第四區（舊松府屬）複選名額亦已確定爲十三名就本邑初選當選名額計可組省議員四個半但運動複選當選者連同舊省議員竟有十人之多一般組織初選之徒聞此消息無不眉飛色舞而運動複選當選者亦各派遣走卒分投拉攏竟有一部分組織初選之人雖自身尙未當選而覆選售主則已確定矣　　敎員檢定人數此次舉辦第四屆檢定小學敎員本邑應受試騐檢定者共陸開渭等四十二人已由縣署檢定事務所彙報敎育廳并已函令各該教員於七月十五號前赴上海第二師範受考　　繭行一律停秤本年蠶繭歉收全服繭行二十家祇十八家開秤營業先後共計收入八千餘擔平均每家收四百餘擔現各行已於前昨起次第停秤所有乾繭亦已悉數運滬故水警保護繭市師船亦已開回閔行聽候回防矣 
[蘇州]  
　　西山西墓被掘洞庭西山鄉包山寺向有沈氏古墓一所近有鄉民徐德方等數人路過該墳忽然踏破一洞見窟窿甚大遂私行挖掘搜出珠寶金玉磁鋼器等之貴重物件頗多聞約值價七八萬元之鉅當時即將各物運至該處寺中與寺僧等各人按股分派彼時無人知覺迨至前日徐德方將分得之金器托王阿新持赴上海兌換銀錢始爲沈氏聞悉立即查明包山寺墳墓係沈氏十三世祖古墳今旣被盜掘自應報官追緝遂呈報第十二警所經劉所長派警勘明將該案人證拘獲七人原贓亦已起獲多件沈氏方面已在鎭夏沈公祠內邀集族人會議赴縣起訴 
[鎭江]  
　　設立覆選事務所本屆省會第七區覆選事務所由覆選監督委庶務課長先行蒞鎭與初選選舉事務所接洽已擇定南門內初級審判廳爲覆選事務所機關 
　　鎭屬繭市近訊本屆鎭屬徒陽壇溧四縣各繭行報開者共計一百二十餘家開秤以來各行收貨甚少售價初時每擔五十四元刻已漲至五十八元蓋因今年出數無幾各行均放盤爭收也 
[揚州]  
　　電解烟酒稅欵揚州第六區烟酒事務局地省垣總局來電以需欵濟用仰電到之日無論何欵迅提五千元解用季局長除先措欵滙解外特電泰州烟酒分棧速籌一千五百元彙解揚州以憑轉解 
　　核准組織輪渡鎭江與瓜洲一江之隔距離二十餘里前經丹徒士紳吳宇蹙等發起添組輪渡以免風浪之險嗣南京小輪公 
會亦主張此議均在省公署呈准立案王省長以吳之呈請在先自應仍由吳紳先行開辦昨特訓令鎭江關監督轉令丹江（丹徒江都）兩縣遵照矣 
　　恢復九洲警所江都王知事近准人民戴孝之之請於七日恢復曹王甫毘連之九洲鄉警察分駐所並委王殿高充該所巡官王奉委後已赴該鄉從事組織矣 
[鳳陽]  
　　鳳陽省立學校罷課宣言皖省自學潮起後已激動全省公憤鳳陽安徽省立學校已發出罷課宣言茲錄該宣言中所决定之援助辦法如下（一）十年度敎育經費增加原案請省長咨催省議會速行開會議决（二）呈請督軍嚴辦行兇軍人及所屬之官長（三）嚴辦主使軍人行兇之議員趙繼椿等（四）除依法懲辦外對於死傷學生應由官廳特別優予撫䘏由本省學生聯合總會發起各縣學生不承認惡劣之議員並監督下屆省議會之初選覆選（五）不太目的不止 
雜評一 
[武人與議會之勢力] （默） 
　　吾嘗謂種種勢力必先自摧滅之今日武人之勢力可謂煊赫一時矣政府對之無如何國人對之無如何武人曰兵不能裁誰敢云裁者如是則武人之勢力其可百年而長保乎然而不能也武人擁多兵以護勢力而不能約束其兵則變變而不裁養虎自衛禍更甚於今日裁之又易激他軍之變變一次裁一次裁一次變一次裁兵與兵變相終始而督軍之勢力遂與之俱盡前所恃以擴張其勢力者結果正以自削其勢力如王占元方以其新勢力動政府獲得勢力上之勢力而歸乃不轉瞬間兵變迭起勢力立即掃地此一明證也 
　　議會本以民意爲勢力處武人勢力之下而能保守正義主張公道則勢力終不至於消滅雖武力亦無如之何若不以民意爲勢力而以武人之勢力爲勢力揚威耀武未嘗不取快一時然旣名爲人民代表人民得而取消之如皖議會之憑藉武力根基不可謂不厚然一旦釀此巨變全國唾棄雖武力亦不能爲之援助此又自滅勢力之一證也 
 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[阿西亞斯演說菲島商業敎育]  
　　菲列濱獨立之動機簿記律事阿君自任疏通　　菲列濱商業與中國之關係菲列濱國家銀行及上海分行情形菲列濱商業敎育江蘇省敎育費與菲列濱之比較對於中國之三希望 
　　昨日下午三時半江蘇省敎育會上海總商會兩團體在總商會延請菲列濱敎育局副局長阿西亞斯君演說菲列濱商業與商業敎育商學兩界因端午節休假之故到者僅數十人首由主席秦潤卿君致歡迎辭繼由黃任之君報告阿西亞斯君履歷略謂鄙人報告阿西亞斯君履歷自問頗有此資格因鄙人與阿君相識最久前次鄙人赴菲及此次阿君來滬握手言歡不止一次再者鄙人報告阿君履歷亦不止一次數日之前阿君在南京演說鄙人曾將阿君履歷報告於聽講者二三千人之前尤爲榮幸但今日則更爲愉快因到會人數雖少而皆爲商界聞望及新聞記者甚望新聞紙有詳細之記載則間接聽阿君之演說者亦何啻數千百人也阿西亞斯君菲列濱人初在美國哥倫比亞師範畢業回菲後即在本鄉辦學校爲主任因成績優美任本地勸學所所長升任本省敎育行政長官繼又兼任三數省敎育行政長官現任敎育副局長兼體育科職業敎育科科長同時兼任敎育會會長社會改良會會長鄙人所以報告阿君職務者不但表明其所居地位之重要亦見其學問才能之充分也有一事可證明者菲列濱政府近時提倡獨立曾推舉各部代表赴美請願阿君即爲敎育代表阿君初見美德總統時傾談菲列濱敎育狀况至一日之久總統大悅更約阿君擇日再談並請政府各部要人蒞席同聽阿君演說又至一次之久至阿君學識之充分則可於君在各地視察時見之如在公共體育塲阿君見各項設備不但能舉其原理並能將運動器具之高低尺寸以及施用方法均有極精密之指視此尤可欽佩者也此次阿君爲遠東運動會代表來華事畢本欲回國敝會同人因欽服阿君之才識請江蘇省長電致菲列濱總督挽留數日俾華人仰望豐來傾聽言論以作南針蒙菲總督覆電允許阿君於數日中遊歷崑山蘇州南京等處在南京演講兩日每日聽者約三千餘人先講農業與農業敎育次日講工業與工業敎育因上海爲商業中心故在上海演講商業與商業敎育也報告已畢更有二事爲在座諸君諸君沈重言之者（一）吾人應知菲列濱爲東方太平洋最少年最新即刻針成之共和國菲列濱全體人民出其全力爲獨立之運動者已非一日此時至成功已在百分之九十九行見菲列濱國旗飛揚於大地而我中國亦將覩此旗而馨祝也 
　　（衆鼓掌）（二）現在爲菲列濱華僑爲簿記律事正在爭執上海各團體幾次開會要求政府提出交涉取銷此案前日阿君在南京時督軍曾與面商當蒙阿君允許回菲後儘力設法俾中匪交誼益加親密云云　　（衆鼓掌）遂由阿西亞斯君演說由鄒秉文君翻譯略謂今日初到會中即聞因今日中國風俗端節休假聽者不多鄙人曾有誠意之回答耶蘇初次宣傳敎理時聽者僅十二人傳布日遠其道大光今日在座諸君均係商界敎育界新聞界中份子在社會最有重要關係深恐鄙人能力薄弱不能盡責無以副諸君之望耳黃君報告中述及江蘇省團體留鄙人在華數日曾得敝處總督同意足徵中菲交誼之親密鄙人今日最爲欣快者即談及菲列濱獨立問題聽者諸君無不表示歡迎也獨立問題爲菲列濱最高之希望無人不望其早日實現鄙人觀親聞紙中往往有述及菲列濱獨立問題謂非菲列全體人民之意者此實大謬甚願諸君以得於鄙人之消息爲最眞確鄙人可言菲列濱數千萬人民實具同一之心理此外者要何即獨立是也試徵諸往事足證人民希望獨立之熱忱代表赴美請願時曾在美國各處演說又曾在上下兩議院演說其時今總統哈定亦在議員席中遠東運動會之前鄙人曾遇美國華特將軍及福格思君曾言菲列濱人民對於運動獨立之成功已無疑義所應研究者惟時間與方法耳鄙人對黃君之言未敢同意因黃君推許鄙人未免過譽至簿記律一事前在南京督軍署及各團體公宴時曾申明願以中國人民對於北事不平之氣象報告本國但改革之權不操於鄙人之手鄙人願盡疏通之責耳至菲列濱對待華人實不但無嫌厭之意且甚覺寳貴有兩層可證明（一）華僑子弟向來在敎育上與菲列濱同受均等之待遇（二）菲列濱商業百分之五十三爲華人所經營即菲列濱之稅有百分之五十三得諸華人故菲列濱政府斷不致爲難華人也再菲列濱國家銀行與上海分行情形亦願爲諸君言之匪國家銀行創辦於八年之前資本僅五百萬近來營業發達年增加幾百萬據兩年前在紐約總商會之報告資本增至五千六百萬紐約商會曾言美國支加哥以西各省之銀行發達之速未有能及菲列濱者此兩年中資本之增加雖不能得其確實之數但亦不下數百萬也今日在座諸君多商界中人須知菲列濱上海分行之困難實受金鎊之影響金價之漲落不但影響分行今日全球各國除美國外鮮有不受其痛苦者但菲國家銀行有兩重保障其一爲政府存欵其二爲人民信任均有極大助力菲分行雖一時之不幸亦不足損及國家銀行之名譽因有政府及社會之信託內容非常堅固也以上所言係政府及經濟種子圍請言本題商業敎育鄙人爲敎育職員故敢不避嫌疑率直言之商業之發達敎育爲最重要之機關有足證者菲之敎育費額定三千萬商業如能利用得當可收幾百倍之效果聞中國最大之印書局工人共三千人全菲敎育界辦事人約計二萬二千人學生約一百萬人全島皆受其影響敎育局之責任不但提倡灌輸德智體三育更以敎育爲營業機關如農業學校出產收入每年約四百萬元全島各種工商業學校去年營業約五十萬元關於手工者如竹籃一種去年各方面售出之數約四十五萬元余舉此種事實蓋表明實業學校之成績也學校目的不在金錢故敎育亦甚重要因菲列濱稍有成績遂使中國敎育領袖非常注意聞中華職業社即係中國敎育家游菲之後有所觀感然後發起故中國職業敎育殊與菲列濱有關係此種好學校其成績必大有可觀如能推廣以及全省則江蘇方面必受極大之幸福也菲列濱敎育成效之著其原因有三（一）注重英文俾商界得有機會與世界商業國聯絡因英文爲商業上最通用之言語也（二）注重體育人無男女欲求成功之事業必先有健全之身體國家之所最可寳貴者即此健全之人格也（三）普及敎育敎育界竭力提倡普及敎育文化程度日見其增據一九一九年總計菲列濱全國識字者得百分之七十鄙人等誠不敢自許但成績至此亦頗不易查美國 
魯意其阿那全省不識字得百分之二十九相去似無幾矣又生活程度之增高使商業發達此與敎育最有關係者如農業發達出產較前增數倍出口進口亦見增加蓋人民程度日高需要即隨之以增菲列濱今日實有此種氣象即如上海出口銷行菲列濱之絲綢一項數年中增加數倍諸君商界中人必有能知之者菲敎育界結於此種現象雖欲消弭而其勢不能因敎育發達人民之知識與慾望平均進步故商業日形澎漲也以上尙就普通敎育方面言之至菲列濱商業敎育肇始於一九0三年施行於高小學校繼知需求商業知識之人多在中等學校以上故商業科目現已施行於中學及大學校中菲人施設方法第一步調查全島商業重要區域設立商業學校除菲京馬尼拉外尙有四處均設商業學校近日鄙人曾致書北方囑再立第五商業學校中國商業中心莫過上海中等高等之商業學校最爲重要此外可擇全國商業重要區域設立商業學校此事在菲已實行大可照辦也又工業與商業關係亦甚重要即如菲列濱繡貨一項在未提倡之前每年售出之數僅七八千元之譜若去年售出則值九百萬元繡貨如此他項工業亦何獨不如此菲列濱能之中國亦何獨不能中國國民素以勤勞忍耐著聞世界商業之成績亦爲各國所欽佩鄙人菲人素持國家主義不免偏向菲列濱然此二者自問菲人實不敢與中國抗衡惟上海爲文明首區而中等高等商業學校無人提倡甚爲可異耳近來聞人言已有人從事創辦補習商業敎育東南大學亦將在上海設立商科尙在醖釀之中但就專家觀察商業敎育應注意有兩點其一爲造就高等之職工其二爲造就商業之領袖不但補習科爲重要實須注意於高等商業知識也商業敎育在美國成績最著即如補習學校敎育辦事人與商人兩方面皆須注重商人應知令夥友入學之價值俾以職務餘暇得有商業知識則營業必大有進步較之未受敎育以前其成績必大不相同即爲殖利計則所犧牲者實際上收莫大之效果其利息亦厚矣至敎育辦事人對於商業內容亦須有精密之知識以供給商界之不足雙方聯絡進行必能成功否則亦未有不失敗者我之結論敢申言之國家最有價值者爲人民對於敎育有深厚之愛心我菲人對於敎育之熱忱祇有希望獨立一事可以相等普及敎育職業敎育均竭力提倡菲列濱議會歸菲自主後第一事即爲增加敎育經費三千萬希望今後二年（一九二三年）全國人民皆能愛敎育鄙人承中國各機關厚意不敢不略有貢獻鄙人此次游歷各處觀察所及有最重要者數事江蘇省敎育經費每年僅六百萬元菲列濱每年三千萬元菲不大於江蘇人口數祗一千萬江蘇人口則三千萬江蘇人口三倍於菲而菲之敎育費五倍於蘇平均計之江蘇人每人得敎育費小洋二角菲列濱則每人得四元若美國則每人得二十八元諸君自思江蘇敎育現在何等地位實深可歎惋也鄙人在中國爲時無幾就普通觀察則應注意者有三（一）個人與公衆衛生須竭力提倡（二）敎育應改良擴充（三）整理稅法敎育之不發達主因在財政紊亂故尤宜注意此次來華與中國感情更加一度之親密誼屬鄰居凡可効勞無不盡力更有告者在財政紊亂時凡具愛國熱忱者對於敎育捐欵望盡力捐助即以投資論所得之利益甚宏大雖不在個人而在社會在國家個人不啻間接受益也捐助敎育萬勿希名譽徇人情須視爲一己之責任如愛國之士能了解及此中國前途未可量也（衆大鼓掌）繼由張叔良（代表南洋公學校長）沈信卿尤懷皐諸君均略有演說六時散會 
[昨晚各團體公宴阿西亞斯紀]  
　　昨晚八時江蘇省敎育會上海職業敎育社東南大學曁南學校商科上海總商會等假座西藏路寗波同鄉會歡宴菲律濱敎育局副局長阿西亞斯君在座有王正廷黃任之沈信卿秦潤卿朱進鄒秉文顧蔭亭張叔良及中西報界等三十餘人由王正廷博士主席致歡迎阿君辭並云同人等欽慕先生及貴國人民殊無限量非言語所能述此次遠東運動貴國選手成績最佳同人等實深慶賀不但慶賀已也並願與君爲良友鄙人前蒞貴處深羨貴處敎育實業之發達一日千里預料將來菲律濱必爲遠東極重要之國也據鄙人意見吾輩遠東固有之哲學如孔老二子學說應加以研究設法推廣俾行之於西方諸國此實爲吾遠東諸國之責任再吾東方人民生命不及西方人民之快樂亦應設法使與西方諸國相同末祝阿君康健及中菲親密次由阿君答辭略謂此次受各界誠懇之歡迎深爲感謝待回國後當告之於國人並云中匪兩國向來親密希望諸君不以此次菲政府取締簿記律而情誼有所乖離兩國人民當愈爲親近對於取締簿記一事終有圓滿之解决也云云次由謝福生君演說至十一時散 
　　阿君定今日乘滬杭早車由尤懷皐君同往杭州一游西湖名勝當晚六時由杭回滬即乘俄皇后號回菲云 
[紀續到之美巡艦]  
　　美國新由太平洋調來上海之巡洋驅逐艦多艘於前日（九號）下午四時五十分進口之八艦已誌昨報尙有一百四十二號（泰勃爾Tarbell）係由菲律濱馬尼剌開來在是日上午十一時許先至上海至下午五時以後又續到五艦亦分段泊駐於浦江中 [T13 ]一 [/T ]名黎愛Lcea係一一八號 [T13 ]二 [/T ]曷煦Upshur爲一四四號 [T13 ]三 [/T ]黎肯Lcng爲二0九號 [T13 ]四 [/T ]沙瑞德Southard爲二0七號 [T13 ]五 [/T ]勃樂米Broome爲二一0號 
　　大陸報云美國驅逐艦昨有十三艘由馬尼刺開抵上海現計上海美國水兵共有三千人大約該艦隊將在上海留住數星期然後赴烟台舉行每年一次射擊砲靶之操演據最近消息又有驅逐艦六艘由聖狄哥開赴馬尼刺加入美國亞洲艦隊故此艦隊將有驅逐艦二十艘又埋雷艦一艘昨亦到滬 
[漢口電報宜昌兵變詳情]  
　　字林報云本埠日淸汽船會社接漢口來電報告宜昌兵變事據謂本月四日駐兵譁變去年宜昌曾有兵變此次之禍則較前爲鉅城內八處起火中國銀行商會路政局與其他機關約七十家非被焚燬即遭搶刦日淸貨棧與其他航業公司之貨棧皆大受損失日商店被搶者九家或十家日人受傷者二人華人約死傷六七十人次夜日本婦女皆避居日淸公司之大元丸而男子則集於日領署云 
[兵變聲中旅滬鄂人之通電]  
　　宜昌武昌先後兵變旅滬湖北公民自治會前日（九號）下午二時在該會開臨時緊急會議除派員星馳回籍調查外並發出通電數道 [T13 ]一 [/T ]北京大總統國務院各部總次長北京同鄉會並轉天津黎宋卿周少樸諸同鄉均鑒天禍中國武人爲虐吾鄂更不幸兵變迭生兩年來焚掠數十縣周而復始近且波及省城吸盡人民脂膏傷盡人民生命害盡人民財產然尙未足再加以焚燬房屋削平地皮嗚呼光天化日之下如入無政府狀况是誰之賜僑等迭接桑梓警告王占元廣置私財不恤民艱此次由京回鄂更妄自尊大軍餉則吞而不發以致藉口生心於省會督軍駐節之所演焚掠殺人慘禍焚掠一晝夜運贓一全日彼王占元祗知逃命不加干涉國家何貴有此督軍人民何辜遭此荼毒僑等以事關桑梓痛切剝膚諸公亦家國所關作何善後除已派員回籍調查外臨電心馳欲揮無淚旅滬湖北公民自治會等公叩靑（又致本籍各團體電大致相同從略） [T13 ]二 [/T ]武昌王占元鑒鄂人何負於公受公之賜兵變十餘次周而復始受害數十縣同遭蹂躪近且推而至於省城演此慘禍公雖有喙百尺又將何以對鄂人何以對國家何以對自己公休矣民苦矣善後如何欲哭無淚旅滬公民自治會曁全體同鄉靑 
[中等以上學校聯合會預誌]  
日期爲六月十三日地點在寰球學生會 
討論救濟學潮辦法 
　　朱叔源李登輝吳和士三君鑒於學潮不息敎育破產發起中等以上學校聯合會其通告如下敬啓者京師學潮久延不决敎育前途勢將破產比者新華門外衛兵傷人政府與敎職員學生益趨於兩極端根本解决杳然無期環顧各省以經費無着而至停課以軍人蹂躪而至罷學者又時有所聞敎育黑暗達於極點吾儕分屬國民職居學界義難坐視爲此邀集中等以上學校舉行聯合會共籌良策請貴校推定代表一人於陽曆六月十三日即下星期一午後四時至英和且界靜安寺路五十一號寰球中國學生會發表意見討論辦法並希准時惠臨是所切盼專此布達祗頌公安 
　　所發通告之學校爲交通大學南洋路礦學校南洋中學省立第二師範學校省立商業學校省立水產學校中國公學同濟醫工專門學校民立中學校民立女子中學校南洋女子師範學校同濟醫學專門學校愛國女學校復旦大學浦東中學上海公學澄衷中學中華商業學校縣立務本女子中學校中華職業學校東亞體育學校上海美術學校上海女子美術學校專科師範學校神州女學校 
[關於皖學潮之來往電函]  
　　蘇省敎育會等六公團致皖議會電安徽省議會鑒報載貴會議員嗾使軍人毆擊學生受傷者多至五十餘人氣息僅屬危在旦夕者四五人不勝駭詫議會爲人民代表對於地方敎育正宜竭力發展造福桑梓乃指揮軍人摧殘敎育忍使靑年學子飽受淫威全省學校茹痛罷課竊爲貴議會恥之北京府院以衛兵摧殘敎育致受全國唾罵今貴議會以人民代表機關演此慘劇將使代議政治萬刼蒙羞尙望速自覺悟謝罪邦人以息學潮而平公憤江蘇省敎育會上海縣敎育會寰球中國學生會中華職業敎育社華僑聯合會基督敎救國會蒸 
　　皖省敎育會商會通電上海各報館各團體均鑒頃上北京府院各部一電文曰北京分送大總統總理各部院鈞鑒冬日省城學生因敎育經費請願議會致被軍隊毆傷馬帮辦復宣告戒嚴夫學生請願法所不禁受理權在議會毫與軍政無干且往會請願僅數十人旣無越軌行動任何官廳均不應非法干涉矧在軍隊就令與議會發生衝突亦僅限於警察官吏得依法制止自非警察力窮請求援助軍隊仍不得越權過問何爲武力相加演此慘劇在法律究應孰負此責查學生自往會請願起及被毆回校止並無妨礙秩序情事安徽固非警備地域何用戒嚴又非通信斷絕馬帮辦並不呈請中央遽行宣告尤與戒嚴法第五條牴觸似此武力在手張弛任心人民復何保障除毆傷人犯自有司法裁判外應請政府主持正義依法糾正皖局幸甚安徽敎育會商會叩魚等語諸公素持正議衆所欽遲伏乞仗義執言用戢强權而障人道臨電不勝翹企安徽省敎育會商會同叩陽 
　　張文生聶憲藩覆柏文蔚孫毓筠電 [T13 ]一 [/T ]張文生電柏列武武少侯兩先生同鑒陽電悉文生於冬早六時由省赴蚌不意晚間遂發生此案殊爲抱憾現已由偉丞省長持平辦理迅圖解决特復張文生庚印 [T13 ]二 [/T ]聶憲藩電孫少侯柏烈武兩先生鑒陽電悉學生代表赴議會請願衝突受傷一事藩事前失於覺察未及消弭良深憤慨受傷學生就中以姜高琦戴文秀爲最重自送往醫院後逐日派員撫視並囑西醫揀選珍貴藥品加緊療治現在戴生傷痕日漸輕减姜高琦亦見轉機案關刑事業經起訴法庭應由法庭調查證據依法解决藩本屬鄉人又居行政地位對於此案自當持平辦理此覆聶憲藩佳 
　　皖省學生聯合會致旅滬同鄉函旅滬皖人昨接安徽全省學生聯合會函云安徽敎員學生此次所受議員軍閥之摧殘戳辱空前未有備極傷心前已略陳慘史訴叩救援謹再將本案詳情爲我公一詳陳之先是安徽敎育經費支絀萬分全皖敎育界請求增加十年度預算張敎育廳長核准後呈由省長咨交省議會付議詎案擱月餘尙未經過一次審查後因輿論督促始開臨時會專議此項預算案乃開幕多日未聞置議適倪道烺來省遂終日逢迎又因倪嗣冲生祠於六月七日落成聞將羣往慶賀籌畫包辦第三届議會選舉學生等以案關全省敎育前途痛切剝膚萬分惶恐臨時會爲日無多縱趕速開議尤虞不及若再紛往蚌埠是不啻爲抵制是案不成立之手段當一面哀懇開議一面勸止其行此爲最後請願不得已之苦衷也六月二日下午七時學生等派代表十二人請見議長適值議員等歡迎倪道烺馬聯甲陪宴副議長趙繼椿議員劉碩與倪馬等不問情由巨聲呼打會中衛警及倪馬所帶衛隊肆意兇毆各校學生聞信往救馬聯甲已電調東門外軍隊三營持槍實彈齊上刺刀橫加毆殺如對大敵計洞穿要害奄奄待斃者有姜高琦戴文秀周肇基等數人其餘受傷實有六十餘人嗣各校長奔救又被馬聯甲趙繼椿劉碩等毆辱復下令戒嚴阻絕郵電淆亂黑白加學生以包圍議會罪名此爲當時流血之慘狀也學生受此痛創之後一體罷課誓與偕亡各界人士無不憤激萬分誓爲後盾除分電請求政府核辦外已决定具體辦法四條（一）倪道烺趙繼椿劉碩應即由法庭治罪（二）馬聯甲應即褫職交軍法裁判（三）不承認現省議會預算案暫請行政長官照原案施行俟下屆省議會成立時追認（四）剝奪現議員公權並通知六十縣下届選舉不得當選爲議員業將右列情形宣告國人不達目的絕不休止我公夙抱提倡敎育主張民治熱忱對此摧殘敎育之議員蹂躪人權之軍閥能無憤恨况誼切桑梓當不惜九鼎一言代爲主持公道雪此奇寃用敢再爲 
哀求伏乞鑒憐迅賜救濟皖省敎育幸甚皖省人民幸甚 
[催定省憲之電文]  
　　上海各路商界總聯合會致蘇省議會電云江蘇省議會公鑒制憲規程議决公布全滬市民無任欣喜惟迄今多日未見妙選英彥從事起草而貴會會期爲日無多若再遲延必使吾省重要憲法無從實現伏希迅速選舉快定大法以慰三千萬人民之望上海各路商界總聯合會蒸叩 
[南洋公學附屬小學廿週祝典]  
　　本埠徐家匯交通大學上海學校附屬高等小學（即南洋公學）於本月十日至十二日舉行開辦二十週紀念會交通部特派部員孫繩武（號燕翼）到校致訓其第一二日開會順序爲上午十二時半起成績展覽一時半起各種表演運動童子軍演劇四齣中國歷史戲雙忠墓外國歷史戲三問答國語戲連環敎歌警世戲神仙布四時起飛機慶祝茶點四時半起音樂演劇七時半幻術影戲第三日上午十時行慶祝禮（新舊敎職員畢業生及在校學生）十時半演說十一時壽麵下午十二時半至四時半節目與前二日同惟七時起聚餐八時起再演幻術影戲是校成績卓著久爲社會所稱許飛行家劉道夷君即爲該校畢業生昨日上午已自北京航空學校趕回母校慶祝本埠政學工商各界人士前往參觀者冠蓋聯翩車馬水龍必有一番盛况聞已發出入塲劵數千紙而遠道來索者尙絡繹不絕云 
[六誌換香水開槍擊斃兩命案]  
　　英刑事公堂預審終結錫蘭人彼得在北四川路槍斃致遠店夥二人案昨日由英刑事公堂續訊先由捕房槍械敎練員證明彼得所有子彈皆可裝槍射擊等情繼由捕頭投稱當日出事後拖載彼得之人力車夫現巳無從踪跡至此錄取證人供詞之預審手續已畢檢察官乃擬定被告罪狀宣佈六月五日即星期日被告實謀殺北四川路二八四號華人店夥二人被告聞諭自認有罪並無多言亦無證人爲之辯護將定期解交審判官與陪審員開審 
　　浦東公所開會情形浦東公所昨日午後四時爲四川路致遠號店夥楊鏡泉喬學歧被錫蘭人繫斃事開緊急會議到者數百人公推張伯初主席首由傳佐衡孫一善報告赴各團體聯席會議情形次由死者喬學歧之母舅費晉橋報告死者在店服務之勤懇及被擊斃時之慘狀次倪菊裳提出議案八項 [T13 ]一 [/T ]推舉與各團體委員會接洽之代表當衆公推張伯初倪菊裳潘振聲三人 [T13 ]二 [/T ]撫恤死者衆議破除籍貫關係他日各團體如何辦理應一體辦理 [T13 ]三 [/T ]請律師衆議暫緩 [T13 ]四 [/T ]呈請交涉衆議第一步先呈交涉員向英領事交涉再議後援辦法 [T13 ]五 [/T ]獎勵捕兇者衆議贊同俟再議辦法 [T13 ]六 [/T ]兇手務使盡法懲辦衆議嚴重監督之務使兇徒盡法懲治 [T13 ]七 [/T ]呈請懲辦毆打捕兇者及縱兇之印捕衆議與各團體接洽後一致進行 [T13 ]八 [/T ]防止外人携帶軍器大旨以租界不許華人携帶軍器而獨准外人携帶殊不平等衆議與各團體一致進行旋又議送殯各事而散已鐘鳴六下矣 
[法租界掃垃圾工人罷工三誌]  
勒令罷工之懲罰法工部局之通告 
 
 
 

Page 11

 
 
　　法工部局所雇垃圾馬夫工人等二百餘人因欲增加工資不遂於本月八號一律罷工兩誌本報前日路政處以垃圾堆積有碍路政故由別項工人代爲掃除不料該工人等聚集百餘人同至祁齊路勒令他工人停工爲九十七號越捕查見上前喝阻詎該工人等動手行兇將九十七號越捕頭部毆傷後由捕頭帶同探捕到場拘獲米阿華等十人帶入捕房略訊之下解送法公堂經陳讞員會同葛副領事特開刑庭研訊米阿華供因欲增加工資不遂故此同伴各人於七號先在金神父路茶肆內聚議後於八號早上罷工今日先有三四十人前往祁齊路勒令他工人停工後又有一百餘人同去我亦跟在後面至該處時目見十九號工人將九十七號越捕毆打是實丁阿三供於六號領得工洋九元五角衆工人言工資太少不敷開支故先在茶肆內議定後罷工何人爲首不能指出此次勒令他工人停工我同去是實林木根供相率罷工我亦在內此次毆打越捕之事一百零九號工人言係十九號工人行兇故此得知我雖在場並未帮毆江生發王春長蕭阿福范羅潘仁義楊根生嚴順義同供吾等隨同衆工人至祁齊路在塲附和有之不敢勒令停工及毆打巡捕中西讞員會商之下判米阿華不應勒令工人罷工已犯二百二十四條刑律之罪着押西牢半年丁阿三林木根各押三日江等七人不應附和從寛各罰洋十元充公無力繳洋改押十四天再候補緝行兇之十九號工人到案訊辦 
　　法工部局總辦雷君昨爲此事發出通告照錄於下本局雇用小工馬夫此次無故罷工亦無充足理由罷工迄今數日如至本禮拜六早晨再不來局工作該種小工馬夫本局以後槪不收容設有被脅而加入罷工者其情不無可原准許所限日期繼續工作然本月份津貼洋一元亦當罰去以懲妄爲其有意罷工者不特罰去米洋即罷工日數於工資內扣罰 
[滬杭路轉運業罷運之昨訊]  
　　滬杭甬路沿車站等處自經浙財廳派委專員查驗各貨並實行知照單以來各客商一致否認停止裝貨另改輪運迄今多日尙未解决各認商大受打擊已據情呈請浙財廳長籲求准予撤銷前令俾得各客商照常車運以維商業云 
[無錫一帶收麥之成色]  
　　江蘇小麥收成本年二月底三月初受霪雨摧殘以致歉收曾紀前報茲據無錫來滬之小麥客人述稱目下小麥業已刈獲無錫一帶統計四成年歲本届新麥推黃渡田涇兩處身骨最高黃渡麥穗長有二尺六寸身堅色黃田涇麥穗長二尺五寸身骨最優惜出貨少崑山穗長二尺五寸色白身薄南翔穗長二尺許份量較重身骨平常該客又言內地糙粳市價每石八元二角次者七元七八角云 
[浙省新箱茶頭批抵滬]  
　　浙江新箱茶現已上市頭批箱茶昨日（十號）由滬杭甬鐵路茂順泰轉運公司承運在閘口報運三車計九百九十八箱又夜貨車裝來一車計二百二十箱此項箱茶運滬由海關洋員查驗後用榻車裝送滬北信記洋棧存儲再行報關出口 
[近數日來由浙運滬之鮮繭]  
　　本年浙省各屬產出鮮繭業由滬杭甬鐵路之匯通轉運公司陸續由各站報裝來滬至南北兩站統計三萬餘包查本年各地產繭如楓涇嘉善嘉興長安硤石拱宸等站所運之靈長照往年比較祇有十分之四惟閘口站來數更較往年減少皆因紹郡一帶只收三成之故預料今年繭運終結當較去年爲早茲將近數日來數錄下七日報裝來滬之鮮繭嘉興站九車計九百八十包楓涇站八車計九百三十包硤石站五車計六百二十包閘口站六車計八百二十五包係公順金記大綸寅記順大謙吉等貨八號在嘉興站八車計八百九十六包硤石站八車計九百七十五包閘口站六車計七百包楓涇站十車計一千二百三十包長安站四車計五百包許村站五車計六百二十包係久成仁記公記怡和大綸大經通元惠通協和元記恒義太恒義和等貨九日由嘉興運到一百三十包由閘口運到五百包係悅大嘉餘維新等貨十日由嘉興運到一千四百包由閘口運到八百包由楓涇運到一千二百包係永泰隆寳昌通濟鼎升泰昌益昌興濟吉祥泰等貨以上鮮繭均運抵南站 
　　又滬杭甬路上海北站六七兩日北匯通公司在拱宸站報運鮮繭一百三十九包係同豐之貨又楓涇站報運鮮繭一百四十三包係義昌之貨又嘉興站報運鮮繭四百七十二包係同昌盛之貨又嘉善站報運鮮繭二百八十四包係泰綸之貨八號由閘口站報裝二車計二百三十四包又嘉善站報裝四車計四百八十包係同昌盛之貨又閘口站報裝二車計二百三十二包係永勝昌之貨又閘口站報裝四車計四百五十一包係乾和通之貨又閘口站報裝二百包係公泰和之貨以上鮮繭均運抵北站 
[米客請究泖港卡員勒費行兇]  
　　昨日爲舊曆端陽節米業亦因結賬停斛休息而南帮公所據船戶戴大倌報告滬西泖港稅各分所稽征員勒索規費縱丁行兇到公所請求代爲呼籲故該公所特於午後二時召集各米客特開會議開會後據戴大倌陳述本月初三日有公盛米行兼槽坊向太倉購買小麥米石由該坊雇船戶裝貨下午三時船抵泖港船戶方欲上岸繳錢照票詎該卡稽征員李韻笙嗾令巡丁至船上將什物搗毀船戶向其詰問理由遂被扭拖上岸至稅所門口用樹枝揪打經人勸解逢人即打遂動衆怒當被公衆將該巡丁送入警局船戶仍繳費照票錢小洋四角了事並據該鎭公盛行派夥友二人來申到所參與會議旋經各米客以泖港稅務分所上年勒索照票費發生衝突甚至船戶罷裝茲又發生公盛之事將來新榖登塲船貨經過必多此風斷不可長遂公决由本公所聯合常錫各埠公所函請縣商會轉致稅務公所兪所長澈查根究又聞米行各戶因戴大倌船裝傤米麥經過泖港稅所被稽征員李韻笙勒索照票費不遂嗾使巡丁行兇由戴訴諸領帮李金生王桂發等約定初六日在豆市街某處開會集議昨已分別知照矣 
[滬商呈繳振欵]  
　　滬商否認附加貨物稅並願改爲籌集春振九萬元一事當經縣商會開會决定以五萬元撥解北省災區由振務機關散放其四萬元則就地彙送上海慈善機關藉以支配在案茲因現值奉令催欵之際故巳由該商會將各業商前在稅所名下記賬之稅欵次第查明分別開列淸單劃抵外又將應解北省之振欵三萬數千元呈繳上海縣公署請爲轉解散放云 
[商務印書館活動片部近况]  
遠東運動會活動影片已成鄧蘭浦博士之評論 
　　此次上海商務印書館拍照遠東運動會活動影片係由該會特許得在塲內拍攝并派靑年會影片主任比德博士Dr　peter在塲指揮一切故該片極爲明晰又極完備該片共分三卷第一卷爲入塲情形及開幕禮節第二卷爲各項運動第三卷爲上海一千女學生之公共遊戲及江蘇全省童子軍之操演及各項國技五光十色豁人心目此片於上一星期已由日人購去三卷昨日菲例濱遠東運動會指導員鄧蘭浦博士Dr　W　Dalop及其夫人同在商務印書館工廠參觀并閱看此項影片極稱此片明晰完美并允電致菲列濱敎育家Milton　E　Spring購演此片實於敎育界有極美滿之效果云 
[地檢廳長趕辦移交]  
　　新任上海地方廳檢察長王訪渠由蘇來滬寓惠中旅館定本月十一日到廳接印各情已紀昨報茲悉現任地檢廳譚洊　檢察長前悉王檢察長來滬在即前日淸晨乘火車赴蘇謁見高等審檢兩廳長面陳一切即於當晚返　得悉新廳長定十一號履任當因爲時侷促諭飭各書記官將移交事宜漏夜趕辦故昨雖夏節各書記官並不休息云 
[請緝眞茹鎭刦案逸盜]  
　　搶刦寳山縣屬眞茹鎭居民張子經家之盜犯王有才嚴瑞生顧文炳馬德勝孫二等由公共公堂判决引渡後即奉護軍使署發交警廳司法科訊明候辦在案茲悉此案連日奉司法科訊供明確判將各犯分別收押即稟明徐廳長令飭偵緝隊上緊查緝逸犯梁二並小矮子等到案訊懲外前日復據　稟詳軍署應否將王有才等五犯解歸司法衛門按律懲辦呈請核示施地 
[駁船公所通告同業拒絕陋規]  
　　淞滬駁船公所昨發通告云茲啓者本公所現據同業船戶紛來報告近有痞棍倡議歛收陋規每船兩角等情查該項陋規費去年有人收取曾經本公所呈准官廳查禁在案繼該痞棍聞風遠逸迄未弋獲而現在又有倡收此種陋規實屬玩法已極本公所據悉之下殊堪痛恨旣任維護之責合亟切實通告各同業如遇上項情事槪予拒絕要知受其煽惑愚弄私願交付該費亦屬自蹈法網若經本公所察出之後立公議處罰如該痞棍膽敢持强威嚇等情務必從速來所報告如能將該痞棍當塲扭送警捕者自由官廳按律嚴懲爲此慨切告誡凡吾同業切弗受愚該項陋費是爲至要 
[市民施診醫院開幕]  
　　昨日下午市民施診醫院假寗波旅滬同鄉會演講廳行開幕禮各 
方代表所到甚衆本埠除馬路聯合會有代表到會外又有何護使代表元殿元許交涉使代表鄒聿文王道尹代表邵樹華藍總司令代表某來賓共三四百人首由主席杭辛齋致開會詞次由謝復初陳長玉張心蕪盛孝先童理璋等相繼演說杭州醫學公會致頌詞由張心蕪君代讀繼坤範女子中學學生合唱國歌並合攝一影以留紀念再後請來賓赴院參觀並欵以茶點散會已六點鐘矣 
[昨日端節之熱鬧]  
　　昨爲舊曆端節又爲民國夏節虹口楊樹浦等處絲紗機器等各工廠以及各碼頭均停止工作一天各學校亦放假一日故各馬路游人如織茶樓酒肆亦均滿座虹口各捕房捕頭除諭令上差各捕加意巡邏外並躬自督率中西包探分班按段嚴密梭巡以資保衛 
　　昨日端節南市華商電車車上揷有國旗往來道中隨風招颭頗爲醒目自晨至暮乘客擁擠該公司特在中華路添撥拖車兩輛以便乘客 
[大商家端節休息]  
　　昨日爲舊曆端陽節商界循例歸束結賬故銀行錢莊交易所等皆停市下午飲宴以慶佳節南市米業花行油荳餅業雜糧業麵粉麩皮等業亦皆休息交易所則於舊曆初五初六初七日（星期）共停市三天云 
[端節浦東之防範]  
　　昨爲端節浦東各廠棧均於午後停工半日以資休息工人出外游玩絡繹於途三區署長曾永奎深恐人衆滋事特於午後會同游巡第三隊及各分駐所警佐飭派長警四出沿途彈壓以防肇禍而保治安 
[法捕保護端節收賬人]  
　　法捕房捕頭以昨日爲陰曆端午節係各店舖結束賬目之期往來收賬途中行人身帶銀洋者居多深恐匪徒宵小有强攫摸竊情事須當加意巡防故傳諭各探捕分途出外不分晝夜嚴行查緝以衛商民 
[許交涉員並未晋京]  
　　昨報所紀江蘇交涉員許秋帆因某項要公須親至外交部面陳一切已於前晚乘車赴京云云茲悉此事係傳聞之誤現許君除星期節假外仍在署照常辦公云 
[華商電車雙軌工程之進行]  
　　華商電氣公司前經議定將單軌路綫均改設雙軌以便交通已迭紀前報茲聞現由該公司規定先從老西門至小西門動工業已撥派工匠着手進行其小東門至小南門一帶單軌路綫亦已規畫雙軌將於日內一律興工聞此項工程關係緊要限定陰曆中秋節前必須竣工云 
[西棋盤街火警續誌]  
　　西棋盤街華商印刷所於八號夜半起火延燒左右鄰長裕錢莊東錦元麵館吳蔭記飯作長豐盛烟紙店豫順公報關行樓面事後捕房恐有保險縱火情事飭探調查等情已詳昨報茲悉總巡捕房所派之包探周志仁范德孚查得起火之家保有火險因欲詢問因何起火及保險實數故於昨日往傳該印刷所主至捕房問話詎已不知着落以故起火眞相尙未明瞭而長裕錢莊東錦元麵館則各保有火險銀一千兩長豐盛烟紙店所保火險之數係二千二百兩云 
[浦東火警]  
　　浦東爛泥渡鎭後揚州衖向業小工頭之王某家忽於前晚一時許灶屋內起火登時火勢冒穿屋頂不及施救俄由該鎭救火會及各廠棧各驅皮帶車到塲灌救得滅計焚燬平房三間事後經三區警署飭將起火人帶署研訊起火情形以憑核奪 
[覆船溺斃幼孩]  
　　前晚十時許江北船戶某甲在南市某柴行承裝樹柴二十餘擔駛至外洋涇橋浦江中誤撞浮桶上全船沉沒該船戶及妻與二子一女盡行落水大聲呼救幸由四週鄰船趕往帮同救起四人其週歲幼子飄沒無踪矣 
[屍友認領屍棺]  
　　閘北鐵路北夏家觀音堂附近空地上本月二日發現無名男屍一具經地檢廳派員蒞騐騐得自縊身死報堂收殮在案茲悉死者姓林名英字公瑜福建人素有神經病屢圖自盡此次從天津來滬欲回原籍有其友邱少朗作伴防護暫庽租界某旅館詎被乘間走出其同伴正在四處找尋見報載年齡服式相符呈請檢察認於前日派法警協同地保至閘北慈善團義塜地上將該棺踏底令邱等指認屍體已腐面目不辨惟上下身所穿之衣褲鞋帽尙能辨別確係林公瑜不誤另備衣　棺柩爲之成殮暫厝福建會包其家屬盤回原籍云 
[貧病人投浦遇救]  
　　海寗人傅利康於前日下午至法租界黃浦灘碼頭投浦圖盡當爲巡街捕查見鳴同船夥帮同設法救起帶入捕房將濕衣換去經捕頭詰據傳供實因民人貧病交加故此憤恨投浦圖盡捕頭諭令候送公堂核示 
[姚家宅發生搶案]  
　　閘北姚家宅仁大北號烟紙店前晚八句餘鐘突來口操北音之匪徒四人闖入店堂內將帳檯上大小銀洋及銅元共約五六十元搶刦而逸迨崗警聞信趕來匪已遠颺矣 
[離婚案須親自投質]  
　　呂順坤與其子文彬投地檢廳控其媳顧翠林捲逃而顧寳生携伊女另投地審廳控呂文彬身患暗疾請求離婚等語前奉推事官開庭集訊因供詞各執判將呂文彬發送上海醫院調騐有無暗疾再行核辦嗣經該醫院騐明函復到廳前日午後又奉審判廳開庭續訊詎顧寳生並伊妻王氏伊女翠林等合家均不到案祗遣王和生爲代表投案伸訴問官判令退去着知照顧寳生等自行來案候質王奉諭甫出審廳大門即遭呂文彬等一千人擁上將王和生扭入檢察廳控稱顧寳生等迭次抗傳不到請爲訊究嗣奉檢察官判王和生收押限交顧寳生等到案毋延 
[前日下午公共公廨訊案紀]  
　　星期四下午公共公廨民三庭由李襄讞會同美約副領事訊理美商控告華商民事案三宗如次（一）美康洋行訴餘豐洋貨號欠貨銀四千零二十五兩零四分案該號前經原告稟准發封茲因號主迄未出理是以原告律師到堂請求將該號啓封貨物拍賣抵欠結果由理賬員將該號啓封拍賣得價繳存公堂聽候攤派（二）德士古煤油公司經理信孚行訴董士濂等不理煤油價欵案被告延許理律師到堂聲請以此案業由公堂派員理賬應准被告免保出外俾可帮助淸理云云原告律師反對謂被告共欠萬元棄店逃往崑山費幾許手續始移提到案拘押故不能准其所請結果候催理賬員迅將本案結束報告董士濂應否免保改期核奪（三）利達洋行訴鋆記紙號主穆增銓定紙不出請追貨價美金一萬六千五百七十九元八角九分案首由原告律師令證人兪子卿孫瑞榮等上堂證明被告於去年六月二十三號向原告定購月份牌紙六百梱貨到不出情形被告延許理等兩律師代辯結果展期續訊 
[公廨訊罰車輛諱章案併紀]  
　　星期四下午公共公廨車務公堂開庭由張襄讞會同美副領事奧君訊理近一週間車輛違章案二十三起併誌如次（一）張硯生在四川路聞駛汽車不聽巡捕指揮任意疾馳（二）施和尙在膠州路開駛汽車不愼幾致肇禍以上兩名各科罰洋三十五元（三）兪筱弟在江西路（四）沈耀生在江灣路（五）徐長根在西藏路（六）吳阿福在海寗路以上四名均因開駛汽車過速各科罰洋二十元五（七）康阿桂在靜安寺路（八）曹桂卿在海寗路（九）胡榮康在靜安寺路以上三名均因夜間開駛汽車不點車燈並不聽巡捕指揮各科罰洋十元（十）倪阿二在老靶子路夜間開駛汽車不點車點科罰洋八元（十一）張阿毛（十二）張嘉子（十三）張阿玉（十四）馮阿來（十五）蔡阿寳（十六）張阿寳在蓬路百老滙路南京路北京路等處或不點車燈或不聽巡捕指揮或任人站於汽車旁之脚踏板均屬違章各科罰洋五元（十七）徐阿榮（十八）陳榮萬（十九）包筱棣（二十）洪榮生（二十一）蔡炳生均因晚間開駛汽車不點車燈惟以訊係初犯各科罰洋三元（二十二）王餘田（二十三）王阿多在花園橋武昌路兩處分別駕馬車任意疾馳各科罰洋二元 
[三客棧違犯烟禁]  
　　九江路鼎新里大雅旅館寗波路七十一號門牌潤昌客棧浙江路三百二十二號門牌安記客棧均備設烟具供寓客開燈吃食洋烟經包探王金壽陸根生查見將烟具帶回捕房稟由捕頭轉請公共公廨出單將該三客棧主謝懷安趙子珊湯安生傳究 
[誌謝]  
　　昨承大世界游戲塲惠贈五月份游劵十五紙謝謝 
雜評二 
[死活問題] （訥） 
　　據皖人所言明明姜高琦已死且以死者之狀死者之血衣製爲銅版登載於各報若是其確也而據皖省長之電則明明未死且云傷勢已有轉機又若是其鑿鑿也夫他事皆可强飾獨此死活問題以人爲證無從强飾者而乃歧異若是吾甚不解 
　　姜受如此重傷而果未死且有轉機吾甚爲姜幸如其已死而皖省長爲是言將以欺誰乎抑皖省長所惠之珍貴藥品竟能起死而回生乎當肇事之初傷者纍纍地方紊亂急切難以調查故以垂危之人傳爲已死亦在情理上或有之事然皖省長所發之電爲佳電距肇事之日已越一星期豈有死活尙未明乎吾甚不解 
　　雖然無論其死不死而如此重傷省長固不能辭其責也 
公布欄 
[上海地方審判廳]  
　　判决主文（民一庭）一件判决劉士錡與劉嚴氏等爲離異涉訟一案主文劉嚴氏應與劉士錡脫離家屬上關係劉士錡對於嚴錦源之請求駁回本案訴訟費用歸劉嚴氏負擔一件决定何松亭爲李蓉鏡與何倉立等欠租涉訟聲請展期一案主文本件聲請駁回聲請費用歸聲請人負擔一件判决紀兪氏等與紀朱氏爲賚田控訴一案主文原判撤銷紀朱氏在第一審之請求駁回紀兪氏其餘之控訴駁回本案訴訟費用歸紀朱氏負擔一件判决顧竇生等與呂順坤等離異涉訟一案主文原告人之請求駁回本案訟費 
歸原告人負擔（民二庭）一件决定陳氏聲明窒礙一案主文本人年窒礙之聲明照准一件决定張俊陞即張晋陞與顏林生爲房租糾葛涉訟一案主文張俟陞對於顏林生之訴訟准予註銷本案關於顏林生部分之訟費歸張俟陞負擔一件决定吳鑅泰與徐春泉因欠租糾葛一案主文本件訴訟准予註銥訟費歸原告人負擔一件判决周信三與陳秦氏因欠欵遷費糾葛一案主文原告人之請求駁回訟費歸原告人負擔 
　　批示一件葉鍾甫狀請執行由狀悉着即仝吏指傳被告等來案訊辦此批一件陳永泉等狀請執行由狀悉已據被告等聲明控訴矣所請暫毋庸議此批一件高阿桃狀領管業證書由准領此批一件陶壽花狀請寛限由狀悉限十日內將欵繳淸此批一件周王氏狀請停止召賣由狀悉仰候傳案訊辦此批一件虞起富狀請銷案由狀悉准將存案借據塗銷完案此批一件張賢卿狀保沈月仙由准保此批一件趙協堂狀請保外由狀悉着速覓殷實店保來案訊奪此批一件丁春濤狀請執行由狀悉已飭吏依法執行矣此批一件趙瑞興狀保周仁生由准保此批一件王夏發狀領欵洋由准領此批一件朱根記狀請銷案由狀悉准予銷案此批一件王夏發狀請銷案由狀悉着即來廳具領完案此批一件張林生狀請函縣執行由狀悉業已函催寶山縣知事迅予查照矣此批一件王鴻等狀請和解由狀悉候傳案訊辦此批一件莫家銓狀請執行由狀悉查本案判决尙未確定所請應從緩議此批以上六月八日 
[上海地方檢察廳]  
　　批示黃建章狀悉仰即來廳候騐此批丁逵行狀悉據訴各節業經派警查明陳張氏之姑並無疾病所請易科之處仍毋庸請此批劉振揚狀悉巳於丁達行狀內明白批示矣仰即知照此批姚秀淸狀悉候傳訊此批董仁寛狀悉業已票傳仰即遵期到廳此批王金標據訴　因搖船糾葛被人在水巡隊告訴拘押三天開釋不步刑事問題所謂不准此批關啓明爾前次聽從許陳氏來應作證此次忽被許陳氏扭送警署情節抑何支離總之爾必非普類特斥此批劉士琦狀悉訴稱各節究否屬實仰候同級廳判决再行核辦此批邱少朗狀悉准予發領此批以上六月八日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[旅歐觀察談] [  中實]  
　　此女王之女五La　Reine　des　Reines白柳Beclu其姓猗鳳Yvonne其名巴黎市政廳之官書謄錄乃由十三區選出者女王御極之日法蘭西大總統彌降氏M　AlexandreMillerand設筵欵接宴畢由尤淑孟總長送出靄麗舍IElysee（法國總統府名意謂極樂之府猶美國總統府之別名爲白宮也）其典禮之隆重如此其所以獎勵國民好美之心可謂無所不至女王之女王以午後十二時三十分出巡周行全城約六小時之久是日萬人空巷簇聚潮湧房擔屋角盡成羣雄割據之場立像蜡獅均有少壯攀登偎抱市花者大悅擲紙彈者大忙此日巴黎人士心理不知有他只知有天氣晴快之樂所幸天如人意大放晴光光霽之色乃與女王之女王同其美艷女王之女王進行時後幅極長之錦袍有兩宮娥挈袍角迨其登雲軿進立閣千萬衆竭誠臚歡聲震遐邇其後每王車過喝采聲更疊起女王之女王駕幸市民環堵處復對夾道奉迎之輩向空投吻以爲報輦榖旁有共和軍策騎擁護方女王未至時最先出馬者爲大游樂車車前飾一金牛與我中國舊時迎春之以春牛爲殿者次序適大相反游樂車前後隨行之人冠服均甚滑稽大隊學生繼之乃御法蘭西古代服裝其後花車甚多均爲巴黎美術學校諸君造意有隱合法國著名之歌曲者如塘鶩Pelican之大口衝天與嬭孃貍奴曲Le　cbat　de　lamere　Micnel中一貓之聳背作欠伸狀其下均滿貯佳麗低詠遠市又有代表新事物者如形容法國近時住屋缺之之甚則於車上置半橋洞而以若干人棲息其下意謂法京無安居所惟橋洞下可暫棲止如形容法國影戲之日見發達則製一其大無外之影戲機模型而號稱爲電影之王此外尚有大羣人士凑趣著羅馬服均足點綴盛舉入夜巴黎全城歌聲四起最著之巴黎昧旦報館Le　Malin門外高張四十盞之明燈一千九百十四年八月二號以來冷淡之地至此復大放光明巴黎至此乃復成其爲巴黎矣此一千九百二十一年三月三日誠巴黎人士至可留戀之大季節也 
筆記 
[苦孀記（三）] [  汪珠]  
　　翁媼白髪雙凋重爲子戚不一年先後殞族人掠產弗葬爭呶間突一輿拜靈　目之二十許粲者風采煥映詰之曰士靑遣孀黎玉拂也一客遽作訕問曰士靑遺孀不已高坐帥衙乎語未終巨掌着頰有聲脆然方作詈試回眸掀髯而微哂者赫赫軍帥某大帥人也舌橋不下竄去黎區畫粗已衆翕無異辭車騎並馳而琴挑偷卓絮墮逐風已大白人前不啻自具供招矣然陸與黎抑何芥蒂在焉先是黎一夜瞑索亡去如帥署乞以同袍之誼兵仇人陸方憫之顧視秋水澄澄觸眸如酥急介於母代溯其由女盈盈母呼夫人笑頷之訊何欲曰泥帥恩斬仇首不獲死　下耳言已橫刃血濺陸允母亟賞其烈遂舍之梨花小院寡鵠永棲母極意溫䘏有張嫗給役使白髪紅顏對話家常於焉省軍帥新鰥張微謔之柳眉嚬綠適傳太夫人賜衣至泫然曰噓拂過於所生視之錦以御素謝張曰衙宦趨吉娘子肯孤太夫人厚意哉遂爲收摺微哂曰此帥夫人亡物也顧黎似聞之就與覆體亦不拒張去黎長吁徐褪其裏衣而束胸之別書像幀呈焉復展之撫膺大悲羅襟慵扣鬱鬱沈思頓如風亂弱絮寸霑繁花靠枕假寐幽香滿肱忽有排　來者帥也覩狀喜顫不能自持張適過牗欲入見公即逝目止之乃俛首跪尋語張曰視所語白我也 
劇談 
[哀梨室戲談（下）] [  豁公]  
　　繼唱驚醒看不是情人張文遠原來是賊宋江嘿好呌我恨得慌等句聲調已不如初比唱至我爲你立下對過得勝館我爲你蓋下這座烏龍堂處力竭聲嘶毫無片段倒采聲四起小馬五實逼處此欲罷不能祇得强顏唱畢可笑亦可憐也 
　　武生張小樓腰腿上確有工夫楊瑞亭之流亞也是日演越虎城殺四門時之身段一塲一樣頗有可觀但恨其過於賣弄腰腿耳 
　　筱衡爲永春之子綺年玉貌不讓荀郎（白牡丹也）是日演玉堂春唱工身段儼然小雲化身座客喝采之聲自始至終曾未間斷渠昔爲老生無赫赫名今茲演花衫戲劇然一鳴驚人殊非予意料所及永春可謂有子矣 
　　李吉瑞向以黃派（黃月山派）武生名於時論者或以僞黃派譏之鄉人夏聲如告我謂李伶確爲黃月山配角可知該伶雖非黃月山弟子然私淑多年非無一二似處特唱時未能脫盡火氣耳且如小達子劉漢臣輩尙能稱雄一時然則如吉瑞者又安可過於菲薄耶（是日李演落馬湖此劇余巳評過多次茲不贅） 
劇本 
[歷史劇　雙忠墓（六）] [  沈心工]  
　　乙他仍舊灑上信吩咐吾們認眞防守有人出入宮門都要盤問搜檢呢 
　　甲吾敎你止消面子上認眞不必助紂爲虐他的作威作福太過分子將來不得好死呢 
　　乙你莫多言有人來也吾們去罷 
小卒下 
韓厥與門客上 
　　門客大夫宮門守備極嚴雖然進得去如何出得來萬一被守兵將孤兒搜檢出來如何是好 
瑣錄 
[小智囊] [  省三]  
　　澳洲食品中有袋鼠仔肉其味彷彿兔肉亦珍饈之一 
　　近今醫生驗出靑苔如能烹調得當其味可較各種菜蔬爲勝且價廉物美有益衛生誠食品中之最相宜者 
　　近法國農人當雷雨時率興濃烟以絕電世人多以迷信譏之然此俗實具有眞理蓋烟之愈濃者其驅電之力亦愈大意大利命案之多爲歐洲各國冠 
　　芬蘭婦女視接吻爲莫大之辱雖其夫亦不之宥 
　　爪哇森林中之蜘珠其絲極堅非以刀不能斷之 
小說 
[社會小說　眾醉獨醒（三四六）] [  瞻廬]  
　　第五十四回結鬼皆未雨綢繆聞仙樂溫天謊話這婦人阿呀一聲倒惹起了同車人的注意但見他的脚上光穿着一雙六寸模樣的藍色絲襪卸下的蓮瓣已化了一雙鳧舄不知飛往何處大家忍不住哈哈大笑這婦人生怕弄髒了這雙絲襪怎敢起立扢皺着眉頭東也窺西也望再也瞧不見鞋兒的影形便說鞋兒不見了怎麼好有人笑問道鞋兒穿在你脚上怎會飛去婦人哭喪着答道我方才卸去鞋兒略睡一下子這鞋兒明明卸在這裏怎麼一轉眼便不見了可憐我寸步難行列位替我搜尋一下子大家好笑道你這人好沒分曉自己脚上的鞋兒郤敎人家來找覓婦人沒奈何顧不得人家恥笑伶伶仃仃在車廂裏往來尋覓跑了三五趟好容易一雙鳧舄被他尋覓到手他只道有人使促狹故意和他開頑笑其實不然他的鞋兒脫卸在出入要道出入的人不知不覺的你一踢我一蹴鞋兒便失了原有的位置一隻踢向東面十餘步一隻蹴向西面八九步都是他橫臥的當兒貪佔地盤反而失郤了立脚的位置旁人都向他好笑惟有張姓母女郤暗暗地替他咩歎（今之貪佔地盤者當以失鞋婦人爲前車之鑒）不多一會子汽笛嗚嗚早到了蘇州車站伍靑嚴張老三兩個逢站下車以爲車中的女郎一定也在蘇州下車他們倆守候在柵門口專俟女郎下車以便尾追他的蹤跡所在約莫五分鐘輪兒轉動車兒雙向東開行靑巖歎道好好的一隻天鵝眼見他撲翅飛去了老三道老靑你莫心急且把這件事辦妥了再想方法擺布這個促狹女子也不爲遲便拉着靑巖在那附近小茶寮裏商議他們秘密的勾當（葫蘆裏又賣甚麼藥） 
餘瀋[  澹人]  
　　天下事一着痕跡便滯渾灝幽玄至理寓焉此淵明所以賞音於無絃之琴也 
　　風花雪月轉眼皆非回首繁華都成夢境故當前快樂無非即色即空不必酒闌燈炧鐘鳴漏盡始抱無涯之感即今日之歌臺舞榭已可作荒瓦頹垣觀也 
　　啓事自由談自今日起將新聞拾遺一欄撤去以後擬常川刊載有趣味之零星小品如小智囊小笑話小問答小常識等仍歡迎投稿抄襲者一經察出即當予以名譽上之懲戒（記者） 
 
 
 

Page 15

 
 
   
 
 

Page 16

 
 
常識 
常評 
[文治與武力] [  覺]  
　　談文治而至於摧殘敎育是謂不文用武力而至於毆傷敎育次長及校長敎職員學生是謂不武 
　　敎育者文治之根本也摧殘敎育即爲摧殘文治之根本故曰不文敎育次長及校長敎職員學生均不足當武力之一擊者也毆傷者爲敎育次長及校長敎職員學生實不過表襮其武力之野蠻故曰不武 
　　夫便政府而果有主張文治之誠意者則敎育費固不應積欠且早宜裁節浮冒之軍費爲助長敎育之用又使政府而果有發揚武力之實力者則區區蒙匪固不應聽其猖獗至此又何至以若大之中華民國僅有此新華門之衛兵耀武揚威於手無寸鐵之敎育次長及校長敎職員學生而征蒙軍猶遲遲不發 
　　嗚呼此蓋由其所謂文治者不文而後其所謂武力者亦不武也 
　　勘訛昨日常評重五感言第八行英國民族號稱愛水句英字誤刊爲萬特此勘正 
社會常識 
[女子經商之計劃] [  蔡戀川]  
　　我國往昔重男輕女故女子從未有與男子一律授以平等之敎育者學識旣無生利何由祇依男子以生或處於輔助男子之地位雖有相當職業不能獨立謀生全體計算難免列諸分利一類歐美各邦之富强非盡男子之力亦婦女社會有以促進之也日本雖與歐異趣要之國家方面之生產若郵便局若電話局若車站之賣票員若公司之會計員女子占其多數而卸賣各商店員女子任其職務得尤多蓋女子之性柔密溫和因勢而利用之也反觀我國男子之失職者比比皆是遑論商業發展遑論女子經商之提倡然入此世界經濟潮流生利分利之公例其理益彰不亟圖維將見全社會陷於凋敝困苦之境矣其實行之法及效果如左 
　　 [T13 ]一 [/T ]增設女子商業學校之實行恢復女子之自立須有學識與技能而學校即造就人才恢復女子自立之根基地但就我國之女校而論小學敎育已歸平等而升學階級僅得師範似不足以昭公允亦未盡發揮女子固有之能力現在注重實業敎育對於女子自應兼籌並顧廣闢途徑以宏造就所謂女子商業學校者其事雖屬創聞然由余個人觀之似認爲萬不可緩之舉竊未敢付諸理想之例也 
　　 [T13 ]二 [/T ]開放僱用女使用人之實行旣有商業學識復貴有閱歷以輔之在商界各機關須僱用女使用人俾女子得一實踐之所棲枝之地自可發展其能力矣 
　　 [T13 ]三 [/T ]實行後之成效女子素屈服於男子之下不能與男子得平等之待遇究其根源即經濟不獨立有以致也女子營商是非盡輔助男子亦可獨立謀生生產增加依賴性除則自社會觀之當然享有同等之待遇矣（乙種酬） 
家庭常識 
[預防盜匪法] [  楊晴康]  
　　盜匪行刼每在深夜或傍晚時蓋便於逃逸也凡盜匪入室主人一經覺察第一椿緊要之事即先瘵室中燈火滅熄如係電燈應急設法將燈泡擊破此舉利益有三 
　　一可占地利上之優勢主人熟悉地勢無論取何方針或設法避匿或反抗或呼救至少可得暫時的行動自由不受手槍之挾制而盜自外來人地生疏暗中摸索必較我熟悉地勢者爲難也 
　　二可以延宕時間盜匪行刼利於速去暗中不能搜括勢必另覔燈火此可使資多費時間以待外援之至 
　　三可使行刦者心慌除一二歷練較深之盜外凡行刦者皆惴惴然唯恐外援之至如見燈火滅息放槍不能命中失所依據更足以增其疑懼 
　　故凡盜入室苟覺察及時尙未受兇器之挾制第一要著當先熄火也 
　　常人家居夜間有竊賊入室覺察之下必先點燈此失策也蓋賊在暗中我如點燈則我之舉動賊皆可窺視而賊之舉動我反不能見故凡夜間覺有賊入室無論取何方針或驚呼使逸或設法捕捉皆不必點燈有燈者一經覺察有賊即應熄去 
經濟 
[樟腦樹（二）（樟腦之性狀及產地）] [  黛柳]  
　　樟腦之用旣如前述然斯果何由得乎則取樟樹（Cinnamom　Campdora　Nees)根莖葉之任何部蒸溜之凝集之精製之而得者也 
　　樟常靑之喬木也樹冠傘狀樹皮暗黃褐色而有水平之龜裂其葉密茂濃綠耀光垂有長柄葉形橢圓而尖頭葉緣波縐而無齒刻質雖厚而脆㿉之即發樟腦快香五月間開總繖狀之黃色小花十月果熟狀同黑豆凡分根揷木實播諸法均易繁殖之但性畏寒氣故不育於北地其分布區域特限諸吾華及日本之煖帶而臺灣尤茂遍島綠蔭莫非此樹故西人之錫臺灣以嘉名曰Formosa（靑靑之意）者亦爲此耳至吾國產地則爲揚子江口以南諸處舟山列島海南島以及福建濱海各縣其產區雖廣而總產額實不及臺灣一島之什一也 
　　樟古稱豫章亦號扶桑豫章古華郡名因其處素多產斯木故以地名名之扶桑一作搏桑說文榑桑神木日所出也山海經東望榑桑云云皆指此蓋樟爲吾華及日本領域中最大之樹其幹之高十餘丈周四五丈者比比皆是而日本所產尤絕壯偉其古記錄中且謂曾有高大至九百七十丈者說雖荒唐不稽然今其地目通（林學用語謂幹高齊目處也）周圍七十八尺樹齡巳太千八百五十餘年之老樹猶有存焉故往昔吾華黃河流域之居民素不知樟爲何物者一旦泛舟三島得驟睹此鬰蔥巨樹遂嘆爲不可思議之神木而日本又處吾華東鄰故更有日所出也東望榑桑等語 
　　樟樹除採製樟腦外自根迄實無不可利用之部分而其材曰香樟木者更爲人所習知即與樟腦同時蒸得之油分亦有假漆調劑及繪畫用汚染用之黑色顏料等重要用途然此皆講求森林利用者之專學吾不敢妄論矣要之樟者世界上必不可少之樹而一國家之重要富源也故近年各國均在着手試育以期經濟自衛原料自給而如英領印度之Cyelon與美國之Florida及California等地則已有經濟栽培之成續云願我國人一注意之（乙種酬） 
衞生 
[學校敎員應該全體提倡運動]  
[  蔡行素]  
　　學校裏頭不是有體育功課嗎學校裏學生不是要講究體育嗎但是體育一事不是單單學生應該講究敎員也應該講究敎員裏頭不是體操敎員應該講究其他敎員也應該講究現在學校裏的敎員尙還不一定學校出身那不是學校出身的敎員大都不講運動就是學校出身的敎員不一定是敎體操遊戲那不敎體操遊戲的敎員因爲與自己功課無關也就不講運動所以學校中練習運動者僅僅是學生和體操敎員其餘敎員簡直除外學校敎員尙且如此公衆體育不問可知了現當注重體育時代公衆體育亟宜提倡學校敎員對於公衆事項本有倡導之義務况且體育是自己亦宜講究的全體敎員極宜組織一運動團每日課餘練習運動校外同志能多多誘導加入最爲佳事如此則社會風氣可漸漸注重體育於己於人兩有裨益較之課餘之暇作他種消遣不是好得多嗎我願學校全體敎員注意此事（乙種酬） 
公民常識 
[修理陰溝肇事之原因] [  穎]  
　　西門內靜修路昨有工匠在該處修理陰溝晚間停工時未將陰井上之石塊蓋上致附近住戶某君行經該處暗中未曾留意失足陷入及旁人設法救起已氣絕矣此等慘劇發生有二大原因 
　　甲 [T13 ]一 [/T ]工匠疏忽完工後不知將石塊蓋上 
　　　 [T13 ]二 [/T ]修理陰井時不欄以木栅 
　　　 [T13 ]三 [/T ]警廳玩忽晚間不點紅燈 
　　乙城內電燈大半都是天燈燈光如豆即有一二處用電燈因支光太小與天燈相去無幾 
　　由這二層原因便發生前晚的慘劇我前天看見報上載有警廳增加公益捐的消息我希望警廳和工巡捐局裡的諸位捐錢一天一天的拿去公益事情也要做一些別說公益講句起碼話害人的事總要注意些例如上述的一椿事應當把禍因研究一下子改良改良切莫以他人性命視同兒戲（不受酬） 
農業常識 
[世界之棉產譚] [  王元照]  
　　世界各部棉田極多出產額量日就擴給美國產棉最盛棉質亦佳佔世界棉業之重要位置美棉之價額足以左右其他之棉類除美國外中國印度埃及巴西亦重要棉產國也棉之品質以海島棉爲最良堪紡最細之紗織造花邊細棉布及紡洋線皆採用此棉品質稍次繊維稍短者爲褐色埃及棉Brown　Hgyptian　Cotton因其色褐而得名也用於紡細紗及各種棉布者頗多長繊維之棉而於商業上不甚重要者有太黑梯Tabiti海島棉秘魯棉白色埃及棉埃及凱林尼Egyptian　Gallini棉其他尙有巴西棉其繊維實較平均美棉爲長惟其表面微覺粗糙而已美棉以品質上觀之堪居第二位然其種類亦頗複雜如密士失比Mississipi棉繊維長而細高原Upland棉則繊維短而潔 
　　中國亦饒於棉產堪與美國相伯仲產額之全數幾盡消廢於本國華棉之繊維白而潔惟似略覺粗糙以其商業上地０位言之則繊維比較的欠長不過與繊維長短之美國高原棉齊驅而已因之不能紡較細之紗故欲振興中國棉業非從改良棉種入手不可試種美棉者固亦有之而默守成法者亦頗不少尙望關心棉業者急起圖之弗使中國棉業遠落他國之後則幸矣 
　　東印度產棉亦頗不少惟所出之棉繊維旣短而雙不潔以視其他類未免退避三舍矣（乙種酬） 
識字捷法 
[應用字] [  濟滄]  
　　孔通也嘉美之也從𠃉從子𠃉即燕一名玄鳥以羽玄見稱春分時玄鳥至古之婦女祠於高　以請子𠃉至而得子嘉美之也故從𠃉子又作穴字解與通義合又作甚字解甚者尤安樂也與嘉美義合春秋時宋有孔父嘉字孔子孫以字爲氏孔子其後也 
 
 
