# 1895 - 358 - 4908152

 

Page 1

 
 
[重印四百號全部畫報出售] [  點石齋主人啓]  
　　本齋畫報自創始迄今已歴十餘年四海風行早已不脛而走惟其間一再重印多寡不均不免有守缺抱殘之憾前年因徇諸君子之請曾將元號至三百號配齊百部荷蒙雅賞不久卽已銷罄迄今又益三年閱時旣久缺數更多卽歴年賜顧諸君有意珍藏亦往往有顧此失彼之慮欲窺全豹盖戞戞乎其難之本齋志在玉成是用不惜工本再將元號起至四百號止細查缺漏逐一補齊其中如淞隠漫錄功臣圖風箏誤閨媛叢錄等有美皆臻無圖不備裝潢精雅釘成全套定價洋二十元正海内賞鑒家知必有以全璧爲幸者近來官塲不乏同好如購以持贈自必相宜仍由本埠分局及各省分局出售先來預定者價當格外克已此佈 
[續印王肯堂六科準繩出售] [  圖書集成局啓]  
　　六科準繩一書醫科之大成係金壇王肯堂先生所輯其中論症無微不燭有美畢臻本局前出之書蒙識者爭購幾同帋貴洛陽今仍以新鑄鉛字續印行列并然紙色潔凈盛以錦套毎部四十本仍售實洋五元五角卽日出書有欲探索枕秘者請移玉至三馬路申報舘帳房及申昌書室各書坊外埠則向申昌書室售報處購取爲盼 
[續記客述澳大利亞洲形勢利病]  
　　更論夫天氣知澳洲數處之地勢城邑水道之形可定澳洲之天氣熱帶之地因有海風而温和沿海一帶有益於養身百度表從未至一度之下在日光内升至八十度隂凉處不過四十度雨稀惟毎下一次則甚大至於内地天氣迥不相同空氣乾燥風温雨少竟無草木故不能畜牧牛羊其民數罷打里海灣於乾隆五十三年始屬於歐洲諸國其時白種之民祗有一千餘人至光緒十二年距始爲屬地之時僅及百年白種之民有二百七十萬餘人當台立屬地時及覓得金礦之後外來之人數驟加近時民數之多一因生多死少一因自外洲而來者白人加多也土人漸减少現祇存五萬五千人其教務則有耶穌教及各種秘密之邪教更多於他種之教人教者有一百五十一萬餘人羅馬一主教有五十一萬六千餘人其學校則官辦大書院有三處一在昔得内一在邁拉波爾納一在挨得賴以得該處爲上等之功課入此學者有等級如中國秀才舉人之類與歐洲諸國所定之名目相同其二等之學塾不屬國家祗由地方公欵内津貼其初學蒙塾無論何等人必當入學讀書如其父母不令讀教門之書者亦聽之光緒十年啓蒙學塾有五千八百四十四處男童二十八萬六千餘人女童二十六萬七千餘人男教習五千　日七十四人女教習六千二百十六人其出産則以五榖爲大宗餘則乾草薯蕷葡萄烟葉棉花甘蔗羊毛極細軟其羊係西班牙種咸豐元年在新南威爾士部内始尋得黄金嗣於維克多利亞部内罷拉拉城外覓得金礦自此以後又覓得無數金礦維克多利亞部内三分之一有藏金之石估值金價自開金以來至光緒十二年有墨西哥洋錢二千五百兆圓祗是維克多利亞一部有墨西哥洋錢一千六百餘兆圓之礦産黄金之外銅爲最多煤礦亦多而富惟其煤質不中英煤之佳另有銀礦鉛礦並在北地産寶石其製造則在五處屬地之中區設廠極多新南威爾士有廠三千四百六十三所男女工匠四萬餘人維克多利亞有廠五千七百八十三所男女工匠五萬一千餘人南澳洲有廠六百四十六所男女工匠七千餘人魁㕶司倫特有廠一千零七十九所男女工匠之數未詳西澳洲有廠九十一所工匠之數未詳共有一萬一千零六十二廠其商務則進口之貨值墨西哥洋錢四百二十六兆圓出口之貨值墨西哥洋錢三百十二兆圓其大宗爲羊毛黄金銅五榖鹹肉皮棉花烟葉糖葡萄酒其鐵路則有火輪公司三處係屬地有津貼者另有無津貼之公司陸路内各處有鐵道新南威爾士已造成之鐵道有九千三百餘里造而未成者有一千二百餘里維克多利亞已造成之鐵道有八千四百餘里造而未成者有一千五百餘里魁㕶司倫特已造成之鐵道有七千五百餘里造而未成者有三千餘里南澳洲已造成之鐵道有六千六百餘里造而未成者有二千餘里西澳洲已造成之鐵道有七百餘里造而未成者有二百餘里光緒十四年已造成之鐵道共有三萬二千七百里造而未成者共有八千一百里其電線之在海底者自達爾文海口接至爪亞之旁若忘齊又自昔得内通至新西蘭之奈爾松又自美爾波爾呼通至荅斯馬尼内之乍爾士叨温其電線之在陸路者自北至南從巴爾没司敦到美爾波爾倫又自貝爾次至埃得賴以得各處大城俱有電線相通其電線之長約十四萬八千餘里澳洲内英國屬地靠太平洋一邊者名奥司脫拉里荅斯馬尼新西蘭維底島又奴浮爾弟奈内之一分此數處總名奥斯脫拉拉齊幅員之廣有二千四百六十餘萬方里民數約三百八十萬人立屬地之法與英國之制度無甚區别統轄該處之官卽總督係英君主所派上議院之員係律例官所派下議院之員須民間公舉所有律例已由本處議院核准者卽可照辦假使有律例一條係英國議院内管屬他事務之員議准者必俟英君主批准然後施行屬地公舉之人數不多所以該處公舉者可以全島之人俱有之客言至此已日落崦嵫余隨筆略記亦得二千餘言乃以杯酒言懽飲酣而罷客旣退乃重加删潤付諸手民 
[本館接奉電音]  
　　昨晨京師飛電傳來硃筆二道敬謹譯登○十一月十一日奉硃筆清銳補授内閣學士兼禮部侍郎銜欽此同日奉硃筆裕庚補授太僕寺少卿欽此 
[大帥歸田]  
　　粤東采訪友人云前南澳鎭劉淵亭鎭軍請假省墓由長隄官碼頭登舟取道西江回廣西珂里省中官紳弁勇均赴河于恭送如儀說者謂鎭軍困守臺南事多掣肘目下宦情已淡意者借端歸隠免致𤠔鶴笑人乎 
[鳬舄履新]  
　　新任天津縣李明府駕已到津日前頒發紅諭定於廿六日接印任事舊任趙星甫大令俟交卸後交代清楚隨往清苑縣履新 
[維持圜法]  
　　揚城采訪友人云市上制錢缺少以致錢價日增小民暗受厥虧無不痛心蹙額沈太守關懷民瘼特出示曉諭云民間貿易以錢爲本國寶流通原無阻禁乃訪聞揚郡近有一種市儈專將現錢販至外境銷售以致制錢缺少錢價增昻毎紋銀一兩僅易制錢一千三百餘文洋銀毎圓僅九百餘文現尙紛紛外運不知伊於胡底似此奸儈牟利未便習焉不察致困民生除飭江甘兩縣會商錢業董事赶卽定以限制整頓行規毋再任意低昻外合亟出示曉諭爲此示仰闔郡商民及錢業中人知悉此後毋再將大批現錢車戴船裝販運出外倘敢不遵一經查見定卽扣留並根追由何家出售一併提案嚴懲錢價亦不得肆意再漲差保等役如敢藉端索詐並許扭禀定卽加等嚴辦 
[禁抑錢價]  
　　杭城毎届冬令錢價短少毎洋僅換千文甚至縮至九百八九十文其中攙和小錢不一而足實爲尅扣窮民之大患杭府陳六笙太守訪聞現在市儈非常貪利刻下過抑錢價以致小民生計益窄立卽出示禁止無 
 
 

Page 2

 
 
如錢價短縮實由錢缺之所致未知出示後能遵照平價否耳 
[揚州火警]  
　　揚州采訪友人云南門外對河柴篷林立薪蒸高積若岡陵本月初七日亭午時某姓柴篷中方烹午膳司爨者偶爾疏虞遺火灶外燃及蘆芭立時上熾屋上茅龍幾訝僧繇點睛一煞那卽破壁飛去幸在白晝人力易施僅燬茅屋兩椽隨卽救熄 
[析津氣候]  
　　津城於九月十八日初次見雪溝壑稍有薄冰天氣亦驟寒兩日迨廿二日立冬後則旭日烘晴和風送暖不必南檐曝背而搴帷和藹不啻三春居人一襲黄綿已煦煦然游於化日光天之下矣比十月二十日雪珠錯落入晚東風競作旋轉北風由是重衾寒透翌晨風力愈勁易棉而裘猶嫌不暖廿二日河中氷塊隨溜而來夾岸薄氷明潔如鏡邛須之子深恐一葉扁舟被氷撞破一律就涯涘繫纜不放開行三岔河口係衆流匯歸之所氷塊層結廿三日幾已斷流諺曰大雪凍北河屈計封凍之期恐不遠矣聞廿四五兩日招商局尙有新濟怡和尙有順和兩輪船到埠届時如無風汛並可入津否則祗可就唐沽載客以免膠固另有鎭東一船專載兵勇回南嗣後此間所謂開到荼䕷花事了時候若問輪聲帆影當在明春紅杏花開時節 
[示期收漕]  
　　浙省應徵冬漕毎於冬至節邊擇日開倉現在仁錢兩邑尊已定於十二日致祭倉神卽於是日開收先已頒發清單交各圖里書轉給民戸以便備米完納 
[書院述聞]  
　　杭州采訪友人云學海堂山長楊雪漁太史以明歲將赴都供職堅辭此席撫憲遂另請樊介軒太史恭煦主講○十一月初二日爲各書院官課之期敷文由杭巡道陳淀生觀察主試生題告子號性猶湍水也四章賦得凍合玉樓寒起粟得寒字童題百里奚自鬻於秦養牲者賦得翦水刻作連天花得天字崇文由臬司王心齋廉訪主試生題君子務本合下二章賦得流水空山見一枝得山字童題令色鮮矣仁曾子曰詩題同紫陽由糧道鄭芝嚴觀察主試生題則修文德以來之旣來之則安之賦得以學愈愚得知字童題誰毁誰譽如有所譽者賦得僧約溪橋探早梅得橋字 
[羊城竹素]  
　　廣東采訪友人云某日南關外官碼頭有一男屍浮沈水際視之年約三十餘面有傷痕血肉模糊似係被人謀害者旋經人撈置岸上歴一晝夜之久不見有屍親到來遂報請某善堂施棺收殮○自本月初一日起旗員督率驻防兵往燕塘演放大砲禀請將軍都統親臨校閱隆隆之聲遠震山谷至十五日始止蓋毎年常例也○調署廣州協鎭鳳恊戎鳴於本月初二日接篆任事 
[八閩紀事]  
　　福州采訪友人云省垣麗文坊人鄭煖京字鳴鑾歴充侯官永春等州縣門丁兹者因案得贓經人投臬垣上控張廉訪曾敭札縣拿辦鄭聞風遠颺閱數夕潛回公差兠圍掩捕鄭堅匿不出公差故意將洋油火其門鄭懼披衣出視公差卽扭獲送官次晨解案提訊處以重刑始肯招認現已詳奉臬司飭將該丁監禁候辦矣○武員邱君東屏奉檄巡緝地方非常嚴厲某日訪知賭棍某甲開塲聚賭陷害良民因偕弟武舉東藩督率勇丁前往掩捕旋將賭黨某乙綑送防廳賭徒率衆數十人飛步狂追膽敢將邱君昆仲强擄而去勇丁亦多有受傷者旋經紳士某君出爲喝阻各賭徒始將邱君昆仲放回○新任海防廳温司馬刻已到省赴任日期尙未定也○南臺洲頭新橋厘卡一差上憲委吳司馬榮鼎辦理 
[靈隠霜鐘]  
　　杭有某姓婦者年四十餘住居王衙前生有一女配與王某爲妻王以手工度日往往入不敷出其妻又好吃懶做時有交謫之聲婦遂將其女領回與鄰人某甲串謀將女販賣他方爲王聞知控告於保甲局經總巡程大令飭差立提婦及甲嚴訊初尙不肯吐實繼將該婦掌頰百下始供賣與下路現在不知所往甲則重責二百枷號示衆婦用竹枷押令遊街一日交官媒管押仍著其將女尋回方准釋放聞該婦之女係由水販賣去不知轉售何處恐難原璧歸趙也○杭州小和山地方胡姓者向以管墳爲業本月初八日有陳姓家在彼營葬初七日先將冥鏹數萬雇人挑至胡處安放晚間因水烟灰火遺於鏹中煞時烈燄騰空滿屋皆火幸墳工人等均在彼駐宿急起撲滅而屋柱板壁俱已集灼數萬冥鏹頃刻焚化殆盡尙幸茅龍數龔未盡付之一炬亦算造化○杭地今年夏間久旱得雨稀少以致收成大歉現在各寓戸下鄉收租最高者僅六折左右次者四五折下者一二折又值開徵收漕在卽各鄉戸需米孔殷是以米價騰貴旬日之間毎石已漲價三百矣貧苦之人旣患洋價短絀又患米價加增度日誠不易也 
[宜昌近事]  
　　據宜昌訪事友人云二十日後天氣漸加寒冷廿二日彤雲密布午後雪飛一陣而止旋卽小丙廿三早復大雨傾盆恍惚夏令行暴氣象現在四鄉不望雨而雨沾足菜麥業經種下惟願天氣晴明俾肩挑負販之小本營生人得以趁謀升斗亦天公做好之一端也○宜紳張月樓軍門自臺灣回里後不久又下江南未半月蜺旌遄返據稱業經奉旨准告歸里從此優游林下對陶公之柳種邵侯之瓜當亦卸甲歸來之樂事也十月廿四日爲其少公子娶本地某紳之女喜轎出門全副銜牌二十餘對並萬民傘六七柄一路鼓樂新郎坐緑呢大轎由後街迎至大南門外正街本宅極其熱鬧賀者盈庭極一時之盛○某甲乙二人先本好友同住西鄉甲家有土數十兩託乙變賣不料乙來宜昌城見巴東相公賭博塲上銀錢甚夥不覺見錢眼紅意欲高興一擲可得非分之財豈知時運不佳隨賭隨輸數十兩黑土已化爲烏有甲來索錢乙無以對誑稱賣於大南門外土鋪甲遂牽其髮辮一路同到南門外待上左顧右盼徧街上並無與言著甲知乙毫無著落又牽至後街墳壠間意欲縛乙於樹施以鞭箠幸被旁人緩頰仍牽入城去不知作何了結賭博害人一至於此妄圖發財者曷早思之○洋兵船上西兵毎日無事多在河干或街後隙地抛毬作戲近因考試人多移至街後之聖公會美教士園中打毬跳高以爲行樂有歸巴等處之冒充考相公者爭往跟看少見多怪欲恃童天王之勢闖入園中被看園人攔阻不放入内七言八語幾釀打架幸解事人從旁勸阻方散不然又不免滋生事端近日地方文武派武弁帶兵丁沿街查禁若輩當不至無理取閙矣○廿五日午後湖北龎學臺由荆州坐快利輪船來宜文旌當入貢院本地文武官員營兵站隊迎接如儀是晚貢院前掛牌准於二十六日早黎明謁聖下學放告閱牆云 
[鳩水寒鱗]  
　　蕪湖采訪友人云鈔關册檔向章冬季造辦春初委員齎解赴都交納本届光緒二十一年册檔刻已彚齊造辦袁爽秋觀察預定委從九品房子明少尹爲齎解委員申請福少帥給批俟春初齎解起程赴部交納○北方散勇到處勾留袁觀察前經嚴檄皖南各州縣辦理保甲務須格外周密俾萑苻絶跡戸鮮鷄鳴狗盜之聲現值冬防喫緊觀察復委轅下聽鼓各員分赴各州縣密爲察看是否辦理認眞有無奸宄溷迹令地方官出結交委員齎回是雖循例奉行然亦足以策玩惰也○今秋皖南各厘卡委員經藩司概行更換定浦釐卡委員宋南生少尉交卸起程時商民有贈以匾額及德政牌者其爲姑循俗例耶抑果有善政及人耶請還問之衣冠恭送者○蕪湖一帶電桿輪應大加修整局員王叔英直刺禀奉前津海關道電局督辦盛杏蓀觀察宣懷就中剔換六成遂支欵購辦桿木千餘株恊同觀察所派監修委員於上月下浣從太平府北鄉七十里之葛埂開工挨號察看朽者易之善者仍之聞蕪局所管電綫約三百里計電桿二千四百餘株今者換去六成須桿木一千四五百株 
[騎鶴清游]  
　　揚州采訪友人云本月初三日爲郡主沈太守六旬弧旦公子曁東牀快婿大開筵宴共祝椿齡○河運水勢漸减兩淮鹽運便江都轉派員堵築攔江各壩旋於某日合龍至本月初二日壁虎橋壩亦已蕆事矣○郡城各街巷地溝淤塞一逢暴雨積潦横流三市六街 
 
 

Page 3

 
 
交縈荇藻民皆苦之刻交冬令雨雪載途水無所宣必致凝結成冰行旅更難駐足各鋪戸皆雇匠按叚疏濬以利行人東嶽廟南首大街挖水道至五六尺深覺有物得鋤視之白骨纍纍不計其數噫其爲兵燹之餘慘罹鋒刃者歟讀李華弔古戰塲文觸目傷心無逾於此嗣有好行其德者購得罈罐盛而瘞之○各區地保絶少勤愼辦公者大都皆狐假虎威魚肉良懦此吾鄉所以有保正老爺之稱也某日見有告示云照得揚營伍坊地保曹明向來辦公不甚得力現經某某控告伊妻爲曹明霸占等情當將該保提案訊供收押卽應革卯另行招充賢宰官明鏡高懸燭及魍魎魑魅與世之殃民庇役者眞有天壤之 
[南徐冬景]  
　　鎭江訪事友人函云常鎭道吕觀察禀請督辦江南防務馮宫保撥派萃軍勇丁修築城垣子路屢　前報現在四城均已一律興工按叚皎築畚鍤齊施登登憑憑異常出力觀察因於日前備筵分送營哨各官又備猪肉毎營各五百斤酒五石以爲犒賞三軍之舉卽飭差弁持帖率領挑夫送至萃軍營務處請蔡太守分散在工各勇藉以慰勞各勇承領之餘靡不歡欣鼓舞醉酒飽德云○縱馬疾馳本干例禁鎭市地窄人稠此往彼來到處肩摩轂擊有一種紈袴少年意氣自雄竟策馬馳騁往來如入無人之境何怪傷人之案日有所聞也歴經營縣會銜出示無如禁者自禁犯者自犯本月初六日上午紅旗口南首有裁旗兵丁孟姓年逾二十不務正業專事遊蕩在小校塲高乘無鈴怒馬揚鞭得意幾如電掣雷奔行至網兒橋下適某豆腐店挑水某甲在彼汲取井泉馬忽驚躍將甲撞倒於地額角腰際均被踏傷登時昏不知人惟見頭面血溢淋漓不止孟見勢不佳揚鞭欲逸旋有旁觀者爲之不平急磦告豆腐店店主某乙聞信赶來將孟與馬扣留孟嘡目向衆曰馳馬撞人事所恒有吾觀甲傷勢無碍爾豈敢將我馬扣住誰不知我係孟大德之子任爾三頭六臂我亦不懼姑將此馬暫寄爾冢如敢拔去一毛請試我小爺手叚言已怱怱逕去乙一面令人將馬牽至他處一面視甲已氣息奄奄魂遊地府矣卽喚地甲告以前情地甲以事關人命必拘孟而後可乃命乙飛步追赶至范公橋將孟擒住協同地甲禀請丹徒縣相騐宗大令於次日午刻帶同仵作刑役人等前往檢騐仵作當塲唱報共有傷痕三處致命者爲額角耳門兩處並無别故大令離座親視一周飭令備棺收殮諭將孟帶回是晚升座二堂訊問之下供認不諱喝令重笞一千板責畢飭收内監俟禀詳上憲再行定讞好馳馬者盍以此爲鑒戒 
[貲遣臺勇]  
　　近來臺灣散勇陸續來滬投縣懇給川資回籍甚屬不少昨日有兩湖人十一名經黄大令毎名給發船票一張英洋一枚飭差押送江裕輪船載赴漢口遣散飭回原籍 
[茅屋遭災]  
　　前晚更魚三躍報時鐘方鳴二點三刻五分火起於胡家橋附近燬去茅屋一椽各捕房旣鳴鐘告警救火會中人急驅水龍而往則已火滅烟消矣昨晨詢諸鄉人云係匪徒所縱未知然否 
[流氓滋事]  
　　有快靴阿二者著名之流氓也屢經公堂懲辦怙惡不悛前日又向住居八仙橋西首之某甲索借行兇毆擊當卽投訴巡防局經局員飭提嗣因避匿不見將其姘婦巧寶拘押著交阿二到案究辦 
[諭候縣訊]  
　　小東門外生園烟館歇夥包祥林許殿生赴上海縣呈控店主林魁耀吞没押櫃銀洋等情未經提訊包等待不及昨日與林子金寶途遇林邀薦保曹永倫至吉祥街萬安樓茶館評理互相口角扭入捕房捕頭以此事現在縣署呈控自應靜候提訊何得又至捕房著一并斥逐出外 
[縣案二則]  
　　前准超武兵輪船主送到小工嚴金狗何阿華兩名因該船在廠中修理失竊物件形跡可疑希卽嚴訊等因黄大令飭傳地保計寶榮到案於前晚倩帮審曹明府提訊嚴供小的家住浦東爲修船廠小工超武到廠修理小的先於六月裏做過幾天後已辭歇今船主指小的行竊痛毆實係寃枉求明察何阿華供本地人在某廠爲小工僅一二天毎日工錢一百九十文廠内共七八十人何人偷竊小的實不知悉地保計寶榮供七月初二日廠内喚小的說嚴何兩人竊物因住在小的圖内要小的同去拿人小的當卽詢問嚴何兩人同稱未曾行竊廠中將兩人交與小的查緝查無端倪故由廠中送案求訊明府研詰良久兩人皆不承認判令均取的保恊同查緝○昨報紀贅醮殞命一則黄大令據屍醮妻趙莊氏報案後飭差傳到地保楊萬昌前晚升坐花廳提訊趙莊氏供年三十九歲耕種度日家住引翔港相近前夫故後家道蕭條生有一子一女甚難度日由胞弟莊谷卿專主與趙華華說合醮趙爲妻由伊立據當收身價洋廿四元於十月廿四日成親兩相允洽不料胞弟要再索洋廿元未允本月初十夜卽糾同兇黨持刀夤夜破門而入將趙華華腿上連戳數刀頓時氣絶身死求伸寃楊萬昌供是廿三保三圖地保查得此案趙莊氏所供確是實情求騐兇手在逃未獲黄大令得供之下飭令回去備設屍塲聽候十三日午前十二點鐘時帶齊刑仵差役人等前往相騐 
[英廨晚堂瑣案]  
　　龜奴徐錢福與謙順安茶棧茶房俞品蘭在途次忿爭適一百十九號巡街華捕巡邏至此一併拘至捕房轉解公堂請究前晚屠别駕升堂提訊徐龜供稱小的係姑蘇人向以耕田爲業邇者頻年荒歉度日艱難因於上年將田變賣得洋銀六十圓附航來滬尋覓傭工之所嗣經友人薦至棋盤街龜兒陳鶴林所開倡館花月卿小姊房中當燒湯之役本年九月自稱販茶客之俞大少爺來作狎邪遊月卿小姊邂逅相逢情投意合遇有他客卽以白眼視之以致門庭冷落顧問無人迨本月初四日午前八點鐘時月卿小姊托詞出外女傭阿金姐隨之至謙順安門首月卿小姊囑阿金姐回倡院取物阿金姐誤信爲眞及取物复往月卿小姊忽失所在找尋竟日蹤迹杳然阿金姐情極吞烟意圖自盡幸小的覺察尙早延醫灌救現已告痊昨日小的在四馬路某茶寮内瞥見俞大少爺向之詢問勸令速將月卿小姊交出俞大少爺出言不遜反向小的逞兇嗣經巡捕前來一併拘案供畢將俞身畔搜出之銀荳蔲盒呈電俞供稱小的係徽州婺源縣人現在廉順安茶棧當茶房本年九月某日偶至棋盤街陳龜倡院倡婦洪巧林處狎遊迄已兩月有餘共費夜度資數十圓洪倡逃匿何處小的實不知情别駕謂爾旣不知情因何該倡之銀荳蔲盒藏在身畔俞仍執前詞别駕著徐龜其結出外自尋該倡下落俞交人保去○三百四十三號巡捕解高玉桂施兆南陸施氏一千人至公廨别駕庭訊之下高供稱小的係江北某縣人前日同鄉張某向小的言及陸某之妻施氏被施誘逃託爲尋緝如能尋獲定可重酬小的應之前日在八仙橋尋見施及施氏勸令回家氏不允以致爭執旋由巡捕拘案施供稱小的係海門廳人現住八仙橋藉驅車度日施氏係小的之從妹日前由妹婿陸品山送來囑注的伴送回海門並無誘拐情事高係著名無賴因向小的拆梢不遂遂起意誣控務乞嚴懲旋氏供稱小婦人家在海門向隨丈夫遷居浦東東溝地方丈夫向操醫業小婦人以母家有喜慶事故求丈夫送至八仙橋從兄車寓内托從兄伴送回家不料高等見小婦人懦弱可欺强行滋詐爭吵之下拘押捕房别駕判令將氏暫交官媒收管待其夫來案具領餘人一併釋去 
[美界捕房紀事]  
　　江北人名榮桂者未詳其姓賃居斐倫路重慶里向充小工頭目邇者包攬某軋花廠給發工錢之役遂就北京路永慶里另設帳房倩親串黄良根司帳黄之表兄成小林失業無聊暫棲黄處前晚八點鐘時黄出外購物倩成代爲照料迨黄歸成已不知所適檢點諸物則帳箱内所儲小洋銀二百五十枚鷹銀十九枚青蚨一串已不翼而飛急告知榮桂投訴新巡捕房昨晨復訴諸虹口捕房捕頭頷之派各包探分投查緝○前日下午有某甲者赴北河南路恊興米店喚令送白米一石至青雲里某縫衣店言畢怱怱而去店中人遣出店某乙挑米而往縫衣店中人告以並未喚米乙弛擔門首探詢喚米者究係誰家及回則已祗剩一袋其一竟蹤影全無询之肄衣店中人答以不知乙遂投 
 
 

Page 4

 
 
報捕房捕頭派包探竇如海往查亦無確証爰令乙訪尋喚米之人扭送捕房核辦○積竊朱和尙破獲懲辦已不知次數矣前晚躑躅於篷路中經巡街華捕拘解捕房捕頭遣包探竇如海查明送辦 
[法捕房事]  
　　昨禮拜五鄭大令蒞八仙橋捕房會同謝副捕頭發落上期積案臚列於下○命提積竊顧和尙照原斷笞責一百板釋出○又提金利源竊取蘇木之劉長厚照原斷笞責一百板勒令回揚州原籍不准逗留○黄天福趙茂榮串竊火油照原斷黄荷校二個月期滿笞責二百板趙笞責一百板斥釋○李桂泉控樸人吳良齋卽朗齋竊取銀水烟袋象牙烟槍衣服等物當當捕房旋拘獲送案經大令訊供押候責懲並飭原告傳到薦頭張士定卽國楨復核昨李偕張投案張遞禀伸訴無辜受累并稱吳胞叔名永年現在城内廣大典當爲執事胞兄名啓昌亦在當内去年因吳騙監生衣服曾與其叔一面大令謂此事必須給還當本爾與其叔妥商賠償否則惟爾薦保是問李桂泉著明日投公堂具狀領贓又命提吳朗齋供胞兄與胞叔均在廣大典當小的亦體面中人求恩格外從寛大令問張國楨名片何來供十月二十薦小的至李公館服役因虧欠伊錢曾將竊取之物當錢給予去年一同嫖賭伊亦係家丁與李素來認識大令謂張薦爾生意並非教爾竊物尙欲胡言傾軋實屬可惡著照原斷先行枷號一個月期滿笞二百板○命提火塲圖刼之沈阿林吳阿福立天枷號期滿著帶案開枷照原斷各笞責一百板從寛斥釋○枷犯李瑞生枷期已滿命帶案開枷照原斷笞責一百板斥釋○邵澡才控張硯香領洋逃避一案經鄭大令提案訊供著將領洋五百元交案等情已紀前報昨邵中才偕母邵陳氏及各股東華周氏楊周氏楊方氏投案據楊方氏等同供由張硯香糾股在天福茶園爲茶房卽將此單抵與各股内邵陳氏二股計洋五百元華周氏楊方氏各一股洋五百元楊周氏半股一百廿五元張硯香領洋卽逃避命提在押之張硯香供領洋後先還票子其餘尙有八百餘元未付皆由華周氏糾來共股份洋一千一百七十餘元除去長利票洋一百餘元華周氏等又呈期票數紙暫稱均由張硯香作僞小婦人等分文未收張領洋後聽從汪錫春唆使其洋均存在汪處求恩將洋如數吊回張硯香供伊等欲聘伶人夏月恒到園演劇後因不用此項理應伊等承認邵陳氏同供汪錫春係訟棍張所領之洋均存汪處務求吊還大令謂張曰爾不應領洋逃避尙欲將長利之票糾纒實屬可惡著還押限卽日繳洋如違嚴比邵陳氏等各股東斥退候傳案備質邵等同求吊還領洋大令諭以候出票移提汪錫春及洋五百元到案再核 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　水包探唐寶榮禀稱昨日張阿招陳心海葉關　陸金金陸錦山轉　　　火油一千五百　箱停泊浦灘過夜小的見之拘案請判張等同供稱小的等船代客裝火油至某輪船因輪船不作夜工故暫行停泊别駕商諸薩副領事然後判令　船罰洋銀三圓○水包探唐寶榮解顧相濤至案禀稱小的見此人在浦江中抛棄煤屑請卽罰　顧供稱小的在招商局當小工此項煤屑本欲載往吳淞口傾棄途中偶然潑出致被唐探拘拿别　判罰洋銀二圓令具結釋去○包探杜雲卿禀稱龜奴田文漢李雲卿等人在家作葉子戲忽有同類徐金和將李龜眼角破恊　小的拘徐送　田李二龜投案各　前情徐供詞未及細錄惟見其叩首求恩别駕判令將徐管押五日○沈阿春卽三只手阿春賊中老　　也非日手持錫茶　　途行　經包探趙銀河拘獲向之查問堅不認承别案乃卽解送公堂沈供稱小的係寍波人雖曾犯竊然爲日已久近來　未作此項生涯列駕判令笞責二百板遞解回籍○一百六十七號華捕禀稱昨日　工胡茂林王阿林向同業杜友祥家强借錢文不遂所求　行吵閙致將此之家具擊擊事經小的所見拘請訊懲杜訴稱小的家中被伊等擊毁物件胡供稱借錢則有之並不敢無端肇事王供稱小的　　素不相識别駕判令各掌頰五十下○野鷄流娼錢愛寶在途　住一客與之爭論夜度資穢語淫聲不堪入耳適爲一百四十九號華捕所見拘解公堂錢倡供稱小婦人係嘉定人不敢拉客宜淫實被巡捕悞拘叩求恩鑒别駕判令交官媒管押三日○馬夫夏福全　　路旁蜷伏車中打盹三百九十九號華捕恐其肇事拘入捕房昨晨解至案下别駕判罰洋銀一圓 
 
 
 

Page 10

 
 
   
 
