# 1886 - 225 - 4904795

 

Page 1

 
 
[招集股份石印佩文韻府告白] [  點石齋主人代啓]  
　　本齋曩有縮本佩文韻府一書久經見賞藝林不脛而走惟當時初次舉行未臻盡善行數旣横字跡過小檢覽容費目力本齋良用歉然兹特晉記　爲重印行數改横爲直字跡放小爲大煞費苦心校覆不差累黍足供老眼繙閱定卜無花不但較前本爲見優抑亦爲他家所不逮是眞臺　無遺　矣現擬本月卽日爲始集股印成每股計洋十六元正願搭股份者先惠洋四元本齋卽付股票一紙樣本一張定於明年正月底出書憑股票找付　十二元向本齋取書一部此籍係用上等連泗帋分釘六十册釘工精雅邁倫藏以巾箱加以暗銷是書一出吾知騷壇珍賞當必　　　傷倘不附　份待明年出書後購求每部擬價洋三十元正刻下本齋代晉記爲集股起見分外克己願海内文人幸毋錯卻一時翰墨因緣是所　　如出畫後　樣本不符儘可向晉記以及本齋齒及再薄海士林願附股份卽確送上洋垃圾碼頭點石齋南局帳户代收不必由申報舘轉交以歸　捷 
[招請文人修字告白] [  點石齋主人啓]  
　　本齋現有大部書籍須人修潤其有願承是選者本齋另闢房屋置俻几椅以待惠臨晨集酉散筆硯點膳均須自備其修潤不合式者隨時　　設遇有事可暫告假惟不得擅自帶歸倩人頂替致有損壞彼此推諉等事准於卽開修尚望不吝指敎爲幸修字處分設在輔仁里第五條　　該處有人承接卽請逕往可也 
[觀俺特生戲法記]  
　　搬演雜劇及吞刀吐火等自古有之始見於漢書武帝本紀然其時已云大秦國人善諸幻術可知戲法本自外洋或謂障眼法兒或謂五鬼搬運事雖游藝亦頗具眞實本領非若江湖覔食輩僅以掄槍舞劍頂缸　甏殺小囝種西瓜除繩妓走索外無非一時取閙博得幾文錢以餬其口耳俺特生者泰西人自幼精戲術歴遊各國悉受君主上賞其妻亦能上場近復來滬上小作勾留初在圓明園路外國戲園内關演後移老丹桂戲園十九日園主劉來贈戲劵三寄鸛主人倚翠生約余同往觀之猛雨初晴狂風乍止報時鐘逾六下偕霧裏看花客蘭月軒主寄鷗詣桃源里三慶園小酌倚　生有事未至遂邀天南遯叟賭韻飛觴幾忘晷刻鐘聲過八寄鷗薄醉乃同蘭月軒主鼓興至六馬路入門則戲未登塲也臺前懸紅幔中西士女已滿座之半倚翠生先在呼並坐焉須臾樂作皆四音盖已三疉迨五奏幔始捲俺特生立臺中旁立舌人一東洋蠟像據案頭云能寫字隨客指數目先字二號次八號悉無訛誤又借客所携銀票曁吕宋票以試則字號不爽錙銖書旣畢四座聞鼓掌聲與西樂相應和俄而俺特生一手持鐵絲籠籠一生鳥一手持白巾一轉移問籠與鳥皆無蹤影忽復五鳥齊飛始下幔暫歇焉臺前置長桌可丈餘其盡處先有一箱加緘鐍幔捲樂復作取客時廣表裹以巾招一客擎執之舉手槍轟然一聲僅白巾在旋倩客携桌上箱入臺中啓其鎖則箱之遞小者不一層層有鎖最後表存不啻圖窮而七首現支一鐺注水用火焚之旋沸啓其蓋一一飛出者皆鵓鴿讚歎聲拍手聲相連屬非技兩進乎神哉幔復下且云尚有印度大籃諸君請少坐頃之果現一大筐可容人偃臥一西友躍而上握手爲問訊狀俺特生持利劍云曾臨戰陣物請西人臥筐中將剚其腹嬲久而後首肯蒙以新衣一襲甫入筐遽揮利刃旁觀者股爲之栗距刃方下而人已杳忽自臺左出衣尚蒙頭也其離奇倐忽類如此余沿欲觀其究竟而二友興闌不得已與之俱出歸途徴故事在秦人素善幻術能隱形唯不能逃正人目然亦分差等工其術者多女子若裸其上身則心不信邪者亦爲炫惑至一絲不掛非到聖賢地位鮮不昏迷此雖得諸傳聞未嘗目擊其理或不盡誣今觀於俺特生已覺不可思議使移其數十年精神詣力以究乎道藝之門亦當翻陳出新迥異乎尋常萬萬奈竟囿於故轍卽精益求精非不名噪一時不過與翹關扛鼎諸人徒爲庸耳俗目所驚駭不足以登大雅林焉人皆爲俺特生賀余轉爲俺特生措也雖然吾輩日操不律心摹手晝徒爲他人作嫁而又平庸敷衍從無因文見道之言得健筆以張之偶爲瑣記又不能如蒲留仙之述偷桃繆蓮仙之傳口技栩栩欲活情景宛然於人之一材一藝不爲之鋪張揚厲且若諷而若嘲焉抑何不以惜俺特生者轉而自惜耶聞俺特生尚能以殺人爲戲割頭置盤中徧視座客目張口翕與以雪茄烟則作嘘吸狀有與語者復能作笞應聲余旣短視本不欲觀是晚亦未曾演及得諸先睹者傳述諒非虚言技術如斯原無眞實但能以假作眞使合座歎爲得未曾有亦可謂奇之又奇矣新凉如水歸已三更爰剔殘燈靜坐憶觀戲法時猶歴歴在目揮毫成此以繼申報諸記之末竊自愧珠玉在前祗效邯鄲之步耳 
[長崎閙事續信]  
　　前接長崎電報知日人將華兵殺斃衹以電報簡略尚未得其細情玆閱長崎西友信稱中國有兵船四艘駛至長崎十四日有水手登岸購東洋刀一柄不知何故將東洋巡捕直刺兩下因此忿爭聲勢凶勇各有損傷及晚間水手又糾集多人至捕房尋釁如見大敵各以死力相搏日人死者四人傷者十九人華水手亦有損傷有華兵官二人到塲彈壓遂爲水手所　斃亦可傷矣日人當將受傷者抬回醫院療治華人傷者亦被抬回其有未被抬回者則經華人抬回船中以船中並無醫生故請他國兵船上之醫生代爲醫治云 
[輪船失事餘聞]  
　　麥得刺斯輪船在台州海面失事一節已登前報兹悉由大沽船救起之大副水手人等已致信于西字報以伸謝大沽船主之惠并言此次失事尚有多人爲鎭東輪船所拯而尚有數人爲岸上人援起鎭東欲將獲救者載以俱來而岸上人不肯云欲得人須先以洋四十元來夫彼死裏逃生苟全性命身外安有長物何乃婪案如許且尚有書信兩包撈起亦被奪去獲救者之濕衣均被剥去何該處人之殘忍凶暴全無人理至于此極是亦中國一大害有地方之責者所當盡法嚴懲也至鎭東輪船則已於前日早安抵厦門矣 
[定期議事]  
　　自來水公司設在上海蓋緣上海食水向皆仰給於黄浦有時頗不潔凈易致疾病故各西商創設公司俾得共飲清潔之水意至善也公司之興多係在上海之西人而近來咸已回國或係向在倫敦未至上海之人公司所用器物甚多皆需辦自外洋故該公司之董事至曰下而均在倫敦禀商一切必須信函往來甚多不便該公司近登告白於本報後定期八月初三日集各股友議事所議卽爲董事應否在上海一節想董事爲公司之首領凡事皆賴其主持今公司在上海用水之人亦均在上海而董事僅遥執其權最爲不便之事此次公議必有以善其後也抑又有請者本埠自來水之在法租界者現已聽法界中居人汲取不取分文蓋此項用費已由法工部局籌付該公司也而 
 
 

Page 2

 
 
英美兩界則尚無此舉須水夫挑送然水夫或不免身有瘡毒恐其沾累水内或致害人是亦一不便之事何不亦照法租界之例或由該公司與各房東相商將水管接入屋内以便居客自行汲取則尤爲妥便芻蕘之献未識能見埰否也 
[都門瑣述]  
　　禁城上草木經雨而茂官兵夜間梭巡遞籌諸多未便已由景運門檔房知照内務府轉飭匠役人等卽日芟除務期一律乾凈以便巡邏來往○前報護國寺捉姦一事兹聞騐屍後姦夫屍親以本夫已受財物等詞嘵嘵煩瀆且復賄囑姦婦母家藉詞狡辯欲令本夫償命涉訟至今尚未訊有端倪又聞捉姦凶器已失尚無下落已由官役徧地查察矣一俟案情擬定再當探述○聞六月間南宫冀州衡水深州一帶數州縣有螞蚱爲災禾葉已被食盡惟剩禾根寸許被災之處約周千餘里相傳大雨後螞蚱卽變爲魚然則生之殺之亦惟聽命於天耳 
[講席尚虚]  
　　鍾山書院山長江南春大令璧偶因中暑患瘧甚劇前月杪買棹回邗行至半途疾忽大漸遂於本月十三日騎鯨長逝所有六月分課卷尚未校閱現由該家屬專人寄交監院其臯比一座尚虚左以待也 
[金陵官塲彚紀]  
　　督轅校對文案委員准補陽湖縣金稚蓮大令已往蘇州候飭赴任遺差以左儀坡大令接辦按左大令印斌湖南衡州清泉人丙子優貢　朝考一等以知縣用籖分江蘇到省多年恥爲鑽刺坐是沈滯者久之迨沅帥莅甯廉知其品端學粹深相器电適車械所管庫差使缺出飭籌防局總辦卽委大令承接今復委兼充校對差在大令固游刃有餘然亦可見沅帥之知人善任矣○總辦正陽關督銷局務徐仁山觀察有禀懇卸差入都引見之說聞督憲業經批准日内卽需遴員接替然尚未見明文也 
[杭郡火灾]  
　　杭垣之肅儀巷内於十四日七點鐘時忽報失愼各水龍洋龍等爭先奔至竭力撲救幸只焚去樓房兩間當卽熄滅聞是屋係某成衣所造一以開店一以住家四面無鄰故不致殃及池魚惟對面洋房門已燒焦幸有藥水防護祝融氏終不得入云 
[靈櫬回籍]  
　　已故皖撫吳子健中丞之靈柩於十二日十二點鐘時舉襄由撫署迤邐出小南門轉至東門外官碼頭登舟回籍儀仗執事一律整齊文武官紳設筵致祭者多至數十處每至一處中丞之公子必親出孝幃稽顙致謝謝靈柩由兵勇　之而行登舟後卽由靖海定海白雲三輪船拖帶起程署巡撫張芝圃中丞更派委孫觀察振銓陸刺史顯勛彭大令燦垣鄭大令思賢護送赴金陵各員皆由糧臺發給川資以免賠累中丞之體恤屬員可謂無微不至矣 
[大風傷稼]  
　　九江信云十五日傍晚時東北風驟起約有一晝夜之久江中雪浪如山船隻碰撞傾覆一時不可數計岸上則拔木揚沙墻坍屋倒居人大受驚擾四鄉禾稼正在暢茂之際遇此狂風摧折想今歲秋收必又減色矢 
[定期校閱]  
　　今年爲江西校閱營伍之期聞德曉峯中丞已定於八月初三日起馬巡閱九江鎭標各營約計中秋前後憲節可以莅潯刻下九江選鋒新勁等營操演甚爲認眞府縣官備辦　轅並一切供張亦覺十分忙碌也 
[潯陽米貴]  
　　前報紀九江因米船少到米價翔貴一節兹聞該處雖續到米船數艘而行價甚爲居奇新米每擔約三千左右陳米每擔約三千五六百文居民大有米珠之歎也 
[火水未濟]  
　　本月初十日午後二點鐘時鄂省平湖門内荳腐巷某姓茅屋中忽報祝融肆虐簷低屋密易於延燒焚至一點餘鐘已燬二十餘户幸得多人施救火勢始漸漸式微查湖北自仲夏迄今久稀雨澤風乾物燥易兆焚如故日前永寗巷已報火災不數日而又肇燎原之禍也　楚北民船方頭短體不惟行駛遲滯抑且檣桅高矗易致險巇十三日下午五點鐘時黑雲壓頭大風捲地江中雪浪高湧如山有高鎭戎之憲眷座船駛至漢口招商局碼頭相近篙工不善駕駛被風捲覆波心幸救生船近在咫尺間得以登時援救諸划子亦飛槳而至四面打撈將各人一併救起雖不至有性命之憂然已不免心驚骨折矣 
[蕪湖凉信]  
　　前皖撫吳子健中丞靈輀於本月十七日午後抵蕪灣泊大關碼頭道憲以下各員咸親詣舟中祭奠翌晨解纜下駛○雙錫五觀察訪知大關從前各書役往往留難商客需索陋規因飭令齊集關亭一處辦公復札令稅務廳劉君躬親督率并派親信幕友兩人在關核算標判紅票關單使衆目昭彰各書役無從上下其手更有一種零星小販向歸大江口便商房徴稅司事者往往以銀申錢以錢折洋其需索留難較大關爲尤甚現觀察亦澈底查究一律更張聞定章在關各書役每五日輪班更替辦公時均須衣帽整齊簽量巡舍各　更令齊穿號褂云○雙觀察封閉東臺惟洋行一事前經兩記簡端兹悉該行現已禀請上海英總領事行文南洋大臣欲與觀察涉訟而觀察在總署行走有年西語西文及通商條約皆爛熟于胸中辦理交涉事宜自能令遠人懾服現亦將此事通詳曾九帥矣○月前南洋派超武兵船來駐蕪湖口岸灣泊月餘旋於本月十三日起　下駛至十七日仍復駛回○署太平府彭受臣太守於十四日來蕪泊舟洋藥捐局前○南門外浮橋爲千萬人來往之孔道兵燹以來廿易星霜僅修兩次年來木料漸經朽壞行人傾跌堪虞雙觀察公出見之慨捐鶴俸札飭蕪湖縣捕廉邵少泉少尉督同紅船局紳董鳩工庀材修理堅固行者便之○雙觀察示期十六日觀風中江書院肄業生童因觀察尚駐院中故在明倫堂點名給卷○本月十五日暴風頓起走石飛沙江中浪湧如山屋宇咸跕跕欲墮翌日風愈大浪愈高江心絶無船隻往來行人皆臨流彳亍至十七日驟雨斜飛溝渠水溢飛廉神始漸漸收威而冷入桃笙夢魂閒適厞復從前之汗流浹背喘若吳牛矣○暑氣將盡疫癘流行操和緩術者蹀　街頭幾有踵趾欲穿之勢死亡相繼出棺者相屬於道善堂施棺幾於日不暇給粤人之旅居於此者醵資於廿二三四日建設盂蘭盆會以冀降福消災裙屐聯翩觀者塡咽 
[請禁小錢]  
　　福州錢法之壞已成日下江河日前有陳茂才等具禀督轅歴陳利害楊石泉制軍批示云省垣圜法之壞極矣各錢鋪虚出票張高抬銀價攙和小錢種種龍斷牟利有害民生前據當户錢行先後赴轅具禀節經明晰批示飭令嚴行查禁在案現在銀價减落巿廛物價亟宜一律平減查城内各鋪中南臺購買貨物向用番銀交易目下銀價低落物價仍照從前錢價出售使食力小民生計日蹙是何異東坡謂牧馬者因馬瘠添一人而牧之而馬愈瘠責任親民者其忍秦越視之乎至米穀尤爲民食所關宜禁高抬不可稍緩典商利息本有定例惟據稱質時得八折之資後贖用十成之數亦見寳情應如何查議飭遵以恤商艱仰福藩司迅飭該府縣限文到五日内速卽分别示諭平减查議詳覆毋得視爲具文因循延緩切切特示 
[皖垣二事]  
　　皖垣某甲年三十餘其父由行伍得保武職補授某缺甲則習成纨褲遊手好閒非惟不能彎兩石弓且亦不識一丁字漸至田園衣服典質一空不得已效梁上君子之所爲時向輪船胠篋前有朝鮮國宣傳官赴英霍等處購辦茶子回來暫憇大南門外躉船上以便附輪至漢甲故意與之兠搭乘間關其槖鑰竊銀一百餘兩洋蚨二十元及零星貨物宣傳官查悉親赴洋務局禀訴各情局憲札縣查緝首邑熊大令獲甲堂訊供出同黨三人一并拘拿管押後甲央人哀懇願繳贓銀官遂不予深究○某甲口操楚南音自言昔年當勇裁撤後流落皖垣棲宿廟中落魄江湖貧無聊賴初九日下午混入二郎巷某典舖竊取衣物鋪夥驚覺甲卽奔逃鋪夥二人追之急甲將錫壺面盆抛棄道旁鋪夥仍 
 
 

Page 3

 
 
狂追不捨至小南門正街始得擒住甲知不免逞强奮毆幸有數夥齊至拿獲送縣熊大令訊供之下飭笞一千四百板鎖以鐵鎗押令遊街示衆鎗上硃標强入典當惡竊拒捕鎖頸掮鎗犯人一名見者快之 
[上海各籌賑公所抄登山東金苕人觀察公信]  
　　竹坪秋坪心如仁兄大人閣下頃由揚州專足送到公函浣誦之下敬惟德祺萬福善量無疆慰忭無己振欵萬金已由撫局委員蔣友三大令交到謹當與佑翁分收酌放核實查户務使惠及災民以期仰副大君子痌癏在抱之至意福曾於本月十二日行抵齊河適值該處民埝漫决次早大堤亦被衝開親赴口門目擊被　村莊倉皇遷徙卽在堤捻之上流雛棲止無屋無粮偏逢風雨連宵飄摇失所又况炊烟斷絶婦孺啼號福曾當屬司事諸君飛速查户給　並購散葦蓆共放過錢三千八百餘千此舉似頗有實惠旋以省城已委曹觀察來民捻急賑並　張中丞函示以章邱濟陽以下兩岸淹没村莊生理毫無開口待哺官賑無多未能久活輾轉溝中囑卽速往援救等因現定于明日赴章邱南北兩岸分頭擇尤查户俟查定再放下游則有佑翁查放己久弟昨專　函商請佑翁酌示某處已放某處未放以後可以分　辦理日内應有回信如有續欵尚望源源接濟多一錢究竟災民多受一分之惠惟值此竭忠盡　之時諸大善長於無可設法之中尚能屢籌鉅欵匯解不絶於途此固全仗德望交孚非尋常勸募所得凝議東省灾民亦何幸而得此耶臨風感企何可以言耑　叩請均安諸希垂照愚小弟金福曾頓首○再本年十二日齊河北岸趙莊以下民埝漫决十三日大堤冲開水入徒駭河同日歴城南岸河套民埝章邱南岸郭中寨大堤又决水入小清河此上游南北岸之新決者也下游何王莊南岸民埝上年十二月所開王家圈姚家口北岸大堤本年二月所開久淹未堵水已奪溜入徒駭歸海數百里地方民困情形可以想是合併附聞統乞善鑒弟曾又叩 
[粤閩江浙協振公所解第二十五批山東賑欵公啓]  
　　啓者敝所自本月初三日報解第二十四批東賑銀兩後疉接金嚴兩公電函均以新災需欵一再敦迫當經禀蒙曾爵督憲籌銀一萬兩逕由清江轉解兹又由敝所湊足庫平銀一萬兩由元豐玖票號匯定票據匯解東省連前欵共庫平銀二萬兩函請金嚴兩公各收萬金分别濟放以助急賑惟是齊河濮范一帶新災舊創補救尚難仍望海内仁人矢無厭無倦之心爲救人救澈之舉續欵源源以便赶接謀解第廿六批銀兩以資應手感禱千萬[  王松森書啓]  
[滬上官塲瑣紀]  
　　正任江海關道升任河南臬司邵小村廉訪因公晋省已於前日回轅○前日係前上海製造局總辦藩鏡如方伯花甲壽辰各員到局祝嘏者熱閙異常○前任江寗藩司梁檀圃方伯北上陛見已紀報章昨日方伯之瀛眷由金陵來滬船泊英界觀音閣碼頭聞暫借天后宫行臺小住 
[接篆屇期]  
　　昨報紀新任松海防劉司馬由蘇來滬一節兹悉司馬已於昨午十二點鐘時抵埠命駕入城赴海防署拜會前任劉筱舫司馬並赴文武各衙署拜客已頒紅諭定於今日卯刻接篆仕事 
[邑尊回滬]  
　　上海縣莫善徴明府因公晉省已列前報聞明府已於昨日二點鐘時回滬本縣差役人等均赴舟次恭迎硃熱閙也 
[移兇犯]  
　　昨報紀擺餅攤之王三毛三遭趙二等刃傷王毛控諸英公廨經蔡太守移請上海縣騐傷云云兹悉前日經帮審委員李司馬傳提王毛兩人至案詰問王供向設餅攤度日前有沈谷生向我借洋未遂將我刃傷事後經蔡太守將沈懲辦在案前晚與夥毛三收攤而回行過八仙橋朔近突　趙二曾老兩人持刀刃傷趙曾均係沈之親戚叩請移提趙曾兩人並沈谷生到案訊究李司馬騐得王毛受傷屬實諭令自行醫治候移提凶犯到案訊辦 
[供認攫物]  
　　顧潘氏投上海縣署控稱家居紫地鎭地方夫故守寡遭族人顧阿同黑夜紏黨攫取洋三十元衣服二十七件棉花二包方單三紙追尋無着叩請查提訊究　邑尊准詞差提顧阿同到案前日經帮審委員李司馬研訊李供認屬實司馬詰其餘黨贓物何在答稱同黨有某姓等四人贓物早經分用司馬着將顧阿同暫行管押姑候補提人證到案訊辦 
[妓女訴寃]  
　　前夜永和里内瑞林玉林兩校書托言往門首乘凉同雇東洋車至英會審公廨聲訴不願爲娼叩請發堂安插蔡太守飭暫發官媒以待過堂詰訊旋有鴇婦趙華氏到堂認瑞林爲買女玉林則另由蔡趙氏寄存惟該氏現在姑蘇當卽追回投案該差囑俟本官訊供時候質 
[暫發官媒]  
　　向爲妓女之朱桂貞投英會審公廨稱現嫁某銀行買辦席某爲妾因遭欺負致難度日願入善堂等語值日差禀明蔡太守飭暫發官媒俟訊供核辦 
[英界公堂瑣案]  
　　包探唐慶三禀稱尤阿三與妻尤錢氏口角碰碎潮人王濟惠烟舘中玻璃杯王向索賠尤許賠錢一百王尚不允偕子阿桂至尤家吵閙尤斥其如强盜一般王父子怒甚與尤爭毆去後尤羞忿交中吞服洋烟尋死經妻請陳竹坪善士往　無效送至仁濟醫院亦言染毒已深無能爲力旋　身亡當卽投　捕房拘王父子并傳地保馮昌詰問馮言已經說妥王願與尤備棺成殮因特解案請訊錢氏供訴前因并稱我家離烟館不遠因在伊門首論家常事爭執碰在玻璃窗上以致擊碎玻璃杯我夫向來操舟餬口現在夫弟尤　堂在外見堂供稱王曾央人言願給洋三十元爲棺殮之費小的不敢多事惟恐不敷王父子同供因被擊碎玻璃杯未肯認賠故與爭論並水吵閙尤係自尋短見如今願爲之棺殮再多則無力地保復禀訴兩造情形蔡太守謂此係命案苟能調停過去可毋庸議兩造當各具結完案否則將王等送縣尤見堂情願罷訟太守允之○美最時洋行主人投該管德國領事署訴稱南誠記號張怡江向行中定買自來火顔料火油等件延不出貨請爲傳問吕正領事據情照會蔡太守飭差傳張訊供張供各貨原欲向出因該行索加棧租保險等費我店與伊行交易繁多從無另加此二項之事至火油曾向定買什不而司輪船之貨嗣於西歴四月九號該船在洋面失事貨皆浸濕至六月二十四號進口貨皆上棧視之壞者多而好者少及問之美最時行則稱所定者實係好貨决不以壞者唐塞觀其意似欲另行配齊然華洋交易所定之貨無論行情漲落總應向出卽使　情旣賤亦不能將别船之貨抵數此向來一定章程也昨日持銀五百八十餘兩到該行出他貨詎被扣住聲言須俟所定各貨銀兩付齊貨則照出然後交易他貨蔡太守着錄供照覆吕領事核奪　甯人陳功明投捕房訴稱十八年前曾開菜蔬攤後艦與同鄉親戚周初當時欠找價尖十一元三角一分又因資本不敷借去金戒指質錢嗣周逝世其子兆林在　房充當巡捕回索恃蠻請爲追究麥總巡問之該捕堅不承認遂着一併解送公堂蔡太守詰訊之下陳申訴前在并呈欠錢經摺一扣又稱金戒值洋十二元數角周死後向子索錢千文作爲加利兆林供稱初據陳言父親借伊金戒一枚小的回伊我不知情須問母親及向母親詢問則言並無其事是以婉轉回之後又稱尚有盤店找洋然父親初與陳合開菜蔬店後併與父親又開六年至父病亡迄今又十二年矣總共十八年中毫不知有巷瓜葛憶五六年前小的與陳住在一處從未言及今乃先言金戒後又索取欠錢殊不可解蔡太守一再研詰兩造各執一詞太守察得所呈經摺外舊内新更難憑信隨有陳安林上堂訴稱陳與周父瓜葛我確爲中事實信而有據周又稱安林係陳弟諒必串通太守總以陳所控無憑未便准理斥之使退經摺發還○祥生船廠西人訴稱昨見工人倪寳雲持有銅器的係本廠失贓爲特交捕送案倪供銅器由同在廠中做工之曹金堂王丫頭竊取交與小的蔡太守飭將人贓交捕帶回俟補提曹王 
 
 

Page 4

 
 
再訊○三百三十三號華捕禀稱吳菊生專竊工部局所種路旁楊柳枝昨經小的眼見獲住送懲吳供偶攀樹枝叩求恩恕蔡太守判管押七天○一百廿六號華捕禀稱昨見楊得順手持銅鉸鏈等件盤詰來源支吾莫對送案請訊楊認竊求恩蔡太守判管揮十四天贓仔俟失主認領 
[勸 
　　一議此會爲創辦恒年施醫贈藥善舉起見倘有懷疑幸毋濡墨一議每日捐大錢一文爲一願捐助多寡隨　樂助一議以捐助一年爲期每月由仁濟善堂發收票派司事收錢一次一議俟各善士統共捐助多寡核算　施幾月卽酌量開辦一議所有延醫贈藥收支帳目諸事悉歸仁濟善堂辦理以省經費一議按月登報一次以資觀感而昭徴信一議倘有聞風興起者如願捐助隨時均可增入以冀擴充一議每年期滿後再　續請倘蒙照舊捐助或增或减停捐悉隨尊便一議凡願助者或總交一年或分四季均隨尊意 
[浙省轅門抄]  
　　七月初九日前署武義縣過禀知交代會算清釐回省禀到批發分缺先用典史王臣璧田京分發來省禀到○初十日同知莊人寶禀知粮道委催嘉秀　石四縣漕項差禀見叩辭府經歴况章義禀知杭府委催海昌二州縣欠解銀兩差禀見叩辭○十一日同知過仕昇禀知交缷武義縣事並交代　郡會算清楚回省禀到委署宣平縣王紹庭禀謝東陽縣江禀銷防軍支應局差○十二日候選府繆鞏禀見辭赴都東陽縣江澄禀見辭赴任 
[蘇省撫轅抄]  
　　七月十四日縣丞熊嘉楨禀知奉委調辦齊門水關差○十五日候補縣張庭蘭禀知奉撫憲札委襄辦洋務局差縣丞曾錫璋禀知分寧差委卽辭赴金陵從九蔡恩錫謝委署按司獄事○十六日升授河南臬臺邵上海來上海縣莫禀到朱江銷中路總巡及改過局差錢維崧禀知本日接辦中路總巡差從九文濬　松滬貨捐局查騐差陳楷缷署寳山縣典史事回○十七日准補陽湖縣金士準禀謝奉藩憲飭知蒙補陽湖縣缺奉部核准委署按司獄將恩錫禀知本日按印任事按司獄胡崇本禀知交缷　　 
 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局内恊賑公所經收賑捐七月中旬清單]  
　　十七日補過生助洋四十元安徽廬州府巢湖厘金總局憲史久常翁募紅蕉書屋本洋四元珮姝閨秀求病本洋愈三元方桂生沈子貞盧旭東蔣雲生臧俊卿汪秀川梅献之鄒小亭李少氷九户共助本洋五元許春泉朱小雲陳幼甫趙宣化左復初黄叔符楊道生史玉昆八户共助本洋五元沈累仁銅洋一元○賑字册桐鄉縣束季符大令募德星堂陳十元○金閨福幼册常熱錢錫紫翁交來虞陽退士募月常明舘主人一元○十八日同字圖册一萬二千七百八十號電報總局交來沙巿電報局憲黄筱琴翁募第一次承業堂十元余煦生五元楊竹友簷松泉蕭潤甫三户各二元恆茂祥吉誠生通裕和興王廣生同大生厚傳文軒門貴卿孫丹臣王芳亭鄧華亭蔡穉雲十二户各三千文無名氏二千文實收規元四十一兩一錢另三厘○高郵丁鏡齋翁募第三十三次郭宇平一千文不留名耀手四千文康公移四千五文朝宗予求合家平安四千五百文王驥翁募來馬成龍一百文劉復隆潘正福王佩芝驥記不留名陳奶奶不留名秦元記八户各一百文實收洋十三元○二天共收英洋六十四元花本洋十七元銅洋一元規元四十一兩一錢另三厘 
[上海文報局内恊賑公所經收湖北省江村恊賑公所第二次賑捐清單]  
　　十八日補登初八日來疑黄州府正堂英蘄水縣正堂多二户正堂多二户各九八半它銀三十兩延壽堂四兩祈福堂修禄堂二户各二兩集德堂樂善堂二户各一兩良常山樵大錢十千文濟善五千文注經堂朱映雪堂孫紹忍堂張培德堂集義堂五户各四千文無名氏二户各三千文務木堂五德堂誠意堂欣善堂無求子無名氏明道堂培本堂八户各二千文絳帳堂馬安樂邵承先堂龐無名氏正意堂無名氏一星堂七户各一千文以上由多介壽明府朱階平明府托午叅軍三善士經募○福星堂二千文經春芝劉霈林二户各一千文涂世昌一百文均係二八錢扯九折作實大錢四千零五十文由凃玉階少尉經募○計九八半它銀六十兩大錢六十八千零五十文易銀五十三兩共計九八它銀一百十二兩合併聲明 
[上海六馬路仁濟善堂施醫給藥承各善士敬助一文願藥資月捐第一批收數清單]  
　　貴字號册游龍居士助四十願敢過四個月計錢二千四百陸寶生助十願收過四個月計錢一千二百朱勤生助十願收過四個月計錢一千二百大　子竹軒居士容鏡亭張顯兆虞脩篁德泰庄王金濤北洪泰華榮昌嘉泰裕周志記存德庄各助五願收過四個月計錢七千二百廣昌隆助十五願收過四個月計錢一千八百梁良士朱少谷履泰棧房各助十願收過四個月計錢三千六百楊浩然森元號周均鈺籮補氏葛友記張國嘉日盛號各助三願收過四個月計錢二千五百廿以上廿七户陸寶生翁經募○廣和記助十願鄭朝思助五願計十二個月合共收洋五元寶苦堂德興帳房各助十願計十二個月共收錢七千二百敦睦堂助九願計十二個月收洋三元陳崇德堂勞致祥堂二户各助六願十二個月收洋四元黄宗慶堂黄松齡黄盧氏吳務齋吳曾氏陳張氏全亨號義和堂黄滄書利亨庄十户各助三願十二個月共收洋十元三益祥致寶長二户各助一願半十二個月共收洋一元范陽子助二十願收過四個月錢二千四百陳震權求早生貴子助十願收過四月錢一千二百以上廿一户鄭潤之翁經募○丁裕大助九願十二個月收洋三員叚和山助六願十二個月收洋二員郝光照梁浩二户各助一願半十二個月收洋一員以上四户梁煥南翁經募○安字號册李秋坪助五十願正月分起收過四個月錢七千二百鄭茂光助二十願收過個月洋二員瞻雲書屋陳澄漢陳兆麟求讀書聰明三户各助十願收過四個月錢三千六百劉蓬山助四願收過四個月計錢四百八十以上九　白玉岩翁經募○浮源息所助三十六願計十二個月收洋十二元藉个中福人助六願收過四個月計錢七百二十四同懷助四願收過四個月計錢四百八十以上三户鄭桂峰翁經募○卓養和堂助六願計十二個月收洋二元逸安堂保椿榮二户各助三願計十二個月共收洋二元唐子康助五願收過四個月計錢六百以上四户蕭蔭田翁經募○王懷懋堂蘇種德堂二户各助四願過四個月計錢九百六十王成歴堂助二願收過四個月計錢二百四十朱錦榮景　脩堂各助四愿收過四個月計錢九百六十以上五户王乾山翁經募○梁而康堂助五愿計十二個月收錢一千八百文卓鄭氏卓莫氏二户各助四愿計十二个月共收錢二千八百八十林氏黄唐氏朱奕聯三户各助二愿計十二個月共收錢二千一百六十文卓陳氏卓王氏殷氏唐何氏唐陳氏唐譚氏馮唐氏盧唐氏劉唐氏阿旺梁梅十一户各助一愿計十二个月共收錢三千九百六十李子彬孫梅齋各助五愿收過四个月計錢一千二百廣成昌助四愿收過四个月計錢四百八十鍾禮田鍾阿捷二户各助二愿收過四个月計錢四百八十鍾槐光鍾光穗堂二户各助一願收過四个月計錢二百四十以上廿四户朱錦軒翁經募○福字號册鍾其後助五十願正月分起收過四个月計錢六千陳瑶石陸敬南二户各助三十願收過四个月計錢七千二百陸光國曹氏福聚公廣德泰四户各助二十願收過四個月計錢九千六百梁月樵梁朗齋黎景雲黎以煇黎陳氏周寶順堂合安號同昌利謙順泰九户各助十願收過四個月共計錢十千另八百祥安號助十愿收過四個月計洋一元梁黄氏吳琼輝利泰號黎柏軒黎立元張燕群龍燕華趙午橋景福銀樓慶和銀樓東來升同昌順姚子亷十三户各助五願收過四個月計錢七千八百陳其蔭助四願收過四個月計錢四百八十陳區氏助三願收過四個月計錢三百六十温瑞珍裕和泰二户各助十願計十二個月共收錢七千二百無名氏助八願計十二个月收錢二千八百八十陳貢甫楊宏業堂陳容氏陳耀記四户各助五願計十二个月共收錢七千二百蕭區氏蕭積善堂二户各助四願計十二个月共收錢二千八百八十陳氏陳亞滿梁有桂梁春桂陳潤秋無名氏鄧大好馮氏盧氏無名氏陳梅軒十一户各助三願計十二個月共收洋十一元蕭周氏陳杏堂二户客助二願計十二個月共收錢一千四百四十蔡亞金申鉷芳申鳳娟蔡亞香四户各助一願半計十二个月共收洋二元以上五十八户蕭鳳山翁經募○富字號册元芳洋行帳房助四十願正月起收過四个月計錢四千八百何不留名鄭慶德堂各助三十願收過四個月計錢七千二百譚星垣求合家平安助廿願收過四个月計錢二千四百何文安仝弟文杰求父母平安何景俊求兄嫂平安彭城氏馬保記李錫記宋增全鍾文照高澤記林東評梁杏浦李英子彭雨周十二户各助十願收過四個月共計錢十四千四百譚瑞記蕭務本堂黄大安堂蕭文灼求父母平安鄭次棠李樹庭譚逸漁劉緝卿何金玉求父母平安李郭洗十户各助五願收過四个月計錢六千陳君堂助五願收過五个月計錢七百五十譚光烈求身體平安助四願收過四個月計錢四百八十譚德源助四願收過四個月計錢四百八十恆豐瑞無名氏各助六願計十二个月共收洋四十以上三十一户白王岩翁經募又此稿未完 
 
 
 

Page 10

 
 
   
 
 

Page 11

 
 
[光緒十二年七月初十日京報全錄]  
　　宫門抄○上諭三道錄前○黔撫潘奏叅正雜各員摺子○又奏設豐備義倉夾片○又奏爲黔省礦産質美工麗不合局用擬在上海分局添製機器摺子○將軍杜等奏請奬敘恊領夾片○又奏爲遣撤暫留營務各員回旗當差摺子○大臣祥奏請嚴辦帮台各旗盟片○雲督岑奏爲守備調廣傷故繳銷札付夾片○七月初十日吏部翰林院正藍旗值日無引見○内閣奏深騐放之大臣派出烏拉喜崇阿麟書童華錢桂森○值年旗奏派查城之大臣派出承綬○召見軍機慶王○○署貴州巡撫臣潘霨跪奏爲正雜各員有忝厥職分别叅處以肅官方恭摺仰祈聖鑒事竊黔省平定有年元氣未復全賴地方官勵精圖治潔己愛民方能日有起色豈容辦事竭蹶任意妄爲者至滋貽誤兹臣自到任後查有安平縣知縣何銓年力就衰難期勝任平遠州知州王維舉控案纍纍士民怨憤降調知縣劉管罔利營私不知自愛開泰縣典史周霖聲名狼籍惟利是圖銅仁縣典史隋錦雲行同巿儈不守官箴候補從九王廷珍舉止輕浮性情貪鄙廣順州學正姚墟昏瞶湖塗難孚士望相應請旨將安平縣知縣何銓開缺送部引見平遠州知州王維舉降調知縣劉管開泰縣典史周霖銅仁縣典史隋錦雲候補從九品王廷珍廣順州學政姚墟一併革職以儆官邪所遺安平縣平遠州及開泰縣典史銅仁縣典史各缺黔省現有應補人員應請扣留外補合併陳明除咨部查照外謹會同雲貴總督臣岑毓英合詞恭摺具陳伏乞皇太后皇上聖鑒訓示謹奏奉旨已錄○○潘霨片再黔地栽種鴉片積習過深自前署撫臣李用清奏請嚴禁民始知事干法紀然恃此爲業有終以利之所在相率趨之而於穀食之有無則不遑計及前署撫臣所以銳意禁種此也臣上年到任之初目擊黔省山多田少民食維艱若聽其蔓延將來鴉片愈增農穀愈減設遇荒歉何以爲生然必峻法嚴懲又恐竊愚無知别生事故伏思辦理積穀歷奉諭旨飭令各督撫臣實力舉行黔省倉儲所存無幾因飭各屬查明種烟地畝繪圖造册按户給發執照已種者不必鏟除禾種者不准栽植定爲每種鴉片畝卽由該寨甲長量其肥瘠公議輸穀二三斗歸入本寨社倉以作歉歲之用仍由地方官督同殷實紳民經理其事名曰豐備義倉飭令各屬約束胥差不得藉端滋果並張貼告示倘有奉行不善格外需索一經控訴立予嚴叅現據各屬禀報領照輸穀者較之上年種焑之户已屬减少蓋鄉愚祇知計利種烟輸穀未甚合算不待官爲鏟除而已自　變計矣此臣慮鴉片之有妨民食而因於設法禁種之中預謀足食之道是否有當謹附片具陳伏乞聖鑒訓示謹奏軍機大臣奉旨户部知道欽此○○署貴州巡撫臣潘霨跪奏爲黔省礦産質美工麗不合局用由公商集股擬在上海分局添製機器務求盡善以期暢銷恭摺仰祈聖鑒事竊臣於三月十九日謹將試辦礦務情形據實具奏四月二十五日奉到上諭　霨奏試辦曠務一摺等因欽此跪聆之下欽感莫名查黔省礦産向來甲於各省而其合用與否尚難預定臣於今正收買礦産暫由協餉厘金兩項内奏撥二萬兩一面湊集商股已於鎭遠常德漢口上海布置分局派員經理並將産礦運往各口以備公家之用前經奏明在案臣自黔中開辦廠務卽將各種礦質咨送南北洋試騐旋據北洋督臣來函謂礦質甚佳倘製鍊得宜運至上海價值合算自可購用南洋督臣亦云採辦之初向在湖口台灣等處取其水陸皆通便於轉運倘黔産價較各處爲省無不舍彼就此所言各節自係實在情形黔礦生質旣良出産又旺若因無機器致碍行銷甚爲可惜現據各路委員禀報各項礦産堆積己多不得不設法分銷先顧成本因與司道商議謹照上次奏明成數每項各儲一百萬斤預備公家之用餘自然之利則以散諸民間旣不敢私爲已有亦各宜俯順人情近於省垣添設礦務公商局以殷實紳商經理其事官督商運凡有情願入股者卽由該局結報發給股票要以煤鐵兩項爲主領照分運所幸衆商歡欣鼓舞此數月内已湊集五萬斤擬在上海分局内添設機器各處生鐵運至河口上船統歸駐滬分局鑄成鐵板鐵條以期行銷合用現在失撥生鐵十萬斤分起出口另派候補知州段永濬督同前往一路探聽銷塲價值官督商運者從下游試辦俟到上海將所携牛鐵交機器局仿照洋式鑄成大小方圓各樣並在衆商湊集之銀提出四萬兩添製機器統歸分局經理則貨物之高下工價之長短皆有一定準則以後南北洋海軍各衙門隨時採買其價值均照各省達部銷明統减二成以示畫一本係公家之物不必於此時錙銖較量等儲巿儈也臣當創辦之初本無成規謹就黔省奏定章程公同叅酌奏明辦理現幸地不愛寳興殖繁多雖以資本極絀之區不敢不竭蹶圖成以備公需而興民利所有衆商集股擬在上海分局添置機器以資利用一面宫督商運擕帶生鐵先從下遊試辦緣由恭摺具陳是否有當伏乞皇太后皇上聖鑒訓示謹奏軍機大臣奉旨户部知道欽此○○杜嘠爾等片再查奏委營務文案翼長張家口儘先前協領正白旗滿州佐領賡吉圖前於同治七年奴才杜嘎爾由察哈爾任所帶往歸綏軍營當差九年委充行營文案委員十三年春奏明隨帶烏城任所清厘營中未完事件是年冬清厘事竣遣撤回旗遂因張家口運餉事務煩重商同前將軍額勒和布等咨派該員帮辦餉運事宜嗣於光緒六年奴才杜嘎爾蒙恩簡放定邊左副將軍時值添練蒙軍分設營務文案當經咨調來營當差旋准前都統祥亨等函稱該員兼行差煩清厘完竣再飭起程赴烏是以奴才於十一月片奏内聲明將該員委充文案翼長請飭迅卽轉飭來營等因奏奉諭旨着祥亨永德卽飭該員由驛迅赴烏里雅蘇台聽候差委等因欽此該員於七年五月抵烏當歸併營務文案奏將該員委充總理營務文案翼長西疆餉運併飭代籌四部院疑難案件悉令叅核員來烏數載勤理邊務將士喜同甘苦上下樂與相從該員著辛勤於疆塲而奴才等資臂助於始終今當撤遣查該佐領現係無論何項勞績儘先前卽補協領補缺後加副都統銜階無可奬銜無可加可否奬勵出自特恩所有該員隨奴才杜嘎爾先後奔馳辛勞邊事情形謹附片奏聞伏乞聖鑒訓示謹奏軍機大臣奉旨該部議奏欽此○○奴才杜嘎爾車林多爾濟跪奏爲遣撤暫留營務各員回旗當差恭摺具奏仰祈聖鑒事竊查奴才等前於光緒九年十二月奏摺内聲明奏委營務文案翼長張家口儘先協領補缺後加副都統銜花翎佐領賡吉圖尚有經手未完並委員等十一員名暫行留烏俟清理事竣陸續遣回等因具奏在案俟陸續分别遣撤八員名隨時分行咨報在案其餘委翼長曁委員等三員名上年清厘事竣正擬遣撤之際值前叅賛大臣請假回京維時邊事未清是以復暫留該員等勷理一切刻下新任叅賛大臣業經到任邊事得有相商所有暫留該委翼長等悉數遣撤回旗當差其遣撤起程日期曁照案核發路費銀兩隨時另行咨報惟查遣撤人員内有營務辦事章京黑龍江呼倫貝爾卽補該處無品級筆帖式披甲祿塔一名蒙文優長上年烏梁海械闘派令前往曉諭彈壓時因其職品較微由奴才等給予六品功牌頂戴俾遇事用壯觀瞻烏梁海捕案上年業經奏結該員來營當差已五年之久刻值遣令回旗前給頂戴似應令其帶回除由奴才等於遣撤文内聲叙分行兵部黑龍江將軍查照外合併陳明所有遺撤暫留營務文案人員回旗當差緣由謹恭摺具陳伏乞皇太后皇上聖鑒謹奏軍機大臣奉旨該衙門知道欽此○○祥麟片再奴才祥麟於本年五月初二日出張家口所有沿途經過地方雨澤調匀水草旺茂堪紓宸厪惟入布兾圖迤西迄於霍尼齊一帶草向微弱馳馬多未臕壯各該台弁窮苦可憫奴才詢其所以總緣帮台各盟旗下官弁前經奴才紹祺叅辦勒限至今仍未到齊不知是何居心若僅由察哈爾都統等竭力籌畫亦不過暫顧一時倘再遇荒旱勢必援案請帑賑濟恐亦倉卒無及奴才卽將沿途管臺官弁出貝印甘各結彚册咨送理藩院相應請旨飭下該衙眼逐册察明從嚴叅辦務期各該盟照例帮台以符舊制而肅郵政奴才兹據各員弁甘結並目擊其貧苦情形不敢壅於上聞是以不揣冒昧謹附片陳明伏乞聖鑒謹奏軍機大臣奉旨該衙門知道欽此○○岑毓英片再臣接准兵部咨雲貴督標左營守備奚長青現在是否在任如無實在下落照章開缺等因咨行到臣查守備奚長青於光緒九年十二月内由滇給咨北上赴部引見嗣據該員禀稱行抵湖南奉署廣西撫臣潘鼎新調赴粤省軍營遣用當將咨批呈繳註銷旋據雲貴督標中軍副將屈洪泰呈據該守備家屬奚蔣氏禀稱該守備奉調赴粤於光緒十一年九月二十七日在廣西平而關百步大營因傷身故等情臣查該守備奚長青在廣西軍營傷故應由廣西撫臣具奏請卹除飭取該故員原領守備札付咨部繳銷外所遺員缺係題補之缺溟省現有出力人員容臣另行揀員請補以實營伍理合附片具陳伏乞聖鑒訓示謹奏軍機大臣奉旨兵部知道欽此 
 
 

Page 12

 
 
[法界公堂瑣案]  
　　前報列周阿金偕母李氏控同居之陳周氏將妻沈氏誘至興聖街花烟館爲娼一案翁太守訊得實係阿金縱妻串母圖吞所取之洋因將阿金管押及至覆訊周復狡展太守飭提沈氏質對阿金又多方推諉太守謂爾母固屬糊塗爾當代母受責隨着掌頰四十下分别還押此前日事也昨捕房解請訊究包探又將花烟館龜子丁阿順傳到太守問此婦如何在爾處曾取去洋元若干丁供小的係烟館夥店主現往蘇州此婦于十六日到來祗住一天十七日卽扭入捕房太守問出洋若干答稱先由伊姑取二元太守復詰沈氏究竟如何到彼丈夫知情否爾姑可曾與子說過花烟館中共有婦女幾口沈氏供稱姑在茶舘中與丈夫說明小婦人本不知道是花烟館實被伊等臨去事在十六日至十七日卽扭入捕房丁是開店人並非夥計伊家本有一婦連我兩人太守謂爾年輕婦人亦不習上此事若果不知不願在花烟舘也可乘間回家今爾竟住在伊家本應懲辦姑念無知釋去設伊等再將爾騙到此等處所當來喊控李氏呈洋二元供稱小婦人今年六十三歲並不知丁所開是花烟舘取洋二元未曾與子說過太守謂爾偌大年紀將媳婦送到花烟館爲娼實屬混帳本該重辦念爾年老從寛免責可卽領媳回去若再犯案一併究懲周氏供在丁處傭工家内有兩位小姐丁是店主沈氏實由伊姑託我薦去本欲領至薦頭家爲伊脚小不便粗做故囑我領至花烟館當時李氏自己同去取洋豈有不知情之理太守謂丁開設花烟舘誘良家婦女爲娼可惡已極本應重辦姑念此事業無多日格外從寛着責八十板周氏自稱在花烟館傭工卽使沈氏果由伊姑所托爾亦不應荐入花烟館中亦着掌頰八十下阿金稱不知情爾母卽年老糊塗難道爾亦可裝聾作啞不問明白乎本應將爾妻發堂另配今姑從寛准爾領回如再蹈前轍定予重懲遂着責八十板所呈之洋二元暫時存堂○前報列周正控麻皮四金私刑吊打一案昨日覆訊周之姊夫方元成投案訴稱周染病不能來案忽有一洋人喃喃仲訴通事禀稱洋人已有信禀領事官范供周用空洋二十五元然本錢由東家交下被伊用空交兌不出太守謂些些小事洋人諒不知道都是爾從中漁利盤剥小民爾說周用空錢洋祇須有據儘可來案控追何得倚人之勢將伊閉諸空屋中私刑吊打及捕房知悉查拿爾又將伊放入他屋旣被拘到交保復挽人將周一并保出仍要關閉是何居心如伊果欠自有公堂辦理外國人之事亦可控諸西官爾擅敢如此實屬可殺隨商之祁繙譯官以該洋人旣經禀明領事官此案暫緩發落請轉達領事於下期重辦祁君允之○前報紀彈花衣老嫗葉唐氏處起到金利源棧房所失緑皮一案昨李尤生投案遞禀請銷并請將緑皮給領翁太守准之該氏仍交保務將抵皮之人交案○前報列李錦尤携帶男女兩孩歸公堂　訊之從卽有甯波人汪少林及虹口某氏到來伸訴緣由翁太守謂李雖不拐誘然販賣實係眞情且冒充營勇信口妄供均應究辦今姑從寛免責着送縣遞解回籍汪女不便領回着交善堂撫養成人免致復被他人買去汪少林叩稱無錢回籍太守着給洋一元不得逗遛某氏斥退○陳金保訴稱昨晚在浦灘寗波碼頭更棚中度夜二點鐘時林阿昌來欲行無禮小的極聲呌喚卽有巡捕到來將小的一併拘押翁太守問爾今幾歲家中尚有何人答稱浦東人父母俱去世今年十四歲林供駕碼頭船爲業昨晚亦在更棚住宿所控之事實係平空被誣太守研詰至再矢口不移太守著將林管押陳暫帶出候示○王仁和訴稱小的在十六鋪南集水街開小烟館昨有流氓十餘人吸烟口角將物打毁并搶去类鎗七支及押包洋元若干現洋七元烟膏十數兩妻子欲向奪回亦被毆傷隨卽一哄而出小的追上伊等已飛步過橋旋拘住一人獲烟鎗一支送入捕房後卽有人來關說愿還各物囑小的來案求銷翁太守詰訊被拘之陶金榮卽混名流過頭金榮供稱此事小的並不干預亦不知情研詰再三堅不承認太守謂爾犯案已非一次今日有贓有証毋須狡賴不打諒不肯招着押候再訊獲到之烟鎗給原告領去諭以如再有人生事立卽拘送巡防局請卽移送前來嚴辦 
[救災誼篤]  
　　啓者今由前任蕪湖成道憲帳房諸善長託萬祥錢莊寄來英洋二百四十凶囑照捐户堂額給付收條六張承本埠石卿兄惠莅交來委卽解往山東以資接濟感德匪淺○頃本埠元大亨莊交到蘇州潘仲溪大善士來池并解來七十四次助賑清單善士救人救己求子病速愈湊助東賑英洋一百元並有助而又助互相勸勉等語厪懷拯恤誼彌篤於救災竭和扶持感又深爲戴德祗希德鑒藉抒佩忱上海北巿絲業會舘籌賑公所少欽施善昌謹誌七月十九日 
[袁江官報]  
　　分發南河試用同知沈文照於六月二十六日赴漕轅謁見姚雲階統領於初四日赴宿桃一帶巡閱候選知縣朱海奉漕憲委隨文案候補把總張兆鰲奉委南岸南土圩門稽查候選府經歴王書臣奉委監印兼辦文案 
[鄂垣宫報]  
　　七月初八日候補同知姚崇本奉委辦理黄石港厘局赴兩院禀知謝委辦荆沙川鹽分局候補通判劉爾昌赴兩院見辭並銷清查交代局差本任竹谿縣鄧樹聲赴兩院禀辭謝給咨文回籍終養候補未入陸鑫奉委辦松滋磨盤厘局禀見謝初九日專辦餉錢局候補直隷州朱式程奉委代辦沙洋釐局赴兩院禀知謝專辦樊口厘局候補府唐準經見辭委立樊口分局候補通判華聘三禀辭赴局 
[粤藩告示]  
　　欽命頭品頂戴廣東布政司高爲關防詐僞以肅法紀事照得本司家承儒素淡泊自甘溯自通藉以來始而縣令郡守洊至陳臬開藩居恆時凛冰淵内省無慚屋漏兹者恭膺簡命蒞任是邦矢不易乎初心兾克報乎君國惟粤東爲地大物博之區藩司有用人理財之責誠恐有不法棍徒招摇撞騙情事除嚴密查緝外合行出示曉諭爲此示諭闔屬官紳軍民人等知悉本司事無鉅細必出親裁吏胥祗奉承行僕從僅供役使如有假稱本司署内親戚故舊幕友家丁等名色或以密飭查訪爲由或以代爲打點關說無論何項人等許卽扭赴所在地方官衙門嚴訊懲辦倘其習慣夤緣甘墮術中致被前項匪徒詐騙一經本司訪聞定卽一體懲處其各懍遵毋違毋違特示 
[鄂撫告示]  
　　頭品頂戴兵部侍郎都察院右副都御史湖北巡撫部院譚爲出示曉諭事照得相騐屍場乃地方官應辦之事豈容藉端派費累及平民本部院莅任以來訪聞長樂等屬凡遇相騐之案必令民間預備公館搭盖屍廠以致地保歛錢書差索費地主鄰佑受累無窮甚至因此刑責拘押種種惡習殊堪痛恨查相騐屍塲有關罪名出入事須詳愼官么原難露處但爲時無多何須公舘棚廠致滋擾祟應飭各牧令自行捐廉各備帳棚一具每遇相驗卽隨帶前往差令差役在空地支搭以備辦公事畢仍行收回永不准再有公館屍廠名目所帶書差仵作人役由官捐給飯資不准向地主鄰佑需索分文如敢陽奉陰違立卽嚴叅决不姑寛以除積習而抒民困除通飭遵立並出示勒石永遠遵守外合亟出示曉諭爲此示仰合境軍民人等一體知悉嗣後凡遇相騐之案由官自帶帳棚永禁預備公館搭盖屍廠隨從書役仵作亦由官捐給飯資 
不准向地主鄰佑需索分文倘地保人等再敢私行索費准卽禀官訊究爾等亦應謹守法度不得藉詞滋閙挾制官長致于重咎切切特示 
[上海北巿絲業會舘核奬籌賑公所施少欽經收山東賑捐七月十六十七日第一千零八十二三次清單]  
　　竹素堂九八規銀五百兩銀五百兩董時分求子病速愈身體康健洋十元消災延壽十元東海子求父病速愈祈保康健十元無名氏保平安十元錢李氏還願十元楊宏業堂五元澄江氏求三兒病速愈由雙鳳永義昶局來三元　瓢屢空子求妻目疾速速愈二元無名氏二元誠祈子節藥資移助由河口森昌局來一元曹楚白祈合家平安由同里葆齡堂寄全盛局來一元無名氏還心願由石門吳厚齋寄恊源局來銅洋二十元○三省堂洋三十六元恭儉堂蔡四元二户由怡成絲號交來○陳冠炳洋五元黎懋昭一元黎以炤黎以銘黎以煇黎以旺四户各半元以上六户合來洋八元○星沙天成和號李克初募信義成洋二十元李天成和十元仁義正劉益箴二户各六元同興祥胡麗泉元亨利三户各四元玉昌生鍾廣福周心齋羅石華李嘉鋆五户各二元羅伯梅鍾榮泰李楚秀三户各一元以上十五户由黄小舫寄招商局交來例紋四十五兩七錢九分估見九八規銀四十五兩五錢六分一厘○如臯王滋生募一萬二千三百七十四號救災叶說同字一次册無名字亭手洋三元朱亭鸞程德記吳汝純知非子凌鳳儀五户各一元俞月樵方蔚賢合一元方莘田周耀廷合一元又華柱丞募七百五十六號册同善堂十元困勉生無民氏二户各二元念慈生分餘居士二户各一元又張子漁募八千一百四十四號册王滋生二元春暉堂張二元六齡童子張阿笙十齡女子張阿明三齡女子張阿如合一元書忍堂一元以上三册由如署寄託立大莊交來洋三十二元以上十六日○葛紹鼎求妻内外症速愈由吳江永和局來洋十元盡心子求子病速愈節省醫藥資移助由太倉永義昶局來十元唐葉氏求保自身平安由謙愼安茶棧交來十元心殷力棉人求保妻分娩平安五元莫釐吳霨氏爲子梅林病求速痊四元琴川二田氏由常熟德興莊寄致大局來三元平陽星記病愈還願由姑蘇通裕局來二元河閒愛蓮氏求保平安二元毛培良求病全愈一元力不足者因母病愈還願由臨平老恊興局來虚對開洋二元○蘇州潘仲溪聚七十二次募光傳珪洋五十三元由大亨交來○新安龍源氏募七百八十七號救灾圖說同宇一次册龍龍源氏洋二十元餘慶堂宏德堂益誠堂本立堂濟生堂五户各十元長第堂九元有心氏六元仁德堂四元乾德奎清義堂奎成和福號怡怡氏星聚奎陳祝萱周貽德堂玉成行同昌行十户各二元六莊氏煜亭氏余煥章怡慶堂戴香九五户各一元以上二十户由永安街萬成祥號交來洋一百十四元○隱名氏募一萬二千八百二十三號救灾圖說同學一次册愼記洋二元恆記一元西村氏銅洋三元汪義昌銅洋一元舞記熙記合錢一千二百五十文隱名氏八百文無名氏吳名氏惠記慕記春記景記張少卿張厚安仁興水烟號殿記十户各錢四百文鳳記文記合四百文曉記仁記合四百文如銓灼松合三百五十文子松記瑞奎記合二百五十文愼和祥無名氏楊鼎泰守記雨記宋義源張國慶順和陸黄致和竹記黄致和福記章合興號十一户各二百文志國鴻記二百五十文以上三十户由通和糖行合來洋十二元銅洋四元○常熟丁子延孫伯涵合募三千一百五十五號救灾叶說同字一次册資善堂王求合家平安洋六元何小第錢五百四十文　餘人求資祖先冥福錢四百五十文華映橋二百七十文孫伯涵一百四十文無名氏華蘭庭花錦亭驅邪盡心四無疑四齡童陳品生五户各一百文孫氏以自吃午時茶痧藥資移助一百文楊受之七十七文割盡忘疑六十文沈伯全三十六文桑記七文以上十五户計洋六元錢二千一百八十文由寶順局來洋八元以上十七日 
 
